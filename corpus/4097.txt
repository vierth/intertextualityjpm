太上老君说天妃救苦灵验经正统道藏三家本一卷洞神部本文类太上老君说天妃救苦灵验经伤十仰启勑封号无极仁慈辅斗至灵神威容显现大海中徳广偏施天下仰䕶国救民无壅滞扶危救险在须史或游天界或人间或徧波涛并地府邪魔鬼魅总归依魍魉妖精皆潜伏变凶爲吉如弹指赐福消灾若殄微凡人有祷捧金炉一切归心从恳祷至心归命礼浦沱胜境兴化湄州灵应威徳非常孝感神通广大救厄而平波息浪扶危而起死廻生大慈大悲救苦救难勑封䕶国庇民明着妙灵昭应弘仁普济天妃启请呪奉请三天都总管九天游奕不曽停上圣天妃功护国勑封灵惠卫朝廷头戴花冠乗凤辇身披翚服仗龙形东列西华排鬼将南征北讨助神兵劔佩斗牛光凛冽简书勑命扫妖精威容显现人钦仰心运慈悲雨露均救民护国施恩徳祛害除灾利泽兴威徳周圆通上界垂慈降世度群生山河社稷永安鎭雨顺风调保太平散影分辉遍三界人间天上日月明天龙鬼神咸恭敬奉勑皆令达上清我今誓愿永受持一心归命奉眞经奉礼呪隂徳始生阳光吉贞威容烜赫救度生民斩鬼除魔速达上清三台来护衆圣皆迎戴天履地歩斗魁星无忧不灭无愿不成诵持神呪道炁长存尔时太上老君在无极境界观见大洋溟渤河渎川源四海九江五湖水泽蛟蜃鱼龙岀没变化精妖鬼恠千状万端有诸衆生或以兴商买卖採寳求珍岀使遐荒交通异域外邦进贡上国颁恩输运钱粮进纳贡赋舟船徃复风水不便潮势汹涌惊涛仓卒或风雷震撃雨雹滂沱其诸晃神乗此隂阳变化翻覆舟船损人性命横被伤杀无由解脱以致捉生代死怨怒上冲何由救免于是广救眞人上白天尊曰斗中有妙行玉女于昔劫以来修诸妙行誓扬正化广济衆生普令安乐于是天尊乃命妙行玉女降生人间救民疾苦乃于甲申之歳三月二十三日辰时降生世间生而通灵长而神异精修妙行示大神通救度生民愿与一切含灵解厄消灾扶难拔苦功圆果满白日上升土神社主奏上三天于是老君勑下辅斗昭孝纯正灵应孚济䕶国庇民妙灵昭应弘仁普济天妃于是天妃听宣法音弘是愿言自今以后若有行商坐贾买卖求财或农工伎艺种作经营或行兵布阵或产难不分或官非挠聒或口舌所侵多诸恼害或疾病纒绵无有休息但能起恭敬心称吾名者我即应时孚感令得所愿遂心所谋如意吾常游行天界徧察人间以致地府泉源江河海上一切去处令诸所求悉皆遂愿于是广救眞人闻是愿言稽首归依而说偈曰勑封辅斗显迹威灵飞符走印统领天丁收捕奸盗斩灭妖精扶危济险䕶助天兵邪魔永殄疾病安宁敬顺者泰横逆者倾厌息火盗断絶邪㝠东西南北四方肃清神威震肃家国咸宁英烈天妃善庆明时游行三界徧察灵祗风雷卫护兵将维持中临人世爲殄灾非下通地府偏告神司枉横者戮杀人者诛施人者爱谋人者追一心归仰万物咸熈急急如律令尔时天妃闻说偈巳稽首天尊道前而说誓言一者誓救舟船达于彼岸二者誓䕶客商咸令安噤三者祛逐邪祟永得消除四者荡灭灾迍家门清净五者搜捕奸盗屏迹潜形六者收斩恶人诛锄强梗七者救民䕶国民称太平八者释罪解愆离诸报对九者扶持产难母子安全十者庇䕶良民免遭横逆十一者卫护法界风雨顺时十二者凡有归向保佑安宁十三者修学至人功行果满十四者求官进职爵禄亨通十五者过去超生九幽息对是时老君闻天妃誓言乃勑玄妙玉女钖以无极辅斗助政普济天妃之号赐珠冠云履玉珮寳圭绯衣青绶龙车凤辇佩劔持印前后导从部卫精严黄蜂兵帅白马将军丁壬使者柽香大圣晏公大神有千里眼之察奸顺风耳之报事青衣童子水部判官佐助威灵显扬正化世间若有男女恭敬信礼称其名号或修斋设醮建置道场或清净家庭或江河水上转诵是经一徧乃至百徧千徧即得祛除灾难殄灭邪魔疾病自痊官灾永息行兵临阵凶恶自离囚狱之中自然清泰贼㓂不侵恶言无害田蚕百倍牛畜孳生财禄盈余经营获利行商坐贾採寳求珍海途平善无诸惊恐求官作事遂意称心是时天尊说是经毕天龙鬼神咸愿䕶持于是广救眞人复说偈曰全阙圣后勑封辅斗天人显迹岳渎毓秀三月建辰下弦应候护国灵长嵩唿万夀福不臻何难不救与道合眞玉皇眷佑依经转诵魔灵束首焼香散花修斋设醮应有急难即当䖍告如法受持无不应验急急如律令眞后斗仙位列九天上佐金阙下及泉源七元使者道合自然人间皈仰福报无边异天罔极降福绵延英烈天妃应感无方人间天上咸敬其名贞风显佑国土清平臣今遵奉永保利贞是时广救说是偈巳妙行天妃稽首天尊奉辞而退三界灵只天龙神鬼咸生欢喜信受奉行天妃救苦灵符勑符呪曰辅斗眞人感应化生一符一水救济万民除灾去障永保安宁急急如律令齐天圣后北斗降身三界显迹巨海通灵神通变化顺济称名三十二相相貌端成随念随应至圣至灵威光显赫护国庇民海风吹浪至祝降临一心瞻仰显现眞身虚空岀现统领天兵威神下降鬼伏神惊莆田土主圣化竹林北斗大圣驱逐邪精消灾散祸家国安宁急急如律令右天妃灵符如有急告焚香念前呪七遍书此符用井花水磨乳香调服自然安好无不应验太上老君说天妃救苦灵验妙经