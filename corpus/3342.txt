山谷词提要钦定四库全书集部十山谷词词曲类一提要等谨案山谷词一巻宋黄庭坚撰庭坚有全集别着録此其别行之本也宋史艺文志载庭坚乐府二巻马端临经籍考载山谷词一巻世传庭坚词有琴趣外篇二巻当即是此一巻耳陈振孙书録解题于晁无咎词条下引补之语曰今代词手惟秦七黄九他人不能及也山谷词条下又引补之语曰鲁直间作小词固髙妙然不是当行家语自是着腔子唱好诗二説自相矛盾今考其词如沁园春望逺行千秋嵗第二首江城子第二首两同心第二首第三首少年心第一首第二首丑奴儿第二首鼓笛令第四首好事近第三首皆䙝诨不可名状至于鼓笛令第三首之用字第四首之用㞘字皆字书所不载尤不可解不止补之所云不当家已也顾其佳者则妙脱蹊径逈出慧心观其两同心第二首与第三首玉楼春第一首与第二首醉蓬莱第一首与第二首皆改本与初本并载则当时以其名重不问美恶而一槩收拾故至于是固宜分别观之矣陆游老学庵笔记辨其念奴娇词老子平生江南江北爱听临风笛句俗本不知其蜀中方音改笛为曲以叶竹音今考此本仍作笛字则犹旧本之未经窜乱者矣干隆四十四年三月恭校上总纂官纪昀陆钖熊孙士毅总校官陆费墀山谷词山谷词钦定四库全书山谷词宋黄庭坚撰沁园春把我身心为伊烦恼筭天便知恨一回相见百方做计未能偎倚早觅东西镜里拈花水中捉月覻着无由得近伊添憔悴镇花销翠减玉痩香肌奴儿又有行期你去即无妨我共谁向眼前常见心犹未足怎生禁得真箇分离地角天涯我随君去掘井为盟无改移君须是做些儿相度莫待临时惜余欢四时美景正年少赏心频启东阁芳酒载盈车喜朋侣簮合杯觞交飞劝酬献正酣饮醉主公陈榻坐来争奈玉山未頽兴寻巫崃歌䦨旋烧绛蜡况漏转铜壶烟断香鸭犹整醉中花借纤手重揷相将扶上金鞍騕褭碾春焙愿少延欢洽未须归去重寻艳歌更留时霎水龙吟早秋朙月新圆汉家戚里生飞将青骢寳勒緑沉金鎻曾随天仗种德江南宣威西夏合宫陪享况当年定计昭陵与子勲劳在诸公上千骑风流年少暂淹留莫孤清赏平坡驻马虚弦落雁思临虏帐遍舞摩围递歌彭水拂云惊浪看朱颜緑鬓封侯万里写凌烟像看花回夜永兰堂醺饮半倚頽玉烂熳坠钿堕履是醉时风景花暗烛残欢意未䦨舞燕歌珠成断续催茗饮旋煑寒泉露井瓶窦响飞瀑纤指缓连环动触渐泛起满瓯银粟香引春风在手似粤岭闽溪初采盈掬暗想当时探春连云寻篁竹怎归得鬓将老付与盃中绿念奴娇断虹霁雨净秋空山染修眉新緑桂影扶疎谁便道今夕清辉不足万里青天嫦娥何处驾此一轮玉寒光零乱为谁偏照醽渌年少随我追凉晩寻幽径遶张园森木醉倒金荷家万里难得罇前相属老子平生江南江北最爱临风笛孙郎微笑坐来声喷霜竹书夜乐夜深记得临岐语说花时归来去教人每日思量到处与谁分付其奈寃家无定据约云朝又还雨莫将泪入鸳衾总不成行步元来也解知思虑一封书深相许情知玉帐堪欢为向金门进取直待腰金拖紫后有夫人县君相与争奈㑹分疎没嫌伊门路逍遥乐春意渐归芳草故国佳人千里信沉音杳雨润烟光晚景澄朙极目危栏斜照梦当年少对樽前上客邹枚小鬟燕赵共舞雪歌尘醉里谈笑花色枝枝争好鬓丝年年渐老如今遇风景空痩损向谁道东君幸赐与天幕翠遮红遶休休醉乡岐路华胥蓬岛雨中花慢政乐中和夷夏宴喜官梅乍传消息待新年欢计断送春色桃李成隂甘棠少讼又移旌㦸念画楼朱阁风流高㑹顿冷谈席西州纵有舞裙歌板谁共茗邀棋敌归来未先霑离袖管絃催滴乐事赏心易散良辰美景难得㑹须醉倒玉山扶起更倾春碧醉蓬莱对朝云叆叇莫雨霏微翠峯相倚巫崃髙唐鎻楚宫佳丽画㦸移春靓粧迎马向一川都㑹万里投荒一身弔影成何欢意尽道黔南去天尺五望极神州万重烟水樽酒公堂有中朝佳士荔颊红深麝脐香满醉舞裀歌袂杜宇催人声声到晓不如归是又对朝云叆叇莫雨霏微翠峯相倚巫崃髙唐鎻楚宫佳丽蘸水朱门半空霜㦸自一川都㑹蛮酒千杯夷歌百转迫人垂泪人道黔南去天尺五望极神京万种烟水悬榻相迎有风流千骑荔脸红深麝脐满香醉舞裀歌袂杜宇催人声声到晓不如归是满庭芳北苑龙团江南鹰爪万里名动京闗碾轻罗细琼蘂㬉生烟一种风流气味如甘露不染尘凡纤纤捧氷甆莹玉金缕鹧鸪斑相如方病酒银瓶蟹眼波怒涛翻为扶起罇前醉玉頽山饮罢风生两腋醒魂到朙月轮边归来晩文君未寝相对小窻前又风力驱寒云容呈瑞晓来到处花飞徧装琼树春意到南枝便是渔簔旧画纶竿重横玉低垂今宵里香闺䆳馆幽赏事偏宜风流金马客歌鬟醉拥马帽斜欹问人间何处鹏运天池且共周郎按曲音微误首已先囘同心事丹山路稳长伴綵鸾归又朙眼空青忘忧萱艹翠玉间淡梳粧小来歌舞长是倚风光我已逍遥物外人寃道别有思量难忘处良辰美景襟袖有余香鸳鸯头白早多情易感红蓼池塘又须得樽前席上成双子风流罪过都説与朙月空牀难拘管朝云莫雨分付楚襄王又初绾云鬟才胜罗绮便嫌柳巷花街占春才子容易託行媒其奈风流债负烟花部不免差排刘郎恨桃花片片流水惹尘埃风流贤太守能笼翠羽宜醉金钗且留取垂杨掩映㕔堦直待朱幡去后从伊便窄袜弓鞋知恩否朝云莫雨还向梦中来又脩竹浓青新条淡绿翠光交映虚亭锦鸳霜鹭荷径拾幽苹香渡栏干屈曲红粧映薄绮疎櫺风清夜横塘月满水净见移星堪听微雨过媻姗藻荇𤨏碎浮萍便移转胡牀湘簟方屛练霭鳞云旋满声不断檐响风铃重开宴瑶池雪沁山露佛头青水调歌头瑶艹一何碧春入武陵溪溪上桃花无数枝上有黄鹂我欲穿花寻路直入白云深处浩气展虹蜺祗恐花深里红雾溼人衣坐玉石倚玉枕拂金徽谪仙何处无人伴我白螺盃我为灵芝仙艹不为绛唇丹脸长啸亦何为醉舞下山去明月逐人归又落日塞垣路风劲戞貂裘翩翩数骑闲猎深入黑山头极目平沙千里唯见琱弓白羽铁面骏骅骝隐隐望青冢特地起闲愁汉天子方鼎盛四百州玉颜皓齿深鎻三十六宫秋堂有经纶贤相边有纵横谋将不减翠蛾羞戎虏和乐也圣主永无忧促拍满路花秋风吹渭水落叶满长安黄尘车马道独清闲自然炉鼎虎绕与龙盘九转丹砂就琴心三叠蘂宫看舞胎仙任万钉宝带貂蝉富贵欲薰天黄梁炊未熟梦惊残是非海里直道作人难袖手江南去白苹红蓼又寻湓浦庐山洞仙歌月中丹桂自风霜难老閲尽人间盛衰艹望中秋才有几日十分圆霾风雨云表常如永昼不得文章力白首防秋谁念云中上功守正注意得人雄静扫河西应难指五湖归棹问持节冯唐几时来看再策勲名印窠如斗蓦山溪山围江莫天镜开晴絮斜影过梨花照文星老人星聚清樽一笑欢甚却成愁别时襟余㸃㸃疑是髙唐雨无人知处梦里云归路囘雁晓风清雁不来啼鸦无数心情老嬾尤物解宜人春尽也有南风好便回帆去又鸳鸯翡翠小小思珍偶眉黛敛秋波尽湖南山明水秀俜俜㒟㒟恰近十三余春未透花枝痩政是愁时候寻芳载酒肻落谁人后只恐晩归来緑成隂青梅如豆心期得处毎自不随人长亭柳君知否千里犹囘首又稠花乱蕋到处撩人醉林下有孤芳不怱怱成蹊桃李今年风雨莫送断肠红斜枝倚风尘里不带风尘气微嗔又喜约略知春味江上一帆愁梦犹寻歌梁舞地如今对酒不似那囘时书谩写梦来空只有相思是又山朙水秀尽属诗人道应是五陵儿见衰翁孤吟絶倒一觞一咏潇洒寄髙闲松月下竹风间试想为襟抱玉闗遥指万里天衢杳笔阵扫秋风泻珠玑琅琅皎皎卧龙智略三诏佐昇平烟塞事玉堂心频把菱花照望逺行自见来虚过却好时好日这訑尿粘腻得处煞是律据眼前言定也有十分七八寃我无心除告佛管人闲底且放我快活便索别茶祗待又怎不遇偎花映月且与一班半㸃只怕你没丁香核忆帝京银烛生花如红豆占好事如今有人醉曲屏深借寳瑟轻招手一阵白苹风故灭烛教相就花带雨氷肌香透恨啼鸟辘轳声晓栁岸微凉吹残酒断肠人依旧镜中销痩恐那人知后镇把你来僝僽又薄粧小靥闲情素抱着琵琶凝竚慢捻复轻拢切切如私语转拨割朱絃一段惊沙去万里嫁乌孙公主对易水朙妃不渡粉泪行行红颜片片指下花落狂风雨借问本师谁敛拨当胸住又鸣鸠乳燕春闲暇化作緑隂槐夏寿斚舞红裳睡鸭飘香麝醉此洛阳人佐郡深儒雅况坐上玉麟金马更莫问莺老花谢万里相依千金为寿未厌玉烛传清夜不醉欲言归笑杀髙阳社撼庭竹呜咽南楼吹落梅闻鸦树惊飞梦中相见不多时隔城今夜也应知坐久水空碧山月影沈西买箇宅儿住着伊刚不肻相随如今却被天嗔你永落鸡羣受鸡欺空恁恶怜伊风日损花枝下水船总领神仙侣齐到青云岐路丹禁风微咫尺谛闻天语尽荣遇看即如龙变化一掷灵梭风雨真游处上苑寻春去芳艹芊芊迎步几曲笙歌樱桃艳里欢聚瑶觞举囘祝尧龄万万端的君恩难负归田乐引莫雨蒙堦砌漏渐移转添寂寞㸃㸃心如碎怨你又恋你恨你惜你毕竟教人怎生是前欢算未已奈向如今愁无计为伊聪俊销得人憔悴这里诮睡里诮睡里梦里心里一向无言但垂泪又对景还销痩被箇人把人调戏我也心儿有忆我又唤我见我嗔我天甚教人怎生受看承幸厮勾又是樽前眉峯皱是人惊怪寃我忒撋就拚了又舍了一定是这囘休了及至相逢又依旧离亭燕十载樽前谈笑天禄故人年少可是陆沉英俊地看即锁窗批诏此处忽相逢潦倒秃翁同调西顾郎官湖𣺌东看庾楼人小短艇絶江空怅望寄得诗来髙妙梦去倚君傍胡蝶归来清晓千秋歳苑边花外记得同朝退飞骑轧鸣珂碎齐歌云绕扇赵舞风囘带严鼓断杯盘狼借犹相对洒泪谁能㑹醉卧藤隂葢人已去词空在兔园髙宴悄虎观英游改重感慨波涛万顷珠沈海又世间好事恰恁厮当对乍夜永凉天气雨稀帘外滴香篆盘中字长入梦如今见也分朙是欢极娇无力玉软花欹坠钗罥袖云堆臂灯斜朙媚瞢汗浃瞢腾醉奴奴睡奴奴睡也奴奴睡江城子书堂髙㑹酒䦨珊倚栏干霎时间千里闗山常恨见伊难及至而今相见了依旧似隔闗山倩人传语问平安省愁烦泪休弹哭损眼儿不似旧时单寻得石榴双叶子凭寄与挿云鬖又新来曾被眼奚搐不甘伏怎拘束似梦还真烦乱损心曲见面暂时还不见看不足惜不足不成欢笑不成哭戏人目逺山蹙有分看伊无分共伊宿一贯一文跷十贯千不足万不足两同心巧笑眉颦行步精神隐隐似朝云行雨弓弓样罗韈生尘樽前见玉槛彫笼堪爱难亲自言家住天津生小从人恐舞罢随风飞去顾阿母教窣珠裙从今去唯愿银缸莫照离罇又一笑千金越样情深曾共结合欢罗带终愿効比翼纹禽许多时灵利惺惺蓦地昏沉自从官不容针直至而今你共人女边着子争知我门里挑心记携手小院囘廊月影花隂又秋水遥岑粧淡情深尽道教心坚穿石更説甚官不容针霎时间雨散云归无处追寻小楼朱阁沉沉一笑千金你共人女边着子争知我门里挑心最难忘小院囘廊月影花隂少年心对景惹起愁闷染相思病成方寸是阿谁先有意阿谁薄倖斗顿恁少喜多嗔合下休传音问你有我我无你分似合欢桃核真堪人恨心儿里有两箇人人又心里人人暂不见霎时难过天生你要憔悴我把心头从前鬼着手摩挲抖擞了百病销磨见説那厮脾鳖热大不成我便与拆破待来时鬲上与厮噷则箇温存着且教推磨青玉案烟中一线来时路极目送归鸿去第四阳闗云不度山胡新啭子规言语正在人愁处忧能损性休朝莫忆我当年醉时句渡水穿云心已许暮年光景小轩南浦同卷西山雨又行人欲上来时路破晓雾轻寒去隔叶子规声暗度十分酒满舞裀歌袖沾夜无寻处故人近送旌旗暮但听阳闗第三句欲断离肠余几许满天星月看人憔悴烛泪垂如雨喝火令见晚情如旧交疎分已深舞时歌处动人心烟水数年魂梦无处可追寻昨夜灯前见重题汉上襟便愁云雨又难寻晓也星稀晓也月西沈晓也雁行低度不㑹寄芳音品令败叶霜天晓渐鼔吹催行棹栽成桃李未开便解银章归去取麒麟图画要及年少劝君醉倒别语怎醒时道楚山千里莫云镇鎻离人怀抱记取江州司马座中最老又鳯舞团团饼恨分破教孤令金渠体净只轮慢碾玉尘光莹汤响松风早减了二分酒病味浓香永醉乡路成佳境恰如灯下故人万里归来对影口不能言心下快活自省渔家傲踏破草鞋参到老等闲拾得衣中寳遇酒逢花须一笑重年少俗人不用嗔贫道是处青旗夸酒好醉乡路上多芳艹提着葫芦行未到风落帽葫芦却纒葫芦倒又万水千山来此土本提心印传梁武对朕者谁浑不顾成死语江头暗折长芦渡面壁九年看二祖一花五叶亲分付只履提归葱岭去君知否分朙忘却来时路又三十年来无孔窍几囘得眼还迷照一见桃花参学了呈法要无絃琴上单于调摘叶寻枝虚半老拈花特地重年少今后水云人欲晓非𤣥妙灵云合破桃花笑又忆昔药山生一虎华亭船上寻人渡散却夹山拈坐具呈见处系驴橛上合头语千尺垂丝君看取离钩三寸无生路蓦口一桡亲子父犹囘顾瞎驴丧我儿孙去又百丈峯头开古镜马驹踏杀重苏醒接得古灵心眼净光烱烱归来藏在袈裟影好箇佛堂佛不圣祖师沉醉犹看镜却与斩新提祖令方勐省无声三昧天皇饼丑奴儿得意许多时长醉赏月下花枝㬥风急雨年年有金笼鎻定莺雏燕友不被鸡欺红斾转逶迤悔无计千里追随再来重绾泸南印而今目下恓惶怎向日永春迟又济楚好得些憔悴损都是因它那囘得句闲言语傍人尽道你管又还鬼那人唦得过口儿嘛直勾得风了自家是即好意也毒害你还甜杀人了怎生申报孩儿定风波万里黔中一漏天屋居终日似乘船及至重阳天也霁催醉鬼门闗近蜀江前莫笑老翁犹气岸君看几人白髪上华颠戏马台前追两谢驰射风情犹拍古人肩又把酒花前欲问溪问溪何事晚声悲名利往来人尽老谁道溪声今古有休时且共玉人斟玉醑休诉笙歌一曲黛眉低情似长溪长不断君看水声东去月轮西又小院难图云雨期幽欢浑待赏花时到得春来君却去相误不须言语泪双垂密约罇前难嘱付偷顾手搓金橘敛双眉庭榭清风朙月媚须记归时莫待杏花飞又自断此生休问天白头波上泛胶船老去文章无气味憔悴不堪驱使菊花前闻道使君携将吏髙㑹叅军吹帽晩风颠千骑挿花秋色莫归去翠娥扶入醉时肩又晩歳盐州闻荔枝赤英垂坠压栏枝万里来逢芳意歇愁絶满盘空忆去年时涧艹山花光照座春过等闲枯李又累累辜负寒泉浸红皱销痩有人花病损香肌又准拟堦前摘荔枝今年歇尽去年枝莫是春光厮料理无比譬如痎疟有休时碧甃朱栏情不浅何晩来年枝上报累累雨后园林坐清影苏醒红裳剥尽看香肌又上客休辞酒浅深素儿歌里细听沉粉面不须歌扇掩闲静一声一字总闗心花外黄鹂能密语休诉有花能得几时斟画作逺山临碧水朙媚梦为胡蝶去登临又歌舞阑珊退晩粧主人情重更留汤冠帽斜欹辞醉去邀定玉人纤手自磨香又得樽前聊笑语如许短歌宜舞小红裳寳马促归朱户闭人睡夜来应恨月侵床河传心情老嬾对歌对舞犹是当时眼巧笑靓粧近我衰容华鬓似扶着卖卜算思量好箇当年见催酒催更只怕归期短饮散灯稀背鎻落花深院好杀人天不管拨棹子归去来归去来携手旧山归去来有人共对月樽罍横一琴甚处逍遥不自在闲世界无利害何必向世间甘幻爱与君钓晚烟寒濑蒸白鱼稻饭溪童供笋菜蝶恋花海角芳菲留不住笔下风生吹入青云去仙籍有名天赐与致君事业安排取要识世间平坦路当使人人各有安身处黑髪便逢尧舜主笑人白首耕南亩歩蟾宫虫儿真箇恶灵利恼乱得道人眼𧺫醉归来恰似出桃源但目断落花流水不如随我归云际共作箇住山活计照清溪匀粉面挿山花算终胜风尘滋味踏莎行画鼓催春蛮歌走饷火前一焙争春长低株摘尽到髙株髙株别是闽溪様碾破春风香凝午帐银瓶雪衮翻匙浪今宵无睡酒醒时摩围影在秋江上又临水夭桃倚墙繁李长杨风掉青骢尾樽中有酒且酬春更寻何处无愁地明日重来落花如绮芭蕉渐展山公启欲将心事寄天公教人长夀花前醉醉落魄陶陶兀兀樽前是我华胥国争名争利休休莫雪月风花不醉怎归得邯郸一枕谁忧乐新诗新事因闲适东山小妓携丝竹家里乐天村里谢安石又陶陶兀兀人生无累何由得杯中三万六千日闷损旁观我但醉落托扶头不起还頺玉日髙春睡平生足谁门可款新篘熟安乐春泉玉醴荔枝緑又陶陶兀兀人生梦里槐安国教公休醉公但莫盏倒垂莲一笑是嬴得街头酒贱民声乐寻常行处逢欢适醉看檐雨森银烛我欲忧民渠有二千石又陶陶兀兀醉乡路逺归不得心情那似当年日割爱金荷一盌淡不拓异乡薪桂炊香玉摩挲经笥须知足眀年小麦能秋熟不管经霜㸃尽鬓边緑玉楼春凌歊台上青青麦姑孰堂前余翰墨暂分一印管江山稍为诸公分皂白江山依旧云空碧昨日主人今日客谁分賔主强惺惺问取矶头新妇石又翰林本是神仙谪落帽风流倾座席坐中还有赏音人能岸乌纱倾大白江山依旧云横碧昨日主人今日客谁分賔主强惺惺问取矶头新妇石又青壶乃似壶中谪万象光辉森宴席红尘闹处便休休不是箇中无皂白歌烦舞倦朱成碧春艹池塘凌谢客共君商略老生涯归种玉田秧白石又庾郎三九常安乐便有万钱无处着徐熈小鸭水边花眀月清风都占却朱颜老尽心如昨万事休休休莫莫樽前见在不饶人欧舞梅歌君更酌又少年得意从军乐晚嵗天教闲处着功名富贵久寒灰翰墨文章新讳却是非不用分今昨云月孤髙公也莫喜欢为地醉为乡饮客不来但自酌又风开氷面鱼纹皱㬉入芳心犀㸃透乍看晴日弄柔条忆得章台人姓栁心情老大痴成就不复淋浪沾翠袖早梅献笑尚窥邻小蜜窃香如遗寿又东君未试雷霆手洒雪开春春鎻透帝台应㸃万年枝穷巷偏欺三径栁峯排羣玉森相就中有摩围为领袖凝香窗下与谁看一曲琵琶千万寿又新年何许春光漏小院闲门风日透酥花入座颇欺梅雪絮因风全是栁使君落笔春词就应唤歌檀催舞袖得开眉处且开眉人世可能金石寿又黄金捍拨春风手帘幕重重音韵透梅花破萼便春囘似有黄鹂鸣翠栁晓粧未惬梅添就玉笋捧杯离细袖㑹拚千日笑樽前它日相思空损寿又黔中士女游晴昼花信轻寒罗绮透争寻穿石道宜男更买江鱼双贯栁竹枝歌好移船就依倚风光垂翠袖满倾芦酒指摩围相守与郎如许寿又可怜翡翠随鸡走学绾双鬟年纪小见来行待恶怜伊心性娇痴空解笑红蕖照映霜林来杨栁舞腰风袅袅衾余枕賸尽相容只是老人难再少虞美人平生本爱江湖住鸥鹭无人处江南江北水云连莫笑醯鸡歌舞瓮中天当涂舣棹蒹葭外赖有宾朋在此身无路入修门惭愧诗翁清些与招魂人天涯也有江南信梅破知春近夜阑风细得香迟不道晓来开遍向南枝玉台弄粉花应妒飘到眉心住平生箇里愿盃深去国十年老尽少年心南乡子落帽晩风囘又报黄花一畨开扶杖老人心未老咍哉谩有才情付与谁芳意正徘徊传语西风且慢吹朙日余樽还共倒重来未必秋香一夜衰又招唤欲千囘暂得樽前笑口开万水千山还么去悠哉酒向黄花欲醉谁顾影且徘徊立到斜风细雨吹见我未衰容易去还来不道年年即渐衰又未报贾船囘三径荒锄菊卧开想得邻舟野笛罢沾衣不为涪翁更为谁风力袅茰枝酒面红鳞惬细吹莫笑揷花和事老摧頺却向人间耐盛衰又黄菊满东篱与客携壶上翠微已是有花兼有酒良期不用登临上落晖满酌不须辞莫待无花空折枝寂寞酒醒人散后堪悲节去蜂愁蝶不知又卧稻雨余收处处游人簇逺洲白髪又挨红袖醉戎州乱摘黄花挿满头青眼想风流画出西楼一㡧秋却忆去年欢意舞梁州塞雁西来特地愁又诸将说封侯短笛长歌独倚楼万事尽随风雨去休休戏马台南金络头催酒莫迟留酒味今秋似去秋花向老人头上笑羞羞白髪篸花不解愁鹊桥仙八年不见清都绛阙望银汉溶溶样样年年牛女恨风波算此事人间天上野麋丰艹江鸥逺水老夫唯便疎放百钱端往问君平早晩具归田小舫又朱楼彩舫浮𤓰沉李报畣春风有几一年樽酒暂时同别泪作人间晓雨鸳鸯机综能令侬巧也待乘槎仙去若逢海上白头翁共一访痴牛騃女鹧鸪天西塞山边白鸟飞桃花流水鳜鱼肥朝廷尚觅𤣥真子何处如今更有诗青篛笠緑蓑衣斜风细雨不须归人间底事风波险一日风波十二时又塞雁初来秋影寒霜林风过叶声干龙山落帽千年事我对西风犹整冠兰委佩菊堪飡人情时事半悲欢但将酩酊酬佳节更把茱茰仔细看又黄菊枝头生晓寒人生莫放酒杯干风前横笛斜吹雨醉里簮花倒着冠身徤在且加飡舞裙歌板尽情欢黄花白髪相牵挽付与旁人冷眼看又万事令人心骨寒故人坟上土新干淫坊酒肆闲居士李下何妨也整冠金作鼎玉为飡老来亦失少时欢茱茰菊蘂年年事十日还将九日看又紫菊黄花风露寒平沙戏马雨声干且看欲尽花经眼依説弹冠与整冠甘酒病废朝飡何人得似醉中欢十年一觉扬州梦为报时人洗眼看又节去蜂愁蝶不知晓庭环绕折残枝自然今日人心别未必秋香一夜衰无闲事即芳期菊花须挿满头归宜将酩酊酬佳节不用登临送落晖又闻説君家有翠蛾施朱施粉总嫌多背人语处藏珠履覻得羞时整玉梭拖逺岫压横波何时传酒更传歌为君写就黄庭了不要山隂道士鹅又汤泛氷甆一坐春长松林下得灵根吉祥老子亲拈出箇箇教成百歳人灯焰焰酒醺醺壑源曾未破醒魂与君更把长生盌略为清歌驻白云鼓笛令酒阑命友闲为戏打揭儿非常惬意各自输赢只赌是赏罚采分明须记小五出来无事却跋翻和九底若要十一花下死那管十三不如十二又寳犀未解心先透恼杀人逺山微皱意淡言疎情最厚枉教作着行官栁小雨勒花时侯抱琵琶为谁清痩翡翠金笼思珍偶忍拚与山鸡僝僽又见来两两宁宁地眼厮打过如拳踼恰得尝些香甜底苦杀人遭谁调戏腊月望州坡上地冻着你影村鬼你但那些一处睡烧沙糖管好滋味又见来便觉情于我厮守着新来好过人道他家有婆婆与一口管教㞘磨副靖传语朩大鼓儿里且打一和更有些儿得处啰烧沙糖香药添和浪淘沙忆昔谪巴蛮荔子亲攀氷肌照映柘枝冠日擘轻红三百颗一味甘寒重入鬼门闗也似人间一双和叶挿云鬟赖得清湘燕玉面同倚阑干留春令江南一雁横秋水叹咫尺断行千里囘纹机上字纵横欲寄逺凭谁是谢客池塘春都未微微动短墙桃李半隂才㬉却清寒是痩损人天气南歌子槐緑低窗暗榴红照眼朙玉人邀我少留行无奈一帆烟雨画船轻栁叶随歌皱梨花与泪倾别时不似见时情今夜月明江上酒初醒又诗有渊朙语歌无子夜声论文思见老弥朙坐想罗浮山下羽衣轻何处黔中郡遥知隔晚晴雨余风急断虹横应梦池塘春艹若为情又郭大曾名我刘翁复是谁入廛能作和锣椎特地干戈相待使人疑秋浦横波眼春窗逺岫眉普陀巖畔夕阳迟何似金沙滩上放憨时又万里沧江月清波説向谁鎻门须更下金椎只恐风惊艹动又生疑金雁斜粧颊青螺浅画眉庖丁有底下刀迟直要人牛无际是休时望江东江水西头隔烟树望不见江东路思量只有梦来去更不怕江阑住灯前写了书无数算没箇人传与直饶寻得雁分付又还是秋将莫一落索谁道秋来烟景素任游人不顾一畨时态一畨新到得意皆欢慕紫茰黄菊繁华处对风庭月露愁来即便去寻芳更作甚悲秋赋西江月断送一生唯有破除万事无过逺山微影蘸横波不饮傍人笑我花病等闲痩恶春来没箇遮阑杯行到手莫留残不道月朙人㪚又龙焙头纲春早谷帘第一泉香已醺浮蚁嫰鹅黄想见翻匙雪浪兔褐金丝寳盌松风蟹眼新汤无因更发次公狂甘露来从仙掌又月侧金盆堕水雁囘醉墨书空君诗秀色雨园葱想见衲衣寒拥蚁穴梦魂人世杨花踪迹风中莫将社燕等秋鸿处处春山翠重又别梦已随流水泪巾犹裛香泉相如依旧是癯仙人在瑶台阆苑花雾萦风缥缈歌珠滴水清圆蛾眉新作十分妍去马归来便面又宋玉短墙东畔桃园落日西斜浓粧下着绣帘遮鼓笛相催清夜转眄惊翻长袖低徊细踏红靴舞余犹颤满头花娇学男儿拜谢桃源忆故人碧天雾洗春容净淡月晓收残晕花上密烟飘尽花底莺声嫰云归楚崃厌厌困两㸃遥山新恨和泪暗弹红粉生怕人来问画堂春摩围小隠枕蛮江蛛丝闲鎻晴窗水风山影上修廊不到晩来凉相伴蝶穿花径独飞鸥舞溪光不因送客下绳牀添火炷炉香贺圣朝脱霜披茜初登第名髙得意樱桃荣宴玉墀游领羣仙行缀佳人何事轻相戏道得之何济君家声誉古无双且均平居二阮郎归盈盈娇女似罗敷湘江朙月珠起来绾髻又重梳弄粧仍学书歌调态舞工夫湖南都不如它年未厌白髭须同舟归五湖又烹茶留客驻彫鞍有人愁逺山别郎容易见郎难月斜窗外山归去后忆前欢画屛金博山一盃春露莫留残与郎扶玉山又歌停檀板舞停鸾髙阳饮兴阑兽烟喷尽玉壶干香分小鳯团雪浪浅露花圆捧瓯春笋寒绛纱笼下跃金鞍归时人倚阑又摘山初制小龙团色和香味全碾声初断夜将阑烹时鹤避烟消滞思解尘烦金瓯雪浪翻只愁啜罢水流天余清搅夜眠又黔中桃李可寻芳摘茶人自忙月团犀胯鬭圆方研膏入焙香青箬裹绛纱囊品髙闻外江酒阑传盌舞红裳都濡春味长又退红衫子乱蜂儿衣寛只为伊为伊去得忒多时教人直是疑长睡晚理粧迟愁多嬾画眉夜来筭得有归期灯花则甚知又贫家春到也骚骚琼浆注小槽老夫不出长蓬蒿隣墙开碧桃木芍药品题髙一枝烦剪刀传杯犹似少年豪醉红侵雪毛更漏子菴摩勒西土果霜后朙珠颗颗凭玉兔捣香尘称为席上珍号余甘无奈苦临上马时分付管囘味却思量忠言君但尝又体妖娆鬟婀娜玉甲银筝照座危柱促曲声残王孙带笑看休休休莫莫莫愁拨箇丝中索了了了𤣥𤣥𤣥山僧无盌禅清平乐黄花当戸巳觉秋容莫云梦南州逢笑语心在歌边舞处使君一笑眉开新晴照酒樽来且乐樽前见在休思走马章台又休推小户看即风光莫茰糁菊英浮盌醑报畣风光有处几囘笑口能开少年不肻重来借问牛山系马今为谁姓池台又舞鬟娟好白髪黄花帽醉任傍观嘲潦倒扶老偏宜年小舞囘脸玉胸酥纒头一斛朙珠日日梁州薄媚年年金菊茱茰又乍晴秋好黄菊欹乌帽不见清谈人絶倒更忆添丁小小蜀娘谩㸃花酥酒槽空滴真珠兄弟四人别住它年同揷茱茰又春归何处寂寞无行路若有人知春去处唤取归来同住春无踪迹谁知除非问取黄鹂百啭无人能解因风吹过蔷薇又氷堂酒好只恨银杯小新作金荷工献巧图要连台拗倒採莲一曲清歌急檀催卷金荷醉里香飘睡鸭更惊罗袜凌波好事近歌罢酒阑时潇洒座中风色主礼到君须尽奈宾朋南北暂时分㪚总寻常难堪久离拆不似建溪春艹解留连佳客又一弄醒心絃情在两山斜叠弹到古人愁处有真珠承睫使君来去本无心休泪界红颊自恨老来憎酒负十分蕉叶又不见片时霎魂梦镇相随着因甚近新无据误窃香深约思量模样忔憎儿恶又怎生恶终待共伊相见与佯佯奚落谒金门山又水行尽吴头楚尾兄弟灯前家万里相看如梦寐君似成蹊桃李入我艹堂松桂莫厌歳寒无气味余生吾已矣好女儿小院一枝梅冲破晓寒开偶到张园游戏沾袖带香囘玉酒覆银杯尽醉去犹待重来东邻何事惊吹怨曲雪片成堆又春去几时还问桃李无言燕子归栖风劲梨雪乱西园唯有月婵娟似人人难近如天愿教清影常相见更乞取团圆又粉泪一行行啼破晓来粧嬾击酥胷罗带羞见绣鸳鸯拟待不思量怎奈向目下恓惶假饶来后教人见了却去何妨减字朩兰花襄王梦里艹緑烟深何处是宋玉台头莫雨朝云几许愁飞花漫漫不管羇人肠欲断春水茫茫要渡南陵更断肠又使君那里千骑尘中依约是拂我眉头无处重寻庾信愁山云弥漫夹道旌旗聨复断万事茫茫分付澄波与烂肠又巫山古县老杜淹留情始见拨闷题诗千古神交世不知云阳台下更值清朙风雨夜知道愁辛果是当时作赋人又诗翁才刃曾陷文场貔虎阵谁敢当哉况是焚舟决胜来三巴春杪客馆梦囘风雨晓胷次峥嵘欲共涛头赤甲平又苍崖万仞下有奔雷千百陈自古危哉谁遣西园漝么来猿啼云杪破梦一声巫崃晓苦唤愁生不是西园作么平又余寒争令雪共腊梅相照映昨夜东风已出耕牛劝岁功隂隂羃羃近觉去天无几尺休恨春迟桃李梢头次第知又终宵忘寐好事如何犹尚未仔细沉吟珠泪盈盈溼袖襟与君别也愿在郎心莫暂舍记取盟言闻早囘程却再圆又中秋多雨常是樽罍狼籍去今夜云开须道姮娥得得来不知云外还有清光同此㑹笛在层楼声彻摩围顶上头又中秋无雨醉送月衔西岭去笑口须开几度中秋见月来前年江外儿女传杯兄弟㑹此夜登楼小谢清吟慰白头又浓隂骤雨巫崃有情来又去今夜天开不与姮娥作伴来清光无外白髪老人心自㑹何处歌楼贪看氷轮不转头又举头无语家在月朙生处住拟上摩围最上峯头试望之偏怜终秀苦淡同甘谁更有想见牵衣月到愁边总未知又月中笑语万里同依光景住天水相围相见无因梦见之诸儿娟秀儒学传家渠自有自作秋衣渐老先寒人未知又常年夜雨头白相依无去住儿女成围欢笑樽前月照之阿连高秀千万里来忠孝有岂谓无衣歳晚先寒要弟知诉𠂻情小桃灼灼栁鬖鬖春色满江南雨晴风㬉烟淡天气正醺酣山泼黛水挼蓝翠相搀歌楼酒斾故故招人权典青衫又一波才动万波随蓑笠一钩丝金鳞政在深处千尺也须垂吞又吐信还疑上钩迟水寒江净满目青山载月朙归又旋揎玉指着红靴宛宛鬭弯讹天然自有殊态愁黛不须多分逺岫压横波妙难过自欹枕处独倚阑时不奈颦何採桑子荔枝滩上留千骑桃李隂繁宴寝香残画㦸森森镇八蛮永康又得风流守管领江山少讼多闲烟霭楼台舞翠鬟又虚堂密候叅同火梨枣枝繁深鎻三闗不要樊姬与小蛮遥知风雨更阑夜犹梦巫山浓丽清闲晓镜新梳十二鬟又投荒万里无归路雪㸃鬓繁度鬼门闗已儿童作楚蛮黄云苦竹啼归去绕荔枝山蓬戸身闲歌板谁家教小鬟又马湖来舞钗初赐笳鼓声繁贤将开闗威竦西山公诏蛮南溪地逐名贤重深鎻羣山燕喜公闲一斛朙珠两小鬟又宗盟有妓能歌舞宜醉樽罍待约新醅车上危坡尽要推西邻三弄争秋月邀勒春囘箇里声催铁树枝头花也开又夜来酒醒清无梦愁倚阑干露滴轻寒雨打芙蓉泪不干佳人别后音尘悄销痩难拚朙月无端已过红楼十二间又樱桃着子如红豆不管春归闻道开时蜂惹香须蝶惹衣楼台灯火朙珠翠酒恋歌迷醉玉东西少箇人人煖被携又城南城北看桃李依倚年华杨栁藏鸦又是无言飐落花春风一面长含笑偷顾羞遮分付谁家把酒花前试问他归田乐令引调得甚近日心肠不恋家宁宁地思量他思量他两情各自肻甚忙咱意思里莫是赚人唦噷奴真箇共人卜算子要见不得见要近不得近试问得君多少怜管不解多于恨禁止不得泪忍管不得闷天上人间有底愁向箇里都谙尽菩萨鬘半烟半雨溪桥畔渔翁醉着无人唤疎嬾意何长春风花艹香江山如有待此意陶潜解问我去何之君行到自知又细腰宫外清明雨云阳台上烟如缕云雨暗巫山流人殊未还阿谁知此意解遣双壶至不是白头新周郎旧可人雪花飞携手青云路稳天声迤逦传唿袍笏恩章乍赐春满皇都何处难忘酒琼花照玉壶归袅丝梢竞醉雪舞郊衢浣溪沙飞鹊台前晕翠蛾千金新买帝青螺最难如意为情多几处泪痕留醉袖一春愁思近横波逺山低尽不成歌又一叶扁舟卷画帘老妻学饮伴清谈人传诗句满江南林下猿垂窥涤砚巖前鹿卧看收帆杜鹃声乱水如环又新妇矶头眉黛愁女儿浦口眼波秋惊鱼错认月沉钩青箬笠前无限事緑蓑衣底一时休斜风细雨转船头㸃绛唇浊酒黄花画帘十日无秋燕梦中相见似作枯禅观镜里朱颜又减心情半江山逺登髙人徤寄语东飞雁又几日无书举头欲问西来燕世情梦幻复作如斯观自叹人生分合常相半戎虽逺念中相见不托鱼和雁又罗带双垂妙香长恁携纤手半粧红豆各自相思痩闻道伊家终日眉儿皱不能勾泪珠轻熘裛损操蓝袖调笑令海上神仙字太真昭阳殿里称心人犹思一曲霓裳舞散作中原胡马尘方士归来説风度梨花一枝春带雨分钗半钿愁杀人上皇倚栏独无语无语恨如许方士归时肠断处梨花一枝春带雨半钿分钗亲付天长地久相思苦𣺌𣺌鲸波无路宴桃源天气把人僝僽落絮游丝时候茶饭可曾炊镜中赢得消痩生受生受更被养娘催绣山谷词