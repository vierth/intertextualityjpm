太上北斗二十八章经正统道藏三家本一卷洞神部本文类太上北斗二十八章经昔汉明帝游终南山见一女人身着素衣披发跣足端然坐石不起帝曰朕爲天下兆民之主𡖖是何人见朕失仪女子答曰吾是昊天玉皇帝车之臣北极七元掌籍之星君是何人教吾施礼帝龙颜失色稽首拜谢朕爲兆民之主不遇眞仙今幸得遇稽首再拜得覩眞圣慈采夙生有縁即非今日之因伏愿元君慈悯传付眞诀将治身命国家群臣各各信受伏愿元君不惜大渊之寳重举雷音朕将宣布天下流遍山河万民同朕遭遇洪范稽首再拜起身进歩以目观之见云雾布顶身足霞采瑞气腾空五尺七圣居住其上二官在后元君曰吾非一圣乃七人也二星官者是斗中注人间善恶星官名号左辅右弼之星帝曰七星何名元君曰一名贪狼二名巨门三名䘵存四名文曲五石廉贞六名武曲七名破军也礼念七眞圣号志心皈命礼消灾解厄洗罪延生大悲大愿大圣大慈中天北斗七元星君中天北斗中列圣髙眞延生保命度厄消灾扶衰散祸益筭七官君启经教主前圣汉明帝君天京本命元辰伏望洪慈俯垂鉴诵贪狼星君章第一是时大道元君语圣明曰今若求吾眞道治身治命治国治家心行平等以直中行道天地鉴之日月悯之星辰佐护鬼神远退直臣辅帝民无烦恼四海八表歌乐来朝万姓无争身命増长延断益筭百关调畅使帝命永固道炁自然巨门星君章第二元君语圣明曰今若有求吾道法治身于一日十二时中不失眞道使汝身命寿筭増延元君曰若守于道我命在我不在于天若失于道诸星不佑百祸竞起寿命不长诸灾自然禄存星君章第三元君语圣明曰今求吾道去其财色除却人我贪嗔尊上念下当以智信爲本礼义爲先戒伐生命休贪娱乐帝白朕求道法治家治身他人亦耳使民无恼不聴非言使君臣不乱身昌道合万民自然文曲星君章第四元君语圣明曰今求吾之眞道即非小縁歴劫曽从上天今日方遇吾衆星君善哉善哉万民后代善利无穷世间丰歉苦乐即非天曹注也自是人心自造非干天地所注子戒之邪淫不可乱色即可隂阳正配使道光辉天地自然廉贞星君章第五元君语圣明曰人求吾眞道终日十二时中使左青龙右白虎各依方位使龙吟云起虎啸风生舌柱上腭叩齿四十九通两手摩雪然后使赤牛耕地九帀应前朱雀后玄武六丁六甲在吾左右天丁力士从吾前后独乘白龙黄炁透入顶门使颜不老发不霜凋齿落再生上朝金阙下覆崐崘使命増延君臣不乱万民无争道炁光辉天地自然武曲星君章第六元君语圣明曰夫处世爲人民之主志求吾法赐汝天机之徳益汝身命使家国和平人民无争寿命増延于十二时中少喜少惧少乐多苦又于人身四大骨血配之五行金木水火土五行顺万物生道炁和金木相逆水火相克人爲之不顺使身命不昌道炁不和家宅不宁灾近民矣天地不救亦知爲人不顺百祸自然破军星君章第七元君语圣明曰夫求上圣之法亦非难亦非易只在人之方寸破军问帝曰还会否帝曰难可得遇未便㑹解眞仙之说元君曰圆者方方者圆人身四大有玄妙眞法汝于十二时中左手握右手右手握左手吐气九转大用火小用水小用火大用水使人身体安健百祸不生増筭益禄世世生生福寿相承家国清泰道炁自然大道北元统章第八大道北斗元君普告人天大衆曰积万善之因积万恶之苦造恶之人常被物使也流浪生死沉沦苦海若夫行道常爲万物之主不逐四时凋谢吾使万物皆空不将万物围遶着物者爲之贪嗔如云雾驶月舟移岸随玩物伤人之致明知二法是物外之心不着物也君臣自乐万民无苦使国土清静鬼神恭敬果木茂盛五谷成熟日月佐之星辰佑之道炁光辉干坤自然北元统章第九帝问元君曰上仙管籍日夜周游管之何事有多少曹局朕见日夜光明星行旬分罗列星宿未知其道伏愿元君祥云久驻鹤歩停飞神光存照朕若明上仙之道不忘今日得遇髙眞勑赐天下宫观永爲宗庙编集道箓北元统章第十元君曰吾上管诸天列仙中管五岳四渎鬼神下管地府幽灵酆都狱卒三界之中胎卯湿化尽属吾管一日一夜万死万生贫穷下贼上下肾愚鬼神劫数长短増延劫杀死伤狱卒囚徒龙神行雨五谷成败寡病四民山河水陆皆过北元案中三千六百曹君一日一夜无差天地无私善恶自然北元统章第十一帝又问元君曰三界之中蠢动物类尽是元君管局朕爲人民之主还属上仙管否元君曰诸天列仙天罗星帅吾籍管之何况于汝乎况昔当元天主北方天蓬主帅于座逆想人间异幼一念才生降下爲人之主今忘夙念与圣合眞得遇吾衆体道之源忽然清静道炁自然复元本想若将来天福具足功满徳就再遇天蓬仍位天主北元统章第十二帝曰朕得元君容颜喜悦畅哉今日羣臣眷属尽遇上仙眞诠本末谨奉教言十二时中修之万行再复道源恐有人民如何方法増寿灭罪长福消灾大道北辰元君曰吾有神力吾有神呪凡有人民危难病苦恐怖𡨚家私求其便者而又或是鵶鸣百恠魉魅倘值孤魂滞魄及军阵中亡投河击头伤死或是田地呪咀或是天符行病瘟疫侵凌或是生产母子不分或是城隍社庙鬼神不正师巫厌祷妄行逆法作诸不祥又或天地劫数五谷不熟或求名利或求男女之人香汤沐浴于庚申甲子并毎月北斗下降之日靣向北方焚香志诚书吾名字魁𩲃𩵄䰢𩳐魒星诸魔自灭百祸自消皆得吉利干元亨利贞吉祥和平诸鬼若不从者头破七分勑唵吽斩发急急如律令北元统章第十三元君曰一切衆生若有危难病苦四路闭塞无门所岀男女眷属父母亲朋或亲友故旧或天符时气各请清斋沐浴散发跣足于夜半子时靣向北方或在中庭书章七封表奏天曹念吾名字于表章上写吾名宇魁𩲃𩵄䰢𩳐魒星吾在天曹毎一星君有三千六百星官三万六千神君四直功曹速爲上奏金阙门下诸灾厄难緾绵困苦悉皆退散邪鬼磨灭若不信者头破七段元君勑魔魂魔魂灭唵吽斩癹急急如律令北元统章第十四元君曰或魍魉魑魅死魂不散日夜悲啼惊恐作其灾祸害人身命採其血肉惊怖童男童女百种苦恼作乱生人于家清斋沐浴书吾名字魁𩲃𩵄䰢魓𩳐魒星吾勑诸魔自灭百祸自消皆得干元亨利贞吉祥万事和平诸鬼若不信者头破七分勑唵吽斩癹急急如律令北元统章第十五元君曰或有𡨚家呪咀埋名禁字茆木作形巫师逆法作诸不祥恠梦颠倒或因田地财帛不明朋友不足恩爱成害或因牢狱茶毒害民官吏抑塞自此之情无由解脱至诚发心念吾名字魁𩲃𩵄䰢魓𩳐魒星当时道炁付身诸难消散吾勑天蓬主帅四目老翁八万天兵力士身长三十六丈揺铃勑力唵吽斩发急急如律令北元统章第十六元君曰或是国内不宁四方万耗竞起或天地劫数天龙行雨地不成熟五谷饥馑五刧乱世君王闘战贼发火起水漂之难五路障闭君臣民俗等衆各发志诚清斋沐浴具朱章七封各奏本情于表章上书吾名字魁𩲃𩵄䰢魓𩳐魒星于夜半子时朝吾三三之拜四直使者速爲上奏金阙门下诸星判断吾勑差北方天蓬眞武大圣四目老翁八万天兵力士身长三十六丈摇铃勑力唵吽斩癹急急如律令北元统章第十七元君曰若有住落郷村旷野之处或是州县城郭坊巷被天符行病五瘟徒衆行其毒病七十二疫气此是吾七元簿籍功曹太嵗直年直月直日直时方位州县行病各有分数或是朝病暮死上下不分死符恐怖无门奏谢若有清浄道侣或是信心男女各各志诚焚香靣北朝礼三三之拜念吾名号魁𩲃𩵄䰢魓𩳐魒星四直功曹奏上金阙门下吾勑差天蓬帅使四目老翁八万天兵力士直到下方收吾五瘟天符簿书速令家家干元亨利贞和平门门利益道炁自然摇铃勑力唵吽斩癹急急如律令北元统章第十八元君曰若有信心道衆或是凡民若无后嗣子孙毎遇庚申甲子斗眞下降本命之日焚香清斋念吾眞经及吾名号魁𩲃𩵄䰢魓𩳐魒星十二时中香灯不絶时花茶果供养不絶或七七四十九日或一百日便有降祥干道之喜吾在天曹掌籍详其分等注生智慧之男寿命百嵗无灾无障清净道徳佐助人皇又或当隷坤道降生有相之女福徳殊胜此乃神力自在勑轧元亨利贞急急如律令北元统章第十九元君曰或是父母兄弟妻眷男女等人遭枷落狱赴法伤亡或因财色闘杀久沉苦趣无由超生或遭生产子母不分死伤无托久在幽㝠孤魂不散未遇超生沉于鬼趣无有出期金籍信心男女眷属于其庚申甲子下降之日夜半子时志诚焚香念吾名号魁𩲃𩵄䰢魓𩳐魒星陈説披分本情靣向北方礼吾三三之拜吾请金阙门下奏章直事四目老翁告示注生功曹注死元辰随其分数逐业超生摇铃勑力唵吽斩癹急急如律令北元统章第二十元君曰或是军民战阵各负死力𡨚牵相撞不能解脱可以清净赍心去其酒肉五辛披发跣足靣向北方念吾名号魁𩲃𩵄䰢魓𩳐魒星吾在天曹勑下天蓬帅使玄武上将军眞武大圣四目老翁天兵力士八万四千身长三十六丈揺铃勑力唵吽斩癹急急如律令北元统章第二十一元君曰或有商人行船过渡其江滩之波难负累财帛或在海中不遇风帆日月不分邪精蛟蜃妖恠鬼神作起障难速书吾名字魁𩲃𩵄䰢魓𩳐魒星及符放在水中吾勑下天兵力士当界地分水神地神河伯水官城隍庙社诸神得力扶持脱离苦难诸魔不信者头破七分勑疾速安勑疾速宁勑力唵吽斩癹急急如律令太上救水难眞符帝勑灵灵中天七眞神符诰命人船安宁急急如北极大帝律令北元统章第二十二元君曰或是信心清净男女久事斋戒念吾名字魁𩲃𩵄䰢魓𩳐魒星行吾大法看吾眞经朝拜七七四十九日併良宵或一世及累劫行正法积隂隲当生上界天曹簿管过其坊村社庙不得顶礼诸神不安亦不敢受令其鬼神逺去千里入地千尺不信者头破七分勑疾速唵吽斩癹急急如律令北元统章第二十三元君启告帝曰凡人朝元拜法洗荡身心消灭宿业一切妄想顚倒息心不善见下愚之辈如掌上之昩见清髙之人如眼中之砂或使心行一切不善或有三世𡨚亲或自心不善妻眷男女死亡或是自已衣食不充不遇贵人接引或是家国不宁或爲庶民或爲他人或爲名利或是埋坟起造修方或是自已或爲妻眷或爲国行兵或爲父母恶病或是水火之灾及恶人淫乱或被上官责罚一切诸恶不祥各各志诚清斋行道香汤沐浴素衣冠裳朱履木简一尺二寸楠木爲案朱砂涂之长二尺四寸髙七寸七分香炉登之髙处靣向北方志诚望吾宫中直至夜半念吾名号朝礼三三之拜七月一日至七日七夜䖍心志诚布列香灯稽首第一朝元三拜起身执简伸白情意臣启北斗元君诸天星宿昭鉴干坤使一切鬼神天龙等衆普及人民各身道炁长存天地万物自然第二朝元三拜臣启北斗元君臣昔年父母死亡恐堕㝠涂地狱辛苦久沉鬼趣罪掠㝠曹未能超生无由报答天地之恩父母所生恩爱朋友师长教诲又云父母见在堂上臣伏愿元君上官眞炁慧眼遥观赐臣一报见存获福过去超生长亲道教永离苦趣第三朝元三拜臣启北斗元君臣值下界凡身凡夫命系上宫眞仙管籍四时衣食不足财帛谷米常生虚耗所作不成恐臣夙生罪业累至今日无门告谢今生幸遇眞仙典教一依科法朝拜伏愿元君赐臣百福千祥万事干元亨万物利贞臣稽首再拜北元统章第二十四元君再语帝曰九月九夜夜半子时朝元拜法付常皈依吾法及传教世间化治天下人民等衆开度饿鬼畜生胎卵湿化等及囚徒地狱一切苦难系九月九夜注籍罪福此是北斗帝车髙眞定其簿书注人衣食福禄贫富贵贱奴婢杂使等类皆从此月定録注籍善恶无差吾説此经教法生灵鬼神万民四生饿鬼等衆天下人间国王大臣军庶一切等类若依吾法朝拜九夜吾在元宫端详注选南方列仙随愿所生定其分毫若求道法天道闻之便应所求若求衣食官爵便得百福千禄自身道炁长存万物目然九月一日夜半子时朝拜北斗第一宫中贪狼星君文章案内管三百六十星官三百六十司三千六百曹官身披青衣头戴青冠脚踏朱履手执青简又有三千六百童子身着青衣手执青旙持华盖以应东方甲乙之木侍右贪狼星君判断阳㝠臣启北斗贪狼星君善注人间生死平等善事国君万寿朝臣尽忠人事通和免使徒配诛斩各各善生善终不昧道心清炁长存万物自然其人便得三千六百九十分数功徳罪障渐渐消除急急如律令九月二日夜半子时朝拜北斗第二宫巨门星君善注人间长寿案内管三百六十星官三百六十司三千六百曹官头戴黄冠身披黄衣脚踏朱履手执黄简又有三千六百童子身着黄衣手执黄旛以应中央戊已之土侍右巨门星君判断阳㝠臣启北斗巨门星君善注人间平等善事君王万寿贤臣佐国人事通和免其徒配诛斩各各善生善终不昧道心清炁长存万物自然其人当得五千一百七十功徳罪障消灭急急如律令九月初三日夜半子时朝礼北斗第三宫禄存星君注人间孤寡跛瞶四民案内管三百六十星官三百六十司三千六百曹官头戴黒冠身披黒衣手执黒简脚踏朱履又有三千六百童子身着黒衣手执黒旙以应北方壬癸之水侍右禄存星君判断阳㝠臣启北斗禄存星君善注人间生死平等免见囚徒死亡孤寡贫穷绝灭不昧道心清炁长存万物自然其人当得五千一百功徳罪障消除急急如律令九月初四日夜半子时朝拜北斗弟四宫文曲星君注人间成败案内管三百六十星官三百六十司三千六百曹官头戴黒冠身披黒衣手执黒简脚踏朱履又有三千六百童子身着黒衣手执黒旙以应北方壬癸之水侍右文曲星君判断阳㝠臣启北斗文曲星君善注人间生死余事平等免见淫乱成败囚徒死亡絶灭不昩道心清炁长存万物自然其人当得三千三百功徳罪障消灭急急如律令九月初五日夜半子时朝拜北斗第五宫廉贞星君功曹掌事大星案内管三百六十星官三百六十司三千六百曹官身披绯衣头戴红冠手执朱简脚踏朱履又有三千六百童子身着绯衣手执红旛以应南方丙丁之火侍右廉贞星君判断阳㝠注人间风火之事臣启北斗廉贞星君善注人间生死之难免见囚徒消解火殃保安郡邑使家无祅现人得安康次愿神明护门公私两利更乞常逢好事不昧道心清炁长存万物自然其人当得三千三百功徳一切罪咎悉皆消灭急急如律令九月初六日夜半子时朝拜北斗弟六宫武曲星君注人间金银五谷财帛案内管三百六十星官三百六十司三千六百曹官身披白衣头戴素冠手执白简脚踏朱履各执文簿又有三千六百童子身着白衣手执白旙以应西方庚辛之金侍右武曲星君判断阳㝠臣启北斗武曲星君善注人间财帛善利他人莫生毒害免见囚徒死亡交杂上望斗眞赐福本命降祥衣禄增崇元辰共护仍乞神芘不昧道心清炁长存万物自然其人当得二千四百功徳罪障消灭急急如律令九月初七日夜半子时朝拜北斗第七宫破军星君注籍人间伤暴诛斩囚徒案内管三百六十星官三百六十司三千六百曹官身披白衣头戴素冠手执白简脚踏朱履又有三千六百童子身着白衣手执白旛以应西方庚辛之金及天上地下人间五行造化生旺所属星宫舍次之分流布祯祥侍右破军星君璇玑玉衡斗枢之府判断阳㝠臣总伸奏启北斗破军星君天罡大圣法王天君内垣帝座尊星君外垣台辅寿禄君延生保命君度厄消灾君扶襄散祸君益筭冲和君七元将军九宫天后先乞赦臣夙生今世千愆万罪次乞开度祖祢先亡𡨚亲滞爽愿臣不经苦恼与善因缘万灾不干精灵伏匿所求者得所向者亨再惟破军宫下善注人间伤暴囚徒牢狱死亡衆厄不侵仍乞天芘不昧道心清炁长存万物自然坐贾行商公私万吉后昆昌炽元亨利贞其人当得三千八百功徳急急如律令九月初八日夜半子时朝拜北斗第八宫左辅星君判断阳㝠注籍人间奴仆案内管三百六十星官三百六十曹官各执文簿掌天下仆马命宫生死分数臣启北斗左辅星君善注人间奴仆之事免见囚徒死亡愿不失人身清炁自然万事和合九月初九日夜半子时朝拜北斗第九宫右弼星君判断阳㝠注籍人间奴婢案内管三百六十星官三百六十曹官各执文簿掌天下婢使命宫生死分数臣启北斗右弼星君善注人间婢使命宫免见囚徒牢狱生死不失人身清炁长存万物自然万事和合右奉上帝命降吾勑牒起天符都天元帅授事眞君十二年分行病鬼王东方甲乙木精五瘟鬼衆南方丙丁火精五瘟鬼衆西方庚辛金精五瘟鬼衆北方壬癸水精五瘟鬼衆中央戊已土精五瘟鬼衆天下杂使行病鬼神二十四炁神王七十二候鬼王尽洞渊三昩所掌行病鬼神等衆或五行金木水火土之候金木相克人民受诛斩徒配水火相克人民受暴死虎狼所伤水土相克人民受黄病瘟死以火烧之吾勑此鬼使逐年逐月下降各分州县随方逐家道观僧寺察録罪福不行善法使天雷霹除以火烧之以水溺之或是仕宦或是当豪不积寸善常行恶毒不明贤良或是官吏狱卒里首人等増加王法将恶凌善呌天不闻官长不明不行其善者吾勑四目老翁揺铃斩癹咤统领五瘟徒衆徃来下方若不信吾法轻慢笑辱者磨灭死絶元君再语帝曰此之九月九日九夜遇夜半子时若人至此月此日自身合家清斋行道清洁素裳冠履百和名香砂素表章奏拜三三之次各随愿所陈披宣吾在七元宫中端目视之天宫金阙门下有左右年直月直日直时直天一眞官天官直事获时与此人合奏何事披露何言疾速判断善恶定其分数生人增加寿筭福禄自然子子孙孙代代相承亡者生天出离苦𧼙受生善道若求名利随其髙下若雪𡨚雠送㝠府泰山府判送速报司对照天地无私若有一王朝斗盖之一国四方宁静八表来朝五谷成熟果木茂盛万民无争干坤祐之星辰恭敬若有清静道心朝斗盖之坊境无诸魔难此人䖍诚积功朝拜一二三年二九之年九玄七祖超生善国见存获福若有不信吾法者头破七分絶其命根北斗付嘱章第二十五上士忘形求道之眞道之玄妙主握天下随机而化以应精龟拆形视物言其吉凶天降甘雨普济万物利世济人不言而至天地包育万物故云上士求道也中士求道贪其名利外学也委其火宅贪其娱乐被物所转终身之苦祸及子孙饮食着衣太过天地费工三司配下致使贫穷累世受苦生生世世死入㝠涂无有出期故云中士求道也下士求道将道爲门贪财贪色口谈今古心知昩行贵求衣食昩道之源流浪生死沉沦苦海三司配下㝠曹堕作牛马之身转转生生死入轮廻永不遇其正道善业不闻故云下士求道也北斗付嘱章第二十六大道北斗元君重告帝曰吾在天宫逐季逐月下降之日统领诸天列仙及四目老翁十二时辰四直使者同到下方检㸃王臣州县官僚士庶僧尼道俗及诸山林杜庙鬼神河伯水官天地山川江河淮济木树精灵山巖石穴桥梁古木年深成精作诸魍魉恠魅及诸般蛟唇食生人血害生人命及人住宅塜坟并修方起造坐官作向有犯天星地宿并一切人民心行一切善念大道之意行于平等救护贫苦给济衣食一切病患给以汤药推问当界神王社令住宅土地司命灶君七十二禁忌之神住宅人口善男信女老幼尊卑童奴童婢或外人寄居发心朝元恭敬吾斗之法其人当受衣食无穷寿命延长不见刀兵恶事及一切患苦赐增一万一千八百功徳常得善星拥护其住宅当界一切龙神亦受三万二千功徳八万八千禄位超出鬼趣得生上界天邑天宫受人天快乐转于星官眞君之位凡修方注禄坐宫作向大获安宁随心所应天神护祐又有国王大臣文武官班见闻北斗付嘱之法心生恭敬遥空望斗朝元乞保家国安宁之赐又有生民合家眷爱齐心信受沐浴身心䖍诚朝元便得天曹注福地府落名南斗注生元辰共护天地水府三官太帝三府群眞同举具奏北极大帝积功等数奏上三天吾北府斗枢当差四目老翁领下三千六百案局具録进奏昊天金阙玉皇大天帝吾亲奏受平等注生眞君之位共治下界生民除诸恶毒之气见存眷爱万灵护祐子子孙孙除灾降福眞实不虚或有生民不行善道秤尺升斗不平心行暗毒广造恶业谋害善良百灵落籍减除福禄寿命善籍注罪送入地狱永失人身流浪生死难遇超生若出入中六根不具足及受诸苦恼精神暗昩衣不盖形食不充口或受囚狱困苦连绵之危难元君复告帝曰一切生民心念行善善果之报心念行恶恶缘之报大道之语眞实不虚若不信者吾使逆法治之勑差天中五雷使者灭随霹雳絶勑差五瘟大宪行化恶病絶勑差南方炎帝烈火星衆焚荡絶吾于毎年逐季逐月下降廵转分野国郡州县鎭场管界王神社庙住宅龙神司命较量一切善恶四目老翁检㸃城隍土主里域灵祇及九州社令十洲社官司命録籍诸神逐月逐时抄録人间善恶具奏天曹祸福无私又有正月二十五二十六日二月初三初七日三月念三念六日此三月系春季行天雷天火烧之五瘟时气病之死絶若学道求眞心无二行吾当注福延命四月十七二十七日五月初五十三二十日六月初四初八日此系夏季分龙行雨随行抄録善恶轻重积善者十倍全收积恶者减尅四分七月初四二十四日八月十一十九二十七日九月初三十八日此系秋季收掠人间五谷分数善恶等分注簿抄攅増减祸福分毫无私十月初十二十六日十一月初一初九十七二十五日十二月二十日此系冬季检校四天下人民善恶隂隲而又十二月三十日夜半子时旧年太嵗交换新年太嵗㸃对方位三煞十二禁忌若有志心不㧦髙下贵贱隂间鬼神道畜生道或地狱道或女人欲转男子身或在床枕久病或被恶人道路劫掠或被𡨚人执赖或被官灾横祸或被隣里谋执或被狱囚日久无门得放或遭五瘟行病或被巫师呪诅或兄弟不和或夫妻不顺或爲名利牵纒或无男女或在恶道之中不仁之所或被蛟蜃之难或修方有悞年月日时坐宫作向有犯凶星恶煞或行兵入阵一切不明之事至斗眞下降之日清赍志诚焚香朝拜靣向北方一心恭敬分申情欵吾管案分仙曹灵官度量善恶等分轻重除灾降福如业力重者隂罪降之恐坠人身若善力髙者吾当注一万五千八百善利道业清静功徳完成吾斗府眞仙部衆靣奏昊天金阙玉皇上帝乞降勑㫖符命颁行天蓬大圣主帅眞武佑圣帅将及四目老翁神通眷属部衆各化法身三十六丈无时奉勑救护生民不敢违令吾説此经开济存亡两道令死者𡨚者各遂超升令生者善者同增福寿若学仙道早得仙名此是诵经朝元礼斗大感应者也若有鬼神不信违吾语者头破分裂应灭魔族吾勑力斩癹急急如律令北斗付嘱章第二十七元君复告帝曰若于来世当证髙眞上仙之位天蓬大帅吾勑赐摩顶圣明合受一万八千善利清静道行上妙功徳广扬吾法治教人间生民利益皆由圣明大种福田元君讃经曰家有北斗经家国自安宁家有北斗经寿命自然长家有北斗经亡者得超生家有北斗经官灾不能成家有北斗经五谷自成熟家有北斗经百恠不能侵家有北斗经更夜自然安北斗付嘱章第二十八元君曰吾今一一赐与护持凡此实语过胜金玉昊天玉皇上帝之法祥瑞章句光如日月明如星斗吾今赐与将治人间愿凡夫人人各归善道愿箇箇返本朝元又语帝曰善护人民永爲天地山河教法作主通世流布不昩其功前章一一乃爲分别更无虚也吾衆今奉上帝勑宣来诏吾衆更不久住各返仙都凡此经典不得轻慢须洁净焚香至诚身披道服素裳一心看礼如对吾靣而宣是时帝闻语巳稽首再拜奉辞圣驾还返仙官大汉明皇圣主当时勑下省部直送郡邑名山福地道观抄録传授人天信受奉行太上北斗二十八章经