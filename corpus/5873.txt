华严经谈玄抉择X卍XXX大方广佛华严经谈玄决择卷第二上京开龙寺圆通悟理大师赐紫沙门鲜演述疏尽宏廓之幽宗者尽字是教余皆是义宏者大也即是广义通収五教若巨海遍纳于百川廓者空也即是深义别拣九宗同天池独具于十德或宏者事法界廓者理法界二字相合者事理无碍法界幽宗事事无碍法界或四字相合同诠一真无障碍法界斯则能被之教义也钞真应权实者智冥一理曰真悲赴万根曰应或本高而迹下或本下而迹高名权本迹相称名实言四十二众者谓同生众有一菩萨也异生众有三十九执金刚神乃至大自在天王也座内流出众眉间流出众故四十二以配四十二位故言况口光所召者即现相品众齿面门光召十方众是故彼经云有十亿佛剎微尘数菩萨摩诃萨一一各有世界海微尘数诸菩萨众前后围绕而来集会乃至于其座上结跏趺坐言毛光重现等者亦是此品谓即前所召十方世界海诸来菩萨身毛孔中皆有光明一一光明中现无量菩萨此诸菩萨皆于尘中亲近三世诸佛以种种法门X教化众生是也又彼经云如是坐巳其诸菩萨身毛孔中一一各现十方界海微尘数一切宝色光明一光中悉现十世界海微尘数诸菩萨等钞本即圆音者拣非在根之教得名为本故下钞云一音普应但是教本非是其教即其义也言经列二十者一名最胜光遍照状如摩尼宝形乃至二十名妙宝焰言结有等者经云此一一世界各有十佛剎微尘数广大世界是也或独华藏品中经云诸佛子彼一一切世界程或须弥形江河形乃至云诸庄严具形如是有世界海微尘数或是世界成就品文彼有十程经云尔时普贤菩萨复告大众言诸佛子世界海有种种差别形相所谓或圆或方乃至云或如佛形如是等有世界海微尘数言经云佛演一妙音周闻十方剎众音悉具足法雨皆充满遍一切言词海一切随类音一切佛剎中转于净法轮一切诸国土悉见佛神变听佛说法音闻巳趣菩提具斯十义方曰圆音出现品中复有十喻次下具引疏主伴重重极十方而齐唱者上句标举下句释成此意云主伴重重作何事业故下句云极十方而齐唱也有力自在说法名主无力不自在说法名伴但X是说法之中分成主伴非为听法得名为伴夫主伴者必圆作事主既说法伴必说故何以得知下释成云极十方而齐唱唱者显示果主因伴云谓遮那处普光堂东方十佛剎尘数世界外有金色世界文殊而来为伴应问彼云第二会文殊为伴为说经耶为听经耶若云听经违下经故下经正明文殊说第二会故若云说经何云听法名伴由此得知主伴虽殊同说经也重重者隣次相押数多之义也极者尽也十方者穷法界之处也齐者同时也唱者宣唱也此意云说主说伴重重叠叠尽十方界一时宣畅华严经也拣异随宜之教或有国土说或有国土不说故钞举一为主十方为伴乃至云故曰重重者略总释也此意云诸佛菩萨随一为主法界诸佛菩萨咸为其伴主唯是一互为其主至尚无数伴即无边互为其伴伴宁知数既主伴无数重重叠叠遍于法界主既说经伴必随说那有一方不说华严言相犹难明下广别释也言此一亦名辅翼者胜劣齐平但得称伴以劣望胜复名辅翼谓净土中有十八圆满今菩萨众即辅翼圆满也此非局此界名号品中他方菩萨疏科成六辅翼言不名因主果伴者问曰十玄门中主伴门云随举一法为主余一切法为伴今何不尔答曰据义不同彼约称性实义此约教相轨义故如臣作主不X可君为参佐也若尔准下疏云主伴有三一回向主伴二同行主伴三如相主伴释曰准彼所说毗卢与彼菩萨递为主伴岂非因果互为主伴耶答曰彼约昔时同修善根互相回向今随一成佛余作菩萨而为其伴故云递为主伴非是因果互为主伴又解此约化仪非因主而果伴彼据称性故因果而递互言隣次相押故曰重重者此界他界附近名隣次若主若伴互遍名相押言如佛佛既尔佛主菩萨伴亦然者问曰诸佛与遮那互为主伴何云既尔菩萨与遮那既无递互何云亦然答曰约人即无随界乃有何者应云此界佛为主余界佛为伴余界佛为主此界佛为伴即是果主果伴递互也此界佛为主余界菩萨为伴余界佛为主此界菩萨为伴岂非果主因伴递互义也言二者遮那一佛为主等者前望多佛互作主伴显重重义此望一佛一往作主明重重义如前释处中二义一总将七递为能遍二别将一递为能遍也言如长空等者此释主移伴亦移也如西川内月在其中火星在西一丈许地木星在东一丈许地向东川内星月相望亦同其上非谓月与木星相近与火星远也问此递言移上言不赴树王岂不相违答彼约起而不起此约不移而移文虽有异理归一途又问为但移人界耶答人界俱移钞文X甚显学者自观言如是主佛至东一佛剎尘数界外至正当本金色世界处者此是第十佛剎尘数主佛主界当第一金色世界非谓第十主佛主界但当一佛剎尘数界内第十界巳请思请思问曰主佛至彼金色世界本娑婆界为有主佛为复无耶若有主佛应成杂乱财首伴菩萨亦在此界故若无主佛是则说主不遍一切在彼金色处本界处无故答曰此义亦难幸希详审但以为门不同不应致难何者若约不移义此界有主佛财首伴菩萨无故若约移义此界有财首伴菩萨劫无主佛则无杂乱移与不移复不相碍亦无不遍是则前难一时都遣言如是主佛极于东方者问曰主佛之东为更有世界耶更无世界耶若云更有何得言极极者尽也若云更无是则世界有边文殊不应从东而来答曰更有世界若尔后难善遣前难如何答从此东方凡有世界处主佛必遍所以言极非谓世界有边由此文殊亦从东来如尽众生之愿门但是众生但有佛性无非所化非是众生有化尽时言终不见文殊师利从西向东来近主佛者此遮常情定相之解恐有疑云主佛在此娑婆金色在东彼界文殊从东向西来近主佛今移主佛极于东方越过金色彼界文殊应从西向东来近主佛所以遮云终不见文殊师利从西向东来近主佛何以故主若移时伴亦移故X言亦不见文殊师利从佛前过向西近佛者恐外疑云虽不见文殊从西向东来近主佛应是文殊从佛前过向东却回向西来近主佛故钞遮云亦不见等以表主移伴亦移故如恐未晓复举喻明如一法师市中作法东门一僧而来佐法乃从东向西故法师移至东门之外是则东门一僧必从西向东而来佐法如或不然应是东门一僧从师前过向东却向西方而佐其法遮此常情二解故钞云尔言如人以十钱布地等者问前举十人为喻今何重举答彼约递至主伴此约一往主伴若尔星月之喻巳显一往故答曰星月喻中未彰主佛周遍伴剎故此重明如人以十钱布地未是巳布于地钱心为主钱缘为伴者指配法合也第一钱当中者对东西上押之钱名中同本界不移之主伴对东西各移之主伴名中则以第二钱押第一钱上近东一缘之地者此意云复用第二钱押第一钱上如何押耶故释成云渐近东展出一楞之地喻第二重主伴各移近东一界则开元通宝等皆移近东一缘之地者此显一移一切皆移也如是钱钱重重相押皆渐近东者法合云如是主伴重重相押皆渐近东是知东方界界有主界界有伴无不周遍故若至金色但有十箇主佛者主佛有不遍世界之失何者界有十佛剎微尘数故彼若救云一佛主佛剎尘数世界X无不遍失者应第一主佛移近东一佛剎尘数界外第二佛剎微尘数界中何故钞云向东一界复违隣次之义也更以十钱近西亦然者合前主移近西也余说云云恐非正理言如第一会重重遍法界者问普光忉利等处亦说第一会法门不若说何以经中但言菩提场说第一会不言于余若彼不说何以遍答有多解一约佛德能云遍法界约根见闻云菩提场故下疏云但随见闻说有初成九会之别二据称性圆融义云遍法界据不坏相行布义云菩提场三就广融义于菩提场全摄普光忉利等法界处尽故由此但在菩提场即是遍法界经就能融云菩提场故经云华藏世界所有尘一一尘中见法界一尘尚然况一处耶四就普遍义即菩提场遍普光忉利等法界处也既普光忉利等法界处中皆有菩提场是故但在菩提场说第一会亦无普遍若尔第一会主与余会主为相见不若许相见应成杂乱若不相见何以知遍答相即互亡不相见相入双存许相见虽许相见有力无力异亦无杂乱若尔既云无力应不名主答但约相入门之无力非关主伴门之无力也若约主伴皆成有力各对当会伴菩萨故今约相入互成无力主佛自望更相入故又解或彼无力即成其伴同彼相即二种玄门有同体故是故准知九会教主若互相遍分有无力却成主伴故X无杂乱余会余佛等准此应释言故有三两身等者将时处根以显佛身不全昭着疏虽空空绝迹而义天之星像灿然者肇公云大像隐于无形故不见以见之大音匿于希声故不闻以闻之斯之谓矣疏湛湛亡言者上句直目无言理本也下句即目言之事末也教海佛音本质教也波澜根闻影像教也或分教义而有异故又解上言湛者遣言也复云湛者遣无言也恐未兼亡故致亡言以遣能所遣之迹也意全当句即绝也教海者即上亡言理本也波澜即目言之事末也若尔何云教海耶答言音实相即法轮故第十教体海印炳现故钞夫大像无形等者语借老子意目一真法界或比类而言以劣况胜也道体浅近尚无形言真法深玄岂有名相希字结上无声微字结上无形绝朕双结上二言心绝动摇言亡戏论故大般若经那伽室利分龙吉祥云我欲入城为有情故巡行乞食妙吉祥云随如意往然于行时勿得举足勿得下足勿屈勿申勿起于心勿戏论勿生路想城邑聚落想大小男女想想等所以者何菩提远离诸所有想无高无下无卷无舒心绝动摇言亡戏论无有数量是也自入真赴何用广陈言相翻欲扰人此难近蹑说仪周普远通四段之中皆有相故言无说无示X或无能说言无所示义或无对初根说无对久根示或无声说无名句示言无中无有二等者此意于无相理中无内外人法等一切二也言无二亦复无者为遣有二之相假借无二之迹于无相理中何有无二所以云无二亦复无言诸法无二无不二者无二空也无不二空空也言谓若有有可有等者此意云真如理中若有一种有相堪可定相实有则许对彼乃有一种无相堪可定相实无何所以耶有无相待故巳上反释自下顺释今无彼有相堪可实有验知亦无此无相堪可实无故言若无所得当句即绝者谓空空二字分能所遣迹终不尽今言绝迹性本自空更不待遣方符至理若尔上云空空应无益用有能所遣如鸟履沙故若许无用何须言之今谓通云众生悟法难便造玄先须由渐故资遣拂如彼真空绝相观三句九门拣情显解方云泯绝无寄令契真空法多如是学者准知言谓依晴空等者喻依情空炳现星像法依义天朗现法门疏据影显云义天之星像灿然言若碍于言等者良以无言有二一者碍二者不碍如次可知言若碍于言身子被呵等者乃净名中卷舍利弗言天止此室其巳乃知答我止此室如耆年解脱舍利弗言天止此久耶天曰耆年解脱亦如何久舍利弗默然不答天曰如何耆年大智而默答解脱者无所X言说故吾于是不知所以云天曰言说文字皆解脱相所以者何解脱不内不外不在两间文字亦不内不外不在两间是故舍利弗无离文字说解脱也所以者何一切诸法皆解脱相即其义也言不碍于言文殊攸赞者此亦净名入不二法门品意谓先三十二菩萨各说入不二法门以言显理犹滞于言次文殊云如我意者于一切法无言无说无示无识离诸问答是为不二法门上三十二皆有言也后维摩诘默然无言显不二理此则无言也是故文殊赞净名曰善哉善哉乃至无有文字语言是为真入不二法门故云不碍于言文殊攸赞斯之谓也问曰净名默住以显绝言顿理何云不碍言耶答曰但绝生灭虗妄言说不碍真门如义言说问曰如义言说为理为事若云事者违自真门事相本尽故若云理者复违此假理本不碍事末故今谓通云文虽用彼义乃稍别是则用净名之文成华严之义妙之至也言况文字性离即言亡言者上句标下句释即言释上文字亡言释上性离或此意云况文字真性俱离彼即言亡言之两迹也言流八音者或体业具为后属依唿八转之声也或最好易了调和柔耎不误不女尊慧深远之八音也言至趣非远心行得之则甚深上句纵下句夺也言像非近灵怀体之而目击上句纵下句夺也肇公云道远乎哉触事而真圣远乎体之则神即其义也上云言像者出周易故易云言者所以明象得象而忘言象者所以存意得意而忘象是故存言者非得象者也存象者非得意者也象生于意而存象焉则所存者乃非其象也言生于象而存言焉则所存者乃非其言也然则亡象者乃得意者也亡言者乃得象者也今借此语用也言绝之理而非绝繁兴之籍而非兴言融常心言无所遣矣者表即妄同真也下疏云即凡心而见佛心融常心也下经云能令三界所有声闻者皆是如来音融常言也不有此语恐谓唯佛心言与理无碍也疏若乃千门潜注等若乃二字引句之词千门潜注与众典为洪源等者此经所诠无障碍法界具无边异义但以前之四根未堪具受故我世尊随彼根宜于无障碍法界中分四谛等义以为小乘等教随彼偏根所执偏义是无就彼法体所断通义是有仍属此经无障碍法界故此云尔问曰本末之义云何曲三种一云小乘云末大乘云本故法华经云除先修习学小乘者又云我此九部法随顺众生说入大乘为本是也二云三乘为末一乘为本故法华云于佛一乘分别说三是也三云前四偏教云末第五圆教为本故钞云华严为诸教之本源矣又下钞云X前四因中即有至果皆无等是也前之二本余教容有后之一本独我华严钞如海潜等者此借出现品喻义证教也言九流等者正理云汉艺文志云一儒流二道流三阴阳流四法流五名流六墨流七纵横流八杂流九农流出释氏六帖言第五经等者隋译经也秦译当第六言始见我身者即指圆根菩萨初始于菩提树下见我十身无碍毗卢佛身言闻我所说者即前圆根菩萨闻我毗卢所说华严经即皆信受者无一圆根不信受也若尔何以鹿苑转四谛轮也故经云除先修习学小乘者此意但除却先来修习学小乘人不堪闻此根本法轮外所有圆根众生尽皆信受是知将根准教既有小根必有小教故钞云所说也我今灵山会上亦令前来小乘之人得闻是法华经悟入根本华严佛慧也所谓初入佛慧既是华严复入佛慧理有何疑初成之说非法华故疏智周鉴而常静者故肇公云夫圣人虗心冥照理无不该怀六合于胷中灵鉴有余镜万有于方寸其神常虗即斯义也钞昔人云等者所遮异释也昔人将四不义所显一理为体大以微细帝网二玄为相大以神通自X在相即广狭十世隐显等玄门为用大问曰何以偏将二种玄门为相大自余玄门为用大耶答曰二种玄门约本具义自余玄门约新现义故此云尔理实互通问此师既许事事无碍宁不许事理无碍也答许事理无碍何为所遮异释也今谓通云非彼不许但文中不说为所遮故钞显德相等者问曰此言德相为相大与十所因中德相之门同异云何答有二解一云此即是彼如将十玄就本具义属德相门即是相大就应根义属业用门即属用大故前钞云二约事事无碍十玄之相本自具足即是别教之意彼言本自具足即德相门也又云此言德相非德相门勿谓名同不分义异如佛证穷为德相门岂佛证穷唯证相大耶由此知非复举一喻以显深旨如世一劒先在匣中本具体相用三对贼便用体相用三亦无所阙更宜思审言即能证能观者止为能证观为能观或地上止观为能证地前止观为能观或果中止观为能证因中若观皆通事理也故下疏云定慧虽多不出二种一事二理制之一处无事不办事定门也能观心性契理不动理定门也明达法相事观也善了无生理观也诸经论中或单说事定或但明理定二观亦然或敌体事理止观相对或以事观对于理定如起信云止一切相乃至心不可得为止而观因X缘生灭为观或以理观对于事定下经云一心不动入诸禅了境无生名般若是也或俱通二如下云禅定持心常一缘智慧了境同三昧是也或二俱泯非定非散或即观之定但名为定如观心性名上定是也或即定之观但名为观如以无分别智观名般若是也或说双运谓即寂之照是也配释此文学者可知问曰上明止观从境彰名云事云理若论止观自体事理何収一云或止为理观为事或观为理止为事何以止观不双取事理耶答文违大段事理无碍故或止观皆是始觉为体故下钞云皆生止观科约三大云事理无碍言权实无碍等者谓达事止观名权照理止观名实此亦约当句明无碍也言若别对三大等者此则将第四句能观止观之心对上三句所观体用之境如对初句云冥真体生第四句常静X万化之域生第四句周鉴对第二句显德相生第四句周鉴重玄之门生第四句常静对第三句用繁兴生第四句周鉴以恒如生第四句常静故钞云各具体用皆生止观今言观者乃是缘事之观止者即是缘理之止全同起信云云言若作三观释等者能观之心分成三观所观之境开为三谛对空观开真谛属体大对假观开俗谛属用大对中观开义谛属相大问曰三谛之中义谛为二谛之所依三大之中体大为二大之所依义理相顺何故体大为真谛空观所缘相大为义谛中观所缘耶今谓通云此言三谛非取义谛但取真俗及中道谛但体大唯理法界作真谛生空观用大多事法界作俗谛生假观相大通四法界作中道谛生中道观三大通所依方X是第一义谛一心本法也或云三大是用义谛是体二大与体别论属真俗二谛相大与体大合论属第一义谛更希刊定问其中道谛为俗事耶为真理耶答幻有中道即事真空中道即理俱融中道双通事理问行相云何答有五重故问何者是耶一幻有中道二真空中道三真空成幻有中道四幻有成真空中道五俱融中道贵令易晓列图显示言三止三观融为一心等者问一心之中分止观谛九法历然行相云何答如依一镜鉴现好丑中三影影喻三谛其理昭然现好影之明如空观现好影之净如体真止现丑影之明如假观现丑影之净如随缘止现中影之明如中道观现中影之净如离边止三影三明三净约义条别究体唯是一镜将喻对法学者详悉疏真妄交彻即凡心而见佛心者上句标宽下句释狭钞真谓理也佛也涅槃也妄谓惑也生也生死也言真该妄末者真理即事门也言妄彻真源者事法即理门也言谓无有不湿之波等者上句妄彻真也下句真彻妄也言如来不断性恶者小教有二义一佛前十五界是有漏起他恶法故生无比之贪引央掘之嗔二云示现爱语罗睺叱呵调达故始教示二义一云真如昔日X与恶而为实性今至果位恶法虽断恶性常存故二云示现同前小教终教亦有二义一云昔日真如随缘以作说法今至果位无明既断恶相虽无随缘真性仍存故如依静水随风成波风停波息成波三性恒存故如龙树论独力随相非所断故二云恶具二义一不坏相异真义二称性即真义今据后义故云不断顿教云恶相本尽更不待断恶性本现非所断故圆教云称性之恶如镜中火现而常虗非所断故虽通五教正取能同终教事理无碍故下钞云如来不恶性者善恶同以心性为性若断性恶则断心性性不可断亦犹阐提不断性善又龙树云如斩眠士夫岂悟士夫不伤等若尔何故涅槃经说如来无不善佛性答曰彼据以理从事即无此据摄事从理不断又彼约现在为名此据过去立号故彼此文不相违背言又佛心中有众生等者如和尚镜中弟子是也言今约不坏相者一约不坏行布相行布门中众生可具其佛佛不可具其众生二约不坏行布教相闻凡即佛于凡有益佛即是凡令人妄解由此但云即凡心而见佛心言不离一心故者言妄揽真成无别妄故者言真随妄显无别真故者真妄名异无二体故真外有妄理不遍故X妄外有真事无依故然或说妄空真有或说妄有真空俱空俱有双非两是言净分同真染分为妄言净分之事妄未尽故者无漏依他缘生幻有故金刚经云凡所有相皆是虗妄又下钞云谓如真如现依他时设有净分亦名为染如镜现像不简净秽皆非镜体故唯能现得名为净所现皆染即其义也言净分圆成皆有者净分即依他摩诃般若也圆成即解脱法身也言若随俗说二谛则真妄俱空者妄法无性故空真法无相故空或真妄相待方有真妄名生如彼长短故名俱空或依手巾体幻作兔儿相若随愚夫说作兔儿体相俱空言若约真妄通二谛则真妄俱通空有者一云在俗谛真妄俱有幻有实有故在真谛真妄俱空性空相空故二云在俗谛真妄俱空在真谛真妄俱有言约宗以明唯识等宗不得交彻者问三论涅槃皆说交彻何云不得答一云内等不等涅槃及与三论何以得知等字在上宗字在下故一云亦等于彼彼论彼经虽说交彻非正所宗今我华严正以无障碍法界为宗故钞云尔言情有即是理无者问理无之义遍圆二性为属何性若属圆成何X云遍计有二义一者情有二者理无若属遍计何云情有即理无妄彻真耶答义有两途若与情有非一义属圆成性若与情有非异义属遍计性今约初义故钞云真又解属遍计性遍计性中通真妄故不同始教唯是妄故依他之中无性之义准此应释言此经云有净说生死等者上半假立谓待前流转生死立涅槃烦恼名诤触动善品损害自他故名为诤此有漏法诤随增故名为有诤有彼诤故生死者有漏为体无彼烦恼故称涅槃下半双非谓生死涅槃俱因烦恼假立其名何有真实又二互相待故俱空二互相夺故皆寂上二句俱有交彻二二句俱空交彻或望能夺义俱有交彻望所夺义俱空交彻也言故影公云等者即是中论序也此一段文准下钞释而有四对言以真谛故无有俗谛故无无者此是初对定有无所在我约真谛上说空是无性空不同无物空也我就俗谛明有此是缘有非空性之有也二真故无有则虽无而有俗故无无则虽有而无一对彰有无体相是不坏有之无不碍无之有故成中道三虽有而无则不累于有虽无而有则不滞于无一对彰有无之德若是定性之有此有则唯是有不得即无若是定性之无此无即唯是无不得即有今二互相即故不徧滞钞云乃至者具足应云不滞于无则断灭见息不存于有则常着永X消俱不俱等何由而有诸边都寂故云皆离此彰有无离过滞空则断累有则常既不滞不累故无断常又释初对双离有无故云无有无无此成空观第二对不坏有无故云虽有而无虽无而有此成假观第三对明二谛相即故不偏滞于有无故不为有边所动无边所寂成中道观肇公亦云涉有未始迷虗故常处有而不染此不累于有也不厌有而观虗故恒观虗而不证此不滞于无也第四离过准前又释初对中初对是真空义下句是妙有义第二对亦有亦无义第三对非有非无义第四对离过则成具德四句也又初对双离二过一离有二离无第二对离非有非无第三对离亦有亦无第四对总明离过故起信云真如非有相非无相非非有相非非无相非有无俱相即其义也言真妄皆真等者问妄法皈真其义可尔云何真法亦皈真耶答上言真妄法体也下言皆真真谛也又上言真对妄之真下言真绝妄之真又上约分相门収妄之真故疏事理双修依本智而求佛智者上标下释也依本觉理智求始觉事智钞亦由惑者执禅则依智性乃至云并为偏执者义当四病也故大方广圆觉经说众生修行当离四病一者作病但作有为事行未识真如本心尚不得生佛家岂得冥合圆觉故说为病二X者任病生死既空何劳除断涅槃本寂何假欣修一切放纵身心更不念其罪福泯绝无寄故成其病差乎近代多落此科诵禅歌毁于法筵虗寻名相说理性非于塔寺狂认福田妄立宗途悞惑含识断除佛种良足悲哉凡佛真子当须屏远殊不知蓝墉适补比丘寿增寺础将移天人目动况复触事陟理绝空色观空不癈众缘真宴坐矣如维摩经菩萨行品佛告众香世界诸菩萨等菩萨行者于远离不以为贵不着巳乐癈于彼乐在诸禅定如地狱想等斯则菩萨于禅实有所证佛尚诫令不着况未有所入得妄着耶且沙门敛念诚为通规其谁不然妄自矜衒兼投药失所所损非细故智度论九十六说弥勒菩萨知须菩提乐说空义故教诫云不应新学菩萨前说何以故若有少福德善根者闻毕竟空法即便着空遂作是念若一切法空无所有者我为作何福德则应失前业等如是经论如来劝令离病弥勒诫物谈空但有信心不可警慎三止病真心绝念动念即乖若止妄念不生真性自然显现斯由不知妄念即真贪嗔本道而于妄外求真何异除波觅水故成其病四者灭病道由惑覆惑尽道彰故欲断惑求真令得身心永寂夫菩萨用心利他为本今欲避言寅取寂诚非大士况乎不释动以求静不怖惑而度生真觉士也今欲离障求寂尚杂二乘狭见岂能冥X通圆觉故说为病如是四行互闻即成非齐运则无过若能常作常止常任常灭易脱相资无非有益亦犹四大造色递发有损併力成功今此事理双修依本智而求佛智并除前病所谓执禅则多落止任灭之三病执法则唯堕作之一病故此双行为真修矣又下疏云然今法学之者多弃内而外求习禅之者好亡缘而内照并为偏执俱滞两边又云勉旃求悟不得徒自劳形努力修行不得拨无因果言无所求中吾故求之者暗引方等经乞士之语上句释依本智下句释求佛智也故方等经中说佛为雷音说于昔因缘巳又云过去有佛名栴檀华彼佛去世甚久我于彼时如汝无异彼有菩萨名曰上首作一乞士入城乞食时有比丘名曰恒伽谓乞士曰汝从何来答曰我从真实中来又问何谓真实答曰寂灭相故名为真实又问寂灭相中有所求无所求耶答无所求又问无所求者何用求耶答无所求中吾故求之等乃至云恒伽闻巳卖身供养下疏释云性相双鉴终日求而无所求也疏理随事变等者一云一者理也多者事也或一与多皆目事也疏故得十身历然而相作者历然行布不坏相也相作圆融坏相也终日不坏而坏坏而不坏名不思议非谓体癈相存也若谓能即体癈相存者体据即义X癈不即义存即与不即二互无碍存泯莫拘是不思议相约即义尚存不即极存但一向存应非无碍是可思议学者更审钞一同时具足相应门等者然此十门具于五对一总别对初门是总余九为别二法喻对第七是喻余九为法三假实对第九是假余九为实四全分对三四是全六八为分五增微对广显主增狭隐伴微不唯五对无碍实乃举一全収言能以众生身作自身等者问此言众生为取我等妄染众生耶为众示现变众生耶答一云但取变化众生若取我等妄染众生应无所化俱作能化十身故又违此钞云则于此身现如是形复违下钞众生身等摄皈三身中化身故二云但取我等妄染众生何知论三分中是染分故三世间中众生世间故若尔前难何通答常作能化不碍为所化故就能悟门取众生身作自菩萨身为能化就迷门取众生不作菩萨身为所化言则于此身现如是形者约同体变化也下皈化身者岂不见下钞云万化云云皆是法身大用又经云心佛与众生是三无差别又果门摄法无遗三云上二双取引证同前向明十身皆是佛身恐滞常情略伸区别问既俱佛身唯应第七如来身摄何分余九若就行布而有余九应非皆是佛身所摄耶答圆融不碍行布故佛为能融皆是佛身不坏本相故存余X九二门双取故说十身皆是佛身若以余九随一为门具十亦然今就佛门是故云尔问前之七身作菩萨身行相可知具色相故后之三身既非色相云何作于菩萨身耶下疏答云入法智中自然应现自巳身故令于虗空忽见自身故名为作作余亦尔又问余之七身可作能化具色相故后之三身既非色相云何化生而作能应耶答曰苟能得法契神何必要因色相是故彼三即为能应佛身良以根性心乐类非一故钞言历然者不坏相故者历然即是不乱不乱钞指即是行布验知不坏相行布义非圆融中体废相存也言如初发心时便成正觉不坏初心之者初心即妙觉成佛义如常即而不即初心义存二义双取说得初心成佛出梵行品文良以初心即无其体全揽妙觉体成故如世指环别无其体全揽金成故说指环当体即金环相仍存故言十信摄于诸位诸位十信历然者十信摄于诸位圆融也诸位十信历然行布也出贤首品文问约圆融义十信摄于诸位为于信位实成佛耶为实未成佛耶若实成佛住行向等便徒虗设若实未成佛信该果海有言无义有云圆融门中巳成佛行布门中未成佛若尔后位但应行布修断圆融门中巳成佛故若谓虽巳成佛不碍复有修断者妙觉位后应更修断若更修断前佛应胜后佛应劣修断多少不同X故今谓通云六位互摄如六面镜互现其影信摄余五位如第一镜影现五镜影信位有障信摄诸位一切皆障是知一障一切障第一镜上尘垢昏坌彼镜中影一切不现是知一昏一切皆昏如在信位修断其障能摄之障既断所摄之障一切皆除是则一断一切皆断如磨第一镜尘垢皆除不唯能之镜昏除镜中之影昏障亦无即是一磨一切皆磨一现一切皆现约信位中诸位惑障皆断岂不名佛约第一镜尘垢皆除岂非明净约住位中诸位惑障全未断故岂得名佛约第二镜中诸镜尘垢全不磨故岂名明净是知位位圆修圆断譬如镜镜全磨全净以喻对法朗在目前疏广大即入于无间等者疏中影略应云无外广大身剎即入于无间尘毛无间尘毛包纳于无外身剎问尘毛具二义不坏相故狭称性故广可尔无外身剎不坏相故广岂称性故狭名无碍也答亦不坏相故狭称性故广故经云空生大觉中如海一沤发空尚如沤何况身剎又云十因各随义显今取法无定性故大能小也或亦称性故小性非定大故何以得知全在一尘而包容故钞虽有即入意取广狭拣滥释成也问广狭无碍别立玄门凡圣无碍应别立也染净依正等皆应别立此若不尔彼广狭门应即入収不应别立答许别立但示方偶且作是说皆皆无量X疏炳然齐现等者上句法下句喻问隔瓶见物岂不违肉眼九缘生义阙空缘耶瓶具质碍故答良由缾净得见彼物若尔如对明镜何不见障外之色耶答镜但表净里不净故琉璃表里皆莹净故如水澄清见鱼鳖故钞一能含多皆曰相容者下钞又云法法皆尔故云相容也微细之义下释有三一能含微细一尘一毛故二所含微细不坏相故三难知微细小能含大常情不测故如对一释迦像想彼像中含尽十方三世遍法界虗空界无尽三宝礼彼一像即是徧礼无尽三宝也供彼一像念彼一像等准前应知如焚一炉香想彼香中含一切香华灯幢伞盖饮食汤药菓木音乐螺钹宫殿池沼等一切诸供养具遍供如前一像中无尽三宝随献余供含物亦然曰修此行有何罪而不灭有何福而不生良以法虽本尔心不相应难获巨利幸愿群英勉强而行自余玄门倣此而修滞相而修百千万劫未及一眴之功深思深思相入门中当想自身遍入十方诸佛会里佛菩萨四众八部身中彼若说法我亦说法彼若闻法我亦闻法彼若断障我亦断障彼若证真我亦证真彼若发菩提心我亦发菩提心彼若化生我亦化生彼若拔苦与乐我亦拔苦与乐尽彼诸行善事我亦行之复想六道众生皆在自身之内自若礼诵彼一切众生悉皆礼X诵等自余妙行准此应知疏隐显俱成等者如观一释迦像于中乃有无尽佛菩萨等身像也但彼多像隐一像显也钞而明下有晦等者上明异处下辨同处文理昭然言如东方入正定为一半等者此意一菩萨全在东方入定而不妨同时全在西方出定是谓难思问何故入定为明出定为晦耶答在定观根审法名明出定涉有化生名晦是故在定复得显加出定但感冥加明晦之义昭然可悉或约但见入定不见出定故钞影复现影重重无尽者此是其喻法合云何如一尘称性以作能含一切剎土俱为所含之剎皆揽尘成尘复称性复含其剎是知能含尘尘不尽所含剎剎无穷是此门也问第一尘称性含剎尽耶舍剎不尽耶若含剎不尽是则彼尘不称其性若云称性而含剎不尽彼不含剎应在性外若许含尽彼第一尘所含之剎但作第二重能含更有何剎为第二重所含耶若递互合与微细相入二门何异若云第一尘称性含剎皆尽彼所含剎亦乃称性作能含时复更出生所含之剎者问所出生剎为本为新若本具者应第一重尘却有含剎不尽之失若新生者德相门中应无帝网此义极难深宜用心今谓通云如莹一圆镜在东莹一方镜在西两镜互入同相入门一性而入似微细门X今帝网门则不如是如东圆镜现西方镜影全尽无不尽之失其方镜常入而不入还在本位其西方镜内却现东圆镜影并圆镜内方镜之影全尽亦无不尽之失其西方镜并所现影巳有三重其东圆镜常入而不入现在本位复作能现现西方镜并彼二影亦无不尽其东圆镜并彼三影巳有四重其西方镜常入而不入还在本位复作能现现东圆镜并彼三影无不尽失其西方镜并彼四影巳有五重后后作法准此应知由重重无不尽之失及相滥之过故钞云亦如两镜互照重重涉入传耀相写递出无穷即其义也故下大钞云又重重现故者双释普入及方网言尘能受剎剎以尘成亦能受剎重重皆入名为普入既交络入九方入东东入西时带余九入西入南时带东诸方而入于南故成重重即初地中如帝网差别故为真实义故钞以三世相因互相摄故者缘起相由故时无别体依法假立如依昨日日轮立过去世依今日日轮立现在世依来日日轮立未来世昨日日轮离今日来日二轮之外别无日轮全揽今日来日二轮作昨日日轮上立过去世彼日轮体既揽今日来日二轮所成果不异因即是今日日轮应立现在世复即来日日轮更立未来世余二因二果准此应知方成九世如揽尘成剎归本是尘如揽念X成世归本名念一念本时摄九世末时本末双举故云十世问一念即无量劫应是相即门也答虽有即义意取十世如前广狭门故言故庄生一梦身为蝴蝶者庄子第二齐物篇云昔者庄周梦为蝴蝶挧挧然自喻适志不知周也方其梦为蝴蝶而不知周则与死不殊异也而所在无不适志则当生而系生有必能当死而恋死矣由此观之知失在生而哀死者误也俄然觉则蘧蘧然周也不知周之梦为蝴蝶欤蝴蝶之梦为周欤周与蝴蝶则必有分矣此谓物化意云昨日之梦于今化矣生死之变岂异于此又自周而言蝴蝶称觉未必非梦此亦可以喻万法如梦矣钞以随一事即是无尽法界者问与相即门何别答但是相即门四句中一即多之一句义也同微细门是相入门中一摄多之一义也或不同相即彼行布门一与多异圆融门中废一同多今记事门行布门中体是一法圆融门中便是多法非是废一同多故不同也如託一人便显六亲非废一人方即六亲况生其解尤异相即钞然有二意故贤首改为广狭等者今代至相反难贤首云若真理为广事相为狭则是事理无碍知无间尘毛名狭无外身剎为广此二门异亦不成事事无碍若无外身剎与无间尘毛无碍即事事无碍义成而复狭中存广即相入门狭中不存X广即相即门贤首若云虽有即入意取广狭者至相亦云虽有即入意取纯杂彼此异因不可得故有云二师理齐清凉双取但以贤首广狭通一切法至相纯杂但论其行故钞云今以至相但约行为小异或广狭中有无碍言故异至相若尔纯杂中有具德语何殊贤首今云通云至相所立纯杂各异致招多难贤首所立广狭是一都无前妨如将一尘称性故广不坏相故狭岂有相滥若尔同体广狭可然异体云何答初既不滥后有何疑何以得知下释十玄次第云广狭蹑前事理无碍为后八门之所以也又下清凉会取纯杂云契理为纯不坏相杂是故得知如无异意贤首所难还成自害幸希详当钞不信不解不顺不入者如次配教理行果四法也言以不能生如来家者进不至十地见性等家退不生三贤解悟家是知依权教修者尚不至三贤岂臻十地若尔何故下文云别教十地证竟但是圆家住尔答彼宗自谈云证十地竟圆宗断彼义当住尔如寡闻比丘自谓无学小教断彼实是凡夫又如愚法二乘谓证涅槃始教断彼但是择灭回心巳后更经多劫方至十信等也疏扗视听于嘉会者问文殊巡行经云五百声闻闻而不信法华不轻亦令其闻何得此中不令其闻耶答为显不共故故智论明般若有共不共指此不思X议经不共二乘说故又大圣化仪其类不等或闻而不信以为远种如上所引或以威力令其出会如法华中五千拂席或令在会使其不闻即如今经法华渐教之终将収败种故加令其去笃励在会使其信受此经顿教之始为显深胜留使不闻令诸后学修见闻种然嘉会之言即周易干卦文言矣彼释干元亨利贞四德云元者善之长也亨者嘉之会也利者义之和也贞者事之干也君子体仁足以长人嘉会足以合礼利物足以和义贞固足以干事君子行此四德故曰干元亨利贞今但借其嘉会之言尔钞悉觉真谛等者下疏曰然此声闻皆是菩萨欲显深法託为声闻故所叹德言含本迹言悉觉真谛皆证实际深入法性永出有海依佛功德离结使缚住无碍处其寂静犹如虗空于诸佛处永断疑惑于佛智海深信趣入言皆悉不见神者神力严好境界游戏神变尊胜妙行威德住持净剎入至诣疏见闻为种八难超十地之阶者此意但说八难见闻华严熏金刚种非谓八难现身圣证是故地狱转X报生天方登十地故钞云皆容见闻为种之义未见明文说八难身得入见道若许入见何得名难复违论说极忻非上二极威非三涂唯欲界人天佛出世现观若云但障权教见道名为难者劣道尚障何况胜道别教十地证竟但是圆家住尔八难未至别教三贤岂许得证圆教初地又准天台止观乘急戒缓许三涂身而得圣道更宜思审钞其有生疑不信者永不得闻如是义者问地狱天子由昔闻经熏成坚种不信毁谤堕阿鼻狱彼虽不信亦得闻经熏成坚种何故今文云其有生疑不信者永不得闻如是义答一云不信毁谤堕阿鼻狱长劫不闻故经云永非谓毕竟不闻二云但遮其不闻言永不闻三云不信虽闻犹如不闻问地狱天子昔闻经时不信诽谤不善心中云何得熏成佛坚种若种坚种是成佛因如何反堕阿鼻地狱又不善心得熏坚种应善心中却熏恶种若许尔者三乘圣人还堕恶趣是则因果杂乱深违教理有云其不善心但熏恶趣招地狱报其华严经熏成坚种作成佛因良以在缠本觉为本性住种性经声入耳熏彼本觉用增胜故名习所成种性本新相合共为坚种故法华云佛种从缘起是故说一乘若尔他经声为缘无自善心为因既阙因力如何熏种答本觉为因故若尔闻他杀盗等声自生悲心应熏恶种亦有恶声为缘本觉为X因故不可本觉唯与善种为因颇有恶种不揽理成今谓通云闻经之心具二种义一者神解义二者暗钝义由神解义解得华严语义内心为因经声为缘因缘和合熏成坚种由暗钝义诽谤华严语义内心为因经声为缘因缘和合熏成地狱种一念心中齐熏二种实不思议如谤不轻云我等何用如是虗妄授记由解彼言记自成佛熏金刚种由不信故熏地狱种故梵网云但解法师悟尽受得戒彼受戒时亦熏坚种傥若不解得熏坚种者无一众生无坚种故准诸法显义体无有一法非华严故岂有众生不见闻耶若皆有种何故钞云由昔无因外曰文中但云见闻为种何须要解今复通云若不解时不名见闻如舍利弗等在逝多园所见世尊即是无尽身云佛所见祇园即华藏界所闻言教即是华严但未了解不名见闻又云见毗卢佛身眼得清净现今所见一切境界无非毗卢十身何故一切众生眼得未清净耶由此得知未能解得并是佛身不名为现如人见金解作其铁外人问曰汝见金耶彼人答曰我不见金但见其铁应知不解不名见闻应知见闻必作其解由解心故顺本觉性由顺本觉熏成坚种于理甚妙更希刊削钞中有一光名清净功德者故下疏云第二举因对显者为显胜故此有数重一似相德深广言不能备故置之说好二X好德复多以三十二相既有八十随好十莲华藏之相好弥多矣且举其一三一中置胜但说劣者故明足下四足下一好复有多光但说一光亦不可说故寄因显因光成益三重顿圆况果一光如是展转况于诸相况复总说如来诸德果海绝言亦斯义矣言了知如是悉是虗妄乃至清净善根者下疏释云后了知下能灭谓了惑本虗居然不生故晋经云此诸烦恼皆悉除灭除灭故清净惑亡智显即自在光明善根成就言香幢云者即九地善根也言若有众生见其盖者至一恒河沙善根者疏释云准晋经云种一恒河沙转轮圣王所植善根所谓白净宝网轮王等是则多箇轮王非一轮王之多善也梵本亦然而言清净金网者准璎珞上卷金轮在十回向初地巳上皆是琉璃轮而增宝数为别是知旧译为宝网者胜金网也故彼经云欢喜地百宝璎珞七宝相轮为四天王一万子以为眷属百法身百佛国土中化十方天下巳后略无化之分齐宝数一一增至七地十三宝相轮八地但云大应宝相轮九地云白云宝相轮十地百万神通宝光璎珞无畏珠宝相轮若顺晋经白净之言则是九地即前香幢云自在光明若然彼但是所等则金网无失若取十地为清净金网正当十地以无畏珠为清净义又摄化分齐与上第十地摄报果同则证十地明矣故X下此王放光遇者亦登十地言一恒沙者谓从九地巳还乃至住十铜轮以此十地所化分齐比前诸位此齐如恒沙矣故晋经云宝网轮王等等取前也钞上二皆明证速者指疏中二则超十地之阶与圆旷劫之果指钞中二则善财童子及威光太子言又此经宗三生圆满者非谓随生圆满备经三生方得圆满或一生身经历三生如是闻经巳依解起行随行证入或多生身但在一生如是闻经巳虽熏坚种无真解行圆因既阙妙果曷成纵经多劫只是一生三生之义各在何位准贤首说长流凡夫见闻成种名见闻生四十心位十地圣人真解真行名解行生妙觉如来因圆果满名证入生准清凉义但取十地为证入生余同贤首言即上二句者见闻为种并解行在躬言即下二句者超十地之阶与圆旷劫之果钞本悲为身大悲为门大悲为首以大悲法而为方便又此四亦是从佛向机之渐次矣充遍虗空言入师子频申三昧旧经云奋迅者即频申之义俱是展舒四体通畅之状总相释者即用之体寂而造极则差别万殊无非法界即体之用不为而普周故小大相参缘起无尽名曰频申自在之义又X准涅槃真师子王自知身力牙爪锋铓乃至晨朝出穴频申欠㰦四向顾望发声震动为十一事何等为十一一者谓欲坏实非师子诈作师子故二为欲试自身力故三为欲令住处净故四为诸子知处所故五为羣辈无怖心故六为眠者得觉悟故七为一切放逸诸兽不放逸故八为诸兽来附近故九为调大香象故十为教告诸子息故十一为欲庄严自眷属故一切禽兽闻师子吼水陆之属潜没深渊陆行之类藏伏孔穴飞者堕落大香象王怖走失粪清凉以法义合彼师子谓以同体大悲为身以增上大悲为首以即智大悲为眼纯以智慧为牙爪大悲方便为振尾悲为方便居然末故方动振动义故总取四悲为足依此立故以法界三昧窟所入证故以无缘大悲为窟门入出由此故以体用无碍为频申舒展自在故以演法界法门为哮吼决定宣说一切众生本与如来同法界故如此师子随一一毛皆称法界次言为十一事而频申者一摧破魔军诈师子故二示众神力十力等力为身力故三净法界土佛住处故四为邪见凡夫知归处故五安抚生死怖群党故六觉悟无明眠众生故七为恶法兽舍放逸故八令诸菩萨及邪见诸兽来依附故九为诸外道及二乘香象令如盲聋舍放逸故十教诸菩萨子息令顿证故十一庄严正见四部眷属俱增威势不怖X一切邪党一切邪党皆怖畏故又野干随逐师子百年不能作师子吼二乘安处法会如盲如聋故言广说以十能入等者经云彼诸菩萨以种种解种种道种种门种种入种种理趣种种随顺种种智慧种种助道种种方便种种三昧入如来等十不可说佛剎微尘数佛神返海方便门疏象王回旋六千道成于言下者文殊回观法器故如象王回身首俱转无轻举故即六千比丘会表六根清凉可入法界故问此言成道为当何位答唯居十信何以知耶故下大疏成彼化事中通有三会一比丘会显回小入大故二诸来人会通収诸权入一实故三善财会显纯一乘根一生成辩故又前二会表居信未久尚不定善财信终可入证故斯之谓矣又纲要云尔时尊者舍利弗下成彼化事通有三会第一六千比丘会显回小入大故第二从第六十二经初至复有无数众生于三乘中各得调伏即诸乘人会表总収故第三从尔时福城人闻文殊师利童子下摄善财会上三皆是十信以信未入位故有三类此下善财纯一乘根入位之后唯是一人故尽经终唯明善财文甚分明幸勿余惑钞观文殊十德者下疏云一身相胜二常光胜三放光胜四众会胜五行路胜六住处胜七庄严胜八树林胜九自在胜十上摄胜言令发十种无疲厌心者所谓积集一切善根心无疲厌见一切佛承事供养求一切佛法行一切波罗蜜成就一切菩萨三昧次第入一切三世普严净十方佛剎教化调伏一切众生于一切剎一切劫中成就菩萨行为成就一切众生修行一切佛剎微尘数波罗蜜成就如来一力如是次第为成就一切众生成就如来一切力法门无尽众生无边取相而修多生疲厌厌则退堕二乘若无爱见而修则无疲厌虽无疲则佛果非远况我身耶言则得三昧名无碍眼等者下疏释云略有三义一能见离障故二所见无拥故三一具多用故虽具此能而无见相故名三昧言得此三昧至而为庄严正明眼用也言及亦闻彼至悉皆解了者天耳用也亦能观察至诸根心欲者他心用也言亦能忆念至十种辩才者宿住用也言又即成就至一切佛法者通显多门上一定之用既尔多门无尽例然此显圆教摄根创立大心乃得十地之后十通之用以始摄终故如初发心功德品等辨疏启明东庙者即启菩提智明也此菩提心为当何位善财童子为圣为凡古有多释一云地上菩萨一云地前贤人一云通二地前地上二位中收此上诸X释皆非正义故贤首云应是善趣信行中人依圆教宗有其三位一见闻位即是善财次前生身见闻如是普贤法故成解脱分善根如前叹德中辨二是解行位顿修如此五位行法如善财童子此生所成至普贤位是三证入生即因位穷终没同果海善财来生是也若尔定是何位谓以在信是信位在住是住位一身历五位随在即彼收以通一切故如普贤位此之一解甚顺经宗疏主自云谓历位而修得见普贤一时顿具地狱天子尚三重顿圆何以善财尅定时分等此意行则渐修位即顿证是今义矣钞至福城东者其城居人多有福德故曰德城城表防非东为群方之首亦启明之初表顺福分善入道初故又表福智入位本故住庄严幢娑罗林者此云高远以林木森耸故表当趣万行庄严故大塔庙者即归宗之所日照三藏云此城在南天竺城东大塔庙是古佛之塔佛在世时巳有此塔三藏亲到其所其塔极高大东面鼓乐供养西面不闻于今现在此处居人多唱善财歌词此城内人并有解脱分善根堪为道器此表所依法界本觉真性诸佛同依故云往昔诸佛曾所止住等言五百优婆塞等者表五位证入故言别观善财者解心顺理曰善积德无尽曰财知其不群特回圣眷言又令忆念过去善根者令忆宿善使不自轻故言随文殊师利而说偈言等者X同飡妙旨独颕众流重法随师说偈求度故彼偈云三有为城墎憍慢为垣墻诸趣为门户爱水为池壍愿轮大悲毂信轴坚固辖功德宝庄校令我载此乘言一百一十由旬者为表十地及等觉地一一皆具诸地功德或不分等觉即开十信进退皆表一百一十也始信该于极果故曰遥申随顺行成故曰右手言若离信根至之所忆念者九句经文前七阙因一阙行本故二求小故心劣处生死而忧悔三横不具四竖不进五滞一善六不广求七不起无住行愿后二阙缘后不能了下有十五句前五约所知理事后十约能知分齐例前诸文思之疏寄位南求者寄位即是寄修行相也寄者託也依附之义位者次也阶降之义斯则行布圆融寄渐显顿寄人显法寄相显性也下疏云且依古德配为五相谓四十一人名寄位修行相寄四十一位依人求解显修行故二从摩耶下九会十一人明会缘入实相即会前住等成普别两行契证法界故初得幻智后得幻住该于中间如幻之缘入一实故三慈氏一人名摄德成因相会前二门之德并为证入之因故故法门名三世不忘念则摄法无边四后文殊名智照无二相谓行圆究竟朗悟在怀照前行等唯一圆智更无前后明昧等殊故五普贤一人名显因广大相始觉同本圆觉现前称周法界无不包含故其后X四相亦得称为寄位前三义同等觉故摩耶慈氏并入重玄之门文殊表菩萨地尽心无初相普贤义同妙觉才见普贤便等佛故今从别义且为五相此五亦是菩萨五种行相一高行二大行三胜行四深行五广行然南者古有多义初一约事谓举一例诸一方善友巳自无量况于余方余四约表二者明义表舍暗向智故南方之明万物相见圣人南面盖取于此三中义离邪僻东西二边契中正之实道故四生义南主其阳发生万物表善财增长行故北主其阴显示灭义故世尊涅槃金棺北首五随顺义背左向右即随顺义以西域风俗城邑薗宅皆悉东向故自东之南顺日月转显于善财随顺教理故此五义中初一则通次一后二地前表契中道义地后表之亦通地前正证离相地中不以南表地后显于业用不同地中后文殊有示无方表于般若加行有修正证无二故普贤无方无示表法界普周故有人唯取随顺一义非前诸释谓正明之义出此方故宁知西域南非明等况通方之说言旨多含故通五义矣钞时善财童子至教化众生等者自见巳身等普贤化也言不于此剎没彼剎现者言与普贤等者等因圆也与诸佛等者等果满也一身充满至悉皆同等者别显等相若依通相义当等觉离言不可说故X疏尽众生之愿门者问众生当有成佛尽时不设尔何失二俱有过若云有尽而生界便灭佛界便增又违十地经云若众生界尽我愿乃尽而众生不可尽故我此大愿善根无有穷尽又如来利他功德亦有尽时是知最后众生定不成佛从初发心都无所化入圣众生利他行阙因行不圆岂得成佛若云不尽尽众生之大愿但当虗发又违涅槃经凡是有心定当作佛尽法界内颇有一生无佛性耶既是有性迟速纵异宁有一生不成佛耶勿谓新新续起众生是则众生有始故仁王经云三界外有别众生始起者是外道大有经说勿谓成佛巳后再作众生良以金无重矿佛无再生无明既尽无重生理故龙树名为无始有终住地由此得知进退非理今谓通云如世一人得长生术飞行自在踊在虗空应问彼人之西虗空多耶彼人之东虗空多耶答不可论其多少何以故虗空无边故此人用神通力往东而行一弹指顷越过百千万里虗空是则此人不老不死亦不暂住如是而行尽未来际颇有东方一界虗空此人不过越耶应知东方界虗空彼人皆可越在西方虽尽未来如是而行岂行尽东方虗空耶何以故虗空无边故勿谓东方新生虗空勿谓巳X越西方虗空还来东方纵行无量劫终不可说彼人之西虗空多彼人之东虗空少是故诸难一时顿尽更请研寻尤增义味钞明时难遇者十地论云是中时者无八难故如偈说如王怀忧恼病恚着诸欲崄处无侍卫才佞无忠臣如是八难时智臣不应语心王亦如是非时不应说释曰论但有偈更无解释今当释之前一偈半是喻但半偈合王喻众生于所说法取舍自在故一如人烦恼言不入心众生忧恼法不入心二病苦喻众生有苦法不入心三恚四欲可知五崄处喻八难处六无善法为侍七近恶友谗佞八无善友忠臣此八皆为说法之难今时反此故云难遇言今值圣明天子者即唐德宗皇帝也言敷陈五教者或五经之教或五帝之教或小始等五教也言学肆者肆陈也今时习学之处谓之学肆周孔云司市常以陈肆辨物学中列列书史如市陈列货物也又要览云因后汉张楷字公超学徒随之所居为市故今学处而称肆焉言诸佛祖师者出佛名经言大圣虽周法界者真身宽遍也摄机长在此山者应身局处也应感普周若百川影落应身宽遍也清凉长在犹素月澄空真身局处也意显真应局无碍故言况大孚灵鹫标乎圣等之名等者案感通传云今X五台山东南三十里现有大孚灵鹫寺两堂旧迹犹存南有花园可二顷许四时发彩人莫究之或云是汉明所立又云魏文所作互说不同如何会答俱是二帝所作周穆王时巳有佛法此山灵异文殊所居周穆王于中造寺供养及阿育王亦依置塔汉明之初摩腾天眼亦见有塔请帝立寺山形似于灵鹫故号为大孚灵鹫寺大孚者弘信也帝信佛理立寺劝人花园今在寺前后之君王或改为大花薗寺至则天大圣皇后与于阗三藏译华严经见菩萨住清凉山因改为大华严寺焉言不入余人之手者出现品经云不入余众生手唯除不思议乘菩萨也言积行菩萨等者亦出现品如前钞引言手舞何阶者手舞之余不能阶及也手舞之言出毛诗序彼云情动于中而形于言言之不足故嗟叹之嗟叹不足故歌咏之歌咏不足不知手之舞之足之蹈之也钞即总别一对者华字唯能严大方广佛唯所严严字通能所故言无说者性无言故离说者应言方会故言一以万行饰其本体至非莹不明者严饰法也修显本果也依本智之理修也二以万行至琢玉成像者严成人也修生新果也而求佛智之事修也言又饰本体如铸金成像者此喻金即是像以表饰法即是成人修显即是修生因与果一故言以行成人如巧匠成像者X下钞云新佛旧成曾无二体以报就法如出摸之像像本旧成故无二体言新成旧佛法报似分者以法就报如以金成像金像似分以有未成像金故今成像竟似分二矣前对是非异此对是非一非一即非异故言似分意无二体此喻像即是金似表成人即是饰法修生即是修显缘为果异故或前据法顿成后约人渐成也言唯经举四义者谓法也贯也摄也常也故上生疏云生资教摄永绝烦笼理籍文贯长离散灭百灵长轨千叶良规利物诠真目为经也大方广佛华严经谈玄决择卷第二录摘文解尽宏廓之幽宗真应权实四十二众主伴重重等如长空等空空绝迹湛湛亡言大象无形九流智周鉴而常静昔人以四不义所显体大五重中道图三止三观融为一心如来不断性恶情有即是理无四病无所求中吾故求之故得十身历然相作能以众生身作自身约同体变化十信摄诸位广大即入于无间一能含多皆曰相容影复现影重重无尽以三世相因互相摄故庄周梦为胡蝶随一事即是无尽法界不信不解不顺不入杜视听于嘉会X悉觉真谛见闻为种其有生疑不信者永不得闻如是义三生圆满大悲为身象王回旋十无疲厌心启明东庙寄位南求尽众生之愿门大圣虽周法界圣举四义写本记云高丽国大兴王寺寿昌二年岁奉宣雕造大宋国崇吴古寺宣和五年岁释安仁传写淳熈岁次释科点重看祖灯眼疲也莫罪莫罪华严经谈玄抉择X卍XXX大方广佛华严经谈玄决择卷第三上京开龙寺圆通悟理大师赐紫沙门鲜演述疏归命者显归敬之相也归者依投趣向义命者总御诸根一身之要更无二焉又准西域记云天竺致敬之式其仪有九一发言问讯二俯首示敬三举手高揖四合掌平拱五屈膝六长跪七手肘据地八五轮着地九五体投地今言归敬义兼八九又准清凉而有十门一我慢礼二唱和礼三恭敬礼四无相礼五起用礼六内观礼七实相礼X八大悲礼九总摄礼十无尽礼释曰上言归敬正当第十傍兼前七不唯上求于加护抑又下设于轨仪幸愿群英勉旃行焉言无尽三宝者何故此三通称宝名准心地观经具足十义一坚固如摩尼珠宝无人能破佛法僧宝亦复如是外道天魔不能破故二者无垢如世间胜宝清净光洁不杂尘秽佛法僧宝亦复如是能速远离烦恼尘垢三者与乐如天德瓶能与安乐佛法僧宝亦复如是能与众生世出世乐四者难遇如吉祥宝希有难得佛法僧宝亦复如是业障有情亿劫难遇五者能破如如意宝能破贫穷佛法僧宝亦复如是能破世间诸贫苦故六者威德如转轮王所有轮宝能伏诸怨佛法僧宝亦复如是具六神通降伏四魔七者满愿如摩尼珠随身所求能与众宝佛法僧宝亦复如是能满众生所修善愿八者庄严如世间宝庄严王宫佛法僧宝亦复如是庄严法王菩提宫九者最妙如天妙宝最为微妙佛法僧宝亦复如是超诸世间最胜妙宝十者不变譬如真金入火不变佛法僧宝亦复如是世间八风不能倾动佛法僧宝具X足无量神通变化利乐有情暂无休息如是义故佛法僧说名为宝言十号之一者瑜伽八十三解十号云一如来二应供三正遍知七无上士调御丈夫八天人师九佛十世尊今当第七降生成道号也言法界亦二义一成上依处等者清凉或以宽释狭如今文是上言尘剎狭下言法界宽以宽释狭狭亦成宽或以狭释宽华藏品文云华藏世界所有尘一一尘中见法界宝光现佛如云集此是如来剎自在上言法界宽下言宝光等狭以下狭释上宽宽亦称狭宜细详审言十力者一处非处力等言无畏者一一切无畏等言百四十不共者瑜伽云谓诸如来三十二大人相八十种随好四一切种清净十力四无所畏三念住三不护大悲无应失法永害习气及一切种妙智即其义矣言无尽之德者故经云剎尘心念可数知大海中水可饮尽虗空可量风可系无能尽说佛功德言承恩重者旷劫积修难行苦行本为众生故隐实显权成道说法种种曲巧处处开悟故用大悲力碎金刚体祐及法界留二十年福荫含灵潜形护持称性华严令见闻者当成佛道故清凉云一发心普被恩二者难行苦行恩三一向为他恩四垂形六道恩五随逐众生恩六大悲深重恩七隐胜彰劣恩八隐实施权恩九隐真现应恩十悲念无尽恩自顶至足从生至死皆佛之荫斯之恩德何可报耶得人小恩常怀大报不知恩者多遭横死具斯十义故云恩重言一约事就义门约别相事体之上各各随义以成三宝随一事体义具三宝故云同体言今举佛所住等者属今文也摄法从人故言二约会事从理门会三宝差别之事归一真无差之理故云同体言今佛举法等者属今文也言三约理义融现门者约理体上义开三宝和融显现故称同体或理是佛法义是法宝融是僧宝现通三宝言由此一门等者属今文也于所住中三宝X足矣言三门虽异并称同体者通释上三言力持身者舍利等也言通于诸乘等者小权实乘也言归胜非劣者约乘名胜一乘也约宝名胜同体也言以是海会之上首者初普贤者下疏云体性周遍曰普随缘成德曰贤此约自体又曲济无遗曰普隣极亚圣曰贤此约诸位普贤又德周法界曰普至顺调善曰贤此约当位普贤又果无不穷曰普不舍因门曰贤此约佛后普贤位中普贤悲智双运佛后普贤智海而满而运即智之悲寂而常用穷未来际又一即一切曰普一切即一曰贤此约融摄又云而有十普一所求普二所化普三所断普四所行事行普五所行理行普六无碍行普七融通行普八所起用普九所行处普十所行时普故新集称赞三宝六师文云普贤菩萨忏悔师者冥真妙体称性海遍尘方应物严身随缘起而相周沙界灵山会上后乘象王而来觉树场中先作师子之吼皆彻果海初心得号如来总该因源妙觉犹称菩萨善心若发应时现身罪障纵深暗中摩顶如来光赞众剎何异微尘善财修因多劫不喻毛孔圆融三圣独表显于真空行布六师偏忏除于妄有或居坚固窟谈具深真广之圆宗或住峨嵋山修即遍即常之胜行或于宝威佛国不来而来或向华严法场不遍而遍神通叵测群生X而钦依功德难思得诸佛而敬礼钞标上首诚不虗矣次文殊者具足应曰曼殊室利含有四义一首具摄诸位故二胜最极深胜故三吉祥示居此土生有十征故四德来自他体含万德故又新集称赞三宝六师文云文殊菩萨轨范师者诸佛胜母大觉祖师该信知之法门彻始终之佛境即权之实捞生常遍于十方即实之权化物久居于五顶善财暂遇顿发菩提胜心龙女才逢速登阿耨正觉执如意宝满含诚之所求乘师子王施有情之无畏果成先劫号称龙种尊王道证今时名曰摩尼宝积过去弘法又目妙光未来证真后称普见受阇王之坚请变珍馔而供多圣贤禀释迦之微言宝钵而化诸天子既为佛陀祖师岂非僧伽上首钞一切众生最胜良田者良田之言而有多种故下疏云于中佛塔菩萨知识父母是恩由亦敬田众僧二乘是德田亦敬田贫孤是悲田亦苦田此等皆能生福如世之田若敬田有病亦敬亦悲乃成四句故智论十四云若怜愍施谓于贫穷下贱及畜生二恭敬施谓于佛及法身菩萨等三怜愍恭敬施谓于老病贫穷阿罗汉辟支佛等总収为二谓悲与敬其非敬非悲亦悲田摄无德可敬故然此二田以理䘖心则等无优劣故净名曰施最下乞儿犹如如来福田无异无所分别等若直就X境论则敬强悲劣以恩深德厚故如校量功德经说若就于心则悲田为胜亲引悲故故敬则田强而悲心弱悲则田弱悲心强各有其羡俱为良田若当是敬田恩则胜德故校量经云供百罗汉不及一生身父母阿含中说供养父母供一生补处功德齐等若同是恩在家则父母恩胜出家则师僧恩胜如舍利弗请问经说或约生色身及生法身则优劣可知矣若同是德田别不普故如梵网经说别请五百罗汉菩萨僧不如僧次一凡夫僧又由主则田异感报胜劣种种不同恐繁不载信知诸境福田同大地而原湿无间仰推三宝胜德若拔壤而作卤宁参钞指良田斯之谓欤言良以普贤该因彻果佛前佛后者该因遍六位之深因彻果通五周之妙果或该因得果不舍因也彻果初心成正觉也佛前曲济无遗曰普隣极亚圣曰贤佛后果无不极曰普不舍因门曰贤言遮那心源者性海果分也普贤行海者缘起因分也言仰託三尊者佛法僧也或三圣也言疏中欲掩是非等者通妨也谓有难云疏意欲指昔瑕何不显说故云疏中欲掩是非既尔钞中何说传者须知得失何须撰钞诸徒诚请难以违文何须顿叙长时弘传等言世路以多岐亡羊者列子第八曰扬子之隣人亡羊既率其党又请扬子之竖追之扬子曰嘻亡一X羊何追者之众隣人曰多岐路既返问获羊耶曰亡之矣曰奚亡之曰岐路之中又有岐焉吾不知所之所以返也扬子蹙然变容不言者移时不笑者竟日门人恠之请曰羊是贱畜又非夫子之有而损言笑者何哉扬子不答门人不获所命弟子孟孙扬出以告心都子心都子他日与孟孙扬偕入而问曰昔有昆弟三人游齐鲁之间同师而学进仁义之道而归其父问曰仁义之道若何伯曰仁义使我爱身而后名仲曰仁义使我杀身以成名叔曰仁义使我身名并全彼三术相反而同出于儒孰是孰非耶扬子曰人有滨河而居者习于水勇于泅操舟鬻渡利供百口褁粮就学者成徒而溺死者几半本学泅不学溺而利害如此若兹之类孰是孰非乎心都子嘿然而出孟孙扬让之曰何吾之问之迁夫子答之僻吾惑愈甚释曰大道以多岐亡羊学者以多方丧真学本一而末异也子长先生之门习先生之道而不达先生之况者哀哉言各呈其能者文选云人人握灵蛇之珠家家抱荆山之玉言昔可尚也等者意云昔日章疏堪可尚重我今何有言词或云昔可尚重多人同解我今解释何有难词言五百比丘等者X出涅槃经三十二菩萨等者出维摩经言如折金杖等者脇尊者语言故经云者金刚三昧经也言况华严性海等者上之所明犹通余教况我华严不彰心观言不贵宗通唯攻言说者宗通复二一现量宗通自获禅定亲证法门心冥至理口为人说则所教者多有证达如解脱禅师得佛光观又得无生忍故所教八百余人皆获禅定二比量宗通因依师教达甚深理比譬度量于境不谬解符妙趣示导含灵则所教者亦有证达近代禅师之类也故圭峯云微细习情起灭彰于静虑差别法义罗列见于空心虗隙日光纤埃扰扰清净水底影像昭昭岂比夫空守默之痴禅但寻文之狂慧也言唯攻言说者心无妙解口诵禅歌念诸家章疏之文状同缾鸿昧一心寂照之理势若云朦以此诲人岂获义利苑公之类即其人也言不能以圣教为明镜至照经幽旨者破刊定也如圭峯云迷之则触面向墻悟之则万法临镜若空寻文句或信胷襟于此一心性如何了会哉言玄言理说等者此经多有玄妙之言称理之说刊定并谓与随宜之谈雷同以深为浅失其大利也合空廓自巳有相心情以求宗趣刊定铭目自出情怀胷臆判断以生灭心行说实相法门也言不知万行令了自心者如解脱长者诫善财云善男子应以善法X扶助自心应以法水润泽自心应于境界净治自心应以精进坚固自心应以忍辱坦荡自心应以智证洁白自心应以智慧明利自心应以佛自在开发自心应以佛平等广大自心应以佛十力照察自心又遗教经云汝等比丘巳能住戒当制五根勿令放逸乃至云此五根者心为其主是故汝等当好制心心之可畏甚于毒蛇恶兽怨贼大火勐焰未足喻也譬如有人手执蜜器动转轻躁但观于蜜不见深坑譬如狂象无钩猿猴得树腾跃跳踯难可禁制当急挫之无令放逸纵此心者丧人善事制之一处无事不办是故比丘当勤精进折伏其心刊定反此故云不知言一生駈駈但数他宝者问明品云譬如贫穷人昼夜数他宝于法不修行多闻亦如是言或年事衰迈等者如云吾昔年来积学问也曾讨疏寻经论分别名相不知休入海筭沙徒自困即其人也言岂唯抑乎佛心者佛说经心令依教而悟理随悟理成而观今废教求禅故钞云尔言用以心传心之旨者即达磨之旨此心即是一切众生本觉心也师资相望立以传名此意用禅门传心之旨开华严佛证之门言会南北二宗之禅门者圭峯云北宗意谓众生本有觉性如镜有明性烦恼覆之不见如镜有尘闇若依师言教息灭妄念念尽则心性觉悟无所不知如磨拂昏尘尘尽则镜体明净X无所不照故彼宗主神秀呈五祖偈云身是菩提树心如明镜台时时勤拂拭莫遣有尘埃南宗意谓诸法如梦诸圣同说妄念本寂尘境本空空寂之心灵知不昧即此空寂之知是达磨所传清净心也任迷任悟心本自知不借缘生不因境起迷时烦恼知非烦恼悟时神变知非神变然知之一字众妙之门由迷此知即起我相人相计我我所爱恶自生随爱恶心即为善恶善恶之报受六道形世世生生循环不绝若得善友开示顿悟空寂之知知且无念无形谁为我相人相觉诸相空心自无念念起即觉觉之即无修行妙门唯在于此故虽备修万行唯以无念为宗但得无念则爱恶自然淡薄悲智自然增明罪业自然断除功行自然精进于解则见诸相非相于行即名无修之脩烦恼尽时生死即绝生灭灭巳寂照现前应由无穷名之为佛和前见性偈云菩提本无树心境亦非台本来无一物何假拂尘埃即斯义也言撮台衡等者天台智者衡山思师空假中三观文也言虽入先生之门至犹迷衣内之珠者上半即列子中事巳见上引下半即法华之意今当略陈即第四五百弟子授记品譬如有人至亲友家醉酒而卧是时亲友官事当行以无价宝珠系其衣里与之而去其人醉卧都不觉知起巳游行到于他国为衣食故勤力求索甚大艰难等繁不委序而X言善友者唯下疏云世之善友略有七事一遭苦不舍二贫贱不轻三密事相告四递相覆藏五难作能作六难与能与七难忍能忍如来亦尔为物随于六趣苦而不舍贫无法财而不见轻本性客尘无不相告善根未熟则以权覆实堪真实化则以实覆虗着弊垢衣执持粪器为难作能作解髻明珠为难与能与生违佛化乃至多劫心无退动为难忍能忍言杂以邪宗者迷真异执教也言使圆实不分渐顿安辨者真具分满教也言即用之体不成者业用既有德相独无即业用之德相不成故言交彻之旨宁就者生佛交彻义不成也言却令相用二门无由成异者真如但是德相之因云何通与业用为因言以缘起相由之玄旨同理性融通之一门言大缘起者具足十门体周法界拣非内外故名为大言非是重古轻今者释氏六帖云重古经今註引破邪云俗儒好长古而短今谈前而薄后不非古之虗美责今之实论信久远之伪辞忽近今之实事不知损马之要而竟儒墨之谈膏旨之病故难治矣释曰疏主不尔故云非也言不欲欺诬亡没者故肇论序云此实巨蛊之言欺诬亡没街巷陋音未之足拾言使质而不野者出于论语子曰质胜文则野文胜质则史文质彬彬然X后君子即其意也言不分通局者性相共有名通一宗独有名局言或多用法相而复尽唿为权者法相通权实故言即当既别者圆融行布别故言天之日月易之干坤者显性相理齐恐法相师是非心生故或日明月暗干高坤下意彰不齐故言三倒者下疏云见想心三倒也谓于前诸事起心分别常无常等名为心等于常等境取分齐相名为想倒于想执实名为见倒翻背正信立以倒名然小乘中或说想心见三次第而起或说一时义分前后心想非倒由见乱故立以倒名虽诸说不同皆依六识建立若大乘中亦有多说一云依七识心义分三倒谓七识妄心性是乖理颠倒之法名为心倒依是心故便有一切妄境界生如依梦心有梦境起即于彼境妄取其相说为想倒于所取法执实分明说为见倒依此三倒于为无为境起常无常等八种颠倒诸宗异说恐厌繁文即斯义也言至如昇兜率品等者略示昔人不知之处谓佛地经佛有二十一种功德无着等菩萨立名解释然观下疏将论配经若非贤圣岂能如尔法界品末又重引释义转幽微言然于四十二位等者下疏配五十二位今云四十二抄写者误或摄十信入初住中言引六会经文等者始从第二会至第七会信住行向地及等妙二觉X而对释之言翻验昔解臆说尤多者弹刊定也谓彼将十信却作十住等言五眼者肉天慧法佛也言十眼者加智眼光明眼出生死眼无碍眼一切智眼言六通者他心天眼宿住天耳漏尽神境通也言十通者一他心二天眼三知过去劫四知未来劫五天耳六不动往剎七分别言词八无数色身九一切智十灭定智通也言十信者菩愿化力相威意福法智也言四智者大平妙成也言九门六度等者瑜伽九门别显六度清凉採用以释此经十度言九门者一自性二一切三难行四一切五善士六一切种七遂求八清净九二世乐言十通十忍等者十通六通如前言十忍者音顺无幻焰梦响影化空言五忍者伏信顺无寂十通十忍品中自会须者应捡言十身融三身者菩愿化力意即化身也相威福兼报化也即法身智通三身局唯法报言十智融三智者十智者一无依成事智二体无增减智三体均益生智四用兴体密智五灭惑成德智六依持无碍智七穷劫利乐智八知无不尽智九巧令留惑智十性通平等智言三智者真俗中智也就十智中达事之用融俗智照理之用融真智证无碍之用融中智也言十门涅槃者一体性真常门二德用圆备门三出没常湛门四亏盈X不还门五示灭妙存门六随缘起尽门七存亡互现门八大用无涯门九体离两边门十结归无住门言四涅槃者自性清净有余依无余依无住处十中体摄性净用摄余三也言一智融于四智者第四用兴体密一智融大圆镜等四智也言三聚者摄律仪摄善法摄众生也良以二地三聚戒度成就全离误犯之愚行时蚁行分路等故名离垢言八禅者色无色界各有其四依定发慧照了大乘无边妙法故名发光言道品者三十七种菩提分法也成无生之慧光者发智大焰烧烦恼薪证无生理之慧也言诸谛者一十五谛也言星罗十门目满三观者一有支相续门二摄归一心门三自业助成门四不相舍离门五三道不断门六三际轮回门七三苦集灭门八因缘生灭门九生灭系缚门十随顺无所有尽门随一门中而有三观一相谛差别观二大悲随顺观三一切相智观言非是悬指昔三中乘所见者拣异古人谓昔人但指如中乘缘觉所观是也今则不尔依一乘解或云非是悬指法华巳前昔日三乘中间独觉所观之境也言权实双行者止观齐駈或即空方便智发起有中殊胜行理量双行言七分该罗者谓集作地分净忍分得胜行分净佛国土分自在分大胜分释名分言无功之道者故唯识云法驶流中任运转故十三住中X无相无功用故言四十辩才者法义词乐四无碍辩各有十相故成四十言十相者一自相二同相三行相四说相五智相六无我慢相七大小乘相八菩萨地相九如来地相十作住持相言方尽种智之深玄者究竟始觉也言始成正觉等者小教则脩满三祇三十四心断结创圆五分三十二相庄严始教则历三贤而经十地创过金刚之心转八识而成四智初得解脱之道终教则觉心初起妄念顿除智理冥同始本不二顿教则咸遣如义之言尽除寂静之念初获得入创合一心圆教则真应无碍一多自在混四法界摄三世间时穷念劫处尽剎尘念念新新常成常觉故云以诸宗始成以会之言二智理量也言三智真俗中也言四智大平妙成也言兔章者一所依巾二幻师术法三所幻兔四幻兔有即无五痴执为实下疏中即是马章然兔与马随应皆得言分三影以别之者下疏引摄论释云一水月喻喻于定地所引境界以水有润滑澄清性故二光影喻喻于诸识映光弄影影成千差于境牵识识变万殊故三镜像喻喻非定地果报好丑影异随质不同故苦乐果殊由业有异故言剎平等等出诸句以拣文者准下疏释则有五种四句第一四句者一剎相二众生相三剎无性理四众生无性理此四句为X本第二四句者一剎相即无性以事不存故二剎相不即无性以不坏事故三剎无性即剎以不守自性故四剎无性不即剎以性不变故第三四句者众生无无性亦同剎说第四四句者一剎无性即众生无性以无二故二剎无性不即众生无性以无可即故三剎相即众生相理性融故四剎相不即众生相不坏相故第五四句者一剎相众生无性二剎相不即众生无性三众生相即剎无性四众生相不即剎无性后四重四句中初及第三句是相融义二四两句当句为门虽不相融与彼相即同一缘起故成无碍然为门不同有多差别理实诸句无不融通也言历境起愿以横竖次位而彰之者彼有三十一愿大同净行历多境显之约横释配六位彰之约竖释也言普贤三昧等者第三品也其定体用也普入一切佛平等性能于法界示众影像广大无碍同于虗空法界海旋靡不随入具无尽德等故云穷妙中之妙或是三十六普贤行品抄写者误与出现品是平等因果故彼品中明所治广多一障一切障故能治深妙一断一切断故等言出现一品等者故纲要云然此一品玄中之玄妙中之妙极物本源罄佛渊海又下疏云然此一品文旨宏奥能顿能圆究众生之本源罄诸佛之渊海根本法轮之内更处其心生在金轮种中复为嫡子妙中之X妙玄中之玄并居凡类之心以小功而速证安得自欺而不受长沦生死之中今闻能欣尤须自庆昔善等是也言至如法界等者显疏包含也法界观文华藏观文旨归义理分齐开键关中开脉系表应是生肇融叡等诸法师所造章疏皆是性宗开节血脉网系表显之文也言三玄挌言周易真玄老子虗玄庄子谈玄儒道正妙之言不出于此或挌言者通指诗书也言上古妙义用而不言者获盗法之𠍴也故下疏云从他闻言巳解为盗法观佛三昧经说此人堕地狱如箭射空后学诫也言如破娑婆形如虗空者藏品中广叙世界体形至此界云形如虗空而刊定破云大小乘经论但说虗空无形状今既言如译之误也先师贤首在其译场之内故清凉出古意云外书中说六合之空状如圆帐古就外况故无失也如法华云譬如梵王是众生父如来岂不知妄计但就常情所知尔言晋经失旨致古释词枝者晋经云譬如河水不至彼岸不来此岸不断中流也一远公云前不趣二处是离有后不住中流是离无谓生死无处名中流不住此无故云不住中流也二贤首云如东流水不住南岸不住北岸亦得说言不断北岸中流以中无别体约岸分故若尔南岸亦得何以不言X涅槃中流由所度众生在此岸故所以偏就生死而说今文分明何须叙昔者故唐经去譬如船师不住此岸不住彼岸不住中流等下疏释云生死即此岸涅槃合彼岸合上中流亦言生死者以发心之后成佛之前十地三贤尚居二死是以中流即是生死故云生死中流非生死涅槃之中间名生死中也有以烦恼为中流约其漂溺从因说也有以圣贤为中流约受生死之人也有以中道为中流约观行说斯皆清凉会余师释中流之义也言毒蛇螫手不得不斩者通妨也恐外难云不许破他清凉何故亦破他义故此云尔一云不得不斩于毒蛇二云不得不斩于自手若不斩之毒气遍体命难得济表事之不巳不得轻浮言初中后善者暗用经句经云初善中善后善其义深远其语巧妙等疏非以一缘等者问法华云唯以一大事因缘故如来出现今文非一若谓通会今为释云此云非一非一小因缘彼经言一是一大因缘故或此言非一表自一乘多缘彼言唯一拣他三乘多缘故钞转势用之者更段用之彼以须弥合佛身智合论动合说经亦通共与不共今文须弥合身智慧合海动摇合说但论不共不通其共故云转势言又于于经中等者前解智通能所后解身亦通X二疏因十义等者通有三释一皆用华严即体之义为因二皆用华严异体之义为因三随应不定且初即体之义为因者应先问云有何所以佛说华严一法应尔故如火之热非由别因法尔合热大华严经常说遍说非由别因法尔合说故二酬宿因故但取经上能酬之义非取所酬为因三顺根感故但取经上能顺根感之义非取所顺为因四为教本故但取经上能为诸教根本之义非取诸教为因五显果德故取能显义六彰地位故取能彰义七说胜行故取能说义八示真法故取能示义九开因性故取能开义十利今后故取能利义皆华严即体之功而为说经所以二异体之义为因一法应尔故准世界成就品疏文云二法如是者梵云达磨多此云法尔或云法性若是法性即以本识如来藏身为所依持恒顿变起外诸器界若云法尔者谓有问言何以诸佛众生起于剎土答法应如是不可致诰若会此二谓法应如是藏识变起释曰双会二义彼论世界之因既尔此辨起经之因亦然但云法尔准此应悉二酬宿因取所酬愿行为说经因三顺根感亦取所顺四为教本亦取诸教为因如欲接梨先裁扗橛是知梨为扗橛之因欲施末教先示本法是知末教却为本法之因五显果德取所显也乃至十利今后皆取所利故三随应不定为教本取即体义为因利今X后多取即体之义为因余皆异体为因或皆通二学者更详疏不待别因者问缘起法门既不退因涉自然外道之义答非全无因但用法尔一因故若尔下有九因云何不待答此意假设更无别因法尔一因足今说经故云不待或法尔因据有体有力摄余九因故云不待疏何以法尔如是转取即宿因深故等者问酬宿因义即我世尊初成佛道顿说华严是知有始云何释成法尔转耶答但约现在一佛可许有始逆推过去多佛故成无始或我世尊但传古事非自新说如世君王初登宝位但行故道非创新规故成法尔又据现在新佛即过去古佛故云无始又据现在一时即过去多时故云无始故疏云时以剎那坚穷劫海疏创蹑玄踪等者释因果大也一云创蹑玄踪至顿朗万法释因深及以下二句释果大也一云创蹑至齐周释因深是以至妙门释果大创蹑玄踪者释初发事相菩提之心游履一乘玄门踪迹也捿神妙寂者离一切相契同寂理捿止神思在微妙寂灭理中上句存相菩提心下句遣相菩提心事理无碍存泯莫拘真发心也或上句观下句止止观无碍为真修也言悲智双运者自他俱利也言行愿齐周者一一称性深无边际一一等空广无边际言是以者蹑前起后也由此因深故得果大言妄想弗剪X而廓彻性空者不断而断悟大夜之重昏如理之真智也言灵鉴匪磨而顿朗万法者无脩而修朗万法之幽邃如量之俗智也乃用无障碍解脱智力宣阐此华严微妙法门也上之二因并是德相约法性力约佛德能常遍说故下之八因并是业用验根示导故或唯初一是德相因中间八因是业用因故疏云乃以无障碍解脱阐斯妙门神通解脱唯业用故最后一因通德相业用何以得知前九是别第十是总总必摄别故或初一亦通业用钞引不思议品神通说故钞依内现依正等者问相入门中既有正中现依依中现依正应有依正中现正及依中现正然相入者必更互故若许尔者应成八句何但有六今谓通云理实可尔且就显胜一中现二非取二中现一如举尘毛之分现圆非取身剎之圆现分之例也问何故相即不同相入而作六句耶今加二句云此佛依正即彼佛之依此佛之依即彼之正今谓通云上句不异四句中第一句唯有剎故下句不异四句中第二句唯有正故若更救云彼四句中能即成单此后二句能即成双何云不异后更通云能即任单任双其体咸废唯有所即或剎或身故不异也故钞云相即互亡故无有六设更难云此佛之依即彼佛依正此佛之正即彼佛正依此之二句依正双存岂不异耶若许异者应成X六句今复通云亦不异四句中第三句也若尔第三俱存句第四俱泯句为相即耶不相即耶若云相即云何身剎二句有体二俱无体若不相即云何即门足成句数况缘起门有体有体不并无体无体不俱故今谓通云身剎之上各有有体无体二义有体之义为所即无体之义为能即说虽前后俱则同时前之二句各取一有体一无体互为能所即第三句双取二所即第四句双取二能即所即各对彼能即能即还对彼所即非谓二有体并二无体俱故或二有体是不即义要由不即方能即故寻钞自知钞体外无用唯相即故等者此意约体相即据用相入体用互收即入互摄也问体既相即用何不即用既相入体何不入耶有师云法尔义异不应齐责勿将异门难异门也有师云可尔体相即时用亦相即用相入时体亦相入故疏云随举一门即摄一切今谓通云有体无体有用无用是缘起相由门相即相入乃是玄门如佛全身在一尘中分明显现岂非幽玄相入玄门巳得成立二俱有体不成缘起何以佛身在彼尘中良以一尘有力作能摄佛身无力为所摄无力必假于有力必资于无力缘起义成作相入之所以也此意但约有力作能摄所入所以无力作所摄能入所以其体相入非谓唯用相入体不相入也如钏即金金废X钏体即是金体此是相即玄门也何以钏即是金良以钏无别体令揽金成金有自体能成其钏是故其钏还即是金是缘起相由作相即之所以也此意有体能成无体所成但是缘起相由作相即玄门之所以谓非唯体相即用不相即也今据缘起门中体用互摄故即入门亦更互全收也疏一道至果者释有二义一者一因一果二者万圣千贤同修万行更无异路皆一道义疏若无此位行无成故者淮下疏释略有十义一依唯识等而有五位一资粮位即是三贤从初发心积集福智为道资粮为众生故修解脱分善二加行位顺解脱分既圆满巳为入见道复修加行即四善根亦名顺决择分三通达位即是见道谓初入地二种见道四修习位始从初地第二位乃至金刚无间心位名为修道五究竟位金刚心后解脱道中尽未来际皆此位摄二依摄论第六说有四位一胜解行位始从十信终于地前余三见究竟同五中后三三依瑜伽四十七说十三住者一种性住谓彼菩萨性自仁贤性自成就菩萨功德住持一切佛法种子性离麤垢不能现起上烦恼缠二胜解行住谓从初发心乃至未得清净意乐所有一切菩萨行是三极喜住四增上戒五增上心六七八三名增上慧分上三种谓六觉分相应增上慧住七诸谛相应增上慧住八缘起流转上息相应增上慧住九无相有功用住十X无相无功用住十一无碍解住十二最上菩萨住十三最上如来住第二即是三贤第三巳去如次十地四亦依瑜伽及显扬第七于十三住建立十地一种性地二胜解行地三净胜意乐地即前三住四行正行地谓从第四住乃至第九住五决定地即第十住六决定行地即第十一住七巳后二住为到究竟地前六唯菩萨第七菩萨如来杂立为地五依仁王下卷说十三法师各住一位者一习种性二性种性三道种性四善觉摩诃衍五德慧六明慧七尔𦦨八胜达九常现真实十玄达十一等觉即八地十二慧光神变即当九地十三观佛菩萨义当十地及等觉而佛非十三之数六依仁王上卷五忍者谓伏忍信忍顺忍无生忍寂灭忍各各有上中下如次酬三贤十地等觉境觉七亦依仁王五十二位八依璎珞四十二贤圣位以不立十信十信摄在十住中故九依璎珞六种者一习种性二性种性三道种性四圣种性五等觉性六妙觉性又准下钞复名六坚谓信坚法坚脩坚德坚顶坚觉坚复名六忍谓信忍法忍修忍正忍无垢忍一切智忍复名六慧闻慧思慧修慧无相慧照寂慧寂照慧名六观谓住观行观向观地观无相观一切种智观亦有相承说于六定璎珞无文言六定者一习相定二性定三道慧定四道种慧定五大慧定六正观定此五种六皆以第五当于等觉若依楞伽等无复地位十依此X经说四十二位无别资粮加行等名然所说位依法性立行布圆融二俱无碍释曰不唯此经独彰地经寔乃余教各显阶差欲导含生同跻圣域故也钞如第二会明信等者信谓十信一信心二念心三精进心四慧心五定心六不退心七回向心八护法心九戒心十愿心言三明住者住谓十住一发心住二治地住三修行住四生贵住五具足方便住六正心住七不退住八童真住九王子住十灌顶住言四明行者行乃十行一欢喜行二饶益行三无违逆行四无屈挠行五离痴乱行六善现行七无着行八难得行九善法行十真实行言五明向者向即十向一救护众生离众生相回向二不坏回向三等一切佛回向四至一切处回向五无尽功德藏回向六随顺坚固一切善根回向七等随顺一切众生回向八真如相回向九无缚无着解脱回向十入法界无量回向言六明地者地谓十地一欢喜地二离垢地三发光地四焰慧地五难胜地六现前地七远行地八不动地九善慧地十法云地言七明等妙者等谓等觉妙即妙觉虽委陈于体义备在本文而略举于门名亦于兹处然乐广之达识无假预谈虑好略之庸根不觉大疏如涉世路尚须知道店之名况诣觉场岂不晓地位之号唯希智者勿责词技钞此别明五位互摄者信住行向地也钞第十住满至亦灌顶成佛者证相似也以此二位功德圆满同证诸佛智水灌心顶之妙果也言十行智度圆等者行相似也上虽略示总相而言所修妙因名行所获妙果名证住行向地相梯而言一一相似各随相似更互相摄也言海幢比丘顶X出诸佛者下疏释云顶出诸佛者尊极无上故就别彰法雨中总有三十二种前十二法雨为菩萨余为杂类今初一普知平等法雨略有三等一始觉同本无复始本之异二等诸佛故三生佛一性故得此三等转成妙觉次十法雨即十住者圆教经中十住位满便成佛故此前更无别位此约以位摄以非一乘宗余无此说后一法雨即十信释曰初一妙觉次十十住后一十信今据逆次故云灌顶住后即明佛者即其事也言前唯约理行圆融者以理融行圆融也言此兼明行证相似者且约相似中圆融五长劫唯摄长劫等也钞文有三节者引证也三节疏文通证前理行圆融也后二节文兼证前行证相似也如第二信该果海证理行圆融可知若将信满功德该摄果满功德亦证行证相似三第初发心时便成正觉证理行圆融可知但于住满佛中密证行证相似言以一例诸位位皆然者复有二义一云一位具摄诸位功德等一云一位具摄五十二位功德后解为优言如贤首品中等者此品正明十信之德该摄后之四十二位故就若常信奉下五十颂半广明信中所具行位初八颂半明所具行以三十九颂明所具诸位后三颂结叹功德明具位中初八颂半明具三贤后三十颂半明具十地于中前十一颂X半明具前九地后十九颂明具第十地位有五初八颂三业殊胜功德次四颂三业广大功德三二颂辨得法结位四三颂明三昧大尽受位分五二颂明大用难测今言灌顶而昇位者即后二颂明大用难测是也故彼疏云若蒙下二颂亦是进入佛地也彼疏问曰此既是初何得乃具后诸行位及普贤德邪古德释此略有二门一行布次第门谓从微至着从浅至深次第相承以阶彼岸如璎珞仁王起信瑜伽等说二圆融通摄门谓一位即其一切位等如此经所说今如大品等中一行具一切行此中具二门一缘起相由门二法界融摄门前中普揽一切始终诸位无边行海同一缘起为普贤行德良以诸缘相望略有二义一约用由相待故有有力无力义是故得相收及相入也二约体由相作故有有体无体义是故得相即及相是也此经之中依斯义故行位相收总有四说一或始具终如此门中具一切行位普贤德海者是也二或终具始并在十地位后如下文十定十通等说三或诸位齐收并在十住等一一位中各收一切悉至究竟如下文十住十行等说诸位皆泯行德显然如离世间品说二法界融摄门者谓此诸位及诸修行皆不离普贤无尽法界然此法界圆融无限随在一位即具一切今在信门收无不尽下诸位中皆具一切者并准此释又云如十味香X才烧一丸如小芥子十气齐发若有闻香十味齐得若得沈气则得檀气若得酥合则得龙脑等十味丸药服者齐得亦淮此知又彼疏云古察经渐次作佛略有四种何者为四一者信满作佛所谓依种性地决定信诸法不生不灭清净平等无可愿求故二解满作佛三证满作佛谓净心地四一切功德行满作佛究竟菩萨地起信依此说信成就发心能现八相作佛文据照然况圆融门中不依位次寄终教说信满即能因果无碍以因门取常是菩萨以果门取即恒是佛或双存具泯自在难思故钞云信该果海如贤首品中等又下疏云然斯位满总有五重一约信满如贤首品说便得灌顶而昇位等二约解满如灌顶住及海幢处说三约行满如第十行入因陀罗网法界等四善巧愿满如此位辨五约证满如十地说此五重内随一成处必具理行内相应故皆名位满然信解等殊故不相滥若约圆融但一位满即因究竟更不待余又若得一即得余位总一法界受职之位随门差别五位不同法体融通全摄无碍不同余教言初发心时便成正觉者正明以初摄后者问上明初心成正觉当因彻果海义正明初心为所摄故何此云以初摄后初心复为能摄耶答彼据初心无体无力义为所摄此约初心有体有力义还为能摄各取一义故不相违言如四十二字初X阿具后茶也者即善财所遇第四十五众艺童子所得法门一阿乃至一阿字者是无生义以无生之理统摄万法故后四十一字若言若义皆从此字而生出故此四十二字表四十二位初阿具后茶字即来初发心住摄妙觉位以初后圆融之义以证钞中异位相望以初摄后也言上来总有三义等者如次指前三节引证文也言能与如是观行相应者现观深玄也言于诸法中不生二解者了性具足万行齐修也言一切佛法者大果无边德用无际言疾得现前者现在速证也问何时现前初发心时问何法现前即得阿耨多罗三藐三菩提也下释菩提之相言知一切法即心自性觉他也言成就慧身觉行圆满也言不由他悟自觉也或知一切法即心自性释上于诸法中不生二解成就慧身不由他悟释上一切佛法疾得现前也疏行布是教相施设等者今将教义理事两对辨圆融行布也斯则约教约相论行布显也约理约性论圆融显也非谓教之与相唯行布理之与性唯圆融也如世弟兄二人兄孝弟逆约兄常和睦约弟常乖违仍兄与弟俱和兄与弟俱违非谓其兄独和其弟独违法合准之又解约教相则所有圆融行布随根随相各不同故约理性则所有行布皆圆融就义就性成无碍故细思有味X隐隐然似有问此言隐隐然似有为圆融门中似有耶为行布门中似有耶若圆融门有者圆融门中无量为一故不见多相云何言有若行布有者行布门中一为无量故多法历然云何言隐隐耶今为答云将行布就圆融门说故言隐隐然似有如将不变在随缘门故说真理名之为隐此之类也圭峯云镜像千差莫执好丑镜明一相莫忘青黄千器一金虽无阻隔一殊千影无不混和即斯义也疏言六相圆融者今为作对贵令易晓一非一对似非似对辨非辨对随举一相摄余五相总号圆融疏普贤行品说一断一切断等故者问信心满位圆断惑巳至住等位更断惑不若有前位不成圆断若无后位便徒施设有师答云但前巳断之惑智照体空本清净故说名圆断约称法界缘起义边假相常存复说更互圆不断义如镜中火无实烧热体之与用似惑本空假相常存似惑假有此意智照体空一切皆空说名圆断假相常存后位惑有巳答前难今应问彼惑体空义本清净义为属断义为不断义若属斯义违教理故体空义边即同真体具非所断若云不断云何智照体空本清净故说名圆断更应问彼所存假相是所断法若是所断前位应断不应至后若非所断后位还无所断之惑于此难中应设功X力今为通云如孤舟澄江看月二舟在北千里同看一月二舟在南千里同看一月在北一月非南在南一月非北前位所断之惑非后位所断之惑非前行布也在北二舟一舟住观其月全住其北一舟南行至南舟所看月处其北所看之月随舟至南与彼南月冥合作一住北之月全住其北而非分住如前位惑全在前位而非分住行布义也来南之月全来其南而非分来即后位惑全即后惑而非分即圆融义也在南二舟一舟住观其月全住其南一舟北行直至北舟所看月处其南所看之月随舟之北与彼北月冥合作一住南之月全住其南而非分住如后惑全在其位而非分住行布义也来北之月全来其北而非分来即前位惑全即前惑而非分即圆融义也是知在北而有二月旧住一月新来一月以新合本同为一月是知前位而有二义惑本位一惑后位即来一惑后位即前惑同为一惑后位二惑准此应知在南而有二月旧住一月新来一月以新合本同为一月在北之中欲以掉挑其月前位之中欲以智断其惑论彼月相本空其性常湿更不假挑况挑与不挑无殊论彼惑体本空其性常真更不待断况断与不断常一论彼月相假有其状圆白故须假挑挑即成无不挑乃有论彼惑相假有其状轮回故须假断断即成无不断乃有为除月相方以掉挑为除忘想方起智断在北掉挑其月时非唯旧住北月独无而X从南新来到北之月亦无前位智断其惑时非唯本在前位惑独亡而摄后惑至前位惑亦亡是知一断一切断义得成在南掉未挑月时非唯旧住南月独存而从北新来到南之月亦存后位智未断惑时非唯本在后位惑独存而摄前位惑至后位惑亦存是知一不断时一切不断也勿难前位断竟后无所摄惑耶无始常摄故勿难在北挑竟何有来南之月耶前巳来故前来法喻随节指配皎如在掌勿滞常门趣轻笑也钞若成此十者故下经云所谓心不弃舍一切众生乃至住一切世界心无所着是为十则顿成五十种行者又经云佛子菩萨摩诃萨安住此十法巳则能具足十种清净十种广大智十种普入十种胜妙心十种佛法善巧智言一念嗔心起百万障门生者故下普贤行品经云佛子我不见一法为大过失如诸菩萨于他菩萨起嗔心者何以故佛子若诸菩萨于余菩萨起嗔恚心即成就百万障门故释云既一惑成百万障门则一障一切障义即惑惑皆然今从重说除嗔之外更遍推求无有一恶如嗔之重故晋经云起一嗔心一切恶中无过此恶决定毗尼经云宁起百千贫心不起一念嗔以违害大悲莫过此故菩萨善戒经亦同此说言于他菩萨者若于菩萨起嗔过尤重以令菩X萨废大行故是以大般若中天魔见诸菩萨互相是非过常大喜标虽百万略列百门古人寄位分五初不见菩提障下四十障十信行二不乐佛法障下九障十住行三不得菩萨诸根障下十一障十行之行四乐诽谤一切智语障下五障十向行五不乐与菩萨同住障下三十四障十地行故昔结云菩萨万行不过此五起一嗔心一切顿障此释非不有理如贼心求法岂独障于地耶是知通障一切信尚不起况后位耶又所障法界如帝网重重能障同所亦皆无尽故知百万犹是略明疏不体理事行亦非真者如梦时拜相不及觉时作尉梦得七宝不及觉时百钱皆以一妄一真故不可类法喻昭然学者可悉疏包性德而为体者依智海以为源者但相变体殊者情生智隔者言今令者知心合体达本情亡钞达本无住者即净名第二推善不善之本故经云善不善孰为本答曰身为本又问身孰为本答曰欲贪为本又问欲贪孰为本答曰虗妄分别为本又问虗妄分别孰为本答曰颠倒想为本又问颠倒想孰为本答曰无住为本又问无住孰为本X答曰无住即无本文殊师利从无住本立一切法叡公释曰无住即实相异名也言真本不可以功成等者罗什云立道不可以设功得圣智不可以有心知真谛不可以存我会至功不可以营事为唯亡言可与道合虗怀可与理通冥心者可与真一遣智者可与圣同问明品疏钞具引须者更捡言寂照双流者即是止观理智体用菩提涅槃也疏以一言显示令其知有二使其修行悟入显现者即是顿悟渐修也恐理难明故将喻况如水被风激成多波浪便有漂溺之殃或阴寒之气结成冰凌即阻溉涤之用然水之湿性虽动静凝流而未甞变易今顿悟本常知如识不变之湿性心既不迷即非无明如风顿止悟后自然攀缘渐息如波浪渐停以定慧资熏身心渐渐自在神变无碍普利群生如春阳冰泮溉灌洗溺善利万物也愚夫常云贪嗔慈善皆是佛性有何别者如人但观湿性始终无畏不知济舟覆舟功过悬殊也言开示悟入佛之知见等者准下疏钞古有多释一法华论释云开者无上义谓除一切智智更无余事即䨥开菩提涅槃谓知X见之性为涅槃知见之相为菩提清凉释云众生本有障翳不现佛为开除则本智显故慈恩释开云开者出生显证之义示者同义二乘同法身故悟者不知义不知唯一实事故今令知成报身菩提故入者令证无退转地故即是因义谓证初地巳上为菩提涅槃因故二喜祥法师云开示约能化悟入约所化能化有大开之与曲示所化有始悟之与终入又清凉云开除惑障显示真理令悟体空证入心体三禅门北宗云心不动是开开者开方便门也不动是示示者示真实相悟即妄念不生入则万境常寂又释知见云智用是知慧用是见心不起名智智能知五根不动名慧慧能见是佛知见四南宗云众生佛智妄隔不见但得无念即本末自性寂静为开寂静上自有本智以本智能见本来自体寂静名示既得指示即见本性佛与众生本来无异为悟悟后于一切有为无为有佛无佛常见本性自知妄想无性自觉圣智故是菩萨前圣所知转相传受即是入义言知见者下疏又云知见有二义一别知即是智见即是X慧二通谓知见二字俱是如来能证如实知彼义故即无障碍智若尔何假重言为拣比知所以言见为拣肉眼见所以言知钞正因佛性为因缘因佛性为缘了因所了为因生因所生为缘故彼经云佛种从缘起总论佛性而有四种一者正因佛性即是众生如乳与酪作正因故二者缘因佛性即是善友正教万行如暖如酵方便等缘故所办佛果如所成酪三者正因佛性即前正缘二性能生修成佛果皆是正因如种生芽故四者了因佛性但除第一义空余皆能显本有佛果复号了因如灯显宝故故大疏云能生佛果故曰生因众生佛性有二种因一者正因二者缘因正因者谓诸众生是故五阴即正因也缘因者谓六波罗蜜非蕴相生名缘也然即因缘即是了因了因未必是于缘因有亲疎故善友是缘因而必是了因佛性是于了因未必是缘因此约智慧性故若以第一义空为佛性者唯是正因而非了因但为了因所了而非正因所生若以智慧为佛性者即是了因若以五蕴为佛性者名为正因亦名正因然复生必对了正必对缘又有四种故经云佛性有因有因因有果有果果因者即是十二因缘因因者名为智慧果者为大菩提果果X者谓大涅槃今言佛性如应配释疏出现又云设有菩萨等者下疏释云若不依此教纵多劫脩尚非真实况能疾得菩提此中设有之言似当假设望慈氏赞善财言余诸菩萨于百千万亿那由他劫乃能满足菩萨愿行今善财一生则能净佛剎等斯则举权显实非假设也若实有此不信人者为在何位文无定判义当三贤以入证圣必信圆故若约教道三僧祇劫亦未入玄所以凡夫顿能信者宿因闻熏为种别故今更不信当来岂闻疏当知此人生如来家者谓初见心性故名生家四地寄出世故生道品家八地无功用故生无生法忍家今此通三麤显凡夫解心亦名生家因果无碍故钞约行分二巳是异前但约时故者此意利今后中兼行顺根感中唯时故二因别问顺根感中感者善根岂非是行故兜率偈云见佛亦复然必假众善业十方诸佛告功德林言及诸菩萨众善根力故解脱月云此众无诸垢志解悉明洁等何故钞云巳是异前但约时故今谓通云感者善根未闻经巳有不是所论利今后中起行闻经巳后方有一见闻为坚种二起行成证入今据闻经后行不通根感唯利今后因论生论见闻华严熏成坚X种为有漏耶为无漏耶若是无漏现是劫外凡夫岂得无漏现行也有漏不应熏无漏种勿无漏心熏有漏种彼此异因不可得故若是无为本自具足不赖熏习若是有漏有为云何要穿一切有为诸行烦恼身过到于无为究竟智处耶答有二义附相通途释约性穷玄释且初附相通途释者圆经为缘引生闻慧虽是有漏增上缘中资彼本有四智佛种功德殊胜名之坚种性是无漏当生佛果尽未来际无有损废故名坚种故无性摄论云此闻熏习虽是有漏而是出世心种子性即其义也后约性穷玄释者华严经声木觉为体性净本觉四镜义中缘熏习镜随染本觉二种相中不思议业相闻经之心了别语义当神解义本觉气分能熏虽与染俱性是无为体非是漏所熏成种无漏无为于理何疑问答云云准前可知更愿达识善留心焉故贤首一乘教义分齐云问夫论种性必是有为如何此教约真如为性种耶答以真如随缘与染和合成本识时即彼真中有本觉无漏内熏众生为返流因得为种性梁摄论说为梨耶中解性起信论说梨耶二义中本觉是也又彼论中如来藏具足无漏常熏众生为净法因又宝性论云及彼真如性者如六根聚经说六根如是无始时来毕竟诸法体故解云以真如遍一切法今简去非情故约六处众生数中取彼毕竟真如理X以为性种性此与瑜伽所说名同但彼约始教以理从事麤相而说故约事中明性种性故地持云种性麤相我巳略说此之谓也宝性论中此约终教以事从理深细而说故就真如明性种性是故佛性论云自性清净心名为道谛又涅槃经云佛性者名第一义空第一义空名为智慧此等并就本觉性智说为性种其修习种亦从真如所成故摄论云多闻熏习从最清净法界所流出等又起信中以真如体相二大为内熏因真如用文为外熏缘以与无明染法合故是故三大内外说熏以熏力故无明尽时冥合不二唯一真如也释曰由内外熏即前性种功用增显转名习种性也疏成十种益者问起行益速证益与造修益顿得益何别答前二自利后二利他故各别也又起行益显依此法少作功力疾得菩提造修益拣依余法纵经多劫不能真修速证益约时不淹留顿得益据法非渐次细思其别亦无相滥钞有药王树等者准俱舍论说此瞻部州从中向北三处各有三重黑山过九黑山有大雪山于是山顶有药王树名曰善见等释曰上约通规且云眼见耳闻况无六根亦容觉知蒙益故首楞严经第四卷说阿那律陀无目而见䟦难陀龙无耳而听殑伽女神非鼻闻香骄梵钵提异舌知味舜惹多神无身有触摩诃迦叶久灭意根圆明了知不X因心念言初发心时便成正觉等者准下疏释有其二义一约法圆融初心摄诸位故二约见性齐故具诸佛法竖论次位优劣非无若尔此与历别何异请以喻显若彼虗室置之一灯光周室内加二加三乃至百千各各重重遍于室内虽同周遍不妨后后益明初心等佛若彼一灯妙觉等初同第百千若器中盛灯虽复百千共置一室互不相见历别修行类同此也言行多者二万一千嗔痴等分亦然者即八万四千烦恼也古有二释一云众生烦恼根本有十然一惑有力复各有十即为一百计应分为九品但上品重故开为三品中下轻故各为一品合为五百复于内外境起谓自五尘为内以他五尘为外一一各具五百即为五千别迷四谛则成二万并本一千则有二万一千依三毒等分成八万四千经文自具二云以十恶为本展转相成一一各十故成一百迷自他五尘为一千正迷十谛法门谓四谛三谛二谛一谛或迷说成谛等十谛或迷十善故成一万然迷十谛空有不同分成二万或迷十善二谛亦分二万并本一千余如经辨然二皆有理任情去取了惑本空居然不起钞出现品至所谓无性等者谓理无二实该多事而皆成也如一明镜而现多影镜遍多影一影之中点药在镜变铜镜而作金镜是知众影之铜X镜皆变成金镜也镜无体故且就佛门故说一成一切皆成若就生门应说一不成一切皆不成也然一成一切皆成义或约事事无碍说或约事理无碍说事事无碍义有多门且约即入略伸显示摄众生身即是佛身故说皆成而不坏事相复名一切两门相合说得一成一切皆成初心成正觉即其例也摄众生身在佛身中能摄有力既得成佛所摄无力岂不成佛耶如能现镜既置高台岂所现影不在高台耶余门准悉事理无碍者佛起始觉证本觉时了知众生妄想本空唯是一觉寂而复照具德圆常故说皆成故经云皆同一性所谓无性不坏事相复名一切故经云如来成正觉时于其身中普见一切众生皆成等两门相合方立一成一切皆成也钞世尊本愿力故等者酬宿因彰地位为教本示真法说胜行顺机感开因性显果德法应尔如次配释也言神力是缘者或是第三依主或是第十依加者缘也钞古今通至浩然大均者出肇公涅槃无名论具足应云所以至人戢玄机于未兆藏冥运于即化总六合以镜心一去来以成体古今通始终同穷本极末莫之与二浩然大均乃曰涅槃释曰彼以涅槃本无始终今约冥会而亡时劫矣钞初唯一念者谓于一剎那者案俱舍论时之极X少名一剎那百二十剎那名一怛剎那六十怛剎那为一赖缚赖缚即是罗婆三十罗婆为一牟唿栗多牟唿栗多即是须臾三十须臾为一昼夜又准仁王经九百生灭为一剎那九十剎那为一念钞据前文故云一念即剎那也疏九彼此相入者钞释有二一云彼异类异界时中自同类劫相入异类劫相入自以念摄劫自劫念重収一云异类时与同类界时相入也言谓以非劫为劫故者此非泯相归性名非劫但是本剎之时离分限云但以二门互释如相即门中取二所即二俱有体恐成杂乱入隐显门以义料拣虽俱有体一隐一显故无杂乱设更难云隐显门中取二能摄二俱是显亦成杂乱欲通此难勿用余门却用相即玄门料拣一有体一无体故无杂乱但用二门更互料拣诸过俱离如空有二义更互而拣令断常等过一切离更希智者曲赐审详钞谓有问言余佛说处与遮那佛为相见不者此问意云余佛一一皆遍法界之处说华藏经遮那亦遍法界处说华藏经为相见耶不相见耶言设尔何失者假令相见或不相见有何过失言二俱有过者见与不见皆有过失也言谓若相见即乖相遍者此意云谓若相见分成主伴若成主伴即乖相遍仍恐未晓重复显示如遮那在娑X婆界为主近东一界阿閦佛等十方一切佛为伴即许相见如遮那主佛移近东一界其阿閦佛等十方一切伴佛亦移近东一界如近东既尔近西等亦然是故主佛到处还无伴佛伴佛住处还无主佛故钞云即乖相遍言若不相见即乖主伴者此意遮那一佛能摄有体阿閦等余佛所摄无体是则遮那独遍法界或阿閦一佛能摄有体遮那与余一切佛所摄无体此则阿閦独遍法界余一切佛各作能摄其义皆尔由此有体不俱遍义虽成主伴义废故钞云若不相见即乖主伴言主主不相见者一佛为主余佛为主义边体废故云不相见也言伴伴不相见者遮那一佛为伴余十方佛为伴义边体废既无双存故云不相见也大方广佛华严经谈玄决择卷第三录摘文解归命十礼十喻教三宝十号十恩普贤文殊最胜良田多歧亡羊不知万行令了自心陶南北二宗禅门虽入先生之门犹迷衣内之珠见想心三倒九门始成正觉三音破娑婆形如虗空晋经失旨致古释词枝X三义释因十义灵鉴匪磨而顿朗万法六句明依正体外无用唯相即故一道至果十义释行无成故六坚六定十信十心十住十行十向十地等妙行布是教相施设一断一切断三人共观一月一念嗔生百万障不体理事行亦非真包性德而为体以言显示令其知有开示悟入佛之知见四因佛性利令后义初发心时便成正觉所谓无性等问答法性身土净秽剎百亿阎浮等十住遍时不妨余遍遮那余佛见不见失本云同三月一日于大宋国一交了华严经谈玄抉择X卍XXX大方广佛华严经疏谈玄决择卷第四上京开龙寺圆通悟理大师赐紫沙门鲜演述疏夫真身等者谓离妄别倒名真依止积聚称身此属自报及法二身相合为体言寥廓者谓远色远声亡境亡心超言超思无为无相也言与法界合其体者谓能与自受用报体所与理法界也能所冥合共为真身之体言包罗无外者显应用普周也X含容无外曰包广容也该博无外曰罗普遍也言与万化齐其用者能与十重他报三类化身所与万类事法也言齐其用者约融三世间及混四法界皆为佛身是故万类幻化即是佛身应用今据人法有异故假言齐实无能所差别故钞即以如智共为真身者摄贤首义贤首大师自受用身无彼色声功德但有大定智悲如智冥合共为体故言既智合如则令色相佛身功德无不合如者摄刊定义刊定记主自受用身具有色声以佛身有十莲华藏尘数相故无漏蕴界遍帝网剎穷未来际故涅槃云灭无常色获常色故清凉双用故钞云尔钞混万化即真者约法也混融万化即一真无障碍法界也言会精麤一致者约人也会同报化之精麤归一法界无尽之身云也言三江者尚书注韦招云谓吴松江钱塘江浦阳江也然三江之源出自崑崙积石之山也今云岷山即指此也钞同共一法身云者于中有五一身一所证法界诸佛无别故二心一八识心王俱不可知故三智慧一四智三智二智一智皆无别故四十力一今承文便粗陈十力辨释有二一释名出体二列数解义且释名出体者释名复二一者通名二者别名言通名者能摧怨敌自能胜他不可屈伏他须劣巳故此十种通名为力别名如下二出体者就其强胜慧为体性若据相X应四蕴为体通论眷属定道共戒无漏色等助为体故若依此经融一切法以为其性二列数解义者数有其十问如来唯一诸法实相智力何以列十答从缘境用故成十种若尔由时品类相续分别有无量力岂但十种答度人因缘以此十力足办其事故不增多一处非处智力因果相当名之为处因果不相当名之为非处二过未现在业报智力三世众生自作自受故三根胜劣智力谓等五根有软中上故四种种解智力染净解欲所好不同故五种种界智力内具五乘贪瞋痴等种性不同故六一切至处道智力有无漏因行至于果故七禅定解脱三昧智力示同三昧现神变故八宿住随念智力明记过去本生事故九天眼智力观缘未来死此生彼故十漏尽智力自他解脱无疑惑故上依大疏拣略以明欲知其源更应捡问五无畏一故智度论云一总持无畏于法记持不惧忘失二智根无畏知根受法不惧差失三决疑无畏随问能答不惧不堪四答难无畏有难皆通不惧疑滞是也言详而辨之乃至所谓真法身也者摄他报并化归自报真佛也通指无漏五蕴二报三化之身为体言若直指功德实相至非色像之谓也者亦兼万行功德及无为法法报化三身为体也言一约十地所得十身等者随地各得一身故一离诸邪曲见性故二清净戒故三X离嗔恚故四常勤故五见诸谛故六观因缘理非觉观所知故七具足方便故八离一切戏论无烦恼故九身相不可量遍一切故十成就一切种智故如次释上十种身也问今论佛身十地因身岂相关预答以因彻果故凡心尚即佛心因身岂非佛身或以分同圆故如海十德德德皆海故十地十身十身皆佛故或据三世间十身中菩萨身故钞有世界名娑婆其佛即毗卢遮那故知相融也者约处辨佛即是化身约名辨佛乃是真身明知真应相融也言身不分异亦非一故者一多无碍也故下疏云其犹并安千器数步而千月不同一道澄江万里而一月孤映情隔则法身成异心通而玄旨必指云云自他于佛何预钞以一身全现故非一非多也者言一身非多也全现非一也此言全现者处处现故言故下光明觉品疏中明有同时同处见异时异处见等者彼疏云一或多机异处各感见一二或同处各见三或异时别见四或同时异见五或同时异处见六或同处异时见七或异时异处见八或同时同处见九或一人于同异交互时处见多人所见十或一人于同异俱时处见一切人所见以见普眼机故然佛不分身无思普现也菩萨尚不能思况人天能见耶者问下钞明见佛X通局叙此宗云不论凡圣通见十身又云非唯见丈六化质亦彻见法界身云今此不见岂不相违答此约尽穷佛德云不见彼约分覩佛身云见又云此约偏根云不见彼约圆根云见又此约以事就理云不见彼约以理从事云见又此拂迹云不见彼约寄迹云见又此约自利功德证道境界云不见彼约利他业用教道境界云见或此约下不测上非自分境云不见彼约上加于下承佛神力云见更希刊削钞明前十身各有十相者良以十身文虽频列义亦常闻恐昧体相略伸区别一众生身二国土身三业报身四声闻身五缘觉身六菩萨身七如来身八知身九法身十虗空身言成正觉佛愿佛业报佛住持佛涅槃佛法界佛心佛三昧佛本性佛随意佛言所谓安住世间成正觉佛无着见者愿佛出生见业报佛深信见住持佛随顺见涅槃佛深入见法界佛普至见心佛安住见三昧佛无量无依见本性佛明了见随乐佛普受见依上十见则见真佛钞如摩尼天鼓等者摩尼雨宝天鼓出声疏四依起无碍者所依能起海印定也能依所起寂用故问上言寂用巳有其定今言海印岂非重併答有云前依寂起用此依照起用此义不尔若但依照且非是定今谓通云前寂用无碍依别未定而兴用今依起无碍依本总定而兴用别定对总咸作能依又解云前虽云定意显无心今方论定故钞云谓虽寂用无心不妨皆依海印之力故钞随其所乐悉令见者谓色无定色若金刚之合朱紫形无定形犹光显之住脩短相无定相似明镜之对妍媸故随乐皆见也钞若分与圆异分既有多应有多箇法界合成一身者问假令多箇法界合成一身复有何过答问军林等是假非实又性应非一故问若分与圆一宁杂分圆答圆融行布二义不同圆融则分圆常一行布即分圆常异如有分限事与无分限理更相遍也若尔行布门中应有多箇法界合成一身X其过何免答全圆融之行布故无前失钞不染而染染而不染言若转以喻显等者前举真心随缘喻世不见形复举海水成波喻以况深旨故钞云转以喻显钞非情即佛体故者下疏释真如一百亿至九十六云无有少法而能坏乱令其少分非觉性者如遍非情则有少分非是觉悟况经云佛性除于瓦石论云在非情数中名为法性在有情数中名为佛性明知非情非有觉性故应释云以性从缘则情非情异为性亦殊如涅槃等泯缘从性则非觉不觉本绝百非亡四句若性互融则无非觉悟起信云以色性即智性故名智身以智性即色性故说名法身遍一切处论云菩提菩提断俱名为菩提说智及智处俱名为般若亦可证此既二性相即缘复即性故无少分非觉悟者况心为总相又融摄重重者哉言若以佛身上十身菩提愿化力持意生即三身中化身摄也相好威势福德义通报化法身即法身智身义通三身局唯法报故者问何故下疏云菩提威势福德皆名报身意生相好愿化皆化身法身智身力持皆法身又彼钞云菩提为总亦是化身余九中愿化力持此唯化身意生威势通他受用及与变化福智相好通于二报及变化身法局法性下钞又云又显十身五体五用谓威势福德智法相好此五法体余五为X用体即是真用即是应真应二身融为一味此彼相戾其故何耶答良以此宗圆融无碍随摄无拘故前后门随应配摄疏以此身云遍前时处常说华严者问既彼佛身含四法界故钞释云未有一法非佛身也何有所遍时处也答佛门取之一切皆佛时处取之皆是时处全此全彼无障无碍疏约摄报说者纳果名摄酬因名报谓十地菩萨各有四种果一调柔果二发趣果三摄报果四愿智果初地菩萨摄报作阎浮王乃至十地菩萨作第四禅王既第十地菩萨为彼天王明知说色究竟天成佛是约摄报果说钞起信论云又是菩萨功德成等者此一段文人多异解今引心地观经以为注解贵令后学不生疑惑言又是菩萨功德成满于色究竟处示一切世间最高大身巳上经文全无加减即是钞引地论云二者后报利益摩䤈首罗智处生故谓以一念相应慧无明顿尽名一切种智巳上经文亦无加减即是钞引地论云一者现报利益受佛位故自然而有不思议业能现十方利益众生者利他业用他报化身也上所引文相宗X自报实成终教他报示成仍寄示成以显实成故今双会言何故他受用报身在此天者等者问此他受用为菩萨现耶为如来现耶若菩萨现何故心地观经云一切如来为化十地诸菩萨众现于十重他受用身不言菩萨现耶若如来现何故钞云然第十地寄当此天即于彼身示成菩提故在彼天答一云唯如来现隐自报实佛故说天王菩萨示成菩提如对小乘隐一心真见道便说世第一无间引生苦法智忍也二云菩萨现既许地前十信尚得现于化身何不许十地得现报身耶又十地既得平等性智岂不能现化报身耶言余义如别说者起信钞释在彼天者而有五义一云以二乘人报化身八相为真佛不信别有圣人又信第四禅是圣人生处今欲令二乘知八相非真故于彼天示成佛也二由三灾不及故三缘欲界色质麤重是有无色界都无色质是无表离有无契于中道故四以摩䤈首罗面有三目表证三德大涅槃故五下界慧多定少上界四空定多慧少为表定慧平等故又依彼疏重解前文又是菩萨功德成满者一因位穷也故地论云一者现报利益受佛位故于色究竟处示一切世间最高大身者二果位彰也故地论云二者后报利益摩䤈首罗智处生故也何故他受用报身在此天者一义云以寄十王显此十地然第十地菩萨寄当X此天即于彼身示成菩提故在彼天余义如别说谓以一念相应慧者谓一念始觉至心源时契于本觉无明顿尽名一切种智无明尽故显照诸佛亦可一念等皆无间道名一切种智是解脱道即显上真心于此成也上皆自利行满下利他德显便云自然而有不思议业能现十方利益众生者显上方便心明不待功用也又亦可初智净相后不思议业相皆是本觉随染所成也钞十事功德者经云一者根深难可顿拔二者自身生决定想三者不观福田及非福田四者修净佛土五者灭除有余六者断除业缘七者修清净身八者了知诸缘九者离诸怨敌十者断除二边钞引涅槃经高贵德王难与此经问明品文殊贤首二士难答文意颇同故彼疏文结成前难云谓若诸佛于因行法有具不具可有剎等不同今皆同具剎等那别答中意云非唯因同果德亦同而见异者随机感耳非佛自位而有差别何者诸佛因果具同异故谓同满行海是同因也将此同因随所调伏种种回向应根之果是异因也由此异因感差别果由上同因同感真应身土等果是则约佛即同能随异约根同处而见异以生就佛虽异而常同以佛就生虽同而见异以佛望佛能异之必同其犹锦窠常同常异瑜伽三十八诸佛平等唯除四法一寿量二名号三族性四身相意明X随机故除此四事余皆等也就果同中自性身土一向体同自受用者平等无二相似名同余二身土亦相似名同而随机见异故成唯识云自性身土一切如来同所证故体无差别自受用身及所依土虽一切佛各变不同而皆无边不相障碍余二身土随诸如来所化有情有共不共所化共者同处同时诸佛各变为身为土形状相似不相障碍展转相杂为增上缘令所化生自识变现谓于一土有一佛身为现神通说法饶益于不共者唯一佛变诸有情类属佛异故疏若不融前义亦失经宗者此意若不融前权佛权外立实亦失华严无碍之宗问前之四教为有佛耶为无佛耶若云有佛何故下钞云前四因中即有至果皆无大钞又云别教十地证竟但是圆家住尔出现品说权教菩萨终不生如来家故岂有佛耶若云无佛何故疏云若不融前义亦失经宗权教无佛不融何过今谓通云若依前四教实行众生当不成佛如前引教是知无佛若依圆教修行巳得成佛为应权根示作权佛此佛是有若不融此故失经宗疏明将有说必须静鉴前理者周易系辞云尺蠖之屈以求伸也龙蛇之蛰以存身也精义入神以到用也註云精义物理之微者也入神寂然不动感而遂通者也故能乘天下之微会通其用也斯之谓也钞含前四意者静鉴二字具前第一第二故或以X言略应云明将有说必须静鉴前理受诸佛加含前四意钞入毗卢遮那藏身三昧者毗卢遮那能观大智如来藏身所观深理以果拣因毗卢遮那之如来藏身三昧定也从境彰名或即体为名言菩萨者拣果也言无量者十住各摄多闻善巧言方便者任性能智观解善巧言入者谓心诣于法言善思惟者巧顺理事拣无碍无心成事言智光者智即是体光有三义一正智前相二断惑真用三了境俗用真俗二用无碍明照理事法界言智慧光明者照事名智照理名慧此二无碍能破见惑及与无明言剎那者时之极也言际者时相都寂也言佛华严者万行被敷严法身故言频伸者缩展之义也即用之体寂而造极曰频即体之用不为而普周曰伸通言入或云住者五识对境意从门出远境护根意识却入此通权小今此经宗即照之寂名入即寂之照名出入巳未起名住言二不入者末入位故者问明等三其义可尔名号等三其理如何说佛三业岂未入位耶故下钞云信求入位许不入定说佛三业何不入定以果从因因即十信十信不入果亦不入是十信中所说果故言说世间法尚须入定者世界成就品普贤入定是也钞眉间放光者通表一乘中正之道者下疏释云X表离二边故于体不许有无二边于义不着常无常等诸法相边于行不习苦乐二边于道不住邪正二边于人不执因果二边于教不说世出世二边于谛不见真俗二边于化不定权实二边是故为众放眉间光钞譬如闇中宝者喻法显略喻中五事一闇二宝三无灯四有眼五不可见喻阙有眼一事法中五事一障染二心宝三无人说四有智慧五莫能了法阙一事学者应知钞言有情者即含前佛菩萨等者问佛菩萨是情佛非有情若是有情发弘愿云有情无边誓愿度岂是佛所度耶若非有情何故钞云言有情者即含前佛等答言有情者通有三义一情者爱也二情者识也三情者性也若约初义佛非有情若约后二义佛是有情六十二种有情中佛是一数或据示现佛为有情亦通初义爱语罗睺故钞五类法界皆有说义者问第四既泯法界既是人法双亡绝言绝相何有说义答但因人法双泯之义引生了解便名为说非要兴言故纲要云说者则谖于万类触物皆有表彰是也或泯不碍存故有说义问准此所谈能说之人通世间与前依主复有何别彼亦融三世间故答统体咸同就义有异彼据以佛为门此据本位而说故无相滥疏七依听者然准外典而有三种文子云上学神听X中心下耳也疏即下诸众略有十类至文当明者故下钞云一影响众二常随众三守护众四严会众五供养众六发起众七当根众八表法众九证法众十显法众对前十类辨者影响一众自有二类一果德众谓能加证法诸佛互为主伴非权非实然权实有其二类一本高迹下如佛为菩萨二本下迹高如菩萨为佛今既是佛则非迹下实是如来又非本下即是实非权无权可对故亦非实因果海故若位极菩萨影响一向是权故有经云昔为能仁师今为佛弟子二尊不并化故我为菩萨等当根唯实余八通权实若辨地位影响证法通因果余皆为因因位高下以难准定疏除当根众余皆见缘者此意当根之众即第三顺根感因故此除之若尔何故纲要云听者则正在当根傍兼影响今谓通云此约以人从法当根属因纲要约人法别论感者善相乃在因中当根之人故在缘摄故彼此文不相矛楯疏然有二类一者言请二者念请诸会有无现相品当辨者故下疏云四请问仪式复有二义一约言念二约通别初中请有二种一言二念答亦有二一言答二示相交络相望应成九句在文唯四初会之中X具二问答谓现相品长行念声供声言请初光示法主现华表义现众表教即示相答三昧品中以言重请下之三品亦以言答第二会唯念请如来示相答菩萨言说答佛心自在不待兴言佛力殊胜现相能答第八会言请言答此显菩萨不同佛故第九会念请示相答显以心传心唯证相应离言说故二通别者初后二会别问通答二八两会别问别答又初会亦得是别问别答次文当明疏如第九会者一云属上第会中佛入师子频伸三昧令大众顿证法界义当说经故疏云师子奋迅众海顿证于林中即其义也二云属下第九会中普贤文殊等承佛神力说经故三云属上九字误书应是七字第七会中僧祇随好佛自说故四云属下第字应无通指九会因人说经要假上加言不异前故略有无加者谓第八会重总说五十二位故言不入定故无有加者为第二第七第九三会说人不入定故钞一切说是一说者显法无异故是一说问其第四句我等诸佛亦如是说亦显法无异故与此何别答彼就说人体非一故与此不同也又准下钞云然有四句一一切处文殊同一说偈故是一切即一二但一文殊十节说偈是一即一切三各于佛所即一唯是一四诸处文殊各偈不同即是一切中一切今此所论即当初句X疏若尔僧祇随好应非一切者此难影略更云应非同说应非果海无言或此难中通含三难同说一切说果海无言三义通表一经僧祇随好既佛自说是知三义不能该摄一切故云应非一切钞唯佛能了故佛自说者文准下疏云佛自说者有二意故一僧祇因终此品果极故二皆佛说二好用劣相而用难思恐物不信故佛自说言欲拂前因果之相故佛自说者一云余菩萨说表因分可说对彼因分果分名不可说今佛自说却表因分不可说前对因分可说果分名不可说今表因分不可说巳无可说之迹果分宁有不可说之迹故钞云尔二云余品菩萨因人说如来果人不说表因分可说果分不可说若不重遣还成滞迹今如来果人说菩萨因人不说表果分可说因分不可说无前因定可说果定不可说之踪迹也故贤首义分齐云一性海果分定是不可说义何以故不与教相应故即十佛自境界也故地论云因分可说果分不可说是也二缘起因分即普贤境是也此二无二全体遍收其犹波水思之可见又下疏云是地所摄有二种一因分二果分说者谓解释一分者是因分以于果分为一分故然因果二分古有多释全乖文旨者今所不论有可通者正而用之直望论意即指义大为果分故不可说说大为因分是则可说更以义取略有二种一唯就十地以明以证智为果分方便寄法等并因分此复二义一以修证相对则方便造修为因分息修契实为果分二以诠表相对则以寄法显地差别为因分真实证智为果分如初三地寄同世间次三寄二乘及禅支道品等令众因此表解地义为因所表证智是此因之果斯皆智言所不及故不可说如彼鸟迹同于虗空方便寄法可以言显故云可说如空中鸟迹约鸟说异是以一迹通有二分即可说不可说也二约究竟佛果对普贤因说义通一部谓即此证智冥同究竟果海为果分如鸟处之空不异大空地相之因同普贤因以广说则有无量着别事殊胜愿力复过于此故是则迹处之空随于空处之迹亦有说义地智亦可寄言标举故问上论云是地所摄有二如何说为究竟果耶答岂不向言冥同果海故上论云此智是谁证偈言佛所行故又上加分云不思议佛法又地影像分云彼十大山因大海得名大海亦因十山得名菩萨十地亦尔同在一切智因得名彼因果相顺故是知论主亦用究竟之果为十地摄又且依一相X不可指陈等云不可说及与可说若有因缘故果可寄言即事入玄因亦叵说故云说少分也不可局执上言因缘者即四悉檀也故下钞云果海离言唯证相应皆不可说有因缘故者即四悉檀因缘即得无说之说耳因果二分别教要义事希览者审细详悉钞但有作用发起等者故下疏云第三入此三昧时下明发起分光明动地警群根故后显出声令闻法故前皆有加而无发起此有发起而无加分者前表解可从他故有他加此表行因巳立故自力发起又表行依解起无别法故不加摄解成行亦须入定圣旨多端不可一准言冥常不舍又有意加故者释冥加有二义也前约自他俱不知故后据唯他不知故藏摄钞以契对经即名依主者所契名契若望能契可作持业或拣席经拣别依主钞如质多名心者具云质多耶即业起心也汎言其心通有四种梵语名别所目亦殊一讫利他耶此云肉团心此是身中五藏也二讫㗚乃耶此云缘虑心此是八识俱能缘虑自分境故三战栗陀耶此云坚实心亦云贞实心是真心也通上质多耶集起之心故有四种焉言今谓若十二部修多罗至思之者清凉出古意也谓修多罗分通X三藏修多罗藏通十二分分藏互通理趣既齐无劳显示但修多罗分通余十一分修多罗藏不通余二藏此义不齐故须解释一云十二部帙不别故修多罗分通余十一三藏部帙别故修多罗藏不通余二藏二云十二分三学无别许通三藏三学隔别不通今详不尔但以余十一分有契合义无修多罗名乃用第一修多罗分名贯通余之二藏虽有契合之义然无修多罗藏名仍具修多罗分名不用修多罗藏名贯通如京南二十里有百姓是京官所管彼处自无官长故京北二十里虽有百姓然非京官所管自有押洲官长故以喻对法学者应悉故钞自通释云二藏之中有契合者细思由此得知修多罗藏名是别非总古无总别不分失又解修多罗分约名通于三藏当分之中具三藏故约名不通余十一分别得总名故余有别名故约义通十一略相修多罗义该十一故所以者何以彼十一分但重广释前略相故修多罗藏约名通于十二分当藏之中具十二故约名所不通余二藏别得总名故余有别名故约义不通余二藏俱具总相不具略相故何以故余之二藏亦非重广释此故细思细思慎勿轻浮故下钞云其后一总别彼为挺拔今正破之彼意云既契理合根名修多罗则律与论皆有契合岂得不名修多罗耶故今示云二藏有契合者即十二部中修X多罗尔此约义该何须更立两重总别则三藏中修多罗唯局总相十二分中却具三相故从总相立于经藏拣异二藏也若兼顺义经非敌对古无敌对翻名失拣异席经借义助名古无以义为名失古既无失过归刊定故前钞中云非是重古轻今不欲欺诬亡没是也科云伸全纵彰半夺者一云亦名四皆敌对名全约义唯圣教一名敌对余三名非敌称半二云但约名为难刊定全是古人全非名全更约义夺古人半是半非名半何者约名古人言线是敌对一半是也经非敌对一半非也约义古人言经非敌对一半是线是敌对一半非故云半夺三云经线俱敌对名全唯经从义名非敌对称半是知古人亦知经线约名俱是敌对经线亦义俱非敌对言线是敌对约名也影取经亦敌对为线明知言契经半从义耳即其义也钞儒则儒教夫子为主者正理云儒也在乎家治长幼顺序不娇不乱尽忠尽孝大则配天地小则正身节用施政闺门之内流恩仆隷之下言墨翟为主者破邪论云窃闻八十老父系坏而歌十五少童鼓腹为乐耕能让畔路不舍遗孝子家承忠臣满国然君王有难则殉命以报讐父母有痾则终身以待侧岂非曾参闵子之友庠序成林墨翟耿恭之俦相承羽翊言五经者谓周易毛诗尚书春秋礼记九经者春秋中开三礼X记开三并周易毛诗尚书故成九也钞蕴即五蕴等者十八界者十二处十二因缘四谛四食四静虑四无量四无色八解脱者初释名者一有色观诸色解脱二内无色想观外诸色解脱三净解脱身作证具足住四空无边处解脱五识无边处解脱六无所有处解脱七非想非非想处解脱八想受灭解脱身作证具足住巳知名义次显体性者俱舍论说前三无贪性眷属五蕴性次以无色定善为性大乘则世间出世间正智为体有漏者以分别中世间正智为体无漏者即无分别智及后得智唯慧为性缘色非色及真如境离诸定障引生胜德非余能故若相应体初七以四蕴为性眷属五蕴性体故对法云若定若慧及彼相应诸心心所无色界中许有定道无表色故第八解脱以二十二法厌心种子为体即不相应X行蕴所摄八胜处十遍处三十七品谓四念处四正勤四神足五根五力七觉支八圣道四无碍四意趣一平等二别时三别义四众生意乐四随者一随乐二随宜三随治四随义亦名四悉檀初则世界悉檀二则为人悉檀三则对治悉檀四即第一义悉檀梵云悉檀此云义宗钞并在十藏品中救之等者然此十二分教义绾一代旨既幽遽故今引释故下疏云旧名十二部经恐滥部帙改名分教名有二相唯修多罗或二或三修多罗者此云契经言二相者一总相谓涅槃十五云始从如是我闻终至欢喜奉行皆名修多罗二者别相杂集第十一云谓长行缀缉略说所应说义然更有异名异名有四一法本二但名经三直说四圣教言法本者远公以五义释之一教为理本二经为论本三总为别本四初为后本五略为广本以彼立三修多罗故一总相二别相三本相亦名略相总不异前别谓就前总相分出十一余不収者还复摄在修多罗中名为别相用斯别相望祇夜等为其本故名初为后本言本相者于X彼别相十二部中初略标举名修多罗后广释者随别名之如言色者即是根本略相后云青黄等者是名广相故云略为广本然其后二不违杂集长行缀缉等言即是十一处不摄者如贤首品出尔时文殊师利说无浊乱清净行大功德巳等类此是结集缀缉非佛正说故云十一所不摄者其略说所应说义即是略为广本如欲显示菩提心功德故即其类也此第三略相亦顺成实成实名直说语言总相而言名为直说一一语言多义分别名非直说斯则通十二分皆有此一若十二分中修多罗并通前三若三藏中修多罗唯局总相有不晓者妄非先贤而云修多罗但依总相业用则违诸论长行缀缉等言二祇夜者此云应颂一显前未了故二应后来根故三授记者梵云和伽罗那亦云记别四伽陀者此云讽诵谓孤X起颂五尼陀耶此云因缘六优陀耶此云自说七本事梵云伊帝目多伽八本生梵云阇陀伽谓说昔受身九方广梵云毗佛略十未曾有梵云阿浮达磨亦云希法十一譬喻梵云阿波陀那十二论义梵云优波提舍此之十二于大于小为局为通若皆大者则违涅槃等文涅槃第三云护大乘者受持九部法华第一云我此九部法随顺众生说瑜伽等论说声闻藏无有方广然诸经论且约一相故作是说如实说者大小皆有且如深密中菩萨依十二分教修奢摩陀瑜伽二十一云佛为声闻一一具演十二分教而涅槃说大但有九者依三部中之小相故谓因缘中取因事制戒依譬喻中依为诱引于论义中约非了法华九部小者三相大故于记别中取记作佛于自说中依不请友方广之中依广大利益其正法广陈通大通小然契经望余总相略相则许通有别相即无应颂讽颂本事本生互望并无本事本X生望于记别亦是互无自说因缘容得互有如因事说不由请故除上所除余皆互有此经之中具足十二巳如上引十二分教义巳略周疏离热恼因者得清凉果者钞定共道共二戒者禅定圣道相应现思在定时道法尔能遮恶法功能殊胜名戒未入巳出其戒即无故名随心散心位中不能遮故钞小谓性罪等者一云佛未制时世人巳知是罪名性佛制巳后方知是罪名遮或分别烦恼所发三业过非名性俱生烦恼所发三业过非名遮是故三乘见道巳去远离性罪钞论体论处所等者因明释云一者论体谓言生因立论之体二者论处所谓于王家证义者等论义处所三者论据谓论所依即真能立及真似现比量等其自性差别义为言诠亦所依摄四者论庄严谓真能破五者论负谓似立似破六者论出离将兴论时立敌安处身心之法七者论多所作法由具上六能多所作疏一者克性等者问既约兼正通诠其三何故尅性三二一别耶答曰望义别故何者经诠三学俱尽其玄律诠三学二尽其玄论诠三学一尽其玄故此云尔如世三僧各称三藏一正二兼正称经僧博通三藏正称律僧但精二藏称论僧唯穷一藏以喻例法X昭然可悉又解经多诠三律多诠二论多诠一所尚不同又分兼正钞若不为说毗伽罗论可名为藏者藏者悭祕也故法华云若以小乘化乃至于一人我则堕悭贪此事为不可又解隐匿名藏故涅槃经迦叶菩萨曰诸佛有密语无密藏世尊赞之曰如来之言开发显露清净无翳愚人不解为之密藏智者了达则不名藏释曰待根成熟若不为说大乘之法则应名藏若许尔者乃与此文甚相乖反也疏则唯十藏摄者非是十藏品中十藏但取十种玄门以为十藏故疏释曰具足主伴显无尽故十玄之中举初及后影中间故问十玄是义十藏是教岂相惬当答上疏云以义拣教此意用十玄义拣能诠经将教从义故名十藏如彼三藏亦是以教从三学义故名三藏言教义融故者亦答前难以义从教但号十玄以教融义通称十藏又解亦是此经十藏品中十藏所摄故纲要云若依此经十藏品中自明信等十藏十藏为实摄于此经疏通相十二分教者今古诸师同禀故疏夫教海沖深等者四句如次配教理行果之四法也虽非钞意消疏可得准钞释者教海法云智光各上一字是法下一字是喻教深且广近喻名海云雨所说之法故名法云智如光故名为智光谓佛功德无有边际犹赫日扬光偏语其胜故名为智教海法X云通该前三智光一种唯目佛果言智光无际者日光合空既亡限量真智证如故无边际故下大疏以法对喻略伸十义广辨难思一谓日与空非即非离二非住非不住三而日善作破闇良缘显空之要四虽复灭暗显空空无损益五理实无损事以推之闇蔽永除性乃无增空界所含万像皆现六而此虗空性虽清净若无日则暗起七非虗空空故自能除闇若除者必假日光八日若无空无光无照空若无日暗不自除九然此暗性无来无去日之体相亦不生不灭十但有日照空则干坤洞晓妙辩叵穷者拂迹入玄四辨八音不可说也钞四辩者一法无碍辩二义无碍辩三词无碍辩四乐说无碍辩复于第四约义开七一捷辩须言即言故二无断尽辩谓相续连环终无竭故三迅辩明于事理心无痴暗言即迅疾如悬河故四应辩应时应根无差异故五无错谬辩凡说契理无错失故六丰义味辩名数事理皆无量故七一切世间最上妙辩此有五德一甚深如雷二清彻远闻三其声哀雅如迦陵频伽四能令众生入心爱乐五其有闻者欢喜无厌具斯五义故云无胜上X言八音者一最好音二易了声三调和四柔软五不误六不女七尊慧八深远疏以无言之言诠言绝之理以无变之变此是能化言说多端也言无穷之根者所化根感非一也钞能广能深能高能远者或将教理行果如次配释或将教海沖深等四句如次配释或散叹深广高远也钞皆不能安等者反表大海皆能所谓安而不溢故受而不浊故摄而同名故持而不尽故言大法明大法照大法雨言皆不能安等者反表唯第十地菩萨方能所谓安存而不舍信受而不疑上二约文包摄而不散次一约义住持而不亡次一双通文义钞具缚凡夫能知等者问前说九地不知今云具缚能知岂不相违今谓通云前云九地不知不能尽知此云能知少分知故不相违或前约证穷此据信解或前自力下不测上此据他力上加于下故不相违言仰推之智者彼经胜鬘白佛言三种善男子善女人于甚深法义离自毁谤生大功德入大乘道何等为三谓若有善男人善女人自成就甚深法智若善男子善女人成就随顺法善男子善女人于诸深法不自了知仰推世尊非我X境界唯佛所知是名善男子善女人仰推如来智除此诸善男子善女人巳余诸众生于诸深法坚着妄说迟背正法习诸外道腐败种子当以王力及天龙鬼神力而调伏之钞四轮者下疏云然庄严论等六名四种不放逸轮先辨相者各具五种因缘一住好国土轮者彼名胜土轮言五缘者一易求谓四事易故二善护王如法故三善地处调和故四善侍同戒见故五善寂无喧声故二依止善人轮五缘者一多闻二见谛三巧说四怜愍不贪利故五不退无疲倦故三集福德轮当彼第四名先福轮一可乐谓由住胜世为因故二无难由值善人为因故三无病四三昧五智慧此三以自正轮为因四发大誓愿轮当彼第三名自正轮故成实论名目发正愿轮一善缘妙法为缘故二善聚具福智故三善修止观诸行相应修故四善说无求利故五善出所有善法恭顺修故然前二就果立称后二从因立名虽俱通因果影略互显前二外缘后二内因愿是智因福是福因此四何缘受轮之称依成实论以此四轮能摧八难故谓初住善处能除五难即三涂北洲及长寿次依善人除佛前后难三发大愿除世智辨聪四宿植善根除生盲聋哑前五是恶处六是恶时七是恶因八是恶果或彼四轮非此四轮彼除八难之障非判一代之教多闻阙疑未敢X详定言四教者藏通别圆也钞所谓解脱相等者如次即是我乐净常之四德也言我此九部法者故法华云或说修多罗伽陀及本事本主未曾有亦说于因缘譬喻并祗夜优波提舍经是也言如经说一无常等者钞有六义如次是小教立相破相顿教终教圆教义也言生灭代谢者由生待灭非常灭由灭待生非常生故名无常言无彼常故者此依他法无彼遍计常无相无彼圆成常有相名无常言不生灭者谓但空真理本来不生名无毕竟不灭名常或俗谛门中常有生灭真谛无彼故名无常又准下疏义引菴提遮经云不生不灭是无常义生灭即是常义钞释曰此意正显性相交彻二义相成生灭相尽无常即常故不生不灭是无常义随缘变易常即无常则生灭是无常义也又性即相故不生不灭是无常义相即性故生灭是常义又远公用中边论意解曰不生不灭是彼无常实性故名无常又生公释云常之为无乃所以无无常故即不生不灭矣即诸行而不可得故入中道非常非无常也又肇公释净名云小乘观法以生灭为无常义大乘之士以不生灭为无常义无常名同而幽致殊绝矣其道虗彻故非常情之所能测妙得其旨其唯净名乎遣常故者无常非谓有无常无常常无故云不生不灭是无常义又X大乘法师云小乘以生灭为无常谓不生灭为常故今折彼汝见有不生灭为常者此常还是无常故云不生不灭是无常义言无法可常者绝待真理无彼对待可常故名无常是故真门随顺但具非常非无常之言念今遮可常故名无常言非常非无常者约圆融义更互相即故乃双非不滞一边以为中道言又苦集灭道等者随藏通别圆之四教分生灭无生无量无作之四谛也言十二支者一无明支二行支初发次招并为能引寔通种现三识支四名色支五六处支六触支七受支上五咸为导引熏感同时义立前后实唯种子未润巳前假通现行结生巳后八受支九取支上二能润实通种现唯除不还唯种润故一发教润不同无明初后位别分爱取二十有支此三咸为能生通前十支或过或现并为其因而破常见十一生支十二老死支此之二支咸为所生或现或当并为其果而遣断见实现假种老非定有故色非徧地故合附为支病非定徧忧悲不顺故不立支行人于此而修观行而有二种一杂染安立观二清净非安立观者谓行麤浅安立施设名曰安立菩萨将故断除先顺观之从无明生行X行生识乃至老死也如是顺观生死相续令生厌离既顺观巳逆观其果从何而有谓观老死果由谁有谓由生乃至行支由谁有谓由无明作四谛观观老死支苦集灭道乃至行支准上可知不观无明以无因故是故但作四十四智非安立观者无非分别智体合如理心境二冥非假施设名非安立诸惑永灭故云清净于中有二一顺二逆先顺观者由根本智见谛断惑无明灭行不生乃至老死苦果不有无明灭故慧解脱相应诸惑灭故心解脱能发无明既灭故所发诸业亦亡惑业无故后果不续即得无学得无学巳逆观所灭生死苦果由谁灭乃能由无明灭又作七十七智观十二支者一一支中有三智一观因智二审因智三法住智观因智者谓观老死从谁生由生生次审因智重审观故推审二智别观三世法法住一智总观三世故共有七智唯除无明义不异前余十一支各有此七成七十七智缘生要义经论多明池鱼暂闻而生天缘觉顿了而证圣振毛张目毕在疏文举领提纲粗如此说言又如中论偈云等者偈有四句初一句标法体下三句释义在境为三谛在心为三观也钞依四教具细显示今束大纲贵令易晓一藏教释者分折因缘果法成无名空借託因缘果法成有名假由无故离常由有故离断合上空假二义名中如X一品字具上三义分彼三口离散品字成无名空假借三口和合品字方有名假具上二义离定有无名中二通教释者约体真空空也就相妄有假也双离断常中也如一空华约体本空空也病眼见有假也都无荣枯之相中也三别教释者缘生无性空也无性缘生假也空假所依佛性妙理中也如彼镜像实体无故空也假相有故假也空假所依清净明镜中也四圆教释者但将别教三种举一全收即是上来大纲巳竟下随钞逐难释者言虽三句皆空者假言空者独立法无故中言空者断常法无故言尚不得成即空等者举浅况深拣定也此意藏教所明三义尚不成破相通教所明缘生无性举体全真第一真空浅观何况别教所明无性缘生佛性妙理第二第三幻有中道深观也言不须破灭体即是空者形拣藏教折法归空也此教所明妄缘生时体实是空如彼空华病眼见时体实本空言而不得即假即中者以彼破相空宗不存幻有之假相未彰佛性之妙理言设作假中皆顺入空空者彼宗设纵作假中二观覈其定实还成空观如作假观审知万法随顺世俗虗妄为有称实是空如作中观了彼但空之理无断常故岂非是空故钞云假亦即空假施设故中亦即空离断常二边故言进非别圆者非同别圆三观足具故言即空即假即中X者非是三谛互即但是一种之法生之法即此三义若云三谛互即何异圆教言即空者约遍计也即假者约依他也即中者约圆成也言三种迤逦各各有异者空假中三展转相望各各不同也如揽麻成绳妄认作蛇三义各别蛇空绳假麻为所依以况中道言三种皆空者义当三无性也无主故空者无实我也虗假故空者无实法也无边故空者无断常也问岂空假二观不离断常耶何故中观独名无边故空答空多涉断假多涉常唯斯中观迥离断常故独名得言三种皆假者同有名字故者谓物无当名之实故既无当名之实岂非假也如食油名寔非食油言中真者真谛之中遍计空故中根者俗谛之中化众生故中实者义谛之中离虗妄故所以三谛通名中者俱离两边故言不住作不作者作即动也不作静也不住彰动静无碍即是寂用无碍义也言虽三而一者行布不碍圆融也虽一而三者圆融不碍行布也言三种皆空者标也言思道断故者释三谛绝迹故皆空也三种皆假三种皆中文显可知钞今分后二之语不分初一者此意但由后之二语故分教非由初一故分教若分教时三语皆分如世弟兄三人长者唯和孝次唯转逆少通孝逆若据长兄不可分居但据二弟故乃分居若分居X时三皆分居分居之因唯后二故不关初一疏言有通别就显说故者此潜通外妨谓有问言若细推寻互不互通故此遮云今就显说也疏王之密语所谓别故者此喻王言虽同所要物殊臣不分别岂符王意法令准之佛言虽密义有权实若不分别岂符佛意也钞有四无常者摄相说也无常为门苦空无我皆号无常故云有四言若佛出世等者经有五节一寄佛宝显无常观二寄法宝显苦观三寄僧宝显无我观佛亦名僧上首僧故上三所观唯属生死能观唯属权行次合水盐马三喻也四四于空中显正解脱所观唯属解脱能观双通权实但无二十五有欲令比丘修学空想通权行也言二十五有者颂云四洲四恶趣梵王六欲天无想五那含四空并四禅广如涅槃十四而解脱中空无我空苦空不净空无常遮此四种权行能空之法即是真常解脱异名密含三德所谓不动是乐德无想是净德无变是常德唯寔行也虽含权实之行并合前器喻五寄佛性彰其妙有兼显我德即合前马喻此五节经前三节文理显可知后二节文钞释有二一云空是真空遮诠显实佛性是妙有表诠显实二云两节经中含具四德空中含三德如文昭着佛性中含我德四德具矣在境名德在心名行言马又我义者此钞言略X具足应云最后佛性彰其妙有即含前马又是我义此言又者非是对前不自在马但对空中三种异名巳具三德佛性合焉又是我德两节文中四德具矣学者细思勿滞旧闻不生正解言是则此中具彰八行者此一段经中具彰无常苦无我空四种权行常乐我净四种实行故名为八疏以深为浅失于大利者类焦沅而鬻炭也言以浅为深虗其功者同蒸砂而求饭也钞如言初发心时便成正觉等者初心成佛因彻果海称性深义若能善修顿成佛果理定无疑如不分教却同权宗但是如来接引劣根方便假说致令行人不能正修称性圆融发菩提心高推圣境非自分故殊不知自身包性德而为体本是如来依智海以为源随缘流浪有何得而不本具有何行而不能修若云如此妙行贤圣所修非我能辨者即是欺诬自身本具法身真佛不唯失其大利抑又妄招过罪故神变经说若有人见神呪功验殊胜却云此是普贤文殊等能为斯事非我所能者断祕密乘命根犯三昧耶净戒何以故良以欺诬自身本具法身真佛也上之过罪并不分权实尔故下疏云若谓久习无明云何顿成大智者岂不闻冥室千年之闇一灯倐忽顿除耶夫机差教别圣旨深玄并未证真同居学地共详圣智诚日戈难且以浅为深有符理之德以深为浅有谤X法之𠍴以远为近则有益于行人以近为远法非我分诸佛说教贵在俯就物机后辈学人若欲高推圣境傥失大利岂不伤哉旦夕钩磻溪朝昇台辅岂谓夫明经常选而语其优劣者哉况才生王宫贵极臣佐宁同百战夷项备历艰辛况十千劫之功高亦非聊尔人耳是以语其智等虗空而非类论其德碎尘剎而难量极念劫之圆融尽法门之重现初心契于智海岂有边涯犹微滴入于天池齐无终始经云发心毕竟二不别如是二心先心难等即其义也言分折权实取舍偏圆迟速言三时者有空中也言三轮者转照持也言半满者文显小乘名半大乘名满意通权教名半实教名满言五味者故涅槃经云善男子譬如从牛出乳从乳出酪从酪出生酥从生酥出熟酥从熟酥出醍醐醍醐最上若有服者众病皆除诸有诸药悉入其中善男子佛亦如是从佛出于十二部经从十二部经出修多罗从修多罗出方等经从方等经出般若波罗蜜从般若波罗蜜出大涅槃犹如醍醐问曰十二部经总摄诸经复云何言出修多罗等故远公云以佛合牛约应身佛十二部经合乳说小乘经修多罗合酪说大乘教借小开大故名为出复四俱大乘诠事之教名修多罗谓施戒等事方等合生酥即大乘中破相空教因X事显理故名为出以般若合熟酥究竟离相证实之慧名为般若依理起慧是故名出约行辨教亦得名出般若经云然此般若即是向前菩提体也以菩提合涅槃般若了因了彼无始法性涅槃是故名出约实教辨亦得名出涅槃经清凉释云佛自拣此经异于小乘今牛出乳是大乘教耳若尔何成五味谓十二部经辨所说教出修多罗者十二分出生契理合机之义修多罗出方等者由契理故显出真理广陈为方等故从方等出般若者依理出生智故般若出涅槃者以智契理成极果故故云涅槃犹如醍醐言四门者共与不共观照实相也共者三乘同禀不共者菩萨独觉也疏开则得多而失少者理开之十义为十种得合之五义为五种失故云得多而失少也合则得少而失多者合之五义为五种得开之十义为十种失故云得少而失多也问合之五义为开之失者其义未详何者且如开教家前之五义对其合教一一夺之云何有失一云理虽一味诠有浅深此意今辨分教何关其理从理一味不违教殊由此得知理本一味不为开教之失余准例知既尔开教应全无失云何失少答得意之流任开任合皆无过失迷昧之辈见开见合皆生过失如见开教便谓理殊佛音非一佛意为多佛言唯局淳源枝流故为其失非谓违人亦有其失余之得失准此应思X钞顺下出现至有十义等者彼疏云一随类音帖遍降种种喻二随乐欲音帖降注滋荣喻三随根解音帖天女妙声喻四随时音帖梵声及众喻上四多约即体之用是圆音义后六多约即用之体显一音义五外随缘招我无生灭帖谷响随缘喻六内集缘成何有主宰帖劫尽唱声喻七甚深帖降雨难思喻八纯称法界帖众水一味喻九横入无断帖天鼓开觉喻十坚归一极帖渐降成一喻又言六句者一莫穷其边故非量二随根随时有闻不闻故非无量三多缘集故非有主四纯一法界生故非无主五当体无生故无能示六巧显义理故非无示言各得圆音一义者菩提留支得第三随根解音罗什法师得第七纯称法界音X也言齐楚俱失者出文选第四子虗赋言并应夺之者夺开教也而与之耳者纵合教也言然并为教本下又都夺耳者夺归开教也此意佛音但是教本非是其教今辨判教何关其本二师谈本岂相惬当故钞云又都集耳钞华严梵网等者即师所立唯华严经名平道教刊定错认将谓梵网亦为平道由见梵网亦居莲藏舍那说故言皆是称性善巧者拣异随宜方便也言一时顿演者拣异前后渐说也言说于世尊余处随根等者如法华云昔于波罗奈转四谛法轮亦是指鹿苑所说非是自说灵山法华会也言或有国土唯说三乘者此显不说法华也同此国土中为说华严为不说耶若说华严云何唯说三乘华严之经是一乘故若不说华严何云祕不见有一佛土其中如来不说此法明是平道答若就德相常遍说其华严今从业用云唯说三乘若尔就德相法华亦常遍说故何云法华亦有不说若就业用云有不说者其华严经就业用门亦有不说故钞云或有国土唯说三乘故今谓通云若就德相唯是华严更无余经但就业用曲巧随根华严经中分出余经是故余经德相乃无业用方有说业用门有说不说华严之经约德相门常说遍说又解法华经唯是一乘解深密经唯是三乘其华严经非一非三能一能三语深名一X乘语广名无量乘深即广故非一乘广即深故非三乘今云或有国土唯说三乘但见不说法华唯一乘故不遮华严非一乘故是故华严无不说故钞释迦为主但是三身中化身遮那为主十身具显者问若准余教释迦唯化遮那唯真故清净法身毗卢遮那佛千百亿化身释迦牟尼佛若准此经名号品云或名释迦牟尼或名毗卢遮那云何偏言释迦唯化遮那十身答释迦唯化约余教说遮那十身约此经说疏略云四异异实有多者钞列十门而与贤首教义十异理亦相参彼云一时异二处异三主异四众异五所依异六说异七位异八行异九法门异十事异应知刊定不唯破彼即公抑又弹于本师清凉扶昔故伸叙释钞五说教时分异者问与前教门仪式中一时顿演有何异耶答彼得时而显仪此正论时或彼据一时此兼十重故不同也疏偏方不定教者一云方者法也即偏为一类非渐非顿根说大乘法故名偏方二云方者处也通途时处正弘于小偏于一处而说大乘故名偏方言不定X者渐顿不摄故名不定疏或但分为二者即是半满者问此言半满与前牟谶立二教中半满何殊答前唯据法此兼约时故钞云既破五时四三二时皆巳破竟也疏实义即空者法空也若云我空无殊俱舍故学者应悉钞理绝百非者所谓有无亦有亦无非有非无成四句也非有非无亦非有亦非无非非有非非无成八句也一异同前又成八句共有十六句随三世开共成四十八断常各具即有九十六并本四句乃成百非言故智度论云一切实等者如次配真谛俗谛双表中道双遮中道也或有空俱非四句皆实故云一切实有空俱非四句皆非实有空俱非四句皆亦实非实空有俱非四句皆非实非非实又准大钞有四重四句初单四句如向巳明二复四句者一有有有无二无有无无三亦有亦无有亦有亦无无四非有非无有非有非无无而言复者四句之中皆说有无故第三具足四句者四句之中皆具四句故第一有句具四句者谓一有有二有无三有亦有亦无四有非有非无第二无句中四句者一无有二无无三无亦有亦无四无非有非无第三亦有亦无具四句者一亦有亦无有二亦有亦X无无三亦有亦无亦有无四亦有亦无非有非无第四非有非无具四者一非有非无有二非有非无无三非有非无亦有亦无四非有非无非有非无上四四一十六句为具足四句第四绝言四句者一单四句外一绝言二复四句外一绝言三具足四句外一绝言有三绝言前三重四句乃属因门第四绝言四句没同果海又前三四句即是教道绝言四句即是证道也言是知失意则四句便成四谤得旨则四句即是四德也故下钞云谓定有者增益谤若定无者是损灭谤亦有亦无相违谤非有非无戏论谤一真如是有义以迷悟依故不空义故不可坏故二真性是空以离相故随缘义故对染说故三真如亦有亦空以具德故逆顺自在故体融镕故四真性非有非空以二不二故定取不可得故余之四句前巳略明又皆即有之空方为具德之空即空之有方为具德之有是则非有之有非空之空为具德耳又尽有之空尽空之有方为具德又随一句必具余三若言亡虑绝方为具德耳如次证上谤德可知钞一切众生皆有佛性等者言有但有因性言无但无果性言伽毗罗城空者各归四大故大涅槃空者各归三事故言非有如虗空非无如兔角者故彼经云善男子众生佛性非有非无所以X者何佛性虽有非如虗空何以故世间虗空虽以无量善巧方便不可得见佛性可见是故虽有非如虗空佛性虽无不同兔角何以故龟毛兔角虽以无量善巧方便不可得生佛性可生是故虽无不同兔角钞逆顺入出等者于色界四无色四灭定一九次第定自下向上名顺出入从上向下名逆出入或顺或逆皆有全超半超以表自在故此据小乘若大乘所见与此稍异故涅槃经大众问品云尔时一切菩萨摩诃萨天人杂类异口同音唱如是言奇哉纯陀成大福德能令如来受取最后无上供养而我等辈无福所致所设供具则为唐捐尔时世尊欲令一切众望满足于自身上一一毛孔化无量佛一一诸佛各有无量诸比丘僧是诸世尊及无量众生皆示现受其供养释迦如来自受纯陀所奉设者尔时纯陀所持粳粮米成熟之食摩诃陀国满足八斛以佛神力悉皆充足一切大会尔时纯陀见是事巳心生欢喜踊跃无量一切大众亦复如是等斯则一处见异大小竝彰矣钞四大本净等者悟彼性空举体全真故云本净言不起法忍者七八九三地也言柔顺忍者四五六地也言须陀洹果此云预流乃是初果疏拣去不定者谓与所立教各相返者皆名不定也钞于中渐约不具者顿X约具说者言不同延公大小相望成渐顿也者又此顿渐而有多门准下大钞通有四句文云一顿悟渐修如顿见九会之台要须蹑阶而渐昇法亦如是顿了心性即心即佛无法不具而须积功遍修万行此约解悟二者顿修渐悟即如顿遍磨镜色渐明净万行顿修悟则渐胜此约证悟三者顿悟顿修如利劒斩丝千叶茎齐断亦如染丝一时齐染一时成色故万行齐修一时朗悟四渐修渐悟犹如斩竹节节不同又大钞引楞伽经有四渐四顿俱以喻显一如菴萝菓渐熟非顿二如陶家作器渐成非顿三如大地渐生非顿四如习艺渐就非顿二四顿者一明镜顿现喻二日月顿照喻三藏识顿知喻四佛光顿照喻又禅诠都序云诸家有云先因渐修功成而豁然顿悟有云因顿修而渐悟有云因渐修而渐悟皆说证悟也有云先须顿悟方可渐修者此约解悟也故华严说初发心时即成正觉然后三贤十圣次第修证若未悟而修非真修也有云顿悟顿修者此说上上智根性乐欲俱胜一闻千悟得大总持一念不生前后际断此人三业唯独自明了余人所不及且就事迹而言之如牛头融大师之类也此门有二意若因悟而修即是解悟若因修而悟即是证悟然上界只约今生而论若远推宿世则唯渐无顿今顿见者巳是多生渐薰而发现也有六法无顿渐顿渐在根者诚哉此理固不在言本只论机谁言法体顿渐义意有此多门内门有意非强穿鉴比见时辈论者但有顿渐之言都无分析就教有化仪之顿渐应根之顿渐就人有教授方便之顿渐根性悟入之顿渐发意修行之顿渐于中唯云先顿悟后渐修以违返也欲绝疑者岂不见勐风顿息波浪渐停诉良顿成礼乐渐学是知顿渐之义甚为要矣钞其第三亦约化法拣异前二从多分说此释妨也应有问言第三亦约化法何不疏云亦约化法答有二意一顿渐二名恐滥延师以义拣之故偏X云耳第三圆教前无师立无相滥故不云化法二从多分说文显可知钞若渐根生熟俱渐者顿根生熟俱顿则顿渐可分上举是也下显非也既云未熟名渐巳熟名顿此则于一渐根但生熟为异无别顿义言生必至熟者渐具顿也熟必从生者顿具渐也言则第一难过失等者过者越也其难过越矣或过者失也其难错失或是遣字悞书过也故钞云为此一通三难皆遣言况初发心时便成正觉等者纵合为一义通释此意既得正觉尚名圆阶何况分阶耶问若就行布不名分阶若就圆融但名圆阶是则进退不明分阶云何合符答就圆融而成正觉名阶佛境约行布而存初心名分两义相合名分阶佛境或举胜况劣也既初心而即成觉得名圆阶若初心而即十地岂非分阶耶疏隋末唐初吉藏法师等者问法华为本末耶答亦本亦末故对所摄而称本对所归而称末或唯是本故钞云又经但云除先修习学小乘者明知经意不指般若等为枝末也法华为本居然可知钞俱无实证名不上车者故弥勒所问经论云一切声闻辟支佛人不能如实修四无量不能究竟断诸烦恼但能折伏一切烦恼故也又经云汝等X所得涅槃非真灭度又经云若不信此法得阿罗汉果无有是处巳上二乘无有实证又出现品设有菩萨等文可证菩萨无有实证若尔既无证云何出界今谓通云非是三乘圣人全无所证但彼所证实是一乘都无其三俯应权根假言三种今约一乘良断故无三乘实证如彼三兽同渡一河实无三河非谓全无所渡之河云何到岸故贤首义分齐云若望自宗并皆得果若不得者云何出世今云俱不得者以望一乘故是以实映权即方便相尽故皆得无也若欲逈彼三人入一乘故以至自位究竟处故后皆进入别教一乘故言并无体故者所有法体夺归一乘故说三乘无体勿谓同兔角等无故如分一品字而作三口收归一品三口无体故言无尽生智是二乘车体者问二乘无学起此二智不若起二智云何不得若不起二智云何言出界岂烦恼不尽而出界耶答起此二智故得出界但就一乘良断夺归一乘故云不得又解言出界者就三乘自说言不得车据一乘傍断但就三乘自说亦得其车但约一乘傍断亦不出宅故贤首义分齐云若先以三乘引后令得一乘亦是三一和合摄根成二益故属同教此如法华经说言丈六权智等者问色天四智岂非牛车答且据三乘共信故作此指或就寄化显报作如是说言诸子皆索故者问喻中索权法中索实若为通会答喻就能索故分其三法从所索故为其一言谓为究竟不解索乘者贤首教义云摄益者于中有三一唯摄界内机令得出世益即以为究竟此约三乘当宗说亦如瑜伽等辨二或摄界外机令得出出世益方为究竟此有二种若先以三乘令其得出后乃方便得一乘者此即一乘三乘和合说故属同教摄亦名逈三入一教此如法华经说若先于一乘巳成解行后于出世身上证彼法者即属别教一乘摄此如小相品说三或通摄二机令得二益此亦有二若先以三乘引出后令得一乘亦是一三和合摄机成二益故属同教此如法华经说若界内见闻出世得法出出世证成或界内通见闻解行出世唯解行出出世唯证入此等属别教一乘此如华严说今据初义故云究竟也言三乘三根者身子为上根第一周法说即解故四大声闻为中根第二周喻说方解故五百千二百为下根第三周宿世因缘说始得解了故疏以为方便者问此言方便为实非实耶答亦实亦非实故贤首义分齐中问曰临门三车为实不实耶答亦实亦不实何以故是方便故由是方便引子得出非不实由是方便引故非是实此二不二唯一相也钞无虗妄咎者彼得实益故许劣与胜故X疏抑诸般若及诸大乘了义之经者般若亦法了故巳有抑实之过诸大乘了义之经摄华严胜鬘等乘法俱了故成抑实之过也疏会三为一者问此言会三为一为存为泯耶答二皆可通故贤首教义云一切三乘等本来悉是彼一乘法何以故三乘望一乘有二门故谓不异不一初不异中亦二一以三即一故不异二以一即三故不异门若据初门三即一者未知彼三为存为坏若存如何唯一若坏彼三乘机更依何法而得进修答有四一由即一故不待坏二由即一故不碍存三由即一故无不坏四由即一故无可存由初二义三乘根得有所依由后二义三乘机得入一乘由四句俱即一故是故唯有一乘更无余也钞此是光宅之意者此是依光宅意难清凉也言若依此宗难者就此清凉义难清凉也言昔之权实二义亦存者此是清凉通释也此意会二归一昔实义存无抑昔之过会三归一昔权义存四乘义成故云二俱有理若尔光宅若作是说亦应无过若许无过清凉何得不依今谓通云不依法华定断一代时教何所摄耶若三乘摄有抑实之过若一乘摄在昔时故彼立一乘三后一故昔时一乘非三后故彼师唯立法华为一乘故疏云若唯说法华为一实等彼若救云昔日实教四乘不称者由比汝宗不应依彼法华定断一代教法X也昔之实教非所判也疏若开权显实则三是一更无别一者此是取昔之义取昔三乘理行果也昔说三乘閇于一实今云无三即是开权反表有一乃是显实言则三是一更无别一者则三乘理行果体便是一乘离此更无一乘别体故名会三为一当取昔义也钞三乘之因同归一果故者因字悞书应是字言开会等言并通四种者四字悞书应是三字捡钞自知钞中但是理行果三不言其教疏若癈权立实等者癈彼三乘权教即所癈也立此一乘实法能癈能立一乘教即法华经也钞三外无别一实之法故云义说为四等者问前会三为一当取昔义故疏云则三是一更无别一此会三归一当癈昔义钞云三外无别一实之法有何别耶答前约理行果也故取此约教故癈故不同也或前约三乘有体一乘无体当取昔义此约一乘有体三乘无体当癈昔义钞即借涅槃第二三点成伊喻者文虽傍来义乃要妙故依出现疏钞简略明其纪纲贵令后学易知源矣然大涅槃盖众圣归源冥会之所寂寥无为而广悉备形名绝朕识智难思今以无名强名亦为五别一释名涅槃正名为灭取其义类乃有多方总以义翻称为圆寂以义充法界德备X尘沙曰圆体穷真性妙绝相累为寂而言大者横无不包竖无初际此约三德涅槃若约义开略明三义一体大自性清净故二相大方便修净累方德备故三用大化用无穷故二出体性涅槃既妙绝常数恬怕希夷虽逈出百非而靡所不在今以义求不出三法即摩诃般若解脱法身以为其体所以三者翻三杂染故成智断恩故成法门身般若也法性身法身也应化身解脱也作用解脱故能证大智冥所证理累永寂故然此三种不离一殊德用分异即寂之照为般若即照之寂为解脱寂照之体为法身如一明净相离故此三法不纵不横不并不别如天之目如世之伊∵名祕密藏为大涅槃三显种类虽理无统义类尘沙今自狭之宽略分一两或唯说一即大涅槃或说有二自有三门一余无余二性净方便净三真与应或分为三此有二种一约三乘二即自性真应或分为四一自性清净二有余依三无余依四无住处四彰业用囊括终古道达群方靡不度生靡不成就故涅槃云能建大事则出现法门皆斯用也更有余义并如第五正释其文恐繁不叙故上钞云大涅槃一章必尽其体用诚不虗矣疏实不兼权者法了故实乘不了故不兼权也钞上通别圆等者问若据覈其定实唯成当教中义云何通别圆耶若据互有名通者余之三教亦应名通皆互有故又违前文云还非二乘折法进非别圆此是三兽渡河之意等今谓通云但以无性空义别圆亦有各用当教余义拣之故无相滥如彼终教事理无碍圆教亦具但以事事无碍拣之成别又解别圆教中所有通属义皆通教故余X虽互有各随增强以立异名不应别难钞六位通者一干慧地二性地三八人地四见地五薄地六离欲地七巳办地八辟支佛地九菩萨地十佛地此之十地不唯一乘故名位通言九无碍同也者断九品惑无间道也言九解脱者证九品择灭之智也言二种涅槃者有无余二涅槃也钞苦有无量相等者约一界中有十千名故又经云分别诸阴有无量相悉是诸苦非是声闻缘觉所知钞略无无作四谛者阴入皆如无苦可舍烦恼即菩提无集可断生死即涅槃无灭可证边邪即中无道可修名无作也钞一教别谓恒沙佛法者谓诠恒沙俗谛理之佛所说教法也言藏识有恒沙俗谛理者谓十梨耶九相六染五意等也上约多分故钞云别教多约俗谛即其义也言道种智者断界外惑历别假观之智也言正说中道者表自义也谈事即理故谈理即事故无不与实相相应故言教不偏者拣他义也通多约理别多约事故号其偏言一切种智者一智一切智遍知之智也言不断而断者非初非中后名不断前中后取故名断故经云不断婬怒痴亦不与俱言自然而流入X者流入中道也言不踪不横不并不别钞折至极微都无实色者问小乘说彼极微是其实也云何言都无实色答若更折时便成空现故云都无实色或至极微眼不得故云都无实也言体法明空者一云体谓体性体性本空不须折破如彼空华体性空故一云体谓体达体会了达本来空故迷谓有体达如空故言即三观迤逦故成别教者如观一有情作斯三观先观彼体缘生无性举体常空是故行人恒无爱见唯修此观恐沉空寂故出此观次观彼体无性缘生不坏相有是故行人恒不滞寂唯修此观又多流散复出此观次观彼体空有无二佛性中道是故行人恒除边执化而无化无化而化故下疏云月映淮流流水不将月去月临潭上万仞不见先沉喻菩萨常在中观同世迁流不漂生死证真寂灭不沉涅槃又肇公云旋岚偃岳而常静江河竟注而不流野马飘鼓而不动日月历天而不周斯亦动寂无二矣三观别观故有别教起钞诸仁者是身无常等者此约生老死病四相配之缘会初起名生本无今有故无常也老夺盛色故无强为疾所侵是无力死来坏灭故无坚巳约麤事无常也亦云一期无常速朽之法不可信也者此约细无常也亦云剎那无常若悟无常可得X四沙门果钞法华无复兼但对带唯说圆教者问法华云三界无安犹如火宅世界不牢固如水沫泡焰即藏教也我等同入法性即通教也金色三十二十力诸解脱同共一法中而不得此事大非小分即别教也何故言唯说圆教答皆是叙昔之义而非所取问三草二木不同岂非是别答一时所生一雨所润故属圆教也言不断婬怒痴亦不与俱不坏于身而随一相不灭痴爱起于明脱者钞新旧医之喻者彼云譬如国王暗钝少智有一医师往复顽嚣而王不别厚赐捧禄疗治众病纯以乳药亦复不知病起根源虽服乳药复不善解或有风病冷病热病一切诸病悉教服乳复有明医晓八种术善疗众病知诸方药从远方来即为王说种种医方王闻敬信知旧痴騃駈令出国令众断乳以种种药疗治众病皆得安乐等是也言谓十善道者不煞不盗不邪婬等也言晓八种术者一知病体二知病因三知病相四知病处五知病时六知病药七知治者八知禁者言五种得戒者善来见谛三归八敬羯磨言无作有作者即表无表也言五部毗尼是也者一大众二法藏三一切有四饮光五化地言八背舍者即八解脱也言入九次第定等者色界四无色界X四及灭尽定也言六十二见者一云于色蕴上起四见一我见二我所见僮仆一璎珞二窟宅三也余四蕴上各四故成二十三世别开以成六十并本身边二见成六十二见此非正说二云法苑有六十二见章常见四十断见有七邪见十五须者应捡言十一智者一法二类三苦四集五灭六道七他心八世俗九尽十无生十一如实也言三无漏根者一当知二巳知三俱知也钞故法句经云等者彼经六度皆有其偈布施偈云说诸布施福于中三事空究竟不可得施福如野马戒云若说诸持戒无善无威仪戒性如虗空持者为迷倒忍云若见嗔恚者以忍为革鞅知嗔等阳焰忍亦无所忍精进云若起精进心是妄非精进若能心不妄精进无有涯定云若学诸三昧是动非坐禅心随境界流云何名为定般若云森罗及万像一法之所印云何一法中而生种种见一亦不为一为欲破诸数浅智之所闻一见以为一结云若有闻斯法常修寂灭行知行亦寂灭是则菩萨道言般若无知者无妄知也钞谓三僧企耶别修六度各有满时者俱舍论第十八说于三无数劫各供养七万又如次供养五六七千佛三无数劫满逆次逢胜观然灯宝髻佛初释迦牟尼释曰此二偈中初偈明法供养佛数谓初无数劫供养七万五千佛第二无数劫供养X七万六千佛第三无数劫供养七万七千佛后颂明逢何佛言逆次者从第三无数劫向前以明谓第三无数劫满逢胜观佛第二无数劫满逢然灯佛第一无数劫满逢宝髻佛最初发心逢释迦牟尼佛发誓愿言愿我当作佛一如今世尊上明小乘定历三祇然后成佛未审大乘时劫云何准下钞云且如娑婆方之安养一劫名曰一日则安乐世界乃经三无数日尔更方袈裟幢剎未经岁月况于后后以劫为日之剎耶是则不可以此一方类定于成佛时劫之数二果类剎者即于一界即具诸界互不相见时劫亦殊安知修短故朝菌不知晦朔况春秋耶况于大椿之岁也宝云经云善男子菩萨不能思议如来境界不可思量但为浅近众生说三僧祇修习所得菩提而实发心巳来不可计数贤首释云不可计者不可计数阿僧祇也义分齐云若依小乘自有三人下根者谓诸声闻极疾三生漏尽得果极迟经六十劫中根者谓独觉人极疾四生得果极迟迳百劫上根者谓佛定满三僧祇劫此中劫数取水火等一劫为一数十箇一为第二数如是展转至第六十为一阿僧祇依此以数三僧祇也若依大乘修行成佛定迳三僧祇但此劫数不同小乘何者此取水火等大劫数至百千数此复至百千为一俱梨名第一数数此俱梨复至俱梨为第二数如是次第次取数X等能数至第一百名一阿僧祇此即十大数中第一数也依此数满三僧祇仍说百劫修相好等智度论破此别修相好不许三祇之外别修即是实教之意然实教之意自有二义一定三僧祇一方化仪故又是实佛故起信论云或示超地速成正觉以为怯弱众生故或说我于无量阿僧祇劫当成佛道以为懈怠众生故能示如是无量方便不可思议而实菩萨种性根等发心则等所证亦等无有超过方法以一切菩萨皆经三阿僧祇劫故斯则定也二者不定复有二意一为通余杂类世界故如胜天王说即前树形等是二据佛德无限故如宝云经若约别教一乘融摄以说如毗目仙人执善财手时经多劫处历无边故不可以长短思之也若显超胜一生顿圆若约甚深多劫莫穷故云不可定执贵在入玄言三十四心者十六心中八忍正断三界分别烦恼兼断下八地俱生烦恼于中八智证彼所显择灭无为所谓苦法智忍一苦法智二苦类智忍三苦类智四苦谛有四既尔集灭道谛各四亦然故有十六非想一地九品俱生烦恼无上可忻世道不伏前十六心不能断除别起故九无间道断惑九解脱道证理并前十六共成三十四心问藏教之中说大乘故天台不名小乘以为顺理者清凉立作小教岂不违耶答天台但据所说有大乘故清凉却据能说唯小X乘故且如佛说经谈外道义不名佛教耶彼既不随所说但就能说名为佛教此何不尔钞不诠别理者不诠法空理也不断别惑者不断所智障也言一相无相者谓一真空相无彼虗妄想故言又巳得故者前藏教初对旧医戒定慧故创得新医戒定慧故可立三藏之名通教重得故不建号如极善地预流果从初建号故或前教巳得藏名后教不可重立若重立时即有相滥故言异生灭三者三学各具无量相故三学同以一理统之故言不可得空者带妙有之空故言虽说历别等者此意纵圆教中有行布义夺归圆融但属圆教不属别教若尔何故次段钞云迷其行布谓为别教但取圆融以为圆教答彼师本意带圆融行布夺归圆教单行布义判属别教华严一经具二行布地前行布带彼圆融判归圆教地上行布不带圆融判归别教故问何故圣教更互而说答有深所以故贤首云谓如三乘中亦有说因陀罗微细等而主伴不具或亦说华藏世界而不说十等或一乘中亦有三乘法相谓以十眼中亦具有五眼十通中亦有六通等而义理皆别此则一乘垂于三乘三乘参于一乘是则两宗交接连缀引摄成根欲性令入别教一乘故疏未明法空名别等者谓唯说生空狭故名别复说法空宽故名通X钞良以自谦者故周易谦卦云谦亨君子有终彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也释曰众卦之内唯彼卦而无咎诸师立义独此师而无非矣疏二谓小乘于真如随缘不变等者此疏言略具足应云于真如随缘不变二分义中唯得不变故名一分二空之中唯说生空所显之理故名为半钞儒教等者优柔弘润于物必济曰儒用之不匮于物必通曰道其九流七经等前文巳具疏既得不变一分岂名为满者问彼据义别立名故异何得相从而伸其难岂非异门难异门耶答约义虽殊立名不便何者颇有智者唿五尺人为短长汉望六尺人故号其短对四尺人又号其长亦就义别不容他难者准此所破但破第三何故科文云破后三显破第三影兼余二谓此分满之名不立余二分满之名岂成又所对分满二名不立能对半满两号宁存科破后三诚不虗矣复有渐顿安辨偏圆不晓等过疏略不言学者准知钞岁次娵觜者星名也雅云娵觜之口营室东壁四方似口因立名也若准阴阳有年直月直日直时直等此或年直月直也钞前四名即衍公四宗义在立宗之初者下文云X一因缘宗谓萨婆多二假名宗谓即经部三不真宗诸诸般若四真实宗谓法性真理佛性等教大方广佛华严经谈玄决择卷第四录摘文解真身与法界合其体等三江同一法身云约十地身十佛依起无碍非情佛体色究竟天菩萨示高大身十地功德若不融前义亦失经宗十类众因果二分古有多说十二部修多罗儒夫子为主三科三十七品十二分教海沖深四辩八音四轮不生灭四谛十二支初发心时便成正觉开得多失少出现十喻或有国土唯说三乘十异四句四顿四渐俱以喻显会三为一三点成伊三僧祇修六度三十四心虽说历别衍公四宗大宋咸淳第七岁春中月下七日于宋朝湖X州思溪法宝禅寺借得行在南山高丽教寺之祕本谨以写留之毕执笔沙门辨智华严经谈玄抉择X卍XXX大方广佛华严经谈玄决择卷第五上京开龙寺圆通悟理大师赐紫沙门鲜演述钞玄飈才举则无着牵羊者论语云微子玄之箕子为之奴比干谏而死武王遂统杂兵八百诸候不期而会一陈交锋纣军大败纣王既败左手执猫右手牵羊降伏之相也言翊羽暂腾则陈那乱辙其乱辙之言出于春秋鲁庄公十年齐师伐鲁鲁庄公将战鲁人曹虫请从公与之乘战于长勺公将鼓之虫曰未可齐人三鼓虫曰可矣齐师败绩公将驰之虫曰未可下视其辙登轼而望之曰可矣遂逐齐师既克公问其故对曰夫战用气也一鼓作气再而衰三而竭彼竭我盈故克之夫大国难则也惧有伏焉吾视其辙乱望其旗靡故逐之知非诈也释曰配合消文可以意得钞护法难陀未有得圣之文者难陀可尔护法菩萨若准唯识论枢要云菩萨临终之日天乐霄迎X悲声动域空中响报波罗门曰此是贤劫千佛之一佛也钞初时约依他说有者四谛之中灭谛是圆成故七十五法中三无为亦圆成故但从多分故作是说言初即相无性者体相无故言次无自然性者託因缘有故自然性无故言后由远离前所执我法钞此中等者指当段疏义当钞中四门之内第二约心境空有论了不了也遍计唯境依圆通心前第三时等者指前段正显所立疏也即是钞中四门之内第一门也而言含者初时不云约三性故有次时不云约三无性故空唯第三时方言三性三无性故云含也余二门者即一乘三乘成佛不成佛也钞二智光论师至无相大乘为真了义者问准此所明空教性教合为一种何故圭峯性宗空宗分成十异故彼师云第一第二空有相对第三第一性相相对皆迢然易见唯第二第三破相与显相对讲者禅者同迷皆谓同是一宗一教皆以破相便为真性故令广辨空宗性宗有其十异一法义真俗异二心性二名异三性字二体异四真智真知异五有我无我异六遮诠表诠异七认名认体异八二谛三谛异九三性空有异十佛德空有异此上所明十异历然二门焕矣岂得二宗合为一教今谓通云会不会故既师宗各异何须会释或总对X相教小教合为一宗分别分破相显性开成二教故不相违如通论大小二乘作声闻乘权实共为菩萨大小各开如名可知以彼例此居然易见钞宁起有见如须弥山不起空见如芥子许者良以空有二见虽皆是病存毁因果轻重逈异故此云尔言空有相即者问既许空有两法更互相即能即所即皆通有体无体岂不违能即无体所即有体耶答此云空者非无体法但是真空故或据二有体相即能即有体癈所即空存故言空有二体既同何要偏留依他但空偏计者谓绳蛇同一麻体何故偏遣其蛇仍存绳耶以喻显法学者可知钞随缘益物何须和会者如对冷病赞附子而呵甘草若遇热病赞甘草而呵附子何须和会言若约后门则法性宗为了等者智光意合无相法性二宗同为一宗故言今观贤首之意等者上依文述古二宗理齐下约意增新两教义殊言摄生宽为了不及约物唯大为了等者此意根性虽多不及益物殊胜言故虽广不及理趣增明言杂以无稽首者故尚书云无稽之言勿听弗询之谋勿庸註云无考无信验不询专独终必无成故诫勿听用矣言则四不了皆属前宗等者四不了义一摄生宽二言教具三益物劣四显理微四种了义一摄生狭二X言教阙三益物胜四显理增言若经意则二众俱得至合之䨥美者谓此上二教据佛本意虽不相违然后学所传多执文迷旨或执一见彼此相非或二皆泛信浑纯不晓故龙树提婆等菩萨依破相教广说空义破其执有令洞然解于真空真空者是不违有之空也无着天亲等菩萨依唯识教广说名相分折性相不洞染净各别破其执空令历然解于妙有妙有者是不违空之有也虽各述一义而举体圆具故无违也问若尔何故巳后有清辨护法等诸论师互相破也答此乃是相成不是相破何者以未学人根器渐钝互执空有故清辨等破定有之相令尽彻至毕竟真空方乃成彼缘起妙有护法等破断灭偏空意存妙有妙存故方乃是彼无性真空文即相破意乃相成由妙有真空有二义故一者极相违义谓互相害全夺永尽二极相顺义谓冥合一相举体全摄若不相夺全尽无以举体全収故极相违方极顺也龙树无着等就极顺门故相成清辨护法等据极违门故相破违顺自在成破无碍于诸法无不和会尔哀哉此方两宗后学经论之者相非相斥不异仇讐何时得证无生法忍努力通鉴勿偏局也问西域先贤相破既是相成岂可此方相非便成相疾答如人饮水冷暖自知各各观心各各察念留药防病不为徤人立法防姧岂为质士X百喻洗足之诲讲者铭心涅槃摸象之谈学流书绅而巳矣钞小乘中说独佛一人有大觉等者问如阿含中亦与弥勒授记若为通会答部执不同故或虽授记不明显故或多分说独佛一人有大觉性如小乘不说法空之例也钞五段引经者寻科自知言三论附出者第四二论附第五复一论附即地持也言第四云虽未巳入正性离生者入谓证入离谓远离能离是解脱无间证理断惑之真智也正性即所入真理也生即所断之见惑也言巳者至见道巳言未者见道断前也言若入见道则名正定聚者非是龙树所论三聚此意但约小乘望于大乘分可回心不可回心而论定与不定龙树唯论大乘三聚而有三解脱纵彼无学尚是邪定聚岂入见道名正定聚耶细思可知言如入声闻见道终无回心作菩萨者问涅槃经初果回心八万劫等此云何通答根教异故无有相违般若应权涅槃约实故疏无性瑜伽亦同此说者无种性义瑜伽亦同说故瑜伽合为一论前但云三钞六处殊胜者言总意别故内外六处中唯内六处中唯第六处第六处中有八识八识中有第八识内四智佛种有为无漏故名殊胜X钞不乖所以大故不无之者贤首云虽权实有异同是菩萨所乘是故经云唯此一事实余二即非真又云息处故说二菩言趣举二三者趣者意也或是向义也钞非自非他非共非离此是四不生义以显圣空如彼镜缘非自镜生非他质生非二合生非离二生言智度论说法性法界法住法位皆真如异名者故下钞云谓法性不虗妄性不变异性平等性离生性法定法住实际虗空界不思议界真如实有空不空性胜义无相无为正性法位真性无我性真实性心性一心唯识性无性法印寂灭三性中名圆成实性三身中名法身三净土中名法性土三佛性中名自性住性五法中名如如五藏中名皆是谓法界藏法身藏出世间上上藏自性清净藏如来藏四胜二中名胜义胜义亦通证得及道理灭谛六现观中名真谛七谛通达中名法性二种佛性中名理佛性十四谛中名胜义谛三般若中名实相般若三三宝中名一体三宝三解脱中名空解脱二果中名智果涅槃中名性净方便二谛中名真谛胜义谛三谛中名空谛四谛中名灭谛或名实谛或名中道或名解脱涅槃中以一百门显解脱异X名或名不二法门或名无二性或名实性或名实相或名无量义亦名第一义谛亦名第一义空释曰上并真如异名也言因乖常理成三界无常者今有巳有还无故不可为有泥洹以不生灭为实谛三界以生灭为真谛二理不偏名中道义彼问云常无常二理相反云何而为中道不偏之理耶答二理虽殊理自相资何者因乖常故有三界无常因解无常之实性故成常智所以经引二鸟义自在此二理不偏照与犹悬镜高堂万像斯鉴矣清凉释曰悬镜高堂即无心虗照万像斯鉴则不简奸媸故以绝常无常之净心照常无常之圆理即斯义也上言因乖常理成三界无常者因根本无明述乖真谛常之理真妄和合成三细六麤三界无常之法问根本无明假因缘不若无因缘便非释子同自然外道者若有缘何者是耶答一云本觉为因缘生故若尔本觉自性生即随缘生耶若自性生佛果位中无明还生有本觉故本觉应是性染幻故若随缘生更随何缘生无明耶设更有法与彼为缘无明应非名根本故今谓通云但用前念根本无明熏动本觉迷真也不知也生起后念根本无明妄念生也不觉念起也无明之外更无有法故号根本设有难云最初根本无明何法为缘者此难违教诸教同说无明无始何得难言最初根本无明耶X如彼相宗有种子但用前念为因缘故生起后念推之无始故无诸难又解根本无明具二种义一有体有力义二无体无力义恒具二义非前非后望有体有力义恒作能熏熏本觉故迷真也不如也望无体无力义常为所生依本觉故妄念生也不觉念起也如一望多望有体有力义常能生望多无体无力义常是多生缘起之法理定如是亦如相宗心境相望因义边而作能变变彼境故为果义边而作所牵彼境牵故应云心所变境同念之中还能牵心心如无明境如彼觉比类可知又解无明之因而作能熏熏本觉故迷真也不如也无明之体而作所生依本觉故望念生也不觉念起也如彼相宗种子是第八识功用而作能生第八识现行自证分是本体还为所生亦如为教本用为能起体为所起故又解龙树说一念本法有为自在迷真也不如也作彼五种有为妄念生也不觉念起也如彼龙王尾未出标岚也又解四相为缘熏动本觉迷真也不如也生起无明妄念生也不觉念起也良以无明四相无始法尔俱时成就互为缘故龙树论说上下下上二种因缘即其义也若尔既互为缘何分本末答麤细别故又如炷生焰焰其炷虽互为缘亦乃同时不妨炷为其本焰为其末故此义幽隐人多迷昧輙依鄙见粗伸区别更愿群英各垂清鉴言所谓解脱相等X者如次即是我乐净常四德也言离诸苦缚者苦即苦谛缚即集谛言又云常寂灭相即性净涅槃者重释前经作涅槃解言解脱相者有余涅槃也解脱烦恼故言离相者无住处涅槃也远离二迷也言灭相者无余依涅槃也身智皆灭故钞指一种影取前三学者应思钞毕竟有二种者因种之别名也言究竟毕竟者正因也言世间毕竟者有漏种子也言出世间毕竟者无漏种子也又解准彼涅槃疏释云望小大极故名毕竟因果不同故分二种能因严果故曰庄严果德穷满称曰究竟世及出世约位分异十地巳还通名世间皆是变易世间摄故佛名出世是也言六波罗蜜者此云彼岸到也准唯识云要七最胜之所摄受方可建立波罗蜜多一安住最胜谓要安住菩萨种性二依止最胜谓要依止大菩提心三意乐最胜要慈愍一切有情四事业最胜谓要具行一切事业五巧便最胜谓要无相智之所摄受六回向最胜谓要回向无上菩提七清净最胜谓要不为二障间杂即三时无悔加行根本后起无悔若七随阙非到彼岸实具无边略云六度今显圆数而彰其十一施度辍巳惠人故即以无贪及所起三业而为其性具有财法无畏施故二戒度防非止恶故即受学菩X萨戒持三业为性律仪摄善饶益生故三忍度堪受诸法䨥忍事理故即以无顶精进审慧及所起三业为性耐被怨害安受苦楚谛察诸法故四进度鍊心于法名之为精进心务达目之为进以动及所起三业为性被甲摄善利乐三故五禅度梵云禅那此云静虑即以等持为性谓安住引发办事三故六般若度般若梵言此翻为慧推求谛理名之慧也此及后四皆择法为体生空法空及俱空故七方便度方谓方法便谓便宜此具回向拔济二方便故八愿度即希求要誓为愿求菩提利乐自他二种愿故九力度能摧怨敌不可屈伏随思随修任运成就名之为力谓思择修习力故十智度如实觉了决断名智谓受用法乐成熟有情成二种智故此合后四故但云言理运弥载者问真理湛然焉能运载答岂不见商人载宝龙舟必仗于沧溟贾容运珍象驾须凭于陆地者乎言海有八德者三十二经云一者渐渐转深二者深难得底三者同一醎味四者潮不过限五者有种种宝藏六者大身众生在中居住七者不宿死尸八者一切大雨注之不增不减言甘露以喻涅槃者夫甘露阴阳精气天地灵液其色润白其味甘滑食之即资色身而延寿命其涅槃者九流交归众圣冥会纤瑕必去片善无遗证之则圆法身而坚慧命所以云尔X钞有净佛土出于三界者此论说罗汉巳生净土何故仁王经云三贤十圣住果报唯佛一人居净土答经据有漏皆除纯净之土论约烦恼尽断分净之土故不相违净土多义广如上说钞影响其迹者谓助佛传化如影随形如响应声示现化迹或取不实是声如响应故言亦抑法华诸罗汉耳者暗弹慈恩也言何得不依者清凉结凭也问安国之难此云何通答岂不论云如不轻品中等此意但举昔时为例是故言如非是昔时菩萨预记今日声闻又解论但显声闻根熟未熟悉皆得记根熟得记者今日灵山佛自与记是也未熟得记者昔日不轻菩萨与记是也亦非昔时菩萨预记今日声闻也疏不可不顺巳宗判论错者故彼疏云由趣寂者与增上慢合一处说翻译之主同言根未熟令其发心正义应言趣寂者根不熟故佛不与记菩萨与记全令发信解大乘心故增上慢者根未熟故佛不与记菩萨与记发趣向大乘心故若趣寂者后亦作佛违涅槃等处处教文即其义也钞同引三卷者二四七三卷也彼经云大慧何故复说入涅槃众生得成佛道佛言我为无余涅槃界故密劝令彼脩菩萨行又密严经云般涅槃者非是坏灭若解脱者众生界灭即坏如来一切智性譬如热铁投水势热虽除而体不坏又十法经X云若不信入无余依界声闻成佛过挑一切众生眼故钞云明知定无趣寂也言但是三昧等者问入此三昧是何位地人也答一云凡夫人也下引论证增上慢故寡闻比丘之类也二云是阿罗汉四声闻中决定声闻故言第四为有定人说化灭喻等者故彼疏云有定人者彼巳得定诸有学凡夫人今说往事令忆念故此所起慢或欲界分别或上界烦恼三昧城者谓有学凡夫专心所求在无学身尽无生智后世间禅定所变解脱离能变无总名三昧此定有漏名为世间此中意说佛三事名大般涅槃三乘同得择灭解脱即是无学解脱道中所证生空理由此后时或苦不生名为解脱佛说此解名为化城生空智证名为暂入以息众苦故言方便入涅槃城后引至宝所方至大般涅槃城二乘之人加行智永变作此相至于无学解脱道中正证解脱都无分别种种之相出解脱道后世间定心重缘所得以心麤故不知所证之法但见加行所求涅槃解脱相状便谓涅槃谓有实灭岂非假解是世间定故言以有世间三实无涅槃而生涅槃起坚执心作意欣趣故今破云说彼所证犹如化城尚为不实不应趣求况在无觉假所变耶问此当第三宿世因缘说彼下根五百千二百并是罗汉何云对治增上慢耶答正被下根罗汉兼治彼慢故不相违言三昧者正受X也三摩䟦提者等至也疏更受变易者释此生死大分二段初依相宗释二依性宗释且初依相宗释者定性二乘不受变易何以故非彼境界故厌生死切故趣寂灭深故阙智障缘故不长时修故不普化生故不求大觉故得少为足故种性决定故法尔如是故不定二乘五果圣人若在本乘亦不能受回心巳后皆许能受二种无学决定便受烦恼尽故分段无故初果圣人或时即受或经一生二生等受极迟不过七大生后受第二果人或时即受或人或天一生一往来巳后方受第三果人或时即受或于上地一生二生极迟不过十六生后决定当受直往菩萨若智增上即于初地断尽分别伏竟俱生不受分段便受变易若悲增上直至八地生空观恒相续烦恼不起无理能受分段方始受斯变易巳上三乘圣人分别烦恼定断俱生烦恼或断或伏皆尽无容复受当分段身恐癈长时脩菩萨行遂以无漏胜定愿力资现身因令彼长时与果不绝因既如是果必殊胜彼显报体改麤令细易短令长数数如是定愿资助乃至成佛解脱道中方弃舍故烦恼种在助愿润生每一一资稍得长时烦恼种无阙彼润缘无一一资时分仍促问变易报体何法是耶答总报正体第八识全唯业X果故通一聚故别报兼体前六识中唯取无记业所招者又该根尘具五蕴故问变易因体是何答约增胜论无漏后得有分别智相应定愿据尽理论通该一聚心王心所问变易缘体是何答所知障品问如何为缘答有三种一悲愿缘由所知障一类法执执菩提可求发起大愿执情可度发起大悲欲求菩提欲度有情须赖所依果报之体乃用定愿潜资故业方受变易故二所断缘菩萨之人本求种智所知障品障彼智故唯识云由断碍解所知障故得大菩提欲断彼障故留身住受斯变易故三所依缘一切生死染妄之法皆用智障而为所依所依为无生死难立如无大地草木奚存赖彼为依变易方受故复依性宗释者起信钞云二乘无学通定不定性由此二种妄心资熏无明故有二种生死岂可事识资熏枝末无明令凡夫受分段苦时彼业识等不资熏于根本无明耶若令不熏彼枝末从何所起便失迷真起妄道理然此细苦无始来有即六道凡夫二苦本具无明熏真莫穷其始上下熏力未甞不无今三乘众厌苦忻乐息妄显真变易既属妄苦理合厌而舍之但为智行未及何必资熏而受耶问二死之体随目何法为同为异耶若云同者三乘圣人分段既舍变易宁存一体之法不应亦舍亦存故岂可一人亦死亦活也如斩眠士夫岂悟士夫而X不伤耶若云体同用异但舍麤用名舍分段者亦不应理三乘圣人同出宅岂可难离烧燃之用而不出于火宅之体耶火宅之体即分段体若言异者二死顿具应有二趣并生之过又云二苦本具变易不赖资熏等因缘者分段亦应不赖造业等因缘故彼此异因不可得故若具不赖深违教理诸教同说业系果故不脩善因应生天界不造恶因应堕地狱分段本具既赖造业等因缘例准变易本具亦赖资熏等因缘故今谓通释云二种报体同一真界全此全彼随缘转故约性常一无始顿具约相不同派成前后分段缘合彼一真界全作分段报体变易缘合彼一真界全作变易报体楞伽经云如来藏受苦乐与因俱若生若灭犹如伎儿又法身经云法身流转五道名曰众生又相宗但说阿赖耶为趣生报体殊不知阿赖耶以如来藏为体故密藏经云如来清净藏世间阿赖耶如金与环展转无差别仍恐未晓借以喻明如一团金百鍊不轻千理不改善随良工作种种像良工意铸人形彼一团金随彼良工全作人体复经多时消镕人形即铸天形彼一团金全作天体复经多时消镕天形改铸形状种种差别准上可知复经多时消杂类形铸菩萨形彼金全作故初虽麤弱时出治渐渐细好复经异时消菩萨形铸作佛形彼金全作故论彼像体本是X一金未作像时一切皆具论彼像相遇缘方有前后不同但以相宗约相唯前后故性宗彻性亦顿具故非唯本具不赖招感等因缘也何者是因缘次引无上依经宝性佛性论等可知不唯二种生死余一切法准此可知故下钞云法离于性本无今有者性出自古此为本有法既离性故本无今有何遇耶即虗空等本无众生常生众生若尔法即于性应非本无今有何以论云从无之有曰生自有还无称灭释曰缘会事显则是本无今有无始众生不可得言本无今有即斯义也更愿诸贤证心镜鉴勿滞常闻返生轻笑贤首师意寄彼六麤以显分段体三细唯变易体若尔者二乘无学未断智相及相续相云何巳离分段苦耶又分段体而无总报耶又无色界那含圣人入灭尽定应舍分段耶细思贤首义分齐中五教料拣须者应舍钞生缘惑者所生变易体也能生缘惑体也生对缘惑之即可知助感变易故名为缘障彼净德乃号其惑言生因惑者所生变易体也能生因惑体也力势强胜名因障彼我德称惑言有者一云有此变易故名有有二云有此细苦故名有有三云生表现有故名有有言无有者一云无彼分段故名无有二云无彼麤苦故名无有三云灭表后无名无有上依义释竟更依佛性论第三略示X名相者一方便生死谓生死缘即无明住地惑能生新无漏业譬如界内无明生行以惑生智非同类故名为方便二因缘生死谓生死因即上无明所生无漏有分别业譬如无明所生行业但感同类故名因缘三有有生死即由前因缘感得变易异熟有果如三界内以有漏业感六趣身言有有者未来生有更有一生故如上流般阿那含第二生般涅槃故亦云有此果故名有有四无有生死即改变易脱譬如生为缘有老死等过患以其报谢后更无有有故名无有名义稍稳细寻可知言缘无明住地者缘之一字义应在下即前生缘惑也因无明住地所起无漏行者因之一字义应在下即前生因惑也虽举因缘意取报故言种意生身者声闻缘觉菩萨也又准下疏云然此身第四云谓入于三昧离种种心寂然不动心海不起转识波浪了境心现皆无所有云何觉法自性谓了法如幻皆无有相心转所依依如幻定及余三昧能现无量自在神通如华开敷速疾如意如幻如梦如影如像非造与造相以一切色相具足庄严普入佛剎了诸法性故云何种类俱生无作行谓达诸佛自证法相释曰初从所依定为名次从所依智立称三自证法相义定慧及法性相故名种类由此故能随众生类种种一时现生任运而成云无作行若依地位初则五地前次即八地前后X即八地后等即其义也言譬如四取者言三三有漏业为因者言起三种有者言何无有等者谓变易身为缘剎那灭为体如分段中生支为缘老死支为体故言无明住地一切烦恼是其依处者言因无明住地起轻相惑有虗妄行者因字合在行字之下言轻相惑者拣异有漏有虗妄行者招生死故言缘无明住地等者缘字合在字下因字合在业字下起字合在因字下读者应审言一切烦恼诸业生难如次因缘杂三法也言无明住地所起方便生死者即生缘惑一云种起现故二云前起后故三云用起体故四云本起末故缘从果以得名生死之方便依主释也如分段中无明支也言因缘生死者生因惑也因得果名故分段中行支也言生报难生支也言过失难者老死支也问无漏业是道谛变易体是苦谛若许尔者理应集谛证彼灭谛彼既不尔此云云何然若皆许尔是则四谛因果便成杂乱今谓通云彼无漏业通二谛収约断漏义得名道谛分证灭谛约相有义得名集谛招变易苦故无前失准上经论十地菩萨巳出分段若依贤首义分齐中更有别理不可不知故彼文云若直进中有二说一谓寄显十地之中X功用无功用麤细二位差别相故即说七地巳还有分段八地巳上有变易二就实报即谈分段至金刚巳还以十地中烦恼障种未永断故留至金刚故既有惑障何得不受分段之身故十住经中十地巳还有中阴者是此义也八地巳上一切菩萨于烦恼障永伏不行以无流知果恒相续故如阿罗汉既无现惑何得更受分段身耶答若是凡夫即以现惑润业受生圣人不尔但留惑种用以受生故杂集论云一切圣人皆以随眠力故结生相续又梁摄论云异凡夫故永伏上心异二乘故留彼种子解云圣生非现润彼复留种如何不受分段身耶若言八地巳上以知障为缘受变易者所留惑种即便无用何不于此第八地初永害一切烦恼种子耶彼既不尔此云何然若约回向菩提声闻巳断烦恼者彼即可以所知障受变易身通诸位也问若尔何故有圣教说八地巳上唯所知障为依止故受变易身答等为欲寄对二乘显其优劣故作是说又云若准圆教不说变易但分段身至于十地离垢定前以至彼位得普见肉眼故知是分段也又如善财等以分段身穷于因位故也言下疏明四种生死可捡于此论者应平声唿之即是说义即是名号品疏也钞大涅槃光所入毛孔者云涅槃时佛光入众生毛孔故二云涅槃经教光入众生心毛孔故言X佛性略有五种者谓善如清水性不善如浊水性无记如不太清不太浊水性果如清净水性理如水湿性言离欲善根人等者得定凡夫离欲但伏其现那含圣人离欲亦断其种问真妄交彻中如来不断性恶何故今云善根人无不善佛性耶答前约以相从性云不断此约以性从相云无又前据曾谈从旧得名云不断此据现说新来离妄云无又彼相宗复有四句一因成果不成为大悲菩萨二果成因不成有性断善恨人三因果俱成有性不断善根人四因果但不成无性断善根人若约性宗容有前三但无第四又准彼宗第五无性有三梵名翻译亦异一阿阐底迦此云不乐欲不乐涅槃故二云一阐提迦此云乐欲乐住生死故此上二名亦通大悲及与断善二种人故三云阿颠底迦此云毕竟无唯局无性通断善根及与不断但无三乘无漏种故若准性宗断善之人且就长时言毕竟无或约大悲愿力故当不成佛名毕竟无疏若有众生不入涅槃我亦不入涅槃者故下钞云一切如来因地发愿度尽众生生界不尽不取正觉现是众生沉沦九有故知诸佛未合有成则违誓古有多释一云本拟度生未期成佛积行淳熟行催自成如拨火杖本欲烧草不欲烧杖拨草既多任运烧尽故三论师詺为不自在佛不欲成佛而自成故有X云成佛若不化生可违本誓成佛亦化众生岂违本誓难云化生之义虽许得存尽竟方成真义何在岂得不违如实义者诸佛皆有悲智二门以大悲故穷未来际无成时故菩萨阐提不成佛也以大智故念念速成又欲化尽诸众生界自须速成方能广化不惧违昔尽竟成言又了众生之本如故化而无化是则当成亦常不成亦常化生而常无化悲智自在何局执耶钞彼有十意者一为引摄一类二谓任持所余三法等故四无我等故五解脱等故六性不同故七佛于有情得同自体意乐故八二乘于佛得同自体意乐同名菩萨得受记别故九化故十究竟故钞义语相违者义当第二语判第三故疏理性定有行性或无斯言可尔者纵彼相宗所言契当也此约言同教作是说若约本义理性大同行性全异行者相宗行性即目法尔无漏四智本种性宗行性即目所修善行揽理所成以为其体泛约言同故言可尔钞何以至今犹存无义者清凉伤叹也彼时经文X未全诸德言无可尔今时文具何存无义钞能化便成无用者疏云即为调伏所化声闻佛菩萨等自化其身为彼同类于无余依现般涅槃经百千劫躭寂灭酒醉逸而卧后从彼起现受佛记令诸不定种性二乘尽作是心往昔耆尊入涅槃者今皆复起现受佛记况我今者不希作佛而入涅槃据上所说即是有用何故钞云便成无用耶答若相宗具大乘不定性人假设不化终不沉寂故成唯识云如诸异生拘烦恼故若定性人决定沉寂终不可化无用之难其理昭然钞然准法相立新熏者亦说有五等者准彼宗说护月菩萨唯谈本有设后熏习但令增长离本有种更无别体难陀菩萨唯用新熏三乘无漏见道之种世第一心新所熏成建立五种性但依二障可断不可断义非谓法尔有无种异若依烦恼障种可断义边利钝差别开成声闻及与独觉二类种性若依二障皆可断除立作决定大乘种性若依二障单䨥不定可作不定种性若约二障毕竟不断立作无种性非无漏种法尔巳来有无差别故有漏种子无始巳来具能所熏立作断熏其理可知护法菩萨新本合用本种遇缘本种性现新熏遇缘新熏生现二齐遇缘二合性现如一麦中多面尘故能持识体无差别故无漏种子法尔巳来有无类别不许有漏世第一心熏无漏种见道X巳去无漏现行方许新熏有漏种子具本具新其理昭然但在第八识中自证分内生现功能以为其体故具足六义遮他表自以为其相唯是有为不通无为与此性宗其义全别故钞云今借其言不依其义也钞如折金杖者俱舍疏云建陀罗国有王名迦腻色迦其王敬信尊重佛教味道忘疲传灯是务有日请僧入宫供养王因问道僧说莫同王甚恠焉问脇尊者曰佛是同理无异趣诸德宣唱奚有异乎尊者答曰诸部事兴虽复方途津梁一揆是故大圣喻折金杖等余无钞同言况以争衣者俱舍论云过去迦叶佛父讫栗㭁王作十种梦来白彼佛佛言此衣当来释迦如来遗法弟子之兆也其王梦见一衣坚而且广有十八人各执少分四向争挽衣犹不破此不表遗法弟子分佛正法成十八部虽有少异轨而真法尚在依此脩行皆得解脱彼有十梦此当第九梦矣故钞云疏以深密第二第三时同许定性二乘俱不成佛者问前说深密第二时一向成佛是为太过云何此言定性不成佛耶答深密第二时文虽说一切成意乃定性不成佛也又彼依二以判三时一约成佛不成佛故第二时一向成第三时有成不成二约三性空有故第二时唯空第三时中道皆许定性无性不成佛故今据三性空有云第二第三定性不成佛也问X第二空宗一味真空云何说得不成佛耶答真谛皆空成与不成俱泯俗谛皆有有成不成故疏顿诠此理故名顿教等者问此门相本自尽性本自现无断无缚约法唯是绝待一如约人唯有清净解脱者何者能化何者所化何须设教化之何益又终教成佛为实为权耶若实何须顿教若权行相云何今通此等多难故立一章显示盖闻真空缘相无昇沉之两岐幻有随缘派上下之二转由是逮头横走舍父虗贫逐阳焰以捞鱼趁空华而採菓故我世尊与一子念身云示遍于尘方运同体悲法雨宣流于沙界虽开通于多路复浅复深然绾摄于二门乃顿乃渐其顿教也诠即心即佛之旨何假三祇显无断无缚之宗不登五位似神仙术点瓦砾兮即时成金如菩萨通揽江河兮顿然作乳其渐教也说从凡入圣之旨定历三祇阐断妄证真之宗须经五位类陶治匠炼金砂兮渐渐成金同放牧人执牛乳兮微微得乳匪唯顿渐成株抑又权实不等故龙树云欲开隔檀门权显狂向位虽圣教而昭昭同悬日月奈凡情而漠漠各说青黄鲜演忝为佛使滥作人师丁迷昧之时难嘿斐然之谈是以时陈小喻助显宏宗但晓悟于童蒙焉敢呈达识本意乎欲提耳而告拟指掌而示之冀信心而受获昭体而证之者欤如世二人同在觉位无病安健同在眠位梦见自身尫羸憔悴复萦重病X由惯习力眠心变力而于梦中遇自亲知伺察二人利钝有异一人闻说本身无病即便信受一人闻说自体安健未肯信受是时亲知随彼二人利钝有异乃设二法为初人云汝身自体无病本来安健不须服药而疗治之汝今一切所见皆是眠心眠心生则眠位一切法生眠心灭则眠位一切法灭眠心有也多时尫羸眠心息也顿尔安健上所闻言虽无眠中乃谈觉位事顺向觉位称实说故是时彼人成皆信受即生不羸不病之解永于觉位故未觉之时恒如其上䬃然得觉所见亲知所闻言说永觉之心一切皆离省本安徤为后人云汝今尫羸身萦重病汝病可差宜服良药渐渐调治方得安健是时彼人咸皆信受虽受此言未求良药复经少时从亲友所乞得良药乍咽乍吐正气才生那气微损药力更盛病势复痊勉强学行平复如故虽得安徤犹在梦中伺彼信解还说前言方从梦眠以趣觉位直就穷中但论平复不遮前X位皆求其觉义不异前无繁再示就觉位论在眠二人自体所见良善亲知所闻权实两说一味元无就梦位论二人自体所见亲知所闻权实两说一向是有以见二位皆各总摄一切法故所以者何以此二位不相离故既尔二言皆齐宁分权实答曰就体无别约诠有异一顺觉位称实说故一顺眠位权假说故是故得知权实有异虽眠觉之二位有异然士夫之心体不殊随眠位之种种妄解在觉位之一向亲知若顺眠位认自病生从微至着认自病差从重向轻属眠位摄若顺觉位了本无病达无新差属觉位摄前就觉位心念皆无都约眠位心念皆有今从所顺各归一位外曰认自病生从微至着认自病差从重向轻俱在眠位眠心所摄理顺无惑了本无病违无新差之眠心摄耶觉心摄耶若属眠心顺觉位故若属觉位在梦眠故今谓通云据实二位皆收但从所顺别属觉位问答云云准前咸悉上来法喻璨若星分勿对旧见不生新解岂不知愚痴农夫守株待兔智慧贾客麻须易金况X乎依法不依于人依义不依于文者哉虽无显教之所凭寔乃澄神之所得幸愿群贤俯赐镜鉴言以四教中皆有一绝言故者四教之根见道巳去所证真理皆离言故钞何得难言更何是教者教字悞书应是理字或据返难义亦可通言形虽入岂智未昇堂者堂之与室义一名异意云论其身则以为入室之资何殊十哲量其智则未是昇堂徒无异三千矣又解私𥨊在内称室通宾处外堂以况刊定身巳臻于内室智未阶于外堂尚难齐于七十岂能预于四科者乎言若不指一言等者一言即知之一字也故圭峯云性宗对久学及上根令云亡言认体故一言直示即知之一字也疏圆教者明一位即一切位等者贤首义分齐中问曰既一位中有一切位及信满心即得佛者何须臾说后得初则得后者亦可后亦具初既不得后应亦不得初耶答实尔但得初时无不得后故是故无有未得后而不得初也问若尔云何得说诸位阶降次第答以此经中安立诸位有二善巧一约相就门分位前后寄同三乘引彼便故是同教也二约体就法前后相入圆融自在异彼三乘是别教也但以不移门而恒相即不坏即而恒前后是故二义融通不相违也问若尔是初门即一切者何不说信位初心即X得而说满心等耶答若自别后教即不依位成令寄三乘终教位说以彼教中信满不退方得入位今则寄彼得入位处一时得此一切前后诸位行相是故不于信初心说以未得不退不成位相但是行故问若尔应云住位成佛何名心满答由信成故是行佛非位佛也余义准之钞欠二十五法者心法欠七心所欠五谓善中无痴一根本中恶见一大随中不正知妄念散乱三不相应中欠十流转与定异相应并势速次第时方数和合不和合无为中欠三不动念受灭真如故二十五疏说有百法者夫百法者瑜伽经纬唯识宗挑具义何限于万重出体无过于百数若曾习于彼教罔假区分虑但鍊于斯文故伸标释此一百法勒为五门一心法二心所有法三色法四不相应行法五无为法心法有八一眼识二耳识三鼻识四舌识五身识诸识虽差体性行相了别是同然此五识别了识等五尘为境仍任运知俱得自性现量性故若入地后许互缘故自实他假亦无根境坏乱之失随根立名建号决定三性逢顺等境三受客俱六位心所与识相应谓遍行别境善但具十无轻安故烦恼具三贪嗔痴故随惑之中但俱中大无小随十不定全无界系云何眼耳身三识色通界初禅鼻舌二识唯欲界一地缘合不定或俱不俱六意识得名作释亦如前X五不同眠等别缘五尘此识通能了一切法仍非任运假实俱得亦通三性及与五受间忧喜故三涂实苦三禅真乐余处苦乐皆假说故心所相应通五十一界地差别除无想天及无想灭尽二定极重闷眠二位此五位无余时无间七末那识末那梵语此翻云意积集了别劣余七故恒审思量胜余七故独彰意号不名心识若据总名理亦无遮思量便为体性行相依异熟识复恒缘彼执为内我所变亲相真带质境或本或见或别种生有覆无覆性亦不定心所相应具十八数遍行五所别境中慧根本四惑痴见慢爱随惑大八具足二执唯是俱生有覆无记性所摄故三受之中唯具舍受与第八识齐生同系恒续无间此染污名三乘无学种现永灭有学灭定出世道中暂伏灭故善无记法正漏体者通此识惑恒行不共长夜未醒独在无明也八阿赖耶识此翻云藏具有能藏所藏执藏义故谓与杂染互为缘故有情执为自内我故摄持因果以立自相别业总根真异熟识界趣生体变异异时异类熟故名为果相执持一切种子不失立因相名然此种子亦名因相而有二类一者本有法尔而有二者始起熏习而有又此种子而有六义一剎那灭才生即灭故二果俱有与俱生故三恒随转续至究竟故四性决定善等性定故五待众缘赖缘方生故六引自果色心各生故此种势力生近正果名曰生因引远残果令不顿绝即X名引因内种必由熏习生长亲能生果是因缘性何名熏习所熏能熏各具四义所熏四者一坚位性二无记性三可熏性四与能熏和合性此上四义准此识具能熏四有一者生灭二有胜用三有增减四与所熏和合唯七转识及彼心所具上四义可作能熏此识行相任运了别所缘之境而具三类根身种子及器世间前之二类是所执受后之一种但为所依无漏种子持而不缘性相违故若随业力唯变当地惑约定通亦变余地二变之中因缘变故三境之中性境所摄心所同缘但分别变三境之中独影境摄故无六处受熏持种六根身过性唯无记亦无覆故心所相应唯具遍行五受之中唯舍受故复与末那相依而转如瀑流水非断非常二乘无学八地菩萨方永舍故然此八识自位说竟具能缘多少云何眼识九缘谓空明作意种子根境明了第六深净第七根本第八耳识其八于前九缘不假其明鼻舌身识各具七缘复除其空合中知故第六具五种子境界作意七八为依第七具三根境合一种子作意第八具四开根境故若加等无间于前各增一眼识九中不共眼根六七八识四是所依具四义故调决定有境为主令心心所取自所缘故余五唯依不具义故余之七识准此应悉上所明义据有漏位若论无漏其义称异二乘入见直至无学唯转第六唯生空故大乘入地亦转第七六入生空七除我执六入法空X七成无漏五八二识佛果方转同境根故为所熏故前五后得许疎缘如后三通本亦亲缘故第八心王变自受用及持德种余之七识但故疎缘不容亲变余身土及亲变之时亦不违理第八净心如大圆镜第七平等翻我立号审根两法六名观察五识利生时名成事实具遍别善所相应通二十二拣择力胜但彰智号六识容间七八相续大同因位神力难思许化四事内之三分皆得互缘实亦自缘成遍知故但新旧缘变不变殊无熏缘过八非无记七无增减非能所熏更不新熏故先后成佛德平等二心所有法言心所者谓恒依心起与心相应许属于心故名心所如属我物立我所名心于所缘唯取总相心所于彼亦取别相助成心事得心所名如画师资作摸填彩故瑜伽说识能了别事之总相作意了此所未了相即诸心所取别相触能了此可意等相受能了此摄受等相想能了此言说因相思能了此正因等相余处复说欲亦能了可乐事相胜解亦了决定事相念亦能了惯习事相定慧亦了得失等相故遍行等名心所法诸心所法皆于所缘兼取别相虽诸心所名义无异而有六位种类差别一遍行遍四一切故谓遍三性及与九地诸心起时必无前却八识咸俱住在何位一触令心心所触境为性受相思等所依为业二作意警心为性引心为业三受领顺等境为性爱为业四想取像为性施设名言为业五思造X作为性伇心为业次别境谓缘所决定曾习观察别别之境故名别境四一切中唯遍性地起亦不定五受咸俱一欲恡望为性勒依为业二胜解印境为性非转为业三念明记为性定依为业四定专注为性智依为业五慧拣择为性断疑为业善有十一唯善心俱得善所名善者顺益义此世他世俱顺益故有寻伺等三地有故唯除轻安非欲界有余通三界五受三中唯除轻安忧苦不俱余具五受此与别境皆得相应不相违故一信于实德能深忍乐欲心净为性乐善为业二惭崇重贤善为性止息恶行为业三愧轻拒暴恶为性止息恶行为业四无贪于有有具无着为性五无嗔于苦苦具无恚为性六无痴于诸谛理明解为性此三同以作善为业七勤善恶脩断勇捍为性满善为业八轻安调畅身心为性转依为业八不放逸防脩为性成满善事为业十行舍令心平等为性治掉静住为业十一不害不损有情为性治害悲愍为业此十一法三是假有谓不放逸精进三根于此四法脩断事中皆能防脩名不放逸非别有体无异相故行舍亦即此四法上令心远离掉举等障静住名舍非有别静不害即以无嗔一分于诸有情不为损恼假名不害无嗔拔苦不害与乐麤相差别余八实有相用别故四烦恼有六此贪等六性是根本得烦恼名一贪于有有具染着为性能障无贪生苦为业二嗔于苦苦具增恚为性不安恶行所X依为业三痴于诸理事迷暗为性一切杂染所依为业四慢高举为性生苦为业五疑诸谛犹预为性能障善品为业六恶见此行相差别有五一萨迦耶见执我我所故二边见执断常故三邪见拨无因果故四见取五戒禁取执自见自戒是胜是净能得涅槃故无利勤苦等以为其相如是总别十烦恼中六通俱生十分别起疑后三见唯分别起贪为嗔疑定不俱生贪与慢见惑得相应嗔与慢疑惑得俱起嗔与二取必不相应此与三见惑得相应慢于境定疑则不然无相应义慢与五见皆容俱起然与断见必不俱生与身邪见一分亦尔疑不审与见相违定不俱起五见展转必不相应非一心中有多慧故痴与九种皆定相应诸烦恼生必由痴故贪嗔痴三俱生分别一切容与五受相应分别慢唯四受相应三涂无故若俱生慢亦苦俱故疑后二见容四受俱唯除苦受俱生二见容五受俱分别二见唯除苦受三性之中嗔唯不善损自他故余九通二上二界者唯无记摄定所伏故若欲界系分别起者唯不善摄发恶行故若是俱生发恶业者亦不善摄余无记摄三界系别嗔唯在欲余通三界六烦恼中见是假有即慧分故余是实有别有性故五随惑有二十唯是烦恼分位差别等流性故名随烦恼此二十种类别有三谓忿等十各别起故名小随烦恼无愧遍不善故名中随烦恼掉举等八遍染心故名大随烦恼但小随十X一忿愤发为性执杖为业二恨结怨为性热恼为业三覆隐藏为性悔恼为业四恼佷戾为性蛆螫为业五嫉妬忌为性忧戚为业六悭祕恡为性鄙畜为业七诳诡诈为性邪命为业八谄险曲为性不受教悔为业九害损恼为性遍恼为业十憍醉傲为性染依为业中随二者一无惭轻拒贤善为性二无愧崇重暴思为性同长恶行为业大随八者一掉举令心不静为性能障止品为业二昏沉令心无堪为性能障观品为业三不信心秽为性惰依为业四懈怠脩断事中懒惰为性能障精进增染为业五放逸不能防修纵荡为性增恶损善所依为业六失念不能明记为性散乱所依为业七散乱令心流荡为性恶慧所依为业八不正知谬解为性毁犯为业二十皆通俱生分别此二十中小十展转定不俱起互相违故中二一切不善心俱随应皆得小大俱起大随烦恼遍诸染心展转小中皆容俱起中大全与五受相应诳谄憍三五受容俱忿等七法但除其乐唯欲界故二十容与别境俱起此中妄念不正知念慧体者容余与四相得应故通痴分者五皆相应忿与念俱剎那去过曾习类故散乱与定相应无失染定之中亦疎扰故中二大十八烦恼俱小十定非见疑俱起麤细异故忿等五法容慢痴俱非贪恚并是嗔分故悭痴慢俱非贪嗔并是贪分故憍唯痴俱与慢解别是贪分故覆诳与谄贪痴慢但行相无违贪痴分故小七X中唯不善摄小三大八亦通无记小七中二唯欲界摄诳谄欲色余通三界此二十中小十大三定是假有忿恨恼疾害依嗔分立覆谄诳三贪痴分立悭憍二法贪爱分立放逸谓由懈怠及贪嗔痴不能防修总名放逸非别有体余皆实有六不定有四于善染等皆不定故非如触等定遍心故非如欲等定遍地故立不定名一悔追悔为性障止为业二眠昧略为性障观为业三寻令心于境麤转为性四伺令心于境细转为性此二俱以安不安住身心分位所依为业四中寻伺定不相应麤细异故依于寻伺有染离染立三地别不依彼趣见起有无故无杂乱俱与前二容互相应前二亦有互相应义五受之中恶作除喜乐唯慼行故眠除乐受唯欲界故寻伺通五受遍初禅故四皆容与别境俱起行相所缘不相违故悔眠俱与十善容俱此唯在欲无轻安故寻伺容与十一善俱初静虑中轻安俱故悔但容与无明相应此行相麤贪等细故睡眠寻伺十烦恼俱彼此展转不相违故悔与中大随惑容俱非忿等十各为主故睡眠寻伺二十容俱眠等位中皆起彼故此四皆通善等三性于无记业亦追悔故生得加行二善咸通染净无记后三皆通恶作非染解麤勐故四无记中悔唯中二行相麤勐非定果故眠除第四非定引生寻伺除初彼解微劣不能伺察名等义故寻伺是假思慧合成悔眠是实寻伺因无漏悔眠唯有漏作恶眠X唯欲界有寻伺在欲及初静虑余界地法皆静妙故此等心所望彼心王依同时同所缘亦同事各体一故所及王得名相应故三者色法略有十一谓五根五境法处所摄质碍变坏名之为色言五根者一眼根二耳根三鼻根四舌根五身根谓第八所缘不共不共四大所造净色为体能与五识作不共根故言五尘者一色二声三香四味五触根境对论五识亲相以总从别以暗从明第八所缘内外诸色亦在此收法处所摄而有五类一极略折俱碍色至隣虗量故二极逈折所碍色至不可折故三受所引生色即无表戒四定自在所生色即定果色五偏计所起色意识所得异前四种皆此所收四不相应行法略有二十四谓不与心心所色法相应名不相应行拣无为以立此名一得于一切法成就用故二命根现生第八亲名言种随业世势力连持色心一期决定差别用故三众同分人法自类相似用故四异生性见所断种令彼圣性不成用故五无相定六灭尽定咸以遍别善王二十二法微微心种碍心功能以为其体有漏无漏凡圣所得二定别故七无想异熟彼定所熟感长寿天中第六别报遍别心王十一法种碍心功能中位无心以为其体八名诠自性故九句诠差别故十文为二所依彰彼二位故但依此土依声假立若通余土色等亦立十一生表先无故十二住表暂有故十三异表转变故十四灭表后无故十五X流转因果续不断故十六定异因果各无杂故十七相应因果相顺故十八势速行转迅疾故十九次第因果各不俱故二十方约显色分剂故二十一时三世异故二十二数一多等别故二十三和合二十四不和合有为诸行聚散缘别故五无为法略有六种本性凝寂无始体真性离有无岂存生灭动作俱泯故号无为一虗空体无色性无碍容受故二择灭谓由慧力灭障显得故三非择灭缘阙不生性本清净伏惑所得故四不动不为苦乐行所动故五想受灭想受不行之所显故六真如离妄别倒性常周遍故前五是假就义迳六故后一是真尅法本真故前五亦容识变后一唯目法性法相要义不可不知愿诸后学勿倦文繁钞谓种子识等者一云种子不离识故名种子识唯取种子体二云识持种故名种子识唯取现体三云种用识体持业立名种出现䨥取今据初解钞一本性住二习所成疏既所立识唯业惑生者第八识全前六识分业惑亲生异熟法故第七识全前六识分业惑疎生依异熟故钞分别缘所生者一云虗妄义二云缘虑义言净分依他亦圆成者无漏有为而有二门一常无常门此当无常依他性摄二漏无漏门此当无漏圆成性摄言性显二空非圆成实者解性字也X二空但是所遣二我以为其门能远离真性方是圆成今言其性即能远离拣非所离故此云尔梵云舜惹名空梵云多名性是故得知性与二空其体甚异言真如离有离无性者释上性也意表真性任执有无一切皆离故钞依唯识第九有四种胜义等者别名略如其钞释名出体今当粗陈初释名后出体初文复二初释总名次释别名释总名者护法释云世谓隐覆可毁坏义俗谓显现随世流义此谛理应名隐显谛隐覆空理有相显现如结手巾为兔等物隐本手巾兔相显现此亦如是今随古名名世俗谛又复性堕起尽名之为世体相麤显目之为俗世即是俗名为世俗或世之俗义亦无违谛者实义有如实有无如实无有无不虗名之为谛世俗即谛世俗之谛二释如次胜谓义有二种一境界名义二道理名义第四胜义诸论多说胜即是义或四胜义皆胜之义论说依他圆成二性随其所应根本后得二智境故其无漏真智随在何谛亦以胜为义真如为境故通有财释第四胜义多分依于道理名义癈诠谈旨非境界故前三胜义境界名义谛者实义事如实事理如实理事理不谬名之为谛胜义即谛胜义之谛二释如前如四圣谛圣者能知有无事理皆不虗设目之为谛次释别名世间世俗者隐覆真理当世情有堕虗伪中名曰X世间凡流皆谓为有依情立名假说名为世俗道理世俗者随彼义立蕴等法名为道理事相显现差别易知名为世俗证得世俗者施设染净因果差别令其趣入名为证得有相可知名为世俗胜义世俗者妙出众法圣者所知名为胜义假相安立非体离言名为世俗此中世间即世俗谛乃至胜义即世俗谛皆持业释世间胜义者事相麤显犹可破坏名曰世间亦圣所知过第一俗名为胜义道理胜义者知断证修因果差别名为道理无漏智境过前二俗名为胜义证得胜义者圣智依诠空门显理名为圣得凡愚不过前三俗名为胜义胜义胜义者体妙离言逈超众法名为胜义圣智内证过前四俗复名胜义此中世间即胜义谛乃至胜义谛皆持业释或胜义之谛依士无失次出体者第一世俗体者显扬论说谓所安立瓶军林等我有情等或无实体实无但有假名都无体性然通有用无用二法瓶等有用我等无用涅槃第十三云有名无实如我众生乃至施火之轮及名句等五种世法是名世谛众生等用无火轮等体无第二世俗体者瑜伽论说谓所安立蕴处界等涅槃亦言诸阴界入名为世俗即有无为诸法体事有别体用异于初俗第三世俗谛体者显扬论说谓所安立预流果等及所依处即诸圣果四谛理等涅槃亦言有八苦相名世俗谛第四世俗X谛体者瑜伽论说即所安立胜义谛性涅槃说言若烧若割若死若依名为世俗由可烧割等无有常一我法等相即二无我名世谛也第一俗体假名安立后三俗体有相安立第一胜义体者成唯识说谓蕴处等事涅槃亦言有名有实名第一义蕴处界等亦是胜义第二胜义体者成唯识说谓四谛等因果体事涅槃亦言苦集灭道名第一义谛第三胜义体者成唯识说依诠门显二空真如涅槃亦言无八苦相名第一义总观诸法为二无我故无苦等名胜义也第四胜义体者瑜伽论说谓非安立一真法界涅槃亦言实谛者即是如来虗空佛性又言无烧割等名第一义不依无我而显真故前三胜义有相故安立第四胜义无相非安立初之一俗心外境无依情立名名为世俗第二俗谛心所变事后之二俗心所变理施设差别即前三真其第四真唯内智证非心变理随其所应即是三性上来显名辨体境更有余门备在法苑法相准绳勿倦文繁疏同时四相灭表后无者立则四相同时显则灭独过去但约相灭众生异时疏义说䨥观决定别照者一本后相从义名䨥观本后别论实乃别照二自证体同义说䨥观见分用异决定别照三根本䨥断义说䨥观后得单断决定别照四后得遍智义说䨥观根本单缘决定别照五了X俗由证真义说䨥观二智不融二境不即而常别照钞世出世断道者谓后得智䨥缘事理故或后得智缘世间故名世性无漏故名出世言断迷事理即观理境等者附性宗谈相宗义也性宗说彼所断即所缘境故云照惑本空又龙树云麤中之麤凡夫境界等相宗不尔谓根本智唯缘真理䨥断迷理迷事二惑后得智通缘理事单断迷事一惑故或根本智亲缘理境能断迷理之惑后得智亲缘事境但断迷事之惑也言应云义说䨥断者约本智也而实别断者约后得智也钞一切种等者一切种者所观境也或属能观类差别故言心者八识心也言心所有法者谓遍行五别境五善十一也言及彼品类者通该五蕴也言四念住者身受心法也言大圆境智成自受用等者实乃第八净识举隣近胜法故不尔应有二十二根身过平等性智应根说法故四智各别解也疏少说法相等者其犹说海水多波少也波浪之外有静水故所有波浪皆是水性故钞谓唯真不生者问佛果功德岂非真性耶答此据妄识非谓一地如水静故不赖风缘又约举妄显真亦非唯真性也疏但以是真如等者下疏释真如云不变为真顺缘曰如由不变故与有为法有非一义由顺缘故与有X为法有非异义而起信云无遣曰真无立曰如唯约遮诠顿彰其理亦非真性也钞如失湿性将何随风等者下疏释水有十种义即同真性故一水体澄清喻自性清净心二得泥成浊喻净心不染而染三虽浊不失净性喻净心染而不染四若澄泥净现直心惑尽性显五冷成氷而有硬用喻如藏与无明合成本识用六虽成硬用而不失软性喻即事恒真七暖融成软喻本识还静八随风波动不改静性喻如来藏随无明风波浪起灭而不变自不生灭性九随地高下排引流注而不动自性喻真心随缘流注而性常湛然十随器方圆而不失自性喻真如性普遍诸有为法而法失自性略辨十义少分似真故多以水为喻疏依他无性即是圆成者钞虽巳明其理昭然仍恐初学犹坏迷懵强用情螺荐斟义海释兹三性启彼二门初直明正理后决择残疑且初明正理者三性各有二义真中二义者一不变义二随缘义依他二义者一似有义二无性义所执二义者一情有义二理无义由真不变依他无性所执理无由此三义故三性一际同无异也此即不坏末而常本也经云众生即涅槃更不灭也又约真如随缘依他似有所执情有由此三义亦无异也此即不动本而常末也经云法身流转五道名众生故也则由此三义与前三X义是不一门也是故真该妄微妄彻真源性相融通无障无碍问依他似有等岂同所执情有耶答由二义故是故无异也一以彼执执似为实故无异法二若离所执似无起故真中随缘当知亦尔以无所执无随缘故问如何三性各有二义不相违耶答以此二义无异性故何者无异且如圆成虽随缘成于染净而恒不失自性清净只由不失自性清净故能随缘成染净也犹如明镜现于染净虽现染净而恒不失镜之明净只由不失镜明净故方能现染净之相以现染净知镜明净以镜明净知现染净是故二义唯是一性虽现净法不增镜明虽现染法不污镜净非直不污亦乃由此反现镜之明净当知真如道理亦尔非直不动性净成于染净亦乃由成染净方显性净非直不坏染净明于性净亦乃由性净故方成染净是故二义全体相收一性无二岂相违也依他中虽复因缘似有显现然此所有必无自性以诸缘生皆无相故若非无性即不借缘故即非似有似有若成必从众缘从众缘故必无自性是故由无自性得成似有由成似有是故无性故智论云观一切法从因缘生从因缘生即无自性无自性故即毕竟空毕竟空者是即般若波罗蜜此即由缘生故即显无性也中论云以有空义故一切法得成者此则由无性故则明缘生也涅槃经云因缘故有无性故空此则无性即因缘因缘即无性是不二法门故也非直X二义性不相违亦乃全体相收毕竟无二也所执性中者虽复当情称执现有然于道理毕竟是无以于无处横计有故如于木杌横见有鬼然鬼于木毕竟是无如其于木鬼不无者即不得名横计有鬼以于木有鬼非由计故今既横计明知理无理无故得成横计成横计故方知理无是故无二唯一性也当知所执道理亦尔上来直名正理竟后决择残疑者问遍计是无依他幻有圆成实有其理逈异如何相即耶答良以此宗本真唯一圆成实性但随缘故成余二性何者由诸识熏习故举体成依他因妄心分别故举体作遍计类麻体由细合等缘全成其绳因迷倒情全作其蛇据义有异分成三种其体无殊故相即也又解通释由识熏习妄心分别成依遍二性但宿现别故何者谓从无始以久熏习及与分别故成彼依他但从现在新新熏习及与分别复成遍计如诞一子本无名字同圆成实也乃为唿为扬家转习经以自他定为怱有一人乍唿扬家唿作赵家众皆谓非随门有异而开三种统体无差乃即相也又解若约彼本是虗妄成依他起谓妄差即名遍计如患冷病夜梦溺河怖死求救分三相即义不殊前又此三性各具四句真约不变依他就相遍计据情皆是其有真约随缘依他就性遍计据理咸是其空俱存䨥泯如常可知若具德有兹四句若遮其非亦绝四句反上思之无烦曲示更X有余义准之应悉三性之义二宗之要一切性相咸以为源幸希学者勿咎文繁钞一因缘上三义具足等者空即所执假即依他中即圆成钞若言无者智不应二者何分理量二也若言有者智不应一者真智内证应见相故言汝今无听者不可思也我今无说者不可议也无听无说即为一义二义由不思议一二之义自在无碍也或分汝我约俗二无听无说约真名一故言无相第一义无自无他作者真谛也上句标体下句遣执远离诸相无相无所胜过名第一真智所缘名义不赖自性谛等所作不赖同类因所作不赖单因所作名无自作不赖梵王不赖异熟因等不赖单缘名无他作因缘本自有无自无他作者俗谛也因缘之法无始本有非由自性谛等自所作也言三假者法受名也言于解常自一者于谛常自二者通达此无二者言而皆约事令第八谛独居事外者问三科法中法界法处亦摄真理四谛法中灭谛亦摄真理二空真如全是真理此如何通答离有其理皆就诠论咸云其事唯第八谛癈诠谈旨故居事外言二而不二者未曾各上句结仁王下句结涅槃言一谛为真四言成权矣者一云癈诠谈旨谛为一二空真X如等为四二云真谛为真苦等四谛为权三云空有相即为一四重二谛为四焉言中道妙旨不唯约事者钞以性灭为灭故得同时者相灭异时二宗同许性灭同时一宗独立又下钞云若相融为四者揽缘名生生即无性空有无碍虗相安立名之为住住即无住圆融形夺随缘转变名之为异异即无异两相都尽各无自性名之为灭灭即无灭斯则即相而性固无所得言一切法无生我说剎那义者一切法者总目色心等法云无生者万法缘生无性耶空空即理性故云无生我说剎那义者由法即真是故说云性灭同时释成上也言以四相俱时而有皆无自立者龙树引经释云悟灭相品般若灭相位中而共俱时有灭相品无时共俱时无等问若俱时有者有惑智俱成失如明与暗得俱时耶智有无功失不断惑故惑有无功失不障智故若俱时无者有惑智不分失岂黑象负而白象亦真耶智有无功失体巳无故惑有自无失不假断故良由惑有二义一相有义能障于智是智所断智方得有二性空义不障于智非智所断智亦本空故无前过今取本空表灭同时也言所相法体等者所相事体随不变随缘乃空有而自在能相事相随缘生无性亦生灭而无碍疏不二而二有能所断者约性是一名为不二就相X差有故名为二如一瓮水湿性无异随寒漂缘半结成氷随烧煑缘半热成汤以汤消冰有能所消言二而不二说为内证者惑既即如断便称澄疏明断义以以彰缘境钞释如文言照惑无本即是智体者烦恼即菩提如火焚薪还是火言照体无自即是证如者菩提即涅槃也薪尽火灭灰烬也以喻对法昭然可悉钞云取一时则不能断三时总取方说能断等者问约性空义若别若总皆不断约相有义若别若总皆断此云何通答时别论互不相资非缘起义以显性空彰不断义三时总取更互相资是缘起义以显相有彰断除义故此云尔故下大疏云谓三时无断方说断故云非初非中后释此有二义一约相翻二约相续言相翻者谓无间道正断惑时为智先起惑灭耶为惑先灭智后生耶为同时耶此三惑智各有两失故不成断为智先起智有自成无漏过不能灭惑过烦恼后灭烦恼有自灭过不障圣道过智后同时各具四过如灯不破闇可以喻此又涅槃云毗钵舍那不破烦恼若尔云何说断若依唯识第九明二真见道现在前时彼二障种必不成就犹明与暗定不俱生如禅两头位昇时等诸相违法理必应然是故二性无俱成失者此俱举法相一边亦不违余缘集断义若望此宗则有所遗谓秤衡是一位昂无X妨解惑不尔岂得俱时明暗之喻虽则相倾到与不到俱不破闇同时即相乖异时不相预故若此宗断结要性相无碍上明非先后俱为显无性无性缘成则说断结由能断无性方为能断所断本空方成所断若定有者则堕于常不可断故若定无者则堕于断失圣智故言相续者不约惑智相对但就一智自有三时论依此释就此三时复有二种一约心究竟通分三时二约无间道中剎那三时经论并通此二论云此智尽漏为所智断为中为后答云非初智断亦非中后偈云非初非中后故此上顺释偈文兼定三时唯约智说故言是智断惑若尔三时无断云何断耶论云如灯焰焰非唯初中后前中后取故此举与释成谓实教断惑必性相䨥明经文证显证智唯据甚深缘性不可说义论主兼明断义故性相䨥辨非初中后辨因缘无性是断之不断前中后取即不坏缘相是不断之断故大品云菩萨非初心得菩提亦不离初心后心亦尔而得菩提譬如燃灯非初焰燋炷亦不离初焰后焰亦尔而性实燋故龙树判云佛以甚深因缘答涅槃二十九亦云众生五阴虽念灭而有修道如灯虽念念灭而有光明上诸经论皆显性相无碍无断之断又今经论及覆相成谓若定断者一念便足何假三心既并取方成明知无性无初中后无初中后是无性故方得成于初X中后断此则因缘故无性无初中后无初中后是无性故方得成于初中后断此则因缘故无性无性故因缘也若云初念即能断后念方究竟断者不异毗昙一念有烧始终方尽若云初念独不能断积经中后方能断者不异成实一念不烧相续方然勿失旨上犹通实教若依圆宗所断之惑一切迷故一断一切断无断无不断若具显诸宗差别如别行章义甚幽微无厌繁文言若以智会如非证如矣者乃拣权小也故永嘉偈曰若以知知寂非是无缘知如手执如意非无如意手若知自知亦无缘知如手作于拳非是不拳手如虽不知寂亦不自知知不可谓无知以性了然故不同于木石如手不执物亦不作于拳不可谓无手以手安然故不同于木石曰上一即是权小证如中则实教下乃顿宗今据拣权故此云尔疏则有为无为非一非异等者下疏问无取五蕴即有为无漏何以言不为相迁答约教异故前是权小所明若实教定谈非为无为同真性故但似蕴相现立以蕴名故涅槃纯陀云善覆如来有为之相应言如来同于无为况一一融摄钞云然杂集第三亦云无取五蕴当言有为言无为答彼不应言有为无为何以故诸业烦恼所不为故不应言有为随欲不现X前故不应言无为所以者何无取诸蕴随所乐欲若现前若不现前无为不尔以常住故钞今言不异明即是常者问龙树论释本觉常住心念始觉无常住心念何以此云明即是常答始觉具二种义一与本觉非异义即常住也二与本觉非一义即无常也以据前义彼据后义故不相违言义同有为者义同相宗定相有为故言不应宣说如来定是有为定是无为者故下疏云是知寂然不动未曾无为应迹无方未曾有为岂可随于见闻以滞殊应之迹疏无佛无不佛等者钞有两解一云单重遣拂也二云无佛者寂也无不佛者照也无生者一切法不生也相本尽也无不生者般若生性本现也钞况心所变者五蕴法也故经云心如工画师能画诸世间五阴悉从生无法而不造言离言说相等者离三假相满三实德建立体真如也离四种言说假相满毕竟平等实德离一种名字似相满无有变易实德离九种心缘假相满不可破坏实德言唯是一心故名真如者结归能入门也言亦通四法界皆不可说故等者问顿教分齐但彰理法界何故此云四法界也亦违上文云但诸经中一向辨真性处即属顿教也答有二解一云正辨理法界余三法界因便言之二云摄四法界咸归一理故钞有一法非实相故者仍恐未详X借一喻明如众波浪其水澄清波水相収诸波互借无非湿性是知借圆崇信成顿教义妙之至也言谓以心传心等者心即本觉一心也心传者师资相望也故圭峯云然达磨西来唯传心法故自云我法以心传心不立文字此心是一切众生清净本觉亦名佛性或云灵觉迷起一切烦恼亦不离此心悟起无边妙用亦不离此心妙用烦恼功过虽殊在悟起迷此心不异欲求佛道唯悟此心故历代祖宗唯传此也然若感应相契则虽一灯传百千灯而灯灯无殊若机教不授则虽一音演法而各随解故诸宗异说过在后人即其义也言心无心相即安心者古师偈曰实相言思断真如绝见闻此是安心处异学徒云云又又二祖白达磨曰我心未宁是师与安师曰将心来与汝安曰觅心了不可得师曰我与汝安心竟即思义也言念相都尽者望念之相咸除也或念自无明相目四相也言寂照现前岂不名佛者始自发心乃至成佛唯寂唯照不变不断但随他位名义稍殊谓约了悟时名为理智终发心修时名为止观约任运成行名为定慧约烦恼都尽功行圆满成佛之时名为菩提涅槃当始自发心乃至成佛唯X寂唯照也言心有也旷劫而滞凡夫至剎那而登正觉者直说难明应举喻显如有大官梦在牢狱身着枷鏁种种忧苦百计求出过人唤起忽然觉悟方见自身元在自家安乐富贵与诸朝寮都别异以在眠心之时恒处狱中暂得觉悟之后即居高位法喻相对俱然可知言非了心于了耳者遮痴禅也但不生于常无常之解岂不生于寂灭静之解耶问所生之解从何而生此门真理唯不变故通释此难巳上上章言还被无生之所缠缚者故古人云无生终不性万像徒流布若作无生解还被无生顾故即斯言也言唯亡言者可与道合等者即什公悟玄序次前云夫玄道不可以设功得圣智不可以有心智真谛不可以存我会至功不可以营事为今钞即以下之言此上二对反显难思钞文所引即顺明难思亡者舍筌蹄也虗怀者离取着也冥心者不巳见也遣智者泯能证也道理真圣大同小异然上三即法后一约人道者虗通即前玄道理以简于事即前玉功所契真简于俗即前真谛圣简于凡即前圣智故有心不契遣智方知若有契合复应拂迹故彼次云虽云道合无心于合合者合焉虽云圣同不求于同同者同焉无心于合则无合无散不求于同则无异起非于百非之外非X所不能非焉是于万是之内是所不能是焉非所不能非则无非矣是所不能是则非是矣无异无同故恶亲无二无是无非则毁誉常一天然则机于道契今略引二对足令得意言净名默住等者问默住无言乃证顿教岂相惬当答但令生解即是其教不须言说清凉云语默视瞬皆说也钞十身十忍十眼十通者十身十眼巳见上文十定之名今虽不标名有本品故略显示言十定者定谓心一境性十是数之圆极以普贤深定妙用无涯寄十以显无尽故云十定然此十定皆云大者因满之定性法界故一普光大三昧二妙光大三昧三次第遍往诸国土大三昧四清净深心行大三昧五知过去庄严藏大三昧六智光明藏大三昧七了知一切世界佛庄严大三昧八知一切众生差别身大三昧幻相如焰受如梦声如响行如电色如化总观一切蕴界处等毕竟空故犹如虗空虽通此别意经文之中总喻一切世间出世间法以皆从缘无自性故如幻等虗而不实虽无有实非无幻化种种之相X如一切法虽空不断不坏假名二而不二喻中道义若依摄论第五八喻皆喻依他起性然并为遣疑所疑不同故所喻亦异一以外人闻依佗起相但是虗妄分别有非真实义遂即生疑云若无实义何有所行境界故说如幻谓幻者幻所作缘六处岂有实非二疑云若无实何有心心法转故说如焰漂动非水似水妄有心转三疑云若无实何有爱非爱用故说如梦梦中实无男女而有爱非爱用觉时亦尔四疑云若无实何有戏论言说故说如响实无有声听者谓有五疑云若无实何有善恶业果故说如影谓如镜影像故亦非实六疑云若无实何以菩萨作利乐事故说如化谓变化者虽知不实而作化事菩萨亦尔然彼论无空喻而有影喻喻镜像更有映质光影喻喻种种识无实又有水月喻喻定地境界无实今经以义类同故令在影中经文当知疏第四总相会通者问既贤首五教为是余师皆非是者即収拣何须委曲和会答良以古今开合或二或三等皆凭教理悉非邪僻但缘各皆党巳为是斥彼非彼此礭定故须和会问既皆非邪僻即各任礭定何须会之答经道归一精义无二不应两存经道非边了义不遍不应单取必会之之令皆妙问以氷杂火势不俱全将矛㓨楯功不双胜诸宗所执既互相违一是则有一非如何会令皆妙答但存其法俱X遣其病即皆妙也谓法就人即难以人就法即易人多随情斥执即相违诚如氷火相和矛楯相敌故违难也法本称理互通通则互顺自然疑流皆水环钏皆金故亦也举要而言局之则皆非会之则皆是故立斯门不徒然矣疏一大善巧摄生方便者摄五教而为一教也故贤首义分齐云诸教相收者有二门一以本收末门二以末归本门初中于圆教内或唯一圆教以余相皆尽故或具五教以摄方便故顿教中或唯一顿教亦以余相尽故或具四以摄方便故熟教中或一或三初教中或一或二小乘中或一皆准上知云以末归本中小乘内或一以据自宗故或四谓于后三教皆有作方便故熟教中或一或三顿教或一或二圆教中唯一皆准上知之是诸教下所明义理交络分齐此思摄是则诸教本末句结成网大圣善巧长养机缘无不周尽是故此经云张大教网洹生死海涝天人龙置涅槃岸此之谓也疏或唯后一是不共一乘者问终顿二教何所摄耶若一乘摄何异前解前解后三皆一乘故若三乘收中顿二教非三乘故答实通三一今显别教具三乘摄何以得知故贤首义分齐云二明三乘亦五一小乘中三谓始别终同以俱罗汉故二始教中三始中俱别以有入寂故三终教中三始终俱同并成佛故四顿教中三始终俱离五同教中三始终俱同汝等X所行是菩萨道等故故与皇朗法师云若因开而得悟者圣教乌之开若因合而得悟者圣教乌之合如其雨晓总成甘露若也双迷俱成毒药开合随缘事无恒准钞上来开合遍收者问清凉判教舍合后离何故此云开合遍收也答判虽依开收乃通合故次钞云若准为一难见浅深非判教也如依贤首五门判教岂不收余师义也是知判收不同故无过失言行布即始终之教者问始教既属真实中摄彼方便中大乘是何教也答始教一种两处收摄若对小乘真实中摄若对一乘方便中摄如分半满亦两处摄故言权实双明者乘不了而法了也言带权说实者带共般若说不共般若也言带实明权者带实相而说观照也言相想俱绝宗者破相始教与顿教也钞此应广引者故经云譬如日出先照须弥山等诸大高山次照黑山次照高原然后普照一切大地曰不作是念我先照此照彼但以山地有高下故照有前后等法合准之疏更有一类不定根等者问与摄末归本根有何别耶同据从浅至深故答彼约从浅至深决定此约从浅至深不定故也X钞谓缘自得法及本住法者缘自内证真实境界不可显示一切众生故此约证道也本末常住无碍法界不由如来新所建立此约本性通二道也言二趣者谓能说所说能想所想能名所名之二相也言如来不说堕文字法者文义相属谓之为堕佛知名无得物之功物无当名之实也言四悲愿所成等者问第四第五同约自利即无利他方有有何别耶答第四佛如明镜根如物身说如影在佛心故第五佛如天月根如众水身如如影在根心故细思甚别慎勿相滥言悲愿所成即兼因果者悲愿因也所成果也向言教证二道名虽常闻义甚幽僻今承文便粗当显示准下疏辨总百九重一教行相对言声为教行德为证犹下请中字义二地前地上相对以地前闻思修慧为教地上行德为证三真伪相对即于地中闻思修慧报生识智缘照之解名曰阿含真智出言为证四修成相对一切地中真伪合修为教舍伪契真为证犹下所明义说二大五相实相对世间修得彼证相名教契本实相为证六体德相对就彼离相所成行中显本法性为证依本成德为X教犹下炼金金体与钏等七体用相对前体及德皆证依体起教智之用为教下珠放光光喻于教珠体喻证八自分胜身相对自分所成体德及用皆证进受佛教为教下叹金刚藏二万妙智及辨名为证力坚念教法为阿含九约诠就实相对真智之体为证约言分十为阿合犹下述大方广佛华严经谈玄决择卷第五录摘文解玄颷才举无着牵羊智光立无相宁起有见如须弥等智论说法性法界法住法位皆真如异名因乖常理成三界无常六波罗蜜七最胜所摄海八德不可不顺巳宗判论错但是三昧性相二宗受变易生死三种意生身众生不入涅槃我亦不入诸相立新熏顿诠此理故名顿教百法四种胜入同时四相灭表后无水有十义依他无性即是圆成于解常自一等处虗空在喻证空处之迹喻地阿含四相俱时而有照体无自即是证如以智会如非证如矣谓以心传心心无心相心有也旷劫而滞凡夫亡言者可与道合十身十忍十眼十通一大善巧摄生方便X华严经谈玄抉择X卍XXX大方广佛华严经谈玄决择卷第六上京开龙寺圆通悟理大师赐紫沙门鲜演述疏然此教海宏深等者宏者所摄义广也深者所摄义幽也言包含无外者总显圆教所诠无障碍法界体义之外更无别法当所依体事也言色空交暎者约喻言也色海空天也约法言之色事空理也摄色归空理法界也当摄归真实也色空交暎事理无碍法界当彰其无碍也言德用重重者德相业用十种现门当周遍含容也言语其横收全收五教者能收即是圆教所收即五教义举教收义也喻云必摄百川举川取水也言五教者一云同常二云除能摄圆教加所摄人天教也如何摄义不摄于教大门别故前门藏教所摄即摄其教门此门义理分齐乃摄其义故前疏云巳知此经总属圆教未知圆义分齐云何言乃至人天总无不包者谓十地第二地中经明十善而有五种一人天善二声闻善三缘觉善四菩萨善五佛善就人天善复分三品故彼疏云谓人善为下欲天为中色无色界为上或由三时之心或约境有胜劣X或自作教他等细论其义多品不同问若准戒经修二乘行尚破禁戒何况修于人天善耶答虽一十善所用功异故下大钞引庄子第一逍遥篇云惠子谓庄子曰魏王贻我大瓠之种我树之或而立五石以盛水浆其坚不能自举也剖之以为瓢则瓠落而无所容非不呺然大也吾为其无用而掊之庄子曰夫子固拙于用大矣宋人有善为不龟手之药者世世以洴澼絖为事客闻之曰请买其方百金聚族而谋曰我世世为洴澼絖不过数金今一朝而鬻枝百金请与之客得之以说吴王越有难吴王使之将冬与越人水战大败越人裂地而封之能不龟手之一也或以封或不免于洴澼絖则所用之异也今子有五石之瓠落无所容则夫子犹有蓬之心也夫今借此言一种十善犹不龟手之药也凡夫用之兼济无外则裂地而封矣释曰下同人天终殊权小海滴之喻思云可悉钞虽有戒善等者拣滥也恐外疑云此经既有人天戒善应是小乘教也故今夺云是圆教戒善乃至云以彼能事事无碍故言其犹大海等者此言乃略应云其犹大海一滴之水尚异江河况于沟洫以喻圆教戒善尚异终顿况于小始也若准天台而有四句谓渐渐非圆渐圆圆非渐圆谓渐家X亦有圆渐圆家亦有圆渐渐家渐者如江出岷山始于滥觞渐家圆者如大江千里圆家渐者如初入海虽则渐深一滴之水巳过大江况滥觞耶圆家圆者如穷海涯底故今云渐是圆家渐尚过渐家之圆况渐家之渐例此可悉沟洫二字出于论语包氏注云方里为井井间有沟沟广深四尺十里为城城间有洫洫广八尺以不可将沟洫之水比大海之深广法合可知钞先则总收者圆教之中有前四教义也故疏云大海必摄百川圆必摄四后则总拣者圆教之中无前四教义也故疏云虽摄百川同一咸味故随一滴逈异百川虽摄于四圆以贯之故十善五戒亦圆教摄尚非三四况初二耶言如圆教中亦有小乘戒善等者但有能同之义也勿谓便有所同之义是所拣故言水义同也者释伏难也恐有疑云海中但有俱德醎水唯是海水何有百川水耶答水义同也此意云海中但有能同百川之水故云海有百川之水勿谓便有所同之水是所拣也合难云圆教中但有无碍法界唯是圆义何有前四教义耶答义门同故此意云圆教之中但有能同四教之义故此云尔疏一乘有二等者若就能同即目此经若约所同乃通余教故贤首教义分齐云次教摄乘者有二先一X乘随教有五一别教一乘二同教一乘三绝相一乘如楞伽此顿教四约佛性平等为一乘此终教五密意一乘此约始教二明三乘亦五一小乘中三谓始别终同以俱罗汉故二始教中三始终俱别以有入寂故三终教中三终始俱同并成佛故四顿教中三始终俱离五同教中三始终俱同汝等所行是菩萨道等证此可悉疏以别该同皆圆教摄者始开则同别有异终合则能同别故问别教与圆教为同异耶答有云宽狭异故别教狭而圆教宽也圆教双摄同别故今详不尔表诠立名约收建号故名圆教遮诠立名约拣建号故名别教分相则同别乍异相摄则能同亦别故疏云今显别教一乘略显四门等故钞云即此同中必有别义如事理无碍必即事事无碍尔犹彼江水入海亦醎钞七十五法等者问彼七十五法当教谈有即互相碍圆教谈无如何得为玄门体事耶答就偏根所执即互相碍圆教谈无不为体事就佛本意于无障碍法界之中应彼偏根派一分义依之修行证彼法门其体非无得为体事故上疏云千门潜诠与众典为洪源即圆教所诠无障碍法界之中千门异义暗流在众经依之修行无不获益所益之法还是圆教无障碍法界如大海水潜流四天下地有穿凿者无不得水所得之水皆是海水言X如性双遣者如是真如性即无性或如即寂义性即照义钞他心等十智者他法数世集苦灭尽无道也言七方便者一五停心观散乱数息多贪不净多瞋慈悲多痴缘生着我界分则二别相念观观身不净观受是苦观心无常观法无我三总相念观苦空无常无我是资粮位四煖五顶六忍七世第一此是加行位故成方便也言又此十对至以为十玄所依体事者问十对皆以五教出体顿教之体唯是一理如何得为玄门体事答言总意别故或相从说故或疎作体事故或与摄归真实真空绝相作所依故钞不即断空等者不不即无物断空但即成物真空故言青黄不即真空等者相有异真色不即空也无性同真色即空也言空即无色等者以理夺事故色不即空事能显理故色即空也言以真理非青黄故非色等者不变异色故不即色随缘同色故即色也言空是所依等者体异用故不即色体从用故即色也言第四泯绝无寄观者前三门正当事理无碍生灭门义与真空绝相而为由渐此观正当真如门故言不可言即色不即色等者不可言贯下四度读之不可言即色者不可言不即空者拂前第二门也不可言即空者不可言不即X空者拂前第一门也一切皆不可者拂结例一切法也不可亦不可者重拂前迹此语亦不受者重拂之语亦不受也受者领纳也逈绝无寄者照体独立疏谓无分限之理等者以不可分故性无二故若尔何故下钞云然以理融事令事如理以事显理令理如事故云理非无分谓理即事事既有分理亦有分不尔真理不即事故准此钞说理有分限何故今云理无分限答彼约非一而一此就非异而异故不违钞以非异故全同等者问既云非异云何说得理徧于事事遍于理耶答此言非异不约体一但分量同故无违理又解由非异故遍义得成由非一故理事得立二义齐举理事互遍也疏故出现品云至所谓无性等者斯乃圆宗祕键性海玄关若未廓于通达寔难臻于壷奥欲彰邃旨故引全文贵令时根照然可解尔故下疏云此中之成为理为事若是事成何以释云同一性故若是理成何以此云成正觉耶入涅槃耶此是华严大节圆宗之义不对诸宗难以取解然诸众生若于人天位中观之具足人法二我小乘唯是五蕴实法大乘或说但心所现或说幻有即空人法俱遣或说唯如来藏具恒沙性德故众生即在缠法身众生义一名异犹据理说更有说言相本自尽性本自现不可说言即佛不即佛等若依此宗旧来成竟亦涅槃竟非约同X体此成即是彼成若尔何以现有众生非即佛耶若就众生位看者尚不见唯心即空安见圆教中事如迷东谓西正执西故若诸情顿破则法界圆理无不巳成犹彼悟入西处全东若尔诸佛何以更化众生不如是知所以须化如是化者是究竟化如是化者无不化时故下结云大悲相续救度众生随门不同种种有异约成佛门一切成也钞释云即类结余门杂有多但略分四一约性即一真法界二约相即无尽事法三性相交彻显此二门不即不离四以性融相德用重重初约体门者问体是佛不答是不无碍应成四句一是佛以法性身无所不至故经云性空即是佛故二佛绝能所觉为其性故平等真法界非佛非众生故三亦佛亦非佛以法性身无自性故四双非性与无性以泯绝故经云无中无有二无二亦复无三世一切空是则诸佛见二就相门有二一情二非情真心随缘变能所故然此二门各分深净谓无明熏真如成染缘起真如熏无明成净缘起染成万类净至成佛以修净缘断彼染缘方得成佛依此二义则生佛不同于染缘中复有因果因有纯杂果有依正若约纯门随一菩萨尽未来际唯修一行一一皆然若约杂门万行齐修尽未来际若约因门尽未来际常是菩萨若约果门尽未来际常是如来经云为众生故念念新新成等正觉若双辨门尽未来际修因得果若约双非尽X未来际非因非果便同真性前前二门双具悲智双融心境第三性相交彻门曲有四门一以性随相同第二门二会相归性同第一门三双存无碍具上二门依此则悲智双运性相齐融寂照双流成不自在四互夺双亡则性相俱绝没同果海无成不成第四以性融相门相虽万差无不即性性得无尽全在相中以性融相相如于性令上诸门皆无障碍因果交彻纯杂相融事事相参重重无尽今就性门四句之内是即佛门不取余三就相门中约有情门是净非染是果非因是一分义非此所用就交彻门佛则性相双融生则会相归性今经正约第四以性融相一成一切皆成谓以佛之净性融生之染相以佛之一性融性之多相令多染生随一真性皆如于佛巳成佛竟非唯有情会万类相融为佛体无不皆成故肇公云会万法而成巳者其唯圣人乎又云是故圣人空同其体物无非我以佛之性融于物性同佛皆成以物之性融佛之相故令三业等于万类即今经意而非余门故云随门不同今是成佛门也顿教多同约性四门终教即同性相交彻始教有二幻有即空同会相归性但唯心现多同第二小乘人天皆同相门由此有云无情无佛是约性相相融以情之性融无情相以无情相随性融同有情之相故说无情有成佛义若以无情不成佛义融情之相亦得说言诸佛众生不成佛也以成与不成情与无情无二性故X法界无恨故佛体普周故色空无二故法无定性故十身圆融故缘起相由故生界无尽故为因周遍故远离断常故万法虗融故故说一成一切成也非谓无情亦有觉性同成佛若许此成则能修因无情变情情变无情便同邪见余义具如前后广说二释中先总释同一无性故得现成妄性本虗生无是佛真性叵得非今始成故皆成也问明要义不可不知幸希达士善圣心焉疏一性无性即是佛性者众生等有故名一性缘相本空复名无性觉照灵知又名佛性如一水性一性也无其波性无性也即是湿性佛性也疏佛性名第一义空等者谓本觉体无所胜过云第一真智故缘云义妄相本寂云空而常照云第一义空名为智慧钞一性得二修得者如次本始二觉也或正缘二因也言无相智无碍者如次是本觉智净相不思议业相也言今观所引正证是岂如来藏义者清凉意取能空真法荐福意取所空妄法故义别也清凉之意真如妙理离妄名空具德不空一体莫殊也疏心如工画师等者下疏释云心者总相之心也诸世间即诸彩色此句为总下出诸相即蕴界处故云X无性而不造晋译云造种种五蕴正法念云心如工画师手画出五彩黑青黄赤白及白白故上文云布诸彩色画手喻心六色如次喻地狱鬼畜修罗人天若言种种则十法界五蕴等法皆心所造次二颂令前初偈下半于中二初一举例以令犹成前诸言谓如世五蕴从心而造诸佛五蕴亦然如佛五蕴余一切众生亦然皆从心造然心是总相悟云名佛成净缘起迷作众生成染缘起虽有染净心体不殊然佛果契心同真无尽妄法有极故不言之若依旧译云心佛与众生是三无差别则三皆无尽无尽则无别之相应云心佛与众生体性皆无尽以妄体本真故亦无尽又上三各有二义总心二者一染二净佛二义者一应根随染二平等违染众生二者一随流皆佛二根熟感佛各以初义成顺流无差各以后义为反流无差别无差之差含尽无尽又三中二义各全体相收此三无差成一缘起上约横论若约一人心则总相佛则本觉众生则不觉乃本觉随缘而成此二为生灭下半即体性无尽即真如门随缘不失自真性故正合前文大种无尽若谓心佛众生三有异者即是虗妄取异色也钞有云影外有质名半头唯识等者小乘宗中除正量部余十九部说似自相如镜中影得名唯识本质识外不名唯识取之不全故号其半大乘之义若相若质皆从心变咸名唯识乃号其具言譬X如工画师等者如次心依计圆配释可知疏譬如谷响从缘所起者故叡公云响无所在缘会发声不知自我喜怒交争叩其心事像万形莫知其本终日营营疏上之十事同一缘起者前之十门勿谓历别亦乃互资相待举一全收无有障碍故成斯观欲令易了重复略示一观佛法身遍自身中二观自色身遍法身中三观佛法身变作自身四观自色身露现法身五观佛法身夺尽色身六观自色身隐映法身七观佛法身即是色身八观自色身本是法身九观佛法身非是色身十观自色身非是法身如彼金体对彼环相一观金体遍环相中二观环相遍金体中三观金体匠成环相四观环相显出金体五观金体夺尽环相六观环相隐彻金体七观金体不异环相八观环相不异金体九观金体是非环相十观环相是非金体以喻对法昭然可知自身既尔他身亦然有情如是非情例之然上十观始习则前后别作久鍊乃首尾总观何有障而不寂何有德而不具但请群英谛晋心焉疏有即有离者真理离相故名为离翻离云即事法不尔故唯在彼理望于事言有一有异者事法即理具二种一能所即同一种一也二所即理同二种一也事法非理具二种异一事别于理一种异也二事有万差二种异也理望于事不具二种故唯在彼X事望于理细思有味钞以相遍之义义皆相似者如相即二门义亦相似云何却会答余对但约以理望事或以事望于理事自类为对各成二对所谓成坏即离隐显一异也唯有相徧自类无对互望为对义皆相似故不会之言又相遍者即后八门之所以故者问此之十门互为缘起随举一门即与余九而作所以何故此云唯相遍义作余所以答实则互通但从初说故钞云尔言自他俱泯义即真理即事门者问自泯可然能即癈体故他泯难通所即体存故答此意云既是真理所即之事验事无体如水即波波无别体故钞云由其即故而互泯也疏且依古德显十玄门者钞释依贤首所立也准此钞指贤首新立广狭主伴二门以替至相纯杂回转二门也若尔何故贤首义分齐中乃有纯杂回转即无广狭主伴其故何耶应是贤首初依至相后方改易故钞云尔疏同时相应具足圆满者问佛果海中具苦集不若云具者何云荡无纤尘耶若云不具即阙此玄今谓通云约佛自体苦集皆尽融他众生亦无不具故前钞云而圣不同凡无烦恼故无又佛心中有众生等如次证上其理昭然又解以彼妄染有二种义一者过患即是所断二者清净即非所断全此彼亦无有二若约初义不断而断佛无妄染若约后义断而不X断是故前难一时顿遣故净名经云阿难有此四魔八万四千诸烦恼门而诸众生为之疲劳诸佛即以此法而作佛事斯良证也又贤首义分齐中云一切烦恼不可说其体性但约其用即甚深广大以所障法一即一切具足主伴等彼能障惑亦如是也是故不分使习现种但如法界一得一切得故是故烦恼亦一断一切断也故贤首品明一障一切障小相品明一断一切断是此义也又此断惑分齐准上下经文有四种一约证谓十地中断二约位谓十住巳去断三约行谓十信终心断四约实谓无可断以本来清净故广彻者此意有力之体为所入无力之体为能入非谓但用他虽存而不可见故有隐显门者问佛见不若云不见见者应非是隐若许非隐应阙隐显一种玄门也若门应非通兴十玄作所以也答有二义佛虽不见而良恐不尔岂可佛智但是徧知见无徧见耶又解今就因显门佛皆遍见彼不见不见摄所归能佛具隐显又门不见彼显非谓彼隐亦皆不见故成遍知若尔不见彼显还非遍知云良以彼法具隐具显佛智遍知若隐若显且就隐义不见其显故云不见各据当门或隐或显一切皆见故成遍知如月半晦但不见明名之为隐非谓彼晦亦皆不见又解以所观法具彼可见X不可见义亦成无碍能观佛智双见可见不可见义可成遍智若但见于可见不见不可见者应彼遍知故下钞云则无一处无有普贤今何不见释有三意一约权不见是盲者过二不见是见见虗空身以虗空不可见若不见者真见虗空三亦遍不见处故明见则不遍何者以可见不可见皆是普贤身要令可见为身则普贤身不周万有释曰义相当者犹而作证学者谛思又解此隐彼显彼隐此显等五句但是解境隐显门成非佛智境五句皆绝方是行境遍智义立安有隐显而当方寸何得难言佛见不见耶此理甚邃宜审详悉言故彼相在即相入也者清凉意也若尔刊定何故德相但有相在而无相入耶彼师意谓从外至内名相入本居其内名相在既本居其内居无相入但具相在若尔清凉义云何通答行布门中常相出圆融门中常相入行布不碍圆融故从外而至内也言又德相不能入作真如则阙此德者问德相不能入作但是事事无碍何关真如耶答称性之事事既无之理亦阙又解玄门乃是事事无碍德相即是真界性德故云尔耳言不应有普摄诸法之德等者破转救也教外救云真如阙入作之德有何过耶故钞云不应等光破阙相入救次破阙相作救寻钞可悉言今明时无别体等者问行位一对位无别体何为所依答位有体X理智体故或虽无别体附行而说得为所依又非外道所执故钞如具自十对既尔者彼一华叶具前十门亦然者钞今欲会取等者纯杂一门古师建立贤首改之清凉会取三师意取略伸区别古师立云一行名纯万行名杂纯不碍杂杂不碍纯若华开于锦名具德也贤首破云同一法界故纯不坏事相故杂即事理无碍一行长行故纯不是其杂不妨余行故杂不是其纯此但约事而阙无碍若一行多行而无障碍者一行之中多行若存滥相入门一行之中多行若泯滥相即门故贤首癈之而立广狭若尔广同纯义狭同杂义亦有上难通答此难巳见上文钞一即十时一即显者问一既即十一体不存如何名显答此言一即十时非谓癈一但一正即十时一法正显也如世十人共作其事一人正作十人十人之事一显余隐也钞西方从定起为隐者问既见出定何名为隐答不见入定故名为隐如见暗处不见其明故名为隐非谓彼暗亦不见也又解东方众生不见西方出定故名为隐寻钞可悉钞又暗处非无明等者上但约明上论隐显此通约明暗两法上论隐显也钞三约难知微细微尘不大而剎不小而能广容X者问微尘不坏相义作能含耶称性义作能含耶若不坏相作能含者更有何义作所含也岂一小尘不坏事相而含多种大事相也若称性义作能含者还是大能含小何名难知答虽彼尘毛不坏相故小而有力用故能含大如一尺镜照现星月又解虽彼称性而为所以不坏小相而作能含亦无违理如彼事理无碍得为事事无碍所以不应便难令同事理无碍义也钞若是真者何异同时具足相应门耶者此是清凉难刊定也问若将此难返破清凉若为通含答同时门中具足十对并下九门圆满无遗微细玄门但摄相入四句之中多入其一一句之义势若云泥岂相滥耶但由刊定错立故带是难故钞云此但当法即具一切炳然齐着故滥同时门也钞第二重所含诸剎等者问第一重尘含尽一切剎耶含不尽耶答含尽何有第二重所含剎耶若含不尽第一重尘应不称性性外无法故若云称性含不尽者彼不含剎应是性外性外有法事无依故若更互含与相入微细有何别耶答词巳见上文钞金色世界即是本性者本性无染与缘成器为自体故故名金色言弥勒楼阁即是法门者经云时善财童子渐次南行至毗卢舍那庄严藏大楼阁前暂时歛念白弥勒菩萨言唯愿大圣开楼阁X门令我得入弥勒弹指其门即开善财即入入巳还閇见一楼阁中有百千楼阁彼百千楼阁中一一各现百千楼阁一一楼阁前各有弥勒菩萨一一弥勒前各有善财童子一一善财童子皆悉合掌在弥勒前等此显楼阁即是法门随一法门即是一切无尽法门言火聚刀山即般若无分别智者经云善财童子见彼胜热修诸苦行求一切智四面火聚犹如大山中有刀山高峻无极登彼山上投身入火彼疏释云四面火聚者四句般若皆烧惑薪故中有刀山者无分别智最居中道无不割故高而无上难可登故投身入火者从无分别智遍入四句皆无滞故又释刀是断德无割故火是智德无不照故投身下者障尽证理故即刀山为能证火聚为所证故此火等即是法门不须别表现所用故称性事故此意甚深难解不可轻尔钞现在以可目覩例同过未故云平等者过未是无众所咸悉现在是无理难显示故例过未说云平等良以现在不住过未分故急流度刃其喻可知缘生无性其义无差故云平等钞谓如因过未而有现在等者如昨日日轮上立过去世来日日轮上立未来世今日日轮上立现在世今日日轮自立现揽二日轮所以成离二日轮无体复立过未是知现在一世成就三世矣余X二三世准此可悉问过未之法有体耶无体耶答云有体还同小乘复滞常见违背如来一向说故生必灭也缘生之法过去缘息如何得存未来缘阙如何得有若不借缘应非释子若云无体何殊法相如何说得三世相因无体之法不但作因果故若无体法得作因果龟毛兔角应作因果若作因果龟应生毛兔应生角今谓通云过去曾有现在今有未来当有约自位论皆有约他位论三世皆无如曾有中无现未故余例可知又缘生义自位皆有无性之义一切皆无有无双具竝权小若就行布三世之有定不同时若就圆融三世之有而得同时融行布异时之有而作同时之有也如相入门若就行布异处之有约圆融同处之有也融异处之有而作同处之有也故名相入以处例时其义昭然矣又解缘起门中过未是无巳灭未生故性起门中过未是有本来具足故亦无诸难钞是故依古别立玄门者问长短劫即入还是即入玄门岂可顺古立时而作玄门耶答成门巳竟望义别故由长劫即短劫竟彼短劫便表长劫法体多劫即一念一念便表多劫法体彼时劫非幽玄耶钞然其后千不异前千但互举为首带余九所依能所相兼有十所依随一所依有十玄门故成百门余九所依各各为首成百亦然故成千门此是X前千如一玄门为首带余九门能所相兼有十玄门随一玄门有十所依差别一门而成十种所带九门各十所依差别一门各成十种故成百门余九玄门各各为首成百亦然故有千门此是后千依依各具十门十门各具十依门门互带依依互带实无二千为头别故如云三七二十一七三二十一故疏德用所由者德相业用与彼玄门而作所因也钞德相业用者一云十种玄门自体本具名德相蕴之在因故故下钞云谓真如既具过恒沙德如所起事亦具德无量故知云门即是德相也应根互现名业用施之在外故如世水火本性湿热名德相令人受用名业用二云德相是真界上性德之相业用是解脱等益物之用德相业用非是玄门若将玄门就性德论法尔本具便属德相若将玄门就应用论随根新现便属业用如世油蜜秤用㪷各不同故或名一㪷或名一秤又解德目真界上性德业目解脱等功业十种玄门名相名用就性德论名相本具足故就功业论名用应根现故如尖刀就劒自体名相锋锐之相故就人执持为用斫㓨之用故疏因广难陈略提十类等者此是表法无碍之所以名因非是办果之法体名因如比量三支中因支也如上所立十玄无碍恐人不信生疑诘问有何所以X得知如是无碍耶答一唯心所现故得知无碍也此意能变之心既许无碍全心作境境何有碍不取心境作义为因但取心上无碍之义为因亦不取境体作果但取境上无碍之义为果细思细思二法无定性故得知无碍也但取诸法无定性义与彼玄门而作所以余准可知勿谓诸法本不无碍由此十种令彼无碍但令彼无碍但令根信故置令言如人遥指树下有水余人不信乃问前人何以得知树下有水前人答曰树有白鹭故方能令彼信知有水勿谓水本是无白鹭令有但彼白鹭表有水因今此亦示勿见令字而乃封言不生信解疏七约起修义通德相业用者约自利修内证境界名德相约利他修外示境界名业用或约始觉相修名业用本觉性修名德相疏约佛用亦德相等者释非两别也谓佛利生自然业用即是德人本具之相如刀有斫㓨余物之用归刀还是尖薄之相言约根相亦称用等者令生新见其相相为利生之用令物新触其刀尖薄之相便是斫㓨之用疏即用之相染净双融者如即影之明好丑容尽言即相之用能染能净者如即明之影能好能丑钞十定品山间山上日影喻等者彼释云喻中有五一明日光现影七宝山者即七金山如十地末列名但余妙高及雪香二山山间有七香海海现月X影山以净金能现影二其宝山上下明两影互现正喻菩萨自他互入以彼影明净如今之镜故能互现三或说月影下正辨得名不同谓水中本影现山上影时此所现影从山上出来入山间若山上本影现水中影时之所现影从山间出入七山上故正入时即名为出所喻可知四但此月影下明重现无尽喻菩萨帝网身土五体性下明体离二边故能互现而无杂乱谓取不可得故非有影现分明故非无疏一切诸法真心所现等者圭峯云然象外之理真说难证今以喻为衡镜定诸宗之是非如一摩尼珠唯圆净明都无一切差别色相以体名故对外物时能现一切差别色相色相自有差别明珠不曾变易然珠所现虽百千般今具取与明珠相违之黑色以况灵明知见与黑暗无明虽相违而是一体谓如珠现黑色时彻体全黑都不见明愚痴孩子或村野人见之直是黑珠有人语言此是明珠炳然不信却嗔前人谓为欺诳任说种种道理终不听览纵有肯信所说是明珠者缘目覩其黑亦谓被黑色缠里覆障拟待么拭揩洗去却黑暗方得明出现始名亲见明珠复有一类人指示云即此黑暗便是明珠明之体永不可见欲得识者即黑便是乃至即青黄种种皆是知令愚者的信此言专记黑相或认种种相以为明珠或于异时见黑槵子末吹青珠乃至赤虎珀白石瑛等珠皆云是摩尼珠或于异时见摩尼珠都不对色时但有明净之相却不认之以不见有诸色可识认故疑恐局于一明相故复有一类人闻说珠中种种色皆是虗妄彻体全空即计此一颗珠都是其空便云都无所得方是达人认有一法便是未了不悟色相皆空之处乃至不空明莹之珠何如直云唯莹净圆明方是珠体余一切相悉是虗妄正见黑时黑光不黑但是其明青元不青但是其明乃至赤白黄等一切皆然但是其明既于诸色相处一一但见莹X净圆明即于珠不惑但于珠不惑则黑即无黑黑即是珠诸色皆尔即是有无自在明暗融通复何碍哉若不认得明是能现之体永无变易但云黑等是珠或拟离黑觅珠或言明黑都无者皆是未见珠释曰彼约禅门随见解而浅深汎异据法理而南北源同此约圆宗随事相而终行布据心性而本末圆融顿圆之义旨虽殊法喻之意趣罔别以顿成圆妙之至矣学者存心非不晓乎钞若尔何以初异体门中云等者钞约不相由义立同体相由义立异体疏释反此故钞伸问钞答文云谓要由各异方得待缘要由遍应方自具德钞据直论相由异体诸法互资故不相由同体各自具德故疏据所以相由是同体所以因相由故各自具德乃是同体不相由是异体所以因各守自性方始互待其缘乃是异体钞一钱当体自是本一等者贤首云此且约现钱中况彼一来缘起无尽陀罗尼法非谓其法只如此也应可去情如理思之仍恐未晓今复略陈如一尊佛而应多根物既异感佛必殊形虽应质不一然本身无二匪唯佛佛能X尔抑又法法皆然故钞云如十钱为喻其法界差别无尽法中各各遍应故随一一各具法界差别法也恐封其喻故劝去情思之疏七同体相入义等者问一体之法如何立相入玄门耶夫相入者自他体在但互涉入故答同体之法凡夫见时可定同体圣智观智同异无碍是故得立相入玄门也如菩提场世尊与忉利等处世尊互相涉入岂不得立相入门也若尔还是异体何名同体耶答就本真体全此全彼故约凡夫解唯一体故若不许尔云何异体之法相即门中许作一体法耶彼此异因不可得故又云何立得法无定性故同体相即准此可知钞亦如一人望父名子等者但举喻用明勿谓是法钞异体相入故令同体相入者既忉利天根既入菩提场佛身彼忉利天佛岂不入菩提场佛身中也相即准知钞冥同性海者谓前五句属因分有迹可说故第六句属果分绝待离言故钞住一边应故有广狭至即前本门第二门也者若尔但有遍应广狭宁成答斯则蹑前起后不相离故言由此即彼故此隐彼显者问能即无体云何名隐答正能即无体时不妨便为所即有体此所即有体之法在能即门隐也又解举难况X易也能即尚无岂不名隐如败军尚死岂不为饯耶言又由异体相入带同体相入者如忉利等毗卢佛身皆入菩提场毗卢佛身中此菩提场毗卢佛身更入阿閦佛身中既所入菩提场毗卢佛在阿閦佛身中彼能入忉利等毗卢佛居然在阿閦佛身中也钞后之七门促前三生者前三生是缘起相由所以后七乃是玄门将果显因也言约智显理等者上两句因分下两句果分言说与不说无碍难思者因果互融其犹波水相收也又准下疏释而有多门义既幽微理须委辨幸愿群英勿倦文繁故彼疏云初从义大次约说大后辨双融义中有三一约果海可以总标令人智有名为可说不可指斥示人名不可说二约证处既此所证离相离名还云此法不可说以此遣言之言当彼法故名为可说有言斯遣名不可说三约本智谓以遮诠令解故名可说真诠不逮故不可说摄论云无分别智离五相故谓睡眠昏醉等以真诠不到故约遮诠以示彼法二就说大中亦三一约后得智随事行相可以言分别是则可X说是出世间故不可说二约加行智谓是意言观故是则可说观中行相言不至故名不可说三约所寄法可以寄此表示令人解十地故名为可说不可以此即为十地名不可说三约双融中此上六中各说即无说无说即说无二俱融准思可见又果海离缘故不可说所证就缘是即可说二所证非修故不可说能证修起是则可说三正证离相故不可说后得带相是则可说四后得无分别故不可说寄法表示是则可说五加行观无分别故不可说寄法表示是则可说此上不可说皆各不异于不可说以缘修无性故释曰彼疏大门而有三义今据后义云说与不说无碍难思言庶几者即周易系词云颜氏之子其殆庶几乎有不善未甞不知知之未甞复行也注释云殆者近也庶者慕也几者事动之微也谓圣人见几贤人庶几今令后学亚夫圣贤也钞如所起事亦具德无尽者谓真如所起事法必须称性故德无尽言斯言未当耳者此唯约但空之理也阙事理无碍及不空之德也钞今略举十四德者准钞标列而有十六应是广狭微细二中普摄诸法合为一德及相即託事二中与一切法同其体性合为一德乃成十四又钞X中无有分限及与一切法恒共相应经中即无应是经中遍一切处无有边际并与一切法无有相违二德准经中昼夜年劫以为四德此钞合论但云二德余与经同若依旧钞标列虽同似违经故初后之经经各开二钞合为一学者详悉钞枕上片时等者此之两句即是唐宋类诗中春梦诗也乃古人岑参所作具云洞房昨夜东风起遥忆美人湘江水枕上片时春梦中行尽江南数千里上之两句非此申故钞不引言皆由如梦者谓色心等法皆如梦境所以即入等自在也故叡公云长夜之内大梦所成皆由心画遍造众形神传五道脩尽伶俜若能悟之即破无明疏六如影像者者影字疑错应是镜寻钞自知故叡公云形不入镜光照而有世亦如是业影而受不知此者长婴其咎若能悟之还神气母或是影字以况虗无自在之义亦得故叡公云光不照处谓之为影不照慧明生生死长永舍远夷途而行榛梗若能悟之狂惑自醒言略有二义者准下疏文而有四义一妄分别故二诸识熏习故三由无性不相知故四真如随缘故今云其二故云略也疏下经云远物近物虽皆影现不随物而有远近等者大钞云如执镜临池池中月出而此影不近天上之月去地四万二千由旬影落潭中而亦不远以喻菩萨远在他方恒住此故虽住此处常在X彼故安有远近之异相耶一切远近类此可知钞但得成佛法尔能尔者释成唯德相也言前即德相此则业用者问前疏料拣云八约果分唯是德相今钞引证何通业用答钞约利生故通业用疏约佛证唯是德相故疏中云约佛用亦德用德上用故钞该取前三故皆别教分齐者以别该同也疏随声取义有五过失者下疏释云一不正信以随言解不称实故二退勇勐不能亡相趣真实故三诳他以巳谬解为人说故四者谤佛指巳谬解是佛说故五者轻法以浅近解解深旨故谓法如言不殷重故疏约未悟入故名为兼者谓地狱天子闻天鼓说法顿超十地乃是正为今约前身熏种之时故属兼为问彼时闻经不信谤经即堕地狱应属远为何名兼为兼为之根约信向故答地狱天子而有二类一者谤经属远为摄二者戒缦当兼为收故无其失疏借其三乘行布之名等者问为即圆融之行布耶为异圆融之行布耶若异圆融之行布者乃是抗行非圆教义若即圆融之行布者是圆教义应不名借答良以圆教兼具行布正宗圆融十宗之中具德宗故十地之中隐其圆融彰其行布乍观名相似唯行布所名借又解若就真证道唯是圆融若随根宜教道通于行布故上疏云行布是教相施设圆融是理性德用所以名借言权教极果无实事故者斯则X暗用天台意也故下钞云智者虽说四教三教果海处无有实事但就教中施设有果进入位后果即便虗如别教说三贤十地修三贤位则有何修乃至证地更无有别别教十地证境但是圆家住耳即由此义圆教初住自在过地疏权为等者谓佛菩萨权作同类方便为彼故名为权言或在法会而聋盲彰其绝分者以化将作声闻亦显法深故言或示在道而起悟知可逈心者化巳作声闻兼彰法广故疏堕无为坑者言坏善根至贪爱之水等者言曾无厌舍者是知显恶无则无恶必有故涅槃云一阐提人虽复断善犹有佛性若能发心非阐提也问后之所为即前所拣五类非器收拣相违其犹水火若为通会答下疏云其犹棃庶以对于贵贱悬隔以王收人则率土之内莫非王人是以若约普收则一切众生无不具有如来智慧况于二乘无漏因果若校优劣则权教久行菩萨尚不信闻况于二乘二乘上首尚如聋盲况凡夫外道钞欲配前非器令尽者问但配前四何名尽答以少从多故权不乖实故疏谤虽堕恶犹闻历耳终醒悟故等者准下疏释此则益深如来祕密藏经明骂药服之得力骂沈烧以X还香骂佛犹胜供诸外道若尔岂无骂罪骂罪非无今语远益故法华云䟦陀婆罗等骂常不轻千劫堕于阿鼻地狱受大苦恼毕是罪巳还过常不轻菩萨教化涅槃喻以毒涂之鼓欲闻不闻无不死者故菩萨之名趣自闻谤之曰谤尚远益况深信耶况解行耶况证悟耶佛持之者勉思此文疏大海潜流至无不具有如来智慧等者故下疏云所以知佛智遍者无一众生不有本觉与佛体无殊故以上言潜流则以佛智遍他众生今显生生自有故云遍尔此有二意一明无一众生不有则知无性者非众生数谓草木等巳过五性之见二众生在缠之因巳具出缠之果佛故云有如来智慧非但有性后方当成亦非理先智后是知涅槃对昔方便且说有性后学尚为谈有藏无况闻等有果智谁当信者三彼因中之果智即他佛之果智以圆教宗自他因果无二体故不尔此说众生有果何名说佛智耶斯则玄又玄矣非华严宗无有斯理言又破尘出经卷等者下疏又云如来藏经等说有九种喻喻如来藏谓如青莲华在泥水中未出泥水人无贵者又如贫女而怀圣胎如大价宝垢衣所缠如摩尼珠落在深厕如真金像弊衣所覆如菴罗树华实未成亦如稻米在糠糩中如金在矿如像在摸皆是尘中有佛身义钞言被非情者以所被情即非情故者问情即非X情情体既癈何为所被不可非情而为所被纵为所被都无觉智有何益用不可能即情体不癈也体若不癈不名即故答由常即而常不即是故得名非情亦是所被疏前五唯体者问下疏料拣前三重体云然大小诸宗虽通用四法而理不同也准此岂不通理也何云唯体答前五重体本唯事法将后深义料拣前四乃通其理故无有失又问通取所诠体岂不通理答约亲所诠故或以少从多故或以性从相故钞于后三重料拣则前前无后后等者问四通小前七通三乘前八约同教既皆言通应知通大通一乘通别教也若许皆通何云前前无后后耶答不据所料拣教体前无后故但约能料拣义前无后故小乘无后六三乘无后三同教无后二故作是说因论生论问海印炳现体准还源观指论本觉岂同教若作海印定体唯属别教以赞假者可通诸众若作万乘唯目一人疏谓佛语言乃至是谓佛教者问语路一种或是意识或是脣等既非是声何为教体答尅性乃非相从可是故钞正出今之教体等者正出婆沙论体也钞语教异名教等者正理同意语谓语者音声为体故谓言教亦即音声色蕴所摄名是不相应体行蕴所摄名与教言其体条别教何是名问意约X语即教故后答意云语之教故以名为体如云佛子非佛为体但用弟子以为体故镜影由假发者问正理论说麤细俱实云何名假答云但借多尘故名为假非谓虗假或云本计是实未计是假义亦可通疏大乘有三大意同前者小乘前二或单取声或单取名等大乘不尔取声必摄于名等取名等亦摄于声故疏成所引声者圆成实性所引声也钞若因受大种等者谓因第八识执受有情四大种所造之声余二准知言若世所共成等者如次依他圆成遍计三性所发之声也言性圣言者犹正也钞天受非余者谓彼愚人世无录用唯天怜爱方得自存又世间所尊莫过于天世间所贱莫越于愚唿卑贱之愚夫立尊高之天号如唿奴为郎君戏而调之应云咄天汝甚可怜故云天爱作如是说非余有智之人亦作如是说也钞法词二无碍解脱境有差别者法缘名等词缘于声言蕴界处摄亦各有异者声与名等色蕴行蕴声界法界声处法处如次摄故言正理救云等者本计声上屈曲非名句文未计云是言依一切位非自在者依凡夫位非圣人故十地菩萨于一字中显无量名句故言而体非显者自差别义字者X无改转义者理不诠义不可翻译如梵云菩提是名此翻为觉如但云菩是字未有所属之义不可翻译故号不改转也言多剎那声集成一字等者问前一剎那声现在时后一剎那声至现在时前声巳灭如何集成其字今谓通云本质前后互不相见影像连带许同时现故乃集成又解虽非同时随其解心攀前接后假建立故如施火轮实非是轮随心作轮又如佛言昔日鹿王今我身是名句问答准字应知言自共相者局附巳体名自相贯通他义名共相色碍心缘各局巳体故名自相空无我等遍一切故名共相此是体义对复有宽狭对色蕴名共相色处名自相等复有离言带言对乃至极微为共相离言不可说为自相复有增益非增益对此非缘境而有解行贯通多法名为共相现量缘境行离动摇局附本真名为自相复有有作用无作用对如因缘变境有作用名为自相如分别变境无作用名为共相言一扇者现凉凡故二相好者现大人故三根形者现男女故四味者应云盐现食味故应云文现义味故钞显无方理者方犹比也无比道理也或显义体无定方城娑婆一方亦许色等为佛事故不同唯识此方定用音声为佛事故钞七贤四果者三资粮四加行为七贤也预流一来不还阿罗汉四果也言预流者初预圣流故见爱定断修惑不定或一至五前十五心六人名向第十六心见相谛圆六皆名果言一来者依次初果进断修惑一至六品六无间道前五解脱咸名为向第六解脱其心容预得名为果超越初果先伏六七及第八品来登见道前十五心亦名此向第十六心超证此果阙品证初后证一来经义可思但就次第约皆离欲有下三品润一往来欲界生故得名一来超证相从亦复此名言不还者依次二果进断欲惑后之三品三种无间二品解脱咸名为向第三解脱方得名来超前二果先伏九品及上七地六十三品来登见道前十五心名不还向第十六心证不还果证果巳后必不还生欲还圣人色界中有起智本有证得涅槃得名生般色界般申事习力不假加行证得涅槃名无行或超或次或半或全至色究竟证得涅槃名禅定现法乐住十三思法若不思惟即便退失若思惟巳便不退失十四护法作意防护故十五安住平等位不炼不退十六堪能证达故十七不动性是利根无上进对下不退十八慧解脱但断慧障故十九但解脱复断定性故X钞以其被呵者呵其乞食不平等也言置钵欲出者维摩诘问亡绝之理须菩提不知所以舍钵欲出其舍言维摩诘言至即诸法也者令须菩提了言相同幻了幻化同真了自身如化故言一切诸法如幻化相者故叡公云众生如化非有非真不达此者转如车轮解法清凉净无我无人众垢消除如日无云言文字性离无有文字者一云上句标下句释此意云文字真性本离文字之相下句释云无有文字又解长读两次一云文字性离无文字二云文字性离有文字是则有无双遣言即亡言通圆顿意者即言缘生也亡言性空也又即言随顺也亡言得入也言但就教道则可见闻者约真空顿教随顺门也就破相始教俗谛门也言念处者照寂也钞五行相者或取蕴等相应语言或取能说佛菩萨等皆能显义故号于文言一地者资粮加行等二相者自相共相等三作意者七作意四依处者三依处五过患者所毁厌法六胜利者所称赞法七所对治法者谓贪嗔等八能治者谓不净观等略广如名可知疏而作佛事者但为教体摄化生众断恶进善名作佛事钞非言说有性有一切性耶等者非字之上加一莫字其义方显此问意云由能诠言说有性知所X诠一切法有性或不加莫字但是牒世尊言最后耶字疑问之词也佛告下答初答法无其性而有言说遗法也又云下答无有言说遣言也大慧问意言法必相须世尊答意意言法不相须先明无法而有言后明无言而有法是故下结言法不相须也大慧下举事释成也疏既语嘿视瞬皆说者问嘿名为说行相云何复用何法而为教体答由其嘿住令根生解故名为说或取彼人五蕴为体约事相也或取无言真如为体约理性也钞如声是色即二所显影者耳意二识所现影也或说听二识所现影也疏唯本无影者如日舒光新照本法也疏复说五心集现者非是五心法等现但是经历五心影像聚集显现言五心者一率尔心创物遇境都未作解二寻求心推求前境仍犹预故三决定心了知前境生印可故四染净心既识前境作善作恶故五等流心同前善恶后念相续故疏总十二心等者散乱闻经也专注闻经但有八心于行常二字上除率尔寻求二心故言十四相者一云十四人影像相一云是四声相余相依声假建立故钞言其五心初后通六识中三唯意识者法苑云第六具五随意转亦是寻求有希望故不尔此心X应非五摄率尔一念决定未生若非寻求便为大失决定意识既许多时染净自无势力可自引生故果即具有势力缘故有义八地巳上五识自在前后相引亦成染净许七八识前能引后为染净心五何不尔故知五识因亦具五总结之者前六具五心七八各四此中有义五识唯二但有率尔及等流心寻求等中五随生者即等流心许乱生故今据后义故钞云尔言又前三是无记后二通善恶者法苑云瑜伽论说初三心是无记第四五通三性此依因位中容无乱境五识中一与第六识连续生说若在因位境界强胜诸识杂生并生五心皆通三性所摄若无漏位乃得自在一切多善疏唯影无本谓大乘实教至是故圣教唯是众生心中影像者问若尔何故下文说听全收中终教亦具四句或唯说佛心现故等今谓通云彼宗以始同本相尽成佛宁有本质但随妄心变现身说岂非唯影是则能现众生为听所现影佛为说本觉真心体通二故名说听全收也如人梦中一见法师昇座说法自听他说二义得成唯影无本其义亦立又解约自利内证名唯影无本也约利他外现说听全收也疏此前四说至摄众生故者如次圆融行布二义也或全收全拣二义或别教同教二义也X疏说听双存二教齐立者问兴亦影亦本二教条别今此可教其体无殊全此全彼二门双取故云齐立钞唯明始本不二三大攸同而是自心各各修证等者譬如一珠本性明净久埋泥中莹新明净新本无殊轻重之体圆明之相出宝之用一味无差普对多镜一镜磨时至明至净独照无殊体相用三余镜未磨未照其殊华严不尔也磨未磨二镜互入故与前殊问摄境唯心中唯本无影是小乘义何故前文四通小后六唯大乘答唯本无影非唯心义为明四句因便言之故疏云唯本无影谓即小乘不知唯识故即斯义也又问说听全收中既有别教何云前八同教答既无唯字理有何妨疏则随一圣教俱非二心者问二心既泯其教宁存又问心泯教存何言摄境唯心耶答此言泯者非谓落空但约互夺归一心故无前二难疏会缘入实体者立相始教摄相名会缘从性名入实终教缘生无性名会缘入实顿教相尽性现名会缘入实圆教将缘起相由归理性融通名会缘入实义虽通尔正唯始顿疏此方所说十住等十方亦尔即主伴教也者此意就能说之人分所说教成主伴也岂可将说听者教分主伴也例知上文主伴重重极十方而齐唱不关X于听言即眷属教虽不得为主亦是伴类者如因对果亦不为主但得为伴何所以耶以劣对胜故问法法称性何分胜劣答就不坏相化生仪轨故作是说钞譬如书字普入一切事等者如书一切字随目何法皆能目故言而无所住者而作其法无定目故疏海印炳现体者前九为别此一为总摄别归总此定为体如香海之万影咸以香海为体疏诸部论师共惟不受者受者信也纳也疏八真空绝相宗者一收破相始教二摄顿教问何故终前顿后列宗顿前终后答教约成佛迟速终迟在前顿速在后宗摄法宽狭顿狭在前终宽在后又解约无相义正始兼顿故在终前约绝待义唯顿义故在终后疏然此十宗五教互有宽狭等者文义稍隐今略指陈一以经望宗教料拣教宽宗狭一经容有多教一经唯是一宗二以宗教望教料拣一宗全摄多经一教但摄一经少分又解具数多少论宽狭教宽宗教一经容多教一经唯一宗摄经全分论宽狭宗宽教狭一宗全摄于多经一教分摄于经文应举喻云经如一国宗如帝王教如民类一国容有多民唯有一王民类各别不摄全国一王总摄全国思之疏龙树指此为大不思议经者同准此清凉宗中少一大字如无大字拣滥不尽还同贤首答法界缘起X等言义同大字以拣神通解脱等不思议也疏第二品会差别者据文约简摄义渊弘纶综宏纲研覈妙趣也且八十卷圆经浩渺毕在斯门况十万偈具本幽微尽含此处是以钞文控提首尾沤派源流随会会而来意先陈依品品而正文次释蹑前起后历历分星布义天辨趣开宗昭昭兮月临性海遵泣岐悲丝之诲焉敢增华凭争衣折杖之仪叨辉润色类五岳而巘崿何让纤尘同四海以汪洋靡辞滴水昔但讲宣之际于兹尚欲书细今当染翰之时至此难缄狂简不揆庸虗粗伸重释良以余论余经显随宜乎但依一势斯文斯义表称性乎转变多端由是附大疏十例之科判状若星分收圆经一部之真诠形同满月且初本部三分科者肇兴弥天之判终符佛地之文今古同导华梵共禀洎从光统迄至清凉通将一经科为三分妙严品为序分现相品下为正宗法界品内时文殊从善住楼阁出下为流通所以三者慈龙降雨八方先布于密云大圣谈真三世始彰于严事故受之以序分医王治世逢痾必赐于灵丹善逝调根遇器当宣于妙法故受之以正宗天池浩汗派流横亘于四方教海汪洋传竖穷于三际虽本会而周毕贵末叶而叶叶传方然佛日而潜辉令法灯而灯灯续焰故受之以流通罗初中后之三善始末可观列孟仲季之三时寒喧有序且初妙严品为序分者总标六成就显七处之圆宗遍严X三世间为九会之都序以现相品下为正宗者勒五十五卷之宝偈日朗星缠编三十八品琼章连珠贯玉粗衣品次略辨宏纲且由致既彰正宗将阐四十念兴于众海举其问端五重相现于如来将其酬答面门光召于众剎表从佛生眉间光瞩于普贤示说法主降神力而威加震动剎网垂祯祥而应现警策群根地涌妙色之华显谈依果毫出胜音之众彰教佛流为说法之端倪故受之以如来现相品二瑞相弥着法主将宣覩毫光而悬解毗卢之心照法理而亲入藏身之定内观事理外鉴根宜上感佛加下为物轨故受之以普贤三昧品三既入至定感诸佛而赞扬特沐胜缘笃群根而信受陈十方之依报剎海庄严揽十种之因缘世界成就故受之以世界成就品四巳知大觉之通依体同状异未审本师之别剎因净果严庄严无尽一一量等于虗空妙胜难思尘尘遍含于法界故受之以华藏世界品五依报既彰昔因宜显犹根深而果茂若源远而流长修因号威光历事难思佛尅果名遍照庄严无尽方举果人而显因法故受之以毗卢舍那品巳上明所信因果为第一会名举果劝乐生信分也六巳知依报殊胜无量庄严未审正报难思如何圆满乃应物而成身遍百亿四天之下各随宜而立号建百亿万种之名故受之以名号品七普随物欲广说法轮一谛别名一十千四谛通称四百亿故受以四谛八显身智而两X光鉴事之二境境既性相而无碍光必色心而圆融故受之以光明觉品九上四品为所信身语意之三业下三品作能信解行德之三心十首菩萨显解而互相激扬十种甚深彰玄而往复征诘故受之以菩萨问明品十既有正解复须胜行类膏明而相助犹足目而更资历境造修逢缘运观转炼悲智兼济自他故受之以净行品十一妙解既发净行复修得具殊因须获胜德以圆功德而庄严摄四十二位之贤圣以圆力用而建立化二十五有之众生贤首说此故受之以贤首品巳上明第二会十信法门竟十二十信巳周十住将演不动觉树而昇释天其犹澄江者一月共观者三舟随南北而不离中流住中流而常随南北应赴彼根故受之以昇须弥山顶品十三随根缘而如来月现赞佛德而菩萨云臻彰云体而深玄显真空而寥廓故受之以须弥山顶上偈赞品十四感应既交根教相扣明信满而得入正定谈慧深而安住真空故受之以十住品十五总位别行巳彰通修净行宜显历十境之深观运四等之妙心赴十力之真智生不二之胜解初发心时便成正觉故受之以梵行品十六位行既具胜德须谈且明初住之殊功以况后位之胜德强取世喻但量等于虗空若就圆宗寔功齐于种智故受之以初发心功德品十七下贤既满性起中贤说于妙慧明门示于策心胜进故受之以明法品巳上明第三会十住竟十八X十住巳圆将谈十行亦须赴感俯应其根故受之以昇夜摩天宫品十九主既赴感伴必赞扬显行体而深玄依佛智而寥廓故受之以夜摩宫中偈赞品二十由致既彰正宗宜显因修正行位尅中贤故受之以十行品二十一巳圆中贤将趣后位蕴积众行拟将圆回故受之以十无尽藏品巳上明第四会十行竟二十二中贤既具将阐上显示应当根说主赴感故受之以昇兜率天宫品二十三既主伴而咸集伸总别之赞扬显回向之愿门依如来之智海故受之以兜率宫中偈赞品二十四由渐既圆本宗应显分十向而无障无碍回三处而难思议故受之以十回向品上巳明第五会竟二十五三贤具阐十圣宜谈趣佛智而四河同入于天池秀德华而万物齐生于地面类十德之大海德德该通同十德之宝珠德德增胜作菩萨之心阶为如来之智业故受之以十地品第六会竟二十六者因地将满正觉将成建胜进之殊熏立等觉之胜位广辟多门量同法界略伸教义分显深玄光明妙定彻究真源善发神通能生智慧故受之以十定品二十七深定之用至圣至灵妙智之功无拥无障故受之以十通品二十八定力难思神通门议由智极而作本假慧奥而为源故受之以十忍品二十九定通智之三用辨难量等数喻之三门慧心莫测重重校比明等觉而难知一一对量况妙觉而微细阿僧祇为大数之首故受之以阿僧X祇品三十念劫圆融剎那间莫穷边际尘剎该摄极微有无尽普贤略陈指示粗显如来以后剎而倍前时以前劫而为后日故受之以寿量品三十一上就实说无尘不是佛所居指事寄谈有处堪为圣依心故受之以菩萨住处品三十二等觉巳周妙觉应阐明佛德而总超言念显果位而悉扣冲玄故受之以佛不思议法品三十三品身相普周具十莲藏之尘数功业宏廓该三世间之分量故受之以十身相海品三十四海品三十四大相既尔随好更多一一好中有多光明一一光明有多神用破阿鼻之地狱生兜率之天宫三重顿圆十地速满故受之以随好光明功德品上明差别因果次辨平等因果谓因无异果之因果无异果之因交彻而不一因果历然而莫殊因即普贤三行门三十五故受之以普贤行品果即如来之性起三十六故受之以如来出现品上六会修因契果生解分竟三十七上契果而修因该罗六位今摄解而成行融贯一时云兴二百之问掩义天之慧光缾泻二千之酬涨心地之法水处世无染故受之以离世间品第八会竟三十八上辨其行今明其证佛入嚬申之定普现神通众生逝多之林顿证法界故受之以法界本会上来多段总是正宗巳竟后流通者文开五相之异五星炳现于长空义列五位之殊五岳群分于率土良以此之一品大文有二分本末之会筵折因果之法界剖顿渐之证入X辨总别之圆融非顿无以显圆非渐无以阶进非本无以垂末非末无以阶本非人无以证法非法无以成人前明不异渐之顿多门而众人同契此明不异顿之渐一人而历位圆修今托人以修进轨范后徒使大教而弘通法眼无缺故受之以法界末会上来多义不同总是本部三分科竟二问答相属科者或问或征各举千钩之杵或通或答咸鸣万硕之钟三以文从义科者分因果之五周华敷实茂摄文义之九会月皎光辉四前后摄叠科者舍后从前折因源而为异派开总成别分一路而作多歧五前后钩鏁科者或以前而蹑后继武联踪或以后而编前连丝接缕六随品长分科者开无尽之杂华随品长分于十段类莫限之剎海辨处无越于十方七随其本会科者前八各当其一科时会名异后一独开其两段本末自殊八本末大位科者总列六十四之雅会尅果严因别彰五十五之嘉筵依人证法九本末遍収科者总合百二十六之大分法尽幽玄别开三千大千之微尘人皆善友十主伴无尽料者一一会而一一品结通十方一一义而一一文展遍三际既主伴而互遍一一难思若自他之相资重重莫尽科列十审条贯乎五周不紊收归一揆囊括乎四分无参由是七处九会之法苑枝枝森茂十玄六相之义林藂藂蓊郁幸冀良工妙施斤斧钞众等勤精进者故遗教经云汝等比丘昼则勤X心修习善法无令失时初夜后夜亦勿有癈中夜诵经以自消息无以睡眠因缘令一生空过无所得也当念无常之火烧诸世间早求自度勿睡眠也诸烦恼贼常伺杀人甚于怨家安可睡眠不自惊悟烦恼毒蛇睡在汝心譬如黑蛇在室眠当以持戒之钩早併除之眠蛇既出乃可安眠不出而眠是无惭人也惭耻之衣于诸庄严最为第一惭如铁钩能制人非法是故比丘常当惭愧无得暂替若离惭耻则失诸功德有愧之人则有善法若无惭者与诸禽兽无相异也钞地狱门前见一僧云是地藏菩萨乃教诵偈云等者问菩萨具四等心何不普教耶答有缘无缘故业有定不定受苦有益无益故故下疏问菩萨之苦自业所招自心所变云何菩萨而能代耶答通诸代苦有其七义一以苦自妄增悲念故瑜伽四十九云菩萨自胜解行地堕入净胜意乐地时云何超过诸恶趣等此问菩萨云何自离恶趣等此问菩萨云何自离恶趣下答文广意云谓菩萨于世间清净虑巳善集资粮于多苦有情修习哀愍无余思惟由此修习故得哀愍意乐及悲意乐利恶趣有情誓处恶趣如巳舍宅设住恶趣能证菩提亦能忍受为除物苦愿身代受令彼恶业永不现行一切善业常得现行由此悲愿力故一切恶趣诸烦恼品所有麤重于自所依皆得除遣得X入初地释曰约此但有悲愿意乐身不能代由悲决定自获胜益二约菩萨本为利生求法苦行巳名为代后能为物为增上缘亦名代受三约菩萨留惑同事受有苦身为生说法令不造苦因因亡果丧亦名代受四设有众生欲造无间等业菩萨化此不从遂断其命菩萨自受恶趣苦报令彼得免无间大苦名为代受此依梁摄论第十一说涅槃仙预国王亦同此义非唯意乐而巳五由菩萨初修正愿为生受苦至究竟位愿成自在常在恶趣救代众生如地藏菩萨及显庄严王等乃至饥世身意大鱼皆其类也或以光明照触或以神力冥加其事非一六由菩萨此愿契同真如彼众生苦即同如性以同如之愿还潜至即真之苦依此融通亦名代受七由普贤以法界为身一切众生皆是法界即众生受苦常是菩萨故名为代上来七义初但意乐次二但约为增上缘四五二义实能身代六七二义理观融通问若依四五二义应能普代何故犹有众生受苦答此有三义一有缘无缘故与菩萨有缘即可代也二业有定不定故不定者可代三若受苦有益菩萨令受方能究竟得离苦故如父母教子附严师令治如是密益非凡小所知但以圆经略本该十万偈之真宗大疏全文尽一轴之奥致应乐广之伟器备彰九会之诠接如略之煗根唯阐八门之趣今所释者即斯X文也实可谓文布蜀锦行行竞吐于芬芳义贯骊珠句句争呈于焕烂包杂华之法宝类天宫之贤瓶出方广之圣财同龙藏之如意若穷妙旨海墨难书但竭愚诚管毫可尽初解题目控举提纲次释文义又委于妙理后障结束复绾收于大节倣经开初中后善依僧分序正流科故有斯文不徒然矣释兹一疏启彼四门一总叙名意二归敬请加三开章释文四谦赞回向且初总叙名意者总则略而咸周叙则述而不作名乃毗卢教藏意乃普贤心胸麤分四段䫫四海而汪洋细列十门同十山而巘崿标宗体而归法界超言超思欢能诠而属此经具深具广显教主而难思有应一多而无碍彰说仪而周普横竖能所而该通言该本末等天池而能百川旨趣玄微似香海而印万像权小莫测积行菩萨迷遍益顿圆难报含灵速证暂闻暂见熏五智而金刚圆解圆修结十身之妙果文殊示教利喜六千道成毗卢自入嚬呻众海顿证或启明而东庙智海初心或寄位而南求因圆毛孔破妄想之纤尘空空绝迹取佛性之经卷了了分明在一尘而化一生心心无倦经多剎而历多劫念念忘疲结叹宏远者比须弥而横海面高掩群峯方杲日而挂天心光夺众彩感庆逢遇者久沉八苦之巨海怱遇龙舟永坠三觉之高山顿驾仙X鹤感庆再三忻欢千万既抃跃不能阶也非圣贤曷能知之或略释于住题彰五对义之妙理或粗陈于品目显三世间之庄严虽控提于法门分列十段然总叙名意收归一科二归敬请加者归谓归投依托之貌敬请敬处恭之仪请乃祈求之词加乃护助之义以我疏主清凉大师握管临牋祐文布义虑凡情而迷昧恐四魔以侵凌伏圣力以冥资降六通而护祐希无障而无难愿有始而有终言言调契于佛心字字无乖于经意使造解而成观根根顿证于真源令涉有而空念念没同于性海陈制疏之十意广有多文并敬请之三门束归一段三开章释文者初标列于章门如宣开于众库后次第而别释似赐于名珍同画横而填彩先后恒规若铸而发明古今常则文分十段斯辰以尽于八门义列万途此日总收其一会一教起因缘者动须弥之侧实非小缘激巨海而倾摇诚为大事现德山而胜智海理不徒然谈称性而阐通方言无虗发所起虽无胜劣能起自有亲疎随兼正而各殊开因缘而逈异初因十义者应法尔之良观穷晴穷处酬宿因之妙用能遍能常顺根感则中秋玉兔影下印于潭心为教本则晨旦金乌光先临于山顶显果德而依正参融即入无碍彰地位而圆行自在超思难思说胜行也分顿成与X遍成开辟于天地示真法也融理界而事界譬交参于阴阳开因性者或利今而利后胜益难思或得见而得闻殊功叵测剎那成于坚种状若金刚一念生佛家形同王子后缘者依时也竖穷念劫始终延促而相融依处也横遍剎尘染净通局而交彻依主依应超情依定而静乱岂测现相乎瑞应种种说人乎贤圣重重听人则除当根之众会德本则拣化主之昔因依请乃有言念之两殊依加乃具冥显之二异率向多义收归一果咸为教起因缘总辨说经所以二藏教所摄者或藏教而各摄兼正不同或此彼而更收全分有异初藏摄者二藏也随半满字而区分上乘下乘三藏也依宽狭义而辨析具分具全若藏摄于此经有摄不摄若经收于彼藏无收不收后教摄者或华梵而咸同通分十二或古今而各异别辨一多大意离合者离则浅深逈别随草木而千差合则大小攸同本天雨而一味二古今违顺者东土西土之贤师各张教网性宗相宗之英彦互启玄关觉爱则佛言具异如善口之歌音童寿则异自在根似水形之任器牟纤陌延唐印刘乱四人共立于二教南中诸佛光统吉藏多师同建于三门光宅四乘巳分折于权实天台四教复区别于偏圆元晓苑公亦开四类波颇贤首更立五重戒贤则分有空并中道显了三乘智光则开实假与真空终极一X性会了义而及不了总具二门辨性宗而与相宗别有十义三五教开宗者教分五教由断证而不同宗列十宗因浅深而辨异言五教者悟单空而行自利四谛缘生修自利而证俱空三乘五性约幻有而与随缘生佛有异据体空而与不变寂照无差障则一断一切断因则一修一切修果则一成一切成理则一证一切证言十宗者义在下门无繁预叙四总相会通者初通诸教而浅深随缘益物后会化仪而前后逐性开迷三义理分齐者具深具广明一乘而无量乘全拣全收说同教而带别教包四重之法界四序无参摄三重之观门三光不乱会色空之四句不亡具源分理事之十门同一缘起谈十种之玄门总别有异出十重所以德用不同既穷理而尽性又彻果而该因言念不可诠缘牋毫那能载录四教所被根者拣非器也抑挫令其发心彰所为也褒扬令其听受以根对教量自力而有未任以教对根约佛心而无不被所以蟾轮皎洁落影不现于浑池兔魄辉霞流光逈照于浊水轮王髻宝岂赐无功之臣亲友衣珠密与醉卧之客或拣或为良有以焉五教体浅深者能所单双而有异俱舍婆沙体用出没而不同深密唯识或通摄于所诠更兼十义或尽收于能显具足六尘若本影而于对有实有权若说听而全收亦别会缘入实之体或摄末而或显如理X事无碍三门或互存而或于即事事无碍圆音具足于十玄海印禅那教体总归于三昧浅深行布后二正是经宗首尾圆融前八无非教体六宗趣通局者宗谓宗崇而侍主趣谓意旨若子而养亲通谓总通于余教性相师而多同局谓别属于此经古今说而全异翫诸师之各别势若星分仰疏主之孤圆形同月满依一题而用四句至妙至深随一句而列十门难思难议七部类品会部谓部帙或略本而或圆满类谓类或相似而或派流品者篇目不同会者法筵亦异八十卷之极谈难陀翻译十万偈之妙说龙树流传中上二本非阎浮提人所受匿在龙宫普眼一经唯总持菩萨能知空竭海墨同说则遍同类之剎尘不可结集异说则该异类之世界部类难量主伴者重重齐唱眷属者处处别谈圆满者或举一而全收无障无碍或以多而互摄超言超思世亲龙树释经备在于西干灵辨谦之造论盛行于东夏八传译感通者先译传乎有绪使习学者无疑后感应乎垂积令见闻而仰信虽历代而唯二译并补阙而唯四经各奉纶言编入宝藏或翻译而或书写瑞应弥多或读诵而或讲传祯祥难录首习唯识三能变叵究其源次览华严十所因罔穷其邃且挥尘传灯肤受空惭于孟浪操觚翰牍散村实恶于文然承诸徒而劝请劳谦靡遑凭众圣而潜加强陈鄙作傥片言而合理唯愿钩深或大义而违贤真更希摝而巳矣回向偈曰巳得冥加力集成决择文遍熏含识类普入解脱门大方广佛华严经谈玄决择卷第六