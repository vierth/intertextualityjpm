安乐康平室随笔清朱彭寿着卷一余旧撰寿鑫斋丛记四十卷分门隶事大致以征录文献及考证经史词章为主此外随时纪载者或谈近事或溯旧闻或述家风或抒己见兴之所至信笔即书虽雅俗兼陈漫无体例顾其间零星考订稍有发明且于生平身世所经时亦志其雪泥鸿迹凡所缀辑似与渔洋山人诸笔记意趣略同特素不工文固远逊其名章俊语耳爰命儿孙辈别录为卷而以随笔名之安乐康平者为光绪丁未岁除日蒙恩颁赐春条中语谨奉以名室因即取冠简端云己卯秋日彭寿自识时年七十有一吾邑僻处海滨壤地褊小乃人文崛起往往词坛角艺有独出冠时者康熙己未词科彭羡门少宰则为一等一名道光丙戌殿试族父朵山给谏则为一甲一名而道光甲申咸丰己未两次大考翰詹则族祖虹舫阁学与颜雪庐学士亦均以一等一名不次超擢说者谓每科新进士三四百人凡擢大魁者或擅文名或工书法夺标之望尚不难推测而知若鸿博特征词林大考则高才硕学盛集一堂乃竟于名作如林中辄荷九重鉴赏褒然举首众论翕然不可谓非一乡之盛事矣先曾祖司勋公干隆己亥举人辛丑进士选授江西铅山县知县历调彭泽瑞昌迁湖口督捕同知内擢吏部稽勋司员外郎掌验封司印嘉庆十九年卒于京邸所着松乔诗钞见郡邑志及家谱中余尝访求是集里中故老无一见者殆当时未经付梓仅具原稿遭咸丰庚辛间寇乱遂付劫灰矣偶读法梧门祭酒存素堂诗集载有嘉庆辛未岁题朱松乔同年饮酒图诗乃知公寄情杯酌饮量素豪所绘之图度当时题咏者必多名宿惜原图佚无可物色为之怅然今录梧门先生诗于此以存梗概诗云我生不饮酒而好交酒人饮酒苟近道作诗能守真久病笔墨废末由卷轴亲夷宕天地间颓然鸥鸟伦回忆三十年未了平生因东篱野色足南亩农事新君肯携美酒访我河之滨六月荷花开柳阴坐垂纶苇间伴老渔不溷车马尘本朝承明代旧制凡授大学士者必兼一某部尚书然当时任尚书者实别有其人此特兼衔而已至干隆中叶始有管理某部事务名目迨嘉庆间遂垂为定例自觉名实相副官职分明又国初大学士分为三院顺治十六年改四殿二阁十八年仍为三院康熙十年复改四殿三十八年又改三殿二阁至干隆十四年始定为三殿三阁设大学士四员然自三十五年傅文忠恒卒后保和殿不复置员故今惟二殿三阁至授职名称则自康熙以来向无一定是以某殿某阁有时竟无其人而一殿一阁中转有同时数人并授此衔名者嘉庆四年以后始于每殿阁各设一员其名位亦依次递推至今遂相承弗替矣本朝满洲蒙古汉军诸人皆分隶八旗而旗籍亦分次序首镶黄次正黄次正白次正红次镶白次镶红次正蓝次镶蓝凡功臣贵戚多有由下五旗抬入上三旗者至入侍宫廷之领侍卫内大臣亦惟上三旗有之他旗则无本朝未入关以前凡官员世职其名称多与今时不同曰固山额真曰梅勒额真曰承政曰参政曰总兵官曰昂邦章京曰精奇尼哈番曰副将曰梅勒章京曰哈思哈尼哈番曰参将曰游击曰甲喇章京曰阿达哈哈番曰备御曰牛录章京曰拜他喇布勒哈番曰拖沙喇哈番今多有不知其名者文字遇合各有因缘余昔从事举业时窗下所作课艺每篇无不为六比者戊子乡试题为述而不作信而好古余遵文公集注以诗书礼乐易象春秋噼分三比乙未会试题为主忠信复以主忠主信主忠信噼分三比皆获中式盖同中见异阅者较易刮目耳然实非正格凡抡元之作例不取偏锋也命之理微故为圣人所罕言然五行生克似有定理余命中八字五行缺木每值考试遇姓名有木旁者辄蒙赏识如癸未岁试时学使为祁子禾夫子世长禾字从木戊子乡试时房师为杨映村夫子毓俊座师为钱星伯夫子桂森吴勰丞夫子树梅杨字村字桂字森宇树字梅字均从木乙未会试时房师为周少璞夫子树模座师为徐荫轩夫子桐启颖之夫子秀李芍农夫子文田唐春卿夫子景崇树字模字桐字颖字秀字李字均从木而春之盛德亦为木亦奇事也岂五行缺木者必遇木以玉成之耶度星学家必有一说矣文人为士大夫撰墓志传状于生卒年岁最宜详考稍不经意即易传讹犹忆光绪壬辰八月间寿阳祁文恪师世长卒于工部尚书任内时年六十有九实生于道光甲申然旧时所刻乡会试朱卷则皆作乙酉生盖循俗例应试时少填一岁耳迨接讣告乃云生乙酉卒壬辰享寿六十有九以生卒干支与年岁计之殊不相应余心知其误然以无甚关系故往吊时亦未与文恪后裔言及也后读王益吾祭酒虚受堂文集其所撰文恪神道碑则云生乙酉卒壬辰年六十有八殆仍据讣告所载而以年岁推算不合遂减去一岁俾与生卒干支相符然文恪实年则竟遭改削矣恐他人文集中似此者正复不少且所叙生卒干支与年岁不相应者亦往往有之偶阅疑年正续诸录有因年岁不合辄多方引证加以说明者爰举文恪事以破其疑并为当代文人操觚率尔者勖历代官撰诸书今行于世者以宋之太平御览册府元龟太平广记文苑英华为最着然亦不过数种而已我朝稽古右文特命儒臣时勤编纂除平定各地方略专纪一时武功又天禄琳琅石渠宝笈西清古鉴之类专记内府储藏书籍字画金石诸品兹不胪列外其最称精要者如于经义则有周易折中二十二卷书经传说汇纂二十四卷诗经传说汇纂二十二卷春秋传说汇纂三十八卷周官义疏四十八卷仪礼义疏四十八卷礼记义疏八十二卷于乐律则有律吕正义五卷于字书则有康熙字典四十二卷西域同文志二十四卷清文鉴三十三卷于音韵则有音韵阐微十八卷于正史则有明史三百三十六卷于编年则有御批通鉴辑览一百十九卷于史事提要则有历代纪事年表一百卷于历代通制则有续通典一百四十四卷续通志五百二十七卷续文献通考二百五十二卷于地理总志则有大清一统志五百卷于地理分志则有各省通志西域图志五十二卷日下旧闻考一百六十卷于本朝制度则有皇朝通典一百卷皇朝通志二百卷皇朝文献通考二百六十六卷大清会典图说事例若干卷大清通礼五十四卷皇朝礼器图式二十八卷于经籍目录则有四库全书总目提要二百卷于名物谱录则有广群芳谱一百卷于理学则有性理精义十二卷于农政则有授时通考七十八卷于医学则有医宗金鉴九十卷于算学则有数理蕴五十三卷历象考成四十二卷仪象考成三十二卷于术数则有协纪辨方书三十六卷于艺术则有佩文斋书画谱一百卷于类书则有渊鉴类函四百五十卷分类字锦六十四卷子史精华一百六十卷佩文韵府四百四十四卷骈字类编二百四十卷于编辑总集文则有历代赋汇一百八十四卷皇清文颖一百二十四卷全唐文一千卷诗则有全唐诗九百卷全金诗七十卷佩文斋咏物诗选四百八十六卷题画诗类一百二十卷词则有历代诗余一百二十卷于诗文选本则有古文渊鉴六十四卷御选唐诗三十五卷宋诗七十八卷金诗二十五卷元诗八十一卷明诗一百二十八卷唐宋文醇五十八卷唐宋诗醇四十七卷皆经诸名手上秉圣裁精心撰述不独嘉惠多士且将昭示方来鉅制鸿篇洵为前代所未有者矣又按读书一事古难今易本朝诸先正最好着为后人省心省力之书如于经学家着作则有朱彝尊经义考三百卷于经学家师承则有毕沅传经表一卷通经表一卷江藩国朝汉学师承记八卷经师经义目录一卷于经部唐以前佚书则有马国翰玉函山房丛书内所辑经编于历代礼制则有秦蕙田五礼通考二百六十二卷于古书字义则有阮元经籍纂诂一百六卷王引之经传释词十卷于小学家着作则有谢启昆小学考五十卷于检查说文诸字则有黎永椿说文通检十四卷于史部唐以前佚书则有马国翰玉函山房丛书内所辑史编于史事提要则有齐召南历代帝王年表三卷阮福明年表一卷于宋元明史事编年则有毕沅续资治通鉴二百二十卷夏燮明通鉴一百卷于本朝大事编年则有近人王先谦十朝东华录六百二十四卷于本朝名人事迹则有钱仪吉碑传集一百六十四卷李元度先正事略六十卷李桓耆献类征七百二十卷于检查正史诸人姓名则有汪辉祖史姓韵编六十四卷于历代庙谥世次元号讳字则有陆费墀帝王庙谥年讳谱一卷于历代所讳诸字则有黄本骥避讳录五卷于历代统系则有段承基历代统纪表十三卷于历代纪元则有叶维庚纪元通考十二卷于历代年岁甲子则有李兆洛纪元编三卷于历代每月朔闰则有汪曰桢长术辑要十卷于古今人生卒年岁则有钱大昕疑年录四卷吴修续疑年录四卷钱椒补疑年录四卷陆心源三续疑年录十卷于正史中补撰职官诸表则有万斯同历代史表五十九卷于正史中补撰各志则有钱仪吉晋兵志一卷郝懿行宋书刑法志一卷食货志一卷洪亮吉三国疆域志二卷东晋疆域志四卷十六国疆域志十六卷洪孙梁疆域志四卷钱大昕元史氏族志三卷侯康后汉艺文志四卷三国艺文志四卷倪辽金元三史艺文志一卷钱大昕元史艺文志四卷于历代封爵谥法则有沈炳震廿一史四谱内封爵谱二十四卷谥法谱十六卷于历代郡邑地名则有陈芳绩历代地理沿革表四十七卷李兆洛历代地理志韵编今释二十卷于本朝府厅州县地名则有李兆洛皇朝舆地韵编二卷于本朝外藩部落则有祁韵士皇朝藩部要略十八卷表四卷于本朝舆地全图则有胡林翼大清中外壹统舆图三十二卷于考订前人伪撰各书则有姚际恒古今伪书考一卷于金石文字则有王昶金石萃编一百六十卷陆耀金石续编二十二卷陆心源金石粹编续三百卷于碑刻目录则有孙星衍寰宇访碑录十二卷赵之谦补寰宇访碑录五卷于金石学家姓名着作则有李遇孙金石学录五卷陆心源金石学录补四卷于子部唐以前佚书则有马国翰玉函山房丛书内所辑子编于理学家宗派言行则有全祖望宋元学案一百卷黄宗羲明儒学案六十二卷江藩国朝宋学渊源记二卷唐鉴国朝学案小识十五卷于算学家姓名着作则有阮元畴人传四十六卷罗士琳续畴人传六卷诸可宝畴人传三编七卷于编辑诗文总集则有严可均全上古秦汉三国六朝先唐文七百四十六卷陆心源唐文拾遗八十卷唐文续拾十六卷李调元全五代诗一百卷吴之振宋诗钞一百六卷厉鹗宋诗纪事一百卷曹廷栋宋百家诗存二十卷陆心源宋诗纪事补遗一百卷张金吾金文最六十卷顾嗣立元诗选一百十一卷癸集十卷黄宗羲明文海四百八十二卷朱彝尊明诗综一百卷王昶湖海文传七十五卷姚椿国朝文录八十二卷沈德潜国朝诗别裁集三十二卷王昶湖海诗传四十六卷张维屏诗人征略六十卷二编六十四卷以上各种皆竭累年之精力详稽博考而后成者南皮张孝达年丈谓前人甚苦后人甚乐诸公作室我辈居之诸公制器我辈用之士生今日真可不费无益之精神信通论也本朝人所刻之书以康熙间最为工整至当时钦定诸籍其雕本尤极精良然大都出自臣工输赀承办如全唐诗则为通政使曹寅所刻历代赋汇则为詹事府詹事陈元龙所刻佩文斋咏物诗选则为翰林院编修高舆所刻历代题画诗类则为翰林院编修陈邦彦所刻历代诗馀则为司经局洗马王奕清所刻佩文斋书画谱则为候补主事王世绳等数人所刻御批通鉴纲目则为吏部尚书宋荦所刻佩文斋广群芳谱则为河南道监察御史刘灏所刻全金诗则为内阁中书郭元钅于所刻历代纪事年表则为翰林院检讨马豫所刻康熙字典则为翰林院侍读陈世倌所刻盖其时士大夫中皆以校刻天府秘笈列名简末为荣故多有竭诚报效者自干隆以后凡奉敕编纂书籍始无不由内府刊行矣汪龙庄先生辉祖史姓韵编一书为检阅史传人名而作因姓觅卷最为简便于读史者获益良多惜诸史中附见之人或列或否尚未赅备倘得承学之士于纪传表志中诸人逐一补遗凡有姓名者悉数标举毫无漏佚俾考古者皆可依姓寻求知其出处岂非尽善哉又按此书排纂经年具见良工心苦第卷帙既富其中疏舛之处自所不免如隋书之吐万绪本属复姓而韵编则列为吐姓明史何孟春传中所称慎元正本为杨慎王元正二人而韵编以为元正姓慎列入慎姓中崔桐叶桂章二人一为姓崔名桐一为姓叶名桂章而韵编则以崔桐叶为一人桂章为一人均属非是又户部郎中栗登实为粟登今明史中误粟为栗韵编因之亦是失考海宁陈干斋相国元龙以顺治壬辰十月二十九日生而其子翰林院编修邦直则生于康熙某年十月二十九日桐城张衡臣相国廷玉以康熙壬子九月初九日生而其子内阁学士若霭则生于康熙癸巳九月初九日归安赵竺泉侍郎炳言以干隆庚子十二月二十一日生而其子福建粮道景贤则生于道光壬午十二月二十一日悬弧称庆父子同在一朝洵佳话也京署各官最重资格其中若翰林若御史以及内阁中书军机章京吏部礼部司员对于同僚之先进者不论年齿皆称为前辈初谒时必具红白柬三分登堂拜见执礼惟谨至其他各署则但以同辈相称矣古人行文每工于写景如李陵答苏武书云凉秋九月塞外草衰夜不能寐侧耳远听胡笳互动牧马悲鸣吟啸成群边声四起邱迟与陈伯之书云暮春三月江南草长杂花生树群莺乱飞皆止寥寥数语而塞北气象之惨江南风物之美使读之者便如身入境中真写生妙手也宋司马文正集颜太初杂文序曰观其后车诗则不忘鉴戒矣观其逸党诗则礼义不坏矣观其哭友人诗则酷吏愧心矣观其同州题名记则守长知弊政矣观其望仙驿记则守长不事厨传矣周行己浮集跋秦玺文曰是尝去诗书以愚百姓者乎是尝听赵高以立胡亥者乎是尝杀公子扶苏与蒙恬乎是尝教其君严督责而安恣睢者乎文中皆作排偶句章法甚新汉枚乘创为七发后之人仿其体者甚众然自文选所数篇外其余唐以前人所作率皆遗佚故多有不知其篇名者按后汉傅毅有七激刘广世有七兴崔る有七依李尤有七款桓麟有七说崔琦有七蠲张衡有七辩刘梁有七举马融有七厉桓彬有七设王粲有七释徐有七喻魏曹植有七启杨氏有七训刘劭有七华傅巽有七诲晋陆机有七征又有七羡张协有七命傅玄有七谟又有七林湛方生有七欢宋颜延之有七绎齐萧子良有宾僚七要梁简文帝有七励昭明太子萧统有七契某氏有七召萧子范有七诱今汇记于此以备读者便于检寻焉宋周密所编绝妙好词于词选中最为精本干隆初查为仁厉鹗同为笺注每遇词中警句特引元人陆辅之所撰词旨一一标出以示学者用意甚善第周氏所选仅为南宋人词兹于李唐五代以迄两宋凡属词中警句择其尤佳者汇记于此以资讽诵犹诗家摘句图列也唐李白词平林漠漠烟如织寒山一带伤心碧暝色入高楼有入楼上愁乐游原上清秋节咸阳古道音尘绝音尘绝西风残照汉家陵阙张志和词西塞山前白鹭飞桃花流水鳜鱼肥青箬笠绿蓑衣斜风细雨不须归温庭筠词月孤明风又起杏花稀八行书千里梦雁南飞花落子规啼绿窗残梦迷相忆梦难成背窗灯半明梧桐树三更雨不道离情正苦一叶叶一声声空阶滴到明皇甫松词梦见秣陵惆怅事桃花飞絮满江城双髻坐吹笙吕岩词明月斜秋风冷今夜故人来不来教人立尽梧桐影五代唐庄宗词如梦如梦残月落花烟重南唐嗣主词细雨梦回鸡塞远小楼吹彻玉笙寒风里落花谁是主思悠悠南唐后主词深院静小庭空断续寒砧断续风无奈夜长人不寐数声和月到帘栊子规啼月小楼西小楼昨夜又东风故国不堪回首月明中问君能有几多愁恰似一江春水向东流帘外雨潺潺春意阑珊罗衾不耐五更寒梦里不知身是客一晌贪欢独自莫凭栏无限江山别时容易见时难流水落花春去也天上人间一桁珠帘闲不卷终日谁来林花谢了春红太匆匆无奈朝来寒雨晚来风无言独上西楼月如钩寂寞梧桐深院锁清秋韦庄词残月出门时美人和泪辞劝我早归家绿窗人似花夜夜绿窗风雨断肠君信否毛熙震词正是销魂时节东风满树花飞李词残日照平芜双双飞鹧鸪冯延己词风乍起吹皱一池春水六曲阑干偎碧树杨柳风轻展尽黄金缕谁把钿筝移玉柱穿帘燕子双飞去满眼游丝兼落絮红杏开时一霎清明雨浓睡觉来莺乱语惊残好梦无寻处砌下落花风起罗衣特地春寒惆怅墙东一树樱桃带雨红日暮疏钟双燕归来画阁中残灯和烬闭朱栊人语隔屏风石城花雨倚江楼波上木兰舟宋王禹词水村渔市一缕孤烟细寇准词波渺渺柳依依孤村芳草远斜日杏花飞江南春尽离肠断满汀洲人未归晏殊词一场愁梦酒醒时斜阳却照深深院夕阳西下几时回无可奈何花落去似曾相识燕归来楼头残梦五更钟花外离愁三月雨范仲淹词年年今夜月华如练长是人千里碧云天红叶地秋色连波波上含烟翠山映斜阳天接水芳草无情更在斜阳外宋祁词红杏枝头春意闹欧阳修词平芜尽处是春山行人更在春山外庭院深深深几许杨柳堆烟帘幕无重数玉勒雕鞍游冶处楼高不见章台路雨横风狂三月暮门掩黄昏无计留春住泪眼问花花不语乱红飞过秋千去张先词云破月来花弄影风不定人初静明日落红应满径中庭月色正清明无数杨花过无影那堪更被明月隔墙送过秋千影柳永词渐霜风凄紧关河冷落残照当楼今宵酒醒何处杨柳岸晓风残月司马光词笙歌散后酒初醒深院月明人静王安石词六朝旧事如流水但寒烟衰草凝绿苏轼词缺月挂疏桐漏断人初静时有幽人独往来缥缈孤鸿影惊起却回头有恨无人省拣尽寒枝不肯栖寂寞沙洲冷春色三分二分尘土一分流水我欲乘风归去又恐琼楼玉宇高处不胜寒王诜词海棠开后燕子来时黄昏庭院晏几道词落花人独立微雨燕双飞秦观词杜鹃声里斜阳暮斜阳外寒鸦数点流水绕孤村疏烟淡日寂寞下芜城飞絮落花时候一登楼萋萋芳草忆王孙柳外楼高空断魂杜宇声声不忍闻欲黄昏雨打梨花深闭门试问海棠花昨夜开多少自在飞花轻似梦无边丝雨细如愁宝帘间挂小银钩回首回首绕岸夕阳疏柳无绪无绪帘外五更风雨依旧依旧人与绿杨俱瘦黄庭坚词杏花零落燕泥香贺铸词一川烟草满城风絮梅子黄时雨楼角红绡一缕霞淡黄杨柳带栖鸦玉人和月折梅花赵令词残杏枝头花几许啼红止恨清明雨张耒词芳草有情夕阳无语雁横南浦人倚西楼张舜民词不是渭城西去客休唱阳关回首夕阳红尽处应是长安王词海棠未雨梨花先雪一半春休刘泾词莫把珠帘垂下妨他双燕归来周邦彦词雁背夕阳红欲暮兔葵燕麦向斜阳影与人齐曹组词人静人静风弄一枝花影徐伸词雁足不来马蹄难去门掩一庭芳景陈克词蝴蝶上阶飞风帘自在垂几处簸钱声绿窗春梦醒帘外落花飞不得东风无气力陈与义词长沟流月去无声杏花疏影里吹笛到天明赵长卿词怀家寒食夜中酒落花天辛弃疾词休去倚危栏斜阳正在烟柳断肠处张孝祥词寒光亭下水如天飞起沙鸥一片范成大词花影吹笙满地淡黄月韩元吉词东风着意先上小桃枝刘过词一枕新凉眠客舍听梧桐疏雨秋风颤赵彦端词波底夕阳红湿杨炎词门外马嘶人去后乱红不管花消瘦谢懋词东风杨柳碧毵毵燕子不归花有恨小院春寒归梦已随芳草绿先到江南洪咨夔词海棠影下子规声里立尽黄昏刘翰词惊起半帘幽梦小窗淡月啼鸦姜夔词千树压西湖寒碧二十四桥仍在波心荡冷月无声日暮望高城不见只见乱山无数刘仙伦词一般离思两销魂马上黄昏楼上黄昏孙惟信词絮飞春尽天远书沈日长人瘦史达祖词临断岸新绿生时是落红带愁流去记当日门掩梨花翦灯深夜语红楼归晚看足柳昏花暝王词春在卖花声里韩词试花霏雨湿春晴李石词烟柳疏疏人悄悄画楼风外吹笙倚阑闻唤小红声薰香临欲睡玉漏已三更坐待不来来又去一方明月中庭粉墙东畔小桥横起来花影下扇子扑流萤罗椅词何处销魂初三夜月第四桥春周晋词一砚梨花雨薄幸东风薄情游子薄命佳人李肩吾词叮咛记取儿家碧云隐映红霞直下小桥流水门前一树桃花黄升词又是羊车过也月明花落黄昏吴文英词帘半卷带黄花人在小楼玉奴最晚嫁东风来结梨花幽梦赵闻礼词珠帘卷上还重下怕东风吹散歌声丁宥词小楼一线斜阳影杨恢词都将千里芳心十年幽梦分付与一声啼赵淇词春在阑干咫尺李彭老词明年今夜玉尊知醉何处李莱老词归醉夜堂歌舞月拚却春眠张炎词写不成书只寄得相思一点老柳官河斜阳古道风定波犹直周密词花深深处柳阴阴处一片笙歌王沂孙词一掬春情斜月杏花屋一室秋灯一庭秋雨更一声秋雁赵与仁词昨宵风雨凉到木樨屏李清照词知否知否应是绿肥红瘦帘卷西风人似黄花瘦朱淑真词满院落花帘不卷断肠芳草远郦文妻孙氏词花深深一钩罗袜行花阴行花阴闲将柳带试结同心日边消息空沈沈画眉楼上愁登临愁登临海棠开后望到如今卷二历代诗文选本以干隆三年及十五年御选唐宋文醇诗醇最为精粹而评点用诸色套印尤为清朗豁目文醇之例圣祖御评用黄色高宗御评及圈点用朱色诸家品题及考证事迹则用蓝色诗醇之例高宗御评及圈点用朱色诸家品题用蓝色考证事迹用绿色余所藏内府原刻本均如是识别惟读四库总目文醇提要则云前人评跋有所发明及姓名事迹有资考证者各以紫色绿色分系于末所称紫绿二色于原印蓝色及诗醇中凡例所举者似觉两歧岂修四库时别钞一部入录特改用紫色绿色故与原书不符耶疑不能明安得瞻览阁本一考其异同焉文人好为游戏有特镌印章以自表异者干隆中兴化郑板桥大令尝刻一印云康熙秀才雍正举人干隆进士近时会稽李莼客侍御亦有一印云道光庚戌茂才咸丰庚申明经同治庚午举人光绪庚辰进士临桂王幼霞给谏官内阁侍读时亦有一印云三品服四品阶五品秩六品俸皆奇巧可喜光绪戊寅秋先大夫权两淮刘庄场大使事刘庄一名云溪界兴化东台两邑间地僻民贫一数千户之市镇而已境有紫云山寺颇为兴东名胜刘地固无山其寺盖于高阜处建筑循石坡迤逦而上故以山名楼阁崇闳结构精雅每值岁首香火极盛余时甫十岁随侍任所暇辄与吾兄旭辰偕署中诸幕客前往游览住持名云峰者六十许老僧也瀹茗延宾清谈娓娓春秋佳日或具素馔招宴山厨菰饭芹羹别饶风味迨辛巳春先大夫御篆后移居东台遂无缘再至矣越十余年余成进士而旭兄亦已登乡荐先大夫因制扁额托旧时绅士悬供佛殿以答神庥辛丑秋余为云溪杂咏诗十二首其一云紫云山寺倚晴空小市人烟一望中好是夕阳西下候亭亭楼阁半山红每一讽咏觉旧游情景如在目前本朝自干嘉以来得鼎甲者其出身以内阁中书及各部小京官居多论者谓此二官于登第为最利此不揣其本之说也中书除进士授职及举贡捐纳者外余则为举人考取或召试特用人员各部小京官系由各省拔贡朝考一等始用此职膺是选者大都工于书法或当时知名之士既登朝籍遇事更得风气之先而殿试读卷诸大臣或为旧时座师或为本署长官或为同乡老辈赏识有素故此中遇合亦非偶然余官内阁凡十八年自庚寅五月由举人入为中书至甲午以襄校平定回苗各匪方略书成议叙蒙恩以侍读遇缺即补并赏加四品衔迨乙未会试中式时适已南旋省亲遂于戊戌补行殿试后呈请仍归侍读原班然殿试甲第则为二甲第十一名故当时颇有以不获鼎甲为余惜者兹于历科鼎甲及传胪之曾官中书或小京官者汇记之以志盛事雍正癸丑科榜眼田志勤干隆丙辰科状元金德瑛丁巳科榜眼林枝春己未科榜眼涂逢震探花秦勇均壬戌科探花汤大绅乙丑科状元钱维城探花王际华戊辰科状元梁国治壬申科探花卢文召甲戌科状元庄培因探花倪承宽丁丑科榜眼梅立本庚辰科状元毕沅榜眼诸重光辛巳科榜眼胡高望探花赵翼传胪蒋雍植癸未科榜眼沈初探花韦谦恒丙戌科传胪陆费墀辛卯科状元黄轩壬辰科状元金榜乙未科状元吴锡龄榜眼汪镛探花沈清藻戊戌科状元戴衢亨探花孙希旦传胪邵自昌庚子科传胪关槐辛丑科探花汪学金丁未科探花董教增嘉庆己未科状元姚文田乙丑科探花何凌汉甲戌科状元龙汝言传胪裘元善丁丑科状元吴其浚庚辰科榜眼许乃普道光壬午科传胪陈嘉树丙戌科状元朱昌颐壬辰科传胪赵德辛丑科状元龙启瑞乙巳科探花吴福年丁未科状元张之万榜眼袁续懋咸丰癸丑科传胪黄钰丙辰科状元翁同榜眼孙毓汶己未科榜眼孙念祖同治癸亥科榜眼龚承钧乙丑科榜眼于建章戊辰科探花王文在甲戌科探花黄贻楫光绪丙子科状元曹鸿勋榜眼王赓荣传胪吴树梅丁丑科状元王仁堪榜眼余联沅探花朱赓庚辰科状元黄思永传胪戴彬元庚寅科状元吴鲁榜眼文廷式壬辰科状元刘福姚探花陈伯陶甲午科传胪吴筠孙甲辰科榜眼朱汝珍传胪张启后文人造句喜用骈字而以风雨二字相对举者则书中所见为最多如凄风苦雨焱风暴雨时雨飘风飘风暴雨柔风甘雨飘风骤雨甚风疾雨飘风冻雨友风子雨暴雨疾风风伯雨师疾风淋雨烈风澍雨迅风疾雨别风淮雨列风淫雨大风疾雨扶风冻雨春风夏雨驰风骋雨乘风驾雨震风凌雨祥风时雨烈风迅雨风毛雨血祥风甘雨时风嘉雨冲风沐雨条风祥雨风嗥雨啸浴雨排风风除雨攘候雨占风风惊雨骤时雨凉风炎风暑雨征风召雨上雨旁风盲风怪雨怪风剧雨狂风勐雨风调雨顺息风收雨飘风急雨骤雨狂风和风甘雨天风海雨横风疾雨教雨化风以及诗词中沐雨栉风阑风伏雨因风托雨斜风细雨松雨蒲风凉风暮雨雨打风摧狂风急雨草风沙雨风吹雨打仁风膏雨急雨寒风啸雨吟风雨桧风篁雨拖风细风斜雨雨横风狂风豪雨横洗雨吹风小雨轻风雨叶风花怪雨腥风江风海雨蛮风蜒雨唿风唤雨恩风惠雨雨疏风骤雨剩风残收风拾雨残风剩雨风知雨觉雨卧风餐冷雨凄风十风五雨雨剥风摧风驱雨压松风桧雨绿风毛雨顿两颠风雄风豪雨雨丝风片之类虽错综变化造句各有不同而以两字相对举固同一用法焉辽僧行均所撰龙龛手鉴多收佛书俗字干隆中修四库书目时以辽人着作颇罕故于小学类字书中特为着录然其书殊鲜刻本惟江都汪氏正谊斋丛书中有之字体宽大最为豁目第卷四下有巾部所载巾巾巾六字实为之讹盖巾字下垂字上仰字形相近遂尔颠倒误刻且巾部已见卷一下之平声不应重出此入入声当为部无疑特汪氏书为陈明经逢衡督刻明经素称博洽何以当时竟未校正浏览所及因记此以订其误吾浙人擢大魁者前明时共得二十人至我朝则以顺治乙未科鄞县史大成开其先嗣历康熙雍正干隆嘉庆道光以及咸丰皆绵延弗绝自钟骏声后同治一朝无人继起是以余幼时即闻有始于史终于钟之谣迨官京师亲见乡人之及第者尚有光绪壬辰科榜眼钱塘吴士鉴乙未科榜眼黄岩喻长霖戊戌科探花德清俞陛云窃意后起多英他日必有膺首选者讵甲辰后科举停止不复举行而始终之说竟成谶语矣我国自光绪甲午及庚子两遭外侮后谋国者亟思练兵以图自强二十九年癸卯十月十六日内阁奉上谕前因各直省军制操法器械未能一律迭经降旨饬下各督抚认真讲求训练以期划一乃历时既久尚少成效必须于京师特设总汇之处随时考查督练以期整齐而重戎政着派庆亲王奕总理练兵事务袁世凯近在北洋着派充会办练兵大臣并着铁良襄同办理该王大臣等受恩深重务当任劳任怨认真筹办以副朝廷力图自强之至意其应办事宜着该王大臣等随时妥议具奏等因旋经简派徐世昌为练兵处提调直隶即补道刘永庆充军政司正使直隶补用道段祺瑞充军令司正使候选道王士珍充军学司正使并以陆嘉为军政司副使冯国璋为军令司副使陆建章为军学司副使乃觅得东安门外锡拉胡同房屋为练兵处公廨余时奉先大夫讳居京养母方佐铁公保定军幕承办奏牍是年九月铁公衔命赴日本国参观明治三十六年特别大演习曾命余偕行记录东游各事至是因调余至处派充文案委员开办伊始事务殷烦余旧居宣武门外米市胡同以往返较远即下榻公廨中昕夕从公日不暇给凡营制饷章军规军礼及冠服之区别舆图之测绘旗章之制造服装之筹备并各项学堂之设立各国学生之派遣与夫军人任职补官等各种章程规则以次拟订陆续奏准施行先后在近畿编练六镇并令直省各设督练公所按照奏定章制于防营绿营外添练新军每镇成后先派大员前往校阅复于每年秋间择地举行大操一次在各镇内抽调步马炮工各队编合成军分作南北两军攻守之势借以练习战略焉乙巳五月徐公由兵部侍郎入值枢府遂与铁公同为会办练兵事宜提调一席以同事寿勋充任而三司正副使亦先后均有迁调因以王英楷署军政司正使王士珍署军令司正使冯国璋为军学司正使姚锡光署军政司副使哈汉章署军令司副使良弼为军学司副使迨丙午秋京外官制大加改革九月二十日奉谕兵部着改为陆军部以练兵处太仆寺并入应行设立之海军部军咨府未设以前均暂归陆军部办理等因以铁公为尚书寿勋为左侍郎荫昌为右侍郎铁公乃命姚副使锡光及余接办练兵处提调事宜以资结束并令筹拟陆军部职掌及设置员司各缺一切详细章程顾兵部承办之事皆本则例及中枢政考等书旧制昭垂不容废止太仆寺所司牧厂于孳生均齐等事亦具有成规若练兵处则事皆创办又军政等司分设各科监督俱以出洋留学陆军之毕业生任之其余各员亦皆出自武备等学堂者一切经画大都参考东西各国兵制于部寺事务两不相谋合文武新旧各员荟萃一堂颇难融洽调和配置煞费经营至丁未夏始将本部及附设之军咨处海军处官制与现行办法会同军机处奏定六月十二日余蒙恩补授陆军部右丞旋于七月间迁入铁狮子胡同新署办公所有兵部太仆寺练兵处人员皆按照所司新旧事宜酌量任用分别位置宣统己酉春余擢署左丞逾年补实每届东西洋留学陆军各生回国在部举行毕业考试时余辄为监试官至庚戌十一月陆军部又奏改官制废去尚书侍郎名目改为陆军大臣及副大臣各一员并裁撤左右丞左右参议各缺余奉命以三品京堂及交涉使提学使提法使候补遂自此不与闻军事矣综计练兵处之设前后不足四年然时虽不久而当时新军制度悉由处订定颁行各省视之均奉为金科玉律即其后时有增损顾根基所树终未能出其范围时事变迁恐日久将有不知此项机关之建置者因略记其本末俾后之研究国故者庶有所考云宋欧阳文忠两娶薛简肃女事见合璧事类至三娶为同胞姊妹者则固未之前闻余元配金夫人为鸳湖子羲先生次女光绪乙酉来归越十七年辛丑病殁乙巳春娶公之四女逾年遽卒丁未秋复娶公之五女未及一年又卒谓无缘耶何相继作合谓有缘耶何不久分离此诚事之不可解者偶阅太仓钱伯瑜中丞宝琛自订颐寿老人年谱知中丞始娶昆山陈君世和第三女继配为第六女再继为第八女皆不数年俱卒乃叹天下事无独有偶如此上海制造局之设始于同治六年厥后随时扩充规模极为宏敞惜所制军械尚未尽善而地居商埠尤有慢藏诲盗之虞光绪三十年湖广总督张公会同两江总督魏公奏请移建新厂朝廷以事体重大特命铁宝臣侍郎前往各地详细查勘覆奏一折余实司之第此等折件向不发钞故外间无由得见辛亥春忽于故纸堆中发见当时手拟底稿因录存以志爪痕奏为遵旨查明江南制造局厂应否移建各情形据实覆陈恭折仰祈圣鉴事窃奴才前在保定练兵营次承准军机大臣字寄光绪三十年六月初五日奉上谕前据张之洞等奏江南制造局移建新厂一折制造局厂关系紧要究竟应否移建地方是否合宜枪炮诸制若何尽利着派铁良前往各该处详细考求通盘筹画据实复奏等因钦此仰见朝廷于扩张武备之中寓郑重精洋之意钦服莫名奴才于上年七月间陛辞请训后取道天津乘轮赴沪即连日率同随带各员至江南制造总局及龙华镇分局逐一履勘详加考察嗣奴才赴苏州调查款项复留员在该处将所制枪炮及造械各机器分别检验旋于十一十二月间先后赴安徽湾及江西萍乡地方照原奏议设新厂之处陟降原亲历数过谨将所查详细情形敬为我皇太后皇上陈之查江南制造局自同治四年五月在上海虹口地方购得洋人机器铁厂一座修造轮船枪炮至六年夏始于高昌庙地方购地移设新厂计先后造成机器厂汽炉厂木工厂铸铜铁厂熟铁厂洋枪楼库房煤栈工务厅文案房轮船厂船坞等处厂屋八年添设汽锤厂又另建枪厂专造来福枪枝并将城内广方言馆移入局中兼管十三年于局西十里外之龙华镇设黑药厂制造黑色火药光绪初年因原设汽炉厂地不敷用复设法扩充改为锅炉厂又于龙华镇设枪子厂制造来福林明敦马梯尼黎意格林各项枪子四年改汽锤厂为炮厂仿造英国阿姆斯脱郎后膛炮位五年设炮弹厂雇用洋匠仿造各种开花实心炮弹七年立炮队营并创设水雷厂十一年停造轮船专修南北洋兵轮十六年购办炼钢机炉拓地建厂试炼枪管炮胚及各种钢料十七年改造快利枪并添造各种快炮十九年仿造栗色无烟两种火药二十四年创设工艺学堂二十七年加造新式快炮并停造快利枪专造小口径新毛瑟枪三十年以黑药栗药造存颇多暂行停造并因筹办铜元将炮弹厂机器并入他厂腾出厂房以备铸钱此前后因革损益之大略情形也综计该局开办垂四十年缔造扩充规模甚大惜该厂所有机器新旧羼杂大都不甚齐全其中因年久而损坏者有之因省费而缺少者有之即如枪厂各机本系昔年所造来福枪之件嗣改造林明敦枪又改造快利枪现又改造小口径毛瑟枪均就原机陆续凑配从权改用其大小有不合者则兼以人工锉磨所用工匠又皆未经教练不过仿照洋式以意为之以致所出之械一经逐件拆卸厚薄宽窄互有参差彼此不能调换而局中自总办以至员司人等亦无精通制造之学于制就之枪炮弹药等项其是否合用并不详加验视分别良苦以定去留但造成后即盛箱发用奴才此次派员将该厂所造之械整件零件逐细考察疵累甚多以如此鉅厂岁糜经费一百四十万金而各械无一完善者殊为可惜至于员司之冗滥工作之宕延各物购价之浮开各厂用料之虚耗种种积弊又复不一而足而该处又为江海要冲吴淞口内外各国兵轮不时萃集上年该督臣原奏曾有慢藏之害岌岌堪虞等语绸缪未雨具见深谋夫旧机欠利旧法未良尚不难添购新机整顿办法至旧地弗善而欲求深邃之所臻稳固之方则该厂之移建自不容已原奏又以旧厂诸器搬运易损糜费亦多谓移旧厂不如设新厂亦属不易之论独是改建固属正办而择地尤为要图查安徽湾地方由芜湖江口入内河东南行七十里至该镇距镇四里至启发山即原勘厂基地其地广袤一千四十余亩土脉尚称坚实详考面积亦尚敷建厂之用惟该镇地势稍卑每当夏令山水冲发直趋下流市面积水约四五尺不等其低洼之处数月方退此地势之不合者一由芜至湾河水盛涨时约有八九尺冬令水涸仅及尺余重载之船不克驶入此运道之不宜者二机厂以煤铁为大宗原议就宣城煤矿而该矿迄未开采此外泾县南陵等处虽有煤矿闻煤质欠佳不合机器之用此煤铁之不便者三运船来往临河须筑码头码头前水宜深阔以便停泊旋转今该处河身既浅且系沙底纵或开挖易就淤塞此码头之不易建者四厂中料件出入须有马路或铁道载运今距河四里内非羊肠小径即高下圩滩倘一律垫平工费太鉅此轨道之不易修者五有此诸弊似该地不如湘东之优湘东在江西萍乡县境之西自湖北武汉溯江而上经岳州入洞庭湖复历湘阴长沙至湘潭县属之洙州镇计水程九百八十里由洙州陆行至醴陵由醴陵循铁路抵湘东共一百五十里如由洙州舟行经湘河泺口醴陵以达湘东则共一百八十五里该镇原勘厂基地名杨家场嗣又添备二处曰峡山口曰朝天柱峡山口地约一千三四百亩濒河地势稍低水大时恐致冲刷朝天柱在峡山口之西地约六百二十余亩土质尚坚惟较峡山口尤为洼下均无足取杨家场局面最广约可得平地三千余亩三面界山一面傍水以中心估计距铁路约六七里就该处全局而论远隔大江深居堂奥地势高旷土质坚凝界内庐墓稀少除建厂外隔山余地尚可扩充东临大河足供厂用其西北隅之泉塘湾流泉清洁于造药及汽锅亦甚相宜安源煤矿即在邻近去安源四十里闻尚有铁矿可开而由武汉至洙州江湖运道四时可通由洙入湘东河虽河水涨落无定不免节节盘剥然装载一二百石之船只亦尚可往来且闻萍洙铁路本年四月间即可造齐是陆运亦尚便具此格局自较湾为胜惟其中尚待斟酌者亦有数端一湘东虽两江辖境而距江宁省城及沪局太远稽察为难二该镇山阜甚多层层拱峙非得重兵驻守防御难周惟节节设防恐饷项所需为数必鉅三铁矿尚未开办是否可用尚无把握四萍醴矿路如能接通粤汉干路运道固较便捷惟此项路权其中有无葛尚须详查五该省地势偏南于东北诸省运用军火稍觉不便以上各节均为原奏所未详既于厂务有关自不得不预先筹及此查明江南局厂之应行移建及移建地方有宜有不宜之实在情形也窃维强国之举首重练兵练兵之要必先利器兵以精练为贵即军械亦以自制为宜以中国全势论之断非一二厂所能敷用当此时局艰危之际尤应计出万全奴才再四图维谨就目前情形酌拟办法二条敬备圣明采择一统筹全局办法各省军队现方次第编练所需新械较前日多非得南北中三厂源源制造恐所出之械难期因应而不穷拟请就湘东现勘之地设为南厂再于直豫等省择其与山西煤铁相近便者另设一处作为北厂而以鄂厂贯乎其中以辅南北厂之所不及应需款项南厂于五年内则取给于沪局节存之七十万两江皖赣三省协济之三十万两及铜元一半余利北厂则于奴才上年奏请试办八省土膏统捐项下动支得以各归各用惟照原议购备全机等项计之所需甚鉅恐该款尚有不敷拟将两厂均按全局之规模布置而办法则分别次第先从枪厂子弹厂药厂入手所造枪式三厂均须一律不得稍有参差俟将来经费充足再将炼钢造炮等厂逐渐扩充南鄂两厂则专造过山快炮北厂则专造陆路车炮冀臻美备此时并随厂各设学堂招集生徒延师教练借以储备厂才此通盘筹画之正计也一变通办法湘东厂基大致可用惟于东北诸省相距稍远耳如南北两厂一时难以并举止能先务其急而又以该地偏南转输究多不便则惟有将该处暂行缓办另于江北一带地方选择深固利便之区取其与南北各省均属适中可以兼顾者专设一厂地段局面仍须具有全厂体格而亦无从枪厂子弹厂药厂办起庶需费较省成功较速制造较专而易精其款项即照原奏内筹款一条将拟建湘东新厂之五年经费六百五十万两尽数拨归此项工需当可敷用一俟办有成效再行添制炮钢等厂似此择要办理虽未必如两厂并建之美备而亦不致有顾此失彼之虞此求全不能姑思其次之变计也总之无论如何建置似宜循序渐进量力而行较有把握外洋各国凡兴一大工造一巨厂无不由日积月累而成其办法大率类是至厂务责任綦重自应以专员督理其事并由练兵处随时派员考察以昭慎重其沪局除提存新厂经费外每岁所余洋税等款及铜元一半余利亦尚有一百余万两之谱应将不急之工作闲冗之员司核实删减即尽此项银两于现时应需各件如各项子弹及炼钢修船等项精求造法暂应急需俟数年后新厂告成届时如何归并再行酌核办理惟新厂之设事体重大究应如何定议较为妥善之处奴才未敢擅便应请饬下政务处练兵处会同妥议具奏至枪炮诸制原奏拟请仿照德国枪简少之机件而用日本枪六密里五之口径行营台船各炮则分别大小口径定为长身短身等四种度其地势而用之自系为力求利便起见惟查枪枝口径既小则子弹因之亦小如不中要害恐不能致敌人之命闻各国枪枝口径互有不同除日本外均较此项有大无小且德枪曾改口径为七密里旋又复其七密里九之旧式其反覆改制自非无因又快炮为摧坚击远之具其身长口径斤重大小关于武备者尤要考订不厌求详以上两项拟请一并饬下练兵处详细考校妥拟画一成式奏请钦定施行所有奴才遵旨查明江南制造局厂应否移建各情形谨恭折具陈伏乞皇太后皇上圣鉴训示谨奏按此折于光绪三十一年正月十八日具奏十九日奉朱批政务处练兵处议奏卷三礼部之设肇端于虞廷之秩宗至成周设为春官职掌始备厥后时有因革自隋代定名为礼部后千余年来遂未之有改者宣统三年厉行新政始将礼部裁撤以旧时行政诸务分隶内阁民政部学部理藩部管理别设典礼院专司朝会祭祀诸典而以太常光禄鸿胪等寺之事并入之其官制则为掌院大学士一人副掌院学士一人学士八人直学士八人下设总务一厅礼制祠祭奉常精膳四署余寸以三品京堂候补因蒙恩滥膺直学士之选惟品级未定故仍食前官陆军部左丞原俸兹仿居易录例备记是年六月二十五日同时授官诸人姓氏于此掌院学士李殿林副掌院学士郭曾斤学士宗室毓隆宗室溥善杨佩璋李联芳许泽新宗室英绵刘果易贞直学士朱彭寿孙绍阳渠本翘朱恩绂曹广权李擢英延昌宗室毓善按典礼院改设后仍以礼部旧衙门为官署国体既变典礼遂废其房屋因亦拆售今已改建洋式市房矣回首巢痕渺难重认经行旧地辄不禁感慨系之自京师而外各地方以省名者始于元代缘内有中书省总理国政复于外间各设行省以重臣分理地方之政故也至明洪武九年已改设承宣布政使司而省之名乃至今相沿弗替考省为官署之名非区域之名今中枢既无中书省尚书省之名则外间行省二字实无所附丽矣又明以布政使司参政参议按察使司副使佥事等官分守某道或分巡某道国初因之此道员一职所由起也然自两司附属诸官裁罢后则但以道字单独名官夫道者路也谓所守所巡之区域也若径于道字上冠以郡名而别无职守字样以提挈之则官之名称不醒至管理粮储盐法河工海关巡警劝业等员亦皆于职守下加以道字是直以道字作使字或司字用似名义尤觉未协比年以来厘改京外官制即府县重名亦多更定而于此二事尚未闻有议及者因书所见以备当轴之商订焉本朝殿廷考试所有派出阅卷诸大臣其取定各卷同事中彼此不相互阅辛亥八月下旬考试各省孝廉方正之次日余晨起方在盥栉间忽闻奉命派充阅卷当驱车诣西苑门既入有苏拉导至万善殿南书房于时阅卷者十二人先后齐集少顷内监一员捧试卷数百本至挨次分散周而复始诸人即就所分者各自校阅选取一等者十卷二等者十卷余不列等甲乙既定即唤承值者以缮就阅者姓名之黄色签粘贴于卷面右角下由首席李荫墀协揆将所取各卷依阅者名次轮流叠置复交内监赍呈御览恭候钦定日将午赐筵一席肴馔凡十余簋诸人围坐而食饭罢仍在室待命迨未正时内监复捧原卷发下传谕即照此定等然后拆阅卷后弥封开列姓名全单乃知某卷为某人所取矣是阅卷时并非互相商榷凡他项考试均亦如是因记此以志内廷衡文之故事焉鲁定公问臣事君如之何孔子对曰以忠忠也者臣道之大本也故后世人主对于归附及近侍之人特有命名忠字以示勖励者然如唐之杨钊以妹为贵妃玄宗赐名国忠位至宰相乃奢淫骄纵酿成安史之祸朱温先从黄巢作乱既降僖宗赐名全忠氵存封梁王乃跋扈不臣竟移唐祚明之李进忠初冒李姓入为太监后复魏姓赐名忠贤天启中掌东厂事乃权倾中外罪恶滔天本朝皖人李兆受本为捻匪首领咸丰八年因投诚赐名世忠官至江南提督乃野性难驯卒以恣肆凶残身罹大辟凡更名有忠字者其结果适得其反亦异事也古人制字以水火金木土为偏旁者最繁然一字而五行俱备者亦不多觏兹就各书所载汇记之以资谈助丁字有汀灯钉丁丁勺字有氵勺灼钓杓勺也字有池ㄠ钅也也地分字有汾分火钅分分坌斤字有沂斤钅斤析圻欠字有次炊钦欠坎不字有氵不不钚杯坏可字有河可钶柯坷占字有沾占钻占坫各字有洛烙铬格各同字有洞同铜桐垌字有浚梭良字有浪良锒良良字有氵烽锋每字有海每钅每梅每延字有涎延铤延埏字有涪焙锫培炎字有淡炎锬炎隹隹字有淮隹焦锥椎堆享字有淳享钅享椁享者字有渚煮锗楮堵甚字有湛甚钅甚椹堪重字有氵重重锺重重军字有浑钅军军士军军字有汤炀锡杨场唐字有溏唐钅唐唐塘高字有氵高高镐藁高字有荥荧蓥荣茔鹿字有漉鹿キ钅鹿鏖鹿鹿鹿土斩字有渐斩钅斩錾椠堑番字有潘燔钅番番番黄字有潢黄钅黄横黄覃字有潭覃镡覃覃登字有澄灯镫橙登尧字有浇烧铙桡硗字有泽贞彡铎寿字有涛寿焘铸寿监字有滥监鉴鉴槛卢字有泸炉钅卢栌垆龙字有泷龙栊栊龙木垅垄襄字有襄镶襄壤字有灌钅以姓入字古无此例惟宋末文信国天祥以文山为字其他殊无所闻至我朝则有海宁查编修慎行曰查田查编修嗣栗曰查浦查侍郎嗣庭曰查溪桐城方观察正瑗曰方斋平湖陆检讨奎勋曰陆堂仁和金太守文淳曰金门仁和成同知城曰成山仁和沈郎中世炜曰沈楼馀杭沈鸿胪钧曰沈楼甘泉蒋直牧照曰蒋村善化萧训导明善曰萧斋湘潭罗忠节泽南曰罗山皋兰吴侍御可读曰吴樵山阴平观察步青曰平子甘泉顾编修奎曰顾山近人恩施樊方伯增祥曰樊山似皆取则于信国也世人命名之始彼此各不相谋乃运会所趋往往有同时显达者近岁溥玉岑铁宝臣两尚书锡清弼制军瑞鼎臣中丞皆名曰良一时均官八座而丁京兆乃扬王方伯乃征劳提学乃宣蔡观察乃煌徐观察乃昌名中有乃字者亦皆于庚戌一岁中同膺简擢世相国续徐相国世昌于辛亥冬并授太保时内阁总理为袁氏世凯阁丞为华氏世奎名中俱有世字何其巧也尝阅进士题名碑录见顺治一朝登甲科者如一字则有毛一豸王一骥田一伦郭一畲一元陈一道郭一鹗郭一元张一震周一熊雷一龙赵一心陈一大沈一澄韦一鹤孙一致张一鹗项一经胡一蛟鲍一复天字则有王天眷袁天秩王天鉴李天伦任天祚朱天宁张天植葛天骅吴天麒牛天宿陈天清阎天钱天心程天旋慕天颜毛天麒张天授李天馥张天翼卢天枢崔天宠弘字则有苏弘祖张弘俊贾弘祚刘弘誉史弘谟孙弘诰张弘祚谭弘宪吴弘安李弘敏申弘祚耿弘启蒋弘道蔡弘璧赵弘化申弘谟国字则有张国宪陈国经朱国俊侯国泰田国足宋国彦余国柱袁国梓刘国钦王国玮费国王国桢张国杞吴国缙宋国荣董国栋宁国珍杨国相陈国桢吴国对钟国义康国祥金国用王国相吴国用师国桢胤字则有李胤岩孙胤裕崔胤弘王胤祚马胤昌赵胤振薛胤隆刘胤德蒋胤修赵胤翰洪胤嵩孙胤骥刘胤桂孙胤光史胤庚杨胤麟卫胤嘉严胤肇陈胤甲吴胤蕃光字则有李光胤马光裕张光祁高光国高光夔李光座张光祖罗光众邵光胤陆光旭孙光祀马光远梅光鼎熊光裕宁光玺许光震雷光业马光启欧阳光缙张光烈马光祚金光房贾光烈赵光耀胡光瑗孙光旭大字则有李大升王大礻乃杨大功董大翮罗大猷袁大受王大章孙大儒顾大申刘大谟常大忠史大成丛大为胡大定张大奇向大观马大士杨大鲲王大作张大垣柴大伸边大莫大勋傅大业朱大干胡大成周大训文字则有张文炳苏文枢滑文蔚刘文秀张文明任文烨周文烨周文华董文骥韩文锋聂文逵宋文运李文煜祝文震李文熙张文韬林文杨文正罗文瑜银文灿祁文友梁文焕徐文高文鉴姚文燮张文旦赵文炳姚文燕王文龙王文煌李文缃宋文镜世字则有李世镐李世铎刘世祯杨世学王世噩钱世锦李世洽李世耀刘世永萧世裔王世裔周世昌夏世安傅世舟陈世第郭世纯沈世奕潘世晋邵世茂谢世则翁世庸王世显宁世延王世英瞿世琪司世教熊世谟高世豪马世俊朱世熙宁世璇唐世征李世锡周世泽元字则有艾元征薛元瑞和元化解元才张元镇张元庆陆元龙张元枢刘元运黄元衡刘元琬杨元勋王元曦蔡元禧王元衡徐元吉王元士廖元发李元全徐元珙徐元粲刘元徽何元英王元晋杨元蕃谷元亨卢元培钱元修谢元瀛刘元勋董元俊刘元慧侯元朱元裕方元启廷字则有阎廷谟王廷谏王廷猷宫廷珍朱廷位王廷杰刘廷训堵廷王廷机陈廷楹朱廷瑞李廷枢贾廷瞿廷谐朱廷王廷议范廷元陈廷枢马廷赞杨廷谏王廷璧刘廷献郎廷弼龚廷历李廷榘杨廷锦陈廷福贾廷兰刘廷桂赵廷蒋廷魁范廷华陈廷敬房廷桢王廷瑞傅廷俊俞廷瑞士字则有王士骥邵士标武士豪褚士升吕士秀刘士兰赵士俊赵士弘朱士冲史士亻巽张士甄潘士璜华士眉何士锦董士昌宋士俊许士璜窦士范杨士式刘士龙宋士显邢士标李士模韩士望洪士铭虞士烨华士瞻郭士翁士伟王士禄姚士升王士祯徐士吉彭士俊罗士毅严士琦黄士贵魏士兰宋士李士卢士登朱士达汪士奇吴士恒邵士梅熊士伟汪士鹏刘士泓赵士邓士杰张士る王士麟杨士元聂士贞张士任徐士杰李士璞之字则有朱之锡朱之弼宁之凤刘之琦朱之玉曹之锦胡之骏宋之屏刘之屏周之鼎高之彦秦之铉蒋之绂郑之璞李之芳王之朱之翰吴之纪郁之章卫之琼马之臾郭之培张之璧刘之浴沈之琏于之挺吴之镆宋之儒朱之刘之骥崔之瑛陆之涞荆之茂吴之珍刘之宗许之渐程之明周之旦祖之麟俞之琰徐之凯莫之┉詹之瑛彭之凤石之玖周之麟洪之杰霍之赵之符朱之佐姬之簋陈之蕴高之武之亨潘之彪莫之伟李之栋陈之佐唐之宾郑之谌赵之珩徐之璧诸人岂命名与世运有关何以八科之中以上诸字层见叠出时会所凑盖有莫之为而为者矣历科榜运其盛衰各不相同故谚有响榜哑榜之说顺治三年丙戌为本朝第一次举行甲科其间位跻卿相者甚伙阮亭居易录内曾历举其姓氏以为美谈近有客问道光以来何科最盛余以壬辰乙未丁未三科答之而问者欲知其详因自道光初迄光绪末凡甲乙科中官至一二品者备记之以觇榜运道光辛巳恩科举人大学士一布政使一壬午恩科进士大学士二尚书三侍郎二总督一河督一巡抚三布政使五壬午科举人侍郎一癸未科进士协办大学士一尚书二侍郎三内阁学士一镇边大臣三总督二巡抚五布政使七乙酉科举人尚书一布政使一丙戌科进士大学士二协办大学士一侍郎二巡抚三布政使二戊子科举人尚书一将军一己丑科进士大学士二尚书一侍郎一内阁学士一总督三巡抚二布政使六辛卯恩科举人尚书一壬辰恩科进士大学士三协办大学士一尚书二侍郎五总督六漕督二巡抚三布政使三壬辰科举人大学士一内阁学士一癸巳科进士尚书一左都御史一侍郎二内阁学士二都统一总督一巡抚四布政使四甲午科举人总督一布政使一乙未科进士大学士二尚书二侍郎三内阁学士二守陵总兵一总督二河督二漕督一巡抚七布政使三乙未恩科举人总督一巡抚一丙申恩科进士尚书一侍郎六镇边大臣一总督一巡抚五布政使二丁酉科举人总督一漕督一巡抚一戊戌科进士大学士三左都御史一侍郎二总督二巡抚四布政使六己亥科举人庚子科进士尚书二侍郎六内阁学士一巡抚二布政使三庚子恩科举人侍郎一巡抚二布政使一辛丑恩科进士大学士一尚书二左都御史一侍郎六内阁学士一都统一镇边大臣一巡抚五布政使五癸卯科举人尚书一布政使四甲辰科进士侍郎六内阁学士二巡抚三布政使五甲辰恩科举人侍郎一总督一河督一布政使一乙巳恩科进士大学士二尚书二侍郎四内阁学士一总督二巡抚四布政使二丙午科举人巡抚一布政使一丁未科进士大学士二协办大学士一尚书二侍郎三内阁学士三总督四巡抚一布政使五己酉科举人左都御史一总督一巡抚二布政使一庚戌科进士大学士一尚书一侍郎八内阁学士一总督一巡抚三布政使三咸丰辛亥恩科举人侍郎一内阁学士一总督一巡抚二布政使二壬子恩科进士大学士二协办大学士一尚书四侍郎五内阁学士一将军一镇边大臣一河督一漕督二巡抚五布政使三壬子科举人侍郎一布政使一癸丑科进士大学士一尚书一侍郎四内阁学士二镇边大臣一总督一漕督一巡抚一布政使四乙卯科举人都统一侍郎一总督一巡抚一布政使二丙辰科进士协办大学士一尚书五侍郎一内阁学士三将军一镇边大臣一总督一巡抚一布政使五戊午科举人内阁学士一巡抚一布政使二己未科进士大学士二尚书一侍郎一巡抚一己未恩科举人尚书一庚申恩科进士尚书三侍郎五总督一巡抚四布政使一辛酉科举人巡抚一同治壬戌科进士大学士二协办大学士一尚书二侍郎五守陵总兵一巡抚五布政使一壬戌恩科举人镇边大臣一巡抚二癸亥恩科进士大学士一尚书三左都御史一侍郎六内阁学士一将军一守陵总兵一总督一巡抚二布政使一甲子科举人巡抚二乙丑科进士尚书三都御史一都统一侍郎四内阁学士一巡抚一布政使五丁卯科举人尚书二侍郎一将军一布政使二戊辰科进士尚书三侍郎五副都统一内阁学士一总督二巡抚二布政使四庚午科举人布政使一辛未科进士协办大学士二尚书二侍郎五内阁学士二总督一巡抚二布政使四癸酉科举人巡抚二布政使二甲戌科进士大学士一尚书二侍郎七内阁学士一都统一镇边大臣一总督二巡抚三布政使二光绪乙亥恩科举人大学士一提督一丙子恩科进士大学士一协办大学士一尚书一都御史一侍郎四副都统一内阁学士一将军一镇边大臣一巡抚一布政使二丙子科举人侍郎一副都统一丁丑科进士尚书一侍郎三内阁学士二镇边大臣一布政使七己卯科举人将军一巡抚一布政使一庚辰科进士尚书一侍郎四内阁学士三将军一副都统一巡抚一布政使二壬午科举人侍郎二总督二布政使一癸未科进士尚书三部务大臣二侍郎五正卿一副都统一守陵总兵一巡抚二乙酉科举人大学士一将军一总督一巡抚一布政使一丙戌科进士大学士一协办大学士一尚书一侍郎一副都统一镇边大臣二总督二巡抚一布政使三民政使一戊子科举人侍郎二己丑科进士尚书一侍郎二正卿一内阁学士一守陵总兵一巡抚四布政使二己丑恩科举人侍郎一副大臣一庚寅恩科进士内阁学士一副都统一布政使二民政使一辛卯科举人壬辰科进士侍郎三副大臣一将军一巡抚一布政使二癸巳恩科举人甲午恩科进士部务大臣二侍郎二副大臣一内阁学士一巡抚一甲午科举人将军一总督一布政使一总兵一乙未科进士巡抚一布政使一丁酉科举人戊戌科进士布政使一此后如壬寅恩科举人癸卯恩科进士癸卯科举人甲辰科进士均尚无有官至二品者本朝一二品大员除临敌阵亡城陷殉节及身罹国法或畏罪自尽诸人外其不获令终者尚有一等伯巴什泰闽浙总督陈锦降调直隶山东河南总督张玄锡解任福建布政使李赓芸浙江布政使椿寿云贵总督恒春调补陕西巡抚邓尔恒署陕甘总督户部尚书沈兆霖两江总督马新贻镶白旗汉军副都统庆恒安徽巡抚恩铭督办江西铁路事宜前任江宁布政使李有兼署广州将军广州满洲副都统孚琦广州将军凤山署四川总督端方镶白旗汉军副都统兼军咨使良弼洪范言五福首曰寿而以考终命终之乃知寿考维棋固难能而可贵也历代状元以死殉国者宋得三人何栗文天祥陈文龙元得三人李黼泰不华李齐明得五人黄观刘鼐余煌刘理顺刘文升本朝一人崇绮浩气英名允足为龙头增色乃近有某状元上三字刘改为通州张謇者当国家多难之秋命为刘补江苏本省宣慰使其辞电中竟以何德可宣何情可慰等语反唇相稽若此伧者真名教罪人词林之败类矣卷四郭汾阳富贵寿考后世多艳称之自宋迄明曾不数觏我朝重熙累洽二百余年来凡官居极品寿至八旬者甚多兹于汉大臣中记其尤着者若而人用征人瑞山东益都冯溥江苏华亭王顼龄浙江海宁陈元龙安徽桐城张廷玉江苏溧阳史贻直浙江嘉兴钱陈群直隶安州陈德华江苏长洲彭启丰福建漳浦蔡新江苏无锡嵇璜山东诸城刘墉直隶献县纪昀陕西韩城王杰安徽当涂黄钺安徽歙县曹振镛江苏仪征阮元山东滨县杜Ф江苏吴县潘世恩浙江钱塘许乃普直隶南皮张之万安徽寿州孙家鼐壬子秋客有招饮于都门某酒肆者入其室见中悬一额甚旧题推潭仆远四字在座诸人群相猜测莫解所渭后历询他友亦迄无知者偶遇某翁谈及此事则曰闻老辈曾言之似四字出汉书中然是否足据固未之深考云余素好事因取汉书检阅数过卒未见其语复推而及于后汉书始得之于西南夷都夷传乐德歌内为甘美酒食注文乃知此本夷人语盖据当时所闻自异域者译成此句故无意义可言若但就文字求之虽百思亦不得其解矣今记于此以免后之见此额者又徒劳研索焉大侄芷青名联沅为先大夫长孙最所钟爱幼居扬州延师教读即欣然向学每以所习字课寄余评阅余为逐字批示详论结构之法颇知隅反稍长从事举业于时文理法不烦言而自悟己亥岁举家北来与先大夫同居一室既从名师课艺暇复启余斋中藏书数十箧晨夕泛览学识大进视彼规规于帖括中觅生活者其根柢固不侔矣辛丑回里应童子试以第四名入邑庠一赴秋闱荐而未售会科举停罢因先后入五城学堂及京师大学堂肄业埋首数载所造日深作为诗文率清矫不俗毕业后奖给举人以小京官用分学部普通司行走供职惟谨沧桑既变乃改充法制局编纂员兼任师范学堂教习时大局未靖余方奉母吴太夫人侨寓天津侄于休暇日往省重闱辄缕述见闻博吾亲欢笑焉讵仲宣体弱而平子愁多先是以其长女祥麟幼殇居恒郁郁不乐至壬子岁余嫂孙恭人复于东台病殁侄星奔数千里为之经纪丧事还京后以痛母思女益复无聊癸丑三月在校中偶抱微疴延医往诊第视为感受风寒而已病未经旬遽形沈重迨舁归寓所余候于门外已昏不知人睡中或呓语喃喃则犹是在讲堂中与诸生所谈论者百计医治卒难挽救得年仅二十有九耳当返寓时家人赴校检收杂物于卧褥下得遗柬数纸皆与家中人及师友诀别语盖卧病数日即已自知不起殊异事也吾母闻孙疾辄不时垂问余兄弟竟不敢以状闻而其妇率其两女先于辛亥之乱归宁在籍尚不知其病情尤可痛已因忆乙酉六月侄生之初余曾口占一绝志喜云含饴顿慰高堂望玉树庭前第一株却笑生期何太急早侬一日庆悬弧又侄十岁时余取寿山石章一事并媵以银币三元为生日之赐署红签于封面曰寿同金石名继钱陈千里家驹相期远到抚今思昔不觉涕泪之交颐也湖南长沙关监督公廨为长宝盐法道旧署署之西南隅有小园数亩昔某观察曾以补园名之虽年久失修而月榭风亭足供宴坐甲寅岁余入湘司榷春秋佳日每集朋僚觞咏园中公余辄独自抚松盘桓颇觉地偏心远因戏拟为八景并各赋五言绝句一首以志鸿雪因缘湘西常德夙称八省通衢光绪中曾拟辟为商埠乙卯春中央复有人提议此事檄余偕部员前往履勘其城面临沅江沿城堤岸宽仅三四丈江水盛涨时城不没者三板绅民恒深患之城南十许里有善德山地势颇广然中多陇亩坎坷不平建筑商场尤非易易因就见闻所及据实详复后亦未知部议如何也顾善德山风景殊佳时值花朝气清天朗余登山循视一周后归舟即景成句云仙源何用问渔翁到此风光便不同江柳色经新雨绿野桃花似晚霞红云封古寺门深掩水绕春畦路暗通最爱茅亭临眺处乱帆如叶度长空诗中第四句读者大为激赏辄援崔黄叶戴夕阳例目余为朱晚霞蒲留仙聊斋志异一书脍炙人口久矣其文笔固极典雅至叙事则皆凭空结撰即人名地名亦多有不足据者乙卯冬余自长沙调任宜昌偶忆是书中陈云栖一则言真生为鄂之彝陵人其父曾举孝廉云栖所生子后亦举孝廉云云因购得宜昌府志检之则科第表内自明及清初并无一真氏然恐真生或系托名复遍检他姓亦无祖孙举孝廉者乃知此条全属虚构一事如此其他可类推矣独怪此老当日下笔时不知何以弄此狡狯无端指一地名致二百余年后犹令好事如余者刻舟求剑甘受其绐每与同人言及辄为哑然宜昌关监督向无公署近始以旧时学政试院改建余至时工程甫毕文场号舍片瓦无存入门后惟新式高楼一座而已楼之上层西北隅复别建一小阁凭栏俯视全城在目楼下则为空院宽广约数亩余为杂莳花草并植柳十余行冀数年后使绿荫夹道焉楼之前檐制额悬之颜曰气象万千旁为联语云自长沙郡移节而来职掌三关问何由利振梯航欢敦坛坫与揽胜楼望衡相峙图披八景且领取荆门山色巴蜀江声又于楼中另悬一联云其西南诸峰林壑尤美蔚然深秀吾监抚之暇琴樽间作颇用娱情上联用醉翁亭记语下联用陈书陆瑜传中语也西陵山在宜昌西门外距城约十余里其地遍栽李树故花时游人甚多丙辰二月二十七日余应李姚琴同年之招晨餐后与同地诸官绅联镳出郭春寒乍敛日淡云轻至则高下数百树花放正繁素卉缤纷漫山如雪洵大观也乃入夜忽风雨大作次日晓楼梦醒尚闻窗外作潇潇声想一抹琼林摧残殆尽设迟日玩赏祗余满地落英矣余因戏赋一绝寄姚琴云雪蕊霜葩千万枝西陵山下赏春时昨朝倘失诗人约辜负名花总不知庚子拳匪之乱吾邑徐小云大司马用仪以忤亲贵意竟致杀身余目击情形复为料理身后之事今时隔十余年矣回首前尘都如梦境江楼夜坐偶忆旧事因缕述之如左公与余谊属中表由举人官刑部主事考取军机章京氵存擢今职加太子少保衔居官四十余年奉职恪恭惟以清慎勤三字自励性和而介门无杂宾先是任总理各国事务大臣时与外人交涉遇有事理不平者必反覆辩论无少屈甚或拍案相争戊戌后复以尚书兼充是职驾轻就熟因应裕如庚子春夏间有近畿不肖之徒练习拳法自称有神术足避枪炮王大臣中之昏聩刚愎者对于外人素所仇视闻之大喜竟欲凭其势力以御外侮遂召入京内优加待遇奖之曰义和团自五月中旬在大栅栏一带纵火延烧市肆数百家不闻朝旨加以惩办益目无官长号召党徒挟刃通衢横行罔忌未几遂有焚毁教堂围攻使馆之举公以彼众我寡衅端不可轻开至团民中半属匪徒所谓能避枪炮之说尤不足信屡于召对时剀切陈说大拂当事者之意衔之刺骨由是乘机构陷谓译署各长官中平时与外人交通者甚多此辈皆为汉奸必尽杀之而后快七月初三日吾乡许竹少宰袁爽秋太常先以直言弃市翌日公致书先大夫述及其两媳及诸孙现已命三郎送回原籍问我家行止如何函后另一行云昨日之事令人惊心动魄可谓千古奇冤先大夫阅毕恐语涉激烈当将末行割下焚之嗣内城皆闭消息隔绝时我家寓上斜街即在宣武门侧至七月十七日午后城门忽启路人传言今日又出大差是日微雨初霁天色阴惨申酉之交有拳匪及步军蜂拥囚车数辆而出余立道旁观看亦不知车中为何许人因亟命仆人至菜市探访之迨日晡归报则公与立尚书山联阁学元同时授首矣向来受刑者必有家属随往即时棺殓闻立联二家均已有人收尸而去公被逮之顷其邸第即为拳匪抢掠一空家人星散无一从者而大僚收殓时先须将首级缝上刽手例乞赏资辄视其人之身家以定数目是日问价竟索四百金彼时公家既无人过问而自前门外街市被焚后炉房银号尽皆歇业仓猝间亦何从借贷不得已姑命仆人购大冰数块分置尸侧以防腐烂并属刽手在旁看守谓公家得信后必有人携资前来料理时津沽早失联军已进逼近畿而提督董福祥之兵复以需索车辆为名辄闯入人家肆扰居民薄暮即相率闭户路少行人是晚余家中人绕室彷徨寝食俱废盖以公尸方在暴露中而环顾时势殆哉岌岌指日联军压境正不知情状如何耳次日天甫晓即与吾兄旭辰走访钱干臣比部邀其同至贾家胡同周镜渔驾部家中唤之使起值公之内侄查慕周大令亦至因相与商榷由慕周向其友某军官处假得朱提四百两一面分头购置棺木衣衾一面复与刽手磋商再四日已近午始允为百金因亟装裹入木旋送至吾浙广谊园停放仅市纸钱数陌沿途焚化而去呜唿惨矣迨李文忠入都询及徐许袁三公后事时徐次舟观察在文忠幕备陈颠末因奉命交余三百金葺治三公棺椁当拨款分致毓臣雪梅仲默等各于灵柩更番加漆次年三月间谨于妙光阁设位邀集全浙同乡及三公知交前往祭奠后毓臣等扶柩回籍乃以鼓乐仪仗送至通州改由船只运津南返当出殡日复在虎坊桥东设棚路祭各国公使咸来吊唁文忠特派荫午楼副都统在棚招待于时观者塞途余尚闻人丛中有人聚语曰照此情形观之岂非真正二毛子乎嗟乎是非不明至于此极可恨亦复可笑事后余将用款所剩数十金交由徐观察缴还文忠遂告结束呜唿公赴难时年已七十有五一生谨慎遭此奇冤天道尚可问哉然徙薪曲突早烛几先耿耿忠忱不久即蒙昭雪易名之典媲美沈杨浩气英风允足同垂千古矣又按是时人心惶惶各曹司中乞假出京者甚众一日相国徐荫轩师忽命驾到阁于署中人员逐一点名毕声言此后如再有请假者所有以前旧资尽行扣除词色甚厉公于兵部人员则任其来去毫不苛求谓时势如斯断无强迫留京置之危地之理彼此相较其心地之明昧度量之广狭相去为何如耶钱塘梁应来两般秋雨庵随笔曾言酒令一则系举一古人姓名而其字须四书中止一见者如范蠡曹植之类云云按此等字临时猝难记忆余尝于四书中细检一过其一见者凡六百字兹备记于此海宁蒋生沐先生光煦居邑之硖石镇性好藏书道咸间曾辑刻别下斋丛书二十八种涉闻梓旧二十五种颇为艺林称重惟斋名别下莫得其解尝以询之先生后裔亦无人能举其出处者偶读王伯厚困学纪闻见卷首有深宁叟自题韵语凡八句内云困而学之庶自别于下民乃悟别下二字其义如是蒋氏盖本此语以名斋耳按先辈堂室之名往往有用典极晦者兹复略举所知数事志其出处以免遗忘如汪晋贤郎中森之裘杼楼见韩诗外传陈恪勤鹏年之道荣堂见管子金雨叔侍郎之静廉斋见阴符经姚姜坞编修范之援鹑堂见扬子法言徐位山检讨文靖之志宁堂见尚书翁覃溪阁学方纲之复初斋见庄子钱竹汀少詹大昕之潜研堂见后汉书班固传姚姬传郎中鼐之惜抱轩见陶渊明集蒋砺堂相国攸之绳斋见荀子顾千里文学广圻之思适斋见北齐书邢邵传张叔未解元廷济之清仪阁见周易注刘帘访观察衡之六九轩见周礼李申耆大令兆洛之养一斋见庄子姚石甫廉访莹之中复堂见周易陆费春帆中丞泉之真息斋见庄子徐辛庵侍郎士芬之漱芳阁见陆士衡集魏默深刺史源之古微堂见陆龟蒙笠泽丛书陈珊士员外寿祺之纂喜堂见隋书经籍志孙子授侍郎诒经之戚页欹堂见扬子法言王壬秋检讨运之湘绮楼见唐刘沧诗此外若徐健庵尚书干学之传是楼则以楼中藏书甚富尝指书诏其子曰吾何以传汝曹战所传者惟是矣蔡文勤世远之二希堂则谓学问未敢望朱文公庶几其真希元乎事业未敢望诸葛武侯庶几其范希文乎王述庵侍郎昶之春融堂则以乞休时方值岁寒高宗有来岁春融回籍之谕沈文恪初之兰韵堂则谓三岁识字即辨四声稍长知五七言句法外祖喜曰花之品兰为贵兰以韵胜汝当以兰韵名其堂季文敏芝昌之丹魁堂则以翰林散馆名列第一宣宗特御丹毫书魁字于卷面俞荫甫编修樾之春在堂则以馆选时诗中有花落春仍在句为阅卷大臣曾公国藩所激赏是皆因事立名非援引古义者也今并志之北人无入音故于入声诸字读之均在平去之间然分析较精如菊觉角谷阁郭卜剥北绿录落欲乐役室率色日实入百不钵脚戛甲等字南人读之无甚区别者北音则显然不同颐亦有南音异读而北音转陟混同者则怡宜鱼虞盐严中仲带代叶业之类是也至上去声中颇有数字则无论南北往往读时易于混淆如奴婢之婢视听之视年纪之纪技艺之技鄙夫之鄙似续之似俟命之俟堂陛之陛危殆之殆南汇之汇恽姓之恽诞降之诞纂辑之纂篆隶之篆践履之践亿兆之兆境界之境驰骋之骋夫妇之妇休咎之咎尘垢之垢朽腐之朽良莠之莠本皆上声今多作去声读统系之统嫁娶之娶忤逆之忤屡省之屡辅佐之佐采访之访歌咏之咏本皆去声今多作上声读又如重吐怒递在近忿饭算但栈遣选饯祷燥扫坐夏养两醒走守右后扣寿饮甚等字均有上去两声而其中若重字近字遣字坐字夏字养字两字守字右字音义亦复不同然今人于重近忿栈选祷扫坐养两醒走守后饮诸字则止读上声吐怒递在饭算但遣饯燥夏右扣寿甚诸字则止读去声矣本朝得谥诸臣经礼部奏请奉旨允准后行知内阁拟谥其事向由汉侍读司之同治中鲍子年先生因辑为皇朝谥法考一书嗣承事者相继增修绵延弗绝第刊补不易故有改为编年者至光绪戊戌己亥间杨珍林前辈以原书体例前后未能画一乃仿史表之例以朝代为经谥号为纬重加排比成皇朝谥法表十卷曾属余为之校订编写甫竟出守蒲州幸得刘晓山前辈集赀刻行始免散佚惟所载仅至光绪二十八年春夏间止后闻顾瓣香前辈曾为修补然未知已刻入原表否兹自光绪二十八年以迄宣统三年季冬所有得谥之人就所知者汇记于此用备一代之掌故焉光绪朝亲郡王中谥慎者袭定郡王溥煦文臣中谥文忠者文华殿大学士赠一等男荣禄谥文恪者文渊阁大学士崇礼体仁阁大学士宗室敬信谥文慎者东阁大学士裕德都察院都御史陆宝忠谥文勤者两广总督谭钟麟武英殿大学士王文韶谥文达者邮传部尚书张百熙文渊阁大学士宗室昆冈谥忠诚者两江总督赠一等男刘坤一谥忠愍者安徽巡抚恩铭谥惠肃者署贵州巡抚前云贵总督张亮基谥勤恪者署两江总督江西巡抚李兴锐谥勤肃者两广总督陶模武臣中谥忠武者直隶提督马玉昆谥忠靖者吉林将军长顺谥武勤者成都将军绰哈布谥勇毅者贵州提督冯子材谥壮武者南提督夏辛酉谥壮勤者贵州提督蒋宗汉谥威介者江宁将军丰绅谥义烈者镶白旗汉军副都统庆恒谥勤勇者喀什噶尔提督余虎恩宣统朝亲郡王中谥顺者袭克勤郡王崧杰文臣中谥文正者武英殿大学士孙家鼐谥文诚者协办大学士尚书戴鸿慈谥文烈者山西巡抚陆钟琦谥文敬者直隶总督杨士骧谥文庄者四川总督刘秉璋谥文端者东阁大学士鹿传霖谥文肃者吏部左侍郎许景澄谥文节者翰林院侍讲赠三品京堂陆光熙谥文直者内阁学士兼礼部侍郎衔联元谥文襄者体仁阁大学士张之洞谥文敏者广东巡抚许振谥忠惠者河南候补知府端锦谥忠节者太常寺卿袁昶闽浙总督松寿谥忠贞者户部尚书立山谥忠敏者署四川总督端方谥忠愍者兵部尚书徐用仪调补甘肃布政使南布政使赠巡抚世增江西巡抚冯汝癸谥恭勤者工部尚书钱应溥谥勤恪者礼部尚书葛宝华武臣中谥文肃者吉林将军铭安谥文贞者伊犁将军志锐谥忠壮者陆军第十九镇统制官赠副都统钟麟同广东潮州镇总兵赵国贤谥忠肃者福州将军朴寿谥勇恪者湖北提督夏毓秀谥壮节者荆州左翼副都统恒龄谥果肃者四川提督马维骐广东水师提督曹克忠谥恪愍者署广州将军广州满洲副都统孚琦谥勤节者广州将军凤山刘补谥壮勤者长江提督程文炳按宣统辛亥以后凡得谥及追谥者颇不乏人以闻见未详未敢率载容俟搜访补入斯编本朝易名之典凡非翰林授职者除大学士外概不谥文按诸谥皆论其德性才猷而此独以出身为限者盖文之取义甚广士大夫皆得用之故定厥范围使司谥者无可赡徇耳考文为美谥古时即重视之如子贡问孔文子何以谓文子曰敏而好学不耻下问是以谓文又公叔文子与其家臣亻巽同升诸公子曰可以为文矣圣门师弟特于当时得谥之人加以评论其为重视可知余生平专嗜旧籍古钱于书画不甚留意惟遇有册页卷子经名手多人题跋者亦不惜以重价收之以一卷中备有众长非零缣片楮比也然所得殊少兹于旧藏数图各考其画者书者题者姓氏仕籍汇记于此以存大略一松风管弦图图为十六世族祖笠亭公所藏画者沈宗骞干隆戊子冬沈君为公写小像至乙未六月公自为补景立于万松深处引云东逸史诗句以松风管弦名图引首隶书五大字书者徐坚题者陈焯沈初宋葆淳徐天柱张书勋王学氵亭潘庭筠汪永锡陆费墀陈樽董襄公卒后其子青逵族祖于嘉庆中以遗像乞人补题题者钱大昕徐大榕唐仲冕王循一小桐溪山馆图图为吴免床先生所藏画者宋葆淳干隆庚子七月宋君游桐溪访先生干山馆为写此图引首隶书五大字书者陆绍曾题者秦瀛万之蘅朱方蔼范廷甫朱文藻方薰金德舆陈焯程瑶田吴东发吴翌凤陈若莲唐仲冕杨复吉陈梁同书查揆邵志纯吴震金张衢黄中理陈经潘允任安上陶源周迪汪淮俞思谦储成章陈广宁朱麟征申泽溥吴蘅章陈均一红豆山斋藏书图图为刘春禧先生所藏原作册页式为遍征题咏计分绘两图余得时楮页已多霉烂因择其完善者合装之成一长卷按第一图作于道光丁酉画者邵梅臣引首行书七大字书者何绍基题者刘亮宋翔凤何绍基郭世阊沈道宽刘基定徐受谭溥杨季鸾张培仁陈三立王运第二图作于道光癸卯画者陈大椿引首行书七大字书者万贡珍题者罗绕典李星沅邓庭楠熊少牧刘代英郭昆焘李星渔瀑杨恩寿张邵卷五编纂前人书籍目录或人物列传以及选辑诗文总集其排比之先后除科目中人例以科分为序外余若生监布衣之属操觚家每不屑详加研究往往任意位置乱杂无章虽略以时代相分而依稀恍惚殊无确定标准致先后间颠倒者多矣余于此事深用至为注意凡所排纂必考其人所生之岁而以年在三旬时为编次之标准盖出身科甲者虽早达晚遇各有不同然大致以三旬左右最居多数且亦最为适中故余人亦当以此时年度与科目中人较量排列准是以定则行辈之后先必不致大相出入而于各人生平之经历凡知交酬答时事见闻更有可以互相印证者古称尚友要以知人论世为先爰本夙昔所主张者聊志于此用贡一得之愚世之究心文献实事求是者或亦不遽伧我也古人注书往往有彼此不同者如论语作者七人包咸注则为长沮桀溺丈人石门荷蒉仪封人楚狂接舆王弼注则为伯夷叔齐虞仲夷逸朱张柳下惠少连班固西都赋七相五公其五公姓名文选李善注则为御史大夫张汤杜周前将军萧望之右将军冯奉世大将军史丹后汉书李贤注则为太尉田大司马张安世大司空朱博大司徒平晏大司马韦贤是也至以一人所注而前后互异者如先文公于论语夫子之墙数仞注云七尺曰仞于孟子掘井九轫则注云八尺曰轫曾为毛奇龄所讥然如高诱于吕氏春秋似顺论分职篇武王之佐五人注云周公旦召公太公望毕公高苏公忿生而于淮南子道应训武王之佐五人则注云周公召公太公毕公毛公又吕氏春秋恃君览知分篇有两蛟夹绕其船注云鱼满二千斤为蛟而于淮南子道应训两蛟夹绕其船则注云蛟龙属也鱼满二千五百斤即淮南子一书中高氏于ㄈ真训镂之以剞屈刂注云剞巧工钩刀也屈刂者规度刺画墨边笺也而于本经训无所错其剞屈刂削锯则注云剞巧刺画尽头黑边笺也屈刂锯尺削两刃句刀也是一人所注前后两歧汉儒即有先例乃奇龄独视若无睹何耶淮南子一书素鲜佳刻自干隆戊申武进庄伯鸿取道藏本经钱献之所校订者覆加参考刊于其父咸宁署中由是此书遂称完善矣顾原书本集众手而成与吕氏春秋体例最近其中议论多采辑周秦诸子之语惜高诱注解仅笺释意义故实而于引用前人旧说俱未证明窃意欲治此书应仿李善注选之例凡古事古语引自某书者为之分别段落一一标注所出庶全书二十训内何者为新纂何者为旧闻俾读者得以开卷然不致目迷五色其裨益后学似较之高氏所注庄氏所校者当尤为有功云吾浙西湖名胜甲于天下余昔应乡试时三场既毕每承戚友相约同乘画舫作竟日之游自戊子秋捷以还遂不复至癸亥二月重来湖上则涌金门一带城垣已成平地即濒湖诸建筑亦非复旧观矣然节届清明较秋色尤形佳丽因于淡云微雨中或日斜风定后偕同行刘子棹一舟小叶容与中流宜雨宜晴如入画境复逐日搜岩寻壑任意所之安步当车兴颇不浅惜行期所迫尚有九溪十八涧者卒未得抽暇一往为怅然耳归途追忆游踪历历在目爰口占四绝以记之云几番献艺逐秋闱曾向湖心泛月归三十六年弹指过重来城郭已全非杰阁崇祠早就荒谁家高冢独轩昂此行为爱湖山美莫更逢人话海桑水光山色尚依然况值清明二月天最是六桥风景丽桃花如火柳如烟镇日寻幽洞壑间层峦占磴任跻攀南屏钟动游人散又向苏堤踏月还官撰诸书以集合众手而成故其中多有彼此不相应者兹偶举数事如左太子太保内大臣一等男追赠一等承恩公哈什屯谥恪僖见国史本传而皇朝通志卷五十一谥略于一品衔诸臣谥内作谥恪僖又于民公谥内则作谥恪敏一人两见而谥法互歧似误陕西提督三等男陈福于康熙十四年殉难赠三等公谥忠愍其子世琳袭三等子见国史本传而皇朝文献通考卷二百五十四封建考内则云赠三等子是与史传不合且与皇朝通志谥略内陈福列入民公谥亦属不符盖纂辑封建考者但知其子袭三等子遂疑本人所赠亦然不知赠袭之爵父子多有不同如干隆中傅清拉布敦和隆武均以殉节赠一等伯而其子则皆袭一等子也国史贝和诺传之后附载其子马喇全传而玛拉复别有列传传首不言贝和诺子其叙述官阶事迹详略互异而雍正九年同为工部尚书则固确属一人不知史臣撰传者何未加参考竟致重复殆以马喇玛拉字迹各异遂疑为二人耳旗人名哲尔肯者有二一为满洲正白姓鄂济氏由中书官至兵部尚书康熙二十一年卒一为汉军镶红姓周氏由佐领官至广西提督康熙二十二年卒而八旗通志卷二百九十九汉军名臣传内则于汉军之哲尔肯兼载其学士左都御史等官且叙及批本事是以文武二职合为一人似误四库全书总目四书类学庸切己录作明谢文氵存撰而别集类程山文集则作国朝谢文氵存撰又别集内西昆发微作吴乔撰下云乔太仓人而诗文评类围炉诗话亦作吴乔撰下云乔一名殳昆山人时代籍贯前后不一亦是失检处余自幼即嗜古钱搜访历五十余年箧衍所存颇多精品顾年来古钱日少价亦奇贵尝见豪商显宦竟有以银币数百元或数千元购一枚者风气所趋寒士几无着手处矣因忆前人钱话中每遇佳品或纪钱直或志藏人或借拓本传摹或举家珍互易遗闻逸事具见先辈风流爰荟萃记之为泉苑中资谈助焉周宝化济阴东周明彡秦第一重四两第五重四两第九重四两第十六第十九半汉武帝三铢伪新王莽幺泉一十幼泉二十中泉三十壮泉四十大泉五十小布一百幺布二百幼布三百序布四百差布五百中布六百壮布七百第布八百次布九百三国时定平一百后赵石勒丰货汉李寿汉兴前凉张轨凉造新泉宋武帝孝建四铢孝建废帝景和六朝以前诸异钱长安义通国宝金匮驺虞峙钱铢铢唐代宗大历元宝德宗建中通宝伪燕史思明得壹元宝同上伪齐黄巢大齐通宝后唐明宗天成元宝前蜀王建永平元宝后蜀孟知祥大蜀通宝孟昶广政通宝南汉刘Ζ干亨通宝干亨重宝南唐李永通泉货楚马殷天策府宝干封泉宝闽王延政天德重宝宋仁宗康定元宝皇元宝至和重宝同上徽宗崇宁通宝重和通宝宣和元宝钦宗靖康元宝同上同上靖康通宝靖康重宝南宋高宗建炎通宝建炎通宀贝建炎重宝宁宗庆元通宝嘉泰之宝嘉定元宝理宗大宋通宝端平重宝淳通宝恭宗德元宝端宗景炎通宝附刘光世招纳信宝辽太祖天赞通宝穆宗应历重宝圣宗统和元宝开泰元宝太平元宝兴宗重熙通宝感天后感天元宝西夏崇宗元德通宝仁宗干元宝伪齐刘豫阜昌元宝同上阜昌通宝阜昌重宝同上金世宗大定通宝元成宗大德通宝武宗至大元宝仁宗皇庆元宝延通宝延三年泰定帝致和元宝文宗至顺元宝至顺壬申顺帝至元戊寅同上至元通宝附定天之宝伪宋韩林儿龙凤通宝伪周张士诚天通宝同上同上同上伪天完徐寿辉天启通宝伪汉陈友谅大义通宝同上明太祖洪武通宝同上世宗嘉靖通宝同上熹宗天启通宝日本国和同开珍神功开珍神功开宝万年通宝华屋山邱昔人所慨余旅京四十余年所见诸大僚邸第除改售他姓尚存旧观者不计外若寿阳祁文恪师世长汉军徐荫轩师桐吾乡钱恭勤应溥徐忠愍用仪诸宅皆昔时屡登其堂者今则犁为平地或改工厂或作兵房或建学舍矣欲寻遗址门径全非读唐人汾阳旧宅今为寺一诗为之三叹绅录一书在刊行时第为翻检当代中外官员人名而设一经更调便如明日黄花矣然阅数十年或数百年旧时人物凋谢无遗后之人浏览遗编每足为征文考献之助故得之者辄加以题识考证往往视如古籍什袭珍藏焉余于厂肆各书铺曾搜集咸丰以前刻本多部惟干隆十八年癸酉嘉庆七年壬戌道光六年乙酉三种皆百年以外物卷帙完整纸墨如新其中名臣循吏及驰声儒林文苑者实指不胜屈而干隆本则先高祖东铭公时官湖北广济县武穴镇巡检嘉庆本则先曾祖司勋公方为江西铅山县知县道光本则先祖宁国公方为江苏丰县知县每一展阅得瞻睹先人姓氏欣幸殊深食德诵芬益资自励以视普通诸本于收藏家绝无关系者固尤足珍重矣修名不立老境侵寻每忆幼岁读书家塾及角艺文场时恍如隔世爰仿汪龙庄庸训中述师例备记先师诸人姓氏以志当日从游之乐与知遇之感示不忘焉受业师外从伯祖吴墨卿夫子讳之ロ浙江海宁人明经兔床先生骞长孙国学生同治壬申彭年四岁随母居外家从师识字并读千字文凡数月李友峰夫子讳敦权浙江海宁人国学生同冶甲戌冬彭自扬州归复居外家从师授读至光绪丙子岁暮凡两年余祝子让夫子讳祖安浙江海宁人诸生光绪丁丑正月彭从师授读凡四月母舅吴君益夫子讳彦升浙江海宁人廪生丁丑四月彭自外家随母再至扬州由师送往即在扬寓授读是年八月遭外祖母徐宜人丧师遂归徐藤庄夫子讳士骧浙江德清人诸生戊寅春延师至扬授读凡十月张彩卿夫子讳云莱江苏仪征人诸生戊寅秋先大夫署刘庄场大使事于署中延师授读旋课试帖及小题文至癸未夏彭幸入学是年冬师辞馆去凡从游五年余外祖吴暗庄太夫子讳敦浙江海宁人咸丰辛亥举人由遂安县教谕官至宁波府教授光绪丁亥重游泮水二十年八月卒子任年八十三彭自初作起讲以至成篇皆另缮一通寄请诲政徐蕖生夫子讳士骈浙江德清人补行咸丰卒酉并同治壬戌举人由松阳县教谕官至金华府教授癸未秋彭初为大题文以所作寄德清请师评阅钱星槎夫子讳明训浙江嘉善人光绪丁酉举人以同知随使朝鲜官至直隶津海关道宣统二年六月卒于任癸未甲申间彭学为律赋以所作寄淮城请师评阅罗尔颜夫子讳崇鼎福建侯官人光绪丙戌进士官山东即墨知县甲申乙酉间方就两淮运使署幕彭因从师课制艺凡一年余郑子衡夫子讳德璇浙江鄞县人补行咸丰辛酉并同治壬戌举人官两淮候补运判彭自乙酉六月至戊子秋从师课制艺凡三年余戴鳌峰夫子讳咸弼浙江嘉善人道光癸卯举人由瑞安县训导官至温州府教授以老辞职就养扬州光绪十五年卒年七十五丙戌丁亥间彭以所作律赋及近体诗清师评阅张子虞夫子讳预浙江钱塘人光绪癸未进士由编修官至江苏徐州府知府遭忧去职服阕以道员候补宣统二年卒年七十一丙戌冬师于留馆后来游扬州彭因执贽门下旋以制艺寄请评阅己丑公车入都更得随时面承提命至辛卯秋师督学湖南止前后凡五年陈聘臣夫子讳名珍江苏江阴人光绪癸未进士官编修记名道府二十年十一月卒彭自辛卯冬至甲午秋从师课制艺凡三年受知师司春崖夫子讳开光河南长葛人咸丰戊午举人官浙江海盐县知县光绪癸未县试彭自首场至终覆凡五试均蒙取第三名后师以亏短公款罢官龚幼安夫子讳嘉俊南太和人咸丰丙辰进士由工部主事官至浙江杭州府知府调署嘉兴癸未府试彭自首场至终覆凡四试蒙三取第一名试毕师即回原任后开缺以道员候补卒于杭寓祁子禾夫子讳世长山西寿阳人大学士文端公宀隽藻子咸丰庚申进士由编修历迁吏部侍郎光绪八年督学浙江癸未五月嘉郡岁试彭蒙取入县学第三名师后官至工部尚书十八年八月卒于位年六十九谥文恪瞿子玖夫子讳鸿礻几湖南善化人同治辛未进士由编修历迁侍讲学士光绪十一年督学浙江彭乙酉录遗蒙取列第一名戊子录遗蒙取列第二名师后官至外务部尚书协办大学士充军机大臣兼办理政务处大臣丁未春以事解职宣统戊午卒年六十九谥文慎杨映村夫子讳毓俊山西凤台人同治癸酉举人以大挑知县分发浙江光绪戊子乡试分校第十三房彭卷蒙呈荐得以中式师后官孝丰县知县吴勰丞夫子讳树梅山东历城人光绪丙子传胪以编修直南书房戊子为浙江副考官彭卷蒙取中三十六名举人师后官至户部左侍郎戊戌秋督学湖南任满即奉母回籍乞养宣统年卒年七十钱星伯夫子讳桂森江苏泰州人道光庚戌进士由编修官至内阁学士兼礼部侍郎衔戊子为浙江正考官旋督学安徽任满乞病回籍二十八年十一月卒年七十六王保之夫子讳培佑山东平度人光绪癸未进士己丑会试以编修分校第三房彭卷蒙呈荐挑取誊录师后官至宗人府府丞周少璞夫子讳树模湖北天门人光绪己丑进士乙未会试以编修分校第十四房彭卷蒙呈荐得以中式师后官至黑龙江巡抚民国中为平政院院长丙寅年卒年六十六唐春卿夫子讳景崇广西灌阳人同治辛未进士由编修历迁内阁学士兼礼部侍郎衔乙未为会试副考官后官至学务大臣以病辞职宣统癸丑卒谥文简李若农夫子讳文田广东顺德人咸丰己未探花由编修官至礼部右侍郎乙未为会试副考官是年十月卒于位年六十二宣统中追谥文诚启颖之夫子讳秀满洲正白旗人同治乙丑进士由庶吉士改刑部主事历迁理藩院尚书乙未为会试副考官彭卷蒙取中一百七十六名贡士师后调补礼部尚书充军机大臣二十七年正月以拳匪事获罪罹于法徐荫轩夫子讳桐汉军正蓝旗人礼部尚书恭勤公泽醇子道光庚戌进士由编修历迁吏部尚书协办大学士乙未为会试正考宫后晋体仁阁大学士二十六年七月以联军陷京师殉难年八十二卷六我家朱氏系出婺源茶院公之后元成宗元贞间迁祖勉轩公官嘉兴路主簿既卒即卜葬于澉浦之陈湾山子若孙遂占籍海盐居邑之尚胥里数传而后支分派列生齿日繁今世次已衍至二十五六代矣自明及清科第相属其驰声艺苑者代不乏人余少壮时颇蓄奢愿窃冀生计粗裕当举合族人之所着述未经刊布者仿丛睦汪氏会稽董氏例悉数付梓汇为一编京国浮沈遭时多难年华迟暮夙愿难偿殊滋愧也然诸家稿本屡经兵燹强半无存每向族人中访问遗书竟罔有应者兹参考县志宗谱及文会堂诗钞所载与后来续出各书名目具录于此用备物色且愿后之子孙或族人中有同志者终成此举以期不负初心所深望焉六世祖阅耕公着有尚胥里朱氏支谱八世祖南野公着有南野集九世族祖南谷公着有乔年诗存西洲公着有幽兰集十世族祖可六公着有清溪吟集十一世族祖海涯公着有海上闲散叟集梅泉公着有性理旨要十二世族祖逊斋公着有闽游集六卷全城志重游草励南公着有小隐吟草四卷官宇公着有礼经蠡测礼记小见思梅公着有历代塘志元之公着有元之诗稿稚公着有读书堂集中心醉词鹿岩公着有鹿岩老人集干如公着有花事董狐游屐诗草十三世族祖循默公着有四书心解尚书微修身要言存心录自怡悦诗草五卷怒翼草白岳公着有礼记意评四卷公谷合编拄笏斋经疑爱君勤政历雄文汇辨济世选要良方巡滇纪行集远人楼集亻玄对轩集皆山阁集舆讴录赓歌录令回公所选辑者有盐邑艺文编李诗系着有玉蝶庵稿迦陵公着有草圣汇辩附草诀百韵秋岚公着有及阙编客星龛集长思草秋蛩音集和陶集竹隐集疏放亭集泽畔吟蓬庐集泪声残集江淮纪游集江山幻梦集十四世族祖大彰公着有正气集梅痴集檗亭集长白公着有长白闲吟草五卷子长公着有曲台约旨笔读斋初问重纶阁集子于公重修朱氏宗谱着有子于诗文集十五世族祖佩芳公着有传心录四卷树庵公着有礼经诠解蓬壶轩稿剑光公着有纪瑞略编守拙诗草三卷佩湘公着有笔读斋诗草素安公着有石笋山房集鳞庵公着有鳞庵诗文集汪千公着有汪千诗集十六世族祖怡丰公着有传心录续编兹迈公着有西园刻竹吟公似公着有闲吟集澹庵公着有性理管见小学便蒙存斋公着有勉存诗草一卷松州公着有朱亚魁文稿人英公重修朱氏宗谱笠亭公所选辑者有明人诗钞正集十四卷续集十四卷金华诗录六十卷外集六卷别集四卷学诗津逮卷唐诗律笺卷古文清英全唐诗钞着有陶说六卷笠亭诗钞十二卷毛诗说说文翼韵谱叙录笠亭文集十七世族祖琢庵公着有史辨三十卷藕塘诗存八卷夜雨对床集二卷枚臣公着有历试草一卷北游草一卷诗馀一卷水臣公着有景山楼诗集子端公着有草木鸟兽典要昆虫鳞介典要杂物摘要附草四卷可与公着有可与诗选一卷省庵公着有小沧州诗集一卷金台集鸳湖集章安集省如公着有四书补讲集秀轩文稿诤可公重修朱氏宗谱十八世族祖江峰公着有江峰诗文集洒亭公着有洒亭诗选一卷季子小品翰沙诗钞怀白公着有怀白诗草小山公着有小山诗钞春山公着有春山诗存四卷外编一卷春山古文钞荫山公着有倚云轩诗草一卷眉洲公着有河汾旅话一卷诗绪辑雅六卷易水村集一卷驴背集南集鼓缶集眉州诗钞怡谷公着有怡谷诗钞晴岚公着有健初诗钞四卷文钞一卷真珠船四卷复惠堂稿二卷醉庐公着有小窗闲笔一卷升岩公着有韵玉轩诗稿一卷莪亭公着有莪亭小草十六卷忘忧草一卷玉溪公着有玉溪文集一卷诗集一卷先曾祖松乔公着有松乔诗钞秦溪公着有经训秦溪山人诗稿十九世族祖春树公着有武原竹枝词一卷答闲吟稿集唐诗春树诗存燕庭公着有蛩吟小草二卷玉堂公所选辑者有应制元音十六卷拣金录四卷着有叶韵考正十六卷淡巴菰百咏二卷玉堂诗钞八卷玉堂存草诗十六卷文八卷标谢公着有标榭诗选一卷鹤墅公着有海上竹枝词秋岳公着有达客人随感录医腋秋岳诗钞镇澜公着有台江诗钞一卷东宁竹枝词桂岩公着有桂岩诗卷梅移公着有梅移诗稿乐山公所选辑者有朱氏艺文钞朱氏科名录纪朱诗存着有乐山诗集沁园公着有沁园诗草素珩公着有水月轩吟稿芝冈公着有过眼录五卷丹香公着有吟香馆诗钞一卷迟农公着有春华秋实之斋集诗五卷词一卷椒雨公所选辑者有瀛海探骊集八卷着有鄂怡山馆诗文集虹舫公重修朱氏宗谱着有从政观法录三十卷求闻过斋文集四卷求闻过斋诗集六卷识大录识小录花墅公着有诗文集三十余卷未梅公着有妙吉祥室诗钞十三卷诗余一卷杂文一卷寿闲斋吟草八卷大伯祖尚斋公着有信疑随笔十二卷治经堂集诗十四卷文六卷外集四卷日次诗二卷二十世族父春士公着有稽古日钞春士小草吟泉公着有镜湖珠宿山房骈体文稿筠巢公着有小隐轩诗存蓉台公着有稻香轩吟稿晴岚公着有留云阁诗存池庵公着有纳凉草三卷爱庐公着有仕甘纪略朵山公着有鹤天鲸海焚余稿六卷念珊公所选辑者有胥溪文会堂诗钞八卷朱氏书画录着有文字辨正汇钞四卷雪泥鸿爪录念珊诗钞念珊词钞屏山公着有屏山诗钞一卷崇山公着有长乐长生居稿一卷余山公着有存心斋稿一卷秀珊公所选辑者有文会堂诗钞补遗二卷文会堂诗续钞二卷着有听秋馆呤稿六卷虞初续新志二卷佩韦斋外集一卷山居杂志小幽兰室诗话佩韦斋吟稿怀璞斋词稿二十一世族兄小泉公着有碧琅馆诗钞三卷晚翠楼诗钞四卷紫仙公着有养疴随笔一卷德馨堂古文一卷指马楼诗钞三卷有琴楼诗钞二卷苏台杂咏一卷指马楼绮语删剩一卷咏物诗一卷指马楼词钞一卷袭芳楼词一卷子安公着有小于舟诗存一卷镜香公着有竹南精舍骈俪文稿一卷竹南精舍诗钞四卷桂之树轩杂录一卷少虞公重修朱氏宗谱二十卷着有梦鹿庵文稿一卷榆荫山房吟草四卷二十二世族子卿侄着有瓦鸣集芷青侄着有芷诗文遗稿又按吾族闺媛中之有着述者十八世族祖启咸公原配吴孺人着有玉轩吟稿元章公原配张孺人着有漱香集四卷十九世族祖迟农公原配潘安人着有画兰室遗稿一卷椒雨公原配李恭人着有诗集侧室楼孺人着有兰韫楼诗稿侧室胡孺人着有寒香室存稿一卷二十世族父念珊公原配周宜人着有胥溪朱氏阃范录四卷屏山公原配乔孺人着有诗稿一卷词稿一卷蕊生族姑着有倚云楼遗草一卷葆瑛族姑着有小莲花室诗词二卷二十一世彭寿原配金夫人选有韵红轩诗钞十六卷今并记于此湘潭叶奂彬名德辉先世本吴人后入湖南籍光绪壬辰成进士以主事签分吏部不久假归才气纵横学问渊博性嗜典籍收藏颇多尝仿章逢之例取古人遗佚诸书手自纂辑其他着述亦富所刻观古堂丛书及丽楼丛书三十余种风行一时顾里居日以乡绅资望随时出入抚辕及当地各官署不免稍失检点致乡评颇多微词鼎革以还屡濒危境因剃须市隐绝迹官场中甲寅秋余至长沙独以文字之交时相过从尝设盛馔招余往饮出示善本书籍名人字画及所藏古钱玩赏竟日然在座者惟余同去之吴如九表弟金敬渊侄婿及主人与其侄五人而已一日索题丽楼藏书图卷余为赋六绝句归之其所编观古堂藏书目录原稿曾亦举以相质余为订正数处时尚未付梓也别后十余年迄未通问乃闻丁卯岁忽为仇家所讦竟致杀身所遗书亦散失殆尽文人末路如奂彬者可谓惨矣兹将昔时题图诗录存于此以志今昔之感名高南宋石林集望重东吴べ竹堂千载宗风谁继起人间艳说选曹郎卧雪楼中书久亡更无旧馆说琳琅君家独占江山胜高阁巍然枕碧湘千元百宋及时收插架森森比邺侯几晶帘开卷处艺林清福几生修十约文成绝妙辞此中甘苦少人知藏书故实重编次应入华宗纪事诗海王村里日停车我亦耽书等嗜痂忧患余生豪气尽百城坐拥让君夸秋老江乡木叶摧谪居愁听远鸿哀客中一事聊堪慰曾人琅福地来泰州西门内有小香岩者中供先贤管子塑像为淮鹾官商燕集之所拓地约十余亩亭馆池榭位置井然光绪戊子三月间余妻妹金氏丽珊于归桐乡陆费颂陔外舅姑亲送之泰命余夫妇及内弟振甫辈随往即下榻其中时芍药盛开红白灿烂而院中前后竹数百竿皆高出檐际绿阴蔽窗新笋方生遍地皆是因与振甫手自掘取即烹而淡食之出门数十步浅水平田一望无际声声布谷时飞鸣田野间岩之左则为某某禅林古寺疏钟频闻清响园居旬日尘念都消庚子春余自都寄振甫诗云筠绕屋绿于染芍药当阶红欲然一种旧游忘不得小香岩畔暮春天盖犹忆及前事也今距丽珊之卒将四十年即僚婿颂陔及其续娶之内表姊李氏亦已先后物故至当时在堂诸戚友其存者惟余与振甫二人然皆皤然老矣偶遇泰州人谈近时盐业感触陈迹思之黯然唐以前人所撰各书今遗佚者十之八九幸赖裴松之三国志注刘孝标世说新语注郦道元水经注李善文选注及宋初太平御览太平广记引用较多始得存其梗概然各书名目记忆为难除御览广记二书均于卷首标列外复得考古诸家如汪韩门太史师韩赵瓯北观察翼近人汪振民明经之昌悉心探讨汇录成篇于后学良多裨益惟水经注所引古籍尚无有辑为一书者余昔时尝拟为之而人事牵率卒卒未果世有同志盍亦从事于斯夫妇偕老诗人播为美谈其有结缡至六十年者尤为古今所罕见干嘉年间南海冯潜斋吏部成修钱塘梁山舟学士同书韩城王伟人相国杰近岁仁和高白叔中书云麟嘉兴钱新甫侍读骏祥钱塘程紫缙观察良驭俱以白首齐眉重行花烛之礼家庭盛事较重宴鹿鸣琼林者更为难得已市肆字号除意主典雅或别有取义者不计外若普通命名则无论通都僻壤彼此无不相同余尝戏为一律以括之云顺裕兴隆瑞永昌元亨万利复丰祥泰和茂盛同干德谦吉公仁协鼎光聚益中通全信义久恒大美庆安康新春正合生成广润发洪源厚福长诗固漫无意义而吉利字面大抵尽此五十六字中舍此而别立佳名亦寥寥无几字矣挽联之作须语意亲切情文相生若专以词藻典故为工似失吊者本意故余于寻常酬酢向不为谀墓空言惟遇有至戚旧交情不能默者始偶一为之以志盛悼辞之雅俗非所计也兹记数联于此己未月挽世丈沈旭初观察玉麒云偕先子为总角交忍忆吴门谈旧谊与令兄皆公辅器又惊鲁殿陨灵光月挽母舅吴君益先生彦升云有子共晨昏是名士襟期迥超凡辈只愧一官匏系推毂徒劳橐笔困长才空对九原唿负负别公几寒暑闻高年丰采不减当时方期七秩筵开奉觞晋祝骑箕惊噩耗那禁双泪落涔涔七月挽金氏外姑胡夫人云翼卵荷深恩久托方幸一生蒙福讵惊闻驾返云霄恨频年人海羁身竟无复开樽围坐翦烛清谈常侍慈闱色笑齐眉伤旧侣琴瑟频分可怜三赋悼亡空望断魂归月夜想此后仙山聚首请寄言夫婿平安儿孙长大聊纾异地悲思月挽族兄桂卿学士福诜云词曹推夙望于理学儒林文苑举足为海内楷模青史定垂名固应与会稽侍御台州太常并世胜流成合传京国忆同居有鸿妻骥子龙孙曾乐数堂前晨夕黄垆频感逝试重经接叶荒亭斜街旧屋卅年陈事忍重论壬戌五月挽内姊归冯氏金恭人云别离经廿稔忆昨岁桂坊称祝方幸一堂话旧乐数晨昏何期遽谢尘缘竟转教八秩衰翁顿增感恸友爱笃连枝痛当年荆室云亡每闻千里伤怀悲深手足此后同归仙界应仍侍九霄阿母长共团圆甲子五月挽钱臣亲家能训云经世负奇才在我公特为余绪惟忠以报主孝以事亲仁以爱物斯足见立身大节有儒者之风青史定垂名一代传人应不朽订交方弱冠至今日各已成翁念览揆同庚入官同岁登第同年每相与回首前尘惜时乎不再黄垆空叹逝卅年往事讵堪论丙寅六月挽徐博泉参议宗溥云于法律学信有专长记曾戎署趋公推毂特延名士驾为乡国事力谋群益讵意明湖养望骑箕遽陨老人星七月挽襟兄冯延云司马汝禧云气概迈群伦综计生平驰骤文坛翱翔仕路经营商业振导农功大才洵豪杰士也讵自弦中断抑郁寡欢二竖遽为灾惊闻一夕骑箕长辞斯世知交逾卅载每念畴昔金陵联句石渚飞觞京国看花申江话雨旧游历历直旦暮间耳方思鹿苑重寻居停得所千秋成永诀为问同堂连袂更有何人十月挽子妇钱宜人云四德兼全方冀偕吾儿翼燕诒谋教诸孙成立三旬晋一何乃与先室骖鸾远去竟同岁云亡丁卯正月挽外舅金子羲先生云恩承卅载缘证三生只惭青眼徒垂竟事业蹉跎老去已无千里志海上月圆天南星陨忍忆白头相聚尚精神矍铄临行曾约再来期戊辰六月挽翁氏外伯姑恽太夫人云秉怀清高节备历艰辛余年家政亲操争钦礼法交修懿行允辉彤管史怜道韫早孤深蒙鞠育三千里邮书遽断忍忆晨昏团聚旧游同侍彩衣堂庚午四月挽袁年伯母薛太夫人云相夫成千古忠名卅载分离天界灵旗今接引生子皆一时奇杰三英继起冈阡新表永流传六月挽王聘卿总理士珍云为贤豪领袖入政垣而不党入军界而不争方晚岁优游胡遽丧七旬元老具忠孝性情事节母则尽欢事旧君则尽礼树群伦师表信无惭一代完人九月挽金亲母耿淑人云大家才行早称传方偕老林泉争羡三多备嘉福故国亲姻日零散正重阳风雪那堪千里听悲音十二月挽孙慕韩总理宝琦云卅年勋望弁冕时贤始也绾疆符继也管部政终也秉国钧恨遭逢屡涉艰危至竟未酬公辅志一代典型渊源家学貌严而性慈与惠而取廉外和而内介为遐迩同深信仰那堪遽丧老成人辛未八月挽王书衡同年式通云凤池联步雁塔齐名痛频年同辈凋零又弱一个法律传家文章鸣世为当代万流宗仰信足千秋十一月挽翁修之内弟之循云四十曰强仕方期壮志鹏搏胡长吉修文远道竟成千古别再索而得男喜听清声凤哕有小同绳武夜台应慰百年心丁丑十一月挽曹理斋参议秉章云病骨久销磨况故乡烽火惊心早忧此日衰龄同落拓方累岁文坛聚首忍别今朝辛未岁余应东海府主之聘分纂清儒学案每遇星期五日群集曹君理斋寓中讨论其事时理斋处有生日会之举除学社诸友外并约故都同志共合人数为十二得以逐月举行凡值庆辰醵赀公宴理斋于食谱夙所深究又时出新意故肴馔既丰且精樽酒联欢极盍簪之乐事至丁丑秋时局不靖称觞之约乃展转延期未几地主云亡此举遂废然余自入会后叨陪雅集瞬阅七年处此风云万变之秋亦可谓历时较久矣今记诸人生日如左援清尊集例也江阴夏闰枝孙桐咸丰丁巳四月二十二日金匮杨荫北寿枢同治癸亥七月初六日山阴王书衡式通甲子十月二十四日嘉善曹理斋秉章甲子十二月初六日长洲章式之钰乙丑五月二十一日吉林徐敬一鼐霖乙丑九月二十二日长沙郑叔进沅丙寅七月十五日武进赵剑秋椿年戊辰二月初五日秀水金孙兆蕃戊辰八月二十四日海盐朱小汀彭寿己巳六月二十二日吴县汪伯云惟韶辛未十一月初八日长沙章曼仙华壬申七月二十二日江都闵葆之尔昌壬申八月初三日江安傅沅叔增湘壬申九月初八日赣县陈仲骞任中甲戌九月二十六日武进陶心如洙光绪乙亥三月二十二日云阳涂子厚凤书乙亥八月二十二日江夏傅治芗岳丁丑九月初九日嘉善曹君儒葆宸壬午十二月初三日贵阳邢冕之端癸未七月初四日吴江沈羹梅兆奎乙酉十一月二十六日按学案一书至戊寅春纂辑粗毕时社友皆散终其事者仅余一人书首序例目录经东海命余修改数四而后定余以全书所纂正附各案当诸友属草时分任撰述彼此各不相谋恐体例未必尽同且或有重复及抵牾之处复请于东海拟俟写工缮就清稿后暂缓付梓先由余通检一过以期前后贯彻遇有上述诸点即可随笔修正免贻疏舛之虞虽稍废时间而于全书不无小补东海颇韪余说卒以年高多病急于观成承刻者但求早日毕工迄未将稿本送余覆阅嗣编纂处亦裁撤余于社事遂不复与闻矣今全书已于东海谢世后匆匆刻竟流布坊间而余先时竟未获逐卷校雠致读者对于此书内容不免有所指摘此则私衷所深为负疚者耳余昔居宣南宅凡数徙厥后迁入内城总布胡同则历时为最久溯自光绪辛卯五月偕元配金夫人入都始寓烂面胡同甲午冬移居上斜街乙未三月南旋省亲丁酉秋再至寓兵马司后街己亥冬移居上斜街庚子冬借寓嘉兴会馆壬寅秋移居米市胡同至丙午冬铁宝臣尚书适置有西总布胡同一宅以余方从事练兵处特招余往居国变后尚书全家移津余亦无田可归乃集资购得之其宅分东西两院轩窗明爽因于院中遍植红杏碧桃海棠丁香榆叶梅诸树花时绚烂可爱及丁巳春复添建楼屋五间益形宽敞矣自居此宅后计所生儿孙男女辈约十七八人生齿颇盛而穷通聚散之感亦于此中阅历为最多越三十有四年己卯夏以生计日艰遂出售他姓乌衣门巷燕去巢空临别依依弥增感慨爰口占二绝以志别云卜居地占凤城东曾见承平旧日风家国兴衰无限感茫茫三十四年中书拥百城忙位置花栽三径费滋培云烟眼底匆匆过又见他人入室来人生七十古来稀唐人即有此语至八十则更少矣余生平所见耆老年届八十者尚不乏人今汇记之以志盛遇封翰林院检讨海宁吴仁斋外伯祖应麟八十户部尚书甘泉董卿太夫子恂八十六东阁大学士南皮张文达之万八十七浙江宁波府教授海宁吴ウ庄外祖敦八十三体仁阁大学士汉军徐荫轩夫子桐八十二刑部尚书长安薛云阶先生允升八十二两广总督茶陵谭文勤钟麟八十四四川总督庐江刘文庄秉璋八十武英殿大学士寿州孙文正家鼐八十三吉林将军满洲铭文肃安八十四江西玉山县知县嘉兴张公束先生鸣珂八十翰林院检讨湘潭王壬秋先生运八十五两广总督建德周玉山刘补悫慎年丈馥八十五弼德院院长和硕庆刘补密亲王奕八十河南巡抚海丰吴仲怡年丈重熹八十一两淮候补盐知事平湖朱梅轩族兄之桢八十三都察院都御史历城张振卿先生英麟八十八江苏候补道海宁沈旭初世丈玉麒八十外务部尚书大兴刘改掖县吕镜宇先生海寰八十五江苏候补道道州何诗孙前辈维朴八十一候选知府原任两淮通州盐运分司运判嘉兴金子羲外舅兆八十六安徽巡抚金坛冯梦花先生煦八十五东三省总督汉军赵次珊先生尔巽八十四内阁中书钱塘高白叔先生云麟八十二江宁布政使恩施樊云门先生增祥八十六山西上二字刘改江苏候补道秀水盛苹旨姻丈沅八十九广东南韶连道应山左笏卿先生绍佐八十二都察院副都御史江阴陈梦陶世叔名侃八十二安徽望江县知县海宁查子春先生光华八十一翰林院侍读嘉兴钱新甫先生骏祥八十三弼德院顾问大臣刘补太傅闽县陈伯潜刘补文忠先生宝琛八十八典礼院学士胶州柯凤荪先生劭八十四候选布政司理问南海张富石先生锦九十湖南大挑上四字刘改广西富川县知县嘉兴王步云姻兄甲荣八十一新疆布政使新城王晋卿先生树楠八十六四川龙安府教授井研廖季平先生平八十四川龙安府知府长沙蒋先生德钧八十浙江余姚县训导平湖沈雪渔先生颂清八十六吏部主事义宁陈伯严先生三立八十五奉天奉天府知府沪州高蔚然先生树八十二江苏太仓直隶州知州乌程姚本泉同年炳熊八十四民国上二字刘改体仁阁大总统上二字刘改学士天津徐菊人先生世昌八十五学部主事侯官陈石遗先生衍八十二安徽候补道阳湖恽季申姻丈毓龄八十此外现时生存诸人则有直隶候补道嘉兴周少逸先生冕现年九十四邮传部侍郎元和吴蔚若刘补文安先生郁生现年八十六刘补庚辰九月故江苏候补知府平湖沈逋梅先生翊清现年八十五湖北上二字刘改江西提学使元和王胜之先生同愈现年八十五刘补辛巳三月故直隶总督开州陈小石先生夔龙现年八十三候选道原任浙江湖州府知府江阴夏闰枝先生孙桐现年八十三刘补辛巳十二月故翰林院编修黄严喻志韶同年长霖现年八十三刘补庚辰八月故山西提学使长沙汪仲楞同年诒书现年八十二刘补庚辰月故四川候补道丹徒吴养臣先生兆元现年八十二江苏上海县知县上虞田春庭先生宝荣现年八十一学部员外郎元和胡绥之先生玉缙现年八十一刘补庚辰月故直隶按察使崇明王丹揆同年清穆现年八十刘补辛巳五月故候选知府奉节张伯翔先生朝墉现年八十刘补浙江宁波府知府无锡杨小荔太守志濂现年八十八江西大挑知县归安蔡原青大令蒙现年八十五江苏阳湖县知县宁化伊峻斋大令立勋现年八十四江西候补道侯官沈鲁青观察庆江苏松江府知府山阴戚升淮太守杨现均八十三安徽候补道东莞张豫泉观察其淦现年八十一按此书于己卯年撰成上年庚辰之冬排印成书故上列诸公年龄皆以己卯年为准庶与本书吻合也辛巳花朝承谨识都门为人物荟萃之地官僚筵宴五日无之然酒肆如林尘嚣殊甚故士大夫中性耽风雅者往往假精庐古刹流连觞咏畅叙终朝余自己丑入京后每遇文人雅集大都在南下洼之陶然亭龙树寺炸子桥之嵩云草堂松筠庵下斜街之云山别墅畿辅先哲祠白纸坊之崇效寺积水潭之高庙广安门外之南河泊等处凡作主人者均须于旬日前预定座位方可折柬延宾世变风移别趋时尚凡旧称名胜诸地当时之应接不暇冠盖如云者今皆阒寂荒凉车马绝迹矣岂地气果有衰旺亦随人事为转移耶余自弱冠通籍后浮沈人海殆无日不与书籍相亲涉猎既久遂随时皆有辑述今年逾七十笔砚已荒然料检陈编皆数十年来耗思殚神未忍弃置爰仿梁ぇ林中丞归田琐记例姑录存其目付后人知之俾无散失云旧典备征五卷丹铅巢录十卷经籍属辞纂例六卷诗学骈枝九卷常谈讨原五卷广四八目五卷国朝人物考略三十二卷国朝宰辅小传二卷国朝百将图传二卷皇清纪年五表三十二卷附通检二十四卷三国人生卒年月表二卷三国志氏族表四卷三国志校勘记四卷历代朔闰甲子考四卷古今人生日考十二卷古今人书室诸名考四卷古今钱范八卷寿鑫斋钱话五卷钱目四卷寿鑫斋纪事稿二卷述诗草六卷