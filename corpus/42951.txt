序诗岂易言哉盖吟咏之余能发乎情止乎礼义是以动天地感鬼神美教化厚人伦故夫子美关睢之诗曰乐而不淫哀而不伤良以此道也自关睢而后无闻焉昔班太姬从兄班固以续汉史苏小妹益父兄以成大家此二子者吾所谓女史也我粤号称文献而妇人多不知学黎朝中间有红霞女子所着传奇而其词涉于嘲谑惟吾潘眉英独擅词名为前辈诸君所称眉英不喜述着往见于才子文人之所诵读者皆能发乎情止乎礼义然不得见全集每每深以为恨丁卯春余之升龙城与居亭史话及古今才女因谓余同郡女子古月堂春香氏者学富而纯文贫而丽思奇而艳诗法而葩真所谓才女也余因访焉叩其姓名乃琼瑠完厚黄甲胡相公之妹也邂逅一遇遂成莫逆觞咏之日唱予和汝洋洋然乐而不淫哀而不伤困而不忧穷而不迫得乎情性之正歌之咏之曾不知手之舞之足之蹈之辰予南北驰骋不能朝夕赓酬春香亦以亲老家贫不遑启处至甲戌春余访旧寓悲苦交集春香乃取瑠香示余因访余曰此我平生履历所着作也君其序焉余展而观之六七诗歌赋词编成卷帙可惊可骇之状不觉悠悠然令人快乐也尝传驩演之人纯秀好学钟乎男之英杰者则有黄榜诸先公钟乎女之精秀者则有潘眉英胡春香是也所谓山水之高深人才之俊杰盖不诬也故瑠香之记系出于风云月露之余而其发乎中心而表诸文字亦故表而出之以他时之采风焉是为序龙飞甲戌仲春同郡岩觉夫巽风氏书于教学处寓意巽风寄其一寓意巽风寄其二巽风得梦志与我看因述吟并记和巽风原韵赠巽风子白滕江赠别留别时在安广安兴寓处感旧兼呈勤政学士阮侯秋月有忆枚山甫记和山甫之作述意兼呈友人枚山甫月夜歌其一月夜歌其二春庭兰调誓曰有感自叹其一自叹其二与山南上协镇官陈侯唱和其一与山南上协镇官陈侯唱和其二与山南上协镇官陈侯唱和其三与山南上协镇官陈侯唱和其四与山南上协镇官陈侯唱和其五与山南上协镇官陈侯唱和其六寄山南上协镇官陈侯其一寄山南上协镇官陈侯其二春香赠协郡感旧送新春之作其一感旧送新春之作其二序所附汉文诗其一南浦相知十载前桃花犹似隔仙源北城相见今年景枊絮还应带野烟半点春情梅欲雪万重离思水如天有时兰室挑银烛共话江湖订宿缘其二金鸥湖上监门前非武陵人自得源坐对青杨调雨露吟成白雪起云烟出群风骨清于我警世文章降自天抛却香频举酒对君疑是旧韩缘其三寒梅如雪动精神重对梅花倍爱君鱼雁不传书外意云萍难信梦中身清潭浪水深千尺古镜痴颜瘦几分客路悲欢何处问警闻来月是新春其四騒坛坛上出騒神同郡相逢喜得君黄阁叩来真望族红颜疑是托生身驩风纯粹知千古奎座精花好十分九十九峰曾忆否梅花独佔帝城春其五寒梅无妒白缤纷一样娇羞伴美人马首春随花里得风琴声似竹中闻繁华旧侣警初见生死交情天不爽晴山台锦水如银其六繁花满地落纷纷肯向梅亭认主人霓羽仙容云上见钧韶天曲月中闻一腔云水心花认万里星河眼镜亲望断虹桥牛女思天河费尽一江银其七睛山如锦水如银郑重遭逢有主人古月生时应不夜天花随处可为春桃源有约盟仙侣巫崃无心赋洛神最是寒梅自爱苦迁居重令一枝新其八天河费尽一江银终古牛郞不死人青展柳眉偏爱月香飘梅骨最宜春兴来也觉诗生鬼愁去方知酒有神为问高堂知梦客楚台风雨几番新其九苏江咫尺化银河昨夜不桥小梦过古月文人空漂渺春花红脸分蹉跎浔阳一曲怜卿尔北塞连年奈我何手把春梅同玩景碧桃他日又云赊其十群山南控北襟河一脉苏江小小过游客棹头明月色主人亭上白梅花风霜自古教谁受萍梗如今奈我何绝爱花神偏好客琴书随处即生漄其十一孤月半帘花外亭瘦梅宫第晓风清梧桐旧叶新翔风李杏寒余早啭莺秋怨独瓶梨雪淡客愁空馆柳烟轻悠悠梦里巾随泪孤月半帘花外亭其十二孤峰隐月醮花亭静院香浓酒味清梧落碧枝庭舞风竹飘黄叶径穿莺秋当夜钯寒梅瘦岸略风条细柳轻悠觉梦魂騒客醉孤风隐月醮梅亭其十三乍同客枕又分襟騒路尘遥故院深命属桃花怜自古梦悬梅实耻如今天漄有客又蓬鬓深夜何人半冷衾错爱章台山雨后低徊初月隐花阴其十四一掬苏江学洗衿与君对坐百花深神来玉管飞星斗兴入琼杯送古今琴递秋声凉静院梦缠春蝶倒香衾炎凉度杀繁华态绝似亭梅一院阴其十五携手村头拭泪痕踌躇相顾更无言十分花色来南国太半春光入北门桂影浑如天上弄梅花托得水边魂从今但觉相思苦肠断东房枕未温其十六清风韵韵扫花痕愁思绸缪懒对言月院当年谐风侣天衢何日跨龙门干坤灵气钟吟魄云雨厅缘付梦魂莫说相思与相识同心但觉酒杯温其十七苏江江上春渐来暂时离合客心哀已知才子能题雪偏喜征人本性梅倏忽风尘都是梦迩来诗思未曾开可怜黑夜遥回首我思之人安在哉其十八万紫千红春色来幽愁何事客心哀云间月色频飘桂亭上花人独好梅愁入眉峰当雪廋香随笔蕊向春开留名他日求遗案一笑裙钗亦快哉其十九花色鹃声三月时游魂空忆梦中飞桥头客去空分水阁下琴鸣半夕晖马首好随春得意鸾车早与子同归别君最爱逢君好携手梅亭竹儿其二十廊庙江湖各有时时来鹏鹝九天飞遭逢青眼留春曲缔订丹心对夕晖桂棹每从玄鹤溯桃舟原自碧云归长亭别后如相忆记取驩南石隐儿其二十一迢递江山万里程繁华陌上访梅亭桃花似我非无分柳絮于人太有情妒客那堪观小恨怀人偏笑一身轻姮娥会得相思意古月堂前借一明其二十二萍水相逢六载前也曾几度访桃源花开左院香犹湿鸟弄寒山翠欲烟一样梅庄清澈骨十分春色好连只今归去无消息依旧桃花认宿缘其二十三春来何处觅花神十度春来必惜君白面早逢知己客黄金难买少年身湖光潋潋清无底亭月团团满十分为我传言江上柳梅花已占岭头春其二十四满城春色思纷纷一片花飞恼刹人云影那从天外去松涛如向水边闻定知世事闲方好且觉交情久更亲尚忆梅亭清夜兴长天一色白如银其二十五长天一色白如银竹里逢迎对美人古月照来兼夜意天花开处满庭春吟成白雪诗能圣醉倒朱颜酒亦神莫讶春来春又去寒梅已付一枝新其二十六罗城之上接天河城外溶溶珥水过待腊柳将舒岸色沖寒梅自发天花十年书剑将安用万里驰驱且奈何静对斜虹偏觉好梦魂想已到天漄其二十七孤山半月傍梅亭静院凉风午夜清梧瘦碧枝亭下凤雨余寒叶树留莺秋圆月色梅魂冷水熘香瓶柳影轻游思梦随春意得孤山半月傍梅亭其二十八自从别后各分衿世路行行历浅深梅实也会三度结客情已是六年今惯看浮世风光态细察时人冷暖衾回首同江分袂处依依杨柳已成阴其二十九千里长亭拂泪痕人来人去两忘言曾闻梅岭传春信几风潮声阚海门望帝何年消蜀魄汨江终古怨騒魂如今有酒须同醉酿熟黄花味更温其三十城头吹笛过江来侧耳如闻韵韵哀望断霜迷云际雁驱驰春戏岭头梅愁肠似雪飞难返客思如花饱不开惆怅留春春不住浮云渺渺已焉哉其三十一人生行乐几多时抛却尘心片片飞一柱寺前栖暮鸟百花湖上落斜晖求凰底事春应晚题柱何人老不归重对梅花若相忆风尘满地一相儿