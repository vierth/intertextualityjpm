规中指南识规中指南重刊道藏辑要规中指南陈虚白先生着止念第一耳目聪明男子身洪钧赋予不爲贫因探月窟方知物爲摄天根始识人干遇巽时观月窟地逢雷处见天根天根月窟闲来往三十六宫都是春夫无念者非同土石草木块然无情也盖无念之念谓之正念正念现前回光返照使神御炁使炁归神神凝气结乃成汞铅牢擒意马锁心猿慢着工夫鍊汞铅大道教人先止念念头不住亦徒然採药第二心动则神不入炁身动则炁不入神夫採药者採身中之药物也身中之药者採之之法谓之收拾身心敛藏神炁心不动则神炁完乃安炉立鼎烹鍊神丹识炉鼎第三夫玄牝其白如绵其连如环纵广一寸二分包一身之精粹要得谷神长不死须凭玄牝立根基眞精旣返黄金室一颗明珠永不离入药起火第四取将坎位中心实点化离宫腹里阴从此变成干健体潜藏飞跃尽由心坎离交姤第五铅龙升汞虎降驱二物勿纵放夫坎离交姤亦谓之小周天在立基百日之内见之水火升降于中宫阴阳混合于丹鼎云收雨散炁结神凝见此验矣紫阳眞人曰龙虎一交相眷恋坎离方姤便成胎溶溶一掬干坤髓着意求他啜取来干坤交姤第六内亦交时外亦交三关通透不须劳丹田直至泥丸顶自在河车几百遭朗然子曰夹嵴双关透顶门修行迳路此爲尊华池神水频吞咽紫府元君直上奔常使炁沖关节透自然精满谷神存一朝得到长空路须感当初指教人夫干坤交姤亦谓之大周天在坎离交姤之后见之盖药旣生矣于斯出焉右诀曰离从坎下起兑在鼎中生离者火也坎者水也兑者金也金者药也是说也乃起水中之火以炼鼎中之药庄子云水中有火乃成大块玉蟾云一点眞阳生坎内填却离宫之阙造化无声水中起火如在虚危穴丹阳眞人云水中火发休心景雪里花开灭意春其证验如此夹嵴如车轮四肢如山石两肾如汤煎膀胱如火热一息之间天机自动轻轻然运默默然气微以意而定息应造化之枢机则金木自然混融水火自然升降忽然一点大如黍珠落于黄庭之中仍用採铅投汞之机百日之内结一日之丹也当此之时身心混然与虚空等不知身之爲我我之爲身亦不知神之爲炁炁之爲神似此造化非存想非作爲自然而然亦不知其所以然也复命篇曰井底泥蛇舞柘枝窗间明月照梅梨夜来混沌攧落地万象森罗总不知攒簇火候第七上柱天下柱地只这箇是鼎器旣知下手工夫容易潜龙铁用见龙在田终日干干或跃在渊飞龙在天亢龙有悔黄裳元吉龙战于野养火阴旣藏再生阳到这里要隄防若逢野战其血玄黄阳神脱胎第八掀倒鼎趯翻炉功满也产玄珠归根复命抱本还虚〇孩儿幼小未成人须借爷娘养育恩九载三年人事尽纵横天地不由亲忘神合虚第九身外有神犹未奇特虚空粉碎方露全身太上玄门知者少玄玄元不异如如提将日月归元象跳出扶舆见太虚鍊到形神俱妙处遂知父母未生初这些消息谁传授没口先生就与吾张眞人解佩令规中指南阳神离体冥冥窈窈刹那闇游遍三岛出入纯熟按捺住别寻玄妙合眞空虚无事了内丹三要内丹之要有三曰玄牝药物火候丹经子书摘爲隐语黄绢幼妇读者感之愚今满口饶舌直爲天下说破言虽覼缕意在发明字字眞诀肺肝相视漏泄造化之机缄贯串阴阳之骨髓古今不传之秘尽在是矣鲸吞海水尽露出珊瑚枝玄玄关一窍眞端的牝图妙在师眞一句传会八卦云散碧空山色静贯尾闾鹤归丹阙月轮孤诗曰混沌生前混沌圆箇中消息不容传擘开窍内窍中窍踏破天中天外天斗柄逆旋方有象台光返照始成仙一朝捞得潭心月觑破胡僧面壁禅诗曰五藴山头多白雪白云深处药苗芬威音王佛随时种元始天尊下手耘石女骑龙深雨实木人驾虎摘霜芸不论贫富家家有採得归来共一斤火不刻时中分子午侯五戒图无爻卦内别干坤诗曰无位眞人炼大丹倚空长剑逼人寒玉炉火煅天尊髓金鼎汤煎佛祖肝百刻寒温忙里准六爻文武静中看有人要问眞炉鼎岂离而今赤肉团玄牝悟眞篇云要得谷神长不死须凭玄牝立根基眞精旣返黄金室一颗明珠永不离夫身中一窍名曰玄牝受炁以生实爲神府三元所聚更无分别精神魂魄会于此穴乃金丹返还之根神仙凝结圣胎之地也古人谓之太极之蔕先天之柄虚无之宗混沌之根太虚之谷造化之源归根窍复命关戊己门庚辛室甲乙戸西南乡眞一处中黄房丹元府守一坛偃月炉朱砂鼎龙虎穴黄婆舍铅炉土釜神水华池帝一神室灵台绛宫皆一处也然在身中而求之非口非鼻非心非肾非肝非肺非脾非胃非脐轮非尾闾非膀胱非谷道非两肾中间一穴非脐下一寸三分非明堂泥丸非关元气海然则何处曰我的妙诀名曰规中一意不散结成胎仙契云眞人潜深渊浮游守规中此其所也老子曰多言数穷不如守中正在干之下坤之上震之西兑之东坎离水火交媾之乡人一身天地之正中八脉九窍经络联辏虚闲一穴空悬黍珠不依形而立惟道体以生似有似无若亡若存无内无外中有干坤黄中通理正位居体书曰惟精惟一允执厥中度人经曰中理五炁混合百神崔公谓之贯尾闾通泥丸纯阳谓之穷取生身受炁初平叔曰劝君穷取生身处此元炁之所由生眞息之所由起故玉蟾又谓之念头动处修丹之士不明此窍则眞息不住神仙无基且此一窍先天而生后天而接先后二炁总爲混沌杳杳冥冥其中有精恍恍惚惚其中有物物非常物精非常精也天得之以清地得之以甯人得之以灵谭眞人曰得灏炁之门所以归其根知元神之囊所以韬其光若蚌内守若石中藏所以爲珠玉之房皆眞旨也然此一窍亦无边傍更无内外若以形体色象求之则又成大错谬矣故曰不可执于无爲不可形于有作不可泥于存想不可着于持守圣人法象见于丹经或谓之玄中高起状似蓬壶关闭微密神运其中或谓之状如鸡子黑白相扶纵广一寸以爲始初弥历十月脱出其胞或谓之其白如练其连如环方广一寸二分包一身之精粹此明示玄关之要显露造化之机学者不探其玄不赜其奥用工之时便守之以爲蓬壶存之以爲鸡子想之以爲连环模样如此形状如此执有爲有存神入妄岂不大谬邪要知玄关一窍玄牝之门乃神仙聊指造化之基尔玉蟾曰似有而非除却自身安顿何处去然其中体用权衡本自不殊如以干坤法天地离坎体日月是也契云混沌处相接权舆树根基经营养鄞鄂凝神以成躯则神炁有所取魂魄不致散乱回光返照便归来造次弗离常在此其诗经营鄞鄂体虚无便把元神里面居息往息来无间断全胎成就合元初玄牝之旨备于斯矣抑又论之杏林云一孔玄关窍三关要路头忽然轻运动神水自然流又曰心下肾上处肝西肺左中非肠非胃府一炁自流通今曰玄关一窍玄牝之门在人一身天地之正中造化固脗合乎此愚尝审思其说大略精明犹未的爲直指天不爱道流传人间太上慈悲必不固恪愚敢净尽漏泄天机指出玄关的的大意冒禁相付使骨肉相合修仙之士一见豁然心领神会密而行之句句相应是书在处神物护持若业重福薄与道无缘自然邂逅斯诀虽及见之忽而不信亦不过瞽之文章聋之钟皷耳玄之又玄彼乌知之其密语曰径寸之质以混三才在肾之上心之下彷彿其内谓之玄关不可以有心守不可以无心求以有心守之终莫之有以无心求之终见其无若何可也盖用志不分乃凝于神但澄心絶虑调息令匀寂然常照勿使昏散候气安和眞人入定于此定中观照内景才若意到其兆卽萌便觉一息从规中起混混续续兀兀腾腾存之以诚听之以心六根安定胎息凝凝不闭不数任其自如静极而嘘如春沼鱼动极而噏如百虫蛰氤氲开阖其妙无穷如此少时便须忘炁合神一归混沌致虚之极守静之笃心不动念无来无去不出不入湛然常住是谓眞人之息以踵踵者其息深深之义神炁交感此其候也前所谓元炁之所由生眞息之所由起此意到处便见造化此息起处便是玄关非高非下非左非右不前不后不偏不倚人一身天地之正中正此处也採取在此交媾在此烹炼在此沐浴在此温养在此结胎在此脱胎神化无不在此今若不明说破学者必妄意猜度非太过则不及矣紫阳眞人曰饶君聪慧过颜闵不遇明师莫强猜只爲丹经无口诀教君无处结灵胎然此窍阳舒阴惨本无正形意到卽开开合有时百日立基养成炁母虚室生白自然见之昔黄帝三月内观盖此道也自脐以下肠胃之间谓之酆都地狱九幽都司阴秽积结眞阳不居故灵宝炼度诸法存想此谓幽关岂修炼之所哉学者诚思之药物古歌曰借问因何是我身不离精炁与元神我今说破生身理一粒玄珠是的亲夫神与炁精三品上药炼精化炁炼炁成神炼神合道此七返九还之要诀也红铅黑汞木液金精朱砂水银白金黑钖金翁黄婆离女坎男苍龟赤蛇火龙水虎白雪黄芽交梨火枣金乌玉兔干马坤牛日精月华天魂地魄水乡铅金鼎汞水中金火中木阴中阳阳中阴黑中白雄里雌异名衆多皆譬喻也然则何谓之药物曰修丹之要在乎玄牝欲立玄牝先固本根本根之本元精是也精卽元炁所化故精炁一也以元神居之则三者聚于一矣杏林曰万物生复死元神死复生以神归炁内丹道自然成施肩吾曰气是添年药心爲使炁神若知行炁主便是得仙人若精虚则炁竭炁竭则神游易曰精炁爲物游魂爲变欲复归根不亦难乎玉溪子曰以元精未化之元炁而点化之至神则神有光明而变化莫测矣名曰神是皆明身中之药物非假外物而言之也然而产药有川源採药有时节制药有法度入药有造化炼药有火功吾曩闻之师曰西南之乡土名黄庭恍惚有物杳冥有精分明一味水中金但向华池着意寻此产药之川源也垂帘塞兑窒韵调息离形去智几于坐忘劝君终日默如愚鍊成一颗如意珠此採药之时节也天地之先无根灵草一意制度产成至宝大道不离方寸地工夫细密有行持此制药之法度也心中无心念中无念注意规中混融一炁又云息息绵绵无间断行行坐坐转分明此入药之造化也清静药材密意爲丸十二时中无念火煎金鼎常令汤用暖玉炉不要火教寒此炼药之火功也大抵玄牝爲阴阳之原神炁之宅神炁爲性命之药胎息之根唿吸之祖深根固蒂之道胎者藏神之府息者化胎之元胎因息生息因胎住胎不得息不成息不得神无主若夫人之未生漠然太虚父母媾精其兆始见一点初凝纯是性命混沌三月玄牝立焉玄牝旣立系如瓜蒂婴儿在胎暗注母炁母唿亦唿母吸亦吸凡百动盪内外相感何识何知何明何晓天之炁混混地之炁沌沌但有一息存焉及期而育天地翻覆人惊胞破如行太山巓失足之状头悬足撑而出之大叫一声其息卽忘故随性情不可俱也况乱以沃其心巧以翫其目爱以率其情欲以化其性浑然天眞散之而爲万物者皆是矣胎之一息无复再守神仙教人炼精以欲返其本复其初重生五脏再立形骸无质生质结成圣胎其诀曰专炁至柔能如婴儿乎除垢止念静心守一外想不入内想不出终日混沌如在母腹神定以会乎炁炁和以合乎神神卽炁而凝炁卽神而住于寂然休歇之场恍兮无何有之乡天心冥冥注意一窍如鸡抱卵似鱼在水唿至于根吸至于蒂绵绵若存再守胎中之一息也守无所守眞息自住泯然若无虽心于心无所存住杳冥之内但觉太虚之中一灵爲造化之主宰时节若至妙理自彰轻轻然运默默然举微以意而定炁应造化之枢机则金木自然混融水火自然升降忽然一点大如黍珠落于黄庭之中此乃採铅投汞之机爲一日之内结一日之丹复合篇曰夜来混沌攧落地万象森罗总不知当此之时身中混融与虚空等亦不知神之爲炁亦不知炁之爲神似此造化亦非存想是皆自然之道吾亦不知其所以然而然药旣生矣火斯出焉大抵药之生也小则可以配坎离之造化大则可以同干坤之运用金丹之旨又于此泄无余藴矣岂傍门小法所可同语哉若不吾信舍玄牝而立根基外神炁而求药物不知自然之胎息而妄行火候弃本趋末逐妄迷眞天夺其算吾末如之何也已矣火候古歌曰圣人传药不传火从来火候少人知夫何谓不传非祕不传也盖採时谓之药药之中有火焉炼时谓之火火之中有药焉能知药而取火则定里之丹成自有不待传而知者已诗曰药物阳内阴火候阴内阳会得阴阳旨火候一处详此其义也后人惑于丹书不能顿悟闻有二十四炁七十二候二十八宿六十四卦十二分野日月合璧海潮升降长生三昧阳文阴武等说必欲穷究何者爲火何者爲候极心一生种种着相虽得药物之眞懵然不敢烹炼殊不知眞火本无候大药不计斤玉蟾云火本南方离卦属心心者神也神卽火也炁卽药也以火炼药而成丹者卽是以神驭炁而成道也其说如此分明如此直捷夙无仙骨讽爲虚言当面蹉过深可叹惜然火候口诀之要尤当于眞息中求之盖息从心起心静息调息息归根金丹之母心印经曰回风混合百日功灵者此也入药镜所谓起巽风运坤火入黄房成至宝者此也海蟾翁所谓开阖干坤造化权煅炼一炉眞日月者此也何谓眞人潜深渊浮游守规中必以神驭炁以炁定息橐籥之开阖阴阳之升降唿吸出入任其自然专炁致柔含光默默行住坐卧绵绵若存如妇人之怀孕如小龙之养珠渐採渐炼渐凝渐结功夫纯粹打成一片动静之间更宜消息念不可起念起则火炎意不可散意散则火冷但使其无过不及操舍得中神抱于炁炁抱于神一意沖和包裹混沌斯谓火种相续丹鼎常温无一息之间断无毫发之差殊如是炼之一刻一刻之周天也如是炼之一时一时之周天也如是炼之一日一日之周天也炼之百日谓之立基炼至十月谓之胎仙以至元海阳生水中火起天地循环干坤反复亦皆不离一息况所谓沐浴温养进退抽添其中密合天机潜符造化而不容吾力焉故曰火虽有候不须持些子机关我自知无子午卯酉之法无晦明弦朔之节无冬至夏至之分无阴火阳符之别无十二时中只一时之说无三百日内在半日之诀亦不在攒簇年月日时之说若言其时则十二辰意所到皆可爲若言其妙则一刻之工夫自有一年之节候但安神息在天然此先师之的说也昼夜屯蒙法自然何用孜孜看火候此先师之确论也噫圣人传药不传火之旨尽于斯矣诗曰学人何必苦求师泄漏天机只此书踏破铁鞋无觅处得来全不费工夫后序神无方易无体夫所谓玄关一窍者不过神识气使气归神回光反照收拾念头之一法耳玉溪子曰以正心诚意爲中心柱子者是也夫所谓药物火候者亦皆譬喻耳盖大道之要凡属心知意爲者皆非也但要知人身中一箇主宰造化底且道如今何者爲我若能知此以静爲本以定爲基一斡旋顷刻天机自动不规中而自规中不胎息而自胎息药不求而自生火不求而自出莫非自然妙用岂待乎存思持守苦己劳形心知之意爲之然后爲道哉究竟到此可以忘言矣明眼者以爲如何武夷昇眞玄化洞天眞放道人虚白子陈沖素序