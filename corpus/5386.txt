金刚经註释X卍XXX序夫自羲皇画卦仓颉造书天地始开文字自文字开而后有三教是三教文字之祖出于一原尚巳迨其后三教分而遂各为一教之文字要其立言之旨总以尽性致命为归用开人心明觉阐大道宗源以垂训天下初无异同降而异端纷起附会之徒各分门户互相犄角彼此诋非是使三教文字本以正天下天下反因之以扰此不特如来皱眉孔老亦为蹙额独自性命之说不能相岐故三教书典往往文字相异立说自同此如来金刚一经直通于孔孟高于老X聃葢以是经之义大要以觉性为旨一切求通觉性之论似浅而深似虗而实其说原于天命合于性善而明于道德五十言故能使上知下愚无不开悟发蒙明心见性此经之所以为诸经祖也但其间六尘四相福德布施之说始终问答不出于是总见觉性因由不从后起而借以启人之迷引人入道若其功之至要则不外降伏一言其反于自然尤着力无所住而生其心一语故说是经者不可以虗无寂灭之论诬我如来正旨也辛丑二月望后道人适访道匡庐子真行者亦复来游江右遇我于竹林精舍相与言世外事了无剩义而子真力欲于尘寰中作度人想道人因与偕至尉山尉山子真旧游地也其地山环水潆实可栖隐道人喜而留之中有二三弟子颇好精进子真向与二三子有宿缘遂以金刚一经欲我解释道人始难之既而见其有诚可终始竟事者因请于如来得慈悲旨开坛设讲凡四十日告成诸弟子复请道人为之序道人因念此经解者什伯大半多属宗门语录释氏公案不得如来说经之要故特以经中字义就字参义总以归于正觉不使见者闻者稍存疑阙虽于释氏之论微有不同然开如来之真面目以发如来之真玅谛则不出乎如是知如是见如是信解而巳要之释教真空原于实理未有其理不实而泛泛言空者夫如来之言真空无相原以觉性本无虗灵无相可着而后之解者舍其正旨X掇其粗迹一切经中六尘四相福德布施敷衍成篇便同痴人说梦何益于觉性所以道人之解独重三藐三菩提一语也葢是语实一经之纲领而合三教之源流得其旨趣则诸经之说与三教之道一以贯通初未尝有疑玄难信者为后世借口但凡人耳提口授尚多所疑况凭一乩之言何以为据惟是不作诞语不设浮辞止有尽性致命之理晓畅明白庶乎不罪于如来而亦可使从事孔老者皆以道人为非欺世之言耳后有作者能以道人之意刊而布之此解亦可当寰中一鑑也时辛丑四月望前五日云峰道人乩书叙夫人之与僊相隔于形而相合以神其所得合者非偶然也必合之也有因故能相聚而成功焉我尝论僊踪于世若即若离譬如风之有声触物成响不可执声以为风又不可谓声之非风也然以为无形而有声者事近于诞则凡乩书之言皆涉于虗渺而难稽X故周穆汉武并好神僊之术乃始而信既而疑终而尽返平生之所为则神僊之不足据见于经传者亦大明矣我敢自托于神僊凭一乩以惑天下乎然我则有说焉夫凭一乩而言不可知之言述无可考之事者幻也若天壤间有书典而神僊能读之书典中有奥义而神僊能释之幻乎非幻乎此我不敢自居于神僊而好为不可稽之言也独以如来金刚一经参演成帙者不但为诸弟子言直以剖天下后世之疑而共证此解葢是解也我得之于云峰大师而云峰大师又得之于天竺国土亲受如来之教始得传于乩书我何尝有参解之功哉但不得不窃附于参解之末者良以参解之法有三难耳一难在于解直而未得深也二难在于言简而未得详也三难在于蠲弃一切宗门语录释氏公案而未得动时俗之耳目也试以经中摘要言之即如祇园恒河须弥等名旧本俱有图样确指里数而今皆删矣如阿修罗歌利王转轮王俱有名号出处今亦尽删矣如三菩提则从旧解正觉三昧直以昧字对觉字矣四果菩萨旧解须陀洹等皆属名号今即作入流一往来解矣涅槃作彼岸解佛土作艮土解皆异于别解矣先世及过去未来现在向作夙世今生解今巳显然照字义解矣种种名色可传而不可考者无不删烦就约或经文只一言而参解必晰或经文有累言而大略点过此皆说是经之摘要处也所以云峰大师独于X世所未尽解者明白通晓言之则我之得参此经其中不过什之二三然我又有说焉此经之得释幸遇大师于匡庐亦幸遇诸弟子于新邑乃得共襄厥功夫云峰大师之来原以诸弟子之坚诚所致但我于诸弟子言之皆产于云间客于江右向与我世有夙缘得复合遇斯土遂发是愿迎大师至新邑开坛设讲阅四十日告成其始则辛丑二月十九日其终则四月初九日也夫以四十日之中大师之与诸弟子僊凡虽隔而神气自通所以不觉其成之速而我与诸弟子皆获证如来之玅旨得附大师之后以传其名诸弟子亦不无有补焉嗟乎天人非遥僊凡岂迥能以觉性自存便可作合于今日则今日之得书是经于乩以布刊于世者不为非无因矣诸弟子惟相勗而奉持解说之不使天下后世以神僊为诞妄亦庶几共见如来真面目也时辛丑孟夏四月既望谷口子真乩书于尉山故里X金刚般若波罗蜜经姚秦三藏法师鸠摩罗什译云峰大师乩释谷口子真乩订法会因由分第一如是我闻一时佛在舍卫国祇树给孤独园与大比丘众千二百五十人俱尔时世尊食时着衣持钵入舍卫大城乞食于其城中次第乞巳还至本处饭食讫收衣钵洗足巳敷座而坐子真说金刚一经是如来说真空无相之旨首言如是终说如如不动前后相应云峰说如则是不如则不是如如则并无所是不可竟作开讲语如是则我得而闻之不如是则虽有说法不可得为我闻矣一时佛在者见佛之在此一时欲闻法而不见佛在则此心未坚今佛巳在而我所闻不巳确乎此二句是记者欲以所闻所见证如来现身说法意子真说舍卫国在西域天竺之东时佛偶到其国而非常住祇树祇陀太子所种因以为名是文家写景意给孤独园者乃昔迦尼给散孤独之处时佛在其园中与比丘众同居比丘弟子之称比X丘言大者以其通达道理犹高座弟子也时有千二百五十人同住于此云峰说此一段言佛在此地而从之者众见其信而从之也与之俱则必与之闻矣三句是说佛之能化诸弟子处子真说尔时世尊非佛之外另有世尊以圣人之称谓佛以人之尊佛而谓世尊总一佛也着衣着褊袒衣有云柔和之衣持钵是持优龙钵有云天王所献之钵入此舍卫国城中而乞食者未说法前先以乞食而动诸众之见闻也次第乞巳便是无住相图𦘕不必论其多寡有无乞过则巳竝不留一毫未巳之想还至还到给孤独园中也于无住相中而仍有一住处故曰本也饭食讫而收衣钵便完一段乞食供案洗足巳不过清净意云峯说饭食讫三句可作一串说子真说敷座者独设高座于千二百五十人之上时巳坐而世尊将欲说法也云峯说乞食而巳完洗足而巳过俱是佛之得心处故敷座而绝无倚着人常静坐一刻万缘皆起非是不足便求有余则跃然而起世尊于此巳忘郄乞食事是无我相张本矣善现起请分第二时长老须菩提在大众中即从座起偏袒右肩右膝着地合掌恭敬而白佛言希有世尊如来善护念诸X菩萨善付嘱诸菩萨世尊善男子善女人发阿耨多罗三藐三菩提心云何应住云何降伏其心佛言善哉善哉须菩提如汝所说如来善护念诸菩萨善付嘱诸菩萨汝今谛听当为汝说善男子善女人发阿耨多罗三藐三菩提心应如是住如是降伏其心唯然世尊愿乐欲闻子真说长老即千二百五十人中之有德行者须菩提有三名一曰空生一曰善现一曰须菩提此其得证果之号也在大众中即从座起者时世尊先巳敷座而大众亦巳皆坐独须菩提从坐间而起立其时所衣则偏袒而挂之右肩是西域衣制皆如此不是须菩提独穿此衣也右膝着地则今之跪礼也言右不言左者是文字中减省法言合掌恭敬而白佛言只是敬求世尊说法意希有二字是须菩提称赞说言之世尊是当世希有者而独尊于世也云峰说如来即是佛即是世尊如来二字有二义以其静而言之则若止水以其感而言之则如流泉当其止时万感不动当其流时百念不滞故曰如来也如来二字尚有奥义旧说寂然不动感而遂通此但言如来之字义耳夫来者必有所自而来惟适如其来者其来也不借乎法相法相者来以后之事未来之前无有法相只有一如葢如者觉性之源也故当其源之未发则如含于性当X其既发则如觉于心此如字之不可以虗解也如来者如则可来则不如者不得来矣如来则未及如者亦不能即来矣合而言之何在非如则何在非适如其所如以来乎此又进于寂然不动二句之解前言近于喻今仍以本文字义释之总以如字合到觉性说则无不如矣子真说善护念诸菩萨诸菩萨即千二百五十人菩萨是通称善护者言如来能以善念保护诸菩萨念者即如来之念善付嘱者即足上句意如来能保护眷念诸菩萨则必能以此法付委而嘱托之矣此段是须菩提冀望如来说法话头子真说世尊二字是须菩提唿佛名而求说法也凡后世尊二字俱是须菩提尊称如来者男子女人在千二百五十人之外言有善念之男子女人同集于此而发阿耨多罗三藐三菩提心也云峰说发者犹生发之法阿字是语助辞耨多罗三字译作无上二字讲三藐二字译作正等二字讲三菩提译作正觉二字讲葢人有此心而溺于情欲则不能发生譬如萌芽方茁而为物所掩则欲茁而不得茁矣故下一发字发者顺其所生也何谓无上无有一物更可以加其上也正等者言此无上之心自如来及诸菩萨以迄众生在在平等俱得此无上之正觉正觉者此心不偏不倚如日悬中表影方正上下四方无不徧照无有不X觉故谓正觉此从最初一点灵光不滓物欲而无论上中下三乘个个皆具此觉心上正字作证字解下正字作中正字解合而言之总谓诸菩萨今日听如来之法者皆能发生此无可加上共正之正觉心者特未知所以住所以降伏耳释氏言此句犹儒家言慎独也独则无对此是无上註脚凡事有对如先后之类是也说一无上便无配耦正事是从无始以来言犹儒家性善之说也儒家单说人如来兼说九种此是度尽一切众生之意但人人有是明觉至上之心而不知所以修之之法者何故葢缘善念方起邪念踵生故不得觉即觉之而不得至上之心也今问世尊此等男子女人既具善念云何应住云何者如何意也应住者凡人起此善念何以使之坚守不去而常住于心也云峰又说应住不是强执定之而使之住只要于发念时见得真确便不走脱云何降伏其心者此心非另有一心也善心方解邪心即随故须于邪心续起之时以大觉力降伏之耳降伏者如制毒龙如伏勐虎如御强宼少不能降反为所制即降之而复萌其炽愈甚矣降而伏之不是强伏所住者常则所伏者潜消而默化此二句是求世尊一入门路径云峰再说应如是住如是降伏其心二句一串看不是应如是住又如是去降伏所当住者住之X则所不当住者自然伏之矣只因人于不应住处住脚便多一番不自在心那住得久住不久时又去则所以制我者皆跳跃而至矣子真说佛言善哉善哉者赞其问之甚善也故唿其名曰须菩提正是儒家唿门人名一般意如汝所说说字即是下二句添如来二字者见得善保护眷念诸菩萨而付委嘱托之正是佛之本意所谓因其问而发之也亦是迎机启悟法言世尊说善男子善女人等有此无上第一等共证明觉之心便应如是住如是降伏也如是意是如来说人有所住之地而不能住则不能降伏其心矣故应于所住之地无有过无有不及恰好到此住位故佛言如是住犹儒家言知所止也止其所当止即是如是住註脚也人患在不知住便将此心付之乌有何以降伏故凡愚之心蠢而不灵中人之心触而始动圣贤之心静而能通者其分别区画只在一住时相违耳何以故能住者适如其住而止不能住者有过心便落魔障有不及心即堕恶道人若于此得适中法则一切魔障恶道尽行销归住处而何有不降伏者乎唯然是应而信之之辞故称世尊愿倾心乐闻如是住二句之旨也闻言欲闻是须菩提见解欲进未进关头故下即以正宗指示汝今谛听不是竟说审视言汝今当以其微妙之旨审而听之则为汝说者皆有真谛也X大乘正宗分第三佛告须菩提诸菩萨摩诃萨应如是降伏其心所有一切众生之类若卵生若胎生若湿生若化生若有色若无色若有想若无想若非有想非无想我皆令入无余涅槃而灭度之子真说尔时佛闻须菩提之请说而告之此一段文字是说入门大头脑也须菩提三字是唿其名而告之不连下诸菩萨摩诃萨在内摩诃二字是大者之称于诸菩萨中而又为大菩萨也言此大菩萨亦不过从此入门入门之法只是一个降伏其心前此言如是住如是降伏其心此专言下句者正以勇勐精进之法告也人心最难降伏惟能以勇勐力量及精进神思得步入步便是降伏功夫故应如是也但生类不一且概举而言之所以有一切众生之类此句是冐该下文九种而言数若字是二指点处非无想句不下若字巳到实地位矣卵胎湿化单指物言不涉人类若有色下单指人言不涉物类言卵胎溼化四种之生各自不同而总一生也有色色字不专指情欲言人有此身即有此色故谓之色相有色则声香味触法皆为色动而即为色迷此有字仍对有色相者言若无色非专言无色也空诸相则着不得色而色自无矣有想想字不专指私称言凡人有心必有想故谓之思想视听言动从思想而出想之正则X视听言动皆正想之邪则皆邪惟其有想便有邪正二端故此想字仍从正边说若无想则邪正之念陶融入化而想归于无矣若非有想则想虽有而想巳入微不见有想之迹故有想而非有也非无想句即从上句连络无想巳不落想矣非无想并不落无想葢缘想入无上则心性明觉无可更着想处何有于无想若此想真落空处则前此从想而得者反堕落矣所以此句竟将以无量无边作非字解也云峰说我字是佛自称皆字指上九种说令字是佛以觉性而通于九种之觉性故能令之也入字最有功夫不可作出彼入此看直是令一切众生造入法门而佛以无剩义之法使之尽觉涅槃二字解者多悞有以涅槃为死者释氏之悞也有以如来另有涅槃经者再悞也夫涅槃者是如来之真性明觉自有天地到今无分今古此真性常存不失所以如来以三世转身法界如去复来愈到愈熟永无迷路故得以其真性与天地终始永无断续谓之涅槃无余涅槃者言此涅槃毫无剩义尚待补塞所以将此真性普度一切众生也言灭度者不是生灭之灭是言如来度人全无形迹潜移默化使之尽行化度也子真说涅槃竟作到彼岸看是否云峯说是是但不说得明白竟云到彼岸从何X处作津梁故须以前之降伏二字下一杖子如无余则不消降伏矣若论到无余地位则涅槃仍是无余有余非涅槃矣求其无余则亦非涅槃矣四字相连而解何有不明乎子真说灭度之如来有心否云峯说有心灭度便有度不得处功夫不在灭度时而在降伏其心时如来惟不待降伏便能令众生无不化度矣九种既分人物便有灵蠢如来如何令皆灭度惟不分灵蠢而皆灭度所以谓无余涅槃也如是灭度无量无数无边众生实无众生得灭度者何以故须菩提若菩萨有我相人相众生相寿者相即非菩萨子真说上文言佛灭度众生而如来以为众生皆有佛性皆可作佛则是此等无可限量无可指数无有边际一切众生俱是可以化度不以我之化度而成证果故谓实无众生得灭度也云峯说实无句是言如来以无余涅槃灭度众生到众生灭度之后使九种众生俱巳入化则是众生巳无如来灭度之形迹故谓之实无有得譬如鱼在水而忘水与之俱化何得之有此句不是如来自赞能度众生正言无量无数无边在在可度实由众生可造入无余而非我之功也何以故三字申明实无有句之故如来以为若菩萨欲灭X度众生而谓我之一身可以度之便先设一我相有我即有人人我相形便有人相有人相则前此九种众生其中便分别灵蠢高下而存一众生相矣有众生相将欲以我之身永长于世而化度一切便生寿者相即非菩萨地位中人矣所以如来度尽众生而不留四相故谓之皆入无余涅槃也子真说如此说有我相四句是一串矣何谓四相云峰说我相即是人相则虽有四相仍从我相而起妙行无住分第四复次须菩提菩萨于法应无所住行于布施所谓不住色布施不住声香味触法布施须菩提菩萨应如是布施不住于相何以故若菩萨不住相布施其福德不可思量须菩提于意云何东方虗空可思量不不也世尊须菩提南西北方四维上下虗空可思量不不也世尊须菩提菩萨无住相布施福德亦复如是不可思量须菩提菩萨但应如所教住子真说上文说无有四相而此问正发明无相之旨是时须菩提从座起立而世尊使复坐于位次而告之曰所谓四相者不可住着于心故菩萨应无所住此问内有七住字上六住俱作执着意解末一住字仍作止住意解于法法字即无四相之法也应无所住者即下文色声香味触法是也X六者谓之六尘极意执着人我众生寿者四相缘此六尘便不得空诸所有故应无所住也无所住即以六度中布施一节言之亦不可以执着行之不可行者何如色声等是色者形色声者音声香者馨香味者滋味触者情所感触法者法所引导此六项于布施时尤易渐染惟布施时不住色声香味触法想则亦无求福报想矣故言菩萨无住相布施葢因人于布施时每每着相将谓我施于人人人可施而愿世人同沾我泽而又愿我常常布施四相俱不空矣其故实由色声等而起就如见一人而思布施便动形色相闻一人而欲布施便生音声相布施之时馨香滋味必求全美而又因求福德之心触动欲使接引众生同归大法便是六尘不净此段不重布施世尊仍为大众说法而借布施一事以发明无住相耳布施者布陈巳之所有而施之于人最着色相故世尊于六尘中单提言之子真又说上言无住相布施其故何以此句是申明上文意故言若菩萨不以四相六尘执着而行于布施其于福德不可思维而度量云峰说上文既说无住相此又说到福德不是如来以果报忻动众生只缘众生布施一念求福者多故以福德耸动之其实是对下乘者说非谓无住相註脚也总之无住相中自有福德若求而X得之便是有限何不可思量之有此二句上重下轻福德又在布施中说出子真说如来又言于意云何者是教须菩提于意中自去忖度一番说东西南北上下四维指十方而言也有十方便有方向而此十方尽属虗空则无有边际不可思维度量矣故如来问其可思量不而须菩提直言不可思量也言菩萨无住相布施其于福德亦复如上所云十方虗空不可思量也此段正言不求福德而福德自至葢以其无执着也故如来说凡菩萨但应如我所教不住于相而降伏其心则此心便有定向而得所住止矣云峰说此句结无住相而并结降伏其心之旨如所教说得自然不由勉强故能断绝尘根一空诸相乃能住止若使诸相稍存心中有所更何住处子真说住在何处云峯说住在空虗处子真说空虗处住得定否云峯说空虗处住得久若涉六尘便刻刻欲迁矣何处是我安心处乎子真说布施一端不说到福德布施何用云峰说若说到福德布施又何用子真说然则不布施者反有福德乎云峯说布施有限福德无穷人若于布施前后X打算一回反为布施所拘而果报亦从此分限矣故此段深言浅解与后义不同如理实见分第五须菩提于意云何可以身相见如来不不也世尊不可以身相得见如来何以故如来所说身相即非身相佛告须菩提凡所有相皆是虗妄若见诸相非相即见如来子真说此段是如来诘问须菩提以令之言下自悟意总发明上文无住相之旨亦是如来现身说法处故言心中揣度何如果可以现在说法之身相见如来否此句正是进须菩提一层也时须菩提于当下直认不也故称世尊不可以今日说法之身相得执着之以见如来而复自解其故凡一切所见之相皆是虗空妄说无有实际故云见得一切之相非真相即知今日说法如来之身尚是幻相不可执此相以为见如来也此句明说人人有佛心而不可存佛相佛心刻刻在念无相而相真佛相或留于世有相而相假见得即心即佛不落障碍方为无住相也时佛又言此者正使须菩提认定非相是见如来之本旨不可又自疑惑也此段一问一答而问答中又一结以终不可以身相见之义正信希有分第六须菩提白佛言世尊颇有众生得闻如是言说章句X生实信不佛告须菩提莫作是说如来灭后后五百岁有持戒修福者于此章句能生信心以此为实当知是人不于一佛二佛三四五佛而种善根巳于无量千万佛所种诸善根闻是章句乃至一念生净信者须菩提如来悉知悉见是诸众生得如是无量福德何以故是诸众生无复我相人相众生相寿者相无法相亦无非法相何以故是诸众生若心取相即为着我人众生寿者若取法相即着我人众生寿者何以故若取非法相即着我人众生寿者是故不应取法不应取非法以是义故如来常说汝等比丘知我说法如筏喻者法尚应舍何况非法子真说此段是须菩提于信后复设疑端以问葢以上言成佛之言下言成佛之事是时须菩提闻如来说不可以身相见如来恐世人因此一言而并佛言皆属空虗故白佛言颇有一切众生得闻应如是住之言与无住于相之说及此经中之一章一句生信心而奉持否乎此段问意单恐人不见佛相但闻佛言而生懈心故言莫作是生实信之说此中章句不论世代远近无有不信者即使如来于五百岁之前说此言而于五百岁之后如来此时仅有言在其有持佛戒而修福德闻此章句实实能生信心正以此言非空说而有实理也故是人得奉持其言当知是人之善根巳深不特于一二善人及三四五之善人得此善根巳于X无可限量之善人至千万善中会着源头得此种子根深蒂固故闻此章句乃至于无住相一念中生清净心信其实而无疑者则是如来之言虽世远人湮而且信从况近代乎故又言如来不分远近人人实信是如来之心无有不知之而见之者则悉知悉见之诸众生应于清净中得此无可限量之福德矣云峰说人人是如来心则无不信人人信如来言则此心无不生清净清净心中便具无量福德正以此福德原不假求而得者故能得之无量也子真说悉知悉见则众生即是如来何分众生云峰说巳知者如来也见而知之者众生也能见而知便可造如来地位矣子真说何以故者是发明上得无量福德句也此下作三段看葢言是清净心之众生不可一毫迷恋若心中先有一相而取之以为我有即为着四相言为字者四相本无而我自为此相故下文不着为字而此独添言之此段应单讲下二段应对讲大意云若心中着相则四相齐至此为不能空相者言下二段云若心中偏于有而认定法相取之即着四相若偏于无而认定非法相取之则亦着四相正以如来之法不可偏有偏无是故不应取法而徒托于章句不应取非法而竟落于断灭正以是无住相之义皆不可以有无之心执着X故也知其故则汝等今日听法之比丘皆当知我所说之法不可倚靠正如渡人之筏方其未渡人人欲登既登而及岸即舍之不用矣则信今日所说之法尚如此筏而有可用不必用之时况于非法而可悞执之乎云峯说此三段第一段言心取相者相随心生也第二段言取法相者相随法起也第三段言取非法相者因欲去六尘而未得无住相之真旨竟堕空魔了无所得是以非法相而生相也但下文只说法相非法相句而不及心取相句则知心字是贯串三段之义末句是足明上句竝不深一层从来讲非法太粘应耑重法尚应舍句以见如来于众生言说章句生实信后又超出章句便得如来真面目矣无得无说分第七须菩提于意云何如来得阿耨多罗三藐三菩提耶如来有所说法耶须菩提言如我解佛所说义无有定法名阿耨多罗三藐三菩提亦无有定法如来可说何以故如来所说法皆不可取不可说非法非非法所以者何一切贤圣皆以无为法而有差别子真说此段是如来设疑端以启悟须菩提意故言汝今意中揣度如来果得阿耨多罗三藐三菩提耶葢谓如来巳成证果而于无上正等正觉果有所得否故如来有所凭借而今为之说法耶X此一问要见上文无住相而至于无法可说微矣但非法不可取易明也法而应舍则后之求法者无有入门处故设此以问耳须菩提即答云如我解如来有所说法之义其实无有定法名此无上正等之正觉亦无有定法而为今日如来可说之法也云峰说法不可定者不是千条万绪多而难定只因人人有此正觉便应直造无上一泥于法即落窠臼而觉性反为法泥下句说无有定法而下一亦字是连上句说下见得如来得之于巳与喻之于人皆从性真活泼泼处发出并不有成法而为说法也何以故者释上无有定法之故言如来说法皆不可以一定之法取故不可以一定之法说所以如来之说法不可说是法非是法也二句三非字一作是字解一作勿字解是法则有实相勿字法则落空相非有非无法无不备乃为无为法也故即解云所以说非法非非法者何以故葢缘如来所说之法原从觉性中来不倚于法者若有倚则必有所取取者因我之所无就彼之所有以取之便知法在外而不在内不可取者非谓法之不善而不可取如来所说之法俱从觉性说出则凡假法以说者法虽善而皆不可取矣惟不可取则亦不可说到此说不得是法亦说不得不是法矣非法者我明上无法可说句非非法者我明X上法尚应舍何况非法二句绝不支离则知一切之菩萨而称为贤如来之地位而称为圣皆不假造作强为而实以无为之法造成贤圣但其中先知后觉各自不同故以后觉者为贤先知者为圣而微有差等分别耳究之其原同出于无为之法而未尝有别子真说无为法正照上文一念生净信句净则无为不净则纷纷错起而为之不胜矣云峰说无为不是一无所为纵为之到底仍返于无为人若未甞有为先求无为便是踏空而行何有实效人若既经为过但恃所为则又踱实而走何有灵机所以法至无为而几几于贤圣矣依法出生分第八须菩提于意云何若人满三千大千世界七宝以用布施是人所得福德宁为多不须菩提言甚多世尊何以故是福德即非德福性是故如来说福德多若复有人于此经中受持乃至四句偈等为他人说其福胜彼何以故须菩提一切诸佛及诸佛阿耨多罗三藐三菩提法皆从此经出须菩提所谓佛法者即非佛法子真说若有人满三千大千世界三千者举成数而言大千者又以三千之数言犹云三千箇三千此极言世界之多至于大千多之巳极而又满此世界无有脱空将此世界之七宝用以布施七X宝者金银琉璃玛瑙玻璃珊瑚明珠是也此七宝者世界中之希珍用以布施其所得之福德多乎不多乎此一段又借布施一端以启其问而须菩提直言多者亦只就布施言其多耳一问一答俱是设词不作实有如是布施以得福德也云峯说如来即言所得之福德仍是性中固有不假布施而有增益何以故是知来发明福德多之故故言福德本之于性何处计其多少则知言多者犹着布施相见得布施如此之多而得福德究竟返归性分不着多相是故如来说得福德之多耳子真说四句偈不单指四句言故说一等字有经而后有偈故下乃至二字则知四句偈前后皆偈矣受持二字各有解受者口受持者心持能口受心持而复为人解说此经中之义则其所得之福更胜于布施之福何以故者解明其福胜彼之故葢以一切巳成正果之诸佛及将成正果之诸菩萨而会悟诸佛无上正觉之法皆从此经中解出真义故唿须菩提言此即佛法也而一有执着于法便非法矣云峰说此一问答只重受持为人解说二句上句自修功下句及人功一相无相分第九须菩提于意云何须陀洹能作是念我得须陀洹果X不须菩提言不也世尊何以故须陀洹名为入流而无所入不入色声香味触法是名须陀洹须菩提于意云何斯陀含能作是念我得斯陀含果不须菩提言不也世尊何以故斯陀含名一往来而实无往来是名斯陀含须菩提于意云何阿那含能作是念我得阿那含果不须菩提言不也世尊何以故阿那含名为不来而实无不来是故名阿那含须菩提于意云何阿罗汉能作是念我得阿罗汉道不须菩提言不也世尊何以故实无有法名阿罗汉世尊若阿罗汉作是念我得阿罗汉道即为着我人众生寿者子真说上文言佛法无相而无相中其实有果但相不可着果亦不可定故此段以四菩萨之四果言之以见四果一果进一果而究竟以果名者犹是法门之小乘其须陀洹斯陀含阿那含阿罗汉是四等入道进修之人其名不同证果则一须陀洹是梵语之称即译作下入流二字下三段皆倣此如来言须陀洹者能作是证果之念我得其果否乎而须菩提答云不也葢以此须陀洹者于六尘中脱出能生清净心故巳入于贤圣之流而究之何所谓流便是入焉俱化则不入于人我相而何有于色声等故虽名须陀洹而实无可名也此为初果斯陀含者较之初果则巳进矣名一往来者曾于此中往来一番也凡人于尘相有一往而不来有既来而复往者此则曾于其中一往来X而绝无顾恋所以谓之一往来也则名为斯陀含而实无可名也此为第二果阿那含者较之第二果则又进矣而此阿那含于六尘四相一一证空并无可名而特于此中通彻前后了无障碍故不特不往直巳不来觉得尘相巳无有可来之迹此为第三果阿罗汉者较之第三果则更进矣而阿罗汉实无有法相者葢以阿罗汉见道而不着于道也若其见道而有所着不过成其为阿罗汉之道而巳岂能脱此四相乎故虽名为阿罗汉而实无以名之此为第四果凡此四果各就地位同证无上无非说不着一果而成此果耳云峰说四果果字一义也因果证果各有分别因果者以前之所因而得今日之果证果者以今之所证而得当下之果也果字有二义一果决之果一果报之果此应以果决义解葢以四菩萨俱从勇勐精进而坚修以得之者入流一往来诸名正是证其果处世尊佛说我得无诤三昧人中最为第一是第一离欲阿罗汉世尊我不作是念我是离欲阿罗汉世尊我若作是念我得阿罗汉道世尊即不说须菩提是乐阿兰那行者以须菩提实无所行而名须菩提是乐阿兰那行云峰说上四果俱以无心而得果者无可名之故强名为四果之人究竟实无所名也但上三种X人言得果下阿罗汉言得道果与道其中浅深不同须知道字实高果一层故下不说果只说道耳子真说无诤者无所诤也人心一念欲明理又一念欲驱欲两念相争便内自诤矣无诤则理欲消忘不起诤念是为无诤三昧者梵语也译之则为入定云峰说无诤者非诤于口诤于心也无诤在儒家则曰内自讼在如来则曰无诤人有过而自讼则过消人至于无过之可讼遂到无诤地位夫无诤则善念亦且消融从何而诤所以然者葢因此中巳至入定之会更无有所相持而寂然之中万感不动故得一定而无所扰也三昧甚难发明我当解字义以充其义三昧二字世以为三昧火者非也因以其名而释氏悞谓无明火后又悞以无明为无名去三昧之解远矣夫三昧而解作入定者从无诤译说也若云昧之一字直以明昧昧字解之为近葢人不觉则昧若正觉则不昧矣昧从心生则心为昧所掩而往往多迷故世称昧为迷昧正觉之人心有慧灯古今常照一切尘相更无有昧此昧字义之粗解也云峯又说三昧云者凡经中三字俱作正字解而此言无诤而得正定之心也以今所说昧义当云无诤之得得之于正直从无昧处以归于正觉也此亦从实义说言三昧者未尝以此解也恐释X氏以为说之肤浅故向未言其实今照正觉而铨三昧则亦不脱章旨要之不能觉则昧或有觉有不觉则或昧或不昧至于正其觉则亦正其昧矣何必纷纷多其说耶且看下文人中最为第一句便知仍是无上之旨总以见正其昧者是第一等人犹之正其觉者更无有可加上意也子真说得无诤三昧得字照上得果得道说来比前又深一层故说最为第一最为第一不但是三昧中人又在于三昧中作第一等人是为离欲阿罗汉离欲者离此六尘四相而至于无诤便是与欲相离非强遏以隔离之故说我若起意思说我是离欲阿罗汉即着离欲之想而执阿罗汉之道故又说我若作是意思而谓我巳得阿罗汉道如来即不说乐阿兰那行者矣阿兰那译作无诤二字乐是好乐意葢谓此时若以离欲之想自存则佛于诸弟子中不以我为好乐无诤之行者行者作修行人看正以须菩提实无所行其离欲之心故谓之乐阿兰那行耳此段是须菩提自言以无心而得离欲之果则上四果亦以无心而得愈明矣庄严净土分第十佛告须菩提于意云何如来昔在然灯佛所于法有所得不不也世尊如来在然灯佛所于法实无所得须菩提于意云何菩萨庄严佛土不不也世尊何以X故庄严佛土者即非庄严是名庄严子真说上言得果说一得字便着一得之相故此如来又将巳之所得而问须菩提以见得之心不留也故言往日我在然灯佛所授记之时于法有所得否乎然灯佛者即今世所称定光佛是也佛生时有光于眼耳口鼻百孔中放出遍照十方如灯之明而号然灯也是为释迦佛之师此一问是看须菩提认真得字否而答云否者见得当时授记时实是如来于本性中自得真悟仍不专靠师之授记而得故得之而实实无所得耳此问单空一得字而佛又问菩萨庄严佛土否乎庄严者心入于定而不着依倚也佛土二字即菩提心也言菩萨果以入定无倚而具此菩提心否故答云实无此心也何以故佛说此庄严原无此庄严之想故谓即非庄严而特名之为庄严耳土字是就菩提心入定者言人于操心时存一分竞持意心便不定说到入定心无可持正所谓无为法也土即土也土止而安是为良土即以此解其义得矣云峯说土字即解土字义亦是实说葢人心能如良土之止则自然入定言心而曰土者犹人之言心田心地心苗等意也此心方寸之地而能种出良苗便知方寸本是良田故谓佛土不去侵削而加滋培何在非佛土也云峯又说自须陀洹起直说到菩萨层层驳入X俱是须菩提善解处言四果中人即答以小乘之旨言阿罗汉即答以无诤之旨言佛即答以无所得之旨言菩萨即答以非庄严之旨随问随答而中间须菩提自说佛名之一段是须菩提以身自证之意佛又说然灯佛一段是如来以身证须菩提意针针相对绝不支离当以此番问答为两人本地风光是故须菩提诸菩萨摩诃萨应如是生清净心不应住色生心不应住声香味触法生心应无所住而生其心须菩提譬如有人身如须弥山王于意云何是身为大不须菩提言甚大世尊何以故佛说非身是名大身子真说上文得无所得而庄严之想俱无此心几于枯稿故此段说一生字以见诸想皆空而心从虗中生出凡须菩提等应如是而生此清净之心心至于清净则六尘俱断而何有于色声香味触法以住其心清净心言生而六尘亦言生者二生字有别上生字言心中一无挂碍而生此清净心下生字因六尘所染而心反为其所生一正一反则出下句应无所住而生其心句无所住不是悬空只为形相消忘心中毫无执着此心油然自生不曰心之生而曰生其心者无所住中生之也云峯说葢心至虗而不可有所所者情欲之所也心为人之安宅而宅为情欲居之则不安矣住X字犹居住一般因其有所住而人之七情六欲皆足以汩没其心此心便不能生无所住者不是六尘之来强拒之而不使其住实实心中原着不得些子仍无有可住者故于无所住处而生其心也但此句一连诵下不可于无所住作顿葢不以无所住后而始生其心也不言心之生而曰生其心者正以心本虗灵原存生生之理特为情欲所制生机渐消故入于一念不起时此心有油然而生者非他心其心也人不能使之生而心自生之则知其心者本然之心也夫心说到生时便觉有一番勃勃意矣此一句之大旨也云峯又说上言心下言身者非反说到外也身字即作心字看如来葢欲广须菩提之心而复以须弥山王之身问之耳如来设言有人身如此山之大而非真有此大身也须弥西域山名为众山之长故曰山王其身如山王则大之极矣而实无此大身之相若存此相大便有限而佛亦不说之矣此段问答言无所得无有庄严而至于心无所住则此心方为广大此又是如来开悟须菩提一则也如来于辛丑四月十五日降坛说法云峯译解大旨如来说无所住而生其心全是心之觉处生之无所住者心中尽是觉处不应住的走不得来躲闪X便在在皆明觉之生心灵光透出何生之非其心此是说如是住精意可将如是住三字看出如来又说此句不看住究竟但看住由来究竟则应无所住由来则生其心言人若住不住于在歇脚处便能生出一番明觉心来溥仁说即云峯名可以此经问须菩提否如来旨留阿难行者再发明此句经义阿难尊者说色声香味触法未有住处尚无其所一经住着便巳各占一所而不得即行故其住之也久而所住之地为其纷扰遂不成其所矣无所住者未尝不有其所而不引之入住即有色声香味等项俱是门外过客安得投足于不招之所耶故经文言应无所住是应与不应俱从自心招揽自心推脱别非他人可以承当直是其心自让所住与色声香味等住而其心反退处于四绝之地从何得生惟无所住而其心廓然澹然不留一物占其地位欲培即培欲植即植譬如良田无莠所承雨露所滋灌溉皆是扶生之会而何有不生者故上言两生心此单言生其心足知生处木是浩旷何尝绝人于生特患生之未久又从而绝之则此心将不得为其心其不败坏于色声香味等者亦几希矣无为福胜分第十一须菩提如恒河中所有沙数如是沙等恒河于意云X何是诸恒河沙宁为多不须菩提言甚多世尊但诸恒河尚多无数何况其沙须菩提我今实言告汝若有善男子善女人以七宝满尔所恒河沙数三千大千世界以用布施得福多不须菩提言甚多世尊佛告须菩提若善男子善女人于此经中乃至受持四句偈等为他人说而此福德胜前福德子真说上言山此言河俱是喻说此段甚言世界之多如恒河沙故如来言之恒河西域河名即在佛说经之处故即以喻言如河中之沙而以一粒之沙算一恒河可为多矣而须菩提谓如此恒河尚无可算故如来告之说此喻非是谎言而实可信见得世间善男子善女人以此河沙之数七宝布施于人其福德之多亦犹是也然不若于此经中以四句偈受持而为他人说其福更多于布施之福德前说于此经中受持乃至四句偈等此说于此经中乃至四句偈等有别前兼言经此单言偈见得以四句偈等与人说其福亦是无限葢布施必待七宝而得福此经与偈则无论贫富穷达随在可受持解说耳尊重正教分第十二复次须菩提随说是经乃至四句偈等当知此处一切世间天人阿修罗皆应供养如佛塔庙何况有人尽能受持读诵须菩提当知是人成就最上第一希有之法若是经典所在之处即为有佛若尊重弟子X子真说复次与前微别葢与如来说法以来至此几复次矣此段是言受持解说不论何地处处可以说经故言随说若随地而说此经与四句偈等即有天上之神世间之人及八部中阿修罗之恶类一切等皆应于此地生恭敬心而供养之如佛之藏舍利之塔与现法身之庙所在之处无不瞻礼塔庙葢借言耳非真有塔庙也何况有人将此全经之义而广为人解说其为天人阿修罗所供养者更何如也且不特以四句偈等及全经随地解说即使此经留于其地便同如来身历之地未尝有佛而佛实即在且不特佛在并及所持戒修福而为人所尊重之弟子亦无不在矣云峯说若字作及字解尊重弟子竟作诸菩萨摩诃萨看上言佛此言及佛之弟子便见千二百五十人皆是可尊重若如来者如法受持分第十三尔时须菩提白佛言世尊当何名此经我等云何奉持佛告须菩提是经名为金刚般若波罗蜜以是名字汝当奉持所以者何须菩提佛说般若波罗蜜即非般若波罗蜜是名般若波罗蜜须菩提于意云何如来有所说法不须菩提白佛言世尊如来无所说须菩提于意云何三千大千世界所有微尘是为多不须菩提言甚多世尊须菩提诸微尘如来说非微尘是名微尘如来说世界非世界是名世界须菩提X于意云何可以三十二相见如来不不也世尊不可以三十二相得见如来何以故如来说三十二相即是非相是名三十二相须菩提若有善男子善女人以恒河沙等身命布施若复有人于此经中乃至受持四句偈等为他人说其福甚多子真说上文如来说经典如此之妙故须菩提因问此经当以何名既有经名何以敬奉而心持之而佛告其经之名则名为金刚般若波罗蜜金刚者金性纯而最坚故谓金刚般若者译作智慧二字波罗蜜者译作到彼岸三字言人智慧之性从无始而具不着渐染如金之出土纯洁而无所夹杂惟其无所夹杂则私欲不得相人何等坚刚今人为私欲躯遣便自柔软而失其本真则智损而不明慧削而不悟以至汩没本性不得登岸矣惟率其最初之性而以性中固有之智慧坚持不使一毫有亏则回头即是彼岸此为小乘者说般若法若大乘之贤圣如诸菩萨等则此般若之性本来具足有何侵损到底坚刚其登彼岸犹入熟径前后不迷永无退步登彼岸者为大乘解则为登峯造极为小乘解则为出此入彼所到不同而彼岸一也但疑之者迷而不知到畏之者望而不能到是在于勇勐精进者此经之所以名也受持者当奉行此名而可得经中之实义但此名不过强名之耳葢以般若即具于性有何可名故佛又X说非般若波罗蜜也若一执着其名则落相矣惟旋说而旋非是以名之为波罗蜜也言般若即为般若之法而佛又问于法有所得否者说此般若波罗蜜之法也而须菩提言佛无所说者正以此经之名不可执也故佛又借世界微尘以喻之言三千大千世界中之纤微尘埃何处不有可谓多矣而究竟微尘不可尽执之以为微尘犹世界不可尽执之以为世界葢微尘而至于破碎世界而至于陆沉则又何可名之有云峯说上句形起下句重世界一边说如来至此又将三十二相现身说法三十二相者只就如来幻身言之耳此身虽与众生不同而究竟幻身有尽故说以身相见如来而名为相即便落相特强名为相以见如来耳三十二相一身相修广庄严容仪端正二体相上下量等端肃三面相而如满月四顶相顶如天葢五发相右旋盘曲一发不乱六耳相耳垂过肩七眉相皎净如天帝弓天帝弓者中高而两垂八眉毫相眉间有白毫柔软若绵白若珂雪九眼相睫相青绀色平整若牛王牛王者眼大而左右齐整不偏十眼睛相青绀色鲜白眶微红十一鼻相丰高而下垂十二唇相唇若丹朱十三日相闭若瓠形开若海口十四牙相上下四十肉深根固整齐白若珂雪十五齿相四齿洁白锋利十六舌相广薄修长吐垂面轮至耳发X际十七音声相声音朗朗虽人众中远近共闻十八额相方正隆准十九肩相两肩平正圆满二十臂相平立双臂垂过膝如象王鼻二十一脇相两肋围抱如鹿王腨摄二十二毛相皮上每孔生一毛青绀色软如兜罗右旋不乱二十三皮相金色肌肤柔滑不沾泥垢二十四阴相藏密不露二十五手足相竝柔软如绵二十六足底平满足下有千轮辐文二十七足指有雁王文状若绮画二十八足趾坐与趺相称趺与距相称二十九手足竝尖圆修长洁白可爱三十两手两足双肩一项竝圆满三十一颔臆周正充满三十二腋下竝充实子真说如来之相虽与众生不同而终是幻相所以说非相而强名为相耳今人具有幻相而能空其相将此身命如恒河沙等以为布施可为极矣而终不若以此经受持解说其所得福德亦复如布施身命者正以身命有尽而经义无穷也离相寂灭分第十四尔时须菩提闻说是经深解义趣涕泪悲泣而白佛言希有世尊佛说如是甚深经典我从昔来所得慧眼未曾得闻如是之经世尊若复有人得闻是经信心清净则生实相当知是人成就第一希有功德世尊是实相者即是非相是故如来说明实相世尊我今得闻如是经典信解受持不足为难若当来世后五百岁其有众生得闻是经信解受持是人即为第X一希有何以故此人无我相无人相无众生相无寿者相所以者何我相即是非相人相众生相寿者相即是非相何以故离一切诸相即名诸佛佛告须菩提如是如是若复有人得闻是经不惊不怖不畏当知是人甚为希有何以故须菩提如来说第一波罗蜜即非第一波罗蜜是名第一波罗蜜须菩提忍辱波罗蜜如来说非忍辱波罗蜜是名忍辱波罗蜜何以故须菩提如我昔为歌利王割截身体我于尔时无我相无人相无众生相无寿者相何以故我于往昔节节支解时若有我相人相众生相寿者相应生瞋恨子真说尔时须菩提闻如来说此经中空义了彻不觉涕泪悲泣感其说中之义趣而白佛言自我从昔日受教以来所得如来慧眼未得闻此般若之经葢叹其闻之晚也若复有人如我今日所闻而亦同得闻此经信之于心而万念皆空此心清净即以清净心中生出实相来是人即为第一等少有之功德矣云峯说实相二字是如来实地功夫若未从实相处修持泛言空相便落寂灭何处发生故言实相以使人从此实地生出空相若未经由此修持何处着手故于空相后反说实相生者不是生此实相葢从实相内生出空相之旨也上言福德此言功德有别福在于能修功则自修福巳至后言X之正照上希有字说子真说是实相者不过借以生空相之资其实实相不可执着特强名之为实相耳而须菩提又言我今得闻此经赖有如来亲承面诲不足以为难闻若当五百岁之后而此来世众生不及见知俱是闻知其得闻此经者皆能信心是人实以巳之智慧即证如来较之我闻甚为难得岂非希有何以见其希有之故此人巳是超脱四相而无人我众生寿者之见矣所以无四相者何故葢人我等相俱无可名即无可着而后之众生不及见如来但解如来经义岂不是四相皆空而即名之为诸佛中人不亦可乎如来直应之曰如是如是是接引后世人意不但答其言之是也故如来即言若后世复有人起而能不生惊骇心不生怖惧心不生阻难心便能勇往精进悟入法门岂非希有之第一等人乎而又不特不惊怖畏之一等人也即如辱之所在人不能忍而有忍之者是即入法之一门故如来说箇忍辱波罗蜜忍辱二字最难人若有辱而存此忍心便与辱字不能解脱故说忍念皆去辱自消忘而何有忍辱波罗蜜乎言此不过强名之耳第一波罗蜜即从上希有二字发出此一段总于如是如是内说来见如来接引后世众生入道之意耳葢以此经为万法宗源凡所有经典皆从此一经会出是为第一波罗蜜也但X波罗蜜不可执着如来所说不过借此以度人故强名之耳而何可据以为第一波罗蜜哉且不特此凡人之最难忍者莫如辱可见人之于辱不惟能忍为难而忘忍之尤难何以故如昔如来为歌利王割截身体时可证也歌利王者西域国恶王名尝率宫女数十人出猎昼而酣寝适如来过此而诸宫女见以为神人罗而拜之歌利王觉怒其为戏而磔裂之故如来借此事以证忍辱并忍辱皆忘之意其言若谓此时节节支解绝不生四相葢以此时若生四相则瞋恨之心不免所以无者忘其辱并忘其忍也须菩提又念过去于五百世作忍辱僊人于尔所世无我相无人相无众生相无寿者相是故须菩提菩萨应离一切相发阿耨多罗三藐三菩提心不应住色生心不应住声香味触法生心应生无所住心若心有住即为非住是故佛说菩萨心不应住色布施须菩提菩萨为利益一切众生故应如是布施如来说一切诸相即是非相又说一切众生即非众生须菩提如来是真语者实语者如语者不诳语者不异语者须菩提如来所得法此法无实无虗须菩提若菩萨心住于法而行布施如人入闇即无所见若菩萨心不住法而行布施如人有目日光明照见种种色须菩提当来之世若有善男子善女人能于此经受持读诵即为如来以佛智慧悉知是人悉见是人X皆得成无量无边功德子真说故又言我若会得忍辱一法则于过去五百岁后当作忍辱仙人此如来发念如此未尝实作此仙人也故说于尔所世自从今日想到此世如同一日更无别念可岐所以究竟无有四相是故应离一切相如来说四相皆空则一切之相尽应解脱而离之矣一切之相离而生清净心此时心中明觉得无上之旨会无上之法实实发此正觉之心而何有于色声香味触法等住于心乎此六尘既无所住则心巳清净而所悟皆正觉若心中稍有所住此心终为六尘把持而何有住止之处云峯说此一段上四住字作住着看末住字作住止看凡说色声等必以色字单提一句见得下五字皆因色相而起故下文除却声香等专以一色相说布施耳子真说菩萨于法应无所住行于布施布施而单说色者凡人之念只为功德修于目前福报留于身后便是刻刻为自巳地步非普度众生之大法愿矣故言不住色布施不特于六尘中生此吝惜眷恋之意而为有住即使尽蠲一切不忘求报福德之心终着色相所以说无住相布施也故菩萨为普度众生而以布施利济益物布施原为人而非为巳是应如是也所以如来又言我今日所X说之经不论岁久人湮无有不信从者益以所言是真而不伪实而不虗适如其心之所言而不加毫末不减分寸不以虗诳之言而使人惑不以异同之言而使人疑则是般若一经不分世代远近不论人造就浅深受持解说俱是明白晓易正以所语之如此也而又言此数语者即法之所在此所说之法以为实有而六尘四相皆空以为虗而四果所得皆有正从此无实无虗中说出所以久而可信也云峯说虗实二字合说有味虗中想出实际实中想出虗理靠不得实着不得虗虗实相形乃成如来妙法子真说无实无虗之法如来于此巳经说出要领故又言若悟得此法则是无所住之心在在皆然矣即以布施言若菩萨此心住于法而行布施心为法所拘便如人入闇中一无所见若此心不住于法而行之则触处皆通无有障碍便如人之有目加以日光照之有何不见此段言法之所在必能空而后能照甚言执法者之不得法也故又言若有善男子女人能于此经中受持解说虽在当来之世是人巳得闻知而同见知可成如来证果即到如来地位无论世远于五百岁而佛之智慧自然远照悉知其人皆得成就不可思议功德说无量无边者言人能如此则人人可为如来世X世见有如来故说功德之无穷耳云峯说此问是如是如是以下通说后世奉持此经之人如来反覆申明终在于无实无虗一句结穴后说以要言之而不说要言在于何句者正是如来不以一句实法使后人执着也持经功德分第十五须菩提若有善男子善女人初日分以恒河沙等身布施中日分复以恒河沙等身布施后日分亦以恒河沙等身布施如是无量百千万亿劫以身布施若复有人闻此经典信心不逆其福胜彼何况书写受持读诵为人解说须菩提以要言之是经有不可思议不可称量无边功德如来为发大乘者说为发最上乘者说若有人能受持读诵广为人说如来悉知是人悉见是人皆得成就不可量不可称无有边不可思议功德子真说佛又言若后世有人于一日之内初日中日后日三时间以身命布施而如恒河沙之多且历百千万亿劫之久其布施之功极矣终不若信心于此经之功尤大也初日早时也中日午时也后日晚时也日有六时举此以槩终日耳恒河沙之多百千万亿劫之久俱是借言非真有此等身命也身命人所重者以身命布施甚言七宝之珍不若身命之重而并捐之其布施何等大愿不是如来教人撇却身命也释氏于此段最多饶舌X须订明之言以此等身命布施有人能以其心信实此经而无违逆则其福自胜于彼之布施者夫以一心信之尚属巳修之功何况书写传布受持读诵为人解说则不惟自度广以度人其所成就者宁有量乎故又言此经后人得力如此而究之说经之要原自无多不过于空相空法无所住之旨而巳故是经有不可思维而议论亦不可称算而度量实实其中有无限量无边际之功德其要不在多言然此经中之要如来原为大乘最上乘者而说大乘最上乘之人要皆不落法相者也故又言能以此经后世有人受持读诵以自觉广为人说以觉人便是如来真心相印虽在如来五百岁后而如来早巳于慧觉中悉知悉见之其心合一故必其决然成就此不可思量无量无边之功德正以受持读诵为人解说之功更大于今日说法功也云峯说大乘者诸菩萨是也最上乘者佛如来是也为大乘说者说此六尘四相之应空而入于法也为最上乘说者说此空相之心皆归于空而并无所谓法也第一句是引众生而证入诸菩萨第二句是引诸菩萨而证入于佛如来也此正是以要言之之意而绝不说要言是何言者正是如来欲度人而不留一度人梯子处世间只有上乘之人入圣至易惟有中材之人超凡最难故如来X于此段往往从第一等佛菩萨直说到学为佛菩萨者亦是成就中材处而不使其恍惚无所据故实实以成就直造如来地步告之耳云峯又说乘即车乘取通远之义乘有大小上中下之分其乘则一乘有轮始可转行故以法为法轮有法而不能流通犹之有乘而不用以行远所以诸经皆谓之大乘者正取义于法轮转通之意也此乘字又别有解夫乘车也乘一而乘车者之人不同所以有上中下之分若舍此三种人便如徒步者之难以行远矣故人得居乘中当思坚其轮辐不使有折辕覆辙之虞则居是乘者不论上中下人皆可以负重致远人若弃其乘而不居又自甘于徒步及至车乘朽脱虽欲乘之不可得矣但此中何以分上中下上乘者不劳余力而即可通达中乘则必加鞭策而后能驰驱若下乘则又如驽马而驾败车稍不加防即有前车之戒所以虽曰乘而几几乎非乘矣此上中下乘之大略解也至于最上乘则又有解葢最上乘即从上乘而得超乎其最犹如车之轮辕坚固而更驾以良骥所谓不加鞭䇿万里可通此真造父之车世希御者是又最上乘之大略解也若下者造而及中中者造而及上上者出乎最上则犹之竝车而行努力者在前弛鞭者在后岂尝限人以上中下哉如是人等即为荷担如来阿耨多罗三藐三菩提何X以故须菩提若乐小法者着我见人见众生见寿者见即于此经不能听受读诵为人解说须菩提在在处处若有此经一切世间天人阿修罗所应供养当知此处即为是塔皆应恭敬作礼围绕以诸华香而散其处子真说如是等指上受持等而言言人能若此即是能荷担之人背负曰荷肩挑曰担言此人是能身任如来阿耨多罗三藐三菩提之责者其人之成就何如乎何以见其荷担之故若人巳是大乘最上乘之人而非乐小法者葢能荷担必是四相皆空而并空无相若人所好乐不脱于小法面沾沾章句之末即为着四相矣岂得有如是之大功德乎故知以此经自觉觉人者终不乐小法也此又反言明大乘最上乘之旨在在处处随在有是经也言有是经之所则天人阿修罗便于此处恭敬围绕如佛之塔正以经在即若如来亲在也所以天上人间无不敬奉以华香而散其处耳言散华香者非必实有华香不过极言恭敬之念一物且然他可知也云峯说荷担而上加即为二字便知其人不可多得者向解荷担只说背负肩任特释字义耳若说二字之旨直是如来欲以正觉之性付托其人而一任其荷担矣但既经荷担便脱不得肩必待更有能荷担者而与之此如来以后所以有五祖X之传流也能净业障分第十六复次须菩提若善男子善女人受持读诵此经若为人轻贱是人先世罪业应堕恶道以今世人轻贱故先世罪业即为消灭当得阿耨多罗三藐三菩提须菩提我念过去无量阿僧祇劫于然灯佛前得值八百四千万亿那由他诸佛悉皆供养承事无空过者若复有人于后末世能受持读诵此经所得功德于我所供养诸佛功德百分不及一千万亿分乃至算数譬喻所不能及须菩提若善男子善女人于后末世有受持读诵此经所得功德我若具说者或有人闻心即狂乱狐疑不信须菩提当知是经义不可思议果报亦不可思议云峯说此一段又为下乘者说法葢从四果起至此直说到有罪恶之人巳是无可醒悟而能一旦得醒悟受持此经亦可消其愆而释其过此又为下乘开一自新之法门也从前不说果报而此段说出单为下乘人开其感动奋发之机耳子真说先世二字不可专作前世看如来说经仍不曾说得玄空此直是昨非今是话头切不可以前世后世渺茫难信者为庸愚借口反失经义故言若有人于前日作此罪恶自然应堕恶道矣犹如人从前作恶无可躲避刑罚一旦改过自新从于善道即为善道中人若人之目之者尚以为X恶道中人而轻贱之其实人虽轻贱若人先前罪业固以氷消而熄灭矣此段旧说多引证宿世今生事以讲亦是不必葢其人能悔悟则前者尽除其恶来者日进于善即当得如来之正觉矣故又言我念此身过去以后人当历无量阿僧祗劫阿僧祗者译作无数二字言人无有如来化导之则沉沦于无量无数之劫者多矣然有此经在可以救之但如来此经其实于然灯佛前得相值百千万万之佛悉皆敬奉承事之故得与之参究宗旨而无一人空过不与说明此经义者那由他三字译作万万二字解言此时之佛实有千千万万耳葢此时有如此诸佛而如来不肯一人放过箇箇与之参究此经而得经中之奥若来世有人能于此经受持读诵虽目中不见有诸佛而其受持读诵之功德与我昔日供养诸佛之功德直是百不及千千不及万葢言我所得者百分而彼得一分胜于我之百分我得千分而彼得百分胜于我之千分正言我所得有诸佛在似易彼不见如来在而单信此经较难故言乃至算数譬喻所不能及者甚言其功德之大以欣动下乘之人然是经也如来未尝具说而反使人惑具字作详字解云峯说如来何以不具说葢以此经俱是对上乘言而撮其要者一句中可该万法之旨故上说以要言之也若下乘之人即以要言告之全然不X觉而欲变其说辞约者反烦要者反多此于前说又加详晰如来非不欲如此其如一经具说而下乘之人便谓如来与上乘说者又与下乘不同则将疑如来说之不一其心因即于狂乱矣何以见其狂乱葢如来之经不过真空之理末世不明其理遂有假托如来之人伪造经典以赝乱真庸愚反为所惑而心即于狂乱以致如来之经反生狐疑而不信之此如来于说经时直料到末世必有此人必有此事所以不欲具说耳云峯又说此处果字增一报字比前四果果字不同前说得深此说得浅前果自证自果后则以果得报果得报限矣此段全要发出下愚自新求善而又恐其为善不卒以至于狂乱狐疑故终以果报结之是如来引导庸愚之一片婆心也究竟无我分第十七尔时须菩提白佛言世尊善男子善女人发阿耨多罗三藐三菩提心云何应住云何降伏其心佛告须菩提善男子善女人发阿耨多罗三藐三菩提心者当生如是心我应灭度一切众生灭度一切众生巳而无有一众生实灭度者何以故须菩提若菩萨有我相人相众生相寿者相即非菩萨所以者何须菩提实无有法发阿耨多罗三藐三菩提心者须菩提于意云何如来于然灯佛所有法得阿耨多罗三藐三菩提不不也世尊如我解佛所说义佛于然灯佛X所无有法得阿耨多罗三藐三菩提佛言如是如是须菩提实无有法如来得阿耨多罗三藐三菩提须菩提若有法如来得阿耨多罗三藐三菩提者然灯佛即不与我受记汝于来世当得作佛号释迦牟尼以实无有法得阿耨多罗三藐三菩提是故然灯佛与我受记作是言汝于来世当得作佛号释迦牟尼子真说上言功德不可思议如此故须菩提覆思前之所问应住降伏之说亦不可思议故又举所以住所以降伏者是善男子女人发此菩提心而得之究竟何以有此住与降伏之心也此一问是须菩提因不可思议而又申明无我之旨故佛言凡此发菩提心者俱是有佛性自能返照而生如是之菩提心原非佛之可教以发出者故如来化度一切众生至于化度一切众生成佛巳则是众生箇箇皆佛如来心中何甞存此众生为我之化度故曰无有一众生实灭度也解佛所说义义字是指上实无有法义故又言实无所得正觉心得后则忘其得并忘其法矣故又言昔在然灯佛所受记时若谓我既得法为来世化度众生之人此时受记师即不以我为当得作佛而有当得作佛之名号释迦二字译作能仁二字言能以至仁之心而普度一切牟尼者译作圆通解言有此普度一切之心而能圆通四大无所不徧毫无窒碍也此是当日命名之意如此故如来又言我惟不X存得法心所以受记时师曾作是当得作佛之言而以释迦牟尼名之云峯说化度在如来生如是心在众生不自生如是之心如来安从化度之夫至于化度巳则消融人我在在皆佛何有化度之心可留故又言菩萨欲化度人尚有我人四相即非菩萨地位葢以如来之心空诸所有毫无染着不以所得之法存一得法心故能证此无上正等正觉之心也如来既言法无所得即以巳之所得于然灯佛者复问须菩提欲使巳得之法亦不留法相故问昔在师所于法有所得否须菩提直见以为实无所得正悟如来之得法得之于心不执师之法以为有得故佛言如是如是不但称其言之是而谓我之所得真在心而不着于师之说耳此皆是无我之意言以心得而得成佛不假师说方为真得悟入于得无所得乃称如来之义何以故如来者即诸法如义若有人言如来得阿耨多罗三藐三菩提须菩提实无有法佛得阿耨多罗三藐三菩提须菩提如来所得阿耨多罗三藐三菩提于是中无实无虗是故如来说一切法皆是佛法须菩提所言一切法者即非一切法是故名一切法须菩提譬如人身长大须菩提言世尊如来说人身长大即为非大身是名大身须菩提菩萨亦如是若作是言我当灭度无量众生即不名菩萨何以故须X菩提实无有法名为菩萨是故佛说一切法无我无人无众生无寿者须菩提若菩萨作是言我当庄严佛土是不名菩萨何以故如来说庄严佛土者即非庄严是名庄严须菩提若菩萨通达无我法者如来说名真是菩萨子真说何以见其无所得之故葢如来能了彻一切之法而得无所得故即于空诸法而悟如如之义云峯说诸法如义是如来说经要旨言即此诸法千条万绪而其一贯之旨总归于如如二字如则无不如如如则无所为如故言如义而不言如法如如中着不得法相也如来者以其无所不如而能静中生照虗中起白若镜之悬内无毫发障碍凭物之来适如其来以应之影过不留仍存虗体故无有来有不来而来亦无有如有不如也言诸法而同归于如义正是百川之流销归大海不见增益无不容纳此可以悟如义之所包者广又何有一法之可独名乎子真说如义若此而复有人言如来必有所得正觉而后名如来者是不知如来之实无有得也何以见其无有得之故葢以得之于真性者性本无法故其中据以为实则全无𠙖借见以为虗则触处圆通无实无虗法安所施故又言天下之可恃者皆法也法至一切则无论大小矣然此一切X法者即之则非体之自实虽有一切法彚于一法而一法之法原无有法故虽云一切法不过虗名之耳亦何可执乎故又言人身之长大以喻一切法之多然此性不明觉虽有长大之身终为虗殻亦何所用以喻虽有一切之法而不能得之于心则一切法总属成法依样葫芦何尝自我本性中独得之真谛所以须菩提直言如来所说人身长大者不过虗名之耳长大之身安足据乎云峯说自如是以下至诸法如义句前后照应而此段所喻是承上起下之词子真说上言无有灭度法岂惟如来无之即菩萨亦如是矣葢以菩萨通乎佛性所差一间若使菩萨作是言谓我当化度无量之众生便是执于化度之法而不可名之为菩萨矣夫迷者众生悟者是菩萨以众生待人以菩萨自待即是人我相矣焉有菩萨地位而尚存四相者故又言佛无人我众生寿者相也言佛则菩萨之不落于化度法可知故如来又言菩萨既不存化度心则心中清净可知然使菩萨有心而求清净此心即为清净所拘矣所以菩萨不作是言以为我巳庄严佛土葢此心巳至于庄严便巳脱却庄严形迹特无以名之而强名之为庄严其实何所为庄严乎故又言若菩萨于化度法庄严法俱巳空相则知此身非身此法非法而巳通达于无我法矣是真名之X为菩萨也云峯说一切法而独提布施法言为众生说一切法而单提化度法言为菩萨说也上言六尘而单说色相以声香等从色起也此言四相而独说无我法以人众生寿者皆从我而起也说无我法而谓之通达者通于此而达乎彼也彼此无碍便是一箇正觉心何所容其为法乎此处说无我不言心而言法者是如来指点菩萨空法处不是说尽无法而又留一箇无我法使后人存疑也一体同观分第十八须菩提于意云何如来有肉眼不如是世尊如来有肉眼须菩提于意云何如来有天眼不如是世尊如来有天眼须菩提于意去何如来有慧眼不如是世尊如来有慧眼须菩提于意云何如来有法眼不如是世尊如来有法眼须菩提于意云何如来有佛眼不如是世尊如来有佛眼子真说上文言无我而此又以五眼问者正是如来不作寂灭之说也葢眼亦我身中一官无我身便应空眼相不知无我相者无我身之累而非并身无之也此身之累尽忘而我之慧性便从眼光透出所以有此五眼如来之问五眼一步说深一步须菩提之答五眼一步见高一步俱是针针相对处肉眼者色身之眼人有色身即具此眼而或有瞽眇之不同有明昧之各别至于具有眼光X而一见正一见邪者此肉眼之所以相远也凡人与如来同此眼而如来有之便能从此眼得证上果则谓如来之肉眼可也天眼者言眼界甚大而能普见一切众生无所不入其眼也善恶邪正若登高视下纤毫毕见此从肉眼证果后得之也慧眼者眼光甚明能使一切众生前后世事慧光一照九种尽皆明白而无可廋丽此从天眼中看出正是见之大者见之明也法眼者所视一规于法而见正不见邪见善不见恶是以我之大且明处见为万善同归之意也佛眼者见天下众生皆可成佛而并无善恶之分正是开眼悯众生合眼尽法界而无所不入其眼也此五眼之大略也云峯说五眼是一眼分言之有浅深合言之无高下如来有五眼凡人亦有五眼其中分别处只从肉眼而始若以后四眼说来此解尚有未尽可再解之肉眼者有色身即有是眼也身之肉眼为一官而惟眼与心相通故心之邪正独形于目目之所视心每为其所引若心不处于虗而眼着于相矣故谓肉眼然如来之肉眼能见巳身生灭则与凡眼不同特此眼自有身后得之与身生灭所以不可为据耳但如来以一眼见巳之生从此来灭从此去无所昏瞇所以必从肉眼入门也天眼者借天以言大且高且远耳人以眼望天而不能穷天之际天以眼视人而能悉人之微以其大X也大则无所不遍高则无所不烛远则无所不及如来能具此眼便能遍满十方界而能以一眼通之此谓之天眼慧眼者其明足以烛幽察微晰及毫末如来以三世之慧光具于眼中不徒见一巳之生灭去来而能见众生之种种色相如日月之明容光必照故谓之慧眼法眼者眼之所见一合于法而使非法之事不得再迷故如来曾以法眼看出阿修罗之假道乱真能使之反魔入正是皆法眼所得也佛眼者以其眼之所见无在非佛故于一切众生能以大慈悲心发之于眼而使众生无不成佛佛眼一见顿成菩提所谓开眼即是度世也须菩提于意云何如恒河中所有沙佛说是沙不如是世尊如来说是沙须菩提于意云何如一恒河中所有沙有如是沙等恒河是诸恒河所有沙数佛世界如是宁为多不甚多世尊佛告须菩提尔所国土中所有众生若干种心如来悉知何以故如来说诸心皆为非心是名为心所以者何须菩提过去心不可得现在心不可得未来心不可得子真说上言五眼具足便可悉见人心而非心亦无不见故于五眼后说出三种心以见非心之无不可见耳恒河沙一段从沙说河从一河沙说河数如沙之数反覆转曲总是说到佛世界之多耳言有一世界必有一佛居之而世界之多与佛X之多直与恒河沙及如沙之恒河之多则是满世界皆佛故谓之佛世界也佛世界者世界皆佛所主持有一世界即有一佛主持之分而至于诸世界则主持者亦有诸佛葢言世界中在在处处皆有佛也看下尔所国土中句则知分世界而化度之说是巳夫有世界即有国土有国土即有人有人即有若干心人心而有种心便知其心一而其种不一所以说若干二字如来以五眼之明悉知之者正以若干心虽自不同其实直谓之非心而巳葢以诸心皆属后起绝非清净本来何以为心其非心之故何在葢以人心只有三项过去现在未来是也三者俱不可必得而人心不免涉之如来特于此处见其非心正是五眼具足是也云峯说过去现在未来不必作前世今世后世看即以一事一言论如出口便是过去方言便是现在未言便是未来总在一时说不分前后此三句经极有意味前言若干心此止说三种心者见非心不外于三种耳过去心者此事巳过此心尚留便多眷恋顾惜之意所以此心一留则终身迷惑现在心者即如富贵贫贱各有其位不得越位而求人惟看不破目前之所处而以为我所在者当久于此也则眷恋之心出矣又以为我所在者特暂于此也厌常之心又出矣故现在而不自知其为现也未来者此境不在目前而设一或然之X想此境尚在后日而设一预期之思便多患得患失之心未来而果得来则开侥倖之窦未来而终不得来又开怨尤之门如来说三箇不可得不是婉转商量直是斩钉嚼铁语所以破众生之非心者亦甚决矣云峯又说现在心原不脱日用饮食事但有此心而又生不自在者何故葢缘人于现在处每多不自足便不能自在矣如来说现在心原说人不肯以现在自求而反去现求賖则知过去未来俱从现在处发出賖想矣譬如身处于此此即现在而尚以此为未足更追及于前计想于后而并现在者不可得矣此又以现在心生出过去未来心之大略也得字亦有解此处说得皆是必不可得而强求得者犹儒家言得之有命求无益于得之说也法界通化分第十九须菩提于意云何若有人满三千大千世界七宝以用布施是人以是因缘得福多不如是世尊此人以是因缘得福甚多须菩提若福德有实如来不说得福德多以福德无故如来说得福德多子真说上言非心不可得如此则是福德者我性中所固有自可以不求而得如来亦以无所得言之非谓福德本无也福德在性则不求而得福德在布施则得而还归于无得此又如来深一层X义故问须菩提以为如是布施而得福德其中因缘得少得多似有分寸是布施多得福德亦多则福德随布施而转矣何关于性故说一实字夫福在德性则虗在布施则实实则其中因缘便可限量而福德之多亦有限量故如来说一无字以见福德之多不过从我之说而起见非真有多之形迹耳云峯说有则实无则虗福德不是外来之物何故说到因缘葢以福德原有种子便是因缘因者仍其旧也凡事必有因而后缘之以起但因中亦有两端因其善者即缘善而起因其恶者亦缘恶而萌此处只说善因缘正以福德性本善也善本性生何有恶之夹杂特借布施一端以为修善之基非以布施较多论少而随布施随与福德也福德尚不可得而欲得非心可乎结句处当着眼看离色离相分第二十须菩提于意云何佛可以具足色身见不不也世尊如来不应以具足色身见何以故如来说具足色身即非具足色身是名具足色身须菩提于意云何如来可以具足诸相见不不也世尊如来不应以具足诸相见何以故如来说诸相具足即非具足是名诸相具足子真说上言福德既无则性本虗而色身断不可着相矣色身者肉身也具足者五体无有欠缺X也佛有五体众生亦有五体是言佛身即以该众生之身今且不言佛之具足相试即以众生之具足者证之则知众生而能有具足相者皆佛也故言佛可以无所欠缺之肉身相见否言有是相则见之者必生欢喜心而究竟此身不离肉身仍归乌有此身灭而此性长存因知色身原不可恃故说即非具足色身特因其有形以强名之耳故又言如我今日之身有三十二相是所谓具足诸相也见之者谁不生瞻仰心特以我之具足诸相不外肉身亦有尽时何可执着故虽说有三十二相具足之相实则非有也特强名之耳此两段言具足相之别也云峯说相到具足是为完人然貌足而性不全即非践形之人与官之不全者何异如来说出众生色相之不可恃随言巳三十二相之亦无足据其大旨之归于无相而并归于无法可知故下文即以无法申明之阿难尊者言此段竟将佛字推到众生具足相看以见相之自众生及诸菩萨摩诃萨直到如来皆是肉身不可恃以结无相之旨此论虽讲中先有当再记之非说所说分第二十一须菩提汝勿谓如来作是念我当有所说法莫作是念何以故若人言如来有所说法即为谤佛不能解X我所说故须菩提说法者无法可说是名说法尔时慧命须菩提白佛言世尊颇有众生于未来世闻说是法生信心不佛言须菩提彼非众生非不众生何以故须菩提众生众生者如来说非众生是名众生子真说上言无相此言无法葢以法相相因故必相空而法亦皆空如来所以言勿谓我未说法之前先设一念谓我今将说法若使我于说法前先有是念便是我为法拘即人之闻我法者亦莫先设一闻法念谓如来将有所说法而我今得闻也若使其人设是念即为不知佛之人何能解佛所说之义谓之谤佛者以其不明说经大旨而徒惑于章句之末云峯说上念字是如来说自巳之念下念字是说众生之念此一问又为徒恃章句以诵读解说者言也子真说如来既言说法者与闻法者皆无法可恃则将来之世何所为据而使人信从故须菩提所以复问也言须菩提而加慧命二字见得须菩提此时已通慧命矣云峯说慧命即慧性也性中本自有慧而此慧从性命中来不缘后起即命即慧不可分作两项正以命非慧无由见性慧非命无以明心所以慧命合一也若单言慧则涉于后起而非先觉惟慧涵性中而与生俱生不与灭俱灭者所性故也时X须菩提巳得正觉故以此名之耳子真说此时须菩提又问如来此来世众生既无法可说亦无法可闻其能信如来者可有其人否如来谓此众生皆有佛性不可以众生名之亦不可以非众生名之盖众生之所以为众生者特以未证佛果未登彼岸故强以众生名之其实众生不可限量而何槩以众生目之乎云峯说非众生非不众生是如来点化众生处卵胎湿化诸种或有变化而脱其凡胎者一脱其凡便是登岸故说非众生则犹有众生之迹说非不众生则并忘众生之名矣故下文不说众生而直言菩提心也无法可得分第二十二须菩提白佛言世尊佛得阿耨多罗三藐三菩提为无所得耶佛言如是如是须菩提我于阿耨多罗三藐三菩提乃至无有少法可得名名阿耨多罗三藐三菩提子真说此段见如来于正觉之性一归于空毫不留一得使后世借此以为如来之正觉有异乎人故须菩提以正觉之性实无所得如来直是其言以为正觉之性不从法得无论万法销融即使其中稍有几微之法可留便非真觉性矣云峯说此段只重无有少法可得一句见如来不留一法乃通万法法在外觉在心若以外法而X觉我心则有觉有不觉故曰无有少法可得净心行善分第二十三复次须菩提是法平等无有高下是名阿耨多罗三藐三菩提以无我无人无众生无寿者修一切善法即得阿耨多罗三藐三菩提须菩提所言善法者如来说即非善法是名善法子真说上言无法可说此复言善法正以见法之同归而无所高下故又说出善法一段如来言此法之所以无可说者以为其法甚平而不偏且相等而无差别故于其中无有高下之不同正以此无上正等正觉之心生而同具也云峯说平等二字有别乎则一槩皆然等则便有差别就如如来与须菩提诸菩萨等俱是佛地位中人但此中何以各分名色可见平之中有等也若说到等而上之则诸菩萨便与如来同此觉性说到等而下之则诸众生亦与如来同具此觉性此平等中无有高下之说也平等二字有另解此二句仍只说法未甞说人但法随人而分高下其实平等二字即是儒家中庸二字葢言此法原无奇异而甚平亦无分类而有等正使后世若智若愚共闻共见乃不至以异端左道坏此平等之法也此解专讲平等二字而下句自明矣子真说惟此觉性人人同具则先觉者正当觉其后觉而何有人我四相可存故曰无四相也葢X无相则所为法者皆觉性之善直谓之善法可也法无所为善因性而善若执定如来说法又着善法便落法相故曰即非善法但虗名之耳云峯说善法说到觉性中之善则善仍不在法上说矣福智无比分第二十四须菩提若三千大千世界中所有诸须弥山王如是等七宝聚有人持用布施若人以此般若波罗蜜经乃至四句偈等受持读诵为他人说于前福德百分不及一百千万亿分乃至算数譬喻所不能及子真说因言善法又推到布施因说布施又归到受持解说是从善法连络下来如来又言若世界中人有能以须弥山王大之七宝集聚一处以行布施可谓多矣而终不若受持解说之福德胜于此布施者皆因其法之善故也故言百分不及一百千万亿分而至于算数譬喻亦有所不能及者总以明其善法耳云峯说前言布施而以恒河沙喻此言布施而以须弥山喻前言其多此言其大聚者聚天下之七宝于一处而不分人我之物也此段经义似言之又言其实贯串善法二字说来可见如来说经之义自是法平等句起至即非凡夫一段俱因无法可说生出善法一番问答是凡夫句以下则又以无相可说生出一合相一番问答矣X化无所化分第二十五须菩提于意云何汝等勿谓如来作是念我当度众生须菩提莫作是念何以故实无有众生如来度者若有众生如来度者如来即有我人众生寿者须菩提如来说有我者即非有我而凡夫之人以为有我须菩提凡夫者如来说即非凡夫是名凡夫子直说上言经义之妙如此则是如来以此经度人多矣而如来又言莫谓今日说经时设一念以为我之说经单为我欲度后世众生也若使作是念谓以此度众生则法虽善而巳存一我相葢有我而说经有我说经而以经度人是以佛自待以众生待人何所为度故设一无我之问以使后世之受持解说者皆当无我也为人解说而存有我即凡夫矣葢凡人之心原思度人而解说特自谓此经者非我不能诵非我不能解即不是如来说经之心非凡夫而何言贪着其事正谓贪着度人之事也然言凡夫则必有与凡夫相对者而有我之相又生故曰凡夫者特强名之耳非真有凡夫也云峯说凡夫不是愚人一种以其未能超凡入圣谓之凡夫看浅不得如来段段要人持诵解说反以凡夫目后世之人宁有是理特以度世人于既度之后更无有度世名色留于心中此正如来望后人不作凡夫度世想即是入圣地位矣此段X是如来借巳以喻后人处不可作落空话头法身非相分第二十六须菩提于意云何可以三十二相观如来不须菩提言如是如是以三十二相观如来佛言须菩提若以三十二相观如来者转轮圣王即是如来须菩提白佛言世尊如我解佛所说义不应以三十二相观如来尔时世尊而说偈曰若以色见我以音声求我是人行邪道不能见如来云峯说此段又以色相反覆申明总是启发须菩提悟到一合相处前言三十二相不可得见矣此复问可以得见者正是如来要须菩提认清不可以色相见如来意故须菩提言如是如是是迎如来之机以见不同于转轮圣王也转轮即法轮也有此法轮而无人转之不知轮之可致远故其功在于能转之者转轮圣王亦具如来之相更能以如来之法化行一国其实未尝以因有此相而行如来之法若谓以其具相而得行其法圣王与如来何异故曰即是如来非真同如来也因说四句偈以明之见得色与音声俱落于相而不可着何可以此欲见欲闻乎若仅以此色而求见以此音声而求闻便失如来真空无相之旨悞入于邪道而行之者皆非正宗安能得见如来真面目乎此段是经中一结穴处要之无我相四句俱于四句剖明而后之四句偈亦于此关照者X云峯又说前说见如来是如来令须菩提一眼觑定意此说观如来是如来令须菩提一心会着意前说在外后说在内此二字之不同解也无断无灭分第二十七须菩提汝若作是念如来不以具足相故得阿耨多罗三藐三菩提须菩提莫作是念如来不以具足相故得阿耨多罗三藐三菩提须菩提汝若作是念发阿耨多罗三藐三菩提心者说诸法断灭莫作是念何以故发阿耨多罗三藐三菩提心者于法不说断灭相子真说此段问答只重断灭相三字如来既具此相而不以一相自存所以无处不具足耳故说不以具足相得正觉心葢正觉之心不倚于相而特借相之具足以证此心见有是心者其相未有不具足究竟三藐三菩提心何有于相乎故复说断灭相以证之其实断灭相亦不可得而名也云峯说断灭相不是斩根绝蒂之意若断而实连若灭而实生此从不留一法相绘出一段真空光景若终于断灭而无一法可传岂是如来引导之意云峯又说人但知释氏说法空虗岂知如来言真空无相实实从实地功夫做到绝顶方得真空无相即如不断灭三字是如来引人于大路使人各正觉性假令此法有断绝灭熄时岂能令人信X受而奉持惟不断绝则法自与天地同终始天地旋转从无歇息此法之不断灭亦复如是如来说法到此真有悬针度影之喻矣不受不贪分第二十八须菩提若菩萨以满恒河沙等世界七宝持用布施若复有人知一切法无我得成于忍此菩萨胜前菩萨所得功德何以故须菩提以诸菩萨不受福德故须菩提白佛言世尊云何菩萨不受福德须菩提菩萨所作福德不应贪着是故说不受福德云峯说此段内要着眼无我得成于忍句受福德作福德各有分别受字对上布施二字以其所施得其所受作字又对上受字因其所受见其所作此处又借布施一段说出得成于忍不重布施如来言以此布施不若其成于忍者之受福德尤胜葢以忍者成道之入门诀无我之念成于自然勉强之功能忍居多人惟不能忍便不能有成不知无我之心所以得证菩提者皆自忍而成也故谓之一切法无我得成于忍此句当作一句读前言布施属之众生此又属之菩萨非谓菩萨去布施正从此印证菩提心耳子真说何以故言所得之故何以胜于前也葢以得之者我所固有不假外来非因一施而一受故言菩萨不受福德故也不受者非云与之却而不受我所自有非人授之何处可容其受故谓之X不受也云峯说与我却而不受者外物也受之而不容受者巳性也福德是性非有损益从何而受故又言菩萨之所作福德不应贪着福德自作之自受之其实若以此据为我有求多于福德则贪矣贪则未有不着于相者其故皆缘欲受之心而起故菩萨之所以不受也贪着二字又不同贪嗔痴解此贪字是向证上果者言须领会上皆以无为而有差别则知有为处亦是贪即着于有为矣可以此参之方得入细威仪寂静分第二十九须菩提若有人言如来若来若去若坐若卧是人不解我所说义何以故如来者无所从来亦无所去故名如来子真说上言不可贪着则是法相者尤不可着故如来言我之于世不可以来去坐卧定也若使人言如来若来则存一形容之相言若去则存一虗灭之相言若坐若卧则存一与世往来之相便是以相观如来而不解所说如来之义矣何以见其不解之故如来者非有非无以为其来实无所从自而来以为去实无所自而去故以其名如来也云峯说此段是借去来坐卧四字以喻其意四字上各有若字便见非真有去来坐卧也但为后X人依墻傍壁者言耳人惟信如来是有形有色之人则心中忽设一来念便觉其若来而瞻礼敬肃之事起矣设一去念而以为若去则一切枯禅稿性之说起矣设一坐卧念而以为若坐卧则凡遇一塔一庙便谓此中有如来趺坐寝息其内而依借之想又起矣故槩以不解所说义解后人之惑不知如来二字不着形迹话头就如形之随影形灭而影自消形着而影复现形影相随似无似有其实来之与去此身见得明白而后此身信得明白即看得空虗故说无所从来亦无所去也二句来去不对只重无所从来句下句带言之耳如来但解来义不解去义若以来字同去字看便有形迹来而曰如来者如其所性而来便有与生俱来之意若有是生而不有如其性以偕来者何所谓生故儒家言人生也直是即如其性以来之註脚也但看从来二字则知来而相从者何物如来言无所从者不是言来时一无所从也此性最为虗灵若说其从何处发脚便有影子故说一无所字实实见正觉之心与生俱生而不落方向也此句妙理如是何故说得不着边际下句何以见带言玩一亦字可知如来但说如来不曾说如去若使来与去相较一番把过去未来套论塞责大掩如来面目矣但亦无所去亦自有解言来曰从来言去曰所去即以其所从来而还归于所去也来者X完全而来去者不欠缺而去则知去而复来依然如此何得不谓之如来乎如来之大意若此足矣一合理相分第三十须菩提若善男子善女人以三千大千世界碎为微尘于意云何是微尘众宁为多不须菩提言甚多世尊何以故若是微尘众实有者佛即不说是微尘众所以者何佛说微尘众即非微尘众是名微尘众世尊如来所说三千大千世界即非世界是名世界何以故若世界实有者即是一合相如来说一合相即非一合相是名一合相须菩提一合相者即是不可说但凡夫之人贪着其事子真说上言如来无相者以觉性甞存于世界中而不与世界同起灭也故此又以微尘喻世界而发明不可有一合相之故如来故借微尘之细以喻世界之大复以世界之大碎为微尘之细甚言其不可形容之意究竟尘而说到微处便眼可得见手不可得着正以微尘甚多而难据耳云峯说说微尘说世界是言小之难容一芥大之可藏须弥而大小之形皆不可着故又反覆以申明其言三千大千世界而碎为微尘者甚言大可破为小也说微尘而等于大千世界者甚言小可容其大也其实如来说不尽此中之奥故特以喻言明之一合者一合而不可复分也未有合之事先起合之心心合于事而相形矣就如耳目口X鼻未起一念则色声香味全然无形及念起而欲视则合于色相矣念起而欲听则合于声相矣念起而欲口鼻如其意则合于香味相矣皆因一念所发遂与相相牵是即所谓物交物引之而巳之说也子真说此一合相应有应无可从法相中讨出真消息否云峯说还从法相外寻之子真说一合相之起不出于人我色声等因只是如来既空尘相便觉正性所存俱无执着其中自有不求合而合之理岂甞有一合相乎合字易解一合难解合而言一合者如胶漆着物始不相合才合便坚固而不可解所以合相易于贪着耳一者举其初念而言初念一起即合到底着迷故谓之凡夫云尔如来无相不空岂有一合相可名乎知见不生分第三十一须菩提若人言佛说我见人见众生见寿者见须菩提于意云何是人解我所说义不不也世尊是人不解如来所说义何以故世尊说我见人见众生见寿者见即非我见人见众生见寿者见是名我见人见众生见寿者见须菩提发阿耨多罗三藐三菩提心者于一切法应如是知如是见如是信解不生法相须菩提所言法相者如来说即非法相是名法相X子真说如来又云我今说此经义实实无有四相可形容而得见者若心中先存一无四相之见便是四相仍有强欲其无则后人之不解所说义者多矣葢以所言无之故不是昔有四相而今无之要以合下便无何所为四相故其说人我众生寿者即非有是相以说法时无可指示特虗名之耳究竟正觉中何有四相之名故又言若使能证此菩提心者定应以如是心知觉以如是心见识如是心解说则在在皆无上正等正觉之心矣又何有法相之可生乎葢以法相者入门之路而非造极之处所以借此引导不可以此证心故言所说法相何有法相之可存特虗名之耳云峯说前言人我众生寿者四相此复言见字有别言相则尚有相在言见则并无无相之见矣见非见之于目直见之于心心有此见则相虽无而仍着于有如来言此恐后人误信如来说法因有四相欲其强制以归于无故复申明言此以为正觉中本无四相所以真空而非有相可强制以归于无者所以特说见字又比前说深一层三如是俱指菩提心言此三句照应初问云何应住句葢结如是知如是见如是解则应如是住也不生法相照应初问云何降伏其心句葢结到法相不生则更无起灭而应如是降伏也此段巳几几乎收拾到应无所住句之章旨勿可看作三如是字X面是承接之词直应到下如如不动而反结到如是我闻句矣知字见字信解字俱是收束全经许多话头亦字字有分别凡人之慧从知而发故不知则无所见矣惟心既有所知而见识始出有见识而后能信解之则是前之四果菩萨以至须菩提诸天人阿修罗众生无有高下而必如是乃能证般若耳诵读解说者须于此着眼应化非真分第三十二须菩提若有人以满无量阿僧祗世界七宝持用布施若有善男子善女人发菩提心者持于此经乃至四句偈等受持读诵为人演说其福胜彼云何为人演说不取于相如如不动何以故一切有为法如梦幻泡影如露亦如电应作如是观子真说前此无相之故巳了了分明终章只一借布施发出不取于相以证如如之旨故言若人以无量无数世界之七宝用以布施较之恒河沙更为大且多矣而终不若以此经与四句偈受持读诵为人演说其义更有胜于布施之福者正以布施尚有相而此则无相也云峯说此处单言为人演说者正以度人之功较之度巳尤难故易解字说演字其义各自不同解者只以其大意而解之演者并其字句而演之矣故演字当作衍意说使天下后世之人无不推求详衍而无一字一句稍存疑义也X子真说其所以为人演说者云何正以无有人我之相故耳故凡一切相皆无足取而如其心以应之虽当纷动之会而此中却如如不动也云峯说如如不动句上如字虗下如字实如如者适如其所如也此二句与儒家明明安安等说同葢凡人之心不如者多惟其不如所以六尘四相纷扰于中而动不胜动至于贤圣觉性具足在在皆如更无有不如者稍稍关碍故能认清觉路适如其所如如如者因如之一字无可增减减之则非如增之亦不可以为如故叠言如如以见其中更无可容一物而澄然湛然即入于纷扰之处外遇虽动而中却不动万法从此消归矣此如来之真面目也下四句只说得一箇空相经义巳于此句收拾全旨子真说何以见不取于相之故葢有相则有为有为即着于法而不能如如不动矣正以一切有为之法皆无可执就如梦之得醒而梦境成虗术之有幻而形声莫据水之有泡而泡灭即无有泡影之随身影息而即无有影与夫朝露之晞于日电火之熄其光六者是皆瞬息无形何有为之法可执乎故说有为之法应作如是六者观也云峯说如是观不可指定六者六者是喻言何可执定大意还是如来说人能识真空无相之旨则在在皆如是矣而何有不可得观者此句推开X一说便可将两仪四象尽融于太极六尘四相尽空于如如观之者能通前彻后而燎然于如是之中矣此正如来经义之与天地同起灭也佛说是经巳长老须菩提及诸比丘比丘尼优婆塞优婆夷一切世间天人阿修罗闻佛所说皆大欢喜信受奉行子真说尔时如来说经巳毕其闻是经者若须菩提则为弟子中之长老以及僧众之名诸比丘尼众之名比丘尼善男子之名优婆塞善女子之名优婆夷及天神人类鬼王之名阿修罗莫不闻如来说经之义而生欢喜心以信受奉行也云峯说闻之而不能信徒然闻也信之而不能行徒然喜也终篇而说此四字可以见此经之受持读诵为人演说者能有始有终勿至懈忽而如来之教常行于天壤矣金刚般若波罗蜜经补註第一分次第乞不是如来一身去乞尚有千二百五十人与俱者第十二分阿修罗恶王名即罗剎国之主亦有大神力而能与如来之法相敌者但邪正不同故如X来说法时彼作比丘相而来如来能以慧眼觑出阿修罗无可施其魔力遂使反邪归正所以此经中每说一切天人阿修罗正从此时证果者十四分如来三世转身歌利王事尚在第一世受记于燃灯佛在第二世昔为歌利王昔字昔在燃灯佛所昔字俱不作昔字看五百岁是如来约略之时大凡世运以五百岁而一治乱此时即出而复为化度所以视五百岁为期也日光明照秋毫皆瞩何色不见此处色字不同六尘之色见得满眼干坤山河大地无非是色故谓种种色十六分于后末世末世者此从五百岁内当乱未治之时言此时适遭乱劫众生有不可度者幸存此经而于众生中有悔过自新之人如来即以菩提心引之而登彼岸可见如来说到末世亦自存一护法念头矣试以末世之略言之莫甚于晋魏间沙门于此极盛亦于此极衰故魏主造浮屠高至百寻多至千亿一旦改释从道毁寺灭像以及徧戮僧众凡无一存非末世而何金刚经註释䟦金刚一经葢诸经之祖也其义以觉性为宗虽曰真空无相而皆原本实理筏度羣生顾解是经者半属X宗门传会未得如来真诠何裨觉性独兹註释得自乩书尤为罕觏自余云间友人李野汀讳廷恩少时即虔诵金刚经巳而受异人乩语劝人济度岁辛丑应江西新昌令胡孚中之幕暇即与其友运乩遇子真大仙乩示延云峯大师奉如来旨得传金刚经註解葢与禅家之语录衍说迥异余家世修善自高祖建佛堂塑大士像虔供诵经巳五世于兹余既业儒未就窃欲求通觉性以证菩提适壬寅冬同邑念祈王公讳守唐为浙江海盐令幕余偕来遂得与野汀同事成莫逆交野汀为余谈乩传始末余聆之骇为希有之奇又授以经解朝夕披诵皆真实了义虽云峯师释之子真师订之不啻如来耳提面命而皈依恐后矣然云峯师有云后人刊而布之可当寰中一鑑余未能为如来功臣而志切津梁于是捐赀镌印发心施舍以广其传庶使善信共明正觉咸登比丘众千二百五十人之列是余两人之愿也夫旹康熈甲辰中秋关中郃阳县奉佛弟子雷应期乩赐法名照渊斋沐敬䟦