运菴普巖禅师语录X卍XXX运菴和尚语录目次镇江府大圣普照禅寺语录真州报恩光孝禅寺语录安吉州道场山护圣万寿禅寺语录法语赞佛祖颂古偈颂行实运菴和尚住镇江府大圣普照禅寺语录侍者元靖编师开禧二年三月初八日平江府宝华山受请入寺三门豁开户牗直出直入鲇鱼上竹竿俊鹘趂不及泗洲殿出现杨州坐断寿丘脚跟不点地赢得一身愁不是冤家不聚头方丈日面月面霹雳闪电直下来也急着眼看拈帖马头回牛头没一字入公门九牛曳不出拈衣箇样皮毛千化万变黄梅鹫头谩自流传后代儿孙可贵可贱X法座坐而不住住而不坐滴水生氷因风吹火陞座拈香祝圣毕次拈香云此香堪笑又堪悲刚把愁肠说向谁冶父山前曾落节千钧之重一毫釐尽情拈出供养前住临安府景德灵隐禅寺松源老师大和尚用酬法乳之恩遂就座甘露诺庵肇和尚白槌云法筵龙象众当观第一义师曰鼓声未动此座未陞好箇古佛样子莫有知时别宜底么僧问横担拄杖纵横虎穴魔宫倒握吹毛直下杀佛杀祖正与么时如何师曰崖崩石裂进曰今日小出大遇去也师云勾贼破家进云师唱谁家曲宗风嗣阿谁师曰驴事未去马事到来进云莫是松源的子东山正传么师云此去西天十万程进云向上还有事也无师云一东二冬叉手当胷进云学人不会师云江西马大师南岳让和尚僧礼拜师云今日失利乃云冲开碧落万象平沉喝散白云古今独露全彰意气不在踌躇撒火飞星擡眸万里鞠其趣向别有来端妙转绵绵甚生标格直得三世诸佛六代祖师只眨得眼到者里推不进前拽不退后世出世间承谁恩力还委悉么万方有庆归明主又见黄河一度清复举闽王请罗山陞堂山歛衣顾视大众便下座王近前执山手云灵山一会何异今日山云将谓你是箇俗汉师拈云龙骧虎骤玉转珠回裂破古今白珪无砧虽然坐致太平要且未能勦绝击拂子打刀须X是𠚼州銕白槌云谛观法王法法王法如是当晚小参衲僧家如龙似虎飘风骤云阿谁奈何得你有时拈一茎艹作丈六金身有时吹一布毛传正法眼离四句绝百非清寥寥白滴滴直透万重关不住青霄外千手大悲提不起烁迦罗眼莫能窥至于提一机示一境崖崩石裂百川倒流为佛祖梯航作人天榜样与么告报还有人检点么卓拄杖云驷不及舌复举瑯琊和尚问法华和尚近离甚处公案师拈云尽谓瑯琊被法华干戈争知法华被瑯琊勘破虽然岂不见道见利而忘义故君子之道鲜矣谢两序上堂风云合匝龙虎交驰一进一退各适其宜丛林烜赫慧命流辉寿丘面皮厚多少惟许通方作者知上堂入院数日来人事閙閧閧两脚走如烟眼不见鼻孔大圣国师闻得出来道箇希有何故过去灯明佛本光瑞如此淮东归上堂归来出去迦叶贫阿难富出去归来南天台北五台目前包褁满面尘埃禹力不到处河声流向西上堂举灵云见桃花悟道颂玄沙云谛当甚谛当敢保老兄未彻在师云同坑无异土决定有疎亲松源先师忌日拈香近之不逊远之则然无义无情可贵可贱一年一度雪深冤毕竟无人是的传上堂过去诸如来斯门巳成就一槌击碎现在诸菩X萨今各入圆明风火交煎未来修学人当依如是住舌拄上腭寿丘与么道也是与贼过梯瑯琊蒙谷和尚至上堂故人方外来相见便相悉倒指三十年道义同一日铁壁银山十分狼借直得同声相应同气相求西河师子在汾州上堂举曹山因僧问清税孤贫乞师赈济山召云税阇黎僧应诺山云青原白家三盏酒喫了犹道未沾唇师云毒攻毒楔出楔老曹山不识别那里是者僧喫酒处真州报恩光孝禅寺语录侍者智能编拈帖令不虗行箭不虗发傥或踌躇二九十八岁旦上堂举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云镜清失利又僧问明教新年头还有佛法也无教云无僧云年年是好年日日是好日为什么却无教云张公喫酒李公醉僧云老老大大龙头蛇尾教云今日失利师拈云有与无非意气明教镜清二俱失利有问报恩新年头还有佛法也无拈拄杖便打何故总不可作野狐精见解上堂黄蘗示众云汝等诸人尽是噇酒糟汉公案举了拈云洞门无钥劒阁崔嵬风露高寒且非人世是则是天上人间知几几者僧一问不将来黄蘗通身是泥水X冬至上堂卓拄杖云一阳生也树头惊起双双鱼石上迸出长长笋靠拄杖云即日伏惟两序高人现前清众履兹长至倍膺戬谷喝一喝俗气未除上堂季春渐暄鸟啼花笑恒沙数见闻觉知悉皆了了因甚西天老冻脓总被声色转却致令后代儿孙一箇箇擡脚不起且道利害在什么处金屑虽贵落眼成翳上堂一叶落天下秋一尘起大地収临济掌黄蘗南泉唤赵州开口不在舌头上夜涛催发海南舟安吉州道场山护圣万寿禅寺语录侍者惟衍编上堂龙吟虎啸斗转星移刬除上古风规开辟今时枢要法社自然号令斯文可以日新一举堂头如何敲唱妙舞不须夸拍变三台须是大家催上堂举临济入京教化至一家门首云家常添钵婆云太无厌生济云饭也未得何言太无厌生婆便闭却门师拈云家常添钵临济平地活埋太无厌生婆婆死而不吊上堂举石霜慈明或时方丈内以水一盆上札一口劒下面着一緉草鞋以拄杖横按膝上僧入门便指拟议棒出师拈云巧笑兮倩美目盻兮素以为绚兮显慈诺庵和尚至上堂显慈鼻祖诺庵法兄机如电掣辩似河倾无心相撞着分外得人憎彼此不堪为种艹先师之道转跉𨂲X上堂山僧昨夜三更梦中被一阵黑风吹堕罗剎鬼国几乎性命不存赖得晓钟一动惊觉起来开眼合眼千头百绪带累胡达磨释迦文祖阁漆桶堂中上座总少他一分不得何故仁义尽从贫处断世情偏向有钱家松源先师塔头拈香断杨歧正脉坏临济钢宗赤土涂牛嬭密室不通风身前身后不了深瘗白云之中非父非子挟路相逢㵎藻溪苹相钝置谢郎错认钓鱼船上堂举资福示众云隔江见资福剎竿便回脚跟下如与三十棒何况过江来时有僧才出福云不堪共语师拈云勾贼破家灵隐石鼓和尚至请上堂师引座云宗门中有一千七百则公案号曰古令又为长物拈起则污人唇齿且拨置一边衲僧家各有一则公案篱坍壁倒塞壑填沟直是扶持不起问佛不会问祖不会问向来大白无用叔祖不会问灵隐松源先师不会道场也不会幸遇石鼓法叔光访山间必为解粘去缚抽钉拔楔使小姪举众得箇安乐也不定所谓一东二冬叉手当胸下坡不走快便难逢下座同伸攀请愿垂开示开山伏虎禅师忌日拈香老讷今朝死老巖今日生二俱无伎俩有梦不同牀夤缘继踵香火荒凉肝膓銕作也须裂驴屎如何比麝香X元宵上堂一灯然出百千灯灯灯无尽不审这一灯从甚处出卓拄杖且不从者里出良久云竹杖化龙去痴人戽夜塘上堂毁于佛谤于法不入众数是什么人道场赋性偏窄直是不容不免与佗本分草料摈向他万世界冷地里有箇瞥地终不孤负老僧冬夜举洞山与泰首座喫果子公案师云老洞山玷辱宗风泰首座埋没自已双双绣出鸳鸯千古扶持不起伏虎禅师忌日拈香四年承乏云峰寺暗写秋膓寄阿谁每到十一月初五一狐疑了一狐疑故我开山伏虎禅师指柳骂杨伤龟恕鼈你死我活莫说一盌麁茶一炷香也胜和盲㪍诉瞎除夜小参千圣不传底机填沟塞壑衲僧道不得底句戴角擎头年穷岁尽命若悬丝腊尽春回石人抚掌与么与么法出奸生不与么不与么徐六担版如斯告报且不作佛法商量又不作世谛流布只如东村王老夜烧钱又作么生喝一喝复举德山小参不答话公案师拈云德山平生据一条白棒佛来也打祖来也打无端向这僧面前纳疑致令千古之下遭人检点今夜莫有救得德山底么掷下拄杖松源先师忌日拈香项短耳聩千妖百怪如是三十年续东山正脉我也错商量三拜一炉香一任傍人X说短长法语示守德禅人佛祖之道如大日轮昇于虗空无所不烛只为情生智隔想变体殊故劳我黄面老师四十九年东说西说末后拈花微笑至于西天此土祖祖联芳灯灯分𦦨无非提持箇事不妨透顶透底截銕斩钉可谓一盲引众盲相牵入火坑若是箇杀佛杀祖底汉便乃逆风扬尘冲波激浪朝游罗浮暮归檀特罗笼不肯住唿唤不回头于佛界魔界刀山火聚出没变通自由自在灭却临济正宗瞎却正法眼藏似与么操志立身似与么出家行脚似与么提持正令也只救得一半况或三咬两咬咬不断依前打入骨董袋里去非唯埋没自已亦乃钝置先宗莫恠寿丘多口你自冷地相度示龙华会首韦德通抱道之士根器不同举措有异凡吐言出气千圣莫知趣向纵是释迦弥勒亦难近傍至于瞥转生死去来净秽两境逆顺是非尘劳烦恼转见力量弥着确乎其不可拔岂止虗而灵空而妙如青天轰一箇霹雳拟擡头早覔他踪迹不得盖命根一断到大安乐之场了无余事日销万两黄金亦未为分外唤什么作涅乐般若唤什么作直指单传唤什么作生死根尘唤什么作天堂地狱大咲一声天回地转若如是X操履方有少分相应稍胸中碍膺之物不除妄相升沈不歇要拟向上宗乘如掉棒打月若欲易会一发打辨精神屏却旧时窠窟一跃龙门飞腾云汉至不可说不可说香水海那边犹有余地岂止敌生死者哉不见蟾首座问洞山佛真法身犹若虗空应物现形如水中月作么生说箇应底道理山云如驴覰井蟾云是则是只道得八成山云首座作么生蟾云如井覰驴看它古德漆桶相挨便乃生风起艹向未开口以前揑定咽喉则彼此有分堪为从上爪牙后世龟鑑者也余丙寅岁季秋来扫洒是剎适边事未宁米价涌贵而会中供辨米麦不辍盖会首处士韦德通正因出家正因修行正因操履留心于法门有年补于常住者多矣晚年之间究竟向上一段光明为敌生死照破昏暗超出三际乃是不虗出家之志袖轴炷看求语警䇿书此昭示云赞佛祖观音大士草木丘陵风雷云气具足妙相尊证入三摩地万象森罗从鼎沸达磨大师苇航身险风急水寒九年面壁用尽心肝大唐人不识只履过西天单传直指待驴年百丈大师亲见马簸箕面目甚奇怪鼻痛野鸭飞漆桶好不快X只见祥麟一角尖定知罪犯弥天大布袋和尚山月未出海云忽飘瞑目而坐归路迢迢布袋里头无长物许谁胡蝶梦溪桥济颠书记毁不得赞不得天台出得箇般僧一似青天轰霹雳走京城无处覔业识忙忙风流则剧末后筋斗背飜煅出水连天碧稽首济颠不识不识挟路相逢捻鼻头也是普州人送贼颂古世尊指天地自谓五更侵早起谁知更有夜行人条风块雨今非昔尧舜垂衣万国宾初祖见梁王擡头霹雳不容追缺齿胡僧陷铁围六合空空风悄悄杜䳌啼月不如归心不是佛智不是道月淡江空泛小舟唱歌和月看江流更深欹枕梦何处两峰清霜晓未収狗子无佛性銕壁银山几万重有无之字若为通斩关岂在搴旗手枉有虗名落汉中赵州洗钵洗钵家家事一同新罗不在海门东因行掉臂赵州X老身在烟萝第几重百丈野狐搽抔抹粉没人猜五百生中与么来觌体风流有多少不知何处可安排赵州百骸百骸一物贞薰天风起今朝病一般酷恨双双医不得枕边空听鴈声寒青州布衫等闲提起七斤衫多少禅和着意参尽向青州做窠窟不知春色在江南芭蕉拄杖洗膓换骨老芭蕉拄杖拈来价转高卖与买人人不买翻令平地起波涛密菴沙盆如是如何正法眼蓦然突出破沙盆依俙渭北春天树彷彿江东日暮云偈颂大义渡孩儿不见弃浑身可惜婆婆眼不亲白浪洪波无了日至今愁杀渡头人大藏主号镜中孤光不堕有无间碧落冲开万象寒扑破果然亡朕迹从教大地黑漫漫寄天目礼书记闽回X爪牙消息露三山勘破曾郎想不难一啸归来千嶂晓菸菟不似旧时斑寄太白幸首座粪火堆头潦倒身且无花鸟閙芳春口边白醭心如銕甘作丛林不义人题戢菴居士竹亭疎疎绿叶起清风屈指巡檐数不穷幽致果然难比况此君未必在其中送僧见孟侍郎三秋月冷半山云来谒维摩必有因特见岭梅开一朵也应知道不干春乘禅者归蜀出剑门兮入剑门眼空寰宇一闲身杖挑一滴江南水散作西川劫外春送洪维那笑把虗空一口吞髑髅瞥转振干坤破沙盆有儿孙在玉笛横吹出海门自赞断杨岐正脉灭临济纲宗猿啼碧嶂月鎻千峰影落于阗国人在大辽东应缘淡泊无分从容谓是运菴真面目澄潭不许卧苍龙又妙在转处密在汝边绘予面目正中乖偏踏飜却谢郎船不拨万象火冷灰寒我有丰子分谁道不完全X十分狼借难収拾微风吹动碧琅玕运菴和尚语录炎宋安吉州道场山护圣万岁禅寺运菴禅师行实师讳普巖字少瞻高宗绍兴廿六年丙子生于四明杜氏也稍长泊然不肯从俗屈首亟从剃落初与石鼓夷公谒无用全公洎诸老孝宗淳熈十一年甲辰春正月松源岳禅师出世平江澄照唱密菴之道洗钵众底参叩勤确时年三十也未几松源迁江阴之光孝无为之冶父师皆从室中激扬水乳相合命师侍香山中也光宗绍熈改元庚戌秋九月董饶之荐福引师居悦众解职锦旋矣松源以偈一章赆之冶父门庭索索东湖风波甚恶知心能有几人万里秋天一鹗松源领明之香山苏之虎丘杭之灵隐报慈凡八会十八年形影相从玄微铄尽甞在灵隐分座接纳以母故回乡北磵简公作长句唁出丛林至今咏之宁宗嘉泰二年壬甲秋八月松源临示寂以所传白云端禅师法衣再顶相授与师却衣受像倩破菴师叔请赞江湖伏其识矣师之兄乔仲创菴于四明即运菴也请师居之X台州般若北磵简公制劝请疏开禧二年丙寅春三月师在苏台宝华受镇江大圣请出世拈衣云箇样皮毛千化万变黄梅鹫岭漫自流传后代儿孙可贵可贱陞座拈香祝圣毕次拈香云此香堪笑又堪悲刚把愁膓说向谁冶父山前曾落节千钧之重一毫釐尽情拈出供养前住临安府景德灵隐禅寺松源老师大和尚用酬法乳之恩移真之天宁湖之道场盖道场开山讷禅师者湖州许氏目有重瞳垂手过膝抵豫得心印于翠微学禅师乃憩止于此山薙草卓菴参徒四至遂成禅苑广阐法化所遗坏衲三事及拄杖木屐现今在影堂中甞行道之时勐挚之兽驯戢如奉教以故举世称伏虎祖师者也师从领寺事宿獘为之一革胥曰伏虎再来也梦菴在居士赞师像曰松源嫡嗣伏虎后身接物有验见地不亲丛林沾润恩波阔万古云峰翠色新理宗宝庆二年丙戌秋八月初四日坐化于此山享年七十有一请灵隐石鼓夷和尚为对小参云天泽之道流入东海汜滥浩澣暨于无垠者从我X老运菴一片古帆发洋出来也其三会录虽旧刻较存豕亥漫漶惜乎不与聩翁陈祖之语并行也予甞藏一本爰并之江月玩公重修自不揣肤尠覃意校讐且加训点以授劂氏傥或有箇汉道天泽玄源果流通也未么即曰君其问诸水濵元禄甲戌七年小至日武丘容安轩属宗着拜识