太上无极总真文昌大洞真经正统道藏三家本五卷洞真部本文类太上无极总真文昌大洞真经正统道藏三家本五卷洞真部本文类太上无极緫眞文昌大洞仙经卷之一荒一予之居事畎浍忽于锄下得一金像询之父老曰乃元始天王相昔夏禹理水冶金爲像以鎭方岳予香火奉祀未尝少懈因海风翻浪人力不可支予爲衆舍金像投骇浪中由是风潮遂回一境获安思忆之久一夕沙碛中有光亘天掘之再得旧像归筑宫安奉同邦人共事之积年灵感不可胜纪予考妣不幸死于瘟疫予葬庐墓培壅周隅有三神人葛巾羽褐芒鞋访予以大洞经一帙赐予曰晨夕诵之必获善果于三才中上可以资奉父母祖族䰟灵岀离幽苦中可以灭罪消灾延年益福下可以庇族救人同获保全汝可舍金寳拜吾三人吾爲奏传予即日依命设斋贡金缯奉师受之尔后晨夕持诵不辍屡获灵感因盛暑洪水奫浸考妣坟墓予礼奉金像诵大洞经期以千卷爲终以保无虞次年秋雨霖霪傍谿涌涨数流爲一予益恐及水落视之则坟前谿谷变成坚埇广一里余自是松楸无害予甞思父毋死于疫疾恨瘟鬼之害切骨爲雠幽明路殊力不能报毎旦夕勤诵大洞仙经䖍恳金像愿赐威力以治瘟鬼又三年忽梦金像语予曰大洞仙经汝熟记矣大洞法箓尔未见也今当授汝以治邪魔非惟可以契汝初心亦可以佐天行化助国救民也袖中出书二件予百拜受之一曰大洞箓二曰大洞法旣觉此二书在枕前因设斋置匦收贮择日出而阅之读至大洞天驺甲卒一万人下度之句忽风雷昼暝金甲朱绶者无数列于予前俯而请命一人执红旗立于衆先曰愿听使令予方恍惚不觉厉声谓之曰吾要汝等徃治瘟鬼此郷某家合门病瘟爲吾驱来语毕一持旗者领百余人入其家俄顷执鬼使五人而出有䝉虎皮者冠鸡雄者貌若人者苦鸟鸦者若驴马者所执皆水火羽翣斧凿之具予怒而叱之将灭其形彼乃词曰弟子等歳运所生歳炁所成所游有方所病有人隂谴至者受其灾天命絶者致其死亦非弟子所敢私行始自三官五岳上奏玉帝呈世人罪状由是帝命行下三官五岳行病年王案分给牒分遣某等一依定籍施行若䝉眞官赐以宽贷自后愿遵约束遇有行瘟见眞官符箓所在即不至矣予因依经法授以教法而去闾里病瘟者予与之符法皆得全活予因以此法箓救人病疾衆矣名闻远方士庶官吏踵门救治者不可计数予积玄功妙行皆由持诵此大洞仙经而获大洞法箓故能全收神効立正除邪济生度死消灾延寿其俊冥冥中有大力鬼神社庙英爽来求予诵经回施者皆谢云乗眞官经力増助威德迁神善籍矣或有沉䰟滞魄不得徃生者託梦附形衆求予诵经资荐者皆谢云乗经力巳出苦趣俱得更生矣应遇天行时疫侵染不止但诵此经行箓法中遗瘟符絶瘟符止瘟符天驺甲卒巳上收瘟食瘟吏收毒食毒吏收邪食邪吏收炁食炁吏收鬼食鬼吏收殃食殃吏收精食精吏治病神医吏诛符破庙吏等九部各领甲卒及比方黒骑天官五亿万骑苍老麻姑金刚力士等收捕之先牒年王次申岱岳分委城隍社令札遣瘟疫使之若拒正不伏退散闻经不依盟约然后奏而灭之夫大道尚慈太清常善上帝好生推仁止杀行经法箓者不可循私苛暴以招天谴但以礼遣之以经奉之以法箓威之以善功劝之亦方便修行之捷径也行此经箓法之士冝在详酌以立玄功此经尊重能解𡨚结除冡讼止谴罪释呪诅解触犯安坟宅宁军府息兵甲止疫疾祈风雨降祥瑞致蚕谷保形命庇族属救邦社安边陲禁虫虎止旱涝灭妖怪息群兇安奉祀典鬼神资荐先祖䰟识拯济穷䰟滞魄皆可设斋诵经行道以禳谢之其余治病馘毒有紫庭天瞖神方乃禹皇金后之余恩及乎万世使人无夭横之伤时免札瘥之患奉教之士当㝷访受习以取仙功子曩生吴㑹以此经功位证梵鎭如来厥后诵持不替证果太上不骄乐育天帝澄眞正观寳光慈应更生永命天尊由诵经之勤遂获上清之贵可不深加尊敬而授之乎得受诵者勉而行之愿同文昌一㑹中人齐登妙行干道戊子秋降于鸾䑓刘安賸捧至景定甲子秋再降重校正于鳌头山摩维洞金莲石着仪坛罗懿子捧继后歳在玄黙摄提格菊月重九日再降书于西陵桂巖衞生緫眞坛云度人经大洞书诸经之祖黍米珠苍胡寳衆圣之源斯二经者同出而异名生天立地孕玄分元非诬民惑世之言乃入圣生神之要主持造化斡旋枢机言无韵丽曲无华宛故爲玄奥难可㝷详眞上天之所寳也自无极迄今讵容缺焉世人惟知诵度人经而不知诵大洞经盖度人经予曽作颂以美其意大洞经未之有也今命侍化诸子繍木宣行予亦当作颂以彰其德庶几观者易暁诵者易悟也叙经意始自苍胡檀炽音结云成篆度天人太玄道父亲求授下世方闻大洞经修眞道大地凡夫学悟眞僊源路杳实难㝷欲知捷径无差错口诵心持大洞经祈禄嗣宗祖前生善力轻今生禄嗣颇艰辛祷祈欲得如君意何似勤看大洞经弭天灾日月无光苦併吞星辰错度紊天文上消天厄宁凡庶至士同宣大洞经祈风雨致田蚕旱魃爲灾雨若金虫蝗水涝谷无成普教丰稔无饥馑祈祷全凭大洞经化凡庶工贾农商与四民贪求不觉业随身忙中好割闲心力习诵文昌大洞经宁府库息兵甲府库资财甚满盈兵戈永息乐昇平民歌有道图长治报国勤看大洞经安奉鬼神社庙神祇与百灵欲求陞擢盖无因迁名善籍増威力旦暮须听大洞经荐先祖眷属宗亲父母䰟久留地府不超昇欲思荐拔縁无力齐戒勤看大洞经除冡讼冡讼徴唿累后人又兼谴罪在天庭生生世世遗殃咎解止宜看大洞经解触犯安坟宅或爲营修与筑坟兴工动土犯凶神致令宅宇多灾咎解息宜持大洞经除瘟疫行病年王统五瘟遍州历里害生民保全隣族无传染严洁同看大洞经治疾病月厄年灾久染身㝷瞖问卜与求神不能解离无门告命道皈依大洞经拯济沉䰟滞魄六类𡨚亲男女䰟冥冥漠漠在幽隂普告受炼生天界好与频看大洞经解𡨚结六道𡨚家结得深寃𡨚相报几时停欲令各各生欢喜除是听闻大洞经止呪诅或爲争财或爲嗔一时忿恕呌神明结成鬼讼何时了解雪无非大洞经息羣兇疾病䘮亡不离身官灾盗贼苦侵凌财清物散如冰雪保佑当持大洞经灭妖怪木石孤狸猴犬精抛砖放火现人形作威作福求滛祀殄灭宜看大洞经开心志启聦明士子儒生茅塞心神童应对不聦明挥毫欲得如神助先好常持大洞经保形命如幻如泡是此身气精神里好修眞保全形命同天在熟玩文昌大洞经戒富豪莫恃家豪积万金天司夺禄易危倾有时正好修功德割巳刋行大洞经述应验一片眞心逹上清感通得授自三神此身位证天尊果只爲勤看大洞经普劝二颂听我重言大洞经斯文玄奥果难名无边功德莫思议普劝凡夫不可轻元始天王说大乗有縁方遇此尊经若能终始勤修诵共作文昌一㑹人清河老人颂节要三洞诸经贵玉音文章错落粲珠金禳灾辟厄生天地度尽尘沙无鞅人大道施张结洞文济人利物极无边凡胎欲作飞昇客爲我清心读妙篇道本无声岂有言圣人立法强传宣求鱼须是因筌力获得鱼儿岂用筌元始初传大洞经一音初出衆知闻法灯自许时人续不但天尊与道君神风静默海无云天地澄闲四气清若使一縁才妄动璇玑又是不停轮日吉时良好诵经世间万虑勿萦心济人利物功成也玉简金书爲记名不无不有本纯眞非色非声絶等伦模冩形容难到处玄中位象甚分明位极无无最上眞始乎龙汉迄于今不増不减爲清静是则名爲大法身谛观符命自维宣能释幽牢罪苦緾返本还元扶起命人人时刻得昇迁罪垢皆由心境昬三涂五苦累形䰟天光一洗根尘净仙化朝元礼至尊渐入无爲得道宗一尘不染意圎通回眸下视三千界万法都来一箇空无影无形大法身不生不灭号成眞几经劫石消磨尽寂寂神光依旧明歴尽关山道路辛这回金牓喜题名男儿志气谁能御驷马荣归自在行学道须凭慧力多清江母或涨风波融心直入丹霞外满目戈矛奈我何九天开化本愿经序比府枢相集福眞君作此经乃太上金口宣说无非爲救未劫设也自说经毕即奉玉㫖付玉宸内殿收贮併勑下诸天演化衆眞照此传行于是诸坛传降迨巳八所独绍熈灵应鸩衆锓梓余则腾写转诵而巳𣇓之民好善优于诸郡大帝开化莫甚于此邦吾主香火亦近十余然纯一不杂终始无怠惟文昌灵应颇嘉于此而传降焉且勉善信刋板印施今幸告成噫凡显名青编而受此经者岂非欲生之徒求免兵戈疫疠之苦者欤予谓受经未善也必诵之而后可诵之又未善也必行之而后可行者何孝悌忠顺公恕是也孝悌忠顺公恕非难亦惟曰安本分三字而巳吾言如是可以消劫疑之信之吾何有焉持诵礼法凡诵经当斋沐服清净衣入室焚香叩齿九通心拜九天存想元始天王与诸髙眞七曲大帝开化仙官迂临法会皆列虚无然后念呪净心口神呪丹珠口神吐秽除氛舌神正伦通命养神罗千齿神却邪衞眞喉神虎贵伸炁引精心神丹元令我通眞思神炼液道炁长存急急如律令净身神呪灵寳天尊安慰身形弟子䰟魄五藏玄㝠青龙白虎队仗纷纭朱雀玄武侍卫我眞急急如律令净三业神呪身中诸内境三万六千人动作履行藏前劫并后劫愿身常自在常住三寳中当于劫壤时愿身常不灭诵此神呪时三业悉清净解秽神呪太一之精东井之华流灌身体荡秽除邪净如明珠洁如莲华化金光身歩云锦霞登七寳殿爲眞仙家急急如九天开化主宰元皇上帝律令净天地神呪天地混沌秽气分葩洞中虚玄晃耀太元三清玉勑光映九衢八方威神使我自然灵寳符命普告九天干啰怛那洞罡太玄斩妖縳邪杀鬼万千中山神呪元始玉文持诵一遍郄鬼延年按行五岳八海知闻魔王束首侍衞我轩兇秽荡净道炁常存净坛呪太上说法时金钟响五音百秽藏九地羣魔护骞林天华散法雨法鼓震迷沉诸天庆善哉金童抚瑶琴愿倾八霞光照我皈依心早登大法桥翼侍五云深急急如律令安土地呪元始安鎭普告万灵岳渎眞官土地祇灵左社右稷不得妄惊回向正道内外肃清各安方位备守帝庭太上有命捜捕邪精护法神王保卫诵经皈依大道元亨利贞急急如律令五星神呪五星列照焕明五方水生却灾木德致昌荧惑消祸太白辟兵鎭星四据家国利亨名刋玉简字録帝房乗飈扇景飞腾太空出入冥无游宴十方五云浮盖招神摄风役使万灵上衞仙翁发烬无上三天眞元始三炁太上老君召出等身中三五功曹左右官使者捧香驿龙骑吏侍香金童传言散花玉女五帝直符直日香官各三十六人出出者严装关启此间土地里域眞官令臣焚香诵经之所金童扬烟灵妃散花三界眞圣交集轩前伏愿某诵经之后眞炁周流上以保全宗社安奉帝王禳兵戈水火之灾除疫病旱蝗之厄中以祝延永命保佑合门消九星八难之迍免五苦三灾之累下以落名黒简脱籍鬼郷七祖昇仙先亡证道次祈人民异姓乗经法而万福兴隆山泽含灵感圣功而咸超道岸庶使某疾患不侵灾殃扫荡思眞慕道延想丹华涤虑澄心以祈轻举济人利物立功爲先凡有所祈克获通感天上天下咸丐闻知愿得太上十方正眞生炁下降流入臣某身中令臣所启速逹无极大道三清上圣昊天玉皇上帝梓潼神文圣武孝德忠仁王救劫大慈悲更生永命天尊御前集神呪元始大真五雷髙尊太华皓暎洞朗八门五老告命无幽不闻上御九天中制酆山下鎭河海十二水源八威神呪灵策玉文召龙致雨收气聚烟日月五星北斗七元合明天帝敕下太玄宣威三界不得稽延诸天诸地诸水诸山玉真所部溟泠大神仙王游宴大帅仗旛天丁前祛金虎后奔玃天勐兽罗备四门所唿立至所召立前赤书焕落风火无间摄箓应命金马驿传太上无极总眞文昌大洞仙经卷之一太上无极总真文昌大洞真经正统道藏三家本五卷洞真部本文类太上无极緫眞文昌大洞仙经卷之二荒二祝香伏以祥风泽雨钟灵秀于五香大德至仁鉴精诚于一缕可通无际之际是名非烟之烟凭此氤氲普伸供养一志惟恭万神遥鉴愿开金钥仰讃瑶章伏愿寳光分敷梵音朗彻死者受生生者受度无愿不成天之所覆地之所承有縁悉证启请有颂谨爲举扬各发无上至诚心愿入文昌禄嗣㑹皈依三寳诸祖师惟望慈悲常摄授仰启三清境无上三境尊元始大法王大慈眞教主玉宸大道君大玄眞道父仰启大罗天无上玄穹主仰启三清界侍宸诸眞衆苍胡颉寳珠所结大洞经妙道难思议玉章生万神大慈元始尊金像出地户化现三神人葛衣赠金寳梦中䄂二书箓法并相授变化显文昌随愿随灵应臣今净三业永断血尸根奉符入玉京稽首黄金阙一心头面礼元始大法王惟愿大慈悲开受臣所请愿臣黙想念合符帝一前越度仙黄庭俱跻大漠外七祖断玄滞受事会玉皇愿臣讽诵时百灵皆㑹集音彻通万天流响达九地成就一切愿如经所称述从此渐进修成道事诸圣经筵诸孝友金石矢初心一礼一称名皈依七曲主注想始青天先天长寿毋法想紫云巖文昌眞国土后天慈父母化现桂香宫孝子及慈孙列仙侍慈容愿受眞信礼放大如意光随心随梦应嗣禄互储祥愿我侍慈亲生生荣鹤发愿我逢圣时歩歩荣宠渥愿我处生方随念如意光愿我善縁熟学道早悟眞愿我业垢空惟心逹净土普与人天衆量縁证善果金石一眞心眞心皈帝君诸圣诸天尊心香同讃祝愿与诸经生一心皈命礼至心皈命礼玉清圣境清微天宫郁罗萧台之中森罗浄泓之上现有爲之梵相具无极之神通敷演眞玄破无有色空之碍拯提趣类絶智愚高下之分妙用难窥灵机罔测大悲大愿大圣大慈无量度人元始天尊至心皈命礼上清眞境禹余天宫紫微琼䑓之中玄都玉京之上接元始虚皇之统系超西那玉国之根苗入黍米珠尽挹眞玄之精粹在香林苑屡谈秘要之筌蹄妙德难思神通莫议大悲大愿大圣大慈无量度人灵寳天尊至心皈命礼太清仙境大赤天宫巍巍金阙之髙渺渺重霄之上降生于无量数劫说法于万二千天五千袐言融三才之妙道八十余度接六趣之衆生圣德崇髙玄功广博大悲大愿大圣大慈无量度人道德天尊至心皈命礼紫金金阙白玉玉京住妙有之境中处玄眞之天上功成道备故妙道卓冠于诸天心广体胖故慈光遍烛于三界位尊而上极无上道妙而玄之又玄眞圣宗师天人依仗大悲大愿大圣大慈穹苍圣主玉皇天尊至心皈命礼股肱佐汉家世相韩掉三寸舌而爲帝者之师受一编书而作人中之杰身不劳于汗马功巳着于丹书向遇黄石公即根本神仙之地后从赤松子乃飞昇大有之庭眷隆上相之尊严位正天枢之鎭重启三洞眞经之详演膺九光寳节之荣襃万古敷扬诸天賛重大悲大愿大圣大慈校经主宰道髙圣迈上上大德尊天帝法主道君天尊至心皈命礼北上太虚无上常融天寂虚玄梵境太乙眞庆宫眞玄上圣九天游奕使左领天罡北极右垣大将太极眞宗太玄慈父灵通大妙仙八威九光圣执干元帝心印秉隂灵斗极符总玄武右弼司判左领圣府院誓断妖魔救护羣品匡扶劫运统摄万灵威德无边神通浩漙巡游十洞检察诸天福佑孝忠勦除孽害至圣至神至帅鎭天眞武治世福神玉虚师相紫皇天乙眞君玄天仁威精微上帝金阙化身天尊至心皈命礼甘山福地摩维洞天中有老人一炁恨紫微之应化上朝金阙九华通碧落之生芒说六章经陶凡炼圣之文賛万寿观复古通今之化扶持人极发越地灵道大难名功髙莫议大仁大孝大圣大慈储福定命九天丈人大玄无上上德眞君玄眞万福天尊至心皈命礼本来南土上泝蜀都先获黄帝九𣇓之丹书后事老君两度于玉局千轴得修行之要一时成吐纳之功法箓全成受盟威品而结璘诀正邪两辩夺福庭治而化咸泉德就大丹道齐七政大悲大愿大圣大慈三天上相玄都丈人扶教度人天师正一辅元体道沖玄神化静应显佑眞君六合无穷髙明大帝降魔护道天尊至心皈命礼永平柱史唐代易玄得异术以全神脱尘嚣而猒役主光华之大法悟万有之眞机道骨常仙留马跃入渊之迹恕心决狱致䑕飞穿牖之祥受赤龙丹号碧梧子大悲大愿大圣大慈三天次相九炁丈人丹琳大帝随机演化天尊至心皈命礼诞生汉室钖号晋朝惟布炁以降邪曽吞虎而救世管玉霄洞清之法传玄坛内教之经掌雷府刑判都督府便冝之事领天师职升紫微天右相之班判洞阳宫主混元教大悲大愿大圣大慈无极眞元清皇上帝九天保册司命天尊至心皈命礼德彰巴崃迹隐渝江㓜题金榜之姓名亲授玉阶之冕服止杀应霜台之梦现威变日表之容悟最上乗以劝善大师而友助究眞常道假恭天观主以讲磨膺仁济之裒嘉表神功之莫测鎭国祚复兴之地开蜀民再造之天恩被羣生德隆百世大悲大愿大圣大慈璧山显应眞人清明河童天帝至心皈命礼始青天上元命化初一炁未漓含七曲眞元之粹九天肇始包三光精体之全鸾机无兆眹之可名鹤质仰清髙而莫议先天先地之慈母不古不今之婉容阳回十月五日之春教演三纲五常之祖寿绵长寿形赋元形载观本行集之跋经莫测始青天之证道大慈大愿大圣大慈七曲初劫赋形长生寿毋太极元君至心皈命礼桂香寳殿文昌上宫道体混成含九十余生之化眞元未露储三万六千之精开后天不老之鸾书奉青霄莫测之熊梦神父之大慈父至人之上善人脉寿三纲五常之根心包百行万善之体皈依莫尽称讃何忘大悲大愿大圣大慈七曲圣父显庆慈祐仁裕令德王玄初大帝证果长寿王菩萨储眞衍庆天尊至心皈命礼桂香内殿文昌辅宫淑质春和含太眞之淑气清光秋湛蕴七夕之清辉包龙像于未漓隐鸾机于不露劔泉之大慈母蓬莱之上善人产万世之纲常生九天之名教皈依莫尽称讃何忘大悲大愿大圣大慈七曲圣母昭德积庆慈懿恭惠太后证果寳光菩萨嗣庆储祥元君至心皈命礼桂香寳殿文昌上宫九十六生种善果于诗书之圃百千万化培桂根于隂隲之田自雷杼炳灵于鳯山至如意储祥于鳌岫开人心必本于笃亲之孝寿国脉必先于致主之忠应梦保生垂慈悯苦不骄帝境玉眞庆宫现九十八化之行藏显亿千万劫之神异飞鸾开化在在建坛助国救民人人被德功存乎儒道释教职尽乎天地水官威灵不可度量功德果难思议至仁至孝不乐不骄大圣大慈大悲大愿神文圣武孝德忠仁王安乐不动地游戏三昧定慧王菩萨证果迦释梵鎭如来救劫大慈悲更生永命天尊至心皈命礼桂香内殿文昌辅宫懿范冰清掬九天之霁月仁心春粹扇七曲之家风婉仪入侍于亲关慈淑天全于毋道上下一堂之和气古今万世之春台应梦储祥因心演化大仁大孝大圣大慈七曲圣后恭顺淑应德惠昭懿皇后证果定应菩萨冲和洞妙元君至心皈命礼桂香内殿文昌辅宫圣德慈祥一念嗣家声之脉神功显着九天寛帝父之心戯綵云巖详无体无声之礼乐问安月窟传有典有则之箕裘钖五福于生生仁孝之家榜三元于奕奕诗书之裔因心立教应梦储祥至仁至孝至圣至慈圣长子嗣德履孝王演化清微天帝文昌衍庆眞君至心皈命礼桂香内殿文昌辅宫淑质春柔粹婉容于侍问眞心玉洁俨懿范之清髙相成震长之家声黙识兊和之阃则教流恺悌化洽沖和应梦储祥因心钖庆至仁至孝至圣至慈圣长子妇善助显懿循孝夫人元眞妙洞眞妃文昌静应天君至心皈命礼桂香内殿文昌辅宫父子一家全克孝克慈之道君臣千载尽止仁止敬之心模范人天本纲常而立教凖绳世道根诗礼之趍庭干蛊于隂隲之夭福谦于行艺之圃因心演化应梦储祥至仁至孝至圣至慈圣次子冒德立孝王演化妙成天帝文昌司禄眞君至心皈命礼桂香内殿文昌辅宫孝德谦柔禀一元之淑质眞心坤顺婉七曲之闺仪五妇岭前揭问安之华典三潮水上流积庆之清源应梦储祥因心演化至仁至孝至圣至慈圣次子妇助顺惠懿克孝夫人玉眞洞应眞妃文昌嗣庆天君至心皈命礼桂香内殿文昌辅宫蟾魄凝祥根父天之慈爱鸾心飮福陶母德之雍和霜姿雪质之清不物于物春风秋月之抱自天其天内观万境之空㓜得九天之道心清莫议德婉难名至仁至孝至圣至慈圣女淑眞妙靖懿孝公主洞元眞人文昌万寿天君至心皈命礼桂香内殿文昌辅宫澟澟天姿道矩肃家声之粹挺挺风烈仁声流化治之新雷霆间发于春和人人开悟雨露旁周于天表物物生成应念储祥炳灵应梦至仁至孝至圣至慈圣长孙绍应昭灵至孝侯寳华圎满天君文昌积庆眞人至心皈命礼桂香内殿文昌辅宫圣质天姿粹出春风之抱仙标道矩豁开秋月之清四世一堂印印闺仪之雍肃百行万善天天家庆之精详应梦炳灵随机演化至仁至孝至圣至慈圣长孙妇淑应昭孝夫入玄眞静素文昌积庆天君至心皈命礼桂香内殿文昌辅宫谈笑春风字字仁心之发育动容和气言言家法之流传子承圣子之心根培隂隲孙继神孙之体果证眞仙应梦储祥因心立教至仁至孝至圣至慈圣次孙承应宣灵顺孝侯祖德妙清天君文昌袭庆眞人至心皈命礼桂香内殿文昌辅宫玉质金姿父母熟㘽培之地恩光化日子孙绵嗣续之天生根荣隂隲之根内资相警休命续衣冠之命婉出相成应梦储祥随机演化至仁至孝至圣至慈圣次孙妇惠应体孝夫人眞元育粹文昌袭庆天君至心皈命礼文昌佐神太一眞官天顺眞君三茅司命眞君文班左司主䘵独孤大王武班右司主嗣英惠忠烈翼济福安王双松报喜太尉桂禄二籍仙官仙童玉女飞鸾从驾天聋地哑侍驾左右三仙北府賛佐碧玉醮筵云雷雨部诸仙列圣辅道一切眞宰礼讃巳周依光懴悔七曲慈尊眞教主慈父慈母同我生子生圣子皆孝慈孙继神孙尽慈孝一家和气天无尽万世春台月有光慈光普照诸天人细入微尘满天地我生同得干坤体一似文昌始劫时圣非自圣凡自凡流浪至今方觉悟愿逢七曲慈尊教惟忠惟孝惟慈心不以口业傲神人不以身业累父毋不以意业欺天地不以心业祸子孙愿从孝行与隂功种种力行诸方便懴赎多生诸罪垢皈依元皇大慈光求嗣求禄求生方不求诸人求诸已惟我文昌七曲师历劫待人存恕法愿放一种如意光悯念衆生眞懴悔懴悔巳周次当发愿父母愿同长寿果龟龄鹤发映慈光已身愿拜大吉祥仰事俯育无苦恼子孙愿嗅云巖桂嘉与已身同发荣父慈子孝一家春光明无负慈尊教愿蒙七曲亲提接指引登眞入道门舍生受生正遍知尽未来世俱圎满发愿巳周次当讃颂桂香殿上仁孝主教雨周流洗业根业根化作桂华香善本种成长寿果一家骨肉无烦恼七曲子孙同护持普愿今世与来生紫云巖前成道果歩歩心心帝左右生生世世天主张骨凡身换形可灰一点眞心自金石发如是愿者是日爰有本贯弟子某稽首元始天王千眞万圣持诵大洞仙经丐赐赦过宥罪改祸成祥恶根断絶进道无魔祖先父母早度南宫获生中土眷縁衆生均頼陶镕灾殃殄灭所伸凡恳千胃天威愿冀感通曲从所请伏愿香火使者领兹丹恳普爲关闻稽首皈依三清应化天尊玉清普化天尊太乙救苦天尊天枢上相法主道君天导终劫济苦天尊消灾解厄天尊雷声普化天尊玄眞万福天尊斗府天曹列位星君三元三官大帝三百六十应感天尊定光澄明普度天尊紫清介福天尊更生永命天尊无量度人天尊普天懴罪天尊十方灵寳天尊不可思议功德当愿衆生心开悟解受持转诵元皇全号金阙上相检校太师混元内辅三清上宰大都督府都统三界隂兵行便宜事管天地水三界狱事收五岳四渎眞形虎符龙劵緫诸天星曜判桂禄嗣籍上仙英显元皇眞人司禄职贡举眞君洞照通眞先生编修飞仙列籍掌混元造化轮廻六道救苦救难慈尊玉清内境清静道眞身现紫云巖手持如意杖统御万灵漙济诸苦大仁大孝大圣大慈无上不骄乐育天帝都统混天诚心接物万天教主随愿慈应天尊九天定元保生扶教辅元开化文冒度入主宰长乐永佑灵应大天帝君掌五湖四海緫十二河源水府运使定慧王菩萨证果迦释梵鎭如来澄眞正观注禄定籍寳光慈应治世显道保安拔罪更生永命扶善济苦消劫行化纯一显应天尊太上元极緫眞文昌大洞仙经卷之二太上无极总真文昌大洞真经正统道藏三家本五卷洞真部本文类太上无极緫眞文昌大洞仙经卷之三玄藴呪玄元始炁分清华开洞神灵风回太和玉音摄流精至哉本自然谁识此玄文坚刚明一悟倐忽超三乗寂寂无色根永劫奚漂沉胡能精修持究竟登玉清道言昔在龙漠劫初元始天王出大洞玉经于高上大有玉清宫演太玄重玄玄一之道命之曰大洞仙经元始天王始以太玄一音液响玉清弘帝一眞道说大洞寳文示九统之法传九光之符至士诵之登斋修行即得万神欢庆百灵护持万圣感格万仙翕临可以飞度三灾四煞五鬼六害七伤八难九厄十恶登仙入圣神生紫微自然无爲不系隂阳五行六炁之所拘束念念增长趣入大乗弘之无穷诸天下观玉帝降鉴飞天保迎亿曹万祖歴劫种亲游爽飞䰟俱得更生世胄接仙长爲贵人功满道备骨肉同昇乘龙驾云上朝玉清元始天王啸咏太玄凝神遐想而说洞章髙上洞元元生九天炁祖太无宗风胤玄玄曹絶散四清抚闲帝一上景连衆摄烟长契一运七世投闲託灵属命反华自然泯邈流辉六曜沉迁陵范御晖西华彰安併编帝简尽得解源胎田䆳路世发玉兰灵光八辉混生万神元始天王曰玉虚顺玄归天晨金宵游朗朗生帝景歘尔宴玉洲左摄始童神右命起恒符明眞焕九霄三日映玄敷干景併三衿内有幽寥无令我得长年千却始一周黄箓保德仞披锦入神丘太一务命根公子召合符十回度初心得入大信根元始天王曰玉帝玄上旛制命九天阶七觉成道数欢熈神风回飈灿北停华紫英唱东琼琳和九霄外玉符徴太微三素生泥丸发曜金灵晖老君牢张上守衞死节机十善生玄中度厄而自然元始天王曰太冥絶九玄洞景寄神通玉帝乗朱霄緑霞焕金墉上舘云珠内仰接玄仭峯灵关太漠下霭沬竟沖空冥化混离坎玄玄叔火王玮寂髙同生无极保谷童圎涂无凝滞绮合有九重南披七祖根西解累劫凶体矫万津波神生摄十方大归反胎辕三合乗天龙元始天王曰太微天帝宫八浮入云营神宗理灵襟龙山秀玉京金房郁明霞九户朗髙琼黄庭渉北元元父左回明朱晶启明师幽廖登上清四玄秉元禁长保五帝城元始天王曰紫精太无中三元上景衢秀朗保太晖眇眇扇帝敷伯史启三素帝灵登玉虚庆炁育五云司命神明初十华妙行仙制魔生六明元始天王曰眞阳帝賔老受事会玉皇灭魔除秽水百司诣绛宫逸宅丹玄内五炁结十方七转司命至三回召仙公泰山主鬼者急校三宫中十德初成墓同飞七觉元元始天王曰太素三华炁晨登广灵堂玉賔表玄籍守命孩道康徊风散万魔金符召广郷辅卫地户内保此长生王转入十仙门八景齐洞阳元始天王曰紫精毓华林长瞑太无外玉房生寳云九扇胞胎内帝賔奉五符三光回紫盖苍玉斌来生衞此长夜会五灵度符籍九统合九光三玄出太清紫阳发万生玄精育九灵元父结胎仙元始天王曰青灵扇八炁鼓轮三华城拔兆胞胎结七世受福生宿对灭五道长守帝一营公子执五符太一居紫房三合地户下拔命玉帝宫少女郁墨子衞兆七炁牎拘制盟血液盈满五藏充十眞登黄房帝子化金仙白玉飞符招引升龙䑓天元始天王曰髙上宴紫霄五老辅玉根太素拂眇景合符帝一前白帝皓郁将回金太霞郷度我死户下拔岀三途梁十通由斯生妙行由此兴洞明光景中帝一眞玄玄太上无极緫眞文昌大洞仙经卷之三太上无极总真文昌大洞真经正统道藏三家本五卷洞真部本文类太上无极緫眞文昌大洞仙经卷之四道言尔时元始天王眉放青毫顶旋紫炁万华寳盖浮罗覆形玉光金霞纡绚晃耀玉宸道君太玄道父稽首颙竚愿听洞章于是元始天王怡然啸咏曰皇上超无景轮转九曜生徊风混帝心八炁运常宁广霞参神天五帝散日精液溢元中漠血凝五华平体寳圎珠映流曜拔兆形号爲寿𨓜阜亦曰澄潧渟俱济三涂关启籍登太明使子保仙眞七世披緑青解祸冥途下超福晨上灵世世登玉郷累祖反胎婴洞观无碍空始通生因明骊珠湛方瞳内外洞照清元始天王曰玉宸九天司太上大道生常保景化内九回镜上清解带玉映室乗素入四明擕提日中王併羽月晨灵太一召天魔帝君校万精拔过死积炁越度仙黄庭帝立三关上八风舞神兵左把福醴液右提庆源缾洞微无障玄梵通生虚明贯颡闻十方豁落一切声元始天王曰泰清浮絶空三天寳神符日中开五晖青帝圎常无捧籍登太明受録金华楼五藏植玉根魂魄一凝和洞空清净玄炁通生清明定和妙明觉玄息自长生元始天王曰太极元景王三天摄神生紫素翳郁仭安来上华京拔出五苦积返胎七元庭九玄解重结累祖乐锦清徘徊秀华下俯仰要五灵兆身昇玉堂五神回孩婴俱跻太漠外飬素朝圎明洞虚清净和箠通引玄明砥炼五牙珠含善味长生元始天王曰皇初紫元中晖光郁宵明三天焕九景离合亿万生披珠巾緑霞上徊寒童灵拔出五苦毒超身过始青白素启萧仭金门衞朱兵七世积尸结一化百散倾受福东霞室反胎朱火庭洞灵清净行力通自沖明净眞手握斗足蹑九元星挥执天地关精神生命根元始天王曰无英眞上玄玄元九素炁寄频擕运珠混化启明日正一左右仙长扶灵虚室兆有玉符籍合仙得眞炁䰟生太无中魄亦五道㑹世世解死户七祖无住滞神风吹胞树根叶巳断絶胎中种鬼殃五符开地结长爲神眞王应仙续万世洞眞清净身道通自然质眞应化现相不动住黄室应化无方在骨肉金玉实静眞明正道至老长不易元始天王曰中央黄素炁圎华玉寿灵太张上玉门伏云三仭明青景翳𨓜寥擕提太一精帝女抱定陵吟咏玉清经五籍编紫房五符入圎庭七祖反胎宅灭絶三途生流风断血滞玄叶得黄宁洞玄清净光元命灵通成性命宗本坚孝道成明王生根得太和无爲登上清元始天王曰青精上华炁太微玄景童神化玉室内飞羽𨓜紫空日爲三衿交奉符登帝墉开关把金节闭户扣琼钟灭魔三酆野招灵上清宫明出穷开隂入精六合房回老变皓形还白返婴童洞源清净光津液具神通咽液生万神神水华池融涌升灌而润徃来无有穷通生道之源天根常茂丰元始天王曰太阳化三晨紫軿微玄下元君保谷童守胃塞死户金符焕北华玉契拔七祖帝眞灌上生断我三途苦洞明清净光帝心大玄通宿命过去智根本元由中未来及他心一切无碍融洞源与洞明万道由通生元始天王曰太初九素炁炁出华景中法垣舞仙旗逡巡五老公天人名启珠执籍归紫房元父左回明混㑹太微童洞清明智慧太意朗元通根尘悉消灭有无皆虚空妙行眞一全名大心神通道备登玉清位爲圣仙翁元始天王曰元始授太玄苍胡颉寳珠檀炽钧音妙希声彻太虚九皇上眞炁四司大仙王飞霞散天日凝涣六合房上清朝玉虚乗景晨晖中三神号发纽捧籍启虚皇𨓜録登紫清金符刻羽宫顶玄苍胡颉弘济登普光运度玄中人咽味生五芳结集成胎仙丹母金眞阳主伴合元范太易生玄郷太上元极緫眞文昌大洞仙经卷之四太上无极总真文昌大洞真经正统道藏三家本五卷洞真部本文类太上元极緫眞文昌大洞仙经卷之五荒四道言尔时元始天王以大洞髙上混沌太无元天寳玉皇之炁结一寳珠命之曰苍胡颉曰吾以此寳珠从道妙一善贷生根孕玄分元诞始传眞化生诸天凝成万炁大哉至寳惟我独存今爲玉宸道君重出欺寳诸天帝王天眞大圣瞻望寳光其光分敷百千万亿结成大洞仙经玉文凝而成云绚而成章诸天帝王天眞大圣以清明识以始通观以华舌通齐声宣咏大洞云章响彻万天流响九地天界地界水界神郷一切神灵不离本坐俱覩云章绚目仙梵历耳皆悉百生障灭万劫尘消三涂九幽十方恶趣咸承光音所及十纒九结六染七尘于是顷间一时解脱是时太玄道父前诸萧台再拜稽首求受寳珠所结大洞仙经玉文云章庶以导化人天衆生俱免万灾咸消衆罪不沉恶趣俱等一乗弘是愿言殷勤启请元始天王命元神大圣玉宸道君具俯仰威仪手付太玄道父苍胡颉寳元始天王告曰此苍胡颉寳与檀炽钧音若非太玄何得求请唯子慈深愿重可界寳章元始天王曰天皇上眞炁三元乗晨回法垣兴朱霄帝晶启玉扉拔尸命门内解结桃康阶敛神保五籍越转入太微单入而双修一曲水天开海日自东生元命生太初元始天王曰太一生元炁日中司命童焕然神光明披霞昇帝墉列坐震灵席混合五日房白炁育上生青君安延昌左擕精上门右抱合和婴我生日月华友賔赤炁王八景照泥丸朗然洞房中婴儿爲赤子混离生玉容五道秀金华位爲上清公七祖断玄滞身得乘神风徘徊玉清上和乐反婴童太始三炁周眞文肇生明元始天王曰元虚黄房内中有黄宁童左有坚玉君右有帝昌皇浮清翳神炁蔚蔚虚灵容青肝明轮子开朗彻入牎太一寿丘兰奉符入玉宫拔我七世罪回元期十通混合帝一室五老变孩蒙太素梵行初一善四金通元始天王曰太极主四眞凌羽𨓜上清七转召司命太一扬威明司録促诣位三举登震灵魔王来受事仙官束鬼精月中青帝毋号曰芬艶婴太张上五符安来上玉名混化六合内洞房列火兵太极五灵沖横文帝子賔元始天王曰斗中四眞人散花玉清台帝𡖖中玄生一徊衆眞来香风扇三寳五藏映清夷苍胡颉光华檀炽钧吉祥太中六炁清曲水㐮天河六度功圎成五魔伐六隂中结元始王髙观六合庭元始天王曰晨中黄景炁三秀登霄庭沧台飞羽轮延迎道巳成司命奉帝书号爲玄度卿保生太霞宫列賔舘上清命门合精延守我身黄宁左擕元素君右摄朱郁灵太和度七觉点火生眞文紫华领胎仙元命眞中神元始天王曰金阙上景炁十方晖紫烟三命太一帝五召太平神七转招岳眞玉符告三官拔籍三灵下受生髙上晨太帝八灵王一化回庆玄桃君守六合勒精卫泥丸太清八景观十德眞文宣保子神中神元命生自然元始天王曰太虚空无景霞中有彭室九云合重扉帝君静幽密八眞合景君上擕女太一雌雄混玉房九变还得七分形散六合泥丸易分别太眞九光轮十佺丿文结保子元炁通五炁理中颉混一归帝阙永寿无终劫变化飞上清三千行超越元始天王曰太玄九炁上烟回大晖间神光秀空峯五道焕三天驾景登絶霄乗风荡滞神中一日运珠理心入清闲混合三五宫累变亿万年伐絶胞树生永断血尸根七祖散积滞返华黒幽玄万炁生万神齐仙成仙王太玄启十明妙行登十眞元始天王曰上清絶霞外八皇运九天幽寥生帝宇擕此景中人晨登太老寝夕宴金华轩羽节命太一锦旗招万神坚我六府胎伐灭胞树根解结生七祖散祸宁九玄赤帝丹灵峙扶兆入玉门月母灵素兰守闭死炁关死炁自今絶生津从兹延万神万炁仙超脱位眞王十眞妙行全太玄㑹明阳无上大洞尊一炁同龙光元始天王曰东华发始晖髙晨映上清焕洞圎珠蔼朗朗紫曜明七神回帝席五老飞玉軿太一景中立司命摄万精汎然云波间寂盻泥九城七转召三官北君稽首灵五岳应炁到拔死书长生三举震灵符玄解大魔精七祖解血结玄华保黄宁元始天王曰太帝九老京校仙登扶桑七转召天帝司命乗神纲五岳启灵戸传声大魔王河海皆受事立尔应㑹方保符泥丸内守神曰桃康回明易死籍记仙叔火王拔絶三途疾去祸生上英七玄登朱室兆身㑹玉堂上友方盈子下擕理维藏左摄明车君右辅归盛昌混一玉京炁化兆吉以昌反婴元命童擅炽吉祥钧天一元根仙自在光明轮元始天王曰玉清万华宫髙仙藏帝经主图九天表洞观无中生七转召万神五岳一来庭三官招衆魔司録校所呈拔籍重泉曲记仙书上清元始天王曰玄洲絶三津羽景太无庭回霄飞埀漠委化混万精五云蔚絶空七霞落圎明朗朗幽寥子梵昌济黄宁五老挥绛华散香擕玉灵金质濯帝川緑烟霭流琼神拔三涂积仙胎结兆形上清玉皇师玉宸大道君与心绛宫神飞澄太玄尊元始天王曰三眞生太元玉戸映晨华太素洞元虚丹林森朱柯回神九重府南昌发琼华百关纳津液停玄三秀阿兆身腾玉清七祖离幽扃长保不终劫万世成仙家位爲圣统尊玉清大洞神元始天王曰西元九灵炁金丹流云宫上极璇曜抄晖景太霞中动回九天轮静沉八流纲室有胎仙毋擕衿太帝皇玄一灵时生三老素牢张左把兆符籍右擕理神宗同登琳龙阙稽首玉清房拔弃死灭根飬形三五中七祖解尸结受福明珠方上证圣中尊符化元炁王玉宸道君言我师元始天王授我此大洞仙经其㫖玄奥修眞妙门初定通息太和一千中观变眞离相消尘元合五千坐在立亡大定全眞妙行通灵初曰通炁次曰通神终曰通灵十通成眞道备登宸超脱飞昇过度三界徃来三清证品太洞天一帝尊六度十通万行圎成千和万合自然至尊太上元极緫眞文昌大洞仙经卷之五