妇科心法要诀书名妇科心法要诀作者吴谦等朝代清干隆年份公元年卷一调经门妇科总括属性男妇两科同一治所异调经崩带嗣育胎前并产后前阴乳疾不相同注妇人诸病本与男子无异故同其治也其异于男子者惟调经经闭带浊崩漏瘕生育子嗣胎前产后诸病及乳疾前阴诸证不相同耳故立妇人一科以分门而详治焉业是科者必先读方脉心法诸书然后读此自有豁然贯通之妙卷一调经门天癸月经之原属性先天天癸始父母后天精血水谷生女子二七天癸至任通冲盛月事行注先天天癸谓肾间之动气乃禀自父母资其始也后天精血谓水谷之所化得之形成之后资其生也经曰女子一七而肾气盛谓肾间动气盛也二七而天癸至谓先天癸水中之动气至于女子胞中也冲为血海任主胞胎冲任皆起于胞中所以任脉通太冲脉盛月事以时下故能有子也卷一调经门妇人不孕之故属性不孕之故伤任冲不调带下经漏崩或因积血胞寒热痰饮脂膜病子宫注女子不孕之故由伤其任冲也经曰女子二七而天癸至任脉通太冲脉盛月事以时下故能有子若为三因之邪伤其冲任之脉则有月经不调赤白带下经漏经崩等病生焉或因宿血积于胞中新血不能成孕或因胞寒热不能摄精成孕或因体盛痰多脂膜壅塞胞中而不孕皆当细审其因按证调治自能有子也卷一调经门月经之常属性月经三旬时一下两月并月三居经一年一至为避年一生不至孕暗经注女子阴类也以血为主其血上应太阴下应海潮月有盈亏潮有朝夕月经三旬一下与之相符故又谓之月水月信也女子月经一月一行者其常也或先或后乃其病也然亦有两月一行谓之并月者有三月一行谓之居经者有一年一行谓之避年有一生不行而依然能孕育谓之暗经者此所禀之不同而亦非病不须治也卷一调经门月经异常属性经期吐血或衄血上溢妄行曰逆经受孕行经曰垢胎受孕下血漏胎名注妇女月经一月一下此其常也若经行而吐血衄血上溢妄行者是谓逆经有受孕之后月月行经而产子者是谓垢胎有受孕数月其血忽下而胎不陨者是谓漏胎此皆月经之异乎常者也卷一调经门外因经病属性天地温和经水安寒凝热沸风荡然邪入胞中任冲损妇人经病本同参注经曰天地温和则经水安静天寒地冻则经水凝泣天暑地热则经水沸溢卒风暴起则经水波涌而陇起六淫之邪入于胞中则损伤冲任故妇人经病本此同参也如寒则血凝热则血沸风则血荡然波涌而大下亦犹经水之被寒热风而不得安澜也卷一调经门内因经病属性妇人从人不专主病多忧忿郁伤情血之行止与顺逆皆由一气率而行注妇人从人凡事不得专主忧思忿怒郁气所伤故经病因于七情者居多盖以血之行止顺逆皆由一气率之而行也卷一调经门不内外因经病属性血者水谷之精气若伤脾胃何以生不调液竭血枯病合之非道损伤成注血者水谷之精气也在男子则化为精在妇人则化为血上为乳汁下为月水若内伤脾胃健运失职饮食减少血无以生则经必不调亦有女子天癸既至逾期不得与男子合未期思与男子合与夫经正行时而合此皆合之非道亦致不调或过淫合多则液竭产多乳众则血枯亦皆能损伤阴血致成经病也卷一调经门血色不正病因属性血从阳化色正红色变紫黑热之征黄泔淡红湿虚化更审瘀块黯与明注血属阴从阳化故其色以正红为正虽有经病亦易为治也若色变深红紫黑乃热之征也或黄如米泔乃湿化也浅淡红白乃虚象也更当审其有瘀有块色黯色明以治之若黯而紫黑兼见冷证多属寒凝若明而紫黑见热证多属热结也卷一调经门气秽清浊病因属性热化稠粘臭必秽寒化清彻臭则腥内溃五色有脏气时下而多命必倾注凡血为热所化则必稠粘臭秽为寒所化则必清彻臭腥若是内溃则所下之物杂见五色似乎脓血若更有脏腐败气且时下不止而多者是危证也其命必倾矣卷一调经门愆期前后多少属性经来前后为愆期前热后滞有虚实淡少为虚不胀痛紫多胀痛属有余注经来或前或后谓之愆期皆属经病经来往前赶日不足三旬者属血热若下血多色深红而浊则为有余之热若下血少色浅淡而清则为不足之热也经来往后退日过三旬后者属血滞若色浅淡血少不胀痛者则属气虚血少涩滞不足之病若色紫血多腹胀痛者则属气实血多瘀滞有余之病也卷一调经门经行发热时热属性经行发热时潮热经前血热经后虚发热无时察客热潮热午后审阴虚注经行发热时热潮热之病若在经前则为血热之热经后则为血虚之热发热时热多是外感须察客邪之热午后潮热多属里热当审阴虚之热也卷一调经门经行寒热身痛属性经来寒热身体痛当分荣卫与虚实有汗不胀卫不足无汗而胀荣有余注经来之时恶寒发热身体疼痛者当分荣卫虚实若发热恶寒身痛不胀而有汗者属卫虚荣不足若发热恶寒身胀痛而无汗者属荣实卫有余也卷一调经门经行腹痛属性腹痛经后气血弱痛在经前气血凝气滞腹胀血滞痛更审虚实寒热情注凡经来腹痛在经后痛则为气血虚弱经前痛则为气血凝滞若因气滞血者则多胀满因血滞气者则多疼痛更当审其凝滞作胀痛之故或因虚因实因寒因热而分治之也卷一调经门经行泻吐属性经行泄泻是脾虚鸭溏清痛乃寒湿胃弱饮伤多呕饮食伤必痛吐其食注经行泄泻乃脾虚也若鸭溏冷痛是寒湿也经行呕吐是胃弱也若呕出涎饮则是伤饮若吐出食物则是伤食然伤食者多痛而吐食伤饮者不痛而呕饮也卷一调经门错经妄行成吐衄崩属性逆行吐血错行崩热伤阴阳络妄行血多热去当用补血少虽虚须主清注妇女经血逆行上为吐血衄血及错行下为崩血者皆因热盛也伤阴络则下行为崩伤阳络则上行为吐衄也若去血过多则热随血去当以补为主如血少热尚未减虽虚仍当以清为主也卷一调经门经水过多兼时下白带属性多清浅淡虚不摄稠粘深红热有余兼带时下湿热秽形清腥秽冷湿虚注经水过多清稀浅红乃气虚不能摄血也若稠粘深红则为热盛有余或经之前后兼赤白带而时下臭秽乃湿热腐化也若形清腥秽乃湿瘀寒虚所化也卷一调经门调经证治属性四君子汤异功散六君子汤香砂六君汤七味白术散参苓白术散归脾汤逍遥散八珍汤十全大补汤双和饮养荣汤理中汤补养元气四君子参苓术草枣生姜异功陈兼理气虚痰橘半六君汤呕吐香砂六君子渴泻七味藿葛香脾泻参苓白术散薏桔山莲砂扁方思虑伤脾损心血归脾归枣远香减参加柴归芍薄逍遥调肝理脾方合物八珍兼补血桂十全大补汤去参苓术双和饮去芎加陈养荣汤脾胃虚寒吐且泻理中减苓加干姜注四君子汤补养元气虚弱通用之方即人参茯苓白术炙草引用枣姜也异功散是于补气中兼理其气即四君子汤加陈皮也六君子汤治脾虚痰饮即四君子汤加橘红半夏也香砂六君子汤治胃虚呕吐即六君子汤加藿香砂仁也七味白术散治脾虚渴泻即四君子汤加藿香葛根木香也参苓白术散治脾胃虚泻即四君子汤加薏苡桔梗山药莲肉砂仁扁豆也归脾汤治思虑损伤心脾气血即四君子加当归黄枣仁远志木香也逍遥散调肝理脾即四君子汤减人参加柴胡当归白芍薄荷也八珍汤于补气中兼补其血即四君子汤合四物汤也十全大补汤大补气血即八珍汤加黄肉桂也双和饮平补气血即十全大补汤减人参茯苓白术也人参养荣汤于补气中专养荣血即十全大补汤减川芎加陈皮也理中汤治脾胃虚寒吐泻即四君子汤去茯苓加干姜也四物汤桂枝四物汤麻黄四物汤柴胡四物汤玉烛散妇人血病主四物归芎白芍熟地黄血瘀改以赤芍药血热易用生地黄表热有汗合桂草表热无汗合麻黄少阳寒热小柴并阳明热合调胃汤注四物汤乃妇人经产一切血病通用之方故主之也其方即当归川芎白芍药熟地黄凡血瘀俱减白芍药改用赤芍药破之血热俱去熟地黄易用生地黄凉之风感太阳卫分发热有汗本方合桂枝汤以桂枝甘草解之名桂枝四物汤寒伤太阳荣分发热无汗本方合麻黄汤以麻黄杏仁桂枝甘草发之名麻黄四物汤邪传少阳半表半里往来寒热本方合小柴胡汤以柴胡黄芩半夏人参甘草和之名柴胡四物汤邪传阳明里热便结本方合调胃承气汤以大黄朴硝甘草下之名玉烛散卷一调经门先期证治属性芩连四物汤地骨皮饮胶艾四物汤芩术四物汤桃花四物汤当归补血汤圣愈汤姜芩四物汤佛手散芎归汤先期实热物芩连虚热地骨皮饮丹血多胶艾热芩术逐瘀桃红柴块粘血少浅淡虚不摄当归补血归先虚甚参圣愈补热滞姜芩丹附延逐瘀芎归佛手散又名芎归效若仙注经水先期而至属热而实者用四物汤加黄芩黄连清之名芩连四物汤属热而虚者用四物汤加地骨皮丹皮凉之名地骨皮饮血多无热者用四物汤加阿胶艾叶止之名胶艾四物汤血多因热者用四物汤加黄芩白术和之名芩术四物汤若血多有块色紫稠粘乃内有瘀血用四物汤加桃仁红花破之名桃红四物汤先期血少浅淡乃气虚不能摄血也用当归补血汤补之其方即当归黄也若虚甚者则当用四物汤加人参黄补之名圣愈汤若血涩少其色赤者乃热盛滞血用四物汤加姜黄黄芩丹皮香附延胡通之名姜芩四物汤逐瘀须用佛手散即四物汤去生地白芍又名芎归汤逐瘀血其效如神也卷一调经门过期证治属性过期饮过期血滞物桃红附莪桂草木香通血虚期过无胀热双和圣愈及养荣注经水过期不至因血气凝滞胀痛者用过期饮其方即四物汤加桃仁红花香附莪术肉桂甘草木香木通也若过期不至并不胀痛者乃无血可行是血虚也宜用双和饮圣愈汤人参养荣汤卷一调经门经行发热证治属性加味地骨皮饮六神汤经来身热有表发内热地骨加胡连经后六神加骨逍遥理脾而清肝注经来发热有表邪证者用前桂枝四物等汤发之若内热者用地骨皮饮加胡连清之名加味地骨皮饮经后发热乃血虚内热用四物汤加黄地骨皮补而凉之名六神汤若脾虚肝热用逍遥散理脾而清肝逍遥散卷一调经门经行身痛证治属性羌桂四物汤黄建中汤经来身痛有表发无表四物羌桂枝经后血多黄建桂芍草枣姜饴注经来时身体痛疼若有表证者酌用前麻黄四物桂枝四物等汤以发之若无表证者乃血脉壅阻也宜用四物汤加羌活桂枝以疏通经络名羌桂四物汤若经行后或血去过多者乃血虚不荣也宜用黄建中汤以补之其方即小建中汤加黄也卷一调经门经行腹痛证治属性当归建中汤加味乌药散琥珀散经后腹痛当归建经前胀痛气为殃加味乌药汤乌缩延草木香香附榔血凝碍气疼过胀本事琥珀散最良棱莪丹桂延乌药寄奴当归芍地黄注经后腹痛或去血过多乃血虚也宜用当归建中汤补之其方即小建中汤加当归也经前腹胀痛乃血气凝滞若胀过于痛是气滞其血也宜用加味乌药汤开之其方即乌药缩砂延胡索甘草木香香附槟榔也若痛过于胀是血凝碍气也宜用琥珀散破之其方即三棱莪术丹皮官桂延胡索乌药刘寄奴当归赤芍生地黄也大温经汤吴茱萸汤胞虚寒病大温经来多期过小腹痛归芎芍草人参桂吴丹胶半麦门冬不虚胞受风寒病吴茱萸汤更加风细干姜茯苓木减去阿胶参芍芎注凡胞中虚寒一切经病皆因经水来多胞虚受寒所致或因受寒过期不行小腹冷痛者宜用大温经汤即当归川芎白芍炙草人参肉桂吴茱萸丹皮阿胶半夏麦门冬也若胞中不虚惟受风寒为病宜吴茱萸汤根据大温经汤方更加防风本细辛干姜茯苓木香减去阿胶人参白芍药川芎即是吴茱萸汤也卷一调经门经行吐泻证治属性经泻参苓白术散鸭溏清痛理中汤肌热渴泻七味散呕饮香砂六君汤注经来泄泻乃脾虚也宜用参苓白术散鸭溏清彻冷痛乃虚寒也宜用理中汤肌热渴泻乃虚热也宜用七味白术散呕饮痰水乃虚湿也宜用香砂六君子汤卷一调经门经行吐衄证治属性三黄四物汤犀角地黄汤经前吐衄为热壅三黄四物大芩连经后吐衄仍有热犀角地黄芍牡丹注经前吐血衄血乃内热壅迫其血宜用三黄四物汤泻之其方即四物汤加大黄黄芩黄连经后吐血衄血虽仍有热亦不宜泻但当用犀角地黄汤清之其方即犀角生地黄赤芍药牡丹皮也卷一调经门调经门汇方属性四君子汤人参白术茯苓甘草上锉姜枣水煎服异功散人参白术茯苓甘草陈皮上锉加生姜水煎服六君子汤人参白术茯苓半夏陈皮甘草上锉姜枣水煎服香砂六君子汤七味白术散人参白术茯苓甘草藿香木香干葛上锉水煎服参苓白术散人参白术茯苓山药甘草莲肉白扁豆薏苡仁砂仁桔梗上为细末每服二钱姜枣汤调服归脾汤人参黄白术茯神当归龙眼肉远志枣仁木香甘草上锉姜枣水煎服逍遥散当归白芍白茯苓柴胡甘草白术上锉散水一盏半加薄荷煎服八珍汤人参白术茯苓甘草熟地当归川芎白芍上加姜枣煎服十全大补汤人参白术茯苓黄当归熟地白芍川芎肉桂甘草上姜枣水煎服双和饮人参养荣汤理中汤白术人参干姜甘草上锉水煎服四物汤熟地川芎白芍当归上为粗末水煎服芩连四物汤芩术四物汤桃红四物汤羌桂四物汤柴胡四物汤川芎当归白芍熟地柴胡人参黄芩甘草半夏上为末每五钱水煎服玉烛散当归川芎熟地白芍大黄芒硝甘草上锉每服八钱水煎食前服地骨皮饮当归生地白芍川芎牡丹皮地骨皮水煎服胶艾四物汤熟地当归川芎白芍阿胶艾叶甘草上锉水酒各半煎空心服桂枝四物汤当归熟地川芎白芍桂枝甘草姜枣水煎服麻黄四物汤当归熟地白芍川芎麻黄桂枝杏仁甘草姜枣煎服当归补血汤当归黄上水煎服圣愈汤熟地白芍川芎人参当归黄上水煎服姜芩四物汤当归熟地赤芍川芎姜黄黄芩丹皮延胡索香附上水煎服佛手散川芎当归上为细末每服二钱水一盏酒二分煎七分温服过期饮熟地白芍当归香附川芎红花桃仁泥蓬莪术木通甘草肉桂木香上水二盅煎一盅食前温服加味地骨皮饮生地当归白芍川芎牡丹皮地骨皮胡连上水煎服六神汤熟地当归白芍川芎黄地骨皮上咀水煎小建中汤白芍桂枝甘草上姜枣水煎服黄建中汤黄肉桂白芍甘草上每服五钱姜枣水煎服日二三服如虚甚者加附子当归建中汤当归白芍肉桂甘草上咀每服三钱加生姜枣水煎空心服加味乌药汤乌药缩砂仁木香延胡索甘草香附槟榔上细锉每服七钱生姜三片水煎温服琥珀散三棱莪术赤芍当归刘寄奴丹皮熟地官桂乌药延胡索上前五味用乌豆一升生姜半斤切片米醋四升同煮豆烂为度焙干入后五味同为末每服二钱温酒调下空心食前服大温经汤吴茱萸丹皮白芍人参肉桂当归川芎阿胶甘草麦冬半夏上加生姜水煎食前服吴茱萸汤当归肉桂吴茱萸丹皮半夏麦冬防风细辛本干姜茯苓木香炙甘草水煎服三黄四物汤当归白芍川芎生地黄连黄芩大黄上锉水煎服大黄量虚实用犀角地黄汤芍药生地牡丹皮犀角上咀每服五钱水煎服有热如狂者加黄芩二两卷一经闭门血滞经闭属性石瘕寒气客胞中状如怀子不经行胞闭热气迫肺咳伤心气血不流通注经曰石瘕生于胞中寒气客于子门子门闭寒气不得通恶血当泻不泻以留止日以益大状如怀子月事不以时下皆生于女子可导而下此论经闭因寒气客于下故病石瘕而不病肺劳也经曰月事不来者胞脉闭也胞脉者属心而络于胞中今气上迫于肺心气不得不通故月事不来也此论胞脉闭因热气攻于上故迫肺作咳病肺劳而不病石瘕也卷一经闭门血亏经闭属性二阳之病发心脾不月有不得隐曲血枯其传为风消息贲者死不能医注二阳者阳明胃也女子有隐曲不得之情则心脾气郁不舒以致二阳胃病饮食日少血无以生故不月也血虚则生内热愈热愈虚肌肉干瘦如风之消物故名曰风消也火盛无制心乘肺金金气不行不能运布水精留于胸中津液悉化为痰咳嗽不已日久成劳传为息责则不能医矣息贲者喘也卷一经闭门血枯经闭属性脱血过淫产乳众血枯渐少不行经骨蒸面白两颧赤懒食消瘦咳嗽频注失血过多面与爪甲之色俱浅淡黄白乃脱血病也或因过淫精竭或因产多乳众伤血血枯经来渐少二三月后经闭不行以致证见骨蒸肌热面色枯白两颧红赤懒于饮食皮干消瘦咳嗽频频不已多成虚损之证卷一经闭门久嗽成劳属性男劳已详心法内女损阴血传风消或因病后素禀弱经闭咳嗽血风劳注男子虚劳治法已详于杂病心法要诀虚劳门内女子之劳多因损其阴血或因病后伤其阴血或原素禀阴血不足然必见阴亏骨蒸血枯经闭咳嗽日久不已之证始名曰劳若不咳嗽则谓之虚不可谓之劳也风消者古劳证名也女子曰血风劳者盖以内经曰劳风发于肺下是谓虚病之人感受风邪则肺受之故始病必先咳嗽也若不先解风邪而即补者未有不因久嗽不已而成劳者也故曰血风劳也卷一经闭门妇人经断复来属性妇人七七天癸竭不断无疾血有余已断复来审其故邪病相干随证医注妇人七七四十九岁时天癸竭地道不通当月水不下若月水不断不见他证乃血有余不可用药止之若已断或一年或三五年复来者当审其有故无故是何邪所干随证医治也卷一经闭门室女经来复止属性室女经来复不来若无所苦不为灾必是避年未充足若见虚形命可哀注室女年幼气血尚未充足有经来数月复又不来者若无他证所苦则不得谓之灾疾必是避年或气血未充若兼见虚损形状则为室女血枯经闭童劳多属难治故曰命可哀也卷一经闭门师尼室寡经闭属性师尼室寡异乎治不与寻常妇女同诊其脉弦出寸口知其心志不遂情调经若不先识此错杂病状岂能明和肝理脾开郁气清心随证可收功注师道姑也尼女僧也室未适夫之女也寡少而亡夫之妇也异乎治者谓不与寻常妇女同其治也如诊其脉弦出寸口则知其心志不遂情志之为病也凡欲调妇女一切经病若不先识此因则不能明情志错杂难名之病状也治此证者当以和肝理脾开郁清心随证施治自可收功也卷一经闭门血滞经闭证治属性三和汤石瘕带表吴茱萸攻里琥珀散最宜胞闭三和汤四物硝黄连薄草芩栀注寒气客于胞中血留不行而成石瘕兼表证多者宜吴茱萸汤温散之里证多者宜琥珀散攻之胞脉闭上迫于肺心气不得下通故月事不来宜三和汤清之即四物汤合凉膈散乃朴硝大黄连翘薄荷甘草栀子黄芩也如大便不实者去硝黄吴茱萸汤琥珀散四物汤卷一经闭门血枯血亏经闭证治属性六味地黄汤胃热烁血玉烛散失血血枯养荣汤地黄汤治房劳损萸药苓丹泽地良乳众血枯经若闭须用十全大补方注经曰二阳之病发心脾女子不月二阳胃也胃热甚则烁其血血海干枯故月事不下宜以玉烛散泄其胃热则经血自行若原素有吐衄之证或生育过多则血海干枯及房劳过伤阴血乳众伤其血液皆足以致经闭失血多宜养荣汤主之房劳过者以六味地黄汤滋之即山萸山药白茯苓丹皮泽泻熟地黄也乳众者以十全大补汤培补之玉烛散养荣汤十全大补汤卷一经闭门经闭久嗽成劳证治属性劫劳散月水不行蒸潮汗食减咳嗽血风劳劫劳散用参苓芍归地甘半味胶注经闭久嗽又见骨蒸潮热盗汗自汗饮食减少之证则为之血风劳宜用劫劳散即人参茯苓白芍当归生地甘草黄半夏五味子阿胶也卷一经闭门妇人经断复来属性芩心丸益阴煎经断复来血热甚芩心醋丸温酒吞益阴知柏龟生地缩砂炙草枣姜寻血多热去伤冲任十全大补与八珍暴怒忧思肝脾损逍遥归脾二药斟注妇人七七四十九岁后天癸不行若止而复来无他证者乃血有余不得用药止之若因血热者宜芩心丸用黄芩心末二两醋丸温酒送下或用益阴煎即知母黄柏龟版生地缩砂炙草也若血去过多热随血去冲任虚损其血不固者宜十全大补汤八珍汤若因怒气伤肝肝不藏血忧思伤脾脾不摄血者宜于逍遥散归脾汤二方斟酌用之十全大补汤八珍汤逍遥散归脾汤卷一经闭门室女师尼寡妇经闭证治属性大黄虫丸泽兰叶汤柏子仁丸室女经闭多血结大黄虫桃杏仁虻蛭蛴螬甘草芍干漆生地及黄芩不足泽兰归草芍柏子仁丸用柏仁熟地泽兰牛卷续相兼久服自然行师尼寡妇逍遥散附兰丹地郁栀芩注室女经闭多有气血凝结者宜用大黄虫丸破血行气其经自通方用大黄虫桃仁杏仁虫水蛭蛴螬甘草白芍干漆生地黄芩蜜丸服若其人虚弱不任攻下则用泽兰叶汤即泽兰叶当归甘草白芍也兼服柏子仁丸方用柏子仁熟地泽兰叶牛膝卷柏续断丸服煎丸并进久久其血自行至于师尼寡妇经闭之证多属郁热宜用逍遥散加香附泽兰叶丹皮生地郁金黑栀黄芩以和肝理脾清心开郁其经自通也逍遥散卷一经闭门妇病难治属性谚云妇病不易治盖以幽居情郁疑执拗不喜望闻问讳疾忌医术莫施注寇宗曰宁治十男子莫治一妇人谓妇人之病多不易治也盖以妇人幽居情郁忧恚爱憎多疑所怀不遂性执偏拗诊时又不令医师观形望色闻声问病富贵之家居奥室之中处帏慢之内且复以帕蒙手既不能行望色之神又不能尽切脉之巧未免详问问之觉繁反谓医学不精往往并药不信不知问非易事非精于医者必不能问也夫望闻问切四者欲去其三即是神医亦无由施其术也此古今之通患谓之曰妇人不易治不诚然哉卷一经闭门诊看妇人须先问经期妊娠属性未诊妇人女子病先问经期与妊娠不详误药非细事疑似难明昧所因注未诊妇人女子病必先问经期与有无妊娠若不详细审问倘用药误触之则所关匪细多变生他证疑似难明岂不昧其病之所因哉卷一经闭门经闭门汇方属性三和汤当归川芎大黄朴硝白芍地黄黄芩栀子连翘薄荷甘草上锉每服八钱水煎服六味地黄汤熟地山萸肉山药丹皮泽泻茯苓上清水煎服劫劳散白芍黄甘草人参当归熟地五味子阿胶上咀每服三钱水一盏生姜七片枣三枚煎至九分温服无时日三芩心丸用黄芩心枝条者三两上为末醋丸如桐子大每服七十丸空心温酒送下日进二服益阴煎生地知母黄柏龟版缩砂仁甘草上锉水煎服大黄虫丸大黄赤芍生地桃仁杏仁干漆甘草虫虻虫蛭虫蛴螬黄芩上末炼蜜丸每服丸数量虚实增减泽兰叶汤泽兰叶当归白芍甘草上为粗末每服五钱水二盏煎一盏温服柏子仁丸柏子仁牛膝卷柏泽兰叶续断熟地上为细末炼蜜丸如桐子大空心米饮下三十丸卷二崩漏门崩漏总括属性淋沥不断名为漏忽然大下谓之崩紫黑块痛多属热日久行多损任冲脾虚不摄中气陷暴怒伤肝血妄行临证察因须细辨虚补瘀消热用清注妇人经行之后淋沥不止名曰经漏经血忽然大下不止名为经崩若其色紫黑成块腹胁胀痛者属热瘀若日久不止及去血过多而无块痛者多系损伤任冲二经所致更有忧思伤脾脾虚不能摄血者有中气下陷不能固血者有暴怒伤肝肝不藏血而血妄行者临证之时须详审其因而细细辨之虚者补之瘀者消之热者清之治之得法自无不愈卷二崩漏门崩漏证治属性荆芩四物汤崩漏血多物胶艾热多知柏少芩荆漏涩香附桃红破崩初胀痛琥珀攻日久气血冲任损八珍大补养荣宁思虑伤脾归脾治伤肝逍遥香附青注崩血漏血去血过多者宜用胶艾四物汤补之如属热多者宜用知柏四物汤清之热少者宜用荆芩四物汤和之若漏血涩少此属血滞宜用四物汤加香附桃仁红花破之若崩血初起胀痛此属瘀凝宜用琥珀散攻之崩漏日久气血已亏冲伍伤损者宜用八珍汤十全大补汤人参养荣汤量补其损伤若因思虑伤脾者宜用归脾汤补之恚怒伤肝者宜用逍遥散加炒香附青皮平之胶艾四物汤四物汤琥珀散八珍汤十全大补汤人参养荣汤归脾汤逍遥散补中益气汤益胃升阳汤气陷补中益气举保元升柴归术陈益胃升阳加芩曲腹痛加芍嗽减参注崩漏日久脾伤食少中气下陷不能载血者宜用补中益气汤益胃升阳汤升举之补中益气汤即人参黄甘草加升麻柴胡当归白术陈皮也益胃升阳汤即补中益气汤加黄芩神曲也若腹痛者宜加白芍药有热者用黄芩无热者用肉桂调之咳嗽者肺热也减人参调经升阳除湿汤夹水水泻不甚弱调经升阳除湿汤草升柴归苍术羌独本蔓荆防注崩漏下血夹水或日水泻一二次形气不甚弱者宜用调经升阳除湿汤其方即黄甘草升麻柴胡当归苍术羌活独活本蔓荆子防风也以风药先胜其湿若形气虚弱者则当加人参陈皮合补中益气汤补中胜湿可也失笑散地榆苦酒煎杀血心痛失笑散蒲黄五灵脂定疼崩血不已防滑脱地榆苦酒煎止崩注崩血心腹痛甚者名曰杀血心痛乃血滞不散宜用失笑散其方即蒲黄五灵脂也先定其痛痛止然后随证治之若崩血补之仍然不止者当防其滑脱宜用地榆一两醋煎露一宿次早温服立止止后随证治之名地榆苦酒煎卷二崩漏门崩漏门汇方属性补中益气汤黄人参白术甘草当归陈皮升麻柴胡上锉姜枣水煎服益胃升阳汤黄人参神曲白术当归陈皮甘草升麻柴胡生黄芩上为粗末每服三钱或五钱如食添再加之如食减只服三钱或更减之不可多服水煎去滓热服升阳除湿汤黄苍术羌活防风本升麻柴胡甘草独活蔓荆子上咀水五大盏煎至一大盏去滓稍热服空心服毕待少时以早膳压之失笑散五灵脂蒲黄上为细末先用酽醋调二钱熬膏入水一盏煎至七分食前热服良验地榆苦酒煎地榆醋煎露一宿次早温服立止止后随证调治之卷二带下门五色带下总括属性带下劳伤冲与任邪入胞中五色分青肝黄脾白主肺血黑肾赤属心随人五脏兼湿化治从补泻燥寒温更审疮脓瘀血化须别胞膀浊与淫注带下者由于劳伤冲任风邪入于胞中血受其邪随人脏气湿热湿寒所化故色青者属肝为风湿色赤属心为热湿色黄属脾为虚湿色白属肺为清湿色黑属肾为寒湿也其从补从泻从燥从涩从寒从温则随证治之更审其带久淋沥之物或臭或腥秽乃败血所化是胞中病也若似疮脓则非瘀血所化是内痈脓也若如米泔兼尿窍不利乃膀胱白浊病也若尿窍通利从精窍出或如胶粘乃胞中白淫病也卷二带下门带下证治属性邪入胞中吴茱萸赤粘连栀青防栀白主益气黑六味黄淡六君或归脾注带下因六淫之邪入于胞中者宜吴茱萸汤若色赤色黄而浊粘者热也色黄者加黄连栀子色青者加防风栀子若色白色黑而清稀者虚寒也色白者用补中益气汤色黑者用六味地黄汤色黄而淡者宜六君子汤或加味归脾汤分证调治可也吴茱萸汤补中益气汤六味地黄汤六君子汤归脾汤加味四物汤胞中冷痛乃寒湿四物附子桂姜宜臭腥兼合知柏用久滑升柴龙牡脂注带下而胞中热痛乃热湿也今胞中冷痛乃寒湿也宜四物汤加川附子炮姜官桂服之日久滑脱者加升麻柴胡举之龙骨牡蛎赤石脂涩之四物汤清白散带下湿热清白散四物姜炭草柏椿赤榆荆芩湿二术滑加龙牡久合君注带下五色带下也皆湿热所化宜用清白散其方即四物汤加姜炭甘草黄柏椿皮也色赤加地榆荆芥黄芩湿加苍术白术滑加龙骨牡蛎久则合四君子汤也四物汤四君子汤导水丸万安丸带下有余皆湿化少腹胀疼污水绵导水牵滑芩军热万安牵椒茴木寒注五色带下皆从湿化若少腹胀痛污水绵绵属湿热者宜用导水丸其方即牵牛滑石黄芩生军治热有余也属湿寒者宜用万安丸其方即牵牛胡椒小茴香木香治寒有余者也威喜丸固精丸瘀化疮脓浊淫病虚实寒热酌其宜威喜蜡苓固精菟韭味桑苓龙牡脂注带下有因瘀血所化或疮疡脓出及白浊白淫者皆带下类也其虚实寒热当酌其宜药用威喜丸即黄蜡茯苓也固精丸即菟丝子韭菜子五味子桑螵蛸茯苓龙骨牡蛎赤石脂也卷二带下门带下门汇方属性清白散当归盐黄柏炒白芍樗根皮生地川芎贝母炮姜甘草上锉生姜三片水煎服导水丸牵牛滑石黄芩川大黄上末蒸饼为丸量虚实服万安丸牵牛胡椒木香小茴香上末水泛为丸量虚实服威喜丸白茯苓黄蜡上以茯苓为末炼黄蜡为丸如弹子大空心细嚼满口生津徐徐咽服以小便清为度忌米醋只吃糠醋忌动气固精丸牡蛎菟丝子韭子龙骨五味子白茯苓桑螵蛸白石脂上为末酒煳丸如桐子大每服七十丸空心盐汤下卷二瘕癖诸证门瘕积聚痞瘀血血蛊总括属性五积六聚分脏腑七八瘕气血凝积不动有定处瘕聚推移无定形痞闷不宣气雍塞未成坚块血瘀名蓄久不散成血蛊产后经行风冷乘注五脏气积名曰积故积有五证六腑气聚名曰聚故聚有六证难经有心肝脾肺肾五脏之积而无六聚盖以积为血病而聚为气病也故李杲有五积丸方治法巢氏病源载七八瘕但有八瘕名证而无七病形其他方书亦不概见大抵又以为气病而瘕为血病也夫病皆起于气必气聚而后血凝不必过泥于黄青燥血脂狐蛇鳖等名但以牢固不移有定处者为为积推移转动忽聚忽散者为瘕为聚可也故曰者征也言有形可征也瘕者假也言假物成形也若夫痞者痞闷不通气道壅塞之谓也瘀血者血瘀腹中未成坚块也蓄之既久必成血蛊矣凡此诸证皆由新产之后经行之时不知谨避以致风冷外袭邪正相搏结于腹中而成也卷二瘕癖诸证门瘕证治属性大七气汤妇人一切瘕病上下攻疼七气汤藿香益智棱莪术甘桔青陈肉桂香注妇人一切瘕随气上下攻筑疼痛者宜大七气汤其方即藿香叶益智仁京三棱蓬莪术甘草桔梗青皮陈皮肉桂心木香也卷二瘕癖诸证门食证治属性乌药散经行产后食生冷脏气相搏结块形牢固不移日渐长开滞消积温散行乌药散乌桃莪术木香当归青桂心注妇人经行产后贪食生冷之物与脏气互相抟聚结成坚块牢固不移日渐长者治宜开滞消积用乌药散即乌药桃仁莪术木香当归青皮桂心以温散之自愈卷二瘕癖诸证门血证治属性血竭散乘脏虚兮风冷干饮食内与血相抟因成血坚牢固胁腹胀痛热而烦少食多忘头汗出血竭归芍蒲桂延注妇人产后经行之时脏气虚或被风冷相干或饮食生冷以致内与血相抟结遂成血牢固不移胁腹胀痛内热心烦食少善忘但头汗出者宜用血竭散即血竭当归赤芍蒲黄桂心延胡索也卷二瘕癖诸证门痞证治属性助气丸三焦痞满胸膈闷气不宣通助气清白术三棱蓬莪术枳壳槟榔香与陈注妇人胸膈痞闷谓之痞由于气壅不宜所致宜助气丸即青皮白术三棱莪术枳壳槟榔木香陈皮为丸服也卷二瘕癖诸证门积聚证治属性开郁正元散积聚通用正元散苓术青陈曲麦延香砂海粉楂甘桔痰饮食积血气抟注五积六聚乃痰饮食积气血抟结而成通用开郁正元散其方即茯苓白术青皮陈皮神曲麦芽延胡索香附砂仁海粉山楂甘草桔梗也用以健脾消食化痰渗饮理气和血则积聚未有不愈者矣卷二瘕癖诸证门瘀血血蛊证治属性桃奴散腹中瘀血未成形面黄发热腹胀疼产后经来风冷客血室之内有瘀停产后恶露失笑散经闭瘀凝玉烛攻血蛊桃奴鼠粪延桂砂桃附五灵注妇人产后经行之时伤于风冷则血室之内必有瘀血停留未成坚块故不名瘕也其人必面色萎黄脐腹胀痛内热晡热若产后恶露不行者宜失笑散若经闭不通瘀血凝聚者宜玉烛散瘀血不行蓄之既久必成血蛊宜用桃奴散即桃奴鼠粪延胡索桂心砂仁桃仁香附五灵脂也失笑散玉烛散卷二瘕癖诸证门癖疝证总括属性脐旁左右一筋疼突起如弦症名僻在两肋名曰癖高起如山疝病称必引少腹腰胁痛三证皆由风冷成或作或止因寒发痛时方见不痛平注妇人脐之两旁有筋突起疼痛大者如臂小者如指状类弓弦者名曰僻在两肋之间者名曰癖若小腹牵连腰胁疼痛高起者谓之疝名虽有三其实皆因风冷客于胞中而然故其发作皆因再受风冷发则痛痛则见不痛则平复如初也卷二瘕癖诸证门癖证治属性葱白散妇人癖腹肋痛风冷血气结而成葱白四物参苓枳桂朴姜香青莪棱茴香曲麦苦楝子葱盐煎服诃黄斟注妇人癖腹肋疼痛者皆因风冷与气血抟结而成宜用葱白散温散之其方即四物汤加人参茯苓枳壳肉桂浓朴干姜木香青皮莪术三棱茴香神曲麦柏苦楝子葱白食盐煎服也大便结燥去盐加大黄如大便自利加诃子四物汤卷二瘕癖诸证门疝病证治属性当归散妇人疝病气攻冲胁腹刺痛当归芎鳖甲吴萸桃仁芍桂榔青木大黄蓬注妇人疝病攻冲刺痛多因风冷寒湿客于胞门血室故其病皆属厥阴肝经宜当归散即当归川芎鳖甲吴茱萸桃仁赤芍肉桂槟榔青皮木香大黄蓬莪术也卷二瘕癖诸证门治诸积大法属性形虚病盛先扶正形证俱实去病急大积大聚衰其半须知养正积自除注凡治诸积宜先审身形之壮弱病势之缓急而治之如人虚则气血衰弱不任攻伐病势虽盛当先扶正气而后治其病若形证俱实宜先攻其病也经云大积大聚衰其半而止盖恐过于攻伐伤其气血也罗天益曰养正积自除可谓得经旨者矣卷二瘕癖诸证门瘕积痞血蛊门汇方属性大七气汤三棱莪术青皮陈皮木香藿香益智仁桔梗肉桂甘草上咀每服五钱水二盏煎至一盏食前温服乌药散乌药莪术桂心当归桃仁青皮木香上为末每服二钱热酒调下血竭散真血竭当归赤芍蒲黄延胡索上等分研细频筛再研取尽为度每服一钱用童便合好酒半大盏煎一沸温调下方产下时一服上床良久再服其恶血自循经下行不致冲上免生百病助气丸京三棱蓬莪术青皮陈皮白术枳壳槟榔木香上为末煳丸桐子大每服五十丸滚水下开郁正元散白术陈皮青皮香附山楂海粉桔梗茯苓砂仁延胡索麦芽甘草神曲上锉每服一两生姜三片水煎服桃奴散桃奴雄鼠粪延胡索肉桂五灵脂香附砂仁桃仁上为末每服三钱酒调下葱白散当归熟地赤芍川芎人参茯苓枳壳肉桂浓朴干姜木香青皮莪术三棱茴香神曲麦芽苦楝子上末加葱白三寸食盐五分煎服三钱大便结燥去盐加大黄便自利加诃子当归散当归川芎鳖甲吴茱萸桃仁赤芍肉桂槟榔青皮木香莪术川大黄上为末每服一钱水一盏入干燕脂一钱水煎食后服卷二嗣育门胎孕之原属性天癸先天生身气精血后天化成形男子二八天癸至属阳应日精日盈女子二七天癸至属阴应月血月通男女媾精乃有子干道男成坤女成注天癸乃父母所赋先天生身之真气也精血水谷所化后天成形之本也男子二八先天肾气盛天癸至与后天所生之精会合而盈然男子属阳阳应日故精盈而日举也女子二七先天气实天癸至与后天所生之血会合而盛然女子属阴阴应月故血盛而月下也所以至期男女媾其先天真气后天精血阴阳会和乃能有子也当此阴阳会合时阳盛自然成男是干道成男也阴盛自然成女是坤道自然成女也卷二嗣育门男女完实属性精通必待三十娶天癸二十始适人皆欲阴阳完实后育子坚壮寿偏增注男子十六而精通必待三十而娶女子十四而天癸至必待二十而嫁者皆欲阴阳完实然后交而孕孕而育育而其子必坚壮长寿也今未笄之女天癸始至已近男色则阴气早泻未完而伤未实而动所以虽交而不孕孕而不育育而其子必脆弱不寿也卷二嗣育门种子时候属性男子聚精在寡欲交接乘时不可失须待时候至乐育难忍是真机注聚精之道惟在寡欲交接女子必乘其时不可失之迟早盖妇人一月经行一度之后必有一日蕴之时气蒸而热如醉如痴有欲交接不可忍之状乃天然节候是成胎生化之真机也卷二嗣育门分男女论属性精血先后分男女或以奇偶少多分或以子宫左右定是皆不晓个中因欲识此中真消息干道阳男坤女阴注分男女之说先贤有以血先至裹精则成男精先至裹血则成女精血散分并裹则为骈胎品胎之原者有以月水尽后一三五日成男二四六日成女与夫经水断后一二日成男四五日成女者有以受气于左子宫成男受气于右子官成女者皆各执一见殊为不晓此中因也盖独男独女之胎可以日数论骈胎品胎或男或女亦可日数论乎稽之史载一产三子四子有半男半女或男多女少男少女多者则一三五日为男二四六日为女之说不可凭矣抑岂有一日受男而二日复受女之理乎丹田命门也在男子曰精室在女子曰子宫形如合钵并无两歧可分曰左右则是有两子宫矣此说尤属不经然则何以定之亦惟以会合天人阳盛干道成男阴盛坤道成女斯足为确论耳卷二嗣育门双胎品胎属性古以双胎精气盛不成男女或兼形阴阳变常驳气盛事之所有理难明注古以双胎乃精气有余歧而分之血因分而摄之故也若男同孕者刚日阳时也女同孕者柔日阴时也男女同孕者刚日阴时或柔日阳时也其他或有不成男女男不可为父女不可为母与男女之兼形者又皆阴阳变常驳气所感事之所有理之所无莫可稽考者也卷二嗣育门脉见有子属性少阴动甚知有子阴搏阳别尺寸凭但搏不滑胎三月搏而滑石五月形注少阴肾脉动甚者有子脉也但当凭其两尺阴脉抟指有力两寸阳脉不抟指而别于两尺斯为有子脉无疑也其但抟不滑者主三月之胎抟而滑者主五月之胎也卷二嗣育门胎男女辨属性上小下大女腹箕中正圆高男腹釜右疾为女左疾男胎气钟于阴阳主注上小下大如箕之形盖以女胎面向母腹其足膝抵腹故有是形也中正圆高如釜之形盖以男胎面向母背则背嵴抵腹故有是形也右手属阴脉疾为女左手属阳脉疾为男是胎气钟于阴则右盛主女钟于阳则左盛主男也卷二嗣育门辨别孕病属性孕病不分须诊乳五月之后乳房升何以知其母子吉身虽有病脉和平注妇人经水不至不分是孕是病者五个月之后以孕妇乳房辨之若乳房升大有乳者是胎若乳房不大无乳者是病也凡孕妇有病其验可知亦何以知其母子俱吉惟诊其脉象和平则虽有病知均吉无虑也卷二嗣育门分经养胎属性分经养胎不足凭无所专养论不经形始未分无不具阴阳之道渐分形注巢元方曰妊娠一月名胚胎足厥阴脉养之二月名始膏足少阳脉养之三月名始胎手心主脉养之当此时血不流行形象始化四月始受水精以成血脉手少阳脉养之五月始受火精以成气足太阴脉养之六月始受金精以成筋足阳明脉养之七月始受木精以成骨手太阴脉养之八月始受土精以成肤革手阳明脉养之九月始受石精以成毛发足少阴脉养之十月五脏六腑关节人神皆备又有推巢元方养胎之说谓四时之令必始于春所以一月二月间是足厥阴少阳木也三月四月间手厥阴少阳火也五月六月间足太阴阳明土也七月八月间手太阴阳明金也九月十月间足少阴太阳水也惟手少阴太阳二经无所专养者以君主之官无为而已此说更为不经夫男女交接精血聚而成胚此孕形之始也虽未分身躯脏腑而其理无不具也犹太极浑然包罗万象而阴阳之一气氤氲浸渐化生而成子母分形自然而然如草木成熟壳脱蒂落也卷二嗣育门受孕分房静养属性受孕分房宜静养谨戒食味使脾安调其喜怒防惊恐慎厥起居避风寒注受孕之后分房静养恐动相火致生胎毒谨戒饮食五味使其脾胃调和母之气血易生子之形成必育内调七情外避风寒起居安顺不持重用力不安逸多睡不登高涉险则母无病子亦安矣卷二嗣育门安胎母子二法属性安胎之道有二法母病胎病要详分母病动胎但治母子病致母审胎因注安胎之道有二法母病胎病当详分而施治也凡因母病以致胎动者但疗其母母安则胎自安或因胎病有所触动以致母病者但宜安胎胎安则母自愈矣卷二嗣育门胎前用药三禁属性胎前清热养血主理脾疏气是为兼三禁汗下利小便随证虚实寒热看注丹溪曰胎前当清热养血为主恐伤阴血也理脾脾健则气血易生疏气气顺则气血调和理脾疏气兼以清热养血则胎自安矣三禁者汗下利小便也盖恐过汗亡阳伤气过下亡阴伤血利小便伤津液也然又当随证详审表里虚实寒热以施其治不可过峻也卷二嗣育门安胎审宜调治属性形瘦不宜过热品体盛补气恐动痰安胎芩术为要药佐以他药任抽添火盛倍芩痰倍术血虚四物气四君杜续胶艾胎不稳气盛苏腹枳砂陈注形瘦之人多火过用温热则伤阴血肥盛之人多痰过于补气恐壅气动痰白术消痰健脾条芩清热养阴二味为安胎要药若有他证则以药佐之或减白术加条芩或加白术减条芩任其抽添如火盛则当倍芩以清火痰盛则当倍术以消痰血虚则合四物汤以补血气虚则合四君汤以补气胎不安稳更佐以杜仲续断阿胶艾叶以安之若气盛胎高则加紫苏大腹皮枳壳砂仁陈皮以舒之四物汤四君子汤卷二嗣育门嗣育门汇方属性加味地黄丸治妇人经水不调必不能受孕即使受之亦不全美宜常服此方熟地山萸肉山药牡丹皮白茯苓泽泻香附上为末炼蜜丸如梧子大每服七十丸白沸汤送下涤痰汤治妇人肥盛者多不受孕以身中有脂膜闭塞子宫也以此汤途后丸药当归茯苓川芎白芍药白术半夏香附米陈皮甘草上作十贴每帖姜三片水煎吞后丸子涤痰丸白术半夏曲川芎香附米神曲茯苓橘红甘草上为末粥丸每服八十丸如热者加黄连枳实大补丸治妇人瘦弱多由血少不能受孕宜常服此方天冬麦冬菖蒲茯苓人参益智仁枸杞子地骨皮远志肉上为细末炼蜜丸如桐子大空心酒下三十丸苁蓉菟丝子丸此方不寒不热助阴生子肉苁蓉覆盆子蛇床子川芎当归菟丝子白芍药牡蛎乌贼鱼骨五味子防风条芩艾叶上为末炼蜜丸如桐子大每服三四十丸盐汤下早晚皆可服调经丸理气养血调经种子香附川杜仲大川芎白芍药当归怀生地陈皮小茴香延胡索肉苁蓉旧青皮台乌药枯黄芩乌贼鱼骨上十四味称足真正好醋和面打煳为丸如梧桐子大每服百丸空心好酒送下一方无陈皮地黄有人参黄各二两卷三胎前诸证门胎前总括属性妊娠胎前病恶阻胞阻肿满气烦悬痫嗽转胞与子淋激经胎漏胎不安小产死胎胎不长子喑脏躁鬼胎连余病当参杂症治须知刻刻顾胎原注此言妊娠胎前有恶阻胞阻子肿子满子烦子悬子痫子嗽转胞子淋激经胎漏胎动不安小产堕胎子死腹中胎萎不长子喑脏燥鬼胎等证皆当一一详辨熟记其余胎前伤寒伤食疟痢霍乱泄泻当于杂证门中参考治之但须时刻保护胎原不致误犯为要也卷三胎前诸证门恶阻总括属性恶心呕吐名恶阻择食任意过期安重者须药主胃弱更分胎逆痰热寒注妇人受孕月余之后时时呕吐者名曰恶阻若无他病择食者须随其意而与之轻者过期自然勿药而愈重者须以药治之当以胃弱为主更审其或因胎气阻逆或痰饮阻逆与夫兼热兼寒而分治之卷三胎前诸证门恶阻证治属性保生汤胎气阻逆惟呕吐无他兼症保生汤砂术香附乌陈草量加参枳引生姜注恶阻有因胎气阻逆者乃受胎后胞门闭塞脏气内阻挟胎气上逆于胃故令恶心呕吐也若平素胃虚所致虽无痰饮寒热相兼而亦有恶阻证者宜用保生汤即砂仁白术香附乌药陈皮甘草也引用生姜者以止其呕也若气弱者量加人参气实者量加枳壳加味六君汤痰饮恶阻吐痰水烦眩加味六君汤枇杷藿香旋缩枳热秘芩军寒桂姜注恶阻因于痰饮者其吐必多痰水且心烦头目眩晕必其人平素胃虚中停痰饮也宜用加味六君汤于六君汤内加枇杷叶藿香旋复花缩砂枳壳若胃热便秘加黄芩大黄以利之胃寒喜热加肉桂干姜以温之六君汤加味温胆汤热阻恶食喜凉浆心烦愦闷温胆汤橘半茯甘与枳术更加芩连芦麦姜注恶阻因于胃热者必呕吐心中热烦愦闷喜饮凉浆也宜用加味温胆汤其方即陈皮半夏茯苓甘草枳实竹茹更加黄芩黄连芦根麦门冬引生姜也卷三胎前诸证门胞阻总括属性妊娠腹痛名胞阻须审心腹少腹间伤食心胃胎腰腹少腹胞寒水尿难注孕妇腹痛名为胞阻须审其痛或上在心腹之间者多属食滞作痛或下在腰腹之间者多属胎气不安作痛若在少腹之间者则必因胞血受寒或停水尿难作痛也卷三胎前诸证门胞阻证治属性加味平胃散延胡四物汤心胃痛多伤食滞苍朴陈甘果枳曲便秘加军倍甘草胎动延胡四物宜注孕妇心胃作痛者多因伤食停滞宜平胃散即陈皮浓朴苍术甘草也加草果枳壳神曲以消之若更大便秘结日久则加硝黄以攻之然必倍甘草以缓其峻性庶不伤胎若腰腹作痛胎动下血则当用四物汤君以延胡以定痛而保胎也四物汤加味胶艾四物汤蜜硝汤腹腰痛甚防胎堕胶艾四物杜酒葱外邪宜加羌独活内热便秘蜜硝攻注胞蒂系于腰凡腹腰痛者须防胎堕宜用胶艾四物汤加杜仲大豆淋酒葱白以定痛而保胎若因外感风寒之邪则加羌活独活以散之若内热大小便闭者则用蜂蜜芒硝煎汤以攻之经曰有故无陨是也胶艾四物汤加味芎归饮导赤散五苓散胞血受寒少腹疼参吴胶艾草归芎尿涩热甚导赤散木通生地甘草灵水盛阳虚五苓效术泽肉桂茯猪苓注少腹作痛者乃胞中之血受寒也宜加味芎归饮温之其方即人参吴茱萸阿胶蕲艾炙甘草当归川芎也若因尿涩而痛则是膀胱水病热甚则以导赤散清利之其方即生地木通甘草也若水盛相虚不化则以五苓散渗利之其方即茯苓白术泽泻猪苓肉桂也卷三胎前诸证门子肿子气子满脆脚皱脚总括属性头面四肢肿子肿自膝至足子气名肿胀喘满曰子满但脚肿者脆皱称注头面遍身浮肿小水短少者属水气为病故名曰子肿自膝至足肿小水长者属湿气为病故名曰子气遍身俱肿腹胀而喘在六七个月时者名曰子满但两脚肿而肤浓者属湿名曰皱脚皮薄者属水名曰脆脚大凡水之为病多喘促气之为病多胀满喘促属肺胀满属脾也以其人素有水气湿邪故受孕有肿满之证儿未成形被水浸渍其胎每致损坏成形尚可调治故在五六月后有是证者多有生育者也卷三胎前诸证门子肿子气子满脆脚皱脚证治属性茯苓导水汤妊娠肿满与子气水气湿邪脾肺间水气浸胎喘难卧湿气伤胎胀难堪均宜茯苓导水治香瓜槟腹四苓攒桑砂苏陈胀加枳腿脚防己喘葶添注妊娠水肿胀满子气皱脚脆脚等证皆由水气湿邪伤于脾肺为病也若水气盛而浸胎则必喘而难卧若湿气盛而伤胎则胀满难堪皆宜用茯苓导水汤治之方用木香木瓜槟榔大腹皮白术茯苓猪苓泽泻桑皮砂仁苏叶陈皮以和脾肺而利水湿胀甚者加枳壳以破结腿脚肿者加防己以利下湿喘者加苦葶苈以泄上水也卷三胎前诸证门子烦证治属性知母饮孕妇时烦名子烦胎热乘心知母痊子芩知麦苓草犀热参虚膏渴煎注孕妇别无他证惟时时心烦者名曰子烦由胎中郁热上乘于心也宜用知母饮即子芩知母麦冬茯苓黄甘草热甚者加犀角气虚加人参口渴加石膏煎服卷三胎前诸证门子悬胎上逼心证治属性紫苏饮胸膈胀满子悬名喘甚由胎上逼心紫苏饮用归芎芍陈腹苏甘虚入参注孕妇胸膈胀满名曰子悬更加喘甚者名曰胎上逼心俱宜紫苏饮即当归川芎白芍陈皮大腹皮苏梗叶甘草虚者加人参煎服卷三胎前诸证门子痫证治属性羚羊角散钩藤汤暴仆抽搐不识人须臾自醒子痫名羚羊角散防独杏五加枣草薏苡仁茯苓木香羚羊角抽搐钩藤汤寄生人参茯神归桔梗口肢废中风成注孕妇忽然颠仆抽搐不省人事须臾自醒少顷复如好人谓之子痫乃肝心二经风热所致宜用羚羊角散即防风独活杏仁酸枣仁五加皮甘草薏苡仁茯苓木香羚羊角也抽搐甚者用钩藤汤乃钩藤桑寄生人参茯神当归桔梗也若口眼斜半身不遂则已成中风废证当参风门治之卷三胎前诸证门子嗽证治属性枳桔二陈汤桔梗汤妊娠咳嗽名子嗽阴虚痰饮感风寒痰饮二陈加枳桔风寒桔梗汤可安紫苏桔梗麻桑杏赤苓天冬合贝前久嗽阴虚宜清润麦味地黄汤自痊注妊娠咳嗽谓之子嗽嗽久每致伤胎有阴虚火动痰饮上逆有感冒风寒之不同因痰饮者用二陈汤加枳壳桔梗治之因感冒风寒者用桔梗汤即紫苏叶桔梗麻黄桑白皮杏仁赤茯苓天冬百合川贝母前胡也若久嗽属阴虚宜滋阴润肺以清润之用麦味地黄汤治之六味地黄汤卷三胎前诸证门转胞证治属性饮食如常烦不卧不得小便转胞称举胎救急丹溪法四物升麻参术陈服后探吐吐再服不应阿胶入五苓注妊娠胎压胞系了戾不得小便饮食如常心烦不得卧者名曰转胞宜用丹溪举胎法令稳婆香油涂手举胎起则尿自出以暂救其急然后以四物汤加升麻人参白术陈皮煎服服后以指探吐吐后再服再吐如此三四次则胎举而小便利矣如不应则是有饮用五苓散加阿胶以清利之四物汤卷三胎前诸证门子淋证治属性加味五淋散子淋频浊窘涩疼五淋栀苓归芍芩甘草再加生地泽车前滑石木通寻注孕妇小便频数窘涩点滴疼痛名曰子淋宜五淋散即黑栀赤茯苓当归白芍黄芩甘草加生地泽泻车前子滑石木通以清热而利水则小便自通矣卷三胎前诸证门激经胎漏尿血总括属性妊娠经来名激经胎漏下血腹不疼若是伤胎腹必痛尿血漏血要分明注妇人受孕之后仍复行经者名曰激经为血有余若孕妇无故下血或下黄汁豆汁而腹不痛者谓之胎漏若其胎已伤而下血者其腹必疼孕妇又有尿血一证腹亦不痛然与胎漏之证又不同盖尿血出于溺孔漏血出自人门三者俱下血而各不同治者不可不详辨也卷三胎前诸证门激经胎漏尿血证治属性阿胶汤黄汤银苎酒加味四物汤激经无病不须治子大能食经自停胎漏下血多因热四物阿胶栀侧芩或下黄汁豆汁样黄糯米苎根银若是尿血膀胱热四物血余共茅根注激经无他证相兼者不须用药其胎壮子大能食其血而经自停若胎漏下血多属血热宜阿胶汤清之其方即四物汤加阿胶黑栀侧柏叶黄芩也或漏下黄汁或如豆汁甚多者其胎干枯必倚而堕宜用黄汤即黄二两糯米一合煎服或银苎酒即芒麻根纹银煎酒服若尿血则是膀胱血热宜四物汤加血余白茅根以凉之四物汤卷三胎前诸证门胎不安小产堕胎总括属性气血充实胎自安冲任虚弱损胎元暴怒房劳伤肝肾疾病相干跌扑颠五月成形名小产未成形象堕胎言无故至期数小产须慎胎为欲火煎注孕妇气血充足形体壮实则胎气安固若冲任二经虚损则胎不成实或因暴怒伤肝房劳伤肾则胎气不固易致不安或受孕之后患生他疾干犯胎气致胎不安者亦有之或因跌扑筑磕从高坠下以致伤胎堕胎者亦有之然小产堕胎亦自有别五七月已成形象者名为小产三月未成形象者谓之堕胎以上小产堕胎皆出有因若怀胎三五七月无故而胎自堕至下次受孕亦复如是数数堕胎则谓之滑胎多因房劳太过欲火煎熬其胎因而不安不可不慎者也卷三胎前诸证门胎不安小产堕胎证治属性加味圣愈汤加味佛手散十圣散加味芎汤益母丸胎伤腹痛血未下圣愈汤加杜续砂下血腹痛佛手散胶艾杜续术芩加十全续缩减苓桂因病伤胎十圣夸跌扑芎调益母怒劳逍遥地黄佳注妊娠胎伤若腹痛不下血者宜用圣愈汤加杜仲续断砂仁安之若下血腹痛者宜用佛手散加阿胶蕲艾杜仲续断白术条芩安之若因母病以致伤胎欲堕者宜十圣散即十全大补汤减茯苓肉桂加续断砂仁若因跌扑筑磕伤胎欲堕者宜芎汤调益母丸服之若暴怒房劳伤肝肾以致胎动不安者宜逍遥散地黄汤治之圣愈汤佛手散逍遥散地黄汤卷三胎前诸证门堕胎下血不止血瘀不出证治属性独参汤回生丹堕胎暴下血不止面黄唇白独参汤恶血不出凝胀痛回生益母酌相当注妊娠胎堕后血暴下不止面黄唇白者名脱荣宜用独参汤峻补其气以生其血所谓无形能生有形也若恶血瘀滞不行腹胁胀痛者宜于回生丹益母丸酌其虚实缓急相当而用之卷三胎前诸证门子死腹中总括属性子死腹中须急下舌青腹痛冷如冰时久口中秽气出寒热峻缓详斟平注凡一应伤胎子死腹中者须当急下勿使上奔心胸然必验其舌青面赤肚腹胀大腹冷如冰久之口中有秽气出者方可议下然犹必审其人之虚实寒热或宜寒下热下峻下缓下随其宜而施之卷三胎前诸证门子死腹中证治属性佛手散平胃散加芒硝方下胎缓剂佛手散峻剂平胃加芒硝宜热宜寒须细审产妇虚实莫溷淆注孕妇子死腹中宜下者缓下用佛手散峻下用平胃散加芒硝或宜寒下或宜热下须细细详审而投之盖以产母之虚实或缓或峻不可溷淆轻率以致误也佛手散卷三胎前诸证门辨子母存亡属性妊娠一切垂危候母子存亡可预推面赤舌青必子死面青舌赤母命危面舌俱青口吐沫子母俱亡二命亏注凡妊娠一切凶危之候欲知母子存亡者当于孕妇面舌之色定之若面赤舌青则其子必死面青舌赤则其母必亡若面舌二者俱见青色口角两边流涎沫者则子母二命俱不能保也卷三胎前诸证门胎兼瘕属性妊娠有病当攻下衰其大半而止之经云有故而无殒与病适当又何疑注凡孕妇素有瘕旧疾或有新病应攻下者但攻其大半余俟其自消不可尽攻经云有故无殒言药虽峻有病则病受之不能伤胎也攻其大半与病相当又何疑于有妊必不可攻之说耶卷三胎前诸证门胎不长证治属性八珍汤六君子汤胎萎不长失滋养气血不足宜八珍脾虚胃弱六君子谷化精微气血生注妊娠五六个月胎萎不长由于妊母禀赋虚弱若属气血两虚者宜用八珍汤若脾虚胃弱者宜用六君子汤但使饮食强壮俾水谷运化精微则气血日生而胎自长矣八珍汤六君子汤卷三胎前诸证门子喑证治属性子喑声哑细无音非谓绝然无语声九月胎盛阻其脉分娩之后自然通注妊娠九月孕妇声音细哑不响谓之子喑非似子哑绝然无语也盖少阴之脉络于舌本九月肾脉养胎至其时盛阻遏其脉不能上至舌本故声音细哑待分娩之后肾脉上通其音自出矣卷三胎前诸证门子啼腹内钟鸣证治属性黄连煎腹中钟鸣与儿哭子啼之证出偶然空房鼠穴土能治黄连煎汤亦可捐注孕妇腹内有钟声或婴儿在内啼哭者名曰子啼古书虽载其证然不经见或偶然有之古方用空房中鼠穴土同川黄连煎汤名黄连煎饮之自愈卷三胎前诸证门脏躁证治属性甘麦大枣汤脏躁无故自悲伤象若神灵大枣汤甘草小麦与大枣方出金匮效非常注孕妇无故时时伤悲哀痛象若神灵凭根据者名曰脏躁宜用金匮甘麦大枣汤服之其方即甘草小麦大枣三味煎服其效非常也卷三胎前诸证门鬼胎总括属性邪思情感鬼胎生腹大如同怀子形岂缘鬼神能交接自身血气结而成注鬼胎者因其人思想不遂情志相感自身气血凝结而成其腹渐大如怀子形状古云实有鬼神交接其说似属无据妇人石瘕肠覃二证亦俱如怀孕之状由气血凝结而成则可知其必无是理矣卷三胎前诸证门肠覃石瘕证治属性香棱丸肠覃石瘕气血分寒客肠外客子门二症俱如怀子状辨在经行经不行石瘕吴萸汤最效肠覃香棱丸若神丁木茴香川楝子青皮莪术与三棱注经云寒气客于肠外与卫气相搏气不得荣因有所系瘕而内着恶气乃起肉乃生始如鸡卵稍以益大如怀子状按之则坚推之则移月事以时下石瘕生于胞中寒气客于子门子门闭塞气不得通恶血当下不下以留止日以益大状如怀子月事不以时下皆生于女子可导而下由经文观之二证虽皆如怀子状肠覃气病而血不病故月事以时下石瘕先气病而后血病故月事不来也石瘕宜吴萸汤肠覃宜香棱丸即木香丁香茴香川楝子青皮广术三棱醋煮面煳为丸也吴茱萸汤卷三胎前诸证门胎前母子盛衰属性母盛子衰胎前病母衰子盛产后殃子母平和无盛衰坦然分娩不须忙注此言观孕妇与所怀之胎有盛衰之辨也若娠母气血壮盛而胎元弱者胎前必多病若孕妇衰弱而胎元壮实则产后其母必多病若子母俱和平无偏盛偏衰则胎前产后均平安无疾可坦然无忧也胎前有余详不足产后不足审有余产后惟多亏损病胎前子母盛衰知注古云胎前无不足产后无有余此言其常也然胎前虽多有余之证亦当详察其亦有不足之时产后虽多不足之病亦当详审其每挟有余之证也欲知产后常多亏损之故于胎前子母盛衰求之可预知也卷三胎前诸证门胎前门汇方属性保生汤人参甘草白术香附子乌药橘红上锉每服三钱姜五片煎服加味六君汤人参白术茯苓陈皮半夏甘草藿香叶枇杷叶砂仁枳壳上锉加生姜煎服加味温胆汤陈皮半复茯苓甘草枳实竹茹黄芩黄连麦冬芦根上锉姜枣煎服加味平胃散浓朴苍术陈皮甘草人参上为末每服三钱加姜煎服延胡四物汤当归川芎白芍熟地延胡索上锉水煎服加味胶艾四物汤当归熟地阿胶白芍杜仲川芎蕲艾上加葱白三寸大豆淋酒煎服蜜硝煎蜂蜜芒硝上煎溶化服加味芎归饮川芎当归人参吴茱萸阿胶蕲艾甘草上锉水煎服导赤散生地木通甘草梢灯心一团煎服五苓散白术茯苓猪苓泽泻桂上锉作一服水煎服茯苓导水汤茯苓槟榔猪苓缩砂木香陈皮泽泻白术木瓜腹皮桑白皮苏梗上加姜煎服胀加枳壳喘加苦葶苈子腿脚肿加防己知母饮知母麦冬甘草黄子芩赤苓上咀每服四钱水一盏煎至七分去滓入竹沥一两温服紫苏饮当归川芎白芍陈皮苏梗叶大腹皮甘草人参上咀每服五钱水二盏生姜五片煎至一盏去滓服日进二服有热加黄芩竹茹心烦加羚羊角有食加神曲山楂羚羊角散羚羊角独活酸枣仁五加皮防风薏苡仁杏仁当归川芎茯神甘草木香上咀加生姜五片水煎服钩藤汤钩藤钩当归茯神人参苦桔梗桑寄生上不粗末每服五六钱水二盏煎至一盏去滓温服无时忌猪肉菘菜烦热加石膏二两半临产月加桂心一两枳桔二陈汤陈皮半夏茯苓甘草枳壳桔梗上锉姜煎服桔梗汤天冬赤苓桑皮桔梗紫苏麻黄贝母人参甘草上锉加生姜水煎服一方加杏仁无贝母麦味地黄汤熟地山萸肉山药泽泻茯苓丹皮麦冬五味子上锉水煎服五淋散赤芍山栀子赤茯苓当归子芩甘草上水煎服阿胶汤阿胶熟地艾叶芎当归杜仲白术上咀每服四钱水盏半枣三枚擘破同煎至八分去滓食前温服黄汤糯米黄川芎上细锉水二大盏煎至一盏温服银苎酒苎麻根纹银清酒上以水二大盏煎至一盏去渣分温二服十圣散人参黄白术熟地黄砂仁甘草当归川芎白芍川续断上锉水煎服独参汤用好人参上水煎徐徐服益母丸益母草上一味以石器碾为细末炼蜜丸弹子大每用一丸童便好酒各半研化服之六味地黄丸熟地山药茯苓山萸肉丹皮泽泻炼蜜为丸如梧桐子大每服三钱桂附地黄丸即六味地黄丸加肉桂附子黄连煎黄连上一味煎汤调空房中鼠穴内土服甘麦大枣汤甘草小麦大枣上以水六升煮取三升温分三服亦补脾气香棱丸木香丁香枳壳三棱莪术茴香青皮川楝子肉上为末醋煮面煳丸如桐子大朱砂为衣每服三十丸姜盐汤送下或温酒下无时卷四生育门临产属性妊娠临产要安详腹内虽疼切莫慌舒身仰卧容胎转静待生时不用忙注妊娠月足临产腹内如觉动转疼痛须要安详莫自慌乱舒体仰卧时时缓步使儿身转正静以待之至其生育之时自然顺生不用忙也卷四生育门产室属性产室寒温要适时严寒酷热总非宜夏要清凉冬要暖病者医人俱要知注产室之内四时俱要寒温适中若太热太寒均不相宜夏月必须清凉勿令炎热致产母中暑晕迷倘有其事不妨少与凉水以解之冬月必须温暖勿令寒冷以致血凝难产当多备火炉使产母腰背下体就火烘之此临产之家及医人皆当知之者也卷四生育门择收生婆属性临产稳婆须预择老成历练又精明无故莫教使手法宽心宁耐待时生注临产之家必用收生婆须预先择老成历练明白经事之人无故切勿令其先使手法如试水探浆等事但嘱令宽心宁耐以待生时可也卷四生育门惊生属性人语喧哗产母惊心虚气怯号惊生急须止静休嘈杂产母心安胎自宁注产房之内不可多人人多则语声暄哗产母之心必惊惊则心气虚怯至产时多致困乏号曰惊生有如此者须急急摒出只留服役一二人使寂静而无嘈杂之声则母心始安安则其胎亦宁静矣卷四生育门试胎弄胎属性月数未足腹中痛痛定如常名试胎临月腹痛腰不痛或作或止名弄胎二者均非正产候但须宁静莫疑猜注妊娠八九个月时或腹中痛痛定仍然如常者此名试胎宜养血以安其胎若月数已足腹痛或作或止腰不痛者此名弄胎不宜轻动二者均非正产之时切勿躁扰疑惑惟宜宁静以待其时卷四生育门坐草属性坐草须知要及时儿身未顺且迟迟若教产母用力早逼胎不正悔难追注凡产妇坐草最要及时不可太早若儿身未顺宁可迟迟宽心以待倘坐草太早非正产之时妄使产母用力往往逼胎不正遂至横倒者有之虽悔无及矣卷四生育门临盆属性儿身转顺顶当门胞浆已破腹腰疼中指跳动谷道挺临盆用力送儿生注凡儿之生自有其时时至则儿身转顺头顶正当产门胞浆大来腰重腹痛谷道挺迸产母中指中节或本节跳动此方为正产之时方可临盆用力送儿自顺生矣卷四生育门交骨不开属性交骨不开须细审或因不足或初胎总宜开骨通阴气佛手龟版妇发灰若因不足加参妙一服能令骨立开注产妇交骨不开有因气血不足者有因初次胎产者二者均宜用开骨散通其阴气其方即佛手散加败龟版与生过子女妇人头发也气血不足者加人参服之可使其骨立开卷四生育门盘肠生属性盘肠未产肠先出已产婴儿肠不收顶贴萆麻服升补肠干润以奶酥油注妊娠妇人有盘肠生者临产之时其肠先拖出及儿已产下其肠有仍不收者须以蓖麻仁捣烂贴于顶心内服升补之剂如补中益气汤或八珍十全大补等汤加升麻以升补之其肠自收矣补中益气汤十全大补汤卷四生育门难产属性难产之由不一端胎前安逸过贪眠惊恐气怯用力早胞破血壅血浆干注妊娠难产之由非只一端或胎前喜安逸不耐劳碌或过贪眠睡皆令气滞难产或临产惊恐气怯或用力太早则产母困乏难产或胞伤血出血壅产路或胞浆破早浆血干枯皆足以致难产临证之工不可不审也卷五产后门胞衣不下证治属性胞衣不下因初产用力劳乏风冷凝下血过多产路涩血入胞衣腹胀疼急服夺命没竭散勿使冲心喘满生谕令稳婆随胎取休惊产母莫教闻注产妇胞衣下不者或因初产用力困乏风冷相干致血瘀凝或因下血过多血枯产路干涩或血入胞衣胀满疼痛皆能使胞衣不下均当急用夺命散即没药血竭二味为散也免致上攻心胸胀满喘急为害不小且宜谕令稳婆随胎取下莫使产母闻之恐被惊则愈难下也卷五产后门产门不闭证治属性产门不闭由不足初产因伤必肿疼不足十全大补治甘草汤洗肿伤平注凡产后玉门不闭者多由气血不足所致亦有因初产伤重者必肿而疼也气血不足者用十全大补汤治之因伤肿痛者浓煎甘草汤洗之其肿伤自平十全大补汤卷五产后门血晕证治属性清魂散产后血晕恶露少面唇色赤是停瘀恶露去多唇面白乃属血脱不须疑虚用清魂荆芥穗人参芎草泽兰随腹疼停瘀佛手散醋漆熏法总相宜注产后血晕有因恶露去少内有停瘀上攻迷晕者面唇必赤色有因去血过多血脱而晕者面唇必色白血弱者宜用清魂散即荆芥穗人参川芎甘草泽兰叶也若停瘀腹痛者用佛手散二者俱宜频烧干漆及用火烧铁钉淬醋不时熏之佛手散卷五产后门恶露不下证治属性恶露不下是何因风冷气滞血瘀凝若还不下因无血面色黄白不胀疼风冷血凝失笑散去多圣愈补而行注产后恶露不下有因风冷相干气滞血凝而不行者必腹中胀痛有因产时去血太多无血不行者面色必黄白腹必不疼以此辨之血凝者用失笑散逐而行之无血者用圣愈汤补而行之失笑散圣愈汤卷五产后门恶露不绝证治属性恶露不绝伤任冲不固时时淋漓行或因虚损血不摄或因瘀血腹中停审色污淡臭腥秽虚补实攻要辨明虚用十全加胶续瘀宜佛手补而行注产后恶露乃裹儿污血产时当随胎而下若日久不断时时淋漓者或因冲任虚损血不收摄或因瘀行不尽停留腹内随化随行者当审其血之色或污浊不明或浅淡不鲜或臭或腥或秽辨其为实为虚而攻补之虚宜十全大补汤加阿胶续断以补而固之瘀宜佛手散以补而行之十全大补汤佛手散卷五产后门头疼证治属性产后头疼面黄白无表无里血虚疼恶露不行兼腹痛必因瘀血上攻冲逐瘀芎归汤最效虚用八珍加蔓荆注产后头痛若面色黄白无寒热身痛之表证又无便秘之里证则是因产后去血过多血虚头痛也若恶露不行兼腹痛者乃属瘀血上攻之痛也去瘀以芎归汤补虚以八珍汤加蔓荆子八珍汤卷五产后门心胃痛证治属性大岩蜜汤心痛厥逆爪青白寒凝大岩蜜温行四物去芎加独活姜桂茱萸草远辛因食恶食多呕吐曲麦香砂入二陈大便燥结小便赤兼热饮冷玉烛攻注产后心胃痛若四肢厥逆爪甲青白乃风冷寒凝气血滞涩宜用大岩蜜汤温以行之即生地当归赤芍独活干姜桂心吴茱萸甘草远志细辛也若因饮食停滞中脘作痛心恶食呕吐宜二陈汤加神曲麦芽木香砂仁若大便结硬小便赤涩渴欲饮冷者乃内有实热也宜玉烛散攻之玉烛散卷五产后门腹痛证治属性香桂散去血过多血虚痛去少壅瘀有余疼伤食恶食多胀闷寒入胞中见冷形血虚当归建中治瘀壅失笑有奇功伤食异功加楂曲胞寒香桂桂归芎注产后腹痛若因去血过多而痛者为血虚痛若因恶露去少及瘀血滞壅而痛者为有余疼若因伤食而痛者必恶食胀闷若因风寒乘虚入于胞中作痛者必见冷痛形状血虚宜当归建中汤血瘀宜失笑散伤食宜异功散加山楂神曲胞寒宜香桂散即佛手散加桂心也当归建中汤失笑散异功散卷五产后门少腹痛证治属性延胡索散少腹痛微名儿枕硬痛尿利血瘀疼尿涩淋痛蓄水证红肿须防疝癃儿枕瘀血延胡散归芍蒲桂琥珀红蓄水须用五苓散疝吴萸温散行注产后少腹痛其痛若微乃产时血块未净名儿枕痛若少腹坚硬红小便利者为瘀血痛少腹硬而小便不利淋涩胀痛者乃蓄水作痛若坚硬肿而痛者须防成疝癃之证因儿枕瘀血者宜延胡索散即当归赤芍蒲黄肉桂琥珀红花也因水蓄者宜五苓散若将成疝癃者当以吴茱萸汤温散之五苓散吴茱萸汤卷五产后门胁痛证治属性胁痛瘀滞犯肝经左血右气要分明血用延胡散可治气宜四君加柴青去血过多属虚痛八珍加桂补其荣注产后胁痛因气血瘀滞干犯肝经在左多属血在右多属气血宜延胡索散气宜四君子汤加柴胡青皮若因去血过多而痛者为虚痛宜八珍汤加肉桂以补其荣血自愈四君子汤八珍汤卷五产后门腰痛证治属性腰疼下注两股痛风冷停瘀滞在经佛手散加独活桂续断牛膝桑寄生血多三阴伤气血地黄桂附续杜寻注产后腰疼下注两股皆痛者乃产时风冷乘之瘀血滞于肝经宜用佛手散加独活肉桂续断牛膝防风桑寄生以温散而行之若因去血过多三阴经气血亏损者则当用六味地黄汤加肉佳附子续断杜仲以温补之佛手散六味地黄汤卷五产后门遍身疼痛证治属性趁痛散产后身疼荣不足若因客感表先形趁痛散用归术牛膝甘独薤桂心血瘀面唇多紫胀四物秦艽桃没红注产后遍身疼痛多因去血过多荣血不足或因风寒外客必有表证二者俱宜用趁痛散即当归黄白术牛膝甘草独活薤白桂心也若面唇紫色身胀痛者必是停瘀所致宜用四物汤加秦艽桃仁没药红花以行之四物汤卷五产后门腹中块痛证治属性产后积血块冲疼多因新产冷风乘急服延胡散可逐日久不散血瘕成更有寒疝亦作痛吴萸温散不须攻注产后腹中有块坚硬攻痛多因新产之后风冷乘虚而入以致瘀血凝结宜服延胡索散以逐之若迟久不散必结成血瘕矣又有寒疝之证亦在少腹中攻筑而痛此属寒气滞涩宜用吴茱萸汤温散其寒自愈不必攻也吴茱萸汤卷五产后门筋挛证治属性产后筋挛鸡爪风血亏液损复乘风无汗养荣兼散邪四物柴瓜桂钩藤有汗八珍加桂枝黄阿胶大补荣注产后筋脉拘挛疼痛不能舒展俗名鸡爪风皆由产后血液亏损不能荣筋又被风乘故令拘挛疼痛也无汗者宜于养荣之中兼祛外邪用四物汤加柴胡木瓜桂枝钩藤若有汗者宜八珍汤加桂枝黄阿胶以大补其荣血可也四物汤八珍汤卷五产后门伤食呕吐证治属性产后伤食心下闷恶食嘈杂吞吐酸六君楂曲香砂共呕逆痰涎二陈煎注产后过食肉面伤于饮食者必心胸饱闷恶闻食气懊嘈杂吞酸吐酸宜用六君汤加山楂神曲香附缩砂以补而消之若更呕逆痰涎必是兼痰兼饮宜二陈汤加减调治六君子汤二陈汤卷五产后门呃逆证治属性丁香豆蔻散茹橘饮产后呃逆胃虚寒丁香白蔻伏龙肝桃仁吴萸汤冲服不应急将参附添热渴面红小便赤竹茹干柿橘红煎注产后呃逆皆因气血两伤脾胃虚寒中焦之气厥而不顺所致宜服丁香豆蔻散即丁香白豆蔻伏龙肝为未也用桃仁吴茱萸煎汤冲服如不效当以参附汤峻补之若发热面红小便赤色属热实宜用竹茹干柿橘红煎服之名茹橘饮卷五产后门气喘证治属性二味参苏饮产后气喘为危候血脱气散参附煎败血上攻面紫黑二味参苏夺命痊注产后气喘极危证也因下血过多荣血暴竭卫气无倚孤阳上越宜骤补其气用参附煎汤不时饮之若因恶露不行败血上攻于肺而喘者必面色紫黑宜夺命散下瘀瘀去喘自定虚者参苏饮即人参一两为末苏木二两煎汤冲服也卷五产后门浮肿证治属性枳术汤小调中汤产后肿分气水血轻浮胀满气之形水肿喘嗽小便涩皮如熟李血之情气肿枳术汤最效水肿茯苓导水灵血肿调中归芍木茯陈煎冲小调经归芍珀麝辛桂没理气调荣瘀血行注产后浮肿由于败血乘虚流入经络血化为水故令浮肿然有气肿水肿之别不可不辨也若轻虚浮肿心胸胀满者原素有水所作名曰气分也宜用枳术汤即枳实白术煎汤服之若喘嗽小便不利者则为水肿宜茯苓导水汤利之若皮如熟李或遍身青肿者则为血分宜小调中汤治之其方即当归白芍药白术茯苓陈皮煎汤冲小调经散服之即当归赤芍琥珀麝香细辛肉桂心没药也茯苓导水汤卷五产后门发热总括属性加味四物汤加味异功散生化汤产后发热不一端内伤饮食外风寒瘀血血虚与劳力三朝蒸乳亦当然阴虚血脱阳外散攻补温凉细细参注产后发热之故非止一端如食饮太过胸满呕吐恶食者则为伤食发热若早起劳动感受风寒则为外感发热若恶露不去瘀血停留则为瘀血发热若去血过多阴血不足则为血虚发热亦有因产时伤力劳乏发热者三日蒸乳发热者当详其有余不足或攻或补或用凉药正治或用温热反治要在临证细细参考也卷五产后门发热证治属性产后发热多血伤大法四物加炮姜头疼恶寒外感热四物柴胡葱白良呕吐胀闷伤食气异功查曲浓朴姜脾不化食六君子瘀血腹痛生化汤当归川芎丹参共桃仁红花炮干姜注产后发热多因阴血暴伤阳无所附大法宜四物汤加炮姜从阴引阳为正治若头疼恶寒而发热者属外感不当作伤寒治惟宜用四物加柴胡葱白服之若呕吐胀闷属伤食若倦怠气乏者属伤气宜用异功散加山楂神曲浓朴生姜治之若因脾虚不能化食而停食发热者宜六君子汤若因瘀血发热者必兼腹痛宜用生化汤即当归川芎丹参桃仁红花姜炭也六君子汤异功散四物汤劳力发热用十全气血两虚八珍痊血脱躁热补血效虚阳外越参附煎注产后发热因产时用力劳乏者宜十全大补汤气血两虚者八珍汤去血过多血脱烦躁干渴面赤而热者宜当归补血汤若阴血暴脱孤阳无附而外越发热者急进参附汤迟则必大汗大喘是阳欲亡虽药必无救矣十全大补汤八珍汤当归补血汤卷五产后门寒热总括属性寒热往来递更换乍寒乍热时热寒寒热似疟按时发壮热憎寒热畏寒注产后寒热名既不同其证亦异当先明辨之如曰寒热往来者谓寒去热来热去寒来递相更换也曰乍寒乍热者谓有时寒有时热寒热无定时也曰寒热似疟者谓或先寒后热或先热后寒一定不移至其时而始作也曰壮热憎寒者谓其身既壮热而复时时畏寒也往来寒热阴阳格时热时寒荣卫乖寒热似疟瘀兼食壮热憎寒带表推注产后血气虚损阴阳不和则寒热往来阴阳相乘荣卫不调则时寒时热败血不散饮食停滞则寒热似疟汗出遇风则壮热憎寒有诸内自形诸外辨之既明然后治无不愈矣卷五产后门寒热证治属性往来寒热阴阳格柴胡四物各半汤荣卫不和乍寒热归芍芎参甘草姜寒热似疟瘀兼食生化柴胡楂曲良憎寒壮热更生散归地芎参荆穗姜注产后阴阳不和往来寒热者宜柴胡四物汤若荣卫不调乍寒乍热者用增损四物汤其方即当归白芍川芎人参甘草干姜也若停瘀兼食寒热似疟者用生化汤加柴胡山楂神曲若感受风寒憎寒壮热者宜更生散即当归熟地川芎人参荆芥穗干姜也柴胡四物汤卷五产后门自汗头汗总括属性产后阴虚阳气盛微微自汗却无妨头汗阴虚阳上越周身大汗是亡阳注产后血去过多则阴虚阴虚则阳盛若微微自汗是荣卫调和故虽汗无妨若周身无汗独头汗出者乃阴虚阳气上越之象也若头身俱大汗不止则恐有亡阳之虑矣卷五产后门自汗头汗证治属性当归六黄汤黄汤虚热上蒸头汗出治用当归六黄汤黄芩连炒黑用归生熟二地黄自汗黄汤牡蛎术苓甘麦地防大汗不止阳外脱大剂参附可回阳注产后亡血阴虚阳热上蒸头上汗出至颈而还者宜当归六黄汤即黄连黄芩黄柏当归黄生地熟地也内芩连柏三味俱炒黑用若自汗太甚宜黄汤即牡蛎粉黄白术茯苓甘草麦冬熟地防风也若阴血大脱孤阳外越大汗不止非大剂参附不能回阳也卷五产后门中风证治属性产后中风惟大补火气风痰末治之十全大补为主剂临证详参佐使宜注产后气血大虚虽患中风惟宜大补即有火热风痰气闭亦当末治总以十全大补汤主之临证详参其火气风痰而佐使之十全大补汤卷五产后门痉病证治属性加味八珍汤新产血虚多汗出易中风邪痉病成口噤项强身反折八珍附桂防风摇头气促汗不止两手撮空莫望生注产后血气不足脏腑皆虚多汗出腠理不密风邪乘虚袭入遂成痉证手三阳之筋结于颔颊风入颔颊则口噤阴阳经络周环于身风中经络则头项肩背强直如角弓反张之状产后患此皆属虚象惟宜用八珍汤加黄附子肉桂大补其阴阳少佐防风以治之若见头摇喘促汗出不止两手撮空者则为真气去邪气独留必死之候故曰莫望生也八珍汤卷五产后门螈抽搐证治属性加味八珍汤阴血去多阳气炽筋无所养致抽搐发热恶寒烦又渴八珍丹地钩藤钩抽搐无力戴眼折大汗不止命将休注产后血去大多阳气炽盛筋无所养必致螈抽搐发热恶寒心烦口渴不宜作风治惟当气血兼补用八珍汤加丹皮生地钩藤钩治之若无力抽搐戴眼反折大汗不止者则为不治之证故曰命将休也八珍汤卷五产后门不语证治属性加味八珍汤星连二陈汤七珍散产后不语分虚实痰热乘心败血冲气血两虚神郁冒实少虚多要辨明虚用八珍藤菖志痰热星连入二陈败血冲心七珍散芎地辛防朱蒲参注产后不语须分虚实治之有痰热乘心者有败血冲心者有气血两虚而郁冒神昏者大抵产后属虚者多而实者少也虚宜八珍汤加钩藤菖蒲远志痰热宜二陈汤加胆星黄连败血冲心宜七珍散即川芎生地细辛防风朱砂菖蒲人参也八珍汤二陈汤卷五产后门惊悸恍惚证治属性茯神散加味归脾汤产后血虚心气弱惊悸恍惚不安宁养心须用茯神散参地芍桂茯神琥珀龙齿归牛膝忧思归脾砂齿灵注产后血虚心气不守神志怯弱故令惊悸恍惚不宁也宜用茯神散其方乃人参黄熟地白芍桂心茯神琥珀龙齿当归牛膝也若因忧愁思虑伤心脾者宜归脾汤加朱砂龙齿治之归脾汤卷五产后门妄言见鬼发狂证治属性妙香散产后谵狂见鬼神败血冲心小调经心虚闷乱妙香散二茯参远志辰甘桂木麝山药末归地煎调效如神注产后败血冲心狂乱见鬼谵言妄语者宜服小调经散若因心血虚神不守舍而闷乱者则用妙香散即茯苓茯神人参黄远志辰砂甘草桔梗木香麝香山药为散以当归熟地煎汤调服即愈其效如神卷五产后门虚烦证治属性人参当归汤产后血虚烦短气人参当归汤最良参麦归芍熟地桂瘀血冲心失笑方去血过多烦躁甚须用当归补血汤注产后血虚心烦短气者宜人参当归汤即人参麦冬当归白芍熟地肉桂也若因败血冲心者宜服失笑散若去血过多烦而躁者乃亡血证也宜当归补血汤失笑散当归补血汤卷五产后门发渴证治属性参麦饮加味四物汤竹叶归汤气虚津短参麦饮血虚四物粉麦煎渴甚竹叶归效参术归竹叶甘注产后气虚津液不足而渴者宜参麦饮即人参麦冬五味子也血虚而渴者宜四物汤加花粉麦冬若渴甚不解者用竹叶归汤其方乃人参白术当归黄竹叶甘草煎服也四物汤卷五产后门咳嗽证治属性旋覆花汤麦味地黄汤六味地黄汤加味佛手散产后咳嗽感风寒旋复花汤荆穗前麻杏半苓赤芍药五味甘草枣姜煎虚火上炎冲肺嗽麦味六黄滋化源瘀血入肺佛手散加入桃红杏贝延注产后咳嗽若因起动太早感冒风寒者用旋复花汤即荆芥穗前胡麻黄杏仁半夏茯苓赤芍药五味子甘草旋复枣姜也若因阴虚火炎上烁肺金而嗽者宜六味地黄加麦冬五味子名麦味地黄汤滋其化源若因瘀血上冲入肺而嗽者宜佛手散加桃仁红花杏仁川贝母延胡索以破其瘀其嗽自愈六味地黄汤佛手散卷五产后门衄血证治属性人参泽兰叶汤产后口鼻黑而衄胃绝肺败药难医参兰丹膝生熟地童便多冲冀万一注产后恶露不下虚火载血上行溢出鼻窍不循经脉变黑色见于口鼻为热极反兼水化故曰胃绝肺败药难医也或用人参泽兰叶汤即人参泽兰叶丹皮牛膝生地熟地煎汤多冲童便饮之间有得生者然亦希冀于万一者耳卷五产后门痢证总括属性产后痢名产子痢饮食生冷暑寒干里急后重有余病日久滑脱不足看赤黄稠粘多是热清彻鸭溏定属寒寒热温清调补涩虚实新久要详参注产后痢者名产子痢多因饮食不调贪食生冷或起居不慎冲寒受暑所致若腹中痛里急后重者属有余之证若日久虚寒滑脱者属不足之证痢色黄赤稠粘多属于热清稀澄彻如鸭粪者则属于寒治之之法热者清之寒者温之冷热不和者调之虚者补之实者泻之虚实新久之间宜细心详参也卷五产后门痢疾证治属性槐连四物汤芍药汤真人养脏汤热痢槐连四物效冷热有余芍药汤芍药芩连归木草枳桂坠槟痛大黄虚寒滑脱参术桂芍药呵蔻广木香甘草粟壳名养脏日久十全大补良注热者清之故热痢宜槐连四物汤即四物汤加槐花黄连以清热而坚肠也冷热不和者调之故宜芍药汤即白芍药黄芩黄连当归木香甘草肉桂槟榔坠者倍加槟榔痛加生大黄也若虚寒滑脱则宜温补而固涩之宜真人养脏汤即人参白术白芍药肉桂肉豆蔻诃子木香甘草罂粟壳同煎服也若日久不止气血大虚宜十全大补汤补之四物汤十全大补汤人参败毒散香连丸加味四物汤有表痢用败毒散羌独枳桔共柴前参苓芎草姜葱引暑湿成痢用香连血渗大肠成血痢四物胶榆余贼添注外感风寒成痢者宜人参败毒散即羌活独活枳壳桔梗柴胡前胡人参茯苓川芎甘草姜葱引也若因暑湿致痢宜香连丸即黄连木香为丸也若败血渗入大肠成血痢者宜四物加阿胶地榆血余乌鱼骨服之四物汤卷五产后门疟疾属性加味生化汤加味二陈汤藿香正气汤产后疟多因瘀血荣卫不和热又寒生化汤中加柴甲痰食二陈楂朴添外感不正正气散陈半苓术苏朴甘腹皮桔梗藿香枳引加姜枣一同煎注产后患疟多因瘀血停留荣卫不和故寒热往来也宜用生化汤加柴胡鳖甲服之若因痰饮食积者宜二陈汤加山楂浓朴若果外感风寒方可用藿香正气散治之其方即陈皮半夏茯苓白术苏叶浓朴甘草大腹皮桔梗藿香白芷也二陈汤卷五产后门蓐劳虚羸总括属性产后失调气血弱风寒外客内停瘀饮食过伤兼劳怒不足之中挟有余寒热往来脐腹痛懒食多眠头晕迷骨蒸盗汗痰嗽喘面黄肌瘦力难支蓐劳先须调脾胃后调荣卫补其虚注产后气血两虚起居不慎风寒外袭瘀血内停更或饮食浓味过伤忧劳忿怒乃不足之中挟有余之证致生寒热往来脐腹胀痛懒进饮食喜眠卧起则头晕昏迷骨蒸潮热盗汗自汗痰喘咳嗽面色萎黄肌肉削瘦气力难支名为蓐劳医治甚难凡欲疗斯疾者必当先调理其脾胃使饮食强健能胜药力然后调其荣卫补其虚损始能痊愈卷五产后门蓐劳虚羸证治属性三合散扶脾益胃六君子谷化精微气血强能食渐觉精神爽调卫和荣三合良八珍去术小柴共随证加减效非常病退虚羸补气血八珍十补养荣方注产后蓐劳治法当先扶脾益胃宜六君子汤加减用之使脾胃强壮能食能消则后天水谷之气化生精微气血自然壮盛精神自然渐爽然后调其卫气和其荣血宜三合散即八珍汤去白术加小柴胡汤乃人参柴胡黄芩半夏甘草也随证加减治之如寒热往来脐腹胀痛则去人参黄芩生地加延胡桃仁如懒食喜睡头眩则去柴胡加黄缩砂陈皮如骨蒸盗汗自汗则去川芎柴胡加鳖甲地骨皮牡蛎如痰喘咳嗽则去人参柴胡加麦冬川贝母百合如面黄肌瘦乏力则去柴胡川芎加黄倍用人参临证消息之服后如诸证已痊惟觉虚羸者则以八珍十全养荣等方培补之六君子汤八珍汤十全大补汤益气养荣汤卷五产后门血崩属性加味十全大补汤加味逍遥散产后亡血更血崩血脱气陷病非轻十全大补胶升续枣仁山萸姜炭寻若因暴怒伤肝气逍遥栀地白茅根瘀停少腹多胀痛佛手失笑效如神注产后阴血已亡更患崩证则是血脱气陷其病非轻当峻补之宜用十全大补汤加阿胶升麻续断枣仁山萸炮姜炭以升补其脱陷可也若因暴怒伤肝血妄行者宜逍遥散加黑栀生地白茅根以清之若因内有停瘀者必多小腹胀痛当用佛手散失笑散以补而逐之十全大补汤逍遥散佛手散失笑散卷五产后门大便秘结属性产后去血亡津液胃燥肠枯大便难饮食如常无所苦不须妄下损真元量其虚实通利导血旺津回听自然注产后去血过伤其津液多致胃燥肠枯故令大便秘结若饮食如常无胀满之苦者不宜轻下反伤元气惟宜量其虚实用诸导法待血旺津回大便自然顺利也卷五产后门小便淋闭属性加味四物汤产后淋闭腹胀痛热邪挟血渗胞中四物蒲瞿桃仁膝滑石甘草木香通注产后热邪挟瘀血流渗胞中多令小便淋闭宜四物汤加蒲黄瞿麦桃仁牛膝滑石甘草梢木香木通治之四物汤卷五产后门小便频数不禁淋沥属性黄当归散加味地黄汤产后小便数且白肾虚不固自遗尿因产伤胞多淋沥频数补中益气宜胞伤黄当归治参术芍草当归不禁六味加桂附益智螵蛸补骨脂注产后气虚下陷多令小便频数而色白肾虚不固小便自遗因产时稳婆不慎伤其胞脬多致小便淋沥气虚频数者宜补中益气汤升举之伤胞淋沥者宜黄当归散补之其方即黄当归人参白术白芍甘草也引用猪草胞同煮服肾虚遗尿不禁者宜六味地黄汤加肉桂附子名桂附地黄汤更加益智仁桑螵蛸补骨脂治之补中益气汤六味地黄汤卷五产后门大便出血属性加味芩连四物汤产后便血大肠热四物芩连酒炒黑地榆阿胶荆穗炒蜜炙升麻棕榈灰脾虚不摄归脾效气虚下陷补中宜注产后大便出血有因大肠经热者宜芩连四物汤黄芩黄连俱酒炒黑用更加地榆阿胶荆芥穗微炒蜜制升麻棕榈皮灰治之若因脾虚不能摄血者宜归脾汤中气下陷者补中益气汤芩连四物汤归脾汤补中益气汤卷五产后门败血成痈属性加味生化汤荣气不从逆肉理败血留内发痈疽只用生化加连翘银花甘草乳没宜切勿败毒施过剂致令溃腐必难医注产后气血两虚荣气不从逆于肉理或败血留内结成痈疽者只宜用生化汤加连翘金银花甘草节乳香没药治之切不可用寒凉败毒之药恐溃后腐烂必难医治卷五产后门产后虚实宜审属性震亨产后惟大补从正莫作不足看二说须合形症脉攻补虚实仔细参注朱震亨云产后气血两虚惟宜大补虽有他证以末治之张从政云产后慎不可作诸虚不足治之二说各有偏处当合形证脉三者细参方不致误卷五产后门产后门汇方属性开骨散当归龟版川芎妇人发水煎服夺命散没药血竭上研为细末才产下便用童便细酒各半杯煎一两沸调下二钱良久再服其恶血自下行便不冲上免生百疾清魂散泽兰叶人参川芎荆芥穗甘草上为末用温酒热汤各半杯调药一钱灌下下咽眼即开气定即醒大岩蜜汤当归熟地白芍干姜肉桂吴茱萸独活远志细辛甘草上水煎服香桂散当归肉桂川芎上为末酒调服延胡索散当归赤芍生蒲黄桂心琥珀红花延胡索上以好醋浸一宿焙干为末每服二钱酒调趁痛散当归官桂白术黄独活牛膝生姜甘草薤白桑寄生上咀每服五钱水煎服丁香豆蔻散公丁香白豆蔻仁伏龙肝上为末生姜汤点服茹橘饮竹茹橘红干柿参附汤人参附子上作一服姜枣水煎徐徐服去人参加黄名附汤二味参苏饮人参苏木上以苏木煎汤冲人参末服枳术汤枳实白术水姜煎服小调中汤茯苓当归白芍陈皮白术上作一剂煎汤服小调经散白芍当归没药琥珀桂心细辛麝香上为细末每服五分姜汁温酒各少许调服更生散当归生地川芎人参荆芥穗干姜水煎服当归六黄汤当归熟地黄生地黄柏黄芩黄连上水煎服黄汤黄牡蛎粉白术茯苓麦冬熟地防风甘草上加浮小麦一合煎服七珍散人参石菖蒲生地川芎细辛防风辰砂上为细末每服一钱薄荷煎汤调服茯神散茯神人参黄赤芍牛膝琥珀龙齿生地桂心当归上为末每服三钱水煎服妙香散甘草远志山药茯苓茯神黄人参桔梗辰砂麝香木香上为细末每服二钱当归熟地煎汤调下参麦饮人参麦冬上水煎服人参当归汤人参当归熟地麦冬白芍五味子桂枝上锉水煎服竹叶归汤人参白术当归黄竹叶甘草上锉水煎服旋复花汤旋复花赤芍药荆芥穗半夏曲前胡甘草茯苓五味子杏仁上咀每服四钱水一盏半生姜三片枣一枚煎至七分去滓食前温服有汗不宜用人参泽兰叶汤人参泽兰叶丹皮牛膝生地熟地藕节五枚煎冲童便服槐连四物汤当归川芎赤芍药生地槐花黄连罂粟壳上锉水煎服芍药汤芍药当归黄连槟榔木香甘草桂黄芩上每服半两水煎如不减加大黄此证又有因中气虚弱脾气郁结者治当审察真人养脏汤人参白术白芍药肉桂肉豆蔻诃子木香甘草罂粟壳上锉姜枣煎服人参败毒散羌活独活柴胡前胡枳壳桔梗人参茯苓川芎甘草上锉姜葱煎服香连丸黄连吴茱萸上先将二味用热水拌和人磁器内置热汤炖一日同炒至黄连紫黄色去茱用连为末每末四两入木香末一两淡醋米饮为丸梧桐子大每服二三十丸滚汤下久痢中气下陷者用补中益气汤下中气虚者用四君子下中气虚寒者加姜桂藿香正气散藿香桔梗大腹皮紫苏茯苓白术白芷半夏曲陈皮浓朴甘草上锉加姜枣水煎服三合散当归白芍茯苓熟地柴胡人参黄芩半夏甘草川芎上为粗末每服一两水一盅半煎服日三黄当归散人参白术黄当归白芍甘草上锉姜枣水煎服桂附地黄汤熟地同萸肉山药丹皮泽泻茯苓附子肉桂上锉水煎服回生丹锦纹大黄苏木大黑豆红花米醋将大黄末一斤入净锅下米醋三斤文火熬之以长木箸不住手搅之成膏再加醋三斤熬之又加醋三斤次第加毕然后下黑豆汁三碗再熬次下苏木汁次下红花汁熬成大黄膏取入瓦盆盛之大黄锅粑亦铲下入后药同磨人参当归川药香附延胡索苍术蒲黄茯苓桃仁川牛膝甘草地榆川羌活广橘红白芍木瓜青皮乳香没药益母草木香白术乌药良姜马鞭草秋葵子熟地三棱五灵脂山萸肉上三十味并前黑豆壳共晒为末入石臼内下大黄膏拌匀再下炼熟蜜一斤共捣千杵取起为丸每丸重二钱七八分静室阴干须二十余日不可日晒不可火烘干后只重二钱有零铄蜡护之即蜡丸也用时去蜡壳调服卷六乳证门乳汁不行证治属性加味四物汤产后血虚乳汁少四物花粉不留行木通猪蹄汤熬服葱白煎汤乳房淋注产后乳汁不行因去血过多血少不行者宜四物汤加花粉王不留行木通猪蹄熬汤煎药服外用葱白煎汤时时淋洗乳房以通其气涌泉散气脉壅塞乳胀痛涌泉散用白丁香王不留行天花粉漏芦僵蚕猪蹄汤注产后乳汁不行因瘀血停留气脉壅滞者其乳必胀痛宜用涌泉散即白丁香王不留行花粉漏芦僵蚕猪蹄汤煎服也卷六乳证门乳汁自涌证治属性免怀散麦芽煎产后乳汁暴涌出十全大补倍参食少乳多欲回乳免怀红花归芎膝无儿食乳乳欲断炒麦芽汤频服宜注产后乳汁暴涌不止者乃气血大虚宜十全大补汤倍用人参黄若食少乳多欲回其乳者宜免怀散即红花归尾赤芍牛膝也若无儿食乳欲断乳者用麦芽炒熟熬汤作茶饮之卷六乳证门乳证总括属性乳房忽然红肿痛往来寒热乳痈成乳被儿吹因结核坚硬不通吹乳名初起结核不肿痛年深内溃乳岩凶乳头生疮名妒乳细长垂痛乳悬称注妇人乳房忽然红肿坚硬疼痛憎寒壮热头痛者此欲成乳痈也若乳儿之时乳被儿口中气吹以致乳管不通结核者名曰吹乳更有乳内结核如围棋子不肿不痛但坚硬不散日久内溃者谓之乳岩其证甚凶若乳头生小细疮痛者为妒乳若瘀血上攻乳房忽然细小下垂长过于腹此名乳悬惟产后有之卷六乳证门乳痈证治属性消毒饮乳痈初起消毒饮青芷归柴浙贝蚕花粉银花甘草节寒热荆防羌独添脓成皂刺穿山甲溃后益气养荣煎注乳痈乃阳明厥阴二经风热壅盛初起宜服消毒饮即青皮白芷当归柴胡浙贝母僵蚕花粉金银花甘草节也若兼憎寒壮热者加荆芥防风羌活独活以解散之若服后不消其脓已成者宜加皂角刺穿山甲以穿发之若溃后气血虚者宜益气养荣汤培补之他如溃久脓清不敛又须急服大剂参桂附矣益气养荣汤卷六乳证门吹乳证治属性栝蒌散外敷法吹乳结核栝蒌散乳没归甘用酒熬更加皂刺名立效已成脓溃未成消外敷星夏蚕芷刺草乌为末蜜葱调注吹乳结核不散者当早消之久则成痈宜用栝蒌散即栝蒌实乳香没药当归甘草酒熬服也若服后不散者加皂角刺名立效散脓成者溃未成者消外用南星半夏僵蚕白芷皂角刺草乌为末用葱汁合蜜调敷卷六乳证门乳岩证治属性十六味流气饮青皮甘草散乳岩郁怒损肝脾流气饮归芍参芎防苏芷枳桔草槟榔乌朴桂通随外熨木香生地饼青皮甘草服无时溃后不愈须培补十全八珍或归脾注乳岩之证初起结核如围棋子大不痛不痒五七年或十余年从内溃破嵌空玲珑洞窍深陷有如山岩故名乳岩皆缘抑郁不舒或性急多怒伤损肝脾所致宜速服十六味流气饮其方即当归白芍人参黄川芎防风苏叶白芷枳壳桔梗甘草槟榔乌药浓朴官桂木通外以木香生地捣饼以热器熨之且不时以青皮甘草为末煎浓姜汤调服戒七情远荤味解开郁怒方始能愈若溃后久不愈惟宜培补其气血或十全大补汤八珍汤归脾汤选用之十全大补汤八珍汤归脾汤卷六乳证门妒乳乳悬证治属性鹿角散连翘散妒乳甘草鹿角散鸡子黄调炙敷之连翘散防升元芍蔹射硝黄甘杏宜瘀血上攻乳悬证芎归汤饮更熏鼻不应萆麻贴顶上乳收即去莫迟迟注乳头生疮谓之妒乳宜鹿角散敷之即鹿角甘草为末鸡子黄调铜器内炙敷之内服连翘散即防风升麻元参白芍白蔹射干芒硝大黄甘草杏仁也若产后瘀血上攻两乳细长下垂过腹者谓之乳悬宜浓煎芎归汤不时饮之以其余药熏鼻则瘀散乳即上升如不上者更以蓖麻仁捣贴顶心收即去之芎归饮卷六乳证门乳证门汇方属性消毒饮青皮白芷当归柴胡浙贝母僵蚕花粉金银花甘草节上锉水煎服栝蒌散栝蒌乳香没药当归甘草上为末酒煎服十六味流气饮当归白芍人参黄川芎防风苏叶白芷枳壳桔梗甘草槟榔乌药浓朴官桂木通上锉每服五钱水煎服青皮甘草散青皮甘草上为末煎浓姜汤调服鹿角散鹿角甘草上为末用鸡子黄调铜器内炙敷之连翘散防风元参白蔹芒硝大黄射干白芍升麻甘草杏仁上锉姜水煎服加味四物汤当归白芍熟地川芎花粉王不留行木通上猪蹄熬汤煎药服涌泉散白丁香王不留行花粉漏芦上猪蹄汤煎服免怀散红花赤芍归尾牛膝上锉水煎服麦芽煎麦芽上一味水煎作茶饮卷六前阴诸证门阴肿证治属性龙胆泻肝汤熏洗法腾熨法妇人两拗痛玉门肿胀坠而疼湿热龙胆泻肝治导赤车前泽泻芩当归栀子龙胆草气虚下陷补中升艾防大戟熬汤洗枳实陈皮炒热腾注妇人子户肿胀坠痛及两拗疼痛者谓之乃肝心二经火盛湿热下流所致宜服龙胆泻肝汤其方即导赤散再加车前子泽泻黄芩当归黑栀子龙胆草也若因中气素虚下陷重坠者用补中益气汤以升举之外用蕲艾防风大戟熬汤熏洗更以枳实陈皮二叶为末炒热腾之其肿自消而痛自定也卷六前阴诸证门阴痛证治属性加味逍遥散乳香四物敷法阴中痛名小户嫁痛极手足不能舒内服加味逍遥散四物乳香捣饼敷注妇人阴中作痛名小户嫁痛痛极往往手足不能伸舒由郁热伤损肝脾湿热下注所致宜内服逍遥散加丹皮栀子外以四物汤料合乳香捣饼纳阴中其痛即定逍遥散四物汤卷六前阴诸证门阴痒证治属性桃仁雄黄膏湿热生虫阴户痒内服逍遥龙胆方桃仁膏合雄黄末鸡肝切片纳中央注妇人阴痒多因湿热生虫甚则肢体倦怠小便淋漓宜服逍遥散龙胆泻肝汤外以桃仁研膏合雄黄末鸡肝切片醮药纳户中其虫一闻肝腥皆钻肝内吮食将肝提出其病即愈逍遥散龙胆泻肝汤卷六前阴诸证门阴挺证治属性蛇床洗法藜芦敷法阴挺下脱即疝突物如蛇或如菌湿热肿痛溺赤数气虚重坠便长青气虚补中青栀入湿热龙胆泻肝寻外熬蛇床乌梅洗猪油藜芦敷自升注妇人阴挺或因胞络伤损或因分娩用力太过或因气虚下陷湿热下注阴中突出一物如蛇或如菌如鸡冠者即古之疝类也属热者必肿痛小便赤数宜龙胆泻肝汤属虚者必重坠小便清长宜补中益气汤加青皮栀子外用蛇床子乌梅熬水熏洗之更以猪油调藜芦末敷之无不愈者逍遥散龙胆泻肝汤卷六前阴诸证门阴疮证治属性加味四物汤蚀成疮浓水淋时疼时痒若虫行少腹胀闷溺赤涩食少体倦晡热蒸四物柴栀丹胆草溃腐逍遥坠补中注妇人阴疮名曰由七情郁火伤损肝脾气血凝滞湿热下注久而虫生虫蚀成疮脓水淋漓时疼时痒有若虫行少腹胀闷尿赤频数食少体倦内热晡热经候不调赤白带下种种证见宜分治之肿痛者用四物汤加柴胡栀子龙胆草若溃烂出水而痛者用加味逍遥散若重坠者用补中益气汤加味逍遥散四物汤补中益气汤卷六前阴诸证门阴痔证治属性乌头熏法阴中突肉名阴痔或名茄子疾俗称黄水易治白难治乌头存性醋熬熏内服逍遥与龙胆补中归脾酌量行注妇人阴中有肉突出者名曰阴痔俗称茄子疾也流黄水者易治流白水者难治用乌头烧存性酽醋熬熏内服逍遥散补中益气汤归脾汤量其虚实酌而行之逍遥散归脾汤补中益气汤卷六前阴诸证门阴冷证治属性温中坐药阴冷风寒客子脏桂附地黄丸最宜远志干姜蛇床子吴萸为末裹纳之注妇人阴冷皆由风寒乘虚客于子脏久之血凝气滞多变他证且艰于受孕宜多服桂附地黄丸外以远志干姜蛇床子吴茱萸研细绵裹纳阴中日二易桂附地黄丸卷六前阴诸证门阴吹证治属性膏发煎胃气下泄阴吹喧金匮方用膏发煎猪膏乱发同煎服导从溺去法通元气虚下陷大补治升提下陷升柴添注妇人阴吹者阴中时时气出有声如谷道转矢气状金匮谓由谷气实胃气下泄用膏发煎即猪膏煎乱发服也导病从小便而出其法甚奥若气血大虚中气下陷者宜十全大补汤加升麻柴胡以升提之十全大补汤卷六前阴诸证门交接出血证治属性加味归脾汤桂心釜墨散交接出血伤心脾伏龙肝末入归脾千金桂心釜底墨酒服方寸匕相宜注妇人每交接辄出血者由伤损心脾二经也宜用归脾汤加伏龙肝煎服或用千金方中桂心釜底墨二味为末酒冲服方寸匕自愈卷六前阴诸证门前阴诸证门汇方属性龙胆泻肝汤生地木通车前子泽泻黄芩当归黑栀仁龙胆草生甘草上灯草一团水煎服洗方防风蕲艾大戟上熬汤熏洗腾方枳实广皮上为末炒热腾之敷方四物汤乳香上捣饼纳户中其痛即定桃仁雄黄膏桃仁雄黄上二味研匀用鸡肫肝切片蘸药纳户中其虫即钻入肝而痒自止阴挺洗法蛇床子乌梅上二味熬汤乘热熏洗敷方藜芦上用猪脂油调敷自收阴痔熏法乌头上用酽醋熬熏自消温中坐药方远志干姜吴茱萸蛇床子上为末绵裹纳户内一日二次换膏发煎妇人乱发上用猪膏熬化服这小便利则愈桂心釜墨散桂心釜底墨上二味为末酒服方寸匕卷六杂证门热入血室属性热入血室经适断邪热乘虚血室潜寒热有时如疟状小柴胡加归地丹注金匮云妇人中风七八日续来寒热发作有时经水适断此为热入血室其血必结故使如疟状发作有时小柴胡汤主之此言邪热未尽值经来乘虚入于血室之间而潜藏之故令血结而寒热有时如疟状也血室肝主之肝与胆为表里胆因肝受邪而病寒热故用小柴胡汤主之也加当归生地丹皮者所以清血分之热也小柴胡汤热入血室经适来昼日明了夜谵妄无犯胃气上二焦热随血去自无恙刺期门法清热行血汤热入血室成结胸下血谵语头汗出二者皆当刺期门随其实取泄而去清热行血桃红丹灵脂地草穿山赤注金匮云妇人伤寒发热经水适来昼日明了夜则谵语如见鬼状此为热入血室治之无犯胃气及上二焦必自愈也此言热虽入于血室然经行不断则热不留结勿谓谵妄遂以硝黄犯其胃气刺伤荣血小柴和解犯上二焦但俟其热随血去病必自愈伤寒论曰血自下下者愈此之谓也卷六杂证门血分水分总括属性经水先闭后病肿任冲寒湿血壅经先发水肿后经闭水溢皮肤泛滥行血分难医水易治二者详参要辨明注妇人经水先闭后病肿者乃寒湿伤于冲任血壅经隧也名曰血分若先病肿而后经闭者乃土不制水水邪泛滥溢于皮肤也名曰水分血分难治水分易治二者须当详辨卷六杂证门血分证治属性加味小调经散血分血壅不能行四肢浮肿病非轻但使经通肿自散红丹膝入小调经注血分肿乃血壅不行流于四肢故令浮肿此不必治肿但调其经经通其肿自消宜小调经散加红花丹皮牛膝治之小调经散卷六杂证门水分证治属性先肿后闭名水分停饮膀胱气不行水消肿退经自至茯苓导水效通神注水分肿乃水饮内停膀胱之气化不行水溢皮肤故令浮肿经闭也此但宜治水水消肿退其经自通用茯苓导水丸治之茯苓导水汤卷六杂证门梦与鬼交证治属性加味归脾汤独笑独悲畏见人神虚夜梦鬼邪侵归脾汤调辰砂珀定志清心魂魄宁注妇人七情内伤亏损心脾神无所护鬼邪干正魂魄不宁故夜梦鬼交独笑独悲如有对忤是其候也宜用归脾汤调辰砂琥珀末服之则志定心清魂魄安而无邪梦矣归脾汤卷六杂证门梅核气证治属性半夏浓朴汤妇人咽中如炙脔或如梅核结咽间半夏浓朴汤最效半朴苏苓姜引煎注千金方云咽中贴贴如有炙肉吐之不出吞之不下即所谓咽中如有炙脔也俗名梅核气盖因内伤七情外伤寒冷所致宜用金匮半夏浓朴汤主之即半夏浓朴苏叶茯苓生姜煎也卷六杂证门血风疮证治属性加味逍遥散遍身如丹毒痒痛无时搔作疮血风风湿兼血燥加味逍遥连地方愈后白屑肌肤强血虚不润养荣汤注妇人血风证遍身起如丹毒状或痒或痛搔之则成疮由风湿血燥所致宜用加味逍遥散加黄连生地如疮结痂而愈复起白屑肌肤强硬者乃血少不润也宜服益气养荣汤加味逍遥散益气养荣汤卷六杂证门疮证治属性桂附地黄丸忧思郁怒肝脾损湿热生疮长两外属三阳为易治内属三阴治每难初起红肿败毒散浓水淋漓补中煎晡热阴虚宜六味食少畏寒桂附丸注妇人忧思郁怒伤损肝脾或饮食不调损其胃气则湿热下注更被寒湿外邪所客则必两生疮外足三阳经尚属易治若生于内属足三阴经每多难愈初起红肿宜人参败毒散溃后脓水淋漓宜补中益气汤若更晡热是为阴亏宜兼服六味地黄丸若食少体倦畏寒则为真阳不足宜服桂附地黄丸即六味地黄丸加肉桂附子也人参败毒散补中益气汤六味地黄丸卷六杂证门足跟痛证治属性督脉发源肾经过三阴虚热足跟疼六味地黄滋真水肿溃流脓用八珍注足跟乃督脉发源之地足少阴肾经从此所过若三阴虚热则足跟疼痛宜用大剂六味地黄丸料煎服以峻补其五水若痛久不愈肿溃流脓者宜服八珍汤以大补其气血卷六杂证门杂证门汇方属性半夏浓朴汤半夏浓朴苏叶茯苓上生姜煎服清热行血汤桃仁红花丹皮五灵脂生地甘草穿山甲赤芍上水煎服八珍汤中医