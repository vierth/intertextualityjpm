明医指掌明皇甫中序昔祖龙氏焚弃诗书首存医籍而史迁又为卢扁立传汉魏唐宋医之一途綦重矣我国家取医学群书与六经诸史并镌内府尊之信之先民是征后贤式从体圣祖远意若谓生生之原寄于掌故郡县并设医师符同胶序秩视广文俾其徒日繁以跻斯世于寿域此帝王之仁覆天下也薄海内外雅不乏人而千里之间博综淹贯者仅得一二何能济八方之老幼即曰医籍在也卷帙浩淼贫者弗遑市意理渊微愚者未及察庸夫竖贾手录成方漫夸里肆以为吾医矣而医之义何居往者云洲皇甫翁以三世良医具普利心发大愿力着为明医指掌若歌若赋若笺而系以诊脉赘以形方展卷便于吟呻辨证按其标本指掌云者即吾夫子示斯之说所谓道在目前凝眸即是转盼则非难言之矣虽然隐而显至理赅焉善哉行甫邵君之订补是书也酌异同之辞明详略之故人生五行运为六气六气还归六脉阴阳刚柔高下燥湿行甫悉定于手腕之际而无念不灵无境不彻即此盈尺之书凡人道之生机天道之化机毕在是矣大人识想赤子知能内难外攻病情药性丝丝绾合种种圆通纤指欲飞金针得度行甫年未逾壮胡遂爽然于撰述尝闻其尊人念山翁少承家学负志青云数奇不售而隐于医筑室葑溪之上扶杖临门沉立起全活以百万计而雅情澹莫不浓责人以金钱瓢笠萧然琴书目适行甫之专精艺术其渊源固有自夫余少多病颇习越人氏之言今旅居京毂不暇尽携故箧新甫独以新编见寄快题数语付之劂氏因慨世之共号医王者必曰家藏秘籍千金享之不以示人生死大故岂以家秘私夭寿乎指其掌遇之也行甫之业高行甫之志广矣龙飞天启壬戌菊月朔旦赐同进土出身翰林院庶吉士苏郡许士柔书于硕宽堂凡例一是编乃云洲先生效吴蒙斋伤寒指掌图而作其为赋为歌为论俱因病寻源辞明义显兼易去俚俗之语高出蒙斋之上故一遵其式一学医必先明天地阴阳之理人身造化之机脉病证治有要诀经络运气有时宜故于病机赋后摘取岐黄秘旨先哲格言汇为一篇名曰经论总抄使入门者咸知所本一临病参方先记药性故首卷后即附龚云林之药性歌似为易简一旧刻如论有所未发则参平日所自得而曲尽其根源或方有所未载则补先哲所经验以默襄其延医庶几不虚指掌之名一旧刻每篇细证各画一图方则另成一集却不便于检翻今每篇首列歌论次附脉法脉法后直开各款各款后随注成方例用加减按以发明俾学人因脉辨证缘证施治无俟旁搜博采之浩繁一按旧刻云赋者便初学记诵略举其概未详其义此乃逐一证述一歌务尽其旨焉一歌括少白四句多至数十句欲赅病情无拘长短一凡论中引素问则曰经云引朱张刘李及诸贤之说则直标姓氏并足为歌之显证一旧本尚阙伤寒一科盖谓蒙斋有书便于记诵然亦间有挂漏愚僭以陶节庵家秘为主而以蒙斋歌赋参焉窃常苦心于此名曰续明医指掌嗣刻问世葑溪邵达识自记余大父釜山先生笃志艺林驰誉江左及门问业者多所显贵而再入棘闱弗利竟以逢掖老吾父幼敏慧大父奇爱之希其早就不虞大父勿遘一疾治不能瘥遗命吾父曰汝不为良相且为良医无何吾父兼失所恃阻试有司遂改业医自号念山五十载以来颇以是术名于世吴城内外老幼男女病伤寒痘疹者得吾父即全活难以数计生不肖体弱而多力不能终举子业吾父即命弃去训读岐黄诸书如是者几易寒暑稍有所得则出云洲翁所着明医指掌示不肖曰向尔所习仲景伤寒东垣内伤河间热病丹溪杂证此学之博者也约而精则有是书尔其宗之余敬受命朝研细考始喻其旨真所谓抉秘钩玄远绍诸家之说分标治本阐明运气之宜善哉所微憾者拘于图而局于论显于证而晦于脉详于方而略于法翻检尚有纡回乃不惴原其所载目则分之以门方则聚之以类而附列歌注各以己意参入俾学人因脉辨证缘证施法弹指顷顷便度津梁而余亦借是多所解悟盖余不幸不生先生之世犹幸去先生之世未远可以私淑门墙也当世鉅公愿共鉴之天启二年九月吉旦长洲后学邵达行甫谨述卷一病机赋病机玄蕴脉理幽深虽圣经之备载匪师授而罔明处百病而决死生须探阴阳脉候订七方而施药石当推苦乐志形邪之所客标本莫逃乎六气病之所起枢机不越乎四因一辨色二辨音乃医家圣神妙用三折肱九折臂原病者感受舆情能穷浮沉迟数滑涩大缓八脉之奥便知表里虚实寒热邪正八要之名八脉为诸脉纲领八要是众病权衡涩为血少精伤责责然往来涩滞如刀刮竹之状滑为痰多气盛替替然应指圆滑似珠流动之形迟寒数热纪至数多少浮表沉里在举按重轻缓则正复和若春风柳舞大则病进势如秋水潮生六脉同等者喜其勿药六脉偏盛者忧其采薪表宜汗解里即下平救表则桂枝芍救里则姜附参苓病有虚实之殊虚者补而实者泻邪有寒热之异寒者温而热者清外邪是风寒暑湿燥火之所客内邪则虚实贼微正之相乘正乃胃之真气良犹国之耿臣驱邪如逐寇盗必亟攻而尽剿养正如待小人在修己而正心地土浓薄究有余不足之禀赋运气胜复推太过不及之流行脉病既得乎心法用药奚患乎弗灵原夫中风当分真伪真者现六经形证有中脏腑血脉之分伪者遵三子发挥有属湿火气虚之谓中脏命危中腑肢废在经络则口眼斜中血脉则半身不遂僵仆卒倒必用补汤痰气壅塞可行吐剂手足螈曰搐背项反张曰或为风痱偏枯或变风痹风懿瘫痪痿易四肢缓而不仁风湿寒并三气合而为痹虽善行数变之莫测皆木胜风淫之所致雪霜凛冽总是寒邪酷日炎蒸皆为暑类伤寒则脉紧身寒中暑则脉虚热炽暑当敛补而清寒可温散而去诸痉强直体重肿由山泽风雨湿蒸诸涩枯涸干劲皴揭皆天地整肃燥气湿则害其皮肉燥则涸其肠胃西北风高土燥常苦渴闭痈疡东南地卑水湿多染疸肿泄痢其邪有伤有中盖伤之浅而中之深在人有壮有怯故壮者行而怯者剧天人七火君相五志为工者能知直折顺性之理而术可通神善医者解行反治求属之道而病无不治虚火实火补泻各合乎宜湿热郁热攻发必异乎剂既通六气之机可垂千古之誉尝闻血属阴不足则生热斯河间之确论气属阳有余便是火佩丹溪之格言气盛者为喘急为胀满为痞塞兼降火必自已血虚者为吐衄为烦蒸为劳瘵匪清热而难痊吐衄者火载血上行也烦蒸者火气熏蒸也劳瘵者阴虚火动也虽皆血虚之候人不息则煎熬真阴而血益亏也理中汤治脾胃虚冷润下丸化胸膈痰涎暴呕吐逆为寒所致久嗽咯血是火之愆平胃散疗湿胜濡泄不止益荣汤治怔忡恍惚无眠枳壳散达生散令孕妇束胎而易产麻仁丸润肠丸治老人少血而难便定惊悸须索牛黄珠珀化虫积必仗鹤虱雷丸通闭以葵菜菠取其滑能养窍消瘿以昆希海藻因其咸能软坚斯先贤之秘妙矧后进之无传所谓夏伤于暑秋必作疟近而暴者实时可瘳远而者三日一发若瘅疟但用清肌在阴分勿行截药人参养胃治寒多热少而虚柴胡清脾理热多寒少而渴自汗阳亏盗汗阴弱嗽而无声有痰兮脾受湿侵咳而有声无痰兮肺由火烁霍乱有寒有暑何局方泥乎辛温积聚有虚有实岂世俗偏于峻削当知木郁可令吐达金郁泄而土郁夺水郁折而火郁发泄发即汗利之称折夺是攻抑之别倒仓廪去陈中洲荡涤良方开鬼门洁净府上下分消妙法如斯瞑眩反掌生杀辄有一失悔噬脐之莫追因而再逆耻方成之弗约大抵暴病匪热久病匪寒臀背生疽良由热积所致心腹卒痛却乃暴寒所干五泄五疸因湿热惟利水为尚三消三衄为燥火滋阴自安呕吐咳逆咎归于胃阴疝瘕统属于肝液归心而作汗敛之者黄六一热内炽而发疹消之者人参化斑身不安兮为躁心不宁兮为烦忽然寒僵起栗昏冒者名为尸厥卒而跌仆流涎时醒者号曰癫痫腹满吞酸此是胃中留饮胸膨嗳气盖缘膈上停痰欲挽回春之力当修起死之丹窃惟阴阳二证疗各不同内外两伤治须审别内伤外伤辨口鼻唿吸之情阴证阳证察尺寸往来之脉既明内外阴阳便知虚实冷热曰浊曰带有赤有白或属痰而或属火白干气而赤干血本无寒热之分但有虚实之说痢亦同然瘀积湿热勿行淡渗兜涩汤丸可用汗下寒温涌泄导赤散通小便癃闭温白丸解大肠痛结地骨皮散退劳热偏宜青礞石丸化结痰甚捷火郁者必扪其肌胎死者可验其舌玄胡苦楝医寒疝控引于二丸当归龙荟泻湿热痛攻于两胁谙晓阴阳虚实之情便是医家玄妙之诀当以诸痛为实诸痒为虚虚者精气不足实者邪气有余泄泻有肠垢溏若滑脱则兜涩为当腹痛有食积郁热倘阴寒则姜附可施厥心痛者客寒犯胃手足和者温散而已胃脘当心而痛非心痛故曰厥若客寒犯胃手足和温寒不太甚也草豆蔻丸发散即已若真心痛者其痛甚手足寒至节则死矣真头痛者入连于脑爪甲黑者危笃难医结阳则肢肿有准结阴则便血无疑足膝屈弱曰香港脚肿痛者湿多热盛腰痛不已曰肾虚挫闪者气滞血瘀巅顶苦疼药尊本鼻渊不止方选辛夷手麻有湿痰死血手木缘风湿气虚淋沥似欲通不通气虚者清心莲子淋沥者小便滴沥涩痛欲通而不通故也有砂淋膏淋血淋肉淋劳淋五种大抵总属于热若气虚而协热者清心莲子饮便血审先粪后粪阴结者平胃地榆盖闻溲便不利谓之关饮食不下谓之格乃阴阳有所偏乘故脉息因而覆溢咳血与呕血不同咳血嗽起呕血逆来吞酸与吐酸不同吞酸刺心吐酸涌出水停心下曰饮水积胁下曰癖行水以泽泻茯苓攻癖以芫花大戟控涎丹虽云峻利可逐伏痰保和丸性味温平能消食积溺血则血去无痛有痛者自是赤淋短气乃气难布息粗息者却为喘急胃脘当心而痛要分客热客寒遍身历节而疼须辨属风属湿通圣散专疗诸风越鞠丸能开六郁虚弱者目眩头晕亦本痰火而成湿热者精滑梦遗或为思想而得缘杂病绪繁无据机要难明非伤寒经络有凭形证可识临证若能三思用药终无一失略举众疾之端俾为后学之式卷一经论总抄此篇总揭天地阴阳人身造化脉病治法昭然可考为初学之一鉴云三才天地人也天者轻清而上浮也地者重浊而下凝也阳之精为日东升而西坠也阴之精为月夜见而昼隐也天不足西北故西北方阴也而人右耳目不如左明也地不满东南故东南方阳也而人左手足不如右强也天气下降地气上升也阴中有阳阳中有阴也平旦至日中天之阳阳中之阳也日中至黄昏天之阳阳中之阴也合夜至鸡鸣天之阴阴中之阴也鸡鸣至平旦天之阴阴中之阳也故人亦应之天地者万物之上下也阴阳者血气之男女也左右者阴阳之道路也水火者阴阳之征兆也金木者生成之始终也玄气凝空水始生也赤气炫空火始生也苍气浮空木始生也素气横空金始生也黄气际空土始生也天地氤氲万物化醇男女媾精万物化生人者得天地之正气灵于万物者也命者天之赋也精者身之本也形者生之舍也气者生之元也神者生之制也心者君主之官神明出焉肺者相傅之官治节出焉胆者中正之官决断出焉膻中者臣使之官喜乐出焉肝者将军之官谋虑出焉脾胃者仓廪之官五味出焉大肠者传导之官变化出焉小肠者受盛之官化物出焉肾者作强之官伎巧出焉三焦者决渎之官水道出焉膀胱者州都之官津液藏焉气化则能出矣命门者精神之所舍也男子以藏精女子以系胞三阳者太阳阳明少阳也三阴者太阴少阴厥阴也阳明者两阳合明也厥阴者两阴交尽也手太阳小肠经也手阳明大肠经也手少阳三焦经也手太阴肺经也手少阴心经也手厥阴心包络也足太阳膀胱经也足阳明胃经也足少阳胆经也足太阴脾经也足少阴肾经也足厥阴肝经也头者诸阳之所会面者五脏六腑之荣鼻属肺肺和则鼻知香臭矣目属肝肝和则目辨黑白矣口属脾脾和则口知五谷矣舌属心心和则舌知五味矣耳属肾肾和则耳闻五音矣头者精神之府头倾视深精神将脱矣背者胸中心府背曲肩垂府将坏矣腰者肾之府转摇不能肾将惫矣骨者髓之府不能久立立则振掉骨将惫矣膝者筋之府屈伸不能行则偻俯筋将惫矣九窍者肝补之于目心开窍于耳肺开窍于鼻脾开窍于口肾开窍于二阴也发者属心禀火气也眉者属肝禀木气也须者属肾禀水气也咽者咽物纳水谷接三脘以通胃也喉者喉气有九节通五脏以系肺也发者血之余也神者气之余也爪者筋之余也齿者骨之余也魂者神明之辅弼也魄者精气之匡佐也血为荣荣者水谷之精气也气为卫卫者水谷之悍气也直行者谓之经旁行者谓之络也脉者天真委和之气也三部寸关尺也九候浮中沉也五脏心肝脾肺肾也六腑胆胃大肠小肠膀胱三焦也左手寸口心与小肠之脉所出君火也左手关部肝与胆之脉所出风木也左手尺部肾与膀胱之脉所出寒水也右手寸口肺与大肠之脉所出燥金也右手关部脾与胃之脉所出湿土也右手尺部命门与三焦之脉所出相火也每部中客有浮中沉三候三而三之为九候也浮者主皮肤候表及腑也中者主肌肉以候胃气也沉者主筋骨候里及脏也寸为阳为上部法天主心胸以上至头之有疾也关为阴阳之中为中部法人主膈以下至脐之有疾也尺为阴为下部法地主脐以下至足之有疾也四时之脉者弦钩毛石也春脉弦肝东方木也夏脉钩心南方火也秋脉毛肺西方金也冬脉石肾北方水也四季脉迟缓脾中央土也四时平脉六脉俱带和缓也谓有胃气有胃气曰生无胃气曰死五行者金木水火土也相生者谓金生水水生木木生火火生土土生金也相克者谓金克木木克土土克水水克火火克金也相生者吉相克者凶左手属阳右手属阴也关前为阳关后为阴也男子左手脉常大于右手者为顺也女子右手脉常大于左手者为顺也男子尺脉常弱寸脉常盛是其常也女子尺脉常盛寸脉常弱是其常也反者女得男脉男得女脉男得女脉为不及女得男脉为太过不及固病太过亦病所谓过犹不及也人迎者左手关前一分是也气口者右手关前一分是也人迎以候天之六气风寒暑湿燥火之外感也气口以候人之七情喜怒忧思悲恐惊之内伤也人迎脉紧盛大于气口一倍属表为阳为腑也气口脉紧盛大于人迎一倍属里为阴为脏也属表为外感风寒属里为内伤饮食人迎气口俱紧盛为挟食伤寒为内伤挟外感也男子久病气口充于人迎者有胃气也女子久病人迎充于气口者有胃气也病虽重可治反此者逆也外因者六淫之邪也内因者七情之气也不内外因者饮食劳倦跌扑也六脉者浮沉迟数滑涩也浮者为阳在表为风为虚也沉者为阴在里为湿为实也迟者为阴寒在脏也数者为阳热在腑也滑者血多气少也涩者气滞血枯也八要者表里虚实寒热邪正也表者病不在里也里者病不在表也虚者五虚也实者五实也寒者脏腑积冷也热者脏腑积热也邪者外邪相干也正者脏腑自病也七表者浮芤滑实弦紧洪也八里者微沉缓涩迟伏濡弱也九道者长短虚促结代牢动细也七死者雀啄屋漏弹石解索鱼翔虾游釜沸也奇经八脉者阳维阴维阳跷阴跷冲脉任脉督脉带脉也人病脉不病名曰内虚脉病患不病名曰行尸也五运主病者谓诸风掉眩皆属于肝木诸痛痒疮疡皆属于心火诸湿肿满皆属于脾土诸气郁皆属于肺金诸寒收引皆属于肾水也六气为病者谓诸暴强直支痛戾里急筋缩皆属于风厥阴风木乃肝胆之气也诸病喘呕吐酸暴注下迫转筋小便混浊腹胀大鼓之如鼓痈疽疡疹瘤气结核吐下霍乱瞀郁肿胀鼻塞鼽衄血溢血泄淋闭身热恶寒战栗惊惑悲笑谵妄衄蔑血污皆属于热少阴君火之热乃真心小肠之气也诸痉强直积饮痞膈中满霍乱吐下体重肿肉如泥按之不起皆属于湿太阴湿土乃脾胃之气也诸热瞀暴喑冒昧躁扰狂越骂詈惊骇肿酸疼气逆冲上禁栗如丧神守嚏呕疮疡喉痹耳鸣及聋呕涌溢食不下目昧不明暴注暴病暴死皆属于火少阳相火之热乃心包络三焦之气也诸涩枯涸干劲皴揭皆属于燥阳明燥金乃肺与大肠之气也诸病上下所出水液澄澈清冷瘕疝坚痞腹满急痛下痢清白食已不饥吐利腥秽屈伸不便厥逆禁固皆属于寒乃肾与膀胱之气也亢则害承乃制者寒极则生热热极则生寒木极而似金火极而似水土极而似木金极而似火水极而似土也五虚者脉细皮寒气少泄利前后饮食不入也粥浆入胃泻止则生五实者脉盛皮热腹胀前后不通瞀闷也大小便通利而得汗者生五胜者风胜则动热胜则肿燥胜则干寒胜则浮湿胜则濡泄五恶者心恶热肺恶寒肝恶风脾恶湿肾恶燥六脱者脱气脱血脱津脱液脱精脱神也五劳者久视伤血劳于心也久卧伤气劳于肺也久坐伤肉劳于脾也久立伤骨劳于肾也久行伤筋劳于肝也心劳神损肺劳气损脾劳食损肝劳血损肾劳精损六极者尽力谋虑劳伤乎肝应乎筋极曲运神机劳伤乎心应乎脉极意外过思劳伤乎脾应乎肉极预事而忧劳伤乎肺应乎气极矜持志节劳伤乎肾应乎骨极此五劳应乎五极者也然精极者五脏六腑之气衰形体皆极眼视无明齿焦发落体重耳聋行履不正邪气逆于六腑厥于五脏故成精极五脏受病者忧愁思虑则伤心形寒饮冷则伤肺恚怒气逆则伤肝饮食劳倦则伤脾坐湿入水则伤肾也五损者一损损于皮毛皮聚而毛落二损损于血脉血脉虚少不能荣于五脏六腑三损损于肌肉肌肉消瘦饮食不能为肌肤四损损于筋筋缓不能自收持五损损于骨骨痿不能起于床从上下者骨痿不能起于床者死从下上者皮聚而毛落者死然损其肺者益其气损其心者调其荣卫损其脾者调其饮食适其寒温损其肝者缓其中损其肾者益其精也四时发病者春伤于风夏必飧泄夏伤于暑秋必疟秋伤于湿冬必咳嗽冬伤于寒春必温病凡病之始起也可刺而已其盛可待衰而已故因其轻而扬之因其重而减之形不足者温之以气精不足者补之以味在表者汗而发之在里者下而夺之高者因而越之剽悍者按而收之脏寒虚脱者治以灸炳脉病挛痹者治以针刺血实蓄结肿热者治以砭石气滞痿厥寒热者治以导引经络不通病生于不仁者治以醪醴血气凝涩病生于筋脉者治以熨药然又必先岁气无伐天和能合色脉可以万全化而裁之存乎变神而明之存乎人此先圣作之于前诸贤述之于后诚入门之阶梯乃医家之总领也卷一药性歌人参味甘大补元气止渴生津调荣养胃黄性温敛汗固表托里生肌气虚莫少白术甘温健脾强胃止泻除湿消痰化痞茯苓味淡渗湿利窍白补脾元赤通水道甘草味甘调和诸药炙则温中生则泻火当归性温使血归经扶虚益损逐瘀生新川芎味辛诸风可逐逐瘀调经清利头目白芍酸寒养阴益肝收敛耗散虚痢可安赤芍酸寒能泻能散破血通经赤睛功擅生地黄寒能清湿热骨蒸可痊滋阴补血熟地黄温滋肾补血益髓填精乌髭黑发麦门冬温祛烦解渴润肺清心消除肺热天门冬寒止嗽消痰肺痈肺痿解渴除烦黄连味苦泻心除痞清热明目浓肠止痢黄芩苦寒枯泻肺火子清大肠湿热皆可黄柏味苦滋阴抑火湿热烦蒸用之俱妥栀子苦寒解郁除烦吐红鼻衄肺火能蠲连翘苦寒解诸经毒上至顶颠下行腿足石膏大寒能清胃火发渴头疼解肌立妥滑石沉寒解渴除烦清暑利窍转危就安知母味苦泻火滋肾有汗骨蒸虚劳可定贝母微寒宁嗽消痰肺痈肺痿开郁除烦大黄苦寒消瘀破血快膈通肠开行结热芒硝苦寒实热积聚蠲痰润燥疏通便闭柴胡味苦泻肝治疟寒热往来解肌要药前胡微寒止嗽消痰寒热头痛痞闷能安升麻微寒清胃止衄升提下陷齿痛可逐桔梗性平宽舒胸胁载药上浮诸药舟辑紫苏味辛风寒发表梗利周身气滞最好麻黄味辛解表出汗身热头疼风寒发散葛根味甘发表解肌身身热目痛口渴可医薄荷味辛清利头目祛风化痰骨蒸可服防风甘温诸风头晕骨节痹疼筋挛口噤荆芥味辛头目可清诸风在表服此通灵细辛辛温少阴头痛利窍通关风湿皆用羌活微温祛风除湿身痛头疼舒筋活骨独活甘平头项难舒两足湿痹诸风能除白芷辛温阳明头痛女子崩中百发百中本气温除痛颠顶寒湿可祛风邪可屏香附味苦快气开郁止痛调经更消宿食乌药辛温心腹胀痛气滞不舒方中议用枳实味苦除痞消食破积化痰冲墙倒壁枳壳微温宽肠快气胸膈不舒方中可议青皮苦寒安脾下食气滞能攻平肝削积陈皮甘温顺气宽膈和胃全施消痰去白苍术甘温健脾燥湿发汗宽中更祛瘴疫浓朴苦温消胀泄满宿食痰积其功不缓南星性热大治风痰破伤自强风搐皆安半夏味辛健脾燥湿痰厥头疼吐呕堪入藿香辛温霍乱暑湿发散风寒仍除呕逆槟榔味苦杀虫破积后重里急性如铁石腹皮微温下气宽膨安和脾胃浮肿为君上二味稍虚者禁用香薷味辛大清暑热下水消烦功效甚捷扁豆微凉转筋吐泻补脾和中酒毒可借猪苓味淡利水通淋消肿除湿用之如神泽泻寒苦消肿利水除湿通淋泻阴中火木通性寒最能导滞利窍通经小肠热闭车前气寒溺涩眼赤小便能通大便能实地骨皮寒解肌退热有汗骨蒸强阴凉血木瓜味酸脚肿风湿霍乱转筋足膝无力威灵苦温腰膝冷痛肢节顽麻风湿通用牡丹皮苦破血通经血分有热无汗骨蒸玄参苦寒泻无根火消肿清咽骨蒸亦可沙参味苦大清肺热咳血吐脓用之效捷丹参味苦破积调经生新祛瘀补骨续筋苦参味苦痈肿疮疥下血肠风眉脱赤癞龙胆苦寒退热平肝目疾暴发用之顿安五加皮寒祛除风湿肢节烦疼壮筋强骨防己气寒风湿脚痛热积膀胱汤中可用地榆性平治女人崩下血诸证赖以安宁茯神补心善镇惊悸恍惚健忘兼除怒恚远志气温能宁心志久服聪明令人多记酸枣味酸敛汗祛烦不眠用炒生用多眠菖蒲性温开心通窍去痹除风出声至妙柏子仁甘补心益气敛汗扶阳润肠通闭益智辛温安神益气遗溺遗精呕逆皆治甘松气香善除恶气浴体香肌心腹痛已小茴性温能除疝气腹痛腰疼调中暖胃大茴味辛疝气香港脚肿痛膀胱止呕开胃干姜味苦表解风寒炮之逐冷虚热尤堪附子辛热走而不守阴毒寒邪回阳功有川乌大热搜风入骨湿痹寒疼破积之物木香微温散滞和胃诸气能调行肝泻肺沉香降气能补命门祛邪暖胃保守元真丁香辛热能除寒呕心腹冷疼温胃功有砂仁性温通经破滞止痛安胎健脾养胃莲肉味甘健脾理胃止泻涩精清心养气肉桂辛热善通血脉腹痛虚寒温补可得桂枝小梗横行手臂和胃舒筋治手足痹吴茱萸热能调疝气脐腹寒疼厥阴之剂延胡索温心腹卒疼通经活血消瘀之君薏苡仁甘专除湿痹筋脉拘挛调脾助胃白豆蔻温脾胃虚冷泻痢不休功可立等草豆蔻温寒邪犯胃呕吐恶心用之即愈诃子味苦涩肠止痢痰嗽喘急降火敛肺草果味辛消食除胀截疟逐痰解瘟辟胀常山苦寒截疟蠲痰解伤寒热水胀能宽良姜性热下气温中转筋霍乱酒食能攻山楂味甘磨消肉食结气能行削除坚积神曲味甘消食开胃破结逐痰调中下气麦芽甘温能消宿食心腹膨胀散滞消积苏子味辛呕痰降气止咳定喘更润心肺白芥子辛专化胁痰皮里膜外痞块能安甘遂苦寒破积消痰面浮蛊胀利水能安大戟甘寒逐水利便肿胀症坚其功瞑眩芫花寒苦能消胀蛊利水泻湿止咳痰吐商陆辛甘赤白各异赤者消肿白利水气海藻咸寒消瘿散咸以软坚肿块痰核牵牛苦寒积水能攻诸虫癖可奏神功葶苈苦辛利水消肿痰咳瘕肺家喘壅瞿麦辛寒专除淋病且能堕胎通经立应三棱味苦破血消癖气滞作疼用之始的蓬术温苦止痛消瘀瘕癖通经最宜五灵脂苦血瘀心疼通经活血用之极灵干漆辛温通经破瘕追积杀虫验如奔马蒲黄味甘逐瘀调崩止血用炒破血用生苏木甘咸能行积血产后月经兼医扑跌桃仁甘寒能润大肠通经破瘀血瘕堪尝红花辛温能消瘀结多则通经少则养血姜黄味辛消瘀破血心腹疼通经最捷郁金味苦破血生肌血淋溺血郁结皆舒金银花甘疗痈无对未成则散已成则溃漏芦性寒祛恶疮毒补血排脓生肌长肉蒺藜味苦疗疮瘙痒白癜头疮翳除目朗白芨味苦功专收敛肿毒疮疡外科最善蛇床辛苦下气温中恶疮疥癞逐瘀祛风天麻味辛能医头眩小儿惊痫拘挛瘫痪白附辛温治面百病一切痰涎中风诸证全蝎味辛却风痰毒口眼斜惊痫抽搐蝉蜕味甘消风定惊杀疳除热退翳侵睛僵蚕味咸诸风惊痫湿痰喉痹灭疮瘢痕木鳖苦寒能追疮毒乳痈腰疼消肿明目蜂房咸苦惊痫螈牙疼肿毒瘰肠痈白花蛇毒瘫痪斜大风疥癞诸毒尤佳槐花味苦痔漏肠风大肠热痢更杀蛔虫鼠粘味辛能消疮毒瘾疹风热咽疼可逐茵陈味苦退疸除黄渗湿利水清热为凉蔓荆子苦头痛能医拘挛湿痹泪眼堪除马兜铃苦能熏痔漏定喘消痰肺热久嗽百合味甘功专补肺喘嗽虚劳其效立致秦艽性平除湿荣筋肢节风痛下血骨蒸紫菀苦辛痰嗽喘气肺痿吐脓寒热并济款冬花甘理肺消痰肺痈喘嗽补劣除烦金沸草寒消痰止嗽明目祛风奇功立奏桑白皮甘止嗽定喘泻肺火邪其功不浅杏仁温苦风痰喘嗽大肠气闭用之可救乌梅酸温收敛肺气止渴生津和脾开胃天花粉寒清肺清痰排脓消肿止渴祛烦蜜蒙花寒功可明目障翳青盲服之效速菊花甘寒除热祛风头眩眼赤收泪殊功木贼草甘明目退翳开瞽复明必用之剂决明子甘能除肝热目疼收泪仍止鼻血犀角酸寒化毒辟邪清心止血消肿毒蛇羚羊角寒明目清肝却惊解毒神智能安龟甲味甘滋阴补肾逐瘀续筋更医颅囟鳖甲酸平劳嗽骨蒸散瘀祛痞补肾滋阴海螵蛸咸破血除症生肌长肉溃烂疮疼麻仁味甘下乳催生润肠通闭小水能行山豆根苦疗咽肿痛敷蛇虫毒可救急用益母草甘女科之主产后胎前生新祛瘀紫草苦寒能通九窍利水消膨痘疹最要地肤子寒去膀胱热皮肤瘙痒除热甚捷苦楝根寒能杀诸虫疼痛即止积聚立通樗根味苦泻痢带崩肠风痔漏燥湿涩精泽兰味苦产后血晕肢体虚浮打扑伤损牙皂味辛通关利窍敷肿痛消吐风痰妙瓜蒂苦寒善能吐痰消身浮肿并治黄胆巴豆大毒破瘕通肠逐冷祛寒斩关夺将斑毛有毒破血通经诸疮瘰水道能行胡黄连苦治劳骨蒸小儿疳痢盗汗虚惊使君子温消疳清浊泻痢诸虫总能除却赤石脂温保固肠胃溃疡生肌涩止泻痢青黛酸寒能平肝木惊痫疳痢兼除热毒阿胶甘温止咳脓血保肺除崩虚羸可啜白矾味酸善解诸毒一切痰壅鼻中肉五倍苦酸疗齿疳痔漏脱肛兼除风湿玄明粉辛能蠲宿垢化积豁痰其功立奏通草味甘善利膀胱消痈散肿能通乳房枸杞甘温添精固髓明目祛风阴同阳起黄精味甘安和脏腑五劳七伤此药大补何首乌甘添精种子黑发悦颜长生不死五味酸温生津止渴人嗽虚劳金水枯竭山茱萸温涩精益髓肾虚耳鸣腰膝痛止石斛味甘却惊定志壮骨补虚筋力衰替破故纸温腰膝酸痛同阳固精相火禁用薯蓣甘温理脾止泻益肾补中诸虚可借苁蓉味甘峻补精血若骤用之反动便滑菟丝甘平梦遗滑精腰疼膝冷添髓强筋杜仲辛甘小便淋沥益肾固精止痛腰膝牛膝味苦除湿痿痹壮骨强筋破胎下瘀巴戟辛甘大补虚损精滑梦遗扶元固本龙骨味甘遗精梦泄崩漏带下惊痫风热葫巴温暖补肾脏虚膀胱诸疝胀痛皆除鹿茸甘温益气滋阴泄精尿血崩带堪任牡蛎微寒涩精止汗崩带胁疼老痰祛散川楝子苦专治疝气中湿伤寒利水之剂虎骨味辛能医脚膝定痛追风强筋壮骨萆味苦风寒湿痹腰背冷疼添精益气桑寄生苦腰痛顽麻续筋壮骨风湿尤佳续断味辛接骨续筋跌打伤损且固遗精麝香辛热善通关窍伐鬼堕胎镇惊甚妙乳香辛温疗诸恶疮生肌止痛心腹犹良没药温平治疮止痛跌打损伤破血通用阿魏性温除破结消癖杀虫传尸可灭水银性寒治疥杀虫断绝胎孕催生立通灵砂性温能通血脉杀鬼辟邪安魂定魄砒霜有毒风痰可吐截疟除哮能消沉痼雄黄甘辛辟邪解毒更治蛇虺喉风肉珍珠气寒镇惊除痫开聋磨翳止渴消痰牛黄味苦大治风痰安魂定魄惊悸灵丹琥珀味甘安魂定魄破瘀消症利水通涩血竭味咸跌扑伤损恶毒疮痈破血有准硫黄性热扫除疥疮壮阳逐冷寒邪敢当冰片味辛目痛喉痹狂躁妄语真为良剂芦荟气寒杀虫消疳癫痫惊搐服之立安砂有毒溃痈烂肉除翳消症不堪入腹硼砂味辛疗喉肿痛膈上热痰噙化立中丹砂味甘镇心养神祛邪杀鬼定魄安魂竹茹止呕能除寒热不寐自安胃热呕哕竹叶味甘退热安眠化痰定喘止渴消烦竹沥味甘大豁虚痰失音不语右痪左瘫灯草味甘通利小水癃闭成淋内热即退艾叶温平祛邪逐秽漏血安胎心疼即愈川椒辛热祛邪逐冷明目杀虫温而不勐胡椒味辛心腹冷痛下气温中跌扑堪用石蜜甘平入药炼熟益气补中润燥解毒葱白辛温发表出汗伤寒头疼肿痛皆散韭味辛温祛除胃热汁清血瘀子医梦泄大蒜辛温化痞消谷解毒散痈多食伤目生姜性温能通神明痰嗽呕吐开胃极灵食盐味咸能吐中痰心腹卒痛过食损颜茶茗味苦热渴能济上清头目下消食气酒通血脉能助药势辟散风寒诸恶鬼气醋消肿毒积瘕可去产后金疮血晕皆治淡豆豉寒能除懊伤寒头痛心下烦焦紫河车甘疗诸虚损劳瘵骨蒸培植根本天灵盖咸传尸劳瘵温疟血崩投之立瘥人乳味甘补阴益阳悦颜明目羸瘦仙方童便气凉扑损瘀血虚劳骨蒸热嗽尤捷卷二真中风一歌腑中风邪显六经面加五色表之形若还中脏多便阻绝证临之命必倾半身不遂斜口此是风邪中在经有表汗之须续命六经加减认教真须知在里溲便秘实者尤当三化行原无表里秦艽治大要清心静养神论经云风为百病之长也善行而数变或为寒中或为热中或为寒热或为偏枯或为疠风皆为风也其变莫测然八方之风邪中人则有中腑中脏中经脉之分所以别其邪之浅深也中腑者有表证面加五色脉浮弦而恶风寒拘急不仁现六经形证治宜汗之亦不可过汗损其卫气中脏者内闭九窍故唇缓失音鼻塞耳聋眼瞀大小便秘故可下之亦不可过下损其荣血中经脉者外无六经形证内无便溺阻隔故治之在经无表里证不可汗下宜静胜其燥是养血也大秦艽汤其有痿痹瘫痪偏枯痛痒顽麻中痰中气似风而非风也故另立类中风条以别之脉中风浮吉滑兼痰气其或沉滑勿以风治或浮或沉而微而虚扶元治痰风未可疏浮迟者吉急疾者殂中腑中腑者废肢节审其六经形证用加减续命汤国中先须理气乌药顺气散对星香散若兼中脏大便秘三化汤失音舌强大秦艽汤痰涎盛者稀涎散竹沥汤荆沥汤加减续命汤麻黄人参黄芩川芎芍药甘草杏仁防己桂枝防风附子上咀生姜三片水二盏煎至一盏通口服达按古人以此方混治中风未详其证盖麻黄杏仁麻黄汤也仲景以之治太阳证之伤寒桂枝芍药桂枝汤也仲景以之治太阳证之中风如此言之则中风而有头痛身热嵴强者皆在所必用也人参甘草四君子之二也局方用之以补气芍药川芎四物汤之二也局方用之以养血如此言之则中风而有气虚血虚者皆在所必用也风淫末疾故佐以防风湿淫腹疾故佐以防己阴淫寒疾故佐以附子阳淫热疾故佐以黄芩盖疾不单来杂揉而致故其用药亦兼赅也如治中风不审六经形证加减虽治与不治无异也宜以此汤随证加减治之如下如中风无汗恶寒麻黄续命汤主之根据本方麻黄杏仁防风各加一倍宜针至阴出血昆仑举跷如中风有汗恶风桂枝续命汤主之根据本方桂枝芍药杏仁各加一倍宜针风府以上二证皆太阳经中风也如中风有汗身热不恶寒白虎续命汤主之根据本方加石膏知母各二钱甘草再加一倍如中风有汗身热不恶风葛根续命汤主之根据本方加葛根桂枝黄芩再加一倍宜针陷谷去阳明之贼兼刺厉兑泻阳明之实以上二证皆阳明经中风也如中风无汗身凉附子续命汤主之根据本方附子加一倍干姜加二倍甘草加二倍宜针隐白此太阴经中风也如中风有汗无热桂附续命汤主之根据本方桂枝附子甘草各加一倍宜针太溪此少阴经中风也如中风六经混淆系之于少阳厥阴或肢节挛痛或麻木不仁羌活连翘续命汤主之根据本方加羌活连翘也少阳之经绝骨灸以引其热厥阴之井大敦刺以通其经乌药顺气散乌药陈皮麻黄川芎枳壳白芷桔梗僵蚕干姜甘草上锉一剂生姜三片枣一枚水煎温服达按本方以顺气名者盖遍身麻痹表气不顺也故治以麻黄川芎语言謇涩里气不顺也故治以乌药陈皮枳壳口眼歪斜面部之气不顺也故治以白芷僵蚕喉中气急甘草可缓肺气上逆桔梗可下痰之为物寒则凝滞热则流通佐以干姜行其滞也此治标之剂也然必邪实初病之人方可用中风一身俱麻加人参白术当归川芎麦门冬久患左瘫右痪去麻黄加天麻防风羌活半夏南星木香当归口眼斜加生姜虚汗去麻黄加黄中风面目十指俱麻乃气虚也补中益气汤加木香香附羌活防风乌药对星香散治中风体肥痰盛口不渴者此方主之牛胆南星木香上咀每服四钱生姜十片水一大盏煎七分温服达按本方用南星燥痰之品也曰体肥曰痰甚曰不渴则宜燥也可知矣故以南星主之而必入牛胆者制其燥也佐以木香利痰气也中脏中脏无别病大便秘者用三化汤老弱之人以滋润汤代之若口开眼合撒手遗尿汗出如油摇头直视面赤如妆声如鼾睡脉急大实者皆不可治不省人事用通顶散或半夏末吹鼻中取嚏如无嚏者死痰涎盛用稀涎散或虾汁吐之痰多有热荆沥汤三化汤治中脏者以此通其滞调以十全四物大黄枳实浓朴羌活上咀等分每服一两水煎服滋润汤治风中在脏大便秘结当归生地黄枳壳浓朴槟榔大黄火麻仁杏仁羌活红花上锉水煎空腹温服通顶散治病患国中风昏愦不省人事口噤不能开者急用之藜芦甘草川芎细辛人参石膏上为末吹鼻中一字就提起头顶心发立苏有嚏者可治无嚏者不可治稀涎散治中风忽然如醉形体昏闷四肢不收涎潮搐搦用以吐出痰涎便醒明矾皂角每服三钱温水调灌风痰自出达按本方治中风暴仆痰涎壅塞者盖浊邪在上风盛气壅而然也经曰病发而不足标而本之先治其标后治其本故不与疏风补虚而先吐其涎白矾之味咸苦咸能软坚苦能去湿皂角之味辛咸辛能利窍咸能去污名之曰稀涎固夺门之兵也师曰凡吐中风之痰使咽喉疏通能进汤液便止若攻尽其痰则无液以养筋反令人挛急偏枯此大戒也荆沥汤中经脉无表里证口眼斜半身不遂宜静胜其燥是养血也大秦艽汤汗吐下后初证既定宜静药养之牛黄清心丸痰涎盛竹沥汤口眼斜瓜蒂散或虾汁吐之血虚四物汤吞活络丹大秦艽汤治中风手足不能运动舌强不能言风邪散见不拘一经者此方主之秦艽石膏甘草川芎当归羌活独活防风黄芩白芍药吴白芷白术生地黄熟地黄白茯苓细辛每服一两水煎阴雨湿胜时加生姜七片春夏加知母七分心下痞加枳实一钱煎服按中风虚邪也许学士云留而不去其病则实故用驱风养血之剂以秦艽为君者攻一身之风也以石膏为臣者去胸中之火也羌活散太阳百节之风疼防风为诸风药中之军卒三阳数变之风邪责之细辛三阴内淫之风湿责之苓术去厥阴经之风则有川芎去阳明经之风则有白芷风热干乎气清以黄芩风热干乎血凉以生地独活疗风湿在足少阴甘草缓风邪上逆于肺用归芍熟地者所以养血于疏风之后一以济风药之燥一使手得血而能握足得血而能步也牛黄清心丸竹沥汤瓜蒂散四物汤活络丹治中风口眼斜半身不遂及诸风痹手足拳挛筋脉不舒皆风邪湿毒流滞经络浑身走注疼痛脚心钓痛腿臂间忽一两点痛并宜服之南星川乌草乌地龙乳香没药上为末酒煳丸如梧子大每服二十丸空心酒下荆芥汤亦可增补省风汤治中风口眼僻痰涎壅盛者主之半夏防风全蝎胆星甘草生白附生川乌木香以省风名者省减其风之谓也盖风壅其痰干于面部则口眼僻塞于胸中则痰涎壅盛是方也防风白附全蝎川乌可以活经络之风痰而正口眼胆星半夏甘草木香可以疗胸次之风痰而开壅塞者焉总按医学指迷云夫木必先枯也而后风摧之人必先虚也而后风入之气虚之人腠理不密故外风易袭血虚之人肝木不平故内风易作盖虚之所在邪必凑之腑虚则中腑脏虚则中脏血脉虚则中血脉中脏多滞九窍故口噤不开目瞑无视失音不语大小便不通中腑多着四肢故半身不遂手足不随痰涎壅盛喘声如雷然目犹能视口犹能言大小便不闭以此为别耳若口眼斜沉沉欲睡者中血脉也此为最轻中腑者易治中脏者难治中腑者宜汗从乎阳也中脏者宜下从乎阴也中腑后幸而得愈若不戒酒色不避风寒必复中中必在脏虽神仙亦莫能治盖由浅以及深也卷二类中风二歌卒倒原从气分虚湿痰能中右边肢左边死血并无血不语涎多吐最宜口噤筋挛风热甚四肢不举属于脾更兼痿与麻痹休作风邪真中医论河间云风病多因热盛俗云风者言末而忘其本也有风者亦非外中之风良由将息失宜而心火暴甚肾虚不能制则阴虚阳实热气怫郁心神昏冒故卒倒无知亦由喜怒悲忧恐五者过极而卒中皆为热微则僵仆气血流通筋脉不挛发过如故甚则热气太盛郁滞不通阴气暴绝阳气后竭而死故痰涎者偏枯者口噤者筋急者筋反纵者皆为燥热之证故主乎火也西北气寒为风所中诚有之东南气温多湿有病风者非风也皆由湿生痰痰生热热生风经所谓亢则害承乃制也古方以风痿混同论治故多以治风药通治痿疾殊不知痿因肺热叶焦传入五脏散为诸痿如四肢不举舌本强足痿不收痰涎有声悉属于土为湿热以风治之非也故主乎湿东垣云言中风者皆由元气不足则邪凑之益气则风自除故卒倒僵仆皆由气虚故主乎气许学士云暴怒伤阴暴喜伤阳忧愁不已气多厥逆往往得此疾便觉涎潮昏塞牙关紧急脉伏身寒此名中气若中风则身温为异耳然诸家之说皆非外中之风故曰类中风气虚附血虚僵仆卒倒气虚也六君子汤加黄竹沥姜汁或浓煎人参汤加竹沥姜汁血虚八珍汤地黄须用姜汁炒则不泥膈六君子汤八珍汤四君子加竹沥姜汁方人参白术茯苓甘草竹沥姜汁按丹溪曰半身不遂在右者属气虚以此方主之气虚者宜补之以甘故用参术茯甘四件称其为君子者谓其甘平有冲和之德而无克伐之性也其加竹沥为能行痰其加姜汁所以行竹沥之滞而共成伐痰之功耳四物加桃仁红花竹沥姜汁方当归川芎白芍熟地桃仁红花竹沥姜汁按丹溪曰半身不遂在左者属瘀血以此方主之用芎归芍地生血药也新血生则瘀血滑而易去用桃仁红花消瘀药也瘀血消则新血清而易生然亦加夫竹沥姜汁者以痰之物靡所不之无分左右而为患也中气痰气若厥逆身冷脉沉伏勿作中风治以苏合香丸灌醒然后调治续用乌药顺气散八味顺气散苏合香丸治男妇中风中气牙关紧闭口眼斜不省人事并传尸骨蒸劳瘵卒暴心疼鬼魅瘴疟小儿急慢惊搐妇人产后中风赤白痢疾一切气暴之证最能顺气化痰沉香木香丁香白檀香麝香香附白术安息香诃子肉荜茇朱砂乌犀角乳香片脑苏合香油上为末研匀用安息香膏并炼白蜜和剂每服旋丸如桐子大取井花水温冷任意下四丸老人小儿服一丸温酒化下按病患国中风喉中痰塞水壅难通非香窜不能开窍故集诸香以利窍非辛热不能通塞故用诸辛为佐使犀角虽凉凉而不滞诃梨虽涩涩而生津世人用此方于国中之时每每取效丹溪谓辛香走散真气又谓麝脑能引风入骨如油入面莫可解也医者但当用之以救急慎勿令人多服也乌药顺气散八味顺气散治中风正气虚痰壅盛者此方主之白术茯苓青皮陈皮乌药白芷人参甘草按经曰邪之所凑其气必虚故用四君子以补气治痰之法利气为先故用青皮陈皮台乌白芷以顺气气顺则痰行而无壅塞之患矣此标本兼施之法也痰火痰涎盛偏枯口噤筋急拘挛筋反纵脉数燥火为病牛黄清心丸主之在表防风通圣散在上凉膈散昏冒发热不恶寒不安卧此风热烦躁泻青丸痰火炽盛烦渴便秘脉数大三黄枳实汤滚痰丸牛黄清心丸防风通圣散治中风一切风热大便秘结小便赤涩头面生疮眼目赤痛或热生风舌强口噤或鼻生紫赤风刺瘾疹而为肺风或成风疠而世俗唿为大风或肠风而为痔漏或肠郁而为诸热谵妄惊狂并皆治之防风川芎当归赤芍药连翘薄荷麻黄石膏白术山栀子荆芥滑石大黄芒硝甘草上姜葱豆豉同煎自汗去麻黄自利去大黄芒硝按本方有防风麻黄解表药也风热之在皮肤者得之由汗而泄荆芥薄荷清上药也风热之在巅顶者得之由鼻而泄大黄芒硝通利药也风热之在肠胃者得之由后而泄滑石栀子水道药也风热之在决渎者得之由溺而泄风淫于膈肺肤受邪石膏桔梗清肺肤也而连翘黄芩又所以祛诸经之游火风之为患肝木主之芎归芍药和肝血也而甘草白术又所以和胃气而健脾焉凉膈散泻青丸三黄枳实汤黄芩黄连大黄浓朴甘草枳实上水煎热服不拘时礞石滚痰丸湿痰口眼斜半身不遂涎多不语中于右属痰稀涎散吐之痰盛胸满导痰汤肥人痰厥口眼斜手麻木化痰丸四肢不收心神恍惚不知人事六君子汤加竹沥姜汁热多荆沥汤或加二陈汤或青州白丸子痰火甚滚痰丸稀涎散导痰汤即二陈加南星枳壳六君子汤二陈汤竹沥汤治中风四肢不收心神恍惚不知人不能言竹沥生葛汁生姜汁相合作三服荆沥汤治中风有痰多热宜常服此荆沥竹沥生姜汁相合温服青州白丸子治小儿惊风大人诸风牙关紧急或痰喘体麻生半夏生白附生川乌生南星上为细末盛绢袋中以井水中摆出末更将手时揉之令出如有渣再为末再入绢袋中再摆揉以尽为度放瓷盆中日晒夜露每朝晨要换新鲜水春五日夏三日秋七日冬十日去水晒干如玉片研细以大米粉熬粥饮丸如绿豆大每服三五丸薄荷汤下风瘫温酒下服不拘时达按前证若少壮之人气血未虚真水未竭适因怒动肝火火畏水不能上升所以身凉无痰涎然须臾便醒者水旺足以制火也此名中气老衰之人气血俱虚真水已竭适因怒动肝火火寡于畏得以上升所以身温有痰涎然多不能治者水竭无以降火也此名中痰虽然少壮之人亦有不治者男子乃色欲过多下元水亏不能治火女人乃经后产后去血过多不能配气适因忿怒动火而阳气无所根据附则随火而发越矣阴也血也岂不为阳气之根本乎卷二中寒三歌胃虚肤豁中寒深厥逆身凉脉细沉要辨内伤并外感理中姜附倍加参论有卒中天地之寒气者属外因有口食寒物而得者属内因然胃气太虚肤腠疏豁故寒邪直入于中其病即发手足厥冷脉息细微身蜷不热或有微热而不渴倦言动者是也当急温之迟则不救非若伤寒之邪循经传里之缓也东垣云内伤极多外伤间有之西北极寒多外感东南温和多内伤外感者五积理中姜附麻黄细辛之类内伤者从补中益气汤加温散之剂脉中寒紧涩阴阳俱盛法当无汗有汗伤命外因若平素怯弱之人外中寒邪而得者盖虚人腠理疏豁气血内损故寒邪直中于中不作热手足厥冷用麻黄附子细辛汤五积散房劳而中寒厥逆者四逆汤三建汤主之外用温脐法麻黄附子细辛汤治少阴始得之病反发热脉沉者此方主之麻黄细辛附子按病发于阴者当无热今少阴病始得之何以反发热也盖其病本由太阳传来者肾虚则真寒直入而脉沉表有余邪因发热故用麻黄以发太阳之汗用辛附以温少阴之经五积散桔梗苍术陈皮麻黄枳壳浓朴干姜白芷川芎甘草茯苓肉桂芍药当归半夏按本方治寒客经络内伤生冷头身俱痛呕吐腹疼恶寒拘急者主之每服四钱水一盏半生姜三片葱白二根煎七分热服挟气加吴茱萸四逆汤甘草干姜附子按右方治寒中太阴受病即发脉微不渴四肢厥冷者主之以生附配干姜补中有发之意也每服五钱水一盏煎七分温服不拘时三建汤大川乌附子天雄每服四钱加生姜十片煎服温脐法用麝香半夏皂荚各一字为末填脐中用生姜切薄片贴之放大艾火于姜片上蒸灸三七壮灸关元气海二十壮热气通于内寒气逼于外阴自退而阳自复矣内因虚弱人口食生冷寒凉之物手足厥冷脐腹绞痛脉脱或迟人参理中汤姜附汤因房劳内伤元气重中于寒脉脱者三建汤因劳役内伤元气复感于寒者补中益气汤加姜附主之人参理中汤治太阴自病即发自利不渴寒多而呕腹痛鸭溏蛔厥霍乱等证人参干姜甘草白术上锉作一剂水煎温服如吐多去白术加生姜下多倍白术人参寒多加干姜一钱半有动气去白术加肉桂二钱脉沉微而迟者加炮附子二钱名附子理中汤姜附汤治中寒昏不知人身体强直口噤不语四肢厥冷脐腹冷痛霍乱转筋一切虚寒并皆治之干姜附子每服三钱水一盏半煎七分食前温服挟气不仁加防风挟湿加白术筋脉拘急加木瓜肢节痛加桂二钱补中益气汤达按经云夫寒阴气也寒中阳经阳犹能抗阴其病易愈寒中阴经两阴相遇胶固难愈故病太阴少阴者必重且危病厥阴者多死有等亡命之徒既跌扑斗殴内伤于血复轻生投水外着于寒血得寒而凝结寒得血而深入未有能生者也卷二暑证四歌暑伤气分汗如倾身热头疼躁不宁所感必须分动静阴阳二证自然明论东垣云静而得之曰伤暑动而得之曰中热富贵人避暑于凉亭广厦为房室阴寒所遏暑火不伸故曰静而得之辛苦人负重作劳勤耕力役大暑行途者此动而得之王安道以静得者即是阴证非暑也然大暑炎热流行无所不至虽外以风扇寒凉抑之终非凛冽之寒邪但外寒遏暑火不伸此寒为标热为本故先以辛温治其标寒继以清凉治其本热无不愈者若便作阴证名之用辛热剂可乎学人宜临时参究脉证可也脉暑伤于气所以脉虚弦细芤豁体状无余动而得之冒暑作劳身热头疼自汗烦渴面垢唇焦或身如针刺此热伤分肉也人参白虎汤主之素有痰火复冒暑气而恶心眩晕吐呕者黄连香薷饮主之有痰加胆星半夏虚加人参内外挟火相灼卒倒不知人事者名曰暑风此暑气入而鼓激痰火塞碍心窍故也治宜吐之人参白虎汤治伏暑发渴舌燥生芒刺身热脉虚自汗等证人参知母石膏甘草上方入粳米一撮水一钟煎八分不拘时服若腹痛吐泻饱闷者石膏切不可用热极小便遗尿不止加炒黄柏烦躁加辰砂末酸枣仁黄连香薷饮治伏暑引饮口燥咽干或吐或泻黄连浓朴扁豆香薷每服三钱水一钟酒少许煎七分沉冷不拘时服若卒中昏冒僵仆角弓反张不省人事手足或发搐搦此为暑风不可作风治本方加羌活主之泻利加白术茯苓脉虚弱加人参五味麦冬虚汗不止加黄白术心烦加栀子辰砂末渴加干葛天花粉胸满加枳壳桔梗小便不利加赤茯苓滑石呕吐加藿香陈皮姜汁十味香薷饮消暑气和脾胃香薷人参陈皮白术黄扁豆甘草浓朴木瓜白茯脉虚加麦冬五味上为末每服二钱热汤冷水任调下静而得之避暑于深堂大厦为阴寒所遏暑不得越手足厥逆者大顺散霍乱者六和汤桂苓甘露饮大顺散干姜甘草肉桂杏仁上为粗末水煎温服如烦躁井花水调下按本方治夏月引饮过多脾胃受湿清浊相干阴阳气逆霍乱吐泻腹痛脉迟者主之用干姜肉桂温胃而建中甘草杏仁调脾而利气非治暑之药乃治饮冷受伤之剂也若非饮冷切勿执方六和汤桂苓甘露饮达按暑与热同义而异名中暑即中热也何分之有历代医家乃有中暑中热之分吾不知其所谓假如道中行人酷日趱程野中农夫暄天劳力津竭汗尽咽喉如烧饥未得食渴未得饮劳未得息卒然昏冒不省人事身体发热名为中热虽谓之中暑亦可也至于素享富贵之人其性不耐寒暄每至暑月即池亭水阁以安其身浮瓜沉李以供其口环冰挥扇以祛其热藤箪竹床以取其凉炎蒸不来清风满座内有伏阴外受凉气汗不流而肌理密阴愈侵而阳不发卒然昏眩寒热交作呕吐腹痛乃为夏月感寒非中暑也法当温以理其中辛以散其表不可执中暑之说而用治暑之剂也宜以生姜葱白木香陈皮羌活紫苏之类卷二湿证五歌东南土薄湿多生风雨山蒸属外因西北地高湿疾少乳醪湿面内因成腰如石坠头如裹声壅如同瓮里鸣肢节痛兮兼痿痹四肢缓纵不能行脉来沉缓无疑惑疸肿虚浮泄利频上下分消施汗泄若然湿郁取风升论夫湿有自外入者有自内出者必须审其方土东南地土卑下多阴雨湿气必从外入多自下起故重腿香港脚者多治当汗散久则渗泄西北地高无湿人多食湿面潼乳酒醪以饮多快食为尚或酒后寒气怫郁湿不得越病从内生故多腹皮胀满水臌浮肿按之如泥之病治须通利二便甚则逐水驱之责其根在内也然南北方土其内外所因感亦互有之但有多少之殊耳不宜执一见也脉湿则濡缓或兼涩小入里缓沉浮缓在表若缓而弦风湿相搅外因湿从外受在上羌活胜湿汤升阳除湿汤在下四苓散平胃散风湿胜脉浮汗出身重防己黄汤调之在下气实大小便不通者导水丸羌活胜湿汤治嵴痛项强腰似折项似拔上冲头痛及足太阳经不行羌活独活本防风甘草川芎蔓荆子水煎温服如身重腰沉沉然乃经中有湿也加苍术二钱黄柏一钱附子五分按经曰风能胜湿故用羌防等诸风药如卑湿之地风行其上不终日而湿去矣又曰无窍不入惟风为能故凡关节之病非风药不可用甘草为佐者以风药悍燥用以调之此之谓有制之兵也升阳除湿汤治脾虚不能运化湿胜濡泻主之升麻柴胡防风苍术泽泻猪苓陈皮神曲麦芽甘草水煎食前服按经曰清气在下则生飧泄故先用升麻柴胡以提清气又曰湿胜则濡泄故用苍术防风以发汗猪苓泽泻以利水此上下分消之法也夫泻虽生于湿必从饮食而得者故用曲麦陈甘以消食健脾脾能健运则湿自除而泻自止矣防己黄汤治风湿相搏客在皮肤四肢少力关节烦疼脉浮身重汗出恶风防己甘草白术黄上咀每服一两枣一枚姜三片煎服内因饮食入湿从内生二陈汤加苍术白术平胃散饮食内伤停湿胸满肿胀发黄茵陈五苓散实者舟车丸若饮酒动湿升而汗之解酲汤二陈汤四苓散治内伤饮食有湿小便赤少大便溏泄白术茯苓猪苓泽泻按经曰湿胜则濡泄故湿生于内者令人水泄湿并于膀胱故小便不利白术性燥燥则健脾茯苓本淡淡能渗湿猪苓有渗而无补泽泻润下而兼渗丹溪云治湿不利小便非其治也故以此方主之加桂名五苓散加茵陈名茵陈五苓散平胃散治脾胃不和土湿太过腹胀不食者主之苍术浓朴陈皮甘草按经曰谷气通于脾今山岚瘴气谷气也令人不服水土而腹胀是土湿太过也故用苍术燥湿为君浓朴陈皮宽中泄气为臣甘草和诸药为佐湿气去则胃气平矣上为末每服五钱姜枣煎服葛花解酲汤导水丸主泻湿热通利二便必高燥之地黑瘦之人膏粱之家热燥之病服之切当若下湿之地肥白之人淡食之家寒湿之病犹未当也大黄黄芩牵牛滑石上为细末水丸如绿豆大温水下二十丸日三服舟车丸治湿胜气实大黄甘遂大戟芫花青皮陈皮牵牛木香上为细末水丸白汤送下随病加减卷二燥证六歌燥甚津衰血不充大肠干涩故难通若然皴揭并干劲盖是阳明燥气钟论经云诸涩枯涸干劲皴揭皆属于燥河间云风热火同阳也燥湿寒同阴也又燥湿小异也然燥金虽属秋阴而异于寒湿反同其风热故火胜金而风生则风能胜湿热能耗液而反寒阳实阴虚则风热胜于水湿而为燥也热燥在里耗其津液故大便秘结消渴生焉夫风劲清肃燥气在表钟于皮肤则皮毛燥涩皴揭干疥爪枯之病生焉东垣云饥饱劳役损伤胃气及食辛辣浓味之物而助火邪伏于血中耗散真阴津液亏少故大便结燥然燥结亦有风燥热燥阴结阳结之类治法以辛润之以苦泻之则结散燥除也风燥血弱不能养筋筋燥手足不能动指爪枯藁大秦艽汤大肠风闭燥结者搜风顺气丸大秦艽汤搜风顺气丸治腰脚疼痛四肢无力恶疮下注风气香港脚常服润三焦和五脏润肠除风湿大黄麻仁山茱萸山药槟榔郁李仁菟丝子牛膝车前子枳壳川独活防风上为末蜜丸如梧子大每服三十丸茶酒任下火燥脾胃伏火大便秘结润肠丸脾约麻仁丸五内火炽盛烧灼津液烦渴燥甚白虎汤燥热结者清凉饮子润肠丸桃仁麻仁大黄羌活当归梢如风湿加皂角秦艽如脉涩气滞加郁李仁上为末炼蜜丸如梧子白汤下脾约麻仁丸治肠胃热燥大便秘结浓朴枳实芍药大黄杏仁麻仁上为末蜜丸如梧子大每服二十丸临卧温水下润麻丸能润血燥大便不通麻仁当归桃仁生地枳壳上为末蜜丸如梧子大每服五十丸空心白汤下白虎汤清凉饮子大黄当归赤芍甘草上各等分水煎服虚燥阴虚火盛下焦燥热小便涩数者六味地黄丸大补阴丸虚秘者蜜导法胆导法血虚干涸脏结者元戎四物汤通幽汤或蜜导法六味地黄丸大补阴丸元戎四物汤治脏结闭涩四物加煨大黄桃仁等分煎服通幽汤治幽门不通上冲吸门吸门不开则为噎塞治在幽门以辛润之生地熟地甘草红花升麻当归身桃仁泥上锉水煎调槟榔末五分稍热服蜜导法以蜜炼如饴捻成指大长二寸许纳谷道中卷二火证七歌五行各一火惟二君相之火心肾是或因喜怒忧恐悲扰乱妄动名五志肾经一水奚能胜七火奔腾何可制因而阳盛阴常亏所以丹溪把阴济治火之法非一端补虚泻实发郁滞更有阳火阴火名故立正治与从治河门推展火之机泄漏轩岐千古秘论夫五行各一其性惟火有二君相是也此二火出于天成又有五志过极扰乱妄动五脏之火随起名曰五志之火出于人为丹溪所谓一水不能胜七火所以火之为病甚多内经病机十九条而属火者五河间又推展其说火之致病甚悉如喘嗽呕吐暴注下迫转筋小便混浊腹胀大鼓之如鼓痈疽疡疹瘿瘤结核吐下霍乱瞀郁肿胀鼻窒鼽衄血溢血泄淋闭身热恶寒战栗惊惑悲笑谵妄衄蔑血污之病皆手少阴君火之为病也如瞀螈暴喑冒昧躁扰狂越骂詈惊骇肿酸疼气逆冲上禁栗如丧神守嚏呕疮疡喉痹耳鸣及聋呕涌溢食不下目昧不明暴注暴病暴死此皆属手少阳相火之为病也然火病既非一端治法难拘一理当审其虚实之候究其受病之由随其阴阳之性委曲调治则火易伏否则激薄其性反致燔灼莫能御也脉虚火浮数实火沉大随其所见细数为害君火君火者心火也可以湿伏可以水灭可以直折黄连解毒汤三黄丸栀子金花丸实者可以硝黄冰水正治君火炽甚用寒药直折其火其火转甚者须用姜汁或酒制炒则火自伏此寒因热用之法也又云心为君主自焚则死故多暴死之证黄连解毒汤治三焦实火内外皆热烦渴溲赤口舌生疮便秘脉数者主之黄连黄芩黄柏山栀上水煎热服水泛为丸名栀子金花丸茶汤吞下三黄丸又名三补丸即前方减去山栀是也按经曰壮火食气少火生气盖少火之火无物不生壮火之火无物不耗故少火宜升壮火宜降故以黄芩清上黄连清中黄柏清下则三焦之壮火自伏而气得其生血得其养矣故曰三补虽然火有虚实是方但可以治实火若虚者用之则火反盛谓降多亡阴也相火相火者龙火也不可以直折惟黄柏可以治之随其性而伏也若以冰水寒凉正治立死宜大补阴丸坎离丸气从下而冲上者内挟相火肾水虚不能制之宜生地丹皮玄参知母之类以壮水大补阴丸坎离丸一名滋肾丸治肾火起于涌泉之下黄柏知母肉桂水丸空心淡盐汤送下按是方知母黄柏性味苦寒水之属也故能滋益肾水肉桂辛热火之属也故能假之反佐正所谓坎离交而为既济也郁火郁火可发当看何经四肢发热肌痹热骨髓中发热如燎扪之烙手此血虚而得之也或胃虚多食冷物抑遏阳气于脾土升阳散火汤手心热属热郁用火郁汤或用栀子香附白芷半夏川芎曲煳丸服若因醇酒浓味膏粱积热者清胃散主之升阳散火汤治过食冷物抑遏少阳之火郁于脾部者升麻干葛独活羌活防风柴胡人参白芍药甘草每服五钱水煎热服按前方升柴羌独干葛防风皆辛温上行之物也用之以升少阳之气清阳既出上窍浊阴自归下窍而食物传化自无抑遏之患芍药味酸能泻土中之木人参味甘能补中州之气生甘草能泻郁火于脾从而炙之则健胃而和中矣火郁汤即升阳散火汤去独活加葱白是也清胃散治醇酒浓味致唇齿作痛或齿龈溃烂或连头面颈项作痛升麻生地丹皮当归黄连上水煎服加犀角连翘甘草名加味清胃散五志之火诸气郁属于肺火之升也又悲哀动中则火起于肺经云肺苦气上逆急食苦以泻之黄芩葶苈苦酒之类是也泻白散清金丸主之诸风掉眩属于肝火之升也又大怒火起于肝柴胡黄连龙胆草泻之或回令丸诸湿肿满属于脾火之动也醉饱火起于脾宜芍药黄芩石膏泻之诸痛痒疮疡属于心火之动也又憷惕思虑则火起于心泻心汤导赤散泻之诸逆冲上属于肾火之升也又房劳则火起于肾惟黄柏知母顺其性而伏之泻白散治肺火为患喘满气急者主之桑白皮地骨皮甘草上为粗末每服二钱水一盏煎六分食前温服清金丸治肺火黄芩不拘多少炒为末水丸如绿豆每服一钱泻青丸治肝经风热实火羌活防风山栀龙胆草当归川芎大黄上等分为末蜜丸如弹子大竹叶汤入砂糖调服回令丸一名左金丸治肝火黄连吴茱萸上为末粥丸白术陈皮汤下每服一钱泻心汤治心热黄连为末水调服三黄泻心汤即前方加大黄黄芩等分煎服导赤散治小肠实热生地木通甘草入竹叶煎温服虚火虚火可补若饮食劳倦内伤元气火与元气不两立为阳虚之病宜补中益气汤甘温之剂除之经云温能除大热是也若阴微阳强相火炽甚以乘阴位日渐煎熬为血虚之病以甘寒之剂降之宜四物汤加黄柏知母用药须稍加姜汁制之此从治之法也若房劳内伤真阴失守无根之火泛上气从足上而起为阴虚之病或从足底心起者又虚之极也难治须大补气血兼温散药宜丹溪大补阴丸大补丸以附子末贴涌泉穴引火伏下补中益气汤四物汤大补丸治阴火黄柏炒褐色为末粥丸实火实火可泻若脏腑积热为阳强之病如口舌生疮痰实不利烦躁多渴肠胃秘涩便溺不利等证凉膈散人壮气实火盛癫狂大便秘结者黑奴丸阳明火炽甚烦渴热燥者白虎汤火盛者寒凉药稍加温剂或酒炒则邪易伏凉膈散治火郁上焦大热面赤者主之大黄朴硝甘草连翘栀子黄芩薄荷上为末每服二钱加竹叶七片蜜些少煎服按经曰热淫于内治以咸寒佐以苦甘故以芒硝为君大黄为臣黄芩栀子连翘薄荷甘草为佐不作汤液而作散者取其泥膈而成功于上也黑奴丸治阳毒发斑烦躁大渴倍常时行热病六七日未得汗脉洪大或数面赤目胀身痛大热烦躁狂言欲走渴甚又五六日以上不解热在胸中口噤不能言为坏伤寒医所不治弃为死人精魂已竭心下才暖拨开其口灌药下咽即活黄芩釜底煤芒硝麻黄灶突墨梁上尘小麦奴大黄上为细末炼蜜为丸如弹子大新汲水化下饮水尽足当发寒寒已汗出乃瘥若时倾不汗再服一丸须见微利若不大渴不可与此药白虎汤石膏知母甘草粳米上水煎温服不拘时卷三诸气证一歌营运不息真元气出自中焦统属肺外护皮毛内导血冲和百脉名为卫七情六欲有所干清者浊而行者滞扰乱妄动失其常痞闷壅塞从此致局方治气多辛温往往流传千古弊至我丹溪一发挥凡气有余从火治气变火证常八九冷生气者无一二气虚气实细斟量勿泥辛香峻削剂论夫气者氤氲浩大之元气斯气也在外则卫护皮毛充实腠理在内则导引血脉调和阴阳周流一身营运不息如环无端出入升降继而有常源出中焦总统于肺气曷赏病于人也及其七情之交攻五志之间发乖戾失常则清者遽变而为浊行者抑遏而反止扰乱妄动失其常度变而为火河间云五志过极则为火也丹溪云气有余便是火又云上升之气至肝而出中挟相火冷生气者十无一二也若此者则气之属火明矣而局方以沉香木香丁檀藿麝等香与香附砂仁丁皮益智三棱蓬术枳壳枳实青皮浓朴半夏乌药紫苏莱菔子等辛香燥剂之破耗者通治诸气此千古之弊也丹溪局方发挥痛斥其非以开后学之盲聩若痞闷壅塞喘满肿胀之证或暂用以开导若使常服久服宁无助火添病耗损真气乎然气有虚有实安可一概治之乎消息而调之可也脉下手脉沉便知是气沉极则伏濡软难治其或沉滑气兼痰饮气虚劳役伤气中气不足四君子汤补中益气汤真气虚脉脱神衰气短不足息人参养荣汤生脉散气血两虚自汗喘急脉细十全大补汤八珍汤四君子汤人参养荣汤治积劳虚损气血俱亏人参白术白茯苓陈皮甘草黄当归白芍药熟地黄远志五味子肉桂上锉一剂姜三片枣二枚水二盏煎一盏清晨服补中益气汤生脉散清暑益气生脉补元人参麦门冬五味子上用水煎时时服之八珍汤平补气血调和阴阳白术人参当归熟地黄川芎白芍药白茯苓甘草上锉一剂水二盏煎一盏空心服十全大补汤治男子女人诸虚不足五劳七伤白术人参白茯苓甘草当归白芍药川芎熟地黄黄肉桂上锉一剂水二盏姜三片枣二枚煎一盏食前服气实气实者邪气实也乃为气实当从火治气有余便是火当归龙荟丸气实胀满四七汤加黄芩黄连山栀香附枳实陈皮之类挟痰者加栝蒌贝母香附海石之类治之当归龙荟丸四七汤治气实胀满胸膈不舒一切诸气之证浓朴茯苓半夏紫苏上锉每服五钱姜三片枣二枚水二盏煎一盏服气滞气滞者郁而不伸也木香化滞汤主之破滞气在上枳壳桔梗砂仁香附在中浓朴枳实在下青皮木香槟榔因怒而气滞不行者二陈汤加山栀柴胡香附气滞而痛再加木香乌药在内挟相火上冲而气滞者知母黄柏黄芩黄连香附阴虚气滞者四物汤加知母黄柏木香化滞汤治因忧气食湿面结于中脘腹皮底微痛心下痞满不思饮食食之不散常常痞气枳实柴胡木香陈皮甘草半夏草豆蔻当归红花上锉一剂姜三片水二盏煎一盏空心服气寒气寒者明知身受寒气口食寒物在表身热者麻黄桂枝之类寒气犯脑作痛羌活黑附汤寒气犯胃作痛草豆蔻丸寒气在腹作痛作泻作呕厥逆者理中汤寒气在少腹作痛脉沉迟厥冷四逆汤加吴茱萸或理中汤加吴茱萸羌活黑附汤羌活黑附苍术麻黄僵蚕白芷升麻防风黄黄柏甘草上锉一剂水二盏煎一盏不拘时服草豆蔻丸治秋冬伤寒冷之物胃脘当心而痛上支两胁膈咽不通草豆蔻大麦面神曲白术黄芩枳实半夏橘皮青皮干生姜炒盐上为极细末汤浸蒸饼丸如绿豆大一倍每服五十丸白汤下量所伤多少加减服之岁火不及又伤冷物加以温剂是其治也然有热物伤者从权以寒药治之随时之宜不可不知也理中汤四逆汤达按经云诸痛皆因于气诸病皆生于气诚哉斯言是气也常则为气导引血液升降三焦周流四体变则为火有升无降燔灼中外以致血液停留为痰为积充乎脏腑溢乎经络胶乎咽膈为咳呕为痞塞为胀满为疼痛之所由也凡遇气动痛作之时非辛温消散不可然必详其所起之因触动何脏之令于辛温药中加以苦寒之药尤佳如喜动心火加黄连怒动肝火加柴胡悲动肺火加黄芩恐动肾火加黄柏思动脾火加芍药之类是也卷三诸血证二歌血是人身水谷精生于脾胃统于心动言视听皆资用脉络形容足壮神阳火煎熬偏易耗阴精有质故难成虚劳咳咯真阴损吐衄多因火载升男子便红缘湿火女人血热病崩淋脉芤而涩知无血色夺神枯是损阴血热血寒虚与实临时诊候细详情若缘蓄血生潮热药剂斟量及早行血因脱损焦姜补燕地归芎信有灵论夫血者水谷之精也和调于五脏洒陈于六腑乃能入于脉也源源而来生化于脾总统于心藏于肝宣布于肺灌溉一身故目得之而能视耳得之而能听掌得之而能摄足得之而能履脏得之而能液腑得之而能气所以视听言动脏腑脉络靡不由于血之运用也故曰血者神气也持之则存失之则亡血盛则形盛血弱则神衰神静则阴生形役则阳亢注之于脉少则涩充则实故阳生阴长取汁变化而为血内经所谓脉者血之府也生化旺则诸经恃此而长养衰耗竭则百脉由此而空虚可不谨养哉盖血属阴难成而易亏由乎人之节欲者少不能谨养以致阳火滋甚日渐煎熬真阴内损而吐衄血妄行于上便溺血渗泄于下而精神内损百病由此而生焉脉诸证见血皆见芤涩随其上下以验所出大凡失血脉贵沉细设见洪大后必难治四物汤补血之要药当归熟地黄川芎白芍药上锉一剂水煎服经脉不行加红花苏木妊妇动胎加艾叶香附苏梗血痢加阿胶艾叶口干烦渴加麦冬乌梅干葛便秘加桃仁大黄大渴烦躁加人参麦冬知母石膏五心烦热加黄芩柴胡地骨皮百合虚烦不睡加淡竹叶石膏人参怔忡恍惚加远志枣仁咳血咳血者火乘金位肺络受伤故血从嗽而出也丹溪云先痰嗽而后见红者多是痰积生热以降痰火为急宜煎桔梗枳壳黄芩橘红送下天门冬丸先见红而后痰嗽者多是阴虚火动痰不下降宜以四物汤加痰药火药天门冬丸治咯血吐血润肺止嗽天门冬阿胶甘草贝母白茯苓杏仁上为细末蜜丸如弹子大噙化咯血咯血者痰中咯出血疙瘩也按薛立斋云此证多因心气虚耗不能主血血不归经停留于内故得咯而出其证面色萎黄五心烦热是也若郁热甚者生地黄散咯血及痰中血丝者四物汤加竹沥姜汁牛膝童便青黛虚嗽咯血者太平丸劳瘵咯血者详本条内生地黄散治痰火郁结衄血咯血吐血阴虚阳亢枸杞子软柴胡黄连地骨皮天门冬白芍药甘草黄芩黄生地黄熟地黄太平丸吐血吐血者呕出全血是也达按经云心主血而不能藏夜则复归于肝肝藏血而不能主昼则听令于心心为君肝为相君火一动相火从之相火一动六经之火从之火动则血随以动火升则血随以升善调摄者寡欲节劳常使君火不动相火隐伏火伏则血随以伏矣何病之有惟不知命者不自量其血气之强弱本元之虚实奔走道路而不惮其劳纵情女色而强努其力以有限之精神而供无穷之作用六经受伤血液流迸聚于两胁胸臆之间乘火而升其伤重者从夹嵴而上如潮涌至势不可遏法当从其出不可强为之御也盖所出之血皆败血也纵能止之亦不归经久当复出故不可御必服以消血之药佐以润下之剂使其败血下行乃服止血之剂以杜其根服补血之剂以还其元庶可以收全功也花蕊石散四生丸治吐血衄血阳乘于阴者生荷叶生艾叶生柏叶生地黄上研为丸如鸡子大每服一丸水煎服麦门冬饮子治气虚吐血或血虚不能摄血者麦冬黄当归身人参生地黄五味子上锉一剂水煎服血不止加阿胶炒蒲黄白茅花兼痰加贝母桔梗丹溪方治呕血衄血一切火载血升上行之证四物加山栀童便姜汁或用韭汁童便相和饮之衄血衄血鼻中出血也夫气血调和则循环经络若劳伤元气阴虚火动气逆于肺则血随鼻而衄也犀角地黄汤主之经云诸见血身热脉大者难治是火邪胜也身凉脉静者易治是正气复也犀角地黄汤治热郁不解泛行经络或流肠胃随气涌泄以致衄血吐血或为便血或为蓄血等证犀角生地黄芍药丹皮上锉水煎温服若活血加桃仁红花若止血加黄连山栀止衄加黄芩茅花破瘀血加桃仁大黄用此者恐桃仁承气太峻故也如吐衄血甚不止者用茅根侧柏藕三味捣汁磨京墨入本方调服即止鼻衄不止者外用劫法用水纸搭在鼻冲随用山栀炒黑牡蛎龙骨火京墨百草霜共为细末加血余烧灰各等分用茅花水湿蘸药入鼻中即止如无茅花将纸捻水湿蘸前药末入鼻中甚妙便血便血者大便血也多因饮食起居或六淫七情致伤令元气亏损阳络外伤而然也若膏粱积热者加味清胃散大肠风热者四物加侧柏荆芥秦艽枳壳丹皮柴胡阴结者平胃地榆汤加味清胃散即本方加犀角连翘甘草加减四物汤治肠风下血侧柏荆芥槐花甘草枳壳生地黄当归川芎上锉一剂姜一片水煎服若热炽甚加山栀黄芩黄连血不止加升麻秦艽阿胶地榆平胃地榆汤治阴统便血即内经所谓结阴者便血一升再结二升三结三升是也人参白术茯苓甘草陈皮苍术浓朴干姜益智附子升麻葛根地榆神曲白芍药当归上锉一剂姜三片枣二枚水煎服溺血溺血者小便血也盖心主血通行经络循环脏腑若得寒则凝涩得热则妄行失其常道则溢渗于脬小便出血也不痛小蓟饮不止蒲黄散实者当归承气汤后以四物汤加小蓟山栀滑石琥珀虚者胶艾汤小蓟饮小蓟山栀当归生地黄滑石甘草蒲黄藕节淡竹叶通草上锉一剂水煎温服当归承气汤即小承气汤加当归胶艾汤即四物汤加阿胶艾叶炙甘草各一钱瘀血达按跌扑损伤或被人打踢或物相撞或取闪肭或奔走努力或受困屈或发恼怒一时不觉过至半日或一二三日而发者有之十数日或半月一月而发者有之一般寒热交作其心胸肋下小腹满痛按之手不可近者此有瘀血也或一时伤重就发寒热瘀血上冲则昏迷不醒如死之状良久复苏轻则复元活血汤重则桃仁承气汤主之量其元气下其瘀血则愈在上者宜饮韭汁切不可饮冷水血见寒则凝但一丝血入心即死若医家不识见其寒热胀满罔察其痛处若有痛肿手难近按其脉芤涩或数以明之盖肝为血海凡有瘀血必蓄积于心胸胁下或小腹之分乃肝部也心主血肝藏血脾为之流但小便如常者蓄血证也内伤瘀血证必自汗复元活血汤治瘀血留于胸胁腹肚疼痛不可忍柴胡花粉当归红花甘草大黄穿山甲桃仁上用水一盏酒半盏煎一盏加桃仁泥再煎至八分温服以利为度桃仁承气汤治蓄血胀满大实大痛手不可近者桃仁大黄芒硝甘草桂枝加丹皮枳壳上锉一剂水二盏煎至一盖入大黄一二沸再下芒硝一沸热服取下黑物外有热加柴胡在上加桔梗苏木在下加牛膝两胁并小腹硬满痛者加青皮川芎归尾芍药痛甚加玄胡索红花血未下加童便姜汁少许血证若头面身黄者姜渣绢裹擦之其黄自退矣卷三痰证三歌水谷消磨气血成滋荣脉络壮元精七情四气时冲逆脾胃旋伤懒营运胃口从此留宿饮致令津液作痰凝因而隧道皆壅塞却是痰涎滞在经或痒或麻或痛痹或留肌膜结瘤瘿皮间肿痛燔如火心下寒疼冷似冰流入胁稍成癖积行来髀作酸疼或如绵絮如梅核或若桃胶蚬肉形吐不出而咽不下分明郁积在于胸或为喘嗽心嘈杂呕吐痰涎碧靛青攻上头时眩晕倒眼口噤耳中鸣咽喉闭塞牙关紧噫气吞酸呕逆频夜卧不安奇怪梦游风肿痛并无名怔忡健忘时惊怖癫走痴呆不识人久泻形枯肠积垢中风瘫痪失声音女人白带男儿浊经血愆期赤白淋荏苒做成劳瘵病风痫螈纵手挛筋遍身习习如芒刺一线寒牵背嵴心如斯怪异延缠病都是痰涎里面生论夫人之气道贵乎清顺顺则津液流通何痰之有也若气血津液稍有一时不得营运则隧道不通凝滞而为痰为饮故有五饮之证生焉盖痰之为病匪一王隐君备言之然其原有因热而生痰者亦有因痰而生热者有因风寒暑湿而得者有因惊而得者有因气而得者有因食积而得者有因酒饮而得者有脾虚不能运化而生者有肾虚不能制火而生者若热痰则多烦热风痰多成瘫痪奇证冷痰多成骨痹湿痰多倦怠软弱惊痰多成心痛癫疾饮疾多成胁痛臂痛食积痰多成癖块痞满其为病状种种难名治法热痰则清之湿痰则燥之风痰则散之郁痰则开之顽痰则软之食积痰则消之在上者吐之在中者下之中气虚者必固中气以运痰肾气虚者必壮肾水以制火古方治痰饮类用汗吐下法此治其标也若汗下过多损其脾胃则痰易生而转多诚非王道之治也莫若以顺气为先分导次之又痰生于脾胃宜实脾燥湿使脾胃调和饮食运化而痰自不生此治其本也脉偏弦为饮或沉弦滑或结芤伏痰饮中节痰饮痰饮有五在膈上瓜蒂散在肠胃滚痰丸在经络及四肢皮里膜外姜汁竹沥在胁下白芥子二陈汤治一身之痰导痰汤坠痰丸抑痰丸清膈化痰丸润下丸此皆治痰之要药也瓜蒂散吐痰之圣药治在膈上瓜蒂赤小豆人参甘草上为末每用一钱或半钱空心韭汁汤下以吐为度滚痰丸坠痰之圣药治在胃肠大黄黄芩沉香礞石上为细末水丸梧子大每服四五十丸量虚实加减茶清送下二陈汤总治一身之痰都管药也陈皮半夏茯苓甘草上锉一剂姜三片水煎服湿痰加苍术白术寒痰倍半夏甚者加麻黄细辛乌附之类痰厥头痛亦加半夏风痰加南星枳壳白附子天麻僵蚕牙皂之类气虚者更加竹沥气实加荆沥俱加姜汁热痰加黄芩黄连痰因火盛逆上降火为先加白术黄芩软石膏黄连之类眩晕嘈杂者火动其痰也加山栀黄芩黄连血虚有痰加天门冬知母栝蒌仁竹沥姜汁滞血者更加黄芩白芍药桑白皮血滞不行中焦有饮者取竹沥加生姜韭汁饮三五杯必胸中躁烦不宁后愈气虚有痰加人参白术脾虚者加白术白芍药神曲麦芽升麻内伤挟痰加人参黄白术姜汁传送食积痰者加神曲麦芽山楂炒黄连枳实老痰加海石半夏栝蒌仁香附米连翘导痰汤即二陈汤加南星枳壳坠痰丸治痰饮黑丑枳实白矾朴硝枳壳牙皂上为末萝卜汁丸如桐子大每服五十丸鸡鸣时服初则有粪后则有痰抑痰丸栝蒌仁半夏贝母上为末蒸饼丸如麻子大每服一百丸姜汤送下清膈化痰丸黄连黄芩黄柏山栀香附苍术上为末蒸饼丸如绿豆大白汤送下润下丸降痰甚妙南星半夏黄芩黄连甘草橘红上为末蒸饼丸如绿豆大每服五七十丸白汤下风痰风痰多见半身不遂口眼斜筋挛语涩癫狂麻痹眩晕之病天麻白附子牛黄胆星姜制半夏牙皂僵蚕天竺黄治之丹溪以竹沥入痰药化风痰以稀涎散吐风痰稀涎散湿痰肥人多湿多痰盖湿胜则生痰故湿多见倦怠痿弱泄痢肿胀之证苍术白术南星半夏海粉陈皮湿痰之要药也青礞石丸最能消食积化湿痰若湿痰甚喘急者千缗汤白浊因湿痰者珍珠粉丸湿痰兼风热中和丸星夏蛤粉丸最燥湿痰青礞石丸风化硝青礞石南星半夏茯苓黄芩上为末神曲煳丸梧子大每服三五十丸白汤下千缗汤珍珠粉丸中和丸治湿热气痰苍术黄芩半夏香附上为末粥煳丸如桐子大每服五七十丸姜汤下星夏蛤粉丸燥湿痰亦治白浊因痰者南星半夏青黛苍术蛤粉上为末神曲煳丸桐子大每服五七十丸姜汤下火痰火痰者痰因火盛也盖痰即有形之火火即无形之痰未有有痰而无火未有有火而无痰者也痰少则能养胃火少则能健脾痰胜则泛滥洋溢以生诸病火胜则煎熬攻击以生诸病痰随火而升降火领痰而横行火者助痰为虐之贼也然亦各有所借火借气于五脏而势始盛痰借液于五味而形乃成气有余则化为火液有余则化为痰气能发火火能役痰故治痰者必降其火治火者必顺其气也治火之药如芩连白术青黛软石膏等火降然后治痰眩晕嘈杂者是火动其痰也二陈加芩连山栀噫气吞酸者是痰因火上逆也茱连丸或二陈加南星芩连青黛火盛生痰者润下丸痰稠浊吐咯不出者是火郁其痰清膈化痰丸栀子金花丸主之茱连丸栀子金花丸食积痰脾胃受伤清气陷下饮食不化痰易生而多者枳实白术曲半夏陈皮茯苓之类是治其本也或枳术丸加橘半曲脾胃虚者六君子加升麻提起内伤挟痰者必用黄白术陈皮半夏姜汁竹沥传送食积痰实者坠痰丸若虚煎补气药送下食积痰饮喘急者黄栝蒌丸或青礞石丸枳术丸六君子汤即四君子汤加陈皮半夏黄栝蒌丸栝蒌仁半夏山楂神曲上为末栝蒌水丸如绿豆大姜汤竹沥送下二三十丸青礞石丸老痰老痰者积久稠粘咯吐不出惟在开其郁降其火顺其气软其坚化凝结之痰缓以治之庶可取效故宜海石香附栝蒌半夏贝母芒硝桔梗五倍子之类王汝言化痰丸润下丸青礞石丸皆能治老痰也郁痰吐咯不出者以苦梗开之或用二陈汤探吐鹅翎搅去其痰或用盐汤探吐王汝言化痰丸天门冬黄芩海粉栝蒌仁橘红桔梗连翘香附青黛芒硝上为极细末炼蜜入姜汁少许丸如小圆眼大噙化一丸或嚼烂清汤细咽下或丸如黍米大淡姜汤送下五六十丸卷三郁证四歌气血冲和安有患若还抑郁病相寻湿痰气血热兼食六郁之形体认真论夫人之气血冲和百病不生一有抑郁诸病生焉故人之诸病多生于六郁盖郁者结聚而不发越之谓当升不升当降不降当变化不得变化所以传化失常而六郁之病生焉六郁者气血湿热食痰所郁也而其状不一开具于左盖诸郁之脉皆沉沉则为郁故也但其兼芤涩数紧滑缓之不同耳丹溪云病之属郁者常八九看所挟以开导之可也故制越鞠丸通疗之越鞠丸苍术香附抚芎神曲栀子上为末水丸如绿豆大温水下每服五钱气郁其状胸满胁肋胀痛脉沉而涩用二陈汤加香附抚芎苍术气实者加枳实浓朴砂仁山栀青皮木香之类二陈汤湿郁其状周身走痛或关节痛遇阴寒则发脉沉而细缓身体重头重痛是也白芷苍术川芎茯苓香附或升阳除湿汤主之升阳除湿汤血郁其状四肢无力能食便血脉涩而芤四物汤加桃仁红花青黛抚芎香附或子和越鞠丸合四物汤治之四物汤子和越鞠丸桃仁红花香附抚芎青黛上为末水丸如梧子大每服四五十丸白汤送下痰郁其状动则喘寸口脉沉而滑二陈汤加海石南星香附栝蒌仁半夏或王汝言化痰丸润下丸二陈汤王汝言化痰丸润下丸火郁其状瞀闷小便赤涩脉沉而数骨髓中热肌痹热扪之烙手逍遥散加山栀香附青黛抚芎贝母苍木或火郁汤逍遥散火郁汤食郁其状嗳酸胸满腹胀不能食或呕酸水恶闻食气人迎脉平和气口脉紧盛或沉缓而大保和丸加枳实麦芽砂仁香附之类保和丸达按气血痰三病多有兼郁者或郁久而生病或病久而成郁虽则气用四君血用四物痰用二陈必以开郁药佐之是得治法之大要也卷三发热证五歌外感内伤皆发热阳虚阴虚良有说火郁发热自不同烦热骨蒸须审别论夫外感发热则人迎脉盛有表证翕翕发热然热明知其热在外也汗之而已内伤饮食发热者气口脉紧盛胸满噫气蒸蒸然热明知其热在里也消导则自已劳役内伤发热者脉虚而弱四肢怠惰无力不恶寒自汗出明知其无表里证虚热也补养则热退阳虚发热者不任风寒自汗脉大而无力阴虚发热者脉数而无力作于下午阴分郁热者手足心热肌肤不甚热热不伸越也烦热者即虚烦躁热也劳热者其热者骨骨蒸热是也若此看表里虚实之迥别临证当明辨也外感发热外感寒邪无汗恶寒麻黄汤感风邪有汗恶风桂枝汤时暴感风寒参苏饮麻黄汤麻黄桂枝甘草杏仁上用姜三片葱白头连须三枚水二盏煎一盏服桂枝汤参苏饮内伤发热内伤饮食发热者柴胡二陈汤加枳实山楂神曲劳倦内伤发热者补中益气汤挟外邪者本方加羌活房劳内伤发热者前方加知母黄柏饮酒内伤发热者葛花解酲汤柴胡二陈汤即二陈汤加柴胡补中益气汤葛花解酲汤阴阳虚热阴虚发热者四物汤加知母黄芩柴胡气虚再加参阳虚发热者小建中汤郁热者升阳散火汤劳热者作于阴分多骨蒸内热逍遥散地骨皮散四物汤小建中汤升阳散火汤逍遥散地骨皮散治虚劳发热咳嗽地骨皮柴胡知母人参茯苓甘草半夏上锉一剂水二盏煎至一盏加生姜自然汁五匙稍热服卷三恶寒证六歌恶寒由是六阳虚振栗憎寒火有余外感脉浮头项痛肺虚洒淅更何疑论夫恶寒有阳虚腠理疏泄不任风寒必自汗多也有火盛甚反兼水化制之故振栗恶寒也有外感风寒之邪则有表证脉浮头痛发热有肺受火克虚而失所司则洒淅恶寒也有表气虚不能固腠理或汗多故也仲景云发热恶寒发于阳也无热恶寒发于阴也此阴阳虚实之理判然明矣表虚表虚必自汗多恶寒者桂枝汤汗多表虚不能护卫脉弱恶风寒黄建中汤桂枝汤桂枝芍药甘草上生姜三片大枣二枚水二盏煎至一盏稍温服小建中汤即桂枝汤加饴糖一合黄建中汤即小建中汤加黄等分阳虚阳虚不任风寒体弱脉虚而恶寒者四君子汤倍加黄桂枝虚甚者再加熟附子二三片或黄建中汤加附子四君子汤火盛火盛甚者反恶寒非寒也乃亢极反兼水化制之四物汤加黄黄柏黄连火降寒自已四物汤卫不和气为卫主卫护皮毛温分肉实腠理卫不和则腠理不固而恶寒者调中益气汤倍加黄桂枝调中益气汤外感外感风寒无汗发热恶寒麻黄汤有汗恶风桂枝汤平时感寒邪恶寒发热者香苏散麻黄汤香苏散香附苏叶陈皮甘草上锉一剂生姜三片枣二枚水二盏煎八分热服加川芎白芷名芎芷香苏散肺病肺受火邪而失所司不能固腠理洒淅恶寒者甘桔汤加酒黄芩山栀麦门冬五味子酸枣仁甘桔汤甘草桔梗上用水煎服卷三伤风证七歌头疼声重外伤风咳嗽憎寒鼻不通若是重衣兼浓被肺因壅热内生风论肺主皮毛司腠理开阖然气卫于外虽有风寒不能为害若元气稍虚不能卫护皮毛则腠理疏泄风邪因得而侵之内舍于肺故头疼声重鼻塞流涕憎寒壮热咳嗽咽干之证现焉此外因于风也若平素内火炽盛乘克肺金或因重衣浓被壅热于上热极则生风亦有声重鼻塞咳嗽咽干音哑之形证焉此非外来之风内因也因外感者以辛凉辛温之剂发散之因内受者火甚生风也以凉寒苦兼升散之剂解之不可执一治也外感外感风邪皮毛腠理先受内舍于肺风邪束于外内热不泄上炎于肺故鼻塞声重头目不清而痛咳嗽流涕恶风轻则参苏饮重则十神汤寒月无汗用麻黄汤有汗桂枝汤参苏饮治感冒风寒胸胁满闷咳嗽头疼身重吐痰或中脘停痰憎寒壮热状如伤寒用此汤人参苏叶枳壳桔梗陈皮前胡半夏甘草木香茯苓上用姜三片水煎服天寒感冒恶寒无汗鼻塞声重咳嗽者加麻黄杏仁金沸草汗之若天气和暖伤风咳嗽有痰者去木香加桑白皮杏仁内有痰热加片芩若胸满痰多者加栝蒌仁贝母去半夏若痰唾如胶者加金沸草若气急喘不止者加贝母苏子杏仁五味子去苏叶肺寒咳嗽加干姜五味子若热咳嗽加片芩麦冬荆芥去半夏木香若心下痞满而嗽加枳实黄连若胸中烦热或停滞酒不散或嘈杂恶心亦加黄连枳实再加干葛陈皮乌梅去木香苏叶烦躁不宁加辰砂表有热加柴胡里有热加芩连头痛咳嗽加细辛十神汤治时令不正瘟疫妄行感冒发热或欲出疹此药不问阴阳两感风寒并皆治之川芎甘草麻黄干葛苏叶升麻赤芍药白芷陈皮香附上锉一剂生姜三片水煎服如发热头痛加连须葱白中满气实加枳壳桔梗天气和暖加黄芩去麻黄麻黄汤桂枝汤内受上焦原有痰火炽盛肺为火烁又因衣被浓重上焦热壅肺经受伤虽无外邪风热内盛亦有鼻塞声重音哑头目不清鼻流清涕咳嗽之证防风通圣散消风百解散主之防风通圣散消风百解散荆芥白芷陈皮麻黄苍术甘草上用葱白生姜煎服如咳嗽加乌梅川芎茶调散治诸风上攻头目昏重鼻塞声壅及偏正头疼薄荷川芎羌活甘草白芷防风荆芥上为细末每服二钱食后茶清调下头痛倍川芎羌活加细辛咳嗽痰多加前胡金沸草卷三咳嗽证八歌咳嗽多因动湿痰内因郁火外风寒阴虚干嗽成劳瘵肺胀须知疗最难论夫肺居至高之上主持诸气属金而畏火者也清虚高洁覆盖五脏干金之象外主皮毛司腠理开阖卫护一身如天之覆物体之至轻清者也或外因六淫之邪相侵内因七情之气相忤则肺金受伤而清纯之气扰乱妄动为火为痰故咳嗽之病从此作矣故咳嗽有风寒暑湿之邪伤肺者必显形证于外此外因也有火郁于肺而嗽者有声而无痰是也有湿痰嗽者痰出嗽止是也有阴虚而嗽者其气从下而上多重于夜分是也有肺胀而嗽者动则喘急息重是也有劳嗽者干咳声哑痰中有红丝血点是也有因嗽而成肺痿肺痈者则云门中府痛吐咯脓血臭秽不可近是也因外感者汗之发之火者清之降之痰者豁之导之郁者开之虚者补之实者泻之燥者润之务令肺气平和不使火邪乘克而嗽自止矣大抵肺位最高针石不能及药饵不能到惟桔梗能舟辑诸药入肺药须临卧时细细咽下则能入肺经也脉咳嗽所因浮风紧寒数热细湿房劳涩难右关濡者饮食伤脾左关弦短疲极肝衰浮短肺伤法当咳嗽五脏之嗽各视本部浮紧虚寒沉数实热洪滑多痰弦涩少血形盛脉细不足以息沉小伏匿皆是死脉惟有浮大而嗽者生外证内脉参考秤停痰嗽痰嗽者嗽动有声有痰痰出嗽止是也不可一味苦寒折之宜千缗汤坠痰丸利膈化痰丸之类积痰嗽者非青黛栝蒌不除食积痰饮作嗽半夏南星萝卜子石栝蒌之类痰因火动逆上作嗽者先治火黄柏知母山栀芩连之类后用栝蒌青黛贝母海石天花粉之类治痰若郁于肺经作嗽胸满涎多二陈加枳壳桔梗栝蒌黄芩桑皮杏仁前胡山栀南星贝母千缗汤坠痰丸利膈化痰丸二陈汤火嗽夏月嗽是火炎上最重芩连山栀治之上半日嗽多是胃中有火贝母石膏泻胃火午后嗽多是阴虚火盛四物汤加知母黄柏麦门冬五味子或六味地黄丸尤为要药黄昏嗽多是火浮于肺五味子五倍子敛而降之不宜凉剂五更嗽多是胃中火邪并食饮流入于肺以知母地骨皮降肺火火郁于肺有声无痰者用苦梗开之后以四物汤加山栀黄芩竹沥姜汁火嗽痰多者二陈加贝母栝蒌青黛山栀黄芩桑皮去半夏四物汤六味地黄丸泻白散治火郁于肺而嗽者贝母散治火嗽痰嗽多日不愈者贝母桑白皮五味子甘草知母款冬花杏仁上锉一剂姜三片水二盏煎八分温服外因冬月嗽是风寒外来参苏饮加桑皮杏仁取汗后用半夏等药逐痰必不再发寒邪伤肺而嗽者二陈汤加麻黄杏仁桔梗或金沸草散久嗽风入肺烟筒吸之伤风热嗽者消风百解散寒热往来而嗽者小柴胡汤参苏饮金沸草散治肺经受风头目昏疼咳嗽声重痰吐稠粘旋复花荆芥前胡白芍药甘草麻黄半夏上姜水煎服胸中满闷加枳壳桔梗有热加黄芩柴胡头痛加川芎消风百解散小柴胡汤肺胀肺胀嗽者或左或右不得眠动则喘急息重此痰挟瘀血宜养血以流动乎气降火疏肝以清其痰四物汤加桃仁红花诃子青皮竹沥姜汁肺胀不得卧者难治四物汤肺痿咳嗽有浊唾涎沫或咳嗽唾中有红丝脓血或胸膺间有窍口中所咳脓血与窍相应而出名曰肺痿其寸脉数而虚涩者是也治法在乎养血养肺养气清金以人参黄当归补气血之剂佐以退热排脓等药肺虚者人参款菀膏发热自汗肺气喘急宁肺汤肺燥者桔梗大力子知母鸡子清润之劳嗽者详本条内紫菀散治咳嗽唾中有脓血虚劳证肺痿变痈人参紫菀知母贝母桔梗甘草五味子茯苓阿胶上锉一剂水二盏姜一片煎八分温服劫劳散治心肾俱虚劳嗽二三声无痰遇夜发热热过即冷时有盗汗四肢倦怠体劣黄瘦饮食减少夜卧恍惚神气不宁睡多异梦此药能治微嗽唾中有红丝名曰肺痿若不治便成羸劣之疾白芍药黄甘草人参白茯苓熟地黄当归五味子阿胶半夏上锉一剂姜三片枣二枚水二盏煎一盏温服人参款菀膏治劳虚冷嗽款冬花人参北五味紫菀桑白皮上为末炼蜜丸如芡实大每服细嚼姜汤送下宁肺汤治荣卫俱虚发热自汗喘急咳唾等证人参当归白术熟地黄川芎白芍药甘草五味子麦门冬桑白皮白茯苓阿胶上锉一剂姜三片水二盏煎八分温服肺痈肺痈者口中辟辟燥咳即胸中隐隐痛名曰肺痈咳伤肺叶而成也用太乙膏成丸食后服或桔梗汤主之肺痈已破入风者不治脉诀举要曰寸数而实肺痈已成寸数虚涩肺痿之形肺痈色白脉宜短涩死者浮大不白而赤桔梗汤治肺痈咳嗽脓血咽喉多渴大小便赤涩桔梗贝母当归栝蒌仁枳壳薏苡仁桑白皮防己黄甘草节杏仁百合大便闭加大黄小便赤加木通上锉一剂生姜三片水二盏煎八分温服一方治肺痈吐脓桔梗甘草上每服一两水一钟半煎八分空心服吐尽脓为效后用黄散黄散用黄蜜炙为末每服一大匙食后黄汤下卷三喘证九歌气喘无痰唿吸粗抬肩撷肚胃家虚火炎上喘时轻重痰喘喉中声韵唿短气自然无接续补虚泻实勿模煳论夫肺为五脏华盖主持诸气所以通荣卫统脉络合阴阳升降出入营运不息循环无端无过不及何喘之有其或肺气有所受伤唿吸之息不得宣通则喘病生焉气喘者唿吸急促而无痰声痰喘者动作便有痰声火喘者乍进乍退得食则减食已则发此有余之喘也胃虚喘者抬肩撷肚喘而不休此不足之喘也若肺气太虚气不能布息唿吸不相接续出多入少名曰短气此虚之极也若气欲绝者则汗出如油喘而不休此六阳气脱也不治脉脉滑而手足温者生脉沉涩而四肢寒者死数者亦死为其形损故也痰喘风痰上逆而喘者千缗汤或导痰汤痰喘者先降气气降则痰自清四磨汤定肺汤千缗汤半夏皂荚甘草一方合导痰汤服一方加雄黄上作一剂水二盏生姜一片煎至八分温服导痰汤定肺汤治上气喘急紫菀五味子橘红甘草苏子杏仁桑白皮半夏枳壳紫苏叶上用生姜五片水二盏煎一盏服喘甚加葶苈痰多加栝蒌仁四磨汤治七情郁结上气喘急人参槟榔沉香乌药上取水七分煎一二沸温服气喘气上逆而喘苏子降气汤气实因服补药而喘者三拗汤上气而喘者神秘汤苏子降气汤治虚喘上攻气不升降上盛下虚苏子半夏曲陈皮浓朴前胡当归肉桂甘草上锉一剂姜三片水二钟煎八分空心服三拗汤治感冒风寒鼻塞声重语言懒出咳嗽喘急外感客邪有余之证生甘草麻黄杏仁上用生姜五片水二盏煎一盏温服得汗出为度神秘汤治上气喘急不得卧者橘红桔梗紫苏五味子人参上每服四钱水二盏煎八分食前服火炎上喘火炎上喘者枳桔二陈汤加芩连山栀阴虚火盛自脐下上冲而喘四物汤加知母黄柏麦门冬五味子或六味丸料服之枳桔二陈汤即二陈汤加枳壳桔梗四物汤六味丸胃虚喘胃虚而喘五味子汤加白术久病喘者气虚也气不接续生脉散加阿胶白术陈皮五味子汤五味子人参麦门冬杏仁陈皮生姜大枣上锉一剂水二盏煎八分温服生脉散人参麦门冬五味子上用水一盏半煎七分服附哮喘哮喘者内有痰热而寒包之必须薄滋味用二陈汤加苍术黄芩或麻黄汤加紫苏半夏枳壳桔梗黄芩天寒时再加桂枝以温散之二陈汤麻黄汤卷四内伤一歌饮食劳形是内伤或因饥饱过行房其形即与伤寒似误汗令人病卧床论夫饮食劳役之证当补而不当泻外感风寒客邪当泻而不当补二者若霄壤之不侔内伤之证亦有头痛发热之候粗工多作外感治之大发其汗其误甚矣祸不旋踵东垣云人迎脉大于气口为外伤气口脉大于人迎为内伤外伤则寒热齐作而无间内伤则寒热间作而不齐外伤恶寒虽近烈火不除内伤恶寒得就温暖则解外伤恶风乃不禁一切风内伤恶风惟恶些少贼风外伤证显在鼻故鼻气不利而壅盛有力内伤证显在口故口不知味而腹中不和外伤则邪气有余故发言壮厉且先轻而后重内伤则元气不足故出言懒怯且先重而后轻外伤手背热手心不热内伤手心热手背不热内伤头痛时作时止外伤头痛常常有之直须传里方罢内伤则怠惰嗜卧四肢不收外伤则得病之日即着床枕非扶不起筋挛骨痛外伤不能食然口则知味而不恶食内伤则恶食而口不知味外伤三日以后谷消水去邪气传里必渴内伤则邪气在血脉中有余故不渴若饥饿内伤房劳太过比之内伤饮食尤为不足中之不足当大补回阳犹恐或迟若误作外感治重发其汗宁不死欤脉内伤劳役豁大不禁若损胃气隐而难寻内伤冷食滑疾而沉内伤热食数大涩侵过食伤饮食过伤保和丸曲枳术丸伤热物三黄枳实汤伤冷物木香见丸保和丸曲枳术丸三黄枳实汤木香见丸饥饿伤年饥缺食或多事饿久致伤脾胃元气弱四君子汤或黄建中汤或补中益气汤加山药去柴胡四君子汤治脾胃虚弱饮食少思或大便不实体瘦面黄或胸膈虚痞痰嗽吞酸或脾胃虚弱善患疟痢等证人参白术茯苓甘草上锉一剂生姜三片大枣一枚水煎温服加陈皮名异功散再加半夏名六君子汤黄建中汤治汗多亡阳尺脉虚弱者用之黄芍药桂枝甘草上水姜煎临服加胶饴元气虚甚加人参劳役内伤负重作劳致伤元气补中益气汤调中益气汤或黄建中汤六君子汤劳者温之非温热药也宜温养之谓也夏月劳碌内伤后冒暑汗泄虚弱脉微者清暑益气汤补中益气汤治形神劳役并饮食失节劳倦虚损身热而烦脉洪大而虚头痛或恶寒而渴自汗无力气高而喘黄人参甘草归身陈皮白术柴胡升麻上锉一剂生姜三片大枣二枚水煎温服按经曰五味入口甘先入脾是方参归术甘草皆甘物也故可以入脾而补中气中气者脾胃之气也升麻引胃气上腾而复其本位柴胡引少阳之气上行而助春升之令也用陈皮者一能疏通脾胃一能行甘温之滞也如汗多去升柴加酸枣仁夜间不寐亦如之头疼加蔓荆子川芎如善嚏者乃腠理不密外邪所搏加白芷川芎如脑痛或巅顶痛加本细辛如口干或渴加葛根有痰加贝母前胡泄泻加白芍泽泻茯苓心胸觉痞闷去黄升麻柴胡加枳实姜炒黄连如嗽加桑白皮五味子如用心太过神思不宁或怔忡惊悸加茯神远志酸枣仁石菖蒲柏子仁如饮食少或伤饮食加神曲麦芽山楂枳实如胃中湿痰加半夏如大病后元气未复而胸满气短者加橘皮枳实白芍如有热加芩连调中益气汤治证同前即补中益气汤去归身白术加苍术黄柏木香六君子汤人参白术茯苓甘草即四君子加陈皮半夏姜枣煎服清暑益气汤治长夏湿热蒸人人感之四肢困倦精神减少懒于动作胸满气促肢节疼痛或气高而喘身热而烦心下膨闷小便黄而数大便溏而频或利或渴不思饮食自汗体虚黄苍术升麻人参白术陈皮神曲泽泻黄柏当归青皮麦门冬干葛甘草五味子上锉一剂水煎温服房劳内伤强力入房致伤元气自汗乏力人参养荣汤十全大补汤因而阳脱者三建汤急灸关元气海百壮可复元人参养荣汤治积劳虚损气血亏肌肉消四肢怠惰人参黄陈皮白芍药当归甘草白茯五味子远志白术桂心熟地黄上姜枣煎服十全大补汤即八珍汤加黄肉桂三建汤饮酒内伤酒乃无形之物大热有毒多饮则伤胃呕吐葛花解酲汤纵饮热酒烦躁中酒毒黄连解毒汤主之葛花解酲汤治饮酒太过呕吐痰逆心神烦乱胸膈痞塞手足战摇饮食减少小便不利葛花砂仁木香白豆蔻人参茯苓陈皮神曲白术青皮泽泻干生姜按葛花性寒能解中酒之毒泽茯味淡能利中酒之湿砂仁豆蔻木香青陈之辛能行酒食之滞生姜开胃止呕神曲消磨炙腻而人参白术之甘所以益被伤之元气焉黄连解毒汤卷四疟疾二歌疟疾由来匪一端六经五脏有形参连朝间日知深浅阳分邪轻阴分难风暑感人从外至内因食积与停痰汗多汗少求虚实弦数弦迟定热寒实可祛邪行截法虚宜养正自痊安先寒后热名寒疟但热无寒号曰瘅温疟从来先作热若还暑疟汗漫漫山岚障疟宜祛逐疟休吞鬼哭丹论内经云夏暑汗不出者秋成风疟又云夏伤于暑秋必疟盖邪气客于风府阴阳上下交争虚实更作邪并于巨阳则阴实阳虚故寒作邪并于阳明阳实阴虚故热作此阴阳相移也邪气舍于皮肤与卫气居卫气者日行于阳夜行于阴此气得阳而外出得阴而内搏是以日作此受之浅也其气之舍深内搏于阴阳气独发阴邪内着阴与阳争不得出故间日作此受之深也邪与卫气客于六腑而有时相失不能相争故休数日乃作此受之最深也然疟之状不一足太阳疟令人腰痛头重寒从背起先寒后热然热热止汗出难已足少阳疟令人身体解寒不甚热不甚恶见人见人则惕惕然热多汗出甚足阳明疟令人先洒淅寒甚久乃热热去汗出喜见日月光火气乃快然足太阴疟令人不乐好太息不嗜食多寒热汗出则善呕呕已乃衰足少阴疟令人呕吐甚多寒热欲闭户牖而处其病难已足厥阴疟令人腰痛少腹满小便不利如癃非癃也数便意恐惧气不足腹中悒悒此六经之疟也肺疟者令人心寒寒甚热热间善惊如有所见心疟者令人心烦甚欲得清水反寒多不甚热肝疟者令人色苍苍然好太息其状若死脾疟者令人寒腹中痛热则肠中鸣鸣已汗出肾疟者令人洒洒然腰嵴痛宛转大便难目眩眩然此五脏之疟也东垣云寒疟属太阴热疟属阳明风疟属少阳温疟属厥阴又云作于子午卯酉日者属少阴作于寅申巳亥日者属厥阴作于辰戌丑未日者属太阴盖三日一作故耳丹溪又有食痰风暑老疟疟母等名盖不越五脏六经之所主也但所感不同者然因其所挟而立名也今并及之以备参考善治者审其受病之浅深寒热之多少发作之早晏时月之炎凉元气之虚实浅者发于处暑前谓之近而暴者易治发于霜降后谓之远而者难治故疟不可截截之转虚但养正气气充自已斟酌调之谨按疟之为状热如炉振寒如冰头痛如破切牙嚼齿有炎威之势从病从虐故名疟诸病惟疟近乎邪故魇法治之亦偶中然求其原必内有痰食外感风寒故凡初发时便以消食化气开痰散风等药大剂服之后虽发亦轻不过二发即止矣脉疟脉多弦弦而数者多热宜汗之弦而迟者多寒宜温之弦而紧实者宜下之弦而虚细者宜补之弦而实大者宜吐之弦短者多食弦滑者多痰疟脉迟缓者病自愈久疟不愈者脉必虚宜养正祛邪外因若避暑于风凉处闭其汗孔热不泄作风疟暑疟皆当发汗风疟小柴胡汤加葛根升麻苍术川芎白芷青皮草果之类暑疟无汗小柴胡汤加葛根香薷渴加天花粉暑疟自汗烦渴柴胡白虎汤但热不寒者柴葛解肌汤热多寒少清脾饮寒多热少人参养胃汤小柴胡汤治少阳经疟能和解表里柴胡黄芩人参甘草半夏生姜如初疟去参甘加青皮草果按上方治疟发时耳聋胁痛寒热往来口苦善呕脉弦者主之盖柴胡黄芩能解少阳之邪半夏生姜为呕家圣药用人参甘草者补其中虚使邪无容地而出矣柴胡白虎汤即小柴胡加石膏知母柴葛解肌汤治三阳经疟头额目痛脉浮洪弦数干葛柴胡羌活黄芩白芷甘草桔梗芍药上水煎加生姜三片葱白捣汁三匙热服清脾饮治疟疾热多寒少脉弦数口苦咽干溺赤柴胡半夏黄芩白术陈皮茯苓浓朴青皮草果甘草生姜大枣按右方曰清脾者非清凉之谓乃攻去其邪而脾部为之一清也故用青皮浓朴消去脾部之痰半夏生姜燥去脾家之湿柴芩清热术甘补虚而草果又能清膏粱之疾也内因恶饮食者从饮食上得之必胸满噫气二陈汤加山楂枳实神曲浓朴柴胡青皮大抵无痰不成疟若内伤挟外邪同发内必生痰痰滞于中寒热不已脉滑者二陈加柴胡黄芩草果常山以吐之吐中就有发散之意但常山性暴悍非痰盛气实者不可用也二陈汤虚疟虚人患疟饮食少进四肢无力汗多怠惰嗜卧六君子汤人参养胃汤汗多烦躁而渴白虎汤加人参汗多不烦渴柴胡桂枝汤元气渐虚不思食而多汗者四兽饮截之虚疟久不止宜养正不可截多服补中益气汤自止六君子汤即四君子加陈皮半夏人参养胃汤本方加香附砂仁名香砂养胃汤即平胃合二陈加人参藿香草果乌梅生姜煎按人之饥饱皆足以伤胃胃伤则荣卫虚而谷气乖乖则争争则邪正分寒热作而疟成矣方中有参茯甘草之甘可以补胃之不足陈苍浓朴之辛可以平胃之有余半夏醒脾藿香开胃乌梅之酸可使收阴草果之温可使消滞焉补中益气汤白虎汤四兽饮治虚疟久不愈即六君子汤加草果乌梅生姜大枣等分煎服实疟暴疟寒热往来脉弦数必热多也清脾饮脉弦迟必寒多七宝饮发五六次不止不二饮截之无汗要有汗发散为主小柴胡去人参加葛根苍术青皮苏叶大便不通大柴胡汤下之七宝饮治一切疟疾及山岚瘴气寒热如疟常山草果槟榔浓朴青皮陈皮甘草每服五钱水酒同煎露一宿稍温空心向东服不二饮截阴疟老疟神效柴胡黄芩常山槟榔知母芍药青皮甘草上用短水白酒二钟煎八分发前五个时服忌热茶汤饭一日只可食温凉者按上二方惟脉来浮大弦滑者可用盖浮为表大为阳弦为饮滑为实故也若脉来沉细涩微者与之则逆矣慎之慎之大柴胡汤即小柴胡去人参甘草加大黄枳实瘴疟瘴疟者感山岚瘴气作疟实者藿香正气散虚者人参养胃汤藿香正气散疟疟者三日一发或连二日发间一日者或作于霜降后或下午阴分俱不可截柴胡养阴汤黄鳖甲汤补中益气汤四兽饮皆可服之柴胡养阴汤治阴分虚邪气盛无汗而疟者柴胡当归陈皮知母黄鳖甲汤治阴阳俱虚正不胜邪多汗而疟者黄陈皮鳖甲何首乌疟母疟久不止必生疟母在胁下大如杯令人面色痿黄寒热不已用川芎芍药柴胡各一钱人参五分水煎送下鳖甲丸二钱外以阿魏膏贴之神效鳖甲丸治久疟不愈胁下有块俗名疟母鳖甲蓬术青皮穿山甲上为末用醋煮当归为膏拌前药丸如黍米大每服二钱煎药送下卷四痢疾三歌湿蒸热瘀而成痢后重里急由气滞下迫窘痛火为殃未虚芍药并承气下后虽宽痢不清香连化滞应须继若还久病补兼升虚坐努责和血是表里有热内疏之小水不通可分利身寒呕逆脉细微水液澄彻制温剂豆汁鱼脑半死生尘腐纯血皆难治噤口多因胃不升若然不禁须兜住论痢者古名滞下以其积滞不行故也盖人日受饮食之积留滞于内湿蒸热瘀伏而不作偶或调摄失宜复感酷热之毒至秋阳气始收火气下降蒸发蓄积而滞下之病作矣故湿热之积干于血分则赤干于气分则白赤白兼下者气血俱病也豆汁色者湿胜也如五色之相染五脏俱病也纯红者热毒入深也鱼脑色者脾虚不运陈积脱滑下凝也如鼻冻胶者脏腑虚冷脱滑也如白脓者虚坐努责而出气受热邪瘀结也如屋漏水枣腐色者元气惫弱之盛也后重里急至圊不能便下迫窘痛大肠经滞不通湿热内盛也初病元气未虚里急甚者下之下后余积未清不可骤补宜化滞清热荡涤之直候积尽方可调补气血今人不问新久便兜涩为患匪轻善治者审其冷热虚实气血之证而行汗吐下清温补兜涩之法可也达按痢之作也非一朝一夕之故其所由来者渐矣盖平素饮食不节将息失宜油腻生冷恣供口腹醉之以酒劳之以色游行冒暑奔驰忍饥尘事关心冗言生恼七情六欲日夜交攻以致气血俱伤饮食停积湿热熏蒸化为秽浊足太阴脾经之病传于手阳明大肠经大肠为肺之腑肺主清化脾土受病则不能生金而肺失清化之令脏不受病而病其腑故大肠受之大肠于五行为金于时令为秋故痢多发于秋也痢之初作时须先服大剂消血化积之药浮动其根次服下剂荡涤肠垢旋为调补以收全功然又必分在气在血白者伤于气赤者伤于血赤白混杂者气血俱伤若无赤白惟见黄色稠浊者以食积治后重者以火治杂下散血者以伤治凡初痢皆属于热宜凉解久痢不愈则变为寒宜温补肛肠下者宜补气兼升经年累月时愈时发者名休息痢宜调胃气服大补之剂此治痢之大要也凡痢身不热者轻身热者重能食者轻不能食者重绝不食者死发呕者死直肠自下者死久痢忽大下结粪者死小儿出痘后即发痢者死妇人新产即发痢者死脉涩则无血厥寒为甚尺微无阴下痢逆冷又曰无积不痢脉宜滑大浮弦急死沉细无害热盛内实初病后重里急下迫窘痛芍药汤下后痢止热甚而渴便赤者黄芩汤腹痛不通快里急香连化滞汤三黄丸芍药汤治痢初起腹痛里急后重数至圊不能便芍药当归黄连黄芩肉桂槟榔木香甘草大黄加浓朴枳壳青皮上水煎温服如后重小便涩加炒滑石一钱五分如腹痛甚加砂仁一钱再加当归木香各五分食积加山楂枳实各一钱红痢加川芎桃仁泥各一钱白痢加茯苓陈皮砂仁各八分红白相杂加川芎桃仁以理血滑石陈皮苍术以理气如呕吐食不下加软石膏炒山栀各一钱陈皮八分入姜汁缓缓呷之以泻胃口之热如色赤黑相杂此湿胜也小便必赤涩短少加木通泽泻茯苓各一钱炒山栀仁五分以分利之如血痢加川芎桃仁生地炒槐花各一钱去大黄槟榔肉桂有一样寒痢去大黄黄芩加干姜缩砂浓朴各五分以温之孕妇不用大黄加山栀二钱倍加芩连枳壳黄芩汤治协热下利黄芩芍药甘草水煎温服香连化滞汤治积滞不行里急后重频上圊而去少即芍药汤去大黄桂加青皮枳实滑石陈皮挟风邪外挟风邪宜汗之苍术防风汤恶寒发热身首痛神术汤风邪乘虚入于肠胃下清血胃风汤苍术防风汤苍术防风加黄连木香浓朴陈皮枳壳甘草上生姜七片煎服如头痛身疼发热加川芎羌活柴胡黄芩各一钱腹痛加当归炒芍药砂仁各一钱里急后重加槟榔一钱神术散治四时瘟疫头疼项强发热憎寒身体疼痛伤寒鼻塞声重咳嗽头昏本羌活甘草白芷细辛苍术川芎上姜葱煎服秘方治疫痢一人有病他人即传染者是也用苍术一两水三钟煎至二钟去苍术入防风白术芍药羌活人中黄各一钱煎至一钟温服挟寒挟寒者所下清冷不渴小便清白手足冷无热证脉沉迟理中汤过食生冷及服寒凉药多本方加附子病久所下若鼻涕冻胶脉迟弱形体虚怯四肢倦怠除湿汤理中汤祛寒止呕逆泄利定心腹冷痛温脾固胃人参甘草白术干姜上水姜煎加附子名附子理中汤除湿汤浓朴苍术半夏藿香叶陈皮茯苓白术姜枣水煎温服食积痢下痢腹痛饮食不化胀满保和丸原有食积腹胀里急香连化滞汤急痛枳术丸加黄连木通神曲麦芽芍药木香槟榔保和丸枳术丸虚弱痢久病气血虚神不足钱氏白术散久病便清血胃风汤倦怠食不进卫生汤脾气陷下虚坐努责不出补中益气汤钱氏白术散异功散即四君子加陈皮卫生汤即异功散加山药薏苡仁泽泻黄连补中益气汤王节斋治久痢方红痢久胃弱血虚或下后未愈用四物汤加阿胶陈皮白术芩连甘草白痢久胃弱气虚或下后未愈用四君子汤加黄陈皮缩砂木香干姜等分芩连减半煎服气血俱虚而痢者用四物汤加人参白术陈皮黄连黄芩阿胶以补之而痢自止气下陷加升麻滑脱久病滑泻不禁气虚欲脱诃子散元气脱弱大孔如竹筒直出无禁真人养脏汤或可十全一二也诃子散治泄痢久不止木香甘草黄连诃子末之煎芍药白术汤调服二钱真人养脏汤治久痢不止滑泄不禁人参当归白芍甘草肉果诃子木香肉桂白术粟壳脏寒加附子噤口痢噤口痢者大虚大热以人参姜炒黄连煎汤时时哈之更以田螺捣脐中或以石莲子煎汤频饮之此病得之热毒瓦斯侵胃口犹有可治之理至于胃弱气陷绝不思食者则难治也治噤口痢秘方一用香连丸石莲肉二味等分为末米饮调下一用干山药一斤略炒煮汤时时呷之一用石莲肉晒干为末陈仓米煎汤调下二钱便觉思食仍以日照东壁土炒真橘皮为末姜枣煎服一用木鳖子为末和面作饼贴脐中卷四泄泻四歌濡泻如倾湿所浸分消利水便安宁完谷不化名飧泄内挟风邪发散平肠垢稠粘为协热寒如鸭粪水澄清热当伐火黄芩治寒用温中香桂行不禁直须诃子散脾虚久泻术参苓论夫人之泄泻乃水湿所为也由脾土受湿则不能渗泄致伤阑门元气不能分别水谷并入大肠而成泻故小便涩而大便反快肠鸣腹痛之候王叔和所谓湿多成五泄肠走若雷奔是也古云治湿不利小便非其治也故世俗治泄泻多用淡渗之剂利其小便利而不已则以燥剂兜涩之此一偏之治也殊不知泻虽生于湿亦有协风寒热虚实之不同如飧泄者湿兼于风也故完谷不化肠鸣脉弦之候肠垢者湿兼于火所下稠粘垢秽小水赤涩脉数之候鸭溏者湿兼于寒故所下澄澈清冷如鸭粪小便清白脉迟之候濡泻者湿自甚也故所下多水小便不利肠鸣漉漉有声脉沉缓之候脾肾泻虚也故朝泻暮已久而神瘁肉削滑泄者湿胜气脱所下不禁大孔如竹筒之候又有积湿成痰而泻者东垣云一人久病泄而神瘁小便少而赤脉滑而类弦肺闷食减因悟此久积成痰流于肺中宜大肠之不固也以茱萸等汤温服一碗许探喉中痰出吐半升而利减半次朝复饮一碗又吐半升而泄止病有若此之不同岂可执一而治乎谨按泄者大便溏清泻者大便直下略有轻重总是脾虚若小便短少当利小便以分其水若小便自利不必再利惟实脾而已若口渴求饮须滋津液不可纯用燥脾之药亦不可纯用利小便之剂也若粪中有积如稠脓须消化为上粪深黄秽臭者以热治青白者以寒治完谷不化者以火治夫火能消谷今反以不化为火者何也盖脾火和缓自能化谷今脾已虚真火不炽而邪火得以客之火性急速不及传化而自出矣然亦有寒而不化者何以别之视小便之赤与不赤耳才进饮食少倾即泻出者为气虚不能收摄名曰直肠患者多死痛一阵泄一阵泄复涩滞者火也痛一阵泄一阵泄后觉通快者食也腹中绞痛下无时者气食交并也腹中觉冷隐隐微痛下如稠饮者痰也脉泻脉自沉沉迟寒侵沉数火热沉虚滑脱暑湿缓弱多在夏月濡泻濡泻者肠鸣多水胃苓汤主之腹痛加芍药缩砂水泄渴而小便赤涩热也益元散水调服胃苓汤治脾胃不和腹痛泄泻水谷不化阴阳不分者主之即五苓合平胃也小水赤涩加滑石腹痛后重去桂加木香黄连槟榔久泄加升麻湿胜加防风食积加曲山楂气虚加参术益元散滑石甘草末之每服二钱水调服飧泄飧泄者所下完谷不化湿兼风也升阳除湿汤外伤于风有表证者加发表药元气不足风入肠胃泄利清血加减胃风汤升阳除湿汤升麻柴胡防风神曲泽泻猪苓苍术陈皮甘草麦芽每服一两饭后热服加减胃风汤治风冷乘虚客于肠胃水谷不化泄泻注下腹胁虚满肠鸣疼痛及肠胃湿毒下如豆汁或下瘀血并效人参白术茯苓当归川芎白芍去肉桂加升麻秦艽上锉入粟米一撮同煎温服肠垢泄肠垢热泄也所下粘垢小便赤涩脉数烦渴黄芩芍药汤痛一阵泻一阵下迫窘痛口渴火也宜伐火四苓散加黄芩木通协热自利身热脉数白头翁汤四苓散即五苓散去桂白头翁汤治协热自利小便赤涩白头翁秦皮黄连泄泄即鸭溏所下澄澈清冷小便清白寒也胃苓汤加木香砂仁泻利腹痛不渴厥逆脉沉迟理中汤肢节寒甚泄不止脉沉迟者术附汤术附汤白术甘草熟附子姜枣煎服虚泄脾虚气弱阑门元气不足不能分别水谷卫生汤自汗沉困脉迟久泻黄建中汤脾肾不足久泻不止形瘦肾气丸四神丸兼服之卫生汤肾气丸四神丸治脾胃虚弱大便不实饮食不思或泄利腹痛等证兼治肾泄清晨溏泄一二次经年不止破故纸肉豆蔻五味子吴茱萸上为末用生姜八两切片同大枣百枚煮烂去姜取枣肉丸如梧子大每服一钱半淡姜汤送下滑泄泻久不止大孔如竹筒直出无禁者气将脱也诃子散老人元气衰滑泄无禁四君子汤加肉蔻诃子若元气下陷加升麻四君子汤钱氏白术散治气血俱虚或泻或痢或吐或渴人参白术白茯甘草木香藿香干葛上水煎服王节斋治泄主方白术茯苓陈皮甘草泽泻砂仁神曲麦芽寒泻加木香煨姜热泻加芩连白芍夏月暑泻加香薷扁豆湿泻加苍术半夏猪苓滑石食泻加山楂枳实久泻不愈加人参黄升麻滑泻不禁加肉蔻诃子卷四黄胆五歌五疸多因湿热生分消利水用茵陈若因食积并瘀血阴证虚黄另有形论夫五疸皆由湿热而成黄胆通身面目悉黄也谷疸者食已头眩心中怫郁不安饥饱所致胃气蒸冲而黄也酒疸者身目俱黄心中懊足胫满尿赤面黄赤斑因酒后胃热醉卧当风水湿得之也女劳疸者额黑身黄少腹满急小便不利因房事后为水湿所搏而得之也黄汗者汗如栀子水染衣黄不渴因脾热汗出入水澡浴所致丹溪云疸病不须分五种同是湿热如曲相似宜利水为先解毒次之亦有瘀血食积皆令发黄又有阴黄虚黄之证各各不同瘀血发黄则发热小便自利大便反黑脉芤涩是也饮食之积留滞于胃不得传化熏蒸胃中湿气故也必胸胁满闷脉大是也阴黄者四肢冷自汗泄利小便清白脉沉迟是也虚黄者口淡怔忡耳鸣脚软怠惰无力寒热溲白是也学人遇此必审其因而疗之勿忽略以误人也谨按黄胆之病多起于饮食劳倦致伤脾土脾土不能运化湿热内郁无由发泄流于皮肉遍于四肢黄色如染淡黄易愈深黄者难愈焦黄者不治凡郁郁不得志之人多生此病虽云湿热不可纯用寒凉必佐之以甘温君之以渗泄则湿易除热易解其病自愈若纯用凉药重伤脾土湿未必除热未必去反变为腹胀者矣脉五疸实热脉必洪数其或微涩证属虚弱湿热黄湿热发黄者小便不利大便反泄者五苓散虚者三因白术汤实者大便不通内热茵陈汤三因白术汤桂心白术豆豉杏仁甘草干葛枳实上锉每服四钱水煎茵陈汤治湿热发黄身热鼻干汗出小便不利茵陈栀子大黄每服一两五钱水煎阴黄阴黄脉沉迟四肢冷自汗泄利小便清白茵陈四逆汤虚黄虚黄耳鸣口淡怔忡微热四肢无力怠惰嗜卧脚软脉沉细四君子汤若兼食积发黄者小温中丸大温中丸或用六君子汤加茵陈苍术山药小温中丸治黄胆与食积又可制肝燥脾脾虚者以白术作汤作使针砂苦参山楂白术苍术川芎神曲香附吴茱萸上为末醋煳丸梧子大食前盐汤送下大温中丸制同前方针砂陈皮苍术青皮浓朴三棱蓬术黄连苦参白术甘草香附六君子汤即四君子加陈皮半夏瘀血黄瘀血黄者大便黑小便利抵挡汤桃仁承气汤量人虚实下尽黑物则愈抵挡汤水蛭虻虫桃仁大黄末之分作四丸水一钟煎一丸取七分温服桃仁承气汤即小承气加桃仁一钱五分硝六分煎服五疸谷疸食已头眩心中怫郁不安济生谷疸丸或小柴胡汤加谷芽枳实浓朴山栀大黄酒疸身目俱黄胫满懊尿黄面黄赤斑栀子大黄汤茯苓渗湿汤女劳疸者额黑身黄少腹满急小便不利硝石矾石散黄汗者汗出如栀子水济生黄散黄胆者身目悉黄如金茵陈五苓散实者茵陈汤搐鼻法济生谷疸丸苦参牛胆龙胆草上为末用牛胆汁入炼蜜丸如梧桐子大每服五十丸空心熟水或生姜甘草汤下小柴胡汤栀子大黄汤治酒疸栀子大黄枳实豉水煎服去大黄加葛根名葛根汤茯苓渗湿汤治黄胆寒热呕吐而渴欲饮冷身体面目俱黄小便不利不得安卧不思食白茯泽泻茵陈猪苓黄芩黄连栀子防己白术苍术陈皮青皮枳实上锉水煎服硝石矾石散治女劳疸身黄额黑日进三服取汗硝石矾石上为末大麦粥汁调服二钱济生黄散治黄汗黄赤芍茵陈石膏麦冬豆豉甘草每服五钱生姜三片水煎食远服茵陈五苓散即五苓散加茵陈是也搐鼻法治黄胆遍身如金色瓜蒂母丁香大黄黍米赤小豆上为末每夜两鼻搐药便睡次日取下小便即愈卷四水肿六歌水湿由来脾土虚不能行水渍于肤须知阳水并阴水气血风形各有途利水不须行峻利脾能健运自宽舒但将参术常为主加减当看所挟施论人借水谷以生谷赖脾土以化若脾土虚则不能制水故传化失常肾水泛溢反得以渍脾土于是三焦停滞经络壅塞渗于皮肤注于肌肉而发浮肿其状目胞上下微起肢体重着咳嗽怔忡股间清冷小便黄涩皮肤光肿手按成窟举手即满是也然有五肿十水名状不一而致病之由不过如此丹溪云水病以健脾为主使脾气得实而气运则水自行非五苓神禹功之行水也而宜以参术为君视其所挟之证而增减无不效若苟徒快利行水多致不救也悲夫如风肿者皮粗麻木不仁走注疼痛气肿者皮浓四肢瘦削腹胁胀满血肿者皮肤间红缕赤痕阳水肿者身肿消渴溲赤烦躁便秘脉数阴水肿者身冷不渴便清脉迟风水者中有水气面目肿大有热身体反重而酸或恶风自汗外证骨节疼痛脉浮不渴皮水者外证肿按之成窟不恶风其腹如鼓发汗之证里水者脉迟外证自喘石水者脉沉外证腹满不喘黄汗风水者脉浮外证骨节痛恶风大抵腰以上肿者当发汗是开鬼门也腰以下肿者当利小便是洁净府也此上下分消其湿治水之良法也谨按水肿之病多起于外触怒气内伤饮食所致盖肝常有余触怒则益胀而干于脾脾常不足伤食则不运而生湿湿郁盛则化为水上达于头下流于足中满于身之前后浮肿如匏坚实如石寒冷如冰行坐又难眠卧不得病而至此盖亦危矣论治法本当专利小水以宽其胀但肿势太盛内而膀胱外而阴囊相连紧急阻塞道路虽加利水之剂苦无一线之通病何由去必开其大便以逐其水随下而随补则病已去而脾无恙渐为调理庶可得生苟病势已极而犹守旧规吾恐闭城门而欲其盗之出也难矣如肿势未盛还是利水为上男子之肿从上而下者为顺从下而上者为逆男子先阳而后阴故也女子之肿从下而上者为顺从上而下者为逆女子先阴而后阳故也水气面黑者不治为阴胜阳也不进饮食者死为无胃气也胫股间黄水出者死破脾绝故也气喘不定缺盆平者死肺气绝故也脉水肿之证有阴有阳察脉观色问证须详阴脉沉迟其色青白不渴而泻小便清涩脉或沉数色赤而黄燥粪赤溺兼渴为阳沉细必死浮大无妨攻补兼施加减胃苓汤健脾除湿宽中利小便苍术陈皮浓朴赤茯苓猪苓泽泻白术大腹皮神曲甘草山楂香附子木瓜槟榔砂仁上锉生姜三片灯心一团煎服气急加苏子葶苈桑皮去白术发热去香附加炒山栀黄连泻加炒芍药去槟榔恶寒厥冷脉沉细去槟榔加木香五分官桂少许腹胀去白术甘草加萝卜子先攻后补四将军汤通便逐水甘遂大戟苦葶苈大黄上水煎服之待大便行后随服补药实脾调气丸白术人参广陈皮神曲共为细末水丸米饮送下二钱空心服纯于温补按薛立斋曰前证若肚腹痞满肢体肿胀手足并冷饮食难化或大便泄泻唿吸气冷者此真阳衰败脾肺肾虚寒不能司摄而水泛行也急用加减肾气丸否则不治惟调补脾土亦有生者金匮加减肾气丸熟地山药山茱萸白茯苓泽泻丹皮川牛膝车前子肉桂附子上为末米煳丸绿豆大每服百丸空心白汤送下卷四鼓胀七歌鼓胀又名单腹胀外虽坚急内空虚实人攻下随宜补虚者调中更益脾瘀血可行休有慢食当消导再无疑瘦人病此多因火勿得轻将快利施论丹溪云鼓胀由七情内伤六淫外侵饮食不节房劳致虚脾土之阴受伤转运之官失职胃虽受谷不能运化故阳自升阴自降而成天地不交之否清浊相混隧道壅塞郁而为热热留为湿湿热相生遂成胀满外虽坚急中空无物有似乎鼓故名曰鼓其病胶固难治有若虫侵蚀之义亦名曰蛊二义俱通理直补脾次养肺金以制肝木使脾无贼邪之患滋肾水以治火使肺得清化却浓味远音乐无有不安更审其虚实辨其所因调之补之清之利之权轻重而疗之自愈矣若喜行快利不审元气而用峻剂攻之殊不知宽得一日半日其胀转甚病邪转洙真气愈伤再不可救哀哉惟宜王道药治之可不慎欤谨按前证多因过伤饮食劳力怒气所致过食则伤脾劳力则伤血怒气则伤肝三者俱伤其病必重药亦难效若因久泻而成者专以脾虚治一脏受病犹可施手扶其脾利其水则胀自消矣此病若眼下如卧蚕者必发水肿能食者轻不能食者重绝不食者死脉浮大者生沉细者不治胸膛胀满脐突出者死脉胀满脉弦脾制于肝洪数阳热迟弱阴寒浮为虚胀紧则中实浮大者生虚小危急实实者按之坚痛量人元气下之泄之通利后便收拾用参术补养脾胃若内有积块坚痞保安丸广术溃坚汤有因蓄血腹胀脉涩而芤大便黑桃仁承气汤下尽黑物有因食积腹胀内有热者木香槟榔丸内有寒者木香浓朴丁香砂仁神曲香附有因大怒腹胀者青皮陈皮香附木香栀子仁外寒郁内腹胀者升麻干葛苍术防风以解表寒瘦人腹胀是火黄连浓朴香附芍药肥人腹胀是湿平胃散保安丸治积心腹内结如拳上抢心痛脐腹痛大黄附子干姜鳖甲上为末先将醋一升煮至四五合后和药末丸如梧子大空心白汤下二十丸取积下为度广术溃坚汤治中满腹胀有积聚浓朴姜黄芩益智仁草豆蔻当归黄连制半夏广术升麻红花吴茱萸甘草柴胡泽泻广陈皮神曲青皮渴者加葛根每服七钱生姜三片煎服不拘时虚腹胀若朝宽暮急者属血虚四物汤加浓朴柴胡山栀丹皮暮宽朝急者属气虚四君子去甘草加陈皮浓朴半夏腹皮朝暮俱急者气血两虚也四君子汤加芎归白芍陈皮浓朴卷四积聚瘕八歌五积须知积有年有形有质有根源其如六聚无常处聚散无时故易痊假物而成名曰瘕积成块不移迁论夫五积者五脏之积也肝曰肥气在左胁下如覆杯有头足如龟鳖状久不愈发咳逆呕其脉弦而细心曰伏梁起于脐上至心大如臂久不已病烦心身体胫股皆肿环脐而痛其脉沉而芤脾曰痞气在胃脘覆大如盘久不愈病四肢不收黄胆饮食不为肌肤心痛彻背背痛彻心其脉浮大而长肺曰息贲在右胁下大如覆杯久不愈病洒洒寒热呕逆咳喘发肺痈其脉浮而毛肾曰奔豚发于小腹上至心如豚奔走之状上下无时久不愈病喘逆骨痿少气其脉沉而滑六聚者六腑之所成也盖聚无常形聚散不时非若积之有定处也者征也因物而成质有块可征不能移易也瘕者假也假物而成形推移能动也古方治积聚瘕多用耗气峻削之剂又佐以辛香热药若轻浅者因以消化根深蒂固日久气虚者宁不损正气者乎正气既伤其积转甚故洁古有养正积自除之论譬如满座皆君子其中有小人自不容而出斯言信矣然当审其浅深轻重之机久近虚实之势可消可补必量其人之虚弱强盛而施之可也脉五积属阴沉伏附骨肝弦心芤肾沉急滑脾实且长肺浮喘卒六聚脉沉痼则浮结又有瘕其脉多弦弦急瘕疾弦细坚沉重中散食成癖积聚瘕紧则痛缠虚弱者死实强可痊积聚香积丸治五积六聚气块三棱蓬术青皮陈皮枳壳枳实萝卜子香附黄连神曲麦鳖甲干漆桃仁砂仁砂甘草木香归尾槟榔山楂一方去枳实陈皮萝卜子加益智红花柴胡白术茯苓上为末醋煳丸每服三五十丸空心陈米汤送下大阿魏丸去诸积聚痰癖山楂麦芽神曲南星半夏黄连连翘阿魏栝蒌仁贝母风化硝石萝卜子胡黄连上为末姜汁浸蒸饼为丸空心白汤送下二钱大七气汤散聚气青皮陈皮三棱蓬术桔梗甘草藿香香附益智官桂瘕保和丸治食症阿魏丸治肉症阿魏山楂黄芩连翘上为末用阿魏醋煮作煳丸如梧子大每服二三十丸白汤下熨症法用吴茱萸三斤槌碎以酒炒热包于绢帛中乘热熨患处冷则易热者再熨若症积移走逐熨之候症消乃止见丸治妇人石瘕生于胞中寒客子门子门闭塞气不宣行恶血当泻不泻日以留止以时下状如怀子月事不以时下以此丸导之附子鬼箭羽紫石英泽泻血竭肉桂玄胡索木香槟榔桃仁三棱水蛭大黄上为末酒煳丸如梧子大每服三十丸盐汤送下石丸治血瘕血瘕者血不流而寒薄则血内凝而为瘕也比之石瘕为轻用以消之海粉三棱蓬术五灵脂红花香附石瓦龙子上为末醋煳丸如梧子大白术汤下卷四积聚瘕八痞块谨按痞块多在皮里膜外并不系于肠胃间而医者往往以峻剂下之安能使此块入肠胃从大便而出哉吾见病未必去而元气已耗经年累月遂至不治者多矣历代医家皆曰在左为死血在右为食积在中为痰饮盖以左属肝肝藏血右属脾脾化谷而痰饮则结聚于中焦也殊不知肝脾虽左右之分而实无界限之隔非谓肝偏于左而无与右脾偏右而无与于左在左为死血而在右独无死血乎在中为痰饮而左右独无痰饮乎但在左在右在中皆因虚之所在而入之耳不可以死血痰饮食积分之也或先有死血继以食积痰饮或先有食积继以死血痰饮相裹而成者或单是痰饮单是食积单是死血久不愈遂为坚块治之惟消坚破结为主然当诊之以察其病弦滑为痰芤涩为血沉实为食三脉并见则当兼治若夫女人积块多是血结治女病者以调血为主盖月事正临适感寒气寒客子门血凝不行日积月累而成块多在少腹间发则上攻痛楚万倍面色不泽是不在皮里膜外矣小则下之大则消之至于食积乃是胃家所受亦岂在皮里膜外耶审其病的是食积或下或消随其所用而不可泥也又有停饮者按之若有形与积块相似但不坚实耳然求其因悉是平日喜饮茶水或恣食生冷所至脾家受寒不能运化又为火郁化为清痰停积日久隐隐作痛停于上焦则吞酸饱闷停于中焦则中脘膨胀停于下焦则少腹满急停于两胁空隙处则洒洒有声时升时降或涌之或下之随其所在而施之可也仙传化痞丸五色糖阿魏水红花子神曲白术当归陈皮急性子芦荟蓬术青皮甘草枳壳雄黄上为末将汁为丸如梧子大每服二钱五分服药后病在左睡朝左病在右睡朝右薛氏阿魏膏羌活独活赤芍穿山甲玄参官桂生地两头尖大黄白芷天麻木鳖子红花乱发槐柳桃枝上用香油二斤四两煎黑去渣入发煎化仍去渣徐下黄丹十两煎软硬得中入芒硝阿魏苏合香油乳香没药各五钱麝香三钱调匀即成膏矣将帛绢摊贴患处内服丸药黄丹须用山东者效凡贴膏药先用朴硝随患处铺半指浓以纸覆上用热熨斗熨良久如硝耗再加熨之二时许方贴膏药卷五脾胃证一歌脾胃相通五谷消输精脉络裕三焦当其健运施生化能食而肥气血饶四时胃气为根本脉实弦洪与石毛一有所伤营运远从此便觉此身娇劳形过食中州损怠惰贪眠面色焦水不营运生痞胀食难克化肉潜消脾胃既病如何疗要适寒温饮食调论夫脾为仓廪之官胃为水谷之海然胃主司纳脾主消导一表一里一纳一消营运不息生化气血滋荣脉络四肢百骸五脏六腑皆借此以生养故四时皆以胃气为本如易之坤浓载物德合无疆故万物资生于坤元也脾胃论云人之脾胃盛则多食而不伤过时而不饥脾胃衰则多食而伤少食而瘦过时而饥此脾胃盛衰可见也不善摄生者饮食不节寒暑不调喜怒失常劳役无度未有不损其脾胃者也经云饮食劳倦则伤脾胃脾土既伤不能输运则气血精神由此而日亏脏腑脉络由此而日损肌肉形体因此而日削故有怠惰嗜卧四肢无力面色痿黄食亦消瘅肿满泄痢之病生焉经云三损损于肌肉肌肉消瘦饮食不能为肌肤故损其脾者调其饮食适其寒温此调理脾胃之良法也脾胃不和脾不和则食不化胃不和则不思食脾胃不和则不思而且不化或吐或泻或胀满或吞酸或嗳气或恶心用治中汤脾不和不喜食而食不消者枳缩二陈汤枳术丸胃不和者平胃散治中汤治脾胃不和呕逆霍乱中满虚痞或泄泻人参甘草干姜白术青皮陈皮上锉作二服水二盏煎一盏空心服枳缩二陈汤即二陈加砂仁枳壳枳术丸治痞消食强胃枳实白术加橘皮名橘皮枳术丸加曲名曲枳术丸加木香名木香枳术丸加半夏名半夏枳术丸加芩连名芩连枳术丸上为末荷叶煮饭为丸如桐子大空心白汤送下五六十丸脾胃虚损脾胃虚损者补中益气汤四君子汤脾胃虚饮食不进呕吐泻利四肢无力怠惰嗜卧或病后脾胃受伤元气不足参苓白术散建中汤补中益气汤四君子汤补脾胃大虚饮食不思呕吐泄泻等证人参白茯苓白术甘草上锉一剂生姜三片大枣二枚水二钟煎八分服如吐泻加藿香白扁豆咳嗽加桑白皮五味子心烦不定加辰砂酸枣仁远志心热加麦门冬茯神莲肉惊风阴证加全蝎白附子口渴加干葛乌梅胃冷加丁香砂仁木香腹胀不思饮食加白豆蔻砂仁喘急胸膈不宽加枳壳盗汗加黄小麦小便涩加猪苓泽泻木通水泻不止加木香诃子豆蔻参苓白术散调理脾胃受伤元气不足诸虚等证白术人参甘草干山药白茯苓白扁豆莲肉薏苡仁砂仁桔梗上为末每服二钱枣汤调下建中汤脾胃停食脾胃停食不能消导曲橘半枳术丸或枳桔二陈汤加山楂神曲或保和丸脾胃不和伏痰留饮者二陈汤加泽泻猪苓浓朴苍术或利膈化痰丸枳桔二陈汤即二陈加枳壳桔梗保和丸二陈汤利膈化痰丸脾胃虚寒脾胃有寒脉迟理中汤脾胃虚冷心腹胀满疼痛浓朴温中汤胃寒不进食香砂养胃汤进食散理中汤浓朴温中汤浓朴干姜甘草木香陈皮茯苓上锉一剂生姜三片大枣二枚水二钟煎八分服人参开胃汤人参白术白茯苓甘草陈皮半夏神曲麦芽砂仁浓朴丁香藿香叶莲肉生姜上锉一剂水二盏煎八分空心服香砂养胃汤脾胃伏火脾胃郁火二陈加芩连山栀脾胃虚热津不足白术散脾胃有热消谷善饥三黄枳术丸脾热口臭泻黄散胃火齿痛清胃散白术散即四君子汤加木香藿香干葛三黄枳术丸即枳术丸合三黄丸泻黄散清胃散脾胃中湿脾胃中湿者平胃散脾胃中湿泻痢者胃苓汤脾胃寒湿脾泄者椒术养脾丸脾湿身肿便涩五苓散虚者实脾散实者十枣汤平胃散五苓散胃苓汤椒术养脾丸治脾胃虚冷心腹胀闷呕逆泄泻麦芽白茯苓人参苍术白术干姜砂仁川椒甘草上为末炼蜜丸每两作八丸每服一丸细嚼姜汤下实脾散治阴水发肿用此先实脾土白术白茯苓木香浓朴木瓜干姜草果大腹子甘草上锉一剂姜三片枣二枚水二盏煎八分空心服十枣汤治悬饮内痛芫花甘遂大戟上为末以水一升半煮大枣十枚煎至八合去渣纳药末强壮者一钱虚弱人五分平旦服之不下再加五分下后以糜弱调之按本方乃泄水散饮之圣药然有毒不可轻用卷五伤食证二歌胸膨嗳气为伤食气口紧盛端可识所伤仍辨热和寒元气要分虚与实论经云饮食自倍肠胃乃伤故伤食者气口脉紧盛左手脉平和胸膈痞塞噫气如败卵臭头疼发热绝类伤寒但身不疼为异耳所伤之物有辛辣香燥炙爆酒面热物者有伤生冷鱼腥水果寒凉等物者有壮实人纵饮大嚼者有虚弱人多食不克化者之不同更审其所伤多少酌其元气虚实而消之导之攻之补之则万举万全而无诛伐太过之失也脉气口紧盛为伤于食食不消化浮滑而疾伤冷物所伤一切冷物如鱼腥瓜果之类胸中痞满者二陈汤加香附砂仁神曲红豆或治中汤或木香见丸仍用炒麸皮熨之二陈汤治中汤木香见丸巴豆霜京三棱神曲木香香附石三棱升麻柴胡草豆蔻上为细末汤浸饼为丸如绿豆大每服二十丸白汤下量所伤多少服之伤热物所伤热物如姜椒蒜韭酒面炙爆煎炒犬肉辛辣之类致心下痞满作痛者三黄枳实汤或二陈加芩连山楂枳实神曲麦芽食已下大便不通大承气汤下之三黄枳实汤黄芩黄连大黄枳实浓朴甘草上锉一剂水二盏煎八分空心热服二陈汤大承气汤大黄芒硝浓朴枳实上锉一剂水二大钟煎至八分热服以利为度按经曰脾胃者仓廪之官无物不受一有停滞则气不顺而生痞满燥实坚是方也浓朴苦温以去痞枳实苦寒以泻浊芒硝咸寒以润燥软坚大黄苦寒以泻实去热此土郁则夺之之意也虚人伤食虚弱人食不化痞满者六君子汤加神曲麦山楂大便不通者加枳实浓朴或枳术丸加曲橘半山楂虚甚者加茯苓人参六君子汤即四君子汤合二陈汤枳术丸实人伤食气壮人伤食痞满不消者保和丸大便闭结不通胀满者木香槟榔丸保和丸治食积山楂肉神曲半夏茯苓莱菔子陈皮连翘上为末神曲煳丸如桐子大每服三钱空心米汤下加白术名大安丸木香槟榔丸治一切气滞心腹痞满胁肋胀痛大小便结滞不利者木香槟榔蓬术青皮陈皮枳壳黄连香附大黄牵牛上为末水发为丸食后姜汤送下四五十丸以利为度卷五霍乱证三歌霍乱须分湿与干吐空泻尽始能安若还关格阴阳逆生死分明反掌间甚则转筋仍厥逆理中姜附可驱寒热多而渴五苓散暑证香薷藿朴堪论夫霍乱者挥霍撩乱也外有所感内有所伤阴阳乖隔上吐下利躁扰闷痛是也偏阳则多热偏阴则多寒卒然而成危如风烛得吐利者名曰湿霍乱为可治盖所伤之物尽出故也若上不得吐下不得利所伤之物不得出壅闷正气关格阴阳其死甚速须用盐汤探吐得出则宽轻者手足温和甚者脐腹绞痛厥逆脉脱举体转筋当温补回阳复脉若暑月多食瓜果泉水以致食郁于中而成霍乱者宜辛温散其标寒次以寒凉清其暑热可也渴甚者冰水解之脉霍乱吐泻滑而不匀或微而涩或伏惊人热多洪滑弦滑食论湿霍乱霍乱吐利藿香正气散腹痛厥冷脉沉理中汤转筋不已木瓜散膝腕内红筋刺出紫血炒盐熨脐藿香正气散治四时不正之气不服水土脾胃不和吐利腹痛饮食停滞恶心胸满者主之藿香白芷桔梗半夏紫苏陈皮白术大腹皮茯苓浓朴甘草上锉一剂加姜三片枣二枚水煎温服转筋加木瓜腹痛加炒芍药寒痛加桂食不化加香附砂仁神曲麦芽中暑加香薷扁豆时气憎寒恶热加柴胡干葛小便不利合五苓散若频欲登圊不通者加枳壳理中汤木瓜散木瓜茴香甘草吴茱萸紫苏生姜上锉一剂水二盏煎八分空心温服干霍乱不得吐利脐腹痛甚躁扰闷痛欲绝以盐汤灌下一碗许探吐若不得吐不治更以吴茱萸三四两用盐数两炒热熨脐下暑霍乱暑月霍乱六和汤热而燥渴烦闷五苓散或以凉水调益元散或桂苓甘露饮或藿薷汤冷服六和汤治冒暑伏热烦闷气不升降霍乱转筋呕吐泄泻寒热交作痰喘咳嗽胸膈痞满头目昏痛肢体浮肿小便赤涩怠惰嗜卧及中酒烦渴畏食并用此汤随证加减缩砂半夏杏仁白扁豆人参甘草赤茯苓藿香叶木瓜香薷浓朴上锉每服一两姜枣水煎按六和者和六腑也脾胃者六腑之总司故凡六腑不和之病先于脾胃而调之是方有藿香砂仁香能开胃窍也半夏生姜辛能散逆气也茯苓木瓜淡能利湿窍也参术扁豆甘能调脾胃也脾胃一治则水精四布五经并行虽四肢百骸九窍皆太和矣况于六腑乎五苓散益元散又名六一散滑石甘草上为细末水调服桂苓甘露饮治夏月引饮过多肚腹膨胀霍乱泄利小便赤涩口干燥渴白术白茯苓猪苓泽泻滑石寒水石甘草肉桂上锉每服一两五钱水二钟煎八分温服按上方以五苓利三焦之湿二石清六腑之热此河间治湿热之简便者张子和加人参因其脉虚故也卷五呕吐证四歌得食即吐知为火停久而来却是寒久病胃虚因不纳或缘气逆与停痰食填胃口多生呕新谷如何得下关欲辨寒热虚实候大微迟数脉中参论有声有物曰呕有物无声曰吐有声无物曰干呕皆主于脾胃有胃寒者有胃热者有胃虚者有痰隔者有气滞者有食郁热之不同在乎参之以脉验之以证则虚实冷热之形无所逃矣脉呕吐无它寸紧滑数微数血虚单浮胃薄芤则有瘀最忌涩数胃热得食即呕胃火也脉必数而口渴二陈加姜炒芩连火上冲食已暴吐和中桔梗汤荆黄散调槟榔末和中桔梗汤治气热上冲食已暴吐脉洪数茯苓半夏陈皮白术生姜枳实浓朴桔梗上锉一剂水二钟煎至八分空心温服荆黄散治上焦气热所冲暴吐荆芥人参甘草大黄上锉一剂水煎调槟榔末一钱磨木香五分温服胃寒食积为寒所逆停久而吐者脉必迟理中汤加半夏木香姜汁或紫沉丸胃寒呕吐清水者二陈汤加丁香砂仁理中汤紫沉丸沉香槟榔紫苏梗益智神曲麦芽白术乌药香附陈皮浓朴甘草上为末水丸砂仁汤送下三钱胃虚胃虚不能纳食而吐者脉必微六君子汤加丁香砂仁饮食伤脾胃而吐者枳术丸枳术二陈汤加香附砂仁饮酒伤胃呕吐不止者葛花解酲汤六君子汤枳术丸枳术二陈汤即二陈加枳实白术葛花解酲汤食郁停宿食不克化新壳不化而反出脉沉瓜蒂散或保和丸食郁饮食不消填塞胃口而呕吐者二陈汤加神曲山楂姜炒黄连浓朴枳实瓜蒂散保和丸痰气因痰气壅滞胃口食不下而作呕者二陈汤加竹沥姜汁枳实栝蒌脉沉瓜蒂散痰在胸中呕哕温胆汤气逆枳桔二陈汤二陈汤枳桔二陈汤即二陈加枳壳桔梗温胆汤即二陈加竹茹枳壳卷五翻胃证五歌翻胃多因气血虚脉来不足命多殂是痰是火宜消降数滑而沉可验之更有寒郁并气滞脉来沉伏与沉迟论翻胃成于噎膈病而致于翻胃则已危矣或朝食而暮吐或暮食而朝吐其吐必尽所食日日如此不变易者是也至于吐无时者呕吐也空哕而无所出者虚呕也大抵此病由血藁不能荣润肠胃故上不得纳下不得便如肠结若羊粪者死然血虚者则脉数而无力气虚者则脉缓而无力气血两虚者口中多出沫但沫大出者必死亦有热甚者则脉数而有力有痰阻者则脉滑而有力因气滞者其脉沉而伏因寒郁者其脉沉而迟皆非血气衰竭故可治学人须审其虚实而断之斯无失也脉翻胃噎膈寸紧尺涩紧芤或弦虚寒之厄关沉有痰浮涩脾积浮弱气虚涩小血弱若涩而沉七情所搏虚虚而不能荣润大肠故便难盖幽门不通上冲吸门食不能纳年老者难治年少者犹可保全四物汤加桃仁红花麻仁枳壳结甚者暂加熟大黄以导其滞量人虚实用之中年人四物汤加童便韭汁牛羊乳竹沥姜汁气虚者参苓白术散气虚有火兼痰者七圣汤阴虚火上冲者四物汤加知母黄柏姜汁竹沥若饮食少思大便不实胸膈痞闷吞酸嗳腐食不化而反出是为脾胃虚寒即王太仆所谓食入反出是无火也用六君子汤加炮干姜白豆蔻黄连制吴茱萸如不应用八味丸补命门火以生脾土四物汤参苓白术散治脾胃虚弱饮食不进呕吐泄泻人参茯苓白术干山药甘草二钱炙白扁豆莲肉砂仁桔梗薏苡仁上为细末每服二钱枣子煎汤调下七圣汤治翻胃呕吐半夏黄连白豆蔻人参白茯苓竹茹生姜上锉一剂水二钟煎八分空心热服六君子汤八味丸即六味丸加肉桂附子实胃中有火不能停食者即王太仆所谓食不得入是有火也二陈汤加竹沥姜汁炒黄连山栀便结者四物汤加桃仁红花枳实黄芩痰阻者二陈加枳壳栝蒌仁竹沥姜汁或用化痰丸气逆者脉浮而洪食已暴吐气上冲胸发痛用木香调气散气滞者脉沉而伏二陈汤加木香砂仁青皮枳壳食与气相假成积者其脉浮而匿其症或先痛而后吐或先吐而后痛治法当以小毒药去其积槟榔木香行其气下焦有寒者其脉沉而迟其症朝食暮吐暮食朝吐小便清大便闭而不通治法当以通其闭塞温其寒气大便渐通复以中焦药和之不令大便秘结而自愈也二陈汤化痰丸木香调气散白豆蔻丁香木香檀香藿香叶炙甘草砂仁上为末每服二钱入盐少许沸汤点服一方治翻胃之要药韭汁牛乳生姜竹沥童便上五味和匀顿服或入煎剂中同服尤佳一方治翻胃极效用螃蟹洗净入水中蟹背上水要高三四指以香油一小盏入水中将两指捻白面撒水上蟹脐内白沫即出次日去蟹留水晒干为末每服五分淡烧酒下卷五噎膈证六歌噎膈生于血液干或因气火或因痰近于咽嗌名为噎水饮能吞食物艰胃脘之间成膈证食虽能进下关难要参脉症求虚实勿泥辛香概作寒论丹溪云噎病生于血干盖胃为水谷之海脾为消化之器清和则健运能为诸经行其津液稍有不行则留滞壅塞而噎膈之病作矣世人皆遵局方但有呕吐者便用香燥热药偏助其火不思此病原因燥结枯藁而成复用香燥热药治之其谬甚矣其始胃液凝聚其久也脾气耗败传化渐迟乌附丹毒服之积久血液俱耗胃脘干藁其藁在上近咽之下水饮可行食物难入间或可入入亦不多名之曰噎其藁在下与胃为近食虽可入难尽入胃良久复出名之曰膈渐成反胃小便秘大便如羊粪名虽不同病出一体夫血阴也阴主静内外两静则脏腑之火不起金水二气有养阴血自生肠胃津润传化合宜何噎之有世人概用香燥热药者不知此理也子和引内经三阳结为膈立论力辨世人热药之误可谓明矣又有以承气治之失之太峻也盖咽有因火气冲逆食不得入者脉数大有因痰饮阻滞者脉结滑有七情郁结者脉沉涩有因瘀血积滞盖阳无阴不能失化阴失位阳伏其中传化不变而反上行其脉芤涩因气者从气治因血者从血治因痰者导之因火者壮水制之岂专以辛香燥剂乎若脾胃阳火衰微不能运化者暂以辛温药开其结滞仍以益阴养胃为主若概以局方辛香燥热之药以火济火重耗其津液则大便闭结幽门不通上冲吸门而噎膈转甚矣此千古之弊也达按前证多起于忧郁忧郁则气结于胸臆而生痰久则痰结成块胶于上焦道路狭窄不能宽畅饮或可下食则难入而病已成矣好酒之徒患此者必是顽痰盖酒能发火火能成痰痰因火煎胶结不开阻塞道路水饮下咽亦觉痛涩若以血藁治投当归地黄等药血未必润反助其痰病何由愈若黑瘦之人真阴素虚常觉内热又不嗜酒或过服香燥热药者当以血藁治痰气喜怒七情伤于脾胃郁而生痰痰与气搏升而不降饮食不下气留于咽嗌者快气饼子四七汤主之痰郁者化痰丸关格者必用吐以提其气若横格不必在乎出痰也有痰亦宜吐涌痰汤其关格者详本条内快气饼子治气郁不快食下则胸膈噎塞疼痛莱菔子紫苏子橘红白豆蔻白茯苓上为细末炼蜜和姜汁为饼子时时噙嚼之四七汤治七情气郁结聚痰涎状如破絮或如梅核在咽喉之间咯不出咽不下并治中脘痞满痰涎壅盛上气喘急妇人有孕恶阻亦宜服之半夏白茯苓苏梗浓朴上锉一剂生姜七片大枣一枚水二钟煎八分服化痰丸涌痰汤甘草桔梗瓜蒂枳壳陈皮上用水十碗煎至五碗去渣连连饮尽浸浮其痰发一恶心即大吐得宽后可服参苓白术散调理不致复发矣火上焦火盛冲逆食不得下而呕者和中桔梗汤加竹茹枇杷叶渴者去半夏加麦冬大便燥结者人参利膈丸微下血少阴虚火盛不得眠食入反出者朱砂安神丸和中桔梗汤人参利膈丸治胸中不利痰咳喘满和脾开滞推陈致新治噎膈之圣药木香槟榔人参当归藿香甘草枳实大黄浓朴上为细末水丸温水送下五十丸如桐子大仍用猪胆导之得通便佳朱砂安神丸虚血气藁弱而成噎塞者养血汤或润血饮子脾虚中气不足八珍汤加橘皮竹茹枇杷叶养血汤当归生地黄玄参阿胶知母红花桃仁上锉一剂水二盏煎八分加生白蜜二匙服润血饮子治血藁成噎水一钟入阿胶一两化开煎至七分加竹沥半盏人乳一盏蜜五匙徐徐服之瘀血瘀血则脉涩桃仁承气汤下之桃仁承气汤卷五痞满证七歌胸中满闷名为痞外面殊无胀急形食积结痰兼湿热气虚不运病根深论痞者否也不通之意由阴伏阳蓄气血不运而成处心下位中央填满痞塞皆土之为病也然痞与胀有轻重之分痞则内觉痞闷而外无胀急之形也有中气不足不能运化者有饮食痰结不能施化者有湿热太甚而成者当随证分消虚者补中益气汤不可峻剂攻之实者略与疏导昧者苟图一时通快喜行峻利多致危殆也脉痞满滑大痰火作孽弦伏中虚微涩衰劣中气不足中气不足不能运化精微而为痞闷脉弱无力不可用利药攻之补中益气汤久服中气充满清道健运痞自除也补中益气汤食积饮食内伤不能克化而痞者枳术丸或保和丸或枳桔二陈汤加神曲麦芽山楂心下虚痞按之痛者枳实消痞丸黄连泻心汤枳术丸保和丸枳桔二陈汤枳实消痞丸枳实山楂肉黄连神曲甘草猪苓泽泻浓朴砂仁陈皮人参黄芩干姜姜黄白术上未蒸饼丸梧子大每服五十丸食后白汤送下黄连泻心汤黄连浓朴干姜甘草人参白芍药上锉一剂姜三片水二钟煎八分空心热服湿热湿热太甚而痞者黄连泻心汤有热三黄泻心汤火邪乘脾而痞者二陈加黄连黄芩栝蒌黄连泻心汤三黄泻心汤大黄黄连黄芩上锉一剂水二盏煎一盏热服二陈汤痰滞痰气阻滞中州而为痞者小陷胸汤或枳桔二陈汤加黄连栝蒌天花粉痰气壅满心胸痞满不宽导痰汤小陷胸汤半夏黄连栝蒌用水二钟加生姜三片先煎栝蒌约钟半许入半夏黄连煎至一钟温服枳桔二陈汤导痰汤卷五恶心证八歌畏食分明是恶心呕而无物亦无声胃中寒气兼痰火随证斟量细辨明论戴云恶心者无声无物心下欲吐不吐欲呕不呕心中兀兀如畏舟车者是也胃寒胃中有寒气而作恶心者呕清水不渴脉迟明知食寒物受寒气大半夏汤小半夏茯苓汤理中汤加生姜半夏大半夏汤半夏陈皮茯苓生姜上锉一剂水二盏煎一盏热服小半夏茯苓汤理中汤胃热胃中有热而作恶心呕酸内有热脉必浮大而滑数烦渴二陈加姜炒黄连山栀胃气不足内热恶心六君子汤加辰砂姜炒黄连二陈汤六君子汤卷五吞酸证九歌要识吞酸与吐酸总因湿热肺脾间吐酸吐出酸如醋若是吞酸咯吐难论夫吞酸与吐酸不同吐酸者吐出酸水如醋平时津液随上升之气郁滞日久湿中生热故从火化遂作酸味如谷肉在器湿热则易酸吞酸者郁滞日久不能自涌而出伏于肺胃之间咯不得上咽不得下肌表得风寒则内热愈郁而酸味刺心肌肤得温暖则腠理开发或得香热汤丸则津液流通郁热得行亦可暂解盖标寒而本热也故素问河间言热者言其本也东垣言寒者言其标也学人当究其浅深之感本末之治而用药庶可取十全之效也脉吞酸脉形多弦而滑或沉而迟胸有寒饮或数而洪胸有痰热吞酸吞酸是湿热郁滞于肺胃之间必食自养二陈汤加吴茱萸黄连顺其性而折之佐以苍术茯苓以行其湿热再加姜炒黄连吞酸有食不化者平胃散加神曲麦芽山楂姜炒黄连二陈汤平胃散吐酸吐酸者津液随上升之气郁之日久湿中生热故从火化而作酸味二陈汤加吴茱萸炒黄连山栀苍术浓朴生姜中脘有宿食留饮酸味蜇心痛或吐酸水如醋之味蜇牙痛曲术丸茱连丸曲术丸治中脘停食留饮酸蜇心痛或口吐清水神曲陈皮苍术上为末生姜汁煮神曲为丸每服七十丸姜汤下茱连丸黄连黄芩陈皮吴茱萸苍术上为末煮神曲为丸下七十丸按是方以芩连治热热去则不吐酸苍术燥湿湿除则不生热陈皮理气气行则湿不郁卷五嘈杂证十歌痰因火动令人嘈湿痰气郁总同条肥人自是湿痰故伐火芩连栀子调论丹溪云嘈杂者俗谓之心嘈是也有痰因火动者必痰多脉滑而数宜治痰为先治火次之有食郁作热者脉数而大当治其火而开导次之有因湿痰者脉沉而滑宜豁痰有因气郁者脉沉而涩宜开郁理气盖沉则为郁滑主痰而涩主气也医能审脉验证真知是火是气是郁斯为活法矣痰痰因火动者治痰为先二陈汤加姜炒黄芩黄连山栀子为君南星半夏为佐桔梗青黛为使二陈汤气郁气郁者越鞠丸或二陈汤加枳壳桔梗香附乌药姜炒黄连苍术有痰加贝母越鞠丸火火嘈者二陈汤加黄芩黄连山栀子或三补丸有火郁二陈汤加山栀子香附抚芎苍术三补丸黄芩黄连黄柏上为细末水丸每服七十丸白汤送下食郁热食郁有热先治火芩连枳术丸加神曲麦芽山楂陈皮半夏或食郁不消胸满嘈杂大安丸芩连枳术丸即枳术丸加芩连大安丸即保和丸加白术卷五咳逆证十一歌阴火攻冲成咳逆或因痰气滞胸膈胃中积热与停寒病后胃虚多吃忒论咳逆者古名哕今名呃又名吃忒胃寒者脉迟涩手足寒呕吐无热证胃热者脉洪大燥渴便难有胃中有痰阴虚火炎上冲而呃者其气从脐下逆上丹溪云上升之气至肝而出中挟相火经云诸逆冲上皆属于火有痰气逆滞者其气从胸中起中州元气郁也有病后发呃者久病胃虚也宜细辨之脉呃逆甚危浮缓乃宜弦急必死结代促微胃火胃火上逆而呃小半夏茯苓汤加山栀黄芩吐之利后胃热而呃橘皮竹茹汤小半夏茯苓汤半夏茯苓上生姜五钱捣汁同煎不拘时热服橘皮竹茹汤治吐利后胃虚膈热而咳逆者橘皮竹茹人参甘草上生姜五片大枣二枚煎服阴火阴火上逆从脐下逆上夜分转甚看四物汤加知母黄柏竹茹陈皮茯苓四物汤病后呃病后元气不足胃虚寒而呃人参理中汤痢后发呃多不救用六君子汤犹或可生人参理中汤六君子汤胃寒胃寒气逆呃者丁香柿蒂汤吐利后胃虚寒手足厥冷呃逆者理中汤加丁香木香枳壳丁香柿蒂汤丁香柿蒂陈皮青皮人参上锉一剂水二钟煎八分温服理中汤痰气无别证忽然发呃痰气逆滞气从胸中起小半夏茯苓汤加木香枳壳或萝卜汤调木香调气散痰碍气逆而呃用蜜汤探吐小半夏茯苓汤木香调气散木香檀香白豆蔻丁香砂仁甘草藿香上为末每服一钱盐汤下卷五嗳气证十二歌何故令人成嗳气盖缘痰火乘于胃治痰星夏共陈皮治火黄连石膏辈论嗳气者胃中有火有痰有食有气南星半夏软石膏炒黑山栀子香附或丸或煎服又云痰条下食积热噫气吞酸证火气冲上多作嗳气黄芩为君南星半夏陈皮为佐热多再加青黛山栀子栝蒌仁或润下丸润下丸卷六头痛证一歌头痛先须辨厥真湿痰风火挟邪侵气虚血少兼寒湿识者尤当审六经更有眉眶频作痛风痰风热客于棱论如太阳头痛者恶风寒脉浮紧痛在巅顶两额角少阳头痛者往来寒热脉弦痛连耳根阳明头痛者发热自汗脉浮长大痛连目颊齿太阴头痛者必有痰体重或腹痛脉沉头重少阴头痛者足寒气逆为寒厥脉沉细厥阴头痛者吐痰沫厥冷脉浮缓痛引目系此六经头痛多挟外邪也血虚头痛者自鱼尾上攻头痛也气虚头痛者耳鸣九窍不利肠胃之所生湿热头痛者心烦重痛病在膈中过在手太阳少阴寒湿头痛者气上而不下头痛巅疾下虚上实过在手少阴巨阳甚则入肾偏头痛者头半寒痛先取手少阳阳明后取足少阳阳明厥头痛者所犯大寒至骨髓髓以脑为主脑逆故头痛齿亦痛真头痛者痛甚入连于脑手足寒至节旦发夕死夕发旦死也丹溪云头痛多主于痰甚者火多有可吐者有可下者又若眉眶痛者属风热与痰有肝虚而痛者才见光明则眶痛甚有眉棱骨痛者眼不可开昼静夜剧属痰凡此之类种种不同视其所挟究其所因定其经络参以脉理而施以补泻宣通汗利之法斯无一偏之弊也六经痛太阳川芎羌活本麻黄少阳小柴胡汤阳明升麻葛根汤加石膏白芷葱白太阴苍术半夏南星川芎蔓荆子少阴麻黄附子细辛汤厥阴吴茱萸汤加柴胡小柴胡汤升麻葛根汤治阳明经头痛升麻葛根白芍药甘草煎服麻黄附子细辛汤治少阴头痛麻黄细辛附子水二盏煎温服吴茱萸汤治厥阴头痛或痰涎厥冷脉浮而缓麻黄羌活吴茱萸本升麻黄黄芩当归黄柏川芎蔓荆子细辛柴胡黄连半夏红花苍术锉一剂水二盏煎八分服虚痛血虚痛芎归汤或四物加酒芩羌活柴胡蔓荆子气虚痛四君子汤气血两虚调中益气汤加川芎蔓荆子细辛巅顶痛必用本柴胡防风芎归汤治血虚头痛川芎当归水二盏煎八分食远热服四物汤四君子汤调中益气汤风湿寒热痛风热与湿上壅清空膏风热盛者彻清膏瘦人头痛是火酒芩为主加引上药风热上攻头痛者防风通圣散或芎芷散大寒犯脑令人头痛齿亦痛羌活黑附汤风热盛酒芩天麻川芎防风薄荷或茶调散清空膏治偏正头疼及风湿热上壅作痛细挺子黄芩防风羌活甘草末之每二钱汤调膏下彻清膏治风热上攻头痛蔓荆子细辛薄荷川芎甘草本末之茶调下三钱防风通圣散芎芷散治风邪入于头脑作疼痛白芷石菖蒲陈皮苍术细辛浓朴半夏紫苏茎叶甘草木通肉桂川芎上锉一剂水二钟加姜三片葱白二枚煎八分服羌活黑附汤治冬月大寒犯脑令人头痛齿亦痛麻黄僵蚕黄柏黑附子羌活防风白芷苍术升麻甘草黄水煎食后温服茶调散治诸风上攻头痛目昏鼻塞及偏头疼薄荷叶川芎羌活甘草荆芥穗白芷细辛防风上为细末每服二钱食后茶汤调下痰痛痰厥头痛二陈汤加苍术蔓荆子南星防风肥人头痛是湿痰半夏苍术为主加引经向导药痰厥头痛痰唾稠粘头旋眼黑头苦痛如裂者半夏白术天麻汤风痰上攻头痛白芷芽茶川芎防风南星半夏细辛或青州白丸子风痰上盛三生散二陈汤半夏白术天麻汤治眼黑头旋头苦疼痛吐逆白术神曲陈皮半夏麦白茯苓天麻黄人参苍术泽泻干姜黄柏锉一剂水二钟煎至八分空心热服青州白丸子治风痰壅盛瘫痪惊风呕痰水涎沫白附子半夏南星川乌上捣为末以生绢袋盛之于井花水中摆出药末更以手捏令出以粗渣再捣仍入绢袋摆尽为度贮瓷器中日晒夜露每日一换新水搅而复澄春五日夏三日秋七日冬十日去水晒干再研以糯米粉清丸如绿豆大常服二十丸生姜泡汤送下三生散治风上攻头脑痰滞不行以致偏正苦疼乌头白附南星姜三片水煎服眉眶痛附肝虚羞明眉眶痛者熟地黄丸风热盛眉眶痛选奇羌防散或芩芷散风痰攻上眉棱痛者导痰汤寒湿上攻眉棱痛者芎辛散风痰风热盛二乌散熟地黄丸治肝血虚少眉眶疼痛羞明畏日之证生地黄熟地黄玄参金钗石斛上末之蜜丸梧桐子大每服三钱空心白汤送下选奇羌防散治风热上壅眉棱疼痛不可忍之证羌活防风甘草黄芩煎服芩芷散治风热上盛眉眶疼痛目不能视物者黄芩白芷末之每服二钱茶清调下导痰汤芎芷散治头疼因寒湿上攻或眉棱作痛并治之乌头附子天南星干姜甘草川芎细辛每四钱姜枣煎二乌散治风治热二气攻于太阳等经头脑作痛川乌草乌细辛羌活黄芩甘草上末之每服二钱食后茶清调下卷六头风证二歌头风素有热和痰忽冒风寒脑髓间何故女人多病此为无巾帻御风寒论夫头风即首风也孙思邈云新沐浴竟取风为首风经云首风之状头面多汗恶寒当先风一日则病甚头痛不可以出内至其风日则病稍愈又云头风者本于风寒入于脑髓也盖头者为诸阳之会其人素有痰火风寒客之则热郁而闷痛故妇人多患此者为无巾帻以御风寒故也有偏有正丹溪云头风属痰者多有热有风有血虚在左属风与血虚在右属痰与热善治者究此病情全在活法出入加减无不奏效也风与血虚头风在左属风与血虚风者荆芥薄荷之类风热者消风散茶调散血虚者芎归汤或四物汤加荆芥防风白芷酒芩薄荷蔓荆子之类痰头风在右者属痰苍术半夏之类湿痰头风用酒芩三钱苍术四钱川芎细辛各二钱甘草一钱末之姜茶擂匀调服或二陈汤加酒芩薄荷川芎细辛或导痰汤加酒芩苍术火头风属火者酒芩为主或二陈汤酒芩薄荷川芎细辛或防风通圣散或消风百解散凡用芩连须用酒炒以其上行头角故也消风百解散治半边头风作痛因火热上冲之证荆芥白芷陈皮麻黄苍术甘草上锉一剂水二盏煎八分食远服附方治偏头疼至妙之药羌活独活川芎白芷细辛本防风黄芩上锉一剂水二盏煎八分食后热服又方治半头痛极效香白芷天南星川乌半夏上为末每服一钱水调服妇人加甘草一钱卷六头眩证三歌痰火令人头转旋气虚血失每头眩风寒暑湿乘虚致识得其机可望痊论眩者目花黑暗旋倒也其状头旋目闭身转耳聋如立舟车之上起则欲倒虚极乘寒得之故风则有汗寒则掣痛暑则燠闷湿则重滞此四气乘虚而眩晕也或七情郁而生痰动火随气上厥此七情致虚而眩晕也酒色过度肾虚不能纳气归元使气逆奔而上气虚而眩晕也吐衄崩漏或产后失血脾虚不能收摄营气使诸血失道妄行此血虚眩晕也丹溪云头眩多挟痰气虚并火及湿痰火痰盖无痰不能作眩痰因火动也凡此之证要参以脉症治之随机应变不可以一途而取轨也谨按经曰诸风掉眩皆属肝木肝木为风所撼必鼓动其肺肺金不能制木风卷痰而上升故目无定视上下反复甚则呕吐饮食罕御大法平其风降其痰而已妇人患崩淋头眩以血虚治为少血不能养肝肝木根虚不能不动摇故眩治崩淋则眩自止所以培其根也脉风寒暑湿气郁生涎下虚上实皆头眩晕风浮寒紧湿细暑虚痰则滑弦瘀芤而涩数大火邪虚大久极先理气痰次随症脉外感眩晕风热虚眩川芎茶调散风寒上厥眩晕芎术除眩散暑火眩晕二陈汤加人参白术山栀黄连川芎伤湿肾着汤芎术除眩散治风寒上厥眩晕附子白术川芎桂甘草每服三钱姜三片水二盏煎一盏服虚眩气虚眩晕因相火盛治痰为先半夏白术天麻汤或用香橘饮气虚眩晕四君子汤加天麻防风血虚眩晕芎归汤失血眩晕四物汤加焦姜产后血虚眩晕清魂散香橘饮治气虚眩晕如治血虚者加芎归肉桂木香白术半夏曲橘皮茯苓砂仁丁香甘草上锉一帖生姜三片水二盏煎一盏食远热服痰火眩晕湿痰眩晕二陈汤加酒芩白术南星天麻苍术或青州白丸子或白术半夏天麻汤火动其痰者二陈汤加黄芩黄连苍术羌活火盛者酒炒大黄末茶调下方用大黄酒浸九蒸九晒为末水丸如绿豆大每服百丸食后临卧清茶送下神效方用半夏白茯苓川芎甘草羌活白芷枳实南星防风细辛酒黄芩气虚加参术血虚加芎归热加黄连各等分姜三片水煎服以此作丸每日下二三极效卷六心痛证四歌心痛当分久与新暴婴寒气必须温若还稍久多成郁郁积因而作热蒸大实痛时难以按按之痛定作虚论蛔虫痛止偏能食脉涩须知死血因真痛在心无药疗厥疼胃脘正当心论夫心痛者有真有厥真者邪中心君手足青至节即死非药可疗厥者邪客于心胞络胃脘之间当心之分非真心受证故可治也又有寒厥热厥之分大实大虚之别古人又有九种之名曰饮曰食曰风曰冷曰热曰悸曰虫曰疰曰去来痛若此者皆可究其因而施治也其如陈无择云有五脏及诸经诸腑心痛虽言之详而无治例反使后学有惑于心故不具载盖亦不过寒热表里虚实之候也丹溪云心脾痛须分新久若明知身受寒气口食寒物于初病之时当以温散温利之剂若得稍久而成郁郁则蒸热热久必生火若欲行温剂宁无助火添病乎故古方多以山栀为热药向导则邪易伏病易退又审平昔喜食热物以致死血留于胃脘或因痰气食积郁滞于胃作痛者如此等例皆前人之所未发后学当导而行之斯活法也谨按世人患真心痛者极少真心痛者平素原有痰卒然大痛如割入于无声汗出不休舌强无言手足厥冷此疾一作死在旦夕针灸之所不施药力之所未及患之者十无一生盖寒邪直中心经君火不能抗敌故也今之患心痛者乃胃脘与心胞络痛耳若痛极如咬时吐清水面清白少光彩者为虫头上攻痛时如有物阻碍累累不得下为胃脘停食痛时嘈杂不宁如饥如饱怏怏欲吐吐即稍宽为痰饮停积痛时隐隐闷结胸臆相引得嗳觉宽为忧郁所致痛时欲近暖处饮热酒即解为寒客心胞络痛时自上而下自闻唧唧有声搔抓无措眠坐不稳心下如刮上连胸臆乃积血不消为火所载不可认以为虫而投以虫剂也脉心痛微急痛甚伏入阳微阴弦或短又数紧实便难滑实痰积心痛引背脉微而大寸沉而迟关紧数锐虚痛虚弱人心痛钱氏云心虚痛者炒盐补之以物按住而痛止者挟虚也二陈汤加炮姜末和之若久病元气虚弱肢体怯薄脉虚手欲按者六君子汤加砂仁香附实痛因气怒而饮食卒痛便闭心胸高起手不可按者大实痛也煮黄丸后以本汤去其余邪胃脘湿热痛小胃丹煮黄丸治大实心痛雄黄巴豆入白面二两研匀水丸梧子大每用水下数丸如得利不可再服宜服本汤去余邪本汤治心痛后服本苍术作一帖煎服热厥心痛热厥心痛者其人必纵酒蓄热在胃偶遇寒郁而发故身热足冷痛甚则烦躁而吐额上有汗脉洪大当灸太溪昆仑表里俱泻之内服金铃子散痛止服枳术丸以去余邪初痛以盐汤探吐得吐就发散心脾痛日久则非寒也纵有寒亦郁而为热二陈汤加山栀川芎香附痛甚者加炮姜反佐之或以山栀一味入姜汁煎服大便不通大承气大陷胸之类下之金铃子散金铃子玄胡索末二钱温酒下寒厥心痛寒厥心痛者手足厥逆遍身冷汗甚则手足甲青黑小便清白不渴气微力薄脉沉细微术附汤大寒厥暴痛非久痛者若久则非寒也丹溪云明知身受寒气口食寒物初病当以温散温利之药草豆蔻丸大便闭结不通者元戎浓朴丸术附汤治寒厥心痛白术甘草黑附子上三味锉作一帖姜三片枣二枚水二钟煎温服草豆蔻丸寒厥心痛草豆蔻益智仁陈皮人参黄吴茱萸僵蚕当归青皮神曲姜黄柴胡半夏泽泻桃仁麦芽甘草上为细末汤浸蒸饼丸如梧桐子大每三十丸元戎浓朴丸浓朴黄连吴茱萸干姜巴豆人参川乌末之入豆霜匀蜜和丸桐子大每三丸以利为度痰积食积心痛痰饮积滞于胃脘当心而痛墙上陈螺蛳壳存性炒苍术海石山栀香附南星各二两枳壳青皮木香半夏砂仁各半两煳丸姜汤送下食积痛保和丸瘀血痛平昔喜食热物致死血留于胃口作痛者脉沉而芤涩在上者四物汤加桃仁红花丹皮枳壳玄胡索轻者韭汁桔梗开之重者桃仁承气汤下之虫痛疰痛蛔虫攻入心膈作痛者痛定便能食面上有白斑唇红治以苦楝锡灰或乌梅丸或集效丸蛔虫攻啮心痛恶心而吐川椒汤下乌梅丸疰心痛者十疰病皆心痛化虫丸辣蓼草煎汤饮之乌梅丸治蛔虫上攻痛乌梅细辛附子人参黄柏桂枝干姜黄连川椒当归末之以苦酒渍乌梅一宿去核蒸烂捣成膏少加蜜和丸如梧桐子大每十丸加至二十丸食前服集效丸治蛔厥心痛木香鹤虱槟榔诃子芜荑附子干姜大黄乌梅肉末之蜜丸如梧桐子大每服三十丸空心时陈皮汤送下化虫丸服之虫化为水胡粉鹤虱白矾槟榔苦楝根上为细末煳丸梧子大每服五十丸温浆水入芝麻油一二点打匀下之米饮亦可不拘时候其虫小者化为水大者自下卷六腹痛证五歌寒痛绵绵无减增时疼时止热为根血瘀痛处无移动食积便通便见轻实者不能将手近痛时能按作虚论湿痰痛者溲便秘体认其形见病情论夫寒痛者常痛而无增减也成无己云阴寒为邪则腹痛而吐利热痛者时作时止原病式云热郁于内而腹满坚结痛勿以为寒死血痛者每痛不移其处成无己云邪气聚于下焦津液不得通气血不得行或溺或血留滞于下是生胀硬小便不利也食积痛者利后即痛减湿痰痛者凡痛大小便俱不利丹溪云清痰多作腹痛脉滑痰因气滞而聚凝其道路不得通故也肠痈痛者身甲错小便如淋腹皮急按之濡如肿状脉芤数也积聚腹痛者腹中原有积左右上下当积而痛也寒疝入腹痛者少腹痛引睾丸阴毒痛者四肢厥逆痛甚咽喉不利或心下胀满结燥虚汗狂言面色俱青阴积于下阳消于上实痛者腹坚不可按虚痛者虽痛不胀满手可按若此霄壤不侔可一药而尽之乎谨按腹痛为脾家受病盖脾或受有形而痛者或受无形而痛者若暴伤饮食则胃脘先痛而后入腹暴触怒气则两胁先痛而后入腹血积上焦脾火熏蒸则痛从腹而上于胸臆血积下部胃气下行则痛从腹而入于少腹伤于寒者寒于痛得热则缓伤于饥者饥即痛得食即止吞酸腹痛为痰郁中焦复伤饮食面黄腹痛为宿食不消蛔虫攻咬气虚腹痛腹必虚豁唿吸短浅血虚腹痛者痛如芒刺牵引不宁医者当审其因以处治大要以甘温为上惟伤酒作痛者方可凉剂而必佐之以甘温也脉沉弦细动皆是痛证心痛在寸腹痛在关下部在尺脉象显然热痛胸中有热胃中有邪腹痛欲呕黄连汤腹痛脉洪热也黄芩芍药汤寒邪变热传里腹痛便秘而厥四逆散腹满时痛桂枝加大黄汤腹痛便秘脉实大者大承气汤黄连汤治热邪腹痛黄连甘草干姜桂枝人参半夏每七钱枣煎服黄芩芍药汤黄芩芍药甘草煎服四逆散阳邪传里腹痛甘草枳壳芍药柴胡末之每服二钱白汤调下桂枝加大黄汤治太阴腹满时痛桂枝芍药甘草大黄姜枣煎入饧一合微烊服寒痛伤寒下利腹痛四逆汤腹痛厥冷欲死者霹雳散腹痛下利四肢沉重真武汤或理中汤霹雳散治中寒腹痛附子入真腊茶一大盏同研匀更分二剂水二钟煎八分入熟白蜜一匙凉服真武汤治少阴腹痛茯苓芍药生姜附子水二大盏煎至一盏冷服痰痛食积痛清痰多作腹痛台芎苍术木香白芷香附末之姜汤调服肥人腹痛乃气虚湿痰也二术半夏陈皮芍药之类饮食过伤腹痛保和丸木香槟榔丸虚人饮食伤腹时痛六君子汤加曲虚痛素弱人全不思食腹冷痛养胃汤加肉桂茱萸木香或小建中汤或理中汤腹痛欲以手按按之痛止者属虚参术姜桂之类血虚腹痛须用白芍药之酸补以和之或四物汤加焦炒干姜炒芍药倍用实痛凡痛胀满手不可按大实也大承气汤初得腹痛元气未虚宜推荡之此通因通用痛随利减也桂枝加大黄汤或木香槟榔丸血痛因跌扑瘀血腹痛脉芤桃仁承气汤加苏木红花女人经闭血积滞腹中痛玉烛散或失笑散或通经散通经散活血定痛陈皮甘遂当归尾川芎红花桃仁上锉每服七钱水二钟酒一钟煎至八分空心服积聚痛腹中上下左右有积聚当积而痛三圣膏或木香槟榔丸保和丸丁香脾积丸食积痞块作痛阿魏丸三圣膏未化锻石半斤为细末瓦器中炒令淡红色提出火候热稍减次下大黄末一两微炒又提出候温下桂心末半两略炒入陈米醋熬搅成黑膏浓纸摊贴患处其痛自减块渐消矣丁香脾积丸丁香木香巴豆良姜蓬莪术京三棱皂荚青皮末之入百草霜三钱煳丸麻子大每服十丸空心时白沸汤下阿魏丸治肉积腹痛连翘山楂阿魏黄连末之用阿魏醋煮作煳丸如梧桐子大每服五六十丸清晨白滚汤送下肠痈痛肠痈痛者腹大痛身甲错小便如淋脉芤或攒脐有疮积冷以附子温之积热以大黄下之脓大出以参补之阴毒痛阴毒厥逆腹痛阴寒欲绝脉沉爪甲手指唇面青黑者回肠丹或真武汤方见前寒腹痛急灸关元气海各五七十壮回阳丹阴毒厥冷腹痛牡蛎良姜不灰木川乌白芍药麝香末之每用一钱男用女津调涂外肾女用男津调涂两乳痧证痛忽然腹中大痛呕吐脉沉痧证也正气散加香附砂仁手足厥冷举体转筋理中汤少腹引睾丸痛疝气入腹中痛脉沉弦补肾汤余详疝证本条补肾汤治疝气入腹痛人参白茯苓黄附子白术沉香木瓜羌活川芎紫苏甘草上锉一剂姜三片枣二枚水二盏煎八分空心服卷六胁痛证六歌胁肋疼时统属肝或虚或实或因痰脉沉气郁须开导芤涩原来死血干食积一条常梗起肝虚痛在胁梢间若然痛甚肝经火干胁之疼疗最难论足厥阴之络令人胁痛皆肝胆经之所主也丹溪云木气实肝火盛死血痰饮气滞食积湿热皆令人胁痛亦有肝虚血少而痛者有因酒色劳损太过胁下一点痛不止名干胁痛甚危当大补气血尚难为也若此虚实之不同也必以脉证参之斯得其受感之情而用药无差忒也谨按左胁痛者肝经受邪也右胁痛者肝邪入肺也左右胁俱痛者肝火盛而木气实也两胁走注痛而有声者痰饮也左胁下有块作痛不移者死血也右胁下有块作痛饱闷者食积也咳嗽气急发热者痰结痛也久而不治则成肺痈劳伤身热胁痛者脉必虚也宜详究之脉两胁疼痛脉必双弦紧细弦者多怒气偏沉涩而急痰瘀之愆肝火盛肝痛甚者肝火太旺也当归龙荟丸轻者小柴胡汤加黄连龙胆草白芍药醋炒青皮火盛者宜伐火佐金丸当归龙荟丸胆草当归山栀子仁黄连黄芩黄柏大黄芦荟木香麝香为丸淡姜汤下左金丸治肝火太盛黄连吴茱萸为丸白汤下木气实胁痛脉弦数木气实也醋炒青皮苍术川芎当归芍药柴胡或小柴胡汤加醋炒青皮川芎胆草或抑青丸抑青丸治肝火伐肝木黄连为丸每百丸白汤下死血痛胁痛日轻夜重或午后发热脉芤而涩瘀血也四物汤加柴胡青皮桃仁红花行气药中加破血药食积痛胁下一条杠起作痛者食积也保和丸或吴茱萸炒黄连神曲麦芽山楂蓬术青皮或当归龙荟丸湿热湿热盛而两胁痛者先以琥珀膏贴痛处后以淡姜汤吞当归龙荟丸或小柴胡汤加苍术青皮黄连痰积痰积胁下作痛控涎丹或十枣汤或二陈汤加南星苍术川芎柴胡白芥子炒山栀仁醋炒青皮控涎丹治两胁痰痛甘遂大戟白芥子上末丸如梧子大每五七丸渐加至十丸姜汤下十枣汤治痰积胁痛甘遂大戟芫花枣子十枚水二盏煎八分服气滞气滞胁下作痛推气散或复元通气散控涎丹治一身气痛气郁者详郁证条内推气散治右胁疼痛枳壳桂心片子姜黄甘草末之每服二钱姜枣汤调下复元通气散木香茴香青皮穿山甲陈皮白芷甘草每服五钱水二钟煎八分空心服或作末每服二钱空心酒调下虚痛肝血不足悠悠痛不止者四物汤加柴胡梢若胁下一点痛不止此因酒色太过所致名干胁痛难治肥白人胁痛参入小柴胡汤服枳芎散治左胁痛枳实川芎粉草上为细末每服二钱姜枣汤或酒调下术香调气散治气怒伤于肝两胁大痛难忍丁香檀香木香白豆蔻仁藿香叶甘草砂仁上末之每服二钱入盐少许沸汤点服卷六腰痛证七歌腰痛多缘肾气虚冲风郁热总因之天阴痛作知归湿寒湿疼时见热除闪挫板疼难俯仰日轻夜重血多瘀或因肾着并劳役水积仍兼气不舒论夫腰者肾之府身之大关节也血气不行风寒暑湿之气相干则沉痛不能转侧然老人肾虚多腰痛亦有寒湿者挫闪者气滞者血瘀者肾着者冲风蓄热者水积者劳伤者之不同也脉腰痛之脉必沉而弦沉微气滞弦损肾元或浮而紧风寒所缠湿伤濡细实挫闪然涩必瘀血滑痰火煎或引背痛沉滑易痊肾虚腰痛腰痛悠悠不已肾虚也青娥丸或摩腰膏独活寄生汤丹溪补阴丸安肾丸立安丸选而用之青娥丸治肾虚腰痛杜仲破故纸胡桃肉末之大蒜四两捣为膏和丸如梧桐子大每三十丸空心温酒送下或用酒煳为丸摩腰膏治腰痛虚寒证附尖乌头天南星朱砂干姜雄黄樟脑丁香麝香末之姜汁调烘热摩腰上独活寄生汤独活桑寄生杜仲细辛牛膝秦艽白茯苓桂心川芎防风白芍药甘草人参当归熟地黄上锉一剂水二钟煎至八分空心热服丹溪补阴丸黄柏龟板知母熟地黄末之蜜丸梧子大空心淡盐汤下安肾丸治肾虚腰痛茴香川楝破故子续断胡芦巴桃仁杏仁干山药白茯苓末之蜜丸桐子大盐汤下立安丸补肾止腰疼牛膝杜仲破故子黄柏大茴香末之蜜丸淡盐汤送下肾着腰痛肾着者腰冷重痛如带五千钱者其饮食如故是也直流湿热则自已肾着汤不已服牛膝酒最妙三因肾着汤白茯苓白术干姜甘草每锉四钱水二盏空心煎服牛膝酒治肾着腰痛地骨皮五加皮薏苡仁川芎甘草生地黄海桐皮川牛膝羌活锉一大剂浸酒日饮三次寒湿腰痛寒湿腰痛者遇阴寒即作或久雨阴湿所得晴暖即减五积散加吴茱萸杜仲湿热腰痛湿热腰痛板疼不能俯仰小便赤大便泄或走注痛二妙丸或健步丸二妙丸治湿热腰痛川黄柏苍术末之酒调下或为丸白汤送下二三钱健步丸治湿热腰痛羌活柴胡滑石甘草栝蒌根防风泽泻防己川乌苦参肉桂末之酒煳丸如桐子大每七十丸煎愈风汤吞下闪挫腰痛闪挫腰痛者板疼复元通气散或五积散加牵牛头末桃仁或济生丸济生丸子没药乳香补骨脂威灵仙杜仲当归末之酒煳丸如梧子大每七十丸空心淡盐汤下劳役腰痛腰痛因劳役而得者独活寄生汤瘀血腰痛四物汤加桃仁红花苏木风热腰痛因风腰痛小续命汤或独活寄生汤风湿腰痛牛膝酒气滞腰痛气滞腰痛木香调气散因郁怒忧思气不舒而痛枳壳汤或小七香丸枳壳汤顺气解郁止痛枳壳甘草末之葱白汤下小七香丸气滞腰痛丁香香附甘草蓬莪术砂仁甘松益智仁末之蒸饼煳丸如绿豆大每二三十丸米饮下卷六疝证八歌寒水血气狐筋先哲空留七疝名盖是肝经原有热外边却被湿寒侵或因死血并痰饮郁在囊中气不行控引睾丸生肿痛或如瓜瓠或蛙声要将标本分寒热感受仍评重与轻勿指膀胱心肾气当知正属厥阴经论古有七疝之名不按七疝而治概用局方辛热燥剂是泥标而忘本也或指为小肠气肾与膀胱气皆非也殊不知厥阴之脉循阴器然其地位皆肝经所主与小肠膀胱肾子无相干至戴人始辨之详也丹溪云疝痛甚者睾丸连少腹急痛也或有形或无形或有声或无声自素问以下皆以为寒盖经络得寒则收引不行所以作痛世有得寒而无疝者内无热也余屡踢冰徙涉不曾病此以余素无热故也若醉饱劳役房室大怒发动五志之火郁久湿气便盛浊液凝聚并入血隧流于厥阴肝经木性急速火性又暴为寒所束宜其痛甚而暴也此湿热被寒郁而痛明矣若只作寒治恐为未备又云痰饮食积死血郁结为病及因水气为肿肿多为湿亦有挟虚者其脉沉紧而豁大当以参术为君佐以疏导若概行决裂之法祸不旋踵此皆前人所未及学人引而伸之今将七疝之形状开具于后脉疝脉弦急积聚在里牢急者生弱急者死沉迟浮涩疝瘕寒痛痛甚则伏或细或动寒疝经云足厥阴肝经筋中寒以寒则筋挛卵缩此寒郁于外也原病式云疝少腹控卵肿急绞痛寒主拘缩寒极则土化制之或肿满则知其疝为寒者是外受寒邪也而内实非寒丹溪所谓标寒本热明矣寒疝手足厥冷不仁疝胀痛及身痛乌头桂枝汤寒疝入腹痛少腹引睾丸痛泄利胸满补肾汤或肾虚寒疝偏大者茱萸内消丸乌头桂枝汤乌头白蜜每用桂枝汤五钱入蜜半两水煎每服二合得吐为中病补肾汤治寒疝入腹痛人参白茯苓黄附子白术沉香木瓜羌活甘草川芎紫苏上锉每服五钱姜三片枣二枚水二盏煎八分服茱萸内消丸山茱萸吴茱萸马兰花木香陈皮肉桂干山药川楝子青皮茴香酒丸温酒送下木肾心火下降则肾水不患其不温真阳下行则肾气不患其不和温而且和安有所谓木强者哉盖木肾不可绝用燥药当行温和散利以逐其邪则邪自消荣卫流转则愈枸杞子丸又方用楮树叶雄者曝干为细末酒煳丸如梧桐子大每服五十丸空心盐酒吞下枸杞子丸枸杞子南星半夏黄柏苍术山楂白芷神曲滑石昆布吴茱萸末之酒煳丸如梧桐子大每七十丸空心盐汤下食积湿痰死血食积与死血成痛疝栀子桃仁山楂枳实茱萸姜汁顺流水煎或加香附茴香痰饮流下壅滞囊中作疝苍术山栀海石南星山楂橘核青皮姜煎服湿盛小便涩五苓散加楝实湿痰热疝橘核散橘核散湿热寒郁作疝橘核桃仁栀子吴茱萸茴香每服七钱水二盏煎热服湿热疝素有湿热人或涉水受寒坐卧湿地外受寒气所来其痛甚而暴者古方以乌头栀子等分作汤丸最效湿热疝痛小便不通者葵子汤消疝散选用济生葵子汤赤茯苓猪苓葵子枳实瞿麦木通黄芩车前子滑石甘草每五钱姜煎服消疝散治湿热疝痛苍术木通黄柏青皮浓朴末之每二钱陈皮泡汤下虚疝诸疝挟虚者其脉沉弦滑大参术为君佐以疏导如枳实青皮山楂川楝子橘核按之不定属虚桂枝炒山栀乌头末之煳丸服或橘核散加苍术虚而挟热疝栀子饮栀子饮虚而挟热疝山栀桃仁枳壳山楂姜汁同顺流水煎服一方加吴茱萸七疝之形状寒疝者囊冷结硬如石阴茎不举或控睾丸痛得于坐卧湿地涉水以湿剂下之水疝者囊肿如水晶阴汗痒搔出黄水或小腹按之作水声得于醉酒行房汗出遇风寒湿结于囊中以逐水之剂下之筋疝者阴茎肿胀或溃或脓或痛而里急筋缩或茎中痛痛极则痒或挺然不收白物如精随溺出得于房中邪术所使而成宜降心火之剂下之血疝者其状如黄瓜在小腹两旁横骨两端俗名便痈得之重感春夏大燠劳于使内其气流溢渗入脬囊结为痈肿以和血药下之气疝者上连肾区下及阴囊或号哭忿怒气郁而胀以散气药下之狐疝者状如瓦卧则入腹行则出上下无定如狐之惑也故名之以逐气流经之剂下之疝者阴囊肿大如升斗不痒不痛以受湿气之所生宜去湿之剂下之附治疝诸方五叶汤枇杷叶椒叶苍耳叶野紫苏叶水晶葡萄叶水煎洗疝气神方硫黄荔枝核陈皮为末饭丸每用十四五丸酒下其疼立止自觉已疼甚不能支持略用六丸再不可多也治疝用仙人对坐草青木香捣汁和酒少许服之神效卷六香港脚证九歌香港脚多因清湿致风寒暑挟须分异浮弦之脉挟于风濡从湿兮数从暑挟于寒者脉必迟得病必从足上起头痛身热肢节疼人皆误作伤寒治但看足膝多不仁或软或肿或疼痹呕逆便秘体转筋胸膈痞满心中悸此病根从湿上来治湿当分南北地论夫香港脚始受于湿复挟风寒暑热之邪而成故先起于腿足必脚屈弱而举体转筋肢节疼而足肿小腹不仁心中悸动胸满便涩但发热头痛身疼之候绝似伤寒人多误治故仲景以香港脚为类伤寒证另立篇目以别之丹溪云香港脚多从于湿而有湿热湿寒风湿之别食积流注之因罗谦甫云南北香港脚受病不同南方地土卑湿清湿袭虚而病起于下此南方香港脚从外受也北方地高陵居无湿其俗饮潼乳酒面以饮多快食为能或奉养太过亦滋其湿水性润下气不能拘故下注于足而成肿痛此北方香港脚之从内受也学人当推究所因而治之谨按前证乃肾火挟湿见于皮肉红肿如云痕或隐见红色按之热且痛是也红肿自足起渐行至股其势必上升升至心者不治急宜治之勿令上升为妙脉香港脚之脉其状有四浮弦为风濡弱湿气迟涩因寒洪数热郁风寒热温热下寒熨湿湿胜者足重痛或胫肿防己饮或除湿丹湿胜心下痞满开结导饮丸防己饮治湿香港脚神效白术木通防己槟榔川芎甘草梢犀角苍术黄柏生地黄水煎热服挟寒挟寒湿者六物附子汤五积散健步丸六物附子汤附子肉桂防己白术茯苓甘草每半两姜煎服挟热挟湿热者走痛当归拈痛汤湿热甚大便不通大黄左经汤或羌活导滞汤当归拈痛汤当归白术苍术黄芩羌活防风泽泻猪苓茵陈干葛苦参人参知母升麻甘草上锉作一帖水二钟煎八分空心热服大黄左经汤细辛茯苓羌活大黄甘草前胡枳壳浓朴黄芩杏仁姜枣水煎服羌活导滞汤羌活独活防己当归大黄枳实每七钱水煎服挟风挟风者麻黄左经汤风湿痹痛足弱独活寄生汤或半夏左经汤麻黄左经汤麻黄细辛干葛白术茯苓防己肉桂羌活防风甘草姜枣水煎服半夏左经汤半夏干葛细辛白术麦门冬白茯苓桂枝防风干姜黄芩小草柴胡甘草姜三片枣二枚水煎服食积食积流注于下作香港脚苍术防己丸食不消胸痞痛者开结导饮丸苍术防己丸苍术防己黄柏南星川芎白芷犀角槟榔肥人加贝母橘皮末之酒煳丸如梧桐子大每七十丸空心白汤下开结导饮丸白术橘皮泽泻茯苓神曲麦芽半夏枳壳巴豆霜青皮干姜末之蒸饼煳丸如梧子大每七十丸空心白汤下卷六痛风证十歌遍体烦疼曰痛风湿痰风热苦相攻或因血弱寒凝涩流注浑身骨节中论夫痛风者遍身骨节走痛是也古人谓之白虎历节风大率因血受热已自沸腾或涉冷受湿取凉热血得寒则污浊凝涩不得营运所以作痛夜痛甚者行于阴分也亦有阴湿与痰流注为痛者有因痰与热者盖肥人多是湿痰流注经络瘦人多是血虚与热大法以行气流湿疏风导滞血养新血降阳升阴治有先后须验肿与不肿及上下部分引而导之痰因痰者二陈汤加酒芩羌活南星苍术竹沥姜汁湿痰痛风酒酒威灵仙苍术羌活甘草干姜陈皮芍药痰挟死血一身走痛者控涎丹湿因湿者二术加羌活白芷黄柏防风竹沥姜汁或二妙散肢节肿痛脉滑苍术南星木香枳壳槟榔防己黄柏风湿相搏痛者甜瓜子丸甜瓜子丸干木瓜威灵仙甜瓜子川乌末之酒煳丸桐子大每三十丸酒下血虚血虚痛芎归汤加桃仁红花薄桂威灵仙取横行手膊肢节肿痛脉涩死血也四物汤加桃仁红花寒湿相搏血郁经络作痛者麒麟竭散麒麟竭散血竭乳香没药白芍药当归水蛭麝香虎胫骨末之每服三钱食前酒调下风热风者小续命汤去附子加羌活防风酒炒黄芩在上威灵仙桂枝在下牛膝防己黄柏湿热当归拈痛汤瘦人肢痛血虚火盛也四物汤加黄芩黄柏羌活防风柴胡卷六斑疹证十一歌有色有痕明是疹若无头粒是为斑究其实火并虚火更有阴斑与内伤论夫斑与疹不同斑者疮发肿于外有色点而无头粒属少阳相火疹者小红靥有头粒随出随收收而复出或在皮肤中不出者名曰瘾疹属少阴君火然伤寒发斑有阳毒温毒胃烂之证杂病有阴证发斑者亦出胸背及手足稀少而微红此无根失守之火聚于胸中上独熏肺而为斑如蚊迹之状终不似阳斑之锦纹也若误作热证用寒药非也亦有内伤发斑乃胃气极虚一身之火游行于外宜补宜降亦不可用凉药二者虽十无二三然亦当辨阳斑皆属风热挟虚而作盖红赤甚者胃热也紫者胃烂也半死半生黑者死阴阳虚实切脉验证可知矣醋疹醋疹出不快者升麻葛根汤毒盛而内火炽者消毒饮子升麻葛根汤升麻葛根芍药甘草水煎热服消毒饮子防风荆芥鼠粘子甘草水煎热服隐疹隐疹者隐在皮肤不透出者属脾风兼湿红者兼火化黄瓜水调伏龙肝末服之不已再服阳斑阳斑者伤寒中之一证也治方自有本科此不多赘阴斑阴斑隐如蚊迹是也调中汤加茴香芍药内伤斑者胃气极虚火上熏肺宜补药降之大建中汤调中汤治阴斑苍术陈皮砂仁藿香芍药甘草桔梗半夏白芷羌活枳壳川芎麻黄桂枝姜水煎服卷六疠风证十二歌癞疾原来即疠风遍身疙瘩痒生虫须臾鼻塌眉毛堕暴酷应知恶气钟论夫疠风者大风也古名曰癞受得天地杀物之风暴悍酷烈可畏然血随气化气既不施血为之聚血聚则肉烂生虫须臾鼻崩眉堕不外乎阳明一经盖阳明无物不受故也风之入人也气受之则上身多血受之则下体多气血俱受上下俱多甚重自非医者神手病者铁心罕有免于死者按法治之尤当绝浓味忌酒色不致再发再发则无救矣知命者可以守此戒乎在上多在上多者醉仙散取臭涎恶血于齿缝出醉仙散治大风之神药胡麻仁牛蒡子蔓荆子防风枸杞子栝蒌根苦参白蒺藜末之每一两加轻粉一钱拌匀大人用一钱空心日午临卧各一服茶汤调下五七日效量大小虚实加减与之在下多在下多通天再造散取陈虫恶物谷道中出通天再造散锦纹大黄角刺郁金白牵牛末之每服二钱临卧冷酒调日未出时面东服以净桶伺候泄出虫如黑色年久根深赤色日近者二四日又进一服直候无虫则绝根矣通治疠风通用升麻散取汗浮萍散白芷当归熟半夏白茯苓苍术干葛升麻桔梗枳壳干姜大黄白芍药陈皮甘草每服四钱生姜灯草煎服浮萍散治癞风浮萍荆芥麻黄川芎甘草末之每一两水二钟入葱白豆豉煎服汗出则愈卷六肠风脏毒证十三歌肠风脏毒从何别肠胃停寒与蓄热血浊色黯脏毒因蕴毒于中几荚肠风血色清且鲜外邪随感而随泄论人之肠胃不虚则邪气无由而入或坐卧风湿醉饱房劳生冷停寒酒面积热以致荣血失道渗入于大肠之经此肠风脏毒之所由作也故挟热下血暴发者则血色清鲜腹中有痛若挟寒而下血兼积久者则血色凝浊而色黯腹内微痛故暴病则为肠风盖肠风者邪从外入随感而随见是也积久始发浊者为脏毒盖脏毒者久积其毒而始发是也有先血后便者其血来也近先便后血者其血来也远俗谓粪前粪后非也若脏毒证积热日久忽郁于寒实非寒也不可以标寒而用热剂也肠风丹溪云肠风独在胃大肠出若兼风者苍术秦艽香附之类便血久远伤血致虚并麻风癣疮见于面者椿皮丸又方肠风下血香附一两枳壳七钱芎归各五钱槐角甘草各二钱姜枣煎服椿皮丸治肠风致虚龟板升麻香附白芍药侧柏叶椿根白皮末之粥丸桐子大每服六十丸以四物汤加白术黄连甘草陈皮作末调汤送下脏毒寒食积毒于肠日久始发曰脏毒积热者三黄丸协湿地榆丸协寒败毒散次以芎归汤随其寒热而调之热加茯苓槐花寒加木香茯苓收功四物汤加参槐角三黄丸治积热便血苍术陈皮黄连连翘末之生地捣烂煳丸桐子大白汤下地榆丸治脏毒挟湿者白术黄柏生地黄白芍药地榆黄芩香附共末蒸饼为丸败毒散治协寒便血羌活独活柴胡前胡枳壳茯苓川芎甘草桔梗姜三片水二钟煎一钟服卷六脱肛证十四歌肺经蕴热肛门闭肺气虚时脱出肛更主血虚与血热须知治疗不相同论夫肺与大肠相为表里故肺脏蕴热则肛门闭结热极反挺出其肛也肺气不足不能收敛则肛门脱出故妇人生产用力过者及小儿痢久不已者多致脱肛即可见也亦有血热血虚亦令脱肛也审而疗之气虚气虚不能收敛脉虚或久病后脱肛补中益气汤丹溪云气虚者宜大补元气兼升提人参黄川芎当归芍药升麻柴胡外肥皂水洗之气热气热及内有热脉数者三补丸加柴胡升麻又有气热盛而脱肛者条芩六两升麻一两神曲煳丸空心白汤下五钱三补丸治热盛脱肛黄芩黄柏黄连末之炼蜜丸如桐子大每七十丸空心白汤送下血虚血虚者或因失血后脉芤涩四物汤加黄升麻柴胡外用五倍子为细末涂之以手托而上之至五六次待收乃止血热内原有热证血虚脉数而虚者四物汤加炒黄柏柴胡防风秦艽升麻或凉血地黄汤加升麻柴胡防风秦艽卷七痫证一歌牛马猪羊鸡五痫治须寻火与寻痰更将痰火分多少识得枢机总不难论夫痫有五马痫则张口摇头马鸣牛痫则目正直视腹胀猪痫则喜吐沫羊痫则扬目吐舌鸡痫则摇头反折善惊盖以其形之类而名之也古者既有五痫之名治无分别概用香窜镇坠之药殊为未当丹溪云痫病盖因痰涎壅盛迷瞒孔窍发则头旋颠倒手足搐搦口眼相引胸背强直叫吼吐沫食倾乃苏大率属痰与火法当寻火寻痰分多分少治之亦有因惊而得者惊则神不守舍舍空而痰聚也宜以行痰为主佐以定悸宁心安神可也彼香窜燥剂宁不助火耗气乎痰痰者动则有声脉滑涎沫出必得吐后用安神丸大率以行痰为主二陈汤加南星栝蒌黄连安神丸治痰痫黄连朱砂生地黄当归甘草蜜丸每五十丸火火者有热面赤脉散大抵肥人痰多瘦人火多宜吐后用平肝青黛黄连川芎柴胡或宁神丹宁神丹治火盛痫证天麻人参陈皮白术当归身白茯苓荆芥僵蚕独活远志犀角麦门冬枣仁辰砂半夏南星石膏甘草白附子川芎牛黄珍珠生地黄黄连金箔酒丸空心白汤下五十丸惊因惊而得者则神不守舍舍空痰聚必先行痰亦用吐痰吐后安神丸或三痫丸三痫丸治一切惊痫荆芥穗白矾朱砂为衣卷七癫狂证二歌谵言歌走忽逾墙妄自称尊号曰狂颠者身僵心不乐须知二证有阴阳论夫狂者阳证其状少卧而不饥妄言歌笑逾垣上屋弃衣奔走自高贤也自贵倨也自辨智也癫者阴证其状僵仆直视意不乐是也丹溪云大率多因痰结于心胸间治当镇心神开结痰有中邪而得者以治邪法治之盖阳虚阴实则癫阴虚阳实则狂扁鹊云重阴者癫重阳者狂故癫狂二证阴阳之不同也脉癫痫之证阳浮阴沉数热滑痰狂发于心惊风肝痫弦急可寻浮病腑浅沉病脏深癫脉搏大滑者生沉小里急者不治狂脉实大者生沉小者死癫脉虚可治实则死癫证癫者癫狂如有所见经年不愈心经有损是为真病若悲哭呻吟为邪所凭者非狂也用蚕故纸一味烧灰好酒调服二钱癫风麻仁汤颠疾失心者宜助心气用灵苑方癫风麻仁汤麻仁水六升勐火煮七合服灵苑方助心气朱砂枣仁乳香上作一服温酒下以醉为度勿令吐服后便令睡待其自醒则神魂安矣万一惊触不可复始狂证狂邪者发作无时披头大叫逾垣上屋不避水火弃衣奔走欲杀人苦参丸卒狂妄言者针大拇指甲上去一韭叶许大抵狂病宜大吐下则可愈大黄一物汤苦参丸治狂邪大叫苦参蜜丸薄荷汤下五十丸大黄一物汤大黄水三升煎之分三服必数日后方可与食但得宁静方为吉兆不可见其瘦弱减食便以温药补之及以饮食饱之病必再作戒之戒之缓与之食方为得体故曰损其谷气则病易愈所以然者食入于阴长气于阳故也按前二证必有所因或因大怒动其肝风或因大惊动其心火或素有痰卒为火升升而不降壅塞心窍神明不得出入主宰失其号令心反为痰所役一时发越若逾垣上屋持刃杀人裸体骂詈不避亲疏飞奔疾走涉水如陆者此肝气太旺木来乘心名之曰狂又谓之大癫法当抑肝镇心降龙丹主之若抚掌大笑语言不伦左顾右盼如见鬼神片时正性复明深为赧悔少倾而状态如故者此为上膈顽痰泛滥洋溢塞其道路心为之碍痰少降则正性复明痰复升则又发名之曰癫法当利肺安心安神滚痰丸主之降龙丹抑肝镇心黑铅朱砂蛇含石金箔银箔研细丸如芡实大每服三丸茯神汤磨化下安神滚痰丸礞石风化硝朱砂沉香珍珠共末煎天麻膏丸如芡实大每服三丸姜汁竹沥调下卷七证三歌本非风湿上求有无汗证见刚柔角弓口噤如风状燥剂教君勿妄投论仲景云太阳病发热脉沉而迟口痉伤寒发汗过多因致痉大发湿家汗亦成痉疮家发汗亦成痉产后去血过多亦成痉其证身热足寒颈项强急恶寒时头热面赤目脉赤独头摇卒口噤背反张者是也有汗曰柔痉无汗曰刚痉刚痉属阳柔痉属阴丹溪云痉属太阴湿土故经云诸痉强直皆属于湿盖湿土过极反兼风化制之然兼化者虚象而实非风也切不可概作风治而用燥药大率属气虚亦有火兼痰者宜辨之若身凉手足冷脉沉细者为阴痉若口眼牵扯手足战摇伸缩者为风痰若发热喘嗽生痰为痰火宜随证治之若目瞪口开昏冒不知人者不治并用如圣饮加减治之如圣饮治刚柔二痉与螈同治法羌活防风川芎白芷柴胡芍药人参当归甘草半夏黄芩乌药上用水二盏姜三片煎一盏入姜汁竹沥温服有汗曰柔痉加白术桂枝无汗曰刚痉加苍术麻黄或葛根亦可痰多加贝母栝蒌枳实紫苏子火盛加山栀仁麦门冬花粉去川芎柴胡乌药半夏羌活防风白芷如口噤切牙大便实者加大黄利之产后去血过多成痉者加黄熟地黄卷七厥证四歌厥形有六要消详痰气尸蛔阴共阳故使四肢成厥逆阴阳虚实各分张论夫阴厥者始因泄利身寒厥冷足蜷卧唇口青自利溲白不渴脉迟阳厥者身热四肢厥逆大小便闭涩脉数热极反厥也痰厥者寒痰迷闷心胸隧道不行四肢厥冷僵仆卒倒不知人事厥者气暴逆也故卒然厥逆不知人僵仆身冷蛔厥者胃寒蛔虫攻胃手足厥冷吐蛔尸厥者冒犯不正之气忽然手足厥冷肌肤起粟头面青黑或妄言或口噤昏聩不知人或因吊丧问病入庙登而得丹溪云有因气而厥者身冷脉伏有血虚而厥者因血大损故也脉必芤涩有因痰滞而厥者口中流涎昏不知人脉沉滑有气虚而厥者有所劳伤气弱不能营运故也凡此之类在乎细辨之阴阳厥阴厥理中汤重者四逆汤外灸关元穴五十壮阳厥四逆散大便闭热极反厥大承气汤下之四逆散治阳厥轻者甘草枳壳柴胡白芍药锉一帖水二钟煎八分不拘时服气血厥气厥四七汤调气散八味顺气散苏合香丸妇人血厥仓公散白薇汤仓公散治血厥瓜蒂藜芦矾石雄黄末之每用少许吹鼻中取嚏白薇汤治血厥白薇当归人参甘草锉一帖水二盏煎一盏温服蛔厥蛔厥理中汤加槟榔川椒煎吞乌梅丸不止用乌梅川椒黄柏煎服盖蛔闻酸苦则安尸厥尸厥苏合香丸调气散或追魂汤追魂汤治卒厥不知人麻黄杏仁生甘草煎服痰厥痰厥昏闷不醒稀涎散导痰汤卷七痿证五歌诸痿多因肺热生故云痿独取阳明分明自是膏粱疾勿认为风浪立名论夫痿有五脉筋骨肉痿蹶是也古方多以治风之药通治痿何其谬也至丹溪始辨之以风痿二证另立篇目源流不同治法迥别此开千古之弊也丹溪云内经谓诸痿起于肺热又谓治痿独取阳明盖肺金体燥居上而主气畏火者也脾土主湿居中央主四肢畏木者也火性炎上若嗜欲无节则水失所养火寡于畏而侮所胜肺得火邪而热矣木性则急肺受热邪则金失所养木寡于畏而侮所胜脾得木邪而伤矣肺热则不能管摄一身脾伤则四肢不能为用而诸痿作矣故泻火则肺金清而木不实何伤脾之有补肾水则心火降而肺金不虚何肺热之有故阳明实则宗筋润而能束骨关节利矣治痿之法莫出于此然或有湿热或痰或血虚或气虚或死血或食积妨碍不得降者比比皆然当审而疗之尤当淡薄滋味焉脉痿因肺燥脉多浮弱寸口若沉发汗则错足痛或软专审于尺滑疾而缓或沉而弱虚痿大率虚与热气血两虚者四物汤加参知母黄柏热多加黄芩只血虚四物汤加黄柏苍术或丹溪补阴丸气虚者四君子汤加黄柏知母食积食积瘀血妨碍不得降者四物汤对二陈汤加桃仁红花黄柏神曲湿痰者二陈汤加苍白术芩柏竹沥姜汁食积者二陈汤加苍柏实曲湿热湿热成痿二妙散或健步丸六七月间湿热成痿清燥汤东垣清燥汤黄苍术白术陈皮泽泻人参白茯苓升麻麦门冬当归身生地黄酒柴胡黄连甘草煎服卷七痹证六歌风湿寒邪相杂至袭人经络因成痹寒者痛而风者行湿为重着不移处或中皮脉肌骨筋内舍心肝脾肾肺筋挛不仁类乎风局方风痹同论治因袭既久未能明近代明师始分异内经风痹各有条诸痹所因出陈氏论内经云风湿寒三气杂至而为痹其风气胜者为行痹寒气胜者为痛痹湿气胜者为着痹又云以冬遇此为骨痹以春遇此为筋痹以夏遇此为脉痹以至阴遇此为肌痹以秋遇此为皮痹久而不已内舍于合故骨痹不已复感于邪内舍于肾筋痹不已复感于邪内舍于肝脉痹不已复感于邪内舍于心肌痹不已复感于邪内舍于脾皮痹不已复感于邪内舍于肺所谓痹者各以其时重感于风寒湿之邪气也又云淫气喘息痹聚在肺淫气忧思痹聚在心淫气遗溺痹聚在肾淫气乏渴痹聚在肝淫气肌绝痹聚在脾故风气胜者易已留连于筋骨间者病久其留皮肤间易已入脏者死若此者可以见其浅深之受证也然五脏痹各有形状之不同浅深之各异善治者审其所因辨其所形真知其在皮肤血脉筋骨脏腑浅深之分而调之斯无危痼之患矣若一概混作风治而用风燥热药谬矣脉风湿寒气合而为痹浮涩而紧三脉乃备五痹名状肺痹者烦满喘呕心痹者脉不通烦则心下鼓暴上气嗌干而呕善噫厥气上则恐肝痹夜卧则惊多饮数小便上为引如怀肾痹善胀尻以代踵嵴以当头脾痹四肢怠惰发咳呕汁上为大塞五痹汤主之风痹脉尺寸俱浮微身体不仁血气凝聚手足拘挛者风痹也防风汤风寒湿气客留于脾手足缓弱顽痹不仁三痹汤五痹汤防风汤治风痹血痹防风当归赤茯苓秦艽赤芍药黄芩独活桂心杏仁甘草姜水煎服三痹汤治风寒湿痹川续断杜仲防风桂心细辛人参白茯苓当归甘草白芍药生地黄秦艽川芎独活牛膝黄每服七钱姜三片枣二枚水煎服五痹汤治五脏痹羌活白术片子姜黄防己甘草每服四钱姜三片水煎服湿痹湿胜脉沉缓留住不去四肢麻木拘急浮肿茯苓川芎汤风湿痹脚膝肿痛行步艰难腰膝臂髀大骨痛苍术散手足流注疼痛麻痹不仁难以屈伸当归拈痛汤茯苓川芎汤赤茯苓桑白皮防风肉桂麻黄川芎芍药当归甘草每用五钱姜枣煎服苍术散治湿热成痹苍术黄柏虎胫骨防风末之每服二钱白汤调下寒痹身体烦疼项背拘急或重或痛举体艰难手足冷痹腰腿沉重无力者蠲痹汤痛痹四肢拘倦浮肿痛着故寒气盛者为痛痹川芎茯苓汤骨节疼痛皮肤不仁肌肉重着及四肢缓纵不仁者附子汤寒湿痹痛薏苡仁汤蠲痹汤治寒痹当归芍药黄羌活甘草片子姜黄姜枣煎服附子汤治寒痹生附子白芍药肉桂白茯苓人参白术甘草上锉作二帖姜三片枣二枚水煎服薏苡仁汤当归芍药薏苡仁麻黄肉桂甘草苍术上锉每服七钱生姜三片煎服自汗减麻黄热减桂卷七虚损劳瘵证七歌真元斫丧渐成劳骨热烦蒸气血销清骨保真除内热黄鳖甲治晡潮补虚八物滋荣血虚甚参白风膏花蕊十灰能止血劫劳须用炼青蒿大平治痿能清肺消化能令痰自消男子必须先补肾女人惟要把经调传尸急制天灵散勿使延缠种祸苗论夫男子之劳起于伤精女子之劳起于经闭小儿之劳得于母胎盖男子十六而精通女子十四而天癸至然未充也后生少年辈淫欲太早斫丧真元真阴内亏虚火炽焰肺金受伤无以生肾水肾水枯竭无以济心火心火一旺肾火从之而梦遗鬼交之病作肺气一虚则腠理疏豁而盗汗自汗之病作火动其血血随火升而咳嗽吐红之病作考之内经及上古诸家之说一曰劳瘵一曰劳极一曰阴虚一曰不足一曰虚损然因名以责实不过气虚血虚阴虚之异耳凡脾肺不足皆气虚也心肝不足皆血虚也肾水有亏即阴虚也气属阳血属阴血虚亦属阴虚世有患此者急绝房欲以养精内观以养神毋怒劳以耗气则其真阴之水自充而五内之火自息又何不治之有惟其嗜欲无节起居不时食饮自倍使神散而精竭血涸而气亡直至发热不休形骸骨立而死良可叹哉然而一人未足怜也犹有侍奉亲密之人或同气兄弟子女之属受其恶气多遭传染名曰传尸甚至灭门者有矣又此病最恶其热毒郁积之久则生异物恶虫食人脏腑精华变生奇状诚可惊骇是以劳伤于肝者则为毛虫如刺瓦蛆之属食人筋膜劳伤于心者则为羽虫如灯蛾蚊虻禽鸟之形食人血脉劳伤于脾者则为裸虫如婴孩蚯蚓之类食人肌肉劳伤于肺者则为介虫如龟鳖虾蟹之状食人肤膏伤于肾者则为鳞虫如鱼龙蛟之形食人骨髓或挟相火之势亦如羽虫之酷者鸱枭之类为状不一不可胜纪凡有此证便宜早治一则杀虫以绝其根一则补虚以复其元缓则不及事矣骨蒸两颧赤者不治劳瘵喉哑者为肺绝不治劳瘵忽患下部痈肿者死先痔漏而后瘵者死先得瘵而后痔漏者亦死劳瘵犯一侧眠者不治劳瘵泄泻不食者死脉气虚脉细或缓而无力右脉常弱血虚脉大或数而无力左脉常弱阳虚脉迟阴虚脉弦真气虚脉紧男子久病气口脉弱则死强则生女人久病人迎脉强则生弱则死经云脉来细而微者气血俱虚脉小者气血俱少又曰虚劳之脉或浮大或弦数大有劳也弦者亦劳也大者易治血气未衰可敛而正也弦者难治血气已耗而难补也若双弦则贼邪侵脾加数则危殆矣葛可久治劳瘵十神方葛先师有言曰万病莫若劳瘵最为难治庸医不究其源不穷其本或投之以大寒之剂或疗之以大热之药妄为施治绝不取效殊不知大寒则愈虚其中大热则愈竭其内所以世之医瘵疾者万无一人焉今开用药次第于后如呕吐咯嗽血者先以十灰散揭住如极甚者须以花蕊石散主之大抵血热则行血冷则凝见黑则止此其理也止血之后患人之体必稍疏解用独参汤一补容其熟睡一觉不令惊醒睡起病势去其五六却分病用后诸药保和汤止嗽宁肺保真汤补虚除热太平丸润肺扶痿消化丸下痰疏气随证加减服药之法每日三食前服保真汤三食后服保和汤二药间而服之每日又浓煎薄荷汤灌漱咽口用太平丸先嚼一丸徐徐咽下再噙一丸缓缓溶化至上床时亦如此用之盖夜则肺窍开药味必熘入窍中此诀要紧如痰壅盛先用饧糖拌消化丸一百丸吞下次却根据前嚼噙太平丸令其仰卧而睡服前七药后若肺燥余嗽未除可煮润肺膏如常服之续煮白凤膏食之复其真元完其根本痊愈后合十珍丸服之乃收功起身之药也甲字号十灰散治劳嗽呕吐咯血先用此揭之大蓟小蓟柏叶薄荷叶茅根茜根牡丹皮棕榈皮大黄山栀上烧存性为细末用纸包碗盖地上一夕出火毒用时先将藕汁或萝卜汁磨京墨半盏调灰五钱食后服下如势轻用此立止如势盛血成升斗者用花蕊石散乙字号花蕊石散治劳瘵涌喷血出成升斗者花蕊石上用童便一盏炖温调末三钱食后下如男子则和酒女子和醋与童便调药服后用独参汤补之丙字号独参汤治劳瘵止血后服此补之人参上咀枣五枚水二盏煎一盏不拘时细细服之服后熟睡一觉后服诸药丁字号保和汤治劳证久嗽肺痿者服之知母贝母天花粉天门冬款冬花薏苡仁杏仁麦门冬五味子粉草马兜铃紫菀百部百合桔梗阿胶当归地黄紫苏薄荷上用水二盏姜三片煎一盏入饧糖一匙每日三食后各进一服血盛加大小蓟茅花蒲黄茜根藕节虚极加鹿茸郁金青蒿痰盛加南星半夏陈皮大腹皮茯苓枳壳枳实喘盛加桑皮陈皮大腹皮紫苏子萝卜子葶苈子热盛加山栀黄芩黄连黄柏连翘戊字号保真汤治劳证骨蒸体热而虚当归人参生地黄熟地黄白术黄赤茯苓白茯苓天冬麦冬赤芍药白芍药知母黄柏五味子甘草陈皮柴胡地骨皮上用水二盏姜三片枣五枚莲心五个每日三食前各进一服惊悸加茯苓茯神远志枣仁淋浊加萆猪苓泽泻便涩加木通蓄遗精加龙骨牡蛎莲须莲心燥热加鳖甲石膏青蒿盗汗加浮小麦麻黄根黄牡蛎已字号太平丸治劳证久嗽肺痿肺痈噙服除根天冬麦冬知母贝母款冬花杏仁当归生地黄黄连蒲黄胶珠京墨桔梗薄荷麝香上为细末用白蜜半斤银锅内炼熟取起下诸药末搅匀再上火熬二三沸丸如弹子大每日三食后浓煎薄荷汤灌漱喉口细嚼一丸津唾咽下再噙一丸缓缓溶化临卧时如有痰盛先用饧糖拌消化丸一百丸吞下次噙嚼此丸仰卧而睡从其熘入肺窍中则肺清嗽止庚字号消化丸治劳证热嗽壅盛礞石明矾猪牙皂角南星半夏白茯苓陈皮枳实枳壳上为细末以神曲和丸如梧子大每服百丸临卧将饧糖拌匀吞下次噙嚼太平丸二药交攻即愈辛字号润肺膏治劳证久嗽肺痿时常服之羯羊肺杏仁柿霜真粉白蜜上先将羊肺洗净次将余药水解薄打扰五味稠粘灌入肺中白水煮熟食之此药服前七药后可用或与七药相兼而服亦佳壬字号白凤膏治一切大劳大怯极虚甚惫咳嗽吐痰咯血发热火乘金位此药固真元全根本黑嘴白鸭大京枣参苓平胃散陈煮酒上先将鸭缚其脚挂起随患人之酒量多少倾鸭血于酒中搅匀一时饮尽直入肺中润补其肺乃止其嗽却将鸭去毛就胁边开一孔出其肚杂拭干将枣子去核每个入平胃散令满以麻皮扎定填满鸭腹中入鸭于小坛内四周炭火慢煨以一瓶酒尽为度此酒须三次添入待酒干取起食之其枣阴干随意食之后合十珍丸服之癸字号十珍丸治一切大劳大怯极虚甚惫髓干精涸血枯气竭火乘金位服前药愈后却服此丸以为收功起身之用也猪嵴膂羊嵴膂鳖乌骨鸡上四味去骨留肉用煮酒一大瓶于坛内煮干捣烂用大山药莲肉京枣霜柿上四味用井水一大瓶于坛内煮熟捣烂与前肉一处再慢火熬却下后药真阿胶黄蜡上二味逐渐下与前八味和一处研成膏子和平胃散末四君子末并知母贝母柏末各一两搜和成剂如十分坚硬再入白蜜同熬取起放青石上捣为丸如桐子大每百丸枣汤送下不拘时服青蒿膏治骨蒸劳热青蒿童便上慢火熬童便减至二斗去蒿再熬至一斗入猪胆汁七枚再熬数沸甘草末收之每用一匙汤下天灵盖散取劳虫天灵盖鸡心槟榔麝香阿魏甘遂辰砂安息香上六味研极细和匀每服三钱同后汤送下薤白青蒿甘草葱白桃枝柳枝桑白皮榴根上八味须选洁净处采童便四升瓦器内慢火煎至一升去渣分作三盏调前药末五更初服男患女煎女患男煎服药后如觉欲吐即用白梅含之五更尽须下虫及恶物黄水黑粪如服后不见动静约人行五七里又进一服至天明更进一服如泻不止用龙骨黄连等分末之白水调及白梅粥补之虚损用四物汤四君子汤八珍汤十全大补汤大补阴丸六味地黄丸集灵膏琼玉膏泄泻者白术膏六味地黄丸白茯苓牡丹皮泽泻干山药山茱萸肉熟地黄末之炼蜜丸如桐子大每服六十丸温酒下集灵膏生精补血消痰人参生地黄熟地黄天门冬麦门冬牛膝枸杞用文武火水煎三日蜜收成膏子每三匙白汤下琼玉膏大补元气生地汁白蜜人参白茯苓拌匀入坛内封固桑柴火煮三昼夜井内一日去火毒复煮一日去水气每服二大匙白汤或酒任下白术膏止泻大补元气白术用水一斗煎至五升滤去汁听用复用水五升再煎约耗一半去渣合前汁一处慢火熬成膏子每服三匙白汤调下卷七惊悸怔忡健忘证八歌惊悸心中常惕惕如人将捕时惊惑延缠不已渐怔忡寤寐神魂多恍惚精神短少或多痰健忘之病因而得皆缘大恐与大惊触事丧志心神失论夫人之所主者心心之所养者血心血一虚神气失守神去则舍空舍空则郁而停痰痰居心位此惊悸之所以肇端也或耳闻大声目击异物遇险临危触事丧志则心为之忤使人有惕惕之状始则为惊悸久而心虚停饮水气乘心胸中渗漉虚气流动水既上乘心火畏之心不自安故怏怏然而怔忡也日久不已精神短少心气空虚神不清而生痰痰迷心窍则遇事多忘亦因思虑过度病在心脾故令转盼遗忘名曰健忘三者虽有浅深之殊皆心脾之病其所由来者一也而治之之法必审其脉之虚实病之浅深元气之盛衰则虚实邪正之情自了然矣脉惊悸怔忡寸动而弱寸紧关浮悸病乃作饮食痰火伏动滑搏浮微弦濡忧惊过却健忘神亏心虚浮薄惊悸血虚惊悸者四物汤加贝母橘红黄连山栀安神丸气血两虚者益荣汤天王补心丹天王补心丹人参玄参杜仲天门冬麦门冬远志熟地黄百部桔梗牡丹皮柏子仁五味子甘草茯神茯苓石菖蒲酸枣仁末之蜜丸每下三钱怔忡心血虚少惕惕然恍惚怔忡益荣汤痰火盛心下怔忡者温胆汤加炒黄连山栀当归贝母水气承心而作怔忡朱雀丸心气郁滞痰气结于心下而作怔忡四七汤加竹沥姜汁朱雀丸治水气怔忡白茯苓沉香末之蜜丸桐子大每服三十丸人参汤送下健忘思虑伤脾作事忘前失后者归脾汤心气不定恍惚多忘者定志丸年老神衰遇事多忘二丹丸痰多郁滞于心脾而善忘者四七汤加竹沥姜汁胆星栝蒌归脾汤治怔忡健忘白术茯神黄圆眼肉枣仁人参木香甘草每服锉四钱姜三片枣一枚水煎服定志丸治恍惚多忘远志人参蒲黄白茯苓末之蜜丸梧子大辰砂为衣每服三十丸米汤下二丹丸治健忘开心志丹参天门冬熟地黄麦门冬白茯苓人参远志朱砂石菖蒲末之炼蜜丸如桐子大每五十丸至百丸圆眼汤送下卷七三消证九歌消证良由燥热过消中饮食善消磨肾消溲浊腰肢瘦消渴便多饮亦多论夫天一生水肾实主之膀胱为津液之腑能宣行肾水上润于肺故肺为津液之脏自上而下三焦脏腑皆囿于天一真水之中如水包天地也经云水之本在肾末在肺然真水不竭何渴之有人惟酒色是耽嗜食辛辣浓味或饵丹石药于是火炎上熏腑脏热炽津液干枯而三消之病生焉热气上腾心受之故烦渴引饮小便频数而多曰消渴热蓄于中脾受之伏阳蒸胃消谷善饥能食肌瘦不甚渴便数曰消中热伏于下肾受之腿膝枯细骨节酸疼精竭髓枯引水自救饮而随溺稠浊如膏曰肾消善治者补肾水真阴之虚泻心火燔灼之势除肠胃燥热之甚济心中津液之衰使道路散而不结津液生而不枯气血利而不涩则渴证自已矣消渴消渴热在上也丹溪人乳膏麦门冬饮子丹溪人乳膏人乳黄连天花粉藕汁生地黄汁以二汁为膏入前三味佐以姜汁些少和蜜为膏以白汤少许徐送下麦门冬饮子知母甘草栝蒌仁五味子人参葛根生地黄茯神麦门冬竹叶水二盏煎服消中消中热在胃也白虎汤麦门冬饮便结调胃承气汤肾消肾消热在下也大补阴丸肾虚六味地黄丸肾消小便白如膏清心莲子饮大便秘结大承气汤清心莲子饮黄石莲肉白茯苓人参甘草地骨皮麦门冬车前子黄芩每服五钱水煎服卷七自汗盗汗心汗证十歌表虚血弱汗成流湿证淋漓不肯休痰证津津常浃背亡阳气脱汗如油阴虚盗汗兼无血熟睡沾衾觉即收心汗盖缘思虑得圆圆一片在心头论夫自汗者朝夕汗自出也盗汗者睡而出觉而收如寇盗然故以名之阴虚火盛也然心之所藏在内为血发出为汗故汗为心液所以自汗之证未有不由心虚而动之也亦有阳虚气弱自汗者此卫气不能固敛也有湿盛自汗者有表虚自汗者有痰证自汗者有火气上熏胃中湿而自汗者种种不同各因其证而治之盗汗由于阴虚血弱常补阴降火益气自愈若别处无汗独心孔有汗者名曰心汗由思虑多而得故其病在心治之宜养心血而汗自止矣脉汗脉浮虚或濡或涩自汗在寸盗汗在尺阳虚自汗阳虚则腠理疏而自汗者黄建中汤外用温粉扑法黄建中汤黄肉桂甘草芍药姜枣煎入饧一匙再煎烊温服温粉扑法治自汗白术本川芎白芷牡蛎麻黄根麸皮末之一半糯米粉一半帕包于无风处周身扑之湿胜自汗湿胜自汗调卫汤风湿防己黄汤调卫汤治湿胜自汗麻黄根黄羌活生甘草当归梢生黄芩半夏麦门冬生地黄猪苓苏木红花五味子锉一帖水煎食前温服防己黄汤防己甘草黄白术每服一两加姜三片枣二枚水煎服表虚自汗表虚自汗恶寒者桂枝汤以实其表外以温粉扑之虚火自汗虚火自汗不止玉屏风散火盛者凉膈散玉屏风散虚火自汗防风黄白术每用五钱姜三片水二钟煎八分温服痰证自汗痰证自汗二陈汤加贝母胆星白术黄盗汗盗汗属阴虚血虚四物汤加黄柏知母当归六黄汤治盗汗之圣药也或黄六一汤麦煎散当归六黄汤当归生地黄熟地黄黄连黄芩黄柏黄上锉一剂水二盏煎八分空心服黄六一汤黄甘草每一两水煎服麦煎散治盗汗神药知母石膏甘草滑石地骨皮赤芍药葶苈杏仁人参白茯苓麻黄根末之每服一钱浮小麦煎汤送下心汗心汗者独心孔有汗思虑过多所致也以艾煎汤调茯苓末一钱服又用青桑焙干末之米汤送下卷七赤白浊精滑梦遗证十一歌湿痰湿火干气血赤白二浊从此别更有精滑及梦遗却缘相火与湿热论夫赤白二浊其色虽殊总归于火火郁下焦精化不清故有赤白白者属气赤者属血而精者实血之所化也好色之徒勤于御女精出有限而欲无穷血为火迫不及化精故其色赤从乎血也大法白浊以降火为主而补次之赤浊以补为主而降火次之寡欲之人亦患此者以湿热治又有肾虚人小便白如油光彩不定尿脚澄下凝如膏煳为寒盖因肾虚过欲膀胱弱而阴寒生若此者十无一二非寻常白浊之比当审而辨之梦遗者梦与人交而遗其精也精滑者不因梦交而精自泄出也皆因真元气虚虚火流行以致精海脱滑遗于夜而不遗于昼者盖昼为阳夜为阴惟阴虚故遗于阴分也甚则遗于昼者并阳皆虚也阴阳皆虚死期将至矣不亦殆哉然求其所属则心肝与肾之火相挟而成之耳盖心藏神肝藏魂肾藏精梦中所主之心即心之神也梦中所见之形即肝之魂也梦中所泄之精即肾之精也要之心为君肝肾为相未有君火动而相火不随之者故于寐时神游于外欲为云雨则魂化为形从而行焉而吾之精亦不容以不泄矣故治此病者先治其心火而后及其余也寡欲之人亦患此者以脾湿治盖脾湿则化气不清而分注于膀胱者亦混浊而稠浓阴火一动精随而出故有不待梦而自遗者也脉两尺洪数或心脉短小必便浊遗精赤白浊赤浊湿热乘于血分四物汤对二陈汤加贝母樗根白皮青黛滑石弱者补阴丸白浊湿痰流下宜燥湿二陈汤加二术相火盛者珍珠粉丸气虚者清心莲子饮肾水虚寒尿白如油光彩不定凝如煳厘清饮珍珠粉丸治白浊阴虚火旺之证真蛤粉黄柏末之滴水丸如桐子大空心酒下百丸厘清饮治肾水虚寒浊益智萆石菖蒲梦遗梦遗者夜梦交感而泄也火盛者珍珠粉丸心不宁温胆汤去竹茹加人参远志茯神莲肉枣仁肾虚者六味地黄丸或丹溪补阴丸精不固金樱子膏因思想而得其病在心定志丸或妙香散温胆汤即二陈加枳壳金樱子膏金樱子于木臼内杵碎水二斗煎成膏子服精滑精滑者不因交感而自泄也先服妙香散或威喜丸精滑因相火动者珍珠粉丸虚者大补阴丸久不止必用龙骨牡蛎涩之威喜丸治泄精黄蜡茯苓末之溶蜡搜和如弹子大每一丸空心细咽下卷七淋证十二歌血石膏劳肉五淋便时滴沥痛难禁细微实滑求虚实死血阴寒气滞并论夫淋沥者滴沥涩痛也闭者急胀不通也盖心肾气郁使阴阳乖舛清浊相干膀胱蓄热而水道涩焉所以滴沥涩痛欲通不通甚则窒塞其间令人闷绝故小便血热则为血淋火气煎灼而为砂石淋如汤罐中煎之日久而生碱也气血结聚而为肉淋气血凝如膏煳为膏淋因劳而作为劳淋丹溪云淋有五皆属于热斯得其旨矣然有气滞而淋者有气虚而淋者有死血而淋者亦有冷气滞于膀胱而作淋者盖十无一二也然此之类有冷热虚实之不同尤当参之以脉证则有余不足之候无所逃也脉淋病之脉细数何妨少阴微者气闭膀胱女人见之阴中生疮大实易愈虚涩者亡血淋不痛者为溺血痛者血淋也通闭散死血作淋地髓汤通闭散治血热成淋香附陈皮赤茯苓上末之每服二钱水煎空心服地髓汤治瘀血成淋杜牛膝水五钟煎耗其半去滓入麝香少许空心服热淋热淋而痛者五淋散或四苓散加木通车前子滑石灯心瞿麦蓄末之蜜水调下五淋散治诸淋赤茯苓赤芍药山栀仁生甘草当归黄芩水煎空心服砂石淋砂石淋草豆饮或用寒水石研水飞温水调下草豆饮治砂石淋黑豆生粉草水煎乘热入滑石末一钱空心服虚淋肾虚成淋者八味丸或六味地黄丸八味丸即六味地黄丸加肉桂五钱黑附子五钱劳淋劳淋四物汤加黄柏知母石苇滑石琥珀气淋沉香散沉香散治气淋沉香石苇王不留行当归滑石葵子白芍药甘草陈皮末之每服二钱大麦汤下阴寒冷气凝滞小便淋痛木香散内积寒冷淋凝如膏煳者生附汤凝白如油萆厘清饮木香散治冷淋木香木通槟榔大茴香当归赤芍药青皮泽泻橘皮甘草水煎服生附汤治寒淋附子滑石瞿麦木通半夏每三钱灯心姜蜜水煎服萆厘清次益智萆石菖蒲乌药茯苓甘草上锉水煎入盐一捻空心服卷七癃闭遗溺证十三歌实热溲便故不通下焦气结号为癃气虚血弱兼痰闭一吐提时便有功虚热故令便不禁虚寒遗溺在温中论夫肾水潴于膀胱而泄于小肠此上下相通故水火既济则荣卫流行水窦开阖便溺通畅岂有不禁不利者欤夫惟心肾不交水火未济阴阳不调则内外关水道窒塞而有小便癃闭遗溺之病生焉盖膀胱与肾为表里虚则客热乘之故不能制水水挟热而行故数而不通溺有余沥肾与膀胱皆冷内气不充胞中自滑故出多而色白所以热则不通冷则不禁理之自然亦有虚热而遗沥气虚而不通者不可不知脉鼻头色黄小便必难脉浮弦涩为不小便虚闭气虚不能施化小水不通者四君子汤加升麻先服后吐之血虚而小水不通者四物汤加升麻先服后吐之气血两虚二方合用加升麻痰闭痰气闭涩于下焦小水不通者二陈汤加木通香附先服后吐或蒲黄汤痰盛肥胖之人导痰汤取吐即通蒲黄汤治小便不通赤茯苓木通车前子桑白皮荆芥灯心赤芍药蒲黄滑石甘草梢紫苏上锉加葱白三个水煎服热闭下焦实热小便不通者八正散再用通小便法茎中痛热盛闷涩者导赤散加山栀大黄八正散治热闭车前子瞿麦蓄滑石甘草山栀仁木通大黄灯心二十茎水煎空心服导赤散治小便不通木通生地黄甘草水煎服通小便法用活田螺一个连壳捣如泥入麝少许置脐内以蛤蜊壳合之绢帛扎定少时即通治噤口痢亦用此法小便不禁小水不禁出而不觉赤者为热白者气虚又有虚热虚寒之不同内虚湿热小便不禁遗沥者六味地黄丸加牛膝杜仲破故纸三因韭子丸乃治虚寒遗溺之要药自汗脉弱者秘元丹若虚热不禁补阴丸加益智人参干山药三因韭子丸韭子鹿茸肉苁蓉牛膝熟地黄当归巴戟菟丝子杜仲石斛干姜桂心末之丸梧子大每服百丸空心酒下秘元丹固精止溺龙骨砂仁诃子灵砂末之煮糯米粥丸如麻子大空心临卧各用酒下五十丸卷八杂科喉痹证一歌喉痹皆因二火攻风痰壅热在喉咙因生血泡咽关闭性命危于旦夕中砭血搅痰为上策寒凉直治定收功咽喉亦有阴经证误服寒凉立见凶论内经云一阴一阳结谓之喉痹王太仆云一阴者手少阴君火心主之脉气也一阳者手少阳相火三焦之脉气也二脉正络于喉然气热则内结甚则肿胀肿甚则痹痹甚则不通而死原病式云痹者不仁也俗作闭由闭塞也火主肿胀故热客上焦而咽嗌肿胀也咽喉之疾死生反掌肿胀甚者急宜砭出血为尚然后用寒凉药随证调之子和云喉痹不归之火相去远矣以上之说属火热明矣亦有伏气病名肾伤寒谓非时暴寒伏毒于少阴始衰不病旬日乃发脉微弱法当咽痛次必下痢当以辛热药攻其本病顺其阴阳则水升火降而咽痛自已又有少阴伤寒不传太阳寒邪抑郁内格阳气为热上行于咽门经会之处寒热相搏而成咽痹当以辛温甘苦治其标病以通咽嗌二者若误用寒凉卒致不救呜唿冤哉学人可不深究之其咽喉十八证人多未明开于后括成歌以便后学之记诵也卷八杂科喉痹证一歌十八咽喉君要通双单乳蛾生喉中牙蜞风毒牙龈肿蝉舌之风舌必重鱼口风如鱼吸水舌黄舌肿色黄浓牙根作舋切牙噤木舌肿如猪舌同聚毒塞喉风热壅缠喉风证绕喉攻连珠五七相连起更有悬蜞蛊毒风抢食口中多发泡崩砂甘口齿断崩毒名蜂子腮洋烂松子风令满口红走注瘰风连颈腮肿连牙猎颊风论古有咽喉十八证后学多不能记故括成歌夫单蛾风者其形圆如小筋头生于咽喉关上或左或右可治生于关下不见者难治双蛾风两个生于喉间关下是也难治蝉舌风者一名子舌舌下再生一舌是也牙蜞风者牙龈上肿甚聚毒成疮是也木舌风者其舌肿大如煮猪舌不能转动是也舌黄风者自舌上肿痛黄色是也鱼口风者如鱼吸水是也不治聚毒塞喉风喉痹聚毒涎垂稠实而发寒热是也关上可治关下难治悬蜞蛊毒风者上眶肿水食不下形肿如鸡卵是也抢食风者亦名飞丝毒生口中或食鲤恶物发泡是也猎颊风者腮颊结肿牙尽处肿破是也缠喉风者风自颐缠绕赤色寒热者是也松子风者口内满喉赤如猪肝张口吐物则气逆关闭饮食不能是也崩砂甘口风自舌下牙龈上肿赤口内作如汤热牙龈渐烂者亦能脱齿是也连珠风者自舌下起初起一个又起一个而甚者三五七九个连珠生起是也蜂子毒者或在脸腮洋烂或在喉关舌下作其色黄如蜂是也走注瘰风者颈项结核五七个皮肤赤肿作寒热是也脉咽喉之脉两寸洪溢上盛下虚脉忌微伏咽喉热证咽喉热肿吞水妨碍语塞桔梗汤喉痹及时疫毒牛蒡子散风热肿痛射干汤缠喉风卒然失音不省人事痰壅口噤解毒雄黄丸腮肿单双乳蛾木舌重舌如圣金锭咽喉肿闭舌根肿痛麝香朱砂丸喉闭不通二圣散吹之或吹喉散密钥匙喉痹痛水谷不下者通关散或用射干逆流水吐之或服千两金丸喉痹乳蛾诸证在关上者必有血泡用喉针点破即宽在关下不见者难治用芦管削尖快令病患含水一口从鼻孔中放芦管进击一下出血妙桔梗汤治热肿喉痹饮水妨碍言语不出桔梗甘草连翘仁山栀子仁薄荷叶生黄芩水二钟竹叶十片煎服牛蒡子散治风热上壅咽喉肿痛时疫毒瓦斯所致玄参升麻桔梗牛蒡子犀角黄芩木通生甘草上锉一剂水二盏生姜三片煎八分徐徐细咽下射干汤治咽喉因风热壅盛疼痛难进水饮射干升麻牙硝马勃煎服解毒雄黄丸治缠喉风急证双蛾肿痛汤药不下雄黄巴豆郁金末之醋煳丸绿豆大热茶汤送下七丸吐出顽涎即苏大效如牙关紧闭以物斡开灌之起死回生如圣金锭咽喉急闭腮颔肿痛双单乳蛾重舌木舌硫黄川芎腊茶薄荷叶川乌硝石生地黄末之用生葱汁拌匀为锭如指大每用一锭先以凉水灌漱次嚼薄荷叶五七片却用药同嚼极烂以井花水下甚者连进三锭并口内噙化之麝香朱砂丸治咽喉肿闭舌根肿痛勺饮难进马蹄硝铅白霜龙脑寒水石硼砂麝香朱砂甘草研细甘草膏丸梧子大朱砂为衣每噙化一二丸二圣散治缠喉风急喉痹牙关紧急痰涎壅盛胆矾白僵蚕末之少许吹入喉中吹喉散治三焦火热口舌生疮咽喉肿痛汤水不入蒲黄青黛盆硝薄荷汁用瓷罐盛慢火熬干研细每半钱吹喉内涎出妙密钥匙治一切风热咽喉闭塞口噤不开牙关紧急朴硝大黄雄黄末之吹入喉内通关散千两金丸大治喉风不问阴阳内外危急恶证蚵草铜青大黄牙硝末之以白梅肉捣烂和匀作二十丸丝绵裹噙化咽喉阴证疫疠病夏寒变及非时暴寒少阴证脉微细而沉自汗咽痛不利名肾伤寒半夏桂甘汤或苦酒汤脏寒咽闭吞吐不利蜜附子半夏桂甘汤治疫疠夏为寒变及感非时暴寒之证半夏桂枝甘草姜水煎服黄芍药桂枝苦酒汤治肾伤寒脉沉咽痛自汗黄芍药桂枝水煎苦酒和服三因蜜附子治脏寒喉闭吞吐不利大附子每含一片味尽再易咽喉痰证一切缠喉风证牙关紧急痰涎壅盛者必用吐法搅去痰即宽用珠子草取根捣入陈米醋调灌下用牙皂桐油鹅翎探吐或千两金丸二圣散白矾散一字散选而用之吐痰后服甘桔汤甚妙千两金丸二圣散白矾散吹急喉痹缠喉风人事不省牙关紧闭白矾巴豆将矾于铫内慢火熬化为水置巴豆于内候干去巴豆取矾研末每用少许吹入喉中顽痰出立愈一字散治时气缠喉风牙关紧急水谷不下人事不省白矾藜芦雄黄全蝎梢猪牙皂荚末之每用一豆大鼻内搐之甘桔汤卷八杂科口齿证二歌齿牙由是骨之余齿豁须知肾气虚龈断动摇生肿痛阳明风湿热寒殊口为脾窍能知味臭恶应知热在脾口舌生疮心壅热究其虚实病根除论夫齿者肾之标骨之余也口者脾之窍舌者心之苗诸经多会于口齿齿为手足阳明之所过上齿隶于坤土足阳明胃脉贯络也止而不动喜寒饮而恶热饮下龈属手阳明大肠脉贯络也嚼物动而不休喜热饮而恶寒饮故为病不一热甚则动摇龈断袒脱作痛不已也虚则齿豁焦藁而摇落所疗不同故有恶寒作痛者有恶热作痛者有恶寒又恶热作痛者有恶寒饮少热饮多而作痛者有牙齿动摇作痛者有齿袒作痛者有齿为疳所蚀缺少血出为痛者有齿肿龈宣为痛者有脾胃中有风邪但觉风而作痛者有牙齿为虫所蚀缺少而色变作痛者有胃中气少不能御于寒袒露其齿而作痛者有齿痛而臭秽不可近者其痛非一治疗各异当究其经络虚实寒热之候调之口舌生疮臭恶者心脾之热也唇口肿胀动者风热为患也各审其证而治之无不验也脉齿痛肾虚尺虚而大火盛尺洪疏摇豁坏右寸关数或洪而弦此属肠胃风热多涎齿病因服热药上下齿疼不可忍引头脑痛满面发热喜寒恶热清胃汤阳明受风引烟熏之热烦颊车连口唇肿痛犀角升麻散大寒犯脑连齿痛白芷散梧桐泪散牙痛不可忍姜黄散羊胫灰散肾虚齿黑烂肿痛安肾丸牢牙散虫牙天仙子烧烟竹筒抵牙引烟熏之或砂糖丸塞风蛀牙痛腮颔浮肿细辛散立效散玉池散选用清胃汤犀角升麻汤治阳明受风热口唇颊车连牙肿痛犀角升麻防风羌活川芎白芷黄芩白附子甘草每服七钱水二钟煎一钟食后漱服白芷散大寒犯脑牙齿疼痛羌活麻黄黄草豆蔻升麻吴茱萸白芷当归熟地黄本桂枝末之漱净擦齿梧桐泪散治阳明风热齿龈攻注肿痛烦闷梧桐泪石胆矾黄矾芦荟升麻血余麝香朱砂细辛当归川芎牛膝末之先以甘草汤漱口后用药敷之尝用擦牙效姜黄散治一切风热虫蛀牙齿疼痛不可忍姜黄细辛白芷末之擦患处须臾吐涎盐汤漱口极效羊胫灰散治牙齿疼痛难忍用之擦齿立止神效地骨皮羊胫灰石膏升麻共为末擦齿上安肾丸肾虚牙齿疼痛苁蓉白术干山药桃仁石斛萆川乌补骨脂白蒺藜巴戟蜜丸盐汤下牢牙散注颜补肾牢牙固齿青盐细辛当归川芎末之每用少许清晨擦牙漱满口连药咽之即愈砂糖丸治虫蛀牙齿疼痛不休此药神效矿灰末之砂糖和丸如米粒大塞蛀孔中细辛散治风蛀牙疼腮颔肿胀荆芥穗细辛砂仁白芷川椒草乌鹤虱猪牙皂角荜茇末之每用少许频擦患处立效散治一切牙齿疼痛川椒露蜂房青盐水煎漱口即愈玉池散治风蛀牙疼肿痒动摇溃烂宣露出血口气地骨皮白芷升麻防风细辛川芎槐花当归本甘草为末每用一字擦之即止或痛甚取二钱水一钟半黑豆半合姜三片煎服口病口疮阴阳散敷之口舌生疮桃花散内服甘桔汤内热口疮及咽喉肿痛升麻汤口疮烂臭赴筵散黄丹散口热臭气芎芷散唇口动或生核薏苡仁汤口舌生疮冰柏丸阴阳散口舌生疮疼痛臭烂用之即效如神药也干姜黄连末之干掺舌上桃花散治证同前玄胡索黄柏黄连青黛密陀僧末之用竹管吹入口内甘桔汤升麻汤治上膈热毒口舌生疮咽喉肿痛升麻白芍药人参桔梗干葛甘草姜三片水二盏食后频服赴筵散治口疮舌烂臭秽不可近铜绿白芷末之掺于舌上温醋漱之黄丹散治满口疮烂黄丹蜜盏盛甑内蒸一伏时鹅翎刷上芎芷散薏苡仁汤治风热在脾唇口动或结核浮肿赤小豆防己甘草薏苡仁上锉每服七钱生姜三片水二盏煎八分食远服冰柏丸治口疮片脑薄荷黄柏硼砂末之生蜜丸弹子大每用一丸噙化唇舌病舌忽然肿硬如石血出如涌泉蒲黄散舌衄齿衄必胜散舌疮绿云散舌连喉痛薄荷煎茧唇黄柏散脾经风热燥烈金色泻黄饮蒲黄散治舌上出血海螵蛸蒲黄末之干掺舌上必胜散治舌衄齿衄蒲黄螺青掺舌上盐汤漱绿云散治口舌疮烂黄柏青黛末之掺于患处薄荷煎治口舌生疮咽喉肿痛痰涎壅盛薄荷甘草川芎片脑末之蜜和成剂随意嚼服黄柏散治茧唇黄柏皮五倍子密陀僧甘草三味为末涂柏上炙干刮片贴唇上金色泻黄饮白芷升麻枳壳黄芩防风半夏石斛甘草分作二帖每帖加生姜三片食后服卷八杂科鼻证三歌鼻窍应知与肺通鼻血热准头红鼻疮鼻痔皆因热热结从教发鼻痈鼽衄根据经从火治鼻渊浊涕脑流空鼻中肉能填窍鼻塞风寒与热攻论夫鼻为肺之窍所以司嗅也鼻赤鼻也由饮酒血热熏肺外遇风寒血凝不散而赤色亦有不饮自赤者肺风血热故也鼻疮鼻痔鼻痈者皆肺热所致但有浅深之不同日久不已结成肉如枣塞滞鼻中气息不通不知香臭丹溪云胃中有食积热痰流注故浊气凝结而生肉也鼽者鼻流清水也衄者鼻流血也原病式云皆以为属少阴君火之病鼻渊者浊涕流下不止如彼水泉内经云胆移热于脑则辛鼻渊传为衄蔑瞑目故得之气厥也鼻塞者有外伤风寒鼻塞流涕者有风热壅盛郁于肺而鼻塞声重者凡此之类皆鼻病也故并及之脉右寸洪数鼻衄鼻左寸浮缓鼻涕风邪鼻塞鼻塞外感证及内火炽盛证鼻塞不闻香臭通草膏主之通草膏治鼻塞通草附子细辛蜜丸绵裹塞鼻鼻疮痈鼻中生疮辛夷为末入麝香冰片少许绵裹塞鼻中或枇杷叶拭去毛煎汤调消风散服鼻痈有肉不闻香臭通草膏鼻痔以瓜蒂甘遂丸塞之瓜蒂甘遂丸瓜蒂甘遂枯白矾螺青草乌末之芝麻油搜合硬不可烂旋丸纳鼻孔中到痔上其痔化为臭水皆烂下鼻鼽衄鼻鼽者鼻中流水不止千金细辛膏肺热鼻塞流清水抑金散鼻衄证千金细辛膏黑附子川椒川芎细辛干姜吴茱萸桂心皂角用猪脂二两煎油先一宿用米醋浸药取入猪油内同煎以附子色黄为度用绵蘸药塞鼻中抑金散治肺热鼻塞细辛白芷防风羌活当归半夏川芎桔梗陈皮茯苓加薄荷姜煎服鼻渊肉鼻渊不止辛夷荆芥散鼻流浊涕不止者苍耳散防风散或防风通圣散鼻中肉由胃中食积热痰流注者蝴蝶散纳鼻中或用轻黄散鼻中辛夷荆芥散辛夷荆芥黄芩神曲南星半夏苍术白芷锉一剂水二盏煎至八分食后温服苍耳散苍耳根茎苗子烧灰醋泥调涂极效防风散治鼻渊防风黄芩麦门冬人参甘草川芎末之每服二钱蝴蝶散去鼻中肉蝴蝶绵裹一字纳入鼻中轻黄散治鼻臭肉杏仁轻粉雄黄麝香研细末临卧时以箸点一米许于内鼻鼻四物加酒芩酒煎调炒五灵脂末服卷八杂科目证四歌目为五脏之精华五轮八廓总虚夸白睛属肺目纲土黑水神光肝肾家赤脉属心须体认五行生克勿令瘥大凡赤肿羞明痛隐涩难开泪若麻冒昧本当从火疗随经用药免咨嗟昏蒙黑暗迎风泪内障多生五色花视远不能兼雀目滋阴壮水却为佳时人不究阴阳理漫把辛香浪点搽论经云诸脉者皆属于目又云目得血而能视针经云五脏六腑之精华上注于目故目为宗脉之主目之内及上纲太阳之所过也目锐少阳也目下纲及两旁交之中阳明也足厥阴连于目系故目总统于肝白睛属肺若白睛变赤火乘于肺也肉轮属脾上下纲赤肿者火乘于脾也黑水属肾五色花翳遮黑睛肾不足也神光属肝青睛被翳肝虚火旺也赤脉属心目中血贯痛涩火自甚也凡暴赤肿痛赤翳羞明泪出不止隐涩难开冒昧不明皆火为病经云热盛则肿是也能审其经络部位泻之可使立已若久病昏暗雀目不能远视及内障目蒙五色花翳迎风出泪头昏目眩皆血虚之候宜壮水滋阴可也亦有服寒凉太过以致阳虚其火转甚则当温剂从治其火自降目自明经云益水之源以制阳光壮火之主以消阴翳此之谓也今人治目但知以寒药伐火而不知有益水壮火之法专以龙脑辛香石药搽点而不知有辛散损明之戒也悲夫脉眼赤火病心肝数洪右寸关见相火上冲实热暴发赤肿疼痛泻热黄连汤上焦壅热鼻塞头目不清利上清散肝火盛目赤涩痛龙荟丸或四物龙胆汤肺经壅热白睛赤肿桑白皮散赤翳肉攀睛者决明子散泻热黄连汤黄连黄芩草龙胆升麻柴胡生地黄水二盏煎服上清散清上热川芎荆芥薄荷盆硝石膏片脑上末之每用一字口噙水以药鼻内搐之即愈龙荟丸治肝火旺目痛草龙胆当归山栀子黄连黄芩大黄芦荟木香麝香末之蜜丸生姜泡汤送下四物龙胆汤四物汤加羌活防风龙胆草防己作数帖水煎服桑白皮散玄参桑白皮枳壳杏仁旋复花升麻防风赤芍药葶苈甘菊花炙甘草黄芩每服半两姜三片水二盏煎八分服决明子散黄芩甘菊花木贼草决明子石膏赤芍药川芎羌活甘草蔓荆子石决明上锉每服七钱水二盏姜三片煎至八分食后服虚眼肝血不足眼昏生花久视无力生眵者养肝丸羊肝丸肾水不足视不分明渐成内障熟地黄丸滋阴丸血虚目昏明目地黄丸能近视不能远视地芝丸能远视不能近视定志丸养肝丸治肝虚不足当归防风车前子川芎楮实子熟地蕤仁白芍药末之蜜丸梧子大每服七十丸汤下羊肝丸补肝明目羊肝黄连将羊肝去筋膜于石臼内捣烂入连末杵为丸桐子大白汤送下熟地黄丸补肾明目熟地黄当归地骨皮黄芩枳壳生地黄天门冬五味子炙甘草黄连人参柴胡末之蜜丸梧子大每百丸白汤送下滋阴丸明目地黄丸牛膝石斛枳壳防风杏仁生地黄熟地黄上末之蜜丸如梧桐子大每七十丸空心盐汤下地芝丸治能近视阴有余不能远视阳不足生地黄天门冬甘菊花枳壳蜜丸桐子大茶清下百丸定志丸养阳浑身及手足麻木不仁两目紧急羞明或视物无力黄汤内伤脾胃不足内障耳鸣多年目昏不能视物益气聪明汤阴盛阳虚九窍不利青白翳见于大补阳汤主之久服凉药过多目转昏者补胃汤主之黄汤治视物无力黄人参甘草蔓荆子白芍药陈皮每五钱水煎服益气聪明汤黄甘草人参升麻葛根蔓荆子芍药黄柏每服五钱水煎临卧服五更时再服补阳汤治阴盛阳虚羌活甘草人参生地黄熟地黄黄白术泽泻陈皮白茯苓知母柴胡防风白芍药肉桂当归独活每服五钱水煎空心热服补胃汤即黄汤减黄陈皮一半加酒一两障肝经积热肺受风邪眼障黑白等花还睛丸膜眼皮赤烂蝉花无比丸风热蝉花散还睛丸明目退人参熟地黄知母桔梗防风茺蔚子车前子黄芩细辛五味子玄参末之炼蜜丸如桐子大每二十丸空心时白汤下蝉花无比丸茯苓炙甘草防风石决明川芎羌活当归赤芍药蒺藜蝉蜕苍术蛇蜕末之蜜丸梧子大每三十丸白汤下蝉花散即前方加谷精草甘菊花龙胆草各一两点洗肝经上壅目赤涩痛汤泡散洗之风热攻目隐涩难开羞明立胜散或珍珠散汤泡散洗风热眼赤芍药当归黄连泡洗羞明立胜散黄连秦皮防风黄芩水煎用新羊毛笔蘸刷洗眼珍珠散点一切眼朴硝炉甘石麝香片脑研极细点眼内卷八杂科耳证五歌肾虚精脱耳应聋气厥无闻自不同更有劳聋与虚闭风邪入耳不能聪气风相搏嘈嘈响热气乘虚耳出脓风气热虚何以别浮沉数涩脉中穷论夫耳属足少阴肾之经肾家之寄窍也经云肾气通于耳肾和则知五音矣耳所主者精精气调和肾气充足则耳闻而聪若劳伤气血风邪袭虚使精脱肾惫则耳转而聋是肾虚耳聋也十二经脉上络于耳其阴阳诸经通有交并则脏气逆而厥厥气搏入耳是谓厥聋耳为宗脉之所附脉虚而风邪乘之风入于耳脉使经气痞而不宣是谓风聋必有头痛之证也有劳碌伤其血气淫欲耗其精元瘦瘁力疲昏昏愦愦是谓劳聋能将息得宜血气平和则其聋渐轻又有耳触风邪与气相搏其声嘈嘈而鸣眼中流火谓之虚聋热气乘虚随脉入耳热聚不散脓汁出谓之脓耳人或耳间有津液轻则不能为害若风热搏之津液结成核塞于耳窍亦令暴聋谓之耵耳盖风则肾脉必浮热则肾脉必数虚则肾脉涩弱气郁肾脉沉滞风者疏散之热者清利之虚者补之气郁开导之治之活法不过此也脉耳病肾虚迟濡其脉浮大为风洪动火贼沉涩气凝数实热塞此久聋者专于肾责暴病浮洪两尺相同或两尺数阴火上冲风耳风触耳鸣及聋防风通圣散风虚耳聋桂香散风入耳中虚鸣芎芷散风热搏成耵耳生猪脂地龙釜底墨等分细研葱汁和捏如枣大绵裹塞耳中数日待软即挑出桂香散治风虚耳聋辣桂川芎当归细辛石菖蒲木香木通麻黄甘草南星白蒺藜白芷紫苏锉一剂水二盏葱煎服热耳耳聋者少阳厥阴热多通圣散耳鸣酒遏者加枳桔柴胡干葛南星阴虚火动耳鸣者四物汤加黄柏知母痰气耳鸣者滚痰丸内热耳聋桃花散塞之蔓荆子散内服桃花散治耳中出脓枯矾干胭脂麝香共为末吹耳内蔓荆子散甘草升麻木通赤芍药桑白皮生地黄麦门冬前胡蔓荆子赤茯苓甘菊花上锉一剂水二盏姜三片枣一枚煎八分食后服虚耳肾虚耳聋者益肾散或六味地黄丸补阴丸劳损耳聋者地黄丸人参养荣汤大病后元气损伤精血虚耗耳聋及鸣调中益气汤益肾散治肾虚耳聋磁石巴戟沉香石菖蒲川椒末之每二钱用猪肾一枚细切和以葱白食盐并药用湿纸裹煨空心酒下气耳气怒厥逆耳聋和剂流气饮气壅于上而聋者清神散气实人耳聋或鸣者槟榔丸神芎丸气闭耳聋用甘遂为丸如枣子大塞耳内服甘草汤和剂流气饮陈皮青皮甘草浓朴香附紫苏木通大腹皮丁香槟榔木香草果莪术藿香肉桂人参白术木瓜麦门冬赤茯苓石菖蒲白芷半夏枳壳每服三钱生姜三片枣二枚葱煎服清神散气壅耳聋甘菊花羌活僵蚕木通荆芥川芎防风木香甘草石菖蒲末之每服三钱木香槟榔丸郁李仁半夏曲皂荚槟榔枳壳木香杏仁青皮末之别用皂荚三两去皮弦子浆水半碗搓揉熬膏入蜜少许丸如桐子大每五十丸食后姜汤送下神芎丸气实人耳聋大黄黄芩牵牛滑石末之滴水丸梧子大每服六七十丸白汤送下卷八外科痈疽证六歌疽发恶深其状小浅而大者是为痈要看部位分虚实薄处尤当大补荣论原病式云痈者浅而大者也疽者深而恶者也热盛血则为痈疽丹溪云痈疽须看六阳经六阴经有多气少血者有多血少气者有血气俱多者不可以一概论若夫要害处近虚怯处如少阴厥阴经生痈以其气多血少恐肌肉难长疮口未合必成大害所以戒用驱毒利药以伐其阴分之血当大补气血方可收功又如中年人生痈疽才有痛处参之脉症但见虚弱便与滋补血气可保终吉河间云肿掀于外根盘不深形证在表其脉多浮病在皮肉非气盛必侵于内急须内托以救里宜复煎散除湿散郁使胃气和平或未已再煎半料与之如大便秘烦者少少与黄连汤如微利而烦热少退却复与复煎散半料如此使荣卫俱行邪气不能内伤世俗多用排脓内补十宣散若用于些少疮及冬月则可若溃疡于夏月用之其桂附辛热温散佐以防风白芷吾恐虽有参难为倚仗不若复煎散之愈也学人临用斟酌斯无弊也托裹复煎散防风地骨皮白茯苓黄芩白芍药人参白术黄肉桂甘草防己当归先以苍术一斤水五升煎至三升去术入前药煎至四盏分四次饮之术渣还可再煎背发发脾肚在肩下嵴上因饮食而感其毒广一尺深一寸溃虽在骨不穿膜不死急治脾肚之毒内当托里护心外当拔毒散肿内外夹攻之若发于右脾中恐其毒奔心大要服药截住不令攻心如通嵴背肿者不可救也蜂窠发者正当嵴心头在上最不宜乃为反证全要托里生肌定痛恐毒攻心难治心火未发故也散走流注发此毒瓦斯乘风热而走急用疏风定热则气自息治之者流注于手足腿膝者必死无疑背发两头小四边散攻乃因饮食所致而气食相关合阴虚而成之气虚而散者所以开口而阔急服内消药亦宜补阳也肺痈发于左膊间初可用灯火点破追疔汤汗之而散右搭肩发骨上生者以动之处可治若串于左肩难治左搭肩发骨上以动处可治串于右肩难治二证并用雄黄散及絮焙干为末香油调搽患处对心发因心火盛而热气会生于此其毒壮盛走之急用疏导心火药解之肾俞发因受湿并怒气饮热酒而得之伤于内肾之间流毒在肾俞宜解内肾之毒若阴发伤肾膜者不治肾俞双发阳发于外可治阴发伤肾膜及脓稀者死疮久不痊肾水虚惫下流故也可服苦参丸外用隔纸膏贴之红玉散敷之红丝疮人多不识无治法害人甚速其疮生于手足间有黄泡其中忽紫黑色即有一条红丝迤延血上而生若致心腹则使人昏乱不救或有生两三条红者以针横截红丝所到之处刺之使血出以膏药贴之愈此证得之喜怒不节血气逆而生也内疳疮生上初发如莲花痔根蒂小而下垂及大治法以勾刀决其根烧铁烙之以止其血次以雄黄轻粉粉霜白芷白蔹末之敷其上以槐杖作枕支其牙颊间毋使口合一两时疮瘢定合口自便次日出脓以生肌散敷之仍以乳香膏护之不支其牙则津液冲动不能敷药此劳气虚惫故也便痈血疝也俗唿为便毒以其不便处生故也乃足厥阴肝之经络及冲任督脉亦属肝之旁络是血气流行之道路也今壅而为痈当以玉烛散或桃仁承气汤下之乳痈由忿怒所逆郁闷所遏浓味所酿盖乳房阳明所经乳头厥阴所属厥阴之气不通而汁不出阳明之热沸腾故热甚而化脓亦因乳子膈有痰滞口气热含乳而睡热气所吹遂生结核初起须忍痛揉令稍软吮令汁透自可消散失此必成痈故用青皮疏厥阴之滞石膏清阳明之热当归川芎甘草节行污浊之血栝蒌没药橘叶皂角刺金银花消肿导毒少佐以酒行药力也更以艾灸两三壮尤捷若有不得于夫不得于舅姑者忧怒郁闷朝夕累积遂成隐核如棋子不痛不痒数十年后为陷空名曰乳癌其疮形凹嵌如岩穴难治蜂窠发于胸乳间乃心热盛急用疏导心火药迟则不救颈后蜂窠发宜急救若初起赤肿痛可疗痰发及流两肩者难治两胁下痈疽切不可用补阳药盖虚中得绝不可受热剂虚甚易于伤骨膜两边发际发在颈后两边发际如核发起急宜取去病根如脑心发看热气上攻于脑四畔边赤肿硬连于耳项寒热疼痛不急治毒入于血肉多腐为脓水不治脑后发名夭疽其状大而紫黑色若不急治则毒入渊腋前伤任脉内熏肝肺十余日死急用化痰消肿托里散及内托千金散耳后发耳后一寸三分发之必死名锐毒不治胸发名井疽状如豆三四日起不早治入于腹十日死急服内固清心散外发可治内发必死无疑九发肺疽在募中肝疽在期门肾疽在中脘脾疽在章门胃疽在贲门大肠疽在天枢三焦疽在丹田小肠疽在关元其气穿溃在外可治若发于内伤膜者流脓大肠出不治外肾阴发名肾痈又名悬痈阴囊上肿痛乃膀胱与肾经及足厥阴肝经感寒湿邪偏肾于阴之经络致血气凝滞寒湿气不散而为此病即服托里散加车前子木通淡竹叶牵牛何首乌复用内消散及生肌定痛散敷之此证外溃去子亦无害也下秘传一味千金散立效外以葱白炒热熨之如冷再热熨三五次后敷消毒消肿药加大黄木鳖子南星草乌敷之破用生肌散敷之人面疮此证是冤业所致可以善事解之然后服流气饮久不已苦参丸或用贝母研末敷之托里护心散大黄牡蛎天花粉皂角刺朴硝连翘当归金银花芍药黄芩每半两水酒煎托里十补散黄人参当归浓朴桔梗川芎防风桂心甘草白芷锉一剂水煎服内托千金散白芷人参当归黄川芎防风甘草芍药花粉官桂桔梗金银花水煎入酒半盏再煎沸温服内固清心散辰砂白茯苓人参白豆蔻雄黄绿豆朴硝甘草片脑麝香皂角刺末之每服一钱蜜汤调下一味千金散用黑蜘蛛一个过街者为妙入杵钵中研烂热酒搅匀通口服雄黄散雄黄巴豆同研如泥入乳香没药各少许再研匀细少上恶肉自去拔毒散陈皮甘遂当归尾川芎红花桃仁水酒煎服玉烛散即大承气对四物汤生肌散枯白矾槟榔密陀僧黄丹血竭轻粉末之敷疮上乳香散赤石脂白胶香枯白矾黄丹乳香没药轻粉俱末之敷疮上流气饮苦参丸苦参不拘多少炼蜜丸如梧桐子大每服五六十丸薄荷煎汤送下红玉锭子干胭脂枯白矾轻粉砒霜黄丹片脑麝香末之煳为锭子临用井花水磨涂患处隔纸膏龙骨铅粉铅丹末之香油或桐油调油纸夹隔贴之次日又翻过贴须先以葱椒煎汤洗净然后粘贴乌龙膏小粉半夏木鳖子草乌铁锅内炒焦研细出火毒水调敷日一换卷八外科疔毒证七歌十三疔毒要精通麻子盐肤牛狗同水洗刀镰三十六浮沤蛇眼及雌雄更兼石烂皆其数体弱因令暴钟手足初生黄泡起或时紫黑热寒攻眼中流火心惊惕痒痛无时呕逆凶初见病时当速疗勿教稍慢致疲癃论古方所载疔毒十三种曰麻子疔曰石疔曰雄疔曰雌疔曰火疔曰烂疔曰三十六疔曰蛇眼疔曰盐肤疔曰水洗疔曰刀镰疔曰浮沤疔曰牛狗疔者是也皆缘感天地暴而生然阴阳二气互相击怒必成暴气如卒然大风大雾大暑大寒遇之袭于皮肤入于四体传注经脉腠理壅隔荣卫不得通行发为痈疽疔毒之患或开死兽钟其毒瓦斯尤甚经云膏粱之变足生大疔恣食辛辣浓味炙爆荤腥蕴毒于中故也然疮之始发也必先痒而后痛先寒而后热热定则多寒四肢沉重头痛心惊眼花见火甚则呕逆者多危其麻子疔者始末皆痒不得触犯触犯即难治众疔之中惟三十六疔可畏其状头黑浮起形如黑豆四畔赤色初生一个日增一个若满至三十六个则药所不治急疗之得生若石疔火疔烂疔蛇眼疔水洗疔刀镰疔雄雌疔盐肤疔之类皆因形象而名者不急治亦危殆也独浮沤牛狗二疔虽不疗亦不杀人也凡疔不可触犯若瘠强痛极不可忍者是触之候也疔疮外治法凡疔疮先以针刺四围及中然后用雄雌二黄末醋调涂之或紫金散敷不过二次愈疔毒内治法疔疮初见憎寒壮热赤芍药汤毒瓦斯入里烦闷不已食不下或紫黑内陷飞龙夺命丹疔始发脉洪弦洪实肿甚欲作脓托里汤重者飞龙夺命丹返魂丹取疔用紫金丹紫金散外敷之药信石雄黄硼砂末之拨开疮口敷之不过二次瘥赤芍药汤内服之剂金银花赤芍药大黄栝蒌当归甘草枳壳分作二帖每一帖水酒各一盏煎不拘时服飞龙夺命丹大南星雄黄巴豆砂黄丹信石乳香斑蝥麝香末之取蟾酥和丸如黍米大每服十一二丸或十四五丸看疮大小上下食后好酒送下圣济托里汤乳香真绿豆粉末之和匀每服一两甘草汤调下返魂丹治十三种疔疮朱砂胆矾血竭铜绿蜗牛雄黄枯白矾轻粉没药蟾酥麝香末之和捣蜗牛蟾酥极烂如芡实大每服一丸令病患先嚼葱白三寸吐在手心将药丸裹在葱白中用热酒吞下如重车行五里许有汗出即瘥紫金丹治疔疮毒瓦斯入里烦闷不已兼治痈疽发背恶疮神效即返魂丹无蜗牛麝香没药和丸如前服法卷八外科瘿瘤证八歌五瘿多缘气与痰结于颈项两颐间若生身体肌肤内气聚成瘤不等闲论夫瘿有五气血石筋肉是也瘤有六骨肉脓血脂石是也瘿但生于颈项之间瘤则遍身体头面手足上下不拘其处随气凝结于皮肤之间日久结聚不散累积而成若人之元气循环周流脉络清顺流通焉有瘿瘤之患也必因气滞痰凝隧道中有所留止故也瘿气绝不可破破则脓血崩溃多致夭枉但当破气豁痰咸剂以软其坚结自然消散丹溪云瘿气先须断浓味只此一言深达病机之旨也盖瘿初起如梅李久则滋长如升斗大小不一盖非一朝一夕之故也然六瘤中惟脂瘤可破去脂粉则愈余皆不可轻易决破也慎之慎之瘿五瘿破结散男女项下瘿不分久近神效开结散项下结核如梅李不消以大蜘蛛不拘多少酒浸研烂酒调临卧服五瘿用昆布一两切碎醋浸徐徐咽下自消破结散治五瘿海蛤通草昆布海藻胆草枯矾松萝麦面半夏贝母末之酒调服日三次忌鲫鱼猪肉神效开结散沉香木香陈皮珍珠海藻猪厌肉子末之服二钱瘤治瘤大如拳小如粟或软或硬无药可疗不可骤用针破用南星膏一切瘿瘤不问新久昆布丸南星膏治头面生瘤大如拳小如枣不知痛痒大南星为末醋调如膏以针轻刺患处令气透然后敷之南星若得新鲜者尤佳昆布丸治一切瘿瘤不拘久近昆布海藻末之蜜丸弹子大每一丸噙化下卷八外科瘰马刀证九歌项颐结核名为胸胁间生是马刀手足少阳经络部久成遗漏速当消论夫瘰之病者即古谓九漏也形状不一生颈项者曰瘰生乳腋者曰马刀累累然结核大小无定发作寒热脓水溃漏其根在脏腑盖肝主野狼漏胃主鼠漏大肠主蝼蝈漏脾主蜂漏肺主蚍蜉漏心主蛴螬漏胆主蜉蛆漏肾主瘰漏小肠主转脉漏一本漏作原其所自多因寒暑不调或饮食乖节遂致气血壅结而成也巢氏所载决其死生者但反其目而视其中有赤脉从上下贯瞳子者死不下贯者可治治之大法以祛风热溃坚结消痰降火则肿消而核散决不致溃漏之地也瘰瘰或破或不破升麻调经汤不破坚硬如石散肿溃坚汤结核肿痛皂子仁丸连翘散升麻调经汤升麻生黄芩葛根胆草三棱桔梗酒黄芩连翘甘草黄连广术当归白芍药知母黄柏每服半两水煎服卧须略使足高于首药可入膈散肿溃坚汤柴胡升麻胆草栝蒌根黄柏知母昆布广术三棱连翘白芍药归尾葛根每服六钱煎服如前法皂子仁丸治瘰结核皂子仁玄参连翘水五升慢火熬水尽为度捣烂蜜丸弹子大噙化连翘散治瘰马刀连翘瞿麦大黄甘草每服五钱水煎服十日后于临泣穴灸二七壮再服药至六十日愈马刀耳下至缺盆肩上为马刀溃坚汤见前连翘散坚汤连翘散坚汤柴胡木瓜根胆草连翘芍药当归生黄芩酒黄芩广术三棱炙甘草黄连苍术服法如前升麻调经汤卷八外科疮疡疥癣证十歌疮疡痛痒皆心火疥癣多缘血热生干湿两端分湿热轻扬发散郁须伸论经云诸痛痒疮疡皆属心火盖疮者疥癣之总名疡者有头小疮也原病式云热甚则灼而为疮溃而为脓水犹谷肉果菜热极则腐而为污水也又云热胜于阴则为疮疡然疥有五干疥湿疥虫疥沙疮脓窠疮之别干者以开郁为主湿者以燥湿为主虫疥以退热杀虫为主沙疮以活血清心为主脓窠以治热燥湿为主癣亦有五风癣顽癣湿癣马癣牛皮癣之别皆由肺受邪毒运于四肢以生肉蠹治之之法不过清热驱湿疏风散郁凉血杀虫之剂治之无不效虽然疥癣皮肤之恙非心腹之疾不足为患久而不已元气因而亏损以致羸者多矣疥疮干疥开郁为主吴茱萸散敷或黄连大黄末猪胆调敷湿疥一上散沙疮剪草散脓窠三黄散吴茱萸散干疥用之吴茱萸白矾寒水石蛇床子黄柏大黄硫黄樟脑轻粉槟榔末之油调敷一上散治湿疥雄黄寒水石白胶香黑狗嵴蛇床子枯白矾黄连吴茱萸硫黄斑蝥末之和匀洗疮令汤透去痂用蜡脂油调手中心擦热鼻中嗅二三次却擦上一上即愈剪草散治沙疮寒水石芜荑剪草枯白矾吴茱萸黄柏苍术浓朴雄黄蛇床子轻粉末之香油调敷患处三黄散治脓窠芜荑枯白矾软石膏大黄樟脑贯众蛇床子硫黄雄黄末之油调敷诸疮癣干癣羊蹄根汁调腻粉涂之又野狼巴草川槿皮海桐皮末之河水调敷或白胶香末入轻粉少许油调擦之铁锈油调涂之头疮黄丹轻粉枯白矾等分油调敷甲疽疮绿矾散月蚀疮胡粉散上疳疮轻粉散下疳疮炉甘石散或灯心灰入轻粉少许干贴或熊胆片脑轻粉等分末之贴大带疮百合根研烂频敷火丹疮遍身赤肿痛寒水石石膏各三两黄柏甘草各一两末之巴蕉汁调敷征肤疮遍身如鱼目无脓升麻煎百沸入蜜二匙鹅翎蘸敷疮及杖疮翠玉膏汤火疮白蛤壳存性研末油调搽极效或保生救苦散黑白散绿矾散治甲疽疮绿矾芦荟麝香研极细以小绢袋盛药纳指于袋中扎定瘥去之胡粉散治月蚀疮胡粉枯白矾黄丹黄连轻粉胭脂麝香末之洗疮净拭干敷之干者油调敷轻粉散治上疳黄柏密陀僧黄丹高末茶轻粉乳香麝香末之葱汤洗疮净此药敷之炉甘石散治下疳炉甘石黄连用砂罐内煮去黄连晒干细研入片脑半钱同研敷患处翠玉膏治疮沥青黄蜡铜绿没药上将铜绿末入油调匀将黄蜡火上熔开下铜绿搅匀入没药匀倾河水盆内扯匀油纸裹用时口噙水洗了旋捻作饼子贴疮纸封三日一易隔纸膏治疮不问久近虽腐烂至骨此药神效龙骨铅粉铅丹末之香油或桐油调用油纸夹隔贴之次日又翻过贴洗净后方可贴保生救苦散治火烧汤烫或热油烙及脱肌肉者寒水石大黄黄柏上为末香油调涂患处如湿烂干掺之黑白散治汤烫火烧烂去肌肉见骨者百草霜轻粉为末狗油调搽患处卷八外科痔漏证十一歌气血脉肠牝牡虫七般痔状要精通或因风湿侵于外醉饱过伤热蕴中论经云因而饱食筋脉横解肠为痔盖人之脏腑本虚外伤风湿内蕴热毒醉饱交接多欲自戕以故气血坠下结聚肛门宿滞不散冲突为痔故古人有七痔之目牡痔者肛边发露肉珠状如鼠乳时时滴溃脓血牝痔者肛边生疮肿痛出血其头反陷入脉痔者肠口频频发且疼且痒出血淋漓肠痔者肠内结核有血寒热往来登圊脱肛血痔者每遇大便清血随下不止虫痔者肛门浸淫湿烂内有蛲虫蚀其肠为疮气痔者大便难强力努之则肛出不收此七痔之状虽殊大抵以解热凉血顺气为主盖热则血伤血伤则经滞经滞则气不运气与血俱滞乘虚而坠入大肠所以为痔凡诸痔久不愈必至穿肠而为漏此因痔而成漏也当凉血宽大肠自愈亦有外伤四气内窘七情与夫饮食乖常染触蠢动含灵之毒未有不变为疮穿孔一深脓汁不尽得冷而风邪并之涓涓而成漏矣盖漏者诸之溃也诸痿者如野狼暴蚁蝼蝈砒蜉蜂蛴螬蜉蛆转筋瘰之类内经云即漏也所谓漏者以其穿孔而流脓水与血水象缸瓮之漏孔故也者如虫豸之穿蠹蛀孔也如巢氏病源所谓十三十六之说名虽不同其理一也不必悉举大抵漏有新久新者带鲜红或微肿或小核久者上藁白肉黑烂淫虫恶臭生焉丹溪云漏疮先须服补养血气药外用附子饼按疮上以艾炷灸之直至肉平为效诸痔疮痔疮专以凉血为主参槐角汤痔及肠风下血脱肛槐角丸翻花痔荆芥朴硝煎汤洗次用木鳖子郁金末入龙脑敷或以熊胆片脑和匀贴之或以米醋沃烧红新砖熏之日三五次参槐角丸人参黄生地黄川芎当归升麻条芩枳壳黄连槐角锉一剂水煎服槐角丸治诸痔及肠风槐角防风地榆当归枳壳黄芩末之丸米汤下诸漏疮漏有三十六种名状极多而治法则一丹溪云漏须大补气血人参白术黄川芎当归为主佐以刺蛇蜕牛角蜂房之类大剂服之外用附子末以人津唾和作饼如钱浓放疮上以艾灸之令微热但略觉有微痛即止每日三四次逐次换药饼直灸至肉平为效一人原有痔又于肛边生一块皮浓肿痛作脓就在痔孔中出者当作食积注下治之黄连散黄连散痔漏仙方黄连阿魏神曲山楂桃仁连翘槐角犀角末之以少许置掌中时时舐之津液咽下如消止后服卷九妇人科一切众疾与男子同惟经水带下血崩胎产等证不同故古人另立妇人科以别之卷九妇人科经候一歌妇人天癸有常经血满冲任匝月行不及期来知是热过期血少自分明若然色淡因痰滞热极多来紫黑形气滞临行先作痛虚时行过腹中疼去多不住加凉血来少无疼大补荣经闭要推虚实候血枯气隔热痰因论夫经者常也然冲任二脉为经脉之海血气之行外循经络内荣脏腑气血调适营运不息一月之间冲任血溢而行经云月事以时下此常经也其或太过不及或多或寡或紫或淡则失其常候而为之病也故有虚实冷热之殊善治者必审其因而调之复令充其元气以复其初斯无病患也按褚氏云女人天癸既至逾十年无男子合则不调未逾十年思男子合亦不调不调则旧血不出新血误行或渍而入骨或变而为肿寇氏亦云室女经闭成劳者多由积想在心故也王节斋曰妇室经脉不行多因脾胃伤损不可便作经闭血凝轻用通经破血之药遇有此证便须审其脾胃如何若因饮食劳倦损伤脾胃少食恶食泄泻疼痛或因误服汗下攻克之药伤其中气以致血少而不行者只宜补养脾胃用白术为君茯苓芍药为臣佐以黄甘草陈皮麦芽川芎当归柴胡等药脾旺则能生血而经自行矣又有饮食停滞致损脾胃者亦宜消食补脾若脾胃无病果有血块凝结者方宜行血通经脉经曰寸关调如故而尺脉绝不至者月水不利当患少腹引腰痛气滞上攻胸臆也寸口脉浮而弱浮则为虚弱则无血关脉沉主月水不利腹胀满尺脉滑血气实妇人经脉不利少阴脉弱而微微则血少弱则发热虚经候行过而作痛者血气俱虚也八珍汤经水过期而行血不足也四物汤加黄陈皮经水不调而血色淡黄者血少也四物汤加人参黄香附腹中痛再加蕲艾阿胶血气受伤或生育多而瘦弱经闭不行四物汤加桃仁红花四物汤此汤为妇人室女补血之要药也当归熟地黄川芎白芍药上锉一剂水二盏煎八分服加减法见血证八珍汤此汤大补气血两虚一名八物汤白术白茯苓人参甘草当归熟地黄川芎白芍药上锉一剂水二大钟煎至八分空心服热盛经水不及期来者血热也四物汤加黄芩黄连柴胡香附经水来而血色紫黑者丹溪云血紫黑热极从火化故也经水去必多或作痛四物汤加黄芩黄连黄柏倍芍药经水去多十数日行不止此血热也三补丸加莎草根败龟板荆芥生地柴胡三补丸治三焦热火之要药使火邪退而血自清黄连黄芩黄柏上为极细末蜜丸白汤下加山栀名栀子金花丸四物汤痰多痰多占住血海地位因而下多目必渐昏星芎丸肥人经闭是痰隔导痰汤加黄连川芎瘦人经闭是气滞四物汤加木香槟榔枳壳香附桃仁红花经水过期色淡痰也二陈汤加川芎当归贝母天花粉临行腹先痛气滞血实也四物汤加玄胡索蓬术枳壳木香桃仁香附星芎丸治女人脂肥痰多占住血海因而下多者南星苍术川芎香附上为细末蒸饼煳丸绿豆大每服百丸白汤送下二陈汤此汤治痰之都管但引用不同随宜斟酌陈皮半夏茯苓甘草上锉一剂水二钟生姜三片煎至八分空心温服导痰汤即二陈汤加南星枳壳卷九妇人科带下二歌妇人带下为何因风寒气热乘胞门精气累滞于带脉因而带下得其名湿痰下注或湿热赤白须将气血分论夫带下者由湿痰流注于带脉而下浊液故曰带下良方以为起于风气寒热之所伤或不避风邪入于胞门或中经脉留传脏腑而发或伤于五脏而见五色之带但专用燥热治之其谬甚矣机要以赤者热入小肠白者热入大肠其本实热郁结不散则为赤白带下多用寒凉攻下之剂东垣以血少复亡其阳故白滑之物下流亦有湿痰流注于下焦或肾肝阴淫之湿胜或缘惊恐而木乘土位浊液下流或思慕为筋痿所谓二阳病也多用补剂而兼升提丹溪专主湿热下注故以化痰而兼止涩之剂古人立论殆尽病情而治法无定后学弗知所措不能无疑大抵属痰与热者居多阴寒者十无一二学人仍须精察虚实迟数之脉细审寒热湿痰之证治之斯无执一之患也脉带下崩中脉多浮动虚迟者轻实数者重寒白带腥臭多悲不乐者寒也阳气极虚桂附汤妇人赤白带下脉息沉微腹痛阴中亦痛经水愆期子宫虚冷不能成孕者元戎六合汤桂附汤治妇人白带腥臭多悲不乐大寒之证肉桂附子知母黄柏甘草升麻人参黄上锉一剂水二盏煎八分食前温服元戎六合汤治妇人带下腹中疼痛阴中亦痛即四物汤加肉桂附子食前煎服虚白带久不止脐腹冷痛阴中亦痛经水不止或因崩后脉弱无力酸痛东垣固真丸产后去血过多经水不调白带如倾淋沥腥秽卫生汤东垣固真丸治白带久不止脐腹冷疼阴中亦然白石脂柴胡黄柏当归身白芍药干姜白龙骨上为细末水煮煳丸如梧桐子大每十丸空心下卫生汤治带下不止脉微而弱脐腹疼痛白芍药当归身黄甘草上锉一剂水二盏煎至八分空心服热内热脉数赤白带下不止枸杞根一两生地黄五两酒一斗煮至三升服赤白带内火盛阴虚烦热二黄三白丸益母草末酒调服或白芷散二黄三白丸治白带因七情所伤而脉数者扁黄柏香附白芍药白术黄连椿皮白芷上为末粥丸如梧桐子大每服七十丸米汤送下白芷散治女人赤白带下火热内盛白芷胎发海螵蛸为末酒送下湿痰湿痰结注于下白带淋漓先以小胃丹开导闭郁后用白术丸湿痰下注半夏南星海石炒黄柏苍术樗根皮青黛香附滑石蛤粉陈皮茯苓小胃丹取膈上湿痰热积以意消息之欲利空心服芫花甘遂大戟大黄黄柏为细末粥丸如麻子大白汤送下白术丸治赤白带先以小胃丹开导后用此补之白术黄芩白芍药红白葵花上为极细末蒸饼煳丸空心煎四物汤下五十丸湿热肥人白带阴户痛身黄皮缓身重阴中如水湿也升阳燥湿汤湿而挟热者大便或泄或闭小便涩脉实而气盛湿热者十枣汤下之升阳燥湿汤治白带阴中痛身重如山身黄皮缓黄芩柴胡防风甘草陈皮良姜干姜郁李仁白葵花锉一剂水二钟煎至八分空心服十枣汤治湿痰勐烈之剂用之者当以意消息甘遂大戟芫花枣上用水二钟煎八分温服以利为度卷九妇人科崩漏三歌妇人何故有崩中只为劳伤任与冲经为气虚无约制故令暴下若山崩因寒因热因劳损带补兼升自有功论夫妇人气血调和则经水根据期而来何崩漏之有若劳动过极脏腑俱伤冲任之脉气虚不能约制其经血故忽然暴下若山崩然故曰崩中丹溪云血崩证有因劳损而致者有挟热者有挟寒者有因气血不足者之不同当辨明而治之脉经曰妇人漏血下赤白日下血数升脉急数者死迟者生妇人漏下赤白不休脉小虚滑者生大紧实数者死劳损因劳损冲任脉虚血非时下脐腹冷痛崩中脉迟伏龙肝散先因劳役脾胃虚损气短气逆自汗身热懒食大便或泄或秘体倦无力崩中不止当归芍药汤劳损气血参当归带升提之药治之伏龙肝散治劳伤气血冲任脉虚以致崩中不止伏龙肝赤石脂麦门冬甘草川芎当归干姜桂艾叶熟地黄上每服四钱水煎服当归芍药汤治崩漏不止气短气逆自汗乏力黄白术甘草苍术白芍药熟地黄陈皮当归身生地黄柴胡上用水煎服虚而挟热气血两虚四物汤加参崩不止小蓟汤荆芥散如圣散之类选而用之血虚甚者四物汤加焦姜崩不止香白芷百草霜棕榈灰之属肾虚不能镇相火而崩凉血地黄汤阳盛阴虚血热沸溢黄芩汤经漏下血脉虚洪其血紫黑此热极反兼水化制之故紫色成块热之极也生地黄散或四物汤加黄芩黄连黄柏知母四物汤小蓟汤治气血两虚内热太甚崩中不止小蓟茎叶汁生地黄汁白术入水一盏煎至半盏温服荆芥散治女人崩中不止荆芥末之每三钱童便下如圣散治血山崩棕榈乌梅干姜上为末每服二钱乌梅酒调下空心时服生地黄散治女人经漏下血脉洪血色紫黑成块生地黄熟地黄枸杞子天门冬柴胡黄连白芍药地骨皮甘草黄芩黄下血加地榆上锉作一剂水二大钟煎至一钟空心温服凉血地黄汤治因阴虚不能镇守相火以致崩漏黄芩荆芥蔓荆子黄柏知母本细辛川芎黄连羌活柴胡升麻防风生地黄当归甘草红花锉一剂水二盏煎八分空心温服黄芩汤治内热凉血分黄芩芍药甘草锉一剂水煎服挟寒湿崩挟寒湿升麻除湿汤崩中脐腹冷痛脉迟弱身寒伏龙肝散升麻除湿汤治漏下恶血由饮食失节水湿所致羌活柴胡苍术黄防风甘草升麻本蔓荆子独活当归锉一剂水煎服伏龙肝散卷九妇人科胎前四歌胎前众疾要须知恶阻当从痰火推胎上凑心胸胀闷子悬芩术炒山栀妊娠漏下名胎漏血热而成或气虚胎动芎归及胶艾安胎顺气勿教迟子淋须觅安荣散胎水还当用鲤鱼肿满遍身如水气但煎防己自宽舒足趺浮肿身无恙皱脚安胎大腹皮五月以来烦躁甚子烦知母麦冬医妊娠腹痛分虚实寒热温清可辨之子痫急用羚羊角儿晕芎归荆芥奇泄泻砂苍入二白热须芩术倍之宜风寒感冒参苏饮不解黄龙汤勿疑胸满本方加枳桔热而无汗葛根驱里热甚时罩胎散热极谵言解毒施脉迟四逆理中治热泄柴芩半夏除汗吐下温须仔细安胎为主勿差池清脾疗疟须除半四兽祛邪更补脾痢疾香连汤有验胃风止痢补其虚伤风咳嗽参苏饮去半加芩杏白皮便秘不通大腹散小溲不利用冬葵怔忡恍惚心惊悸气闷喧唿大圣祛心痛火龙汤可定腰疼通气更谁如达生散可将胎束欲服须当九月时论夫妇人妊娠贵乎冲任之脉旺盛元气充足则饮食如常身体壮健色泽不衰而无病患相侵故月水以时下始能受孕血气充实则可保十月满足分娩无虞母子坚牢何疾之有若血气不充冲任之脉虚弱则经水愆期岂能受孕纵然得孕则胞门子户虚寒而受胎不实或冲任之脉虚而协热轻则胎动而不安重则三五七月而即堕遇阳月份而堕者火能消物也更兼以外挟六淫之邪内因七情之气或饮食太过致伤中州或淫欲无度内损元气如斯之类鲜有不致疾者也故凡胎娠众疾必先以安胎为主驱疾次之盖病去则胎自安胎固则病自愈矣脉阴搏于下阳别于上血气和调有子之象手之少阴其脉动甚尺按不绝此为有孕少阴属心心主血脉肾为胞门脉应于尺或寸脉微关滑尺数往来流利如雀之啄或诊三部浮沉一止或平而虚当问月水妇人有病而无邪脉此孕非病所以不月男女之别以左右取左疾为男右疾为女沉实在左浮大在右右女左男可以预剖离经六至沉细而滑阵痛连腰胎实时脱血瘕弦急而大者生虚小弱者即是死形半产漏下革脉主之弱即血耗立见倾危怀妊六七月脉实大牢强弦急者生若沉而细者死恶阻妊娠二三月以来吐逆不食心虚烦闷者名曰恶阻人参橘皮汤主之丹溪云肥人恶阻因痰二陈汤加黄芩白术竹茹贝母去半夏瘦人是火前方再加黄连山栀仁人参橘皮汤治妊娠三月恶阻吐逆不食烦闷赤茯苓橘皮白术麦门冬浓朴人参甘草竹茹上锉一剂水二盏生姜五片煎至八分空心温服二陈汤子肿妊娠五六月以来浮肿如水气者名曰子肿俗唿为琉璃胎是也防己汤主之妊娠面目俱浮身肿如水气急而虚者白术散防己汤治妊娠通身肿满如水气喘促小便不利防己桑白皮赤茯苓紫苏木香姜三片水二盏煎服白术散治妊娠面目俱浮身肿如水气急而虚者白术生姜皮大腹皮陈皮上为细末每服二钱米饮调下子烦妊娠五六月乃少阴君火以养精六七月乃少阳相火以养气平素有火人内外之火相感而作烦躁闷乱不安者名曰子烦麦门冬汤或安神丸麦门冬汤治妊娠五六月烦闷不安名曰子烦麦门冬防风茯苓黄芩竹叶锉一剂水二盏煎服安神丸安胎孕除烦热黄连朱砂生地黄当归身甘草上为末蒸饼煳如黍米大朱砂为衣每服五十丸漏胎妊娠经血不时而来者名曰漏胎气虚者四君子汤加黄芩阿胶血虚者四物汤加黄芩黄连益母草主之四君子汤大补气虚胎漏白术人参白茯苓甘草上锉一剂水二盏煎八分温服加减见脾胃证内四物汤皱脚妇人妊娠七八月以来胎气渐粗两足浮肿头目不浮者名曰皱脚平胃散怀孕五六月两足肿上腿膝或足指间出黄水名曰水气天仙藤散平胃散除湿行气消肿安胎苍术陈皮浓朴甘草末之每服二钱入盐一捻白汤调下或用水煎服天仙藤散治妊娠三月以后两足浮肿步履艰难天仙藤香附陈皮乌药甘草末之每服三钱姜三片木瓜三个紫苏三叶煎服子悬妊娠至四五个月以来君相二火养胎平素有热故胎热气逆胎上凑心不安胸膈胀满名曰子悬严氏紫苏饮加炒山栀黄芩香附之类严氏紫苏饮治胎气不和上凑心腹胀满疼痛大腹皮川芎白芍药陈皮紫苏当归人参甘草每服四钱生姜三片葱白一茎水二盏煎八分服子淋妇人因酒色过度内伤胞门或饮食积热水道秘涩小便淋沥涩痛者名曰子淋安荣散虚者六味丸或参术饮内热而淋者五淋散安荣散治妊娠小便涩少名曰子淋麦门冬通草滑石当归灯心甘草人参细辛上为细末每服二钱白汤调下六味丸治妊娠因虚以致水道不通淋沥涩痛山药熟地黄山茱萸白茯苓丹皮肉桂附子末之炼蜜丸如桐子大每服六十丸空心盐汤下参术饮治妊娠转胞四物汤加人参白术半夏陈皮甘草姜水煎服五淋散治妊娠小便不通淋沥涩痛赤茯苓赤芍药山栀仁生甘草当归加黄芩每服五钱空心水煎服子疟妊娠发疟名曰子疟热多寒少者清脾饮去半夏寒多热少者人参养胃汤去半夏虚者四兽饮或胜金丹截之清脾饮治妊娠疟疾去半夏柴胡半夏黄芩白术陈皮茯苓浓朴青皮草果甘草姜三片枣二枚水煎热服人参养胃汤治妊娠疟寒多热少人参藿香叶浓朴苍术茯苓陈皮草果半夏甘草加乌梅一个生姜三片水二盏煎服四兽饮治孕妇虚疟久不得愈必用此药主之人参白术陈皮白茯苓甘草草果半夏枣子乌梅生姜水二大盏煎八分温服胜金丹治妇人怀孕疟疾久不已以此截之川常山鸡心槟榔上为细末醋煳丸如菀豆大未发前三更时先吞三十丸至五更时再吞十五丸俱用好酒冷送下胎动妇人胎动不安已有所见者芎归汤加阿胶蕲艾无所见者安胎饮元气虚者加人参白术若气不顺者本方加砂仁大腹皮蕲艾香附枳壳芎归汤一名芎汤一名佛手散川芎当归水二盏煎八分空心服安胎饮治妇人胎不安气不利紫苏当归身白术条黄芩川芎陈皮香附白芍药甘草大腹皮砂仁水煎温服胎水妇人胎孕至五六个月腹大异常不分男女胸腹胀满气逆不安者此胞中蓄水也名曰胎水若不早治之决然生子手足软短形体生理残障或生下即死此证人多不识鲤鱼汤治之以泄其水鲤鱼汤治妊娠腹大异常若不早治必致母子难保当归白芍药白茯苓白术上锉二剂用鲤鱼一个不拘大小破去鳞肠白水煮熟去鱼每帖用鱼汁盏半生姜七片陈皮少许同煎至一盏空心煎服如水未尽再令服之子喑妇人妊娠三五个月以来忽然失音不能言语者名曰子喑岐伯曰无治也当十月复乃胎气使然非药可疗直待分娩后即能自言也儿晕妇人妊娠七八月以来忽然卒倒僵仆不知人倾刻即苏者名曰儿晕葛根汤若气血两虚因而卒倒者八珍汤加黄葛根汤治妇人妊娠二三月以来忽然卒倒僵仆葛根麻黄桂枝芍药甘草姜三片枣二枚水煎服覆取微汗八珍汤泄泻妊娠泄泻不渴小便清白者三白散加砂仁浓朴苍术甘草若泄泻肠垢小便赤涩烦渴内热者黄芩汤加白术木通茯苓腹痛加芍药砂仁黄连三白散治孕妇泄泻益气健脾和中养胃白术芍药白茯苓上锉作一剂水二钟煎至一钟空心温服黄芩汤痢疾妊娠痢疾初起腹中痛后重里急者香连化滞汤热甚下迫窘痛里急黄芩芍药汤日久不止元气渐虚者胃风汤香连丸香连化滞汤治娠妇积滞不行里急后重频欲上圊青皮陈皮浓朴枳实黄芩黄连当归白芍药滑石槟榔木香甘草上锉作一剂用水二大盏煎至八分空心时温服黄芩芍药汤治妊娠痢疾腹痛口渴后重里急之证白芍药当归黄芩黄连肉桂槟榔木香甘草大黄用水二盏煎至一盏温服胃风汤治孕妇久痢元气虚耗日夜频作无度之证人参白术当归白茯苓川芎肉桂白芍药水煎温服香连丸治妊娠痢疾久而不已此方主之甚验黄连木香上俱为末用鸡子清少许入醋煳丸每用二钱二便不通妊娠大小便不通者乃脏腑积热所致也四物汤加枳实浓朴黄芩若小水不通者胞中有热故也冬葵子汤四物汤冬葵子汤治妊娠小便不利身重恶寒起则头眩冬葵子茯苓末之每服三钱米汤调下腰痛妊娠腰痛最为紧要盖女人胞胎系于腰故腰痛酸急者胞欲脱肾必欲产也若挫闪气不行腰痛者通气散肾虚腰痛者青娥不老丸大抵要固胎为主通气散治孕妇因挫闪或气滞腰内疼痛补骨脂上末之先嚼胡桃肉一个空心温酒调下二钱青娥不老丸治妊娠因肾虚腰痛或风寒乘之杜仲破故纸胡桃肉上末之蒜四两捣烂丸如桐子大每三十丸酒下腹痛妊娠腹痛须辨其寒热虚实寒者脉迟理中汤加砂仁香附热者脉数黄芩芍药汤加白术桂枝虚者乃血滞不能养胎脉无力四君子汤加炒芍药当归实者脉有力香壳汤大便不通加浓朴芍药黄芩理中汤治孕妇触冒寒气腹中痛必用此汤主之人参白术干姜甘草上锉一剂生姜三片水二大盏煎至八分空心服香壳汤治妊娠气不清爽心腹胀满或痛为实也香附枳壳末之每服二钱白汤送下黄芩芍药汤四君子汤心痛妊娠心痛非心痛也乃胎气上升所致名曰子悬用顺气养血安胎饮又有客热客寒若客热犯胃而痛者二陈汤加炒山栀香附白术黄芩苍术去半夏客寒犯胃而痛者火龙汤草豆蔻丸二陈汤火龙汤治妇人妊娠心痛因客寒邪气犯胃而作艾叶茴香川楝肉上锉作二剂水二大盏煎至八分空心时热服草豆蔻丸治孕妇寒邪犯胃心腹疼痛必用此丸草豆蔻益智白僵蚕陈皮人参黄吴茱萸甘草当归身青皮神曲姜黄柴胡半夏泽泻麦芽桃仁上为末蒸饼丸如梧子大每服三十丸白汤送下怔忡妊娠怔忡脉乱惊悸不安夜卧不宁恍惚气急促者大圣散血少神虚心不宁者益荣汤火盛者安神丸虚而心不宁怔忡者定志丸大圣散治孕妇因惊而发使心神不定恍惚怔忡川芎黄当归木香人参甘草白茯苓麦门冬上锉每用七钱生姜三片水二盏煎八分空心服益荣汤治娠妇心神不宁怔忡惊悸恍惚悲忧当归黄远志酸枣仁茯神紫石英木香柏子仁人参白芍药甘草上锉一剂水二大盏生姜三片煎八分空心温服安神丸抑火宁心安神定志妊娠患此必用此丸黄连朱砂生地黄当归身甘草末之蒸饼丸如黍米大朱砂为衣定志丸治妇人妊娠心虚不足恍惚多忘之证远志人参蒲黄白茯苓上末之蜜丸梧子大辰砂为衣每三十丸米汤下咳嗽妊娠咳嗽因外感风寒者参苏饮去半夏加桑皮杏仁火乘肺金而咳嗽者二陈汤去半夏加黄芩黄连枳壳桔梗贝母有痰加栝蒌仁前胡桑白皮参苏饮治娠妇外感风邪咳嗽痰涎鼻塞声重紫苏叶陈皮前胡白茯苓枳壳桔梗半夏干葛人参甘草木香姜三片水煎服二陈汤中风妊娠中风头项强直筋挛语涩痰涎壅盛人事不省者名曰子痫羚羊角散中风筋挛强直不省人事昏闷口牵者举轻古拜散主之羚羊角散治妊娠中风头项强直语言謇涩羚羊角川独活酸枣仁五加皮薏苡仁防风当归川芎茯神杏仁木香甘草锉一剂水二盏煎八分不拘时服举轻古拜散治妇人胎前产后中风俱用此汤荆芥穗末之每用二钱豆淋汤调服伤风妊娠伤风头痛鼻塞声重咳嗽甚至发热者参苏饮去半夏取微汗如肺火旺盛风热不清壅热于肺亦有头痛身热鼻塞声重咳嗽音哑流涕之候双解散去大黄朴硝石膏双解散治娠妇一切风热之证又名防风通圣散防风当归川芎白芍药薄荷山栀黄芩大黄石膏桔梗白术连翘仁荆芥滑石麻黄芒硝上锉一剂水二盏葱白一茎煎至八分空心温服参苏饮伤暑妊娠正当炎暑忽冒暑气烦渴闷乱不安香薷饮加黄连白术人参或十味香薷饮渴甚热极者加麦门冬五味子石膏黄芩知母天花粉香薷饮治孕妇伤暑渴闷不安身热烦躁之证香薷白扁豆浓朴甘草上锉一剂水二盏煎至八分冷服或加黄连一钱十味香薷饮治妊娠中暑益气和中安胎保孕香薷扁豆白术茯苓陈皮浓朴甘草木瓜人参黄水二钟煎八分冷服伤食妊娠伤饮食胸满胁痛脉右手寸口紧盛枳术汤加山楂麦神曲黄连浓朴如伤冷物而胸膈劣闷欲吐脉迟本方加砂仁木香丁香呕吐加生姜枳术汤治孕妇饮食过度致伤胃气胸膈膨胀枳壳白术紫苏叶五灵脂木香陈皮槟榔桔梗肉桂半夏白茯苓甘草上锉一剂水二钟姜三片煎八分空心服安胎妇人内原有热继而受孕以致内火旺甚胎气不安丹溪安胎丸气血虚而不能营养胎气不安者紫苏饮加砂仁枳壳木香行其气安胎丸妊娠四五月常堕不安内热甚故也白术沉水黄芩末之粥丸下五十丸紫苏饮束胎妊娠七八月以来胎肥大者宜束其胎达生散若奉养太过安逸之人膏粱身肥胎又不运必然难产须服瘦胎散气不运动枳壳散达生散又名束胎散至八个月服十数帖甚效大腹皮白术白芍药紫苏茎叶人参陈皮甘草当归身上锉一剂加葱五茎黄杨脑七个水二钟煎服春加川芎夏加黄芩秋冬加砂仁枳壳瘦胎散奉养太过以致胎肥预服此药可使易产血余当归川芎白芍药木香甘草枳壳乳香水二钟煎八分食前温服枳壳散瘦胎抑气易产凡孕肥胖者宜预服之枳壳甘草末之汤调食前服胎寒妇人怀孕不守禁忌纵恣口腹过食生冷瓜桃梨果及当风取凉以致胎冷不安胸腹胀满或痛肠中虚鸣胎孕冷伏四肢拘急便泄欲死安胎和气饮主之安胎和气饮治娠妇过食生冷当风取凉胎寒之证诃子白术陈皮良姜木香白芍药陈粟甘草锉一剂水一大盏煎至八分加姜汁三匙热服胎热妊娠将及临月两眼失明不见灯火头痛晕腮颔肿不能转项此肝经热毒上攻盖是姜椒热酒荤腥炙爆热积于中也消风散天门冬饮四物汤加荆芥防风黄芩黄连消风散治妇人妊娠多食辛辣浓味之物此汤主之荆芥穗甘草川芎羌活人参茯苓僵蚕防风藿香叶蝉蜕陈皮浓朴上为末每服二钱荆芥汤或茶汤调下天门冬饮治妊娠蕴热忽然两目失明内热烦躁天门冬知母益母草子五味子白茯苓羌活人参防风水二盏煎一盏温服四物汤伤胎妇人因顿仆腰腹疼或胎上抢心去血腹痛阿胶蕲艾丸妊娠从高坠下或为重物所压触动胎气腹痛下血胃虚呕逆缩砂仁二钱炒为末酒调下或佛手散佛手散阿胶蕲艾丸四物汤加阿胶艾叶甘草作一剂水二盏酒半盏煎一盏空心热服死胎妇人舌青黑及胎上冷者子已死或指甲青胀闷甚者口中作屎臭先以平胃散投朴硝半两酒与水各半钟煎服胎化血水下鹿角散下死胎平胃散鹿角散治孕妇因伤寒热病以致胎死腹中鹿角屑一两入葱豉煎服伤寒妊娠外感寒邪头痛身热无汗轻则参苏饮去半夏重则十神汤汗之汗后热不解者黄龙汤若胸满呕逆口苦或寒热往来本方加枳壳桔梗发热无汗不得汗本方加干葛烦渴再加天花粉胸满加枳实黄连如自汗身热烦渴唇焦舌燥谵语人参白虎汤大热烦渴错语呻吟干呕黄连解毒汤热甚不退胎动不安者罩胎散如五六日不解大便不通不恶寒反恶热或日晡潮热微恶寒者大柴胡汤去半夏服后不通烦热盛甚小承气汤如六七日汗下后不解病传阴分手足冷脉细小者理中汤加人参参苏饮十神汤发散瘟疫及时感风寒川芎甘草麻黄干葛紫苏升麻赤芍药白芷陈皮香附上锉一剂生姜三片葱白三个水煎热服取微汗黄龙汤治妊娠及新产后伤寒和解退热之药柴胡黄芩人参甘草上锉作一剂生姜三片水二盏煎一盏空心热服人参白虎汤治娠妇伤寒身热自汗烦渴唇焦石膏知母人参甘草上锉一剂加粳米一撮水二盏煎八分不拘时服黄连解毒汤治伤寒大热烦渴错语呻吟干呕黄连黄芩黄柏山栀子上锉一剂水二盏煎八分温服大柴胡汤治孕妇伤寒阳明六七日大便难带表柴胡黄芩半夏白芍药大黄枳实上锉一剂姜三片枣二枚水二盏煎八分温服小承气汤六七日不大便腹胀满潮热不恶寒大黄浓朴枳实上锉一剂水二盏煎一盏热服卷九妇人科临产五歌临产之时勿易看蓦然气凑目珠翻唇青口噤流涎沫母子双双入死关舌色鲜红唇面黑子存母死片时间面红舌黑儿难保佛手仍须夺命丹横逆催生龙蜕散滑胎可救漏胞干死胎欲下芎归散更捣蓖麻脚底摊血入胞中时胀闷上冲心胃死何难朴硝散共红花酒夺命神丹逐下安产下血迷成血晕清魂急灌命须还血山一倒心无主目暗头眩汗雨漫气随血脱多难救姜桂参大剂堪血抢心闷成狂妄喘绝蒲黄不等闲儿枕痛时缘恶露当归失笑效非凡忽然口噤言颠倒见鬼原非风与寒败血上冲心血耗妙香散共黑龙丹论夫妇人临产死生反掌若善于救治者实可以起死回生稍不急救多致夭枉救之不得其法药之不能应手亦莫能全其生也将产努力过多儿转未逮以致胎落于胯不能育者有因子横子逆而难产者有体肥脂浓平素安逸而难产者有子壮大而难产者有矮石妇人交骨不开而难产者有胞破一二日胞内干涩而难产者有胎死腹中不下者其腹冷舌黑可验有胞中积水其腹大异常脉息细弱名曰胞水医者不识疑为双娠临产必去水斗余方产其儿手足软短多不育纵不死亦为生理残障盖水渍其胎故也医者识此早用药行去其水则无恙矣有产下去血太多产下即死者有血奔上而昏晕者有子下而胞不下败血灌满胞中胞不得下者须行去胞血则下有因取胞稳婆误伤五内轻则带疾重则即死慎之慎之凡此之状莫能悉举大抵贫贱妇人生育极易者以其劳役胎气流动故也富贵之家浓养安逸身体肥壮决难生育也脉临产六至脉号离经或沉细滑若无即生浮大难产寒热又频此时凶候急于色征面颊唇舌忌黑与青面赤母活子命必倾若胎在腹子母归冥难产坐草早努力多儿转不逮或胞破水干难产者滑胎散若横逆及胞干难产神应散三服如鱼得水决自转生或产不下及矮石妇人交骨不开芎归汤横逆难生欲死益母丸如手足先出以针刺儿手足入二分许得痛惊转即缩回顺生也滑胎散治坐草太早努力太多以致难产滑石冬葵子甘草上末之每二钱白汤调下或酒下神应散治横逆难产或胞浆先破此药如鱼得水白芷百草霜末之童便米醋调下三钱益母丸治横逆难生欲死益母草阴干末之蜜丸弹子大童便酒下芎归汤催生临产腰痛见红催生如意散如生理不顺产育艰难或横或逆催生丹温水服下即产儿手中握出药丸为验也或催生龙蜕散如小儿手足先出即以盐涂儿手足底急搔之并以盐涂母腹上服神应散催生如意散临产腰痛方可服之人参乳香辰砂上用鸡子清一个调药再用生姜汤调下催生丹治生理不顺或横或逆生产艰难者兔脑髓乳香麝香母丁香以兔脑和丸如芡实大阴干油纸裹每用一丸温水下即产儿手握出此丹为验催生龙蜕散催生易产如神药也大蛇蜕蝉蜕滑石葵子末之每一钱顺流水煎调服催生神应散胞衣不下胞衣不下为血入胞中上冲心胸气血胀闷不出欲死者必用逐其血酒煎红花服或朴硝散甚则夺命丹胞衣不下脐腹坚胀急痛欲死牛膝汤服即烂下产后一切危急证候及胞衣不下急证者黑龙丹朴硝散下死胎取胞衣产后败血朴硝末之每服三钱童便调下夺命丹死胎不出及胞衣不下欲死之候用此丹蛇蜕千里马金箔银箔血余马明蜕乳香黑铅上为末猪心血丸桐子大每服二丸倒流水灌下牛膝汤治胞衣不出脐腹坚胀急痛服此烂下牛膝瞿麦当归通草滑石葵子锉水九升煎三升三次服黑龙丹治产后一切血疾及胎衣不下危急之证当归五灵脂川芎熟地黄良姜一两以沙合盛赤石脂以泥缝纸筋盐泥固济炭火十斤令通赤火候冷取开看成黑糟色研细却入后药百草霜硫黄乳香花蕊石琥珀并研细与前药再研匀以米醋煳丸如弹子大每服一丸炭火令通赤投于生姜自然汁与童便入酒漉出控干研细只此酒下血晕产后去血多晕闷不醒者芎归汤产后火载血上血迷血晕昏不知人清魂散如不醒以韭菜一二斤捣烂入茶壶中沸醋倾入壶内盖壶头以壶嘴放鼻中熏或用醋炭频淬熏之或用干漆烧烟令闻烟如不醒急掐人中提顶心中头发灌以童便姜汁自醒芎归汤清魂散治血迷血晕昏不知人泽兰叶人参荆芥穗甘草川芎末之每一钱热汤温酒各半盏调下失血产后去血过多芎归汤加人参焦姜腹痛香桂散失血过多虚热太甚目暗神昏手足冷芎归姜桂人参汗多加黄或益母丸加童便自汗气欲脱黄汤产后去血多心虚怔忡错语茯苓益母丸芎归汤香桂散治去血过多及下死胎麝香桂心末之作一服温酒调下益母丸黄汤治产后失血自汗不止黄白术防风熟地黄牡蛎白茯苓麦门冬甘草上锉一剂加大枣二枚水二盏煎至八分空心服茯苓散产后心虚怔忡不定言语错乱神思不清人参甘草干山药当归生姜远志白茯苓桂心麦门冬大枣锉一剂水二盏煎八分服恶露血抢心闷成狂喘满欲绝者蒲黄散恶露不尽心腹痛黑神散恶露不尽儿枕疼当归失笑散一产后忽然口噤语言颠倒乍见鬼神此败血冲心非风寒及邪祟也妙香散或用黑龙丹过酒调下蒲黄散产后恶露不快血上抢心烦闷喘急等证干荷叶甘草牡丹皮玄胡索生地黄生蒲黄锉作二剂水煎入蜜少许温服黑神散恶露不尽胎衣不下血上攻心腹痛不止黑豆熟地黄当归肉桂干姜甘草蒲黄白芍药上末之每服二钱童便酒各半盏空心时调下当归失笑散治产后心腹绞痛欲死及儿枕作疼蒲黄五灵脂上末之每用二钱醋调熬成膏子白汤化下妙香散麝香山药茯苓茯神远志黄人参桔梗甘草木香辰砂上末之每二钱汤下黑龙丹卷九妇人科产后六歌产下婴儿血气空丝毫触犯便伤荣倏然致疾如山重不与寻常一样同去血过多因发热焦姜参术入芎阴虚作热心烦闷自汗黄可奏功恶心呕逆伤脾胃抵圣汤医腹胁膨归止汗除身热不愈当归奏效崇风中愈风汤立验茯苓散子治怔忡诸风痿痹筋挛缩志士明医用血风乍见鬼神由血耗调经散服起疲癃中风口噤牙关闭搐搦身张似角弓此是血虚筋螈举轻古拜配归芎产后经来因适断感于异证在其中手牵足搐牙关紧昏冒柴胡视听聪阴虚发热憎寒证昼日清明夜觉凶加增四物神功大一服能令病脱躬胞中误损成淋沥参术煎膏溲自通浮肿定须分水道忧思郁结在宽胸痢初化滞香连芍积久须当用胃风初感寒邪微发表热邪不解守黄龙躁烦实热芩连理渴甚人参白虎从热泄柴芩除半夏便难议以大柴攻汗多表弱宜行桂里弱虚时制理中发表内攻须带补勿行孟浪内伤荣小便淋沥行时痛但用茅根可治癃泄泻君苓汤可用寒加肉果桂姜同若因热泄并肠垢姜炒黄连佐木通论产后气血大损易产力壮者尚然感疾为终身之患产母不可恃健不行保重劳碌以损其荣多食以伤其胃外感六淫之邪内受七情之气为患莫测古云产后犯若丝毫感病重于山岳信夫或有恶露末尽而作热作疼真元不复而为痿为劳比比皆然也故产后诸疾先以大补气血纵有他疾以末治之或欲祛邪必兼补剂殊为切当若以峻剂攻之再损气血危可立待或恶露当去者亦须以去故生新温养为主斯得其正也脉产后缓滑沉细亦宜实大弦牢涩疾皆危脉经曰妇人新生乳子脉沉小滑者生实大弦急者死妇人生产之后寸口脉焱疾不调者死沉细附骨不绝者生妇人生产之后因中风伤寒热病喘鸣而肩息脉实而浮缓者生小急者死丹溪曰产前脉细小产后脉洪数皆死又曰产前当洪数既产而洪数如故岂得不死产后蓐劳新产后自汗肢体走痛虚眩无力者名曰蓐劳当归羊肉汤产后血气大亏失于将理自汗发热虚羸饮食不消时咳发渴者人参鳖甲散发寒热石子汤当归羊肉汤治产后发热自汗肢体疼痛名曰蓐劳当归人参黄生姜上用羊肉一斤煮清汁五大盏入药煎四盏作六服人参鳖甲散治产后蓐劳其状虚羸寒热似疟人参桂心桑寄生当归白茯苓白芍药熟地黄桃仁麦门冬甘草续断川牛膝鳖甲黄上末之猪肾一对去脂膜用水二盏生姜一片枣子三枚煮一盏入药末二钱葱白三寸乌梅半个荆芥五穗再煎十数沸用细绢滤去渣空心温服石子汤治产后虚羸往来寒热自汗乏力喘促等证猪肾香蕈葱白头白芍药分二帖每用水三升煮升半匀三服产后不语产后败血停蓄上干于心心气闭塞故舌强不能言语者八珍汤产后内因痰气郁滞闭目不语用好白明矾一钱为末白沸汤调服八珍汤产后虚渴产后血热心烦口渴者凉血饮虚而烦渴者生脉散产后虚渴少气脚弱目昏头目眩晕饮食无味者熟地黄汤或四物汤加麦门冬天花粉凉血饮治产后血热心烦口渴烦躁及经水不调黄芩赤芍药川芎甘草荆芥栝蒌根生地黄麦门冬上锉二帖每帖竹叶七片灯心二十茎水煎温服生脉散补气复脉生津液止烦渴人参麦冬五味子水二盏煎服熟地黄汤治产后虚渴口干少气脚弱头目昏晕人参甘草栝蒌根麦门冬熟地黄分二帖糯米一撮姜枣煎温服四物汤产后失血产后去血过多腹痛身热自汗者当归黄汤若去血多眩晕者芎归汤虚甚者加焦姜人参腹痛加桂产后失血多阴虚内热心烦气短自汗当归建中汤当归黄汤治产后失血过多腰疼身热自汗当归黄白芍药上锉每用五钱生姜三片水二盏煎八分空心服当归建中汤治产后虚损气血内热心烦短促之证当归肉桂甘草白芍药上锉每用五钱生姜三片大枣二枚水二盏煎服芎归汤产后下痢产后下痢腹痛里急后重至圊不能便者香连散加人参当归神曲麦芽浓朴病久不已四君子汤加当归白芍药曲陈皮木香黄连香连散治产后痢疾里急后重腹中痛不可忍黄连木香白术白芍药滑石甘草锉一剂水二盏煎八分服四君子汤产后浮肿产后败血停蓄五脏循经流入于四肢化为水因成虚浮肿者调经散产后血气大虚肢体浮肿者不可通利其水宜大补气血四君子汤加苍术调经散治产后败血乘虚流入四肢以致浮肿之证当归赤芍药桂心没药琥珀麝香细辛甘草上为细末每服五分入生姜自然汁少许酒调下四君子汤产后发热产后血虚发热头痛自汗心烦短气者人参当归散产后阴虚不足发热日轻夜重憎寒者四物汤加焦姜小热加茯苓产后蒸乳发热者四物汤加黄人参白术天花粉人参当归散治产后血虚发热自汗心烦短气熟地黄人参当归麦门冬肉桂白芍药每五钱竹叶生姜煎服四物汤产后风痿产后诸风痿弱筋挛无力者血风汤产后血虚气弱汗多风搏之而成口噤反张嵴强汗出不止者难治大圣散加川乌黄血风汤治产后诸风痿弱筋挛无力四肢不举秦艽羌活防风白芍药白芷川芎白术当归身熟地黄白茯苓半夏黄上为一剂水二盏煎一盏温服或丸或散俱可用大圣散产后怔忡产后血少怔忡恍惚惊悸睡不安宁者益荣汤或养心汤或宁志丸产后心虚怔忡恍惚者茯苓散益荣汤养心汤治产后心虚血少恍惚怔忡惊悸不安黄白茯苓白茯神远志半夏曲当归川芎酸枣仁辣桂人参五味子柏子仁甘草每服锉三钱姜三片枣二枚水煎服宁志丸治产后心血虚少恍惚多惊睡卧不得人参当归琥珀柏子仁白茯苓白茯神乳香石菖蒲酸枣仁朱砂上为末炼蜜丸如梧子大每服三钱枣子汤送下良方茯苓散治产后心虚怔忡不定恍惚多惊人参甘草干山药当归生姜远志白茯苓桂心麦冬大枣锉一剂水二盏煎一盏服产后中风产后中风口噤牙关紧急手足螈者举轻古拜散产后血大损经络空虚劳碌太早风邪乘虚而入者小续命汤或愈风汤中风角弓反张涎潮大豆子汤举轻古拜散小续命汤治产后风邪乘虚而入偏枯不遂麻黄人参黄芩白芍药川芎甘草杏仁防己肉桂附子锉一帖姜三片水煎服愈风汤大豆子汤治产后中风角弓反张涎潮口噤不开黑豆每用此酒半升入独活五钱同煎十数沸温服产后阴虚产后阴虚血弱四物汤加炒黑干姜产后去血过多阴虚生内热烦惫吸吸短气头痛闷乱骨节烦疼人参当归散阴虚发热者小柴胡汤去半夏四物汤人参当归散治产后去血过多阴虚内热烦乱人参当归肉桂熟地黄麦冬白芍药每五钱竹叶生姜煎服小柴胡汤产后乍见鬼神产后乍见鬼神由血虚之极败血攻冲邪淫于心胡言乱语如见鬼祟非风邪也调经散少加龙脑或妙香散加当归黄连生地黄调经散妙香散治产后乍见鬼神及恶露不尽如神药也麝香白茯苓白茯神干山药黄远志人参桔梗甘草辰砂木香末之每服二钱临卧或食后温酒送下产后伤寒产后血气大亏纵有寒邪不可大发汗芎归汤加人参紫苏干葛微汗之热不止黄龙汤加芎归大热加知母黄连可攻可温者临时斟酌不可妄用峻剂耗损真元也芎归汤黄龙汤产后寒热产后寒热头痛自汗阴虚短气者人参当归散蓐劳发寒热肢体痛自汗当归羊肉汤产后阴虚憎寒壮热烦闷知母汤人参当归散当归羊肉汤知母汤治产后乍寒乍热心胸烦闷阴虚血少知母赤芍药黄芩桂心甘草锉一剂水二盏煎八分空心时温服产后疟疾产后疟疾寒热相半或热多草果饮子或清脾饮去青皮浓朴寒多人参养胃汤或四兽饮胜金丹草果饮治产后疟疾寒热往来或热胜于寒之证草果川芎紫苏叶白芷良姜甘草陈皮青皮上锉一剂用水二大盏煎至八分温服日进三次清脾饮人参养胃汤四兽饮胜金丹产后泄泻产后泄泻君苓汤挟寒腹痛肠鸣小水清白不浊口不渴加肉豆蔻煨桂炒芍药如热泄肠垢口渴痛一阵泻一阵加炒黄连木通或益元散湿胜水泄胃苓汤君苓汤治产后泄泻即四君子加后药白术白茯苓猪苓泽泻煎服益元散止泻利水生津止渴滑石甘草每服二钱新汲水调下胃苓汤即平胃散合后药治产后泄泻白术茯苓猪苓泽泻煎服产后心腹痛产后败血凝聚气上冲心作痛大岩蜜汤七情相干血与气并心痛玄胡索汤败血攻刺心腹痛失笑散寒气腹痛理中汤大岩蜜汤治产后败血冲心心腹疼痛不可忍者当归独活干姜熟地黄吴茱萸桂心远志白芍药甘草细辛锉一剂水二盏煎一盏服玄胡索汤治产后七情伤感血与气并心腹疼痛玄胡索当归白芍浓朴莪术川楝子三棱木香川芎桔梗黄芩甘草槟榔锉一剂水二盏煎八分空心时热服产后咳嗽产后恶露上攻肺经受邪咳嗽二母散血风感寒热湿气咳嗽痰涎坐卧不安旋复花散时感伤风咳嗽有外邪恶风寒发热参苏饮二母散治产后恶露上攻流入肺经以致咳嗽知母贝母人参白茯苓桃仁杏仁上锉每剂七钱用水二盏煎八分食后细细呷下旋复花散治产后血风感寒暑湿气喘满咳嗽壅盛旋复花赤芍药前胡杏仁半夏曲荆芥白茯苓五味子麻黄甘草姜枣水煎服参苏饮产后霍乱产后霍乱渴而饮水者五苓散寒多不渴者人参理中汤吐利厥冷者加附子腹痛甚手足寒者高良姜散转筋者木瓜散不止辣蓼煎汤洗之即止五苓散治产后霍乱吐泻口渴饮水此药甚效茯苓泽泻白术猪苓肉桂锉一剂水二盏煎至八分空心温服人参理中汤高良姜汤治产后霍乱吐利心腹疼痛因寒所致良姜当归草豆蔻仁上为末每服一钱米汤调下木瓜散治产后霍乱吐利转筋扰闷如神药也木瓜茴香紫苏叶甘草吴茱萸锉一剂生姜五片水二盏煎服产后郁冒产后郁冒由胃弱不食多汗故也血虚必厥厥必郁冒白薇汤产后有三疾郁冒则多汗多汗则大便秘结此皆去血过多难以药治苏麻粥主之白薇汤治产后血虚郁冒及胃弱不食脉微多汗白薇当归人参甘草煎服苏麻粥治产后郁冒则多汗多汗则大便难之疾苏子麻仁不拘多少研烂水滤取汁煮粥食之产后香港脚产后热闷气上冲转为香港脚小续命汤去麻黄石膏附子平素感受风寒暑湿燥火之气因产后血气不足遂袭于足经因乘而发者独活寄生汤小续命汤独活寄生汤治产后风寒湿气乘虚而入成香港脚独活桑寄生杜仲川牛膝细辛秦艽白茯苓白芍药桂心川芎防风甘草人参熟地黄当归水煎空心热服产后遍身疼因产后走动气血升降失常留滞于关节间筋脉引急或手足拘挛不能屈伸故遍身肢节走痛者趁痛散余血不尽流于遍身肢节腰脚关节处作疼如神汤趁痛散治产后走动气血升降失常留滞疼痛当归桂心白术川牛膝黄独活生姜薤白桑上寄生锉一剂水二盏煎一盏食前热服如神汤治产后余血不尽流入入腰脚腿膝疼痛浓朴半夏枳壳白芍药木香桂心陈皮白姜桔梗香附茴香苍术甘草人参白茯苓川芎当归白芷木瓜桃仁上锉一剂加生姜三片水二盏煎八分食前热服产后气喘急产后气喘由荣血暴竭气无所主触发于肺故令喘急也此孤阳绝阴难以药疗十死一生之候也若败血停滞上朝于肺而作喘者夺命丹主之夺命丹产后头疼产后头疼有血虚气弱痰厥寒厥者之不同用四物汤随病加减产后感于异证手足牵搐切牙头痛昏冒先服加减四物汤次服秦艽丸加减四物汤秦艽丸治产后气血大虚风邪入于头脑作痛者川芎当归秦艽荆芥末之酒煳丸如绿豆大每服三钱食后白汤送下产后淋沥产后诸淋茅根汤产后败血不止淋沥不断乌金散淋久不止四肢乏力沉困牡蛎散产时稳婆误损其尿胞以致日夜淋沥者参术膏主之茅根汤治产后诸淋无问冷热膏石气肉等淋白茅根瞿麦葵子白茯苓人参蒲黄桃胶滑石半夏紫贝石膏姜灯心水煎服乌金散治产后败血不止淋沥不断腹痛头眩麒麟竭百草霜玄胡索男子乱发当归肉桂赤芍药鲤鱼鳞松墨末之每服二钱空心温酒调下牡蛎散治产后淋沥不绝四肢乏力不思饮食牡蛎粉川芎白茯苓熟地黄龙骨续断当归艾叶人参五味子地榆甘草上锉一剂姜三片枣二枚水二盏煎一盏空心服参术膏治产后误损胞中以致昼夜淋沥不绝人参白术各一斤煎成膏子每用三匙白汤下产后腹痛呕吐产后恶露下少败血乘虚散入于脾为胀满胃受之则呕吐抵圣汤产后腹胀而呕逆者胃气不和故也桔梗半夏汤主之抵圣汤治产后恶露下少败血入于脾胃之证赤芍药半夏泽兰叶陈皮人参甘草生姜锉一剂水煎服桔梗半夏汤治产后腹胀呕逆调和阴阳桔梗陈皮半夏姜水煎温服产后小便不利产后小水不通者木通散小水不通腹满用盐填脐中葱白一把缚定切去两头留一寸浓置盐上以艾灸之热气入腹即通利也木通散治产后小便不利此药主之其效如神木通麻子仁葵子滑石槟榔枳壳甘草锉一剂水煎服产后口鼻黑作衄产后气消血败荣卫不理散乱入于诸经不得还元故口鼻黑气起及变鼻衄此因产后虚热变成此证为胃绝肺败多死犀角地黄汤主之十可救一犀角地黄汤治产后口鼻黑作衄犀角生地黄白芍药牡丹皮上锉一剂水二盏煎一盏温服卷十小儿科初生护养一歌十月婴儿初孕育肌肤未实阴未足正当生下未啼时急以拭去胎液毒黄连甘草朱蜜佳免致斑疮夭死速五六日间脐未干纵然炎热休频浴但将故絮遮其身下体单寒常露足见些风日有何妨月里频啼才是福胎毒胎热得以伸热气随啼无蕴蓄勿令过爱不置怀免与新绵重被覆昧者重绵尚恐寒乳哺不离犹恐哭但见微风便感寒才闻音响时惊愕做出疾病不可言所以富儿多命促我尝谙此历验之故此子孙多易鞠论夫婴儿在胎禀阴阳五行之气以生脏腑百骸气血筋脉其形虽具肌体未实骨骼未成阳气既足阴血未全所以不可太饱暖以销其阴此丹溪先生之大戒也然儿在母腹中必借母气血所养故母热则子热母寒则子寒母惊则子惊母弱则子弱所以有胎热胎寒胎惊之证初生未啼时口中尚有恶汁急令拭去更用甘草黄连朱砂蜜频与之以解三秽液毒不惟无惊热之患抑免痘疹之忧也月里常令啼哭则胎中所受热毒从而散之胎中惊气得而解之则旬日之间无重舌木舌口噤胎风胎热胎惊之病断脐后脐或方褪而尚未干燥频浴之则风湿侵入脐中而有脐风撮口之证乳食太多则有吐乳泄利腹痛痰涎惊疳风痫之证绵衣太暖则阴内销使儿娇怯多病略见些少风寒便易感冒皆保重太过之所致也所以贫儿坚劲无疾富儿柔脆多夭者譬之草木方生以物覆盖紧密不令见风日雨露则萎黄柔弱必矣今之昧者往往罹此而不能育养其子后之子益加珍爱尤悔前子之不饱暖而死竟不知其过爱而反害之也呜唿痛哉初生证小儿初生下口中尚含胎血如有手快稳婆随即以手斡退场门中血与宿汁此是胎毒用拭秽法有儿生下即死者可看上有泡急以摘破绵拭去血血勿入喉即活小儿初生气绝不能啼者以绵衣包勿断脐将胞火上烧仍将大纸捻蘸油点灯烧脐带即活如生下二便不通者急令人以汤漱口吸咂儿前后心及手足心脐下共七处红赤为度拭秽法预以甘草细切少许临产时以绵裹沸汤泡盏内覆温收生之际以软绵裹指蘸甘草汁拭其口次用黄连细切沸汤泡良久滤净拭儿口中吐去恶汁更与朱砂一大豆许细研以蜜一蚬壳调匀抹儿口服之非独镇心定魄安神解毒更能益肝胆除烦热辟邪气也卷十小儿科月里众疾二歌寄语人家初诞儿勿令频浴水侵脐或缘客气相冲忤撮口脐风病患危木舌噤风诚可畏十朝内染却难医生黄生赤兼生呕胎热胎寒胎瘦肥更有胎惊并内脏寒不乳夜间啼皆因禀受胎中毒致使初生病染躯五日以来便溺闭要将良法急通之若还妊母遵胎教宁得婴儿此证罹论夫初生婴儿如草之萌芽花之嫩蕊血气未充肌肤未实稍有伤触为患匪轻故古人以芽儿名之凡儿初断脐之后不可频浴不惟风湿侵脐抑且风寒感冒为病莫当若脐嫩入水便有脐风之患不禁生人或异物触忤便有口噤客忤惊啼厥逆之变乳食重复不能消克便有生痰气逆之病过于温暖则阴消内热便有生赤生黄疮疡丹疹赤目重舌木舌之病过凉则脏冷便有夜啼腹痛泄利盘肠内之疾然调理之法在乎适中可也有受胎气成病如噤风木舌风者由胎中感受热气流毒于心脾故形见于喉舌生下复为风邪搏击名曰犯风噤也撮口脐风者亦由胎气挟热兼风热入脐流毒心脾故也若母恣食热毒辛辣则生子成胎热病嗜食生冷则生子成胎寒证母受湿而传于胎则子生下发黄如金名曰胎黄母受热而传于胎则子生下肌肤赤如丹涂及为胎肥胎瘦之候若怀孕受惊者则月里有胎惊痫之疾若妊母恣食肥甘酒面野味腥膻一应寒热之物及动止无忌故令儿不寒则热不虚则怯热则壅寒则作泄虚则作惊怯则作结善为治者寒则温之热则凉之虚者壮营怯者益卫惊则安神结则微利壅则清解泄则固脾风则祛逐湿则分消痰则开豁胎黄儿生下遍体黄如金此胎中受湿热也其证壮热大便不通小便如栀汁乳母可服生地黄汤加茵陈忌食热毒之物生地黄汤乳母服亦与儿服生地赤芍川芎当归花粉水煎服胎赤小儿月里遍身生赤肌如丹涂者此胎中受热毒也母服清凉饮子外以蓝叶散涂之清凉饮子治一切里热血热当归赤芍甘草大黄上水煎服蓝叶散治一切丹毒赤肿身热风热毒盛赤如丹涂蓝叶浮萍水苔同研烂绞汁调朴硝土朱涂之发呕儿初生下便呕者此由拭口中秽血不尽咽下故令儿吐也木瓜丸主之大哭后食乳而呕者必乳停膈中气不宣通故呕也消乳丸主之木瓜丸木瓜末木香末槟榔末麝香蜜丸粟米大每服三丸甘草水下脐风撮口口噤初生儿有三病一口噤一撮口一脐风皆是急病噤口尤甚过一腊方免此证初生七日内外忽口噤不乳与撮口相似但口噤面赤多啼口不吐白沫与撮口面青啼不出口吐白沫者异将天南星去皮脐研为细末龙脑少许合和用指蘸生姜汁同药末于大牙根上擦之立开脐风者壮热痰盛眼翻口噤是也天麻防风丸撮口者唇撮聚不能开蝎梢散钱孔纯云脐风撮口若两眉青色脸赤腹胀不可用药圣惠方云先撮口而生惊若脐边青黑撮口不开是为内搐不治爪甲青黑即死天麻防风丸蝎梢散治百日内撮口脐风及胎风蝎梢僵蚕片脑麝香先将薄荷包扎蝎梢僵蚕在内炒薄荷叶干为度共研细入脑麝末研匀用紫雄鸡肝煎汤调下胎惊胎惊者生下至月里就惊踢抽掣握拳发热者抱龙丸至圣保命丹按前证是五内感受发为真搐难治发不过两三次必死抱龙丸治惊风痰喘咳嗽保肝使心火不炽也天竺黄雄黄朱砂胆星上研极细末蜜丸龙眼大每服一丸薄荷汤调下至圣保命丹治胎惊搐搦痰盛及一切急慢惊风天南星僵蚕防风全蝎白附子天麻蝉蜕雄黄麝香上末蜜丸一钱重朱砂金箔为衣薄荷灯心汤下胎热胎热者胎中受热也大小便不利丹毒疮疡赤疹赤目重舌木舌口疮是也大连翘饮五福化毒丹大连翘饮柴胡防风荆芥连翘黄芩山栀木通滑石车前瞿麦蝉蜕赤芍甘草便秘热盛者加大黄五福化毒丹玄参桔梗甘草牙硝青黛人参茯苓一方加黄连末之炼蜜丸一钱朱砂衣薄荷汤下疮疹后余毒上攻口齿臭气生地黄汁化下胎寒胎寒腹痛泄而不乳用白姜散当归散白姜散治胎中受寒腹痛不乳木香槟榔陈皮甘草肉桂白姜每服一钱水一合煎以绵蘸吮之呕加木瓜丁香当归散治胎中受寒厥逆便青心腹疼内当归木香肉桂人参甘草姜枣煎胎肥胎瘦胎肥生下肌肉浓遍身色红盈月后渐渐羸瘦眼粉红五心热大便难时时生涎胎弱生下面无神气肌肉薄大便白水时时硬气多哕目无精光肥瘦并用浴体法浴体法天麻蝎梢朱砂麝香白矾青黛乌蛇肉上同研匀每用三钱水三碗桃枝一握叶四五叶同煎十沸温浴勿浴背卷十小儿科变蒸三歌婴儿脏腑未全成长养之时必变蒸变则气升蒸则热八蒸十变始成人论夫小儿初生形体虽具其气血精神志意魂魄俱未能全故三十二日一变六十四日一蒸凡遇一变即觉性情自有异于前所以长养志意故也初生至三十二日一变生癸水属足少阴肾主精志六十四日一蒸二变生壬水属足太阳膀胱其发耳与尻冷至九十六日三变生丁火属手少阴心主藏神其性为喜至一百二十八日四变二蒸生丙火属手太阳小肠其发汗出而微惊至一百六十日五变生乙木属足厥阴肝主藏魂喜哭至一百九十二日六变三蒸生甲木属足少阳胆其发目不闭而赤至二百二十四日七变生辛金属手太阴肺主藏魄生声至二百五十六日八变四蒸生庚金属手阳明大肠其发肤热而汗或不汗至二百八十八日九变生己土属足太阴脾主藏意与智至三百二十日十变五蒸生戊土属足阳明胃其发不食肠痛而吐乳又手厥阴心包络与手少阳三焦二经俱无形状故不变而不蒸十变五蒸者天地之数以生成之然后生志意能言语知喜忽故云始全也十变后六十四日为一大蒸计三百八十四日也长其经脉手足故手受血而能持物足受血而能行立又六十四日为二大蒸计四百四十八日则言语意志大异于前又六十四日为三大蒸计五百一十二日变蒸既足儿乃成人盖变者变生五脏志意蒸者蒸养六腑气血故变则上气蒸则体热每一变蒸轻则发热微汗如惊五日乃解重则壮热脉乱而数或吐或汗或烦啼燥渴七日始解亦有变蒸之余续感寒邪随证调之可也具有不热不惊而暗变者胎气实故耳柴胡汤治变蒸骨热心烦啼叫不已或寒热往来人参甘草麦冬防风柴胡龙胆草惺惺散治变蒸发热咳嗽痰诞鼻塞声重或挟疮疹发热者川芎桔梗人参白术茯苓甘草细辛花粉生姜薄荷水煎温服紫阳黑散治变蒸热不解及挟时瘟病麻黄大黄杏仁上三味烧存性研末每服半钱水半盏煎服抱儿于暖处取微汗身凉即愈调气散治变蒸吐泻不乳多啼木香香附人参浓朴藿香陈皮甘草姜枣煎服消食丸治变蒸时乳食过多胃气不能消化砂仁陈皮三棱蓬术神曲麦芽香附末之曲煳丸白汤下量儿加减卷十小儿科辨虎口纹四歌积黄青色是惊风热赤伤寒紫淡红黑痛白为虚冷嗽更参随部用神工论看小儿左右叉手处名曰虎口自虎口而上第一节名曰风关第二节名曰气关第三节名曰命关有纹见于风关易治通过气关渐难过三关多死候左手之纹病应心肝右手之纹病应脾肺纹有五色紫者风邪在表惊则纹青淡红则寒热在表深红必发伤寒痘疹青红者惊热纹乱则病久纹细则腹痛多啼乳食不消纹粗直射指甲必主惊风恶候纹黑如墨大抵困重难治卷十小儿科诊三关脉五歌小儿有病须凭脉一指三关定其息浮洪风热数为惊虚冷沉迟实有积论浮脉为风秋得之曰平余时主伤风寒头疼壮热或夜热昼凉咳嗽喷嚏鼻塞清涕呕逆不食洪脉为热夏得之曰平余时主风热壅盛身体温壮发惊疮疡血泄数脉为惊春得之曰平余时主惊风抽掣脉数小者多睡惕跳直视恐怖盗汗梦中切牙吐舌喘吐脉数大者一二日间必发搐搦沉迟为虚冷四时得之主脾胃虚弱滑泄脱肛吐痢不止日渐羸以成脾困或作疳劳实脉为积滞冬得之曰平余时主食伤积聚腹胀或痛发竖吐利缓治即成疳劳丁奚哺露候当取积后补卷十小儿科吐泻六歌吐泻须知热与寒泻黄吐乳热邪干泻青吐逆为寒候更把天时月日参论经云脾虚则泻胃虚则吐脾胃不和阴阳不顺清浊相干则吐泻兼作钱孔纯云小儿吐泻有湿有热有寒有惊宜详察而分治之如夏月中暑发渴引饮霍乱吐泻脸赤唇红去后黄沫色小便赤涩者为热可用香薷五苓等药治之冬时中寒腹痛厥逆吐泻白色不渴面微青色唇紫大便如冻汁或米谷不化先战栗而小便去者为寒可用香附砂仁煨姜木香等药治之面微黑黄眼亦黄手足及肾囊稍肿腹胀脐凸小便短少善呕而无食痰多唇白气促爱坐畏眠者为湿可用苍术浓朴薏苡木瓜等药治之面赤身热睡卧不宁目睛斜定颈仰身摇不时悸动舌碎唇疮乳便青者为惊可用天麻川芎茯苓肉果等药治之吐泻乳食不化因伤粘腻难消之物滞于中脘不上不下但食即吐面色青白发热四肢逆冷不可便投止吐泻药当先取积消导宽利胸膈次用调脾和胃之剂此皆合而言之也愚谓有吐无泻者胃必热然亦有寒而吐者有泻无吐者胃必寒然亦有热而泻者何以辨之盖吐清凉顺而易出者为寒吐苦酸逆而难出者为热泻青白小便利者为寒泻黄赤肛门如烧者为热又泻利发哕者为虚只吐不泻者为逆各随其所属治之可也和中清热饮治热吐黄连半夏茯苓陈皮藿香砂仁水煎徐徐服温中止吐汤治寒吐白豆蔻茯苓半夏生姜水煎磨沉香四分热服清热止泻汤治热泻白茯苓滑石白术泽泻川黄连加生姜煎服温脾止泻汤治寒泻白术白茯苓桂肉果甘草加生姜煎服安胃醒脾汤治吐泻兼作脾胃俱受病者白术白茯滑石砂仁木香姜枣煎服停食加枳实山楂曲挟惊加胆星天麻风加防风干葛暑加香薷扁豆虚加人参内有热加黄连口渴加乌梅肉吐不止加藿香泻不止加升麻卷十小儿科惊风七歌小儿惊病有多端或食因惊或有痰故使卒然成搐搦切牙眼窜足筋挛食须消导痰须豁惊可清心痰自安或若惊风心积热风痰潮作起于肝一时搐急如风火惊热风痰四证参吐利致虚脾胃损露睛昏睡遍身寒慢惊自是传阴证急救稍迟又恐难虚极归脾危急甚脾风死在片时间忽因客忤惊啼证天惊抽眼目翻内盘肠寒内盛婴儿还有和痫此为惊候分深浅勿得模煳作等闲论夫小儿元气未充心神未定辄有惊悸致病匪一或多食而壅热或食后而遇惊或舍空而痰聚或内积热而生风故有惊搐风搐食搐痰搐四证审其因而疗之可也或有实热外挟风邪心受热而即惊肝风生而发搐痰涎壅盛风火并作百脉阻滞关窍不通风热蕃盛而无所泄乃暴烈而作急惊其状牙关紧急热涎潮作窜视反张搐搦摇头口眼眨引口中热气唇红大便闭小便赤脉浮数洪紧是也或因吐利伤寒痢疾吐血泻血之后元气不足而生风动惊者名曰慢惊风其状遍身冷口鼻气亦冷或身微热不冷手足螈昏睡露睛此无阳也急宜温补随证调之尚可治疗其或面青额汗舌短头低眼合困睡摇头频呕口噤切牙手足微搐而不收身冷肢厥脉微沉此慢脾之候由吐利损脾病传已极总归处惟脾所受若逐风则无风可逐若疗惊则无惊可疗但脾间痰涎虚热往来此危甚也大剂姜附十可救一二其天者阳也壮热惊搐眼目翻腾手抽筋搐或啼或笑喜怒不常甚者爪甲青如祟状盖由乳母酒食过度毒瓦斯入乳遂令心肺生热痰郁气滞加之以外挟风邪故也治宜解风热而已内者阴也其状腹疼多啼唇黑囊肿伛偻反张眼内有红筋斑血盖风气壅结兼惊而得之或胎中有惊有风而得先是五内抽掣极痛狂叫或吐泻缩脚忍疼证一过外证抽掣又来内外交攻极难调理须分两项下药可也夜啼者脏冷也盖阴盛于夜则冷动冷动则为阴极发躁寒盛作疼故夜啼亦有心热烦啼者必有脸红舌白小便赤涩之证也当分寒热治之客忤者由小儿神气嫩弱外来客气兽类异物触而忤之其状惊啼口出黄白沫面色变易喘息腹痛发则螈如痫但眼不上窜脉来弦数视口中有悬痈左右有小肿核以竹针刺之治宜辟邪正气散惊定心为上延久则难为力也痫有五小儿之恶证也幼小血气不敛筋骨不聚为风邪所伤惊怪所触乳哺失节停痰结癖而得之其状神气怫郁瞪眼直视面目牵引口噤流涎肚腹膨胀手足抽掣或言或嘿似死似生或背项反张或腰嵴强直但四肢柔软发而时醒为痫其五脏形证列于后者痉也有阴阳二证刚柔之名一身强硬发而终日不醒是也痫有风惊食三证各究其因而治之详其状而辨之则用药无瘥苟不知其名而妄治如涉海问津也急惊风急惊之论前代书所不载惟曰阳痫大概失所爱护或抱当风或近热地昼则多食辛辣夜则衾盖太浓郁蒸邪热积于心传于肝再受人物惊触或跌蹼叫唿雷声鼓乐鸡鸣犬吠一切所惊未发之时夜卧不稳困中或哭啮齿咬乳鼻额有汗气促痰喘忽尔闷绝目直正视牙关紧急口噤不开手足搐掣此热甚而然况兼面红脉数可辨盖心有热而肝有风二脏乃阳中之阳心火也肝风也风火阳物也风主乎动火得风则烟焰起此五行之造化二阳相鼓风火相搏肝藏魂心藏神因热则神魂易动故发惊也心主乎神独不受触遇有惊则发热热极生风故能成搐名曰急惊以泻青丸泻肝导赤散泻心珠珀丸牛黄丸皆要药也惊风关窍不利人不省通顶散惊风热涎潮作牙关紧急者礞石滚痰丸惊热者凉惊丸风盛发搐者天麻防风丸小儿只有痰热未有惊风者只可退热化痰不宜妄投惊风药盖经络本无病而以寒凉攻击之反使痰热透入却成风痫证急惊风恶叫三两声者是心绝难治急惊风四肢俱软者不治急惊风鼻中出血者其热将散故易治口中出血者是血妄行故难治惊风大小便秘者易治尿屎遗者难治急惊风关黑纹条直者死泻青丸治肝热惊风目窜或暴赤抽搐当归川芎山栀大黄羌活防风胆草生地竹叶琥珀天竺黄上为末蜜丸芡实大砂糖汤下加朱砂名驱风膏导赤散治心经实热从小便利之生地木通甘草淡竹叶水煎服一方加防风黄芩黄连导去心经邪热搐自止珠珀丸治惊风痰涎热嗽不出声上下不能升降牛黄天竺黄琥珀雄黄冰片胆星青礞石细珠子一方有枳壳微炒一两生黄芩二两上各研极细末蜜丸重一钱二分朱砂金箔为衣薄荷灯心汤下牛黄丸治一切惊风肺胀喘急痰涎灌膈手足搐溺目窜口角弓反张闷乱癫痫呵欠昏愦全蝎僵蚕天麻羌活防风胆星天竺黄雄黄牛黄冰片麝香上各为细末研匀蜜丸重一钱二分朱砂金箔为衣薄荷灯心姜汤调下大人中风亦可服礞石滚痰丸治惊痫痰涎壅盛喘促不宁大黄黄芩礞石沉香上为末蜜丸如芡实大量儿加减大人亦可服凉惊丸治惊热防风青黛龙胆草钩藤牛黄麝香龙脑黄连上为末蜜丸芡实大每服一丸薄荷汤下不拘时通顶散慢惊风慢脾风慢惊受病不一或急惊用凉药取下太过以致脾胃虚损风邪乘之又有吐泻不止而成者有气虚暴吐泻而成者有伤寒传变日久而成者有久嗽而成者有下积峻取而成者惟吐泻积痢成虚则变证甚速凡才吐泻便是慢惊须用温中快里或搐来紧急乃慢惊初传尚有阳证不可误作急惊用凉药世言搐慢为慢惊非也若泥此往往指慢脾风为慢惊矣凡慢惊男子以泻得之为重女子以吐得之为重古人有云病家怕惊不怕泻医家怕泻不怕惊如泻久不止且先治泻若更治风则惊风愈甚只可养脾安胃生津大养脾丸参苓白术散大醒脾散乌蝎四君子汤不拘时服如因他证例当循根源施治慢惊口眼手足一边牵引者难治慢惊风要唇红若囟肿者死仲景云阴不得有汗盖阴证无汗有汗亡阳故凡慢惊有汗多死慢惊传入慢脾其变甚速虚又甚也治必循次平和无令速愈之理治法大要生胃回阳不可过剂仲阳有黄土汤以土胜水木得其平则风自止以脾土为本也若眼半开半合手足不冷证候尚在慢惊则勿用回阳或已入慢脾而阳气犹未脱者亦未可即用硫黄附子等剂手足渐暖仍以醒脾散等调之慢脾风用药乃非得已危如灯无油渐见昏灭慢脾风若见有一脏绝即不可用药天麻防风丸治一切惊风天麻防风人参胆星雄黄甘草全蝎僵蚕上为末蜜丸弹子大朱砂金箔为衣每服一丸薄荷灯心姜汤下如惊重每丸加牛黄半分更效至圣保命丹一切急慢惊风皆治参苓白术散治脾虚泄泻之要药大醒脾散治慢脾风白术茯苓陈皮甘草人参石莲肉木香丁香南星白附砂仁全蝎上陈仓米一撮生姜一片大枣一枚煎服乌蝎四君子汤治慢惊慢脾风吐泻不止者即四君子加川乌全蝎姜枣煎夜啼夜啼有寒腹痛面青口中冷厥逆便泄不乳钩藤散去当归加干姜肉桂夜啼有热证者钩藤散去当归木香加辰砂木通或乳头散啼而不哭是痛故直声来往无泪哭而不啼是惊故连声多泪若眼白青色唇紫不治钩藤散钩藤茯神茯苓川芎当归木香甘草姜枣煎服加减如前乳头散灯花朱砂蜜调涂乳头与儿吮客忤客忤者取其触忤之意也小儿气血怯弱精神恍惚忽遇生人及牛马之类感触则生惊状貌如痫眼不戴上其脉弦急数者是其候也若中恶客忤急作醋炭或降香皂角熏之以苏合香丸姜汤调灌用豆豉捣丸弹子大擦五心五六次苏合香丸无小儿天者取其眼上视而名之也其证心神不安浑身壮热手足抽掣惊悸眼目翻腾痰热壅滞此候皆因乳母饮食无常酒肉过度毒瓦斯入乳即便乳儿遂使宿滞不消心肺生热热盛郁滞加以外挟风邪致有此证况小儿发搐未有不眼上者实以阳搐之候也治宜去痰解风热用钩藤饮如见鱼口鸦声目无光指甲黑者死钩藤饮治天潮热钩藤茯苓大黄防风朱砂蝉蜕羌活独活青皮甘草上为末每服二钱姜枣煎内惊风内盘肠气大同小异内兼惊风而得之服乳香丸效气惟小肠为寒所搏宜钩藤膏治之歌云盘肠气发先腰曲无泪叫啼眼干哭口开脚冷上唇乌额上汗流珠碌碌乳香丸治惊风内痛不可忍乳香沉香槟榔蝎梢没药上为末炼蜜丸如豆大婴儿每服三丸一岁五丸三岁七丸以意加减煎乳香汤下钩藤膏治盘肠气乳香没药姜黄木香共为末炼蜜为膏每服如皂子大煎钩藤汤下一日三服证候由先伤于风又感寒湿致之此虚极生热热极生风之甚者也伤风发热头疼汗出呕吐医者不明又汗之必发寒湿发汗稍多亦发此证项背强直腰身反张摇头螈口噤发热腹痛不醒其状可畏病足太阳经刚无汗柔有汗其面红眼赤牙紧手张痰涎壅盛昏愦烦渴小便赤涩先谵语而发者刚也其大便滑泄不语不渴先手足冷而发者柔也并以小续命汤加减刚去附子用麻黄柔用附子去麻黄大便利厥逆者则以熟附子佐之最难痊十救其一过三日则难治也小续命汤痫证大抵痫证多端不出五者若面赤目瞪舌吐心烦者为心痫若面青唇青目上窜手足挛掣反折为肝痫若面黄腹满自利四肢不收为脾痫若面白如枯骨目白反视惊跳口吐涎沫为肺痫若面黑而晦振目视人吐清沫不动如尸为肾痫五脏之痫虽各有主然不过风惊食三者又不外阴阳二证阳痫发热脉浮溲赤便秘口中气热其病在腑易治阴痫身冷脉沉口中气冷其病在脏难治治风痫则先散风治惊痫则先利惊治食痫则先消导续以定痫等剂主之化风丹凉风化痰退热定搐治风痫先宜此药胆星羌活独活防风天麻人参川芎荆芥粉草全蝎上为末炼蜜为丸皂角子大每服一钱薄荷汤下比金丸治惊痫先用此药人参琥珀茯苓朱砂远志天麻南星川芎菖蒲青黛麝香上为末蜜丸桐子大每服一二丸金银薄荷汤下虎睛丸治惊痫邪气入心虎睛远志犀角大黄菖蒲麦冬蜣螂上为末米煳丸桐子大每服一二丸金银汤下卷十小儿科疳病八歌心肺肝脾肾五疳形容羸瘦发毛干四肢枯细尿如乳肚大青筋饮食贪心证口干时壮热虚惊面赤更心烦摇头揉目睛生膜发直筋青疾在肝咳嗽气粗多喘急肺家沥淅热仍寒遍身疮疥形如鬼足冷龈宣把肾参腹满气粗频泄利脾虚偏爱土泥餐潮热骨蒸多盗汗劳疳羸瘦面黄颜嵴疳嵴骨如刀锯指背生疮可验看脑热囟高疳在脑干疳干渴大便难热疳便涩身如火泄利频频认作寒齿痒多啼唇口紫蛔虫盘结胃肠间丁奚项小并囟陷肉削居高脐又翻哺露往来虚热甚头开呕吐胃中关无幸脑项因生核不破须知治疗难论夫小儿脏腑嫩娇肠胃脆弱易伤饮食一或失调不为疳者鲜矣盖饮食恣情甘肥无度致伤脾胃脾胃一虚则饮食不能运化食不能化则腹满泄利生热生积生痰所以肌肉日削气血日消元气日损骨热烦蒸或幼小缺乳粥饮太早耗伤形气此二者疳之所肇端也延及岁月多致不救疳之状不一古有五疳之名盖传入五脏也如心疳者面黄颊赤烦满壮热心烦虚惊口疮肝疳者摇头揉目白膜遮晴合面而睡汗流面色青黄发立青筋脑热羸瘦脾疳者肚腹胀气粗利下酸臭爱吃泥土肺疳者咳嗽气逆多喘揉鼻切牙寒热往来肾疳者肌体极瘦遍身疮疥齿肿龈宣甚则牙龈溃脱俗云走马疳寒热头热脚冷此五疳也五疳之外又有热疳者潮热如火大便涩滞冷疳者时时泄利腹痛虚汗不止疳劳者骨蒸潮热盗汗腹急面黄肌瘦饮食不为肌肤嵴疳者虫蚀嵴膂身热黄瘦烦热下痢嵴骨如锯十指皆疮频啮爪甲脑疳者头闷脑热满头生疮身汗囟肿干疳者瘦瘁少血舌干目晴不转干啼身热手足清冷皮燥便秘搭口痴眼疳渴者脏中有风热疳气加之乳母恣食五辛酒面炙爆使儿心肺壅热日则消渴饮水乳食不进夜则渴止疳泻者毛焦唇白额上青纹肚大肠鸣泄利疳痢者挟外邪或停宿滞频下恶痢疳肿胀者虚中有积毒与气并故腹肚头面四肢浮肿蛔疳者多啼呕清水腹痛胀满唇口紫黑肠头及齿痒丁奚疳者手足极细项小居高肉削体瘦脐突号哭胸陷或生谷症爱吃生米哺露疳者虚热往来头骨分开翻食吐虫烦渴呕哕无辜疳者脑后项边有核如弹按之转动软而不疼其间有虫如米粉不速破之则虫随热气流散淫蚀脏腑以致肢体痈疮便利脓血壮热羸瘦头露骨高初起可用针破膏药贴之得之浣衣时投儿衣露于檐下为无辜鸟落羽所污儿着此衣虫入皮肤故也若衣用火烘着则无此患凡此之类皆疳证也茯苓丸治心疳惊疳茯神琥珀黄连芦荟赤茯苓远志菖蒲麝香虾膜钩藤皮上为末米煳丸如麻子大每服十丸薄荷汤下大芦荟丸治肝疳杀虫和胃止泻兼治嵴疳芦荟胡连川连芜荑青皮木香鹤虱雷丸麝香砂仁上为末米煳丸绿豆大每服一二十丸米饮下清肺饮治肺疳热穿鼻孔汁臭或生肉紫苏前胡黄芩当归连翘防风赤茯生地天冬甘草桔梗桑皮细锉每服二钱水煎食后服肥儿丸治脾疳食疳若治一切疳后备加减法麦芽神曲使君胡连木香槟榔肉果有虫加鹤虱雷丸胡粉苦楝根之类积多加三棱蓬术枳实浓朴之类眼痛加木贼龙胆车前之类腹膨胀加萝卜子虾蟆干之类浮肿加赤茯苓滑石桑皮之类脾虚泄泻饮食不为肌肤加四君子之类肺热咳嗽潮热骨蒸衄血盗汗加白芍生地黄芩知母银柴地骨门冬之类渴加天花粉乌梅之类血虚脉弱神衰加当归熟地人参紫河车上为末丸如龙眼大每服一丸空心陈米汤化下九味地黄丸治肾疳熟地赤茯山茱萸肉川楝子当归川芎丹皮使君子肉干山药上为末蜜丸梧子大每服七八十丸空心温酒下走马牙疳方滕氏真传五倍子人中白轻粉片脑上共研匀敷患处病小儿未断乳母复有胎儿饮其乳羸瘦骨立发黄壮热大便不调名曰病或有妊而抱他儿亦能致之先令儿断乳后服消乳丸异功散异功散即四君子加陈皮卷十小儿科疟疾九歌儿疟多从痰积成风伤惊触不同论头疼体痛为风疟发搐由来必是惊咳喘便知痰所得若还食疟腹中疼疟久胁旁因有块此名疟母为根深论小儿之疟多是食积痰饮留于胁下故作寒热盖人之一身腰以上阳主之腰以下阴主之胁下者当其中为阴阳升降之枢故胁下有痰食塞其道路阳欲与阴交而为所阻热斯作焉阳得过其处热斯解矣阴欲与阳交而为所间寒斯作焉阴得过其处寒斯息矣又有寒热往来兼以头疼骨节痛明是风邪得汗即解又有寒热往来兼以腹膨作痛明是食积得下即愈又有热而不寒者病在里调其中而已寒而不热者病在表解其肌而已一日一发者荣卫行速故也得病为近间日一发者荣卫行迟故也得病为远凡治小儿之疟以食积痰饮为主而风邪次之惊又次之乃得治疟之要焉详载第四卷第二论中疟疾例方槟榔草果半夏贝母柴胡黄芩甘草煎服食疟腹膨食少或时作痛麦芽神曲槟榔草果柴胡苏叶苏梗煎服痰疟咳嗽喘急川芎柴胡贝母知母橘红黄芩苏子煎服风疟头痛骨节疼或鼻寒气粗羌活防风苏叶川芎柴胡白芷甘草煎服惊疟寒热发搐茯神远志麦冬柴胡半夏甘草煎服疟久不愈胁下有块俗名疟母服鳖甲丸阴疟至晚即发累月不已人参芍药川芎柴胡炙甘草红花煎服卷十小儿科痢疾十歌小儿食积因成痢初起必当先导滞赤属热而白属寒红而散者从伤治下如五色定难医久病脱肛宜补气若还身热不加餐从来患此终须毙论小儿痢疾不问新久皆以食积治新者必用消导久者必兼调补挟热治热挟寒治寒挟伤治伤白者为寒赤者为热深黄者亦热红而散者为伤治痢以伤痢或寻愈治伤以痢未有愈者初痢宜消导槟榔枳实蓬术大黄牵牛为细末白滚汤送下每服三钱逐去积滞徐徐调补赤痢宜消化兼凉当归黄连滑石赤曲芍药神曲陈皮甘草煎服白痢宜消化兼温白术茯苓神曲麦芽肉桂木香甘草煎服纯血痢兼伤治当归红花赤曲滑石山楂麦芽甘草煎服卷十小儿科积病十一歌积病原因乳哺成审其虚实察其形更看惊积与气积面黄肚热得其情论小儿有乳积食积气积惊积虚积实积积块之不同惟夜间有热肚热面黄者伤积之明验也乳积者因儿啼叫未住即便乳儿致伤胃脘吐下酸臭是也食积者乳食过饱饱即困睡肚胀吐泻是也气积者因母怒气不散即便乳儿儿食气乳停滞不化腹痛多啼痢如蟹渤是也惊积者受惊而后有积时泄青菜汁是也虚积者或曾伤食吐泻或曾取转致虚其积尚伏故曰虚积面与手足俱肿是也实积者壮热屎硬口渴引饮善食是也和脾化积汤加减治之积块者丹溪云气不能成块乃痰与食积死血也凡治积块不可专用下药徒损真气病亦不去当消导行血开痰为主块去须大补钱孔纯云癖块游走不定攻则痛闷日渐枯瘦急用化癖法贴之内服消积化聚丸以除痼疾若脸黑颊青不治详载第四卷宜参看和脾化积汤治小儿一切诸积后备加减法山楂枳实蓬术浓朴白芍甘草陈皮乳积加砂仁香附气积加木香苏梗惊积加茯神远志虚积加白术茯苓实积加槟榔牵牛表有热加柴胡黄芩里有热加黄连木通小便不利加滑石泽泻大便不通加大黄枳壳寒月加益智草豆蔻消积化聚丸治五积六聚痞癖攻痛三棱白术茯苓黄连干漆木香砂益智归尾麦芽红花砂仁门冬枳壳穿山甲青皮柴胡神曲蓬术槟榔桃仁香附鳖甲上末蜜丸重三钱空心陈米汤化下琥珀膏大黄朴硝为末以大蒜捣膏贴之卷十小儿科伤寒十二歌婴儿气怯病伤寒挟食挟惊分两般要解六经传变候参详仲景活人方论活人书云伤寒大人小儿治一般但小小分剂药性差凉耳要之其传变其形证与大人不殊也其所异治者挟惊挟食而已钱仲阳云小儿正伤寒者谓感冒寒邪壮热头痛鼻塞流涕畏寒拘急是也须解表微汗挟惊者因惊而又感寒邪或因伤寒热极生风是热乘于心心神易动故发搐也当先发表后利惊挟食者或先伤于风寒后复停滞饮食或先停滞饮食而后伤于风寒以致发热气粗嗳气壮热头疼腹胀作痛大便酸臭先用解散次与消导不解者大柴胡汤下之其六经传变证治当遵仲景法自有专方不复赘论挟惊挟食者各从本证治之疏邪定惊汤治挟惊伤寒乃太阳经之药麻黄羌活白芷防风胆星天麻薄荷黄芩前胡桔梗冬月无汗去黄芩薄荷加生姜葱白三时去麻黄阳明经目痛鼻干不眠脉洪而长加葛根少阳经耳聋胁痛脉弦数而呕加柴胡半夏橘皮生姜少阳阳明合病加柴胡葛根芍药去羌活麻黄盖少阳有三禁不可汗下利小便也传入阳明为里脉沉实谵妄恶热六七日不大便口燥咽干而渴用大柴胡汤解肌调中饮治挟食伤寒乃三阳经之药羌活防风柴胡干葛苏叶黄芩枳实浓朴神曲山楂陈皮半夏加砂仁五分生姜三片煎服如冬月去黄芩加麻黄夏月加石膏渴加天花粉去半夏有汗去苏叶加芍药胸中满闷加枳壳桔梗喘加杏仁嗽加金沸草前胡表邪退而便秘者去羌活防风苏叶干葛加大黄大柴胡汤治内热大便难身热不恶寒反恶热柴胡黄芩芍药半夏枳实大黄上姜枣煎服卷十小儿科痘疮十三歌热彻标形必定稀根红色泽满而肥清便自可身无羌饮食如常不用医出不快时尤可发密宜解毒勿教迟鲜红恐后翻成紫泄痢须知里气虚五六日来生痒塌切牙寒噤异功宜疮稠力薄难肥满大剂参归及桂紫草川芎香白芷更加糯米复何疑青干黑陷溲便涩可用宣风急下之身热烦渴微腹满喘而便秘面红心烦闷乱溲黄赤利水还须导赤除七八日来犹发热内因热盛外蒸皮故使斑疮痂不着宣风散子入生犀耳居反热知归肾黑陷分明有死期百祥丸泻膀胱火下后身温饮水奇急用温脾为上策十中一二可扶持论夫痘疮皆由子在母胎中受其三秽液毒停蓄脏腑皆太阴湿土壅滞君相二火之所作因小儿真气既盛正气初旺邪无所容或风寒伤于表食饮伤于里其毒由是发焉故因外者治外因内者治内内外皆和其痘自出至于恶寒者发之表太热者夺之里渴者清之秘者通之惊者安之泄者分之虚者补之寒者温之热者和之不可执一大抵如伤寒随经用药最为高论若轻者发热四五日热彻始出其疮必稀故前后心无头面稀少明润光泽作三四次出无内外邪证便溺如常饮食如故此受之最轻也不用服药自已其一热便涌出密如针头不分根脚尚有表邪时忽泄利呕逆饮食不进或烦闷不安或狂躁不宁大小便秘涩不通疮色鲜红或灰白而不泽或隐隐在于皮肤中或咳嗽鼻喷不止或腰痛不能立起耳居反热身体反冷恶寒振栗切牙痒塌燥渴不止黑陷青紫倒靥此皆沉重之候也必审其寒热虚实而调之则无不效矣大抵寒为虚热为实气虚寒则宜温补气实热则宜清凉血虚则宜补血血热则宜解毒必取其气血中和无过不及可也凡痘灰白不红绽不起发出不快昏暗陷顶皆表寒而虚二便清饮食不化身凉手足口气俱冷不渴少食唇白涕清皆里寒而虚此表里虚寒之证急宜温脾胃补气血当用参四物木香肉桂等药以助贯脓收靥夫表虚者以补气为主而补血次之里虚者于补血之中而兼补气苟能补气而脾胃自壮胃气随畅在后必无陷伏之忧既能补血则气血周流送毒出尽不致凝滞在后必无痒塌之患凡红紫干滞黑陷焦枯者皆表热而实大便秘结小便赤涩身热鼻干气热唇燥烦渴者皆里热而实此表里实热之证急宜凉血解毒当用化毒汤红花紫草黄芩牡丹皮蝉蜕鼠粘荆芥之类如表热者宜清凉解表而分利次之里热者则重于解毒而兼清凉或在二三日之前热毒盛者微下之亦可盖凉血不至红紫解毒则免黑陷故表虚不补则成外剥里虚不补则成内攻表实过补则不结靥里实过补则发痈毒所以痘证变迁无常若色一转又当变通不可拘于一定也气虚凡气虚之证初发身热手足厥冷乍凉乍热精神倦怠肌肉白饮食减少四肢倦而睡卧安静便清自调虚证无疑未见点前用参饮加轻剂发散如紫苏防风白芷见点之后用参饮加轻剂开提如川芎桔梗见点四日之后重用参饮随病加减处治七八日浆足之后保婴百补汤调养气血而已此证末梢塌陷黑靥者多用木香异功散收功血热凡血热之证初发身热壮盛腮红脸赤毛焦色枯烦躁渴欲饮水日夜啼哭睡卧不宁好睡冷处小便赤涩热证无疑未出之前治从升麻葛根汤或升麻流气饮虽皆可服纵不若十神解毒汤为稳既出至见点三四日后热证悉平势将行浆从太乙保和汤加减八九日浆足之后则有保婴百补汤调养之毒盛凡热毒壅遏之证初发身热壮盛腮红脸赤毛焦皮燥气粗喘满腹胀烦躁狂言谵语睡卧不宁大便秘结小便赤涩面浮眼胀多啼多怒的系热毒壅遏未见点时先须升麻葛根汤一服随服羌活散郁汤至见点三日之内诸证悉平势将行浆则服益元透肌散加减浆足之后即服保婴百补汤调养而已六七日外有紫黑干枯及青灰干白陷者则有夺命大造百祥牛李猪尾宣风独圣等方皆可审用惟曾经泄泻有木香异功证则从木香异功散治之参保元汤治气虚痘证人参黄甘草官桂上锉加生姜三片糯米一撮水煎入人乳温服按参甘草性味甘温专补中气之虚而又加官桂以制其血血在内引而出之血在外引而入之参非桂之逐血引导则不能独树其功也又加生姜糯米以助参之力十神解毒汤治血热痘证古人用黄连解毒汤恐骤用寒凉不惟冰伏热毒反出不快抑且热毒为其所抑则郁于脏腑或肚痛腹胀内溃而死者有之岂若此方内外分消用之为当生地丹皮赤芍归尾红花川芎桔梗木通连翘腹皮身热壮盛加葛根前胡毒盛绵密咽痛加甘草荆芥鼠粘子口渴烦躁加麦冬天花粉大便秘加枳壳前胡酒蒸大黄小便短涩睡卧不宁谵语加山栀竹叶灯心发斑加玄参犀角紫草羌活散郁汤治毒盛壅遏喘胀或为风寒外搏者羌活防风白芷荆芥桔梗地骨皮川芎紫草甘草连翘恶实大腹皮上为粗散水一钟灯心十四茎煎六分温服太乙保和汤专治血热痘证服十神解毒汤后热证悉去内外和平见点三日之后不易长大用之则能保和元气活血解毒助痘成浆紫草川芎山楂桔梗人参甘草生地红花木通糯米生姜灯心升麻葛根汤治痘初发热疑似之间葛根升麻甘草芍药生姜煎服益元透肌散专治壅热痘证服羌活散郁汤后壅证悉开气血和平见点三四日后不肥大不成浆者用之则能匀气解毒透肌达表领出元阳助痘成浆而易结脓窠也鼠粘蝉蜕陈皮桔梗木通山楂川芎紫草人参甘草大枣灯心煎服异功散治表虚痒塌内虚泄泻寒战切牙头温足冷木香官桂人参附子当归白术茯苓陈皮浓朴丁香肉果半夏木香散治痘灰白表虚内虚泄泻腹胀木香丁香人参甘草茯苓腹皮桂心青皮前胡诃子煨姜大枣保婴百补汤治痘疮八九日浆足之后别无他证以此方调养气血资补脾胃若有别证随虚实加减当归芍药熟地山药人参白术茯苓甘草黄大枣水煎温服