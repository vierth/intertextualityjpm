评注灯虎辩类谢会心编次评注灯虎辩类岭东凤城谢会心编次自序晋杜预曾谓王济有马癖和峤有钱癖其对武帝也自谓有左传癖余观古今士癖多矣有癖于诗有癖于酒有癖于书画琴碁有癖于山水金石推之七情六欲三教九流又各随性近而成癖好拙讷如余自问固无所能亦无所好独于隐语廋词转同嗜痴之癖噫是余之惑矣回忆弱冠体羸多病以故少读书而专事休养然犹弗能勿药永昼无聊惟阅杂志报章借资消遣间有征射隐语辄把玩不置竭虑搜寻无他适投所好也弯弓弋中喜跃欲狂倘或未得窍要力索苦思几忘餐寝绵绵缕缕至劳父兄谴责戚友规劝反而自思明知无益而脑筋所系犹眷眷不去诸怀噫是又余之惑矣越数稔贱躯差幸无恙当图谋生活轻减父兄负担顾嗜好性成公暇犹不忘私淑孔杨迨寒假既释仔肩更邀同志三五互相击射以博联欢盖俨然一小团结之俱乐部也当夫春宵秋夕里闬商灯闻辆欣然往乃不惜费心力耗精神通宵达旦仅得多少奖酬品归而给与儿童作玩具噫是真余之感矣虽然士癖分也患在弗专耳锺子期聆听辨志李堪吉得句投囊癖也然非专精乌能成癖若陶谢若嵇阮王龚宋赵负声望于当时更流传于后世岂偶然哉灯虎为文艺美术之一魏晋以还士君子恒乐道之其辞文其旨远庄谐雅俗靡弗备焉诡谲诙奇无不赅也凡事事物物形形色色大而包乎天地之外小而极诸纤芥之微故易系辞有云通则变也彼莫明玄妙者无惑乎视若等闲惟致力于斯转以圭臬奉之昔京兆沈太侔纂修国学萃篇灯虎特居一例焉顾或者曰雕虫小技大雅弗为子更方之国粹毋乃儗不于伦余曰灯虎固非国粹而经史子集诗古文词由会心人为之媒介因而彼此互通语气神情声音笑貌缘以契合非国粹耶余廿年来采录古今成着暨附拙作伙矣乃拔其尤窃为评注务使简明透辟俾阅者若鉴澄渊既脱稿缮书成帙备置案头暇辄披览若数家珍日者某君过从既许可复怂恿付椠以公同好余深韪其言勿敢私为珍秘爰述巅末且志余癖岭东凤城谢会心谨识评注灯虎辩类法门目录岭东凤城谢会心编次法门卷上六书原理象形会意谐声指事假借转注正面关映反面击射对面写照旁面推敲两面夹击倒装回顾拆面就底拆底就面题面顿读底句顿读法门卷下题面别解底句别解两扇连锁一串念珠白描写真刻画传神题面叠字同义题面叠字异义底句叠字同义底句叠字异义跟上下文击动问答底句申明通义底句自明抵消笺注别解吴楚方言转捩形容圈读飞白勘误故意犯底回避底字切音通韵审辨形似增损离合赋体评注灯虎辩类格式目录岭东凤城谢会心编次卷首绪言曹娥苏黄卷帘回文系铃解铃移铃脱靴遗珠鸳鸯加冠纳履嵌腰白头粉底玉带梨花连环虾须燕尾展翼断锦筠垫垫巾垫足剥蕉玉版落帽登楼螺旋双钩垂柳折柳徐妃摘遍折巾折屐连珠转珠庐山亥豕重门杂俎附录外江谜名称之由来画中有谜倒装法当确定见解燕瘦环肥姓所同名所独自郐以下假面具张灯邀福诗钟体只履跋法门卷上六书原理周礼注保氏教国子先以六书一曰象形象形者画成其物随体诘诎日月是也二曰会意会意者比类合谊以见指撝武信是也三曰谐声谐声者以事为名取譬相成江河是也四曰指事指事者视而可识察而见意上下是也五曰假借假借者本无其字依声托事令长是也六曰转注转注者建类一首同意相授考老是也按此法极古制谜者恒准此为胚胎至变化多方莫可穷诘神而明之存乎其人可耳象形远树两行山倒影轻舟一叶水平流慧东坡志林味摩诘之诗诗中有画观摩诘之画画中有诗余于此作直换言之谜中有画远树疏林饶画意高山流水足相思沣按此则对于成法善能脱胎即景怀人俱臻神妙花经半落犹翻片月己微斜尚十分蒋透辟玲珑字字工稳缝灭针线巧夺天衣明月半依云脚下残花犹落马蹄前熊成竹在胸信手拈来头头是道浅草遮牛角疏篱露马蹄芜象形毕肖调对极工竹疏宜入画树少不成村彭活泼浑成既无针线痕迹措词亦复俊逸即以诗论亦佳句也落花人独立微雨燕双飞俩成面天然两入字饶有画意可称神品竹外一枝斜更好介按题面系东坡咏梅诗谜底介字大部分象画竹馀一左引犹云曲折更美好也沧洲满壁画演山虐晋顾恺之博学有才气仕桓温尝官虎头将军人称顾虎头又尝于士武禅师屋壁画沧洲之景故云雨馀山色浑如睡雪按谜底雪字下半象形倒山故能回合题面浑如睡恰巧此一部分连缀雨后尤见刻画之妙入云破月来花弄影能云破月来扣合犹属浅显至花弄影象形两匕更觉非夷所思一枝斑管累棋抨箫按谜底箫字由笔字纳入片丬盖片丬象棋枰笔扣斑管妙在用累字结合甚觉自然闻道哥哥亦画眉说按谜底说字拆作三部八象形画眉兄会意哥哥言扣合闻道妙从对面写出尤见逼真势如破竹不画学通考无个不成竹按不字形休其势如破竹也疏林挂斜晖东按疏林斜晖均由谜底东字拆作一木一日以取象形妙有挂字刻画极佳山山唯落晖出曰按题面一语本王绩诗底句出字指点山山曰字象形落晖以日落与初日均较大也蜻蜓点水则是干泽也按底句干象蜻蜓盖蜻蜓当点水时尾必向下以沾濡也而泽字亦映带得到蝴蝶过墙亦运而已矣按底句亦象蝴蝶盖蝴蝶当运动飞行时四翅必开展也回应题面过墙二字尤见典雅会意子陵钓于富春羔裘逍遥汉严光字子陵高隐不仕耕于富春山下前临富春江江侧有滩曰严陵濑子陵尝披羔裘钓于其处按底句逍遥二字扣题处极得不脱不黏之妙吴蹶由对楚子卜云其吉左传楚子伐吴吴子使其弟蹶由犒师楚人执之将以衅鼓王使问焉曰女卜来吉乎对曰吉寡君闻君将治兵于敝邑卜之以守龟龟兆告吉曰克可知也按回合题面对字极有气势东西为阡南北为陌衡从其亩题面二语见风俗通宋朱熹曰阡之为言千也沟浍衡而畛道亦衡则沟间千亩浍间千夫而畛道为阡矣陌之为言百也遂洫从而泾涂亦从则遂间百亩洫间百夫而泾涂为陌由正义会意运典扣合语气神情直恰到好处艳友赠之以芍药宋曾端伯以十花为十友各为之词茶靡韵友茉莉雅友瑞香殊友荷花静友岩桂仙友海棠名友菊花佳友芍药艳友梅花清友栀子禅友按底句芍药便会意艳友妙有赠之等字更融会全神轻减了腰围带则有余列女传母忧慼带围减尺按带围犹腰围也既云轻减则下垂当然有余虎子取彼在穴汉书班超使西域谓其官属曰不入虎穴不得虎子当今之计独有乘夜攻虏虏可殄灭也不着题字而全会意旨是谓神明于法不为法囿也穆赢登台将自焚也左传秦获晋侯以归穆姬闻晋侯将至以大子荦弘与女简璧登台而履薪焉注穆姬秦穆公夫人即晋献公烝于齐姜以生者按表里关合务从来历上会意适得返虚入浑之妙怎不回过脸儿来袒而示之背西厢记我将你钮扣儿松我将你罗带儿解兰麝散幽斋不良会把人禁害哈怎不回过脸儿来按里面相扣已极园满一怎字更传出如许口吻无数神情真觉耐人寻味将军不负腹腹负将军耳肉食者无墨宋大将军党进食鲍扪腹叹曰我不负汝左右曰将军不负腹此腹乃负将军按左右之隐讽可谓善于谐谑由作者用以击动底句而当时言外之意至此豁然壁中丝竹孔氏之遗书出尚书序鲁恭王欲坏孔子旧宅以广其宫升堂闻壁中金石丝竹之音乃不坏宅以经鲁承之或云于坏壁中得古文尚书及礼记论语孝经凡数十篇据此则底句遗书二字较有来历有左史在非礼勿动周礼春官有太史内史太史即左史内史即右史后世记天子言动者谓之起居注动则左史记之言则右史记之按底句非勿等字互相唿应用以扣合题面虚神环绕而实理亦浑括其中吹箎其次致曲诗经伯氏吹埙仲氏吹篪注伯为长仲次之埙篪俱乐器按题面仅用吹篪扣合其次自然吃紧鉏麑触槐主忠信左传晋灵公无道赵宣子骤谏公患之使力士鉏麑刺之宣子盛服将朝尚早坐而假寝麑叹曰不忘恭敬民之主也贼民之主不忠弃君之命不信有一于此不如死也遂触庭槐而死按鉏麑触槐系顾全忠信会意主字有毅然决然无俟踌躇之想吕不韦为秦丞相内则父子外则君臣秦阳翟大贾吕不韦贾于赵时庄襄王质于赵以不韦计得归嗣位以不韦为相封文信侯初不韦纳邯郸姬有娠因献于庄襄王后生子政即始皇也按吕不韦于始皇君臣也而始皇系其所生则君臣实父子也洞悉此中来历表里相关今人不禁忍俊范增举玦者三臣固知王之不忍也史记项王留沛公宴于鸿门范增数目项王举所佩玉玦以示之者三项王默然不应增既出谓项庄曰君王为人不忍按底句知不忍等字由于举玦者三体会出来关映处最得神韵百川东之水无有不下我国大川多发源于西北之高原分之为江淮河汉皆曲折东流而入于海读刘禅传然后知生于忧患而死于安乐也后汉刘禅于长板坡当忧患之际遇赵云救护而得生后邓艾入蜀赍玉玺降及至洛阳受司马昭封为安乐公寻死亡按底句生于忧患死于安乐系贴在刘禅身上然后知等字更体会到己读传略语意尤见密切车笠盟贫贱之交不可忘拾遗记君乘车我戴笠他日相逢下车揖我乘马君步行他日相逢马当下分明来历关映底句自然力透纸背蒋诩舍中久无羊求三径就荒汉蒋诩舍中特辟三径惟羊仲求仲与之游里面扣合极饶韵致袖里干坤包乎天地之外西游记孙行者闹五庄观偷人参果那镇元仙忽地使个袖里干坤的手段在云端里把袍袖轻轻一展把四僧一袖笼住按底句包乎外等字得涵盖之神挑灯闲读牡丹亭光照临川之笔牡丹亭为四传奇之一系明临川人汤显祖着表里相扣洵属自然入门而问讳语不欲犯管子入境而问禁入国而问俗入门而问讳按先问而后语不欲犯等字自然透露殷洪乔不作寄书邮与之沈浮晋殷羡字洪乔为豫章太守都人寄书百馀函至石头城下悉投之水曰浮者自浮沈者自沈殷洪乔不能作致书邮悉付流水不计沈浮会意慷慨不羁处极见轻灵山国用虎节泽国用龙节载同其符周礼凡邦国之使命山国用虎节泽国用龙节按符节以竹长六寸书所敇命于上分之各执其一合之以证征验红楼梦高枕石头眠石头记一书全是梦境摹写当时富贵繁华妇女起居多系红楼故又名曰红楼梦季札挂剑交情赠宝刀史记吴季扎初使北过徐徐君好季扎剑口弗敢言季扎心知之为使上国未献还至徐徐君已死乃解其宝剑系之徐君冢树而去说筑傅岩之野惟肖当与梦时同殷高宗梦得傅说既觉乃图形命人求之果得说筑于傅岩之野惟肖遂举以为相折梅逢驿使寄与陇头人远树带行客晋陆凯与范晔友偶谢孚至长安道经陇头折梅一技口拈一绝以寄晔折梅逢驿使寄与陇头人江南无所有聊赠一枝春郑人得鹿翻疑梦里逢列子郑人有薪于野者遇骇鹿御而击之既毙恐人见之也遽而藏诸隍中覆之以蕉不胜其喜俄而遗其所藏之处遂以为梦焉底面看似无关而洞悉来历神理自然透澈小草回头不似在山时世说谢安始有东山之志后就桓司马时有馈公远志者公以问谢曰此药何一物二称时郝隆在座应声答曰此甚易解处则为远志出则为小草谢有愧色一览众山小欲舒老眼无高处唐杜甫望岳诗岱宗夫如何齐鲁青未了会当凌绝顶一览众山小柳絮才惟解漫天作雪飞晋谢道蕴有才辩与叔安宴于家俄而雪下安曰大雪纷纷何所似道蕴之兄朗曰撒盐空中差可拟道蕴曰未若柳絮因风起知白守黑点点杨花入砚池老子知其白守其黑为天下式常德不忒复归于无极按题面黑白紧扣砚池与杨花而知宇等字复能会意全神个中消息说与旁人浑不解按题面一语犹云此中消息也表里关映意极空灵亦极浑脱浑不解三字写照题面传神直透秋毫诗赋甘棠树木犹为人爱惜国凤召南篇蔽芾甘棠勿翦勿伐召伯所茇诗共三章解召伯循行南国以布文王之政或舍甘棠之下后人思其德故爱其树因赋此诗罗雀掘鼠升天入地求之遍唐玄宗天宝十四年安禄山反时许远为睢阳太守贼将攻之张巡入城助远死守粮尽至罗雀掘鼠煮铠弩以食此嵇侍中血勿浣也惜红衣晋嵇绍累官至侍中会河间成都二王举兵绍从惠帝与王战于荡阴侍卫皆溃惟绍以身卫遂被害血溅御衣事定左右欲浣帝曰此嵇侍中血勿浣也史湘云憨眠芍药茵醉花阴石头记湘云卧于山石僻处一个石蹬子上业经香梦沈酣四面芍药花飞了一身脸和衣襟上皆是红香散乱打兔围住广寒宫月中免魄处广寒宫既云打兔当于广寒宫外围住也花底捉迷藏遮遮掩掩穿芳径致虚阁杂俎唐明皇与玉真好戏于月下以锦帕裹目互相摸捉谓之捉迷藏今小儿多为此戏按底句遮遮掩掩等字形容得妙金屋贮娇稳住侍妾汉武帝幼时景帝曰儿欲得妇否曰欲景帝之姊长公主指其女曰阿娇好否曰若得阿娇当以金屋贮之按里面关映由故实参透活用语气神情极见细腻几度唿童扫不开花筛月影宋苏轼花影诗重重叠叠上瑶台几度唿童扫不开刚被太阳收拾去却教明月送将来注花影重叠映于瑶台比小人高位扫不开言虽有直臣攻之不去太阳落花影无犹神宗崩熙丰立小人俱谪明月升花影复言宣仁崩小人复进鹊定然是神针法灸难道是燕侣莺俦战国扁鹊受禁方于长桑君善针灸术因以医名世按题面鹊字一面作扁鹊看便会意上句一面作乌鹊看便会意下句神妙处直如双管齐下欧阳子闻秋声而有感闷杀读书客宋欧阳修秋声赋欧阳子方夜读书闻有声自西南来者悚然而听之曰异哉出山泉水浊吐谷浑唐干元二年杜甫在秦州作司马相如长门赋夫何一佳人兮步逍遥以自虞此为陈皇后见废而作诗题第五解在山泉水清出山泉水浊我定教发落这张纸达尔文西厢记我定教发落这张纸我将舌尖上说词传你简帖里心事管教那人来探你一遭儿按题面张字踏实张生底句尔字照顾自不空泛二月春风八月云剪秋罗岁时记春风如剪秋云似罗注如剪谓其锐利也似罗犹云疏薄也手植三槐预知子宋王祐有大功于朝而不得相谓人曰吾不做相郎必做乃手植三槐于庭曰吾子孙必有为三公者后其子旦果相杨枝一滴遍洒大千济众水法华经观世音菩萨玉净瓶中贮甘露植杨枝悯世人之苦难以杨枝蘸甘露遍洒大千一切众生得蒙救护谐声彼此姻缘恰并头韵按谜底韵字系一音一员谐声音可通姻员可通缘恰好音员两字业立故题面以彼此并头等字扣之伤心细问夫君病杯盘狼借按底句谐声转读悲盘郎疾盖狼通韵为郎杯与借又谐声为悲与疾盘又转作盘诘也夕阳萧鼓几船归周因于殷礼按底句谐声转读舟音馀阴里盖舟与周馀与于里与礼均取通韵音与因阴与殷俱用谐声尧当水患汤遇旱灾雨我公田按底句如法转读禹可丰年盖雨系七虞韵同韵适通作禹我系二十寄韵同韵当通为可公系一东韵田系一先韵同韵则公应通丰田应通年表里相扣尤夹击得神指事上不在上下不在下不宜在上止宜在下一按谜底仅系一划善用心思便生出上下不止等字务各顿读极得纵送控御之妙卡下上相蒙按题面仅就字划结构上看去底句相蒙二字自然切合设卡征税上下交征利凡厘捐设局征收税则之事皆谓之卡底句上下交三字作一顿读便关合题面席地谈天位卑而言高史记谈天衍雕龙奭谓邹衍能论述宇宙之事也俗于间暇群居席地高谈概云席地谈天按底句言字须顿读天地一孤舟载玄载黄易夫玄黄者天地之杂也天玄而地黄按底句两载字扣合尤极妥叶上天之载我便要乘槎到日月边中庸德輶如毛毛犹有伦上天之载无声无臭按里面扣合动静得法虚实兼赅而口吻神情亦体会周到假借政正字通按题面政字可假借为正例如论语政者正也子帅以正孰敢不正简说文通书汉以前记载文字均用竹简故许氏说文简可假借为书籍也指点梅花两树开某在斯某在斯按底句某字古文假借为梅题面指点两树等字极合复句神情手倦抛书午梦长困而不学俗谓睡为困甲申杂志忽昏困如梦则睡假借当为困也卧塌之侧岂容他人鼾睡非所困而困焉宋史曹彬围江宁屡败唐师唐主李煜危迫遣徐铉贡方物上表以求缓师铉见高祖曰李煜以小事大如子事父奈何见伐上曰汝为父子为两家可乎江南亦有何罪但天下一家卧塌之侧岂容他人鼾睡耶人尽夫也汉之广矣左传人尽夫也父一而己假借以夫为汉子也则本俗以男子亦称汉子薄倖郎汉亦负德按薄倖犹云薄情本杜牧诗十年一觉扬州梦赢得青楼薄倖名退婚证券前汉书按证券犹云证书证状凡援与特权特力俾得为左证者是使女择焉决汝汉事文类聚齐有一女两家求之其家语女曰欲东家则左袒欲西家则右袒春潮乍泛经始勿亟月经一名天癸女子十四而经始行故云乍泛假借以潮为月经也声如鼎沸若汤则闻而知之资治通鉴群下鼎沸今日之议不得旋踵注喻声势汹涌若蒸水之沸腾也假借则商汤之汤可作沸汤也趋镬谏秦皇故就汤而说之国策秦皇迁太后于雍群臣争谏上不悦命设汤镬客之谏而死者二十七人茅蕉后至不畏鼎镬而为争之君髯如戟何无丈夫气须也弱易贲其须则须可假借作须也鞠躬要之以礼管子幸而获生以属要领则要可假借作腰也莫教帘外黄花瘦养鞠须丰礼记鞠有黄华盖鞠当假借作菊也三径就荒鞠为茂草晋陶渊明归去来辞三径就荒松菊犹存携幼入室有酒盈樽室挂重帘其所厚者薄礼记帷薄之外不趋则薄固可通作帘幕也强奸薄污我私左传薄而观之则薄又可通作强迫也宫辟疑赦其罚六百锾有钱有势书墨辟疑赦其罚百锾宫辟疑赦其罚六百锾大辟疑赦其罚千锾均阅实具罪注锾六百两在赎金以锾计故今通称罚款为罚锾按底句势字别解则本晋书盗淫者割其势盖借阳具为势也肥料捐抽矢史记廉颇一饭三遗矢盖借遗粪为矢也沛公默然就厕邦无道如矢史记樊哙曰劳苦功高未有封侯之赏而听细说欲诛有功之人此亡秦之续耳项王未有以应沛公起如厕拙荆鲁之敝室也汉梁鸿妻孟光荆钗布裙有妇德后人谓妻曰荆人山荆拙荆皆本此是荆固可假借为室人也孕妇忌服勿药有喜孕妇谓怀姙之妇恐药伤胎故云忌服是孕又可假借有喜也货布流行钱若水后周初尚用魏钱及武帝保定元年乃铸布泉之钱以一当五与五铢并行盖布泉之义取其广被流通也是布与钱亦可互相假借也轻舟己过万重山快刀按题面舟字会意为刀本国风谁谓河广曾不容刀是舟与刀亦可互相假借也乐圣衔杯输左相我从事独贤唐杜甫饮中八仙歌左相日兴费万钱饮如长鲸吸百川衔杯乐圣称避贤按作者以底句贤字相犯故题面另易之通鉴李适之唐宗室天宝中为左相善饮与李白等为饮中八仙注古人以清酒为圣人浊酒为贤人假借又以酒为圣贤也青州酒味近何如昔者吾友尝从事于斯矣世说晋桓温有主簿善能别酒好者为青州从事恶者为平原督邮注青州有齐郡齐与脐同音言好酒直至脐下平原有革县革与膈同音言恶酒但至膈下假借则以酒为从事也潇疏听雨声此天下所稀闻汉袁安诗寂寞凉秋夜潇疏听雨声按空中蒸汽遇冷则凝结为雨而下降也假借则以雨为天下也涛声杂雨声风流天下闻自然学空气受热而涨流动为风其声澎湃有若波涛按题面杂字关合底句虚实动静俱得神精为问孤山林处士寒梅今着几枝花妻其可得见耶宋林逋隐杭州西湖孤山不娶无子所居多植梅畜鹤人因谓之梅妻鹤子假借则以梅为妻以鹤为子也鹤乘轩子为大夫左传卫懿公好鹤鹤有乘轩者注轩大夫车马蒙虎皮千里而见王近思录骏马日走千里勐虎兽中之王假借则以马为千里以虎为王也豹侯射有似乎君子易君子豹变大人虎变侯射布也古礼射张之以受矢者大射用皮侯侯中栖皮其上谓之鹄燕射用兽侯侯中谓之质宾射用采侯侯中谓之正是侯可通于射豹可通为君子也重帘不卷留香久以其存心也佛家语谓中心虔诚如爇香供佛也则是心又可假借为香也一生知已是梅花故人者天地之心也宋朱晦菴诗数点梅花天地心是以知己通故人以梅花为天地心也马鸣风萧萧其溺音乎唐社工部后出塞曲落日照大旗马鸣风萧萧则又假借溺器为马子也转注济美善与人同史通世济其美不陨其名注言子孙克承祖父之业也翱翔乎杳冥之上一飞冲天博物学鸟舒翼曰翔翱翔则回转盘旋于空中矣以翼鸣者其音羽博物学蟋蟀雄者前翅左下右上相重叠连接处有刚强之声器秋夜振翅鸣声甚厉东飞伯劳西飞燕习相远四书注习如鸟数飞貌按题面东飞西飞关映相远神理亦叶烟气熏浓氤氲得不分明格物论水遇热变为蒸气物受燃化作焰烟二三耄耋不烦枉顾五老降庭王制八十曰耄杖于朝九十曰耋天子欲有问焉则就其室以珍从正面关映制谜有法门犹作文之有题法题有前后即有反正正写之法如画家着笔须从正面传神如大将用兵不尚偏师制胜谜虽小道而理无二致是以正面关映一法表里融会庄重不佻洵属堂皇冠冕正大旌旗楚书南国之纪广舆记楚为荆南之地纪系书字之会意总角好孺子其朋后汉孙策曰周公谨与孤有总角之好骨肉之分世界无专制之国万邦为宪中华大事记自辛亥推倒满清旷观世界各国其政体或行民主立宪或行君主立宪从无有君主专制者戊辰天数五地数五宪书通考甲乙丙丁戊已庚辛壬癸是为天干子丑寅卯辰巳午未申酉戌亥是为地支系黄帝臣大挠所造干支相配用以编年纪月按题面戊辰二字用以扣底恰好一系天干之数五一系地支之数五一声何满子双泪落君前歌于斯哭于斯唐白乐天诗注何满子开元中沧州歌者之姓名临刑时进此曲以赎死竟不免后遂以何满子为词曲名与恶人交亲于其身为不善者家语孔子曰商好与贤已者处赐好与不如已者处与善人居如入芝兰之室久而不闻其香与之俱化矣与不善人居如入鲍鱼之肆久而不闻其臭亦与之俱化矣是以君子不可不慎也怙恶弗悛不善不能改左传怙恶弗悛若将终身也以貌取人色斯举矣史记孔子闻之曰以言取人失之宰予以貌取人失之子羽官家唐虞禅夏后殷周继幼学琼林官天下乃以位让贤家天下是以位传子本宋真宗问李仲容曰何谓官家对曰五帝官天下三王家天下兼五帝三王之德曰官家玄都观里桃千树将一座梵王宫化作武陵源唐刘禹锡咏玄都观桃花诗紫陌红尘拂面来无人不道看花回玄都观里桃千树尽是刘郎去后栽注玄都观桃花千树指在朝之官刘郎自喻也言满朝之人皆吾去后而陛迁者帝羓留得形骸在通鉴契丹王耶律德先将兵南侵回至杀狐林而卒国人剖其腹实之以盐载之而北号日帝靶注杀狐林地名霎时间杯盘狼借还要车儿投东马儿向西酒阑人散题面数语见西厢记表里相扣妙处是用本地风光栋宇齐粱一屋二萧按题面栋宇扣合一屋齐梁分映二萧本南北朝齐高帝萧道成梁武帝萧衍庾岭早传春色南枝才放两三花幼学琼林南枝先北枝后庾岭之梅注英州司寇植梅三千余株于大庾岭夹道皆梅南枝已落北枝方开盖南暖北寒也考工器象考司空图考工记即周礼之第六篇备言百工之事周初六官书各一篇秦火后汉人求之不得后河间献王得之山岩屋壁中而失冬官一篇因以考工记补之故亦名考工记攀辕卧辙留侯汉侯豹为临淮太守善政爱民被征百姓攀辕卧辙愿留期年风过处衣香细生花袭人西厢记勐听得角门儿呀的一声风过处衣香细生扣合袭字神情绵邈六一居士全集七修类稿宋欧阳修字永叔卢陵人号六一居士以文章冠世着有新唐书及五代史六一居士全集按题面六一扣合七字居士扣合修字全集会意类稿均见妥适百姓足君孰与不足富民上饶论语哀公问于有若曰年饥用不足如之何有若对曰盍彻乎曰二吾犹不足如之何其彻也对曰百姓足君孰与不足百姓不足君孰与足按题面上句系指富民下句系指上饶扣合恰如分际西方净土天竺黄广舆记印度古名天竺在中国西方佛菩萨所居之世界名曰净土谓其庄严皎洁无污浊烦恼也茹毛茅根血馀易拨茅连茹以其汇征吉注茹茅之根汇类也征进也又本草纲目毛者血之馀描远山画眉西京杂记汉司马相如妻文君眉色如望远山时人效画远山眉万里桥西宅杜字名胜志万里桥在今四川华阳县南唐杜甫草堂在焉甫有诗云万里桥西一草堂反面击射天下事理往往正言之不堪动听何如反言之转能显豁制谜之有反面击射所以力矫平庸之弊也言在此而意在彼一经会悟而活泼之机跃然纸上较之正面敷衍者精神倍觉生动语意更见轻灵其新孔嘉旧不必良惟人与物不无新旧然对于新者既嘉许矣则视旧者必不为良合欢被鳏寡无盖男女会合既得被窝以相欢爱反是凡无盖者必鳏而无妻寡而无夫也盖有之矣乃底灭亡按底盖二字均用踏实意谓仅有盖矣毋乃底竟灭亡于我独何薄俾尔单厚待遇宜亲厚不宜疏薄情也今于我独见疏薄则俾尔优厚不待言矣大可疑大可疑两小无嫌猜按题面大字反击小字可疑反击无嫌猜乃必以重言出之者则于底句两字始见缜密交情愈密多病故人疏按题面愈字顿读犹云病愈交情始密然则当多病时故人不免疏落也华制双喜牌继之以怒继之以怒则反夷矣按底句两怒字反击双喜夷字反击华而以继之则反等字为开合之神惟虚乃受实不能容书经谦受益满招损按此则题面虚字最为着眼惟空虚乃能收受反是而充实者转不能容纳矣相聚为欢别恨离愁人情欢爱惟相聚耳洵如斯言则是生离死别安得不悲愁而遗恨耶对面写照对镜看花色彩相映临流鉴影笑貌宛然此对面写照之法也文家有之制谜何独不然盖作文有必须从对面着笔方能衬出本题意义而制谜有必须从对面写照更能托出底句精神制谜犹之作文有词采有章法惟善用法斯周规折矩无不矩矱从心西楼月望几时圆三五在东按底句三五系月圆之夕西楼引望月在东方对面写照奕奕有神殷浩书空悒悒而卒实函斯活晋殷浩既废寻桓温将以为尚书令遗书告之浩答书虑有误开合数十次竟达空函由是遂绝旅况在家不知逆旅状况惟出门者知之表里相扣其对照情形极得浑化日入而息不昏作劳日入晚矣便得休息是休息由于有所作劳也若既明矣起而作劳宜也古篆隶后世以为楷段玉裁说文解字注篆书有大小二种大篆周宣王时太史籀所作小篆秦丞相李斯所作书苑菁华秦程邈为狱吏得罪幽系云阳增减大篆体去其繁复为之始皇善之出为御史名其书曰隶书吾弟则爱秦人视之不甚惜孟子吾弟则爱之秦人之弟则不爱也是以我为悦者也注吾弟以情之亲者言秦人以情之疏者言曰杀不能鸣者是谓存雄庄子夫子出于山舍于故人之家故人喜命竖子杀雁而烹之竖子请曰其一能鸣其一不能鸣请奚杀主人曰杀不能鸣者按不能鸣者会意为雌意谓雌者许杀则是雄者存留自意在言外汉军四面皆楚歌羽人稀少不在旁史记项王军壁垓下兵少粮尽汉军及诸侯兵围之数重夜闻汉军四面皆楚歌项王乃大惊曰汉皆已得楚乎是何楚人之多也此曲只应天上有斯人不可闻唐杜甫讽牙将花敬定诗此曲只应天上有人间能得几回闻成面天然关合神情极见流动出则弟其兄自外至出门而被唿为弟则其自外至者当然为兄也昔日曾邀君王宠今也不幸得邀恩宠曾在昔日则今日之不获幸可知老僧不与人间事在家必闻老僧出家便不干与家事不然当必有闻只恨萧郎爱远游在家无怨女子柔情多具恋爱郎既远游不免抱恨对照底句神情栩栩欲活缠头买笑无财不可以为说演繁露唐代宗许大臣燕郭子仪于其第鱼朝恩出锦三十疋为缠头之费买笑犹云以缠头费得享歌舞之乐莫不善于贡得道者多助孟子龙子曰治地莫善于助莫不善于贡注夏时一夫受田五十亩每夫计其五亩之入以为贡按底句助字别解本孟子殷人七十而助谓借民力以借耕公田也澶渊之役能使敌人降服者以莱公未罢相也寇退则反宋寇准字平仲真宗时累官至同平章事会契丹入寇准决策请帝亲征成澶渊之功后为王钦若等所谗竟罢相至仁宗时契丹又举兵南侵吾子白帝子也唯赤则非邦也与史记汉高祖醉行泽中前有大蛇当径乃拨剑斩之一老妪夜哭其处曰吾子白帝子也化为蛇当道为赤帝子杀之注白帝子指秦赤帝子指刘邦不娶无子既昏便息按底句昏字通婚关映题面娶字息别解子息妙处全在数虚字为枢纽亦流宕亦得神月明南内北宫黝唐玄宗在藩时旧宅西南隅有花萼相辉勤政务本之楼在东内之南故曰南内请攻其右右无良焉左难当以右方之无良邀请攻之转顾左方即有难当之势非予有咎分明是你过犯犹云予非有干咎戾则是过犯处分明在你也座上客常满为东汉汉孔融尝语人曰座上客常满杯中酒不空吾之愿也按题面满字本解满足偏作满洲之满便与底句汉字针锋相对底句东字本解东西偏指作东之东更与题面客字旗鼓相当匠心独运洵足濬人性灵儿年小当取小者大彼得汉孔融年四岁晓礼让一日父命取梨融独取小者父问故融曰儿年小当取小者按底句大字顿读便针对题面年小题面当取小者则底句大彼得三字便言外豁然旁面推敲烘云托月画家写真之法也声东击西兵家制胜之道也谜之有旁面推敲犹作文之有借宾定主能明个中底蕴斯旁敲侧击妙绪环生如写天之底即以显乎野之旷如绘舟之泛即以寓乎水之深学者善运此法当择底褂面自无枯窘平庸之弊从壁上观相在尔室史记楚击秦诸将皆从壁上观楚战士无不一以当十楚兵唿声动天诸侯军无不人人惴恐按题面壁上击动室字本二十八宿斗牛女虚危室壁以室系位于壁之上者小饮酩酊午后方醒其未醉止按题面酩酊扣醉午后方醒扣其未上底句醉字顿读未字别解则本地支子丑寅卯辰巳午未申西戌亥以未列午之后也水火金木土其下维谷书六府三事允治注六府水火木金土谷三事正德利用厚生宫降而生商五声宫商角征羽顺次则宫降而生商观书临下以简易卦序次观列于临之下书会意简以古人用书削竹为简也不愿封侯公降一级而辞焉书列爵惟五注公侯伯子男定其等差侯即公之降一级者按底句辞字扣合不愿极切实亦极精当御辇未下车诗韵去声一项有五未六御是御列于未之下也阳货先列微子为后论语篇目阳货第十七微子第十八顺次则微子列为后也安危未入于室也二十八宿角亢氐房心尾箕斗牛女虚危室壁奎娄胃昂毕觜参井鬼柳星张翼轸序次危在室上由旁面推敲底句自跃然纸上事前定惟民所止乐记宫为君商为臣角为民征为事羽为物注宫弦最大用八十一丝声重而尊故为君商为金金为决断臣事也弦用七十二丝次宫犹臣次君也角触也物由地而出载芒角也弦用六十四丝声居宫羽之中属木以其清浊中民之象也征属夏夏时正长皆成形体亦有仁故配事弦用五十六丝羽属水最清物之象故为物弦用四十八丝季氏阳货先论语篇目季氏第十六阳货第十七顺次则季氏先于阳货也子路颜渊后论语篇目颜渊第十二子路第十三论次序子路在颜渊后也侍坐以颜渊在前子路从而后论语颜渊季路侍子曰盍各言尔志则是颜渊在前而季路在后也序次则子罕为先乡党称弟焉论语篇目子罕第九乡党第十顺次则子罕在前似可称为兄乡党在后又若称为弟焉女右谓之虚左按女星在上为右虚星在下为左盖本古人尚右故居上者曰右柳色鲜前星耀彩二十八宿柳居星之前色鲜扣合耀彩不以兵车乃服衣裳左传召陵之师不以兵车盖言衣裳之会也若犹未也阶之为祸申不害十二地支未后为申题面犹未二字旁击底句申字已极灵活其余虚神实理俱觉针锋相对两面夹击登高一唿群山皆应两面夹击兵家所以出奇制胜也谜之见长斯道亦尚焉顾夹击之法有以上下为夹击者有以左右为夹击者亦有以前后进退为夹击者条绪虽殊旨归则一至若事事物物形形色色无不随机而变化周旋中规折旋中矩直如常山蛇首尾相应之势忐忑中心藏之道藏三元经心心忐忑注心虚也今亦谓心志不定曰忐忑按忐忑二字拆开犹云上有心下有心以之夹击底句自然言外传神是进亦忧退亦忧中心则喜范仲淹岳阳楼记是进亦忧退亦忧然则何时而乐耶其必曰先天下之忧而忧后天下之乐而乐欤里面相扣有针对有夹击机致灵活快当惬心非丝非竹当作金石声通考金石丝竹匏土革木谓之八音金钟也石磬也丝琴瑟也竹箫管之属匏笙竽也土埙也革鼓也木祝圉也按题面丝竹夹击金石底句当作二字照应两个非余谓此则之妙响亦犹掷地当作金石声瞻之在前忽焉在后中无定见论语颜渊喟然叹曰仰之弥高钻之弥坚瞻之在前忽焉在后夹击实字当有成法可循而描写虚神处尤见高手左右皆日不可中允孟子左右皆曰不可勿听诸大夫皆曰不可勿听国人皆曰不可然后察之见不可焉然后去之以左右夹击中字不可反对允字语极灵动不仁不智无礼无义独孤信孟子不仁不智无礼无义人役也按仁义礼智信谓之五常题面既已叫去四项则底句自然显豁天造地设非人之所能为也曹组赋且山岳之大天造地设喻言自然之形势无冬无夏其惟春秋乎岁时记一年四时曰春曰夏曰秋曰冬各分三月共二十四节气必定破的执其两端宪书建除满平定执破危成收开闭支配五行二十八宿以作人事之宜忌按题面的字转实为虚作助语词看定破当局之把持执中无权注解如前此二则均以定破夹击执字灵活异常敬仲以季孟之间待之序齿有孟仲叔季孟与季一居首一居末仲次之底句以季孟夹击仲敬紧扣待神理极佳叔季孟仲子按题面叔字当作叔伯之叔解犹云季既可称为叔彼孟仲便觉有子矣回头试问松与竹可有调羹手段无杨梅清杨士菊咏梅诗按题面调羹二字本书经若作和羹用汝作盐梅倒装回顾倒装一法取其语气转关神情回顾譬如山脉蜿蜒其趋势也犹有回龙顾祖如痴情恋爱当临去也乃竟转送秋波彼未悉此法门者以为倒置岂知作文之运法乎顺叙则平衍无奇逆写则曲折有趣制谜犹作文也善能运法而挂面扣底一经融会语气神情自然潆洄旋绕反照入江归云拥树意匠似之岁取十千于万斯年以本诗相扣融会自然妙能倒装回顾便得曲折波纹酒令政事惟醇酒令为游戏之事以一人为令官饮者皆听其号令违令者有罚按底句醇卷合酒字令即政事之会意素王贵而无位家语齐太史子舆见孔子退曰天将欲与素王之乎注言无位而空王之也后世遂称孔子为素王绝代有佳人美而无子唐杜甫佳人诗绝代有佳人幽居在空谷自云良家子零落依草木令尊不卑小官按题面令字顿读转作邑令解底句不卑小三字又作一顿读用以回顾尊字意极妥叶说项其斯之谓与全唐诗话项斯为人清奇雅正尤工诗尝以卷谒杨敬之杨酷爱之赠诗云几度见诗诗尽好及观标格过于诗平生不解藏人善到处逢人说项斯按底句妙者有数虚字扣合极见流宕保艾五旬而举之礼记五十曰艾服官政后人遂以五十曰艾服闲步行其所无事也行曰步武无事曰赋闲本属呆着妙能曲具倒装且有数虚字传神颇觉有趣太上忘情弗思耳矣谓喜怒哀乐之事淡然忘之也晋王衍曰太上忘情最下者不及于情然则情之所锺正在我辈耳按底句耳字踏实自切合太上字弗思矣回顾忘情亦见适当五十知非自怨自艾淮南子遽伯玉行年五十而知四十九年之非按底句艾字扣合五十怨字切中知非而两个自字又能传到暗中消息十三舞勺童子六七人礼童子九年教之数日十年使就传居宿于外学书习礼十有三年学乐通诗舞勺成童舞象射御按题面十三本说童子年龄当十有三制谜者偏以六七之数巧为关合极见运思之妙胡云听其言也厉周厉王名胡听其言扣合云字妙从对面写出亦见心思邹鲁世家居东海之滨孔子鲁人孟子邹人二邑被孔孟之化皆为文学兴盛之区缙绅先生久居其地故称邹鲁世家冀北空群难入画不图为乐之至于斯也韩昌黎文伯乐一过冀北之野而马群遂空按底句乐字别解为伯乐图字别解为图画回顾难入画三字直造化工之妙流芳百世三千年开花世说晋桓温有大志尝抚枕叹曰既不能流芳百世不足复遗臭万年耶按三十年为一世百世即扣合底句三千年流芳更别解为开花也农家宴会把酒话桑麻东阳县志夏至凡治田者不论多少必具酒肉祭土谷之神祭毕家人妇子相与宴会卖笑欣欣此生意南宋市肆记靓装迎门争妍卖笑盖谓娼妓以色媚人也按题面卖字击动生意体贴细腻雨洒松梢树杪百重泉西厢记法鼓金铙二月春雷响殿角钟声佛号半天风雨洒松梢按底句树杪二字回顾松梢而百重泉三字扣合尤见浑脱杳然烧了断头香按题面然通燃会意烧了杳即香字头断去一撇桃李在公门越显红白唐书狄仁杰荐张柬之桓彦范卒为名臣或谓仁杰曰桃李尽在公门按题面公门二字别解为官署以桃花红李花白而位置于此宁不越形显贵耶国士无双单雄信史记蒜何曰诸将易得至如韩信天下无双按谜底单字关映题面无双雄信二字针对国士将酂侯对汉王语气曲曲传出日初出则沧沧凉凉冷朝阳按题面语见列子沧沧凉凉言不甚光热底句冷字略顿关合极见摇曳馀勇可贾鬻拳左传欲勇者贾余馀勇注贾卖也言已勇有馀欲卖之今谓人之作事到底不懈者曰馀勇可贾拆面就底拆面就底之法须先审定谜底然后措词挂面于题面之调遣或分开字部或拆散字划或一半拆字一半会意使之表里关映确切不移盖制者当善读谜底乃能巧悬谜面射者尤当善相谜面便不难寻求底句矣举头望明月一日不见唐李白静夜思诗床前明月光疑是地上霜举头望明月低头思故乡按题面举头望明四字作一顿读意谓仅望明字之月则底自然透露四明一日不见如三月兮先由底句以一与三和数为四以日与月联合为明再由题面四拆去一余数为三明分开日右旁存月以之关合曲折异常昼聿求元圣周公名旦称为元圣由题面昼字拆作两部一指点一会意当然了解造举之牛口之下按题面拆作三部分看底句上一之字顿读以之关映犹云欲举之字当于牛口之下怅我生之己离望美人兮不见牛一羊一按题面生离即为牛一字样美不见人即为羊一字样良工苦心宜乎脍炙人口即景望长安于日下由题面景字拆开京会意长安按底句顺读时领会语气则题面即字自不抛荒鸢飞弋不射宿由题面鸢字拆开连全句读之转作弋鸟飞与底句关合自然稳惬重游不远千里而来按题面重字即千里二字之联合故云不远游即关映而来亦颇融洽信有罪矣言人之不善左传牵牛以蹊人之田而夺之牛牵牛以蹊者信有罪矣而夺之牛罚已重矣甥是在世子按题面甥字由左右拆开生即扣合在世男系子字之会意元旦是清明前一日按底句前字顿读即转会清明二代之前用以扣题面元字旦字上下拆开逆看即为一日明心日月五星由题面明字拆开即为日月心在二十八宿位置第五便扣合五星供词与人共话凡诉讼者经官厅审问记其所述之言曰供词按题面供字拆开即扣合底句与人共词系话字之会意管同是宦游人一作官吏便是宦游人题面由管字每部拆开转读个个官而同是二字自然融会个中厢眼看着衾儿枕儿由题面拆开目字扣合眼看见馀一床字惟床所有衾枕而己剥蕉抽萤意趣层生叶世间草木本无情犹有相兼并按题面叶字世居中间草木本是无情然犹上下相见便能会意兼并三多七夕除夕多字平分即两个夕三多当然分为六夕扣合谜底是从进一层即让开一步着想曲折之妙足见匠心拆底就面拆底就面一法扼要处务由底句分部拆开别具意义一一符合题面始能中肯余谓射此类谜倍难于拆面就底盖运法在题面者字句显豁犹易推测而运法在底句者反是不有特别心思未易摸捉学者苟能悉此法门则平时既有把握临坛自不难获隽矣中和节明明在下唐李泌请以二月朔为中和节取居春之中而和暖也令民以彩囊盛百谷瓜果相遗问曰献生子闾里酿春酒以祭勾芒祈丰年百官进农书以示务本上悦乃下令与上己重阳为三令节按底句明明二字拆作二月二日如是对于二月朔日当然在下也一人卜三分天下有其二由底句天下二字拆开于三分中题面早得其二也人君之象天无二日按底句天无二三字作一顿读犹云天字上部假定无二划即为人字所馀日即关合君象往来无白丁问管仲由底句等字拆作门口个个官中人题面措用成语以之会意无不吻合千山重出而佚其半按题面千山二字即系重与出等字各佚其半也秦始春秋按底句春秋二字当运笔时春字先书于上半秋字先书禾于左方故秦字上下部得春秋二字之起始也市隐闹中取静按底句取字顿读题面市字系从闹中取出隐即静之会意妻妾之美甘蔗孟子今为妻妄之美奉之按底句蔗字拆作上下二部俗以妻为草头礼以妾为众庶动乎四体活捉中庸见乎蓍龟动乎四体按底句捉字分作手足看便扣合题面四体而四体有运动则手足便灵活可知一妻两妾美如玉奈何俗谓妻为大妇妾为小妇底句奈字拆开大会意一妻二小会意两妄何拆可人本司空图诗品可人如玉七八虚心箕尾按底句虚心箕尾本四项星名恰巧虚字之心为七箕字之尾为八则心与尾等字竟转易名词运思巧妙无非特具眼光我数毕罗汉樽西厢记我数毕罗汉拜罢圣贤按谜底樽字拆作十八尊妙有成语以为关映何等趣味梦鸡而疾不起醉晋书谢安夜梦乘桓温车行十六里见白鸡而止莫有解者后温亡代温居相历十六年而得疾安方悟曰十六里十六年也见鸡而止是年太岁在酉我病殆不起矣果卒别四十年逢一夕舞说文卌为四十以舞字中藏卌又藏年字附夕字作者将卌与年字别开又逢一夕运思灵妙奏技神奇两弦上下一轮中闲按谜底先拆出一门字假作两个月字看恰好一缺上弦一缺下弦而其中则一轮满月也伐木声中遇洞宾哥诗伐木丁丁按题面洞宾扣吕字但两个口嵌于丁丁字内故用声中遇等字以刻画之一曲阑干一篆香恶按谜底恶字拆作上下二部题面巧合一曲阑干系指亚字一篆香指心字象形假借各臻美妙落照雁行斜是按谜底是字拆作日下人读题面以落照扣合日下雁行扣合人妙在以人字一撇一捺只八分位置故又以斜字刻画之措词浑雅衡鉴精微江湖家岂能望其项背古者画师顾恺之下厥惟道子虞晋顾恺之人称顾虎头唐吴道玄自号吴道子均以善画名于时江东子弟兵翚通鉴项羽起兵杀会稽守殷通夺其印授率吴中子弟八千人渡江而西按谜底翚字拆开扣合题面处自能融贯来历公子重耳爷按谜底拆作三部分上部父字题面以公子扣之盖俗唿祖父曰阿公故公之子即云父也下部左旁为楷法之耳右旁系邑部两个互见故以重耳扣之花前月下葛按谜底拆作二部分上半草头部即扣花前云花之前部也下部曷字本诗韵入声类中有六月七曷是曷即居月下也半翦梅栩题面一语系曲牌名底字扣合处犹云栩字系翦梅等各得一半也半放红梅繁由底字分部拆开攵纟每即题面放红梅之一半也半老观音覩作法如前黏合贯串语半神全一半功名一半财贺由底字拆作三部一得功字右旁之力一得财字左旁之贝一得名字下半之口由是集合即成贺字题面顿读药经泡制而变性丝由濡染而改观物既如斯明其理而制谜之法无不可通盖制者每由底句以挂成谜面射者只从谜面以寻求底句知非直道可行宜开旁求之路若仅就题面空滑读去未得要领毕竟不能破的一经顿读则意义顿殊以之扣映无不中鹄学者于此法门平时不可不习悉也非非想反是不思按非非犹若玄之又玄也语本佛经非想非非想今人亦谓人之心思奇巧者曰想入非非按题面上一非字顿读扣合底句反是下非想二字即不思之会意三宿而后出昼四之日举趾孟子三宿而后出昼于予心犹以为速王庶几改之予日望之按题面三宿而后出作一顿读昼别解为昼夜之昼以出字扣合举趾三宿而后又关映四之日读书别有心得以故妙语解颐樵子其父析薪按樵系采薪人樵字顿读而全神融会底句跃然松子父为大夫古今注纂秦始皇登泰山风雨暴至有五大松休庇其下乃封为五大夫鱼书其文则史古诗源客从远方来遗我双鲤鱼唿僮烹鲤鱼中有尺素书按题面鱼字顿读转作史鱼解里面相扣神理回合营业军旅之事按题面营字顿读转解军营盖由动词转为名词也参商隐现井上有李左传高辛氏有二子伯曰阏伯季曰实沈日寻干戈以相侵伐帝迁阏伯于东方商丘主商迁实沈于西方大夏主参二星相背而出永不相见按题面参字顿读商隐二字又顿读盖参于二十八宿居井之上商隐系唐人李姓也令子家君作宰南丈褚彦回谓任遥曰闻卿有令子盖指任昉也按题面令字顿读别解为邑令自其子视之则对面写照语气转关扣合自然透澈书目有典谟有训诰有誓命按题面书字顿读踏实转为书经篇目足以达情只这脚踪儿将心事传释氏要览释教以喜怒忧惧憎爱欲为七情故凡表着于外者曰达情按题面足字踏实顿读便扣脚跟儿以达情二字敲击下半语隽神超三十六才子月暗西厢天文学月之末日为晦盖由卫星背太阳不得借其光也按题面三十字顿读扣合月暗六才子指西厢记掩泣空相向哭皇天说文掩遮盖也谓哭泣时不使闻知空字顿读扣合皇天极洽而相向二字更题外传神不尚词曲取语甚直接题面词字顿读曲字转为屈曲关合底句虚神实理无不兼赅何用别寻方外去久病老医官唐韩翃题仙游观诗何用别寻方外去人间亦自有丹丘按题面方字顿读别解为药方外去二字犹云向外而去表里相扣极声情亦极曲折洵是百炼钢能作绕指柔底句顿读山脉有起伏顿挫始能结穴水光成荡漾波折可入画图谜有底句顿读一法亦取其语气神情有顿挫有波折也迨至关回题面自然意趣融洽情文相生盖谜之门类不一裁制之法遂觉不同若空滑读去不特平实无奇而按之作法亦未能动中肯綮矣画船箫鼓载好其音隋炀帝令营洛阳为东京开通济渠又开邗沟入江渠旁筑御道自长安达江都令造画船集歌妓备丝竹管弦之属以为游幸按底句载字顿读回合题面画船而好其音三字由萧鼓之声音传出神韵休扬戛戛独造渔父覆舟载胥及溺史记子胥过昭关迫者急至江江上有渔父知胥之急乃渡子胥既济胥解其剑曰此剑直百金以与父父曰楚之国法得胥者赐粟五万石爵执圭岂徒百金剑耶遂覆舟溺以示不通楚按底句载胥及三字作一顿读溺字便能与覆舟浑合请公入瓮来嫁于周唐周兴用法深酷或告与丘神勣通谋武后命来俊臣鞫之俊臣与兴方推事对食问曰囚多不承当置何法兴曰取大瓮外以炭炙之令囚入中何事不承俊臣如其法因起言曰有内状推兄请公入瓮兴惶恐叩头服罪由题面一语融会来历以之关映则底句嫁字便不击自动白居易生七月而识字乐子之无知唐白居易生七月便识之无二字按居易字乐天底句乐字顿读子字顿读之无二字又顿读犹云乐天当孺子时便知之无也传神阿堵妙处直到毫颠尚父子牙相鼠有齿商吕尚字子牙本姜姓其先祖尝为四岳佐禹平水土虞夏之际封于吕因以为姓及佐武王克商有功武王尊之为师尚父按底句相字踏实又与鼠字各一顿读由是遂层关映题面如轨纳轮无不适合厉王怒监谤云胡不喜周国人谤王召公告王曰民不堪命矣王怒得卫巫使监谤者以告则杀之国人莫敢言道路以目按底句胡字顿读别解便扣紧厉王妙在一云字叫醒尤能曲传口吻牝鸡无晨奉时辰牡按底句辰字顿读则奉时者牡鸡而牝鸡无所司矣红拂私奔臣妾逋逃隋杨素为相有侍妾张出尘时李靖以布衣谒素姬妾罗列中有执红拂者有殊色独目靖是夜靖归逆旅红拂奔之曰妾杨家红拂妓也丝藤愿托乔木乃与俱适太原按底句臣字会作杨素自指运典便有根源妾逋逃三字关合题面尤语不离宗凄凄不似向前声曲直作酸唐白居易琵琶行感我此言良久立却坐促弦弦转急凄凄不似向前声满座重闻皆掩泣按底句曲字顿读关合题面不似向前直作酸即融会到凄凄声运思静细粗心人未易领悟何前之渺渺而遽累然小人道长聊斋志异巧娘篇生闭生室中绕室隔扉唿巧娘巧娘命婢历试数钥乃得启生附耳请问巧娘遣婢去生挽就寝榻偎向之女戏掬脐下曰惜可儿此处阙然语未竟触手盈握惊曰何前之渺渺而遽累然按底句小人道三字作一顿读长字会意不渺小以之关合题面而意外惊喜之状一一传出由是无与议婚者所以定亲疏按里面实字互相针对虚字曲折传神可称逸品盖由底句亲字能顿读是以如许得神杜工部执诗坛牛耳少陵长谓诗家为人所宗如筑坛坫以主盟会也本左传诸侯盟谁执牛耳古者歃血为盟割牛耳取血盛以珠盘主盟者执之今引申为主持其事者之辞按底句少陵二字顿读针对题面杜工部长字会意执牛耳亦无不翕合汝视阿娇好否姑将以为亲汉武帝为太子长公主欲以女配之问曰若得阿娇好否帝曰若得阿娇当以金屋贮之按底句姑字略顿融会题面语气神情宛然纸上天子借耕以帅民君亲推之周礼天子亲载耒耜帅三公九卿躬耕天子三推三公五推卿诸侯九推按底句君字顿读亲字转作形容词融会题面极见浑雅庐陵王即位则天子当阳唐史桓彦范进曰昔天皇以爱子托陛下今年齿已长久居东宫天意人心久思李氏愿陛下传位太子以顺天人之望于是太后命太子监国明日传位于太子中宗乃复位按底句则天二字联一名词子字又顿读以之关合自然恰切从沛公入关独收秦律令图书于斯二者何先汉书初高祖为亭长箫何尝左右之及从入关独收秦丞相府律令图书造石渠阁藏之按底句何字顿读别解扣合题面处从沛公入关句自不落空开门揖盗今愿窃有请也三国志张昭曰况今奸宄竞逐豺狼满道乃欲哀亲戚顾礼制是犹开门而揖盗未可以为仁也按底句窃字顿读扣合题面盗字而以今愿有请形容开门而揖尤极得神情绿林豪杰旧知名昔者窃闻之汉王莽篡汉时新市王匡等起兵于绿林山中号绿林山在湖北当阳县后世称劫盗曰绿林按底句窃字略顿作盗窃解以之关联自适合绳墨文章华丽家徒四壁辞富居贫汉司马相如长于辞赋所作有子虚上林大人等赋丰赡华丽汉魏六朝文人多效之按底句辞与居本系动词作者用以扣合题面竟转为名词运实于虚慧心人善能领悟门虽设而常关有所不行晋陶渊明归去来辞园日涉以成趣门虽设而常关按题面常关二字扣合不行即闲易安得广厦千万间有所不足唐杜甫诗安得广厦千万间大庇天下寒士皆欢颜按底句所字踏实扣紧广厦有不足等字又能浑会全神大树将军异邦人称之东汉冯异为光武偏将军诸将业坐论功异独立大树下不夸己绩人因号曰大树将军按底句异字顿读便着实作冯异解连全句读之关合自成结构使营菟裘吾将老焉隐居以求其志左传羽父请杀桓公将以求太宰公曰为其少故也吾将授之矣使营菟裘吾将老焉注菟裘鲁邑名隐公使人营共宫室行将以国让桓公终老于菟裘之地按底句隐字顿读踏实处便关合题面语气五旬上因病身亡是故知命者西厢记先人礼部尚书多名望五旬上因病身亡按底句故字别解顿读便关映因病身亡知命又扣合五旬盖本论语五十而知天命古之遗爱也故为政在人左传子产卒仲尼闻之出涕曰古之遗爱也按底句故字顿读别解为人死曰物故亦曰作古由今日而思其遣爱则政绩在人夫固无限感慕矣曰朕不识真卿何状未见颜色而言唐开元中安禄山反真卿独倡义讨之玄宗叹曰河北二十四郡无一忠臣耶及闻真卿讨贼曰朕不识真卿何状乃能如是按底句颜字一顿即扣合真卿曰不哉何状意在未见而切于愿见描写口吻语气逼真周公思兼三王以施四事则其旦昼之所为孟子周公思兼三王以施四事其有不合者仰而思之夜以继日幸而得之坐以待旦按底句旦字顿读便扣合周公而所为二字既能浑括题面又妙有昼字针对题旨确是难能可贵待先生如此其忠且敬也吾其为东周乎孟子寇退曾子反左右曰待先生如此其忠且敬也寇至则先去以为民望寇退则反殆于不可按底句东字顿读解为作东表里关映融洽分明妙能于实字锋芒针对虚字毫发传神只见潮南与潮北水信无分于东西按底句水信二字顿读便关合潮字只见南北则无分东西自意寓言外入蔡缚成肤受之愬唐李愬元和中为邓州节度使将兵讨淮西雪夜入蔡州擒吴元济淮西遂平按底句肤字顿读愬字别解以之关映便与题面典故吻合讳疾忌医人病不求耳通书今人有过不喜闻知犹讳疾忌医卒灭其身而无怪也按底句病字顿读别解转指疾病不求犹云不求治疗照应题面自然适当内举不避亲外举不避仇奚有于是晋悼公时祈奚为中军尉请老公问代初举其仇解狐再举其子午时有内举不避亲外举不避仇之称按底句奚字顿读又别作祈奚解有于是三字包括全题萧相国更秦法何莫由斯道也史记萧何佐高祖定天下论功第一封酂侯汉之律令多所制定馀悉更秦法按底句何斯等字俱踏实以之关映题面字字自能击动膏以香消麝以脐死然则非自杀之也国策韩非韩之诸公子也喜刑名法术之学与李斯并事荀卿后使于秦为李斯所谗下狱仰药死题面二语即狱中之歌按底句非字顿读别解韩非由题面二语扣合自杀然则二字尤凌空得神前言戏之耳尚游说论语子之武城闻弦歌之声夫子莞尔而笑曰割鸡焉用牛刀子游对曰昔者偃也闻诸夫子曰君子学道则爱人小人学道则易使也子曰二三子偃之言是也前言戏之耳按此则里面相扣全系运用题面来历底句游字踏实子游以子游所说是述夫子云君子学道则爱人二句夫子闻之转以牛刀割鸡之喻为戏至是则尚字自管弦合拍龙种自与常人殊比君子之超凡文选高帝子孙龙之种文王宗族麟之角按底句君子二字作两次顿读以扣合题面龙种超凡即会意与常人殊也壮阳三十日之名医学要览命门相火真气内充能助胃力销水谷是曰壮阳按底句三十字顿读便关合壮字本礼记三十曰壮有室日之名当然会意阳字孔子至圣孟子亚圣前出师表后出师表明史嘉靖二十七年用张孚敬等议釐正祀典称孔子为至圣先师同时又因元文宗封孟子为亚圣邹国公至是议定罢去封爵止称亚圣按底句两个出字均顿读孔子孟子世尊师表一生于春秋一生于战国故前出后出等字自能着紧卧薪尝蓼寝不安席食不甘昧左传越王勾践被吴王夫差困于会稽身称为臣妻请为妾后得归国卧薪尝蓼使瞽朦日警之曰勾践汝忘会稽之耻也耶后竟灭吴按底句安甘等字顿读则是题面卧薪当指上句而言尝蓼又指下句而言终须一个土馒头故陵不免耳宋范成大诗纵有千年铁门限终须一个土馒头按俗谓坟曰士馒头大家风范昭其度也汉班固之妹班昭适曹世叔早寡固着汉书末就而卒和帝诏昭踵成之数召入宫令皇后贵人事以师礼号为曹大家按底句昭字顿读作班昭解便贴紧大家度会意风范亦见堂皇薄夫敦鄙夫宽惠风和畅孟子故闻柳下惠之风者鄙夫宽薄夫敦按底句惠字顿读转会意柳下惠故闻其风者薄夫敦鄙夫宽而畅字尤融会得拢玲透辟风急雁行斜不着一字博物学雁性合群高飞空中自成行列或如一字或如人字按题面雁行关合一字急斜等字扣合不着意颇细腻臣东邻有女窥臣己三年矣总是玉关情宋玉登徒子好色赋序天下之佳人莫若楚国楚国之丽者莫若臣里臣里之美者莫若臣东家之子增之一分则太长减之一分则太短着粉则太白施朱则太赤眉如翠羽肌如白雪腰如束素齿如含贝嫣然一笑惑阳城迷下蔡然此女登墙窥臣三年至今未许也按底句玉字一顿转作宋玉解总是关情等字回顾扣题妙能从对面写照则下文消息自见灵通请王具礼拜之何时议筑坛史记汉王既得韩信何曰王必欲拜之择良日斋戒设坛场具礼乃可耳按底句何字顿读转指萧何针对请王等字便融理解破涕为笑泣颜回晋刘琨答卢谌书破涕为笑注犹云转悲为喜也按底句颜字顿读扣合谐叶而题外神情亦达到毫端我固疑是老奴心坎儿上温存世说温峤姑有女嘱峤觅婿峤曰佳婿难得如峤如何少日报云已觅得婿处因下玉镜台一枚姑大喜既婚交礼女大笑曰我固疑是老奴按底句温字顿读踏实温峤题面扣合而心坎儿等字亦神情曲曲传出十二叩首一顿打专制时代礼用拜跪每跪三叩首四跪共十二叩首按底句顿字关合叩首一打又会意十二语更新奇信亡去何必苦追求史记何闻信亡不及以闻自追之上知骂曰诸将亡者以十数公无所追追信诈也何曰诸将易得耳如信者国士无双按此则里面扣合由事实上运用从神理中推寻语气极流宕神韵亦休扬矍铄哉是翁也一个据鞍上马东汉援建武中拜为伏波将军武陵五溪蛮反援年八十馀自请行旅据鞍顾盼以示可用帝笑曰矍铄哉是翁也按底句上字顿读由动词转为形容词马字别解马援回顾题面即可见其老当益壮之概对棋陪谢傅见安排车儿马儿晋谢玄等破苻坚有檄书至安方对客围棋了无喜色按作者能于底句安字一顿踏实作谢安解则全体更张题面妙有陪字击动是以谢傅之排列车马一一得见之也五家相保正比例周制大司徒令五家为比使之相保五比为闾使之相爱四闾为族使之相葬五族为党使之相救更有比长闾胥族师党正各职以分掌其政令教治按底句正比二字作一顿读例犹云礼之定则也地球分五大洲陆判广舆记世界陆地在东半球者曰亚细亚洲欧罗巴洲阿非利加洲海洋洲在西半球者曰亚美利加洲是为五大洲妾不能知香玉之热冷降雪聊斋志异香玉篇女曰妾不能如香玉之热但可慰君寂寞耳按底句首一字顿读则是降雪之冷反击香玉之热而题面实字虚神自能兼到知之维艰孙行者孙文学说行之非艰知之维艰盖总理先由行者而入于知者本上下文击动神理自息息相关志气扬扬甚自得也御说齐晏子为相御者之妻窥见其夫扬扬自得既而夫归妻责之曰晏子长不满六尺身为齐相名显诸侯志常自下子长八尺乃为人御扬扬若此宜乎卑且贱也妾耻之九府圜法吕布汉书齐太公为周立九府圜法注九府谓大府玉府外府内府泉府天府职内职金职币按圜系均而通之也五经无阵字陈代按阵古文作陈例如史记所以充后宫饰下陈古文无沉字沈同按沉系沈之俗写故凡用沉皆同于古本之沈例如诗经载沈载浮妒花风雨自相摧华盛顿按华通花本礼记鞠有黄华题面一语言花当盛开适风雨摧残是不啻受其妒也按底句顿读关映题面处有一波三折之致勿谓言之不预也白前凡官厅发布文告严禁非为等事示末多用此语按底句白字一顿而前字关照题面勿谓不预有绘影绘声之妙阅后付丙一目了然按底句一目了三字作一顿读便击动题面阅后然通燃谓燃烧也又关映付丙盖丙于五行中属火故云法门卷下题面别解文心雕龙云谜者迷也回互其辞使昏迷也信如斯言则是题面别解一法无论运用典故采摭成语务要参透别解然后关联底句方能谬巧非然者以干坤为天地阴阳为日月不特呆板敷衍直是替底句作注脚耳乌足以云谜学者能推翻此一层则成竹在胸运法时自能别具只眼矣单于夜遁逃其亡无日汉书匈奴称其君曰单于别解一作单双之单一转为介词表里相扣于字句关合之外更能传神称弧道寡无严诸候礼诸侯对于邻国之君称孤寡道按题面称孤二字别解便扣紧无严道寡指诸侯而言相君之背反求诸其身汉蒯通说韩信曰相君之面不过封侯相君之背贵不可言按题面背字别解转作违反说以之相扣便恰合蒯通当时之语意回也不愚反其智论语子曰吾与回言终日不违如愚退而省其私亦足以发回也不愚按题面回字本系颜回别解竟转回还针对底句自然字字熨贴华胄种之美者也晋书衣冠华胄宜蒙优免注谓显裔也按题面华转作美解胄犹云苗裔也运典自然吻合作文又兼倒装细君王不待大汉书武帝将以肉赐从臣东方朔先割以归有司奏之上令自责朔曰受赐不待诏何无礼也拔剑割肉一何壮也割之不多又何廉也归遗细君又何仁也注细君谓妻也按题面细君二字仅就本义扣合似嫌呆着妙能语气倒装别饶意趣辟喻而言之徐子以告夷子按题面辟字转读入声之字踏实以底句徐子名辟夷子名之也周室封侯蝴蝶梦中家万里周封建制度列爵惟五公侯伯子男分封同姓与异姓功臣为诸侯以屏藩王室按题面周字别解作庄周先为底句立案室封侯扣家万里而蝴蝶梦中数字系庄周事尤能于题外传神虚有其表花姑子聊斋志异嘉平公子篇妾初以公子世家文人故蒙羞自荐不图虚有其表以貌取人毋乃为天下笑乎言已而没按题面表字别解为中表关映底句姑子虚字扣花以花转解耗费也入骨相思嵌红豆于骰子演繁露唐世镂骨为窍朱墨杂涂数以为采亦有出意为巧者取相思子纳于窍中使其色明现而易见故温飞卿艳词云玲珑骰子安红豆入骨相思知不知注相思子系红豆别名字子路自由结婚春秋仲由字子路孔子弟子列政事科性好勇闻过则喜仕卫死于孔悝之难按题面首一字别解作许嫁说以之扣底妙能从对面传神乐酒无厌逍遥饮孟子从流下而忘反谓之流从流上而忘反谓之连从兽无厌谓之荒乐酒无厌谓之亡按题面厌字别作厌恶解用以击动逍遥便能紧切底句别解往圣先贤嘉言懿训立说之旨夫固有定在也一经制谜家采为底句转作别解往往于贞操之言转为狎亵庄重之旨变作诙谐光怪陆离嬉笑怒骂殆如髡朔滑稽闻者捧腹盖制谜之能事不如是不足推为上乘也设道学先生见之有不指为谬妄而裂眦透爪谩骂不堪也耶范蠡扁舟五湖游载施之行吴越春秋西施苎萝村西鬻薪者之女越王勾践败于会稽范蠡取西施献之于吴王夫差吴亡西施复归范蠡从游五湖酌贪泉而觉爽我心则夷晋书吴隐之性廉洁为广州刺史未至州二十里地名石门有水曰贪泉故老云饮此水者廉士皆贪隐之至泉所酌而饮之赋诗曰古人云此水一歃怀千金试使夷齐饮终当不易心及在州清操逾厉匈奴号曰飞将军汉之广矣史记李广成纪人猿臂善射文帝时以击匈奴有功封散骑常侍武帝时为右北平太守匈奴畏之号曰飞将军蔡邕倒屣以迎宾见此粲者汉蔡邕宾客盈门闻王粲至倒屣迎之粲年少短小一座皆惊邕曰此王公孙有异才吾不如也王荆公读辨奸论有感于嗟洵兮不我信兮苏洵作辨奸论专为王安石而发彼既读之不无感想按题面由一感字便能刻画道于嗟语气颇称神妙粉香腻玉搓咽项有莺其领西厢记他眉儿是浅浅描他脸儿是淡淡妆他粉香腻玉搓咽项下边是翠裙鸳绣金莲小上边是红袖鸾销玉笋长按底句领字再别解颈项亦见妙趣赐之鸱夷而投之江惟胥以沈史记吴王夫差信太宰嚭之谗使使赐子胥属镂之剑以死子胥临死告其舍人曰必树吾墓上以梓今可为器而抉吾眼悬吴东门之上以观越寇之入灭吴也吴王闻之大怒乃取子胥尸盛以鸱夷革浮之江中注器棺也鸱夷以马革为之与父老约法三章邦有常刑史记汉高祖入关与父老约法三章杀人者死伤以及盗抵罪客星犯帝座以近天子之光东汉光武帝与严子陵共偃卧子陵以足加帝腹上明日太史奏曰夜来客星犯帝座甚急帝笑曰朕与故人严子陵同卧耳按题面击动底句近字撞得极有声响封之有庳富贵之也圣人立象以尽意孟子亲之欲其贵也爱之欲其富也封之有庳富贵之也身为天子弟为匹夫可谓亲爱之乎由题旨亲爱托出底句尽意题外传神余音袅袅郁陶思君尔忧虞之象也孟子象往入舜宫舜在床琴象曰郁陶思君尔忸怩武侯征南蛮七禽皆获后汉南蛮衅诸葛亮平之有孟获者为夷汉所服亮生致获使观营阵从使去更七纵七禽犹遣获获不去曰公天威也南人不复反矣注禽与擒通绿珠坠楼以报崇也晋书石崇有妓名绿珠美而艳善吹笛孙秀使人求之石祟勃然曰绿珠吾所爱不可得也秀怒矫诏收石崇崇宴于楼上介士到门崇捐绿珠吾今为尔得罪绿珠曰当效死于君前因自坠于楼下而死足下与楚则楚胜与汉则汉胜以结二国之信按题面系蒯通说韩信语底句信字踏实二国扣合楚汉妙处在一结字更能浑括全神今天下英雄惟使君与操耳其实体备于己三国志玄德曰今天下英雄谁能当之操以手指玄德后自指曰今天下英雄惟使君与操耳说文补注慎言其余汉许慎字叔重少博通经籍马融常推敬之时人为之语曰五经无双推叔重着说文解字十四篇推究六书之义分部类从至为精密后世言小学者皆宗之使奉许叔居许东偏可以寄百里之命左传隐公十一年郑伯使许大夫百里奉许叔以居许东偏注郑庄公见齐鲁相逊亦不敢自取许国又仗大夫百里奉之骊姬使人止荀息勿死奚齐之难如有所立卓尔左传鲁僖公九年冬十月里克杀奚齐于次荀息将死人曰不如立卓子而辅之曹大家续完汉帙固所愿也汉班固之妹班昭适曹世早寡固着汉书末就而卒和帝诏昭踵成之数召入宫令皇后贵人事以师礼斩木为兵揭竿为旗战必胜矣秦二世元年陈胜与吴广斩木为兵揭竿为旗诈称公子扶苏楚将项燕诸郡苦秦苛法者皆归之山泽寻梅损者三友易山泽损以兑下艮上为损卦又近世画家以松竹梅合绘称为岁寒三友绨袍恋恋尚有故人之意非以干禄也史记魏使须贾至秦忽见范叔惊曰范叔固无恙乎何一寒至此乃取其一绨袍以赐之按范叔在魏时遭须贾之难佯死潜逃至秦变姓名为张禄至是而为秦相须贾以绨袍赠之只知有故人范叔并不知为秦相张禄也如是则非干二字便反振得神吴市吹箫第一声方员之至也吴越春秋伍员字子胥父奢兄尚为平王所杀子胥奔吴以图覆楚初至吴市吹箫乞食后佐吴伐楚按此则无一字呆着色相却无一字不传神情吾尝记佛家言空门便是法门夫阳子本以布衣处于蓬蒿之下城非不高也唐阳城北平人隐中条山德宗拜为中谏议大夫在位五年天下得失之不为不久而未尝一言及于政故韩愈作争臣论以讥之从题面反振而出非不高之志自凌空得神非德宗之鄙暗亦何从而用之杞不足征也宋苏洵辨奸论卢杞之奸固足以败国然不学无文容貌不足以动人言语不足以眩世非德宗之鄙暗亦何从而用之反振得神意透题顶以静穆之思运空灵之笔允称杰作脱颖而出拔一毛史记平原君传秦攻赵邯郸赵使平原君求救于楚约其门下客于俱毛遂自荐君曰贤者譬之锥处囊中其末立见今先生处胜之门下三年胜未有闻也遂曰臣今请处囊中耳若蚤处囊中乃颖脱而出非特其末见而已描写拔字具有神韵非静细心思未易领会关公不肯割三郡还吴未可与权三国志孙权命诸葛瑾至蜀索还荆州玄德已允许云长变色曰吾与兄桃源结义誓共匡扶汉室荆州三郡本大汉疆土岂得妄以尺寸与人食以草具是简驩也国策齐冯驩者贫乏不能自存使人属孟尝君愿寄食门下孟尝君笑而受之曰诺左右以君贱之也食以草具按此则表里相扣不拘拘于字句间是谓不着一字尽得风流梁山之役孝侯死焉若于齐则未有处也晋周处阳羡人少孤不修细行乡里患之与南山之虎长桥之蚊并称三害处乃励志改行射虎斩蛟后入吴从陆云求学仕吴为东观左丞归晋迁御史中丞齐万年反力战死谥孝侯断袖不贤而能如是乎汉哀帝嬖董贤尝共昼寝贤偏籍上袖上欲起贤未觉不欲动贤乃断袖而起按此则运典巧合妙处在数虚字极得唿应之神附凤翼而欲依羽以成功名东汉耿纯谓光武曰天下士大夫捐亲戚弃土壤从大王于矢石之间者固望攀龙鳞附凤翼以成所志耳按此则表理相扣上半关映题字下半紧透题旨可谓探骊得珠汉昭烈帝传前人之述备矣后汉刘备字玄德汉中山靖王胜之后讨黄巾贼起兵后为豫州牧得诸葛亮于襄阳用其策取荆州定巴蜀王汉中曹丕篡汉备遂即位于成都国号汉为三国蜀汉末年讨吴大败仅以身免终于白帝城谥昭烈皇帝宦官之后汉祸未巳犹苦卓后汉除宦官之后而董卓当权汉祸犹未已也按此则妙处全在里面数虚字互相击动有若余音绕梁袅袅不绝之致帝严惮之若芒刺在背光于前汉霍光为大将军专威权宣帝初立心甚忌之一日上谒高庙光骖乘于前上严惮之若芒刺在背为之不安生不忍以家政累之仍欲自任女又不肯经纪弥勤还归细柳营聊斋志异细柳篇生不忍以家政累之仍欲自任女又不肯晨兴夜寐经纪弥勤每先一年即储来岁之赋以故终岁未尝见催租者一至其门婢作色曰殆矣粉蝶如知合断魂聊斋志异粉蝶篇婢曰夜已四漏主人将起彼此有心来宵未晚方狎抱间闻晏唤粉蝶婢作色曰殆矣急奔而去桃花依旧笑春风无人调护唐崔护诗去年今日此门中人面桃花相映红人面不知何处去桃花依旧笑春风里面相扣神情隽越意想空灵阅者犹之美味当前须仔细咀嚼庶几不负江摇从许子之道信教自由孟子从许子之道则市贾不贰国中无伪虽使五尺之童适市莫之或欺描写信教二字颇真切一自字尤妙于针对号曰智囊说错汉晁错多智景帝号曰智囊按谜底说字紧扣号曰题面便不抛荒扇枕温被夜来香汉黄香年九岁早丧母事父致孝对于寝处夜必亲为经纪夏则扇枕席冬则以身温被褥燕子楼空佳人何在不见复关唐贞观中张建封纳徐州妓关盼盼为妾筑燕子楼以居之建封卒楼居十五年不嫁后不食而死以下若干则凡底字别解处均作姓氏叔度襟怀汪汪若千顷之陂黄流在中汉黄宪字叔度慎阳人郭泰少游汝南尝曰叔度汪汪若千顷陂澄之不清淆之不浊重游赤壁后来其苏广舆记赤壁山名在今湖北黄冈城外名赤鼻矶苏轼谪宦尝一再游其地误以为周郎赤壁故有前后赤壁两赋又按底句后字以扣题面重字尤见缜密画学正宗考诸三王而不缪清康熙间太仓人王时敏王原祁王鉴三人善画出水意境高旷时人号为画学正宗一片降幡出石头以迎王师唐刘禹锡西塞怀古诗王濬楼船下益州金陵王气黯然收千寻铁锁沉江底一片降幡出石头注王濬自武昌顺流迳趋建业城兵八万方舟百里鼓譟入于石头城吴王皓面缚舆榇诣军门降拂须之谄不行乃成嫌隙此之谓寇仇宋丁谓为参政宰相寇准荐之得致通显虽同列而事准甚恭尝会食中尝会食中书羹污准须谓徐起拂之准笑曰参政国之大臣乃为人拂须耶谓惭乃遂成嫌隙召旦赐以樽酒惠王之珠宋王钦若劝真宗封禅上曰王旦得毋可乎曰此酒甚佳卿归与妻孥共之及归启封皆美珠旦自后不敢有异议爷娘闻女来出郭相扶将阿姊闻妹来当户理红妆小弟闻姊来磨刀霍霍向猪羊无人不道看花回北魏木兰姓花父病不能从军为有司所迫木兰改装而代父戍边十二年人不知其为女子按底句无人不道等字包括题面许多情况可谓精彩夺目快当惬心王莽作大诰其命维新后汉书王莽篡汉改国号曰新用作大诰施命于四方以下若干则凡底字别解处均变易名词日暮汉宫传蜡烛夜未央庭燎之光唐韩翃寒食诗春城无处不飞花寒食东风御柳斜日暮汉宫传蜡烛轻烟散入五侯家松涛树之风声宋欧阳原功诗下帘危坐听松涛注松为风吹声若波涛书经秦火仅存医药卜筮种树数篇而已学然后知不足史记李斯奏毁诗书令下三十日不烧黥为城旦所不去者医药卜筮种树之书欲有学令以吏为师制曰可按底句知不足等字从秦火后击动声情绵邈夜来风雨声花落知多少中心疑者其辞枝唐孟浩然春晓诗春眠不觉晓处处闻啼鸟夜来风雨声花落知多少关联浑脱着想凌空不即不离之妙可称神品草色遥看近却无王孙满尚幼唐韩愈初春小雨诗天街小雨润如酥草色遥看近却无注细草方春而未青霑雨霭然润色遥看似青近看似无也按王孙系多年生草根可入药亦名旱藕又名牡蒙种瓜得瓜种豆得豆无易树子涅槃经种瓜得瓜种豆得豆注谓有是因自有是果也有客宿宿止于信诗有客宿宿有客信信注一宿曰宿再宿曰信结绳记事玩索而有得焉上古未有书契记事但结绳大事作大结小事作小结按底句玩得等字融会记事神味隽永帝乘羊车幸而得之晋武帝掖庭并宠者众莫知所适乃乘羊车恣其所之宫人争取竹叶插户盐汁洒地以引驻羊车盖竹叶盐汁皆羊所喜食也按底句幸作宠幸之踏实转解往也拊髀坠泪足以无失肉矣三国志玄德如厕见髀肉复生不觉潸然流泪少顷入席表见玄德有泪容问之曰备往常身不离鞍髀肉皆散今久不骑髀里肉生日月磋跎老将至矣而功业不建是以悲耳冷灰不得其死然物理学灰有然性虽经火息而冷但遇湿竟发热生烟梦蜂奠于两楹之间孔子时其亡也唐明皇经邹鲁祭孔子而叹之诗今看两楹奠当与梦时同昭阳宫里第一人匹夫而有天下者汉武帝后宫八区昭阳第一按题面第一人扣合底句全神在握商臣以宫甲围王世子自楚反春秋周襄王二十六年楚成王欲废太子商臣而立幼子职商臣请于其傅潘崇崇谓世子曰能事诸曰不能能行乎曰不能能行大事乎曰能冬十月以宫甲围成王王缢鳄鱼南徒于海文公与之处唐韩愈祭鳄鱼文今与鳄鱼约尽三日其率丑类南徙于海以避天子之命吏施恩不求报赐也何敢望回感应篇施惠毋念受恩勿忘按题面不求报击动何敢望回极有神采以赐与回字能由实处转虚也捷书夜达甘泉宫克告于君宋苏轼闻洮西报捷诗露布早驰玉关塞捷书夜达甘泉宫注克胜也按里面相扣意极紧切语亦雅驯楚襄云雨会阳台王驩朝暮见宋玉高唐赋序楚襄王游于云梦之泽梦一神女愿荐枕席王因辛之去而辞曰妾在巫山之阳高山之阻旦为朝云暮为行雨朝朝暮暮阳台之下门前冷落车马稀寡人好色唐白居易琵琶行门前冷落车马稀老大嫁作商人妇按底句寡人本系诸侯谦称之词作者偏于人字竟轻轻读过转说少有人焉好色关合题面神情雅隽小姑居处本无郎未有夫子也唐李商隐诗神女生涯原是梦小姑居处本无郎按底句夫子二字转解郎君本孟子女子之嫁也母命之曰往之女家必敬必戒无违夫子探手于袴而验之笑曰幸有根蒂犹可为也退而省其私亦足以发聊斋志异巧娘篇华姑遂导生入东厢探手于袴而验之笑曰无怪巧娘零涕然幸有根蒂犹可为也按傅生当受探验时必惕然惊既聆其言更欣然喜余谓华姑之术如可传天下人当不至有抱缺憾者以妒杀夫不患寡而患不均妒至杀夫伦常变矣推其意宁愿彼此孤床不甘视他专宠淫妒状态悍忍心肠至此殆不堪问自非深于阅世固未易道及谢玄谢石破秦兵于淝水叔孙胜敌晋苻坚入寇谢安以侄玄弟石将精锐八万破坚兵百万于淝水按底句叔孙二字转作叔侄解唱筹量沙空谷传声南北朝宋文帝时檀道济进爵司空领兵伐魏所战皆捷食尽引还有亡卒降魏具告以食尽魏人追之众汹惧将溃道济唱筹量沙以所余少米复其上及旦魏人视之谓道济资粮有余以降者为妄遂斩之道济乃得全军而退珠还合浦清风与归汉合浦县不产谷而出珠民常探珠以易米浦之太守贪污珠渐徒去交趾及孟尝伯为合浦太守革除前弊未逾岁去珠复还传你简帖里心事寄生草西厢记我定教发落这张纸我将舌尖上说词传你简帖里心事管教那人来探你一遭儿按底句别作寄张生信草善能体会故语意便见曲折王俭以谢安自比风流况南史王俭尝语人曰江左风流宰相惟有谢安盖举以自况也春寒赐浴华清池温太真唐白居易长恨歌春寒赐浴华清池温泉水滑洗凝脂侍儿扶起娇无力始是新承恩泽时注天宝六年更温泉宫曰华清宫治汤井为华清池凝脂言杨太真肌肤娇腻也鲁阳挥戈反日运动淮南子鲁阳公与韩战日暮援戈挥之日为之反三舍描写运动二字极有力量亦见不脱不粘唐顺宗以广陵王纯为太子预备立宪唐顺宗诏命广陵王纯为太子是预备立为宪宗以嗣位也表扬善行布谷幼学琼林逢人说项斯表扬善行注谷善也布谷谓宣布其美德左右流之青龙汤白虎汤诗参差荇菜左右流之礼前朱雀而后玄武左青龙而右白虎按底句汤汤二字形容水流貌关合题面尤极风致太守归而宾客从也六一散宋欧阳修醉翁亭记己而夕阳在山人影散乱太守归而宾客从也按底句六一系欧阳修号散字转读去声作涣散解扣合自然适当桐叶封弟戏叔史记晋世家成王与叔虞戏削桐叶为圭以与叔虞曰以此封汝史佚因请择日立之成王曰吾与之戏耳史佚曰天子无戏言于是遂封叔虞于唐两扇连锁朱陈各系一村奉晋复分两国业由聘问通好因之联成姻眷谜有两扇连锁一法系底句两项分见会心人为之媒介而使之摄合由是措词挂面琴瑟无不和谐此种法门非经明辨恐有误会为金锁格者余谓金锁格作法于分见两项当由上句联合下句首一字或箝成名词或串合事实连锁作法于分见两项笼罩一气依然还作两句读学者不可不知也冯驩市义为营窟于薛国策孟尝君就国于薛未至百里民扶老携幼迎君道中终日孟尝君顾谓冯驩先生所为市义者乃今日见之冯驩曰狡兔有三窟仅得免其死耳今有一窟未得高枕而卧也请为君复营二窟赵孝以身代弟是为贼执礼汉王莽末年赵礼为贼所执兄孝闻之自投于贼所曰礼瘦不如孝肥愿代弟贼感其义俱释之图穷而匕首见轲也以刃与政国策荆轲卫人战国之刺客从燕太子丹报仇献樊于期首及燕地图于秦至咸阳秦皇见之大喜柯奉图进图穷而匕首见把秦皇袖刺之不中为秦所杀按此则不拘着字面而神理自然圆到或有以荆卿刺秦皇为面扣之微特呆板且乏神味以此比较不无轩轾之分焚膏继晷然后为学日亦不足矣唐韩愈文炼膏油以继晷喻言求学之辛勤也按底句然通燃不足针对继字亦真切核果在外仁在其中矣植物学果实中坚硬之质保护内部之种子曰核小柴胡汤有寒疾必表而出之景岳全书小柴胡汤主治邪在肝胆半表半里之间寒热往来或日晡发热郁怒痎疟等症知府虽小道先有司秦废封建以郡统县历代因之宋元明清以府州统县道系观察道内行政事务为府县长官捧檄而喜张奉薄之不知义孝于亲汉书毛义以孝行称府檄至以义守安阳义捧檄而喜张奉薄之及义母亡遂不仕奉叹曰义往日之喜为亲也鼻息如雷先生之风一鸣惊人正字通人之胚胎鼻先受形故以鼻会意先生按底句风字别解为唿吸之气扣合题面息字而以一鸣惊人关映如雷体贴隆隆之声震人耳鼓语极新奇系千钧于一发不绝如缕盖亦危矣唐韩愈文其危如一发引千钧按底句不绝亦危等字尤极言外传神赵子龙大闹长板坡勐将如云单于临阵地舆志长板坡今湖北当阳县东北汉末曹操追刘备赵云拒操于此按底句单于二字俱解铃一说单独一为介词隐逸不近喧哗自然幽雅高士隐居泉石不闻朝市喧哗心逸神休举止自然幽雅按此则里面相扣本无他谬巧而一种俊逸清新之致有如凌霜傲菊出水芙蕖点睛飞去画壁龙南北朝张僧繇善画山水佛像又尝画四龙于壁而不点睛人固请点之二龙破壁飞去未点者如故东风不与周郎便乔女姊妹易嫁按此则扣合直透下文铜雀春深锁二乔句是以最得神妙言当时赤璧之战设无东风以与周郎之便则曹军不败彼乔女姊妹必易嫁阿瞒矣后稷哌矣姬生周克昌后稷姬姓周之始祖母姜嫄践巨人之迹而有娠生子以为不祥初欲弃之因名弃尧时为农师舜时为后稷十五传而至武王遂有天下桴鼓助战红玉妾击贼宋韩世忠之妾红玉本京口娼世称梁夫人世忠与金兀术战于黄天荡红玉亲执桴鼓助战庄公惑于嬖妾夫人庄姜贤而失位绿衣女仇大娘诗绿兮衣兮绿衣黄里心之忧矣注绿间色贱而反以为衣黄正色贵而反以为里卫庄公惑于嬖妾夫人庄姜贤而失位故以此比贱妾尊显而正嫡幽微也一串念珠作文有一线贯串法扼定题中要义从而立论反正开合一线到底如九曲明珠连贯穿成此文家制胜之法也制谜法门有名一串念珠先将谜底分见等项一一组合熔成一片前后唿应脉络贯通然后运典措词以挂谜面则表里相关自然应弦合节凉秋九月未冬先寒汉李陵答苏武书凉秋九月塞外草衰按题面秋九月扣合未冬凉盖先寒之意秦镜高悬咸阳皓月西京杂俎秦始皇有方镜照人灼见心腹凡宫女有邪心者照之莫不胆悸心动按题面秦字顿读便关射咸阳镜高悬即会意皓月孙权席父兄余业御有江东后汉孙权世居吴父兄死后袭其余业据有江东破曹操于赤壁西和蜀汉北当强魏遂成三分之势称帝于建业国号吴及此补牢犹未晚也羊尝亡商量当防国策亡羊补牢犹末晚也注喻言事后图补救也按题面语意极动宕用以敲击底句字字得神壮士一去兮不复还荆卿名成轻生国策荆轲为燕太子丹报仇宾客皆白衣冠送至易水高渐离击筑荆卿和而歌曰风萧萧兮易水寒壮士一去兮不复还我将下报宣孟与公孙杵臼遂自杀程婴精诚轻生春秋晋屠岸贾杀赵朔公孙杵臼与程婴谋存赵孤杵臼死程婴匿山中抚孤十五年及赵武复位程婴乃辞大夫谓赵武曰我将下报宣孟与公孙杵臼赵武泣曰武愿苦筋骨以报子何忍出此言乎程婴曰彼以我为能成事故先我而死今我不报是以我事为不成遂自杀画八不可留侯筹谋史记张良对汉王曰臣请借前箸为大王筹之冀遇海中三神山之乐虔仙延天年三件山者紊海申黄金白银为富锅诸神仙及史记蓬莱方丈瀛洲三神山者在渤海中黄金白银为宫阙诸神仙及不死药在焉破冰求鲤王祥娘望尝晋王祥事继母至孝冬日母欲尝生鱼天寒冰冻祥将剖冰求之冰解得双鲤时以为孝之所感吴宫花草埋幽径姑苏途芜唐李白登金陵凤凰台诗凤凰台上凤凰游凤去台空江自流吴宫花草埋幽径晋代衣冠成古丘按吴宫本孙权建都时所筑宫室作者转指为姑苏台花草迷幽径会意途芜盖事理可通不妨因而附会以谜之性质固得如斯也有酒盈樽吾壶无须沽晋陶渊明归去来辞携幼入室有酒盈樽按底句壶系盛酒器扣合题面樽字酒既盈樽便无须沽矣这般可喜娘罕曾见生惊莺轻盈西厢记颠不刺的见了万千这般可喜娘罕曾见注颠不刺玉名众宾望之以为神仙观泰同人既济东汉郭泰尝游洛阳与河南尹李膺相友善后归乡里诸儒送者车千乘林宗独与李膺同舟而济众宾望之以为神仙注林宗系郭泰字解散私塾蒙师离革私塾课授不遵部章教育施行遂未能统一市县中教育局当出而解散之开户视之不见其处苏仙梦别道士宋苏轼后赤壁赋畴昔之夜飞鸣而过我者非子也耶道士顾笑予亦惊悟开户视之不见其处按苏轼号东坡当时有称为坡翁者有称为坡仙者以莫须有三字诬杀岳飞秦桧织成冤狱宋秦桧诬杀岳飞韩世忠诣桧诘其实桧曰飞子云与张宪书虽不明其事莫须有忠曰莫须有三字何以服天下孙悟空闹御果园齐天大圣天宫偷桃西游记许旌阳真人以孙悟空终日闲游恐生事端奏请玉帝使主管桃园悟空见蟠桃成熟思啖之乃哄骗土地力士出门竟攀登果树大行恣取赵子龙单骑救阿斗常山独活使君子三国演义赵云闻知夫人消息连忙追寻只见一个人家被火烧坏土墙糜夫人抱着阿斗坐于墙下枯井旁啼哭云急下马伏地而拜夫人曰妾得见将军阿斗有命矣白描写真吴江薛凤昌先生尝谓画家不着颜色是谓白描始于宋之李龙眠后之评诗文者以其清空而不含典实亦谓之白描较之高文典册裁云镂月者其难易奚翅霄壤谜语亦然有典实者较无典实者为易猜止须知其典实即不难揭晓若无典实之谜专尚心思具非高明之见活泼之才终未易破的浮生依旧叹飘蓬至今为梗蓬至秋枯风卷叶飞故曰飘蓬因以喻身世之不幸者按题面依旧二字击动至今颇得神韵兔非可守而得也胡为乎株林韩非子宋人有耕田者田畔有株兔走触株折颈而死因释其耒而守株觊复得兔兔不可复得而为宋国笑按题面善于运故能使底句胡为乎等字神情活现红娘随我来有莺其领按题面一语见西厢记底句莺字别解崔莺莺凌空描写运实于虚口吻神情无不酷肖焉往而不三黜谁适为容论语柳下惠为士师三黜人曰子未可以去乎曰直道而事人焉往而不三黜枉道而事人何必去父母之邦按底句适字别解为往容作容纳回应题面实理虚神无不入妙生平踪迹广陵多我武维扬广舆记广陵郡名汉广陵国后汉改郡隋改江都郡唐为广陵郡遂以其地为扬州予天民之先觉者也我不以后人迷孟子使先知觉后知使先觉觉后觉也予天民之先觉者也予将以斯道觉斯民也按题面从前一层描写扣合底句凌空得神非实中心好吴也越在外服吴越春秋越王句践被吴王夫差困于会稽身称为臣妻称为妾三年不倦盖有报人之志不得不忍抑以下人非实中心好吴也不过外面强悦服之耳须唯女子与小人为难养也女子阴性本无须茎小人年穉须茎尚未发达故云难养梦觉后知梦系觉因亦为幻境夫觉而梦知梦己觉传神阿堵浑化逾恒娘子啊千不是万不是总是小生不是平旦之气按题面系演剧口白体贴语气纯系描写虚心折节下气柔声之状因底句旦字别解为生旦之旦以之关联便觉有趣而平气二字尤一往情深枕流洋洋乎盈耳哉晋孙楚欲隐谓王济曰当枕石漱流误云枕流漱石济诘之楚曰枕流欲洗其耳漱石欲砺其齿描写底句极有远神入妙处殆有倒持甘蔗之喻昼寝梦初醒非予觉之而谁也按底句非谁二字唿应得神盖本宰予事变通运用故表里相扣灵警异常公与文姜如齐齐侯通焉然则有同与左传鲁桓公十八年公将有行遂与姜氏如齐申繻曰女有家男有室无相渎也谓之有礼易此必败公遂及文姜如齐齐侯通焉则是桓公有子名同毋乃由齐侯所有描写肩句然则与等字于想当然之理势酷肖神情安排笔阵扫千军思以一毫挫于人唐杜甫诗笔阵横扫千人军注谓文之雄健如行阵也按底句毫字别作笔毫解题面安排针对思字尤极细腻朕未尝弃卿吾何以识其不才而舍之唐孟浩然少好气节隐鹿门山会游京师王维私邀入内署俄而玄宗至维以实对帝曰朕闻其人而未见也召问其诗浩然再拜自诵所为诗至不才明主弃句帝曰朕未尝弃卿奈何诬我鲁提辖拳打镇关西不知者以为为肉也水浒传鲁提辖闻知镇关西强骗了金翠莲愤气填胸忙走到那郑屠卖肉的地方借口买肉故意难为使他发怒起来便扑的一拳正打在他鼻子上打得鲜血迸流鼻子歪半边按鲁提豁之施老拳本借端以申不平彼不知底蕴者徒以常情测之无怪以为为肉也扼定主要击动全神自是读书得间别有会心未亡人虽有存焉者寡矣按妇人丧夫者自称为夫亡人语见左传按底句存字与题面亡字互相针对而虽有寡矣等字尤敲击得神你不合临去也回头望请问其目西厢记假如你心中畏惧老母威严你不合临去也回头望按题面扣合描写请问二字极得盘诘情形张三李四讳名不讳姓张李为姓三四各系行列俗于称人时唿姓不唿名并以排行称之故有张三李四之语如唐书张巡唿南霁云为南八即其例也心有灵犀一点通牛之性犹人之性与唐李商隐诗身无彩凤双飞翼心有灵犀一点通注犀有神异表灵以角故借通灵之犀以为两心相通之喻按底句扣合着眼全在一犹字颇得神妙几曾见寄书的颠倒瞒着鱼雁无有封而不告西厢记几曾见寄书的颠倒瞒着鱼雁小则小心肠儿转关教你跳东墙女字边干按底句封字别解为信封扣合题面书字无有不告又描写许多神情口吻可谓心细如发语妙于环莫辜负佳期三五郎呵到明朝又是奔波无限路十六君远行按题面三五会意十五到明朝即是十六郎呵扣合君字奔波无限路着实远行妙在莫辜负佳期等字描写不忍割别之愫情致宛然为郎樵碎我这里因他瘦会真记双文答张生词自从消瘦减容光万转千回懒下床不为旁人羞不起为郎憔悴却羞郎枕边簌簌环钗响美爱幽欢恰动头按里面相扣体会床第间两情欢爱或驰之或骤之形容尽致摹画逼真勿谓风流老无分花柳依然开天遗事唐时长安有平康坊为妓女所居之地每年新进士子释褐其中谓之风流薮故世称狎妓曰风流又袁牧诗如谓风流老无分夕阳何故照桃花引用遗事说明来历剪裁袁诗描写神致余于此作文字亦见风流妾睡君复醒君睡妾岂知有梦亦难导觅身不能见至求之魂梦然不得同时入梦亦复何处寻觅以偿彼此之愿神情委宛意趣缠绵周公祷告三王说哥哥病久书既克商二年既克商二年王有疾弗豫公为坛于南方北面植璧秉圭乃告太王王季文王祝曰惟尔元孙某遘厉若尔三王是有丕子之责于天以旦代某之身按底句哥哥字转贴上周公称武王语气描写尤极有趣我这病患要安只除是出点风流汗治相思无药饵西厢记我是晓夜将佳期盼废寝忘餐黄昏清旦望东墙淹泪眼我这病患要安只除是出点风流汗能将本书扣合恰如神理是谓读书别有心得张生于别院中人真如风马牛也本无心以引莺左传君处北海寡人处南海唯是风马牛不相及也注牛喜走顺风马喜走逆风喻彼此不相干涉意阉宦无偶宫之奇说文宫中奄阍闭门者按宦者谓之奄主宫中闭门之役故曰阉妆罢低声问夫婿画眉深浅入时无商容唐朱庆馀近试上张水部诗洞房昨夜停红烛待晓堂前拜舅姑妆罢低声问夫婿画眉深浅入时无按此则表里相扣融会诗意描写神情击动底句商字极端入妙前书仓卒未尽所怀故复略而言之姑布子卿题面二语见李陵答苏武书按致书于子卿是本题宗旨而以未尽复略等字描写姑布含毫邈然太史公下蚕窒毕竟是文章误我我误妻房汉李陵降匈奴帝大怒司马迁上书言陵忠遂下腐刑按此则表里相扣纯系题外生情妙处有如手挥五弦目送飞鸿之致何须定约通媒媾自由恋爱西厢记何须定约通媒媾我担着个部署不周按题面何须定约四字描写底句有致有情亦风亦雅刻画传神刻画一法似属白描细心研究实有不同盖白描如画家写真须眉毕现刻画似良工雕镂斧凿无痕运用此等法门必天资过人乃能行所无事若非心灵手敏未易措置裕如一个潘郎憔悴鬓有丝一个杜韦娘不似旧时君子偕老按题面语见西厢记潘郎系昔潘安美丰姿柱韦娘古之名妓亦称绝色而一则鬂有丝一则不似旧时便紧扣底句偕老妙在两语各有一个合成竹字便会意君子尤见花样翻新以下若干则均从字句结构上刻画椘于以求之于林之下按底句上一字踏实下句便指点分明纟无思不服按题面纟字右旁无思字不成缌麻之缌盖缌麻系三月服也赫赤之适齐也按题面系两赤字平肩适得齐驱并驾奴不得于心勿求于气按题面奴字下半不得心字便不成怒盖怒即气之会意也不得勿求等字极得唿应之神及无人乎子思之侧按子思名伋题面及字未能会意为子思者以左旁尚无位置一人也首望道而未之见按题面首字设欲望作道字没奈下方未见有之字从钧是人也或为大人或为小人按底句均是人也己叫还题面而底句或为大或为小从题外刻画尤见神奇土阝城郭不完为其不成享也刻画精细唿应得神惟必运之以新意出之以自然乃能于隐语中别开生面田禄并日而食按题面田字结构处系两个日字合并禄字又与食字通例如论语君子谋道不谋食或出或处有连山有归藏按题面出字系两山连叠处即归藏之会意两或字刻画两个有字亦见合拍金木钟楼前面按题面金木二字论书法秩序当书钟楼二字时于左旁地方一先书金字一先书木字故云前面日出缝了口的撮合山按题面日字系两口夹缝出系两山撮合心思灵妙如此构就自不负乎美材烟厨房近西按题面烟字当拆作二部分一为灶便会意厨房一为西更分明指点妙有近字刻画尤醒豁得神禽会少离多按题面禽字一半会字上部一半离字左旁惟底句能以多少等字刻画斯为妙妙罢临去秋波那一转按题面罢字上半本网部俗云倒目目当会意秋波更难得有那一转等字以刻画之昼倒是一缄书按里面扣合犹云一字缄于书字之下妙有倒字刻画便得神情三缄其口结晶家语孔子观周入后稷之庙见金人焉三缄其口而铭其背曰此古慎言之人也按底句晶字分为三个日每一日字均系由两口缄合故以一结字刻画之一无成十九效按底句十字顿读犹云有成效者居十之九换言之则是无成效者仅十之一耳便巧合题面三失伍十一队八齐按队伍整齐若十一队得八队整齐则彼三队便失伍可知伪银二圆十三元十一真按题面银圆扣合元字伪反击真字十三与十一之比相差余二尾星虚位十一轸按二十八宿最末为轸故云尾星虚星位列十一由以虚位二字扣合数目若徒执前三字着实星名便难破的四围山色中万重奄画里田按题面二语极浑成可爱上句将田字四面划开下句又将田字暗中嵌入精心构撰理法谨严雁字连排大博物学雁性合群高飞空中自成行列或如一字或如人字按题面以成语扣合妙有排连二字刻画一与人之结构允称上乘交联死友差烈士传春秋时有左伯桃者与羊角哀为死友闻楚王贤往见之道遇雨雪计不俱全乃谓羊角哀曰吾所学不如子子往矣并衣粮与角哀入树中死角哀独行事楚名显当世遂启树发伯桃尸改葬之喟然曰吾友之所以死恶俱尽无益而名不显于天下也今吾宁用生为遂自杀楚人闻之莫不流涕按谜底差字就表面看去见羊不见左见左不见羊恰巧题面有交联二字关合结构极得刻画之妙生员和尚赏按员字上部尚字下部各缀一口欲将员尚联成赏字但两口确系累赘妙在题面有生字先为发端又有和字声明混合由是上下交融殆如针线灭迹斧凿无痕愿闻己过许人尤之按题面一语系融会孟子子路人告之以有过则喜盖人有过恒出于不觉虽知之亦力求掩护惟愿闻知者则勇于速改以之刻画底句极得弦外之音岂有六州铸不成可以为错通鉴唐田承嗣募六州骁勇之士五千人为牙将罗绍威恶之以告朱全忠合击殪之然魏兵自是衰弱绍威悔之谓人曰合六州四十余县铁不能铸此错也人交久则敬衰不如友生论语子曰晏平仲善与人交久而敬之孔子有见当时大道之衰故举晏子以风世云按底句生字别解为生疏不如二字由题顶另透一层极转折亦极轻灵圆转如意不可方思按题面圆字与底句方字虽属相对但意在圆转便思其方为不可马儿向西匪车不东西厢记霎时间杯盘狼借还要车儿投东马儿向西两处徘徊大家是落日山横翠按底面两语有车马东西等字样虽系两方而刻画处又当视何等虚字为枢纽盖非车马也不东西也诸如此类用意传神犹属正面若视为对照或反击误矣惟正之供弗纳于邪经济学有供给需求之语例如卖物之人为供给者买物之人为需要者里面相扣犹云本乎正以供给需要之人则彼需要者所纳自不有邪曲也求诸己乞人不屑也论语君子求诸己小人求诸人按题面所求在己则不屑乞人自意寓言外子声丁丁然亦犹斧斤之于木也围棋子声丁丁然伐木斧声亦丁丁然融会神理而亦犹之于等字便觉刻画入微君从此逝妾将安归子之往也如之何按底句如字顿读关合题面真是爱情专一顾虑无他悱恻缠绵传神阿堵戏叔彼以爱兄之道来嫂之夫为兄爱而戏之宜也施之于叔是不啻以爱兄之道来也聋者倾耳如将有闻聋本无闻乃假作倾耳之势刻画底句神情如绘媪故指挥云树以迟纤步暂为王孙立斯须聊斋志异寄生附媪曰公子往伏伺之娘行缓委曲可尽睹矣王孙如其言少间五可果扶婢出王孙自门隙目注之女从门外过媪故指挥云树以迟纤步王孙窥之尽悉杨柳千条尽向西东风齐着力杨柳叶细长下垂随风飘摇当东风着力时则条条向西别君去兮何时还未登程先问归期爱情周挚缱绻绸缪不忍隔别之愫流露行间家僮呀我叫你抢你就抢叫你打你就打勿管他什么公子无忌公子举动往往肆无忌惮刻画口吻酷肖神情殆有优孟衣冠之态题面叠字同义谜之挂面有用连叠字者而此叠字之用意以之敲击底句本无汉帜赵帜之分所谓叠字同义之法也惟此法不过标明类别神而明之存乎其人余向所采录者其初法有通于拆面就底有通于拆底就面至于描写大意笼罩全神又兼而有之盖善运法自能于法外神变通也多多夜合合昏按题面多字系由两个夕字结合夕即夜与昏之通意一经会意里面照映便觉允谐亚亚推恶恶之心按题面亚亚二字盖从恶恶等字各推去一心也呜呜哑哑皆雅言也呜呜哑哑系鸦鸣声按底句雅字要通作鸦当读平声期期艾艾盖三百年于兹矣史记张丞相列传高祖欲易太子周昌诤之上问其说昌为人口吃对曰臣口不能言然期期知其不可陛下欲易太子臣期期不奉诏上欣然笑太子始定魏邓艾口吃每自称必重曰艾艾晋文帝戏之曰卿云艾艾定是几艾对曰凤兮凤兮固是一凤按题面别解本礼五十曰艾百岁曰期颐节节鸣凤在竹博物学凤鸣雄者即即雌者足足按题面节节二字下部即即各联合于竹字下故云在竹叁叁陆判计数叁于叁之和合而为陆由陆均判仍成叁叁题面叠字异义题面叠字异义视前法成为反比例何则叠字同义者形声均取一致叠字异义者理解自然分途是以运法裁制扣映之妙或用顿读或兼系铃与否由虚踏实转实为虚变化从心各具妙缔学者审明此法一题到手便如庖丁解牺游刃有余矣通通彻者彻也周田赋之制八家共井各受田百亩中为公田通力合作计亩均收即以所入为其赋税也按上通字指通力合作下通字即指以公田所入而达其赋税也家家姑舍是按题面上家字通作翁家之家应系铃底句舍字转作处舍之舍当解铃旦旦周公优为之按题面上旦字指周公下旦字指生旦之旦上一字顿读便各分其义犹云周公为剧中之旦角也云云白云初晴按题面上云字扣白尚属简直下云字扣云初晴殊多深曲盖从底句云字想到初晴既晴矣当然无雨是由云字叫明无雨又存一云字运思曲折洵足濬人性灵切切快刀按题面上切字就本义解系形容词紧扣快字下切字转作动词犹云以刀切脍串合紧切轻快异常底句叠字同义叠字同义位置在底句者运法均可融合正意或谬作别解题面措词务要雅洁以之联映便觉有情谜能脍炙人口由于博通书籍善运法门耳虽曰文章游戏而精微之旨寓乎其中鉅得以雕虫小技目之耶学诗乎对曰未也学礼乎对曰未也其鱼唯唯论语尝独立鲤趋而过庭曰学诗乎对曰未也不学诗无以言鲤退而学诗他日又独立鲤趋而过庭曰学礼乎对曰未也不学礼无以立鲤退而学礼按底句唯唯二字紧贴两对曰沧浪之水小子濯濯孟子有孺子歌曰沧浪之水清兮可以濯我缨沧浪之水浊兮可以濯我足孔子曰小子听之清斯濯缨浊斯濯足矣忙里学涂鸦劳人草草唐卢仝有子年幼常以笔墨涂诗书仝尝有诗云涂抹诗书如老鸦今人自谦书法潦草亦云赵飞燕歌归风送远之曲屡舞仙仙汉成帝宫人赵飞燕体轻善歌舞歌词中有仙乎仙乎之语金牌叠召归飞提提宋岳飞为河南北路招讨使大破金兵时秦桧力主和议欲弃淮北之地以媚金人一日降十二金牌召飞还旋诬以罪而死于狱按底句提提二字当解铃贴合题面叠召桃红复含宿雨夭之沃沃王维闲居诗桃红复含宿雨柳绿更带春烟花落家童未扫莺啼山客犹眠按题面桃红紧扣夭字复含宿雨形容沃沃二字系由两夭字均沾水点极确切亦极雅驯近人有以桃花带雨浓为面亦同此运法成面天然并称佳妙芦中人芦中人招招舟子吴越春秋伍子胥奔吴至江渔父渡之见子胥有饥色曰为子取饷子胥乃潜身深苇中有顷父来唿之曰芦中人芦中人岂非穷士乎鼓方叔大于河渊渊其渊论语鼓方叔入于河播鼍武入于汉少师阳击磬襄入于海按底句上二渊字别解形容鼓声下一渊字会意河水之深底句叠字异义谜于底句叠字义有异同之分同义之作法前说既详之矣而异义者不可不复有所说明底句于此叠字间本来无所区别作者竟转为一实一虚或转名词或转动词或变作形容词然后运典挂面使之扣合便觉融洽分明学者娴习此法则于叠字之义或从其同或转为异表现当前无不明白了解矣朕与故人严子陵同卧耳有客宿宿东汉光武帝与严子陵共偃卧子陵以足加帝腹上明日太史奏曰夜来客星犯帝座甚急帝笑曰朕与故人严子陵同卧耳按底句两宿字为星宿一为宿处今日长者为寿乃效儿女曹呫嗫耳语耶老夫灌灌史记魏其武安候列传灌夫行酒饮至临汝侯临汝侯方与程不识耳语不避席夫乃骂曰平毁程不识不直一钱今日长者为寿乃效女儿曹呫嗫耳语耶按底句灌灌一作灌酒一作临汝侯灌贤也分明怨恨曲中论其音昭昭汉齐国王穰以其女昭君献之元帝帝不之幸后赐唿韩单于昭君请行及至单于大悦昭君恨帝始不见遇乃作怨恨之歌于出塞时马上弹之按底句昭昭一为昭君一为昭着楼修百尺待元龙筑之登登东汉陈登字元龙为人深沉有大略命筑一楼修百尺许汜尝见之元龙自上大床卧使客卧下床按底句登登一作登蹑一作陈登书空咄咄忧心殷殷晋殷浩初为庾亮记室参军后屏居几十年起为中军以中原为已任兵败为桓温所中被废口无怨言夷情委命终日书空作咄咄怪事四字而已按底句殷殷一为殷浩一为殷深眼中犀角真吾子视我迈迈题面一语系苏轼誉其子迈诗按底句迈迈一作苏迈一作英迈邀伴登楼久不至约之阁阁按题面邀伴登楼扣合底句上三字久不至扣合末一字盖以阁阁二字一作楼阁一作耽阁君其问诸水滨使人昭昭左传楚使对管仲曰贡之不入寡君之罪也敢不供给昭王之不复君其问诸水滨盖以昭昭二字一为昭雪一为昭王也路人皆知斯昭昭之多魏司马昭为大将军专国政封晋王赐天子礼乐其篡魏之心路人皆知盖以昭昭二字一为昭明一为司马昭也跟上下文击动人身有筋节有脉络有五官百骸其能语言运动无非由主脑而使之然明乎此制谜之有跟上下文击动者其理亦犹是也学者苟能习悉当夫美锦制裁而运用心思则上下左右前后首尾自然筋节灵活脉络贯通可免壅塞支离之弊牧童遥指杏花村彼有旨酒唐杜牧之清明遇雨诗清明时节雨纷纷路上行人欲断瑰借问酒家何处有牧童遥指杏花村按此则里面关映全由题面上句消息透来以遥指二字击动彼有极饶神韵崔双文在南山之下诗南山崔崔雄狐绥绥鲁道有荡齐子由归按题面三字本指崔莺莺以莺莺二字同文故会真记元稹叙莺莺处多云双文制谜者别具见解以崔字顿读双文犹云两个字同文质言之便是崔崔由是扣合底句回按来历妙造自然人影在地仰见明月我与尔三焉按题面二句系苏轼后赤壁赋语以之扣底转会到李白月下独酌诗举杯邀明月对影成三人按底句尔字指人影与明月合全句读之而针对诗意尤脉络贯通郎骑竹马妾弄青梅耦俱无猜唐李白长干行郎骑竹马来绕床弄青梅同居长干里两小无嫌猜按底句耦字紧扣题面郎与妾俱无猜又融会全诗意旨神韵休扬武仲要君必有后于鲁论语子曰臧武仲以防求为后于鲁虽曰不要吾不信也注防地名武仲所封邑也要有挟而不之意武仲得罪奔如防便请立后而避邑以示若不得请则将据邑以叛是要君也按底句必有后三字紧贴在武仲心理上则要君无上便成铁案而表里扣合处尤见关节灵通邦君树塞门管氏亦树塞门邦君为两君之好有反玷管氏亦有反玷夷吾无礼按题面下文有管氏而知礼孰不知礼夫子之言盖讥其僭也故多能鄙事子谓子贱论语吾少也贱故多能鄙事按底句子贱子字顿读紧贴夫子自称意谓多能由于少贱之故然而鄙事已却嫌脂粉污颜色淡而不厌唐张祜集灵台诗虢国夫人承主恩平明骑马入宫门却嫌脂粉污颜色淡扫峨眉朝至尊按底句淡字限题面下文消息传来而不厌反击却嫌二字尤得机势陈言务去归与归与唐韩愈文惟陈言之务去按题面陈字顿读别解作国名本论语子在陈曰归与归与如此裁制便觉消息灵通空山吾闻其语矣未见其人也唐王维鹿柴诗空山不见人但闻人语响按此则里面扣合全由摩诘诗倒装托出极有远神只在此山中必有我师焉唐贾岛寻隐者不遇诗松下问童子言师采药去只在此山中云深不知处按底句师字系跟上文言师采药去句指点出来必有字紧扣只在上下语气极贯串亦极神情与之坐而问焉夫子何为者论语蘧伯玉使人于孔子孔子与之坐而问焉曰夫子何为按此则里面相扣似嫌不遵规则然妙处面系四书句底系五言诗便不嫌语气率直且转赏筋脉通灵今乘舆己驾矣敢请问君何所之孟子鲁平公将出嬖人臧仓者请曰他日君出则必命有司所之今乘舆已驾矣有司未知所之敢请按底句问君二字关回题面敢请何所之三字跟臧仓阻贤语气和盘托出极见妙谛笑问客从何处来生小不相识唐贺知章回乡偶书少小离家老大回乡音无改鬓毛衰儿童相见不相识笑问客从何处来按底句生字顿读转作生疏解小不相识关合题面处全跟诗意使之腠理汇通不幸死矣今也则亡人事几回伤往事论语哀公问弟子孰为好学孔子对曰有颜回者好学不迁怒不贰过不幸短命死矣今也则亡按底句回字别解作颜回绾合题面处有追溯往事增无限伤心之感河内凶则移其民于河东移其粟于河内河东凶亦然说尽心中无限事语见孟子题面上文有梁惠王曰寡人之于国也尽心焉耳矣按底句尽心二字联合读之转贴在梁惠王口中便得神妙田园寥落干戈后因之以饥馑唐杜甫诗田园寥落干戈后骨肉流离道路中按底句因之二字系跟上文加之以师旅句消息传来题面以干戈后刻画全神而田园寥落恰会意饥馑语云大兵之后继以凶年此则表里融会极得贯通串汇之妙取之不尽用之不竭清风明月无人管宋苏轼前赤壁赋惟江上之清风与山间之明月耳得之而为声目遇之而成色取之无禁用之不竭是造物与我皆无尽藏也呜唿吾意其蹉跎石鼓之歌止于此唐韩愈石鼓歌方今太平日无事柄任儒术崇丘轲安能以此上论列愿借辩口如悬河石鼓之歌止于此呜唿吾意其蹉跎以下句击动上句未经寻绎似嫌坦直然细按之神理圆到脉络关联非徒无益而又害之谓语助者孟子天下之不助苗长者寡矣助之长者揠苗者也非徒无益而又害之按底句语字会作专指助字别解助长成面天然扣合紧切江湖载酒醉落魄唐杜牧遣怀诗落魄江湖载酒行楚腰纤细掌中轻十年一觉扬州梦赢得青楼薄倖名按题面江湖紧扣落魄载酒会意醉字不特消息灵活且语气更能盘转可称神妙多少庭前惜落花风雨之夜唐孟浩然春晓诗春眠不觉晓处处闻啼鸟夜来风雨声花落知多少按庭前落花何以惋惜因夜来风雨顾虑摧残跟上文消息透来题外描写极得神韵坠地无踪莲花落聊斋志异胭脂篇其判词云蝴蝶过墙隔窗有耳莲花卸瓣堕地无踪三宿而后出昼王不留行孟子三宿而出昼于予心犹以为速王庶几改之王如改诸则必反予夫出昼而王不予追也予然后浩然有归志按此则表里相扣跟章句中融会全神和盘托出信口不即不离有匣剑帷灯之妙问答文章有全篇用问答语层层逼紧盘旋到底之谓也此种体式如孟子许行章皆籍问答之词以发抒胸臆是即其例也后有作者多取法焉余谓作文之有问答体而制谜于此法更不可无由题面作一盘诘而底句便转回答语气神情倍觉浃洽细腰何自始作于楚宫后汉书楚王爱细腰宫中多饿死注宫人多求细腰以冀恩幸每因减食而至饿死参苏饮宜于何病其虚其邪景岳全书参苏饮主治气虚感冒伤寒头痛发热恶寒无汗及涕唾稠粘潮热往来等症按底句邪字当解铃丁卯及条之役何以革名与子同仇左传鲁桓公六年九月丁卯之役生太子命之曰同晋穆侯以条之役生太子命之曰仇哀公何人也必宋之子春秋鲁定公名宋哀公即定公之子也疏懒似何人于稽其类晋稽康字叔夜性情疏懒丰姿俊逸醒若孤松独立醉若玉山将颓导气养性着养生篇与魏宗室婚拜中散大夫不就阿谁长庚梦入怀是为白也母唐李白陇西人当临生时其母梦长庚星入怀因以命名焉桓公杀公子纠死者何人其亡也忽焉史记齐桓公遗鲁书子纠兄弟弗忍诛请鲁杀之召忽管仲雠也请得而甘心醢之不然将围鲁鲁人患之遂杀子纠于笙渎召忽竟自杀福礼三牲谁祭享使饥饿于我土地按题面一语系长生殿传奇情悔折中语妙在从土地口中道出于我等字声情如绘信陵君何以能窃魏王虎符如在其左右史记侯嬴对信陵君曰嬴闻晋鄙之兵符常在王卧内而如姬最幸出入王卧内力能窃之按底句如字别解作如姬看倚闾倚阁为何因我待贾者也战国策王孙贾事齐泯王齐为燕破泯王奔莒齐将绰齿作乱弑之晋失王之处贾母曰女朝出而晚来则吾倚门而望女暮出而不还则吾倚闾而望按底句贾字转指王孙贾也麟阁功臣何人为殿后来其苏汉宣帝图功臣于麒麟阁凡十一人霍光张安世韩增赵充国魏相丙吉杜延年刘德梁丘贺萧望之苏武谁见三都赋而辍笔其机如此晋陆士衡入洛拟作三都赋闻太冲作之抚掌大笑与弟士龙书曰此间有一伧父欲作三都赋须俟其成用以覆甑耳及左赋出士衡绝叹服以为不加能遂辍笔焉塞鸿何事又南飞雁性随阳博物学鸿雁候鸟飞有先后行列其性爱阳而恶阴北地苦寒南方和暖故至秋则自北投南至春则自南投北盖得寒暖之平均也赤尔何如亦若是论语赤尔何如对曰非曰能之愿学焉宗庙之事如会同端章甫愿为小相焉按题面赤字底句亦字形体仿似妙在善于措词以何如作一诘问而以若是应之尤得刻划之神为清穆宗立嗣之奏创自何人始可读清吴可读皋兰人道光进士同治官御史以击甘肃提督成禄罢职光绪间复起用请为穆宗立后于蓟州寺中缮写封章自杀盖以尸谏也小羊知跪乳游子感何如未得报恩不得归博物学羊性最孝当吮乳时两膝跪于母前由不得归生出感触意极惨淡涧水盈盈何故尽赤两岸桃花夹古津涧水尽赤因两岸桃花缤纷坠地也张绪当年谁得似柳若南齐张绪吴郡人清简寡欲丰姿潇洒武帝植蜀柳于灵和殿前尝曰此柳风流可爱似张绪当年底句申明通义字义必经训诂始能明白谜语亦然制者于两项分见之句当由下句解释上句然后关映题面便觉水乳交融此种法门谓之底句申明通义古人读书每于一字一句之间详细讨求申明其义务使人人共晓是为有用之学余谓制谜之技极多方变化造具神奇亦何莫由斯道耶上天下地仁在其中矣仁者人也论语井有仁焉其从之也注仁当作人字字夹击唿应得神六亲一家仁仁者人也一家之中父母兄弟妻子谓之六亲按里面相扣由下句解释上句不嫌累赘非礼勿听必闻其政政者正也按底句政与正通本论语季康子问政于孔子孔子对曰政者正也子帅以正孰敢不正折旋中矩四方之政行焉政者正也礼周旋中规折旋中矩盖规所以为圆矩所以为方题面中字扣合底句正字亦确准绳墨底句自明抵消云散月明水清石见此渣滓尽去晶光大来也文境有之制谜与作文理固无不可通法于底句两项先将首句扣合题面尚有羡余字数再由次句叫去羡余等字以之关映自觉不染尘氛此法谓之底句自明抵销数学家有上下相销法取其演算便捷制谜家有底句抵销法尤见叫应分明学者索经研究凡遇至奇之谜不难迎刃而解矣乘兴而来尽兴而返不负戴于道路矣不去也晋王微之居山阴夜雪初霁月色清朗忽忆戴逵时逵在剡溪便乘小舟访之至门而返或间故曰乘兴而来兴尽而返何必见戴按底句上一不字由下句叫去即读负戴于道路矣扣合本题自无剩义子过矣公孙丑公孙衍按题面一语本孟子句别解则子字转作地支字看子过为丑是扣底仅一丑字下句公孙衍犹云公孙二字衍文也胁肩谄笑宾媚人宾须无孟子胁肩谄笑病于夏畦按题面仅扣媚人二字盖宾字先由下句叫明抵消冬至阳生春又来十五澘十五删按题面冬至为水阳生为日木旺于春春又来会意两个木据此则题面止关映一澘字余十五等字由下句叫明删去语极斩截一朵莲含一圣胎荷花三娘子封三娘按题面一语系唐楚琦师怀净土诗里面相扣仅着荷花子三字其余三娘等字由下句抵销犹云当封去也笺注别解尚书解乱为治毛诗释麦为来易以巽为风干为马礼以鞠为菊华为花经学笺注向多别解约略言之以例其余至若诸子百家亦所在多有制谜者恒以此为扣映运法之妙大半出于假借借以传神而字里行间无不机灵谐洽或有嫌其近于冷僻者岂知既通经籍故无论为制谜为射谜均以经籍如合一炉而熔冶又何有普通与冷僻之分耶鳞甲潜藏视之而不见周礼考工记梓人为笋虡深其爪出其目作其鳞之而言为钟磬之架其雕刻龙蛇之属必钩爪弩目而鳞甲张起也曲终人不见鼓瑟希唐钱起湘灵鼓瑟诗曲终人不见江上数峰青里面关映从凌空着想则本老子视而不见曰希之往也夷子不来战国夷子名之往字扣合不来语意亦见委婉羊跪乳其达孝矣乎博物学羊性最孝当吮乳时两膝跪于母前按底句达字当系铃本诗先生如达注达小羊也鸡谈巽与之言易巽为鸡按题面谈字扣合与之言亦颇确切气翼与之主吕七月而禘瓜祭古月序时月为端二月为花三月为桐四月为梅五月为蒲六月为暑七月为瓜八月为桂九月为菊十月为阳十一月为葭十二月为腊按题面禘即祭之义也请问上章盘庚尔雅太岁在庚曰上章按题面请问会意盘字亦见妥叶来鸿麦秋至按底句麦字顿读扣紧题面来字本诗贻我来牟注小麦曰来大麦曰牟秋至关映鸿字以鸿雁侯鸟其性爱阳恶阴故至秋则自北投南也举案齐眉眼皮儿上供养后汉书梁鸿与妻孟光至吴依大家皋伯通居庑下为人赁舂妻为具食不敢于鸿仰视举案齐眉注案当作椀八好教我左右做人难书法一撇右戾也象左引之形一捺以笔向下斜下也按底句扣映左右二字己着实题面八字其余等字或刻画或传神各尽妙谛其行次且相时而动尔雅正月为陬二月为如三月为寎四月为余五月为皋六月为且七月为相八月为壮九月为玄十月为阳十一月为辜十二月为涂题面语见易经次字解铃当作次序底句相字顿读时字又轻按以之扣合极见灵妙玄之又玄时维九月序属三秋老子玄之又玄众妙之门别解转通尔雅月序且往观乎过临皋之下按题面且字当读平声本尔雅五月为皋六月为且又观字本易卦临观以之扣合则是观与且俱过于临与皋之下似曾相识燕归来某乙宋晏殊浣溪纱词无可奈何花落去似曾相识燕归来按底句乙与燕通也本齐书道佛两殊非凫则乙沐猴而冠王孙楚史记人言楚人沐猴而冠耳按猴又名王孙楚有整齐雅洁之意以之扣合别饶意趣花气入帘栊丁香全唐诗话有亚字阑干丁字帘之句按题面花气关映香字极拈切又妙能用倒装法故佳衄自来血生理学衄鼻粘膜出血也女子月经不顺时常患之按谜底自字本说文注谓鼻也又带昭阳日影来暌尔雅太岁在甲曰阏逢在乙曰旃蒙在丙曰柔兆在丁曰强圉在戊曰着雍在己曰屠维在庚曰上章在辛曰重光在壬曰玄黓在癸曰昭阳按题面又带二字极有刻画吴楚方言人之语言随地各异而称唿物名亦互有不同何以故因山川形势使然也故吴有吴之方言楚有楚之方言从其风俗成为习惯推而广之不但吴楚己也吴楚特其例耳制谜者有以此为关映运法不外正面会意其力矫平庸别开途径殆如作文之能推陈出新也学者明乎此则择底挂面便不落寻常窠臼矣我但出闺门你是影儿似不离身随有获按题面二语见西厢记底句获字别解本方言辑略青齐海岱间骂奴曰臧骂婢曰获蒙恬造笔始皇赐封管城弗与食天禄也唐韩愈毛颖传毛颖中山人蒙恬南伐楚次中山将大猎围毛氏族拔其毫载颖而归始皇封诸管城号曰管城子当时楚人谓笔为聿吴谓之不律燕谓之弗按底句弗字踏实顿读犹云因造笔而受赐得食天禄也唿母为子诚齐人也方言辑略楚人谓姊为媭齐人谓母为按里面扣合子母等字妙能针对唿为者诚系齐人尤见确切不移是耶非耶父不父汉书是耶非耶立而望之何姗姗其来迟按耶耶俗作爷爷称祖父也简单又可称父南史王绚五六岁读论语至周监于二代外祖何尚之戏之曰可改耶耶乎文哉绚应声答曰尊者之名安可戏宁可道草翁之风必舅盖绚父名彧舅名偃离乳不至于谷左传楚人谓乳为谷谓虎为菟按题面离字会意不至亦觉适可转捩转捩一法其流动也若纳水輨如转丸珠此法似类倒装实则不同倒装作法由谜底卷合谜面看似倒置其实关联之妙有如神龙掉尾之奇转捩作法以谜底字句读之如辘轳旋转运动自如挂面或措成语或用名词以之关纽无不璧合珠联武昌颠之倒之文王孙子文王名昌孙子名武以此挂面甚难措置恰好底句有颠倒字为之转关则题面竟成名词扣合便能恰当为宰愿宪颠倒思予四书朱注原思孔子弟子名宪孔子为鲁司寇时以原思为宰按宰本邑宰别解转作宰予由底句思予二字一经颠倒便恰如题位形容圈读我国文字本甚复杂一经圈读音义顿殊制谜法门杂然多端要不以出六书为经纬善运心思转能别开生面于底句之有圈读者当措词挂面使之相扣遂并一一为之形容有法可求无微不至如画家之写高山兼绘飞瀑如渔人之利大海更获明珠于戏技亦神矣两宿双双同携手重结红丝渡鹊桥振振鹭按题面两宿紧扣底句振振拆开之两个辰字同携手又扣两个手部渡鹊桥会意鹭字拆开为鸟路也重结红丝再形容振振二字之朱圈重阑一抹红推恶恶之心按底句自行剔清后仅余亚亚二字盖亚象阑干两亚相连有若阑干重叠一抹红即形容上一亚字之朱圈斜阳光线入庭中间按题面阳字当会意日庭中会意门内光线斜入等字又形容勾去声之朱圈千里姻缘赤绳系足重幽怪录唐韦固旅次宋城遇老人向月下检书因问囊中赤绳云系夫妇之足虽仇家异域一系终不可易按题面千里即联合为重字赤绳会意朱圈系足又形容勾于左旁之下半飞白飞白系书法之一种始于汉蔡邕宋文与可亦善为之笔画枯搞用双钩法使字画中空而间架又喜自然近来制谜家更能运用此法掠取字之有横竖画者凝眸敛视转见其中托白处此种法门系制谜家别具一种体裁射者当从谜文之字画特具眼光一翻觑视自然触目会心不然海阔天空问从何处寻求头绪耶厥土惟白坟题面仅一震卦觑视卦之连断画间自有土字托白坟起为工为白题面画一离卦亦须于连断间凝眸敛视其托白处即现出一工字四围山色中按此则象形会意里面兼到虽古有以此字射山色有无中及山在虚无缥缈间以此比较倜乎远矣且底句多四围二字扣住题面使不抛荒是能胜前人十倍盖谓围于外而山色在其中也与底句不相侵犯可以为难矣勘误书报为出版物手民于锌椠时间或错误校对者一时检点不周而印刷竟己就绪嗣后查悉下次遂有勘误表出现不意制谜家心思百出乃竟有此等会意运法务从题面上字部或用类似或稍参差其措词先作正误语气然后以底句扣之确得正误之证而字里行间便觉不差累黍奏字误作春字有天无日头犹云春字系奏字之误欲校勘正当必于春字下半要有天字须无日字杯字误作棋字不在其位犹云棋字系杯字之误欲校勘正当不字应在其字之位故意犯底制谜于底面相犯者犹之有干例禁见者无不指为瑕疵盖律有明条行为必谨而语无泛设措置适宜是故制者当择底挂面不得不审慎周详何竟有故意违犯而破格为之者其法须先审读底句然后悬挂题面击动侵犯处由底句一一叫明灵活显豁有如画龙点睛破壁飞去知子之来之杂佩以赠之知子之顺之杂佩以问之二之中四之下也由底句二个之字顿读便指出题面二之字居中四之字居下其余字全等无关系惟其无关系也则注意处当然在彼不在此可谓别具只眼独运匠心运法如斯直为谜学界开一新纪元回避底字谜有语气神情极见超妙但底面相犯不能遂成佳偶因此而见抛弃殊属可惜善安置者犹能设法而使之不致割爱法于题面挂语多句者应写作某某几句或某某几节等字样如是则侵犯底字自隐藏不露学者明此法门当不至为法所窘矣王曰叟知汝远来应有意孟子王曰叟不远千里而来亦将有以利吾国乎此数句中远来有三字犯底当然不能成谜欲回避之仅写王曰叟即得子路曾皙冉有公西华侍坐大师一一问行藏论语子路曾皙冉有公西华侍坐子曰以吾一日长乎尔毋吾以也居则曰不吾知也如或知尔则何以哉检查其书一字侵犯底句若仅写某某二节即能回避切音我国义字应用之繁更有四声八音之别四声者何平上去入是也明辨之法由于切音广韵一书形声之说详矣然余读经史子集有切音上声乃竟圈读去声辗转思维不无疑惑近来创办注音字母其切音也直用五准八于第一二音定为阴阳平声第三四五音各归上声去声入声也按之圈读辄能一致学者洞悉此法以制谜乃不至为无据矣东董平由底句董字切音东即董字之平声下上其音一声去也按题面一语犹云下四声之上声圈读又转作去声例如孝弟之弟品行之行干与之与唱和之和等切八音确系上声切五音转为去声以之体贴圈读更无歧异当以五音为正也通韵通韵一法本无深曲意义只须按定底句等字属于某韵然后措词挂面以之击射自然动中窍要例如底句字眼系一东应于一东韵内等字使之相通系六沃当于六沃韵内等字求其适叶但挂面成语其动词务要有推广汇通等字为枢纽方合体裁否则如纵马荒郊不辨西东南北矣广韵风俗通红玉按题面风字与红同一东韵俗字与玉同六沃韵推而广之风固可通于红俗亦可通于玉盖同一韵母内等字均可互相通用也广韵白虎通百部按陌韵范围内有白与百等字虞韵范围内有虎与部等字推广其韵当各相通也审辨形似鱼目混珠碔砆乱玉故以天下之物往往有形属类似因疏忽而致失真如是辨之不得不审也谜有由题面射第一项底句仅得形似及至第二项撇开而表里始不蒙混此种法门名为审辨形似指鹿为马之谬古有责言学者能辨明此法则胸有把握临坛自不至茫无所措矣同焉司马相如司马错题面字样其形象有如司马若不审辨毕竟不免错误言外之意自可融会玉容客主之形既不相如犹云玉容二字形象客主既经审辨实不相如增损离合月有盈亏系乎对太阳之向背风能旋转不外凭空气以流通增损离合之谜盖推乎天然之理假人力而造具法门其运法或由题面挑剔以叫明谜底或从底句出纳以照应谜面随机宜神变化量度经营有如裁缝集锦之妙可知先民榘矱实具良工苦心门于嗟阔兮不我活兮后汉曹孟德题活字于门示嫌太阔按底句由阔字叫去一活与题面扣合自然透剔玲珑潚秉心塞渊按将底句秉字裁去短撇横画钩撇捺等余仅剩中心以之塞入渊字便巧合题面拆鸳鸯坐两下里一个这壁一个那壁食舍肉按题面数语见西厢记底句用食字辗转折作良人肉字上下分作内人便扣合题面上句舍字解铃当作处舍恰好居于中间而一个这壁一个那壁便刻画得到罒非其罪也欲罢不能题面仅一罒意谓欲假定作罢尚不有能字若纳入一非便成罪字白举一而废百也按题面白上加一为百今仅一白而不成百者由于百字举去其一也遗改之为贵按题面遗字若下半之改去上半便仅剩贵字八音其下十章按题面八字系其字之下半音字设增入个十当然成章韦言及之而不言按题面韦字假如左旁有言及之便成讳字讳盖不言之会意迷言及之而不言谓之隐先将底句隐字会意作谜至全句顺读时自然与题面吻合盖谓题面之迷字必言及之而后成谜也寺己欲立而立人按底句己欲立应会意作侍换言之寺欲转作侍当于左旁立一人盲不目逃按题面盲字谓不有目字仅剩亡字亡系逃之通义佯何可废也以羊易之按底句何可各顿读谓何字废去一可便叫明剩一企人再由下句接读当然恰如题面讻言无实不祥按底句无字顿读题面即存凶字凶盖不详之会意花前续句苟合矣法由底句苟字推敲以上部艹系花字之前下部句字即联续于花字之前半即合成苟字才堪委任材木不可胜用也按底句不字顿读材字仅余右旁之才可胜用便恰合题面堪委任一介不以与人是非之心按题面介字设不于一人以底句扣之自天然合适穿心结穴生气在右左边是个犬形八字入酉恰好己卯分金木星两两对拱微嫌无土有土便成大地性犹杞柳也增损离合会意象形一一运思各臻神妙良工雕镂费尽无限苦心日抱明月而长终由底句明字顿读谓抱定明字而明中之月长终自然扣合题面今口而诵心而惟按题面今字左旁加口成吟吟即诵之会意下半加心成念念又系惟之会意铅破釜沉舟按题面铅字左右拆开即系釜与船等字之各损一部分卜正上伐下谓之征按题面卜字系上之剔伐一划正即征字之通义鲜鳞潜羽翔按题面鲜字左旁之鱼会意为鳞假使鳞潜仅余一羊再右旁增入羽字里面关联自然醒豁皆不比一无成百无成按底句比字顿读题面叫剩一白字意谓白字不成百者盖无一以成之也门户断简残篇按底句简篇二字各残断上下部便恰如题位门等闲飞出广寒宫月为广寒宫月入门内等作闲字既云飞出依然剩一门字蜀日烛灭香消按题面蜀会意烛无火日即香字之销去上一半弱绣鞋儿冰透按题面弱字部分中之双弓会意绣鞋两冫会意水点恰好两冫在双弓之内深得透字之神问扣门无犬吠按底句扣字谓扣除门字所余一口即吠字右旁无犬也茗花落知多少按底句拆花落一组扣合题面茗字上部之草头知多少为一组扣合茗字中下二部犹云得知多等字之少数也从军挥手自兹去按底句挥字顿读谓去手为军而以自兹紧扣题面从字神理更觉圆到长安一片月帝乡明日到按题面长安扣合帝乡一片月之月字要假作明当入一日字镯敲断玉钗红烛冷按题面镯字左右拆开底句敲断玉钗即指金字红烛冷又会意蜀字百舌惟有源头活水来按底句源活等字各略顿题面百字系源字之头部此外尚余水旁舌字假定作活字看当然源字羡余之水旁引来合撮仔细端详夜半无人私语时题面一语见西厢记仔字顿读扣合夜半无人细端详会意私语时亦极贴切浪改良进步交涉按题面浪字先改去良字从进入步字由是交合便成涉字罗带儿松裘儿又半解要求按底句要字系先从腰字会意无月盖罗带儿本系腰际腰既无月则罗带儿便松国中或去十常侍政失犹可半挽回田文三国志灵帝时张让赵忠封谞段珪曹节侯览蹇硕程旷夏恽郭胜等号为十常侍朋比为奸朝政日非是以天下人心思乱盗贼蜂起按题面或字顿读十字又顿读谓国中或字剔去十字常侍其中便现田字又照到当时政乱恰好用政字来得右旁之攵但左旁正字如何销纳无妨将事实代为设想谓政虽失坠犹可冀一半挽回如是则文字自水清石见立春雨水泰按题面立春意谓先立一春字雨会意无日是春字止剩上半部再入一水字便成泰字守到十分无始肯离家嫁安先企守字去寸止余宀又将嫁字离去家字更余女字联合便成安字春雨连绵妻独宿一按题面春字略顿雨连绵会意无日是春字止余上半部妻独宿会意无夫由是便余一字意匠经营有如剥蕉抽茧之妙落花时节又逢君芙按谜底芙字拆作二部上部会意落花下部会意为君而题面时节又逢等字妙能刻画位置描写神情明月一空佳人何在哇按题面明字顿读月一两字又顿读意谓明字右旁之月左旁日中之一均空便剩口字佳字亦顿读人何在更余圭字由是两相撮合谜底显然瘦损不胜衣会邀君王宠报按题面二语暗用赵飞燕事上句会意无月不胜衣服以服字当有月部下句会得幸意日傍东篱花折腰羞五斗荀题面二语系咏彭泽令诗东篱花会意菊字羞五斗由菊字会意勿米日傍其中便得荀字其中以折腰形容一勹尤见匠心赋体风诗之义有比有兴比者以彼物比此物之谓也兴者借他物以起兴之意也此外之义则为赋赋者何敷陈其事而直言之也谜有赋体亦犹风诗之义也运法无他谬巧不外以正面为会意其运笔遣词处处描写谜底语语极见传神此法由来最古亦推谜学正宗学者幸毋厌旧喜新而轻忽视之一对好夫妻鱼水合欢不由己无钱轻别离见了钱会佳期似这等强撮合纵生个孩儿亦难出这口气吹糖人模范以文言道俗情瞄写尽致体贴入微此题纯系化机天衣无缝作者眼光觑定拈一发而全身俱动足见炉火纯青题本一气呵成文更有条不紊蚕缠茧题面语句是批评文字寓意却描写物情制此谜者心思之妙亦系一片化机足见炉火纯青之侯双瞬何盈盈年华破瓜始何幸傍佳人自愧非才子撄按谜底撄字拆作四部分由题面每句分咏首句状形次句引典第三句由字义会意第四句从字体刻画极见心思之妙望去草青青短堤外叱犊催耕长畦画界最分明秧歌声里略彴一前横姜由谜底逐层拆开次第分咏妙以叱犊催耕及秧歌声里等句会意两个田字尤见措词风雅评注灯虎辩类卷下岭东凤城谢会心编次格式全卷绪言制谜运法无论正映反扣用典白描或以刻画取胜或以谬巧见长极变化多端要不外以六书为经纬训诂作枢机而字里行间莫非由神明理解俾里面两方各臻完密乃其常例也然有时采取底句当措词挂面犹未能循蹈轨辙势不得不于常法外别开途径以济思路之穷此制谜标格所由昉也曹娥曹娥东汉上虞人性至孝父溺死于江不得尸娥年十四沿江号哭昼夜不绝声旬有七日投江而死度尚为作诔辞立石蔡邕夜摸碑文读之题曰黄绢幼妇外孙齑臼八字盖隐绝妙好辞也法将底句每字分作左右二部由是而遣词会意使之黏合方称曩见佩蘅君有以白狄同州射四书句请野题面纯用成语何等正大堂皇地舆志白狄商周时北方部落名今陕西延安府境及山西旧汾州府境近见赵少如君以游观环竹绿浸碧纱扣古文句诗韵清绝题面贯串融洽扣底亦紧切圆匀以视古人倜乎远矣苏黄宋苏轼与黄庭坚友善怡情诗酒而外隐语亦雅擅工巧相传一则想当时标格不无命名后经传闻失实江湖家竟以两人之姓妄为附会鄙俚不文殊属可笑例如剪烛射科名状元按作法先将剪烛二字会意越夹越明由此谐声转为一甲一名以之相扣便觉谐洽盖善制隐语妙于融贯六书意匠经营别饶曲折余谓有此佳构不可无相当格式以树其标窃拟名为隔帘花影似较浑雅未悉能与当时作者同否然迄今己有年矣未闻嗣音毋亦广陵散竟成绝响耶卷帘谜格中惟卷帘为最巧妙亦最自然唐人有诗云倒卷珠帘上玉钩制谜者当底句逆读时别成文义有溯洄而上之趋势遂因之而命名焉余阅十五家谜契唐薇卿中丞有以妇人无爵从夫之爵射四书句子男同一位按底句一经逆读遂转为位一同男子绾合自然神不外散窃谓裁制隐语善能运用典故巧合底材便如云英化水光彩与同又同岑集有以交章攻霍光请亟罢之射四书句孟子去齐又以谏陆抗服药射四书人名子叔疑回转如意蕴借宜人张味鲈先生闽中博雅士也谜学尤擅长有橐园春灯话行世以五虎将射左传句夫武之备以备转解刘备也愿下玉镜台射礼记句色思温以温转解温峤也吕不韦为秦皇假父射诗经句帝立子生商又以商解作商贾也古虞徐枕亚先生学称渊博语尚滑稽沪上小说家巨擘也本其绪余点缀谜语运思巧妙极见性灵曩有谈虎录一卷问世近复见其浪墨中其自撰者尤多可取法如怀人于濠梁之上射诗经句子惠思我又以五霸假之也射药汤名真武汤又以尊老子为玄元皇帝射蒙经句清太祖玄理之深也元气之始也老子清净无为会归众妙故云曩见佩蘅君以刍灵射四书句死葬之以礼题面确据典实底句卷读照应处尤字字有着落犹忆十余年前与吴君鹤笙会猜时彼以惟弈秋之为听射四书句博学而笃志以博别解为赌博也又以荀子绪馀行于世射西厢句风流况以况踏实为荀况也均措词雅饬油然经籍之光近人更有以唐诗题目或宋人诗句挂面者亦见圆成可爱如寻隐者不遇射西厢句没来由又如蟹眼已过鱼眼生射幼学句扬汤止沸按蟹眼小指初热沸水言鱼眼大指极热滚汤言各状形象也而题面扬止等字尤动宕得神余尝于拙作中检得两则一以断简残编射药名破故纸藁本一以贾大夫御妻如皋射雉获之射诗经句言笑晏晏或有窃议其顺逆读之无甚差异以为不必卷帘者岂知细按左传原文其妻始笑而言分明心既安适由是始而形之于笑继而腾之于言理有秩序粗心人未易领会回文前秦安南将军窦滔与宠姬赵阳台之任而遣其妻苏蕙蕙忧思綦切制回文诗与之诗之字句排列成文回环往复无不可读后人尝有模仿之者独谜格向未之见近闽中张蟹芦先生开创此格可谓特破天荒面以攻城为下攻心为上射四书句孟之反不伐按底句顺逆读之即为孟之反不伐伐不反之孟成为两句各系一事上句之反不伐指攻城为下言下句之伐不反指攻心为上言因本事中有南人不复反矣一语恰好为不反二字之根余阅此作不禁拍案叫绝时而羡慕情欣弗忘执鞭之想后于国文教科书中偶得一句欣喜之极如获拱璧索性搜寻成语二句用以挂面反复思维颇堪告慰想许我者尚谓刻鹄类鹜笑我者转谓狗尾续貂如我无尔诈尔无我虞射人信其言按底句回环读之即为人信其言言其信人成为两句又各为一义上句人信则我无尔诈可知下句信人则尔无我虞更可知郑君雪耘近亦构就一则题面以互展邦族射四书句居吾语女顺逆读之各具对方语气以之关映无不适叶书籍中此类句法得以回环无碍舒卷自如者几同吉光片羽不数数觏故虽工拙弗计然亦以鲜见珍矣系铃我国文字义颇复杂复加四声辨之不得不审制谜于择底挂面时将本字故意圈读便之转成别解是谓系铃例如指囷相赠射诗经句予所蓄租野人献日射四书句暴见于王按暴本庄暴故意圈读入声转通作曝文义迥别趋径自觉不同余尝师其意以冬日可爱射诗经句维暴之云依法楷模颇慰不弱尝稽宋史郑侠幼从学于王安石后甚反对新法会大旱侠以所见流离之民扶老携幼饥寒困苦之状命画工为流民图上之神宗览毕下责躬诏罢新法近人尝本其事以郑侠上流民图为面扣书经句奏庶鲜食按鲜本鲜美故意圈读上声转通作少又以谏迎佛骨表射四书句是愈疏也按疏本亲疏故意圈读去声转通奏疏愈本形容词别解转着实人名表里相扣便觉现成又以陈寿三国志扣药名阿魏则以魏为正统也又以渔家乐扣千字文句悦豫且康则以古渔人姓名豫且也又以书空雁字斜扣四书句一人衡行于天下盖行圈平声转读为行障也余尝以愿效沙场裹尸马革射西厢句将欲从军死按底句将字圈读去声转作将帅解又以施青绫步障申献之前议射四书句以薄为其道也按底句薄假借作帷幕紧扣题面青绫步障为圈读去声又以饭后钟射四书句是播其恶于众也按底句恶字圈读去声转作厌恶播本动词踏实竟作王播此数则早承郑君雪耘陈君雪汀次第穿札信乎高山流水自有知音也北平射虎社谜学界之稳健团体也尝记陈冕亚先生一则以侯门一入深如海从此萧郎是路人亦射四书句出舍于郊按底句舍字故圈上声别解遗弃题面用诗句扣合体贴语气描写神情极见流宕张超南先生尤北平射虎社之健将也曩见一则颇称奇妙以长生殿传奇杨玉环承恩幸语雨露恩浓遂觉花枝力弱亦射四书句环而攻之而不胜按底句环字顿读踏实作杨玉环解而攻之更体会到枕席间怒马奔驰之势胜字圈读平声云不能胜任也描写娇婉口吻妙处意在双关解铃上云系铃是当读本字而故圈读使之转成别解此云解铃是当圈读而故转读本字使之另变文义爰稽旧作有以缓急无所益射四书句女弗能救与按底句女字本圈上声通汝解铃另作男女之女御沟流红叶射书名韩诗外传按底句传字本圈去声作传记解解铃另作流传马上相逢无纸笔凭君传语报平安射四书句吾斯之未能信子说按底句说字本圈入声作喜悦解解铃另作词说周礼以五声听狱讼求民情一曰辞听谓视其出言不直则烦二曰色听谓观其颜色不直则赧三曰气听谓观其气息不直则喘四曰耳听谓观其听闻不直则惑五曰目听谓观其眸子不直则眊然张味鲈先生本此大意以两造具备师听五辞为谜面扣摄齐升堂按底句齐字本圈平声谓衣下缝也解铃乃作齐备又于鹧鸪鸣声如行不得也哥哥谜面以望前途兮渺渺行不得也哥哥扣致远恐泥按底句泥字本圈入声作阻滞解解铃另作涂泥运典扣合虽属正面然按之理气神情声光并茂族人煳涂子于谜学极有性灵尝以击鼓骂曹者谁扣书经句实惟阿衡按底句阿字本圈平声作倚字解解铃另作发语词以问答体出之精神语气备极流动邑人吴道扬先生尝以量入为出射古官名节度使按底句使字解铃转作费用解由题面扣合亦见蕴借曩尝借报征射以分破镜射诗经句乐子之无家按妇人亦得称子例如南子吴孟子等是当时投函均射乐子之无室盖由于未尝细按乐子之为妇人也礼男以女为室女以男为家题面语意着眼在乐子当然以无家为正确解铃格谜底句用夫字者居多顿读别解余见闻不少爰述其最佳者如十五家谜契唐薇卿中丞有以今日俸钱过十万射四书句夫微之显按元稹字微之贫贱时夫人甘与同贫苦毫无怨言今日富贵而夫人不克同享盖深悼之也社友庄君若轩素颇滑稽每启齿辄令人解颐尝融会聊斋马介甫事服再造散射四书句夫何忧何惧里面相扣描写杨万石当时怒填胸臆情致宛然曩射云五君一则里面均用四书句以其妻告其妾曰良人者所仰望而终身也今若此射惟我与尔有是夫妙语当前无俟借材异地其紧醒也似握拳透爪画龙点睛近见张味鲈先生一则底以左传句夫怯犹在子其行乎面以欲别牵郎衣郎今到何处扣之措词隽永描写口吻亦情文相生徐君醉雪于谜学寝馈有年尝为余述其自撰一则以这小妮子倒拖下我来射五言诗将老身反累按底句将字解铃后身字顿读体贴语气神情极佳移铃语云解铃还是系铃人制谜者以此本有圈字解以系彼本无圈者或同一字而移转四声遂变更音义如是均曰移铃余尝于四书句采撰二则一以计百里者聚三日舂粮射行必果解行字之去声系彼果字为入声转说行远者必携裹也一以恨无知音赏射为期之丧解期字之平声系彼丧字为去声转说为子期死丧也成面成底当推上乘橐园春灯话一则以阿瞒遗臭在铜雀已无台亦射四书句操则存舍则亡按底句操本操持舍本舍弃制谜者偏解舍字之上声系彼操字为去声转说曹操臭名久在而台舍早已荒芜也近见枕亚浪墨中有以逃债台射书经句以登乃辟按底句辟字本系入声解以系作去声转说登台避债也读书不死煞句下一题到手自能措置咸宜升冠法于底句首一字揭去然后措词挂面使之紧相切合义本逢萌致仕都门挂冠制谜者因之以名其格阅十五家谜契选录唐薇卿一则统秦国之政射诗经句或王事鞅掌句中首一字揭去仅读王事鞅掌近人有以双栖玳瑁梁亦射诗经句或燕燕居息按燕燕本解安适别解转作双双燕子又以愿分我一杯羹射四书句何必去父母之邦按底句邦系邦国一面踏实转作刘邦解必去字回顾题面愿字尤极紧切曩者佩蘅君尝张灯校舍余亦踏月往观毕竟弋中数则均措词典雅会意逼真其一以如伋去君谁与守射君子思不出其位按底句君字揭去子思二字联合作人名解对照题面无不允谐余尝以鲁肃临事不苟射君子敬而无失作法与佩蘅君同又尝以液体经火变成气体射天油然作云按油然是云盛起貌用作谜材别解为液质之油然烧加热变汽而为气体也噫嘻以科学物质竟能与谜语互通领异标新足征见解脱靴法于底句删去末一字然后措词挂面使之表里融合义本李白酣醉力士脱靴制谜者因之以名其格枕亚浪墨一则以位卑何罪射五言诗无人信高洁底句脱下末一字后前三字作二次顿读则信字使御去旁人仅剩言高即本孟子位卑而言高罪也语有根据法通离合运思极见性灵又以斥鴳大鹏之喻射书经句谓人莫己若者亡题面本庄子大鹏既将适南溟斥鴳笑之喻小大悬殊物情不齐也族叔鴳尘先生有以庐陵王贬房州射四书句则天子不召师题面本唐史甲申二月太后武氏废中宗为庐陵王立豫王旦夏四月再贬庐陵王于房州按底句能顿读别解题面又善于遣词是以难能可贵我邑石室老人壮岁业商然性极好学经文子集颇经涉猎而探赜索隐尤生平所嗜好年八十余精神矍铄凡与谈虎尤觉津津有味尝为余缅述一则以臣有左传癖射五言诗预将书报家底句脱下末一字后预字顿读踏实作社预解融汇典故翕合神情雪耘君以梦里成双觉后单射七言诗睡起莞然成独笑底句笑字脱下而以睡起二字击动题面尤极得写照之妙余尝以订今宵知他在那里宿亦射七言诗有约不来过夜半底句半字删去后字字关合题面口角神情颇见生动姑附录之以博一粲近人有以鹤射诗经句好是懿德底句德字脱去本左传卫懿公好鹤鹤有乘轩者又以景射西厢句日近长安远底句远字脱去本帝京景物志古帝京筑于陕西长安县治按题面景字分拆二部上半日字分明指点下半京字会意长安或谓题面仅挂单字似嫌枯寂余谓字数多少更在不拘还视里面相扣能否有趣按前一则正面会意虽不致羌无故实然一口道破无复余味转不若后一则能拆字会意尤较胜一筹也遗珠法以底句除去首尾等字外其中随便删去其一用以制谜更名其格曰遗珠尝阅枕亚浪墨有以蹇驴射左传句卫君之来也缓按底句君字删去即读卫之来也缓又以狗盗射礼记句袭裘不入公门按底句不字删去即读袭裘入公门扣合均饶意趣余尝以子其图之射幼学句夜半临深池深字遗下即读夜半临池按题面子关合夜半图即会意临池其最神韵极精致者莫如煳涂子以天寒有鹤守梅花扣四书句则冻馁其妻子按底句馁字遗下即读则冻其妻子用诗句安置题面已见风雅妙有天寒紧扣冻字梅鹤紧扣妻子而底句则字尤能指画全神鸳鸯鸳鸯格古名遥对亦谓锦屏以底面字句恰相对偶也法以底句首或末有箝对字者当可取材然后搜寻成语挂面字字必求工整才合格式由是而推凡首末等箝字有与对字同义者亦得适用更有对偶后衍余虚字或实字能转话用使之不留累赘是谓神明于法不为法囿也按底句籍对字在前者例如方针射数学名词对角线虎鼓瑟射俗语句对牛弹琴花解语射四言诗对酒当歌广厦构众材射蒙经句对大廷魁多士愧我拙词草率射西厢句对别人巧语花言光被四表射五言诗对影成三人措词雅洁扣合尤极精工底句钳对字在后者例如臧孙辰射古文句穆叔未对寡人弗敢与闻射幼学句小子莫先于应对当年命坐敕赐茶射古文句他日趋庭叨陪鲤对运用典故配合纯任自然由此而推凡底句首末等字有与对字义同者取作谜材正复不少例如月缺月圆射西厢句比花开花谢织女纱射聊斋目农人土偶车百辆射小说文匹马单枪行同伦射四书句配义与道剑阁射西厢句向书房摹写黄庭射五言诗联步趋丹陛蜗篆曲成文射七言诗雁行斜去字联联犹云联之可为联也五礼久云亡射蒙经句如六经始可读一生谈佛老亦射蒙经句方七岁举神童至于底句钳鸳鸯字样以作照应者尤觉分明如唐诗金殿锁鸳鸯一句近人竟以玉门关扣之按题面关字作关闭说对仗工整理解清新余素所见闻暨诸拙作又有于字句调对外尚余闲字一经扣合语意更较快捷例如王瓜射以配后稷宜日中射以对于天下万人头射对曰百姓足拷红射对面抢白金缕曲射五言诗来对白头吟天道地道射幼学句皆可对人言桃叶舟中艳曲传射恰对菱花楼上晚妆罢蒲剑荷钱松针柳线射一对对凤萧象板雁瑟鸾笙又如北海射五言诗直取南山对窗雪射俗语句门风相对王安国射书经句帝作邦作对胡说射左传句其将何辞以对良辰射四书句暴未有以对也未字转作地文字看顿读便巧对良辰犹云暴未有以对良辰也忆曩时某处悬灯余适与张君约我道出此间台前人多如鲫几无立足地灯虎文字望之殊不了了俄闻有扬声报云父子射幼学句比君臣会合不偶乍闻甚觉疑怪乃竟桴鼓声通既聆解释遂相与叹服盖父子二字早已比得君臣余数字犹云会合二字不要配偶也余既得此法式后更索性构成一则他日与张君聚首谈次特请敲击题面以独处射幼学句一张君明敏人也转瞬即云男子无偶曰鳏居余既喜获知音张君亦欣然称善盖当时彼处一则系先对偶后抵销余此一则当先解脱而后对偶也余亦尝以凤巢龙窟隐七言诗豚栅鸡栖对掩扉按底句对字顿读以上四字便支配得趣掩扉字谓扉可掩去也当时刊报征射刘君石头投函射中实获我心何乐如之又见枕亚浪墨以子退而学诗亦射四书句王语暴以好乐暴未有以对也余曩得此法以为特异孰意高明者竟早具见解语云人同此心心同此理信不诬也近得佩蘅君一则愈证心思特巧花样翻新题面以青莲子扣白居易诗紫薇花对紫薇郎恰巧底句对字适在中间又可顿作两句读一读紫彼花对一读对紫薇郎妙在题面子字即可对得花又可对得郎工巧异常得未曾有制谜如斯神乎技矣加冠谜底于整句中不能谬巧恰好上句下一字钳合本句能联缀名词或串成事实如拟题者谓之截搭而用以制谜格式谓之加冠余向于杂志或报章适有佳构辄采录以资消遣如桓谭谓杨子云书必传射四书句行而世为天下法言而世为天下则以下句言字与上句法字联络能钳成名词如法转读法言而世为天下则又如弗陵皇帝升遐射诗经句倬彼云汉昭回于天以上句汉字联络下句昭字能钳成名词如法转读汉昭回于天又如天子死自有法何得加以锋刃亦射诗经句谁谓河广曾不容刀以上句广字与下句联络又能串成事实如法转读广曾不容刀又以朽木不可雕也粪土之墙不可圬也射百姓有过在予一人上句过字联络下句予字转作宰予解如法转读过在予一人郑君雪耘以子卿反自匈奴射播鼍武入于汉上句武字联络下句转作苏武解如法转读武入于汉措词用意均极雅驯而运典关联亦工巧入妙春宵秋夕里闬商灯借以萃集文人沟通智识亦韵事也石室老人尝于某书室中宰特桴鼓余适与李君静波借往遣兴十色五光颇具精彩连击数则均不瑕疵而于此格又各中其一一以钱流射四书句溥博渊泉而时出之如法转读泉而时出之则本汉书泉为钱币取其流行普遍也一以厩焚亦射四书事之以犬马不得免焉如法转读马不得免焉则本论语厩焚子退朝曰伤人乎不问马余尝以苦秦苛法射诗经句不自为政卒劳百姓如法转读政卒劳百姓政字别解转作始皇名按原挂题面颇能浑括然细加研究不若挂父老苦秦苛法久矣全句更字字着紧从对面刻画全神亦耐人寻味昨得佩蘅君及钓月君二则颇见心思一以如扣幼学句宁为鸡口毋为牛后如法转读口毋为牛后按题面如字假定口无余女字本二十八宿牛后为女一以尚亦扣幼学句上服曰衣下服曰裳如法转读衣下服曰裳按底句服字转作动词犹云衣服尚字之下便成为裳由增损离合妙能独运匠心纳履谜底于整句中未能谬作别解恰好下句首一字倒钳本句能联缀名词或串成事实如拟题者谓之搭截而用以制谜格式谓之纳履前于粤南报见爱莲子有以白居易长恨歌御宇多年求不得射四书句色难有事下句有字联络上句能钳成一名词如法转读色难有妙处系从汉皇重色思倾国句消息传来神理十分透澈又于汉潮报见馥庭君以他归期约定九月九射五言诗待到重阳日还来就菊花下句还字联络上句又串成一事实如法转读待到重阳日还题面归期扣还字有若铜山东崩洛神西应之势古人以官吏初到任曰下车钓月君尝会其意以刻日到署接篆射四书句今天下车同轨下句车字联合上句能串成一事实如法转读今天下车扣住题面亦融洽亦分明佩蘅君尝以有妇人哭于泰山之侧亦射四书句善搏虎卒为善士下句卒字联合上句又串成一事实如法转读善搏虎卒关合自然不着色相其神明于法直如羚羊挂角无迹可寻嵌腰底句两项分见制谜者更于两项间另寻一字为联结斯时串成一句神情更觉流宕因联结字在中间故名曰嵌腰例如女则左右袒射蒙经句择邻处分东西中间则以子字作枢纽也又如眼底留情早解语射曲牌名秋波媚胜如花中间则以处字为关键也由彼此暌隔能使声气相应可谓心有灵犀相传古人有集四书人名桃应景春赤也有若丹朱点成一出联征求巧对乃亘古迄今有奇无偶余按此数人名计共十一字最中也字系语助词恰好为嵌腰格作一关联于是力为媒介以求适合毕竟以玄都千树竞放鲜红为面扣之呜唿代远年湮不得巧对竟转而作谜材古人有知宁毋笑我多事耶金锁金锁本词曲名制谜者由底句分见二句锁作一句读法以句下一字下句上一字嵌成名词或联合事实方协格式余尝读广舆记巴颜哈喇山昆仑之北支也自帕米尔东出横贯青海东部诞袤千余里山之阳长江之源出焉山之阴黄河之源出焉适我国湖北有黄县广东有河源县于是以河字连缀于黄字下即读黄河源黄河籍成一名词源即水之发源地题面以巴颜哈喇山之阴扣之又以佛家源流考射四书句谓之和尚志本来谓之和句系见中庸尚志句系见孟子偏将下句上一字之尚联合于上句下一字之和嵌成一名词即读谓之和尚志别解为志乘也北平射虎社张起南先生一则以易牙媚君射四书人名宰我子贡盖两贤同是孔门弟子均列言语一科制谜者偏将子贡之子字联缀于我字下钳合一名词即读宰我子宰解宰杀贡即献媚之意也影语月刊社徐君醉雪尝以获璧射聊斋目小梅香玉题面一语本赵惠王得和氏之璧获字别解转据海岱间骂奴曰臧骂婢曰获本来小梅与香玉在聊斋志异中各系一目录亦各系一命名偏将香字联结于梅字钳成一名词即读小梅香玉即璧之会意也变雅变声自成节奏又如登台演剧一经化装而脚色顿改观矣白头制谜者于底句中视其首一字有可通韵谐声者措词挂面之后用以标格名曰白头素所见闻佳者甚尠然亦涉猎不广非真无佳构也管见所及仅得枕亚浪墨一则以惹得朱颜笑白头射四书句每人而悦之每通韵作美转读自美人而悦之按题面朱颜紧扣美人余俱神情绵邈余曩者尝刊报征射以图奸未遂挂射四书句则不得也则通韵作色转读色不得也及期展阅投函煳涂子竟射恶知其非有也按之神理较胜原作以恶通韵作污转读污知其非有也盖春灯游戏本系文人韵事射者固期一发命中作者尤冀幸获知音然有时射者远胜原作尤当按理权衡毋执己见负人苦心故当时揭晓一面表明底句一面赞扬射者远胜原作特与酬庸品物概从丰焉粉底制谜者于底句中视其末一字有可通韵谐声者措词挂面之后用以标格又名粉底吴门俞曲园先生选录十五家谜契中有以浮夸射四书句虽赏之不窃窃通韵作节转读虽赏之不节犹云浮夸者终不能樽节也虽赏之三字看似无着然细按之颇具远神昨见唐舜臣君一则以落花无言扣古人姓名谢密密通韵作默转读谢默正面会意落落大方张味鲈先生以座上客扣四书句居北海之滨滨通韵作宾转读居北海之宾按题面客字底句宾字互相勘合而北海则专指孔融也根据来历不拘着字面精神语气竟十分美满玉带底句最中一字有可通韵谐声者取作材料语意更别有所指故挂格又名玉带近人有以裙带官射四书句是为冯妇也冯通韵作凭转读是为凭妇也犹云凭借其妇而得官也橐园春灯话引录一则以汉献帝赏关公髥亦射四书句见羽旄之美旄谐声作毛转读见羽毛之美余按旄谐声为毛固无不可以毛着须转嫌末确味斯道者以为然否梨花犁花格一名谐声取义竟体皆白如满地梨花故名作法当于底句字字纯用通韵或谐声方称格式吴江薛凤昌先生有邃汉斋谜话一卷大概系昔人名着就中此格有二则极佳一以伤心细问夫君病射古文句杯盘狼借一以夕阳萧鼓几船归射四书句周因于殷礼暨拙作以尧当水患汤遇旱灾射诗经句雨我公田评注均已详前卷六书类中之谐声法门兹故不赘近于某杂志中见有以函致教育家为面射四书句躬行君子由底句一一谐声通韵转读恭呈文几盖教育家系称文人邮函致上当奉送文几按底句躬字谐声为恭行系八庚韵通韵作呈君系十二文韵子系四纸韵推而广之则君可通于文子又当通为几如法构思无不谐叶余谓梨花格之谜措词挂面既要浑雅谐声扣合又要自然是以颇难裁制连环连环格底句以四字为定率一三为单二四为双单双各对联络读之均成文义殆如连环交结挂格因以定名上环上线系第一字下线系第三字下环上线系第二字下线系第四字上下联络顺逆错综变换之妙可谓八面玲珑例如冷句儿将人厮侵射诗经句言之辱也以一三二四等字各相联络名为顺连环读之转为言辱之也蒙亲赐谕射四书句我明告子以四二三一等字各相联络名为逆连环读之转为子明告我唐太宗善纳谏射四书句无征不信错综读之以一三四二等字相连环竟读无不信征翟生射古文句日星隐耀错综读之以四二一三等字相连环又读耀星日隐夭夭如也扣四书人名桃应景春由二四一三等字使之错综相对连环读之转为应春桃景春潮较昔泛扣西厢句经今月余由三一二四等字使之错综相对连环读之转为月经今余曹参为相举事无所变更射四书句则如之何如法转读如何之则亦系错综连环盖由二四三一等字互相对峙也王阳明功克宸濠射四书句仁能守之如法转读守仁之能亦系错综连环盖由三一四二等字互相对峙也当时余于此格八法仅构其六搔首踌躇恒以未得完璧为憾嗣后搜索枯肠广资闻见奈有所得终不能快当惬心抱恨奚如幸而物以类聚次第更得陈君雪汀唐君映秋二则均措词雅倩扣合自然既夙愿以相酬奚遑恤后人笑我拙耶虾须底句首一字有可划分左右二部者象形如虾须故制谜挂格因以定名徐君醉雪尝以乌飞兔走射四书句明则动以明字划分左右二部转读日月则动盖古谓日为金乌月为玉兔题面乌兔扣合日月飞走会意则动分明谐叶累黍不差余往者尝拟二则一以胜敌不在多兵射战必克以战字噼分左右转读单戈必克盖胜犹克也不在多兵分明便是单戈又以一心以为有鸿鹄将至射矧可弋思以矧字噼分左右转读引矢可弋思则本孟子弈秋通国之善弈者也使弈秋诲二人弈其一人专心致志惟弈秋之为听一人虽听之一心以为有鸿鹄将至思援弓缴而射之按底句思字全由题面一心以为有之消息托出虚神实理无不兼赅披阅十五家谜契中有三人行则损一人亦射四书句仁不可为众也按题面三人会意众字三人损一转会意仁字以仁字左右分开便转作二人是以不得谓三人成众也在选录中本系离合法门经余加意研求始获领悟当如法转读二人不可为众也故应汇入此格而运思委曲处殆有水复山重之势燕尾底句末一字左右分开转成两字象形如燕尾故制谜挂格又因以定名经余选录数则均橐园春灯话等作如钻穴隙射四书句窥见室家之好法将底句好字左右分开转读窥见室家之女子又如我是玉皇香案吏谪居犹得住蓬莱亦射四书句天下溺如法转读天下弱水按底句天字顿读方见扣合之妙又如沧海变桑田射聊斋目江城本神仙传麻姑云接待以来已见沧海三变为桑田世人因以喻时势变迁之速如法转读江成土均能融合典故书家吐属确有可观展翼底句于最中一字当噼分左右二部合全句读之另具意义制谜者以象形如大鹏展翼又因之以名其格亡友陈君蔚南暨棠仙翁得二则焉一以问知问仁射四书句不议礼如法转读不言义礼盖仁义礼智人之四端题面仅问知问仁当时不言义礼概可知矣一以娇滴滴妆成裙钗模样射曲牌目似娘儿如法转读似良女儿犹云男子化装转似良好女儿也里面兼顾字字得神匣剑帷灯之妙文境似之断锦作法视底句最中一字可划分上下两部者用之譬如一段锦章断作两撅制谜者即本其义以定格式例如童子争迎郭细侯射四书句行笃敬按底句中间笃字划分上下两部转读行竹马敬锻炼剪裁的是食古能化又如赤地千里射礼记句毋雷同按底句中间雷字划分上下两部转读毋雨田同镕贯事实无不适宜筠垫底句不论多少字惟全体可噼为上下两部者当措词挂面用以驾驭有如修篁之筠节故谜家本此以名其格曰筠垫近人有以宋室同时见徽钦二帝射三国人名龚景如法转读龙共日京余按此则表里相扣殊欠自然而措词亦复强捏仍于三国人名中搜寻材料竟得董卓二字如法各分上下两部转读草重卜早题面以萧萧秋苇多含露料见明星尚未稀扣之盖上句会意草重下句会意卜早语虽出自撰而描写早景甚觉清超垫巾作法视底句首一字可噼上下两部者用以调遣始如首上戴冠必先以巾为垫故制谜挂格名曰垫巾徐君醉雪陈君寄梅各有一则颇中肯紧一以孟德故杀吕伯奢射西厢句遭横事按底句遭字如法噼开转读曹之横事一以野火烧不尽射聊斋目董生按底句董字如法噼开转读草重生能通上下文消息自是活泼天机余尝以咳唾随风生珠玉射四书句皆雅言也按底句皆字如法噼开转读比白雅言也又以不必多求亦射四书句再斯可矣按底句再字如法噼开转读一冉斯可矣题面求字踏实转解冉求不必多扣一斯可矣亦极斩截垫足作法视底句末一字可噼为上下两部者当可取材恰如举足履地衬托之使厚而高故制谜挂格名曰垫足某杂志中有以外寝扣四书句不宿肉按底句肉字如法噼开转读不宿内人剥蕉作文最忌敷衍又嫌直置欲资深造当力辟常蹊始见剥肤存腋之妙制谜何独不然当择底既就而措词挂面或少生动或犯平庸几何不令射者讨厌然苦心思索采摭名词或运用成语自以为稳惬矣而里面相扣犹间一层词语虽佳究同隔靴搔痒曾何足取于是将采就词语先射一名词由射出名词再射底句必使五雀六燕铢两悉称故古人特名为剥蕉格曩见慧因子以孪射药名苏合由题面先射双生再由双生射苏合以双字会意合亦见稳惬又以曲阑干射诗韵目十二文由题面先射亚再由亚射十二文郑君雪耘以贼船射五言诗经冬犹绿林由题面先射江中盗户再由江中盗户射经冬犹绿林妙在江中二字本诗韵经过二冬后为三江也经过二冬后为三江也吴鹤叟以大渊献射曲牌名十二时由题面先射亥再由亥射十二时观此二则设不褂格未免浅率必经透过一番才见文章妙趣按剥蕉格当以此为正宗幸勿视为平易而少之余向有灯虎之戏此格亦尝拟数则兹择其可以对人者窃附骥尾以彰如相与从事扣五言诗共有樽中好由题面先射酒友再由酒友射共有樽中好又岘山吊古扣四书句未之思也由题面先射怀羊再由怀羊射未之思也又祖龙一炬扣四书人名季子然由题面先射秦火再由秦火射季子然先后经鹤叟暨若轩君击中迄今回溯前尘犹忆灯虎儿飐飐桴鼓儿冬冬时也玉版昔人谓善作文者无直笔善作诗者无弱句余更进一言曰善制谜者无浅语当择底既就褂面不用成语失之唐突若褂成语又嫌堆垛于是求成语中能卸去闲字者用之庶几使射者心目了然古人制谜标格名为玉版盖如竹之地茎茎外里箨欲取实质必外箨层层解去其义实本乎此按他格作法关系均在谜底独此格专系谜面余尝以独酌无相亲射四书句颜色之戚按题面无字顿读独酌二字便卸去余剩相亲二字相圈去声作相貌解亲作亲戚解以之扣合无不妥叶偶读王驾春睛诗雨前初见花间蕊雨后全无叶底花即以次句褂作谜面以全无二字顿读雨后二字便顺口卸去毕竟以药名沉香为底扣之盖花藏叶底其香自沉浸不呈浓郁也曩得雪汀君一则以虽欲勿用射古文句连月不开题面勿字顿读以上二字便然卸去扣合底句则以用字之形象恰似连月不开也又见静轩君一则以民免而无耻射四书句尽心焉耳矣按题面叫清后仅余耻字便将耻字左右拆开以底句为之关合亦极清楚明白此二则均由字面生情一取联合一取分开得心应手操纵自如落帽法将底句首一字移自末位自上而下如九日登高龙山落帽故名曩于某报采录二则一以韦玄成能述父训射蒙经句经子通由经字移置末位转读子通经一以巢窟亦射蒙经句居上世由底句居字转移未位转读上世居均不拘着字面而运用典故自能融会全神余与佩蘅君暨令仲若轩订交已逾十载谈虎萧斋消遣永昼未始非赏心乐事也佩蘅君以守株待兔射四书句视思明由底句视字如法位置转读思明视按思字回顾株守明视紧扣兔字若轩君以吾先君太公望子久矣射四书句尚文王之声由底句声字如法位置转读文王之声尚以尚字转作名词声字转作动词余则以本地风光射五言诗月是故乡明由底句月字如法位置转读是故乡明月按本地会意故乡风光又扣明月彼时猜射毕竟互相中的无有向隅回首当年而嬉嬉笑语宛然犹在目前今则马齿加长尘劳羁绊犹不忘旧剧重演也抚景兴怀不胜今昔之感登楼法将底句下一字转移在上自下而高若登楼焉字句多少不拘只求理解贯彻当可采为准则然均是一底而读法不同标格遂异可见各具心思自然别抒机杼如唐诗月是故乡明句余以月字移置在下转读是故乡明月作落帽格寻芳君竟以明字移置在上转读明月是故乡题面以日本土扣之作法于格式外兼寓离合将底句明字顿读月字又顿读则题面日字谓欲合成明字当入一月而本土又会意故乡也意境所到曲绕羊肠亦有以敲字佳射诗经句则不可推由底句推字移置在上转读推则不可对面描写较有含蓄又以眼光到处马群空射五言诗欲穷千里目由底句目字移置在上转读目欲穷千里盖千里转会意马到处空等字尤腾挪得神又以非夫人之为恸而谁为射七言诗使吾不得开心颜如法转读颜使吾不得开心按底句颜字顿读转指颜渊亦能独具只眼近人有以于思于思射剧目华容道如法转读道华容盖讥华元也余尝以土射四书句遂收其田里如法转读里遂收其田意匠经营颇觉快捷然比较徐刘两君等作直如小巫乍见大巫螺旋螺有旋纹趋势环绕制谜者以底句字数一经旋转文意便见不同故名其格曰螺旋法有由中旋出者方有从外旋入者底句或三字或四字或五六字以上能协文义均可旋转但其中字数必要个个旋开毋许相连倘不如法则三字者当旋出时必混落帽旋入时又混登楼不可不审正当之法如以月月红射蒙经句经子通如法转读子经通慧因子之瓶之罄矣射诗品句何如樽酒如法转读樽如酒何此数则系由中旋出者也醉雪君之江苏射蒙经句公生明如法转读公明生佩蘅君之吞炭为哑射四书句其言不让如法转读让其不言此二则系从外旋入者也裁制之妙一丝不挂且字数亦不见相连如是方称合格反乎此不得谓之完璧试举数则以证之如守株待兔射礼记句视思明转读则为思明视则混落帽至于户口射四书知所先后转读则为所先知后虽能由中旋出然细按之其中第二三字相连又如孺子之慕父母射蒙经句至孝平转读则为平至孝则混登楼尚射四书句设其裳衣转读则为设衣其裳虽能从外旋入然细按之其中亦第二三字相连如是均不得为正确窃谓旋出一法当转读时底句三字者必由二而一而三底句四字者必由三而二而四而一若旋入一法当转读时底句三字者必由一而三而二底句四字者必由四而一而三而二至于五字以上无论旋出旋入按定作法自然旋转如意矩矱从心双钩双钩格底句必以四字为定法将全句划分两橛上半钩下下半钩上即得古谜有以白衣宰相射书经平章百姓如法转读百姓平章以白衣着百姓宰相扣平章极着实亦极稳惬橐园春灯话采录数则颇信精当如精堪舆射孝经句天地明察如法转读明察天地过户限不觉折其屐齿射诗经句既入于谢如法转读于谢既入秦始皇创郡县制射左传句无邑无政如法转读无政无邑前三则扣合典实词意正大此则于运典外更凌空得神枕亚先生有学书初学卫夫人射诗经句于铄王师如法转读王师于铄善读底句能使虚者踏实实者腾虚以故扣合别有意趣最好是棠仙翁一则以诗经注释射左传句不禽二毛禽与擒通如法转读二毛不禽按二毛指毛亨毛苌不禽又会意释字能以另眼相题是以别生意义有典有则不蔓不是支垂柳垂柳格底句以二三字或四五字移下有若杨柳倒垂临风摇曳之态但采用句必要五字以上若用三字以二字垂下则混登楼用四字以二字垂下又混双钩陈君雪汀卢君载卿各有一则颇得窍要一以报施射四书句巫马期以告底句上三字垂下转读以告巫马期题面施字扣合巫马期报即以告之会意一以重瞳射西厢句分明眼底人千里底句上五字垂下转读千里分明眼底人题面重字系千里二字所串合瞳字扣眼底人余以瞻之在前射四书句不远千里而来底句上二字垂下转读千里而来不远题面瞻作阮瞻解字千里也其余扣合亦妥战国豫让初事范中行氏无所知名去而事智伯赵襄子与韩魏灭智伯让刺襄子为智伯报仇尝曰范中行氏以众人待我我故以众人报之智伯以国士遇我我故以国士报之两为襄子所获初释之既获时让求襄子衣击之以致报仇意遂自杀近人有以以众人待我我故报以众人射四书句不得中行而与之上二字垂下转读中行而与之不得能会到初事范中行氏无所知名意回应题面如箭离弦是以凡百学术欲求精善舍多读书未由窥见底蕴也折柳折柳格系由底句上半折去二字或三四字取材之底句亦必五字以上为定率若用三字或四字而折去二字或三字亦与他格蒙混亡友陈君蔚南亦灯社订交之一所制谜语颇见细腻尝以帝行酒泪涔涔下射七言诗江州司马青衫湿首二字折去仅读司马青衫湿读书得问怀古情深旺属温雅允推佳构李君苾庵以始皇诏除逐客令射古文句亦将有感于斯文如法折去仅读有感于斯文斯字踏实作李斯解有感二字关合题面亦极有神采枕亚先生以被窝是寂静射七言诗翡翠衾寒谁与共如法折去仅读衾寒谁与共亦见冲澹不落俗套张味鲈先生又以床头捉刀人乃真英雄射四书句蚓而后充其操者也按底句首二字如法折去仅读而后充其操者也充字顿读别具语妙操字别解转指魏武而言其余数虚字尤见神精缥缈书家吐属洵堪宝贵余尝于中庸篇中得小人而无忌惮也句以首二字折去仅读而无忌惮也无忌字顿读转解魏公子信陵君名谜面以信陵君闻客言深自刻责扣之能运典故不蹈空疏按之神理较上数则当许业驾齐驱徐妃梁元帝有妃徐氏以帝眇一目每知帝来必掩半面以见之制谜者有时于底句等字当各掩去一半始可构撰乃本此义以组合故名其格曰徐妃翁君松孙于此道精研有素所制隐语极见工整余尝揭中一则以本太公受封之地而为其臣田氏所篡射县名济源如法掩去半面转作齐原齐字顿读便黏合受封之地再由原字一经回溯不特扣紧本字而全体虚神实理亦同时一一传出又以黄姑重会旦射兽名猩猩如法掩去半面转作星星按星字中间藏牛首尾两部撮合旦字星星相连即两牛字纳合二旦字中也由是而紧扣重会何等神妙自非斫轮老手安能运斤成风唐君舜臣有以不如归去射鸟名鸺鹠如法掩去半面转作休留又以乳臭知兵亦射鸟名鹦鹉如法掩去半面转作婴武徐君钓月又以花飞莫遣随流水射骏马名骅骝如法转作华留华当解花留字扣题亦极韵致余尝依法窃拟二则其一以夫子循循然善诱人射虫名蚯蚓如法转作丘引丘孔夫子名引即循循善诱之义其一以的卢救主济檀溪亦射虫名蚂蚁如法转作马义盖的卢马名救主义也枕亚浪墨又有以今吾仍故吾扣古仙人名嫦娥如法转作常我我与吾通常即无异今昔又以天孙河鼓姻缘古射西厢记惺惺惜惺惺一连掩去半面转作星星昔星星按昔字扣合古星星一指天孙一指河鼓两星互见会意姻缘灵心慧舌密缕细针既乙乙以如穿复丝丝而入扣制谜能事叹观止矣摘遍乐曲之解数曰摘遍凡数十解每解有数叠裁截用之谓之摘遍制谜时于底句等字当各截去上半始可措手即本此义而运用因名其格曰摘遍例如梦征破麦扣菜名花名荇苋芙蓉裁截用之更转行见夫容行犹将也谓将见夫容也映射征字颇有斟酌昨见松孙君一则于体裁则用反击于格式兼寓重门可谓灵敏心思出奇制胜以上官无恙扣植物蒺藜蔗如法各截去上半便作疾黎庶疾字顿读黎字联合庶字成为金锁反击题面醒豁异常折巾法于底句首一字折去一旁而用作材料者名其格曰折巾本汉郭林宗巾折一角时人多效之曩见某报登揭一则以长安一片月射诗经句螓首蛾眉如法折去转读秦首蛾眉按长安系秦首都一片月扣合蛾眉以新月如蛾眉也余亦偶撰一则题面荆棘射幼学句栖身不安如法折去转读妻身不安按题面荆字转作荆妻解棘即不安之会意折屐法于底句末一字折去下半而用作材料者又名其格曰折屐检阅旧作有以布谷催耕射蒙经句宜早思如法折去转读宜早田又以梅须逊雪射四书句而不及泉如法折去转读而不及白按此二则虽云无他谬巧而用意措词融洽分明有如水到渠成之效连珠运法将谜底上句末一字联络下句首一字谓之二字连珠或将上句末二字联络下句首一字或将上句末一字联络下句首二字谓之三字连珠至于上下句间首末各以二字相联络谓之四字连珠以及分见处之某句末二字与某句首二字上下彼此各相联络又谓之二字双连珠如法经营悉心串合累累连贯若缀冕旒例如可以勿药射玉人儿归去得疾好事儿收拾得早如法联络当以疾好为连珠将有事于西畴射治本于农务兹稼穑如法联络当以农务二字为连珠亡友秋溪钓徒以秋七月射父子相夷则恶矣如法联络当以夷则二字为连珠又以书经秦火射手执周易一卷焚香默坐如法联络当以卷焚二字为连珠至于三字连珠者如雪汀君之因射譬如云出无心恩可遍施如法联络当以无心恩三字为连珠慧因子之老莱子着五色斑烂衣作婴儿戏射复驾言兮焉求悦亲戚之情话如法联络当以求悦亲三字为连珠由此而推更有四字连珠者如煳涂子之勿谓弹琴不入牛耳射耳之于声也鼻之于臭也如法联络当以声也鼻之四字为连珠味鲈先生之座上客常满樽中酒不空射挟泰山以超北海语人曰如法联络当以北海语人四字为连珠余谓如法以求无所不用其极尝于两处连珠使之融成一片尤觉匪夷所思如严亲射四书句信如君不君臣不臣父不父子不子由原文四句中于上二句取君臣二字相联络于下二句取父子二字相联络再出两处串合遂组成君臣父子一句谓之二字双连珠噫运思巧妙奏技神奇如此错落明珠竟成牟尼一串转珠转珠格底句仅二字法以上下辗转如搦圆珠故名新名词有迷信一语上下辗转竟读信迷题面以说与旁人浑不解扣之按说字会意言言与旁人即成信字浑不解紧扣迷字自然水乳交融余尝读会真记有愿以礼自持毋及于乱句用以扣四书句淫辞辞当解辞受之辞如法辗转竟读辞淫善能转换则猥亵即变为贞操也又尝记陈白沙语为祖宗延嗣息用以扣外国地名伦敦如法辗转竟读敦伦一经倒置则地名更变为人事也庐山古人字简义可相通今人字繁义转复杂故书句中往往必另行训诂始合章句语意制谜者偏就本义取用爰名其格曰庐山以其见面目之真也若轩君之损其疾亦可喜也射闵不畏死按闵解为悯制谜者偏指为圣门之贤味鲈先生之封定远侯食邑万户射班爵禄也按朱注班解排列制谜者偏踏实解作班超余尝以湘水无情吊岂知射原泉混混按朱注原通为源制谜者偏踏实解作屈原以上数则均四书句设不挂格总归底句别解一法然别类分门法有专归至法外立格殆如兵家严守纪律外当交锋对垒又多疑阵诱敌之谋亥豕古人于书中字句每因残缺或转抄胥而致讹误者往往差之为鲁鱼亥豕谜家偏于句中字眼故作乱误又名其格曰亥豕曩尝戏拟二则以饷乎癖同嗜痂者如古文句有登高作赋偏将赋字故乱为贼由是而转读登高作贼面以梁上君子扣之又如四书句有心不在焉偏将焉字故误为马由是而转读心不在马题面以厩焚子退朝曰伤人乎扣之射诗经句谁谓荼苦故意将荼字讹误为茶由是而转读谁谓茶苦一以雉离于罗射四书句不得免焉故意将免字讹误为兔由是而转读不得兔焉一以子非三闾大夫与射诗品句是之谓乎复以乎字蒙混为平竟转读是之谓平按此数则挂面均能运用成语表里相扣纯属自然当推制谜能手郑君雪耘曾述诗品句有载闻其符面以风声鹤唳扣之无如苻坚之苻从草不从竹有亥豕以蒙之则苻可作符矣又如千字文借甚无竟句面以项王喑呜一世而不得其终扣之无如项籍之籍则又从竹不从草有亥豕以蒙之则借竟可作籍矣如斯作法虽云补救缺憾而设然未始非化板为活点铁成金也重门凡底句中含有格式字样者总称为重门例如唐人诗有卷上珠帘总不如句上截四字叫起一格卷帘下截三字便卷读如不总谜面竟以姬妄星散扣之以姬妾会意如字星散扣合不总甚觉熨贴此法见之俞太史采录十五家谜契者近人竟把葫芦依样描画以西厢记门掩了梨花深院句经营裁度谜面拟挂殷勤借问王谢宅扣之上截门掩了犹云门字随口掩去下截四字犹云用梨花格将深院二字通韵作寻燕也由是类推凡遇底句含有格式等字样者皆可取材窃愿艺苑鸿儒随时随地留心体察求赤水之遗珠铺锦囊之妙句使天下美材无见弃焉是余之厚望也夫杂俎附录外江谜名称之由来逊清康熙年间潮州府署有幕友王某者浙之会稽人也博识多能雅善书画所制隐语尤极精工偶值地方赛会于时固号治安某于公廨东偏笼灯商榷借以点缀昇平届时无论习悉与否围观若堵彼夫诩然自负者当乘兴而往以为不知若何偿愿迨至台前莫悉门径如临八阵之图亭亭鹤立或攒眉蹙额或抓耳揉腮种种状态殊堪摹拟历时许久纸条儿临风招展桴鼓儿寂不闻声灯前嘈杂有訾议者有窃笑者既而陆续散去除却一翻混嚣彼宰事人以不获知音未免大失兴趣不得已出与猜者通姓名造款洽词语间故意稍露头角俾倖中多少庶可略慰苦心洎夜深行将闭会复显揭数条并多方解释若辈闻之如疾雷震耳瞠目咋舌咸诧神奇例如日射西厢句缝了口的撮合山玄都观里桃千树射西厢句将一座梵王宫化作武陵源题面系刘禹锡诗底句梵王宫扣合玄都观武陵源关映桃千树又以月斜三更射孚字由谜底孚字拆开爫象形斜月夜半为子即会意三更又以赋得偃武修文得闲字射败字题面系试帖题式法先企赋字以赋字之右旁偃武修文便成败字余剩得字由下方三小字声明得系衍闲无着也诸如此类增损离合会意象形无不各臻神妙此中人经批郄导窍遂觉心领神会由是而殚精竭虑朝斯夕斯不多时特见进步竿头洵堪媲美后人溯厥渊源不忘先导乃别乎潮州训音而名为外江谜云噫嘻二百数十年来风气所趋蒸蒸日上书家亦喜涉猎珠穿九曲锦织七襄酒令诗钟而外有时游戏商灯弄巧飞摩钩心斗角而射虎一中击鼓三通艺林嘉会风雅士无不视为赏心乐事也画中有谜专制时代人皆尊从官爵荣誉科名而富贵寿考福禄吉祥尤意愿中所希望者图画家善度世人心理乃求适与六书通者布置人物风景调抹丹青寄之纨素释义命名投其所好世人见之莫不争相欢迎以快愿望例如狮谐声为师图画大小两狮以隐太师少师牡丹会意富贵猫谐声为耄蝶谐声为耋图画牡丹猫与蝶又各一以隐富贵耄耋笔谐声为必锭谐声为定图画国宝一锭系笔与如意各一枝名为必定如意鹊假借为喜梅花会意春魁图画群鹊竞噪梅林名为喜报春魁他如加官晋爵以官谐声为冠爵古盛酒器图作贵人戴冠侍姬献爵同日封侯以同谐声为松封谐声为蜂侯谐声为猴图作孤松落日猴拉蜂巢二甲进士以甲谐声为鸭士谐声为涘图作两鸭业游水滨五子登科以子会意为鼠科谐声为瓜图作五鼠同登瓜架此外如三多五福八袠九如延年益寿纳吉增祥或假借或谐声种种设色不胜枚举博雅宏通之士见解自明无烦鄙人之喋喋也倒装法当确定见解昔人立法一一俾当遵守有规矩有准绳方圆平直固一定不易者也彼不善用法者往往未能动中肯綮推原其弊均由理解不确一舞弄再舞弄而极至之成规遂转而莫衷一是良可慨已夫谜之法门多端而运法之妙不受掣于法者厥惟倒装观其转关语气回顾神情殆如返照入江归云拥树之致今试胪举数则为例如旧作之五噫射长唿了两三声钓月君之江湖载酒射醉落魄慧因子之雨洒松梢射树杪百重泉隐乐君之强秦射此先汉所以兴隆也彦陞君之偏私射经界不正味鲈先生之枕流射洋洋乎盈耳哉闲步射行其所无事也枕亚先生之生之者众射夫非尽人之子与约我君之冀北空群难入画射不图为乐之至于斯也表里相扣犹是正面会意而字里行间能作顿读或转别解声韵休扬精神倍觉生动自有此法善体会者固神而明之否则勉强倒置诘屈聱牙矣窃谓西子捧心愈见增妍而丑妇效颦得毋弄巧反拙古人于法门之外特标诸多格式早与人以济思路之穷是以制谜者宜审察理解毋固执成见务为名高底句无论多少字当扣合题面时语气虽能转关而神情莫克回顾行当宛转思维别求理解以褂用诸多格式余尝于会真记愿以礼自持毋及于乱句以扣四书句淫辞辞当作辞受之辞解挂格转珠如法转读辞淫以之扣合何等斩截自然设不挂格而故作倒装不特语气懦弱且神情亦觉黯淡昧于理解之讥竟不免矣若轩君之吾先君太公望子久矣亦射四书句尚文王之声应归落帽格转读文王之声尚枕亚先生之眼光到处马群空射五言诗欲穷千里目当纳登楼格转读目欲穷千里棠仙翁之诗经注释射左传句不禽二毛又合双钩格转读二毛不禽雪汀君之报施射四书句巫马期以告更入垂柳格转读以告巫马期或谓此数则语气能其倒装何必拘拘挂格故作多事耶余谓语气虽能转关而神情却未回顾有挂格读之尤见生动互相比较优劣悬殊彼未明理解不度是非甚且由增损离合视其有可倒置者概以倒装名之试问古人定法门标格式之谓何燕瘦环肥谜有同一运典措词为面而扣底竟不同者亦有底句同而挂面竟至互异者无他各具眼光因而汇通或不一致而综其底面巧合贴切雅驯之妙又无不殊途而同归例如上严惮之若芒刺在背或射以近天子之光或射登车则有光矣又如朕与故人严子陵共卧耳或射有客宿宿或射是天子而友匹夫也又如郁陶思君尔或射假道于虞或射忧之象也其他如三宿而后出昼有射王不留行者亦有射四之日举趾者又十字有射自西自东自南自北者则本地球经纬线横为西东直为南北也更有射颜氏之子则闻而知之则本论语赐也何敢望回回也闻一以知十赐也闻一知二也反之而同一底句其运典措词以挂面者复能各抒机轴以神化裁例如汉之广矣句或以匈奴号曰飞将军扣之以汉别解为汉朝广转指为李广也或以人尽夫也扣之以夫假借为汉子广转会作广众也又如三五在东句或以待月西厢下扣之或以西楼望月几时圆扣之盖一用其篇名月明三五夜而以西厢对照东字也一以三五为月圆之夕西楼引望系对面写照也又如是简驩也句有扣以食无鱼出无车者是从冯驩自已口吻中道出也亦有扣以食之比门下之客者更由众人心目中见冯驩之位置也推之有王驩朝暮见句一扣以天颜有喜近臣知是由人臣得觐龙光着想也一扣以楚襄云雨会阳台是从襄王偶幸神女附会也又乃安斯寝句用袁安事面以卧雪扣之用谢安事面以东山高卧扣之又贾请见而解之句一以绨袍赠范叔为面扣之是转指须贾也一以陆生时时前称说诗书为面扣之转指陆贾也至于后来其苏句挂面甚多其中不乏勉强而为之者兹仅录其措词蕴借扣合自然者一则扣以撤金莲烛送东坡归院盖东坡尝召对便殿至晚自宣仁后来也一则扣以曾日月之几何而江山不可复识矣盖东坡曾一再游赤壁而有是赋也一则扣以道过洛阳父母闻之郊迎三十里以苏季子前则游说不行今则由第二次归来也一则扣以麟阁功臣何人为殿以汉室麟阁图功苏武特居最后也据此无不精心构撰娓娓动人正所谓燕瘦环肥各擅其美也尝见近人谜话中所采录者不胜枚举然而互相比较瑜不掩瑕又何烦拉拉杂杂转令人讨厌耶姓所同名所独近人论制谜之法间尝谓有以名扣姓者有以姓扣名者亦有以别号名称生封死谥互相黏合者总以语气神情贴切为主若不中肯反失意趣余谓不然以名扣姓自然确切以姓扣名辄可移置他人吾邑吴少樵先生有以东坡全集射药名苏合里面关映犹属平正无疵乃竟有以大家风范射四书句若是班乎窃按班昭适曹世叔早寡和帝召入宫令皇后贵人事以师礼号曹大家该谜射底当然击昭字方能确切若仅击班字试问班固乎抑班超乎其不确切也无疑谜底应改古文句昭其度也较胜溯往者所闻有以不韦挟一爱姬从容谈笑夺其国于衽席射古文篇目吕相绝秦又以叔度襟怀汪汪若千顷之波射毛诗句黄流在中一以名扣姓一以字扣姓均确切不移余如时人效郭林宗巾折一角射四书句就有道而正焉是以字扣号者也绛侯惧诛常披甲以自卫亦射四书句勃如战色是以封号扣名者也凡此系专指周郭两人不虞移置他处迩来见有以如许闲情射行其所无事也则近泛矣盖古来许姓之有事迹可传者不乏其人若仅以姓着名关合许慎之事可映照许俊之事亦无不可岂特许行也哉是以姓扣名究不若以名扣姓之较确切也无他姓所同而名所独也自郐以下桐城姚惜抱谓善作文者无直笔善作诗者无弱句余固素耽灯虎者也更谓善制谜者无浅语比类属辞参互通变语不嫌俗俗而能妍意不厌诡诡而能巧若庸腐鄙俚隐晦不文是直江湖习气乌足为训不观徐枕亚所云谜有十忌乎忌廓忌呆忌混忌脱忌割裂忌艰涩忌杂凑忌直遂忌意义未尽忌神气不完历观先哲成着暨近人谜括中或采录或自撰虽云有美必备要不得谓无懈可击姑勿论庸腐鄙俚隐晦不文但表里相关未能细腻熨贴总不免犯此弊病则自郐以下不足采矣如司马德操与司马仲达作何品评射毛诗句徽柔懿恭吕布欲为董卓发丧射书经句奉先思孝此种羌无故实即不免蹈于空廓如一饮一啄射四书句事前定口如悬河亦射四书句象曰此种虽有根据然不免流于脱略郡王妃贝勒之母也甘茂甘罗之祖也松号大夫竹称君子洪武崇祯为明朝始末之君闵公僖公为春秋鲁庄之子此等来历稍事读书者类皆知之彼竟以郡王妃射药名贝母甘茂射志目罗祖松竹射毛诗句大夫君子崇祯洪武射易经句大明终始僖公闵公射书名庄子此不特落于呆曲且嫌率直又有以王摩诘谏逐客书射毛诗句维号斯言盖摩诘二字系王维之号而谏逐客书则事属李斯也以新唐书于魏郑公有微词射四书句宋不足征也盖新唐书作自宋祁则实而不足于魏征并无其事也如是而割裂蒙混之弊兼而有之又有以枯树平沙宋徙都射五言诗木落雁南渡青春韦杜海棠花射七言诗少妇城南欲断肠以二字三字为一组有如笑谈所载梅花落地鱼鳞薄竹叶上天龟壳厚之类如是而艰涩杂凑之讥更不免矣复何论乎意义未尽神气不完者哉假面具上元佳夕灯市繁华游人往来肩摩毂击地方人士素有隐谜癖好者特设商灯以之助兴由来风俗名为同乐元宵然夫始非艺林中一韵事也尝阅兰痴君笔记客有自陕西来者述及曩游长安市上见有为灯虎戏者文词雅饬人争猜射惟中有一则特悬一儿童所戴假面具并垂钱百文注射俗语一句弋中者当以百钱准赠彩俄有一状类显贵者衣冠齐楚气宇轩昂觑视良久忽于稠人广众中拥挤直前伸手台上迳取百钱而去彼宰其事者含笑作默许状观者咸疑讶焉或有因此而诘其故主人曰此所谓要钱不要脸也此老现身说法不假伪为较之衮衮诸公日戴假面具而口是心非者更胜一筹云张灯邀福吴殿邦字海日广东潮安人明万历壬子解元癸丑进士素善射覆尤工书法当为诸生时乡邻有巨商某性悭吝成家皆由刻薄适建大厦甫落成托友诣吴以大京版红笺祈书一福字预悬厅事吴素鄙薄之固辞然意在多金关说者往返至再由二三十两递增至一百两吴犹不允某商有中表刘姓者慧而诘闻悉谓某商曰子如我信二十金不难致也商请何术刘曰勿论何术苟听从三日内无不如愿以偿商还犹豫刘曰池沼游鱼毕竟舍不得香饵投其所好无不就而衔钩权术在人子姑待之于是定一通衢知吴所经之处遍贴某晚灯猜用以冲动吴素具此癖不免见猎心喜及期欣然往至则灯前纸条十可揭其六七刘出向吴作揖曰介闻先生高名今蒙枉驾赐教有失迎迓幸勿见怪如不弃嫌愿请入室少坐吴颔之入见室中设席一筵上置红包一封一十元又顾壁间勒大京版红笺二一先书灾字吴即会意迨寒暄有间刘殷勤请曰哑谜儿愿先生指谬吴微笑据席坐刘悉已入彀中欣然躬陪饮至醺起而索笔墨刘命捧上吴即转身于席上取红包纳诸怀中于壁间掀开灾字一纸扯而碎之曰受人钱财代人消灾复濡笔于彼一纸上书一福字扪腹曰食人酒肉赠人做福于是相视而笑既而揖别言旋刘亦欢送如礼吴固于入室时早知堕彼术中然囿于痼癖且以名利相冲则所重者又转在此不在彼云诗钟体炎汉信都归涿郡吴趋书画数衡山射书经句明征定保卷读转为保定征明一地名一人名也奇峰突兀万象归来西厢记谓天下有情人都成眷属此法近焉和金计左误秦相诛吕功高拜绛侯射诗经句平陈与宋卷读转为宋与陈平一朝代名一人名也相去数千年之故实善运心思自不期而会一统金瓯承艺祖十年铁砚厄书生射书经句大宗维翰转读太宗维翰一帝号一人名也艺祖则唐高祖宋太祖皆有此称即咏唐太宗宋太宗均可谜有类于诗钟而实不然者例如丘隅黄鸟山梁雌雉射诗经句曰止曰时又如云里帝城雨中春树亦射诗经句景山与京盖诗钟一法必其谜底能自成二名词始得以分咏出之若上述二谜或为虚字或近泛指其于分咏殊为无当合运典以撮合不为功此其所以异乎诗钟也只履郑君雪耘少年英颖博极群书十稔以前予灯社中之忘年交也近曾以孟子之是心足以王矣句射仁民而爱物以底句末字掩去勿字转读仁民而爱牛亦犹折巾格于底句首字折去一半也予谓首一字折去一半可名为折巾格而末一字折去一旁未始不可命为只履也盖取达摩只履西归之意前此有无旧名尚未之知以谜录中实未之见然自吾而作后之视今何异今之视昔耶跋人各有所好又各聚所好而乐之或以诗或以佛或音乐或其他一切类皆极深研几心与神会一有所得便欣然怡悦故致力精一者所聚益伙所见益奇而所乐乃益大彼诗人则陶然于温柔敦厚之意境佛者则皈依于虚无请净之乐界音乐家则怡情于金声玉振之昇奏推之其他一切亦自个中乐趣是殆化工使然欤抑何为乐之至于斯也吾邑会心先生素性冲和夙嗜灯虎距今十三年前予尝忝同讲席于南关小学校始获识荆间见先生于课余偶暇默坐沈思当其机之未得攒眉蹙额若有不豫色然及葫芦闷破竞鼓掌解颐又从而舞蹈之乃审厥象未始非嗜好专一之表征也每值国有庆典或佳节胜会远近张灯先生必乐与周旋虽烈风雷雨勿顾也比其反手累累均射覆所得物儿童见之喜即给与以乐天趣非一遭矣由是都人士嗜是道者群向请益先生繁征博引知无不言言靡弗尽遂于谜坛上早驰声誉而所乐亦日滋矣旋先生与予各他适乍离乍合奄忽计已十年迨客岁予就华美村育华小学校教席先生早任职斯校天假之缘又适聚首一堂观摩懿范乃复见先生仍肆力于所嗜公余伏案编修其辨类一书孜孜矻矻安而行之从未间断盖十余年如一日不知几绝韦编矣其所好有如此及脱稿更稔蒐罗宏富注解简明若法门若格式若长篇杂俎洋洋十余万言蕴借稽之经史诙奇儗于庄骚允称空前鉅制其得享不朽之乐也固宜又是书之成也吾师陈夫子孟卿家岳卢丈人载卿邑人郑先生雪耘等或以序或以诗或以词不一而足其于是书之玄要与历略多所阐扬足资行世尚何讶乎逆斜绣梓告成当必脍炙人口予今年春飘泊沪滨客中常与先生通鱼雁借悉是书行将问世引为快慰因念叨在爱末际此伟举又可不以无言爰将先生一向好乐所在暨其成书经过拉杂陈之缀诸编末亦聊以资攀附云尔国历十八年己巳仲夏张建侯寓于沪滨旅次谨跋