还真集正统道藏三家本三卷太玄部还真集序夫十仙道自古尚矣由黄帝问道广成子世称黄老盖广成即老子也仙之说始焉若唐之籛铿夏之啸父商之宛丘周之王乔三代则固有之而周穆建草楼以延士其说始着迨秦皇汉武惑方士药石之术虽王次仲东方朔之徒而不知师而其邪说滋蔓淆襍卒以殒身则世之鸿生硕士并起而訾斥之亦宜矣若汉魏伯阳倣易撰参同契本古文龙虎经而充越之以是丹道倡明不溺于金石草木云霞补导之术一明乎身心神炁自然之理假卦爻晷刻以则之靡不合乎奇耦象数也厥后由钟离云房授唐吕嵓则祖述其说而歌辞论辩庶得乎指归之正代亦不乏其人焉若宋之张紫阳石杏林陈泥丸白紫清李玉溪李清菴皆一时杰出凡其辞㫖亦不下伯阳而互有深造默会者焉夫相去千百岁之间何言之若合符节者不期然而然哉此无他千百世之理同也心同也其所以淆异者必邪妄诡诞之说非取夸于时必鼓惑于后其能果合于身心神气自然之道乎此古之人必得人而授而道不虚行也抑亦非师之祕玄藴奥不妄启示而学之者无累功积行之实徒饰虚文伪誉驰声扬耀者无异尚何足语道哉其能见诸言哉南昌脩江混然子以故姓博学尝遇异人得祕授犹勤于论着予读其言久矣间会于客邸匆遽未遑尽究今春吾徒袁文逸自吴还持其所述还真集请一言予味之再信达乎金液还丹之㫖其显微敷畅可以明体会用矣使由是而修之虽上遡紫阳清菴亦未知孰后先也矧予尝悯夫世之肤陋狂僻之习驳溃滋久有莫得而尽絶者犹喜其言足以振发末季之弊也庶或志士贞人有碔砆美玉之辩焉则游神胚腪冯翼之初炼气混芒溟涬之表爲不难矣是所以尽乎原始返终穷神知化也欤尚容招黄鹤凌空而下相与共论乎湘滨岳渚之间未晚也是书于编首以俟洪武壬申夏五月嗣天师张宇初序还真集正统道藏三家本三卷太玄部还真集卷上混然子撰金丹妙㫖三点如星理最深钩悬偃月定浮沉若人悟此玄中窍大地山河尽作金一窍包藏造化功三般大药内团融悟得裹头真造化鸟飞兔走不离天玄关一窍正当中非后非前独倚空默然回光居此处白玉连环两箇圈干旋坤转本同元中间一点真消息不遇师传莫妄言一窍包藏造化功三般大药内团融巽风吹起炉中火鍊出神丹满鼎红养就婴儿十月胎功夫至此脱尘埃神通变化随方现一道圆光透顶来无生无灭证金仙一点光明照大千粉碎虚空全体露依然父母未生前口诀夫学道之一先要明身中炉鼎的确次要识药物眞全三要晓火候进退法则如此一一分明方许下手修鍊祖师云既知下手处便从下手处做将去或曰如何是做将去吁斯言是工夫也工夫之理于二六时中不可间断当心虚无慾之时内观以养其性若遇冬至癸生之时便当闭关以复其命内则斡天罡而不动外则运斗柄以推迁一气週流三元归体眞火煅鍊结成金胎空炁谓之符火还丹久久行之渐凝渐结太虚同体与道合真矣金丹直指玄关一窍在人身中肾上心下肝西肺东不偏不倚独立虚空非内非外元始之宗无欲养性有欲施功搧开炉韛鼓动巽风雷轰海底惊起潜龙火炎坎位昇上离宫黄婆引妇嫁与金公三家相见情意和同丹凝九转满鼎霞红勤採勤鍊渐凝渐丰绵绵固守野战防凶灵胎养就阳纯气沖立功立行名达上穹脱胎神化道妙无穷人身三寳先天三寳爲三体自然之道元精元气元神后天三寳爲三用有爲之道交感精唿吸气思虑神夫人身有三寳者皆从天地中来居先天而生妙体混成在后天而化因质感合非先天不能生后天非后天不能成先天此二者之理一体而分化不可失后损先也是故以元精鍊交感精以元气鍊唿吸气以元神鍊思虑神三物混成与道合真自然元精固而交感之精不漏元气住而唿吸之气不出元神全而思虑之神不起修仙之法无他全此三者而已矣祖师所谓精全不思慾气全不思食神全不思睡又曰三真三全必定飞仙三全三真必定飞昇斯言尽矣学者味之人身三关捉将坎位中心实点化离宫腹里隂夫人身三关者乃精气神也精居坎气居离神居心初关鍊精化气抽坎中之阳也中关鍊气化神补离中之隂而成干也上关鍊神还虚干元运化复归坤位而结丹也丹结之后神气朗清与太虚同体内外贞白自然与道合真矣是以静则以养其性动则以复其命性命双修形神俱妙此符火还丹之妙诀也故述颂以证诸身中若遇癸生时取坎中阳去补离北斗南辰颠倒转一时一刻立丹基半升铛擎天拄地半升铛龙虎擒来一处烹武鍊十回文火鍊丹成九转步蓬瀛半升铛者乃土釜之异名也在人身天地之正中戊己之宫神气之穴得此者隂阳可以交性命可以活吕纯阳祖师所谓一粒粟中藏世界半升铛内煑山川是也学者不可勉强猜度须从明师口授而后可知古云踏破铁鞋无覔处得来全不费工夫五行变化图五行者三才之五灵也五行变化其形不可一也其道一也是故在天爲五星爲五帝在地爲五岳爲五神在人爲五脏爲五常归之一身五行同焉散文万体五行亦同焉是以修真之要运此五气而已矣若得全此五气而不散混合于太虚之中结成空炁金胎谓之灵丹也苟有昧灵而逐物者反爲五贼也或曰何谓五贼五贼者眼耳鼻舌意若非大根器之人未常不被此五者而迷其性也隂符经所谓天有五贼见之者昌佛亦曰无眼耳鼻舌身意无色声香味触法是也成道之功所用三花聚顶五气朝元则变化自然岀五行矣大天向一中分造化道心易图人从心上起经纶夫心易者大道之源也大道生化无出于河图五十五之数故圣人则之老子所谓无名天地之始有名万物之母无名之始是三五合真也有名之母是三五分真也是故形而上者曰天形而下者曰地配两形而中生者曰人人与天地配曰三才三才合道万物同一气而生焉唯人得天地全秀而生天付之神地付之精中和付之气三者备体于一身浑沦太极者也周子所谓无极而太极太极动而生阳静而生隂是也阳动之极而复静隂抱阳也隂静之极而复动阳摄隂也隂阳互索而生五气五气分化而生八卦八卦循环而成四时四时运化不已而生万物万物芸芸各归其根此大道之常易也以丹道言之不过运乎心易颠倒隂阳返还神炁而已矣是故以干坤爲易之门户以坎离爲日月往来之机以震兑爲春秋卯酉二分当作丹之时内则含三五包固不动外则以东三之木生南二之火以西四之金生北一之水四象各归其五然后用虚中戊己一五真土分化而摄提戊土归坎位逼木生火而燻蒸迫金生水而滚沸于斯时也拨动上头关捩徐徐抽出坎中之阳去补离宫之隂成干之体用己土从离位退符歛五气回週天三十之数直至坤宫而止结成还丹戊己复位醉饮刀圭一性湛然四炁清朗仍虚五与十矣太极图云无极之真二五之精妙合而凝即此理也张紫阳悟真篇曰三五一都三箇字古今明者实然稀东三南二同成五北一西方四共之戊己还从生数五三家相见结婴儿婴儿是一含真炁十月胎圆入圣基斯言尽矣学者味之朝屯暮蒙图夫屯蒙二卦者圣人假象以明进火退符之谓也阳从下升乃曰屯隂从上退乃曰蒙是屯下震而上坎震之初九用庚子爻坎之六四用戊申爻也蒙下坎而上艮坎之初六用戊寅爻艮之六四用丙戍爻也其子申寅戍即元亨利贞也一卦颠倒即成两卦互体互用动静相因六十卦中卦卦一般一卦有六爻两卦计十二爻以一年言之而有十二月以一日言之而有十二时之数阳进爲六隂退爲六丹家寓言朝屯暮蒙之说本意不过指此以论吾身火候之分明启闭唿吸消息之妙魏伯阳作参同契所谓屯以子申蒙用寅戌六十卦用各自有日聊陈两象未能究悉悟眞篇亦曰南北宗源翻卦象晨昏火候合天枢斯言明矣学者不可以纸上之言便爲了达须求明师指点然后知吾身中之卦象也卦象之说亦是比喻是以圣人不得已假象以诱后之学者尔一言决破则天地之道与我无不神符哉週天火候图十一三十辐共一毂夫週天火候者乃干坤阖辟隂阳运化之机也大则天地小则一身皆有生成火候之数易云一阖一辟谓之变往来不穷谓之通是以人之一身唿则接天根吸则接地根一唿一吸自合天地造化此唿吸非口鼻之唿吸乃内运一息之唿吸是以前代祖师立言设象诱引后之来者至如龙虎经叅同契火记六百篇无非发明火候实欲世人行此道也故将一年簇在一月将一月簇在一日将一日簇在一时将一时簇在一息一息之工夫进阳火退隂符夺三千六百之正气回七十二候之要津产一粒黍米之珠落于黄庭之中空洞混合梵炁凝真结成圣胎谓之符火还丹也张紫阳所谓不刻时中分子午无爻卦内定干坤了眞子曰大药三般精气神天然子母互相亲回风混合归真体煅炼工夫日日新邵子亦曰干遇巽时观月窟地逢雷处蹑天根天根月窟闲来往三十六宫都是春此皆发明火候之理也修真之士纵然有三眞不漏不行火候之功尤属于隂终乆只出隂神不能出阳神也吕纯阳故有窑头坯之说且窑头坯不经火煅终爲泥土岂能坚固哉人之有身亦如窑头坯也若不行火候工夫煅炼药物终不得形神俱妙与道合真也是以圣人传药不传火从来火候少人知此祖师不传之秘非不传也唯在得人而传也岂易言哉内丹三要一鼎器二药物三火候鼎器异名天心玄关土釜黄庭黄房中宫灵台蓬壶鄞鄂铅炉汞灶神室药室空谷玄谷天谷金谷规中命蔕壶天虚堂元宫玄牝琼台紫府偃月炉半升铛戊己门复命关庚辛室甲乙户西南乡神炁穴朱砂鼎守一坛龙虎穴黄婆舍金刚圈栗棘蓬药物异名金精木液红铅黑汞朱砂水银白金黑钖坎男离女苍龟赤蛇金公黄婆婴儿姹女火龙水虎木郎石女白雪黄芽交梨火枣乌肝兔髓干马坤牛日精月华天魂地魄金花紫芝金脂玉液琼葩玉蘂水中金火中木隂中阳阳中隂黑中白雄里雌青龙脂白虎髓火候异名气中神隂内阳二十四气七十二候二十八宿六十四卦十二分野日月合壁海潮升降三十二天三十文爻七十武炼夫三要者乃修真之秘要也修真之要有三一要知鼎器二要知药物三要知火候如此三者分明方许下手修之其说种种之多无乃异名尔使学者知此以破其惑所谓鼎器者天心也药物者精气也火候者神炁也于二六时中回光返照绵绵若存如鸡之抱卵如龙之养珠自然神御于气气养于神混融于心太虚同体于斯时也无药物无火候一神万神也一气万气也然虽如是心田性海无乆静之理静极必有动动而生阳阳者乃人身中冬至癸生时也于此时则当闭关以行火候也鼓巽风搧炉韛理五炁混百神飞戊土塞艮兑提出坎中之阳上补离中之隂意行未止戊从己土歛药物而同归送入鼎釜之中巽户双开眞火煅炼结成金丹万劫不灭是以丹愈炼而愈坚功愈积而愈深如此勤而行之则仙道可冀矣岂虚言哉还真集卷上还真集正统道藏三家本三卷太玄部还真集卷中夫十一混然子撰论还丹祕要论夫还丹者乃返本还元之道也人禀父精母血而生初爲赤子之时元精元炁元神无不纯全及其年渐长成盖因眼耳鼻舌四门所诱一灵真性被色声香味所触习染罙深是以日复日岁复岁元精化爲交感精元炁化爲唿吸气元神化爲思虑神此三元分泄难复天真故祖师垂言立教载诸丹经示人以修补之法精损则以精补气损则以气补神损则以神补是用返本还元之道以复之且复者何也以全精爲深根以全气爲固蔕以全神爲妙合世人能全此三者实爲身中真药物也然虽如是若不知其运用符火烹炼之法犹属于隂终不得其形神俱妙之道岂知人道乃与天地符合一息工夫夺天地一年造化以干坤爲鼎器以日月爲水火以乌兔爲药物以隂阳爲化机以龙虎爲妙用以子午爲冬夏二至以卯酉爲春秋二分此皆法象譬喻其实无出身心意三字身系乎精心系乎气意系乎神返者返此三者而逆行也还者还此三者而复真也三全合眞乃曰还丹恐学人执着一偏之见不悟斯理余不畏天谴只得漏露天机凡入室作丹须要心空性寂神炁混合于中田遇一阳初动之时乃身中冬至时也于此时则当闭关飞戊土塞于海渊之底潜龙不可便用直俟见龙在田拨转顶门关捩徐徐从太玄宫提起一举三时飞龙直透三关再举三时度上南宫交媾此乃取坎中之阳去补离中之隂自子至已六阳会干继此已往阳无终极之理一隂生于五阳之下坤隂用事以己土从离退隂符下金阙鹊桥入重楼绛宫送归土釜自午至亥六隂符阳复坤之位巽户双开眞火煅鍊结成空炁金胎谓之还丹矣如是採药依时运符合则勤鍊勤烹无质生质十月功圆脱胎换鼎移神上居泥丸天门迸破调护出神于斯时正要脚踏实地不可毫发差失直待神通圆满变化自在贯石透金随机应现逍遥云际快乐无穷得爲出劫真仙皆由人决烈修鍊而至此也丹家妙用以有爲爲首无爲爲终性依命立命从性修性命混成太虚同体有何生死之可系耶此乃圣圣相传不易之大法舍此别求他妙即爲外道有等或絶念守空或休粮絶粒或贯想默朝或吞霞嚥气或摩擦导引或想火烧脐或择美妇爲炉鼎金鎗不倒爲战胜或取女癸爲丹头以雌雄劎爲妙用或按子午时入室打坐或以卯酉月不行火候如此小道何啻千门此皆傍门小径何足与言道也祖师云道法三千六百门人人各执一爲根中间些子玄微处不在三千六百门斯言尽矣学人愼勿执着而自迷也岂不闻古人云起头不遇作家到老番成古董修真之要在乎穷理尽性格物致知而后归根复命方可以证其大道也若不求真师指点纵有颜闵之才亦不得也学者味之性命混融论性者人身一点元灵之神也命者人身一点元阳真气也命非性不生性非命不立父母未生已前灵含空气而已朗朗澈澈无欠无余父母已生之后一元眞炁居身两肾中间空玄一窍之内命于此立性亦寄体于此立性立命故曰天心是曰天命之谓性性乃爲人一身之主宰命乃爲人一身之根本日用之间应万事者系乎性爲百事者属乎身性所以能发机变命所以能化隂阳性应物时命乃爲体性乃爲用命运化时性乃爲体命乃爲用体用一源显微无间方可谓之道缺一不可行也夫修还丹之道不过以神气混合而复本来性命之全体性体爲干命体爲坤干元属金坤元属土干金居坤土而藏子母相守以性爲子以命爲母丹经所谓让他爲主我爲賔此所以借身爲主之用易曰大哉干元万物资始性也至哉坤元万物资生命也道德经乃曰常无欲以观其妙性体乎干常有欲以观其徼命用乎坤干坤爲易之门户实爲性命体用之根宗也性命即神气也神气即铅汞也铅汞即坎离也坎离即日月也日月即水火也水火既济妙合而凝此乃性命混融之道也当性命混融之时心空朗澈无形无名无体无用当性命发越之际阳动隂分有形有名有体有用于此当行灵寳度人之经则体用遂分内外内则性居中宫而斡运曰体外则情运斗柄以循还曰用存之以诚用之以真自然丹结于鼎养成圣胎如婴儿之在母腹十月气足脱胎神化身外有身真人出现至此性命双修之大事毕矣凡诸学道至人叅禅高士不可执着必以性命双修方成大事吕祖师曰只修金丹不修性此是修行第一病只明眞性不修丹万劫英灵难入圣斯言尽矣苟有只修性而不修命身死之后性爲隂灵不能现神通只修命而不修性身虽长生终住于相不能超劫运皆属孤隂寡阳堕于偏枯之学且性命双修果何也岂不闻了性则通圣此心通于他心智慧广大无有来而不知也了命则长生此身历劫不坏能变诸相无所往而不化也性命双全方爲了道形神俱妙方证金仙有何疑哉有何疑哉惩忿窒慾论夫惩忿窒慾者圣贤修身愼行之要也惩忿者戒心也窒慾者止念也戒其心则忿不生止其念则慾不起忿不生而心自清慾不起而情自静心清性静则道自然而凝矣是以君子修之吉小人悖之凶岂知忿若不惩则心火上炎性天云蔽慾若不窒则阳精下奔苦海波翻故自流浪于生死之场沈炽于爱慾之地则向来所禀天地真一之气潜奔而寓于坤矣继此以往坤乘干之一阳而爲坎干因坤破亏一阳而爲离离积隂而生忿坎积阳而生慾审兹忿从气起慾从精生气动忿则生贪嗔精动慾则着痴爱前则与物相刃相靡内则自身精神耗散堕于冥途永失真道良可悲哉余于是述先圣之言以爲后来学人之证鉴太上曰致虚极守静笃万物并作吾以观其复易卦乃曰复其见天地之心乎瞿昙曰不应住色生心不应住声香味触法生心应无所住而生其心又曰凡所有相即是虚妄若见诸相非相即见如来孔子曰道也者不可须臾离也可离非道也又曰正其心诚其意无终食之间违仁颜子不迁怒不二过克己复礼三月不违仁曾子曰十目所视十手所指其严乎故君子必愼乎其独子思曰茍不至德至道不凝焉孟子故曰吾善养吾浩然之气塞乎天地之间至大至刚以直养而无害此皆以惩忿窒慾保合太和之道也在丹家则爲取坎填离水火既济之理在禅家则爲回光返照转物情空之理在儒家则谓克己复礼正心诚意之理以此论之三教道同而名异其实不离乎一心之妙也是以天地无二道圣人无两心学人莫以惩忿窒慾四字容易看过此乃是修真一箇枢纽其要宜乎损者也损于外而益于内内安而气和气和而神和神和而道冲矣至此超隂阳出生死脱脱洒洒了无罣碍登蓬岛游洞天变化自在岂不玄哉说梦说梦之爲言因气化而有也阳御于隂乃魂制魄神或有梦朗然清见也隂御于阳乃魄制魂神被物欲所蔽故梦游昏乱闇然不明也昔者神农氏忧民疾苦梦游天庭天皇赐与尝草之书轩辕氏慕道梦游华胥大庭之国庄周论道故梦化爲蝴蝶孔子赞周易故梦见于周公此圣人之心与道冥合因感而有梦阳神烁于群隂明明朗朗虽梦非梦乃出神之妙也是故凡夫之梦与此悬隔凡夫之心贪着其事流吹慾海沉滞爱河岂知一点元神昼则居于首眼贪观于色神即染之于色此眼中之梦也耳贪听于声神即染之于声此耳中之梦也鼻贪嗅于香神即着之于香此鼻中之梦也口贪食于味神即染之于味此口中之梦也夜则神归栖于心才睡着时隂魄裹魂梦寐昏浊无所不见颠颠倒倒随念幻化此所以开眼有梦而瞑目即有梦也盖因心田不清神不守室日积月增精神耗散故堕于六趣而入于梦幻之境古人所谓生死之根只是箇念头造化即梦幻是生死根也是以大修行人无梦白日脱洒洒夜间亦脱洒洒神守于气气抱于神混融一片超出隂阳之外何梦之有学道人若能知梦里是梦做得主宰便是出生死之外不被隂阳之所蔽也学者味之性说性也者先天一点至灵人身中元神是也此灵在父母未生以前不曾添些居父母已生之后亦不曾减些本自圆成亦无余欠是故人之生也性无有不善而于气质不同禀受自异故有本然之性有气质之性本然之性者知觉运动是也气质之性者贪嗔痴爱是也是以上智之人了悟本性寸丝不挂万法昭然中智之人半明半惑操之则存舍之则亡下智之人神无所守随念生情贪着其事三者观之性有差等或云佛曰蠢动含灵皆有佛性何以人之性却有差等吁虎狼之父子蜂蚁之君臣并非无佛性也乃形质之异也人与万物之性同人与万物之形异性如空中之月形犹地上之水万水澄清一月普明万水浊浑一月普昏非月之有明有昏乃水之有清有浊人爲圣爲哲爲贤得炁之清者也人爲愚爲昧爲恶得气之浊者也佛乃曰千江有水千江月万里无云万里天是也此一点灵明无形无相无古无今贯石透金本无所说人于此处叅得透见得澈不被一切境界所移内观于心绵绵无间打成一片独立虚空自有金刚卫门诸魔消散与古佛同日而语矣学道人若不明真性内守静默之工纵然能记大藏之经广口利舌到头空丧精魂无益于身一切有爲之法有成便有败着相求眞都是虚妄若只以无爲之法行之饥则餐渴则饮尤恐堕于顽空这一箇如盘走珠圆陀陁地活泼泼地有也不是无也不是着在一物上也不是大衆到此作么生会咦雨过江空山色静一声啼鸟月明中歌回风混合歌九章其一天皇南来居紫宫三关牢锁唿黄童东方鞭起海潜龙龙翻赤浪腾太空六丁掷火当前冲勐马突上崐崙峯流铃万里回隂风神兵野战如虎雄三彭命在破竹中六贼勦灭势力穷一洗遂定中兴功流精洞焕阳明红干坤六合归混同君临大寳御九重万方臣宰来朝宗民安国泰德泽浓禾生大有歌年丰其二九华仙子登黄庭尾闾日出生金精精光化作月窟冰西来一派流泉清华池浇灌黄芽生深根真气频燻蒸琪枝玉叶开琼英春风吹动天香馨神清朗朗居杳㝠含真抱朴如孩婴箇内消息无限情干坤日月昼夜明胎凝十月圣体成天门噼破雷一声真人出现谁敢争乘云跨鹤朝玉京其三东方赤子号木郞半夜抱出海底阳龙飞驾辇昇扶桑红轮直上天中央光明照耀云锦裳时同蘂女回洞房两情懽合春心芳真精一滴生玄黄身居混沌含清光满口馥郁流琼浆饮之宴之百体康返老回童天地长其四干金色玄坤土藏巽风鼓动炉火光一时锻鍊成金刚铸爲慧劎名干将摩挲三尺如秋霜鬼精丧胆龙虎降七星夜夜生光芒横拈倒用神无方其五金胞空炁包干元生门之后宻户前圆中高起不倚偏中分寸二存玄玄阳君主握天地先周流四德频回旋崑崙一道西流泉倒泻千尺银河悬露珠洒入金谷园蟠桃花发三千年採而食之镇丹田长生不老人中仙时来直上九华巅白云黄鹤来翩翩其六日出窿穹照八荒曲江高处金乌翔中皇老人坐玉堂手把紫箫吹洞章一声吹动海水扬二声吹落月色光三声合吹天混茫钧天一片闻宫商此时独饮醍醐浆五脏历历生清凉四肢如醉形质忘不知身在无何乡其七东华初晓曙光分五老朝元谒紫宸手把三花献帝君一团和气回阳春中天日月光辉新四方有庆皆来賔萧韶九成鸾凤驯雍熙至治风俗淳河海静默山藏云万民乐业清干坤其八青天云起轰震雷海风吹雨从东来㝠㝠昼雾宻不开霏微洒落空中埃一时雨霁收隂霾天清地朗山崔嵬松间露滴清幽斋蟾光皎洁照灵台刀圭饮罢凝眞胎眞胎养就跻圣阶壶天好景多满怀随身到处皆蓬莱其九朝阳触石生紫云随风飘荡朝崑崙羽盖垂荫浮氤氲流精玉光白色新重楼直下戊己门空中雪落飞纷纷灵苗秀发琪花春深根固蒂命长存形神俱妙道合眞逍遥永作蓬莱人修真歌授混神子修真先要寻真土立鼎西南作丹母牝户玄门左右开调息绵绵气归祖神居混沌空玄中无南无北无西东四象五行俱辐辏回光返照观眞空眞空朗朗絶纤翳青天一片秋无际月照天坛玉露寒箇内干坤眞得意一阳初动天癸生雷轰日午打三更跨虎擒铅出水府乘龙捉汞回朱陵铅汞炉煎眞火𤑔鍊出金刚硬如铁黍珠一粒落黄庭太乙含眞圣胎结春风满地黄芽深刀圭饮罢歌琼林醉吹一曲无孔笛妙声飞出均天音此时得趣眞堪悦这箇家风实清絶瞽者善视聋善听哑子喫蜜向谁说不出门庭知万邦来往游遍神无方大象希形藏恍惚日月昼夜常辉光逍遥自得长生乐打破虚空脱胎殻通天彻地超死生赫赫神光照辽廓三千行满八百功全忠尽孝回光风上感天帝丹诏下乘云白日登天宫混然歌混然道士人不识三家村里藏踪迹无去无来每独存无形无名赤历历一点光明是道经朗朗玄玄隐空寂时因顺化出头来混沌剖开居太极动之主阳静主隂生地生天由一息一生于二二生三万象森罗同阖辟干旋坤转不停机日月回轮双合璧混然道士何所爲每日逢人说周易易中造化不难知白日青天轰霹雳虎吼东山风万林龙卷西江浪千尺一时龙虎同归来八极无尘天色碧混然此时独乐哉洗足空玄坐中席月光照我肌骨清九华天上流香液饮之宴之命长存醉吹一曲无孔笛大音放之满十方希声收之藏于宻固蔕深根道自生出死超生常混一绵绵默默不离渠十月含胎守勿失时来打破上头关万道霞光照蓬荜上居泥丸朝圣尊三岛群眞会琼室劫外逍遥一散人自与尘凡不同日世人若解混然歌方是修行叅学毕中阳歌竹间先生性幽雅生居坤上干之下浑包太极号中阳一点光明世无价不居后不居前大如黍米空中悬化生诸天森万象斗标昼夜频周旋不居下不居上去地金乌飞五丈口中衔出一轮红照见普贤骑白象天门阖地户辟一气週流箇消息龙吟云起海波腾虎啸风生日光夕是时两物同归来云散风收空色碧人门遏鬼户塞一滴金精从此得冶炉搧火铸成劎摩挲如冰光赫赫野战防危国土平斩除三尸并六贼三尸灭六贼亡混融一片成金刚超凡入圣出浩劫不居地府昇天堂到此时实堪悦六月炎天飞白雪醍醐饱喫上方斋满口玉浆流不絶血化白骨化琼一身鍊得如毛轻灵胎养就十月足顶门迸破生光明也不生也不死旷劫至今无姓字一神变化千万神元来却是中阳子悟真歌悟真先生学庄老眞机顿悟回头早自得仙师半句传铁壁银山尽推倒祖性圆明是本宗也非有象也非空穿金透石出浩劫寂然不动感而通是以修丹用玄牝鍊汞烧铅固炉鼎二六时中内静观包含万象居仙境若遇阳生急採之回风混合运灵旂海底黄童抱日出青龙倒跨上南离白虎牵来下金阙羽盖精光流不絶直过重楼入绛宫产箇圆珠似明月十方大象回天威满洞漫空白雪飞鬼哭神哀絶踪迹干坤大地成玻瓈当此之时政堪悦即此便是还丹诀哑子喫蜜自家知了了无生亦无灭婴儿养就十月胎顶门迸破天仙来三千行全功八百乘鸾白日登蓬莱还丹歌异人授我还丹诀九转还丹深有说玄关一窍天地根强作丹炉名偃月不偏不倚正当中八卦五行环拱列神仙指此作丹基只要元神归气穴神气混合镇丹田朗朗虚灵照幽彻一身四大属于隂隂浊夺阳阳不洁降本流末而生形于此人生有损缺知之修鍊得长生不知修鍊随形灭我今授子还丹歌歌中尽把天机泄干坤阖辟易之门日月循还机不歇观天之道执天行要识身中冬至节冬至阳生急採铅牢把三关宜勐烈便收戎马走归栏锁定𤠔猴休纵劣离宫鼓起橐籥风吹下火光烧海热须臾潜龙见在田雷震龙飞金电掣黄河卷浪通天门化作甘霖洗妖孽金公跨虎下西山夺得龙珠心独悦送归土釜牢封藏一战功成宁抱拙天无浮翳炁朗清自然鼎内还丹结洞中春暖长黄芽巖上空清飞白雪圣胎养就十月工神水华池流不絶箇中消息理幽微软之如绵硬如铁凡骨鍊作爲寒琼赤血鍊成爲白血脱胎换鼎出隂符打破虚空光景别阳神变化大方明独步红云上金阙步虚词五章其一栖玄一真子日日朝崑崙云营歌玉韵龙汉飞金轮法雨洒碧落天花散缤纷神人肃清听中有长生君其二栖玄一真子稽首朝虚皇吹箫鸣九凤驱驾腾六骧玉京神普集金室霞生光明真出霄汉平步登仙堂其三栖玄一真子稽首朝三清青女持玉节黄童拥灵旌身登十二楼日月交辉明神丹赐一粒服之寿延龄其四栖玄一真子学道得长年三花结真蒂四德频回旋鸟母孕灵秀龙罗混太玄玉液灌五脏行满登云天其五逍遥一真子飘飘云外身三天启灵运八极旋星辰玄谷振玉珮瑶池宴余春一醉脱尘鞅千载蟠桃新还真集卷中还真集正统道藏三家本三卷太玄部还真集卷下夫十二混然子撰诗七言律诗述金丹工夫三十六首一行住坐卧不离中时至神知意便通一气週流生复姤五行攒簇在屯蒙青龙倒跨回玄谷白虎牵来入绛宫顷刻干坤交媾罢还丹鍊出满炉红二先天大道本无爲天癸才生要识时五气混成先闭巽一阳抽去次填离漫空雪落消尘劫满鼎丹凝绽玉枝此后只宜温养火虚心终日抱婴儿三天罡斡运斗推迁採得金精入命田巽户风回开橐籥坤炉火发鍊银铅家山春透三花秀海宇烟消一月圆默默忘言常抱朴大音无量总包玄四人生百岁似浮沤莫待光隂催白头地水火风身假合精神魂魄意爲修叅禅访道无多说立鼎安炉莫妄求会得这些消息子不离当处是瀛洲五阖辟干坤一气分弦前弦后两停匀鍊形欲要和金液制魄先须活水银妇嫁木公情正美子依天母意偏亲凝神定息常观妙壶内风光别有春六九还七返鍊丹砂八味团成一味嘉汞灶春深生玉叶铅炉火伏绽金花醍醐醉饮长春殿慧月明超浩劫家天地有穷吾道在崑崙高处卧烟霞七玉清元始集群仙万圣齐临黍米天龙虎高奔随斗转凤鸾低舞逐风旋片时庆会元宫里一点明超象帝先喜极难言心自悦火中飞雪满芝田八身中自有一干坤一片分开又囵万里黄河通地轴四时清气接天根龙吟虎啸眞情合鬼哭神号炽火焚覩破虚空无罣碍箇中消息向谁论九胡儿倒把铁牛骑两手常将玉笛吹一窍唤回生死梦六音透破古今疑坤山春暖黄芽长巽户风轻白雪垂此曲此歌谁会得衷情唯有老天知十风扫残云玉宇清月明秋水大丹凝随机应物浑无碍彻地通天最上乘道贯三才唯老子灯传六叶有卢能点头一悟坚刚理何用多言话葛滕十一身中冬至动飞灰海上春随斗柄回一息週天分子午三关起火撼风雷玉田芝草含烟秀金谷蟠桃带露开满饮醍醐常自醉霞光直透顶门来十二神渊静默混玄㝠金母飞轮出玉扃直上离宫寻姹女还归坤室仗天丁一时黍米成玄象万里江湖入净瓶若问箇中端的意白云深锁数峯青十三一生于二二生三万象都归一粟涵静里定观无我相箇中唯见是虚菴非居遐迩非高下不属西东不北南时节到来瓜自熟风清月白满湘潭十四垂帘塞兊守真间实腹虚心鍊大还一刻工夫能返本三般药物结成丹红炉雪化风清骨玄谷春回酒入颜乐矣无忧忘世虑从来仁者好依山十五一点先天造化精始从元始气中生五行四象同斯出八卦三才共混成智士鍊之金佛现迷人丧此玉山倾岂知妄作终归幻到底回头是太清十六学道工夫要日新须臾不可离天真寸心欲了三生性一语能消万劫尘颜子至今灵未死丘仙已往道长春金丹妙理无他术混合唯全气与神十七天门开阖有西东神气相生变塞通玄女吹箫招彩凤黄童抱日跨青龙三花郁秀攒金鼎万象森罗灿碧空不出户庭知大化干坤都属主人公十八採铅须要採真铅若採凡铅便属偏对境安炉都是假吞霞服气也徒然虎龙降伏元由性乌兔擒来不用拳能向此中叅得透许君方可学神仙十九杳㝠恍惚道浑沦岂许凡夫造次论太极未分无甲子婴儿才哭有干坤火龙南逐泥牛走金虎西随铁马奔会得机关颠倒用何愁不出死生根二十每到阳生採药时徐徐进火起于危中间斡运凭罡正外面循还仗斗移半夜金公朝玉阙十洲仙子会瑶池醍醐饮罢常如醉覩破虚空道可期二十一修仙大道不难寻些子机关妙理深若向梦中知是梦便谙心外别无心神归气海添真汞火发坤炉鍊浊隂名遂功成身退守自然暗里鬼神钦二十二小隐山林大隐廛随身到处乐天然大声总在无声内妙相常居有相先静则黍珠藏宇宙动之雷电撼山川鬼神自此长加护日月壶中别有天二十三人以神仙作异端谁人学得箇陈团三般大药闲中採一颗明珠静里看高卧白云山作枕空歌碧落凤鸣銮华胥出入神无碍壶内干坤世界宽二十四神在希夷翫碧空海门先见太阳红尾闾起火三关透羽盖流精一脉通赤子骑龙归绛阙黄婆引妇嫁金公回风鍊就灵胎气寿老无穷天地同二十五大道无爲妙理深工夫须向静中寻鸡应抱子常存意马若生郊急锁心水镜天清波湛湛雷城月白漏沉沉一炉不断温温火鍊出神丹满鼎金二十六道凭玄牝立根基进火先须起斗危两手捉将乌兔去片时驱得虎龙驰忽逢好景天空处政是中秋月满时独爱西南风味别山河大地作玻瓈二十七道在先天一也无道从一上运工夫风雷鼓舞流金电木火熏蒸起玉炉产出明珠凝黍米鍊成真气满蓬壶时来打破都关窍光露团团寳月孤二十八大器之人性自坚清心寡慾固眞全仲淹读易能欺鬼杨震还金不昧天对境安禅忘彼此随机应物合方圆悠然自乐无拘碍即是蓬莱一散仙二十九一毫头上立虚空万象森罗向此中觉性体圆非内外法身灵应现青红瑶池有酒常时饮天道无言感处通这箇玄机能透得巍然坐断妙高峯三十三千六百傍门法迷者多因执着求鍊石点茅皆妄作休妻絶粒是顽修何如转物情空寂便有週天水逆流一点光明何处见桂花明月满楼头三十一家住魁罡斗柄前青龙白虎两盘旋三般药物成三寳一刻工夫夺一年金鼎火温铅蕋绽玉炉汤暖汞珠圆灵胎养就眞人出打破虚空上九天三十二大易玄玄不离身机关动静合朝昏三更阳动先抽坎五月隂回次止坤火鍊寳珠光夺月丹凝金鼎气生云功全行满超三界独步瑶阶谒帝君三十三身中要识指南针一寸山河一寸金正穴定从心下见三台应向面前寻金乌玉兔东西转白虎青龙左右临口口相传无别诀不离当处鍊纯隂三十四月窟天根在一躯无中生有有生无坎离既济悬胎鼎天地浑藏黍米珠经演五千言道德丹传三百说隂符学人要识中间意尽在濂溪太极图三十五道在前三合后三玄玄岂许俗人参五行颠倒三关转万气齐来一窍含星绕紫微皆拱北天开黄道直通南古今明者谁先得万圣千真让老聃三十六九宫山下即吾家出入常乘白鹿车採药无时登紫府存神终日鍊丹砂华池香透流金液铁树春回吐玉花十月脱胎全体露鸾翔凤翥驾云霞杂咏三十四首授龚悟真口诀七首其一得一常存道自生须明日午打三更雷轰大地神机发星转週天斗柄横金鼎火炎隂瘴灭铅炉丹结汞花明虚空覩破浑无碍自有天仙爲纪名其二学仙先要识真空性命双修是本宗一息鍊隂擒勐虎三阳开泰驾飞龙玉炉火发金波沸天谷泉流地脉通十月胎圆神自化逍遥云际道无穷其三空歌碧落应元年元始重将甲子编梵炁结成方丈字灵文照彻九重天身居有道浮黎上性了无生象帝先三界十方归一体更从何处覔真仙其四男人真箇会怀胎一载能生一箇孩箇箇出来骑白鹤朝朝归去卧灵台常随地母提携力自有天厨送供来非是我家颠倒用性门生在顶头开其五我家至道本无爲白雪壶中配坎离常饮三杯无事酒间行数着不争棋含光默默存真体调息绵绵复命基会得两般眞妙用到头端的上天梯其六神仙口诀不多言大藏仙经一句穿元始悬珠施大化金刚推斗运週天前驰勐马开黄道次漱华池润赤田巽户风生金虎啸通身万炁一齐仙其七上关闭定下关通现出东潭晓日红渐渐熏蒸烧水府徐徐提起上离宫採来大药三花聚产出圆珠片饷功此是还丹真口诀形神俱妙证仙宗授许道昇口诀还丹至道本无言妙在先天运后天二气合时先正性一阳动处急抽铅干家种药灵烟聚金鼎回风炽火然自此太平天下定郁罗台上翫婵娟授龙正中口诀空谷声传半夜钟金鸟飞出海天红坎离交媾凭坤土铅汞烹煎借巽风琼蕋开时空雪落玉浆流处地泉通还元返本形神妙龙德成干月正中赠陈与奇内景丹诀先天大道本无爲复命还须运化机玉女抱蟾天上去金公骑虎月中归铅销汞产丹砂结鼎化炉空白雪飞返照绵绵工不间自然身内见光辉赠蔡了空了悟真空是本宗真空消息本非空龙归大海云初歛𤠔啸寒岩月正中慧目洞观无色界法身常住普陀宫如如照见元初我一点光明亘古同送道士邹秋云归住鳌山黄冠野服貌如童归住鳌山第一峯铁笛醉吹林下月玉书飞召洞中龙烧丹重着金炉火招鹄还栽石涧松别后身虽隔千里此心应得与君逢赠一阳子玄关窍里道含真运用天机在一登月照山头金虎啸雷轰海底火龙昇三般大药抽添就九转灵丹妙合凝行满功圆神自化玉清天上看飞腾赠萧彦敬进道口诀神归炁穴坠中心飞火烧天煑海金南北二辰分上下东西一意定浮沉兔乌沐浴存真见龙虎颠狂用死擒混合片时丹自结光风霁月满琼林赠全真李嗣道大小冥情在一躯瑶台元始日悬珠坤炉斡运飞金母梵气回旋结玉书月照海天秋烱烱云收石室意如如仙都乆矣知君姓鸾鹤来迎步太虚寄龚悟真进道工夫了得人心是道心道心须向妙中寻药添干鼎铅销汞火鍊坤炉石化金八极风清岩虎啸千江月白海龙吟瑶琴操罢均天曲散作阳春物外音赠黄守中符火内㫖元始明珠五丈悬玉真登引会中天三车运动雷轰坎一气週流性复干金鼎妙凝砂汞合神炉静默虎龙眠如如不动眞消息大智圆通象帝先赠懒然子懒翁高卧白云台一窍开时万窍开八角垂芒浮玉篆三花聚鼎结金胎持竿可钓杯中鲤弹指能唿掌上雷了了超然无罣碍闲身随处是蓬莱赠吴云谷一气纯阳道自尊法身随处现全眞寳珠光里藏天地铁笛声中泣鬼神醉卧每将山作枕浪游常与月爲邻他年行满朝元始高步红云上玉宸授混玄子内鍊玄㫖返本还元道若何温温炉鼎鍊金波星移斗转胎仙舞虎啸龙吟石女歌紫气高浮玄谷顶丹光沖满白云窝人间不必寻真境即此身心是大罗赠李彦高丹诀抽铅添汞理潜通金鼎丹凝顷刻工息定如如匀进火天旋默默不离中千江浪静龙吟月万窍毛寒虎啸风毕道回车神朗彻琼台紫府兴无穷授沈存心口诀存心默默内含真五气归根道自成採药要知忙里缓悬珠须见晦中明玉炉火伏金花灿银汉星移斗柄横一性朗然超物外浮云不挂碧天清和竹泉居士见寄修真诗韵十首一陋巷箪瓢乐自然天心一贯理幽玄易行有象羲皇后性悟无生太极前梵气週回黄道日慧灯长照赤明天本来不逐虚空转何用浮名染幻縁二谷神不死道安然应变无方体自玄神目朗观尘劫外魁罡常在斗标前金花秀结三田火玉字光浮五丈天万法本来无定想和光混俗且随縁三乐道之人自坦然冥情一息混玄玄灵眞回驾来空里綵女持花散座前劎拂有光冲北斗笛吹无孔响钧天功成名遂身宜退万事同人顺世縁四王子求仙性朗然灵台一默悟重玄坎阳抽去填离内鸟母飞来落洞前丹转九还金满鼎神澄万虑水涵天何时我亦抛尘俗也向先生结道縁五老君谈道德昭然九九灵章字字玄祖气化生元始后神机妙见太清前久居柱下爲周史远度条支印佛天若向此中明得破何须汨汨恋尘縁六如来面目本巍然不是将玄别覔玄一点虚灵超物外千头妙觉在机前氷消依旧还爲水月落分明不离天寄语后来参学子好于法会结良縁七夫子文章独焕然中庸大学漏微玄经纶緫出河图里心易常居卦象前忧道每思身后事存仁不离性中天老聃见后如龙叹问礼犹参向上縁八飘飘物外兴悠然三返隂符鍊素玄履斗每登金阙上飞神长谒玉皇前一溪雪涨春回谷万里云开月满天此妙此情谁会得黄婆唯解箇中縁九仙道清虚岂偶然须从心上悟真玄风光都在㝠情里鬼魅安知觉性前北海三冬雷震地南宫六月雪漫天闲身到处瀛州路神化无方应万縁十兀坐终朝内混然河车运动正中玄两条清气沖天上千尺飞泉落涧前应化不随他境界成真只在自家天时人指作虚无事笑我风痴学静縁止菴爲吴德英赋洗耳云间喜听泉虚心不逐幻情迁药炉丹熟犹存火黍米空悬别有天万水痕收风已息千峯影落月初圆一瓢一笠随时乐何必蓬莱更覔仙复渊爲武当宫郭道士赋冶城曾遇种桃仙独得黄庭内㫖传木食不求身外事药炉常鍊火中铅三田春暖云生玉万水光寒月在天了悟了知无罣碍仙游随处鹤翩翩絶句述符火还丹妙诀八十一首一立鼎安炉要的端方将兔髓合乌肝鍊成一颗无名寳何患他年不跨鸾二观天之道执天行万象都随斗柄横蘂女乘风骑白鹤重楼过尽是蓬瀛三月下观空八极虚如龙常抱夜明珠阳生半夜金鸡叫六马朝天驾火舆四真铅真汞片时交须用文烹武火炮九转丹成家计定干坤都在黍珠包五坤山日午一声雷姹女乘龙海上来行尽三关归洞府春风万树碧桃开六我家住在洞庭西月落寒潭斗柄低半夜木郞寻姹女西山擒虎逐龙归七有爲之后至无爲养就灵胎入圣基莫笑道家希有事男人却会倒生儿八鹤守丹炉养大还夜深明月满空山坐忘不觉清如水万里秋天一片闲九斡运天罡斗柄移坎阳抽去补南离干家採药归来后只见天光浸碧池十石室吞烟巽户关倒持斗柄面南看山中景与尘凡异六月飞花白雪寒十一汎汎灵槎渡海潮回风万里上青霄苍龙擒向黄家养夺得明珠火里烧十二夜宿姮娥月殿高桂花香里数秋毫週天三百六十度半箇时辰走一遭十三海底泥牛变火牛黄童倒跨上崑丘笛吹一曲归来晩月白山青一样秋十四默默绵绵守太虚行行坐坐不离渠还元返本工夫就养出摩尼一颗珠十五坎中一画是真铅抽去离宫补作干符火复回坤冶鍊灵文莹发赤芒鲜十六壶内常时配坎离自家风景自家知残年又遇新春至再把元初甲子推十七虚心静笃默垂帘不许虚空着一纤万物作时观复化五行颠倒运抽添十八欲鍊金刚不坏身三般药物要全真一炉水火烹煎就便作蓬莱顶上人十九一阳动处採真铅拨转天机斗自旋三进三回行力勇通身火起谩烧天二十牵牛万里渡玄沟满路黄花紫雾浮织女相邀过河去壶中别有一重楼二十一无角牛儿踏紫霞岭头时驾太平车寻真直入西池去看遍碧桃千树花二十二离坎相交说与谁自家消息自家知天涯游遍无他事归向神山种紫芝二十三海上已乘黄鹤去月中捉出兔儿来天风吹我归蓬岛万朵金莲一夜开二十四玄关一窍本无形生佛生仙强立名定意如如行二八大音无量是希声二十五有物混成天地先巍然独立自超然赤图开运明三景龙汉春回甲子年二十六半夜木郞游海东火轮驾起倒骑龙南宫朝帝归来后坐看天花无巽风二十七闭门清坐诵南华龙女飘飘驾綵车窈窕低从珠口入慧风吹散一天霞二十八金公海底跨麒麟骑上崑崙踏紫云朱雀桥边逢姹女归来同谒太平君二十九金鸡初叫癸生时斗转银河次第移寅位起头申位止回风混合结丹基三十全精全炁更全神此是修行不坏身若得一炉真火锻游行三界入金门三十一铅炉温养大丹凝弦后弦前二八停自此不须行火候曲江高处翫山青三十二青郞白女各西东全借黄婆打合功引得一双归洞府云情雨意甚和同三十三二八金刚驾火轮黄河倒卷泻崑崙慧刀一噼虚空破斩灭三尸六贼䰟三十四金丹大药不难知神下熏蒸气上移最是一般奇特处烧山符子夺天机三十五异人授我还丹诀回到丹山试鍊看一息之间龙虎斗九霄雷电撼天关三十六修真先要鍊身心一段天机妙理深拨转这些关棙子黄泥黑石化成金三十七云起山头採药苗土中藏火水中烧抽添着意须防护如过悬崖独木桥三十八学仙莫学打顽空真汞真铅是本宗戊土流来己土纳鍊成一块紫金红三十九学人都会口头禅问着真禅便不言岂识我家真造化东边日出落西边四十炉鞴搧风火自红土锅汤沸浪翻空乌肝兔髓同煎煑鍊出灵丹一息功四十一我家大道本无奇敲竹岩前唤黑龟火逼金行颠倒转一声虎啸雪花飞四十二採铅须要合天机留意提精步步随戊己还元庚甲合金公抱得玉蟾归四十三鍊精化气气化神神气调和子母亲愈鍊愈坚丹自熟一回提起一回新四十四鹊桥倒影夕阳红夹嵴三关一路通会得两般真妙用外头採药内圆融四十五外药有爲施大化内丹温养不须爲时来一默回消息无足童儿倒上梯四十六有等迷人妄指传闭精淫妇作抽铅若言此是爲丹药笑杀大罗天上仙四十七道不离心癸是铅採铅先要固中田元神时向三关转引得群真入洞天四十八洞清虚气结金胎浇灌灵根养就孩十月脱胎神自化顶门迸破一声雷四十九元神便是主人公配合隂阳顷刻中十极飞真齐着力都来一口嚼虚空五十一性圆通本现成何须终日苦看经经经总是开迷路只教群生莫昧灵五十一有道之人固本宗上关提动下关通要知天地安身处都在无言一默中五十二前关深掩后关开万壑松风透顶来火发烟飞金鼎裂锦毛狮子吼春雷五十三珠悬黍米照中央去地垂光五丈长进火退符天左转龙精凤髓化玄黄五十四修真先以性爲宗见性方爲鍊命工药物知时勤採取自然神气混玄同五十五偃月炉中鍊大还五行相尅结成丹半时行到家郷路虎啸龙吟另一般五十六五贼攻心作障縁便须勐烈定中原从来仙道无多法打破虚空只一拳五十七木金间隔虎龙驰进火初爻次第推哑子三更咬破舌此中滋味几人知五十八家住西南本是坤后头有路透崑崙华池神水频浇灌种出黄花生紫云五十九不得师传莫坐禅灰心藁木也徒然岂知符火还丹诀一刻旋机转一年六十爲佛爲仙本一家学人行得路头差若明精气和神鍊满鼎丹凝灿紫花六十一若要浮生幻体坚初基有作是根源金炉鍊得丹砂熟方许无爲守自然六十二姹女婴儿皆比喻黄婆亦是意爲之穿山透石真消息不出门庭事事知六十三口头三昧不须论论说高强自闭门纵是快言心未悟到头空自弄精魂六十四不会看经不问禅只将三性转三田玉炉鍊就长生药便作蓬莱一小仙六十五天机不远药非遥拨动天关地应潮一息冥情登大道灵丹结就火中烧六十六至简至易神仙道难遇难逢半句言若得眞师亲诀破我命在我不由天六十七橐籥门开鼓巽风深潭现出一轮红举头便到青霄路独把金蟾入玉宫六十八元始空悬黍米珠流光入海结金书灵真登引浮空转万圣齐来会玉枢六十九捉虎擒龙入玉壶道高自有鬼神扶逢人不必分人我出死超生是丈夫七十前行路短后行长直上京山见玉皇宴罢瑶池归洞府赐名今作判雷郞七十一强魔怪魅忽相欺几度令人入幻迷火笔一挥金电掣十方三界悉归依七十二时与群仙会九宫丹霄翠辇驾飞龙元神回首京山下一月当台照碧空七十三鍊丹莫把作虚言一日工夫一日仙更得济人扶圣化此身何患不昇天七十四勐悟坚刚见得亲隂符三返鍊形神週流一拶虚空破万里无云月色新七十五四海昇平国自安一君有道万臣懽此时只用文风化何必干戈更伐蛮七十六天上人间路不遥玄都骑鹿上青霄凤笙吹入姮娥殿万斛清香桂子飘七十七一默回光万象空不知身在水晶宫中间消息无多子透石穿山路路通七十八神仙妙诀岂轻言笃信之人始与传说破这些分晓处车行步步不离天七十九圣圣相传一箇心得心传者是知音群书览遍无痕迹彻地通天耀古今八十丹书万卷指玄篇句句令人讨箇玄肯向里头参得透那家门户不朝天八十一丹成九转自超群行满功全感帝君白日一封丹诏下身腾紫雾谒金门游仙吟十九首一囊琴远向武夷游好过慢亭峰上头铁笛一声明月里松风忽起万山秋二赤脚蓬头懒散仙麻衣竹杖布行缠今朝偶过钟陵市笑遇洪崖共拍肩三郞唫曾入楚山中瑶草琪花兴不穷法鼓三更犹打午金乌飞出海天红四杖头不带软红尘便是蓬莱顶上人青乌传来云外信蟠桃花发几千春五仙掌龙门紫翠连华山高处是青天莲花峯下无人到好向白云深处眠六鍊得身轻驾紫云华阳洞里谒茅君夜寒唯见岩前月照彻梅花瘦几分七欲向丹丘访五城碧桃花底坐吹笙东风一醉麻姑酒睡熟东窗曙色明八白云长傍越王台山色如蓝水似苔琪树花开花又落山中猿鹤待归来九来住名山知几年五湖风月一簑烟有时採药归来晩独坐松根漱石泉十读罢黄庭内景经九华山色雨中青菴前种得长松树见说年深长茯苓十一阆风高出赤城霞长日山中自岁华仙子不思烟火食年来枣熟大如瓜十二青山云外路通霄月色澄澄暎碧寥何处飞来董仙女玉楼深夜自吹箫十三丹崖远接地仙家岩桂丛丛锁碧霞耕遍石田都种玉满山春雨发黄芽十四黄童持节鹿拖车玄圃看山入帝家蛱蝶飞飞大如扇春风开遍锦城花十五珊珊飞珮羽衣轻劫外神游出玉京十二楼头风似水翠涛空卷万松声十六採药穿林过险山风声合涧水潺潺蓬莱只在空青里石洞重门夜不关十七山中嘉树发天香壶内重楼是帝乡一到瑶池絶尘想闲云流水月苍苍十八向暮珠帘面面开花隂月影上楼台云间一派箫声度知是缑山子晋来十九旸谷春明碧殿开东华元母宴琼杯夜深酒尽月中别凤管双吹跨鹤回词沁园春十一首赠龚全美口诀一窍玄关非高非下正在当中得真师指点方知此窍不居南北不属西东默默内观绵绵静守道满虚无浩气沖难言说一星儿消息天地根宗先须握定雌雄天癸生时鼓巽风把铅炉封固飞神海底中抽坎画去补离宫进火退符流珠复位十转回轮一气通灵胎结待功成行满独步瑶空赠混眞子口诀道隐无名包含万象总在身心若一言勘破本来面目不生不灭耀古腾今返照回光存神絶念直下承当莫外寻忘言守这些儿妙处至理玄深其中不许容针好把阳炉鍊浊隂待阳生冬至重门深锁乌飞兔走虎啸龙吟片饷回旋半时交姤大地山河尽变金超三界作蓬莱仙子寒暑无侵三教一理道曰金丹儒曰太极释曰玄珠矧三教之道本来同祖心存至德性悟眞如阖辟机关抽添运用返照回光复本初休分别那些儿妙处无字称唿虚中状若蓬壶寂静形忘一也无问三教根宗谷神不死灵源澄彻诚意如愚五气朝元五常合一五眼圆明烁太虚仙儒佛派殊而理一到底同途全真家风不恋功名不求富贵不惹闲非盖一间茅屋依山傍水甘贫守道静掩柴扉读会丹经烧残寳篆终日逍遥任自爲真堪悦遇饥来喫饭冷即穿衣箇中消息谁知自里面惺惺外若痴且藏锋挫锐先人后己和光混俗岂辨高低处世随縁乐天知命白雪壶中配坎离时来到与十洲仙子同驾云归渔不种田园投闲江海远絶尘踪保一家性命扁舟爲屋随机应舵逐浪乘风九曲江头三元潭里直把银钩堕水中波深底把金鳞钓出回棹孤峯三男三女和同向砂锅净洗热炉烘或敲冰煑茗渴饮一碗得鱼换酒共酌三钟簑衣解开箬笠放下醉唱昇平月满篷江天阔看一篙点处粉碎虚空樵家住孤峰门临曲涧木作横桥与世事相违心求活计簑衣挂体斧柄悬腰出入玄关往来幽径直上高山採古樵时攀就把千枝攒簇一檐平挑归来快乐逍遥且放下千斤饮一瓢这日用家常随縁随分今朝明日自有新条一曲高歌三声短笛遏断行云透碧霄其中乐有山𤠔献果四皓相招耕八口之家五亩之宅树之以桑买吴牛十角拖犂拽耙耕翻大地泼草开荒下种依时移苗应候栽向中田灌水浆灵苗长看盈畴遍野处处风光秋来雨顺时康有黍米凝珠滴露香向六时勤顾三更不睡唿男唿女採取回仓击壤讴歌烹鸡酌酒妇乐夫懽饮一觞无他事但存诚守朴稽首羲皇牧赤脚蓬头簑衣篛笠随处安然守无角牛儿不离左右同行同住同坐同眠常在家山匀调水草拗性之时着一鞭牧回处看辽天鼻孔软索低牵闲来渴饮灵泉把短笛横吹下岭前喜牛儿安静清风凉彻放开心地万事由天彼此相忘形神俱妙花满前村水满川真消息有世人问我起手擎拳龙静藏深渊动游碧落灵妙潜通遇时至神知乘阳便起雷轰电掣雾霭云从展尾昂头穿山透石一举沖霄气势雄神威烈把黄河倒卷白浪翻空须臾霖雨漂洪却都在天瓢一滴中发通身欻火飞光走焰山精鬼怪絶迹潜踪变化无方去来无碍自得干坤造化功功成后但归心明主永效年丰虎生在西山常居东谷出没无时向枯树岩前幽泉涧畔饥餐渴饮饱暖随宜一任纵横平生勇勐走入丛林万木披谁知得但无忧无惧断絶狐疑等闲剔起双眉有万里风生八面威自踏叶巡山不离元所一灵不昩百兽皈依跳下悬崖咆哮振地月白山寒水满溪收牙爪且藏身遁迹独步云归眞风子自小颠狂平生落魄放浪飘蓬把三教玄机从根识破包含万象混沌家风问释谈机问儒说理问道言丹守箇中无拘执但闲来捉虎怒后擒龙不分南北西东信步逍遥到处通向太华峰头瑶池会上诗吟万字酒饮千钟足下云生袖中雷起劎吐寒光射九重真风子出干坤之外噼碎虚空水调歌头二首授混中子口诀大道本无象真性亦非空其中造化有无无有混玄同透得玄关一窍便好回头下手静里要勤工配合些儿妙朝暮用屯䝉採真铅鍊眞汞复真宗阳生半夜重关深锁倒骑龙运起週天火候流戊擒精就己三性会元宫朗朗超今古神应妙无穷授回阳子口诀性本无修证命乃有施爲了明此理道凭玄牝作根基要得谷神不死好住西南村里更莫起狐疑动静分双用下手要知时翫真空调真息运真机铅生汞产封闭丹炉鍊紫芝拨转银河斗柄抽出坎中一画直去补南离行满功成日飞步上天墀满庭芳在俗修真居尘出世当以悟性爲先处心清静常守定中禅见素少思寡慾忘人我随分安然行藏处潇潇洒洒渴饮倦来眠问归根复命还须立鼎鍊汞烹铅遇採铅时节把火先搧握固则云藏烟聚运动则斗转星旋半时内玄机成象月白照青天满江红二首示衆一点灵光因形降来居心窍本玄玄幽微朗朗晃耀只爲贪生多爱慾渐教习性忘真妙筭不如直下早收头回光照悟真机存三要鍊银铅烧金铫这复命归根虎龙吟啸海底风生铁马驰山头月落金鸡叫三年九载整工夫超尘表又太极浑沦才开口便分仁义把清真支离大道已废世事机谋求愈远人情往复相牵系都不如收拾早回头安心意是非场急回避人我山俱抛弃这修道工夫专柔其气万物抽添明进退神炉静默牢封闭得一火鍊出箇金刚超天地百字令儒宗圣人传道执其中妙在惟精惟一放则周流弥六合卷则退藏于宻格物致知正心诚意静里包皇极居仁由义应机不费毫力四时天地同参火符合候默默存真息三五归元至德纯保合太和沖溢体用一原显微无间尽性穷端的死生勘破到头还是空寂释宗真宗顿悟理幽微了了无言可说旷劫至今全体具湛寂元无生灭拂尘拈花穿衣喫饭觌面分明泄头头皆是何须特地差别爲言向上家风纤锋快利透石刚如铁三界圆通无所住随处应机明彻芥纳须弥珠含罔象朗耀悬秋月寸丝不挂即同诸佛齐列道宗修眞立鼎鍊金丹只用三般灵药冬至阳生忙下手採取也须斟酌抽坎填离流精进火正轴旋匡廓赤子乘龙一时骑上南岳干宫交姤归来虎龙降伏夫妇同懽乐巽户双开大火然九转丹凝磅礴玄谷风生性天云散万道神光烁行功完满他年回驾鸾鹤金字经五首一更无事坐灵台塞兑垂帘八面开开清风入户来调真息沖和气自回二更天静翫真空八极无尘月正中中西来一意通金炉内霞光透鼎红三更鸡叫一阳生月落寒潭斗柄横横泥牛海底惊三车转黄河水倒行四更北斗面南看火运週天透玉关关龙吟虎啸间神丹结通身彻骨寒五更五气总朝元种出黄金七朵莲莲花开带露鲜天门破神光照大千鍊丹砂二首学道不难知都在人爲须凭玄牝立根基取坎填离无间断得造希夷神炁静相依龙虎皈随无中养就箇婴儿迸破顶门神出现烁烁光辉学佛翫真空要识玄中虚灵不昧是根宗无色声香味触法赤骨身穷应变利机锋三界圆通木人石女笑春风大地山河归一粟广纳包容西江月五首学道先明玄牝修眞须用工夫三般药物不偏枯也要坚刚一悟月下擒来玉兔海中捉出金乌半时运火入坤炉鍊得神丹坚固又悟性无生无灭採铅有去有来两般灵物结金胎云气常浮寳盖终日和光混俗任时随处宽怀清风明月满蓬莱覩破虚空无碍又离位番爲姹女坎宫却是婴儿自因两箇隔东西始用黄婆通意每过阳生冬至方能夫唱妻随一时齐会赴瑶池共饮刀圭欢戏又静里含光默默玄中调息绵绵眞空洞彻量无边亲见本来身面虽是虚灵不昧也须添汞抽铅常加水火鼎炉煎便有神光发现又入室先知下手安炉要会施工癸生急採向黄中逆把天轮旋动赤子飞神入海苍龙骑上南宫片时啸咏下瑶空十极神仙皈奉还真集卷下