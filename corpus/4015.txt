上清北极天心正法正统道藏三家本一卷洞玄部方法类上清北极天心正法四七夫天心法者自太上降鹤鸣山日授天师指东北极之书辟斥邪魔救民是务昔之流传天心正法止有三符一乃天罡大圣符二曰黒煞符三名三光符若论三光符者上结三皇道应三境德表三才眞出三师是名天心爲万道之宗衆法之祖虚静先生云有两印一系北极驱邪院印又名都天统摄三界鬼神之印二系都天大法主印简而不繁留付竒人留传于世法官入患家存变法凡入患家丁罡九自身存爲元始王南方九凤吐眞火烧燬患宅皆灰飏震风一吹皆清净化爲楼殿金华堂人物皆化天仙子楼殿下有九鳌翔戴起楼台俱紫雾金光万道迸扶桑四面俱爲大海水波涛涌沸无四方洪浪万顷无舟楫我方入去运天罡化身元始领甲兵玄中正一侍吾身四圣三官并将吏六甲六丁齐降临青龙白虎井朱雀玄武麒麟师凤翔雷电交轰俱前入我身五斗挟藏魂天罡赤炁前开道铁网交加上下缯十面八方皆兵将旂帜幢旛列万兵叩齿集神运三炁诵呪煞鬼自然灵净坛呪天上地下大力天丁辅助吾法扫荡妖氛秽炁速灭荡涤妖氛坛塲速净道炁长存急急如律令左手煞文取天门炁入水洒净净身呪上眞玄灵五斗覆身神清气爽荡秽安宁急急如太上律令左手药又印诀取天门炁吹之净心呪五炁正灵干象变化翊衞辅佐心神无差急急如太上律令左手天心诀从三指掐掌心变形呪三天之令化吾之形青龙白虎侍衞我身邪鬼逺遁眞炁速生急急如太上律令左手天心诀右手斗印想身如天师状藏魂入斗呪吾受天师心寳印佩受自然通幽逹㝠上彻洞天吾行禹歩愿得昇仙三魂童子七魄眞人随吾禹歩愿度灵关急急如律令歩豁落斗阳日斗要妙𠔃十二辰隂日日月明干坤配河图藏神九宫斗戴九履一左三右七二四爲肩六八爲足五居其中以爲实腹千邪万鬼悉皆賔伏急急如律令天心召将呪左魁右罡六甲灵神速召正将急速降临上帝有敕遵依奉行急急如律令右手斗印天门炁召将随意用书符存思诀先净心母杂想坐建方向破上存三清虚空仰领四圣万兵将存我身驱邪相五斗光藏形状前踏罡后踼炀我身明三光降吸入口无差妄太阳火自卯降太隂水自酉降天罡星自中降紫白赤三色様𦋇我身万邪唱叩齿九四大畅三田光我身壮方书符爲法藏天心总呪混溟涬海渥泩明丑焕煇炳焰寅炜煌㶺烗卯青帝㑹神卯白帝居酉酉赤帝养炁午黒帝通血子黄帝中主中一五三变散之万殊回丑风寅合卯灵辰寂巳寞午感未通申惟眞酉惟应戍恶逆亥敢萌子净治丑而治中以法召神以神召炁午凝之自然周流天地午天心有命午万神敬听一罗斩煞二贪狼敕三计都摄唵唎利娑诃所召某将疾速前来急急如玉清诏召万神律今敕天心法部将吏服色姓讳都夫执邪大将张廷中横天杀神大将朱子眞冲天摄神大将苏成力金天火轮神将郑天英飞空金圣大将赵天正炎空飞轮大将王火光飞霄㓕邪大将刘次神丹青圣神大将胡中元安神定魂大将居子鎭追魂归魂大将杜刚志禁法神通大将姚尧眞追魈捉魅大将许天信跳山入海大将袁通灵右大将一十三眞并属北院北极天心丞相府北极正法丞相府天心正法印篆正篆汉篆云篆都天大法主印天罡大圣敕煞鬼眞符按道书云天罡大圣爲国禳灾日月失度彗星昼出旱涝虫蝗瘟疫流炽㐫恶神鬼入境出见丑恶恠形入人宅舍抛甎掷瓦使风放火迷惑生人即书天罡眞形符存见破军正照如法预先一日于夜备置香花酒果供养天罡大圣并露笔墨于按上至晓可屏除外念清净身心依法书符天字式玉清上帝上清大帝太清大帝玉皇上帝罡字式天罡大圣北斗尊星诛斩㐫恶灭迹除形魔王畏惧胆碎心倾敕民疾苦大赐威灵治病去祸回死作生天符到处断絶妖精降临眞炁圣威奉行大字式玄武使者大威灵收捉㐫恶碎灭其形收魂附体七魂安宁护身除病永保长生衆神凛凛圣字式干元亨利贞邪不干正六甲六丁天丁力士五雷使者风伯两师执符而行敕字式玉清上帝上清大帝太清大帝四门天王五部火轮王都法主金木水火土五星尊神六甲六丁七元尊神左辅右弼星八火金刚九天元君十方护法神君玉皇上帝敕煞字式上清北极大帝天蓬大元帅三十六贠大将天卯地官中水官天煞神君辰地煞神君中水煞神君上年煞神君寅月煞神君日煞神君时煞神君亥合形书符念天罡呪敕存上天节度破魔尊星眞炁人符掐罡目凡鎭宅驱邪大有应验或付符噀水握劔诀云天灵地灵三五交并吾奉帝敕紏察邪精直日功曹承行将吏不得稽停速去速来吾当坐待摄次运雷局天雷隐隐子地雷隂雷阳雷雷威惊动龙虎交横日月罗列寅照耀分明卯十二功曹辰五雷使者六甲六丁执符而行急急如律令一转六神藏二转四煞没辰三转动魁罡午四转雷火腾子五转霹雳发酉六转山鬼灭戌七转收摄一切逆天无道截足之鬼某身上爲祸邪祟赴吾之下受死无动无作急急如律令呪诀掐雷局运雷时以诀自肾官搅起肾水上腾心火赤炁下交贤炁二炁混合激成当电运转须用两手雷局引上顶门出以诀掩耳作雷声闪目三次爲电鼻出炁爲风口吐炁爲云噀水三口爲雨送符发诀去变请符水人爲天丁力士或本日功曹如催生爲催生童子监生大神所将符之人路中不可停歇古本三光符书符先坐建方向破出官掷子午斗覆身如法请炁入朱墨砚中存光芒满砚呪曰太阳正照隂鬼当衰神朱明日九露太微三炁成台七炁成斗二星俱照符到必追墨爲神劔笔爲戈㦸砚爲龙池水爲龙津笔法治病万邪俱灭一如律令圎景方象方形圎影符念日呪存日中紫炁九芒吹入符中桃诀念月呪存月中白炁十芒吹入符中桃诀七转念魁至魒掐辰取罡炁入符合形毕念天罡大圣降临正眞炁收入鬼心五火三光符天帝释章佩带天罡五方㐫恶之鬼何不消亡飞仙一吸万鬼伏藏天火地火雷火霹雳火洞渊三昧眞火日宫七煞月宫七煞天罡大圣玉清上帝上清大帝太清大帝天官帝君地官帝君水官帝君角亢至翼轸勑唵吽吽衆神稽首邪魔归正敢有㐫恶化作微尘急急禀敕奉行本师诀敕符呪天之符灵地之符灵六甲六丁摄衆邪精符到奉行万病皆治急急如律令又符天帝释章佩带天罡五方㐫恶之鬼何不消亡飞仙一吸某万鬼伏藏开闭留塞穿破六诀天火亥地火巳雷火卯霹雳火申三味眞火一转天地动二转日月明三转三将军四转四圣入渊海五转五雷鸣六转六丁衞七转七星佐八转八方摄天雷洞渊火入日月呪一转六神藏二转勅魁罡三转三将军四转四煞没五转五雷鸣六转六丁衞七转七眞炁魁至治万病煞文三光炁右符取南方火炁五口吹入泠病治炁块瘟疫服之发汗爲验亦可烧熏身上爲妙五火三光符上台一黄去却不祥中台二白护身鎭宅午下台三青治病除精未台星到处大赐灵诛兇恶灭迹除形天符到处上帝敕下圣威奉行急急如玉清上帝敕天帝释章呪急急唵日呪卯唵月呪酉唵罡呪辰五火右书符毕罡呪敕天帝泽章呪又日魂月魄二呪敕差将发去大三光符上台中台下台唵吽吽玉清圣境上清太清太上吴天开至破日呪月呪罡呪煞天煞黒煞眞形符开至破贪魁天罡止太冲敕天蓬都元帅手执上帝敕收捉天下鬼神天猷副元帅手执寳劔斩断天下妖精天圆地方六律九章冠带九炁结爲衣裳顶冠朱雀日官太阳帝君月府太隂皇君二十八宿星君煞加眞武呪敕合形夫行持之道莫先于取炁盖炁正而符灵将正而法验未有不知炁路而行持者也是法门衆多未尝确论取炁之方天心正法以三光爲宗南方灵文以朱陵爲本不说朱陵方呪夫诸家灵文但只载某方取炁而不指其源夫后学传职之士谬误百端乃符水不应欲怨大道殊不得传而然也深可悯之今具于后能深造之不亦宜乎上清部服飞根赤精金丹上法每日服时见太阳论临目小开面向日叩齿九通心中隂祝唿日魂之名日中五帝之字每手相接唿之日魂五帝依五方坐日在其中日魂精魂日中赤炁上皇眞君讳将军字髙骞不可輙唿存而知之朱景日魂照韬青帝圆常无字照韬形似婴儿水青玉锦帔苍华飞羽裙建翠容扶晨冠从日中乗光而来立吾身左緑映赤帝丹灵峙字緑红映形如婴儿衣绛王锦帔白羽飞华裙建丹扶灵冠从日光芒来立吾身右回霞白帝皓郁将字回金霞形如婴儿素衣白玉锦帔白羽飞华裙建皓灵扶华冠从日光中来立于吾前赤童日魄玄炎黒帝澄潧停字玄緑炎形如婴儿衣黒玉锦帔黒羽飞华裙建玄山扶蓉冠从日光中来立吾左手上飈象黄帝寿逸阜字飈辉形如前衣黄玉锦帔黄羽飞华裙建扶桑素冠从日光中来立吾右手上右法凡唿召毕暝目依俙见日光握固垂手存见日中五色浮霞之炁其霞芒左青右赤上白下黒中黄五色之中炁含炁映皆接来一身自两足至顶颈流霞五色俱入口中流霞初从日中来见五色混合日光通徧头足也又存光霞之中后有赤炁大如童目者累垂数十约焕五色之中存有四十五枚名曰飞根水母心存唿之三徧与五色炁来入口中开口吸引觉满口向日吞霞四十五咽每一吸流霞并一飞根同入吞之九吞入肝九吞入肺九吞入心九吞入肾九吞入脾仍存一身内外脏脐一同光芒霞光洞彻良久毕又嚥液九徧叩齿九通微呪曰赤炉丹炁玄天育精刚以受柔炎火隂英曰晨元景号曰大明九阳齐化二象俱生凝魂和魄五炁之精中生五帝乗光御形採飞以灵掇根得盈首中龙和披朱带青辔乌流玄霞映上清赐书玉柬金阙刻名服食朝华与合灵飞仙太微上昇紫庭急急如律令呪毕向日再拜天隂无日可于室中所卧处洁净存而行之清修之士精通上感岂待见日修持自然成功见日犹妙太微服日炁开明灵符右月晦早向东烧香朱书青纸上细书之其㸃画宜象本文后符亦效此东向吞之以告日魂也凡服符不可预书临时书毕即服临符闭炁左手执符呪曰太微丹书名曰开明致日上魂来化某形平日严粧发自玄玄庭飞华水日根金精紫映流光号曰五灵呪毕服符以左手卷符成凡吞下存入心中上清部吞月华石镜水母上法夕夕服之见论须叩齿十徧心中隂唿月魄名月中五帝夫人之字次存五帝夫人在月中依五色坐乗光芒而来立于左右前后两手月魄精神月中黄炁上皇神母讳曜道友字玉荟条不可輙唿叆萧月魄芳艳青帝娥隐珠字芬形如婴儿青华绫锦帔翠龙凤文飞裙头上作頽云三角髻余发垂至腰翳寥婉虚赤帝夫人翳逸寥字婉延虚形如前衣丹药王锦帔朱华凤络飞裙头如前立右向左灵兰郁华白帝夫人灵素兰字郁连华衣白林四出龙锦帔赤羽鸾章飞华裙头如前结翘淳金黑帝夫人结翘字淳属金衣玄玉九色灵锦之帔黒羽龙文飞华裙头如前立右手向面清莹炅容黄帝夫人青莹金字炅容黄云山文锦緑羽凤文绣裙头如前立左手向面素标月魄每唿两字相连唿毕乃瞑目固垂手存见月中五色流精皆来接一身下至两足上至头顶于是月中流晶五色俱来入口又存晶光中复有黄炁大如童目数十相连存月晶光五色中有五十枚名曰飞丹之晶心存唿之三褊与炁俱入口中向月吞晶五十咽毎一吸炁流晶并一飞黄同入口吞之矣十吞入肝十吞入肺十吞入心十吞入肾十吞入脾仍存五脏肢体内外明彻与流晶一通良久毕又咽液十过叩齿十通微呪曰黄精玄辉元隂上炁散郁寒飈修灵歛胷虚波澜颍挺濯停器月晶夜景玄宫上贵五宫夫人各保母位赤天飞入婴女续至四隂三合光芒万方和魂制魄五胎流光乗霞飞精逸虚于东首结灵云景幸昭风左带虎符右腰龙章凤羽云帔玉佩金珰骞树结柯号曰木玉神幙控根有亏有光明精内应玄水吐香赐书玉札刻名云房服食月华与眞合同飞仙紫微上朝太皇紫微服月华太隂玄生符右法于月晦半夜黄书青纸上东向吞之以告月魄闭炁右手执符呪曰紫微黄书名曰太玄散月华水养魄和魂方中严事发自玄关藏天隐月五灵夫人飞光九道映朗泥丸呪毕凡服符以右手卷符吞之存入泥丸中初欲修服日月者法当先以前月晦牛夜书符服之然后可行事自后每月至月晦夜皆服之先书日符呪服讫次书月符服之併书三符书符格式凡书符符中有隂阳笔有罡笔有飞火笔左收右摄隐袐符窍斗星虚实逆顺俱备方得成符始有灵验如洞灵録云书符不窍弄鬼齿笑世人至愚端然不晓应遣一符一将主之凡爲人书符治病馘祟先立净室向天门仍备符具罗列在上次焚香变神启奏毕即书符想笔爲龙砚爲大海墨爲铁山朱爲百药朱盂爲火池纸爲铁板存讫又要知隂阳日凡书符左乎掐卯朱与笔于香上度过念合明天帝日三徧仍存诸天眞仙星宿咸降神光辉辉单定符具将吏左右绕再诵都呪太阳一照隂鬼当摧神朱明日九露太微我今所化万恶俱衰七炁成斗三炁成台二星洞照符到速追笔爲神劒墨爲戈㦸砚爲龙池朱爲百药笔法治病书篆天符所到奉行万邪俱伏急急如上帝敕呪毕取太阳炁三口布于纸笔朱墨之中依窍成符太阳论凡服太阳眞炁毎日清晨服之若不能常服但以月朔三日五日七日九日十一日十三日十五日十七日十九日二十一日按而爲之候日出时东向对日如日蚀即候过置香按烧香再拜正视日两手拊心而礼之日所出非止正东随所见处向之髙三丈尚可服若见日不在早及隂雨暗室中爲之得日初出尤妙须当准前请炁依式而行大抵服日炁欲得其方即随时运转盖天道左旋故也不论其他且如正月在子二月在亥三月在戍其余准此取炁之时思念七星罡至第七即黙念六甲四时呪毕存定一歩丁罡向太阳方丁罡不离第一星左手掐日君诀念日君呪七转存见金色世界中有赤炁一道如火灿烂又如金盆五色光芒降于鼻引咽叩齿九通黙念日呪七徧以左鼻孔吸引炁下想日炁从重楼直下至尾闾穴从夹嵴上自脑顶入泥丸宫中又从上降下五脏六腑四肢俱徧觉毛发孔窍中五色光明射出又想在下丹田中如弹丸光彩不动次徐徐呵岀浊气伺气定又吸咽如前如此三徧了心拜太阳三拜余见总论太隂论太隂眞炁欲服食之时须伺天气清明之夕毎月初三日后或下弦便可服月巳生魄若不常行以月二日四日六八十十二四六八二十二十二四日按而爲之或伺月初出或夕或晚初二三以日初度及晦朔并以日没时取之或遇月蚀则待过对月置香按烧香正视月两手拊心礼之月髙三四丈尚可服须当依图法用之且如起酉之数逆数其日则酉一申二未三午二巳三辰二卯三寅二丑三子二亥三戍二余二日复归于酉却以酉加本日分数至用时节即知太隂方位假如初三日用子时初一日起酉三日在申用子时即以酉加申顺数戍在酉亥在戍子时在亥则知太隂在亥依此取之面向太隂方生处掐月君诀存见银色世界中有白炁一道如暧玉莹净又如银盘光灿直入鼻孔即念月君呪毕以右鼻孔吸引如前直下丹田毕呵出浊炁定心三拜天罡论昔日轩辕黄帝在越城之内有眞君于空中降现本身长九尺顶星冠按劒谓黄帝曰授汝活曜天罡之法当获大胜授罢忽然不见黄帝后用此法蚩尤果戮大破羗戎之衆其验难述帝乃华阳宫含灵殿上神仙银箓藏于太平观藏中黒帝仙人流传于世迨今后汉蒋安国亦常用此符而断姦邪若兵来侵城但见七星登帝干戈自退次及唐李靖将军在雒阳城中忽见一神人约夜半子时传度此法号曰上天活曜天罡之妙又六壬遁甲三传四课三竒门皆从所出斯爲眞经之妙矣况古之人得此法而飨应可知而今之人欲知此妙一言可以蔽之正是天罡大圣正炁而巳天罡者何北斗破军者是也乃大威德之正炁在大赤天中垂万丈光其细如丝左右日月破灭万邪存变之际日月易晓惟天罡难知仰观垂象则杓星之指建乃是亥前曰天罡师资常传有月月常加戍时时见破军以活曜正炁谓如月建寅即于寅上加亥戍顺行即亥时指寅子时指卯丑时指辰寅时指巳依此顺指去若以五月五日午时书符之良者以五月建午亥时指午则午时丑上爲鬼门隂道明矣安有害也又法月将加正时逢辰是天罡以罡之宫言也谓如月将正在亥天道左行则二月爲戌以此推用假如欲知正月子时天罡之所在便是亥时加子右行逢辰乃此天罡在巳也此天罡之宫与天罡所建宫则司建同运气二者用之各有轻重当其进养非宫莫定当其用非炁不行徧在太虚莫非光学者不可不知若向爲对拘执又恐非刘先生曰凡方所向在心之向凡戒无戒在心之戒所谓左顾取太阳右顾取太隂逐月建而取罡精眞得之要妙假若乗舟误有海渎鱼龙岀入风雨旋转不知东西南北之所欲向罡取炁何以知之心未定法亦不从心既定寂然神光迅格当在左掌爲天地四指十二文爲宫分所向南约时歴诀迎日炁对仰首便取惟见大赤天中罡垂火炁如丝灌下口中内外洞明倘不知父母师尊之所在奚暇论四方故曰凡方无向也其法不可不刻指其行不可不知或云上半月用亥下半月用戍从月建上数起至未时而住假令正月上半月午时以亥加寅上数到酉得午便见天罡在戍此法出紫微七政经世人罕得而知所知者则有年月天罡之法甚有差别不知活曜之诀大有灵验格云且如天罡主大法之师诸式之首顺之者生逆之者死凡人却以月将天罡加戍加亥非也又或将月将加正时亦非也诸法官须当识天罡眞相则存思请炁而不误矣天罡是如隂人状如玉女服色等详载三光律内岂不闻北斗呪曰北斗灵灵斗柄前星又曰天罡所指昼夜常轮既逐斗柄之前何縁加戍加亥此皆天虽不语而垂象于人人自不悟天之道也不识天罡位如何行持矣然一论之中所见不同今既𩔖以成集俱是同门而异户叹夫独学无友孤陋寡闻之说可见矣今观此格数句之内意有兼明眞足爲吾道之指迷应欲施爲并宜顺之此法或随寓旅舍路途行船之时不及𡵯斗即丁罡面向而爲之矣其活矅常要定时正而加地干月建神灵以次移转一神其罡每年周而复始若行应心效口可以倒山岳破邪庙皆在指掌之内反覆之间也经云天罡所指百邪无逃遁之形子细行用永无虑矣凡事但从天罡上去前三辰爲鸾后三辰爲引无不吉利此法若非圣人相传于世后人莫得而知吉人得之非夙縁寳难遭际授此天机之妙㫖袐而藏之寳而愼之父子不传千金不昜轻泄则减筭折禄殃及九祖风刀立至万劫不原受持之士全在志诚靡不顺听袐之天罡救治法凡欲取罡先须定日月时罡之所指即迎而取之谓知罡指寅即歩向寅反面申取之罡歩起贪至破即存星在足前以剔起罡仰首视天罡满口取炁久歩入斗口用之凡歩罡勿横行天罡也如独横罡皆成断文道大禁此二字脱巾叩头而谢之歩罡日一月凡七日初一初五初九十五二十二十五二十九若行事可用日中时无人处吉不得令人见见则天精不降也罡炁法左手斗印右手劒诀歩三元罡呪曰天罡大圣北斗灵君吾行正法枷缚汝身吾奉大帝敕北斗助吾力天罡捉妖气急降眞炁至急急如律令又呪曰干元亨利贞日月助吾兵灵炁入五脏六腑得安宁玉皇大帝敕天罡大圣敕四圣眞君天罡方所法以本月加取炁之时顺数寻辰在何位即天罡所指之方取罡炁之法当面天罡指方存天罡大圣在已身前披发跣足着素罗衣身长百丈居立左手又腰右手仗劒指前顶出青白炁中有火色赤炁细如丝次存天罡面赤色回顾已身然后取炁左转仰背吸之活曜歌月月常加酉天罡照后宫月月常加亥前宫属对冲月月常加戍河魁当面逢时三一径里背水向天罡嗣汉虚静天师指迷歌罡在西方面在东兊取罡气已还同一吸天罡如云雨再吸天罡万丈红呵笔上纳心中行神遣将有英雄若能识得天罡法治病驱邪立见功起例寅申罡加子卯酉掐加寅辰戍龙头上巳亥马宫亲子午居猴位丑未犬宫轮活曜天罡月将炁候诀正月天罡加在寅但将诸位见元辰若将月月常加戌管得时时见破军此取罡日五日辰时春分二月是常言二至三移四满边三六七中同二至秋分小雪六方边雨水大寒前一日八朝霜降候无偏雨水春分谷雨小满夏至大暑处暑秋分霜降小雪冬至大寒天心三光总论凡取三光之光芒付符者谓太阳太隂天罡且太阳十二时行一度五日行两宫今取日月之炁者多以此推谓日月临虚危则望寳瓶宫子取炁临星张望师子宫午取炁曽不知他处有方天运不息况天有三百六十五度一半出地绕下其日月行舍虽经纬躔度孰知黄赤二道分度岂辩南北徃来又取罡气如何罡戍天罡顺时定辰以月将加时推其罡建向望之取自谓曲尽其妙且如分烛者必以二薪向空吸之可乎惟太阳十六字呪太隂二十四字呪极妙不可轻泄又转罗魁𩲃𩵄䰢魓𩳐魒七字能召天罡之炁引𩔖太虚正如方燧之取水火能知此道则坐致明霞于沖炁之中又何必歴筭存思于制度之外也哉吁三光之奥由未善也格云三光符乃吞符第一道能驱一切邪炁蛊炁厌炁治一切邪病破毒病斩鬼胎断尸劳除瘟疫及诸痛不可忍者及十八种竒疾误食毒药蛊毒己上符到即愈其唿吸后学之士但知符名而巳不知三光眞名者一也不识天罡者二也念天罡呪不全而纰缪者三也不识加临者四也不知炁之所降者五也不曽受三符者六也不得三光即者七也不知隐秘符窍者八也不知书符之时者九也此乃九件未知三光符即无验矣格云如行三光合受三光箓爲职即令鬼神钦伏若法与箓相违背则爲社庙鬼神所笑行持无功凡服三炁竟于毎日欲进炁时惟平坐安定无以杂虑干心或于毎夜子时披衣静坐握固思神叩齿咽津液三口须㬰存肝中太阳炁如日肺中太隂炁如月心中罡炁如橘弹丸俱出至黄庭宫混合爲一下入丹田想入下关自夹嵴𩀱关歴中关撞入泥丸宫自明堂入玉池以舌拄上腭乗接眞炁咽之存入丹田藏之形若弹丸色同朱橘凡行住坐卧念念常思丹田中眞炁光明灿灿存毕叩齿三通咽液三过以左右手互换搓八十一徧讫乃睡夫进炁时候早午晚三时或只早晚一次日与夜同进毕即封七户七户者即口鼻耳眼也封法两手各握天丁印先以左手印封口鼻眼两手各封左右耳毕旋身出斗诀日月星是天上三竒在人则神炁精服天上三竒以辅我身中三竒服炁后常闭口鼻中绵绵炁息徃来微细不吹动毫毛存三光圎如弹九在下丹田忌食五辛三厌诸血秽之物不犯房事不违此则爲地仙书符呪水治鬼御神万邪摧伏䘮晴破胆不敢近也此炁乃万法祖宗行之九年夜坐室中不㸔澄烛而目覩光明终身行之其炁与天上三竒合体而飞腾矣又贵在焚香静定而有常也然精神内运当导引若如此法式运用则万病不能侵矣三田反复金液还丹诀序肺爲华盖咽喉爲重楼口爲玉池眉爲玉堂额爲天庭鼻爲天柱顶爲天宫耳爲𩀱市门肾炁传肝肝炁传心心炁传脾脾炁传肺下田入上田上田又入中田中田入下田三田反复号曰三光丹亦曰大还丹五炁朝元三光錬形之图东青西白南赤北黒神像也三光过关图上关天府宫此法又号水火既济本法用寅卯时平坐偃身一撞三关閕息良久觉水火降升要擧动导引黙运心炁上升役使天罡法呪曰谨请天罡大神速降眞灵上朝金阙下覆崐崘手持寳劒搜斩邪精行神布炁去病灭疼或呪果子呪水治病不可轻泄妄传非人普施三光符水一凡有邪祟妖怪染着不能通言解醒念天罡呪入水取罡炁吸水噀其面令病者服符及三光煞鬼符烧入水中吞一凡有瘟疫日服正炁渐以安宁一凡有赤眼闭明以变神掐斗诀午文亦得次掐上帝诀入斗印取三光吹笔书符取炁呪水符浸水中令病人洗眼仍用斗诀向正喝一声疾发符念呪唵嚩𠯐唎㖡㗶咤尔是李公仲縁何来我家一念每一喝即喝之付水与洗仍向日取火炁呵之一凡有头疼不可忍者当书三光符贴太阳穴一凡有疟鬼作梗者书三光符于饼上令食之书符呪曰汝是形如黒忧鬼吾知汝姓名速速去千里不得稍留停复取三光炁喷之以三光符与吞一凡有生产经日未下十死一生者书三光符吞服存三光大圣立前次存雷电火车煞鬼吏兵同监生大神等存捧符人爲符吏赍持符命前去以立待雷电火车监生大神随符入产人口中立即生下一凡有鬼精作㓙怪以压害生人以三光煞鬼符贴门上如着人身及六畜呪水噀之一凡有疮久疼以三光符烧灰贴之或以符覆之或吞之或未破者黙念天罡呪七徧取炁七过吹之自然消溃一凡渡江渉海有水怪绕船作害不去妄有求取而作惊恐者取天罡正炁于铁札上书三光符掷水中一凡有百病未安皆以三光符服之随病用汤吞下应邪炁加煞鬼符用东南方桃枝七寸煎汤下或呪水皆可或烧符在盏内服之收罡水法罡者隂中自然之火破灭万邪凡收罡水乃藏威而待之凡遇重午日大雨时于华盖方下置水器收之若无雨即于午时取井华水收之谓之罡水又法以天德月德日毎月丑日若婆罗门下降日巳上是也遇天雨时亦于华盖方收之谓之法水皆祭而后用和合三光丹法毎一蒸饼去皮并底用心中无所聚也分作二片干一片用水浸烂一片两片隂阳也一处两槎搜令极黏腻不计徧数念呪取炁嘘之仍先想左手爲日右手爲月口嘘炁爲罡捍作饼子翻覆徧写三光符在上不计徧数毕随大小丸之毎一粒各存三光炁呪一徧格云若依此法但将蒸饼吹之七七徧其色如丹久而难白其灵尤妙细丸之与人吞服曰三光丹若书符投井中五更初投符时井水俱沸试之即知神验矣存想眞人形配衣式凡伏哀问祟行持先存顶上一座斗以斗口𦋇身罡在前出履一斗垂罡在下而两斗乗之左右挟辅各一斗并以肘贪狼肩巨问心爲禄存所握手处爲文曲左手即落右腰右手即落左腰爲廉贞爲武曲足前爲破军罡光交焕师在火光中上有斗𦋇下有斗乗也飞斗左手子午挑出左边右手寅午斗挑在后左爲阳斗云贪狼存想黒星光自右足下发绕左边直上𦋇头顶上出存红星红光自左足发绕右手边直上𦋇头头顶上出右手子午斗挑岀左边又寅午斗挑出右边右爲隂斗魁至魒次辰戍斗盖头又以三台重盖在上三台斗呪上台虚精已保我千龄中台六淳午䘙我身形下台曲生未拜谒三清上清北极天心正法