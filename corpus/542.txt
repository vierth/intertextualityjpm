经稗钦定四库全书经部七经稗五经縂义类提要等谨案经稗十二卷国朝郑方坤撰方坤号荔乡建安人雍正癸卯进士官至兖州府知府是编襍採前人説经之文以多摭诸説部故名曰稗言犹正史之外别有稗官耳汉代传经専门授受自师承以外罕肯旁征故治此经者不通诸别经即一经之中此师之训故亦不通诸别师之训故専而不襍故得精通自郑康成淹贯六艺参互钩稽旁及纬书亦多採掇言考证之学者自是始宋代诸儒惟朱子穷究典籍其余研求经义者大抵断之以理不甚观书故其时博学之徒多从而探索旧文网罗遗佚举古义以补其阙于是汉儒考证之学遂散见襍家笔记之内宋洪迈王应麟诸人明杨慎焦竑诸人国朝顾炎武阎若璩诸人其尤着者也夫穷经之要在于讲明大义得立教之精意原不以搜求奇秘为长顾有时名物训诂之不明事迹时地之不考遂有凭臆空谈乖圣人之本㫖诸人于汉学放失之余捃摭而存一线亦未始非饩羊之遗也顾诸家无谈经之専书篇帙纷繁颇难寻检方坤能荟稡衆説部居州次于考核之功深为有禆特録存之亦朱子註中庸不废沈括梦溪笔谈之意也原本易书诗春秋各一卷三礼共一卷四书共一卷篇页颇为繁重今析为十有二卷以便省览云干隆四十四年三月恭校上总纂官纪昀陆钖熊孙士毅总校官陆费墀经稗卷一钦定四库全书经稗卷一兖州府知府郑方坤撰易经三易三易之名一曰连山二曰归藏三曰周易皆以两字为义今人但称周易曰易非也夏曰连山其卦以纯艮为首艮为山山上山下是名连山云气出内于山故名易为连山商曰归藏以纯坤为首坤为地万物莫不归而藏于中故名为归藏周曰周易以纯干为首干为天天能周匝于四时故名易为周也大簇为人统寅为人正夏以十三月为正人统人无为卦首之理艮渐正月故以艮为首林钟为地统未之冲丑故为地正商以十二月为正地统故以坤为首黄钟为天统子为天正周以十一月为正天统故以干为首此本出唐贾公彦周礼正义之説子整齐而纪之所谓十三月者承十二月而言即正月耳后汉陈宠论之甚详本出尚书大传卦爻名义易者庐之名守宫是矣身色无恒日十二变是则易者取其变也彖者茅犀之名狶神是矣犀形独角知几知祥是则彖者取其几也象大荒之兽也人希见生象也按其图以想其形名之曰像故其为字从人于象也孔颕达曰卦者挂也挂之于壁也盖悬物之杙也木经云爻者交疏之牕也其字象牕形今之象眼牕也一牕之孔六十四六牕之孔凡三百八十四也所取于爻者义取于旁通所取于卦者悬有小大也吉凶悔吝无咎臣谨按人事之有吉凶悔吝亦如四时之循环也吉属春吝属夏凶属秋悔属冬吉者祥和之气故属春然吉之后必有肆意狥情之事而可羞吝者亦如春后之有夏阳盛既极微隂萌生也凶者惨杀之气故属秋然凶之后必有愧恨感悟之心而图改悔者亦如秋后之有冬隂道既穷一阳来复也耻过作非可以招祸故吝必致凶亦如夏后之有秋隂气渐盛必至摧伤也改过迁善可以求福故悔必致吉亦如冬后之有春阳气渐长驯致休和也吉者必有所得凶者必有所失悔者必有所忧吝者必有所虞吉凶其已着者也故曰言乎其失得悔自凶而趋吉吝自吉而向凶其未形者也故曰言乎其小疵四者之外又有所谓无咎焉则如四时之有冲气也又如五行之有土也人无日不在吉凶悔吝之中亦无日不欲避凶而趋吉者然避凶之心胜必至于害而苟免趋吉之心胜必至于利而幸邀惟君子之心则不然曰吾求无咎而已求无咎者脩其可吉之道而无心于获吉至于既吉而其惴惴于无咎之心常在也去其取凶之道而亦无意于避凶不幸而凶而其怛怛于无咎之心常安也是故震无咎者存乎悔悔者所以能无咎之机也悔而无咎则可以至于吉矣吉而无咎则不至于可咎矣吝而无咎则不必至于凶矣凶而无咎则亦无所可悔矣故曰惧以终始其要无咎此之谓易之道也凡此者皆以常理言尔天下固有作恶而获吉修善而遇凶者然此其变也非常也变者不足以胜常者故曰贞胜贞者常也言以常者为胜也天地隂阳亦有愆过然而以常者观示也日月光景亦有灾谪然而以常者着明也天下之物气数参差人事错糅固纷然而不齐矣然既以常道为胜则其所常者岂有出于一理之外哉故曰天下之物贞夫一者也禹曰恵廸吉从逆凶惟影响益曰满招损谦受益时乃天道成汤曰天道福善祸滛伊尹曰惟上帝不常作善降之百祥作不善降之百殃此之谓贞夫一而其道常伸于千古者彼夫回邪之福无妄之灾时所偶致不乆而复其常耳吉凶悔吝生乎动而贞夫一此易所为因贰以济民行者也元亨利贞孔子将元亨利贞作四件説其理最精且以为六十四卦占辞之权舆占辞有仅曰亨者有曰小亨者是亨不必皆大也不必皆大而独系以元亨则是未有亨先有大也如农之倍收贾之获利亦可言亨而不可以言大以其先所谋者原小故也若士希贤贤希圣其勲业功用直可以充塞天壤岂不以先有斯大故亨得来亦大耶以此例之则亨不如元亨小亨又不如亨矣占辞有曰贞吝贞厉者有曰不可贞者有曰贞凶者是贞不必皆利也不必皆利而独系以利贞则是未有贞先有利也如事之不可常者以为正而固守之则必致凶厉矣何利之有以此例之则凡贞吝贞厉者必其微有不宜也其曰贞凶者必其大有不宜也故以元亨利贞作占辞㸔似元字利字是虚字亨字贞字是实字被孔子细心读破元字利字却是实际字亨字贞字反是现成字易为数之原易者数之原也屯十年乃字需三人讼三百户三褫师三钖比三驱同人三嵗蛊先甲后甲三日临八月复七日十年頥十年坎簋二三嵗晋三接明夷三日不食睽二女一车解三狐损二簋三人一人十朋益十朋夬五刚萃一握困三嵗革三就震七日渐三嵗丰三嵗旅一矢巽先庚后庚三日三品既济七日三年未济三年其数例总释于干凿度如月几望已日乃孚皆隂阳气数之变六爻言位易传中言位者有二义列贵贱者存乎位五为君位二三四为臣位故皆曰同功而异位而初上为无位之爻譬之于人初为未仕之人上则隠沦之士皆不为臣也故干之上曰贵而无位需之上曰不当位若以一卦之体言之则皆谓之位故曰六位时成曰易六位而成章是则卦爻之位非取象于人之位矣此意已见于王弼畧例但必强彼合此而谓初上无隂阳定位则不可通矣记曰夫言岂一端而已夫各有所当也易韵易之有韵自文王始也凡卦辞之繁者时用韵䝉之渎告解之复夙震之虩哑艮之身人是也至周公则辞愈繁而愈多用韵疑古卜辞当用韵若春秋传所载懿氏之锵姜卿京骊姬之渝羭犹臭伯姬之贶偿相姬旗师丘孤弧姑逋家虚鄢陵之䠞目孙文子之陵雄衞侯之羊亡窦踰又如国语所载晋献公之骨猾捽史记所载汉文帝之庚王光汉书元后传所载皆韵也故孔子作彖象传用韵盖本经有韵而传亦韵此见圣人述而不作以古为师而不苟也卦具四徳卦具四徳者七干坤屯随临无妄革也惟干不言所利六爻应比应者上下体相对应之爻也比者逐位相比连之爻也易中比应之义惟四与五比二与五应为最重盖以五为尊位四近而承之二逺而应之也然近而承者则贵乎恭顺小心故刚不如柔之善逺而应者则贵乎强毅有为故柔又不如刚之善夫子曰二与四同功而异位二多誉四多惧近也柔之为道不利逺者其要无咎其用柔中也夫言柔之道不利逺可见刚之道不利近矣又可见柔之道利近刚之道利逺矣夫子此条实全易之括例凡比与应一隂一阳其情乃相求而相得若以刚应刚以柔应柔则谓之无应以刚比刚以柔比柔则亦无相求相得之情矣以此例推之易中以六四承九五者凡十六卦皆吉比曰外比于贤小畜曰有孚惕出观曰利用賔于王坎曰纳约自牖家人曰富家益曰中行告公从井曰井甃无咎渐曰或得其桷巽曰田获三品涣曰涣其羣元吉节曰安节亨中孚曰月几望皆吉辞也惟屯需与蹇则相从于险难之中故曰徃吉曰出自穴曰来连既济则交儆于未乱之际故曰终日戒亦皆吉辞以九四承六五亦十六卦则不能皆吉而凶者多如离之焚如死如弃如恒之田无禽晋之鼫鼠鼎之覆餗震之遂泥皆凶爻也大有之匪彭睽之睽孤解之解拇归妹之愆期旅之心未快小过之徃厉必戒虽非凶爻而亦不纯吉惟豫之四一阳而上下应噬嗑之四一阳为用狱主丰之四为动主以应乎明大壮之壮至四而极未济之未济至四而济皆卦主也故得吉利之辞而免凶咎以九二应六五者凡十六卦皆吉䝉之子克家师之在师中泰之得尚于中行大有之大车以载蛊之干母蛊而得中道临之咸临吉而无不利恒之悔亡大壮之贞吉睽之遇主于巷解之得黄矢损之弗损益之升之利用禴鼎之有实皆吉辞也惟大畜之舆説辐则时当止也归妹利幽贞则时当守也未济曳轮贞吉则时当待也亦非凶辞也以六二应九五亦十六卦则不能皆吉而凶吝者有之如否之包承也同人之于宗吝也随之系小子失丈夫也观之闚观可丑也咸之咸其腓凶也皆非吉辞也屯之屯如邅如遯之巩用黄牛蹇之蹇蹇匪躬既济之䘮茀勿逐则以遭时艰难而显其贞顺之节者也惟比之自内也无妄之利有攸徃也家人之在中馈贞吉也益之永贞吉也萃之引吉无咎也革之已日乃孚征吉也渐之饮食衎衎也皆适当上下合徳之时故其辞皆吉夫子所谓其要无咎其用柔中者信矣自二五之外亦有应焉自四五之外亦有比焉然其义不如应五承五者之重也以应言之四与初犹或取相应之义三与上则取应义者絶少矣其故何也四大臣之位也居大臣之位则有以人事君之义故必取在下之贤徳以自助此其所以相应也上居事外而下应于当事之人则失清髙之节矣三居臣位而越五以应上则失勿二之心矣此其所以不相应也然四之应初而吉者亦惟以六四应初九耳盖初九为刚徳之资而六四有善下之羙故如屯贲之求婚媾也颐之虎视耽耽也损之使遄有喜也皆吉也若九四应初六则反以下交小人为累大过之不挠乎下解之解而拇鼎之折足是也以比言之惟五与上或取相比之义余爻则取比义者亦絶少其故何也五君位也尊莫尚焉而能下于上者则尚其贤也此其所以有取也然亦惟六五遇上九乃取斯义盖上九为髙世之贤而六五为虚中之主故如大有大畜之六五上九孔子则賛之以尚贤颐鼎之六五上九孔子则賛之以飬贤其辞皆最吉若以九五比上六则亦反以尊宠小人为累如大过之老妇得其士夫咸之志末夬之苋陆兑之孚于剥皆是也独随之九五下上六而义有取者卦义刚来下柔故尔若初与二二与三三与四则非正应而相比者或恐䧟于朋党比周之失故其义不重此皆例之常也若其爻为卦主则羣爻皆以比之应之为吉凶焉故五位之为卦主者不待言矣如豫四为卦主则初鸣而三盰剥上为卦主则三无咎而五无不利复初为卦主则二下仁而四独复夬上为卦主则三壮頄而五苋陆姤初为卦主则二包有鱼而四包无鱼此又易之大义不可以寻常此应之例论也易举正唐苏州司户郭京有周易举正三卷云曽得王辅嗣韩康伯手冩注定传授真本比挍今世流行本及国学乡贡举人等本或将经入注用注作经小象中间以下句反居其上爻辞注内移后义却处于前兼有脱遗两字颠倒谬误者并依定本举正其讹凡一百三节今畧取其明白者二十处载于此坤初六履霜坚冰至象曰履霜隂始凝也驯致其道至坚冰也今本于象文霜字下误増坚冰二字屯六三象曰即鹿无虞何以从禽也今本脱何字师六五田有禽利执之无咎元本之字行书向下引脚稍类言字转冩相仍故误作言观注义亦全不作言字释也比九五象曰失前禽舍逆取顺也今本误倒其句贲亨不利有攸徃今本不字误作小字刚柔交错天文也文明以止人文也注云刚柔交错而成文焉天之文也今本脱刚柔交错一句坎卦习坎上脱坎字姤九四包失鱼注云有其鱼故失之也今本误作无鱼蹇九三徃蹇来正今本作来反困初六象曰入于幽谷不明也今本谷字下多幽字鼎彖圣人亨以享上帝以飬圣贤注云圣人用之上以享上帝而下以飬圣贤今本正文多而大亨三字故注文亦误増大亨二字震彖曰不丧匕鬯出可以守宗庙社稷以为祭主也今本脱不䘮匕鬯一句渐象曰君子以居贤徳善风俗注云贤徳以止巽则居风俗以止巽乃正今本正文脱风字丰九四象遇其夷主吉志行也今文脱志字中孚彖豚鱼吉信及也今本及字下多豚鱼二字小过彖柔得中是以可小事也今本脱可字而事字下误増吉字六五象曰宻云不雨已止也注阳已止下故也今本正文作已上故注亦误作阳已上故止也既济彖曰既济亨小小者亨也今本脱一小字系辞二多誉四多惧注云惧近也今本误以近也字为正文而注中又脱惧字杂卦䝉稚而着今本稚误作杂字予顷于福州道藏中见此书而传之及在后省见晁公武所进易觧多引用之世罕有其书也干元用九余向在泸州讲先天图卦及为帅干任文虎作读易堂记详讲天地之数止于九而已是乃先天后天之同然盖先天之数九数也后天之数上下经序卦图反而视皆成十有八卦始终亦不出九数也故先天位干于一以对坤八居兊于二以直艮七处离于三以配坎六列震于四以当巽五上下相合数皆为九此自环图内卦观之也自环图外卦观之则干兊之间泰之外卦为坤履之外卦为干即九数矣大畜之外卦为艮夬之外卦为兊亦九数矣由大畜而上以至于干自兊而下以至于临干兊对峙之卦为八箇九数以至兊下相对而为九余六十左右相对亦为九以八经卦各生重卦八是三十六而因为六十四也而为易之体后天震兊两卦相对四后天衍洛书之九而分上下亦各二九而总乎书而传之及在后省见晁公武所进易觧多引用之世罕有其书也干元用九余向在泸州讲先天图卦及为帅干任文虎作读易堂记详讲天地之数止于九而已是乃先天后天之同然盖先天之数九数也后天之数上下经序卦图反而视皆成十有八卦始终亦不出九数也故先天位干于一以对坤八居兊于二以直艮七处离于三以配坎六列震于四以当巽五上下相合数皆为九此自环图内卦观之也自环图外卦观之则干兊之间泰之外卦为坤履之外卦为干即九数矣大畜之外卦为艮夬之外卦为兊亦九数矣由大畜而上以至于干自兊而下以至于临干兊对峙之卦为八箇九数以至兊下相对而为九余六十左右相对亦为九以八经卦各生重卦八是三十六而因为六十四也而为易之体后天震兊两卦相对四后天衍洛书之九而分上下亦各二九而总乎亢龙之悔况考工状云受宠若惊居亢无悔本无亢龙之语乎议上佖坐学浅罚俸此所谓人臣作威作福而迷几贾祸伐功怙宠而肆志妄行皆亢者也何物张佖不谙至此干复仁字先儒谓仁如桃仁杏仁之説盖本于硕果不食故生生不穷仁者天地生物之心也仁者不是死的物事故硕果不食遇一阳而便复如桃杏核子里的仁种之即生故谓之仁易六十四卦惟有复卦及干卦言仁复之初九不逺复无祇悔元吉此克已复礼为仁故独许颜子一人而已六二休复以下仁也谓当休飬生息以厚仁之发用如干元为善之长而体仁足以长人又曰仁以行之自是复而至干六阳全体妙用皆归于干也故曰惟天为大惟尧则之又太史公谓尧仁如天极于全体也用九用六林元龄曰龙门山人卜易而善言易尝问以卦只六爻而干坤有用九用六似有七爻何也山人曰易数也数竒则无穷三百八十四爻外则用九用六此所以为竒也周天三百六十五度四分度之一亦竒数也扬雄作太玄遂有踦赢二赞亦用九用六之谓也不然则易之数穷矣无周易无皆作无王述曰天屈西北为无盖东南为春夏阳之伸也故万物敷荣西北为秋冬阳之屈也故万物老死老死则无矣此字説之有意味者也干九三无明卿陈氏曰后世人臣处亢至于为蛇为虺有位有民有辅而龙徳遂亡非圣人焉能获此三无乎此周公之亢也东溟曰贵而无位尹辞阿衡是已髙而无民甘盘遯荒是已贤在下位而无辅伯夷首阳是已悔何也世皆尹则难乎其为嗣君世皆盘则难乎其为帝师世皆夷则难乎其为天吏圣人不忍以一时之危行而掩天下万世之通情安得无悔龙徳袁石公云三代而下亦有一二至人与龙徳相近者汉之子房东方朔黄叔度晋之阮嗣宗唐之狄仁杰是也子房当烹狗藏弓之世时隠时见托赤松以自保方朔事杀人如蔗之主玩弄儿戱若在股掌叔度居乱世君俊顾厨皆其师友而党祸不及嗣宗纵酒汚朝口无臧否梁公身事女主与媱奴为伍纵博褫裳恬不知怪使诸君子有一毫道理不尽我根潜伏乌能含垢包羞与世委蛇若此亦知易之言也知进不知退知存不知亡知得不知丧从来无苟且之功名登颠造极回首难矣伍员大夫种刘文静辈是皆小贤小智也知进矣存矣得矣急流勇退保全身名如蔡泽孔光张禹者天下亦何頼有若人乎惟圣人者道充徳备荷衆人所不敢任之担剏万古所未尝见之事沮挠不动疑谤不摇知进矣不必知退知存矣不必知亡知得矣不必知丧汤武诛伐伊周桐扆尼山笔削稍一瞻逥郄虑时迁事变不可为矣故曰其惟圣人乎然究竟理到极处知进未尝不知退知存未尝不知亡知得未尝不知丧反经行权依然合道依然保身所谓不失其正也故又曰其惟圣人乎盖深赞之也脩辞修辞立其诚修其内则为诚修其外则为巧言易以辞为重上系终于黙而成之飬其诚也下系终于六辞騐其诚不诚也辞非止言语今之文古所谓辞也干初九坤初六干初九复也潜龙勿用即闭闗之义坤初六姤也履霜坚冰至即女壮之戒坤动也刚坤卦文言曰坤至柔而动也刚王弼云动之方正不为邪也程伊川云坤道至柔而其动则刚动刚故应干不违张横渠云柔亦有刚静亦有动但举一体则有屈伸动静终始又云积大势成而然东坡云夫物非刚者能刚惟柔者能刚尔畜而不发及其极也发之必决张葆光但以训六二之直陈了翁云至柔至静坤之至也刚者道之动方者静之徳柔刚静动坤元之道之徳也郭雍云坤虽以柔静为主苟无方刚之徳不足以含弘光大诸家之説率不外此予顷见临安退居庵僧昙莹云动者谓爻之变也坤不动则已动则阳刚见焉在初为复在二为师在三为谦自是以徃皆刚也其説最为分明有理黄裳元吉程伊川説黄裳元吉妇居尊位女娲氏武氏是也非常之变不可言也故有黄裳元吉之戒如武氏之变固也女娲不见于书果有炼石补天之事亦非变也不言汉吕氏独非变耶苏仲虎则曰伊川在元祐时以罢逐故为此説以诋垂箔之政予不敢以为然天玄而地黄程子説孟子英气张子説颜子粗心张长史常举为对果然读书至程朱可谓细矣比之孔子觉犹未也孔子读书直是字字不放过坤卦上爻孔子已是解明程朱解之尚都未尽此时阳气虽微到底阳不可没故曰为其嫌于无阳也故称龙焉此时焉得有龙倒反以龙为主似龙自在那里战的一般但是龙至此不能自振已疑于隂故曰未离其类不然气为阳血为隂如何説血隂阳至此混为一区故曰玄黄者天地之杂也然到底天是天地是地犹然天玄而地黄春秋书法便是倣此因天子失了身分诸侯皆与对垒然春秋之文曰王师败绩于茅戎一似天王不知何故自败于茅戎者然天王岂能无过到底君是君臣是臣所以孔子成春秋而乱臣贼子惧又如人心原只有天理到得人欲炽时竟与天理争衡岂可説道心人心势均力敌只説得道心微茫而已然道心至此已不能超然于人心之上觉得混杂到底天理是天理人欲是人欲岂可竟不分别此是夫子就龙战于野其血玄黄八字上逐字想出来的直细入无间得朋丧朋程子谓西南得朋不好东北丧朋才好如女人羣聚有何用处止与类行而已惟从夫乃得所归也朱子又云西南得朋好东北丧朋不好西南隂方得其本位东北阳方则必至于丧朋某则谓在西南当位用事必须得朋乃与类行至东北则时过地易必须丧朋乃终有庆也如做外官须有属员吏役兵马方能办事及居近君之位则宜声光销减朋亡乃尚于中行矣西南如臣去君逺将在外君命有所不受大夫出疆虽无君命専之可也其声光几与君同至东北则与君近不见其有威权声华销减如月去日逺与相对则光满近日则偏亏不全矣龙战于野坤以柔顺为徳然时当隂极尤非専任柔顺可以挽囬气数盖疑阳之际臣儗君庶匹嫡盗贼比王侯世道人心几灭熄矣坂泉涿鹿之师羲黄不免况季世乎易称龙战凡以为阳也虽两败俱伤玄黄血杂亦不恤耳天地之生一治一乱不大驱除则不成荡平穷变通久之道也诸葛亮云汉贼不两立裴度云臣誓不与贼俱生司马光亦云后人必有以调停之説误陛下者人臣以道事君可借口柔顺乎易于坤上六深明刚克之理非迂儒所辩辨之不早辨秦鉴分卦之弱而为郡县不虞发难于匹夫汉惩七国之变而轻宗室乃祚忽诸于王氏甚矣早辨之之难也然国家之变不生于所辨而起于所忽假令秦人不兴闾左之役陈胜一荷锄子耳刘向外家之封事得行莽虽象恭祇就第以老耳夫何乱之能为惟忽之而不早为之辨是以积渐陵夷而至于亡易曰驯曰顺安危利灾然而不亡者未之有也纯坤称龙天地未尝一日无阳亦未尝一日无君子故十月为阳纯坤称龙朱子曰复之一阳是坤卦积来一日生一分至十一月一阳始成建侯干坤之次屯曰建侯封建与天地并立一旅复夏共和存周封建之效也匹夫亡秦郡县之失也即鹿无虞明正徳间都御史张嵿敕巡抚保定兼提督紫荆诸闗筮得此爻曰行无虞官何以即鹿吾入林而已时提学李梦阳在座曰不然三闗古鉅鹿地也急即之无虞者不疑也惟入林中惟恐为彬所中耳时宦䜿江彬用事彬有林字后武宗西狩江彬索璧马妇女不应驾言三闗迎驾军不至罢职此臆断倖中然古占法原是有此屯六二䝉六三屯䝉二卦皆二阳而四隂屯以六二乘初九之刚䝉以六三乘九二之刚而屯之爻曰女子贞不字十年乃字䝉之爻曰勿用取女见金夫不有躬其正邪不同如此者盖屯二居中得正不为初刚所诱而上从九五所以为贞䝉三不中不正见九二之阳悦而下从之而舍上九之正应所以勿用士之守身居世而择所从所处尚鉴兹哉䝉比言筮问六十四卦皆所以筮也䝉之彖独戒其再三凟者何也曰䝉内卦坎坎为狐疑凡明者善断䝉者善疑惟其善疑则虽正告而犹惘惘然不知适从此所以愈䝉也故戒之问凡卦俱为筮设而比彖独言原筮者何也曰䝉内卦坎故戒之以凟筮比外卦坎故教之以原筮坎为狐疑疑在内者宜明以决之疑在外者宜详以审之其义各有取也利涉大川易卦辞称利涉大川者七不利涉者一爻辞称利涉者二用涉者一不可涉者一需讼未济指坎体而言益中孚指巽体而言涣指坎巽而言盖坎为水有大川之象而巽为木木可为舟楫以济川故益之彖曰木道乃行中孚之彖曰乘木舟虚涣之彖曰乘木有功又舟楫之利实取诸涣正合二体以取象也谦蛊则中爻有坎同人大畜则中爻有巽頥之反对大过方有巽体五去之逺所以言不可涉上则变而之对卦故利涉云三褫郑康成以三褫为三拕晁以道云三拕即拖绅之拖谓拽也此似讼胜受服有矜喜不自持之意最有意趣故何玄子谓褫亦作解衣解者脱也雪赋云褫珮解绅并非夺衣之谓观孔子不言以讼夺服而曰以讼受服可騐据此则所云三褫者盖束而解解而束束而又解如此不一所谓一日三摩挲矜喜之极也师比名或问师有北面领兵之象比有南靣临民之象二卦自为反对何取于师比之名乎曰古人寓兵于民五家为比居民之法自比而始五师为军制军之法至师而成师出以律荀九家易坎象为律盖象上下空而阳气实其中所谓师出以律者如六韬太公言天清净无隂云风雨夜半遣轻骑徃至敌垒去九百步外徧持律管当耳大唿惊之有声应管其来甚微可以知三军之消息胜负及周礼春官大师之职执同律以听军声而诏吉凶武王伐纣吹律听声推孟春以至于季冬杀气相并而音尚宫晋人闻有楚师师旷曰不害吾骤歌北风又歌南风南风不竞多死声楚必无功皆其法也坎为耳主听又坎方黄钟之本故师初言律师或舆尸凶用兵之道贵有専任易师之辞曰师贞丈人吉程颐曰丈人者尊严之称非衆所尊信畏服则安能得人心之从六三师或舆尸凶六五长子帅师弟子舆尸贞凶程曰舆师衆主也军旅之事任不専一覆败必矣棠按赵盾为将而令出赵穿荀林父为将而令出先縠焉徃而不败后世复用太监监军是以万不能取胜昔唐九节度之师不用统帅虽李郭善用兵犹不免于败况其他乎此皆舆尸凶之騐也比之无首此节发明后夫凶之意首向也无首犹言不知所向也言不向显比之主抗命逆行如田横公孙述之自取灭亡也钱镠霸吴越遗嘱其子曰善事大国勿废事大之礼其后三世四王与五代相终始冯敬通投身更始光武屡招不降后虽归命终抱后夫之罚坎壈以没其向背得失亦可见矣説而应乎干汉祖唐宗皆开创刚明之主张良以弱质佐帷幄辅帝业身名俱泰魏徴以娬媚行谠直称贤相与贞观终始二公者所谓説而应乎干履虎尾不咥者欤包承包羞包承包羞二义如见小人肺肝彼小人之悻悻无忌者易与耳惟包藏不测者机深害毒祸发不可制王莽折节下士以扬雄之才智失身事之此包承也曹操欲杀杨彪以其名徳恐失人望而赦之此包羞也其心犹有所愧惮未敢勇于伤善也然自是党羽日盛威福日恣正人名哲见几而去势重难挽国运随之此易之所为否而君子俭徳避难之秋也噫言之滋惧矣苞桑苞桑之喻旧称坚厚按苞为木之丛生者丛生枝细不能系物此正与坚厚相反故唐陆贽收复河中后请罢兵状有云邦国之杌緜緜连连若苞桑缀旒幸而不殊者屡矣此亦以苞桑细弱难以维系为解旧过泥苞字遂认作坚厚实非义也出门同人之初曰出门随之初曰出门谨于出门之初则不苟同不苟随谦亨君子有终谦之卦词曰君子有终言其乆也谦之道衆人不能久而君子能终之也夫少之事长贱之事贵不肖之事贤烛至起食至起射则三揖酒则百拜磬折匐服叶拱墻负谁不知之谁不行之一临利害巧为趋避语有之曰女无羙恶入宫见妬士无贤不肖入朝见嫉又曰饥马在廐漠然无声投刍其傍争心乃生故曰好名之人能让千乘之国苟非其人箪食豆羹见于色由是言之小人乌能谦哉古之君子能谦有终若禹之不矜不伐上也伯夷之逊国而逃次也晏子之乆而能敬又其次也若夫张毅之走悬泊王莽之下白屋一则谦之羙一则谦之贼也何终之有劳谦有终禹不伐天下莫与争功桓公有矜诸侯叛者九国劳谦民服信乎有征周亚夫折吴楚平七国可谓社稷臣矣霍光受襁褓措磐石虽周伊蔑以加矣乃一以无罪身死一以甫死夷族则何也岂独尽其君之过与抑其骖乘顾箸骄矜见于言面有以致之欤君子不欲多上人况其君乎甚矣劳谦之义未之前闻也足已无术班马均讥有以也夫劳谦问谦九三何以称劳谦也曰傲则逸谦则劳坎劳卦也二三四爻互坎而三得坎之中画故称劳六爻得失六爻有得有失惟谦三吉三利家人一爻悔亡五爻皆吉鸣谦鸣豫鸣谦则吉鸣豫则凶鸣者心声之发也未知获戾于上下鸣谦者欤二三子亦姑谋乐鸣豫者欤豫蔡子木庭楠云豫之世君多以躭乐废事大臣多以势自専士多以慕富贵变生平所守故五之疾上之㝠以戒人君之废四之勿疑以戒大臣之専初之鸣二之介三之盱以戒士之慕富贵利达苟君能惕厉大臣能用贤士能守节行则何豫之不可乆乎程敬承亦云世道不可不豫人心不可有豫此皆经国匡时之论二公皆万厯时人抑有感而为是言欤贞疾恒不死坎为疾疾与豫反书所云王有疾勿豫是也夫四五皆互坎而体之大坎则君独受之苐坎象为月而五当坎上正弦满之时所谓縆也縆与恒同即诗所谓如月之恒者虽恒有半魄而中明未亡实未尝死则为久长计仍有类于不终日者此则豫仍未豫者也冥豫冥升冥于豫而勉其有渝开迁善之门也冥于升而勉其不及回进善之机也弗兼与里克之中立邓析之两可终于邪而已故随之六二曰弗兼与也先甲先庚先甲先庚吴祕注法言云周礼治象挟日而歛之郑司农云从甲至癸谓之挟日是以易称先甲三日先庚三日皆为申命令之义独取甲庚者以甲木主仁示其寛令也庚金主义示其严令也髙尚其事何氏玄子云髙尚其事者言不以王侯之事为事而但以髙蹈逺引为其事也士固有厌烦熇游清浄本非济世之具亦无为人之心若此者多此爻是矣范希文以比严子陵非薄光武不事者谓非吾事耳爻不言吉讥诮可知谁谓圣人而满志于斯人乎虽其志可则而事不可则也是或一道也天行易于蛊终则有始于剥消息盈虚于复反复其道皆曰天行也然则无与于人事欤曰圣人以天自处扶阳抑隂尽人事以回天运而天在我矣不事王侯蛊之五六皆言干父之蛊至上九则曰不事王侯髙尚其事象曰不事王侯志可则也后人徃徃引四皓子陵解此一爻误矣出则事公卿入则事父兄不事王侯此索隠行怪之所为圣人不取也礼曰八十者一子不从政九十者其家不从政上九处卦之终当父母耄期之日不出从政非所以要誉于乡党朋友非恶干禄而然盖知尊尚孝徳者也曽子居鲁齐欲聘以为卿曽子曰吾父母老不忍逺亲以为人役斯人也其百世之师欤故曰志可则也设教善俗家声之隤陇西以为愧城角之缺新平以为耻清议所以维持风俗也清议废风俗壊则有毁宗泽而誉张邦昌者有贬张浚而褒秦桧者观民风设教居贤徳善俗可不谨哉刑罚四卦易六十四卦而以刑罚之事着于大象者凡四焉噬嗑曰先王以明罚勑法丰曰君子以折狱致刑贲曰君子以明庶政无敢折狱旅曰君子以明慎用刑而不留狱噬嗑旅上卦为离丰贲下卦为离离明也圣人知刑狱为人司命故设卦观象必以文明为主而后世付之文法俗吏何耶噬嗑易噬嗑九四噬干胏得金矢王弼金刚也矢直也程子传云金取刚矢取直以九曰阳徳也朱子本义引周礼古之讼者先入钩金束矢而后听之黄东发云周礼出