尚书尚书序尚书序古者伏牺氏之王天下也始画八卦造书契以代结绳之政由是文籍生焉伏犠神农黄帝之书谓之三坟言大道也少昊颛顼髙辛唐虞之书谓之五典言常道也至于夏商周之书虽设教不伦雅诰奥义其归一揆是故历代寳之以爲大训八卦之说谓之八索求其义也九州之志谓之九丘丘聚也言九州所有土地所生风气所宜皆聚此书也春秋左氏传曰楚左史倚相能读三坟五典八索九丘即谓上丗帝王遗书也先君孔子生于周末覩史籍之烦文惧览之者不一遂乃定礼乐明旧章删诗爲三百篇约史记而修春秋讃易道以黜八索述职方以除九丘讨论坟典断自唐虞以下讫于周芟夷烦乱翦截浮辞举其宏纲撮其机要足以垂丗立教典谟训诰誓命之文凡百篇所以恢洪至道示人主以轨范也帝王之制坦然明白可举而行三千之徒并受其义及秦始皇㓕先代典籍焚书坑儒天下学士逃难解散我先人用藏其家书于屋壁汉室龙兴开设学校旁求儒雅以阐大猷济南伏生年过九十失其本经口以传授裁二十余篇以其上古之书谓之尚书百篇之义丗莫得闻至鲁共王好治宫室坏孔子旧宅以广其居于壁中得先人所藏古文虞夏商周之书及传论语孝经皆科斗文字王又升孔子堂闻金石丝竹之音乃不坏宅悉以书还孔氏科斗书废巳乆时人无能知者以所闻㐲生之书考论文义定其可知者爲隷古定更以竹简写之增多伏生二十五篇伏生又以舜典合于尧典益稷合于皐陶谟盘庚三篇合爲一康王之诰合于顾命复出此篇并序凡五十九篇爲四十六卷其余错乱摩㓕弗可复知悉上送官藏之书府以待能者承诏爲五十九篇作传于是遂研精覃思博考经籍採摭羣言以立训传约文由义敷畅厥旨庻几有𥙷于将来书序序所以爲作者之意昭然义见冝相附近故引之各冠其篇首定五十八篇旣毕㑹国有巫蛊事经籍道息用不复以闻传之子孙以贻后代若好古博雅君子与我同志亦所不隐也尚书序尚书图尚书尚书卷第一监本纂图重言重意互註点校尚书卷第一尧典第一虞书孔氏传昔在帝尧聦明文思光宅天下重意将逊于位让于虞舜作尧典尧典曰若稽古帝尧重言曰放勲钦明文思安安允恭克让光𬒳四表格于上下重意克明俊德以亲九族重意互注九族旣睦平章百姓百姓昭明协和万邦黎民于变时雍乃命羲和钦若昊天历象日月星辰敬授人时重意分命羲仲宅嵎夷曰旸谷寅賔出日平秩东作日中星鸟以殷仲春厥民析鸟兽孳尾申命羲叔宅南交平秩南讹敬致日永星火以正仲夏厥民因鸟兽希革分命和仲宅西曰昧谷寅饯纳日平秩西成宵中星虚以殷仲秋厥民夷鸟兽毛毨申命和叔宅朔方曰幽都平在朔易日短星昴以正仲冬厥民隩鸟兽氄毛帝曰咨汝羲曁和朞三百有六旬有六日以闰月定四时成岁允釐百工庶绩咸熈重言帝曰畴咨若时登庸放齐曰㣧子朱启明帝曰吁嚚讼可乎重言帝曰畴咨若予采驩兠曰都共工方鸠僝功帝曰吁静言庸违象恭滔天帝曰咨四岳重言汤汤洪氷方割荡荡怀山襄陵浩浩滔天下民其咨有能俾乂重意佥曰于鲧哉重言帝曰吁咈哉方命圯族岳曰异哉试可乃已重言帝曰往钦哉重言九载绩用弗成帝曰咨四岳朕在位七十载重言汝能庸命巽朕位岳曰否德忝帝位曰明明扬侧陋师钖帝曰有鳏在下曰虞舜帝曰俞予闻如何重言岳曰瞽子父顽母嚚象傲克谐以孝烝烝乂不格姦帝曰我其试哉女于时观厥刑于二女釐降二女于嬀汭嫔于虞帝曰钦哉重言舜典第二虞书孔氏传虞舜侧微尧闻之聦明将使嗣位历试诸难作舜典舜典曰若稽古帝舜重意曰重华协于帝重意濬哲文明温恭允塞重意玄德升闻乃命以位愼徽五典五典克从重意纳于百揆百揆时叙賔于四门四门穆穆互注纳于大麓烈风雷雨弗迷帝曰格汝舜询事考言乃言厎可绩三载汝陟帝位重意重言舜让于德弗嗣正月上日受终于文祖重意在璇玑玉衡以齐七政肆类于上帝重言禋于六宗望于山川徧于羣神重意辑五瑞旣月乃日觐四岳羣牧班瑞于羣后歳二月东廵守至于岱宗柴望秩于山川肆觐东后协时月正日同律度量衡重意修五礼五玉三帛二生一死贽如五器卒乃复五月南廵守至于南岳如岱礼八月西廵守至于西岳如𥘉十有一月朔廵守至于北岳如西礼归格于艺祖用特重意五载一廵守羣后四朝重意敷奏以言明试以功车服以庸重言肇十有二州窜三苗于三危殛鲧于羽山四罪而天下咸服互註二十有八载帝乃殂落百姓如丧考妣三载四海遏密八音月正元日舜格于文祖重意询于四岳辟四门明四目逹四聦重意咨十有二牧曰食哉惟时柔逺能迩悙德允元重意而难任人蛮夷率服舜曰咨四岳有能奋庸熈帝之载重言使宅百揆亮采惠畴佥曰伯禹作司空重言帝曰俞咨禹汝平水土惟时懋哉重言禹拜稽首让于稷契曁皐陶帝曰俞汝往哉重言帝曰弃黎民阻饥汝后稷播时百谷重意帝曰契百姓不亲五品不逊汝作司徒敬敷五教在寛帝曰皐陶蛮夷猾夏寇贼姦宄汝作士五刑有服重言五服三就五流有宅五宅三居惟明克允帝曰畴若予工佥曰垂哉帝曰俞咨垂汝共工垂拜稽首让于殳斨曁伯与帝曰俞往哉汝谐重言帝曰畴若予上下草木鸟兽佥曰益哉重意帝曰俞咨益汝作朕虞益拜稽首让于朱虎熊罴帝曰俞往哉汝谐帝曰咨四岳有能典朕三礼佥曰伯夷重言帝曰俞咨伯汝作秩宗夙夜惟寅直哉惟清伯拜稽首让于夔龙帝曰俞往钦哉重言帝曰夔命汝典乐教冑子直而温寛而栗重言刚而无虐简而无傲重意诗言志歌永言声依永律和声八音克谐无相夺伦神人以和夔曰于予击石拊石百兽率舞重言帝曰龙朕堲谗说殄行震惊朕师命汝作纳言夙夜出纳朕命惟允重意帝曰咨汝二十有二人钦哉惟时亮天功重言三载考绩三考黜陟幽明重意庶绩咸熈分北三苗重言舜生三十徴庸三十在位五十载陟方乃死帝釐下土方设居方别生分类作汩作九共九篇槀饫监本纂图重言重意互註点校尚书卷之一尚书尚书卷第二监本纂图重言重意互註点校尚书卷第二大禹谟第三虞书孔氏传皐陶矢厥谟禹成厥功帝舜申之作大禹皐陶谟益稷大禹谟曰若稽古大禹重言曰文命敷于四海祗承于帝曰后克艰厥后臣克艰厥臣政乃乂黎民敏德帝曰俞允若兹嘉言罔攸伏野无遗贤万邦咸宁重言重意稽于衆舎已从人不虐无告不废困穷惟帝时克重意益曰都帝德广运乃圣乃神乃武乃文重意皇天眷命奄有四海爲天下君重意禹曰惠迪吉从逆凶惟影响益曰吁戒哉儆戒无虞罔失法度重意罔游于逸罔淫于乐任贤勿贰去邪勿疑疑谋勿成百志惟熈罔违道以干百姓之誉罔咈百姓以从已之欲无怠无荒四夷来王禹曰于帝念哉德惟善政政在养民重言水火金木土谷惟修正德利用厚生惟和九功惟叙九叙惟歌戒之乃降黎民怀之重言帝念哉念兹在兹释兹在兹重言互註名言兹在兹允出兹在兹惟帝念功互註帝曰皐陶惟兹臣庶罔或干予正汝作士明于五刑以弼五教期于予治〇重言刑期于无刑民恊于中时乃功懋哉重意重言皐陶曰帝德罔愆临下以简御衆以寛罚弗及嗣赏延于丗宥过无大刑故无小罪疑惟轻功疑惟重与其杀不辜宁失不经好生之德洽于民心兹用不犯于有司重意互註帝曰俾予从欲以治四方风动惟乃之休帝曰来禹降水儆予成允成功惟汝贤重言克勤于邦克俭于家不自满假惟汝贤汝惟不矜天下莫与汝争能汝惟不伐天下莫与汝争功予懋乃德嘉乃丕绩天之历数在汝躬汝终陟元后人心惟危道心惟微惟精惟一允执厥中重意无稽之言勿听弗询之谋勿庸可爱非君可畏非民衆非元后何戴后非衆罔与守邦重意钦哉愼乃有位敬修其可愿四海困穷天禄永终重言重意惟口出好兴戎朕言不再禹曰枚卜功臣惟吉之从帝曰禹官占惟先蔽志昆命于元龟朕志先定询谋佥同鬼神其依龟筮协从卜不习吉重意禹拜稽首固辞帝曰母惟汝谐正月朔旦受命于神宗重意率百官若帝之𥘉帝曰咨禹惟时有苗弗率汝徂征重言禹乃㑹羣后誓于师曰济济有衆咸听朕命重意蠢兹有苗昬迷不恭侮慢自贤反道败德君子在野小人在位民弃不保天降之咎肆予以尔衆士奉辞罚罪尔尚一乃心力其克有勲三旬苗民逆命益賛于禹曰惟德动天无逺弗届满招损谦受益时乃天道帝𥘉于历山往于田日号泣于旻天皐陶谟第四虞书孔氏传皐陶谟曰若稽古皐陶重言曰允迪厥德谟明弼谐禹曰俞如何重言皐陶曰都愼厥身修思永悙叙九族庶明励翼迩可逺在兹重意禹拜昌言曰俞重言皐陶曰都在知人在安民禹曰吁咸若时惟帝其难之重言知人则哲能官人安民则惠黎民怀之重言能哲而惠何忧乎驩兠何迁乎有苗何畏乎巧言令色孔壬重意皐陶曰都亦行有九德重意亦言其人有德乃言曰载采采禹曰何皐陶曰寛而栗重言柔而立愿而恭乱而敬扰而毅直而温重言简而廉刚而塞重意彊而义彰厥有常吉哉日宣三德夙夜浚明有家日严祗敬六德亮采有邦翕受敷施九德咸事俊乂在官百僚师师百工惟时抚于五辰庶绩其凝重意无教逸欲有邦兢兢业业一日二日万几无旷庶官天工人其代之天叙有典勑我五典五悙哉重意天秩有礼自我五礼有庸哉同寅协恭和衷哉天命有德五服五章哉天讨有罪五刑五用哉政事懋哉懋哉重言天聦明自我民聦明重意天明畏自我民明威重言逹于上下敬哉有土重意皐陶曰朕言惠可厎行禹曰俞乃言厎可绩重言皐陶曰予未有知思曰赞赞襄哉益稷第五虞书孔氏传益稷帝曰来禹汝亦昌言重言重意禹拜曰都帝予何言予思日孜孜重意皐陶曰吁如何重言禹曰洪水滔天浩浩怀山襄陵下民昬垫重意予乗四载随山刋术重言曁益奏庶鲜食予决九川距四海濬畎浍距川曁稷播奏庶艰食鲜食懋迁有无化居烝民乃粒万邦作乂皐陶曰俞师汝昌言重意禹曰都帝愼乃在位帝曰俞重言重意禹曰安汝止惟几惟康其弼直重意惟动丕应徯志以昭受上帝天其申命用休帝曰吁臣哉邻哉邻哉臣哉禹曰俞重言帝曰臣作朕股肱耳目重意予欲左右有民汝翼予欲宣力四方汝爲予欲观古人之象日月星辰山龙华虫作㑹宗彞藻火粉米黼黻絺绣以五采彰施于五色作服汝明予欲闻六律五声八音在治忽以出纳五言汝听重意予违汝弼汝无面从退有后言钦四邻庶顽谗说若不在时侯以明之挞以记之书用识哉欲并生哉工以纳言时而飏之重意格则承之庸之否则威之禹曰俞哉帝光天之下至于海隅苍生重意万邦黎献共惟帝臣惟帝时举敷纳以言明庶以功车服以庸重意重言互註谁敢不让敢不敬应帝不时敷同日奏罔功无若丹朱傲惟慢游是好敖虐是作罔昼夜额额罔水行舟朋淫于家用殄厥丗予创若时娶于涂山辛壬癸甲启而泣予弗子惟荒度土功弼成五服至于五千州十有二师外薄四海咸建五长各迪有功苗顽弗即工帝其念哉重意帝曰迪朕德时乃功惟叙重言皐陶方祗厥叙方施象刑惟明夔曰戞击鸣球搏拊琴瑟以咏祖考来格虞賔在位羣后德让下管鼗鼔合止柷敔笙镛以间鸟兽跄跄箫韶九成鳯凰来仪夔曰于予击石拊石百兽率舞庶尹允谐重言帝庸作歌曰勑天之命惟时惟几重意乃歌曰股肱喜哉元首起哉百工熈哉皐陶拜手稽首飏言曰念哉重言率作兴事愼乃宪钦哉重言屡省乃成钦哉乃赓载歌曰元首明哉股肱良哉庶事康哉又歌曰元首丛脞哉股肱惰哉万事堕哉帝拜曰俞往钦哉重言监本纂图重言重意互註点校尚书卷第二尚书尚书卷第三监本纂图重言重意点校尚书卷第三禹贡第一夏书孔氏传禹别九州随山濬川重言任土作贡禹贡禹敷土随山刋木奠髙山大川〇冀州旣载壷口治梁及𡵨旣修太原至于岳阳覃怀底绩至于衡漳厥土惟白壤厥赋惟上上错厥田惟中中恒卫旣从大陆旣作㠀夷皮服夹右碣石入于河重言〇济河惟兖州九河旣道雷夏旣泽灉沮㑹同桑土旣蚕是降丘宅土厥土黒坟厥草惟繇厥木惟条重意厥田惟中下厥赋贞作十有三载乃同厥贡漆丝厥篚织文浮于济漯逹于河重言〇海岱惟青州嵎夷旣略潍淄其道厥土白坟海濵广斥厥田惟上下厥赋中上厥贡盐絺海物惟错岱畎丝枲鈆松怪石莱夷作牧厥篚檿丝浮于汶逹于济〇海岱及淮惟徐州淮沂其乂蒙羽其艺大野旣猪东原底平厥土赤埴坟草木渐包厥田惟上中厥赋中中厥贡惟土五色羽畎夏翟峄阳孤桐泗濵浮磬淮夷蠙珠曁鱼厥篚玄纎缟浮于淮泗逹于河重言〇淮海惟扬州彭蠡旣猪阳鸟攸居三江旣入震泽底定篠簜旣敷厥草惟夭厥木惟乔重意厥土惟涂泥重言厥田惟下下厥赋下上上错厥贡惟金三品重言瑶琨篠簜齿革羽毛惟木㠀夷卉服厥篚织贝厥包橘柚钖贡㳂于江海逹于淮泗荆及衡阳惟荆州江汉朝宗于海九江孔殷沱濳旣道重言云土梦作乂厥土惟涂泥厥田惟下中厥赋上下重言厥贡羽毛齿革惟金三品重意杶榦栝柏砺砥砮丹惟箘簵楛三邦底贡厥名包匦菁茅厥篚玄纁玑组九江纳钖大龟浮于江沱潜汉逾于洛至于南河荆河惟豫州伊洛瀍涧旣入于河重意荥波旣猪导菏泽𬒳孟猪厥土惟壤下土坟垆厥田惟中上厥赋错上中厥贡漆枲絺纻厥篚纎纩钖贡磬错浮于洛逹于河重言华阳黒水惟梁州岷嶓旣艺沱潜旣道重言蔡蒙旅平和夷底绩厥土青黎厥田惟下上厥赋下中三错厥贡璆铁银镂砮磬熊罴狐貍织皮西倾因桓是来浮于潜逾于沔入于渭乱于河黒水西河惟雍州弱水旣西泾属渭汭漆沮旣从沣水攸同荆𡵨旣旅终南悙物至于鸟䑕原隰底绩至于猪野三危旣宅三苗丕叙厥土惟黄壤厥田惟上上厥赋中下厥贡惟球琳琅玕浮于积石至于龙门西河㑹于渭汭织皮崐崘析支渠搜西戎即叙导岍及𡵨至于荆山重言逾于河壷口雷首至于太岳底柱析城至于王屋重言导弱水至于合黎余波入于流沙导黒水至于三危入于南海重意导河积石至于龙门南至于华隂东至于底柱又东至于孟津东过洛汭至于大伾北过降水至于大陆又北播爲九河同爲逆河入于海重言嶓冡导漾东流爲汉又东爲沧浪之水过三澨至于大别南入于江东汇泽爲彭蠡东爲北江入于海重言岷山导江东别爲沱又东至于澧过九江至于东陵重言东迆北㑹于汇东爲中江入于海重言导沇水东流爲济入于河溢爲荥重言东出于陶丘北又东至于菏又东北会于汶又北东入于海导淮自桐柏东会于泗沂东入于海重言导渭自鸟䑕同穴东会于沣又东㑹于泾又东过漆沮入于河重言导洛自熊耳东北㑹于涧瀍又东㑹于伊又东北入于河重言九州攸同四隩旣宅九山刋旅九川涤源九泽旣陂四海㑹同六府孔修重意庶土交正底慎财赋咸则三壤成赋中邦钖土姓祗台德先不距朕行五百里甸服百里赋纳緫二百里纳铚三百里纳秸服四百里粟五百里米五百里侯服百里采二百里男邦三百里诸侯五百里绥服三百里揆文教二百里奋武卫五百里要服三百里夷二百里蔡五百里荒服三百里蛮二百里流东渐于海西𬒳于流沙朔南曁声教讫于四海禹钖玄圭告厥成功甘誓第二夏书孔氏传启与有扈战于甘之野作甘誓重意甘誓大战于甘乃召六卿王曰嗟六事之人予誓告汝有扈氏威侮五行怠弃三正重意天用勦絶其命今予惟恭行天之罚重意左不攻于左汝不恭命重言右不攻于右汝不恭命御非其马之正汝不恭命用命赏于祖弗用命戮于社重意〇互註予则孥戮汝重言五子之歌第三夏书孔氏传太康失邦昆弟五人须于洛汭作五子之歌五子之歌太康尸位以逸豫灭厥德黎民咸贰乃盘游无度畋于有洛之表十旬弗反有穷后羿因民弗忍距于河厥弟五人御其母以从徯于洛之汭五子咸怨述大禹之戒以作歌其一曰皇祖有训民可近不可下重意民惟邦本本固邦宁予视天下愚夫愚妇一能胜予一人三失怨岂在明不见是图予临兆民懔乎若㣧征惟仲康肇位四海㣧侯命掌六师〇重意羲和废厥职酒荒于厥邑㣧后承王命徂征告于衆曰嗟予有衆圣有谟训明徴定保先王克谨天戒臣人克有常宪百官修辅厥后惟明明重意毎岁孟春遒人以木铎徇于路官师相规工执艺事以諌政典曰先时者杀无赦不及时者杀无赦今予以尔有衆奉将天罚重意尔衆士同力王室尚弼予钦承天子威命重言火炎崐冈玉石俱焚天吏逸德烈于勐火殱厥渠魁胁从罔治旧染污俗咸与惟新呜唿威克厥爱允济爱克厥威允罔功其尔衆士懋戒哉重意自契至于成汤八迁汤始居亳从先王居作帝告釐沃汤征诸侯葛伯不祀汤始征之作汤征伊尹去亳适夏旣丑有夏复归于亳重言入自北门乃遇汝鸠汝方作汝鸠汝方监本纂图重言重意互註点校尚书卷第三尚书尚书卷第四监本纂图重言重意互註尚书卷第四汤誓第一商书孔氏传伊尹相汤伐桀升自陑遂与桀战于鸣条之野重意作汤誓汤誓王曰格尔衆庶悉听朕言重意非台小子敢行称乱有夏多罪天命殛之今尔有衆汝曰我后不恤我衆舎我穑事而割正夏予惟闻汝衆言夏氏有罪予畏上帝不敢不正今汝其曰夏罪其如台重言夏王率遏衆力率割夏邑有衆率怠弗协曰时日曷䘮予及汝皆亡夏德若兹今朕必往重言尔尚辅予一人致天之罚予其大赉汝重意尔无不信朕不食言尔不从誓言予则孥戮汝罔有攸赦重言汤旣胜夏欲迁其社不可作夏社疑至臣扈夏师败绩汤遂从之遂伐三朡俘厥寳玉谊伯仲伯作典寳仲虺之诰第二商书孔氏传汤归自夏至于大垧仲虺作诰仲虺之诰成汤放桀于南巢惟有慙德曰予恐来丗以台爲口实仲虺乃作诰曰呜唿惟天生民有欲无主乃乱惟天生聦明时乂有夏昬德民坠涂炭天乃钖王勇智表正万邦纉禹旧服重意兹率厥典奉若天命重意夏王有罪矫诬上天以布命于下帝用不臧式商受命用爽厥师重言简贤附势寔繁有徒肇我邦于有夏若苗之有莠若粟之有秕小大战战罔不惧于非辜矧予之德言足听闻惟王不迩声色不殖货利德懋懋官功懋懋赏用人惟己改过不吝克寛克仁彰信兆民乃葛伯仇饷𥘉征自葛东征西夷怨南征北狄怨曰奚独后予攸徂之民室家相庆曰徯予后后来其苏重意民之戴商厥惟旧哉佑贤辅德显忠遂良兼弱攻昧取乱侮亡推亡固存邦乃其昌重意互註德日新万邦惟怀志自满九族乃离重意王懋昭大德建中于民以义制事以礼制心垂𥙿后昆重意予闻曰能自得师者王谓人莫已若者亡好问则𥙿自用则小呜唿愼厥终惟其始殖有礼覆昬暴钦崇天道永保天命重意汤诰第三商书孔氏传汤旣黜夏命复归于亳作汤诰汤诰重言王归自克夏至于亳诞告万方王曰嗟尔万方有衆明听予一人诰惟皇上帝降衷于下民若有恒性克绥厥猷惟后夏王灭德作威以敷虐于尔万方百姓尔万方百姓罹其凶害弗忍荼毒并告无辜于上下神祇天道福善祸淫降灾于夏以彰厥罪重意肆台小子将天命明威不敢赦敢用玄牡敢昭告于上天神后请罪有夏重意聿求元圣与之勠力以与尔有衆请命上天孚佑下民罪人黜伏天命弗僭贲若草木兆民允殖重意俾予一人辑宁尔邦家兹朕未知获戾于上下慄慄危惧若将陨于深渊凡我造邦无从匪彞无即慆淫各守尔典以承天休尔有善朕弗敢蔽罪当朕躬弗敢自赦惟简在上帝之心其尔万方有罪在予一人重意予一人有罪无以尔万方呜唿尚克时忱乃亦有终咎单作明居伊训第四商书孔氏传成汤旣没太甲元年伊尹作伊训肆命徂后伊训惟元祀十有二月乙丑伊尹祠于先王奉嗣王祗见厥祖侯甸羣后咸在百官緫已以听冡宰伊尹乃明言烈祖之成德以训于王曰呜唿古有夏先后方懋厥德罔有天灾山川鬼神亦莫不宁曁鸟兽鱼鼈咸若重意于其子孙弗率皇天降灾假手于我有命造攻自鸣条朕哉自亳惟我商王布昭圣武代虐以寛兆民允怀重意今王嗣厥德罔不在𥘉立爱惟亲立敬惟长始于家邦终于四海呜唿先王肇修人纪从谏弗咈先民时若居上克明爲下克忠与人不求备检身若不及重意以至于有万邦兹惟艰哉重意敷求哲人俾辅于尔后嗣制官刑儆于有位曰敢有恒舞于宫酣歌于室时谓巫风敢有殉于货色恒于游畋时谓淫风敢有侮圣言逆忠直逺耆德比顽童时谓乱风惟兹三风十愆卿士有一于身家必䘮邦君有一于身国必亡臣下不匡其刑墨具训于蒙士呜唿嗣王祗厥身念哉重言圣谟洋洋嘉言孔彰惟上帝不常作善降之百祥作不善降之百殃重意尔惟德罔小万邦惟庆尔惟不德罔大坠厥宗肆命徂后太甲上第五商书孔氏传太甲旣立不明伊尹放诸桐三年复归于亳思庸重言伊尹作太甲三篇太甲惟嗣王不惠于阿衡伊尹作书曰先王顾諟天之明命以承上下神祇社稷宗庙罔不祗肃天监厥德用集大命抚绥万方重意惟尹躬克左右厥辟宅师重意肆嗣王丕承基绪惟尹躬先见于西邑夏自周有终相亦惟终其后嗣王罔克有终相亦罔终嗣王戒哉祗尔厥辟辟不辟忝厥祖重意互註王惟庸罔念闻伊尹乃言曰先王昧爽丕显坐以待旦旁求俊彦启迪后人重意无越厥命以自覆愼乃俭德惟怀永图若虞机张往省括于度则释互註钦厥止率乃祖攸行重意惟朕以怿万丗有辞王未克变伊尹曰兹乃不义习与性成予弗狎于弗顺营于桐宫密迩先王其训无俾丗迷王徂桐宫居忧克终允德太甲中第六商书孔氏传惟三祀十有二月朔伊尹以冕服奉嗣王归于亳作书曰民非后罔克胥匡以生后非民罔以辟四方重意皇天眷佑有商俾嗣王克终厥德实万丗无疆之休重意王拜手稽首曰予小子不明于德自底不类重言欲败度纵败礼以速戾于厥躬天作孽犹可违自作孽不可逭旣往背师保之训弗克于厥𥘉尚頼匡救之德图惟厥终伊尹拜手稽首曰修厥身允德协于下惟明后先王子惠困穷民服厥命罔有不恱并其有邦厥邻乃曰徯我后后来无罚重意王懋乃德视乃厥祖无时豫怠奉先思孝接下思恭视逺惟明听德惟聦重意朕承王之休无斁太甲下第七商书孔氏传伊尹申诰于王曰呜唿惟天无亲克敬惟亲民罔常怀怀于有仁重意鬼神无常享享于克诚天位艰哉德惟治否德乱与治同道罔不兴与乱同事罔不亡重意终始愼厥与惟明明后先王惟时懋敬厥德克配上帝今王嗣有令绪尚监兹哉若升髙必自下若陟遐必自迩无轻民事惟难无安厥位惟危愼终于始有言逆于汝心必求诸道有言逊于汝志必求诸非道呜唿弗虑胡获弗爲胡成一人元良万邦以贞君罔以辩言乱旧政臣罔以宠利居成功邦其永孚于休咸有一德第八商书孔氏传伊尹作咸有一德咸有一德伊尹旣复政厥辟将告归乃陈戒于德曰呜唿天难谌命靡常重言常厥德保厥位厥德匪常九有以亡夏王弗克庸德慢神虐民皇天弗保监于万方启迪有命眷求一德俾作神主惟尹躬曁汤咸有一德克享天心受天明命互註以有使百工营求诸野得诸传巖作说命三篇说命王宅忧亮隂三祀旣免䘮其惟弗言互註羣臣咸谏于王曰呜唿知之曰明哲明哲实作则天子惟君万邦百官承式重意王言惟作命不言臣下罔攸禀令王庸作书以诰曰以台正于四方台恐德弗类兹故弗言恭黙思道梦帝赉予良弼其代予言乃审厥象俾以形旁求于天下说筑传巖之野惟肖爰立作相王置诸其左右命之曰朝夕纳诲以辅台德重意若金用汝作砺若济巨川用汝作舟楫若歳大旱用汝作霖雨启乃心沃朕心若药弗瞑功沃丁旣葬伊尹于亳咎单遂训伊尹事作沃丁伊陟相太戊亳有祥桑谷共生于朝伊陟赞于巫咸作咸乂四篇太戊赞于伊陟作伊陟原命仲丁迁于嚻作仲丁河亶甲居相作河亶甲祖乙圯于耿作祖乙尚书尚书卷第五监本纂图重言重意互註尚书卷第五盘庚上第九商书孔氏传盘庚五迁将治亳殷民咨胥怨作盘庚三篇盘庚盘庚迁于殷民不适有居率吁衆慼岀矢言曰我王来旣爰宅于兹重我民无尽刘不能胥匡以生卜稽曰其如台重言重意先王有服恪谨天命兹犹不常宁不常厥邑于今五邦今不承于古罔知天之断命矧曰其克从先王之烈若顚木之有由蘗天其永我命于兹新邑绍复先王之大业底绥四方重意盘庚斆于民由乃在位以常旧服正法度曰无或敢伏小人之攸箴王命衆悉至于庭王若曰格汝衆予告汝训汝猷黜乃心无傲从康古我先王亦惟图任旧人共政重言重意王播告之修不匿厥指王用丕钦罔有逸言民用丕变今汝聒聒起信险肤子弗知乃所讼非予自荒兹德惟汝含德不惕予一人予若观火予亦拙谋作乃逸若网在纲有条而不紊若农服田力穑乃亦有秋汝克黜乃心施实德于民至于㛰友丕乃敢大言汝有积德乃不畏戎毒于逺迩惰农自安不昬作劳不服田畒越其罔有黍稷汝不和吉言于百姓惟汝自生毒乃败祸姦宄以自灾于厥身予有咎迟任有言曰人惟求旧器非求旧惟新古我先王曁乃祖乃父胥及逸勤予敢动用非罚重言丗选尔劳予不掩尔善兹予大享于先王尔祖其从与享之作福作灾予亦不敢动用非德予告汝于难若射之有志汝无侮老成人无弱孤有㓜各长于厥居勉出乃力听予一人之作猷无有逺迩用罪伐厥死用德彰厥善重言邦之臧惟汝衆邦之不臧惟予一人有佚罚凡尔衆其惟致告自今至于后日各恭尔事齐乃位度乃口罚及尔身弗可悔盘庚中第十商书孔氏传盘庚作惟渉河以民迁乃话民之弗率诞告用亶其有衆咸造勿䙝在王庭盘庚乃登进厥民曰明听朕言无荒失朕命重意呜唿古我前后罔不惟民之承重意保后胥慼鲜以不浮于天时殷降大虐先王不怀厥攸作视民利用迁汝曷弗念我古后之闻承汝俾汝惟喜康共非汝有咎比于罚予若吁怀兹新邑亦惟汝故以丕从厥志今予将试以汝迁安定厥邦重言汝不忧朕心之攸困乃咸大不宣乃心钦念以忱动予一人尔惟自鞠自苦若乗舟汝弗济臭厥载尔忱不属惟胥以沈不其或稽自怒曷瘳汝不谋长以思乃灾汝诞劝忧今其有今罔后汝何生在上今予命汝一无起秽以自臭恐人倚乃身迂乃心予迓续乃命于天予岂汝威用奉畜汝衆予念我先神后之劳尔先予丕克羞尔用怀尔然失于政陈于兹髙后丕乃崇降罪疾曰曷虐朕民汝万民乃不生生曁予一人猷同心先后丕降与汝罪疾曰曷不曁朕㓜孙有比故有爽德自上其罚汝汝罔能迪古我先后旣劳乃祖乃父重意汝共作我畜民汝有戕则在乃心我先后绥乃祖乃父乃祖乃父乃断弃汝不救乃死重意兹予有乱政同位具乃贝玉乃祖乃父丕乃告我髙后曰作丕刑于朕孙迪髙后丕乃崇降弗祥呜唿今予告汝不易永敬大恤无胥絶逺汝分猷念以相从各设中于乃心乃有不吉不迪顚越不恭暂遇姦宄我乃劓殄灭之无遗育无俾易种于兹新邑互註往哉生生今予将试以汝迁永建乃家重言盘庚下第十一商书孔氏传盘庚旣迁奠厥攸居乃正厥位绥爰有衆曰无戏怠懋建大命今予其敷心腹肾肠历告尔百姓于朕志罔罪尔衆尔无共怒恊比谗言予一人古我先王将多于前功重意适于山用降我凶德嘉绩于朕邦今我民用荡析离居罔有定极重言尔谓朕曷震动万民以迁肆上帝将复我髙祖之德乱越我家朕及笃敬恭承民命用永地于新邑肆予冲人非废厥谋弔由灵重言各非敢违卜用宏兹贲呜唿邦伯师长百执事之人尚皆隐哉予其懋简相尔念敬我衆朕不肩好货敢恭生生鞠人谋人之保居叙钦今我旣羞告尔于朕志若否罔有弗钦重意无緫于货寳生生自庸式敷民德永肩一心说命上第十二商书孔氏传髙宗梦得说九有之师爰革夏正非天私我有商惟天佑于一德非商求于下民惟民归于一德德惟一动罔不吉德二三动罔不凶惟吉凶不僭在人惟天降灾祥在德今嗣王新服厥命惟新厥德终始惟一时乃日新重意任官惟贤材左右惟其人重意臣爲上爲德爲下爲民其难其愼惟和惟一重意德无常师主善爲师善无常主协于克一俾万姓咸曰大哉王言又曰一哉王心克绥先王之禄永底烝民之生呜唿七丗之庙可以观德万夫之长可以观政后非民罔使民非后罔事重意无自广以狭人匹夫匹妇不获自尽民主罔与成厥眩厥疾弗瘳若跣弗视地厥足用伤惟曁乃僚罔不同心以匡乃辟俾率先王迪我髙后以康兆民重意呜唿钦予时命其惟有终说复于王曰惟木从绳则正后从谏则圣后克圣臣不命其承畴敢不祗若王之休命重意说命中第十三商书孔氏传惟说命緫百官重意乃进于王曰呜唿明王奉若天道建邦设都重意树后王君公承以大夫师长不惟逸豫惟以乱民惟天聦明惟圣时宪惟臣钦若惟民从乂重意惟口起羞惟甲冑起戎惟衣裳在笥惟干戈省厥躬互註王惟戒兹允兹克明乃罔不休惟治乱在庶官官不及私昵惟其能爵罔及恶德惟其贤虑善以动动惟厥时有其善䘮厥善矜其能䘮厥功惟事事乃其有备有备无患无启宠纳侮无耻过作非惟厥攸居政事惟醇黩于祭祀时谓弗钦礼烦则乱事神则难王曰旨哉说乃言惟服乃不良于言予罔闻于行说拜稽首曰非知之艰行之惟艰重言王忱不艰允恊于先王成德惟说不言有厥咎说命下第十四商书孔氏传王曰来汝说台小子旧学于甘盘旣乃遯于荒野入宅于河自河徂亳曁厥终罔显尔惟训于朕志若作酒醴尔惟麴糵若作和羹尔惟盐梅尔交修予罔予弃予惟克迈乃训说曰王人求多闻时惟建事学于古训乃有获事不师古以克永丗匪说攸闻惟学逊志务时敏厥修乃来互註允怀于兹道积于厥躬惟斆学半念终始典于学厥德修罔觉互註监于先王成宪其永无愆惟说式克钦承旁招俊乂列于庶位重意王曰呜唿说四海之内咸仰朕德时乃风股肱惟人良臣惟圣昔先正保衡作我先王乃曰予弗克俾厥后惟尧舜其心愧耻若挞于市一夫不获则曰时予之辜佑我烈祖格于皇天重言尔尚明保予罔俾阿衡专美有商惟后非贤不乂惟贤非后不食重意其尔克绍乃辟于先王永绥民说拜稽首曰敢对扬天子之休命重言重意髙宗肜日第十五商书孔氏传髙宗祭成汤有飞雉升鼎耳而雊祖已训诸王作髙宗肜日髙宗之训髙宗肜日髙宗肜日越有雊雉祖已曰惟先格王正厥事乃训于王曰惟天监下民典厥义降年有永有不永非天夭民民中絶命民有不若德不听罪天旣孚命正厥德乃曰其如台重言呜唿王司敬民罔非天㣧典祀无丰于昵西伯戡黎第十六商书孔氏传殷始咎周周人乗黎祖伊恐奔告于受作西伯戡黎西伯戡黎西伯旣戡黎祖伊恐奔告于王曰天子天旣讫我殷命格人元龟罔敢知吉非先王不相我后人惟王淫戏用自絶故天弃我不有康食不虞天性不迪率典今我民罔弗欲䘮曰天曷不降威大命不挚今王其如台重言王曰呜唿我生不有命在天祖伊反曰呜唿乃罪多参在上乃能责命于天殷之即䘮指乃功不无戮于尔邦重意微子第十七商书孔氏传殷旣错天命微子作诰父师少师微子微子若曰父师少师殷其弗或乱正四方我祖底遂陈于上我用沈酗于酒用乱败厥德于下重意殷罔不小大好草窃姦宄重意卿士师师非度凡有辜罪乃罔恒获小民方兴相爲敌雠今殷其沦䘮若渉大水其无津涯重意殷遂䘮越至于今曰父师少师我其发出狂吾家耄逊于荒今尔无指告予颠隮若之何其父师若曰王子天毒降灾荒殷邦方兴沈酗于酒乃罔畏畏咈其耇长旧有位人今殷民乃攘窃神祇之牺牷牲用以容将食无灾降监殷民用乂雠歛召敌雠不怠罪合于一多瘠罔诏商今其有灾我兴受其败商其沦䘮我罔爲臣仆诏王子出迪我旧云刻子王子弗出我乃颠隮自靖人自献于先王我不顾行遯监本纂图重言重意互註尚书卷第五尚书尚书卷第六监本纂图重言重意互註尚书卷第六泰誓上第一周书孔氏传惟十有一年武王伐殷一月戊午师渡孟津作泰誓三篇泰誓惟十有三年春大㑹于孟津王曰嗟我友邦冡君越我御事庶士明听誓重言惟天地万物父母惟人万物之灵亶聦明作元后元后作民父母重意今商王受弗敬上天降灾下民沈湎冐色敢行暴虐重言罪人以族官人以丗惟宫室台榭陂池侈服以残害于尔万姓焚炙忠良刳剔孕妇皇天震怒命我文考肃将天威大勲未集重意肆予小子发以尔友邦冡君观政于商重言惟受罔有悛心乃夷居弗事上帝神祇遗厥先宗庙弗祀牺牲粢盛旣于凶盗乃曰吾有民有命罔惩其侮天佑下民作之君作之师惟其克相上帝宠绥四方重意有罪无罪予曷敢有越厥志同力度德同德度义受有臣亿万惟亿万心予有臣三千惟一心商罪贯盈天命诛之予弗顺天厥罪惟钧予小子夙夜祗惧受命文考类于上帝冝于冡土以尔有衆厎天之罚重言重意天矜于民民之所欲天必从之尔尚弼予一人永清四海重意时哉弗可失泰誓中第二周书孔氏传惟戊午王次于河朔羣后以师毕会王乃徇师而誓曰呜唿西土有衆咸听朕言重意我闻吉人爲善惟日不足凶人爲不善亦惟日不足今商王受力行无度重言播弃犂老昵比罪人淫酗肆虐臣下化之朋家作仇胁权相灭无辜吁天秽德彰闻惟天惠民惟辟奉天有夏桀弗克若天流毒下国天乃佑命成汤降黜夏命惟受罪浮于桀剥䘮元良贼虐谏辅谓已有天命谓敬不足行谓祭无益谓暴无伤厥监惟不逺在彼夏王天其以予乂民朕梦协朕卜袭于休祥戎商必克受有亿兆夷人离心离德予有乱臣十人同心同德互註虽有周亲不如仁人天视自我民视天听自我民听重意百姓有过在予一人重意今朕必往我武惟扬侵于之疆重言取彼凶残我伐用张于汤有光勗哉夫子罔或无畏宁执非敌重言百姓懔懔若崩厥角呜唿乃一德一心立定厥功惟克永丗重言泰誓下第三周书孔氏传时厥明王乃大廵六师明誓衆士王曰呜唿我西土君子天有显道厥类惟彰今商王受狎侮五常荒怠弗敬重言自絶于天结怨于民斮朝渉之胫剖贤人之心作威杀戮毒痡四海崇信姦回放黜师保屏弃典刑囚奴正士郊社不修宗庙不享作竒技淫巧以恱妇人上帝弗顺祝降时䘮尔其孜孜奉予一人恭行天罚重意古人有言曰抚我则后虐我则雠重言独夫受洪惟作威乃汝丗雠树德务滋除恶务本肆予小子诞以尔衆士殄殱乃雠重言尔衆士其尚迪果毅以登乃辟重言功多有厚赏不迪有显戮重意呜唿惟我文考若日月之照临光于四方显于西土重意惟我有周诞受多方予克受非予武惟朕文考无罪受克予非朕文考有罪惟予小子无良互註牧誓第四商书孔氏传武王戎车三百两虎贲三百人与受战于牧野作牧誓牧誓重意时甲子昧爽重言王朝至于商郊牧野乃誓王左杖黄钺右秉白旄以麾曰逖矣西土之人王曰嗟我友邦冡君重言御事司徒司马司空亚旅师氏重言千夫长百夫长及庸蜀羌髳微卢彭濮人称尔戈比尔干立尔矛予其誓王曰古人有言曰牝鸡无晨重言牝鸡之晨惟家之索今商王受惟妇言是用重言昬弃厥肆祀弗荅昬弃厥遗王父母弟不迪乃惟四方之多罪逋逃是崇是长是信是使是以爲大夫卿士俾暴虐于百姓以姦宄于商邑今予发惟恭行天之罚今日之事不愆于六歩七歩乃止齐焉识其政事作武成武成惟一月壬辰旁死魄越翼日癸巳王朝歩自周于征伐商重言〇厥四月哉生明王来自商至于丰重意重言乃偃武修文归马于华山之阳放牛于桃林之野示天下弗服互註至于大王肇基王迹王季其勤王家我文考文王克成厥勲诞膺天命以抚方夏大邦畏其力小邦怀其德惟九年大统未集予小子其承厥志〇厎商之罪告于皇天后土所过名山大川重意曰惟有道曾孙周王发将有大正于商今商王受无道重言暴殄天物害虐烝民爲天下逋逃主萃渊薮互註予小子旣获仁人敢祗承上帝以遏乱畧华夏蛮貊罔不率俾恭天承命重言肆予东征绥厥士女惟其士女篚厥玄黄昭我周王天休震动用附我大邑周惟尔有神尚克相予以济兆民无作神羞重意旣戊午师逾孟津癸亥陈于商郊俟天休命甲子昧爽受率其旅若林会于牧野重言罔有敌于我师前徒倒戈攻于后以北血流漂杵一戎衣天下大定乃反商政政由旧释箕子囚封比干墓式商容闾互註散鹿台之财发鉅桥之粟大赉于四海而万姓恱服〇列爵惟五分土惟三建官惟贤重意位事惟能重民五教惟食䘮祭惇信明义崇德报功重意垂拱而天下治重意监本纂图重言重意互註尚书卷第六尚书尚书卷第七监本纂图重言重意互註尚书卷第七洪范第六周书孔氏传武王胜殷杀受立武庚以箕子归作洪范洪范惟十有三祀王访于箕子重意王乃言曰呜唿箕子惟天隂骘下民相协厥居我不知其彞伦攸叙〇重言箕子乃言曰我闻在昔鲧陻洪水汨陈其五行重意帝乃震怒不卑洪范九畴彞伦攸斁重意鲧则殛死禹乃嗣兴天乃钖禹洪范九畴彞伦攸叙𥘉一曰五行次二曰敬用五事次三曰农用八政次四曰协用五纪次五曰建用皇极次六曰乂用三德次七曰明用稽疑次八曰念用庶徴次九曰向用五福威用六极一五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑润下作咸炎上作苦曲直作酸从革作辛稼穑作甘二五事一曰貌二曰言三曰视四曰听五曰思貌曰恭言曰从视曰明听曰聦思曰睿恭作肃从作乂明作晢聦作谋睿作圣三八政一曰食二曰货三曰祀四曰司空五曰司徒六曰司寇七曰賔八曰师四五一曰歳二曰月三曰日四曰星辰五曰历数五皇极皇建其有极歛时五福用敷钖厥庶民惟时厥庶民于汝极钖汝保极凡厥庶民无有淫朋人无有比德惟皇作极重言凡厥庶民有猷有爲有守汝则念之不协于极不罹于咎皇则受之而康而色曰予攸好德汝则钖之福时人斯其惟皇之极无虐茕独而畏髙明人之有能有爲使羞其行而邦其昌重意凡厥正人旣富方谷重意汝弗能使有好于而家时人斯其辜于其无好德汝虽钖之福其作汝用咎无偏无陂遵王之义无有作好遵王之道无有作恶遵王之路无偏无党王道荡荡互注无党无偏王道平平无反无侧王道正直㑹其有极归其有极曰皇极之敷言是彞是训于帝其训凡厥庶民极之敷言是训是行以近天子之光曰天子作民父母以爲天下王重意六三德一曰正直二曰刚克三曰柔克平康正直彊弗友刚克爕友柔克沈潜刚克髙明柔克惟辟作福惟辟作威惟辟玉食臣无有作福作威玉食臣之有作福作威玉食其害于而家凶于而国人用侧颇僻民用僭忒七稽疑择建立卜筮人乃命卜筮曰雨曰霁曰蒙曰驿曰克曰贞曰悔凡七卜五占用二衍忒立时人作卜筮三人占则从二人之言汝则有大疑谋及乃心谋及卿士谋及庶人谋及卜筮汝则从龟从筮从卿士从庶民从是之谓大同身其康彊子孙其逢吉汝则从龟从筮从卿士逆庶民逆吉卿士从龟从筮从汝则逆庶民逆吉庶民从龟从筮从汝则逆卿士逆吉汝则从龟从筮逆卿士逆庶民逆作内吉作外凶龟筮共违于人用静吉用作凶八庶徴曰雨曰旸曰燠曰寒曰风曰时五者来备各以其叙庶草蕃庑一极备凶一极无凶曰休徴曰肃时雨若曰乂时旸若曰晢时燠若曰谋时寒若曰圣时风若曰咎徴曰狂恒雨若曰僭恒旸若曰豫恒燠若曰急恒寒若曰蒙恒风若曰王省惟歳卿士惟月师尹惟日歳月日时无易百谷用成乂用明俊民用章家用平康日月歳时旣易百谷用不成乂用昬不不明俊民用微家用不宁庶民惟星星有好风星有好雨日月之行则有冬有夏月之从星则以风雨九五福一曰寿二曰冨三曰康宁四曰攸好德五曰考终命六极一曰凶短折二曰疾三曰忧四曰贫五曰恶六曰弱武王旣胜殷邦诸侯班宗彞作分器旅第七周书孔氏传西旅献獒太保作旅獒旅獒惟克商遂通道于九夷八蛮西旅厎贡厥獒太保乃作旅獒用训于王曰呜唿明王愼德四夷咸賔无有逺迩毕献方物惟服食器用重言王乃昭德之致于异姓之邦无替厥服分寳玉于伯叔之国时庸展亲人不易物惟德其物德盛不狎侮狎侮君子罔以尽人心狎侮小人罔以尽其力不役耳目百度惟贞玩人䘮德玩物䘮志志以道宁言以道接不作无益害有益功乃成不贵异物贱用物民乃足犬马非其土性不畜珍禽竒兽不育于国不寳逺物则逺人格所寳惟贤则迩人安呜唿夙夜罔或不勤不矜细行终累大德爲山九仞功亏一篑允迪兹生民保厥居惟乃丗王巢伯来朝芮伯作旅巢命金縢第八周书孔氏传武王有疾周公作金縢金縢旣克商二年王有疾弗豫二公曰我其爲王穆卜周公曰未可以戚我先王公乃自以爲功爲三坛同墠爲坛于南方北面周公立焉植璧秉珪乃告太王王季文王史乃册祝曰惟尔元孙某遘厉虐疾若尔三王是有丕子之责于天以旦代某之身予仁若考能多材多艺能事鬼神乃元孙不若旦多材多艺不能事鬼神乃命于帝庭敷佑四方用能定尔子孙于下地四方之民罔不祗畏呜唿无坠天之降寳命我先王亦永有依归今我即命于元龟尔之许我我其以璧与珪归俟尔命尔不许我我乃屏璧与珪乃卜三龟一习吉启籥见书乃并是吉公曰体王其罔害予小子新命于三王惟永终是图兹攸俟能念予一人公归乃纳册于金縢之匮中王翼日乃瘳武王旣䘮管叔及其羣弟乃流言于国曰公将不利于孺子周公乃告二公曰我之弗辟我无以告我先王周公居东二年则罪人斯得于后公乃爲诗以贻王名之曰鸱鸮王亦未敢诮公秋大熟未获天大雷电以风禾尽偃大木斯拔邦人大恐王与大夫尽弁以启金縢之书乃得周公所自以爲功代武王之说二公及王乃问诸史与百执事对曰信噫公命我勿敢言王执书以泣曰其勿穆卜昔公勤劳王家惟予冲人弗及知重意今天动威以彰周公之德惟朕小子其新逆我国家礼亦冝之王出郊天乃雨反风禾则尽起重意二公命邦人凡大木所偃尽起而筑之歳则大熟大诰第九周书孔氏传武王崩三监及淮夷叛周公相成王将黜殷作大诰大诰王若曰猷大诰尔多邦越尔御事重言弗弔天降割于我家不少重言延洪惟我㓜冲人嗣无疆大历服弗造哲迪民康矧曰其有能格知天命巳予惟小子若渉渊水予惟往求朕攸济重言重意敷贲敷前人受命兹不忘大功我有大事休朕卜并吉肆予告我友邦君越尹氏庶士御事曰予得吉卜予惟以尔庶邦于伐殷逋播臣尔庶邦君越庶士御事罔不反曰艰大重言民不静亦惟在王宫邦君室越予小子考翼不可征王害不违卜肆予冲人永思艰曰呜唿允蠢鳏寡哀哉重意予造天役遗大投艰于朕身越予冲人不卬自恤义尔邦君越尔多士尹氏御事绥予曰无毖于恤不可不成乃宁考图功巳予惟小子不敢替上帝命重言天休于宁王兴我小邦周宁王惟卜用克绥受兹命今天其相民矧亦惟卜用呜唿天明畏弼我丕丕基重言重意王曰尔惟旧人尔丕克逺省尔知宁王若勤哉天閟毖我成功所予不敢不极卒宁王图事肆予大化诱我友邦君天棐忱辞其考我民予曷其不于前宁人图功攸终天亦惟用勤毖我民若有疾重言予曷敢不于前宁人攸受休毕王曰若昔朕其逝朕言艰日思若考作室旣厎法厥子乃弗肯堂矧肯构厥父菑厥子乃弗肯播矧肯获重意厥考翼其肯曰予有后弗弃基肆予曷敢不越卬敉宁王大命若兄考乃有友伐厥子民养其劝弗救王曰呜唿肆哉尔庶邦君越尔御事重言爽邦由哲亦惟十人迪知上帝命越天棐忱尔时罔敢易法矧今天降戾于周邦重意惟大艰人诞邻胥伐于厥室尔亦不知天命不易重言予永念曰天惟䘮殷若穑夫予曷敢不终朕畒天亦惟休于前宁人予曷其极卜敢弗于从率宁人有指疆土矧今卜并吉〇重意肆朕诞以尔东征天命不僭卜陈惟若兹微子之命第十周书孔氏传成王旣黜殷命杀武庚命微子启代殷后作微子之命微子之命王若曰猷殷王元子惟稽古崇德象贤重意统承先王修其礼物作賔于王家与国咸休永丗无穷呜唿乃祖成汤克齐圣广渊〇重意皇天眷佑诞受厥命重言抚民以寛除其邪虐功加于时德垂后裔重意尔惟践修厥猷旧有令闻恪愼克孝肃恭神人予嘉乃德曰笃不忘上帝时歆下民祗协庸建尔于上公尹兹东夏重意钦哉往敷乃训愼乃服命率由典常以蕃王室重言弘乃烈祖律乃有民永绥厥位毗予一人重意丗丗享德万邦作式俾我有周无斁呜唿往哉惟休无替朕命重言唐叔得禾异畒同颕献诸天子王命唐叔归周公于东作归禾周公旣得命禾旅天子之命作嘉禾监本纂图重言重意互註尚书卷第七尚书尚书卷第八监本纂图重言重意互註尚书卷第八康诰第十一周书孔氏传成王旣伐管叔蔡叔以殷余民封康叔作康诰酒诰梓材康诰惟三月哉生魄重意周公𥘉基作新大邑于东国洛四方民大和会侯甸男邦采卫百工播民和见士于周重意周公咸勤乃洪大诰治王若曰孟侯朕其弟小子封惟乃丕显考文王克明德愼罚互註不敢侮鳏寡庸庸祗祗威威显民重言互註用肇造我区夏越我一二邦以修我西土惟时怙冒闻于上帝帝休重言天乃大命文王殪戎殷诞受厥命重言互註越厥邦厥民惟时叙乃寡兄勗肆汝小子封在兹东土王曰呜唿封汝念哉重言今民将在祗遹乃文考绍闻衣德言往敷求于殷先哲王用保乂民汝丕逺惟商耇成人宅心知训别求闻由古先哲王用康保民弘于天若德𥙿乃身不废在王命王曰呜唿小子封恫乃身敬哉重言天畏棐忱民情大可见小人难保重意往尽乃心无康好逸豫乃其乂民我闻曰怨不在大亦不在小惠不惠懋不懋互註巳汝惟小子乃服惟弘王应保殷民重言亦惟助王宅天命作新民互註王曰呜唿封敬明乃罚人有小罪非眚乃惟终自作不典式尔有厥罪小乃不可不杀乃有大罪非终乃惟眚灾适尔旣道极厥辜时乃不可杀王曰呜唿封有叙时乃大明服惟民其勑懋和若有疾惟民其毕弃咎重言若保赤子惟民其康乂互註非汝封刑人杀人无或刑人杀人非汝封又曰劓刵人无或劓刵人王曰外事汝陈时臬司师兹殷罚有伦又曰要囚服念五六日至于旬时丕蔽要囚王曰汝陈时臬事罚蔽殷彞用其义刑义杀勿庸以次汝封乃汝尽逊曰时叙惟曰未有逊事巳汝惟小子未其有若汝封之心朕心朕德惟乃知重言凡民自得罪寇攘姦宄杀越人于货重言暋不畏死罔弗憝王曰封元恶大憝矧惟不孝不友子弗祗服厥父事大伤厥考心于父不能字厥子乃疾厥子于弟弗念天显乃弗克恭厥兄兄亦不念鞠子哀大不友于弟互註惟弔兹不于我政人得罪天惟与我民彞大泯乱曰乃其速由文王作罚刑兹无赦不率大戞矧惟外庶子训人惟厥正人越小臣诸节重意乃别播敷造民大誉弗念弗庸厥君时乃引恶惟朕憝巳汝乃其速由兹义率杀亦惟君惟长不能厥家人越厥小臣外正惟威惟虐大放王命乃非德用乂汝亦罔不克敬典乃由𥙿民惟文王之敬忌乃𥙿民曰我惟有及则予一人以怿王曰封爽惟民迪吉康我时其惟殷先哲王德用康乂民作求矧今民罔迪不适不迪则罔政在厥邦王曰封予惟不可不监告汝德之说于罚之行今惟民不静未戾厥心迪屡未同爽惟天其罚殛我我其不怨惟厥罪无在大亦无在多矧曰其尚显闻于天王曰呜唿封敬哉无作怨勿用非谋非彞重言蔽时忱丕则敏德用康乃心顾乃德逺乃猷𥙿乃以民宁不汝瑕殄王曰呜唿肆汝小子封惟命不于常互註汝念哉无我殄重言享明乃服命髙乃听用康乂民重言王若曰往哉封勿替敬典重言听朕告汝乃以殷民丗享酒诰第十二周书孔氏传酒诰王若曰明大命于妹邦乃穆考文王肇国在西土厥诰毖庶邦庶士越少正御事朝夕曰祀兹酒惟天降命肇我民惟元祀天降威我民用大乱䘮德亦罔非酒惟行重言越小大邦用䘮亦罔非酒惟辜文王诰教小子有正有事无彞酒越庶国饮惟祀德将无醉惟曰我民迪小子惟土物爱厥心臧聦听祖考之彞训越小大德小子惟一妹土嗣尔股肱纯其艺黍稷奔走事厥考厥长肇牵车牛逺服贾用孝养厥父母厥父母庆自洗腆致用酒庶士有正越庶伯君子其尔典听朕教尔大克羞耇惟君尔乃饮食醉饱丕惟曰尔克永观省作稽中德尔尚克羞馈祀尔乃自介用逸兹乃允惟王正事之臣兹亦惟天若元德永不忘在王家王曰封我西土棐徂邦君御事小子尚克用文王教不腆于酒故我至于今克受殷之命王曰封我闻惟曰在昔殷先哲王迪畏天显小民经德秉哲自成汤咸至于帝乙成王畏相惟御事厥棐有恭不敢自暇自逸矧曰其敢崇饮越在外服侯甸男卫邦伯越在内服百僚庶尹惟亚惟服宗工越百姓里居罔敢湎于酒不惟不敢亦不暇惟助成王德显越尹人祗辟我闻亦惟曰在今后嗣王酣身厥命罔显于民祗保越怨不易诞惟厥纵淫泆于非彞用燕䘮威仪民罔不䀌伤心惟荒腆于酒不惟自息乃逸厥心疾很不克畏死辜在商邑越殷国灭无罹弗惟德馨香祀登闻于天诞惟民怨重意庶羣自酒腥闻在上故天降䘮于殷罔爱于殷惟逸天非虐惟民自速辜王曰封予不惟若兹多诰古人有言曰人无于水监当于民监重言今惟殷坠厥命我其可不大监抚于时予惟曰汝劼毖殷献臣侯甸男卫矧太史友内史友重言越献臣百宗工矧惟尔事服休服采矧惟若畴圻父薄违农父若保宏父定辟矧汝刚制于酒厥或诰曰羣饮汝勿佚尽执拘以归于周予其杀又惟殷之迪诸臣惟工乃湎于酒勿庸杀之姑惟教之有斯明享乃不用我教辞惟我一人弗恤弗蠲乃事时同于杀王曰封汝典听朕毖勿辩乃司民湎于酒梓材第十三周书孔氏传梓材王曰封以厥庶民曁厥臣逹大家以厥臣逹王惟邦君汝若恒越曰我有师师司徒司马司空尹旅曰予罔厉杀人重言亦厥君先敬劳肆徂厥敬劳肆往姦宄杀人历人宥肆亦见厥君事戕败人宥王启监厥乱爲民曰无胥戕无胥虐至于敬寡至于属妇合由以容王其效邦君越御事厥命曷以重言引养引恬自古王若兹监罔攸辟惟曰若稽田旣勤敷菑惟其陈修爲厥疆畎若作室家旣勤垣墉惟其涂墍茨若作梓材旣勤朴斵惟其涂丹雘今王惟曰先王旣勤用明德怀爲夹庶邦享作兄弟方来亦旣用明德后式典集庶邦不享皇天旣付中国民越厥疆土于先王肆王惟德用和怿先后迷民用怿先王受命巳若兹监惟曰欲至于万年惟王子子孙孙永保民召诰第十四周书孔氏传成王在丰欲宅洛邑使召公先相宅作召诰召诰惟二月旣望越六日乙未王朝歩自周则至于丰重言惟太保先周公相宅越若来三月惟丙午朏越三日戊申太保朝至于洛卜宅重意厥旣得卜则经营越三日庚戌太保乃以庶殷攻位于洛汭越五日甲寅位成若翼日乙卯周公朝至于洛则逹观于新邑营越三日丁巳用牲于郊牛二越翼日戊午乃社于新邑牛一羊一豕一越七日甲子周公乃朝用书命庶殷侯甸男邦伯厥旣命殷庶庶殷丕作太保乃以庶邦冡君出取币乃复入钖周公曰拜手稽首旅王若公重言诰告庶殷越自乃御事呜唿皇天上帝改厥元子兹大国殷之命惟王受命无疆惟休亦无疆惟恤重意呜唿曷其奈何弗敬重言天旣遐终大邦殷之命兹殷多先哲王在天越厥后王后民兹服厥命厥终智藏在夫知保抱携持厥妇子以哀吁天徂厥亡出执呜唿天亦哀于四方民其眷命用懋王其疾敬德相古先民有夏天迪从子保面稽天若今时旣坠厥命重言今相有殷天迪格保面稽天若今时旣坠厥命今冲子嗣则无遗寿耇曰其稽我古人之德矧曰其有能稽谋自天呜唿有王虽小元子哉其丕能諴于小民今休王不敢后用顾畏于民碞王来绍上帝自服于土中旦曰其作大邑其自时配皇天毖祀于上下其自时中乂重言王厥有成命治民今休王先服殷御事比介于我有周御事节性惟日其迈王敬作所不可不敬德我不可不监于有夏亦不可不监于有殷我不敢知曰有夏服天命惟有历年重言我不敢知曰不其延惟不敬厥德乃早坠厥命我不敢知曰有殷受天命惟有历年我不敢知曰不其延惟不敬厥德乃早坠厥命今王嗣受厥命我亦惟兹二国命嗣若功王乃𥘉服呜唿若生子罔不在厥𥘉生自贻哲命今天其命哲命吉凶命历年知今我𥘉服宅新邑肆惟王其疾敬德王其德之用祈天永命重言其惟王勿以小民淫用非彞亦敢殄戮用乂民若有功其惟王位在德元小民乃惟刑用于天下越王显上下勤恤其曰我受天命丕若有夏历年式勿替有殷历年欲王以小民受天永命拜手稽首曰予小臣敢以王之雠民百君子重言越友民保受王威命明德王末有成命王亦显我非敢勤惟恭奉币用供王能祈天永命重言监本纂图重言重意互註尚书卷第八尚书尚书卷第九监本纂图重言重意互註尚书卷第九洛诰第十五周书孔氏传召公旣相宅周公往营成周使来告卜作洛诰洛诰周公拜手稽首曰朕复子明辟重言王如弗敢及天基命定命予乃㣧保大相东土其基作民明辟予惟乙卯朝至于洛师重意我卜河朔黎水我乃卜涧水东瀍水西惟洛食我又卜瀍水东亦惟洛食伻来以图及献卜王拜手稽首曰公不敢不敬天之休来相宅其作周匹休重言公旣定宅伻来来视予卜休恒吉我二人共贞公其以予万亿年敬天之休拜手稽首诲言周公曰王肇称殷礼祀于新邑咸秩无文重言予齐百工伻从王于周予惟曰庶有事今王即命曰记功宗以功作元祀惟命曰汝受命笃弼丕视功载乃汝其悉自教工孺子其朋孺子其朋其往无若火始燄燄厥攸灼叙弗其絶厥若彞及抚事如予惟以在周工往新邑伻向即有僚明作有功惇大成𥙿汝永有辞公曰巳汝惟冲子惟终重意汝其敬识百辟享亦识其有不享享多仪仪不及物惟曰不享惟不役志于享凡民惟曰不享惟事其爽侮重言享乃惟孺子颁朕不暇听朕教汝于棐民彞汝乃是不蘉乃时惟不永哉笃叙乃正父罔不若予不敢废乃命汝往敬哉兹予其明农哉彼𥙿我民无逺用戾重言王若曰公明保予冲子公称丕显德以予小子扬文武烈奉荅天命和恒四方民居师惇宗将礼称秩元祀咸秩无文重言惟公德明光于上下勤施于四方旁作穆穆迓衡不迷文武勤教予冲子夙夜毖祀王曰公功棐迪笃罔不若时王曰公予小子其退即辟于周命公后四方迪乱未定于宗礼亦未克敉公功迪将其后监我士师工诞保文武受民乱爲四辅王曰公定予往巳公功肃将祗欢公无困哉我惟无斁其康事公勿替刑四方其丗享周公拜手稽首曰王命予来承保乃文祖受命民重言越乃光烈考武王弘朕恭孺子来相宅其大惇典殷献民乱爲四方新辟作周恭先曰其自时中乂万邦咸休惟王有成绩重言予旦以多子越御事笃前人成烈荅其师作周孚先重言考朕昭子刑乃单文祖德伻来毖殷乃命宁予以秬鬯二卣曰明禋拜手稽首休享予不敢宿则禋于文王武王惠笃叙无有遘自疾万年厌于乃德殷乃引考王伻殷乃承叙万年其永观朕子怀德戊辰王在新邑烝祭歳文王骍牛一武王骍牛一王命作册逸祝册惟告周公其后王賔杀禋咸格王入太室祼王命周公后作册逸诰在十有二月惟周公诞保文武受命惟七年多士第十六周书孔氏传成周旣成迁殷顽民周公以王命诰作多士多士惟三月周公𥘉于新邑洛用告商王士王若曰尔殷遗多士弗弔旻天大降䘮于殷重言我有周佑命将天明威致王罚勑殷命终于帝肆尔多士非我小国敢弋殷命惟天不卑允罔固乱弼我我其敢求位重言惟帝不卑惟我下民秉爲惟天明畏重言我闻曰上帝引逸有夏不适逸则惟帝降格向于时夏弗克庸帝大淫泆有辞惟时天罔念闻厥惟废元命降致罚乃命尔先祖成汤革夏俊民甸四方自成汤至于帝乙罔不明德恤祀亦惟天丕建保乂有殷殷王亦罔敢失帝罔不配天其泽在今后嗣王诞罔显于天矧曰其有听念于先王勤家诞淫厥泆罔顾于天显民祗惟时上帝不保降若兹大䘮惟天不卑不明厥德凡四方小大邦䘮罔非有辞于罚重言王若曰尔殷多士今惟我周王丕灵承帝事重意有命曰割殷告勑于帝惟我事不贰适惟尔王家我适予其曰惟尔洪无度我不尔动自乃邑予亦念天即于殷大戾肆不正王曰猷告尔多士予惟时其迁居西尔非我一人奉德不康宁时惟天命重言无违朕不敢有后无我怨惟尔知惟殷先人有册有典殷革夏命今尔又曰夏迪简在王庭有服在百僚重意予一人惟听用德肆予敢求尔于天邑商予惟率肆矜尔非予罪时惟天命重言王曰多士昔朕来自奄予大降尔四国民命重意我乃明致天罚移尔遐逖比事臣我宗多逊王曰告尔殷多士今予惟不尔杀予惟时命有申今朕作大邑于兹洛予惟四方罔攸賔亦惟尔多士攸服奔走臣我多逊尔乃尚有尔土尔乃尚宁干止尔克敬天惟卑矜尔重言尔不克敬尔不啻不有尔土予亦致天之罚于尔躬重意今尔惟时宅尔邑继尔居尔厥有干有年于兹洛尔小子乃兴从尔迁王曰又曰时予乃或言尔攸居无逸第十七周书孔氏传周公作无逸无逸周公曰呜唿君子所其无逸先知稼穑之艰难乃逸则知小人之依相小人厥父母勤劳稼穑厥子乃不知稼穑之艰难重意乃逸乃谚旣诞否则侮厥父母曰昔之人无闻知周公曰呜唿我闻曰昔在殷王中宗严恭寅畏天命自度治民祗惧不敢荒宁重言肆中宗之享国七十有五年其在髙宗时旧劳于外爰曁小人作其即位乃或亮隂三年不言重言其惟不言言乃雍不敢荒宁互註嘉靖殷邦至于小大无时或怨肆髙宗之享国五十有九年其在祖甲不义惟王旧爲小人作其即位爰知小人之依能保惠于庶民不敢侮鳏寡重言肆祖甲之享国三十有三年自时厥后立王生则逸重言生则逸不知稼穑之艰难不闻小人之劳惟耽乐之从自时厥后亦罔或克寿或十年或七八年或五六年或四三年周公曰呜唿厥亦惟我周太王王季克自抑畏文王卑服即康功田功徽柔懿恭怀保小民惠鲜鳏寡自朝至于日中不遑暇食用咸和万民文王不敢盘于游田以庻邦惟正之供文王受命惟中身厥享国五十年周公曰呜唿继自今嗣王则其无淫于观于逸于游于田以万民惟正之供无皇曰今日耽乐乃非民攸训非天攸若时人丕则有愆无若殷王受之迷乱酗于酒德哉周公曰呜唿我闻曰古之人犹胥训告胥保惠胥教诲民无或胥诪张爲幻此厥不听人乃训之乃变乱先王之正刑至于小大重言民否则厥心违怨否则厥口诅祝周公曰呜唿自殷王中宗及髙宗及祖甲及我周文王兹四人迪哲厥或告之曰小人怨汝詈汝则皇自敬德厥愆曰朕之愆允若时不啻不敢含怒此厥不听人乃或诪张爲幻曰小人怨汝詈汝则信之重言则若时不永念厥辟不寛绰厥心乱罚无罪杀无辜怨有同是丛于厥身周公曰呜唿嗣王其监于兹重意监本纂图重言重意互註尚书卷第九尚书尚书卷第十监本纂图重言重意互註尚书卷第十君奭第十八周书孔氏传召公爲保周公爲师相成王爲左右召公不说周公作君奭君奭周公若曰君奭弗弔天降䘮于殷殷旣坠厥命我有周旣受〇重言我不敢知曰厥基永孚于休若天棐忱重言重意我亦不敢知曰其终出于不祥呜唿君巳曰时我我亦不敢宁于上帝命弗永逺念天威越我民罔尤违惟人在我后嗣子孙大弗克恭上下遏佚前人光在家不知天命不易天难谌乃其坠命弗克经历重言嗣前人恭明德在今予小子旦非克有正迪惟前人光施于我冲子又曰天不可信我道惟宁王德延天不庸释于文王受命公曰君奭我闻在昔成汤旣受命时则有若伊尹格于皇天重言在太甲时则有若保衡在太戊时则有伊陟臣扈格于上帝巫咸乂王家在祖乙时则有若巫贤在武丁时则有若甘盘率惟兹有陈保乂有殷故殷礼陟配天多历年所〇重言天惟纯佑命则商实百姓王人罔不秉德明恤小臣屏侯甸矧咸奔走惟兹惟德称用乂厥辟故一人有事于四方若卜筮罔不是孚公曰君奭天寿平格保乂有殷有殷嗣天灭威今汝永念则有固命厥乱明我新造邦公曰君奭在昔上帝割申劝宁王之德其集大命于厥躬〇互註惟文王尚克修和我有夏亦惟有若虢叔有若闳夭有若散冝生有若泰顚有若南宫括又曰无能往来兹迪彞教文王蔑德降于国人亦惟纯佑秉德迪知天威乃惟时昭文王迪见冒闻于上帝惟时受有殷命哉重言武王惟兹四人尚迪有禄后曁武王诞将天威咸刘厥敌重意惟兹四人昭武王惟冒丕单称德今在予小子旦若游大川予往曁汝奭其济小子同未在位诞无我责重意収罔朂不及耇造德不降我则鸣鸟不闻矧曰其有能格公曰呜唿君肆其监于兹我受命无疆惟休亦大惟艰重意告君乃猷𥙿我不以后人迷公曰前人敷乃心乃悉命汝作汝民极曰汝明勗偶王在亶乗兹大命惟文王德丕承无疆之恤公曰君告汝朕允保奭其汝克敬以予监于殷䘮大否肆念我天威予不允惟若兹诰予惟曰襄我二人汝有合哉言曰在时二人天休滋至惟时二人弗戡其汝克敬德明我俊民在让后人于丕时呜唿笃棐时二人我式克至于今日休我咸成文王功于不怠丕冐海隅出日罔不率俾重言公曰君予不惠若兹多诰予惟用闵于天越民公曰呜唿君惟乃知民德亦罔不能厥𥘉惟其终重意祗若兹往敬用治蔡仲之命第十九周书孔氏传蔡叔旣没王命蔡仲践诸侯位作蔡仲之命蔡仲之命惟周公位冡宰正百工羣叔流言乃致辟管叔于商囚蔡叔于郭邻以车七乗降霍叔于庻人三年不齿蔡仲克庸祗德周公以爲卿士叔卒乃命诸王邦之蔡王若曰小子胡重言惟尔率德改行克慎厥猷肆予命尔侯于东土往即乃封敬哉重言尔尚盖前人之愆惟忠惟孝尔乃迈迹自身克勤无怠以垂宪乃后率乃祖文王之彛训无若尔考之违王命重意皇天无亲惟德是辅民心无常惟惠之怀重意互注爲善不同同归于治爲恶不同同归于乱重意尔其戒哉慎厥𥘉惟厥终终以不困不惟厥终终以困穷重言重意懋乃攸绩睦乃四邻以蕃王室以和兄弟重言康济小民率自中无作聦明乱旧章详乃视听罔以侧言改厥度则予一人汝嘉乃胥惟虐于民至于百爲大不克开乃惟成汤克以尔多方简代夏作民主愼厥丽乃劝厥民刑用劝以至于帝乙罔不明德愼罚亦克用劝重言重意要囚殄戮多罪亦克用劝开释无辜亦克用劝今至于尔辟弗克以尔多方享天之命重言呜唿王若曰诰告尔多方非天庸释有夏非天庸释有殷乃惟尔辟以尔多方大淫图天之命屑有辞乃惟有夏图厥政不集于享天降时䘮有邦间之重言乃惟尔商后王逸厥逸图厥政不蠲烝天惟降时䘮惟圣罔念作狂惟狂克念作圣天惟五方惟五月丁亥王来自奄至于宗周周公曰王若曰猷告尔四国多方惟尔殷侯尹民我惟大降尔命尔罔不知洪惟图天之命弗永寅念于祀惟帝降格于夏有夏诞厥逸不肯慼言于民乃大淫昬不克终日劝于帝之迪乃尔攸闻厥图帝之命不克开于民之丽乃大降罚崇乱有夏因甲于内乱不克灵承于旅罔丕惟进之恭洪舒于民亦惟有夏之民叨懫日钦劓割夏邑天惟时求民主乃大降显休命于成汤刑殄有夏惟天不卑纯乃惟以尔多方之义民不克永于多享惟夏之恭多士大不克明保享于民年须暇之子孙诞作民主罔可念听天惟求尔多方大动以威开厥顾天惟尔多方罔堪顾之惟我周王灵承于旅重意克堪用德惟典神天天惟式教我用休简卑殷命尹尔多方今我曷敢多诰我惟大降尔四国民命重意尔曷不忱𥙿之于尔多方尔曷不夹介乂我周王享天之命重言今尔尚宅尔宅畋尔田尔曷不惠王熈天之命尔乃迪屡不静尔心未爱尔乃不大宅天命尔乃屑播天命尔乃自作不典图忱于正我惟时其教告之我惟时其战要囚之至于再至于三乃有不用我降尔命我乃其大罚殛之非我有周秉德不康宁乃惟尔自速辜王曰呜唿猷告尔有方多士曁殷多士今尔奔走臣我监五祀越惟有胥伯小大多正尔罔不兑臬自作不和尔惟和哉尔室不睦尔惟和哉尔邑克明尔惟克勤乃事尔尚不忌于凶德亦则以穆穆在乃位克阅于乃邑谋介尔乃自时洛邑尚永力畋尔田天惟卑矜尔我有周惟其大介赉尔重言迪简在王庭尚尔事有服在大僚〇重意王曰呜唿多士尔不克劝忱我命尔亦则惟不克享凡民惟曰不享重言尔乃惟逸惟颇大逺王命则惟尔多方探天之威我则致天之罚离逖尔土重意王曰我不惟多诰我惟祗告尔命又曰时惟尔𥘉不克敬于和则无我怨立政第二十一周书孔氏传周公作立政立政周公若曰拜手稽首告嗣天子王矣重言用咸戒于王曰王左右常伯常任凖人缀衣虎贲周公曰呜唿休兹知恤鲜哉古之人迪惟有夏乃有室大竞吁俊尊上帝迪知忱恂于九德之行重意乃敢告教厥后曰拜手稽首后矣曰宅乃事宅乃牧宅乃凖兹惟后矣谋面用丕训德则乃宅人兹乃三宅无义民桀德惟乃弗作往任是惟暴德罔后亦越成汤陟丕釐上帝之耿命乃用三有宅克即宅曰三有俊克即俊严惟丕式克用三宅三俊其在商邑用恊于厥邑其在四方用丕式见德呜唿其在受德暋惟羞刑暴德之人同于厥邦乃惟庶习逸德之人同于厥政帝钦罚之乃伻我有夏式商受命奄甸万姓重言亦越文王武王克知三有宅心灼见三有俊心以敬事上帝立民长伯立政任人凖夫牧作三事虎贲缀衣趣马小尹左右携仆百司庻府大都小伯艺人表臣百司太史尹伯庻常吉士司徒司马司空亚旅重言夷微卢烝三亳坂尹文王惟克厥宅心乃克立兹常事司牧人以克俊有德文王罔攸兼于庻言庻狱庻慎惟有司之牧夫重言是训用违庻狱庻慎文王罔敢知于兹亦越武王率惟敉功不敢替厥义德率惟谋从容德以并受此丕丕基重意呜唿孺子王矣重言继自今我其立政立事凖人牧夫我其克灼知厥若丕乃俾乱重言相我受民和我庶狱庶愼时则勿有间之自一话一言我则末惟成德之彦以乂我受民呜唿予旦巳受人之徽言咸告孺子王矣继自今文子文孙其勿误于庶狱庶愼惟正是乂之自古商人亦越我周文王立政立事牧夫凖人则克宅之克由绎之兹乃俾乂国则罔有立政用憸人不训于德是罔显在厥丗继自今立政其勿以憸人其惟吉士用劢相我国家重言今文子文孙孺子王矣其勿误于庶狱惟有司之牧夫重言其克诘尔戎兵以陟禹之迹方行天下至于海表罔有不服以觐文王之耿光以扬武王之大烈呜唿继自今后王立政其惟克用常人周公若曰太史司寇苏公式敬尔由狱以长我王国兹式有愼以列用中罚监本纂图重言重意互註尚书卷第十尚书尚书卷第十一监本纂图重言重意互註尚书卷第十一周官第二十二周书孔氏传成王旣黜殷命灭淮夷还归在丰作周官周官惟周王抚万邦廵侯甸四征弗庭绥厥兆民六服羣辟罔不承德归于宗周董正治官王曰若昔大猷制治于未乱保邦于未危曰唐虞稽古建官惟百内有百揆四岳外有州牧侯伯重意庶政惟和万国咸宁重意夏商官倍亦克用乂明王立政不惟其官惟其人重意今予小子祗勤于德夙夜不逮重言仰惟前代时若训迪厥官立太师太傅太保兹惟三公论道经邦爕理隂阳官不必备惟其人少师少傅少保曰三孤贰公弘化寅亮天地弼予一人重言冡宰掌邦治统百官均四海重意司徒掌邦教敷五典扰兆民重意宗伯掌邦礼治神人和上下司马掌邦政统六师平邦国重意司寇掌邦禁诘姦慝刑暴乱司空掌邦土居四民时地利六卿分职各率其属以倡九牧阜成兆民六年五服一朝又六年王乃时廵考制度于四岳重意诸侯各朝于方岳大明黜陟重意王曰呜唿凡我有官君子钦乃有司慎乃出令令出惟行弗惟反以公㓕私民其允怀学古入官议事以制政乃不迷其尔典常作之师无以利口乱厥官蓄疑败谋怠忽荒政不学墙面莅事惟烦戒尔卿士功崇惟志业广惟勤惟克果断乃罔后艰位不期骄禄不期侈恭俭惟德无载尔伪作德心逸日休作伪心劳日拙居宠思危罔不惟畏弗畏入畏推贤让能庻官乃和不和政厖举能其官惟尔之能称匪其人惟尔不任王曰呜唿三事曁大夫敬尔有官乱尔有政以佑乃辟永康兆民万邦惟无斁成王旣伐东夷肃愼来贺王俾荣伯作贿肃愼之命周公在丰将没欲葬成周公薨成王葬于毕告周公作亳姑君陈第二十三周书孔氏传周公旣没命君陈分正东郊成周作君陈君陈王若曰君陈惟尔令德孝恭惟孝友于兄弟克施有政命汝尹兹东郊敬哉重意重言昔周公师保万民民怀其德往愼乃司兹率厥常懋昭周公之训惟民其乂我闻曰至治馨香感于神明黍稷非馨明德惟馨重言重意互註尔尚式时周公之猷训惟日孜孜无敢逸豫重意凡人未见圣若不克见旣见圣亦不克由圣尔其戒哉尔惟风下民惟草重言图厥政莫或不艰有废有兴出入自尔师虞庶言同则绎重言互註尔有嘉谋嘉猷则入告尔后于内尔乃顺之于外曰斯谋斯猷惟我后之德呜唿臣人咸若时惟良显哉重言互註王曰君陈尔惟弘周公丕训无依势作威无倚法以削寛而有制从容以和殷民在辟予曰辟尔惟勿辟予曰宥尔惟勿宥惟厥中重意有弗若于汝政弗化于汝训辟以止辟乃辟狃于姦宄败常乱俗三细不宥尔无忿疾于顽无求备于一夫重意必有忍其乃有济有容德乃大简厥修亦简其或不修进厥良以率其或不良惟民生厚因物有迁违上所命从厥攸好尔克敬典在德时乃罔不变允升于大猷惟予一人膺受多福重言重意其尔之休终有辞于永丗顾命第二十四周书孔氏传成王将崩命召公毕公率诸侯相康王作顾命顾命惟四月哉生魄王不怿重意甲子王乃洮颒水相𬒳冕服凭玉几重言乃同召太保奭芮伯彤伯毕公卫侯毛公师氏虎臣百尹御事王曰呜唿疾大渐惟几病日臻旣弥留恐不获誓言嗣兹予审训命汝昔君文王武王宣重光奠丽陈教则肄重意肄不违用克逹殷集大命在后之侗敬迓天威嗣守文武大训无敢昬逾重意今天降疾殆弗兴弗悟尔尚明时朕言用敬保元子钊弘济于艰难柔逺能迩安劝小大庻邦重言思夫人自乱于威仪尔无以钊冐贡于非几兹旣受命还出缀衣于庭越翼日乙丑王崩太保命仲桓南宫毛俾爰齐侯吕伋以二干戈虎贲百人逆子钊于南门之外延入翼室恤宅宗丁卯命作册度越七日癸酉伯相命士须材狄设黼扆缀衣牖间南向敷重篾席黼纯华玉仍几西序东向敷重厎席缀纯文贝仍几东序西向敷重丰席画纯雕玉仍几西夹南向敷重笋席玄纷纯漆仍几越玉五重陈寳赤刀大训弘璧琬琰在西序大玉夷玉天球河图在东序㣧之舞衣大贝鼖鼓在西房兊之戈和之弓垂之竹矢在东房大辂在賔阶面缀辂在阼阶面先辂在左塾之前次辂在右塾之前二人雀弁执惠立于毕门之内四人綦弁执戈上刃夹两阶戺一人冕执刘立于东堂一人冕执钺立于西堂一人冕执戣立于东垂一人冕执瞿立于西垂一人冕执锐立于侧阶王麻冕黼裳由賔阶隮重言卿士邦君麻冕蚁裳入即位太保太史太宗皆麻冕彤裳太保承介圭上宗奉同瑁由阼阶隮太史秉书由賔阶隮御王册命曰皇后凭玉几道扬末命命汝嗣训临君周邦率循大卞爕和天下用荅扬文武之光训重意王再拜兴荅曰眇眇予末小子其能而乱四方以敬忌天威乃受同瑁王三宿三祭三咤上宗曰飨太保受同降盥以异同秉璋以酢授宗人同拜王荅拜太保受同祭哜宅授宗人同拜王荅拜重言太保降収诸侯出庙门俟康王之诰第二十五周书孔氏传康王旣尸天子遂诰诸侯作康王之诰康王之诰王出在应门之内太保率西方诸侯入应门左毕公率东方诸侯入应门右皆布乗黄朱賔称奉圭兼币曰一二臣卫敢执壤奠皆再拜稽首王义嗣德荅拜重言惟予一人钊报诰昔君文武丕平冨不务咎重意厎至齐信用昭明于天下则亦有熊罴之士不二心之臣保乂王家重意用端命于上帝皇天用训厥道付卑四方乃命建侯树屏在我后之人今予一二伯父尚胥曁顾绥尔先公之臣服于先王虽尔身在外乃心罔不在王室用奉恤厥若无遗鞠子羞羣公旣皆听命相揖趋出王释冕反䘮服监本纂图重言重意互註尚书卷第十一尚书尚书卷第十二监本纂图重言重意互註尚书卷第十二毕命第二十六周书孔氏传康王命作册毕分居里成周郊作毕命毕命惟十有二年六月庚午朏重意越三日壬申王朝歩自宗周至于丰重言以成周之衆命毕公保釐东郊王若曰呜唿父师惟文王武王敷大德于天下用克受殷命惟周公左右先王绥定厥家毖殷顽民迁于洛邑密迩王室式化厥训旣历三纪丗变风移四方无虞予一人以宁重意道有升降政由俗革不臧厥臧民罔攸观惟公懋德克勤小物弼亮四丗正色率下罔不祗师言嘉绩多于先王予小子垂拱仰成重言重意王曰呜唿父师今予祗命公以周公之事往哉旌别淑慝表厥宅里彰善瘅恶树之风声弗率训典殊厥井疆俾克畏慕申画郊圻愼固封守以康四海政贵有恒辞尚体要不惟好异商俗靡靡利口惟贤余风未殄公其念哉重意我闻曰丗禄之家鲜克由礼以荡陵德实悖天道重言敝化奢丽万丗同流兹殷庶士席宠惟旧怙侈灭义服美于人骄淫矜侉将由恶终虽收放心闲之惟艰资冨能训惟以永年惟德惟义时乃大训不由古训于何其训王曰呜唿父师邦之安危惟兹殷士不刚不柔厥德允修惟周公克愼厥始惟君陈克和厥中惟公克成厥终三后协心同厎于道道洽政治泽润生民重意四夷左衽罔不咸頼予小子永膺多福重言重意公其惟时成周建无穷之基亦有无穷之闻子孙训其成式惟乂呜唿罔曰弗克惟旣厥心罔曰民寡惟愼厥事钦若先王成烈以休于前政君牙第二十七周书孔氏传穆王命君牙爲周大司徒作君牙君牙王若曰呜唿君牙惟乃祖乃父丗笃忠贞服劳王家厥有成绩纪于太常重言惟予小子嗣守文武成康遗绪亦惟先王之臣克左右乱四方重言重意心之忧危若蹈虎尾渉于春冰今命尔予翼作股肱心膂重意纉乃旧服无忝祖考弘敷五典式和民则重意尔身克正罔敢弗正民心罔中惟尔之中夏暑雨小民惟曰怨咨冬祁寒小民亦惟曰怨咨互註厥惟艰哉思其艰以图其易民乃宁重意呜唿丕显哉文王谟丕承哉武王烈启佑我后人咸以正罔缺重意尔惟敬明乃训用奉若于先王对扬文武之光命追配于前人重意王若曰君牙乃惟由先正旧典时式民之治乱在兹率乃祖考之攸行昭乃辟之有乂重言冏命第二十八周书孔氏传穆王命伯冏爲周太仆正作冏命冏命王若曰伯冏惟予弗克于德嗣先人宅丕后憷惕惟厉中夜以兴思免厥愆昔在文武聦明齐圣小大之臣咸怀忠良重意其侍御仆从罔匪正人以旦夕承弼厥辟出入起居罔有不钦〇重意发号施令罔有不臧下民祗若万邦咸休重言惟予一人无良实頼左右前后有位之士匡其不及〇重意绳愆纠谬格其非心俾克绍先烈今予命汝作大正正于羣仆侍御之臣懋乃后德交修不逮愼简乃僚无以巧言令色便辟侧媚其惟吉士重意重言仆臣正厥后克正仆臣䛕厥后自圣重意后德惟臣不德惟臣尔无昵于憸人充耳目之官迪上以非先王之典非人其吉惟货其吉若时厥官惟尔大弗克祗厥辟惟予汝辜王曰呜唿钦哉永弼乃后于彞宪重言吕刑第二十九周书孔氏传吕命穆王训夏赎刑作吕刑吕刑惟吕命王享国百年耄荒度作刑以诘四方王曰若古有训蚩尤惟始作乱延及于平民罔不寇贼鸱义姦宄夺攘矫䖍苗民弗用灵制以刑惟作五虐之刑曰法互註杀戮无辜爰始淫爲劓刵椓黥越兹丽刑并制罔差有辞民兴胥渐泯泯棼棼罔中于信以覆诅盟虐威庶戮方告无辜于上上帝监民罔有馨香德刑发闻惟腥重意皇帝哀矜庶戮之不辜报虐以威遏絶苗民无丗在下乃命重黎絶地天通罔有降格羣后之逮在下明明棐常鳏寡无盖皇帝清问下民鳏寡有辞于苗德威惟畏德明惟明互註乃命三后恤功于民伯夷降典折民惟刑禹平水土主名山川稷降播种农殖嘉谷〇重意三后成功惟殷于民士制百姓于刑之中以教祗德〇重意穆穆在上明明在下灼于四方罔不惟德之勤重意故乃明于刑之中率乂于民棐彞典狱非讫于威惟讫于冨敬忌罔有择言在身互註惟克天德自作元命配享在下王曰嗟四方司政典狱非尔惟作天牧今尔何监非时伯夷播刑之迪其今尔何惩惟时苗民匪察于狱之丽罔择吉人观于五刑之中惟时庶威夺货断制五刑以乱无辜上帝不蠲降咎于苗苗民无辞于罚乃絶厥丗王曰呜唿念之哉重意伯父伯兄仲叔季弟㓜子童孙皆听朕言庶有格命重意今尔罔不由慰日勤尔罔或戒不勤天齐于民俾我一日非终惟终在人尔尚敬逆天命以奉我一人虽畏勿畏虽休勿休重意惟敬五刑以成三德一人有庆兆民頼之其宁惟永重意互註王曰吁来有邦有土告尔祥刑在今尔安百姓何择非人何敬非刑何度非及两造具备师听五辞五辞简孚正于五刑五刑不简正于五罚五罚不服正于五过五过之疵惟官惟反惟内惟货惟来其罪惟钧其审克之重言五刑之疑有赦五罚之疑有赦其审克之重意简孚有衆惟貌有稽无简不听具严天威墨辟疑赦其罚百锾阅实其罪重言劓辟疑赦其罚惟倍阅实其罪剕辟疑赦其罚倍差阅实其罪宫辟疑赦其罚六百锾阅实其罪大辟疑赦其罚千锾阅实其罪墨罚之属千劓罚之属千剕罚之属五百宫罚之属三百大辟之罚其属二百五刑之属三千上下比罪无僭乱辞勿用不行惟察惟法其审克之上刑适轻下服下刑适重上服轻重诸罚有权刑罚丗轻丗重惟齐非齐有伦有要罚惩非死人极于病非佞折狱惟良折狱罔非在中重意察辞于差非从惟从哀敬折狱明启刑书胥占咸庶中正其刑其罚其审克之重言狱成而孚输而孚其刑上备有并两刑王曰呜唿敬之哉官伯族姓朕言多惧重言朕敬于刑有德惟刑今天相民作配在下明清于单辞民之乱罔不中听狱之两辞无或私家于狱之两辞狱货非寳惟府辜功报以庶尤永畏惟罚非天不中惟人在命天罚不极庶民罔有令政在于天下王曰呜唿嗣孙今往何监非德于民之中尚明听之哉哲人惟刑无疆之辞属于五极咸中有庆受王嘉师监于兹祥刑监本纂图重言重意互註尚书卷第十二尚书尚书卷第十三监本纂图重言重意互註尚书卷第十三文侯之命第三十周书孔氏传平王钖晋文侯秬鬯圭瓉作文侯之命文侯之命王若曰父义和重言丕显文武克愼明德昭升于上敷闻在下惟时上帝集厥命于文王亦惟先正克左右昭事厥辟重意越小大谋猷罔不率从肆先祖怀在位呜唿闵予小子嗣造天丕愆重意殄资泽于下民侵戎我国家纯即我御事罔或耆寿俊在厥服予则罔克曰惟祖惟父其伊恤朕躬呜唿有绩予一人永绥在位重意父义和汝克昭乃显祖重言汝肇刑文武用㑹绍乃辟追孝于前文人汝多修扞我于艰若汝予嘉王曰父义和其归视尔师宁尔邦用赉尔秬鬯一卣彤弓一彤矢百卢弓一卢矢百马四匹父往哉柔逺能迩惠康小民无荒宁重言重意简恤尔都用成尔显德费誓第三十一周书孔氏传鲁侯伯禽宅曲阜徐戎并兴东郊不开作费誓费誓公曰嗟人无譁听命重意徂兹淮夷徐戎并兴善乃甲胄敿乃干无敢不弔备乃弓矢鍜乃戈矛砺乃锋刃无敢不善今惟淫舎牿牛马杜乃擭敜乃穽无敢伤牿牿之伤汝则有常刑重言马牛其风臣妾逋逃勿敢越逐祗复之我商赉汝乃越逐不复汝则有常刑无敢寇攘踰垣墙重意窃马牛诱臣妾汝则有常刑甲戌我惟征徐戎峙乃糗粮无敢不逮汝则有大刑重言鲁人三郊三遂峙乃桢榦甲戌我惟筑重言无敢不供汝则有无余刑非杀鲁人三郊三遂峙乃刍茭无敢不多汝则有大刑重言秦誓第三十二周书孔氏传秦穆公伐郑晋襄公帅师败诸崤还归作秦誓秦誓公曰嗟我士听无譁重意予誓告汝羣言之首古人有言曰民讫自若是多盘重言责人斯无难惟受责俾如流是惟艰哉重意我心之忧日月逾迈若弗云来惟古之谋人则曰未就予忌惟今之谋人姑将以爲亲虽则云然尚猷询兹黄发则罔所愆畨畨良士旅力旣愆我尚有之仡仡勇夫射御不违我尚不欲惟截截善谝言俾君子易辞我皇多有之昧昧我思之如有一介臣断断猗无他技其心休休焉其如有容人之有技若已有之人之彦圣其心好之不啻如自其口出是能容之重言以保我子孙黎民亦职有利哉人之有技冒疾以恶之人之彦圣而违之俾不逹是不能容以不能保我子孙黎民亦曰殆哉邦之杌曰由一人邦之荣怀亦尚一人之庆〇重意监本纂图重言重意互註尚书卷十三