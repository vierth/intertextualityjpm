济颠道济禅师语录X卍XXX无竞斋质湖隐非俗非僧非凡非僊打开荆棘林透过金刚圈眉毛厮结鼻孔撩天烧了护身符落纸如云烟有时结茅晏坐荒山巅有时长安市上酒家眠气吞九州囊无一钱时节到来奄如蜕蝉涌出舍利八万四千赞叹不尽而说偈言呜唿此其所以为济颠者耶钱塘湖隐济颠禅师语录仁和沈孟柈叙述裂网掀番出爱缠金田得入效金仙发随刀落尘根净衣逐云生顶相圆悟处脱离烦恼海定来超出死生关皇恩佛德俱酬足一朵争开火里莲此八句诗见三教中惟禅最妙且说大宋高宗时有一金身罗汉在天台山托化来临安府显圣天台山X在浙东台州府国清寺有一长老名一本号法空乃累劫脩来活佛时值年终密布彤云扬扬飞雪长老在方丈中独坐令厨下整晚饭一声云板众僧皆集至斋堂饭罢长老仍于方丈禅椅中坐侍者进茶忽闻一声响过如霹雳长老曰是甚么响乃与侍者同行至法堂转上佛殿入罗汉堂见一罗汉连椅仆地惟长老阴知佯曰另作理会众至方丈令侍者燃香点烛此时雪下愈大有诗云姑射真人宴紫薇双成击碎玉琉璃朗然宇宙难分辨大地众生正路迷长老危坐禅椅闭目垂眉入定少顷回来曰也去不远众僧曰某等心愚道浅不谙禅机愿闻其详长老曰便说无妨适来紫脚罗汉厌静思动巳投他处去了异日若等亦有知者老僧待一月余亲往分付他一言众各散讫且说台州府天台县李茂春者乃高宗朝李附马之后宫拜春坊赞善为人纯厚不愿为官辞职隐于天台山止有夫人王氏年三十余未曾生长每每祈神求佛忽一夜王夫人梦吞日光自此得孕十月分娩时值宋光宗三年十二月初八日一更时分生得一男红光满室瑞气盈门赞善大喜渐至月余有国清寺长老来谒赞善迎接上堂茶毕长老曰近闻公相弄璋特来拜贺就求一观可乎赞善曰承吾师盛意柰小儿离胎日浅身体未净焉敢见吾师哉长老曰愿见何妨赞善曰吾师少坐即入内X王安世者乃赞善之妻兄也赞善曰国清寺长老欲见小儿不识可乎安世曰彼僧道高德厚欲见此儿君勿吝也赞善乃令丫鬟捧出面僧长老忙接过手曰你好快脚不要差走了路头儿但微微笑长老看讫递与丫鬟曰此子日后通天达地入圣超凡老僧送一名曰脩元令他脩本命元辰赞善起谢长老作别赞善曰本留吾师素斋柰舍下荤筵尚容扣剎长老曰老僧十月西归大人不弃愿一送为感赞善曰吾师春秋未盛正当安享清福相别回寺赞善是日广设华筵欵待亲友至晚而散长老回寺数日时屇上元长老于法堂陞座击鼓三通僧众云集鱼贯焚香两班排立大众净听正月半放华灯黎民处处乐昇平元辰令节无敷演归去来兮话一声既归去弗来兮自家之事自家知若使傍人知得此定被他人说是非故不说只成呆生死事不须猜山僧二九西归去特报诸山次第来话生死谁谙悟箇箇原来有此路光阴趱过几多人绿水青山还是故山色青水光绿阎罗老子无面目寄语大众早脩行来世同登极乐国长老念罢众皆跪下告曰我师愿再留数十载长老曰死是定数焉可稽留众僧泪下长老令侍者抄录法语速报诸山令十八日早来送我是日长老下法座遂令置龛毕至十八日诸山人等咸至李赞善亦X至斋罢入方丈相见长老沐浴更衣到安乐堂禅椅上危坐诸山和尚一应人等左右站立后先簇拥长老唿五弟子衣钵之类若等均派监寺可记数若等五人各宜谨慎为人毋得放肆弟子大恸长老曰时候巳至急焚香点烛众僧辞拜偕声诵经长老令取纸笔遂作一绝云耳顺年踰又九事事性空无丑今朝撒手西归极乐国中闲走书毕正值午时下目垂眉圆寂讫众各举哀请法身入龛后二月初九日巳三七日矣是日天朗气清近远毕至送殡乃请祇园寺道清长老指路长老立于轿上曰大众听着柳媚花娇二月天绮罗锦绣簇名园上人不爱春光好撒手西归返本源恭惟国师长老性空和尚觉灵本性既空事情何有争柰禅心明明不朽经诵楞严字书科蚪佛氏为亲泉石为友六十九年无妍无丑天命临终自知弗守约死期生果然应口稳坐龛中便不须走休得呆痴听吾指剖咦西方是你旧路弗用弥陀伸手赞罢众人悒快不巳迤𨓦而行到山化局停下龛子松林深处五弟子遂请寒石岩长老下火长老立于轿上手执火把曰大众听着火光焰焰号无名若坐龛中惊不惊回首未知非是错了然何必问他人恭惟圆寂紫霞堂上性空X大和尚本公觉灵原是南昌儒裔归依东土禅宗脱离尘俗性皆空真是佛家之种无喜无嗔和气有才有学从容名山独占乐其中六十九年一梦咦不随流水入天台趂此火光归净土念罢举火烧着舍利如雨火光丛中现出一和尚腾空而起呌曰多亏了汝等又曰李茂春汝子诚非官吏伹可为僧切勿差了倘出家可投印别峯远瞎堂为师驾青云而去赞善蒙长老云衢分嘱之言折折不忘不觉脩元年登八岁有舅王安世一子年十岁赞善乃与安世议延师教子脩元入学无书不读渐年一十二岁吟诗作赋举笔成章时屇清明赞善令设席欵待先生乃携金银段疋束脩之礼作酧先生家居不远次日赞善令二子送先生去回至祇园寺门首王全曰贤弟生虽居此未甞游此寺今是清明时候盍进嬉戏可乎脩元曰如此美哉二人携手入寺升阶登殿遍遶回廊欲进方丈忽见二人言曰内里官员愿小舍莫进脩元曰某等系李赞善府中舍人内者何人便见无碍遂入方丈但见一床于中左坐一官右坐一僧两边排立数十行童各执纸笔脩元向前揖曰许多行童在此何为长老曰在此争功脩元曰学生年幼不识争何功也长老曰此位大人因下海至黑水洋蓦然浪波狂起许此一愿方得平安还家乃舍财一千贯请道度牒开剃一僧为见行童多杂乃成一词后歇二句但有续得者便剃为僧X修元曰此词在何处见赐一观那官人因见修元人物俊雅语言洒落遂令取出与修元修元接了一看乃满江红也词云卜筑溪山随问盖数椽茅屋共啸傲明月清风翠阴笼竹静坐洗开名利眼困眠常饱诗书腹任粗衣淡饭度平生无拘束清昼永寻棋局深夜静弹琴曲筭人情却似雨翻云覆到底渊明归去也依然三径存秋菊笑卞和未遇楚王时荆山璞修元看毕遂续二句云净眼观来三界总是一椽茅屋官人并长老一见骇然便请修元王全坐定长老曰二位先生请问姓名居住修元曰表兄王安世子王全也学生乃李赞善子李修元长老曰可知可知十余年前国清寺长老归天之日曾与尊府言公子只可出家今日既续此词理合剃为僧矣修元曰家父止生学生一子岂有出家之理长老曰贫僧自造宅见令尊大人礼请今日岂敢造次二公子不弃可于敝寺暂宿一宵修元曰因送受业师还路由上剎偷闲半日父亲不知焉敢擅便长老送出山门回方丈与官人曰此子非凡异日不可量也倘相公舍千贯剃得此一则大人名望二则光显贫僧不知此子肯出家否且说修元兄弟二人回府参见父母赞善曰汝二人出去何回晚甚修元曰多蒙先生设酒相待回由祇园寺过因入相翫正遇众行童在方丈争功X孩儿一时续了两句词以此担阁工夫彼寺长老言明日亲到来禀父亲赞善曰孩儿只知其一不知其二天台山中有三百余寺曩者国清寺长老性空禅师并寒岩和尚皆巳西归近今却尊祇园寺长老若何轻视此也王全曰姑爹何虑孩儿亦知方才贤弟两句词遂惊动那长老倘彼明日来孩儿自有答应赞善乃笑而罢次早忽报祇园寺长老至赞善遂出迎接相见礼毕长老曰日昨公子到敝寺偶值行童争功感令郎续成一词故此特来拜请令嗣出家不识尊意何如赞善曰荷上人盛德感佩无既其柰下官特此一子难以奉命长老曰谚云一子出家九族昇天抑又十余年前性空长老之言大人何故顿忘话间忽围屏后走出修元向前行礼毕曰感蒙长老盛情学生只有三事难以出家长老曰何也修元曰学生年未及冠不谙正事父母在堂乏人奉养遍观天台僧众无可为师有此三事难以奉命长老曰贫僧巳年六十何不能为汝师乎修元曰学生有句言语动问长老长老曰公子年幼何猖狂也修元向前曰上人高寿长老曰年六十二矣修元曰既年六十二岁不知前此一点灵光在于何处长老赧然无答良久修元曰只此一句尚未省悟焉能为我师乎长老惶惧置身无地赞善待斋长老坚辞还寺于心不乐连卧三昼乃起忽报观音寺长老道净相探相见坐定茶罢曰闻知师兄清体不快特来拜访不知因X何染病道清长老曰多感雅意一言难尽一一道说道净曰若此何难道清曰贤弟毋得小视此子才学诚然拔萃话间又报李赞善及子二人来见长老曰请进礼毕献茶赞善曰小儿日昨狂裴犯上尊师释怒为爱道清曰惶恐惶恐道净曰此间公子就是道清曰然道净曰公子甚表元曰名修元道净曰字号修元本命元辰修未易修元勃然曰名为道净净生极乐道须戒二上人竦然起敬道清待斋罢赞善乃返修元每日在书院吟咏不觉年巳二九岂料夫人王氏卧病不起时年五十一岁而亡比及母服阕仍继父丧毕母兄王安世累与元言婚事元亦不挂怀时往诸寺但覔印别峯远瞎堂二长老不知下落越半年始知音耗印别峯和尚在临安径山寺住持远瞎堂先在苏州虎丘住持今在灵隐元禀舅氏王安世曰此事未必尽善亦未必诚然但汝家许多产业再无以次兄弟谁当管事元曰喜得贤兄善治家事料必无妨决定二月十三日吉起行安世曰如此去急须得整治衣服我极老迈乃令王全送去元曰家中无人何必贤兄去止希一二侍者足矣吉日巳至元乃取钞若干拜辞舅氏遂行安世再三叮嘱元一一听领迤𨓦过钱塘江登岸入城迳到新宫桥客店安歇次早偕王全带侍者遶城闲翫至晚乃还谓主人曰久仰临安胜槩小人特来闲翫主人曰此城市中无非官府衙门街坊铺店有何好处若要闲戏盍X往西南二山诸寺西湖胜景天下罕有元曰有一灵隐寺却在何处主人曰此寺正在西山飞来峯对元曰路从何达主人曰出钱塘门便是西湖过保叔塔下沿湖北山至岳武穆王坟入西乃是灵隐寺前有石佛洞冷泉亭唿猿洞无穷佳景水明山秀元曰此寺有几多僧众主人曰约有三五百僧上年殁了住持长老往姑苏虎丘山请得一僧名远瞎堂此僧善知过去未来之事元曰来早即当往见元乃扮一秀士同侍者沿路出钱塘门时三月天风日晴和元顾谓侍者曰闻说杭州西湖景致果不谬矣入昭庆寺见大悲像颂曰一手动时千手动一眼观时千眼观既是名为观自在何须拈弄几多般题毕行至大佛寺见大佛半身颂曰背倚寒岩面如满月尽大地人只见半截题毕迤𨓦过飞来峯坐冷泉亭元仰观亭侧有唐贤白乐天诗云朔风凛凛雪漫漫未比清泉一道寒六月炎天不飞雨请君就此倚栏干修元称羡好景不巳但见许多和尚随长老迳进寺去惟一僧在后修元急向前施礼曰适此长老从何而来和尚曰是本寺新住持远瞎堂长老因径山寺印别峯西归请去下火方回元曰学生欲见长老敢烦引进和尚向前覆长老长老令请进元乃进见行X礼毕长老曰秀才何来元曰弟子从天台山特来系出李驸马之裔赞善之子小字修元不幸父母双亡一意出家近闻我师飞钖特来拜投乞希清目长老曰若未知出家容易坐禅难彼处天台山三百余寺何为舍近而趋远元曰幼奉国清长老遗言故特投礼长老曰若后侍者谁也元曰弟子家中取带贱仆长老曰人家各有大小急可遣还元乃取出所带之钞若干纳付长老以为设斋请度牒常住公用等费余者付仆人作路资仆人曰某等随侍官人抵此满望衣锦还乡岂期于此寺出家元曰你只合远回传覆我舅氏言我在杭州灵隐寺出家二仆汪然流涕不忍而别且说长老在方丈中令侍者焚香点烛危坐禅椅入定半晌乃曰善哉善哉此种姻缘却在斯乎遂拣吉日修斋请度牒斋完鸣钟击鼓会众于法堂长老令元跪在法座下曰出家容易还俗难汝知之乎元曰弟子诚然心悦非勉强也是时遂披剃将发分绾五丫髻长老曰此五发前是天堂后是地狱左为父右为母中者本命元辰也元曰弟子巳理会矣方落发毕长老摩顶受记名为道济长老曰汝受三皈五戒杀盗淫酒气自后俱可除下每日在云堂坐禅道济曰如斯而巳乎长老令监寺送道济入云堂道济坐定监寺分付曰汝宜谨慎休得跌地道济坐至三更身渐疲困忽从禅床颠倒一跌不知所之连声呌苦不觉趺起一大肐𦡯监寺曰道济汝何故X跌下姑恕这次倘后定行痛治道济起来再坐睡意昏昏甚难消遣连跌二次监寺曰今巳二次亦难恕饶少顷又跌如此三次跌得七块八块监寺曰道济新剃光头正好乞几竹篦道济曰跌了许多肐𦡯又加一竹篦打一大块我去告诉师父监寺曰我看你面只打一下你到要去告诉师父道济曰阿哥是我不是监寺含笑而去渐渐天明道济起来头上摸着肐𦡯连声呌苦恼苦恼坐得一夜头上许多块起若坐几月头上块子无处安顿矣只得又熬两月道济阴思道未出家时大块肉大碗酒恁我意喫如今只是粥菜要多喫半碗也不能勾身渐黄瘦如何受得过不如辞别长老还俗去于是急跳下禅床走至云堂门首二监寺曰适间巳去小解今何又去道济曰牢里罪人也放水火你何多管闲事监寺道放你去便来道济出得云堂门迳入方丈先是伽蓝巳告知长老言天台山出家的罗汉近差念头我师可点化他休得放去只见道济巳到面前问讯长老曰道济你不坐禅来此何干道济曰告我师弟子出家不得正欲还俗长老曰快休出此言我前日曾与你说出家容易还俗难汝既出家岂有还俗之理道济曰都是弟子不是望我师慈悲看弟子苦恼面饶了长老曰有甚苦恼熬守二年管职事道济曰弟子守不过寺中酒肉不曾见面粥又喫得不饱禅床上坐不稳跌下来又被监寺大竹篦打遍身黄瘦如何熬得过X长老道我自骂监寺不打你了道济曰便打几下无妨只是无东西喫熬不过弟子有两句佛语长老曰说与我听道济曰一块两块佛也不怪一醒两醒佛也不嗔一碗两碗佛也不管长老道你辏得虽好不要差了念头正说间只见斋堂敲云板长老令侍者将粥来就令道济同喫道济见长老亦无受用碗内只有些粗麸觔余外是黄酸虀菜道济遂念出四句云小黄碗内几星麸半是酸虀半是瓠誓不出生违佛教出生之后碗中无长老曰善哉善哉汝却晓得道济曰晓便晓得只是熬不过长老乃吟四句云月白风清凉夜何静中思动意差讹云山巢顶芦穿膝鉄杵成针石上磨道济曰弟子自礼长老为师之后并不曾开发如何得成正果长老曰汝忒性急既如此可近前来道济向前被长老扯住只一掌道此人必悟只见道济扒将起来看着长老胸前只一头将长老撞番跌下禅椅迳奔走了长老高呌有贼忽众僧云集问曰偷去甚物长老曰禅门大宝众僧问兀谁偷了长老曰道济众僧曰不妨某等即便拿来长老曰且休老僧明日自问他众皆散讫惟道济一迳直入云堂内口言好好扒上禅床看着上首坐的和尚只一头撞去道妙妙和尚曰道济甚么道理道济曰闲要何妨须臾X又将次首坐的和尚亦撞一头道妙妙好耍好耍众曰道济风了道济曰我痴则痴自家知是夜道济在禅床上戏了一夜监寺亦不能禁约次早长老方丈独坐寻思道济虽如此未知他参得透否且问他几句佛语便知端的遂令侍者往云堂内擂鼓敲钟会众长老升法座念了一遍净土呪众僧焚香长老曰众僧听看昨夜三更月正明有人晓得点头灯蓦然思起当时事大道方知一坦平念罢道大众有记得当时事者么道济此时在浴堂洗浴听得道我却理会得连忙系了浴裙穿上直裰直逩入云堂问讯道弟子记得当时事长老曰既然晓得盍从大众之前发露道济就法座前打一根斗正露出当面物事众僧掩口而笑长老曰真乃吾家之种遂下法座众僧都散长老入方丈中只见监事等职事僧皆侍于前长老曰汝等何事监寺曰告我师适间道济巳犯禅门正法该责二十下特取我师法旨长老曰单子在何处首座呈上单子长老接过手令取文房四宝乃于单子后面批十字云禅门广大岂不容一颠僧颠者乃真字也批讫付与首座首座接过与众僧看曰长老何亦护短如此自后众僧都呌他做济颠每日发风恼得满寺僧人无柰何难过活或告长老长老只是护短济颠越风起来常去冷泉亭下打根斗扑交入唿猿洞X引猿猴番根斗引小的儿上酒店唱山歌有时众僧在殿看经接施主他却托着一盘肉手敲引磬儿搅在众内口唱山歌塌地坐在佛殿上喫肉众僧告长老长老曰他是风子汝等休得与他一般见识忽一日长老在方丈中坐只见济颠手拿着一顶伞儿灯引着七八十小的儿口内唱山歌曲儿前面舞将入来长老曰道济你没正经连累老僧忍气济颠曰我师不可信这干贼秃做一路只顾难为我今日是正月半元宵因此闲戏长老曰今日既是正月半令侍者擂鼓撞钟须臾众僧都到法堂焚香长老升座念净土文曰大众听着閙处莫入头静处着眼看明暗不相干比各分一半一半作贵人教谁卖柴炭不可毁不可赞望着虗空无边岸相唿相唤去来休看取明年正月半长老念罢下法座大众都败看看过了一年又是正月半有临安府知府来望长老交请入来方丈相见了长老道相公无事同往冷泉亭上着盘棋知府道好侍者随到冷泉亭去这灵隐寺有箇金丝猿如常侍奉长老长老呌他做猿行当时也立在面前两箇下数盘棋侍者报道诸山各剎长老都到十六厅朝官齐来长老道如何今日大众都到侍者道我师只因去年正月半升法座道相唿相唤去来休看取明年正月半语录批了告报诸山大剎今日都来相送长老道我又不死里罢了既是众人都来了岂可教X他空回提起袖来把棋子都拂在地下念道一局仙棊犹未了又被波岩请涅槃长老起身便入去洗浴换了干净衣服作文白赞道大众听着正月半又见一年时节换今年不见去年人不觉风光似轮转眼前大众息諠譁且听山僧自决断大众如何是山僧自决断咦白云吹散太虗空皎洁一轮呈碧汉长老念罢道贫僧有些衣钵千万留与道济我只要道济下火说罢坐化而去却说冷泉亭猿行听得走到方丈中遶着长老走三遭立地而化众僧大惊合龛子盛了看看五七日到举殡济颠不回却待要起龛子只见那济公一只脚穿着蒲鞋一只手提着草鞋口内唱着山歌望冷泉亭来侍者道你好放得落你师父圆寂了今日举殡师父分付专望你来下火济公听得大笑众僧却请金牛寺松隐长老挂真起龛长老立在轿上道大众听着诸佛灵山建法筵上人特特去扳禅料应定入龙华会故使丹青仔细传远瞎堂远瞎堂这般模样甚猖狂方袍圆顶如来相皓齿明眸尊者装无嗔怒有慈祥禅心耿耿只如常不但真容传得好名字从来到处香咦他年若在灵山会认得今朝远瞎堂松隐赞罢鼓乐喧天簇拥龛子到佛国化局松柏亭X下解扛索济公下火手执火把道大众听着师是我祖我是师孙着衣喫饭尽感师恩临行一别弃义断襟火把在手王法无亲大众且道如何是王法无亲咦与君烧却臭皮袋换取金刚不坏身举火烧着舍利如雨中现远瞎堂长老呌曰汝等各宜保重说罢化阵清风而去斋毕各散济公从长老死后愈加风发首座曰你师父衣钵交付与你济公曰我侬不要首座曰师父严命济公曰如此且擡出来看首座令人一一扛出来济公曰与我都开了鎻道大众各自来抢言讫众僧打成团搅做块济公只拣光头上凿粟暴一时抢尽了济公自此越风发了先是有例寺中住持若死过数日请诸山会汤议论别请长老住持首座曰众位和尚在上自长老西归之后这道济越风搅得禅门不成规矩今日列位在此烦劝谏他监寺令侍者去寻济公时济公在飞来峯牌楼下引领许多小的儿在溪中摸鹅卵石侍者曰济公首座请许多和尚在方丈会汤特令我来请你济公道必然请我喫酒便同侍者入方丈相见了济公呵呵大笑曰你们团团坐在这里好似子孙堂只少箇大均娘娘首座曰你且莫风你师父巳死只有你在这里你可做正事也与师父争气济公曰争气争气你们方才会汤喫酒便不呌我我偏是无分子息我若争气与你们每日打閙众僧曰某等清净X禅门如何用得这等无正事的济公曰看你这伙秃驴理甚正事正是氷炭不同炉你看我不得我看你不过方才长老死得便有许多说话是日就收拾了包袱拿了禅杖别诸山和尚师父骨塔前拜了几拜便走济公离了灵隐寺过了六条桥迳到净慈寺投宿一宵次早到浙江亭趂船取路到台州时有人报知王安世舅舅合家来接喜不自胜济公拜见舅舅舅母王全嫂嫂都相见了舅舅曰闻知你在灵隐寺出家十分好缘何不缉理身上这般模样济公曰舅舅差矣出家人要好做甚么我只是随口做几句诗词歌赋喫几碗好酒过得终朝便了济公连过十余日舅舅要做衣服与他罚誓不要只是喫酒或往诸山寺院闲走作些诗赋忽一日济公对舅氏曰我回天台巳一年余明日还杭州去舅氏曰你平日说与本寺僧众不睦不如只在家济公曰这箇使不得舅氏舅母苦苦再三劝他不得乃恁他去付与盘缠济公并不受曰出家人做甚么要银两安在身边到担干记当时辞别舅氏离了天台趂了江船至浙江亭上岸济公自思我若别处寺里去又不怯气我系是灵隐出身迳到那里看这伙秃驴肯着我否乃过慈云岭迳投灵隐寺到飞来峯见一藏主藏主曰济公你回天台去许多时寺中换了住持昌长老混名呌做檀板头济公曰如此却难打伙迳投寺里来到山门下见一首座曰济公你来了如今长老不比你师X父济公道若得利害不怕你们欺侮我首座曰我同你入见长老二人到方丈见长老济公拜了首座向前曰此僧乃先住持远长老的徒弟道济是也因还天台年余才回长老曰莫不是能喫酒的济颠济公曰弟子出游一年酒肉俱戒了长老曰若如此可挂名字收了度牒济公但在云堂坐禅闲时在殿上念经两月余再不出山门时值残冬大雪济公觉身体冷来到香积厨下向火露出一双精腿火工曰你师父有许多衣钵与你倒令人枪去如此大雪一双精腿可不冷也济公曰冷自我受冻也无妨只是年余不喫酒苦恼子火工等见济公说得伤心便道济公我们有瓶酒在此请你喫只怕长老知道济公曰阿哥难得你好心我躲在灶下喫一箇便遮了一箇筛酒济公喫了便走出厨下来原来这酒不喫便没事但喫便胆大不顾长老的言语迳出山门前却好撞见飞来峯牌门下住的张公张公道济公多时不见你济公道阿公说不得自台州来在寺年余长老拘束得紧不敢出寺门今日偶到厨下火工请我喫了一瓶酒觉有滋味特出寻箇主人张公曰到我家喫三盃何如济公曰十分好跟了张公迳出飞来峯张婆在门前见老子领济公来千欢万喜曰和尚多时不见都入里面张婆熝金两碗豆腐盪一壶酒来二人对坐儿子筛酒济公道阿公难得你一家好心阿婆道和尚别样便没只这酒有在此你只顾喫你一碗X我一碗各喫十五六碗觉得醉了济公起身呌聒噪阿婆曰这等晚了见自长老不许你喫酒你今回去倘说转来连我也不知重济公曰阿婆说得是我侬只在这里同你儿子歇一夜明早济公见天色晴道多时不入城相望朋友今日走一遭张公家喫了早饭一迳来岳坟正撞两对头踏过济公立住看时乃王太尉也太尉见济公荒忙下轿曰如何多时不见济公将前事细说太尉曰下官今日要去天竺不得同你回府汝明早可来府中走一次济公道多感多感太尉上轿去讫济公自入钱塘门迳到炭桥河下沈堤点家此时提点不在管店人见济公连忙道里面请坐我官人在此累累念想儿子出来陪侍茶罢济公见提点不归欲回寺忽雪花飘舞济公仰视作词云凛冽同云生远浦长空碎玉珊珊梨花满目泛波澜水深鳌背冷方丈老僧寒渡口行人嗟此境金山变作银山琼楼玉殿水晶盘王维饶善𦘕下笔也应难右调临江山题毕寻思沈提点定在漆器桥小脚儿王行首家次早不别其子迳望漆器桥来至其家问妳子曰沈提点在你家否妳子曰方才出去洗浴济公曰如此我等他便上楼去见王行首睡熟济公轻轻掀开被儿踏床上拿只小鞋儿放在阴门上便下楼却好撞着沈提点提点曰久不见缘何在此济公曰我昨日特X来寻你不在家料必在这里起早特来你又去洗浴提点道失迎且上楼去喫早饭二人同上楼时王行首正睡觉见这鞋心内不然问曰谁上楼来妳子曰济公提点曰出家人甚么道理济公曰冲撞冲撞不是我侬无礼有一段因缘提点曰愿闻济公念出一词云蝶恋花枝应巳倦睡来春梦难醒罗衣卸下不随身三魂游阆苑七魄遶蓬瀛故把罗鞋遮洞口须知觉后生嗔非因道济假人情断除生死路绝却是非门右调临江仙提点大笑曰佳作妳子托三碗点剁酒至济公喫了一碗曰不济事行首曰我不喫你都喫了济公又喫一碗妳子搬早饭来二人喫了济公曰多谢多谢万松岭王太尉望我今日来且去见他一面提点曰回来到我家走一遭济公迳投清河坊来行至宗阳宫酒库对门见箇豆腐酒店好买卖推出涌入济公见雪飘将下来且去买几碗喫济公坐定酒保问和尚喫多少济公曰胡乱喫些酒保将四碟菜一盘豆腐一壶酒一只碗济公喫了一壶觉酒有滋味又取一壶喫了再要一壶酒保曰和尚我家酒味重只好喫两壶济公曰于你甚事只顾筛来又喫了两壶济公身边无一文钱一眼只望门前施主正值雪落过往人少酒保来会钱济公曰我侬不曾带来赊我赊酒保曰这和尚好没来由认得你是何人济公道我是X灵隐寺的僧着人跟去便有酒保曰那有许多工夫便脱这破直裰来当济公曰我呌做菜馄饨只有这片皮包着如何脱得二人在门首厮扯对门昇阳宫酒楼上人望见酒保扯的和尚好像济公便令侍者去呌二人上来酒保同济公到对门楼上济公看时乃是沈提点兄弟沈五官济公曰你在此快活我被他拖住讨酒钱沈五官曰便是望见因此特来相请济公曰再迟些我这片黄皮被脱去了众人大笑沈五官分付酒保回去济公的钱我还酒保去了济公曰聒噪阿哥解了这结沈五官曰如此大雪同陪提点一坐三人从头又喫济公巳有酒略喫几盃便觉道醉五官曰你方才乞这样亏何不作首诗济公便吟四句云惯会饕斋覔主人身边零钞没分文谁知撞见真经纪不遇檀那怎脱身五官人道你喫几碗济公又念四句云平生只爱呷黄汤数日无钱买得尝今幸见君君莫阻再求几碗润枯肠五官人大笑令酒保只顾筛酒济公喫了十余碗又作四句云昔日曾闻李谪仙饮酒一斗诗百篇感君慨赐无悭吝贫衲何尝出口涎李提点大笑五官人又斟酒与济公喫济公大喜又作四句云X自来酒量无拘管惟有穷坑填不满要同毕卓卧缸边告君再覔三十碗五官见济公醉了呌当直来分付呌三箇唱的䘕利禾来不多时三箇唱的来到五官身边坐一箇李提点身边坐一箇五官曰济公我见你冷静特请娘子相陪济公曰好好作诗一首云每日贪盃又宿娼风流和尚岂寻常袈裟常被胭脂染直缀时闻腻粉香五官曰这里无人济公可同娘子一睡只见酒保上来道使不得济公吟诗一绝云满库琼芳闘色鲜就中一朵最堪怜恁伊万种风流态惟有禅心似鉄坚五官喜曰真佳作也济公又吟一绝云昔我父娘作此态生我这箇臭皮袋我心不比父娘心我心除酒都不爱吟罢又喫几碗渐渐天晚五官曰济公晚了回寺不得五官令当直扶济公下楼与李提点别了二人径到新街刘行首家䖍婆接见十分欢喜道五官人今日如何带这醉风和尚来五官曰他晚了回寺不得同来借歇䖍婆曰无碍便呌两箇女儿来相见令安排酒五官曰我们巳醉五官令大姐同济公去睡五官与二姐睡了大姐推济公入房中坐在床上关了房门与济公脱衣裳济公曰阿呀罪过相被大如缠得酒醒起身开房门欲走又怕巡夜的捉住只见春X台畔大火箱有些热便扒上去放倒头睡了大姐也自去睡了济公听得朝天门钟响急扒起来推窓一看东方巳动遂题一绝云暂假夫妻一宿眠禅心淫慾不相连昨宵姑顺君台意多与䖍婆五贯钱题罢见台子上有昨夜剩的酒一壶乃饮毕又吟一绝云从来诸事不相关独有香醪真箇贪清早若无三碗酒怎禁门外朔风寒济公写讫遂开大门一迳去了虔婆听得门响急起视之只见台子上一幅字纸独大姐睡着问时大姐曰夜来如此如此虔婆曰真童男子也须臾五官起问济公虔婆曰早去了卓上遗幅字纸在此五官一见乃曰不枉了出家人却说济公踏冻出清波门自思如今身寒肚又饥且去万松岭寻箇施主讨些早饭喫迳赴陈太尉府前见一门公扫地济公曰烦与我通报门公乃去箕帚入报太尉慌忙走起迳到厅上济公向前问讯太尉曰如何久不相见济公曰归家一年回寺被长老拘束得紧数日前得火工三碗酒喫吊动念头连日在城中同沈五官闲戏日昨去新街刘行首家歇起早迯出特到府中太尉大笑取汤来济公曰汤不要喫太尉曰我理会得你只要酒喫命当直的整治肴馔酒果济公喫了十五六碗太尉曰你身上冷否济公曰顽皮袋由他冻太尉曰你X身上穿一领破直裰脚下着一双破僧鞋赤条条露双腿我今送你一疋绫子一箇官绢做件衣服银一两作裁缝钱济公曰我侬无有报答你你明年上冬有场大灾你将纸笔过来取箇香盒闲人暂退济公遂写字放在香盒内如法封固付与太尉令安在佛堂前明年有灾时可开来看其后太尉忽患一发背大如茶瓯痛不可忍百般医治不痊勐然思起济公留下香盒急取来看但见盒内写着一方太尉如法修合遂果获效此系后话且说济公其日得了绫子官绢银两遂拜谢太尉才下岭见一伙乞儿冻倒在地济公曰苦恼我有些东西与你袖中摸出绫子官绢银两尽与众人迤𨓦归到灵隐寺见首座曰你连日在何处济公曰我连日在昇阳楼饮酒新街里宿娼首座曰好好你又喫酒又歇娼济公曰我明明里去不强如你们黑地里去首座曰长老昨日问我我说你十六厅朝官处探访原来这样胡行急拖入方丈见长老言济公私自出去喫酒宿娼长老大怒令侍者打二十拖倒揭起直裰济公却不穿裤子转身露出面前那物事来众僧大笑长老曰这厮如此无礼首座曰先师护短容他惯了长老曰风颠之人不必打他且放起来济公呵呵大笑出方丈来曰你们拖我见长老却不打我好汉子和你跌三交众僧曰不釆你这风子济公曰贼牛们却又怕我自此愈加风颠众僧皆来同长老计议怎生逐得他出去长老X曰他是先师徒弟如何逐得监寺曰某有一计自然使他安身不得众曰却是怎么监寺曰比先寺中有箇盐菜化主每日化来常住公用此职事最难他化不得自羞回也如今可买一尊酒整顿斋使他大醉倘若应允亦不过月余矣众僧曰妙计只恐他不𠃔监寺曰他只要酒喫是日整斋置酒请济公喫济公到方丈坐定曰长老唤我做甚么长老曰众僧买酒在此请你济公曰却又跷蹊你且说为何请我长老曰我初住持不识前事先是此等有箇盐菜化主如今一向无人今欲立箇化主要你开疏头因此请你济公曰既要写疏且只喫酒若醉方有文章长老曰你只顾喫当时行童将只大碗放在济公面前一上喫了三十余碗暂住侍者遂将文房四宝放在卓上浓浓磨墨济公起身拂纸而就文不加点云伏以终朝易过衣食难求空门内皆倚檀那寺院中全凭施主倘无施主房宇便东倒西歪若没檀那和尚就忍饥受饿衣非绫锦也须得绵布遮身食不珍羞亦必用酸虀过粥费用虽不奢华人多也难挣挫輙持短疏遍叩高门不来求施衣粮但止化些盐菜灶户口烧造殷勤园圃人种作劳碌羞将痴脸恳求他全仗劝欣资助我莫怪贫僧朝朝饶舌皆因弊寺日日用他一碗糙米粥无他怎送入饥肠半碟黄酸虀有你乃能充饿口和尚箇般若恼子达官普发欢喜心日化八贯资财供入X常住增富贵朝忝三宝贤圣愿祈施主永安宁谨疏年月日济公写罢长老并众僧都喝釆令行童取酒来济公又喫了十余碗长老曰一客不烦二主再凂你做箇化主济公曰我是风子如何做得监寺曰济公结识的是十六厅朝官十八箇财主莫言一日八贯便是八十贯他也化得长老曰原来恁地济公曰相识家止好索他些酒食如何又化他钱财长老曰你胡乱化半年三箇月我这里便今人代换济公此时巳醉应道喫了你们酒如何推得过长老大喜便交铺香花灯烛请济公坐了受长老三拜收拾斋衬果品遂别长老出方丈心内暗思我反被局了在这里亦不秀气不如一发起了度牒别处去罢转入方丈长老问何故又回济公曰我思做此化主永免去各处去化身边又无度牒只道我是野和尚故此回取度牒长老曰说得是即令监寺取度牒付与济公收了自去且说济公出山门迳到白乐桥坐思这伙秃驴合成圈夺明是局我出来净慈寺德辉长老平素与我契合我往投他必然见留迳望净慈寺来入见长老问讯长老曰济公何来济公曰说不得弟子被众局我做盐菜化主弟子初时不肯后被他灌醉一时应承今思明是局我出门故特来投希留为爱长老曰你是灵隐寺有分子孙如何空身出来济公曰我不要他东西只因被这班欺侮过不得望我师慈悲长X老曰留自留你只是昌长老面上不好看老僧明日写一柬去他若回字来那时收你两家都好看济公曰我师见是当晚济公就方丈中暂歇次早长老写了书差传使诣灵隐寺时昌长老正在方丈中坐侍者报净慈寺传使在此长老交进来传使将书呈上云南屏山净慈寺住持比丘德辉稽首师兄昌公法座前即晨新篁渐长绿树成阴恭惟尊候安享禅规倍增清福上剎散僧道济到獘寺言蒙差作盐菜化主醉时应允醒却难行避于侧室无面回还特奉简板伏望慈悲念此僧素多酒症倘覰薄面明日自当送上昌长老一见大怒曰道济受某三拜不曾化得半文钱便来讨钱我寺决不用他令侍者取笔就简板后批八字云似此颠僧无劳送至批罢付与传使自回且说德辉长老正与济公话间忽见传使至前施礼将前言细说呈上简板长老大怒曰这畜生我又不属你管如何这等无礼济公曰便是檀板头不晓事只为我交长老受气长老曰济公我收你在此替我争气就陞你本寺书记僧一应榜文开疏俱是汝济公谢了长老自去选佛场坐禅念经不觉巳过月余忽一日济公闲步出山门走至长桥土免下只见卖馉饳儿王公在门首擂荳王公曰X济公多时不会济公曰我被灵隐寺赶出来今共你做隣舍王公曰你坐一坐待我买卖净些同你下棊就掇条凳子在门前安下棊盘济公曰我侬嬴得喫一盘馉饳若输了你便打我一箇栗暴王公大笑二人下了五六盘济公却输了一盘王公曰出家人不打你只与我写一招牌济公曰我无酒却写不得王公便与济公对门方家酒店里济公一上喫了十五六碗曰你要写甚样招牌王公拿出一幅纸济公提起笔便写下十字云王家清油细荳大馉饳儿写毕济公曰我喫你酒无物相谢我将方才下棊为题写一篇文在粉壁上词云无为堂上敌手相逢移来一座水晶盘倾下两行碧玉子聚三掣五夺角争先静悄悄向竹坞松轩冷清清对茅亭菊槛排成形势黑丛丛万里干戈摆定机关白皎皎一天星象休言国手谩说神仙遍九州夺利于蝇头布三路图名于蜗角纵横在我敲磕由他箇中诀破着精神要使英雄满天下咦除非有箇神仙路冲破从来七九关济公写罢作谢出门迳往万松岭望毛太尉太尉却好在那里射箭济公向前施礼曰太尉射得好太尉急忙歇箭曰何故久不会济公把前事细说太尉曰今日热同你竹园中乘凉喫酒至晚而散仍于府中歇住五七日济公曰我还要去望陈太尉遂别迳到陈太尉府前门公通报太尉出迎茶罢便令安排品X馔饮酒至晚又留在府中歇住二三日济公勐省曰长老把我为人运出来十余日他必嗔怪遂别太尉迳来净慈寺却说德辉长老半月不见济公心中嗔恼差火工四下寻覔到长桥只见济公在馉饳铺中火工向前曰济公长老有请济公便起身入方丈见长老曰老僧再三嘱付缘何不改前非济公跪在面前曰告我师慈悲弟子许久不去望相识偶至万松岭蒙毛太尉留住五七日陈太尉府里住二三日故此担阁了长老曰我不信二位太尉是朝廷近侍官如何敬你且说你的本身事我便饶你打济公请纸笔便作一词名临江仙云粥去饮来何日了都缘皮袋难医这般躯殻好无知入喉才到腹转眼又还饥惟有衲僧浑不管且须慢饮三盃冬来犹挂夏天衣虽然形丑陋心孔未尝迷长老大喜曰既然朝官与你好如何做不得盐菜化主济公曰做到做得争柰不怯气化来请这伙贼秃若是长老这等相爱休说盐菜便一日要十箇猪也有长老大笑道我寺中原有寿山福海藏殿如今土册坏若得三千贯钱便可起造你化得否济公曰非是弟子夸口三千贯只消三日便完长老便令侍者请盐寺买辨酒肴素食罗列于方丈长老亲陪济公喫得大醉长老曰要开疏头你醉了明日写罢济公曰我是李太白但酒多越好乃令行童取过文房四宝X浓磨了墨济公提笔起一扫而就云伏以佛日增辉法轮长转夫佛日者乃佛光洞照法轮者是法力传流切见南屏山净慈寺承东土之禅宗禀西湖之秀气殿阁轩昂门楼高大近因藏殿倾颓便觉僧家寥落是以法轮不动食轮怎得周全藏殿若完佛殿自然气象欲得寿山福海庄严须仗达官长者欢喜舍金赐钞须休心下踌蹰运木担泥且便眼前成就轮转无休檀那永固募缘化主书记僧道济谨题写罢长老大喜次早济公到方丈别了长老出门迳投万松岭来忽听一声喝道言太尉朝回少顷毛太尉近面太尉曰这早何处去济公曰我早太尉又早太尉曰我是官身朝里去方回你出家人正好稳睡济公曰亦有一事睡不能熟进府诉禀太尉便令整治早饭问济公适间欲说甚话济公曰獘寺有座寿山福海藏殿跌倒今欲修造须三千贯钱因此特来望太尉一力完成将出疏簿递与太尉曰我那有三千贯些少布施使得济公曰教我再化何人太尉曰既如此可停一两月待下官辏集济公曰箇却使不得三日内便要太尉曰你正是风子三千贯钱如何更有济公撇了疏簿急急起身太尉赶出去将疏簿去还他济公拿起又丢入去一迳奔走太尉分付门公今后济风子来休放进府且说济公迳自回寺首座问曰化得若干济公曰后日皆完首座曰今日无X一文后日那得完济公曰不要你忧我自有道理首座说与长老长老亦不信次日众僧咸对长老言济公今日不出去化因在灶下捉虱子明日如何有第三日毛太尉早朝但见一皇院子来道娘娘有旨宣太尉急忙到太后宫中拜舞罢大后曰毛君实子童夜来三更时分见一金身罗汉言道净慈寺寿山福海藏殿崩珊化钞三千贯再言疏头在汝家后有名字太尉大惊暗思济公非凡人也乃启奏曰娘娘两日前净慈寺书记僧委有疏头留于臣处太后曰宝库内有三千贯脂粉钱子童共你到净慈寺认此金身罗汉太后懿旨备辨銮驾娦妃彩女随往净慈寺行香毛太尉押解三千贯钞其日济公在房中曰此时将及来也行出房门高呌都来接施主使去擂鼓撞钟长老听得急使侍者问消息只见门公报道有黄门使来说太后娘娘行香长老忙披袈裟出方丈引满寺五百余僧迎接只见太后凤辇到来长老等于山门外接见娘娘谓长老曰子童昨夜三更时分梦一金身罗汉来化钞三千贯修造藏殿今日送钞在此子童要认这尊罗汉长老见说擡着香炉引五百余僧团团在佛殿上看经此时济公来在数内却从面前过太后指曰正是此僧方欲下拜济公急忙打箇根斗裤儿不穿露出前面这件物事扒起便走长老就奏娘娘曰此僧平日有些风症太后令毛君实将三千贯交与库师收了太后自回长老众僧送X出山门自回方丈令寻济公不见忽一侍者来曰济公引领一伙小儿撑一只船到西湖採莲长老曰济公要这藏殿完成一时遂显灵感今恐被人识破故作此态济公将船划过石岩桥登岸令小儿划船回去却自望古荡里摸去教场桥登东厕只见尿缸内一箇虾蟆浸得老涨的济公曰苦恼亦是轮回我与你下火作颂云这箇虾蟆死也掘强瞑目并牙跏趺合掌佛有大身小身即非我相人相一念悟来离诸业障咦青草岸边寻不见分明月夜棃花上济公念罢只见半空中青衣童子呌曰多亏师父巳得超昇众皆喝彩忽一人拖住济公曰师父同你前面坐一坐济公曰阿哥你是何处那人曰我是西溪安乐山永兴寺长老闻清溪道士徐公说上人清德累欲一见今日小人有缘且去饮三盃二人行过古荡街迳望永兴寺来此时长老正在山门下乘凉济公向前施礼长老曰师兄何来砧基曰此是济长老也长老大喜请入方丈宾主坐定茶罢问砧基何处相遇砧基说虾蟆下火故事长老叹羡令整酒馔济公恁意饮了一夜次日请徐提点陪侍长老要造安乐桥凂济公开疏云伏以山藏古寺水接平桥西溪市北安乐山桥珊损年深往来不便欲建运云之势全凭驾石之功资金浩大独力难成輙持短疏遍扣大檀诚哉劝X资慨然乐助叠石横空杜预建时从古有跨溪通道相如题后岂今无不惭风漱石还爱月盈河水流碧草环中过人在苍龙背上行桥梁万代福禄无穷写罢二人迤𨓦行至崇真寺夜宿次日到洗马池闲翫题云昔日曾闻洗马池悠然此景在西溪风生水面波纹细日上堤边树影低水底青天沉翡翠波中明月浸琉璃何如花下退朝去喜看鸳鸯戏石矶自是济公只在永兴寺崇真寺清溪道院几处盘桓不觉过了四箇月时值初冬天气济公觉道身冷思量我出来长久须回寺去于是别了长老并徐提点便向石人岭来时见上天竺忏首同一道人坐地见济公来二人起身相见忏首曰汝在何处长老差人各处寻覔济公曰我在永兴寺住了四箇月恐长老见嗔今日故回汝等何往忏首曰你不知我寺讲主九月二十夜着贼偷得一空闻知西溪街上郑先生卜得好卦故令我问课回来济公曰我实不知既如此同你去望他二人落了石人岭迳至宁棘庵讲主正在方丈中烦闷济公向前施礼曰失彩失彩讲主曰久不相会何故不来看我济公曰我侬今日偶遇忏首说特来望你讲主曰老僧挣了一世今一夜皆空济公曰出家人要财物何用待他偷去倒省得记X挂讲主曰我积趱来要修僧房起钟楼今被偷去与外人说不得只好自知故此烦闷济公乃曰如此我作一律替你解闷题云哑喫黄瓜苦自知将丝就纵落人机低田缺水遭天旱古菓安身着鬼迷贼去关门无物了病深服药请医迟竹筒种火空长炭夜半描龙𦘕向谁讲主大笑曰妙哉双关二意我肚中多闷你休回去在此相伴解叹我也好济公曰只怕无酒喫讲主曰别物无有惟酒你喫不了济公曰既有酒莫说一两月便是一两年也在此众人大笑自是济公又在天竺过了两月看看腊近讲主留过年济公曰这却使不得须回寺过年乃别讲主向净慈寺来山门口撞见监寺曰济公一向在何处济公曰我在老婆房里监寺曰你是风子我不理你济公迳入方丈见长老向前施礼长老曰不与老僧说知一直出去半载是何道理济公曰偶然闲走望长老慈悲长老道我却不怪反被众人笑济公曰今后再不敢如此自此济公只是坐禅念经时值三月天气济公对长老说我从归寺并不曾出门今欲出去望相识特禀长老长老曰你去只可一两日便回济公曰谨领乃离方丈迳投万松岭来至毛太尉府令门公通报太尉忙出迎接入坐茶罢太尉曰自从同太后娘娘到你寺巳半载余矣济公曰向日深亏相公完成这庄胜事近X思酒饮特来相探太尉曰你且坐今日园子掘得些笋将一半进朝一半在此令煑来与你尝新济公大喜一上喫大半碗道滋味极美佛语云一寸二寸官员有分一尺二尺百姓得喫和尚要喫直待织壁我侬亏太尉得尝新长老在寺梦也梦不见我且剩几块持归奉长老太尉道此是残剩另将一盘来用荷叶包固济公提荷叶包作谢遂行一路向净慈寺来山门下首座曰手里包儿莫非狗肉济公道不是包内之物你们梦也梦不见众曰却是甚么济公把包儿塞将过去曰你且闻一闻迳入方丈长老曰你今如何便回济公曰我一迳毛太尉府中去却好甞新笋我讨得一包与长老甞新长老曰难得你济公令侍者取一盘来将荷叶包解开倾在盘内托上长老面前长老喫了三二块人各分些众僧皆来讨笋喫长老曰有数这些都分了济公曰我侬在毛太尉府中说禅机漏将笋来你们只顾白口要喫长老曰你说甚么禅机济公曰一寸二寸官员有分一尺二尺百姓得喫和尚要喫直待织壁长老曰绝妙绝妙众僧曰你化些来与我们甞新也好济公曰众僧有将新笋为题作得一诗我侬便去化两担来长老便作一绝云竹笋初生牛犊角蕨芽新长小儿拳旋挑野菜炊香饭便是江南二月天济公曰今日不许明日也无后日还你两担长老曰X这新笋初生如何论担济公曰休要管次日济公迳投万松岭毛太尉府里来到厅坐定济公曰昨日蒙赐笋长老喫了众僧都讨我侬一时说了口今日故来化缘两担太尉曰若过十余日出得广时便有如今初放标何能论担园子曰昨夜颇暖都钻出头来太尉喜曰将疏头来与你笋济公请帋笔一挥而就云锦屏破玉偏宜我等斋盂粉节出墻巳属他人风月正好拖泥掘出那堪带露担来盐油锅内炙就黄金汤水釜中煑成白玉满满盛来没底碗子齐齐喫去无心道人趂嫰正好结缘没后难得进口山僧尽尝滋味鲜甜施主专享福禄永固太尉喜曰今日方透芽且养他一夜明早掘去还多得些济公曰正好正好太尉当晚留济公在府歇了次早同济公步入竹园中只见掘起约有五担拨五箇当直人挑送济公谢了太尉投净慈寺来众僧在山门下遥见济公领五担笋来急报长老济公曰笋便化了你等可出五百文钞还脚钱长老曰老僧自有令侍者取钞五百文付五箇送笋人去讫长老令煑笋与众僧喫喫罢尽散却说济公勐思灵隐寺昌长老巳死不去送得丧闻得印鉄牛做长老要去望他离寺过六条桥徐步行至灵隐寺前见侍者曰烦希通报侍者入方丈曰净慈寺济书记来访长老曰风子不要釆他你去回报不在侍者报济公济公大X怒便走到西堂房里望小西堂亦不在问行童借笔去冷泉亭下作诗一律云几百年来灵隐寺如今却被鉄牛闩蹄中有漏难耕种鼻孔撩天不受穿道眼何如驴眼瞎寺门常似狱门关冷泉有水无鸥鹭空使留名在世间写罢付行童仍于西堂粉壁题云小小庵儿小小窓小小房儿小小床出入小童并小行小心伏事小西堂济公别了行童自回寺却说灵隐寺有人入白长老怒曰临安府赵太守是我故交凂他砟去净慈寺门外两傍松树破他风水却说德辉长老一日共济公在方丈中忽见侍者报曰山门外赵太守带百余人要砍两傍松木长老曰如何是好济公曰长老休慌待我去见他长老曰这官人十分利害汝去见他须用小心济公曰我师宽心言讫出山门太守在外呌和尚济公向前施礼太守曰你便是甚么济颠久闻你善赋诗今来见我有何话说济公曰闻知相公要伐敝寺松木有诗呈上亭亭百尺接天高曾与山僧作故交满望枝柯千载茂可怜刀斧一齐抛窓前不覩龙蛇影耳畔无闻风雨号最苦早间飞去鹤晚回不见旧时巢太守见诗大喜见山环翡翠屋隐烟霞令济公作诗X云白石磷磷积翠岚翠岚深处结茅庵煑茶迎客月当户採药出门云满篮琴挂葛絃鸣素志窓开风拂罢清谈今朝偶识东坡老四大皆空不用参太守叹赏不足曰下官亦续一律云不作人间骨肉僧霜威隐隐骨稜稜金芝三秀诗坛瑞宝树千花法界清得句逃禅宁缚律即心是性不传灯我来问道无余事云在青天水在瓶须臾斋毕太守自回长老入方丈谓众僧曰今日若非济公谁人解得却说济公闲行至长桥见卖馉饳儿门上贴着斗书吃了一惊走入见王婆在棺材边哭王婆曰阿公和你素好后日出殡你来送丧就请你下火念阿公平日之面说两句禅机令他西方去济公曰如此准来行到长桥上坐着只见卖萝卜的沈乙挑了空担来曰师父多时不见同你饮一碗何如济公曰甚好二人走入酒店坐定沈乙筛酒济公一上喫了几碗济公曰难得你这片好心我看你巴巴碌碌何时是了不随我喫碗安单饭也罢沈乙曰我久怀此意若师父肯提挈今日便跟师父济公引沈乙来寺参见长老济公曰弟子寻得一徒弟在此望长老容留长老遂与他摩顶受记改名沈万法次日饭后济公令沈万法扒些火来万法曰要火做X何用济公曰我今日闲坐烘几箇虱子少刻万法掇一盆火来济公脱下直裰在火上一烘两箇虱子做一块钻出来济公曰虱子也有夫妻我欲咬死又恐污了口不如就火中烧化便放虱子火中口念云虱子听我语汝今当记取类于虫蚁中只与血肉处清净不肯生来生我袴里大不大如蔴亦有夫和妇宛转如是生咂我何时悟我身自非欠你岂能坚固向此一炉火切莫生惊怖抛却蠕动躯莫复来时路咦烈焰光中爆一声剎剎沉沉无覔处是日济公分什沈万法道我去长桥送王公丧了便回迳去丧事将起身济公曰我一发替他指路口念云馉饳儿王公秉性最从容擂荳擂了百来拒蒸饼蒸了千余笼用了多少香油烧了万千柴显今日尽皆丢散日常主顾难留灵棺到此何处相投咦一阵东风吹不去鸟啼花落水空流一壁起材行至方家局烧化济公手提火把道大众听着王婆与我喫粉汤要令王公往西方西方八万四千里如今且只在余杭念罢只见一后生来在王婆面前作揖乃是女儿邻舍先是王婆有一女嫁在余杭比时有孕不来送丧X昨夜五更养得一箇男儿肋下有四朱字写道馉饳王公因此特央邻人报生王婆听得大喜众人惊骇济公被众人围住便跳在卓上打箇跟斗露出下面物事来众人大笑济公趂笑间一迳走了乃入清渡门来新宫桥下沈平斋生药铺里他家妈妈尊敬济公见济公忙请入内坐定茶罢妈妈便令安排酒来将一只大碗安在济公面前济公一上喫了十余碗巳有醉意养娘又托出一碗辣汁鱼来妈妈道再喫几碗济公又喫了十数碗十分酩酊作谢妈妈撞到清波门一交跌倒把门的并过往人围住其中有认得的道这是净慈寺济书记能吟诗极好只是喫酒没正经济公听见说傲起来曰谁人说我没正经便歌云本是修来四果身风颠作逞混凡人能施三昧神通力便指凡人出世津经卷无心看禅机有意亲醉时喝佛骂天真浑身不见些儿好一点灵光绝胜人认得的扶起济公搀到十里松又跌倒了直到净慈寺报知长老呌沈万法急出山门到十里松向前道师父回寺去济公曰贼牛驼我去把沈万法吐了一头一脸沈万法驼到厨下面床上放师父睡了方去洗脸济公跳将起来高呌无名发呀呀呀众僧都道济公酒狂济公曰驼我见长老又呌无名发呀呀呀众僧不晓得都去唾了济公不住口连呌到三更时X分罗汉堂琉璃灯烧着旛脚火起济公遶廊下呌无名发呀呀呀敲各房门众僧撩乱起来各自收拾勐火随风焰焰腾腾延烧佛殿两廊各僧房济公曰烧得这秃驴们好忽然弓兵入来捉住两箇监寺出官只不见长老这火直烧到次日午时还未灭止留得山门不烧众僧对济公曰许多佛力因何不能护持济公口占四句云无名一点起逡巡大厦千间尽作尘非是我佛不灵感故要楼台一度新话间官府救火就将两箇监寺枷在长桥上众僧在火场上商议不知长老何处怎生救得两箇监寺济公曰监寺且迟迟寻长老要紧众僧曰必定睡熟在方丈烧死了侍者曰我们真箇不曾见长老出方丈门济公说既然如此且着火工去扒地扒了多时并无踪迹只见一块砌平砖上面惟留下八句诗云一生无利亦无名圆顶方袍自在行道念只从心上起禅机俱向舌根生百千万劫假非假六十三年真不真今向无名丛内去不遗一物在南屏济公曰长老自归天台山去了且令火工收拾些烧不尽木头搭起几间茅屋众僧安身济公行至厨下见一大锅热汤高呌此间好热汤且来洗面我有一只曲儿唱与你们解闷唱云净慈寺盖造是钱王佛殿两廊都烧了止留得两X箇金刚佛也闷放起玉毫光平空似教场却有些儿不折本一锅冷水换锅汤众僧齐笑你便风狂两箇监寺枷在长桥你须救他济公一程走到长桥见两箇监寺枷在那里济公曰你两箇板里钻出头来好像架子上安砲灯监寺曰阿哥你不救我们反来戏谑济公曰我救你救你迳往毛太尉府中太尉接见曰回禄回禄济公曰说不得二人坐定太尉便交安排酒喫至半酣济公曰我侬多感太尉在此喫酒两箇监寺枷在长桥望太尉一救太尉曰不妨我写封柬去与赵太守就放次早济公对太尉曰我侬且去火场上看看行至寺门只见两箇监寺回来众僧大喜问道如何得放监寺说亏了济公央毛太尉一柬分付赵太守因此放回众僧俱谢济公首座曰兀谁做得本寺长老济公曰必须是蒲州报本寺松少林长老可做监寺曰此长老实好只是年纪高大如何肯来济公曰你们要他来必须买酒请我监寺曰此系大家之事见今无钱那得酒请你我自修书令人去请济公曰请不来时休怪我笑一程望太尉府去了寺中众僧修成书柬令传使往蒲州报本寺见了长老呈上书柬长老曰老僧年迈如何去得传使再三求请长老曰非为他故实难行动令知客管待斋毕传使辞谢回至本寺将前事备陈一遍首座曰必须济公写书再令传使去众僧曰是便买一埕酒请济公一上喫了十余碗济X公曰前日请少林长老传使回来如何说首座曰前日空走了一遭今特要你写书柬子济公即时写成封固递与传使起身来到蒲州投见长老曰老僧前日分付去了如何又来传使曰济书记今有简板在此呈上长老折开一见大喜书云象法浸凋宗风淡荡往往来来无发落纷纷漫漫自寻芳须仗本色高人今日大家公议恭惟少林大和尚行光先哲德庇后昆施佛教之铃鎚展僧人之鼻孔休负诸山之望莫辞一水之劳惠日峯前识破𡽗崖之句南屏山畔愿全灵璧之光慨顺人情毋劳牵鼻少林长老看罢曰此回只得去走一遭便令擂鼓撞钟聚大众选有德行者住持本寺挂了牌分付传使先回交济书记休要出去老僧收拾行李只在月内便到传使作别先回本寺报知众僧大喜留济公在寺济公曰若不出去那得酒喫一迳便走呌他不住监寺曰若留他每日那有钱买酒不留他长老来又不欢喜首座曰容易我有一大空坛寄在人家将去盛了湖水泥了坛头只做赊的酒直待长老来方开可取一笑监寺曰最好便寻济公回来首座曰济公我们无钱赊一坛好酒你看过了直待长老来方开济公曰不妨你们赊来须臾两箇火工扛到济公面前济公曰打开来甞一甞首座曰新泥的开了要出气济公曰也说得是便掇一掇道也了得我一醉令X火工扛在草屋下安着过了数日有人报长老到众僧都出远接少林长老到寺众僧参拜长老毕就与济公讲话济公曰不要慌且了正事便将一块砖打开泥头但闻水气大怒一下打碎了坛骂道这伙秃驴分明弄我少林长老听得问曰做甚么侍者曰济公要酒喫作閙长老曰济公要酒喫胡乱买两瓶请他忽济公到长老面前曰可柰这班秃驴弄我长老曰休要与他们一般见识我自买酒请你济公曰不曾与长老接风甚么道理反要长老买酒请我少刻酒来济公喫了长老曰老僧初到不知本寺曾立被烧募缘榜疏否济公曰这班秃驴各自做家火那管正事长老曰今日你就与我写令侍者取文房四宝来济公挥笔立就文不加点云伏以祝融作衅照一万顷之平湖风伯助威卷五百间之大厦烈焰星飞于远汉嚣尘雾鎻于层峦各携云钖以随身共驾牛车而出宅向来金碧併作烟煤过门孰不惊心闭眼尤疑是梦切念阿罗汉不能冷坐放起玉毫光可怜调御师也被熟熬失却金花座虽经世数未厌人情钟鼓重警发于虗空香火复追崇于先帝毗耶城里从来大有檀那给孤园中指日可成兰若金刚不坏铁塔证明长老看了大喜交侍者把榜挂在山门往来看者如蚁越数日济公曰我巳化了明日艺主至次早果见朝廷差太尉押到宝钞三万贯言夜梦金身罗汉募X缘故朕完成胜事长老众僧谢恩讫库司收了三万贯钞斋了太尉送出山门择日兴工诸府州县官员财主无不布施未二年间殿宇房廊屋舍皆巳落成忽一日济公闲少至雷峯塔望常长老长老曰济公一向监工辛苦今日共你作盃济公曰多感长老令侍者置酒于水云轩下时济公巳醉曰我侬恼你多题诗相谢乃写云极目烟波远接天红尘疎处结三椽不忧风景来朝没只恐水云到晚连青黛山边飞白鹭绿杨堤畔泊渔船悠然此地真堪乐半是人间半是仙写罢又饮酒只见火工来道长老有请济公忙起身谢了便回寺入方丈长老曰那里去来济公曰我侬闲行到常长老寺内蒙留我饮长老曰我有酒在此特请你少顷侍者将酒至济公又喫了十余碗醉了口中道本寺多亏长老做主我侬也用心成得这模样只有两廊涌壁不完我心放不下长老曰既如此烦你完成亦好济公曰各处皆化了惟有临安府新任王安抚未曾化他长老曰我闻此官不及第时去寺院投斋被僧人哄弄躲过甞怒题其壁云遇客头如鼈逢斋项似鵞至今恨着和尚你休化他济公曰不妨我务要化他众僧劝不住济公离寺迳到府前立于宣化桥上安抚正在厅上望见桥上一和尚探头探脑分付虞侯悄悄的採进来四箇虞侯行至桥X上一把採住把济公推到厅上跪下安抚曰这秃驴敢如此大胆济公曰贫僧是净慈寺书记僧济颠有段姻缘只有相公省得特来计较安抚听得便令放起你若说得好便饶你打若说得不好加倍重打济公曰昔日东坡居士与秦少游黄鲁直佛印禅师四人共饮东坡行一令要一般物两箇古人名后两句诗众人都替济公担忧济公不慌不忙道相公听着苏东坡道笔毫落地无声擡头见管仲管仲问鲍叔因何不种竹鲍叔曰只须两三竿清风自然足秦少游道雪花落地无声擡头见白起白起问廉颇因何不养鵞廉颇曰白毛浮绿水红掌拨清波黄鲁直道蛀屑落地无声擡头见孔子孔子问颜回因何不种梅颜回曰前村深雪里昨夜一枝开佛印道天花落地无声擡头见弥陀弥陀问维摩如何话更多维摩曰遇客头如鼈逢斋项似鵞安抚听了大笑请济公入后堂坐定茶罢便令整酒安抚陪侍济公曰敝寺因遭风火今得十方施主鼎建一新只有两廊涌壁未完特求相公慨然乐助安抚曰下官到任未久那得布施济公曰若得发心不愁无钞佛语云明中舍暗中来安抚曰既如此下官有处天晚安抚留济公宿了次早便整理俸钞三千贯差人押送济公迳投净慈寺来长老众僧接见尽皆喝釆库司收贮了钞整斋待来人回府一壁请𦘕师装𦘕济公连日在寺看𦘕忽思量酒喫走在九里X松有一人家起盖三间厅屋要求两句佛语上梁济公道将酒来少顷酒到济公一上喫了十二三碗忙交匠作一齐动手将梁称起济公立在凳上念道今日上红梁愿出千口丧妻在夫前死子在父先亡那财主听了心中不悦谁想济公的话都是顺理题罢出门过一馄饨铺店主识认济公邀入店内请济公喫馄饨济公喫了遂把馄饨为题借笔写在壁上云包罗万象性气粗豪清净为根礼恭叉手通身上缝隙无余镬汤里倒番觔斗把得定横吞竖吞把不定东走西走宜是山僧嚼破时泥牛满地嚬哮吼写毕忽有一人倒路死在门首众人扰扰嚷嚷店主见了慌说这箇无头人命如何是好济公道不妨我与你做好事遂向死人作颂曰死人你住是何乡为因何病丧街坊我今指与一条路向前静处好安藏只见那死人扒将起来迳奔岭脚下死了店主并四隣十分欢喜却说济公取路回寺只见四下云布一人忙奔躲雨头上插着号旗济公便问你侬高姓后生道小人姓黄在竹竿巷粜米只有一母见年八十济公道你平日孝顺么后生道生身父母如何不孝顺他济公道你前世孽重我救你随我到方丈来摆X下桌子袈裟围了令后生躲在桌子下济公桌子上盘膝而坐念云后生后生忽犯天嗔前生恶业今生缥身老僧救汝归奉母亲诸恶莫作免得祸临只见老松树一株打碎那后生起来作谢而去济公一日离寺到前洋司尼姑寺前那尼姑一向闻人说济公在灵隐寺募缘装佛终日喫酒众僧理怨大醉扒上佛头一吐次日三尊大佛真金装就实是活佛以此要换铜钟央凂济公开疏济公却好走到门公曰院主正交我来请你济公曰我来正好入内见院主坐定济公曰要请我须醉便休院主曰我们女僧常不用酒济公听得就走院主曰你却忒性急且坐少顷罗列酒肴济公一上喫了二十多碗曰如今好了你要做何用院主曰敝寺原有口铁镜今要铸铜钟特凂你写箇疏头济公将过帋笔便写云师姑铸钟有铁无铜若要圆成连松智松写罢不别而行院主见了不悦却说王太尉出丧到虎跑寺安葬石太尉二舍人一名连松一名智松兄弟二人亦来送殡闲行至尼姑寺内看见卓子上疏头内有连松智松四字大惊问曰何人写的院主曰济风子连松曰他真是活佛预先写弟兄两人名字既如此这口铜钟我兄弟一力完成院主起身相谢遂备斋待二人罢回次日二人一力俦成却说济公回寺有箇老儿賷一片香来寻济书记迳入云堂里X只见济公打睡听得有人脚步开眼看时那老儿胸前摸出一片香来朝着济公便拜道小人特来烦师父与我女儿下火济公问道兀谁老儿道小人是抱劒营街行首蓝月英的父亲不幸我女儿得病身死来日出丧今日特请师父下火济公应允次日迳覔一只小舡渡到石岩桥上了岸只见那送丧的人都来了济公随着棺材到金牛寺前济公道老儿你要我下火把几贯钱与我老儿道有百贯钱在此济公道不消这许多我只要五贯钱买两瓶酒喫了然后下火须臾酒到济公喫了将火把在手念道绿窓深鎻𦘕蛾眉万态千娇谁得知此景此时人巳去空对孤鸾独自飞蓝行首蓝行首梅花标格蕙性温柔鸳鸯帐里作生涯锦绣丛中为活计卸下石人帽子脱却金刚草鞋用恩情索缚住薄情使五慾箭射入骨髓琉璃瓶子击碎方知总是虗花几年闺阁风流尽属落花流水山僧为汝脱骨洗肠咦扫尽百年脂粉气如今遍体自馨香斋罢济公忽思起飞来峯住的张公走去望他见了张公只见张婆在里面走出来道济公你好反阿公去年七月间痢疾争些死了济公道我时常记挂你们张婆遂整酒肴济公任意喫了道我扰你多明日做箇东道请你你可到东花园前十字路口来寻我济公作谢出门回寺去了却说张公次日迳到园前X不见济公肚里又饥只得买些面喫了出门便寻东厮正入擡头只见矮柱上挂看箇料绞张公遂解开海青束了腰间一迳回家看时十锭白银三口儿都惊呆了当晚欢天喜地次日天明只见济公慢慢走来张公道济公你好不老实交我丢了一日工夫那里等得你来只得自去买了面喫济公道喫来喫去还是我请你喫的明日准准等你阿㜑道昨日真箇亏了你拾得些东西济公道也勾买酒喫作别回寺且说张公次日迳到园前只见济公先在二人迳入酒店张公会了钞二人出店只见东厮门首许多人扰嚷团团围住看张公近前望一望只见一箇人吊死在昨日挂料绞的矮柱上张公见了喫了一惊对济公道这箇罪过怎么是好冤业都在我的身上济公道放心一些罪过也无自有一段姻缘我说与你你前世是箇贩茶客人这人是箇脚夫因见你是孤客谋了你五千贯钱害了你性命今世起利送来还你一命填了一命后世与你无冤讐因此我要你来这里替你善解交了这孽张公听得说了嗟呀不巳二人各别济公自回寺去一日济公入城来到清河坊昇阳宫前王家酒店原来店主人有女儿年方一十九岁害了怯病巳经半年日轻夜重服药不效父母昼夜啼哭济公便问主人把前事说了一遍济公道不妨我医得你先将两瓶酒来喫了然后医治店主人分付酒保盪酒济公一上喫了十四五碗就交X店主人快把女儿的卧房四围窓楞纸煳了不要一些通风把香汤浴了女儿关上房门济公与女儿贴嵴坐了口占八句道痨虫痨虫身似蜜蜂钻人骨髓食人血脓患者难救我为汝攻三昧火发逐去无踪济公坐了一夜只见那女子嵴梁内虫钻上钻下此时济公喫了酒三昧火发那虫都逼出了济公忙要收治不期窓外有人把纸窓剜破这虫从窟笼里飞走了至今患者病真药假王家女子幸遇济公平复满门拜谢又将银五两送与济公一文不要喫了些酒作别出门不在话下且说济公在寺照料𦘕工忽一日起来见𦘕一箇神像在壁间𦘕工曰这是兀谁喜神济公曰到像我的嘴脸𦘕工曰你为人好我白替你𦘕如今你也自赞几句济公道容易便写云面黄似蜡骨瘦如柴这般模样只好投斋也有些儿差异说禅不用安排𦘕工大笑济公将了神子入城迳到裱褙铺徐家见济公千欢万喜道连日少会且请坐喫三盃济公曰难消一连喫了三四十碗大醉起身脚高步低撞到清河坊正值冯太尉过虞候喝济公曰你自过去管我怎的渐渐太尉至近喝道你这和尚系是出家人如此无礼济公曰多喫了一碗在此眠一觉干你甚事管我不着太尉大怒曰且看管得你着否四五箇虞候把济公扛到府中当厅跪下太尉曰你这和尚X既入空门须持五戒却恣意嗜酒醉卧街坊是何处僧好好供来济公接过纸笔供云南屏山净慈寺书记僧道济幼生宦室长习儒风自威音王巳前神通三昧至传灯佛下世语戏辨才暗通三藏法背记十车经善绎五天竺书能番六国梵语清凉山一万二千人同过滑石桥天台寺五百余尊者齐登鹫峯岭圆通才见竖降旗百僚闻知皆拱手云居罗汉谩说点头嘉州石佛休夸大口光剃头卖向朴也喫得饭净洗手打口鼓也覔得钱蹶强赛过德州人跷蹊压倒天下汉有时清河坊说些二四恣逞风狂有时尼姑寺讲些禅机稍知颠倒放出无限佯狂颠笑杀文殊师子吼唱小词行云遏住对洪饮酒量难降佛印如此聪明未甞脚跟点地袈裟常被胭脂染直裰时闻粉腻香禅床上醉番跟斗钵盂内每放荤腥禅杖打倒庞婆共道风流和尚十洲三岛恣意遨游四海五湖无些拘束卷衫袖卖弄多少家风系脚絣尽得些儿参透今蒙取供所供是实复有一律云削发披缁巳有年只同诗酒是姻缘閙看弥勒空中戏困向毗卢顶上眠撒手便能欺十圣低头端不顾三贤茫茫宇宙无人识犹道颠僧遶市廛写罢呈上太尉接过一看道好将济公放了济公得放摇摇摆摆行到本寺歇次早起来闲行湖边只见X两口棺木许多人簇拥乃是王员外子王宣教陶师文女陶秀玉二人往来罚愿一不娶一不嫁父母得知逼令别行嫁娶二人计极于黄昏时分迯出涌金门一双投湖而死两家各自捞起买棺盛贮陶秀玉放在金牛寺王宣教放在兴教寺两处火皆不着来请济公济公移陶秀玉材同到兴教寺起材念云恭惟陶氏小娘手扳银浪魄散烟波饮琼液以忘怀踏凌波而失步易度者人情难逃者天数昨宵低唱阳关今日浪吟薤露母老妹幼肠断心酸高堂赋客黄昏无复卷朱帘伴𥨊萧娘向晚不能褰绣幌化为水上莲花现出泥中玉树咦波平月朗绿阴中莫问王郎归甚处念罢遂移陶秀玉材往兴教化寺同化济公立于轿上手执火把道大众听着切见王生宣教陶氏秀玉原欠前世鸳鸯债负荆棘丛中连理爱慾池里比目双双共堕波心两两同沉沙渎今朝带水拖泥怎免这场劳碌王公呜唿且住陶母暂停悲哭陡顿这些公案山僧与你判牍咦凭此火光三昧各认本来面目念罢只见两道红光合做一处化毕各散且说济公仍旧至沈提点宅上相探提点接见同到官巷口徐裱褙家只见挂着济公神子提点道赞得好上面空纸再赞几句如何济公再赞云X远看不是近看不像费尽许多工夫𦘕出这般模样眉如扫帚一张大口不会非言只会喫酒看看白头常常赤脚有色无心有染无着醉眠不管江海波浑身蓝缕害风魔桃花柳叶无心恋月白风清笑与歌倒骑驴子归天岭钓月耕云自琢磨济公写罢提点同邀徐公到通津桥酒楼上三人依次坐定痛饮一日是晚就宿沈提点家自此济公连日在城中且说东花园前土地庙隔壁有箇卖青果的王公其子王二专喜养虫蚁时遇八月王二一日起五更出正阳门捉促织行到苎麻边听得一箇呌得好分开苎蔴看时吃了一惊见这促织在一条火赤练蛇头上王二取块石头打去蛇便走了促织儿巳跳在地上王二腰间取出罩儿拿了看时十分生得好大喜回家交二嫂取碗井水来浴一浴放在盆内喫了早饭拿出与人閗一连嬴了数次以此闻了名一日带了迳来望仙桥上但见两对虞候喝道来乃是张太尉这太尉亦喜养促织儿见王二手提两箇盆便令虞候唤进府中王二将虫儿呈上太尉一见大喜曰你卖与我要几多钱王二曰这箇虫儿父亲所爱相公要买不敢不从只与父亲说知就来太尉曰若肯卖与你三千贯钱一付寿材板王二回家见父亲说知王公曰不卖怎的王二曰我去讨赊帐他差人来讨回话你说等我回成交却说张太尉心爱这虫儿差一干辨呌栅头同来王二家王公曰其X实好箇虫儿我掇来你看掇出盆儿揭起盖来促织儿一跳直跳出门外去被邻舍鸡儿喫了干辨曰王公没了三千贯钱一付寿材板栅头曰王二回来怎肯罢休王公曰我是爷他是儿子不帕他二人自去了只见王二大醉回来便问太尉府里有人来否王公曰有箇干辨同栅头来要过一目我掇出去说不得这样苦一跳出去被鸡喫了王二听得说把卓子一掀碗碟盘子尽行打碎锅子水缸不留一件跌得满身疼痛在地一觉睡到五更只听促织儿呌便慌忙扒将起来窓外射入月光揭起盆盖一看正是原旧好的日间鸡喫的乃是聒子王二大喜呌曰阿公你且来不要躲我日间鸡喫的乃是聒子王公曰好呀各自去睡到天亮起来喫了早饭提了盆儿迳投张太尉府中门公报知太尉王二到厅太尉曰昨日干辨说你的虫儿被鸡喫了王二曰日昨父亲不知却将聒子出来被鸡喫了这箇虫儿在此太尉大喜呌当直唤栅头来看了交三千贯钱一付寿材板使人扛送王二拜谢自回次日就与石太尉虫儿閗嬴了三千贯一连閗了三十余场无有不胜因此取名王彦章渐养至秋深大限巳到太尉打箇银棺材盛了香花灯烛供养三七日出殡众太尉都来听济公指路济公曰大众听着促织儿王彦章一根须短一根长只因全胜三十六人总唿为王铁鎗X休烦恼莫悲伤世间万物有无常昨宵忽值严霜降好似南柯梦一场棺至方家峪张太尉请济公下火济公手执火把念云这妖魔本是微物只窝在石岩泥穴时当夜静更深呌彻风清月白直聒得天涯游子伤心寡妇房中泪血不住地只顾催人织空费尽许多闲气力又非是争夺田园何故乃尽心抵敌相见便怒尾张牙扬须鼓翼閗过数交赶得紧急嬴者搧翅高声输者走之不及财物被人将去只落得些食喫纵有金玉雕笼都是世情虗色倐忽天降严霜彦章也熬不得今朝归化时临毕竟有何奇特仗此无名烈火要判本来面色咦托生在功德池边却相伴阿弥陀佛济公念罢张太尉曰一发相烦撒骨济公曰箇样物事也要我侬费心胡乱撮些灰土包了济公立在船头手拿促织灰道大众听着一夜青娥降晓霜东篱菊蕋似金粧昨宵稳贴庄周梦不听虫吟到耳傍大众万物有用皆有死鸟雀昆虫亦如此今朝促织巳身亡火内焚尸无些子平生徤閗势齐休彻夜豪吟还且住将来撤在五湖中听取山僧分付汝冤与孽皆消灭咦一轮明月浸波中万里碧天光皎洁济公念毕把灰向湖中一丢一阵清风过处现出一X箇青衣童子合掌当胸曰感谢我师点化弟子巳得超昇言讫风息是日尽醉济公回张太尉府中歇了次日回寺路由王太尉府前过听得里面鼓钹响哭声吟堂候官道太尉儿子小童死了济公走入后堂正见太尉道你来得正好烦与小童入土则箇济公道这样小孩童只好烧化了等他托生去太尉道也说得是就扛出放下棺材济公手拿火把念道神童子神童子来何迟去何速咦烈焰光中唤不回银盆又向谁家浴念罢下火了太尉请济公喫酒了辞别回寺见长老问道济公你连日在何处济公将连日事说了一遍长老大喜忽一日济公立于山门下觉身上痒到厨下脱直裰令沈万法捉虱子却说一箇年少居士手执一书迳入寺内问济书记在否知客曰在厨下居士一迳走到厨下只见一箇和尚在那里捉虱向前施礼曰师父莫非济书记否济公曰你问我何为居士曰小道是讲西堂之姪徐道成也出家数年今欲剃度师叔西堂特致书令小道求师父开䟽济公接书看了曰你要开疏何不买酒请我徐居士到酒店中去济公忙披直裰迳出山门至王家店中二人坐定原来徐居士身边无钱喫得七八碗济公正要喫居士呌住还了三贯钱济公就酒店笔砚居士取出疏头济公写云本是居士身要作比丘相祠部价难酬X袈裟又不周我劝徐居士只好罢休休徐居士见了不悦济公曰你要做和尚须请我喫得大醉居士无柰遂脱下夹道袍当三贯钞酒喫了济公乃提笔起续二句云出门撞见庞居士一笑回来光却头徐居士得了疏头与济公谢别取路望六条桥来身上又冷疏头又写坏了一路不擡头到岳坟前正冲王太尉马头喝声拿住徐居士跪下告曰相公小道因往净慈寺凂济公写疏头被他写坏了心下闷困此冲了相公节太尉曰拿疏头我看居士袖中取出呈上太尉看了大喜便令虞候带进府太尉入府升堂居士跪下太尉曰你真实有缘太后娘娘昨日与我一百道度牒未曾舍动你却好是第一名便呌左右取一道付与居士接得大喜拜谢而去且说济公一日喫早饭了行至长桥趂只船划到钱塘门上岸望竹竿巷内张提点生药店来只见张提点妻立于店内济公施礼曰孺人提点在否这娘子所恶是僧道乃回言不在济公却待要行布幙内张提点钻出来呵呵大笑曰济公久不会请坐喫酒济公曰我侬怕你娘子喫不下提点曰街上店中去可乎济公曰甚好二人迳到申阳宫酒楼上饮酒济公一上喫了二十多碗对提点曰汝娘子怪我们每日喫酒我如今有一词唱与你听每日终朝醉似泥未甞一日不昏迷细君发怒将X言骂道是人间喫酒儿莫要管你休痴人生能有几多时杜康曾唱莲花落刘伶好饮舞啰哩陶渊明赏菊醉东篱今日皆归去留得好名儿提点曰绝妙绝妙我带有四幅笺纸在此你与我写四幅吊子安在家中你百年之后也是一念济公口里不说心下思量这言语分明是催我死提点袖中取出笺纸问酒保借笔砚济公遂写其一几度西湖独上船篙师识我不论钱一声啼鸟破幽寂正是山横落照边其二湖上春光巳破悭湖边杨柳拂雕阑筭来不用一文买输与山僧闲往还其三出岸桃花红锦英夹堤杨柳绿丝轻遥看白鹭窥鱼处冲破平湖一点青其四五月西湖凉似秋新荷吐蕋暗香浮明年花落人何在把酒问花花点头济公道我今日作诗没兴写亦不美胡乱将去遮壁提点曰有劳大笔再喫几盃济公曰心下不乐免饮二人便行到望仙桥下有箇开茶坊的婆婆呌做陈干娘看见济公便留喫茶济公曰茶到正好同提点入去婆婆点了两盃茶请济公提点喫济公曰阿婆X难得你好心时常请我没何报答你去省马庙前杜处士家讨我神子头儿来爱好安在家里以后自有好处婆婆道他须不肯济公便写箇帖子与了明日婆婆去讨将来看时却是箇病恹恹的瘦和尚婆子道这样冷货要他何用撇在壁边谁想后来济公死了众太尉要寻济公神子交干办去裱褙舖里买柱处士曰只有望仙桥下陈干娘茶坊里有济公的神子太尉就差干办将三千贯与婆子买了这是后话却说济公谢了茶出门撞见一箇挑海蛳担的张提点曰济公做只海蛳颂随即口念云此物生在东海西又无鳞甲又无衣虽然不入红罗帐常与佳人做嘴儿提点大笑此时正是五月天气忽然一阵好雨三人入茶坊避雨见雨伞济公遂题云一竿翠竹巧匠批栾条条有眼节节皆穿四大假合柄在人手归家放下并不争先直饶瓮泻盆倾下一搭权为不漏天题毕雨住行不过数间门面只听得铙钹之声提点问是甚处做道场济公曰这是王妈妈家与王公做小祥功德提点笑曰这们人家也做功德斋僧济公作诗云唐家閧里闲游赏妈妈家中请和尚三百衬钱五味食羊毛出在羊身上提点大笑曰还他道场钱也无济公又云X妈妈好善结良缘斋僧不论圣和凡经资斋衬明舍施少间暗里送来还二人过一古董铺门首见挂着一幅墨竹济公口占云数枝淡竹翠生光一点无尘自有香好似葛陂龙化后却留清影在虗堂店内有一条三股蔴绳济公拿起便把口咬店主人忙抢过手扯住济公要陪提点再三劝散了一路行着济公道他妻该死在这条蔴绳上还有一服不曾咬得这孽冤还不肯散谁想过了数日古董舖娘子与丈夫争论把这条蔴绳缢死了且说济公与提点迳投清波门去有一人家门前放着一缸酱济公看一看扒上大解地下拾一块炭来壁上写了四句云你家酱一缸内有毒蛇藏若无老僧说人口俱被伤其家得知呌苦连声扛去倒只见倒出两条火赤练来喫了一惊才知济公救了一家性命二人去走得身上热提点袖中取出扇来扇上有小𦘕济公口占云一枝风柳一蝉鸣𦘕出规模宛似生莫谓其中绝音响报君消息甚分明题毕见一后生挑担辣虀粉济公曰怎么卖后生曰五贯一筛济公要提点作一辣虀主人提点曰你只顾喫我还钱那后生盛一碗来济公做两三口喫了X交只顾盛来一上喫了半筛提点曰此物只宜少喫济公道好喫又喫了半筛提点还了那后生钱二人迳往前去却好撞见沈万法济公遂别提点同沈万法出清波门回寺济公分付沈万法我不喫晚粥了入房眠至初更肚内碌碌响起便呌沈万法快搀我东厮上去沈万法急忙起来搀至房门外济公忍不住却有一火工打舖在此睡被济公撒了一头一脸呌起来济公曰阿哥休要骂我急了没柰何火工只得自去洗了济公一夜泻到天明饭食不进长老得知自来探望济公曰长老我年六十岁不好也交沈万法扶到安乐堂去渐渐病重万法只哭济公曰你休得哭我实亏你无物可报你将纸来我写箇䟽头你去王太尉处讨了度牒沈万法曰谢天地得师父病好却取度牒与我未迟济公曰我要休矣你取纸笔来沈万法去取纸笔众僧曰沈万法汝师父平日不曾有衣钵在寺今既不好恐有衣钵在外死后难讨亦须写留一执照沈万法曰我师父素不曾有衣钵怎生问人讨监寺曰汝师父日常往来者十六厅朝官二十四太尉十八行财主便要三万贯亦有何为无衣钵沈万法曰亦是取了二张纸入安乐堂济公交将纸笔过来写下一张求度牒的䟽沈万法又放一张纸在前济公曰再要我写甚么万法曰众僧说师父有衣钵在外师父归天之后胡乱把两件与弟子作忆念济公曰我写与你写云X来时无一物去时无一物若要我衣钵两箇光卵核长老曰沈万法你师父平日只贪盃酒实无衣钵将䟽头去王太尉府中取度牒便是你出身之本沈万法复到安乐堂济公曰如何你又来沈万法曰恐师父要汤水喫济公曰你去万松岭报知各太尉就讨度牒来沈万法星飞去了少刻乃回济公病势转加是时嘉定二年五月十六日也济公呌起无名发来众僧只道有火长老都剎济公曰今日我归去也可呌一剃头的来与我剃头就烦长老与沈万法取一法名亦就今日剃度长老乃令剃了济公万法头济公曰我心今巳放下当时朝官太尉相识朋友尽至济公令沈万法烧汤洗浴取件洁净衣服穿了却无僧鞋长老自取一双与济公换了济公坐禅椅上令取文房四宝来写下一绝辞世云六十年来狼借东壁打到西壁如今收拾归来依旧水连天碧济公写毕下目垂眉圆寂去了沈万法大哭一场众官僧道俱来焚香至三日正欲入龛时有江心寺全大同长老亦知特来相送会斋罢全大同长老与济公入龛焚了香曰大众听着才过清和昼便长莲芰芬芳十里香衲子心空归净土白莲花下礼慈王恭惟圆寂书记济公觉灵原系东浙高门却来钱塘挂钖参透远老葛藤吞X尽赵州荆棘生前憨憨痴痴末后奇奇特特临行四句偈云今日与君解释从前大戒不持六十年来狼借囊无挑药之金东壁打到西壁再覩旧日家风依旧水连天碧到此露出机关末后好箇消息大众且道如何是末后消息弥勒真弥勒化身千百亿时时识世人世人俱不识咦玲珑八面起清风大地山河无遁迹全大同长老念罢众皆叹赏第二日启建水陆道场助修功德选日出丧届八月十六日百日之期灵隐寺印铁牛禅师与济公起龛禅师立于轿上递香云大众听着一百光钱挂杖头前街后巷咨遨游今朝有酒今朝醉明日无钱明日休恭惟圆寂书记济公觉灵世居东浙祝发西州逆行顺行凡圣莫测横说竖说耸动王侯天魔为伴侣佛祖是冤仇正好逢场作戏俄然野壑归舟天堂收不得地狱岂能留大众既不能收又不能留毕竟如何咦信少出门行大道更兼何处不风流印铁牛长老念罢众团头做索起龛扛至法阴寺山门下请上天竺宁棘庵长老挂真宁棘庵长老立于轿上手持真容道大众听着鹫岭西风八月秋桂丛香内集真流上人身赴龙华会遗下神容记玉楼恭惟圆寂书记济公觉灵X一生只贪浊酒不顾禅师道友到处恣意风狂嬴得面颜麤丑眼上安着双眉鼻下横张大口终朝撒手痴颠万事并无一有休笑这箇规模真乃僧家之首咦现在曾过天台认得济颠面否宁棘庵长老念罢鼓乐喧天迎丧入虎跑山门烧化宣石桥长老与济公下火手拿火把道大众听着济颠济颠落托多年喝佛骂祖唤死如眠是天台山李附马之裔得灵隐寺远瞎堂之禅以护身符牒为常物一火还能洞然以丛林规矩为鄙吝风狂行遍市廛迅手写出大道向人博换酒钱皮子队里逆行顺化散圣门前掘地讨天临命终时坐脱立亡巳纳败阙末后句中隔凡成圣也是搭虔还他本色草料方能灭尽狼烟咦火光三昧连天碧狼借家风四海传宣石桥长老念毕举火烧着舍利如雨众僧拾骨宁棘庵与济公起骨道大众听着天台散圣无人识卧柳眠花恣飘逸如今脱却臭皮囊无位真人赤骨律济书记记得记得平生不露锋铓末后尾巴露出咦这箇雪骨起风云一笑出门横玉笛念罢沈万法捧了骨头宁长老道贫僧一发与他送骨入塔道大众听着冷泉参透瞎堂禅到处逢人夸唧𠺕胸藏万卷书X笔扫三千首放憨在短巷长街说法向茶前酒后火烧舍利灵牙何啻八斛四斗不撒向月底波心不殡在山腰谷口今朝率堵以成且要还他窠臼咦没须鎻子两头摇无缝塔中长保守宁长老念罢把骨送入塔了回丧至净慈寺山门前只见二行脚僧问曰那位是少林长老长老曰和尚何来行脚僧曰小僧从六和塔过遇上剎济书记有一书一双僧鞋令小僧寄与长老长老接过一看大惊曰济公临终时无僧鞋老僧取此一双与他穿今巳烧化如何又将原物还我且拆书看书云愚徒道济稽首焚香拜手少林大和尚座右伏以山遥水远急难会面即辰仲秋桂子将残黄花欲放城中车马人烟杂湖上清风明月闲区区钻开地孔推倒鉄门针尖眼中走将出来芥菜子内寻条大路折了钖杖不怕上高下低破却草鞋管甚拖泥带水飏下竹笠不要衣包当行即行要住便住约莫西天十万里迅步虗空在目前正行大道忽遇魔君托寄咫尺之书送与故人相看照管鉄笼马一脚踢倒泰山隄防碧树猿双手噼开金鎻大笑万山黄叶落回头千派碧泉流冗中不及一一数字以代面言传与南北两山常教花红柳绿又颂云看不着错认笊篱是木杓昨夜三更月正西麒麟撼断黄金索幼年曾到鴈门关老去分明醉眼看X忆昔面前当一箭至今犹自骨毛寒只因面目无人识又往天台走一番二行脚僧在寺安歇众官员人等各散忽一日有钱塘县一走差的来见长老曰小人因往天台下文书遇见上剎济公凂小人寄封书在此长老接过拆开看时内诗二首云其一片帆飞过浙江东回首楼台渺漠中传与诸山诗酒客休将有限恨无穷其二脚絣紧系兴无穷拄杖挑云入乱峯欲识老僧行履处天台南岳旧家风少林长老曰济公如此来去明白走使惊曰小人只道是活的却乃死了不在话下后五十年来净慈寺崩损无人去化木植修葺忽一日有一范村人送木植来言说济书记募化来的长老大骇遂令监寺收了一寺僧人无不感仰后济公徒弟沈万法陞至本寺监寺寿年九十三岁而终济公累累显应书不能尽有诗为证云黄金百炼费工夫下得工夫价自无若是昔年留得种任君千遍去耕锄钱塘湖隐济颠禅师语录X湖隐方圆叟舍利铭舍利凡一善有常者咸有焉不用阇维法者故未之见都人以湖隐方圆叟舍利晶莹而耸观听未之知也叟天台临海李都尉文和远孙受度于灵隐佛海禅师狂而踈介而洁着语不刊削要未尽合准绳往往超诣有晋宋名缁逸韵信脚半天下落魄四十年天台雁宕康庐潜皖题墨尤隽永暑寒无完衣予之寻付酒家保寝食无定勇为老病僧辨药石游族姓家无故强之不往与蜀僧祖觉老略相类觉尤诙谐他日觉死叟求予文祭之曰于戏吾法以了生死之际验所学故曰生死事大大达大观为去来为夜旦颠沛造次无非定死而乱耶譬诸逆旅宿食事毕翩然干迈岂复滞留公也不羁谐谑峻机不循常度輙不踰矩白足孤征萧然蜕尘化门既ㄆ一日千古逈超尘寰于谭笑间昧者昧此即法徇利逃空虗远城市委千柱压万指是滉漾无朕为正传非决定明训为戏言坐脱立亡斥如斥羊欲张赝浮图之本也相与聚俗而谋曰此非吾之所谓道灵之迈往将得罪于斯人不得罪于斯人不足以为灵所谓道也叟曰嘻亦可以祭我逮其往也果不下觉举此以祭之践言也叟名道济曰湖隐曰方圆叟皆时人称之嘉定X二年五月十四死于净慈邦人分舍利藏于双岩之下铭曰璧不碎孰委掷䟽星槃星烂如日鲛不泣谁汎澜大珠小珠俱走盘