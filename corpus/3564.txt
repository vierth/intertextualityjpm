悟真篇注释正统道藏三家本三卷洞真部玉诀类悟眞篇注释序吕一夫子尝谓余曰天台仙翁道成授命紫阳眞人之号于上帝默相皇家时尝隐显于世人莫之识也翁少偕我祖肄业辟雍唯翁不第夙挺灵根因翫佛书忽生击竹之感顿悟无生直超眞空清静性海晚景遇青城丈人于成都尽得金丹之奥旨洞晓阴阳互用之机天地反覆生成之理故能修眞复命昇入无形抱一明心咸臻空寂是以形神俱妙与道合眞变化无穷普现法界即兹妙用广度羣迷逮今而有遇其性命之道者诚爲鲜矣元丰间与刘奉眞之徒广宣佛法以无生留偈而入寂奉眞之徒焚其蜕获舍利千百其大如茨后七年奉眞之徒至王屋山复会仙翁如故此以示其形神俱妙也性命两全之意仙翁藴性慈仁慷慨特达穷理尽性以至于命三宗一致妙用无殊不欲独善诸身故作悟眞篇提诲后学先以神仙命道诱其修鍊故以命金丹之术首咏是篇终以眞如空性遣其幻妄故以禅宗咏其歌诗毕其卷末金丹之要以二八眞阴眞阳之物立爲炉鼎取先天之一气归斯炉鼎之中变成一粒大如黍米号曰太一含眞是以首立七言四韵一十五首以表二八眞阴眞阳之数五言一首以表太一之一粒既得一粒饵归丹田然后运火依约六十四卦而行之故吟成絶句六十四首以按周易六十四卦其运火之功有十月并沐浴共有一十二月又续添西江月一十二首以应周天之岁纪十月功备胎圆而成化爲纯阳之气故总吟成律诗八十一首以象纯阳九九之数形化气矣然后抱元九载鍊气成神以神合道故得形神俱妙妙而无形神与道合冥而不测是以神形命性悉居于究竟空寂之本源也故以禅宗性道毕其卷末者也故上皆取金丹大旨次序如此若乃药物火候口诀皆寓意在歌咏之中览者可寻文而解悟自后传之浸广文理颇有不同又多错谬唯龙图陆公之孙思诚之家其本爲眞此乃仙翁亲传之本也仙翁亦自序其所得之详于卷末矣愚因游于洞天得斯眞文改而正诸始悟仙翁所作之意次序篇章取金丹之法象其言虽约而义理该着寓意虽微而比类亲切诚爲后学之眞规群经之要览今夫学者多取旁门非类而证之或以天庭至宝玉壶金丹温元灵丹之类妄乱穿凿终莫证其深根固蒂而具者又有叶文叔者以太极大衍之数释而辨之复撰图附于卷末谓之悟眞篇外传此乃帘瞻幙影定马爲干非惟紊乱眞经而使学者愈增疑惑噫仙翁有言曰不解自思己错更将错路教人误他永劫在迷津似恁欺心安忍非文叔之谓乎焉知金丹一粒即太极之一炁也圣人假借二八之物采其气于一时之中变成一粒饵之则立跻圣地仙翁曰一时辰内管丹成又曰一粒金丹吞入腹始知我命不由天岂虚言哉文叔不达斯理反以一时爲非若非止用一时而言之是非三年必九载矣爲至简至易而仙翁有都来片饷工夫永保无穷逸乐之语哉又以一粒而爲一日之丹妄引眞一子有日食一粒之説然则三年九载必食千有余粒岂仙翁特以一时之语诳人乎举此两端足知文叔不得金丹之术明矣是以妄乱笺注纰谬非一殊不知太极大衍之数其实运火託象之时也若託象求金丹之至道是犹象龙致雨画饼充饥不亦难乎愚固不敏陪仙翁之遗躅既承眞廕寅夕不忘安敢坐视红紫乱朱而不能广仙翁之辞意而明之者耶是以不惧天谴直泄天机谨依师之秘旨课解眞文分爲三卷上卷言其强兵战胜之术以採其金也中卷言其富国安民之法以运其火也下卷言其神仙抱一之道以入无形也一一説其实事罔有纤微遗漏同志览之坦然明白直证至道而不昧于邪宗曲流也无名子谨序悟真篇注释正统道藏三家本三卷洞真部玉诀类悟眞篇注释卷上象川无名子翁渊明註夫鍊金丹每以中秋初刻一阳动时坐镇魁罡坛升三级左擒龙而审定鼎絃右擒虎而精调气候一文一武争交战于玄门一去一来互斗危于牝户息符刻漏数应周天无令毫发差殊纤微悔吝故得片饷时中三战才终立夺丹珠入口矣故曰强兵战胜之术也战者交媾也兵者龙虎也不一时辰获金丹入口者战胜之术也故西华经曰强兵战胜究在于养玄珠之功也是以仙翁首列七言二八首者以明龙虎之数也五言一首者以表一时辰得金丹一粒也此愚所以爲上卷表而出之则强兵战胜之义也采金丹之功焕然而明白矣七言四韵十五首不求大道出迷涂纵负贤才岂丈夫百岁光阴石火烁一生身世水泡浮爲贪利禄求荣显不顾形容暗瘁枯试问堆金等山岳元常买得不来无人间所重之至极者曰富与贵是也乃人之所欲故天下之人莫不快其性命之情尽其平生之志争先力求之爲快观其所以然者无过浸淫利禄声色实爲伐性命之戈矛也爲此身之桎梏也何则夫世人不明道德之心性命之大唯贪利禄日恣嗔痴汩没爱河漂沉慾海是非人我交战胸中喜怒哀乐互残躯内是致尸鬼促其年寿寒暑消其容光不觉身生一世瞥然水上之沤光景百年瞬若石中之火纵使积金齐斗玉垒等山逮至无常而欲买身使不爲蝼蚁窟穴可乎哀哉痛哉命未告终其灵已投于别殻矣虚靖眞君曰今生不觉换入别殻转转不觉呜唿与其投身于异类曷若栖迟于大道若道遂功成身超碧落乘云炁驭飞龙而游乎无极永世不变乎己位号眞人此大丈夫得志之秋至乐至耀之日也若区区俗务碌碌尘心而坠于世网者纵负孔孟之贤才兼有苏张之荣耀不过爲土上之游魂行尸之阴鬼耳乌足以爲眞丈夫哉是以仙翁首咏是篇盖爲特达高明之士而言之可因一言而自悟速求大道出离迷途爲无爲之事乃眞丈夫耳除此俱无足取矣人生虽有百年期寿夭穷通莫预知昨日街头犹走马今朝棺裹已眠尸妻财抛下非君有罪业将行难自欺人之寿夭穷通富贵贫贱未尝不默定于本然有分之数岂可测而预知哉夫人之寿夭约百年近者七十固已稀矣今以有限易摧之身终日役役以逐无涯不亦劳乎一息不来则薾然长往不知所归可不爲大哀耶故有昨日方走马今日已眠尸出息不保入息者也当斯之际虽荣居极品禄享万钟家丰无价之宝室美倾城之艳皆悉抛下爲之一空非己之有也所有与之偕行而不可欺者平生所造业罪而已故云万般将不去唯有业随身者也曹眞人词曰叹人生多忙乱火宅尘縁日相牵绊蓦地喉中三寸断性魄神魂自此俱消散任妻儿哀切唤万句千声更不回头看饶你在生多计筭卧在荒坵失了惺惺汉诚哉是言也大药不求争得遇夫人欲免轮回而不堕世网者莫若金丹大药爲升天之灵梯超凡之捷径也其道甚简甚易虽愚昩小人得而行之立跻圣位矣柰何而上圣祕重不许轻漏泄唯口诀授贤不记文字是以难遇而易成者自非勤求苦志诚动高穹未闻有一二得者其谢自然以兹道之难遇思慕眞师于蓬莱是以竭其精诚倾囊倒廪悉备舟楫不顾洪涛巨浸之危直往而不少惮遂感海神而语曰蓬莱弱水三万里一芥不爲之浮子将安往赤城山有司马子微居焉子往师之于是回舟寻访赤城果遇子微授其道修鍊不数载白日升天噫精诚发之于中感格应之于外则无所不至也若能操心立志之如此奚虑金丹之道不成邪道不负人人常负道耳参同契曰夫道无适无莫兮唯付与贤者倘不坚诚力慕争得遇之哉遇之不鍊大愚痴金丹祕要诚难遇矣得遇之者宿有仙骨祖宗阴德厚也又须巨有财力结友三人方能就此理在达者自知固难言也是故王沖照遇海蟾公得金丹之道无财下手遂入洛谒韩富二公赖有力者成道而去茍有遇此道又得有力者同心修鍊而不肯爲者实愚痴之甚也仙翁赠刘君诗曰闻君知药已多年何不收心鍊取铅莫教烛被风吹灭六道轮回难怨天正谓是也学仙须是学天仙仙有数等阴神至灵而无形者鬼仙也处世无诸疾恼而寿永者人仙也飞空走雾不饥不挠寒暑不侵遨游海岛长生不死者地仙也形神俱妙与道合眞步日月无影入金石无碍变化无穷或老或少或隐或显或存或亡聚则成形散则成气蓍龟莫能测鬼神莫能知者天仙也故阴眞君曰若能絶慾修胎息移神脱殻入定投尸託阴生不坏者爲下品仙也若授三甲符箓太一盟威上清三洞经法及剑术尸解之法得道者并爲南宫列仙在诸洞府爲中品之仙也若修金丹大药成道者全身冲天乃爲无极上品天仙也仙翁勉修眞之士须立慷慨特达之志断念絶浮华凝神乐无爲不羣中下之仙当证无上无极上品上仙也惟有金丹最的端丹有七十二品欲学天仙其道简而易成者惟有金丹至道最端的矣此盖无中生有非天地后生五金八石朱砂水银黑铅白钖雌雄砒粉秋石草木之类及自身津精气血液应干有中生有等物惟先天之前混沌眞一之炁用法追摄于一时辰之中结成一粒大如黍米号曰金丹又曰眞铅曰阳丹曰眞汞曰眞一精曰眞一水曰水火曰太乙含眞炁人得服饵立跻圣地此乃无上之甲科天仙之妙道举世罕得闻此二物会时情性合五行全处虎龙蟠眞一之气生于天地之先混于虚无之内恍恍惚惚杳杳㝠㝠视之不见听之不闻搏之不得如之何凝结而成黍米哉圣人以实而形虚以有而形无实而形有者眞阴眞阳也同类无形之物虚而无者是二八初弦之气也有气而无质者也两者相形一物生焉所谓一者眞一之气也凝而爲一黍之珠者也经曰元始一宝珠在空玄之中大如黍米此其证也圣人恐泄天机以眞阴眞阳取喻爲青龙白虎两弦之气又譬爲眞铅眞汞也今仙翁诗曲中复以龙之一物又名曰赤龙曰震龙曰天䰟曰干家曰干炉曰玉鼎曰扶桑曰玉池曰下弦半轮月曰东阳曰长男曰朱汞曰朱砂鼎曰离日曰赤凤无过比类青龙之一名也又以虎之一物名曰黑虎曰兊虎曰地𩲸曰坤位曰坤鼎曰金鼎曰金炉曰华岳曰前弦半轮月曰西川曰少女曰黑铅曰偃月炉曰坎月曰黑龟无过比类白虎之一名也又以龙之弦气曰姹女曰木汞曰青娥曰朱里汞曰情曰黄芽曰流珠曰青衣女子曰金乌曰离女曰牝龙曰眞火曰二八姹女曰玉芝曰木液之类一也又以虎之弦气名曰眞铅曰金公曰金精曰水中金曰水中银曰性曰金花曰白雪曰素练郎君曰符水曰九三郎君曰玉兔曰坎男曰雄虎曰刀圭之类一也二物会时情性合者二物即龙虎也青龙在东属木木能生火龙之弦气爲火曰情属南方谓之朱雀白虎在西属金金能生水虎之弦气属水曰性属北方谓之玄武也龙木虎金性水情火谓之四象会聚中宫归功戊己而成丹也丹者土也此乃眞五行故曰二物会时情性合五行全处虎龙蟠本因戊己爲媒娉遂使夫妻镇合欢木龙在东金虎在西二物间隔安能使之配合而成造化哉配合者黄婆也左手驱龙右手驾虎方可使之交并矣龙虎东西黄婆使之会合若非媒娉安使结爲夫妻而欢合乎今则眞一之炁感结而成金液还丹者实外药之象也直候功成朝玉阙九光霞里驾祥鸾服此金丹之后仍有十月之功鍊形成气又有九载抱一之机乃能化炁成神形神俱妙与道合眞而驾鸾鹤于九霄霞里上朝玉阙也此法眞中妙更眞都縁我独异于人此道至神至圣至简至易至尊至贵玄之又玄妙之又妙举世罕闻仙翁出乎其类拔乎其萃独得深旨冲照仙翁曰金丹之道举世道人无可许者唯平叔一人而已泰山也河海也丘垤行潦者何敢望焉自知颠倒由离坎谁识浮沉定主宾离爲阳而居南反爲女者外阳而内阴也谓之眞汞坎爲阴而居北却爲男者外阴而内阳也谓之眞铅仙翁曰日居离位反爲女坎配蟾宫却是男不会箇中颠倒意休将管见事高谈此言坎之男离之女犹父之精母之血日之乌月之免砂中汞铅中银也又天之黄男地之玄女也此数者皆指示初弦二气也主宾者阳尊高居左曰主阴卑下居右曰宾夫离爲火火炎上与木之性俱浮属阳故爲主也坎爲水水润下水与金性俱沉爲阴故爲宾也此常道之顺理也今则离反爲女坎反爲男主反爲宾宾反爲主岂非爲颠倒乎故曰自知颠倒由离坎谁识浮沉定主宾定主宾者道中取二弦之炁爲颠倒之主宾不取常道之主宾也故曰主宾金鼎欲留朱里汞玉池先下水中银金鼎者金爲阴物鼎中有阳炁是阴中有阳之象白虎是也玉池者玉爲阳物池中有阴炁是阳中有阴之象青龙是也砂中汞龙之弦炁也修丹之士若欲以虎留恋龙之炁必先驱龙就虎然后二气絪緼两情和畅施功煅炼自然凝结眞一之精且火者圣人不传之妙至高则八万四千里至下则北极大渊深处激发而有火是以圣人得火成丹愚人用火成祸矣神功运火非终旦现出深潭日一轮火者二弦之炁也是一昼之首也子爲六阳之元也故曰旦曰子也圣人运动丹火有神妙之功不半时中立得眞一之精一粒如黍现于北海之中光透帘帏若深潭之现一轮赫日也非终旦也一时之内金丹立就此谓外药法象也虎跃龙腾风浪麤中央正位产玄珠果生枝上终期熟子在胞中岂有殊此诗言眞一之精造化在外曰金丹曰眞铅曰眞土吞入五内即名阳丹此言虎即金丹也龙者我之眞炁也风浪者我之炁自元海而起其涌如浪其动如风尔中央正位者即丹中金胎神室也乃丹结处也玄珠者婴儿而曰金液还丹也夫金丹是先天地之炁凝结而成故爲母爲君爲铅谓之虎也己之眞炁后天地生爲子爲臣爲汞谓之龙也金丹自外来吞入腹中则己之眞炁自下元气海而上涌起如风浪翕然凑之如臣之朝君似子之慕母其相与之意可知矣龙虎交合神室土釜之中结成圣胎若果生枝上子在胞中岂有殊别十月胎圆自然脱胎神化也南北宗源翻卦象晨昏火候合天枢南北者子午时也宗源者起首之切也晨昏者昼夜之理也子爲六阳之首故爲晨屯卦直事进火之候也午爲六阴之源故爲昏蒙卦直事进水之候也一日两卦直事始于屯蒙终于既未周而复始循环不已故曰翻卦象也参同契曰朔旦屯直事至暮蒙当受昼夜各一卦用之依次序既未至晦爽终则复更始是也一日两卦直事并牝牡四卦一月计六十四卦一卦六爻六十四卦计三百八十四爻以应一年并闰余之数干之初九起于坤之初六干之策三十有六六爻计二百一十有六坤之初六起于干之初九坤之策二十有四六爻计一百四十有四总而计之三百六十度周天之度日月行度交合升降不出卦爻之内月行速一月一周天日行迟一岁一周天天枢者斗枢也一昼一夜一周天而一月一移也如正月建寅二月建卯是也且如正月建寅如太阳未过宫分以寅加亥至酉见子正月斗建临酉是正子时也如太阳已过宫分用寅加戌至寅见午正月斗柄临寅是正午时也上士至人知日月盈亏明阴阳上下行子午符火有昼夜数有加减一一依斗建运转自然暗合天度故曰合天枢也至道之妙在于此须知大隐居朝市休向深山守静孤金丹大药家家自有不拘朝帀奈何见龙不识龙见虎不识虎逆而修之几何人哉片饷之间结一宝珠大如黍米将擎掌内霞光灿烂吞入腹中宝殿重新大道隐朝市山中知不知孤阴寡阳之士安能会此道邪黄芽白雪不难寻达者须凭德行深四象五行全借土龙之弦气曰黄芽虎之弦气曰白雪大药根源实根基于此其道甚简其事非遥若非丰功伟行莫能得遇眞师指授玄要也盖此首肇自虚无而生一炁一炁变阴阳曰龙曰虎龙木生火虎金生水木火水金四象也四象合而成丹丹之成本于土土无正形分位四方四时不得四季之土四序不行万物不生是以四象五行全借土三元八卦岂离壬壬者水也即眞一之炁也眞一之炁即眞一之水也生于天地之先变而爲阳龙阴虎也龙虎合而丹成丹即土也龙即木也虎即金也金木土谓之三性三性即三元也三元不离眞一之水变也八卦者其一之炁一变爲天曰干爲父二变爲地曰坤爲母干以阳炁索坤之阴炁一索而生长男曰震再索而生中男曰坎三索而生少男曰艮此干炁交坤炁而生三阳也及乎坤以阴炁索干之阳炁一索生长女曰巽再索生中女曰离三索生少女曰兊此坤炁交干炁而生三阴也亦不离眞一之炁变也故曰三元八卦岂离壬也非止三元八卦不离眞一之炁自开辟以来凡有形与名之类莫不由此而成变化眞一子曰眞一之精爲天地之母阴阳之根水火之本日月之宗三才之源五行之祖万物赖之以生成千灵承之以舒惨至于高天厚地洞府名山玄象灵神仙佛贤圣风雨晦朔春夏秋冬未兆之前莫不因此铅气产出而成变化也修丹之子茍得眞一之水则万事毕矣鍊成灵质人难识消尽阴魔鬼莫侵眞一之黍吞归丹田运火十月烁尽羣阴体化纯阳之仙阴魔尸鬼迯遁无门欲向人间留祕诀未逢一箇是知音善根种而灵骨钟灵骨钟而仙事毕灵骨之钟善根之种也久矣不于一生二二生三乃至百亿生中种于善根才出头来便有脱尘气象噫走鬼行尸一缾一钵便欲登仙神仙中人不易得也胡不扪心揣己与平凡之心有以异乎无以异乎我之仙事未有涯也必也广大变通道独于己高起一世鹤立鸡羣人笑我爲迂踈自知我非凡辈黄精赤松乃吾友蓬莱方文乃吾家自然遭遇异人传授至道结同心友一黍丹成仙翁欲向人间而留妙㫖莫怪子期之不遇怎生得箇我般人好把眞铅着意寻莫教容易度光阴但将地𩲸擒朱汞自有天魂制水金可谓道高龙虎伏堪言德重鬼神钦眞铅即金丹也先天之一炁类如明月乍圆乍缺与江潮同宗共月宫同派地𩲸者外药也则白虎是也内药者则金丹是也天䰟者外药也则青龙是也在内则己身朱汞是也在外则龙之弦炁是也内则金丹也又谓之水中银此言喻内外二药也是日已过命则随灭吾侪着意寻师速鍊金丹以超生死但将白虎擒魂自有青龙制魄二炁相吞而产金丹既得金丹复将此丹擒己眞汞眞汞变化金丹而成圣胎也内之眞龙眞虎旣降外之凡龙凡虎自伏身内神魂鬼𩲸旣圣世外阴神滞鬼自钦非道德隆盛孰能如此已知永寿齐天地烦恼无由更上心体化纯阳寿齐天地逍遥物外自在人间万念俱空则烦恼上心不能矣休鍊三黄及四神若寻草木更非眞阴阳得类归交感二八相当自合亲三黄四神金石草木皆后天地生滓质之物安能化有形入于无形哉故西华经曰外肉不可成胎缀花不可结子眞一之炁生于天地之先杳杳㝠㝠不可测度因二八同类相当之物合而成亲絪緼交感之中激而有象同类者无情之情也不色之色也乌肝八两兔髓半斤是也潭底日红阴怪灭山头月白药苗新潭阴日阳也山阳月阴也潭底日红者阴中阳也阴中之阳爲纯阳而无阴炁故阴怪灭也乃虎之初弦炁也谓之红铅山头月白者是阳中之阴也乃龙之初弦炁也谓之黑汞圣人以此二物于一时辰中造化成一粒阳丹结在北海之中赫然如日光透帘帏即时採入腹点我阴汞阴汞则一身阴邪之气悉皆消灭亦如晓日初自东海而升赫然照耀则怪灭也己之阴汞自丹田下峯之顶乍禀阳丹之气渐渐凝结萌芽新嫩药苗新也亦如月之朔旦与日交光乍禀太阳之气于日没时吐微光于西山庚上状若娥眉其光嫩药苗新也此寓意内外二药之象也时人要识眞铅汞不是凡砂与水银西华经曰阳中之阴名曰姹女阴中之阳号曰金公此乃壸中夫妇也紫府梯阶也悟之者神仙现在眉睫迷之者杳隔尘沙夫外之眞铅眞汞即龙虎初弦之炁也内之眞铅眞汞即己之眞炁金丹也时人要识铅汞之眞即此是也其他悉非眞道此二眞物能化有形入于无形爲眞仙子而凡世之铅汞难以比论也不识玄中颠倒颠争知火里好栽莲以人事推之男儿故不能有孕火里故不可栽莲然神仙有颠倒颠之妙辄使男儿有孕亦如火里栽莲也何则日离爲男反是女月坎是女却爲男此颠倒颠也二者颠倒即生丹以丹点己之汞而变婴儿即是男子有孕岂非颠倒乎能透此理者是火里栽莲也牵将白虎归家养产箇明珠是月圆青龙白虎俱是眞一之精二物分位东西实同出而异名也眞一之精属汞汞爲龙在东故眞一之精居东方也白虎本是眞一之子寄体生在西其家在东也仙翁曰金公本是东家子送在西邻寄体生认得唤来归舍养配将姹女作亲情是以牵白虎归家配以青龙结爲夫妻产出明珠犹如圆月盖修丹之法先取上弦西畔半轮月得阳金八两次取下弦东畔半轮月得阴水半斤以此两箇半轮月合炁而生丹丹似明月而圆也大丹火记曰灵丹一粒大如黍米重于一斤以此两箇八两合成一斤而与仙翁月圆之意一同耳皆比喻外药法象也乃得此丹吞入己腹则金丹却爲白虎矣又牵此白虎归己腹中配以我汞然后运阴符阳火循历六十四卦煅鍊而成金液还丹一粒亦重一斤似月圆也此内药之法象也内药似月圆者运火之卦每卦有六爻六十四卦计三百八十四爻三百八十四爻象一斤三百八十四铢也外药似月圆者上下两弦半轮二八之数也参同契曰上弦兊数八下弦艮亦八两弦合其精干坤体乃成二八应一斤易道正不倾眞一子曰上下两弦一斤之数三百八十四爻以应火候爻之计是也仙翁指示月圆之意要使学者洞明造化之旨分内外二八之数不可一槩论也谩守药炉看火候但安神息任天然羣阴剥尽丹成熟跳出凡笼寿万年火非世间之凡火也乃元始阴阳之祖炁也亦无药炉可守假谕而已青霞子曰鼎鼎非金鼎炉炉非药炉火从离下发水向坎中符三性旣会合二味自然拘固济胎不泄变化在须臾高象先曰天地絪緼男女姤四象五行相辐辏昼夜屯蒙法自然安用孜孜看火候此言自然炉火也非世间之炉火也但安神定息调文治武策符刻漏切勿毫分有差在半时辰中立得丹饵然后依时进退阴符阳火运用抽添防危虑险十月功圆剥尽群阴体化纯阳跳出凡笼岂止寿万年而已耶姑约而言之到此方是金液还丹尤未入妙更抱一九载使炁归根形神俱妙与道合眞矣要知产药川源处只在西南是本乡西华经曰药生西南收归戊己採及其时下功有日夫西南是坤也虎生之所坤方又是月出之位故曰本乡月乃金水之晶上下两弦金水合炁而生药材是土产川源之处实出自坤母也铅见癸生须急採金逢望远不堪尝铅见癸生之时月正圆也金逢望远之时月将亏也得时失时存乎口诀要在心传古诗云周天息数时时数玉漏声传滴滴符此眞人口口相传之密旨陆思诚作仙翁悟眞篇后序爲此诗传者多谬以铅字爲若字以金字爲如字甚失仙翁之深旨金与铅即金丹也以癸日子时用功不得逾时过刻是宜急採也不用若过望日故云不堪尝此天机也诀当口授不可书传陆公发其端绪救愚鲁之失祕其源惧竹帛之传吾侪亲授玄旨当自知之如或未然空悬之中去地五丈黍米之珠不易得也奈何傍门纷纷多以圭丹爲铅金在天癸採摘有儿戏叶文叔又有坤纳癸之语可付之一笑此皆未遇眞师妄乱穿凿也送归土釜牢关闭次入流珠配厮当饵丹归黄庭土釜之中固济胞胎不泄运火飞流珠入汞以配胎结而灵也药重一斤须二八调停火候託阴阳乌肝八两兔髓半斤两箇八两合成一斤故药重一斤须二八火实无火假託阴阳之气调停运用而得耳万卷仙经语总同金丹只此是根宗依他坤位生成体种在干家交感宫莫怪天机都漏泄盖縁学者自迷蒙若能了得诗中意立在三清太上公万卷仙经志当归一莫不以二八初弦之炁爲丹之质但依坤母生成之理逆而修之得丹之后种在干父交感宫中以运符火修丹之妙不出铅火二字仙翁于此泄尽天机学者酷自迷蒙何不近取诸身以明至道结成一黍立宾上帝草木阴阳亦两齐若还阙一不芳菲先开緑叶阳先唱后发红花阴后随常道即斯爲日用眞源返本有谁知报言学道诸君子不识阴阳莫强嗤草木未生之初含孕至朴及其甲拆禀一炁以萌芽故抽一榦以象一炁次分两叶以象阴阳其次于两叶中间复抽一蘂以应三才也过此以往渐渐枝离花叶芬芳春以之生而緑叶夏以之长而红花此阳炁使之然也秋以之肃而结实冬以之杀而粪土此阴炁使之然也阴阳两齐化生不已若还阙一万物不生眞一子曰孤阴不自长寡阳不自成是以天地絪緼万物化醇男女姤精万物化生百姓即兹日用以爲常道不知眞源妙理反覆阴阳颠倒互用之机以超生死学者若不明此反笑我者乃自蒙蔽耳三五一都三箇字古今明者实然稀东三南二同成五北一西方四共之戊己自居本生数三家相见结婴儿三五一不离龙虎也龙属木木数三居东木能生火故龙之弦炁爲火火数二居南二物同源故三与二合而成一五也虎属金金数四居西金能生水故虎之弦气属水水数一居北二物同宫故四与一合而成二五也二五交于戊己中宫属土土数五成三五也三五合而生丹丹者一也此三箇字自古迨今能了达者结就婴儿实爲稀有也婴儿是一含眞炁十月胎圆入圣基一者丹也丹者婴儿也一是眞一之炁也天地之母也我之眞一乃天地之子也以母炁吞归五内以伏子炁犹猫之伏鼠而不走也故曰子母之炁相恋于胞胎之中而结婴儿之一故谓之大一含眞也含眞一炁如人怀胎十月满足自然降生圣胎亦如之十月功圆自然神圣故曰十月胎圆入圣基也引把孤阴爲有阳独修一物转羸尪劳形按莫皆非道鍊炁餐霞总是狂阳里阴精己之眞精也是一也精能生炁炁能生神荣卫一身莫本于此油尽灯灭髓竭身亡此言精炁实一身之根本也奈何此物属阴如朱砂内含水银亦如木中之生火火性好飞易失难擒不受鍊制若不得混元眞一之阳丹以伏之无由凝结以成变化如只修此一物转见羸尫况按引劳形皆非正道餐霞服气总是狂徒设使吞日月之精华光生五内运双关于夹嵴补脑还精以致尸解投胎出神入定千门万法不过独修一物而已孤阴无阳如雀鸡自卵欲抱成雏岂可得乎钟离公曰涕唾津精气血液七件元来尽属阴若将此物爲丹质怎得飞神贯玉京一身之中非惟眞精一物属阴五脏六腑俱阴非阳若然则可分心肾爲坎离以肝肺爲龙虎得乎用神炁爲子母执津液爲汞铅得乎若执此等治身而求纯阳之证是犹去冷加冰除热用汤飞龟舞蛇愈见乖张参同契曰使二女共室颜色甚姝使苏秦通言张仪结媒发辩利舌奋爲美辞推心调谐合爲夫妇弊发腐齿各不相知以女妻女以阴鍊阴胡爲乎而絪緼胡爲乎而化生举世谩求铅汞伏何时得见虎龙降劝君穷取生身处返本还源是药王眞虎眞龙二八是也眞铅眞汞二弦之炁是也此道至简至近至迩但学者执僻坚认傍门不识其类妄求铅汞胡不知仙翁直指汞铅所产川源之处穷己之身根从何来命从何立反此之中还此之源即眞龙眞虎自降眞铅眞汞自伏非药中之王孰能与于此者哉近世或者以混元小药拟议金丹如接竹点月不亦远乎后天地生有形有质者皆非至药盖形下者非先天之道也不识眞铅正祖宗万般作用枉施功眞铅之要二八爲宗此外皆非正道既非正道枉施功耳休妻谩遣阴阳隔夷门破迷歌曰孤阴不是道阴阳失宗位王眞人曰学人刚强辞妻妾不念无爲无不爲高象先曰或阳兮孤栖或阴兮寡宿此言偏阴偏阳独修一物执此却行房中御女之术毁谤仙道误之甚矣絶粒徒教肠胃空破迷歌曰休粮不是道死复作饿鬼诚哉是言也草木金银皆滓质霞云日月属朦胧更饶吐纳并存想总与金丹事不同此歌言后天地生滓质之类易遇难成乌可与金丹同日而语耶五言一首以象太一之奇女子着青衣郎君披素练女子着青衣女子者龙之弦炁也阳中之阴故曰女子又曰木姬生于青龙故着青衣郎君者虎之弦炁也阴中之阳故曰金郎生于白虎故披素练也见之不可用用之不可见有质可见者后天地生滓质之类也以其有质故可见而不可用也无质可观者初弦二炁是也故虽不可见而可用也恍惚里相逢杳冥中有变恍惚杳冥者混元眞一之炁也生于天地之先不可测度恍惚中有物者龙之初弦炁也杳冥内有精者虎之初弦炁也因二弦之炁在于恍惚之中杳冥之内有精者虎之弦炁也有物者龙之弦炁也恍惚杳冥絪緼磅礴故得眞一兆灵而有变也此无质而生有质也一霎火焰飞眞人自出现眞人者金丹也圣人移一年炁候攒在一箇时辰中又于一箇时辰中分爲六候只于两候之中用火煅炼立得眞一之精结成一黍现在北海之中岂非一霎时火而眞人出现乎此道至妙非遇仙师亲传口诀其孰能与于此哉仙翁盖谓金丹一粒虽是太极之炁变若不因二弦之炁相交不能成丹丹者土也龙虎与二弦炁共成四象也四象会于中宫而爲五行太上歌曰五行只是药四象不可越是以五行四象和会而成丹此五言四韵寓意太一含眞气之奇妙也悟眞篇注释卷上悟真篇注释正统道藏三家本三卷洞真部玉诀类悟眞篇註释卷中吕二象川无名子翁渊明註夫虚无大道肇生一炁一炁判爲阴阳故至阳之炁轻清覆冒于上谓之天至阴之炁重浊负载于下谓之地积纯阳之炁飞升于天者仙也积纯阴之炁沉沦于地者鬼也禀一阴一阳之炁不升不沉之躯处乎天地之中可仙可鬼也是故人能知修鍊剥尽群阴而形化爲纯阳之炁则升仙矣不知修鍊日耗元阳而体化纯阴之炁则下鬼矣易曰本乎天者亲上本乎地者亲下则各从其类也是以圣人仰观俯察知人禀天地之秀气爲灵贵之最者故假眞阴眞阳之物夺先天地之一炁以爲丹饵归丹田炁海之中以御一身天地后生之炁则一身之炁翕然归之若万邦之朝人主衆星之拱北辰也知人因父母交感之情而有其身是以盗阴阳纯精之炁以爲化基号日阴符阳火循环六十卦中周而复始回七十二候二十四炁于一日一夜之中夺得四千三百二十年之正炁辐凑于丹田炁海之中温养子珠子珠则处中宫无爲而制其外故得外接阴阳符火内生眞一神躯十月脱胎形化纯阳之炁饥渴无能挠寒暑不能侵是以富国安民之法夫国者喻身也民者精炁也民爲邦本本固邦宁邦茍无君则民何归君茍无臣则国罔治是以圣人以丹爲君以火爲臣丹火相须君臣庆会则天下平治精民安乐则一身之国富也西华经曰精完炁足是爲富国安民正在饵金丹之后是以仙翁继述絶句六十四首按周易诸卦者以明运火爻之计也又续添西江月一十二首以象沐浴共有一十二月之功也此愚所以分爲中卷以明运火富国安民之意盖修丹之次序当如此焉耳絶句六十四首赫赤金丹一日成古仙垂语实堪听若言九载三年者尽是推延款日程金丹大药下功不逾半箇时辰立得金丹服饵此言一日者圣人移一年炁候于一月之中又以一月炁候移于一日之内复以一日作用移在一时之中此大槩而言之通作一日也仙翁曰以时易日发神功是也金丹入口立跻圣地喻明验如此之速岂三年九载迁延岁月以款日程耶先把干坤爲鼎器次搏乌兔药来烹既躯二物归黄道争得灵丹不解生古歌曰日月本是干坤精万象森罗着甚明圣人以干坤喻爲鼎器以日月喻爲药物且干坤即是眞龙眞虎药物乃是龙虎之弦炁也魏公曰鼎鼎元无鼎药乐元无药圣人假名託象立喻如此也其要只在眞龙眞虎初弦二炁交姤煅鍊眞一之精结于北海中宫之内而已故仙翁云既躯二物归黄道争得灵丹不解生黄道即中宫凝结之处也取将坎位中心实点化离宫腹内阴从此变成干健体潜藏飞跃尽由心离卦外阳内阴坎卦外阴内阳以外阳点内阴即成干卦金母是至阳之炁号曰阳丹结在北海中宫取来点己阴汞化爲纯阳之体然后运火抽添进退俱由在我心运用也或者以圭丹爲坎中一画却与金丹大药云泥谩隔矣殊不知是后天滓质之物非先天之一炁也离坎若还无戊己虽含四象不成丹只縁彼此怀眞土遂使金丹有反还参同契曰离己日光坎戊月精离己象龙之弦炁坎戊象虎之弦炁戊己是土之一体分居龙虎二体故彼此各有眞土也龙虎苟无土炁安能合并而使四象入于眞土而成丹哉只縁彼此各怀土炁是以龙虎交而戊己合也四象会而丹成故有反还之道矣日居离位反爲女坎配蟾宫却是男不会箇中颠倒理休将管见事高谈日中乌属阴故曰离女月中兔属阳故曰坎男谈不及此如以管窥天何所见之小震龙汞自出离乡兊虎铅生在坎方二物总因儿产母五行全要入中央汞爲震龙属木木生火故木爲火母火爲木子此常道之顺也及乎朱砂属火爲离汞自砂中生却是火反能生木故曰儿产母也太白眞人歌曰五行颠倒术龙从火里出是也夫铅爲兊虎属金金生水故金爲水母水爲金子此常道之顺也及乎黑铅属水爲坎银自铅中生却是水反能生金矣故曰儿产母也又歌曰五行不顺行虎向水中生是也仙翁所以言铅生在坎不言银生者盖铅中银谓之眞铅又曰水中银故取眞铅而言之是以言铅而不言银也二物互相生产而成四象会合中宫而成五行五行会而金丹结矣故曰五行全要入中央也卦中设象本仪形得象忘言意自明后世迷徒爲泥象却行卦炁望飞升卦者火之筌蹄也因魏公读易悟金丹作用与易一同故作参同契演易象以明大丹开示后人故喻干坤爲鼎器象己𤋟中灵胎神室又以坎离爲药物象己铅汞在灵胎神室中也干坤爲衆卦之父母坎离爲父母眞精故以此四卦居于中宫犹灵胎铅汞在丹田中也处中以制外故四卦不系运毂之数其余诸卦并分在一月之中搬运符火始自屯蒙终于既未周而复始如车之轮运转不已一日两卦直事三十日计六十卦运干坤坎离四卦共六十四卦总计三百六十四爻以象一年并闰余三百八十四日也又象金丹二八一斤之数计三百八十四铢尽皆比喻设象如此学者观其卦象悟火之作用可也既明火候卦象皆可以忘而无用也今学者反迷此而行卦气劳形苦思而望飞升不亦悲乎得鱼忘筌得兔忘蹄今反执筌蹄爲鱼兔去道逾远矣嚥津纳炁是人行有物方能造化生鼎内若无眞种子犹将勐火煑空铛世所谓学嚥津服炁者皆是天地后生之物也非眞服炁也夫眞服炁者先伏而后服也伏炁不服炁不服须伏气服炁不长生长生须伏炁是也夫眞一之炁混于杳冥恍惚之间难求难见圣人以法伏之故得杳冥中有物恍惚中有精以此精物变鍊成丹服归丹田之中则万化生也故曰有物方能造化生物者眞种子也若无此眞种子万般作用劳而无功是犹大火煑空铛不久俱败坏矣华岳山头雄虎啸扶桑海底牝龙吟黄婆自解相媒合遗作夫妻共一心华岳是西山象虎也雄虎者乃虎之弦炁也阴中之阳故号爲雄虎也扶桑是海底日出之处以象龙者也牝龙者乃龙之弦炁也阳中之阴故号爲牝龙二物相隔分位东西媒者黄婆能使交合结爲夫妻共同一心以产黄芽也调和铅汞要成丹大小无伤两国全驱龙则火汞飞扬驾虎则水铅闪烁絪緼造化以立先天和炁结成何伤之有是以大小无伤两国全也龙大虎小阳尊阴卑之义也若问眞铅何物是蟾光终日照西川金丹因上下两弦金水结成号曰眞铅蟾光者金水之精属阴也照者与日交光之义也象阴阳交合之道西是金之方正得八月之中炁川者水也圣人于八月十五日金水二炁感结眞一之精故曰蟾光终日照西川也不识阳精及主賔知他那箇是踈亲房中空闭尾闾穴误杀阎浮多少人钟离曰四大一身皆属阴不知何物是阳精精是眞一之炁至阳之物名曰阳丹也己身内眞属阴爲一身之主以养一体其阳丹自外来以制己之阴汞则是丹反爲主而己汞反爲賔二物相恋结成金砂自然不走然后加火鍊成金液还丹故知阳丹在外谓之疏己眞炁在内谓之亲反此亲疏以定賔主道可成也迷徒不达此理却行御女之术强闭精炁而曰鍊阴丹将欲延年如以薪救火也经曰火生于木祸发必尅误人之甚可不慎欤用铅不得用凡铅用了眞铅也弃捐此是用铅眞妙诀用铅不用是诚言凡铅即后天滓质之类也眞铅是眞一之炁也夫人精炁日逐飞散无由凝结而成圣胎故圣人鍊眞铅以伏之使凝结成砂日逐运火渐渐添汞汞炁渐多铅炁渐散添汞减铅其妙如此十月火足六百卦终铅炁飞浮如明窗中尘片片飞浮而去九载抱一铅炁浮尽只留得一味干水银也铅尽汞干铅尽汞干化爲金液大还丹体变纯阳与天齐寿故曰用了眞铅也弃捐也用铅不用之句岂虚诞哉闻道至此当明心于天曰师恩难报誓成道以答师恩若负师如负天也竹破还将竹补宜覆鸡当用卵爲之万般作用徒劳力争似眞铅合圣机竹器破矣用金木之物补可乎亦必以竹补之然后器用完矣雏将覆矣以土石之物抱之可乎亦必以卵覆之然后鷇育生焉陶眞人曰竹断须竹续木破须木补屋漏以瓦盖人衰以类主修眞若非同类之炁徒施工巧谩劳力矣参同契曰同类易施功非类难爲巧欲作服食仙当以同类者盖人禀天地之秀炁而有生眞铅是天地之母炁託同类之物孕而有之故眞铅爲母炁我精炁爲子炁岂非同类之至妙曷以臻此圣人之深机自然之要道也药逢炁类方成象道合希夷即自然一粒金丹吞入腹始知我命不由天有物混成先天地生圣人强名曰混元眞一之炁视之不见听之不闻搏之不得圣人以同类二八初弦之炁感而遂通降灵成象于空玄之中一粒如黍取而饵之立干己汞化爲纯阳之躯与天地齐年朝元子曰死生尽道由天地性命元来属汞铅此非我命在我不在天乎道自虚无生一炁便从一炁产阴阳阴阳再合生三体三体重生万物张道本虚而实形之道本无而有形之形则生焉一生二二生三三生万物万物莫不负阴而抱阳冲炁以爲和方其未形沖和之炁不可见也及其既形轻清之炁爲阳重浊之炁爲阴故阳天爲父阴地爲母二炁絪緼两情和合合成三体谓之三才曰天曰地曰人易曰天地絪緼万物化醇男女媾精万物化生圣人採斯之赜而知源穷斯之神而知化故能反其本还其源颠倒陶镕逆施造化贼天地母炁爲丹盗阴阳之精炁爲火鍊形反归于一炁鍊炁复归于虚无故得身与道合微妙玄通变化无穷隐显莫测号曰眞人雪山一味好醍醐倾入东阳造化炉雪山白色西方之象即金丹也金丹一粒味若醍醐取而饵之入我丹田造乎炉中鍊成圣胎也若过崑崙西北去张骞始得见麻姑崑崙山在海水中我身崑崙亦在下元水海中生状若崑崙山实发火之处也崑崙山有门谓之玄门即天门也天门在西北方干位仙翁曰种在干家交感宫是也所以西北去则张骞见麻姑矣张骞象干卦爲阳火也又象眞汞麻姑象坤卦爲阴符又象眞铅此言若过崑崙发火自玄门而入则鼎内眞铅始见眞汞而有变化也方其眞胎内融眞火外接坤策併干策阴水逐阳符两火交通铅汞迎合神仙之道根本于斯张骞之乘槎至月宫而遇女宿者比喻阴阳相会之意而言之耳姹女从游自有方前行须短后行长姹女者汞也谓之汞火游从有方前行者外药之作用也后行者内药之作用也有此两用故曰游从自有方也圣人下功鍊丹之初运汞火不出半箇时辰立得眞一之精而吞饵之故曰前行须短也及乎服丹之后运己汞火却有十月之功故曰后行长也归来却入黄婆舍嫁箇金公作老郎黄婆内象即金胎土釜是也金公眞铅也老郎纯阳之象也眞汞因外运火飞入神室之中配合眞铅相交相恋化爲纯阳之体故曰嫁箇金公作老郎也归来者取其收功之意也用将须分左右军饶他爲主我爲宾劝君临阵休轻敌恐丧吾家无价珍此明火候作用也将者火也左爲文右爲武圣人缩一年之火候于一月之内缩一月火候于一日之中自子至巳六时属阳象春夏发生之德故爲文居左谓之阳火也自午至亥六时属阴象秋冬肃杀之刑故爲武居右谓之阴符也饶他爲主我爲宾者则是守雌而不守雄也持静而不争也夫主爲阳而雄好争也賔爲阴而雌好静也此虑险防危敬畏之意也兵法曰以逸待劳又曰制人而不制于人此之谓也道之用在乎火火之用在乎人喻如賔之见主进退恭谨不敢妄动也运火之士不可不知此矣夫运火者先定刻漏以分子午次接阴阳以爲化基般六十四卦于阴符鼓二十四炁于阳火天关在手地轴存心回七十二候之要津攒归鼎内夺三千六百之正气辐凑胎中运用有方抽添有序动则防危卢险非敢差忒毫分故得外接阴阳之符内生眞一之体苟或用心不恪节候差殊致使姹女逃亡鼎内灵胎不结还丹无价之宝失矣今也临阵可不守雌而轻敌者乎西山白虎性猖狂东海青龙不可当两手捉来令死斗化成一块紫金霜此言外象已释在前四韵第三篇中紫金霜即金丹也海蟾公曰左手捉住青龙头右手拽住白虎尾一时将来入口吞思量此物甚甘美筭来只是水中金始达玄微眞妙理此其证也以两手作两兽者非也前弦之后后弦前药味平平炁象全採得归来炉里煅鍊成温养自烹煎月至三十日阳魂之金丧尽阴魄之水盈轮是以纯黑而无光也象卦故曰晦此时与日相交在晦朔两日之中合体而行同出同没至初二日因感太阳之光而有孕渐渐相离至初三日日没时即现蛾眉于庚上于纯阴轮中生一阳光魄中䰟生象震卦此时阳魂之金初生药苗新也至初八日二阳生象兊卦此时魄中魂半其平如绳故曰上弦也此弦之前属阳其后属阴阴中阳半得水中之金八两其味平平其炁象全也至十五日三阳备象干卦此时阴魄之水消尽阳魂之金盈轮是以团圆纯阳而无阴也故曰望阳极则阴生故十六日于纯阳轮中生一阴魂中魄生象巽卦渐渐缺至二十三日二阴生象艮卦此时魂中魄半也其平如绳故曰下弦也此弦之前属阴其后属阳阳中阴半得金中之水半斤其味平平其炁象全也圣人採此二八擒归造化炉中煮煅眞一炁变成黍米吞归腹内温养烹煎而成金液还丹全借阴符阳火进退抽添毫发差殊丹道不成也仙翁于此章叮咛反复使自烹者良有旨哉先且观天明五贼次须察地以安民民安国富方求战战胜方能见圣人五贼者在天爲五星在地爲五岳在神爲五帝在隅爲五方在人爲五脏在行爲五常在物爲五行五色五炁五音五金五味五谷是贼也经曰天有五贼见之者昌人能见此而逆修之则宇宙在乎手万化生乎身也察地之理莫大乎安民民爲邦本本固邦宁而国冨矣圣人以身爲国以精炁爲民以火爲臣以丹爲君也吾侪若能亲擒五贼而逆修之盗阴阳而化之则眞一之精可夺己之阴汞立干精固炁牢求战必胜是以运火无殆十月功圆脱胎神圣而爲眞仙子故曰战胜方能见圣人也日月三旬一遇逢以时易日法神功守城野战知凶吉增得灵砂满鼎红太阴太阳一月一合圣人则之缩一月之候在于一日移一日之候分于一时般运符火则守城沐浴罢攻野战则龙虎交鬭神功者进火之度也茍或阴阳错乱日月乖戾外火虽动而行内符闲静不应几有道之士进火退水知吉知凶旋斗历箕暗合天度自然灵胎密运神鼎增辉阴符宝字逾三百道德灵文满五千今古上仙无限数尽于此处达眞诠二经爲羣经之管辖诸子之枢纽古今达道尽由斯得也八月十五玩蟾辉正是金精盛壮时若到一阳才起复便堪进火莫延迟八月十五日正是金水生旺之时一阳来复半夜子时也内外二丹火工并进不可延迟失于时节玄牝之门世罕知指他口鼻妄施爲饶君吐纳经千载争得金乌搦兔儿经曰玄牝之门是谓天地根绵绵若存用之不勤妙哉至言也举世莫能知此非眞人指示孰能晓了近有叶文叔以两肾中间爲混元一穴排拉他説尤甚非也玄牝二物岂可一穴言之自开辟以来若无此二物安能有万物哉故因内外二丹从此而立圣人祕之曰偃月炉悬胎鼎也金乌即金丹也金丹制我汞如猫伏鼠似乌搦兔不能迯遁若以口鼻爲玄牝直饶千载吐纳转见尪羸矣休将死户爲生户莫执生门号死门若会杀机明反复始知害里却生恩阴阳五行顺之则生逆之则死此常道也庸人讵知有不生之生则长生不顺之顺爲至顺若能明此反复之理害里生恩男儿有孕也杀机者盗机也月才天际半轮明早有龙吟虎啸声便好用工修二八一时辰内管丹成月之半轮者一八之数也仙翁指示龙虎各有一八之数合成二八也道之妙用都在一时辰中此时水源至清有炁无质也一年之中止有一日一日之中止用一时一时之中分作六候下功不逾两候金丹立成尚余四候别有作用此乃天机不书竹帛口传心授仙翁通作一时而言之故曰一时辰内管丹成也叶文叔不达此理妄意解释有言药成于一时非尽用一时茫然不知所归私意揣度也可笑之甚若非止用一时是将欸日程也奚爲至简至易耶妙矣哉此道非人间可得而闻矣谨按南龟子大丹火记曰伏睹圣人始于下工之际造铅之初盗三元一大周天之炁夺二千零七十三万六千之正炁聚于干坤之鼎会于生杀之舍天地之数夺尽日月之数夺尽龙虎之数夺尽生成之数夺尽阴阳五行之数夺尽擒在一时辰中制造圣丹一粒其大如黍其重一斤至灵至圣至尊至贵爲天地之元精作一身之主宰可谓贼天贼地贼阴贼阳宇宙在乎手万化生乎身成至眞仙子宾于上帝故我仙师有言一时辰内管丹成岂虚语哉此其证也火生于木本藏锋不会钻研莫强攻祸发只因斯害己要能制伏觅金公经曰火生于木祸发必尅精生在身情动必溃不会钻研斯害己吕公曰火烧七户密闭牢莫教烧破河车路要能制伏须借金公参同契曰将欲制之黄芽爲根是也安炉立鼎法干坤煅炼精华制魄魂衆散絪緼爲变化敢将玄妙託言论积诸阳炁爲天在上而不润下积诸阴炁爲地在下而不炎上则天地不交也不交焉能生万物哉盖天虽爲至阳之物而有一阴之炁故能降地地虽爲至阴之物而有一阳之炁故能升天二炁絪緼万物化醇因以炁交合遂成变化也金丹之道安炉立鼎煅炼精华以制魂魄莫不法爲天地也子母歌曰情交无用药炁合无言説是也金丹以炁爲类结而成变化也始自无生有复自有生无是以变化无穷此乃天机安敢饶舌自取轻泄漏慢之愆尤哉坎电烹轰金水方火发崑崙阴与阳二物若还和合了自然药熟遍身香坎电者水中之火谓之阴符即虎之弦炁也金水方者西北干位即龙是也西方又是天门谓之玄门也此言虎以阴中之火烹烁干龙龙即发崑崙火应之二火相併眞一之精自然疑结即时採饵百骸俱理香且美矣参同契曰金砂入五内雾散若风云薰蒸达四肢颜色悦怿好鬓发皆变黑更生易牙齿老翁反丁壮耆妪成姹女此非眞香满身乎既饵丹后运阴阳符火虎以阴中之火烁其玄门龙发崑崙之火以应之二物和合了金液还丹自然香熟遍身增辉香且美矣诗言内外二丹法象要得谷神长不死须凭玄牝立根基眞金既反黄金室一颗圆光永不离易曰阴阳不测之谓神无形者感而遂通若谷之应声故曰谷神夫神因炁而立炁因精而生精能生炁炁能生神故神炁爲一身之主宰一身爲神炁之宫府形不得神炁不生神不得形器不立三物相须故始能生也若欲长生须凭玄牝根基始立然后长生可致矣万物莫不由此二物而生还因此二物而死实爲天地之根五行之祖阴阳之蒂万化之基圣人凭此以成外丹借此以就内药故得眞一之精反于黄金之屋变现一颗灵光化身爲炁化炁爲神形神俱妙与道合眞隐显莫测也三才相盗食其食道得神仙隐此机万化既安诸虑息百骸俱理证无爲天地以四时相盗万物故有荣有悴而不长荣万物以五味盗人故有生有死而不长生人以五行盗万物故有坏有成不能长存也三盗既宜三才既安是以有盛有衰有生有死有荣有悴有昼有夜有往有来有出有没有废有兴有物有我有是有非纷纷而起循环无穷而不可测者自然之道也若能混此三盗而一之反其机而执之逆其时而食之则百骸俱理而万化安万化既安则诸虑俱息否泰才交万物盈屯蒙受卦禀生成此中得意休求象若究羣爻谩役情冬夏二至爲一阴一阳之首子午二时爲一日一夜之元圣人运动阴符阳火恊天地阴阳升降之道日月往来之理攒簇四时八卦七十二候二十四炁环列鼎中而成眞一之体其理甚简其功不繁无得妄爲故託诸卦象分擘一月三旬中以阐玄机以明火用爻象者筌蹄也屯蒙爲衆卦之首以象运火生成之始造化禀受之源故朝以屯暮以蒙作用无过如此而已矣至若天地阴阳之升降于四时之中二月春分之节阳升到天地之中阴阳相半不寒不热而温故爲泰卦亦如月之上弦气候也此时阴阳二炁自然相交圣人不进火候谓之沐浴也八月秋分之节阴炁降到天地之中亦阴阳相半不热不寒而凉故曰否卦亦如月之下弦气候也此时阴阳二炁亦自然相交圣人不进水候亦谓之沐浴若于此四卦中得意何必纷执羣爻劳心疲思哉仙翁慈悲直指其捷径之如此俗谓常言合圣道宜向其中细寻讨能将日用颠倒求大地尘沙尽成宝眞铅眞汞不离常言俗语日用之间颠倒修之大地俱成至宝古诗曰朝朝只在君家舍日日随君君不知天地盈虚自有时审能消息始知机由来庚甲申明令杀尽阴尸道可期天地盈虚有时者盖天地相去八万四千里冬至日地中有一阳之炁上升一日升四百六十里二百四十步五日爲一候三候爲一气三炁爲一节二节爲一时即春分日也计九十日阳炁共升到天四万二千里正到天地之中此时阴中阳半爲泰卦其炁变寒爲温万物发生之时爲春自此之后阳炁升入阳位亦如前説渐渐升到夏至之日并前计一百八十日共升八万四千里乃到天也此时阳中有阳爲干卦纯阳也其炁变温爲热故曰夏万物茂盛盈满之时故曰盈也夫热极则阴生故夏至日一阴自天降亦一日降四百六十里二百四十步亦五日爲一候三候爲一炁三炁爲一节二节爲一时即秋分也计九十日阴炁共降四万二千里正到天地之中此时阳中阴半爲否卦其炁变热爲凉万物结实之时爲秋分自此之后阴入阴位亦如前渐渐降到冬至之日并前计一百八十日其炁降八万四千里乃到地此时阴中有阴爲纯阴坤卦其炁变凉爲寒故曰冬万物收藏之时也故曰虚也天地盈虚因月而见月从日生初三日震庚生形初八日兊丁成弦十五日干甲周满天地盈之时也十六日巽辛受统二十三日艮丙守弦三十日坤乙消灭天地亏之时也圣人消息天地盈亏之机移一年炁候在一月之中以初一日爲冬至分两日半爲三十时以当一月炁候故初三日月现蛾眉于庚上初八日上弦阴中阳半即春分日也至十五日得四月节炁爲纯阳故月圆满阳炁盈轮故曰盈也此夕月出甲方至十六日一阴生渐缺没于庚上爲夏至二十三日爲下弦阳中阴半象秋分日也至三十日得十月节炁爲纯阴炁满轮故曰虚也此日之旦月转在甲与日相交复生阳光循环不已运动阴符阳火一一依天地盈虚升降循环六十四卦由庚及甲圆缺之理运转抽添亦犹人君申明号令故曰杀尽阴尸道可期也欧冶亲传铸剑方耶溪金水配柔刚鍊成便会知人意万里诛𠒋一电光欧冶先生铸剑天地遣神女爲之侍炉制以金水配以柔刚鍊成诛剪妖邪一电光顷其灵如此圣人铸鼎亦如之以天地爲炉冶以阴阳爲水火配以五行制以神炁鍊成之后能曲能直能柔能刚能善能恶能圆能方心有所思意有所适飞扬诛剪一电光顷此乃自然神剑也修丹之士若无此剑犹取鱼兔而无筌蹄也仙翁託欧冶而言之实谓玄珠罔象也异名同出少人知两者玄玄是要机保命全形明损益紫金丹药最灵奇经曰无名天地之始有名万物之母又曰此两者同出而异名方其无也眞一之炁爲汞不可见也故爲天地之始及其有也眞一之炁如黍现于空玄爲铅而可见也故爲天地之母在天曰离曰汞在地曰坎曰铅其本则同其出则异谓玄之又玄上士至人执此两玄之机以明损益以治诸身则形可完命可保也所谓损者五行顺兮常道有生有灭是也所谓益者五行逆兮丹体长灵长存是也吁纯阳紫金立乎天地之始出乎天地之母故曰紫金眞药最灵奇者当知先师叹羡不尽之意也虚心实腹义居深只爲虚心安识心不若鍊铅先实腹且教守取满堂金虚心则无我无我则万法皆空丝毫不立实腹则鍊铅干汞汞干形化与道冥一而无形矣二理俱妙殊途同归非大圣人不能识此守取满堂金者乃一身中之精炁神也修眞之士未鍊铅以干汞其腹未实其心未虚则无揺汝精精少还丹不成也大药修之有易难也知由我也由天若非积行施阴德动有群魔作障縁魔障在天修持在我阴德不施触途有碍黑中有白爲丹母雄里怀雌是圣胎太乙在炉宜慎守三田聚宝应三台铅中取银即爲丹母砂里取汞乃是圣胎二物感化眞一之炁精结在炉中惟要精明炁候恪守规模不得毫分差忒故得三性聚会结成丹宝上应三台也长男乍饮西方酒少女初开北地花若使青娥相见后一时开锁住黄家震爲长男即龙也兊爲少女即虎也北地即阴物也花阴炁即虎之弦炁也谓之铅火青娥姹女也即龙之弦炁谓之汞火也此言修丹之士驱龙乍来就虎故曰乍饮西方酒也虎即开阴户之花以就龙若运青龙汞火与白虎铅火相恋之后一时封锁会于黄家而产眞一之精也故曰若使青娥相见后一时关锁住黄家也偃月炉中玉藻生朱砂鼎内水银平只因火力调和后种得黄芽渐长成偃月炉阴炉也中有玉藻之阳炁即虎之弦炁也朱砂鼎阳鼎也中有水银之阴炁即龙之弦炁也金丹只因此阴阳二弦之火调停和合之后种得眞一之芽长在黄家结成黍米也梦谒西华到九天分明授我指玄篇其中简无多语只是教人鍊汞铅高象先曰思神不觉魂升玉京上帝矜之命西华夫人指示丹诀其篇略曰叔通从事魏伯阳相将笑入无何乡准连山作参同契留爲万载丹中王首曰干坤易门户干道男兮坤道女时人不识眞阴阳茫茫天下寻龙虎其言甚多只是教人明眞龙眞虎鍊鈆汞而已华池醼罢月澄辉跨箇金龙访紫微从此衆仙相识后海潮陵谷任迁移华池丹也饮罢功圆脱胎神化肌肤若冰雪绰约若处子形容如秋月御炁乘云游手无极饱观尘世海变桑田桑田变海也未鍊还丹莫隐山山中内外尽非铅此般至宝家家有自是时人识不全龙不在东溟虎不在西山家家自有逆而修之还丹可冀山中阴寂内外非铅铅乃眞阳之物即不遥远也纵识朱砂及黑铅不知火候也如闲大都全借修持力毫发差殊不作丹金丹造化全借金公毫发有差千里悬隔是以圣人传药不传火也休泥丹灶费工夫鍊药须寻偃月炉自有天然直火养不须柴炭及吹嘘叶文叔指两肾中间爲偃月炉谬哉靡肯自思己错更将错路教人不揣之甚邪此炉之口仰开如偃月之状而名之乃北海也元始祖炁存焉内有自然眞火何柴炭吹嘘之有一阳才动作丹时铅鼎温温照幌帷受炁之初容易得抽添运用慎防危一阳才动乃初九潜龙之位急宜运用尅期可成只一时内又何在九年三载孰不知下工之初即赫赤金丹大如黍米收入黄庭养成至宝也铅鼎者乃洞阳金鼎存于虚无杳冥之间乃自然之鼎也铅者先天虚无中物也下手之后铅鼎温温如火之攻如云之敷和畅情性弥漫海岳铅若是眞不失家臣是以铅爲宗祖居玄牝之内爲天地之根虚静不能成作用不能得其道至妙照幌帷者修鍊时精光发溢行持后秋毫可鑑观有藏府受炁者受炁之初阴极阳生得在受炁防危者失在抽添知其幽隐子细详酌无忽于时运用防危不可轻敌故有抽添之患天地妙炁易象之法岂不闻甲剑一挥魔军皆散有调和也玄珠有象逐阳生阳极阴消尽剥形十月霜飞丹始熟此时神鬼亦须惊金液还丹煅之有象者自冬至一阳子时进阳火所以逐阳而生眞精夏至一阴午时进阴符剥至十月霜飞之时还丹始熟脱胎神化爲纯阳之天仙鬼惊神伏矣兔鸡之月及其时刑德临门药象之到此金砂宜沐浴若还加火必倾危兔二月爲德鸡八月爲刑此两月爲沐浴之时即宜罢火加必倾危还丹走失矣契论经謌讲至眞不将火候着于文要知口诀通玄处须共神仙仔细论火记六百篇篇篇相似出入贯串与天合符天之所祕圣莫传文须遇眞师无自卤莽也饶君聪慧过颜闵不遇至人莫强猜只爲丹经无口诀教君何处结灵胎千经万论惟布枝条至道不繁独传心印未遇眞师纵聪明过于颜闵徒自揣量终不能凝结圣胎也要知鍊养还丹法自向家园下种栽不假吹嘘并着力自然果熟脱眞胎此道甚近家园下种其近可知若求非类愈求愈远同类易施工何着力之有四象会时玄体就五方行处紫光明脱胎入口通身圣无限龙神暗耸惊龙虎才交即五行四象皆会矣五行四象会合之时眞一玄体结成黍米紫色光明然后密运赤龙夺归入口吞入丹田立通神圣天地龙神尽失惊矣金公本是东家子却在西邻寄体生认得唤来归舍养配将姹女作亲情此意已在前四韵第九篇中今不欲重释都在作用法象之内有阳中之阴复阳而又阴者有阴中之阳复阴而又阳者又有内药阴阳水火外药阴阳水火内三性外三性内五行四象外五行四象又有内外阴阳互用法象反反复复不可名状吾侪默识心通可也如未逢眞旨莫能洞晓其端仙翁作是诗明者举一隅斯足矣万物芸芸各反根反根复命即长存知常反本人难会妄作招凶往往闻经曰万物芸芸各归其根归根曰静静曰复命复命曰常知常曰明夫人未生之前冥然无所知混乎至朴及其生也禀之阴阳受之父母逆而修之夺先天一炁以爲丹母贼阴阳眞炁以爲化基鍊形反入于无形鍊炁复还于至朴鍊神与道而合眞故曰归根复命即长存也能知常道而反其本者圣人也是以长生焉不知常道衆人也是以妄作招凶往往闻也赤龙黑虎合西东四象交加戊己中复媾自然能运用金丹谁道不成功东赤龙之弦炁也名曰姹女西黑虎之弦炁也名曰金公二物亦犹砂中汞铅中银也赤龙黑虎合两弦之炁即是南北东西四象交加于戊已中结就一粒黍米服归丹田却运火自复卦子时起首进阳火至媾卦午时起首进阴符复媾是阴阳之元爲冬夏二至之节也阴符阳火自此肇始抽添运用一一依法勿令差殊孰谓金母不成耶未鍊还丹须急鍊鍊了仍当知止足若也持盈未已心不免一朝遭耻辱光阴迅速时不待人未鍊还丹急须下手既已鍊了十月功圆却须抱元守一持盈守城不须用火若不知足持不已心则反招祸辱矣故钟离公曰丹熟不须行火候若行火候必伤丹到此果能诚心见性如达磨面壁九载则道成矣始因有作人争覔及至无爲衆所知但见无爲爲要道岂知有作是根基世有学释氏修性之道执一切有爲皆是虚妄之语以毁老氏修命之道此知其一不知其二窥见其门未陞其堂也焉知修命之道始则有作鍊外药而化形中则有爲鍊形而化炁终则无爲自在谓之抱一以识其心以见其性炁自归神神自合道故形与神俱妙而不测神与道合眞而无形形既无矣何得谓之有形有作有爲有幻乎安知其命非性耶安知其性非命耶强自分别曰性曰命混而一之未尝有异故知有作乃至无作有形乃至无形斯道至矣非中下之所知也仙翁作是诗以勉后学但见无爲爲要妙而不知有爲有作实无爲之根基也一本云筌蹄在手莫我知也到岸不须船十月俄瞠视凡圣杂朝市鱼龙混通衢懊恼世间人对面不相遇鉴形闭炁思神法初出艰难后坦途倏忽纵能游万国奈何居旧却移居鉴形闭炁思神之法初学甚难及至习熟坦然无碍瞬息之间遍游万国盖其阴神善爽灵妙如此奈何其形属阴易弊难固不免投胎夺舍者也投胎夺舍及移居旧住名爲四果徒若解降龙并伏虎眞金起处几时枯投胎夺舍移居之法谓之四果修行属阴神爲鬼仙非阳仙也若能驱龙驾虎鍊饵金丹化形入于无形而爲阳仙始得形神俱妙与道合眞自不枯矣岂比他阴神耶故崔公云灵光归去入幽寂死作阴冥善爽鬼是也释氏教人修极乐亦縁极乐是金方大都色相唯兹实余二非眞谩度量释氏化人修极乐净土者修妙色眞金之象也近世诵佛号化人谓之净土此爲中下设耳实大根大器之尘垢也殊不知眞极乐净土固在西方咫尺不远彼处产育眞金其金一粒大如黍米重一十六两故释氏有丈六金身人能鍊此眞金饵之立超圣地化有形入于无形聚则金相堂堂散则入于空寂变化无穷蓍龟莫测随縁应感无所不通而其眞身寂然未尝有作故谓之西方极乐所以云大都色相唯玆实余二非眞谩度量耳佛自周末时入灭数百年至汉明帝时遣使取得骨来复埋在凤翔唐宪宗又掘出一胫骨岂知轩皇驾龙升天之至道者欤恍惚难求中有象杳㝠莫测是眞精有无由此自相入未见如何想得成恍惚之中有物者龙之弦炁也杳冥之中有精者虎之弦炁也二弦有炁无质也恍恍惚惚杳杳冥冥视之不见听之不闻者眞一之炁有灵而无形也眞一子曰无者龙也有者虎也无者汞炁也有者铅精也是知二弦之炁相交故有因无感而生灵故无因有激而成象故得有无相因递互相入乃得眞一之炁凝结而成黍米悬于空中霞光照日彼之兀兀坐思尘埃心地岂知此哉修行混俗且和光圆即圆兮方即方晦显逆从人莫测教人争得见行藏被褐怀玉和光同尘剖破藩篱无人无我内外寃亲取舍俱泯始合神仙行藏也又续添五首休施巧伪爲功力认取他家不死方壶内旋添留命酒鼎中收取返魂浆参同契曰同类易施功非类难爲巧修眞之士多执非类假伪之法施功于己而不肯下问他家同类不死之方能于鼎中採取返本之阳丹腹内旋添延命之汞火二物眞修身之至宝也祸福由来互倚伏还如影响相随逐若能转使生杀机反掌之间灾变福阳主生曰福阴主杀曰祸阴消阳长阳极则阴生互相倚伏如影之随形响之应声此常道自然之理也若能返此生杀互用之机而逆修之则反掌之间灾变爲福害中生恩男儿有孕也敲竹唤龟吞玉芝鼓琴招凤饮刀圭近来透体金光别不许常人话此规竹乃虚心无情之义也琴有正声谐和之义也龟乃黑虎也凤乃赤龙也龙之弦炁曰玉芝虎之弦炁曰刀圭此言龙虎皆是无情之物也而能相交故曰敲竹乃二物相击之义也龙虎相交结爲夫妇而和谐故曰鼓琴也龙虎交则二弦之炁相吞相啖而鍊成金丹光透帘帷即时採取饵归丹田制己阴汞然后虚心运火谐和阴阳合乎唿吸以唿吸运用神炁聚散水火以水火鍊养胎息绵绵若存游泳坎离交感而生金液也故曰凡运火之际忽觉夹嵴眞炁上冲泥丸沥沥有声似有物触上脑中须臾如雀卵颗颗自腭上入重楼若水酥甘美其味无比如有此状乃得金液还丹之道徐徐嚥下丹田绵绵不辍五藏清虚瞑目内视有光如烛五藏中有万道金光出体如火轮云雾盘旋罩身粲然奇异岂与尘埃辈比肩哉了了猿心方寸机三千功满与天齐自然有鼎烹龙虎何必担家恋子妻世情浓后道心难以知人人担家而爱恋子妻也不知返本还源之道矣仙翁嗟念故作此时以警修眞之士云耳饶君了悟眞如性未免抛身却入身纵此变新修大药迥超无漏作眞人大用未现前大法未明透一毫渗漏抛身入身若圆明照了饱鍊金丹道成十极号曰眞人西江月一十三首内药还如外药内通外亦须通丹头和合略相同温养两般作用夷门破迷歌曰道在内安炉立鼎却在外道在外离坎汞铅还在内此明内外二药也夫外药者金丹是也造化于二八炉中不出半时立得成就夫内药者金液还丹是也造化于自身之中直待十月足方能脱胎成圣观内外二药和合丹头作用之法虽略相同及其用功火候实相远矣吾侪下功之日内外和合丹头之际防危虑险毫分无忒可也敬之敬之内有天然眞火鼎中赫赫长红外炉增减要勤功妙絶莫过眞种内药虽然眞火在土釜中赫然长红若不凭外炉勤功增添抽减运用无令差忒庶免危殆也然内外眞火变化无穷者实借眞铅之妙也此宝偏能擒汞不使飞走或有不达此理却言内药以眞火烹鍊外药假凡火增减如以管窥天可付一笑殊不知内外虽异其用实同道不二也所言内外者人之一身禀天地秀气而有生託阴阳铸冶而成形故一形中以精气神爲本神生于炁炁生于精精生于神然此三者后天地生之一炁至阴之物修眞之士若执此一身而修鍊无过精炁神三物而已奈何三物一致俱后天地生纯阴无阳安能出乎天地之物外耶仙翁所以言独修此物转羸尪钟离公曰涕唾津精炁血液七件由来尽属阴又曰独修一物是孤阴眞一子曰孤阴不能自产参同契曰牝鸡自卵其雏不全圣人知己身之炁后天地生乃属阴物难擒易失故採先天一炁以眞阴眞阳二八同类之物擒在一时辰内鍊成一黍至阳之丹号曰眞铅造化在外故曰外药以阳丹擒己阴汞犹猫捕鼠阳丹是天地之母炁己汞是天地之子炁以母炁伏子炁岂非同类乎此造化在内故曰内药仙翁曰药逢炁类方成象道合希夷即自然眞一子曰未有天地混沌之前眞铅得一而生渐生天地阴阳五行参同契曰先天地生巍巍高尊此皆证金丹先天一炁也以先天阳丹点己阴汞化爲纯阳更假阴阳符火运用抽添十月功圆形化爲炁炁化爲神神与道合升入无形变化莫测故能出乎天地之外立乎造化之表提挈天地陶铸阴阳而不爲阴阳陶铸者是先天一炁使之然也其絶妙之如此故曰絶妙无过眞种安可以后天地至阴之类而爲内药耶安可以后天地凡砂凡汞凡火凡水非类滓质之物而爲外药耶学道之士研穷本始无惑邪説永坠三途七返朱砂返本九还金液还眞休将寅子数坤申但看五行成准九还七返者不离天地五行生成之数也天一生水地以六成之水居北积坎阴之正炁爲眞水故曰居六也地二生火天以七成之火返南孕离阳之正炁爲眞砂故曰七返朱砂还本也天三生木地以八成之木归东处震位而爲汞故曰八归也地四生金天以九成之金还西化兊而爲铅故曰九还金体还眞也天五生土地以十数成之土居中变而爲丹也故知金丹不出金木水火土而成故曰但看五行成准安可以寅子数坤申爲九还七返耶本是水银一味周流经历诸辰阴阳炁足自通神出入岂离玄牝眞一之水结而成精精者汞也眞一之炁一变而爲水在北二变而爲砂在南三变而爲汞在东四变而爲金在西五变而爲丹在中丹非天地不生非日月不产非四时不全非五行不熟非总数不成是以遍历诸辰阴阳数足自然变化通神也然其妙用造化出入不离玄牝二门眞爲天地之根也若要眞铅留汞亲中不离家臣木金间隔会无因须仗媒人勾引木性爱金顺义金情恋木慈仁相吞相啖却相亲始觉无中有孕此言内象也家臣即己之眞炁也己之眞炁因眞金而始凝结金丹因己汞而方有神功二物相须两情相恋乃能变化通灵故曰若要眞铅留汞亲中不离家臣铅丹属金则外己汞属木则内二物相隔无由会合全仗黄婆制造成丹吞入腹中与己汞配合要在黄婆勾引也二性既媒合了交接阴符阳火是以木性爱金顺义金情恋木慈仁也内外金木情性相吞相啖遂成夫妻孕育婴儿在我腹中始觉无中有孕此道妙矣白虎首经至宝华池神水眞金故知上善利源深不比寻常药品白虎首经者即初弦之炁也非女子天癸也若以三峰二十四品毁谤至道至道可毁乎九天之不可阶而升矣夫眞一之炁在天曰一水在虎曰初弦鍊养在华池中曰神水此乃眞金之至宝也不离眞一之精流历诸处有种种异名而能造化经曰上善若水盖眞一之水生于天地之先故曰上善其利源甚深远也不类寻常后天地生滓质之药品也若要修成九转先须鍊己持心依时採取鍊浮沉进火隄防危甚九转九年也在十月脱胎之后如达磨面壁抱一无爲故使形神俱妙与道合眞谓之九转金液大还也达磨只履西归是其验也欲成九转先须十月下功还火鍊己持心依时以运其火谨守以防其危採取抽添以定浮沉以分宾主守雌不雄方免危殆故得形化爲炁炁化爲神神化爲虚超入于无形矣牛女情縁道本龟蛇类禀天然蟾乌遇朔合婵娟二炁相资运转总是干坤妙用谁能达此深渊阴阳否隔却成愆怎得天长地远牛女一岁一交太阴太阳一月一合龟蛇以类蟠虬相扶此皆阴阳二炁使之然也实眞道之根本也金丹大药作用一一如之盖眞一之炁杳然无形不得二八阴阳之炁相交安能感格兆形黍米者哉既得丹饵之后若无阴阳符火氤氲焉能变金液还丹者哉参同契曰关关雎鸠在河之洲窈窕淑女君子好求雄不孤处雌不孤居玄武龟蛇蟠虬相扶以明牝牡竟当相须理之所在夫复何疑尽是干坤妙用之机天地生成之道谁能达此深渊而颠倒修之宇宙在乎手眞一子曰孤阴不自产寡阳不自成须假牝牡合炁方能有胎化之道也天地所以能长且久者阴阳交合自然之道也天炁不降地炁不腾四时不序万物不生以此观之阴阳否隔即成愆尤焉能天地长久哉易曰一阴一阳之谓道仙翁于此一章再三致意深于此道者当以意会此药至神至圣忧君分薄难消调和铅汞不终朝早睹玄珠成兆至士若能修鍊何妨在市居朝工夫容易药非遥説着人皆失笑金丹入口立跻圣域岂非至圣至神耶煅鍊不出半时金丹立见形兆岂非至简至易耶故説着令人不觉也得之者第恐阴功靡薄不腾其道必是难矣不辨五行四象那分朱汞铅银烧丹火候未曾闻早便称唿居隐靡肯自思己错更将错路教人误他永劫在迷津似恁欺心安忍丹经万卷妙在参同契其间三字鼎歌一章乃丹之骨髓也举世学此道者莫能晓解胡不思之甚耶试取此歌证我之所得如或未明我之所得未尽善也何迷惑乎旁门非类之有今之学者未识吐旧纳新之方便起飞云走雾之兴自高大模范于人己自不知悔恨误他溺在迷津担版一生安忍二八谁家姹女九三何处郎君自称木液与金精遇土却成三性二八阴数姹女即我眞炁也又曰木液九三即阳数也郎君即阳丹也又曰金精二物相交会于丹田土釜之中即成三性也更假丁公煅鍊夫妻始合欢情河车不敢暂留停运入崑崙峰顶丁公者火也河车者水也水火即阴符阳火也日夕运转不停若河畔水车循回不已也此言铅汞二物在土釜之中须假火煅是以内外夫妻始结欢情运动阴符阳火不得暂停般运炁候自崑崙顶入温养圣胎化爲纯阳金液大丹也雄里内含雌质负阴却抱阳精两般和合药方成点化魄灵魂圣信道金丹一粒蛇吞立化龙形鸡餐亦乃变鸾鹏尽入眞阳仙境雄里雌龙之弦炁也阴抱阳虎之弦炁也二物相合灵丹自生吞入腹中点化阳魂以消阴魄一粒如黍鸡餐蛇食亦化龙鸾飞入眞阳圣境其药至圣之如此天地才经否泰朝昏好用屯蒙辐来辏毂水朝宗妙在抽添运用未用火下功始于屯蒙休功终于否泰日夕般运符火归于鼎中如车之轮辐辏于毂若百川之朝宗于海运用抽添其妙如此也得一万般皆毕休分南北西东损之又损慎前功命宝不宜轻弄一者眞一之精也一之炁生于阴阳阴阳生四象四象生五行五行生万物俱不出眞一之炁变化也故眞一之精爲天地之丹阴阳之宗四象之祖五行之根万物之基得此一万事毕矣东西南北皆一也损之又损以慎前功方能尽得一之妙盖一有之象运用阴阳二火以形之也既得一吞归五内如前运阴符阳火亦慎前功故曰慎前功也虑险防危不可轻动恐失命宝者玄珠也冬至一阳来复三旬增一阳爻月终复卦朔晨超望罢干终遇兆冬至一阳生爲复卦乃一阳爻也又三十日爲临卦增二阳爻也又三十日爲泰卦增三阳爻也又三十日爲大壮增四阳爻也又三十日爲夬卦增五阳爻也又三十日爲纯干六阳爻也乃阳火之候阳极则阴生故夏至一阴生爲姤卦乃一阴爻也亦如前三十日增二阴爻爲遁卦爲否卦爲观卦爲剥卦爲坤卦纯阴乃阴符之候也阴极则阳复生周而复始此一年之候圣人移此一年之炁一月之中以朔旦爲复卦两日半当三十日至十五日望爲纯干卦故月圆也十六日爲姤卦一阴生故曰望罢干终姤兆阴炁初萌谓之兆也日又别爲寒暑阳生复起中宵午时姤象一阴朝鍊药须知昏晓又将一月之候移在一日之中分爲寒暑温凉四时之节炁故以中夜子时一阳生爲复卦午时一阴生爲姤卦运用阴符阳火抽添进退一一合天地四序阴阳升降不得毫釐差忒鍊药须知昏晓阴阳之首德行修逾八百阴功积满三千均齐物我与亲寃始合神仙本愿虎兕刀兵不害无常鬼贼难牵宝符降后去朝天稳驾鸾与凤辇抱一九载功满道成物我俱忘形化爲无形形既无矣何刀兵虎兕之能害无常火宅亦何能牵哉于是和光混俗救度衆生物我不计寃亲坦然天降宝符身飞碧落此眞大丈夫出世间功成名遂之时也丹是色身妙宝鍊成变化无穷更能性上究眞宗决了无生妙用不待他身后世见前获福神通自然龙女降奇功尔后谁能继踵仙翁作丹书一卷恐后不信又作西江月十二章使人明西来之意会西归之旨也安得圆明了悟之人又闻至道丹是色身妙宝度此色身即是空身空此幻身则玉符保神金液鍊形形神俱妙与道合眞乌知达磨西来爲悟眞翁耶悟眞翁爲达磨耶悟眞篇註释卷中悟真篇注释正统道藏三家本三卷洞真部玉诀类悟眞篇註释卷下吕三象川无名子翁渊明註悟眞下篇盖紫阳先生读参同契之作也其神仙抱一之道乃圣人运火功圆而体化纯阳眞炁然后抱元九载俾炁成神与道冥一之谓也故曰道爲性本性是心源心性同体变化无边百姓不知乃曰自然若能了悟忘象忘言虚心实腹抱一而迁功成九转乃得神仙此其旨也夫九转者九年也乃阳极之数也一者道之强名也抱者抱无所抱者也神仙当此之际隳肢体黜聪明离凡尘齐物我无固无必无取无舍心境一如逍遥自在故得泰定发乎天光九载功圆则无爲之性自然无形之神自妙变化无穷隐显莫测性圆则慧照十方通灵无碍故能分身百亿应现无边而其至眞之体閴然而未尝有作也此形性神命俱而道合眞矣故谓之神仙抱一之道矣昔者仙翁成道后示刘奉眞之徒以无生而入寂既入寂矣而又能现眞身于王屋山者即斯道也昔达磨面壁九年既入寂矣而又能只履西归者此也昔如来涅槃后自涌金棺于空中化火三昩既焚身竟因母哭泣不已又能现金身于空中爲説半句偈者亦斯道也普陀既投身于巨焰又能释身于空中若此之流未易悉数傥非性命之道双圆形神之眞俱妙孰能若此哉是以仙翁毕其卷末而以禅宗性道者实非神仙抱一之道也故愚分作三卷夫性之道虚无广漠默默昏昏无可得而言人与非人悉皆平等无有高下但无始以来凡有形与名者未有一物不圆成具足矣以其本始自然清静足备故未始有可得而言者然则大藏有五千余卷者此皆味道之甚不获已而强言之者也故后人因言以明道若道既明则语言俱成非矣故金刚经云若人言如来有所説法即是谤佛是知有言即是谤也今则仙翁歌性道不获已而言之者也故已多矣此愚所以不复敢加疣赘也唯愿勐烈高明之士不由外得直于自己胸中自悟自明卓然独耀直下承当拓拓受用将去不问静喧语默酒肆淫坊恁么也得不恁么也得头头无别处处偶偕尽十方世界具一只眼出一只身妙用纵横四通八达盖天盖地无所运而非眞无所施而不可者即知这里本来清静具足元无少欠理路絶矣无问无应无思无知虽佛一字抑亦用不着也读周易参同契大丹妙用法干坤阴阳运兮五行分五行顺兮常道有生有灭五行逆兮丹体常灵常存干坤者父母也干坤运阴阳二炁化五行而生万物者也故顺阴阳陶铸则成人矣是以人之一身所以阴阳相半者因阴阳而有形也自阴阳而有形故有生有灭矣夫阳主生阴主死一生一死一去一来此常道顺理之自然者也圣人则之反此阴阳逆施造化立干坤爲鼎器盗先天一炁以爲丹以丹鍊形入于无形与道冥一道同无极仙岂有终是以长灵长存也一自虚无化质二仪因一开根四象不离二体八卦互爲祖孙万象生乎变动吉凶悔吝兹繁百姓不知日用圣人能究本根故易妙造化之体用故託象于斯文虚无道之体也道生一炁而变阴阳故阳天阴地二仪是也天以一生水居北曰冬地以二生火居南曰夏天以三生木居东曰春地以四生金居西曰秋而成四时谓之四象也天爲干居戌亥地爲坤居未申坤索干而生三男长曰震居卯中曰坎居子少曰艮居寅丑干索坤而生三女长曰巽居辰巳中曰离居午少曰兊居酉合成八卦谓之八方故子至巳爲阳界分自午至亥爲阴界分阴阳运转则四时之气循历八方更相始终互爲祖孙而成变化故春夏爲至阳之炁生长万物以德万物承之以舒矣秋冬爲至阴之炁肃杀万物以刑万物承之则惨矣吉凶悔吝万象八卦四时阴阳皆出于一炁而生大道者也是以大道与炁爲祖四时阴阳五行八卦万象变改吉凶悔吝之一体则无乎不在矣故虽视听言貌寝味举止触事喧閙恢诡谲怪无适而非道也故道在人中而人不知人在道中而道不亏矣是以百姓日用而不知也圣人採奥索隐穷理尽性以至于命故能作易道之妙用立干坤爲易之门户干坤立而道行乎其中矣是故干坤索而成八卦八卦相因而变爲六十四卦一卦六爻阳爻奇阴爻偶故阳之一爻四因九数而得三十六策六阳爻共得一百九十二爻干之策也故阴之一爻四因六数而得二十四策六阴爻共得一百九十二爻因干坤二篇分三百八十四爻合成一万有一千五百二十策是爲太极大衍之数囊括三才包含万象故吉凶悔吝之机死生祸福之兆未有能逃此数而皆有所考矣故曰易之妙尽造化之体用也魏公观此易道与金丹相侔故託易象作参同契以明大丹之旨而寓其言而矣也否泰交则阴阳或升或降屯蒙作则动静在朝在昏坎离爲男女水火震兊乃龙虎魂魄守中则黄裳元吉遇亢则无位而尊既未慎万物之终始复媾昭二炁之归奔月亏盈应精神之衰盛日出没合荣卫之寒温本立言以明象既得象以忘言犹设象以指意悟其意则象皆捐达者唯简唯易迷者愈多愈繁故修眞之士读参同契者不在乎泥象执文修丹之要不出金火二字金者金丹也又曰眞铅也火者阴阳二炁也又曰阴符阳火也夫修金丹先以眞阴眞阳之物立爲炉鼎然后诱太极一炁爲丹太极之炁混合虚无不可求测茍不以眞阴眞阳之物而诱之则不能降灵成象矣是以参同契立干坤二卦爲鼎炉分坎离二卦爲药物处于中宫其余诸卦分在一月三十日中以运符火故干坤者龙虎也震兊也夫妇也魂魄也坎离者铅汞也水火也男女情性也触类而长之则不可胜纪矣原其至当而言之无过比喻眞阴眞阳之二物也以此二物合炁于中宫黄道之室而鍊成丹故曰守中则黄裳元吉也既得丹饵非眞火无以育其圣胎是以运元阳之炁爲火火无定位周流六虚故曰遇亢则无位而尊也夫天一生水在人曰精地二生火在人曰神夫人之精神荣卫一身常与天地阴阳四时五行之炁运行不息故冬至之日地有一阳之炁上升爲复卦人之元炁乃亦如之故进阳火至二月阴阳之炁相半自然交并爲泰卦人之元炁亦然是以息火谓之沐浴夏至之日天中有一阴之炁下降爲姤卦人之元炁亦然故进阴符至八月阴阳之炁相半自然交并爲否卦也人之元炁亦然是以停符亦谓之沐浴故曰否泰交则阴阳或升或降也圣人移此一年炁候于一月三十日中以两日半计三十辰以当一月故自月之一日已后太阴之光初萌爲复卦用事至十六日已后月渐亏爲姤卦用事至下弦二十三日月亏一半金水半分爲否卦用事故曰月亏盈应精神之衰盛也又移此一月炁候于一日十二时辰中子时一阳生故人之肾中有一阳纯精之炁上升进阳火爲复卦午时一阴生故人之心中有一阴至神之炁下降进阴符爲姤卦故曰复姤昭二炁之归奔也夫日出爲昼日没爲夜圣人运动符火于一日一夜之中分擘温凉寒暑之炁外应天符内合荣卫消长一身抽添运用温养子珠故曰日出没合荣卫之寒温也夫子时起阳火子爲六阳之首故爲朝用屯卦直事故日屯蒙作则动静在朝在昏也一日一夜两卦直事三十日计六十卦屯蒙爲六十卦之始既未爲六十卦之终终而复始始而复终故曰既未慎万物之终始也已上皆魏公以金丹之道至简至易无可云爲敷扬祕典故假易卦意寓于言俾学者观斯卦象悟其意以晓其言苟得金丹秘要则干坤坎离震兊龙虎情性魂魄铅汞水火之类皆可亡言矣茍明运火眞机则屯蒙既未复姤否泰卦象爻铢皆可无用也此仙翁恐学者读参同契不晓魏公之意唯只泥象执文而不知指象忘言之意故作此以示同志其仁慈济物之如此虽然自非至人口诀然亦未能有以蹈堂奥之万一者也悟眞篇注释卷下