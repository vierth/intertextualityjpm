玉皇宥罪钖福宝忏玉皇宥罪钖福宝懴雷霆勐吏都督辛汉臣着具箓軄某等谨炷眞香䖍诚上奏说经教主元始天尊抱送玉帝灵宝天尊流演圣教降生天尊万天至尊玉皇上帝光严妙乐国王圣父天尊宝月光皇后圣母元君经筵启问无鞅眞圣侍宸拱御一切眞仙等㳟闻玄苑幽居元始昇光明之座化身来集玉皇演本行之经言往昔时有妙乐国王号净德后宝月光虑储嗣之乏传勅道流而徧祷已经半载不退初心感太上道君与诸至眞驾五色辇抱一婴儿毛孔放光宫殿改色从皇后之恳请赐太子以继承生而神灵长而慈善人歌谣于有道化浃洽以无爲旣舍国以付大臣遂入山而修至道行药治病助国救人初乃证于金仙后方成于玉帝昔未曾有叹莫能穷等旷刼受恩累生蒙化恨以愚迷之性积成深重之愆敢不懴陈以干原赦爰仰遵于教典庸力致于悔思祈断障以消愆冀禳灾而集福随心满愿证圣成眞方兹懴法之宣行首望眞仙之临降庶蒙哀悯遂获感通伏愿世界俱同琉璃仙众皆乘金碧九色琼轮之辐辏十絶羽葢以飞扬灵风奏乐以相和宝花成葢而徧覆鸾啸凤唱龙戯麟盘悉翔舞于天端咸下临于凡世俾天人而悦庆获罪咎以蠲除倘副祷祈曷胜至幸与弟子某等下情无任瞻望天威拱俟降临之至诚惶诚恐稽首顿首注想尊容谅沐垂光谨依经念高虚淸明天主所说偈章以伸赞叹金阙玄穹主高上玉皇尊妙相冠诸天慈光烛三界眞圣妙道师天人依仗师大乘垂法语眞一指迷途功德若虚空赞扬无穷尽具箓职某领录奉大道弟子某等谨䖍诚再拜上奉三淸上圣玉帝至尊帝父帝母至圣至眞十方三界一切眞灵等伏闻圣德无穷不容纪赞凡情有感当尽称扬妙见妙知固无等伦大慈大悲有希哀悯爰按经而称述庶随念以皈依一十号强名未可赞难名之号十七光虽尽岂能穷无尽之光大而曰天天亦岂拟其伦极而曰道道则皆从所出虽金口犹莫能尽岂尘世所可得知姑摭经言以扬圣德伏愿口宣一善在心之众善皆生声赞十名满籍之罪名皆落仁爱和逊随而增长智慧辨才渐可圆成与诸有情证无上道与弟子某等下情无任恳祝之至普与过往祖先见存眷属尘寰品汇长夜幽魂倾倒䖍诚皈依信礼等志心归命礼玉皇大天尊玄穹高上帝等志心归命礼举六通力众和玉皇大天尊玄穹高上帝等志心归命礼放大光明白玉京中黄金阙内七宝玄苑大光明殿光明座上圣中最尊淸净第一身宝光燄色相妙好㓜而敏慧长而慈善仁爱和逊功成超度割爱学道行药治病拯救众生广行方便恢宣正化敷扬神功助国救人行忍辱故放大光明现希有相是穹苍主浩刼之尊妙见妙知无等无伦湛寂眞净杳亡杳存上圣上灵大神通光明藏大丈夫开化人天教道无穷大慈大悲流焕法轮玄理幽深生浩刼前运化古今号最上乘威德希有无量功德淸净自然神明坚固威灵恢廓名声周徧无幽不烛神妙巍巍多刼行化具大神通分身变化应现随方利济羣生普垂教法开悟后人神智妙达莫可度量大神通光大慈悲光大喜舍光大忍辱光大平等光大柔和光大自在光大利益光大如意光大智慧光大吉祥光大解脱光大皈依光大功德光大圆满光大无碍光无能胜光穹苍眞老妙圆淸净智慧辩才至道至尊三界师混元祖无能圣主四生慈父高天上圣大慈仁者十号圆满万德周身无量度人拔生死苦等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨谨䖍诚再拜上奏三淸三境天尊昊天玉皇上帝帝父帝母至圣至眞三界十方一切眞宰等伏闻造道成眞葢本过尤之寡从生入死端由践履之乖性一纵则过积甚于邱山心一悔则罪释涣如冰雪故本行经教之昭示乃罪福因缘之了明敢不萌于悔心仍复由其纵性投诚恳切望圣矜怜十恶五逆随跪拜以消除三业六根逐称扬而洗荡不敢覆藏而自隐悉皆首露以力陈庶沐慈悲特垂原赦伏愿万目千条之罪言下立消多生厯刼之愆道前咸灭更尽未来之世长爲无过之人与道合眞去圣不远上及九玄七祖普同六道三涂蠢蠢羣生茫茫下土悉仗玉皇之大德同消旷刼之深愆寡过寡尤尽善尽美与弟子等下情无任恳祝之至普与过往祖先见存眷属尘寰品彚长夜幽魂倾倒䖍诚皈依信礼等志心归命礼玉皇大天尊玄穹高上帝等志心归命礼愿各各明了罪福因缘玉皇大天尊玄穹高上帝愿是诸恶业悉皆消灭愿五逆十恶悉皆消灭愿一切恶业悉皆消灭愿能灭恶心信向是经愿无边圣教累承救拔愿上圣殊恩得离地狱愿尘沙恶业随心消灭愿旷刼已来罪消灭愿纵无明性罪消灭愿六尘徧染罪消灭愿三业萦缠罪消灭愿肆意任心罪消灭愿曾无觉悟罪消灭愿日积月深罪消灭愿背道违眞罪消灭愿顺邪弃正罪消灭愿举心运念罪消灭愿不孝父母罪消灭愿不敬三宝罪消灭愿杀生偷盗罪消灭愿邪淫妄语罪消灭愿刚强暴恶罪消灭愿无恭敬心罪消灭愿出诽谤语罪消灭愿秽手污触罪消灭愿荤口读诵罪消灭愿讲习俗语罪消灭愿共生戯笑罪消灭愿地狱中罪消灭愿饿鬼中罪消灭愿畜生中罪消灭愿边夷外域中罪消灭等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨谨䖍诚再拜上奏三淸三境天尊昊天玉皇上帝帝父帝母至圣至眞三界十方一切眞宰等伏闻障未断则蔽塞昏迷碍一除则通达明了阴霾去而日复晴朗浮云散而天自光辉倘未扫除甯免固蔽心未同于天日障当去于云霾仰元圣之垂慈宣断障之妙法俾诸尘之无起庶眞境之自明奈何凡夫之愚迷不能按法以修习未免缘情而逐境安能澄虑以凝神容夫外邪乱其至道败灵根而盗至宝入俗网以堕凡流万魔来攻一眞遂失倘匪沐陶镕之德岂能成断障之功按妙典以懴除求诸障而扫荡爰伸恳告悉丐矜怜伏愿钖智慧剑以断除庶烦恼障而消灭扫开浮翳使慧日之光华拂拭尘劳俾心珠之莹彻凡身淸净道果圆成普同幽显之两途俱识圆明之一性永无流转长获逍遥与弟子某等下情无任恳祝之至普与过往祖先见存眷属尘寰品彚长夜幽魂倾倒䖍恭皈依信礼等志心归命礼玉皇大天尊玄穹高上帝等志心归命礼愿无起疑惑愿无起贪嗔愿无起淫慾愿无起嫉妬愿无起杀害愿无起凡情愿无起凡思愿无起昏垢愿无起声色愿无起是非愿无起憎爱愿无起分别愿无起高慢愿无起执着愿凝神澄虑愿万神调伏愿心若太虚愿内外贞白愿身得淸净愿超度诸难愿得覩慈颜愿咸蒙护度愿普闻妙法愿亲奉供养愿永无流转愿恶根断絶愿玄都记名愿诸念不生愿万缘顿息愿舍除妄想愿受持是经愿无所不容愿无所不纳愿外邪不乱愿眞宗不失愿灵根不败愿不堕凡流愿不入俗网愿万魔不攻愿得闻正法愿舍除结习愿修诸妙行愿具解脱门愿同淸净信愿同淸净解愿同淸净念愿同淸净行愿同淸净身愿同淸净心愿同淸净意愿同淸净果愿同淸净报愿同大慈心愿同大悲心愿奉戒专一愿冥心大道愿善护眞宗愿孝养父母愿恭敬三宝愿竭忠于君愿不杀不盗愿不淫不妬愿不嗔不恨愿不骄不诈等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝举玉皇修证在香严普放神通十七光爲教众生除断障法门眞一广宣扬不可思议功德具箓职某领录奉大道弟子某等谨谨䖍诚再拜奏启三淸三境天尊昊天玉皇上帝帝父帝母至圣至眞天地水阳十方印明眞宰等伏闻无形无名独高曰道有体有相甯免乎灾天地尤有否终日月亦有薄蚀矧爲人类各豢凡躯不能离乎数而超乎缘未免属于星而随于运前定之薄夙缘之重次舍以逆时命以乖岂免乎灾甯迯乎难大而水火盗贼甚则疾病迯亡六极五衰七伤八难三灾四煞九厄十缠钟于国而国不能安移于嵗而嵗不能稔兵戈水火饥馑流离旣遵奉于教条当懴禳于灾厄伏愿咸蒙护度悉获消除囘定数而解前缘退威星而平舛运在于一已余殃以弭而厄会以消散及万殊刼运可迯而洪灾可免安处尘寰而动与吉会至度道岸而无使灾侵己健人安天长地久与弟子某等下情无任恳祝之至普与过往祖先见存眷属尘寰品彚长夜幽魂倾倒䖍诚归依信礼等志心归命礼玉皇大天尊玄穹高上帝等志心归命礼愿苦恼痊平普蒙解脱愿山神衞护勐兽自退愿风浪顿止安稳达岸愿是诸恶贼悉自退散愿𡨚枉自伸卽得解脱愿众邪远避自然安稳愿一切灾殃不能侵近愿一切重病便得痊愈愿诸恶鬼神尽自消灭愿咒诅蛊毒皆自消灭愿至度道岸无使灾侵愿保命度灾扫诸不祥愿一切诸魔自然殄灭愿消兵戈并起之灾愿消疫气大行之灾愿消水旱虫蝗之灾愿消凶年饥馑之灾愿消种种恶病之灾愿消疥癞痈疽之灾愿消忧悲苦恼之灾愿消横恶所加之灾愿消牢狱系鎻之灾愿消非命自害之灾愿消毒药所残之灾愿消虎狼虫蛇之灾愿消𡨚债牵引之灾愿消值遇恶人之灾愿消被他屠割之灾愿消推落崖岸之灾愿消邪精残害之灾愿消水火漂焚之灾愿消刀兵诛戮之灾愿消横丧天年之灾等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨谨重伸奏启三淸上圣玉帝至尊帝父帝母至圣至眞天地水阳一切眞灵等伏闻福力崇高始有福缘之集善念圆熟方期善瑞之臻非天人而莫征惟仙徒而可继旣未积修眞之行而素亏好道之心甯免祷求以干敷钖按妙经之所载谓持诵而后能旣已归崇粗知习诵罪福两途罪旣除则福必蒙赐灾祥二理灾旣消则祥必可储旣除罪于前定消灾于后谅蒙慈悯必徇恳陈敢伸礼拜之恭庶沐简穰之降露香恳请望帝仁慈伏愿德湛庞洪恩施旷荡祥风广扇普万物以咸庥惠泽旁霑俾一门而胥庆五福歛钖而凡民均乐百祥来介而后裔繁昌世跻仁夀之乡长享绵延之福如居尘外不异玄中与弟子某等下情无任恳祝之至普与过往祖先见存眷属尘寰品彚长夜幽魂倾倒䖍诚归依信礼等志心归命礼玉皇大天尊玄穹高上帝等志心归命礼愿安乐快然神风遐着愿贵遇人君职务迁转愿财宝充溢衣食自然愿庆流子孙传之后代愿是诸恶星返降吉祥愿心欲愿者一切如意愿衣食自然子孙荣贵愿出言希闻所至恭敬愿显贵崇重光大其门愿吉祥炽盛灾障不侵愿道根深重夙有善缘愿宿植道本广种福田愿心有所请一切应奉愿仙丹妙宝随意自取等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨重诚上奏三淸三境天尊金阙玉皇上帝帝父帝母至圣至眞天地水阳十方一切列圣恭望洪慈洞囘昭鑑等伏闻众甯无愿惟所愿之不同人各有心岂其心之可一堕者欲昇而贱者欲贵贫者欲富而苦者欲安或求证道成眞或务济民利物各有所求岂无愿者必待其满而后释然仰惟妙道垂慈能遂众生所愿敢伸致祷曲頼昭孚伏愿俯察凡情特垂天听随机赴感应念从心或利已利他或爲幽爲显悉令志满毋使愿违与弟子某等下情无任恳祝之至普与过往祖先见存眷属尘寰品彚长夜幽魂倾倒䖍诚归依信礼等志心归命礼玉皇大天尊玄穹高上帝等志心归命礼愿天下歌謡欣国太平愿地狱众生化生诸天愿三恶道苦一时解脱愿普爲十方演说诸法愿普放神光照烛法界愿六凡四圣普叨道荫愿圣贤庆会普天兴隆愿国土淸平人民乐业愿凶㓂自息边域不争愿运推数周正道当行愿一切枯藁复生枝叶愿短命众生各得长夀愿六道众生普蒙开度愿一切天人五衰四相永得除灭转增天福愿王臣兆庶卽得人天长夀之乐愿身或灭度乃得脱殻尸解之道愿一切诸魔安处天宫鬬战之苦各得休息愿一切众生离地狱苦得净土乐愿一切饿鬼卽得饱满无饥渴恼愿一切畜生脱畜生苦得智慧乐等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨谨重伸上奏三淸三境天尊昊天玉皇上帝帝父帝母至圣至眞天地水阳众圣十方一切眞灵恭望洪慈洞囘渊鑑等伏闻求道未勤岂能成道修眞有素自可成眞谛观本行之经深贵能持之者凡读是经可称眞人之号若习其奥必臻仙道之成旣再三恳请而断障消灾当究竟证悟而造玄入妙爰伸懴谢以丐周成伏愿道炁咸臻天福益固超沉尸而起飞魄游圣域而听法音身处五云神超八极千灵敬仰万神慑伏三界侍衞五帝司迎不失人身克成眞道上资家国下及民生俱入法门同登道岸与弟子某等下情无任恳祝之至普与过往祖先见存眷属尘寰品彚长夜幽魂倾倒䖍诚归依信礼等志心归命礼玉皇大天尊玄穹高上帝等志心归命礼愿一切人民咸臻道炁愿白首面皱皆得化度绀发朱颜愿少壮幼稺转得形容光泽美好愿枯骨更生沉尸飞魄皆起复形愿得生十方诸大天宫愿仰朝玉帝各到道前愿嬉游圣域餐听法音愿依教奉行登眞成道愿一切玉女持幢下迎愿获宿命通遵奉大道愿展转修持至登道岸愿神迁净土莲华化生愿了悟生死深入山林愿天魔外道悉皆慑伏愿自在逍遥号人中圣愿德慧长新同诸眞人愿坐招自然天福益固愿身度三界与道长存愿得爲九天眞仙之人愿天眞御几玉妃拂筵愿万神班列诸天临轩愿三界侍衞五帝司迎愿身处五云光明赫奕愿上昇天宫众眞下迎愿顿得超证无上妙道愿五帝辅翼召使羣仙愿御役神官运导阴阳愿千灵敬仰万神慑伏愿百邪避路羣魔束形愿逍遥自在与道长存愿得证功德身一切有情被其荫故愿得证神通身一切吉祥咸臻集故愿得证淸净身是诸恶业不能侵故愿得证威德身天魔外道不能摄故愿得证无等身上帝遥唱万神敬故愿得证坚固身恶刼大难不能损故愿得证道藏身口出语言鬼神仰故愿得证慈悲身六道众生頼其善故愿得证大道身出入所在无怖畏故愿得证良医身善行妙法安乐人故愿得证光明身常爲帝光所摄受故愿得证自在身天宫妙境神能游故等志心归命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝具箓职某领录奉大道弟子某等谨谨重诚奏启三淸三境天尊昊天玉皇上帝帝父帝母至圣至眞天地水阳道德众圣十方应感一切眞灵恭望洪慈洞囘渊鑑等伏愿玉帝功德大能救度于众生凡俗罪愆深敢归投于洪造旣极称扬之力复伸懴谢之诚谅沐慈悲特垂赦宥罪福之缘可得明了障碍之因悉皆断除保命度灾延祥集福在心之愿得满修眞之道可成岂匪因缘实爲庆幸尚頼始终之相佑必令恳祷之昭通无愿不从有求皆应保天长存而昌运再启致国太平而兇㓂自夷九幽破坏长夜光明五福歛钖兆民歌唱祖宗昇度眷属夀康财宝充盈而衣食自然子孙荣贵而吉祥炽盛善芽增长道果圆成等与羣生普沾圣泽与弟子某等下情无任恳祝之至诚惶诚恐稽首顿首再拜谨言大哉至道无宗上眞上度诸天下济幽魂上无师祖惟道爲身丹台紫府金阙玉京祕此妙法溥福含灵灭我万罪增我遐龄万神朝礼魔王保迎功德昌盛黄箓书名渺渺亿刼使我长存囘向向来礼懴功德无量殊勋谨以归命说经教主元始天尊抱送玉帝灵宝天尊流演圣教降生天尊万天至尊玉皇上帝光严妙乐国王圣父天尊宝月光皇后圣母元君经筵启问无量眞仙天地水阳一切众圣恭望天慈洞囘昭鑑以兹功德专爲弟子等悔过消灾延生集庆伏愿凡情通感上帝矜怜障业断除冀功成而满愿吉祥骈集获增福以消灾九祖超昇阖门康泰身心淸净处世昌隆一切有情成无上道志心称念三淸应化天尊玉光普照天尊无量不可思议功德玉皇宥罪钖福宝懴