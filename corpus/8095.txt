礼念弥陀道场忏法X卍XXX重刊礼念弥陀道场忏法序余观古今论念佛往生者多夸自力所谓唯心净土不往而往自性弥陀不成而成之类也窃意斯论似轻佛力也夫佛也者其体明净无幽不烛或有人虽不知佛之所以为佛但随人言称南无佛其人巳于如来妙观察智中成就佛地正因之谓莲生瑶池矣譬如游鱼吞钩虽不知钩之所以为钩其鱼巳入钩者之手矣故知佛之一字即觉海之一钩也大都大天源延圣寺高丽三藏法师旋公久默斯要偶观金时王子成所撰弥陀忏法其开诱之术与公兼济之心若合符契仍损巳资委其同志比丘祖栢旁募众缘鸠工入梓以传诸远俾余为之序引余曰未曾有也佛有八万四千相好光明徧照十方世界念佛众生摄取不舍何如吾三藏公以文字般若摄取众生其光亘于万古盛大俾见者闻者同登不退转地永祝圣人金刚无量寿域可谓能下觉海之一钩者也旹至顺三年七月日大都大觉住持日本国沙门至道序X弥陀忏赞奉政大夫翰林修撰同知制诰赵秉文撰极乐居士王庆之集净土因缘为忏文闲闲居士稽首赞曰未曾有也昔有达官事一道人谨甚亲友或劝之曰公聪明特达何至作此阘冗事公谢不敏劝者愈力公曰若等果以余为聪明特达而复事彼是必有质于我者矣弥陀净土诸经称赞者不一历代名士归依者甚众可以无疑矣至于太白乐天东坡山谷皆知尊向其亦可谓聪明特达者非耶宿植善根者不待余言而了不然如小儿观戏随长者笑可也更或未然但观此忏思过半矣乃敬而为之赞曰众生见佛秪是一心佛度众生不离大愿心犹镜然交光涉入愿犹地然有种即生汝且观此诸大幻师阳燧取日方诸承月本无去来缘有彼此当知净土亦复如是又如二人出门相背一人适燕一人适越乃至终身各不相值苟为相求万里咫尺佛爱众生如母忆子子若逃逝虽忆何为子若念母决定见母X我观弥陀作慈母想为佛长子一切菩萨是我眷属无量法财随意充足孰有智者甘受贫苦舍极乐土恋阎浮提发心还家须知道路极乐居士是汝导师当知此忏诸资粮具稽首十力为我证明敬告佛子当作此观弥陀忏序儒林郎应奉翰林文字同知制结兼夔王府文学记室参军武骑尉赐绯鱼袋李纯甫撰天地之中凡有血气皆有鬪心更相噉食其苦无量幸而为人差似乐者僻在蛮夷亦相屠害与苦相应又幸而生于中国其乐颇胜试考于古史兵饥疫疠苦相居多又幸而老于治世诚可乐也其困穷微贱疲羸残癈之属犹有不胜其苦者至于大幸富足贵豪康强聪慧之徒其乐为何如哉或嗜欲未满其志或忧患遽及于身尚且不免悲思惊叹有自以为苦者佛说众生世界为苦趣此真实语也故学佛者先修苦行经无数劫求寂灭乐未得少分然则何以疾度此苦厄径至乐地耶佛大慈悲开方便门云此西X方有无量寿佛国名极乐众生起一念信心持彼佛名号即得往生同无量寿更无老病死者神通智慧与无数劫修行者等无有异故名极乐此又真实语也自佛教东行阴修密证者不可胜数但昧者不知耳近读极乐居士结集西方净土忏文法门乃学佛者之捷径属予赞叹故亦以真实语识之崇庆二年中春望日序启运弥陀道场忏法一心归命十方三世一切诸佛南无过去毗婆尸佛南无尸弃佛南无毗舍浮佛南无拘留孙佛南无拘那含牟尼佛南无迦叶佛南无教主释迦牟尼佛南无西方阿弥陀佛南无当来弥勒尊佛X礼念弥陀道场忏法卷第一极乐居士王子成集并序原夫释迦大觉出慈旨以叮咛赞彼弥陀运悲心而广博发四十八之誓愿愿愿度生开一十六之观门门门摄化救提溺者越苦海之迅航指导迷人出轮回之捷径高超三界逈出四流十方接引诸群生九品护持如一子又闻古今善士缁素名人感应尤多往生非一方抱圆顶宜追慧远之高风儒履道冠可慕遗民之雅范启芳怀玉寿终而化佛迎归张抗吴琼命尽而金僊引去善和具屠牛之业尚往玉池仲举负害命之怨亦生金地慈光照处地狱为之崩隤圣号持时天魔为之悚惧不思议佛力无障碍神通一声灭八十亿劫罪𠎝一念获八十亿劫功德是以世尊观彼方之缘会在此界之有情特开往生一门教入念佛三昧日修片时之少善后为万劫之资粮现世则白业顿增恶缘渐息人敬而神祐祸去而福X来梁氏女目盲而重明冯夫人身病而复差邵希文神游而脱难刘慧仲梦魇而无惊此乃身前之効也临终则免赴黄泉更无黑业缓则一日至于七日急则十声至于一声面覩白玉毫身乘紫金座阎王不敢召化佛自来迎直归极乐之乡永别幽冥之路范婆瞻圣像于户外昙鉴得运华于缾中乌长王天乐盈空隋文后异香满空此乃往生之征也过世则名除鬼簿位列佛阶丘冢现祥辉骨骸为舍利抛阎浮之短景居安养之长年化生菡萏华中託质芙蓉池内势至观音为其胜友马鸣龙树结作法朋虽名往生凡夫便是不退佛子前唐善导垂语向五云堂中后魏昙鸾现形于七宝舫内此乃身后之验也寿尽临终之感应传广聊陈生前身后之祯祥文繁略载凡夫心劣用自力以难成法藏愿强仗他威而易就自他二利悲智两全幸当末法之时此教大弘之际今则愚将管见强发毫端颇依梁武忏之规仪粗阐弥陀教之功德千佛备列众圣全彰十方调御共力消殃三世如来同缘忏罪削阿鼻之恐怖说净土之庄严三涂路上教箇箇廻程九品池边使人人进步流通十卷忏法度脱三世众生经云梵语阿弥陀此云无量寿或云无量光梵语须摩提此云极乐国或云安乐剎若受持读诵为过去者救拔恶趣为现在者增福消灾为未来者教修净土广于三界偏及四生或行十恶业见闻则雾散若犯五无间礼念则云X消引一切有情化生度无量众生成佛蒙此忏力受彼佛恩西方净土一译往生无上菩提两手分付请威加护偈曰集此弥陀礼念忏欲于浊世救群生同超三界出轮回尽令离苦生极乐自恩福薄智慧浅凡愚学寡文荒踈发挥净土赞弥陀捧土培山蠡酌海忏法广大才轻微惭恐不契诸佛心我今清净身口意焚香哀请道场中仰告三世与十方弥陀净土诸三宝惟愿不舍大慈悲神通法力冥加护愿赐观音甘露辩下笔盈轴如智觉上契诸圣下契机集成忏法度有情众生见闻喜信受流通传布遍十方广度一切众生界尽未来际恒无尽若有十恶无间罪遇此忏法灭无余现在皆具五功能过去咸蒙八解脱临终悉愿往西方共覩弥陀成佛道启请三宝今日道场幽显大众仰启三身四智圆明十号之尊八藏五乘微妙一真之教悲增智增之菩萨有学无学之应真遍法界之龙天尽虗空之贤圣伏冀不舍慈悲之愿惟垂照鉴之心今建净土道场示群生归向陈斯胜会露以丹诚盖以等X三界受身循环岂离于六道一云乘质漂流未出于四生人间八苦交煎天上五衰共恼不有大慈悲父孰开真解脱门欲修九品之真归须忏多生之恶业而况圆明妙体本唯一心虗幻浮生妄为众罪罪唯妄起随恶缘而乃成妄以真除因善念而得灭幸望同业大众各收异念攀缘尽出苦轮同生乐国今依释迦遗教礼忏法门召请圣贤愿垂感降南无一心奉诸灵山不灭鹤树常存千百亿化身释迦牟尼佛南无一心奉请光明普照寿命难思四十八愿阿弥陀佛南无一心奉请一生兜率三会龙华当来下生弥勒尊佛南无一心奉请五峯圣主七祖佛师大圣文殊师利菩萨南无一心奉请如来长子法界愿王大圣普贤菩萨南无一心奉请普门示现愿力弘深大圣观世音菩萨南无一心奉请念佛三昧摄化众生大圣大势至菩萨南无一心奉请菩提高广大智宏深清净大海众菩萨南无一心奉请十方尽虗空界一切诸佛南无一心奉请十方尽虗空界一切尊法X南无一心奉请十方尽虗空界一切贤圣又复一心奉请十方尽虗空界一切三宝无量贤圣今日道场幽显大众巳请三宝处沥丹诚披露积𠎝愿求礼忏等志心归投西方净土极乐世界阿弥陀佛归依西方三宝第一决疑生信第二引教比证第三往生传录第四极乐庄严第五礼忏罪障第六发菩提心第七发愿往生第八求生行门第九总为礼佛第十自庆第十一普皆回向第十二嘱累流通第十三归依西方三宝第一今日道场同业大众宜各人人摄心谛听今为怜愍一切众生无明覆心迷于净土恋着三界不求往生六道轮回漂流生死为斯颠倒无信凡夫集诸经论教修往生西方净土极乐世界度生道场礼忏法门良为凡夫垢重贪爱昏迷造罪恣情不怖泥犁痛苦X长劫平生放逸但嗜奢华不知修进临终苦逼方始归依纵欲处诚注心何地荒忙失志无法可凭甘入三涂可悲可愍无依无怙无趣无归今乃遣愚昧者起信求生令智慧者决疑悟道所有我等无始至今不信归依西方三宝不求厌离浊世五烧不了自心起惑造业或五逆十恶破斋犯戒具诸不善生死轮回至于今日皆因从昔以来不觉不知不闻不见不亲师友不逢经教不识因果妄起毁谤自作教他见作随喜业障所使都无信受一切种种障难因缘阻往生行断成佛种堕失圣胎漂沉恶趣未来生死无有尽期不得往生不得解脱皆因我等罪业牵缠愚迷颠倒不信阿弥陀佛不信往生净土身口意业侮慢诃毁或时见闻心则轻笑见人礼念恶心毁谤破他善事不肯劝修恼乱行者赞叹邪师设尔信者进退犹豫无决定心身在道场心缘世务口谈净土意恋阎浮虽手掐念珠而心怀毒恶外境则违顺繁兴内心则爱憎迭起唯有虗言全无实行善未积于毫𨤲恶巳成于山岳不仗三归难除五怖如是等罪无量无边求哀礼忏愿乞除灭相与志心等一痛切五体投地归依世间大慈悲父志心归命西方净土极乐世界一切佛宝志心归命西方净土极乐世界一切法宝志心归命西方净土极乐世界一切僧宝西方诸三宝我等与众生志心归命礼X愿生安乐国又复归依如是西方净土极乐世界一切三宝无量贤圣今日道场同业大众重加志诚一心谛听无量寿经云弥勒菩萨白佛言世尊于此娑婆世界有几不退菩萨生无量寿佛国佛告弥勒于此世界有六十七亿不退菩萨往生彼国一一菩萨巳曾供养诸佛次如弥勒者也诸小行菩萨及修习少功德者不可称计皆当往生不但我剎诸菩萨往生十方世界无量佛国其往生者甚多无数像法决疑经说佛灭度后正法五百年持戒坚固像法一千年禅定坚固末法一万年念佛坚固准法王本记释迦碑文巳有二千余年入末法来数百余载故知正是众生念佛坚固弥陀度生时缘巳至如经所说此界众生我等大众根缘成熟机感相应遇斯忏法往生无量是知念佛福生礼忏罪灭求生净土万无遗一宜各谛信佛言厌离娑婆忻求极乐相与志心五体投地归依世间大慈悲文归依十方尽虗空界一切诸佛归依十方尽虗空界一切尊法归依十方尽虗空界一切贤圣愿共诸众生往生安乐国志心归命礼西方弥陀佛又复归依如是十方尽虗空界一切三宝无量贤圣X今日道场同业大众无量寿经云娑婆世界共争不急之事于此剧恶极苦之中勤身营务以自给活无尊无卑无贫无富少长男女共忧钱财有无同然忧思适等併营愁苦思念积虑为心走使无有安时心常念恶口常言恶身常行恶曾无一善不信先圣诸佛经法不信行道可得度世不信死后神明更生不信作善得善为恶得恶心中闭塞意不开解大命将终悔惧交至不预修善临终方悔悔之于后将何及乎如是世人难可具尽故自然三涂无量苦恼展转其中世世累劫无有出期难得解脱痛不可言是为五大恶五痛五烧勤苦如是譬如大火焚烧人身汝今诸天人民及后世人得佛经语当熟思之能于其中端心正行斋戒清净一日一夜胜在无量寿国为善百岁所以者何彼佛国土无为自然皆积众善无毛发之恶佛言我哀愍汝等诸天人民甚于父母念子今我于此世作佛降化五恶消除五痛绝灭五烧宜各人人志诚遵奉相与志心五体投地归依世间大慈悲父归依十方尽虗空界一切诸佛归依十方尽虗空界一切尊法归依十方尽虗空界一切贤圣愿共诸众生往生安乐国志心归命礼西方弥陀佛X又复归依如是十方尽虗空界一切三宝无量贤圣今日道场同业大众前略明厌离娑婆五痛五烧过患巳竟次乃忻求极乐三归三宝志诚谛听陀罗尼杂集经云尔时世尊告诸比丘西方安乐世界今现有佛号阿弥陀若有四众能正受持彼佛名号以此功德临欲终时阿弥陀佛即与大众往此人所令其得见见巳寻生庆悦倍增功德以是因缘所生之处永离胞胎秽欲之形纯处鲜妙宝莲华中自然化生具大神通光明赫弈尔时恒沙诸佛皆共赞彼安乐世界佛教于阿难西方礼三宝彼此遥见闻无量寿经说夫人韦提希引导未来人求生极乐国十六观经说造恶中夭人念佛或供养复增其寿命决定王经说恐怖县官者念二菩萨名解脱恐怖厄X弥陀大经说昔有四亿众愿生无欲国同时见净土断结经中说众生念弥陀菩萨常卫护鬼神不得便往生经中说有善相童女厌浊礼西方佛力化为男经律异相说今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无维卫佛南无式弃佛南无随叶佛南无拘留秦佛南无拘邪含佛南无迦叶佛南无善德佛南无无忧德佛南无栴檀德佛南无宝施佛南无无量明佛南无华德佛南无相德佛南无三乘行佛南无广众德佛南无明德佛南无金刚不坏佛南无宝光佛南无龙尊王佛南无精进军佛南无精进喜佛南无宝火佛南无宝月光佛南无现无愚佛南无宝月佛南无无垢佛南无离垢佛南无文殊师利菩萨南无普贤菩萨南无观世音菩萨南无大势至菩萨X南无清净大海众菩萨又复归依如是十方尽虗空界一切三宝无量贤圣今日道场同业大众愿弟子等从今巳去至坐道场厌离娑婆五痛五烧忻求极乐三归三宝随愿往生西方净土发愿巳归命礼西方净土一切三宝礼念弥陀道场忏法卷第一阘冗思过燧适苟夔僻疫疠不胜嗜遽迅航缁抗隤悚魇菡萏舫培蠡宏啻侮犹豫迭剧弈唯然中夭酷礼念弥陀道场忏法X卍XXX礼念弥陀道场忏法卷第二决疑生信第二今日道场同业大众前归依西方三宝巳竟次乃决疑生信普为众生无始至今种种疑惑各各在心所X以不肯求生净土纵欲求生不知法门多修杂善人天有漏华报因果不出轮回受其生死苦恼无量为此四众今于诸圣教中採摭众生种种疑惑一一释之称赞疏云因则唯修一日七日果则永得阿鞞䟦致如是境界骇人耳目若佛在日或正法中众生福胜信智深厚闻佛一说谛信无疑奈以像末法中有情福劣信智浅薄闻如是法便生疑谤故释迦世尊说此经时即有十方十殑伽沙诸佛如来现大神变发诚谛言证我世尊所说非谬仍自今有无信之人闻修西方净土业者拨之为邪谤法之𠎝云何不怖凡是三宝弟子应须谛信佛语如为臣者必信王言若为子者必信父训若其不信岂得名为忠臣孝子若四众等以佛为师不信佛语便非佛子乃是魔民如是之人深可怖畏而诸众生所以不能深信经语有此疑者皆由无明惑故妄起颠倒因疑惑故堕三恶道悔何所及大众当依佛语如教修行不得疑惑所有我等无始至今一切疑惑重罪业障若不忏除无由往生宜各人人如救头然求哀礼忏速令清净未作之罪不敢更作相与志心五体投地归依世间大慈悲父南无教主释迦牟尼佛南无世自在王佛南无西方阿弥陀佛南无十殑伽河沙数俱𦙁佛南无东方现在一切诸佛X南无不动佛南无山幢佛南无大山佛南无山光佛南无妙幢佛如是等佛如殑伽河沙住在东方自佛净土各各示现广长舌相遍覆三千大千世界周匝围遶说诚谛言汝等有情皆应信受如是称赞不可思议佛土功德一切诸佛摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众宜加用心摄耳谛听疑障消除身心解脱愿离三涂求生九品过去生死劫石难量未来轮回芥城何尽惟愿三心励志十念成功此方生缘既谢彼界妙境即现祥云后捧净侣前迎剎那顷即得往生僧祇劫常居安养今则决疑生信次第开陈问曰称赞疏云如何口念心思即得往生西方净土答曰心则缘佛境界忆持不忘口则称佛名号分明不乱如是心口内外相应若念一句阿弥陀佛能灭八十亿劫生死之罪成就八十亿劫殊胜功德一句尚尔何况十句百句千句万句如是一日一月一年一生行住坐卧昼夜精勤何罪垢而不消亡何功德而不增长何因不生极乐国何缘不见弥陀佛X譬如婴儿或有所怖发声号唿唤其父母父母慈悲闻子唤声诸事且置急来救护今时五浊恶世众生常被生老病死三涂等苦之所逼切既觉知巳即生惊怖以真实心高声称念彼佛名号以求救护阿弥陀佛有天耳通必定远见有也心通必定远知佛之慈悲不同人间痴爱父母等视众生犹如一子决定亲来垂慈接引所以然者良以西方无量寿佛愿力深重常以光明名号摄化众生我等佛子今既与佛本愿相应理必如是勿生疑虑若诸众生以志诚心一念十念一日七日承佛愿力皆得往生今日道场同业大众当起勇勐心殷重心志诚心决定心不退转心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无勇施佛南无清净佛南无清净施佛南无娑留那佛南无水天佛南无坚德佛南无栴檀功德佛南无无量菊光佛南无光德佛南无无忧德佛南无那罗延佛南无功德华佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又后归依如是十方尽虗空界一切三宝无量贤圣X问曰决疑集云但见性悟道复超生死何须系念彼佛求生化方耶答曰通昧他心圣凡安测知非正遍授记应难真修行人当自审察如人饮水冷暖自知诸仁者当观自巳行解见性悟道受如来记绍祖师位能如马鸣龙树不得无碍辩才证法华三时能如天台智者不宗说皆通行解兼备能如忠国师寿禅不此诸大士皆明垂言教深劝往生盖是自利利他岂肯悞人自悞况大雄赞叹金口叮咛希从昔贤仰禀佛勑定不谬悞又当自忖量临命终时生死去住定得自在不自无始来恶业重障定不现前不此一报身定脱轮回不天上人间十方世界随意寄託定无滞碍不若也了了自信得及何善如之若其未然莫以一时贡高却致永劫沈坠自失善利将复尤谁呜唿哀哉何嗟及矣古德云有为虽伪弃之则功行不成无为虽真趣之则圣果难尅剎那悟道要须长劫炼磨顿悟一心必假圆修万行诚哉是言也今则末世悠悠之徒学寡疑多妄肆臆说自悞悞人所谓可怜愍者今日道场同业大众相与志心五体投地归命世间大慈悲父南无教主释迦牟尼佛南无西方阿弥陀佛南无当来弥勒佛南无莲华光游戏神通佛X南无财功德佛南无德念佛南无善名功德佛南无红燄幢王佛南无游步功德佛南无宝华游步佛南无实莲华善住娑罗树王佛南无鬪战胜佛南无善游步佛南无周匝庄严功德佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣问曰十方皆净土云何独指西答曰愿强教主胜诸经共赞推问曰自疑宿业重十念功德微答曰千年万株木一火变成灰X问曰具缚凡夫辈焉能生彼池答曰自力经多劫佛威顷刻时从众圣引迎之路乘弥陀愿力之风泛念佛三昧之法流到极乐净方之彼岸矣问曰天宫乐不少何须坚劝西答曰五衰并十劣不是久长时问曰兜率祈生好内院更无回答曰谁如师子觉外院尚躭迷问曰弥勒龙华会逢期亦出离答曰五十六万载终是下生迟今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无普光佛南无普明佛南无普净佛南无多摩罗跋栴檀香佛南无栴檀光佛南无摩尼幢佛南无欢喜藏摩尼宝积佛南无一切世间乐见上大精进佛南无摩尼幢灯光佛南无慧炬照佛南无海德光明佛南无金刚牢强普散金光佛南无大强精进勇勐佛南无大悲光佛X南无慈力王佛南无慈藏佛南无栴檀窟庄严胜佛南无贤善首佛南无善意佛南无广庄严王佛南无金刚华佛南无宝盖照空自在王佛南无空虗宝华光佛南无琉璃庄严王佛南无普现色身光佛南无不动智光佛南无降伏诸魔王佛南无才光明佛南无智慧胜佛南无弥勒仙光佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣问曰厌苦生极乐岂是有慈悲答曰欲得治他病先须还自医问曰临终佛现处邪正如何知答曰天魔不敢现是佛更休疑问曰无量人将化弥陀岂遍知答曰如月处虗空处处蒙光辉问曰西方十万亿路远恐难归答曰梦魂游万里何况仗佛威问曰若负杀生债冤业岂能离X答曰往生成佛后同度更无疑问曰临终十念往何假预修持答曰人生有寿夭十横恐难知今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒南无世净光佛南无善寂月音妙尊智王佛南无龙种上尊王佛南无日月光佛南无日月珠光佛南无慧幡胜王佛南无师子吼自在力王佛南无妙音胜佛南无常光幢南无观世灯佛南无慧威灯王佛南无法胜王佛南无须弥光佛南无须曼那华光佛南无优昙钵罗华殊胜佛南无大慧力王佛南无阿閦毗欢喜光佛南无无量音声王佛X南无山海慧自在通王佛南无大通光佛南无才光佛南无金海光佛南无一切法常满王佛南无宝海佛南无宝英佛南无宝成佛南无宝光佛南无宝幢幡佛南无宝光明佛南无阿閦佛南无大光明佛南无无量音佛南无大名称佛南无得天安隐佛南无正音声佛南无无限净佛南无月音佛南无无限名称佛南无月光佛南无无垢光佛南无净光佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣问曰莲苞住胎日苦乐定难知答曰如在夜摩天妙乐不思议问曰智者心是佛愚人爱往西答曰根缘有利钝演教各随机X问曰无想是泥洹有想即为痴答曰谁留十六观佛语敢生疑问曰女人论中说不许生莲池答曰莲池才到者转女化男儿问曰亦有修行者不乐见阿弥答曰宿无缘种故障重有何疑问曰设如不信敬毁谤有何非答曰阻他求生者多劫堕泥犁今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无日光佛南无无量宝佛南无莲华最尊佛南无身尊佛南无金光佛南无梵自在王佛南无金光明佛南无金海佛南无龙自在王佛南无一切花香自在王佛南无树王佛南无勇勐执持牢仗弃舍战鬪佛南无内丰珠光佛南无无量香光佛南无师子响佛南无大强精进勇力佛南无过去坚住佛南无皷音王佛南无日月英佛南无超出众华佛南无世灯明佛南无休多易宁佛南无宝轮佛南无常灭度佛南无净觉佛南无无量宝华明佛南无须弥步佛南无宝莲华佛X南无一切众宝普集佛南无法轮众宝普集丰盈佛南无树王丰长佛南无围遶特尊德净佛南无无垢光佛南无日光佛敬礼过去无数劫诸佛大师海德如来敬礼无量无边尽虗空界无生法身菩萨无漏色身菩萨发心菩萨无边身菩萨敬礼兴正法马鸣菩萨敬礼与像法龙树菩萨南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众如上问答巳经开示疑障消除心意泰然巳信之后更不再疑从今巳去至于往生愿弟子等承是忏悔所生功德速生净土同成佛果受无尽乐礼念弥陀道场忏法卷第二骇励跛木瞬处三奄遑豺伤中楯X礼念弥陀道场忏法X卍XXX礼念弥陀道场忏法卷第三引教比证第三今日道场同业大众前巳决疑生信释然氷泮今复引教比证拂遣余惑又复无始以来至于今日积恶如恒沙造罪满大地舍身与受身不觉亦不知如是种种罪垢因缘无量无边今日发露愿乞除灭水忏略云先当兴五种心以为方便然后此罪乃可得灭何等为五一者惭愧二者恐怖三者厌离四者怨亲平等五者观罪性空第一惭愧者自思我与释迦如来同为凡夫而今世尊成佛以来巳经尔所尘沙劫数我等相与躭染六尘轮回生死无有出期此实世间可惭可愧第二恐怖者既是凡夫身口意业常与罪相应以是因缘命终之后当堕地狱畜生饿鬼三涂恶道受无量苦如是实为可恐可怖第三厌离者相与常观生死之中犹如车轮生老病死八苦交前无时暂息此身众苦所集一切皆是不净何有智者当乐此身生死既有种种恶法甚可厌离第四怨亲平等者于一切众生起慈悲心无彼我想何以尔者若见怨异于亲即是分别以分别故起诸憎爱因违顺缘造诸恶业恶业成熟故得苦果他以怨来巳须亲应于含毒者报之以恩应作是观我昔恼君君今X怒我我之宿罪纵使杀身亦合甘心而况怒耶假饶前世无罪今輙怨憎横见欺陵应当思忖彼有智者欲令成就忍波罗蜜是我思师云何遭遇但应仰报岂敢怀违若无智者乃是悲田如母闻子返骂之时母转欢心但更抚摩曾无愠色愍其痴小唯与深恩今亦如斯彼盖烦恼内攻迷体密使性未狂歇力不自由以此悲心但垂拔救岂合念咎思以为讐若起违心与痴何异人欲强者推以为强人欲高者推以为高岂有违顺憎爱于其间哉怨亲平等矣第五观罪性空者无有体相从因缘生颠倒而有既从因缘而生则从因缘而灭从因缘而生者狎近恶友造作不善从因缘而灭者即是今日洗心忏悔是故经言此罪性不在内不在外不在中间故知此罪本从空生六根本净四大元空物我皆亡将何为苦欲除妄本须见灵源故了性空是真灭罪今日道场同业大众从于今日乃至往生观罪性空悉无障碍相与志心等一痛切五体投地归依世间大慈悲父南无教主释迦牟尼佛南无世自在王佛南无西方阿弥陀佛南无二十五俱胝佛南无南方现在一切诸佛南无日月光佛南无名称光佛南无大光蕴佛南无迷卢光佛南无无边精进佛X如是等佛如殑伽沙住在南方广舌称赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众各各志诚善摄心听古今佛祖劝修西方无尽法门释迦教主偏赞法门今日道场同业大众贤护经云假使有人以七宝满十方微尘数三千大千世界以用布施复以衣服饮食四事供养一切众生皆令得至阿罗汉果其福多不贤护白言世尊其福甚多佛告贤护不如有人劝令称念一声阿弥陀佛功德即过于彼劝他既尔何况自念一声尚尔何况多耶又陀罗尼集经云若四部众将持七宝满世界中布施十方一切诸佛不如有人以一钱一香一华好心供养阿弥陀佛作此功德者一切诸佛及诸菩萨金刚天等皆悉欢喜死生阿弥陀佛国若人然灯供养阿弥陀佛命终生彼佛国即得天眼彻见十方一切世界陀罗尼集经云若转轮王十万岁中满四天下七宝布施十方诸佛不如有人一弹指顷坐禅以平等心怜愍一切众生念阿弥陀佛功德死生彼国救阿难焰口陀罗尼经云X诸佛子等若闻阿弥陀如来名号能令汝等往生西方极乐净土莲华化生得不退地药师经云若净信男女有能受持八方斋戒或经一年或经三月以此善根愿生西方极乐世界有未定者若能闻我药师瑠瑠光如来名号临命终时有八菩萨乘神通来示其道路即于西方极乐世界宝莲华中自然化生今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无梵天佛南无不退转轮成首佛南无大兴光王佛南无法种尊佛南无日月灯明佛南无须弥佛南无大须弥佛南无超出须弥佛南无香像佛南无围遶香熏佛南无净光佛南无香自在王佛南无大集佛南无香光明佛南无大光佛南无无量光明佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨南无佛陀南无达摩南无僧伽又复归依如是西方尽虗空界一切三宝无量贤圣X马鸣论主起信法门大乘起信论云如修多罗说若人专念西方极乐世界阿弥陀佛所修善根回向愿求生彼世界即得往生常见佛故终无有退若观彼佛真如法身常勤修习毕竟得生住正定故今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无开光明佛南无月灯光佛南无月光佛南无日月光明佛南无火光明佛南无集音佛南无最威仪佛南无光明尊佛南无莲华军佛南无莲华响佛南无多宝佛南无师子吼佛南无师子音佛南无精进军佛南无金刚踊跃佛南无度一切禅绝众疑佛南无宝大侍从佛南无无忧佛南无地力持勇佛南无最踊跃佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X坦渊记主甘露法门甘露疏记第一云念佛求生净土者与初心汎修余善者优劣不同汎修余善者唯依自力要经多劫修行不退方获圣果则甚为难念佛求生净土者依阿弥陀佛愿力摄持不舍则少有退堕甚为易也譬如二人皆欲渡海往诣宝山一人则种植树木待以为船欲使树成甚为久远多诸障难不能得渡自力汎修余善者亦复如是一人则于海岸上遇大商主有大船舶以柔软语告大商主怜愍听许即时登船不历久远得至宝所依阿弥陀愿力摄持念佛求生净土者亦复如是又云从昔无量劫来常受苦恼一一众生一劫之中所积身骨如王舍城毗富楼山所饮乳汁如四大海水身所出血多四大海水父母等命终哭泣所出目泪多四海水沈生旷劫不遇觉王且佛出中天舍卫三亿人不见不闻震旦一方不知不觉三涂八难障重难逢诸佛希出世处难无缘值虽生不值佛而庆遇此经慈觉长老语录法门今日道场同业大众如上所说佛祖大慈悲心垂语劝生念佛法门我等应当相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无自在王佛南无无量音佛南无定光明佛南无宝光明佛南无宝盖照空佛南无妙宝佛X南无谛幢佛南无梵幢佛南无阿弥陀佛南无殊胜佛南无集音佛南无金刚步精进佛南无自在王神通佛南无宝火佛南无净月憧称光明佛南无妙乐佛南无无量幢幡佛南无无量幡佛南无大光普遍佛南无宝幢佛南无净光佛南无宝王佛南无树根华王佛南无维卫庄严佛南无开华菩萨佛南无见无恐惧佛南无一乘度佛南无德内丰严王佛南无金刚坚强消伏坏散佛南无宝火佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣香山居士誓愿法门极乐世界清净土无诸恶道及众苦愿如老身病苦者同生无量寿佛所X唐李太白赞序法门向西日没处遥瞻大悲颜目净四海水身光紫金山勤金必往生是故称极乐珠网珍宝树天花散香阁图画了在眼愿託彼道场以此功德海冥佑为舟梁八十亿劫罪如风扫轻霜庶观无量寿长覩玉毫光东坡居士偈颂法门佛以大圆觉充塞恒沙界我以颠倒想出没生死中云何以一念得往生净土我造无始业本从一念生既从一念生还从一念灭生灭灭尽处则我与佛同如投水海中如风中鼓槖虽有大圣智亦不能分别愿我先父母与一切众生在处为西方所遇皆极乐人人无量寿无往亦无来杨无为子序赞法门今日道场同业大众相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无宝月光明佛南无贤最佛南无宝莲华步佛南无坏魔罗网独步佛南无师子吼力佛南无悲精进佛南无金宝光明佛南无无量尊丰佛南无无量尊离垢王佛南无德首佛南无无数精进兴丰佛南无无言胜佛南无无愚丰佛南无月英丰佛南无无异光丰佛南无逆空光明佛南无最清净无量幡佛南无好谛住唯王佛南无成就一切诸剎丰佛南无净慧德丰佛南无净轮幡佛南无琉璃光最丰佛X南无宝德步佛南无最清净德宝佛南无度宝光明塔佛南无无量惭愧金最丰佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣孝祥状元序引法门龙舒虗中净土法门店邸雨具劝预求生佛示阿难劝凡求生现禾俱益劝俗求生因少果多劝众求生比校优劣劝迷求生X双明十戒劝儒求生勤修须断劝执求生今日道场同业大众自白居易至王虗中先世名儒皆有赞叹西方法门我辈应当相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无莲华尊丰佛南无净宝兴丰佛南无电灯幡王佛南无法空灯佛南无一切众德成佛南无贤幡幢王佛南无一切宝致色持佛南无断疑拔欲除冥佛南无意无恐惧威毛不竖佛南无师子佛南无名苾远闻佛南无法名号佛南无奉法佛南无法幢佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众色身难保趁康徤时辨此大事应常作念云吾曹自无始以来轮回六道不曾知此法门故不得出离今日知之岂可不即时下手年高者固当勉力年少者不可因循三教同修九流共往命终往生极乐世界回视死入阴府受恐怖者不可X同年而语矣以大慈悲救护六道一切众生从今巳去至于往生愿弟子等承是忏悔贪嗔痴等一切烦恼深识三界犹如牢狱四大毒虵五阴怨贼拔疑惑根断无明源正向涅槃不休不息十波罗蜜常得现前忏悔巳志心敬礼常住三宝礼念弥陀道场忏法卷第三粹泮愠八分舶耄抵谪轼槖裓馗庐茹趼恤奕锓邸干骤漓狈蜎蝡壤锱铢孜戟礼念弥陀道场忏法X卍XXX礼念弥陀道场忏法卷第四往生傅录第四今日道场同业大众前巳引教比证次明往生传录是以愽来教典该括古今开释疑情迳超信地若登X彼岸舟固可忘来者问津斯言勿忽无輙悔堕悞认疑城欲求往生先应礼忏救拔我等无始至今罪障消灭相与志心等一痛切五体投地归依世间大慈悲父南无教主释迦牟尼佛南无世自在王佛南无西方阿弥陀佛南无三十六俱胝佛南无西方现在一切诸佛南无无量寿佛南无无量蕴佛南无无量光佛南无无量幢佛南无大自在佛南无大光佛南无光燄佛南无大宝幢佛南无放光佛如是等佛如殑伽沙住在西方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众善根心耳一一谛听定意散心作观念佛一日七朝一声十念依经修持见闻随喜尽得往生极乐世界各如本传庐山远公结社往生晋阙公则报现往生天台智者三昧往生后魏昙鸾神异往生前唐少康放光往生启芳圆果闻钟往生台州怀玉金台往生相州道昂乐西往生隋二沙弥同时往生明州可久报信往生X今日道场同业大众如上所说僧众往生今为僧者当自念云我为出家人了达生死乃本分事不应如此汩没尘俗一日大限到来有何倚赖虽作世善不免轮回如修净土速脱生死面见弥陀方是出家事毕又转以化人以巳为名僧必信从其言所为利益无有穷巳必上品往生相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无拘楼孙佛南无拘那含牟尼佛南无迦叶佛南无师子佛南无明炎佛南无牟尼佛南无妙华佛南无华氏佛南无善宿佛南无导师佛南无大臂佛南无大力佛南无宿王佛南无修药佛南无名相佛南无大明佛南无炎肩佛南无照曜佛南无日藏佛南无月氏佛南无众炎佛南无善明佛南无无忧佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨X又复归依如是十方尽虗空界一切三宝无量贤圣长安净真授记往生丹阳道瑗佛现往生洛阳悟性中品往生尼大明月闻香往生今日道塲同业大众如上所说尼众往生今为尼者当发愿云常奉三归恒除五障又能精心观想不久见佛此报身尽必定往生相与志心五体投地归依世间大慈悲父南无教主释迦牟尼佛X南无西方阿弥陀佛南无当来弥勒佛南无提沙佛南无明耀佛南无持髻佛南无功德明佛南无示义佛南无灯曜佛南无兴盛佛南无药师佛南无善濡佛南无白毫佛南无坚固佛南无福威德佛南无不可坏佛南无德相佛南无罗睺佛南无众主佛南无梵声佛南无坚际佛南无不高佛南无作明佛南无大山佛南无金刚佛南无将众佛南无无作佛南无珍宝佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣乌长国王见佛往生X学士张抗持课往生晋刘遗民摩顶往生信士牧乡执幡往生京兆房翥劝化往生宋郡希文神游脱难X参军仲回问疑往生今日道场同业大众如上所说男众往生今为士丈夫当自念云光阴迅速幻身难保不如每朝以顷刻之暇修西方法门现世可以消灾身后更无苦趣若发大菩提心转以化人其为福报岂易量耶身后必得往生相与志心五体投地归依世间大慈悲父南无教主释迦牟尼佛南无西方呵弥陀佛南无当来弥勒佛X南无七佛南无十方十佛南无三十五佛南无五十三佛南无百七十佛南无庄严劫千佛南无贤劫千佛南无星宿劫千佛南无十方菩萨南无十二菩萨南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣随文皇后异香往生荆王夫人立化往生X夫人冯氏病差往生观音县君侍女往生信女梁氏目明往生温文静妻辞亲往生姚范行婆佛候往生世子童女劝母往生今日大众如上所说女众往生今为女众当自念云据佛所言欲心重者受妇女身巳非善业若不自省更加嫉妬贪欲业缘转深果报可畏若能回心忏悔绝其非念仁慈以待婢妾温和以礼上下常念阿弥陀佛定生极乐世界若转化亲戚及婢妾其福报无穷必上品生相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛又复归依十方尽虗空界无量形像优填王金像栴檀像阿育王铜像吴中石像师子国王像诸国土中七宝像真珠像摩尼宝像紫磨上色阎浮檀金像又复归依十方如来一切发塔齿塔牙塔爪塔顶骨X塔一切身中诸舍利塔袈裟塔匙钵塔澡缾塔钖杖塔如是等为佛事者又复归依诸佛生处塔得道塔转法轮塔般涅槃塔多宝佛塔阿育王所造八万四千塔天上塔人间塔龙王宫中一切宝塔又复归依十方尽虗空界一切诸佛归依十方尽虗空界一切尊法归依十方尽虗空界一切贤圣南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣犯戒雄俊暴亡往生贩鸡钟馗念佛往生屠牛善和十念往生冤鬼仲举急念往生瘤病吴琼一声往生今日道场同业大众如上所说造恶行兇冤业病苦亦得往生劝罪恶人当自念云我平生罪恶既多一旦暝目之后将如之何须急忏悔回心念阿弥陀佛发大愿云愿我见佛得道之后尽度从生以来所害众生皆生净土相与志心等一痛切五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无华日佛南无军力佛南无华光佛南无仁爱佛南无大威德佛南无梵王佛X南无量明佛南无龙德佛南无坚步佛南无不虗见佛南无精进德佛南无善守佛南无欢喜佛南无不退佛南无师子相佛南无胜知佛南无法氏佛南无喜王佛南无妙御佛南无爱作佛南无德臂佛南无香象佛南无观视佛南无云音佛南无善思佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众如上往生传中所说人等巳离秽土俱趣净方孕七宝池舍脆胎苦不历三祗便成佛道今欲速超生死得涅槃常乐无出往生一门矣礼念弥陀道场忏法卷第四麟呗揖顗颖俟施牀捐挹炀榻绰探寤踵昂援姑卒郁𩬞濡替怡嬉阜荣噫荤确X翥彪蛤蜊圬垾翌讣仵斥萎悴殒玕恙衣扫旺喘矍盻蜕缶括系心驻戮帻仙瘤娶辍礼念弥陀道场忏法X卍XXX礼念弥陀道场忏法卷第五极乐庄严第五今日道场同乘大众前巳广明往生传录次应随喜极乐庄严胜妙境界宜应发起欣乐趣向之心求愿往生且初生净土巳得超昇始见弥陀永无退转速悟无生法忍顿捐有漏凡情喜乐难思寿命无量诸佛世界有无边极乐庄严为第一相与志心等一痛切五体投地归依世间大慈悲父南无教主释迦牟尼佛南无世自在王佛南无西方阿弥陀佛南无四十四俱胝佛南无北方现在一切诸佛南无无量光严通达觉慧佛南无无量天鼓震大妙音佛南无大蕴佛南无光纲佛南无娑罗帝王佛X如是等佛如殑伽沙住在北方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众志心谛听西方净土微妙庄严如经所说次第开陈法藏誓愿修因庄严四十八愿愿力庄严恶趣无名愿无堕恶道愿同真金色愿形貌无差愿成就宿命愿X生获天眼愿生获天耳愿普知心行愿神足超越愿净无我想愿决定正觉愿光明普照愿寿量无穷愿声闻无数愿众生长寿愿皆获善名愿诸佛称赞愿X十念往生愿临终现前愿回向皆生愿具足妙相愿咸阶补处愿晨供他方愿所须满足愿善入本智愿那罗延力愿庄严无量愿宝树悉知愿X获胜辩才愿大辩无边愿国净普照愿无量胜音愿蒙光安乐愿成就总持愿永离女身愿闻名至果愿天人敬礼愿须衣随念愿才生心净愿树现佛剎愿X无诸根缺愿现证等持愿闻生豪贵愿具足善根愿供佛坚固愿欲闻自闻愿菩提无退愿现获忍地愿今日道场同业大众如经所说四十八愿修因庄严相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无善意佛南无离垢佛X南无月相佛南无大名佛南无珠髻佛南无威勐佛南无师子步佛南无德树佛南无观释佛南无慧聚佛南无安住佛南无有意佛南无鸯伽陀佛南无无量意佛南无妙色佛南无多智佛南无光明佛南无坚戒佛南无吉祥佛南无宝相佛南无莲华佛南无那罗延佛南无安乐佛南无智积佛南无德敬佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣弥陀名号寿光庄严三大士观宝像庄严X今日道场同业大众如上所说弥陀名号宝像庄严相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无梵德佛南无宝积佛南无华天佛南无善思议佛南无法自在佛南无名闻意佛南无乐说聚佛南无金刚相佛南无求利益佛南无游戏神通佛南无离闇佛南无名天佛南无弥楼相佛南无众明佛南无宝藏佛南无极高行佛南无提沙佛南无珠角佛南无德赞佛南无日月明佛南无星宿佛南无日明佛南无师子相佛南无违蓝王佛南无福藏佛X南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣弥陀国土极乐庄严今日大众重复志诚一心谛听大阿弥陀经云阿弥陀佛作佛以来凡十小劫所居国土名须摩提正在西方去是阎浮提地界千亿万须弥山佛国其国地皆自然七宝一者白银宝二者黄金宝三者水晶宝四者瑠琉宝五者珊瑚宝六者琥珀宝七者砗磲宝为地旷荡甚大无极各自焜煌参明极自软好甚妹无比诸八方上下众宝中精自然合会化生耳其宝皆第六天上之宝也其国无大小海水江河山林溪谷无有幽冥之处亦无春夏秋冬亦无大寒大热常和调中适甚快善无比皆有自然万种之物百味饭食意欲有所得自然在前所不用者即自然化去即皆随意国中悉诸菩萨罗汉无有妇女女人往生即化成男子皆面目端正净洁绝好悉同一色无有偏丑恶者也皆才勐黠慧衣自然之衣心中所念道德其欲语言皆豫相知意所念言常说正事所语輙说经道终不说他余之恶语其语言音如三百钟声皆相敬爱无相嫉憎如兄如弟皆心净洁无所贪慕自知前世所从来生亿万劫时宿命善恶存亡现在却X知无极佛言八方上下无央数佛国诸天人民及蜎飞蠕动之类生阿弥陀佛国者皆于七宝水池莲华中化生便自然长大亦无乳养之者皆食自然之饮食其身体亦非世间人之身体亦非天上人之身体皆积众善之德悉受自然虗无之身无极之体其殊好无比佛言所居七宝舍宅有在虗空中者有在地者有欲令舍宅最高者舍宅即高中有欲令最大在虗空中皆自然随意中有殊不能令舍宅随意者皆是前世求道时不慈心精进耳佛言诸菩萨罗汉悉皆洞视彻听见知八方上下去来现在之事复知无数天上天下人民及蜎飞蠕动之类心意所念善恶口所欲言皆知当何岁何劫得度脱得人道往生阿弥陀佛国知当作菩萨罗汉皆缘知之佛言八方上下无央数诸天人民蜎飞蠕动之类其生阿弥陀国当作佛者不可复胜数诸作罗汉得泥洹道者亦无央数不可复计阿弥陀佛为诸菩萨罗汉说经时都悉大会讲堂上诸菩萨罗汉及诸天人民无央数都不可复计皆飞到佛所为佛作礼却坐听经其佛广说道智大经皆悉闻知莫不欢喜踊跃心开解者即四方自然乱风起吹七宝树作五音声七宝树华覆盖其国皆在虗空中下其华之香遍国中皆散佛及菩萨罗汉上华堕地皆厚四寸小萎即乱风吹萎华自然去如是四反佛言我第二弟子摩诃目干连于诸佛国菩萨阿罗汉中最为无比飞行进止智慧勇X勐洞视彻听知八方上下去来现在之事百千亿万倍共合为一智慧当令在阿弥陀佛国中罗汉边其德尚复不及百千亿万倍佛言第一四王天第二忉利天上至二十八天上诸天人皆持天上万种自然之物百种杂色华香缯綵劫波育氎衣万种伎乐转倍好相胜各持来下为阿弥陀佛作礼供佛及菩萨阿罗汉诸天人皆复大作伎乐当是之时快乐不可言诸天更相开避后来者转复供养如前乃至其作菩萨者皆欲令悉作佛作佛巳转复教授八方上下诸天人民及蜎飞蠕动之类皆复欲令作佛作佛巳复教授诸无央数天人氏蜎飞蠕动之类皆令得泥洹道去诸可教授弟子者展转复相教授转相度脱至令得四果辟支佛道转相度脱皆得泥洹之道不可复计劫终无般泥洹时佛言我说阿弥陀佛功德国土快善尽夜一劫尚复未竟我伹为汝曹小说之耳今日道场同业大众如大经说弥陀国土极乐庄严相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无见有边佛南无电明佛南无金山佛南无师子德佛南无胜相佛南无明赞佛南无坚精进佛南无具足赞佛X南无离畏佛南无应天佛南无大灯佛南无世明佛南无妙香佛南无持上功德佛南无离暗佛南无宝赞佛南无师子颜佛南无灭过佛南无持甘露佛南无人月佛南无喜见佛南无严庄佛南无珠明佛南无山顶佛南无名相佛南无法称佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣宝河清净德水庄严宝殿如意楼阁庄严昼夜长远时分庄严今日道场同业大众如经所说宝河清净昼夜长远无量庄严相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无定义佛南无施愿佛南无宝众佛南无众王佛南无游步佛南无安隐佛南无法差别佛南无上尊佛南无极高德佛南无上师子音佛南无乐戏佛南无龙明佛南无华山佛南无龙喜佛南无香自在佛南无大名佛南无天力佛南无德须佛南无龙手佛南无善行意佛南无因庄严佛南无智胜佛南无量月佛南无宝语佛南无日明佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨X又复归依如是十方尽虗空界一切三宝无量贤圣二十四乐净土庄严三十种益功德庄严今日道场同乘大众如上所说一切庄严相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无定意佛南无无量形佛南无照明佛南无宝相佛南无断疑佛南无善明佛X南无不虗步佛南无觉悟佛南无华相佛南无山主王佛南无大威德佛南无遍见佛南无无量名佛南无宝天佛南无住义佛南无满意佛南无上赞佛南无无忧佛南无无垢佛南无梵天佛南无华明佛南无身差别佛南无法明佛南无尽见佛南无德净佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众如经所说极乐庄严不可思议胜妙境界十方净土诸天王宫无能比者是故我等与一切众生愿往彼国同得受用一切庄严无尽快乐永得清净长辞四趣面奉弥陀亲承授记六度四等无不备行具四辩才得佛十力相好严身神通无碍入金刚心成等正觉礼念弥陀道场忏法卷第五凫焜煜黠衣自缯氎濬㳂萃漪X礼念弥陀道场忏法X卍XXX礼念弥陀道场忏法卷第六礼忏罪障第六今日道场同业大众前以广明极乐庄严胜妙乐事随喜巳竟喜跃无量叹未曾有今乃将陈发露略启二门先忏自身后代父母且自身者一心既运三宝复归各运虔诚求哀发露我等佛子自从无始旷大劫来无明覆心迷自佛智妄惑造业生死转回背佛法僧随恶师友眼根着色为恩爱奴不覩如来法身周遍耳贪声境残害无穷不闻如来圆音妙法鼻贪香气结使是生功德妙香不能齅觉舌贪众味餐噉众生妄言绮语恶口两舌毁谤三宝陵辱尊亲岂餐如来甚深法味身根着触躭染无穷昼夜荒迷不知止足备造诸恶行杀盗染诸佛慈光不能照嘱意根着法触境攀缘念念常生贪嗔邪见一切诸恶从意根生宁知如来甚深法界六根三业备造诸罪展转X无穷备障众善不能发起大菩提心不能修行一切善法长夜受苦无有厌心如是等愆唯佛知觉念悉礼忏永断相续又此罪障从颠倒生无有定实本唯空寂唯愿西方阿弥陀佛慧日垂光消我身心业惑霜露慈风普振摧重业山法水长流洗我心垢惟愿我等及与父母速达心本永灭罪根法界众生同得清净又复归依如是十方尽虗空界一切三宝无量贤圣今日大众伏为自身断除无量怨结罪障等一痛切五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无月面佛南无宝灯佛南无宝相佛南无上名佛南无作名佛南无无量音佛佛南违蓝佛南无师子身佛南无明意佛南无无能胜佛南无功德品佛南无月相佛南无得势佛南无无边行佛南无闲华佛南无净垢佛南无见一切义佛南无勇力佛南无富足佛南无福德佛南无随时佛南无广意佛X南无功德敬佛南无善寂灭佛南无财天佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众重复志诚求哀忏悔众等应思父母在昔人中因其爱子之私以召危身之祸罪因我积祸乃及亲俯首三思良增悲恸今伸归命泣血求哀庶凭三宝之威以灭双亲之罪相与痛切五体投地含悲哽噎雨泪交流弟子等奉为无始劫来至于今日法界父母眷属亲缘今对弥陀及十方三宝志心思念我之父母昔因痴爱保惜我身如经所说怀躭守护就湿回干咽苦吐甘乳哺养育乃至究竟怜愍造无限罪欺贤诬圣给我衣食杀害生灵滋我口腹愚迷颠倒痴爱缠绵致使命终沈沦恶道皆因我身昔时负累是故我今身代父母从始至今所有杀生偷盗不净邪婬妄言绮语恶口两舌及贪嗔痴十恶炽然无罪不造随顺邪师不信三宝或破五戒八戒十戒乃至具足阐提拨无因果诽谤大乘方等经典破人善事无慈愍心不肯欢进同梵行者乃至杀父杀母杀和尚阿阇利出佛身血破羯磨转法轮僧杀阿罗汉破塔坏寺残毁经像駈役僧徒或令X罢道侵损玄用现前十方三宝财物不净说法污梵行人如是普于三宝师长父母法界众生边造种种罪自作教他见作随喜重重重重无尽无尽遍周法界充塞虗空今对阿弥陀佛皆悉忏悔惟愿阿弥陀佛威神力故如汤消冰应念化成无上智觉又复阿弥陀佛四十八愿怜愍有情放净光明摄取不舍所居极乐众宝庄严菩萨往生永不退转修行无间直至菩提本师释迦牟尼及十方诸佛殷勤劝赞一念乃至十念一日乃至七日称名系念决定往生我等愚迷不信不顺或时闻巳心则轻笑见念佛人恶心毁破设有信者无决定心业缘深重世务牵缠身在道场心缘世谛口谈极乐意恋娑婆于念佛时心多散动三种净业片善无成十六观心一事不彻虽为出家不修僧行唯贪利养毁戒破斋诳惑众生妄称师匠非法说法法说非法未得谓得未证谓证口口说空步步行有无惭无愧不觉不知如斯等罪无量无边愿乞除灭又有众生不信出家是解脱道深着五欲不乐往生不修梵行佯作善人念珠在手毒恶存心恣骋无明坚牢鬪诤横起是非不分邪正明附恶友恼乱行人陷巳陷他为地狱种魔彼魔此障净土生如是等罪无量无边愿乞除灭临命终时或遭横死墙崩屋倒树析巖摧水火漂焚虫伤兽啮刀兵遽至毒药暴伤卒病临身不遑念佛或缠绵重病苦迫身心宛转号唿难安正念或无善友助发净因由X是种种罪障因缘临命终时不得见佛不得往生流转娑婆五浊恶世三涂八难随业受生五痛五烧最为极苦未来生死无有尽期或堕胎生金鎻之难五百岁中不得见佛此皆从昔巳来不信阿弥陀佛不信往生净土身口意业轻慢毁谤以是因缘虽复发心多诸障难我今稽首阿弥陀佛惟愿天眼天耳他心大慈大悲哀愍摄受听我忏悔令我父母及法界众生报障业障烦恼障不信佛言障不乐修行障五浊恶世障边地疑城障不闻三宝障凡是往生一毫之障悉愿消除一切清净正信现前不疑不退决定往生极乐世界速成正觉转大法轮圆满普贤广大行愿忏悔巳归命礼阿弥陀佛今日道场同业大众今复普为一切四生六道无量有情自他父母或在家出家无始至今造诸罪业障往生路障净土生一切罪障愿乞除灭相与志心等一痛切五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无净断疑佛南无无量持佛南无妙乐佛南无不负佛南无无住佛南无得叉迦佛南无众首佛南无世光佛南无多德佛南无弗沙佛南无无边威德佛南无义意佛X南无药王佛南无断恶佛南无无热佛南无善调佛南无名德佛南无华德佛南无勇德佛南无金刚军佛南无大德佛南无寂灭意佛南无香象佛南无那罗延佛南无善住佛南无无所负佛南无月相佛南无电相佛南无恭敬佛南无威德守佛南无智日佛南无上利佛南无须弥顶佛南无治怨贼佛南无莲华佛南无应赞佛南无知次佛南无离憍佛南无那罗达佛南无常乐佛南无不少国佛南无天名佛南无见有边佛南无甚良佛南无多功德佛南无宝月佛南无师子相佛南无乐禅佛南无无所少佛南无游戏佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X今日道场同业大众等又以无始巳来至于今日轮转六道受四生身或男或女非男非女遍一切处起无量罪或为大身众生更相食噉或为细身众生更相食噉以强陵弱有如是等相食杀业无量无边障菩提心障菩提愿障菩提行障净土生今日忏悔愿乞除灭等自无始巳来至于今日于六道中受四生身于其中间所起罪恶无穷无尽如是等罪唯有十方三世诸佛大地菩萨尽知尽见如诸佛菩萨所知所见罪恶多少今日志诚稽颡求哀惭愧忏悔巳作之罪愿尽消灭未作之罪不敢复作仰愿十方三世一切诸佛以大悲心受等今日忏悔以大悲水洗等能障菩提一切罪垢毕竟清净令得往生西方净土相与志心归依世间大慈悲父南无教主释迦牟尼佛南无世自在王佛南无西方阿弥陀佛南无三十五尊忏悔佛南无金刚不坏佛南无宝光佛南无龙尊王佛南无精进军佛南无精进喜佛南无宝炎佛南无宝月光佛南无不空见佛南无宝月佛南无无垢佛南无离垢佛南无勇施佛南无清净佛南无清净施佛南无娑留那佛南无水天佛南无坚德佛X南无栴檀功德佛南无光明吉祥佛南无光德佛南无无忧德佛南无那罗延佛南无功德华佛南无莲华光游戏神通佛南无才功德佛南无德念佛南无善名称功德佛南无帝幢王佛南无善游步功德佛南无鬪战胜佛南无善游步佛南无周匝庄严功德佛南无宝莲华游步佛南无宝莲华善住娑罗树王佛南无一十二尊忏悔佛南无宝胜藏佛南无宝光王火𦦨照佛南无一切香华自在力王佛南无百亿河沙决定佛南无振威德佛南无金刚坚强消伏坏散佛南无宝光月殿妙音尊王佛南无欢喜藏摩尼宝积佛南无无尽香胜王佛南无师子月佛南无欢喜庄严珠王佛南无帝宝幢摩尼胜光佛X南无东方解脱主世界虗空功德清净微尘等目端正功德相光明华波头摩瑠璃光宝体香最上香供养讫种种庄严顶髻无量无边日月光明愿力庄严变化庄严法界出生无障碍王如来阿罗诃三藐三佛陀南无西方净土极乐世界三十六万亿一十一万九千五百同名同号大慈大悲阿弥陀佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨归命十方尽虗空界一切诸佛归命十方尽虗空界一切尊法归命十方尽虗空界一切贤圣愿共诸众生往生安乐国至心归命礼西方弥陀佛又复归依如是十方尽虗空界一切三宝无量贤圣X今日道场同业大众以今忏悔清净礼念三宝功德因缘愿四生六道一切众生始从今日至于往生以佛神力随心自在当成正觉转大法轮还度有情同生净土忏悔巳志心敬礼西方一切常住三宝发菩提心第七今日道场同业大众相与自他礼忏罪障巳竟身心清净堪任发起大菩提心乃可求生净土宜各志诚欢喜踊跃归依世间大慈悲父南无教主释迦牟尼佛南无世自在王佛南无西方阿弥陀佛南无五十五俱胝佛南无下方现在一切诸佛南无示现一切妙法正理常放火王胜德光佛南无师子佛南无名称佛南无誉光佛南无正法佛南无妙法佛南无法幢佛南无功德友佛南无功德号佛如是等佛如殑伽沙住在下方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨X又复归依如是十方尽虗空界一切三宝无量贤圣今日大众将发大心略启三门一辨抑扬二兴胜行三陈正愿初称扬彼土者弥陀经云从是西方过十万亿佛土有世界名曰极乐其土有佛号阿弥陀今现在说法彼土何故名为极乐其土众生无有众苦但受诸乐名曰极乐次呵斥此方者娑婆秽土五趣杂居内焚燎于三毒外煎熬于八苦脆如坯器危若火宅揽四缘而聚立因四相以迁移今日大众发求生西方菩提心者欲忻净土七珍先厌阎浮四相聊陈依正庄严略辨抑扬旨趣各各志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无德宝佛南无应名称佛南无华身佛南无大音声佛南无辨才赞佛南佛金刚珠佛南无无量寿佛南无珠庄严佛南无大王佛南无德高行佛南无高名佛南无百光佛南无喜悦佛南无龙步佛南无意愿佛南无宝月佛X南无灭巳佛南无喜王佛南无调御佛南无喜自在王佛南无宝髻佛南无离山佛南无宝藏佛南无月面佛南无威德寂灭佛南无爱相佛南无多天佛南无须炎摩佛南无天威佛南无宝众佛南无宝步佛南无师子分佛南无极高行佛南无人王佛南无善意佛南无世明佛南无宝威德佛南无德乘佛南无觉想佛南无喜庄严佛南无香济佛南无香象佛南无众炎佛南无慈相佛南无妙香佛南无坚铠佛南无威德勐佛南无珠铠佛南无仁贤佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣第二兴胜行者略陈二种或偏修一行或具行八法且初者经云若有善男子善女人闻说阿弥陀佛执X持名号若一日二日乃至七日其人临命终时阿弥陀佛现在其前即得往生极乐世界即斯一行通具三心一直心正念真如法故二深心乐修一切诸善行故三大悲心救拔一切众生苦故一行精进三心具足二具行八法者维摩经云成就八法行无疮疣生于净土谓饶益众生而不望报代一切众生受诸苦脑所作功德尽以施之等心众生谦下无碍于诸菩萨视之如佛所未闻经闻之不疑不与声闻而相违背不嫉彼供不高巳利而于其中调伏其心常省巳过不讼彼短恒以一心求诸功德即此八因通收五愿既识往生之行不离五愿三心人各虔诚同宜偈曰仰启尽十方无量无边界一切佛菩萨我从今巳往求生极乐国誓发菩提心有情无边誓愿度福智无边誓愿集佛法无边誓愿学如来无边誓愿侍无上菩提誓愿成复次离相修行者依言滞相增生死之系缚舍事归真证涅槃之常乐况欲神栖净土必须心了真空若能触目见灵源即此尘缘为净剎偈曰今所发觉心远离诸性相蕴处及界等能取所取执诸法悉无我平等如虗空自心本不生空性圆寂故如诸佛菩萨X发大菩提心我亦如是发是故志心礼今日大众往生胜行念佛为先八因具足五愿修成欲了唯心净土须依离相菩提相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无善逝月佛南无梵自在王佛南无师子月佛南无福威德佛南无正生佛南无无胜佛南无日观佛南无宝名佛南无大精进佛南无山光王佛南无施明佛南无电德佛南无德聚王佛南无供养名佛南无法赞佛南无宝语佛南无救命佛南无善戒佛南无善众佛南无定意佛南无喜胜王佛南无师子光佛南无破有闇佛南无照明佛南无上名佛南无慧利王佛南无珠月光佛南无威光王佛南无不破论佛南无光明王佛南无珠轮佛南无世师佛南无吉手佛南无善月佛南无宝严佛南无罗睺守佛X南无乐菩提佛南无等光佛南无至寂灭佛南无世最胜佛南无无忧佛南无十势力佛南无喜力王佛南无得势力佛南无得势佛南无大势力佛南无功德藏佛南无真行佛南无上安佛南无提沙佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣第三陈正愿者愿乘此受戒念佛功德临命终时无诸障难七日巳前预知时至心不颠倒身无痛苦遇善知识教称佛名愿阿弥陀佛与诸圣众现在其前放大光明授手迎接自见其身乘金刚台随从佛后如弹指顷往生彼国到彼土巳见佛闻法悟无生忍究竟至于不退转地愿与法界众生一时同得阿耨多罗三藐三菩提惟愿阿弥陀佛慈悲证明愿以此功德普及于一切我等与众生同生极乐国今日大众发起觉心陈其正愿临终决定往生乐国相与志心五体投地归依世间大慈悲父南无教主释迦牟尼佛X南无西方阿弥陀佛南无当来弥勒佛南无大光佛南无电明佛南无广德佛南无珍宝佛南无福德明佛南无造铠佛南无成手佛南无善华佛南无集宝佛南无大海智佛南无持地德佛南无义意勐佛南无善思惟佛南无德轮佛南无宝火佛南无利益佛南无世月佛南无美音佛南无梵相佛南无众师首佛南无师子行佛南无难施佛南无应供佛南无明威德佛南无大光王佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众巳发大菩提心所生功德六度四等日夜增明四无碍辩乐说无尽得八自在具六神通三昧总持应念现前百福庄严无不具足当成佛道还度众生礼念弥陀道场忏法卷六X齅瞩哺诬啮燎脆疣铠礼念弥陀道场忏法X卍XXX礼念弥陀道场忏法卷第七发愿往生第八今日道场同业大众相与发起大菩提心竟我等应知从今巳去生如来家为法王子预清净众继往生人是故复应修学菩提行愿如阿弥陀佛最初因中为法藏比丘所发四十八愿又如普贤文殊广大行愿亦如十方三世诸大菩萨所有行愿我亦如是次第修学惟愿我等同生净土五体投地归依世间大慈悲父南无教主释迦牟尼佛南无世自在王佛南无西方阿弥陀佛南无六十六俱胝佛南无上方现在一切诸佛南无梵音佛南无宿王佛南无香光佛南无如红莲华胜德佛南无示现一切义利佛X如是等佛如殑伽沙住在上方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众志心发愿愿等普及四恩三有法界众生从今巳去安住第一义谛修佛净业正因孝养父母奉侍师长慈心不杀修十善业受持三归具足众戒不犯威仪发菩提心深信因果读诵大乘劝进行者念佛念法念僧念戒念施念天以志诚心深心回向发愿心称佛名号赞佛光明观佛依正十六妙境念佛本起四十八愿筹量三辈深入五门随顺三种菩提门信受十方诸佛教或以散心定心修散善定善依经起行毕命为期惟愿阿弥陀佛圣力冥加神通显益令我等凝神觉路暗蹈大方进止威仪不离见佛如执明镜自见面像及于梦中常见彼国众妙乐事慰悦我心令生增进哀愍覆护法种增长承佛威神远离魔事又复无量劫来业惑尘劳皆为梵行善根功德同入大因积集诸缘併用回向临命终时无诸障难七日巳前预知时至身无痛苦心不颠倒身心安乐如入禅定遇善知识教称十念阿弥陀佛与诸圣众现在其前放大光明授手迎接X自见其身乘金刚台随从佛后如弹指顷往生彼国生彼国巳见佛色身众相具足见诸菩萨众相具足光明宝林演说妙法闻巳即悟无生法忍身真金色等无差别三十二相六通自在具大辩才演一切智那罗延身寿命无量供养如意妙服自然不闻恶名不着身见诸上善人俱会一处住正定聚恒不退还究竟至于一生补处受用清净大乘法乐昼夜六时供养阿弥陀佛每日清旦奉事十方如来闻法授记得陀罗尼化身自在周遍十方无佛国中成等正觉极重苦处游戏神通随众生心应所知量对现色身昼夜说法无有休息念念中令不可说不可说众生发菩提心念念中令不可说不可说众生住普贤行福慧资粮悉得圆满同成无上正等菩提各各庄严净土各各摄化众生如阿弥陀佛等无有异惟愿阿弥陀佛慈悲证明今日道场同业大众愿诸众生悉具菩萨清净佛土欢化悭嫉悉度众恶八难之处摄诸诤讼瞋恚之人勤行众善摄懈怠者定意神通摄诸乱想巳发愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无宝名佛南无众清净佛南无无边名佛南无不虗光佛南无圣天佛南无智王佛X南无金刚众佛南无善障佛南无建慈佛南无华国佛南无法意佛南无风行佛南无善思名佛南无多明佛南无蜜众佛南无功德守佛南无利意佛南无无惧佛南无坚观佛南无住法佛南无珠足佛南无解脱德佛南无妙身佛南无善高佛南无普德佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众各自发如是愿寻众恶所起皆缘六根六根是为众祸之本虽为祸本亦能修集无量福业故胜鬘经言守护六根净身口意以此义证生善之本故于六根发大誓愿初发眼根愿愿今日道场同业大众广及十方四生六道一切众生从今巳去乃至往生愿眼常不见娑婆世界一切众恶不善之色愿眼常见西方阿弥陀佛阎浮檀金色八万四千随形相好光明观音势至紫金色身清X净海众端正微妙三十二相极乐国土无量庄严清净之色常见一切众生往生净土得无生忍现前授记欢喜之色巳发眼根愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无妙知佛南无梵财佛南无实音佛南无正智佛南无力得佛南无师子意佛南无华相佛南无积智佛南无华齿佛南无功德藏佛南无名宝佛南无希有名佛南无上戒佛南无无畏佛南无一切天佛南无梵寿佛南无日明佛南无乐智佛南无宝天佛南无珠藏佛南无德流布佛南无智王佛南无无缚佛南无坚法佛南无天德佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X次发耳根愿又愿今日道场同业大众广及十方四生六道一切众生从今日去乃至往生愿耳不闻娑婆世界诸恶不善之声愿耳常闻西方阿弥陀佛于七宝讲堂广宣妙法自然风起吹诸宝树及宝罗网微妙音声如百千种乐种种奇禽演畅五根五力七觉分八圣道之声常闻一切众生往生净土弥陀赞言善哉善哉是人不久成佛之声巳发耳根愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无梵牟尼佛南无安详行佛南无勤精进佛南无炎肩佛南无大威德佛南无薝卜华佛南无欢喜佛南无善众佛南无帝幢佛南无大爱佛南无须蔓色佛南无众妙佛南无可乐佛南无善定义佛南无牛王佛南无妙臂佛南无大车佛南无满愿佛南无德光佛南无宝音佛南无金刚军佛南无富贵佛南无势力行佛南无师子力佛南无净目佛X南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复妇依如是十方尽虗空界一切三宝无量贤圣次发鼻根愿又愿今日道场同业大众广及十方四生六道一切众生从今巳去乃至住生愿鼻不闻娑婆世界诸恶不善之气愿鼻常闻极乐国土于晨朝时和风微动钵昙摩华𤘽物头华及天雨曼陀罗华其气普熏周遍国界之香巳发鼻根愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无迦叶佛南无净意佛南无知次第佛南无威勐德佛南无大光明佛南无日光曜佛南无净藏佛南无分别威佛南无无损佛南无蜜日佛南无月光佛南无持明佛南无善寂行佛南无不动佛南无大请佛南无德法佛南无庄严王佛南无高出佛南无炎炽佛南无华德佛X南无宝严佛南无上善佛南无宝上佛南无利慧佛南无严土佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣次发舌根愿又愿今日道场同业大众广及十方四生六道一切众生从今巳去乃至往生愿舌恒不甞娑婆世界诸恶不善之味愿舌恒甞极乐世界宝器随意而至百味饮食自然盈满虽有此食实无食者自然饱足无所味着之味巳发舌根愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无海德佛南无梵相佛南无月盖佛南无多炎佛南无违篮王佛南无智称佛南无觉想佛南无功德光佛南无声流布佛南南满月佛南无华光佛南无善戒佛南无灯王佛南无电光佛X南无光王佛南无光明佛南无是足赞佛南无华藏佛南无弗沙佛南无日端严佛南无净善佛南无威勐军佛南无福威德佛南无力行佛南无罗睺天佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣次发身根愿又愿今日道场同业大众广及十方四生六道一切众生从今巳去乃至往生愿身不觉娑婆世界诸恶不善一切诸触愿身常觉极乐世界宫殿楼阁微风触身安和调适犹如比丘得灭尽定清净宝地八功德水清明澄洁洗灌其身荡除四垢之触常觉一切众生往生净土不寒不热不饥不渴飞行自在与诸菩萨听法之触巳发身根愿竟相与志心五体投地归依世间大慈悲父南无教主释迦牟尼佛南无智聚佛南无调御佛南无如王佛南无华相佛南无罗睺罗佛南无大药佛X南无宿王佛南无华王佛南无德手佛南无得叉迦佛南无流布王佛南无日光佛南无德藏佛南无妙音佛南无德主佛南无金刚众佛南无慧顶佛南无善住佛南无意行佛南无梵音佛南无师子佛南无雷音佛南无通相佛南无安隐佛南无慧阴佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣次发意根愿又愿今日道场同业大众广及十方四生六道一切众生从今巳去乃至往生愿意常知娑婆世界贪欲瞋恚愚痴为患常知身杀盗染妄言绮语两舌恶口为患常知杀父害母杀阿罗汉出佛身血破和合众谤佛法僧不信因果是无间罪常知人死更生报应之法常知远恶知识亲近善友常知谘受九十六种邪师为非常知三漏五盖十缠之法是障常知三涂可畏生死酷剧苦报之处愿巳常知极乐国土清净X海众无我所心无染着心无忿恨心无厌怠心胜心深心定心爱乐法心灭诸烦恼离恶趣心常知一切菩萨所行具足成就无量功德得深禅定究竟一乘之心巳发意根愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无梵王佛南无大牛王佛南无利陀目佛南无龙德佛南无宝相佛南无庄严佛南无不没音佛南无华持佛南无音德佛南无师子佛南无庄严辞佛南无勇智佛南无华积佛南无华开佛南无力行佛南无德积佛南无上形色佛南无明曜佛南无月灯佛南无威德王佛南无菩提王佛南无无尽佛南无菩提眼佛南无身充满佛南无慧国佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X次发口愿又愿今日道场同业大众广及十方四生六道一切众生从今巳去娑婆世界乃至往生口常不毁呰三宝不谤弘通经人说其过恶不言作善不得乐报作恶不得苦果不言人死断灭不复更生不说无益损他人事不说外道所造经书不教人作十恶业不教人作五逆业不称扬人恶不言俗间好戏笑事常发善言不劝人造罪不断人造福愿口常念阿弥陀佛观音势至清净大海众菩萨愿常教人建立弥陀佛像修诸供养求生净土如救头然愿口常教一切众生往生净土以无碍智演说佛法具诸辩才巳发口愿竟相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无最上佛南无清凉照佛南无慧德佛南无妙音佛南无导师佛南无无碍藏佛南无上施佛南无大尊佛南无知力势佛南无大炎佛南无帝王佛南无制力佛南无威德佛南无善明佛南无名闻佛南无端严佛南无无尘垢佛南无威仪佛X南无师子军佛南无天王佛南无名声佛南无殊胜佛南无大藏佛南无福德光佛南无梵闻佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众重复志诚赞佛偈云阿弥陀佛真金色相好端严无等伦白毫宛转五须弥绀目澄清四大海光中化佛无亿数化菩萨众亦无边四十八愿度众生九品咸令登彼岸重复志诚归依西方阿弥陀如来应供正遍知明行足善逝世间解无上士调御丈夫天人师佛世尊度人无量拔生死苦以今礼忏清净赞佛功德因缘愿四生六道一切众生从今巳去至于命终以佛神力随心自在同生极乐共见弥陀皆成佛道今日道场同业大众华严经入不思识解脱境界普贤菩萨行愿品云又复是人临命终时最后剎那一切诸根悉皆散坏一切亲属悉皆舍离一切威势悉皆退失象马车乘珍宝伏藏如是一切无复相随唯此愿王不相舍离于一切时引导其前一剎那中即X得往生极乐世界到巳即见阿弥陀佛文殊师利菩萨普贤菩萨观自在菩萨弥勒菩萨等此诸菩萨色相端严功德具足所共围遶其人自见生莲华中蒙佛授记得授记巳经于无数百千万亿那由他劫普于十方不可说不可说世界以智慧力随众生心而为利益不久当坐菩提道场降伏魔军成等正觉转妙法轮能令佛剎极微尘数世界众生发菩提心随其根性教化成熟乃至尽未来劫海广能利益一切众生善男子彼诸众生若闻若信此大愿王受持读诵广为人说所有功德除佛世尊余无知者是故汝等闻此愿王莫生疑念应当谛受受巳能读读巳能诵诵巳能持乃至书写广为人说是诸人等于一念中所有行愿皆得成就所获福聚无量无边能于烦恼大苦海中拔救众生令其出离皆得往生阿弥陀佛极乐世界又如普贤菩萨所发愿王巳相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无灯王佛南无智顶佛南无上天佛南无地王佛南无至解脱佛南无金髻佛南无罗睺日佛南无莫能胜佛南无牟尼净佛南无善光佛南无金齐佛南无众德天王佛X南无法盖佛南无德臂佛南无鸯伽陀佛南无美妙慧佛南无微意佛南无诸威德佛南无师子发佛南无解脱相佛南无威相佛南无断流佛南无慧藏佛南无知聚佛南无无碍赞佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众所发誓愿悉同十方尽虗空界一切诸佛大菩萨众所有誓愿不可穷尽我今誓愿亦复如是广大如法性究竟如虗空穷未来际尽一切劫众生不可尽我愿不可尽世界不可尽我愿不可尽虗空不可尽我愿不可尽法性不可尽我愿不可尽涅槃不可尽我愿不可尽佛出世不可尽我愿不可尽诸佛知慧不可尽我愿不可尽心缘不可尽我愿不可尽起智不可尽我愿不可尽世间道种法道种智慧道种不可尽我愿不可尽若十种可尽我愿乃可尽乃至虗空世界尽众生及业烦恼尽如是一切无尽时我愿究竟恒无尽发如是大愿巳相与志心五体投地归依世间大慈悲父X南无教主释迦牟尼佛南无西方阿弥陀佛南无当来弥勒佛南无宝聚佛南无善音佛南无山王相佛南无法顶佛南无解脱德佛南无善端严佛南无吉身佛南无爱语佛南无师子利佛南无和楼那佛南无师子法佛南无法力佛南无爱乐佛南无赞不动佛南无众明王佛南无觉悟众生佛南无妙眼佛南无意住义佛南无光照佛南无香德佛南无令喜佛南无不虗行佛南无灭恚佛南无上色佛南无善步佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众愿俱舍恶道常生净土财施无尽法施无尽福德无尽安乐无尽寿命无尽智慧无尽四无量心六波罗蜜常得现前四无碍辩六神通力如意自在常得见佛闻深法行菩萨道勇勐精进X不休不息乃至进修当成佛道广能度脱一切众生礼念弥陀道场忏法卷第七礼念弥陀道场忏法X卍XXX礼念弥陀道场忏法卷第八求生行门第九今日道场同业大众相与发起往生大愿巳竟次应渐依求生行门如法修进是以有愿无行其愿必虗有行无愿其行必孤要须行愿相符福智相资必得往生疾成圣道志意虔诚五体投地归依世间大慈悲父南无教主释迦牟尼佛南无世自在王佛南无西方阿弥陀佛南无七十七俱胝佛南无东南方现在一切诸佛南无最上广大云雷音王佛X如是等佛如殑伽沙住在东南方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众若欲劝人求生净土安心起行作业修因定得往生今于诸经集成众行奉劝人人随其广略依经修行尽获胜果颂曰初修每日晨朝时合掌面西持圣号各念十声复顶礼龙舒净土文内说十方三世佛阿弥陀第一九品度众生威德无穷极我今大归依忏悔三业罪凡有诸福善至心用迥向愿同念佛人尽生极乐国见佛了生死如佛度一切今日道场同业大众善摄心耳渴仰谛听天亲论曰若有愿生彼国者劝修五念门五门若具定得往生X何者为五一者身业礼拜门所谓一心专志恭敬合掌香华供养礼拜彼阿弥陀佛礼即专礼彼佛毕命为期不杂余礼故二者口业赞叹门所谓专臆赞叹彼佛身相光明一切圣众自相光明及彼国中一切宝庄严光明等故三者意业臆念观察门所谓专意念观彼佛及一切圣众身相光明国土庄严等如观经说唯除睡时恒忆恒念恒想恒观此事等故四者作愿门所谓专心若昼若夜一切时一切处三业四仪所作功德不问初中后皆须真实心中发愿愿生彼国故五者回向门所谓专心自作善根及一切三乘五道一一凡圣等所作善根深生随喜如诸佛菩萨所作随喜我亦如是随喜以此随喜善根及巳所作善根皆悉与众生共之回向彼国故又到彼国巳得六神通回入生死教化众生彻穷后际心无厌足乃至成佛亦名回向门五门既具定得往生随起业行不问多少皆名真实业也一行三昧求生门独处空闲舍乱意系心专念见弥陀文殊般若如是说齐戒观想弥陀佛观音势至二大士身生净土坐莲华十六观经如是说今日道场同业大众诚心谛听称赞净土摄受经疏云念佛法门有二种谓心及口心为念体口为念相心念则深而难口念则浅而易皆是往生西方正行随其根器有上下故今略指陈心口法或即为二门且心念者于寂静处随六时中供养礼赞行道毕巳X出道场来到所止处若欲入观念佛之事若坐若立正面西向一心合掌十称阿弥陀佛观音势至诸菩萨众大悲名巳发是愿言弟子现是生死凡夫罪障深重轮回六道若不可言今日遭遇真善知识得闻弥陀本愿名号虽复称念冀得往生奈以不识阿弥陀佛身相光明及观音势至二大菩萨愿佛不舍本弘誓愿慈悲摄受令弟子见或欲卧眠亦发此愿而于梦中时得见之今日道场同业大众普为一切求生行者相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无大音赞佛南无净愿佛南无日天佛南无乐慧佛南无摄身佛南无威德势佛南无剎利佛南无得乘佛南无上金佛南无解脱髻佛南无乐法佛南无往行佛南无舍憍慢佛南无智藏佛南无梵行佛南无栴檀佛南无无忧名佛南无端严身佛南无相国佛南无莲华佛南无无边德佛南无天光佛南无慧华佛南无频头摩佛X南无知富佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣三辈求生门舍家弃爱作沙门发菩提心修功德佛与大众现其前即得住生安养国随缘修善持齐戒悬缯散华然灯香身随化佛生彼国住不退转如上辈若人十念或一念欢喜信乐不疑惑临终梦佛亦往生功德次如中辈者X今日道场同业大众如佛所说无量寿经教修三辈求生行门相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无梵财佛南无宝手佛南无净根佛南无具足论佛南无上论佛南无弗沙佛南无提沙佛南无有日佛南无出泥佛南无得智佛南无谟罗佛南无上吉佛南无法乐佛南无求胜佛南无知慧佛南无善圣佛南无纲光佛南无琉璃藏佛南无名闻佛南无利寂佛南无教化佛南无日明佛南无善明佛南无众德上明佛南无宝德佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣九品求生门志诚深心回向愿不杀具戒诵大乘X修行六念化佛迎是名上品上生者不必受持方等经解第一义明因果紫金台上见全身是名上品中生者深信因果奉大乘伹发无上菩提意闻法位登十地初是名上品下生者受持五戒八戒齐修行诸戒回向愿见佛闻法证无学是名中品上生者若人至心一日夜持戒持齐无破缺闻法即得须陀洹是名中品中生者孝养父母行仁慈临终复遇善知识化生一劫证无学是名中品下生者若人虽不谤尊经造众恶业无惭愧化生十劫十地初是名下品上生者若有众生犯众戒盗取僧祇三宝物念佛忽託宝莲中是名下品中生者若作五逆十恶业应堕地狱受诸苦临终念佛亦超昇是名下品下生者今日大众如佛所说十六观经劝修九品求生行门相与志心五体投地归依世间大慈悲父南无教主释迦牟尼佛X南无西方阿弥陀佛南无当来弥勒佛南无人月佛南无罗睺佛南无甘露明佛南无妙意佛南无炎明佛南无一切主佛南无乐智佛南无山王佛南无寂灭佛南无德聚佛南无天王佛南无妙音声佛南无妙华佛南无住义佛南无功德威聚佛南无智无等佛南无甘露音佛南无善守佛南无利慧佛南无思解脱义佛南无音胜佛南无梨陀行佛南无善义佛南无无过佛南无行善佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣礼念弥陀道场忏法卷第八X礼念弥陀道场忏法X卍XXX礼念弥陀道场忏法卷第九求生行门之余若人端坐正西向九十日中常念佛能成三昧生佛前文殊般若如是说若人专念一方佛或行或坐七七日见身见佛即往生大集经中如是说十日十夜求齐戒悬缯幡盖然香灯系念不断得住生无量寿经如是说十日十夜六时中五体礼念不断绝现见彼佛即往生鼓音王经如是说一日二日若七日执持名号心不乱佛现其前即往生阿弥陀经如是说今日大众如经所说求生行门相与至心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无华藏佛南无妙光佛南无乐说佛南无善济佛南无众王佛南无离畏佛南无辩才日佛南无名闻佛南无宝月明佛南无上意佛南无无畏佛南无大见佛南无梵音佛南无善音佛X南无慧济佛南无无等意佛南无金刚军佛南无菩提意佛南无树王佛南无槃陀音佛南无福德力佛南无势德佛南无圣爱佛南无势行佛南无琥珀佛南无雷音云佛南无善爱目佛南无善智佛南无具足佛南无德积佛南佛大音佛南无法相佛南无智音佛南无虗空佛南无祠音佛南无慧音差别佛南无功德光佛南无圣王佛南无众意佛南无辩才轮佛南无善寂佛南无月面佛南无日名佛南无无垢佛南无功德集佛南无华德相佛南无辩才国佛南无宝施佛南无爱月佛南无不高佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣若人闻彼阿弥陀一日持念至二日X系念现前即往生般舟经中如是说昼夜一日称佛名慇懃精进不断绝展转相劝同往生大悲经中如是说一日一夜悬缯盖专念往生心不断卧中梦佛即往生无量寿经如是说今日大众如经所说求生行门相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无师子力佛南无自在王佛南无无量净佛南无等定佛南无不坏佛南无灭垢佛南无不失方便佛南无无娆佛南无妙面佛南无智制住佛南无法师王佛南无大人佛南无深意佛南无无量佛南无法力佛南无世供养佛南无华光佛南无三世供佛南无应日藏佛南无天供养佛南无上知人佛南无真髻佛南无信甘露佛南无金刚佛南无坚固佛南无文殊师利菩萨南无普贤菩萨南无观世音菩萨南无大势至菩萨X南无清净大海众菩萨又复归依如是十方尽虗空界一切三宝无量贤圣住大乘者清净心十念念彼无量寿临终梦佛定往生大宝积经如是说五逆地狱众火现值善知识发勐心十念称佛即往生十六观经如是说若有欢喜爱乐心下至十念即往生若不尔者不成佛四十八愿如是说今日大众如经所说求生行门相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无宝扇明佛南无梨陀步佛南无随日佛南无清净佛南无明力佛南无功德聚佛南无具足眼佛南无师子行佛南无高出佛南无华施佛南无珠明佛南无莲华佛南无爱智佛南无槃陀严佛南无不虗行佛南无生法佛南无相好佛南无思惟乐佛南无乐解脱佛南无知道理佛南无文殊师利菩萨南无普贤菩萨X南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣诸有闻名生志心一念回向即往生唯除五逆谤正法无量寿经如是说临终不能观及念但能生意知有佛此人气绝即往生大法鼓经如是说若人念佛生疑惑住在疑城五百年犹胜天宫无退坠弥陀大经如是说今日大众大经所说求生行门相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无多闻海佛南无持华佛X南无不随世佛南无喜众佛南无孔雀音佛南无不退没佛南无断有爱垢佛南无威仪济佛南无诸天流布佛南无宝步佛南无华手佛南无威德佛南无破怨贼佛南无富多闻佛南无妙国佛南无华明佛南无师子知佛南无月出佛南无灭闇佛南无无动佛南无次第行佛南无福德灯佛南无音声治佛南无憍昙佛南无势力佛南无身心住佛南无善月佛南无觉意华佛南无上吉佛南无善威德佛南无知力德佛南无善灯佛南无坚行佛南无天音佛南无安乐佛南无日面佛南无乐解脱佛南无戒明佛南无住戒佛南无无垢佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X今日大众甘露疏云善言慰论令心欢喜者四分律云为病人说法令其欢喜十诵律云应随病者先所习学而赞叹之不得毁呰退本善心随愿住生经云佛告普广菩萨四辈弟子临终之日愿生十方佛剎者先当洗浴身体着鲜洁衣烧众名香悬缯幡盖歌赞三宝读诵尊经为病人说因缘譬谕善巧言词微妙经义苦空非实四大假合随心所愿无不获果言心缘佛像者若无苦心明者令缘真佛身相相好光明等若为苦逼心乱者设像令缘口称佛号准西域祇园寺图云寺西北角日光没处为无常院若有病者安置在中堂号无常多生厌世去者极众尽生西方其堂内安一弥陀佛像金薄涂之面向果方当置病人在像前坐若无力者令病人卧面向西方观佛相好其像手中系一五色綵幡令病人手执幡脚作往生净土之意像前烧香散华供养不绝生病人善心言属称十念声声相续令高声称念借声束心使心不散故大集经大庄严论皆说高声念佛有十种功德一能排睡眠二天魔惊怖三声徧十方四三涂息苦五外声不入六念心不散七勇勐精进八诸佛欢喜九三昧现前十往生净土然念通四仪约胜劣为上下谓以行住坐为上唯卧为下又沐浴新衣盥漱焚香息缘静坐对佛合掌念持为上反此为下又定念为上散念为下又有二种一未终时念或定或散容可涉缘二临终时念须屏绝诸缘一心专注若X心境差违别为误失故苾十念也今日道场幽显大众善摄心耳志诚谛听经教略云于其象生若堕地狱三涂等趣有一罪人在世之日曾读弥陀往生经教稍知宿命因缘果报覩此光明心中默念我等受苦皆因前世造诸罪业招此苦报于三涂中经无数载冥冥长夜应无此光必是西方极乐阿弥陀佛所放光明救度于我遂谓众曰我等生世恶业深重不知经教不识正法信邪倒见欺罔幽明故受此苦无由出离我等幸遇获瞻此光可随吾念弥陀圣号恳切志诚愿离此苦一切罪人闻是语巳瞻礼光明应声齐念南无阿弥陀佛如是志心令声不绝具足十念冥官狱吏不能禁止牛头狱卒变成善人须臾之间枷鏁能脱弥陀接引乘空而去皆得往生西方净土又大经云彼佛光明有十二号无量光佛无边光佛无碍光佛无对光佛焰王光佛清净光佛欢喜光佛智慧光佛不断光佛难思光佛无称光佛超日月光佛彼佛光明照十方圆无所障碍若有像生遇斯光者三垢消灭身心柔软欢喜踊跃善心生焉若在三涂勤苦之处见此光明皆得休息寿终之后皆蒙解脱今日道场幽显大众重复志诚一心谛听弥陀经教直诀略云若有众生新亡旧化巳堕地狱饿鬼傍生三涂等趣恶业深重不遇佛光或有一人高声唱言语诸罪人勿得恐怖我忆宿命在人间时曾读弥陀X度生经教往生净土直诀法门分明广说若人临终合掌向西志心苾念南无阿弥陀佛六字法门一声能灭八十亿劫生死重罪十声能灭八百亿刧生死重罪纵有千劫生死重罪十念具足灭尽无余弥陀决定将诸圣众亲来迎接若不如愿誓不成佛又于因中为法藏比丘初发愿偈曰我至成佛时名声超十方人天忻得闻俱来生我剎地狱鬼畜生亦生我剎中昔者法藏成佛巳竟号阿弥陀酬愿度生今正是时我等命终现堕三涂惟愿西方阿弥陀佛天眼见我天耳闻我他心知我大慈大悲不违本愿接引我等离苦得乐速生净土佛语可凭必无妄说于是罪人为苦所逼发勇勐心雨泪交流异口同音齐声苾念南无阿弥陀佛具足十声又复礼拜未举头顷弥陀现前一切罪人枷鏁解脱蒙佛愿力随化佛后如一念顷即得往生极乐世界今日道场同业大众普皆奉为若幽若显求生行者等一痛切相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无坚出佛南无安阇那佛南无增益佛南无香明佛X南无违蓝明佛南无念王佛南无蜜钵佛南无无碍相佛南无信戒佛南无至妙道佛南无乐实佛南无明法佛南无具威德佛南无至寂灭佛南无上慈佛南无大慈佛南无甘露主佛南无弥楼明佛南无圣赞佛南无广照佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众求生行门所生功德惟愿阿鼻䥫城即时破坏悉为净土无恶道名其余地狱一切苦具转为乐缘刀山釰树变为宝林镬汤炉炭化成涂香牛头狱卒皆起慈悲无有恶念地狱众生得离苦果不造业因等受安乐如第三禅一时俱发无上道心速归极乐更愿四生六道一生众生念恶道苦发菩提心同生净土当成正觉总为礼佛第十今日道场同业大众前说求生行门自利巳竟次总礼佛专乃利他夫总为礼佛者普贤十愿礼敬为先天亲四修归依为首故我世尊慈悲愿重喜舍心增X标指西方劝修净业显寿光之无量明依正之难思余经尽而独留广舌覆而同赞故得人天共仰凡圣同归盖以利自利地益存益亡运菩萨心严诸佛土固宜勇勐代为一切若幽若显六趣四生无量有情相与志心五体投地归依世间大慈悲父一心敬礼过去久远刧中南无定光佛南无日光佛南无月光佛南无栴檀香佛一心敬礼娑婆教主释迦牟尼佛一心敬礼世自在王佛一心敬礼西方阿弥陀佛一心敬礼助成往生药师瑠璃光佛一心敬礼六方诸佛一心敬礼东方世界南无阿閦鞞佛南无须弥相佛南无大须弥佛南无须弥光佛南无妙音佛一心敬礼南方世界南无日月灯佛南无名闻光佛南无大焰肩佛南无须弥灯佛南无无量精进佛一心敬礼西方世界南无无量寿佛南无无量相佛南无无量幢佛南无大光佛X南无大明佛南无宝相佛南无净光佛一心敬礼北方世界南无𦦨肩佛南无最胜音佛南无难阻佛南无日生佛南无网明佛一心敬礼下方世界南无师子佛南无名闻佛南无名光佛南无达摩佛南无法幢佛南无持法佛一心敬礼上方世界南无梵音佛南无宿王佛南无香上佛南无香光佛南无大𦦨肩佛南无杂色宝华严身佛南无娑罗树王佛南无宝华德佛南无见一切义佛南无如须弥山佛如是等六方恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经一心敬礼极乐世界文殊师利菩萨普贤菩萨一心敬礼极乐世界观世音菩萨大势至菩萨X弥勒菩萨一心敬礼极乐世界一生补处诸大菩萨一心敬礼极乐世界马鸣菩萨龙树菩萨一心敬礼极乐世界阿鞞䟦致菩萨一心敬礼极乐世界新发道意及十方来生净土一切清净大海众菩萨一心敬礼极乐世界长老舍利弗摩诃目揵连摩诃迦叶等诸大声闻一切贤圣一心敬礼梵释四王金刚天等诸护法众今日道场同业大众以今忏悔发心礼佛功德普愿十方尽虗空界一切天主一切诸天梵王帝释护世四天王日月星辰主方主火主稼主林等各及眷属又愿难陀龙王䟦难陀龙王等又愿阿修罗王各及眷属又愿人道一切人王臣民将帅及其眷属又愿十方比丘比丘尼式叉摩那沙弥沙弥尼及其眷属又愿阎罗王界一切地狱饿鬼道畜生道一切众生及其眷属又愿十方尽虗空界穷未来际若大若小一切众生及其眷属以今礼佛功德因缘皆令获得三业清净发菩提心证解脱道等仰承阿弥陀佛大誓愿力诸大菩萨一切贤圣修行愿力无量无尽智慧力功德力自在神通力覆护众生力安慰众生力尽诸天诸仙漏力摄化一切善根力救拔地狱众生力救度一切饿鬼力免脱一切畜生力令诸众生X得如是愿等始自归依三宝终至礼佛功德善根胜因令诸众生得如所愿等又承三世诸佛西方阿弥陀佛大慈悲力十方诸佛大慈心力六方诸佛大悲心力三十五佛灭烦恼力五十三佛降伏魔力百七十佛度众生力千佛摄受诸众生力九十九俱胝佛成就力观音普贤流通忏法力令诸众生得如所愿今日道场同业大众如是普为十方法界四生六道或圣或凡若幽若显一切眷属无量众生总为礼佛相与志心五体投地归依世间大慈悲父南无教主释迦牟尼佛佛无西方阿弥陀佛南无当来弥勒佛南无威德佛南无见明佛南无善行报佛南无善喜佛南无无忧佛南无宝明佛南无威仪佛南无乐福德佛南无功德海佛南无尽相佛南无断魔佛南无尽魔佛南无过衰道佛南无不坏意佛南无水王佛南无净魔佛南无众上王佛南无爱明佛南无菩提相佛南无智明佛南无文殊师利菩萨南无普贤菩萨南无观世音菩萨南无大势至菩萨X南无清净大海众菩萨又复归依如是十方尽虗空界一切三宝无量贤圣今日道场同业大众相与志诚五体投地奉为四恩三有法界众生志心回向从今巳去至坐道场一切罪障皆得清净一切烦恼皆得断除一切功德皆得圆满随愿往生西方净土菩提行愿皆独处系悉成就福慧资粮皆悉具足四无量心六波罗蜜常得现前四无碍智六神通力如意自在住首楞严三昧得金刚身不舍本誓还度众生同生净土皆成佛道礼念弥陀道场忏法卷第九娆中悔谕呰鲜洁厉盥屏礼念弥陀道场忏法X卍XXX礼念弥陀道场忏法卷第十自庆第十一今日道场同业大众前乃总为礼佛巳竟与诸众生俱蒙解脱过去者巳得往生见在者当得往生未来X者依此修行亦得往生今者宜应自庆众等踊跃相与志心五体投地归依世间大慈悲父南无教主释迦牟尼佛南无世自在王佛南无西方阿弥陀佛南无八十四俱胝佛南无西南方现在一切诸佛南无最上日光名称功德佛如是等佛如殑伽沙住在西南方广长舌赞佛土功德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日大众若知自庆者则复应须修出世心何者自庆佛言地狱难免我等相与巳得免离此苦是一自庆饿鬼难脱我等相与巳得远离痛切是二自庆畜生难舍相与巳得不受其报是三自庆生在边地不知仁义相与巳得共住中国道法流行亲承妙旨是四自庆生长寿天不知植福相与巳得更复树因是五自庆人身难得一失不返相与巳得各获人身是六自庆六根不具不预善根相与清净得深法门是七自庆世智辩聪返成为难相与一心归凭正法是八自庆佛言见佛为难相与巳得瞻对尊像是九自X庆佛言闻法复难相与巳得餐服甘露是十自庆佛言出家为难相与巳得辞亲割爱归向入道是十一自庆佛言自利者易利他为难相与今日一拜一礼普为十方是十二自庆佛言捍劳忍苦为难相与今日各自翘勤有所为作不为自身是十三自庆佛言读诵为难我等大众同得读诵是十四自庆坐禅为难而今见有息心定意者是十五自庆相与志心踊跃欢喜五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无善寂佛南无梵命佛南无知喜佛南无神相佛南无如众王佛南无持地佛南无爱日佛南无罗睺月佛南无华明佛南无药师佛南无持势力佛南无福德明佛南无喜明佛南无好音佛南无法自在佛南无梵音佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日大众如上所说一十五种是在世间求生净土X修因之庆次复应知一十五种是出世间往生净土之庆人各志诚摄心谛听佛言此教难遇难信难知今遇此教易信易知是十六自庆佛言前生不遇此教所以不出三界六道生死轮回是十七自庆佛言众生浊恶障重福薄虽有此教迷而不知知而不行今遇此教能知能行是十八自庆佛言不知此教多修杂善无决定心不出轮回今遇此教专修一行决出轮回是十九自庆佛言无善根人临命终时多见恶境或值恶缘不闻经法罪业牵缠哀号恐怖入于地狱求救无门今蒙此教临命终时值遇善缘及逢善友教修此法广为演说西方净土善相胜法一一指陈其心欢喜发愿往生或闻善友教称十念或自念十声南无阿弥陀佛连连称念具足十声恶境便灭善境现前其人自见阿弥陀佛观音势至清净海众亲来迎接身坐莲台或乘莲华身随佛后往生净土是二十自庆生净土巳九品四色七宝莲池自然化生成清净身离胎胞质是二十一自庆生净土巳身真金色具三十二相形貌端严无诸丑陋是二十二自庆生净土巳具六神通飞空自在游历十方作大佛事是二十三自庆生净土巳寿命无量与佛齐等更无中夭是二十四自庆生净土巳衣食随念宫殿逐身自然快乐七宝庄严一切具足无求不得是二十五自庆生净土巳具无碍辩才得八万四千陀罗尼门智慧明了无不通达是二十六自庆生净土X巳与大菩萨观音势至为其胜友无怨憎会是二十七自庆生净土巳六时闻法悟无生忍是二十八自庆生净土巳更无退转直至成佛是二十九自庆忍力成就乘大愿船却来三界遍历十方生死海中复度众生往生净土同成阿耨多罗三藐三菩提是三十自庆相与志心踊跃欢喜五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无善业佛南无意无谬佛南无大施佛南无名赞佛南无众相佛南无德流布佛南无世自在佛南无德树佛南无灭痴佛南无无量佛南无善月佛南无无边辩相佛南无梨陀法佛南无应供养佛南无度忧佛南无乐安佛南无世意佛南无爱身佛南无妙足佛南无优钵罗佛南无华缨佛南无无边辩光佛南无信圣佛南无德精进佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨X又复归依如是十方尽虗空界一切三宝无量贤圣今日大众如是自庆因缘无量非复弱辤所能宣尽凡人处世苦多乐少况今相与有此大庆皆是十方三宝威力阿弥陀佛大愿之力宜各志心怀思恩德欢喜踊跃奉为国王父母师长上中下座信施檀越善恶知识天龙八部太山府君五道大神一切鬼神琰魔王界十八狱王并诸眷属广及十方三界六道无穷无尽含情抱识有佛性者五体投地志诚归依十方三世尽虗空界一切三宝西方阿弥陀佛愿以慈悲心同加摄受以不思议力覆护极接令三界六道一切众生从今巳去越生死海往极乐国行愿早圆俱登十地入金刚心成等正觉普皆回向第十二今日道场同业大众前以自庆巳竟次乃普皆回向所修西方忏法回向法界众生同成无上菩提共证真如实际相与志心五体投地归依世间父慈悲父南无教主释迦牟尼佛南无世自在王佛南无西方阿弥陀佛南无九十九俱胝佛南无西北方现在一切诸佛南无无量功德火王光明佛如是等佛如殑伽沙住在西北方广长舌赞佛土功X德摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日大众普为十方尽法界一切众生以此修集礼念弥陀忏法一切善根功德胜因惟愿西方净土阿弥陀佛慈悲证明普皆回向宜各人人等一志心稽首归依大导师十方三世诸如来今集弥陀礼忏法救度生死爱河人八万行中诠要行显示西方净土门自劝劝他生彼国愿佛慈悲力加护稽首归依无量寿彼国他方大悲主闻名渴仰遥顶礼愿共自他亲奉侍广引诸经赞净土教令念佛往西方今日大众如上所说普为法界众生修集弥陀忏法功德普皆回向巳相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无真实佛南无天主佛南无高音佛南无信净佛南无婆耆罗陀佛南无福德音佛X南无炎炽佛南无无边德佛南无聚成佛南无师子游佛南无不动佛南无信清净佛南无行明佛南无龙音佛南无持轮佛南无财成佛南无世爱佛南无法名佛南无无量宝名佛南无云相佛南无慧道佛南无妙香佛南无虗空音佛南无虗空佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日大众如普贤行愿所发回向偈曰我今回向诸善根为得普贤殊胜行愿我临欲命终时尽除一切诸障碍面见彼佛阿弥陀即得往生安乐剎我既往生彼国巳现前成就此大愿一切圆满尽无余利乐一切众生界彼佛众会咸清净我时于胜莲华生亲覩如来无量光现前授我菩提记蒙彼如来授记巳化身无数百俱胝智力广大遍十方普利一切众生界X我此普贤殊胜行无边胜福皆回向普愿沉溺诸众生速往无量光佛剎今日大众如上普贤所说回向巳相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无天王佛南无珠净佛南无善财佛南无灯炎佛南无宝音佛南无人主王佛南无罗睺守佛南无安隐佛南无师子意佛南无宝名闻佛南无得利佛南无遍见佛南无世华佛南无高顶佛南无无偏辩才佛南无差别知见佛南无师子牙佛南无梨陀步佛南无福德佛南无法灯盖佛南无目揵连佛南无无忧国佛南无意思佛南无乐菩提佛南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣今日道场同业大众愿弟子等承是修集忏法回向X所生功德仰愿当今皇帝皇家眷属从今巳去至坐道场护持佛法如萨陀波伦大悲灭罪如虗空藏能远听法如瑠璃光善解难法如无垢藏又愿等所生父母历劫亲缘从今巳去至坐道场散形空界如无边身具十功德如高贵德王闻法欢喜犹如无畏神通勇勐如大势至又愿等和尚阿阇梨同学眷属上中下座一切知识从今巳去至于道场各得无畏如师子王影向大化犹如宝积闻声救苦如观世音善能谘问如大迦叶又愿等出家在家信施檀越善恶知识各及眷属从今巳去至于道场解诸危厄犹如救脱相㒵端严犹如文殊能舍业障如弃阴盖设最后供等于纯陀又愿诸天诸仙护世四王聪明正直天地虗空主善罚恶守护持呪五方龙王龙神八部幽显灵祇各及眷属从今巳去至于道场大慈覆护如何逸多精进护法如不休息远证读诵犹如普贤为法焚身犹如药王又愿十方一切怨亲及悲怨亲四生六道一切众生各及眷属从今巳去至于道场心无爱染如离意女微妙巧说如胜鬘夫人能行精进如释迦文所有善愿等无量寿所有威神如诸天王不可思议如维摩诘一切功德各各成就无量佛土悉具庄严仰愿十方尽虗空界无量诸佛诸大菩萨一切贤圣以慈悲心同加摄受救护拯接所愿圆满信心坚固德业日远慈育四生等如一子令诸众生得四无量心具六波罗蜜应念见佛皆如X胜鬘一切行愿毕竟成就等与如来俱登正觉嘱累流通第十三今日道场同业大众前以普皆回向巳竟次应嘱累流通仰愿十方三世一切圣贤梵释四王金刚天等护法神众令此忏法尽未来际流通不绝广度群生多所饶益自行劝他见闻随喜乃至书写读诵受持同得往生西方净土是故我等五体投地归依世间大慈悲父南无教主释迦牟尼佛南无世自在王佛南无西方阿弥陀佛南无东北方现在一切诸佛南无无数百千俱𦙁广慧佛如是等佛如殑伽沙住东北方自佛净土及十方佛各各示现广长舌相遍覆三千大千世界周匝围绕说诚谛言汝等有情皆应信受如是称赞不可思议佛土功德一切诸佛摄受法门南无文殊师利菩萨南无普贤菩萨南无观世音菩萨南无大势至菩萨南无清净大海众菩萨南无护持国界梵释四王天龙八部诸贤圣众X归依十方尽虗空界一切诸佛归依十方尽虗空界一切尊法归依十方尽虗空界一切贤圣愿共诸众生往生安乐国志心归命礼西方弥陀佛又复归依如是十方尽虗空界一切三宝无量贤圣今日道场同业大众重复志诚嘱累流通仰启十方尽虗空界一切菩萨护法神王以本愿力誓度众生摄受众生无穷无尽同善知识无分别想愿一切众生知如来恩亲近供养愿诸菩萨慈悲哀念令诸众生不违其教悉能受持无有懈息得无碍乘究竟自在始自归依三宝终至嘱累流通所有造忏功德悉以回施法界众生仰愿弥陀世尊及十方诸佛现为我证令我所愿皆得成就愿诸众生俱生净土闻法悟道功德智慧悉皆具足与诸菩萨等无有异入金刚心成等正觉相与志心五体投地归依世间大慈悲父南无教主释迦牟尼佛南无西方阿弥陀佛南无当来弥勒佛南无法天敬佛南无断势力佛南无极势力佛南无慧华佛南无坚音佛南无安乐佛南无妙义佛南无爱净佛X南无惭愧颜佛南无妙髻佛南无欲乐佛南无楼志佛南无无量无边尽虗空界无生法身菩萨无漏色身菩萨发心菩萨南无兴正法马鸣菩萨南无兴像法龙树菩萨南无十方尽虗空界无边身菩萨师子游戏菩萨师子奋迅菩萨师子幡菩萨师子作菩萨坚勇精进菩萨金刚慧菩萨弃阴盖菩萨寂根菩萨慧上菩萨常不离世菩萨药王菩萨药上菩萨虗空藏菩萨金刚藏菩萨常精进菩萨不休息菩萨妙音菩萨妙德菩萨宝月菩萨月光菩萨萨陀波伦菩萨超三界菩萨大准提菩萨南无文殊师利菩萨南无普贤菩萨南无观世音菩萨南无大势至菩萨南无清净大海众菩萨又复归依如是十方尽虗空界一切三宝无量贤圣X今日道场同业大众今此念佛礼忏往生法门过去诸菩萨巳修巳生安乐国未来诸菩萨当修当生安乐国现在诸菩萨今修今生安乐国我等有幸亦修此法相与如是三世菩萨同共集会游履极乐清净佛土受用最胜广大法乐弥陀经钞云劝一人念佛即是成就一众生往生一众生往生即是成就一众生成佛一众生成佛巳即度无量众生成佛无量众生成佛巳转度无穷众生成佛其未来诸佛出世善因皆由此始是以修集弥陀礼忏法门成就众生往生净土成佛捷径出世要津无量功德盖非小补今则剖开宝藏指出衣珠分付有缘普同受用顶礼奉辞一切和南三乘圣众礼念弥陀忏法巳竟愿以此功德普及于一切我等与众生当生极乐国同见无量寿皆共成佛道回兹有作之功上助无为之化伏愿当今皇帝万岁天眷文武千秋圣日并佛日常明金轮与法轮双运风调雨顺岁稔时康万国欢忻四边宁静十方抱识同为极乐之化生法界含灵共作弥陀之海众仰惟大觉俯赐证明谨忏X礼念弥陀道场忏法卷第十捍前龟山朗公早蜕名缰今善讲且诚孝益敬之乙卯春仲来谓曰吾以大忏愿为兼善盖末流入佛捷迳止此而巳至顺间三藏顺菴寓燕时板其忏本徒安旻天寺庶广印行自火于辛丑恨其湮没幸因师干事重刊喜而相之子将以一语着于末曰何敢赘焉公微笑而去比再来方请䟦辞未之巳乃引征聊激信佛者昔罗僧发征居西孔寺令世一开士期万日修净土业及期果与二千檀家共西迈所谓万人同得去明矣夫古今不二而人法亦一也但信之深浅念之勤怠有不同耳苟能于佛深信勤念者根尘洁而法器成故临终十念佛必来迎其言净土甚易往信哉公可斯语而后复继之曰今板既讫功文寿其传而使览者有所感焉更相力劝而念之至为家净土而人弥陀则公之愿偿矣师之事毕矣于是乎乃敬书以助大忏之弘阐此亦寿福君国之一道也仓龙丙辰仲春朔日岩遯朴妥夫书X弥陀道场忏法跋成化四年秋九月日大上王奄弃群臣我殿下哀慕罔极印成弥陀忏法转于殡侧臣切闻大雄氏曰西方有无量寿佛国名极乐一念信心即得往生受诸快乐而此忏法伏诸佛之威神忏多生之宿障直指往生迳路实为成佛阶除所谓西方净土一诀往生无上菩提两手分付者矣我大行王夙植德本洞达真乘其尊崇三宝诞扬玄化十方佛天所共证明岂但一念信心而巳哉超生净界顿证佛果也无疑矣推其极尽十方界莫不均霑利益同成无上正果也然后巳焉呜唿岂易量哉通政大夫礼曹参议臣李克墩谨跋