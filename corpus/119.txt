田间易学提要钦定四库全书经部一田间易学易类提要等谨案田间易学十二卷国朝钱澄之撰澄之原名秉镫字饮光桐城人前明诸生家世学易又尝问易于黄道周初撰一书曰易见因避兵闽地失其本又追忆其意撰一编曰易火传既而归里复得易见旧稿乃合併二编删其重复益以诸家之说勒为此书其学初从京房邵康节入故于象数言之颇详后乃兼求义理参取王弼注孔颖达疏程子传朱子本义而大旨以朱子为宗其说不废图书而以邵子先天图及河洛二图皆因易而生非易果因此而作图中奇偶之数乃揲蓍之法非画卦之本持论最为平允故卷首图象虽繁而不涉支离附㑹之弊独其周易杂考一条既深慨今本非朱子之旧而徒以彖传象传篇首之注推其説竟不能更其次第以复古本葢刘㝐旧刻国初尚未得见故知其误而不能改用注疏本之次第也干隆四十四年五月恭校上总纂官纪昀陆钖熊孙士毅总校官陆费墀凡例田间易学凡例一王辅嗣易註韩康伯繋辞註孔仲达正义其学具有源流虽以辅嗣扫去象数淆乱经传为诸儒所辟然宋人亦因註疏相传得以益明其理而粹然一归于正则亦未可尽废也兹所引者取其与宋儒㫖不相悖或有以开宋儒之先或足与互相发明者要以程传及本义为据一程传专言义理略去图象其理多就人事指实而辞或繁复不若本义之字字精切也本义宗程传删其复而领其要然亦有本义太畧而程传言之较畅者则舍本义而存传若传与本义各有发挥则两存之总取其义理通达而已一本义专主卜筮而言其学于义理宗程传于图象宗邵子虽图象之説尤详于启蒙而本义所释卦爻按之无往不合兹编中时有载有不载者或以其説为註疏程传所已及者或有后儒因本义之説而发挥尤畅者既已载之则本义可不必存要未有悖乎本义者也至于其説不载诸本义启蒙而襍见别説者则另系以朱子云一易理至宋儒而大明元人继之诸儒一以程朱为据而皆精通邵氏之图学及启蒙之筮法其辨极微其説綦详矣编中所录居多而间次苏子瞻易解于诸説之后以其独出已见无所原本故朱子有辨苏氏易也然其独见亦自有可存一先天四图得自邵子邵子曰图无文吾终日言之不离乎是朱子亦谓程演周经邵传羲画近代归震川谓因传而有图以图未必出于伏羲也按邵伯温经世辨惑云希夷易学不烦文字解説止有一图以寓隂阳消长之数与卦之生变图亦非剏意以作孔子系辞述之明矣则以此图直出自希夷也至于河图洛书先儒谓皆圣人所取以作八卦者看来只是因以生蓍非据以画卦也画卦在前生蓍在后故僣以妄见次图书于卦图之后今説八卦而扭合图书者吾不取也一易理无所不藴凡得其一端皆足以入神如衞嵩元包扬雄太𤣥京房卦气之类是也至于星厯音律之学无不以易为本故朱子尝欲于纳甲飞伏之类皆欲穷其理虽非易之本㫖要无不可以见易也愚昔颇从事于此兹编凡习而粗解者略载一二其未习者不载也一明代易註多至数十百种毎好以意作解近于穿凿惟蔡虚斋专主本义而体贴极精发挥尤畅虚斋之于本义亦犹孔仲达之于辅嗣註也故採录最多一时贤易论有发前人所未发而大指不谬于本义者悉加採录然诸集中有其説出于前人而略其姓氏遂为已有者今悉考订归诸本人或姓氏未详则称以集名若象正则吾师漳浦黄先生所手授也订诂则何𤣥子先生宦留都时出以相示面相质问者也时论则吾乡方中丞白鹿公所着而吾佐密之叅订而成者也故三书引据尤多密之别号药地亦时引其説一吾家自融堂先生以来家世学易先君子究心五十余年临没之年乃有所得口授意指命不孝为之诠次录诸简端不孝亦间有已见为先君子所首肯者亦併载之名曰见易一南渡时予罹党祸变姓名逃诸呉市遇漳浦黄先生舟过呉门遥识之召使前慰勉之余教令学易不数月呉下大乱家室丧亡窜身入闽困闽山者三年毎念先生教辄思读易其见易旧解遗亡殆尽又无书可借唯记诵章句黙寻经义时有所获久之成帙目曰火传葢以家园屡经兵火所藏故本应付灰烬矣又以薪尽火传即此犹是先君子之遗教也既归里诸集散失而见易一编岿然独存因取与火传证之前后雷同居多乃尽删后説唯微有异者则存之一是书未脱稿即付儿子灋祖藏诸笥中初不意其能读也戊申冬儿陨于盗藏书尘封不忍捡视久之启其笥则业已诠次成集而又得其问易堂私识一编问易堂者灋祖读书处也间有可采聊存十数则于集中不忍没其苦心也一是书集既成携至都门为老友严颢亭所赏留诸行笈欲为付梓予既归颢亭病殁其书遂不知所在㑹崑山徐健菴昆仲要予谈易既无副本又老而善忘乃取所存旧稿重加编辑因考证诸书凡吾昔所矜为剏获而业为前人所已説者皆削去已见一归诸前人宁为述者可也或因读诸书偶有触发出于见易火传之外者谓之今按凡图象卦爻之义觉今按尤详其专书按者皆系攷详非已説也一引用诸书或因辞章冗复稍加删削或因文句晦澁改窜数字今读者易于通晓僣窃之罪所不敢辞也一图学相传有本説易家好以己意剏为新图虽易道广大变通随人匠心无不巧合要于易理无裨徒取新人耳目尔兹初亦作有数图今併削去惟存二气如环一图以明隂阳之出入所以分内外别主賔也周易杂攷周易杂攷田间易学卷首上钦定四库全书田间易学卷首上桐城钱澄之撰图象大传曰易有太极是生两仪两仪生四象四象生八卦邵子曰一分为二二分为四四分为八也启蒙曰太极之判始生一竒一偶而为一画者二是为两仪其数则阳一而隂二在图书则竒偶是也两仪之上各生一竒一偶而为二画者四是为四象其位则太阳一少隂二少阳三太隂四其数则太阳九少隂八少阳七太隂六以河图言之则六者一而得五者也九者四而得五者也八者三而得五者也七者二而得五者也以洛书言之则九者十分一之余也八者十分二之余七者十分三之余也六者十分四之余也四象之上各生一竒一偶而为三画者八于是三才畧具而有八卦之名其位则干一兑二离三震四巽五坎六艮七坤八在河图则干坤离坎分居四寔兑震巽艮分居四虚在洛书则干坤离坎分居四正兑震巽艮分居四隅周礼所谓太卜掌三易之法夏曰连山商曰归藏周曰周易其经卦皆八也大传所谓八卦成列也朱子曰太极之义正谓理之极致耳曰易有太极则是太极乃在隂阳之中而非在隂阳之外也有是理即有是气理一而已气则无不两者故曰太极生两仪而老子乃谓道生一而后乃生二则其察理亦不精矣又云一隂一阳便有各生一隂一阳之象或问其义曰凡一物上自各有隂阳如人之男女隂阳已具逐人身上又各有血是隂气是阳如昼夜之间昼为阳夜为隂夜自子后又属阳昼自午后又属隂此便是阴阳有各生阴阳之象隂阳各生隂阳则是四象也两仪之上各生一竒一偶竒上加竒者阳之纯故象太阳竒上加偶者隂襍于阳中故象少隂偶上加竒者阳襍于隂中故象少阳偶上加偶者隂之纯故象太隂又云七八九六之数向来只从揲蓍推起近看四象次第因一二三四便见六七八九老阳位一便含九少隂位二便含八少阳位三便含七老隂位四便含六葢数不过十惟此一义先儒未发先儒但説中间进退而已一二三四为四象之位以所生之先后言也六七八九为四象之数以所得之多寡言也説卦传曰天地定位山泽通气雷风相薄水火不相射八卦相错数往者顺知来者逆是故易逆数也邵子曰此明伏羲八卦也又曰干南坤北离东坎西震东北兑东南巽西南艮西北自震至干为顺自巽至坤为逆后六十四卦方位倣此重卦説大传曰八卦成列象在其中矣因而重之爻在其中矣按此图下三画即前图之八卦上三画则各以其序重之而下卦因亦各衍而为八也启蒙曰八卦之上各生一竒一偶而为四画邵子所谓八分为十六也是于两仪之上各加八卦八卦之上各加两仪也四画之上各生一竒一偶而为五画邵子所谓十六分为三十二也是于四象之上各加八卦八卦之上各加四象也五画之上各生一竒一偶而为六画邵子所谓三十二分为六十四也是八卦之上各加八卦大传谓因而重之者此也自此以上又各生一竒一偶以至为十二画成四千九十六卦此即焦贡易林卦变之数盖以六十四乗六十四也朱子云画卦只是一分为二节节如此以至于无穷盖以凡一为极凡两为仪所谓一者非专指生两仪之太极所谓两者非专指太极所生之两仪两仪分为四象则两仪为一而四象为两矣四象分为八卦则四象为一而八卦又分为两矣自是推之以至六十四卦极于四千九十六卦莫非一之分为两耳又云古今説易者惟康莭明道二先生为能知之康节谓一分为二二分为四四分为八八分为十六十六分为三十二三十二分为六十四犹根之有榦榦之有枝愈大则愈少愈细则愈繁而明道先生以为加一倍法其发明孔子之言可谓最切要矣邵子曰先天学心法也图皆从中起万化万事生于心也又曰干以分之坤以合之震以长之巽以消之长则分分则消消则翕也干坤定位也震巽一交也兑离坎艮再交也故震阳少而隂尚多也巽隂少而阳尚多也兑离阳浸多也坎艮隂浸多也又曰无极之前隂含阳也有象之后阳分隂也隂为阳之母阳为隂之父故母孕长男而为复父生长女而为姤是以阳起于复而隂起于姤也自姤至坤为隂含阳自复至干为阳分隂坤复之间为无极自坤反姤为无极之前又曰干四十八而四分之一分为隂所克也坤四十八而四分之一分为所克之阳也故干得三十六而坤得十二也又曰阳在隂中阳逆行隂在阳中隂逆行阳在阳中隂在隂中皆顺行又曰复至干凡百一十有二阳姤至坤凡八十阳姤至坤凡百一十有二隂复至干凡八十隂又曰坎离者隂阳之限也故离当寅坎当申而数尝踰之者隂阳之溢也然用数不过乎中也附数往知来説邵子曰八卦相错明交相错而成六十四卦也数往者顺若顺天而行是左旋也皆已生之卦也故云数往也知来者逆若逆天而行是右行也皆未生之卦也故云知来也夫易之数由逆而成矣此一节直解图意若逆知四时之谓也启蒙云以横图观之有干一而后有兑二有兑二而后有离三有离三而后有震四有震四而巽五坎六艮七坤八依次而生焉易之所以成也而圆图之左方自震之初为冬至离兑之中为春分以至干之末而交夏至皆进而得其已生之卦由自今日而追数昨日也故曰数往者顺其右方自巽之初为夏至坎艮之中为秋分以至坤之末而交冬至皆进而得其未生之卦由自今日而逆计来日故曰知来者逆然本易之所以成则其先后始终如横图及圆图右方之序而已故曰易逆数也朱子云左右与今天文説左右不同葢从中而分其初若有左右之势尔自北而东为左自南而西为右又云数往知来当先以横图观之而后其义可见朱子云圆图象天一顺一逆流行中有对待如震八卦对巽八卦之类方图象地有逆无顺定位中有对待四角相对如干八卦对坤八卦之类此则方圆图之辨也説卦传曰干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女朱子曰巽离兑干之所索乎坤者震坎艮坤之所索乎干者又曰一索再三索之説初画卦时也不是恁地只画成八卦后便有此象耳本义谓男女指卦中一隂一阳之爻而言一索者谓得干坤之初爻再索者谓得二爻三索者谓得三爻索求也言揲蓍以求爻也説卦传曰帝出乎震齐乎巽相见乎离致役乎坤説言乎兑战乎干劳乎坎成言乎艮邵子曰此一节明文王八卦也朱子谓连山首艮以万物成终成始恐古亦有此矣总论大传曰河出图洛出书圣人则之又曰天一地二天三地四天五地六天七地八天九地十天数五地数五凡天地之数五十有五此所以成变化而行鬼神也此河图之数也洛书盖取龟象故其数戴九履一左三右七二四为肩六八为足朱子曰读大戴礼书又得一证其明堂篇有二九四七五三六一八之语郑氏註云法龟文也然则汉人固以九数为洛书矣又曰夫以河图洛书为不足信自欧阳公以来已有此説然终无奈顾命系辞论语皆有是言而诸儒所传二图之数虽有交互而无乖戾顺数逆推皆有明证不可破也河图启蒙曰天地之间一气而已分而为二则为隂阳而五行造化万物始终无不管于是焉故河图之位一与六同宗而居乎北二与七为朋而居乎南三与八同道而居乎东四与九为友而居乎西五与十相守而居乎中盖其所以为数者不过一隂一阳一竒一偶以两其五行而已朱子曰老阳之位一老隂之位四今河图以老阳之九居四之外老隂之六居一之外是老隂老阳互藏其宅也少隂之位二少阳之位三河图以少隂之八居三之外少阳之七居二之外是少隂少阳互藏其宅也按一二三四为位以所生之次序言也六七八九为数以所得之多寡言也又曰太阳数九少隂数八少阳数七太隂数六元来只是十数太阳居一除本身是九少隂居二除本身是八少阳居三除本身是七太隂居四除本身是六洛书图书合论启蒙曰图中虚五与十所为太极也书而虚其中五则亦太极也其竒偶各居二十则亦两仪也图以一二三四合为七八九六书以一二三四而含七八九六者则亦四象也又曰河图以五生数统五成数而同处其方数之体也洛书以五竒数统四偶数而各居其所数之用也又曰河图生数在内成数在外洛书竒居四正偶居四隅盖中者为主而外者为客正者为君而侧者为臣亦各有条而不紊也河图变洛书説启蒙曰河图洛书其数与位皆三同而二异盖阳不可易而隂可易也总论附五行论象数解竒门用后天论筮法朱子谓程子易传义理精字数足无一毫欠缺只于易本义不合易本是卜筮之书程子只説一理故解易只宜以卜筮为主就象数上义理自明本义谓一变所余之䇿左一则右必三左二则右亦二左三则右必一左四则右亦四通挂一之䇿不五则九五以一其四而为竒九以两其四而为偶竒者三而偶者一也本义谓二变所余之䇿左一则右必二左二则右必一左三则右必四左四则右必三通挂一之䇿不四则八四以一其四而为竒八以两其四而为偶竒偶各得四之二焉三变余䇿与二变同本义谓挂扐之数五四为竒九八为偶挂扐三竒合十三䇿则过揲三十六䇿为老阳其画为所谓重也挂扐两竒一偶合十七䇿则过揲三十二䇿为少隂其画为所谓拆也挂扐两偶一竒合二十一䇿则过揲二十八䇿为少阳其画为所谓单也挂扐三偶合二十五䇿则过揲二十四䇿为老隂其画为所谓交也启蒙曰三竒为老阳者凡十有二挂扐之数十有三除初挂之一为十有二以四约而三分之为一者三积三三之数则为九过揲之数三十有六以数约之亦得九焉两竒一偶以偶为主为少隂者凡二十有八挂扐之数十有七除初挂之一为十有六以四约而三分之为一者二为二者一积二三一二之数则为八过揲之数三十有二以四约之亦得八焉两偶一竒以竒为主为少阳者凡二十挂扐之数二十有一除初挂之一为二十以四约而三分之为二者二为一者一积二二一三之数则为七过揲之数二十有八以四约之亦得七焉三偶为老隂者四挂扐之数二十有五除初挂之一为二十四以四约而三分之为二者三积三二之数则为六过揲之数亦二十有四以四约之亦得六焉凡此四者皆以三变皆挂之法得之经曰再扐而后挂又曰四营而成易其指甚明近世诸儒乃有前一变独挂后二变不挂之説考之于经乃为六扐而后挂不应五岁再闰之义且后两变又止三营误矣又曰老阳居一而含九故其挂扐十二为最少而过揲三十六为最多少隂居二而含八故其挂扐十六为次少而过揲三十二为次多少阳居三而含七故其挂扐二十为稍多而过揲二十八为稍少老隂居四而含六故其挂扐二十四为极多而过揲亦二十四为极少盖阳竒而隂偶是以挂扐之数老阳极少老隂极多而二少者一进一退而交于其中焉此其以少为贵者也阳实而隂虚是以过揲之数老阳极多老隂极少而二少者亦一进一退而交于中焉此其以多为贵者也又曰二老者隂阳之极也二极之间相距之数凡十有二而三分之自阳之极而进其挂扐退其过揲各至于三之一则为少隂自隂之极而退其挂扐进其过揲各至于三之一则为少阳卦变图本义曰彖传或以卦变为説今作此图以明之盖易中之一义非画卦作易之本㫖也凡一隂一阳之卦各六皆自复姤而来䷖剥䷇比䷏豫䷎谦䷆师䷗复䷪夬䷍䷈䷉履䷌䷫姤凡二隂二阳之卦各十有五皆自临遯而来䷚頥䷂屯䷲震䷣䷒临䷃蒙䷜坎䷧解䷭升䷳艮䷦蹇䷽䷢晋䷬萃䷓观䷛䷱鼎䷸巽䷅讼䷠遯䷰革䷝离䷱䷘䷹兑䷥暌䷼䷄需䷙䷡凡三隂三阳之卦各二十皆自泰否而来䷨损䷻节䷵䷊泰䷕贲䷾䷶丰䷔䷐随䷩益䷑蛊䷯井䷟恒䷿䷮困䷺涣䷷旅䷞咸䷴渐䷋否䷞咸䷷旅䷴渐䷋否䷮困䷝䷺涣䷯井䷑蛊䷟恒䷐随䷔䷩益䷾䷕贲䷶丰䷻节䷨损䷵䷊泰凡四隂四阳之卦各十有五皆自大壮观而来䷙䷄需䷡䷥暌䷹兑䷼䷝离䷰革䷤䷘䷱鼎䷛䷸巽䷅讼䷠遯䷬萃䷢晋䷓观䷦蹇䷳艮䷽䷜坎䷃蒙䷧解䷭升䷂屯䷚颐䷲震䷣䷒临凡五隂五阳之卦各六皆自夬剥而来䷍䷪夬䷈䷉履䷌䷫姤䷇比䷖剥䷏豫䷎谦䷆师䷗复卦变例説程子曰卦之变皆自干坤先儒不达故谓贲本是泰卦岂有干坤重而为泰又由泰而变之理下离本干中爻变而成离上艮本坤上爻变而成艮离在内故云柔来艮在上故云刚上非自下体而上也干坤变而六子八卦重而为六十四皆由干坤之变也䷀干䷁坤䷊䷋䷞䷟䷮䷯䷐䷑䷷䷶䷿䷾䷔䷕䷴䷵䷺䷻䷩䷨右三隂三阳之卦二十而皆有往来上下之义惟丰无之皆从干坤往来者此外独有四阳之卦三䷅䷙䷘四隂之卦二䷢䷭朱子云卦变所谓刚来柔进之説亦是就卦已成后用意推説以见为自彼卦而来耳非真先有彼卦而后方有此卦也古註谓贲卦自泰卦来先儒非之以为干坤合而为泰岂有泰复为贲之理若论伏羲画卦则六十四卦一时都了虽干坤亦无能生诸卦之理若如文王孔子之説则纵横曲直反复相生无所不可启蒙三十二卦变图例䷀干䷫姤䷌䷉履䷈䷍䷪夬䷠遯䷅讼䷸巽䷱鼎䷛䷘䷤䷝离䷰革䷼䷥睽䷹兑䷙䷄需䷡䷋否䷴渐䷴旅䷞咸䷺涣䷿䷮困䷑蛊䷯井䷟恒䷩益䷔䷐随䷕贲䷾䷶丰䷨损䷻节䷵䷊泰䷓观䷢晋䷬萃䷳艮䷦蹇䷽䷃蒙䷜坎䷧解䷭升䷚頥䷂屯䷲震䷣䷒临䷖剥䷇比䷏豫䷎谦䷆师䷗复䷁坤启蒙以六十四卦之变列为三十二图得初卦者自初而终自上而下得末卦者自终而初自下而上变在三十二卦以前者占本卦爻之辞变在三十二卦以后者占变卦爻之辞附六十四卦互对互易三十二卦例干坤姤复师履谦豫比夬剥遯临讼巽震鼎屯颐升解离坎革蒙睽蹇兑艮萃需晋观否泰渐旅节咸损涣丰困贲蛊随井恒益朱子云变在三十二卦以前占本卦辞变在三十二卦以后占变卦辞凡一爻两爻变在三十二卦之前四爻五爻六爻变在三十二卦之后此易辨也惟三爻变者凡二十卦十卦在三十二卦之前十卦在三十二卦之后占法虽占两卦彖辞而谓变在前十卦者主贞变在后十卦者主悔贞是本卦悔是变卦故槩以三十二卦前后言之田间易学卷首上田间易学卷首下钦定四库全书田间易学卷首下桐城钱澄之撰图象卦变占图䷀干夬履姤鼎巽讼遯革离兑睽需咸旅渐否困涣恒井蛊随益丰贲泰节损萃晋观蹇艮升解坎蒙临震屯颐复师谦豫比剥坤卦变占图坤剥比豫谦师复颐屯震临蒙坎解升艮蹇观晋萃损节泰贲丰益随蛊井恒丰困否渐旅咸需睽兑离革遯讼巽鼎姤履夬干变占考启䝉曰用九用六者变卦之凡例也独于干坤二卦言之以其在诸卦之首又为纯隂纯阳之卦也启蒙曰一爻变以本卦变爻占二爻变则以本卦二变爻占仍以上爻为主三爻变以本卦及之卦彖辞占及卦体以卦体平分故也四爻变则占之卦二不变爻仍以下爻为主五爻变则占之卦一不变爻六爻尽变则占之卦彖辞併内外两体干坤则占二用六爻皆不变则占本卦彖辞併上下两体而以内卦为贞外卦为悔按左传昭公七年孔成子筮立元遇屯不变曰元亨利建侯此举彖为占者然桓公十六年晋楚战于鄢陵晋筮遇复僖公十五年秦伐晋筮遇蛊皆不举卦彖孔成子筮立絷遇屯之否史朝举卦彖曰元亨则六爻不变者不专以卦彖占而一爻变者反得举卦彖也用九用六説大衍五十解启蒙曰河图积数五十五其五十者皆因五而后得独五为五十所因而自无所因故虚之则但为五十又五十五之中其四十者分为隂阳老少之数而其五与十者无所为则又以五乗十以十乗五而亦皆为五十矣参两解孔疏云先儒皆依系辞天数五地数五五位相得而各有合以为五位相合以隂从阳天得三合谓一三与五也地得两合谓二与四也参伍解或问参两参伍之㫖朱子曰参两是圣人解河图参伍错综是圣人解洛书参两参伍非是两事易经六十四卦皆用九用六九六者参天两地之数合为十五是为参伍错综以变故老阳变为少隂老隂变为少阳二老隂阳俱纯二少错综所变皆合为三五错综本义云错者交而互之一左一右之谓也综者总而挈之一低一昻之谓此亦皆谓揲蓍求卦之事互体例观否左传庄公二十二年陈侯筮遇观之否风为天于土上山也杜氏註谓此互体正卦三四五互为艮变卦二三四为艮全易六十四卦唯干坤二卦不可互体余六十二卦皆有互体此古占法故以观之否正变二卦发例余可例推朱子谓大传曰若夫襍物撰徳辨是与非则非其中爻不备又曰二与四同功而异位三与五同功而异位中爻即中四爻自二至四自三至五春秋传所谓互体也朱子谓自二至五互两卦两卦又伏两卦林黄中推成四卦四卦又伏四卦王弼破互然其注睽六二曰始虽受困终获则助自初至五互为困亦言互也钟㑹排互而荀顗难之洪迈呉澄皆言互易邵子以一岁之月一日之辰配一元之㑹一运之世皆十二也十二月三十六旬分之则七十二候十二卦三十六阳分之则七十二画纵而数之阳与阳皆自一而六横而数之阳六其六又阳一而隂二三十六阳贯乎三十六隂之中天地间无非一阳气之运而已息于复盈于干消于姤虚于坤天行也隂阳二气论朱子谓隂阳只是一气阳之退便是隂之生又曰天地间只是一箇阳气下截便是隂阳全隂半又曰阳气便是六层只管上去上尽后下面空缺处便是隂此卦之所以有六画也大传曰神也者妙万物而为言者也动万物者莫疾乎雷挠万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也本义云此去干坤而专言六子以见神之所为启蒙曰自坤至兑四卦应初一至初八自干至艮四卦应十六至二十三而自兑至干自艮至坤仅二卦各应七八日其数不同何也月与日光不同自坤而震阳光始生故为哉生明厯离而兑则所受阳光浸盛矣故为上弦积至于干阳光满矣故为望至巽则隂魄始生故为哉生魄厯坎而艮则魄浸盛而光益减矣故为下弦以至于坤纯是隂魄矣故为晦邵子曰天不可测观斗占天斗之所建天之行也魁建子杓建寅星以寅为昼也斗有七星是以昼不过七分也日以迟为进月以疾为退日月一㑹而加半日减半日是以为闰余也日一大运而进六日月一大运而退六日是以为闰差也日行阳度则盈行隂度则缩賔主之道也月逺日则明生而迟近日则魄生而疾君臣之义也相食数之交也水火之克也日随天而转月随日而行星随月而见故星法月月法日日法天天半明半晦日半赢半缩月半盈半亏星半动半静隂阳之义也天书夜常见日见于昼月见于夜而半不见星半见于下贵贱之等也阳主舒长隂主惨急日入赢度隂从于阳日入缩度阳从于隂五岁再闰论朱子曰日与天㑹而多五日二百三十五分者为气盈月与日㑹而少五日五百九十二分者为朔虚合气盈朔虚而闰生焉一岁积气朔之数计十日八百二十七分三岁一闰积三箇十日八百二十七分计三十二日六百零一分五岁再闰积五箇十日八百二十七分计五十四日二百七十五分十九岁七闰则气朔分齐是为一章也卦象论王辅嗣曰夫象者出意者也言者明象者也得意在忘象得象在忘言是故触类可为其象合义可为其征义苟在健何必马乎类苟在顺何必牛乎爻苟合顺何必坤乃为牛义苟应健何必干乃为马而或者定马于干案文责卦有马无干则伪説滋蔓难可纪矣互体不足遂及卦变变又不足推致五行一失其原巧愈弥甚纵复或值而义无所取葢存象忘意之由也邵子曰易有意象立意所以明象统下三者有言象不拟物而直言以明事有像象拟一物以明意有数象七日八月三年六年之类是也朱子曰伏羲只此数画该尽天下万物之理学者于言上㑹得者浅于象上㑹得者深王辅嗣与伊川皆不信象伊川説象只如诗比兴孟子譬而已又曰易之取象固必有所自来其説必已具于太卜之官顾今不可复考直据辞中之象以求象中之义如王氏程子及吾本义之云者其亦可矣又曰圣人一部易皆是假借虚设之辞缘天下之理若正说出便只作一件用以象言当卜筮之时看是甚事都来应得卦位论大传曰卑髙以陈贵贱位矣又曰易六位而成章卦主论王辅嗣曰彖者统论一卦之体明其所由之主者也夫衆不能治衆治衆者至寡者也夫动不能制动制天下之动者贞夫一者也故六爻相错可举一以明也刚柔相乘可立主以定也是故杂物撰徳辨是与非则非其中爻莫之备矣又曰夫少者多之所贵也寡者衆之所宗也一卦五阳而一隂则一隂为之主矣五隂而一阳则一阳为之主矣隂爻虽贱而为一卦之主者处其至少之地也或有遗爻而举二体者卦体不由乎爻也又云中爻者中之一爻讼彖云讼有孚窒惕中吉刚来而得中也困彖云贞大人吉以刚中也之类是也弃此中之一爻而举二体以明其义丰归妹之类是也爻画位虚之别应爻此爻説易变论变动説大传曰刚柔相推变在其中矣系辞焉而命之动在其中矣吉凶悔吝者生乎动者也本义以变就卦言动以蓍言至下文变通者趣时者则变又以蓍言矣变化变通解附知来藏往解大传曰神以知来知以藏往辞占象变论先甲后甲先庚后庚説王辅嗣註云甲者剏制之令也剏制不可责之以旧故先之三日后之三日使令治而后乃诛也因事申令终则复始若天之行用四时也巽五爻註云申命令谓之庚夫以正齐物不可卒也民迷固久直不可肆也故先申三日令着之后复申三日然后诛而无咎怨矣甲庚皆申命之谓也孔颕达云甲为十日之首创造之令为在后诸令之首汉时令之重者谓之甲令诸儒因郑氏之説以为甲者造作新令之日先之三日而用辛也欲取改新之义后之三日而用丁也取其丁宁之义王氏註意本不如此程传云甲数之首事之始也如辰之甲乙甲第甲令皆谓首也庚者变更之首也十干戊巳为中过中则变矣制作政教之类则云甲举其首也发号施令之事则云庚庚犹更也有所更变也又云先甲三日以穷其所以然而处其事后甲三日以究其将然而为之防本义云甲日之始事之端也先甲三日辛也后甲三日丁也庚更也事之变也先庚三日丁也后庚三日癸也朱子又云古人祭祀多用先庚先甲先庚丁也先甲辛也如用丁亥辛亥之类附焦延夀易林卦变法附京房卦气直日法附卦气起中孚説附世应例附飞伏例蔡季通曰宫与商商与角征与羽相去各一律至角与征羽与宫相去乃二律音莭逺故于角征间近征收一声比征少下为变征于羽宫间近宫收一声少髙于宫为变宫附含少论田间易学卷首下田间易学卷一钦定四库全书田间易学卷一桐城钱澄之撰周易上经䷀干元亨利贞程传干天也天者天之形体干者天之性情干健也健而无息之谓干本义六画者伏羲所画之卦也一者竒也阳之数也干者健也阳之性也本註干字三画卦之名也下者内卦也上者外卦也经文干字六画卦之名也元亨利贞文王所系之辞以断一卦之吉凶所谓彖辞者也初九潜龙勿用孔疏阳爻称九隂爻称六者老阳数九老隂数六老隂老阳皆变周易以变者为占九六者揲蓍之数所得也程传理无形也故假象以显义龙之为物灵变不测故以象干道之变化阳气消息圣人进退本义初九者卦下阳爻之名凡画卦者自下而上故以下爻为初阳数九为老七为少老变而少不变故谓阳爻为九潜龙勿用周公所系之辞以断一爻之吉凶所谓爻辞者也九二见龙在田利见大人王註出潜离隐故曰见龙处于地上故曰在田德施周普居中不偏虽非君位君之德也孔疏初之与二俱为地道二在初上所以称田程传大德之君九五也干坤纯体不分刚柔而以同德相应本义九二刚健中正出潜离隐泽及于物物所利见九二虽未得位而大人之徳已着常人不足以当之九三君子终日干干夕愓若厉无咎王註处下体之极居上体之下在不中之位履重刚之险上不在天未可以安其尊也下不在田未可以宁其居也纯修下道则居上之德废纯修上道则处下之礼旷故终日干干至于夕惕犹若厉也程传在下之人而君德已着天下将归之其危惧可知本义九阳爻三阳位重刚不中居下之上乃危地也然性体刚健有能干干愓厉之象九四或跃在渊无咎孔疏九四去下体入上体是干道革之时易之为体三与四为人道人近在下不近在上故九四云中不在人异于九三也本义或者疑而未定之词跃者无所缘而絶于地特未飞耳九阳四隂居上之下改革之际进退未定之时也故其象如此其占能随时进退则无咎也九五飞龙在天利见大人王註夫位以德兴德以位叙以至德而处盛位万物之覩不亦宜乎孔疏九五阳气盛至于天故曰飞龙在天本义刚健中正以居尊位如以圣人之德居圣人之位故其象如此上九亢龙有悔程传九五者位之极中正者得时之极过此则亢矣本义上者最上一爻之名亢者过于上而不能下之意也用九见羣龙无首吉王註九天之德也能用天德乃见羣龙之义焉夫以刚健而居人之首物之所不与也以柔顺而为不正则佞邪之道也故干吉在无首坤利在永贞本义用九言凡筮得阳爻者皆用九而不用七盖诸卦百九十二阳爻之通例也以此卦纯阳而居首故于此𤼵之盖六阳皆变刚而能柔吉之道也春秋传曰干之坤曰见羣龙无首吉盖即纯坤卦辞牝马之贞先迷后得东北丧朋之意彖曰大哉干元万物资始乃统天孔疏夫子所作彖辞统论一卦之义或説其卦之德或説其卦之义或説其卦之名程传卦下之辞为彖夫子从而释之通谓之彖本义彖即文王所系之辞传者孔子所以释经之辞也后凡言传者倣此此专以天道明干义又析元亨利贞为四德以𤼵明之而此一节首释元义也云行雨施品物流形本义此释干之亨也大明终始六位时成时乘六龙以御天孔疏六龙即六位也阳气升降谓之六龙上文以元始总明干德故云乃统天也此名时乘六龙各分其事故云以御天也本义始即元也终谓贞也不终则无始不贞则无以为元也是乃圣人之元亨也干道变化各正性命保合太和乃利贞本义变者化之渐化者变之成物所受为性天所赋为命太和隂阳㑹合沖和之气也各正得于有生之初保合全于己生之后释利贞之义也首出庶物万国咸宁本义圣人在上高出于物犹干道之变化也万国各得其所而咸宁犹万物之各正性命而保合太和也此言圣人之利贞也象曰天行健君子以自彊不息孔疏此大象也总象一卦故谓之大象本义象者卦之上下两象及两象之六爻周公所繋之辞也天干卦之象也凡重卦皆取重义此独不然者天一而已但言天行则见其今日一周而明日又一周若重复之象非至健不能也潜龙勿用阳在下也孔疏经言龙而象言阳者明经之称龙则阳气也此一爻之象专明天之自然之气也本义阳谓九下谓潜见龙在田德施普也终日干干反复道也本义反复重复践行之意或跃在渊进无咎也本义可以进而不必进也飞龙在天大人造也本义造犹作也亢龙有悔盈不可久也孔疏九五是盈也盈而不已则至上九亢极有悔故云盈不可久也用九天德不可为首也本义言阳刚不可为物先故六爻皆变而吉孔疏此六爻象辞第一爻言阳在下是举自然之象明其余五爻皆有此象举初以见末也五爻併论人事则知初爻亦有人事互文相通也本义天行以下先儒谓之大象潜龙以下先儒谓之小象后倣此文言曰元者善之长也亨者嘉之㑹也利者义之和也贞者事之干也程传他卦彖象而已独干坤更设文言以𤼵明其义推干之道施于人事本义此篇申彖传象传之意以尽干坤二卦之蕴而余卦之説因可以例推云君子体仁足以长人嘉㑹足以合礼利物足以和义贞固足以干事本义以仁为体则无一物不在所爱之中故足以长人嘉其所㑹则无不合礼使物各得其所利则义无不和贞固者知正之所在而固守之所谓知而弗去者也故足以为事之干君子行此四德者故曰干元亨利贞本义非君子之至健无以行此本义此第一节申彖传之意与春秋传所载穆姜之言不异疑古者己有此语穆姜称之而夫子亦有取焉故下文别以子曰表孔子之辞葢传者欲以明此章之为古语也初九曰潜龙勿用何谓也子曰龙德而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也王註不为世俗所移易也孔疏此夫子以人事释潜龙之义本义大抵干卦六爻文言皆以圣人明之有隐显而无浅深也九二曰见龙在田利见大人何谓也子曰龙德而正中者也庸言之信庸行之谨闲邪存其诚善世而不伐德博而化易曰见龙在田利见大人君德也孔疏初爻则全隐遯避世二爻则渐见德行以化于俗也若舜渔于雷泽陶于河濵以器不窳民渐化之是也本义正中不潜而未跃之时也常言亦信常行亦谨盛德之至闲邪存其诚无斁亦保之意言君德也者释大人之为九二也九三曰君子终日干干夕惕若厉无咎何谓也子曰君子进德修业忠信所以进德也修辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而愓虽危无咎矣王註处一体之极是至也居下卦之尽是终也处事之至而不犯咎知至者也处终而能全其终知终者也孔疏九三惟是一爻或使之欲进知几也或使之欲退存义也一进一退其意不同以九三处进退之时若可进则进可退则退两意并行本义忠信主于心者无一念之不诚也修辞见于事者无一言之不实也九四或跃在渊无咎何谓也子曰上下无常非为邪也进退无恒非离羣也君子进德修业欲及时也故无咎孔疏上下者据位者也进退者据爻也本义内卦以德学言外卦以时位言进德修业九三备矣此则欲其及时而进也九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也孔疏圣人作飞龙在天也万物覩利见大人也陈上数事本以明此此亦同类相感圣人有养生之德万物有养生之情故相感应也在上虽陈感应惟明数事而已本乎天者亲上本乎地者亲下则广解天地之间共相感应之义本义作起也物犹人也覩释利见之意也本乎天者谓动物本乎地者谓植物上九曰亢龙有悔何谓也子曰贵而无位高而无民贤人在下位而无辅是以动而有悔也孔疏高而无民者六爻皆无隂是无民也本义贤人在下位谓九五以下本义此第二节申彖传之意潜龙勿用下也王註此一章全以人事明之也夫识物之动则其所以然之理皆可知也龙之为德不为妄者也潜而勿用可乎必穷处于下也见龙在田必以时之通舍也以爻为人以位为时人不妄动则时皆可知矣文王明夷则主可知矣仲尼旅人则国可知矣见龙在田时舍也本义言未为时用也终日干干行事也或跃在渊自试也本义未遽有为姑试其可飞龙在天上治也本义居上以治下亢龙有悔穷之灾也干元用九天下治也孔疏九五止是一爻但云上治干元总包六爻故云天下治也本义言干元用九见与他卦不同君道刚而能柔天下无不治矣本义此第三节再申前意潜龙勿用阳气潜藏王註与天时俱不息与时运俱终极此一章全説天气以明之也见龙在田天下文明孔疏阳气在田始生万物故天下有文章而光明也本义虽不在上位然天下已被其化终日干干与时偕行孔疏偕俱也建寅之月三阳用事三当生物之初同于天时生物不息故言与时偕行也本义时当然也或跃在渊干道乃革孔疏去下体入上体故云乃革也本义离下而上变革之时飞龙在天乃位乎天德本义天德即天位也盖惟有是德乃宜居是位故以名之亢龙有悔与时偕极干元用九乃见天则本义刚而能柔天之法也本义此第四节又申前意干元者始而亨者也王註不为干元何能通物之始不性其情何能乆行其正是故始而亨者必干元也利而正者必性情也本义始则必亨理势然也利贞者性情也孔疏性者正而不邪情者性之欲也言若不能以性制情使其情如性则不能乆行其正本义收歛归藏乃见性情之实干始能以美利利天下不言所利大矣哉孔疏干始句解元也能以美利利天下解利也不复説亨贞者前文言亨既连始贞又连利举始举利则通包亨贞也不言所利者若坤卦云利牝马之贞及利建侯利涉大川皆言所利之事此直云利贞不言所利之事欲见无不利也非惟止一事而已故云大矣哉本义始者元而亨也利天下者利也不言所利者贞也大哉干乎刚健中正纯粹精也孔疏此正论干德不兼论元也本义刚以体言健兼用言或疑干刚无柔不得言中正者不然也天地之间本一气之流行而有动静耳以其流行之统体而言则但谓之干而无所不包矣以其动静分之然后有隂阳刚柔之别也六爻𤼵挥旁通情也本义旁通犹言曲尽时乘六龙以御天也云行雨施天下平也本义言圣人时乘六龙以御天则如天之云行雨施而天下平也本义此第五节复申首章之意君子以成德为行日可见之行也潜之为言也隐而未见行而未成是以君子弗用也本义成德已成之德也初九固成德但其行未可见耳君子学以聚之问以辨之寛以居之仁以行之易曰见龙在田利见大人君德也程传学聚问辨进德也寛居仁行修业也本义盖由四者以成大人之德再言君德以深明九二之为大人也九三重刚而不中上不在天下不在田故干干因其时而愓虽危无咎矣本义重刚谓阳爻阳位九四重刚而不中上不在天下不在田中不在人故或之或之者疑之也故无咎本义九四非重刚重字疑衍夫大人者与天地合其德与日月合其明与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎本义先天不违谓意之所为黙与道契后天奉天谓知理如是奉而行之亢之为言也知进而不知退知存而不知亡知得而不知丧其惟圣人乎知进退存亡而不失其正者其惟圣人乎本义知其理势如是而处之以道则不至于有悔矣固非私计以避害者也本义此第六节复申第二第三第四节之意䷁坤元亨利牝马之贞君子有攸往先迷后得主利西南得朋东北丧朋安贞吉孔疏干坤合体之物故干后次坤亦云元亨与干同也利牝马之贞此与干异坤是隂道当以柔顺为贞正借柔顺之象以明柔顺之德也本义者偶也隂之数也坤者顺也隂之性也註中者三画卦之名也经中者六画卦之名也牝马顺而健行者阳先隂后阳主义隂主利西南隂方东北阳方安顺之为也贞健之守也彖曰至哉坤元万物资生乃顺承天孔疏初禀其气谓之始成形谓之生干本气初故云资始坤据成形故云资生本义此以地道明坤之义而首言元也始者气之始生者形之始顺承天施地之道也坤厚载物德合无疆含𢎞光大品物咸亨本义言亨也徳合无疆配干也牝马地类行地无疆柔顺利贞君子攸行程传行地无疆谓健也干健坤顺坤亦健乎曰非健何以配干未有干行而坤止也其动也刚不害其为柔也柔顺而利贞乃坤德也君子之所行也君子之道合坤德也本义言利贞也马干之象而以为地类者牝隂物而马又行地之物也行地无疆则顺而健矣先迷失道后顺得常西南得朋乃与类行东北丧朋乃终有庆程传先迷后得以下言隂道也本义阳大隂小阳得兼隂隂不得兼阳故坤之德常减于干之半也安贞之吉应地无疆程传隂体柔躁故从于阳则能安贞而吉应地道之无疆也隂而不安贞岂能应地道本义安而且贞地之德也象曰地势坤君子以厚德载物王註地形不顺其势顺本义地坤之象亦而已故不言重而言其势之顺则见其高下相因之无穷至顺极厚而无所不载也初六履霜坚冰至本义此爻隂始生于下其端甚㣲而其势必盛故其象如履霜则知坚冰之将至也夫隂阳者造化之本不能相无而消长有常亦非人所能损益也圣人作易于其消长之际未尝不致其扶阳抑隂之意葢所以赞化育而参天地者其㫖深矣象曰履霜坚冰隂始凝也驯致其道至坚冰也本义按魏志作初六履霜驯顺习也六二直方大不习无不利程传二隂在下故为坤之主统言坤道中正在下地之道也以直方大三者形容其德用尽地之道矣不习谓其自然在坤道则莫之为而为也在圣人则从容中道也本义六二柔顺而中正又得坤道之纯故其德内直外方而又盛大不待学习而无不利象曰六二之动直以方也不习无不利地道光也程传承天而动直以方耳直方则大矣六三含章可贞或从王事无成有终王註三处下卦之极而不疑于阳应斯义者也不为事始须唱乃应待命乃发故曰含章可贞也有事则从不敢为首故曰或从王事也不为事主顺命而终故曰无成有终也本义六隂三阳内含章美可贞以守然居下之上不终含藏故或时出而从上之事则始虽无成而后必有终爻有此象象曰含章可贞以时𤼵也或从王事知光大也程传义所当为者以时而𤼵不有其功非含藏终不为也含而不为不尽忠者也惟其知之光大故能含若浅暗之人有善惟恐人之不知岂能含章也六四括囊无咎无誉孔疏括结也囊所以贮物以譬心藏知也闭其知而不用故曰括囊功不显物故曰无誉不与物忤故曰无咎本义盖或事当谨宻或时当隐遯也象曰括囊无咎慎不害也六五黄裳元吉孔疏坤为臣道五居君位是臣之极贵者也能以中和通于物理居于臣职故云黄裳元吉本义六五以隂居尊中顺之德充诸内而见于外故其象如此象曰黄裳元吉文在中也本义文在中而见于外也上六龙战于野其血𤣥黄王註隂盛不已固阳之地阳所不堪故战于野孔疏固谓占固隂去则阳来隂乃盛而不去占固此阳所生之地故阳气之龙与之交战本义隂盛之极至与阳争两败俱伤其象如此象曰龙战于野其道穷也用六利永贞本义用六言凡筮得隂爻者皆用六而不用八亦通例也以此卦纯隂而居首故𤼵之遇此卦而六爻俱变者其占如此象曰用六永贞以大终也本义初隂后阳故曰大终文言曰坤至柔而动也刚至静而德方本义刚方释牝马之贞也方谓生物有常后得主而有常程传主下当有利字含万物而化光本义复明亨义坤道其顺乎承天而时行本义复明顺承天之义本义此以上申彖传之意积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也易曰履霜坚冰至葢言顺也孔疏上文善恶并言下独言弑君弑父有渐者以隂主柔顺积柔不已终至祸乱故特于坤之初六言之欲戒其防柔弱之初本义古字顺愼通用按此当作慎言当辨之于㣲也直其正也方其义也君子敬以直内义以方外敬义立而德不孤直方大不习无不利则不疑其所行也孔疏直其正也方其义也下云义以方外应云正以直内改云敬者欲见正则能敬故变正为敬也程传直言其正也方言其义也君子主敬以直其内守义以方其外敬立而内直义形而外方义形于外非在外也敬义既立其德盛矣不期大而大矣德不孤也无所用而不周无所施而不利孰为疑乎本义此以学而言之也正谓本体义谓裁制敬则本体之守也不孤言大也疑故习而后利不疑则何假于习隂虽有美含之以从王事弗敢成也地道也妻道也臣道也地道无成而代有终也天地变化草木蕃天地闭贤人隐易曰括囊无咎无誉葢言谨也君子黄中通理程传黄中文居中也君子文中而达于理居正位而不失为下之体五尊位在坤则惟取中正之义本义黄中言中德在内释黄字之义也正位居体本义虽在尊位而居下体释裳字之义也美在其中而畅于四支𤼵于事业美之至也本义美在其中复释黄中畅于四支复释居体隂疑于阳必战为其嫌于无阳也故称龙焉犹未离其类也故称血焉夫𤣥黄者天地之杂也天𤣥而地黄王註辨之不早疑盛乃动故必战本义疑谓均敌而无小大之差也坤虽无阳然阳未尝无也血隂属葢气阳而血隂也𤣥黄天地之正色言隂阳皆伤也䷂屯元亨利贞勿用有攸往利建侯王註刚柔始交是以屯也不交则否故屯乃大亨也本义屯难也物始生而未通之意干坤始交而遇险陷故其名为屯震动在下坎险在上是能动乎险中能动虽可以亨而在险则宜守正而未可遽进又初九阳居隂下而为成卦之主是能以贤下人得民而可君之象象曰屯刚柔始交而难生动乎险中大亨贞雷雨之动满盈天造草昧宜建侯而不宁本义自此以下释元亨利贞乃用文王本意象曰云雷屯君子以经纶程传坎不云雨而云云者云为雨而未成者也未能成雨所以为屯初九磐桓利居贞利建侯象曰虽磐桓志行正也以贵下贱大得民也六二屯如邅如乘马班如匪寇婚媾女子贞不字十年乃字象曰六二之难乘刚也十年乃字反常也六三即鹿无虞惟入于林中君子几不如舍往吝象曰即鹿无虞以从禽也君子舍之往吝穷也本义隂柔居下不中不正上无正应妄行取困为逐鹿无虞陷入林中之象六四乘马班如求婚媾往吉无不利象曰求而往明也九五屯其膏小贞吉大贞凶象曰屯其膏施未光也程传五居尊得正而当屯时于其名位未有损也惟其施为有所不行膏泽有所不下是屯其膏人君之屯也威权不在已也威权既去已而欲骤正之求凶之道鲁昭公高贵乡公之事是已小贞则渐正之也若盘庚周宣修德用贤复先王之政诸侯复朝谓以道驯致之为不暴也又非恬然不为若唐之僖昭也不为则常屯以至于亡矣本义初九得民于下衆皆归之九五坎体有膏润而不得施为屯其膏之象上六乘马班如泣血涟如象曰泣血涟如何可长也䷃蒙亨匪我求童蒙童蒙求我初筮告再三渎渎则不告利贞王註筮者决疑之物也童蒙之来求我欲决斯惑也决之不一不知所从则复惑也故初筮则告再三则渎渎蒙也本义九二内卦之主以刚居中能发人之蒙而与六五隂阳相应我二也童蒙谓五也彖曰蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也本义九二以可亨之道发人之蒙而又得其时之中谓如下文所指之事皆以亨行而当其可也以刚而中故能告而有节也渎筮者二三则问者固渎而告者亦渎矣象曰山下出泉蒙君子以果行育德本义果行是法泉之必行育徳是法泉之有渐初六发蒙利用刑人用説桎梏以往吝象曰利用刑人以正法也程传发蒙之初遽用刑人毋乃不教而诛乎不知立法制刑乃所以教也后王论刑者不复知教化在其中矣本义以隂居下蒙之甚也然发之之道当痛惩而蹔舍之以观其后九二包蒙吉纳妇吉子克家象曰子克家刚柔接也本义九二以阳刚为内卦之主统治羣隂当发蒙之任者刚而不过为能有所包容之象又以阳受隂为纳妇之象又居下位而任上事为子克家之象六三勿用取女见金夫不有躬无攸利象曰勿用取女行不顺也六四困蒙吝象曰困蒙之吝独逺实也孔疏六三近九二六五近上九又应九二惟此六四既不近二又不近上故云独逺实也六五童蒙吉象曰童蒙之吉顺以巽也本义柔中居尊下应九二纯一未发以听于人故其象为童蒙上九击蒙不利为寇利御寇象曰利用御寇上下顺也本义以刚居上治蒙过刚故为击蒙之象田间易学卷一田间易学卷二钦定四库全书田间易学巻二桐城钱澄之撰周易上经䷄需有孚光亨贞吉利涉大川本义需待也以刚遇险而不遽进以陷于险待之义也孚信之在中者也彖曰需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也王註谓五也位乎天位用其中正以此待物需道毕矣象曰云上于天需君子以饮食宴乐孔疏若言天上有云无以见欲雨之义言云上于天是天之欲雨待时而落所以明需于本义云上于天无所复为待其隂阳之和而自雨耳事之当需者亦不容更有所为但饮食宴乐俟其自至而已一有所为则非需也初九需于郊利用恒无咎象曰需于郊不犯难行也利用恒无咎未失常也孔疏难在于坎初九去难既逺故待时于郊郊者是境上之地亦去水远也程传虽不进而志动者不能安其常也君子之需时也安静自守志虽有须而恬然将终身焉乃能用常也九二需于沙小有言终吉象曰需于沙衍在中也虽小有言以吉终也王註转近于难故曰需于沙也九三需于泥致寇至象曰需于泥灾在外也自我致寇敬慎不败也本义泥将陷于险矣寇则害之失者九三去险愈近而过刚不中故其象如此六四需于血出自穴象曰需于血顺以听也本义四交坎体入乎险矣柔得其正需而不进如是虽在伤地而终得出也九五需于酒食贞吉象曰酒食贞吉以中正也本义言安以待之九五阳刚中正需于尊位故有此象上六入于穴有不速之客三人来敬之终吉象曰不速之客来敬之终吉虽不当位未大失也本义隂居险极下应九三九三与下二阳需极并进柔不能御而能顺之有敬之之象䷅讼有孚窒惕中吉终凶利见大人不利涉大川本义上干下坎干刚坎险上刚以制其下下险以伺其上又为内险而外健又为已险而彼健皆讼之道也彖曰讼上刚下险险而健讼讼有孚窒愓中吉刚来而得中也终凶讼不可成也利见大人尚中正也不利涉大川入于渊也象曰天与水违行讼君子以作事谋始本义作事谋始讼端絶矣初六不永所事小有言终吉象曰不永所事讼不可长也虽小有言其辩明也九二不克讼归而逋其邑人三百戸无眚象曰不克讼归逋窜也自下讼上患至掇也本义九二阳刚为险之主本欲讼者也然以刚居柔得下之中而上应九五阳刚居尊势不可敌故其象占如此六三食旧德贞厉终吉或从王事无成象曰食旧徳从上吉也本义六三隂柔非能讼者故守旧居正则虽危而终吉然或出而从王之事则亦必无成功九四不克讼复即命渝安贞吉象曰复即命渝安贞不失也王註初辨明也程传命谓正理失正理为方命故以即命为复也刚健而不中正躁动故不安处非中正则不贞不安贞所以好讼也若义不克讼反就正理变其不安贞而安贞则吉矣九五讼元吉象曰讼元吉以中正也本义阳刚中正以居尊位听讼而得其平者也中则听不偏正则断合理上九或钖之鞶带终朝三褫之象曰以讼受服亦不足敬也䷆师贞丈人吉无咎程传比以一阳为衆隂之主而在上君之象也师以一阳为衆隂之主而在下将师之象也本义九二以刚居下而用事六五以柔居上而任之为人君命将出师之象彖曰师衆也贞正也能以衆正可以王矣刚中而应行险而顺以此毒天下而民从之吉又何咎矣本义以谓能左右之也刚中谓九二应谓六五应之行险谓行危道顺谓顺人心此非有老成之德者不能也象曰地中有水师君子以容民畜衆本义水不外于地兵不外于民故能养民则可以得衆矣初六师出以律否臧凶象曰师出以律失律凶也王註为师之始齐师者也齐衆以律失律而臧何异于否失律有功法所不赦故师出不以律否臧皆凶本义否臧谓不善也晁氏曰否字先儒多作不字九二在师中吉无咎王三钖命象曰在师中吉承天宠也王三钖命怀万邦也程传二乃师之主自古命将阃外之事得专制之居下而专制其事惟在师则可六五既专倚任复厚其宠数葢礼不称则威不重而下不信也本义九二有刚中之德上应于五而为所宠任故其象占如此六三师或舆尸凶象曰师或舆尸大无功也程传二既以刚中之才为上信任必专其事乃有成功若或更使衆人主之凶之道也舆尸衆主也葢指三也本义舆尸师徒挠败舆尸而归也六四师左次无咎象曰左次无咎未失常也程传见可而进知难而退师之常也惟取其退之得宜不论其才之能否也本义左次谓退舍也六五田有禽利执言无咎长子帅师弟子舆尸贞凶象曰长子帅师以中行也弟子舆尸使不当也王註处师之时柔得尊位隂不先唱柔不犯物犯而后应往必得直本义六五用师之主柔顺而中不为兵端者也敌加于己不得已而应之故为田有禽之象上六大君有命开国承家小人勿用象曰大君有命以正功也小人勿用必乱邦也程传师旅之兴成功非一道固不必皆君子也故戒以小人有功不可用也此专言师终之义䷇比吉原筮元永贞无咎不宁方来后夫凶程传筮谓占决卜度必占决其可比者而此之所比元永贞则无咎古之人君有元而不永者唐𤣥宗其始励精图治有人君之德而不能善其终是不永也有元永而不贞者汉文帝恭俭化行二十余年如一日而好言黄老之学是不贞也是皆未免有咎彖曰比吉也比辅也下顺从也原筮元永贞无咎以刚中也不宁方来上下应也后夫凶其道穷也象曰地上有水比先王以建万国亲诸侯本义彖意人来比我此取我往比人初六有孚比之无咎有孚盈缶终来有他吉象曰比之初六有他吉也本义比之初贵乎有信则可以无咎若其充实则又有他吉也六二比之自内贞吉象曰比之自内不自失也六三比之匪人象曰比之匪人不亦伤乎六四外比之贞吉象曰外比于贤以从上也九五显比王用三驱失前禽邑人不诫吉象曰显比之吉位正中也舍逆取顺失前禽也邑人不诫上使中也本义一阳居尊刚健中正卦之羣隂皆来比已显其比而无私故为用三驱失前禽而邑人不诫之象葢虽私属亦喻上意不相警备以求必得也上六比之无首凶象曰比之无首无所终也本义以上下之象言之则为无首以终始之象言之则为无终无首则无终矣䷈小畜亨宻云不雨自我西郊本义卦惟六四一隂上下五阳皆为所畜故为小畜又以隂畜阳能繋而不能固亦为所畜者小之象彖曰小畜柔得位而上下应之曰小畜健而巽刚中而志行乃亨宻云不雨尚往也自我西郊施未行也王註柔得位谓六四也体无二隂以分其权故上下应之小畜之势足为宻云乃自我西郊未足为雨雨者阳上薄隂隂能固之然后烝而为雨今不能制初九之复道固九二之牵复九三更以不能复为劣下方尚往施岂得行故宻云而不能雨尚往故也本义尚往言畜之未极其气犹上进也象曰风行天上小畜君子以懿文德本义风有气而无质能畜而不能乆懿文德言未能厚积而远施也初九复自道何其咎吉象曰复自道其义吉也本义初九居下得正前逺于隂虽与四为正应而能自守以正不为所畜故有进复自道之象九二牵复吉象曰牵复在中亦不自失也本义三阳志同而九二渐近于隂以其刚中故能与初九牵连而复亦吉道也九三舆説辐夫妻反目象曰夫妻反目不能正室也本义九三刚而不中迫近于隂又非正应但以隂阳相説而为所系畜不能自进故有舆説辐之象然以志刚又不能平而与之争故又为夫妻反目之象六四有孚血去惕出无咎象曰有孚惕出上合志也九五有孚挛如富以其邻象曰有孚挛如不独富也本义巽体三爻同力畜干隣之象也九五居中处尊势能有为以兼乎上下以犹春秋以某师之以言能左右之也上九既雨既处尚德载妇贞厉月几望君子征凶象曰既雨既处德积载也君子征凶有所疑也本义畜极而成隂阳和矣故为既雨既处之象葢尊尚隂德至于积满而然也䷉履虎尾不咥人亨本义履有所蹑而进之义也以兑遇干和悦以蹑刚强之后有履虎尾而不见伤之象彖曰履柔履刚也説而应乎干是以履虎尾不咥人亨刚中正履帝位而不疚光明也王註凡彖者言乎一卦之所以为主也成卦之体在六三履虎尾者言其危也三为履主以柔履刚履危者也履虎尾有不见咥者以其悦而应乎干也象曰上天下泽履君子以辨上下定民志程传上下之分明然后民志有定民志定然后可以言治古之时公卿大夫而下位各称其德终身居之得其分也农工商贾勤其事而所享有限故皆有定志而天下之心可一后世自庶士至于公卿日志于尊荣农工商贾日志于富侈亿兆之心交骛于利天下纷然如何其可一也此由上下无定志也初九素履往无咎象曰素履之往独行愿也本义以阳在下居履之初未为物迁率其素履者也九二履道坦坦幽人贞吉象曰幽人贞吉中不自乱也本义刚中在下无应于上故为履道平坦幽独守贞之象六三眇能视跛能履履虎尾咥人凶武人为于大君象曰眇能视不足以有明也跛能履不足以与行也咥人之凶位不当也武人为于大君志刚也本义六三不中不正柔而志刚以此履干必见伤害故其象如此九四履虎尾愬愬终吉象曰愬愬终吉志行也九五夬履贞厉象曰夬履贞厉位正当也本义九五以刚中正履帝位而下以兑説应之凡事必行无所疑碍故其象为夬决其履虽使得正亦危道也上九视履考祥其旋元吉象曰元吉在上大有庆也本义视履之终以考其祥周旋无亏则得元吉䷊泰小往大来吉亨本义泰通也为卦天地交而二气通故为泰正月之卦也彖曰泰小往大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也象曰天地交泰后以财成天地之道辅相天地之宜以左右民本义财成以制其过辅相以补其不及初九拔茅茹以其彚征吉象曰拔茅征吉志在外也王註茅之为物拔其根而相牵引者也茹相牵引之貌也九二包荒用冯河不遐遗朋亡得尚于中行象曰包荒得尚于中行以光大也王註尚犹配也中行谓五本义九二以刚居柔在下之中上有六五之应主乎泰而得中道者也九三无平不陂无往不复艰贞无咎勿恤其孚于食有福象曰无往不复天地际也本义将过于中泰将极而否欲来之时也六四翩翩不富以其隣不戒以孚象曰翩翩不富皆失实也不戒以孚中心愿也本义已过乎中泰已极矣故三隂翩然而下复不待富而其类从之不待戒令而信也六五帝乙归妹以祉元吉象曰以祉元吉中以行愿也本义以隂居尊为泰之主柔中虚已下应九二吉之道也上六城复于隍勿用师自邑告命贞吝象曰城复于隍其命乱也程传掘隍土积累以成城如治道积累以成泰泰终将反于否如城圮复反于隍也䷋否之匪人不利君子贞大往小来本义否闭塞也七月之卦也正与泰反故曰匪人谓非人道也或凝之匪人三字衍文由比六三而误也传不特解其义亦可见彖曰否之匪人不利君子贞大往小来则是天地不交而万物不通也上下不交而天下无邦也内隂而外阳内柔而外刚内小人而外君子小人道长君子道消也象曰天地不交否君子以俭德辟难不可荣以禄本义收歛其德不形于外以避小人之难人不得以禄位荣之初六拔茅茹以其彚贞吉亨象曰拔茅贞吉志在君也六二包承小人吉大人否亨象曰大人否亨不乱羣也本义隂柔而中正小人而能包容承顺乎君子之象大人则当安守其否而后道亨六三包羞象曰包羞位不当也九四有命无咎畴离祉象曰有命无咎志行也本义否过中矣将济之时也九四以阳居隂不极其刚故为有命无咎而畴类三阳皆获其福也命谓天命九五休否大人吉其亡其亡系于苞桑象曰大人之吉位正当也上九倾否先否后喜象曰否终则倾何可长也䷌同人于野亨利涉大川利君子贞本义六二得位得中而上应九五又卦惟一隂而五阳同与之故为同人于野谓旷逺而无私也彖曰同人柔得位得中而应乎干曰同人同人曰同人于野亨利渉大川干行也文明以健中正而应君子正也唯君子为能通天下之志本义柔谓六二干谓九五象曰天与火同人君子以类族辨物本义天在上而火炎上其性同也类族辨物所以审异而致同也初九同人于门无咎象曰出门同人又谁咎也本义同人之初未有私主以刚在下上无繋应可以无咎六二同人于宗吝象曰同人于宗吝道也本义宗党也六二虽中且正然有应于上不能大同而繋于私吝之道也九三伏戎于莽升其高陵三嵗不兴象曰伏戎于莽敌刚也三岁不兴安行也本义刚而不中上无正应欲同于二而非其正惧九五之见攻故有此象九四乘其墉弗克攻吉象曰乘其墉义弗克也其吉则困而反则也本义刚不中正又无应与亦欲同于六二而为三所隔故为乘墉以攻之象九五同人先号咷而后笑大师克相遇象曰同人之先以中直也大师相遇言相克也本义五刚中正二以柔中正相应于下同心者也而为三四所隔不得其同然义理所同物不得而间之故有此象上九同人于郊无悔象曰同人于郊志未得也本义居外无应物莫与同然亦可以无悔䷍大有元亨程传诸卦具元亨利贞彖皆释为大亨恐与干坤同也不兼利贞则释为元亨尽元义也有元亨者四卦大有蛊升鼎也惟升彖误随他卦作大亨彖曰大有柔得尊位大中而上下应之曰大有其德刚健而文明应乎天而时行是以元亨王註处尊以柔居中以大体无二隂以分其应上下应之靡所不纳大有之义也象曰火在天上大有君子以遏恶扬善顺天休命本义火在天上所照者广为大有之象所有既大无以治之则衅蘗萌于其间矣天命有善而无恶故遏恶扬善所以顺天反之于身亦若是而已矣初九无交害匪咎艰则无咎象曰大有初九无交害也本义虽当大有之时然以阳居下上无繋应而在事初未涉乎害者也九二大车以载有攸往无咎象曰大车以载积中不败也本义刚中在下得应乎上为大车以载之象九三公用亨于天子小人弗克象曰公用亨于天子小人害也本义亨春秋传作享谓朝献也九四匪其彭无咎象曰匪其彭无咎明辨晳也程传彭盛多之貌诗云行人彭彭又云驷騵彭彭皆言其盛多也本义六五柔中之君九四以刚近之有僭逼之嫌然以其处柔也故有不极其盛之象而得无咎六五厥孚交如威如吉象曰厥孚交如信以发志也威如之吉易而无备也王註居尊以柔处大以中无私于物上下应之信以发志故其孚交如也夫不私于物物亦公焉不疑于物物亦诚焉既公且信何难何备不言而教行何为而不威如为大有之主而不以此道吉可得乎本义大有之世柔顺而中以处尊位虚已以应九二之贤而上下归之是其孚信之交也然君道贵刚太柔则废当以威济之则吉上九自天祐之吉无不利象曰大有上吉自天祐也本义大有之世以刚居上而能下从六五是能履信思顺而尚贤也䷎谦亨君子有终本义谦者有而不居之义止乎内而顺乎外谦之意也山至高而地至卑乃屈而止于其下谦之象也有终谓先屈而后伸也彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也象曰地中有山谦君子以裒多益寡称物平施本义以卑蕴高谦之象也裒多益寡所以称物之宜而平其施损高増卑以趋于平亦谦之意也初六谦谦君子用渉大川吉象曰谦谦君子卑以自牧也王註处谦之下谦之谦者也六二鸣谦贞吉象曰鸣谦贞吉中心得也王註鸣者声名闻之谓也本义柔顺中正以谦有闻正而且吉者也九三劳谦君子有终吉象曰劳谦君子万民服也本义卦惟一阳居下之上刚而得正上下所归有功劳而能谦尤人所难故有终而吉六四无不利撝谦象曰无不利撝谦不违则也本义柔而得正上而能下无不利矣然居九三之上更当发撝其谦以示不敢自安之意也六五不富以其邻利用侵伐无不利象曰利用侵伐征不服也本义六五以柔居尊在上而能谦者也上六鸣谦利用行师征邑国象曰鸣谦志未得也可用行师征邑国也本义谦极有闻人之所与故可用行师然以其质柔而无位故可以征己之邑国而已䷏豫利建侯行师本义豫和乐也人心和乐以应其上也九四一阳上下应之其志得行又以坤遇震为顺以动故其卦为豫彖曰豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉象曰雷出地奋豫先王以作乐崇德殷荐之上帝以配祖考本义雷出地奋和之至也先王作乐既象其声又取其义殷盛也初六鸣豫凶象曰初六鸣豫志穷凶也本义隂柔小人上有强援得时主事故不胜其豫而以自鸣凶之道也卦之得名本为和乐然卦辞为衆乐之义爻辞除九四与卦同外皆为自乐所以有吉凶之异六二介于石不终日贞吉象曰不终日贞吉以中正也本义卦独此爻中而得正是上下皆溺于豫而独能以中正自守其介如石也其德安静而坚确故其思虑明审不俟终日而见凡事之几㣲也六三盱豫悔迟有悔象曰盱豫有悔位不当也本义盱上视也隂不中正而近于四四为卦主故六三上视于四而下溺于豫宜有悔也九四由豫大有得勿疑朋盍簪象曰由豫大有得志大行也本义九四卦之所由以为豫者也六五贞疾恒不死象曰六五贞疾乘刚也恒不死中未亡也程传在四不言失正而于五乃见其强逼者四本无失故于四言大臣能任天下之事于五则言柔弱居尊不能自立威权尽去之义各据爻以取义也若五不失君道而四主于豫乃是任得其人安享其功如太甲成王矣上六㝠豫成有渝无咎象曰㝠豫在上何可长也本义以隂柔居豫极为昏㝠于豫之象以其动体故又为其事虽成而能有渝之象所以广迁善之门也田间易学卷二田间易学卷三钦定四库全书田间易学卷三桐城钱澄之撰周易上经䷐随元亨利贞无咎本义随从也以卦变言之为刚来随柔以二体言之为此动而彼説亦随之义已能随物物来随已彼此相从其通易矣故为元亨然必利于贞所随不贞则虽大亨而不免于咎矣彖曰随刚来而下柔动而説随大亨贞无咎而天下随时随时之义大矣哉本义王肃本天下随时时作之随时之义时字在之字下今当从之象曰泽中有雷随君子以向晦入宴息程传礼君子昼不居内夜不居外随时之道也本义雷藏泽中随时休息初九官有渝贞吉出门交有功象曰官有渝从正吉也出门交有功不失也王註居随之始上无其应无所偏系动能随时意无所主者也本义卦以物随为义爻以随物为义初九以阳居下为震之主卦之所以为随者也既有所随则有所偏主而变其常矣惟得其正则吉又当出门以交不私其随则有功也六二系小子失丈夫象曰系小子弗兼与也本义初阳在下而近五阳正应而远二隂柔不能自守以须正应故其象如此六三系丈夫失小子随有求得利居贞象曰系丈夫志舍下也本义三近系四而失于初其象与六二正相反四阳当任而已随之有求必得然非正应故有不正而为邪媚之嫌故又戒以居贞也九四随有获贞凶有孚在道以明何咎象曰随有获其义凶也有孚在道明功也程传九四以阳刚之才处臣位之极为臣之道当使恩威一出于上衆心皆随于君若人心从已危道也居此地者惟诚积于中动合于道以明哲处之则又何咎九五孚于嘉吉象曰孚于嘉吉位正中也本义阳刚中正下应中正是信于善也上六拘系之乃从维之王用亨于西山象曰拘系之上穷也程传太王去豳迁岐邠人从之者如归市葢其人心之随固结如此故周之王业以兴西山岐山也用亨王业成也䷑蛊元亨利涉大川先甲三日后甲三日程传甲数之首事之始也治蛊之道当思虑其先后为救弊可久之道先甲谓先于此究其所以然也后甲谓后于此虑其将然也一日二日至于三日言虑之深推之远也究其所以然则知救之之道虑其将然则知备之之方善救则前弊可革善备则后利可久后之治蛊者不明先甲后甲之诫虑浅而事近故劳于救世而乱不革功未及成而弊已生矣本义甲日之始事之端也先甲三日辛也后甲三日丁也前事过中而将坏则可自新以为后事之端而不使至于大坏后事方始而尚新然更当致其丁宁之意以监其前事之失而不使至于速坏圣人之戒深也彖曰蛊刚上而柔下巽而止蛊蛊元亨而天下治也利涉大川往有事也先甲三日后甲三日终则有始天行也本义治蛊至于元亨则乱而复治之象也乱之终治之始天运然也象曰山下有风蛊君子以振民育德本义山下有风物坏而有事矣而事莫大于二者乃治已治人之道也初六干父之蛊有子考无咎厉终吉象曰干父之蛊意承考也本义干如木之干枝叶之所附而立者也蛊者前人已坏之绪故诸爻皆有父母之象初六蛊未深而事易济故为有子则能治蛊而考得无咎九二干母之蛊不可贞象曰干母之蛊得中道也程传九二阳刚为六五所应是以刚阳之臣辅柔弱之主有子干母蛊之义不可贞谓不可尽其刚直之道也九三干父之蛊小有悔无大咎象曰干父之蛊终无咎也本义过刚不中故小有悔巽体得正故无大咎六四裕父之蛊往见吝象曰裕父之蛊往未得也本义以隂居隂不能有为寛裕以治蛊之象如是则蛊将日深故往则见吝六五干父之蛊用誉象曰干父用誉承以德也上九不事王侯高尚其事象曰不事王侯志可则也本义刚阳居上在事之外故为此象䷒临元亨利贞至于八月有凶本义临进而凌逼于物也二阳浸长以逼于隂故为临十二月之卦也八月谓自复卦一阳之月至于遯卦二隂之月隂长阳遯之时也或曰八月谓夏正八月于卦为观亦临之反对也彖曰临刚浸而长説而顺刚中而应大亨以正天之道也至于八月有凶消不久也本义言虽天运之当然然君子宜知所戒象曰泽上有地临君子以教思无穷容保民无疆本义教之无穷者兑也容之无疆者坤也初九咸临贞吉象曰咸临贞吉志行正也本义卦惟二阳徧临四隂故二爻皆有咸临之象九二咸临吉无不利象曰咸临吉无不利未顺命也本义刚得中而势上进故吉而无不利也六三甘临无攸利既忧之无咎象曰甘临位不当也既忧之咎不长也本义隂柔不中正而居下之上为以甘説临人之象六四至临无咎象曰至临无咎位当也王註处顺应阳不忌刚长而乃应之履得其位尽其至者也本义处得其位下应初九相临之至宜无咎者也六五知临大君之宜吉象曰大君之宜行中之谓也本义以柔居中下应九二不自用而任人乃知之事而大君之宜吉之道也上六敦临吉无咎象曰敦临之吉志在内也程传上与初二虽非正应然志在从乎二阳尊而应卑高而从下尊贤取善敦厚之至也䷓观盥而不荐有孚颙若本义观者有以中正示人而为人所仰也九五居上四隂仰之又内顺外巽而九五以中正示天下所以为观此卦四隂长而二阳消正为八月之卦而名卦系辞更取他义亦扶阳抑隂之意彖曰大观在上顺而巽中正以观天下观盥而不荐有孚颙若下观而化也观天之神道而四时不忒圣人以神道设教而天下服矣王註统説观之为道不以刑制使物而以观感化物者也神则无形者也不见天之使四时而四时不忒不见圣人使百姓而百姓自服也本义极言观之道也四时不忒天之所以为观也神道设教圣人之所以为观也象曰风行地上观先王以省方观民设教本义省方以观民设教以为观初六童观小人无咎君子吝象曰初六童观小人道也本义卦以观示为义据九五为主也爻以观瞻为义皆观乎九五也初六隂柔在下不能远见童观之象六二闚观利女贞象曰闚观女贞亦可丑也本义隂柔居内而观乎外闚观之象女子之正也六三观我生进退象曰观我生进退未失道也本义我生我之所行也六三居下之上可进可退故不观九五而独观已所行之通塞以为进退六四观国之光利用賔于王象曰观国之光尚賔也程传不指君之身而云国者在人君而言岂止观其行一身乎当观天下之政化则人君之道德可见矣本义六四最近于五故有此象九五观我生君子无咎象曰观我生观民也本义九五阳刚中正以居尊位其下四隂仰而观之君子之象也上九观其生君子无咎象曰观其生志未平也本义上九阳刚居尊位之上虽不当事任而亦为下所观故其戒辞与五同但以我为其小有主賔之异耳志未平言虽不得位未可忘戒惧也䷔噬嗑亨利用狱本义为卦上下两阳而中虚颐口之象九四一阳间于其中必啮之而后合故为噬嗑彖曰颐中有物曰噬嗑噬嗑而亨刚柔分动而明雷电合而章柔得中而上行虽不当位利用狱也孔疏刚柔分谓震刚在下离柔在上欲见明之与动各是一事故刚柔言分也明动虽各一事相需而用故雷电言合也象曰雷电噬嗑先王以明罚敕法本义雷电当作电雷初九屦校灭趾无咎象曰屦校灭趾不行也王註凡过之所始必始于㣲而后至于着罚之所始必始于薄而后至于诛过轻戮薄故屦校灭趾桎其行足惩而已故不重也过而不改乃谓之过小惩大诫乃得其福本义止恶于初故得无咎六二噬肤灭鼻无咎象曰噬肤灭鼻乘刚也王註噬啮也啮者刑克之谓也处中得位所刑者当故曰噬肤也六三噬腊肉遇毒小吝无咎象曰遇毒位不当也本义隂柔不中正治人而人不服为噬腊遇毒之象九四噬干胏得金矢利艰贞吉象曰利艰贞吉未光也本义胏肉之带骨者与胾通言所噬愈坚六五噬干肉得黄金贞厉无咎象曰贞厉无咎得当也本义六五柔顺而中以居尊位用刑于人人无不服故有此象上九何校灭耳凶象曰何校灭耳聪不明也本义何负也灭耳葢罪其听之不聪也若能审听而早图之则无此凶矣䷕贲亨小利有攸往孔疏贲饰也以刚柔二象交相文饰也本义内离而外艮有文明而各得其分之象故为贲以其柔来文刚阳得隂助而离明于内故为亨以其刚上文柔而艮止于外故小利有攸往彖曰贲亨柔来而文刚故亨分刚上而文柔故小利有攸往天文也文明以止人文也观乎天文以察时变观乎人文以化成天下孔疏贲卦之象有天文人文圣人观于天文刚柔交错以察四时变化若四月纯阳用事隂在其中靡草死也十月纯隂用事阳在其中齐麦生也是观刚柔而察时变也程传下体本干柔来文其中而为离上体本坤刚往文其上而为艮上下二体刚柔交相为文饰也又曰离在内故云柔来艮在上故云刚上上非自下体而上也本义刚柔之交自然之象故曰天文先儒説天文上当有刚柔交错四字理或然也止谓各得其分极言贲道之大也象曰山下有火贲君子以明庶政无敢折狱程传折狱者专用情实有文饰则没其情矣故无敢用文以折狱也初九贲其趾舍车而徒象曰舍车而徒义弗乘也程传守节义君子之贲也是故君子所贲世俗所羞世俗所贵君子所贱六二贲其须象曰贲其须与上兴也本义二以隂柔居中正三以阳刚而得正皆无应与故二附三而动有贲须之象九三贲如濡如永贞吉象曰永贞之吉终莫之陵也本义一阳居二隂之间得其贲而润泽者也然不可溺于所安故有永贞之戒六四贲如皤如白马翰如匪寇婚嫌象曰六四当位疑也匪寇婚媾终无尤也程传四与初为正应相贲者也本当贲如而为三所隔故不获相贲而皤如皤白也未获贲也六五贲于丘园束帛戋戋吝终吉象曰六五之吉有喜也程传六五虽居君位而隂柔之才不足自守与上之刚阳相比而志从焉获贲于外比之贤贲于丘园也上九白贲无咎象曰白贲无咎上得志也王註处饰之终饰终反素故任其质素不劳文饰而无咎也䷖剥不利有攸往本义剥落也五隂在下而方生一阳在上而将尽隂盛长而阳消落九月之卦也彖曰剥剥也柔变刚也不利有攸往小人长也顺而止之观象也君子尚消息盈虚天行也程传理有消有息有盈有虚顺之则吉逆之则凶君子随时敦尚所以事天也象曰山附于地剥上以厚下安宅程传上之剥必自下下剥则上危矣居上者安养人民以厚其本乃所以安其居也书曰民惟邦本本固邦宁初六剥牀以足蔑贞凶象曰剥牀以足以灭下也本义剥自下起灭正则凶蔑灭也六二剥牀以辨蔑贞凶象曰剥牀以辨未有与也程传辨分隔上下者牀之干也凶指蔑贞者言葢剥人者之凶无异于受剥者之凶两爻重言之者伤之深也六三剥之无咎象曰剥之无咎失上下也程传如东汉之吕强是也本义衆隂方剥阳而已独应之去其党而从正无咎之道也上下谓四隂六四剥牀以肤凶象曰剥牀以肤切近灾也六五贯鱼以宫人宠无不利象曰以宫人宠终无尤也本义五为衆隂之长当率其类受制于阳故有此象上九硕果不食君子得舆小人剥庐象曰君子得舆民所载也小人剥庐终不可用也程传诸阳消剥已尽独上九一爻尚存上九亦变则纯隂矣然阳无可尽之理变于上则生于下无间可容息也以卦配月则坤当十月十月谓之阳月恐疑其无阳也隂亦然圣人不言耳隂道盛极之时其乱可知乱极则思治故衆心愿载于君子君子得舆也诗匪风下泉所以居变风之终也䷗复亨出入无疾朋来无咎反复其道七日来复利有攸往本义复阳复生于下也剥尽则为纯坤十月之卦而阳气已生于下矣积之踰月然后一阳之体始成而来复故十有一月其卦为复又自五月姤卦一隂始生至此七爻而一阳来复乃天运之自然故为反复其道至于七日当得来复彖曰复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎王註入则为反出则刚长故无疾疾犹病也孔疏反复者出入之义反谓入而倒反复谓既反之后复而向上也天地养万物以静为心不为而物自为不生而物自生寂然不动此天地之心也本义积隂之下一阳复生天地生物之心几于灭息而至此乃复可见象曰雷在地中复先王以至日闭闗商旅不行后不省方孔疏雷是动物复卦以动息为主故曰雷在地中本义安静以养㣲阳也月令是月斋戒掩身以待隂阳之所定初九不远复无祗悔元吉象曰不远之复以修身也本义一阳复生于下复之主也祗抵也又居事初失之未远能复于善不抵于悔大善而吉之道也六二休复吉象曰休复之吉以下仁也本义柔顺中正近于初九而能下之复之休美吉之道也六三频复厉无咎象曰频复之厉义无咎也程传复贵安固频复频失不安于复也圣人开迁善之门与其复而危其屡失故云厉无咎六四中行独复象曰中行独复以从道也本义四处羣隂之中而独与初应为与衆俱行而独能从善之象当此之时阳气甚㣲未足以有为故不言吉然理所当然吉凶非所论也六五敦复无悔象曰敦复无悔中以自考也上六迷复凶有灾眚用行师终有大败以其国君凶至于十年不克征象曰迷复之凶反君道也䷘无妄元亨利贞其匪正有眚不利有攸往本义无妄实理自然之谓史记作无望谓无所期望而有得焉者其义亦通为卦自讼而变九自二来而居于初又为震主动而不妄者也故为无妄彖曰无妄刚自外来而为主于内动而健刚中而应大亨以正天之命也其匪正有眚不利有攸往无妄之往何之矣天命不祐行矣哉象曰天下雷行物与无妄先王以茂对时育万物本义先王法此以对时育物因其所性而不为私焉初九无妄往吉象曰无妄之往得志也本义以刚在内诚之主也如是而往其吉可知六二不耕获不菑畬则利有攸往象曰不耕获未富也本义柔顺中正因时顺理而无私意期望之心故有不耕获不菑畬之象言其无所为于前无所冀于后也富如非富天下之富言非计其利而为之也六三无妄之灾或系之牛行人之得邑人之灾象曰行人得牛邑人灾也九四可贞无咎象曰可贞无咎固有之也本义阳刚干体下无应与可固守而无咎不可以有为也九五无妄之疾勿药有喜象曰无妄之药不可试也本义阳刚中正以居尊位而下应亦中正无妄之至也如是而有疾勿药而自愈矣既已无妄而复药之则反为妄而生疾矣上九无妄行有眚无攸利象曰无妄之行穷之灾也本义上九非有妄也但以其穷极而不可行耳䷙大畜利贞不家食吉利渉大川本义大阳也以艮畜干又畜之大者也彖曰大畜刚健笃实辉光日新其德刚上而尚贤能止健大正也不家食吉养贤也利渉大川应乎天也孔疏尚贤谓上九也制健谓艮体也大正应天者谓艮也应天者上体之艮应下体之干故称应天此取上卦下卦相应非谓一隂一阳相应也象曰天在山中大畜君子以多识前言往行以畜其德初九有厉利己象曰有厉利己不犯灾也本义干之三阳为艮所止故内外之卦各取其义九二舆説輹象曰舆説輹中无尤也本义九二亦为六五所畜以其处中故能自止而不进有此象也九三良马逐利艰贞曰闲舆卫利有攸往象曰利有攸往上合志也本义三以阳居健极上以阳居畜极极而通之时也又皆阳爻故不相畜而俱进有良马逐之象然过刚鋭进必戒以艰贞闲习乃利于有往也曰当为日月之日六四童牛之牿元吉象曰六四元吉有喜也本义童者未角之称牿施横木于牛角以防其触诗所谓楅衡也止之于未角之时为力则易学记曰禁于未发之谓豫正此意也六五豮豕之牙吉象曰六五之吉有庆也本义阳已进而止之不若初之易矣然以柔居中而当尊位是以得其机㑹而可制上九何天之衢亨象曰何天之衢道大行也本义何天之衢言何其通逹之甚也䷚颐贞吉观颐自求口实本义颐口旁也为卦上下二阳内含四隂外实内虚上止下动为颐之象养之义观颐谓观其所养之道自求口实谓观其所以养身之术皆得正则吉也彖曰颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉程传贞吉所养者正则吉也所养谓所养之人与养之之道自求口实谓其自求养身之道皆以正则吉也象曰山下有雷颐君子以慎言语节饮食本义二者养德养身之切务初九舍尔灵龟观我朶颐凶象曰观我朶颐亦不足贵也本义灵龟不食之物朶垂也朶颐欲食之貌初九阳刚在下足以不食乃上应六四之隂而动于欲凶之道也六二颠颐拂经于丘颐征凶象曰六二征凶行失类也程传女不能自处必从男隂不能独主必从阳二隂柔不能自养待养于人者也本义求养于初则颠倒而违于常理求养于上则往而得凶丘土之高者上之象也初上皆非其类也六三拂颐贞凶十年勿用无攸利象曰十年勿用道大悖也本义隂柔不中正以处动极拂于颐矣既拂于颐虽正亦凶六四颠颐吉虎视眈眈其欲逐逐无咎象曰颠颐之吉上施光也本义柔居上而得正所应又正而赖其养以施于下故虽颠而吉虎视眈眈下而专也其欲逐逐求而继也六五拂经居贞吉不可涉大川象曰居贞之吉顺以从上也本义隂柔不正居尊位而不能养人反赖上九之养上九由颐厉吉利涉大川象曰由颐厉吉大有庆也本义六五赖上九之养以养人是物由上九以养也位高任重故厉而吉阳刚在上故利涉川䷛大过栋挠利有攸往亨本义大阳也四阳居中过盛故为大过上下二隂不胜其重故有栋挠之象又以四阳虽过而二五得中内巽外説有可行之道故利有所往而得亨也彖曰大过大者过也栋挠本末弱也刚过而中巽而説行利有攸往乃亨大过之时大矣哉本义本谓初末谓上弱谓隂柔大过之时非有大过人之才不能济也故叹其大象曰泽灭木大过君子以独立不惧遯世无闷本义泽灭于木大过之象也不惧无闷大过之行也初六借用白茅无咎象曰借用白茅柔在下也本义当大过之时以隂柔居巽下过于畏慎而无咎者也白茅物之洁者九二枯杨生稊老夫得其女妻无不利象曰老夫女妻过以相与也本义阳过之始而比初隂故其象占如此稊根也荣于下者也荣于下则生于上矣夫虽老而得女妻犹能成生育之功也九三栋挠凶象曰栋挠之凶不可以有辅也本义三四二爻居卦之中栋之象也九三以刚居刚不胜其重故挠九四栋隆吉有它吝象曰栋隆之吉不挠乎下也本义以阳居隂过而不过故其象隆而吉然下应初六以柔济之则过于柔矣故又戒以有它则吝也九五枯杨生华老妇得其士夫无咎无誉象曰枯杨生华何可久也老妇士夫亦可丑也程传上六过极之隂老妇也五虽非少此老妇则为士矣于五无所赖也故反称妇得本义九五阳过之极又比过极之隂故其象占皆与二反上六过涉灭顶凶无咎象曰过涉之凶不可咎也王註处大过之极过之甚也涉难过甚故至于灭顶凶志在救时故不可咎也本义处过极之地才弱不足以济然于义为无咎矣葢杀身成仁之事䷜习坎有孚维心亨行有尚本义习重习也坎险陷也其象为水阳陷隂中外虚而中实也此卦上下皆坎是为重险中实为有孚心亨之象彖曰习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉象曰水洊至习坎君子以常德行习教事本义治己治人皆必重习然后熟而安之初六习坎入于坎窞凶象曰习坎入坎失道凶也九二坎有险求小得象曰求小得未出中也本义处重险之中未能自出故为有险之象然刚而得中故可以求小得也六三来之坎坎险且枕入于坎窞勿用象曰来之坎坎终无功也六四樽酒簋贰用缶纳约自牗终无咎象曰樽酒簋贰刚柔际也本义晁氏谓先儒读樽酒簋为一句贰用缶为一句今从之贰益之也周礼大祭三贰弟子职左执虚豆右执挟七周旋而贰是也九五尊位六四近之在险之时刚柔相际故有但用薄礼益以诚心进结自牖之象牖非所由之之正而室之所以受明也始虽艰阻终得无咎九五坎不盈祗既平无咎象曰坎不盈中未大也上六系用徽纆寘于丛棘三嵗不得凶象曰上六失道凶三岁也䷝离利贞亨畜牝牛吉本义隂丽于阳其象为火体隂而用阳也牝牛柔顺之物也彖曰离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也象曰明两作离大人以继明照于四方程传若云两明则是二明不是继明之义故云明两作明而重明谓相继也本义作起也初九履错然敬之无咎象曰履错之敬以辟咎也本义以刚居下而处明体志欲上进故有履错然之象敬之则无咎矣六二黄离元吉象曰黄离元吉得中道也本义黄中色柔丽乎中而得其正故其象占如此九三日昃之离不鼓缶而歌则大耋之嗟凶象曰日昃之离何可乆也程传九三居下体之终是前明将尽后明当继之时故为日昃之离本义不安常以自乐则不能自处而凶矣九四突如其来如焚如死如弃如象曰突如其来如无所容也王註处于明道始变之际昏而始晓没而始出故曰突如其来如其明始进其炎始盛故曰焚如逼近至尊履非其位无应无承衆所不容故曰死如弃如也程传夫善继者必有逊让之诚顺承之道若舜启然突如其来失善继之道也六五出涕沱若戚嗟若吉象曰六五之吉离王公也本义以隂居尊柔丽乎中然不得其正而迫于上下之阳故忧惧如此然后得吉上九王用出征有嘉折首获匪其丑无咎象曰王用出征以正邦也本义刚明及远威震而刑不滥无咎之道也田间易学卷三田间易学卷四钦定四库全书田间易学卷四桐城钱澄之撰周易下经孔疏云先儒以自此以上三十卦为上经以下三十四卦为下经序卦至此又别起端首繋传云二篇之策则是六十四卦旧分上下矣䷞咸亨利贞取女吉本义咸交感也兑柔在上艮刚在下而交相感应又艮止则感之専兑説则应之至又艮以少男下于兑之少女男先于女得男女之正婚姻之时故其卦为咸感有必通之理然不以贞则失其所亨而所为皆凶矣彖曰咸感也柔上而刚下二气感应以相与止而説男下女是以亨利贞取女吉也天地感而万物化生圣人感人心而天下和平观其所感而天地万物之情可见矣王註凡感之为道不能感非类者也故引取女以明同类之义同类而不相感应以其各亢所处也故女虽应男之物必下之而后取女乃吉也孔疏婚姻之义男先求女亲迎之礼御轮三周皆是男先下于女然后女应于男所以取女得吉也象曰山上有泽咸君子以虚受人本义山上有泽以虚而通也六爻总论初六咸其拇象曰咸其拇志在外也孔疏拇足大指也体之最末初应在四但处卦始为感浅末指虽小动未移其足以喻人心初感始有其志志虽小动未甚躁求故无吉凶悔吝之词本义感之尚浅欲进不能故不言吉凶此卦虽主于感然六爻皆宜静而不宜动也六二咸其腓凶居吉象曰虽凶居吉顺不害也本义腓足肚也欲行则先自动躁动而不能固守者也二当其处九三咸其股执其随徃吝象曰咸其股亦不处也志在随人所执下也本义股随足而动不能自专者也执者主当持守之意下二爻皆欲动者三亦不能自守而随之徃则吝矣传言亦者因前二爻皆欲动而云也九四贞吉悔亡憧憧徃来朋从尔思象曰贞吉悔亡未感害也憧憧徃来未光大也本义九四当三阳之中心之象咸之主也感害言不正而感则有害也九五咸其脢无悔象曰咸其脢志末也夲义脢背肉在心上而相背不能感物而无私系九五适当其处故取其象上六咸其辅颊舌象曰咸其辅颊舌滕口説也王註咸道转末故在口舌言语而已夲义上六以隂居説之终处咸之极感人以言而无其实又兑为口舌故其象如此䷟恒亨无咎利贞利有攸徃程传恒而不可以亨非可恒之道也夫可恒之道非守一隅而不知变也一定则不能恒矣彖曰恒乆也刚上而柔下雷风相与㢲而动刚柔皆应恒恒亨无咎利贞乆于其道也天地之道恒乆而不已也利有攸徃终则有始也日月得天而能乆照四时变化而能乆成圣人乆于其道而天下化成观其所恒而天地万物之情可见矣孔疏咸明感应故柔上而刚下取二气相交也恒明长乆故刚上而柔下取尊卑得序也夲义乆于其道终也利有攸徃始也动静相生循环之理然必静为主也象曰雷风恒君子以立不易方初六浚恒贞凶无攸利象曰浚恒之凶始求深也夲义初与四为正应理之常也然初居㢲下而在初未可以深有所求㢲性务入故深以常理求之浚恒之象也九二悔亡象曰九二悔亡能乆中也九三不恒其徳或承之羞贞吝象曰不恒其徳无所容也夲义位虽得正然过刚不中志从于上不能乆于其所故为不恒其徳或承之羞之象或者不知其所自来也九四田无禽象曰久非其位安得禽也六五恒其徳贞妇人吉夫子凶象曰妇人贞吉从一而终也夫子制义从妇凶也夲义以柔中而应刚中常乆不易正而固矣然乃妇人之道非夫子之宜也上六振恒凶象曰振恒在上大无功也夲义振者动之速也上六居恒之极处震之终恒极则不常震终则过动又隂柔不能固守居上非其所安故有振恒之象䷠遯亨小利贞夲义遯退避也为卦二隂浸长阳当退避故为遯六月之卦也阳虽当遯然九五当位而有六二之应若犹可以有为但二隂浸长于下则其势不可以不遯故君子能遯则身虽退而道亨小人则利于守正不可以浸长之故而遂侵廹于易也彖曰遯亨遯而亨也刚当位而应与时行也小利贞浸而长也遯之时义大矣哉程传遯者隂之始长君子知㣲故当深戒而圣人之意未便遽已也故有与时行小利贞之教象曰天下有山遯君子以逺小人不恶而严夲义天体无穷山髙有限遯之象也严者君子自守之常而小人自不能近初六遯尾厉勿用有攸徃象曰遯尾之厉不徃何灾也程传见㡬先遯固为善也遯而为尾危之道也徃既有危不若不徃而晦藏可免于灾处后故也古人处㣲下隐乱世而不去者多矣六二执之用黄牛之革莫之胜説象曰执用黄牛固志也王註居内处中为遯之主物皆遯己何以固之惟有中和厚顺之道可以固而安之也九三繋遯有疾厉畜臣妾吉象曰系遯之厉有疾惫也畜臣妾吉不可大事也夲义下比二隂当遯而有所繋之象有疾而危之道也然以畜臣妾则吉葢君子之于小人惟臣妾则不必其贤而可畜耳九四好遯君子吉小人否象曰君子好遯小人否也王註处于外而有应于内君子好遯故能舍之小人系恋是以否也否音臧否之否夲义下应初六而干体刚健有所好而能絶之以遯之象也惟自克之君子能之而小人不能九五嘉遯贞吉象曰嘉遯贞吉以正志也夲义刚阳中正下应六二亦柔顺中正遯之嘉美者也上九肥遯无不利象曰肥遯无不利无所疑也孔疏四五虽在于外而内皆有应犹有反顾之心惟上九最处外极无应于内心无疑顾是遯之最优故曰肥遯夲义肥者寛裕自得之意䷡大壮利贞夲义大谓阳也四阳盛长故为大壮二月之卦也彖曰大壮大者壮也刚以动故壮大壮利贞大者正也正大而天地之情可见矣本义以卦体言则阳长过中大者壮也以卦徳言则干刚震动所以壮也象曰雷在天上大壮君子以非礼弗履王註壮而违礼则凶凶则失壮也本义自胜者强初九壮于趾征凶有孚象曰壮于趾其孚穷也本义趾在下而进动之物也刚阳处下而当壮时壮于进者也居下而壮于进其凶必矣九二贞吉象曰九二贞吉以中也本义以阳居隂已不得其正矣然所处得中则犹可因以不失其正因中以求正然后可以得吉也九三小人用壮君子用罔贞厉羝羊触藩羸其角象曰小人用壮君子罔也程传如三之为其徃足以致凶而方言其危故未及于凶也凡可以致凶而未至者则曰厉也本义过刚不中当壮之时是小人用壮而君子则用罔也罔无也视有如无君子之过于勇者也如此则虽正亦凶矣九四贞吉悔亡藩决不羸壮大舆之輹象曰藩决不羸尚往也本义贞吉悔亡与咸九四同占藩决不羸承上文而言也三前有四犹有藩焉四前二隂则藩决矣壮于大舆之輹亦可进之象也六五䘮羊于易无悔象曰䘮羊于易位不当也程传羊羣行而喜触以象诸阳并进五以柔居上惟和易以待之则羣阳虽壮壮无所用也所以必用柔者以隂居尊位故也若阳刚中正得尊位则下无壮矣以六五位不当也故设䘮羊于易之义本义易容易之易言忽然不觉其亡也或作疆场之场亦通汉食货志场作易上六羝羊触藩不能退不能遂无攸利艰则吉象曰不能退不能遂不详也艰则吉咎不长也本义壮终动极故触藩而不能退然其质本柔故又不能遂其进然犹幸其不刚故能艰以处尚可以得吉也䷢晋康侯用钖马蕃庶昼日三接本义晋进也康侯安国之侯钖马蕃庶昼日三接言多受大赐而显被亲礼也彖曰晋进也明出地上顺而丽乎大明柔进而上行是以康侯用钖马蕃庶昼日三接也程传凡卦离在上者柔居君位多云柔进而上行噬嗑睽鼎是也本义以卦变言谓卦自观而来为六四之柔进而上行以至于五象曰明出地上晋君子以自昭明徳初六晋如摧如贞吉罔孚裕无咎象曰晋如摧如独行正也裕无咎未受命也本义以隂居下应不中正有欲进见摧之象六二晋如愁如贞吉受兹介福于其王母象曰受兹介福以中正也本义六二中正上无应援故欲进而愁王母指六五六三衆允悔亡象曰衆允之志上行也九四晋如鼫䑕贞厉象曰鼫䑕贞厉位不当也本义不中不正以窃髙位贪而畏人葢危道也六五悔亡失得勿恤往吉无不利象曰失得勿恤往有庆也王註柔得尊位隂为明主能不用察不代下任也故虽不当位能消其悔失得勿恤各有其司术斯以往无不利也本义以大明在上而下皆顺从一切去其计功谋利之心则往吉而无不利也上九晋其角维用伐邑厉吉无咎贞吝象曰维用伐邑道未光也孔疏晋其角者西南隅也上九处晋之极过明之中其犹日过于中已在于角而犹进之故曰进其角也本义角刚而居上上九刚进之极有其象矣䷣明夷利艰贞本义夷伤也为卦下离上坤日入地中明而见伤之象又上六为暗之主六五近之利于艰难以守正而自晦其明也彖曰明入地中明夷内文明而外柔顺以蒙大难文王以之利艰贞晦其明也内难而能正其志箕子以之本义蒙大难谓遭纣之乱而见囚也内难谓为纣近亲在其国内如六五之近于上六也象曰明入地中明夷君子以莅衆用晦而明初九明夷于飞垂其翼君子于行三日不食有攸往主人有言象曰君子于行义不食也程传初九明体居明夷之初见伤之始也夫知几者君子之独见非衆人所能识也若俟衆人尽识则伤已及而不能去矣此薛方所以为明而杨雄所以不获其去也穆生去楚申公白公且非之但讥其责小礼而不知穆生之去避胥靡之祸也袁闳于党事未起之前潜身土室人以为狂生卒免党锢之祸有攸往而人有言胡足怪也本义飞而垂翼见伤之象行而不食所如不合时义当然不得而避也六二明夷夷于左股用拯马壮吉象曰六二之吉顺以则也孔疏言左者取其伤小不比右之切也夷于左股明避难不壮不为闇主所疑犹得处位不至懐惧而行也程传手足之用以石为便惟蹶张用左葢右立为本也夷于左股谓伤害其行而不甚切也本义伤而未切救之速则免矣九三明夷于南狩得其大首不可疾贞象曰南狩之志乃大得也本义以刚居刚又在明体之上而屈于至暗之下正与上六闇主为应故有向明除害得其首恶之象然不可以亟也故有不可疾贞之戒六四入于左腹获明夷之心于出门庭象曰入于左腹获心意也王註左者取其顺也入于左腹得其心意故虽近不违随时避难门庭而已能不逆忤也孔疏凡右为用事从其左不从其右是卑顺不逆也本义左腹者幽隐之处获明夷之心于出门庭者得意于逺去之义六五箕子之明夷利贞象曰箕子之贞明不可息也本义居至暗之地近至闇之君而能正其志箕子之象也贞之至也上六不明晦初登于天后入于地象曰初登于天照四国也后入于地失则也䷤家人利女贞本义家人者一家之人利女贞者欲先正乎内也内正则外无不正矣彖曰家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣象曰风自火出家人君子以言有物而行有恒孔疏㢲在离外是风从火出火出之初因风方炽火既炎盛还复生风内外相成有似家人之义物事也言必有事即口无择言行必有常即身无择行言称物而行称恒者𤼵言立行皆湏合于可常之事互相足也初九闲有家悔亡象曰闲有家志未变也王註凡教在初而法在始家凟而后严之志变而后治之则悔矣本义初九以刚阳处有家之始能防闲之其悔亡矣六二无攸遂在中馈贞吉象曰六二之吉顺以㢲也本义六二柔顺中正女之正位乎内者也九三家人嗃嗃悔厉吉妇子嘻嘻终吝象曰家人嗃嗃未失也妇子嘻嘻失家节也王註以阳居阳刚严者也处下体之极为一家之长行与其慢宁过乎恭家与其渎宁过乎严是以家人虽嗃嗃悔厉犹得其道妇子嘻嘻乃失其节也六四富家大吉象曰富家大吉顺在位也本义阳主义隂主利以隂居隂而在上位能富其家者也九五王假有家勿恤吉象曰王假有家交相爱也程传夫爱其内助妇爱其刑家本义假至也如假乎太庙之假有家犹言有国也上九有孚威如终吉象曰威如之吉反身之谓也本义言正家乆逺之道必有诚信严威则终吉也谓非作威也反身自治则人畏服之矣䷥睽小事吉本义睽乖异也为卦上火下泽性相违异中女少女志不同归故为睽彖曰睽火动而上泽动而下二女同居其志不同行説而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉王註事皆相违害之道也何由得小事吉以有此三徳也睽离之时非小人之所能用也象曰上火下泽睽君子以同而异程传不能大同者乱常拂理之人也不能独异者随俗习非之人也要在同而能异本义二卦合体而性不同初九悔亡䘮马勿逐自复见恶人无咎象曰见恶人以辟咎也九二遇主于巷无咎象曰遇主于巷未失道也本义二五隂阳正应居睽之时必委曲相求而得㑹遇乃为无咎六三见舆曵其牛掣其人天且劓无初有终象曰见舆曵位不当也无初有终遇刚也本义六三上九正应而三居二阳之间后为二所曵前为四所掣当睽之时上九猜狠方深故又有髠劓之伤然邪不胜正终必得合九四睽孤遇元夫交孚厉无咎象曰交孚无咎志行也本义睽孤谓无应遇元夫谓得初九交孚谓同徳相信六五悔亡厥宗噬肤徃何咎象曰厥宗噬肤往有庆也本义以隂居阳悔也居中得应故能亡之厥宗指九二噬肤言易合上九睽孤见豕负涂载鬼一车先张之弧后説之弧匪寇婚媾往遇雨则吉象曰遇雨之吉羣疑亡也本义睽孤谓六三为二阳所制而已以刚处明极睽极之地又自猜狠而乖离也䷦蹇利西南不利东北利见大人贞吉本义蹇难也足不能进行之难也为卦艮下坎上见险而止故为蹇西南平易东北险阻又艮方也见险者贵于能止而又不可终于止处险者利于进而不可失其正也彖曰蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉程传蹇难之时惟能止为善诸爻除五与二外皆以往为失来为得九上居五而得中正之位是往而得平易之地故为利也葢卦本坤由五往而成坎故但取往而得中不取成坎之义也蹇之诸爻除初外余皆得当正位故为贞正而吉也象曰山上有水蹇君子以反身修徳王註山上有水蹇难之象除难莫若反身初六往蹇来誉象曰往蹇来誉宜待也王註处难之始居止之初独见前识覩险而止以待其时智矣哉六二王臣蹇蹇匪躬之故象曰王臣蹇蹇终无尤也本义柔顺中正正应在上而在险中故蹇而又蹇以求济之非以其身之故也不言吉凶者但当鞠躬尽力而已至于成败利钝则非所论也事虽不济亦无可尤九三往蹇来反象曰往蹇来反内喜之也本义反就二隂得其所安六四往蹇来连象曰往蹇来连当位实也本义连于九三合力以济九五大蹇朋来象曰大蹇朋来以中节也程传凡六居二九居五者多由助而有功臣贤于君则辅君以所不能臣不及君则賛助而已不能成大功也然则二虽坚匪躬之节非朋来亦岂有济于五哉上六往蹇来硕吉利见大人象曰往蹇来硕志在内也利见大人以从贵也䷧觧利西南无所往其来复吉有攸往夙吉程传无所往谓天下难已觧散无所为也有攸往谓尚有所当觧之事也其𤼵语辞自古圣王救难定乱其始未暇遽为也既安定则为可乆可继之治自汉以下乱既除则不复有为姑随时维持而已故不能成善治葢不知来复之义也本义觧难之散也居险能动则出于险之外矣觧之象也彖曰觧险以动动而免乎险觧觧利西南往得衆也其来复吉乃得中也有攸往夙吉往有功也天地觧而雷雨作雷雨作而百果草木皆甲拆觧之时大矣哉象曰雷雨作觧君子以赦过宥罪孔疏赦谓放免过谓误失宥谓寛宥罪谓故犯程传过失则赦之可也罪恶而赦之非义也寛之而已雷雨者造化与物更新之仁也赦过宥罪君子与民更新之仁也而有义存焉初六无咎象曰刚柔之际义无咎也程传方觧之初宜安静以休息之不言所为而曰无咎以无为为得也九二田获三狐得黄矢贞吉象曰九二贞吉得中道也本义此爻取象之意未详或曰卦凡四隂除六五君位余三隂即三狐之象也六三负且乘致冦至贞吝象曰负且乘亦可丑也自我致戎又谁咎也王註处非其位履非其正乘二负四以容其身孔疏冦盗知其非己所有于是竞欲夺之故曰负且乘致寇至也九四觧而拇朋至斯孚象曰觧而拇未当位也本义拇指初初与四皆不得其位而相应应之不以正者也然四阳初隂其类不同若能觧而去之则君子之朋至而相信也六五君子维有觧吉有孚于小人象曰君子有觧小人退也本义孚验也君子有觧以小人之退为验也上六公用射隼于髙墉之上获之无不利象曰公用射隼以觧悖也王註三不应上失位负乘处下体之上故曰髙墉墉非隼之所处上六居动之上为觧之极故用射之田间易学卷四田间易学卷五钦定四库全书田闲易学卷五桐城钱澄之撰周易下经䷨损有孚元吉无咎可贞利有攸往曷之用二簋可用享程传损减省也凡损抑其过以就义理皆损之道也圣人以宁俭为礼之本故为损𤼵明其义以享祀言之本义为卦损下卦上画之阳益上卦上画之隂损兑泽之深益艮山之髙损下益上损内益外剥民奉君之象所以为损也彖曰损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行本义时谓当损之时象曰山下有泽损君子以惩忿窒欲孔疏夫人之情也感物而动境有顺逆故情有忿欲惩者息其既往窒者闭其将来忿欲皆有往来惩窒互文而相足也初九已事遄往无咎酌损之象曰已事遄往尚合志也本义初九当损下益上之时上应六四之隂辍所为之事而速往以益之无咎之道也然居下而益上亦当斟酌其浅深也九二利贞征凶弗损益之象曰九二利贞中以为志也本义九二刚中志在自守不肯妄进故利贞而征则凶也弗损益之言不变其所守乃所以益上也六三三人行则损一人一人行则得其友象曰一人行三则疑也本义下卦本干而损上爻以益坤三人行而损一人也一阳上而一隂下一人行而得其友也两相与则専三则杂而乱六四损其疾使遄有喜无咎象曰损其疾亦可喜也六五或益之十朋之龟弗克违元吉象曰六五元吉自上祐也本义柔顺虚中以居尊位当损之时受天下之益者也十朋之龟大寳也或以此益之而不能辞其吉可知上九弗损益之无咎贞吉利有攸往得臣无家象曰弗损益之大得志也本义上九居卦之上受益之极而欲自损以益人也然居上而益下有所谓恵而不费者不待损己而后可以益人也恵而不费其恵广矣故又曰得臣无家䷩益利有攸往利渉大川孔疏损卦则损下益上益卦则损上益下得名皆就下而不据上者向秀云明王之道志在惠下故取下谓之损与下谓之益本义益増益也为卦损上卦初画之阳益下卦初画之隂自上卦而下于下卦之下故为益彖曰益损上益下民説无疆自上下下其道大光利有攸往中正有庆利渉大川木道乃行益动而巽日进无疆天施地生其益无方凡益之道与时偕行本义动巽二卦之徳干下施坤上生亦上下卦体之义象曰风雷益君子以见善则迁有过则改孔疏子夏传云雷以动之风以散之万物皆盈如二月启蛰之后风以长物八月收声之后风以残物风之为益皆在雷后故曰风雷益也初九利用为大作元吉无咎象曰元吉无咎下不厚事也本义初虽居下然当益下之时受上之益者也不可徒然无所报效故利用为大作必元吉然后得无咎六二或益之十朋之龟弗克违永贞吉王用享于帝吉象曰或益之自外来也本义六二当益下之时虚中处下故其象与损六五同然爻位皆隂故以永贞为戒六三益之用凶事无咎有孚中行告公用圭象曰益用凶事固有之也程传圭者通信之物礼曰大夫执圭而使所以申信也六四中行告公从利用为依迁国象曰告公从以益志也本义三四皆不得中故皆以中行为戒此言以益下为心而合于中行则告公而见从矣传曰周之东迁晋郑焉依葢古者迁国以益下必有所依然后能立九五有孚恵心勿问元吉有孚恵我徳象曰有孚恵心勿问之矣恵我徳大得志也本义上有信以恵于下则下亦有信以恵于上矣不问而元吉可知上九莫益之或击之立心勿恒凶象曰莫益之偏辞也或击之自外来也本义以阳居益之极求益不已故莫益而或击之立心勿恒戒之也莫益之者犹从其求益之偏辞而言也若䆒而言之则又有击之者矣䷪夬扬于王庭孚号有厉告自邑不利即戎利有攸往本义夬决也阳决隂也三月之卦也以五阳去一隂决之而已然其决之也必正名其罪而尽诚以唿号其衆相与合力然亦尚有危厉不可安肆又当先治其私而不可専尚威武则利有所往也皆戒之之辞彖曰夬决也刚决柔也健而説决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也本义柔乘五刚以卦体言谓一小人加于衆君子之上是其罪也刚长乃终谓一变则为纯干也象曰泽上于天夬君子以施禄及下居徳则忌本义泽上于天溃决之势也施禄及下溃决之意也初九壮于前趾往不胜为咎象曰不胜而往咎也本义前犹进也当决之时居下任壮不胜宜矣九二惕号莫夜有戎勿恤象曰有戎勿恤得中道也九三壮于頄有凶君子夬夬独行遇雨若濡有愠无咎象曰君子夬夬终无咎也本义頄观也九三当决之时刚过乎中欲决小人而刚壮见于面目也如是则有凶道矣然在衆阳之中与上六为应若能果决其夬不系私爱则虽合于上六如独行遇雨至于若濡而为君子所愠然终必能决去小人而无所咎也温峤之于王敦其事类此九四臀无肤其行次且牵羊悔亡闻言不信象曰其行次且位不当也闻言不信聪不明也本义以阳居隂不中不正居则不安行则不进若不与衆阳竞进而安出其后则可以亡其悔然当决之时志在上进必不能也牵羊者当其前则不进纵之使进而随其后则可以行矣九五苋陆夬夬中行无咎象曰中行无咎中未光也本义苋陆今马齿苋感隂气之多者九五当夬之时为决之主而切近上六之隂如苋陆然若决而去之而合于中行则无咎矣上六无号终有凶象曰无号之凶终不可长也䷫姤女壮勿用取女本义姤遇也决尽则为纯干四月之卦至姤然后一隂可见而为五月之卦以其本非所望而卒然值之故为遇彖曰姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉象曰天下有风姤后以施命诰四方初六繋于金柅贞吉有攸往见凶羸豕孚蹢躅象曰繋于金柅柔道牵也本义柅所以止车以金为之其刚可知一隂始生静正则吉往进则凶故以二义戒小人然其势不可止也故以羸豕蹢躅晓君子使深为之偹云九二包有鱼无咎不利宾象曰包有鱼义不及宾也本义鱼隂物二与初遇为包有鱼之象然制之在已故犹可以无咎若不制而使遇于衆则其为害广矣九三臀无肤其行次且厉无大咎象曰其行次且行未牵也九四包无鱼起凶象曰无鱼之凶逺民也本义初六正应已遇于二而不及于已故其象如此九五以杞包𤓰含章有陨自天象曰九五含章中正也有陨自天志不舍命也本义𤓰隂物之在下者甘美而善溃杞髙大坚实之木也隂阳迭胜时运之常若能含晦章美静以制之则可以囘造化矣有陨自天本无而倐有之象也上九姤其角吝无咎象曰姤其角上穷吝也本义角刚乎上者也䷬萃亨王假有庙利见大人亨利贞用大牲吉利有攸往程传王者萃天下之道至于有庙则萃道之至也天下之聚必得大人以治之人聚则乱物聚则散事聚则紊非大人治之则萃所以致乱争也萃以不正则人聚为苟合财聚为悖入安得亨乎故利贞彖曰萃聚也顺以説刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣象曰泽上于地萃君子以除戎器戒不虞王註聚而无防则衆心生孔疏泽上于地则水潦聚除者治也本义除者修而聚之之谓初六有孚不终乃乱乃萃若号一握为笑勿恤往无咎象曰乃乱乃萃其志乱也本义初六上应九四而隔于二隂当萃之时不能自守是有孚而不终志乱而妄聚也若唿号正应则衆以为笑但勿恤而往从正应则无咎矣六二引吉无咎孚乃利用禴象曰引吉无咎中未变也本义二应五而杂于二隂之间必牵引以萃乃吉而无咎六三萃如嗟如无攸利往无咎小吝象曰往无咎上巽也九四大吉无咎象曰大吉无咎位不当也九五萃有位无咎匪孚元永贞悔亡象曰萃有位志未光也上六赍咨涕洟无咎象曰赍咨涕洟未安上也王註处萃之时居于上极内无应援处上独立近逺无助危莫甚焉赍咨嗟叹之声也若能惧祸之深不敢自安亦衆所不害故无咎也䷭升元亨用见大人勿恤南征吉本义升进而上也南征前进也彖曰柔以时升巽而顺刚中而应是以大亨用见大人勿恤有庆也南征吉志行也本义卦自解来柔上居四象曰地中生木升君子以顺徳积小以髙大本义王肃本顺作慎初六允升大吉象曰允升大吉上合志也程传上谓九二从二而升乃与二同志也巽于二阳则信能升而大吉矣九二孚乃利用禴无咎象曰九二之孚有喜也程传利用禴尚诚敬也刚强之臣事柔弱之主未有不为矫饰者禴祭之简质者也云孚乃谓既孚乃宜不用文饰専以其诚感通于上也九三升虚邑象曰升虚邑无所疑也本义阳实隂虚坤有国邑之象九三以阳刚当升时而进临于坤故其象如此六四王用亨于岐山吉无咎象曰王用亨于岐山顺事也六五贞吉升阶象曰贞吉升阶大得志也本义以隂居阳当升而居尊位必能正固则可以得吉而升阶矣阶升之易者上六㝠升利于不息之贞象曰㝠升在上消不富也王註进而不息故虽㝠犹升也本义但可反其不已于外之心施之于不息之正而已䷮困亨贞大人吉无咎有言不信王註穷必通也处穷而不能自通者小人也孔疏小人遭困则穷斯滥矣处困求济在于正身修徳若巧言饰辞人所不信则其道弥穷本义二五刚中有大人之象处困能亨则得其正矣非大人其孰能之故曰贞又曰大人者明不正之小人不能当也彖曰困刚揜也险以説困而不失其所亨其惟君子乎贞大人吉以刚中也有言不信尚口乃穷也程传时虽困也处不失义则其道自亨困而不失其所亨也若时当困而反亨身虽亨乃其道之困也象曰泽无水困君子以致命遂志王註泽无水则水在泽下水在泽下困之象也处困而屈其志者小人也君子固穷道可忘乎本义水下漏则泽上枯故曰泽无水初六臀困于株木入于幽谷三嵗不觌象曰入于幽谷幽不明也本义臀物之底也困于株木伤而不能安也初六以隂柔处困之底居暗之甚故其象如此九二困于酒食朱绂方来利用亨祀征凶无咎象曰困于酒食中有庆也本义困于酒食厌饫苦恼之意酒食人之所欲然醉饱过宜则是反为所困矣朱绂方来上应之也六三困于石据于蒺藜入于其宫不见其妻凶象曰据于蒺藜乘刚也入于其宫不见其妻不祥也本义石指四蒺藜指二宫谓三而妻则六也九四来徐徐困于金车吝有终象曰来徐徐志在下也虽不当位有与也王註金车谓二也二刚以载者也故谓之金车徐徐者疑惧之辞也应在于初而隔于二弃之则不能欲往则畏二故曰来徐徐困于金车也有应而不能济之故曰吝也量力而处不与二争虽不当位物终与之故曰有终也九五劓刖困赤绂乃徐有説利用祭祀象曰劓刖志未得也乃徐有説以中直也利用祭祀受福也程传截鼻曰劓伤于上也去足曰刖伤于下也上下皆揜于隂为其伤害劓刖之象也祭天神祀地示享人鬼五君位言祭二在下言享各以所当用也上六困于葛藟于臲卼曰动悔有悔征吉象曰困于葛藟未当也动悔有悔吉行也程传物极则反事极则变困既极矣理当变矣动悔动輙有悔无所不困也有悔咎前之失也䷯井改邑不改井无䘮无得往来井井汔至亦未繘井羸其瓶凶王註井以不变为徳者也井道以上出为功也孔疏终日引汲未尝言损终日泉注未尝言益故曰无䘮得也本义以巽木入乎坎水之下而上出其水故为井彖曰巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以凶也程传巽入于水下而上其水者井也本义刚中以二五而言象曰木上有水井君子以劳民劝相本义木上有水津润上行井之象也劳民者以君养民劝相者使民相养皆取井养之义初六井泥不食旧井无禽象曰井泥不食下也旧井无禽时舍也程传人不食则水不上无以及禽鸟禽鸟亦不至矣本义井以阳刚为泉上出为功初六以隂居下故为此象九二井谷射鲋瓮敝漏象曰井谷射鲋无与也本义九二刚中有泉之象然上无正应下比初六功不上行故其象如此九三井渫不食为我心恻可用汲王明并受其福象曰井渫不食行恻也求王明受福也本义渫不停汚也井渫不食而使人心恻可用汲矣王明则汲井以及物而施者受者并受其福也六四井甃无咎象曰井甃无咎修井也本义以六居四虽得其正然隂柔不泉则但能修治而无及物之功九五井冽寒泉食象曰寒泉之食中正也程传井泉以寒为美上六井收勿幕有孚元吉象曰元吉在上大成也本义收汲取也晁氏云收鹿卢收繘者也幕蔽覆也有孚谓其出有源而不穷也井以上出为功而坎口不揜故上六虽非阳刚而其象如此䷰革已日乃孚元亨利贞悔亡王註夫民可与习常难与适变可与乐成难与虑始故革之为道即日不孚已日乃孚也孚然后得元亨利贞悔亡也已日而不孚革不当也悔吝之所生生乎变动者也革而当其悔乃亡也本义革变革也兑泽在上离火在下火然则水干水决则火灭中少二女合为一卦而少上中下志不相得故其卦为革也彖曰革水火相息二女同居其志不相得曰革已日乃孚革而信之文明以説大亨以正革而当其悔乃亡天地革而四时成汤武革命顺乎天而应乎人革之时大矣哉王註凡不合然后变生变之所生生于不合者也故取不合之象以为革也孔疏王者相承改正易服皆有变革独举汤武者葢舜禹禅让犹或因循汤武干戈极其损益故取相变甚者以明夫革也本义相违而为睽相息而为革也息灭息也又为生息之义灭息而后生息也象曰泽中有火革君子以治厯明时本义四时之变革之大者初九巩用黄牛之革象曰巩用黄牛不可以有为也本义虽当革时居初无应未可有为故为此象六二已日乃革之征吉无咎象曰已日革之行有嘉也本义六二柔顺中正而为文明之主有应于上于是可以革矣然必已日然后革之则征吉而无咎未可遽变也九三征凶贞厉革言三就有孚象曰革言三就又何之矣本义过刚不中居离之极躁动于革者也故有征凶贞厉之戒然其时则当革故至于革言三就则亦有孚而可革也九四悔亡有孚改命吉象曰改命之吉信志也本义卦已过中水火之际乃革之时而刚柔不偏又革之用也是以悔亡九五大人虎变未占有孚象曰大人虎变其文炳也本义虎大人之象变谓希革而毛毨也在大人则自新新民之极顺天应人之时也上六君子豹变小人革面征凶居贞吉象曰君子豹变其文蔚也小人革面顺以从君也王註居革之终改命剏制变道已成君子处之能成其文小人乐成亦变而以顺上也本义变革之事非得已者不可以过而上六之才亦不可以有行也䷱鼎元吉亨孔疏杂卦传曰革去故而鼎取新明其烹餁有成新之用此卦明圣人革命法象惟新有鼎之象以木巽火有鼎之义故名为鼎本义鼎烹餁之器为卦下隂为足二三四阳为腹五隂为耳上阳为铉有鼎之象又以巽木入离火而致烹餁鼎之用也吉衍文也彖曰鼎象也以木巽火烹餁也圣人亨以享上帝而大亨以养圣贤巽而耳目聪明柔进而上行得中而应乎刚是以元亨程传卦之为鼎取鼎之象也鼎之为器法卦之象也有象而后有器卦复用器而为义也本义享帝贵诚用犊而已养贤则饔飱牢礼皆极其盛故曰大亨象曰木上有火鼎君子以正位凝命本义鼎重器也故有正位凝命之意凝犹至道不凝之凝传所谓协于上下以承天休者也初六鼎颠趾利出否得妾以其子无咎象曰鼎颠趾未悖也利出否以从贵也本义居鼎之下鼎趾之象也上应九四则颠矣然当卦初鼎未有实而旧有否恶之积焉因其颠而出之则利矣得妾而因得其子亦犹是也盖因败以为功因贱以致贵也鼎而颠趾悖道也而因可出否以从贵则未为悖也九二鼎有实我仇有疾不我能即吉象曰鼎有实慎所之也我仇有疾终无尤也王註以阳之质处鼎之中有实者也本义以刚居中鼎有实之象也我仇谓初隂阳相求而非正则相䧟于恶而为仇矣二能以刚中自守则初虽近不能以就之矣九三鼎耳革其行塞雉膏不食方雨亏悔终吉象曰鼎耳革失其义也孔疏鼎之为义下实上虚空以待物者也鼎耳之用亦宜空以待铉九三处下体之上当下鼎之耳宜居空之地而以阳居阳是以寔处实者也实而不虚则变革鼎耳之常义也本义过刚失中又居下之极为变革之时故为鼎耳方革而不可举移虽承上卦文明之腴有雉膏之美而不得以为人之食九四鼎折足覆公餗其形渥凶象曰覆公餗信如何也本义晁氏曰形渥诸本作刑剭谓重刑也九四居上任重者也而下应初六之隂则不胜其任矣六五鼎黄耳金铉利贞象曰鼎黄耳中以为实也本义五于象为耳而有中徳故云黄耳金坚刚之物铉贯耳以举鼎者也五虚中以应九二之坚刚故其象如此或曰金铉以上九而言上九鼎玉铉大吉无不利象曰玉铉在上刚柔节也本义上于象为铉而以阳居隂刚而能温故有玉铉之象䷲震亨震来虩虩笑言哑哑震惊百里不䘮匕鬯本义震动也一阳始生于二隂之下震而动也其象为雷其属为长子匕所以举鼎实鬯以秬黍酒和鬰金所以灌地降神者也不䘮匕鬯以长子言也为能恐惧则致福而不失其所主之重彖曰震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也孔疏出谓君出廵狩等事也君出则长子居守宗庙社稷摄主祭之礼事也本义出谓继世而主祭也或云出即鬯字之误象曰洊雷震君子以恐惧修省孔疏洊者重也因仍也雷相因仍乃为威震也初九震来虩虩后笑言哑哑吉象曰震来虩虩恐致福也笑言哑哑后有则也本义成震之主处震之初故其占如此六二震来厉亿䘮贝跻于九陵勿逐七日得象曰震来厉乘刚也程传二之所贵者中正也遇震惧之来虽量势㢲避当守其中正无自失也卦位有六七乃更始事既终时既易也不失其所守虽一时不能御其来然时过事已则复其常故云七日得六三震蘓蘓震行无𤯝象曰震蘓蘓位不当也本义蘓蘓缓散自失之状九四震遂泥象曰震遂泥未光也本义以刚处柔不中不正䧟于二隂之间不能自震也遂者无反之意泥滞溺也六五震往来厉亿无䘮有事象曰震往来厉危行也其事在中大无䘮也本义以六居五而处震时无时而不危也以其得中故无所䘮而能有事也上六震索索视矍矍征凶震不于其躬于其邻无咎婚媾有言象曰震索索中未得也虽凶旡咎畏邻戒也本义以隂柔处震极故为索索矍矍之象以是而行其凶必矣然能及其震未及其身之时恐惧修省则可以无咎而亦不能免于婚媾之有言䷳艮其背不获其身行其庭不见其人无咎本义艮止也一阳止于二隂之上阳自下升极上而止也身动物也惟背为止艮其背则止于所当止也止于所当止则不随身而动矣是不有其身也如是则虽行于庭除有人之地而亦不见其人矣葢艮其背而不获其身者止而止也行其庭而不见其人者行而止也动静各止其所而皆主夫静焉所以得无咎也彖曰艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也本义行止各有其时故时止而止止也时行而行亦止也艮体笃实有光明之义易背为止以明背即止也背者止之所也以卦体言内外之卦隂阳敌应而不相与也不相与则内不见已外不见人而无咎矣晁氏云艮其止当依卦辞作背象曰兼山艮君子以思不出其位程传位者所处之分也万事各有其所若当行而止当速而久或过或不及皆出其位也初六艮其趾无咎利永贞象曰艮其趾未失正也六二艮其腓不拯其随其心不快象曰不拯其随未退聼也本义六二居中得正既止其腓矣三为限则腓所随也而过刚不中以止乎上二虽中正而体柔弱不能往而拯之是以其心不快也三止乎上亦不肯退而聼乎二也九三艮其限列其夤厉薰心象曰艮其限危薰心也本义限身上下之际即腰胯也夤膂也止于腓则不进而已九三以过刚不中当限之处而艮其限则不得屈伸而上下判隔如列其夤矣危厉薰心不安之甚也六四艮其身无咎象曰艮其身止诸躬也本义以隂居隂时止而止故为艮其身之象六五艮其辅言有序悔亡象曰艮其辅以中正也上九敦艮吉象曰敦艮之吉以厚终也程传人之止难于久终故节或移于晚守或失于终事或废于久上九能敦厚于终止道之至善也䷴渐女归吉利贞本义渐渐进也为卦止于下而巽于上为不遽进之义有女归之象焉又自二至五位皆得正故为利贞彖曰渐之进也女归吉也进得位往有功也进以正可以正邦也其位刚得中也止而巽动不穷也程传诸爻之得正亦可谓之得位矣然未若五之得尊位故特言之本义之字疑衍或是渐字象曰山上有木渐君子以居贤徳善俗本义二者皆当以渐而进贤字疑衍或善下有脱字初六鸿渐于干小子厉有言无咎象曰小子之厉义无咎也程传在下所以有进也用柔所以得安也无应所以能渐也若渐之初用刚急进上又有援则失渐之义矣本义鸿之行有序而进有渐干水涯也六二鸿渐于磐饮食衎衎吉象曰饮食衎衎不素饱也本义磐大石也渐逺于水进于磐而益安矣衎衎和乐意六二柔顺中正进以其渐而上有九五之应故其象如此素饱如诗言素餐得之以道则不为徒饱而处之安矣九三鸿渐于陆夫征不复妇孕不育凶利御寇象曰夫征不复离羣丑也妇孕不育失其道也利用御寇顺相保也程传三四二爻相比而无应相比则相亲而易合无应则无适而相求故为之戒夫阳也本义鸿水鸟陆非所安也九三过刚不中而无应故其象如此六四鸿渐于木或得其桷无咎象曰或得其桷顺以巽也孔疏四虽乘三体㢲而附下三虽被乘上顺而相保所以六四得其安栖由顺以㢲也程传鸿趾连不能握枝故不木栖桷横平之柯唯平柯之上乃能安处九五鸿渐于陵妇三嵗不孕终莫之胜吉象曰终莫之胜吉得所愿也本义陵髙阜也九五居尊六二正应在下而为三四所隔然终不能夺其正也上九鸿渐于陆其羽可用为仪吉象曰其羽可用为仪吉不可乱也程传安定胡公以陆为逵逵云路也谓虚空之中尔雅九逹谓之逵逵通逹无阻蔽之义也本义仪羽毛旌纛之饰也上九至髙出乎人位之外而其羽毛可用为仪饰位虽极髙而不为无用之象䷵归妹征凶无攸利孔疏妇人谓嫁曰归归妹犹言嫁妹也彖曰归妹天地之大义也天地不交而万物不兴归妹人之终始也説以动所归妹也征凶位不当也无攸利柔乘刚也本义归者女之终生育者人之始象曰泽上有雷归妹君子以永终知敝本义雷动泽随归妹之象君子观其合之不正知其终之必有敝也推之事物莫不皆然初九归妹以娣跛能履征吉象曰归妹以娣以恒也跛能履吉相承也本义初九居下而无正应故为娣象然阳刚在女子为贤正之徳但为娣之贱仅能承助其君而已故为跛能履之象九二𦕈能视利幽人之贞象曰利幽人之贞未变常也本义𦕈能视承上爻而言九二阳刚得中女之贤也幽人亦抱道守贞而不偶者也六三归妹以须反归以娣象曰归妹以须未当也本义六三隂柔而不中正又为説之主女之不正人莫之取者也或曰须女之贱者九四归妹愆期迟归有时象曰愆期之志有待而行也六五帝乙归妹其君之袂不如其娣之袂良月几望吉象曰帝乙归妺不如其娣之袂良也其位在中以贵行也程传王姬下嫁自古而然至帝乙而后正婚姻之礼明男女之分虽至贵之女不得失柔巽之道故易中隂尊而谦降者则曰帝乙归妹泰六五是也本义六五柔中居尊尚徳而不尚饰故为帝女下嫁而服不盛之象然女徳之盛无以踰此故又为月几望之象上六女承筐无实士刲羊无血无攸利象曰上六无实承虚筐也本义上六以隂柔居归妹之终而无应约婚而不终者也故其象如此田间易学卷五田间易学卷六钦定四库全书田间易学卷六桐城钱澄之撰周易下经䷶丰亨王假之勿忧宜日中本义丰大也以明而动盛大之势也故有亨道焉然王者至此盛极当衰则又有忧道焉圣人以为徒忧无益但能守常不至于过盛则可矣故戒以勿忧宜日中也彖曰丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎本义此又发明卦辞外意言不可过中也象曰雷电皆至丰君子以折狱致刑本义取其威照并行之意初九遇其配主虽旬无咎往有尚象曰虽旬无咎过旬灾也本义配主谓四旬均也谓皆阳也不可求胜其配亦爻辞外意六二丰其蔀日中见斗往得疑疾有孚发若吉象曰有孚发若信以发志也程传古人之事庸君常主而克行其道者已之诚意上达而君见信之笃耳管仲之相桓公孔明之辅后主是也本义六二居丰之时为离之主至明者也上应六五之柔暗故为丰蔀见斗之象蔀障蔽也九三丰其沛日中见沬折其右肱无咎象曰丰其沛不可大事也折其右肱终不可用也王註沛幡幔所以御盛光沬微昧之明也九四丰其蔀日中见斗遇其夷主吉象曰丰其蔀位不当也日中见斗幽不明也遇其夷主吉行也本义象与六二同夷等夷也谓初九也为当丰而遇暗主下就同徳则吉也六五来章有庆誉吉象曰六五之吉有庆也本义质虽柔暗若能来致天下之明则有庆誉而吉矣葢因其柔暗而设此以开之上六丰其屋蔀其家闚其户閴其无人三嵗不觌凶象曰丰其屋天际翔也闚其户閴其无人自藏也本义以隂柔居丰极处动终明极而反暗者也故为丰大其屋而反以自蔽之象䷷旅小亨旅贞吉王註不足全乎贞吉之道唯足以为旅之贞吉故特重曰旅贞吉也本义旅非常居若可苟者然道无不存故自有其正不可须臾离也彖曰旅小亨柔得中乎外而顺乎刚止而丽乎明是以小亨旅贞吉也旅之时义大矣哉程传六上居五柔得中乎外也丽乎上下之刚顺乎刚也下艮止上离丽止而丽乎明也象曰山上有火旅君子以明慎用刑而不留狱程传火之在高明无不照君子以明慎用刑明不可恃故戒于慎明而止亦慎象本义慎刑如山不留如火初六旅𤨏𤨏斯其所取灾象曰旅𤨏𤨏志穷灾也六二旅即次懐其资得童仆贞象曰得童仆贞终无尤也孔疏得位居中体柔承上以斯寄旅必为主人所安故得次舍本义即次则安懐资则裕得其童仆之贞信则无欺而有頼旅之最吉者也九三旅焚其次䘮其童仆贞厉象曰旅焚其次亦已伤矣以旅与下其义䘮也程传三刚而不中居下体之上有自高之象在旅而过刚自高致困灾之道也九四旅于处得其资斧我心不快象曰旅于处未得位也得其资斧心未快也程传四以刚明之才为五所与为初所应在旅之善者也然四非正位上无刚阳之与下惟隂柔之应故不能伸其才行其志其心不快也六五射雉一矢亡终以誉命象曰终以誉命上逮也程传六五有文明柔顺之徳处得中道而上下与之处旅之至善者也离为雉文明之物射雉一矢而亡之发无不中则终能致誉命也上九鸟焚其巢旅人先笑后号咷䘮牛于易凶象曰以旅在上其义焚也䘮牛于易终莫之闻也本义上九过刚处旅之上离之极骄而不顺凶之道也䷸㢲小亨利有攸往利见大人王註全以㢲为徳是以小亨也上下皆㢲不违其令命乃行也故申命行事之时不可以不㢲也本义㢲入也一隂伏于二阳之下其性能㢲以入也隂为主故为小亨以隂从阳故又利有攸往然必知所从乃得其正故又曰利见大人也彖曰重㢲以申命刚㢲乎中正而志行柔皆顺乎刚是以小亨利有攸往利见大人孔疏卦以卑㢲为名以申命为义故就二体上下皆㢲以明可以申命也上㢲能接于下下㢲能奉于上上下皆㢲命乃得行故曰重㢲以申命也本义㢲顺而入必䆒乎下命令之象重㢲故为申命也刚㢲乎中正而志行指九五柔谓初四象曰随风㢲君子以申命行事本义随相继之义初六进退利武人之贞象曰进退志疑也利武人之贞志治也王註处令之初未能服令者也故进退也孔疏欲从之则未明其令欲不从则惧罪及已志意懐疑所以进退也武非行令所宜而言利武人者志在使人从治故曰利武人本义初以隂居下为㢲之主卑㢲之过故为进退不果之象九二㢲在牀下用史巫纷若吉无咎象曰纷若之吉得中也本义二以阳处隂而居下有不安之意然当㢲之下不厌其卑而二又居中不至已甚故为能过于㢲而丁宁烦悉其辞以自道逹则可以吉而无咎九三频㢲吝象曰频㢲之吝志穷也本义过刚不中居下之上非能㢲者勉为屡失吝之道也六四悔亡田获三品象曰田获三品有功也本义隂柔无应承乘皆刚宜有悔也而以隂居隂处上之下故得悔亡三品者一为干豆一为宾客一为充庖九五贞吉悔亡无不利无初有终先庚三日后庚三日吉象曰九五之吉位正中也王註申命令谓之庚夫以正齐物不可卒也故先申三日令着之后复申三日然后诛而无咎怨矣甲庚皆申命之谓也本义有悔是无初也亡之是有终也庚更也事之变也先庚三日丁也后庚三日癸也丁所以丁宁于其变之前癸所以揆度于其变之后上九㢲在牀下䘮其资斧贞凶象曰㢲在牀下上穷也䘮其资斧正乎凶也孔疏斧能斩决以喻威断也过㢲则不能行其威命命之不行是䘮其所用之斧故曰䘮其资斧本义㢲在牀下过于㢲者也䘮其资斧失所以断也正乎凶言必凶䷹兑亨利贞本义兑説也一隂进乎二阳之上喜之见于外者也其象为泽取其説万物又取坎水而塞其下流之象彖曰兑説也刚中而柔外説以利贞是以顺乎天而应乎人説以先民民忘其劳説以犯难民忘其死説之大民劝矣哉程传一隂居二阳之上隂説于阳而为阳所説也卦有刚中之徳能贞者也説而能贞是以上顺天理下应人心若夫违道以干百姓之誉苟説之道也违道不顺天干誉非应人苟取一时之説耳象曰丽泽兑君子以朋友讲习程传丽泽二泽相附丽也两泽相丽交相浸润互有滋益之象君子观其象而以朋友讲习亦互相益也初九和兑吉象曰和兑之吉行未疑也本义以阳爻居説体而处最下又无繋应故其象如此居卦之初其説也正未有所疑也九二孚兑吉悔亡象曰孚兑之吉信志也程传二承比隂柔则当有悔以刚中之徳虽比小人自守不失説而不失刚中故吉而悔亡六三来兑凶象曰来兑之凶位不当也程传六三隂柔不中正之人説不以道者也来兑就之以求説也之内为来上下皆阳而独之内者以同体而隂性下也九四商兑未寕介疾有喜象曰九四之喜有庆也本义四上承九五之中正而下比六三之柔邪故不能决而商度所説未能有定然质本阳刚故能介然守正而疾恶柔邪也如此则有喜矣九五孚于剥有厉象曰孚于剥位正当也本义剥谓隂能剥阳者也九五阳刚中正然当説之时而居尊位宻近上六上六隂柔为説之主处説之极能妄説以剥阳者也故但戒以信于上六则有危也上六引兑象曰上六引兑未光也本义上六成説之主以隂居説之极引下二阳相与为説而不能必其从也故九五当戒而此爻不言其吉凶䷺涣亨王假有庙利渉大川利贞本义涣散也为卦下坎上㢲风行水上离披觧散之象故为涣彖曰涣亨刚来而不穷柔得位乎外而上同王假有庙王乃在中也利渉大川乘木有功也程传九来居二六上居四柔得正位于外而上同于五之中㢲顺于五乃上同也象曰风行水上涣先王以享于帝立庙本义皆所以合其散初六用拯马壮吉象曰初六之吉顺也程传马谓二也二有刚中之才初隂柔两皆无应无应则亲比相求柔顺而托于刚中以拯其涣如得壮马以致逺必有济矣九二涣奔其机悔亡象曰涣奔其机得愿也程传机者俯慿以为安者也初谓二为马二目初为机二急就于初以为安则能亡其悔矣初虽坎体而不在险中也六三涣其躬无悔象曰涣其躬志在外也孔疏六三所以能涣其躬者正为身在于内而应在上九是志意在外也六四涣其羣元吉涣有丘匪夷所思象曰涣其羣元吉光大也本义居隂得正上承九五当济涣之任者也下无应与为能散其朋党之象则大善而吉又能散其小羣以成大羣则非常人思虑之所及也九五涣汗其大号涣王居无咎象曰王居无咎正位也本义阳刚中正以居尊位当涣之时能散其号令与其居积则可以济涣而无咎矣九五㢲体有号令之象汗如汗之出而不反也涣王居如陆贽所谓散小储而成大储之意上九涣其血去逖出无咎象曰涣其血逺害也程传涣诸爻皆无繋应惟上应于三三居险䧟之极故以能出涣逺害为善本义血谓伤害逖当作惕与小畜六四同言涣其血则去涣其惕则出也䷻节亨苦节不可贞本义节有限而止也为卦下兑上坎泽上有水其容有限故为节彖曰节亨刚柔分而刚得中苦节不可贞其道穷也説以行险当位以节中正以通天地节而四时成节以制度不伤财不害民程传人于所説则不知已遇艰难则思止方説而止为节之义本义当位中正指五又坎为通象曰泽上有水节君子以制数度议徳行初九不出户庭无咎象曰不出户庭知通塞也孔疏初九处节之初将立制度若不慎而泄则民情奸险应之以伪故慎宻不出然后事济而无咎九二不出门庭凶象曰不出门庭失时极也六三不节若则嗟若无咎象曰不节之嗟又谁咎也本义隂柔而不中正以当节时非能节者故其象如此此无咎与诸爻异言无所归咎也六四安节亨象曰安节之亨承上道也本义柔顺得正上承九五自然有节者也九五甘节吉往有尚象曰甘节之吉居位中也本义所谓当位以节中正以通者也上六苦节贞凶悔亡象曰苦节贞凶其道穷也本义居节之极故为苦节既处过极虽得正而不免于凶然礼奢宁俭故虽有悔而终得亡之也䷼中孚豚鱼吉利渉大川利贞程传在二体则中实在全体则中虚中虚信之本中实信之实本义孚信也为卦二隂在内四阳在外而二五之阳皆得其中以一卦言之为中虚以二体言之为中实皆孚信之象也彖曰中孚柔在内而刚得中説而㢲孚乃化邦也豚鱼吉信及豚鱼也利渉大川乘木舟虚也中孚以利贞乃应乎天也象曰泽上有风中孚君子以议狱缓死本义风感水受中孚之象议狱缓死中孚之意初九虞吉有他不燕象曰初九虞吉志未变也本义当中孚之初上应六四能度其可信而信之则吉复有他焉则失其所以度之之正而不得其所安矣九二鸣鹤在隂其子和之我有好爵吾与尔靡之象曰其子和之中心愿也本义九二中孚之实九五亦以中孚之实应之故有鹤鸣子和我爵尔靡之象鹤在隂谓九居二好爵谓得中靡与縻同六三得敌或鼔或罢或泣或歌象曰或鼓或罢位不当也程传三四皆以虚中为成孚之主然所处则异四得位居正故亡匹以从上三不中失正故得敌以累志本义敌谓上九信之穷者六三隂柔不中正以居説极而与之为应故不能自主而其象如此六四月几望马匹亡无咎象曰马匹亡絶类上也程传四初为正应匹也孚道在一四既从五若复下繋于初则不一而害于孚故马匹亡则无咎也本义六四居隂得正位近于君为月几望之象马匹谓初与已为匹四乃絶之而上以信于五故为马匹亡之象九五有孚挛如无咎象曰有孚挛如位正当也本义九五刚徤中正中孚之实而居尊位为孚之主者也下应九二与之同徳故其象如此上九翰音登于天贞凶象曰翰音登于天何可长也本义居信之极而不知变虽得其贞亦凶道也䷽小过亨利贞可小事不可大事飞鸟遗之音不宜上宜下大吉本义小谓隂也为卦四隂在外二阳在内隂多于阳小者过也彖曰小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也孔疏六二六五以柔居中九四失位不中九三得位不中柔而得中故曰小事吉也失位不中故曰不可大事也象曰山上有雷小过君子以行过乎恭䘮过乎哀用过乎俭本义三者之过皆小者之过可过于小而不可过于大可以小过而不可甚过彖所谓可小事而宜下者也初六飞鸟以凶象曰飞鸟以凶不可如何也本义初六隂柔上应九四又居过时上而不下者也六二过其祖遇其妣不及其君遇其臣无咎象曰不及其君臣不可过也程传阳之在上者父之象尊于父者祖之象四居三上故为祖五隂而尊祖妣之象九三弗过防之从或戕之凶象曰从或戕之凶何如也本义小过之时事每当过然后得中九三以刚居正衆隂所欲害者也而自恃其刚不肯过为之备故其象如此九四无咎弗过遇之往厉必戒勿用永贞象曰弗过遇之位不当也往厉必戒终不可长也本义弗过遇之言弗过于刚而适合其宜也往则过矣故有厉而当戒勿用永贞言当随时之宜不可固守也六五宻云不雨自我西郊公弋取彼在穴象曰宻云不雨已上也王註夫雨者隂在于上而阳薄之而不得通则蒸而为雨今艮止于下而不交焉故不雨也本义以隂居尊又当隂过之时不能有为而弋取六二以为助故有此象在穴隂物也两隂相得其不能济大事可知上六弗遇过之飞鸟离之凶是谓灾𤯝象曰弗遇过之已亢也本义六以隂居动体之上处隂过之极过之已高而甚逺者也䷾旣济亨小利贞初吉终乱本义为卦水火相交各得其用六爻之位各得其正故为既济亨小当为小亨彖曰既济亨小者亨也利贞刚柔正而位当也初吉柔得中也终止则乱其道穷也程传天下之事不进则退无一定之理济之终不进而止矣无常止也衰乱至矣象曰水在火上既济君子以思患而豫防之王註存不忘亡既济不忘未济也初九曵其轮濡其尾无咎象曰曵其轮义无咎也本义轮在下尾在后初之象也曵轮则车不前濡尾则狐不济既济之初谨戒如是无咎之道六二妇䘮其茀勿逐七日得象曰七日得以中道也程传二以文明中正之徳上应九五刚阳中正之君宜得行其志也然五既得尊位时已既济无复进而有为自古既济而能用人者鲜矣茀妇人出门以自蔽者也䘮其茀则不可行矣卦有六位七则变矣七日得谓时变也中正之道无终废之理不得行于今必行于异时也九三髙宗伐鬼方三年克之小人勿用象曰三年克之惫也六四繻有衣袽终日戒象曰终日戒有所疑也王註繻宜曰濡衣袽所以塞舟漏也九五东邻杀牛不如西邻之禴祭实受其福象曰东邻杀牛不如西邻之时也实受其福吉大来也本义东阳西隂言九五居尊而时已过不如六二之在下而始得时也当文王与纣之事上六濡其首厉象曰濡其首厉何可久也䷿未济亨小狐汔济濡其尾无攸利程传狐能渡水濡尾则不能济其老者多疑畏故履氷而聼惧其䧟也小者则未能畏慎故勇于济濡其尾而不能济也本义水火不交不相为用卦之六爻皆失其位故为未济汔几也几济而濡尾犹未济也彖曰未济亨柔得中也小狐汔济未出中也濡其尾无攸利不续终也虽不当位刚柔应也王註以柔处中能纳刚徤故得亨也处未济之时必刚健然后能济小狐虽能渡而无余力将济而濡其尾力竭于斯不能续终未足以济也位不当故未济刚柔应故可济象曰火在水上未济君子以慎辨物居方王註辨物居方令物各当其所也初六濡其尾吝象曰濡其尾亦不知极也孔疏未济之初始于既济之上六濡首而不知遂濡其尾故曰不知极也九二曵其轮贞吉象曰九二贞吉中以行正也本义以九二应六五而居柔得中为能自止而不进得为下之正也九居二本非正以中故得正也六三未济征凶利渉大川象曰未济征凶位不当也本义隂柔不中正居未济之时以征则凶然以柔乗刚将出乎坎有利渉之象或疑利字上当有不字九四贞吉悔亡震用伐鬼方三年有赏于大国象曰贞吉悔亡志行也六五贞吉无悔君子之光有孚吉象曰君子之光其晖吉也王註以柔顺文明之质居于尊位付物以能而不疑物则竭力故曰有孚吉上九有孚于饮酒无咎濡其首有孚失是象曰饮酒濡首亦不知节也本义以刚明居未济之极时将可以有为而自信自飬以俟命无咎之道也若纵而不反如狐之渉水而濡其首则过于自信而失其义矣田间易学卷六田间易学卷七钦定四库全书田间易学卷七桐城钱澄之撰系辞上传本义系辞本谓文王周公所作之辞系于卦爻之下者即今经文此篇乃孔子所述系辞之传也以其通论一经之大体凡例故无经可附而自分上下云天尊地卑干坤定矣卑髙以陈贵贱位矣动静有常刚柔㫁矣方以类聚物以羣分吉凶生矣在天成象在地成形变化见矣本义此言圣人作易因隂阳之实体为卦爻之法象庄周所谓易以道隂阳此之谓也是故刚柔相摩八卦相盪本义此言易卦之变化也六十四卦之初刚柔两画而已两相摩而为四四相摩而为八八相盪而为六十四鼔之以雷霆润之以风雨日月运行一寒一暑本义此变化之成象者干道成男坤道成女孔䟽成者谓干因隂而得成男坤因阳而得成女本义此变化之成形者干知大始坤作成物本义知犹主也干主始物而坤作成之承上文男女而言干坤之理干以易知坤以简能韩註天地之道不为而善始不劳而善成故曰易简本义干健而动即其所知便能始物而无所难故为以易而知大始坤顺而静凡其所能皆从乎阳而不自作故为以简而能成物易则易知简则易从易知则有亲易从则有功有亲则可乆有功则可大可乆则贤人之徳可大则贤人之业韩註天地易简万物各载其形圣人不为羣方各遂其业徳业既成则入于形器故以贤人目其徳业本义人之所为如干之易则其心明白而人易知如坤之简则其事要约而人易从易知则与之同心者多故有亲易从则与之协力者衆故有功有亲则一于内故可乆有功则兼于外故可大徳谓得于己者业谓成于事者上言干坤之徳不同此言人法干坤之道至此则可以为贤矣易简而天下之理得矣天下之理得而成位乎其中矣孔䟽列子言不生而物自生不化而物自化若不行易简法令滋章则物失其性也本义成位谓成人之位其中谓天地之中至此则体道之极功圣人之能事可以与天地参矣右第一章本义此章以造化之实明作经之理又言干坤之理分见于天地而人兼体之也圣人设卦观象系辞焉而明吉凶本义象者物之似也此言圣人作易观卦爻之象而系之以辞也刚柔相推而生变化本义言卦爻隂阳迭相推盪而隂或变阳阳或化隂圣人所以观象而系辞衆人所以因蓍而求卦也是故吉凶者失得之象也悔吝者忧虞之象也本义吉凶悔吝者易之辞也失得忧虞者事之变也吉凶相对而悔吝居其中间悔自凶而趋吉吝自吉而向凶也故圣人观卦爻之中或有此象则系之以此辞也变化者进退之象也刚柔者昼夜之象也六爻之动三极之道也本义柔变而趋于刚者退极而进也刚化而趋于柔者进极而退也既变而刚则昼而阳矣既化而柔则夜而隂矣动即变化也极至也三极天地人之至理三才各一太极也此明刚柔相推以生变化而变化之极复为刚柔流行于一卦六爻之间占者因所值以断吉凶也是故君子所居而安者易之序也所乐而玩者爻之辞也孔䟽序易位之次序也卦之与爻皆有其辞但爻有变化取象既多以知得失故君子尤所爱乐所以特云爻之辞也本义易之序谓卦爻所着事理当然之次第玩者观之详是故君子居则观其象而玩其辞动则观其变而玩其占是以自天祐之吉无不利本义象辞变已见上凡单言变者化在其中占谓其所值吉凶之决也右第二章本义此章言圣人作易君子学易之事彖者言乎象者也爻者言乎变者也本义彖谓卦辞文王所作者爻谓爻辞周公所作者象指全体而言变指一节而言吉凶者言乎其失得也悔吝者言乎其小疵也无咎者善补过也本义此卦爻辞之通例是故列贵贱者存乎位齐小大者存乎卦辨吉凶者存乎辞韩註爻之所处曰位本义位谓六爻之位齐犹定也小谓隂大谓阳忧悔吝者存乎介震无咎者存乎悔本义介谓辨别之端葢善恶已动而未形之时也于此忧之则不至于悔吝矣震动也知悔则有以动其补过之心而可以无咎矣是故卦有小大辞有险易辞也者各指其所之本义小险大易各随所向右第三章本义此章释卦爻辞之通例易与天地凖故能弥纶天地之道韩註作易以凖天地本义易书卦爻具有天地之道仰以观于天文俯以察于地理是故知幽明之故原始反终故知死生之説精气为物游魂为变是故知鬼神之情状本义此穷理之事以者圣人以易之书也易者隂阳而已幽明死生鬼神皆隂阳之变天地之道也天文则有昼夜上下地理则有南北髙深原者推之于前反者要之于后隂精阳气聚而成物神之伸也魂游魄降散而为变鬼之归也与天地相似故不违知周乎万物而道济天下故不过旁行而不流乐天知命故不忧安土敦乎仁故能爱本义此圣人尽性之事也天地之道知仁而已知周万物者天也道济天下者地也范围天地之化而不过曲成万物而不遗通乎昼夜之道而知故神无方而易无体本义此圣人至命之事也天地之化无穷圣人为之范围不使过于中道所谓裁成者也通犹兼也昼夜即幽明死生鬼神之谓右第四章本义此章言易道之大圣人用之如此一隂一阳之谓道韩註道者何无之称也寂然无体不可为象必有之用极而无之功显故至于神无方而易无体而道可见矣故穷变以尽神因神以明道隂阳虽殊无一以待之不神在隂为无隂隂以之生在阳为无阳阳以之成故曰一隂一阳也本义隂阳迭运者气也其理则所谓道继之者善也成之者性也本义道具于隂而行乎阳继言其发也成言其具也仁者见之谓之仁知者见之谓之知百姓日用而不知故君子之道鲜矣本义仁阳知隂各得是道之一隅故随其所见而目为全体也日用不知莫不饮食鲜能知味者又其每下者也然亦莫不有是道焉显诸仁藏诸用鼓万物而不与圣人同忧盛徳大业至矣哉本义显自内而外也仁谓造化之功徳之发也藏自外而内也用谓机缄之妙业之本也程子曰天地无心而成化圣人有心而无为富有之谓大业日新之谓盛徳本义张子曰富有者大而无外日新者久而无穷生生之谓易本义隂生阳阳生隂其变无穷成象之谓干效法之谓坤孔䟽谓画卦成干之象拟干之健故谓卦为干也画卦效坤之法拟坤之顺故谓之坤也本义效呈也法谓造化之详宻而可见者极数知来之谓占通变之谓事韩註物穷则变变而通之事之所由生也本义占筮也极数知来所以通事之变隂阳不测之谓神本义张子曰两在故不测右第五章本义此章言道之体用不外乎隂阳而其所以然者则未尝倚乎隂阳也夫易广矣大矣以言乎逺则不御以言乎迩则静而正以言乎天地之间则备矣本义不御言无尽静而正言即物而理存备言无所不有夫干其静也専其动也直是以大生焉夫坤其静也翕其动也辟是以广生焉本义干坤各有动静于其四徳见之静体而动用静别而动交也干一而实故以质言而曰大坤二而虚故以量言而曰广葢天之形虽包于地之外而其气常行乎地之中也易之所以广大者以此广大配天地变通配四时隂阳之义配日月易简之善配至徳本义易之广大变通与其所言隂阳之説易简之徳配之天道人事则如此右第六章子曰易其至矣乎夫易圣人所以崇徳而广业也知崇礼卑崇效天卑法地本义十翼皆夫子所作不应自着子曰字疑皆后人所加也天地设位而易行乎其中矣成性存存道义之门本义天地设位而变化行犹知礼存性而道义出也成性本成之性也存存谓存而又存不已之意也右第七章圣人有以见天下之赜而拟诸其形容象其物宜是故谓之象本义赜杂乱也象卦之象如説卦所列者圣人有以见天下之动而观其㑹通以行其典礼系辞焉以断其吉凶是故谓之爻韩註典礼适时之所用本义㑹谓理之所聚而不可遗处通谓理之可行而无所碍处如庖丁解牛㑹则其族而通则其虚也言天下之至赜而不可恶也言天下之至动而不可乱也拟之而后言议之而后动拟议以成其变化本义观象玩辞观变玩占而法行之此下七爻则其例也鸣鹤在阴其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行发乎迩见乎逺言行君子之枢机枢机之发荣辱之主也言行君子之所以动天地也可不慎乎韩註君子拟议以动慎其微也枢机制动之主同人先号咷而后笑子曰君子之道或出或处或黙或语二人同心其利㫁金同心之言其臭如兰本义言君子之道初若不同而后实无间㫁金如兰言物莫能间而其言有味也初六借用白茅无咎子曰苟错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也本义徳言盛礼言恭言徳欲其盛礼欲其恭也亢龙有悔子曰贵而无位髙而无民贤人在下位而无辅是以动而有悔也本义当属文言此葢重出不出户庭无咎子曰乱之所生也则言语以为阶君不宻则失臣臣不宻则失身几事不宻则害成是以君子慎宻而不出也子曰作易者其知盗乎易曰负且乗致寇至负也者小人之事也乗也者君子之噐也小人而乗君子之噐盗思夺之矣上慢下暴盗思伐之矣慢藏诲盗冶容诲滛易曰负且乗致寇至盗之招也右第八章本义此章言卦爻之用天一地二天三地四天五地六天七地八天九地十本义此简本在第十章之首程子曰宜在此今从之此言天地之数阳竒隂偶即所谓河图者也天数五地数五五位相得而各有合天数二十有五地数三十凡天地之数五十有五此所以成变化而行鬼神也本义此简本在大衍之后今按宜在此天数五者一三五七九皆竒也地数五者二四六八十皆偶也相得谓一与二三与四五与六七与八九与十各以竒偶为类而自相得有合谓一与六二与七三与八四与九五与十皆两相合变化谓一变生水而六化成之二化生火而七变成之三变生木而八化成之四化生金而九变成之五变生土而十化成之鬼神谓凡竒偶生成之屈伸徃来者大衍之数五十其用四十有九分而为二以象两挂一以象三揲之以四以象四时归竒于扐以象闰五嵗再閠故再扐而后挂韩註王辅嗣云演天地之数所頼者五十也其用四十有九则其一不用也不用而用以之通非数而数以之成斯易之太极也孔疏五十之数义有多家各有其説惟王弼与诸儒不同万物之䇿凡有万一千二百五十其用此䇿推演天地之数惟用五十䇿也谓自然所须䇿者惟用五十就五十䇿中其所用揲蓍者惟用四十有九其一不用以其虚无所用也故不数之本义大衍之数五十葢以河图中宫天五乗地十而得之至用以筮则又止用四十有九葢皆出于理势之自然而非人之知力所能损益也干之策二百一十有六坤之䇿百四十有四凡三百有六十当期之日韩註阳爻六一爻三十六䇿六爻二百一十六䇿隂爻六一爻二十四䇿六爻百四十四䇿本义少隂退而未极乎虚少阳进而未极乎盈故此独以老阳老隂计干坤六爻之䇿数余可推而知也期周一嵗也凡三百六十五日四分日之一此特举成数而槩言之耳二篇之䇿万有一千五百二十当万物之数也韩註二篇三百八十四爻隂阳各半合万有一千二百五十䇿本义二篇谓上下经凡阳爻百九十二得六千九百一十二䇿隂爻百九十二得四千六百八䇿合之得此数是故四营而成易十有八变而成卦本义四营谓分二挂一揲四归竒也易变易也谓一变也三变成爻十八变则成六爻也八卦而小成本义谓九变而成三画得内卦也引而伸之触类而长之天下之能事毕矣本义谓已成六爻而视其爻之变与不变以为动静则一卦可变而为六十四卦以定吉凶凡四千九十六卦也显道神徳行是故可与酬酢可与佑神矣本义道因辞显行以数神酬酢谓应对佑神谓助神化之功子曰知变化之道者其知神之所为乎本义变化之道即上文数法是也皆非人之所能为故夫子叹之而门人别加子曰以别上文也右第九章本义此章言天地大衍之数揲蓍求卦之法然亦略矣意其详具于大卜筮人之官而今不可考耳其可推者启蒙备言之易有圣人之道四焉以言者尚其辞以动者尚其变以制噐者尚其象以卜筮者尚其占本义四者皆变化之道神之所为者也是以君子将有为也将有行也问焉而以言其受命也如向无有逺近幽深遂知来物非天下之至精其孰能与于此本义此尚辞尚占之事言人以蓍问易求其卦爻之辞而以之发言处事则易受人之命而有以告之如向之应声以决其未来之吉凶也以言与以言者尚其辞之以言义同命则将筮而告蓍之语冠礼筮日宰自右赞命是也参伍以变错综其数通其变遂成天地之文极其数遂定天下之象非天下之至变其孰能与于此本义此尚象之事变则象之未定者也参者三数之也伍者五数之也既参以变又伍以变一先一后更相考覈以审其多寡之实也错者交而互之一左一右之谓也综者总而挈之一低一昂之谓也此亦皆谓揲蓍求卦之事葢通三揲两手之策以成隂阳老少之画䆒七八九六之数以定卦爻动静之象也易无思也无为也寂然不动感而遂通天下之故非天下之至神其孰能与于此韩註夫非忘象者则无以制象非遗数者无以极数至精者无筹䇿而不可乱至变者体一而无不周至神者寂然而无不应斯功用之母象数所由立也本义此四者易之体所以立而用所以行者也易指蓍卦无思无为言其无心也寂然者感之体感通者寂之用人心之妙其动静亦如此夫易圣人之所以极深而研几也韩註极未形之理则曰深适动微之㑹则曰几本义研犹审也几微也所以极深者至精也所以研几者至变也惟深也故能通天下之志惟几也故能成天下之务惟神也故不疾而速不行而至本义所以通志而成务者神之所为也子曰易有圣人之道四焉者此之谓也右第十章本义此章承上章之意言易之用有此四者子曰夫易何为者也夫易开物成务冒天下之道如斯而已者也是故圣人以通天下之志以定天下之业以㫁天下之疑本义开物成务谓使人卜筮以知吉凶而成事业冒天下之道谓卦爻既设而天下之道皆在其中是故蓍之徳圆而神卦之徳方以知六爻之义易以贡圣人以此洗心退藏于宻吉凶与民同患神以知来知以藏往其孰能与于此哉古之聪明睿知神武而不杀者夫孔疏易道以示人吉凶凶虽人之所患吉亦民之所患也既得其吉又患其失故老子云宠辱若惊也本义圆神谓变化无方方知谓事有定理易以贡谓变易以告人圣人体具三者之徳而无一尘之累无事则其心寂然人莫能窥有事则神知之用随感而应所谓无卜筮而知吉凶也神武不杀得其理而不假其物之谓是以明于天之道而察于民之故是兴神物以前民用圣人以此斋戒以神明其徳夫本义神物谓蓍龟明天道故知神物之可兴察民故故知其用之不可不有以开其先是以作为卜筮以教人而于此焉斋戒以考其占使其心神明不测如鬼神之能知来也是故阖户谓之坤辟户谓之干一阖一辟谓之变往来不穷谓之通见乃谓之象形乃谓之器制而用之谓之法利用出入民咸用之谓之神本义阖辟动静之机也先言坤者由静而动也干坤变通者化育之功也见象形噐者生物之序也法者圣人修道之所为而神者百姓自然之日用也是故易有太极是生两仪两仪生四象四象生八卦本义一毎生二自然之理也易者隂阳之变太极者其理也两仪者始为一画以分隂阳四象者次为二画以分太少八卦者次为三画而三才之象始备此圣人作易自然之次第有不假丝毫智力而成者画卦揲蓍其序皆然八卦定吉凶吉凶生大业本义有吉有凶是生大业是故法象莫大乎天地变通莫大乎四时县象着明莫大乎日月崇髙莫大乎富贵备物致用立成噐以为天下利莫大乎圣人探赜索隐钩深致逺以定天下之吉凶成天下之亹亹者莫大乎蓍龟本义富贵谓有天下履帝位立下疑有阙文亹亹犹勉勉也疑则怠决故勉是故天生神物圣人则之天地变化圣人效之天垂象见吉凶圣人象之河出图洛出书圣人则之本义此四者圣人作易之所由也易有四象所以示也系辞焉所以告也定之以吉凶所以断也本义四象谓隂阳老少示谓示人以所値之卦爻右第十一章本义此章専言卜筮易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也本义释大有上九爻义然在此无所属或恐是错简宜在第八章之末子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利鼓之舞之以尽神韩註极变通之数则尽利也故曰易穷则变变则通通则久本义言之所传者浅象之所示者深观竒偶二画包含变化无有穷尽则可见矣变通鼔舞以事而言干坤其易之緼耶干坤成列而易立乎其中矣干坤毁则无以见易易不可见则干坤或几乎息矣本义緼所包蓄犹衣之着也易之所有隂阳而已凡阳皆干凡隂皆坤画卦定位则二者成列而易之体立矣干坤毁谓卦画不立干坤息谓变化不行是故形而上者谓之道形而下者谓之噐化而裁之谓之变推而行之谓之通举而措之天下之民谓之事业孔疏形虽在道噐两畔之际形在噐不在道也隂阳之化自然相裁圣人亦法此而裁节也本义卦爻隂阳皆形而下者其理则道也因其自然之化而裁制之变之义也变通二字上章以天言此章以人言是故夫象圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以㫁其吉凶是故谓之爻本义重出以起下文极天下之赜者存乎卦鼓天下之动者存乎辞本义卦即象也辞即爻也化而裁之存乎变推而行之存乎通神而明之存乎其人黙而成之不言而信存乎徳行本义卦爻所以变通者在人人之所以能神而明之者在徳右第十二章日间易学卷七田间易学卷八钦定四库全书田间易学卷八桐城钱澄之撰系辞下传孔疏此篇章数诸儒不同刘谳为十二章以对上系十二章也周氏庄氏并为九章八卦成列象在其中矣因而重之爻在其中矣孔疏象亦有爻爻亦有象所以象独在卦爻独在重者卦则爻少而象多重则爻多而象少故在卦举象在重论爻也本义成列谓干一兑二离三震四巽五坎六艮七坤八之类象谓卦之形体也因而重之谓各因一卦而以八卦次第加之为六十四也爻六爻也既重而后卦有六爻也刚柔相推变在其中矣系辞焉而命之动在其中矣孔疏上篇言刚柔相推而生变化是变化之道在刚柔相推之中论其气谓之隂阳语其体谓之刚柔本义刚柔相推而卦爻之变往来交错无不可见圣人因其如此而皆系之辞以命其吉凶则占者所值当动之爻象亦不出乎此矣吉凶悔吝者生乎动者也本义吉凶悔吝皆辞之所命也然必因卦爻之动而后见刚柔者立本者也变通者趣时者也本义一刚一柔各有定位自此而彼变以从时吉凶者贞胜者也本义贞正也常也物以其所正为常者也天地之道贞观者也日月之道贞明者也天下之动贞夫一者也本义观示也天下之动其变无穷然顺理则吉逆理则凶则其所正而常者亦一理而已矣夫干确然示人易矣夫坤隤然示人简矣孔疏此明天地得一之道本义确然健貌隤然顺貌所谓贞观者也爻也者效此者也象也者像此者也本义此谓上文干坤所示之理爻之竒偶卦之消息所以效而象之爻象动乎内吉凶见乎外功业见乎变圣人之情见乎辞本义内谓蓍卦之中外谓蓍卦之外变即动乎内之变辞即见乎外之辞天地之大徳曰生圣人之大寳曰位何以守位曰仁何以聚人曰财理财正辞禁民为非曰义本义曰人之人今本作仁吕氏从古葢所谓非衆罔与守邦也右第一章本义此章言卦爻吉凶造化功业古者庖牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情韩註圣人之作易无大不极无微不究大则取象天地细则观鸟兽之文与地之宜也孔疏地之宜者若周礼五土动物植物各有所宜是也本义王昭素曰与地之间诸本多有天字俯仰逺近所取不一然不过以騐隂阳消息两端而已神明之徳如健顺动止之类万物之情如雷风山泽之象作结绳而为网罟以佃以渔葢取诸离孔疏案诸儒象卦制噐者尚其象则取象不取名也韩氏註多取名为义于义未善本义两目相承而物丽焉庖牺氏没神农氏作斵木为耜揉木为耒耒耨之利以教天下葢取诸益本义二体皆木上入下动天下之益莫大于此日中为市致天下之民聚天下之货交易而退各得其所葢取诸噬嗑本义日中为市上明而下动又借噬为市嗑为合也神农氏没黄帝尧舜氏作通其变使民不倦神而化之使民宜之易穷则变变则通通则久是以自天祐之吉无不利黄帝尧舜垂衣裳而天下治葢取诸干坤韩註通物之变故乐其噐用不觧倦也孔疏既云黄帝即云尧舜者畧举五帝之终始则少皥颛顼帝喾在其间也此已下凡有九事此九事之第一也黄帝制其初尧舜成其末事相连接共有九事之功故连云黄帝尧舜本义干坤变化而无为刳木为舟剡木为楫舟楫之利以济不通致逺以利天下葢取诸涣本义木在水上也服牛乗马引重致逺以利天下葢取诸随本义下动上説重门击柝以待暴客葢取诸豫本义豫备之意断木为杵掘地为臼臼杵之利万民以济葢取诸小过本义下止上动弦木为弧剡木为矢弧矢之利以威天下葢取诸睽本义睽乖然后威以治之上古穴居而野处后世圣人易之以宫室上栋下宇以待风雨葢取诸大壮孔疏已前不言上古已下三事或言上古或言古者葢已前未造此噐之前更无别物之用非以后物替前物故不云上古也已下三事是未造此物之前已更别有所用今将后用而代前用欲明前用所有故本之云上古及古者本义壮固之意古之葬者厚衣之以薪葬之中野不封不树䘮期无数后世圣人易之以棺椁葢取诸大过孔疏不云上古直云古之葬者犹在穴居结绳之后故直云古也案书称尧崩百姓如䘮考妣三载四海遏宻八音则䘮期无数在尧已前礼记云有虞氏瓦棺又云夏堲周殷人以棺椁则夏以前棺椁未具也此举其大畧明前后相代之义不必确在一时本义送死大事而过于厚上古结绳而治后世圣人易之以书契百官以治万民以察葢取诸夬韩註夬决也书契所以决㫁万事也本义明决之义右第二章本义此章言圣人制噐尚象之事是故易者象也象也者像也本义易卦之形理之似也彖者材也本义彖言一卦之材爻也者效天下之动者也本义效倣也是故吉凶生而悔吝着也本义悔吝本微因此而着右第三章阳卦多隂隂卦多阳韩註夫少者多之所宗一者衆之所归阳卦二隂故竒为之君隂卦二阳故偶为之主本义震坎艮为阳卦皆一阳二隂巽离兑为隂卦皆一隂二阳其故何也阳卦竒隂卦偶本义凡阳卦皆五画凡隂卦皆四画其徳行何也阳一君而二民君子之道也隂二君而一民小人之道也韩註阳君道也隂臣道也君以无为统衆无为则一也臣以有事代终有事则二也故阳爻画竒以明君道必一隂爻画偶以明臣体必二斯则隂阳之数君臣之辨也本义君谓阳民谓隂右第四章易曰憧憧往来朋从尔思子曰天下何思何虑天下同归而殊涂一致而百虑天下何思何虑本义此引咸九四爻辞而释之言理本无二而殊途百虑莫非自然何以思虑为哉必思而从则所从者亦狭矣日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉本义言往来屈伸皆感应自然之常理加憧憧焉则入于私矣所以必思而后有从也尺蠖之屈以求信也龙蛇之蛰以存身也精义入神以致用也利用安身以崇徳也本义因言屈伸往来之理而又推以言学亦有自然之机也精研其义至于入神屈之至也然乃所以为出而致用之本利其施用无适不安信之极也然乃所以为入而崇徳之资内外交相养互相发也过此以往未之或知也穷神知化徳之盛也本义下学之事尽力于精义利用而交养互发之机自不能已自是以上则亦无所用其力矣至于穷神知化乃徳盛仁熟而自致耳然不知者往而屈也自致者来而信也是亦感应自然之理而已易曰困于石据于蒺藜入于其宫不见其妻凶子曰非所困而困焉名必辱非所据而据焉身必危既辱且危死期将至妻其可得见耶易曰公用射隼于髙墉之上获之无不利子曰隼者禽也弓矢者噐也射之者人也君子藏噐于身待时而动何不利之有动而不括是以出而有获语成噐而动者也本义括结碍也子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可觧易曰何校灭耳凶子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑子曰徳薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也子曰知几其神乎君子上交不謟下交不渎其知几乎几者动之微吉之先见者也君子见几而作不俟终日易曰介于石不终日贞吉介如石焉宁用终日㫁可识矣君子知微知彰知柔知刚万夫之望孔疏前云精义入神故此明知几入神之事几是离无入有在有无之际故云动之微若事着之后乃成为吉此几在吉之先豫前已见故云吉之先见直云吉不云凶者凡豫前知几皆向吉而背凶违凶而就吉无复有凶故特云吉本义汉书吉之之间有凶字子曰颜氏之子其殆庶几乎有不善未尝不知知之未尝复行也易曰不逺复无祗悔元吉韩註失之于几故有不善得之于一不逺而复故知之未尝复行也天地絪緼万物化醇男女搆精万物化生易曰三人行则损一人一人行则得其友言致一也韩註致一而后化成也孔疏二气絪緼共相和㑹万物感之变化而醇若天地有心为一则不能使万物化醇矣本义絪緼交宻之状醇谓厚而凝也言气化者也化生形化者也子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶右第五章子曰干坤其易之门邪干阳物也坤隂物也隂阳合徳而刚柔有体以体天地之撰以通神明之徳本义诸卦刚柔之体皆以干坤合徳而成故曰干坤易之门撰犹事也其称名也杂而不越于稽其类其衰世之意耶韩註有忧患而后作易世衰则失得弥彰爻辞所以明失得本义万物虽多无不出于隂阳之变故卦爻之义虽杂出而不差谬然非上古淳质之时思虑所及也故以为衰世之意葢指文王与纣之时也夫易彰往而察来而微显阐幽开而当名辨物正言㫁辞则备矣孔疏开释也正言即其辞而㫁之法家所谓前案后㫁本义而微显恐当作微显而开而之而亦疑有误其称名也小其取类也大其㫖逺其辞文其言曲而中其事肆而隐因贰以济民行以明失得之报本义肆陈也贰疑也右第六章本义此章多阙文疑字不可尽通后皆放此易之兴也其于中古乎作易者其有忧患乎孔疏上古伏羲之时理尚质素直观其象足以垂教矣中古之时事渐浇浮非象可以为教故卦爻之辞起于中古身既忧患须垂法以示于后以防忧患之事本义夏商之末易道中微文王拘于羑里而系彖辞易道复兴是故履徳之基也谦徳之柄也复徳之本也恒徳之固也损徳之修也益徳之裕也困徳之辨也井徳之地也㢲徳之制也孔疏六十四卦悉为修徳防患之事于此九卦尤为甚者故特举以言焉本义九卦皆反身修徳以处忧患之事也而有序焉基所以立柄所以持复者心不外而善端存恒者守不变而常且久惩忿窒慾以修身迁善改过以长善困以自騐其力井以不变其所然后能巽顺于理以制事变也履和而至谦尊而光复小而辨于物恒杂而不厌损先难而后易益长裕而不设困穷而通井居其所而迁巽称而隐孔疏自此以下明九卦之徳也本义此如书之九徳礼非强世然事皆至极谦以自卑而尊且光复阳微而不乱于羣隂恒处杂而常徳不厌损欲先难习熟则易益但充长而不造作困身困而道亨井不动而及物巽称物之宜而潜隐不露履以和行谦以制礼复以自知恒以一徳损以远害益以兴利困以寡怨井以辨义巽以行权孔䟽自此以下论九徳各有施用而有利益也本义寡怨谓少所怨尤辨义谓安而能虑右第七章本义此章三陈九卦以明处忧患之道易之为书也不可逺为道也屡迁变动不居周流六虚上下无常刚柔相易不可为典要唯变所适孔疏六位言虚者位本无体因爻始见故称虚也本义远犹忘也周流六虚谓隂阳流行于卦之六位其出入以度外内使知惧本义此句未详疑有脱误又明于忧患与故无有师保如临父母本义虽无师保而常若父母临之戒惧之至初率其辞而揆其方既有典常苟非其人道不虚行本义方道也始由辞以度其理则见其有典常矣然神而明之则存乎其人也右第八章易之为书也原始要终以为质也六爻相杂唯其时物也本义质谓卦体卦必举其始终而后成体爻则惟其时物而已其初难知其上易知本末也初辞拟之卒成之终本义此言初上二爻若夫杂物撰徳辨是与非则非其中爻不备孔疏一卦之内而有六爻各主其物各成其徳欲辨定此六爻之是非则总归于中爻以中爻居一无偏故能统卦义也按此指二五而言本义此谓卦中四爻噫亦要存亡吉凶则居可知矣知者观其彖辞则思过半矣本义彖统论一卦六爻之体二与四同功而异位其善不同二多誉四多惧近也柔之为道不利逺者其要无咎其用柔中也本义此以下论中爻同功谓皆隂位异位谓逺近不同四近君故多惧柔不利逺而二多誉者以其柔中也三与五同功而异位三多凶五多功贵贱之等也其柔危其刚胜耶本义三五同阳位而贵贱不同然以柔居之则危惟刚则能胜之右第九章易之为书也广大悉备有天道焉有人道焉有地道焉兼三才而两之故六六者非他也三才之道也本义三画已具三才重之故六而以上二爻为天中二爻为人下二爻为地道有变动故曰爻爻有等故曰物物相杂故曰文文不当故吉凶生焉本义道有变动谓卦之一体等谓逺近贵贱之差相杂谓刚柔之位相间不当谓爻不当位右第十章易之兴也其当殷之末世周之盛徳耶当文王与纣之事耶是故其辞危危者使平易者使倾其道甚大百物不废惧以终始其要无咎此之谓易之道也本义危惧故得平安慢易则必倾覆易之道也右第十一章夫干天下之至健也徳行恒易以知险夫坤天下之至顺也徳行恒简以知阻本义至健则所行无难故易至顺则所行不烦故简然其于事皆有以知其难而不敢易以处之也葢虽易而能知险则不䧟于险矣既简而又知阻则不困于阻矣所以能危能惧而无易者之倾也能説诸心能研诸侯之虑定天下之吉凶成天下之亹亹者本义侯之二字衍説诸心者心与理㑹干之事也研诸虑者理因虑审坤之事也是故变化云为吉事有祥象事知器占事知来本义变化云为故象事可以知器吉事有祥故占事可以知来天地设位圣人成能人谋鬼谋百姓与能韩註鬼谋凡寄卜筮以考吉凶也不后思虑而失得自明不劳探讨而吉凶自着故百姓与能乐推而不厌也本义天地设位而圣人作易以成其功于是人谋鬼谋虽百姓之愚皆得以与其能八卦以象告爻彖以情言刚柔杂居而吉凶可见矣本义象谓卦画爻彖谓卦爻辞变动以利言吉凶以情迁是故爱恶相攻而吉凶生逺近相取而悔吝生情伪相感而利害生凡易之情近而不相得则凶或害之悔且吝本义不相得谓相恶也凶害悔吝皆由此生将叛者其辞慙中心疑者其辞枝吉人之辞寡躁人之辞多诬善之人其辞游失其守者其辞屈本义卦爻之辞亦犹是也右第十二章田间易学卷八田间易学卷九钦定四库全书田间易学卷九桐城钱澄之撰説卦传昔者圣人之作易也幽赞于神明而生蓍孔疏圣人即伏羲也不言伏羲而云圣人者明以圣知而制作也凡言作者皆本其事之所自程传幽赞于神明而生蓍用蓍以求卦非谓有蓍而后画卦本义幽赞神明犹言赞化育龟筴传曰天下和平王道得而蓍茎长丈其丛生满百茎参天两地而倚数孔疏倚数在生蓍之后立卦之前明用蓍为数而布以为卦故以七八九六当之七九为竒天数也六八为偶地数也以参两目竒偶者两是偶数之始参是竒数之初故也不以一目竒者张氏云以三中含两有一以包两之义明天有包地之徳阳有包隂之道故天举其多地言其少也本义天圆地方圆者一而围三三各一竒故参天而为三方者一而围四四合二偶故两地而为二数皆倚此而起故揲蓍三变之末其余三竒则三三而九三偶则三二而六两二一三则为七两三一二则为八观变于隂阳而立卦发挥于刚柔而生爻和顺于道徳而理于义穷理尽性以至于命本义和顺从容无所乖逆统言之也理谓随事得其条理析言之也穷天下之理尽人物之性而合于天道此圣人作易之极功也右第一章昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章韩註在天成象在地成形隂阳者言其气刚柔者言其质或有在形而言隂阳者本其始也在气而言柔刚者要其终也孔疏在形言隂阳坤初隂始凝也在气言柔刚左传天为刚徳是也本义兼三才而两之总言六画又细分之则隂阳之位间杂而成文章也右第二章孔疏此节就爻位明重卦之意天地定位山泽通气雷风相薄水火不相射八卦相错孔疏此一节就卦象明重卦之意易以干坤象天地艮兑象山泽震巽象雷风坎离象水火若使天地不交水火异处则庻类无生成之用品物无变化之理所以因而重之令八卦相错则天地人事莫不备矣本义邵子曰此伏羲八卦之位干南坤北离东坎西兑居东南震居东北巽居西南艮居西北于是八卦相交而成六十四卦所谓先天之学也数往者顺知来者逆是故易逆数也本义起震而歴离兑以至于干数已生之卦也自巽而歴坎艮以至于坤推未生之卦也易之生卦则以干兑离震巽坎艮坤为次故皆逆数也右第三章雷以动之风以散之雨以润之日以晅之艮以止之兑以説之干以君之坤以藏之孔疏此一节总明八卦养物之功上四举象下四举卦王肃云互相备也本义此卦位相对与上章同右第四章帝出乎震齐乎巽相见乎离致役乎坤説言乎兑战乎干劳乎坎成言乎艮本义帝者天之主宰邵子曰此卦位乃文王所定所谓后天之学也万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也圣人南面而聼天下向明而治盖取诸此也坤也者地也万物皆致养焉故曰致役乎坤兑正秋也万物之所説也故曰説言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮本义上言帝此言万物之随帝以出入也右第五章本义此章所推卦位之説多未详者神也者妙万物而为言者也动万物者莫疾乎雷挠万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也本义此去干坤而専言六子以见神之所为然其位序亦用上章之説未详其义右第六章干健也坤顺也震动也巽入也坎䧟也离丽也艮止也兑説也孔疏此一节説八卦名训本义此言八卦之性情右第七章干为马坤为牛震为龙巽为鸡坎为豕离为雉艮为狗兑为羊本义逺取诸物如此右第八章干为首坤为腹震为足巽为股坎为耳离为目艮为手兑为口本义近取诸身如此右第九章干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女本义索求也谓揲着以求爻也男女指卦中一隂一阳之爻而言右第十章干为天为圜为君为父为玉为金为寒为冰为大赤为良马为老马为瘠马为驳马为木果本义荀九家此下有为龙为直为衣为言坤为地为母为布为釜为吝啬为均为子母牛为大舆为文为衆为柄其于地也为黑本义荀九家有为牝为迷为方为囊为裳为黄为帛为浆震为雷为龙为𤣥黄为旉为大涂为长子为决躁为苍筤竹为萑苇其于马也为善鸣为馵足为作足为的颡其于稼也为反生其究为健为蕃鲜本义荀九家有为玉为鹄为鼓巽为木为风为长女为绳直为工为白为长为髙为进退为不果为臭其于人也为寡髪为广颡为多白眼为近利市三倍其䆒为躁卦本义荀九家有为杨为鹳坎为水为沟渎为隐伏为矫輮为弓轮其于人也为加忧为心病为耳痛为血卦为赤其于马也为美嵴为亟心为下首为薄蹄为曵其于舆也为多𤯝为通为月为盗其于木也为坚多心孔疏为隐伏取水藏地中也为矫輮取水之势能曲能直也弓者激矢如水激射轮者运行如水行也坎为劳卦聼劳则耳痛人之有血犹地有水也赤血色也本义荀九家有为宫为律为可为栋为丛棘为狐为蒺藜为桎梏离为火为日为电为中女为甲胄为戈兵其于人也为大腹为干卦为鼈为蠏为蠃为蚌为龟其于木也为科上稿本义荀九家有为牝牛艮为山为径路为小石为门阙为果蓏为阍寺为指为狗为䑕为黔喙之属其于木也为坚多节本义荀九家有为鼻为虎为狐兑为泽为少女为巫为口舌为毁折为附决其于地也为刚卤为妾为羊孔疏为巫取其口舌之官也兑西方之卦秋物成熟则有毁折有附决也为妾取少女从姊为娣也本义荀九家有为常为辅颊右第十一章本义此章广八卦之象其间多不可晓者求之于经亦不尽合也田间易学卷九田间易学卷十钦定四库全书田间易学卷十桐城钱澄之撰序卦传韩註序卦之所明非易之緼也葢因卦之次託以明义有天地然后万物生焉盈天地之间者唯万物故受之以屯屯者盈也屯者物之始生也物生必蒙故受之以蒙蒙者蒙也物之穉也物穉不可不养也故受之以需需者饮食之道也饮食必有讼故受之以讼讼必有衆起故受之以师师者衆也衆必有所比故受之以比比者比也比必有所畜故受之以小畜物畜然后有礼故受之以履履而泰然后安故受之以泰本义晁氏曰郑本无而泰二字泰者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以苟合而已故受之以贲贲者饰也致饰然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以颐颐者养也不养则不可动故受之以大过物不可以终过故受之以坎坎者䧟也䧟必有所丽故受之以离离者丽也本义右上篇有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不久也故受之以恒恒者久也物不可以久居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反其家故受之以家人家道穷必乖故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以㢲㢲者入也入而后説之故受之以兑兑者説也説而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉韩註人伦之道莫大乎夫妇故夫子殷勤深述其义以崇人伦之始而不系之于杂也韩註室家至亲过则失节故家人之义惟严与敬乐胜则流礼胜则离家人尚严其敝必乖也韩註行过于恭礼过乎俭可以矫世厉俗有所济也右下篇杂卦传韩註杂卦者杂揉衆卦错综其义或以同相类或以异相明也孔疏序卦依文王上下而次序之杂卦孔子更以意错综而对辨其次第不与序卦同干刚坤柔比乐师忧临观之义或与或求韩註以我临物故曰与物来观我故曰求本义或曰二卦互有与求之义屯见而不失其居蒙杂而着本义屯震遇坎震动故见坎险不行也蒙坎遇艮坎幽昧艮光明也或曰屯以初言蒙以二言震起也艮止也损益盛衰之始也大畜时也无妄灾也本义止健者时有适然无妄而灾自外至萃聚而升不来也谦轻而豫怠也韩註谦者不自重大噬嗑食也贲无色也韩註噬贵合贲无定色也本义白受采兑见而㢲伏也随无故也蛊则饬也本义随前无故蛊后当饬剥烂也复反也晋昼也明夷诛也本义诛伤也井通而困相遇也本义刚柔相遇而刚见揜也咸速也恒久也韩註物之相应莫速乎咸涣离也节止也解缓也蹇难也睽外也家人内也否泰反其类也大壮则止遯则退也本义止谓不进大有衆也同人亲也革去故也鼎取新也小过过也中孚信也丰多故亲寡旅也本义既明且动其故多矣离上而坎下也本义火炎上水润下小畜寡也履不处也本义不处行进之义需不进也讼不亲也大过颠也姤遇也柔遇刚也渐女归待男行也颐养正也既济定也归妹女之终也未济男之穷也夬决也刚决柔也君子道长小人道忧也本义自大过以下卦不反对或疑其错简今以韵恊之又似非误未详何义田间易学卷十