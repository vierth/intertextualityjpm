温庭筠诗集温庭筠诗集卷第一温庭筠诗集卷第一鸡鸣埭曲南朝天子射雉时银河耿耿星参差铜壸漏㫁梦𥘉觉寳马尘髙人未知鱼跃莲东荡宫沼𪷟𪷟御桞悬栖鸟红粧万戸镜中春碧树一声天下晓盘踞势穷三百年朱方杀气成愁烟彗星拂地浪连海战鼓渡江尘涨天繍龙画雉填宫井野火风驱烧九鼎殿巢江燕砌生蒿十二金人霜烱烱芊绵平緑台城基暖色春容荒古陂宁知玉树后庭花留待野棠如雪枝织锦词丁东细漏侵琼瑟影转髙梧月初出簇蔌金梭万缕红鸳鸯艶锦初成疋锦中百结皆同心蘂乱云盘相间深此意欲传传不得玫瑰作柱朱絃琴为君裁破合欢被星斗迢迢共千里象尺熏炉未觉秋碧池已有新莲子夜宴謡长钗坠发双蜻蜓碧尽山斜开画屏虬须公子五侯客一饮千钟如建瓴鸾咽奼唱圎无节眉歛湘烟袖廻雪清夜恩情四座同莫令沟水东西别亭亭蜡泪香珠残暗露晓风罗幕寒飘飖㦸帯俨相次二十四枝龙画竿裂管萦絃共繁曲芳樽细浪倾春醁髙楼客散杏花多脉脉新蟾如瞪目莲浦謡鸣桡轧轧溪溶溶废緑平烟呉苑东水清莲媚两相向镜里见愁愁更红白马金鞭大堤上西江日夕多风浪荷心有露似骊珠不是真圎亦揺荡郭处士击瓯歌佶栗金虬石潭古勺陂㶑灔幽脩语湘君寳马上神云碎佩丛铃满烟雨吾闻三十六宫花离离软风吹春星斗稀玉晨冷磬破昏梦天露未干香着衣兰钗委坠垂云髪小响丁当逐廻雪晴碧烟滋重叠山罗屏半掩桃花月太平天子驻云车龙鑪勃郁双蟠拏宫中近臣抱扇立侍女低鬟落翠花乱珠触续正跳荡倾头不觉金乌斜我亦为君长叹息缄情逺寄愁无色莫沾香梦緑杨丝千里春风正无力遐水謡天兵九月渡遐水马踏沙鸣惊雁起杀气空髙万里情塞寒如箭双眸子狼烟堡上霜漫漫枯叶号风天地干犀帯䑕裘无暖色清光烱冷黄金鞍虏尘如雾昏亭障陇首年年汉飞将麟阁无名期未㱕楼中思妇徒相望晓仙謡玉妃唤月归海宫月色澹白涵春空银河欲转星靥靥碧浪叠山埋早红宫花有露如新泪小苑丛丛入寒翠绮阁空传唱漏声网轩天辨凌云子遥遥珠帐连湘烟鹤扇如霜金骨仙碧箫曲尽綵霞动下视九州皆悄然秦王女骑红尾鳯半空廻首晨鸡弄雾盖狂尘亿兆家世人犹作牵情梦锦城曲蜀山攅黛留晴雪簝笋蕨芽萦九折江风吹巧剪霞绡花上千枝杜鹃血杜鹃飞入巖下丛夜呌思㱕山月中巴水漾情情不尽文君织得春机红怨魄未㱕芳艹死江头学种相思子树成寄与望郷人白帝荒城五千里生禖屏风歌玉墀暗接崑崙井井上无人金索冷画壁隂森九子堂阶前细月铺花影绣屏银鸭香蓊𪷟天上梦㱕花绕丛冝男漫作后庭艹不似樱桃千子红嘲春风春风何处好别殿饶芳艹苒袅转鸾旗萎㽔吹雉葆扬芳历九门澹荡入兰荪争柰白团扇时时偷主恩舞衣曲藕肠纎缕抽轻春烟机漠漠娇蛾嚬金梭淅沥透空薄剪落交刀吹㫁云张家公子夜闻雨夜向兰堂思楚舞蝉衫麟帯压愁香偷得莺簧鏁金缕管含兰气娇语悲胡槽雪腕鸳鸯丝芙蓉力弱应难定杨桞风多不自持廻嚬笑语西窓客星斗寥寥波脉脉不逐秦王卷象床满楼明月梨花白张静婉採莲曲诤婉羊偘妓也其容絶世偘自为採莲二曲今乐府所存失其故意因歌以俟採诗者事载具梁史兰膏坠发红玉春燕钗拖颈抛盘云城边杨桞向娇晚门前沟水波𥻘𥻘麒麟公子朝天客珂马珰珰渡春陌掌中无力舞衣轻剪㫁鲛绡破春碧抱月飘烟一尺腰麝脐龙髓怜娇饶秋罗拂水碎光动露重花多香不销鸂䳵交交塘水满緑如粟莲茎短一夜西风送雨来粉痕零落愁红浅船头折藕丝暗牵藕根莲子相留连郎心似月月未缺十五十六清光圎湘宫人歌池塘芳意湿夜半东风起生緑画罗屏金壶贮春水黄粉楚宫人芳花玉刻鳞姢姢照綦烛不语两含嚬黄昙子歌觱篥歌蜡烟如纛新蟾满门外沙平艹芽短黒头丞相九天归夜聴飞琼吹朔管情远气调兰蕙薰天香瑞彩含絪緼皓然纎指都掲血日暖碧霄无片云含商咀徴双幽咽软縠踈罗共萧屑不尽长圎叠翠愁桞风吹破澄潭月鸣梭淅沥金丝蘂恨语殷勤陇头水汉将营前万里沙更深一一霜鸿起十二楼前花正繁交枝簇蔕连壁门景阳宫女正愁絶莫使此声催㫁魂照影曲景阳粧罢琼牕暖欲照澄明香歩懒桥上衣多抱彩云金鳞不动春塘满黄印额山轻爲尘翠鳞红穉俱含嚬桃花百媚如欲语曽爲无双今两身拂舞词黄河怒浪连天来大响肱肱如殷雷龙伯驱风不敢上百川喷雪髙崔嵬二十三絃何太哀请公勿渡立徘徊下有狂蛟锯为尾裂帆截棹磨霜齿神椎凿石塞神潭白马䟃𧽼赤尘起公乎跃马扬玉鞭㓕没髙蹄日千里太液池歌腥鲜龙气连清防花风漾漾吹细光叠澜不定照天井倒影荡揺晴翠长平碧浅春生緑塘云容雨态连青苍夜深银汉通柏梁二十八宿朝玉堂雉埸歌茭叶萋萋接烟曙鸡鸣埭上梨花露彩仗锵锵已合围绣翎白颈遥相妬雕尾扇张金缕髙碎铃素拂骊驹豪緑场红迹未相接箭发铜牙伤彩毛麦陇桑隂小山晚六虬㱕去凝笳远城头却望几含情青畆春芜连石苑雍台歌太子池南楼百尺八牕新树踈帘隔黄金铺首画钩陈羽葆停僮拂交㦸盘纡栏楯临髙䑓帐殿临流鸾扇开早鴈惊鸣细波起映花卤簿龙飞廻呉苑行锦雉双飞梅结子平春远緑窓中起呉江澹画水连空三尺屏风隔千里小苑有门红扇开天丝舞蝶共徘徊绮戸雕楹长若此韶光岁岁如归来常林欢歌冝城酒熟花覆桥沙晴緑鸭鸣咬咬浓桑绕舎麦如尾幽乹鸣机双燕巢马声特特荆门道蛮水扬光色如艹锦荐金鑪梦正长东家咿喔鸡鸣早塞寒行燕弓絃劲霜封瓦朴蔌寒鵰睇平野一点黄尘起雁喧白龙堆下千蹄马河源怒触风如刀剪㫁朔云天更髙晚出榆关逐征北惊沙飞迸冲貂𫀆心许凌烟名不㓕年年锦字伤离别彩毫一画竟何荣空使青楼泪成血湖隂词王敦举兵至湖隂明帝㣲行视其营伍由是乐府有湖隂曲而亡其词因作而附之祖龙黄须珊瑚鞭鐡骢金面青连钱虎髯㧞劔欲成梦日压贼营如血鲜海旗风急惊眠起甲重光揺照湖水苍黄追骑尘外㱕森索妖星阵前死五陵愁碧春萋萋㶚川玉马空中嘶羽书如电入青璅雪腕如搥催昼鞞白虬天子金煌铓髙临帝座廻龙章呉波不动楚山晚花压栏干春昼长蒋侯神歌楚神鐡马金鸣珂夜动蛟潭生素波商风刮水报西帝庙前古树蟠白蛇呉王赤斧斫云阵画堂列壁丛霜刃巫娥传意托悲丝铎语琅琅理双髩湘烟刷翠湘山斜东方日出飞神鸦青云自有黒龙子潘妃莫结丁香花汉皇迎春词春草芊芊晴扫烟宫城大锦红殷鲜海日初融照仙掌淮王小队缨铃响猎猎东风𦦨旗画神金甲葱笼网鉅公歩辇迎勾复道扫尘燕篲长豹尾竿前赵飞燕桞风吹尽眉间黄碧草含情杏花喜上林莺啭游丝起寳马揺环万骑㱕恩光暗入帘栊里温庭筠诗集卷第一温庭筠诗集别集一卷温庭筠诗别集寄山中人月中一双鹤石上千尺松素琴入爽籁山酒和春容幽瀑有时㫁片云无所从何事苏门坐携手东南峰送淮隂孙令之官隋隄杨桞烟孤棹正悠然萧寺通淮戍芜城枕楚壖鱼盐桥上市灯火雨中船故老青葭岸先知虙子贤宿辉公精舎禅房无外物清话此宵同林彩水姻里涧声山月中橡霜诸壑霁杉火一炉空拥褐寒更彻心知觉路通旅泊新津却寄一二知己维舟息行役霁景近江村併起别离恨似闻歌吹喧髙林月𥘉上远水雾犹昏王粲平生感登临㡬㫁魂赠僧云栖麈尾与笻杖㡬年离石坛梵余林雪厚棋罢岳钟残开卷喜先悟漱缾知早寒衡阳寺前雁今日到长安雪夜与友生同宿晓寄近邻闭门群动息积雪透踈林有客寒方觉无声晓已深正繁闻近雁併落起栖禽寂寞寒塘路怜君独阻㝷题造㣲禅师院夜香闻偈后岑寂掩双扉照竹灯和雪㸔松月到衣草堂踈磬㫁江寺故人稀唯忆湘南雨春风独鸟㱕正见寺晓别生公清晓盥秋水髙牕留夕隂𥘉阳到古寺宿鸟起寒林香火有良愿宦名非素心灵山縁未絶他日重来㝷旅次盱眙县离离麦擢楚客意偏伤波上旅愁起天邉㱕路长孤桡投楚驿残月在淮樯外杜三千里谁人数雁行鄠郊别墅寄所知持頥望平緑万景集所思南塘遇新雨百革生客姿幽鸟不相识美人如何期徒然委揺荡惆怅春风时京兆公池上作稻香山色叠平野接荒陂莲折舟行远萍多钓下迟壊隄泉落处凉簟雨来时京口兵堪用何因入梦思卢氏池上遇雨赠同游者簟翻凉气集溪上润残棋萍皱风来后荷喧雨到时寂寥闲望乆飘洒独㱕迟无限松江恨烦君觧钓丝题薛昌之所居所得乃清旷寂寥常掩关独来春尚在相得暮方还花白风露晚桞青街陌闲翠㣲应有雪忩外见南山东㱕有怀晴川通野陂此地昔伤离一去迹长在独来心自知鹭眠茭叶折鱼静蓼花垂无限髙秋泪扁舟极路岐休澣日西掖谒所知赤墀髙阁自从容玉女忩扉报曙钟日丽九门青琐闼雨晴双阙翠㣲峰毫端蕙露滋仙草琴上薰风入禁松荀令鳯池春晼晚好将余润双鱼龙博山博山香重欲成云锦叚机丝妬鄂君粉蝶团飞花转影彩鸳双泳水生纹青楼二月春将半碧瓦千家日未曛见说杨朱无限泪岂能空为路岐分送卢处士游呉越羡君东去见残梅唯有王孙独未廻呉苑夕阳明古堞越宫春草上髙台波生野水鴈初下风满驿楼潮欲来试逐鱼舟㸔雪浪几多江燕荇花开过新丰一剑乗时帝业成沛中郷里到咸京寰区已作皇居贵风月犹含白社情泗水旧亭春草徧千门遗瓦古苔生至今留得离家恨鸡犬相闻落照明过潼关地形盘屈帯河流景气澄明是胜游十里晓离关树暗一行寒雁陇云愁片时无事溪泉好尽日凝眸岳色秋麈尾角巾应旷望更嗟芳霭隔秦楼题西平王旧赐屏风曾向金扉玉砌来百花鲜湿隔尘埃披香殿下樱桃熟结绮楼前芍药开朱鹭己随新卤簿黄鹂犹识旧池台世间刚有东流水一送恩波更不廻河中陪帅游亭倚栏愁立独徘徊欲赋慙非宋玉才满座山光揺剑㦸绕城波色动楼台鸟飞天外斜阳尽人过桥心倒影来添得五湖多少恨桞花飘荡似寒梅和赵嘏题岳寺踈钟细响乱鸣泉容省髙临似水天岚翠暗来空觉润涧泉余爽不成眠越僧寒来孤灯外岳月秋当万木前张邴宦情何太薄远公忩外有池莲苏武庙苏武魂销汉使前古祠髙树两茫然云边雁㫁胡天月陇上羊㱕塞草姻廻日楼䑓非甲帐去时冠剑是丁年茂陵不见封侯印空向秋波哭逝川途中偶作石路荒凉接野蒿西风吹马利如刀小桥连驿杨桞晚废寺入门禾黍髙鸡犬夕阳喧县市凫鹥秋水曝城壕故山有梦不㱕去官树陌尘何太劳寒食前有懐万物鲜华雨乍晴春寒寂历近清明残芳荏苒双飞蝶暁睡𪷟笼百啭莺旧侣不归成独酌故园虽在有谁耕悠然更起严滩恨一宿东风蕙草生宿云际寺白盖㣲云一迳深东峯弟子远相㝷苍苔路熟僧归寺红叶声干鹿在林髙阁清香生静境夜堂踈磬发禅心自从紫桂巖前别不见南能直至今寄岳州李外郎含嚬不语坐持頥天近楼髙宋玉悲湖上残棋人散后岳阳㣲雨鸟来迟早梅犹得廻歌扇春水还应理钓丝独有袁宏正憔悴一罇惆怅落花时游南塘寄王知白白鸟梳翎立岸莎藻花菱刺泛㣲波烟光似带侵垂桞露点如珠落卷荷楚水晓凉催客早杜陵秋思傍蝉多刘公不信归心切聴取江楼一曲歌寄卢生遗业荒凉近故都门前隄路枕平湖緑杨影里千家月红藕香中万点珠此地别来双髩改几时㱕去片帆孤他年犹拟金貂换寄语黄公旧酒垆春日访李十四处士花深桥转水潺潺甪里先生自闭関㸔竹已知行处好望云空得暂时闲谁言有䇿堪经世自是无钱可买山一局残棋千点雨緑萍池上暮方还宿松门寺白石青崖世界分卷帘孤坐对氛氲林间禅室春深雪潭上龙堂夜半云落月苍凉登阁在晓钟揺荡隔江闻西山旧是经行地愿漱寒缾逐领军咏寒宵寒宵何耿耿良䜩有余姿寳靺徘徊处熏罏怅望时曲琼垂翡翠斜月到罘罳委坠金釭烬阑珊玉局棋话穷犹注睇歌罢尚持頥晻暖遥相属氛氲积所思秦娥卷衣晚胡雁度云迟上郡㱕来梦那知锦字诗寄渚宫遗民弘里生桞弱湖堤曲篱踈水巷深酒阑𥘉促席歌罢欲分襟波月欺华烛汀云涧故琴镜清花并蔕床冷簟连心荷叠平桥闇萍稀败舫沉城头五通鼓忩外万家砧异县鱼投浪当年鸟共林八行书未㓕千里梦难㝷未肯睽良愿空期嗣好音他时因咏作犹得比南金春尽与友人入裴氏林採渔竿一径互纡直茅棘亦已繁晴阳入荒竹暧暧如春园倚杖息慙倦徘徊恋㣲暄历寻婵娟节翦破苍莨根地闲脩茎孤林振余箨翻适心在所好非必㝷湘沅春日问君何所思迢逓艶阳时门静人㱕晚墙髙蝶过迟一双青琐燕千万緑杨丝屏上呉山远楼中朔管悲寳书无寄处香毂有来期草色将林彩相添入黛眉洛阳巩树先春雪满枝上阳宫桞啭黄鹂桓谭未便忘西笑岂为长安有鳯池赠郑徴君一抛兰棹逐燕鸿曾向江湖识谢公每到朱门还怅望故山多在画屏中题贺知章故居叠韵作废砌翳薜荔枯荷无菰蒲老媪寳藁草愚儒输逋租雨中与李先生期垂钓先后相失因作叠韵隔石觅屐迹西溪迷鸡啼小鸟扰晓沼犁泥齐低畦温庭筠诗别集温庭筠诗集温庭筠诗集卷第二温庭筠诗集卷第二兰塘词塘水汪汪凫唼喋忆上江南木兰檝绣颈金须荡倒光团团緑皱鸡头叶露凝荷卷珠浄圎紫菱刺短浮根小姑归晚红粧浅镜里芙蓉照水鲜东沟潏潏劳囘首欲寄一杯琼液酒知道无郎却有情长敎月照相思桞晚㱕曲格格水禽飞帯波孤光斜起夕阳多湖西山浅似相笑菱刺惹衣攅黛蛾青丝系船向江木兰芽出土呉江曲水极晴揺泛灔红草平春染烟绵緑玉鞭骑马杨叛儿刻金作鳯光参差丁丁暖漏滴花影催入景阳人不知弯隄弱桞遥相瞩雀扇圎圎掩香玉莲塘艇子归不归桞暗桑秾闻布谷故城曲漠漠沙隄烟隄西雉子斑雉声何角角麦秀桑隂闲游丝荡平緑明灭时相续白马金络头东风故城曲故城殷贵嫔曾占未来春自从香骨化飞作马蹄尘昆明治水战词汪汪积水光连空重叠细纹晴滶红赤帝龙孙鳞甲怒临流一时生隂风鼍鼓三声报天子雕旌兽舰凌波起雷吼涛惊白若山石鲸眼裂蟠蛟死溟池海浦俱喧豗青帜白旌相次来箭羽枪缨三百万踏翻西海生尘埃茂陵仙去菱花老唼唼游鱼近烟岛渺莽残阳钓艇㱕緑头江鸭眠沙草谢公墅歌朱雀航南绕香陌谢郎东墅连春碧鸠眠髙桞日方融绮榭飘飖紫庭客文楸方罫花参差心阵未成星满池四座无喧梧竹静金蝉玉柄俱持頥对局含嚬见千里都城已得长蛇尾江南王气系踈襟未许苻坚过淮水罩鱼歌朝罩罩城南暮罩罩城西两桨鸣幽幽莲子相髙低持罩入深水金鳞大如手鱼尾迸圆波千珠落缃藕风飔飔雨离离菱尖刺鸂䳵飞水连网眼白如影淅沥蓬声寒点微楚㟁有花花盖屋金塘桞色前溪曲悠溶杳若去无穷五色澄潭鸭头緑春洲曲韶光染色如蛾翠緑湿红鲜水容媚苏小慵多兰渚闲融融浦日䴔䴖寐紫骝蹀躞金衔嘶岸上扬鞭烟草迷门外平桥连桞隄㱕来晚树黄莺啼台城晓朝曲司马门前火千炬阑干星斗天将曙朱网龛鬖丞相车晓随叠鼓朝天去愽山镜树香䒠茸褭褭浮航金画龙大江歛势避辰极两阙深严烟翠浓走马楼三更曲春姿暖气昏神沼李树拳枝紫芽小玉皇夜入未央宫长火千条照栖鸟马过平桥通画堂虎幡龙㦸风飘扬帘间清唱报寒点丙舎无人遗烬香逹摩支曲擣麝成尘香不㓕抝莲作寸丝难絶红泪文君洛水春白头苏武天山雪君不见无愁髙纬花漫漫漳浦晏余清露寒一旦臣僚共囚虏欲吹羌管先汍澜旧臣头鬓霜华早可惜雄心醉中老万古春㱕梦不㱕邺城风雨连天草阳春曲云母空牕晓烟薄香昏龙气凝晖阁霏霏雾雨杏花天帘外春威着罗幕曲栏伏槛金麒麟沙苑芳郊连翠茵廐马何能啮芳草路人不敢随流尘湘东宴曲湘东夜宴金貂人楚女含情娇翠嚬玉管将吹挿钿带锦囊斜拂䨇麒麟重城漏断孤帆去唯恐琼籖报天曙万戸沉沉碧树圎云飞雨散知何处欲上香车俱脉脉清歌响断银屏隔隄外红尘蜡炬归楼前澹月连江白东郊行闘鸡台下东西道桞覆斑骓蝶萦草坱霭韶容鏁澹愁青筐叶尽𧖟应老緑渚幽香生白苹差差小浪吹鱼鳞王孙骑马有㱕意林彩着空如细尘安得人生各相守烧船破栈休驰走世上方应无别离路旁更长千枝柳水仙謡水客夜骑红鲤鱼赤鸾双鹤蓬瀛书轻尘不起雨新霁万里孤光含碧虗露魄冠轻见云发寒丝七炷香泉咽夜深天碧乱山姿光碎平波满船月东峯歌锦砾潺湲玉溪水晓来㣲雨藤花紫冉冉山鸡红尾长一声樵斧惊飞起松刺流空石差齿烟香风软人参蘂阳崖一梦伴云根仙菌灵芝梦魂里㑹昌丙寅丰岁歌丙寅岁休牛马风如吹烟日如渥赭九重天子调天下春緑将年到西野西野翁生儿童门前好树青䒠茸䒠茸单衣麦田路村南娶妇桃花红新姑车右及门柱粉项韩慿双扇中喜气自能成岁丰农祥尔物来争功碌碌古词左亦不碌碌右亦不碌碌野草自根肥羸牛生徤犊融蜡作杏蔕男儿不恋家春风破红意女颊如桃花忠言未见信巧语翻咨嗟一鞘无两刃徒劳油壁车春野行草浅浅春如剪花压李孃愁饥蚕欲成蠒东城少年气堂堂金丸惊起双鸳鸯含羞更问卫公子月到枕前春梦长醉歌桞初黄燕新乳晓碧芊緜过㣲雨树色深含台榭情莺声巧作烟花主锦𫀆公子陈盃觞拨醅百瓮春酒香入门下马问谁在降堦握手登华堂临卭美人连山眉低抱琵琶含怨思朔风绕指我先笑明月入懐君自知劝君莫惜金罇酒年少须臾如覆手辛勤到老慕箪瓢于我悠悠竟何有洛阳卢仝称文房妻子脚秃舂黄粮阿耋光颜不识字指麾豪儁如驱羊天犀压断朱鼹䑕瑞锦惊飞金鳯皇其余岂足霑牙齿欲用何能报天子驽马垂头枪瞑尘骅骝一日行千里但有沉冥醉客家支頥瞪目持流霞唯恐南园风雨作碧芜狼籍棠梨花江南曲妾家白苹浦日上芙蓉檝轧轧揺桨声移舟入茭叶溪长茭叶深作底难相㝷避郎郎不见鸂䳵自浮沉拾萍萍无根採莲莲有子不作浮萍生宁为藕花死岸傍骑马郎乌㡌紫游缰含愁复含笑廻首问横塘妾住金陵浦门前朱雀航流苏持作帐芙蓉持作梁出入金犊兄弟侍中郎前年学歌舞定得郎相许连姢眉绕山依约腰如杵鳯管悲若咽鸾絃娇欲语扇薄露红铅罗轻压金缕明月西南楼珠帘玳瑁钩横波巧能笑弯蛾不识愁花开子留树草长根依土早闻金沟远底事㱕郎许不学杨白花朝朝泪如雨堂堂曲钱塘岸上春如织淼淼寒潮带晴色淮南游客马连嘶碧草迷人归不得风飘客意如吹烟纎指殷勤伤雁絃一曲堂堂红烛筵金鲸㵼酒如飞泉惜春词百舌问花花不语低廻似恨横塘雨蜂争粉蘂蝶分香不似垂杨惜金缕愿君留得长妖韶莫逐东风还荡揺秦女含嚬向烟月愁红带露空迢迢春愁曲红丝穿露珠帘冷百尺哑哑下纎绠远翠愁山入卧屏两重云母空烘影凉簮坠发春眠重玉兔煴氤桞如梦锦叠空床委坠红飔飔扫尾双金鳯蜂喧蝶驻俱悠扬桞拂赤栏纎草长觉后梨花委平緑春风和雨吹池塘苏小小歌买莲莫破劵买酒莫觧金酒里春容抱离恨水中莲子懐芳心呉宫女儿腰似束家在钱塘小江曲一自檀郎逐便风门前春水年年緑春江花月夜词玉树歌䦨海云黒花庭忽作青芜国秦淮有水水无情还向金陵漾春色杨家二世安九重不御华芝嫌六龙百幅锦帆风力满连天展尽金芙蓉珠翠丁星复明㓕龙头噼浪哀笳发千里涵空澄水魂万枝破鼻团香雪漏转霞髙沧海西玻璃枕上闻天鸡蛮絃代写曲如语一醉昏昏天下迷四方倾动烟尘起犹在浓香梦魂里后主荒宫有晓莺飞来只隔西江水懊恼曲藕丝作线难胜针蘂粉染黄那得深玉白兰芳不相顾青楼一笑轻千金莫言自古皆如此健剑刜钟铅绕指三秋庭緑尽迎霜唯有荷花守红死庐江小吏朱斑轮桞缕吐芽香玉春两股金钗已相许不令独作空成尘悠悠楚水流如马恨紫愁红满平野野土千年怨不平至今烧作鸳鸯瓦三洲词团圆莫作波中月㓗白莫为枝上雪月随波动碎潾潾雪似梅花不堪折李孃十六青丝发画带䨇花为君结门前有路轻别离唯恐归来旧香㓕温庭筠诗集卷第二温庭筠诗集温庭筠诗集卷第三温庭筠诗集卷第三春晓曲家临长信徃来道乳燕双双拂烟草油壁车轻金犊肥流苏帐晓春鸡早笼中娇鸟暖犹睡帘外落花闲不扫衰桃一树近前池似惜红颜镜中老猎骑早辞平扆殿夕奉湘南宴香兎抱微烟重鳞叠轻扇蚕饥使君马雁避将军箭寳柱惜离絃流黄悲赤县理钗低舞髩换䄂廻歌面晚桞未如丝春花己如霰所嗟故里曲不及青楼宴西州词悠悠复悠悠昨日下西州西州风色好遥见武昌楼武昌何郁郁侬家定无匹小妇被流黄登楼抚瑶瑟朱絃繁复轻素手直凄清一弹三四觧掩抑似含情南楼登且望西江广复平艇子揺两桨催过石头城门前乌臼树惨澹天将曙鸂䳵飞复还郎随早帆去囘头语同伴定复负情侬去帆不安幅作抵使西风他日相㝷索莫作西州客西州人不归春草年年碧烧歌起来望南山山火烧山田㣲红乆如㓕短熖复相连差差向巖石冉冉凌青壁低随廻风尽远照茅赤隣翁能楚言倚锸欲澘然自言楚越俗烧畬为早田豆苗虫促促篱上花当屋废栈豕归栏广埸鸡啄粟新年春雨晴处处赛神声持钱就人卜𫾣瓦隔林鸣卜得山上卦归来桑枣下吹火向白茅腰䥥暎頳蔗风驱槲叶烟槲树连平山迸星拂霞外飞烬落阶前仰面呻复嚏鸦娘呪丰岁谁知苍翠容尽作官家税长安寺仁祠写露宫长安佳气浓烟树含葱蒨金刹映䒠茸绣戸香焚象珠网玉盘龙寳题斜翡翠天井到芙蓉幡长廻远吹窓虚含晓风游骑迷青鎻归鸟思华钟云栱承跗逦羽葆背花重所嗟莲社客轻荡不相从和沈参军招友生观芙蓉池桂栋坐清晓瑶琴商鳯丝况闻楚泽香适与秋风期遂从棹萍客静啸烟草湄倒影廻澹荡愁红媚涟漪湘茎乆鲜澁宿雨増离披而我江海意楚游动梦思北渚水云蔓南塘烟露枝岂亡台榭芳独与鸥鸟知珠坠鱼迸浅影多凫泛迟落英不可攀返照昏澄陂寓懐诚足不顾得妄矜徒有言语斯谅未尽隠显何悠然洵彼都邑盛眷惟车马喧自期尊客卿非意干王孙衔知有真爵处实非厚颜茍无海岱气奚取壶浆恩唯丝南山杨适我松菊香鹏鵾诚未忆谁谓凌风翔观兰作余自昔西濵得兰数本移艺于庭亦既逾岁而芃然蕃殖自余游者未始以芳草为遇矣因悲夫物有压常而返不若混然者有之焉遂寄情于此寓赏本殊致意幽非我情吾常有流浅外物无重轻各言艺幽深彼美香素茎岂为赏者设自保孤根生易地无赤株丽土亦同荣赏际林壑近泛余烟露清余懐既郁陶尔类徒纵横妍媸茍不信宠辱何为惊真隠谅无迹激时犹拣名幽丛霭緑畹岂必懐归耕秋日爽气变昏旦神臯遍原隰烟华乆荡揺石涧仍清急桞闇山犬吠蒲流水禽立菊花明欲迷枣叶光如湿天籁思林岭车尘倦都邑诪张夙所违悔恡何由入芳草秋可借幽泉晓堪汲牧羊烧外鸣林果雨中拾复此遂闲旷翛然脱羁絷田收鸟雀喧气肃龙蛇蛰佳节足丰穰良朋阻游集沉机日寂寥葆素常唿吸投迹倦攸徃放懐志所执良时有东菑吾将事簑笠七夕歌鸣机札札停金梭芙蓉澹荡生池波神轩红粉陈香罗鳯低蝉薄愁双蛾㣲光弈弈凌天河鸾咽鹤唳飘飖歌弯桥销尽愁奈何天气骀荡云陂陁平明花木有秋意露湿綵盘珠网多酧友人辞荣亦素尚倦游非夙心宁复思金籍独此卧烟林闲云无定皃佳树有余隂坐乆芰荷发钓䦨茭苇深游鱼自揺漾浴鸟故浮沉唯君清露夕一为洒烦襟观舞妓朔音悲嘒管瑶踏动芳尘緫袖时增怨聴破复含嚬凝腰倚风软花题照锦春朱絃固凄紧琼树亦迷人边笳曲朔管迎秋动雕音雁来早上郡隠黄云天山吹白草嘶马悲寒碛朝阳照霜堡江南戍客心门外芙蓉老经西坞偶题揺揺弱桞黄鹂啼芳草无情人自迷日影明㓕金色鲤杏花唼喋青头鸡㣲红捺蔕惹蜂粉㓗白芹芽入燕泥借问含嚬向何事昔年曾到武陵溪金虎台碧草连金虎青苔蔽石麟皓齿芳尘起纎腰玉树春倚瑟红鈆湿分香翠黛嚬谁言奉陵寝相顾复沾巾侠客行欲出鸿都门隂云蔽城阙寳剑黯如水㣲红湿余血白马夜频惊三更㶚陵雪咏晓虫歇纱牕静鸦散碧梧寒稍惊朝珮动犹传清漏残乱珠凝烛泪㣲红上露盘搴衣复理鬓余润拂芝兰芙蓉刺茎澹荡緑花片参差红呉歌秋水冷湘庙夜云空浓艶香露里美人清镜中南楼未㱕客一夕练塘东勑勒歌塞北勑勒金帻壁隂山无岁华帐外风飘雪营前月照沙羌儿吹玉管胡姬踏锦花却笑江南客梅落不㱕家邯郸郭公祠金笳悲故曲玉座积深尘言是邯郸伎不见邺城人青苔竟埋骨红粉自伤神唯有淬河桞还向旧营春古意莫莫复莫莫丝萝縁涧壑散木无斧斤纎茎得依託枝低浴鸟歇根静悬泉落不虑见春迟空伤致身错齐宫白马杂金饰言从雕辇廻粉香随笑度髩态伴愁来远水斜如剪青莎緑似裁所恨章华日冉冉下层台春日桞暗杏花稀梅梁乳燕飞美人鸾镜笑嘶马鴈门归楚宫云影薄台城心赏违从来千里恨边色满戎衣咏春幡闲庭见早梅花影为谁裁碧烟随刃落蝉髩觉春来代郡嘶金勒河阳悲镜台玉钗风不定香歩独徘徊陈宫词鸡鸣人草草香辇出宫花妓语细腰转马嘶金靣斜早莺随綵仗惊雉避凝笳淅沥湘风外红轮映曙霞春日野行骑马踏烟莎青春柰怨何蝶翎朝粉尽鸦背夕阳多桞艶欺芳带山愁萦翠蛾别情无处说方寸是星河咏嚬毛羽歛愁翠黛娇攅艶春恨容偏落泪低态定思人枕上梦随月扇边歌绕尘玉钩鸾不住波浅石磷磷中书令裴公挽歌词二首王俭风华首萧何社稷臣丹阳布衣客莲渚白头人铭勒燕山暮碑沉汉水春从今虗醉饱无复汚车茵箭下妖星落风前气廻国香荀令去楼月庾公来玉玺终无虑金縢竟不开空嗟荐贤路荒草满燕台唐荘恪太子挽歌词二首叠鼓辞宫殿悲笳降杳冥影离云外日光㓕火前星邺客瞻秦苑商公下汉庭依依陵树色空绕古原青东府虗容卫西园寄梦思鳯悬吹曲夜鸡断问安时尘陌都人恨霜郊赗马悲唯余埋璧地烟草近丹墀秘书刘尚书挽歌词二首王笔活鸾鳯谢诗生芙蓉学筵开绛帐谈柄发洪钟粉署见飞鵩玉山猜卧龙遗风丽清韵萧散九原松麈尾近良玉鹤裘吹素丝壊陵殷浩谪春墅谢安棋京口贵公子襄阳诸女儿折花兼踏月多唱桞郎词太子池二首棃花雪压枝莺啭桞如丝懒逐粧成晓春融梦觉迟鬓轻全作影嚬浅未成眉莫信张公子牕间㫁暗期花红兰紫茎愁草雨新晴桞占三春色莺偷百鸟声日长嫌辇重风暖觉衣轻薄暮香尘起长杨落照明西岭道士茶歌乳窦溅溅通石脉緑尘愁草春江色涧花入井水味香山月当人松影直仙翁白扇霜鸟翎拂坛夜读黄庭经踈香皓齿有余味更觉鹤心通杳冥过西堡塞北浅草干河阔丛棘废城髙白马犀匙首黒裘金佩刀霜清彻兔目风急吹鵰毛一经何用厄日暮涕沾袍温庭筠诗集卷第三温庭筠诗集温庭筠诗集卷第四温庭筠诗集卷第四送李亿东归黄山远隔秦树紫禁斜通渭城别路青青桞弱前溪漠漠苔生和风澹荡归客落月殷勤早莺灞上金罇未饮䜩歌已有余声开圣寺路分磎石夹烟丛十里萧萧古树风出寺马嘶秋色里向陵鸦乱夕阳中竹间泉落山厨静塔下僧归影殿空犹有南朝旧碑在耻将兴废问休公赠蜀将十年分散剑关秋万事皆随锦水流心气已曾明汉节功名犹自滞呉钩鵰边认箭寒云重马上听笳塞草愁今日逢君倍惆怅灌婴韩信尽封侯西江贻钓叟骞生晴江如镜月如钩泛灔苍茫送客愁夜泪潜生竹枝曲春朝遥上木兰舟事随云去身难到梦逐烟销水自流昨日欢娯竟何在一枝梅谢楚江头寄清源寺僧石路无尘竹径开昔年曾伴戴颙来牕间半偈闻钟后松下残棋送客回帘向玉峯蔵夜雪砌因蓝水长秋苔白莲社里如相问为说游人是姓雷重游圭峯宗宻禅师精庐百尺青崖三尺坟㣲言已絶杳难闻戴颙今日称居士支遁他年识领军暂对杉松如结社偶同麋鹿自成群故山弟子空囘首葱岭唯应见宋云题李处士幽居水玉簮头白角巾瑶琴寂历拂轻尘浓隂似帐红薇晚细雨如烟碧草春隔竹见笼疑有鹤卷帘㸔画静无人南山自是忘年友谷口徒称郑子眞利州南渡澹然空水帯斜晖曲㠀苍茫接翠㣲波上马嘶㸔棹去桞边人歇待船归数丛沙草群鸥散万顷江田一鹭飞谁解乗舟㝷范蠡五湖烟水独忘机赠李将军谁言荀羡爱功勲年少登坛衆所闻曾以能书称内史又因明易号将军金沟故事春长在玉轴遗圗火半焚不学龙骧画山水醉郷无迹似闲云寒食日作红深緑暗迳相交抱暖含春披紫𫀆綵索平时墙婉娩轻毬落处花寥梢窓中草色妬鸡卵盘上芹泥憎燕巢自有玉楼芳意在不能骑马度烟郊李羽处士寄新醖走笔戯酬髙谈有伴还成薮沉醉无期即是郷己恨流莺欺谢客更将浮蚁与刘郎前桞色分张緑窓外花枝借助香所恨玳筵红烛夜草玄寥落近廻塘郊居秋日有懐一二知己稻田凫雁满晴沙钓渚㱕来一径斜门帯果林招邑吏井分𬞞圃属邻家臯原寂历垂禾穗桑竹参差映豆花自笑谩懐经济䇿不将心事许烟霞题友人池亭月榭风亭绕曲池粉垣廻㸦瓦参差侵帘片白揺翻影落镜愁红写倒枝鸂䳵刷毛花荡漾鹭鹚拳足雪离披山翁醉后如相忆羽扇清罇我自知南湖湖上㣲风入槛凉翻翻菱荇满廻塘野船着岸偎春草水鸟帯波飞夕阳芦叶有声疑雾雨浪花无际似潇湘飘然蓬艇东㱕客尽日相㸔忆楚郷赠袁司録一朝辞满有心期花发杨园雪压枝刘尹故人谙徃事谢郎诸弟得新知金钗醉就胡姬画玉管闲留洛客吹记得襄阳耆旧语不堪风景岘山碑题西明寺僧院曾识匡山远法师低松片石对前墀为寻名画来过院因访闲人得㸔棋新鴈参差云碧处寒鸦辽乱叶红时自知终有张华识不向沧洲理钓丝偶题㣲风和暖日鲜明草色迷人向渭城蜀客卷帘闲不语楚娥攀树独含情红垂果蔕樱桃重黄染花丛蝶粉轻自恨青楼无近信不将心事许卿卿寄湘隂阎少府乞钓轮子钓轮形与月轮同独茧和烟影似空若向三湘逄㕍信莫辞千里寄渔翁声夜滴松江雨菱叶秋传镜水风终日垂钩还有意尺书多在锦鳞中哭王元𥙿闻说萧郎逐逝川伯牙因此絶清絃桞边犹忆红騘影坟上俄生碧草烟箧里诗书疑谢后梦中风皃似潘前他时若到相㝷处碧树红楼自宛然法云双桧晋朝名軰此离群想对浓隂去住分题处尚㝷王内史画时应是顾将军长廊夜静声疑雨古殿秋深影胜云一下南台到人世晓泉清籁更难闻送陈嘏之候官兼简李常侍纵得歩兵无緑蚁不縁勾漏有丹砂殷勤为报同袍友我亦无心似海查春服照尘连草色夜船闻雨滴芦花梅仙自是青云客莫羡相如却到家春日野行雨涨西塘金堤斜碧草芊芊晴吐芽野岸明媚山芍药水田呌噪官虾蟆镜中有浪动菱蔓陌上无风飘桞花何事轻桡句溪客緑萍方好不㱕家溪上行緑塘漾漾烟蒙𪷟张翰此来情不穷雪羽䙰褷立倒影金鳞拨刺跳晴空风翻荷叶一向白雨湿蓼花千穗红心羡夕阳波上客片时㱕梦钓船中上翰林萧舎人人间鹓鹭杳难从独恨金扉直九重万象晚归仁夀镜百花春隔景阳钟紫微动词𥘉出红蜡香残诰未封每过朱门爱庭树一枝何日许相容春日偶作西园一曲艶阳歌扰扰车尘负薜萝自欲放懐犹未得不知经世竟如何夜闻勐雨判花尽寒恋重裘觉梦多钓渚别来应更好春风还为起㣲波春梦宴罢寄宋夀先軰斜掩朱门花外钟暁莺时节好相逢窓间桃蘂宿粧在雨后牡丹春睡浓苏小风姿迷下蔡马卿才调似临卭谁怜芳草生三径参佐桥西陆士龙马嵬驿穆满曾为物外游六龙经此暂淹留返魂无验青烟㓕埋血空生碧草愁香辇却㱕长乐桥晓钟还下景阳楼甘泉不复重相见谁道文成是故侯知道溪君别业积润初销碧草新鳯阳晴日带雕轮丝飘弱桞平桥晚雪点寒梅小院春屏上楼台陈后主镜中金翠李夫人花房透露红珠落蛱蝶双飞护粉尘奉天西佛寺忆昔狂童犯顺年玊虬闲暇出甘泉宗臣欲舞千钧剑追骑犹观七寳鞭星背紫垣终扫地日归黄道却当天至今南顿诸耆旧犹指榛芜作弄田题望苑驿弱桞千条杏一枝半含春雨半垂丝景阳寒井人难到长乐晨钟鸟自知花影至今通博望树名从此号相思分明十二楼前月不向西陵照盛姬寄分司元庻子兼呈元处士闭门髙卧莫长嗟水木凝晖属谢家缑岭参差残晓雪洛波清浅露晴沙刘公春尽芜菁色华廐愁多苜蓿花月榭知君还怅望碧霄烟阔鴈行斜题桞杨桞千条拂靣丝緑烟金穗不胜吹香随静婉歌尘起影伴娇饶舞䄂垂羌管一声何处曲流莺百啭最髙枝千门九陌花如雪飞过宫墻两自知和友人悼亡玉皃潘郎泪满衣画罗轻髩雨霏㣲红兰委露愁难尽白马朝天望不㱕寳镜尘昏鸾影在钿筝絃㫁雁行稀春风几许伤情事碧草侵阶粉蝶飞李羽处士故里柳不成丝草帯烟海槎东去鹤㱕天愁肠㫁处春何限病眼开时月正圎花若有情还怅望水应无事莫潺湲终知此恨销难尽辜负南华第一篇却经商山寄昔同行友人曾读逍遥第一篇尔来无处不恬然便同南郭能忘象兼笑东林学坐禅人事转新花烂熳客程依旧水潺湲若敎犹作当时意应有垂丝在鬓边池塘七夕月出西南露气秋绮罗河汉在斜沟杨家繍作鸳鸯幔张氏金为翡翠钩香烛有花妨宿燕画屏无睡待牵牛万家砧杵三篙水一夕横塘似旧游偶游曲巷斜临一水间小门终日不开关红珠斗帐樱桃熟金尾屏风孔雀闲云髻㡬迷芳草蝶额黄无限夕阳山与君便是鸳鸯侣休向人间覔徃还寄河南杜少尹十载㱕来髩未凋玳簮珠履见常僚岂関名利分荣路自有才华作庆霄鸟影参差经上苑骑声相续过中桥夕阳亭畔山如画应念田歌正寂寥赠知音翠羽花冠碧树鸡未明先向短墻啼窓间谢女青蛾歛门外萧郎白马嘶星汉渐移庭竹影露珠犹缀野花迷景阳宫里钟𥘉动不语垂鞭上桞隄过陈琳墓曾于青史见遗文今日飘蓬过古坟词客有灵应识我覇才无主始怜君石麟埋没蔵春草铜雀荒对暮云莫怪临风倍惆怅欲将书剑学从军题崔公池亭旧游皎镜芳塘蓞秋此来重见採莲舟谁能不逐当年乐还恐添成异日愁红艶影多风袅袅碧空云㫁水悠悠前依旧青山色尽日无人独上楼囘中作苍莽寒空远色愁呜呜戍角上髙楼呉姬怨思吹双管燕客悲歌别五侯千里关山边草暮一星烽火朔云秋夜来霜重西风起陇水无声冻不流西江上送渔父却逐严光向若耶钓轮菱棹寄年华三秋梅雨愁枫叶一夜舟宿苇花不见水云应有梦偶随鸥鸟便成家白苹风起楼船暮江燕双双五两斜经故秘书崔监扬州南塘旧居昔年曾识范安成松竹风姿鹤性情西掖曙河横漏响北山秋月照江声乗舟觅吏经舆县为酒求官得歩兵千顷水流通故墅至今留得谢公名七夕鹊归燕去两悠悠青琐西南月似钩天上岁时星右转世间离别水东流金风入树千门夜银汉横空万象秋苏小廻塘通桂檝未应清浅隔牵牛题韦筹愽士草堂玄晏先生己白头不随鸳鹭狎群鸥元卿谢免开三径平仲朝归卧一裘醉后独知殷甲子病来犹作晋春秋沧浪未濯尘缨在野水无情处处流和友人题壁冲尚犹来出范围肯将经世作风徽三台位缺严陵卧百战功髙范蠡㱕自欲一鸣惊鹤寝不应孤愤学牛衣西州未有㸔棋暇涧戸何由得掩扉春日将欲东㱕寄新及第苗绅先軰㡬年辛苦与君同得䘮悲欢尽是空犹喜故人先折桂自怜覊客尚飘蓬三春月照千山道十日花开一夜风知有杏园无路入马前惆怅满枝红经李徴君故居露浓烟重草萋萋树映䦨杆桞拂隄一院落花无客醉五更残月有莺啼芳筵想像情难尽故榭荒凉路己迷惆怅羸骖徃来惯每经门巷亦长嘶送崔郎中赴幕一别黔巫似㫁絃故交东去更悽然心游目送三千里雨散云飞二十年发迹岂劳天上桂属词还得幕中莲相思休话长安远江月随人处处圎经旧游珠箔金钩对綵桥昔年于此见娇饶香灯怅望飞琼鬓凉月慇懃碧玉箫屏倚故窓山六扇桞垂寒砌露千条壊墻经雨苍苔遍拾得当时旧翠翘老君庙紫气氤氲捧半巖莲峯仙掌共巉巉庙前晚色连寒水天外斜阳带远帆百二关山扶玉座五千文字閟瑶缄自怜金骨无人识知有飞龟在石凾过五丈原铁马云鵰乆絶尘桞隂髙压汉营春天晴杀气屯关右夜半妖星照渭濵下国卧龙空寤主中原逐鹿不因人象床锦帐无言语从此谯周是老臣和友人伤歌姬月缺花残莫怆然花须终发月终圎更能何事销芳念亦有浓华委逝川一曲艶歌留婉转九原春草妬婵娟王孙莫学多情客自古多情损少年山中与诸道友夜坐闻边防不宁因示同志龙铁马犯烟尘迹近群鸥意倍亲风卷蓬根屯戊己月移松影守庚申韬钤岂足为经济巖壑何尝是隠沦心许故人知此意古来知者竟谁人祕书省有贺监知章草题诗笔力遒健风尚髙远拂尘㝷玩因有此作越溪渔客贺知章任逹怜才爱酒狂鸂䳵苇花随钓艇蛤蜊菰菜梦横塘几年凉月拘华省一宿秋风忆故郷荣路脱身终自得福庭廻首莫相忘出笼鸾鹤㱕辽海落笔龙蛇满壊墻李白死来无醉客可怜神彩弔残阳题裴晋公林亭谢傅林亭暑气㣲山丘零落閟音徽东山终为苍生起南浦虗言白首㱕池鳯己传春水浴渚禽犹带夕阳飞悠然到此忘情处一日何妨有万机温庭筠诗集卷第四温庭筠诗集温庭筠诗集卷第五温庭筠诗集卷第五车驾西游因而有作宣曲长杨瑞气凝上林狐兔待秋鹰谁将词赋陪雕辇寂寞相如卧茂陵伤温徳彛昔年戎虏犯榆関一败龙城疋马还侯印不闻封李广他人丘垄似天山赠少年江海相逢客恨多秋风叶下洞庭波酒酣夜别淮隂市月照髙楼一曲歌夏中病痁作山鬼扬威正气愁便辞珍簟袭狐裘西牕一夕悲人事团扇无情不待秋赠郑徴君家匡山首春与丞相賛皇公游一抛兰棹逐燕鸿曾向江湖识谢公每到朱门还怅望故山多在画屏中题友人居尽日松堂㸔画图绮䟽岑寂似清都若敎烟水无鸥鸟张翰何由到五湖题李相公勑赐锦屏风丰沛曾为社稷臣赐书名画墨犹新几人同保山河誓独自栖栖九陌尘蔡中郎坟古坟零落野花春闻说中郎有后身今日爱才非昔日莫抛心力作词人元处士池上蓼穂茭丛思蟪蛄水萤江鸟满烟蒲愁红一片风前落池上秋波似五湖华隂韦氏林亭自有林亭不得闲陌尘官树是非间终南长在茅外别向人间㸔华山寄裴生乞钓钩一随菱棹谒王侯深愧移文负钓舟今日太湖风色好却将诗句乞鱼钩长安春晚二首曲江春半日迟迟正是王孙怅望时杏花落尽不归去江上东风吹桞丝四方无事太平年万象鲜明禁火前九重细雨惹春色轻染龙池杨桞烟三月十八日雪中作芍药蔷薇语早梅不知谁是艶阳才今朝领得东风意不复饶君雪里开咸阳值雨咸阳桥上雨如悬万点空𪷟隔钓船还似洞庭春水色晚云将入岳阳天赠弹筝人天寳年中事玉皇曾将新曲敎宁王钿蝉金鴈皆零落一曲伊州泪万行瑶瑟怨冰簟银床梦不成碧天如水夜云轻雁声远过潇湘去十二楼中月自明题端正树路傍佳树碧云愁曽侍金舆幸驿楼草木荣枯似人事緑隂寂寞汉陵秋渭上题三首吕公荣逹子陵㱕万古烟波绕钓矶桥上一通名利迹至今江鸟背人飞目极云霄思浩然风帆一片水连天轻桡便是东㱕路不肯忘机作钓船烟水何曾息世机暂时相向亦依依所嗟白首磻磎叟一下渔舟更不归经故翰林袁学士居劔逐惊波玉委尘谢安门下更何人西州城外花千树尽是羊昙醉后春题城南杜邠公林亭卓氏垆前金线桞随家隄畔锦帆风贪爲两地分霖雨不见池莲照水红夜㸔牡丹髙低深浅一栏红把火殷勤遶露丛希逸近来成懒病不能容易向春风宿城南亡友别墅水流花落叹浮生又伴游人宿杜城还似昔年残梦里透帘斜月独闻莺过分水岭溪水无情似有情入山三日得同行岭头便是分头处惜别潺湲一夜声鄠杜郊居槿篱芳援近樵家壠麦青青一迳斜寂寞游人寒食后夜来风雨送梨花题河中紫极宫昔年曾伴玉眞游每到仙宫即是秋曼倩不埽花落尽满丛烟露月当楼四皓商于六里便成功一寸沉机万古同但得戚姬甘定分不应眞有紫芝翁赠张鍊师丹溪药尽变金骨清洛月寒吹玉笙他日隠居无访处碧桃花发水纵横温庭筠诗集卷第五温庭筠诗集温庭筠诗集卷第六温庭筠诗集卷第六开成五年秋以抱疾郊野不得与郷计偕至王府将议遐适隆冬自伤因书懐奉寄殿院徐侍御察院陈李二侍御囘中苏端公鄠县韦少府兼呈袁郊苗绅李逸四友人一百韵逸足皆先路穷郊独向隅顽童逃广桞羸马卧平芜黄卷嗟谁问朱絃偶自娯鹿鸣皆缀士雌伏竟非夫菜地荒遗野爰田失故都亡羊犹愽簺牧马倦唿卢奕世参周禄承家学鲁儒功庸留劒舄铭戒在槃盂经济懐良画行蔵识远图未能鸣楚玉空欲握隋珠定爲鱼縁木曾因兔守株五车堆缥帙三迳阖绳枢适与群英集将期善贾沽叶龙图夭矫燕䑕笑卢胡赋分知前定寒心畏厚诬蹑尘追庆忌操剑学班输文囿陪多士神州试大巫对虽希鼓瑟名亦滥吁竽正使猜奔竞何尝计有无镏惔虗访覔王覇竟揶揄市义虗焚劵关讥谩弃繻至言今信矣㣲尚亦悲夫白雪调歌响清风乐舞雩胁肩难黾勉搔首易嗟吁角胜非能者推贤见射乎兕觥増恐悚杯水失锱铢粉垜收丹采金髇隠仆姑垂櫜羞尽爵扬觯辱弯弧虎拙休言画龙希莫学屠转蓬随欵叚耘草辟墁垆受业郷名郑蔵机谷号愚质文精等贯琴筑韵相须筑室连中野诛茅接上腴苇花纶虎落松瘿闘栾栌静语莺相对闲眠鹤浪俱蘂多劳蝶翅香酷坠蜂须芳草迷三岛澄波似五湖跃鱼翻藻荇愁鹭睡葭芦暝渚蔵鸂䳵幽屏卧鹧鸪苦辛随艺殖甘㫖仰樵苏笑语空懐橘穷愁亦据梧尚能甘半菽非敢薄生刍钓石封苍藓芳蹊艶绛跗树兰畦缭绕穿竹路萦纡机杼非桑女林园异木奴横竿窥赤鲤持翳望青鸬泮水思芹味瑯瑘得稲租杖轻藜拥肿衣破芰披敷芳意忧鶗鴂愁声觉蟪蛄短喧语燕髙木堕饥鼯事迫离幽墅贫牵犯畏途爱憎防杜挚悲叹似杨朱旅食常过卫羇游欲渡泸塞歌伤督䕶边角思单于堡戍标枪槊关河鏁舳舻威容尊大树刑法避秋荼远目穷千里㱕心寄九衢寝甘诚系滞浆馈贵睢盱懐刺名先远干时道自孤齿牙频激发簦笈尚﨑岖莲府侯门贵霜台帝命俞骥蹄初蹑景鹏翅欲搏扶寓直廻骢马分曹对暝乌百神歆髣髴孤竹韵含煳鳯阙分班立鸳行竦剑趋触邪承宻勿持法奉訏谟鸣玉锵登降冲牙响曳娄祀亲和氏璧香近博山罏瑞景森琼树轻氷莹玉壶豸冠簮鐡柱螭首对金铺内史书千卷将军画一厨眼明惊气象心死伏规模岂意观文物何劳琢碔玞草肥牧騕褭苔澁淬昆吾郷思巢枝鸟年华过隙驹衔恩空抱影酬徳未捐躯时軰推良友家声继令图致身伤短翮首顾疲驽班马方齐骛陈雷亦并驱昔皆言尔志今亦畏吾徒有气干牛斗无人辨辘轳客来斟緑蚁妻试踏青蚨积毁方销骨㣲瑕惧掩瑜蛇矛犹转战鱼服自囚拘欲就欺人事何能逭鬼诛是非迷觉梦行役议秦呉凛冽风埃惨萧条草木枯低徊伤志气䝉犯变肌肤旅鴈唯闻呌饥鹰不待唿梦梭抛促织心茧学蜘蛛宁复机难料庸非信未孚激扬衔箭虎疑惧聴冰狐处己将营窟论心若合符浪言辉棣蕚何所託葭莩乔木能求友危巢莫吓雏风华飘领䄂诗礼拜衾襦欹枕情何苦同舟道岂殊放懐亲蕙芷收迹异桑榆赠远聊攀桞裁书欲截蒲瞻风无限泪廻首更踟蹰感旧陈情五十韵献淮南李仆射嵇绍垂髫日山涛筮仕年琴罇陈座上纨绮拜床前邻里才三徙云霄已九迁感深情戃怳言发泪潺湲忆昔龙圗盛方今鹤羽全桂枝香可袭杨叶旧频穿玉籍标人瑞金丹化地仙赋成攅笔写歌出满城传既矫排虗翅将持造物权万灵思鼓铸群品待陶甄视草丝纶出持纲雨露悬法行黄道内居近翠华边书迹临汤鼎吟声接舜絃白麻红烛夜清漏紫㣲天雷电随神笔鱼龙落彩牋闲宵陪雍畤清暑在甘泉耿介非持禄优游是养贤冰清临百粤风靡化三川委寄崇推毂威仪压控弦梁园提彀骑淮水换戎旃照日青油湿迎风锦帐鲜黛蛾陈二八珠履列三千舞转廻红袖歌愁歛翠钿满堂开照耀分座俨婵娟油额芙蓉帐香尘玳瑁筵绣旗随影合金阵似波旋缇幕深廻㸦朱门暗接连彩虬蟠画㦸花马立金鞭有客将谁託无媒窃自怜抑扬中散曲漂泊孝亷船未展干时䇿徒抛负郭田转蓬犹邈尔懐橘更澘然投足乖蹊径冥心向简编未知鱼跃地空媿鹿鸣篇稷下期方至漳濵病未痊定非笼外鸟眞是殻中蝉蕙迳邻幽澹荆扉兴静便草堂苔点点𬞞囿水溅溅钓罢溪云重樵归涧月圎懒多成宿疢愁甚似春眠木直终难怨膏明只自煎郑郷空徤羡陈榻未招延旅食逄春尽覊游为事穿宦无毛义檄婚乏阮脩钱冉弱营中桞披敷幕下莲傥能容委质非敢望差肩澁剑犹堪淬余朱㦯可研从师当鼔箧穷理乆忘筌折简能荣瘁遗簮莫弃捐韶光如见借寒谷变风烟题翠㣲寺二十二韵邠土初成邑虞賔竟让王干符春得位天弩夜收铓偃息齐三代优游念四方万灵扶正寝千嶂抱重岗幽石归阶陛乔柯入栋梁火云如沃雪汤殿似含霜涧籁添仙曲巖花借御香野麋陪兽舞林鸟逐鸳行镜写三秦色窓揺八水光问云徴楚女疑粉试何郎兰芷承雕辇杉萝入画堂受朝松露晓颁朔桂烟凉岚湿金铺外溪鸣锦幄傍倚丝忧汉祖持璧告秦皇短景催风驭长星属羽觞储君犹问䜿元老己登床鹤盖趋平乐鸡人下建章龙髯悲满眼螭首泪沾裳叠鼓严灵仗吹笙送夕阳㫁泉辞剑珮昏日伴旗常遗庙青莲在頺垣碧草芳无因奏韶濩流涕对幽篁过孔北海墓二十韵抚事如神遇临风独涕零墓平春草緑碑折古苔青珪玉埋英气山河孕炳灵发言惊辩囿撝翰动文星藴䇿期干世持权欲反经激扬思壮志流落叹頽龄恶木人皆息贪泉我独醒轮辕无匠石刀几有庖丁碌碌迷藏器规规守挈瓶愤容凌鼎镬公议动朝廷故国将辞宠危邦竟缓刑钝工磨白璧凡石砺青萍掲日昭东夏搏风滞北溟后尘遵轨辙前席咏仪形木秀当忧悴弦伤不底宁矜夸遭尺鷃光彩困飞萤白羽留谈柄清风袭徳馨鸾凰婴雪刃狼虎犯云屏兰蕙荒遗址榛芜蔽旧垧轘辕近沂水何事恋明廷过华清宫二十二韵忆昔开元日承平事胜游贵妃专宠幸天子富春秋月白霓裳殿风干羯鼓楼闘鸡花蔽膝骑马玉搔头繍毂千门妓金鞍万戸侯薄云欹雀扇轻雪犯貂裘过客闻韶濩居人识冕旒气和春不觉烟暖霁难收细浪㴠瑶甃晴阳上綵斿卷衣轻鬂懒窥镜淡蛾羞屏掩芙蓉帐帘褰玳瑁钩重瞳分渭曲纎手指神州御案迷萱草天𫀆妬石榴深巖蔵浴鳯鲜隰媚潜虬不料邯郸蝨俄成即墨牛剑锋挥太皥旗熖拂蚩尤内嬖陪行在孤臣预坐筹瑶簮遗翡翠霜仗驻骅骝艶笑双飞㫁香魂一哭休早梅悲蜀道髙树隔昭丘朱阁重霄近苍厓万古愁至今汤殿水呜咽县前流洞户二十二韵洞戸连珠网方䟽隠碧浔烛盘烟坠烬帘压月通隂粉白仙郎署霜清玉女砧醉郷髙窈窈棋阵静愔愔素手琉璃扇玄髫玳瑁簮昔邪㸔寄迹栀子咏同心树列千秋胜楼悬七夕针旧词翻白纻新赋换黄金唳鹤调蛮鼓惊蝉应寳琴舞疑繁易度歌转㫁难寻露委花相妬风欹桞不禁桥弯双表逈池涨一篙深清跸传恢囿黄旗幸上林神鹰参翰苑天马破蹄涔武库方题品文园有好音朱茎殊菌蠢丹桂欲萧森黼帐廻瑶席华灯对锦衾画圗惊走兽书帖得来禽河曙秦楼映山晴魏阙临緑逄赵后青鏁见王沉任逹嫌孤愤踈慵倦九箴若为南遁客犹作卧龙吟温庭筠诗集卷第六温庭筠诗集温庭筠诗集卷第七温庭筠诗集卷第七送洛南李主簿想君秦塞外应见楚山青槲叶晓迷路枳花春满庭禄优仍侍膳官散得专经子敬懐愚谷㱕心在翠屏巫山神女庙黯黯闭宫殿霏霏䕃薛萝晓峰眉上色春水脸前波古树芳菲尽扁舟离恨多一丛斑竹夜环珮响如何地肺山春日苒苒花明岸涓㳙水遶山几时抛俗事来共白云闲题陈处士幽居松轩尘外客髙枕自萧踈雨后苔侵井霜来叶满渠闲㸔镜湖画时得越僧书若待前溪月谁人伴钓鱼握柘词杨桞萦桥緑玫瑰拂地红绣衫金騕褭花髻玉珑璁宿雨香潜润春流水暗通画楼𥘉梦㫁晓日照湘风题卢处士山居西溪问樵客遥识楚人家古树老连石急泉清露沙千峰随雨暗一迳入云斜日暮雀飞散满庭麦花初秋寄友人闲梦正悠悠凉风生竹楼夜琴如欲雨晓簟觉新秋独鸟楚山逺一蝉関树愁慿将离别恨江外问同游题丰安里王相林亭二首花竹有薄埃嘉游集上才白苹安石渚红叶子云台朱户雀罗设黄门驭骑来不知淮水浊丹藕为谁开偶到乌衣巷含情更惘然西州曲堤桞东府旧池莲星坼悲元老云㱕送墨仙谁知济川檝今作野人船早秋山居山近觉寒早草堂霜气晴树凋窓有日池满水无声果落见猿过叶干闻鹿行素琴机虑静空伴夜泉清和友人盘石寺逢旧友楚寺上方宿满堂皆旧游月溪逄远客姻浪有㱕舟江馆白苹夜水关红叶秋西风吹暮雨汀草更堪愁送人南游送君游楚国江浦树苍然沙浄有波迹岸平多草姻角悲临海郡月到渡淮船唯以一盃酒相思髙楚天赠郑处士飘然随钓艇云水是生涯红叶下荒井碧梧侵古槎醉收陶令菊贫卖邵平瓜更有相期处南篱一树花江岸即事水容侵古岸峰影度青苹庙竹唯闻鸟江帆不见人雀声花外暝客思桞边春别恨转难尽行行汀草新赠隠者茅堂对薇蕨炉暖一裘轻醉后楚山梦觉来春鸟声採茶溪树緑煑药石泉清不问人间事忘机过此生渚宫晚春寄秦地友人风华己眇然独立思江天凫雁野塘水牛羊春草烟秦原晓重叠灞浪夜潺湲今日思㱕客愁容在镜悬碧涧驿晓思香灯伴残梦楚国在天涯月落子规歇满庭山杏花送并州郭书记賔筵得嘉客侯印有光辉候骑不传箭廻文空上机塞尘收马去烽火射骓㱕惟有严家瀬冋环迳草㣲赠越僧二首世机销已尽巾屦亦飘然一室故山月满缾秋涧泉禅庵过㣲雪郷寺隔寒姻应共白莲客相期松桂前兰亭旧都讲今日意如何有树関深院无尘到浅莎僧居随处好人事出门多不及新春雁年年镜水波咏山鸡万壑动晴景山禽凌翠㣲绣翎翻草去红觜啄花归巢暖碧云色影孤清镜辉不知春树伴何处又分飞清旦题採药翁草堂幽人㝷药径来自晓云边衣湿术花雨语成松岭烟觧藤开涧戸踏石过溪泉林外晨光动山昏鸟满天商山早行晨起动征铎客行悲故郷鸡声茅店月人迹板桥霜槲叶落山路枳花明驿墻因思杜陵梦凫雁满廻塘题竹谷神祠苍苍松竹晚一径入荒祠古树风吹马虗廊日照旗烟煤朝奠处风雨夜㱕时寂寞湖东客空㸔蒋帝碑途中有懐驱车何日闲扰扰路岐间岁暮自多感客程殊未还亭臯汝阳道风雪穆陵関腊后寒梅发谁人在故山经李处士杜城别业忆昔㡬游集今来倍叹伤百花情易老一笑事难忘白社已萧索青楼空艶阳不闲云雨梦犹欲过髙唐登李羽士东楼经客有余音他年终故林髙楼本危睇凉月更伤心此意竟难拆伊人成古今流尘其可欲非复嬾鸣琴题僧㤗恭院二首昔岁东林下深公识姓名尔来辞半偈空复叹劳生忧患慕禅味寂寥遗世情所㱕心自得何事倦尘缨㣲生竟劳止晤言犹是非出门还有泪㸔竹暂忘机爽气三秋近浮生一笑稀故山松菊在终欲掩荆扉西游书懐渭川通野戍有路上桑干独鸟青天暮惊麏赤烧残髙秋辞故国昨日梦长安客意自如此非关行路难送人东游荒戍落黄叶浩然离故关髙风汉阳渡初日郢门山江上几人在天涯孤棹还何当重相见罇酒慰离颜寄山中友人惟昔有㱕趣今兹固愿言啸歌成徃事风雨坐凉轩时物信佳节岁华非故园固知春草色何意为王孙偶题孔雀眠髙阁樱桃拂短画明金冉冉筝语玉纎纎细雨无妨烛轻寒不隔帘欲将红锦叚因梦寄江淹赠考功卢郎中白首方辞满荆扉对渚田雪中无陋巷醉后似当年一笈负山药两缾携涧泉夜来风浪起何处认渔船题萧山庙故道木隂浓荒祠山影东杉松一庭雨幡盖满堂风客奠晓莎湿马嘶秋庙空夜深歇龙入古潭中春日寄岳州李贠外二首苒弱楼前桞轻空花外忩蝶髙飞有伴莺早语无双剪胜裁春字开屏见暁江从来共情战今日欲㱕降从小识賔卿恩深若弟兄相逢在何日此别不胜情红粉座中客綵斿江上城尚平婚嫁累无路逐双旌和叚少常柯古称觞慙座客懐刺即门人素尚宁知贵清谈不厌贫野梅江上晚隄桞雨中春未报淮南诏何劳问白苹海榴海榴开似火先解报春风叶乱裁牋緑花冝挿髻红蜡珠攅作蔕缃綵剪成丛郑驿多㱕思相期一笑同李先生别墅望僧舎寳刹因作双韵声栖息消心象楹溢艶阳帘栊兰露落邻里桞林凉髙阁过空谷孤竿隔古冈潭庐同淡荡髣髴复芬芳敷水小桃盛开因作敷水小桥东姢姢照露丛所嗟非胜地堪恨是春风二月艶阳节一枝惆怅红定知留不住吹落路尘中温庭筠诗集卷第七