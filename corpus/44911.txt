重刻使琉球录叙使琉球录者陈高二公使琉球录也琉球归化圣朝前此甞有使矣而弗录焉遗也遗则后将何述沧溟万里不无望洋之叹焉此录之所以作也二公之心仁哉世子尚元乞封上命汝霖与李君际春往首访是录如获梯航解舟潞河漳人郑教授者来语余渡海事余出录询之曰得矣而未尽也暨入福城造船用人惟录是据间询旧行故老一二弗协岂时变不相沿乎将作之竣事之余二公前所行者或未逮也且事属浑论要实未覈余是年值海警淹迟船更再造人亦数新视之前役颇详然其发端则前录资益弘多而又惧其久且漫或遂遗也后之使者将伤今而罪我矣舟旋之日因类编之首以诏敕尊君命也次以使事礼仪述宏纲也次以造船用人敬神见要也次以羣书质异则山川风俗夷语贡物併前使姓名诗文而题奏终焉具始末备稽考也原录云云者列于前而是岁所行者附于后呜唿后之使者一举目而星槎海涛灿然指诸掌矣若夫登之天府备史苑稽查则二公先之愚何敢再渎十月日钦差吏科左给事中吉郡永丰郭汝霖书使琉球录序皇明徳化诞敷际天所覆声教咸曁琉球越在海表世奉正朔唯谨毎易代航章乞封则遣近臣将事世子尚清以嗣国请皇上仁覆无外聿修旧章时侃待罪左省俾充正使往而以行人高君副之衔命南下歴询往迹则自清父真袭封时距今五十余禩献亡文逸伥伥莫知所之攷一统志星槎胜览等书登载互异罔可据依廼甲午仲夏解缆闽江頼天子威灵海若效顺再旬达其国宣诏勅钖章服如仪尚清率国人稽首踊跃欢唿称职贡匪懈已事遄返十月朔还闽可以卜日斋沐而见上矣惟前辈使外国率有纪録或赋咏非以炫词华也穷荒絶裔亦造物者之所陶镕而风声旷邈品藻弗及若道途之险易山川之恠奇风俗之媺恶人物之丑好以至昆虫草木之变安居和味宜服利用备器之不齐非特探奇好事者所欲知而使事之周爰咨诹自不可少也因与高君日纪闻见凢道途山川风俗人物之实起居日用饮食之细皆得诸耳目之所亲究乃知旧存纪载殆逞书燕説之类志其略辨其异此録之所以不容已也君子之饱道腴者或寓目焉其大烹之筵荐以海错庶几一下筯乎不然言之无文行之不远覆瓿之具尔若继今使者取以爲擿埴索涂之助容可乎阳月望日四明陈侃书于闽之长春堂使琉球录诏奉天承运皇帝诏曰朕恭膺天命爲天下君凡推行乎庶政必斟酌夫古礼其于钖爵之典未甞以海内外而有间焉尔琉球国远在海滨久被声教故国王尚真夙绍显封已踰四纪兹闻薨逝属国请封世子清德惟克类衆心所归宜承国统朕笃念怀柔之义用嘉敬顺之诚特遣正使吏科左给事中陈侃副使行人司行人高澄赍诏往封尔爲琉球国中山王仍赐以皮弁冠服等物王宜慎乃初服益笃忠勤有光前烈凡国中耆俊臣僚其同寅翼赞协力匡扶尚殚事上之心恪尽臣藩之节保守海邦永底宁谧用弘我同仁之化共享太平之休故兹诏示俾咸知悉皇帝八月日之宝使琉球录敕皇帝勑谕琉球国故中山王尚真世子尚清惟尔世守海邦继膺王爵敬顺天道臣事皇明尔父尚真自袭封以来恭勤匪懈比者薨逝良用悼伤尔以冢嗣国人归心理宜承袭兹特遣正使吏科左给事中陈侃副使行人司行人高澄赍诏封尔爲琉球国中山王并赐尔及妃冠服綵币等物尔宜祇承君命克绍先业修职承化保境安土以称朕柔远之意钦哉故谕颁赐国王纱帽一顶金厢犀束带一条常服罗一套大红织金胷背麒麟圆领一件青褡一件緑贴里一件皮弁冠服一副七旒皁皱纱皮弁冠一顶玉圭一枝五章绢地纱皮弁服一套大红素皮弁服一件素白中单一件纁色素前后裳一件纁色粧花锦绶一件红白素大带一条大红素纻丝舄一双丹矾红平罗销金夹包袱四条纻丝二疋黒緑花一疋深青素一疋罗二疋黒緑一疋青素一疋白氁丝布十疋妃纻丝二疋黒緑花一疋深青素一疋罗二疋黒緑一疋青素一疋白氁丝布十疋广运八月十七日之宝使琉球录谕祭文维岁次壬辰月朔日皇帝遣正使吏科左给事中陈侃副使行人司行人高澄谕制琉球国中山王尚眞曰惟王嗣守海邦四十余载敬天事上诚恪不渝宜永寿年爲朕藩屏胡爲遘疾遽尔告终讣音来闻良用悼惜遣官谕祭特示殊恩灵其有知尚克歆服祭品牛一只猪一口羊一羫馒头五分粉汤五分蜂糖糕一盘象眼糕一盘高顶茶食一盘响糖五个酥餠酥各四个缠碗五个降真香一炷烛一对焚祝纸一百张酒二瓶重刻使琉球录诏敕谕祭文奉天承运皇帝诏曰朕受天明命主宰寰宇凡政令之宣布惟成宪之是循其于钖封之典遐迩均焉尔琉球国远处海陬声教渐被修职效义阅世已久故国王尚清显荷爵封粤踰二纪兹者薨逝属国请封世子元朕念其象贤衆心归附是宜承绍国统特遣正使刑科右给事中郭汝霖副使行人司行人李际春赍诏往封爲琉球国中山王仍赐以皮弁冠服等物王宜谨守礼度益笃忠勤凡国中官僚耆旧尚当同心翼赞以佐王饬躬励行用保藩邦庶几无疆惟休故兹诏示俾咸知悉皇帝勑谕琉球国故中山王尚清世子尚元惟尔先世享有爵封恪守海邦职责罔缺尔父尚清事上益恭兹者薨逝讣闻良用嗟悼尔爲冢嗣国人归心宜令掌乃国土特遣正使刑科右给事中郭汝霖副使行人司行人李际春赍诏封尔爲琉球国中山王并赐尔及妃冠服綵币等物尔宜服膺君命图绍先业秉礼循义奠境保民以副朕怀柔之意钦哉故谕颁赐同前广运月日之宝谕祭文祭品同前乞留诏勑乞留诏勑原录云越癸巳五月侃等至三山七月二日兴工修船十一日遣承差赍本赴京谨题爲求封事切照嘉靖十一年琉球国世子尚清奉表请封钦蒙差臣等充正副使赍捧诏勑前往琉球封尚清爲中山王臣等随即辞朝前来福建造船船完之日过海行礼所有赍去诏勑闻弘治正德年间修撰伦文叙编修沈焘等曾差往安南国因彼国欲留诏勑爲镇国之宝俱曾题奉钦依听其请留臣等思得琉球国袭封事例远年无从查考万一尚清亦如彼国请留诏勑臣等坚执不从恐拂彼敬奉之心听其请留又非臣等所敢专擅如蒙乞勑礼部查议应否听其请留庶臣等有所遵守而临期不至错误矣爲此具本专差承差郑珂赍捧谨题请旨九月承差至京赴通政司投进奉圣旨礼部看了来说钦此随该礼部覆题云看得钦差吏科等衙门左给事中等官陈侃等题称赍捧诏勑前往琉球国封世子尚清爲中山王惟恐请留诏勑乞要查议一节既查有伦文叙等事例合无准其所奏本部行令各官临时斟酌如彼国王请留之意果出诚恳亦宜俯顺夷情听其请留等因奉圣旨是钦此十一月承差赍仪制司手本至闽侃等伏覩旨驭夷以诚敢不祇若明命霖按嘉靖三十七年册封命下时科中条陈请留诏勑一节礼部覆议旨意与前同使事纪原录云嘉靖丙戌冬琉球国中山王尚真薨越戊子世子尚清表请袭封下礼部议礼部恐其以奚齐夺申生也又恐其以牛易马也令琉球长史司复覈其实戒毋诳越辛卯长史蔡瀚等覈诸舆民达于勋戚同然一辞佥曰尚清乃先王真之冢嗣立爲世子有年昔先王辱徼福于天朝愿终惠于义嗣者具文申部宗伯韪之越壬辰春礼部肇上其议请差二使往封给事中爲正行人爲副侃与澄适承乏焉命下之日时夏五望也有爲予等不平者曰海外之行险可知也智者计免而愚者罹之如公论何不然同寅以序而差一言可决自春徂夏何其久也曷辩诸予等曰君父之命无所逃况我生各有命在天岂必海外能死人哉寅寀有兄弟之义弱者当代其劳何以辩爲亦听诸天而已矣不平者唯唯而退六月各赐一品服一袭侃以麒麟澄以白泽倶大红织金罗爲表绢爲里緑罗褡青罗折子里亦用绢使外国必加服者欲其称国王位宾主也带以玉则自备又各赐家人口粮四名悯兹遐役优以缉御恩至渥也八月侃等始治装戒行行之若是徐徐者因封琉球旧案礼部失于回禄请查颁赐仪物于内府各监局弥月而后克明复分造于所司亦难卒制故弗克行其敢久稽君命越癸巳五月侃至三山澄亦以六月至闽三司诸君承礼部咨文已将过海事宜会裁已定七月二日定修船十一月琉球国进贡船至予等闻之喜闽人不谙海道方切忧之喜其来得询其详翼日又报琉球国船至乃世子遣长史蔡廷羙来迓予等则又喜其不必询诸贡者而有爲之前驱者矣长史进见道世子遣问外又道世子亦虑闽人不善操舟遣㸔针通事一员率夷稍善驾舟者三十人代爲之役则人喜其不必借诸前驱而有同舟共济者矣大蹇朋来忧用以怿即此而观世子其贤矣乎敬使所以敬君也敬君所以保国也怀德畏威邦其永孚于休越甲午三月舟始毕工四月十八日舟先发于南台二十六日予等启行三司诸君送至南台包肉于几酾酒于尊爵三行予等起谢曰曩时海国之役必数年始克竣事闻之舟不易成也今未及朞月而有航海之期谁之功也敢不再拜诸君皆歌烝民之诗以赠亦再拜遂别是晩宿于舟中翼日至长乐长史舟亦随行中途爲浅所伤臭厥载具状伏于堦下求爲之援予等欲借其爲前驱即日将行事已亟不可辞判词于提举司令申海道假环海衞所御寇之舟暂遣其归此固爲赵亦爲楚也适分守海南道都阃诸君继至海道亦以王事爲亟遂遣之五月朔予等至广石大舟亦始至二日祭海登舟守巡诸君设宴爲饯是日北风大作昼昏如夕舟人皆疑予等亦有惧心有爱之者劝迟迟其行迟而得已于行姑少待焉可也终不能已迟之何益今人既集矣涣之恐难卒萃舟不速行器具易窳有司费已侈缓则更倍之遂别诸君慨然登舟连日风逆五日始发舟不越数舍而止海角尚浅至八日出海口方一望汪洋矣风顺而微波涛亦不汹涌舟不动而移与夷舟相爲先后出舱观之四顾廓然茫无山际惟天光与水光相接耳云物变幻无穷日月出没可骇诚一奇观也虽若可乐终不能释然于怀九日隐隐见一小山乃小琉球也十日南风甚迅舟行如飞然顺流而下亦不甚动过平嘉山钓鱼屿过黄毛屿过赤屿目不暇接一昼夜兼三日之程夷舟帆小不能及相失在后十一日夕见古米山乃属琉球者夷人鼓舞于舟喜达于家夜行彻晓风转而东进寸退尺失其故豦又竟一日始至其山有夷人驾小舠来问夷通事与之语而去十三日风少助顺即抵其国奈何又转而北逆不可行欲泊于山麓险石乱伏于下谨避之远不敢近舟荡不宁长年执舵甚坚与风爲敌不能进不能遂上下于此山之侧然风不甚厉浪亦未及于舟人尚未惧相持至十四日夕舟剌剌有声若有分崩之势大桅原非一木以五小木攅之束以鐡环孤高冲风摇撼不可当环断其一衆恐其遂折也惊骇叫嚣亟以钉钳之声少息原舟用钉不足艌麻不密板聮不固鏬缝皆开以数十人辘轳引水水不能止衆曰不可支矣是时惟长年数人色不少动但云风不足惧速求鏬缝而塞之可保无虞衆亦知其然舟荡甚足不能立心悸目眩何鏬之求于是有倡议者曰风逆则荡顺则安曷回以从顺人心少宁衣袽有备尚可图也有一人执舵而云海以山爲路一失此山将无所归漂于他国未可知也漂于落漈未可知也守此尚可以生失此恐无以救夷通事从旁賛之予等亦知其言有据但衆股慄啼号不止姑从衆以纾其惧彼亦勉强从之旋转之后舟果不荡执烛寻罅皆塞之固水不能入衆心遂定翼午风自南来舟不可往又从而北始悔不少待也计十六日旦当见古米山至期四望惟水杳无所见执舵者曰今将何归衆始服其先见徬徨踯躅无如之何予等亦忧之亟令人上桅以觇云远见一山巅微露若有小山伏于其旁询之夷人乃曰此热璧山也亦本国所属但过本国三百里至此可以无忧若更从而东即日本矣申刻果至其地泊焉十八日世子遣法司官一员来具牛羊酒米瓜菜之物爲从者犒亦有酒菓奉予等通事致词曰天使远临世子不胜䜣诵闻风伯爲从者惊世子益不自安欲躬自远迓国事不能暂离谨遣小臣具菜菓将问安之敬余等爱其词雅受之时予之舟已过王所之东欲得西风爲顺夏月诚不易得世子复遣夷衆四千人驾小舟四十艘欲以大缆引余之舟通事乃曰海中变出不测岂宜久淹从者世子不遑寝食谨遣衆役挽舟以行敢告船分左右各维一缆迤逦而行若常山蛇势亦一奇观也一昼夜亦行百余里十九日风逆甚不可以人力胜遂泊于移山之岙法司官率夷衆环舟而宿未甞敢离左右泊至五日予衆苦之在舟日久郁隆成疾求登岸以避之而不可得泣诉于予予曰乘桴浮海子路喜之未知浮海之险若此也人至四千力亦众矣不能挽一舟以行虎贲三千犹足以成武功孰谓浮海爲易耶二十三日世子复遣王亲一员益以数舟而来风亦微息始克行法司官左右巡督鼓以作气自夕达旦夷众亦勇于用力无少懈至二十四日犹未克到世子复遣长史来曰世子闻至移山刻期拱俟六日不詹中心孔棘恐爲从者忧谨遣小臣奉慰予等谢之二十五日方达泊舟之所名曰那霸港计广石登舟至此几一月矣予二人局于一舱不便出入暑气薰蒸脾胃受疾寝食弗安兼以风涛之险日惊于心得保残喘以终王事呜唿殆哉是日登岸六月哉生明报长史舟至北山又越五日始抵国较之予舟浃旬之隔询之乃知桅折帆倾非夷衆熟于操舟几何而不饫鱼腹也越既望行祭王礼七月二日封王九月十二日登舟而回泊舟之港出海仅一里中有九曲夹岸皆石惟灭风而后可行坐守六日王日使人侍于侧至十八日风少息挽舟而出亦斜倚于岸衆恐其伤于石大惊幸前月亲督修艌不爲所伤复止二十日始克开洋夷舟同行二十一日夜飓风陡作舟荡不息桅舵倶折二十三日黒云蔽天风又将作卜珓易舵二十六日风大作相与叩神风若少缓舟行如飞彻晓已见闽之山矣二十八日至定海所十月初二日入城痛定思痛不觉伤感凡接士大夫叙其所以无不爲之庆幸霖按六月琉球国中山王尚清薨三十七年正月世子尚元差正议大夫长史等官到京请乞袭封王爵礼部以请勘倶系彼国官民乃不复行勘奏请如故事差正副使二员赍诏勑皮弁冠服等往时科中应行者呉君时来行人司则李君际春也命下二月十六日矣部咨翰林院撰文各衙门造该用仪物延之三月终未行而呉君有戍事汝霖乃同李君承乏焉四月初二日也部中监前畏避之嫌促日起程霖等亦以重命不可再缓遂请诏书易名改赐品服初八日慨然解舟南下七月初抵江西地方霖意海警连年事须巧速因一面差人至福建布政司令作速委官伐木造船九月中亲至闽坐督刻次年春汛必行奈地方多事贼报交驰当事者已疑不能必往又皇皇剥肤之灾而视外及爲稍缓管工官亦泄泄于是船自十一月起工至次年四月仅完其半贼报急不俟工完四月初四日出坞尹叅将令百戸严继先等接至镇驾守十一日午刻方至镇未刻贼已接踵相望数里不爲所夺倖也亦尹之力也是年倭奴辏集福州城外称数万城门闭者三月余等亦日日上城同有司巡守先是戊午冬琉球世子差来迎迓长史梁炫等住柔远驿尽爲所掠六月始得脱逃七月终各役奔命者渐复欲召之行而风汛过矣声息转闻琉球三十九年正月蔡廷会等来修贡传其国有领封之情呈文该司该司以时事艰难国体所系遂爲转奏本下部议以旧典难遽变俟海警稍宁必期渡海终事时勘合到迟将届六月倭寇伺候海口者又比比予召漳州火长舵工等役中途又爲贼阻各役依山縁径而来动经月余至则又七月矣前船既有伤损久住内港乌丛生乌者生于淡水则坠于咸水生于咸水则坠于淡水内港淡水也一至海则垂垂而坠船板精华倶爲所蚀油灰不能复住水从罅隙而入何可止也余时与诸司议但挟数十人从夷舟往夷舟颇小举动敏捷既不爲贼觊觎又可借以济事有司固执以堂堂天朝爲此举动何以威临四夷若事不易济宁修船俟时无得而论欲从权济事亦须上闻不然他日谁任其咎余时聆诸君正论亦不能夺且念事体重大人役颇多又非可一人微服行者于是内愈热而情益苦李君亦曰既不能行毋徒躁动不若专意修船静俟地方事大非一手可掩他日当有人谅也余然之火长舵工等因呈乞有司改造前船八月再定至十一月毕工出坞越嘉靖四十年春二月予遂召集漳州等处各役亦先期来余欲挟之先出海口而守各役谋以海口风涛难泊公若往内各兵船亦往各兵船往而内港虚矣不若探听消息有急而行可也三司诸君亦曰既不能出内港岂能出外洋乎今岁传闻贼或不至内地姑俟之盖大船出内港水浅必潮平而后行日不数里自南台而旺崎而闽安镇而广石须十数日而后至定海梅花开洋之处滞重逶迤谋犯之者其力易及封舟之不能速行此也若大洋中汪洋浩荡予固知他舟不易犯即犯之封舟之威可施夫万里之外洋犹可无虑而数日之内港乃能阻人间者岂能知之守至四月忽值内地广兵之变既平定长乐又报福清之贼既又传福宁之报余于是朝而侧目夜而侧耳盻目＋然日守一日惟恐报皷之声也五月初六则有贼二百余至闽安鎭之下江时各役告请行粮余亦牒有司渐次散给兵道杨君来言曰今事急且不论行即船将如何守欲发之闽安镇驾守又已近贼欲行张汉入守闽安镇又旷无人予曰各役已散行粮行期旦夕若复动摇人心解散岂能再集百姓官银到手宁不支用不行而复追之敲朴日繁矣杨君曰事果难如是予因曰君来自部中莫谓予等有畏避之嫌今可目覩之具今乃一小报前两年遑遑时刻急不同何如也盖船既重大不惟行之难而造之亦难不惟造之难而守之亦难三者惟地方无事时可也若如己未年贼旗既到上下纷扰虽委造官皆奔走守城之役厰有用料谁复查理当其时非予亟于收拾纤毫岂可望耶后来改造诸料犹得应用其亦必有自矣至于守之难者谓一于用不行者则践踏震撼视舟全无爱惜之心一于用同行者则水木郁蒸行时必多暴露之疾余不得已乃叅而用之令其轮班更迭将就全事闽安镇初六之报令许严等牵船前十余里又行张汉与严继先陈孔成马魁道等严密侦贼向往又请于军门刘公牌张汉若有急即自座守既贼乃从下江口由长乐松下澚入福清而船始报安焉五月十九日船至长乐取水予与李君二十五日起行抚按三司饯于南台府县别于新港二十六日辰刻至长乐时自二十三日起连有南风各役以二十九日夏至恐风尚未定三司诸君送者仍欲守余曰天时难测今已南风又疑其未定而欲俟其定何时乃定且伙长辈皆余所需以决事者今临事率不敢担当事在一人信矣遂决而行二十七日至广石二十八日祭海登舟别三司诸君二十九日至梅花开洋幸值西南风大旺瞬目千里长史梁炫舟在后不能及过东涌小琉球三十日过黄茅闰五月初一日过钓屿初三日至赤屿焉赤屿者界琉球地方山也再一日之风即可望姑米山矣奈何屏翳絶驱纤麈不动潮平浪静海洋大观真奇絶也舟不能行住三日初六日午刻得风乃行见土纳己山土纳己山琉球之案山洋路从姑米山而入正也时东南风旺用舵者欲力驾而东至申刻乃见小姑米山小姑米山在琉球之西稍过即热璧山幸而小姑米山夷人望见船来即驾小𦪠来迎有二头目熟知水路且曰既不能从大姑米山入何可傍土纳己山而入其中多礁予等闻之骇二头目一面令夷船入报渠遂躬在余船道驾从小姑米山而入且云得一日一夜之力即未遽登岸可保不下热璧山矣余等厚赏赐之昼夜赶行初七日未刻望见王城哪霸港焉然东风爲多相隔仅五十里不能辄近世子遣法司官来迓夷船凡五十余辏集封舟前后欲用先年輓入故事予谓风浪方旺岂能力胜诸人欲急登岸余莫能止然竟弗能行至初八日午刻有冲风暴雨予曰可整舟挽而行诸人疑之既而果得行初九日辰刻遂达岸焉盖风旺三日而复暴急予忆其必将止若暴先发则旺势未衰此理之常何足疑哉既抵岸三日后有传贼船从其境上过者盖蓬力小大洋中自不相及择日行封祭礼毕守风汛回国往者封船既至琉人亦招集各岛夷船以观天使爲名实亦因之滋贸易也是年则琉人务假防护之名时虽有商舶一只亦逐出之而各役所带纤毫行李俱不能售于是尽举而归之琉人琉人故蹬而贱之而各役之情苦矣往者九月终交初冬则东北风旺是年九月内风气不定日东日南守之至十月初飓风大作伙长等皆以飓风既过可以遂行十月初九日登舟及登舟之后方图举㠶而风雨骤至阻于哪霸港口各役皆焦心劳思不得出港盖港口险隘仅容一舟稍有偏侧船辄不保船之泊港口也两旁繋以大缆至十五夜右缆忽断陈孔成见之忙吹号举砲夷人二千余来加索牵转再加新缆船乃得安不然是夜船已碎于礁石五百人了矣即幸存将何渡海也至十八夜天忽朗霁月光如昼四更时诸人与夷官夷稍乃导而出出港后东北风旺舟行如飞二十日午后怱有黒云接日冥雾四塞舟人皆惧曰此飓徴也顷刻果飓风旋至舟人守之益慎至夜二鼓噼烈一声舵已去矣舟遂大颠吴宗达等遂落大蓬余一家人跑入窓传报擧舟哭声振天时既黑夜何从措手余乃速止诸人曰即如此命也哭何所济且勿乱我心时陈孔成传令各役不能动手及晕船者俱入舱择其漳人仅五十将各舱所载重者一面丢抛一面令李子显许严呉宗达等倡言舵虽折尚有边舵决保无虞凡过洋未甞不遭此只要老爷心稳舟事容某等渐处余谂之曰静以御变极是但舵何时可换达等曰天明可换吾不擧大蓬但张二蓬三篷任其漂流至后可补鍼也陈大韶曾宏倶上界从陈高过洋者亦来大言曰往年亦如此然往年船不固今此船固往年船发漏今不发漏往年无边舵今有边舵往年折舵并折桅今舵虽折而桅尚存余闻其言心亦颇定然播荡反侧无顷刻宁风涛之势与天上下舟亦虩虩如裂屋响唿吸存亡茫然不知何所在也幸而天明促之换舵而风势愈烈何能举事余召孔成来曰事将奈何孔成曰海中行船此事亦所有但持之观明日如何至次日风又不息余乃口爲文令吏陈珮床前书之以檄天妃适一晨刻风稍定始得换舵舵既定诸人颇有生望但牵舵大缆兜之自尾至船首者又忽中断则海水咸厉绳缆不能久舵工等又惧舵不能稳稍摆动金口开船分两片矣此尤危也乃用银重赏一夷人系其腰令之下海接之竟不能接呉宗达来禀欲穿二舱三舱透绳繋舵而不能决余闻即㮣然是之乃凿而度绳舵始得安盖舱近系绳比之兜肚远者其力尤大行之至二十六许严等来报曰渐有清水中国山将可望乎二十七日果见宁波山歴温歴台闽人未能尽晓浙中山㠗疑迷莫测仍怀忧思至二十九日忽至福宁见定海台山心始安焉从五虎门入十一月初二日入省城追想前迹爲之恻然凡士夫相会真同再世往读陈高使录说者皆谓其过余亦疑之至是亲历知其字字不虚且中间险苦尚有笔楮不能尽者呜唿痛哉礼仪造舟用人敬神天妃灵应记广石庙碑文群书质异大明一统志蠃虫录星槎胜览集事渊海杜氏通典使职要务钦差列考此一节非质群书标题系维基文库编者所加诗文大安禅寺碑记千佛灵阁碑记中山八景记息思亭说大明会典夷语附夷字附题奏陈侃等谨题为出使海外事中山尚清奏为谢劳事陈侃等谨奏为乞祠典以报神功事礼部爲乞祠典以报神功事陈侃等谨题为周咨访以备採择事礼部一本为周咨访以备採择事郭汝霖等谨题为渡海册封复命事使琉球录后序重刻使琉球录后序