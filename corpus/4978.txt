玉清赞化九天演政心印集经X经序文昌帝君曰经以集名志义也心印产子神母发于元始阐自大洞眞儒而冶以成文是集义所生者非义袭而取之也大洞眞儒以普度心化世而一贯夫三教根源其设教也万户齐开登证路广诚以帝谓凡兹下民皆元始种惟降日降非降遂降故其言曰种草不齐有教无类皇风荡荡徧宇皆春无不可化之民人而入道莫先于敦本是一秉乎大孝必仙大忠必神之旨而集其大成余谭经演教于九天之上寓权机于大洞眞儒其指挥如意不速而成是真化工之关键儒教之梯航也人能体是经而心广体胖用是经而金声玉振以之正心诚意脩齐治平为上士为中士为下士惟其所愿猗欤美哉亦何必尽人而黄冠草褐始谓归依于无上宫哉兹因是经之初传而降此几钩墨于简端亦取诸集以成书敷落神眞云尔玉清赞化九天演政心印集经X道藏辑要箕集十玉清赞化九天演政心印集经玉清演教金阙选仙上清三馆脩文大学士秉令神霄掌风云雷雨电知水火木金土五部尚书事文昌玉局笔箓大宗师玉斗左宫瑶天使相总领九天心印经法全箓都提总白玉蟾诚惶诚恐稽首顿首百拜承恩跪启金凾遵译世楷按法以传玉清赞化无上大天尊祥云馥郁瑞气氤氲罗天海岳遍遥闻列圣尽来临赐福干坤大地获清寕大圣香云达信大天尊净心神咒太上台星应变无停驱邪縳魅保命䕶身智慧明净心神安寕三魂永久魄无䘮倾急急如彾净口神咒丹朱口神吐秽除氛舌神正伦通命养神罗千齿神却邪卫真喉神虎贲气神引津心神丹元令我通真思神炼液道气常存急急如彾凈身神咒灵宝天尊安慰身形弟子魂魄五脏元㝠青龙白虎队仗纷纭朱雀元武侍卫我真急急如彾安土地神咒元始安镇普告万灵岳渎真官土地袛灵左社右稷不得妄惊回向正道内外肃清各安方位备守坛庭太上有命收捕邪精䕶法神王保卫诵经皈依大道元亨利贞急急如彾浄天地神呪天地自然秽气分散洞中元虚晃朗太元八方威神使我自然灵宝符命普告九天干罗怛那洞罡太元斩妖缚邪杀鬼万千中山神咒元始玉文持诵一遍却病延年按行五岳八海知闻魔王朿手侍卫我轩兇秽消散道炁常存急急如彾金光神咒天地元宗万炁本根广脩亿刼证我神通三界内外惟道独尊体有金光覆映我身视之不见聴之不闻包罗天地养育羣生受持万遍身有光明三界侍卫五帝伺迎万神朝礼役使雷霆鬼妖䘮胆精怪亡形内有霹雳雷神隐名洞慧交彻五气腾腾金光速现覆䕶坛庭急急如彾卫灵神咒五星烈照焕明五方水星𨚫灾木徳致昌荧惑消祸太白辟兵镇星四据家国利亨名刋玉简字录帝房乘飈散景游宴八乡五云浮盖招神摄风役使万灵上卫仙翁急急如彾祝香神咒道由心学心假香传香爇玉炉心存帝前真灵下盻仙斾临轩聆所唘咸赐如言具有情辞谨当敷奏情辞已达衆圣咸聆谨运精䖍开经如法开经偈云篆太虚浩刼之初乍遐乍迩或沉或浮五方徘徊一丈之余天真皇人按笔乃书以演洞章次书灵符元始下降真文诞敷昭昭其有㝠㝠其无沉疴能自痊尘劳溺可扶幽明皆有頼由是昇仙都时为心印宝穷刼不消磨人能常持诵世与天为徒玉清赞化九天演政心印集经巻上道言元始天尊在玉清圣境清微天宫郁罗萧䑓之上讲説包蒙太极之用混宇驭世之体是时诸天帝真无极皇人金仙帝释上品灵聪亿亿万衆含贞毓道吞经吐法征往观来欢欣谛听忽一侍宸号曰文尼至真皇人越班而出端𥳑长跪白天尊言自溯龙汉初年恭奉玉清神母元君懿旨爕元赞运溥化人天是以和志畅神恊俾道体同寰一性同觉一光化育宏敷陶五百刼凡夫学士尽得飞昇仰䝉天尊大慈天尊大悲上奉神母熈臣庶绩绥臣在位臣愚以夙因虽了本愿无穷今幸逢庆会咀听法音神系曩谟志逮元应俯推来世皇方丕运帝应昌期五行逓生三才斯奠仰观刼仞宝䑓俯𦕎紫云弥罗普䝉天尊赋予动植栖潜森森玉宇旣草旣鼎乃豫乃丰诸色香声味之渐开臆嚚讼敷谗之卽启臣愚言道包德奥而神化必加臣愚从侍天尊阅无量刼备司铎化奕赞元光演政兴行职臣斯责愿仗天尊心印优敷十方铺着神风津飏梵炁俾恶道苦魂端而不证铁围酆都兆而不成天人永庆宝光常明六合三径帷辽非辽延康永祚视民不佻下臣至愚下愿至微頫顖道前大慈大悲天尊言曰文尼大慈文尼大悲文尼心印印契道心无诸心印有诸心印文尼自有心印有诸心印无诸心印文尼果何心印文尼以心印心以印心印苟无来刼何有往刼文尼是以陶五百刼旣有往刼絶无来刼文尼何以阅无量刼生生化化太极融融生化化生驭世以庸天宝以道包灵宝以徳奥神宝以神化粤越三百刼尘当得八十一化青尼致中仲尼时中牟尼空中三尼师师文尼翼司三尼克传文尼斯赞天不可以有阳而无隂水不可以有清而无浊地不可以有泽而无山人不可以有生而无化天无隂何以全阳水无浊何以澄清地无山何以通泽人无化何以广生天抑隂以扶阳水沉浊以扬清地甸山以浚泽人根化以基生夫恶道苦魂端以轮化工銕围酆都兆以转生气故太极逓元尘刼逓运而恊之赞之职文尼是命文尼大悲文尼大愿文尼仍宏敷教育禆生化之源于是文尼至真皇人怡神遐想稽首悟谢再拜而起敬谨复位逡巡待时天尊言曰昔我神母以妙无之无以化生也因现以妙有以妙有之或失沦胥也因存以至真以混宇之无以开物也因着以象形以洪荒之无以成务也因配以神人以天野之无以璇玑也因建以斗极以天政之无以执符也因开以金关以天人之无以教育也因作以君师于是治法毕张神风咸煽惟天荡荡妙道兴行神等衆眞各发大神通愿大神通力大慈悲愿大慈悲力大喜舍愿大喜舍力大忍辱愿大忍辱力大平等愿大平等力大柔和愿大柔和力大自在愿大自在力大利益愿大利益力大如意愿大如意力大智慧愿大智慧力大吉祥愿大吉祥力大觧脱愿大觧脱力大皈依愿大皈依力大功德愿大功德力大圆满愿大圆满力大无碍愿大无碍力无能胜愿无能胜力以章十七大光明神等功德与道同光我当宣説未来世凡夫学士求道念切能发一大愿者卽得天神覆䕶魔王保迎至真皇人授以妙道保合太和尽性致命行满功圆能具一大力者即得飞昇金阙游宴玉京以自有本行光明能照荫故神等众真同此法筵同此法体同此法愿同此法力同此法光同此法济至真皇人授道传经天真皇人䕶道降魔歴运中午真正同符时运至斯三皇代驭五帝逓临水土旣乎鸟兽眘目弓邉邑读村耕民富士殷金仙代帝玉女乐𡚱物阜财丰安饱䖏奢于是时也化之不警徳以日渝佑之不孚行以日偷化之不纯妖以讹兴佑之不显信以讹岐至真天真左右皇人大愿大力具大光明全之正之真一道存神等众真在天为神在地为灵在人为元大净大明天降斯道地产斯宝人宣斯文二龙五老灵开之宫金葢⬤⬤龙虎之峯玉局再从法判五雷道齐七政六合无穷三教演政尔时至真皇人天真皇人从左右出长跪道前拱手加额俱发声言臣等幸会法筵仰䝉天尊流焕法轮垂大法语将使臣等勷化人天教导无穷臣等臆未来世何以仰承道旨伏望慈悲赐臣未得言毕顿颡恋求俯伏不起尔时天尊遐想良久高抗未言郁单无量天帝自坎位出上上禅善无量夀太虚天帝自离位出梵监须延天帝自震位出寂然兜术天帝自兑位出波罗尼密不骄乐天帝自中极出洞元化应声天帝自艮位出灵化梵辅天帝自坤位出髙虚清明天帝自巽位出无想无结无爱天帝自干位出各各长跪拱手和声白天尊言臣等迈侍三清行持九炁仰頼天尊道力御运九天玉帝光明流形万品以玉合阳灵之粹点金楼隂耀之精纒苍赤青緑黄白紫碧黒之光周胞胎魂魄脏腑窍景神之体刼年超迈敬唱密符故得元关断死紫府生仙臣等以玉虚生神端予九炁玉清赞化职彼二真臣愚以凡圣一流均秉灵光道炁ム虫ム虫氓子生死蜉蝣彼力不圆曷由济兆使内阃种民轻举尅期四表烝生延年益庆臣闻太元玉都寒灵丹殿紫微上宫灵都秘馆所藏金书五方三元符命实天地之元宗万炁之本根无上大不可思议灵宝妙徳臣等以二真广修亿亿刼其威灵恢廓普加无穷将开神仙之宗立真灵之极分相玉清内外赞荡荡之大化永驭五方不可少此伏愿天尊予此天宝证彼神通神表化敷其量莫测于是天尊慨尔叹曰元乎旨哉子等所启岂不韪乎此元始祖刼之灵根神母元君之妙谛今法运讫当见杂气横流杂法横布歴三百刼盭运始消真皇出治金符玉格自然应行当使二真共驭以辅相天地之宜财成天地之道今且可相付二真但诣上馆敬録而宝佩之未得宣于开听子等复位吾当简付于是九帝二真各各稽首惶感谢恩九帝各复其位天尊乃告五老上帝曰昔我神母括虚无之妙探浩刼之原以运自然眞文是名大光明圆满大神咒玉章以运御干坤我时谘尔以禁戒之仪开洞阳秘馆冶玉篇真文藏之灵都称无上宝今至真搜元天真求灵子可会诣金阙转登上馆啸命神王披九光灵⬤之匮出三元符命之书以肇来勋钦哉即往是时五老上帝各各稽首丹拜命辞者三起会二真径投金阙朝礼玉皇旋诣上清皈依灵宝啸命十方当尔之时天开黄道地涌金莲珠实宝华星灿云烂无量元瑞莫可罄言锦囊旣出玉版罗陈东方安宝华林青灵始老苍帝所出三元符命九驾命天龙符保眞多川灾水不敢弥天天真皇人云右九炁青天下元小阳九巳小百六午其年大灾除民苍帝出下元符命下东岳保存万物安国康民制九炁青天分度以度学者之身中山神咒易爲神臣度人命籍万灾不纒天真皇人云右中元太阳九申大百六酉其年禾稼俱衰苍帝出中元符下东岳荫育万物制天分度以度种民大灾要崇上王命爲保真一人有道位侍九真天真皇人云右上元大刧交周天地改易金玉山海人民鸟兽一时灭尽天地溟涬无复光明苍帝出上元符下东岳保存万物制九天炁以度学者东岳青帝云此三元符命保固青天元始之炁佩之皆得始分之中其文九千年一出大刧交周当刻书金札以佩身符命皆青书白缯苍帝随言曰此神母元君自然真文冶成元始真符玉皇真命以统御九炁应运三元以保固青天南方梵宝昌阳丹灵真老赤帝所出三元符命正一命人长生上天天真皇人云右三炁丹天下元小阳九辰戌小百六丑未其年土中生火万物自死赤帝出下元符下南岳保存万物安国康民制三炁丹天分度以度学者之身万川洪流符吏水母竭焉天真皇人云右中元太阳九亥大百六子其年火灭水出赤帝出中元符下南岳度兆民灾制天分度消灭水火之厄日月力出王平山东火灾不起人民臣天真皇人云右上元大刧交周天地改易金玉山海人民鸟兽一时灭尽天地溟涬无复光明赤帝出上元符下南岳保度万物制九天炁以度学者南岳赤帝云此三元符命保固丹天元始之炁佩之皆得始分之中其文九千年一出大刧交周当刻书金札以佩身符命皆赤书黒缯赤帝随言曰此神母元君自然真文冶成元始真符玉皇真命以统御三炁应运三元以保固丹天中央高皇玉寳元灵元老黄帝所出三元符命天徊月移刧运无伤天真皇人云右一炁黄天下元小阳九申小百六酉其年雾障迷天不分昼夜黄帝出下元符下中岳保存万物安国康民制一炁黄天分度保度学者之身丁均有命勿句存玃爲无育见干坤天真皇人云右中元大阳九寅大百六申其年山川俱坏黄帝出中元符下中岳度种民制天分度固地炁禳除灾厄出阳入隂坏山川九土欲崩符不倾頽天真皇人云右上元大刧交周天地改易金玉山海人民鸟兽一时灭尽天地溟涬无复光明黄帝出上元符下中岳保度万物制九天炁以度学者中岳黄帝云此三元符命保固中央黄天元始之炁佩之皆得始分之中其文九千年一出大刧交周当刻书金札以佩身符命皆黄书青缯黄帝随言曰此神母元君自然真文冶成元始真符玉皇真命以统御一炁应运三元以保固中天西方七寳金门皓灵皇老白帝所出三元符命西山注鬼焕乎九天丑力难逼斩以金闗天真皇人云右七炁素天下元小阳九亥小百六子其年人民万物被水漂荡白帝出下元符下西岳保存万物安国康民制七炁素天分度以度学者之身日爲正王阳生三斩杀万魔云龙间天真皇人云右中元大阳九巳大百六午其年兵革四兴白帝出中元符下西岳度兆民制天分度除灭兵戈杀伐之厄上盈事己人身三生道在三一保人命天真皇人云右上元大刧交周天地改易金玉山海人民鸟兽一时灭尽天地溟涬无复光明白帝出上元符下西岳保存种民制九天炁以度学者西岳白帝云此三元符命保固西方素天元始之炁佩之皆得始分之中其文九千年一出大刧交周当刻书金札以佩身符命皆白书赤缯白帝随言曰此神母元君自然真文冶成元始真符玉皇真命以统御七炁应运三元以保固金天北方洞隂朔单郁絶五灵玄老黒帝所出三元符命上元适月命天仙戊己多力士辟水源天真皇人云右五炁玄天小阳九寅小百六卯其年洪水连天人民流散黒帝出下元符下北岳保存万物安国康民制五炁玄天分度以度学者之身三命正戊入力人任曰遣患无爲君天真皇人云右中元大阳九辰戌大百六丑未其年天地枯旱海底扬尘人民焦死万无遗一黒帝出中元符下北岳度兆民制天分度除灭旱荒之厄适百百九君有臣五千此度己身天真皇人云右上元大刧交周天地改易金玉山海人民鸟兽一时灭尽天地溟涬无复光明黒帝出上元符下北岳保存种民制九天炁以度学者北岳黒帝云此三元符命保固北方玄天元始之炁佩之皆得始分之中其文九千年一出大刧交周当刻书金札以佩身符命皆黒书黄缯黒帝随言曰此神母元君自然真文冶成元始真符玉皇真命以统御五炁应运三元以保固玄天于是二真按笔先録真命次书真符既毕上馆神王复拾于云锦之囊返于灵⬤之匮五老上帝和声言奉咏二真皇人虔跽谛听其辞曰是大神咒者元始之妙言玉皇之真诰神母自然之灵书九天始生之元札空洞之灵章上圣之秘语玉宸之尊典成天立地开张万化安神镇灵生成兆民匡御运度保天长存上制天机中检五灵下䇿地祗啸命河源运役隂阳召神使仙此至真之妙文神应自然致天高澄令地固安保镇五岳万品存焉今二真以大愿力得大神咒帝图简刻昭示来生要知斯文隐秘不易窥闻其未来世有得此者须发如是愿具如是力自克至如是果保万炁长存是时二真九顿其颡感谢无言起佩以随徘徊云路复诣金阙而朝玉帝玉帝告曰至真天真受命真文爲仙宗祖为教法尊于未来世越三百刼妙道兴行正邪两辨先后登庸朕当简命二真钦哉尚修神母懿旨元始心印不忘本愿不堕来尘以徯朕后命于是二真稽首再拜复随玉老奉辞而出逍遥太空郁罗戾止谨谨覆命天尊言曰是三元符是三元命至真得以元应天真得以静应矣其于未来世外道天魔有难化度则元始五帝直符守保灵宝天文存焉五方五灵五老五帝符命存焉是大符命者以生成天地统育隂阳二真皆具大愿力可以左右资之二真起哉二真慎乃在位于是五帝二真各各稽首起退以竚天尊乃言曰教法其于未来世尚矣教不自至真开至真实柄其终始法不自天真俶天真实溥其源流水精降防元徳而灵文肇开木公降夀贞固而至教权敷金真降夀天地而妙法祖兴二真于未来世教法相济当有以先今时未至吾且不宣夫始青之天大洞之房有玉章经焉是玉章经者乃神母之金根元始玉皇之心印总御三才成天平地铲晰隂阳密核本根后世圣人钧陶教育悉以资之尔时法会清衆趋跪若崩各各稽首咸愿赐闻天尊乃命玉女典香太华执巾玉𡚱拂筵太真御简忽见无量神王挨挤捧拥御一金书金光万射浮空而来及奠几前现成天篆衆等惶恐俯不敢起于是天尊喜起而言曰吾诸衆真是即大洞玉章经也是即文尼顷愿仗此以运化消刼者也衆真具大慈悲愿力驭世要知是经即混宇之大纲洪宙之祖舆诸天之隐讳衆真当和光汇阅启沃未来于时法会清衆各各踊跃飏拜而起余慄就观其文曰罗三蓝波逮洽䑓离堂运推入连广灵都郁罗殊邈育弗超散兆生天横滞始冥骞庭盻苞已猷元握称沙福烟明桂会和子存乐贤勒百奋天垕土成垣平弥结樟生彰结陆𣺌莱䝉龙登狞獬筌信帝聻䭾猍曩谟珏法乘津幽延日月星斗耀息命炁防元徳丘夀贞固灵寿天地晶尔时衆真体阅再四俱复作礼白天尊言臣等自无始刼从侍天尊素行不加歴叨道力弗忒于运臣等何脩幸会几前探究天根未审是大心印可得见授运用以消刼会也乎臣等同心实欲使偷窦不开元根永固惟愿元慈灵荫无涯天尊言曰衆真大慈衆真大悲衆真不由心印何由印心衆真于无始祖刼与兹心印均禀絪緼元气生成不知总总凡夫尽属前尘遗蠢蠢而得灵即凡入圣刼者圣凡之会期也刼而不刼伊何庸消刼而果刼伊何克消刼而必刼以正消刼衆真善如是识运如是化即消如是刼于是衆真俱得心印不假文字愉神恍悟俨恪以兴时惟上上禅善无量夀太虚天帝波罗尼宻不骄乐天帝与至真皇人天真皇人静竚未退天尊言曰无量夀帝不骄乐帝至真天真于未来世刼刼分神峙扬教法阅歴艰险晦养不得吾当复以心印相付以唘中天景运流演下土具诸妙号时则有若无极金仙有若开化主宰有若灵宝真人有若正一真人当尔之时下土学士苟求道切汝则授以玉章勤行不怠道通一贯法贯六通自然入圣域可以纳仙都不自弃者度之而自暴者由之北隂东岳专有攸司其有抱道器而苦执抝者汝则授以理禁离祥汉演金裾麦悚华宾威剑约闽绘延俾萃紏枢穆卢豁闵明奚禹振维音阿爱关稽动槿勉杨弁昏笃猖徐竺白膺俱戮周浥铺苹洞枢千迫瑞苹榛伯举储雅鹿传贪眯沕寻𡨴坊沼㴠徂毕利公楚富整时映洋囘武雅傍敏遇照洛咤⬤余是乃神母之真文玉皇之真命诸真之隐讳理炁以清大块以平流演下土应号黄华则有二十四大天真分主十二人属各以隂阳自分其司是大天真者能以大神力开发人性光俾得明至理以复至上真尔时天尊朗震玉音遍言唿诵四衆共聆忽见二十四大天真籀冠衮冕云被霓绦各骑五色神兽突现几前頫顖作礼若有所受尔时光明四溢徧照元虚一切境界俱同琉璃玻璃无有隔碍天尊垂盻忽又突隐天尊乃复告四衆曰此真咸宅道体下土凡夫亦各同具唿之必出用之必灵人不葆其真则有时而失失则必死汝当教育以利益兆生其有囿廉隅而未圆灵者汝则授以宛黄由蜦巨宛阜炎句陀龙尼宛延巨离震陀云宇神罗火兵演龙郁聿聿仑允川户原巨光宇炁赫晶火翳炎冈师龙郁单炫律句灵原蜦震山炁煴天囘旸于巨炎崑幽中羯嶲元崙宏兜卢旋云阿互车陀岳于充诜育烈举易洪为巨丁叱虚于仑是乃神母之真文玉皇之真命诸神之隐秘四时以序五炁以周流演下土应号隐语则有二十四大天将分主二十四炁统以隂阳自直其时是大天将者能以大神力长养人命符俾得成妙宝以御太平时尔时天尊振动法音遍言唿召四众谛观忽闻二十四野激朗扬休播鼓喧雷齐声震动圣境罗绕䑓前建节四围云屏万重俄而威光赫奕耀夺珠晶一切含灵俱作真灵正炁无有委靡天尊顾盻应时静息天尊乃复告四衆曰此将周运真炁下土凡夫亦各同赋召之必至运之必严人不葆其灵则有时而涣涣则必亡汝当秉令以鼓舞兆生天尊又言曰道者以诚而育以变而化以真而运驭诚似愚驭变似常驭真似逸夫如是可以化有可以化无可以化虚故物尽陶钧而莫识道功民尽化育而不知帝力道在天地天地由之而不必知之是即道用之大原也尔时四真同受记讫感沭道恩鱼雅威仪稽首再拜靖恭起侍于是东华木公道君承兹道光感兹元炁听兹玉音知时大吉即与洞天帝主元皇道君及诸天眷属驭九炁龙舆荫宝光霞葢奏云门祖乐金童喷香玉女散花啸歌雍容践会清微咸诣道前稽首和跪白天尊言臣等幸逢法会庆遇法桥上承天尊宣扬驭世妙道臣等咸聆祗承俯仰未审于未来世开创源流伊何绍统伏望元慈普为开导天尊乃垂眦良久若有所许而告诸真衆曰昔我神母运无极而分太极时则有隂阳二仪是青童木公者乃阳仪之精混字全阳之祖炁九微太真玉保真王神母言曰于未来世道德流传当使青童降驭九阳开东华府主全真教辅元立极肇祖元胎帝主元皇号太极仙承宗禅祖文尼绍焉文尼因是以兴行妙道开化人天选仙膺命建极灵开天尊曰吾今略臆未尽宣传阅三百刼当得玉皇诰命普建玄坛宏敷育化凡圣同天夫道无可言经以传之如是我闻卽心印经藏之元宗也如经所用穷刼莫殚于是东华木公道君及洞天帝主元皇道君与法筵清衆闻是说已各各踊跃懽忻稽首瞻仰慈颜异口同声而称赞曰神母元君是生玉清妙无元始森罗净泓具诸梵相妙有至真开物成务象形神人开天建极荡荡平平启沃兆臣愿力光明于未来世位育品生五灵金书三元玉衡资以同藏权敷祖兴缅彼始青赉予广信黄华隐语真真灵灵三元允秘而以坊民拯提趣类不遗蟟蝱穷刼莫殚变化真诚刼以消刼无量度人六道四生十类咸臻至真皇人教育秉令左之右之和衷同寅刼穷三百金阙开勲以兹功徳回向天尊兆臣在覆称赞难名尔时衆真称是赞已吞吐余音如缕不絶雍容稽首回向天尊懽心忭体咸愿奉行玉清赞化九天演政心印集经巻上终赞金经首巻奉诵周圆金书符命尽宣传威慧镇人天仰盻萧台永刼侍清筵玉清圣境元始大天尊赞金经首巻奉诵周圆重开金匮读中篇上帝校河源堂运天开金阙选金仙玉清赞化无上大天尊玉清赞化九天演政心印集经巻中尔时玉皇上帝在妙有真境弥罗上宫白玉京中黄金阙内与诸天尊运量刼数筹校河源推勘天政甄别种民知会已至即举大神通力徧召诸天九霄十极无量圣衆梵剎金仙大乘菩萨上天下地无量神圣并彼下方无极世界三教得道男女真灵惟时一切境界皆承帝力一切天人不知不觉随机咸集朝礼帝前分班位侍玉帝告曰曩谟元始草运元象开图大化巍巍灵文郁罗肇开堂运广甸灵都尔时天横兆生恢廓庭盻曰阅三百刼真道乃行今皇道敷畅皇极敷乂津融灵奥泽被弥靡上下兆灵其功徳可证天真者亿亿万难量当此六天息弭一道风同要知乱乃治基静即动始元元会和不周端兆乐之旣存勒之宜贤樟生彰结庶政优宣朕当隶光明殿而选仙焉于是玉帝即启三宝登命五灵四禅天帝中天星曜汇绎祖刼前尘观神咨政尔时玉帝举六通力歴放光明徧照诸灵神仙真士有具一光而微者有具一光者有具数光者有具十数光者有具十七光而微者或万万衆或千万衆或百万衆或亿衆或万衆或万千衆或千百衆或百十衆晋而至于十七光具足者则数十衆于是玉帝复运光明宏摅愿力抑浅扬深推薄固厚其诸高真歴摄帝光于无能胜光俱少阙焉玉帝复诏诸大髙真各举六通力列放十七光尔时文尼至真皇人已自下升自号纯阳光明圆觉无漏无增卽于会前首举道力散诸宝华结一宝葢覆诸大衆普加荫庇又复光明大放徧烛无涯于斯时也三境汇清九霄会宸十方会极三界通光钧天自奏珠晶弥空九天神震九地魄飞北隂破围东华开衢万天章庆万炁流滋生死荣枯廉顽烈懦一切境界皆现灵宝自然真文六道四生皆得觧脱其功徳力思议莫殚于是诸大髙真歴运旣歛玉帝告曰吾诸真真生生累行世世积功故得威光赫奕妙相圆融今日大吉简录登庸吾诸真真皆具大愿而愿无量者道必冠诸真皆具大力而力无量者恩必殚穷刼咨尔东华帝子紫府王孙巍巍道徳浩浩神通郁郁至文皇皇巨功格于三寳本愿无穷益征曩谟和志畅神协裨道体今日大昌首出庶物一人有庆万福来同朕当𢌿帝子以大任以谐尔无量刼前至真宏愿帝子钦哉帝子慎乃在位于是纯阳真人自班位出雍容雅歩百拜朝天稽首顿首恭敬奏曰微臣降刼素行不加惟帝降衷下民隂隲式由多福以御混宇其功徳光明微臣虽化无量身出诸广长舌口竭河源乌能颂扬于亿一微臣曩刼赞运中天为孝悌王扶元赞化时承帝光拔度亿亿万衆康晋九宫九府后复降生敎启灵寳振诸坠绪仰頼道光纂脩大乗为大乗王号元梵帝时则庶士咸皈大魔怀徳尔以干䝉蹇否晦养不安元始天尊复赉心印中皇夫人重弼灵章开化诸天种民斯度复以真风未溥正道未行仰叨帝简应号九嶷真人元夷眞君以御史九天遍行採访继复降刼皇家遭遘微臣师权重行开悟于是玉殿丹成黄矶遯蹟丹山化象元洞传宗始得金液玉液大丹之旨昭着人天乃复摄身灵开招眞集凤开山启敎重寻旧绪感兹元应三教兴行袛承帝召上升观神咨政微臣实歴运刼尘深悯世苦愿叨帝恩仍任九天採访之职以择贤选能化魔皈道彼夫在天在田设有片善寸长皆足仰禆天政微臣凉德深戒前车累负天宠伏望帝慈悯臣不材示臣未悟曲圆臣愿于是玉帝慈颜廓开而告纯阳真人曰善哉善哉帝子所奏岂不愿哉帝子于三百刼先化号文尼至真皇人于元始道前誓愿宏深力消尘刼迄今虽刼刼降生乃威灵恢廓罔不左右天尊帝子道力普加无穷今复悯念苍生摅诚请训帝子尚其开坛立极歛时五福用敷钖厥下民惟时下民协帝子极帝子凡兹下民皆元始种惟降日降匪降遂降其有忠孝而敦本者帝子首採访之夫大孝者必使仙大忠者必使神帝子其不洽于极不邻于偏帝子教育之而心于新帝子钖之福帝子其厚于基而摇于欲帝子警化之𡨴其䝉以灾使懴其心而脩其身是帝子钖之福帝子其年富力强弗能皈命于尔坛皈心于尔极而党厥滛朋帝子则命其咎帝子其于不脩道帝子卽钖以福其为帝子坛魔宅为帝子极蠧是帝子䧟之于铁围帝子其昧于道〓虐于病除非十恶所致帝子导以功赎而药愈之俾感帝子力而皈帝子化是帝子度之于道帝子其诸苦魂已入诸狱而能悔过思迁皈神尔极帝子援之俾生人天积种种善以释前愆其能复加精进不期福报帝子厚植之使歴诸苦楚待其行满移送丹天帝子其身不脩而克鼓庶脩帝子涵育之期以克介帝子化帝子辟其攸恋以会帝子极帝子凡兹下民克受心印是训是行以裨元始化是以道为用卽合道之体帝子首採访之帝子平康彊协友帝子克之帝子肃乂哲谋圣帝子登之帝子雨霁䝉驿克帝子和之帝子汝极之敷言当摄悔于贞寓贞于悔帝子汝极之工用当驭法于道行道于法帝子灵真寳真明徳慎罚朕当隷帝子天雷上相帝子自在圆通运元演政朕当资帝子玉清内相帝子孜孜领袖师师赞我大化荡荡无私帝子钦哉如愿所行功满徳就为帝子旌于是真人诚惶诚恐稽首顿首百拜长跪而奏帝曰微臣至贱仰膺帝训俯念蠢灵使臣心痗臣心实欲使穷刼苍生皆成贤孝简在帝心未审斯愿何以得就伏望圣慈赐臣便宜宠臣未得于是玉帝乃复告真人曰帝子大慈帝子大悲帝子其惟助元始帝子本愿无穷朕当简帝子复建坛于金葢彼北斗灵开宫北上金葢中皇夫人乃金莲之梵炁金葢之法王先天江元之内神佐丹元斗君府府有玉皇金魁七晨君号曰廉贞管三百六十星官三百六十司三千六百曹官三千六百童子注人间星火案其光明注照普加无穷其所治在东南于下土应号扬州其有无上大不可思议大梵灵符大梵神咒则出自摩利支天母摩利支天母有大神力在昔龙汉初年浮黎始刼虚无之表混沌之先浩炁结成太乙下降应号玉清神母元君自然圣胎化生九子主上九霄其长则元始天尊统主万道其末则神霄真王总司五雷夫元炁未判未始有雷太虚旣开太极始立太极之数五五居乎中中黄正炁同乎一初散在万殊遂分隂阳隂阳之炁激而成雷其中有神主之则神霄真王也今帝子将事真王而隷天雷上相朕故告帝子以雷夫雷之为物恍恍惚惚雷之为神杳杳㝠㝠聚乎太无之房归乎太乙之庭其髙上则为之府其广漠则为之城设官分职隷将统兵监观万国磅⬤一灵总而为都司则雷局分治散而为五方则雷神有名故凡雨旸旱潦水火刀兵城隍社稷江海邱陵乡邦瘟疫国土蝗螟大则日月星辰霜雪风露之数小则山河草木昆虫鸟兽之名皆隷于神霄而属之玉清一出于真王之命帝子将判五雷令辅真王统三界而御万灵要知赏善罚恶发号施令而兼掌生杀行恩布威而自为荣枯以伐逆祟以诛凶星万神稽首羣物聴命神母元君于无量刼前特命真王君主五雷东极青华君从而丞之复佐以六波天帝主朕更命太皇万福真君掌其左府可韩司丈人真君掌其右府今复命帝子为天雷上相领袖玉枢使相雷霆都司元命真君五雷院使以掌雷曹其羣工百职事各付事物各付物雷部则有帅雷府则有宰雷城则有将雷局则有官雷天则有君雷门则有吏雷坛则有司震为雷宫巽为雷门大曰雷小曰霆雷主善霆主恶夫万物之于天地间其禀性赋形与雷霆何异焉曩谟太上混元皇帝括隂阳之妙操造化之机作为符图印诀罡咒之文是名九天雷霆大法琅书一则藏之太清仙境大赤天宫秘之至真之庭玉局之馆一则亲付神霄真王曰越三百六十刼当得行于下世今时已至朕当简付于是神霄真王自班位出恭捧琅王函西向而侍玉帝复言曰帝子今汝重任九天採访以此大琅王函检付有道士其当得者兵随印转将逐符行役使风雷区别人鬼代天宣化佐国救民辅正除邪剪妖馘毒明彰天威显扬道法然而〓勤终怠奉行不䖍妄付匪人轻泄慢漏朕有火伯风霆律令勅身被风刀万刼不原九元七祖长役鬼官苟能精勤香火朝谒帝真孜孜度人切切济物三千行满八百功圆当使手握龙泉腰横雷玺部领将吏飞歩太空来诸殿前朕当简命帝子尚其择人而付自非刚毅中正而邪佞懦怯者不可行也夫雷霆上则灌斗下则伏渊以风为媒以电为妻以云为奴以雨为子雷之气卽中天大魁之炁大魁一号贪狼上居北斗阳明太尉府应号玉皇九晨君乃摩利支天母后生九子之第三子也主镇中天之中夫中央之数系乎五其气数皆五故其炁降钟于五雷其同生九苞上有天皇紫微下有巨门禄存文曲廉贞武曲破军天皇紫㣲复分余晖为左辅右弼以总领元黄正炁应号九皇晨君其分神在内应号九皇夫人彼九皇者生于子运之初丑运肇开廼从摩利支天母甸成水土统鎻九鳌安镇九州天母因使九皇各治一州迨于寅运九皇复从摩利支天母怡养神真胎生人物即从天母教诸皇人而廉贞君因辟其所治州中梅华桃华二岛以居男女隐真其八君亦各辟居真之所是即玉清神母元君于元始祖刼在元明真净摩利支天现身为大圆满月光王沐浴于九曲华池中化生金莲九苞应现之道体也故神母复有摩利支天母之号实为北斗衆星之母其符章神咒帝子往驻灵开可以受传下土利济兆生帝子往哉帝子今汝建元坛于金葢即当分僚设属爰树师相以为都正佐以总真从而副之以提举合属真官廼建师相以为都䕶佐以总真从而丞之以提辖合属灵官复设衆都监以分察九州各以其州分为九土在内一人爲纠察使在外九人为鉴察大使立一大都监以为九州紏察都提举以提核九州元坛即为帝子採访之佐大都监则师相为之衆都监则皆命总真实为大都监之佐师相则元都之正卿上卿也总真则金阙侍中也帝子凡兹下民其得膺帝子採访者尤不可以不教习帝子当开二十八治二十八院三十六曹二十四靖治所以遴衆真曰溶曰通曰道曰德曰应曰常曰守曰中曰一曰圆曰灵曰万曰理曰涵曰安曰定曰固曰宜曰宗曰妙曰谛曰真曰空曰清曰静曰达曰元曰闗惟兹二十八治各立一大宗师以为治老复佐以洞元大夫洞真大夫洞神大夫保神学士以分领真仙神士以教隐男真院所以遴女真曰神曰怡曰心曰静曰光曰含曰碧曰普曰照曰精曰脩曰佛曰洞曰微曰仙曰鹤曰观曰林曰云曰䕶曰竹曰翠曰莲曰香曰信曰达曰清曰虚惟兹二十八院卽封治老母以爲院姥复佐以灵寳玉女以分领左右二宫以教隐女真曹所以校治院靖之名籍曰至曰徳曰明曰诚曰淳曰达曰万曰机曰涵曰一曰清曰虚曰学曰养曰脩曰成曰灵曰妙曰圆曰通曰慎曰守曰精曰微曰元曰元曰正曰真曰常曰道曰闲曰安曰定曰静曰咸曰宜惟兹三十六曹各署一九天谏议以总其案复属以文昌选士以分校玉册丹书青编黒簿以考核衆真之髙下以升降其祖元即以选庶士以分治其曹靖所以核下土之文衡曰元曰鹤曰归曰栖曰灵曰谷曰闲曰安曰心曰定曰神曰怡曰涵曰妙曰净曰明曰通曰达曰真曰宗曰万曰守曰天曰微惟兹二十四靖各立一真宰以演其政复属以紫庭吉士以分考左右二府以订下土民之隂隲以覈夺其爵禄以迁荣其祖考卽以造庶士以分隷其靖治老大宗师则东华太极上𨶔师相也院姥元君则治老大宗师之真母也曹令九天谏议则天宝侍宸也靖主真宰则金𨶔三馆保宸学士也凡兹治院曹靖之所教习毎歳歳终各各署名核会其数帝子当考别其天人以仍留教习以上贡金𨶔下生人天帝子凡兹下民因过而灾因功而福尤不可以明注帝子当付璇玑大使以都按三元元设三宫三元九宫宫设一万四千六百真官以爲过功灾福巡按朕复简师相十人直以天干轮佐帝子以参订勘案佐以侍中同参勘案丞以谏议同知勘案属以真官钦问咨政是以九宫有审案详案之司有存案销案之职庶几案期清案刑期无刑帝子每于歳会之先当亲核其籍报阙咨斗以赏罚黜陟以警化下民帝子凡兹经箓法箓乃天地之元宗运化之宝典于未来世日显日繁帝子当设内外四院院各分左右二库立都提总以总领九天心印以提核全箓佐以都提案以同领九天心印以提核院箓属以都提典以同知九天心印以提核库箓各率庶司六时翻核以永镇藏寳帝子凡兹下民传度不可以滥开天政不可以滥布帝子当设二使司以主其事惟登天明道者可以监度仙真神玑明徳者可以演政经纶帝子凡兹庶职诰旨不徒票拟奏章不可渎呈帝子当设二院上下其事惟钦承元命者可以承宣诰旨升闻协德者可以总核奏章帝子凡兹下土穷垆遍产神仙僻壤每多真士惟兹嵎夷明都明堂灵䑓幽都之所宜设五总领以为仙真司铎朕当于选仙首等简拔五真卽登师相俾得领五方以佐帝子宏教焉帝子惟尔灵宝雷霆之化尤不可以阙司朕当于选仙首等简⬤五真以统领雷霆俾佐帝子判令焉帝子惟尔太上混元清静全真之教不可以失传朕当于选仙首等简拔十人降开二宗八派以永传帝子宗旨于无尽帝子惟尔中宫静不可无元镇动不可无理治昨者都仙太史简猷来贡其灵真隐真二真朕已简命一主清和洞一领金葢治今当加简使佐帝子镇理中宫以体元承化以扶元助教复俾以僚属使兹下民有求教习于治院曹靖者各有所引进于过功经教各有所考有所纪有所传有所秉而九州元坛尤当广设神仙真衆以分化掌教是则帝子便宜调度焉帝子凡兹下民有能诚求大丹心印汝则授以上药三品神与炁精恍恍惚惚杳杳冥冥存无守有顷刻而成回风混合百日功灵默朝上帝一纪飞昇知者易悟昧者难行履践天光唿吸育清出元入牝若亡若存绵绵不絶固蒂深根人各有精精合其神神合其炁炁合体真不得其真皆是强名神能入石神能飞形入水不溺入火不㷊神依形生精依炁盈不淍不残松栢青青三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和充溢骨散寒琼得丹则灵不得则倾丹在身中非白非青诵之万遍妙理自明此卽朕心印妙经也于浩刼之初口受于神母元君者帝子凡兹下民真种其初得朕心印每苦愿力未坚而为外道诸魔摇夺朕当勅金阙力士翊驾中宫帝子卽以分隷治院曹靖经法二筵俾统神兵以为都䕶帝子惟尔中宫五行并济十干周行朕当复勅力士分隷五音十直俾统神兵以普加法䕶帝子惟尔施大法济一日万几凡兹下土四海九州僻壤穷垆𨶒浮世界种种林林皈依莫尽其于日月六甲尤不可以不巡䕶朕当勅六十灵官俾统神兵各以日直都䕶内外复勅一百二十灵官俾统神兵各以日直分䕶内外以左右之帝子惟兹庶僚官不必备惟其人不妨一人而二三其职职不论爵惟其愿朕当从愿而俯仰其官故司内职者仍得兼掌外坛属帝子者仍自留知金阙帝子惟尔真真从帝子以开化或愿公余分神降世洪宣道法唘教传宗或陋或明各阐至理彼夫以身殉道以道殉身説法现身示民当然之则而倘传姓名于下土则从其末世俾凡夫于见见闻闻知生景行此亦慈悲度世之一端也帝子汝谐哉帝子于灵开实以汇九府之极为万坛之宗帝子于八宫各有周巡之所驻于灵开特为无上宫亦为北上宫于下土则淮海之间尤神洞梅华岛金葢山中黄堂以应象焉帝子往哉帝子其有难化度则资左右于比邻夫左宫纲极右宫紫极其紫极宫则安上晨华元皇夫人主焉彼元皇夫人者乃金莲之梵炁晨华之法王先天河元之内神佐北极太常府府有玉皇北晨飞华晨君号曰武曲管三百六十星官三百六十司三千六百曹官三千六百童子注人间金银财帛五谷案其光明注照普加无穷其所治在正南于下土应号荆州中有伏魔灵佑真人开坛立极上知三十六天星辰云汉下制七十二地土垒幽酆并注生功徳延夀丹书判落死罪过夺命黒籍考察诸神鍳制羣职朗灵馘毒义勇无穷其子八宫亦各有周巡之所驻于紫极为安上宫于下土则荆衡之间晨华岭零陵原以应象焉是真人者生于寅运之初应号太上神威英文皇人其纲极宫则上灵神妃华皇夫人主焉彼华皇夫人者乃金莲之梵炁上灵之法王先天月元之内神佐元㝠游击府府有玉皇元上飞葢晨君号曰文曲管三百六十星官三百六十司三千六百曹官三千六百童子注人间成败案其光明注照普加无穷其所治在西南于下土应号梁州中有文昌元皇真人开坛立极主中天游击大都督府领三清上宰统三界隂兵行便宜事管天地水三界狱事收五岳四渎真形虎符龙劵总诸天星曜判桂禄嗣籍上仙司禄职贡举敷天下文衡编修飞仙列籍掌泥元造化轮廻六道其于八宫亦各有周廵之所驻于纲极为元上宫于下土则太华黒水之间上灵洞梓潼乡七曲山紫云巖以应象焉是真人者实波罗尼宻不骄乐天帝化身其摩利支天则真空无碍真人以为元宰是真人者生生为三教之严师世世为佛仙之主宰先文昌而司化佐伏魔而行权黜陟过功慈悲无量开坛立极司铎万天刼刼分神下教尘寰实上上禅善无量夀太虚天帝化身其下界人天则正一显佑真人在天则治雷霆都省在人则建万法宗坛是真人者扶教辅元降魔䕶道主都天之大法帝六合以髙明开坛立极主教人天世世子孙继嗣心印其于三百刼先与帝子同受元始心印五灵符命记未来世教法相济时则应号天真皇人其元省泰省职虽统领在天而济度尘寰乃其本愿今帝子既内相玉清外司採访与彼诸真本无异愿事则同僚相得益彰相辅益济其功徳力不可思议于是三省真君与三天真各越班出稽首长跪异口同声白玉帝言惟帝圣慈膺选仙命开坛立极教育无穷臣等至愚本与选仙同愿臣等至微有难化度还当左右资之仰乞帝恩宠钖下臣从欲以治翕受敷施三界万灵岂胜幸甚臣等奉承休命谨当拜扬玉帝乃告曰善哉善哉诸真同心利济兆生诸真和衷同寅协恭诸真懋哉于是三省真君与三天真含真沐徳百拜谢恩翼翼复位玉帝乃出金符玉帛龙章凤篆寳玺符书霞笺丹诏首简纯阳真人即复遍勅男女诸灵神仙真士文武神员或正卿或上卿或师相或太极师相或演教或掌教或总真或经纶总真或总真大使或璇玑大使或侍中或侍御史或大监或少监或侍丞或保宸或大夫或学士或选士或吉士或真官或灵官或将军或力士或上将或使者或灵𡚱或玉女或太真或神女或仙女或素女凡兹男女选仙受秩以光明之巨细为阶以统隶纯阳真人且谕以咸体宏愿各于未来世下降人天现身说法赞助君王普勷化育之慈旨其余分隷诸天及诸府省院司三山八洞亦各普蒙慈谕尔时纯阳真人跪受琅王函与诸选仙各各恭敬仰觐帝颜百拜谢恩执简而起忽一帝君号曰虚陀越班而出捧圭长跪拱手加额而奏帝曰下臣至贱曩蒙神母懿㫖元始真符天尊诰命降夀天地备守崑崙复沐圣恩主持大法今九天庆运九地流滋元圃九州真人辈出臣忆三百刼前元始以臣法中隐语付诸皇人今选仙臣嵓实文尼至真皇人化身臣愚愿以灵匚金寄命选仙传流下世以佐功行臣愚未敢擅便伏望帝恩赐臣便宜尔时玉帝慈颜霁色而告虚陀帝君曰大哉斯奏不亦善乎子以慈悲悯念下民故唘奏于我子当复位朕当唘光明藏尽法以传于是玉帝登命五老上帝与四极真王三官四圣经筵法筵侍宸圣衆翻演大藏经典灵符神呪及诸宝秘三教心印罗列错陈而告纯阳真人曰帝子惟尘刼其有尽惟尔本愿无穷帝子慈悲其喻朕为穷刼万灵计乎惟帝子以玉清内相兼隷天雷上相并领九天採访司事当劳徳来真匡辅翼直以副元始心印以复修神母懿旨尔时玉帝説是语已卽勑诸天帅将万法神君及一切效灵将士遍与纯阳真人分符剖劵玉帝亲为证盟纯阳真人复稽首无算俯伏奏言惟帝大慈无量无邉微臣纵叨帝力得圆本愿以度尽穷刼万灵亦何足报恩于万一矧臣徳罔克民不依臣惟日孜孜思日赞赞襄哉玉帝曰俞往钦哉于是无量神王前赍玉勑简章符诰及大琅王函运诸藏宝拥䕶纯阳真人及诸僚属各各拜辞而出俄而祥光顿涌遍冲诸天云鹤盘空金铃四震千幢万纛上下飞腾三冕九旒自遥而集云车风马如矢脱弦凤葢霓旌飘扬阙外鸾鸣凤唱龙戏麟盘诸天宝花缤纷而散珠光剑气出自斗牛继见九地开光九天章庆五星四曜列宿诸星一切曹部咸诣灵开真人灵姿妙粹瑞相端妍秉太元碧琳之圭衣九光红霁之帔冠偃月金晨之冠履天风朱光之履曳玉铢之袂服海岳之裳五印凝丹一剑横素上清五百珠吏握苍龙监兵之符太微四六瑶仙掌金虎飞云之印十二溪女骑玉鳌而跨金鲸一九江神驭锦蛟而坐翠蜃三官执籍校天地山海之图六丁操戈守日月星辰之箓四方列宿曹官簿注吉凶十二宫神将吏典持赏罚左防观而右䕶法前飞辽而后延精金钺横霜锦牙耀日四帅麾节驱雷翁电母之羣五岳旌旗奋风伯雨师之阵九州社令把社稷城隍之书八海龙君捧龙蛇鱼鳖之典司命翼驾典禁侍轩箫鼓盈空钧天九奏〓僚各属济济庄严真人一一考按旣毕遣送神王仍来金𨶔复鍳真人放大光明播于九宫上映九天下澈九垒徧照九州万国之地𨶒浮世界之中山穷水僻之乡幽野暗室之内皆成金碧灵寳元坛虽秽浊恶䖏尽成圣境真人卽分其身化无量身徧于是䖏其诸僚属亦各化身相从徧于是䖏其六道四生各就所近而至皆得闻言开悟其三教种子皆得心若明星各发文章性与天道转相导引其外道诸魔溥加慑服一切恶鬼水怪风妖孽龙妖神魑魅魍魉皆自皈依化为䕶法仁风徧宇道气充天于是玉帝睹兹化工而诰诸圣衆曰是教化主歴运慈师生浩刼前运化古今大悲大愿无等无伦妙号文尼至真皇人是光明藏大丈夫大慈明王大力医王十方信应三界皈依六道四生大慈父王是真种子孝悌王梅岛飞仙蓬莱元镇方丈严师道徳至人太上灵宝儒释道人是功徳身大藏王歴刼帝师九州慈度玉都师相检校太师灵宝天师元梵大帝是九天御史九嶷真人运元保命元夷真君是选仙首金仙领袖五雷判府九天採访便宜使者降魔都督元都启化演政宗师先天太极救苦大仙是东华帝子紫府王孙全真演教元应祖师神功无极至徳无名八洞元老文尼道君是虚中昌老三教纲维天曹逸史大洞真儒瑶池校録演教谈经六府总领孚佑元皇是中天圣师无上宫主竺国嘉賔梵天上辅北极元宰金莲正印三微秉铎玉晨元精职理辰曜秉令璇玑九皇赞仰阐教真人是雷霆教主灵宝真人九天演政三界行人持刼济世警化主人万天司铎纯阳真广慈尊是三十三天大法宫保金莲台上代佛扬化统领衆生扶理元阳总督九关天驺律令华葢掌道大士龙沙会上元师是天雷上相玉清内相香林上宰萧宇元臣欝罗妙应天寳侍宸三会扶教无量度人灵运造化协元上帝是大乘文王尊胜大士雷天顶轮王菩萨圆通自在文尼真佛东土广化如来尔时玉帝说是诰已诸天圣衆各各欢喜稽首回向异口同声而称赞曰玉帝大慈悲光明以选仙选仙大愿力普度诸人天应现徧幽延分身消尘刼神化不可测功徳叹无极三教大师尊诸臣莫与京妙道若虚空巍巍难可称时诸圣衆称是赞已与诸选仙各复稽首叹福无穷奉辞而退玉清赞化九天演政心印集经巻中终赞金经二巻奉诵周圆灵开北上化洪宣立极镇中天福徧幽延功徳叹无边昊天金阙玉皇大天尊赞金经二巻奉诵周圆上宫再讲大成原真圣悉庄严圣治长年䖏䖏乐尧天玉清赞化无上大天尊玉清赞化九天演政心印集经巻下尔时文尼道君上奉玉皇便宜恩㫖在灵开真境金葢仙治无上宫中与诸真人讲说三教大成之原救苦度人之道是时雷霆五师五方总领二祖八宗司使院长十直勘案都正都䕶经法都箓中宫镇治九州纠察三元巡案二十八治宗师二十八院院真三十六曹总案二十四靖真宰九州元坛神仙圣衆三元巡案十四万衆治院曹靖中无量衆真翊驾都䕶十二灵官中宫五司十直灵官六十日直灵官百八十衆万法效灵神仙云骑俱已降生复升师师济济恪恭庄严清标建节侍在侧焉尔时道君告诸真衆曰吾膺帝命演政九天救刼开化经人间九百年于兹矣仰叨元始道力玉帝圣慈天母神光官人盛徳故得诸天景仰大地钦崇四海昇平九州乐育方方阐教䖏䖏开坛睹诸种民熈熈皥皥三纲攸叙天下太平海隅日出罔不率俾圣君贤臣治于无为灵瑞丛生景运迭开实化运之中午适当圣治之长年尔诸真灵昔承帝训刼刼降生现身说法或法施于民或以死勤事或以劳定国或能御大灾或能捍大患皆生生累行世世积功济度人天示人常道今者安䖏天宫同心司化当知种草不齐有教无类皇风荡荡遍宇皆春无不可化之民人而入道莫先于敦本夫道之为道昭昭在人性所同具非由外铄乃先天一炁之宗㫖混元无极之根源下世人民尘欲未涤照心罔拭未能体天地之心以立绛宫崇道徳之本以资深造苟不日疏其源而旦塞其流必将习趋日下诈罔日滋故我世尊导以空禅拔之幻海圣子首崇心学率以真功是知道之立基不外人心忠孝出忠入孝则无䖏非心居敬存诚则无䖏非天心合乎天卽敦其本本旣敦矣道基已立夫道基旣立则行无轻薄身知爱惜已斯时也功莫切于闲邪盖人心惟危道心惟微不有所闲仍流妄伪妄则招衅伪则欺天须𡨴静其中存心于正不为贪引养气于平不为事夺以心制心则心不外驰以性养性则性无内违守天根之炁炼月窟之精体如明镜用如流泉外无所蔽内无所遣夫物不相䝉何有于妄欲不能牵何有于伪妄伪不生心性自明心性不凿精神自足于是以未发之性致之至中内无烦恼以已发之性致之至和外无是非意周身而不紊心印性以无违炁有若无神实若虚犯而不较爱之如遗不浮游于荣辱不顚倒于事宜任物物之纷错我自得夫枢机于此而使善不知为身不知脩徒参心性则心何以神性何以明神明未达何以入圣凡兹下民更当上达三元下宏万化以清静为基以无为为体以存诚为用以柔弱为守以坚忍为行以精进为心以决烈为志以广大为归视天地万物无一不在我心性之中视天地万物无一可为我心性之碍以我心之真净化天下之贪染以我心之克明化天下之䝉昧以我念之必忠化天下之迷罔以我愿之大慈扶天下之急迫以我愿之大悲救天下之苦难以我力之无怠扬吾教之无邉尤当不希阳福不惑隂奸不萦物累不畏剌言惟以至诚为本挽天下于至善则率自诚以见性自明以立教不偏不倚成始成终斯可谓钖吾保极得吾心印者也如识见未超学力未到仅知有道而不知道之徳统乎天仅知有我而不知我之备万物者则末矣故屏迹风尘逃名山水弃絶妻子萧居蓬荜即有出世之心而无出世之志者也若但配炼坎离抽添铅汞动里黄芽静中白雪此乃太上一隅之传纵饶手眼犹然中士若言咒枣鸣雷飞符噀水得一遇而行一事救一病而立一功使不以太上好生之心为心则法固效矣功固有矣吾尚疵其力之未广必也变通无碍曲成不遗乃为得吾之心印道言无一物非天无一物非命故㝠默有自然之宰枯荣为一定之衡诚不可为不可致不可测不可分之理也世人罔识元微偏欲以妄胜天以贪争命此无徃而不获其悔吝者夫天与命脩之犹播谷也成之犹收稼也田有肥硗𡻕有丰歉未可以彼此而生异同勉强而生悔尤惟勤我耕锄之勤以任其自然之获乃为达者凡兹下民当穷理尽性见机明决知天道之恶盈也必先含之以虚知人事之无常也必先存之以退知顺境之难继也必先本之以和知事理之难能也必先行之以慎知福分之难邀也必先守之以足知艰险之可虑也必先权之以变怡怡然不以得失而先后其心坦坦然不以穷通而损益其节乃为通元深造可以得我心印若道未进乎髙明身先溺于烦恼将见万缘在前不能镕之为元却尽化之为孽故道莫贵乎自明功莫切乎自省炎炎者勿直任其性滔滔者勿过溺于情养我之性周流万物息我之情茂对苍生夫乌可以先天之真性受制于物以未凿之良心受制于情彼旡妄之魔能蛲我以动不能挠我以静无明之火能灭我于浊不能灭我于清故曰天地虽大能役于有形而不能役于无情隂阳虽妙能合于有气而不能合于无心总心之所至气即从之形之所寓情即引之人能置此身于太虚化万物于无有过而不留动而能定与物徃来无萦无扰何有于忿何有于欲哉凡兹下民悟斯道者臣可无祸于朝子可无罪于家夫妇昆弟朋友之交皆可无过于伦理不亷者知分而不贪不忍者知和而不辱不慎者知谨而无咎不裕者知足而能守不柔者知退而不触不节者知严而慎独脩此则水火不相违行藏自安适身世有时穷飞歩登金阙吾哀下民初闻吾言则进锐直前歴之稍久则怠惰废弛或移情于名利或惑志于谗言或怀迷于色相或忧虑于未然或纷摇于恚怒或失守于情縁或难坚于澹泊或希效于旦夕所以至道日远珠玑莫剖爲之者若牛毛成之者如麟角也吾愿穷刼苍生觉此身之有尽知我极之可归立无限进心发甚深苦行日用不舍梦寐不违造次如是颠沛如是行住坐卧亦如是处安常而警䇿履险巇而加勤乃可进见云龙吐吞舍利越上乘而登无极也否则徒废青年空嗟白首纵入宝山归而空手不观千仞之木培之百年接空之岭奋于一篑其间之艰难辛苦与反覆忧勤吾安忍别其危微而谈其究竟哉全頼九州侍坛真衆循循善导提携斯民斯民获罪于天吾与诸真共之尔时道君説是语已忽一真君号曰紫清从座而起稽首再拜白道君言祖师大慈祖师大悲哀矜下民宣兹大训晜孙仰頼元慈备员提总谨按四院八库之所藏自开坛迄今大半箓传下土窃鍳九州以身体经以经得道以道行法以法持身者不可多得且有无知之辈道徳不盈篑輙轻躁登坛所补法衔则卿师使相所召将吏则千百姓名徒取炫燿不求灵騐即有力求灵騐者以驱神附体爲竒以移光入影为妙以影迹梦想为神号召失仪奏章夸诞徒贾人见不畏律严晜孙窃念太上作爲符法特以付有道士于不得已之事一行原使代天宣化为国救民䕶道降魔斡旋造化无非遵道而行不为索隐行怪故陈章奏牍所以开懴谢之门也飞神驭气所以入朝谒之路也传真度妙所以袭真一之风也陞秩登班所以按荐举之法也承流宣化所以阐驱禳之教也芟邪立正所以崇清静之道也今举世黄冠不顾根本妄发符印触怒鬼神不知如是行持犹以赤体而㭮白刃晜孙至愚哀兹下民以为赤子入井诚宜怜悯晜孙仰托元荫上沐帝恩总领九天心印职当晓以法律力挽其流以使尽归宗教今幸逄法会九州真衆咸侍道前晜孙得摅悲悯之忱伏望祖师俯为印可俾衆真普加警化焉夫行法有大不易者七有深可畏者六即如世俗浇漓风教隳堕迷迷相指以盲指盲此则遇真师之难文书谬误诀法乘舛罡中落歩咒中漏句此则得真法之难科戒严明条律警肃难行易犯迷真者多此则奉真戒之难坌火焚和滛风鼓善正气斵䘮元精彫败此则全真气之难上真威仪神将服色一念不纯方寸难思此则存真想之难天神地祗正直威严监功建节紏察⬤毫此则办真心之难朝昏告急寒暑请行不敢苟财愈当戮力此则立真功之难所以为大不易者七也所传法书符图印诀妄示匪人必招风雷地狱锋㦸裂体之报所禀戒律非时外色辄有侵犯必招灰池地狱火熖烙体之报钦奉三寳朝谒真灵不知避忌必招火纲地狱风刀考身之报神将香火朝夕不虞号召失节必招寒冰地狱黄绳朿颈之报用心轻重䖏事髙低或勤或惰必招铁丸地狱犂牛耕舌之报行法旣显必有衬贿多致贪婪必招黒暗地狱万苦逼身之报所以为深可畏者六也以此七之大不易六之深可畏言之晜孙虽安䖏天宫犹为耸肩缩颈心痛鼻酸况兹下民方寸未澄澈者岂知道之清静诀法未灵騐者岂知教之驱禳言行未纯粹者岂知法之荐举真伪未辨明者岂知风之真一形神未洞融者岂知路之朝谒迷愚未警悟者岂知门之懴谢此乃不易之理也而志士有心愿行道法晜孙以为必先悛心首过然后可以陈章奏牍凝精聚神然后可以飞神驭炁鞭心学道然后可以传真度妙正心诚意然后可以陞秩登班尽心利物然后可以承流宣化洗心洁已然后可以芟邪立正庶几知难而易知畏而安罪过不招以希利济祖师以为然耶否耶道君曰子之言然惟衆真广布斯言于是在会衆真各各稽首再拜领命已紫清真君复言曰晜孙伏按法为道之用道实法之体窃鍳下民不先务道而徒务法故颇招顚殪操刀之患晜孙原其由来皆因杂法开化邪术横行或言採补或言搬运或言服食药物或言擦摩导引或言吐纳或言夺舍或言烧炼黄白或标正㫖而以文隐义或执偏见而以巧饰非虽各部所传间含元意以引人入胜不知舍路而径滋獘无穷使智者见之以为秘诀愚者得之以为真传不揣寓意而习其文遂致不顾天命不顾性道或招法诛或招病亾且种种匪人假圫教名以便私欲诬拉得道真人以为凭证以诳惑志士以䝉蔽宗㫖竟使真一大丹之道晦而不明卽或有遇之者亦心如玉石之无分不知何从何去卽如玉皇心印妙经实道藏之至宝人亦视为具文诵而不揣以致九州大地亿无一成天生烝民而魔死之深宜哀悯晜孙曩刼降生从师学道晜孙师陈陈师薛薛师石石师张张师刘刘师祖师晜孙之学正祖师脉脉心传晜孙惟从师辨惑不染旁门遂得片饷凝结期月成功仰䝉玉帝嘉祖师心传妙道简晜孙以玉清演教复䝉帝选登选仙首遂握雷霆之权秉枢机之政总道法之要开笔箓之宗更以夙愿度人仍属祖师以任斯职晜孙童髫何知自䕶毛羽此皆祖师圣圣相承之所赐晜孙在世亦深恐邪能蔽正谨记师传要语直言直笔僭制脩仙辨惑论一篇刋以传世复以举世皆恶其害已也置而不传今从祖师开化人天谨当折衷道前帷愿慈悲俯赐证盟表率世俗以正人心以辟邪説以拒诐行以放滛辞使大丹宗㫖昭然于人天耳目之间穷刼万灵岂胜幸甚于是道君阅是论已而告诸真衆曰陈氏之子其天人大导师乎是辨惑论者真太上之心传金仙之正的圣门之玉匙道㟁之金蹬宜白氏子秉铎诸天而应琼琯先生妙号卽此刋传功徳已足继邱氏子而登选首矣人能体此勤行则法何难行吾愿亦何难满其文简切明该与玉皇心印妙经相为纲目衆真咸当谛聴传度人天其功徳力莫可思议于是紫清真君卽于会前朗诵以宣其文曰海南白玉蟾自幼事陈泥丸忽已九年偶一日在乎卷阿松隂之下风清月明夜静烟寒因思生死事大无常迅速遂稽首再拜而问曰玉蟾事师未久自揣福薄縁浅敢问今生有分可仙乎陈泥丸云人人皆可况于汝乎玉蟾曰不避尊严之责輙伸僭易之问脩仙有几门炼丹有几法愚见如玉石之未分愿与一言㸃化陈泥丸云来吾语汝脩仙有三等炼丹有三成夫天仙之道能变化飞昇也上士可以学之以身为铅以心为汞以定为水以慧为火在片饷之间可以凝结十月成胎此乃上品炼丹之法本无卦爻亦无斤两其法简易故以心传之甚易成也夫水仙之道能出入隐显也中士可以学之以气为铅以神为汞以午为火以子为水在百日之间可以混合三年成象此乃中品炼丹之法虽有卦爻却无斤两其法要妙故以口传之必可成也夫地仙之道能留形住世也庶士可以学之以精为铅以血为汞以肾为水以心为火在一年之间可以融结九年成功此乃下品炼丹之法旣有卦爻又有斤两其法繁难故以文字传之恐难成也上品丹法以精神魂魄意为药材以行住坐卧为火候以清静自然为运用中品丹法以心肝脾肺肾为药材以年月日时为火候以抱元守一为运用下品丹法以精血髄气液为药材以闭嚥搐摩为火候以存思升降为运用大抵妙䖏不在乎按图索骥也若泥象执文之士空自傲慢至老无成矣玉蟾曰读丹经许多年如在荆棘中行今日尘浄鑑明云开月皎总万法而归一包万幻以归真但未知正在于何䖏下手用功也陈泥丸云善哉问也夫炼丹之要以身为坛炉鼎灶以心为神室以端坐习定为採取以操持照顾为行火以作止为进退以断续不专为提防以运用为抽𣷹以真炁薰蒸为沐浴以息念为养火以制伏心身为野战以凝神聚炁为守城以㤀机絶虑为生杀以念头动䖏为元牝以打成一块为交结以归根复命为丹成以移神为换鼎以身外有身为脱胎以返本还源为真宗以打破虚空为了当故能聚则成形散则成炁去来无碍逍遥自然矣玉蟾问曰勤而不遇必遇至人遇而不勤终为下鬼若此脩丹之法有何证騐陈泥丸云初脩丹时神清气爽身心和畅宿病并消更无梦寐百日不食饮酒不醉到此地位赤血换为白血隂气炼成阳气身如火𤍠行步如飞口中可以干汞吹气可以煮肉对影无心如如不动役使鬼神唿召雷雨耳闻九天目视万里徧体纯阳金筋玉骨阳神现形出入自然此乃长生不死之道毕矣但恐世人执着药物火候之説以为有形有为而不能顿悟也夫岂知混沌未分以前焉有年月日时父母未生以前焉有精血气液道本无形喻之为龙虎道本无名比之为铅汞若是学天仙之人须是形神俱妙与道合真可也岂可被隂阳束缚在五行之中要当跳出天地之外方可名为得道之士矣或者疑曰此法与禅学稍同殊不知终日谈演问答乃是干慧长年枯兀昏沉乃是顽空然天仙之学如水晶盘中之珠转漉漉地活泼泼地自然圆陀陀光烁烁所谓天仙者此乃金仙也夫此不可言传之妙也人谁知之人谁行之若晓得金刚圆觉二经则金丹之义自明何必分别老释之异同哉天下无二道圣人无两心何况人人具足箇箇圆成正所谓䖏䖏緑杨堪系马家家门阃透长安但取其㨗径耳玉蟾曰天下学仙者纷纷然良由学而不遇遇而不行行而不勤乃至老来甘心赴死于九泉之下岂不悲哉今将师传口诀锓木以传于世惟此泄露天机甚矣得无谴乎泥丸云吾将㸃化天下神仙苟获罪者天其不天乎经云我命在我不在天何谴之有玉蟾曰祖师张平叔三传非人三遭祸患如何泥丸曰彼一时自无眼力又况运心不普乎噫师在天涯弟子在海角何况尘劳中识人甚难今但刋此散行天下使脩仙之士可以寻文採义妙理昭然是乃天授矣何必乎笔舌以传之哉但能凝然静定念中无念工夫纯粹打成一片终日嘿嘿如鸡抱卵则神归气复自然见元关一窍其大无外其小无内则是採取先天一炁以为金丹之母勤而行之指日可与古仙并驾矣此乃已试之效騐学仙者无所指南谨集问答之要名之曰脩仙辨惑论尔时衆真聆是论已各各歓欣卽採紫清成句为世人贺而赞叹曰一言半句便通元何用丹书千万篇人若不为形所累眼前便是大罗天衆真俱赞叹已各复稽首回向道前拜犹未起忽闻元虚唱奉仙乐盈空钖鸾和铃之声振于诸境俄而紫云下坠天宝花飞鸾凤羣翔狮麟率舞俄而金光下注旄节拥挤珠辇宝舆乘云而出侍宸捧勅典禁御函百万虎贲导引髙明大帝慈悲大帝天医大帝三大天真蹡蹡而至迳下中宫于是文尼道君率诸僚衆各各齐跪俯伏听宣太上开天执符御歴含贞体道金阙至尊昊天玉皇上帝勑曰蚩蚩下民鲜克顾天孑孑善种念岐倚偏朕不罔罪苍生祗尔厥辟厥辟宅师旁资俊乂永敬大恤顾諟神母敷化洋洋便宜警化降祥降殃设中民心式敷民徳格于上下惟帝子奉若天道建设僚属惟诸僚属皆与帝子共此大愿共此大力共此大功朕无私覆惟有功烈于民者则宠钖以旌朕今多尔前功叙钦尔众特命三省汇集金经玉科大告诰于灵开以大赉尔衆真香火于下土使方方供奉䖏䖏钦崇惟帝子悉喻朕命惟衆真咸体道心恊裨道化钦哉毋忽尔时三大天真恭宣勅已侍宸典禁出大金函并诸宠钖文尼道君率诸僚属百拜谢恩恭敬领受卽随天使迳上弥罗百拜朝天而上奏曰臣嵓不徳重膺帝简开化迄今已𡻕星九百余週虽歴经採访亿万千衆上贡阙下两遘选仙臣孙䖏机玉蟾逓登选首余各普䝉天选此皆仰頼圣恩不遗下体是亦诸臣之行力于臣何功若夫六道四生臣究未能全度时臣嵓之辜迺䝉勅奨谓多前功且赐经科显臣本行臣实惶恐无旣臣属衆僚皆臣同选均承恩㫖叠降人天现身説法赞䕶君王普勷育化洵称上体圣衷下完本愿今得安䖏天宫分神恊化其铭心感激虽穷刼尽神犹将谓未报天恩于亿一今更悚叨大赉咸赐香坛以鼓舞臣僚臣与衆臣惟愿刼刼生生恊勷帝治度彼蠢灵咸完天赋无一沉迷以对扬天尊休命谨肃陈表谢百拜以闻于是玉帝覧斯奏已慈颜霁色而告文尼道君曰帝子惟兹下民普恊于中鲜干予正四方风动国泰民安惟帝子与诸真之休帝子克勤于功克显于道不自满假成允成功朕故懋乃徳嘉乃丕绩帝子今尔大法济于下土而内庭天政又资帝子相之神霄旣湏判令大罗复頼裁成而下土文衡还当磨勘其六道四生一有不悟道帝子则又曰时予辜帝子勤哉帝子上下三界周歴十方亿亿化身以勤天职朕当与帝子权俾帝子指挥如意如朕亲临尔时玉帝卽出金令徧召天罡太乙雷霆雨旸璇玑枢机灵宝四将行医二将掌雷五将复召先天主将并其部属及一切直符大将暨元圃二十四大天将各重勅以赞䕶立极之㫖承符即应闻召即来一如金令复勅九阳上将飞天㨗将率领无量神王金刚力士轮日隂阳以鍳䕶宗坛以巡䕶九州元坛时诸帅将各各钦领玉勅已玉帝复告诸帅将曰凡兹下民有能受持如此心印集经子等覆䕶其身如䕶已身凡有祈求俾如所愿其自命为上士者钖以代天宣化为国治民效如其愿之福自居为中士者钖以文章华国诗礼传家没名不朽之福自分为下士者钖以聪明智慧安乐康𡨴患难不侵之福其有国王大臣为民利济持诵是经者钖以风调雨顺物阜民康境土清平万民颂徳之福其有皈命元门专志上昇持诵是经者钖以脩真有路进道无魔福縁善庆行满功圆元祖同超之福其皈命符法专力济人持诵是经者钖以摧邪辅正转祸成祥即时应騐威震羣魔之福其或一切星灾命厄或疾病或水火或盗贼或刀兵或求嗣息或求种种福縁持诵是经者钖以灾消厄觧多福多夀多男子之福其或素行本恶忽使迁善矢心懴悔持诵是经者钖以赦罪注生一切邪縁不敢凑近之福其或炼度宗亲普资魂爽持诵是经者钖以地狱觧围天堂引庆上资九祖下荫九孙之福何以故其能持心印集经者卽知以心行道以道持身必能行如是功必能获如是福要知此经天之经也地之义也民之行也人能则天之经因地之义以顺天下其身卽帝子身也卽朕身也卽道身也即道藏功徳身也其能钦奉帝子朝谒真灵久而不怠自然道炁霞蒸邪縁云散功崇徳盛为庶民师是经功徳虽竭河源称赞难穷其功徳力正复如是其有暴慢不仁毁诸经教不自力学叛道怨师当随其过大小刼刼降罚苦恼无穷罪报未盈虽遇覃恩不通懴悔朕于十二月十二时常遣阙下神将下巡人天行罚布灾帝子亦不得慈悲荫庇焉帝子其有立愿行善而应遭命刼者帝子即上咨璇玑府府有亿万神将主直十二月十二时玉扎帝子扎以咨斗当随其愿之大小增禄延龄俾其善愿皆得成就何以故天下多一日善人卽多一日利益其有谤道叛教巧惑衆生作种种恶不顾天理不畏王法帝子扎以咨斗当随其恶之大小夺禄减筭显犯法诛复加冥责或肆其毒而厚灭之以其顽灵永禁寒冰其有宝佩是经自度度人或转转施送或为愚民方言觧説开悟一切如此等人是与帝子同化度心卽得称为灵寳真人其功徳力不可思议凡兹下民闻经鼓舞智者志心受持愚者铺设是经称九天号㸃字而拜其所受福利不止无量恒河沙数其有寡于智慧专心持诵是经于行止坐卧䖍诵大洞玉章及黄华及隐语造次不失心与神会或七日或九日或七七日或九九日或百日或百四十日或百八十日或二百一十日或二百七十日或三百日卽得心开灵悟于其经史覧无遗义继复信心不退当得信口经纶信笔珠玑人人宝奉证大文明其或妖魔纒扰鬼恠作祟或本人或眷属或延道侣皈神帝子洁坛焚香缮申章奏体诵是经继复供奉是经当有无量神王金刚力士在在拥䕶一切邪灵自然消灭更能奉行不怠当得法体圆灵或偶发声或偶行动鬼神钦仰魔道消镕其威神力不可思议其有传度弟子而恐其不克保受则先付黄华一篇命其行住坐卧专䖍默诵纯心反照然后付以全经使其体诵自得愿力坚固精进无穷越上乗而登圣境六通具足三教圆明其光明力不可推测帝子是五方三元符命是平天成地和洽五行今法运至汝当唘传下土镇驭五行永保尘刼使栖仙宅灵帝子汝于龙汉初年恭奉玉清神母元君懿㫖陶铸凡民经五百刼即得同寰一性同觉一光今古古今本无异局帝子当作如是观帝子自克圆如是愿帝子今汝往返演汝政敷汝功恊于皇极咸中有庆惟尔衆真其简懋尔猷用宪显尔大愿帝子其谐尔衆僚允治九天载采采凡民于在位时诸帅将神君各亦稽首领命文尼道君复百拜谢恩跪受金令恭率僚衆文武神员各各稽首奉辞而退咸诣灵开道君复登上座而告诸真衆曰此天地之经而民是则之将见吾愿不速而成吾化不严而治长年圣治永庆昇平海晏河清万民熈皥以仰副神母元始玉帝无量度人之慈谕特悯吾心印昭昭在人间哀此下民得心印者或寡矣尔时道君发是叹已在㑹真衆各各含悲俯仰妙道而发愿曰愿我衆生得九天心印者当心诚意切畏俗怀真磨砻智慧保惜精神守龙游之静定戒蜗角之浮生永持勿失可以入圣愿我衆生得九天心印者当得失勿累宠辱不惊不以细事而苟且不以难事而因循于人无嗔怒守已自精诚戒之勉之自然登真愿我衆生得九天心印者事亲克孝治家克勤竭力尽敬婉色怡声出入必告疾病惟谨不以艰难而失节不以狂暴而轻身勤勤夙夜斯为务本愿我衆生得九天心印者视他人之父母犹已之父母视他人之得失犹已之得失诚可达乎孝孝可达乎诚执于为已者无真不妄切于为人者无妄不真秉之久久自度度人愿我衆生得九天心印者隐居克坚其志显达克致其道勿以富贵而䘮节勿以贫贱而累心噐量惟宏虽大行而不加操脩惟谨虽穷居而不𢰺夕惕朝干守之自正愿我衆生得九天心印者当洗涤弥坚毋堕炎魔之刼操持匪懈直臻真一之阶万事何心入孝出忠为本领一身无障内仁外义作干城生死两端圈中幻影仙凢同辙实际真凭不阿邪见而成至人愿我衆生得九天心印者言有余而勿轻于口气不足而勿苦于神轻于出者祸必大忘乎入者病必深谨之在口慎之在身恒行不辍道炁自存愿我衆生得九天心印者息尔三昧坚尔一诚勿因气怒而乱性勿因外喜而溺情惩忿则真火自降窒慾则真水自升水火旣济始可长生愿我衆生得九天心印者脩炼中庭如帝临天鉴相在尔室如龙见雷声勿自欺于衾影勿遗摘于鬼神俯仰无愧乃为自明愿我衆生得九天心印者静而生慧三教合一慈而能广万物同仁不以私智而争岐路不以浮游而致伤生大功勿伐小过必𤯝终身诵之可以希圣愿我衆生得九天心印者知夙缘之深重要保性根知今生之汚秽要种善因见闻非易勿恃才而矜能天神洞鉴勿䘮徳而败伦知往察来利用兢兢愿我衆生得九天心印者身沦尘刼未易超升知用恩于害无庸弃妻子于等闲知用害于恩莫系恋儿女于一切澹泊所以明志贪欲必致伤生志于道者端以自明愿我衆生得九天心印者脩持有候沖举有衡守定慧于水火任颠倒于干坤母好竒而穷搜幻术母欲速而轻怨师尊广积隂功自来福报坚持正论必获飞昇愿我衆生得九天心印者保精固气混炼元神守至道而待逄縁会重真传而勿示匪人帝之所宝惟徳非情道君开化为度衆生知此宗㫖元亨利贞愿我衆生得九天心印者孝弟以敦本忠信以居心勤俭以守已寛厚以与人忍辱以消祸善养以厚生仁慈以及物知足以操存以此八寳供养三清尔时衆真发是愿已各各稽首遥礼玉皇奉辞道君而归其职玉清赞化九天演政心印集经巻下终赞今徧诵三巻金经香坛处处尽朝真心印度羣生徧宇皆春悲愿感洪深大圣兴行妙道大天尊此处接诵神咒或三遍七遍九遍或至七七遍九九遍或百遍或百单八遍或跪言奉或立诵或绕坛念俱可玉清赞化九天演政心印神咒唵钵啰钵啰三钵啰三钵啰印尼𨽾野弥轮陀尼含鲁含鲁哲利予哲利予哲利予娑诃唵捺麻萨曼怛勃答喃啊钵啰钵啰钵啰谛曷怛设萨捺喃怛的牙怛的牙怛的牙塔唵渴渴渴兮渴兮吽吽撮辣撮辣钵啰钵啰钵啰撮辣钵啰钵啰钵啰撮辣谛实咤谛实咤谛实咤谛实咤谛实咤谛实咤实致哩实致哩实致哩实致哩实致哩实致哩厮波厮波厮波咤厮波厮波厮波咤扇定孤噜实哩实哩实哩耶莎诃唵摩利支𠴏莎诃奄利牛奄利牛利牛奄奄利奄奄利牛牛莎诃玉清赞化九天演政心印神咒终诵经已竟䖍诚皈依如愿稽首皈依无上道愿衆生世世生生皈神体大道一心回向无上道宝大慈尊稽首皈依无上经愿衆生世世生生皈命持妙经一心回向无上经宝大慈尊稽首皈依无上师愿衆生世世生生皈身事圣师一心回向无上师宝大慈尊旣申回向如愿奉行