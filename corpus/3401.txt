吴骚合编吴骚合编序吴骚合编小序曲之爲义也缘于心曲之微荡漾盘折而幽情跃然故其言语文章别是一色从来称擅塲者引商刻羽娬媚天成每好句入人梦思咀之愈多味之不尽㫖哉其爲曲也然而曲有遇焉作家者流昔以长言单辞舒一时怨愬幸而后来人士起焉玄赏咏其曲恍见其人都雅雍容盈诸口角悠扬欵乃应于肺附作者謌者后先称两相知讵非曲之遇欤尔乃游腔襍拍信口酣阗唫笑溷塲句读割裂则曲之竆于唱也晚近浅俗见闻侧陋且以香奁湮没之词目爲新裁以词塲手授之曲谬日附会则曲之竆于观也甚至终日争作者谁行而于曲学爲指月或伪摭他人之剰唾而于谱法爲操戈则曲之竆于传也若夫檀口空余药栏寂寞行云夜冷珠串无声则曲之竆于景也至使梨枣滥觞传讹附影尘蒙本色闭啬新词则曲之竆于选也责在我辈矣是集也余始博收之今仲弟旭初严覈之惟其词弗计其人课其法斯收其曲非他刻汜汜比也丙子冬杪余病卧无聊因手拈新本阅之快然破闷而师龄姪知音以授诸越二月成余喜书其端因抚卷日此于曲苑可谓无遗憾矣崇祯丁丑春仲骚隐居士楚叔父题于小墨墨居吴骚合编目録白雪斋选订乐府吴骚合编目次第四卷仙吕人双调夜行船序翠拥红遮周秋汀黑䗫序点简梅花陈秋碧两字鸳鸯冯二酉惜奴娇出抺微云王伯良步步娇月夕花朝刘东生昨夜春归旧词楼阁重重唐伯虎一夜梧桐梁少白帘控金钩文衡山暗想当年元词半夜萧疎梁少白沉醉东风海棠花开还未开郑虚舟娇莺儿春寒成陈陈秋碧园林好常相傍淮南小山汪伯玉摊破金字令芳容竝月梁少白二犯江儿水减尽了花容月艳陈秋碧看姐姐风流聪俊梁少白覻着俺娘行清秀梁少白记得他雾鬟云鬓周幼海江头金桂最苦是深闺人静騒隐生桂花遍南枝前生冤债张旭初附录谱内新增体并各宫花犯曲小措大暗潮泊岸古调𫾣氷进舫史叔考桂堂东畔梁少白六犯淸音琐窗人静李日华小窗云重虞交俞玄阴觱发何西来华林百种梁少白七犯玲珑新红上海裳祝枝山凝粧上翠楼杨升菴琳宫蓦地逢梁少白芙蓉翠馆仙梁少白七贤过关雕檐风马驰梁少白春风花草香元词九廻肠一从他春思牵挂张伯起灯儿几畨思想孙百川爲一点香生九畹史叔考巫山十二峯院落清明左右梁少白一片情云引弄沈伯英十二红伴孤灯陈秋碧照孤衾林石冈鸡声儿吴载伯冷萧萧王玉阳附录谱外变调渔灯儿没来繇惹相思陆包山从那日冷桃源沈孚中附录南北间调新水令一春无事爲花愁祝枝山水沉消尽瑞炉烟唐伯虎一声孤雁送新秋沈靑门半窗残月梦初醒沈靑门夜窗相一灯微凌初成附录北调黄钟醉花阴窗外芭蕉战秋雨陈秋碧春困书斋梦初醒旧词正宫端正好珊枕畔麝兰香陈秋碧仙吕点绛唇月戸云窗旧词中吕粉蝶儿如月如花兰楚芳南吕一枝花娇滴滴千金玉体轻陈秋碧双调新水令鸳鸯梦断藕丝鄕视枝山碧桃花外一声钟周秋汀双调夜行船缺月风帘碎影筛毛莲石太乙峯头玉井莲沈青门商调集贤賔忆吹箫玉人何处也陈秋碧吴騒合编卷四目次终吴骚合编吴骚合编卷一白雪斋选订乐府吴骚合编卷之一骚隐居士选辑半岭道人删订仙吕题情沈伯英醉扶归效于飞鸳侣天生就须知他前生福慧是双修看星河织女共牵牛信三生夙帐原非谬这些儿都是旧根繇似骖鸾仙子骑鲸友皁罗袍标格江梅清秀更腰肢宫様纎媚轻柔尊前皓齿映明眸星前宻意符深呪廻风舞燕盈盈畵楼隔花莺语声声好逑当杯暗觉春心逗月上海棠恩未休良缘不让桃源后关情是丁香枝上荳稍头笑生花夜月芙蓉眉着晕春风杨柳氷絃奏怕并州孤客绿鬓先秋江儿水莫学章台柳临岐盻远游等闲折入他人手结就双双鸳鸯扣歌翻楚楚琵琶袖锦帐重茵消受把个眼去眉来博得箇天长地乆侥侥令当垆心旣有题柱志须酬莫向风尘忙奔走只合向碧纱窗将夙愿勾尾声休嗟当日难成就两下终须是匹俦着甚多情先自愁题情李文澜醉扶归听𫾣窗夜雨知多少好一似愁人枕上泪珠抛热急急心头恶根苗看他兠底都来到可怜虚度可怜宵矻碀碀恨把牙尖咬江儿水点点灯花落沉沉香篆消冷淸清几阵风儿峭滴熘熘双眼何曾合闷恹恹一枕愁腔调想想思思顚倒几转柔肠一寸寸因他断了皁罗袍梦到何曾身到两头单落得意绾心交口调滋味实难消眼传恩爱如多少东墻咫尺相逢路遥西厢何处相思病熬哄心肠沾得些儿好香柳娘看靑靑柳条看靑靑柳条牵人怀抱韶华肯逐东风老这些儿挂着那些儿挂着见景儿便偷瞧借名儿将他呌把丝桐谩调把丝桐谩调孤鸾自嘲离鸿谁噪尾声花星一点空相照银汉何时渡鹊桥把今世里姻缘心上了纪情沈伯明醉扶归喜萍浮一叶相逢乍感天教两意不争差露水儿恩情且休夸风波倒惹动天来大只道章台弱柳受攀踏却是余桃苦被人惊讶步步娇只得强赴征歌向侯门下请不满风流假繇他乔坐衙落得词塲添个佳话留恋着那冤家明朝忍把孤㠶驾园林好怅逢时情同聚沙恨别时似风飘坠瓦何日似当年初嫁应不乆泛星槎须记取信非遐江儿水惨淡杯中月梦里笳情堪肠断人堪畵层叠叠离愁难禁架絮叨叨私语无休罢念念心心牵挂把袂相看只落得如痴似哑玉交枝更深残蜡乱纷纷情珠似麻靑衫共湿眞堪咤料非关泪落琵琶一个翻身抱石欲待学浣纱一个险些又逐江鱼化惊杀了病休文腰围瘦么忙杀了快袁宏休夸倚马川拨掉情非耍賸今宵天一涯霎时间片片风花霎时间片片风花问重逢怕香尘路杂渴相思怎疗他怪林稍啼晓鸦尾声梁谿咫尺非巫崃只索把剰云相迓认取桃源万树霞题情张伯起醉扶归相思欲见浑难见眞箇是别时懊恨见时怜记当初未见怅无缘及至见来又结就愁千件见和不见奈何天怕见了又心儿软步步娇梦遶高唐还留恋云雨忙收卷似遗香在枕边寂寞空余旧时歌扇盻不到罗袖拥香肩看双星移入参商殿江儿水陌上朝来遇阻万千隔帘凝望梨花面泪眼迷离浑如茜东西𡵨路天来远聚散人生飞电难割舍万种思量无数迎人娇倩园林好留一盻清波欲溅覻半面明霞欲燃何事萧郞偃蹇似线断晩风鸢空悲哽夜啼猿五供养归来月转看屋梁落影帏薄风牵旧愁流水急新恨海潮煎辘轳辗转𫾣心碎砧声一片只索向孤檠下影儿前衾裯泪冷寂无言侥侥令胶絃声历落烬篆思联绵加上些雨雨风风来厮缠吟不尽写离愁千丈笺尾声心头掌上提千遍恍忽地耳边娇颤又是何处莺声熘的圆春寒夜午月浸花酿情种逗人吟怀走笔愁重未堪斵句倦来聊展名词虽意态固巳擅塲奈韵律尚多失谱遂尔一时翻变庶乎全调谐和谁则日削方而圆我惟知引竹而肉云尔闺思杜圻山八声甘州梨花小雨向红窗支枕香冷燻炉因他禁害添却几多愁苦别来望里书顿杳忆到逢时梦也无怎教竟常如皓月同孤前腔慵梳任尘蒙奁镜不禁这香残粉冷脂枯相思无那偏值鸟啼春暮非关薄倖心如石只是红颜命合孤可堪畵梁间燕子将雏不是路风景萧疎花自飘零鸟自唿可惜颜非故腰枝一捻瘦将无恨糢煳绿阴芳草天涯路目断王孙隔楚巫愁无数白头吟吟就情空诉竟成担悞竟成担悞棹角儿序连理枝无端剷锄竝头花等闲摧仆比目鱼蛮将剖分交颈鸳反成单独只落得冷瑶琴闲锦瑟空珠戸魂断长途相思孽债前生罪辜难道是参商作祟偏照奴奴前腔雪涛笺忙将恨书霜毫笔难描离绪强擡身几度思量空搔首一畨延竚多因是好中堪爱生嗔恩成怨将奴轻负无凭无据何时问渠怎能勾魂如倩女飞渡衡庐尾声见时漫把前情诉诉时节怕又多闲语总是烦恼如山从教一笑除赠徐琼英梁少白八声甘州红楼绣榜记风情千古犹见徐娘仪容聪俊月下素蛾相倣宫眉秀靥难描写高髻云鬟别様籹堪怜向廻廊花底端相前腔念年少绮罗生长见家常偏爱浅淡衣裳清歌飞动天外野云䬙飏门盈海内文章客断尽江南刺史肠等闲将覉人忘却他鄕不是路何处刘郞引入桃源一径长忙投访见楼台罨畵舞鸾凰珮铿锵分明阆苑飞仙降邂逅相将入洞房魂飘荡似鸳鸯一相偎傍踏翻春浪踏翻春浪解三酲生受处锦衾罗帐促急里蝶趂蜂狂灯儿剔处欢心畅东风横燕莺忙乱茸茸林花着雨胭脂湿软怯怯水荇牵风翠带长金钩上看乌云撒处旖旎闻香前腔顷刻间雾迷青嶂霎时里花落河阳长亭一曲阳关唱青衫袖涙千行最堪怜半江露滴芙蓉冷恰正是两岸风凋杨柳黄情难忘总笑歌深处独自凄凉尾声姑苏东望添惆怅一骑重看入豫章却指金陵是故鄕〇代周非月赋别阿蝉袁凫公八声甘州冤家聚首似漆胶相和鱼水相投娇欢宻爱没遮拦媚眼横秋魂销反觉少话头心醉频忘酒政紏放情绣帏中紧抱浓勾皁罗袍自小平康驰骤竝无人像你放诞风流可怜香影堕青楼做了水中萍草风中柳攒眉强笑牵衣诈留昨宵今晚何年罢休因此上倾心愿缔鸾凰偶羽调排歌鼎贮名香筵集胜流证盟心怎顾娇羞谁知平地起戈矛顿耸香儿逐楚囚焚鸳被破彩舟江城不许韵人游羡你多潇洒咱也不怨尤两人从此倍绸缪掉角儿序到来朝偏教逗遛重欢聚知音羣友垂虹亭月色胜前载花舟酒香依旧问归期生离况话儿兠眉儿皱可胜僝僽紧携素手相看泪眸恨不得月波深处竝头消受尾声暂分离应不乆只在我梁溪归后与你端午金阊再和酬拟闺人托鴈寄情沈青门八声甘州相思无底这几时教人独守香闺从他别后杳没数行书寄多管是恋新忘旧好因此上将人轻弃遗心痴何日里得展秋眉前腔情衷诉与谁枉教奴暗数归斯空庭徙倚落得肠断魂离关山阻隔人又远瘦损香肌他怎知凄其挨不过月转花移不是路黙黙伤悲忽听得南来一雁儿声嘹呖呀呀哀怨过楼西夣惊回慌忙推枕披衣起嘱付灵禽莫浪飞烦稍逓半函都是灯前泪许多愁味许多愁味解三酲蓼花滩莫教濡滞芦荻岸择伴相依趂西风一翅翔天际薄倖客蚤寻覔总利名缰锁身萦系难道春色全无陇上梅相烦累向那人传示切莫迟迟前腔闻他在汉南湘水又道在渭北燕矶又道在长安客里曾留迹又道在锦江湄总天涯浪荡无消息望你逐处追寻他极蚤归相烦累若得箇上林隹信不负逢伊尾声枉叮咛空欢喜蓦地腾腾飞起却是南柯一觉里咏轻云赠王秋卿梁少白苏台王子小字轻云性度通明风仪秀整高歌凌乎白雪游艺擅乎朱絃同心学结似西陵松下之蘓香翰盈笺类万里桥边之薛北溪华子携之草堂心声顿起于筵前目色横生乎灯下怅佳人之难得感胜会之不常遂搆斯篇以应来命桂枝香江东日暮乱山无数天边长锁春阴岭畔半横秋树阳台梦纡阳台梦纡襄王凝竚朝行何处暮天低迷却南来雁关河未有书不是路曾上衡庐见一片飞来万里余苍梧远飘扬踪迹定何如路崎岖重重隔断潇湘渚何日乗风下九嶷休回顾翠华不见迷归路几时还遇几时还遇长拍舞按霓裳舞按霓裳歌停金缕送月来被人间留住这是蕋宫仙驭軃云鬟游戏天衢尽驾绛绡舆引飞琼控两两彩鸾归去几见瑶池传曲远更洞口笑人迂问仙姬何事冐雨湿罗襦又不知春山锁翠何日还舒短拍衬煖成绵衬煖成绵催寒做雨伴茶烟细绕檐隅何处是郞居任千里随风遍访无拘曾渡秋风汾水至今共塞非雁空飞尾声山中住原无侣数被淸风引去终有日归来返故闾旅思屠长卿桂枝香靑灯残夜萧条旅舍梦虽多燕约莺期事巳共水流花谢听𫾣窗败叶𫾣窗败叶助人凄切杳难休歇鼓钟绝无限衾裯冷难消心上热不是路情种些些打起愁城千万叠无明夜恹恹心病费周折去程賖一鞭风雨和残雪信断衡阳鸿雁帖眞抛撇佳期自分成吴越我涙痕似血你寸心似铁长拍合浦珠分合浦珠分延平劒别问双环是何时节向君平问卜怕人知不敢明说枉自把钱跌想五行八字合受顚蹶有限眉峯无限恨靑衫上泪成血急整片㠶归也又恐怕江寒夜静空载明月短拍归思迷离归思迷离愁心哽咽怪家山雾黯云遮惊梦怕啼鴂逢驿使陇梅徒折冷落绣帏香煖恨阳关当日唱三叠尾声好姻缘多磨灭料应是前生欠者把玳瑁簪烧罗帕裂拟刘采春寄元微之王伯良唐刘采春故越州名妓微之刺郡时眷爱甚至故白乐天谑微之诗有因循归未得不是恋鲈鱼之句註言恋镜湖春色耳葢指采春也采春雅善乐府所作罗唝诸曲迄今犹艶人口余意微之去郡后采春当有词寄戏爲拟此桂枝香江南春早天涯人杳倩他驿使无凭寄去梅花不到断肠来几朝断肠来几朝朱絃新调红牋残稿恨难抛燕寝香仍在旗亭柳正娇不是路翠冩丹描万壑千巖畵一条山阴道风流太守自才豪喜相桃你玉皇案畔司花巧神女峯头待雨乔多顚倒尊前误采春红小浅颦轻笑浅颦轻笑长拍镜水鲈鱼镜水鲈鱼吴堤芳草白傅谩劳狂诮西陵话别忆消魂几度江潮泪点在氷绡怨使君薄倖负人年少吟就声声罗唝曲酬不得可怜宵无奈蝶烦蜂恼把金钗买卜零乱云翘短拍司马情多司马情多靑衫恨悄问何人此夜江臯更锦水寄风骚一字字校书诗好我怎比崔娘妖丽题尺素千里托廻飈尾声算前期眞难料菖蒲花谢五云高春色靑靑总易消欢㑹王百谷桂枝香今宵何夕月痕初照等闲间一见尤难平白地两边凑巧向灯前见他向灯前见他似梦中来到何曾心料怕人瞧惊脸儿红还白热心儿火様烧不是路缘分难消欲笑含羞分外娇低低道道忍教虚度可怜宵夜迢遥阳台分得春多少剰雨残云别様娇怕灯儿照枕边力怯莺声俏半推半要半推半要长拍点简风流点简风流绸缪怀抱霎时间粉褪香消双眉锁黛瘦东风一捻纎腰慵整翠云翘怕分离寸寸柔肠如绞有约明朝窗外月休洩漏这根苗守盟言心上牢牢柰情翻意覆生出波涛短拍珮绾双鸾珮绾双鸾情同匹鸟愿靑靑柳色常娇珍䕶最长条怕攀折添人烦恼怎效连枝竝蒂竟生生世世莫相抛尾声暗中天地焚香告切莫犯参商酉昴羡煞双吹碧玉箫辛未秋日红桥庄居咏遇梁少白二犯月儿高月冷靑松殿秋闲废宫苑偃息长林下满壁生苍藓瘦比黄花犹意那人面西窗乱叶淸霜剪宋玉悲深凄凉纨扇天别恨巳三年除非是再续鸾胶方归旧庭院桂枝香秋鸿巳远春莺方啭谁知路入花溪有箇人儿曾见似东风柳条似东风柳条翠翘花颤玉钿云碾这冤牵一似韦郞妾来寻未了缘不是路何处婵娟生在人间二十年眞堪羡渔郞来趂武陵源信难传重门惯卧金铃犬欲叩花房未敢前闲游遍数来帘底寻方便尽凭春燕尽凭春燕羽调棑歌白羽霜中丹枫水边轻桡驾破苍烟石桥西下响潺湲杨柳风牵隔岸船笙歌拥花烛然靑鸾飞下入文轩秋波烱翠黛鲜分明花洞小书仙皁罗袍门掩谢家深院见纹衾低展黼帐高褰灯花碎结畵屏前麝兰暗袅金罏片绣帘风细深情未言纱窗月冷芳心暗牵女牛说长生殿大胜乐入巫阳雨恋云纒幕全遮灯半剪琼津煖润春罗荐浓香沁软红鑴这些时庄周晓梦迷蝴蝶可正是望帝春心托杜鹃娇痴腼腆尽平生供养痛惜深怜解三酲从今去春风茂苑从今去夜月文园从今去天桃栽向河阳县从今去玉种蓝田从今去壶觞岁岁郊西辇从今去箫鼓年年湖上船常留恋谢人间离别和你永远团圆掉角儿序念芳卿心专意坚尽他人海移山变任飘流水宿风餐料随处姓扬名显休问咱走西秦留南越住东吴居北海天涯踏遍脚根无线杖头有钱称遨游名山洞府定是神仙尾声而今始信蓬莱浅靑鸟争㘅海外笺会看取同赴仇池小洞天闺怨冯海浮二犯月儿高红粉多薄命靑春半残景人去瑶台怨花落胭脂冷嬝娜腰围强把绣裙整弓鞋浅印浅印残红径正当三月韶光倚䦨干无限情情离别几曾经再来扯住衣衫影儿般不离形前腔月缺重门静香消漏声永手托芙蓉面背立梧桐影瘦损伶仃越覻越孤另抽身转入转入房栊冷又一个畵影图形半明不灭灯灯花烛杳无凭一似灵鹊虚嚣喜珠儿不志诚前腔小院香风过疎帘淡烟锁舞倦垂杨线飘尽梨花朶懊恨今春偏把俺折挫腰肢瘦小瘦小些儿个见了憔悴形骸心疼杀可意哥哥乔様儿託谁学一似皓月难圆减容光夜夜磨前腔歌罢桃花扇粧残翠云钿恨压春山重涙滴秋波浅宝镜尘蒙何曾覩颜面知他那里那里贪欢宴撇的我短叹长吁声声祝愿天天灵感鍳盟言不记的耳畔叮咛枕头儿作证见前腔玉宇明河浸琼窗朔风展转蝴蝶夣寂寞鸳鸯锦合泪汪汪长夜捱孤枕从来不似不似今畨甚都因一片闲愁生趷查恼碎心〇心害得死临侵欲待再不思量急煎煎怎様禁前腔夜夜闲惆怅时时细思想才离心窝内又到眉尖上万恨千愁还不了冤业帐多情自古自古多魔障空有翠绕珠围总不如薄倖郞郞游荡在何方纵有野草闲花虗飘飘不四行前腔门外雕鞍迈镜中玉容改扯碎合欢𬒳剪断同心带凤拆鸾分端的是愁无耐那人流落流落天涯外悄没一𥿄书传空留下哑谜儿猜猜没乱杀女裙钗但得箇信息眞实来不来也放怀前腔远树寒蟾下长空冻雪撒风动流苏帐冷透凌波袜梦儿里温存热突突都是假醒来提着提着名儿骂兠的俺恼乱柔肠闪煞人只爲他他一迷的使虗花想的他一脚儿回来实心不到家闺情唐六如二犯月儿高烟锁垂杨院日长绣帘卷人静莺声细花落重门掩薄倖不来羞覩雕梁燕天涯咫尺情人远只怕路阻蓝桥无繇得见天天若肯週全除是梦里相逢把衷肠诉一遍前腔院落飘红雨轻风荡飞絮有限春将尽无计留春住倚遍阑干黙黙悄无语云山万叠空凝伫薄倖乔才如他在何处书欲待付双鱼只怕水涨湘潭飘泊迷前路前腔慢折长亭柳情浓怕分手欲上雕鞍去扯住罗衫袖问道归期端的是甚时候回言未卜奇和偶懒唱阳关慵斟别酒酒除是你消愁只怕酒醉还醒愁来又依旧前腔髻乱香云拥冷落钗头凤尘暗菱花镜香断芙蓉梦月黯黄昏孤灯有谁共心头红涙如泉涌愁听畵角频吹梅花三㺯风休吹入绣帘中只怕恼乱离怀把相思的病越重四时闺怨张伯瑜月云高意中人远芳魂逐飞燕几度登楼望云山一片忽听啼鹃又惹得添哀怨那桃花惊落尽看芍药都开遍不禁红泪涓涓如涌泉那些个春宵人月圆前腔昼长人倦徙倚闲庭院绿映堦前树空惊时变羞浴兰汤愁解那双金钏寂寞杀珊瑚枕辜负了齐纨扇柰寸寸愁肠似火然怎能似双鸳浪里眠前腔井梧风剪落叶惊篱犬疑是他来到忙抛针线迎出罗帏悄没个人儿见空立遍苍苔露红映却桃花面望断归鞭信杳然羞覩双星夜夜悬前腔兽寒香篆永漏催银箭怕入芙蓉帐和谁留恋兀坐懵腾惊堕落梅花钿绣被里愁滋味嚵口内涎空嚥愿你一夜春风返故园早难道蓝关马不前题情王百谷月云高别情无限新愁怎消遣没奈何分恩爱忍教人轻折散一寸柔肠两下里相萦绊去则终须去见也还须见只怕灯下佳期难上难枕上相思山外山前腔吞声宁耐欲说谁偢採惹得傍人笑招着他们恠懽喜冤家分定恹缠害去不去心头恨了不了生前债教我心上黄连苦自捱却似锁上门儿推不开纪情梁少白月云高梦魂初觉闲庭弄花草见蛱蝶双双戏忍不住将䦨干靠谁料乔才隔窗儿覻着了他背地将腰搂我不合回身抱〇虽是平日秋波眼上招毕竟是桃花命里遭前腔匆匆得见姻缘分还浅又不曾通音信难道便相留恋谁料娘行霎时间寸心软他旣把终身许我岂忍将深盟变虽是只得邮亭一夜眠毕竟蓝桥宿世缘按此调犯渡江云与琵琶记路途劳顿曲相合但渡江云本调竟无可考而江东白苎内遂註此曲爲月儿高不知月儿高本调惟荆钗记锦香亭所有者是余皆犯别调者今改正附识闺思王雅宜醉罗歌爲你爲你担愁闷悞我悞我正靑春细雨梨花又黄昏深院谁啾问如痴如醉也只爲君没情没绪也只爲君归期暗数春纎困书空寄病有因何时得见意中人前腔懒整懒整乌云鬓寛褪寛褪绣罗裙黙黙无言暗消魂人远天涯近粉容憔悴也只爲君桃腮消减也只爲君缘何一向无音信江东树渭非云断肠人盻断肠人前腔暗忆暗忆多聪俊减尽减尽旧精神恹恹骨立病纒身空受凄凉运黄花羞也只爲君金樽慵倒也只爲君泪珠暗把鲛鮹搵更初静月半昏谁怜独坐可怜人前腔畵阁畵阁挑灯尽翠被翠被共谁温千里无端一时分闪得俺无投奔尘蒙鸾镜也只爲君寒生鸳枕也只爲君离愁万种萦方寸风𫾣戸雪舞筠折梅空寄陇头人闺情古调醉罗歌恨杀恨杀无情客跌绽跌绽凤头鞋追悔当初一念乖着甚将他爱灯前月下偎肩竝腮罗帏锦帐鸾和凤谐把恩情一旦沉东海恹恹害病怎捱负心的天自有安排前腔鎭日鎭日愁无奈不放不放翠眉开记得河桥分袂来一别经多载想应别惹闲花野荄腰肢痩损晨昏怎捱薄情不记得盟言在新人态似旧怀可知旧人曾也向新来前腔想起想起春风态无日无日放心怀雁杳鱼沉信不来愁蹙双眉黛是我缘悭分浅非你情薄意乖阻隔天南地北空自朝思暮猜爲前生做下今生债愁嗔臆涙满腮几时得欢容笑口到粧台前腔素粧素粧花不戴禁步禁步戸慵开因甚多心胡乱猜枉把奴嗔怪非是相交一日和你绸缪数载肯把芳心别付难免灵神鍳灾如何轻拆双鸳带眞和假难尽解请君一一想将来旅思冯海浮二犯傍粧台恨匆匆一鞭行色片时中到今空记着临行话想不起别时容影孤惟有靑灯梦断才知翠被空穿帘夜月敲窗晓风可怜淸冷各西东前腔恨重重不知何处覔芳踪多应泪似三江水愁锁着两眉峯香销兰麝金炉冷玉减腰围绣带松不是路见面无从废寝忘飡百事慵添悲痛漫将心事问长空怪飘蓬巫山十二连云冻路隔三千棹未通担愁重枕边少箇风流种锦衾谁共锦衾谁共掉角儿序淅零零堦前候蛩呜咽咽角声三弄嘹呖呖楼头塞鸿韵悠悠晓钟声动好一似怨孤鸾伤别鹤呌哀猿泣麟悲凤凄凉万种云山几重望鄕关天涯咫尺别恨无穷前腔想当初情投意浓到如今一塲春梦甫能勾那歩歩追随只落得这心心珍重多应是前生缘今生债命中该将人磨弄尾声望天公怜哀控愿归去滕王风送看取春时挹翠红春闺周秋汀二犯傍粧台景凄凉畵眉人去深院锁垂杨花影乱䦨干上蝶翅舞砌台傍欢娱自古嫌春短寂寞须知怯漏长琴絃难整钗头倦粧恹恹不觉减容光前腔无明无夜费思量小窗寂静空锁绣鸳鸯云軃髩因愁重珠迸眼爲春伤荼䕷架底曾槜手芍药亭前记举觞良辰虚度牵衣挂裳几回魂梦赴高唐不是路竚立西厢俛首无言欲断肠空惆怅音书不寄两三行暗心伤语惺惺空忆临岐谎热簌簌分开双凤凰谁承望经年冷落销金帐共谁说向共谁说向掉角儿序损香肌药宜甚方消红颊成何模様苍天暗祝归期卜金钱卦成无妄莫不是殢天涯淹旅邸贪新爱落在谁傍从他别后巫山渺茫想那人何时得至慰我愁肠前腔下罗帏慵临象牀空绣被寒侵斗帐困腾腾梦中见他急煎煎鸡声频唱想只是夙缘悭孤辰犯合分离云迷烟障相思万种牵纒怎当叹光阴愁中萧瑟病里郞当尾声倚朱楼空凝望何处覔天涯浪荡总有音书凭谁远寄将拟四时闺情张伯起二犯傍粧台睡朦胧牀空鸳被羞覩绣芙蓉翠翘欹雀云撩乱支剰枕堕钗横靑楼珠箔天涯远隔断巫山几万重畵廊人静难禁晓风飞红冉冉度帘栊前腔畵桥东垂杨堤畔曾系玉花骢自从那日分离后心上事不言中荷花空娇如面纨扇常抛恨欲同王孙何处双鱼怎通玉箫声断彩云空前腔数流萤见天河牛女又早巧相逢舞残淸露凉金缕楼十二倩谁同霜毫欲冩离情寄羞缄鸾笺托雁鸿更䦨香烬闲凭绣笼秋声何处响梧桐前腔兽炉红葡萄春煖曾记捧金钟醉寻罗袖笼香冷惊玉粟响玲珑风流回首浑如梦愁寒山峯外峯围帏徙倚相思转浓梅花枝上雪初融四时闺思文衡山二犯桂枝香韶光似酒醉花酣柳无端几许闲愁博得芳容消瘦休休云情雨意无尽头三春有约君记否倚䦨干凝翠眸莺儿有偶燕儿有俦青鸾孤影教人可羞薄倖今何在空余燕子楼前腔池塘昼永薰风南送春纎倦拨氷絃懒把霜纨摇动睂峯堆堆积积愁万重相思往事如梦中好姻缘难再逢竹摇翡翠榴喷火红荷香飘馥槐阴正浓自别东君后金罇几度空前腔月圆氷镜疎星耿耿良宵院落沉沉立尽梧桐清影伤情西风败叶和雁声银屏冷落秋渐零数归期心暗惊红莲落尽黄花满庭登高望远云山几层恨煞音书断空将别泪倾前腔鸳甃霜重翠衾寒拥香腮半贴珊瑚一线红香将冻萍踪飘杨柳絮心性同无些凖绳西复东海山盟都是空窗儿外月壁儿里风相思滋味这回转浓正好朦胧睡寒山寺巳钟昔人谓仙吕一官止与羽调互用与道宫高平相出入其余宫调无令窜入固格律之严不仅爲北词而设若夫淸新绵邈犹属本宫三昧审音辨字察调按拍䆒心此道者其留意夫羽调题情沈伯英四季花秋雨过空墀正人初静更初转渐觉凄其人儿多应傍着珊枕低刚刚等咱才睡时便觉相将投梦思若伊无意谁教梦迷多情又苦得见稀抵死恨着伊恰恨罢又添萦系更怜你笑你愁你想你冤你集贤賔当初戏语说别离道伊口是心非谁料浓欢犹未几恁下得霎时抛弃千央万凂但只愿休忘前誓我虽痩矣再拚得爲伊憔悴簇林莺舒新恨问后期结同心念未灰满擎珠涙和身殢他一声声似推一声声似依回头漫道多寛慰意儿迷眼儿转处暗里觑人痴琥珀猫儿坠浮萍心性只得强禁持任你风波千丈起到头心性没那移猜疑又怕泼水难收絃断难医水红花想应前世负亏伊得便宜今生偿抵劝伊从此发慈悲莫心灰他生重会免使得如咱今日看檐下雨淋漓点点滴滴不差池也啰尾声过犯多权休罪回嗔作喜且相偎看取风流涎脸皮寒宵闺怨梁少白四季花寒气透疎棂正窗儿破风儿勐背却残灯愁听高梧露滴秋夜淸南山子规啼一声月沉西门暗扄晓钟何处当当五更薰笼坐倚直到明辗转梦不成难道便一生孤另奈香冷篆冷衾冷枕冷人冷集贤賔六朝旧事心暗评消磨多少豪英朱雀乌衣留话柄记潘妃莲步轻盈景阳宫井多半是佳人薄命须自省尽沉没暮天鸿影簇林莺还怀旧自幼龄播蜚声满上京长于历遍诸名胜凤凰台昼登燕子矶晓行莫愁湖上春风艇总无凭年华巳矣何事负平生琥珀猫儿坠而今憔悴独短檠灯眼见凄凉逢暮景当初谁道又恁零丁牵情羞覩那乌鹊桥边匹配双星水红花海盟山誓信非轻数年庚今成畵饼一生寂寞竟何曾问儒卿甘心谁等挽不住夕阳西下遣不去恨难平这塲恩怨不分明也啰尾声叹行藏频看镜大都尘世总浮萍不如净扫花前学诵经题情沈伯明四季花蓦地把愁担这人儿厚情儿乆索付空谈怀慙因何听却无影䜛从前枉奴嘱再三悄思量情怎堪只见朝霞明湛不觉烟浮暮岚黄昏又蚤月映潭此景更谁贪尽日里愁塡心坎看容惨镜惨灯惨影惨神惨集贤賔人来寄语如寄缄早说向喃喃闻道郞心仍未减问何时重把春衫重铺凤毯试两下将情重勘心下感扑簌地泪流红馣簇林莺音虽至情未谙假和眞奴怎探问伊何事轻撇赚爲甚的花儿懒簪发儿乱鬖病恹恹独自难立站意儿憨情痴未解望得眼儿馋琥珀猫儿坠紫骝嘶处小径忽停骖不信郞来问再三从前积恨总休衘情酣须不似昔日参差面北眉南水红花两情和洽蜜儿甘泪犹含愿得盟山无憾闲花斜畔莫贪婪有神监还教敢敢再休使奴心牵挂病得我骨如巖思思不断似春𧖟也啰尾声感恩情来时暂正睛烟漠漠柳毶毶抵多少昨夜相思云树黯按四季花一曲谱谓与四时花大同小异首句似犯黄莺儿次句与第八九句似皁罗袍余皆金凤钗也后未详闺思秦氷澳胜如花从他去春几更愁积层峦叠岭记当初春煖银屏到如今鸳衾夜冷好景越添心病愁杀人薰笼短檠哄杀人灯花鹊声雨意云情记阳台梦醒怎捱得这般孤另背人前泪雨频倾背人前泪雨频倾前腔是奴差别不惯经肯容易分开交颈到如今井坠银瓶又似那风飘断梗怎下得亏心短倖三叚子相思巳成瘦腰肢凭谁肉疼盟言似氷语临岐凭谁证明几回强把衷肠硬怎禁蓦地心无定空柔条惜旧莺滴熘子春归去春归去红残绿零人何处人何处云迷雾凝寄书鳞鸿难倩天长一様笺欲言难罄拚一箇痴心终身耐等尾声连宵梦里迎归艇醒后依然影共形何处覔鸾胶续旧盟羽调较各宫标目爲数最隘而名作亦复晨星今择其尤者悉以公世隋珠赵璧正不以多多见胜也至若胜如花一套原稿用韵多讹特爲删润与墨憨斋改本各异敢尔录刻以政知音正宫〇泊舟连河怀清源胡姬史叔考锦纒道满㠶风吹不动离人小船愁重滞江边盻相思盈盈一水春天我想他别时言行时泪眼不繇人恨迷离意马心猿説甚好烟缘这破题儿是柳愁花怨江关信杳然何日覩桃花人面怕梦魂依旧在清源普天乐记银灯思金钏凤鸾交蜂蝶恋靑楼上锦帐琼筵今畨做怨鹤啼鹃是当初偶然再休题抱琵琶醉我花前古轮台艶阳天隔墻花里弄秋千笑歌声逐孤蓬转空教留恋简点春风何处是旧家庭院燕解离愁莺知别怨一双双宛转话江烟又恍是传消寄息把佳期约在明年怕只怕一湾流水半窗残月几村渔火寂寞愁眠难消遣一瓶香煮惠山泉尾声彩云望断春波远欲寄鸾笺没便只落得魂断长途泣杜鹃四时闺思秦复菴锦纒道记当时舞春风团花綵裳谁折散锦鸳鸯到如今空教梦遶潇湘又一畨柳拖金脂凝海棠怎当得步花阴珮冷琳琅燕子语双双勐听得神魂飘漾花飞怯露凉又蚤是杜鹃枝上一声声呌月断人肠前腔好时光过池庭风牵翠香惆怅日初长最苦是菖蒲空泛琼桨我待学赤澄澄葵心向阳怎当他乱飘飘柳絮顚狂蓦地汗沾裳羞见那綵鸳池傍蛙声閙暮塘又蚤是菱歌溪上一声声唱月渡沧浪前腔透纱窗淅零零金飈荐凉掩袂听寒螀最难禁是连宵月转廻廊他本是映歌楼当年皓光今日箇照长门偏惹恓惶桂窟冷霓裳好似我孤单一様寒砧夜捣霜又蚤是孤鸿天上一声声带月过衡阳前腔傍银缸朔风严寒威怎当一瞬涙千行况又是漫空雪蕋飘扬想当时拥鸳衾春生象牀今日里抱寒绸万种凄凉澹月衬梅粧数更筹越添悽怆高唐梦渺茫又蚤是邻鸡陌上一声声啼月恨更长古轮台景堪伤苔封锦砌篆消香四时风月和谁赏参商两两况盻断归鞭把那前言都谎虚度花朝慵登月厰苦相思兀自懒梳粧凝眸痴望算程途水远山长音沉鱼帖歌闲凤管酒䦨琼席展转费思量粧楼上残绒慵理绣鸳鸯前腔郞当怎得愁除与病强撇得我影只形单心慵意攘春尽秋䦨荏苒间韶光反掌怕那桃李春风反増悽怆又见梧桐秋雨滳空廊孤灯相傍尽题情寄却茰囊薄衾孤帐如何捱得凄风苦雨此际总徬徨想是前生帐断头冤债合相偿尾声巫崃迷蓝桥涨隔断处红尘千丈只落得烟树苍苍云水茫春日怀萧楚云杨升菴绵纒道心悒怏缩不就相思地长何处访萧娘珮环声依然只在湘江怎能勾趂东风骑着凤凰一霎时喜相逢齐赴高唐云雨谩商量把角门儿轻轻关上纵巫山路渺茫也落得一宵欢畅怕钟声隐隐到书窗太师引桃花依旧遮门巷问红颜今宵那方特地把瑶琴三弄又谁知涙雨千行抛琴挹涙空惆怅聊听取玉楼歌唱芭蕉影纷纷过墻只道是那人转向廻廊三学士春风不管人魔障偏来助我悽惶花枝纵有他娇模様那里有软玉温柔不断香若使他和花共语花便肯冩书降解三酲不繇人眠思梦想不繇人割肚牵肠枉临风月生悽怆舒𧖟茧冩诗章不繇人啼衾怨枕到天儿亮不繇人骂柳嗔花送夕阳谁相傍把离愁当酒心坎爲觞尾声伴靑灯梅花帐今夜欢娱罢讲怕离恨牵人夜未央寄顾姬王伯良锦缠道忆年时挂靑㠶向维扬浪游正値锦塘秋夜沉沉花明一叶兰舟恰正是载西施廻桡浦口又做个醉胡姬移席垆头窈窕更风流喜窗外月明如昼何妨作逗遛笑吟吟暗松金釦怪起来红日在帘钩普天乐软腰肢纎纎柳巧梳粧亭亭藕相偎傍日日朱楼纵乌丝百幅难酬鸾班凤俦似美人图簇拥觥筹古轮台恨悠悠一江烟水动离愁断肠人别黄昏后不堪回首叹紫马青裘又作长安生受花落银牀西风依旧天涯月色共灯篝照人消瘦休再提酒盏茶瓯软绡泪点香囊诗句依然在手信阻白苹洲卿知否悔将书劒覔封侯尾声病儿沉心儿陡莫教朱字问箜篌爲你百錬刚成绕指柔四时闺思李日华玉芙蓉残红水上飘靑杏枝头小这些时眉儿淡了谁描因春带得愁来到春去缘何愁未消人别后山遥水遥我爲他数归期划损掠儿梢前腔金白屿长天暑未消长恨何时了玉肌柔教人倦倚水绡粧台羞花如貌舞袖空怜柳似腰人不到把盟香暗烧这些时粉香消常是泪珠抛前腔沈靑门风帘玉马敲月砌莎鸡閙冷淸淸绣阁人孤难熬无凭又是灯花爆嬾上牙牀三四遭姻缘事全无下稍想应他卜金钱偏遇反吟爻前腔张伯起余香冷綘绡半壁灯光照绣衾儿独拥夜寒偏峭秦台寂寞烟空绕何日双吹碧玉箫关情处当当丽谯勐可的热心肠一阵水儿浇按前三曲传之旧本卽韵选亦所并载后得伯起一阕以成全璧而三籁疑之抑未之见耶靑楼贻恨卜大荒玉芙蓉红舒脸上桃翠展眉间柳覻肌溶粉腻鬂亸云稠纎长带绾金双釦窄小鞋弓玉半钩腰围瘦约珍珠臂鞲据丰标止应兰馆贮娇羞刷子序歌台赚留经年殢取酒觯茶瓯昨夜新欢今朝又阻行舟温柔这里红裙翠袖那壁厢蜂迷蝶瘦紧摩弄火热心肠业障儿无了无休雁来红机关劝你收舍身崖莫更投迷魂洞作急丢开手陷人坑趂蚤忙回首色褪三春不耐秋宜速搆云深小楼是叶落归根候朱奴儿爱潭女词怜少游痴通叔硬赶苏舟两箇竒缘意表兠没添货偶然厮就才消受鸾衾凤裯再肯向鸣珂走拟秋闺思沈青门普天乐建安才河阳貌从一去无消耗别时节淑景初交蓦又把芳时过了三秋易到可意人难到触处无端成懊恼瑶琴玉轸愁调向粧台蛾眉怕扫寄香囊绣字慵挑雁过声无聊况复凑巧风和雨纵横正飘时间铁马偏咶噪梦难成恨难熬更漏声将尽谯鼔频敲鸡声偏又早寒蛩抵死在窗前哨不繇愁闷攒更直到晓倾盃序萧条爽渐生暑渐消塞雁又呀呀呌看满径黄花满林红叶满地苍苔教人心碎难熬有谁怜瘦损几畨梦醒畵眉人杳不繇人怨杀暮暮更朝朝玉芙蓉参差玉珮摇恍惚银瓯掉好姻缘做了有下无稍峯头梦断难重到洞口花开怎再邀把些恩和爱如盐在浪淘奈江深没底枉徒劳小桃红写罢了回文稿打叠起离鸿调愁来待把菱花照须知不似前春好畵图虽寄应难肖傍丹靑时复擎管羞描尾声孤辰限岂自招于飞愿天应作保且把香来着意烧闺怨李东阳普天乐四时欢千金笑从别后多顚倒俺这里玉减香消他那里珠围翠遶婚姻簿内想是名不到却把鸾钗轻分了恨茫茫水远山遥闷沉沉云深雾杳困腾腾使人梦断魂劳雁过声终朝院落静悄徒然有龙香凤膏鸾笙象管无心好万般愁万般焦这闷怀端的教我难熬空教人易老那堪暮雨花檐前閙比着俺泪珠儿兀自少倾盃序思着掩翠屏冷绛绡寂寞向谁行告捱几个黄昏几畨明月几度靑灯和我知道把归期暗数宝钗划损畵栏雕巧不繇人骂他薄倖絮叨叨玉芙蓉金炉香篆消宝镜尘埋了数归期一夕又还一朝薄衾小簟残钟晓暮雨梨花魂暗消这相思病多应是命招算人心不比往来潮小桃红误约在蓬莱岛冷落了巫山庙愁云怨雨羞花貌精神不似当初好雁来鸿去无消耗委实的教我心痒难猱尾声凄凉运莫再交但愿得鸳鸯会蚤莫待秋霜染鬓毛秋闺文三桥普天乐闭月容羞花貌这几日懒把菱花照忆多才山长水遥恨薄倖鱼沉雁杳谩景伤怀抱更有甚心情将这蛾眉扫最苦是明月初高最苦是残灯倦挑最苦是隣鸡又蚤报晓雁过声愁听落叶乱搅愁听那砧声夜𫾣愁听四壁寒蛩閙更愁听雁嘹嘹愁听窗外雨洒芭蕉愁听枝上鸟因他几様将人恼瘦得奴腰肢儿兀自小倾杯序前宵莺燕友凤鸾交帐里相偎靠好似悞入桃源喜逢洛浦乐赋高唐怎知您别调把离情谩简这回却比旧时多少算将来愁肠积累似山高玉芙蓉垂杨映畵桥小迳迷芳草急回头又蚤秋满林臯薄情远别长安道目断关河魂暗消恹恹病甚药可调只恐怕芳容不比昔年娇小桃红黙黙地将人恼魆魆地催人老巴巴望眼空凝眺一腔愁绪何时了这般滋味有谁知道几时得使我离却煎熬尾声星前月下频频祷愿莫负深盟旧好记取江心把舵牢旅怀沈伯英普天乐片时情三生债只索自寕心待眼见得病骨如柴辜负了春光如海当初取次岀莺花寨生把连枝轻拆解海山盟雾锁云埋翠红鄕天寛地窄兰芳枉教结佩萦怀雁过声难捱分违半载吴山阻音尘渐乖那堪客路在吴山外漫行行自裁划这别离也是天遣神差将生辰还细摆花星兀自多妨碍想着俺这孤辰何日改倾盃序天涯旅病身且自挨怕景物供愁态奈几曲江流几重烟树几带云山添我无赖枉忧风怨雨绿愁红惨梦劳魂骇怎能彀月明千里故人来玉芙蓉西湖想镜台鹫岭思睂黛看蘓堤沙软好印弓鞋绿茸茸蔓草疑罗带红灼灼夭桃忆粉腮当杯处倩覊怀好开又勐随他风雨上心来小桃红应接到山阴侧蚤似有巫峯在无端又渡曹蛾界钱塘却望空烟霭梁溪何处纡襟带急回头犹恐迷了天台尾声看武夷归兰舟载无人知是荔枝来莫做杨妃病齿猜按普天乐首曲南九宫谱原以拜月亭呌得我气全无一阕爲则而历观名作其格律大都不能一一合法且向复名之日四块玉岂别有所本而相沿乃尔耶然据其腔调颇爲合拍或亦可以僃新増一体云暮秋闺怨梁少白白练序西风里见点点昏鸦渡远洲斜阳外景色不堪回首寒骤谩倚楼奈极目天涯无尽头消魂乆凄凉水国败荷衰柳醉太平罗袖琵琶半掩是当年夜泊月冷江州虚窗别馆难消受暮云时候娇羞腰围寛褪不宜秋问靑镜爲谁憔瘦海盟山呪都随一江逝水东流白练序凝眸古渡头云帆暮收牵情处错认㡬人归舟悠悠事巳休总欲致音书何处投空追䆒光阴似昔故人非旧醉太平飕飕霜林鬬叶更风檐骤马夜堂飞漏白云天远那堪値雁南归后衾裯空余兰麝伴薰篝冷落了窃香韩寿背灯独守寒生兎窟露凝鸳甃尾声荏苒韶华逢九九登临怕惹无限愁在开遍黄花不上钩春闺关九思白练序沉吟乆奈好事从来不自繇芙蓉帐未煖又还分手别后万种愁叹晓梦高唐一旦休添僝僽梨花细雨燕子空楼醉太平消瘦纎腰似柳近日来绛裙罗带频收这闲衾易冷人在小小云兠堪羞凄凄孤影伴灯篝倚窗下倦听银漏这般时候三更酒醒满枕春愁白练序绸缪两配偶同欢共游在花阴下浑如阆苑瀛洲无繇愿再酬恨飞絮飘香逐水流成拖逗钗分凤拆线断银钩醉太平悠悠靑霄路有奈绣鞍归晩山盟虗谬似分开双璧不能勾两情依旧频修银笺锦字到皇州一字字泪痕湮透甚时相守金杯满酌艳曲低讴尾声思沉沉如病酒又値落红时候何日春归十二楼秋闺陈石坡白练序相思担渐觉道秋来重许多憔悴了解语一枝花朶重山压翠蛾千万结愁肠无奈何偏难过黄昏细雨绿窗深锁醉太平追慕丰姿俊雅在奴行未敢醉酒高歌灯前枕畔几回把花月消磨灾魔平空鸳帐起风波比目鱼双双分破忽惊秋暮魂断空阶败叶残荷白练序香云散一窝临鸾懒梳思君恨堆积起塞海塡河光阴暗里过霜落梧桐冷凤窠今宵个玉钗𫾣断有谁知我醉太平婆娑帘虚桂影见水帘轻碾碧天秋破清光到处不知他那里如何嗟哦凄凉最是月中娥也得照客窗人卧红绡泪抺桃花万点玉珠千颗尾声青灯呆呆坐烟冷金炉兽火愁听寒蛩声絮聒离情沈子勺白练序残月冷渐一带清辉下小楼金风剪陡觉露凝双袖寒岫供远愁见银汉参横云半浮飞淸漏隔林晓镜笼纎柳醉太平僝僽相思一点蚤离愁几许撮上心头花残酒剰轻发付旧日风流悠悠知他何日债缘勾且生受一塲消痩望天还佑发来的愿儿怎肯轻丢尾声叹从来多掣肘冤家到底常聚头方信恩情险处乆按白练序首曲起句应用四字自窥青眼一曲盛行作者遂尔相习无复遵谱矣可爲三叹四时闺怨刘东生刷子带芙蓉云雨阻巫崃伤情断肠人在天涯奈锦字无凭虚度荏苒韶华嗟呀春昼永朱扉低亚东风静湘帘闲挂黛睂懒畵軃宫鸦鬓边斜挿小桃花山渔灯犯燕将雏逢初夏梦断华胥风弄檐马闲扄了刺绣窗纱香消宝鸭那人在何处贪欢耍空辜负沉李浮瓜寂寞厌池塘閙蛙庭院日长偏怜我枕簟上夜凉不见他多娇姹爱风流俊雅倚栏干勐思容貌胜荷花普天带芙蓉景凄凉人潇洒何日把双鸾跨怨薄情空寄鱼笺相思句尽续琵琶弹粉泪湿香罗帕暗数归期在斜阳下动离情征雁呀呀无奈心事转加西风病容憔悴似黄花朱奴揷芙蓉渐迤逦寒侵绣榻蚤顷刻雪迷了鸳瓦自恨今生分缘寡红炉畔共谁闲话詀啼罢托香腮闷加胆瓶中懒添雪水浸梅花尾声重相见两意佳忆昔传杯弄斚断送了年时四季花酬魏郡穆仲𥙿内史王伯良刷子带芙蓉白眼看青天悠悠更谁同调相怜叹流水高山空断几叠危弦金鞭趂紫马黄河一线覔燕市红云半面狗屠不见算翩翩酒人只有穆生贤雁过声西园好风似剪初调笑红牙锦笺当塲肝胆投一片度新声夜忘眠尽输他灯下花前杯传不放浅春朝秋夕成留恋何处他鄕路几千倾杯序难言别靑门倍黯然看日近长安远谁在江东谁居渭北一缕春𧖟两处丝牵苦书沉云雁信疎驿使五年似捻几畨家梦魂中断月明邉玉芙蓉你回车又入燕我鼓棹重逢阮喜今宵浮萍两叶仍圆绨袍不负靑霜院彩笔还骄渌水篇多欢忭狂来似顚那问他酒巵狼籍湿红氊小桃红想光阴如飞电怅聚散眞蓬转尊前莫怪频酬劝黄尘海水须臾变茫茫后㑹莺和燕恁高歌一笑当筵一樶棹红儿唱粉颊有余妍靑童舞罗袖倍蹁跹檐雪色宛转照金钿盆梅馥旖旎散朱轩提如意凭将两眉展重剪烛握手话姻缘尾声玉炉香铜壶箭此际谩消缱绻听取新声字字妍拟闺怨张旭初刷子带芙蓉红粉命常薄笙台人去声断谁和双鱼无覔难将幽恨传他蹉跎香篆冷空余绣幕眉峯锁羞添翠螺愁无那伤心事多任云鬟零落髻见矬锦芙蓉枉存活苦躭承愁缘病魔魂梦遶关河怪连宵依希枕上摩挲道别后东西飘泊何曾把恩情放过珠弹颗靑衫証佐恨莺声惊拆凤凰窝普天带芙蓉镜中华心头火到惹得枯肠饿悔前春容易抛离到如今恩爱随波成躭阁砂锅打破端的是妬花蜂蝶暗搬唆朱奴挿芙蓉载花船凭谁把舵断絃琴随他结褁今生冤债前生作空到处求神拜佛鞋尖破多因恨磨几畨儿向苍苔跌足湿凌波尾声花事䦨春将暮怕炎威薰蒸难过况复秋冬怎奈何歳时伤逝梁少白破齐阵引帐掩香消人去房空珮冷魂归桃李春风梧桐秋雨又是经年隔岁忽忆绸缪生前阻梦见依俙觉后疑人间长别离刷子序蒲酒启瑶席雕梁燕儿依旧双栖奈物是人非一旦云锁空闺堪悲香艾袅鬟钗巳委兰汤腻臂丝曾系夜凉时倚醉窗西半䦨残月晓莺啼普天带芙蓉鹊桥横双星㑹玉露润金风细羡谁家乞巧楼头笑声喧玉倚香偎恨独拆鸳鸯目断盈盈银河水妬牛郞织女夫妻任天长团圞到底笑人间爲何途路便抛离尾犯序长空一镜辉万里全无一点纎翳此夜当年记双凭玉肌徙倚空追念香鬟雾锁空追念弓鞋露缀嫦娥寡蟾宫独守天远信音稀锦纒道雁来期正秋风寒云乱飞把酒斜晖问芳卿爲甚的便蕙损兰摧想萧关黄叶尽起念汉殿紫莄谁佩岁月转凄其衾余枕剰初寒未授衣辜负登高节黄花羞揷满头归倾杯序时移日渐长转候灰又节値书云岁捱几度寒砧几声残角几箇孤鸿别馆的滋味惨年华过眼暑来寒往一生无几线空添要见伊还共日俱迟玉芙蓉空倾栢叶杯枉泛椒花蕋总迎新愁看斗柄春回谁怜今岁今宵尽又早明年明日催消长夜拨寒罏死灰这伤心只有岁寒知小桃红灯影下人丛里火蛾转笙歌沸家家尽簇神仙队花容谁似娘行比归来空倚书帏立寒窗底独展畵里崔徽摧拍记祓除流觞水湄记游衍踏青翠堤记郊原路迷挈榼提壶处处徘徊香辇雕鞍歩步追随今安在海角天涯魂欲断日平西一撮棹人何处墓上草新齐悲风起棠梨上𥿄钱飞孤坟小残月冷走狐狸青衫泪尽是杜鹃啼痛杀青松底又添一新鬼天地永日夕想魂兮刷子序首句应用四字前各曲疑犯别调未详春怨陈秋碧锦庭乐被儿余枕儿单春寒较添夜雨响空檐晓来呵残红满帘更那看掩重门莺花鬼病恹恹这病危如灯熖这恨深如天堑病和愁两厮兼病当心坎愁在眉尖前腔锦鳞稀塞鸿遥书沉信淹江树眼空瞻怯梳粧尘缄宝奁常则是倚䦨干数归程屈损春纎雾帐云屏虚占海誓山盟无验线和针懒去拈灵犀一点无计拘钳前腔忆王孙乍交欢情投意忺永远効鹣鹣自离家新生弃嫌料应他在天涯被秦楼歌管相渐金粉花容娇艶血色罗裙红茜美甘甘笑语甜未知将我唇上曽呫前腔影伶仃竚苍苔鲛绡涙黏无语银蟾暎孤灯萧萧短檐几回价寄佳音怕人知躱躱潜潜是则是前生少欠苦则苦终常作念把恩情做了水底盐羊肠龟卦今后休占尾声合浦珠丰城劒愿配合莫教抛闪看玉簿姻缘许再佥拟冬闺怨史叔考倾杯赏芙蓉隔墻新月上梅花绣阁吹灯罢蓦忽地冷了瑶琴撇下箜篌倚了薰栊放了琵琶那些箇春宵一刻千金价毕竟夜静三更万事差人牵挂控心猿意马这浮云游子何日别京华玉芙蓉相思梦见他梦里多欢耍醒来时依然人在天涯鸳鸯成虚话做蝴蝶纷纷过别家奴生怕怕那金鸡和铁马悄不觉催云送雨到窗纱普天乐犯听更筹频频下泪滴满鲛绡帕料多情别有娇娃把我认做冤家当初来嫁星辰应犯孤和寡使今朝锦帐文鸳做了路柳墻花朱奴带锦纒鎭日里籹聋作哑捱一刻胜如一夏问张郞何日眉重畵玉簪儿打得酸牙觑腰瘦不堪把饥时不饭渴时不用茶弄得人憔悴一廻烦恼一廻嗟尾声海山盟丢开罢枉自去烧龟叩瓦把美满恩情做了浪滚沙寄中都赵姬王伯良倾杯赏芙蓉一径春风转狭斜满地荼䕷雪爱杀他门掩靑桐人在红楼到处焚香直恁淸绝盈盈悄脸花双靥袅袅柔躯柳一捻纱窗夜记银灯未灭挂一幅美人图畵半帘月雁过声裙折猩红乍湼邀人褪榴花几叶枕边絮语脂香烈尽凭他漏声接软迷离玉衬花贴娇怯偎粉颊兠郞肯惜灵犀洩好处廻身劣处啮普天乐乍相逢芳心热便相怜柔肠结常消受雨拥云遮一时间将莺燕拦截经年短铗自看花来爲你费尽周折朱奴儿急分手靑衫哽咽频作念锦字重叠寄得香囊余泪血一点点将幽情描写殷勤说休辞䟦踄难道便心如铁小桃红转眼处春光谢屈指又朱明也消魂最是秋风冽牵情窗外惊飞雪看来都是冤和孽悔当初轻散轻别尾声到如今成吴越做不得抱花蝴蝶先寄乌丝一𥿄断肠帖正宫一调昔人以惆怅雄壮爲的葢取其有悲歌激烈之气也固词不难于呌嚣而难于得体不难于纵放而难于就䋲是选诸作可爲各极其致本宫南词之法程或者其在斯欤大石调闺思王西楼念奴娇序丽谯落月正野乌城上啼残万瓦明霜畵角声中呜咽处吹彻老梅争放悽怆太灏宸游乍临靑阙土牛箫鼓天街景物果堪赏人争攘纷纷綵仗簇拥勾尾犯序成行仕女简春忙巧剪春旙彩燕双双试舞翩翩闘钗头凤凰惆怅偏我虑天涯人远偏我虑山高水长又虑他心儿放萍踪梗迹兀自殢他鄕锦纒道迅时光蚤花朝催开衆芳红紫闘春粧最无情㶚陵岸上柳丝千丈留得住离人征鞅留不住离人去肠落得意傍徨梦飞度楚阳台上云山叹渺茫生受处邻鸡忽唱错教神女恼襄王倾杯序凄凉从君去冷绣房寂寞了梅花帐想挥泪阳关分袂河桥约在端阳准拟还鄕眼睁睁教我穷冬捱尽又过靑阳天便教人霎时相见又何妨玉芙蓉风和蝶恋香水暖鱼翻浪正园林开到荼䕷海棠乍晴乍雨花容老轻暖轻寒愁味长相思恨牵纒怎当总朱颜消瘦不比旧时龎小桃红欢娱事皆巳往凄凉事总亲尝云迷楚崃空余嶂彩鸾飞去台虚厰秦楼更没箫吹响每日的教我怨怅裴航尾声归来有日同鸳帐还问他别来无恙只怕他做了天涯浪荡丽情王伯良赛观音怕着羞添着恨看点点罗衫泪痕只落得灯前伦揾这叚相思谁道假和眞前腔我口儿推心儿肯悔那日停针闭门空惹个蝶惊蜂褪娇软肝肠做了硬心人人月圆他去后风雨无凭凖纵有靑鸾难传信隔花阴眞是天涯近嬴得箇恹恹成病损才知道眼前人更有谁爲温存前腔连日来打叠胭和粉便取次摧残一叶身天公折罚甘心认这面惺惺背面亲衷肠事待告诉靑天君不知闻尾声谩说有情魂梦堪寻趂且捱他几箇恶黄昏辨取和叶和根总付君大石名词绝少卽一二传世之作按其句调强半未称入彀寥寥硕果足当一斑而谓其尽风流藴籍之㫖则吾岂敢所录丽谯落月一套坊刻多讹今得停云馆袖珍乐府旧刻叅之似属本来面目遂爲釐正其同云万里等词因其命题皆属咏物与是选意不相合容俟别刻以快大观白雪斋选订乐府吴骚合编卷之一吴骚合编吴骚合编卷二白雪斋选订乐府吴骚合编卷之二骚隐居士选辑半岭道人删订中吕题恨张伯起泣颜回解语一枝花被霜凌雪妬芳华香消玉减零落了鬒髻堆鸦双蛾恨锁远山横冷淡无人畵一霎时平地风波两边厢对面天涯前腔堪怜𥿄帐冷梅花相思夜夜空到窗纱梦中亲见诉不出许多情话魂摇魄乱那些儿一刻千金价阴霾障二六巫峯边声噪十八胡笳长拍闷拥离鸾闷拥离鸾愁萦意马两鸳鸯惊散汀沙槛猿笼鸟更那堪路远途杂血泪洒杜鹃花雁声孤漏沈沈怎禁牵挂一𥿄鱼牋难尽冩转教人万缕春情乱似麻眼前虽望断七香车岂无缘向太湖石畔㡌亥乌纱短拍子晋风流子晋风流潘郞温雅奈不在宋玉东家空悬望眼巴巴悄无言粧聋做哑待得债缘满也看彩鸾飞双驾赤城霞余文强寛怀抱终难罢鎭日无端自咬牙恨一似明妃马上琵琶闺怨陈秋碧泣颜回薄倖忒情杂不比寻常作耍出门容易而今海角天涯归期岁晚转头来过了春和夏去时节霜老芙蓉却又蚤水冷蒹葭前腔奸猾心性最难拿瞒人利齿伶牙悠扬不定犹如风里杨花千思万想恁从来色胆天来大恐习学窃玉偷香唐突了相府高衙扑灯蛾恩情如捻沙淸苦似嚼蜡知他在那厢偎笑脸虚担着许多愁病也不索寻消问息到头来终有个还家风流罪招繇细数从头儿一椿一件自详察前腔风儿飕飕乱刮雪儿纷纷宻洒凄凄的凤枕单鸳帐冷薄怯怯绣衾寒压也恹恹的银烛爆花呜呜的城上吹笳冬冬的残更正煞呀呀的晓天啼散树头鸦尾声文君再把香车驾只恐琴心调弄差反与相如做话靶此曲原与三弄梅花北词相和成套而韵选中独载南词谅亦别有所本且易烦就简而词气颇无叚续之病因爲录刻秋怀沈伯英泣颜回风露怯靑衫窗冷月斜灯暗浊醪吞恨黄菊带愁同簪天南地北悔隹期却被虚名赚哭哀哀似泣露寒蛩气丝丝如做蠒春𧖟驻马听沈约羞惭都道年来腰瘦减潘安惊惨自叹如今两鬓鬖鬖鸳衾错送玉清庵鸾交空闪蓝桥站休笑休谭我这吟肩惯压相思一担渔家灯风流谜着紧包含因缘簿忒煞自从他暗与香囊别时痛剪春衫更堪剖破菱花鑑都断了雁帖鱼缄憨憨秋光过三鎭日把离愁自揽千秋岁病难甘转觉文章淡更秋思撩人心坎憔悴空担憔悴空担无意把兎毫龙香频蘸绿绮断红叶黯高唐赋空掇赚举目羞披覧说甚读书人自来饿眼偏馋尾声须有日看花结果了偷香胆且宁耐红愁绿惨管受用翠幄牙状金凤毯春游高东嘉泣颜回东野翠烟消喜遇芳天晴晓惜花心性春来起得偏蚤教人探取问东君肯与我春多少见丫鬟笑语回言道昨夜海棠开了前腔今朝特地到西郊端的是万紫千红争巧花情酒债一生被他萦扰雕鞍骏马会王孙贵戚把金樽倒有时节沉醉花前把金丸坠落飞鸟千秋岁杏花稍间着梨花雪一点点梅豆靑小流水桥边流水桥边只听得卖花声声频呌秋千外行人道粉墻内隹人笑笑道春光好把花篮旋簇食櫑高挑前腔俊多娇他只顾贪欢笑却不道冷被人瞧绿柳阴中缘柳阴中藏身暗折花枝来到低声问奴容貌比花貌争多少又被才郞恼道花枝胜似奴貌妖娆越恁好閙花深处閙花深处滳熘熘酒斾招牡丹亭左侧寻女伴鬭百草翠巍巍柳条翠巍巍柳条见忒楞楞晓莺儿飞过树梢扑簌簌落红舞翩飜粉蝶儿飞过畵桥一年景四季中惟有春光好向花前畅飮月下欢笑前腔乍晴还乍雨乍晴还乍雨暖融融景致饶见游人往来贪欢笑舞鲛鮹閙咳咳笑高閙咳咳笑高见骨碌碌小车儿乗着艶娇娇滴滴眼儿弓弯弯小脚儿一捻舞腰十分俏难畵描荡漾春心了怎教人对景辜负年少红绣鞋听一派凤管鸾箫鸾箫见一簇翠围珠遶珠遶捧玉钟酒沉倒歌金缕舞纎腰任明月上花稍前腔花枝明月多娇多娇三般凑逞妖娆妖娆一様妆最波俏花阴下閙炒炒醒来时不觉夜深了意不尽从教酩酊眠芳草高把银烛花下烧韶华易老休把春光虚度了春恨沈伯英石橊花碧桃花外忽听一声钟醉魂惊散梦巫峯那堪雨雨更风风恨香消兽冷花落镜尘蒙叹云寒西楼燕子空旧桃源路迷仙洞单守着伴孤灯矮屏风闷弹哀怨泣丝桐驻马听带结频松瘦骨谁禁愁绪冗眉峯难纵锁住双蛾幽恨重重瑶台人远信劳鸿彩云声断箫闲凤怨绿羞红百般难把闷怀相送剔银灯看花去谁与同探旧丛待月处帘栊谁共日长又怕更偏永都不见红团绿拥他似飘蓬全无定踪教我愁对着落红舞风渔家灯从别后帐冷芙蓉许多时曲罢梧桐余寒在帘控金钩谁寄锦笺鸾封袖中怕湿琼珠迸恨王孙芳草花骢对靑铜空陪笑容全不比崔徽畵中尾声剰雨收残云逈朝暮相思万种十二峯头总是空感旧王伯良渔家傲我只道再到天台访玉眞溪边路尚有桃花还存旧人昨夜忽传靑鸾信开缄不忍空孤负前度刘郎这些时心惨片云又谁知粉谢香消巳七八春剔银灯好姻缘几年厮浑恶相思半生作狠恨孤辰伴着红鸾运说嫁字是伊先肯啼痕红衫半湮盻不到荆钗布裙摊破地锦花秀才们终则是拏不稳欲吐又吞匆匆的误了侯门从此靑楼镜别钗分见无因竟化做了杜鹃魂麻婆子血书血书题不了猩猩一𥿄存绣履绣履香不散纎纎三寸新分明记得梦中身眞娘墓草痛难认有泪有泪临风陨泉下不知闻散曲中向无石橊花曁渔家傲长套今得前曲固足补昔人之阙且情文韵调无不到家允称作手闺情杨德芳瓦盆儿西陵渡口西风吹不到木兰舟憔悴杀一双眸俺这里泪珠和雨滴江流他那里背前盟别上了靑楼敢只是那人儿两意投因此上恋新忘旧毎日家枉费心慢咨嗟空僝僽辜负却花月好春秋橊花泣碧纱窗下簪折凤凰头恩山誓海总成愁香残粉冷几时休当年云雨都向梦中求言不应口这相思何事多顚覆满襟怀饭废茶荒这都是恨惹情兠喜渔灯几回耐着心儿守归期难候消和息眞箇藏䦰鱼雁总沉浮同心两字俱差谬再休题花老莺愁休休相思尽勾只恨我明珠暗投摊破地锦花慢追求扯碎了鸳鸯扣苦不自繇蓦忽地上了心头梦断高唐魂冷庄周恨悠悠云雨暗玉箫楼麻婆子怪你怪你多薄倖金钗当酒筹笑我笑我忒情重香囊紧护收你一般恩爱两般丢我黄花何日逢重九寂寞躭憔瘦做织女盻牵牛尾声风风雨雨敲窗牗珠涙难量升斗只落得花自凋零人自愁题情高深甫瓦盆儿相思到底爲他害得不分明金屋梦玉关情只爲着别离两字等闲轻因此上鸳鸯阵摆做了愁兵未知道自别来他心可至诚他应恨鱼沈雁静不道我仲宣愁相如渴躭孤另枉教我欹枕对残灯橊花泣谁知一别踪迹便飘零怪烟雨隔江城只见天边圆月几回明纱窗半掩一派冷淸淸凄凉泪倾把不住几阵浑身冷飮弓蛇空自心惊照石镜见他无影喜渔灯音书欲寄情难罄云树瞑相思债欠下了前生今日却怎生怎生扫却心头病虗担着雨剰云凝风情全无半星断人肠寒蛩几声尾声絮叨叨眞难听搅得我神魂不定好一似吞却金鍼和线撄忆旧卜大荒瓦盆儿落红满地蓦忽又蚤晚春天愁黯黯恨绵绵恼一畨蜂须蝶翅趱韶年最无奈冷凄凄夜月咽啼鹃只办取闷支頥拨残兽鼎烟诧香尘糁盈琴面几时得诉离悰在枕边重留恋煞强似剰枕伴孤眠橊花泣闲将往事细推原何心去整花钿凤钗敲损雀鬟偏残粧尽腻瘦脸泪常悬愁肠万转这人儿渐巳生爻变湿胭脂浅晕桃腮裙折绉石榴罗软喜渔灯怎堪静锁深庭院难自遣鸳鸯拆翡翠巢顚两叶眉可怜可怜怕覩双飞燕还羞种竝蒂娇莲灯前合欢带剪覔黄耳音书倩传尾声风流子在那边欲待寻他梦里言又恐阳台驿路远秋夜伤旧梁少白瓦盆儿虗堂坐雨西风萧瑟起林臯听落叶小窗敲怎禁他云房独掩夜寥寥空嬴得泪痕浓黯淡了鲛鮹谁怜我破题儿新秋第一宵你何处绝无音耗想那里邮亭稀雁鱼少书难到咏楚些魂断倩谁招橊花泣帘栊深处常独伴那多娇今只剰影潇潇只见粧台尘锁翠钿抛罗衣带结犹系紫丝绦记恩多怨少十年心难傍人道漫追他旧日风仪祗怜伊病来容貌喜渔灯几回欲覔巫山庙怕飞梦杳阳台下空雨暮云朝虽则是遇伊遇伊又被鸡惊觉鸳衾冷转觉无聊烟消风花露草好添香寒灰怎烧尾声蓬山隔云路遥再休想同吹月下箫肠断东风第五桥秋日闺情毛莲石好事近风月两无功枉把心机牢笼巫山云雨一旦杳然无踪随风奈向楼头谯鼔听沉响又打三冬寂寞恨更长漏永便做了欢娱夜短却共谁同锦缠道路难通料隔着云山万重空蹙损两眉峯暗销魂没情没绪倦理残绒有愁来全仗酒哄醒来时依旧还同暮皷又晨钟韶光荏苒归期尚未逢怕染潘郞鬓被他依旧笑春风普天乐减芳容愁越重罢却了描鸾凤雕檐畔铁马叮咚纱窗外絮聒寒蛩砧声又攻更那堪雁声嘹呖长空古轮台恨无穷西风萧瑟助秋容别来望里关河夐寒衣谁送寄与君家料想是覔却芳容误我佳期一塲春梦欲将心事问孤鸿想当时曾共翠被生寒馥香温软到如今蓬松两鬓钗横髻乱修眉懒畵别后苦匆匆思前事教人心下气沖沖尾声听败叶𫾣窗缝闷对残灯午夜风展转无眠珠涙涌代寄吕姬小乔梁少白好事近书寄秣陵賖奈楼前云水重叠落花飞絮那堪暮春时节凄切夜雨晓风台榭空梁燕谁遣来传说道佳期休虚度也絮叨叨恰如窗下分别橊花泣追思当日别馆酒初设逢迎处绣帘揭匆匆礼数甚周折看趍承举止羞怯腰围一捻似萦栏弱柳丝牵惹鬬纎躯掠水蜻蜓试轻衣逗风蝴蝶锦缠道玳筵列满华堂会当年俊杰初相见甚干涉料姻缘前生未定难道就和恊怎知伊多情的姐姐含情处眼波双借翠带两偷结佳期宻迩相将不暂撇宴罢催归去笑蹁跹同上七香车千秋岁那冤业只道难消受谁知道蚤便宁贴公瑾当年公瑾当年浑如缀着乔家枝叶春衣褪云鬟卸相偎处身儿趄故把罗帏扯怕花灯斜照回过桃颊普天乐向苍穹把盟香爇负心的天难赦绣囊中双贮乌云罗衫上粘靑血从今记者这恩情忍教中道轻绝鲍老催帝城凤阙靑楼虽是多欢悦银蟾长恨空圆缺奈山鬰盘水潺湲云明灭腮悬玉筯啼应裂胎含荳春方洩心摧銕马秋争掣古轮台记初别疎林处处下黄叶那堪逆旅西风夜孤村茅舍况枕块衾铁酒醒处依稀兰麝败壁虫吟破帏灯射梦魂中犹记语些些道我音书频写雁南来蚤寄回帖休常恁雨散云收氷消瓦解水流花谢莫遣坐销歇恩难舍还期同宴锦堂月尾声遇良辰逢佳节管领着歌台舞榭日日春风醉狭斜寄赵袁卿梁少白好事近人去莫登楼况当风景三秋蘓台云冷敎人目断长洲悠悠试看霜空征雁分明写一字字离愁空悲怨团圆未乆爲甚匆匆顿拆燕侣莺俦锦缠道记缘繇爲当时情和意投年少更风流这姻亲朝朝暮暮来往扁舟意仙姬初难匹偶谁知道便容消受遂尔两绸缪巫阳缥缈云深雨不收灵鹊千羣驾似明河织女会牵牛普天乐性纒绵心迤逗永欢娱无僝僽又谁知霹起风波蓦然间打散双鸥终难罢手怎禁得霎时间絃剪箜篌古轮台恨难畱半江斜日放归舟凄凉正値金风骤梧飘时候看泪洒江洲空湿透缕金衫袖料想别来黄昏清昼任一帘落叶响银钩浑如病酒应爲郞望断双眸宫眉细蹙楚腰纎削相思依旧欲说又还休无限关情事一时和雨到心头尾声丰姿媚体态柔唤飞燕名儿非谬终有日还向昭阳殿里游闺情沈靑门好事近兠底上心来教人难想难猜同心罗带平白地两下分开伤怀旧日香囊犹在诗中意书写得来明白数归期一年半载算程途咫尺音信全乖锦缠道托香腮懒梳粧慵临镜台无语自裁划正芳年又不道色减容衰怎知他把前言尽改咱须是暂时宁耐岁月好难捱孤辰寡宿时该命又该不索长吁气负心人天自有安排普天乐畵䦨前湖山外见月也深深拜月圆时人未团圆望苍穹鍳察怜哀郞心最歹把些个温香软玉做了粪土尘埃古轮台恨多才萍踪浪踪寄天涯绣帏锦帐春犹在自有许多恩爱岂料如今畨做了破镜分钗剰雨残云等闲消尽是谁别垒楚阳台有倾城娇态把誓海盟山做氷消瓦解忘飡废寝魂劳梦断肌骨瘦如柴恹恹害四时花月总沉埋尾声黄昏更是无聊赖斜倚薫笼半侧羞见灯花一稔开拟元帝饯明妃卜大荒好事近貂锦换宫粧转胜图中描様新愁夙枉生拆宝殿鸳鸯拴装两下相看悒怏秦城外倦柳凄凉斜日映灞川渡广怪琵琶写恨举目沾裳锦纒道韵堪伤一阕儿阳关绪长满酌捧霞觞殢樽前堪怜泪眼双双欵唿韩情调半晌心先赴李陵台傍直恁䟎程忙朝阳雨露初心肯顿忘舞谢纒头锦恐惊飈吹散旧余香普天乐梦魂游靑苔巷缺镜杳风流况揣今朝出塞昭君甚年似苏武还鄕边材浪养做别姬楚项送女吴邦古轮台累娘行辞家背井逗龙荒怎堪临去回头望角声悲壮更斾影悠扬白草平铺沙壤车輓糇粮马䭾氊帐欲追携手话河梁蜂攒迅往怕銮舆返到咸阳遶堦箨坠掖庭漏永寒蛩泣露冷晕惹纱窗不思想除非铁冶鍜刚肠尾声美人轴挂屏山上权作挑灯照粉龎忍听南来孤雁响按蒋氏旧谱载东野翠烟消一曲题日好事近实则泣颜回也词隐新谱亦云详查旧板戏曲皆以泣颜回爲好事近固知好事近特后人恶泣颜回之名而更之者耳风月两无功一体原犯普天乐刷子序者而时本单刻泣颜回不註二犯调亦犹新篁池阁之混刻爲梁州序而不知犯贺新郞糠和米之混刻爲孝顺歌而不知犯江儿水也今墨憨斋定名颜子乐颇称允恊但未敢于谱外别增名目故凡泣颜回本调向来误刻者悉还原名而人去莫登楼诸曲则照谱明註而仍以好事近名之葢好事近原无别体吾安知此体之非确然爲好事近也九日雨花台别陈文姝梁少白橊花泣长江东注目断荻花洲同携手下靑楼满城风雨总难留依依欲住无繇原非浪游笑书生何事归徧骤冷淡了馥馥香衾遗落了小小云兠锦缠道羡风流似石城当年莫愁袅娜更温柔翠红鄕天然生下一种娇羞爲怜才情偏耐久非容易便能成就睂畵两山秋相逢花底双波澑不收蓦地传心处笑窥人佯整玉搔头节节高江东第一流逞歌㗋行云片片停虚牗莺声熘扇影搊梁尘逗秋来更比黄花瘦风流一叚难消受金屋曾闻贮娉婷生身原是陈家后渔家灯今日里别酒长亭明日向匹马荒丘算只是几夜恩情比他人数年婚媾劝伊莫便多僝僽愿岁岁共逢重九夷犹终难逗遛丹阳道寒云正愁尾声长干在望空回首乱山高下入常州心似江波不定流〇喜谐文娟愿太初橊花泣瑶天夜晃雀语噪花房焚宝鸭照金羊红罗斗帐玉分张目羞看麝带珠囊铜蚪未央刺蒲挑串露红丝漾按新声雁泣水絃系幽心燕宿瑶筐前腔瓌姿难状宝月出琱梁裁星的拭霞光芙蓉解语玉生香畵双蛾曲曲春杨檀心半粧转栏杆流盻秋波荡拥花钿髩拂玄蝉点朱翘额上鸦黄泣颜回皓指玉傪长逞纎腰初试罗裳裁红点翠不禁愁微步虚廊鹊桥渺茫怪银河万里波如掌落花风飘尽蒲东锁杨烟罩满高唐前腔惊看梧影过银牀乍廻眸蓦遇檀郞山盟海誓笑相迎共解鸣珰春心怎降掷龙梭檐角双星上揾香腮并蒂桃花启朱唇半吐丁香摧拍试闚臣宋玉左墙乍逢人崔徽右厢这幽情怎忘拚取比翼瑶池比目银塘弄雨推云剪玉裁香从今后带绾鸳鸯调宝瑟乞琼浆前腔扬素翘花飞上阳拂青苹尘凝建章这密语难详空教兰被生寒蕙带流霜刻烛凄迟援枕徬徨从今后梦遶鸾凰空僝僽效迷藏尾声西陵油璧期同往看松柏靑骢相向休教旧恨新愁恼寸肠纪恨王伯良橊花泣伯劳飞燕一别两悠悠嗟覆水定难收他生未卜此生休这筹儿怎按下心头何须逗遛也空劳忆杀红酥手叹经年拣尽寒枝又谁知误了傍州锦缠道记春游信靑骢向花丛浪投把酒醉红楼忽无端胡麻流出溪头倩渔郞乍通媒媾谢仙姝便谐配偶花色映灯篝这其间正海棠时候说甚么新丰困马周赢得个小蛮如柳拚此生常自老温柔玉芙蓉青眉月半钩粉颊花双扣爱灵心一点偏称淸幽醉归金勒殷勤候读罢牙籖次第收眞消受喜情投意投准僃着嫁鸡归路及淸秋普天乐我茂陵人原自有你说让他先甘居后舒心的打叠衾裯况撩人无限风流轻弹细讴更纎纎裳缝素手宜秋喜渔灯锁春风铜雀双栖旧好难自剖叹匆匆岁月如流谁知蒯缑蒯缑消不得偎红袖霎时间雨打春柔戈矛翻生道周做得箇香烧断头节节高难将破镜收恨无繇高楼百尺投身陡黄昏后银烛愁凄风逗把玉簪𫾣折鸳鸯脰罗襟扯断芙蓉扣哭尽红衾泪应枯眞箇是天还知道和天瘦大砑鼓并州欠滞留一回蝶梦片晌鹰鞲谁教莲子栽成藕又谁教波浪打眠鸥似露水姻缘终难到头扑灯蛾伤心燕子楼肠断章台柳剰粉与残脂只留取淹人衫袖也鎭恹恹病酒爲伊长日锁眉头悔当初错将放手成差谬枉教织女怨牵牛尾声你多情难学临卭走我薄倖空躭桃叶愁纵骨化形销恨未休得书王伯良橊花泣经年驿使望断陇头书蓦忽地寄双鱼不知书中消息是何如急开钤印双朱匆匆看取打头来便写着相思句那些儿几字蝇头恰分明满𥿄明珠喜渔灯几畨读到伤心处泪零似雨你爲我病损柔躯说覔人寄书寄书书去魂亦去𥿄梢上涙点沾濡何须千言万语殢人情一行起居扑灯蛾别时新月生约定登楼处两下递思量问记否临𡵨私语也清秋时序数归期巳近茱莄尽盻杀暮云春树只教我对西风黯惨自嗟吁尾声萍踪浪迹难凭据因循辜负你个女相如眞是肠断萧娘一𥿄书时本皆以橊花泣误作石橊花而不知石橊花自有本调如谱中朔风及前所选碧桃花外一体是也今改正其橊花泣第三句应以谱中忍将身命掩黄沙句爲法今俱用三字作二句第四句应以拨云见日枯树再开花句爲法今用泣颜回第四句体不知果何所本至于首句点板照谱似非起调今从俗本宫名作辈出未能悉收所恝然者如折梅逢使诸曲向来脍炙人口奈用韵旣杂而所接渔家傲等阕实欠体裁削方爲圆旣有碍于古词而扭曲作直犹不便于按拍故不敢违心以逢世云南吕题情金白屿红衲袄亸香肩松臂金削纎腰寛带锦这些时懒把生绡理针絍羞将宝鸭添水沉自别来还至今几曾时放下心不能勾一霎徘徊两意绸缪也只落得长夜孤眠伴绣衾五更转冷凤帏虚鸳枕对金樽谁共斟凄凉此际难消任谁料冤家薄情特恁到今来犹记得花前飮闲窗寂静空顚窨彷彿逢君梅花月荫浣溪沙他负心眞忒甚枉教人肺腑签针金钱不准年来䜟锦瑟空闲月下吟身不繇人不迷魂没合煞空劳我吊胆提心东瓯令心中印口中噙到向那阳台晓梦寻清宵泪滴衫儿袵桃花冷胭脂沁畵栏月转粉墻阴无奈漏沉沉大砑鼓逢人覔信音奈衡阳雁杳湘浦鱼沉伤秋漫把闲愁禁怎当他夕阳归鸟下疎林撇却欢娱翻成病侵节节高秋来意更深漫思寻音书欲冩还厮噤空追审不见临因些甚兎毫血蘸尖儿浸鸾笺墨洒行儿淋一缄离思逐云飞遍身香汗和衣渗金莲子倩塞禽多情定见机中锦料应是长吟还短吟爲甚的恶姻缘更重重远水又遥岑尾声算来人世多䜛谮大都常是负初心谁似我海様相思直到今按此曲爲白屿得意之笔但其本领原优于北调脱畧南词楚学齐言未免有碍复閲少白江东白苎词中乃有改作而词意格调自然曲合固知少白爲曲中圣也寄杨姬幼眞张叔周𬗟维戊子纵步秦淮偶度虹桥之杨氏欣逢阆苑之玉娟盈盈十五芳春皦皦三千絶世娇来笑语浑疑一骑尘飞倦倚迷离郄讶沈香亭畔方幸绣帏之春暖俄惊锦䌫之秋风寂寞扁舟叹文鸳之暂只凄凉宝瑟伤彩凤之常孤断弦何日续鸾胶朔风兹厉锦字一朝传雁足芳草向荣重以血涙诗新加之绣囊缣素钟情独至寓意良深图报愧乏琼瑶寄意聊𢋫律吕庻双簪玉凤期髻绾乎靑丝而六幅名花讵带寛于团扇红衲袄记初逢秋月盈乍相看红玉映两点涓涓眼波净双弯蔼蔼眉黛轻展罗襦飘麝氷启朱唇语燕莺那更额印芙蓉脸晕桃花也雾髩云鬟翠靥明五更转教我意马驰心猿竞他掩靑团秪笑迎筵开玳瑁金樽罄一曲淸歌碧天云静背畵栏偷自把香肩并心招目允幽期订有分刘郞巳入天台佳境浣溪沙龟甲重流苏整袅薰笼一缕烟凝轻拈荳娇还倩细吐丁香欵不惊幽梦醒不觉得透酥胸浥香汗喘吁吁耨耨低声东瓯令迷香窟殢花营一片春心不恁撑朝云暮雨欢无竟又重九西风冷萧萧落叶短长亭执手暗叮咛大迓鼓扁舟度石城花浓帝里莫负深盟鸳鸯队散怜孤影鸾凰巢拆痛哀鸣死别生离音沈路㝠节节高双鱼千里程语叮咛生绡血泪斑斑剰新诗哽音律清挥毫正香囊万缕裁花胜鍼鍼线线堪人敬寄语湘裙六幅花腰围未必刚相称金莲子赋别情花笺天様应难罄把纨扇共乌云付卿更看这凤头簪一双双绾髪誓今生尾声一缄书权折证扺多少同心两两结西陵怎做得薄倖王魁负桂英纪遇高深甫太师引花飞陌上春将尽妬东风残香逐尘溪山下水流花恨林臯外雨缷春魂令人一见情难忍禁不住眉钩目引分明是巫山彩云向人间出落卖弄精神锁窗寒断人肠风雨纷纷恍惚相怜意自勤看他多情多趣宜喜宜嗔形容玉软衣衫烟润全不是寻常丰韵此心因他撩惹不繇人便敎兠地销魂三叚子风掀练裙衬丹霞梨花吐云春生笑颦湿胭脂樱桃缀唇腰肢妬雪飘轻俊身裁艶月怜淸润潇洒飞烟风流绝尘东瓯令身娇怯性温存几转秋波玉澑频春心寄托鸳鸯阵蜂蝶牵愁闷靑楼朱箔见无门此恨向谁论三换头姻缘妬人从来无准恩情未眞怎生便亲自笑没根牵引似浪里萍飘泊恨谁曾怜悯惜别愁成病难忘见是恩封揲游魂何处是渔郞可问津解三酲倚雕阑低头自忖怪畵桨顷刻平分雨窗寂寞今宵恨从此后恼晨昏双鱼未许能吞饵尺素何繇得到君忙偷揾止不住盈盈望眼滴滴啼痕三学士自分相逢无远近这其间事涉寒温如今天近人难近毕竟是寒温没半分野水平川愁隐隐芳草路怨埋轮节节高青山隔暮云惜残春寻花问柳空劳顿今休问陌上情桑间恨相思一担都承认此情未必他相信梦魂冷落楚阳台琵琶声断临川郡尾声湘波月冷箫声隐那里问秦台楚郡过眼繁华总未眞四时闺情陈秋碧一江风到春来常是恹恹害不出帘儿外甚情怀雨骤风狂绿暗红稀花事收拾快蜂惊蝶又猜蜂惊蝶又猜靑靑半是苔一点春何在前腔夏初来长日无聊頼溽暑偏禁害小亭台并蒂荷花交颈鸳鸯不管离人怪调朱手倦擡调朱手倦擡描鸾眼怕开黑海相思债前腔到秋来好月凭䦨待见月深深拜下瑶堦露湿弓鞋凉沁罗衣风又吹裙带孤灯爆綘台孤灯爆綘台寒衣想像裁手慢并刀快前腔到冬来飞雪帘儿外呵手匀眉黛托香腮白日凄凉巴到黄昏一点灯儿在一更强打捱一更强打捱三更怎摆划刻刻难支派按古调中本无叠句今人增入想以谱中罗带风后叚爲则今从之爲陈姬雪筝赋史叔考宜春令燕台骏何处求任春风长安浪游利名难就黄金白璧人徒有奈朱门客散平原更寥落穆生醴酒堪愁囊琴匣劒蓟门空走太师引听西秦金鼓喧何骤更辽阳轮蹄乱投虽不是萧墻祸起甚难禁𤇺火城头万言羞澁悬河口谁便肯玺符轻授鸿鹄志蹉跎蒯缑满皇州更没一箇曹丘琐窗寒怕浮生虚度春秋打叠凄凉上翠楼见平康佳丽潇洒温柔未通姓字先抛情窦容易折章台杨柳娇羞灯前欲语更低头似仙姝乍谪瀛洲三叚子催花酒筹醉卜萄银瓶玉瓯浓香锦兠美前程鸾交凤俦长安风露闲刁斗景阳钟鼓催更漏月落灯残鸳鸯竝头东瓯令云和雨片时收宝瑟摇氷翡翠柔红浆粉汗微微透似觉难禁受起来红日照梳头花梦隔罗浮三换头银河女牛相思还又怪狂蜂浪蝶把奇花暗偷姻缘差谬这些时只得把竝头莲暂时分首夙债难消受欢娱一笔勾这叚风流只落得凤去台空人自愁刘泼㡌满前花鸟都僝僽更何心别咏睢鸠西风吹彻黄花瘦诉无繇带累着眉儿皱大胜乐这姻缘到底难酬誓和盟空自有敢只爲腰纒跨鹤人儿厚因此上下扬州你原道天长地乆相厮守今做了又抱琵琶过别舟此情细剖毕竟是波中印月水面浮鸥解三醒怎能勾对笼双袖怎能勾煮雪吟讴怎能勾挑灯共剪春园韮怎能勾看舞伊州怎能勾灯前再解文犀扣怎能勾月下相看醉里眸闲穷䆒须不是区区割舍你把人丢节节高佳期风马牛谩追求同心方胜空裁就情何谬恩变讐心非口相思弄得人憔痩只恐新人似旧人别离依旧轻咳嗽三学士江关夜冷层氷厚教人难覔归舟恩情自分花和柳别恨空牵春复秋眼见参商来卯酉肠断处续无繇大砑鼓仳似楚囚伤情到处泪冷貂裘端端有日思张祐何时眄眄谢江州难道传言是胡诌乱诌扑灯蛾桃花又一週人面还依旧不肯做野鸳鸯只说使君有妇也把姻缘拖逗那其间谁与䇿良谋华堂中无分左右思前后洞房双枕话绸缪尾声花营锦阵空驰骤好马岂思外廐覆水难教泼地收闺情高深甫宜春令灯前恨梦里人似风㠶摇摇此身银河鹊渡相逢也得年年准似如今何处朱陈都忘却旧时秦晋沉沦多少恩情竟同朝槿太师引这些时何事萦方寸痛煞煞如煎似焚空消受闲中愁病竟冷落剰雨残云腰围日渐成寛褪更那堪香残红晕游魂卦占来果眞断送人是无情白日黄昏琐窗寒暗河桥春树连垠极目天涯又日曛看楼前飞絮陌上征尘风筝线断凭谁接引探归期全无音问离魂空教天外覔渔津叽回飞渡层云三叚子青楼笑颦多半是新人意亲孤帏泪痕管甚么旧人怨嗔想旧人空自添新恨新人有日行孤运新旧恩情还须两分东瓯令闲金鸭冷瑶琴寂寞纱窗又一春梨花零乱东风狠蜂蝶空相趂莺莺燕燕总慇懃催老旧精神三换头前生孽因姻缘无分今生欠君参商堪悯想到来生不忍怕似如今落得箇两三畨都成冤恨怨海知无尽恩山隔楚秦平地荆榛哑苦心头味暗吞刘泼㡌人前珠颗忙偷揾百般儿强自温存春风望断梅花信两三旬趷喇喇把牙儿龈大胜乐怪年来合受灾迍好风光刚一瞬五行都是迷魂陈惟寡宿与孤辰却教我眉尖翠压蛾峯困镜里霜飞绿鬓新雕栏划损苦只苦灯销兰熖犬吠柴门解三酲想着他风流聪俊更撩人别语谆谆道同衾共穴心儿肯迟和疾总休论又道是双飞愿比三生翼竝蒂应同连理根成矛盾总神前呪咀冤屈无伸节节高凄凉不忍闻痛酸辛窗前夜雨声偏紧霜柯陨冷绣茵寒威峻几般都是愁中信刺人肠肚如铓刅佳期只索梦中寻谁知梦里何曾稳三学士无计从君心暗忖何繇覔汉口双鳞君家住处知何处妾便逢人难问人渭北江南天隐隐芳草路绿如芸大砑鼓从前错认眞因他留恋便尔情亲那知事事空幇衬到头败露总虚文寂寞阳台萧条楚岷扑灯蛾啼红减翠颦怨粉输香韵杨柳殢柔肠又见海棠风谢也芳心自扪想玉箫声断彩云湮冷淸淸苍苔月印天涯近几层云树隔河濵尾声听傍人添笑哂道辜负了花娇蕋嫩打动无明火一盆此词韵犯庚靑而复多重押意非瑞南先生得意之笔今爲删润较原稿似乎稍妥但词长韵窄犹以重用一二字爲歉且依様葫芦意多束縳恐难乎法眼耳赠田姬王伯良宜春令章台路旧不迷信东风翩翩马蹄寻红访翠晚来误入花丛里是谁家深锁娉婷问何处新来佳丽分明似芙蓉一朶乍开秋水太师引出绣帷浑一似飞仙队悄双钩欵欵慢移料艳色应嫌粉污怕纎腰不任风吹低声刚道箇年十七自一种天生姿媚蛾睂㮄从头品题少不得蘸霜毫取作花魁琐窗寒捧金螺眼色迷离的的莺声啭欲飞恁当塲调笑只歛羞眉酒䦨人静漏深香细更催人移灯先睡解衣口脂一缕俏相偎翻惊荳新摧东瓯令红窗浅畵帘低锦帐春浓晓色迟嫩花枝可忍轻狼借消受杀娘深意些些絮语堕金鎞只许枕函知浣溪沙燕子栖鸳鸯对从来缘福难齐你杨家队里称娇妹我乔氏班中占小姨成萦系但得箇在他鄕受恩深顿忘却海角天涯解三酲便做道周南留滞尽教他渭北栖迟我从来自苦多情累又触起旧根𬎼漫说是倾城倾国人堪嬖敢夸箇爲雨爲云赋是媒言非戏甘爲伊情死做蝴蝶双飞尾声新词写向红笺丽寄去垂杨小院西说不尽相思日九廻太霞新奏有刘泼㡌三学士二曲而旧存录本无之故不载是作章法易长爲短有破板爲活之趣且写情绘景毎多俊语伯良信词坛赤帜此词如貂裘染靑阳候等套向颇传颂人口卽余前刻中亦所并录是选旣严于韵自不得狥情以开滥觞之渐倘有怪其遗珠者当于旧本索之可也幽期沈则平宜春令寒侵夜人去帏向东家寻踪问迹他曲房深闭俏从窗隙将他覻见他背银烛慢解罗襦绕沉烟紧笼鸳被低低呌呌多情待等是莫先睡前腔他声惊骤意自疑急抽身轻轻问谁半将门启侧身捱过刚行礼问今夜人可知之比别宵来何迟矣奈此更阑漏短再休得担殢前腔钗横堕枕乱欹乍同衾将身狃回只推不就要郞下气先输巳下工夫絮语柔情尽伎俩蜂痴蝶醉这搭山般海様敢忘恩义前腔鸡三唱鸟渐飞梦方浓亏他唤廻莫贪欢会明朝惹事闲合气枕儿边顚倒衣裳粉花香尚余温袂且喜回来尚蚤晓星还未天然丰度绝无脂粉之气此调可与靑门先生宝花栏一曲竝传如此等词散曲中信不易得至于韵调和叶尤其剰枝闺怨康对山香罗带东风一夜冽云收雨歇伤心怕见窗外月叹姮娥独守广寒阙也爲我多愁处照离别更长漏永灯半灭便做挫折金针也解不得我愁肠千万结前腔愁肠千万结实难打叠新愁旧恨都莫说怎捱过今夜这时节也只见雕牀静绣帏揭无言怕听那窗外铁醉扶归莺俦燕侣恩情绝鸾交凤友顿抛撇本是韩朋塜上两鸳鸯畨做了庄周梦里双蝴蝶曾和他绣带结同心反教我翠袖沾红血前腔云鬟散乱金钗折腰肢痩损綘裙折谁想灯花不准鹊声空再来不把金钱跌香柳娘叹阳关唱彻叹阳关唱彻井梧飘叶把佳期望到梨花坠雪这深盟永诀这深盟永诀秦期晋约都成吴越要相思妥贴要相思妥贴直待黄河水竭㤗山崩裂前腔奈衡阳信绝奈衡阳信绝绸缪喜悦如今博得个忧愁惨切想音调韵叶想音调韵叶香偷玉窃做了花残月缺尾声啼痕界破桃花颊蛾睂蹙损远山月纵使蜡烛成灰心尙热何姬昭华访余玉山西归赋送梁少白香罗带天寒泽国秋斜阳渡头佳期千里一夕休只见潮平月落水西流也载箇人儿去竟难留伤心满目不尽愁谁料别院三杯酒断送淸溪一叶舟醉扶归好时光故把情拖逗恶姻缘何事苦追求新相知都爲强支吾旧时交反把人掣肘金盆覆水总难收梨花冒雨甘消受香柳娘漫怀人倚楼漫怀人倚楼不堪回首一林黄叶淸霜皱孤灯细筹对孤灯细筹今夜到湖州蛾眉暂开否想心情不自繇想心情不自繇帘栊下钩黄昏淸昼尾声秋来更比黄花瘦劝卿卿不须僝僽有一日遇箇人儿定好逑忆情秦复菴香罗带去年三月中花香酒浓合欢喜贪春夜永今年三月叹飘蓬也各自随风转任西东香消麝兰翠被空寂寞黄昏也万种离愁两地同醉扶归语呢喃紫燕惊尘梦舞翩翩蝴蝶扑香风呌月明花底怨啼鹃怕更深枕上伤孤凤盻佳期枉费念头多惜残春陡觉相思重香柳娘任花如锦丛任花如锦丛寻芳谁共凭栏有恨无人懂牡丹亭迤东牡丹亭迤东见朶竝头红俄然转心痛恨无端化工恨无端化工不把离人生成一种江儿水漫道心如绣争看气吐虹竒才撼得天关动也难跳出腤衖急流会把人撺送无限愁来簇拥薄命柔躯赤紧处繇他剔弄园林好有条路阳台可通似阻隔巫山万重信那个傍人䜛讼谁爲你系靑骢徒使我怨苍穹玉交枝愁眉频纵意中人如何放松心头没箇相思空怎禁得碎捣零春听残晩钟听晓钟起来日上帘钩控把往事闲提几宗都记在烟花簿总玉抱肚梅花三弄落红香燕泥煖溶见狂蜂也解随人是游丝毕竟撁风春光有限恨无穷难把衷肠诉便鸿猫儿坠玉枝恼人怀抱无奈理丝错乱宫商调不同高山流水再难逢思量往事如春梦等你呵怕祅祠火烘待你呵恨蓝桥水涌尾声武陵春桃源洞何时鸣珮下瑶宫空教我云想衣裳花想容此词向爲予所称赏惜乆爲淹没毎读对山少白两作輙有遗珠之叹今偶尔简出不胜心喜想丰城之剑要亦不肯自甘沉埋也附识恨别陈秋碧香遍满因他消瘦春来见花眞箇羞羞问花时还问柳柳条娇且柔丝丝不绾愁几回暗点头似嗔我眉儿皱懒畵睂无情岁月去如流有限姻缘不到头恹恹鬼病几时休绣戸轻寒透十二珠帘不上钩梧桐树犯黄莺似唤俦紫燕如唿友浪蝶狂蜂对对还寻偶无端故把人僝僽一片身心如何教我得自繇梨花细雨黄昏后静掩重门只与灯儿厮守浣溪沙我容貌娇他年纪幼那其间两意相投琴心宛转频挑逗诗谜包笼几和酬他去乆有些箇风声儿未眞实见人须问箇因繇刘泼㡌浪游那里靑骢骤向吴姬卖酒罏头乌丝醉写偎红袖厮逗留半霎儿浑忘旧秋夜月恩变做讐顿忘了神前咒耳畔盟言皆虗谬将他作念他知否他待要罢手我何曾下口东瓯令难消闷怎忘忧抱得秦筝上翠楼絃声曲意皆非旧涙湿了春衫袖青山叠叠水悠悠何处问归舟金莲子表记留香罗半幅诗一首做一箇香囊儿紧收怕见那绣鸳鸯一双双交颈睡沙头尾声等待他来时候薰香重整旧衾裯把往事从前一笔勾寄王桂父梁少白无翼而飞者声也不根而固者情也声繇虗发故随地而驰情自实生毎从恩而使非今独尔自古爲然余性喜纒绵意偏感慨一承他人之微盻卽爲我辈之所钟而况以楚馆之神姬値秦台之逸史心坚匪石契同若兰陟马鞍而宵誓同效弟子之和南驾鹢首而晨游独怜夷吾之败北感投囊之盈袖怅寄翰之连箱能无报惠之章遂着闲情之赋香遍满云容月貌寻常淡粧难畵描出落丰神年尚小一团都是俏还怜情性调总然万种娇不易得千金笑懒畵睂兰房声价一何高才调当年似薛涛因此上元郞不惮路途遥争奈他枇杷花下音书杳怎能勾直至成都万里桥金络索匆匆岁月消寂寂音容悄曾记兰舟避迹濳移棹春山暗裹游怕相抛执手偎依厮纒着偸忙背语回身蚤侧坐防人蓦地瞧谁知觉至今犹认梦中遭今日呵又不是水远山遥爲甚么无消耗浣溪沙你情自投我恩难报最堪怜两地萧条凭谁诉与娘行道我不似靑楼名倖薄虽见许恐无凭话未眞实只落得梦断魂劳刘泼㡌画楼频倚想双蛾俏对帘栊凄楚无聊瑶琴谩写相思调音韵乔弹出些孤凰操秋夜月初夏交记那日人曾到蝇头小字亲相召谁知病滞文园老空回帖草草枉归程渺渺东瓯令难消受印心苗未必空亾坐本爻红鸾几日轮佳造必定有花星照那时节华灯烨烨影摇摇偷卸翠云翘金莲子鸾凤交恩情美满同欢乐这一叚姻缘儿怎抛恰正是遇云英一双双仙子渡蓝桥尾声共引入蓬莱岛仙源此去路非遥洞口双吹碧玉箫闺怨愿道行香遍满别来时候孤鸿几畨书未修恨叠秋云无奈陡离情休未休何时却断头相思含两眸血染枫林痩懒畵眉芦花吹白上人头镜里萧疎不耐秋𫾣窗落叶冷飕飕人怯黄花痩把有限柔肠殢无限愁梧桐树犯愁躭白苎秋病怕黄昏后月暗灯残冷落还生受常时有约何曾就人隔重门音书便有怎暗投鸾求雉雊无心奏帐冷香消只索把被儿空搂浣溪沙我心共口不自繇怎生忘口里心头心头却怨参商骤口里常躭岁月忧空厮守我这里愁他别来乆不知他心有心丢刘泼㡌便教相见也难如旧想甚么情意常投厖儿一半因他痩背地流泪湿靑衫透秋夜月生前欠修命儿里孤星守背后人前名儿丑因他沾手难丢手见三星一钩怨河分两宿东瓯令琴絃绝镜尘浮鸾凤空留钗竝头同心带绾何曾乆离恨常相守灯花鹊噪总休休欢喜梦中求金莲子还自羞黄昏夜雨重门叩他别后岁月如讐恨杀那等闲间把靑霜容易白人头尾声风流滋味都尝透那知我害不了的相思还有除非是梦里寻他续断头闺情王伯良香遍满从他别后相思那日不泪流想在心头提在口想他没断头提他不自繇人前怕着羞瞒不得罗衫袖懒畵睂妇人家情性忒娇柔他当日匆匆说远游枕函边悔不苦相留错放却临岐手嬴得恩爱无多倒覔箇愁梧桐树犯他离情挽不留我病眼看成疚送阻红闺折不上长亭柳他萧萧马去空回首我黯黯灯残独倚楼黄昏掩上纱窗绣从此经年做箇空房自守浣溪沙他嘱付频留连乆系人心卖箇温柔慢道受些怜惜偿些瘦经得凄凉耐得愁情绪陡我爲他近新来对粧台几时得好好梳头刘泼㡌他说道天河见鹊归非谬谁知似笼鸠一放难收到如今荷花谢了芙蓉又煞逗遛只是我下不得将他咒秋夜月书信修写罢纎纎手心事重重题难就啼痕点点封来皱有新诗一首并靑丝一绺东瓯令亲将寄几时收他两字平安报未酬多情恰喜多消受冷落杀淸秋候爲郞憔悴替郞忧又寒色到衣篝金莲子岁月遒把金鞍盻断君知否更莫问门前紫骝怪连宵眼睁睁和梦儿也不肯就牀头尾声説与他便相逢今非旧风流人去减风流只剰得常锁眉梢翠一钩伤逝凌初成香遍满芳时轻度流光自来如辘轳把皓齿明眸容易误可憎人巳无风流分巳孤英雄泪欲枯这冤苦慿谁诉懒畵睂锦浪愁看戏双凫忍听垂杨聒晩乌凄凉更自恨居诸天公独解将人妬只拣心疼的便下手毒梧桐树犯潘安果几多沈约腰如许张敝何郞一箇箇揉碎了姻缘簿也是无端撞入桃源路一笑相逢便自情意孚乗槎巧向银河渡月夕花朝鎭把琴心厮诉浣溪沙理旧絃酬新曲傲杀他卓女当垆灯前看绣青鸾谱席上同倾绿蚁壶良宵度也怀揣道秀才们何处福到今日生闯入怨府愁窟刘泼㡌西风一夜娇花仆美前程到此嚣虚夜台前犹试他金莲步㝠使符生板障阳台路秋夜月空叹吁恁恩情成畵虎蕙帐鸾牀都如故博山沉水闲无数那里是他去所怎生爲咱计处东瓯令空有行云赋会眞图拟得崔徽旧日模死临侵尽着霜毫秃写不出千愁簇顚来倒去眼糢煳百忙裹响铜壶金莲子有计无问还丹道士在甚途便能助玉人儿体苏也赎不了拥衾裯独跧肠断一春余尾声月明徙倚空庭步影随身还疑伴侣怎禁得刬地回头一个无闺思古词针线箱自别来杳无音信昨夜里灯花未准五行中合受凄凉运眞箇是恼人方寸有时节独立在垂杨下可奈枝上流莺和泪闻愁闷损缕金衣上一点点都是啼痕前腔过一日胜似三春看看的春光将尽害着不疼不痛恹恹病渐学道带围寛褪正是落红满地胭脂冷早雨打梨花㴱闭门解三酲待写下满怀愁闷更说与外人不信廻文锦词徒织就倩谁诉与断肠人几畨待撇寻思别事因争奈一夜欢娱百夜恩萦方寸非因害酒只爲伤春前腔海棠娇等闲憔悴损又不见当时花下人东风不𬋩离人恨苦吹散楚台云如痴似醉悠悠劳梦魂恨不得飞上靑山立化身尾声恨薄情无凭准终朝思省泪珠湮这様伤心空自忍春闺史叔考针线箱万斛愁等闲堆埵终日里长眠短卧看娇莺乳燕啣花朶俏不学绣帘穿破嫩红香断送在雕栏外九十日春光似掷梭愁城大闷无聊空自怨粉羞螺红衫儿爲甚的躭饥饿爲甚的受攧簸爲甚的泪眼滂沱爲甚的蝉鬓婆娑总差讹做下了平地风波将人来结果虽只是红颜命薄忍教人没下落太师引相思闯破重门锁梦魂儿天涯任过你虽做无情乔木怕难辞有意丝萝若还肯将错就错愁甚么有舟无舵敢只是那傍人调唆又添个做媒的学了萧何醉太平蹉跎花情柳思做半牀春病一枕沉疴追思往事眞个是梦里南柯腾那空怜孤另似姮娥除却你便当数我良宵躭阁人间天上都是愁窝三学士数尺红绡双足褁蓦忽地线断丝磨浮生巳信霜前草弱质谁怜烛底蛾十二时辰都折挫只恨自敢嫌他大砑鼓佳期无奈何洛肠逢我花谢偏多腾腾熖烈祅神火咫尺蓝桥涨白波有限光阴都归病魔尾声珠泪弹衫儿汚一点伤心无那跳不出情山与爱河此曲子犹先生向有改作颇称致家病中偶尔阅及妄爲効颦竟忘其工拙也附识访桃花美人张少谷懒畵睂玉人家傍碧湖头杨柳靑靑一径幽璧桃花里露红楼轻轻试把门儿扣只见他正卷朱帘上玉钩不是路谩整搔头乍见花前尚害羞分离乆三春转眼又经秋共登楼殷勤细把相思剖翻惹凄凉泪暗流慙拖逗你眞情岂似章台柳教我怎生消受怎生消受掉角儿啭春莺重听歌喉向朝云再依红袖可怜人皎皎氷肌更如葱纎纎素手且邀懽弄银筝调寳瑟度新词翻旧谱共倾杯酒樱桃笑口秋波两眸绣牀前醉松罗带慢拥衾裯尾声风情却喜浑如旧趂枕上月明时候殢雨尤云乐未休幽期沈青门懒畵睂宝花栏十二玉亭亭月转层楼香雾凝娇娥有约在初更徘徊立徧苍苔径蓦被柳影风摇几度惊不是路悄悄㝠冥只见他转过沉香六角亭帘栊映依俙环珮夜无声乍逢迎对笼双袖梨花冷宝钏金寒玉腕氷娇痴性却才相迓还相倩战惊不定战惊不定掉角儿序香枕挨银泥翠屏煖裀铺紫藤花櫈解酥胸釦脱珍珠吐丁香脸偎他杏怎禁他任狂蜂随浪蝶倒靑鸾顚绣凤喘吁厮应亲亲气命低呌几声悄一似东风未晓月底闻莺尾声分明人在神仙境一叚巫山梦未醒明夜还来花下等题情沈伯英懒畵睂落日遥岑淡烟孤萧寺昏钟分外疎阳关刚唱一声初早离人耳畔添凄楚生断送黄公旧酒垆不是路歌酒唿卢奈酒债歌声都被愁思拘关情处离离江树片㠶速漫踌躇把沈鱼落雁轻发付倩鱼雁何年好寄书愁云暮眼看生隔蓝桥路好生难渡好生难渡掉角儿序唤人归賔鸿乱唿撮怨恨秋光无数恰住着送客西风又添起助愁白露今夜里明月洲黄芦岸翠薇山靑村坞何处栖宿玉销香㫁花残月孤这的是五行刼运合受催促尾声安排好梦寻他去只怕一夜淸霜㫁绿芜渺渺长途将我魂梦阻题情沈靑门懒畵睂小名儿牵挂在心头总欲丢时怎便丢浑如吞却线和钩不疼不痛常拖逗只落得一缕相思万缕愁不是路无了无休鎭日萦牵不自繇难穷䆒只因几度送双眸谩追求假若他不应花前口爲甚么还将热话兠休相诱有心待共松罗扣不如蚤些成就蚤些成就掉角儿序任勾差随时应酬趂埋冤总然承受不争差性命心肝好一似爹娘骨肉又何曽气儿呵情儿抝话儿嘲龎儿讪一些相鬪随衙听候朝来暮休但得个尤云殢雨胜似封侯尾声慿将风月都投首不信冤家不转头终有日飞上红香燕子楼怨离词龙子犹绣带儿离情惨何曾惯者特受这个磨折终不然我做代缺的情郞你做过路的妻妾批颊早知这般冤债谁肯惹被人骂做后生无借靑楼里少甚调风和弄月直恁蠢魂灵依依恋着传舍前腔作业千般様牵肠挂肚怎能彀一笔销蔑似这般软欵趋承再休提伶俐幇贴悲咽偶将飞燕闲问也你想不想旧时王谢心儿里知伊冷热只奈何得少年郞清清捱着长夜太师引他去时节一似无牵扯只教人捶胸呌絶自没个只字儿伤犯也何曾敢眼角差别野鸳鸯心性终飞越说将起薄情难赦还㗛你自看做寻常狭邪把绝调的琵琶轻易埋灭前腔几畨中热难轻舍又收拾心狂计劣譬说道昭君和畨去那汉官家也只索抛撇姻缘离合都是天判写天若肯容人移借便唱箇诸天大喏算天道无知怎解这离别三学士空计香偷和玉窃少磨勒恁様豪侠谩道书中自有千钟粟比着商人终是賖此情若何粧台说道从别后我消瘦些前腔没巴臂的相思无了歇怎当得这半世鬰结毕竟书中那有颜如玉我空向窗前读五车此情若向粧台説问从别后你可也消瘦些怨梦龙子犹大胜乐劣冤家难遣心窝怪双眉常自锁恩辜义寡我也丢得过直恁的费吟哦料想是露凝荷叶空留恋祗不过水上桃花知怎么此恨终没结果则索高擎慧劒斩断情魔前腔便比你做赛琼花独一无多被攀折须不可假如你在花前月下难忘我也只是空记念怎腾那明知是有团有散官筵席反害了无夜无明乆病痾不是路梦裹差讹化却鸳鸯做一窠知他是人间天上鬼婆娑笑呵呵霎时相问还相贺亏杀你跳出淸洪万丈波情如火一塲欢喜天来大被鸟声啼破鸟声啼破掉角儿序眼儿前恍惚婆娑舌儿尖淋漓香唾枕儿上愁担还挑被儿中爱河重堕想他柳如芽花似朶影难拿风难縳閙市张罗当初会少如今梦多恼杀人魂来魄往可奈他何前腔誓今生决不念他又谁知梦中提我嘉相逢白日难求恶相思夜间怎躱恨他去无踪来无影惯懡㦬频趺蹉瞌睡哥哥尾声劣冤家能作祸常把芳魂撩我畵箇眞儿供养他春怀王伯良梁州序粧慵玉镜香消金鼎日午华堂人静王孙芳草知他何处闲行谩有杨花飞素桃萼飘红巳遍靑苔径无聊常殢酒病难胜鎭日恹恹倚翠屏云髩乱不堪整前腔怅江南旧事无凭盻天涯断鸿难倩渐西楼月满畵阑愁凭常恨归期空订嘶骑不来一似缾沉井绿窗银烛暗又深更立尽梧桐影半明谁似我恁孤另按南九宫谱梁州序以荆钗记家私迭等一曲爲则此曲其正体也诸如琵琶记新篁池阁一体皆犯贺新郎者乃世误以爲梁州序而反以前调爲古梁州又或名之日梁州小序谬矣夏闺陈秋碧梁州新郞西园暮景南轩初夏长日端居多暇楼头杨柳阴阴渐可藏鸦无奈关心杜宇惹恨鸧鹒占定荼䕷架芭蕉分绿也上窗纱闲看儿童捉柳花珠箔卷金钩挂怪无端一夜东风大花乱落谩嗟呀前腔瑶台寂静畵栏幽雅一树蔷薇低压鸳鸯两两飞来煖傍晴沙爲甚金鍼闲却綵线丢开刺绣都停罢旧巢新燕子语窗纱又见蛱蝶双双入菜花前腔枕痕横脸玉生霞篆烟微麝香消鸭对银筝无绪雁行空驾几度闲寻旧谱试学新声欲演还抛下丝丝梅子雨润窗纱无奈少女风前烂熳花前腔对香奁朱粉慵搽临宝镜靑螺羞畵病恹恹多半爲他潇洒堪笑鹦解语鸜鹆能言把薄倖提名骂开迟红芍药映窗纱爲甚送尽春风始见花节节高莲舟戏女娃笑声譁兰桡水溅凌波袜贪懽耍两髻乂双鬟亚靑靑荷叶无多大折来莫把丝牵挂翠羽飞来绿叶丛玉盘欹侧琼珠下前腔乗阴傍水涯数归鸦那看泪染鲛鮹帕音书假辜负咱多娇姹归期总是虗脾话长房缩地怜无法尾声芳时一任东风嫁对良辰懽情未洽难道经秋不到家闺怨沈靑门梁州新郞朱明佳景绿阴淸昼尽日飞花鸳甃梦惊芳草风帘摇拽金钩正是屏山人悄沉水烟消此际堪憔瘦楚天人共远谩凝眸倚遍西江十二楼春巳尽愁如旧怕黄昏寂寞难消受懽会少别离又前腔斜阳芳草淡烟疎柳又是栖鸦啼后闷来无语凭栏错认归舟空有蓝桥心约红叶情词底事成虗谬旧游人在否水空流云锁当年望月楼前腔叹巫峯雨歇云收恨阳台钗分镜剖记临岐执手泪盈衫袖只恐关河迢递落日长堤千里空回首相思分两地恨悠悠辜负今宵月满楼前腔立斜晖目断荒丘倚危楼听残寒漏浸纱厨月冷断魂时候记得前春游赏月下花前有箇人携手扬州孤梦破倦追游更与何人上翠楼节节高花间莺燕俦动离愁孤鸾羞舞菱花剖相思乆恨未休人消瘦罗衣寛褪芙蓉釦鲛鮹不禁啼痕透但愿延平劒再逢珠还洛浦圆如旧前腔瑶台月影收露华浮看江空夜静天啣斗频搔首彻夜愁浓如酒任香消宝篆寒金兽谁怜独自个空僝僽尾声分离不似今畨骤望断烟波万顷秋愁满天涯无尽头咏遇唐六如梁州新郞飞琼伴侣神他姿态一种风流无赛轻笼淡扫娉婷别様安排那更兰心柔腻蕙质温存性格偏堪爱锦春浮簇处好红白偏占屏前第一钗秦台畔巫山外把眞情暗里相倾待惟愿取永和谐前腔霞笼杏脸春生银海乍见灵心先解匆匆幽恨低从曲里传来暗把酒浮花瓣香结鲛鮹勾却前生债千金同一刻畅奇哉不用情传双凤钗前腔锦云明花满楼台翠烟浮柳擎飞盖喜靑春游冶潇洒襟怀正好偎红倚翠爲雨爲云牢结同心带香肩双竝处乐无涯轻却当年十二钗前腔自惭无华国雄才怎消受倾城睂黛喜琼花玉树竝蒂同栽最好是芙蓉帐里明月窗前底事无聊赖娇痴刚半醉鬓云歪珊枕欹斜堕玉钗节节高箫声起凤台彩云开银蟾涌出琼瑶界香浮霭花戸埋三星在双双携手深深拜江枯石烂情无懈盟言从此记心怀莫教犯却神前戒前腔佳期莫浪猜命中该凤帏香煖春如海心儿快绝世才无瑕色当垆重遇临卭客从今牢佔莺花寨尾声这姻缘应无赛似赵璧隋珠合彩愿世世蟠桃会里来春闺张伯起梁州新郞琼楼人静绮窗尘远帘幙春风轻软花开花落相思易惹难痊正是昼长人困凤管箫然此际情无限啼莺声乱也搅春眠两地牵愁各一天韶光逝难留恋对东风无语空长叹人别后几时见前腔荼䕷香软海棠枝懒雨重红芳消减罗帷岑寂玉炉飞断沉烟谩把丝桐闲整别雁离鸿总是伤春怨䦨干凭欲遍夜如年露滴香埃月满天前腔挂斜晖柳带苍烟舞雕檐桃花红艳更瑶堦人悄漏传银箭落得西楼闲倚望入云林人共天涯远当年携手处草芉芉畨做愁云怨雨天前腔落晴霞影乱文轩㵼寒涛冷侵眉靛更江空风送一声归雁只恐关河迢递信断衡阳离恨慿谁遣银缸烧尽也不成眠人去空遗离恨天节节高垂杨月影圆漏将残花稍露滴珍珠溅重门掩听杜鹃啼红怨流光频向愁中变惜春不禁芳心乱殷勤分付与东风莫教凋尽桃花片前腔榆英落翠钿舞檐前空堦风送香尘浅春宵半蝶梦䦨鄕心转玉人此夜应肠断啼痕界破梨花面尾声倚楼空把归舟盻对景敎人思悄然何日重逢续断絃惜别凌初成余身作秣陵之旅客心作吴门之故人正苦孤踪忽来仙斾两情俱畅一意爲欢勐传突起之獍竟致顿归之狼狈徒使靑衫湿泪反看绿鬂蒙尘不禁寂寥谩形歌咏梁州新郞担囊京国闲吟空院追忆芳尘悽怨柔肠断处从天降下辎軿依旧自腰欺弱柳步蹴金莲歌罢桃花扇相逢先一笑态嫣然夜月轻弹念五絃方欢㑹谐心愿𬒳罡风吹得朝云变消阻事陡然见前腔祅祠烟烈蓝桥波溅衣带从今寛展搴帱伫望残膏剰馥依然鎭自把灯前絮语枕畔盟言梦里空敷演高山流水调有谁怜闲尽相如绿绮絃前腔启朱唇频诵新编露纎手时镌秦篆这风流旖旎总堪畱恋还记得唿名低应偎脸微酡拍按喉轻啭挥毫空落𥿄似云烟谁谱新声被管絃前腔拚沈醉有酒如泉恰欠申残灯空颤剰罗纬绣幕竹奴爲眷还念他长途炎日旅舍凄风暗损如花面千般无意绪总堪捐一任蛛缠锦瑟絃节节高薰笼懒自然静无烟和衣乱倒孤衾罥涎空嚥枕逓迁颐支遍顚来倒去浑难便挑灯索候催银箭未审相逢是何时不觉腹中车轮转前腔终宵思黯然想从前懵腾一会心惊战闻声啭恍竝肩欢相见元来是梦魂闯入蓬莱院虚无缥缈和卿面尾声从来好事多更变最苦是蚊雷成阵打盘旋又凑箇不做美的迢迢未曙天秋闺寄远陈荩卿梁州新郞金风萧瑟银河高朗最惹离人愁况双星耿耿相思两地参商喜今夕桥塡乌鹊驾拥红云会合瑶天上六街晴色也动秋光一夜征人尽望鄕奴命薄郞心荡空教寂寞芙蓉帐惟明月照流黄前腔记得红亭落照沧江双桨含泪和君相向骊歌未罢牵衣且问归航你道少须三月多则经年聚首章台上秋来凫雁也下方塘犹自音书滞一鄕关河远恩情旷缘愁白髪三千丈明镜里见秋霜前腔怕霜繁欲寄衣裳悄没个人儿来往正高梧下叶片片焜黄空把芙蓉笑靥杨桺纎腰减尽风流様独眠人愧也合欢牀怎得他一宿秋风忆故鄕门静掩灯微亮梦魂恨杀双砧响唿侍女夜添香前腔石头城树色苍茫桃叶渡歌声嘹喨是繁华六代千里金汤因此上花迷渔父草怨王孙忘却文君恙天涯一望也断人肠你莫指云山认故鄕怜别院欢情畅穿针巧笑危楼上谁念我独沾裳节节高从归薄倖郞记年芳关关匹鸟相依傍到如今巫山障湘水茫秦楼莽秋风团扇轻抛漾蹉跎岁月归期爽莫教长袖倚栏杆白苹红蓼添惆怅前腔江头橘柚香见飞航倦游都爲鲈鱼上翻怪你襟怀放翰墨长交游广故令踪迹萍浮浪临卭乆绝瑶琴响人傅郞在凤凰山白头寄恨多劳攘尾声计归来黄花放好向花前共举觞休隔银河暗自伤题情沈伯英绣带引蓦忽地双睂顿销层层疉箇愁窝心苗内种得恩深春丝裹惹得情多蹉跎萍踪两下难定妥脚根线恐他失蹉都历过从前折磨非容易如今风不扬波懒针线忆昔相逢两情和浪友狂朋几调唆悭云澁雨屡经过任教他百様相摧挫只忍受痛肠无那有时节背地频留意有时节人前佯诮诃他和我许多科叚都只恐或被人晙醉宜春知么闲身未老爲伤离怨别无奈卿何珠流泪颗塡不满慾海情河差讹谁言水尽欲飞鹅管成就鸳鸯则箇好待枝成连理那时结果锁窗绣送得人特地风魔废寝忘餐只爲他漏风声又恐打破沙锅云帆雾桨时或相左愿卿卿紧持心舵又何须论分离会合又何须论分离会合大节高经年远隔断银河到秋期还证果塡桥灵鹊应相贺风流货锦绣窝珠玑唾春纎携处寒暄过问郞何事音书惰悄语娘行莫相疑传书怕教人宣播东瓯莲千金笑半含酡妾不相疑聊试哥从今不放君移舵尽占了莺花座饶他蜂蝶浪瞧科敢覻着翠红鄕两鹣鹣相守在轻莎尾声把离情一笔都勾过这欢会非同小可要见情长须是磨灭多爲董遐周赠薛彦升龙子犹苕溪董遐周来游吴下偶于歌筵爱薛生密与订晤舟次夜半而生冐雪赴约情可知巳一别三载遐周念之不释物色良乆忽相遇于武陵突而弁矣丰姿不减余目击其握手唏嘘之状因爲词述之绣带引风流性欢山笑海堪怜俏的身材当塲喜杀儿郞深闺妬杀裙钗缘该歌残舞罢把余欢买肯分地坐儿做一块情偷送密约暗谐愁杀人孤舟雪夜把更捱懒针线绣被香笼蚤安排似到还非几浪猜更深雪重悄寒崖多应他弱体愁尶辜负了子猷思戴梦惊回舟动声微咳合唤名儿做薛夜来相怜爱把貂裘拥护亲手温腮醉宜春舒怀浑忘量窄取醇醪痛飮拚醉阳台春生绣帐似梅花雪里香开心哀他冲寒来到恁痴騃这恩德犹如天大纵有分甘割袖此情无赛琐窗绣自当时植下根荄指望俲红飞双鼠偕忍教他随行逐队玉韫香埋纵使铜山尽销侬情不改誓不学那弃鱼无頼又谁知妬花风忒歹又谁知杜鹃声更歹大节高从别后信断音乖等闲闲便隔一二载锦营花阵飘泊知何在蜂蝶寨莺燕窝鸳鸯派风云随例靑楼态虚脾争似眞心耐想雪夜孤舟是何人越教挂却相思债浣泼㡌他便做柳絮飞我怎把浮萍待谩劳人踏破铁鞋向歌云停处探丰采多𬋩瘦损潘容在天一涯他心中料也浑无奈得再谐恰便似从天赉东瓯莲吴宫信共越潮来蓦地相逢眞怪哉依稀总丱风神在旧日懽还再百般心话两人皆止不住未开言一双双情眼泪盈颏尾声佛面前通诚拜新懽旧好尽摩揣那个亏心天降灾欢会王伯良宜春乐牛郞远隔绛河那愁他朝风暮波鹊桥亲驾霓旌羽斾从教过又何妨韩女题红便认个潘郞掷果这相逢非小可权爲妹妹拜做哥哥太师垂绣带你是丽春园娇滴滴花一朶肯任东风轻随着逝波他若不是前缘註定喜孜孜那肯自结丝罗看兰房暗将春色锁说甚么蝶眠蜂卧谩交付柔枝嫩柯尽消受一时任教摧挫学士解酲的的朱唇樱半颗俏身材一捻轻罗撩人帐底莲三寸扑鼻窗前发一窝闲丢抹更聪明伶俐殢得人多泼㡌落东瓯箧中锦字堆成垜百千行无奈情何新诗几首沾香唾堪夸彩笔属靑蛾士女队有他么尾声谱丽词从酬和灯前宛转费吟哦谁识新翻子夜歌闺怨古调罗江怨一更夜气清瑶堦露零残灯隐隐昏复明强将针指度闲情也思量薄倖全无志诚今宵那搭花径行撇得人冷冷清清门掩孤帏静红鸳被似氷红鸳被似氷靑鸾梦未成又感起相思病前腔二更露正凉金炉烬香檐前铁马声韵掦闷推鸳枕唤梅香也把银缸点上罗衾欵张知他在谁家系马嘶绿杨多管是路柳墻花引得他心飘荡月儿过粉墻月儿过粉墻风儿透𥿄窗怎受得凄凉况前腔三更玉漏迟残灯影移堦前促织相伴啼蚤知他不是个致诚的也姻缘匹配如何便依到如今只落得空怨悲他将那诉过盟言只做个牙疼誓芭蕉细雨催芭蕉细雨催梧桐淸露垂都做了相思泪前腔四更睡思纒腾腾困眠分明梦里来近前我骂他薄情相负是何缘也他脸儿又厚口儿又甜牀児前跪膝称可怜怎下得将他恶语相埋怨一轮明月圆一轮明月圆千金良夜天欲共効于飞愿前腔五更觉夜长教奴怎当终宵锦被闲半牀方才得睡又惊慌也梅香来报那人在堂春风欵欵入洞房怪他来揭起罗帏强把他拦挡伤心泪两行伤心泪两行薄情𥿄半张他认宿在平康巷按南宫谱云旧谱谓末后三句是怨别离但怨别离本调无可考而此三句与一江风后叚分毫不差只以一江风唱之爲是曲中思量薄倖二句梁少白以爲似皁罗袍非也此二句卽琵琶记香罗带内担阁你度靑春二句但毎句多一字耳闺怨失名罗江怨恹恹病渐浓谁来和哄春思夏感秋又冬把满怀心事诉天公也天不怜人一任你遭磨弄恩多也是空情多也是空都做了南柯梦前腔伊西我在东何时再逢花笺漫写封又封叮咛嘱付与鳞鸿也谁料浮沉不把我音书送思量也是空埋冤也是空都做了巫山梦前腔恩情逐晚风心意懒慵伊家做作无始终盟山誓海耳边风也不记当初多少恩情重亏心也是空痴心也是空都做了蝴蝶梦前腔惺惺似懵懂落伊彀中无言暗把珠涙倾口心谁想不相同也一片眞情若个能知重得便宜也是空落便宜也是空都做了邯郸梦闺情杨夫人罗江怨空亭月影斜东方旣白金鸡惊散枕边蝶长亭十里唱阳关也相思相见相见何年月涙流襟上血愁穿心上结鸳鸯被冷雕鞍热前腔黄昏畵角歇南楼雁疾迟迟更漏初长夜愁听积雪熘松稠也𥿄窗不定不定风如射墻头月又斜牀头灯又灭红炉火冷心头热前腔关山望转賖征途倦历愁人莫与愁人説遥瞻天阙望双环也丹靑难把难把衷肠写炎方风景别京华音信绝世情休问凉和热前腔靑山隐隐遮行人去急羊肠鸟道马蹄怯鳞鸿不至空相忆也恼人正是正是寒冬节长空孤鸟灭平芜远树接倚楼人冷阑干热代金陵马瑶姬寄渤海君梁少白九疑山江东日暮云寒鸦远村关河千里劳梦魂三年不见倍伤神也黛眉都瘦损往来空寄信总然要打听近行踪无人可问凤城车骑日纷纭只得勉强支持病里身奈萧郞不是箇中人最怜有线无针引因此上杜陵来往没寒温到不如崔生日夜常亲近香囊刺绣新画扇描兰俊自着春衫束得腰身紧寄时万缕萦方寸一星星意眞情恳偶闻君和水馆缔深盟这忘机鸥鹭休亲相逢期孟春上元佳节灯火黄昏尺书何事无慿凖今回首又过春分长江且是东风顺况一骑丹阳便到白门还思忖红颜定是多薄命莫负恩看旧日缘和分尾声秋来又见归鸿阵倚楼南望正斜曛拚却和泪缄书再寄君惜别元辞十様锦幽窗下沉吟半晌追思俏的娇娘娉婷态不弱似莺莺妖娆处可比双双非奖最堪夸他性格儿温柔难描畵他身材停当说不尽风流可喜万般模様相当月下星前吐胆倾心把誓盟深讲行携坐两愿尽老今生同俲鸾凰谁想蓦然平地浪波扬信知道祸从天降雾迷云障被冤魔苦苦打散鸳鸯情惨悽心悒快阁不住泪珠汪汪劳神役思意仓皇忘飡废寝徒悬望要见无繇百计忙除非是梦儿里求到伊行怜香惜玉相偎傍尤云殢雨多欢畅那禁败叶𫾣窗惊分天一方此情怎忘罗衣尚存兰麝香银牋枉写离恨章人何在谩叹息空惆怅恼得潘郞两鬓似霜咱这里因他狂荡他因咱痛感伤几畨拚却不思量欲待将他丢放怎做得铁打心肠江淹恨韩生忿怎比得咱悲怆千般事才离了心上又蚤来攒蹙睂傍天怜愁状便教他相见何妨尾声情人蚤得同鸳帐免使我心劳意攘爇一炷盟香答上苍怀旧张灵墟十様锦灯儿下低头自忖消磨了几箇黄昏梦回时残月孤蓬花落后细雨重门堪悯是前生犯却勾陈怪今生又逢羊刅愁闷怎讨得一宵恩爱肷了半生缘分难论无底深恩月下花前目成心允幽期宻讯受尽了从前多少寒温慇懃错将红荳种愁根恶根苗苦萦方寸思量不尽这千般旖旎半天丰韵性儿醇情儿顺最相应暗里温存可怜冤债是前因河阳天远难投逩算何日方酬㫁续恩絮叨叨说与他们相逢非是言无准匆匆自恨情难尽又早雨打梨花欲㫁魂花香酒尊人生飞驶逐电奔韶光九十没半分人不见谩叹息空劳顿梦遶巫山一片云只落得那梦中秦晋总牵愁秋与春桃源有路叹埋轮羡杀蜂忙蝶趂到省得痩减精神水中鱼沙中雁怎讨得愁中信心中事描写在𥿄上又相将化作啼痕其间怎忍自甘心寂寞病卧愁呻尾声缘悭咫尺如天峻相思一曲不堪闻只恐啼彻哀猿也断魂闺情梅禹金十様锦秦楼上月明如水难禁处凤管频吹恨悲秋宋玉偏多到今朝共我同悲追悔恨来时锦帕烧除愁绝处玉簮𫾣碎徘徊不觉啼花怨柳似痴如醉罗帏灯火追随带影成三怎如他对魂消心苦似寸烛风前到底成灰蛾眉羞将胭粉畵葳𬎼怕綵云收琉璃还脆似蜂攒花蕊怎消得千般狼借万般憔悴髻云松钗金坠盻萧萧径路无媒江南空有蚤春梅陇头驿使应难会咫尺如同万里违多因是有马虺空教蹙损春山翠绣帏锦帐情难遂恐容易香消土一坯凄凉诉谁幽窗夜深啼子规鸳鸯枕倒牀乱搥鸿难覔雁不来书多伪心旌摆断又摇神斾醒时易愁愁时难寐眞箇柔肠九曲廻相思路远又崔巍莫说寄书的难到便那人儿有梦难归恨里茶愁边酒都化做心中泪心中泪啼残帕上一行行又蚤成堆尾声飘残云雨收环珮蝶祟蜂魔似鬼寂寞求凰一二徽惜别高深甫十様锦河桥路征㠶初挂潇潇水冷蒹葭生怕寻梦里阳关蚤轻分眼前巫崃冤家明知是长短随缘毕竟的萦牵难罢这心头怪风尘离别梦魂惊諕因他秋水烟霞掌上轻盈凌波潇洒娉婷如畵勾引得渔郞路失桃花嗟呀苍茫风露去无涯水中央橹声吚哑怎生禁架这双眸望断一天愁压鸳枕边灯篝下两绸缪意不争差等闲蜂蝶浪排衙新词醉写氷丝帕风月心倾绿髩娃尽邮亭唱入琵琶懽娱一刻千金价金钱卜动游魂卦难道是水上萍踪镜里花而今泪洒那堪人去愁转加深林古树栖暮鸦山与水鱼共雁伊和咱端的是水远山长鱼雁遐惹得些没头牵挂假疑眞怎捉拿三更梦不到天涯教我鸾孤凤寡一担儿总自撑逹漏声悽寒宵害先巳把供招押从前事几多恩爱倒翻成无限波查还相讶何日月重圆枯木重华尾声姻缘须记临岐话莫把我别后相思当假又只怕回首恩情似搦沙按十様锦十二红俱谱中所不载但两调向爲人所习见且步骤亦自调胋故爲破格之收以僃一体问其所本则不可得而知也附识南吕名作如林阅之如入万花谷中令人目迷五色然而姚黄魏紫疎影暗香自足玄赏是选不能尽收而惟以近乎感叹伤惋之㫖者录爲上乗其余剰香残蕋当留别墅以待阳春白雪斋选订乐府吴骚合编卷之二吴骚合编吴骚合编卷三白雪斋选订乐府吴骚合编卷之三骚隐居士选辑半岭道人删订黄钟四时闺怨王渼陂绛都春序情浓乍别爲多才寸心千里萦结吐胆倾心把海誓山盟曾共设风流空惹下相思业又担上风花雪月满怀心事这离思教我对谁分说岀队子花开花谢又蚤春光轻漏泄红深绿嫩一似锦屏列触处繁华都绽彻娇滴滴海棠花无心去折閙樊楼阳关数曲宫商别凤箫声断楚台程涉雾锁黄金阙梦遶秦楼月侧楞筝絃断扑冬的瓶坠簪折咭丁当把菱花碎跌滴滴金寻芳缓步闻鶗鳺柳外黄鹂声弄舌花飞碎玉呈郊野料东君归去也伤情惨切闷无言倦将帘半揭此情哽咽滚滚杨花似雪畵睂序淸和傍隹节㽔馆凉生枕簟设奈无情来往恋香蛱蝶逐和风点水蜻蜓池沼内轻浮新叶可惜虗度纳凉夜鲛鮹上泪痕啼血浣溪沙犯新蝉噪声哽咽浸氷盘藕丝堆雪罗帕上题诗将心事写仗南薰传信也不思量旧日氷肌贴不念我枕簟同懽悦不记得同心双结竟不想爲薄情种瘦怯三叚绣井梧坠叶到重阳情兴别金英万疉遶东篱丰味绝天香散麝伤秋宋玉悲何切盻征鸿在天外行列烦寄却鱼书雁帖滴熘子纱窗外纱窗外桂魄皎洁银台上银台上烧灯半灭实鼎余香犹爇西风翠被寒蛩韵切暗数尽谯楼上更筹未彻下小楼叹嗟花残月缺挨连宵风雨节姻缘分定受磨折几度思量欲见争奈路远途賖永团圆犯寒侵绣幄严威冽舞鵞毛飘粉蝶逋仙探梅闲游冶暗香来难寻折烹茶谩啜相思担儿何时歇渐减桃腮颊恹恹瘦怯愁和闷几时撇寛褪罗裙折粉黛飘香屑云鬟乱金凤拆展转形憔劣只恐髩堆雪尾声窗前暗把音书扯骂薄倖弄巧成拙再不把闲情来去惹〇题情高深甫綘都春序春愁万结怪终朝睂头心上堆叠点简相思共衰柳黄花憔悴也伤秋泪洒枫林血更难脱恹缠岁月别离天远恨湘烟缥渺楚云空濶出队子相逢相别屈指光阴如电掣花星喜宿偏照那时节几句新诗将心事写平白地慇懃双鱼佩结閙樊楼三星在戸梨花夜繍窗灯暗兽炉香灭犬吠朱门歇人约黄昏绝响叮冬更漏风淅沥月冷霜洌悄摩娑傍廻廊下躱凹滴滴金勐然一见魂飞越怪寒侵罗袂身似铁战兢兢忙把罗帏揭胆儿寒心儿怯恩深意切喜香温翠软方寕贴誓盟共说剰得如今那些畵睂序魂梦遶蝴蝶窗外花阴影摇拽见寒灯一点𥿄窗风射眼中人无影无形心上事难抛难撒爲他常是病儿惹眞个弄巧成拙沙上啄木儿情牵挂事磨折绞柔肠几回寸裂推不去恹煎将愁怨賖骤心车还覆辙看窗前不见山回折枕边泪似江涛㵼咫尺江山将鱼雁截三叚绣当初见月待黄昏情意热如今见月怕黄昏形影孑因他去也一般风景还分别两边愁各自空挣拽甚日得有圆无缺滴熘子迢迢梦迢迢梦心帆几折悠悠恨悠悠恨爱河巳决天上香车七叶一年一度秋星桥接偏我和他今生断绝下小楼空接鱼书雁帖反教人添哽咽看时只把鞋跟跌料想无繇见者又何劳拨草寻蛇永团圆犯相逢不乆忙抛撇叹佳期成永诀祅神火戮鸳鸯牒泣春风枝上鴃箫声巳彻彩云散处琉璃刼往事空饶舌巫阳梦涉脸消红鬓飞雪病似相如怯愿结韩平穴叹三生总虗说都是前生孽羸得泪枯竭尾声待丢开难割舍只落得情牵意惹心痒空揉似隔靴此词首阕向刻瑞烟浓而后复讹甚今悉查明改刻较之旧本可谓各得其所矣颇爲称快丽情虞竹西畵睂序花下见妖娆彷彿仙姝离蓬岛看睂横翠黛脸晕红桃步香尘罗袜轻盈歌丽曲莺声娇巧见人未语先含笑朱唇绽破樱桃黄莺儿杨柳鬭纎腰露春葱十指娇琵琶拨尽相思调能诗似薛涛赛江东小乔双生何必寻苏小凤鸾交偎红倚翠无福也难消集贤賔也曽焚香告天把兰麝烧也曾把诗写鲛绡也曾向芍药栏前闲鬪草也曾在月下吹箫他有文君雅操正遇着相如才调同倾倒相随趂月夕花朝琥珀猫儿坠千金一刻难买是春宵白发相催人易老贵人头上不曾饶今朝不如典却鹴裘解下金貂尾声一团娇红迎俏鎭日里追欢买笑只恐人老花残空懊恼题情祝枝山畵睂序一见杜韦娘恼乱苏州刺史肠似奇花解语软玉生香彩云轻舞袖翩千金缕细歌喉淸亮料应夙世曾爲伴今生里再得成双黄莺儿偏爱素罗裳煞娉婷忒恁狂丹靑怎畵得娇模様行思坐想恩情怎当俏冤家牵挂在心儿上细思量一时不见如隔九秋霜集贤賔一味至诚非勉强他有铁石心肠月下星前言不爽我何曾着意关防凭君移放自不许蜂喧蝶嚷秋江上芙蓉花到老含芳琥珀猫儿坠合欢未久无柰往他方渭北江东道路长暮云春树两茫茫悽惶一种相思分做两处悲伤尾声归来依旧同欢赏月下花前再举觞只怕岁月无情两髩霜秋日登濲水驿楼感旧梁少白余幼有游僻毎一兴思则奋然高举癸丑之岁南游永嘉道经兰谿徘徊江岸凌丽谯之孤耸见塞羽之长征川原迢逓旧会难同云树周遭故园不见情来引泣事往会悲因动仲宣之怀敢拟登楼之作畵睂序金风动南国抚景悲秋感畴昔笑年华荏苒似梭轻掷光阴记昨日明朝懽会想去年今夕倚楼无限关心事都付数声长笛前腔银瓶晓空汲金井沉沉断千尺盻秦台缥缈暮云遮隔追前恨别雁新声传往信离鸾残翼前腔花阴访踪迹苔径留痕未收拾想珮环何处畵图空忆宫腰细带眼惊松香袖冷泪花愁积前腔华堂屡经历咫尺帘栊限南北翠云缄封就欲投无隙羡当时一霎能逢恨今日万方难覔滴熘子又不是从前两人未识更非关别后两情不一爲甚不知个虚实教人倩着谁问端的未必他心顿忘往日鲍老催追思艶质红榴绣带余麝液乌丝小牋留翰墨恨彩凤单锦鸳孤文鸾只伯劳东去无俦匹海㷼西飞絶伴侣塞鸿北渡沉消息滴滴金花开锦树芳香袭零落辞枝悔何及东风横烈春无主将竝蒂分连枝噼今生未必虽然一年花事毕难道明春蜂酿房无蜜鲍老催江南倦客图书积来空四壁扁舟游处经数驿奈一字无两年别五侯宅孤云天际征鸿急斜阳江上烟波疾怎对却西风立双声子昏鸦集昏鸦集白露下丹枫湿寒虫喞寒虫喞淸霜冷黄花泣书未得书未得岁巳逼岁巳逼似落花飞絮暮秋寒食尾声花间有日门儿辟月暗房栊归处黑把受过凄凉相对悉客怀文三桥畵睂序白露破靑烟曙色波光宛如练见萧条景物易把愁牵家鄕里空自畱连山水兴总难消遣满怀无限凄凉处芙蓉冷落谁怜黄莺儿茅舍两三间傍危桥浅水边蓬窗独倚空长叹寒江接天寒山影悬征人怕覩孤飞雁悄无言骊歌在耳不觉又经年集贤賔层峦万疉如翠纒飞泉泻石涓涓萧寺疎钟人渐远顷刻间行过前川遥闻篱犬几度把靑帘频盻湾再转凝望处白云千片琥珀猫儿坠碧滩风冷红树咽啼鹃似写长途离恨篇巫山梦断雨云闲无缘甚日得重回旧家庭院尾声异鄕风景都尝遍回首教人思惨然怎能彀归梦刚刚到枕前秋思沈伯英降黄龙雨细堦墀滴向梧桐被风惊碎润逼衣篝线袅金罏殢人沈水天涯优游岁月一分秋一分憔悴紫箫吹鱼牋恨断夜寒鸿起前腔凄凄客里思归草阁围靑竹溪空翠西风落叶吹老人间几畨尘世栖迟江湖谙尽听商歌魂消千里醉休提疎帘淡月照人无寐题情杜圻山啄木儿从别后泪暗流心上人儿怎舍丢想前生宿世曾修幸今生得会鸾俦指望如鱼似水恩情厚天长地乆相厮守岂料分薄缘悭不到头前腔闷中闷愁上愁自古情浓终不乆病恹恹着甚来繇痩怯怯愁锁睂头记当初共设神前呪如今一旦成虗谬只听得燕送春归语畵楼三叚子静中自踌张郞眉爲伊常皱闷中自求沈郞腰因他消瘦相思病要妥无能勾阳台梦重会无繇就回首巫山云雨收滴澑子恩情美恩情美畨爲怨尤风云态风云态变成祸讐有日姻缘重偶相思一笔勾仍谐凤友再订前盟愿天长地久尾声相逢再把衷肠剖往日相思付水流怎能勾永效鹣鹣同白首咏幽闺女郞梁少白啄木儿谁家女两髻丫满脸娇羞将破瓜听淸声如柳外雏鸎覻香鬟似日暮寒鸦选良姻不便轻婚嫁守淸规常自甘孤寡好似一朶蔵风叶底花卖花声独闭房栊有谁欢狎伴侣相邀暂同戏要绣鞋刚三寸些儿太细腰身捻就无一把避东风帘多下归仙洞步花径栏槛狭防人覻常惊諕荆棘抓裙靫倒闪在荼架勾引得嫩枝吚哑讨归路寻空罅仗旧家巢燕引入窗纱阑干外花正开见景无心对镜台下苍苔柳态轻盈趂绿阴莲步徘徊探身折朶花儿戴蔷薇得乌云解笑倩才郞挿凤钗三叚子流莺弄乖踏红英落来满堦狂蜂浪猜扑香风飞来满怀春光九十应难再深深笑把东皇拜切莫使风雨无情打阵排前腔幽闲小斋喜佳人飞来楚台妖娆俊才怕羞花半遮粉腮眼前现有观音在人生何必超三界端的是一刻能消万刼灾归朝欢花阴下花阴下香肩竝挨顿忘了有拘束腰间的令宰今生里今生里良缘蚤谐胜跳出无境岸沉身的宦海黄昏皓月凭阑待满身香露霑淸彩只要的斗转星移睡去来寄金姬王伯良啄木儿相思债不耐偿又爲娘行成技痒记年时挈伴寻春勐然间马到惊香绿杨转西深深巷红楼数间靑天上此是行云小洞房前腔天生俏新様粧丝作情缘花作想又谁知片语相投一时间绾住柔肠锁窗夜长芙蓉帐金塘水深鸳鸯舫春去秋来几作狂三叚子笑他扰攘是谁教蜂喧蝶忙替他忖量这些时风边雨傍有情自来多磨障好花怎保春无恙埋没风流眞个是枉归朝欢红衫上红衫上泪痕几行碜可可心香入想罗巾内罗巾内绣鞋一双曲弯弯当莲花在掌问雪衣何日金笼放武陵溪偏是多风浪一字灯前一断肠闺情刘东生畵睂上海棠鹦鹉报春晴汗湿酥胸梦初酲把帘钩轻卷散步闲行畱不住几树花香踏不折一枝梅影形孤另可惜辜负新春懒裁双胜锦堂月心惊荳微生丁香暗结教人覩物伤情懊恨东君把三分春色飘零二分付流水浮萍一分衬马蹄芳径伤春病因此上闲却花钿慵整集贤听黄莺殷勤把酒多至诚劝东君须要长情明岁重来期巳订到不如就此畱停同欢同庆免秋到碧梧金井再叮咛留春不住相送过洛阳城黄莺带一封回首闷无凭托香腮涙暗倾见雕梁新㷼常相竝这㷼儿几声那㷼儿数声他把春愁说尽难回应冷清清倚围屏交颈鸳鸯绣不成一封罗红光熘小亭蘸胭脂春草青欲待寻芳穿曲径又恐踏碎残红不敢行惜春良计谁来助情惜花怨苦谁来辨明悄无言立尽秋千影皁罗歌墻外趷的趷蹬是谁家公子策马闲行金九花下打流莺偷香手叚原端正君无意妾有情隔墻空自眼睁睁看不见恨转増夕阳挥泪杜鹃声甘州解酲东方月又明办盟香金鼎下拜䖍诚姮娥缺处几时得许我圆成淸光照人孤另影羞覩牛郞织女星蓦然听是谁家庭院银甲弹筝解酲姐姐夜深露春衫湿冷悄把寒窗半扄丫鬟报东君昨夜成婚娉西女今朝巳结盟伤心跌碎菱花镜振灭瑶台一盏灯孤帏冷翻来覆去眠不稳泪湿罗衫一片氷姐姐挿海棠厌听长更短更捱尽了铜壶寂静心慵意懒方才好梦成又𬒳鸡唤醒游不到巫山许多佳景醉侥侥鬼病到晚来比前越盛他人行千金一刻价値非轻思省毕竟红颜自来多薄命恨当初月下相逢眼底情尾声梨花貌与桃花竝洁白嫌红两鬪争可惜春光去怎生闺情唐伯虎畵睂着皁袍扶病倚南楼一幅鲛绡自褁头怕风吹鬓冷且扄北牗叹韶光有限难畱恨冤债等闲禁受娇莺乳㷼寻俦覔友狂蜂浪蝶度花穿柳怪他偏把芳心逗罗袍带一封怪把芳心迤逗顿教人想起旧日根繇秋波含泪暗珠流春山翠锁睂双皱思悠悠冷飕飕一阵黄梅雨渐稠一封付黄莺黄梅雨渐稠况味君家知道否捱不去那愁眼前无心上有点点疎萤穿竹径冉冉红英逐浪沤控金钩纱厨放下欹枕数更筹黄莺呌集贤欹枕数更筹孤灯相厮守情人要见不能勾萍踪远游鱼书未收鸳鸯梦散惊莲漏心病乆一向药汤苦口集贤伴醉公药汤味苦难下口那人巳在扬州谁料今畨奴出丑拈班管锦字亲修姻缘未偶骂狠毒忒无前后休忘旧但愿得蚤蚤归来莫教僝僽醉看猫儿坠僝僽这离情何曾惯受负沉李浮瓜共谁酌酒知否撒得人冷冷淸淸独坐羞看葵与橊心忧甚日似相逢织女牵牛猫儿赶畵睂牵牛织女佳会在初秋有分终须成配偶双环何日大刀头休休蚤满地黄花瘦看看又过重九尾声重九过黄花瘦他那里醉偎红袖教我扶病登高独倚楼此词犯体名目皆谱中所不载苐其中前后绾合实有苦心不忍令作者精神付之沉没故尔录刻或亦可备新増一体其稿悉本之停云馆乐府旧刻较坊本稍异读者辨之越调题情王元和小桃红暗思昔日配春娇不知是那一点花星照也向懽娱中沉埋一叚旧根苗自从见了那多娇和咱有鷰鸎期凤鸾交鸳鸯侣直勾引得蜂蝶閙也恨不得折损柔条谁承望五陵人先能勾小蛮腰下山虎芙蓉锦帐喜度春宵说不尽趷踭踭处他有万般小卭怎割舍得叶损枝残蕋开瓣凋蚤一树鈆华春事了是咱思算少又𬒳傍人一谜搅勐可地祅神庙顿然火烧取次蓝桥又被水渰倒山麻楷记痛别低低道休得要爲我愁烦因我煎熬多娇又兀自怕瘦损了潘安容貌越教人闷塡沧海恨侵云汉愁锁霞霄五韵美爲恩情伤怀抱追游玩赏缘分少蚤朱颜不觉镜中老书斋静悄不敢展文公家教但只是排香案浣兎毫才落𥿄写出风情翰林旧稿蛮牌令织锦字寄英豪焚金鼎祷靑霄端详云翰墨越教人闷难熬全不记云期雨约只说是玉减香消他説道风流汗湿主腰趷登的在他心上拴牢五般宜他那里红粧残顿怜楚腰咱这里春衫袖湿渐成沈腰他那裹血泪滴揾鲛绡咱这里行里坐裹五魂缥缈他那里担烦受恼咱这里离多会少莫不是普天下相思咱和伊都占了江头送别恹煎病恹煎病甚药医疗相思害相思害甚时断勦不敢与人分明道只落得梦断魂劳江神子莫不是咱无福分消莫不是我命蹇难招莫不是老天断续鸾交天还知道恁寂寥敢只是和天瘦了尾声眠思梦想如花貌这情况有谁知道只有一盏孤灯昏昏的伴到晓代寄南都褚蒨姬梁少白小桃红江东逐客冀北归鞭叹来往一似梁间㷼也寥落关河底飘泊是何年东风里哭啼鹃空奔走会芳亭丽春园秋香馆直踏遍朝云殿也笑杀渔郞缘分浅谩回首各风烟知何处武陵源下山虎金陵佳丽粉黛三千谁唤做司花吏可便万中堪选怎知有燕乳莺雏花浓柳鲜似蝶翅翩翩风外輭沼上湘帘卷一朶红粧出水莲闻说道名爲蒨纎柔可怜未许并刀却把小红剪山麻稭试叩却深深院谁知道会你良姻就我芳缘婵娟天生下一种的芙蓉娇面霎时间意猿心马玉怜香惜思惹情牵五韵美向红楼行游遍淸歌妙舞多欢宴似娘行眞觉衆中鲜香闺静掩羞简点银蝉金钿但只是描兰草展翠笺伤千古写出南朝都是故宫废苑蛮牌令初掩映夜灯前衷肠事苦难言苏卿情性彻都付与四条絃一心念双生輭欵那里管上水茶船今日里临卭路岂偶然趷踭踭更将琴韵偷传五般宜他肯恋章台中靑骢锦韀他岂想侯门贵戚翠屏绮筵他是个新谪的洞中仙咱这个谷口渡口採芝刘阮他那里情何婉娈咱这里行当黾勉虽则是担阁了盟言料佳期应不远江头送别伤春痩伤春痩别来谁眷悲秋泪悲秋泪会须自遣不乆锦堂还重见休只管日夕熬煎忆多娇他志坚咱意专盈盈牛女一水间难道月圆人未圆暗告苍天暗告苍天有日星廻斗转尾声年蕐辗转铜壶箭但促急音书无便相忆看云白昼眠夜思唐伯虎亭前柳瓶坠宝簮折人远信音賖又蚤黄昏到欹枕暗伤嗟𬒳儿怎地温得热冷似生铁泪滴点渐成血前腔嚏喷没休歇耳朶儿鎭常热听得谯皷动今夜又回绝皁罗袍负却花台月榭奈玉箫声断远树云遮赏春羞向七香车因循过了淸明也离愁百种放不下些珍羞百味嚥不下些心儿待舍教我如何舍前腔最苦如年长夜听潇潇窗外细雨不绝自从阳关与郞别衾衣独自燻兰麝相交情重好的记些相思魂断梦儿做些下山虎香罗难挽锦带双结一任他云鬟乱好花惓折那更绣线慵拈水沉懒爇无限凄凉捱未撤从去后半年别整思量几个月女伴中难说向把金钱暗跌犹怕他人轻漏洩前腔待他归后看他怎说害得伶仃痩你忒狠切直教他跪到更深柳稍上月管取双膝上都见血下得恁抛撇转思量添哽咽尾声鸾铃声响依然歇畅好是冤家归也把受过凄凉从头慢慢说太霞新奏评云此套词甚本色而腔多不叶三籁颇严于律调乃推爲上乗吾不解也得墨憨改本爲之一快秋夜有怀杨夫人绵搭絮长空如洗薄暮雨初收谁驾氷轮碾破琉璃万顷秋怕登楼牵惹离忧总使淸光照我未审可照他州想是独宿嫦娥也与人间无二愁前腔花容消痩黙黙自含羞勐忆当年枉把明珠暗里投甚来繇去覔封侯未审靑骢何处浪荡他州争奈分短缘悭两地相思一様愁前腔人间天上今夕是何秋看织女牛郞巳度银河配凤俦恨无休雨泪交流不是姻缘反目恩变爲讐自叹命薄红颜翻做了招魂宋玉愁前腔寒衣未授大火又西流只见北雁南来衰草茫茫无尽头望归舟人倚西楼一似黄花消痩鬼病难瘳又听吹笛谁家落日山阳都是愁春日闺思范夫人绵搭絮薄寒轻悄红雨染春条翠衬香芸一片烟丝软蝶娇杏花梢啼鴃声高闲杀秋千院落睡损鲛绡担害得闷对芳辰结思空拈白玉毫前腔落英铺绣景色艶河桥帘影疎疎晓日瞳胧映柳梢镜花销翠黛慵描盻杀螉塞远离恨天遥断送得短叹长吁三度瓜期折大刀前腔春归院小风煖淡云飘戸外青山缭绕吹丝送伯劳总无聊都上睂稍想杀曲江诗酒锦字宫袍抛闪得粉剰脂残肠断东风爲玉箫前腔栖迟荒檄落月戸梁高露白中庭风细云波竹影抛听铜焦旅雁天遥愁杀金鞭难抝宝袜烟消折倒得望眼将穿甚日脂车万里桥黄钟富贵缠绵越调陶㵼冷笑盖有味乎其言也故惟句字得体音调出焉迩来作者旣不䆒心歌者亦复信口张公李㡌其不见嗤于明眼者几何是选诸作可称尽美然两调淸浊高下自有正声去支离而畱大雅是所望于知音者商调丽情梅禹金山坡羊娇滴滴一团风味热急急万般情意俏婷婷柳絮随风软怯怯一似梨花雨分外奇轻翻燕子飞风流雅调不是寻常趣却笑洛水湘波空教魂梦迷堪题总飞烟也不如还疑比红儿也让伊玉交枝粉莹香腻淡春山湾湾两睂金波眼底生秋水灿香痕一点唇朱搊筝十指如玉荑轻歌一曲春声细落花轻筵前舞衣飞檀屑枕边笑语忒忒令透骨髓风流怎医牵魂梦相思忒痴因此上春心赚入鸳鸯计怎肯忘恩义掌上珠心头气料情难转移好姐姐共结娇香嫩蕋愿世世在天在地天长地久此情不暂离傍人忌随他舌劒唇鎗利怎忍得耳畔心头生是非川拨棹星前誓惨可可只自知但愿得两下常依但愿得两下常依把恩情似山高水低山样高无了期水様深无尽底尾声鸳鸯带绾鹣鹣翼把别様风情再莫提输却我半世眞心都在你题情陈秋碧山坡羊风儿疎喇喇吹动雨儿淅零零风送雨儿凄楚风儿横绣幕中灯儿一点红灯儿照破人儿梦梦遶巫山若个峯朦胧徘徊两意浓匆匆欢娱一霎空皁罗袍翠𬒳今宵寒重听萧萧落叶乱走帘栊绿云堆枕鬓鬅松不知澑却金钗凤恼人堦下凄凄候虫惊心楼上珰珰晓钟无端畵角声三弄解酲带甘州最无奈漏长更永怎支吾恨多愁冗夜深私语无人共他那里骤靑骢笙歌醉迎花笑拥多应是苏小湖头柳市东牵情一霎时採遍芳玉抱肚音书谁送知隔着关山几重见如今水濶山高促急里怎覔鳞鸿寒衣费尽剪刀工线线针针手自缝掉角望鄕一任他浮迹浪踪终须是有箇相逢旣然他能全始终做来的尽自包笼告神灵都无用捧玉钟流霞满泛亲陪奉生前共死后从愿再把连枝种尾声宠爱深恩情重风流过犯且姑容多少闲言过耳风秋闺对月骆永叔山坡羊碧云窝氷轮初上畵䦨前珠帘微漾巫山外凝眸渐遥绣帏中种种添惆怅玉镜明香奁照晚粧想年时共飮蒲萄酿到如今冷落银屏独与姮娥相向凄凉冷萧萧对月光寒螀语啾啾锦砌傍五更转浸楼台银波漾挂梧桐映粉墙鸳鸯瓦冷寒浸幌听吹笛关山声声悽怆闷倚䦨慢自把心儿想鸾箫巳断秦楼响未审萧史何方空负风淸月朗园林好露华濡团花绣裳云树隔萍踪渺茫恨耿耿银河相望人何处月当窗秋巳半鬓惊霜江儿水影映莲花白清浮桂子香水晶宫冷鲛绡帐彩云歌彻瑶天上霓裳舞罢裙空飏砧捣长安深巷纵有天风吹不到玉关情况玉抱肚沉吟半晌雾空𪷟花阴转廊叹乌鹊飞遶南枝盻靑鸾目断西厢氷壶珠箔冷银牀瑟瑟金颷送夜凉川拨棹薄倖知谁向办䖍诚叩上苍拜三星倍惨参商拜三星倍惨参商断人肠悲笳韵扬思悠悠夜未央漏沉沉恨转长侥侥令金铃村犬吠锦字塞鸿翔月落霜飞鸳被冷纵携手阳台梦一塲尾声月重圆梅应放愿归鞭冉冉返衡阳共拥红炉再举觞题情文衡山山坡羊春染郊原如绣草绿江南时候和烟衬马满地重茵厚堪醉游残花一径幽乌衣巷口还依旧㷼子归来人在否添愁桃花逐水流还愁青春有尽头前腔花褪残红香瘦院静绿阴淸昼荷香扇暖扑面薰风透景物幽临池送酒筹齐纨扇底闻歌奏也胜兰桡杜若洲忘忧亭亭映碧流还忧情多似拙鸠前腔一种情根迤逗两簇睂峯频皱前畨病了兀自今畨又心暗羞区区一楚囚黄花也笑我因谁痩只爲冤家教我出尽丑休休春风燕子楼飕飕秋风鬓欲秋前腔野寺晨钟声骤惊梦魂飞巫岫云收雨歇独自空僝僽被褁头无端泪暗流双眸强合不能勾这未了的相思甚日钩悠悠料恩情逐浪鸥无繇知音书收未收代谢少藴寄情梁少白山坡羊乱纷纷帘栊风絮慢腾腾纱窗香炷重叠叠江东暮云密匝匝渭北春天树途路纡衡湘绝雁鱼巫阳梦远魂千里独倚危楼故人何处嗟吁目断关河一𥿄书凄其况复东风花落余代葛云卿寄情前腔静阴阴夕阳初下冷萧萧重帘高挂暗昏昏残灯半明疎喇喇几阵西风大泪似麻方知一念差伤心最苦檐前马门掩淸秋更无些话嗟呀何事当初悞信他冤家着甚来繇辜负咱代王幼玉寄情前腔记匆匆霎时成就喜孜孜连宵拖逗怨迢迢经年别离闷恹恹鎭日闲穷䆒自浪游恩情一旦休河桥记得频回首望眼盈盈泪沾罗袖难留恨杀西风下水舟离愁流到扬州古渡头代刘季招寄情前腔病淹淹难医疗的模様软怯怯难存坐的形状急煎煎难摆划的寸膓虚飘飘难按纳的情和况空自忙全然没主张盟山誓海都成谎辗转书来更无的当凄凉爲甚更长似岁长萧郞莫认他鄕是故鄕秋闺高东嘉二郞神人别后正七夕穿针在畵楼暮雨过纱窗凉巳透夕阳影里见一簇寒蝉衰柳水绿苹香人自愁况轻拆鸾交凤友得成就眞箇胜似腰纒跨鹤扬州前腔风流恩情怎比墻花路柳记待月西厢携素手争奈匆匆话别霎时雨散云收一种相思两处愁雁来时音书未有集贤賔西风桂子香韵幽奈虚度中秋明月无情穿戸牖听寒蛩声满牀头空房自守暗数尽谯楼更漏如病酒这滋味那人知否前腔功名未遂姻缘未偶共簇箇睂头恼乱春心卒未休怕朱颜去也难留明珠衒售不如意十常八九黄莺儿霜降水痕收迅池塘巳暮秋满城风雨还重九白衣人送酒乌纱㡌恋头思忆那人一似黄花痩强登楼云山满目遮不断许多愁前腔惟酒可忘忧奈愁怀不殢酒几畨血泪抛红豆相思未休凄凉怎守老天知道和天瘦琥珀猫儿坠绿荷萧索无可盖眠鸥浅碧邻邻露远洲羁人无力冷飕飕添愁悄一似宋玉赋高唐对景伤秋前腔一簇红蓼相映白苹洲傍水芙蓉两岸秋想他娇艶倦凝眸尾声一年好景还重九正是橘绿橙黄时候强把金尊断送秋闺思梁少白二郞神相逢久笑春来尚分飞似旧记软弱身儿年纪幼重帘不卷萧条独坐危楼爲甚么恹恹如病酒空恩爱未曾消受莫淹留竟不念匆匆岁月如流莺啼序锦堂风月今又秋参辰还自昴酉定非关途路悠悠不干鱼雁差谬奈花营唇鎗战争更锦阵心兵辐辏无共有只落得浪传人口簇林莺空挑鬭难断头爲高唐云未收朝朝暮暮在阳台右情深怎休恩深怎丢因此上明知未偶还拖逗梦悠悠三星天外空戴月如钩啄木儿曾留恋几浪游秋水春山常聚首记花阴淸昼携琴想灯前午夜藏䦰更忆他修书漫卷罗衫袖高歌半解香喉扣订约偷回扇底眸滴熘子天台渡天台渡桃花水流章台路章台路柳条报秋谁道落人机彀崑崙是何处与奴施妙手把往日恩情一旦尽勾水红花犯正値阳回九九𬒳何人苦逗遛奈阻隔去无繇冷飕飕卿卿知否多应独倚小窗幽柬难投重门谁扣四五年光阴虚度三两行泪空流凄凄切切殢人愁也啰尾声景凄凉人僝僽相思孽债几时休直待要海燥江枯方罢钩暮冬闺怨杨用修二郞神分鸾镜爲脉脉相思愁病顷刻光阴冬巳剰陇梅岸柳那堪枝上春生共渡寒江一夜程怎挨得恹恹薄命恁伶仃枉修睂蹙损将谁药褁医经前腔恩情当初错认今成畵饼似水底灯前花月影甜言蜜语谁知有口无凭万种恩情一片氷单得个苍天作证恁关情枉腰围痩损无端心绪瞢腾集贤賔雕梁燕子雏又生啾啾暗度窗楹把我离怀提掇醒病难除梦又无成心中自省何日得那人懽庆成孤另有谁问粉枯脂剰前腔海棠零落添暮景一轮月可中庭红烛无心花下秉向人前不敢招承孤形孑影寻不出些儿话柄把罗袜整怎奈何露多花径黄莺儿何处杜鹃声漏沉沉月二更啼残萧寺闲钟磬神魂暗惊相思倍增离人最怕愁难听拜三星泪珠不断添的箇曲池平前腔何处又吹笙爲儿郞焦仲卿与伊同事还同病凄凉怎经离愁怎生花间宿鸟栖无定恨多情分明忘却翠幕与银屏琥珀猫儿坠无聊无赖茆屋听鸡鸣远岫烟消斗欲横辘轳声巳响丁丁魂灵想着那人儿欲罢无能前腔倦开粧阁吹灭短檠灯红日摇窗风愈冷焚香拜祷紫姑灵惺惺休把竝头莲做了水上浮萍尾声临行曽把佳期订此际雁鸿难定何日得明珠掌上擎拟汉宫春怨梁少白宫词之作其来巳渺与时高下具体纷纭援雅琴而变调方无愧于长门之篇顾女史以问诗始有得于自悼之意洽及南国降自唐家香词满案无非怨望之音秀翰盈笺尽是嬉游之句泪痕不学君恩断怅怏何深不是思君是恨君含冤尤甚而且密奏入月仲初巳堕于诲淫近覔祗承禹王实沦乎导欲是皆哀过于中乐失其正者也况汉氏篇长唐人调短蔓延急促未恊宫商因简彤管之编偶閲掖庭之籍岁蕐虗度永巷幽深气候不齐阿房寥廓感女弟之进始焉宠冠乎椒风怅宫人之终则魂游乎薤露于是声从新谱词按旧宫用写旷女之幽怀聊述空闺之微㫖虽未尽风人之绪亦以见爱君之情云尔二郞神铜壶转奉箕箒又平明金殿记少小披香曾侍宴鸾舆别后椒房寂寞多年只听得风送西宫歌吹远叹命薄承恩何浅恨无缘总黄金求赋文章更有谁怜前腔花砖飞英乱叠湘帘高卷奈春锁重重深小院怕鞋侵荒藓瑶阶欲下还旋何日得碾破苍苔畱玉辇愧随例虽朝空见恨无缘总黄金求畵丹青竟有谁怜集贤听黄莺思家何处魂梦悬我淹淹弱息难延九十日春光愁过半病膏盲旦夕牵纒腰肢痩软宫医有倩谁唿唤泪绵绵书封战袄投向阿谁边前腔闲宵欲赋纨扇篇奈秋风箧笥空捐月过房栊朱戸掩这深宫夜午谁喧恠金铃小犬吠花声隔帘窥见泪绵绵诗题红叶流向阿谁边黄莺儿锦瑟倦调絃春风泣杜鹃开帘羞覩双飞鷰他那里歌台夜喧我这里舞衣昼眠却缘何一宫咫尺温凉变会无年鼎湖龙去除是共登仙前腔粉黛浪三千念当初宠最先爲甚十年不识君王面非君故偏似妾故专而今追悔又难重见会何年翠华云暗除是共陵园琥珀猫儿坠烟横阁道日落断传宣鱼钥随收金锁穿花房夜捣守宫鲜天天又蚤是门掩黄昏银烛空燃前腔君恩浩荡岂是误婵娟自恨孤身多命蹇今生巳矣远结再生缘天天又蚤是月落乌啼玉漏空传尾声伤心过处还消遣自甘受一生微贱圣主从教亿万年代伎谢双送别瀑泉王孙高深甫二郞神西风紧恨留不住几折征㠶此夜人黯黯离愁心上忍寒鸡残月催人似妬我良姻三唱声沉影一痕报晓窗鹊传初信蓦地里消魂霎时间天涯海角枕畔平分集贤賔朝烟一带迷远村蒹葭露冷江濆无计从君舟楫稳水中夹空惜离羣菱花妬粉任憔悴别来靑髩鳞鸿信五云高路隔朱门莺啼序霜花露草遗泪痕甘自眼前承认佃心头种种恩情怕日后都化做愁根有谁怜三秋永夜弔只影一钩残烬君须悯芙蓉花摇落风尘啄木儿惭风月隔笑颦乌鹊盟寒枕簟春漫自喜带日寒鸦蚤飞傍听雨长门君心去留浑无准妾身死生能相信望眼将传石上神黄莺儿芳草恋王孙遍天涯付转轮你是迷香洞掌莺花印生平此身知心是君相逢莫作寻常论意儿眞分鞋破镜怜取眼前人琥珀猫儿坠姻缘两字空自计朝昏纨扇情多易怨嗔巫山巫崃梦无因温存怎得箇君能爲雨我作行云尾声堪怜柳色章台嫩莫把这桃花当避秦须索要蚤向春风一问津秋夜病中怀旧张旭初病鬼牵缠愁魔窃发况复秋声聒耳惊摇欲绝之魂春梦劳神痛洒将枯之血腰瞿同沈瘦叹枯楷之不如鬓乱类潘丝惜霜华之轻点瞢腾无主事事伤心潦倒难堪沉沉刻骨因借宫商之韵漫排忧鬰之衷爰有是作二郞神寒衾峭叹瘦骨棱棱痛怎熬恍惚魂随天外绕翻来覆去无端幽恨重挑心事偏将心病炒热身躯倍増炮烙恶根苗只落得枕边红泪频抛前腔萧条沉沉永夜漏传偏杳况哽咽寒蛩鸣砌草似声声啼怨将人暗地吹𫾣悔容易当初弹别调怎怪得牵衣咶噪病根苗添得箇胸前愁块难消集贤賔参苓徒费夺命膏似水石频浇笑杀玄霜空自擣记前秋病里劬劳黄昏淸蚤药共食亲司罏灶相看好笑盈盈道记添衣袄前腔别来梦里常会着依希光景如昨杨柳楼头新月小飞碎玉共醉葡萄频移寒燠转眼处红香零落颦与笑算都是黄粮一觉黄莺儿霪雨叹连宵怪狂颷转怒号惊掀斗帐寒威暴碎琉璃那遭剷琼枝那朝风波一似今畨恶枉神劳想从来好事强半不坚牢前腔灯灭篆烟销再吹藜伴寂寥还嫌只影空相弔剜柔肠似刀炙忧心似飘摇狼借如衰蓼叹柔条恹恹残息偏遇雪霜高琥珀猫儿坠邻鸡初唱夜色尚迢遥隐隐钟声出丽谯几回睁眼望明朝徒劳推不去剰雨残云耳畔潇潇前腔林梢欲曙宿鸟正离巢历乱偏从檐际扰朦胧合眼又惊觉焦懆博得箇浑身透湿汗雨如涝尾声强擡身披衣靠叹痴情绵纒不了只怕病浅愁深难自保秋闺吴崑麓集贤賔芭蕉冷落秋夜幽萧萧独抱寒稠欹枕俄惊窗雨骤一声声惹起闲愁珠抛玉澑几侧耳几添僝僽空自守这凄楚爲谁担受黄莺儿风飏绣帘钩和蕉声带雨浮梦回几阵残更候似蛩声更啾似砧声更稠淅零零苦把凄凉奏思悠悠都将别恨收拾上眉头猫儿坠芭蕉色褪荫绿减深秋况复轻分彩凤俦那禁萧瑟雨飕飕堪忧最苦是长夜如年漏滴谯楼前腔短檠半减应怯照人羞空把明珠暗里投淋滴滴翠泪双流尾声西风吹雨纱窗透魂断处香消金兽忽听鸡声报晓筹秋怨沈靑门集贤賔梧桐露冷生嫩黄半檐秋浸纱窗玉马无情频闘响顿惊开梦里鸳鸯教人暗想怨只怨西风狂荡空悒怏怎能彀倩魂重往前腔记别时话儿都是谎好教人暗里徬徨莫不是信着他人闲论讲他那壁厢背后轮鎗难遮怎挡俺只有青天在上君细访枉了人算甚高强黄莺儿消痩杜韦娘惨离情泪两行几回怕入芙蓉帐衣残麝香楼空畵梁愁来暗觉如天様细思量天犹较短不比这愁长前腔砧韵度东墻月中庭漏渐长秋来倍觉添惆怅诗闲锦囊衾闲象床相思暗把浓愁酿最心伤数声归雁凄楚过潇湘琥珀猫儿坠想去秋厮傍醉倚石头床覻着睂儿畵短长花前携手说高唐萧郞又不知甚处迷留软玉温香前腔倾心吐胆博得个假乖张有话何人远寄将看今年不似旧行藏参商爲甚的负却初心顿忍相忘尾声梦儿里频相向还不了生前孽帐爲雨爲云枉断肠此曲前四阕散见沈靑门唾窗绒内予兄楚叔托名伯起续而成套诚如贯明月之珠合苕华之璧矣予兄精于曲学凡吴骚旧本所载某某改刻除江东白苎词外皆其手笔特表而出之以政同调秋思冯海浮集贤賔离愁满天没处躱下香堦权当腾那离了重帏还较可见牛郞阻隔银河空躭寂寞眼睁睁一邉一箇他和我百殷的离不了愁窝前腔靑山浅描双黛锁向天邉望断秋波远树寒空烟淡抹畵睂郞那答儿磨陀靑春担阁要相逢阳台一乐无结褁煳突梦当甚么喽啰黄莺儿乌兎转如梭急煎煎把俺磨一年好景都零落风儿寒奈何雁儿呌怎么雨丝儿哨的窗儿破冷呵呵香腮红沁只疑是醉颜酡前腔瘦影伴姮娥呆答孩怎动那几椿儿惯把人折挫疎刺刺帐罗虚空空被窝惨凄凄长夜捱不过眼强合难禁枕冷又添上泪痕多琥珀猫儿坠云鬟重整宫様绾靑螺何日粧台展翠蛾几时绣榻两情和因他悄一似倩女离魂病染沉痾前腔扁舟闲系尽日漾金波水冷霜淸舞败荷江湖满地一渔簑蹉跎却不道孤负幽期对景吟哦尾声好时光堪行乐百岁芳春有几何湏及蚤回还锦绣窝宫词沈子勺集贤賔登楼倚阑看暮景白漫漫天濶云平浸地面池台流倒影透西风月戸云扄把花翘暗整粧楼下飞萤不定愁愈逞空望断碧梧金井簇林莺惊琼珮吹玉铃隔羊车囚凤城菱花独舞靑鸾镜凄凉四星迢遥五更碧烟虚沉木销金鼎料今生孤辰寡宿不敢怨长庚啄木儿寒风紧鸯被轻温不过双钩罗袜冷乱纷纷叶走庭除影萧萧竹扫窗楹自来羁人与闷怀难争竞况我瘦身躯怎和愁肠挣刚剰得担害怕恩情骨一茎琥珀猫儿坠秋蛩夜语委实不堪听啼树官鸦不住声被相思业鬼搅魂灵无凭怕只怕魂断天涯有梦难成尾声夜阑烛灭人儿静疎櫺里新月照人明傲杀姮娥无世情闺情沈子勺集贤賔天涯自他爲去客黄犬音信全乖镜掩菱花终日待湿湘裙冷透苍苔靑山点黛人更在靑山天外没布摆扑冬地石沉苍海啄木鹂休回首愁感怀薄劣冤家心性改假饶是线断风筝落谁家也要明白愁来更觉愁肠隘怎担得偌多相思债别凤离鸾何日谐占卜卦钱排琥珀猫儿坠移山廻海招赘相公宅多就了除名烟月牌迷留没乱好难猜多才敢只是柳叶眉儿等你过章台滴熘子才听得砧声住角声又哀眼见得灯光暗月光又埋风景偏生魀疎桐叶乱筛蛩吟晚籁那里是姮娥影占了书斋尾声意中人今夜知何在勐随风雨上心来只落得泪点垂垂下两腮惜别张熙伯集贤賔怀珠袖璧空暗投多应是运値辰勾锦鲤春鸿逐浪沤望音书恐难便有溪边路口反一似梦中分手何须又向湘云楚崃追求前腔恩情总是不自繇风尘惯使人愁事到其间应掣肘眼睁睁割断绸缪人前背后禁不住热心挑逗难罢手眼中血心上空流黄莺儿牵惹恨悠悠惨江声不断流情多泪染枫林痩离歌马头离人渡头欲言难语空僝僽恨悠悠团圞夜月羞卷上帘钩前腔心事暗藏䦰向谁行计去留岁华苦共寒灯守芳春艶游红香酒筹如今都被天除扣事空谋桃花流水归路隔丹丘琥珀猫儿坠山长水远拚命寄浮蝣此路分明是断头门前何日系骅驑今后单剰箇故园幽梦旧日风流前腔西风雁字天外信难修心债何年是了休如今欲会两无繇难剖教我名躭实受事出虚收尾声靑蛾愁簇丝丝柳红泪啼残叶叶秋怎禁这泪短愁长教人不耐乆春怨陆包山高阳台万点残红千林新绿声声怨杀啼鴂蓦送春归芳心时爲愁绝伤别乌丝小字书空写有话儿和谁分说顿教他归来再整旧时风月前腔悲咽冷冷淸淸凄凄楚楚黄鹂又蚤啼彻人在层楼阑干十二凭绝愁结天涯远隔何日返怎遣这望中流血奈临风无端懊恼玉钗敲折前腔难撇病染相思愁躭悒怏陡觉精神悲切绛烛花生蛾来又从搧灭情绝鳞鸿望断音信杳暗自将凤鞋轻跌任残灰麝兰待烬慵把香爇前腔愁结门掩残春冷风疎雨那更那人长别地北天南凄然两下屏绝难决争知到今心顿改好情怀巳成週折叹巫峯重重霾雾一时迷叠前腔薄劣凤友鸾交蜂喧蝶嚷怎忍镜分簪折暗想花前几回立地曾说情切温存万种谁似你这姻缘实难抛撇慢回首端然如梦闷萦愁结前腔虚设绣榻银屏鸳衾珊枕几畨犹自难热纵有鸾胶断絃何日重接懽悦人归锦堂春复霭羡春香红透双颊共畱连花堆锦片这回心惬闺思杨彦华字字锦羣芳绽锦鲜香逐东风软黄鹂弄巧声提起伤心怨覩名园只见杏障桃屏桃屏上映着柳睂翠钿天天桃花隐约可不强似去年缘何去年去年人不见空蹙破两睂尖空蹙破两睂翠尖奈山长水远知他在那里他在那里和谁两箇欢欢喜喜潇潇洒洒咱这里思思想想心心念念我欲待见他一面前腔梅黄雨霁天渐觉南薰转声声噪柳蝉飞梁㷼盻庭前只见照眼葵橊葵橊上映着红颜似染难言鸳鸯竝头怎不教人可怜知他共谁共谁相畱恋不是路离绪恹恹悄没箇人儿在眼前空嗟怨何年何日再团圆恨绵绵关山极目情无限写下花笺谁与传寻思转天涯荡子何时返怎生消遣怎生消遣鹊踏枝南楼外雁翩翩悄没箇信音传长空败叶飘零舞金风动金风动铁马儿声喧纱窗外透银蟾眞箇是想杀人也天盻杀人也天短行冤家行短冤家音稀信杳莫不是负却盟言前腔云布朔风起遍长空柳絮飘绵见几树老梅开绽蕋销金帐销金帐共谁两箇同懽宴空教人独坐兽炉边尾声终须有日重相见相见后依然懽忭办炷明香答谢天赠月来沈伯明字字锦江风送彩船吹下吴官媛遥听奏管絃知是虹桥宴柳堤边只是菡蓞生香香生处兀谁拥着丽娟无缘休文带减蚤则支枕昼眠何能见伊见伊多娇面空隔断楚湘烟空隔断楚湘暮烟又萍踪浪卷教咱盻想着咱盻想着美人此去莺湖小小苕溪远远禁不得离亭点点征㠶片片俺侍去心如箭不是路银汉斜悬独上江楼思悄然凭䦨遍见蟾飘桂影又将圆意俄延似蕉心吐叶肠偷转藕节生花眼暗穿从人愿归飞雀舫乗流便乍来庭院乍来庭院满园春轻盈态玉飞仙恍一似石家翾听娇喉一串骊珠颗堪肠断堪肠断睂眼儿争妍偏谑浪恣情喧喜杀人怎言爱杀人怎言美艶无双艶美无双端相覻也名儿下定不虚传前腔空谈劒枉执拂笑千秋女侠谁怜懊恨锦鸳无伴侣寒塘下寒塘下又听几叠阳关怨望苏城一带白云天怅灯残舞筵惜香飘酒前冷露无声露冷无声蛩凄夜永携囊去莫忘装緜尾声痴情漫把霜毫展一字字廻肠百转何日当歌赠锦缠秋闺怨梁少白字字锦秋来怕倚䦨没様堪经眼寒鸦点夕晖曲水萦村岸指征㠶只见惨淡飞云飞云表砌着几堆乱山痴獧天涯访故可曾一想痩颜明知别怀别怀禁不惯抛得下影鸾单抛得下影鸾泣单况多时未返他今在那里今在那里便教苦恋靑楼皷瑟红楼把盏应念取西窗烛冷东窗蕋烂则枉凤钗敲绽满园春霜臯外渚鸿翻锦织就倩人难凭谁寄语无情子风尘内风尘内裘马儿如闲忙回首辨归鞍蚤角吟也残渐月盈也残捱尽凄凉尽捱凄凉相逢漫吐只付与袖浥啼班秋闺文衡山黄莺儿孤镜畵愁睂未凝眸泪巳垂悔当初拆散鸾凰配如今未归芳心付谁总诗题红叶空自随流木隔天涯愿君如旅雁万里向南飞香罗带相思倚绣帏离愁怎持金樽未倾心巳醉氷絃欲理指难移也此际无穷意有天知天应念妾妾念伊惟有薄倖无情也不念当初炊扊扅醉扶归对银灯终夜长吁气整鸳衾空忆合欢时怪蛩声偏恼独醒人恨婵娟不照孤眠处怎能勾重合凤台箫多应是躭悞巫山雨好姐姐追思那日别离两下里指天设誓铭心刻腑教他休负亏成何济君心一似风中絮飘荡春江犹未归玉山供残秋天气忆萧关尚未授衣自临机欲织廻文未穿梭寸心先碎柔丝万缕千里车轮难系路逺书空寄卜归期教人终日倚门闾香柳娘看芙蓉满地看芙蓉满地兀自笑人憔悴对花无语含羞愧金莲懒移金莲懒移独立望长空银河隔牛女叹朱颜渐頽叹朱颜渐頽半向梦中消半向愁中去尾声天涯草色心千里盻望王孙何日归此恨绵绵无尽期春思杨夫人黄莺儿采药忆天台盻仙音不见来倚䦨却把靑鸾恠香留镜台明分玉钗桃花流水依然在忆天台合欢双带好寄与多才前腔折柳寄章台襞云牋锦句裁银筝翠袖烟花寨千回万回传杯放杯故人惟有何戡在记章台牵情系爱舞袖与弓鞋前腔遥夜步闲阶恨玲珑音信乖三生未了鸳鸯债道来不来说谐不谐窗残夜月人何在步闲阶蓝桥路窄空使燕莺猜前腔听雨坐空斋任闲花烂熳开碧云信断南天外风摇绿槐露冷紫苔诗人老去多情在坐空斋黄昏无耐灯影照离怀闺情陈秋碧莺啼序孤帏一点残灯忽地半灭犹明夜迢迢斗帐寒生展转幽梦难成盻雕鞍把归期暗数恠浪迹全然无定把前情自省说来的话儿无凭黄莺儿无语对银屏正谯楼皷二更梅花不管人孤另疎钟几声残角又鸣薄衾单枕愁难听瘦伶仃恹恹病骨离恨怎支撑集贤賔椰楡鬼病谁惯经但举步难行翠钿金钗无意整好梳粧一日何曾心悬意耿自古道佳人薄命凄凉景盻不到美满前程滴熘子芙蓉面芙蓉面泪痕怎禁杨花性杨花性别离太轻自是东君薄行红英空自芳谁𬋩领浪蝶狂蜂休要闘争簇御林天涯路长短亭怨王孙芳草靑昼长羞把阑干凭几畨暗把鳞鸿倩诉衷情千言万语犹恐欠叮咛琥珀猫儿坠野花村酒他那里醉还醒冷落谁怜冬暮景奴躭寂寞恁飘零薄情不记花前月下海誓山盟尾声风流惹下相思病只索把那人痴等他没眞情我须办至诚秋闺孙百川莺啼序梧桐一叶秋巳凋看斗转西杓夜长时更漏迢迢枉教人辜负良宵透珠帘金风荡飏映绿窗银蟾光耀怎捱到晓不觉的月上花稍集贤賔朱颜可惜虗度了况逢暮景良宵日近天涯云缥缈呆打孩共谁欢笑花阴月皎对此际越伤怀抱深院悄西风起泪零多少黄莺儿蛩语絮叨叨听寒砧入夜高雨摧坏壁苔花老助秋声晩潮战西风柳条破云送月朦胧照正无聊谁家短笛哀怨度中宵琥珀猫儿坠镜鸾羞覩忽讶脸容消淡淡蛾眉谁畵巧带围寛褪小蛮腰寂寥怎禁那梧叶萧萧乱下亭臯尾声何时盻得才郞到对苍天焚香祷告但愿鸾凤一处交丽情沈伯英莺啼序盈盈十五才过羡曼睩修蛾似霓裳舞罢婆娑体态不任轻罗压繁华毎抛脂剰粉爲胜覧好乗流扶舵把愁城闷锁都付与泽国烟波黄莺儿无恙片㠶过正仙郞欲渡河奈行云尚与阳台左爲欢几何牵愁更多还防着眼人窥破恨蹉跎含娇欲语无计奈情何集贤賔分违几日缘再合正隐迹烟萝此际红鸾方证果两鸳鸯竝宿池荷把相思疗可消不了些儿香唾难脱躱供养在眼角心窝滴澑子描兰艹描兰艹指儿似瑳歌金缕歌金缕脸儿半酡眼见芳心无那风波锦被中难停妥耳畔轻轻道今畨快活簇御林蜂蝶鬭莺燕聒浪儿毎一任他随风怎肯轻飘落恠祸起天来大事多磨偏教妹妹不得傍哥哥琥珀猫儿坠算来人世会少别离多倚棹休弹珠泪颗归期约定敢轻挪知么你跟前岂容一字差讹尾声收将风月同担荷愿烟花寨莫遭袄庙火看比目鱼儿相将渡爱河莺啼序首句据伯英词谱仍七字而此曲乃用六字起葢倣陈大声孤帏一点残灯句法也三籁谓大声曲实是孤帏一点将绝灯七字非六字然攷拜月亭有莺集御林春曲乃莺啼序二句集贤賔三句簇御林一句三春柳二句合成者起句如恰才的乱掩胡遮听说罢姓名家鄕句法正与孤帏一点残灯相近卽少一字亦宜添在孤字之上若三籁孤帏一点将绝灯则与集贤賔起句一般何不直註集贤賔五句而必另註莺啼序乎凡莺啼序用七字起者皆犯集贤賔也或作换头可耳因二曲腔调相近作者多互犯而又不得眞正知音者辨之其是非顚倒吾不知所终矣〇春思陈秋碧金梧桐香醪爲解愁酒醒愁依旧斜月残灯正是愁时候愁凭酒破除酒被愁拖逗酒力无多酒去愁还又愁深酒薄难禁受东瓯令花凝恨柳含羞花柳伤春人病酒莺啼燕语淸明后全不管人消瘦剰云残雨两悠悠遮㫁晩粧楼大胜乐桃源洞花事都休许刘郞重到否啼痕湮透靑衫袖伤白傅恼江州这些时瑶琴罢却求凰奏可正是红叶谁人寄御沟阳台梦杳苦追踪问迹似无还有解三酲忘不了共携纎手忘不了西园秉烛游忘不了同心带结鸳鸯扣忘不了罗袜双钩忘不了香囊杂彩新挑绣忘不了百寳珍珠络臂鞲闲穷䆒把娇懽美爱尽付东流尾声好姻缘还成就绣帏锦帐傚绸缪月底新诗再和酬惜别曹含斋金梧桐相思借酒消酒醒相思到月夕花朝容易伤怀抱恹恹病转深未审他知道要得重生除是他医疗他行自有灵丹药东瓯令情山远意波遥咫尺粧楼天漾高月圆苦被阴云罩偏不把离愁照玉人何处教吹箫辜负了这良宵浣溪沙我自招随人笑自古来好物难牢我做了谒浆崔护违前约採药刘郞没下梢心懊恼再休想畵堂中绮筵前夜将红烛高烧尾声我青春他年少玉箫终乆遇韦臯万苦千辛休忘了冬日闺情陈秋碧金梧桐漫漫瑞雪铺密密彤云布两两渔簑粧点江天暮惭无谢女才空想梁园赋学弄梅粧又恐天孙妬无言半晌深扄戸东瓯令思前事想当𥘉有个人儿对拥炉云屏雾障重重护却易把流年度如今人去影儿孤教我怎支吾刘泼㡌见白鷴皓鹤失鲜素云叆叇雪蚤模煳拦截游子归来路折柳亭埋紧冻合停桡渡奈子花金凫冷水渍氷壶空闲却锦绣氍毹阑珊鍱零落流苏愁煳突梦中难遇吞吐问前盟半点虗无浣溪沙风月招姻缘簿到如今一笔消磨痴心倩女成躭误薄倖相如下狠毒心正苦恠两个寒禽儿向梅稍频频厮唤相唿金钱花拈来彩笔生疎写就雪蕉畵图把病容愁脸细临摹寄与君怕君难覩崔家女不是旧规模尾声晚来时添凄楚嘶马桥边雪满湖正是夫戍萧关妾在吴冬闺之曲词林最乏善调而秋碧作者凡几牢骚凄切俱属可传韵选无刘泼㡌奈子花金钱花三曲今照旧稿増入卽一二句法未合亦不足爲全瑜之玷也相思曲沈伯明金梧桐相思本自双未必双思想两下难凭与相字儿浑无当他情有尽头俺意难丢放独自牵思这单字应非谎单相思另是一箇相思様东瓯令单憔悴自凄惶怎把单字儿连相厮混讲只爲多情打不破情儿障加一字在相思上替他思想爲他忙又似各牵肠大胜乐牵肠处还自斟量这相思何必两果然咱想他亦想只当却两相忘偏是箇落花点点他自飘残浪方显得流水潺潺我只汎旧香思之惚恍须索把无情有意总付愁鄕解三酲他想我似镜中留像我想他似藕㫁丝长他笑我恁悬悬倒𬒳生撇漾我笑他也禁不得梦魂傍只道是将咱留恋我便不系肠倒不如撒地丢开教我越惨伤心摇荡絶胜似相思泪洒两地汪汪尾声转愁烦添悒怏焉知不想杀那边厢又道我无心向你行携孙姬雁来绣鞋冯千秋㷼姬孙月小字雁来棋酒娱人琴书自乐时人共倾其佳丽夙昔自负乎情痴弱足纎腰是吴门之赵女淸歌妙舞眞北方之佳人予落魄词塲偶浪游丽馆解我纫兰之佩窃彼绿丝之屩戏咏新词聊以慰牢骚云尔金梧桐春风苏小家夜月徐卿榻携得春归香惹鲛鮹帕似奇葩瓣欲飘半月光初发白彀轻缃底様些儿大千金一揑眞非假东瓯令心儿念口儿夸忙里偷看分外佳凤头啣出珠儿滑满绣犹如畵芳兰一朶衬梅花绿蕚映红霞大胜乐向灯前影弄窗纱道成双还是假记前朝竝立红裙下似一对牡丹芽抵多少芙蓉帐底钩春话扬柳樽前舞玉珈到手非容易也且虗空摹拟权当杯斚解三酲料他们春眠才罢把香衾仔细搜查江南枕上虽行踏些箇事落谁家怎知我留香赚玉刚多霎翻做只影孤鸾路巳賖情无那守着他半丝红线两处波查尾声明晨再续花前话依旧双飞在碧沙权守今宵一夜寡伤秋许彦辅金梧桐堪悲宋玉秋秋老梧桐瘦月满疎林又是黄昏后砧声几处牧败叶敲南牖雁唳鸦惊飒飒寒风透人儿不见空僝僽东瓯令捱更漏数更筹𥿄帐梅花相厮守蛩吟四壁声偏骤呌出箇愁时候支床不寐思悠悠无语拥衾禂大胜乐忆当初邂逅绸缪在花间携素手寻芳拾翠消白昼闲鬬草戏藏钩只指望朝朝暮暮阳台右谁知道前世烧香点㫁头天涯人远似银河阻隔织女牵牛解三酲想着恁龎儿依旧想着您那声咳嗽想着您灯见前松却鸳鸯扣想着您欹枕凝眸想着您睂弯双蹙频频皱想着您鬓軃云鬟一叚羞愁还又兀的是云消楚馆梦㫁秦楼尾声洛阳花章台柳想杀人卿卿知否何日把两字相思一笔勾〇春思古调梧桐树繁华满目开锦𬒳空闲在劣性冤家悞得人忒毒害前生少欠今生债不了相思教人禁害废寝忘餐倚定着门儿待房栊静悄如何捱东瓯令诗慵就谜难猜一别三春音信乖多应他那里贪欢爱忘却个人儿在空劳魂梦到阳台展转恼情怀大胜乐把一牀絃索尘埋两睂峯不展开香肌痩损愁无奈懒刺绣傍粧台莺期燕约今都懈蝶使蜂媒不再来临鸾镜也照得我朱颜未改郞意先改解三酲顿忘了誓山盟海顿忘了眼去睂来同生同死言犹在抛热语脸相挨顿忘了盈盈笑解香罗带顿忘了紧紧双勾红绣鞋今难再便傍人听了珠泪盈腮尾声把局儿牢铺摆思君不久便归来美满前程百岁谐春日题情梅禹金梧桐树莺啼柳外声燕遶梁间语万紫千红水面飘香絮凭栏细把花期数九十春光一点知何处一寸柔肠万缕还千绪那堪几阵无情雨东瓯令天涯路老蘼芜旧日王孙归去途吴歌越吹靑楼暮多少销魂处东风无力倩谁扶羞傅粉怨调朱皁罗袍冷落绿窗朱戸渐凋零紫陌宝马香车荼䕷香雾怯罗襦桃花歌扇闲金缕一帘春梦偏惊杜宇孤帏冷落谁堪伴侣芳心似共春无主尾声把欢娱休孤负只待满身花影倩人扶醉倒黄公旧酒垆怀华亭秋水作梁少白金络索瑶台一綘仙原住朝云殿嬝娜腰肢秋水双眸剪尘缘未扫除思牵缠谪向人间十八年暂辞王母离眞境聊逐东风上舞筵垂杨线睂儿叶叶更堪怜爲伤春怕立帘边蚤落尽桃花片五更转羡畵梁栖双㷼奈姻亲独未完檀郞慢自慢自多畱恋好事蹉跎光阴如箭念往回空逗畱无方便苍天甚日从人愿月转廻廊夜香庭院簇御林今迢逓路几千笑花神未有权任风开落飘苍藓但芳心至死香不变恨绵绵几多心事都付十三絃琥珀猫儿坠那人何处消渴在文园羸得文君眼望穿阴云终散月终圆婵娟须有日飞向蓬莱还寤生前尾声淸宵白昼难消遣含羞未敢向人言只恐靑楼作话传四时闺情常楼居金络索东风转岁华院院烧灯罢陌上淸明看细雨纷纷下天涯荡子心尽思家只见人归不见他合欢未乆难抛舍追悔从前一念差酲伤情处恹恹独坐小窗纱只见片片桃花阵阵杨花飞过了秋千架前腔杨花乱滚绵蕉叶初成扇翠葢红衣出水新莲现金炉一缕微爇沉烟睡起纱厨云髻偏无端好梦谁惊破风外莺声柳外蝉羞临镜千愁万恨对谁言只见旧恨睂尖新泪腮边界破残粧面前腔闲堦细雨收翠幙新凉透衰柳残荷正値愁时候近来都减却旧风流争奈新愁接旧愁白云望断天涯远人在天涯无尽头相思病无明彻夜几时休只见雁过南楼月下西楼人比黄花痩前腔银台綘蜡笼翠幄金钩控锦帐红炉独自无人共月明初转过小房栊不放淸光照病容愁听畵角声三弄吹落梅花一夜风关山梦〇鱼沉雁杳信难通〇孤眠人最怕隆冬正值严冬做不就鸳鸯梦代吕姬霏茵赋别骚隐生金络索邮亭系赤驺别酒频斟劝执手叮咛两下相畱恋思君万种情忆君言满望生死皈依共百年被孽风吹散于飞翼钢铲分开竝蒂莲天涯远那堪绣被冷红鸳从今后衰草平川何处把行踪盻前腔人离在眼前别恨和心纒剰雨残云都是相思劵归期在那些待君旋莫使深闺望眼穿恠一鞭鞍马惊幽梦何处鳞鸿覔锦笺空悲怨非君分浅是妾无缘从今后翠冷花钿更香烬黄金篆前腔斜晖映落霞野树连秋汉飒飒金风生拆双飞雁触处可怜人滞君难打迭离魂逐去鞍奈半肩行李重催促一曲骊歌唱欲䦨愁无限淮阴匹马甚时还从今后梦里巫山只落得空牵绊前腔寒衣赠白裘别语盟靑案无限离情叮嘱千千万泪眼看背君弹想去后思君病渐怕春深花落重门悄夜永兰膏照影单空长叹相看心事一般般从今后痩损朱颜甚日得重欢宴寄别龙子犹金络索曾叨金屋光自小章台养学得靑讴声绕芙蓉帐连环轻解开做野鸳鸯惆怅东风没主张抵多少梦回王谢堂前燕抵多少魂逐临卭弦卜凰无名网背人深处尽思量正是旧恨难忘新恨难降乱滚滚桃花浪前腔刘郞续阮郞濮上兼梁上风月塲头自把年华诳流光似水花眼前忙滋味靑楼也算尝也有个千金难买灯前笑也有个一面能牵去后肠空劳攘离亭羞赠旧时香这是前世余殃今世承当折罚在平康巷前腔五陵裘马狂七步才华广那富贵风流浪宕终难仰当时遇可人在金阊海水难将升斗量俊眸慙妾非红拂〇侠骨知君似李郞把眞情讲十年脂粉付沧浪却不道柳折须长花採须芳这紧慢教人望前腔春郊女伴将月夜游人访怯舞辞歌觌面浑如强孤灯夜永时自徬徨覔得甜桃懒去甞情痴妾似离魂女负义君非李十郞频来往〇相思病种入膏盲只怕今日西厢明日东墻蚤晚无的当宛转歌原注云谱所载末云一声声呌得凄凉愁锁在睂尖上本只二句卽琵琶记空争着闲是闲非祗落得垂双泪亦二句也唱者郄増偏要争闲是闲非句陋甚而时曲只见片片桃花阵阵杨花浣纱记那时节异国飘零音信难凭俱用三句不知何据谱分註寄生子而寄生子本调竟缺今从俗终爲未安尚须查正〇招梦沈伯英金瓯线解酲相思没奈何离恨难消破欲倩游魂入梦寻则箇当初苦忆他眼难合但合眼依稀得见多如今梦里也潜逃躱怨杀那不做美无情狠睡魔把芳魂锁惯呵云叱雨特地张罗浣溪乐你曽送神女来高唐左与襄王结就丝萝偏生把我多摧挫直恁地书生缘分薄如何是可把降魔宝劒暗里摩挲春太平我心才动他却笑呵道何须烦君太阿你自体疲力倦赤绳枉向君边过假饶他倩女离魂也摇不动你希夷高卧但得你少眠一和须教送与㣲步凌波奈子落琐窗谢尊神唿醒南柯奈狂生才愧东阿洛神拟赋愁怀无那阁笔处涙珠双堕尽教收入变声歌做成一串珠颗尾声酒在樽茶畱火不醒不醉睡温和不信芳魂不见过三籁止载浣溪沙春太平二曲于宜春令套曲之后谓二曲偶从谱末帙中得之得句颇俊苦无全套收之然与蓦忽地一套笔致如出一手故附录于此不知此亦词隐先生笔刻情痴䆿语中三籁能辨之似非门外汉矣按商性属金于令属秋故昔人谓此调贵乎悲伤宛转良有以也夫伤离冩恨自余感悼情有固然但其间必有一种眞正萧瑟寂历之气凄楚动人庻乎近是本调名笔繁多悬此以爲选的遗珠错落更俟续收双调夜思陈海樵锁南枝黄昏后鼓一更知君读易临小亭灯火隔帘明人声四隣静停樽待扫径迎勐可的月移花浑疑是君影前腔天街静二鼔余思君此时犹读书庭草未曽除囊萤灿如许门双掩榻半虗勐可的竹生风长疑是君语前腔三更转夜半天知君此时犹未眠铁马傍风传银河绕檐转临牀畔当案前试展寄来书浑如对君面前腔谯楼鼓刚四咚思君不来尊巳空鬼病害得我带围松佳期数得我指头痛灯初暗睡正浓可喜的共君眠原来是一梦前腔残更㫁星斗稀思君出门来也未隔水一鸡啼喧林乱鸦起人将至喜上睂休问我夜来情但看我枕边泪〇题东龙子犹锁南枝曽留下柬帖儿千恩万爱彼一时恨不得把全副肝花呕向这几箇鸳鸯字就是铁人见心也慈害相思都爲此前腔将他谨藏笥不许他人瞷我私毎遇闷时开看只当一度相逢一度懽娱事强婚帖赛誓词再不消费第二张𥿄前腔烛流泪𧖟挂丝只道恩情到底常似兹谁知日乆见人心渐渐不如始虽柬帖时有之比当初浑不似前腔当初血沥沥几行字如今虚飘飘一片词他的话比先前加美细勘眞情百分无一二一塲好枉被嗤情愿抱当初柬帖儿死金阊纪遇龙子犹白氏爲花馆名家而来姬尤后来之最秀东山许元爕则其破瓜之交也元爕作金阊纪遇传自诧奇缘余谱爲新词传诸好事来姬字掌珍葢元爕所赠云珠性圆走而掌又有翻覆之义元爕愼守宝矣佳人再难得其勿效章台柳往事哉锦堂月花满金庭春深玉柱谁争五湖烟景生长繁华风流少年驰骋揽苏台西苎余香咏铜雀东风司令频追省休得要秋到伤春老来索镜堂上集贤賔寂静净几明窗翻今阅古别有酒狂诗兴天上人间除非草木无情凤尾草也解荣枯连理木偏能齐整倘蓝桥幸玉杵价岂辞高等集贤賔偶春花鸟来使星问秦淮柳色谁青屈指寻常桃与杏但无双不产金陵自有烟花首领论小字夜来厮称他都是灵秀禀就是珠十斛也买不出这娉婷集贤听黄莺盈盈二七方待龄似荳香凝妙舞淸歌都绝顶更步打塲中超乗琴棋井井凡百技诸般佳品小妖精豪门巨室欢喜竟何曾黄莺儿金屋乆闻名信还疑喜又惊白家蛮素刚同姓泛扁舟几程历烟波几汀恨金阊不比天涯近到蓬瀛闲花怎惹许自有飞琼黄莺带一封我是黄卷课靑灯暂偷闲访玉京奈娘行做出乔行径眼儿望得盲脚儿站得疼等闲的未许通殷聘镜中形谷中声三复关雎心未平一封书终宵自飮氷把䖍诚感巨灵重来到锦营覩光辉百倍荣畵阁深深频致请万唤千唿不肯行似兰馨似珠明捧出雕盘眞水晶一封罗羞答答脸頳悄低头倚畵屏梨花一枝春带雨纵飞㷼新粧不恁争金钗十二端详可憎靑楼十二供他使令从前春梦到此安排定皁罗袍珍重娘行伸敬这姻缘天大怎教我造次应承他是玉皇殿上校书丞怕书生福浅难侥倖欲行还往可喜香浮酒淸欲畱还去可怜好事未成把佳期来日从容订皁罗歌意马心猿纷竞悔登时腼腆推调红䋲倚闾人望得眼睁睁一封书怎敢违尊命畱无计蚤恨转増长条攀折巳无凭人难再城可倾香衾覆枕闘心兵甘州歌高唐神有灵借巫云一片教他野渡舟横十分不稳稳的是只形孤影魂顚梦倒神未寕忽听得雨骤风狂閙五更披衣起合掌听千声方便谢神明想是明河㵼洛木升从天降下美前程甘州解酲靑鵶喜笑迎尽东山屐齿忘却伶俜时来心肯不惜买花钱赠倾囊聊表钗钿情肆席重陈山海盟双双竝对氤氲使者礼拜通诚解三酲唱一曲今宵欢庆把前身认做莺莺畵堂中万福声相应杯到处巳酩酊今日里花烛洞房把娇客称赛过那玉殿炉传金㮄登魂消賸看不尽温柔窈窕向灯下停睛解酲姐姐只爲儿女情长怜夜短纵有歌舞如云无暇评惜花人耳畔私央倩一句句巳应承正兰汤试浴看他云髻倾又蚤攅簇蛾睂愁未经妾薄命一点在素绡君亲证堕落风尘忒煞轻好姐姐宛转鸳鸯交颈有的是惜玉怜香权柄霎时到手劝君聊住停昏还醒千金不换须臾顷魂遶阳台第几层姐姐拨棹自慙这丽质怎胜从此后心肠难硬俺和伊情分一似海様盈甚日得双鸾共乗愿今朝天慢睛愿天天且莫明拨棹入侥侥蚤听得疎钟远寺鸣见窗隙㣲光枕畔呈泪斑儿兀自荧荧涙斑儿兀自荧荧只见他星眼朦胧余羞态又见他鬂纵横倍可矜侥侥令风流原有种今日总输卿一任风波休轻散须记着贺新郞第一声尾声贪花採得花中圣五湖年少不虗生唤作明珠掌上擎双调徤㨗激袅盖如文章家之以筋力胜而不欲其以浮靡见长者也声音之道可想见焉本调名目有限词亦如之不能僃美中如子犹先生金阊纪遇一套似亦卖弄家私而故爲破格铺排者如以寻常章法律之殊非作者之意而亦非选者之心矣原评录后凡纪事之词全要节次清楚而过脉絶无痕迹如太史公伯夷屈原等传以事实议论相御而行其叙事又须明显使人一覧而知方妙此是子犹胜塲白雪斋选订乐府吴骚合编卷之三吴骚合编吴骚合编卷四白雪斋选订乐府吴骚合编卷之四骚隐居士选辑半岭道人删订仙吕入双调题情周秋汀夜行船序翠拥红遮锦香丛勾住採花蝴蝶迷恋处只爲多情难舍风月顿使绸缪偏令爱惜愈加疼热拚也准僃下鬼门关心愿对海神同设前腔应借夙世冤业但逡廵一见两情牵掣歌台上一曲霓裳淸绝娇怯粉黛轻匀蛾睂淡扫晩粧初卸覻者便是那潘妃丰韵比他何别黑䗫序曽写鹦鹉新词向尊前花下把彩云歌彻断人肠谁送一𥿄书折虚说石榴花巳开玉人音信截那时节闷杀人离愁万种寸心千结前腔欢悦刬地归来似天仙降下蕊珠宫阙喜钗分再整絃断重接听说花枝挿在瓶湘帘放下些叙离别喜杀人书帏半掩把灯吹灭锦衣香喜的他心儿热怕的他性儿劣便教一句开言不许差迭端详济楚又贞洁全无半点假意虚撇更聪明俊雅酒儿中件件淸切洒落风流也竟与人别氷肌玉骨皎然朗澈浆水令想当初相逢狭邪武陵溪短棹轻楫歌声宛转髩欹叠近船唿出醉眼乜斜天涯去云水賖阳台梦魂空飞越谁承望谁承望到底和恊今日里今日里始得宁贴尾声从今共把山盟设不许负心薄劣这叚情词留在帕儿上写冬闺陈秋碧黑䗫序点简梅花见南枝春信漏泄今宵雪糢煳可堪半压寒稍飘飖暗香动且浮疎英嫩又娇正无聊着意看花却又被花相恼前腔清晓眉黛慵描整残粧无语向花微笑惜花人此时音信寥寥萧条天寒缟袂薄风轻绣带飘自今朝一捻腰肢寛掩翠裙多少忒忒令任雪花梅英鬬巧憔悴人暗伤怀抱此情若与天知道离恨比天更高果然是天知道和天也瘦了五供养青山顿老谁收拾满地琼瑶苍茫冬暮景举目总萧条笑我因花起蚤听满耳灵禽喧噪不报些儿喜惹煎熬北风吹面利如刀好姐姐一交黄昏静悄孤另另银缸相照把灯儿慢挑和衣刚睡着谁惊觉声寒指冷难成调偷弄飞琼碧玉箫川拨棹难猜料自来这读书人心性乔蚤殢上金屋多娇蚤殢上金屋多娇顿忘了临卭故交汉相如恩爱薄卓文君缘分少锦衣香瓓珊了锦字诗差错了瑶琴操钗分了交股金带折了连环套凤凰簪蹀爕玲珑那得坚牢桃花源上不通潮伤心总是雨叶风条连枝树近来也生成恨种愁苗鱼雁无消耗水濶山高红丝系足谁把氷刀双搅浆水令不索把穹苍祷告一任他傍人笑嘲盟香夜夜天烧忧情未诉意攘心劳从前誓都忘却只求眼下他来郅鸳鸯被鸳鸯被重薰麝脑销金帐销金帐共飮香醪尾声愁容等得生欢笑愁甚么暮冬天道畨成月夕花朝题情冯二酉黑䗫序两字鸳鸯惹心头梦里多少牵纒怪分飞偏憎月下灯前堪怜月圆人不见衾寒夜怎眠悞芳年人隔三秋又蚤寸肠千转忒忒令比人间红楼畵船似天上银河月殿分明咫尺无分缘如隔太行一线秋水盈春山怨怪情丢意浅五供养犯山高水远恨知音曲中断絃琴心空有调诗句共谁聮我想桃花人面隔朱门春风转盻别来虚岁月何处指盟言怎得人心乆长不变好姐姐鱼雁水沉风㨵书和信云遮雾罥花飞月冷尘蒙旧简篇愁和怨愁深隐隐当心坎怨结悠悠在眼前玉交枝梧桐几片閙秋风飘零翠轩翻来卷去如相恋动人无限熬煎记月明疎影共留连又霜寒夜瓦惊时变最无聊孤灯影悬最伤心青衫泪溅川拨棹无繇见阳台上巫崃边似如今鬼病纒绵似如今鬼病纒绵到不如丢开在先偷香手谁见援傅粉心谁与傅尾声风流孽瘴还不免毕竟是爲他牵纒怎能彀春生庭院把孔雀屏遮离恨天惜别王伯良惜奴娇山抺微云听连天畵角声断谯门聊停征葢花前共飮离尊难分旧事蓬莱回头迅见炊烟纷纷尽日渐曛遥指寒鸦数点水遶孤村前腔销魂此际征人想香囊暗解罗带轻分靑楼休道赢得薄倖名存伤神此去何时重亲近惹啼痕罗襟润惆怅频又是高城望断灯火黄昏离情沈伯英步步娇别凤离鸾惊时变新景添新怨雕窗袅篆烟靑琐虚凉翠幄空展却忆俏婵娟酬不了当初愿江儿水常想西江夜舣畵船芳菲北苑开春宴七换凉州歌喉颤一声金缕香风转怕羞人莺㷼旧恨从头十二阑干凭遍园林好昏惨惨愁城似天远迢迢长日胜年记一笑春风娇面灯儿下鬓云偏急回首巳茫然五供养犯别来想见见月缺多时也有团圆畵堂深窈窕归翼枉蹁跹怕玉钩未卷一天愁着谁消遣诉一晌心间事写一幅断肠篇等一箇峰头孤雁回旋川拨棹双眸倦看这艳阳时三月天一杯闷酒尊前一杯闷酒尊前少一箇人儿在眼前害相思张解元盻神仙归洞天锦衣香春衫和泪穿犹是伊针线玉箫深夜吹多是君愁怨傲杀槎头金盘双荐笑他竝蒂两红莲香云迢逓蝶浪蜂顚纵东风难见怕顚倒风吹花片不与些儿便怎生留恋看看瘦得沈腰一线浆水令煞静悄垂杨庭院虚供养绿暗红嫣银钩屈曲指骈联淋漓锦袖细艹鸾笺刚删订相思傅迟迟月上桃花扇香罗帕䦨珊了旧盟新愿流蘓帐冷落了粉露花烟尾声愁人怎把闲情遣一恁啼春两泪悬谁管领春山双翠浅闺情刘东生步步娇月夕花朝成虚度把往事难凭据东风旧院宇尘满瑶台闷扃朱戸六曲畵阑干总是伤情处孝南枝关山路信也疎鸳鸯绣衾香也无蝉鬓爲谁枯蛾眉爲谁蹙只有天知我苦也不挥毫也不联诗句也不开樽也不歌金缕灯也孤人也孤枕又孤月也恨长孤香柳娘叹离愁几许叹离愁几许胜似大江东去将心比心如何辜负想昔日共笑语想昔日共笑语情似水中鱼爱惜如掌中珠我欲待要寄书我欲待要寄书寄与薄情看取泪痕如雨园林好不记得弹丝品竹不记得偎香倚玉不记得临行时嘱付不记得醉糢煳不记得卧流蘓江儿水盻杀门前马陌上车年年空把隹期悞好似和畨汉蘓武终须有日还鄕故忍把奴心辜负雁杳鱼沉不见传来尺素侥侥令鸾凰锦帐图蝴蝶绣罗襦惹恨牵愁无心绪直待两成双心愿足尾声逢时遇景添凄楚常思想鸾交凤侣至今在海角天隅闺怨旧词步步娇昨夜春归今朝夏时序如翻掌相思恼断膓只怕愁病无情减却容光血泪渍成行点点滴在靑衫上山坡羊绿阴阴竹梢初放碧沉沉荷钱较长红泼泼榴花渐舒白茫茫麦陇翻银浪雨乍晴园林梅子黄时移物换人何向种种思量椿偆惆怅凄凉半开窗半掩窗悲伤半思郞半恨郞五更转纳稼时离鸾帐到如今又挿秧南鳞北雁频来往自没一𥿄书来慰奴怀想向晚来空倚定危楼望朝云暮雨和谁讲除是梦里重逢和你徘徊半晌园林好觉来时愁魂半牀那人儿依然两厢只落得千声悒怏端的是怎推详端的是怎推详江儿水睡起娇无力穷愁莫可当咭叮咚风韵帘钩响淸熘熘竹夹茶烟漾碎纷粉日映晴丝荡混搅碎离人情况纵有良工畵不就相思模様玉交枝绿窗虚朗昼寥寥共谁举觞芭蕉弄影摇书幌一霎时过了端阳梦魂惊破追楚襄首儿淡了思张㣲待见他山长水长待放他情长意长玉抱肚南薰荐爽这花阴看看过墻聒噪些蛙鼔蝉琴萧索了蝶粉蜂黄中心怏怏无明无夜费思量倩托何人远寄将玉山供精神愡恍这滋味何曽惯尝覻花钿粉面流脂透酥胸汗雨挥浆灯花鹊噪到此都成虚谎命薄多磨障意徬徨停针无绪绣鸳鸯三学士花愁酒债何时了偿经几度饭废茶荒威㽔懒傅何郞粉寂寞羞添贾女香心爲远怀萦百丈魂消处逐去樯解三酲锦葵开有谁宴赏记昔日欢娱在华堂今日里浮瓜沉李没心想盈盈泪浴兰汤趂微凉缓步出洞房闷数归鸦立小廊声嘹喨採莲歌何处晩渡横塘川拨棹举目谁亲徬三星祷夜央俏冤家杳隔在潇湘俏冤家杳隔在潇湘几时得荣归故鄕办䖍诚叩上苍奈愁城未肯降前腔痩损龎儿浅淡粧怕暮皷晨钟特地忙蚤知道今日恓惶蚤知道今日恓惶争似当初不识强待相忘不忍忘待相从路渺茫侥侥令蜻蜓飞两两燕子语双双偏我海誓山盟都成谎畨做了五更头梦一塲尾声君平问卜都虚谎只恐怕归来鬓巳霜怎能勾身生两翅飞到伊行怨别唐伯虎步步娇楼阁重重东风晓玉砌兰芽小垂杨金粉消绿映河桥燕子刚来到心事上首稍恨人归不比春归早醉扶归冷凄凄风雨淸明到病恹恹难禁这两朝不思量宝髻挿桃花怎当他绣戸埋芳草无情挈伴踏春郊凤头枉绣弓鞋小皁罗袍堪叹薄情难料把隹期做了流水萍飘柳丝暗约玉肌消落红惹得朱颜老情牵意绊山长水遥月明古驿东风畵桥俏冤家何事还不到好姐姐如今瘦添楚腰闷恹恹离情懊恼落花和泪做了一様飘知多少花堆锦砌犹堪扫泪染罗衫痕怎消香柳娘隔帘栊鸟声隔帘栊鸟声把人惊觉梦回蝴蝶巫山杳我心中想着我心中恨着云散楚峯高凤去秦楼悄怕今宵琴瑟怕今宵琴瑟你在何方弄调撇得我纱窗月晓尾声别离一旦生芳草畵栋梁空落燕巢可惜粧台空教人自老秋日怀旧梁少白步步娇一夜梧桐金风剪败叶空廊战离愁有万千梦入兰心芳香不变目断碧云天把西楼东角闲凭遍忒忒令记初见在春风绣筵又蓦遇在夜香深院花枝婹嬝似趂风摇颤人丛里信难传人丛里信难传又谁知背畵阑把秋波暗转尹令自别去心畱意眷再没处寻方觅便谁道渡头重面还似旧时迷恋路阻蓝桥肯负前生未了缘品令娘行爲何再入武陵源池亭深处恰似降飞仙幽期密订去畱多腼腆太湖石畔只恐怕他人瞧见带绾同心共结东林祗树边荳叶黄夜深沉漏滴银锁喜空联挽青鸾翅入重楼挽青鸾翅入重楼亲受用香温玉软一时缱绻钗横鬓偏眞箇是水云中的鸂鶒眞是箇水云中的鸂鶒看遗却花钿零落在银屏锦鞯玉交枝舞衫歌扇载卿卿西江畵船红衣湿处淸波溅竝头开彻双莲丝丝柳条风渚牵潇潇竹影溪云浅拥鸳衾落月未眠酒初醒犹闻娇喘月上海棠最可怜欢娱未了生离怨恨片㠶东去甚日还旋霎时间翠减香消顷刻裹山长水远重发愿愿年年相见胜似今年江儿水江水明于练秋云薄似绵奈扁舟飘忽如飞箭看牀头翠被余香卷囊中秀发和愁纒怕睹社前归燕何日重来还向旧家庭院川拨棹诗题绢泪斑斑成翠藓夜迢迢辗转无眠夜迢迢辗转无眠洞房虚孤灯惨然似枯枝泣露蝉似风花哭杜鹃前腔肠断箜篌第五絃奈万事伤心在眼前纵风波倐起平川纵风波倐起平川誓把衷心铁石坚愿频频音信傅莫教人眼望穿尾声归舟有日还重见那时节锦堂欢宴银烛高烧绣帐悬闺思文衡山步步娇帘控金钩深闺悄风动炉烟袅凄凉恨怎消望断衡阳底事鳞鸿香独坐闷无聊把金叙划损雕䦨巧香罗带幽窗倍寂寥氷絃懒调春纎未举先倦倒断絃何日续鸾胶也总有相思调谁抛思君几遍成鬰陶便是暗掷金钱也有甚心情辨六爻醉扶归闷恹恹羞把菱花照睡昏昏慵整翠云翘觉离愁应比旧时多看花容不似前春好可怜辜负好良宵多应是别惹闲花艹皁罗袍可恼郁人怀抱响叮当铁马鬪风声敲潇潇踈雨洒芭蕉啾啾四壁寒蛩閙寻章摘句临风懒嘲蛾睂消黛金针懒挑亏心自有天知道好姐姐看他量如斗筲没来繇教人谈笑翻云覆雨都是奴命招无消耗滔滔水渰蓝桥倒烈火腾腾将祅庙烧香柳娘见红轮坠西见红轮坠西晩钟声报孤灯惨淡和愁照听谯楼畵角听谯楼畵角呜咽怨声高令人越焦懆剪秋风败叶剪秋风败叶把纱窗乱敲搅得奴梦魂顚倒尾声薄情做事多奸狡撇得人来没下稍短叹长吁捱到晓闺怨元词步步娇暗想当年罗帕上把新诗写偷绾同心结心猿垂意马劣都将软玉温香翠拥红遮琴瑟正和恊不觉花隂转过梧桐月沉醉东风一团娇香肌痩怯半含羞粉容轻贴微笑人悄说休忘了今夜等闲间将海棠开彻把山盟共设不许暂时弃撇有个负心的教他随灯儿便灭忒忒令他殷勤将春心漏泄我风流寸肠中热因此上楚云深锁黄金关休把隹期顿撇湘江竭燕山截断鱼封雁帖好姐姐自别逢时遇节冷淡了风花雪月奈柔肠万结怎禁窗外铁无休歇一似环珮摇明月又被西风将锦帐揭桃红菊渭城人肌肤瘦怯楚天秋难禁病叠停勒了畵睂郞京尹停勒了畵睂郞京尹补塡了河阳令满缺园林好也伤残连枝带叶勾引得狂蜂浪蝶閙炒起謌台舞榭回首处楚云遮堪叹处水痕賖川拨棹成吴越怎禁他巧言开间谍平白地送暖偷寒平白地送暖偷寒勐可地搬唇弄舌水晶丸不住撇蘸钢锹一谜掘锦衣香他将楚馆焚秦楼拽洛浦塡泾河竭梅家庄水罐汤瓶打爲磁屑贾充宅守定粉墻缺武陵溪涧把花儿钉了桩撅楚襄王梦惊蝴蝶汉相如赶翻车辙紧闭芙蓉阙紫箫声裂碧桃花下凤凰把翎毛生扯浆水令响叮当将菱花碎跌侧楞碀氷絃断绝喜孜孜将同心带扯扑冬地宝簪坠折採莲人偏把竝头拆比目鱼就池中将水车竭连枝树生砍截打捞起御水流红叶蓝桥下翻滚滚波涛卷雪祅神庙熖腾腾火走金蛇尾声饶君总把机谋设怎禁那负心薄劣一一向梦儿中他分说秋夜同胥姬坐雨西窗感旧梁少白步步娇半夜萧疎芭蕉雨叶叶西风里相将梦觉时一枕华胥十年心事细数雨欷歔柔情不断如春水忒忒令论命里今生合孤叹花星几番明汚知音绝少谁可堪回顾迷魂阵乆荒芜又谁知遇合奇惹闲情万缕沉醉东风记当初曾通素书到年来数傅淸誉奈深戸暎花关天涯尔汝空奔走东西邻妪河桥故居山城小溪依稀记得风帘露出绣襦好姐姐沉沦数载有余竟没处问消寻息他生未卜此生应见稀甘抛弃灵禽乆被樊笼系谁料秋来放雪衣园林好病相如在文园着书旷文君正临卭寡居还没有逓春心绿绮险増出酒家垆险増出酒家垆江儿水瞥见深深巷欵欵扉缘何欲避还凝竚初疑施氏西村女原来宋玉东隣妹雅淡裙衫白苎小立迎风注目似曾相识五供养犯方知是你这叚姻缘会合眞奇遂凭氷上语竟赴月中期看他衷情几许遍诉出半生憔悴道幽花经雨蹙皓月被云迷受尽凄凉万般滋味玉交枝今朝得遇感娘行素心不移浑如枯树生连理分明得水游鱼因思往事多泪垂从今相守君须记西庚明星见知仗东君莺花有主川拨棹会眞诗双文句楚台风巫崃雨笑儿曹旣不相知笑儿曹旣不相知枉奔波磨穿袜儿弄机关你好痴破姻亲却怎的香柳娘我而今共伊我而今共伊花前月㡳愿年年同伴春光住总闲言有些总闲言有些任他们自倾欹和你甘心且包蔽算人生有几算人生有几休攅两睂试看傀儡尾声绿窗人静风儿细追想当年难遇莫负韶光十二时春闺郑虚舟沉醉东风海棠花开还未开倦停鍼绣窗闲待花睡去冷闲堦教人怜爱须避却妬花风霾把门儿谩开不许蝶蜂叅拜若等着那负心的便随着进来忒忒令盻得个春风满街好花枝没人簪戴花无语空立遍苍苔担害得人无頼愁无奈恨无端磨穿了绣鞋品令相思黙黙没个好安排脂憔粉悴也是命合该匆匆话别不见尺书来何处遨游忘却故园欢爱蓦地思量推不出冤家在我怀豆叶黄我忘餐废寝日夕难挨总然我骨痩如柴也烧不过愁城高大这些冤债何时摆划除非是那人见相见除非是那人儿相见和息了相思勾销𥿄牌玉交枝他毒如蜂虿恋花心花还受灾芳心从此𬒳伊家卖说甚么有地重栽桃源洞口信巳乖武陵溪上春难再顿忘却双头凤鞋顿忘却同心鸳带月上海棠鸾镜台何时得揭香罗葢竝双肩同照玉树花腮揾灭了秋水啼痕重扫个春山首黛身通㤗这姻缘除非是梦里和谐江儿水见月频生恠因花更自猜一春无车爲相思害千般消遣心难解万桩摆脱情难懈除是鸿门樊哙打破愁关提出了凄凉法界川拨棹情忒歹没音书三四载全不记那日书斋全不记那日书斋曽道遇鳞鸿足书系帛到如今呆打孩笔无情手懒擡尾声香肌瘦得容如菜病乆空教寻艾只落得怨瑟愁琴付鸿雁哀四时题情陈秋碧娇莺儿春寒成阵绣衾谁与温枉自换炉薰可恠东风连夜只管通花信夜长风力紧教人眠不稳我这里顾影徘徊又被这一帘花露遮得个月儿昏前腔双飞雏㷼薰风吹柳绵荷叶小如钱正是淸和天气初试香罗扇盆池曲槛边一泓寒水浅却又蚤庭院黄昏我将这玉纎闲戏掬得个月儿圆前腔天街人静罗衣风露冷玉漏已三更怪底凤笙何处吹做阳关令梧桐淸瘦影秋蛩鸣露井几日来不见姮娥多谢这一星儿萤火如得个月儿明前腔长更难度沉沉楼上鼓淸漏响铜壶无限恼人情绪况是年华暮鼓声凄又楚漏声谁待数强支吾步出重帘又见那玉梅枝上添得个月儿孤赠徐姬飞卿汪伯玉余叅禅金山秦淮徐翩飞卿往讯爲作慧月天人品并系以辞园林好常相傍淮南小山曽得致河中小蛮人世那逢靑眼端爲尔一开颜还爲尔更愁颜前腔瘦怯怯春罗半删娇滴滴秋波两湾高髻云鬟官扮从何处落尘寰知何处脱尘寰江儿水锦瑟逾千指霓棠第一班题来锦句留香翰携来彤管卿云烂挥来綵笔天花璨一幅千金争看帝里前身堕落在那庄公案前腔绣戸时时掩琅函日日翻菩提烦恼无常限须弥芥子眞和幻刹那旷刼如轮趱解脱都无拘绊借问登伽煳突心猿谁绾五供养犯蓬莱海岸欲叩三乗直到三山维舟风馥馥绕屋步姗姗信是天人缟带全抛华鬘香巖容説法香积候传餐一晤无多相逢恨晚前腔靑楼梦返黄鸟歌残白岳云还帝居天作阙佛座雪爲山信宿精蓝水月梵王宫晩到来千座满归去一帆闲五两风轻顺流如坦玉交枝三生转眼会中人朝来暮还忙中撇却千金担何劳汤沸柴燔禅心一点江上山风情几綑春前蔓恶魔头是红襟泪斑孽冤家是情词恨柬前腔兰桡轻泛送行人垂杨浅滩彩云只合天边散又何劳声唱阳关人生聚离诚等闲江心舟舵须栏绊莫沉沦鸳衾麝兰急回头红炉氷炭川拨棹枝和干算从前总浪摊到头来兴尽更阑到头来兴尽更阑看印澄潭新蟾一弯漾银波照影寒说团圞又缺残前腔别后依希响珮环香韵风扬纒彩幡信道是丰骨非凡信道是丰骨非凡悟从前料门开指弹似掌书仙供奉班散琼花绣佛坛尾声江上云沙头雁伴人闲松涛古梵说甚红楼翠与丹蒲团悟语不宜更作丽词亟爲脱胎以当降魔一杵想閙热塲中正不可无此冷诨也愿大衆着眼遇虞山张姬于虎丘作梁少白摊破金字令芳容竝月皎洁如明镜飞来碧海常在淸虚境欲问婵娟未通名姓谁想上方深处一栏花影相逢彼此无限情疑排广寒扃姮娥下紫淸林际风生天畔云停歌一声飞露冷夜雨打梧桐身材小性格灵蓦地乍逢迎眼波横况复香肩偷凭促急间寒温难叙细语惺惺依俙似闻花外莺奈匆匆顿别一天风景晓鸡声顷刻人何处钟开春殿灯首阕前九句犯调註见淘金令头后五句犯调註见二犯江儿水谱中查订颇明而复于此谓未能考定者岂偶遗之耶今爲拈出註刻四时闺怨陈秋碧二犯江儿水减尽了花容月艳重门常是掩正东风料峭暮雨帘纎落红残千万点香串懒重添针儿怕待拈瘦骨嵓嵓鬼病恹恹将他这旧恩情重简点愁压损两首翠尖怕惹得张郞嗔厌这些时莺花不卷帘前腔静悄悄槐阴庭院芭蕉心乍展见莺黄蝶粉翩翩盻情人天様远高柳噪新蝉淸波戏彩鸳行过䦨前坐向池边又蚤那边厢唱采莲急攘攘愁怀万千拈起柄香罗纨扇恰写着阮郞归词半篇前腔捱过了炎蒸天气新凉入绣帏怪灯花相照月色相随影伶仃诉与谁征雁往南飞雁归人未归想像腰围做就寒衣不知道他如今在那裹全无有眞实信息倩着个谁人稍寄又恐怕路迢迢衣到迟前腔几遍把梅花相问新来瘦几分笑香销容貌玉减精神比花枝先病损绣被与重裀炉香夜夜熏着意温存断梦劳魂只恁般睡不安眠不稳枕儿冷灯儿又昬独自个和谁评论百般的放不下心上人赠石城美人梁少白二犯江儿水看姐姐风流聪俊皇都眞妙品羡身儿窄小性子温纯不搽朱不傅粉生怕到黄昏移灯便掩门要结姻亲须叙寒温莫淹留不上紧愿姐姐将欢歛嗔做好事霎时从顺那里见做猫儿的不喫荤莫云卿携戴腻儿过娄水作前腔觑着俺娘行淸秀秦楼谁更有爱樱桃注口秋水凝眸似章台风外柳怯怯启莺喉行云去欲留绣被香兠罗袜双钩喜孜孜软身躯全是酒氷河阻溪边渡头受用足黄昏清昼羡君家遇人儿是莫愁纪情周幼海前腔记得他雾鬟云鬓娇羞半掩门似湘妃丰韵巫女精神俊龎儿羞傅粉翠黛两眉分樱唇一颗匀堪爱堪亲宜喜宜嗔间别来坐不安眠不稳相思病看看在身待倩个侍儿通问又则怕恶抢白断送人按南官谱云此曲本系南调前辈作此调者甚多今银瓶记亦唱作南曲可証也不知始自何人将宝劒记诸曲唱作北腔此后红拂浣沙而下皆作北腔唱矣然作者本未尝以北调题之也今力正之断该除去叠句决不可作北曲唱葢北调止有淸江引别名江儿水与此曲绝不相同则南北可立辨矣春闺騒隐生江头金桂最苦是深闺人静怎消除愁闷萦可惜落英堆砌褪粉连楹好时光蓦地倾爲伊行辜负今生只怕来生孤另担着愁城病债日夕伶仃几畨来如醉醒倘伊行作想岂甘薄行晓风淸千里悠悠梦相思恨不平二犯江儿水空爲你相思愁病病来时身也轻怪连宵潦倒好梦无凭化西园蝶未成漏断玉壶氷香消宝篆零月转虚櫺花冷闲庭这凄凉仗谁行来问省望不彻银河水澄认不出高唐路景但只见满堦前碎月明江头金桂刚一片堦前月影照青苔落绛英谁念凄凉满眼花露闲情故园芜春草生被伊行赚却前程又怕前程难定试看川原日暮噭噭猿鸣断人肠风雨萦坐寒宵漏永低回自省意懵腾又见晓日瞳瞳起相思磬几声二犯江儿水勐听得几声淸磬意撩人百恨生想起那人幽韵剪雪裁氷占风流雅度增诗酒意亭亭怜香倍有情曾与他解尽春酲醉看三星卧花间幽梦惺转眼时好事难成愁绝处春明将剰几时得向鸳帏续旧盟爲顾旦偶题张旭初顾郞芙初睂修蛾绿眼映波秋烨烨如待春之华亭亭若临风之玉歌飞白雪蒲东巧啭上林莺舞殢行云圣湖惊见章台柳更情躭问字兴快传觞旣半醉之堪怜复独醒之可喜予盟明侯兄与之纒绵夙昔牵恋非常旁观共诧其情痴彼亦自干其鸠拙廼偶泛苕水之舟遂不胜各天之痛情可知巳秋香可挹南浦堪邀因代搆斯篇以佐隹话桂花遍南枝前生冤债今生禁害眼前花惹祸招非心上事千魔百恠乔才想估却风流寨直恁的妬杀裙钗妖治偏无赛头纒锦腰半窄歌似啭春莺舞似柳条摆孝南枝闲时待忙里来撩人促急呆处乖萧瑟冷书斋窗前且浮白休教浪猜是分定绿该相怜相爱任那平地波澜且自安心耐难道空消受风月差爲甚醒时言常是醉中改锁南枝想起无聊赖待丢开难摆划爲甚方谗别去却蚤挂肚牵怀愁蹙双睂黛非是痴还自揣怕有蝶和蜂度春色江头金桂你须守灯前盟戒切莫学闲䕨纒野荄多少余桃话柄玉碎香埋下塲头眞可哀这都是烈火乹柴风尘买卖牢记江心把舵勒马临崖愿伊行自主裁这情山义海肯教摧败莫生尲避风台从今紧扣鸳鸯带会看牢封锦砌苔此调名作虽多而僃员之词亦复不少集中所收虽云十之二三然当行诸作似乎稍僃其爲顾日二词灯前偶尔戏笔适値本调将竟而人索様甚亟漫以灾水殊愧明眼附录谱内新増体并各宫花犯曲旅思旧词小措大暗潮拍岸断江风扫芦花鸥鹭破烟飞落汀沙见渔舍两三家在夕阳下一簇晩景堪畵闷无语时将珠泪洒愁转加瘦损丰姿只爲他事萦心髩添白发蹉跎负却年华不是路暗忆娇娃别后应怜雨后花思量煞徘徊无语自嗟呀眼巴巴无眠欹枕和衾压梦断蓬窗月映艖风儿飒兰舟未晓惊先发去程堪讶去程堪讶长拍叠叠离情叠叠离情重重愁恨羇旅怎生禁架家鄕遥远楚水汹涌濶迢遥去程无涯斜日映红霞望水邨深处酒旗高挂浅水滩头有鹭立枯树上噪昏鸦来往橹声咿哑正野塘水涨浪击汀沙短拍红蓼滩头红蓼滩头白苹岸侧曲湾湾水遶人家还再赴京华怎诉得许多般潇洒异日图将此景俺直待要归去凤池夸尾声烟光映牛羊下权借村醪闲话今夜相知恁共咱旅思史叔考小措大𫾣氷进舫正瑶天忽漫飞雪两岸荻芦风打稍折见渔火乍明灭在江心也万顷波涛平贴暗𫾣蓬时听风送叶寒巳冽香到梅花船未歇欲向那酒家沽酒指尖儿瓶冷难挈不是路远岫重叠半入彤云半护雪人离别那堪镜漫伤嗟泪如血酒杯儿空向炉头热化不得我愁肠一寸结归心切兼程一夜无休歇不惮路途跋踄路途跋踄长拍鸟道嶙峋鸟道嶙峋猿声哽咽跨雕鞍却把帆折关河迢逓路崎岖一似蜀道褒斜听罢晓钟彻见楼台古寺在树杪山缺回首杳然无出处马头上湿云遮溪涧水声倾㵼白茫茫远去曲了两三折短拍枕冷鸳俦枕冷鸳俦衾闲凤侣梦迷离空有蝴蝶好事总徒説若得个苦尽甘来时节再休提万千般劳碌便缰䋲儿断了不重接尾声归期准在春三月怕人面桃花去也把这担相思教我何处歇秋日怀马湘兰梁少白小措大桂堂东畔背灯门掩秋宵孤鴈数声飞落空濠奈残梦绕天涯自长干到寂寞形影谁吊听谯鼓南楼天渐晓香烬消露冷芙蓉叶半凋爲娘行顿添萦恼音书断绝无聊不是路暗忆多娇别后容颜难畵描花枝袅春生满座气何豪喜挥毫风流昔日追苏小词翰当年驾薛涛描兰草秋枝叶叶能奇妙有这般才调这般才调长拍湛湛湘臯湛湛湘臯盈盈兰沼云水怎禁迢迢章华台馆想裙儿半缩宫腰目断帝城遥向晚烟深处远山残照别浦归鸦风正紧正客棹聚江坳胡尔锦书缥渺怅月明古渡浪急回潮短拍宋玉愁多宋玉愁多潘郞鬓老向廻廊遍写芭蕉何事女儿曹只讨得秀才家枯藁望杀秦楼萧史直待要吹断凤鸾箫尾声金陵驿路原非窎江城日暮好相邀有一日银汉星飞渡鹊桥四时宫词李日华六犯淸音琐窗人静未央天远一似嫦娥无伴玉容消减教人剉过芳年何处流红叶无心整翠钿莺将老恨转添梨花院落冷秋千怎如得双双燕子在梁间语怎如得两两鸳鸯在沙上眠长门望月深巷锁烟琵琶写不尽思君怨恨绵绵春寒尙浅何日里侍温泉前腔雕檐风煖香堦红浅转眼星移物换等闲春散难教玉貌常妍睢鸟诗空在靑鸾信不传销粧粉冷篆烟含情无语倚阑干怎禁得纎腰瘦怯愁如海怎禁得白昼凄凉永似年晩凉时候别殿管絃奈重蕐咫尺无繇见慢埋冤从来薄命多只是红颜前腔长生宫殿珠帘齐卷爱杀瑶台月满银河星灿天孙此际成懽竞乞针穿巧谁怜扇弃捐钗闲凤镜掩鸾西风吹鬓倍凄然怎能得箫韶共奏秦台上怎能得云雨同行楚岫间慵题红叶倦舞翠盘涙痕儿界破芙蓉面苍天焚香暗祷愿结此生缘前腔绣官添线氷壶凝箭纵使梁园雪满谢庭才徤吟毫懒拂花笺鱼钥收来晚龙楼闭后寒睂横黛鬓軃蝉粧成虽好有谁怜只愁是畵图误写王嫱貌只愁是罗带空留白玉篇鸳帏自守杯酒自拈奈新愁旧闷都难遣倚窗前梅花和月应笑我孤眠尾声病容添恩光浅望不见羊车来便始信人生际会难冬闺虞交俞六犯淸音小窗云重冻鸿声短忽见墻头梅树似去年花满今年人远江南好雪迷桃渡阴风塞玉关时将晚路转顽貂裘敝尽您孤单怎能勾征袍夜絮持邮发怎能勾疋马寒飞戴角还兽红销易心灰较难睂头举不起氷来饭笔尖寒甚时呵煖重畵旧春山冬闺何西来六犯淸音玄阴觱发林霜飘散满目萧条无限孤灯桃尽可怜角枕空闲励石盟氷节飞蓬减玉颜鸾羞舞恨转添乗危徒见冻云旋甚时得缗纶竿钓寒江上甚时得执䈁招繇煖阁间折梅拂雪问月临轩金罍消不尽塡胸障病凄凉薰笼斜倚红泪滴靑衫咏璧桃赠魏姬湘鸿梁少白六犯淸音华林百种玄都千树艶色幽香絶异争如一品天然浅淡芳姿未许霜禽覩还怜粉蝶栖梨花榭柳絮池淡粧浓抹两相宜最爱他舞余凉月霓裳冷最爱他歌罢阳春白雪飞香含素袖烟笼翠褵更重门深锁寻无计问仙姬那天台应少何事阮郞期四时闺情祝枝山七犯玲珑新红上海棠勐然情惨伤前春有箇人共赏今日在何方蚤把春心荡免教人断肠细思量谁眞谁谎自古隹人薄命怨杀断头香想桃花也会殢刘郞怪远山无计畱张敞花阴月影看看过墻朝云暮雨谁觉夜长捱得今宵过明朝又怎当莺儿燕子双飞来飞去爲谁忙偏不到他行前腔芭蕉映粉墻绿阴淸昼长炎天倍觉心悒怏独坐傍南窗细雨消繁暑晚风生嫩凉看池塘鸳鸯两两世上有情都配偏我不成双碧纱厨松透玉肌香珊瑚钩误触冰絃响浮瓜沈李共谁举觞调脂弄粉爲谁晩粧懒向金盆浴盈盈自解裳腰如柳病似霜无人共试紫兰汤空惹旧心狂前腔金风透琐窗不禁罗袖凉秋来怕上危楼望举目总堪伤衰柳垂寒雨败荷擎晓霜击玎珰檐前马响最恨今宵更漏一似去年长看银河织女会牛郞想姮娥一様情惆怅从来孤雁传书故鄕缘何今日浑无半行想是恩情薄非干路渺茫芙蓉老菊蘂黄潇潇风雨又重阳越越减容光前腔江梅绽蚤芳雪花笼锦堂孤眠分外寒威壮怎不倍恓惶想着他身上不知寒与凉懒梳粧当年模様思忆千般簇拥不是负心郞枕边厢闲了绣鸳鸯拥香衾撇下红罗帐浅斟低唱当年洞房山盟海誓何时象牀忽见灯开蘂还听鹊遶梁朝朝拜夜夜香伊还归也谢穹苍愿得永成双四时闺情杨升菴七犯玲珑凝粧上翠楼垂杨映玉钩重帘不卷余寒透罗袖钿箜篌弹出江南怨翻成塞北愁谩盈眸繁华时候只见王孙芳艹千里路悠悠叹韶华不爲少年畱恨靑春独把空帏守蜂儿作队莺儿唤友鱼儿不见雁儿怎求有信书难寄无言泪暗流寛腰带脱臂鞴阑干划损玉搔头何日再绸缪前腔昏昏倦倚楼炎炎暑气浮离人最怕初长昼薄倖在何州粉颈松罗扣弓鞋腿锦兠恨悠悠云僝雨僽辜负调氷点雪淸暑共消忧粧奁不见凤凰俦捻银鍼懒把鸳鸯绣碧筒翠斚与谁和酬银牀珍簟与谁竝头香冷黄金兽茶寒白玉瓯荷香静槐影收夕阳西下水东流天际望归舟前腔悲鸿度小楼飞萤满院流火云消尽靑山瘦芦叶暗汀洲南浦潮初落西山雨乍收冷飕飕生绡翠袖多少凄凉证候团扇掩娇羞只羸得一重愁翻做两重愁怎能勾长相思变作长相守玉人何在音书枉投玉关何处山河阻修毎夜烧香拜何时秉烛游银河淡璧月浮才看织女会牵牛指日又中秋前腔寒光冻玉楼霜威透锦裘起来呵手双首皱镜懒梳头娇泪红氷落长首翠月愁忆藏䦰去冬时候谁承望今经别乆转眼岁华週风掀衣只道玉人搊雪𫾣窗错认擅郞叩谁堪相伴银灯半篝谁来相探银蟾半钩业瘴千重积恩情一笔勾梅横瘦竹影幽几曾蝴蝶梦庄周黙坐数更筹遇陈芳兰于虎丘作梁少白七犯玲珑琳宫蓦地逢翛然林下风飞琼控鹤来云洞飘忽入芳丛柳撼莺初识路纡花未通奈匆匆一时愁冗岂料寻踪覔迹重访曲阑东似赁舂孟女托梁鸿效听琴崔氏投张珙空庭月满花香酒浓闲堦露下钗横鬓松宻语还重订春词定几封巫阳梦恨又空上方风落夜堂钟环珮有无中再寄芳兰前腔芙蓉翠馆仙别来今几年浣花溪畔惊重见谁发夜深船野店鸡初醒水村人未眠总畱连恩情还浅不想前生少欠要了此生缘解犀梳分却翠鬟蝉剪湘裙畱下生绡绢这相思何处归鸿水邉梦魂飞去翔鸾镜前宿约浑无定私书未敢传初寒日欲暮天多应伴月立西轩愁绝小婵娟代金坛王姬钖山渡口惜别梁少白七贤过关雕檐风马驰粉堞霜乌起几夜畱君想是终难住残灯尚炽芳心未灰只得眼前眼前繇他去路阻关河往返全凭你奈衾寒枕冷毕竟有谁知水远山长几日归今朝又向江头别忍见月落潮平是去时思君辗转柔肠九廻一似东流水日夜东流无尽期春思元词前腔春风花草香迟日江山丽万紫千红总是伤情处恹恹爲伊愁怀爲伊只听得管声管声喧天地纵有笙歌不入愁人耳见莺花憔悴杜鹃语声悲梅子心酸柳皱眉一春鱼雁无消息闷得我似雨打梨花珠泪垂空房独守此情爲谁冷落闲庭院暮雨潇潇郞未归此调谱中未有明註卽少白所列名目亦未甚确故宁阙之以俟知音不敢杜撰以滋物议也题情张伯起九廻肠一从他春思牵挂到如今多少嗟呀秋波望断蓝桥下锁春山又阻巫崃音书未托鱼和雁凶吉难凭鹊与鸦成话靶当时镜里花难把更那堪尘掩菱花隹人巳属沙咤利义士今无古押衙只索向无人处把鲛绡看见盟言在不觉泪如麻前腔一从他相逢月下叹缘悭咫尺天涯睂来眼去情传话搅春心一点如麻恩情指望长厮守风浪谁知起衆譁担惊怕想前生曽欠鸳鸯债今世里合受波查到做了镜中鸾影波中月梦里幽期雾里花谁知我意中愁心中想闲中客独坐小窗纱怀旧孙百川九廻肠灯儿几畨思想挨枕儿无限凄凉灯残枕冷空惆怅夜儿短梦儿长人从梦里空来往事在心头日付量睂尖上常时描出愁模様镜儿中暗怯风霜愁容萧索花枝瘦病体凋零柳叶黄挨几箇灯儿灭香儿尽月照人孤另花影冷纱窗前腔苦心儿终朝寕耐恶病儿鎭日难挨意中人隔愁云外黄叶恨满空街春宵剰有心头爱锦字难教病里裁空躭待西风一枕相思债怎教人尽付沉埋隔河梦断经年约月人思千里来你试听风声急雁声孤几度柔肠碎又添的雨声哀赠李姬湘兰史叔考九廻肠爲一点香生九畹尽春风几度盘桓调琴弄瑟拈银管文与翰晓般般那扬州纵有蕃釐观怎比我江南花柳冠谁轻唤更一种温柔人自喜洞房深怕少乗鸾你偷香自比人如贾我窃玉眞惭客姓韩试看那芙蓉上梧桐畔氷轮皎助我罄交欢春日题情梁少白巫山十二峯院落淸明左右遇花时倍僝僽关河路阻雁归书未有清昼上小楼奈触日云山都是愁难寻䆒风餐水宿淡烟疎柳辐辏双双配偶是谁人打散覆水难收离笺恨谱书不尽旧日根繇无讐缘何处处藏机彀誓把菱花生分剖系春鸿另䟎书邮掣文鸳还添械杻绊骅驑使人更射戈矛千山万水亲投首逆来俱顺受自知万死一生爲郞甘出丑认千般断送巳拚却一命丢谁知恁这毒劣却又得神明佑叹如今流落沧洲何处天南海北头料停云滞雨似漂渺孤鸥想房栊静掩睂儿皱应未休性格儿还如旧风花路岐暮云时候秋深别馆想寒生敝裘此事明知拖逗这其间只是我不合来把伊掣肘致娘行害得无人救音信远有谁叩风廻顺水舟坐中流江头有日轻帆走功名就夙志酬姻缘又彩云飞处靑鸾骤腰纒骑鹤上扬州谈笑覔封矦尾声喜重谐言非谬试看织女共牵牛拟定相逢在岁週友人谈梦戏赠沈伯英巫山十二峯一片情云引弄好风光肯轻送吟余篆冷坐来淸思逈涛松度晩钟正寂寞云巢塔院东罗浮梦魂销影断漏沉更永惊动疑是玉人笑拥却不道风来月下竹影筛空廻廊偏倚行踏尽艹径蒙葺寻踪只见微灯隐处云垂冻曲水廻流层峦拱夹疎槐碧瓦朱甍扣高扉金环玉栋见双鬟笑将手揭云封遥知路渺东墙宋这鸾缄怎通步来瑞霭香霏忽导明纱绛笼泻葡萄碧瓮尽拚斟玉觥恍身游绮绣丛又引入桃源洞喜瑶台月㡳初逢想云裳花似容料仙踪浪迹夙世情钟琼窝帐煖人儿莹煞意浓一点儿灵犀贡玉粉圆搓软香融眞箇隐约丰柔怯畵工好似温泉浴腻舞春风不知若箇氤氲使把移花手叚权时用别去也又得几时共天鸡唤晓红语匆匆依稀嘱付郞珍重唿爲凤疑姓龙行排仲看姓名香处人争诵却被一声淸磬响空蒙旭日到帘栊尾声笑牛生轻传咏又有箇梅魂空引赵师雄抵多少云雨巫山十二峯晓夜闺情陈秋碧十二红伴孤灯三更情况捱剰枕几番移放想当初此时共他楼香肩睡足芙蓉帐到如今独自宿空惆伥灯儿半灭半灭银缸上你看残月低沉又蚤钟鸣鸡唱听啼鸦林梢晓霜日弄影花筛𥿄窗怕镜重添悒怏羞杀胭脂粧不就桃花模様眠思梦想朝餐无心去尝好花晓怯枝头放戴不上昨夜残粧叹我才离鸳帐又蚤见双飞燕来燕往起来无半日泪滴几千行怕绣那伤心两两鸳鸯午晌倚楼凝望人隔着山遥水长穿梭日影又过粉墻西向香闺人寂寞意徬徨绣鞋儿双褪晒西窗此情惨伤疎林宿鸟喧夕阳人归不似飞鸟忙想起他虚谎不思量归故鄕愁杀人傍晩凄凉愁杀人傍晚凄凉骂负义亏心薄倖郞把灯儿点上银缸把灯儿点上银缸怕捱过黄昏又怎当听嘹嘹孤雁泣点点漏声长夜静更深人悽怆总梦里相逢魂渺茫尾声一年未了相思帐一月月难消磨障怎禁一日十二箇时辰空断肠闺怨林石岗十二红照孤衾寒灯半灭捱谯鼓三更初歇要什么梦儿中见他蚤醒来添箇新离别恨钟声和鸡唱催残月几畨眼上眼上空流血守着露冷霜寒衾枕何曽宁贴啭流莺枝头韵切催花雨朝来洌寒料峭晓风把绣戸偏推拽恼人半晌心头热剰枕闲衾堆叠云髩鬅松挣不住起来娇怯香奁顿撇剖双鸾菱花半缺痩龎儿粉褪胭脂谢卖花声空自呕咽你看云收雨歇弄新晴花影半斜时过五十刻肠断两三折情在心头人还离别生惹相思病拙挨一刻如挨半月沉思倦想忘却坐来时节暮云扶日色又回车疎林掩映夕阳遮登楼惨切争喧渡头人归也恨他何处贪欢悦看投林鸟疾如梭不暂歇照纱窗又见新月照纱窗又见新月更照我孤星偏皎洁把相思空挂唇舌把相思空挂唇舌几箇黄昏经挫折却怜更漏永那得绣衾热展转无眠成痩怯便合眼庄周飞浪蝶尾声十二时中成万结奈离别经年动月却教我昼夜思君空自説题情吴载伯十二红鸡声儿啼来孤帐钟声儿传来书幌梦惊回衾寒半牀披衣起独坐牙牀上想与他三丈日多欢畅如今晓起晓起无情况勉强梳头羞看镜中模様见红轮瞳瞳小窗空摆列朝餐懒尝待弄笔图他形像无奈才思先自神魂飘荡客来罢想接言谈全无主张忘前失后如痴状被他们叅破行藏叹我情怀如䘮这相思却教谁说向椀虗阳羡茗炉暖鬰金香欲待闲行倦走廻廊难讲他诸般停当眞个是风流女娘从辰至巳思量又午晌沈郞腰痩损病难当时看罗帕泪千行情深怎忘书来几畨称罢粧蛾睂不畵脂粉荒想起添惆怅奈关河路渺茫这良缘何事相妨这良缘何事相妨偏把佳人各一方看疎林又挂斜阳看疎林又挂斜阳花下何人共举觞听初更人静悄二鼓自凄凉睡醒三更四更傍受尽了五更儿滋味长尾声看看不觉东方亮听鸡儿喔喔频唱不管离人欲断肠纪情王玉阳十二红冷萧萧风狂雨骤恨悠悠经年拖逗远迢迢青禽信来急匆匆特地相拦就你在意怜抵死捱坚心守桃花人面相逢又娇倩依前只是添些消瘦你爲我怨吴宫逗遛我爲你罢长安浪游向只道情绿虚谬今日才知不负神前盟呪低声细剖落牢笼如何自繇爲多才受尽闲僝僽险些儿覆水难收春残秋后盻一𥿄书来望断双眸灯前肠自结枕上泪长流泣柳啼花做下了百般心疚休疑情抛爱丢甘九死寸心同朽怕机缘中断偷自泪淹衫袖离多欢㑹少似女和牛难将心事隔年酬你是个雕笼彩鸠做不得红绡半夜踰畵楼做不得章台片晌驰紫骝空消受似浪花中权聚首恶风波又起前洲恶风波又起前洲促急里文鸳分竝头眼睁睁一様离忧途路茫茫两处愁你行云归楚岫我飞梦隔扬州恰正是地窄人稠难分手刚道个莫相思满颊羞尾声这恩爱从来有似你钟情偏厚教我肠断潇湘一叶舟附录谱外变调闺情陆包山渔灯儿没来繇惹相思蹙损愁首俏不觉带儿松瘦削腰围你若是当我做墻花路柳垂怎便肯输情畱意这姻缘须不是露水夫妻前腔别来后却缘何鱼沉雁稀空自把方胜回文锦字题谁与我披星带月传将去煞强似向黄昏呆想闲提又须防寄书人拆了封皮锦渔灯桃源路盻不得渔郞棹囘巫山路怕襄王好梦无期章台路杨柳青靑列路岐短长隄终日里送人归锦上花我若是得见伊再休题欢会迟把从前愁病尽都医我若是梦见伊也强如乆别离又怕梦魂惊破四更鸡窗外月沉西锦中拍鸳鸯带从今拆毁盻甚么隹期全不想窗前共倚全不想月中同誓把恩山义海朝更暮移弄得个花憔柳悴弄得个鸾悲凤泣两字姻绿万种滋味好教人难廻避锦后拍本待要把热心肠一时灰不觉冷地又痴迷向谁行告理向谁行告理他若是劝伊行和咱相会那时节到神灵辨个是和非这田地总费些儿闲气也免得无人处独自哭啼啼尾声千愁万恨空堆积都付与落花流水爲甚的烦恼心头只自知世所传李日华西厢记有渔灯儿一套葢卽王实甫北词而被之南声者九宫谱旧所不载苐其词音调悽惋人喜歌之偶閲吴騒集拟有闺怨一套刻陆包山而词亦流利恨兼用齐微支思二韵后见墨憨斋改本悉去借韵复调平亥毫不戾嗓洵可快也亟爲传之秋夜怀程文卿沈孚中渔灯儿从那日冷桃源渔艇空撑便领下没头繇花月文凭凄凉路独自箇黄昏带泪行经历尽断肠邉境才知道相思郡路接愁城渔家灯呆呆地石人般没绪无情倒贬做了不语西来面壁僧还堪笑生平浪説肝肠硬到此地不繇人不热痛寒疼满心窝尽塡漫一箇文卿锦渔灯陪伴俺只留得半茎冷影断送俺还不消几下寒更再不点夜夜生花说谎灯竟无灵填桥鹊一声声锦上花人说道醉了宁我孤酣愁几酲对霞觞反恨不双擎人説道睡了停我思眠愁要醒只被几声长叹到天明梦也竟何曾锦中拍书生辈桩桩薄命拿不稳前程刚着足花村柳径便做了下梢头领一首合欢诗稿儿未誊单思案谁来折証断肠谱空来挂名几句情辞一杯香茗是愁垒万千层锦后拍偏要向断蓝桥起工程燬祅庙重建牡丹亭纵药方灵应纵药方灵应不割舍便医痊这般隹病就箇中日月住今生没侥倖拚耐心而等不来呵难道便丢箇不惺惺尾声把痴情牢守定权发付衾寒枕剰须有日花前共证盟此调以北赓南而声韵悠掦颇称巧合西厢而后词林无谱此词者近惟陆包山一套向收集中后则仅见王伯良丽情一作耳伯良笔性遒劲虽韵严律叶而铸词间有生澁此套固在予所不赏正苦继美而孚中以是曲见寄读之不觉击节亟爲付孚中侠骨嶙峋骚情放浪所着有绾春园传奇之刻读其曲自见其人附録南北间调闺怨祝枝山新水令一春无事爲花愁东风转添憔痩盻多才难割舍好景慢追游岁月如流心上事今非旧步步娇独掩纱窗空把香囊绣无语沉吟乆香闺泪暗流自恨无缘将好事难成就何处诉离愁泪珠儿湿透罗衫袖折桂令这几日爲伤春懒上粧楼所事儿一一难留人前把精神强抖飮食不週想当初实指望天长地乆到如今空惹下蝶怨蜂愁情思悠悠无了无休空辜负畵堂前柳媚桃娇挨不过绣帏中日暖风柔江儿水玉腕常虚澑湘裙过掩头今春更比前春痩见双双燕子归来后闷恹恹鬼病相纒守无限凄凉消受静掩重门捱几箇黄昏时候雁儿落带得胜令空着碧溶溶一影篝暗数着静悄悄三更漏围伴着薄怯怯翡翠衾空倚着香馥馥黄金兽才要做一个团圆梦又被那子䂓声在窗外头看看月转过秋千架又被晓莺声送我愁休休再不索闲穷䆒甚的因繇不是冤家不聚头侥侥令绣幙珠帘懒上钩日午倦梳头一任钗横云鬟乱泪洒春山两脸愁收江南呀蚕知道这般様春光虚度呵何日里诉离愁俺只见过时桃杏不经秋你如今好休俺如今好丢只恐怕文君不比旧风流园林好海山盟全不应口説的话都成怨讐负心的苍天不祐须有日看傍州须有日看傍州沽美酒带太平令叹春光似水流叹春光似水流不觉的一年休俺只见雨雨风风暗结愁红雨散绿云收莺俦燕子报新秋不明白冤家抛人在脑后甚日里得隹期成就不记得拈香设呪我呵俺和你志投意投那些儿不投呀要相逢甚时能彀尾声多才不来空僝僽几回凝望断双眸何日看花渌水洲闺情唐伯虎新水令水沉消尽瑞炉烟梦惊回可憎语燕掩重门深小院空辜负艶阳天花柳争妍好教人倍伤感步步娇徐步闲庭试把愁怀遣无奈金莲倦心中愁万千满目繁华总是离人怨黙黙悄无言把栏杆十二闲凭遍折桂令数归期惟困春纎才见春来又蚤春还盻多才云鬟倦整绣线慵拈恨东风吹散了残红万点怨东君收拾去光景无邉心事绵绵鬼病恹恹又蚤见南窗外新笋成竿江儿水瞬息端阳至门庭艾虎悬想年时共赏荷亭畔切菖蒲慢把金尊劝浴兰汤相竝摇纨扇谁料薄情心变一别经年杳没个音书回转雁儿落带得胜令我爲他被娘行苦自嫌我爲他被姊妹们相轻贱我爲他消疎了柳叶睂我爲他淸减了桃花面我爲他滴尽了相思泪我爲他茶饭上不週全我爲他害了恹恹病我爲他终夜里竟忘眠天天怎不与行方便若得他团也么圆准僃着誓盟香答谢天侥侥令丹桂飘香出广寒皓魄闘婵娟叹我孤帏无人共心自想姮娥也独眠想姮娥也独眠收江南呀蚤知道这般様薄倖呵谁待要结良缘捱尽了衾寒枕冷夜如年愁闻征雁过楼前一声声可怜一声声惨然爲甚的冤家不把信音传园林好你缘悭奴身命蹇别时易相逢甚难一任云鬟撩乱零落了翠花钿憔悴了粉容颜沽美酒带太平令値严冬阳九天彤云布朔风旋只见柳絮梨花乱扑帘独坐在兽炉边烹凤髓煮龙涎销金帐共谁欢忭不记得双双罚愿我呵到黄昏转添闷恹淸灯悄然泪涟呀勐伤情把玉钗𫾣断淸江引红颜古来多命蹇不索将人赚恓惶两泪流界破残粧面望长安路迢遥郞去远闺情沈靑门新水令一声孤雁送新秋顿教人转添憔瘦暝烟枫叶晚凉雨桂花秋燕侣莺俦甚时得重完就步步娇底事恹恹如中酒鎭日睂常皱浪子不回头着意沉吟自也难穷䆒欲诉恨无繇把相思就里空僝僽折桂令枉躭着闲闷闲愁不在心头定在睂头只爲你心肠忒狠语话全浮寄离情书何得有待相逢梦也难求着甚来繇晓夜无休又不是鱼水相懽胶漆相投江儿水有意花空待无情水自流看从前光景都非旧荘西风吹起沧江皱奈浮云点破靑山秀触处如何消受泪颗无端展转乱垂如斗雁儿落带得胜令空只恁雾锁了金梯翡翠楼尘蒙了锦被鸳鸯绣絃绝了瑶琹鸾凤音篆烬了玉鼎狻猊兽寂寞杀传书白雁秋冷淡杀流诗红叶沟辜负杀影靑鸾镜凄凉杀交欢碧玉瓯羞羞羞杀了偷香手愁也么愁愁杀了枉离魂倩女游侥侥令凉浸闲庭宿雨收败叶乱盈眸闷把年光闲屈指看重阳又过头看重阳又过头收江南呀蚤知道是这般様情分阿枉攧损玉搔头空复把翠绡封泪寄牢收翻做了波上一浮鸥细思量转羞细思量转羞不觉西风吹老故园秋园林好那再说鸾交凤友那再说莺谐燕俦信是虚躭生受消尽了玉般柔消尽了玉般柔沽美酒带太平令桃花溪杨柳楼荼䕷酒鹧鸪讴一任烟月空蒙到处留费尽了锦纒头只管夸乖俏逞风流全不念星前交厚全不念灯前罚呪我呵到如今总丢不休虽然罪尤似讐呀见他时管取懽颜如旧淸江引姻缘分定终须有只是眼下难消受追想别离情岂尽成虚谬免不得向人前问破了口闺情沈靑门新水令半窗残月梦初醒痩巖巖怎当愁病翠衾闲剰榻碧烛冷疎灯捱彻寒更不繇人泪珠迸步步娇展转将伊重思省㡳是心肠硬看来铁有情铁遇红炉也自回柔性那道负前盟似风筝线断无踪影折桂令倚围炉暗里伤情话也睂攒説也心疼受了些闷闷恹恹孤孤另另怨怨憎僧冷落了狮头翠鼎寂寞了凤嘴瑶笙再休提竝坐同行共盏同倾都做了乱纷纷蝶梦无凭江儿水一自书来后书来话又更书来书去全无定算从前尽是他薄倖到如今只怨咱薄命漫惹一身多病枉自薄情好一似搬盐投井雁儿落带得胜令厮琅的金松了锁凤䋲扑腾的玉倒了牢笼穽矻碀的瑶分了别鹤琴咭可的碎剖了离鸾镜因此上罗带缓又重増因此上珠泪滴那曽经因此上碧蝴蝶描难就因此上锦鸳鸯梦不成听听又蚤是钟初静愁也么生怎禁他断人肠杜宇声侥侥令星落花梢曙影生淡日上疎櫺且把愁容还临镜空独明窗恨复増收江南呀都只爲冤家薄倖呵撇得咱冷如氷全不管倒枕捶牀泪暗凝一任教金钱瓦卜总无灵这恹恹病成这恹恹病成折磨得离披痩损那讨似人形园林好这情繇何须再省料必是前先做成莫须是天教月老偏繋着断头䋲生做下苦伶仃沽美酒带太平令枉自叩天罡问君平爇寳鼎告苍冥百次千畨恁至诚空只自费劳承那里是美前程怎跳出凄凉厄境成就了欢娱佳兴俺呵把些个海山誓盟兀的那爱情呀一笑间两相质证尾声更从头将心订朝欢暮乐尽平生再不去花月庭前着意等夜窗话旧凌初成余飘蓬浪迹落魄余生灭灶重燃殊愧梁鸿负气着裈卖赋敢言司马多才心未用于挑琴眉岂期于举案河阳氏者标侠骨于芳丛蕴文心于绮阁扬声云遏争挥买笑之金歛袂风廻㳫至纒头之锦夷然如不屑意黯矣而欲销魂长颦西子之眉虑入沙奴之手绸缪屡束薄倖时遭忽于四壁之家独成满堂之目漫因一诺纵千金而不移遂结三生矢百折而靡悔影伴屋梁之落月梦离巫崃之行云葺居以待征人干茅索绹不言苦阖阍而逢暴客探囊箧遽云空无非热兴怜才竟尔息心皈命但知盛名之下无虚士不嫌天壤之中有王郞因故园之歉西成乃轻装而届南服始营新垒骄莺燕之双飞时抚旧弦绝螳螂之后捕垆头酒热窗下灯明倾数斗以谈心三星而叙旧谐之律吕慙非白雪之章传诸管絃冀作丹衷之証云尔新水令夜窗相一灯微把从前悄然思忆是情缘都落后任侠骨总休题待说因依业身躯蚤扑𢤱憁地步步娇想当日无端闲遭际正値风波起因缘在此期一度追随一畨迢逓卽渐的意难离莾思量许下谐姻契折桂令少甚么贵游门百纵千随都看做莺花罗网风月籓篱须知俺运阻鹏搏更那堪计同鸠拙谁承望嫁逐鸡飞总爲些热心密意语话投机一念皈依更不支离用不着媒妁通言一霎里之子于归江儿水曽被多人误今朝却遇伊赸脸的闲趂些风流趣村沙的硬搅了温柔会负心的白赖着牙疼誓一抹地无根无蒂只爲情缘几堕落爲人一世雁儿落带得胜令你爲我被无端苦禁持你爲我受无干闲谈议你爲我把巧机关脱着身你爲我把亲骨肉拚的离你爲我含着泪数归期你爲我担着怕掩双扉你爲我将闷弓儿实丕丕心头系你爲我将畵饼儿眼睁睁待疗饥情痴爲寒酸图什么名和利心机鎭朝昏自支撑饭共虀侥侥令君愁无两翼妾恨有双睂又被强徒生恶意把衣装尽作灰妾惊惶君未知收江南呀蚤知道恁般様遭际呵谁待要暂抛离当不得东涂西抺自支持南来北往费驱驰更没些暇期更没些暇期险摧残一块望夫石园林好事多魔从来有的但心坚何须再题好自把前程端的整备着燕双飞蚤则待脱藩篱沽美酒带太平令故园芜无可依办綵鹢却南飞看两两双双定止栖任馋口自涎垂还堪笑浪游的费纒头三心二意强盟誓千方百计乔説合十拿九离俺阿更相将举杯酌垒消多少拂须解颐呀除是鹔鹴裘俏当垆那人无愧清江引而今总是姻缘矣莫说恩和义但作帐中音常记灯前誓惟愿取永团圆恁是喜余于白下始识初成见其眉宇恬快自负情多复出着辑种种颇有谑浪人寰吞吐一世之槩及以曲见掷而调谐吕律字洽阴阳用韵尤严写情欲溢试爲三复其风雅不可想见哉附录北调黄钟秋思陈秋碧醉花阴窗外芭蕉战秋雨又添上新愁几许珊枕剰绣衾余落雁沉鱼眼底知何处酒醒后细踌躇一寸柔肠千万缕喜迁莺把离人愁助閙西风翠竹苍梧萧疎粉墙外霜砧辘轳一片秋声厮断续不知人心上苦捱不过追魂铁马更和那索命铜壶出队子记柳边朱戸乍相过春正初看一帘花雾暗香浮爱满地凉蟾素练铺听四座笙歌红袖舞么篇想多情丰度论褒弹事事无他有那西施妖艶不倾吴小小风流不姓蘓巫女精未遇楚刮地风看了他闭月羞花天付与又何须傅粉涂朱整罗衫欵把寒温序礼法谁如偶能彀一畨遭遇便拚下百年欢聚死生情山海誓永无忧虑似鸾凰紧趂逐毕罢了寄柬传书等闲间长就连枝树这言辞岂是虚四门子自别来几见垂杨绿悄然的音信疎痩影儿单好梦儿孤忆分离恁时风景殊树影儿沉日色儿晡摆列下凄凉队伍水仙子我我我自叹吁罢罢罢姻缘簿仍将姓字除准准准断云将楚岫遮拦敢敢敢桃花把天台截住来来来生分开比目鱼呀呀呀两三朝鬼病椰榆是是是教吹箫月明无伴侣他他他把六朝金粉收拾去单单单畱下写恨几行书尾声曽指归期在春暮却又蚤霜冷菰蒲把灯花影儿终夜卜春怀古辞醉花阴春困书斋梦魂扰谁似俺如今这遭相思病怎生熬竹影频摇越感得伤怀抱心间事谁学似这般无打算凄凉何日了喜迁莺想多情容貌一团儿玉软香娇难描万般婹嬝想着俺倒凤顚鸾那一宵指望待同到老不思量火烧了祅庙水渰了蓝桥刮地风铁马儿在檐前不住摇引得人心痒难挠金风淅淅添烦恼更那堪砧杵频𫾣閙啾啾蝉鸣柳稍絮叨叨虫吟砖窍这壁厢那壁厢咭聒聒魄散魂消想起俺杂情的女艶娇空着我无语无聊你道我毎日花胡哨你风流罪有万条四门子我仪容不似潘安好你难同苏小娇秋风儿起梧叶儿凋绽黄花有如蜀锦袍秋风儿起梧叶儿凋不觉得零荷败草古水仙子纷纷的瑞雪飘凛凛的寒威侵畵阁悠悠的山寺裹钟声切切的戍楼上寒角呀呀呀几般儿厮凑着渐渐的鬼病难逃是是是他无缘料应我命薄休休休我爲官他请夫人诰俺俺俺重准备凤鸾交尾声今日个夫妇和谐尽懽乐喜孜孜月夜花朝只愿得普天下有情人完僃了正宫怀旧陈秋碧端正好珊枕畔麝兰香罗帕上鸳鸯字引得人无明夜坐想眠思不甫能遂了今生志又惹起闲愁至滚绣毬想着那抱银筝写怨词竝香肩咏柳枝我爲他朋友中受了那许多讥刺他爲我母亲行惹得来常是参差他爲我鍼指上撇了半年我爲他笔砚上疎了许时他敬我胜敬似饱文章玉堂学士我爱他更爱如擅风流金屋娇姿撇不得他腰欺杨柳风前态忘不得他口吐丁香舌上私眼㡳何之倘秀才一个是善歌舞梨园教师一个是知律吕苏州刺史端的是才子隹人信有之一个怀春消粉晕一个想像废神思不分箇彼此滚绣毬好恩情半霎儿恶愁肠十二时几畨家简帖儿上错佥了名字有时节卦爻儿中倒点了干支减何郞镜里容添潘岳鬓上丝怕姨夫争怕仞出柙虎兕恨䖍婆更恨如当道蛇蟕往常时种成合璧蓝田玉今日也砍倒栖鸾翠竹枝展转嗟咨倘秀才我爲他寄相思到有百来篇小词他爲我写离恨到有千来张大𥿄到如今都做了无打断春𧖟口内丝约期在明月馆设誓在海神祠虚劳了口齿叨叨令性疎狂播满烟花市病风流害损靑云志思糢煳懒写兰亭字痩伶仃羞看罗衫䘭兀的不想杀人也么哥兀的不想杀人也么哥路迢遥无个人传示脱布衫常想着喜春晴步苍苔轻逐游丝动春心倚雕栏笑捻花枝怯春寒下珠帘羞看燕子诉春愁寄花笺暗央蝶使小梁州咱雨个一霎相逢万种思留意孜孜秋千庭院晩凉时传心事撇下绣鞋儿么篇这姻绿不让潇东寺想莺莺未必如斯也曾向月底濳也曾向花边俟雨云情思都做了断肠词煞尾今日也愁着风怕着雨靑衫血泪应常渍几时得竝着肩携着手玉镜铅华恰再施拨雨撩云又如是咏月嘲风旧相似看香袅金炉篆一丝喜梅印纱窗影半枝何粉韩香得重赐破镜分钗得重视吐噀玉喷珠那才思展说地谈天那胸次将翠幙云屏更设施把锦帐鸳衾重铺肆说海誓山盟旧日思遂倚翠偎红少年事解合欢带儿松同心结子还记得喘吁吁立不定灯前那一个死仙吕赠妓旧辞点绛唇月戸云窗翠屏朱幌靑楼上楚楚红粧国色眞堪赏混江龙鸣珂里巷悄名儿占断锦排塲歌传金缕舞按霓裳才貌绝胜苏小小风流不让吕双双听嬿婉尊前唱比花解语玉生香油葫芦杏脸桃腮宫様粧步凌波罗韈凉眞箇是春风一曲杜韦娘覻了这羞花闭月娇模様识不尽撩云拨雨虚情况安排下假志诚施逞些巧伎俩包藏着赚郞君掇子弟暪天谎外貌儿甚端详天下乐兀的不恼乱苏州刺史肠司空休泛常若是楚襄王见了也劳梦想怎禁他动人情的翠黛长荡人情的云髻光那更这透人怀的玉腕香金盏儿靠东墻近西厢隹人才子时相傍芳心密意怎相忘引惹得崔生频觅桨逼临得韩寿暗偷香因此上栖迟风月所留恋雨云鄕赚尾个中人心上想怕不道年少花容正芳只恐人心不乆长蚤寻取画阁兰堂尙兀自凤去凰翔怎不量回首星星两鬓霜少不得月缺也浮云蔽藏花谢也狂风飘荡那其间蜂蝶谁赏好春光中吕赠妓兰楚芳粉蝶儿他生得如月如花荡湘裙一钩罗袜寳钗横云鬓堆鸦翠睂湾樱唇小堪描堪畵刚隔着碧窗纱倚帏屏绣帘低下醉春风香细袅紫金炉酒频斟白玉斚银灯影里殢人娇他生得可喜杀杀更性儿宜喜宜嗔便有那闲愁闲闷见了他且休且罢迎仙客傍芝兰吸露华游宇宙步烟霞我只见窄弓弓藕芽儿刚半扎践香尘踏落花浅印在轻沙印一相思卦红绣鞋有他时一刻千金高价有他时一生兴旺人家有他时村沙的化得不村沙临风三劝酒月一烹茶说蓬莱都是假普天乐信步到海棠轩闲行至荼䕷架引得些蜂喧蝶攘来往交加粉脸衬桃杏腮云髻把花枝抹看嬝嬝婷婷花阴下他若是不言语何处寻他他比黄金足色明珠没价美玉无瑕耍孩儿透春情说几句知心话只𬒳你拖逗杀我心猿意马寒窗寂寞废琴书苦思量晓夜因他傲风霜分不开连枝树宜雨露栽培出竝蒂花见一日买几遍龟儿卦似这般短促促携云握雨几时得稳拍拍立计成家二煞捧金盃劝醁醑按银筝那玉马似展开幅吴道子观音畵他那里倚阑翠袖凝秋水暎日红裙衬晓霞但见处人惊讶端的是沉鱼落鴈闭月羞花一煞咲一面不觉得春自生行一步看得人眼倦花十分爱常带着三分怕爱的是风流旖旎娇千种怕的是间阻飘零那半霎天生下一虎口凌波袜堪与那俏子弟寒时煖手村郞君饱后挑牙尾声若要咱称了心只除是娶到家学知些柴米油盐价恁时节闷减愁消受用杀南吕咏遇陈秋碧一枝花娇滴滴千金玉体轻窄弓弓半虎罗鞋㜞长挽挽两弯首黛巧颤巍巍一揑柳腰纎礼数谦谦歌白雪樱唇艶拨檀槽春笋尖俏仪容㷼㷼堪同美声价莺莺不忝梁州第七那里有一毫儿破绽端的无半米儿憎嫌温柔莹洁绝瑕玷宜嗔宜喜知耻知亷诸余可爱所事相兼惹得些蜜蜂儿攘动雕檐引得些蝴蝶儿飞近粧奁恨只恨归去后佩声儿空馆遥闻喜只喜相见时脚步见残红半掩愁只愁别离间唾津儿香帕犹粘意懽语甜知音不是恩情欠您苏卿俺双渐暪不过惯打听风声阿母严步步拘钳隔尾丢不开放不下难成合缱绻终常念染的重感的深无倒断相思积渐添有一日软玉温香许咱赡放下花扑扑绣帘靠着喜孜孜杏脸恁时节方才把拨雨撩云意收歛双调秋闺祝枝山新水令鸳鸯梦断藕丝鄕昼沉沉水心亭上柳丝牵旧恨花缬鬬新粧立尽斜阳悄无语几惆怅驻马听客路修长一度书来一度想金风荡漾一畨雨过一番凉生前业债甚年偿眉尖闷锁何时放听谁家砧韵响一声声偏捣在愁心上雁儿落好似那无根蓬欠主张漫天絮闲游荡逐浮萍任去畱随风柳多偏向得胜令呀空写下旧事两三行故𥿄百千张把些箇諕鬼瞒神誓番做了唆秦骗赵谎害软了心肠人前口强心不强病染膏肓那里医良药不良川拨棹一弄儿助凄凉没来繇闲閙攘两两寒螀草下堦傍也会把离人话讲絮聒聒多半响七兄弟他那里远方异鄕着我费思量且休提动止浑无恙便些儿破绽有何妨莫轻将美爱都全忘呀却思今还念往梅花酒问月在西厢待月在东墻月在南窗匆匆的秋又来呀迢迢的漏偏长迟迟的夜未央尘蒙了象牙牀火冷了玉炉香零落了锦香囊冷淡了舞衣裳金缕也不成腔金缕也不成腔收江南呀爲谁消痩减容光蛾眉空想畵张郞薄倖系马向垂杨知他在那厢知他在那厢高烧银烛照红籹离亭宴带歇揭煞枕边悄语成虗妄从来好事多魔障积儹下恩多怨广镜奁儿羞照旧时容袖梢儿不干今日泪裙腰儿减尽前春様捱彻了孤辰寡宿年再整理殢雨尤云况跳出了愁城恨网将养的比翼羽毛成醖酿的竝头花朶就滋培的连理枝条旺忙铺设翡翠屏重拂绰鲛绡帐满捧着琼觥玉觞三秋月尽情看四时花随意赏春闺周秋汀新水令碧桃花外一声钟绣衾寒唤四春梦香消金兽冷花落翠屏空雨雨风风撺断的病儿重驻马听带结频松瘦骨不禁愁冗冗睂峯难纵黛蛾深锁恨重重瑶台人远信劳鸿彩云声断箫闲凤恶相思千万种百般难把愁来送雁儿落冷落了春风铜雀宫间阻了夜雨阳台梦阑珊了停云燕子楼寂寞了流水桃源洞得胜令单守着四扇矮屏风三尺旧丝桐总费囊中药全消镜里容帘栊步月无人共花丛寻春谁与同川拨棹我这里恨匆匆昼偏长更又永许多时歌歇梧桐帐冷芙蓉酒尽瑶觥不见了红围翠拥望蓝桥无路通七弟兄着这落红舞风畵栏东怯余寒帘簌金钩控寄闲情琴在锦囊封揾啼痕袖湿琼珠迸梅花酒减雀徽畵里容怕晓角昏钟恨芳艹靑骢怪浪蝶狂蜂秋来呵江上别花落也未相逢又不知吉与凶我只索含着泪告苍穹陪着笑问靑铜侧着耳听归鸿缄着口怨东风收江南呀恹恹不比旧时同绿窗针线废春工残云剰雨自西东全无有定踪巫山十二总成空本调煞好姻缘都虗哄恶相思将人磨弄还説甚前生栽种忆所见毛莲石夜行船缺月风帘碎影筛碧纱厨酒乍醒来云髩风鬟柳腰花面忆多情恁时安在风入松杏花深处小亭台犹作梦魂猜东风邂逅逢娇态麝兰散满闲堦罗袜凌波半窄更春衫可体新裁落梅风睂尖上眼挫侧先畱下几分恩爱怕有人知佯不採徐行过玉阑干外胡十八不下怀自惊怪悲间阻想和谐巫山顶楚云埋雁帖鱼书手倦裁一身担无限愁十日却九畨害塡不满离恨窝还不了相思债拨不断细裁划命合该姻缘顷刻多成败鬼病千般强打捱凄凉万种难担载几曽得片时轻快离亭宴煞楚阳台步步荆榛隘担阁下两厢情色相思卷何年结束煳突谜甚日明白传示你权宁耐切莫把鲰生见责是送煖的意儿虗非搏香的性儿歹爲妓白莲赋沈青门夜行船太乙峯头玉井莲等闲移入梁园绣屋遮藏锦屏围护不许路人窥见风入松刘郞心性与花便独自掌花权高烧银烛重开宴好风光压尽桃源烟霭轻笼婀娜更月明冷浸婵娟乔牌儿惜花人正少年共花恣畱恋朱颜相如花面美姻缘天下鲜雁儿落花香散舞筵花影迷歌扇花输才子看花许骚人羡得胜令人是惜花仙不吝买花钱痛飮花前醉狂吟花㡳眠天然果遂今生愿堪怜还应宿世缘鸳鸯煞名题月老合同劵情畱张珙相思卷山海盟深胶漆心坚畅道是绿嫩红柔香娇玉软两意相投巳谢却闲莺燕风月无边谐老芳声播杨远商调秋怀陈秋碧集贤賔忆吹箫玉人何处也今夜病较添些白露冷秋莲香谢粉墙低皓月光斜止不过暂时间镜破簪折到胜似数十年信断音绝西风倚楼空自嗟望不断岭树重叠怕的是流光奔去马雁阵摆长蛇逍遥乐欢娱前夜喜报灯花香生带结谁承望又蚤离别常记得相靠相偎笑语喋畵堂中那日骄奢受用些尊中绿蚁扇㡳红牙枕上蝴蝶醋葫芦我和他初相逢脸带羞乍交欢心上怯半粧酒醉半粧呆两下情浓难弃舍鸳衾方热把一枝凤凰簪掂做两三截么篇我爲他桃着灯将好句裁背着人将心事说直等到碧梧窗外影儿斜惜花心怕将春漏泄苍苔轻蹑露珠常汚了踏青靴么篇我爲他朋情上将谎语儿丢他爲我母亲行将娇様儿者我爲他在家中费尽了巧喉舌他爲我褪湘裙杜鹃花上血我爲他耳输儿常热他爲我面皮红羞把扇儿遮梧叶儿一箇是相府内怀春女一箇是君门前弹劒客半路里恰逢者刚几箇千金夜怱喇叭抛去也我怎肯恁随邪又去把墙花乱折后庭花梦了些虗飘飘枕上蝶听了些吉丁当檐外铁刚才得合上温郞镜却又蚤拦廻卓氏车我这里痛伤嗟香消兰麝望阳台道路賖靑歌儿风乱扫堦前黄叶云半遮柳梢残月这离恨更比太山转陡些待桑田重变海枯竭还不了风流业浪里来煞这愁呵刚不在眼角踅又来到睂上惹恨不的猜三尸肺腑细镌竭有一日绣帏中玉肌重厮贴我将他指尖来轻揑直说到那楼头北斗柄儿斜北词名作虽多而强半不能合谱卽集中所收亦未敢尽称可法其曲中板眼绿北调向无确载而时俗臆爲増减缓急虗实颇堪反唇今攷之啸余诸谱止载名词而无板法宁弗杜撰不敢臆増此则阙疑之意良有以也兹亦不复点板以俟知音者自爲揣摹至如醉花阴端正好点绛唇粉蝶儿一枝花新水令等套则又歌坛素所习闻试细心参酌自得其窍从事絃索者其加诸意焉白雪斋选订乐府吴骚合编卷之四吴骚合编吴骚合编后序吴骚合编计四册盖张旭初伯仲汇三集而选辑者予不解度曲然玩言订声亦有心领是刻所収惟其词弗计其人图绘尤极工妙欣赏之资也坊间曽两刋本此为𥘉印固安刘伯峯识时庽吴骚合编吴骚合编跋跋吴骚者何崑曲也曲何以言骚尊其体也是书爲武林张楚叔旭初昆季所辑录楚叔广收共成三集旭初严覈合幷一编书刻于崇祯十年丁丑分宫实词体皆侧艶又得项南洲爲之刊图精雅可翫余藏此书垂三十年始欲刊列曲丛而沪战勃发所储存涵芬楼诸曲焚熸至二十八种此书幸免刼灰弥自珍惜已固安刘伯峯先生新得此书属刊入四部丛刊续编于是海上同人命譔斯跋余谓散曲总集莫富于雍熙而莫精于南词韵选他如南北宫词纪太霞新奏词林逸响诸书不过承流接武而已是编稍后出故崑山梁氏吴江沈氏吴县龙氏山阴王氏诸作采录至多而岭樵骚隐二家评语散见各词后者又皆有所依据如云词隐新谱者爲沈伯明之南九宫新谱也云墨憨斋者爲冯子犹之南词谱也云三籁者爲凌初成之南音三籁也诸书不尽传得此略见一二不亦善乎若夫分析正赠辨订牌调正板式之譌考集曲之字句尤较许宇陈所闻等爲详是爲散曲中尽善之作韵选而外首屈一指矣惟窃有未解者雍熙中南曲大抵皆古南词爲词家之瓌宝书中征引旧词凡十五篇其出自雍熙者爲罗江怨二曲十様锦字字锦七贤过关各一曲余皆采自他书此其故何也岂别有深意耶海内贤达能解余之惑乎此又余所日夕企望者矣甲戌七月长洲吴梅吴骚合编吴骚合编第二千六百三十一册序吴骚初集夫世间一切色相俦有能离情者乎顾情一耳正用之爲忠愤爲激烈爲幽宛而抑之爲忧思爲不平爲枯稿憔悴至于纚纚一腔难以自巳遂畅之爲诗歌爲骚赋而风雅与三闾诸篇竝重于世昔史迁之传三闾也悲其值而大其志谓足以兼国风小雅而班固氏亦美之日弘博丽雅爲词赋宗此皆窥见平情而深乎其味者然情宁独平哉佳人幽客好事多磨缱绻萦怀抚时触景聮牀同调两地吊天我辈钟情岂同稿木故窍发于灵而响呈其籁代不乏矣汉以歌唐以诗宋以词迨胜国而宣于曲迄今盛焉总之以风雅爲宗而愤激幽情锦心慧口相伯仲也南国讴唫不减江臯讽咏三吴丰韵类延晋代风流词本于骚而地别于楚故因弁其骚日吴嗟嗟今乐府滥觞极矣自有兹帙也洛阳𥿄贵收尽阳春氷玉蛟螭刻成天巧岂非造物之情至此而一畅耶世不乏有情人而知吴骚之足尚也旹万历甲寅秋日清懒居士书于尚白斋中序吴骚二集盖自楚三闾大夫以骚着而杨子云氏于是乃爲作反骚嗟乎骚可广卽广矣可更广反亾爲也反反骚所爲作也何也夫人莫情眞情莫怨眞而离骚其言哀其志切其托讽远怨矣哉所云情之所钟政在我辈三闾大夫其人也大夫其有情痴也哉太史公谓其作离骚盖从怨生也有味其言之也虽然大夫骚于楚楚有骚我吴亦有骚也吴骚广楚骚者也曩初集行巳𥿄贵洛阳海内复渇想次集遂复辑次集以广初集夫两集皆曲也曷爲而骚之日体异而情同也情曷爲而同其摛词不必尽怨矣他弗具论间且欢日繇怨而欢欢复致怨者人间世聚散之常也总之怨其情种也独不日作者类不必尽吴人乎曷爲而冠之吴也日地异而寄情于响者大都属吴音卽不尽吴音而按拍无如吴人工也然则吴之骚曷爲而不骚其体顾曲也日诸君子见当吾世而词赋自命者示之骚定睂酸于把卷卽开卷苦不得句也方将敝帚委之宁冀有淮南王安通其义而刘向诸人岀尊其言爲经也则其文且湮没不传而悠悠此情终不获表见于天下后世以故文生于情而情恐不能以文诉人则变而衍爲曲庻几考之乐府亾虑知与不知并亾虑善按拍不善按拍而情不自巳人人其式歌且舞也今日者卽起三闾大夫泪罗中其能不以曲易之仍骚哉则吴骚之集于初也洵足爲楚骚广次以是集称广广骚夫谁日不可王孝伯有知当又以痛飮酒熟读前后两吴骚爲快矣千载下应不乏贾长沙有爲文吊诸君子耳爲子云氏者其爲谁花裀上人许当世题序吴骚三集怀沙写志幽忧无巳盖继三百而作者自宋子师之而汉贾生拟感鵩之论凡幽人志士不平而喜爲古言辞者人非楚而楚其辞撡笔而从子云之后者不乏人也然赋体浮夸引用古字称长学士经生亦多未解世因变之爲词曲语近本色遂与里耳相通总之体异而志同也居士号骚隐复集乐府而弁以骚良有深意乎今好事者闻其名号便觉鬰沈之色都爲振起且欲卽覩其全而未可得兹复手辑佳本授之剞劂至再而三其韵严其响和其节舒其慷慨类侠滑稽类诞怨思类愤悲歌惜若挟三闾大夫而出佩兰沈潭之貌吐其九歌天问哀郢之辞也廼居士少孤食贫意气违俗所如多不合宐其沾沾以骚着耶是刻也长夏掩扉散发痛飮手拈数阕长讴再过实岑寂中知巳耳若九宫之辩有谱法在何庸赘半岭主人题塡词训古士大夫听琴瑟之音弗离于前性情之通絃歌而治吟咏可巳欤客日词余之兴也多以情癖大抵皆深闺永巷春伤秋怨之语岂须睂学士所宜有况文辞之贵期于浑涵若夫雕心琢句柔脆纎巧披靡淫荡非鼓吹之盛事曲固可废也骚隐生日嘻子陋矣尼山说诗不废郑卫圣世采风必及下里古之乱天下者必起于情种先坏而惨刻不衷之旤兴使人而有情则士爱其缘女守其介而天下治矣且子亦知夫曲之道乎心之精微人不可知灵窍隐深忽忽欲动名日心曲曲也者逹其心而爲言者也思致贵于绵渺辞语贵于迫切长门之咏宜于官様而带岑寂香闺之语宜于闇藏而饶绮丽倚门嚬笑之声务求纎媚而顾盻生姿学士骚人之赋须期慷慨而啸歌不俗故咏春花勿牵秋月吟朝雨莫溷夜潮瑶台玉砌要知雪部之套辞芳草轻烟总是郊原之泛句又如命题杂咏而直道本色则何取于寓言触物兴怀而杂景揣摹则安在其卽事甚且士女之吻无辨暌合之意多乖文情断续而忽入俚言笔致抝违而生吞成语又曲之最病者也乃若传竒之曲与散套异传竒有答白可以转换而清曲则一线到底传竒有介头可以变调而清曲则一韵到底人苐知传竒中有嬉笑怒骂而不知散曲中亦有离合悲欢古伤逝惜别之词一披咏之愀然欲泪者其情眞也故曲不贵摭实而贵流丽不贵尖酸而贵博雅不贵剽袭而贵冶剙不贵熟烂而贵新生不贵文餙而贵眞率肖吻不贵平敷而贵选句走险有作者起必首肯吾言矣客日子之爲辞未必其无弊也乃执月旦以平章曲府司三寸管而低昻之得无过当乎居士日人之妍人也不必其巳之妍也双眸具在存其论而巳矣今日者之评次虽谓作家之豸史亦谁日不可作家偶评骚赋者三百篇之变也骚赋难入乐而后有古乐府古乐府不入俗而后以唐绝句爲乐府绝句少宛转而后有词自金元入中国所用胡乐嘈襍缓急之间词不能按乃更爲新声以媚之作家如贯酸斋马东篱辈咸富于学兼喜声律擅一代之长昔称宋词元曲非虚语也大江以北渐染胡语而东南之士稍稍变体别爲南曲高则成氏赤帜一时以后南词渐广二家鼎峙大抵北主劲切雄壮南主淸峭柔脆北字多而调促促处见筋南字少而调缓缓处见眼各有三昧难以浅窥譬之同一师承而顿渐分受不可同日语也乃制曲者往往南袭北辞殊爲可笑今丽曲之最胜者以王实甫西厢压卷日华翻之爲南时论颇弗取不知其翻变之巧顿能洗尽北习调恊自然笔墨中之罏冶非人官所易及也国初作者王子一辈十六人仅传其名词未及见后起如杨升菴颇有才情所着有洞天玄记陶情乐府流脍人口但杨本蜀人调不甚谐而摘句多佳杨夫人亦饶才学最佳者如黄莺儿积两酿轻寒一曲字字絶佳杨别和三词俱不能胜固奇品也北人如王渼陂康山翩翩隹致其后推山东李伯华伯华以傍粧台百阕爲山所欣赏今其词尚在不足道所爲宝劒登坛记亦是改其鄕先辈之作固自平平而自负不浅弇州尝讥其腔律未恊非苛求也大声金陵将家子所爲散套尚多借袭而才情亦浅然句字流丽可入絃索如三弄梅花一阕颇称作家固知好句不在多得王舜耕西楼乐府较爲警徤题赠亦善调谑而少风人之学士气故伯起重之伯起之撰红拂洁秀俊美但不无轻弱之嫌陆南门散词有一二可观语亦隽爽先辈如李空同王浚川诸公皆长于北声不入南调大扺曲之称当行者首重谱韵次论词章近日玉茗堂杜丽娘剧非不极美但得吴中善按拍者调恊一畨乃可入耳惜乎摹畵精工而入㗋半抝深爲致慨若士兹编殆陈子昻之五言古耶名家苦心作家颇难得予后学何知漫举而评隲之非有他也盖谓曲学深奥见从来作者之难若诸君声价乆巳实录词坛不可冺灭余抑何敢以管窥之见漫爲低昻也耶曲谱辩心感物而成声声逐方而生变音之所以分南北也君子审声以知音而律吕辨矣古律数九九八十一以爲宫三分而损益之以爲征商羽角此律吕之大较也复之一阳始生律应黄钟逓而推之爲大吕太簇夹钟姑洗仲吕㽔賔林钟夷则南吕无射应钟凡十有二律所谓气始于长至周而复生圣人合符节调钟律造度数繇此其选也乐府之制字辨阴阳调恊平亥然未有舍十二律而自爲神明者今按之曲谱大抵诪张附会者什之八九夷攷其调仅有黄钟南吕二家诸如仙吕大石越调双调之名不知从何根据如谓舍十二律别有流畅则此黄钟南吕犹然十二律中之名义也而曲谱竟别剙爲仙吕诸调又何说耶如仍出诸十二律则宫调之首当叙自黄钟始今南曲谱独首仙吕又何说耶且也黄钟爲官不必更有正宫之名矣夹钟姑洗无射应钟爲羽不必更有羽调之名矣夷则爲商不必更有商调之名矣今谱之有宫商羽三调而又无角征二声独何欤说者日轩辕之法及今淼矣此流传者之残阙也但不知仙吕大石越调双调䆒竟自谁伊始余窃揣之意者十二律之仲吕或因仲字与中字仙字相肖遂误传爲中吕仙吕乎又或吕字与石字相似遂误传大吕爲大石乎善读书者尽信不如其无则九宫谱之谓矣然则何以处曲乎日曲者末世之音也必执古以泥今迂矣曲者俳优之事也因戏以爲戏得矣然则谱可废乎日因其道而治之适于自然亦巳无憾何必不谱也盖九九者天地自然之数也律吕因此谐腔调繇此出譬如今日此曲之腔唱爲彼曲听者笑之谓其失于自然也然则按谱而作之亦按谱而唱和之期畅血气心知之性而发喜怒哀乐之常斯巳矣况谱法之妙专在平亥间䆒心乃学之而陋焉者仅如其字数逐句栉比而所以平亥之故卒置弗讲似此者如土偶人止还其头面手足而心灵变动毫弗之有于谱奚当焉及学之而失焉者每一套中以此调之过曲忽接他调譬诸冬行夏令南走北辕卽名家大手有之于谱又奚禆焉昔人歌㽔賔之声而景风至震易水之响而白虹贯所云动巳而天地应焉声音之感岂其微哉古之谭曲者日曲如折止如槀木曲之道思过半矣客日今子伯仲之选本其于谱书固兢兢矣而重翻此义可谓世行世法我行我法者夫余然其言遂併识之情痴窹言今之所称多情皆其匿情而猎名者也悲愤调笑慰劳寒喧若伶人之搬演落塲卽巳掉臂去之转眼秦越聚散搏沙耳胶漆戈矛耳其爲辞也浮游不衷必多雕琢虚伪之气欲自掩餙之而不能心之与声有异致乎人之有生也睂宇现乎外血性注乎内情缘煎其中岂惟儿女子虽彼豪杰通儒豁逹自负者无所感则巳一涉此途行且靡心就其维系谁能漠然而游于瀁之鄕哉说者日至人处静不枮处动不喧居尘出尘无縳无解而且柳生其肘右鸟巢其顶门此亦㝠忘汱寥之极矣今乃以萍踪浪迹愁病销磨痴矣哉噫彼之忘情割河而斩筏者人而至焉者也我非至人苐求其至于人夫人情种也人而无情不至于人矣曷望其至人乎情之爲物也役耳目易神理忘晦明废饥寒穷九州越八荒穿金石动天地率百物生可以生死可以死死可以生生可以死死又可以不死生又可以忘生远远近近悠悠漾漾杳弗知其所之而处此者之无聊也借诗书以闲摄之笔墨磬㵼之歌咏条畅之按拍纡迟之律吕鎭定之俾飘飖者返其居鬰沉者逹其志渐而浓郁者几于淡岂非宅神育性之术欤余于情识淡然矣挟一眞率有情之侣与俱不胜其向往也间一拂情又不能违心以就世法人亦多笑之弗顾也自率其情巳矣世路之间有疑吾情者缘之艰也吾无庸疆其信斯情者我辈亦能痴焉但问一腔热血所当酬者几人耳信乎意气之感也卒然中之形影皆怜静焉思之梦魂亦涙钟情也夫伤心也夫此其所以痴也如是以爲情而情止矣如是之情以爲歌咏声音而歌咏声音止矣凡例一往时选刻吴骚苦无善本所行者惟南词韵选及遴奇振雅诸俗刻所载清曲大畧雷同韵选一书又爲金汤韵学而设仅惟小令散见而套数则落落晨星余特蒐诸残简蠧余零星旧本及各家文集中积渐罗致虽巳刻者有三集而所见之词不啻广矣其后坊刻效步似亦栢梁余材武昌剰竹耳终不能出其范围也是集更彚精美用公见闻一是集耑录丽情散曲惟幽期欢会惜别伤离之词得以与选其他杂咏佳篇俱俟续刻槩弗溷收一歌先审调不知何调则音律乱矣兹选照谱所序宫调分列各宫正曲居先犯调列后而南北调以及北调附列终篇俾知音者便于查覈一词塲佳句多矣然于曲体及用韵溷乱者虽美不贵日以彚帙未僃漫爲寛收者有之兹则逐套研穷必求合谱依韵而越格者弗录也其名人好辞坊刻讹传者悉照原本釐正有偶爲出入而塡词佳丽不忍弃置者必谬爲斟酌琢瑕留瑜爲宫商之全璧云一曲中衬贴字眼须辨虗实非死煞也俗刻臆分大小自称当行徒贻识者之笑兹则细加理会辨晰微渺殊费苦心一字有鼻音唇音舌音喉音齿音及撮口开口闭口等音不能尽标卽词隐先生止圈闭口而闭口侵寻监咸亷纎三韵亦明载中州韵书知音者按之自能一一分辨兹帙止圈去上两声其余槩不蛇足一是选但衡其曲不问其人间有姓氏相传确乎有据者则一一还其故物有託名误刻而素无可考者亦不敢妄爲翻案获罪前人盖移珠借玉亦属词林常有之事如从此推𫾣必尽起地下而问之矣奚其能况词以人重人以词重宁任其咎以畱阙文之遗意可也若云杜撰则吾岂敢一好曲熟烂人吻尽有爲人唱坏者是编刬去汜滥近补新声名日合编虽依据旧本而仍寓増删之法非依様葫芦巳也一各调逐词或有疑案或有原评附载编中以供词林鼓吹以佐谱书法轮一清曲中图像自吴骚始非悦俗也古云诗中畵畵中诗开卷适情自饶逸趣是刻计出相若干幅竒巧极工较原本各自剙画以见心思之异一坊选传奇诸曲颇爲厌人嗣兹刻后当另出手眼用公玄赏一是选虽未空羣亦称鸿覧其他名家着作虽多一时不能悉购俟容广蒐以成续刻倘得闻风辱教犹拜明赐白雪斋主人谨识凡例终魏良辅曲律一择具最难声色岂能兼僃但得沙喉响润发于丹田者自能耐乆若启口抝劣尖麤沉郁自非质料勿枉费力一初学先从引发其声响次辨别其字面又次理正其腔调不可混杂强记以乱规格如学集贤賔只唱集贤賔学桂枝香只唱桂枝香乆乆成熟移宫换吕自然贯串一五音以四声爲主四声不得其宜则五音废矣平上去入逐一考䆒务得中正如或苟且舛误声调自乖虽具绕梁终不足取其或上声扭做平声去声混作入声交付不明皆做腔卖弄之故知者辨之一生曲贵虚心玩味如长腔要圆活流动不可太长短腔要简径找绝不可太短至如过腔接字乃关锁之地有迟速不同要隐重严肃如见大賔之状一拍廼曲之余全在板眼分明如迎头板随字而下彻板随腔而下绝板腔尽而下有迎头惯打彻板绝板混连下一字迎头者此皆不能调平仄之故也一曲须要唱出各様曲名理趣宋元人自有体式如玉芙蓉玉交枝玉山供不是路要驰骤针线箱黄莺儿江头金桂要规矩二郞神集贤賔月云高念奴娇序刷子序要抑扬扑灯蛾红绣鞋麻婆子虽疾而无腔然而板眼自在妙在下得匀净一双叠字上两字接上腔下两字稍离下腔如字字锦思思想想心心念念又如素带儿他生得齐齐整整袅袅停停之类至单叠字比双叠字不同全在顿挫轻便如尾犯序一旦冷清清之类要抑扬于此演绎方得意味一清唱俗语谓之冷板凳不北戏塲借锣鼓之势全要闲雅整肃清俊温润其有专于磨拟腔调而不顾板眼又有专主板眼而不审腔调二者病则一般惟腔与板两工者乃爲上乗至如面上发红喉间筋露摇头摆足起立不常此自关人器品虽无与于曲之工拙然去此方爲尽善一北曲以遒劲爲主南曲以宛转爲主各有不同至于北曲之絃索南曲之鼔板犹方圆之必资于规矩其归重一也故唱北曲而精于呆骨朶村里迓鼓胡十八南曲而精于二郞神香徧满集贤賔莺啼序如打破两重禅关余皆迎刃而解矣一北曲与南曲大相悬绝有磨调絃索调之分北曲字多而调促促处见筋故词情多而声情少南曲字少而调缓缓处见眼故词情少而声情多北力在絃索宜和歌故气易粗南力在磨调宜独奏故气易弱近有絃索唱作磨调又有南曲配入絃索诚爲方疷圆盖亦坐中无周郞耳一曲有三绝字清爲一绝腔纯爲二绝板正爲三绝一曲有两不杂南曲不可杂北腔北曲不可杂南字一曲有五不可不可高不可低不可重不可轻不可自做主张一曲有五难开口难出字难过腔难低难转收入鼻音难一曲有两不辨不知音者不可与之辨不好者不可与之辨一听曲不可喧譁听其吐字板眼过腔得宜方可辨其工拙不可以喉音清亮便爲击节称赏大抵矩度旣正巧繇熟生非假师传寔关天授一丝竹管絃与人声本自谐合故其音律自有正调箫管以尺工俪词曲犹琴之勾剔以度诗歌也今人不知探讨其中义理强相应和以音之高而凑曲之高以音之低而凑曲之低反足淆乱正声殊爲聒耳陈可琴云箫有九不吹不入调非作家唱不定音不正常换调腔不满字不足成羣唱人不静皆不可吹正有鍳于此也曲律终