太上说朝天谢雷真经正统道藏三家本一卷洞真部本文类太上説朝天谢雷眞经盈十昔天尊于龙汉元年在浮罗世界中观衆生有不信三寳及五悖之人身谢之后沈没三涂永堕地狱爲鬼或犯天条检责下鬼所诬一切衆生有诸苦楚不知解谢之门果熟之时致招重病雷击身没之后永堕饿鬼畜生致使魂神被考祸患来钟深可悲哉无由解脱不知上天检举有犯天条至招雷击三十六条世人莫能知之天尊爲说三十六条朝天谢雷眞经令人祈谢罪恶庶知果报昭然明所报也如此果报岂不痛哉爲说天条令使敬重天地日月神灵忠孝君亲令知宿命善恶因縁延生之路朝天谢罪必获感通之理请正一道士或于观宇或在家庭随力章醮请行法事解谢祈延生筭虚空採访使者随即奏吿上逹天司罪恶消除福禄增崇善功圆满以降吉祥世人罪福皆属天曹所管爲人岂不知之此经乃上天所寳不傅下世天人敬仰万圣卫之金阙灵章有不信之者永堕鄷都天尊爲说报应灵符及天书篆明世人有犯天条被雷击之者以将此符篆较之庶凡人则知太上感应如此立教也天雷十二条者不忠君主不孝父母不敬三寳抛掷五谷诃风骂两裸露三光扬恶掩善不遵正道心昧天地信巫魇祝灭人福果毁壌经教犯此天条则天雷检察爲说此十二条以示下民庶知解谢地雷十二条者秽汚水浆将溷江河毁骂尊长疑眞不信轻师忠本晒露䙝衣淫人妻女惟恶是增对圣毁愿怨恨宗亲不赈贪困对天妄语此十二条属地雷所管以示下民俾暁懴谢之路人雷十二条者糜烂五谷大秤小斗荒年起价米中添水欺曲昧人秽语两舌寸尺长短克剥害人欺善惧恶久债不还谋人女妾酒肉杀生此十二条人雷主之世人莫能知之以示下民庶知解谢天雷十二者神霄雷公五方雷公行两雷公行风雷公行云雷公布泽雷公行云雷公行氷雷公飞砂雷公食崇雷公吞鬼雷公伏魔雷公此十二雷公系属天分犯天令则禳此十二雷公以免击罪地雷十二者紏善雷公罚恶雷公社令雷公发稻雷公四序雷公却灾雷公收毒雷公救病雷公挟危雷公太昇雷公巡天雷公察地雷公此十二雷乃属地分凡人犯地罪则焼香祈天请罪以免灾苦之因祷无不应也人雷十二者收瘟雷公摄毒雷公除害雷公却祸雷公封山雷公破庙雷公打鬼雷公伏虎雷公破瘴雷公灭尸雷公荡怪雷公管魄雷公此十二雷乃属人分凡人犯人罪可焼香吿斗随心祷祝以免此苦戹乃大道好生之德也道言此三十六雷则能轻重善恶敬之则不犯条律以降吉祥不遵敬礼故犯条律则示重罪阳贵贫穷困苦满足转转不信堕落地狱爲鬼复岀受生身过雷击之后北鄷爲鬼难求出离苦楚岂不痛哉北酆有一百二十狱其狱各有狱主狱吏毒虎毒蛇毒犬刀刃峯山狱吏以杖逐其罪人登山履刃毒蛇缠身罪人身体皆参力刃血流满身毒兽食饮其血万死万生无有昼夜此皆罪人生前致招堕于北酆难可尽述言不可泄略垂九种大道开演此经令使世上凡人知畏若有此获罪之因获报阳责可以随力烧香虔心吿恳天地祈谢原愆以免获报若有男女在世贫穷亦可修心整行转诵此经得谢身恶以禳困苦自然天佑之矣大道立言凡人不可以爲常耳亦不可轻泄此文乃上天隐祕之书凡人可能敬重此经在处有衞经元帅六人灵官一十四人天兵一万五百人土地社令当所管城隍主宰九州风伯城境天神护持此经诵转此经魔精灭形生人受之身宫康泰死者得之度上南宫及有帝主国王后妃臣宰爲国焚祈丰稔亦可开转此经能禳域境民物尽泰四序清平永无勍敌道言凡有上士欲修仙法採寻药圃遇毒蛇虎狼之兽速诵此经恶类返归其元不能伤害自然回退得遇眞剂学道骎进有会本源故获善士同志心逹玄妙无不应也亢阳不雨亦可转诵此经以禳缺泽之戹虫蝗伤稼烧香诵持则灭其类以消虫毒境域水泛不退浸崩地土故当速转眞经其水自退不能渰陷其所及有一切瘟㾮瘴疫之者连年不瘥鬼祟伏尸魔魅在所爲祸不能除却可以焼香转诵眞经其祟消灭不能伤害自然安愈此经到处万神侍卫精魔潜走不敢仰视如此威灵凡人有昧律法故当以天篆垂报之后有获雷击之人天书或在背胷前胁下手足之上将此经中天篆参究庶知太上之感应然后焚香请正一道士转诵此经方移其尸祈天雷宥罪方可将棺椁盛之以板闭上留一孔露天雷不复击以厝去处牛马亦如此乎敬礼此经不犯律件世世爲人衣禄永滋寿命延长不敬之者掠善仙官录恶使臣奏呈天府积业过多满足条令上命一行告下城隍主者随即行事旣灭之后身经北酆永无出离当爲书篆以示阳民可虔心遵信凡人不可不知也米中用水荒年起价业通三世毁骂三寳不孝果报因果不修卜者术误乃是九幽元恶过多罪足九世之恶恶果满矣裸露三光身口问九果非礼上前世果报天谴之罪非言非示州非果将非道天露九眞恶过罪至癸非天责罪及报应四世贪求不足八嗔获罗度罪上天检察前縁恶业天令报应宿縁恶报恶报前縁九业之罪业通具足诸事满律天贵其报非理所爲罪盈足用且非道曲直非正九业具足非理乱眞罪满自受九恶之报九七之罪天察其过九九之罪口业之罪五悖之罪五世之恶四思之恶道言凡有阳世之人身被雷击可将此符篆证之以知此立乎报应之验也可以烧香诵转此经以解尸滞可以烧其天书解之身着地上乃用朱砂併银朱以黄纸盛授其笔仍安棺椁之上载书其篆以对天文及念九天应元雷声普化天尊圣号一万音方翻其尸则动便入棺椁循葬去处如此感应爲人岂不知其明有天律之严也可以常诵此经能消诸苦及大病死亡不经地狱官灾口舌连年困苦负本远出路途或遇贼恶虫蛇虎狼之地但念诵斯经自然不能损害凡有患难可以诵持门庭清肃人眷安宁及有起造动土架扇屋宇併修筑墻围有犯神煞及行丧葬有犯墓龙杀神一应去止但焼好香诵此眞经以谢各神自然回避不能侵害生人师巫或埋名魇祷翦鸡滴血或在庙祀之处及在邪坛将生人名讳因自服法不加及因田园财物口舌纷争将其名讳在诸去处魇祷知其源者可以烧香诵转此经却除差来索命邪鬼重则随经使者官史不待上天律下即以灭形轻则以戒之其神能灭诸邪山魈鬼怪魑魅伏尸及枉死孤魂之鬼并精灵百魔之鬼侵害生人起祸损人命魂久病不瘥连年及求血食山坛冷社将后起疫不能除却但以好香烧告神霄雷主将帅及兵官吏护经灵官将帅将此经转诵魔魅潜形不能侵损人命或遇夜行将此眞经以帕袋服此经却除水陆邪鬼魍魉之神亦不敢侵损魂命使其鬼神潜形永不复害也上天之书以度下民令识宿根知太上之立教凡有万亿之戹转诵眞经无不应护万邪归正道法闇祥无量神通音雷霆邓元帅于玉笥山修行五十二年奏呈玉帝陈説承天开化抉教度人发大誓愿灭天下不忠不孝之人及断鬼魔侵害人物一勿爲祸妖邪救生度死忽功行圆满蒙上帝诏命召赴陆前赐金丹一粒吞服变成凤觜形翼仍对爲歘火律令大神以金鋋凿各一付之身长一丈赤发蓝身乎是皆爲凤爪受令行事断天下不忠不孝之人鬼崇之魅一切害民之类以五月五日午时爲赴召昇仙之日其功果成就敬守于今巳化有劫矣世人不信此神故犯天条致罪满足获其神而戮诛身属北鄷永爲鬼趣堕于其中万万亿劫不复岀离如此之报因果昭然世人尤乃故犯条律旣犯之后获报其中悔何得也深可痛哉世人在世不敬三寳天地君亲师友正道之人但检阅此经静默安神烧香礼拜天地安坐去处看诵此经深详自悔大有身畏爲人岂不染诸縁恶之愆自省人身之本以解日积所爲若有果获当击身经北鄷受苦何人爲汝解释负受如此果报昭明凡人在世自宜保爱其身凡或有妇人怀娠孕经过月不能分娩或恐非人受胎鬼崇冤家及山坛冷社之鬼假爲人形前来託化害其母命痛苦难忍识此因由可焼香望东念救苦天尊圣号四十九音方开诵此经即时人脱其胎即与万神监生其子福慧双全女亦如此或是鬼怪冤家则随经帅将摄下押赴北鄷遂诞死尸其死尸得下之时将栗木数束书大神名字吿天仍祝曰从今释冤不得害人魂命及有官符口舌连年不解困苦将终诵此眞经以禳戹难无不应验门戸方隅改修动土不时有犯杀神兴灾令人疾病未安知是一切有犯之处请道士延眞祈天请命书大圣七元眞君名号以黄纸用朱明书其上奉安所犯方位转诵此经无不应验清康庭戸大有光辉神之所佑也道出乎太玄之初未判两仪之先万物之中惟人第一虫禽潜蛰尚知时候四时之物岂有异也天地垂明以示人也应期发生流润人间在世爲人何可以谢穹壤之恩凡人在世可尊敬天地君亲师友正道佛僧罗汉功果善縁奉扬科教开诱人天从善周始则善神应佑后爲恶获因劫劫堕落地狱经劫受苦人道逺矣纵得人道出生贫穷下贱复不修礼转转逺乎圣证无可得遇无上法桥度拔苦趣经世不悟堕落傍生六道轮廻一入沈沦难期解释道言得遏此经乃宿有善功积劫以来幸会天文如有志学之士见此眞经一闻便悟若有世人见此眞经不信毁谤生生堕落傍类与大道逺矣如或修诵始终旣死之后不经地府魂神执此经念念正觉上昇南宫朱陵火府时刻受鍊决无宿对世人在世生身快乐歌酒取欢不知乐是苦根贪求取利不知喜是悲目负贩南北而不知冬有严霜如木凋也根本若实则有春时不循人道之本死之道矣天尊说此眞经令使世人受悟归向正道以识源本免滞轮回在世长年人中殊胜转转归勤仙都记籍善功縁行具足则万神拥护尸解仙去超度天程昇迁仙位命职帝前此经深重不可思议谨而敬之或慢无极之科自生不信仍不奉持身谢之后永处北鄷后悔难及保之受用福不轻矣是时天尊说经将毕龙鹤天仙万圣千眞来迎御坐起席之时诸天魔王及诸人鬼神受法戒旨此经流教下民庶晓归宗知本逹生荣路不生无道之乡释宿命尘轮苦楚见而奉之不可轻泄罪照玄科明有其报戒愼之焉太上说朝天谢雷眞经元皇帝君垂讃曰人天居敬福不轻之造化合德运度俯睎雷霆随巳誓救生滋除灭恶腐辅化干基週荣万法变忖莫思敬则从顺兴道保规逆则烈誓后忆难追笥山修应抉化天随诛戮恶蛊灭却勃躯发生万物长决幽爲千状万类总领在归人莫不信轻重讯人身一灭何复再求仙乐理常诵其书先修古葯方自度梯推山新匠一出䥴锥普化敬顺无量以金阙化身天尊亲制诗吾爲教主威鎭北天分别人鬼将吏当先雷部圣衆总掌其权诛灭兇恶化作尘烟三茅妙行圎满天君亲制诗天令行威显小民小存正直保其身禳灾解戹看经验鎚凿专诛五逆人九天元皇梓潼灵应天君亲制颂曰天道福善而祸淫雷霆杀伐警人心吾今显化令知畏咸使生灵免罪深又颂曰显化训民归正教开扬帝德好生心朝英虔奉刋于梓印施雷经发玉音又颂曰天行号令警戒凡民不知畏惧徒积祸因条法昭示以灭身躯能省巳过神明监于度人诸戹经训敷具朝英刋施福禄眷聚青帝天君吾号雷霆勐吏赏善罚恶无情谗佞不忠不孝歘发雷火皆焚奸邪怨怒天地奏闻上帝灭形旣有谢雷经呪诸人展诵来因传生道义好道舍财刋此眞经若依不犯天律衣食饱煖安宁雷泓召吾讃经附于诚眞靖笔