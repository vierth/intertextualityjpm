黄箓救苦十斋转经仪正统道藏三家本一卷洞玄部威仪类黄箓救苦十斋转经仪场一祝香此香干坤育质日月凝华抱生成之数于五行腾馥郁之馨于百和诸天称庆万圣临轩𤑔向炉中供养至眞无上道寳玄都万寿天尊以此𤑔香功德端爲上祝皇图巩固圣寿无疆钦愿北极齐年南山等寿箕毕上符于王历华夷永被于淳风此香天灵发颕月窟蟠根磅礴九霄可以返魂致魄周流八极得之起死回生𤑔向泸中供养至眞无上经寳太一救苦天尊以此𤑔香功德超度斋坛所荐亡过某灵魂洎附荐衆魂尽脱重隂之府俱登长乐之乡福被见存庆流后裔此香灵烟结乎五岳瑞炁蓊乎九垓爲道德香遍清静境𤑔向炉中供养至眞无上师寳十方救苦天尊以此𤑔香功德㧞度三涂六趣十宫九幽沉迷利害之魂流浪死生之识哀哀长夜汨汨幽𡍼咸承三寳之惠光悉仗慈尊之愿力脱离垢浊俱证清虚按人各恭信三归依敷座讃伏以妙道难名洪恩普度德显大慈之号位居东极之尊洒甘露而热恼清凉散惠光而幽明洞照无所化而不化在处应身因以机而显机利生接物定而善应慈以玄通一体同观普天均被说经教化形于十方救苦魂超度于三界息七趣六情之痛楚停三涂九夜之辛酸委炁聚功享天堂之大福随机赴感絶地狱之苦声接引羣迷宏开衆妙提携庶𩔖俱入大乘以今奉爲斋主某资荐六过某灵魂修崇妙范恭启兰场科宣三洞之洪仪经转十天之寳藴冀玄穹之垂鑑度魂爽以超昇俾亡过某谛听眞诠顿脱离于苦趣躬承惠泽获造迹于仙阶旁及幽扄羁执之徒悉济身后𡨚仇之衆俱沾旷荡尽出轮廻兹请同盟之士各运入室之诚洁志澄心端身正念一依经法次第宣行入坛至东方跪奏具位诚惶诚恐稽首顿首再拜奏启东方玉寳皇上天尊东郷救苦眞人童子无鞅眞衆恭望圣慈俯垂洞鉴伏以尊居震位有生咸頼于陶镕春动阳和无物不资于造化金丹初转木德敷荣敢祈吿命于灵司是用颁符于曲府匪慿洪造难格玄恩伏望緑辇丹轝来鑑十眞之㑹琅函寳笈周圎一遍之功干冒圣威下情无任恳祈之至法衆䖍诚谨伸奉请请圣散花宿命讃陞座演第一遍经伏闻香林苑内常宣救苦之经东极宫中广运博施之德号大慈仁者称救苦天尊应念垂慈㝷声赴感发弘誓愿救度衆生尽亿劫以来广度人无量以今陞座异口同音讽诵妙经称扬睿号奉爲斋主资荐灵魂仗良因之妙力消亿劫之愆瑕免历东方考对之司径诣清静无极之国法衆䖍诚同声讽诵经毕再至东方具位启圣伏以应感分辉如满十方之界㝷声救苦愿宏亿劫之中仰冀垂慈敢忘皈命见前清衆异口同音讽咏妙经称扬睿号巳周一遍奉爲斋主荐悼亡魂徃生仙界伏愿假威神之妙力㧞罪苦之迷途出东方冥昧之郷登慧静华林之境所有太上眞符谨当宣告宣符䟽关送圣南方跪奏具位诚惶诚恐稽首顿首再拜奏启南方玄眞万福天尊南郷救苦眞人童子无鞅眞衆恭望圣慈俯回洞鑑伏以德辉离位光明洞照于迩遐化阐南阎神造陶镕于溟漠两转炉中之大药再全地下之枯骸敢祈告命于灵司是用颁符于曲府匪慿洪造难格玄恩伏望緑辇丹举来鑑十眞之㑹琅函寳笈周圎二遍之功于冒圣威下情无任恳祷之至法衆䖍诚谨伸奉请请圣散花陞座演第二遍经伏闻元始上帝昔在香林苑内宣告法解眞人讃叹大慈仁者谓欲九幽亡殁超度必当一念注想称扬愿宏当时度品之功俯鑑此际皈依之志以今陞入经座异口同音讽咏妙经称扬睿号奉爲斋主某资荐亡过某灵魂仗良因之妙力消亿劫之愆尤免历南方考对之司径诣眞老无极之国法衆䖍诚同声讽诵经毕再至南方具位启圣伏以天炁归身感自然之别体尘沙示现显变化之殊因功德难量皈依至切见前清衆异口同音讽诵眞经称扬睿号已周二遍奉爲斋主某荐授亡魂徃生仙界伏愿承赫奕之灵光度魂仪于丹界不拘逼合永超南方冥昧之郷早证逍遥径上端化庄严之境所有太上眞符谨当宣告宣符䟽关送圣西方跪奏具位诚惶诚恐稽首顿首再拜奏启西方太妙至极天尊西郷救苦眞人童子无鞅眞衆恭望圣慈俯垂洞鉴伏以兊泽潜流金天乘运说兹万法恊和覆载之机应彼四时启廸生成之化羣生蒙惠三遍说经敢祈吿命于灵司是用颁符于曲府匪慿洪造难格玄恩伏望緑辇丹轝来鑑十眞之㑹琅函寳笈周圎三遍之功干冒天威下情无任恳祷之至法衆䖍诚谨伸奉请请圣散花陞座演第三遍伏闻救苦眞诠功遍覃于九地慈尊寳号恩普及于十方㧞领无边讃扬莫尽以今陞入经座异口同音讽诵眞经称扬睿号奉爲斋主资荐灵魂徃生仙界仗良因之妙力消亿劫之愆瑕免历西方考对之司径诣法寳无极之国法衆䖍诚同声讽诵经毕再至西方具位启圣伏以㧞领无边散祥烟而塞死戸超度三界拥庆云而开生门仰圣化之巍巍罄丹诚之切切见前清衆异口同音讽咏眞经称扬睿号巳周三遍奉爲斋主荐悼亡魂往生仙界伏愿天光下烛惠泽滂沾出离西方㝠昧之郷升举利益庄严之国所有太上眞符谨当宣吿宣符䟽关送圣北方跪奏具位诚惶诚恐稽首顿首再拜奏启北方玄上玉晨天尊北郷救苦眞人童子元鞅眞衆恭望圣慈俯回洞鑑伏以启至隂而肇运习盛德于坎宫万物得以归休羣生资而静息说经四遍敷泽羣黎敢祈吿命于灵司是用颁符于曲府匪慿洪造难格玄恩伏望緑辇丹轝来鑑十眞之㑹琅函寳笈周圎四遍之功干冐圣威下情无任恳祷之至法衆䖍诚谨伸奉请请圣散花陞座演第四遍伏闻大洞妙经普救无边之苦衆青玄上帝常垂不倦之慈悲恩被羣生愿弘浩劫以今陞入经座异口同音讽诵妙经称扬睿号奉爲斋主资荐亡魂仗良因之妙力消亿劫之愆瑕免历北方考对之司径诣救苦无极之国法衆䖍诚同声讽诵经毕再诣北方具位启圣伏以体皆虚空资混元而成立炁能委顺备万物以光明凡有皈投必垂开度见前清衆异口同音诵咏妙经称扬睿号已周四遍奉爲斋主资悼魂仪往生仙界伏愿灭身心口业生智惠光明悉超北方冥昧之郷径上定眞快乐之境所有太上眞符谨当宣吿宣符䟽关送圣东北方跪奏具位诚惶诚恐稽首顿首再拜奏启东北方度仙上圣天尊东北郷救苦眞人童子无鞅眞衆恭望圣慈俯垂洞鑑伏以大象胚腪凝一炁以舍韫重玄化作分八索以恢张干道流行艮山列位欲羣生而蒙福兹五遍以说经敢祈吿命于灵司是用颁符于曲府匪慿洪造难格玄恩伏望緑辇丹轝来鑑十眞之㑹琅函寳笈周圎五遍之功干冒圣威下情无任恳祷之至法衆䖍诚谨仲奉请请圣散花陞座演第五遍伏闻太一慈尊端拱青玄之左府洞玄妙藴普救黒壤之沉魂几有归崇必蒙济度以今陞入经座异口同音诵咏妙经称扬睿号奏爲斋主资荐亡魂仗良因之妙力消亿劫之愆瑕免历东北方考对之司径诣妙因无极之国法衆䖍诚同声讽诵经毕再诣东北方具位启圣伏以渺渺仙源肇布一元之炁巍巍大范旁昭三洞之文特伸忱悃之私愿赐慈悲之泽见前清衆异口同音诵咏妙经称扬睿号巳周五遍奉爲斋主荐悼魂仪往生仙界伏愿罪消黒簿名注丹书出东北方冥昧之郷登长乐界苍元之境所有太上眞符谨当宣吿宣符䟽关送圣东南方跪奏具位诚惶诚恐稽首顿首再拜奏启东南方好生度命天尊东南郷救苦眞人童子无鞅眞衆恭望圣慈俯垂洞鉴伏以丹华阙下凝梵炁以爲宫绛府庭中扬巽风而煦物百谷识朝中之所三山标灵化之竒浸德泽以无涯配眞功而不宰说经六遍布化羣黎敢祈吿命于灵司是用颁符于曲府匪凭洪造难格玄恩伏望緑辇丹轝来鑑十眞之㑹琅函寳笈周圎六遍之功干冒圣威下情无任恳祷之至法衆䖍诚谨伸奉请请圣散花陞座演第六遍伏闻巍巍大范仰束极之慈悲荡荡自然赖洞玄之灵藴莫穷称讃惟切皈依以今陞入经座异口同音诵咏妙经称扬睿号奉爲斋主资荐灵魂仗良因之妙力消亿劫之愆瑕免历东南方考对之司径诣眞安无极之国法衆䖍诚同声讽诵经毕再诣东南方具位启圣伏以紫云宻覆是名三寳之神尊梵炁弥罗以制九天之魂爽玄功莫测丹悃必从见前清衆异口同音诵咏妙经称扬睿号巳周六遍奉爲斋主资荐魂仪往生仙界伏愿形神俱妙魂魄超升出东南方冥昧之郷登妙寂界庄严之国所有太上眞符谨当宣吿宣符䟽关送圣西南方跪奏具位诚惶诚恐稽首顿首再拜奏启西南方太灵虚皇天尊西南郷救苦眞人童子无鞅眞衆恭望圣慈俯垂洞鉴伏以二象分灵纽沉机于分野重隂定位凝至静于坤舆载物称雄承天立极经巳周于七遍泽广被于羣生敢祈吿命于灵司是用颁符于曲府匪慿洪造难格玄恩伏望緑辇丹轝来鉴十眞之㑹琅函寳笈周圎七遍之切干冐圣威下情无任恳祷之至法衆䖍诚谨伸奉请请圣散花陞座演第七遍伏闻空中灼灼仰承大道之恩幽境冥冥实着慈悲之惠苦轮普救仙境俱登以今陞入经座异口同音诵咏妙经称扬睿号奉爲斋主资荐灵魂往生仙界仗良因之妙力消亿劫之愆瑕免历西南方考对之司径诣耀眞无极之国法衆䖍诚同声讽诵经毕再诣西南方具位启圣伏以灵篇朗诵获心垢以俱清睿号称扬举耳根之益净旣无文而不度必有感以皆通见前清衆异口同音诵咏妙经巳周七遍奉爲斋主资荐亡魂往生仙界伏愿罪根荡涤神识清凉出西南方冥昧之郷登妙乐境庄严之国所有太上眞符谨当宣吿宣符䟽关送圣西北方跪奏具位诚惶诚恐稽首顿首再拜奏启西北方无量太华天尊西北郷救苦眞人童子无鞅眞衆恭望圣慈俯垂洞鉴伏以混元踈朗廓玄象以倾光梵炁沖融鼓清风而立极均分寒暑主宰隂阳旣司善恶之权须酌重轻之报说经八遍普泽羣生敢祈吿命于灵司是用颁符于曲府匪慿洪造难格玄恩伏望緑辇丹轝来鉴十眞之㑹琅函寳笈周圎八遍之功干冒圣威下情无任恳祷之至法衆䖍诚谨伸奉请请圣散花陞座演第八遍伏闻大道恩深宣眞经而救苦幽途幸甚闻圣号以昇迁志笃心崇力祈济度以今陞入经座异口同音诵咏妙经称扬睿号奉爲斋主资荐亡魂仗良因之妙力消亿劫之愆瑕免历西北方考对之司径诣济苦无极之国法衆䖍诚同声讽诵经毕再诣西北方具位启圣伏以罪实可哀䝉道恩而济度念无休息頼经法以生成旣伸皈向之诚必沐超凌之泽见前清衆异口同音诵咏妙经已周八遍奉爲济主资荐亡魂往生仙界伏愿蠲消宿业澄正魂神出西北冥昧之乡登惠静庄严之国所有太上眞符谨当宣告宣符䟽关送圣上方跪奏具位诚惶诚恐稽首顿首再拜奏启上方玉虚明皇天尊上郷救苦眞人童子无鞅眞衆恭望圣慈俯垂洞鉴伏以虚无妙境蒇大范之玄功碧落清风扇自然之洪运眞功渺邈惠智难穷包括穹窿司张象纬既说经于九遍当普救于羣黎敢祈吿命于灵司是用颁符于曲府匪慿洪造难格玄恩伏望緑辇丹轝来鉴十眞之㑹琅函寳笈周圎九遍之功臣干冒圣威下情无任恳祷之至法衆䖍诚谨伸奉请请圣散花陞座演第九遍伏闻眞诠流布示法炬于昏衢寳号称扬运慈航于苦海人天普济正道咸归以今陞入经座异口同音诵咏妙经称扬睿号奉爲斋主资荐亡魂仗良因之妙力消亿劫之愆瑕免历上方考对之司径诣七寳紫霄之国法衆䖍诚同聋讽诵经毕再诣上方具位启圣伏以无名无我惟接引于羣生不迷不荒可悟成于眞道万劫莫测于微妙寸诚克遂于感通见前清衆异口同音诵咏妙经称扬睿号巳周九遍奉爲斋主资荐魂仪往生仙界伏愿火翳成清署劒树化爲骞魂爽下离于幽都神识上升于碧落所有太上眞符谨当宣吿宣符䟽关送圣下方跪奏具位诚惶诚恐稽首顿首再拜奏启下方眞皇洞神天尊下郷救苦眞人童子无鞅眞衆恭望圣慈俯垂洞鉴伏以方舆载物弘大信以无私厚德安贞布洪基而永固咸资道力克运神功说经普救于九泉听法巳周于十遍皆承功而受度今入圣以超凡敢祈吿命于灵司是用颁符于曲府匪慿洪造难格玄恩伏望緑辇丹轝来鉴十眞之㑹琅函寳笈周圎十遍之功干冒圣威下情无任恳祷之至法衆䖍诚谨伸奉请请圣散花陞座演第十遍伏闻东极慈父青玄老君沛法两以润衆生布慈云而覆羣品恩沾九地泽被十方以今陞入经座异口同音诵咏妙经称扬睿号奉爲斋主资荐亡魂仗良因之妙力消亿劫之愆瑕免历下方考对之司径诣净土庄严之国法衆䖍诚同声讽诵经毕再诣下方具位启圣伏以至眞蒇教道力遍周妙哉三洞之经至矣威神之力上叩清都紫府下逮黒壤黄泉咸被超升俱承惠泽见前清衆异口同音诵咏妙经称扬睿号巳周十遍奉爲斋主资荐魂仪往生仙界伏愿委炁聚功登眞悟道超度三界难径上元始天所有太上眞符谨当宣吿宣符䟽关送圣叹经经者径也指其径路而归焉学道修眞济生度死坦坦荡荡四通八达无碍无障以此径路行之于精则能泝流入脑脑满则能体强此深根无漏保命长生之法乃地仙行此径路之妙也行之于神则内视返听至虚静一纯白内备天光焕明乃神仙行此径路之妙也行之于炁则能採盗大范之飞根唿吸虚皇之天炁出干入坤结成无相之体号曰太一天尊乃天仙行此径路之妙也行此径路去情慾则断生死之根去邪伪则登衆妙之门去万物则超世表而出尘埃矣行此径路于阳生之时斡转璇玑以运符一息之中使金液灌顶银浪冲开脑旣巳满则八功德水通鼻通口复咽归黄庭以结中丹用之长久则髓满骨坚百骸固宻不知有寒暑衆痾之着人此地仙之应验也行此径路内视返听守一眞于上田黄房之内未甞暂离虽随机接物动用形体一意常温温于黄庭之中静而常守动而常寂寂则明明则复归于上田久久泰定则白光圎象焕烂一室人有来干我者我先知之此神仙之应验也行此径路服炁于清晨闭息于静夜所谓服炁者服太和之精二景之英天炁入体百神自灵以神御炁炁乃长停旣得其息积之又积积水成海积炁成神神凝胎结身内生身此天仙之应验也行此径路观吾之心如太空焉观吾之身如太无焉泛观万物悉皆幻化终归殒灭无一物一事能动揺吾之心也吾之神常寂矣常寂则不知太虚之爲我即我之爲太虚耶此径路之妙应焉是故行此径路志怠功堕泯㓕大道不成矣观此径路非世人修行不足以彰其妙世人非此径路不足以验其修行之功用也道者经之体经者道之用体用两忘其道乃光夫如是则忘于所忘不忘其所忘也重说偈曰爲仙爲佛本殊途一揆同归妙与倶识破这些关捩子无无无有有还无三闻经黄箓救苦十斋转经仪