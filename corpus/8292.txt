禅林备用清规X卍XXX外放形骸黜边幅守礼者莫能与之辨而其从心不踰矩卒有合于自然是则缮性之效略外以理内于斯见之矣淫慾嗔恚皆谓之道大雄氏託言为喻将以语夫上知愚者不察悉得以自恣职教者忧之于是为清规而曲为之防数百年来遵守罔替世愈薄而俗愈侈奇衺美曼充满区宇泽山咸大师始辑广其未备询于耆旧证于编简作备用十卷以拯其极坏其勤苦之志于是书足以见之余甞闻咸师缚律以为禅守其师说不肯以从于人清严峻整讲道不辍顽薄敬避其死也尤奇伟余愍夫吾儒之教沦弊若是使有若咸师一正之斯得矣序其书所以识吾徒之未能也泰定二年六月清容居士袁桷叙礼于世为大经而人情之节文也沿革损益以趍时故古今之人情得纲常制度以拨道故天地之大经X在且吾圣人以波罗提木叉为寿命而百丈清规由是而出此固藂林礼法之大经也然自唐抵今殆五百载风俗屡变人情不同则㳂革损益之说可得巳哉近者大川笑翁二祖唱道南北山日用轨则盛于当代至元戊寅依石林和尚于南屏犹得见其遗风余烈及友云明西堂出所藏抄本究心访问编集成帙始此书之作或以为僧受戒首之或以住持入院首之壬午依觉菴先师于承天朝夕扣问因得以祝圣如来降诞二仪冠其前其余门分类聚釐为十卷然犹未敢以传学者丙戌夏留雪窦千峰琬西堂论其详丁亥春溪西泽和尚正其舛得于见闻者稔矣而尚以未身行之为愧壬辰夏首众双径小座汤有位次高下之争诸方往往废而不举愚以西堂一出首座再出都寺三出后堂四出藏主维那知客侍者随职为位请于云峰伯父力行焉讫事无敢譁者元贞乙未备员永嘉天宁大德庚子补番易永福乙巳主庐山东林皆行之无易庶几人情为折中然视古之清规不几于繁缛乎盖凷桴土皷不可作于笙镛间和之秋污樽杯饮不可施于牺象骈罗之日目曰禅林备用清规备而不用之谓也知我罪我其惟春秋至大辛亥秋庐山东林弌咸书X禅林备用清规禅林备用清规卷目于后庐山东林大平兴龙禅寺住持比丘弌咸编卷之一天圣节陞座讽经地旦望祝圣陞座玄藏殿祝赞讽经黄朝廷祈祷宇如来降诞宙成道涅槃洪达磨忌荒百丈忌日开山忌月诸祖忌盈嗣法忌昃送法衣卷之二辰坐禅宿坐参列五日上堂张小参寒入室来告香暑普说往念诵秋四节念诵収请益冬秉拂卷之三藏楞严会闰众寮结夏余众寮楞严成新挂搭入寮茶岁入夏戒腊茶律挂草单吕出图帐调排被钵位X阳戒腊牌云方丈小座汤腾僧堂特为汤致结制行礼雨方丈特为首座大众茶露库司特为首座大众茶结首座特为茶为旦望巡堂茶霜讲两巡茶金方丈点行堂茶生头首点行堂茶丽库司点行堂茶卷之四水专使请住持玉西堂头首住持出受请众请陞座崑西堂头首受请陞座岗煎点住持当代劒煎点西堂头首新命号山门管待巨西堂头首受命管待阙辞众上堂茶汤珠见职首座西堂称入院古法夜入院新法光请斋果开堂祝寿珍巡寮李特为茶汤柰小参菜檀越陞座重管待专使芥留请两班姜参访出入海交割什物卷之五X咸煎点住持河两班寝堂煎点淡诸山办事鳞尊宿相访潜诸山法眷羽官员相访翔施主请陞座斋僧卷之六龙请立僧首座师请名德首座火两班进退帝挂钵请知事鸟侍者进退官方丈特为新旧两班汤人堂司特为新旧侍者汤茶皇库司特为新旧两班汤药石始送钵位制管待新旧两班文住持垂访点茶字方丈特为新首座茶乃新首座特为后堂大众茶服交代茶衣入寮出寮茶裳头首江湖茶推寮主副寮进退位诸庄监収逊头首寮舍交割什物卷之七国百丈龟镜文有住持虞前堂陶后堂唐都监寺弔书记民藏主伐维那X罪知客周知浴发知殿商侍者汤列项职员坐百丈规绳卷之八朝持犯轨仪问游方参请道相看垂挂搭归堂拱大相看平大挂搭归堂章小挂搭归堂爱西堂首座挂搭育诸方名胜挂搭黎法眷办事挂搭首抛香相看挂搭臣谢挂搭伏回礼戎谢挂搭茶卷之九羗当代住持涅槃遐遗嘱遗书迩入龛念诵壹主丧体请佛事率移龛宾挂真举哀致祭奠茶汤归祭次王对灵小参念诵奠茶汤鸣出丧挂真奠茶汤凤秉炬挂真在入塔树全身入塔白唱衣驹管待X食孝服场上祭资次化念诵被两班悼住持草遗实式木佛事资次赖估唱衣单式及下遗书万嗣法师遗书至方住持后事葢病僧圆寂此浴亡身讽经发分剽四请佛事抄札大鎻龛念诵致祭五出丧常茶毗恭唱衣惟入塔鞠亡僧后事养念诵式岂口词敢衣单式毁俵经钱榜式伤三等板帐卷之十女日用清规慕十威仪颂贞日用偈章洁月分标题男百丈沙弥受戒文効新戒参堂才训童行良行堂普说知警众法器X禅林备用卷之一庐山东林太平兴龙禅寺住持比丘弌咸编天圣节陞座讽经启建届期僧行不给假堂司整备黄榜上殿经单轮差僧簿维那先五日粥了备柈袱炉烛香小片纸诣书记寮插香触拜缺员书状侍者同当还香拜禀云制了先呈方丈亲送堂司还触拜维那染䟽用黄纸佥贴处如法严整隔宿备柈袱炉烛香合维那具威仪行者带人力拓柈上方丈佥疏行者覆住持出即炷香禀云呈疏佥了而退行者就覆方丈来早讽经挂诸处讽经牌烧香侍者覆方丈来早上堂正日僧堂徧食槌浚再槌一下云复槌一下往住持前问讯面北巡堂一帀至外堂下间至上间归内堂中问讯出正日行香了侍者覆住持粥了上堂客头挂上堂牌大殿排香烛汤茶铙钹手炉堂司报方丈客头先覆住持覆侍者鸣皷堂司预鸣众寮前板三下集众坐堂单寮蒙堂诸寮并外堂坐住持出寝堂坐侍者问讯东班立行者西立转鼓侍者下法堂上角立头首下地圣僧前问讯领众出堂上法堂座前一字立问讯归立西班大众鴈列于后行堂鸣板X三下参头领众列库堂前或土地堂前俟问讯知事班集法堂西班归班巳亦一字列座前问讯都寺引班归左朝揖立定众行者至法堂上间左列迎住持侍者入请住持住持轿到众前行者列知事后众去头袖问讯住持和南登座侍者随上座香合盖盛香皷绝捧呈住持祝香了侍者接香以左手插炉中右手拈从香一炷盖合住持上脚踏问讯歛衣趺坐侍者下座先末班引过座下一字列问讯烧香侍者引班归位次首座领班座前一字列大众同问讯归班次东班出班行者随问讯归位有东西堂座下出班问讯侍者登座开合左手上香一炷盖合转身提坐具问讯住持谓之请法侧立拱听问答回向提纲不许叙谢官贵况语余事结座白云下座鸣大钟众到殿点茶汤侍者下毕鸣行香钹维那转身炉前揖住持上香侍者捧香合次东堂西堂出班两序对出无借香问讯若首座大方西堂先于立班西堂前出班也东序右手上香左转归位西序左手上香右转归位出班毕大众同展三拜此拜佛为告天祝寿也住持不収具就跪炉非法维那白佛宣疏至右伏以住持再烧香展拜跪炉知客跪进手炉侍者跪进香合宣疏毕知客跪接炉住持収具或住持受州县关请上首知事偏位跪炉库司客头跪进手炉复跪接炉库司茶头跪进香合惟那举楞严回向启建X堂司行者隔日将转僧簿请住持头首众僧佥书上下字名具写差单轮排经目于上揭挂殿内至日住持同众上殿看经各务严肃鸣大钟上殿各炷香三拜归位看经维那当诣殿烧香一炷大展三拜知客躬当点汤茶库司严设香烛点心汤茶堂司行者供送恐有缺典维那时当照拂至晚鸣大钟下殿每日僧员依戒轮定堂司库子直殿行者时时守防官员到来拈香鸣钟集众讽经方丈库司迎送圣节内遇八佛殿念诵巡廊鸣板众集相对鴈立住持至鸣大板即鸣大钟烧香归位维那出班念诵式见后诵毕鸣僧堂前钟三下众散先不请汤也凡遇圣节启散暂到客司给由随身照证住持领众看经知事营供俵嚫祝一人寿务在处诚当报水土之恩也满散节目并同堂司制疏具列经文例留交割准备刷具凡住持公出归日不问近远鸣钟集众门迎诣方丈人事众散住持更不相巡寮报礼也陞座回向白佛偈又回向佛殿念诵路由X右语伏以红日升时四海赖照临之庆白云深处常年伸祝颂之诚以不可思议之功𤏩倍无有筭数之寿量皇帝陛下恭愿渊献珠山献玉令夷夏之归仁车同轨书同文尽山川之一统但臣僧下情无任瞻天望圣激切屏营之至谨疏天开阊阖庆流虹遶电于斯辰人効华对悉望日瞻云于此际爰毕三旬之华藏聿严万岁之山唿恭愿历数在躬文明至治九五福曰富曰寿无彊为休八千岁为春为秋自今而始地旦望祝圣陞座预晚烧香侍者诣方丈咨禀上堂次早问讯时提起令客头行者挂牌报寮早粥不鸣下堂钟方丈客头X敷陈法座茶头秉烛装香堂司行者覆首座众寮前鸣板三下圣节同礼古之学者有疑未决出众请问宗师答话贵在解粘去缚今之索话巳失古意先大慧深非之住持举扬端祝一人之寿有官客略以叙陈激发学者细大因缘则在五参升堂山门大小事务方丈会茶讲议晚参训习童行各有其时法堂演唱宗乘不可叙谈世谛厌众听也玄藏殿祝圣讽经夫旦望藏殿祝圣讽经者期帝道遐昌法轮常转也粥罢行者报堂鸣钟集众鸣皷转藏行者鸣钹维那举云住持领众绕藏行道三帀以表法轮三转立定维那举大悲呪回向又黄朝廷祈祷凡遇焚修祈祷须䖍诚斋沐如法铺陈华果新鲜香烛殊胜殿宇时时洒扫僧众整肃威仪官员拈香加礼迎送住持知事无涉他缘耆旧寮舍常切严净期必致效功有攸归山门祈祷库司先覆住持意旨预呈维那堂司行者报寮挂牌二时集众讽经启散严X设供养遇夏祈祷楞严会不得就便回向指日告功每日早粥下堂到殿讽经轮日回向随方毗尼有处五参陞堂则不讽经非法也若旦望下堂须必祝圣讽楞严呪须结呪心渐次方缓缓举呪克期功効各冀专诚宇如来降诞将届诞期堂司行者率众财具数送柜头营供养此古法也在住持讲行维那命书记制右语佥疏并与圣节同库司预令行者严设毗蓝园内安太子铜像煎香汤安二小杓盆内大佛前敷陈供养至日粥罢住持陞座祝香提纲回向结座下座云大众同到殿住持上香三拜不収具进前献汤进食侍者下竟复位三拜上香下嚫点茶三拜収具鸣钹维那揖香住持上香侍者捧合两班无借香问讯出班了大众同礼三拜详为圣节礼同如或住持它缘首座偏位跪炉圣僧侍者堂司库子跪进手炉香合方丈侍者亦得陞座回向白佛偈浴佛偈右语兜率天宫不起于座而常说是法毗蓝园内X乘大愿轮而示现受生顾上下与四维称独尊于三界芳流像教属此日之诞弥瑞涌龙渊効当年之灌沐本师释迦如来大和尚伏愿运甚深之智海回既倒之狂澜盛世光明上延圣主无疆寿微尘含识同证如来净法身谨疏宙涅槃成道凡疏语回向即之辰预日制疏率众财回供养出班展拜佛诞礼同唯涅槃陞座先当早粥下堂藏殿拈香讽经祝圣佛诞涅槃成道常住设供无嚫白佛偈回向右语千百亿身徧尘区而不灭七十九载顺世相以无常想满月之慈容对中春而殒涕慨此拈花之微旨渐成蔓草以难图供効纯陁诚伸追远本师释迦如来大和尚伏愿觉天空阔荡荡乎无能名焉慧日流晖皜皜乎不可尚矣尽众生法界契涅槃妙心雪覆千山大地春回寒谷星明午夜觉天云散长空示六年苦行之因证历劫进修之果等叨承末运忝嗣宗猷深怀麻麦之飡兹焉有愧虔奉苹蘩之供理亦难忘本师释迦如来大和尚伏愿余光照临开发蒙昧大千国土永延X圣主福寿康宁一切众生咸证如来智慧德相洪达磨祖师忌将届讳辰堂司预命制疏佥疏佛诞礼同既尊佛祖礼宜一体今尚简无疏非尊祖重道之意住持专诚山门执事备辨维那侍者提点法堂敷陈玩具书𦘕参头差行者排办守直法座挂真严设祭筵炉瓶香几一一如仪上间即设禅椅拂子衣架挂法衣下间设椅子经桉炉瓶香烛经卷而巳设床榻者非堂司行者覆方丈诸寮当晚讽经并覆来日半斋各具威仪散忌讽经参前鸣僧堂前钟集众鸣皷献特为汤住持上香三拜不収具进前上汤侍者下竟复位三拜进前劝汤问讯三拜収坐具行者鸣手磬维那出班念诵式见后诵毕鸣僧堂前钟三下众散昏钟鸣集众讽经住持上香维那举楞严呪回向次参头领众排前喝参礼拜讽经作寮排列声喏参拜讽经次日早粥罢住持如常上香上汤维那举大悲呪回向半斋鸣僧堂前钟集众法堂上下间面祖排立住持上香三拜不収具点汤进食侍者下竟复位三拜进前烧香下嚫三拜収具鸣皷讲特为茶礼烧香揖茶三拜鸣皷三下住持举拈香佛事毕行者鸣行香钹维那转身炉前揖住持上香侍者捧合次东堂西堂两班出班毕无借香大众同展三拜维那白真宣疏跪炉疏毕举楞严回向山门设供无嚫有品食三拜者恐礼过成謟X念诵式初夜回向散忌回向右语西竺国无邪见师大破六宗之惑东震旦有大乘器肇开五叶之春爰逢󰢍履之辰敢効苹蘩之供菩提达磨大师伏愿弥坚本誓不坠单传俾四七二三之道愈光历百亿千万之年永茂荒百丈祖师忌昔白云端禅师立祖堂纲纪序云吾道盛于此土菩提达磨之纲焉剏立禅林之制百丈大智之纪焉此实天下之共知而柰何天下祖堂中各以开山传次者为其祖殊不思乃宗乃祖所传所持之㝡者乎呜唿教来五百年后达磨始来向之诸家之贤者岂不知性即乎圣何为竟自以性以圣之泥乎乃须少林之后犹弹指顷不假文字语默有无释然亡其所待而自得还其本又古之岩居穴处者但以法为胜为味殊不虑今日其间者骄独大智禅师虑之而廓以禅林之度由是资之而少林之风至今霭然于天下吾欲天下祖堂中以达磨大智正其位以开山传次者倍之贵来者尊其始归其大岂不然乎大哉白X云禅师发扬祖宗潜德幽光若揭日月俾天下学者知所宗仰今诸方丛林遇大智忌而不能设为主法者盍思白云之意正月十七日正忌维那预制疏佥疏法堂铺设预夜讽经上食拈香佛事大众拜跪炉讽经散忌与达磨忌礼一同右语大智洞明十日照临百世真机普赴六趣摄化群生丛林聿新斯文未丧百丈大智禅师伏愿巍巍乎叠矩重规瞻在前忽在后轰轰乎朝钟暮皷老者安少者怀阐尔宗猷绳其祖武谨疏日开山祖忌当遵旧典不忘厥祖可力行之若檀越建寺就请开山例当修忌或立事巧于山门者勿拘也须当于法堂中间铺设集众讽经出班展拜与达磨忌同礼回向月诸祖忌道行崇重功宰山门隔日法堂铺陈不可越例若列祖如常粥罢讽经当请牌座法座敷设供养依法出班住持两班展拜侍者班尾拜借香问讯或大众拜有见只就祖堂下食一位讽经回向X盈嗣法师忌先德唯以激唱宗乘发明自已诲示方来知有授受以报德也巴陵三转语作忌不堕流俗后世道不及古务在广设祭筵修营厚供可无愧乎近代大川做浙翁和尚忌横川设天目和尚忌方丈设位置食一分烧香一炷大展九拜不许讽经二大老深有意焉然尊师重道礼不可亏忌辰当须设供衣合中预计钱物归常住置祭设供法堂铺陈法座挂真达磨忌同讲特为汤请名德西堂光伴列坐之右无则巳之住持行礼鸣皷三下退座堂司行者覆参前讽经挂牌报诸寮并报来日半斋各具威仪散忌讽经昏钟鸣集众讽经侍者令方丈客头预请两班耆旧伴真汤果于法堂上间设位行者计位铺排如法眷尊长同门兄弟皆当请之小师师孙不可同席无量寿禅师设忌第三座小师伴真汤果非礼也僧众讽经散侍者揖请两班耆旧住持引入座坐定住持离位真前上香上汤复位侍者烧香下汤行汤果次早粥罢上香上汤住持展拜僧众讽大悲呪回向乡人法眷随即举呪半斋鸣僧堂前钟集众住持展具三拜上香下食三拜下嚫鸣皷行特为礼烧香下茶三拜鸣鼓三下退座収具出班烧香侍者捧合住持举佛事两班出班不借香大众同礼三拜盖在大展三拜入位侍者行嚫多见法堂讽经俵嚫甚非礼度X昃送法衣专使首到客司人事知客同专使上侍司烦通报方丈或即相接或在来早侍者令客头报请两班专使插香先通客礼起炉前谢茶毕再插香两展三拜免则止之柈袱托呈法衣信物入座光伴献茶罢转特为位献汤两班同送安下侍者引巡寮别日致祭上堂拈衣有佛事礼与下遗书同禅林备用卷之一禅林备用清规X卍XXX禅林备用卷之二庐山东林太平兴龙禅寺住持比丘弌咸编辰坐禅每日粥了堂司行者先覆首座僧堂众寮前各挂坐禅牌报众令供头僧堂内装香点琉璃堂司覆首座鸣众寮前板一下大众即归被位坐禅堂司见被位有太半人覆众头首鸣第二下板少缓鸣第三下板寮元闭众寮门覆首座坐禅鸣首座寮前板三下初下首座出寮门二下约半途三下将入僧堂门圣僧前烧香一炷自下间至上间巡堂一帀归被位谓首座曾出世先上间同住持者非法次覆住持坐禅鸣方丈前板三下详缓与首座同住持入堂烧香一炷X巡堂一帀归位兄弟方许起身抽脱又须看上下肩位或先起者待回方可起身免见单位空踈近日兄弟置袈裟在被上竟去闲处打杂相习成风深为痛借堂中单位空者住持首座须当捡察如众头首起位抽解惟前堂首座从住持面前出入其余皆从出入板出入供头候可开供时堂司行者覆首座云放禅堂司行者从圣僧龛后右出前门撑起帘下坐禅牌撼声觉众堂司右立俟问讯住持首座众头首出堂或遇迎送或有普请或送亡或净发则皆不坐禅宿坐参至午后堂司行者覆首座坐参僧堂众寮前各挂坐参牌僧堂内装香点琉璃打板坐参覆众头首覆住持打首座寮方丈板各三下并与坐禅一同但促鸣板耳盖不起抽解故也放参粥熟堂司行者覆首座放参行者转龛后右出前门鸣僧堂前钟三下住持出堂次首座众头首出堂大众和南问讯下床各出半单归众寮喫粥前辈坐参不待鸣板先归堂坐集众坐故方丈不鸣板也放参住持头首同归众寮药石今也不然甚失古意若晚参堂司行者不覆首座不鸣僧堂前钟方丈客头鸣法堂皷住持出堂首座头首领众随至法堂或寝堂随方毗尼上座坐定侍者出班两班东西堂各出班问讯晚参毕众散各归寮药石X若大放参堂司行者鸣首座寮前板三下大众转身面外坐首座离被位下地径从住持面前出后门复转从前门入堂圣僧前烧香一炷从下堂至上堂巡堂一帀归被位坐堂司行者即进首座前问讯云堂头和尚今晚放参堂司行者复从圣僧厨后转右出僧堂前令喝食行者进前门限里中立问讯长声喝云鸣堂前钟三下大众和南首座曾出世先下地出门次住持出堂头首出堂众僧各出全单下地归寮药石诸方谓放参不披袈裟转身方搭衣非法也唯径山寺古规不坠披衣坐参当力行之或不坐参供头出首座单每日首座下地后堂首座与次头首伴众折被前堂被系供头折盖参罢众寮前鸣板三下出寮归堂昏钟鸣次头首先入堂首座待钟转二通入堂烧香巡堂归位次住持入堂定钟鸣住持出堂次头首出堂如坐再请禅住持后门入归位不巡堂头首随众或抽解者即归被位更深住持从后门出次第头首下堂开枕睡重者就睡道念兄弟不以此拘三板鸣众起圣僧侍者堂内牵手巾惊酣眠者洗面众归堂巳先首座次住持入堂烧香巡堂归位四鼓住持出堂行香钟鸣首座下地僧众换衣换头袖抽解即归守被位钟绝开小静方可折被为生死事大礼拜烧香亦杂用心也列五日上堂X若尊宿相访不拘时五参上堂座不敷设两序径归班立小参礼同开发学者致谢道旧古宿朝夕激扬此道晚参曾不越宿今时遇五上堂单提正令亦不易得也众僧凡遇升堂各賷坐具礼不可废侍者隔宿通覆致谢来客多则具目子失记名者须用提起早晨侍者令客头挂牌报诸寮尊宿若致谢官员当对座设位住持趺坐了令请客侍者揖引入位官客受礼而巳坐则妨众也张小参百丈谓之家训古法只就寝堂箴诲垂示委曲提撕若其缄口亡言倚目玄纲坠地前辈时时激掦宗旨开发后昆杨岐逼慈明晚参岂为他哉汾阳以夜寒罢参胡僧至而请之颂云今之四节腊叙谢两班执事非古法也凡遇小参放参不鸣僧堂前钟午后侍者令客头报寮挂牌昏黄行者覆侍者次覆住持鸣鼓茶头秉烛装香侍者离班出法堂候众集两班径归位立定无对座问讯侍者入请住持出据位小参皷鸣一通皷鸣众即集法堂出班并五日升堂礼同结座住持记请头首秉拂单寮四寮并杂职一一叙陈委曲详尽失记处侍者提起库司预备汤果送上方丈下座客头行者喝请云参前出免人事榜客头贴僧堂前上间榜式X寒入室开大炉鞴煅炼方来真正举扬克尽厥责晓昏不拘时也近代三八聊应故事渐寂无闻可不痛心耶凡开室之时粥前侍者令客头行者众寮僧堂前挂入室牌寝堂设达磨像前列香烛拜蓆客头敷设室内茶头秉烛装香拜蓆设左侧喫粥下堂不讽经客头即缓击皷三下住持达磨前炷香三拜侍者随后拜据室侍者当面问讯班左立行者问讯班右立头首领众达磨前各炷香三拜如班联接首座后后至者须待次炷香展拜接排而立自右趱至室前不许搀先乱众伦序侍者烧香一炷问讯出外揖首座举左足入左手上香一炷进步当前问讯至禅椅右侧立听举话侍者再揖次人入归班立首座下语或不下语过禅椅右问讯退步触礼一拜举左足出揖次人入次第进退如品字势若首座是大方西堂或宿德入烧香次住持当引揖送出升堂说过后次免之后堂领众暂到皆当入室若大方西堂名德首座同参老成来预入室当下座辞免令侍者送出侍者最后入室巳炷香列住持前大展三拜行者插香三拜按大慧竹庵云门议集入室罢住持复出达磨前炷香大展九拜仰遵遗教頫谢证明令法久住来告香四月五日告香开示方来众推参头一人维那和会定同众诣侍司禀云新挂搭兄弟欲求和尚告香普X说敢烦侍者咨禀者云方丈允巳堂司预出告香图依戒排写式具后预集众习仪堂司行者率大众钱买香大小三片付参头收至日侍者令客头于寝堂或法堂铺设罣罳椅子香几三只烛台三对当椅前一字间列外设小拜蓆堂司预晚挂告香牌牌左云逐一报寮至时诸寮鸣板三下众集依图位立侍者白云各备小香合坐具参头同维那侍者入请住持出参头归位同众问讯进前云参头复位同众问讯插大香一片复同众问讯各大展三拜收具复问讯参头径右入椅侧问讯禀云住持举话三则随转语了归位问讯插香一片复同众问讯就位叉手而立东西各三人出班东第一第二过东炉前第三人中炉前立西边第一第二过西炉前第三人中炉前立两两炷香问讯东边三人西边三人徐行各巡接班尾三三出班次第趱至元位各大展三拜不收具参头进前云复位三拜进前云复位三拜各收具客头鸣皷五下两班转身立班参头立西班下手东西转身随班对立听普说竟仍各面里立参头插香同众大展三拜免则触礼三拜进云普同问讯而退参头领众法堂下间谢维那侍者触礼一拜次众人谢参头触礼一拜请客侍者预日令客头至堂X司具新到戒次写茶状客头俻卓袱告香罢列法堂下间请茶备笔砚佥名请首座光伴斋退鸣鼓住持接众人归位立定两侍者行礼与特为茶礼同当晚方丈请参头维那侍者药石首座光伴次早请参头茶及请点心维那侍者同若大众均预告香首座为参头特为茶止请参头两班光伴住持入院后人事X定库司备香首座领众诣方丈恳请为众告香然后开室古法未预告香不许入室状式XX暑普说凡普说时侍者令方丈客头挂普说牌于僧堂众寮前并诸寮铺设寝堂或法堂粥罢堂司行者覆侍者次覆方丈鸣皷五下缓击侍者出寝堂候众集入请住持出据坐普说与小参礼同洞下尊宿每遇朔望众寮设位为众普说惟大慧和尚宗通说通不拘时X节不择方所也往念诵结夏依戒次写图至日僧堂前扫洒午后堂司行者覆方丈诸寮挂念诵牌分付钟头至参前捡点圣僧前及诸殿堂香烛完备先覆维那侍者方丈库司首座头首单寮鸣照堂板三下次巡廊鸣板再上覆方X丈打板众集依图立定暂到侍者下肩立住持到大殿烧香鸣大板三下次鸣大钟两班预集僧堂外大板鸣方归图位次住持入堂供头鸣堂前钟七下住持圣僧前烧香侍者捧合请客侍者即往西班人前巡问讯请云请东班同就归图位立住持出堂前面外立烧香侍者随出归位维那先离位至门首面住持立合掌念诵毕归班位住持入堂次首座入西堂随首座后入在圣僧板头立次头首接后次第三三圣僧前问讯转身问讯住持面北巡堂问讯依图位合掌立暂到众人末侍者随后入至圣僧龛后面门立暂到面龛立次知事入堂巡问讯出堂暂到侍者随出堂司行者往首座前覆放参从龛后转出前门供头鸣钟三下住持出两班随出堂前谢汤下八赴汤𥨊堂鸣板侍者烧香行礼如常式汤罢药石古法三八皆有汤上八中八则免药石念诵式皇风永扇帝道遐昌佛日增辉法轮常转伽蓝土地护法护人十方檀那增福增慧为如上缘念清净法身毗卢遮那佛白大众如来大师入般涅槃至今至治元年巳得二千二百七十载是日巳过命亦随减如少水鱼斯有何乐众等当懃精进如救头然但念无常慎勿放逸伽蓝土地护法护人十方檀那增福增慧为如上缘念清净十号XX秋四节念诵结制解制冬节岁除土地堂严设供养库司客头覆维那堂司行者覆方丈两班诸寮挂念诵牌报众礼与三八同众集相对鴈立住持大殿炷香三拜鸣大板三下鸣大钟住持至大众合掌俛首迎之侍者当叉手随行入土地堂烧香出外立维那炉前面外揖住持上香侍者捧合次两班对出有借香问讯出班毕维那面里念诵回向了鸣斋皷一通众归堂赴汤与结夏茶礼同念诵式切以薰风扇野炎帝司方当法王禁足之辰是释子护生之日恭裒大众肃诣灵祠诵持万德洪名回向合堂真宰所祈加护得遂安居仰凭大众念清净法身毗卢遮那佛X回向云上来念诵功德回向当山土地合堂真宰所冀神光叶赞发辉有利之勋梵苑超隆永钖无私之庆再劳大众念十方三世一切诸佛切以金风扇野白帝司方当觉皇解制之辰是法岁周圆之日九旬无难一众咸安诵持万德洪名仰畣合堂真宰仰凭大众念清净法身切以时临亚岁节届书云当一阳来复之辰乃万彚发生之始恭裒大众肃诣灵祠诵持万德洪名回向合堂真宰仰凭大众念切以化工密运岁历云周咸忻四序之安将启三阳之庆恭裒大众肃诣灵祠诵持万德洪名回向合堂真宰仰凭大众念清净法身收请益X投情请益先诣侍司详禀侍者咨覆住特厶甲上座今晚欲诣方丈请益如允所请定钟后诣侍司伺候侍者随住持坐处令秉烛装香引入问讯插香一片大展九拜收具进前问讯云肃躬侧立下手谛听法诲垂问来历从实禀畣了进前问讯出炉则插香一片大展三拜谓之谢因缘免则触礼次诣侍司致谢冬秉拂至日午后侍者令客头携主杖牌拂仆𨽻托柈袱炉烛报上首知事维那同诣头首寮炷香触礼一拜申请云一一请巳首座同受请次头首令行者将牌拂主杖即诣方丈禀辞住持劝请了送出首座转身借法座法鼓秉拂人即令茶头行者请圣僧侍者禅客茶复烧香一炷云今晚秉拂烦侍者烧香禅客方丈分付客头请头首药石参前斋赴堂司行者排办法座前敷罣罳椅子设住持位昏黄时行者覆秉拂人次覆方丈鸣皷一通众集小参礼同住持归位前立定都寺维那侍者同至秉拂人前问讯归位秉拂人往住持人前问讯次从知事班上首问讯巡至班末转同班上首问讯巡揖至班末举手与大众普同问讯即登趺坐侍者往住持前问讯登座烧香一炷提坐具问讯侧立秉拂人索话问畣了提纲叙谢方丈合山X举方丈小参公桉拈颂毕下座住持前问讯复元位次人如前行礼登座秉拂竟客头喝请汤果下座即怀香同诣方丈拜谢就座汤果次日方丈请茶都寺办斋併请茶半斋点心别日置管待上堂叙谢今诸方若解夏之热除夕之寒免之废礼后学无所观望或请立班大方西堂在第三夜住持小参时委曲劝请举扬随息拈颂公桉递相激掦此道岂细事哉禅林备用卷之二禅林备用清规X卍XXX禅林备用卷之三藏楞严会堂司预备香烛如仪躬禀书记制疏与启建礼同预出图帐半月日前和会有音声兄弟为楞严头维那引诣方丈问讯次到库司人事皆请点心维那光伴至期堂司行者挂牌报寮巡廊鸣板鸣僧堂前钟集众依图位立拈香出班侍者捧合次立班西堂次两班拈香不借香大众大展三拜尅期取证非常事也今以香烛碍不拜非法维那白佛宣疏至右伏以住持跪炉度炉进合礼与佛诞同疏了旦望藏殿祝寿外楞严会却当祝寿却系维那回向每日普回向偈书揭两边令初心者易见满散楞严头须结呪心维那宣疏礼与启建同古法放参后山门首讽诵真歇和尚住径山谓众不专诚则在粥罢每日堂司行者覆维那首座库司方丈诸头首巡廊鸣板三下鸣僧堂前钟大众集大殿依图位立讽诵普回向偈真歇和尚自制信知名行尊宿一举四海一律也白佛偈普回向偈上来现前比丘众讽诵楞严祕密呪回向护法众龙天土地伽蓝诸圣造三途八难俱离苦四恩三有尽霑恩国界安宁兵革销风调雨顺民康乐一众重修希胜进十地顿超无难事山门镇静绝非虞檀信皈依增福慧十方三世一切佛诸尊菩萨摩诃萨摩诃般若波罗蜜右语右伏目涌宝光于无见顶相有化佛之宣扬建胜幢于室罗筏城销摩登之幻妄永严祕典誓毕弘持属长期之安居爰开端于此日同声敷畅林木池沼皆演法音一利普资蠢动含灵俱蒙饶益恭愿X圣天子永严睿筭过大椿一万六千给孤氏允辅昌朝庆奕弃光明盛大海众了单传之旨纸园集永固之祥但厶甲下情无任激切屏营之至谨疏灏气凌空菩提场九旬制满香风散晓首楞严万行功圆与十方如来持此呪心故一众比丘得全道力敬将殊利仰畣恩休本师释迦如来大和尚伏顾普扇真风尽扫清于魔垒霶施法雨滋畅茂于焦枯乐至化以无为传正宗而有永楞严胜会图闰众寮结夏四月初间寮元排经柜图茶汤图戒腊牌入寮资次牌净发牌依戒分排经柜分四桉头人多则小戒者X共柜或老者自占两柜令小戒者共柜非法也夏中具行茶汤瓶盏图兄弟有结缘者随意书名结众人缘也堂司出图帐后粥罢众人和南时出图于穿堂余众寮楞严四月十二日午后堂司行者覆方丈两班诸寮挂牌报众讽经寮元扫洒寮内外预具状请阖寮尊众特为汤铺设照牌小座汤照牌观音前供养上下间香烛预煎汤先请小座汤特为寮主副寮行瓶盏兄弟楞严头请寮长光伴揖入座揖香揖汤寮元亲送方丈汤分送诸寮寮前大板寮长大众入座预请维那侍者光伴揖入座寮元对面寮长位分手光伴四桉大众位寮主副寮分桉行礼揖坐揖香揖汤三巡毕寮长进炉前谢汤了鸣寮前板三下退座两班入寮首座与都寺烧香归班位立寮元门外右立伺迎住持入寮炷香毕举楞严呪回向了送住持出门七月十二日散礼同前状式状请合寮尊众禅师守寮比丘厶甲谨封回向妙湛总持不动尊首楞严王世希有销我亿劫颠倒想不历僧祇获法身某州某寺旃檀林守寮比丘某甲今月十五日恭遇本师释迦如来大和尚结制之辰预于今辰营备供仪以伸供养集比丘众X讽诵大佛顶万行首楞严神呪称掦圣号今上皇帝圣寿万安次伸回向真如实际庄严无上佛果菩提祝贡护法诸天大权真宰三界万灵十方圣众住持本命星官僧众建生干象岳渎山川府城当境近远庙皃看望神明当山土地先愿皇风永扇帝道遐昌佛日增辉法轮常转次冀山门镇静中外咸安火盗公私诸缘吉庆现前僧众修行有序进道无魔般若智以现前菩提心而不退四恩普报三有齐资法界有情同圆种智十方三世一切成新挂搭入寮茶入寮后照例纳部寮钱候寮元轮排当何日点茶挂牌报众须备好香具威仪候同日点茶人先挂钵出堂预集众寮前下间列立闻下堂槌鸣茶头即鸣寮前大板揖迎大众归寮各依元排图位立定随入门里一字排立问讯揖众坐又问讯各进炉前两两烧香人多中炉四人退步须详缓又一字列问讯复进四板头问讯退仍一字列问讯而立谓之揖香鸣寮内小板二下行茶遍瓶须从穿堂而入问讯进四板头问讯退一字问讯而立鸣小板一下收盏众下地立定寮元出炉前对点茶人谢茶代众人谢也众人就位同时问讯谢毕寮元复位再各分四版头问讯谢众临屈递相恭敬之义盖僧堂点茶特为亦三巡也众仍一字问讯鸣大板三下大众和南而散寮元令茶头请点茶众人喫茶免者非礼X也岁入夏戒腊茶入寮茶毕逐日依戒具名律挂草单大方丛林三月一日出草单止挂搭堂司依戒排写僧数堂司行者先呈首座次呈方丈两班备卓子笔砚陈列僧堂前或众寮前凡三日或有差误望自改正或涉关系详禀维那方便捡察不许私讐恼乱大众毁坏丛林法也草单式吕出图帐草单定巳依戒写楞严念诵巡堂被位钵位图戒腊牌惟钵位图分十六板头论名位高下轮排定巳预具草本与首座谋议呈方丈看过佥押图内庶免临时喧争诸图正本令堂司行者一一呈方丈首座两班惟钵位图呈单寮蒙堂前资寮浴佛日并陈佛殿前令众通知被钵位图又须先出调排被钵位图当日早粥未过堂时僧堂前后门贴批子用烛照之下堂图列堂前XX阳戒腊牌堂司侍司众寮预依戒腊写牌于十四日午后堂司牌列僧堂前上间侍者列法堂下间众寮列寮内各有卓袱香烛供列大众云方丈小座汤前辈四节讲行近惟结夏一次兄弟恃强位争高下因而止之丛林蔑闻良可叹也住持当在夏前上堂委曲勉谕俾递相恭敬六和共聚按式有三座第一座分二出东堂西堂首座光伴第二座四出两班耆旧头首一出知事二出西班耆旧三出东班耆旧四出西堂光伴第三座位多分六出本山办事诸方办X事首座光伴随职高下分坐职同者次之侍司预备草图呈方丈议定略有差池各须容忍至日依名胜书照牌午后备卓袱作一二三座阵列𥨊堂下间东西堂前堂都寺请客侍者各诣寮触拜请之免则禀云余头首诸寮方丈客头行者禀云寝堂钉挂排位秉烛装香竟客头行者覆侍者次覆方丈鸣皷初座客集侍者迎揖住持接叙寒温入位立定侍者特为人前巡揖坐问讯坐已归中烧香一炷往特为人前揖香问讯归中立鸣板二下行汤复进特为人前揖汤问讯归中烧光伴香鸣板一下收盏鸣皷三下退座第二座客X集迎入位立两侍者上下相望巡问讯揖坐烧香一炷分位头巡揖香揖汤烧光伴香收盏鸣皷三下退座第三座客集迎接行礼并同前此座位多分位头巡问讯须要伦序庶雅礼法腾僧堂特为汤四月十四日斋退库司客头行者具汤榜伴袱炉烛上首知事诣方丈请汤进住持前插香展具云二展寒温触礼三拜住持畣一拜免礼则触拜禀请而退即带客头行者到首座寮人力放柈卓上都寺进前插香首座还香知事展具势免则触拜禀云以榜呈首座接巳就令客头付供头贴僧堂前下间客头随覆云次头首寮耆旧蒙堂诸寮众寮僧堂前各挂点汤牌一一请巳僧堂前排照牌首座住持对面设位上下安大众牌令供头排特为罣罳卓椅搭蓆椀楪菜盏匙筯差行者守直特为人汤土地堂念诵毕即鸣库堂前斋皷一通大众归钵X位头首一班归前板知事随入揖首座离位揖次头首上位送首座归特为位问讯龛后右出迎住持入堂供头缓鸣前堂钟七下知事送入位问讯转身特为人前问讯右出从首座板头巡问讯一帀出外堂先下间至上间归堂中立问讯众坐进前烧香次上下间外堂归堂盖合巳即往特为人前问讯右出住持前问讯巡堂问讯一帀及外堂归中问讯侧立鸣堂前钟二下先进特为人汤行大众汤瓶出归中问讯往特为人前问讯右出圣僧前大展三拜巡堂一帀出外堂引全班入住持前行礼初展云二展云即触礼三拜住持畣一拜复位知事一班从圣僧厨后转右径出堂前上手依次第排立首座随右出相对触礼一拜谢汤复入从厨后转左入位知事归中烧香一炷而退堂司行者喝云请大众下钵行者进住持特为人卓大众展钵巳行药石食毕鸣皷三下退座不鸣下堂钟侍者列知事板外俟住持出堂问讯随出众散余节并同此礼惟冬节汤罢行果子方行药石榜式库司今晚就云堂点汤一中特为首座大众聊旌结制之仪伏望众慈同垂光降今月日库司比丘某甲敬白作七行书字如小钱素纸华牋不拘致结制行礼四月十五日清早侍者曾办事人小师行者皆当插X香礼拜若见僧堂前出免人事榜头诸人不必早到方丈人事住持到诸殿堂行香方丈客头放僧堂前众寮蒙堂四寮挂上堂牌报众头首并耆旧单寮覆云粥了方丈和尚上堂结座时住持详说行礼始末一遍令知云下座先与东堂人事次与西堂人事触礼三拜人事罢与知事人事两展三拜次与首座大众人事两展三拜人事了知事先归库司首座领大众诣库司人事触礼三拜人事罢首座归僧堂前上间后堂首座领大众归僧堂前下间与首座人事触礼三拜人事了依念诵图立定首座领众入堂巡堂依位立定首座礼谢大众触礼三拜次知事入堂烧香一炷大展三拜巡堂一帀知事礼谢大众触礼三拜出堂住持入堂烧香一炷大展三拜巡堂一帀归位与大众人事触礼三拜然后大众普同作礼次第俟巡寮下座客头行者即进香几炉烛一字前列先东堂人事次西堂人事次知事一班进前插香初展词云一展词云即触礼三拜住持畣一拜云知事一班归库司让先行礼者为接首座大众故也首座领众进前插香两展三拜次蒙堂四寮插香两展三拜词语并与知事同每展住持畣拜次道旧乡人法眷人事插香展拜毕方丈客头行者进罣罳椅子住持即趺坐侍者一班进前插香九拜次办事小师插香九拜次参头行者X领众行者插香礼三拜若冬年节寮前老郎方丈轿番直厅供过人㒒等皆当声喏参拜首座领大众诣库司人事知事门候接入库堂炉前问讯对触三拜词云知事畣云送众出次后堂首座领众于僧堂前下间立定前堂首座转上间堂司行者喝云对触礼三拜进云畣云人事罢首座领众依念诵图立定次第巡堂归位立云普同触礼三拜次知事一班入堂烧香一炷大展三拜巡堂一帀排立炉前喝云普触礼三拜知事出堂侍者一班接后出堂次住持入堂供头鸣堂前钟七下住持炷香展三拜巡堂一帀归位小师但叉手低头立出后门回避者紊乱喝云普触礼三拜又喝云普同触礼三拜侍者归中问讯揖众坐进中炉上下间烧香并外堂烧香合安元处退身当中问讯上下间外堂问讯了归中立鸣钟二下行茶瓶出复巡问讯如前中立鸣钟一下收盏又三下下堂次第俟巡寮侍者设椅卓于法堂上间鸣方丈板三下住持出从东廊巡至西候至寮前肃入插香住持畣香送出听叫收所插香即移香几于门前随后接巡去侍者小师寮内不当畣香库司蒙堂前资众寮列门外下手立接住持入X插香众送住持出列门外俟巡寮人后接巡去至法堂上住持炉边立定次第三人一引问讯而过各及寮前立定渐次巡讫无有遗也解夏酷热冬年严寒免礼非法也雨方丈特为首座大众茶四月十五日粥罢请客侍者写茶状客头行者备柈袱炉烛托诣首座寮炷香触拜请之首座畣香畣拜侍者禀云即以榜呈首座接巳送侍者出就令客头持付供头贴僧堂前上间次头首寮洎蒙堂诸寮客头挂牌报请惟知事一班云请光伴请客侍者预嘱缓打长板至时入堂烧香一炷大展三拜巡堂一帀至外堂先下间至上间归堂内中问讯而退预报烧汤出盏茶具斋退烧香侍者令方丈客头僧堂前排特为照牌首座住持对面设位上首知事住持分手次位维那下首知事特为人分手位上下安二个大众牌排设定巳捡视香几烛台差行者直特为光伴人盏客头覆侍者次覆方丈鸣皷集众依钵位立定侍者外堂俟头首一班归前板次首座入堂揖请离位揖次肩上位即送首座归特为位从龛后出堂前报住持入堂鸣堂前钟七下住持归位侍者往特为人前问讯从龛后转首座板头巡问讯一帀外堂自下而上间归中问讯大众就坐圆照和尚会中盛讲此礼月坡和尚住天童力行此礼侍者先中炉上下间外堂烧香了归中问讯径往首座前问讯右出从一板头巡问讯一帀至外堂归中问讯侧上手立供头鸣钟二下先下特为人茶大众茶徧瓶出往特为人前问讯右出炉前大展三拜巡堂一帀中问讯侧立先收首座住持盏首座至住持前行礼初展云二展寒温触礼三拜每展畣一拜首座转身龛后右出住持略送复位执盏陪众烧光伴香一炷鸣钟一下收大众盏鸣皷三下退座首座先于法堂伺候住持谢茶就接免诣方丈榜式露库司特为首座大众茶十六日粥罢库司客头行者具茶榜用柈袱炉烛香知事诣方丈插香请茶词云次诣首座寮请茶诸寮挂牌报请候长板鸣巡堂请茶排照牌并结首座特为后堂大众茶十七日粥罢首座怀香诣方丈拜请云二展寒温触礼三拜免则触礼拜请次备柈袱炉烛香合托诣后堂寮炷香触拜请之后堂还香禀巳度状送出就付茶头令供头贴僧堂X前下间封皮粘状前次令堂司行者诸寮挂牌请茶铺照牌方丈茶礼同斋时传语下肩过堂唱食候长板鸣炷香大展三拜巡堂请茶斋退鸣皷集众行礼毕茶遍首座至住持前行礼初展词云二展寒温触礼三拜住持每展畣拜尊大众也住持复位先出非法首座龛后右出堂前上首后堂随出对触一拜谢茶而出众琖无光伴香状式状请后堂首座大众前堂比丘某谨封为旦望巡堂茶陞座罢首座领众僧堂前依念诵图立定首座和南入堂西堂径归圣僧板头立次头首大众巡入大众后暂到侍者巡入侍者面门立古法小师后门出住持入堂鸣钟七下炷香巡堂一帀归位小师再入堂今来诸方徒弟多出入似乎喧乱为师者戒以低头叉手伺巡堂犹见整肃次知事一班问讯圣僧转身住持前问讯巡堂一帀暂到随出堂侍者接出烧香侍者问讯揖众坐进前中炉上下间外堂烧香复如前问讯中立鸣钟行茶复如前问讯揖茶収盏鸣钟三下退座如不巡堂粥罢就座喫茶住持他出二时茶并系知事烧香住持不赴堂侍者不烧香非法也霜讲两巡茶X丛林古法结制僧堂讲大座两巡茶鸣皷集众行礼并与特为同至揖茶往首座前问讯圣僧前不拜内外巡堂一帀收首座盏大众放盏蓆上叉手而坐侍者再烧香行礼如前再行茶瓶出往首座前揖茶方转圣僧前大展三拜巡堂一帀次収首座盏至住持前行礼词语与特为同龛后转右出住持略送复位执盏侍者再烧香上下间外堂如前问讯而退鸣钟収盏鸣皷三下退座金方丈点行堂茶旦望节腊僧堂茶罢侍者同客头至行堂点茶客头预报参头挂牌报众烧汤出盏请典座光伴方丈预送茶侍者至库司典座接入参头堂主领众门迎侍者居主位代住持也典座右位侍者出中炉烧香一炷复位以手揖众坐行茶毕典座送出参头堂主门送即诣方丈谢茶生库司点行堂茶方丈行堂点茶罢知事诣行堂点茶知事居主位典座光伴方丈礼同送出门喝云报云丽头首点行堂茶僧堂点江湖茶罢令堂司行者报参头挂牌报众烧汤出盏请典座光伴头首居右位礼并同前喝谢茶复喝免禅林备用卷之三X禅林备用清规X卍XXX禅林备用卷之四水专使请住持凡住持补处公拈巳定文命下寺库司会两班耆旧茶卜日通先书命制山门疏茶汤榜缺书记择才德人用绢素制榜当脩广如法库司送纸诸寮作书差能事行者老郎通书次请人充专使或上首知事耆旧后堂书记藏主和会巳定若耆旧头首充专使知事一人同去掌财议事具写本寺该管田产什物须知迎接从仪一切毕备管待专使一行人至起程日诣诸寮人事带行仆从声喏大众门送山门讲茶汤上首知事去下首知事行礼头首去上首知事行礼揖坐了烧香揖香了归位点茶再起烧香揖香点汤収盏了便上轿行山门下钉挂面里设位请两班耆旧光伴专使到彼寺先见知客同到库司接送安下备门状见头首单寮无门状诣侍司详禀来历侍者令客头寝堂铺设卓袱安疏帖侍者入方丈呈门状住持出专使问讯请趺坐住持庙立专使插香大片展具三拜进前云又三拜词云复三拜收具住持各畣一拜词云专使呈疏帖X住持领巳侍者揖坐喫茶了送客位堂司行者鸣钟首座领众诣方丈申贺库司送香首座知事各插香一片初展词云二展词云触礼三拜住持各畣一拜词云众散知客领专使巡寮毕次第呈纳本寺须知从仪什物如住持未允所请再三劝请允命行礼同前当晚特为汤罢药石夜汤果皆请两班耆旧光伴库司排辨玉西堂头首住持专使到寺先见知客同到侍司引见方丈插香展拜相看礼同喫茶送客位次诣诸寮人事了禀侍者同诣方丈咨禀厶寺今请厶人住持禀讫侍者同诣受请人寮中相见插香行礼同前如不允即诣方丈咨扣同伸劝请受请了方丈请新命及两班耆旧茶新命送客位次第受贺巡寮人事当晚方丈请新命专使特为汤药石汤果两班光伴出受请众请陞座受请巳次日请陞座礼与旦望同大方公定迁住古法皆然陞座委曲上下提撕学者致谢专使次第点对簿书交割物件煎点卜日起程崑西堂头首受请陞座专使议定来日煎点诣新命前插香拜请方丈引座词云至日法座右边排列疏帖座前左设住持位住持陞座日望同致谢新命劝请举X掦令法久住下座专使同侍者知客同问讯请新命即出住持前问讯举话有无不拘掩室受请松源引座松源受请笑庵引座皆不举话简堂受请石桥引座淳庵受请息庵引座皆举话有无在人若头首是入室弟子至住持前问讯付法衣有法语新人披衣亦有语抽衣了却披法衣住持趺坐大展三拜词云又三拜词云又三拜収坐具进前问讯住持云次拈疏帖各有语若非法嗣或西堂即出座前与住持问讯径归座右拈衣拈疏帖各有语专使先禀维那请宣疏帖人宣毕陞座垂语问畣提纲叙谢结座下座到住持前两展三礼免则云住持畣云次第知客侍者引巡寮致谢嗣法下座当两展三拜云又三拜寒温了巡寮谢礼同前岗煎点住持当代专使先当与住持议定斋嚫轻重合礼两班耆旧乡人法眷办事贴嚫斋料费用专使亲送纳库司置斋至日专使诣方丈插香拜请初展词云二展寒温触礼三拜住持畣拜两班单寮方丈客头同专使行者一一诣寮禀请挂牌报请四寮僧堂铺设主席知客板头排专使位至斋时专使僧堂前伺住持入堂问讯接送归位揖坐归X中问讯揖众坐中炉上下间外堂烧香了往住持前问讯上下间堂外问讯了中央问讯食徧烧香一炷下嚫了出堂外归位斋了折水出鸣皷专使入堂烧香中炉上下间堂外巳往住持前问讯上下间外堂了行茶徧如前问讯了收住持盏专使行礼初展云二展寒温触礼三拜送住持出再归堂烧香一炷大展三拜巡堂一帀并堂外归中问讯收盏鸣皷三下退座专使诣库司谢办斋次请住持至晚药石夜汤果皆当请两班耆旧光伴劒煎点西堂头首新命专使诣新命前议定方丈嚫施引座谢礼堂嚫贴嚫宣疏帖人陪嚫至日粥罢专使诣方丈禀请云答云复诣新命前禀请同前礼方丈客头同专使行者请诸寮斋时覆新命赴堂堂前俟住持同入堂问讯随入先揖住持归位次揖新命归住持分手位烧香行礼并同前下食行嚫茶毕先收新命盏专使至前行礼初展云二展寒温触礼三拜畣拜送新命出后门专使入住持前行礼初展云二展触礼三拜畣拜送住持出前门归堂炷香展拜巡堂一帀并外堂中问讯收盏鸣皷三下退座晚汤果药石光伴同前号山门管待新命当代专使众知事会议管待嚫礼食品如仪上首知事隔日诣X新命前插香拜请次诣客位禀请专使令库司客头请两班耄旧光伴词语行礼并特为同钉挂寝堂铺设住持庙位专使住持上首两班住持左右耆旧对面侍者接知事下位远接仆从面饭当支犒劳巨西堂头首受命管待亦就寝堂敷设住持主位新命对面位专使新命分手位两班耆旧光伴左右位词语行礼并同前阙辞众上堂茶汤当代住持起离日上堂致谢两班耆旧大众下座鸣皷三下面法座立普与大众触礼三拜鸣楼钟等法器送出僧众门送两班由近及远行仆外排立候送山门首预当钉挂设庙位面里坐西堂大耆旧分手光伴首座居主东西班两边朝坐首座行礼揖坐揖香归位点茶収盏再起烧香揖香点汤汤罢便上轿两班耆旧备轿远送住持当力免之专使一行人先诣诸寮辞别鸣楼钟俟住持轿隔远方可止之珠见职首坐辞众须令专使诣方丈禀借法座上堂辞众座不敷设下座先辞住持触礼三拜次面座立普同触礼三拜辞大众山门首设位讲特为茶汤两班耆旧光伴上手知事行礼鸣楼钟送出门若西堂次头首辞众临行先同专使上方丈插香触礼三拜禀辞次方巡寮辞别山门首讲茶汤两班光伴行礼鸣大钟送并同前礼X称入院古法挑包顶笠而至如遇迎接下笠问讯或值官贵放包祗揖到山门首下包笠炷香有法语至僧堂前歇包后架濯足回僧堂前取衣披搭入堂有参随人同进圣僧前大展三拜巡堂一帀参随先出维那送归钵位触礼三拜挂搭巳到佛殿有语礼拜次土地堂祖堂有语知事请入方丈据室次开堂祝寿近自大川和尚赴净慈笑翁和尚入育王后篾闻也夜入院新法新命到来当看安泊处近远近则众往祗迎远则两班耆旧而巳专使预当计禀批免劳众两班耆旧炷香人事罢光伴汤果至日入院库司当一一排办堂司行者隔宿挂牌至时鸣大钟等法器大众门迎行仆列外新命到门炷香举语至佛殿烧香法语大展三拜歛钟归僧堂挂搭众入堂巳新命入堂炷香大展三拜参随人同展三拜维那引巡堂一帀参随先出送归钵位挂搭触礼三拜次土地堂祖堂炷香皆有法语入方丈据室侍者烧香一炷问讯了垂语知事先具状备卓袱问讯行者呈寺记印新命看封付知事开封视篆讫就状打印过付衣钵侍者收知事全班列前上首知事插香初展云答云二展寒温触礼三拜诸山各插香草贺首座领众插香展贺耆旧各插香乡人道旧法眷随贺于后客X头揖请诸山两班耆旧就座献汤次请官客诸山陞座前点心若前代别迁未赴或退作东堂据室之前讲交代礼受贺了鸣僧堂前钟新命躬送前代归寮次首座领大众人事行仆众皆当参拜呈寺记状式光请斋据室人事了知事预具状备柈袱炉烛诣方丈插香请斋初展云二展寒温触礼三拜住持畣一拜呈状方丈客头収库司客头铺设僧堂住持位管待礼同状式果开堂祝圣古者辇下列剎朝廷差官驰命敦请就某寺开堂官给钱料设斋近来开堂座下设位至时侍者分付客头铺设法座报寮挂牌覆陞堂了巡寮具写官员诸山名位预呈方丈专使分付座左铺卓袱排列疏帖和会宣读人先送看过公文例系维那宣山门疏首座宣余疏次头首宣库司备香送上方丈预请诸山白槌座前对面排官员位次装香秉烛覆侍者次覆方丈鸣皷集众礼与旦望同侍者同专使入请住持行者鸣钹花旛挑灯从引至法堂位前如受请时未X拈衣当举话披法衣次专使插香行礼初展云二展寒温触礼三拜住持各答一拜先呈公文有语付维那宣白行者扛疏次山门诸山江湖疏一一呈拈举话宣读若见任官疏请开堂官员须先亲自呈疏次山门疏住持指座有语陞座拈香祝圣次拈府县官僚香若建寺舍田大檀越当拈香惟法嗣香怀中拈出拈了自插炉中据坐侍者烧香下座两班出班问讯毕侍者登座烧香问讯礼与旦望同座右白槌云垂语问畣提纲叙谢官员诸山云专使两班耆旧大众略提过谢在小参时也结座白槌云下座略送一两步知事接送客位管伴客头行者即进炉烛一字排前先专使人事堂司行者喝云次西堂人事知事一班两展三礼次首座耆旧蒙堂前资诸寮各插香同大众两展三礼次庄库庵塔法眷乡人暂到先同众巳若免礼触三拜通用词云答云进罣罳椅子据坐侍者插香大展九拜小师插香大展九拜皆无词语次诸山行者方丈行者亲随人六局次参头领众插香礼三拜轿番直厅庄甲作头诸寮供过老郎寮主领头参拜住持即往客位致谢官员诸山以尽礼也珍巡寮诸寮舍敷陈香几位次炉烛香各具威仪次第俟巡X寮方丈客头先行通覆住持至寮主先于门前下手立迎入请趺坐插香住持畣香略叙寒温致谢送出听呌収香蒙堂四寮众皆列门外下手同接入同送出谓众寮人众只寮元接送非法次第巡寮毕归方丈照拂官客诸山李特为茶汤住持若要省事预批免茶汤榜库司写请状备柈袱炉烛诣方丈插香行两展三礼免则触拜请云请巳呈状令客头请两班耆旧光伴挂牌报寮僧堂铺设住持位斋时闻长板鸣炷香展拜巡堂请茶斋退鸣皷集众上首知事揖住持入堂归位揖坐烧香一炷住持前揖香中问讯立行茶毕瓶出往住持前揖茶退身龛后右出炷香展三拜出堂引全班至住持前行礼谢茶词语送出复归堂炷香上下间问讯収盏退座并与结夏特为茶礼同有榜当先安下处呈新命入院日挂僧堂前上下间茶汤只炷香禀请但请汤罢覆就座药石状式柰小参汤罢侍者覆住持令客头报寮挂牌具写专使两班耆旧四寮庄库庵塔暂到行堂入院侍者禅客参随或有宿山外客逐一条列预呈新命复收至叙谢行X者秉烛侍者捧呈详申谢悃官员诸山留宿当设位下座方丈客头喝请云知事送官客归客位众散而后汤果请专使参随人光伴菜檀越陞座建寺舍田大檀越知事须隔宿覆方丈次早侍者令客头挂牌报寮库司差人严设祠堂备供养粥罢特为上堂下座集众诣祠堂知事先到烧香点茶汤上供养住持至炷香归位维那举经回向然随方毗尼也重管待专使知事预禀住持专使厚嚫宣疏帖人嚫衣钵合俻贴嚫重轻合节至日寝堂钉挂铺设位次请两班耆旧光伴中设专使特为位请客侍者躬请专使余人则方丈客头禀请礼与前特为同芥留请两班两班俟管待专使毕午后俱诣方丈咨禀告退方丈垂情委曲送出侍者令客头备柈袱炉烛汤具住持同侍者一一诣寮点汤勉留客头先报寮出门外右边迎住持入门居主位分坐侍者烧香行汤收盏住持详尽劝勉巳送出门诸寮库司同若职满俟久亦当诣诸寮点汤勉留尽主礼也候住持参访罢再上禀辞次第进退姜参访出入X入院之先未参府县官属当即具门状参见次谒檀越寄居官贵诸山亦用门状合访及处在知事逐一禀覆住持出门令行者传语首座维那诸头首知事当诣方丈候送库司当探计住持归期令堂司挂牌报众俟入山鸣堂前钟集众门迎住持出轿问讯云即往佛殿土地堂烧香首座领众至方丈接巳众退客头揖请两班耆旧献汤略叙话而退方丈行者插香礼拜次参头领众礼拜住持须巡寮报礼城郭近便朝暮出入无时不必讲行凡公出远归首座领众迎接住持传语免到方丈或密归钵位巡堂一帀而上方丈或密回方丈两班皆当诣方丈问起居无准和尚住径山日化缘多出入每阚斋粥时径归钵位伴众食挂钵了方丈客头喝云众下地住持烧香一炷巡堂一帀出堂喝云两班耆旧亦当诣方丈省问当炷香献茶欵曲叙话而散海交割什物方丈请两班大耆旧茶详说家务次至库司恭眼同捡视御书宝器砧基物件先呈方丈次呈头首耆旧逐一点对交割计筭财糓簿书分明见管若干具呈方丈参照须知诸庄佃户换契住持俻榜诸庄晓示诸方多于住持交换之际执事作弊苛取钱物后患非轻可不审诸库司此日俻点心X禅林备用清规X卍XXX禅林备用卷之五咸煎点住持若法嗣到寺煎点令带行知事到库司会议造食计筭钱物送纳隔宿先到侍司咨禀命通覆住持具威仪诣方丈插香展拜请免礼则触拜请云禀侍者令客头请两班单寮四寮挂牌报请至日铺设住持钵位卓袱分手煎点人位火板鸣大众赴堂煎点人随住持入堂揖坐中烧香一炷住持前问讯转龛后出住持引手揖煎点人坐堂司行者喝云食徧煎点人烧香下嚫问讯住持揖复位命人行嚫食毕厨司开斋袱钵了退住持卓煎点人烧香一炷住持前问讯龛后出炉前问讯鸣钟行茶徧往住持前劝茶复龛后出进住持前展具云二展寒温触礼三拜畣一拜出堂送出煎点人复归堂烧香一炷上下间问讯以谢光伴复中问讯鸣钟收盏次诣方丈谢降重住持随到客位致谢若诸山煎点斋办同住持赴堂揖住持坐当免行礼揖煎点人归位坐定起烧香一炷到住持前问讯下嚫俵众人嚫烧光伴香一炷归位行食茶礼则不讲也茶罢同上方丈X住持须先到客位致谢河两班寝堂煎点至日煎点首座知事耆旧诣方丈插香拜请住持巳次请侍者小师住持庙位两班耆旧如常坐小师内坐至时首座请住持出揖坐行礼若免礼从炉右出烧香一炷进前问讯即下嚫首座同前三人问讯归位坐食毕首座起身烧香免礼就座献茶淡诸山寝堂煎点分手设位如常式煎点人诣方丈插香请住持巳次令客头请两班耆旧蒙堂侍者小师光伴至时请出寝堂炉前略叙寒温住持兔礼则不揖坐也入位了烧香一炷下嚫住持起身揖煎点人坐食毕献茶了炉前致谢降重住持送两班几步即诣安下致谢若办事法眷小师煎点隔日诣方丈拜请及两班耆旧蒙堂办事法眷乡人小师寝堂铺设庙位余人位次准常小师内坐请坐茶礼并与僧堂煎点礼同若法眷长上煎点余礼并免但烧香下嚫而巳鳞尊宿相访山门探知到寺预报维那挂牌迎接到时先通门状至方丈即鸣大钟大众门迎若免接礼潜入寺方通门状寝堂装香秉烛若法眷尊长即歛僧堂前钟随至方丈人事插香住持免之大众未至先请坐侍者礼拜烧香喫茶众至首座知事插香人事了侍者方插香礼拜客头揖请两班耆旧光伴喫茶茶罢带行X行者炷香礼拜次直厅轿从参拜方丈行者礼拜参头领众礼拜直厅轿番参拜了侍者烧香献汤送客位主居右送入插香客辞免略叙寒温而出两班各插香人事参随别送安下了客头令备轿住持同引巡寮侍者随行客头预报诸寮巡巳住持同入方丈叙话如乡人道旧人事归安下相接请客侍者具状请特为汤诣客位插香拜请免则触礼云呈状了客头覆云寝堂钉挂排照牌设特为光伴位催客行礼汤罢药石送出并前特为礼同客头诣客位请云请两班光伴侍者覆来早上堂致谢次早请汤侍者烧香行者问讯仆从声喏请粥了茶侍者覆上堂半斋点心首座众头首上方丈禀白劝请陞座开示法要住持先到客位炷香陈意首座具状两班大众同诣客位插香拜请云次请方丈云堂司令行者报寮挂牌铺设法座座下排二位至时覆鸣皷住持同下法堂位前立住持先引座下座两班诣尊宿前问讯尊宿往住持前问讯归中普问讯登座两班出班侍者登座问讯开示毕下座住持前问讯普问讯谢众住持即诣客位插香拜谢两班大众随诣插香拜谢请客侍者具状请特为管待山门造食备嚫衣钵合备贴嚫烧香侍者行礼汤礼同两班光伴若弟姪法孙泛常巳下礼勿过勤贻笑作者汤状X管待状两班状潜诸山相访若探知挂牌相接相见人事礼同前比近隣封见访止宿方讲汤礼省事者径到方丈免动众迎接此古法也若法眷尊长垂访请据庙位立定插香礼拜还法眷礼次讲诸山相见礼方丈内坐当让主位迎接如尊宿献汤躬行礼力辞侍者行礼若嗣法办事法姪相访当躬至方丈住持即令鸣僧堂前钟集众人事先请住持庙坐行法眷礼次讲诸山礼接送同前但特为汤管待不具状请客侍者炷香陈请又看年腊高低临时通变羽官员相访山门挂牌报众探候迎接将及门鸣楼钟众接入大殿拈香方丈献茶汤了送归客位请点心罢陪从游览库司备汤果祇待叙话中多谈出尘之语山门稍有急切之事方便善巧言之别诣恳及若留宿须上堂致谢若即别鸣堂前钟集大众送出门翔施主请陞座斋僧X施主到门知客接见引上方丈献茶汤送安下若官贵大施主当鸣钟集众接却请知事商议同上方丈炷香拜请陞座至日铺设法座设施主位挂上堂牌报众鸣皷集众知客同施主上方丈请住持须备灯旛铙钹迎至座前令长敬心施主座前设拜知客揖引入位听法下座拜谢住持若斋僧须与知事议定斋料用费维那实具僧行数目嚫资随心均俵逼抑令彼退心彼我无益矣僧堂内设施主位于住持分手斋毕住持知事同到客位致谢或寄钱斋僧住持须责付知事尽数办供俵嚫勿移别用当思因果历然岂无忧惧昔湖南云盖寺智禅师夜坐方丈见一僧项带铁枷身缠勐火倚门限告智曰守颙前住此山时因将施主斋僧钱移起僧堂受此苦报望和尚慈悲与厶甲斋还庶免此罪遂从其请后果得释杨岐祖师全身塔于兹山卷之五禅林备用清规X卍XXX禅林备用卷之六庐山东林太平兴龙禅寺住持比丘弌咸编龙请立僧首座大方西堂名德首座人天师范言行相应一众投情X方可举请其事严重委曲控陈如蒙允许集众陞堂此间多众须得当人相与建立法幢开大炉鞴以慰众望山中幸有某人知见高明慧命所寄下座两班大众同伸拜请为众开室伏望慈悲特垂开允下座方丈客头陈设香几住持插香同众攀请词云畣云普同触礼一拜请巳客头行者呈纳普说入室二牌先用拌袱盛之受巳堂司行者收牌乃上方丈炷香触礼致谢住持免礼谢词云畣云平交立僧词云畣云法眷参学词云答云谢巳堂司行者鸣僧堂前钟大众同送归寮住持对触礼一拜送出次与大众人事更若名德之士受此请住持座上说及即抽身归寮闭门下座领大众扣门开门接住持入插香同众触礼一拜呈纳普说入室牌次与大众人事了维那诣寮议请侍者一人有处祇和会圣僧侍者烧香非法昔破庵和尚在径山为立僧无准和尚为侍者后世其家盖有由也挂牌普说铺设照堂禅椅拂子炉烛鸣斋皷一通众集立定立僧归位维那出班问讯烧香一片众同触礼一拜当约免趺坐普说竟维那同众触礼一拜申谢立僧即诣方丈插香展具住持当免随触礼一拜畣前拜也参学法眷谢当两展三拜词云次堂司行者引至库司诸X寮人事方丈俻草饭请特为汤药石至晚汤果两班光伴立僧侍者同席次早方丈请僧堂特为茶请客侍者具茶榜诣寮插香拜请与特为新首座茶同立僧当特为下手人茶与特为新后堂茶同别日方丈管待两班光伴此职请受两难皆当任重昔径山蒙庵之请破庵灵隐松源之请掩室递相激扬令法久住破庵室中举话宝上座无启口处遂即坐脱立亡遗嘱顶骨舍利呈首座可谓了事丈夫殊不知破庵机路圆活卒难凑泊人所宗仰师请名德首座住侍须预禀露如有允意先方丈请茶两班光伴即鸣皷陞座更不挂牌报众住持委曲以佛法为念慇懃致恳下座同大众触礼一拜陈请鸣钟送归钵位送归寮并有触礼一拜次两班大众作贺茶汤管待礼与前同进退不混两班无交代也火两班进退或解制或年夜为期随处常式头首人材当于夏中审知所学量才补职知事户门事务庄库岁计并须审细至职满日预上方丈禀退择人既定欲来日进退侍者密报两班昏钟鸣知事一班诣方丈插香普同触礼一拜而退就中或再留者挑灯住持送归库司侍者烧香点汤五更钟鸣头首一班上方丈插香触拜而退或再留者先一日晚住持诣寮侍者烧香点汤勉留请选头首从众名胜老成採议万不失一X也知事则访问公心耆旧上手知事住持须着面和会巳次诸职则委心腹左右人和会逐一预定方行举请切见古人于东序一职最涉重荷为住持者近来多徇私情不择可否请归库司靡不为也尅削常住丰己篾公凡供众修造山门系重之事略不关怀诚可痛也观此当集大众协心公议名实相当者众请龙神作证大小执职一例公同阄拈庶绝私意丛林不致废弛为住持者审诸前堂首座住持躬诣寮中侍者烧香点茶尽礼敦请乃丛林表率故也巳次头首亦预存恤至日进退侍者密覆住持具请人目子具名令客头行者请茶候僧堂粥再请分差行者守请喫茶人到𥨊堂请西堂大耆旧光伴劝请旧知事一班候粥遍从后门入上首白槌一下云再鸣槌一下从龛后左出住持前两展三礼初展云二展寒温触礼三拜退身龛后右出圣僧前大展三拜转身住持前问讯面北巡堂一帀中间问讯而退粥罢不讽经一一守请至𥨊堂住持接巳献茶毕躬起烧香一炷归位序请意侍头首一一至炉前受请如未允请众耆旧力当劝勉巳住持先触礼头首随对触一拜了白请知事一班讫头首一班进前行礼初展云二展寒温触礼三拜住持各畣一拜住持复位分座喫汤新东西班住X持对面耆旧上下间列坐侍者烧香下汤有处揖坐揖香揖汤非法此汤在当晚讲特为礼也供头歛僧堂前钟大众入堂内立新知事一班归西堂对板排立住持送前堂归钵位对触礼一拜次头首随对触礼一拜次送后堂归钵位对触礼一拜如缺前堂别日上堂说及后板方转前板插单唱食住持归位立定如维那知客退巳侍者往住持前问讯侧立住持付目子与之当面问讯从龛后转槌边白槌一下云复鸣槌一下客头即揖请新受职人一班至住持前触礼一拜受职侍者白云又鸣槌一下知事一班行礼初展二展普同触礼三拜住持畣一拜知事转龛后右出圣僧前排立大展三拜侍者引至住持前问讯面北巡堂一帀归中问讯横退三两步西堂板头立堂司行者喝云普同触礼三拜又喝云普触礼三拜又喝云普同触礼三拜喝云供头鸣僧堂前钟送新知事前堂并维那旧前堂都寺乃止钟知事一班库司门外右立住持送入对触礼一拜送住持出次与旧人交代旧居左触礼一拜新转左触礼一拜各叙寒温作贺首座领大众至即接入问讯致贺送出喝云右接住持入对触礼一拜送出次交代互相宾主对触礼一拜送出次头首领众致贺喝云住持送入对触礼一拜送出交代作贺同前X又喝云又喝云逐一白送讫喝云主人事新旧两班即诣方丈拜请新旧都寺首座各插香系库司备送在覆替先审详巳就便请人寮元延寿堂主净头炉头炭头水头列项杂职待请两班了别日诣堂司告退择道心人次第交替方丈问讯库司人事随例点心管待帝挂钵请知事大慧简堂道德崇重凡请知事先不和会粥罢堂司行者喝云维那圣僧前烧香一炷巡堂一帀往住持前问讯侧右立接目子当面问讫龛后转槌边白槌一下云逐一白请讫客头揖受请人至住持前受职与前礼同次会头首耆旧茶劝勉请讫送礼并同前鸟侍者进退头首退巳侍者一班具威仪咨禀住持预当择人请两班巳侍者一班诣方丈插香同大展三拜禀退住持批下堂司即令行者请受职人到堂司喫茶人至揖入炷香献茶巳再起身烧香一炷复位立白云逐一白请讫受请人进前普触礼一拜转位献汤维那行礼揖坐揖香揖汤请寮元光伴汤罢同上方丈接巳侍者一班列立定烧香侍者插香同大展三拜了维那送侍者归寮触礼一拜送X维那出与旧人交代头首礼同方丈行者插香礼拜轿番直厅参拜若名德之士住持初接免行礼躬送入寮对触礼一拜维那人事而巳堂司行者引新旧侍者巡寮圣僧侍者维那入寮巳即和会有道心兄弟充职维那引上礼拜免则问讯而退随例汤茶点心管待当日批下堂司请旧侍者茶送归众寮维那上首对触礼一拜对转触礼一拜送维那出门次与寮元人事官方丈特为新旧两班汤请客侍者令客头备柈袱炉烛诣新旧前堂首座前炷香首座还香触礼一拜还拜禀云次新旧都寺前炷香无拜词语同前次两班新旧并耆旧光伴客头请钉挂寝堂铺设位头西堂首座光伴新头首一班一出新知事二出旧头首三出旧知事四出耆旧西班五出耆旧东班六出人多分接坐之烧香侍者预排照牌至时鸣皷客集两侍者行礼小座汤礼同至晚汤果来早僧堂请茶新旧随所请之无光伴如常式库司请茶不及赴免之方丈茶罢同到库司致谢半斋点心日次库司点心库司送旧首座都寺粥饭五味椀楪动用什物客头照例分送三日送归钵位图位与小座第三座六出位同人堂司特为新旧侍者汤茶草饭罢维那令堂司行者诣新旧侍者前一一申请X并请圣僧侍者参前就寮献汤至晚堂司设位排照牌请寮元光伴催客鸣寮前板接入揖坐行礼与库司汤礼同当在方丈特为之先妨侍者行礼也方丈僧堂特为茶罢堂司讲茶礼新旧侍者次日诣堂司致谢皇库司特为新旧两班汤药石草饭罢令客头备柈袱炉烛上首知事诣新首座寮炷香首座还香词云客头请云次请新旧大小职事耆旧光伴库司钉挂设位排照牌西堂光伴无则耆旧首座位分六出新头首一出旧头首二出知事三出庄库四出次第接排坐之新知事主位之下不赴坐新维那上首知事隣肩西班东班耆旧五出六出各依照牌立定都寺从一出头一字问讯直巡遍中央问讯众坐复进前烧香二炷从一出头当面问讯巡至位末又当面问讯复从二出三出四出五六出如前问讯巡讫归中问讯烧光伴香一炷就位坐与众朝揖下汤汤罢起身新旧两班上首各一人出诣炉前谢汤各抽衣就位药石始送钵位两班退职三日后未开小静时堂司行者人力挑灯请旧首座都寺就维那寮献汤接入炷香下汤白意云维那预定钵位板头先送首座入钵位对触礼一拜次接都寺送钵位对触礼一拜问X讯维那从前门而出首座都寺挂钵过堂若名德西堂到寺挂搭住持请汤同赴堂送归钵位有东堂则送后堂分手板钵位诸方前堂都寺挂搭让本山一人次第间排后堂书记监寺藏主排副钵位随山门高下大川和尚住净慈如此间排东叟石林二老祖住日同首座上板头都寺下板头制管待新旧两班住持特为陞座叙谢新旧两班下座众进前致谢住持库司预覆方丈制造食品请客侍者令客头行者备柈袱炉烛香合诣新旧首座都寺处炷香陈请云当还香次两班新旧职事人并耆旧光伴并客头请寝堂钉挂设位排照牌系烧香侍者提点未斋先催客齐集住持接问讯次接光伴人各入座依照牌立定两侍者行礼巡揖坐烧香须分出头揖香了下汤分出头揖汤进卓侍者一班列住持前问讯入位下饭烧香侍者离位烧香一炷下嚫重轻照常式食了鸣鼓讲茶礼侍者烧香两侍者分出头揖香揖茶与特为汤礼同但无揖坐一巡也茶罢炉前致谢住持送出次送光伴人文住持垂访点茶山门茶汤礼毕住持斋罢垂访诸寮点茶意在温存照觑寮舍不便处什物缺典责付库司措辨前堂寮知客寮茶头人力例免普请维那寮人力结夏免普请诸寮人力普请不及公界须当详审通容多因𤨏X屑致伤和气客僧到来不以时限斋过须当打饭延接库厨执事不可懱裂茶汤五味随宜均送纸笔果实之属衣钵侍者时当照拂住持事繁在左右贤贤可也字方丈特为新首座茶方丈管待了次早烧香侍者覆住持客头备柈袱炉烛香请客侍者写茶榜诣首座寮炷香触礼一拜禀请云客头报寮挂牌请知事光伴僧堂住持对面设特为位分手光伴位维那与都寺隣肩次知事与特为位分手四板头不安香几差行者直特为人盏候长板鸣请客侍者至圣僧前大展三拜巡堂内外一帀请茶斋退客头鸣鼓集众烧香侍者行礼西班全班归前板侍者揖前堂归特为位即揖下肩上位送入位巳龛右出外报住持归堂供头鸣钟七下侍者烧香一炷径往特为人前问讯右出中立鸣钟二下先下特为人茶次行大众茶了至首座前揖茶右出中立先収首座住持盏首座直趋住持前行礼初展云二展寒温触礼三拜各畣一拜首座龛右出前门住持相送复位执盏侍者烧光伴香一炷鸣钟一下収盏鸣鼓三下退座榜式乃新首座特为后堂大众茶X方丈茶了次早具状备柈袱炉烛首座诣后堂寮烧香一炷陈请云呈状接巳送出就令茶头付供头贴僧堂前下间封皮粘状前令堂司报寮挂牌设位铺照牌长板鸣僧堂请茶鸣皷集众行礼躬诣方丈请茶并前特为茶礼同状式服交代茶丛林盛礼也诸方今免茶礼特设点心一分非法也头首僧堂茶了讲交代茶礼具威仪怀香躬往交代人前插香触礼一拜陈请云随令茶头请两班耆旧光伴寮内铺设中设特为位左右分手光伴人位知事主席分手位次第排坐堂司行者报参头差行者直位行茶斋退鸣寮前板接揖特为人次接光伴人入位罣罳下手烧香揖香再问讯烧光伴香入位坐下茶茶毕交代人诣炉前还前请香触礼一拜相谢而退送出次送光伴人次日半斋令堂司行者请交代人点心耆旧一人光伴或云前堂则可请耆旧光伴若库司一班交代各请对职无则巳之只作一日讲行请西堂大耆旧西班头首光伴库堂钉挂面里设特为位左右光伴位头首分宾位同序随班位坐首座赴妨知事也礼与前同西班知客东班止于维那侍者交代只请寮元光伴位次礼仪X同前衣入寮出寮茶入蒙堂位者白寮主挂点茶牌只请本寮备好香茶烛普同揖坐起身烧香揖香了入位坐点茶収盏起炉前相谢入众寮者点茶礼与出寮茶同但不可入位坐蒙堂出者点交代茶罢令茶头报寮长挂点茶牌牌左小纸贴云寮长分付人力烧汤出盏送茶烛好香斋退鸣寮中小板右立揖众入寮炉前问讯寮长揖点茶人入分手位坐定即起烧香一炷问讯寮长又揖坐献茶了起身炉前致谢送出门众寮受职人点茶令茶头预报寮元挂牌烧汤出盏送茶烛斋退先到众寮门外右立揖众入位立定问讯揖坐又问讯进前烧香上下间复上下间及两边问讯仍中央问讯寮元引揖入对面位坐鸣小板二下行茶又鸣小板一下収盏寮元出炉前致谢送出裳头首江湖茶出寮茶巳具茶榜令茶头贴众寮前下间具威仪诣方丈请茶四寮挂牌诸寮报请报供头烧汤出盏库司讨茶烛僧堂四板安香几折水出入堂四板外堂炷香问讯行茶旦望茶同榜式X推寮主副寮进退寮主一旬职满五更钟鸣时诣堂司禀退云即触礼一拜维那送出门令堂司行者请副寮粥罢就堂司献茶副寮至接入坐定烧香喫茶如常式维那再起身烧香一炷白云即触礼一拜送归众寮堂司行者鸣寮内小板三下维那上间送入门对触礼一拜互转身对触礼一拜寮主送维那出门次与旧人交互转对触礼如前寮元相接烧香喫茶堂司行者请新寮主斋罢堂司献茶笑翁和尚住灵隐新旧寮主讲交代茶至今讲行副寮之职于末戒者先做系寮元请如常烧香喫茶再起身烧香一炷白云谢茶了即送归副寮合问讯了送寮元出门望寮之职即排隣戒者具名上牌递相成全预知寮中细大事务临时庶得现成兄弟实迫他缘预禀寮元将下肩者趱上后次当职位诸庄监収监収之职众人命脉贵在择人当请公心大小耆旧无任小师乡人苟用非其人不识因果隐瞒常住苛取佃甲无所不至非特岁计不足抑且累及山门晦堂见黄龙有不豫之色因逆问之龙曰监収未得人晦堂荐感副寺龙曰感暴恐小人谋晦堂又曰化侍者廉谨如何龙曰化虽廉谨不若秀庄主有量而忠X灵源问晦堂曰黄龙请一监収何过虑如此晦堂曰有国有家者未甞不本此岂特黄龙为然先圣多诫之至哉斯言诸庄成熟时至审细和会廉谨久历大小耆旧或十方兄弟定巳至日请两班大耆旧茶劝率寝堂一一请巳转位献汤了送归客位两班领众作贺次第巡寮草饭特为汤库司特为汤药石进退两班礼同唯天童诸庄古式不坠监収无入巳望望畏之每年至再和会加礼敦请特为了至下庄日山门首钉挂讲茶汤礼鸣楼钟集众门送上轿至今遗风在焉逊头首寮舍交割什物库司通置总簿一面具写诸寮交割什物库记印缝知事佥过呈方丈佥诸寮各置小簿两相对同凡头首交替库司令上下库或客头对号交什物动使损者须交元物失者决要本寮供过填陪缺典之物遇亡僧时打入当库司措办公界眼对即抵号上簿或增添号庶免漏失每见多处进退之际动是什物缺典具单需索库司付之不釆住持又不提点非任贤意为头首者又当相体既居寮舍亦须整葺将更替时件件点对或者自留物件添号并留五味之属便益后人此住院之根本后人之模范如其扫荡一空贻诮有识得不愧心者哉方丈库司僧堂皆各有簿交割僧堂物件维那时当提督须以众人究心因录及此X禅林备用卷之六禅林备用清规X卍XXX禅林备用卷之七国百丈龟镜文夫两桂垂阴一华现瑞自尔丛林之设要之本为众僧是以开示众僧故有长老表仪众僧故有首座荷负众僧故有监院调和众僧故有维那供养众僧故有典座为众僧作务故有直岁为众僧出纳故有库头为众僧典翰墨故有书状为众僧守护圣教故有藏主为众僧迎待檀越故有知客为众僧请召故有侍者为众僧看守衣钵故有寮主为众僧供侍汤药故有堂主为众僧洗濯故有浴主水头为众僧御寒故有炭头炉头为众僧乞丐故有街坊化主为众僧执劳故有园头磨头庄主为众僧涤除故有净头为众僧给侍故有净人所以行道之缘十分备足资身之具百色现成万事无忧一心为道世间尊贵物外优闲清净无为众僧为㝡回念多人之力宁不知恩报恩晨参暮请不舍寸阴所以报长老也尊卑有序举止安详所以报首座也外遵法令内守规绳所以报监院也六和共聚水乳相参所以报维那也为成道业故应受此食所以报典座也安处僧房护惜什X物所以报直岁也常住之物一毫无犯所以报库头也手不把笔如救头然所以报书状也明牕静桉古教照心所以报藏主也韬光晦迹不事追陪所以报知客也居必有常请必先到所以报侍者也一瓶一钵处众如山所以报寮主也宁心病苦粥药随宜所以报堂主也轻徐静默不昧水因所以报浴主水头也缄言拱手退已让人所以报炭头炉头也忖已德行全缺应供所以报街坊化主也计功多少量彼来处所以报园头磨头庄主也酌水运筹知惭惜愧所以报净头也宽而易从简而易事所以报净人也是以丛林之下道业惟新上上之机一生取办中流之士长养圣胎至如未悟心源时中亦不虗弃是真僧宝为世福田近为末世之津梁毕证二严之极果若或丛林不治法轮不转非长老所以为众也三业不调四仪不肃非首座所以率众也容众之量不宽爱众之心不厚非监院所以护众也修行者不安败群者不去非维那所以悦众也六味不精三德不给非典座所以奉众也寮舍不修什物不备非直岁所以安众也畜积常住减尅众僧非库头所以赡众也书状不工文字灭裂非书状所以饰众也几桉不严喧烦不息非藏主所以待众也憎贫爱富重俗轻僧非知客所以赞众也礼貌不恭尊卑失序非侍者所以命众也打叠不勤守护不谨非寮主所以居众也不闲供侍恼乱病人非堂主所以恤众也汤水不足寒X暖失宜非浴主水头所以浣众也预备不前众人动念非炉头炭头所以向众也临财不公宣力不尽非街坊化主之所以供众也地有遗利人无全功非园头磨头庄主所以代众也懒堕併除诸缘不具非净头所以事众也禁之不止命之不行非净人所以顺众也如其众僧轻师慢法取性随缘非所以报长老也坐卧参差去就乖角非所以报首座也意轻王法不顾丛林非所以报监院也上下不和鬪诤坚固非所以报维那也贪婪美膳毁訾麤飡非所以报典座也居处受用不思后人非所以报直岁也多贪利养不恤常住非所以报库头也事持笔砚驰骋文章非所以报书状也慢易金文看寻外典非所以报藏主也追陪俗士交结贵人非所以报知客也遗忘召请久坐众僧非所以报侍者也以已妨人慢藏悔盗非所以报寮主也多嗔少喜不顺病缘非所以报堂主也桶杓作声用水无节非所以报浴主水头也身利温暖有妨众人非所以报炉头炭头也不念修行安然受供非所以报街坊化主也饱食终日无所用心非所以报园头磨头庄主也涕唾墻壁狼借东司非所以报净头也专尚威仪宿无善教非所以报净人也盖以旋风千帀尚有不周但知舍短从长共办出寅之事所冀狮子窟中尽成狮子旃檀林下纯是旃檀令斯后五百年再覩灵山之会然则法门兴废系在僧徒僧是福田所应奉重僧重则法重僧轻X则法轻内护既严外护必谨设使粥饭主人一期主化丛林执士偶尔当权常宜敬侍同袍不得妄自尊大若也贡高我慢私事公酬万事无常岂能长保一朝归众何面相看因果无差恐难回避僧为佛子应供无殊天上人间咸所恭敬二时粥饭理合精丰四事供需无令阙少世尊二千年遗荫盖覆儿孙白毫光一分功德受用不尽但知奉众不可忧贫僧无凡圣通会十方既曰招提悉皆有分岂可妄生分别轻厌客僧旦过寮三朝权住尽礼供承僧堂前蹔尔求斋等心供养俗客尚犹照管僧家忍不逢迎若无有限之心自有无穷之福僧门和合上下同心互有短长递相盖覆家中丑恶莫使外闻虽然于事无伤毕竟减人瞻仰如狮子身中虫自食狮子肉非天魔外道所能坏也若欲道风不坠佛日常明壮祖域之光辉补皇朝之圣化愿以斯文为龟镜焉有住持佛祖传持延洪慧命轨范三界开凿人天明向上事转大法轮居金粟如来方丈之位得善现尊者长老之名入室陞堂告香普说世出世间法如法说行说俱到名实相当举古明今师承有据或单提直截对接上根或设化随机诱劝中下成就胜缘权衡纵夺致若行道说法之暇勾稽钱谷簿书丰俭随宜供众修造虽曰世间余事古今亦号难齐苟能兼济斯谓X全才不及此者竭力运谋修造尽心供众安僧列职任贤庶毋旷役斯谓三等住持良非细事焚修祈祷贵在专诚临众闲居无宜慢易丛林之设老病为先照拂矜怜尤须介念方来高士加礼送迎率身以先无事不办如密庵披衣夜卧代先师持戒克振家声地藏指石说心与弟子投机得大智慧此皆千古典刑佛法重任也虞前堂表率丛林人天眼目分座说法开凿后昆喫粥饭赴茶汤日口页后瞻前训兄弟行典刑中规合矩坐禅领众悉有条章斋粥精粗分付执事亡僧后事捡察主行赴众稍违传语下肩唱食方来请益委曲开示之绳绳百世岂细事哉如灵树之有云门圆悟之有大慧名位乌可轻任者耶陶后堂位居后板辅赞宗风轨则庄端晚生标格行丛林事训责兄弟属在前堂如阙前堂仍后堂板送钵位别日上堂说及却转前板插单唱食打板坐禅众寮前第三下板绝归堂烧香一炷即上被位坐禅既摄前堂余事一体唐都监寺山门重任贵在得人百丈监院干办公私今都寺是也大剎多职书记方任荷负贵得翰墨清新黼黻宗社朝夕勤于香火岁计攷于簿书参辞官员贺谢檀X越出纳収支准俻供众斋粥常运胜心待物不可轻易行㒒有犯量过行移罪亡重科诚告听恕庄库职务择举公心尊贤容众和气霭然供众缺乏竭力运谋修造事务尽心成美同事才德推掦行止涉私密谕或大过累及山门密覆住持毋闻清众方便处置万不失一也二时拨忙赴堂他营语及同事公私纤粟分明种种爱护常住如杨岐之佐慈明石牕之辅宏智异日遇缘即宗人天模范盛大光明未可量也弔书记声名清雅翰墨典严制文须合古规发语当为新鑑悚动观听辉映林泉若曰佛祖慧命岂在兹乎黄龙南和尚遇云峰悦禅师指见慈明方决大事谋西江华藏遁庵会下充书记代赴张循王府陞座到府门问曰书记若会禅家间自有教授谋即归寺焚却所畜文字径造天童默耕此道凡十年不出僧堂方了大事后住雪豆至天童法道大振任重致远丛林共知民藏主掌握金文严设几桉常备汤茶香烛延迎兄弟看经初入经堂先白堂主同到藏司相看送归桉位对触礼一拜此古法也今人物骈集藏列东西务在驰名所职何事直须宗乘洞达圣教该通点对出入经卷书填残缺字画焙拂补粘尽心成美亦为报佛之恩名宝无辜矣X伐维那梵语维那唐言悦众丛林典则一一举行位列东班职居清要送往迎来礼须勤重病僧将息令得其宜兄弟麤心委曲调护挂搭归堂捡示度牒上帘収帐闭炉打扇当计寒暖亡僧衣物务要公明念诵举经详缓合节二时打鎚堂前钟鸣离位入堂左手上香一炷退两步半问讯合掌而入槌边立先看逐日回向神示钟绝打槌一下众展钵再鸣槌一下合掌默回向当日神明声微缓引至清净法身处左手作盖势侧按槌墪右手打槌高不过五寸声绝方下槌急缓合度首座唱食至有无字朝龛转身退立板头食徧进前打鎚一下合掌至门限里转身面圣僧问讯合掌归钵位若施主斋僧遍食槌后从龛后转左边朝首座问讯复转打槌一下请施财若楞严会化香烛或有它缘戒臈簿假簿当送过客司并请假烦打槌回向细大事务列诸条章凡僧堂关系水头炭头供头一一提点便众为怀若夫兴化会里克宾棒下罚钱出院百世标准也罪知客官贵檀越尊宿诸山门子报及预当门迎次报方丈库司知客即同引见接礼轻重临时变通送安下巳相引人事游山披览不得妄谈鄙事接迎方来兄弟茶汤管顾如仪施主入山须预引接维那假出丛林事一体行之或自有他缘须白侍者事同一也旦过X寮常备灯油柴炭僧堂前捡点行益客人粥饭整齐遇亡僧同侍者把帐暂到死主其丧事雪豆在大阳禅月石霜会下皆典此职垂烈百世周知浴凡遇开浴斋前挂牌寒月五日一浴暑热每日淋汗粥了发火铺设浴室挂手巾出面盆拖鞋铺脚布参头差行者直浴半晚浴头覆首座方丈维那鸣皷三下浴圣桶内皆着汤次第巡廊鸣板三下鸣皷开浴一通僧众二通头首三通知事行者四皷人力监作弹压浴次刊揭门首住持二皷前后室内小牌白字一汤二水三满打小板出浴看有设浴施主课经回向盖妙触宣明成佛子住前念是凡后念是圣则功不浪施矣发知殿严净几桉常满灯油圣像时当拂尘供养随宜修设施主香钱油钱无移互用责令行㒒勤奉香灯或遇风起须灭炉火结起幡脚勿近琉璃朔望节假开设殿门士庶往来随心瞻仰大剎佛殿成道涅槃讽经了煎汤毋得多重抄覔灯油钱令生厌心返招恶果也商侍者烧香之职近侍左右听教朝昏期法道集大成举贤能合舆论相看通覆委曲周旋尊宿诸山送迎合礼X每事愽问先知不致贻笑上下方丈如子侍父余时不可预坐方丈行㒒失事时时诫之住持事繁是事关抱维那知客他出回向打槌事同一也亡僧轮把帐住持暂不赴堂立班讽经如常久出则归众也诸山相访在两班后人事插香展拜官员到来拱听畣对住持恐有失应畣处当代言之上堂佛事请益因缘随即录呈庆喜之侍瞿昙香林之侍云门佛祖寄重其可忽诸书状之职英财特立黼黻宗门官员书尺往还山门制疏作榜方丈命下具草禀呈如无书记文翰一体乃赞辅住持也既不预回向打鎚亡僧不应把帐然亦随方毗尼当究宗乘期出生死毋事笔砚虗度一生如石田之侍破菴不尚翰墨慧命重焉请客之职出类拔萃毗赞丛林官贵尊宿诸山相访须当具礼欵延节﨟茶汤特为管待先当具请状书自已名烧香侍者他故回向打槌把帐一同上位到门或住持未知首先迎接早晚咨参克成道业异日领袖丛林自兹发轫矣衣钵之职谙历丛林老成之士廼任厥责诸方通用晚辈败德悞事非轻进纳贤良忠谏过失应缘接物不可违时方丈一应礼节究心提点头首寮舍缺典一一以时照拂之两序进退须预咨谋贵在得人庶符舆论如佛照和尚两主育王皆元庵主侍左右浙翁退知客后韬晦前资十七年元异顾之密庵和尚X住华藏松源岳司藏钥脾疾赴众缺典庵叱之后赴灵隐不得侍行如侍者掌衣钵合左转右旋之二大老后世其家住持者可不审诸圣僧侍者贵在道心二时下供打下堂槌朝夕交点被钵位中夜剔灯同维那交収亡僧钱住持迁化系把帐上首不过堂入堂打槌供头上供参头打下堂槌本山侍者名字退耕和尚自此职历至前板然后出世此是前辈立身之模范也汤列项职员副寺之职职小任重众人命脉所系米面当须细洁粥饭贵得精丰酱黄豆豉合办及时盐醋姜油满足供众缺乏预谋上首尅落常慎下流无徇私情勿图已计推情保惜如护眼睛先德分司列任本为众人今昧原深加刻削麤饭薄粥臭醋淡韲非惟任责者之无知实在住持之有过典座之职无真心供养者不宜徇关节妄请之当与前堂首座谋议从众擢用万不失一也当广种蔬菜力除草秽四时合种杂物勤看老圃须知园丁当以私惠优其寒暑调和羮菜五味须全油酱椒料常住有限须出已囊助办堂供一人办心诸天办供多见所在假名职图监収园地半占㘽麻苎以为园丁补洗递代相承习以成弊厨中不许弃贱诸物执役选用苦行老成若设大斋食次与上首知事商议过多减除皆不可也行者不律诲而至再不受训者责之X罚之同利均俵粥饭上桶焚香望僧堂设拜常把众人顶在头上自获福利不汝欺也直岁之职日生事务无爽其时护惜山林庇风水牧养火佃成褫常住扫洒廊庑疏决沟渠措办柴薪巡警火盗灰记漏迹待晴整捉凡大修造各有司存勤苦向前以尽厥职古人一日不作一日不食思之庄主之职提督农务不可失时捡察田段牧养客佃顽暴者惩戒之贫病者优补之单丁者以时差役之旱涝灾氛课诵禳保勿纵淫祀恣害物命诸佃重过具申山门暂到经过温存食宿毋尚刻剥竭力运谋使火佃有追思之心常住有羡余之益方为善美矣寮元之职随处毗尼江左丛林盛时大慧挂牌普说班列西序之下者当知所自也每日早粥下堂茶头鸣寮前大板三下大众归寮问讯寮长分手寮主副寮对面左右位副寮出烧香一炷归位茶头当中立喝云大众和南了各回寮舍问讯朔望系寮元自烧香令挂点汤牌烧汤出盏鸣寮前大板大众如常入位寮长分手寮元起烧香中炉上下间问讯了复位坐行汤毕起炉前谢汤每日督备茶汤冬月炭火暑天熟水烧汤泡衣洗衣濯足収拾动用什物经书玩具为众如已何事不办事事准绳合度人人礼皃可观所谓旃檀丛林旃檀围绕也寮主之职为众结缘递相恭敬维那拜请送归寮舍捡点经书玩具夏中兄弟借看具名上单中夏収起X兄弟入寮系接迎之公界坐禅看经看守经柜夜间同寮元巡视经桉或失鎻者留记鎻之天明白之遇节腊举经回向一旬职满退白堂司寮元它出余事一同副寮之职其事繁重寮中什物逐一交割分明职务一旬关摄诸事粥前参后不许登阁有急切干者须白寮主书日书名打板上阁庶免后患时时提点汤瓶夜看火烛贼盗扫地拭桉换水添香勿容外人止宿寄卖物件子细収藏衣竿熨斗洗衣桶众人所用之物各収元处善用其心获胜妙功德也望寮之职先辈深有意焉受职到寮预知寮中细大副寮出盏点茶相与収拾放参药石行醋行盐结缘边事也延寿堂主奉养病僧常备姜枣油烛五味以时管遇病者呻吟当生愍念病稍轻安勿纵补益恣噉无厌久佔房榻病是众生良药当改过日新孤灯独照时正好着力街坊之职缘化施主添助常住随彼施心毫厘无易缘事若多不可重扣初檀令生厌贱世尊乞食不越七家如阿难之历街切贫女寄破毡奉佛生难遭想则可也水头之职每朝烧汤众人洗面手巾干净冬月焙烘常备灯烛牙药更点未出铺排面盆候洗面毕覆盆元处揭起手巾妨污染也盆留一二只旧巾一条以X待后来者预积柴薪善缘为念炭头之职暑月做造炭团办积白炭或化施主或出库司预当究心备准足用开炉后粥了参前更点未出装炉斋后随宜添之无失常度以道为怀可也磨头之职清众喉噤麦用淘洗干湿令均罗厨细密面分头次舂米洁白筛簸糠碎依时出粜或归库司或俵同利务在公明为众办事外修持道业如东山妙用纵横火中莲也园头之职勤苦率先灌溉地段㘽布蔬苗存抚园丁朝夕无怠収种下子及节依时火种刀耕以古为念忽然抛下󰑁头归去岂不快哉树头之职山门松径荫样竹木护惜山林备修造常切巡视㘽补及时因果历然功无浪施人少松枯再来良未晚也净头之职果自因生每朝扫地装香及时剔灯点烛换筹洗厕出桶拖鞋手巾干净汤水宽容澡豆频添灰土常满或时狼借打併宜勤讨柴洗筹俯恤人力触边明净道业圆成雪豆在灵隐牧庵妙喜宝峰会中皆服勤斯务矣坐百丈规绳颂按百丈大智禅师以禅宗肇自少室至曹溪以来多居律寺虽则别院然于说法住持未合轨度故常尔介怀乃曰祖宗之道欲诞布化冀其将来永不泯者岂当与诸部阿笈摩教为随行耶X或曰瑜伽论璎珞经大乘戒律何不依随耶师曰吾所宗非局大小乘非异大小乘当愽约折中设于制范务其宜也于是创意别立禅居颂曰昔时居律寺别院启禅门大智禅师后方知祖道尊大哉大智禅师之立法也尊住持以隆道德列班序以显才能纲纪丛林昭烈今古贵要人人遵守祖道愈光设或悖法乱伦斯文丧矣因立制令区别贤愚见贤思齐庶成保社一堂中及寮内去失衣物等须具衣物色数时节处所闻白主事验认有无虗实如情重者白堂司集众搜堂及寮犯者公行妄者辨众颂云众中如去失色件要分明物重须搜捡情轻事可评一圣众内或有盗窃酒色及鬪诤污众喧乱不律等事皆集众弃逐出院不从即闻公颂云盗财并鬪诤酒色污僧伦速遣离清众容留即败羣一或有假号窃形混于清众并别致喧挠之事堂司维那捡举抽下本位挂搭摈令出院贵安清众也颂云不信天真佛来为假比丘即时抽挂搭去矣莫回头一或有重犯玷辱同伦并院门即须集众以拄杖杖X之焚烧道具逐从偏门而出者示耻辱也颂云犯重焚衣钵应须集众人山藤聊示耻驱摈出偏门一堂内清众如不充主首掌握山门但随众斋粥参请外当各自省己守分积德隆道用光丛席不可已外干管院务擅自更张生事走扇是非有挠清众无令安静违者即准院令颂云三条椽下客自了一身休幸有僧知事何须强出头详此条制有四种益不污清众生恭信心故三业不善不可共住准律合用梵坛法治之当驱出院清众既安恭信生矣不毁僧形徇佛制故随宜惩罸得留法服后必悔之不扰公门省狱讼故不洩外护纲宗故四来同居凡圣孰辨且如来应世尚有六群之党况今像末岂得全无向见有辈但见一僧有过便雷同讥诮殊不知轻众慢法其损甚大今禅门若无妨害者宜依百丈丛林格式量事区别虽立法防姦未为贤士然宁可有法而无犯不可有犯而无教推百丈大智禅师护法之益其为大矣禅林备用卷之七X禅林备用清规X卍XXX禅林备用卷之八朝持犯轨仪三世诸佛历代祖师严净毗尼恢弘祖道戒定慧三学也戒是本根由定生慧誓断一切恶誓修一切善誓度一切众生秉发三心圆净戒法小乘四分律病若用药初说开遮大乘梵网经宁死不犯楞严楞伽痛责痛戒法华经云精进持净戒犹如护明珠问游方参请慕道参历丛林务在办集道具前辈顶笠或者挑包三衣钵具无亏主丈戒刀合用随身物件寒暑所需到处挂搭収藏严身悉遵规矩身安心乐进道修禅非贤不友非圣不宗图报四恩莫负自已切宜勉力遗训昭然道相看名胜相看方丈当在粥罢参前预到侍司侍者接入分坐献茶略叙来历而起炉前谢茶即禀云者云少坐详询来历曾与方丈道旧或法眷乡人办事者云即覆住持或官客或迫冗稍缓即须相接侍者令装香秉烛办茶报新到住持出寝堂侍者引揖住持接进炉前新到云免即插香展具又免即触礼三拜入座坐侍者烧香点茶叙话起炉前谢茶即送客位还香回礼盖全宾主之礼须两展三拜俾递相恭敬规示后学即到侍X司致谢云者云即回安下客头请半斋点心参前特为汤汤罢药石来辰粥了请献茶别日置管待古法受香礼管待不可遗近来诸方办事兄弟经行游览随处歇泊住持亦当俯临报谢尽主礼也垂挂搭归堂百丈建立之初首到客司相看次往堂司挂搭单位经桉定巳后到方丈人事后来丛林鼎盛则不同也初到旦过如客司有榜在来早请汤相看无榜即到客司众推熟丛林者为参头领众具威仪列门右白云知客即接入词云答云揖坐烧香喫茶略询来历即起谢茶归旦过知客寻往回礼参头接入普问讯知客云答云参头自送出门次诣侍司相看如前礼了禀云侍者当询来由或乡人法眷办事分明侍者云即上方丈咨覆云允巳即报早钟鸣侍者挑灯诣安下报礼就报相看粥了寝堂相接参头领众住持接入参头进前云转身左手插香退身同众行礼初展云二展寒温触礼三拜若入室弟子法眷别香行礼在主者意就坐侍者烧香喫茶问夏在何处乡里下字各须实畣不可多语起身炉前谢茶云住持送X出参头云随至侍司致谢云归旦过外下手排立俟住持回礼同问讯接入词云住持云众送出参头转上手揖侍者入同众问讯云者云半斋点心当晚特为汤了就座药石行者烧药石香一炷若请头首光伴药石自起烧香併伴汤行者烧香献汤住持自伴汤方尽礼也食了报住持送客次日粥了请献茶参头领众排立寝堂前候住持讽经回即趍前问讯云入座侍者烧香喫茶起至炉前两展三礼谢茶展云二展云住持送出两三步参头回身进住持禀云即普触礼一拜云若未允众情先挂搭参头次第求讨允意至侍司附名住持须令行者引诣侍司如自到侍者回覆方发榜头下堂司维那令行者请新到茶归堂上床历近来丛林寥落礼法不一所合详列于后拱大相看例于九月初一日预诣附名各备大香一片书两字名于香上纳侍者处近见多处临相看时参头率买大香一片得挂搭巳却各纳香或率钱皆非法也众推办事或熟丛林者为参头至日侍者付香一片与参头寝堂秉烛装香众人排立炉外侍者请住持X出参头进云方丈垂语参头下语巳退步同众问讯搜香行两展三礼词语并同前语不契机参头不当先得挂搭即到侍司致谢方丈客头请来日粥罢就寝堂献茶住持併在谢挂搭时回礼茶罢送出三两步参头回身同众讨挂搭词云挂搭巳归堂大剎办事依职书名次第发榜下堂司榜式平大挂搭归堂堂司承侍司榜头即令堂司行者请新到茶各怀度牒参头备香合领众诣堂司接入对触礼一拜叙寒温入座烧香喫茶巳起身禀云答云参头取度牒付与维那对触礼一拜众人上床历巳各还度牒只留参头度牒行者喝云参头领众前门入堂先举左足圣僧前排立参头烧香同众大展三拜巡堂一帀自上堂至下堂仍如前排立问讯从班尾先移步退立圣僧板头维那入堂烧香一炷上间立堂司行者用柈袱托度牒维那付还参头同众对触礼一拜参头领众自炉前转上首对触礼一拜参头送维那出斋前出后门斋了出前门参头不出门限维那预发诸寮报榜行者引至众寮鸣板三下寮主相接入门对触礼一拜寒暄了人事寮元对触礼一拜叙寒温烧香献茶X送出茶头请云答云次诣首座寮库司众头首寮人事堂司行者通报相接炉前对触礼一拜叙寒温送出今来多不相接传语非法也盖谢挂搭时两班回礼通有拜也侍司无拜回礼亦不拜也榜式章小挂搭归堂冬后岁前不拘时也方丈挂搭巳侍司发榜下堂司随即请茶维那接入触礼一拜烧香喫茶了禀云答云取度牒付与维那对触礼一拜上床历巳维那付度牒还参头对触礼一拜各収度牒同到众寮维那上间入对触礼一拜对转对触礼一拜词云畣云参头送维那出众出寮外右立堂司库子鸣寮内小板三下寮主接入对触礼一拜烧香喫茶谢茶了禀云畣云对触礼一拜参头转左对触礼一拜众一字列炉前问讯寮主引巡桉一帀仍一字列问讯而散次寮元相接叙寒温烧香献茶次诣寮舍人事并库司通有触礼一拜爱西堂首座挂搭大方西堂名德首座欲作住育诸方名胜挂搭相看人事欲求挂搭赴茶罢禀云普触礼一拜住持云即请首座都寺维那喫茶住持躬起烧香一炷白送意如前受送人进云答云即送归蒙堂住持居主对触礼一拜送出门即侍者作贺送出进与寮主人事了转主位立两班人事了受送人即怀香诣方丈谢榻位堂司行者引至库司诸头首人事而巳黎法眷办事挂搭到不拘时先访侍者详说来历令覆住持相看插香行礼若弟姪巳下法眷办事曾执侍者皆当受礼揖香献茶送客位回礼或归堂挂搭或送寮舍礼与前同首抛香相看挂搭实迫缘故来不及时或止挂搭或侍者艰阻即抛香相看不拘所在轻置香于住持前云即触礼一拜住持或不顾而去随自収香从此讨挂搭不拘时也或问来历从实祇对俟得挂搭附名归堂巳巡寮人事罢参头领众诣堂司致谢就禀云答云即同入僧堂指排位次或迫结制添名入图本若告假须满堂仪半月或父母师长讣至或迫急干缘故诚禀公界人然游方参请志在究明生死如慈明三年易服随军伍往见汾阳务猥职而后发明大事痴绝松源会中九个月日方得挂搭今时兄弟朝东暮西岂可同日而语臣谢挂搭丛林盛时挂搭归堂即时谢挂搭佛照和尚自育王赴径山权孤云为入院侍者照尊爱之以谢挂搭礼繁併在夏前报谢也凡来日谢挂搭侍者粥了出榜头贴众寮前上间堂司行者写榜率钱付侍者回香侍司预会茶从众推一人为参头至日侍司付大香一片与参头寝堂严设香几炉烛参头领众依图列立三人一引每引一人小参头详记词语进退仪则预须一处习仪庶临时成现至时侍者同参头入请住持出庙立参头归众同问讯𣸪进前云从炉里转复位同众问讯进炉前怀中取香左手搜香复位同众问讯参头同本引三人展具参头进云再展寒温触礼三拜一齐问讯过右边直接班尾三三趱上礼语同前俟各行礼毕普问讯而退归众寮候回礼诸方每谢挂搭普同行礼盖图省事后学无闻至理渐寂良可惜也榜式率香小榜X伏回礼至日谢挂搭方丈客头堂司库子各写回礼榜贴众寮前方丈榜贴上间两班下间寝堂谢挂搭了参头领众众寮前下间排立候接住持入寮问讯云众送住持出随入寮转上间立参头接侍者入词云答云参头送出接两班入对触礼一拜词语同前众转下间副参谢参头触礼一拜方丈榜式两班榜式戎谢挂搭茶请客侍者照戒腊写茶状具双字名来辰洗面时备卓子笔砚列照堂请各名下书云如挂搭西堂首座亦依戒次写入茶状预晚方丈客头先持诣寮命佥状烧香侍者令客头排位请首座光伴如名德西堂首座与住持对面位参头次位多处不逊甚至喧聒殊失礼度住持预于陞堂时说及盖受送者先谢挂搭巳此同茶也至日斋了鸣皷集众烧香侍者揖入住持接叙寒温次接光伴人问讯词语各依照牌入位照牌预禀住持看定烧香侍者同请客侍者行礼与结制小座次日库司客头行者依戒具茶状列众寮前请佥名书云状与方丈同只书下字名库堂设位首座光伴斋了鸣库堂X前板上首知事与维那行礼次日堂司行者具茶状请佥名与前同照堂排位上首知事光伴鸣照堂板头首一班行礼或四人六人列位头问讯如五人前堂首座只烧香中立西班行礼止于知客揖香了烧光伴香就座同茶三日讲行此古法也诸方今作一日知事头首併在早晨佥状就方丈借座知事头首下主一位方丈茶鸣鼓知事头首茶鸣板互为主伴方丈茶众起谢知事头首茶只参头离位谢然贵图省事非丛林法也方丈状式两班状式禅林备用卷之八禅林备用清规X卍XXX禅林备用卷之九羗当代住持涅槃夫佛祖示灭棺殓礼仪有经无爽双林十大弟子哭泣忧悔波罗柰释梵天龙哀号躃踊泪如膏轴迦叶X还自外国兴兵分舍利建塔岂非礼乎按大慧竹庵议集云百丈丧礼而降至政禅师可谓备矣于应大师五图芟繁实为法门备用百丈绳制凡亡僧衣物尽行支破营丧具奏以闻勑入藏为定式世尊住世旹有古佛号乌波难陁示迹入灭世尊勑集众将衣钵对众估唱使四众观詧启悟此身无常证二果者不可胜数盖对治他缘当修巳行先辈迁化纸袋封留法衣一顶备请住持非付法也以表世尊付衣待弥勒应世说法后之来者审所自也遐遗嘱遗书尊宿示疾迁化可期预请两班耆旧封定行李准殓随身衣服若小长物遗戒小师不许披麻恸哭请首座主丧一切佛事并免首座同众举无常偈云大众举无常偈众念三遍即起龛茶毗了了明明以验生平若衣钵丰储王臣赠葬须尽礼讲行衣钵只留方丈库司差公心㒒𨽻看守估唱了则巳慎勿将无作有空费常住外护檀越诸山道旧遗嘱遗书皆先毕事迩入龛念诵凡示疾书偈入灭不拘早晚侍者即令客头行者下僧堂报众白槌一下云又鸣槌一下次报诸寮堂司行者鸣僧堂前钟集众上方丈吊慰首座同两班耆旧商议发书请人主丧须X择隣封老成或法眷尊长或只请首座如有遗命即当遵行孝子侍者亲随人安排洗浴着衣净发入龛遗偈贴龛左维那孝子就方丈炷杳请首座做入龛佛事安排寝堂置龛炉烛几筵供养至时鸣僧堂前钟集众举入龛佛事巳维那念诵云举大悲呪回向云再举楞严呪回向云当夜集众念诵云二时上粥饭三时上茶汤大众讽经见职维那回向壹主丧夫主丧者非老成宿德讵可当其请如圆悟与开福宁和尚接月菴果承当后事寔为标格主丧人至鸣大钟大众门迎至龛前炷香了两班大众人事众散两班耆旧送客位两班插香人事当辞免主丧主位首座分手首座起身烧香一炷复位献茶孝子即排前问讯插香大展三拜主丧畣拜次方丈行者礼拜次参头领众插香礼三拜次方丈㒒从参拜了献汤送两班出半斋库司备点心两班光伴次第巡寮体请佛事巡寮巳两班耆旧孝子随到客位呈衣钵簿遗墨等物主丧就会茶议请佛事式列后及请丧司一行人先议孝服无布折量分俵如主丧路远三日未至请X次头首移龛佛事主丧至须与首座私计衣钵多少作三分约一分俵众人经钱斋钱谢丧司一行人一分佛事孝服丧司日逐支遣一分做斋出丧讽经须与首座同主其事主丧者只可举哀小参二佛事带行僧行不可干预执职并佛事衣盂丰甚议请隣封老成本寺耆旧西堂首座每日俵嚫讽经奠茶汤不拘两班大耆旧各请一人管财庶绝浮议接客丧仪亦请耆旧丧司书记维那知客从众议公请圣僧侍者把帐丧司公差库子客头茶头一行人管事仍请见职维那同议请佛事见职知客门接外客丧司合千人㒒排单揭示移龛举哀率移龛入龛后三日揜龛库司措办事仪法堂上间颜色帏幙严设床榻架列受用衣物左右砂罗器具桉上列笔砚语录炉瓶供养汤瓶火炉茶汤皿具执役行者看守中间广设祭筵生绢帏幙铺设法座挂真以备上祭下间置龛麻布帏幙座安位牌前列几桉素花供养二时下汤茶粥饭讽经香烛不绝排列挑灯铙钹花旛鸣钟集众做佛事巳移龛下法堂请锁龛佛事宾挂真举哀致祭奠茶汤移龛巳即法堂挂真佛事了侍者捧遗书呈首座主丧大众云主丧接书呈首座首座以书炉上熏即授维那读毕丧司行者贴法堂中间上X手幙上主丧白云佛事巳举哀三声大众发哭孝子列幙下哀泣主丧炷香请奠汤佛事丧主致祭知客宣祭文巳请奠茶佛事孝子列真前礼拜巳归幙下主丧再炷香礼真孝子皆答拜主丧入幕下吊慰孝子随礼三拜次慰两班大众词云首座词云两班大众慰孝子词云归祭次挂真巳丧司具目子列排祭次贴法堂下间幙上式见后每日两次或三次上祭讽经诸山檀越致祭不在此限也若法眷嗣子上祭备孝服到门内知客接巳即报丧司送孝服而后上祭助葬仪物用了余者当归常住盖诸山轿从皆扰常住也丧司集两班耆旧抄札衣钵见数从公议留遗嘱外丧司默计新旧短长价贯多少庶临时成现王对灵小参念诵奠茶汤挂真巳维那同孝子诣客位拜请主丧迨夜法堂面真设座对灵小参昏钟鸣鸣皷集众两班出班如常式无亲随人圣僧侍者烧香小参了孝子罗拜致祭首座即领众龛前上香山门维那念诵式见后举大悲呪回向山门知客平举楞严回向了两班奠茶汤致祭别灵次孝子致祭讽经众散参头领众喝参礼拜讽经作下寮参拜声喏讽经方丈行者参头大众参随人力守夜X鸣出丧挂真奠茶汤丧仪津送之礼应须合节计衣盂之多寡审天气之炎凉十日半月取于事办也知事丧司提调丧仪香亭真亭幢幡呗乐装习十大弟子列龛左右龛前伞椅书笼汤炉挑灯竹篦主大拂子香合法衣孝子随龛鸣楼钟木鱼皷板送丧龛至山门首綵亭挂真有佛事奠茶汤有佛事两班大众门列俟龛出巳山门维那面里伞下合掌而立举念往生呪或四圣号主丧领众两两排行送丧左右分雪柳柴枝母得挨肩交语各怀悲感丧司维那都寺押丧知客侍者俵行丧剽头凤秉炬挂真丧至涅槃台丧司维那俟都寺炷香了进前烧香请秉炬佛事佛事巳念诵丧司知客平举楞严呪回向式并见后次乡人举经大众须同讽念了首座领众归寺斋乡人法眷孝子伴烧龛収骨斋了集众备从仪迎骨回寝堂挂真供养讽经二时上粥饭三时上茶汤或十日半月众到讽经骨入塔则止之在入塔至日备仪从集众请起骨佛事送骨至塔所入塔有佛事讽经了迎真回寝堂挂真供养主丧炷香礼真次诸山两班大众孝子礼真毕孝子插香大展三拜谢主丧次两班大众谢主丧词云主丧云主丧同丧司一行人巡寮致X谢次孝子巡寮拜谢维那送见职守丧侍者归众寮每日山门三时上茶汤集众讽经牌位入祖堂则止之或待新住持方入祖堂树全身入塔丧仪如前只分雪柳入塔念诵式见后呪塔讽经回向式具后迎真回寝堂供养白唱衣衣钵新旧价直高下默巳估定上单见数于法堂上间敷设坐位外横安长㸠笔砚大磬鸣僧堂前钟集众主丧首座分手两班垂手坐大众次第分坐丧司维那知客面主丧位念诵式先开笼出衣钵依号排蓆上请提衣佛事语绝维那即白云若不请佛事即提衣云若法衣多总留遗嘱次第呈衣维那接唱丧司合干人贵在公心主行维那眼亲手办定价打磬库子目视上下喝定名字上单侍者依单发剽唱衣毕结定钞数主丧佥单交钞取衣不得顺情退减主丧力主其事驹管待预在抄札时作三分料定下遗书入祖堂管待丧司一应执事人嚫利均平息纷争也次山门管待主丧一行人有嚫两班耆旧光伴如常管待礼同X食孝服侍者小师两班头首主丧法眷亲密尊长次法眷师孙办事乡人诸山檀越方丈行者方丈㒒从众行者甲干火佃作头场上祭资次知事头首主丧西堂耆旧蒙堂前资老宿众寮办事旧侍者乡人法眷庄头庵塔小师师孙方丈行者六局行堂待诏方丈直厅方丈轿番老郎庄甲火佃修造化念诵式白大众堂头和尚入般涅槃是日巳过命亦随减如少水鱼斯有何乐众等当勤精进如救头然但念无常慎勿放逸恭裒大众肃诣龛帏诵持万德洪名奉为增崇品位念清净法身毗卢遮那佛举大悲呪回向云上来念诵讽经功德回向示寂堂头和尚伏愿不忘愿力再现昙花棹慈航于生死逝波接群迷于菩提彼岸再劳大众念十方三世金棺自举遶拘尸之大城幢旆摇空赴茶毗之盛礼葬则云仰凭大众称念洪名用表攀违上资觉X路念清净法身堂头和尚化缘巳毕遽返真常灵棺遍遶于拘尸性火自焚于此日仰凭大众资助觉灵南无西方极乐世界大慈大悲阿弥陀佛上来称扬圣号恭赞化仪体格先宗机峻不容于佛祖用开后学悲心乃摄于人天收幻化之百骸入火光之三昧茶倾三奠香爇一炉奉送云程和南圣众切目双趺示相绍灵鹫之遗规只履显宗表少林之垂化呈机隐显成法始终仰凭大众资助觉灵南无西方极乐世界惟愿慧镜分辉慈云广布四生界内开示不生不灭之因六趣道中谈说无我无人之法茶倾三奠切以恩逾鞠育义越遗金鬻心未就于凤栖鼯鼠遽飞于鹤树理毕竟于生灭孝当悼于庄严薄具荐修聊伸攀慕伏愿定力矗地摩云之耸其祚增高法海滔天沃日之波其囦愈广再劳大众念十方三世一切诸佛粉骨碎身略未酬于摄受殒星彻电忽奄入于死门追趋庭之训何悬念封树之严愈远仰瞻觉苑无任悲哀伏愿升禅大地流智水以润枯林开道回心印晓月而光重疚再劳大众念十方三世入塔讽经回向上来讽经功德加持宝塔有大功勋劫石可销威稜益振祥光普烛幽暗顿明尽令沉滞之徒俱登菩提之岸十方三世一切X被两班悼住持五叶联芳福慧资于幽显只履垂化悲哀动于林泉虽法化无有去来在辅𢏺合伸荐悼伏愿眉间毫相舒剎剎之光明舌上风雷说尘尘之记莂草遗嘱式某寺住持某年几岁世缘报谢风烛不停所有随身衣钵檀信施利非常住物烦两班抄札端请某人主行丧事余俵众僧看经行丧母致烦多侵常住用幸詧此意幸希悉及年月日住山某人押木佛事资次入龛移龛鎻龛法堂挂真举哀奠茶汤对灵小参山门首綵亭挂真奠茶奠汤秉炬安骨提衣起骨入塔入祖堂全身入塔撒土赖估唱衣单式堂头和尚归寂谨具衣物估唱钞贯收支干后一天字一天二一天三右具如前公支外见管若干斋七追崇看经俵众外余无剩伏希众悉今月日丧司库子某甲具缴纳度牒状式某寺知事僧某甲右某甲本寺住持长老于今年某月某日因病顺寂遂于几日依法X茶毗平日所得施利置到衣钵对众估唱津送后事所有本名度牒一道谨具状缴申某处官司伏乞照验谨状年月日某寺知事僧某状讣状式某寺丧司比丘某甲右某甲山门不幸堂头和尚今月几日遽尔归真谨具讣告闻谨状年月日丧司比丘某甲状封皮讣告某处堂头和尚大禅师谨封及下遗书丧事毕主丧请侍者办事人充专使分路驰送诸山同参檀越官贵遗书唯尊宿书相见下语须择能事人充专使如大慧见无尽丛林未致寂寥诸方专使首到客司人事知客引上侍司人事预备柈袱盛书物侍者诣方丈通覆住持当即相接令请两班专使进前问讯云若住持垂语须下语插香且通客礼展具住持免之人事入座喫茶起炉前谢茶了插大香一片初展云再展寒温触礼三拜起禀云即呈书物住持云方丈行者接收之两班集问讯首座分手就坐专使住持对面退一位坐喫茶起身住持白云行者备书剪托书物呈住持侍者取书住持接书炉上熏付侍者送与维那行者过剪开缄宣读巳侍者揖专使上住持对面位点汤如常礼送专使归先住持人事次侍者两班人X事了知客引巡寮先到库司次头首寮单寮蒙堂四寮盖各致祭故也当晚侍者禀请特为汤汤了药石至晚汤果大方遗书至两班光伴次者两班头维那光伴侍者请书记面议来历作祭文方丈祭文多住持自述江湖法眷办事皆当具祭备香侍者一一提点次早方丈请汤喫粥了请茶法堂下间钉挂排祭侍者覆上堂行者报寮挂上堂牌座下备卓袱盛书物座前左排住持位行者覆方丈鸣皷众集住持出法座下位前立皷绝进香卓知客引专使住持前行礼插香初展云二展寒温触礼三拜呈遗书住持接书炉上熏付侍者送与维那宣了专使问讯住持归知客班后立住持陞座下座诣祭前炷香点汤上祭点茶展拜专使座右还拜维那出班揖住持烧香侍者捧香合两班上香有借香问讯出班毕住持两班展拜维那宣祭文住持复展拜专使畣拜举楞严呪回向与诸祖忌同两班四寮江湖办事乡人皆致祭毕举大悲呪回向法眷小师办事巳下专使不畣拜专使出灵前两展三拜谢住持免则触礼次巡寮致谢山门即管待专使两班光伴山门大小法眷高低礼须合节巳次诸山四寮江湖无祭万嗣法师遗书至方丈开书两班先当慰住持法堂中间设祭祭前拈香有语举哀三声讽经首座领众行道回向毕上祭X三拜上汤三拜进食了鸣皷讲特为茶三拜収坐具有品食三拜者两班四寮江湖乡人法眷小师皆致祭毕首座领众住持前吊慰礼并与前同遗书式几处住山无补宗教微疾弗起有负丛林偶风火以交煎望云山而增恋面违弗及珍重是祈叨滥住山有愧同门之友因循老病将为毕世之人敬奉手书聊申面别觊亲闻之嫡嗣当力荷于先师匇匇遂行伏惟珍重住山无补依隣壁之有光梦境元空幸世缘之巳了莫谐面别但切心驰祈佛日以增辉使宗风而益振匇匇不谨伏惟珍重早忝游从柰合离之有数中遭推挽遂黾勉于微缘电露俄空云山益眇敢祈保护以寿斯文拜祷不备封皮谨封方住持后事补处住持两班集大众会议须择宗眼明白德劭年高行止洁白堪服众望者众状保申须合诸山江湖公选方为舆论知事耆旧毋擅私情丛林得人令法久住若倚财势营生结好冐名进锐斯道丧矣名位乌可轻任盖病僧圆寂X病势困重直病人率乡社道旧对病搨前排列香烛佛像念诵如病革即白延寿堂主同禀维那请封行李堂司库子覆首座知事侍者同到病人前抄写口词直病人同公界人收拾经柜函柜衣物成处封鎻留装亡衣服或说不及维那首座亦须主行衣裰数珠香合脚絣坐具鞋韈净发巾收骨袱绵子合用之物併作一包堂主同直病人收掌无行李者亦须尽丛林礼津送在住持首座力主之封行李毕鎻匙封佥纳首座处衣钵四寮人力扛归堂司若单寮只留本房须差人看守亡僧无亲书不可擅自遗嘱衣物大川和尚住净慈时首座维那自作亡僧遗嘱衣物被退职出院深可后人为戒此浴亡病僧气绝堂主报维那令堂司行者报烧汤覆首座知客侍者库司差人扛龛浴船安排浴亡维那探汤冷热浴毕拭浴衣被俵浴亡人净发手巾付待诏维那提督着衣入龛置延寿堂中铺设椅卓位牌香灯供养随僧众讽经回向夜点长明灯堂司行者造雪柳位牌或西堂云办事者随职称名身讽经每日直灵行者上粥饭知事三时上茶汤拈香早粥大殿讽经退堂司行者鸣引磬首座领众到龛前知X事先上茶拈香住持拈香维那举大悲呪回向次乡人举呪乡长出烧香一炷每日三时同出丧后三日讽经而止回向云发分剽置龛了维那知客侍者带堂司行者诣首座寮造剽印押见数封留首座处或早或午知客侍者就钵位眼同俵剽僧众暂到共若干人覆维那首座知数余剽毁之衣钵丰俵剽讽经行丧四请佛事抄札堂司捡前单依次第请佛事备柈袱炉烛香合维那带行者诣方丈请秉炬插香禀云诸寮请礼同报两班就堂司抄札大亡僧须请耆旧众集呈笼封出衣物排蓆上堂司行者逐件呈过公界人眼同计所直知客上单排天地玄黄字号侍者发贴衣上号半新曰旧半旧曰破密估价直毋闻众人书籍佛像经卷翫具结缘阄拈动使什物公界寮舍缺用者打归上簿交割直病人小师或人力有心力者当劳之有抄札点心大鎻龛念诵致祭来早出丧今晚堂司行者报方丈首座挂牌报诸寮预报柜头造祭食库司差人钉挂祭筵乡人法眷到柜头纳钱回祭作祭文合备小香二片若西堂大耆旧方丈两班致祭系维那宣祭文放参了鸣僧堂前X钟集众龛前念诵知事先上食茶汤了住持烧香了维那出班烧香一炷竟请做佛事人复位受请人出班位烧香一炷侧右问讯往住持前问讯次知事前问讯巡至班末次西班亦然与大众普问讯从西序班末入龛右立堂司库子柈托鎻子做佛事巳行者锁龛即归元位若见职只自班位入做佛事维那揖出班烧香住持出班上香侍者捧合两班有借香问讯出班毕维那面龛念诵举大悲呪回向知客平举楞严回向了住持立知事上首上祭人右出炷香问讯从西班末入龛右上汤茶行者下出炉前插香退身问讯展拜龛右宣祭文毕举大悲呪回向次参头领众讽经作寮讽经乡人伴灵讽经五出丧预令监作办柴化亡并行丧柴枝差人力扛龛执旛幢香桉皷乐丧仪齐备预夜覆方丈两班挂牌报诸寮送亡早粥遍食槌后再鸣槌一下云遇圣节不巡堂复鸣槌一下至圣僧前问讯转身住持前问讯巡堂一帀外堂自下堂至上堂入堂内问讯而退粥罢整备丧仪次第堂司库子覆方丈两班侍者鸣僧堂前钟集众到龛前维那念诵式见后请起龛佛事巳鸣钹擡龛出山门首龛面里歇首座领众两行排立维那面里伞下立合掌举往生呪或西方四圣号首座领众念呪随龛行者排立合掌低头待揖僧众行尽随后送亡都X寺侍者押丧维那随龛常茶毗丧至涅槃台住持上香知事上汤茶维那上香请住持秉矩住持烧香和南大众进前立人力把伞直岁问讯度火把秉炬毕维那做山头佛事上首知事上茶上香知客平举楞严呪回向乡人举经道旧乡人伴化亡维那往来捡视堂司行者送化亡人饭收骨迎回延寿堂供养讽经三日恭唱衣丛林古法骨归寺次日方唱衣近来即日唱衣化亡收骨其谁目之宜审之如斋退唱衣堂司行者粥罢覆方丈两班侍者挂唱衣牌报诸寮铺排僧堂前卓凳绳床住持首座分手两班垂坐门里横安长㸠列笔砚筭子挂络蓆铺地上差四寮人力扛衣笼列蓆上堂司行者覆方丈两班维那侍者鸣僧堂前钟集众维那知客侍者众后同入堂问讯入位坐行者一字列问讯扛笼两班前巡呈封看过出锁匙开笼堂司行者取衣物出依号排蓆上空笼开倒地维那鸣磬念诵了白云抽袈裟安磬内披挂络拈度牒云于书名处横剪三刀以指穿破处呈众一遭鸣磬一下云次第依号呈衣唱衣维那提起衣云堂司行者随接唱云五百唱伯至贯唱贯至十贯为则次第唱价到打磬X行者喝定名字报知客上单侍者对单发衣剽该写钞数贴堂司库子送剽与唱衣人衣入笼交钞取衣不许退减唱毕回向众散结唱衣帐首座佥过付衣圣僧侍者收衣剽限三日取足不到者申举催取足造帐俵众经钱依后三等板帐为定式若耆旧田土金糓悉归常住远年债负量情勾销新债征本常住抽分百贯抽十贯百贯不满无抽两班诸寮具单俵送经钱暂到半分不送亡者不系做板帐众人经钱二伯文佛事钱壹贯方丈佛事钱对陪堂司行者抽分钱只于众僧经钱贯数三分为准不许妄立修造等项名色打钱引惹纷争首座住持力主其事惟入塔造板帐毕堂司行者呈方丈两班佥了或粥罢斋了铺单帐僧堂前备笔砚筭子令众看过差误者改正之单定堂司行者覆方丈两班挂牌报众送灰备香灯从仪鸣僧堂前钟众集延寿堂知事烧香住持炷香维那请起骨佛事与出丧同预报三塔装香扫洒骨至塔知事上香茶住持烧香维那请入塔佛事举大悲呪知客平举楞严乡人举经回向鞠亡僧后事夫有身两间谁无生死衣钵丰俭津送合规佛事一应举行俭者结缘成美板帐三等永为定规凡亡僧口词衣单并留堂司交割终七或五七顸出诸寮经单制疏或设位或就槌头宣忏用严亡者阴报感验X非轻公界不宣懱裂藏叟和尚住径山维那告以无亡僧结拆寮舍即时退职出院丛林共知百丈建立丛林为老病无归者设今则不然故违厥始务在丰衣盂广徒党贫病者眇视之当如何哉养念诵式佛身充满于法界赞叹三宝恭请证明今辰则有在病比丘奉为释多生之冤对忏累劫之愆由特运丹情恭裒清众称杨圣号荡涤深殃仰凭大众念清净法身毗卢遮那佛伏愿某人一心清净四大轻安寿命与慧命延长色身与法身坚固再劳尊众念十方三世一切诸佛阿弥陀佛身金色今辰则有抱病比丘奉为释多生之冤对念西方四圣尊号或伏愿诸缘未尽早遂轻安大命难逃径生安养再劳大众念十方三世一切诸佛切目生死交谢寒暑迭迁其来也电激长空其去也波澄大海是日则有新圆寂上座生缘既尽大命俄迁了诸行之无常乃寂灭而为乐恭裒大众肃诣龛帏诵诸圣之洪名荐清魂于净土仰凭大众念清净法身毗卢遮那佛举大悲呪上来念诵讽经功德奉为新圆寂上座伏愿神超净域业谢尘劳莲开上品之花佛授一生之记再劳大众念十方三世欲举灵龛赴茶毗之盛礼仰凭尊众诵诸圣之洪X名用表攀违上资觉路念清净法身是日则有新圆寂上座既随缘而顺寂乃依法以茶毗焚百年弘道之身入一路涅槃之径仰凭尊众资助觉灵南无西方极乐世界大慈大悲阿弥陀佛上来称扬圣号资助往生惟愿慧镜分辉真风散彩菩提园里开敷觉意之花法性海中荡涤尘心之垢茶倾三奠香爇一炉奉送云程和南圣众举大悲呪了上来念诵讽经功德奉为新圆宿上座茶毗之次庄严报地十方三世一切诸佛浮云散而影不留残烛尽而光自灭今兹估唱用表无常仰凭大众念清净法身毗卢遮那佛唱衣了念上来唱衣念诵功德奉为上座庄严报地十方三世一切诸佛岂口词某寺抱病僧右本贯某州人氏族姓某年几岁于某年买到某处度牒为僧何时到寺挂搭今来忽然某疾作楚恐风烛不期所有随身行李合行对众抄札身死后依丛林法津送后事年月日抱病僧某甲押口词敢衣单式口词联粘在前天字一号天二号天三号右具如前年月日估唱衣钵钱収支单式X今具估唱上座随身衣钵钞贯収支于后一収钞若干一支钞若干除支见管若干俵众讽经右具如前伏幸众悉年月日丧司行者具毁俵缘钱榜式亡僧上座估唱衣物钞贯共计若干除版帐常住照例抽分讽经外僧众几员每人各俵经资若干通计若干伏幸众悉年月日堂司某甲敬白奠状式某寺住持比丘某谨目香烛汤茶祭食右谨专致奠于新示寂某处堂头大和尚伏惟觉灵俯垂歆纳谨状年月日状典丧比丘某奠仪如目右伏蒙尊慈为堂头和尚归寂特沐遣奠谨祇领对灵焚白外存没俱感谨修状上谢谨状年月日具位某状伤三等板帐大板帐千贯二千贯为式耆旧田土金谷归常住唱衣钱不抽分依式做板帐外均俵僧众经钱佛事钱俵嚫讽经头首正嚫二十贯为则若三千五千贯巳上量增议助龛局典座设供其余不可妄用抽分百贯抽十贯贴佛事钱弍贯贴壹贯中板帐四百贯五百贯抽分俵众佛事并准前式小板帐二百贯百X贯乃至十廿贯者除回龛扛龛杂支外一切结缘住持首座力主之库司备办之大众愍念之须尽礼津送其谁无死大版帐中板帐小板帐弍拾贯文乙十贯文伍贯文壹拾贯文乙十贯文弍拾贯文五贯文弍拾贯文一十贯文伍拾贯文二十五贯文参拾贯文一十五贯文十五贯文伍贯文参贯文参贯文一贯伍伯文伍伯文参贯文一贯伍伯文伍伯文参贯文一贯伍伯文伍伯文弍贯文一贯文参伯文壹贯文伍伯文弍伯文伍贯文弍贯文一贯文伍贯文弍贯文一贯文一十贯文四十贯文一十贯文壹贯文伍伯文弍伯文伍贯文弍贯文弌贯文肆贯文壹贯伍弌贯文X伍伯文参伯文弌伯文伍伯文参伯文弌伯文伍伯文弍伯文弌伯文伍伯文弍伯文弌伯文伍伯文参伯文弌伯文伍伯文参伯文弌伯文弍贯文壹贯文伍伯文壹贯文伍伯文参伯文伍伯文二伯文弌伯文壹贯文伍伯文弍伯文壹贯文伍伯文参伯文弍贯文壹贯文肆伯文壹贯文伍伯文参伯文伍伯文参伯文弌伯文壹拾贯文伍贯文参贯文壹贯文伍伯文参伯文壹贯文伍伯文参伯文伍伯文弍伯文弌伯文伍伯文弍伯文弌伯文三贯文弍贯文弌贯文弍贯文弌贯文伍伯文伍伯文弍伯文弌伯文弌贯文伍伯文弍伯文弍贯文弌贯文伍伯文X弍贯文伍伯文参伯文弌伯文弌贯文伍伯文参伯文参伯文三伯文弌伯文弌伯文伍伯文弍伯文伍伯文三贯文弍贯文参贯文弌贯伍伯文伍伯文参伯文弌伯文弌贯文伍伯文参伯文伍拾贯文陆伯贯文弍伯贯文右具如前永为定式不许花支巧破若曰助龛局设堂供须通众公议众曰可方可举行虽是随方毗尼当准此为通例禅林备用卷之九禅林备用清规X卍XXX禅林备用卷之十女日用清规无量寿禅师嘉定间分座信之龟峰时述也兹笔以备日用序云脱尘离族圆顶方袍大率经历丛林切X要洞明规矩举措未谙法度动止不合律仪纵有善友良朋讵肯深锥痛札循习成弊改革故难致令丛席荒凉转使人心懈怠屡见寻常目前过患遂习百丈成现楷模原始要终从朝至暮要免头头败阙直须一一遵行然后敢言究已明心了生达死世间法即是出世间法行脚人可贻未行脚人庶几不负出家身心抑亦同报佛祖恩德入众之法睡不在人前起不落人后五更钟未鸣轻轻擡身先起将枕子安脚下未要拗折恐响惊隣单抖搜精神将被褁身端坐不得扇风令人动念觉睡来将被堆脚下取手巾转身下地巾搭左手想念偈云轻手揭帘出后架不得拖鞋咳嗽作声古云轻手取盆洗面汤不宜多右手蘸齿药揩左左手蘸揩右不可再蘸恐牙宣口气过人漱口须低头吐水以手引下直腰吐水恐溅隣桶不得洗头有四件自他不利不得鼻内作声不得喷水扑面不得高声呕吐不得以涕唾污面桶古云拭面不得争址手巾不得以巾拭头用毕须摊挂或焙火上在上堂左足先入在下堂右足先入上被位眠单収一半坐定若换直裰须将新者覆上抽去旧裰不得露白不得扇风烧香礼拜宜于钟未鸣时披袈裟先合掌顶戴念偈云折袈裟之法先折搭手后解环不得以口X衔袈裟不得以颏勾袈裟折了置之问讯而去殿堂礼拜不得占中央不得出声念佛不得行礼拜人头边过五更住持首座坐堂前门不许出入开小静方折被拗枕折折被之法先寻两角以手理直不得抖擞作声不得扇风不得横占隣单位先折面前一半次折近身一半盖巾被上或殿堂礼拜或归众寮次第板鸣归钵位须上肩顺转上床不得背人若入前门从南颊入不得中央北颊入归钵位低躬问讯上中下座若巳先坐上中下座来须合掌古云登床偈云闻长板鸣下钵擡身起令正立定然后转身合掌念偈云取钵左手托钵右手解环左手提钵转身令正蹲身放钵免将腰背撞人堂前钟鸣下床问讯须进前一步莫令袈裟搭床弦不得探坐三净地不得以手左右摇曳仍低细上床不得顿身坐取钵安面前闻槌声合掌想念偈云展钵之法先合掌想念偈云然后解袱展净巾覆膝上折转袱三角莫令垂下次展钵单仰手取钵安单上以两手头指拼定取饙子从小次第展开不得敲磕作声护第四第五为触指折钵拭横身前上横放匙筯袋放钵拭下出则先匙入则先筯把处为净头向上肩钵刷安第三饙缝中出半寸许盛生饭匙筯头不可出生饭不过七粒大小为悭食维那X念佛手指不得参差须高低当𦚾得中不得以手托口边古云两手捧钵受食想念偈云若见钵满念偈云要食多小起手止之闻徧食槌看上下肩以面相朝揖食不得正面以手摇两边揖罢想念偈云作五观出生偈云喫食之法不得将口就食不得将食就口取钵放钵拈匙放筯不得有声不得咳嗽不得畜鼻涕若发喷嚏当以衣袖揜之不得抓头恐风屑落隣单钵中不得挑牙不得嚼饭啜羮作声不得挑钵中央食不得大抟饭食不得将口待饭食不得遗落饭食不得手把散饭食如有菜滓安屏处使扇不得扇邻肩如自己怕风白维那堂外坐不得手肘枕膝上随量受食不得请折头钵不得盛湿食不得将羮汁头钵内淘饭食不得挑菜头钵内和饭食食时须看上下肩不得太缓未再请不得先刷钵不得吮钵刷作声食未至不得生嗔逼讨古云洗钵之法头钵盛水不许在内洗匙筯次第洗饙子不得灌漱不得吐水钵中不得先盛熟水洗钵未折水不得先収盖膝巾不得将膝巾拭汗不得沥水地上折水偈云収钵以指按定次第而入X袱了合掌念食讫偈云鸣槌一下住持下地次第挂钵出堂上殿讽经了归众寮鸣大板三下问讯不归轻侮大众入门分四版头依位立定寮主出烧香一炷复位茶头中立喝云大众和南若赴茶不得垂衣坐不得聚头语笑不得只手揖人不得包藏茶末古云时中隣桉道人切忌交头接耳若看经不得长展经不得把经寮中行不得垂经带不得出声不得背靠板头古云坐禅预归堂不待打板抽脱古例披五条巾搭左手或无巾解绦系笐上折挂络直裰令整齐绊定仍各悬尺许为记认不得在外催逼不可共人语笑右手提水入厕换鞋不得参差安净桶当前鸣指三下惊噉粪鬼蹲身须正不得努气作声不可隔壁共人语古云不得以水浇两边洗净护大指二指不得多使筹子古云有者使了洗安厕边空处人多防众不宜也净桶仍安旧处干手将内衣入袴口出门右手提桶换鞋湿手不得拏门扇并门颊右手挑灰后挑土湿手不可拏灰土不得吐唾和泥洗手须用皁角洗至肘前出厕入厕须逐一念真言入厕唵洗净洗手唵净身去秽唵按律小遗亦洗净用水漱盥仍嚼杨枝归堂坐禅火板未鸣不得先归堂斋前不许洗衣斋前X参后不可开函柜急切须白主事人众寮登衣阁白寮主上名打板三下上阁开笼僧堂内不许共人语笑况看𠕋子不得上下间行不得穿堂直过不得蓆上穿针穿钱不得床弦垂足坐床前一赤为三净地不得床上行不得跪膝开函柜不得脚踏床弦下地草履游山不许经行佛殿古云回互耆宿赤脚不许着僧鞋不得把手行谈世谛是非古云不得殿前倚靠栏干不得猖狂急走古云殿塔内不许闲行古云斋了洗衣不许衩袒不得倾用汤瓶竹竿熨斗使了仍安元处濯足不许争盆如有疮疥须落后或屏处洗之莫待打板次第归堂坐参了各出半单下地或大放参首座寮前板鸣即面外赴众须及时小板鸣不许入堂不得堂外立住持首座出堂下床问讯各就桉位药石不得先起盛食不得唿索食毕出寮不许出三门不得入小寮不得衩袒归僧堂并廊下行莫待打出寮板预披衣归被位坐禅期成道业黄昏钟鸣合掌念偈云不得弄数珠不得共隣单语笑隣单生疎善言诱谕勿起嫌心不得前门出入喝火过放禅下地抽脱净手不坐再请禅待首座开枕睡重者方就睡袈裟以巾褁安枕边今安脚下于理不便办道兄弟昼三夜三正好用工礼X拜烧香须待更深忏悔求愿起坐不可惊动隣单睡须右脇仰为尸睡覆为婬睡多恶梦如开浴浴具擕右手须下间入浴院门内问讯目视空处归位须揖上下肩了先搭巾次搭五条笐上展浴袱取浴具放一边解上衣脱下裳以脚布围身系浴裙裩袴折袱内次挂直裰与五条一处系定上衣入袱包巳拖鞋入浴古云不可赤脚入浴室浴须下间空处待次而浴上间让勿令汤水溅人身上不得桶内泡脚不得室内小遗洗僻处不得将脚阁桶上不得槽上揩脚不得语笑不得戽水不得掇桶浇身当遮护浑身不得水溅拭浴人身上不可多用汤水脚布不可离身有脚不入桶者或洗炙疮用疥药宜后入浴不得将公界手巾拭头面出浴须揖上下肩而坐次第着上衣先以直裰披身遮盖即着下裳解裙衫脚布须安裙衫中免湿袱角不得将湿脚布搭手上仍揖左右而出堂看有设浴施主随意课经回向团炉向火先坐团凳转身面火问讯就坐不得脱鞋凳外不得弄火筯香𢁈不得拨火不得挨肩交头语笑不得煨点心不得烘鞋韈不得弹垢腻火中不得烘衣被不得搅起直裰露袴口礼仪疎怠有动众念日用轨则聊笔其略赴众法律各有条章举措看他上流慎勿随于庸鄙丛林贵要整肃一日三省吾身自古今佛祖可曾一发轻违者哉匪敢闻于宿德聊笔筞于初机兹不赘X闻统祈照悉慕十威仪颂笑翁和尚力行古道第恐学者逾越规矩之外笔示十颂简而易知深意有在也日亦然兮夜亦然睡时宜后起宜先収单折被候开静动止回旋向左肩晨朝洗面莫猖狂盥漱低头少使汤头若痒时须待浴手巾干净不相妨礼拜看经遣睡魔不须将此当喽啰一朝突出娘生眼执药方知病转多寂静身心展钵时出宜先筯入先𢁈食巾収折须临后左右和南礼莫亏粥了和南斋了茶放参药石莫喧譁出堂入户清规合要见丛林有作家入室升堂念诵时从规自合具威仪近来一辈无羞耻直裰中间小袖儿座元门首板丁当是甚禅和敢入堂油罚百钱犹自可高悬一榜㝡难当脱着衣衫贵整齐掩门须缓放筹低密持呪语轻弹指净桶常将右手提入浴披衫贵靖恭需汤击板合从容不应脚布安槽上双脚如何着桶中顶笠挑包号水云寻师切勿叹辛勤法门冷淡宜防护莫学寻常救火军X贞日用偈章夫释子沙门心形异俗潜行密用凡圣罔知宿德耆年皆为剩语初机后学其可舍诸笔录大藏经中金口遗诫日用清规诸偈兹不重述愿依而行之谨具于后睡时起时登溷洗手洗面登殿登阁瞻塔礼塔濯足洗浴受食施粥施斋食食讫受一摘草礼佛赞佛还经请经开经下佛天供呪唵五观一计工多少量彼来处二忖巳德行全缺应供三防心离过贪等为宗四正事良药为疗形枯五为成道业故应受此食十利三德六味洁月分标题正月分殿堂香烛茶果供养官属檀越致贺门状或两序进退山门一应礼节轻重合宜不可违例庶免败缺之诮随方毗尼毋易毋局二月望佛涅槃循例堂司行者率众嚫钱送柜头造供养早晨先于藏殿拈香转藏行道讽经祝X寿诸方例闭炉若山寺深寒不在此限三月分寒食届期祖堂祠堂铺陈供养照例讽经扫洒祖塔禁採茶笋荫𣝡山林维那当出草单四月旦鎻旦过门若告香预排图免告香亦须普说佛诞库司严设毗蓝园浴佛讽经出图帐排被钵位方丈呌唤江湖点心维那备香烛十二日众寮煎汤起楞严十三日大殿起楞严大众俱有拜五祖和尚力行之今以香烛碍不拜非法也十四日小座汤罢土地堂念诵僧堂煎汤药石小参十五日结制上堂十六日晚秉拂僧堂下暖帘上凉帘五月分建青苗会预出诸寮经单梅雨愆期开沟整漏挂僧堂帐方丈点夏茶两班单寮各作一日诸庵塔中有老成亦当温存六月分酷热头首抽被中夏做面兄弟坐卧不拘生死事大克期取证住持时时鞭逼学者此非细事松源大川笑翁和尚长夏中陪众昼三夜三曾不小间维那提点打炭团晒僧堂荐七月分十二日众寮散楞严十三日大殿散楞严十五日解制建盂兰盆会预出诸寮经单报父母恩八月旦开旦过门知客晒蓆荐煳牕延迎方来兄弟出入参访装寒觐省慎勿失矩遗规九月旦诸方大相看挂搭打板坐禅排整被位煳牕上暖帘十月旦开炉常备炭火初五日修达磨忌X十一月长至节照例办冬斋官属檀越循例馈送十二月佛成道住持计筭钱谷簿书搬量米麦五味之属或两序进退每事循例世法佛法其揆一也男百丈和尚沙弥受戒文当寺行者初受度牒以柈袱托呈本师两班各处插香礼三拜选日设供剃度维那和会戒师梵师引请侍者隔宿剃头须留周罗顶心发次日铺设戒师座与住持分手卓上安手磬净瓶戒文戒尺对面设梵师位卓上安大磬一口圣僧炉前铺排袈裟直裰度牒自行堂鸣钹引迎剃头人自行堂土地堂祖堂佛殿各处炷香礼三拜列立僧堂前鸣钟集众戒师梵师入堂大展三拜入位引请侍者入堂圣僧前问讯至戒师前大展三拜胡跪合掌问云僧集不答云和合不僧今和合何所作为为当寺行者剃头受戒可尔引请収坐具起身鸣磬引剃头人入堂圣僧前三拜次戒师前三拜了就跪梵师作梵云云何梵作梵者止息喧乱也梵讫云为剃头受戒者说戒师起身大众下地戒师执炉白云戒香定香解脱香解脱知见香光明云台遍法界供养十方无量佛十方无量法十方无量僧见闻普熏证寂灭为剃头受戒者说即将今辰剃头受戒开启功德先愿X皇帝万岁臣统千秋天下太平法轮常转伽蓝土地增益威光护法护人无诸难事十方施主福慧庄严合道场人身心安乐师长父母道业超隆剃头沙弥修行无障三涂八难咸脱苦轮九有四生俱登觉岸仰凭大众念清净法身毗卢遮那佛大众就坐引请侍者秉炉白云大德一心念我某甲今请大德为剃头受戒阿阇梨愿大德为我作剃头受戒阿阇梨我依大德故得剃头受戒慈愍故剃头人礼一拜第二二慈愍故礼二拜第三三慈愍故起身礼三拜胡跪合掌戒师云善男子即应诺云心源湛寂法海渊深迷之者永劫沉沦悟之者当处解脱欲专妙道毋越出家放旷喻如虗空清净同于皎月修行缘具道果非遥始从克念之功毕证无为之地所以大觉世尊舍金轮之宝位子夜逾城脱珍御之龙衣青山断发容鹊巢于顶上挂蛛网于眉间修寂灭而证真常断尘劳而成正觉三世诸佛不说在家成道六代祖师阿谁行染度人所以佛佛授手祖祖相传不染世缘方成法器故得天魔拱手外道归心上酬四重之恩下济羣生之苦所以云出家之后礼越常情不拜君王不拜父母汝今可离此座想念国王水土之恩父母生成之德专诚拜辞后不拜也就礼一拜引请侍者鸣磬引出堂外面北拜辞国王次拜父母各礼三拜想念亲闱即换裙衫引入X圣僧前三拜转身戒师前一拜胡跪合掌戒师执瓶灌顶以指滴水少许于顶上把刀剃头众同诵偈云三说了沙弥退礼一拜引请引沙弥本师前胡跪合掌本师执刀云畣云做佛事了大众同诵落发偈云三说就礼三拜互跪合掌本师持袈裟做佛事众同诵偈云三说付衣披袈裟礼本师三拜礼圣僧三拜礼戒师三拜互跪合掌戒师云善男子法如大海渐入渐深汝既出家当先受三归五戒方得近事大僧次受沙弥十戒乃可同僧利养事在专诚不得慢易我今为汝召请三宝证明佛事秉炉请云一心奉请无边佛宝海藏金文十地三贤五果四向同垂感降共作证明云善男子欲求归戒先当忏涤愆瑕如人浣衣然后加色汝今至诚随我忏悔沙弥三拜互跪合掌善男子汝既净治身口意业归依佛法僧宝归依佛归依法归依僧归依佛无上尊归依法离欲尊归依僧众中尊归依佛竟归依法竟归依僧竟如来至真等正觉是我大师我今归依从今巳往称佛为师更不归依邪魔外道慈愍故每一遍沙弥随礼一拜至第三遍大展三拜就互跪合掌戒师云善男子汝既舍邪归正戒巳周圆若欲识相护持应受五戒X尽形寿不杀生不偷盗不婬欲不妄语不饮酒是五戒相汝能持不答云能持上来五枝净戒一一不得犯汝能持不畣云能持是事如是持沙弥三拜互跪合掌戒师云善男子五戒为入道之初因出三涂之元首次受沙弥十戒即形备法仪此称勤筞依师而住受利同僧是为应法沙弥应当顶受尽形寿不杀生不偷盗不婬欲不妄语不饮酒不花鬘璎珞香油涂身不歌舞作倡故往观听不坐卧高广大床不非时食不捉金银钱宝是沙弥戒相汝能持不答云能持上来十支净戒一一不得犯汝能持不畣云能持是事如是持沙弥三拜互跪合掌善男子汝今受戒之后当须顶戴奉持不得违犯所持戒律供养三宝勤种福田于和尚阿阇梨一如教法于上中下座心常X恭敬精进行道报父母恩衣取蔽形不以文彩食取支命不得嗜味花香脂粉无以近身好色邪声一无视听徐言动止勿宣人短倘有争者两说和合男女有别草木无伤非贤不友非圣不宗法服应器常与人俱非时不食非法不言精勤思义温故知新坐则禅思起则讽诵闭三恶道开涅槃门于比丘法中增长正业菩提心而不退般若智以长明广化众生祈成正觉用心如此真佛弟子戒师秉炉回向云上来剃头受戒功德奉祝护法天龙伽蓝真宰各轸威稜安神护法堂头和尚常为苦海津梁执事高人永作法门梁栋合堂清众同乘般若之舟剃头沙弥速至菩提之岸四恩总报三有齐资法界有情同圆种智十方三世一切诸佛诸尊菩萨摩诃萨梵师鸣大磬云处世界如虗空如莲花不着水心清净超于彼稽首礼无上尊归依佛得菩提道心常不退法萨婆若得大总持门僧息诤论同入和合海上来剃头受戒功德无限殊胜良因散周沙界和南圣众引请侍者鸣手磬至梵师作处世界如虗空沙弥即礼戒师三拜转身礼圣僧三拜了问讯出堂外下手立引请同出堂戒师梵师圣僧前大展三拜出堂堂司行者鸣僧堂前钟三下大众下堂礼贺住持戒师梵师诣方丈致谢初展词云二展词云触礼三拜答云侍者小师展贺大展三拜不収坐具进云又三拜寒温三拜了収具次沙弥大展三拜不收坐具进前词云三拜寒温三拜收坐具次住持巡寮报礼次沙弥巡寮礼谢祇就沙弥寮安下俟时登坛受戒谢戒词云答云次第参堂効新戒参堂沙弥得戒巳覆住持参堂次禀首座维那早粥徧食槌后新戒参头领众入前门炉前排立问词插香同展具三拜进云退身同又三拜词云又同三拜収坐具问讯转身住持前排立问讯面北巡堂一帀至外堂先下间转上间归堂内炉前问讯参头引众出前门才训童行五参上堂罢当训童行参头行者令喝食行者报各局务行者行堂前挂牌报众昏钟鸣行堂前鸣板三下集众行者上𥨊堂排立定参头入方丈请住持出就座参头进前插香鸣参同问讯九拜进前屏息拱听规诲巳又同众三拜珍重而退预令寝堂装香秉烛系侍者提调良行堂普说X参头预诣侍司插香礼拜禀侍者咨覆住持若允所请参头即鸣板集众排立寝堂参头随侍者入请住持出据坐参头同众问讯进前插香喝食行者喝云同众礼九拜问讯参头进云退身问讯而退次日行堂挂普说牌报众面里设座香几烛台参头报请两班立班副参领众门迎两序入堂参头堂主诣侍司同请住持下行堂众接迎入堂据坐侍者一班问讯侧立两班如常出班问讯毕侍者烧香炷问讯住持请法亦如常参头领众鴈列插香喝参三拜退分东西班后鴈立谛听法诲开示巳参头领众如前排立三拜即出门外右立揖送住持两班随至寝堂插大香一片九拜而退次诣侍司插香三拜参头副参同往两班人前一一拜谢当免香礼知警众法器夫钟鱼皷板警众朝昏不越准绳千古号令云兴水赴济济可观禅寂深扃闻声领解焚修赴众整肃雍容及候依时终毋违失上殿下殿迎送官员尊宿诸山檀越施主念诵昏晓斋粥各鸣楼钟晓钟者破长夜警睡眠昏钟者觉昏衢苏蒙昧引杵须缓扬声渐长每通三十五下起煞各三下三通总一百八下六道三涂停酸息苦如欲鸣钟先念偈扣击偈云南无观世音菩萨高僧传云又付法传云僧堂前钟者不以时限维那主之堂司行者须覆维那鸣之说法皷转三通小参长击一通入室三下普说五下皆须缓击小座汤特为茶各鸣一通退座三下秉拂一通若借座借皷鸣法堂下间皷斋粥二时鸣皷三槌九擂上磉须三槌九擂皷之号令各有其所陞座小参普说法皷转藏有藏皷开浴有浴皷斋粥斋皷茶汤茶皷发更更皷务令知时大普请斋粥打大木鱼厨司普请小木鱼开静各鸣寮前板三通斋粥鸣大板三通木鱼后鸣大板者名长板也若请茶汤须缓击照应行礼请茶念诵三下方丈请茶汤鸣寝堂板库司茶汤库堂前板坐禅坐参鸣照堂板出寮入寮茶朔望茶汤早晨和南鸣众寮前板报众鸣诸寮前板殿堂行香各处有钟不许乱伦乖违法令兹笔其略垂于无穷所谓钟鸣鼎食三代礼乐备于斯矣禅林备用清规卷第十X禅苑清规始自百丈制礼作乐防人之失礼以立中道乐以导性情香烛茶汤为之礼钟鱼皷版为之乐礼乐不失犹网之有纲衣之有领提纲挈领使无颠乱行之在乎师匠无其人则纲网衣领颠乱矣东林泽山和尚採前后尊宿讲行丛规礼法品分十卷目曰禅林备用威仪细行详释尽美拟镂板流通惜乎归寂临终嘱门人付藏主竭力全其事将济颓绪为千古矜式延祐丁巳解制日天童比丘云岫谨题泽山和尚为见百丈清规日久传讹乍入众者易见难识鎚拂之余摭取古今宿德成现准绳行于世者曰禅林俻用具载刊行流芳季绍光明盛大之传又从兹始矣辛酉至治改元四月旦书育王德明