第一回梅花楼酒钱赠侠客词曰韶光迟速休名利关心尘途碌碌门外莺啼正值春江拖绿襟怀潇洒须祛俗缔心交芝兰同馥草堂清昼弹琴话古讽梅哦竹凭世上雨云翻覆惟男儿倜傥别开眉目莫笑寒酸自有文章盈腹翠帏遥想人如玉待他年贮金屋昼哦窗下赓诗花底风流方足右调疏帘淡月又诗曰才子自应逑美媛不须仙洞觅胡麻请君试看明珠报莫谓今无古押衙话说人生七尺躯虽不可儿女情长英雄志短然晋人有云情之所钟正在我辈故才子必须佳人为匹假使有了雕龙绣虎之才乃琴瑟乖和不能觅一如花似玉知音咏絮之妇则才子之情不见而才子之名亦虚是以相如三弄求凰之曲元稹待月西厢之下千古以来但闻其风流蕴借啧啧人口未尝以其情深儿女置而不谈予今不及远拾异闻姑以耳目所及演述成编以为风月场中谈资一助这段佳话在明朝天启中有一钱生者讳兰字九畹排行十一原籍金陵人氏其父中丞公历宦浙西因见姑苏风物清妍山水秀丽遂买宅于胥门内大街兰生五岁中丞公即已弃世其母魏夫人有治家材且严于规训兰亦天性颖敏至十岁便能属文通离骚兼秦汉诸史及年十七即以案首入伴虽先达名流见其诗文莫不啧啧赞赏翕然推伏兰亦自负谓一第易于指掌其居金陵祖宅讳叫一鹤者兰之嫡堂叔也以恩荫现任山东郡守兰门第既高又声名借甚况生得眉秀神清皎如玉树虽卫玠潘安无以逾也因此英郡缙绅巨族咸欲得兰为婿央媒议姻的门无虚日魏夫人因以年齿渐长择其门楣相对者将欲许光兰以功名未就力为阻止尝读娇红传废卷而叹道不遇佳人何名才子我若不得一个敏慧闺秀才色双全的誓愿终身不娶家有数婢曰红叶曰秋烟曰桂子曰绣琴皆十六七岁的佳丽人也然兰无一当意者群婢中惟秋烟尤觉艳丽狡慧机警能猜人意中事兰稍注念往往因事杂人稠亦未及向海棠枝上试腥红所与交游皆当世名流韵士其同窗社友最为相知莫逆惟有崔子文李若虚两个每日会文功课之暇必与二人寻芳拾草以饮酒赋诗为乐一日值二月中旬苏人游虎丘者挚榼携壶纷纷接踵又闻梅花楼酒肆甚佳钱生游兴勃然遂致柬邀订崔李至期二子以事阻不果钱生怅然道俗哉二君何乃此尘务相绊误我游兴有一书僮唤做紫萧在旁相劝道既崔李二相公有事不来趁此风月清美相公何不自去随喜这叫做乘兴而往兴尽则返何必见戴钱生点头微笑道不意汝亦能解说佳话遂携枕头钱令紫萧随往到了虎丘果见画船鳞次罗绮如云乃觅幽胜之处徘徊片晌始诣梅花楼沽酒独酌只是楼中饮侣满座皆酒后暄语俗气逼人钱生不胜厌闷持杯而起倚窗遥望见淡烟芳草之中乃真娘墓也因朗吟白香山之诗云真娘墓虎丘道不识真娘镜中面惟见真娘墓头草霜摧桃李风折莲真娘死时犹少年脂肤荑手不牢固世间尤物难留连难留连易销歇塞北花江南云吟咏至再兴犹未已乃问店家索取笔砚向那粉壁之上题着七言古体一篇诗曰春风处处黄鸟啼桃花李花争芳菲花荫笑语人不见花外香尘暗拂衣虎丘山寺钟声晓虎丘山路生芳草香车宝马往来多水色山光领略少我来邀胜破春愁拂衣独酌梅花楼楼中寂寞添幽绪遥见真娘墓边树翠细罗衫化作尘墓门留待诗人句镜里娇容想昔时只今烟袅绿杨枝可怜不是巫山雨恼乱襄王起艳思钱生题讫自吟自笑连饮数杯俄而日已亭午遂与紫萧下楼只见店主面红耳涨扯住了一个穿白的人正在那里喧沸在旁观看的纷纷说道这也特杀奇哉真正是个无赖棍徒白撞酒食或笑或骂或欲挥拳相向或劝店家剥取衣服观那穿白的人却又面不改容昂昂自若钱生不解其故向前诘问店主道这人素昧平生日昨忽到小店沽饮算银三钱毫厘不还说道寓在专诸巷内待至明日来饮一并还清老拙万分不肯见他又不像个哄骗之徒只得破格应允到了今早果然又来老拙道他是个信实君子仍与酒馔大饮大嚼谁料身边原无半文念小店贷本营生哪有酒肉与人白吃之理不由老汉不怒从心起为此与他厮闹钱生笑道事亦甚小我看此友不是寻常之辈所欠若干少顷与我酒钱一齐等还不消发话店主慌忙致谢道既承相公应认老拙再有何言钱生一手携了那人重上楼来施礼坐定从容问道老丈眉宇轩轩决非尘埃中人物何故欠少酒债致受小人之侮那人答道不才遨游湖海闻说苏杭乃是天下名郡故不远而来却因盘桓日久资斧空乏近有故人订在虎丘相晤故每日到此无聊之际沽饮三杯叵耐店主不能识人辄尔哓哓又问其居址姓名那人道我浪迹萍踪何有定处虽复姓申屠其实并无名号江湖上相知者但唿为申屠丈耳钱生见其谈吐如流肃然起敬道适间独饮殊觉意致索寞不意邂逅间忽逢老丈使人佳兴倍添于是唿酒对酌申屠丈仰首一看忽见壁上题诗墨迹初干击节叹赏道此必郎君佳作藻思绮句不减瘐鲍钱生含笑不言已而夕阳在山紫萧促归申屠丈即放杯起身拱手作别钱生牵袂恳留必欲再饮申屠丈道与君萍水相逢谬承雅爱但仆高阳酒徒也一吸五斗如尊驾必欲入城即此告辞倘有僧舍可以借榻愿卜其夜钱生大笑道老丈妙人也方恨相见恨晚即十饮尚可淹留何况一夕乎申屠丈亦掀髯大笑道君虽书生绝无一些酸腐气异日青云事业未可量也钱生便令紫萧算还酒钱并买佳餚数味美酒一樽借一幽雅禅房剪灯细酌申屠丈高谈阔论娓娓不倦直至二更方才就寝次日早起住持长老知是钱公子不敢怠慢急忙整治晨餐二人梳洗方毕对坐闲话见一小沙弥走进口中连说怪事怪事钱生唿问其故沙弥道适才打从梅花楼经过闻说店主有银二十余两临卧时放在枕头底下今早起来分毫不见只有老夫妇在房又门户不开竟不知从何处去了惊得店主目定口呆没做理会处岂不是件怪事申屠丈见说掩口而笑钱生怪而问之申屠丈道吾恶此老索酒钱甚急聊戏之耳便向沙弥道汝去对那店主说不须烦恼银子只在床侧右首小皮箱内钱生亦未相信只见小沙弥去不多时即便回来说银子果在皮箱里面那店老又惊又喜还说要来谢罪钱生与住持始信是实暗暗惊异须臾饭毕谢过众僧便与申屠丈作别回家申屠丈亦不致谢但云敝寓在专诸巷左首第三宅内明日午前望君独枉玉践再获一谈钱生惟惟而别及抵家值崔子文亦至即告以游虎丘得遇申屠丈及店家失银一事子文道此乃方士弄术耳何足为异钱生不以为然次日如期过访申屠丈早已倚门相候延入客座但闻异香芬郁沁入襟怀其罗列器玩无不珍奇初不似客游窘乏者未几进茶其茶叶碧绿细嫩香若兰花叙话多时复邀入内室只见陈设餚饮皆是珍美味青衣以琥珀杯斟酒酒色殷红与杯相映钱生虽是宦家其筵席之盛亦不能及此酒过数巡申屠丈道宾主对酌无以为欢幸有女乐令歌以侑酒言未毕只见屏后轻移莲步走出两个美人来俱年十七八岁一衣红绡一衣紫绡云鬓翠蛾轻盈窈窕真国色也红绡妓以金莲杯斟酒奉与钱生扬袂而歌曰春风绕象床春心满洞房凭谁寄语薄情郎花既谢兮春昼长早归来兮匆徜徉红绡妓歌竟紫绡妓以碧玉卮斟酒相劝手按象板低低歌道懒换春衫昼掩扉看花几度泪沾衣别时罗帕空留箧史看雕梁双燕飞歌毕申屠丈道音虽下里不及阳阿薤露之曲然郎君工于染翰愧无珠玉以宠斯技钱生不能推却乃口占一绝云仙洞双妹云剪衣能歌玉树使人迷娇音若在花边落应遣流莺不敢啼申屠丈连声赞赏道佳作佳作所愧二女子歌匪金缕有辱郎君口吐夜珠乃令二妓复以巨觥送酒钱生以妓女立近身边羞涩不能即饮红绡妓乃高捧金卮向着钱生嘴脣一灌而尽申屠丈亦搏髀高歌曰朝出去兮访丹丘暮归来兮月满楼烟波浩浩兮山万里家四海兮任遨游申屠丈歌毕又问钱生道清歌寂寥不足以为娱和作舞剑之戏郎君愿观之乎钱生道愿乞一观只见申屠丈取出宝剑一口掷在空中其剑自能回旋飞舞倏又化作二剑一舞于左一舞于右舞不多时二剑又相凑而舞作斗格之势须臾又变作六七剑剑剑自舞而有时往来间杂无限错综转折之妙但觉寒光闪闪悲悲凄凄既而舞毕仍是一剑在空紫绡妓徐徐以手接之于时日转西轩暮霞零乱钱生以不胜杯酌坚欲告辞申屠丈道归路甚远亦不敢强留只是区区天下有心人也他日郎君或有缓急不妨谋诸我钱生道仰辱厚谊敢不服膺只是老丈留在敝郡可以不时奉候万一行旌别指则山川间之何以图晤申屠丈道我明日便一帆遥指武陵将渡钱塘或走山阴会稽或探龙湫雁荡果是行踪未定但郎君怀一欲见之意自有会期钱生遂即起身谢别申屠丈送至中庭复问道郎君年将弱冠未审雀屏曾中否钱生摇首道尚未受室申屠丈道以子才貌双全簪缨华裔岂患天佳配哉然而姻缘前数只在赤绳一系吾闻玄妙观新来一梅山老人能以神相知人过去未来之事吾子何不竭诚投谒以卜前程则姻事功名一言可以了了钱生连声应诺直至门首各道珍重而别抵胥门已昏暮矣钱生少处书帏未尝亲近美色那一日一见歌妓不觉神魂飘荡几不自持明日会着崔子文李若虚告以所见遂偕往访之则已门房扃锁询于邻居皆云彼原僦居一月今早已迁移他去矣三子遂怅然而返逾数日生复邀崔李同往玄妙观谒见梅山老人那老人苍姿白发骨格清奇俨然四皓之侣钱生备陈求相之意老人即便先看崔李口中啧啧道二足下神清相旺甲科无疑但目下文战未利一交眼运必然高捷以后相到钱生老人吃惊道这位钱兄自然也是甲科了只是目下就有一场灾险老夫意欲直陈未知可否钱生道君子问灾不问福但请老丈直言切勿隐讳那老人不慌不忙说出几句话来管教未来休咎姻缘事只在神奇一相中毕竟老人说出什么话来且听下回分解第二回秋烟婢两度醉春风诗曰别有柔枝惹断肠春风暗裹惜垂杨花阴略做鸳鸯偶裙底深闻酱醋香蹑足轻轻投绣带残更悄悄赴西厢心惊只为愁狮吼几度叮咛莫显扬这一首诗单道那偷婢的妙趣常言道妻不如妾妾不如婢这是为何盖因人家有了美貌的侍儿其妻妒悍的则不敢偷不妒的亦不必偷惟是妒不深而醋意复不浅于是灶前廊下潜窃口脂之香捧水传茶轻摸酥润之乳欲近而不敢近欲抛而不能抛暗丢眼色巧觅私期较之长夜同眠无人拘束的更有情味况且人家美婢原不可少假如有了一个美妻又有几个美婢跟随转助其美就如牡丹有了娇花必须绿叶所以郑康成家有掌笺奏的青衣白乐天有樱桃樊素口杨柳小蛮腰之咏闲话休提且说梅山老人先相了崔子文李若虚然后相至钱生却说道有些灾难钱生再四恳求直言老人道细看尊相必然是少年登第但气色昏滞主有非罪之灾幽闭囹圄虽不久就释要满七七之期此后更有客途一厄虽不致损害也有一场天大的虚惊自此稳步云梯渐入佳境然看足下今日来意不特问那功名兼且为着内助据观尊相应有三位贤美夫人初求甚难后亦甚易尚当宽缓岁月直待高中之后方得完姻吾有八句俚言子须牢记他日自有应验遂取小笺提笔写道青年科第文章率然彼有淑女遇珠则圆雨花菴里桃叶渡边若逢四九返尔林泉写毕付与钱生连嘱保重钱生即令从者呈上谢仪老人坚却不受道且俟三君挂绿之后然后领赏三人致谢离观于路中钱生问道二兄以梅山风鉴若何若虚道此亦相士套语耳何足凭信子文道九畹兄恂恂若处子每日不离书馆安得有危厄之事即此一言足征其谬诞矣钱生道只怕人事不常难以预定正说间忽遇着同社陆希云问其何往希云道敝斋前海棠盛开今日特屈二兄暂辍牙签诗以赏之顷造九畹兄潭府遇尊价紫萧说与崔李二相公同到玄妙观去了小弟因即步来相候崔子文道赏花赋诗正吾党胜事但有费主人物料奈何钱生道明日便是小弟治觞希云道然则明后日又轮到崔李二兄了说罢四人皆大笑随即同诣陆子斋头看那海棠花果然夭艳无比子文道一睹此花宛若西子在前太真复出钱生笑道不意范大夫载去之后李三郎杨浴之余复受仁兄清盼希云道海棠虽好尤赖三君名士赏鉴若虚道有此名花就该有贤主人了调笑未毕酒餚已备即设席于花下四人传杯换盏极尽欢噱希云道清饮不足以展怀乞崔兄行一口令子文道我要海棠诗一句中有一个花字即举杯饮尽念诗一句云只恐夜深花睡去若虚道要罚三大杯子文不服道弟乃令官岂有受罚之理若虚道遇知己赏名花可无佳吟乃效村学究所常道者岂不该罚崔子文大笑乃把杯连饮三爵既而分韵赋诗酒至半酣希云道青楼中近有一仙人谪下三兄亦曾相闻么三子道不知也乞兄为弟辈言之其色艺何如希云道那个妓女年方破瓜其容色姣媚固已远出寻常加以诗画棋琴无不妙绝虽门前之流水接轸而矜色自高罕有得其回眸一笑我辈虽是酸措大岂有名花在前不为品题以作片时之乐若虚道兄言及此使弟情兴勃勃便当订期一访但不可与九畹偕行钱生道岂以弟非韵士故独见却之深耶若虚道弟辈须髯如戟若与玉山相并不无形秽恐洞中仙子独垂盼于钱郎耳子文道少年老成莫如九畹弟在十四五岁即已情欲难遏希云道钱兄家故多姬侍安知无妖娆儿偷近郎侧想那花阴月底牡丹芽已拨动久矣钱生举杯道今后有不谈席间事而涉于他事者罚以巨觥时已日暮移席斋中后猜枚掷色酩酊而散将已更余矣老夫人因冒风寒早已睡熟候生归者在外惟有老仆钱贞书僮紫萧在内惟秋烟诸婢钱生进入卧房未及唿茶秋烟即以橄榄汤双手递至盖群婢中惟秋烟善察人意姿态尤媚若绣琴则如牡丹初放非不妖艳而肉质颇肥若桂子宛如秋水泠泠素梅迎雪而清瘦可怜至于红叶亦复身材袅娜秀发修眉所少者惟躯肤不白其余若樱桃彩霞则色之最下不堪入目矣是夜生已半酣因在席上被崔李二君百般谐语引得春心难遏及归卧室值秋烟捧进茶来见其双脸腻霞手腕如玉转觉欲火如焚不能按纳乃令群婢皆寝独谓秋烟道我今夜醉甚不能即睡尔姑留此以伴我秋烟道往夜官人醉即熟寝独今夜不能即睡何也钱生注目熟视笑而答之道往时之醉醉于酒今夕之醉醉于汝秋烟道语言颠倒官人真醉矣钱生又问道春色恼人欲眠不稳信有之乎秋烟道在官人则有之若奴婢无思无虑惟恐玉漏相催何不稳之有钱生道汝谓睡不能稳亦有说乎秋烟道鸳鸯衾里尚少一粉掐就玉琢成的小姐免不得倒枕槌床岂能眠稳钱生道今夜权以汝作小姐何如秋烟低鬟微笑以手弄其裙带钱生即忙向前搂抱秋烟半推半就低低说道只恐柔枝不胜风雨钱生乃去其亵衣抚摩之际惟觉嫩蕊初枝滑润如绵于是银扣松开奶胸全露绣鞋高卧纤指按腰那管桃浪之翻残一任灵犀之欢合两意绸缪不待言矣钱生与秋烟之调戏也群婢皆寝独绣琴假寐而不卸衣盖桂子红叶俱年十五情窦尚浅惟绣琴最长而芳心已盛往常爱生俊雅风流实有仰上之意是夜见生独留秋烟在房不能无疑乃悄悄潜立于纱窗之外以觇其动静及其阳台既赴也遂于窗缝窥之只见生之下体洁白如雪初合之时若艰涩而不能即进者但闻秋烟口中作呻吟之声徐徐问道纵容些钱生应道且耐片刻有顷只见柳腰轻摆玉筋频抽又闻生问秋烟道汝乐否秋烟摇首而不言钱生道我但觉津津有味既而残灯半明不能备张但闻帐钩摇响笑声吟吟而已斯时绣琴已是十分情动虽津唾屡咽而裙裤之内蔷薇玉露浸溢于旁只得和衣而睡亦不能窥其云雨之毕矣将至鸡鸣秋烟与生重订来夜之期潜归寝榻至晓钱生约那崔李共设席于陆宅以答敬希云兼不负海棠之盛方早膳毕钱贞报说郑相公来望钱生急忙整衣出迎叙话良久郑秀才道近日有一名妓来自维杨年方二八姿容技艺件件皆精所居就在胥门外倘贤弟得暇何不同去一访钱生因为有酒约以异日郑秀才又道凡人读书虽不可不用功亦不宜拘拘然如道学腐儒终日正襟危坐当此暮春如煦便是圣门的曾点也有浴乎沂风乎舞雩之兴况在我辈或衍衍或琳宫不妨偷闲随喜惟在心有准绳便不弃失正事且以贤弟这样敏慧绝伦亦不必埋头苦心岂可以青年而便形如木偶钱生道先生所谕极是须臾换茶郑即起身别去原来这郑秀才就是钱生的业师讳叫文锦字曰心如虽有时名为人奸诡异常见利忘义专要诱人斗赌却在内中取利乃儒而小人者也钱生自郑业师去后因崔子文遣价频催亦即赴酌是晚句联五字之奇馔罄八珍之美知己畅怀亦不必细话且说秋烟姐往常不情不绪或停针凝想或对月攒眉虽是年及破瓜亦为赋情特甚自为钱生御后不觉姿容愈媚笑靥时开惟有绣琴心怀不足乘间诘之道往常妹妹眉头锁翠愁思居多今日为何说也有笑也有秋烟道忧乐乃人之常情彼此异时姐姐何消诘问绣琴道我前日闻官人在书房中读书口中频诵两句道是有女怀春吉士诱之我不解书义问于官人官人便解说道有女者是有个女子怀春者是思想丈夫吉士是文雅的郎君诱之是哄诱女子做那件勾当我只道是官人戏言由今看来信不差也秋烟道想是姐姐芳心已动故晓得不差若妹子年虽十七并不知道怀什么春绣琴道妹妹是个无思无虑惟恐玉漏相催的与我心动者原不相同秋烟知其讽刺有因顿觉双颊晕红面有惭色绣琴道我和你自小进门情厚如嫡亲姊妹谁料昨夜之事便要瞒我哪晓得其间详细我已悉知了秋烟道岂敢瞒着姐姐这样事我并无心只为官人逼勒没奈何逆来顺受绣琴道妹妹是有福之人所以主人见爱但不知此事果有趣否秋烟低了头含笑不答绣琴道只我两人在此又无别个说亦何妨秋烟道起初时内中疼痛紧涩甚是难禁以后便略略有些趣儿绣琴道这样一个风风流流脣红面白的俊俏郎君不知是那一个有福的小姐受享却被你先尝了甜头只觉太便宜了些秋烟道既是姐姐十分羡爱我今夜做个撮合山也成就了你的好事何如绣琴斜觑了秋烟一眼嘻嘻的笑道我逗你耍你便要拖人下水只怕你也难难舍两个调谑正浓忽闻老夫人唿唤遂各散去且说当晚钱生赴席因有秋烟在心便以魏夫人染恙为辞黄昏时候先别而归却值老夫人病体稍痊尚未安寝只得进房问候夫人道汝终日看花觅友饮酒赋诗却不可荒废了正业钱生道儿亦懒于应酬奈何同社相邀难以固却夫人道既做了一个文士那诗词歌赋原不可不晓但闻先贤未第之时未尝不以举业潜心孜孜矻矻俾夜作昼直待成名之后方可寻章觅句聊以养性陶情今汝弃本务末玩时贪心措心于无用之地不惟负尔母之训而何以慰先人于地下乎钱生道仰聆懿诲敢不书绅自今儿即杜门却客矣言毕急欲抽身辞出老夫人偏又留住将那家务细谈直到更阑方得告归寝室连声唤茶秋烟心虽要往惟恐绣琴嘲笑反推樱桃捧进钱生道谁要你递茶老夫人正要安置汝等自去侍候只与我唤那秋烟来樱桃便连声叫唤秋烟故意慢慢的不动身绣琴戏道秋烟姐不要误了良时正所谓佳刻已到也双双请上床秋烟道姊岂无心何独见谑须臾又闻催唤方走进房只见生已盥手浴脚便要秋烟上床同睡秋烟推拒不肯钱生乃双手搂定道汝岂怪我耶秋烟道官人以千金之躯即仕宦求婚犹遴择而不屑轻许今乃爱一贱婢奴所虑者惟恐属垣有耳使风声漏洩于老夫人知道那时秋烟亦甘心受责其如有玷于官人钱生道我既作主谁敢多言即使老夫人他日知之自有我在决不致加罪于汝当此千金一刻你不要假惺惺把那良时虚过遂即灭银灯下绣幌解带卸衣共枕而睡当晚云雨之情虽鸳鸯之在兰苕翡翠之在云路不足以喻其欢娱也钱生屡屡笑问何如秋烟娇声婉转态有余妍仍恐有人窃听但点首而已且不说罗帐欢情再表绣琴姐无限春心勉强展衾而卧朦胧之间忽遇生来连唿道秋烟秋烟我特来寻你遂抱住求欢绣琴亦将错就错不与分辨刚赴阳台又值老夫人走到遽然而寤乃是南柯一梦惟见几上残灯半明半灭窗上月光射进照见床头孤衾寂寂不觉长吁了数声正是冰簟敛床梦不成碧天如水夜云轻雁声远过潇湘去十二楼中月自明自此钱生每与秋烟乘间邀欢亦不必细述只因魏夫人规责果然茧足书窗那有朋侪探望亦託言他出忽一日陆希云遣使致书钱贞知是社友特为递进生接书拆开看云昨日花间良晤足快千古惜乎文旆速返使花神寂寂未免笑钱郎情薄也游云青楼丽人弟虽偶逢半面然非佳公子不足以邀其倾城一笑特于翌午煮茗焚香以迓从者牵伊绮袖请闻子夜新歌醉子霞杯求吐青莲妙句恐误芳辰八行相订届期颙俟莫滞高轩钱生看毕知道书中之意就是前日席上所谈的妓女但不知那郑心如所说的可是他否即忙写书回答料因知己相招不能推却要知生访那妓女果是如何且待下回便见分晓第三回访青楼誓缔鸳鸯诗曰天津桥下阳春水天津桥上繁华子马声回合青云外人影摇动绿波里绿波清迥玉为砂青云离披锦作霞可怜杨柳伤心树可怜桃李断肠花此日遨游邀美女此时歌舞宿娼家娼家美女郁金香飞去飞来公子觞的的朱帘白日映娥娥玉颜红粉妆花际徘徊双蛱蝶池边顾步两鸳鸯倾国倾城汉武帝为云为雨楚襄王古来容光人所羡况复今日遥相见愿作轻罗着细腰愿为明镜分娇面与君相向转相亲与君双栖共一身愿作贞松千岁古谁论芳槿一朝新百年同谢西山日千秋万古兆邙尘右公子行话说陆希云置酒妓馆适邀同盟诸子故特致柬订期钱生即写回书付与来人去讫毕竟是少年心性见说是个绝色佳人便不觉手舞足蹈巴不得即时会面到了次日清早起来假託文会之期先向夫人道昨承陆希云遣人相报今日同社诸子订在虎丘会文晚间公分备酒即于山房借榻故特向母亲说知魏夫人信以为然略不阻却到得饭后陆希云又遣价立等只见钱生换了一套新鲜衣服头戴唐巾足穿朱履飘飘然好一个少年英俊不类何郎闲雅胜如张绪风流随即叫了紫萧跟去正是未为折桂客先作探花郎却说那妓女原不是倚门献笑涂脂抹粉的一流姓赵名素馨字曰友梅鸨母叫做赵月儿原是广陵角妓因犯了一件没头官事所以携家徙避苏州这赵友梅年方二八巧慧绝伦言不尽袅娜娉婷真乃是天姿国色既娴琴画又善诗词时人往往以薛涛相比然在平康中较论则友梅固是涛之流亚若友梅心厌绮罗性甘淡泊譬如莲花虽出于淤泥而尘埃不染则又非薛涛之所能及也自到姑苏未及二月只见车马纷繵其门如市然都是膏粱俗质纨裤庸姿每每叹道向闻姑苏名郡有多少才人贤士乃今所见不及所闻岂以妾之命薄故不能一遇欤何为有才有貌高情脱俗者竟寥寥也盖其心惟欲觅一意中人以终身相託不料事有凑巧恰值陆希云作东以延社友当日希云先至其家友梅道今日陆兄广陈珍馐所延的想必是知心契友但不知佳客为谁希云即以崔李二子对友梅道仅此二客已乎希云曰更有一佳士乃我同窗盟友才如班贾貌似潘韩甚不欲令友梅得见然业已邀之矣俟其来当令子魂醉耳友梅掩口而笑道是何等儿郎即能令子魂醉那第不知贵社中有个钱十一郎否希云道卿何此之问友梅道数日前有钱君的业师郑心如者偶在席间道及当今时髦年少风流惟有钱中丞之子妾因而问其名字并索其平日所作诗稿蒙郑君录以见示日来妾细味其诗藻艳可拟梁隋高旷不减李杜观其诗足以相见其人故尔问及希云道我所云佳士者即十一郎也不料卿亦如此羡想然则今日之酒竟为友梅而设友梅闻言不觉嫣然一笑喜形于面遂重临鸾镜梳刷云鬟上身换了一领藕色花藕纱衫内衬着大红绣袄下着一条鸳绣罗裙裙底下露出那窄窄的一云儿红绣鞋真个是天生丽质绝世蛾眉又立时焚了一炉好香将泉水烹茶以俟未几只见紫萧进来报说相公已到了希云即与友梅下阶迎接进入客座生向希云谢道前飨贵厨令人齿颊皆香日昨复承华翰相招感渥至矣愧无一脔为荅希云笑道今日一觞聊当胡麻饭引入刘郎以会仙子便指钱生向着友梅道此即卿所想念钱十一郎也前日因诗而想人今日见其人又当想其诗矣友梅秋波一转以袖掩口而笑钱生道初次幸逢尚未曾询及芳卿姓字又何从得见鄙人拙句友梅微启朱脣低低答道乃尊师郑心如录以见示言毕即以阳羡茶斟满一盏双手奉与钱生而双目注视面上钱生反觉羞恧不能正看惟时时偷眼而觑两人在座恍若玉树琼枝光彩相映少顷延入侧边一室只见明窗净几潇洒绝尘中间挂唐六如美人图一幅几上放金钱草一盆博山内焚沉水之香画屏前置菱花之镜锦瑟在床玉萧挂壁以至文房器具靡不珍美看玩未周友梅即以素缣索诗钱生不加思索援笔即书诗曰鸳绣绡裙八幅裁香风飘起尽帘开赵家真个逢飞燕疑是昭阳殿里来友梅道君诗才敏捷如此真名下无虚士也只是蒲柳陋姿忒觉揄扬太盛希云亦赞赏不已钱生乃与友梅手谈局完友梅输了二子直至日中崔子文李若虚方到希云先出迎迓子文道九畹兄曾来否希云未及答钱生自侧边趋出道恭候久矣友梅亦即出来相见毕希云道二君为何来迟若虚道偶与子文有一贱事因此仁兄雅命难方兼以赵卿芳姿未睹是以拨冗而来子文道自与九畹花间一晤悠焉半月心之耿耿一日三秋若虚道两次造谒阍者皆以他往为辞弟因书凤于门子亦见否钱生亦戏道若佳客至弟即倒屣如李若虚正当闭门不纳耳子文熟视友梅道久仰芳容果然名不虚传友梅道到苏虽久不意吴中之美独有崔君正闲叙间侍儿芳英以松萝茶捧至钱生正值口渴一吸而干友梅即以手中茶分半盏与生若虚笑道古诗有云玉楼曾记闻香处分得佳人半盏茶今目睹之矣友梅道文因病渴玉川七碗水厄之多文士皆然言未既一人掀帘鼓掌而入视之乃清士中善吹萧的贾文华也希云道老贾一来不患寂寞矣文华坐未定即谈笑风生引得满座捧腹时已过午餚果俱齐于是几筵肆设行令掷色酒政肃然已而令至贾文华文华道今日相知在座胜友如云何敢以俗令相混贻诸君之一笑哉仆吹萧人也只索赵娘唱一套新时妙曲请以薄技相助希云道文华之言虽善然必须行过一令方敢请教妙音此日友梅因九畹在席加以崔李数子俱是风流人物遂不推辞唱出时曲春闺怨一套贾文华便呜呜的吹萧相和那友梅唱道步步娇门掩梨花燕子重来了鸾镜空留匣春山久不描罗袂生寒晓风清峭怨别已魂销恨啼莺偏向纱窗闹五供卷鳞稀雁少欲寄回文水远山遥凄尔琴瑟韵拆散风鸾交想你凌云虽赋怎便得锦衣荣耀只恐怕憔悴潘安鬓空题司马桥潦倒风尘闷萦怀抱江儿水你那里得失浑难测我这里深闺闭寂寥全不记别时频嘱归须早到如今几载无消耗凤城何处长安道遍把栏杆倚靠目断天涯只见萋萋芳草川拨棹从春到万千愁只自晓最难禁永昼消宵最牵怀柳嫩花娇撇瑶琴炉香懒烧只落得湿罗衫珠泪抛湿罗衫珠泪抛锦衣香静幽幽帘拢悄急剪剪风缠绕这几时裙带频松只为腰围瘦小玉容拚得为君憔还愁薄倖别恋红绡向歌楼舞馆只把那金钗买欢笑因此怎归期野花虽好也须念操持井臼怎便把糟糠撇掉浆水令一声声花边啼鸟一丝丝烟拖柳梢双双蛱蝶自相邀可怜春色虚度昏朝空悒快归信杳那知辜负人年少白头咏白头咏朱弦断了悔当日悔当日不阻征轺尾声红颜薄命休把春风恼要相会除非梦里招直待归鞍怨始消友梅唱得词句既清音律又正每一字几尽一刻其声之杳渺凄婉真能绕梁而遏行云及唱毕声音袅袅犹不绝如缕合座闻之无不莞然颐解而赞其妙若虚道曲亦备尽闺中怨念之怀即唐诗所谓忽见陌头杨柳色悔教夫婿觅封侯之意子文道填词雅丽非俗笔所能殆纳山怕虎之流欤友梅道非也此乃金陵范公闇然所作钱生道范公乃敝年伯今方莅任开封虽娴于词曲芳卿何自而得之友梅道范公与斐司马有隙被司马劾以政苛于虎不协舆情去秋即已解绶而归尝过维扬授妾以新曲十套此乃十套之一也钱生怃然道范公为人正直清廉到官只此琴鹤相随颇有政绩奈何中以苛勐公论竟安在哉子文道闇老犹可若近日周老师蓼洲被逮更觉骇闻希云见二子谈起朝政遂以巨觞罚酒钱生举杯饮尽道仁兄见罚敬如命矣但闻友梅颇多佳制愿再饮一卮以乞妙音贾文华道钱相公之言最为有理赵娘幸弗以珠玉而有吝色友梅道妾于早春偶制得黄莺儿一阕倘不见哂愿歌以佐觞众道洗耳友梅乃唱道黄莺儿草未入帘青嫁东风碧草新一分春色三分恨罗衣泪湮蛾眉翠颦幽心只许梅花问欲销魂萧萧疏竹窗外已黄昏友梅唱毕一座莫不称佳钱生道词意蕴借字字清新真所谓咳唾随风无非珠玉时近黄昏崔李为着路远起身先别希云挽留不住送至门首崔子文附耳而谓希云道九畹兄年少风流此烟花地勿宜留之久坐以或其情倘暮夜不能入城兄当留归一宿希云道遵教极是遂一拱而别钱生与友梅虽亦送出然因并肩私语及门而止贾文华是个伶俐的人即远远立在一边但闻友梅道今夕之会信非偶然虽曰墙花愿言栖凤钱生点头惟惟及见希云进来遂各就坐此时宾主只剩四人无非谈锋相接酒兵对垒饮至更余希云已是醺醺沉醉甚欲与生同归然看钱生意不在酒而有恋恋之色但诵诗云今夕何夕见此粲者又见友梅屡屡以目送生眷顾甚浓亦哦诗以答生道青青子衿悠悠我心贾文华已会二人之意乃谓希云道今夕才子佳人恰当为匹想陆相公必然回宅小子亦即告辞容俟明晨再当会面希云不得已遂与文华向生作别钱生欣然独留即令撤席又命紫萧寝于外室携了友梅的手同入卧房但闻兰麝之香袭于衣襟至其床慢衾裯俱是锦缎生乃除去巾帻卸下外衣抱友梅置于膝上越看其容越觉美艳抚其胸腹柔滑如脂肌肤洁白莹然如玉不觉神情摇摇恍若游琼台而睹仙子于是解含羞之扣吹带笑之灯以至云鬓横飞星眸慵展款款接脣而玉婉轻挽匆匆失笑而香汗如珠两情浃合非寸颖所能摹写也既而夜分钱生搂着友梅问道观子语言态度颇有良家风范胡为失身平康抑赵媪亲生者耶友梅泣道奴本良家子姓宋名唤云儿父为仇家所陷毙于狱中母氏惊忧亦相继而殒妾时始年十岁被恶叔骗卖以致堕落火坑含污忍垢迄今六载矣妾每蓄从良之念奈未获其人即使裙布荆钗心之所愿若夫迎新送故以歌舞取怜则虽衣罗纨味珍羞非妾之素怀也言讫泪如雨下绣衾尽湿钱生再三抚慰友梅道妾观郎君不特丰容秀韶抑且才情兼备真妾向来所梦寐者非不谅烟花贱质不足以配君子然愿得为小星承侍巾栉朝来一见便怀此意因陆君等在座未敢唐突顷蒙问及辄敢剖臆披衷又未卜郎君雅旨以为何如钱生道辱卿厚爱岂不知感即以子为正室予所愿也其如卿是笼中之翼我则堂有慈亲恐事多间阻则如之何友梅道此亦不足为虑惟在君子一言许可使妾无主风花忽因春而有主则虽仍锁笼中而此心有属便不如飘飘柳絮浪逐东西耳郎君奉命萱堂而依依膝下再谋婉转其垂慈妾虽耳康被陷而世不乏昆仑不妨留心细访岂在一时钱生道卿既欲作远图予当熟思长策若卿愿嫁我愿娶谅有同心不待言矣友梅听了大喜道蒙君订盟则妾此身已为君之身若遭坎坷不得相从情甘一死以报君决不改移二人说得情亲百般偎倚这一夜真是欢娱恨短说不尽枕上深衷正是只睹蛾眉已可怜又加情态苦缠绵纵教铁石难张主何况郎君正少年钱生与友梅温存了一夜到次日起来犹依依不舍钱生恐母亲查访只得硬着心肠别了回家才到家李若虚恐他留连妓馆就来访问钱生接着遂将友梅待他情意甚厚并说再三立誓要嫁他一事因求计于若虚若虚艴然道兄乃阀阅门楣岂患无名族闺秀况春秋正富急须努力芸窗以取青云事业何得留意狎邪而堕其迈往之志哉且吾闻剪发誓盟乃娼家哄人之局套子亦何愚而堕其术中耶时在盟契辄敢谔谔正言吾见其熟思之钱生默然不应李若虚亦即起身别去正在闷闷不悦忽见钱贞传进一缄接来视之乃友梅所寄之书也因即悄悄拆观其书曰妾薄命早失怙恃以致变生骨肉误陷风尘莲性徒芳素丝已染虽紫塞之泣胡笳犹不足以喻其玷辱是以进前劝酒何夕非悲月下征歌有声皆恨哀箜篌春夜掩纨扇于秋风于兹六载矣所怅者无价之宝易来而有心之郎难获岁月空淹铅华欲退虽质等山鸡曷敢栖栖以觅凤然身非柳絮乌能汛汛以随风日者仙驭惠临洵乃天作之合愿倖陪欢于杯酒梦枕于阳台后承佳公子钖之盟言订以姻好使章台之柳足保长条而合浦之珠不愁群採妄之鄙愿足矣毕矣但楚烟犹虚洛川仍迥我心匪石决不琵琶之别抱话言在耳尚祈皦日之无违惟是数日以来便觉相思填臆心摇而若失意怏怏以如痴愿安得即睹耿光以慰其离绪乎数行如晤聊奏微忱一绝附呈统希清照无限伤心岂为春玉容消瘦只因君才郎不信相思苦请验裙腰透几分钱生览毕即唤来人密语之道本欲即写回书因为心绪不宁且待明日自令小价持奉烦为我转致赵娘不必忧虑只在早晚当图面会外酒银三钱聊代一饭来人不胜欢喜再三致谢而去钱生再将来书仔细看玩只见紫萧进来报说郑相公在外急忙趋迎郑心如已踱到厅上遂请入书房坐定那郑心如满面堆笑即问道贤弟近来功课如何今日可能少暇否钱生不待话完即将到赵友梅家饮酒停宿细细的述了一番又将寄来的书双手递与心如心如接来从头至尾朗诵了一遍便满口赞赏道妙甚妙甚我前日原对贤弟说此女才色双全今看了这一封书他的才情也不在苏小关盼之下自古道千金买一笑又道是不惜倾人城佳人难再得今贤弟所不足者非财也何不再去盘桓几时然后慢慢的见机而动谋为侧室钱生道不肖正有此意惟恐老母罪责是以踌蹰未决心如道贤弟枉叫聪明这样小事便不能筹画若以鄙意揆之易如反掌钱生欣然问道先生计将安出郑心如便如此如此说出几句话来有分教欢喜场中几惹出灭身之祸要知其详且待下回分解第四回陷罗网同窗急难诗曰世风虽日下友道未全非会社须同志谈文自合机性情兰共馥肝胆雪交飞试看扶危处谁言管鲍稀却说钱生心恋友梅问计于郑心如心如道子所虑者惟在老夫人拘管太严然而内外各别易为掩蔽只说以虎丘肄业为名请于尊堂倘或不允子又说之道在家读书不如到虎丘去其便有三在家不无闲事缠扰到彼山房闲寂则性静心专其便一在家宾客往来难以峻拒到彼则离城路远不致俗家相扰其便二在家孤陋寡闻学问安有进益若到彼则与同社商论经史彼此磨砺其便三如此委曲细陈则尊堂必然首肯然后觅一心腹之仆叫他随去郑心如说到此处便呵呵大笑道那时节悉凭贤弟眠花卧柳累月经时又何患老夫人之罪责哉钱生道先生之言良是但恐社友来访说出不在虎丘又怎么处心如道此亦甚易君家管门钱老做人小心可託贤弟只须以心曲告之令他善言回复便不致漏洩了钱生听说不觉满心欢喜遂留了酒饭心如自作别而去到了明日悄然备下花纱二匹玉簪一枝金扇二把并取金笺一方写书以答友梅书道记得前夜与卿相会恍若临月窟而觏嫦娥笑语生芬鬓鬟流艳使人尘心顿祛而不觉沾沾色喜想卿乃是阆苑仙姝自合仙郎作匹何独眷眷于侬即以终身许委卿真有情哉惜乎鄙人未获金屋贮卿耳归来兰麝之香犹满于衣袂念及灯下娇波帐中巧笑每夜梦魂栩栩又未尝不绕卿床褥也日昨捧接瑶笺兼获佳什真字挟飞霞句含芳芷展玩未终鹊脑愈深矣想在望前即图面晤以罄种种惟卿加餐自爱弗致花容憔悴为悻尔外具色绡二端玉簪一枝画扇二柄物虽轻渺而意实殷殷惟卿一笑而留佩爱不浅并踵韵奉答以伸鄙私见说伤心不为春因侬憔悴更怜君孰知寂寞书窗下我已相思有十分钱生写讫即时缄封暗着紫萧送去随即向魏夫人说知要到虎丘读书委曲备言社友相拉的缘故魏夫人果然依允只有秋烟姐闻知心中怏怏又不敢阻却钱生又对管门的钱贞说明心事嘱他善于回覆并要瞒着夫人那钱贞只要奉承主人欢喜又有何不肯过了两日钱生便令紫萧收拾书箱行李并唤钱贞之子钱吉跟随又令紫萧约会了郑业师话休繁絮且说那郑心如晓得事已妥当一日走到赵家向赵月儿备说钱公子家私巨万况年少不谙世事可以哄骗汝等只管设计需索我在中间吹嘘倘哄得银两十分之中我要三分赵月儿听说不胜欢喜连声应诺这正是小人局套不必细谈且说赵友梅自接了钱生的回书便悬悬相望一日晓妆初毕只听得窗外鹊声喳噪友梅暗暗祝道喜鹊喜鹊倘我与钱郎果有姻缘之分你便连叫三声那鹊儿果然不多不少叫了三声即便飞去友梅心中十分欣悦正要换一件玄色罗衫忽闻侍儿报说钱相公来了友梅慌忙出迎相见方毕恰值郑心如亦到心如料想二人要说句衷肠话便捧了一杯茶自到庭中看玩金鱼生与友梅果然卿卿哝哝把那衷曲细谈时已午后赵鸨速忙整治酒餚款待郑心如西向而坐生与友梅并肩东向而坐赵月儿打横相陪四人笑语谐谑直饮至更阑方才席散是夜旬有三日也月色溶溶幽辉半床二人解衣就榻行云雨之情更深于曩夕一则得谐前约不觉芳兴之甚浓一则倖续新欢自然眷怀之愈炽譬如鸾凤之倒颠雎鸠之戏狎鬓云腻枕香汗沁衾缠绵彻夜喜可知也既而天晓起来栉沐友梅先为钱生挽发整好巾帻然后解开云窝照镜梳椋钱生亲为刷鬓又以黛螺画了那纤纤的翠眉梳妆已毕遂并着香肩坐于碧纱窗下忽见蔷薇架上飞来两个鹊儿连声噪响钱生戏以青梅抛去友梅急止之道此灵鹊也即以昨日暗卜之事相告钱生道灵鹊虽能报喜然今日得与卿卿相会者乃郑先生之力也友梅道君以尊师为何如人钱生道笃实君子也友梅摇首道不谓君相与甚久尚未知其品行以为小人则然以为君子则妾未之信也生愕然惊问其故友梅乃以郑心如向鸨母所云为生述之钱生性极躁直一闻其言便即怏怏在心自此郑心如来相待之礼比前疏简每有事用友梅开口无不依允若心如在旁赞劝便坚执不从然心如亦未知生之罪己也过了数日钱生买得花罗数端心如极口赞妙意欲秋风一匹而钱生佯为不知又一日要买龙泉饼连唿钱吉而钱吉他往心如道何不便差紫萧生道他年少不谙世事只恐被人哄骗心如默然久之自思此言必有来历然别无他人意必友梅所谮心中愤愤便欲寻计中伤自后留在心上冷眼看生待他何如但觉语言动静种种俱有嫉憎之意遂勃然大怒道畜生无礼我必有以报之不料钱生合当有事那一日忽值裴公子来访友梅正是情疏能取怨乐极却生悲那裴公子是谁是现任兵部尚书裴汝恆之子裴玄其年天启丙寅正值东厂太监魏忠贤盗弄国柄当时朝绅党附为奸者亦难枚举内中单表两上一个是金陵人氏姓王号叫梅川与钱中丞乡会俱是同年现任太常寺少卿因丁母忧未曾起服一个苏州人氏就是大司马裴妆恆单说汝恆之子裴玄目不辨丁因试官受嘱已曾领过乡荐当时苏州抚台姓狄讳叫霍雏亦是忠贤门下与裴司马相厚故裴公子特到姑苏要打抽丰在此盘桓日久闻得赵素馨才貌双全乃青楼中第一个人物因此特来相访恰值友梅立誓要嫁钱生意在情浓之际怎肯出来接见赵鸨月儿亦因钱生挥金如土也不愿那友梅出见裴公子便再三辞却小女卧病在床不能起身倘大爷来即返驾容俟病痊即当迎请那裴公信以为然只得有兴而来没兴而返却欢喜了郑心如正中机怀访知裴公子寓所在城隍庙东房即时别生回去写了一个晚生名柬直到裴寓晋谒那裴玄因为自己学问空疏专喜与名士往还故心如投刺彼即欣然接见叙话中间心如以言挑之道近日敝郡迁来一个维扬名妓唤做赵友梅乃是天下绝色未审尊邸无聊亦当物色否裴玄道学生亦慕其名适才相访却值赵姬抱恙在床竟不及一面可谓无缘之极心如只是微笑裴玄道足下笑而不言却是何意心如惟惟欲言而止者三玄诘问不已乃答道彼言有病者谬也只因敝郡有个钱生九畹与友梅绸缪相爱故不以台从为意而推诳辞以病耳裴玄道只恐所闻未确心如道顷因过访亲见友梅博弈于后轩岂敢道听途说只为钱某即是晚生愚徒所以承问而不敢即对裴玄大怒道那贼娼妓不知有几颗头颅敢于哄俺只是钱某也有耳目岂不知苏州有一裴生耶乃敢妄自佔据而欺蔑如此俺决不能默默无言心如道偶尔谈及不意有触尊怒反是晚生得罪了言罢即告别而去却说裴玄到了次早写一个待生贴子答拜心如遂出胥门往赵友梅家来怒悻悻走进客座那些豪奴悍仆不住的大唿小叫吓得赵鸨战战兢兢不敢出头明知有人挑唆是非只得央生从后门而出反向前门进去那裴公子怒气未绝忽见钱生缓缓的踱进来仪容秀雅衣冠济楚也便霁容相见揖逊而座钱生假意问了姓名乡贯裴玄亦即询问家世钱生道晚生姓钱贱字九畹先考钱某与金陵王梅川老叔乡会俱是同年裴玄连忙打拱道原来令先尊即是钱老先生与王梅老既系年家便与舍下也是通家了乃未及一通名字罪极罪极钱生道晚弟忝在东道主尚未及烹伏洗罍以享从者罪亦不浅但此间乃乐地也想兄翁此来欲从桃花扇底以听宛转之歌耳乃观尊容反若愠怒何也裴玄道叵耐赵鸨以病诳辞不肯接见因此小弟十分着恼钱生道闻说赵姬有恙故今日某亦便路相问料想妓家所慕惟在金帛虽庸俗之士犹不敢抗违何况贵介如翁兄彼惟恐邀之而不来讵有来而辞相拒之理此必有人不悦赵姬故成是贝锦耳望乞兄翁息怒裴玄笑道有人还说是吾兄钟爱所以避客钱生喟然道人之讹言洵可畏也不惟诬赵而又无端媒孽及某殊不知墙花路草岂区区所能专主自非兄翁明鉴使晚弟几亦开罪于门下矣那裴玄毕竟是北人性直见生剖辨有理便觉十分之怒已去九分然而欲见之意必不能却于是友梅做装病态云鬓不整毁容易服而出然其妖冶之姿终不能掩裴玄亦不住点头称美唤过从者取银五两付与月儿备酒钱生固推不肯道今日自然是晚弟治酌少尽地主之情有顷酒餚毕备方欲送席只见郑心如亦至那心如此来却是为何他只道裴公子有些举动好在内中取事不料二人友欢若旧交呆了一会只得勉强与酌是日席上惟裴玄与生举觞连饮谈笑自如郑心如酒量虽宽反觉蹴躇不安面有惭色友梅则佯推腹痛双眉皱绿不发一言酒行数巡钱生道今日幸遇兄翁不意友梅抱恙致令宾主郁郁无以尽欢鄙意欲乞尼翁作诗一首以纪念今日之会家师与晚弟少不得搜索枯肠以博大方一笑那裴玄虽然是个举子原来腹内空虚并无半点文墨见说做诗口中虽勉强应道是是不觉耳根涨红心下十分着急乃斜靠椅上低头不语钱生虽是思索诗句忙唤紫萧捧过文房四宝裴玄提笔在手移之不能下只见面如土色摇头闭目口内不绝吟哦之声心如也不思索但含笑而已生不能待先援笔一挥而就诗曰翠帘窗纱竹荫垂流风入座展幽思兰亭可惜徒清咏金谷何须羡异姿燕子在楼名岂盼捧心有恨姓疑施最怜彩袖香初细欲把霞杯劝酒迟钱生吟毕先送与裴玄请教裴玄道钱兄自是目牛游刃弟辈小才何敢望旆乃援笔写了数字须臾又涂抹了复写写完又复涂抹足有两个时辰方成四句笑谓生道小弟平时做诗也是敏捷的不意今日多饮了几杯诗兴便干枯了虽不辱命只得半篇聊以博笑而已乃先送与心如看过然后递生生接来视之诗曰东风荡荡吹柳枝诗不成来仔细思座上如花一块玉酒中不语几番痴钱生朗诵一遍假意赞道绝妙好诗不减盛唐绝句真所谓好物不须多也此时友梅亦忍笑不住只得以袖掩口假作腹痛之状钱生又问心如道先生何为辍笔心如道共探骊龙吾子先得其珠可谓出于蓝而深于蓝矣使我何能措咏原来郑心如不是不能成章因见裴玄是个曳生之士惟恐诗成使他抱愧所以假託不能明明是奉承他的意思正是极奸极巧之处闲话休谈且说当晚裴公子甚欲停宿因见友梅滴酒不饮还认是真疾到了黄昏时分即起身回寓友梅见他去了方才放心略饮数杯与生安寝一夜无话只有郑心如回到家中怏怏不快踌蹰了半夜心生一计到次日清晨又诣裴寓求见裴玄道郑心老请晨应临必有所谕心如道愚有一言愿得效忠于左右惟恐执事讶其交浅言深那不知者又道是背后谗谮是以口将言而嗫嚅然未知台意亦欲相闻否裴玄急忙问道足下所言何谓也心如道便是那钱兰的小畜生虽系愚徒其实傲气可恨日昨席上强逼要人做诗无非卖弄自己学问却又洋洋得意毫无师长在目至于友梅何尝有疾偏令其假扮病容以欺侮从事使人心中实觉愤愤玄恍然而悟道君言是也我一时昏昧被其所卖心如道此犹事小他曾拜从在周蓼洲门下原是东林一党前蓼洲被逮进京他买舟送至无钖作诗相赠有欲请上方剑斩取佞臣头之句裴玄听到此处不待话完即勃然大怒道那畜生如此放肆若不杀之何以雪我之恨心如道耳目甚近愿轻言些裴玄道我岂惧一孺子者哉乃与门客谷期生商议期生道要处置他亦有何难只消把周顺昌招攀为由如此如此他便不能够话了玄大喜道此计甚妙遂写一书送与宗师又进见狄抚台说是顺昌口供乞详究其事抚台即时批下牌来仰苏州府速拘钦犯钱兰审明解报一日清晨钱生方在梳洗忽见府差四个朱笔拘提吓得生与友梅面面相觑好似半青天打了一个霹雳正是长虽缧绁非其伯寮之愬如奈何却说李若虚自别生后终日在馆读书忽一日有事经过胥门即往钱宅相探钱贞回说家相公到云间访友去了若虚半疑半信怏怏而回过了旬余又值便中诣问钱贞回说如初若虚心下狐疑自想道我前日虽是语言太直拂了他的意思然亦是忠告善意岂九畹以此憾我故令阍者诳辞耶正在自言自语只见崔子文疾趋而来若虚迎住道崔兄何往了文喘息定了方才答说要去会九畹兄若虚道有何事情吾兄这等急促子文道兄还未知钱九畹已被宗师发下宪牌仰学除名顿承李正斋老师相唤故小弟得知其详未审吾兄曾晤九畹否若虚大惊道小弟两次过访那管门的老钱俱以松江探友为辞今忽有此奇祸弟与兄再去问个明白即不然请见钱老夫人报知此信子文道甚善甚善二人即诣钱宅寻见老钱老钱照前回答子文正色道我二人此来非为别事因你家相公被宗师发牌仰学已把前程革去竟不知犯着何罪为此特来相探既不在家烦汝通报老夫人说我二人有事求见钱贞听说惊呆了半晌只得吐出真情若虚道既如此我们且先会了九畹便知分晓即离了钱宅取路向赵友梅家来未及里许遇见紫萧忙问道相公何在紫萧道家相公在赵友梅家今早忽被府差拘去到得府前又值太爷退堂不问情由竟把家主下了司狱了故家主特遣小人报知各位相公二人听罢惊得面色如土竟不知所以得祸之由遂同至李若虚家下又细问紫萧初至赵家何人陪去以后又与何人往来紫萧便以前后事情细诉一遍子文沉思半晌方悟道是了是了那郑心如原是衣冠禽兽此必求谋不遂即挑弄是非而鼠牙挑讼则发难于裴玄耳又问相公进狱曾有使用否紫萧道家主带去资用已匮幸得赵娘把私蓄五六十金凡衙门上下狱官禁卒俱已纳贿顷小人来时赵娘亲到狱中探望若虚欢道妙女有情亦不易得又谓紫萧道汝未可回去报知老夫人俟我等会了陆相公另有区画尔且再去狱前会着钱吉察探消息何如即来回复紫萧应诺而去二子正在商议间陆希云已到毕竟陆生来有何议论果能救得钱生否姑俟下回解说第五回蠢头颅在寻风月诗曰相见无日期相思几时歇罗帐不同欢纱窗空待月过船决不抱琵琶谁言妇性如杨花君不见赵娘一诺重丘山至今贞操令人夸话说陆希云一到崔李即问道兄亦知九畹被陷之事么希云道顷闻自紫萧弟即往府前侦察原来是裴苏州为着友梅之故恨及九畹故提出蓼老口供面见抚台抚台即着太尊究问第恐中祸已深卒难排解二君何以策之子文攘臂而起道既在同盟便宜赴汤蹈火以急其难若逡巡畏缩首鼠两端非丈夫也若虚道弟闻中丞公与白下王梅川是同年同门今梅川亦在魏家门下与老裴至厚意欲烦希云到彼一往倘求得王太常一书则事当冰解希云即起身作别道小弟今晚便行只是在城事体两兄须要主意若虚道兄自做兄的事弟辈自做弟辈的事希云既去子文道弟亦别兄返舍即遣小价报知合社朋友兄于今晚亦须写好公呈二纸明日辰时俱在府前相会一齐进去求恳府尊若虚道既如此弟当约了舍侄辈明晨准在府前候兄原来钱九畹时望甚伟兼以李崔首倡不论府学县学相知不相知到了次早在城秀才无不毕集约有二百余人乃进见陈太尊太尊推託上台批发本府不充专主众人又一齐去求禀狄抚台抚台看了公呈不肯批准子文挺身向前道生员钱兰力学好古士行无玷今乃以莫须有之事而罗织以不可测之罪致使众论嘘嘘莫不切齿不平伏乞祖台为朝廷惜士超豁无辜恩均覆载抚台道钱生既系冤诬日后自当宽有尔诸生何须群吁子文道昔孟轲有云无罪而戮民则士可以徒况今无罪而陷士某等实切寒心岂能袖手旁观不发一言以彰公道狄抚台见众论哓哓不已厉声道钱兰既到官其曲直自在官矣诸生何必强辨以取抗法之罪独不见颜佩韦之事乎若虚道前时蓼州被逮犹奉圣旨况击苑官旗故佩韦不免于难耳若今日之事惟在祖台犀照便彻覆盆况生员等既为公举虽碎首殒身有所不畏又安知以佩韦为鉴乎抚台见众论不屈只得准了公呈子文等遂叩谢而出复向众朋友一一致谢毕自与若虚到司狱问慰钱生不消细话再说郑心如探知钱生入狱十分中意乃以探信为由直至狱中对着钱生道贤弟无辜被陷惜我绵力不能代控奇冤然观裴孝廉之意不止为那友梅因闻贤弟家道殷实故有此举目今若得三百金送他在我身上足保无事钱生叹道身陷狱中家母处尚无消息又何从措办此银心如知事不谐即往赵家说友梅道钱老夫人以诱惑恨卿裴公子复以装病见罪裴之势焰卿所知也若能与我三十金则我以二十两密赂裴之门客谷期生方免不测之祸其十金则以委嘱钱之僮仆庶无驱逐之忧不尔则祸不旋踵而至矣友梅知其设心诳骗乃谢道承君雅念为妾深谋第妾自钱郎被狱方寸已失惟冀彼之速脱又何暇虑及于斯心如乃艴然而出于中路遇着卖花妇梅三姐郑向所狎熟也因询其何往梅三姐道偶进胥门耳心如道胥门内钱秀才被妓女赵友梅局骗不遂暗唆裴公子讼于都堂都堂即着本府拘审今监禁在司狱司已一月余矣汝经来其家曾知之否梅三姐大骇道十一相公自在虎丘读书哪有此话心如道千真万真我岂戏言梅三姐一闻此信进得胥门如飞的走入钱宅报与老夫人知道原来钱生在狱中三十九日那钱贞每日虽到狱中讯候却瞒着老夫人家中大小虽或相闻俱被老钱致嘱兼以未知的确亦不敢轻易乱传不料那日梅三姐却把郑心如所说备细说出吓得老夫人冷汗淋身半日不能开口急忙唤进钱贞诘问钱贞不能隐匿只得支吾说初去时俱是郑心如诱引以后惹祸之由老奴尚未知其详老夫人便把钱贞痛骂了一场却又放声大哭秋烟姐在旁在也不住泪如雨点梅三姐与绣琴诸婢俱来劝慰老夫人收泪向梅三姐殷勤致谢又唤过钱贞道先老爷在日待汝不薄及临没之时又再三嘱託抚我佳儿今乃通同诱引酿此奇祸倘幼主少有差失虽碎割汝肉不足以偿我之恨钱贞亦低头含泣夫人又道别样官事亦不足为虑岂不闻炎上之势虽杨左诸君犹陷于罗网而况于孤儿寡妇乎吾且问你经今月余只管弥缝不露将幼主沉于狱底作何了局钱贞道皆赖崔李二相公出冤揭动公呈若奶奶要知端的除非请来一问老夫人即着人去请崔李又以祸起于赵友梅便着钱贞唤集僮仆一十余人直到赵家厮闹那些家僮巴不得有事奉了主母之命少不得哄然蜂拥而去不题却说崔李请到坐在前厅老夫人于屏后致谢扶救之力并问事体若何崔李便将前后事情备说一番因贺道恭喜佳郎公出狱只等抚台病痊即日无事但细查祸之所起皆出于郑心如俟九畹事平晚侄辈还要约齐同社鸣鼓而攻之老夫人道此皆不肖子自贻伊戚兼老身失教之故于心如何尤遂具酒饭款待二子略饮数杯即辞谢而去原来钱生得脱狴犴因请客贾文华前在赵家陪饮之后生赠以数金贾甚德之其后贾与裴玄一面即契留在寓中一日闲话偶及友梅之事贾文华为生辨剖甚悉且言疏财好友做人温裕谦恭亦兹不曾拜从蓼洲门下玄闻之颇悔轻信心如又值崔子文私赂门客谷期生期生乘间屡白其冤于是玄有宽释之念矣天何希云求得王梅川书至书中剖悉谆谆词音恳切玄乃致书扶台令其宥放不料生之厄运未满狄抚台忽然患病匝旬及至发牌仰府时又多了十余日钱生既释崔李陆三子俟立于道左相见之际悲喜交集屈指在狱日期恰好四十九日忽想起梅山之言喟然而叹道梅山老人信神人也三子亦各嗟异而别须臾抵家老夫人预置一杖俟生归当挞之数十及见生容颜憔悴手软不能杖下惟跪而责之道尔母德凉虽不能比数于三迁画荻之训然亦费了多少辛勤冀汝成立乃不能守身如三而几啖虎口虽尔之自作自受其何以衍宗祧而慰垂白之母乎夫人说至此不觉涕泪交下钱生亦呜咽不能对既而夫人又谓生道汝之被祸皆因含沙所谢今虽幸免恐斯人尚不肯忘情于汝金陵范闇然汝父同年也其夫人苏氏与我恩若嫡亲姊妹日前曾有书来备说谪官在家我今晚写下回书汝明日即往南京一则省慰年伯一则在彼攻书明年乡试若不得一第休来见我生惟惟受命至夜归房秋烟潜来话别泣谓生道自承爱倖便已身怀六甲今官人远行归期未卜倘后来生下或男或女夫人疑妾外私而不肯相信奈何钱生乃取罗帕题诗一绝留与秋烟为证诗曰瑞叶熊罴梦已通海棠曾记试春风欲知别后相思处只在秋林烟影中是夜即留秋烟同寝至晓遣人密约友梅欲与舟中一会不料友梅迁去已久钱生得报怆然不乐只得往请同社作谢然后起程恰值崔李陆三人俱至言起金陵之往皆扼腕不怡将行老夫人又握手叮咛道竹林之下愿汝相亲绮陌之尘慎勿再践还有一件那王太常虽系年家他近在寺人荫下更宜绝迹时桂子红叶诸婢俱随着老夫人送出独有秋烟泫然欲泣惟恐夫人审问先掩袂而归崔李陆买舟送过无钖然后作别正是桃花潭水深千尺不及汪伦送客情且把钱生按下不题再表赵友梅自从钱生系狱情思恍惚寝食俱忘每每问卜求签更以钗珥施于佛寺祈生免祸那一日忽值钱老夫人差人喧闹了一场赵月儿不胜气苦又恐裴公子要来寻事自想安身不牢即忙僱了船只一直迁到杭州租一所园房居住在明圣湖边岳王坟之左正当山水胜处余曾有西湖十咏附录为证诗曰路入西泠照曙霞氤氲香雾覆晴沙孤山月落钟初歇古埠烟迷柳半遮芳草欲迓游子骑好风将送泛湖槎绿窗犹拥鸳衾卧帘外声声唤卖花右苏堤春晓袅袅随风万缕轻摇空似浪暗藏莺只缘梦绿娇翻舌岂为啼红巧弄声画舫能倾游客耳香闺解动美人情最愁春暮花如雪老却歌喉懒不鸣右柳浪闻莺凉飙满院麦秋天历乱荷开照水妍治袖翻红吴苑女舞衣剪翠蕊珠仙花心泻露清销暑叶底披襟小泊船一阵艳香心已醉夕阳几处送繁弦右曲院荷风曲港花荫间柳荫涟涧拍岸水深深有时戏藻金梭掷忽地吹波玉尺沉贪饵恐为渔父钓穿苹应避鹭鹚淳非鱼虽不知其乐跳跃悠然足会心右花港观鱼嶙峋对立直凌空南北巍峨势并雄玉柱全撑青霭表莲花共透白云中月明黛色垂千仞雨后岚光积万重安得跻攀最高顶扫开浮翳拥苍穹右两峰插云幽然夜色渚烟收渺渺湖光漾碧流错落培涵三个影空明月涌一轮秋纤云己逐金风扫灯水遥连玉宇浮我欲扣舷歌古调波心只恐老龙愁右三潭印月塔影亭亭挂夕晖小庐取次掩紫扉一峰紫翠烟容达列壑苍黄树色微鸟宿乱随浮霭去马嘶争惹落花飞笙歌半在南山路多少游人带醉归右雷峰夕照云深古剎隐南屏向夕蒲牢递远音催散玉楼歌舞宴惊醒客邸利名心疏声遏籁天边落清响随风月下沉促得山僧归去急独携藜杖上遥岑右南屏晚钟万顷澄波一派秋冰蟾皎洁印中流风来鹫岭天香远云散银河兔影悠寒照两峰岚翠重光生千里柳烟收扣舷朗咏坡仙赋直欲凭虚到玉楼右平湖秋月一道修梁跨水隈银沙十里映楼台疏林似剩琼花片荒苏疑飞鹭羽来晴日乍溶新水涨晓风已卷冻云开如何策寒堤边望半是寻诗半探梅右断桥残雪说这武林洵为山水名区只因赵友梅心在钱生哪有情怀赏玩每日间禁不住两行珠泪丢不下一片愁肠不觉香销粉悴非复畴昔之花容月貌矣到得旬余便引动了闯寡门的清士耽风月的狂童怎奈友梅不言不笑并没有一点温存意态所以来的俱含愠而去本郡有一个宦家之子姓胡字伯雅为人痴顽不韵人都称为憨公子也慕友梅之名同一个门客唤做常不欺特来相访友梅关了房门不肯接见赵鸨贪他是个宦家逼勒数次只得出来相会憨公子目不转睛看了又看不住的赞道妙妙妙佳佳佳常不欺道从来佳丽出在杨州今见赵娘果然名称其实憨公子默坐了一会忽然问道我小弟幼时尝闻家祖先尚书说扬州有一个名妓叫做李端端今友老也是扬州人可曾相熟么友梅不睬常不欺便插口道说起那李端端真个美貌非常前年在下曾到扬州去与他相好之极赵月儿在内只闻二人叙话并不见友梅接口惟恐憨公子不悦忙出来寒温道拙女只因病后故懒于言笑大爷何不与常老爹摆那棋抨决一个胜负憨公子遂与常不期对局不欺一连佯输了五六盘憨公子道我的棋比你何如不欺道大爷这样妙棋不要说在下不敢争先便走遍了杭州府也寻不出一个敌手憨公子拍手大笑整棋再着常不欺又诈败了两局值酒餚已备摆列出来憨公子把杯相劝道酒是引兴之物乞赵娘多饮几杯助助兴儿友梅低了头只不做声憨公子道我们此来无非取乐而已若友梅这样敷情而避焉请勿复敢见矣不欺道毕竟是才人之口话出来庶不郁郁乎文哉二人且说且饮只有友梅不胜恹恹长叹了一声不觉掉下几点泪来憨公子怒道一人向隅满座不乐这也可厌之极可厌之极即便站起身来拖了不欺就走不欺曰大爷既不耐烦不如到吴山脚下李一娘家里去罢憨公子点头道有理有理遂不终席而去等得赵鸨出来挽留去已久矣你道友梅为何不惧赵鸨这等自由自主只因生性聪明那赵月儿爱惜如亲生之女自十四以至十六三载之间所获缠头已不下千金故月儿不加诃责惟冀其改情易虑其如万般苦劝委曲开陈而友梅之心不可转也当晚憨公子不别而去气得月儿面皮紫涨忍耐不住便大怒道你这贼淫妇原不受人抬举你到我家虽已识得几个字儿我却用了无限心机把那书画棋琴件件教会寒时便怕你冷夏天便忧你热把你受惜如掌上之珍这是为何无非要你兴旺门头使我暮年安享谁料一见那钱十一的小冤家便把魂灵儿落在他身上终日价不情不绪没心没想只恐你有他心他无你意他是仕宦人家少什么金钗十二要与他图做夫妻你也忒妄想了你爱他有貌我看他瘦削脸儿也不能赛过二郎神你羡他有才只会做几句歪诗也不能比那七步曹子建况今生在狱中犯了裴公子之怒生死未卜你还要时刻挂念只怕你害了失心疯的病了不要说在苏费用即迁到临安每日买柴籴米难道是天上落下来的我们开个门头一日无客一日不活天幸来了这个憨公子你又不瞅不睬使他含怒而去怎不气死我老娘也月儿话到此处转气得手脚冰冷直僵僵挺在椅上只管喘息停了一会儿又道你这贱人但知其一未知其二若从良是件美事我做娘的亦不迟至今日了只因有了丈夫便要被他拘束何如春风秋月散诞自由若富足之家犹可设或花费无穷而家私有限吃的是薤盐穿的是布素又何如饫珍羞之味服罗纨之衣这还是一夫一妇若不幸而做了那七大八动不动被正妻借辱骂是娼根贱妓其苦更有不可胜言者况男子汉心肠最狠始初恩爱果然似漆如胶到得后来别恋了新欢便把你撇在脑后那时节进退两难噬脐何及怎熬得那清宵寂寞永昼凄凄倒不如今日凭你看中那个俊俏郎君和他相处几时朝朝寒食夜夜元宵其苦乐又不啻天壤之隔也汝乃聪明人亦何俟叨叨细说只要你依了我万事全休稍有不然汝认得我皮鞭么友梅泣道儿阅人多矣其才情具足未有如钱郎者故一言已订虽九殒无悔惟乞母亲垂怜其意不致深诃则沾德无涯而报恩有日月儿微微冷笑道好个自在话儿我也不与你长舌广说只问你依也不依友梅瞪目应道一言已决何必再问月儿不胜忿怒乃以皮鞭自肩至胫挞至五六十可怜洁白肌肤寸寸皆青损伤之处血流如注友梅惟哀声唿痛而已却绝不改口月儿再要打时见他遍体皆伤无处下手只得假放手道今且饶你去细想明日若还不知悔悟我肯饶你只恐皮鞭也不肯饶你因叫侍女劳英扶她去睡友梅到了房中睡在床上千思万想道钱郎不知生死冤家又苦苦相逼你看这样光景料不能留得此身与钱郎会合倒不如拚着一死以报钱郎罢了捱到人尽睡熟竟取了一条长汗巾悬梁自缢不知性命如何且待下回分说第六回有心人巧窃花枝诗曰自从销瘦减容光半是思郎半恨郎欲识旧时云髻样开奴床上镂金箱却说友梅命不该绝恰值侍女芳英起来小便此时残灯尚明于灯影之下忽见友梅似打秋千的高挂在梁吓得魂不附体登时狂喊那赵月儿在梦中惊觉也不及披衣赤身来救即忙解巾放下四肢虽冷胸额犹温乃与芳英大声唿唤徐以姜汤灌进直至二更方才甦醒开眼一看即转身向里月儿愈恚道汝以死吓我我偏不怕连叫取那皮鞭来友梅微叹道死尚不惜又何惧乎皮鞭月儿虽说见其肌肉皆伤亦不敢下手既而友梅长号一声仍复晕去急得月儿又连声唿叫移时而醒乃泣道儿自幼虽蒙恩育数年以来所获金帛亦足以偿母矣薄命之躯惟求速死却又频频唤转何必相苦如此耶月儿亦无可奈何只得回嗔作喜温言劝慰到了清晨转觉身热如火昏昏沉沉口中呻吟不绝进以茶汤即时呕出月儿自悔发怒之暴心下着忙于是延医看视亲奉汤药将及半月病虽稍可奈容颜日渐羸瘦月儿恐有不起乃与之道昨有人自姑苏来言钱郎已脱桎梏汝宜放宽心胸以图相会今后惟汝是依吾不强汝友梅闻说信以为然不觉心境顿舒饮食稍进又将半月方得平愈如初且说钱塘门外有一开盐肆的姓程名必孚表字信之原系徽州府休宁县人氏自祖上移居虎林已五世矣年方二十家累千金娶妻林氏姿色平平而妒悍异常必孚年少颇狎昵于花街柳巷一日偶经岳庙闻人说道张家园内住的赵友梅维扬名妓也必孚闻之心动神飞即时过访时友梅病体已痊丰艳如旧闻有客来即掩房深匿月儿出来接见留坐待茶必孚殷勤露其来意月儿叹道只怕程君无缘必孚愕然道小可但慕芳姿不惜财帛孰意老娘这般见弃却是为何月儿乃以誓嫁钱生一事细细诉说必孚听了怅然自失者久之乃道既如此某亦不敢相强惟获一面鄙愿足矣月儿进内曲劝至三友梅闭了房门终不肯出必孚因以厚赠啖月儿月儿凝思良久道翌日午前妾与之博弈于厅下君听棋声即悄然闯进我便拥持于后不容趋避则足以饱君之目矣必孚大喜复谆谆然相约而别至次日饭后友梅不知其故果与月儿对局于前庑俄而程生自外趋入友梅急欲避时已被月儿双手推住自面至足被程生看个仔细因以挟持而见双脸断红泫然欲泪其怨恨之容转觉可怜此时程生神情飘漾顷刻难持正欲向前作揖友梅已用力挣脱翩然而逝矣必孚莫能再睹惘惘而归怀念之殷几忘寝食有汪生者讳见昌亦徽州郡籍入泮于钱塘必孚之表叔也偶于途中相遇汪生深详其销瘦程以实告且言姿色之美目所未睹者汪生乃历举在杭名妓以拟之皆曰非其伦时有薛素素者名重东吴汪生又举以为▉必孚摇首道亦不如也汪生骇然道天下信有如此绝色虽西子王嫱不足数矣然彼既有属意之人吾侄作单相思亦复何益必孚道侄有别墅在涌金门外意欲图为侧室不知以后如何汪生道妇人水性既归吾侄谅无终拒之理只恐赵鸨索价太高吾当效张仪为子作说客可乎必孚道倘获事成侄以三十金为寿汪生遂欣然别去逾数日即诣张园向月儿备述其意月儿正萌脱卸之念惟恐不成止索银二百两汪生归告必孚必孚欣然领诺于是择吉成交至期月儿谬谓友梅道我与你自到临安忽已数月矣坐吃山空终非久计意欲返转姑苏只不知钱郎果然脱狱否又不知汝之姻事若何吾闻关圣签灵应如响且去此不远曷往祈诸友梅不知是计果即梳妆登轿轿夫先已受嘱遂由小路直往涌金门别墅必孚预备酒餚蔬果焚香燃烛以俟更觅一能言孙妪以便临时劝慰俄而肩舆已至友梅出轿进门抬头一看并非庙宇只见烛火煌煌大惊道尔辈何人辄敢哄我至此程生自内趋出深深揖道多承尊堂厚情已将娘子嫁于程某岂娘子有所未知耶友梅大怒道妾自有夫君岂无妇若依旧送归则罢否则吾以颈血溅尔之衣矣孙妪笑劝而之道赵鸨不仁岂能遂娘所欲今程大爷真实君子也允与不允悉凭主裁倘有商议不妨缓为之计何必以彼为归而视此如仇哉友梅沉吟了半晌乃道既要留我在此必须卧不同床坐不同席他日一遇钱郎即便相从而去计尔所费加倍奉偿并不许异言推阻必孚听其言辞刚劲不能指语惟鞠躬惟惟而已夫妓以色事人者也且又程生年甫妙龄家非穷乏乃立志不移贞行皎皎虽传说所称扬娼李娃者何以加焉友梅自归程之别业因防卫甚谨兼以利刀佩于腰间遂使必孚不能相犯然以钱生急难相会愁心日益珠泪时零往往调玉轸以寄悲託贞松而咏志所作诗词不能备载姑录其碧芙蓉词一阙词曰晚雨浥梧梢催起恓惶一声啼鸟别鹤虽弹此曲谁能晓西湖水与泪争流两峰云比愁还少花枝有主寄语东风不必空相绕西楼闲倚遍难禁入夜清悄咫尺姑苏梦也如何杏甫能够几夜欢娱拾得来千回烦恼重门深闭凭谁寄信相思宿债应难了忽一日与婢女轻红倚门闲立只见一个相面先生生得形容秀异修髯如雪头戴方巾身穿一领酱色布袍手腕挂一面小纸牌牌上写道五钱一相从门首向东而去友梅暗想此人一表非凡且相价甚高必非寻常相士急令轻红向前相请那先生即随着轻红走进草堂友梅深深的道了万福道贱妾鼠目獐头敢辱先生神鉴先生道老夫相人别有奇术不比那走方的相士走把达摩相诀与那麻衣相法中几句说话胡乱哄人只是一味直讲娘子休要见怪友梅道但求直言为妙那先生即令友梅立正了自上至下凝神细看又把双指轮了一回乃道娘子十岁以前安稳无事不消细说单讲十岁这一年就该令尊令堂一齐见背从此萧墙生难离弃祖基陷身罗网今年贵庚十几岁了友梅道妾是辛亥生的今年一十六岁先生又将十指轮了一回踊跃而起道恭喜恭喜目下就有异人提拔虽不能做个正室也是一位三品夫人友梅道贱妾运蹇悉如先生所谕一句不差若云命有贵夫现今身居坑坎死亡只在旦夕先生休要见谑先生道老夫据相直谈安肯戏言失实友梅道妾是维扬人细听先生口气亦像扬州敢问尊姓大名先生道老夫果是凤阳人氏浪游江湖弃姓埋名已久贱号只叫做梅山老人友梅忽然想起钱郎曾说有个梅山神相莫非即是此翁便问道春间在苏州玄妙观中有一位梅山长者可是先生否梅山道即是老夫娘子何以晓得友梅道不瞒先生妾实沦身青楼与姑苏钱中丞之子钱兰有伉俪之约彼时钱郎曾经相遇故贱妾得知宝号不意今日天幸相逢并乞先生一言指示妾与钱郎果有重会之日否梅山道只凭一点贞心自然鬼神呵护命合有期不须疑问言罢即欲起身友梅慌忙挽住双膝跪下道妾身虽脱勾栏仍罹机槛每为狂且所逼度日如年自非先生阐破迷途一言垂救莫道断钗重接能诣琴瑟之和只怕环珮空归难结鸳鸯之缘梅山道老夫四海为家一身流寓有何异能脱子于厄友梅涕泪滂沱牵衣不放梅山亦觉凄然乃安慰道子不须掉泪我有一故人幸亦云踪暂寄于此他是英雄剑侠专肯济困扶危与钱秀才也有一面之契我去为子恳求谅他必能赤手相扶只在八月十五二更时分子其端坐以俟友梅便敛在再拜拔下金钗为谢梅山坚辞不受挥手而去友梅深幸得遇梅山然以二更之约犹疑信相半忽见一人推帘进来视之乃孙妪也友梅笑迎道孙老娘此来莫非又作说客耶孙妪道非也恐娘廓处无聊特来闲语耳于是坐谈良久妪即从容讽道老身岂敢为程郎游说特以娘终身之事筹之莫若顺从为便假使程郎萧然四壁家无担石之储则不敢劝即使家有金穴而春秋已富或貌甚不扬则亦不敢劝即使富家矣年少而容美矣然娘是明媒正娶不幸而做了断钗破镜乃守节不移此是纲常伦礼之正则又不敢劝今闻钱公子不过是一言之私订反不若程郎有二百金之聘仪即思钱之情重然以程郎待娘何如至其家月余未尝闻用强凌逼每每市绫罗购珠玉委曲以奉娘欢其情情眷眷又何深也若娘坚执不从万一程郎怨恨将娘另嫁一个蠢劣兇恶之徒那时节又怎能保全贞操此是老身药石之言惟娘三思勿贻后悔友梅谢道仰辱厚情妾当铭骨不朽若要土梗盟言改弦易操虽使仪衍复生吾志断不能回矣孙妪乃不悦而退无何已届中秋程生暗地着人将菱藕芡实兼灸鹅火肉鲜鱼月饼之类陆续送来将晚又着人送至湖白酒四瓿友梅以荤餚瓿酒一半赏与着房夫妇一半馈于孙妪自己只吃藕菱芡烹茶而啜是夜万里长空毫无片云遮絮俄焉推起一轮皎月清光如画其杭城赏月之盛真是家家弦管户户笙歌只有友梅凝妆静坐作风吹柳一章寓意以谢程生诗曰灼灼园中花讵无桃李姿好风是何意偏吹杨柳枝相扶固云陋贞信恆自持莫怨柳情薄只因风吹迟愿为华阴雀衔环报恩私友梅将素帕一方题诗方讫忽闻谯楼已打二更四壁悄然只有风声唧唧友梅叹道梅山之言谬矣俄而窗外一声桐响仰首视之则见一人立于庭下头戴毡笠身穿箭衣年可四十形躯秀伟进前谓友梅道俺承梅山之託特来相救玉漏已半幸勿迁延友梅且惊且喜忽摇手令其勿言低声应道有守房夫妇寝于外厢倘被知觉反为不美那人便不开口背了友梅逾垣而出其步履如飞瞬息之间到了一个宅宇原来那人即在昭庆寺东卖雨伞的张仰坡隔壁赁一所厅房作寓友梅方进仪门遥见堂上列炬辉煌丫环五六簇拥着两个美姬出来迎接友梅见有内室方才放心那人进去换了方巾出来重与友梅施礼友梅再拜而谢道小妾不幸陷身匪类仰承君子仗义相扶使妾得与钱郎重遇现出二天愿闻高姓大名以便镂之心骨那人答道俺有姓无名人但唿为申屠丈曩与钱郎在虎丘梅花楼上曾会识荆昨晤梅山兄备悉赵娘贞操卓然侠俺不胜钦敬至于移花接柳匡难除兇乃区区恆事耳何足沾齿言毕即令摆列筵席款待友梅申屠丈自到后房饮酒只留二姬陪酌既而斗转参横将次鸡鸣而息次日梅山老人亦来探望友梅慌忙出谢申屠丈因从容问道赵娘贞行虽已略知一二其与钱郎聚散始末尚乞赐闻友梅便把前后事情详细说了一遍申屠丈听罢拍案大怒道裴玄那厮危于朝露也不必话了至于赵鸨不仁若不杀之难消此恨友梅道赵母恩养数年亦不足怪惟恨恶叔宋钶将奴哄卖为娼以致受诸茶毒真堪痛入骨髓申屠丈便问宋钶今在何处友梅道住在广陵新城因做人兇狠人都称为宋黑虎申屠丈即唤真真儿何在唤声未绝忽见一人立在阶下身长七尺腰阔数围凤目彪形黄须黑脸向前应声喏道主公有何钧谕申屠丈道今有广陵宋钶为人残暴殄义与尔匕首为我速取头来真真儿应了一声霎时不见申屠丈悄谓梅山道中原贼星甚炽将来国祚倾危道兄夜瞻干象亦卜其数之远近否梅山道只在二十年内天下便当鼎沸所恨老夫年迈不及见君辈匡时之略矣二人闲话未及两个时辰真真儿已回手提一颗人头鲜血淋漓掷于阶上申屠丈令友梅向前识认友梅举目一观吓得魂惊心悸移时不能开口只把头点申屠丈向葫芦内取药一丸傅在头上顷刻化为清水因谓友梅道我这真真儿一日一夜能行万里俺令他把天下无义汉子共诛了四十九人连今日宋钶凑成五十友梅闻说心益竦然即敛衽致谢道妾承二位洪恩既拯于陷溺复雪其大仇但妾在此搅扰不安倘即送往姑苏早晚得与钱郎相会尤为恩便没齿难忘申屠丈笑道赵娘不须性急那钱郎虽脱囹扉己被夫人遣往白下只在冬初更有一场大难俺今访友燕京即于便路解救子留敝寓自有二妾奉陪兼以梅山在迩虽使程生追究足保无虞友梅遂不敢再言申屠丈忙令左右置酒话别既而半酣二姬共联一绝以当骊歌诗曰阴雨丹枫晚送君休将别泪染榴裙一声清肃却何处鹤背俄惊万里云二姬吟毕申屠丈斟满巨杯送与梅山自亦立饮二爵遂与友梅相别梅山亦便起身送出要知友梅与生何时方会申屠丈此去如何救难且待下回便知分晓第七回传情锦字为怜才词曰香闺深掩暮云低家在凤城西好风吹起相思梦因箫史弄玉心迷潜出秀帏一面暗将锦字重题怨归心去逐鹧鸪啼才子为情羁客中未及明珠骋意惆怅几度沾衣菡萏花须并蒂鸳鸯鸟讵孤栖右词寄风入松却说钱生自在无钖与崔李陆三子分袂带了紫萧向前进发一路凄凄凉凉想起友梅恩爱方深忽被一场横祸以致两下分离又苦又恨每每对月长吁临风堕泪过了数日方抵金陵因天晚不及入城即向客寓过宿次日咨访店主知范太守住在聚宝门内大街令紫萧算还饭钱沿路问至范宅只见室宇萧然门可罗雀那管门的询知苏州钱公子不敢怠缓即忙请入前厅一面着人进内通报钱生徘徊细看果然收拾精雅中间挂一幅孙雪居写的山阴访戴图上有一匾是芝秀堂三字乃云间董玄宰先生题赠瞻玩未完范公已整衣出见钱生以年侄不敢当客礼再三谦逊而坐范公见生举止安徐仪容秀韶心下十分爱重寒暄方毕又将家事一一细问钱生言辞敏瞻应答如流范公益肃然起敬道忆自令先尊仙逝老夫清酒临吊一见贤侄不觉倏又长成如此洵乃宗庙瑚琏奚啻谢家玉树钱生道老年伯宏猷硕望正宜股肱明廷何乃急流勇退以寻竹坞花坪之乐侄恐太傅不起其如苍生何范公道老夫蹇材拙运故历官二十年仅至郡守若再贪恋鸡肋岂不为邓禹笑人况西河抱戚老泪几枯益觉紫霞念长红尘计短矣钱生唤过紫萧取出回书双手递上范公亦即传命请出夫人相见少顷苏老夫人出来相会钱生备致老母谴候之意夫人亦殷殷致问起居拆开回书与范公看毕范公欣然而笑道若得贤侄在此下帷使老夫朝夕得聆珠玉尤为深幸于是置酒款待延生进内饮于凝芳阁中夫人亦出来陪叙命侍女红蕖行酒钱生偷眼视之轻霞晕颊秀发齐眉也有几分姿色想起秋烟不觉情意凄其几欲泪下范公酒量甚宽见生能饮其兴益豪乃以巨觥对酌直至更阑痛醉而散即以阁之东厢为生寝室方生饮酒时见绣帘边云鬟半露娇艳非常时来窥觑钱生意是公之腾及归房红蕖以茶捧至因以讯之红蕖道此乃小姐珠娘也钱生又问芳春几何答道十七复问受聘未红蕖摇首含笑而去钱生既已酩酊又值心绪不佳渐觉酒涌上来和衣睡倒俄而红蕖复至唤醒生道小姐恐郎君酒后口干特奉凉瓜以沁喉吻生笑谢道承小姐投我以木瓜愧无琼琚之报烦小娘子为我多多致谢红蕖既去钱生独坐悄然把残灯剔亮见几上有花笺一幅乃吮毫作词一阕词曰昨夜碧纱窗静拾得相思一枕梦忽到罗浮却被红儿推醒心耿心耿不见玉梅花影右词寄如梦令盖寓怀友梅之意折为方块置于砚匣之下至晓起来与范公相见同吃早膳毕谓公道家叔推任山东荒茔在迩欲去一拜范公欣然遣俨平引道钱生去后忽王太常遣使邀赏荷花公不能辞午前即去原来范公讳耿止生一子一女子名朝瑛已在开封任上患疾而亡故公有西河抱戚之语其女性敏慧工琴书真有班妃易安之才生就沉鱼落雁之色因夫人初孕时梦见仙女授以明珠一粒故以梦珠为名及年三岁有道人见之谓乳媪道此子异日敏巧绝人有以明月珠为聘者方可妻之言讫已失道人所在公益奇之是以遴选东床最难惬意既要才与貌兼又须夜光照秉虽巨族名门屡求庚贴而公莫之许也其夜钱生坐在席上珠娘潜于帘缝窥之退谓婢女莲香道天下倩美之士后有如钱郎者乎既而红蕖来备述钱生所问之语珠娘笑道郎真狡狯岂亦觑见我耶复令红蕖送瓜以觇生及次日钱生既去探叔范公亦即赴席珠娘瞒了夫人与红蕖悄悄的潜入生之卧房见其琴剑书笥文房器玩无不珍美忽于砚匣边有花笺微露取而观之乃如梦令一阕讽咏数四知其别有寓託然时方季夏不能喻玉梅花影之句乃展开花笺楷书二绝于后诗曰静几明窗日到迟牙签相伴下帷时江郎莫负生花笔留向春闺学画眉其二菡萏初开香满池何须更忆玉梅枝彩笺词比琴心怨借问相思为阿谁写毕仍折为方块藏于砚底而出至暮生归记起前词恐为范公所见将欲藏于筐中展开词尾忽见小楷数行字画端劲真有颜筋柳骨及细味其诗则又暗託芳情并寓观讽心下狐疑竟不知是何人所作俄而红蕖以瓜李送进钱生即以笺诗问之红蕖笑道昨夜令妾送瓜的是谁则做诗之人从可知矣钱生惊喜道既是小姐的佳句小生当珍为至宝饥则以为食渴则以为茶坐而哦睡而讽矣红蕖戏道见了诗句就是这样寒酸若见了小姐的花容只怕郎君还要嚥许多馋涎哩言讫带笑而去钱生复将二诗吟哦了数遍叹息道吾则道天下有才有色的佳人只有一个赵友梅了谁知又生一个范小姐使小生获睹此诗好不侥幸也当夜无话明日公谓生道昨日王梅川邀请工部主事吕玄卿赏荷并来邀我偶在席上谈及令先尊他因说贤侄与裴孝广有隙前日特为写书劝解如果有此事贤侄既在敝居下帷须去面谢此老虽不可交然礼亦不宜疏阙钱生虽受母戒然以公命即往投刺只见门第赫奕僮仆如云往来车马络绎不绝等候了半日方得进去坐在厅上又有一个时辰方见梅川科头跣足手摇羽扇慢慢的踱出来及见钱生又假意说容取巾服钱生一把拖住梅川便拱手道溽暑中衣冠久废只得欠礼了钱生婉款伸谢梅川惟略叙寒温而已须臾茶毕钱生起身告别梅川亦不挽留才下庭除即一拱道幸恕亵衣不及远送了钱生意甚怏怏殊悔多此一来归之语公公哂道此乃小人得势之态耳何足介怀正在慨叹间忽见一个长老进来谒见公即降阶而迎相待之仪十分恭敬顾谓生道此位乃清莲庵寂如上人戒律清恪乃方外椒兰也钱生见其修眉方耳潇然有出世之姿亦肃然起敬那寂如长老讲起妙谛滚滚如贯珠真能使天花乱坠临别袖中出一绿薄道小庵新塑一尊送子观音尚少数金乞檀越助成善事功德无量范公欣然允诺又留吃素斋然后别去自此钱生日在窗下惟把友梅所寄之书时时展诵诵毕又将梦珠二绝又复吟哦一连十余日送茶捧饭俱是小婢山茶而红蕖久不见至钱生闷闷不悦作诗一绝以抒幽怀诗曰欲寄相思少便鸿新愁更比旧愁浓罗帏咫尺犹难见何况行云无定踪却说梦珠小姐自那日窥见钱生之后刺绣浑慵怀思不置有时雕栏斜倚脉脉无言有时鸾镜半窥悠悠凝想不觉眉山锁翠金钏俄松惟有红蕖深解其意乃劝慰道小姐是千金艳质老爷又选择门楣怕没一个风流快婿何乃注念钱郎以致憔悴至此珠娘喟然长叹道是非尔所知也我尝诵诗至桑中淇上之约未尝不丑其行岂肯躬蹈之乎只因世人有才的未必有貌有貌的未必有才如钱郎之貌固不待言矣前日爹爹尝把他的课艺进来我细细览阅文辞秀雅格局高华黄钟大吕之音白雪阳春之调以此出战诚掇巍科而有余若钱郎者所谓昆山之壁价值连城北海之鹏程搏九万者也我每欲潜出一会以观其意奈夫人严于拘束跬步不离虽婚姻之事主在椿萱然可託终身亦须斟酌当此之际诚不能不为之耿耿耳红蕖道小姐敏心卓识信非奴辈能窥但夫人拘管虽严何不潜赋一章待红蕖送去以探钱郎之意何若珠娘凝思良久道汝言亦是乃以薛涛笺赋七言近体一首诗曰倚遍雕栏每倦吟近来愁压黛眉深花源已泛刘郎棹银汉休辜织女心讵谓蓝田无美壁可能烟岛拟文禽玉人若喻诗中意莫吝琼瑶惠好音红蕖接诗欲行珠娘又叮嘱道切须谨慎不可漏泄与夫人得知倘钱郎有甚话说急来回复红蕖乘间走出凝芳阁来钱生正在倚柱咿唔见了诗笺即展开细看叹道吾固知小姐情深若得为比翼之鹣连理之树余之愿也但有一腔心事必须当面诉闻小姐既不吝瑶篇赠我更不知有须臾之闲使鄙人得睹芳容否红蕖道郎君要见小姐何不也做一诗与我捎去钱生即取碧筠笺次韵一首折做同心方胜付与红蕖红蕖得了诗笺即忙回报珠娘珠娘接来视云书幌凄其久废吟粉垣虽隔两情深欲援绿绮闻芳耳难託青鸾诉苦心萝蔓抵惭依玉树云街何日效鹣禽彩軿肯自瑶台下重倚朱栏待好音珠娘又问道钱郎还有何言红蕖道他道有一腔心事必要与小姐面谈珠娘笑道我亦欲图一见以决终身其奈夫人何红蕖笑道我有一计只要用着莲香不知小姐以为何如珠娘道汝有何策第为言之红蕖道明日老爷约定吕工部要到牛首山燕于矶诸境随喜想必信宿而回乘此机会何不令莲香假充小姐与那钱郎一晤面上虽有了几点麻儿只须多擦些粉金莲略大些把那绣裙放下也可隐瞒小姐欲诉的衷肠说与莲香念熟若钱郎说甚心事只消含煳答应以待小姐自己主裁另行回话只要把夫人陪住在房待红蕖伴着他悄悄出去此计何如珠娘莞然而笑道不谓汝倒有陈平之智只怕莲香不肯红蕖道以小姐之命谅他不敢违拗珠娘即时唤过莲香以此语之莲香点头微笑于是红蕖复至书房回复次日清晨范公果别生而出将及黄昏时候珠娘把那珠衫绣裙重熏兰麝换与莲香妆束齐整宛然是个闭月羞花的小姐红蕖跟着袅袅娜娜走出东厢来钱生凭栏凝盼但见月上梧梢犹未见至怅然道岂其谬耶俄闻竹屏之外足音跫然只见红蕖随着小姐已翩翩而至矣钱生喜跃趋迎深深一揖坚欲迎入书馆莲香固推道即此共谈片晌罢遂拂石而坐即莲香原有几分姿色兼以星月之下转觉婉然动人钱生笑谢道小生以萱帏之命觐候尊亲不意缘契三生遂获帘边半面然自料弇末之夫何足以配仙质忽承小姐赠以瑶笺使鄙人喜出非常感深五内莲香述小姐之意以对道妾闻婚姻之事冰人言之高堂主之非儿女子所当私议但以君子惠中秀外学究天人信乃旷世难逢何可失之当面故不耻自媒辄敢以芜蔓之词谒其鄙诚倘君子不弃葑菲结以秦晋妾得躬执箕帚幸莫大焉钱生太息道过承小姐错爱岂不欲即求偕老但心有隐忧未也轻许莲香道郎君有何心事不妨为妾言之钱生道实不相瞒小生与维扬妓女赵友梅曾有夫妇之约今虽风流云散相会无期然言犹在耳若即寒盟是乃鲜情薄倖之徒不惟友梅罪责即小姐亦必我尤矣然执守前言以负小姐一片美情则又眷恋不忍际此两难故欲面商之耳莲香未知小姐之意不敢妄对但唯唯之而已红蕖惟恐夫人唿唤连声促回莲香临行复谓生道门客许翔卿与家尊至契郎君若以作伐求之则姻事可谐矣言讫琼珮珊珊翻然而逝钱生伫望久之黯然魂失因莲香语意含煳惟怕好事之不成也乃以衷曲恳于翔卿翔卿即转达于范公范公道钱郎才貌绝佳可称快婿但弱息幼时曾经异人相道有以明珠为聘者方是夫妻故求婚虽多者夫惟恐不是姻缘未敢轻诺若钱郎果有明珠老夫无不依允翔卿又以公言复生钱生虽系宦家然火齐木难世不常有闻之殊觉怏怏俄而节届中秋范公设宴以请吕工部亦邀王太常相陪吕玄卿自恃少年科甲睥睨一座旁若无人然生亦轩轩霞举雅言隽语辩若悬河范公又欲显生之才授以纸笔令生作诗钱生承命即书二绝诗曰长河澹澹碧云收秋色平分月到楼莫谓胜情惟瘐亮于念不数晋风流其二遥空群籁静无声云外天香满凤城可惜清樽虽共赏嫦娥应笑未成名初时王梅川待生甚倨及见诗方卓然奖异遂欲以女妻生次日亲来谢宴即浼公作伐公欣然应允遂以告生钱生坚却道烦老年伯善为侄辞此事断难从命原来公与夫人爱生才貌甚欲得生为婿因以明珠一言犹豫未决及见钱生不允梅川心中大喜过了数日梅川又遣人致书公拆开视云弟初见九畹以其年少轻佻意甚忽之及叨盛宴耳其灿花之论使弟爽然自失以彼其才异日燕台市骏诚良乐之所急也小女摽梅待赋欲託红丝惟借年兄执柯则钱侄必无推阻前已面抒鄙怀未审鼎言转致否肃此再渎伫俟回音范公回书不与生看即便写书回复又过了两日正与钱生讲论经史忽见门公慌忙报说工部吕老爷来望公谓生道玄卿此来是为吾侄姻事矣钱生道若为姻事全仗老伯委曲回之范公点头而出与玄卿相见各叙寒温毕玄卿道王老先生有一淑爱及笄欲招贵年侄九畹为婿特唤老先生作伐此乃美事何老先生回书推託梅老十分不悦念又央某进宅相求惟老先生玉成为妙范公道此因敝年侄以不奉母命为辞在仆岂能专主玄卿道既如此可请九畹面谈范公即着人请出钱生相见邀玄卿到书房待茶玄卿踱进书房靠窗案上有红笺一幅范公急欲收拾已被玄卿看见范公笑道此乃小女看月之作不妨请政玄卿接来观之乃七言律一首诗曰碧梧金井暮烟收露濯清辉照入楼灵药又逢银兔捣尘思不起素娥愁罗衣借鉴帘须倦团扇翻题句自幽看到夜分人静处塞鸿遥送一声秋玄卿诵毕而赞道令爱有此诗才不在班谢之下矣言未既钱生肃容出见玄卿道九畹兄高才绝俗王小姐美貌无双此乃天付良缘九畹兄不可固却以负王老先生一腔美意钱生答道谬承王老年伯厚爱晚生焉敢推辞但老母在堂未曾请命晚生自幼又发一个痴想不弟春闱誓不聘娶况因先君早丧家业飘零虽有睹巢之思实无白璧之聘今以王老年伯高门鼎族何患无乘龙佳客而必以某之学疏才浅孑然琐尾之士哉玄卿道既系是年家又是太常公门第也不为辱没了兄况闻春间被狱若非王老先生出书解救吾兄岂能安然无事今以好意联姻故作客谈推却且下梅翁起服北上不惟魏公待以腹心又与裴司马桥梓至厚吾恐拂逆其意祸不远矣钱生道诗不云乎娶妻如之何必告父母今王老年伯国之大臣岂不欲令人克全伦礼而忍以威势劫之哉玄卿见生不允又见范公默默无言遂勃然变色而别钱生退入书馆低首自思友梅不知下落珠娘姻事难成欲归无颜见母欲留又恐梅川寻事加害左思右想闷闷不悦忽见红蕖走至以片纸付生道小姐所命也钱生接来一看不觉变愁为喜要知范小姐纸上写的是何言语下回便见第八回触怒权奸因却婿诗曰酌酒与君君自宽人情翻覆似波澜白首相知犹按剑朱门先达笑弹冠草色全经细雨湿花枝欲动春风寒世事浮云何足问不如高卧且加餐右酌酒与裴迪话说钱生正在忧懑不悦忽值梦珠小姐差红蕖以数行持至钱生接来细看那纸上写道前夕晤君闻已许聘赵氏若然妾愿居其次因家君燕子矶回云在关帝庙中遇一申屠丈天下异人也子若竭诚往谒或者明珠可求至于王太常品行不端但宜婉曲辞婚慎勿直遂以取莫怒自今以后妾之身付在君矣幸亟图之钱生览毕不胜欣忭道小姐不但深情兼有敏识曩时申屠丈曾说倘有缓急不妨谋诸我那梅山老人又道遇珠则圆这段姻缘想有几分可就然非小姐裁示几乎忘矣遂带了紫萧直往燕子矶关庙访问庙祝道相公莫非姓钱么钱生怪而问之庙祝道申屠丈先生临去时嘱咐小道云三日后有一位姑苏钱秀才来访可对他说须到东昌相会钱生大惊道申屠丈可谓神矣想起堂叔钱一鹤正做东昌府知府不如乘此机会到彼省候便可以从容寻问那申屠丈了主意已定回到书馆请见范公道不肖执意辞婚梅川年伯必然见罪今有家叔莅任东昌意欲暂往省谒俟王年伯服满进朝再当趋侍左右范公大悦道贤侄所见不差但途中须要保重遂即庀藻作租至夜席散钱生方进卧房把那行李收拾只见红蕖潜至持一锦囊付生道小姐闻君远行无由面别特俾妾来以此不腆为赆钱生谢道烦乞小娘子致意小姐小生此去倘或得了明珠不时定聘乃不可为着小生忧损花容乃捡视囊中只有纹银一镒其余俱是金珠约值三四百金钱生把那琴剑书笥留在其内只把小姐所赠之货并要用物件俱放在皮匣中带去晓起别公出门之际回头频望魂断意迷不觉潸然泣下珠娘一闻生去玉怨花愁其相忆之情不待言矣再谈吕主事细述钱生推却之意回复梅川梅川赫然大怒玄卿笑道谅那腐儒薄福岂能坦腹乔门然在老先生岂患无一娇客何必取此迂妄之人哉比闻闇老有女四德俱全何不为令郎公求此佳妇梅川道鄙意怀之久矣因此公清奇简傲不近人情又不知其女可称淑媛否玄卿道昨日亲见范小姐望月一诗请为老先生诵之遂朗咏一遍梅川听罢欣然道有此美才岂无丽质但无人可做赛修吕主事道闻有清士许翔卿与范老先生至密不若託彼为媒下官亦当从旁相恳梅川大喜无何已届重阳遣仆持柬邀请许翔卿翔卿接柬视之上写道制侍生王芬顿首启翔卿兄爱下久怀雅致未获识荆兹届重九敝园楼台崇敞愿与君登高一谈君幸惠临不谷翔卿暗忖道此公平昔势利矜以慢人今特遣使邀我其中必有缘故欲要推辞又恐见怪只得随了来使具名拜谒梅川一见翔卿笑容可掬直延进后园书室备叙寒温少顷摆列酒餚宾主对坐饮至半酣梅川从容问道闇老近日起居何以翔卿道范公琴酒陶情颇得香山池上之乐梅川道闻有淑爱才色无双桃夭未咏意欲为小儿求聘吾兄试度其允否翔卿道只恐范公不敢仰攀梅川作色道翔卿何出此语吾与闇然不惟同年兼且累世通家今以儿女联姻乃是一桩美事故特奉迓玉趾烦为小儿作伐事成之日柯仪必当重谢翔卿道既承明公钧谕敢不借口舌之劳以缔朱陈俟与范公求得庚贴即当回复梅川大悦唿童斟酒连敬数杯临别梅川又道小儿亲事全仗尊力并烦致意范翁不可学那钱兰小畜生不识高低故为推却翔卿惟惟作谢而出不敢迟缓连夜往见范公范公道彼特冰山作泰山吾与往还尚惧祸及岂有以女缔亲之事明日君去回复只须依我如此如此以辞绝其意翔卿领诺次晓即至王宅求见梅川梅川道许君清早惠临想必姻事得妥翔卿道执柯无力惶恐惶恐梅川即变色而问道岂闇然有所不允耶翔卿道范公非敢不允只因小姐三岁时曾有异人相道此儿福薄议亲不可太早早则不寿须到二十岁外有以明月珠为聘者方是夫妻故议亲虽多范公一概不敢许诺特浼小可致谢厚忱异日尚要踵间荆请梅川大怒道明明欺我造此胡言我今日方知那钱生不允亲事也是他的主意罢罢拚我这穷太常与他做一个对头又叱翔卿道我好意做成汝做媒谁料汝也不知人事为他捏造虚辞特来诳我翔卿再欲开口梅川已气沖沖的踱进屏后去了翔卿满面羞惭回达范公范公道由他发怒我巴不得与他绝交正在谈论忽见吕主事差人下书公拆书细看单为王太常求亲一事中间指陈祸福无非迫抑公允从的说话范公掷书于地微微冷笑道鄙哉玄卿真小人也我老范铮铮傲骨岂为社鼠恐吓耶那递书的在门首等候半日不见回书含怒而去报与玄卿玄卿十分不快即时往见梅川梅川道范褧公不允结亲毫无情面我欲寻事害之君谓计将安出玄卿道老先生荣行在即俟进京之后设计中伤有何难哉梅川摇首道怎耐得这许多时玄卿道既要速行更有一策我闻裴大司马初为淮扬盐院被闇然弹了一本已成不解之仇老先生何不捃摭其过修书一封送与司马则司马必信公言而老范难免不测之祸矣梅川大喜道此计妙绝即央玄卿起稿星夜遣人北上且不说王吕安排陷害只可惜范公不知祸患临身犹以绝交为幸正是灶突已烟上燕雀犹未知且说范公有一嫡侄讳斐字文甫年踰弱冠以恩例为国子监监生自朝瑛没后公即承继为嗣一日偶从府前经过闻得衙役人喧传说道圣上差下校尉要拿一位乡宦范斐挨身相问正问着王太常的家人那家人也不认得范斐随口应道要拿做开封府太守的范闇然范斐听了大骇道那范太守居官清正居乡仁善犯着何罪圣上却要拿他那人笑道这是朝廷的主意我们哪里晓得范斐惊得面如土色飞报范公话犹未毕只见许翔卿疾趋挥汗而至道风闻校尉到府虽未开读外人纷纷俱说为着明公虽未知真假不得不来相报公方大惊道我任开封二年虽无功德及于百姓未尝得罪于朝廷不知皇上拿我为着何事正欲遣人侦探忽报吕爷来了范公慌忙迎入玄卿道闇老犹未知么适闻官旗到郡却为着老先生我想朝廷之上权重的莫如大司马裴公与裴公至契的莫如王梅老今老先生遭此奇祸据下官愚见何不将令爱小姐连夜送过王宅成亲待王老先生进京求救于裴公则天威可解而身家可保范公道谨谢厚爱若范某无罪则圣明自然息宥如果悖逆不法这是获罪于天子岂媚于奥灶所能免乎玄卿道老先生只因性气躁直所以见嫉于人仕途坎凛今当祸患已成犹依然执拗只恐廷尉未必于公九重高而难吁不听仆言悔无日矣范公道与其在己以幸免不如守正而待命缇骑一来某即含笑而去矣玄卿知事不谐即起身告别范公忙唤范斐商议道吾料祸根必起于梅川求亲不遂此老奸险异常我若被逮入都家内无人他还要寻计毒害汝今晚带领叔母妹妹并汝妻子悄然出城明日五更即僱船直走姑苏暂避在钱老夫人家下又向翔卿道君以家事清寒断弦未续我有使女莲香每欲备奁赠君迟迟未果今临不测之祸死生难料君可速唤肩与从后门抬去以遂我之初心幸勿推却翔卿顿首泣谢公即进内与小姐诀别道汝兄夭殁所以承颜膝下者惟汝一人满望赘婿使我两人暮年有靠谁料误听明珠一语迟延至今竟以求聘不遂遭了王贼之害我今进京万一皇天怜我无罪或得生还与汝尚有相见之期只怕群奸布网天欲绝我或毙在狱中或受刑西市则我父子自今一别永无再见之日了我也无所嘱惟承事母亲比我在时尤宜孝顺待钱郎一归即谐伉俪事夫敬姑若能各尽其道则汝父虽在九泉之下庶几瞑目矣小姐听罢登时哭仆在地哽咽不能出声范公又谓夫人道本欲与卿白头相守奈何同林之鸟大限各飞若到姑苏切须照护女儿伺钱郎东昌一回不必明珠即完了女儿姻事至于家业夫人自能料理吾亦不及备细叮嘱夫人道相公保重刚刚说得半句即泪如雨注放声大恸左右女婢无一人不坠泪者公虽天性刚烈亦觉凄然伤感分咐未毕校尉已至门首小姐牵住公衣大哭道爹爹为孩儿被祸孩儿不能学那缇萦女上书叫屈不如死在膝下做厉鬼以报冤范公再三抚慰道我为父的不得罪于国家到京自能申辨汝不必过为无益之悲外边催唤甚急怎奈小姐牵住不放公遂绝裾而出是夜拘禁公馆次日把圣旨宣读即以槛车押赴长安亲戚故友并无一人探望惟有老仆金元随身扶侍可怜仁厚惇悫如公见几而作已退归林下犹不免于睚眦之辞君子于此每为之三叹焉夫人小姐当晚收拾细软同着范斐夫妇一路悲伤自向苏州进发翔卿得了莲香即谐花烛莲香泣道范爷为人刚方正直所以小人嫉恶今被逮入京料必兇多吉少平昔解衣衣君推食食君妾见其厚君者至矣君独漠然不以为念耶翔卿叹道范公遇我甚厚其如事关朝廷力不能救耳过了数日莲香复说翔卿道王太常託君为媒君顺了范爷而违逆其意今范爷已被不测之罪所谓脣亡齿寒祸及己身耳故为君计不如收拾到京兼打探范爷消息公私两得不识君能从否翔卿自肯道贤妻之言深为有理于是治装北上不题且说钱生便默默然跟了紫萧迤逦出城只因思忆小姐心里摇思一回忽念着老夫人未审安否如何一回又想起赵友梅不知移徙何处屈指秋姻怀娠已经七月真是离愁种种别绪悠悠况此时恰值秋末冬初西风萧瑟木叶纷脱碧空嘹亮每逢过雁哀鸣黄菊凝霜遥见孤村野店满目凄凉越添情况有昔贤一诗为证诗曰衡门无事闭苍苔篱下萧疏野菊开半夜秋风江色动满山寒叶雨声来雁飞关塞霜初落书寄乡山客未回独坐高窗此时节一弹瑶瑟自成哀右秋日即事玉河杨柳已萧萧羁思逢秋转寂寥亲舍每疑云外近长安翻觉日边遥浮名肯似莼鲈美壮志宁随皮肉消自笑行藏浑未卜巫阳堪问竟谁招右秋日书怀离城约有十里之外忽闻树林中有人问道钱居士何往钱生惊讶道此处并无相识却是何人唤我回头一看有些面熟遂即下马相见只因遇上那人使钱生几乎化做横亡之鬼毕竟唤者何人且听下回便知第九回投兰若侠客除兇诗曰山头禅室挂僧衣窗外无人溪鸟飞黄昏半在山下路却听钟声连翠微右过初池说那唤生的果是何人乃青莲庵寂如长老也钱生去心如箭只在马上拱手那寂如长老随上里许殷殷相恳道茅茨咫尺请告一茶钱生感其意切跳下雕鞍寂如合掌钱生亦整衣而揖道不佞行色匆匆过承上人见屈浮生有几愿偷半日之闲但不知此去宝剎还有多少路程寂如以手指道过了小桥前面竹林之内便是荒居遂携手同行不及半里已到庵前门扉之外一泓碧水桃柳成行扉上一联是摘唐人诗内山光悦鸟性潭影空人心之句字划遒劲即范公所书也进入庵门但见曲径清幽朱栏窈窕莲座边贝叶闲披宝鼎中香烟遥散好一个精雅禅室有昔贤诗为证诗曰不知香积寺数里入云峰古木无人径深山何处钟泉声咽危石日色冷青松薄暮空潭曲安禅制毒龙那庵内有一老僧曰智直者寂如之师也寂如以下又有寂通寂照头陀法云共有五个惟寂如是扬州人氏少习儒书中年披剃当下请生进去与智真等一一相见毕然后邀入方丈告茶茶毕又请入自己卧房但见琴挂壁边佛悬窗左纸帐竹床事事清雅智真长老忙令寂通剪蔬治斋钱生以众僧礼意绸缪只得从容坐下常言道趋财奉富莫如浮屠有钱施舍便是施主檀越满面笑容殷勤接待你若无钱施与他便情意淡薄相知的也不相知了自己化缘则云僧来看佛面若俗家吃了他一茶一果虽以数倍奉酬心犹未足当日寂如与生不过泛然一面相知甚疏为何这等倍常款接只为范太守所许装佛之银未曾见付他以钱生与范公年家契厚欲烦吹嘘之力所以极意奉承须臾斋毕寂如谈起心事相求转促钱生道极该遵命奈有东昌之往归期尚远吾师便中入城何不自往索之寂如听说一片趋奉之心顿然厌冷钱生亦即起身作别不期紫萧登厕智真又拉生到后边静室瞻礼那新塑的送子观音头陀法云独向斋堂收拾见了皮匣用手一提觉道沉重有物眉头一皱计上心来疾忙招唤寂如附耳私语寂如笑而不言你道那法云果是何等样人原来是个山东响马俗家姓伍名彪与寂如为中表弟兄半年前官兵追捕甚急暂向空门隐避若论其谋命劫财也不知做了几千百遭虽幸漏网怎奈兇性不改只为钱生合当晦气被他见了皮匣骤怀着不良之念故唤寂如商议谁知寂如又是佛口蛇心极贪极毒初时假意不肯法云道吾兄塑这一尊观音仅仅百金耳乃沿门募化舌敝口干不知走了多少脚步今财物自送上门反弃而不取难为智矣寂如道只是害他二命予心不忍法云道只消多诵几卷经文超度他速生阳世便可以功罪相准了寂如道南无阿弥陀佛但凭吾弟主意于是瞒了智真又与寂照寂通约会停当等待钱生要行寂如抵死相留钱生道多谢上人厚爱敢不少住但小生此往急欲寻一故人容俟异日返辔再聆挥尘寂如又问尊友为谁钱生道是江湖上一位异人唤做申屠丈那寂如最有机智探了口气便哄生道居士何不早说那申屠丈向与贫衲至交只在早晚准来会过方到东昌居士既要见他但须留在敝庵何必崎岖程路钱生信以为实忙令紫萧取银发回牲口紫萧打开银包约有十余两碎银寂如瞧见转觉动火一面着人整治精洁素餚开了一坛隔年陈酒一面取出自己杜撰的打油诗句向生请政其诗不能备载姑录一二以为笑资云山行访友日出东边雨又飘山前山后草萧萧蛙如小鼓花间响竹似长枪风排摇几处田禾农笠戴数家村店酒旗招不知良友居何处野衲来寻每问樵春日即事芳草沿堤长老晴三月天桃花已红落梅子又清圆晒衲小桥畔搔头曲径边木鱼声未动谈笑自悠然钱生阅未数章不禁失笑忽见紫萧进来悄谓生道寂如的说话未可深信顷见寂通寂照不住的交头接耳这个所在荒村僻路杳隔人烟观那头陀又生得面目兇恶未知人心好反相公须要主意钱生亦惊讶道汝何不早说今已薄暮只得权宿一宵明早去罢不移时红日沉西晚钟已动寂如燃烛方丈罗列素餚请生赴酌钱生酒量虽佳乃是隔年窖下初饮时甘而香美未及数杯便觉头目森然寂通执壶只管殷殷相劝紫萧在旁频以目示钱生钱生会意即起身告止寂如直引到后边客房安歇钱生已是半酣上床即寝紫萧即于床侧和衣寝寐但闻庭砌寒蜇奏响反侧不能睡去将及更余起身登厕侧耳静听恍若磨刀之声心中惶惑潜往聆之只见头陀法云袒褐蹲地手中磨刀有四尺余长惊得冷汗浃背疾趋进房摇唤生醒告以所见生从梦中惊起魂魄俱丧忙问道此有后门乎口中虽问奈何牙齿岑岑相击双足酸软寸步不能移徙紫萧已探知后路负生于背启户而逃将及里余遥望树林中火光闪闪趋往叩门内有一妇应声而出怪问道若辈中宵奔恐非良善君子紫萧放生于地摇手道汝勿扬声此乃家主适为贼僧劫害暂向汝家躲避一宵容当厚谢那妇人移火照生乃一美丽少年也暂舒玉腕扶生进门笑向生道妾家良人重利远出使妾静守孤帏天遣郎君寅夜至此所谓有缘千里能相会郎君岂亦有意于斯乎原来此妇姓戚颇有河间之行寂如每欲私之而戚氏固执不允是夜爱生美貌欲求仓卒之欢钱生惊魂未定岂复措意于残花败柳俄闻喊杀声至近生与紫萧方欲出门避去见法云横刀于前寂如寂照寂通俱明火持杖杂沓而至矣戚氏以身蔽生寂如因有宿憾趋前一杖法云复刺一刀可怜年少蛾眉悠尔兰摧玉碎钱生双膝跪下哀声恳道囊资自在宝剎愿乞饶命法云叱咤一声挥刀即剁钱生只得闭目待刃但闻騞然一响开眼视之却是法云头忽坠地一人自樑上跳下手执匕首不满一尺往来飞刺寂照寂通俱迎刃而毙只有寂如不知去向钱生细看那人面黑须黄形容古异竟不知从何而来又见尸首纵横鲜血飘流毛骨俱寒益深觳觫那人向着钱生道郎君不须害怕吾乃真真儿也承主公之令特来相救乃以白练二方使主仆各蔽其首耳畔但闻江涛汹涌之声足下如蹑浮云又如凭虚御风不待移步而飘然自往俄闻唿道至矣至矣撤练一观乃是一所庄院门首真真儿轻扣三下其门自开一人秉烛观书龙凤姿容江河剑侠近前视之其人非别即梅花楼所遇之申屠丈也钱生惊喜而拜道一自吴阊贱教迢隔仙凡注想芝容徒形梦寐兹为兇僧觊觎皆因智之先机自非玄扈神威几乎魂归冥汉矣申屠丈亦答拜道俺自虎林获遇梅山便欲访友燕云因以敝事在燕子矶逗留数日极欲会郎一面又值故人订期于此不意郎君受此一惊虽命中所犯然文星正现岂兇秃所能加害也但郎远来访某必有所谕钱生备以明珠为告申屠丈拍脑数四道若谕别事可以俄顷如命至于夜珠乃希世之宝非购之贾胡索之椒房勋贵不可得也然郎特来寻我敢不竭力求之此去东昌程止四九郎宜往省令叔暂留府廨俟某一获奇珍便当面奉钱生听见许允非常欣喜又问梅山行止申屠丈笑道梅山亦为郎君用了多少心机他日燕子楼成慎勿忘那撮合山也钱生虽不喻其意然亦不及详问而别且说钱公一鹤字曰鸣皋夫人米氏一子钱菘俱留在家只携琴书之任莅政期年口碑载道颇有杜召之拟五桍之讴一日退堂闲坐忽闻云板传进姑苏十一相公在外鸣皋闻报急忙请入衙中相见已毕各叙衷怀鸣皋深以钱生远临为快细叩学问谈文析理俱中肯綮不胜叹服道一别数载不意吾侄学业大成邓林之木十霄可望洵为谢氏之惠连非复吴下之阿蒙矣钱生亦备细问那起居近况鸣皋道愚叔他无所乐惟幸讼简民安日饮醇醪耳自此生在衙中倏忽月余盼望明珠久无消息乃潜出私衙观探山川土俗盖东昌为南北往来之所过客如云车马阗塞流览之际忽遇清士贾文华文华惊问道闻说台驾自往南畿为何却在于此钱生道此系家叔敝治特来省候不知贾兄此行为着何事文华道某获遇斐公子刮目相看近因大司马促取进京仆亦随辕北上耳钱生笑道古人有云游大人以成名今文华得遇贵人提挈甚喜甚善但长安道中红尘千丈得意浓时便宜马首向南勿使闺中冷落怅望那陌头杨柳可也文华含笑而去又一日钱生步出城外闲行闻土人说道离城数里有陶府君别墅者园亭卉石颇为幽雅钱生即纵步寻之数里之外果见圆房一座乃以数钱赠与管园人方得进内虽有竹亭月榭然时值仲冬光景萧条不堪娱览徙倚片时聊以适兴而已既而转身回出忽见园左一家粉壁上大书七字云白云峰零沽美酝钱生口吻枯渴正有茗碗之思因近前观那店主虽是市井中人白须飘然形相不俗又观其脯馔壶觞十分精洁遂入店中沽饮白云峰笑道相公像是南边来的江南好不繁华享用我这里野味村醪恐不中意钱生亦笑道细观盛肆可谓精雅之极聊买一壶以消闲况于是斜倚朱栏把杯徐酌不多时却消尽了二壶想起明珠未知何日方有欲作一诗记怀乃向白翁借取笔砚云峰道想是相公要吟佳句了忙进以桐叶之笺松烟之墨笔既兔颖而砚亦端溪钱生暗暗赞赏即濡毫挥成一绝云诗曰偶倩松醪浣俗尘翩翩裘马伴游人妆楼只盼明珠到北海何须待化鲲白云峰道相公正要青云高步为何反有何须化鲲之句钱生注目直视道翁亦知诗者耶白翁道老汉少时颇解吟咏近因年迈笔砚遐疏矣钱生口中虽应而心实未信将归留银一锭并作下次酒资自此不时往来与白翁渐渐契密然亦未知钱生是五马公子之犹子也鸣皋以生时时出游惟恐涉迹于平康巷陌乃稍为拘禁而问生道汝来许久我因衙门事情旁午未及询汝年将二十亦曾託媒行配乎钱生答以尚未公又谓生道金须锻炼玉必琢磨吾侄武库虽充亦不可久荒耳明秋又是文战之期倘能高捷棘闱自然有女如玉钱生未敢语以明珠一事惟颔之而已时值岁阑朔风凛冽凄雨时蒙遂不及再诣白翁酒肆不觉残冬已过人日俄临是日鸣皋被四府请宴钱生以衙斋闲寂又悄悄步出林间向着垆头剥啄数声云峰久不出见俄闻班竹帘内娇娇滴滴的声儿应道来了应声未绝氤氲香气沁入鼻端正是两处牵情已惹相思无数那知三生石上重寻一笑姻缘要知端的且俟下回次毕其说第十回咏雪诗当垆一笑诗曰双袖蹁跹舞越罗小娃十五解吴歌洒垆体说临邛好阊阖门前花柳多右竹枝词西子湖头卖酒家春风摇荡酒旗斜行人沽酒唱歌去踏碎满街山杏花右竹枝词当日钱生自寻白云峰闲话不意娉婷袅娜走出一位佳丽人来钱生注目视之神莹秋水态若朝云其他不能细数只这秀发堆鸦金莲一捻便足魂销那女子启一点未脣露两行玉齿逡巡问道郎君是欲沽饮么钱生道非也特来寻云峰闲叙敢问姐姐还是白翁何人那女子道云峰妾之家尊也去冬有一位做那偶情松醪浣俗尘之诗的或是郎君否钱生道此乃酒后俚言何劳记忆女便问生姓氏所习何业钱生谬答道姓孙到此贸易随问其青春几许那女子道虚度三五又问芳名答道小字瑶枝钱生又问道余自客岁即向尊肆沽饮往来匪朝夕矣为何不见姐姐瑶枝道因外大父有恙过去相探耳今日家君亦为探望而去想必抵暮方回钱生又问室中更有何人瑶枝道止有老母近亦抱病伏枕钱生虽与昵叙良久然一片芳心自在友梅梦珠并非钟情于瑶枝也惟瑶枝独钦羡生才及生欲别固留道尊寓在城风寒路迂请以屠苏暖君冻足钱生笑道鄙人愧无玉杵臼姐姐乃欲啜我以琼浆耶方举杯欲饮而彤云聚起天昏欲晚素雪既零凄风凛冽未几推扉一望大地悉成缟素钱生倚楹而喟若有忧色瑶枝道归途既阻妾家衾绸颇备君何忧焉钱生道室无男子而小生徘徊不去将无瓜李之嫌以贻尊君见罪瑶枝道无害也老父龙钟谅不能冒雪而归乃令小鬟煽红炉火与生拥炉而坐钱生道姐姐既知拙咏必工染翰可无佳作以贶予怀瑶枝即为呵冻和生前韵一绝诗曰每恨桃源闭绮尘无端轻别有情人妾心只羡鸳鸯鸟不敢投梭恼谢鲲钱生览诗大笑道诗诚妙绝但不知谢鲲是谁瑶枝道远则千里迩则目前苟有情种妾便以终身许之矣钱生道小生固是有情者可惜遇卿晚耳瑶枝默然钱生又道清坐寂寥曷若以雪为题联吟一律可乎瑶枝道惟命诗曰碎剪冰绡片片春瑶台多少散花人剡溪夜棹逵堪访庾岭寒葩色掩真十二珠帘非卷月三千银岛净飞尘小桥渔笠浑如画疑是南宫笔有神吟讫瑶枝进门侍奉汤药于是阴风凄凄瞑色白合银釭既点角枕横施瑶枝直待其母睡熟方得步出中堂见生向火而坐急问道君怕寒耶即卸下绵半臂与生御寒钱生谢道偶尔相逢姐姐便钟情如此使小生何福消受瑶枝乃诘问道妾细哦君诗并观君言语动静的是名家仕胤决非商贾中人也愿明以语我钱生笑而不言瑶枝道妾固知之矣君必欲终秘耶钱生乃以实告且嘱其隐而弗泄瑶枝道君既宦家必已问名贵族但不知充下陈备洒扫者曾有几人钱生怃然道尚乏齐眉何云姬媵乃以梦珠小姐月下相会及寻申屠丈求取明月珠一事备陈颠末瑶枝道细听君言则君与范小姐均可谓有情人矣第不知今后又遇一人焉其有情亦如范小姐者君肯以待范小姐之情以待其后见者乎钱生道余情痴人也每阅裨史至君虞之负小玉王生之负桂英未尝不掩卷三叹而尤其辜恩薄倖然世上又有一等入秦楼而窃玉过芝馆而迷香情欲摇摇而欣彼羡此者则亦好色淫乱之徒耳而非所谓深情之士也若夫信誓旦旦终始不渝生而可以死死而可以生者方谓之有情耳使余今而后又遇有情如范小姐者欲我舍范小姐而从彼则吾不能若欲以待范小姐之情以待之则胡为而不然瑶枝道妾闻待媒而嫁者正也择美而从者权也窃观郎君器宇不凡温然玉润诚骚雅之领袖士林之翘楚也故一睹丰仪志念遂决君虽无援琴之挑妾实有衔玉之意愿获託身姬侍又未卜君子肯分涓埃之情少及于濯浣之贱乎钱生暗思梅山老人曾许我以三位妻小虽友梅梦珠会合无期然盟言已订或者第三室之缘其在斯乎乃欣然许诺瑶枝即求设誓钱生乃誓道生则同衾死则同穴泰山如砺心炳日月誓毕漏下已三鼓矣灯火之下细睹瑶枝皓齿明眸愈觉艳丽乃笑道盟既订矣良宵难过请坐何为瑶枝正色道妾之所以午夜会君者诚为百年之事也今既蒙金诺荐枕有日虽鄙陋之躯不足珍爱然私谐萱帏以图苟合则妾亦淫荡之人耳君何取焉钱生道卿言是也我虽热中姑忍制以待合卺耳直至鸡鸣而息终不及于乱黎明雪霁钱生赋诗为别诗曰邂逅相逢即誓盟何须跨鹤入瑶京黄河莫道深无底未及卿卿一片情瑶枝亦次韵以答生诗曰休忘雪夜订姻盟作速观光上玉京今后马嘶门外路凝妆终日盼多情吟讫遂恋恋各道珍重而别钱生进府钱公愠容诘问乃谬以寻谒申屠丈求珠为辞鸣皋惊道那申屠丈乃江湖仙侠我虽闻其名而未见其人子何从而识面又何因而求珠耶钱生备告以姻亲一事鸣皋道昔日裴航得玉杵臼以聘云英至今述异者以为美谈今吾侄亦欲寻明月珠以求范氏倘婚姻果遂异日风流场中又添一段佳话矣但申屠丈既已许汝只须静以俟之又何必栖栖然而空骛于外哉钱生退至侧边书室思念瑶枝作小词以述其事云诗曰有女艳当垆疑是来姑射十五正芳年一幅春风画不必奏求凰便许终身嫁此后问相思又在青帘下右调生查子钱生又见斋前梅花盛开以怀友梅作诗一绝诗曰曾记芳名是友梅梅花独向郡斋开朝云暮雨知何处不入罗浮梦里来过了数日鸣皋坐堂将退忽见皂快禀称有一申屠丈要见老爷鸣皋慌忙请入后堂掩门相见又唤钱生出会毕申屠丈便向袖中取出明珠付生道俺自郎君见託直逾岭海寻见贾舶以三十万缗购得此珠虽淹滞十旬幸不辱使命在郎姻事可谐而某报郎之心亦尽矣原来珠逾径寸光明圆洁若黑夜放在室中则一室皆明昔惠王所云照秉季伦每以代烛皆是物也钱生捧珠踊跃再拜而谢道萍水相逢过叨恩渥既起之于垂殒又钖之以奇珍铭骨镂心感何可既申屠丈又嘱生道室家之事因当勉图此外或遇闲花野草亦须屏却淫邪以存阴骘庶几功名可成而遐龄可保郎宜珍重俺从此别矣鸣皋与生牵袂恳留申屠丈执意要行钱生欷嘘道此别之后不知何时再会申屠丈道后会无期难以轻约或于便鸿当稍附一信耳言论飘然策蹇而去钱生即于次日黎明辞别叔父带了紫萧回诣金陵鸣皋亦遣人护送并修书一封问候范公为生申说亲事钱生一到白下即入城先访许翔卿许家回说旧冬已到北京去了钱生便由大街趋往范宅但见门外悄无一人门上封皮紧锁钱生茫然不解其故遍处寻问方遇一老苍头苍头泣道家老爷不知为着何事忽被圣上拿门去年十月间已为锦衣卫校尉拘往长安去了钱生又问夫人小姐今在何处苍头道当老爷临去那一晚夫人小姐即随着小相公出城今亦不知去向钱生听见徬徨不宁凄然欲泣乃谓紫萧道我只道有了明珠则姻期可以唾手谁知又遭此变如何是好紫萧道既范爷有了这件奇祸即寻见了夫人小姐恐亦无济于事不如原到东昌再为商议钱生曰汝言最是遂连夜出城向客店中安歇一宵次日五鼓起身就路不则一日又到了东昌鸣皋见生惊问道吾侄去而复回莫非亲事不谐么钱生说出范公被逮之事鸣皋大骇道闇老已谢归林下那当事者犹放他不过必欲罗织以罪真可为寒心矣故仕宦之险昔人喻以泛海信不虚也但吾侄姻事将欲如何钱生道姻事且不须提起窃料范年伯此去轻则贬窜遐陬重则竟有灭身之祸愚侄放心不下欲到京师探听消息不知叔父以为可否鸣皋道今日正是小人世界子去探问恐或被人侦知不惟无益于公抑且惹祸于己况今科试在迩我正欲为汝斡旋前程以向秋闱鏖战若到北都岂不误了科场大事依叔愚见还是不去罢钱生道不然平居无事则依附门墙一朝有患即掉首不顾此乃小人浇薄之态耳侄岂肯效之况范年伯青眼盼睐既已骨肉我矣今日到京一望亦情理所不能已者且不肖此去自当小心在意决不惹祸以贻叔父之忧鸣皋踌蹰半晌道汝既要去我即着人为汝纳了北监以便在彼应试须念三年辛苦闲在寓中再把经文用心细绎倘遇朱衣暗点岂惟尔叔之喜庶不孤尔母倚阊之望耳于是择吉日起程鸣皋置酒饯别临岐再三嘱咐前途谨慎又作诗为赠有不独秋风聆鹗荐马蹄并望探花归之句钱生俯首受教挥泪而行因期促意忙不及向白翁一晤将抵部门已四月中矣毕竟是皇都地面风景繁妍有多少剑履簪缨鸣珂于丹陛雕鞍绀幰击壳于通衢以至龙楼凤阙之崇华四海九州之客旅有先贤长安春望诗为证诗曰南山晴望郁嗟哦上路春香玉辇过天近帝城双关迥日临仙仗五云多莺声尽入新丰村柳色遥分太液波汉主离宫三十六楼台处处起笙歌钱生到京寻一寓所在国子监之左其居亭主姓王号季文原籍姑苏以刀笔为生涯盖讼师也有女蕙姑年已二十有五虽曾受聘尚未于归生以桑梓之宜且便于进监故借寓焉此时王太常已起服进朝连升二级除授吏部左侍郎之职钱生虑其犹宿旧憾故从母姓而改讳为芳自有鸣皋遣来之仆投递文书照例纳监不必细谈生以鞍马劳惫在寓静养数日方到刑兵二部打探范公消息忽于中途凑巧遇着贾文华便邀入酒楼叙晤文华道台下进京必有贵务钱生道不为别事只因金陵敝年伯奉旨钦提特来探候文华道若尊驾早到半月便得相会今范公已出京去了钱生道贾兄既知敝年伯出京消息必知所以得祸之由了愿乞赐闻始末文华乃附耳谓生道只因范公有一小姐新吏部王爷欲与联姻范公执拗不允故王吏部致书裴爷求他寻计中伤不料裴爷正怪范公冷落故假旨逮了进京初意不过但恐吓他一番使他惊惧从了王太常的婚姻便放耳不料范公为人耿直宁死不从欲要重处他又因他在开封做太守清廉有名故但谪到塞外去了钱生听了不胜嗟叹文华饮罢因有事别去钱生怅然回到寓所毫无外事每日只是闭户温习经史以图上进但客窗诵读殊觉寂寥有诗细咏之道枕叠残书床系绳照人无焰是孤灯纵然异日青云客此际凄凉不啻憎却说王季文的女儿蕙姑因夫家无力未娶琴瑟衍期标梅失望未免花朝月夕对景生情又见钱生少年风雅愈觉动心又听见他夜夜诵读如鹤唳如蛩吟声声感人肺腑这一夜按纳不住乘人睡熟竟悄悄走至窗下窃听欲推门而入门是关的只得轻轻扣响钱生听了忙掩卷问谁却又寂然未几将欲展卷又闻扣响如前生平素畏鬼亦唿紫萧而紫萧已垂头熟睡乃执灯自起启扉只见蕙姑静立于扉外惊避进房蕙姑亦尾后而入钱生愕然道小娘子寅夜至此有何见谕蕙姑道闻君静夜读书特来作伴耳钱生道小生自有圣贤为伴请勿进内男女之间嫌疑不便蕙姑剔了灯煤翻弄书帙含笑而问道君乃风流名士曾阅西厢记否钱生正容道此乃艳曲淫词岂入我辈之目蕙站又杂以谐谑多方诱生而生终不能动乃双脸晕红含愠而退自后钱生防避甚密一日与王季文闲话偶及蕙姑亲事姑知其婿文长儒乃顺天府学一贫如洗不克煳口钱生以叔鸣皋所付囊资有余且怜蕙姑之情乃唿长儒以五十金赠之无何已是八月初旬钱生因试期已迫谧虑凝神拟经书题七个做成七篇及入场四书题悉如所拟惟经题稍异耳以后二三场俱一挥而就文藻烨然若有神助及揭晓中在前列鹿鸣宴毕谢过座主房师收拾行李将欲南辕适值鸣皋遣人以书付生生启缄视云阅乡书知侄果已夺标使我老怀浣慰此后更宜着鞭把长安花一朝看尽而锦里言旋一副尔叔眷眷之望尤为至快也我老矣将营糟丘投奔而隐尔弟豚犬不足为言所以绍青毡而有高门之庆者独在汝耳时届岁寒燕山雪花如斗惟侄加餮自慎为嘱外寄小菜数种银若干以为汝旦夕薪水之费须逐件检入钱生得书行踪遂止然心中怏怏一片相思愈深几倍矣欲知春试如何下回便见第十一回因赛神计劫兰闺秀诗曰南方淫祀古风俗楚媪解唱迎神曲鎗鎗铜鼓芦叶深寂寂琼筵江水绿雨过风清洲渚闲椒浆醉尽神欲还帝女凌空下湘岸番君隔浦向尧山日隐回塘犹自舞一门依倚神之祜韩康灵药不复求扁鹊医方曾莫睹逐客临江空自悲月明流水天已时听此迎神送神曲携觞欲吊屈原祠右夜闻赛神因题即事唐李嘉祐作却说钱老夫人自从生往白下即备重礼酬谢了崔李陆三子又託崔子文置酒虎丘以答报那劝公呈的合学朋友既而崔李俱到外郡游学惟陆希云不时到门讯候老夫人膝下凄凉少不得心中牵系俱不必细说且谈秋烟姐既切离思又因怀娠所以精神倦惫情绪全无闻啼鸟以惊心愁眉常锁睹花枝而增慨涕泪时流惟有绣琴十分中意往往微言带谑冷笑含讥秋烟每不能时亦以恶语相加二人因而成隙每一日早起以人参汤进于夫人夫人看见泪痕莹颊细为诘问秋烟遂把他事抵饰绣琴知之乃谮于夫人道向见秋烟与某童戏于厢房前晓又见秋烟潜入钱吉房中逾时而出夫人闻而稍有疑意又一日秋烟要买绣线寻见钱吉持钱付与因而闲话片晌绣琴又以告夫人夫人治家严肃虽婢女不容少有邪私于是深信绣琴而欲觅配以嫁秋烟无何乳腹渐高夫人乃大怒将唿杖而挞之秋烟料难隐匿以生所题罗帕诗奉进夫人细玩诗意清新而笔迹可验即回嗔作喜道既有此事汝何不早言若幸举一男亦一喜快也于是恩宠日隆女红尽辍绣琴愈嫉焉乃与桂子密谋倾挤乘间窃其汗巾一条置于钱吉枕底吉妻见之疑与秋烟有私与吉争闹而以汗巾诉于夫人及唿秋烟审讯秋烟茫然无以自明夫人大怒道汝与贱奴通奸辄敢污蔑尔主遂以荆条挞之数十即时祛出钱吉而买药堕胎服药三剂胎竟不下于是褫去衣裙每日蓬首跌足供役厨房兼又槌詈兼至自此秋烟之苦殆不可胜言矣至冬将欲临蓐绣琴与夫人计议俟其生下即当淹溺夫人又託梅三姐寻配以出之忽钱贞报进南京范夫人小姐与小相公俱到夫人惊喜出迎范夫人肩舆陆续而至相见毕彼此各叙间阔之情一一问安次及范公范夫人泫然泣下便诉出奸人倾陷被朝廷提问一事小姐触着愁肠掩面而泣老夫人亦不胜伤感次后问生何在范夫人道贤郎在被难之前已往山东省叔矣老夫人心下始安治酒款待虽殷殷劝慰范夫人小姐终席不举一觞止啜薄糜而已范斐既已安顿家小即往京师探望辞别而去范夫人偶见秋烟腹中怀孕而因悴可怜心颇疑之因以讯夫人夫人道言亦可丑彼与狡童私媾今将临月耳随唤秋烟又羞辱了一场且说梦珠小姐自公被逮之后时刻悲思寝食俱废每夕焚香吁天愿得圣恩宽宥范夫人虽十分忧郁惟恐苦伤小姐时时安慰其如玉惨花愁终不能少解尝作忆父诗云诗曰天恩何日释南冠归雁虽多信尚寒读罢离骚重拭目白云何处是长安珠娘以夜长难寐独于灯下观书耳中忽闻呜呜咽咽婉转悲啼声甚凄楚讯之乃秋烟也唱然道我有天大忧愁只得含悲忍泣尔乃自罹其苦胡为彻夜号叹乎秋烟推扉而进泪流满面终泣而对道奴有一腔苦衷无可告诉今天幸轩车远至愿得少披肝膈不识小姐亦肯垂听乎珠娘道我本愁人今见尔貌楚言哀使我殊为悲感有何冤抑不妨语我秋烟遂以钱生私昵之情及临别留诗绣琴嫉谮之事委曲叙毕因泣道奴之一身不足惜所恨谗言蔽明心事莫白以主人之胤而为淫媾之私倘蒙小姐肯赐片言以白其诬死而不惜珠娘听知孕从生有便怀愍爱之念次日进见夫人力为辩悉夫人道小姐不可信那花言佞口我思之审矣彼必先与贱奴通奸有孕惟恐事泄乃私主以籍口故诗虽真而情则谬也小姐又反复言之夫人终不能信但含笑而已既而绣琴又与桂子有隙历数其短以告夫人桂子闻而大怒始以谋窃汗巾及偷出减妆内银花数事一一陈诉夫人严为鞫究桂子之过是虚而绣琴之事却实深悔误信其言唿秋烟而抚慰之道我屈汝我屈汝即以绣琴发在梅三姐家适有维扬客人愿出三十金买以为妾梅三姐匿其半价而以十五金请命于夫人夫人深恨之不考其人之清浊欣然依允未几秋烟获生一子试其啼声哌哌卜为英物老夫人大喜以生讳兰而古有何物老妪生此宁馨儿之语遂命名曰宁馨少不得三朝弥月自有亲邻馈贺俱不及细叙老夫人以小姐前为秋烟屡白其诬至是绣琴事败深服其智识过人又尝于镜奁内得所作忆父一诗词意酸楚感而坠泣因叹道嬉笑之怒甚于裂背长歌之悲过于恸哭此语信然遂有为生纳聘之意而难于启齿私讯红蕖红蕖述范公临行之语以对夫人大喜自后待小姐之意愈为恩密焉光阴荏苒不觉冬去春残倏尔又逢仲夏范斐自塞上遣人回报始知公已遣谪孤山范夫人心中稍慰惟珠娘既有思父之孝思复以钱生杳无归信怨红愁绿绿眉时颦待月迎风愁城愈固虽在喧哗笑语之下不无咨嗟叹息之声是以刺绣心灰丝桐谱冷时时託诸吟咏以自遣其愁况云春日晓起红蕖促看海棠因书即事诗曰香闺晓日上窗纱懒向妆台理鬓鸦侍女不知心上恨几回催看海棠花暮春咏怀冉冉朝烟熘碧萝啼莺声老奈愁何凭栏怅望家千里照镜慵梳发一窝风拂檐铃催梦去蝶随柳絮绕帘过可怜满径残红片不及罗衫泪点多因秋烟之事虑生在外又以花柳牵情尝试一绝云诗曰紫燕虽归信物受成阴绿树乱烟飘只怕春心浑未定更随明月听吹萧其诗连篇累帙不能尽载兹选志一二以见其愁怨恨聊之意焉且说老夫人以槐黄时近科举秀才纷纷的俱向白门应战不知生进得场否心下不胜忧虑忽一夜梦见中丞公笑容满面握手而言道吾儿乡闱奏捷当在丙子那业师郑文锦原注定今科中式只因文锦做了几件亏心丧行之事已把姓名褫革吾儿在燕京旅邸能拒绝蕙姑不淫闺女上帝以其操行清严增寿一纪又拔在今科连中故特来与夫人报喜言未绝但闻笙萧细乐一片喧沸夫人因以问公公道此正蕊珠放榜耳夫人道相公误矣今方七月秀才尚未入场怎去放榜公笑道夫人有所未知人间揭晓须俟八月下旬至于天上只在七月望后便把应中俊英姓名俱已填定矣夫人再欲诉叙衷怀却被树枝一绊忽然惊醒梦中之言一句不忘只以钱生该在南场赴试为何反在北京猜疑不决晓起以告范夫人范夫人道贤郎君掞藻摛葩才高八斗今秋奏捷不察可知致使夫人得此奇梦先为之兆耳俄而三场考过又早放榜之期只见江上黄旗飞报崔李二生俱获捷了同社中惟陆希云三报已捷夫人望至月初喟然叹道我儿竟在孙山之外矣盖生虽在北场中选只因鸣皋为生纳监注了金陵祖籍又把姓名改了魏芳故报捷的只到东昌任上兼往金陵旧宅直到十月中鸣皋方有书至说生已在北闱中式夫人大喜道曩夕之梦信不谬矣范夫人小姐俱捧觞称贺秋烟闻了喜信满怀欣悦不言可知钱贞便欲竖立旗竿夫人止住道偶尔侥幸为什么惊天动地且待春闱及第竖亦未迟又有几个靠势家人概不收纳既而陆希云公事北上老夫人馈送赆仪并修书寄生不提且说郑心如自谤生之后崔子文诉向同社将欲群声其罪又被李若虚当面唾骂了几番心如恐失体面只得走求朋友向崔李恳息又请各家肉袒致谢其事方寝只因此名一播那姑苏仕宦悉知其奸险异常再有谁人请荐心如自觉无颜避到临安暂住恰好遇着在城乡宦有胡御史者延请西席那御史是谁即憨公子胡伯雅之父也现任副都御史告病在乡因憨公子目不辨丁要请名师指教郑心如访知这个机会即央门客常不欺荐引且许以厚谢不欺便力荐心如心如又誊出几篇窗稿具名拜谒胡御史把文章细观击节赞赏道清新藻丽必中之才也因此馆事一言而妥心如既进馆中探取憨公子之性每日功课并不讲书做文只谈论些嫖经赌诀以至闺阃鄙亵之事及在胡御史面前则又极口赞道令郎公子亏其指授窍窍近来文字气已食牛矣兼以胁肩谄笑惯会趋迎故不但憨公子日渐投机而胡御史亦破格相款自开绛帐瞬息三载其年暮春胡御史起官北上憨公子要到虎丘游玩同了心如不欺随即买舟至苏在虎丘寺内假一僧寮作寓于时苏人游虎丘者往来纷错如织上自衣冠士女下至蔀屋裙钗莫不靓妆丽服连臂而至真是歌吹为风粉汗为雨罗纨之盛多于江畔之柳可谓艳冶极矣所以憨公子纵日骋怀十分得意每日与心如不欺观看女客看后则又数青论白较其妍媸至夜则饮酒啖肉期于醉饱而已究其胸中不知山水为何物耳忽一日有楼船舣岸前舱靠窗站着艳婢四五或轻摇纨扇或笑指岸花纷纷的娇声婉语心如挽了憨公子之手趋前指看道此船必有丽人矣俄而群婢先拥着两位老者登岸姿容俱极清雅次有一个女子年可二十轻烟淡月真所谓画中人也你道此船果是谁宦宅眷原来即是钱老夫人因范夫人小姐思忆范公故特置酒船中与他解闷那卖花妇梅三姐亦与偕来憨公子指手画脚正欲往来挨看因是日游人太多夫人小姐随即下船而去憨公子立在水涯凝眸遥睇直待那画船去久方回寓中大声道我今日害了相思病也因闭目静想了一会不住点头道我得之矣我得之矣原来憨公子人虽鄙陋那眼睛却有高低乃向心如道适见楼船中那个女子果是观音出世怎能设一计儿向销金帐里取其一乐先生既是苏人必然知其姓氏心如道在城宦族颇多何由认识若要访问则亦易易耳憨公子又问所以访识之由心如道顷见卖花妇梅三姐亦在船中只须明日唤来一问则此女之姓氏可知矣憨公子大喜次日寻一识熟梅三姐者託彼相唤有顷梅三姐来心如便问日昨那一位年少而美丽者可是谁宦之女梅三姐道乃是金陵范夫人的小姐向来侨居钱宅年方十九名唤梦珠心如道原来是范闇然的女儿此位是杭州胡大爷因见了范小姐的美貌十分爱羡故特请尔相商不知尔能出一奇谋使胡大爷得近嫦娥否梅三姐摇首曰那范夫人操凛冰霜治家清肃范小姐又端庄静一寻常不肯轻易一笑昨日因钱夫人力劝偶尔一游料想重门深闭言不及外虽有良平无所用其智耳憨公子听说闷闷不怡以手摩腹绕廊而走心如道重赏之下必有勇夫公子既图好事何不先送酬金憨公子忙取出五两一锭送与梅三姐梅三姐推却道无功可居何敢受赐口中虽说然见了一锭纹银未免心动便又转口道银虽权领不知尊意必欲如何心如道我闻牵引幽期必须投其所好故慕利者可饵之以珠玉怀春者可诱之以风情今范氏子生于宦族则非财货可邀性既端贞亦非淫邪可入只须三姐早晚往觇俟彼稍有动静便来回复那时我自有计梅三姐欣然领诺而去俄而四月已尽将届端阳梅三姐杳然无回信憨公子不胜焦躁忽一日将暮闻扣门甚急急忙开视则梅三姐也讯以所託若何梅三姐道莫讶久无回报只因彼略无动静耳近钱老夫人以城居暑热特邀范夫人母子移住尹山园房日昨妾往讯候值范夫人有恙卜于巫者巫者云必于十八日赛于五郎方愈有此一事特来回达心如大喜道果如尔言那范小姐在我掌握之中矣憨公子忙问计将安出心如道彼既事神我即假神以惑之那尹山乃郊旷之地而赛神必至于夜更烦梅三姐假以探疾先至其家我这里只用数人俱以殊墨涂面选一身长而力巨的衣以绯袍扮如五郎模样将至黄昏时分潜匿园中当迎神之际铃角既喧人又散乱此时梅三姐暗中潜出关会小姐所在衣绯的排闼直进背负而走彼即知之而不敢追即追矣见此神形鬼状必不敢近我这里预先收拾行李觅一快船泊岸俟小姐一到连夜开船载至秀州又于鸳湖左近赁一所园房住下直待范氏心谐意允然后携返临安人问时贻以姑苏娶来之妾岂非神鬼莫测而且易于反手此计何如憨公子听罢哈哈大笑道妙计妙计原来苏俗祀神最以贤圣为重相传五月十八乃其生日其赛也必用馒头及三牲蔬果之物巫者唱诵神歌一人发喉数人和之其声呕哑可听及至椒酒屡进则又摇枝吹笛与作乐相似盖其风俗然也梅三姐既受约而去又託常不欺先住嘉兴寻寓其余自有跟随僮仆依计而行不必细话且说老夫人的别墅在盘门之外离尹山犹隔数里其园虽不十分宽敞也有四房绣闼竹树亭池洵为避暑之所那范夫人因冒风邪染成一疾老夫人平素佞鬼便令巫者卜之巫者附会其说以为触犯神怒必须虔诚祷禳不然疾未能已也卜未几而疾瘳愈信神祜之力于是广备醴牢至十八夜巫者登场持铃而讴小姐焚香于庭二夫人自在前厅闲话其余仆从俱绕场而观此时憨公子所遣之人已撬开园扉分匿林荫手持瓦砾向空乱撒众人惊喊道有鬼有鬼巫者亦战栗不宁俄而衣绯者暗与梅三姐关会直趋中庭背负小姐而走诸匿者或作鬼号或抛泥砾披发执仗随后而趋所以小姐虽极叫唿而僮仆等俱股慄心悸不敢向前及红蕖飞报夫人拘唤众人追赶而珠娘已载入舟中峭帆风迅去之久矣憨公子因以心如所嘱不可造次遂独放小姐于中舱自与心如坐于舱首珠娘惶骇不测将欲赴水怎奈防守甚多是夜风便黎明即抵南湖时常不欺已赁下陶宦的园房一所那管园冯二只有夫妇两个年将五十俱是扬州人氏憨公子忙央冯妪扶起珠娘已哭得眼皮红肿喉干声哑憨公子乃同心如道设或小姐不肯顺从教我如何答话如何劝谕心如便教以如此如此憨公子方才进前相见珠娘叱之道汝等劫我至此意欲何为憨公子道特慕小姐丰姿愿为夫妇耳珠娘大怒道我乃宦家之女岂与尔等鼠狗为匹我头可断我身必不能污也憨公子道我乃杭州胡伯雅尚书之孙御史之子也不为辱没了小姐珠娘厉声道却不道使君有妇罗敷有夫尔父尔祖既为显官尔乃作此盗贼伎俩真犬彘也憨公子道汝已在我彀中若不从顺只怕插翅难飞徒自苦耳珠娘低头暗忖了一会便笑道尔既要为夫妇妾亦不能违逆但尔我俱是名家子女岂可草草苟合必须置办香烛唤一傧相成了合卺之仪方协于飞之愿不然妾宁死不从耳憨公子大喜忙与心如说知遣人置备各色珠娘又以发乱催取梳具及捧进梳匣内有裁爪利刀珠娘回顾无人泪流满颊低低叹道我亦不难一死只可恨钱郎盟约成虚父母勤劳未报罢罢若再迟延必遭奸贼之辱我宁作贞魂游于地下耳乃取刀向颈一刺血溅如流登时身扑憨公子已令人点香燃烛进内催唤只见珠娘刎死在地睨而笑道痴人痴人把性命如此轻贱耶趋告心如心如大惊急向房中看验是实乃道三十六着走为上着遂与憨公子开了侧门惊窜逃走管园冯二唤到傧相等候多时自往里边唿问行李虽在悄无声息掀开竹帘忽见珠娘横仆于地急忙走出园扉四野寻望杳无一个人影跌脚叫苦道这场横祸怎了怎了正在忧慌刚值常不欺走到冯二一把扭住道是尔借房今又杀人在此尔须偿命常不欺愕然不辨其故被冯二扯进房中指着珠娘道你瞧你瞧吓得不欺冷汗淋身半晌不能开口低头呆看忽闻珠娘喉中哽咽有声以手抚额犹觉温暖忙与冯妪扶起在榻以汤灌下须臾甦醒原来小姐力弱外边皮肉虽伤不曾损内也是命不该绝常不欺被冯二羁住不放只得延医调治将及半月渐渐平愈珠娘始以不欺等假鬼行劫诉与冯妪因恳求道若得贤夫妇送返姑苏当以金帛重谢冯二夫妇始初道是憨公子所娶之妾至是方知抢劫来的便假意要将不欺送官究治不欺慌了连夜遁去要知冯二肯送归小姐否且听下回再表第十二回为深情魂遗金凤钗诗曰寂寞山窗掩白云春风应自怨黄昏舞鸾镜匣收残黛环佩空归月下魂话说陆希云自赴公车朔风凛冽逼岁遥征至明年正月方抵京师舍寓既定便寻至生邸二人相见握手道欢希云即以老夫人书信付生钱生拆书细看笺首无非慰问平安并望春闱克捷之意至中间有范夫人小姐抵舍逾年相数晨夕稍免寂寞之语生方知小姐即主于家欣然色喜书尾又云秋烟去岁冬杪幸获弄璋眉清目秀器宇不凡今已弥岁矣并此附闻数语钱生大喜于是收摄精神杜门不出或值希云在寓拟题构文讲析经义每至内夜而息及三场毕后希云下第钱生竟获高捷少不得雁塔书名琼林赴宴既而希云策蹇南归钱生造寓言别希云道前岁吾兄系狱贾文华适在裴寓为兄辩剖甚悉今贾生以谷斯生所谮发在刑部勘鞠已半月矣去家迢远谁为救视若吾兄肯向老裴一言申救则老裴必然听兄而贾生方有再苏之机耳钱生喟然道吾曩遇文华曾以微言规讽惜乎彼不能喻致有今日之事虽在泛然一面犹当力救何况有德于弟敢不领教乎希云大悦钱生以赆仪厚赠直送至卢沟桥然后分袂当入殿试卷有班马文章钟王字迹之批因黼黼二字有讹乃置三甲工部观政时王梅川正在铨部又使人谓生云若得入赘本部主事可得也钱生不从遂不获与选然是时朝纲日紊钱生亦无仕意因文华一事持令长班持刺经拜裴玄玄见钱生已成进士足恭款接闲叙良久钱生以文华为恳玄笑道我待彼厚而彼负我实甚若他人言弟决不从今以兄命当即宥释之及玄回拜钱生又极力言之奈归心甚急不能候贾释狱乃留书一封託王季文转送裴玄膏东秣马择日出京在路兼程迅发将抵东昌鸣皋先已遣人在驿迎候进衙相见毕鸣皋道自侄春闱报捷使我喜而欣舞即具病揭辞诸抚台虽蒙抚台慰留至再士庶有借冠之请然以恩荫历官至二千石愿已足矣况得贤侄步武前修与宗有望而鲈鱼正美转觉归兴浓耳故专俟锦旋不日交印二府与尔同返金陵祭墓之后尔便回家省母不知侄意以为何如钱生道叔父之命敢不遵依但不肖偶叨一第何足为荣若以吾叔河清素望方将折冲樽狙奚即以归隐为急哉鸣皋道方今萧墙隐不测之忧四野有倒悬之苦材非经济岂可尸位素餐故不若拂衣而去以栖迟于桑间十亩吾志决矣子无强劝少顷同知张沁理刑俞忠吉乡绅冯讷俱来奉贺当晚鸣皋设宴以请同寅尽欢而散次日钱公便欲起身钱生告以瑶枝订姻一事公笑而许之生以便服只带紫萧跟随迤逦出城来到白家门首但见竹扉静闭叩唤数次翁方启扉而出一见钱生扑簌籁泪珠滚下白妪闻知亦即出来持生而哭道君害我儿君害我儿钱生惊问其故白翁道自从去年人日君与吾女订姻一去之后杳无信息致使小女思郁而亡今已七日了教我白头夫妇再靠谁人真害得我好苦也言讫大哭乃引钱生进内灵柩即在壁也钱生抚棺一恸昏绝于地有唐崔护诗为证诗曰去年今日此门中人面桃花相映红人面不知何处去桃花依旧笑春风白翁夫妇慌忙唿唤移时而醒翁又取出瑶枝留诗一缄钱生拆开视之乃是集唐四绝备述诀别之意诗曰离恨空随江水长雁飞犹得到衡阳时时引领望天末犹把梅花愁断肠登高远望自伤情北雁归飞入冥冥几度相思不相见黄鹂空啭旧春声莺啭高枝燕入楼罗衣湿尽泪还流一朝憔悴无人问夜夜孤魂月下愁不如行路本无情梦逐东风到洛城缄此贻君泪如雨须知后会在来生钱生诵讫止不住涕泪交下白翁夫妇亦复搥胸大哭钱生慰之道曩与今爱一言订约则夫妇之盟已定岂以人亡而失半子之礼今某幸获登弟俟俟至姑苏禀过老母即当遣人迎接念死者不可复生翁宜自遣勿致过哀成疾白翁方知钱生已成进士乃收泪致谢钱生忙令紫萧备设醑果作奠又为文以祭曰呜唿穷泉一坠悠悠古今死生虽隔不泯者情忆卿之玉容兮横遥山而眉妩凝秋水而神莹想卿之藻思兮组回文于机杼含明目于胸襟夫何彼苍既钟卿以蕙心纨质而独靳予以遐龄宝柱弦断玉萧无声或亦双成暂谪向瑶台而遄返谅非羿妻窃药奔月窟而长生而何以逐彩以轻散同朝烟以俄零呜唿哀哉记昔去年邂后而遇觞浮柏叶额点梅馨共熏炉以坐晚援白雪而联吟尔既邀我以伉俪之约我亦许尔以山海之盟本谓百年之好谐于一夕而庶几绾鸳鸯之绣带并翡翠之芳衾孰知畴昔之念俱属无妄而百哀纷感愬空帷于此辰呜唿惜哉江波汹涌兮雌剑已失夜台杳渺兮别鹤徒鸣婉然在床彷容光而若见旷焉隔世想幽会而难寻返魂之香莫改种杏之术无灵留镜奁之残黛悬繐幌而凄清鸣唿岁寒则暑日昃则盈知有生之必死奚惆怅而悲深惟怨尔以蜉蝣之衣瞬息而化日及之萼未开而倾顾余尤不能无恨者叶轻盟约鼎视功名竟淹留于京邸而使尔悲怀以殁是余之罪也又安得不屡叹而思卿尔有父母甘旨是承尔之灵輀移殡荒莹兹以涧藻聊既微忱神爽有期留珀枕以待梦香魂如在託环佩而传音此余谓死生虽隔而不泯者情殆思感之所或致讵诞妄而不足凭者耶钱生读罢祭文伏地而哭云峰感生情重双手扶起殷殷相谢是夜即宿于白翁家将至更余紫萧已是沉沉睡熟钱生犹明烛独坐俄而一阵旋风吹得烛火无光半明半灭又闻西北隅悉窣有声钱生似梦非梦忽见一个女子缟衣红裳冉冉而至大声唱问道人耶鬼耶那女子道妾乃瑶枝鬼魂也自去春君别之后日夕悬眸竟无雁胫只字及至秋闱君易姓为魏自在北场中选而妾不知谓君下第自此忧思抑郁一病而亡日间承君赐奠具见高情趁此夜阑特来鸣谢钱生平昔畏鬼每夕必有二人旁卧方得安寝那夜因以情爱所牵了无怖意既而烛火渐明细看瑶枝丰姿如故乃叹道朝来一闻讣变使小生悲苦填膺方恨无少君之奇术不意姐姐竟能现形相会瑶枝道妾之此来非敢以泉下余魂迷惑君意只因与君有再世之缘特来面託钱生惊喜道吾尝阅牡丹亭记至杜丽娘还魂之事以为若士寓言而未敢轻信今姐姐云再世姻缘莫非亦能返魂而与予了却前盟否瑶枝道妾见冥王备以雪夜订姻及伉俪未谐忧郁而亡的缘故细细陈述冥王亦为感恻便令判官查覆判官先查君云钱某不染淫私奉上帝之命增寿一纪今科已经联捷应有三位妻房官至三品又查妾云瑶枝还有四纪阳寿应在阴司四十九日方得还魂合为钱某侧室目下天气渐炎只恐屋舍腐坏乞着当境土地即运寒冰护尸方能转回阳世特此查覆冥王即差鬼卒送妾在南狱魏夫人帐下蒙夫人授妾以灵液之丸其丸以灵液草修合草生大宛之西条枝国弱水之旁一千岁而抽叶又一千岁而吐花俟花褪之后取汁捣烂杂以犀珀为丸凡死者含之于口虽在酷暑肌肉不坏至七昼夜而复生昔东方朔为虎伤足西王母以草敷在伤处顷刻而愈即此草也日昨夫人正与少室仙妹下棋忽命妾云尔夫衣锦而归将到汝家探望汝宜回去一见故妾今夜得以魂魄会君乞君致语者父俟终七之期千万开棺妾得再回阳世皆出于郎君之所赐也言讫再拜钱生道若得姐姐再生天大之喜敢不牢记以语尊翁瑶枝又再三叮嘱仍回西北隅奄然而没钱生半信半疑惊愕久之忽火光一暗瑶枝又在面前钱生道姐姐去而复来还有何言瑶枝道回生之事世不常有只恐家父未必信君妾长眠时老母以金凤钗为殉今妾以钗留在君处如果不信君言即以此钗付之则家父必然无疑矣乃向鬓旁拔钗付生须臾一阵阴风瑶枝回首转盼数次随风隐隐而散钱生不胜神异竟忘一宵之倦俄而鸡鸣于埘东方已白矣乃唤起云峰即以告之云峰笑道若得小女再生实老朽万分之幸也但今仲夏天炎不要说四十九日只怕七日之间已肌体朽腐矣此必钱爷思忆小女故得此奇梦耳钱生笑道令爱真有先见之明特以凤钗为证云峰取钗细看大惊道小女属纩之时寒荆曾以此钗为殉今有此奇事则还魂之说断无疑了尝闻冯娟七月而重沽丽娘三载而复生由此观之彼传记所云信不诬矣正在嗟异忽闻叩门甚急原来是钱公遣人催接钱生乃与白翁夫妇约以后期洒泪而别回至衙中问公借俸银五十两遣使送与云峰以为瑶枝回生药饵之资钱公急于离任惟恐父老遮留是夕先以琴书行李发出次日五鼓悄然出城回至白下钱生即到墓祭祖又向族中一一拜望毕便过访许翔卿不料翔卿于一日前已到孤山探候范公去了钱生叹道翔卿高谊真有古人之风遂辞别鸣皋即日起程回至姑苏但见陈府尊已曾送到进士肩额门第一新此时老夫人已称为太夫人了登堂拜见问安已毕秋烟姐欢天喜地抱了宁馨出来迎接宁馨见生便笑嘻嘻的要生怀抱钱生细看宁馨果然生得眉宇清秀不胜欣喜又请出范夫人相见施礼末毕范夫人便哭倒在地秋烟姐慌忙以手搀扶钱生惊讶不已以问太夫人太夫人备言避暑园庄于五月十八赛神之夜忽有穿绯袍的直进中庭背负小女而去竟不知是人是鬼迄今月余遍处寻访杳无踪迹钱生听罢吃了一惊多时目不能瞬既而泣道儿因求聘小姐死里逃生寻得明珠不料回转白门老年伯忽遭奸贼之害已经奉旨北上及儿进京探候又值年伯出佐戎行无由一面后来睹母亲慈谕始知伯母小姐避居家下意谓侥幸一第则姻事可以立就不料又生此变不由人不痛心也乃取出明珠双手奉与范夫人夫人泣道小女尚无踪影怎敢收领此珠钱生道但请老伯母收下小姐虽无下落不肖自当遍处寻觅范夫人只得含泪而收至夜秋烟诉说绣琴之事钱生亦为痛恨少焉共入罗帏邀云觅雨两情缱绻乐可知已次日先去拜谢了崔子文以至陆希云李若虚俱拜毕而回方与范夫人商议忽钱贞报进有一姓常的在外求见那姓常的是谁原来即是常不欺自那日脱离陶园便欲附舟回去行至半路忽又想起都是郑心如设计劫了范小姐却又只顾自身脱去把一场人命几乎使我李代桃僵我今不免报知钱宅一来说明心如兇恶以消此恨二来索些酬谢踌蹰半晌便即转身到苏问至胥门恰值生方抵家出来相见问了姓字常不欺便把郑心如设谋卖花妇做脚从头至尾说出根由钱生又喜又恨拱手称谢因问道那卖花妇是谁不欺道叫做梅三姐话声未绝只见梅三姐穿了一套新衣进来叫喜钱生怒从心起厉声诘问梅三姐看见常不欺在座惊得面色通红不敢开口钱生便即进内禀知太夫人太夫人大怒忙唿婢妇把那梅三姐剥去衣裳乱棒捶击梅三姐料难隐瞒只得招认范夫人咬牙切齿痛骂不已复以利锥刺其肩臂流血至踵当晚僱船二只一船范夫人与红蕖诸婢一船生与不欺连夜至苏但见园扉锁闭扉上粘一示谕曰本宦示照得南湖别墅向着家人冯二管葺近冯二盗窃器玩并什物等件于本月初五寅夜逃去已经出捕缉拿外如有无赖棍徒到园骚扰以致戕损花木者定行送官究治不贷钱生念罢示谕惊问不欺不欺道我看那冯二亦非良善之辈此必陡起奸谋把小姐载往别处去了钱生又遣人遍向邻居查问俱推不知只得怅然返掉是夜泊船平望将至二更范夫人呜呜咽咽悲啼未息钱生亦反覆不能睡去起来靠窗而坐忽闻领船有一妇人唱道山坡羊静萧萧碧梧庭院冷凄凄雕栏倚遍闷恹恹银筝漫搊声切切思绕天涯远端的是难消遣盼双星独不眠秋风应把应把黄昏怨月色砧声纽做愁肠一片良缘何日调和琴瑟弦苍天恨入烟花误少年前腔一行行归鸿初见一声声哀蛩似怨一阵阵凉风绕窗一点点泪向罗衫溅最可怜抱琵琶向绮遥几回羞把羞把霞杯劝怎得抛离舞衣歌扇门前不羡王孙车马喧池边只羡双飞戏水鸳那妇人唱得哀音宛转绝似孤鹤唳风清猿泣月钱生侧耳静听不待曲终已青衫泪湿矣料是娼妓之流着人邀唤那妇人随即过船钱生惊问道尔是维杨赵妪么其妇仰首一看亦惊讶道原来是姑苏钱相公钱生即问友梅何在赵月儿便把老夫人被祛逐及至临安嫁与程生细陈始末钱生又问友梅嫁去与程生相合否月儿道小女自嫁程生不及两月忽然不见那程生反到妾家要人妾即向程索命彼此讦讼年余程已倾家破产飘流远去妾亦不能度日嫁与商人今夜湖光荡漾月色横空想起少时光景不胜伤感因唱小女所度之曲以解闷怀耳钱生叩舷而叹道嗟乎我意友梅尚有相见之日今听汝言已做了断云浮梗不获与梨花同梦矣言讫泪如雨下月儿亦觉悽然旋即起身告别时已夜半钱生促唤解维风帆迅速瞬息至家便把憨公子等讼于府尊府尊立刻出牌先把梅三姐拘到不待用刑梅三姐一一招出府尊大怒掣签重责二小收禁狱中以俟关到憨公子郑心如一齐听审毕竟后来如何且待下回解说第十三回金山寺冤鬼现身诗曰夜色茫茫江畔月含冤来散现魂魄能使奸兇心胆寒彭生如意皆此物色莫羡兮财莫渔每因财色丧其躯男儿不做昧心事磊落与常人珠却说冯二之妻因陶官在江北做官僱为乳母以后任满带回本郡特着他管理别业十分信任不意冯二狠心难託自那日假意告官把常不欺吓退之后与妻商议道我想终年管守园房怎能有个发迹之日适值宅内託付玩器数件维值百金看看范小姐又是姿容绝世不如哄他只说送返苏州连夜寻船载至维杨或妓或妾少也卖他一二百两并把器行变易做本营生尔我后半世足以温饱过日尔意如何冯妪大喜道我亦正有此意事不宜迟迟则有变二人计议已定那冯二自会操舟便向邻家借下船只冯妪假作惊慌之状以给珠娘道怎耐常不欺又去报知憨公子只在早晚要与小姐成亲老身怜念是个宦门闺女特令拙夫寻一小船今夜便送小姐回去不知尊意若何特来商议珠娘欣谢道若得贤夫妇如此用情决当厚报冯妪又道还有一件吾由大路直到惟恐憨公子以快船追袭假自松江抄转方保无虞只是在路又要多行几日珠娘道我又不谙程路悉凭主裁当晚冯二夫妇只把细软收拾等至夜阑人静扶了珠娘下船兰桡迅举兼程进发忽一日已到镇江泊舟水涯冯二正炊午饭忽闻隔船有人问道二叔别来无恙冯二抬头一看乃是族侄冯肇向在青莲庵披荆为僧即寂如也自那夜与法云寂如等谋劫钱生遂把戚氏击死毕竟寂如眼快觑见真真儿手持匕首刺人如决飞鸟他便回身走脱虽幸漏网不敢回庵向与金山寺住持文友相熟遂在寺中住歇是日打从长洲抄化而回刚与冯二相遇便邀二过船叙淡良久从容问道吾叔此行仍欲往扬州或是暂时贸易冯二乃告以心事寂如低头想了一会乃道吾叔载此尤物易起人疑况且到了维扬未必有售主设或有人聘娶或卖在乐尸必须面看万一小姐烈性不从叫喊起来未免败露据侄愚意倒有一条妙策不知吾叔允否冯二欣然问计寂如道住持文友与我至密悉知其为人酷好美色不如今晚泊船山下侄与文友说合包兑二百两纹银待至夜深把小姐哄入寺内那时深房邃院再有谁知吾叔得银又便于营运此计何如冯二大喜遂点头相约各自开船过江那扬子江乃是东南天堑但见深沉巨浸森渺寒光一望迷茫四围无际烟收雾敛隐隐的露出金焦两点宛在中央雨霁虹销泛泛的飞来鸥鹭成群争依孤渚不尽客航几叶峭帆风乍卷乱划渔桨一声叹冷月初残恍见数层银岛原来是雪浪摇空忽闻万马奔驰却便是怒涛推至正是鸟飞应畏堕帆远却如闲风帆迅速不多时便抵金山只见殿宇嵬嶷远凭江势真一大观也有诗为证诗曰水天楼阁影空空化国何年此寄踪淮海西来三百里大江中涌一孤峰涛声夜恐巢枝鸟云气朝随出洞龙不尽登临去帆疾苍范遥听隔烟钟寂如先进寺内忙向文友说知又友笑道若得美人以供尔我衾枕之欢此乐便是西方何必更求莲座只是二百金一时不能措办奈何寂如道我有一计虽云太毒然彼以不义而得我以不义取之亦不为过文友欣然问其说寂如乃附耳低言如此如此文友大喜时已傍晚忙开隔年陈酒整治鲜鱼大肉款待冯二原来冯二最与曲生相契尝了酒味香甜先已忻快酒过数巡文友取出纹银一封兑准十两与冯二看道以后一百九十两银色悉照此封须俟小姐进寺之后一并兑奉冯二向来穷乏骤然见了满捧纹银转觉精神飞舞文友寂如忙以巨杯劝进将至黄昏冯二已不省人事颓然醉矣寂如乃扶至江边冯二犹口中模煳道二百两是足值的快些兑银我欲开船赶路被寂如用力一推头重脚轻翻身下水可怜一念之贪反以骸骨葬于江鱼腹内正所谓螳螂捕蝉而不知又为黄雀之所攫也且说珠娘在路数日心颇生疑往往诘讯冯妪妪惟委曲支吾及渡江至寺但闻江涛震荡之声又以问妪妪谬道此太湖也既而斜阳西下天色渐瞑冯妪道太湖乃盗贼之薮幸有敝亲在此不妨借宿一宵明日饭后必至苏矣小姐无可奈何只得随行上岸进门数重方抵一室但见房栊清雅屏帐鲜华却无一个女妇出见心益忧疑俄而壁上弹指一声妪即掀帘而出于时寂如既推冯二于江复赚妪道二叔顷已醉卧在船宜唤之速起以便兑银交付冯妪方至江滨不提防文友在侧双手一推寂如大唿道救人救人而洪涛拍岸已随波逝矣可怜冯妪亦死于非命珠娘在房值小童以酒餚捧进摆下杯箸三副珠娘问道尔家何姓童笑道此乃金山寺也娘子犹未知么珠娘听说不觉魂魄俱丧连声叫苦道又堕奸计矣方欲掩门自尽忽有年少妇人自灯后趋出将灯吹灭此时文友寂如俱在冯二船中把那器玩什物细细收拾于是点烛进房遍体风骚意谓小姐可以迫协成欢及见室中黑暗用火一照并无倾城美丽只见一个妇人披发满背面上鲜血淋漓张口露牙垂手而出帘外刮起一阵阴风顿把烛火吹息二僧惊得毛骨俱寒转身奔赴于地少顷起来重向琉璃取火指摩双眼振摄精神扬声秉烛而至则见磷火煌煌那妇人愁眉蹙额坐于门首耳畔但闻啾啾鬼哭号唿索命之声二僧遍身慾火浑如冷水一浇惟口中咄咄狂喊至晓不得作行云之梦矣正是只凭鬼妇衔冤哭方保千金廉质全且说临安程信之自八月十五不见友梅心中怏怏如失重宝疑为赵鸨诱匿具呈本府赵鸨受了冤诬也把人命状词控告巡按为此构讼期年信之家事日渐消乏其年又遭回禄遂致资本荡然在杭不能存立只得安顿妻房自到扬州依附族叔那族叔讳宏号逸庵自曾祖即为盐商真有百万之富宏以举人选官任至四川成都府同知长子必成仍习祖业次子必贤肄业府庠年方二十一岁才貌兼优信之自到广陵二载逸菴以其才识敏达深为器重是年五月至杭搬载家小回至镇江夜半遇盗信之坠水幸以浮木得生其妻林氏及囊资什物俱被劫去信之袒跣号泣而归告在本府出了捕文挨缉当珠娘被诱入寺之夜正值信之同了捕役泊舟山畔更衣入寺祷于关帝祈得六十八签签曰南贩珍珠北贩盐年来几倍货财添劝君止此求田舍心欲多时何日厌信之念罢签诗茫然不解又把被劫情由备细祷告若与林氏果得相逢只祈一签上上须臾求出一签乃是七十四签曰崔巍崔巍后崔巍履险如夷去复来身似菩提心似镜长江一道放春回信之看到第二句以至末句满怀欣喜遂即下船是夜睡至二更梦一少妇血痕满颊近前哭诉道妾身戚氏住在金陵城外青莲庵之后祸遭兇僧寂如谋奸不遂将妾击死今寂如遁迹本寺东房与住持文友又欲奸污梦珠小姐被妾现魂救卫明日小姐之父范父自塞上南归泊舟维扬君能救出小姐与范太守相会并把寂如送官正法以洗妾冤则君破镜必合相遇有期信之惊愕不能言惟惟惟而已戚氏临去又嘱道妾含冤不散自随寂如迄今二载矣因彼皈依释氏难以近身今晓彼又谋溺叔婶罪恶滔天虽有佛力不能庇护故妾得以随身索命妾无范氏则冤仇莫雪范氏无我则贞操不全君若不遇妾与范氏则夫妇不能完聚牢记牢记戚氏既叮咛而退程亦欠身而醒但见白露拂江半蓬明月思忆梦中戚氏所言句句分明又详忖签诗与梦暗合遂不复睡坐以至晓唤起捕役朱敬山以语之敬山道梦虽难凭然明显若此不可不信况且住持文友曾经会过便不知果有寂如否君可进寺相访我等尾后以观动静信之果以为然急起叩扉谒见文友又问起寂如寂如亦便出来相会只是二僧因为鬼祟搅乱了一夜方欲就枕而信之适到故眼色蒙蒙神思倦惫信之见了如此光景暗暗惊异乃与敬山遍向曲房静室细细逻察却是悄无影响逗留逾时方欲告别忽见廊下一妇拍手而笑复以手招信之转身走入靠西室内信之敬山等急忙随后而入那妇人倏又不见惟正南张画一幅恍若画上笑声哑哑信之举目直睇但唿怪事毕竟敬山乖觉细看二僧面容顿改言语违离便双手扭住道尔等秃驴做得好事忙令信之掀画一看内有小门推门而进又有精舍数间窗外栏干六曲行过长廊果有女子隐隐号泣信之奋步向前珠娘在内听得人声喧嚷疑是二僧逼奸忙以罗带自缢信之破扉而进大唿道果是范小姐否我等特来相救小姐背立含泣而应声道妾果范氏君辈是谁信之道某等泊舟山畔夜来得一奇梦故知小姐被危又知尊翁先生今日必至维扬乞小姐不须疑虑作速登舟珠娘叹道妾以闺中弱质奈何命运不辰出头露面受尽摧挫荷蒙君子仗义相扶在妾有何面目再立于人世乎况家君远困遐陬岂能即返君请自为正务此地乃妾毕命之所耳信之道小姐差矣若果失身兇秃死固宜然今不为所犯而必欲捐躯则贞白之心反不能显暴于世矣某因失偶相寻愁肠如沸故一闻小姐之事不觉怒发冲冠出自诚心相救岂小姐视如僧辈而固为拒却乎设或尊君未即相逢某当多着女伴送至尊居幸勿疑某亦蓄他意也小姐乃收泪致谢当信之苦劝时朱敬山已把文友寂如锁在船中招唿二十余人蜂拥上岸把细软件物一切笥匣器皿无不席卷下船信之乃以自船中舱与小姐独坐将欲解维合寺僧侣悉知拥出江边沸声诘究朱敬山既有捕批小姐又现在可证遂不敢拦阻而退是日风顺开船未几便至扬州将船停泊信之便到岸上遍向座船逐一挨问哪里有个南京范太守的船只得走回与朱敬山计议敬山道若不解进府里被他先告一状反吃官司只是到官须要小姐面证珠娘在舱听得见官二字不觉号啕大哭走出船头便欲赴水左首船上有一老者惊问道那一位好似我家梦珠小姐珠娘回首一看认是老仆金元大叫道金元救我金元便即扶腋过去原来范公的船与客船相似故信之寻问不出当下珠娘急问老爷哪里金元道老爷拜望太守未回言未毕公已回至船首见了珠娘大惊道我儿为何在此珠娘见公牵衣大哭便把被劫情由细诉一遍公亦垂泪道只道我为父的受苦三年谁知汝亦遭此厄难只是汝既被劫尔母亦必苦坏矣珠娘曰母亲只为爹爹谪蹇终日愁苦今天幸赐还想是朝绅出疏申辩范公摇首道那些权佞眈眈虎视在朝大臣俱以身家为重谁敢撩须我一到边陲自谓必死全赖新主洪恩方遂首立之愿即如今日得会我儿亦莫非雨露之所赐也言讫便令金元导至程船道谢信之说起二僧兇恶顷已解府尚欲借重鼎言范公道二兇叫甚名号信之道一唤文友是本房住持一唤寂如向在青莲庵中因杀死戚氏逭命在山夜来託梦以救令爱小姐即戚氏之鬼魂也范公切齿怒恨道那寂如受戒憨山我向来敬礼谁料兇暴至此今既解去我即刻进府面见太尊公怒气沖沖与信之作别是时扬州府知府叫做李胤祥因公是谏谪超迁十分敬重当日范公再进宾馆备陈前事李府尊大怒立刻就把文友寂如重责四十问成大辟正所谓祸福无门惟人自召你道范公为何便得择归只因天启驾崩崇桢以藩王继兄而立上在藩邸悉知魏忠贤专擅国柄谋为不轨故登极之后便遣忠贤出守皇陵忠贤危惧到了山东饭店自缢而亡于时凡为魏党所害贬降在外者悉复原职然公只宜即往金陵为何留滞扬州只因夫人小姐在钱老夫人家下故公先着范斐同了许翔卿至京修葺房屋自来拜过府尊然后取路至苏也是天意该与小姐相会当晚公自府中回船珠娘接见道顷有信之之叔程公来拜帖儿在此公方欲展阅又值信之带了两个婢女来至船首公慌忙迓入信之道顷会家叔道及小姐舟内无人故家叔特着两个粗婢权为服侍并设蔬餚以屈尊驾少叙范公道萍水相逢谬承贤竹林如此厚谊使老朽何以为谢但不知令叔尊号信之道家叔贱号逸菴范公惊喜道原来是逸菴兄乃吾好友也乍到匆匆未及看谒岂知即为令叔少间必当趋晤矣信之去后公即答拜逸菴相见毕逸菴称贺道恭喜恭喜范公笑道第三年出塞骸骨偶归何喜之有逸菴道圣人当宁魑魅潜形而吾见之公愦得雪今日轩车荣返固一喜也令爱受磨湟而不磷淄坚白之行尤人所难况乎数千里之隔与兄一朝奇遇又一喜也范公道小女得全陋质皆出于戚氏阴护之力令侄匡救之功言未讫一人肃衣出见逸菴命之拜公道此乃次小儿必贤也公视之形躯端厚眉目秀雅试以学问颇有根源逸菴道弟有一事相恳辄欲面谈不知可否范公道愿闻台谕逸菴道仰慕令爱芳姿欲为小儿求聘必俟仁兄钧诺然后敢通媒妁公乃告以明珠之故逸菴大喜道若要别件珍宝寒家未必预备至于明珠之类先人幸曾留下急忙进内取出一颗放在玛瑙盘中旋转不定光映一室范公捧珠大悦便以亲事承允逸菴道容伺拣选吉日先以此珠献媚范公欣然惟惟是夜宾主酬酢尽欢既而酒阑谈起旧事公谓逸菴道犹忆昔年弟自开封罢官偶造贵郡承兄偕名妓女友梅于时极清风于芳涧拾明月于幽林唿酒快谈缠绵彻夜友梅既度新声第亦放歌相和曾几何时而追忆此欢忽已四载矣不知罗浮春色今无恙否逸菴叹道自兄别后那赵姬便不知所往矣时夜漏将半公执手谓信之道戚氏所云句句皆验独于尊阃未有下落然云救了小女自然去镜复合竟者相会之期其在敞郡乎仆于明早挂帆君宜继至可也言毕起身告别次日渡江只着金元到苏迎请夫人自与小姐先返白下要知程必贤姻事若何下回便见第十四回明月珠东床中选诗曰光熠熠以照物势规规而抱圆西山之下随珠星而隐见东海之上逐明月而亏全胡云色夺琉璃光射金玉鲛人泣吴江之际游女弄汉皋之曲在蜀郡而浮青居石家而自绿无胫而至有感必通去映魏东之里来还合浦之中垂轻帘而璀璨缀珠网之玲珑右明珠赋却说范公回至金陵未及旬日程逸菴已託表弟宋瑄为媒与程信之程必贤一同来望相见甫毕宋瑄便令从者以小金盒捧上明珠范公笑道某前言已定断无二二夜珍之赐容待寒荆抵舍方敢拜登宋瑄道家表兄迫于贱事未及造府拜见故先着晚生以珠呈奉既承老先生金诺则尊老夫人意必相符还望麾留足仞厚谊范公乃欣然收领遂馆必贤等于宅西别业又逾数日老夫人方到见公面容黎黑惊唤道一别三年相公须鬓俱皓然了珠娘出来见礼方毕与夫人抱头而哭公再三劝慰夫人方收泪道女儿之事问于金元已知大略只不知相公谪到边塞景况何如范公嗟叹道若说塞上风霜其实凄楚那杜游击孤军出镇疲惫残弱之兵不满二千却又当敌人之冲刁斗不息每至胡笳群动牧马悲嘶惟与杜君向南饮血自揣此生必以马革裹尸谁料今日又得与夫人相见夫人道那裴崔威势近日如何答道夫人犹未知么自先帝殡天今上秉政之后魏忠贤自缢而亡全家贬徙岭外如今王梅川矢心策手便把魏裴弹了一本又欲修睦于我替我出疏辩冤故王梅川得以原职闲住圣上即升我为苑马寺少卿我不欲为官所以致仕夫人又泣道只可恨女儿无辜也受此一番磨难范公道我正为女儿姻事专待夫人归来商议便把程逸菴求亲说了一遍取出明珠付与夫人夫人大惊道相公临别叮咛曾说钱生一归便谐花烛不意钱生淹留京邸直待春闱奏捷而还公惊问道我阅南畿试录并无钱生姓名为何春试得捷夫人道他只虑玉梅州嫉害故从了母姓又改讳为芳范公道三四内果然有一魏芳但不知登第而归可有明珠否夫人道钱生到家正值女儿遭难他一闻此信悲思婉转便以明珠付我我推却不受他道小姐虽无下落我毕竟要到处寻求妾感其意诚只得收下及前日金元来报妾身起程之后彼亦买舟后至若又许了程家何以回那钱生相公此举忒觉孟浪矣范公想了一会道据夫人之意何以处之夫人道依妾愚见作速辞却程翁仍许钱生为是范公道我与逸菴相知情厚况是亲口许出今明珠已收程生已馆于别业矣怎能辞却夫人道不然我母子至苏感承钱夫人殷勤款待及临别之际含泪相送坚以姻亲为恳况兼钱生付珠在前程家议亲在后今若变易移心不惟食言而且负德矣公以事在两难闷闷不悦方公与夫人谈论时珠娘在旁听说许亲程氏便退至阑闺柳眉低锁杏脸生愁叹了一口气道悔不死于陶氏园中红蕖听了惊讶道小姐怎发此言珠娘道我与钱郎虽不曾一面相亲然以诗笺传意又託莲香订盟月下今钱郎幸得中了果有明珠为聘事已万分无疑谁想程翁亦以明珠央媒来说爹爹竟尔许允把三载深情一旦付之流水使我忽然闻此心如刀割红蕖道说起钱爷情重果然难得自京邸回来一闻小姐之事便惨然不乐既与夫人同至陶园寻觅又把梅三姐送府追究看他心意遑遑顷刻不能放下以后管家报说老爷小姐已在扬州相会便即眉开眼笑与夫人奉觞称喜其一往情深爱念小姐如此况又少年科甲异日青天伟业不卜可知即使程生有其才未必有其貌有其一貌亦不能有其情岂以小姐天姿国色竟与羔儿作配乎趁今未曾下聘速与夫人商议尚可挽回珠娘道羞人答答的怎好启齿事若不谐有死而已话声未绝忽闻云板传进苏州钱爷已到原来钱生自夫人归来便把不欺厚赠而遣之禀过太夫人起身进京一则贺问迁莺一则订期纳采因先诣祖居探候鸣皋款留信宿是日方来谒见范公以生既成进士兼以风流旖旎真所谓国士无双也殊悔多许程生故相见之际意其不安是夜仍宿生于凝芳阁之东厢生以物换星移转盼三载而窗前之碧梧如故竹色依然感念旧怀赋诗一律诗曰凤凰城里旧仙家瑞溢门阑获彩霞绮阁仍披徐孺榻星机重犯使君槎当轩竹佩因风响绕径梧阴带月赊追忆桃花曾识面漫缘流水觅胡麻翌日早起夫人出来殷殷然以扰宅为谢钱生亦深叙简慢之罪夫人忽见壁上新题大加赞赏道构意清新吐辞芬郁诚文苑之凤毛也钱生以明珠微露其意夫人面容忽改含煳不答钱生心下狐疑急忙持刺往拜许翔卿翔卿恭敬出迓施礼毕分宾主而坐彼此叙了寒温钱生道前岁浼兄作伐因乏明珠磋跎至今幸而求获一丸已面奉范伯母矣再乞订准以便择吉翔卿道过承厚爱敢不执柯所惜钱爷到底缘薄钱生惊问为着何由翔卿道范爷前在维扬与程逸菴当面订姻今程兄来已数日将欲择期行聘矣钱生痴呆了半晌叹息道弟以求取夜珍几遭兇秃之手真所谓噼洪波而探之于龙颔者也不谓明珠虽得事多龃龉三载以来也不知历了多少凄风苦雨今日满望一言安就谁知年伯将我遗落无乃负小姐数年待字之意而负钱生一片求聘之心乎翔卿道范公爱重钱爷岂欲变更只因金山寺中救出小姐皆赖逸菴从侄之力故不得已而许之非公之本怀也钱生又力恳翔卿婉转为计翔卿方沉吟不语忽见屏后鬓云隐现遣出小鬟催唤翔卿翔卿起身进去一会忙忙出来见生面如土色支颐叹气乃抵掌而笑道钱爷暂省愁烦某即刻进见范公当图别计以却逸菴决不致钱爷有遗珠之恨钱生乃深深揖谢又再四嘱託而回至凝芳阁下含愁独坐正在咄咄书空只见红蕖走至钱生慌忙迎进叹息而谓之道我自前岁承红姐以诗笺传递又与小姐一面之后晨风夕雨总助相思明幌花帘惟增怅慕这一段痴情其念可以质之鬼神今日此来恨不即刻便谐连理谁知忽然改易使我三载痴心化为春梦虽是尔家老爷之故在小姐亦以怜才一念弃若飘风独不记月下之言乎红蕖道钱爷不要错怨小姐自因老爷许了程家后小姐眼眶横泪长叹一声道乍离虎穴又遇风波何妾缘之悭而命之薄也乃唤红蕖悄悄嘱咐道我欲以数字密报钱郎只为愁满肺肠一辞莫措惟汝为我传言致意不可以薄命妾忧损情怀亦不可以姻事难谐急为去就且再从容以观老夫人主意若何钱生叹道若得小姐如此厚意庶不枉了钱九畹一片诚心相烦红姐也把我若衷转达妆次红蕖见生辞意悽恻将欲掉下泪来因安慰道钱爷请自保重倘早晚老爷与夫人计议一有好消息妾即当走报也钱生慌忙深深一揖道若蒙红姐见怜没齿不敢忘德二人正在喁喁细谈忽闻窗外履响红蕖奔逸而去生以未罄所怀闷闷不怿吟五言一绝云诗曰好事翻成梦多愁只为情可怜吴紫玉宁忍负韩生既而傍晚钱生和衣偃卧红蕖又来轻轻推唤钱生一跃而起道红姐昏暮出来必有好音见示红蕖道顷刻见老爷在梦笔轩与翔卿促膝细商妾于隔垣侧耳虽不分明然略闻语意大约姻事可谐为此特来报知钱生喜添十信连连称谢到了次日饭后范公请生出到前厅只见宋瑄程信之程必贤许翔卿俱到一一施礼依齿而坐范公道老夫今日奉屈诸君不为别事只因小女择婿十年至今未果曩岁九畹年侄下帷敝舍便欲以弱息委字因惑于明珠一言犹豫未决及年侄取到明珠老夫又为含沙所中待罪北关嗣后小女阽危幸遇程兄救至维扬恰值老夫归舟暂泊所以遇复逸菴央订秦晋随辱宋兄持珠远贶得以丝箩附託固老夫万分之幸也谁想九畹锦旋之日先以明珠付在拙荆日来又辱又旆自苏而至致使老夫数日思帷不能裁决若许了逸翁则年侄又道付珠在前如允了年侄则逸翁又疑老夫欣慕进士了故老夫愚意不若限韵出题求二位贤契各吐珠玉待老夫一笔誊写传进小女听其选择庶彼此无言而老夫可以免罪不知宋程两兄与翔卿以为何如翔卿道明谕极是此正昔贤雀屏丝幕之意也公即令人取出两颗夜珠放在几上又令人分授纸笔钱生诗思泉涌自谓稳中无疑必贤亦以夙负诗名欺生只知八股正要卖弄才学俱向公推逊道侄辈庸碌小巫怎敢在班门弄斧范公道贤契俱是词坛领袖休得太谦此日信之虽然在座因以已事惝恍寂无一言只有宋瑄心下不悦私谓翔卿道若非信之之力小姐怎得保全今日此举反为钱君作嫁衣裳也只可笑范先生何不直言回了逸菴多此一番转折翔卿道范公端人也决无一毫私念兄请勿疑二人自在一边说话公即以明珠为题令二生拈韵钱生得了奇字必贤得了难字钱生情兴勃勃信笔一挥恍若龙蛇飞舞必贤思文翩翩数行立草犹如三崃倒流须臾之间二生诗俱脱稿奉上范公范公连声叹赏誊写递进钱生既注目以盼佳音必贤亦屏息以俟忽报吏部王爷来拜范公急忙换了冠带出迎梅川进来与宋瑄等次第见毕独与钱生细细的寒温了几句一眼见明珠笑问道今日满堂佳客岂来自铜柱朱崖为何夜光烁目范公备语其故梅川道不必论二位佳制老夫一定要与钱郎作伐了言未毕门上报进钱爷来拜原来鸣皋亦为生亲事未知若何特来拜望范公即忙邀入依次相见不题且说二诗传进兰房珠娘焚香净手然后展视先拈一首却是难字韵的诗曰夜深不惜月将残径寸光凝一室寒神女弄时游汉曲鲛人位处落金盘酬恩肯借灵蛇用无胫终从合浦还莫谓暗投逢按剑香闺明鉴辨何难逐句吟哦了一遍笑道诗非不工乃学究语也放在一边又看一首是奇字韵的诗曰分明盈掌质合规曾探骊龙向碧漪的砾露荷承盒捧玲珑蛛网隔帘窥日临色更欺珍璨莫坠光能代目移惭愧石家空秘绿难从照乘拟珍奇珠娘看了一遍又看一遍不禁赞叹道好诗好诗且勿论咏物精工人所不及即其镂金为句琢玉为辞读其诗而斯人之深情逸韵宛在眼底正我向来寤寐不忘者其殆钱郎之笔乎又反复朗咏数过笑谓红蕖道此诗蓄意悠远非钱郎莫能作非我莫能知也红蕖道小姐目如犀火自应辨识夜珠然事系终身亦宜慎择何以知其必是钱爷所作珠娘道彼云曾探骊龙者暗喻曾经会过先有婚姻之约也首联託喻咏珠颈联表扬珠之光洁虽有不即不离之妙其实暗藏深意末云石家空秘绿者昔日季伦有妾名唤绿珠今我亦名梦珠故以照秉比我而言石家之绿珠不如照秉之珍奇也自非敏手慧心安能措泳那一首则不然前六句无非借引故宝后二句以珠自况而欲取鉴于我因知为程生所作耳红蕖笑道小姐这样聪明真是扫眉才子珠娘看毕便提起兔毫细细圈点藏在箧中又把那一首选不中的也向诗尾批了数句着红蕖传出范公接来送与梅川展开一看乃是必贤所作笺后批云中联工整结语冗雄惟上清照乘足以方斯雅制惜乎起语卑弱金石之声微乖耳梅川看罢奖叹道批语极切若以令爱为试官士无不公之叹矣又笑谓钱生道如今的金花彩段谢媒仪稳要送与老夫了钱生意气扬扬喜动眉宇惟程必贤勃然变色垂首丧气宋瑄信之俱觉无颜便欲起身作别范公一把留住笑向梅川道若年兄肯为小女作伐小弟也要与令爱做媒程生贤契青年美才诚可谓风流佳胥也不识年兄肯以东床留彼袒腹梅川欣然首肯原来必贤的才貌虽亚于生然亦百尺无枝亭亭独上故梅川甚觉中意一口许诺范公大喜道既承梅翁厚情弟即当写书报达逸菴暂屈宋兄留在敝舍以看程君作入幕宾也鸣皋道今日不期而会小侄终牵珠绿程兄亦谐凤偶一双两好奇情奇事千秋之下又成一段佳话矣因起身密语钱生道前日吾侄载来此妇终日悲啼他云住在维扬又与程生同姓试以语之或者是他族中使渠夫妇完合也是一桩美事钱生恍然醒起乃问信之道吾兄还是久住扬州或是临安迁至信之道晚弟向居武林依附家叔仅三载耳钱生又问道尊阃可是林氏今无恙否信之惨然悲叹道拙妻果然姓林向日搬徙至扬行次镇江夜泊忽为绿林所劫至今杳无消耗钱生笑道只在小弟身上包兄珠还合浦剑返延津信之愕然惊问钱生道前日小弟进京泊舟村岸夜半忽闻哭声隐隐其声低而甚哀渐近江边将欲赴水弟疑是人家婢妾忙令舟子起身救住细问其故答道妾身林氏夫主姓程因自杭州迁至维扬其夜遇盗妾为贼首所虏无计可脱今夕贼与同伙饮醉而归阖家睡熟妾方能逾窗逃出欲寻一死幸值君子垂救倘肯送至广陵生死不敢忘德又道此地五六家俱是余党尊舟为何独泊于此弟闻而肃然惶惧候至寺钟初动忙促开船进京之后留在家叔舍下正欲择暇送归不期遇兄适闻所言其事吻合故知为尊阃无疑矣信之又惊又喜慌忙揖谢范公大笑道梅翁得招快婿老夫幸结丝萝谁料信之兄又得去珠复还转觉奇了梅川等亦无不称异信之想起戚氏梦中所言愈加感叹原来钱生一见信之问了姓表便觉惊疑因以小姐在心正怀得失之念故未暇及此以后倒是鸣皋提醒然后问及谁想果是信之之妻也是事诚凑巧当日梅川先别随后信之便与鸣皋同去公退至内房忙令小姐代作书稿以达逸菴小姐文不加点信笔写就书曰向弟之得归也惟幸滨死余魂重依日月宁复知零丁弱息亦寄命于豺狼仰籍庆云之庇得逢令侄救免反承台召赐饫溪鲭固已饱德饮醇之至矣又辱兄翁高谊谒如不鄙葑菲而以朱陈相约忻荷之深信加衔感及弟抵舍询知贱内在苏敝年侄九畹南宫战胜而还先以明珠付聘故佳郎君玉趾方临而九畹亦自苏继至使弟进退维谷罔知所以不虞令侄舍陷入萑苻亦因九畹泊舟之便救至敝邑非令侄则小女不能瓦全非九畹则令侄舍不能壁合彼此相胥正天意所以全姻偶也顾弟不能无歉者深以有负厚爱幸值敞同年梅翁淑媛幽闲窈窕过于关雎方足以副门下寤寐反侧之求特遣进鱼旆达倘获兄翁赐允则小女得以苟且字姻而异日百两盈之凤台谐偶聊託柯斧微爱少偿孟浪爽约之罪于万一统祈台命监毫主臣览书笑道写得委曲详恳不容增减一字矣便即写封正欲道人送去只见信之同了林氏笑容可掬特来谢生又与宋瑄必贤作别先回范公嘱道归见令叔烦为老夫婉转致意信之欣然惟惟而别生亦辞公回见鸣皋置办行聘之物不则一日逸菴回书许可并即订准纳采日期范公取出金盒明珠同了宋瑄程生往拜梅川梅川慨然留醺将珠收下次日宋程殷勤谢公而去两姓联姻无非遵行六礼此不备载只说钱生纳聘之后时因恩例不必到部已得选授浙江绍兴府会稽县知县公以筮仕在迩卜吉赘生当合卺之夕命生作催妆诗钱生提笔立就诗曰银汉不须乌鹊渡良媒只合谢明珠凤楼早把新妆辨为报三星已在隅既而银烛荧煌珠帘高卷小姐金装玉裹打扮得好似天仙的帝女两行婢媵簇拥出来钱生乌纱皂靴身穿大红员领参拜礼毕外面大开喜筵公与范斐陪着王梅川许翔卿二媒及钱鸣皋等内面鼓乐送入洞房生与小姐同饮花烛之下不多时酒阑人散珠娘卸了凤冠霞披钱生亦脱去袍靴移烛近前把小姐仔细一看虽有沉鱼落雁之容闭月羞花之貌然与寒年月夜所见绝不相似心下惊讶不定便把前后事情细细盘诘珠娘道君以昔时所见的比妾如何钱生道彼不如也珠娘笑道君误矣昔时会见者即妾也岂有一人容貌前后各别钱生道休言诳我自与小姐一面之后晓风夕月在在相思总不离于心目之间那有面庞尚不能记真者珠娘道设或妾非小姐花烛已成何必多问耶钱生颜色顿变愀然不乐珠娘乃笑道妾虽陋质素以礼法自持岂肯夜出闺房以霑多露只因慕君之才君又固需一见故不得已特以侍女莲香代会其实非妾也生犹未信珠娘解松衣领出刀痕以示生生方欣喜道好笑我三载相思竟在梦中也乃细述从前相慕之怀珠娘亦诉被难之苦少焉解带下帏共入鸳鸯衾里真个是少年才子佳人温存旖旎彼贪此爱曲尽于飞之乐矣次日恰值莲香亲来贺喜夫人小姐优礼相待钱生见毕细看面容宛然如故莲香说起范公以诗选择之事因笑道那日妾在屏后窥见钱爷面色不豫拙夫又仓皇无计故妾聊设此谋耳钱生谢道感领盛情中心颂之何日忘之退而有感赋诗一绝诗曰国色从来识面难洞房昨夜喜相看三年一觉相思梦错认山茶是牡丹钱生终以颈痕为玷问于医者医者道昔有美妃为如意所伤曾将獭髓为膏和珠粉以敷之其瘢始灭钱生乃令人遍求白獭过了数日既感红蕖之情又以紫萧曾经同难便将二人配合又想起瑶枝未知还魂果否即着紫萧前往东昌迎接白翁夫妇不一日紫萧回报临情尽遭流寇城外居民各窜遍处寻问竟不知白公所在钱生听罢不胜怅怏忽闻报进姑苏贾文华在外便即慌忙出见不知文华来有何说话且听下回分解第十五回小罗浮旧约重谐诗曰香奁不独夜珠明才子风流事事成人面桃花生死梦草台柳色苦甘情松萝叶契心如一雪月评章句共赓驱犊岂须寻尘尾吹萧请听凤和鸣却说钱生以白云峰不知去向正在忧闷忽闻报说有一贾文华要见忙欲出迎只见文华已走进厅上向着钱生连连揖谢钱生道向日速于出京不及候兄一面以后杳无信息鄙衷时为怏怏不知贾兄几时得释文华道仰赖钱爷一言超豁数日之后幸即脱狱及诣尊寓叩谢不料钱爷已出京三日了因有帐目未清淹留半月恰值圣上登基裴孝廉已贬徙为军谷期生亦为仇家所杀钱生抚掌称快文华道仰託厚爱无恩可答今日特报一桩喜事以赎贺迟之罪钱生笑道更有何喜重烦远报文华道闻得钱爷向在东昌曾与白家又有婚姻之约今如主人回生已久钱爷为何置之度外钱生惊问道这件事小弟从未告人不识吾兄何以知之文华道仆自北京回来偶从桃叶渡边经过与白翁邂逅相遇彼此问了乡贯叙话移时不觉契密那白翁便谈及钱爷订姻一事又说道小女幸已再生只不知钱爷为何一去又无消息便把书信一封着某持奉仆抵家之后即刻造府不意台驾在京因此特来相报便向袖中将书取出钱生接来拆开一看不觉喜动颜色原来是七言古体诗一首诗曰忆昔相逢日暮阴梅花静掩绣户深挑灯共坐一窗雪身未许郎先许心伯劳飞燕两分别夜夜凭楼望明月瑶琴声断虫网多翠幕荃靡香顿歇未及邛山掩墓门情通冥漠仍返魂重见落梧秋雨暮断雁凄风桃叶渡回生之事非渺茫数行遥致胸中愫盟言历历郎自知怜取相思又一度便留文华书房待饭持诗以语小姐小姐见诗亦欢喜道文藻烨然诚香奁佳句也既有此事何不迎聘至家以完姻好妾决不效那妒妇之态使君作负心人也既而道君读诗必知绿衣黄里之语此事虽不敢阻抑然勿使妾有积薪之叹为幸钱生笑道夫人乃苹蘩之主譬如军中元帅若白氏女则偏裨小将旦夕荷戈以受指麾耳小姐亦为解颐钱生又禀知范公范公惊讶道还魂之事世所罕闻有此奇异极应聘纳钱生乃办具聘仪即浼文华为媒择吉娶至定情之夕细看丰姿妖艳如故是夜就在白氏房中小姐谈笑自如略无醋意瑶枝向生细诉思念成疾及幽魂夜会以至回生始末悲喜交集因叹道今夕之缘实出天意回思往事恍若梦寐耳既而笑道昔日若从君命今夜白绫帕上无以为质矣生急搂之就寝交会之欢绸缪彻旦惟恨玉漏相催金鸡呜速耳然生虽在极欢之际每一感念友梅不禁悲叹时会稽县书吏皂快等到京迎接已十余日矣钱生乃择吉起程先至祖居辞别叔父然后拜辞范公小姐与老夫人免不得酒泪而别不则一日到了苏州至家参拜太夫人礼毕崔子文李若虚同来拜贺钱生倒履出迎子文一见执手而笑道金榜挂名洞房花烛人间乐事都被吾兄佔尽矣若虚道九畹不是凡人当是玉皇香案吏暂时谪下耳钱生道小弟学业未优谬叨制锦不知两兄何以教之子文道作令不难只要爱民如子不执一偏之见以折狱则狱不冤推不忍人之心以用刑则刑不滥若虚道衙门吏役虽是作弊太多然以吾兄聪敏绝伦不患为人所欺只患明察太过钱生谢道有辱大教愿书之座右以当弦韦少顷陆希云亦至钱生迎入坐定忙命左右备上酒来序坐而饮子文道今日此会不减昔年海棠花下可羡九畹兄出宰名都希云兄抡魁秋榜只我两人黑貂裘敞犹刺苏秦之股能无愧感钱生道梅山之言既验于弟则吾两兄必在来科折桂矣四子各叙衷怀直至薄暮而散时宁馨年已三岁生以太夫人命名不忍改易因即取名嗣馨闻子文有女亦年三岁遂託若虚为媒下了允定之礼又差人至桃叶渡迎接白翁夫妇管守田房自与家眷刻日赴任原来秋烟姐虽然生子做人谦卑谨厚小姐既有摎木之贤瑶枝亦秉塞渊之性故忙则佐理中馈暇则品题花月情分相投犹如嫡亲姐妹一般所以太夫人十分欢悦方舟抵武陵忽见陆希云遣人赶至递书钱生接书开视简上写道日者仁兄荣莅弟以贱事偶往百花洲不及歌骊驹为送歉甚歉甚兹启卖花梅妪获罪门下虽决海波流恶不尽然细查首恶实系心如今妪坐狱数月染病垂危倘获海涵使妪苟全残喘则仁兄度量之宏尤胜于文穆矣异日弟蹑山阴之屐当造贵治暂分半榻以看河阳满县花也临楮神驰余不尽悉钱生看毕即写回书并写书送与府尊令将梅三姐释放生既到任自有县中堂规及参见上司但不必细述按下不题且说憨公子同了郑心如自在陶园奔返临安之后仍在本郡倚势横行做那奸淫不法之事总是郑心如百方引诱及苏州府关文到杭憨公子忙与心如商量着人贿嘱书吏申文回复又遣人至苏探听消息知是常不欺漏泄事机遂与不欺绝交不许上门忽一日要往会稽探望母舅便与心如买舟渡江原来憨公子的舅氏姓吕号竹溪越中望族也不一日到了母舅家里参见毕吕竹溪欣然款留一日憨公子偶在门首闲立忽见一年少妇人身穿淡罗衫子自溪畔浣纱而归那少妇生得如何但见纤眉妩兮垂垂春柳美目盼兮滟滟秋波玉质冰姿不假淡妆浓抹杏脣莲脸尽堪艳舞娇歌何必缑山聆凤曲恍从青鸟见嫦娥憨公子近前一看便春心难遏那妇人也嫣然一笑屡以秋波回盼慢慢的推扉进内原来此妇孙氏女也年方二十其夫姓吴字君美幼时也曾读书后来家事消乏因在衙门中帮闲度日其所居之房正在吕宅门首那一日浣纱暮归刚与憨公子相遇引得憨公子心猿顿逸意马难拴忙与心如言之心如笑道此贫家妇以饵啖之易上钩耳乃告以如此如此憨公子大喜自此不时往来窥视又一日孙氏汲水进门憨公子忙以白绫汗巾裹银一锭投于孙氏足边孙氏但微微含笑恰值君美徐步而归憨公子正在惶惧只见孙氏轻舒玉腕拾置袖中又以告心如心如喜道事可谐矣乃悄然置酒妓馆以邀君美君美迟疑不赴使人邀之至三日中方至自此杯酒往还相知渐密一日偶与心如闲话心如道吾兄株守数椽怎能发迹不若寻些资本出外经营君美叹道薪水尚有不继若要资本从何而得心如道小弟为兄筹之熟矣虽有一策只是不敢直陈君美欣然请教心如道公子胡伯雅挥金如土平昔所爱惟在娇姿若吾兄肯以一枝春色暂借鸾栖包在小弟身上当以二百金相赠君美听了面色通红大怒而去过了数日心如方与吕竹溪分韵做诗溪边闲步只见君美含笑而来心如再三谢罪君美道那日承谕足感厚爱但不肖夫妇俱是良家儿女惟恐丑声播扬被人耻笑心如道只有尔知我知外人怎得相闻况胡公子自有娇妻美妾不过一遭两次便既归去既于尊阃无损吾兄又白得一主大财请自三思小弟怎敢强劝君美甚以为然犹恐其妻不允归以告之孙氏笑道可否在君何必问我君美又悄然以会心如且言所许之物心如乃与憨公子计议憨公子惊喜欲狂次早进见舅妗话以他事贷银二百两以付心如心如止以二十两付君美道公子客中不及措备今早已遣人至杭矣准在五日内必当如数找足但事在今晚为妙君美欣然领诺而去迨至日哺惟恐在家不雅别向妓馆取乐孙氏明妆秉烛俟至更余俄闻轻轻嗽响急忙启户迎迓那憨公子见了孙氏也不叙一句风月之言也不致半点温存之态惟觉欲火如焚近前搂抱孙氏亦已春意满怀偎身相昵是夜云雨之欢如鱼得水直至鸡鸣而出自此往来数夕欢爱弥笃心如极意趋奉乃撰私情歌十首俱以谈谐之语形容狎昵之情其歌最为脍炙人口选录五绝于左歌曰藤萝村里是侬家日暮江头独浣沙莫把桃花轻拟妾既言妾貌胜如花其二紫紫红红闹艳尘人生能遇几回春少年不做私情事只恐春风也笑人其三花开蛱蝶必双飞汀畔鸳鸯讵独栖红日半窗欢未足共郎枕上听莺啼其四奴爱风流欢有情佳期约定在三更忽闻窗外低低唤不着红裙启户迎其五夜深花影拂回廊春色撩人思转狂愿得郎心圆似月清光常照阿奴床憨公子虽昧文里幸得歌意浅露讽泳终篇也不觉抚掌称妙然终是公子性格初时未得孙氏爱之如觅珍宝及数夕之后便觉情致阑珊那吴君美早晚需促心如揣知憨公子已有归歇之意便笑道吾前日与兄相约止云二数未尝许二百两也君美失色道不肖虽极窘寒岂肯以二十金做此无耻之事足下何乃侮弄如小儿耶心如亦发话道兄真妄人也如今要娶一位与尊阃人物相似的也只消二十金为聘况乎仅仅数夕便已获此重赀偏又得陇望蜀何贪心之无厌也君美知为心如所卖不觉大怒拂袖而起然只恨憨公子做此短行之事而不知计皆出于心如也则出门遇着县吏沈思梅邀去是夜憨公子以明日归吴又持银二两私赠孙氏便与叙别二人话至情浓之处免不得重整风流不期君美沉醉而归推门进内不见孙氏但闻房中笑声哑哑乃于门缝一张只见其妻卸下亵衣露出双股与白藕相似憨公子立而就之正在云深雨密之际君美按不住怒从心起忙向厨下取刀飞赶进房憨公子看见势头兇勐用手一推那君美的刀已坠地便疾趋而出君美一面狂喊胡公子强奸一面奋力赶上仅截其半裾并落下朱履一只时方初更左右邻居无不出门惊问君美乘着酒兴把憨公子与孙氏如此云云说了几遍又大骂不已孙氏又苦又羞一时气愤便持刀向喉边一割登时命断正是未了阳台云雨情俄惊霜刃血洗腥可怜少妇含羞死不恨胡郎恨郑生有顷众邻散去君美回身进内只见孙氏鲜血淋漓死在地上这一惊倒把酒都惊醒疾忙报知地方一面央人写下状词准备赶县告状此时钱生到任数月那一日早堂放告只见头一张状词就是强奸杀命事又看首犯是胡伯雅第二名是郑心如正所谓冤家相遇不觉勃然大怒即着四衙验尸又差八名皂快朱书肉臂立刻听审不多时差人把一干人犯陆续拘到心如早已探知县令是生因为珠娘事不好进见谁料忽遭此变心中怀着鬼胎只有憨公子犹摇摆道他自杀死与我何涉况我是都御史之子吕工部之甥谅一会稽县令岂能奈何我哉钱生唤原告审问君美哭诉强奸致死及半裙只履为证又叫胡伯雅上来你却怎么说憨公子方欲辩剖只见本县乡绅差人下书一连四封钱生概不启视拍案问道速速的从实说来憨公子也把前后事情细述一遍钱生大怒道一片胡说不打不招乃令皂役五板一换重责三十那憨公子自幼娇养怎能禁受刑法打至二十只得招认强奸是真钱生便令画供援笔定招判曰审得孙氏之死胡伯雅逼奸之所致也雅以钱塘甲族探视至县窥见吴君美之妻孙氏少艾辄起窃玉之意瞷氏浣纱暮归遂为调谑而氏初无贪金慕贵之心即时赤面唾骂雅若稍知廉耻当遨游以去矣何乃恃势横行又于某夜突入卧房用强凌逼致氏白壁为玷撄刃而毙值美外归登时叫破地邻又获其半裾只履为证夫雅以富贵之家何患无蛮腰素口邀楚岫之雨云舞袖歌喉娱秦楼之风月者哉而必垂诞于村姑荆妇以取重辟之罪岂能见尤于人洵乃自作之孽吾不能不伸三尺之法以雪孙氏之冤于泉下也郑心如虽系师教无方姑以不知情免究钱生因憨公子有了小姐之事故信为强奸而不暇致详问成大辟又料主谋必是心如惟恐究出情由一体问罪因此拷打成招竟把罪名独坐在憨公子身上亦是钱生不念旧恶待师之厚情也审毕方欲退堂只见礼生禀说吕爷来拜那吕爷是谁即工部主事吕玄卿也因以裴党削职在家与吕竹溪为嫡堂弟兄所居离城不远竹溪遣人驰报随即入城在宾馆相见毕便以憨公子为恳钱生道这是令甥自取罪殃本县只知公断岂敢殉私玄卿又固求不已钱生微笑道若使魏东厂无恙裴司马钧渝则令甥可以出罪本县可以改笔了玄卿面赤而去且说郑心如出得县门心下想道这件事若究起根由我亦难免桁杨谁想九畹略不追究反为我脱卸干净这分明是厚我之意了不若乘机进见说明此事豁免了憨公子的重罪方不负胡老先生知遇一番主意已定急忙写了一个名帖央着礼生通报只见礼生回说老爷不及相见有一回帖在此心如展开一看却是一首诗词诗曰舌凭三寸是非生十载文章枉得名附势甘为吠尧犬趋财好似慕羶蝇苏州公子今何在白下佳人质自馨顷在公庭饶责扑于斯便是酬师情心如看罢赧然有羞愧之意叹一口气道既生瑜何生亮只因心虚悄然收拾囊资也不与竹溪作别竟自渡江回去不题却说钱生自将憨公子问罪之后豪强敛迹境内肃然莅政二年真是一清如水所以民称三异政声借借巡按考察推生为两浙清吏之首忽一日方出坐堂有白云庵尼姑具呈是为雨花庵侵夺田界钱生看了呈词陡然想起梅山老人曾说雨花庵里桃叶渡边那桃叶渡果已应在白氏夫人只不知雨花庵或得与友梅相遇乎正在踌蹰忽喧传报进行取上京钱生即忙回衙报知太夫人及小姐瑶枝于是择日先发家眷起程随后交纳印绶离城十里之外换了方巾便服只带紫萧钱吉跟随沿路问至雨花庵约行三十余里方闻钟声隐隐正是兰若知何处小溪路欲迷板桥萝半缚石凳草初齐松老侵衣馥猿多枝树啼遥闻钟声响还在竹林西不多时到了庵前冉冉绿荫但闻禽声睨睆推扉缓步而入真所谓竹径通幽处禅房花木深延伫久之有一美尼出见号唤去凡见生美雅风流含笑问道敢问相公尊姓贵表仙乡何处有何贵干光临敝剎钱生答道小生姓钱姑苏人也偶因游学至此闻说上剎清幽特来随喜那去凡口中叙话双眼不住盼生少顷又一老尼无非出会姿容清洁年奇四十余乃去凡之师也三人闲叙良久钱生问道不知宝剎如仙姑者共有几位去凡道敝庵只有师弟两人此外惟一老头陀耳钱生细细查问并无友梅消息因日暮程遥不及下船无非亦款留恳切是夜独宿禅房以友梅无从访觅意极耿耿即而月照高梧方倚窗寂坐只见去凡手携尘尾悄然而至笑谓生道幽斋良夜愿共清谈以消此半窗明月何如钱生欣然道幸甚去凡道人谓天上神仙不作尘凡之想而何以双娱月帐赘刘阮于天台三降星軿访孝廉于少室钱生道此亦夙缘未断耳去凡道近阅乐府有玉簪传奇所载潘生私会妙常岂空门中果有此风流之事乎钱生低首不答去凡乃以小笺出示道有一偈语敢求相公指教钱生手接观看偈曰出家如雪藕藕断丝犹在既云色是空如何受色戒钱生看毕知其意念着邪戏改旧诗答之诗曰云雨高唐此地非好持半偈悟禅机予心已似沾泥絮岂逐春风到处飞去凡看诗知生秉正不回怅然而退次日早起偶往殿后闲步行尽曲廊向东竹扉静掩上有额曰小罗浮扉左壁上题诗一首其外则有古梅数株钱生疑是咏梅之作近前细看诗曰春风处处黄鸟啼桃花李花争芳菲看于终篇愕然惊异道此诗乃我昔年题于梅花楼上的却是何人录在此处因此诘问无非无非道既是相公佳作还要请问大名并乞示以令先尊官讳钱生道小生讳兰贱字九畹年方二十二岁先君讳某官至开府无非大喜道原来果是九畹相公可怜尊夫人凝盼久矣钱生急问道可是赵友梅否无非道然然然遂急叩扉内有双鬟应声出问无非道火速报知苏州的钱相公来了话声未绝只见友梅花钿不整常服素妆迅步而出抱生大哭道钱郎钱郎莫非梦中相会耶正是只道天涯远相思两处深宁知三载苦惟隔会稽城要知友梅怎得避迹空门以与九畹相会且听下回解说第十六回春明门挂冠归隐诗曰木兰之枻沙棠舟玉萧金管坐两头美酒樽中置千斛载妓随波任去留仙人有待乘黄鹤海客无心随白鸥屈平词赋悬日月楚王台榭空山丘兴酣落笔摇五岳诗成笑傲凌沧洲功名富贵若长在汉水亦应西北流右江上吟却说钱生见了友梅如获至宝惊喜泣下因从容问道与卿别后事情愿闻埂向友梅便把自苏至杭被鸨母百端凌逼及设计以嫁程生细述一遍钱生道那程生可是何等样人物友梅道程生讳必孚字信之原籍徽郡家累千金钱生惊异道原来就是程信之一发奇了只是既归程氏怎得脱离虎穴友梅又述遇见梅山老人至八月十五亏了申屠丈救至寓所钱生感叹道原来保护贤卿亦仗二公之力友梅道妾自至申屠丈寓所幸有二姬作伴梅山老人亦时时过望将及半年申屠丈方自燕鲁回来为妾备言郎君要聘范氏小姐求取明珠几为兇僧所害那时妾即恳求二公送至金陵与君相会二公又说钱郎萍踪未定功名未就直至辛未暮春方得相遇遂携二姬送妾过了钱塘直至会稽留妾于此既以百金为赠复以古体诗一篇付妾道此诗乃钱郎题于梅花楼者子宜珍留以为异日相会之券自此妾在庵中深借二题覆庇然而盼时朝日廓处无聊每至子夜闻猿晓窗听雨未尝不黯然魂断也无限相思候君面诉谁料今日见君徒有百忧千绪又不及抒其端倪矣言讫不胜凄楚既而问生道郎君别来作何景状梦珠小姐亲事成未今日因何至此试为妾细道其详生以两闱联捷及与范小姐成姻从头至尾备细述了一遍友梅惊喜道妾但闻县尊姓魏谁知即是君也只是登第之后就该上表改姓了钱生道曩因出京甚速未暇及此无非去凡闻知即是本县大尹慌忙谢罪钱生笑道我今去官已称越客矣况卿等俱属方外何必以此俗套相拘少顷斋毕令钱吉僱了一乘女轿厚赠二尼速急起程无非去凡直送至十里之外方与友梅洒泪而别无何抵家友梅先参拜了太夫人然后与小姐瑶枝及秋烟依次相见合家无不欢喜钱生自此亦觉心满意满不敢迟留次日挂帆长往舟次维扬因以友梅所嘱持银三百两往谢程信之信之方得友梅忙去之故而知向云许嫁钱郎者即生也是时信之家渐丰裕再三推辞不受钱生又问起寂如二僧信之道文友毙在狱中那寂如已在去冬正法钱生欣然称快作别下船不一日到了京师考察之后钦命山东巡按那齐鲁百姓闻生出宰会稽摘奸除恶邑有神明之号所以豪民狡吏窜伏如鼠而衔冤抱痛之民莫不伸首引项若藁苗之待霖雨生既按郡果如阴风鸣绦飞电烁目向之强狡者俯首就罪而呻吟者变为歌讴矣又以大狱悉为奸吏弄其刀笔于是不拈成案平反一十余事既而巡历方竣忽钱吉报至太夫人病入膏肓钱生一闻此信方寸已乱遂不及复命从驾归苏日与三夫人侍奉汤药每夜吁天顾以身代将及二月太夫人方平愈如初正欲束装北上而校尉提问已至姑苏驿矣原来朝廷祖制凡绣衣代巡须俟复命之后方许回籍那憨公子之父胡御史切齿恨生借此为由动了一本所以内阁票准便着校尉拿究起解之日太夫人流泪相送钱生劝慰道母亲大病乍起自宜珍重儿虽犯制念居官清正圣上自应恩宥况有崔李二子新中在京必然为儿辨救慎勿过为忧郁有损慈颜三位夫人亦各牵衣哭别生与校尉方抵山东境上那些父老已纷纷的执香迎接拥住不放道某等已有辩冤表章上达天听且待本转之后方许老爷进京钱生坚却道若是这般显是抗违圣旨尔百姓不是爱我反所以害我了乃从夜半悄然过了省城将抵长安有廉吉士文长儒与行人崔子文兵部观政李若虚连名具疏为生辩白圣上省奏左迁生为东昌府司李原来文长儒即是王季文之婿与崔李同中进士因在前岁钱生赠以厚资方得与蕙姑毕姻夫妻十分感激所有借此为报钱生入朝谢了圣恩随即往拜文长儒又诣崔李作谢遂走马到任着人至苏迎接家眷不题却说贾文华自向金陵报了白瑶枝回生之信到家未几其妻张氏患病而亡正怀失偶之悲忽值本郡有一仕夫在京作宦寄书相召文华趁此机会凑银二百余两买了细缎带至京中发卖一日到了东昌偶从城外闲步遇着妓女琴娘新自扬州迁至身材窈窕也有六七分姿色文华既注目而视琴娘亦陪笑相迎是夜摆设东道就被琴娘缠住那文华原在风月场中着迹颇谙採战之术把琴娘奉承得十分欢喜自此尔贪我爱情好日笃未及半年已把二百两细缎变卖几尽鸨母金凤窥见文华囊资已竭终日哓哓打鸡骂犬催促动身文华欲去奈不能割舍欲留又难禁絮取正在进退两难忽闻人说新到理刑就是前任巡按文华听了暗暗欢喜恰值钱生前唿后拥拜客回衙远远的望见文华立在檐下便悄然分咐门子请那贾相公到衙门相见文华流落穷途忽听门子说老爷相请喜得满面堆笑急忙随在轿后少顷进入后堂见毕钱生道贾兄既到敝治为何不来见弟文华乃以心事备诉钱生笑道文华头颅如许犹滞迹于花柳间耶从来鸨母不仁只图财货兄果钟情此妓不若娶以续弦我向县库借银相赠文华连忙揖谢道多谢钱爷厚情誓当卫结只恐金鸨执拗不从奈何钱生道此亦不妨只消具一禀词到厅待我当面批与执照又何虑金鸨不允文华又连揖而出回告琴娘琴娘大喜次日瞒过金凤亲自到厅具禀钱生看了禀词就批道妓者沉沦慾海迷恋风情宁辞栖凤栖鸦虽欲为云为雨而珴瑁筵前兕觥劝酒销金帐里玉臂作枕良有以也今某妓志甘荆布誓脱火坑扃春风于绣榻舞歇霓裳却夕月于青楼歌停玉树此真醉之醒而梦之觉者长与执照任其所从钱生以文华所爱必有丰姿故令其具禀略识春风一面谁料见时十分面熟那琴娘亦时时偷眼窥生既有批照金凤无可奈何只得许允钱生果以百金赠文华文华以五十金娶了琴娘也无心北上将欲治任归苏琴娘密讯文华道妾观司李钱爷绝似胥门住的十一相公文华惊问道子何以知之琴娘泣道奴本钱宅青衣也因与同伴有隙触了太夫人之怒将奴出嫁却被梅三姐贪了重贿哄卖为妓原名绣琴故即改为琴娘耳文华又谢钱生备语其事钱生道我亦道有些相像原来果是绣琴尝以语太夫人太夫人顾左右婢女而笑道汝辈戒之嫉妒者当受此报自此生在东昌三年任满便升吏部主事又由中允升了谕德十余年间官至侍郎加尚书俸富贵赫奕莫之与京钱生每自退朝之暇则与三位夫人焚香啜茗评花咏月有时分韵做诗各欲夸奇斗艳体裁菁藻句落珠玑那三位夫人味同兰茞虽无嫉妒之心而亦飘轻裾曳长袖回波而逞媚争妍而取怜小姐嗜琴每翻新调有红窗影双凤飞之曲友梅喜画时时纵笔作远峰瀑布断涧孤松真有云林墨气惟瑶枝则以巧言雅谑使人绝倒生亦纵横谈笑纷纭酬和于其间既而棋声歇炉篆销茶烟未散梧月欲上之际生乃枕小姐之肱扪瑶枝之乳命友梅度新声为宛转之歌而令秋烟槌背搔痒高卧于北窗之下者久之则有美丽青衣携绛纱灯两两来接报道绮筵已设金壶酒暖矣夫生以一介书生名为进士官居三品享福至此所谓骚坛领袖风月总管非耶然而钱生亦非徒留连于诗酒美色每遇朝延大事未尝不垂绅正笏谔谔敢言平居常以不能致君尧舜为耻则又可谓圣贤豪杰之后矣其年癸未三月太夫人八十悬幌寿诞于时崔子文方升鸿胪寺少卿李若虚亦以潮州知府任满入都陆希云虽遭点额尚未南返三子俱备了盛礼登堂祝贺钱生乃大排筵席广请朝绅是夜饮至更余痛醉而散只见钱吉禀说日间有一老者不衫不履骑驴而来要与老爷相见门吏因为堂有宾客不敢通报恰值小人遇着那老者便把一个简帖着小人递上老爷钱生接来拆开一看但见帖上七言律诗一首诗曰歌凤何须笑楚狂好将时事卜行藏江湖只合盟鸥鹭萝薛争知胜鹔鶆贼遇黄巢唐遂覆权归秋壑宋应亡铜驼不日生荆榛珍重姑苏十一郎九十一翁梅山老人奉钱生以十年积想失之当面怅怏不已乃详味诗中意思是言天下将乱不如归隐那一年钱生正年三十六岁又与若逢四九返尔林泉之语相应将诗与崔李求教崔李之意不约而同遂与二子即日上表辞官出了春明门挂冠解绶一同南归大学士魏藻德与朝绅光时亨等俱赋诗为赠时嗣馨已年一十八岁天资敏慧矢口成文极为时辈推重钱生抵家之后卜吉行聘即于是秋为嗣馨完了伉俪又以范公与叔父鸣皋俱近八旬不堪迢隔乃令白翁夫妇住在苏州自奉太夫人依旧迁往金陵离城四十五里与祖茔相近地名唤做锦凤村真个是山明水秀足称幽居生乃因山傍水起造园房一所备极轮涣之美但见红楼翠闱绣闼雕甍门前五柳摇金窗外千竿嫩玉林花春吐池莲夏开静坐处最喜幽禽弄舌客到时自有美酒盈樽小桥卧涧遥通水畔荷亭深径埋香转入峰边梅坞正是谢安旧住乌衣巷裴度新开绿野堂钱生正在修葺书院忽见许翔卿来望袖中取出一封书信道某近白兰溪返棹将渡钱塘遇着一位长者自称申屠丈修书一封着某送上钱爷钱生启缄看云自别音容十有七载予两脚如车轮终年仆仆作牛马走耳闻子三遇良缘待诏金马梅山之神鑑不爽而梅花楼一夕酒钱予已效文鱼之酬矣兹者天造逄剥潢池之乱难弥而煤山之祸已兆子以老人一言点醒归隐丘园甚善甚善今有真主已出太平在迩予亦自兹栖踪海岛非敢效田横自王聊逞虬髯之故智耳明年秋杪吾事方成子夫妇幸沥酒遥贺便中附候申屠丈白钱生看罢喟然叹道王室如毁中原瓦解吾辈将来尚不知作何结果耳是时闯贼李自成虽得了河南一省然齐鲁之间犹安然无事钱生以书意不祥讳而不言至明年甲申三月果有彰义门之变大行皇帝缢死煤山始信申屠丈与梅山之语为不妄矣自此隐在乡中捐粟募兵保障一方虽经鼎革天下盗贼蜂起而钱生保全身家不失向后多少朱门大厦化为灰烬那些屠沽儿卖菜佣反得满身罗绮一朝富贵时来者高入青云运退者黄金变色当此之际不能无感耳自后生与范公频至庵中与心如讲论释典时贾文华还至金陵与许翔卿同为门客崔李陆三子亦隐在长白山中与生往来信使不绝生与三夫人唱和篇什有瑟琴集行于世每羡乐天为人故颜其堂曰希白堂自亦谓希白居士云合浦珠本书说明