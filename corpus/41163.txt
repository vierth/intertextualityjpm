序永定县志序明谢弼重修永定县志序明许文献卷一卷二封域志星野沿革疆界山川星野二十八宿牛女十二次舍星纪其辰在丑北斗第四星属权斗勺第六星为闿阳三台属上台下星天市为垣第六星候在荧惑占于鸟衡其域为扬州论曰周官保章氏以星土辨九州之地所封封域皆有分星以观妖祥僧一行曰星之与土精气相属而不系于方隅善测者以纬承经寸而之不专于其星而于其辰此星家所以有荧灭退次市众岁实之验也语曰天道远人道迩又曰郎官上应列宿弭灾召祥是在莅兹土者矣沿革夏禹贡属扬州之南周列职方为七闽地秦属闽中郡汉属闽越国后为县属会稽郡东汉属会稽南部都尉三国吴属建安郡晋置新罗县属晋安郡唐开元末始开福抚二州山洞置汀州寻改新罗为龙巖县代宗中于湖雷下堡置上杭场南唐保泰徙上杭场于秇梓堡宋淳化间升上杭场为县元明因之明流贼钟三等啸聚溪南贼平巡抚高明奏析上杭溪南金丰丰田太平胜运五里地凡一十九图置县镇之邑名永定号曰龙冈又曰凤城按州县之沿革或有以县升者或有以州降者或有以土旷人稀割四周之地而立之者永邑析自上杭概以成化庚子为开治之始历百六十三年国朝定鼎至顺治三年始入版图仍名永定其封域疆里悉如旧焉疆界县在府治之南东西相距广二百七十里南北相距袤一百八十里东陆路自县至隘头界一百二十里自界至漳州府二百一十里西陆路自县至官田界六十里自界至上杭县六十里南陆路自县至蕉叶坪界四十里自界至广东大埔县四十里北陆路自县至水槽隘界一百二十里自界至龙巖县一百里东南陆路自县至清漳巡检司界一百二十里自界至平和县一百里东北陆路自县至博平岭界一百二十里自界至南靖县二百里西南陆路自县至河背界五十里自界至广东程乡县一百里东水路自县上流至合溪六十里自合溪由武溪东至深溪二十里自合溪北至高陂二十里南水路自县顺流至锦丰窑三十里论曰王者无分民有分土星野天之分土也疆界君之分官若民也里图至到又官取民之地而细分之也故曰行仁政自经界始永定疆界固焕然矣至其夫役之劳逸关隘之要害实赖抚字者为斯民留心焉山川龙冈山县治艮山也脉发梌山嶂迤逦蜿蜒蟠若龙卧故原名卧龙山挂榜山县治前与儒学对峙方幅若挂榜然钓鱼峰在县治东南名曰巽峰龙门山为邑东镇盘旋耸秀与贵人峰并峙梌山嶂在县北即卧龙山之祖也廉贞发脉嶂焰凌霄跨太平丰田溪南胜运四里界上有石如马谣云石马鸣则有兵成化十四年寇乱太监卢胜征兵击毁印匣山为邑西镇眠象山在县南二里当水口转流形如眠象三峰山在县北三十里自梌山嶂连屏穿崃萦纤起伏至于卧龙山水珠峰在县南两山相向界悬飞瀑贵人峰邑之左镇与龙门山对峙前为佛子峰双髻峰在县北双耸凌霄县龙少祖嘉靖间建白云精舍今复修之雪竹峰在县南峰峦秀丽为邑之胜概双岐峰在县南两峰齐秀状如珏玉满山红在县西南四十里锦丰窑为水口山嵂崒雄丽据潮州界相传有父子采薪父睡山麓土忽自瘗仅露足趾其子牵觉渍血识之复至则满山土木皆红矣铜鼓山在太平里高千余仞广袤数里有巖窦井泉石壁上有倒书千年二字径尺旧传有铜鼓从空而堕至山腰击石裂泉溢为巨井其深莫测时有双鱼出游网不可得谚云铜鼓一闻岁大丰熟茫荡山在太平里绝顶为凤凰岽崔巍磅礴跨龙巖连城上杭永定四县界紫府楼台仙灵窟穴笔架山在太平里峰峦秀峙形如笔架高出群表为四远望山松柏岽县南三十里跨永定大埔二界立关隘御寇黎袍岽在胜运里远望如画牙梳岽在胜运里分水南北介于杭永之间桃坑嶂在溪南里峰峦高耸林木蓊蔚分水岭在县西四十里路通上杭水分胜运之北溪南之南缘岭在丰田里路接漳州界鸟道迂回嵴有圆墩石名缘岭者乃误圆为缘也三层岭在金丰里羊肠三折路通大埔平和为险隘处盗寇出没故设巡检司防御焉寒水凹在县西北路通上杭成化辛丑邑令王环凿石开道志其石曰千古干坤胚胎永定成化肇分万年归正东华山在丰田里东安乡其山夙为虎穴道人黄华音入定于此虎遂潜踪嵯峨百仞巨石嶙峋每深秋白雾满壑弥漫茫如洋海半夜凭栏俯视石间瑶簪玉笋遍插云盘殿前有石如鱼有峰如笔顶有登山路人或立之宛在笔尖其左山空嵌风入之时作桴鼓声顶有天池旱岁不涸池上有猴王冢时届清明众猴揭他冢纸环挂墓巅百十为群采果以祭其或逐队嬉游悬崖走壁有时佛性如人合掌听经寺侣唿为道友云龙巖王侍郎命璇邑庠沈文各厚施其庵邑人吴煌甲陈钧奏读书其中瑞堂山在丰田里上湖雷三山并峙高插云表乡人建真武庵其上元湖山在龙门僧释空迎大洲庵真武像建庵祀之般若山在丰田里界于阴阳两巖之间僧湛然建庵于此西华山一在丰田里道人李东流建庵山顶一在胜运里汤湖乡山下里人赖搏九建庵乐真山在金丰里太平寨初为道观至崇祯年间僧洞明改立禅宗仍名石麟山在太平里石洞深广燃炬可入中横石案旁有泉源乳穴丹室不胜名状详入记中白云山在县东二十里僧音石居此周围植竹环抱如城又名竹城山东华巖在县东有石巖邑耆吴论辟之忽有水流石佛一座因祀于巖龙显巖在太平里黄田村巖侧有石似龙奋首掀爪鳞甲俨然巖壁间有石笋突出中间有窦乡民结庵其上虞坑巖在丰田里石洞深遂宛若龙蟠祀佛其中狮子巖在太平里形若狮子远望皆见阳巖在丰田里潘祖师成道处阴巖与阳巖对峙赖祖师成道处鳌石县治西杭陂溪水弯绕其下以形似鳌故名五石县北后龙山名狮子石犀牛石砚池石幞头石朝元石莲座石在邑东金丰檺林村石峰高耸雄峙中天上有三层石盘可行可卧可坐可觞时有火光出现石山吐土冈五枝中枝邑人熊兴麟寿域在焉形家喝为麒麟吐焰莲花石即鱼矶石在溪南大溪中状若莲花石壁间一妇逐鹅长老相传谓之仙女逐金鹅龟印石县南五里许黄竹隔盘踞溪中其状如龟具八卦文二狮石在金丰里大溪岐岭双石如狮盘踞两岸矶石溪南水口崇祯年间连城木商谋凿石贩木生员王铨爵吴懋中沈文赖馨鼎吴迪光等佥呈县申请三院批禁文溪在太平里发源孔夫径坎市通舟楫至合溪会武溪水顺流大洲溪武溪在丰田里发源寒袍岽圆岭径龙潭至深溪通舟楫顺流合溪会文溪水大洲溪县东横带县治会西河水出申位三十里至锦丰窑沦石而出舟楫至此过矶西溪发源梌山嶂经江坑湖家地至李田筑杭陂入城散润郊外其正脉由迎恩桥绕西山而下知县许堂筑堤障之水势弯环至县南入于大溪丰稔溪自龙巖发源经上杭黄潭过胜运里丰稔寺至汉磜崆合大溪始通舟楫龙潭有三一在箭滩上流乡人祷雨辄应一在溪南杉子圹旧传龙见于此一在丰田王阳明先生留诗处放生潭在县东旧名石圳潭养鱼江中饲以米饭闻铎而至网罟有禁景称潭阁唿鱼即此涵水湖在县西南澄澈潆洄中起一阜旁有温泉古迹龙磜洞在县南石崖空广数丈内有石床石几昔传有神人寓此圣窖石在胜运里大新村二石一阴一阳传有仙驱至掌迹尚在玉篆石在大阜坑浮于水面有文如篆人谓仙人玉印金船塘在太平里虎冈山中泓然一湖形如巨舰旧传有金船浮沈于此系舟石在云龙桥侧昔王阳明系舟于此有诗其像如凫又名浴凫石淘金县在金砂村旧传其地产金有神人鞭石筑城于此仙人石在龙门石高数丈状如正笏下有大人迹相传仙人到此许公堤县南知县许堂筑建印星台以课多士景称南堤烟雨即此文山石在文山亭大书宋丞相文天祥过此莲花嶂在金丰里东洋村唐惭愧祖师诞生处掷鱼潭惭愧祖师幼牧牛其嫂饷以焦鱼师不食放之潭中鱼遂活至今产鱼一体而半焦半润玉枕穴在溪南里镇里旧传吴吉甫自博罗舆母彭氏榇归至此风雨大作举引不行遂下葬于斯井泉县治仪门右井南街锦衣坊左井里人吴璘开凿深三丈许水味甘冷味如惠泉时或水花高涌恒为科名之占旧基稍狭其曾孙吴懋中捐地五尺扩之汲者便焉北街横直左角井东城内井西城内井万寿寺前街下左边小巷近内城濠井今废双井在溪南里澄清不涸居民汲饮遂以双井名村焉论曰永地奠于闽南顾其山之高厚其石之灵奇其巖洞之玲珑谲怪有非他邑所可逮者至于水通舟楫泉辨阴阳古迹以穷登眺凿井以食地德悉备采之使简阅者如数家珍指掌螺焉亦辨方志胜之意也形胜龙冈后峙榜山前列文笔秀出南离印匣镇奠西兑龙门耸于来山之东眠象屹于水口之南二水合流回环如带一湖澄澈敛滟成文前八景晏湖鱼化古镇锋销梌嶂连屏水珠叠翠温泉晚浴杭陂春耕龙门樵唱鳌石渔歌后八景北楼夜月南堤烟雨榕坛春翠松院秋声巽峰迎旭凤渚维舟龟石浮印潭阁唿鱼论曰永邑形胜无块山浊水土产其间往往清慧而文至于人多慷慨持气节要亦毓气使然昔孙楚云其山崔嵬以嵯峨其水浃渫而扬波其人磊砢而英多殆似此也气候气候之书惟以月令及夏小正为正说者谓夏都安邑即今山西秦都关中即今陜西其地偏于西北非气候之适中不可以概天下然气候有晚而无盈歉有先后而无偏正间或小殊亦地气里差之不一耳今以月令夏小正为的其殊于两书者即为永之气候其不录者皆同也正月月令曰东风解冻候雁北夏小正曰雁北乡二月月令曰桃始华元鸟至夏小正曰来降燕乃睇三月月令曰戴胜降于桑夏小正曰颁冰四月月令曰蝼蝈鸣夏小正曰鸣扎又曰鸣蜮麦秋至夏小正曰囿有见杏五月夏小正曰心中种黍六月月令曰大雨时行七月月令曰寒蝉鸣夏小正曰寒蝉鸣八月月令曰鸿雁来夏小正曰丹鸟羞白鸟九月月令曰草木黄落夏小正曰王始裘十月月令曰水始冰地始冻十一月与月令夏小正同十二月月令曰水泽腹坚论曰永邑气候或见于草木或见于禽虫然但有早于月令与小正未见有迟于月令小正也王制曰凡居民材必因天地寒暖燥湿是气候之志亦修教齐政之一助云风俗山高水土爽地腴民性质直气习劲毅人无万金之家力作三时之务有古唐风艺不求工商不远贩子弟充衙役者多不齿士勤学问而擢科名宦尚清廉而敦名节文物如邹鲁家多着述闺门有礼而孀居完节者多婚必亲迎丧祭用家礼少信佛事灾疾吊贺有关切意陈一新云风声气习类中州黠者轻生好讼君子小人略无分别愚民或因小忿间咡断肠草以相图赖节礼立春先一日邑令率属迎春于东郊次早鞭牛观者以米撒牛以祈丰穰争取其土以归元旦起拜天地家神进香祠庙先叙男女尊卑长幼叩拜谓之贺年上元各处剪纸为灯悬之庭户又间为龙灯鳌山结彩庆节者自初六日至十五日止春社各里社神作社会颇有枌榆遗风惊蛰老农验是日阴晴寒燠为播种之候清明设酒馔鼓乐往祭先坟去墓草挂楮端午门悬蒲艾泛蒲酒坊市造龙舟竞渡夺标遗角黍仿吊屈故事亦云禳也六月六日乡民祀土谷神为社饮祭肉必均择日而试新七夕是日曝书籍夕陈瓜果于庭祀牛女星稚女罗拜而乞巧中元祭奠先祖化纸钱是夕设凈几盥栉俨如先灵至此校註原文止校改为此秋社各里报祀如春社中秋城市设酒赏月以月之明晦定来岁上元之阴睛八月祭先坟如清明礼重阳以茱萸泛酒或登高聚饮为乐冬至家设羹饭贺冬积水造酒以为春醴小除廿四日俗云小年祀灶神用果品米食斋供除夕除旧物易桃符凿黄纸为钱用红纸书春联贴大门堂室蒸米为岁饭盛馔荐先祀灶谓之辞年放爆竹以避寒迎燠老幼围炉守岁房厨灯烛彻夜不断谓之上灯附讲六条每月朔望清晨耆老摇铎以徇于道路大声唿圣论六条孝顺父母尊敬长上和睦邻里教训子孙各安生理毋作非为随赴县候县宰升堂由中门入诵圣谕尔俸尔禄民膏民脂下民易虐上天难欺仍诵六条由中门出县宰堂事毕率属下官民择城内空阔公所悬圣谕于上设座两旁有司列左乡绅列右选声洪亮者朗诵六条用民间浅近俗语解释之每条毕童子数辈歌诗一章结之士民环立拱听乃赏里人之善而罚其恶者每月率以为常论曰读法陈诗饮酒纳价先王维持风俗之大端也后世讲读六条近之矣今俗之最善者曰急公俗之最坏者曰好讼人能以好讼之心移于急公则官府无鞭赎而闾阎敦仁让太平百年矣夫子曰君子之德风推其源惟在上之好善始诚知风之自也里图洪武年间丈量田土改乡团为里成化十五年析上杭县五里一十九图编户隶永定县溪南里旧为兴化乡原编户六图今析出第三图溪以北者属上杭县现存五图金丰里旧为金丰乡原编户十图后省六现存四图丰田里旧为安丰乡原编户十图后省六现存四图太平里旧为太平乡原编户九图后省五现存四图胜运里旧为胜运乡原编户十一图今析出第五图六图隶永定县其余九图仍属上杭县论曰永邑统五里一十九图舆图褊矣然里分割而粮不尽割致有寄庄于杭之名一民两役令人叹不均焉土产谷之属稻粟麦麻棱禾豆帛之属苎布蕉布麻布货之属铁蜜蜡纸油茶竹麻红粬锅篾帽灯笼蔬之属芥菜萝卜菠菱苦荬莙荙苋韭芹菜茄瓠芋姜葱蒜芥蓝笋薯蕨瓜藠白菜茼蒿蕹菜水靳兰香胡荽时萝莆藤当芰丝瓜冬瓜柚头西瓜葛甜瓜土瓜菜莴蕈莴菜果之属香橼石榴橄榄扁橘枇杷杨桃李碧桃葡萄梧桐棘九菱琼梨栗梅蕉柚橘柑柿蔗药之属草决明车前子金银花粘鼠子天南星仙遗粮山栀子羊蹄草益母草石菖蒲牛蒡子麦门冬款冬花栝楼香附艾香薷扁竹紫苏山药牛膝茱萸椒香茅荆芥薄荷蒺藜茯苓稀莶巴戟木骨竹之属苗竹箬竹淡竹苦竹筋竹麻竹筀竹紫竹黄竹绿竹箭竹簕竹簟竹苦油竹凤尾竹木之属松柏檺槐桑柳枫楮榕桐杉檀槠杨朴棕榬构柞榉乌臼冬青棠梨草之属茅芒蒉蒲独帚蕨毛苦草凤尾草马鞭草金星草断肠草花之属山茶海棠木槿蔷薇芙蓉芙桑莲长春茉莉瑞香紫荆夜合菊花兰花萱花鸡冠金凤木樨凤仙玉簪含春杜鹃宝珠木芙蓉玉簪梅赛兰禽之属鸡鹅鸭鸽喜鹊鸜鹆山鹊郭公百舌布谷啄木画眉水鸭䴙鹈燕鹡鸰竹鸡鹧鸪鹭鸶翡翠相思鸠野鸦苦眉青鸲白头雀雉鹯鹳黄鹂兽之属牛猪羊犬猫虎豹豺獐麋鹿猴狐獭麖山犬野猪鼠兔穿山甲田猪豪猪鳞之属鲤鲫鲢鳝草鱼田瑟鯬黄泥鳅鲣盆鱼金鱼虾乌鳢介之属龟鳖蟹蚌螺虫之属石蜦水鸡虾蟆蛇蜈蚣蚯蚓蜘蛛蟾螳螂萤螟蛉蟋蟀螽苍蝇蚁蜂斑蟊蝠地蚕论曰考之周礼荆州之丹银不同于青兖之蒲鱼幽北之鱼盐不同于豫州之丝枲凡以地气不齐故所产亦异永壤硗埆异物不生志特备其名耳求其可以充匕箸供玩好异物百不得一焉惟土宜禾则种谷以宁妇子以利输将公私之用取给于此如必按籍以求是何异二酉之藏书连州之金穴徒有其名也哉封域卷之二终卷三营建志城池县署行署坛庙祠碑属莅邮传坊市坊表街巷市镇陂圳桥渡亭塔教场关隘寺观恤政城池明始创县治监生赖高奏请筑城适岁饥不果五年知府吴文度具禀巡按吴一贯奏行凡县无城者悉令筑之知县陈悦又具申未报后巡按陆完暨藩臬诸公按郡知府吴文度仍力陈利害以请于是筑城之议始决参议王琳佥事王寅相继临县相度地势询谋佥同俱有成命委知县陈悦典史朱麟医官张以璇等分督之推官徐楷催督之而里人进士赖先为之左右七年九月肇工方殷而徐楷罢陈悦故巡道周鹏复为总督乃命长汀主簿吴俊摄县以监其事九年知县宋澄莅任适朝廷轸念边方弗靖简命御史金泽抚镇是邦首询及此遂令有司稽查工料趁时修筑随荐旧分巡佥事伍希闵再奉敕整扎上杭殚心经划十年而工始讫城之基址周以石板甃以陶砖周围七百七十六丈六尺六寸基广二丈有奇面广三之一南临田高二丈九尺有奇北倚山高杀于南十之一内外马道广一丈五尺壕二丈余深半之为门四东曰太平西曰迎恩南曰兴化北曰得胜各建敌楼周围窝铺十六所知县陈济因北门不通衢路岑旷可虞用砖砌塞知县许文献于三城门檐复增铁门三所用横闩二根仍加直闩于下三十八年二月北门前砌单薄再用三和土填之祀真武其中北楼雄峙匾曰北门锁钥三月因北城下无河钉苗竹钉阔一丈长二百九十九丈七尺以防攀越迎恩城楼南门城外濠池共一百四十五丈递年纳租银壹两四钱伍分正东门城外官地店肆间岁出租银贰两论曰王公设险必建城池所以重地利也永定城池建于龙冈城垣楼铺半挂山巅公署民居森列平麓塞北门而险要有防凿南池而沖突可御固已安如泰山矣然语曰不惟其地惟其人则长城可倚不又在明恩义以固人心乎县署按旧志县治在布政司西知县王环因地形未胜欲申改不果里老张智等呈署县典史叶珵申巡按饶榶巡道陶怿会议邑人员外郎赖先为之亟劝二公允焉遂拓旧布政司为县衙据今四至东上抵民居下抵漳南道西上抵儒学下抵龙门南抵前大街北抵后大街县之制中为尹厅治堂五楹邃三丈广倍之左二楹为待客所右三楹为典史厅堂之后则为尹衙左为簿衙旧有主簿右为尉衙堂之前则为戒石亭两旁则为吏舍又前则为仪门门附余地左为狱右为铺又前为谯楼沖道东为旌善亭西为申明亭至万历乙酉年知县姜子贞建议重修请于府道征纲银贰百余两以助其费不足者捐俸缩资首修正厅次营川堂又次公帑葺东西仓建迎宾馆于仪门之外匾曰亲贤移囹圄于西缭以高垣造仪伏库修赞政厅东西吏廨申明旌善一如旧制大门谯楼岿然大观内构斋居崇以宏敞翼以迥廊经营之力视昔为劳至知县龙应亮改典史厅于东畔以吏舍三所为之丁巳年知县吴殿邦于尉衙旧址建听松楼附于尹衙旧典史厅仍匾曰赞政厅每朔望典史赞治于此西二间今为仓房贮谷所谨录规制以备参考正堂在仪门内三间旧匾曰琴堂曰忠爱今曰敬畏川堂在正堂后三间库藏在川堂左仪仗亭后龙亭仪仗库在正堂左知县衙在县治北川堂之后正厅五间东书房三间两廊房六间后屋四间听松楼在后衙右典史衙在县治东旧吏舍地前后三堂左为士地祠知县龙应亮典史吴光祖改建刘自清修戒石亭甬道中仪门一座五间东西卷房共十间寅宾馆在仪门外东上知县姜子贞建旧曰亲贤今曰寅宾土地祠在寅宾馆内东狱房旧在仪门外东下内外两所万历间知县姜子贞改一所于西边内厅三间缭以高垣为重狱其一所今为羁候所鼓楼跨大门高二层广五间旌善亭在鼓楼门之左申明亭在鼓楼门之右阴阳学旧在县治后第三街深二十五丈阔一十丈左右至民居前至街后至山麓缭以高垣廨舍未造旧基废今改建县大门东旌善亭上医学旧在县治后第三街深二十五丈阔一十丈东西至民居前至街后至山麓缭以高垣廨舍未造旧基废今改建县大门西申明亭上吏廨旧设于县治东西东三所列于东卷房之后今改为典史衙西五所列西卷房之后总铺在大门外西一间申明亭之上际留仓在县治内东西共四廒岁丰籴谷储备岁凶出谷赈济其价常平五分东仓旧废国朝康熙十年知县潘翊清于西仓上隙地捐俸增建四廒共成六廒预备仓行署旧志布政司在县治东拓其地为县衙迁布政司于射圃迁射圃于学右即今新巷改布政司为察院行台迁布政司于县治东卧龙山下察院察院行台在县治西北南抵县后横街东西俱抵民居北抵大水圳正堂川堂后堂仪门大门布政司北至庙墻为界东至吴宅墻为界西至大水圳为界南至大坪为界布政分司在县治东卧龙山下正堂川堂后堂仪门大门漳南道在县治东正堂川堂左右回廊浴房左右旁房仪门大门公馆丰稔公馆原在胜运里巡检司旁今废武溪公馆在丰田里武溪佥事侯廷训建接敬公馆在溪南里六图县西四十里大溪公馆在金丰里后迁丰田缘岭名半庵公馆其大溪旧基存论曰昔公刘陟巘降原之后遂建言言之堂语语之室凡以宣政教沛恩泽也邑之中曰田心旧建县治左为藩司又左为道署右为儒学又右为府馆正德间典史叶珵再移县治至万历间知县姜子贞重建鼎新之琴堂以出治也宴寝以怡神也仓库以储贰也君子居之以向明小人依之以孔迩体国勤民之心当必有悠然而兴者矣至于上官按部时外有候馆内有树宫今之行署即古之树宫也并详于此坛壝社稷坛风云雷雨山川坛以上二坛旧在县东卧龙山麓知县王环建嘉靖十九年改为布政分司坛移太平门外大水沖去知县许文献筑于铁坑尤为形胜乡里坛一在榕树冈一在印星台乡社坛五里各设一所岁时致祭邑厉坛在县西二里周缭以垣一门设土座二间成化十六年知县王环建嘉靖十年知县毛凤重修每年三月清明七月望日十月朔日致祭以城隍主之义勇祠附在城西厉坛前今之义勇即楚辞所谓国殇也附于厉坛岁凡三祭所以报捐躯死义者也论曰坛壝之设皆古先王为民之意也民赖土谷以生故合祀社稷以祈年也祀风云雷雨以其能长育百谷也厉非有功于民祀之者何子产曰匹夫匹妇强死其魂魄犹能凭依于人以为淫厉又曰鬼有所归乃不为厉夫殇伤也厉沴也不可以无归祀之所以为之归也诗曰岂弟君子百神尔主其此之谓欤庙祀城隍庙在县治东正堂三间左右耳廊共六间前饮福厅三间外大门临大街知县王环建嘉靖间知县毛凤唐灿许文献万历间知县何守城姜子贞相继重修国朝知县岳钟淑重修关帝庙在东北卧龙山麓旧社学地年知县张正蒙创建侍郎卢惟贞有记大厅三间门厅三间廊西建土地祠门外坊表题曰万代瞻仰一在高陂巡检郭天福建东岳庙在县治西王侯祠左东南抵民居北抵后圳三间东西二廊知县沈在湄重修五显庙三一在县治万寿寺廊西邑耆丘万球建一在溪南里黄竹隔一在龙安寨三元庙一在县治万寿寺西一在高陂巡检郭天福建邹公庙在溪南金砂村七姑庙二一在县治龙冈西麓举人周行先倡建一在溪南里折滩麻公庙在虎冈村论曰考之祀典明初祀天地于大祀殿城隍得与太岁风云雷雨岳渎山川列坛受享故郡邑必祀城隍凡守宰奉简书至先与城隍誓之阴阳固殊其致功于民一也永无淫祀自城隍外惟汉寿亭唐睢阳二庙按宋诏祀前代忠臣烈士汉得二人壮缪与焉文丞相过睢阳庙有枯木寒鸦仔细思量之句二公之祀自昔为烈永人椒浆之献四时弗绝则祀二庙者所以明君臣之义自无所逃邪正之分间不容发匪独崇报宜然亦读书考古之一助也群庙散见各以其地志之祠文昌祠在儒学前大街之南晏湖之上知县钱养民举人赖维岳生员吴赞卢日就等募建署县事霍蒙拯捐俸创置祀田立额于祠曰己巳中夏代庖兹土登文昌阁而谒焉询之守者曰祀事缺典适有欲归田于庙者心甚嘉之因偿其价置其田以充祀典随记祝文于左以俟后之君子恢而大之祝曰魁映斗光镇紫薇旁启我哲士行显名扬佑及于民螽斯呈祥人有心田种善为良庙有福田明德荐香如牲如醴以莫不将忝斯文长为多士倡晏池龙跃榜麓凤翔亿万斯年永卜其昌国朝辛卯年巡道赵映乘建社学于祠东表其坊曰国人矜式湖面周以石栏共十三架甲午漳寇猖獗师旅云集往来将卒驻扎祠内以故门屏楹栋坏失过半庚子冬本府同知卢裕砺署县事躬诣行香捐俸修葺率生员黄甲殿沈缵绪卢风从赖飞鹏吴利见熊卜瑞阙月卿赖飞凤吴云芝熊卜伟阙魁熊昭胤萧澧有等捐资重修明王侯祠原系纪功亭在县之东岳庙右知县王环建亭碑颂抚按藩臬功绩后里民赖恒张以璇等以王侯经营草昧亦碑颂之且立抚按藩臬诸公木主及塑王侯之像各捐资买田以供岁祀至知县唐灿因岁久亭与木主俱废独侯之像存焉故改扁曰王侯祠三十八年知县许文献重修复立诸公木主遇祀则列于前以并享之祀毕藏主于城隍庙以像专王侯故也旧志里民赖恒张以璇赖宗辉卢景象简銮赖伯凤林廷瑞张清谢璘吴璟等张宗宝郑烨廖世兴范林受张盛朱仕富徐真共成贰拾陆两买溪南里民廖永清田壹处大小贰丘禾税壹拾伍秤入于记功亭奉祀巡抚福建右佥都御史高公明巡按福建监察御史戴公用福建按察司副使刘公城福建布政司右参议陈公渤福建按察司佥事陈公轾汀州府永定县知县王公环诸公岁时香烛祀事粮米割入纪功亭田与奉祀人承耕里民简惟广出银三两陈庆林祥各出银二两卢宗善吴克恭邹文瑶简宏吴顺简明张以玑邓显张玉林永昌谢永宁林琼各出银一两共成壹拾玖两买溪南里民郑绅田大小贰丘屋场一所载秋粮正耗米贰斗充入纪功亭又简惟广舍鱼塘大小二口该价白银七两原税五秤载租米壹造册割入本亭以充祀用许侯祠在东岳庙右为知县许文献立危侯祠在东岳庙右为知县危言立二祠俱在王公祠后生员吴赞等建立祀田附记生员吴赞耆民廖同文等共十八人捐资银叁拾壹两举人赖维岳赖朝选各出银壹两共成叁拾叁两内用价银壹拾肆两议赎漳南道衙前翁安左店一间黄汝隆右店壹间左右二间招民开坐岁纳纹租银叁两陆钱春秋二祭两则收租又用价银壹拾玖两买民郑永宝古镇窑窟里田税玖秤载粮米玖升郑朝明佃耕岁收税谷贰拾柒桶除纳粮差外递年春秋买办猪羊祭品以申崇德报功之意何公祠在东城外为知县何守成立何侯祠在县治西旧平西驿地为知县何檀立戴德祠在县治旧平西驿为署县事本府同知熊茂松立今改武惠祠闵公祠在文昌祠东旧社学地为知县闵一鹤立吴公祠在西郊外知县吴殿邦原立书院两大厅兴文课士通邑感之立祠于书院之前邑人张尧中联曰双鶒溪头看青畴鼓舞忘机恍惚当年渤海三鳣堂下闻白昼弦歌送韵分明此日庚桑国朝阖邑重修林公祠在迎恩桥北祀署县事本府照磨林逢春伍公祠在迎恩桥北祀知县伍耀孙赵公祠在迎恩桥北祀署县事上杭县知县赵硕来国朝赵公祠三一在文昌祠右一在东门城外一在丰稔渡头祀知县赵廷标孟徐功德书院在县治西旧平西驿地祀本府知府孟熊臣推官徐开远因甲辰年水荒大饥发谷赈济永定之士民赖之有碑文熊兴麟撰卢公书院二一在文昌祠东一在西郊为本府同知署县事卢裕砺立申公书院在孟公祠后祀署县事宁化县丞申传芳郭乐二师祠在学宫土地祠左为教谕郭万完训导乐维清立碑宋丞相文天祥驻节碑明知县王环政绩碑署县事本府同知黄震昌政绩碑知县何守成政绩碑知县危言政绩碑知县吴殿邦去思碑署县事林逢春去思碑知县升临江府同知伍耀孙去思碑教谕周桐去思碑训导王尚宾去思碑典史陆衷赤去思碑代捕三层司项旭阳去思碑国朝汀路总兵高守贵平寇碑分巡漳南道卫绍芳平寇碑本府知府孟熊臣赈济碑本府推官徐开远赈济碑院司道府严禁积蠹碑知县岳钟淑政绩碑本府同知署县事卢裕砺详革三害碑知县潘翊清禁革碑教谕郭万完去思碑训导乐维清训士碑论曰祠以崇祀典碑以勒功勋古志也永定土瘠民劳易于见休自开治以来或以过化立或以治行功德立或以兴利除弊立祠有十五碑逾二十不啻潮阳之颂昌黎晋人之望岘山也后有以某绩祠于某地某功勒于某石者其视此与属莅兴化巡检司明间设在溪南里古镇正统间乡官范金以太平里虎冈寇盗出没无以防于东奏徙兴化乡巡司于虎冈改名太平巡检司天顺间寇发于南有司请复设司于古镇仍名兴化巡检司间县迁司于丰稔寺之右迁司于上杭峰头因万历年间设兵于河头隘筑城堡设通判一员百户一员坐镇复迁司于丰稔寺凡五迁焉旧署滨河洪水泛圯国朝巡检刘杰迁于高阜买地鼎建署廨聿新太平巡检司即正统间徙兴化乡于虎冈者景泰末徒于高陂开县仍于高陂建司未有廨舍知县唐灿买民卢金稳屋地为之三层岭巡检司在金丰里天德甲都宪高明因广东饶平大靖小靖地方盗贼数起奏设巡司防守该司所辖三大山一曰岐岭一曰苦竹一曰条河盗常据为巢穴旧司已废今巡司暂寓于大溪公馆议者谓大溪非制仍欲复于旧司云以上三司巡检各一员吏各一名弓兵各三十名论曰亲民之吏莫如守令而属莅尤与小民密迩故国家设官分职必于邑之乡里立巡司焉所以分庶务而兼缉御也永之三司设于险要均有社稷生民之寄程子曰一命之士茍留心于济人于人必有所济居是官者其亦思无忝厥职哉邮传平西驿原设于上杭县东小扳池边佥事侯廷训迁于本县改府馆为之本县编米三千八百零八石四斗又武平县编米四百九十一石六斗十年通共米四千三百石旧规马米五年一编每石先编米五斗编户自纳奉漳南道黎申请明文即编米一石追银三两八钱给官当至万历三年奉军门刘察院孙明文十年一编遇编每米一石追银三两七钱解府转给官当路通汀赣漳泉潮惠甚为沖要西至上杭一站一百二十里夫价一钱二分东至适中驿一站一百二十里夫价一钱二分南至大埔一站八十里夫价八分视他驿为重铺舍市西铺县西门外德化铺县西北溪南里金砂村接敬铺旧在金丰里为大溪铺后迁溪南里接敬信感铺县西北胜运里丰稔公馆溪口铺旧在金丰里为新村铺后迁丰田里溪口青坑铺旧在金丰里莒溪为月流铺后迁太平里青坑白沙铺箭滩铺在县东二十里罗滩铺在县东三十里湖雷铺在县东四十里龙窟铺在县东五十里坊市承流坊县治左宣化坊县治右儒林坊学宫西迎恩坊县西七贵坊城隍庙左为邑人廖堂兄弟立旧废总镇中州坊漳南道右为邑人廖堂兄弟立今改为鄞汀名邑锦衣坊南街为邑人指挥廖鹏立旧废科第节义坊所载多有废者明万历以后科第多人俱未立坊进士坊漳南道左为邑人赖先立登云坊南街为邑人赖守方赖守正立登庸坊漳南道后为邑人孔廷训立亚魁坊县治左为邑人廖凯立五马坊泮池前为邑人赖先立文魁坊学宫左为邑人赖先立嘉靖间废进士坊平西驿右为邑人张僖立地官坊迎恩门内为邑人吴世瑛祖湘立风宪坊城隍左为邑人沈玉璋沈孟化立玉璋系嘉靖中恩贡授宁海县主簿以子孟化贵累赠中宪大夫坊表父子风宪旌节坊在学宫右为邑人阙应祯母郑氏立孝义坊县后左为邑人刘荣立孝子坊学宫西新巷口为孝子郑懋官立世勋坊在龙冈为邑人孔庭训立论曰赐坊所以表尊显也其有硕德丰功卓荦名世者固赫赫在睹闻间至于积行之士高谊闳深不二之妇苦节永矢原未尝亟亟求名而司风厉之权者必为请坊志表入其里则式而敬之缁衣有怀士大夫与匹夫妇无二视也斯又微尚之所存欤街巷大街在县治前横阔二丈东至太平门西达迎恩门前通杭陂水圳后抵新街三条广陌南门亚魁坊直抵兴化门阔一丈五尺皆知县王环经划成化十八年甃砌以石平夷如砥万历间以儒学射圃辟为新巷上通察院行署下通西街天启间以儒学前大坪创建文昌祠西辟为青云路上通西街下通晏湖市镇县前市南门市东门市西门市湖雷墟武溪墟溪口墟双口墟永龙墟大排墟大院墟丰稔墟下洋墟古竹墟深溪镇仙师镇折滩镇论曰永之市镇居积不时农纳其获女效其织非有商贾奇赢列牙分埠之地也故价不待平市无私敛交易而退其犹神农氏之风欤水利晏湖在儒学前周围约百余丈陂水经流清漪可爱为学宫之明堂邑中之胜概杭陂在县西北陂水入城通于四圳流出城外灌溉田塘屡被水沖知县岳钟淑捐俸重修甲辰大水沖废知县洪天开邑粮户捐资砌筑有记见祠翰蔡家陂在溪南里龙磜昔有姓蔡者率众修筑功归于蔡故名灌溉之利有上中下三则乡官郑厚监生郑迥率民佥呈知县唐灿亲诣踏勘申请漳南道钱水利道曾本府知府马批允雇工于水源上高数尺凿石通水利遂均焉大陂在胜运里干田界洪武间乡民率众筑堰灌田甚广后山树木属于本陂修筑石陂旧有圳年久湮塞乡民具呈到县申请重修灌溉田亩三千余秤白叶陂在县溪南里五图地方石坑陂在湖雷溉田三千秤圳水环绕乡民赖之落阳陂在奥杳高桥头贡生吴蒙筑大洋陂在武溪温泉大洲汤在县东隔溪泉池中可浴箭滩汤在溪南里源出小涧不涸可浴下洋汤在金丰里自石壁流出四时不竭可浴李田汤在胜运汤湖热可熟物旁有冷泉可以浣濯论曰自秦以后井田废而沟洫随之尚赖有民社之责者因山泽之势而兴灌溉之源则郑国在前白渠在后亦万世之利也永邑八陂由于人力潴蓄众流散润禾黍分疆刊石使有定分公私同用食政攸资然时雨稍降辄即溃圮圩岸失防尝苦荒暵非明哲君子孰令水漱其际民食其德也哉桥渡雄镇桥在东关正德二年邑人锦衣卫指挥廖鹏肇建旧名曰卧龙奔流沖断桥墩知县毛凤属里民吴璘陈惟盛等重修自西岸为间凡三十有二漳南道储询易名飞虹每岁编桥夫一名以供洒扫大水沖坏石墩知县许文献重修仍曰飞虹大水沖坏两墩知县龙尧达重修更名跃龙至万历二年大水沖坏五墩知县何守成重修其旧编桥夫一名革六月大水沖坏石桥知县吴殿邦重修更名永定桥年二月流贼烧毁桥店六月大水沖去桥墩至国朝知县潘翊清属民郑福麟顾华明张即举王森启捐资募众重修迎恩桥在城西知县毛凤募众用木肇建四十一年遭兵燹知县陈翡募工以石拱砌国朝大水漂废十年知县潘翊清捐俸重建小东桥在雄镇桥东路通金丰里古溪桥在溪南里路通折滩潮州乡民江碧琳等募众修葺架亭跨于其上箭滩桥在溪南里箭滩村邑耆吴璇捐资创建续因水沖邑耆吴璘重修湖雷桥在丰田里湖雷村邑耆吴常镇捐资创建大源桥在溪南里深渡桥在太平里高陂路通龙巖春夏潦水泛涨行者艰涉乡民简惟时吴克恭卢宗善募财凿石拱砌大水沖废乡人以枋为之国朝又废巡检郭天福修之乡人唿为郭公桥白沙桥在胜运里白沙炉古田渡在县东门外原徭编渡夫一名后造卧龙桥改编罗滩渡罗滩渡在罗滩乡原徭编夫一名岁工食银一两二钱后增八钱共银二两裁减一两实给银一两邑人封君沈九山捐田税七秤增给渡夫鸭麻潭渡在罗陂岭下旧志载增生阙明轩捐田税叁拾桶后因明季渡毁年有阙明轩孙生员阙戴恩恢复祖渡增置渡税玖拾桶给渡夫工食载渡民米柒斗五升丰稔渡胜运里丰稔公馆前北达上杭徭编渡夫一名旧志载工食银二两四钱后增一两共三两四钱裁减一两七钱实给银一两七钱胜运里民赖佩珰又募众买田五十八秤五分凑添渡夫工食竖碑渡头葛傅渡在溪南里长远隔口路通抚民馆锦丰渡在溪南里路通潮州府清江渡在溪南里武艺坪路通潮州府新罗渡在太平里路通龙巖徭编渡夫一名旧志载工食银一两八钱奉裁九钱实给银九钱下洋渡在金丰里福广山僧慧光募置田税六十九桶为渡夫工食高陂渡在深渡桥之下生员卢承璋捐资立新寨渡在溪南里原编渡夫一名工食银二两四钱裁一两二钱实给银一两二钱里民张晋珩自建福德渡亭一间施大洲塅上田税五十桶为永远桥渡之资佃人张干一张生亮耕载本县民米二斗系渡夫完纳南山渡在县治南徭编渡夫一名旧志载工食银二两四钱后增一两共三两四钱裁减一两七钱实给银一两七钱下坑渡在县治南古镇渡在溪南黄泥坑口旧志下坑古镇二渡原无编徭里民张晋珩施大洲塅上田税三十桶为下坑古镇二渡并南山渡永远成梁之费佃人张元旭耕载本县秋粮一斗三升渡夫完纳论曰凡水有畔岸之处小则架略彴大则驱木石厥名为桥至长河巨浸之间非方舟弗济也厥名为渡桥渡既设行李之往来便焉永虽僻地然改路以来皇华之使出途之旅踵相接也今皆建置完善贵者无渐帷之虞贱者无揭履之苦矣夫除道成梁饬于夏令舆梁徒杠训于子舆入其邑者于焉观政云亭纪功亭更名王侯祠鸣岐亭在县西鸣岐岭顶分水亭在分水凹接官亭旧在县西知县王环造知县许文献申改大洲庵为东接官亭拓迎恩桥空地造西接官亭今废少憩亭在迎恩桥北今废凤麓亭邑人熊国昌建重九知县伍耀孙登北楼见孝义吴阶泰增补松木募工灌溉举酒慰劳于此赠以诗云百年谁与辟蓬蒿羡尔栽培独自劳矫矫苍鳞应有待樵人须共惜龙毛文山亭在缘岭宋丞相故垒乡人筑亭志之吴公亭在溪南杨梅凹为知县吴殿邦建去思亭在迎恩桥北访孝亭在大埠岭邑令周齐同举人林钟桂访孝子郑懋官庐墓处乡人建之塔文塔在县南十里黄泥坑口万历年间知县许堂建生员吴赞张尧中赖登瀛督其事论曰考传天祥移漳州出江西丞相之驻节于缘岭盖此时也寒鸦泣垒霜雁吟屯山川草木犹舍凄怨后人遂建亭其地永之有亭实始于此后或以攀辕建或以访孝立累累相继矣至合尖云际植笏峰头久以文笔坤申议改未果夫亭可随地而设惟塔贵合乎天星任卓笔之责者是在来兹哉教场教场初在县城内卧龙山麓深三十丈阔十九丈知县邢瑄迁于东郊洪水沖去知县何守成典史李钥鼎建讲武台一所从旁建厅三间缭以垣大门一间匾曰威远年水沖教场演武门亭俱废关隘兴化寨在县溪南里先在胜运里丰稔寺今移峰头太平寨在县东北太平里三层岭寨在县东南金丰里箭竹隘漳南道伍希闵因邻界广东小靖地方盗贼出没奏议委武平所官兵守御寻以废革至诏郡县选将才通邑举贡生卢宝之子卢五昌委守箭竹隘口防御有方加衔参将昭不受谢事养亲而隘守久无人矣今设塘房于此折滩隘在县西溪南里大埠隘在县西溪南里河头隘在县南溪南四图筑城堡锦丰窑隘在溪南里路接广东界缘岭岽隘在县东丰田里路接漳州界水槽凹隘在县西北胜运里蔡坑隘在县西北胜运里金溪岭隘古竹隘漳广相连伏戎渊薮国朝知县岳钟淑详请特设驻防把总一员统兵镇之论曰建圉以险守险以人凡地之扼吭拊背中逵四达则设关隘以防之至名隶尺籍职司守望则农隙以司马法教焉故守险之人即所教之人而所教之人即守险之用也永邑关隘披图可考惟是教场旧在东郊今虽淹圯旧址尚存犹可以为坐作进退之区夫以简阅精严之旅而又据一夫当关之势则永真固于金汤矣寺万寿寺在县治东知县王环督龙寿寺僧以崇募缘建之匾曰祝圣道场国朝知县赵廷标督楚僧大梆募缘重修正殿增塑罗汉十八尊改三门为大厅匾曰天子万年东西旧建两斋东斋下为文像堂又下为灵岳堂西斋下为子孙堂又下为五显堂正殿之后为观音堂僧大梆重修堂后为静室僧含白建普陀巖在县东知县潘翊清买民地鼎建金谷寺在溪南里金砂村元中统年间僧寂尚建重修龙寿寺在溪南里古镇废丰稔寺在胜运里旧志奉例折卖万历年复置重修甲辰年水废僧居尚存庆清寺在丰田里元德佑年僧了通建龙归寺在太平里元至顺间僧友因建明天顺间里民简宗孝卢惟益等募众重修北山寺在太平里元至正间僧普贵建大院寺在溪南里梅山寺在丰田里赤迳乡西霖寺在金丰里大溪乡西霖宫在金丰里奥杳村真武宫二一在县治北门一在县治西井右举人周行先建仙师宫在溪南里通济宫在胜运里镇龙宫在太平里大塘凹仙马宫在太平里洪源村神宫在丰田里湖雷村夫人宫在金丰古竹村将军庵在溪南里龙安寨长远隔中祀观音大士傍祀赵将军恤灾悍患常显灵异内署县事连城县知县赵良生同典史王士奇捐俸倡募重建石圳庵在县东石圳潭上其下为放生潭游鱼充牣知县洪天开构亭于上三层岭福广庵在金丰永定大埔界年僧慧光建梅山庵在太平里元中统间建福广庵在溪南里离锦丰窑十里邑耆吴璇建阁大悲阁在县治西山知县伍耀孙建国朝知县岳钟淑重修前堂原为老姆阁生员丘与长捐资建因瓦桷颓废内典史王士奇捐俸倡募鼎新广嗣阁在丰田里武溪大路崇祯年间邑人卢日昭建中祀大士乡人求嗣多灵验故名左有三教堂养生鱼于潭架亭于上为唿鳞台观音阁在丰田里武溪鲤潭上僧大智募建论曰绀园之建实为国家恢宏象教祝厘讲约之地故通都大邑之中其为日月天宫琉璃地道者甍相接也永志旧存八寺十三庵散置乡落虽不敢称为化城宝地要皆苾刍者之所居至行宫飞阁亦悉载之以备方外之志云恤典预备仓一在县治内一在丰田里庆清寺侧仓废基存养济院在县东一里山麓间周围四十丈外门缭以垣内厅一间左畔住房一列七间右畔一列六间知县许文献重修漏泽园无告之民有院以养之有祭以祀之若无义冢则其无所归矣知县何守成创建于山川坛侧山麓间周围数里论曰养济漏泽为无告之民养生送死而设也昔先王之于民也鳏寡孤独首先仁政而京观之制收鲸鲵以封之夫鲸鲵且封况民乎今养济有院而漏泽为民居矣择地施泽宁无待欤营建卷之三终卷四学校志学宫学田学宫儒学自明副使刘城参议陈渤令知县王环教谕谢弼创建于县治西南自学宫外门北抵后街民居直四十七丈上则东抵县治仓西抵民居横一十六丈三尺中则东抵县治吏舍西抵民居横二十五丈下则东抵民居西抵平西驿横一十八丈三尺学宫前大坪上抵大街下抵泮池直一十六丈东西抵民居横九丈二尺生员张尧中吴懋中廖王珍赖联芳廖达善阙应祯廖达道赖馨鼎等以位置失次地理未宜佥呈于知县吴殿邦申宪改造生员吴懋中亲往江西兴国请国师曾继山相地经营于旧学基内建先师庙在县治西东西两庑各十间在庙前戟门三间在丹墀前泮池在戟门前棂星门一座俱石在泮池外明伦堂在文庙右左右插廒各一间东贮书籍西贮祭器堂前东西二廊仪门三间大门三间启圣祠在文庙北敬一亭在启圣祠左尊经楼在明伦堂后万历四十七年建知县岳钟淑训导乐维清重修五经阁在学宫北连架五楼为诸生讲经之所建阁后大坪东至县衙西北至民房教谕衙在明伦堂右训导衙在教谕衙前龙门在大坪东面临大街土地祠在泮池东文庙引按学宫之设自古已然明洪武十五年诏天下立学建大成殿通祀孔子尊以王号并像衮冕四配十哲诸子有公侯伯子男之称嘉靖九年允辅臣张璁议去封号易像以木主题曰至圣先师孔子余称先贤先儒大成殿改为先师庙削不当祀者二十人公伯寮秦冉颜何荀况戴圣刘向贾逵马融何休王肃王弼杜预俱黜林放遽瑗郑众卢植服虔范宁郑元吴澄各改祀于其乡增祀者五人后苍王通胡瑗陆九渊欧阳修明朝四人薛瑄胡居仁陈献章王守仁圣庙位次之图启圣祠引启圣公古未有专祀明嘉靖始从辅臣张璁等议建祠于学宫后祀启圣公叔梁纥以先贤颜无繇曾点孔鲤孟孙氏配以宋儒周辅成程珦朱松蔡元定从祀启圣祠位次图祀典附明洪武初更定孔庙释奠章制大成乐器颁行天下国朝制同朔望有司官诣学行礼春秋仲月上丁致祭知县为正献官县佐教官为分献官至圣先师祝文维师德配天地道贯古今删述六经垂宪万世兹值仲春秋祗奉旧章式陈明荐以复圣颜子宗圣曾子述圣子思子亚圣孟子配尚飨祭品帛一筐酒三爵太羹一登和羹二铏黍稷二簠稻梁二簋笾实八形豆实八中八品羊一豕一四配羊一函豕一函太羹一登和羹二铏黍一簠稷一簋笾六豆六帛一筐酒三爵十哲豕一函和羹一铏簠一簋一笾豆四帛一爵五东西庑四位豕肉四簠一簋一笾四豆四帛一爵一乐器麾幡琴瑟应鼓搏拊鼓柷敔埙篪排箫箫笛笙钟磬舞器引节翟龠乐章迎神乐奏咸和之曲无舞大哉孔圣道德尊崇维持风化斯民是宗典祀有常精纯并隆神其来格于昭圣容初献乐奏宁和之曲乐舞俱全自生民来谁底其盛惟师神明度越前圣粢帛具成礼容斯称黍稷非馨惟神之听亚献乐奏安和之曲乐舞俱全大哉圣师实天生德作乐以崇时祀无斁清酤惟馨嘉牲孔硕荐羞神明庶几昭格终献乐奏景和之曲乐舞俱全百王宗师生民物轨瞻之洋洋神其宁止酌彼金罍惟清且旨祭献惟三于嘻成礼撤馔乐奏咸和之曲无舞牺象在前豆笾在列以享以荐既芬既洁礼成乐备人和神悦祭则受福率遵无越送神望瘗同乐奏咸和之曲有严学宫四方来崇恪恭祀事威仪雍雍歆兹惟馨神驭还复明禋斯毕咸膺百福舞谱奠帛曲同初献初献曲同亚献亚献终献曲同启圣公祝文惟公诞生至圣为万世王者之师功德显着兹因仲春秋祗奉旧章式陈明荐以先贤颜氏先贤曾氏先贤孔氏先贤孟氏配尚飨祭品帛一爵三铏二笾八豆八簠二簋二羊一豕一东西配祭品东西各一帛各爵三豕首二豕肉四铏二笾豆各四簠簋每位各一名宦祠祀明永定县知县王环永定县教谕谢弼永定县教谕廖观海永定县典史莫住福建提学副使熊汲汀州府同知黄震昌永定县知县刘文诏永定县教谕冼谟永定县知县闵一鹤祭品羊一豕一簠簋一笾豆四爵三帛一论曰邑有循良民佩其德祀之名宦以崇报也考邑志自知县王公而后仅九人其有惠泽难泯或年久而未举或已举而未行如许公文献何公守成吴公殿邦赵公廷标莫不功垂不朽矣乡贤祠祀明上杭县训导胡时武平县训导丘德馨常德府知府赖先中书科中书舍人张僖广西布政使司左参政沈孟化贡士赠承德郎卢宝兴宁县知县加衔兵部主事赖维岳祭品羊一豕一簠簋一笾豆四爵三帛一论曰邑有先达人所仰止祀之乡贤以矜式也考旧志自胡公而下仅七人诸贤继起风轨卓越尚未请祀谨于科名之下传註事迹亦三代遗直以俟将来云祭器铜爵一百四十个铁香炉大一个小八个木香炉一个神案香案牲帛桌共五十三张今无祝文板一面木烛架六个钖酒樽三个钖烛台二对帛箱十个木笾豆四百个竹系笾豆七十六个簠簋三十九个铁锅三口灯笼三个单烛架一对满堂红一对斋戒牌一座盥洗盆一个牲盘二个启圣祠之木香炉三个书籍拾叁经註疏共四十四本通鉴纲目二十本绵纸易经六本今少一本绵纸诗经一部四本绵纸书经一部四本绵纸春秋一部十本绵纸礼记一部八本易经大全一部八本春秋大全一部十二本礼记大全八本失一本东西汉书一部四十本少五本唐书一部三十八本少一本五代史一部八本性理大全十二本资治通鉴六本少微通鉴六本少一本大诰一本韩柳文十本诸司职掌三本东莱博议二本迎恩录二本朱子成书四本洪武正韵六本止斋论一本五伦书十本射礼仪註一本正俗编二本乡饮图一轴医书五本楚辞一本悬镜三本史记二本路史十四本四书直解一部射器鹿中楅丰侯布筹樽勺爵笾豆洗盥水罍乏旌弓决矢朴磬瑟笙鼓漆桌油屏卧碑国朝礼部复颁卧碑条约八款发刻学宫朝廷建立学校选取生员免其丁粮厚以廪膳设学院学道学官以教之各衙门官以礼相待全要养成贤才以供朝廷之用诸生皆当上报国恩下立人品所有教条开列于后一生员之家父母贤知者子当受教父母愚鲁或有非为者子既读书明理当再三恳告使父母不陷于危亡一生员立志当学为忠臣清官书记所载忠清事迹务须互相讲究凡利国爱民之事更宜留心一生员居心忠厚正直读书方有实用出仕必作良吏若心术邪刻读书必无成就为官必取祸患行害人之事者往往自杀其身常宜思省一生员不可干求官长交结势要希图进身若果心善德全上天知之必加以福一生员当爱身忍性凡有官司衙门不可轻入即有切己之事止许家人代告不许干预他人词讼他人亦不许牵连生员作证一为学当尊敬先生若讲说皆须诚心听受如有未明从容再问毋妄行辩难为师者亦当尽心教训勿致怠惰一军民一切利病不许生员上书陈告如有一言建白以违制论黜革治罪一生员不许纠党多人立盟结社把持官府武断乡曲所作文字不许妄行刊刻违者提调官治罪社学一在漳南道左前厅三间后厅三间一在东北卧龙山麓布政司后匾曰龙冈社学一在文昌祠东书院绿筠书院在县南一里许滨河挂榜山尾正堂三间架楼于上诸生时有肄业于此者大门三间右抵山左抵路前空地丈余后空田一丘吴公书院在西郊外知县吴殿邦建岳公书院旧平西驿地嵩社门人陈钧奏吴利见陈英之吴云芝丘天麟陈上观阙魁置大洲磜下田税伍秤叁分载丘和户内民米柒升递年元旦备牲醴品果为岳公上寿卢公书院在文昌祠左本府同知卢裕砺署县事时捐俸建造朔望聚诸生讲学于此论曰学校营建中一事也而另编之以见尊崇圣道养育人才其关系重且大也崇祀之典历代不同而易塑像以木主改王号为先师创建启圣公祠明世宗之见高出千古矣明三百年来从祀圣庙者仅四人布衣胡居仁与焉而名宦乡贤附于庙祀者不敢滥登抑何严且公也其在今日明伦堂之课宜举乡饮酒之礼宜行社学以训子弟书院以居生徒皆学校中事也贤大夫留心焉学田一收买生员卢一松田税叁拾柒亩肆分共载粮米贰石田价银壹拾柒两正坐落丰田里地名赖干一收买生员卢赞田税叁拾柒亩肆分共载粮米贰石田价银壹拾柒两正坐落丰田里地名赖干一收买生员吴茂梧田税壹拾壹亩贰分伍厘共载粮米陆斗壹合捌勺田价银壹拾柒两正坐落溪南里地名龙门白饭坑竹瓦寮一佃曾廷玉兄弟并孔升共耕田税拾秤肆斗递年该谷叁拾肆箩正一佃余积凤耕税捌秤该谷贰拾箩正一佃廖才耕税谷拾秤该谷贰拾贰箩又鱼塘壹口租谷捌箩正一收买太平里一图民简圭田伍亩伍分载粮米捌升田价银捌两柒钱伍分正坐落太平里地名三圣隔石班塘一太平里一图民简廷选情愿将田柒亩载粮米壹斗坐落太平里地名三圣隔石班塘不愿领价送出通学生员灯油之资一佃陈成耕税壹拾叁秤半该谷贰拾柒箩正一佃陈积盛耕税柒秤该谷拾肆箩正知县何守成捐俸拾两正教谕温理捐俸伍两正巡检周曰仁祝大顺杜乔岁各助银壹两正廪生卢一松张一澜丘德盛赖桓赖有缘吴茂梧赖一鲤卢赞张一澈卢嘉会陈应峰卢世宁赖一麟赖卢贯卢士元曾子毅陈应春廖显武赖宗周共捐廪银肆拾两正通学生员沈孟作赖一相郭书赖一忠赖浣丘应兆吴赞廖道充卢宝吴茂棠卢士科孔志远郑洪道范荣先廖灿以上沈孟作等共一百五十人各量家捐助兹不复赘志成清正新旧学田租银佃人姓名于后简芳每年纳银壹两柒钱正陈元信每年纳租银壹钱正廖以行每年纳租银壹两正马得盛每年纳租银贰钱捌分捌厘正马汝太每年纳租银肆钱贰分伍厘正陈贵每年纳租银叁钱贰分伍厘吴应瑞每年纳租银叁钱壹分伍厘正吴子由每年租银壹钱正吴子沖每年纳租银贰钱伍分正阙兴南每年纳租银壹两壹钱正张守成每年纳租银贰钱柒分伍厘正熊滋将上湖雷田税贰秤叁分零送出通学生员灯油之资粮米在溪六十甲吴元闻户内将租谷抽纳张应秋每年纳租银壹两伍钱正黄思禄每年纳租银壹两贰钱伍分正廖得运每年纳租银伍钱正黄茂塘黄茂志黄甲生三人每年纳租银伍钱贰分伍厘郑明秀每年纳租银陆钱正在下龙门胡升龙每年纳租银叁钱伍分正胡有凤每年纳租银肆钱正阙明轩将马山乡田税陆桶柒藟送出通学生员灯油之资粮米仍在阙户张有上每年纳租钱柒钱正吴官梅每年纳租银肆钱伍分正内除秤粮捌分实收银叁钱柒分林心拱每年纳租银柒钱正吴上钖每年纳租银贰钱壹分正王遵字礼纲将太平苦竹坑田税拾秤送出通学生员灯油之资原载官米仍在王振宗户内以上贰拾伍佃共纳田租系银壹拾肆两柒钱伍分叁厘内除秤钱粮壹两肆钱伍分陆厘实收田租系银壹拾叁两贰钱玖分柒厘正河坝租佃人姓名郑民歌每年纳租银壹两钱捌分叁厘正郑英乃每年纳租银柒钱贰分贰厘伍毫正郑英乃每年纳租银柒钱贰分贰厘伍毫正郑英乃每年纳租银柒钱贰分贰厘伍毫正郑勉为每年纳租银柒钱贰分贰厘伍毫正赖绍英每年纳租银壹两零玖分正郑子恩每年纳租银捌钱正赖樽每年纳租银捌钱肆分正赖振大每年纳租银壹两零陆分正黄应赐每年纳租银肆钱捌分正郑杨芳每年纳租银伍钱柒分伍厘正谢元亮每年纳租银伍钱肆分正谢时德每年纳租银贰钱肆分正郑尚益每年纳租银肆钱捌分正郑以章每年纳租银壹钱玖分正郑以振每年纳租银壹钱壹分捌厘正以上十六项每年共租系银壹拾壹两壹钱捌分陆厘正每积三年以为当科遗才大收生员科举之资张周每年纳租系银壹两柒钱陆分伍厘正原给本学水夫工食自新巷直下至大街横至龙门止基址相连门斗民人赁做房屋每年纳租姓名开后廖得顺一间后与廖得玉民居为界左与学为界右与新巷为界前与廖得立为界内屋后有粪窑一所廖得立一间后与得顺为界左右界如上前与黄应田为界黄应田一间后与廖得立为界左右界如上前与黄思盛为界每年纳租银壹钱正黄思盛一间后与黄应田为界左右界如上前与黄应盛为界每年纳租银壹钱正黄应盛一间后与黄思盛为界左右界如上前与黄刘福为界每年纳租银贰钱正黄刘福一间后与黄应盛为界左右界如上前与黄应茂赖养赞为界每年纳租银壹钱正黄应茂赖养赞共一间后与黄刘福为界左右界如上前与郑振英为界每年纳租银贰钱正郑振英一间后与黄应茂为界左右界如上前与郑以就为界每年纳租银柒分伍厘正郑以就一间后与郑振英为界左右界如上前与李用臣为界每年纳租银柒分伍厘正李用臣一间后与郑以就为界左右界如上前与黄应全为界每年纳租银贰钱正黄应全一间后与李用臣为界左右界如上前与巫必台为界每年纳租银伍分正巫必台一间后与黄应全为界左右界如上前与黄思升为界每年纳租银壹钱正黄思升一间后与巫必台为界左右界如上前与郑兰英为界每年纳租银壹钱伍分正郑兰英一大间上下两栋后与黄思升为界左与戴元盛为界右与巷为界前与大街为界每年纳租银叁钱正戴元盛一大间上下两栋后与学斋为界左与陈元恭为界右与郑兰英为界前与大街为界每年纳租银贰钱正左边原黄应寿一间每年纳租银贰钱今元盛并入陈元恭一间后与学屏墻为界左与邓谷生为界右与戴元盛为界前与大街为界每年纳租银贰钱正邓谷生一间后与学屏墻为界左与李接臣为界右与陈元恭为界前与大街为界每年纳租银壹钱正李接臣一间后与学屏墻为界左与黄应芳为界右与邓谷生为界前与大街为界每年纳租银壹钱正黄应芳一间后与学屏墻为界左与戴文盛为界右与李接臣为界前与大街为界每年纳租银壹钱正戴文盛一间后与学屏墻为界左与李含生为界右与黄应芳为界前与大街为界每年纳租银壹钱正李含生一间后与学屏墻为界左与张志谷为界右与戴文盛为界前与大街为界每年纳租银贰钱正张志谷一间后与学屏墻为界左与赖膂臣为界右与李含生为界前与大街为界每年纳租银壹钱正赖膂臣一间后与学屏墻为界左与范元胜为界右与张志谷为界前与大街为界每年纳租银壹钱正范元胜一间后与学屏墻为界左与王明兴为界右与赖膂臣为界前与大街为界每年纳租银叁钱正原一间今隔分二间王明兴一间后与学屏墻为界左与李以德为界右与范元胜为界前与大街为界每年纳租银贰钱正文昌祠后系学地张应发一间后与祠为界左与青云路为界右与赖得俊为界前与大街为界每年纳学地租银壹钱正赖振元一大间后与祠为界左与张应发为界右与戴元进为界前与大街为界每年纳租银贰钱叁分伍厘正戴元进一间后与祠为界左与赖振元为界右与赖膂臣为界前与大街为界每年纳租银壹钱正赖膂臣一间后与祠为界左与戴元进为界右与黄思升民居为界前与大街为界每年纳租银贰钱正以上大共学地租系银肆两叁钱柒分伍厘正文昌祠祀典张居可赁祠前塘一口四处界址旧有分明每年纳租系银壹两正漆店背店三间张汝才一间每年纳租银柒钱正刘淑初一间每年纳租银捌钱正沈君弼一间每年纳租银陆钱正李以德一间后与学屏墻为界左与龙门为界右与王明兴为界前与大街为界此系霍公捐俸贰拾两买置本人偿期银贰拾两每年纳租系银贰两正癸酉举人卢日就喜出银壹拾两生放利息共凑银贰拾两以学地架造楼店壹间招张应发白手开坐每岁纳租系银贰两肆钱正赖膂臣赁学地旧址外又将文昌祠社学后空地借筑丈余每年春秋季各纳租系银伍分霍公捐俸壹拾两买祀田壹处税贰拾桶佃人吴应旺耕癸丑冬知县潘翊清教谕黄甲先生员赖玠沈墀黄甲殿郑孙绶卢济泓廖起龙吴晋吴利见熊卜伟公同查正学校卷之四终卷五赋役志民惟邦本而赋课所以资兵饷卫生民者也永定平衍膏腴之壤少而崎岖硗确之地多民之食出于土田而尤仰给于水利民之货出于物产而或取资于坑冶非独民赖之也土贡财赋胥此焉供是丁田者地利之丰歉民物之盛衰国计之盈缩系焉岂细故哉户口成化十八年府志户二千二百五十口一万一千一百二十九旧县志户二千二百九十八口一万三千七百六十六弘治五年户二千四百二十七口一万六千三百三十八嘉靖元年户一千一百三十四口一万四千六百一十万历元年户二千一百八十四口九千五百零二口土田成化十八年本县官民田地山塘九百七十九顷五十三亩七分赋税夏税钞今数八十八锭一贯七百七十二文旧县志少七百七十二文税粮米原建县溪以北属上杭溪以南属永定奏议四界内正耗米共该六千九百一十五石有零后只割入五千八百五十六右五斗六升九合一勺被上杭县勒减一千六十有零石秋租钞今数一百三十九锭二贯八百六十四文旧县志止有三十七锭二贯国朝岁征一户口人丁原额男子成丁五千三百五十三丁五分不成丁一千二百六十六丁五分征银二千三十五两二钱四分三毫二丝二忽九微九纤九沙外新增成丁七十一丁每丁征银四钱五厘四毫三丝七忽三微七纤二沙共征银贰拾捌两柒钱捌分六厘五丝三忽四微一纤二沙又增不成丁七丁照依赋役每丁征盐料银八分八厘二毫七丝五忽二微七纤征银陆钱一分七厘九毫二丝六忽八微九纤实在六千六百九十八丁共征银二千六十四两六钱四分四厘三毫三忽三微一沙原额妇女五千六百二口征银一百二十八两五钱四分八厘八丝五忽六微四纤外新增一十四口每口征盐钞银二分二厘九毫四丝六忽八微二纤共征银三钱二分一厘二毫五丝五忽四微八纤实在五千六百一十六口每口征盐钞银二分二厘九毫四丝六忽二纤共征银一百二十八两八钱六分九厘三毫四丝一忽一微二纤一田产原额官民田地池塘山溪浦一千五顷六十亩一分二厘八毫九丝五忽五微征银八千五百六十五两一钱五分一毫五丝七微七纤三沙九尘外附征杂项租税共银一百九十八两一钱分二毫七丝二忽四微又续增牙税银二十一两以上丁田正附征共银一万九百九十一两四分六厘四毫六丝七忽五微九纤四沙九尘一起运户部原额折色改折价脚铺垫银一千八百八十七两二钱五分六厘三毫六忽四微六纤七沙本色办解颜料价脚铺垫银九两四钱九分四厘三毫六丝三忽三纤三沙裁扣解部并节年裁官银八百七十九两九钱四分九厘四毫一丝五忽八微工部原额折色新增价脚并龙沥纸银一千二百六十一两七钱八分五厘四毫六丝六忽七微二纤以上起运折色实征银四千二十八两九钱九分一厘一毫八丝八忽九微八纤七沙本色实征银九两四钱九分四厘三毫六丝三忽三纤三沙今奉旨俱汇解户部一存留本省额编正附征兵饷并新增丁口牙税充饷银三千七百五十两九钱三分九厘五毫二丝九忽七微四纤九沙九尘裁扣本省兵饷银七百二十三两四钱二分六厘八毫三丝八微以上存留兵饷共银四千四百七十四两三钱六分六厘三毫六丝五微四纤九沙九尘以上起运本折存留兵饷共实征银八千五百一十二两八钱五分一厘九毫一丝二忽五微六纤九沙九尘经制官役俸食驿站银二千六百九十五两七钱一分七毫六丝九忽八微二纤五沙内实给银二千四百七十八两一钱九分四厘五毫五丝五忽二纤五沙外绅衿吏承削免银八百八十九两七钱四分七厘匠班子辰申年一名额征银一两八钱丑已酉年一名额征银一两八钱寅午戊年一名额征银一两八钱卯未亥年一名额征银一两八钱赋役卷之五终卷六秩官志官制知县主簿典史教谕训导巡检名宦绩附署绩附驻防官制国朝多仍明制凡秩官之尊卑详于顶带章服同明披领如之知县一员主簿一员典史一员儒学教谕一员儒学训导一员兴化乡巡检司巡检一员太平司巡检一员三层岭巡检一员阴阳学训术一员医学训科一员僧会司道会司知县明王环浙江新昌人由举历教官选授草昧初开兴利者六除害者三勒铭县石万世永赖祀名宦颜韶浙江青田人由贡陈礼浙江鄞县人由举张缙广东琼山人由举陈悦直隶吴县人由贡宋澄浙江建德人由举闻璇浙江海盐人由举杨宗江西高安人由举梁善江西临川人由陈济广东保昌人由贡曾显浙江泰顺人由贡戴彜心湖广房县人由贡邢瑄广东文昌人由举刘文诏江西安福人由举祀名宦有传毛凤广西临桂人由举孙铦江西丰城人由贡唐灿广西临桂人由举何文经广西郁林州人由举胡大武直隶贵池人由贡旧志载笃实和易爱民如子当时咸云真得父母之体莫惟实广西马平人由举罗世庆江西吉水人由举旧志载性清慎多才能吏畏民怀惜居位未久以忧归洪良弼广东揭阳人由举许文献直隶长洲人由贡宦迹有传周珊直隶龙虎卫人由举龙尧达广东顺德人由举陈翡江西南昌人由举旧志载性朴谨守民不见扰谢良任广东番禺人由举何守成浙江分水人由举宦迹有传闵一鹤浙江乌程人由贡祀名宦姚朴浙江慈溪人由贡花偕江西弋阳人由贡叶祖尧云南临安人由进士姜子贞浙江余姚人由举郭埙江西赣县人由贡张正蒙广西柳州人由贡许堂江西宜黄人由贡旧志载性慈仁不事鞭扑何檀浙江富阳人由贡卒于任谢元贺江西瑞金人由举危言江西新建人由举莅任六载持身冰蘗听断公平关节罔通龙应亮浙江桐城人由贡吴殿邦广东海阳人由进士宦迹有传沈遁浙江仁和人由举周齐广西宜山人由举钱养民浙江余姚人由举朱梦魁广东饶平人由举陈天佑浙江长兴人偏桥籍由贡徐承烈浙江鄞县人由举马伯升云南寻甸府人由贡伍耀孙湖广石门人由贡升江西临江府同知徐可久江南赣榆人由贡右明纪载五十人祀名宦者三人王环刘文诏闵一鹤国朝赵廷标浙江钱塘人由拔贡顺治三年任莅残疆于版图初附之时三罹漳广巨冠蕞尔孤城兵食莫继战守单弱邑濒于危者屡矣能以恩义固人心以战胜摧强冠虽斗米一金捍御愈固虽前锋偶挫出奇无穷调援郡省屡破重围邑有完城之庆人荷再生之恩皆其功也荣迁之日攀辕逾境康熙三十六年署县事连城县知县赵良生请祀名宦沈在湄江南无钖人由进士顺治七年任八载勤劳成疾卒于任岳钟淑江南武进人由进士顺治十五年任钦取任名成陜西人由贡顺治十七年任以告病归洪天开江南歙县人由举康熙元年任以大计去潘翊清辽东义州人由贡才堪治剧明足烛奸康熙七年任以缉逃有功见奉推升主簿明陈正仁贵州人由贡李振广东番禺人由吏典史明张明贤江西余干人由吏旧志载勤谨和绥胡浩湖广黄陂人由吏旧志载质实谦和优于赞政林秀湖广松溪人由吏朱麒浙江嘉兴人由吏赵得直隶仪真人由吏叶珵浙江上虞人由吏陈佳浙江上虞人由吏陈森浙江慈溪人由吏梁演广东番禺人由吏谢德浙江黄巖人由吏陈绫广东电白人由吏李钟江西丰城人由吏莫住广西苍梧人由吏逐盗邓太总力战而死祀名宦有传李镗直隶来安人由吏方大正浙江淳安人由吏钱述江西庐陵人由吏张宰浙江会稽人由吏戴谟浙江鄞县人由吏李一迪广东海阳人由吏唐盛世广东顺德人由吏李钥浙江山阴人由吏吴光祖广东顺德人由吏袁成美江西宜春人由吏巫之祥江西余干人由吏张图南陜西人由吏丁时隆山西汾阳人由吏陆宗臣浙江余姚人由吏姚继谕江南休宁人由吏李三汲江西南城人由吏汤九思南直山阳人由吏张宪臣浙江嵊县人由吏唐世伦河南陟县人由吏程可远江南高淳人由吏徐德骍浙江山阴人由吏高国用浙江人由吏右明纪载三十五人祀名宦者一人莫住国朝马奕勋浙江钱塘人赵国玺陜西华州人王文才北直隶人杨廷楹陜西富平人丁忧回籍死于上杭刘自清陜西富平人由吏论曰古公侯伯子男各以其所封之国传之子孙故读其世家而先后相承之序烂如也自封建废为郡县官其地者不一人为之官者不数载于是变世家而题名冠以年岁表时也永定建邑断自王公环始旧志幕僚别叙兹并缀之至于循良者则曰有纪迹奕世之后故老遗黎道其遗泽时兴景慕则所记载者岂仅里居履历已哉教谕明谢弼江西安福人由举祀名宦有传廖观海广东省海丰县碣石卫人由举祀名宦有传李桢江西南城人由贡黄诚广东番禺人由举廖翔广东顺德人由举江奎江西贵溪人由贡李繁昌广西宜山人由贡雷裕江西丰城人由举罗正广东高安人由贡冼谟广东南海人由举名宦有传董昱湖广黄冈人由贡朱材直隶歙县人由贡郭永达广东四会人由贡陈希中广东揭阳人由贡萧日学江西永安人由贡陈大本浙江分水人由贡叶允明广东河源人由贡李应选广东归善人由贡温理始兴人由贡沈应鹗奉化人由贡罗泮新城人由贡严光翰莆田人由贡张廷相同安人由举江良宾常山人由贡杨继秀建安人由贡周桐德化人由举有去思碑刘达南平人由贡陈用举晋江人由举李茂桢茂明人由贡余应中龙溪人由贡黄良杞松溪人由贡米文洪莆田人由贡熊会奇临川人由贡陈士利邵武人由贡陈濂仙游人由贡李从震建宁人由贡黎元德高明人由贡潘大鼎昆山人由贡张治本邵武人由贡林宣化泉州人由贡刘廷耀龙溪人由贡右明纪载四十一人祀名宦者三人谢弼廖观海冼谟国朝张期闽县人由贡吴佺鼎晋江人由举张天华建阳人由贡郭万完龙溪人由举有训士碑黄甲先罗源人由贡训导明雷域中建安人由贡刘廷华福安人由贡吴伯汪连州人由贡马应龙铅山人由贡余应中龙溪人由贡钟大务东莞人由贡向秉元巴东人由贡王尚宾龙巖人由贡有去思碑张拱光泽人由贡吴愈曾临高人由贡林日馥晋江人由贡陈念祖连江人由贡林在扆惠来人由贡胡希祖淳安人由贡吴鼎臣福清人由贡武尚德辰州人由贡右明纪载十六人国朝陈启明连江人由贡乐维清大田人由贡卒于任与教谕郭万完合祠论曰古者师儒一官与令长等宋胡瑗教授苏湖立经义治事两斋其流风至今传者由当时最重教官举子家状必自言受业某教授虽闾里句读童子之师不关白教授者有禁故学术出于一师道尊也明开县初设教谕一员万历间增训导一员国朝仍之至康熙三年奉裁训导或谓僚署太俭事权不尊载稽前史如明臣刚峰海公对杨贺公独非起家教官而名垂青史者欤巡检兴化司明梁南容广西郁林人鲍麒河南郑州人何文辉浙江建德人胡益江西南昌人胡裕浙江奉化人宋清直隶舒城人段铎江西萍郑人李兴直隶怀远人许谅直隶繁昌人钱贵浙江仁和人洪绶江西沿山人高鹤邢义直隶桃源人李真直隶苏州人罗亲浙江上虞人周文郁江西丰城人晏文宪浙江新瑜人熊谅直隶丹徒人严守敬浙江新瑜人戴景良浙江萧山人周日仁广东三水人陈嘉兆广东兴宁人杨纯广东程乡人苏上明浙江石门人曹三畏江南芜湖人吴铉江南芜湖人李升浙江钱塘人萧钦若江西太和人陈奇龙广东饶平人鲜于禄广东和平人沈尚朴江南吴县人李瑚江南长洲人刘冕江南庐陵人潘士极湖广攸县人应阶浙江会稽人赵善仕江南芜湖人丁思政浙江仁和人叶树茂江南吴县人杜居益浙江秀水人唐尚仕盛京宛平人右明纪载四十人国朝刘士奇江南上元人李仲杰盛京大兴人程捷江南洒宁人蔡文在江西南昌人胡天爵盛京宛平人侯嘉祉陜西富平人刘杰浙江山阴人太平司明王原坪浙江丽水人何永通浙江丽水人周聪浙江德清人汪济江西星子人曹宁浙江仁和人杨荣浙江黄巖人韩亮江西弋阳人陈荣广东饶平人朱显江西清江人蔡惟盛广东南海人戴俊直隶蒙城人张凤直隶宿迁人董永直隶巨鹿人杨壁直隶长州人潘仲和广东新会人吴珙江西沿山人陈辉浙江宁波人赵冕湖广云梦人朱浙江鄞县人刘仕江西赣县人唐彬邢端高洁陜西朝邑人梁满广东南海人裘镛浙江鄞县人方云浙江武康人章甫臣浙江西安人麦蓬广东新会人陈鸾浙江山阴人周凭浙江山阴人杜乔岁江西安远人徐宗礼江西临川人朱应元江南武进人李名试浙江嘉兴人张宗仁浙江杭州油烛桥人赵善友江南上元人张德明浙江杭州人杨明达浙江开化人刘三省江南华亭人张文轩浙江油烛桥人祈大义广东雷州人林茂春浙江仁和人右明纪载四十二人国朝徐汝弼江南建平人胡以仁浙江秀水人朱廷宣江南山阳人郭天福陜西咸宁人三层司明孙昶浙江新城人陈隆广东饶平人汪源江西乐平人丘表直隶寿州人赵瓒直隶沛县人杨贵直隶寿州人汪彬江西玉山人杨钺直隶元城人闻人珙浙江人王继直隶人周銮浙江人雷旸江西丰城人曾和江西丰城人丁宪浙江人蔡山江西丰城人饶炡江西进贤人王禄直隶舒城人李谦浙江永嘉人桂弼直隶清河人彭泗江西大庾人王袍直隶无钖人沈学浙江山阴人徐孟仪浙江建德人祝大顺浙江会稽人黄绍芳广东博罗人朱应聘浙江绍兴人缪瑚浙江山阴人李瑚江西丰城人刘冕江西吉安人项廷辉直隶歙县人傅汝经江西沿山人陈汝政直隶青阳人倪思震直隶祁门人赵善遂直隶泾县人熊极如江西星子人孙一鸾浙江永康人右明纪载三十六人国朝陈加庆浙江山阴人林应元浙江山阴人罗一麟直隶大兴人蒋世爵浙江山阴人陈可绪陜西华阴人论曰邑之三司有设于开县以前有设于开县以后皆为地方计长久也故历任职官悉为谱之其间才能昭焯碑存去思者别为表焉以志不朽名宦纪绩明知县王环莅新创之邑而有剸烦之才制难处之事而有敢为之志廉明果断兴利除害历任六载吏民悦服有政迹碑教谕谢弼振铎草昧师范融和条议杭粮纂辑邑志詹事彭华曰敦厚温柔醉葩诗之奥旨文行忠信仰杏坛之遗踪善诗文多纪述学者慕之申祀名宦教谕廖观海勤于训诲始终不倦立身制行为士所宗入祀名宦典史莫住莅任惟勤捕贼殒命嘉靖二十二年巡守道徐巡历至县哀其死为文致祭批县申详入祀名宦提学副使熊汲江西南昌人诚信率人道学范士存有兴起斯文之颂没有泰山北斗之思提学道朱批允据福州府等学生员张标呈情行县入祀名宦同知黄震昌号阳冈江西迩县人嘉靖四十年署县事值上杭李占春作乱被胁者众公收集善类入城安插召募乡兵民乐为用发廪赈饥民赖以宁公勤王事没于永定民哀思之竖碑城西入祀名宦知县刘文诏广学舍筑杭陂出粟赈饥捐资助丧擒王满贼于巢中服山背民于化外履任六年冰蘗如一解组去任士民泣送入祀名宦教谕冼谟秉性温雅制行清介凡斋膳夫受以常制门殿库级止于使令且春风和气薰炙士类勤于课试却馈助贫申祀名宦知县许文献性耿介多智略任永六载始终一节永俗图赖公痛抑之故六年之内绝无讼人命者尤恶舞文之吏每事必亲裁焉至有冤抑者力为雪之时贼首温祖缘谋欲劫县公计就擒有乡兵死于追捕者为文泣祭值岁饥设赈劝输务期实惠历任纸赎悉纳谷上仓及置兵器藏库人莫测其意者公去未几地方扰乱战守之具粮饷之费饥民之恤咸取给焉署印黄震昌拊髀叹曰许知县真神人哉不积斯谷不戢斯具则今日之永定策将安施勒碑志迹建祠于东岳之右旧志以未入名宦故附纪于此知县闵一鹤公庭寂静敷政慈祥勤课士类厘剔衙蠹莅任一载卒于官士民戴德建祠特祀顺治七年知县赵廷标申祀名宦知县何守成勤慎正已廉洁惠民创学田建义仓旧增三千余丁力为请止加意人才轸念民隐兴革八事甚垂百世谣曰前有王父后有许母贤哉何侯二公接武其苏我生其止我处建祠东关春秋二祀以未入名宦故附纪于此知县吴殿邦有才名能吏治崇文教而申改学宫课士类而创置书院蠲免里役常规厘剔吏胥夙弊听讼无冤民衡鉴多奇士严君子小人之分隆尊年尚德之风勒碑建祠至今颂祝不衰未入名宦故附纪于此署绩明叶珵浙江上虞人任本县典史正德元年署县事申蠲差役改建衙宇政绩殊多黄震昌本府同知署县事绩见名宦霍蒙拯广东南海人由举任清流县教谕署县事建文昌祠设常平仓经术政事至今慕焉林逢春广东南海人丁丑进士左迁本府照磨署县事平寇赈饥谦厚爱民国朝卢裕砺盛京三河人由拔贡任本府同知顺治十七年署县事课士恤民申传芳河南延津人由贡宁化县丞康熙六年署县事未满十月邑里有官清民安之谣论曰职官既有志矣而继列名宦署绩者何盖宦有可名篆有代署或为四境清利弊或于数事见廉明以见志怀利济者岂在一日已哉驻防将官国朝张强河南人入祀武惠祠郭洪姚宗仁以虐民杀董得胜以叛杀张有义盛京宛平人入祀武惠祠王得胜古竹营以告发去徐凤吴习江西人古竹营卞捷江南镇江人入祀武惠祠楼时玉河南人论曰防将之设所以分捍御之权而桑土乎一方者也其兵与闾阎为伍于民为最亲关系民之利害尤巨一或失纪大则弗获其庐井小则弗宁其樵苏矣永之列将率皆韬略素娴膂力方刚数十年来兵民欢如兄弟者皆安民和众之力也则严以驭下睦以处民舍二者宁有他道欤秩官卷之六终卷七选举志进士举人荐辟恩拔岁贡例贡武科貤封儒官应例吏员武职内宦训术进士明赖先号中峰登正德庚戍钱福榜授户部主事官至常德府知府懿德孙张僖号凤山登嘉靖戊戍茅赞榜授中书科舍人沈孟化号观瀛登隆庆辛未进士丁父忧回万历甲戍殿试登孙继臯榜初授直隶江浦知县升刑部河南司主事差谳江南升本部山东司员外郎江西司郎中出守浙江湖州府知府升广东按察司副使理驿传转升广西布政司左参政告养归补授湖广布政司左参政驻节蕲黄以忤税监左迁广西按察司副使转升广西布政司左参政驻节梧州府宦绩详见大学士沈鲤记中玉璋子吴煌甲号愉之登崇祯癸未杨廷鉴榜授广东揭阳县知县钦取懋中长子熊兴麟号石儿登崇祯癸未杨廷鉴榜初授南直隶宜兴知县历任礼部主客司主事升巡按湖广监察御史国朝萧熙桢号瞿亭登顺治己亥徐元文榜授湖广长沙县知县黄日焕号愧莪登顺治辛丑马世俊榜授广西兴业县知县丁忧回补陜西甘泉县知县升江南邳州知州升淮安府同知举人明阙和永乐癸卯科年二十一岁由上杭学中式丰田里人丘巖正德辛酉科由上杭学中式太平里人张弘景泰庚午科年十七岁由府学中式授直隶宁国府同知署府道篆赖先弘治己酉科由县学中式赖守正弘治戊午科由县学中式先长子李益弘治戊午科由县学中式授直隶太仓州训导孔庭训弘治辛酉科由县学中式授杭州府通判升湖州绍兴二府同知升刑部员外郎梁仁弘治甲子科由县学中式廖凯正德庚午科由河南开封府学中式第六名赖守方正德癸酉科由县学中式先次子张僖嘉清甲子科由贡监中南京乡试赖希道嘉靖癸卯科由县学中式授江西建昌知县玉季子黄益纯嘉靖戊午科由府学中式授直隶睢宁知县科之子沈孟化嘉靖辛酉科由府学弱冠中式卢贯万历己卯科由县学中式周行先万历甲午科由府学中式授浙江常山县知县上杭籍永定人赖朝选万历癸卯科由县学中式副甲辰榜授湖广长沙县知县赖维岳万历丙午科由府学中式署泉州府永春县教谕升广东兴宁县知县加衔兵部职方司主事希道孙赖明选万历己酉科由县学中式授南直隶常州府通判署府篆惠民敬士士民立祠祀之吴日修万历戊午科由府学中式署尤溪县教谕升广西陆川县知县又升河南睢州知州林钟桂万历戊午科由府学中式授直隶如臯县知县摄泰兴县篆张尧中天启辛酉科由县学以春秋中第四魁壬戌副榜署河南汜水县教谕甲子科分校河南乡试僖之孙一渶四子卢干亨天启丁卯科由县学中式署湖广叙浦县教谕授陜西庄浪县知县卢日就崇祯癸酉科由福州学教谕中式署江西瑞金县教谕升广西岑溪县知县又升南京北城兵马司升补刑部主事宝子阙和衷崇祯癸酉科由府学中式吴煌甲崇祯己卯科由县学中式熊兴麟崇祯壬午科由县学中式赖即亨崇祯壬午科由县学中式授浙江青田县知县霖曾孙吴宾王丙戌科由县学中式陈上升丙戌科由县学中式国朝阙振顺治甲午科由县学中式授浙江嘉善县知县吴祖馨顺治辛卯科副榜甲午科副榜丁酉科中式迪光长子萧熙桢顺治丁酉科由县学中式黄日焕顺治庚子科由县学中式孔煌猷康熙己酉科由县学中式授江西崃江县知县卢化康熙壬子科由府学中式日就子授江南繁昌县知县丁忧候补论曰古者取士于乡选之司徒升之司马汉置孝谦唐置进士明易以制义而兼用之国朝仍其制而寓搜罗于慎简之中广之则数科连茹约之则因时减额总之收人材以供一代之用也哲人在望继起者宁无望高山而思仰止欤荐辟明林秀山金丰里人由孝廉荐授浙江金华府同知胡时金丰里人由经明行修荐授上杭县训导丘德馨胜运里人由经明行修荐授武平县训导赖懿德胜运里人由经明行修荐授湖广宜都县知县先之祖卢德芳太平里人由人材荐授江西湖口县知县廖子忠溪南里人由人材荐授直隶徽州府知事王友智溪南里人由人材荐授广东阳春县巡检詹甘棠丰田里人天颜子由官生以材略荐授鸿胪寺序班升本寺寺丞父宦西川一十六载棠留家园侍王母谌太恭人母罗恭人备极色养二恭人昕夕怡怡几忘子夫之远离泊父殉节蜀中万里奔丧始由襄樊继由秦陇俱以道梗不能达饮恨而回频年苫块一如初丧最后由滇黔循溆马诣嘉阳历峨嵋入成都市号野哭崖觅渊访获遇旧员龙辅篁邓若禹等始悉颠末直抵彭水之川心营乃得扶榇旋里历学博郭君万完乐君维清邑令岳君钟淑任君名成署令周君仲选吴君奇标先后以孝子顺孙详宪表章郡守王君康侯巡道卫君绍芳巡按成君性为题请旌奖匾其里曰父子忠孝颜其堂曰可以作忠而四川夹江令乔君振翼为叙次海内士大夫赠送诗歌名其帙曰同淑吟行于世论曰明初立贤无方荐辟一途直踞科第之上逮宣皇以后制科隆重渐次寝格怀帝末造间一举行而少见多怪啧有烦言稽古三公推荐五府论征名公巨卿焜缃耀紩两汉尚矣李唐赵宋或授简藩僚或飞帛巖谷树绩流芬代不乏人永固僻壤蒲纁罕及积行君子多壅上闻二百年来仅得数公而嘉言懿行彰彰足纪然则资格虽严此途顾可少乎哉恩拔贡明熊浩恩贡张僖恩贡赖洽府学恩贡授直隶池州府通判升河南郑州知州官至长史懿德曾孙孔庭诏拔贡授山西平阳府通判升广西宾州知州吴诰府学拔贡授广东程乡县知县持己严洁风裁凛然时程乡有黑千户恬势横行凌轹小民奏请诛之强悍詟慑院交荐之卒于官士民悲号立碑志迹沈玉璋拔贡授浙江宁海县主簿子孟化贵累赠中宪大夫广西按察司副使兼布政司参议赖泗恩贡授直隶盐山县训导懿德元孙赖霖恩贡授湖广安仁县知县先之曾孙卢吉士万历年间恩贡赖一鲤万历年间恩贡授广东归善县县丞升阳山县知县玉之孙卢嘉会恩贡授建宁府寿宁县训导赖昌祚恩贡选知州改授旌德县知县覃恩赠亲一召子郑维明恩贡授祁州州判詹天颜恩贡授龙安府石泉县知县升庆阳府同知当行士民固留按院题改本府同知平献贼有功累官四川巡抚佥都御史熊铨元府学拔贡国宾次子林文聚原从林入廖以廖凤聚名应拔贡呈文选司复今姓名授江南休宁丞升江西宁都县知县加衔兵部主事按院林兰友以功荐召考选覃恩封亲江奋龙乙酉贡授武平县训导张鼎乙酉府学贡熊埙丙戌恩贡国朝王铨爵恩贡正以持己谦以接人平争息忿彦方一流郑士凤恩贡考选知县日益长子徐泰来恩贡灿之孙王日中恩贡卢而烨府学恩贡陈上箴拔选监贡岁贡明吴蒙金丰里人授浙江富阳县知县剔蠹厘奸士德民怀王和溪南里人授行在光禄寺监事陈新溪南里人授广西布政司照磨郑仕达溪南里人授江西分宜县主簿赖祖隆胜运里人懿德之子丘陵胜运里人授浙江布政司经历吴宽胜运里人授湖广巴东县教谕谢肃金丰里人授广东阳山县教谕赖政胜运里人李勉胜运里人授靖江王府典仪刘龙溪南里人授广东新会县县丞沈穆溪南里人遇例冠带荣身张铎溪南里人赖哲胜运里人廖廷才太平里人赖瑨胜运里人授贵州安顺州判赠父宗茂征仕郎江沂金丰里人授直隶合肥县主簿卢章金丰里人授江西武宁县主簿赖迪胜运里人授直隶建平县主簿范升溪南里人授荣府奉祠简重贡授广东乐昌县训导李瑜授江西余干县主簿吴明授浙江严州府经历赖高弘治戊申贡懿德曾孙赖绍弘治庚戌贡授山东庄平县训导升浙江山阴县教谕赖金弘治壬子贡授直隶淮安府经历赖广弘治甲寅贡授直隶松江府经历廖益夫弘治甲寅由府学岁贡郑绅弘治丙辰贡赖廷用弘治丁巳贡授州判升湖广会同县知县罗珍弘治戊午贡授浙江昆山县县丞升广东澄迈县知县卢聪弘治己未贡沈源弘治庚申贡授直隶蠡学训导郑絪弘治壬戌贡林靖弘治甲子贡授广东新兴县县丞刘福正德丙寅贡授广东潮州府照磨郑廷芳正德戊申贡授广东琼州卫知事吴世英正德己巳贡授云南昆明州同知户部郎中湘之孙举人琚之子赖玉正德壬申贡授广东临高县县丞升授广西榕县知县懿德曾孙郑质正德甲戌贡授云南寻甸府通判封父廷杰郑策正德丙子贡授广西大平府通判卢金正德戊寅贡授云南蒙化府经历赖宪正德庚辰贡授广西贵县知县谢贵正德辛巳贡授江西余干县县丞升四川新都县知县赖锦嘉靖壬午贡授广东万州知州懿德曾孙郑厚嘉靖癸未贡授云南征江府通判征江苦于徭役厚设法减派又苦山僮厚剿抚并行自此怀德畏威不敢犯境解组回日民遮道送甥张僖有记赖守端嘉靖甲申贡懿德曾孙赖守严嘉靖丙戌贡授浙江淳安县主簿懿德曾孙熊春嘉靖戊子贡授江西赣州府学训导升赣县教谕历任七载课士有方赣庠立祠祀之有记郑道嘉靖壬辰贡罗恒信嘉靖己亥贡授江西德化县训导历升山东鲁府教授珍之子张大显嘉靖庚子府学贡授广东徐闻县县丞弘之孙赖津嘉靖庚子贡授青州府教授因母丧辞归蒙府奖秩寒守洁为人所难赠孝经十册郑世绣嘉靖辛丑贡授直隶城学训导升海门县教谕又升扬州府泰兴县知县郑周嘉靖壬寅贡授直隶溧水县主簿卢新嘉靖甲辰贡授浙江嘉兴府学训导刘荣嘉靖乙巳贡赖璞嘉靖丙午贡授阳春县教谕升宾州学正懿德曾孙简策嘉靖戊申贡授四川绵川同知升王府审理熊楗嘉靖己酉贡春之子吴岳嘉靖庚戌贡授广东香山县训导沈肇嘉靖壬子贡授江西赣州府学训导赖守愚嘉靖壬子府学贡授直隶六安州判懿德曾孙赖希昌嘉靖癸丑府学贡授浙江建德县主簿升四川剑州州判玉仲子赖瀹嘉靖癸丑贡授广西浔州府经历先之孙张珂嘉靖乙卯府学贡授浙江太平县训导升广西苍梧县教谕弘曾孙曹宗佑嘉靖丙辰贡授河南鹿邑县训导吴祖昌嘉靖戊午贡授广东琼山县主簿孔庭谕嘉靖庚申贡赖瀚嘉靖己未贡授广东潮州训导升吉府教授致仕先之孙赖希乔嘉靖甲子贡授江西瑞金县训导升广东遂溪县教谕玉四子熊慎隆庆丙寅贡授湖广荆州府学训导张一源隆庆丁卯贡授江西新城县县丞僖长子曹宗佐隆庆戊辰贡授江西吉安府学训导赖希仍隆庆已巳贡懿德玄孙赖一龙隆庆庚午贡授本省福清县训导玉之孙希孔长子沈一麟隆庆壬申贡授晋江训导升上思州学正肇之长子张一渶万历甲戌贡授浙江新昌县县丞升观海卫经历僖之仲子李思庄万历贡授浙江嘉善县县丞善志载淡泊不污升南宁府经历卢一松万历贡授湖广吉府教授郑惟梓万历贡授沙县训导兼署县事升江西饶州府教授沈孟似万历府学贡笃学好修天性孝友辛酉与弟观瀛乡荐偕回途被盗执愿以身质先脱弟于难及弟历任大参未常抵任惟色养慈闱但手书以忠廉相勖居家仰体太翁志以所遗产与叔父之子均为人慷慨磊落有古贤豪风惜受选而卒未得展其志焉沈孟作万历贡授德化县训导升广东阳江县教谕署县事又升南雄府教授振铎而文教兴署篆而政治茂卓然儒雅蔚矣贤良卢士志万历贡授双溪县训导升大田县教谕赖桓万历贡授浙江兰溪县训导署兰溪义乌二县事有惠政二县脱靴留记归里乡饮大宾十五次先之曾孙赖有则万历乙酉贡授建宁府训导张一澜万历戊子府学贡授泉州府同安县训导僖季子赖有缘万历戊子贡授邵武县训导升揭阳县教谕陈应岐万历贡授建宁府寿宁县教谕赖堂万历贡丘复恒万历贡李思谨万历贡吴茂梧万历贡诰之子卢允衡万历贡授兴化训导卢世宁万历贡授封川教谕赖一麟万历贡授广东归善县训导玉孙曾子毅万历辛丑贡博稽辟书闭户着述有解醒编诗余雅韵投机集醒心录复精核岐黄有书曰春归巖谷註集行世赖可大万历癸卯贡授诏安县训导升江西益府教授才学兼优教友并着先之曾孙卢宝万历丙午贡赠承德郎兵马司指挥张尧采万历贡授安溪县训导僖之孙郑洪道万历丁未贡授寿宁县教谕升邵武府训导又升雷州府教授又升建昌王府教谕归里乡饮大宾九次张希文万历辛亥贡赖作辅万历贡授教职冠带徐灿万历癸丑贡孝友勤学以经术垂训泰来祖郑国卿万历贡授安溪县训导升广东德庆州州正署开建县事按院奖其学博才优委巡查盘后升福州府教授卢士举万历贡授浙江金华训导沈元轼万历丁巳贡授晋江县训导平粜施粥给棺藏骸乡饮大宾三次孟化长子张拱应万历贡卢自可天启元年贡卢自迥天启三年贡授浙江嘉兴府经历署桐乡县事林际春天启五年贡授乐清县训导赖裔周天启七年贡授丽水县训导升南安教谕又升潮州府教授郑日益崇祯己巳贡中副榜卢日就崇祯辛未贡中式癸酉科熊国兴崇祯癸酉贡授广东饶平县训导林光翰崇祯乙亥贡授江西抚州府学训导升福清县教谕赖善崇祯乙亥府学贡先之元孙卢奇选癸酉科副榜崇祯丁丑贡阙应祯崇祯己卯贡授广东揭阳县训导刚方正直足迹不入公门司铎时以忠孝勉士人钦仰之丘与宪崇祯辛巳贡授莆田县训导赖钖爵崇祯癸未贡阙钖衷乙酉贡沈元范乙酉府学贡卢士遴丙戌贡国朝赖朝相贡卢日新贡授泰宁县训导门人熊兴麟有记宝子吴来凤贡事见文学孔如梁贡登之孙熊钟元贡学优明经才堪服众以双亲既逝竟不出仕国宾长子赖昌明府学贡授泉州训导修学课士致仕归督杭陂恤宗族乡饮大宾一召子郑士鸿贡授永春县训导日益次子熊日辅府学贡廖化龙贡考选训导丘民贵贡卢受和补贡赖进箴贡郑绍之贡阮光周府学贡候选训导陈钧奏贡候选训导吴祖芳府学贡迪光次子熊有翼贡例贡明卢春授云南丽江府照磨吴经溪南里人吴钦授杨州教授太平人赖廷穆授湖广宣慰司经历陈昂授云南剑川州吏目郑迅授广东临高县主簿升荆府奉祠副吴文绘授广东韶州府知事阙椿授广东都司都事廖潜授广东归善县县丞升永安县知县卢九经授浙江淳安县主簿陈晏授雷州遂溪县主簿赖主恩穆之子卢穆孔登授仪真县主簿煌猷祖郑恒富高雅拔俗早擅文名人速其入监听选不甘小就苦志力学而终张鼎辉乙酉例论曰射义曰诸侯岁贡士于天子书传曰诸侯于天子三年一贡士盖古取士之专途也沿及汉唐有明经之科而廷试则自武后始自后变为限年旅升之格其间或以恩霈选或以尤异拔制不一也然往往名儒辈出勋伐烂然而国朝仍之故明经一途至有建牙分阃树臬开藩者亦异数也至剖竹膺符之侣踵相接矣编而纪之使人知三途取士八纲罗材咸思所以自奋于功名云武科国朝卢化熊中康熙己酉科罗肇声中康熙壬子科姜丹书中康熙壬子科上杭籍永定人貤封明赖宗茂以子瑨贵赠征仕郎贵州安顺州州判赖瑨阶征仕郎赖恒以子先贵赠承德郎户部山东清吏司主事赖先阶承德郎敕命一道孔瓒以子庭训贵赠奉政大夫浙江绍兴府同知孔庭训阶奉政大夫诰命一道郑廷杰以子质贵封云南浔甸府通判郑质阶承德郎沈玉璋以子孟化贵一赠文林郎应天府江浦县知县二赠承德郎刑部主事三赠中宪大夫浙江湖州府知府四赠中宪大夫广西按察司副使兼布政使司左参议沈孟化一阶文林郎二阶承德郎两阶中宪大夫陈位以子希圣贵赠征仕郎云南都使司经历陈希圣阶征仕郎赖一召以子昌祚贵赠文林郎宁国府旌德县知县赖昌祚阶文林郎林继旺以子钟桂贵赠文林郎杨州府泰州如臯县知县林钟桂阶文林郎吴茂葵以子日修贵赠奉训大夫河南归德府睢州知州吴日修阶奉训大夫熊彦恒以子兴麟贵一封文林郎常州府宜兴县知县二封承德郎礼部主客司主事熊兴麟一阶文林郎二阶承德郎林廷绅以子文聚贵封文林郎赣州府宁都县知县林文聚阶文林郎敕命一道卢宝以子日就贵赠承德郎兵马司指挥卢日就阶承德郎国朝黄孟淑以子日焕贵赠文林郎广西梧州府郁林州兴业县知县黄日焕阶文林郎明曾氏以子瑨贵赠太孺人游壬氏以夫瑨贵赠封孺人李蓝氏以子先贵赠封太安人阙氏以夫先贵封安人温氏以子庭训贵封太宜人梁氏以夫庭训贵封宜人熊氏以子质贵赠太孺人张氏以夫质贵封孺人卢氏以子孟化贵一赠太孺人二赠太安人三赠太恭人四加赠太恭人林氏以子孟化贵一封太孺人二封太安人三封太恭人四加赠太恭人郑氏以夫孟化贵一封孺人二封安人三封恭人四加封恭人游氏以子希圣贵赠太孺人李氏以夫希圣贵封孺人林氏以子昌祚贵赠太孺人孔氏以夫昌祚贵封孺人陈氏以子钟桂贵赠太孺人赖王氏以夫钟桂贵赠封孺人张郑氏以子日修贵赠太宜人郑氏以夫日修贵封宜人吴氏以子兴麟贵一赠太孺人二赠太安人郑氏以子兴麟贵一封太孺人二封太安人郑氏以夫兴麟贵一封孺人二封安人郑氏以子文聚贵封太孺人巫氏以夫文聚贵封孺人吴氏以子日就贵封太安人吴罗氏以夫就贵赠封安人国朝罗氏以子日焕贵赠太孺人张氏以夫日焕贵封孺人论曰召公策命之词有曰厘尔圭瓒秬鬯一卣盖因其贤胤以赐及其先是即后世封亲赠祖之所自始也故事凡人臣以考最闻或遇恩霈六品而下身有敕其父母如之四品而下身有诰其父母如之二品而下身有诰其祖父母如之其俪亦及焉故曰王言如丝其出如纶王言如纶其出如綍盖华衮之被有不胜天语之温赐者永自开治来以科第明经起家其相继蒙宠赉者代不乏人汇而录之盖以彰典礼之崇隆而扬孝治之大经也则后起者其思所以效嗣续者其思所以绳乎儒官明王积瑀熊学伊赖希传熊滋赖有荣熊学懋胡世清卢启东林耀廖汉张一元郑显通吴讷廖灿张华先廖宇卢日升赖华祖阙寅衷号圣虔笃学好施度量恢弘吴煌春应例明吴谏授蜀府典膳卢有虞纳王府典膳严朝卿纳王府典膳赖丕显纳德府引礼赖伯元由庠生入太学选授知事赖良材纳王府典膳巫仲爵纳荆府典仪副赖一夔纳王府典膳张一鸿王府典膳丘应龙援例入太学选授吏目郑一栋授王府典仪郑经纪府庠生入太学选授经历丘应兆由庠生入太学选授经历廖新授职典仪丘与闵由太学授山东泰安州同知救荒御寇俱有功绩处乡邑慷慨好施人咸义之张登俊以庠生入太学初授江西临江府经历升广东碣石卫经历陈其恪邑庠生入太学候选县丞丘与游援例入太学考选经历丘与仲援例入太学简其元由庠生入太学沈一燝由太学考选县丞王予标由太学考选州判王腾龙由庠生荐授桂林府通判阙宏衷授工部所提举林滋大授北京鸿胪寺序班阙献珂授鸿胪寺署丞沈一煜由庠生入太学丘与若由太学考选经历许承光由庠生入太学赖天祐由庠生入太学任衡山县训导丘与齐由庠生入太学卢坎亨授光禄寺署丞日就子赖天祚授鸿胪寺序班孔宗瑞吏科供事詹甘霁礼部儒士考授光禄寺监事天颜子廖景隆都察院苏考选令史萧上露字闰弘大学生萧士菁字象森大学生吏员明沈荣忠授广西藤县县丞升卫经历张均义授江西贵溪县县丞范善卿授内府丁字库副使罗得福授广东宣伦县典史江李茂授浙江乐清县馆头司巡检丘子厚授湖广辰州府高巖司巡检陈亨授广东阳山县铜台司巡检曾辉授广东龙川县和平司巡检郑宗辉授直隶徐州税课司大使汪弼授直隶武邑县典史张先授湖广汉川县河泊所官王琮授两浙盐运司太嵩场大使林洧授广东河源县税课局大使罗征授广东儋川安海司巡检黎献授河南怀庆府仓大使苏谋授勇义中卫仓大使丘瑛授广东龙川县通衢司巡要罗贤授云南雄府税课司大使何远授直隶凤阳府仓大使廖敞授宿仓仓大使林崇授湖广荆州府仓大使苏永松授湖广衡州府仓大使严清授南京中军都督府草场大使卢景祥授广东水口驿驿丞俞鸾授广东海丰河泊所官戴文选授广东新宁巡检升新安主簿简要授江西南昌县广积仓大使廖成德授广东饶平县主簿丘文升授广东肇庆卫经历邓科授广西南宁府南乡司巡检罗世祥授广东吴江盐大使丘亮授广东东莞县盐大使丘文绘授贵州大龙畬长官司吏目黄瀚授龙里卫平伐长官司吏目丘时俊授河南淇门县驿丞邓梓授广东化州梁家沙巡检丘仲山授湖广枇杷仓大使罗宗棨授浙江太平县巡检周碧昌授浙江乐清县巡检邹文钟授江南宁国府典史升广东兴宁县主簿卢应卿授北直隶保府知事升陜西河川卫经历詹爵授湖广松滋县典史升江西都昌县主簿委署县事升广东香山县县丞曾廷职授广东感县典史升南京芜湖县后藩司巡检吴承光刑部办事选广东东莞县典史卒于京戴禧授华亭县典史历任三载华民立去思碑居家以孝陈伸授广东广州府新会县县丞署本县篆张国臣授凤阳县典史升高邮州仓大使张应鸾授将乐县仓官升江西瑞金县瑞林司巡检周维宁由永定县椽考选县丞改授山东宁县典史职司盐捕二项盐院蒋以完课通商恤民循职荐马院李以奉公循职盗靖民宁荐卒于官陵民勒石志陈隆授宣化县县丞升府经历署县事王育才授广西天河县典史陈希圣授北京武功中卫经历署河南县事覃恩赠亲林棠授广西桂林县县丞署本县篆升柳州府经历萧天叙原考选县丞任北京内黄县典史徐朝首授浙江萧山县县丞升处州府卫经历巫应龙授南京芜湖县典史郑经纯考选南京应天府经历卒于京张奇猷授湖广上津县典史时县巳破监道朱委署县事省祭明简廷璋卢镛邓楠赖克明刘伯麟授广东潮州仓大使升南城县蓝田司巡检荣之孙江泗黄淑阙宠赖一镇张一淳郑侃郑经纶授广东新兴县典史转南雄仓大使升严州府知事捐俸修商文毅公牌坊商家附祀于庙戴大恩刘璁授益府典仪所礼官荣之曾孙万历四十六年御史崔旌顺孙廖继祖仕南曹冠带卢士学廖定桂王朝藩郑仕先武职明邓兴由伍授通州卫正千户调福建镇东卫所正千户郑纲由军士授百户许泉授北京锦衣卫指挥苏京身长九尺多膂力弘治元年起送封卷帘将军廖鹏正德时授北京锦衣卫指挥使升都督元帅许综授北京锦衣卫千户许乔授北京锦衣卫百户郑嘉授名邑千户郑仁济廪生以功授都宪赞画道长子郑恒通因大埔县平沙寇乱出力擒捕以功授广东惠州平山地方把总厚之六子黄一化授广东惠州罗经营守备升广州梧州府游击徐授广东惠州府归善县白云营守备张士釬由庠生选将材授广州府守备景元子简叔赞崇祯十七年平寇有功赣院万题授经制守备卒于官王筹授广东中军都司佥书内宦明廖堂太监钦差总镇中州河南等处考察天下官员贤否下理军官民词讼廖广北京尚衣监太监廖銮北京司礼监太监廖宣北京御马监太监廖辉北京内官监太监廖忠北京御用监太监廖祥北京都知监太监游孜北京御马监太监游泗南京司礼监太监罗成南京镇守孝陵际太监张祐北京内官监太监张旭北京尚善监太监赖升北京酒醋局太监温祥北京内隶监太监附阴阳学训术陈鼎陈惟陵郑缜陈旦陈文俊赖良臣阙恩郑仁淑邓柏赖希雍郑一葵赖一锭赖一吕郑梅王三聘郑济南郑明术陈王泉附医学训术张以璇张文叙张文德卢金锭张侃孔立赖主爱卢恒亨刘玉畴邹应瀛选举卷之七终卷八人文志名臣直臣忠臣循吏文学孝义隐逸儒行乡善节烈仙释名臣赞曰旬宣命使赋政王臣一朝华岱四国凤麟沈孟化号观瀛由进士授江浦令江浦濒江无城郭勋干卫弁奸宄错杂又值衢道一无所避时核田令峻兢兢戒胥吏选耆宿无几微苛扰以最征时议筑城郭数年拮据节缩千余金留之官而去授刑部主事差谳江南平情理狱迁郎中时值中贵人家多犯大辟执法不阿出守湖州时值大旱老弱仰面待尽早夜竭蹶劝赈平籴以活土着煮粥以活流徙各不下数万人继值大水郡力不能支亟陈饥状以请得发司农金为济所活又复如初报政入觐潮州别驾龚先进司理周着各为当事所龁中以幽典毅然曰良吏黜何用守为抗言力争立堂下足不稍移当事变色靳之不为屈卒以得直时群吏毕集天官署中闻其丰采有泣下者迁广东副使理驿传多借摄他道皆举其职迁广西参政念亲老坚请终养主爵者强之不可补蕲黄道参政楚俗剽悍每多盗劫所隶旧逋赎锾且千计诸郡邑系狱追取者数百人一日免之盗亦以息时税监横楚中事事禁戢戒所部吏毋以百姓媚税监戒所部民毋为税监爪牙凡税监以事下所部以法割之税监恚甚遂以抗旨庇属闻时属税监罗织者无不掇奇祸爱之者讽以谋求援他溪恬然曰今之营何如始之不撄竟夺一阶左授广西副使去值五山反叛武靖土舍争力构乱镇之以静旋皆听命惟谨而韦酋煽逆掠思陵州劫夺官奉旨剿处十年矣未竟事隶扈南非其部也即借代摄扈南顾兵饷俱乏乃调集土汉渐合又购得南宁绝田千余亩斥以供军独计贼所为陆梁将无恃有内间缉之得谭监生等急掩之服罪贼果气夺乃遣裨校操檄直入其地谕之祸福责以大义安南耆目郑松大感悟即督兵象三万破禄州焚六寨就擒旨取逆犯周佑周保梁保等未靡一镞韦酋巢穴巳捣贼党陆佑黄尚仍负固思明内地又督土司赵邦定等以重兵压之遂擒黄尚于风门岭陆佑震栗潜窜以入贺行大功未录识者惜之迁右江参政右江多僮瑶时相仇杀出掳掠人畜多被其害躬督指挥朱尧武等往剿大阳红庙贼临阵斩其渠以殉余众股栗请抚者百余峒降者数万人悉编入堡伍为之立社学恭绎圣谕择其翘异给衣冠约束之文物渐兴又以入贺行卒于江西泰和白石潭舟中自筮仕江浦历官参政覃恩封赠考妣纶音四赐锦轴流光焉祀府县乡贤直臣赞曰权门抗节乔固晖穆投簪拂袖秋霜琨玉张僖号凤山由进士授中书科舍人当严相揽权欲罗僖为门士使人讽以美官僖不肯附上疏劾嵩二十四罪挂冠而归及嵩败屡征不起有司罕睹其面处乡里一如素士时称为白衣中书崇祀乡贤忠臣赞曰以身殉职甘死如荠魂依玉垒彩照峨嵋詹天颜号僯五由恩贡初授四川龙安府石泉县知县庚辰举边才晋陜西庆阳府同知当行士民固留按院陈题改本府同知兼理府事时献贼破蜀郡过半天颜多布方略龙赖以全事闻特恩加级署府道事随升松藩道安绵道卒官终四川巡抚佥都御史循吏赞曰汉旌卓异宋美阳春茇棠继召膏黍追郇赖先号中峰常师事罗一峰由进士时当选念亲老乞归终养至戊午始拜户部主事署部卓有贤声赉边饷而士卒感恩督钞关而商人怀惠收京仓权贵不附清西蜀屯田豪右敛迹选本部员外郎引疾归里时逆瑾用事例京官养病者致仕逆瑾既诛铨曹屡檄不起正德癸酉以成命擢常德知府郡小民疲方又修建荣府中官诛求甚峻痛加裁抑有利病则力为之独耻献谀多忤当道即激流勇退而归士民悲之如失父母历官有惠政至其归田以行谊率乡人以学问淑后进以孝义教子孙以家礼变时俗是皆盛德在人耳目者也韩子云乡先生死而可祀者其在公哉崇祀乡贤赖玉号高山天性孝友素履纯笃由岁贡入大学会小靖盗起流劫乡都闻父伯瑛被害即由南监奔京师奏剿嘉靖初授临高丞视篆经载吏畏民怀抚黎蛮倾心向化建石桥捐助俸资临人戴若父母立祠祀焉致政明农以经书教子孙皆以科贡文行显孔庭训号东溪慈详温醇决断办理贤能已见褒封清介着闻今昔三任越邦始终一节产不加厚宅不加广箱无余帛囊无余金足称循良矣赖锦号南沂学行纯雅气宇宏深领万州牧教养并行黎蛮驯服抚按有昭代龚黄之奖士民有建祠勒石之思及以终养归农杜门不出侍老母课儿童暇则赋诗自适而巳享年七十有七孔庭诏号东源由拔贡初授平阳府通判奉檄督修大同等关墻以捍边寇建营田五议以裕军需皆有成绩奉旨钦依赐帑金前后二十两考绩升宾州知州甫视篆即询民疾苦申改岁运大军仓米三千石为折色罢不急之征省里甲之费民咸爱戴如父母平生好学手不释卷所着有东源漫稿三晋集寓宾集归田集日记闲谈赖希昌号西峰剑州判精明练达制行端庄出仕浙蜀抚按奖保云清勤出众慈厚得民莅判卓有贤声蜀篆全无物议卒于官民哀之如丧考妣焉赖洽号果泉天性清介不染苞苴察院特保云节判池州百姓有青天之号近署溧水万民有遮道之留此臣不当以常格擢用者也后升郑州牧卒于官宦囊无私足称清白吏沈玉璋号九山性沖行恪敦孝励廉由选贡授浙江宁海簿历任六年始终一节宁旧无城郭人鲜知兵以职司逻捕勤于训练后值倭寇掠境躬率东仓兵御之邑赖以全致政归友爱弟玉振弗忍分居人咸称曰今之公艺也赖希道号龙泉由举人授令建昌建昌为江右剧地政务浩繁民性桀骜而逋赋尤甚下车未越月逋者复负者输修学舍建桥梁除加马释冤狱清衙蠹积义仓卓有贤声以老辞归黄益纯号健峰由举人授温州府教授应聘南畿分校得士六人升授睢宁令修理学宫捐租赡士均定田亩革例舒民疏淘河等处九湖十门以全庐井立巡河墩堡二十一处以保商旅申详协济以息夫役计养马种以免摊派节制七十二所屯卫贩军剪除一十二起剽掠积寇招集流移八百余户开垦抛荒五百余顷历任五载乞休终养归乏斧资抚按赆以勘合百姓立祠祀之赖霖号仁宇先之曾孙由恩贡任湖广安仁县知县莅任四载置义田建社学设仓储修陂塘嘉意学校捐俸建塔于熊耳山巅以培文峰民田侵没于茶陵军者清丈以复之因丁母艰而致政祀名宦赖朝选号显我由乡荐任湖广长沙县令清廉纯谨长沙王旌曰乐只君子赖一鲤号云吾由贡任阳山县知县有惠政按抚交委惠州十邑查盘升王府审理正事赖昌祚号蒙着由恩贡考选知州改授旌德县知县覃恩赠亲以忤当道转调山西藩司照磨历署盂县事保德州事廉能着绩升授榆社县知县清案牍禁刁顽绝苞苴恤雕瘵犒城夫严保甲善政累累都察院汪盐运使孙有政绩录赖维岳号峦宗由举人授兴宁县知县捐俸二百金创修学宫邑苦服毒日无停讼实行痛禁活千余命时刘勾鼻陈文作乱团练乡兵悉缚斩之剔奸清税洗濯绝尘任满行取升兵部职方司主事维岳三世为令治县一如家谱云因病致仕置田四百余飨祀祖父以及兄嫂之无祀者与众轮收在孝廉时有以小诖犯禁者邑令倒悬松梢命几一线维岳力脱之犯者以身请役曰予救人适自快耳其图报何家传清白未尝凌人构怨族党颂义崇祀乡贤吴日修号海门由举人初授广西陆川令陆隶于州往时州哨激乱地棍辄乘浔狼为变条陈三害遏州差缉盗贼惩党棍治陆五载士民沿路立祠祀焉升睢州知州卢日就号斗孺由举人署江西瑞金县学谕升广西岑溪县知县岁额解牛判银四百两莅任严禁屠牛每年捐俸陪解岑邑僮瑶错处易为民害恩威并济僮瑶帖服岑自宋置县未有以乡荐者乃为立程课士己卯壬午岑士连登贤书督抚交荐升南京北城兵马司指挥士民立祠祀之以丁艰回籍后补刑部主事吴煌甲号愉之由进士授广东揭阳县知县多惠政乙酉揭阳大饥刘公显反以九军围城月余督民兵击退之积劳成疾会有命钦取曰不能平贼如职何力疾划攻守数事寻卒于官年三十二岁揭人专祠致祀丘与闵号訚如由太学任山东泰安州同知救荒御寇作士爱民严保甲修马政清粮弊正屯田郡号神君部推廉能丁艰回籍士民扳辕建去思碑于道旁后竟庐墓不仕文学赞曰元亭白凤谢氏青箱三长擅技七报成章胡时号子俊淳良忠厚善吟咏楷书洪武八年杭尹刘亨以经明行修荐授上杭县学训导教人随质高下受业者甚众至今人咸仰之崇祀乡贤丘德馨号子瞻博极群书洪武初求山林隐士杭尹刘亨以经明荐武平训导武平知县衡县丞陶皆师事之奉旨特召发螺川有诗词归林壑觞咏自乐清名雅望崇祠乡贤赖懿德号以德资性仁厚沈酣经史永乐间以经明行修荐授湖广宜都县知县拙催科勤抚字士高其行民怀其惠郑道号弘夫素性朴实学问宏博逊居房以广学宫屡旌德行应嘉靖壬辰贡授浙江武艺学训导升广东陵水学教谕又升江西浔州府学教授力行古道各庠士皆庆得师焉黄科号伊野才华隽拔学问渊充博究群书文有苏欧风行检方正动遵古法学者多师事之屡试首选当贡而殁士类惜焉黄益纯事见循吏博综经史沈潜理学睿悟渊通务敦实行出宰繁疆署篆三邑学术经济具有实验事继母追踪闵子自祖遗产以及俸金悉奉之母以分诸弟继母性严即归宦后犹偕孺人祗敬承欢林下二十载着述自娱虽尘斧壁立不辍编摩凡铭传序记四方多辏求之持躬乐道轨则先民当道奉为典型学者仰为山斗焉所着有彩窝集绿竹居诗集巡抚王诤门人臬司吴之鹏给事周子文俱有传赞科之子卢一松号念潭王府教授以藩封之学与韦布异摘四书中切于修齐治者各十条名曰要学三编演说进讲王甚嘉纳晚年师事龙江林先生授艮背心法所着学道要端井田议化俗议醒心诗宗孔集行世卢宝号信吾幼警敏负笈温陵师事谢台卿先生博极群书试辄前矛着有炊玉编蛩吟录居恒以孝友承家子若孙相继登贤书人称余庆县府申详督学批准陪祀赖维岳号峦宗五六岁能历数古今人物命对辄应如响弱冠补弟子员一时名宿如林丛巖吴海门皆称为畏友东粤人士行束修请铎数年及登贤书署永春谕晋江吴宣伯翁吉间关执弟子礼声蜚炳然如刘鳌者历试不遂及亲受业甲子遂登经魁选授兴宁令即微时振铎地也复聚多士论文咸谓昌黎再至其门人胡英刘道昌王若水别为传纪之嗜古学多着述有古今裘金涌集半豹集行世郑日益号沖宇高尚不仕以道义律身以诗礼传家邑令钦式后学悉师事焉着有四书说饮大宾十六次张尧中僖之孙号如初学问渊博才思隽逸尤精春秋删辑五传为后学津梁海内宗之林钟桂号丛巖才思俊拔诗律文词下笔立就授令如臬抚院史可法嘉其有用之学优游林下着余言稿行世卢日就事见循吏号斗孺资鲁攻苦积学继而成悟丙午副乡榜癸酉受知于梁兆阳门分房杨以任叹为名宿凡为诗古文词率寓箴警不为无益语遗稿数十卷人士奉为典型吴煌甲号愉之幼颖悟博洽群书其父教以五宗文诀一过而复曰儿得之矣八岁出试知府沈侍卿目为神童补弟子员癸未成进士云间夏允彜陈子龙征其文集镌之金阊名重海内房师杨观光命之诠释参两集座师刘理顺赠以诗云高悬日月经尊易沛决江河善在心有读易识小琴心轩艺行世熊国宾号寅所增广生质性温厚笃行力学下笔数千言立就六经子史多所传註生平惟事庭训崔按院特旌德行两子皆应明经科卢干亨号柱公少年游泮以文字受知郡邑未常稍事奔竞着燃黎草行世署叙浦谕藩司曹以为文堪起凤气可屠龙后令庄浪着秦游草致仕归里乡人钦之熊国兴号日楼性至孝两事继母和婉爱顺父老不仕殷勤色养父殁受铎饶平文行课士宪司有苏湖之奖归林下赋诗为文训迪后人至髦不倦乡饮屡举大宾陈应标号起瞻增生性善悟父遗书数箧闭户忘寝食读之益肆力于古文词恒好摭古人隐僻之事赘佶之章名鸡趾集人疑其文或诡奥而一以春容雅丽简远淡畅为宗年几耄目力不衰宵犹荧荧漏尽临终以所遗箧贻子钧奏云沈元辙号幼苏孟化次子少颖悟舞象食饩博极群书学宪耿定力所首拔士工诗赋词翰随父任之苕霅与名家唱和甚众至父赠送诸巨卿大文间命代作则援笔立就缙绅咸称为老泉之颖滨惜年四十当贡而卒郑士凤号于阁顺治辛卯恩贡壬辰廷试内院大学士范文程请分房考取本房翰林院李廷枢叹为高雅绝伦科目遗珠录上上卷进呈旨授知县居家闭门着书有诗集古文词行世阙尚伦号明轩学综经史辞章奥博有诗文行世子孙继登贤书人称文行美报云林光翰号云章资敏而勤学博而贯识奇而确文奥而葩己卯副榜太史陈龙致称其博雅悬铎临川门士李来泰得其金针后为学宪才高数奇士类惜之熊铨元号祥人聪颖善记嗜古率真英年游泮屡试冠军崇祯八年命直省儒臣照乡试例取博学宏才之士中式本省肄业南雍学士周嘉其才特疏荐用以亲老辞归里人士多师事之着有退隐集知县岳钟淑赠以诗吴来凤号仪明赋性简默文多古奥学宪熊奇之巡按陆嘉其文卓越凡流国朝知县岳钟淑称为高尚先生有禄位已非执戟贱文章真与太元邻之句凡诗序传记行草楷书晚年尤佳着有天随集行世徐泰来号惠生赋资英异品行卓越十四补诸生宋孔二学宪嘉其才品拔贡入太学国子师雅重之长于诗赋其年不永士类惜之张鼎号聚九天性诚笃学问渊泓精于春秋与伯父尧中先后有经传远近宗之陈上升号乔丈登贤书后足不履城市构小筑于乡多聚未见书手自校雠而掇翰属词则元气灏然人咸以浑金璞玉称之孝义林秀山以孝廉举见荐辟刘荣府学生学道邵锐奖云善事继母李密之孝也友爱伯兄杨津之弟也优赏之继上杭三图作乱本府同知缪宗尧以荣行端谨令诲新民子民以礼义化其俗时贼首赖荣昌刘元亨复反荣计缉捕地方以宁督抚虞守愚疏题奉旨授广东惠州府捕盗通判卒于京赖希孔玉之长子县学生事父母尽孝处兄弟怡怡如也父疾祈以身代邑令常叹其师表乡里亲书孝友二字旌之熊正宗号复斋早失怙庐墓三年丧葬尽礼好义施敦友于督筑上杭城杭尹黄希礼亲至其乡立匾旌之称为孝子里郑懋官号举南天性至孝年逾甲子孺慕不衰亲没营冢于河口桂畬山中庐墓三年饮水茹蔬有驯虎伏蛇之异天启元年知县周齐造具庐而访焉详院题疏奉旨敕建牌坊敕曰敦念所生通邑称孝舐母目于既盲顿尔暌云见日庐亲墓于幽旷不妨与虎为邻三日饥似子推霖声比桑户谁无父母有此孝思例合旌表吴赞号清渠邑庠生性至孝急义好施知县危言周齐钱养民叠荐孝义巡按御史徐兆魁旌其额于明伦堂曰孝能色养学务躬修盛德着于儒门卓志超乎流俗凡三膺台奖云及其孙煌甲成进士人以为赞阴行之报陈吉辅号明川性至孝素行善建祖基修坟墓置祀田族人义之知县龙应亮同知熊茂松知府沈应奎廉访其事有孝友见诸实行信义孚于月旦等语详院具疏两旌其门曰孝义廖显玢嘉靖四十一年贼来母耄盲负母而逃贼杀之后贼觉其素行悔之遗金帛殡殓熊守廉号爱山孝事父母和处乡里捐资修祖坟建塾教子姓知县吴殿邦申院奖滋长子廖同伦号行吾笃于孝友谊高任恤父壮时郁疾几不起伦百顺无间得愈而耄倡建祠宇九筑祖茔五创烝田以致徭役浮粮无累黄金辰号海超性仁孝凡色养哀思略极诚挚年幼丧父伯父恶之一惟恭敬顺承弗与较量及伯父无依不藏怨怒事之一如父母生养葬祭悉尽其情至修坟立烝惠族育孤周急好施不营资产评旦皆雅重焉益纯孙中理子吴阶泰号在邦利见父孝友性成正直仗义母病刲股调羹县详院旌奖有刲割还一本之根友恭映联辉之萼等语丙戌戊子公举城守不避劳怨不受公饩力保全城三院给敦伦好义长城倚重匾额优奖之寇平叙功授都司职衔辰州太守卢裕砺作传记郑完明父万周母江氏金丰天德乡住至性纯孝明幼时母多恙病忽夜梦二人索母去不肯放手其中有一妇人穿白衣救解觉后思之莫非观音大士乎即起在观音座前焚香顶祝终身斋戒母得身康寿延又父久病干呕饮食难进明日夜忧虑家贫不能延请明医调治忽夜梦一道士行医直到厅堂明跪求救病士说尔为子果孝割肉烹食即愈次早对天烧香告祝再告祖宗即割左臂肉煎汤父食嗣后即不呕吐饮食无恙病愈寿延声传乡邑上闻县主适遇高察院按临闻其纯孝给赏孝子养亲银叁两于隆武丙戌岁即顺治三年都察院高讳允兹同县主徐讳可久旌奖匾额刲股活父又有奖语云技工一艺之末孝敦百行之先药饵乏资感神明于梦寐刲股烹汤起父病于沈危母常多恙斋稔终身事竭子职隐德堪扬吴鼎泰号连璧冠带义官匾旌孝行王予聘善事孀母抚育幼弟通族称之孔时中号敬湖母病笃祈以身代县申详院给冠带旌奖赖宪谟邑庠生善事继母抚育弟妹买田以祀祖宗分屋以居二弟县详院给匾奖希道孙阙居仁少孤寒早知爱母长贫贱不各私财服劳匪间奉养必隆按院张特旌孝义张鼎耀号治九贡生宗师郭奖语遭父母丧寝苦枕块染沈疴而不变联兄弟情分甘共苦贞始终而无异吴淑南亲存竭力亲殁庐墓闻烈宗崩痛哭不食遂绝不就试惟日读太上感应篇沈一熠号友恭府庠生母疾衣不解带足不履室母殁庐墓县府屡详三院给赏花红礼部题疏奉旨敕建坊旌奖孔念厚丙戌广寇破城贼欲杀其父厚乞身代贼果杀厚而释其父都督裴廷给银优恤朱象昇号浴咸禀生事父母有承志殁省墓梓行廉洁按院督学俱有旌奖子笏食饩有声詹甘棠号六勿事详荐辟论曰为人子者愿居其季以事亲之日长也故有王公之岁月而不易承欢之顷刻者矣凡以竭力爱日与继志述事无二视也志中所载咸致色养于生前极哀思于殁后既已上彻宸听无间人言矣犹必核遗行传其佚事而以玉管书之诚愧夫凡为子者之有类于陈元耳斯亦风励之一大机乎至论孝而及于义者何诗曰孝子不匮永赐尔类隐逸李颖胜运里人号嗣英资性超脱学问宏博尤善诗词有联珠集行世时诸监司屡荐不起乡人宗焉吴懋中号允睿邑庠生赞子嫡母熊失明漱舐七夕重翳如扫父好义急施予仰承色笑晨夕必请所与知县周齐以孝义荐懋中曰此子职也曷足称焉福州陈尚书长祚礼聘至家率子弟师事者五年长子煌甲贵即谢青衫以琴书自娱及丙戌寇变一门八妇同夕自经乃慨然曰吾子死君吾妇死节天之玉我至矣乎遂邀游罗浮鼎湖诸胜而归隐焉有五宗文诀行世李世熊传其纪略时称五宗先生又称睿和尚云黄孟淑号衷鲁刚正和易嗜古力学凡经书子史多所纂註为文不竞时艳必以归胡诸大家为法因遭时乱不就试惟以所学教授生徒尝为诗歌古文以道志长公日焕追随左右自幼至壮未常出就外传及联第后名驰海寓群奉为文章宗匠皆其庭训力也论曰世有隐而不逸者考盘迈涧尘飞市朝是也有逸而不隐者优游绿野身折圭组是也若乃迹异泉石而蝉蜕风尘事殊啸歌而琴书在案所谓室迩人遐心远地偏斯其为隐逸之真欤儒行郑贡讷斋廪生赖一忠增生正谊高风长于诗赋希道子卢一椿星楼增生廖梦斗文垣增生沈孟伸直庵廪生当贡玉璋季子陈勖廪生怀忠宝信椽笔云章钧奏祖王猷用吾廪生当贡卒黄中理廪生端醇孝友嗜古力学益纯子吴献衷养奎廪生陈昊笔峰廪生当贡郭书文泉庠生廖达才育庆庠生丘应景三阳由增生入太学乐义好施有拟高集行世与宪父孔谦吉吉庠生淳悫庭诏长孙陈应春养和廪生力敦孝友读书自守孔迪吉宝峰庠生煌猷曾祖赖以震雷门廪生当贡卒郑行凯卢允衡吴茂桓警台庠生孔志达龙湖庠生吴茂橘怀斋庠生廖继宗梦奎万历辛卯副榜吴诚箭泉万历壬子副榜赖钖禄贡卒霖子沈元轸励廷庠生吴大栋副榜精春秋张尧中赖维岳皆受业赖登元万历丙午副榜第一希道孙赖钖寿华祝增生郑日新警盘增生廖秉忠若丹庠生孔钰集成庠生赖钖祉篆五庠生霖子卢俊心寅殿廪生天启丁卯副榜沈文庠生读书乐道善气迎人孟化孙熊国铉玉予庠生志行淳谨学宪屡旌谢言诏德誉庠生郑士雅玉昆廪生孔如日大绿增生煌猷祖吴懋功涵虚增生笃学躬行通称孝友赖士奇紫凝庠生朱袍锦阳庠生赖昌龄养元增生赖登瀛省愧廪生张景元揆五庠生宪奖陋巷书声不辍公庭辙迹无窥熊兆熙毓和庠生熊国鼎赓若增生乡饮大宾陈葵衷向日廪生陈善复一庠生张尧龄淡如增生丘之邦兆官庠生范日登联一廪生郑宝能廉二增生郑纯恭冯虚庠生廖达道还一庠生吴茂棠召廷庠生李必达庠生卢承璋增生廖达善玉佩庠生郑光祖重朗增生卢承箓怀麓庠生吴公治君平庠生廖廷藩若鼎庠生陈世珍玉吾廪生赖梦祖旦符增生霖孙进箴父赖昌鼎九石庠生一召子赖谦德庠生温恭静雅事亲至孝一忠子张兆元履吉庠生张基元如盘庠生陈钟鼎展采增生王浚玉铉庠生吴来献憬夷庠生恩贡大宾王起鹏沖九庠生赖昌基如盘庠生一召子赖奇闻声远庠生孝敬素孚真纯共着沈一灏两明见贡卒廖王珍友石庠生孝慈正直王象辰友月增生王承儒养为增生孝友禔躬端方励行沈一旭步仓增生王象斗旋元廪生吴迪光宗一庠生履仁蹈义四举大宾郑宪祖庆宜庠生卢日旭曙海廪生学蕴经术门多淳士萧天钖蓼斯庠生详墓志熙桢父卢涵粹象玉庠生孝道事亲义方训子卢中人怀锦增生性行诚朴绰有古风熊祝充一崇祯癸酉副榜赖进铭勒千增生沈酣理学卢益亨容许廪生积学工文宪旌德行赖进章二河十七岁中癸酉副榜阙毗衷对枫庠生熊仲碧水廪生天性孝友学行兼优赖生中玉转廪生昌祚子卢士进衷赤增生赋性侃直文有家传丘熙台辅庠生与闵子赖四邻註则增生昌祚子郑褒笔山庠生悦亲敦友亢谈解颐赖此森山仲庠生维岳子廖鐼臣颜尺禀生颖悟轶群赖用宾赓之增生昌明子吴钟鸣金声庠生丘与长蓼匪详生敦伦重义耄而好学陈鲸府庠生乡饮大宾四次上升上箴父论曰德行先乎文艺治道本乎儒术故通三才斯谓之儒能践履斯谓之行永之山川爽秀其士潜心经济餍饫诗书彬彬号儒雅矣至品行淳懿尤人所难及者或孝友着于家庭或平恕服于乡曲或取与廉介或处事刚方其仁以泽物智以解纷指不胜屈邑咸高山仰之典型钦之使其遭时奋发则建标植臬为民轨仪吾知正已以正人将有不言而敬信者矣乡善吴源远朴斋寿九十六始创儒资田税凡吴氏科第通籍者皆其裔也沈景厚前川寿八十八乡饮大宾三次玉璋父孟化祖张圣福寿百有八岁熊洪静斋度量恢宏乡饮大宾熊崇庆隐斋广积善行拓基诒燕熊禄枫林淳良积庆兴麟高祖吴常镇源远子号淡庵乡饮寿官廖林凤文聚祖吴璘介斋条奏上杭疆界通邑义之丘万球左阳积德好施与宪与闵祖吴文统东畴冠带乡宾璘子煌甲曾祖赖谦亨裕哉黄贞淳庵乡饮大宾三次寿九十四葬之日知县毛凤赠以鼓乐科之祖沈玉振平山熊守鳌瑞堂乡饮宾兴麟曾祖陈惟盛亩塘乡饮宾钧奏曾祖黄金少峰乡饮宾日焕曾祖熊守康仰仁乐善好施屡举乡饮国兴父吴茂栗心田谦和纯谨两举乡宾熊桐品塘乡饮寿官卢宗善熊统爱湖兴麟祖黄进庄龙湖日焕祖萧祖寿仰山熙桢祖郑一乐廖同文书吾乡饮宾张昊荣台乡宾卢有殷士遴士迥父教子成名耋寿乡饮陈万粟顺巖屡膺乡饮垂训义方张富华裕善人乡饮宾赖维宁居言熊国贵安隐乡饮寿官郑国俊悦吾郑适学槐堂乡饮宾黄孟显殿北乡宾赖宸选膺所敦伦好义张辂新乔乡饮宾熊国昌斗干建亭施路屡奉院奖熊彦辰益吾张宗元君五苏观行伯举乡饮宾王大名叠山乡饮宾赖复宇良贵乡饮宾陈应机沖和乡饮宾熊国赞号燮如乡宾苏侑难言魁甲萌甲父吴茂桧中峰善人乡饮宾熊国祚九畴乡饮宾吴玉田吴懋威胖予善人乡饮宾赞子吴存义亨宇利见祖侃直不阿王予佐醒凡乡饮大宾廖廷葵向日乡饮宾廖一吾宾予善人乡饮宾卢国盛省吾现寿百岁苏国王臣张应锦幼习经典长敦礼让齿德兼隆名高月旦孔如梓淡水孝友庭诏曾孙苏立纪丘必登龙以乡宾张宾臣晋珩义施四渡渡夫田税八十桶附记善簿以待优奖论曰善之积也如为山而自往行之阴也如耳鸣而自闻虽不求报德之施人溥矣虽然不知其种视其获相彼诸人何尔胤绳蛰厥后克昌也岂非其祖宗积之深而储之富乎太上曰欲求天仙者当立一千三百善欲求地仙者当立三百善则为善之人仙耶吾不得而知之矣节烈赖守正妻简氏年十八方有娠而守正卒生男灏尤勤训诲氏平居捐簪环绝装节闻子侄声即敛迹而避卒年八十三岁张召妻赖氏召二十一岁卒子世弘方周岁时族属逼嫁氏割发自誓谋始杜继而奸恶欲害其孤氏艰关保全卒年七十三岁张世弘妻郑氏即前节妇赖氏媳也世弘早卒与姑协心抚孤誓不再醮而事姑尤孝教子克勤子僖领甲第皆二节母教之严所致也年九十六岁卒张化妻郑氏氏年十八化卒誓志孀居事姑尽孝子一鸿亦周岁教养成才道院给匾旌奖巡按何徐题请奉旨建坊于郡陈昊妻吴张二氏吴氏昊妻张氏昊侧室昊早卒二氏同心坚守事姑后以孝闻详题于郡城立双节坊皆耆寿终赖伯瑛妻李氏年一百零四岁小靖寇劫伯瑛被害时长子玉以贡由南雍氏驰书命之缓奔丧急奏剿玉如其言仇得以复治家严而一礼子孙不衣冠不见日课子孙勤学子玉璞皆登仕籍以廪生将贡卒孙希孔以孝义志希昌希道希乔亦登仕籍曾孙一龙一麟一鲤元孙裔周作辅以震维岳相继科贡蜚声宦路皆氏教诲成之也氏卒时漳南道唁曰百岁慈闱天下少七旬孝子世间稀赖舟士妻卢氏举人卢干亨之姊二十二岁孀居扶孤赖麟振髫游黉序邑人士称为安贫乐道未几麟殒同媳郑氏抚一遗孙勤纺织以度饥寒年八旬有余阙宠妻郑氏青年守节勤辟以事姑竭杼柚以教子按院给匾建坊子应桢以经明授广东揭阳学训导吴炉妻阙氏于归方三月而炉卒或讽之去氏曰公姑以妾为命今幸而有娠即生女犹当为吴氏鬼敢二心乎果生男家甚贫纺织事公姑已日一食而人莫有知者孀居七十八岁两院建坊曰孝节吴门八烈王氏庠生吴懋中妻丙戌广寇破城王氏登堂诏诸媳曰妇人见贼惟有死耳于是姑妇罗拜为寿序位次自相结束阖室雉经其从死者长媳熊氏进士吴煌甲妻次媳阙氏庠生吴章甲妻三媳廖氏庠生吴人甲妻四媳温氏庠生吴晋甲妻及其孙女贞姑侍女兰娥招姊概殉变焉宁化李世熊作八烈传诗云一聚劫灰珠玉烬红颜不为白刃瞬吴家姑妇八孱鬟绝肮争先同毕命御史熊兴麟诗云川岳含灵萃此身何容玉质玷红尘性成气骨寒星日天赋冰霜泣鬼神诸妇尽殉慈氏节侍儿犹识主恩亲至今芳草萋萋处一片刚肠续古人举人吴祖馨和云拼得金闺共碎身劫灰从此渺于尘素封家失珊瑚树雪耻兵无咒厉神千匝屯云烽火外一垄芳草夜台亲不知青史凭谁手为纪当年截腕人卢日型女卢卯姑受聘于龙巖谢龙官卯姑年十四岁而日型卒执父丧茹素一年每日焚香得涕泣于父灵前至次年龙官卒卯姑尚室未嫁闻讣即欲自尽婶嫂力劝之卯姑啮指血书誓从地下伺婶嫂防疏即拜辞父灵潜缢以死龙巖绅衿为作传赞廖继先妻朱氏适先数月先亡抚养遗腹子廖遗庆氏年七十五县详院旌奖王惟仁妻卢氏卢一松女松为光泽教谕氏随父任及笄松召仁进赘仅三月仁卒氏奉主回王门拜见舅姑继嗣守节足不出户六十一岁而卒赖玠挽诗曰三月夫妻夙世缘忍将旧曲播新弦菱花锁起归装日节操松筠六十年王予召妻吴氏氏十八孀居纺织养姑诚敬罔懈茹素幽闺至亲子侄鲜识其面高按院旌奖廖可化妻丘氏化年十九病危嘱氏坚守氏诺之遗腹生男光祖教育游泮亦克尽孝寿八十九卒吴茂榛妻卢氏年十八榛卒氏哀痛不食断指誓志通族为之立嗣足不履厅训嗣子以诗书卒年七十余县府旌之张振纲妻吴氏未满一纪而纲卒以兄子嗣励志抚孤危龙二县主俱旌奖阙钖爵妻吴氏青年居寡励志坚贞按院史罗俱旌奖赖乐野妻王氏野年二十二卒家极贫氏抚二子及夫之幼弟日夕纺织扶养长子年二十二又卒氏复抚其孤孙通族为之立额曰贤贞苦节堂弟赖维岳联曰四壁抚双孤毫无怨言真懿节六旬经百折众有公誉允贤贞熊应师妻郑氏廪生熊士熹母苦志守节足迹不履厅堂惟日课子读书府县匾奖以耆寿终赖钖福妻熊氏福早卒氏方二十三岁无子孀居视嫂如母待侄如子足不出厅言语不茍寿八十终丘与颜妻吴氏十八孀居抚育嗣子孝以承先勤以善后屡奉院旌享年七十七王珍妻丘氏励志守节事姑至孝教子殷勤县详院旌奖子腾龙荐举孙日中恩贡寿八十七终吴来献妻陈氏丙戌城破被执骂贼投水死丘与仲妻吴氏仲卒氏孀居丙戌城破被执诳贼于池泮有窖贼挖得脱即跃入池以死进士熊兴麟挽诗曰凄其孤影日狂贼举烽烟大节争青史丹心濯碧渊有生悲永夜一死丽中天起彼良人在见之应跃然赖绍宗妻张氏鼎革时夫被贼害氏痛哭不食看夫殡殓即死赖成德妻郑氏夫早卒丙戌城破氏年二十二岁闻贼入城氏即投水以死简叔赞妻温氏子周岁夫从征江右卒于官氏年二十誓志节操勤俭教子六旬卒詹甘霖妻苏氏丙戌城破甘霖被害氏随夫自经丘门三烈庠生丘与长妻吴氏及二女长女吴文懋媳次女庠生赖其昌妻二女归宁在室闻贼破城母女一同投池以死乡绅熊兴麟挽诗曰贼势诚难支节坚不可移母心无有二女志又何其肮脏青天鉴安贞河伯知杀身男子事女辈觉尤奇卢干亨诗曰数年世事乱如麻讵意坚贞萃一家入阃早娴诗礼训投渊疑泛斗牛槎锦衾无伴冷宵月碧水同侪枕晚霞每读兰舟赓再咏搜幽至此倍咨嗟赖心芊妻陈氏孝子陈吉辅女也年二十芊病芊谓氏曰善事后人氏泣曰君不讳即相随无他适也遂截发以誓未几芊卒氏理丧毕十日归葬告诸姑嫂曰氏愿同穴乃整衣而死家人为之合葬焉郑士儒妻江氏儒外出不归家甚贫氏朝夕纺织养姑极尽孝道二十余年始终如一迨姑死为之殡葬毕叹曰事巳尽今亦无依遂入房潜缢以死沈一旭妻郑氏戊子土寇破寨氏率众御敌被害吴尚本妻张氏青年守节有司申详按院旌奖吴尚璘妻王氏苦志坚守按院旌奖王铨爵妻陈氏事姑孝妯娌睦丙戌广寇破城自缢而死有记卢贡妻赖氏年二十三孀居子方八岁零丁孤苦氏勤俭抚育教同严父后子自任食饩有才名孙曾孙七人并列黉序皆氏之教也终年七十三论曰珈笄之流绿宪葸质也当死生危急之秋统系绝续之日而慷慨从容有为人之所难能者非负光岳之完气而能然乎舍生取义奚必名儒巨公而后优哉表而志之将彤管寸寸皆芳象服缕缕可拜者矣仙释唐了拳唐时金丰东洋人初生左手拳曲有僧抚之书了字于掌中指忽伸因名了拳八岁牧牛枯坐石上如老僧以杖画地牛不逸去年十二往广东阴哪坑乘石渡河开莲花随驻阴哪山称为惭愧祖师明大智河南人云游至抚溪兀坐屠旁四十九日或与之金不受屠子曰僧不受金岂受吾刀乎乃怀刀而去屠子感悟乃披剃建庵于鲤潭之上募铜铸观音像跃冶不成师曰午当成像日午果有陈商携金二锭投之像成见金锭于衣札间届期示寂作偈而去沈龙湖华音师学道于青草湖吏部尚书蒋德馨求嗣有验撰诗及碑记其事号为真人黄华音开建东华黄庭自课预言祸福无不灵应熊缂号少堂精于青乌为人造福唿为地仙僧寂明壁庵童真出家闭关静坐创建静室撞幽冥钟士大夫雅重之玉国师法嗣付曹溪二十四祖衣论曰世之论仙释者咸谓其降自蓬莱至自竺国其光影在非有非无之际遂疑为神鬼之侣矣予则志其姓氏列其里居使人知仙释者只世上清臞之侣了不异于人也庶可以惺汉武之长生秦皇之不死也哉人文志八卷终卷九兵制志机兵弓兵守御兵乡兵防兵戎器机兵明旧志载开县之初原编民快二百零四名每名递年编银七两二钱俱照各户丁粮科派每米一石派银二钱四分合三十石编一名官丁一丁派银一钱八分合四十丁编一名督以巡捕官常川操练无事则听差遣有警则守城铺谓之钱粮民快国朝裁革一百五十四名现存五十名弓兵旧志载兴化司三层司太平司三司巡检原编弓兵各三十名共九十名国朝裁革三十名见存共六十名守御兵旧志载漳南道佥事伍希闵因箭竹隘邻界小靖地方盗贼出没奏议委武平守御千户官一员军六十名屯隘守御明末废乡兵十九图各立千长一名领其众六名于乡以时点选遇警听县召用如有流寇千余湖雷乡兵由丰田追至县南转战三十余里杀获甚众又四十一年叛兵李铁拐韦高等三千适至恃其连破玉山永丰崇安等县鼓噪攻城时署印经历李滨托病生员郑仁济丘复静赖一卿顾宏等召集金砂兵即生擒李铁拐等七人杀其酋韦高等数级贼众大败至于抚溪天德隔四图等兵各效有功然则永兵称勇于八闽者大抵皆乡兵也崇祯十年知府唐世涵详为山村守御议防兵国朝汀路分委千总一员驻札城内防守知县岳钟淑见金丰古竹乡人民顽梗且地近漳潮伏莽时闻特详加设把总一员分驻古竹乡防守防兵月米顺治年间旧例每名兵月食米三斗原拨武平县秋粮本色支给后因永定去武平甚远兵丁往返维艰知县沈在湄详院司将武平仓改折饷银支出买米给发防兵每米一石准销武平仓折价银一两署县事同知卢裕砺详院司照杭武留米之例将防兵月米照依本色额征粮石多寡均平派纳每于秋收之时上仓以应支给即于本年应纳兵饷正项钱粮内开销案立定例兵民便之驻防千总一员驻扎城内统领兵丁一百三十七名内分塘汛一十五所东北陆路罗滩一塘龙窟岭一塘麻公前一塘上寨铺一塘青山夹一塘博平岭一塘西陆路樟塔一塘三峰桥一塘磜角一塘溪鹅头一塘南陆路蝉梨凹一塘东水路合溪一塘富岭头一塘南水路桃坑一塘折滩一塘把总一员驻防古竹统领兵丁一百零二名内分塘汛七所东陆路上佛子凹一塘草子湖一塘下佛子凹一塘高头一塘暗坑畬一塘戊子桥一塘三层岭一塘论曰兵者民之卫也兵制之修废一方之安危系焉永邑南界小靖西迩河背东接三饶奸宄实易潜迹端赖汛防棋布宁谧地方匪浅鲜也丘垄志列葬宋丞相郑清之墓嘉泰四年进士理宗朝拜平章事南渡为元所迫入闽居上杭涵水湖即永定龙安寨没葬水口山为荥阳始祖今邑中郑姓繁衍读书仕宦皆其裔也嫡配萧夫人葬大捕县棋子隔墓碑书闽粤郑氏祖妣参政廖花墓冯恭人合葬卢丰都杭永廖氏始祖同安知县卢钖墓在丰田里隔溪郑唐彦墓清之孙宋时平贼至此忽有石棺出卒葬焉在龙安寨元博罗知县吴吉甫墓在莲塘绣针穴明知府赖先墓在太平里洪源潮州府知府清流叶元玉铭曰才之高不可肩也行之方不可圆也吏治之美孰能先也胡不用大造物偏也谗忌交至谁之愆也飘然勇退气节全也平生心事皎若天也已矣复何言也所贵者名名则传也所重者后后则贤也九原无憾高枕眠也保兹一丘白璧联也我铭填石昭万年也员外孔庭训墓在南坑甜竹山提督四川学校山阴蔡宗兖铭曰祖父之积克生廉吏廉吏之泽必昌后嗣以善养母氏之终以光昭祖宗之祀庶彰廉吏于上天而瞑孝子于九地也知州赖墓在东门铁坑参政沈孟化墓在县治南瓮窑前翁仲华表石羊石马石狮仪礼如式享堂二栋吏部侍郎吕坤为表大学士礼部尚书沈鲤为志铭曰文取大科学已施宦崇三品官匪卑道宗正己志无求功树殊域才有为剔历险夷贞不二四受恩嘉孝永思计君身世宁深悲通籍三纪犹边陲王事靡盐终驱驰年未称稀志竟赍匡扶世宇何人斯我欲铭君先涕洟心知零落世何其窑上之原君所归精光常悬尾与箕中书科舍人张僖墓在罗干上白鹤衔书形邑人黄益纯铭曰天孙云锦兮光动少微气贯穹苍兮借剑引裾朝阳鸣凤兮谁为挤之今已于斯兮精灵长在汉之箕张以宁墓在城内西隅赖明佐墓在胜运里斗古抨熊梦章墓号仁斋明初卜居上湖雷为熊氏始祖葬檺林前牛眠坪张天海螺形辛向配李孺人葬湖雷雷窠里屋后沈永实墓在丰田里象牙孟化四世祖合配张罗二氏子孙九派为邑蕃姓国子监学录赖祖隆墓上杭张滩挂袍山下卧蚕形配陈氏葬丰稔寺熊真佑号英斋墓在湖雷龙窟岭高山峙立平案横列形家唿为孔子操琴配唐氏妙真合葬举人阙和墓在马山乡赠奉政大夫孔瓒墓在罗滩桥子头熊文彬号康斋墓在檺林前碓子岃啸天龙形御史熊兴麟六世祖也同配妙媗阙孺人合葬举人赖守方墓在新寨知州孔庭诏墓在县治后李田山西按察司副使大埔饶相铭曰鼎也不可以为釜辂也不可以加镂器有不迁于今而适于古矫矫东源石中之璧轫德不回秉心良苦历官大夫福履绥之立德立功召杜为侣挂冠东归琴书自娱高卧山斋圣贤与语七十二载归于灵坡合葬宜人爰居爰处赠中宪大夫沈玉璋墓在黄泥坑翰林院编修纂修国史延平田一俊铭曰胡啬尔躬尔后则丰胡库尔宦尔义则崇考而令者终耶斧而堂者封耶郁郁葱葱是惟千百祀君子之宫耶吴常镇墓在古镇知县黄益纯墓在岐岭陈圣塘门人甲戌状元孙继臯铭曰先生之仪霁月光风先生之学雪理冰融先生之政渡虎悬先生之行翥凤骞鸿峨峨崧岳瞻仰何穷神归洞府云扃鬣封克昌尔后天道张弓知县赖霖墓在龙门参政沈孟化铭曰才德之美独厚于天学问之醇克绍乎前刚方义正百练之坚豁达仁育千丈之泉官止一宰造物胡偏功德在人尸祝万年卜葬龙门高枕九泉克昌厥后兰桂绵绵陈静庵墓在县南新寨钧奏高祖熊文凤墓在丰田里合溪荫凤池山高千仞澄澈旱岁不涸时有金鱼出现知县吴诰墓在古镇知县赖希道墓在古镇邑人黄益纯铭曰郄桂张鹗畴蜚声兮而公掇之如承蜩兮麦岐棠芾畴嗣徽兮而公措之如奏騞兮祚胤穆皇畴济美兮而公萃之如丰芑兮冈陵郁芊畴襟灵兮而公遇之如滕室兮古镇之麓开云埋玉于万斯年君子贻谷吴璘墓在箭滩知县毛凤题其墓曰七奏杭粮义民吴璘之墓主簿孔登墓在大洲中塅前后笔架峰左狮右象后有护龙墩一座卢一槐号少东墓宝之父暨配孔孺人合葬龙安寨李子坑坐干向巽苑马寺卿谢台卿铭曰汉世力田兮重质行万石长厚兮远广庆繄惟种德兮籍乡评灾获课读兮勤窗檠硕人媲德兮古梁孟明经奋庸兮昌子姓龙安佳域兮蓊葺盛百世绵远兮福无竟贡士赠承德郎卢宝墓在武溪鸦鹊坪卯向配吴安人葬武溪冈尾经魁张尧中墓在车田主事卢日就墓在丰田东埔干向配罗安人合葬大学士黄东崖铭曰井宿呈灿凤岫钟祥延生大雅孝友丕扬诗书飙发制锦粤疆金汤锁钥加肺遗芳宦成循卓蔽芾甘棠最荐交上覃恩辉煌后也克裕前也有光五福考命骑箕帝乡卜穸云吉终焉允臧丰碑大隧于戏不忘知县林钟桂墓在武溪杏坑卢日升号曦阳墓暨配张孺人合葬武溪公馆右干亨父封承德郎熊彦恒号复吾墓在武溪隔黄龙出洞形先生乃御史兴麟之封翁进士黄日焕铭曰东臯啸傲善行质成喆嗣继起纶綍维馨瞻斯茔域光贲日星川岳拱护荫乃后人隐逸吴懋中墓在蓝地学宪田本沛铭曰翩翩者侠视履不越恂恂者儒然诺不渝尔敕既出胡然乃逸尔封若堂卜世阜昌知州吴日修墓在古镇诰室合葬御史熊兴麟铭曰扶舆淑粹健顺攸彰褒嘉宠赐凤诰龙章后裔奕叶山高水长沈文墓在东关大人栋下田中敕赠户部山东清吏司主事贡士赖恒墓在胜运里赖坑塘盘龙形配太安人李氏黄氏蓝氏刘氏合葬乡进士赖守正墓在县南炼坑口虎形配陈氏简氏拔贡熊铨元墓龙门贵人峰前佛子峰在右仙人石在左贡士陈铭奏铭曰贵峰嶙峋龙山巉秀中有元堂亥襟巳首青霭玉镵黄云金镂气以怡神精以孕后三槐如王五桂若窦荫彼公孙弥遐愈茂日月悠悠岿然宇宙进士吴煌甲墓在小张坑晋阳进士郑琬铭曰先生之易子云之言百世之后出冢而相论赠文林郎黄孟淑墓在丰田里麻公前邑人熊兴麟铭曰维兰有芳维菊有英隐而弥耀函人之贞维公笃学穷奥研精遭时不偶不以梯荣传经有子光昭尔声云蒸凤起天下文明赐类无疆继绪盈盈山高水长以铭斯茔孔如日墓在城西北马尾竹煌猷祖吴迪光号宗墓在金丰长富山观音座莲形教谕郑士鸿铭曰有斐君子潜德孔彰灾异志七月内天晴日霁忽然大水漂深渡深溪二桥沖毁飞虹桥墩二座南城外贼首温祖缘纠集党类五百余徒谋欲劫县适夜至城下杀伤三十余人后为知县许文献擒灭上杭李占春倡乱溪南饶表肖碧太平黄九叶游仙四处蜂起相应势甚猖獗放火劫掠人民被杀者万余间有窜寨投城者又染瘟疫遍野骸骨斗米价至一钱八分后蒙署印黄同知发禀赈贷民赖以宁饶平贼罗袍五千余徒由箭竹隘突至城下城外并乡落男妇被杀者七百余人时非积雨溪涨不得渡城几危矣六月二十六日夜电光异常大雨洪水遽高数丈自深溪黄田沿溪一带田业沖坏者二百余亩家资概行漂流全家溺水死者计一十六家外又五百余人跃龙桥墩沖毁五座此永定未有之变也后蒙抚按题赈民得存活年五月洪水遽高数丈飞虹桥沖去近溪人家溺死者甚多田被沖坏者不计米价至一钱八分亦一时之大变也二月二十九日贼由围大埔半月从金丰路突临城下众至万人放火焚去东门桥及东南城外一带房屋知县伍耀孙督衿王芝兰民童傅一严守自朝至三更时贼众知奸细巳除遂遁至湖雷村掳掠六日而去乡兵追杀遇贼伏兵芝兰傅一被害六月二十日广寇张秤锤数千袭城杀掠无算妇女掳去千余人城内一空千古未有之惨幸丙戌冬知县赵廷标随国朝大兵入关莅任多方招徕抚循安辑哀鸿方得更生夏四月突有巨寇十三营共扶伪藩由延而永煽惑四乡众至数万困守孤城自夏徂秋知县赵廷标间道请兵援救更用奇计使自相攻击渠魁授首余党始散兵燹之后继以凶年斗粟千钱人民易子析骨惨不堪言知县赵倡捐俸资告籴邻封施粥赈济得留孑遗冬十月广寇江龙统贼万众突至城下四面竖栅攻城危同累卵男妇惊惨知县赵诣睢阳庙沥血盟天誓众死守贼不能破乃用寿木暗藏炮火隐穿地道以进知县赵设法决水以淹之贼用云梯爬城知县赵于垛中悬栅以堕之相持日久城中粮尽几危时值迎春知县赵广设鼓吹盛张台阁大开城门迎日东郊贼众咫尺聚观疑有设伏骇愕不敢逼近且疑素有储蓄方宵遁去知县赵侦知密遣兵马同乡勇间道倍行暗伏东西两山一齐夹攻各寇败窜追至龙磜塞杀夺无数贼魁胆落不敢再觎县南城楼县署鼓楼东门桥及民居数百余间男妇拘系杀戮者俱各数千计至十六年知县颜佐准士民郑九畴等公呈通详督宪郎姚累咨广东抚院释回其直隶江南山东浙江各省援剿官兵掳去者列疏具题恩准查发回籍有观音阁禅僧寂尚收拾被难骸骨伍拾余担巡检刘杰贡生郑孙绶生员卢鸿声郑九畴同义民吴兆华赖麟玉黄森柏吴渤坤等择地于西郊官山募资筑塔安葬逐年春秋僧人仍具斋蔬纸钱祭挂康熙三十三四五年连岁凶荒三十六年二月内米价腾涌采买乌有饥民采树皮草根而食且永邑山多田少丰年常仰给于江粤值上流遏籴署事连城县知县赵痛陈饥馑情形蒙府宪王念切民瘼给照护米到县永民得苏南郊印星台一河系永邑往粤孔道原架木桥因康熙三年洪水沖去康熙二十五年知县徐印祖捐俸搭建浮桥以济利涉兼此地有台堤关锁水口士民感其修砌台堤建造浮桥建立碑亭志德而浮桥未满匝岁被水沖去碑亭现存康熙二十八年知县吕坊之捐俸倡建石桥又于西关建迎恩石桥惜升任太速尚未竣工而去总论论曰按河头城地方万山丛叠每为江西广东福建三省寇贼聚集之地先年于河头城设兵一营正为杭永两县门户使此处有兵防守则寇贼必不敢入即入而有兵跟其后亦不至有城破之惨惟河头无兵故贼肆志后有桑梓之虑者河头一营当急为计也又永邑金丰一里介在僻远值有乱机先叛后服如苏荣李天成谢新丘寿张方浪罗郎子朱以太温丹初翁申闻等据险嵎恃坚垒两兵宪赵公祖讳映乘卫公祖讳绍芳铜兽俯临驻军原野或悬首葇街或系颈阶下今朝廷文教广敷厥俗丕变尚赖文士先播宪灵俾豺狼狐鼠毋乘机为孽地方幸甚郑孙绶识兵制卷之九终卷十学校志书籍文庙礼乐志四书解义易经解义书经解义孝经解义秩官志知县国朝颜佐河南河内人由武举任徐印祖奉天人由恩生广东任重建文昌祠升云南石屏知州吕坊之山东曲阜人由贡监任重建县堂升奉天承德知县吴琪顺天大兴人由进士任吴梁河南许州人由举人任力持清操躬行礼让专务以德化民召天和屡丰年太平诸里多致嘉禾有四穗五穗者不事鞭扑岁课自登府宪王匾奖曰催科不扰其联句奖曰抚字催科二事并行原不悖风行草偃两情相信自能通又勤于课士已卯贤书俊者四人副榜一武俊一永置邑所未有则振兴文教之功也署县国朝胡以涣奉天人本府同知署重修文昌祠升绍兴知府孔兴谟山东曲阜人邵武府通判署杨岱四川新繁人上杭知县署儒雅恺悌士师而民母之赵良生江南泰兴人连城知县署洁己爱人兴文造士诸如均平赋役化民息讼舆人颂之矣若救荒而谷不腾完逋而民不扰则尤为稀遘云教谕国朝郭亨都龙溪人由壬子举人康熙十八年任升兴化教授重修文庙廖南彦宁洋人由岁贡康熙二十二年任李基益海澄人由甲子举人康熙三十一年任讲艺课士精勤祀典下帷吟咏雅范超群四十年偶得微疾遂坚请休致当道慰留数回迨四十一年春乃得解组通庠恋慕设位学宫土地祠左以志不忘郡绅黎士弘称其朴而雅邑孝廉詹捷又称见机勇决亮节高风训导国朝徐光鼎浦城人由岁贡康熙二十二年任吴道嵩诏安人由岁贡康熙二十八年任陈道法松溪人由岁贡康熙三十三年任清修力学庠士爱戴设位与前教谕郭万完同祀薛容福清人由岁贡康熙三十七年任署学国朝蔡祚周漳浦人由拔贡康熙十八年署训导事助修文庙考正从祀神位林荃佩闽县人由丙寅岁贡康熙四十一年任道貌亲人诚心诱士斋头苜蓿淡泊自甘囗握春风引掖不倦到任两载以年老告归通庠仰其曲型立碑学宫土地祠左与前教谕李基益同祀以志不忘并拟诸二疏之高致云典史国朝沈一龙浙江会稽人康熙十八年任叶之花陜西三原人康熙二十五年任王士奇顺天大兴人康熙三十一年任巡检国朝兴化司陈永钖浙江会稽人康熙十八年任陈隆遇直隶隆平人康熙二十年任丁艰去朱得元江南吴县人康熙三十三年任太平司郝思鸣山西文水人康熙十八年任倪佳印直隶大兴人康熙二十一年任范世芳浙江会稽人康熙三十五年由国学本年五月考选主簿四十一年改选斯任三层司沈渐陆直隶东安人康熙十八年任丁乙大江南无钖人康熙二十三年任胡凝道河南杞县人康熙二十五年任丁艰去冯世泰直隶真定人康熙三十五年任防守国朝丘垣龙巖人林惠漳浦人詹飞虎长泰人黄得胜海澄人选举志举人国朝卢清康熙庚申补科由县学中式第二名授北直雄县知县吴利见康熙辛酉科由县学中式授贵州新贵县知县调补陜西泾阳县熊昭应康熙辛酉科由县学中式兴麟长子授浙江奉化县知县丁忧回候补卢为骥康熙辛酉科由县学中式考授知县吴廷芝康熙丁卯科由府学中式利见长子考授知县詹捷康熙庚午科由府学中式天颜孙甘棠子考授知县廖冀亨康熙庚午科由县学中式考授知县廖均康熙庚午科由府学中式赖际可康熙癸酉科由县学中式考授知县林馪春康熙癸酉科由府学中式考授知县黄策麟康熙丙子科由县学中式考授知县梁高标康熙丙子科由上杭中式王芬露康熙己卯科由县学中式考授知县熊孙鹤康熙己卯科由县学中式铨元孙考授知县张成章康熙己卯科由县学中式考授知县熊孙兰康熙己卯科由县学中式考授知县恩拔贡国朝沈曾康熙辛酉科中式副榜贡熊钖应康熙乙丑科选拔贡兴麟次子熊捷先康熙丁丑科恩贡阙魁由恩贡考授州同知振子熊见龙由恩贡署浦城县儒学教谕卢震行由例贡署清流县儒学训导考授州同知张月鹿康熙丁丑由府学选拔贡吴挺峰康熙丁丑选拔贡祖馨之孙熊卓魁康熙己卯科中式副榜贡岁贡国朝郑应周康熙丁巳贡沈文楫康熙丁巳超贡署古田县学教谕郑孙绶康熙己未贡署武平县学训导士凤长子赖第元康熙辛酉贡孔元发康熙癸亥贡胡逢亨康熙乙丑贡丘六成康熙丁卯贡魁苏甲康熙己巳贡陈云行康熙辛未贡阙月卿康熙癸酉贡吴云芝康熙癸酉府学贡祖馨次子郑元辉康熙甲戌府学贡卢英康熙乙亥府学贡丘经传康熙乙亥贡陈诏康熙丁丑贡赖九功康熙己卯贡卢杰一康熙辛巳贡朱笏康熙癸未贡欧阳暄康熙甲申府学贡武科国朝沈青麒康熙壬戌补行乡试由县学中式卢龙纪康熙甲子科由县学中式卢三品康熙丁卯科由县学中式李国范康熙庚午科由县学中式卢伟猷康熙癸酉科第三名由县学中式卢彦亮康熙癸酉科由县学中式张天一康熙己卯科由县学中式陈大鲲康熙壬午科由府学中式貤封国朝卢日就以子化贵赠文林郎江南太平府繁昌县知县敕命一道吴氏以子化贵赠太孺人敕命一道余氏以子化贵封太孺人敕命一道卢化阶文林郎敕命一道饶氏以夫化贵赠孺人敕命一道林氏以夫化贵封孺人敕命一道吴阶泰以子利见贵赠修职郎陜西西安府泾阳县县丞敕命一道郑氏以子利见贵赠太孺人敕命一道吴利见阶修职郎原贵州贵阳府新贵县知县敕命一道王氏以夫利见贵赠孺人敕命一道人文志名臣熊兴麟号石儿由进士授宜兴令洁己爱人耗费尽革存抚字于催科岁课自足尤重学校以敦教化奖善兴贤而讼狱衰息时属明季寇乱汹涌即联络城野立团练法贼不敢犯故民不苦盗江院特荐治行第一擢礼部主事旋以材堪任剧转河南道御史出按三楚激扬弹压墨吏敛辑适左帅横悖尤能裁折之使不敢肆故民不苦兵未几鼎革遂还里居遁迹村野不问外事郡邑有司每咨访所疑又不惮缕陈为乡里兴利除害年八十有九尚康强也微疾而卒为人豁达大度善草书自成一格多所蕴蓄未罄所施然楚人设位尸祀至今犹思之其在部所上时务人皆称中机宜虽古名臣曷过焉黄日焕号愧莪善事继母友爱诸弟随父受学未尝负笈从师由进士选授广西兴业县课士重农革里甲常规除催头包收蠲里役科派盐课轻之墟税罢之邻邑妖寇犯境率乡民击之歼贼数千丁内艰归甲寅藩乱不仕叛逆服阕补陜西甘泉县善政一如兴业遇旱则步祷而得霖虎患则告神而屏迹其尤着者邑屡遭乱民流每岁赔累丁银九十余两经三十余年官民交病遂申详力请凡四五上卒得俞允民乃复业于是仁风旁及如中部之清丈鄜州之赈荒十一属之挽运皆臻成效秩未满升江南邳州善政亦一如甘泉尤着者筑堤治河度地建城民免水患永获安居总河荐其才可大用升淮安府山安河务同知因旧粮挂碍解组犹卒成河工乃归居家唯杜门教子不依阿有司不侵凌乡里其卒也人尤惋惜循吏国朝阙振字翼公性耿介方正方登贤书人称为真孝廉任嘉善初至即禁铺设旧例禁绝苞苴听讼必得情实发奸摘伏无良屏迹若加惠孱孑则温如冬日人所尤诵者积逋三万有奇题请豁免邑食其德课士论文则所拔者皆联翩去竟以不能胭韦事人叹曰项难强腰可久折乎遂赋归来士民泣送舟拥不得行者累日归里二十余年未尝以私干郡邑尤严待胥役不敢登其堂子魁有贤声孙士鹤俱克世其家学方嘉善人之立碑志不朽也魁适北还过邑士民竞款问阙使君安否真兴思去后久而弥新者所着有退思堂集劝善书行世萧熙桢号瞿亭生而颖异能暗诵五经下笔数千言为诸生即拥臯比成进士海内传其文为楷式应授推官以裁缺补长沙令长沙楚上游事繁民悍治之无不立应以廉能着绩檄摄善化弥游刃恢恢尝谕父老云善风俗先育人材得数年宽息崇雅敦厚庶元气可复故迄今彼都人士犹礼让相先楚中两太史王君泽弘称斯人蒙泽化日舒长车君万育称弦歌起于途路冠盖翔乎洲诸其言可征也竟以不能阿士官意负诖误去既归惟论文课艺故后嗣多贤其嗜学手自校雠数十年如一日大约赋性聪察而行以径情或时而发伏不隐然中实和平是以湖南人至今犹思云孔煌猷号二伊由举人任崃江令惠政得人崇祀名宦所着有唾余集理学国朝卢英字骏臣岁贡醇谨端方理学宗工永邑文士多出其门着有四书学庸会参大小题旨行世赖际可字旋泰号征庵由举人选授未任卒绅士诔之约谓色养不违因心罔间与人不道人短非公不至公庭喜愠两忘城府悉化既浑金璞玉亦霁月光风允矣德行之儒学博李君基益曰学贵心得尤尚躬行当杯温克一洗晋人放达之风读古进修堪入宋代精微之室惟德行之有觉称理学而无惭云儒行国朝卢瑞苞字佽休邑庠生褆躬醇谨善气迎人伟猷父卢足征字侗一郡庠生舍贞葆素刚介自持清父卢中儒字珍行邑庠生内行纯备乐善好施彦亮父王联焕字荒润庠生醇厚孝友读书水口庵置田供香灯为济渡之利廖箕字木野庠生孝友笃学清慎自守冀亨父林春旸字囗囗庠生善事母置祀田崇师课子抚侄好施与凶年给米暑月煮茶人归德焉赖玠字取白增生不入公门而喜陈公事乡族就裁焉学宪三奖德行与郑孙绶丘学殷廖益基为四友称同德丘学殷字存宋庠生瘠土耕读为人御侮解纷赖麟振字岁青增生学行兼优儒林奎璧廖益基字喜最庠生淡于荣利持谦守正黄策赐邑廪生博学纯行当贡卒孔师吉字仁仲庠生颖悟绝论醇谨嗜学丹霞刘庭蕙器重之乡国学显美标青祖丘天麟字振公号瑞庵赋性厚重立念贞纯无争竞之心而温和处物去佻达之习而端谨持身可谓诗书之彦允居善信之间郑相号蒙泉府庠生英才笃学孝友彰闻吴祖芳号畹仙岁贡生宁静自持邑胥役无识其面者郡侯孟称笃学清操可士人矜式丘华期字泰和庠生学优才敏恺悌好施年未三十卒人皆高其义而惜其年熊伟抱号璞斋博通经史浑厚慎默在泮数十年司未尝识其面乡曲谓有古君子风文学国朝郑孙绶号符枚性通简博览群籍四方学者多师事之着有古今人镜行世岁贡署武平县吴晋字吕生懋中季子煌甲之弟上杭廪生学优韵运能诗善操琴邑志续修两与载笔士林推重所着草木心集学博李君基益为之序又尝应聘与修通志卢彦群字柔戒廪生聪颖绝伦试屡冠军卒年二十二士论惜之化长子卢彦辅字孝俭化第三子能诗歌古文词时艺亦汤若士王季重流亚年未三十卒学博李君基益尤爱重之挽以诗有云才可五常季马年仅三倍童乌倏尔绛衣虬版何处黄公酒垆吴祖馨字渤闻号升客康熙辛卯甲午皆副榜丁酉举人终养二亲不急仕宦时陶情于诗酒山水间自题一联云圣贤皆可为了然心口何须问富贵非吾愿拈着胆毛只自知寿八十三讲书不用开卷为文未尝起草指授门徒甚众后裔蔚兴子云芝孙挺峰尤其着者黄甲殿字御及博学俊才远近宗之当贡卒所着有凤翙楼集嗣刻益纯曾孙丘六成字兼三岁贡生沈静好古所着经史粕余郡人参政黎士弘进士莫之伟序以行世熊卜伟号恭仲增生幼有异才长多挚行年甫四十乡里有文孝先生之称教谕郭亨都颜其堂曰孝友进士黄日焕赠以诗笔华光邑史钱雨滴家声沈缵绪号忝述增生持家以约待人以和不履公庭髦犹好学卢维翰字象崧邑廪生幼颖异暮年着述甚富有本源集等书学者推为道籥经师其课业格言云字向疑中识书从解处看检身师茀草教子学幽兰梦得句云处世先求己是存心自有天知生平孝友足未尝履公庭邑中号为范阳正人当贡而卒教子杰一食饩有声郑应周字石序敏而好学受知郡邑未尝奔竞造请今徐印祖雅重之谓其行检方正而学问渊博真可为大夫国人矜式膺康熙丁巳岁贡屡举乡饮大宾孝义国朝郑邦珍字闽毓辍书服贾洗腆娱亲亲殁庐墓躬畚种树风雨助灵山石效用逮年九十孺慕不衰邑令洪天开详宪给匾周之孙后三十年学博李基益从其孙龙征其遗事赠以诗所谓寝门温清无逾咱墓下锹锄不倩人为善于乡家裕后褒纶自国俗还淳是也孔昆猷遇寇请代父死母盲负以出人居丧不御内完弟婚娶经吕令坊之给匾旌奖详宪郑学张字志九事亲问视不懈居丧毁形葬则庐墓年逾六十哀慕不衰经危令君旌庐欲详上宪学张固辞以子道当然尚恐未尽邑绅士谓不欲以亲故得名志九其古人无愧矣丘正颂字泰音庠生亲殁永慕惠爱亲族捐私田代祖遗上杭浮粮徐令印祖称其孝义王四教贡生郑祖彜字思彩十岁丧父哀恸特至擗踊如礼其事母备极孝养殁而思慕不衰又能为人排难解纷绝无所取防厅胡摄县有性行端方之奖长子星烂食饩府庠黄一梧号正阳策麟祖孝友性成秉正不阿事亲色养兼至耄年葬父孺慕不忘常庐墓侧赖元昭号协和考授州同知作对之父持身孝友好义乐施乡里推为善士邑侯选为嘉宾赖正贵号履和邑庠生作圣大学生作梅之父幼年失怙终身犹慕性刚而行醇质直而好义寿年八十三公举乡饮乡善国朝廖敬德字集禧性颖悟通群籍医卜堪舆兼擅而敦孝友懿行足型冀亨祖王世恩字宠吾屡举乡宾乐善好施溪南锦丰渡往来不病于措厉皆其首倡捐资之力赖元璘字沖和生平孝友雍睦恤贫乏修桥道为乡饮宾黄启中字义纲性正而行醇为宗族准绳乡里型范寿八十七子策麟学博李君基益课文置第一赠以言有云未得交厥考衡文识令子善积庆自余健翮博风起赖登仕字华吾敦伦蹈义乡党共称赖玉麟字端儿冠带宾幼颖悟博学能诗为人公恕喜行方便乡里推重际可父廖兆瓒字思壁乡饮宾孝友恭慎行药济人邑举人黄策麟诗有云荣于萱草华常棣调乃香泉及米砂学博李基益则曰雅量最能销鄙吝良方岂但药愚庸廖明济字喜云量力施济公正不阿尝云扪心无惭雷可其眠常分私田谷均给弟侄赖日升字弘旭居家孝友性颖悟通诗文为人淳朴江兆凤好义乐施捐金置田于新寨渡募舟子以便往来又施大埔县虎头安乐二渡赖用錞字参颖质行能诗于城南隅辟圃凿池栽花酿酒与文人韵士往来觞咏王森盛积书遗后人称厚德张鼎炜字调九礼部儒士乡饮大宾寿八十八郑维有乡饮宾郑思兴乡饮宾徐思达字伟予乡饮宾吴维章号不野读书自守宽厚爱人常作箴教子云人须变急为缓变激烈为和平即遇不情不理亦当以情恕理遣若发之暴言之过为识者所轻能无悔乎又以联垂训云和气春无限平心福自然又云富贵不须图但一堂之上父慈子孝兄则友弟则恭便是绵绵富贵家声何以大唯四序之中日征月迈夕而唯朝而诵庶几振振家声人传以为格言吴锦堂字茂琳好义乐施亲族贫者为完其婚嫁每遇险年出谷赈贷不责其偿黄鼎中字弘五孝友醇谨敦族戚重交游有义侠风邑侯徐延为上宾黄玉珍号南峰行谊端方乐善好施经县详宪给匾旌奖张可接字选学乡饮介宾爱备一本谊笃同气人无闲言吴基昌字淑球乡饮正宾勤谨持家诗书训子正直儒雅厚德可风邑侯吴给匾旌奖张兆足乡饮介宾张应权乡饮介宾齿德孝敬友恭睦里训义兼全议旌载志吴焕日字灿周乡饮介宾急公好义慷慨济人人莫能及节烈国朝张端上妻吴氏戊子年盗起夫为叛甲谢有元所害氏匍匐伸冤夫仇卒雪孀居苦节仅抱一子纺织传经乡里群推冰节郑仲敏妻赖氏年十九夫卒遗孤龙孕仅五月氏矢节茹荼纺织以养舅姑教子读书入泮乙卯城陷避居村落痛孤被难悲愤而卒生员赖绍宗妻张氏从夫殉难即其母也母烈女节并堪不朽邑令吴表其庐曰巾帼完人孔如承妻郑氏年二十守节立孙继嗣知县岳钟淑详宪旌奖匾云苦节懿行均可嘉尚今八十有六矣邑人咸称为阃则云林登缙妻张氏年十八夫病革怜其少嘱勿守氏泣曰称未亡人尚耻况事二姓乎夫死姑防之密伺隙竟投环以践前约学博李基益诗云莫听乌啼夜同归马鬣封难无孤可立易在死相从挺烈如臣节推贤号女宗北山林木茂雪里见贞松氏及夫家为太平里北山王赓臣妻简氏年十九夫贾而客死榇归氏大恸委地起而捧香炉号曰魄归闾神归室矣妾亦与夫同归地下耳遂沐浴更衣入室自经学博李基益诗云闻道丧归日手持唯一炉忍将舟自矢况与燕同孤面隔无由见魂游尚可唿百年何处共举案向黄垆节妇戴氏系郑谦益之妻丘氏系郑淑吉之妻邓氏系郑八一之妻溪南里溪四九甲民籍三代孀居同心守志姑媳抚孤遗腹一孙郑生伯署县赵给匾操凛松筠旌奖赖逢峻妻熊氏乙卯城陷慷慨赴河越七日尸浮水面形骸不变经二十余年县令吴匾奖曰宁赴清流称其既端范于平时尤完贞于处变能舍生以取义葬鱼腹而甘心赖汉英妻郑氏夫死氏年方二十有六事翁姑尽孝教子光日华日食饩有声邑令吴匾额奖曰尽节全伦丘与长继配吴氏幼就学名淑祥通翰墨乙卯城陷自缢前志丙戌之难丘氏三烈与长前妻吴暨二女也吴氏继之人谓三烈可四孔其钺妻李氏其钺庠士丙戌之乱李与夫冒烈焰负祖姑以出年三十而寡抚孤成立年九十尚康强赖日亨妻黎氏康熙三十九年邑侯吴匾奖操坚泽远奖语柏舟自矢孝慈性成中年丧夫抚育幼子冰霜为质金石同心芳型可表理宜优旌廖文祖妻吴氏法名志兴敕赠孝子在邦之女与新贵知县利见同胞内侄即丁卯乡进士现选大尹廷芝也毓秀名门曰嫔巨族贤淑性成不幸夫逝子捐凛凛劲节自持置舍于邑北山麓奉佛讽经修真凈土不祝发而谈禅另辟一局完懿德脱苦海以登岸透微三因悟圆明行取邑侯吴举人教谕李俱以匾额奖焉其所住舍颜之曰入语堂勒竖石碑以垂不朽亦足以志其梗概云学博丹霞李基益铭曰仕何但百里直道难枉非以腰之伸而知止耶年亦己八旬刚德克就岂必舌之柔而乃存耶升天为尾箕之跨入地合干莫之化示驼饮之形者艾芝山之下耶于斯焉藏傲吏之真以垂裕于后之人丘垄志列葬孝子郑邦珍墓在古镇坪湖畔上形如蟠龙进士萧熙桢铭曰平原茫茫湖水泱泱形如太极包函万象异时丰碑螭首首贲于冥遐日帝念汝孝子之必昌乡饮大宾丘桢墓号怀川葬古镇坪亥山巳向举人赖明选铭曰古镇洋洋若封若堂郁葱所萃丘公攸藏按牒披迹日令闻望利济弘嘉为宾典光义方诒谷式繁且臧蛰绳罔艾松柏偕苍配王孺人墓葬金丰里三层岭天德甲乡大座人形己山亥向邑举人林钟桂铭曰天德之甲淑气翩翩厥形惟肖如人斯虔有翼其冢望之俨然是为王孺人之吉兆而发祥衍庆若瓜瓞之绵绵碑记阙侯去思碑记郁之章汉史传循吏其为政人人殊至其仁心为质与民休息度几德让君子之遗风未始不同趋而合辙也其所传六人以文翁为之冠由其崇尚儒雅兴起文教埒于邹鲁夫以孝宣综核名实赵京兆以精锐应之宜若专一时矣而玺书褒异增秩赐金乃在颖川渤海彼其重农桑兴礼义若欲缓收其效而民之思之也顾不后于京兆则吏治之所重概可知矣自久任之法不行循资按格三易星霜则秩满当代矣被召当迁矣甚者设施未竟坐论去焉此吏治所以难也至于民之于吏也当其秩满被召相与讴吟而颂祷之于其心劳政拙罢官而去则过而忘焉有能思于去后且去十余年而思之如一日者非德让之君子未易得此于民也往余备兵漳南幸清伏莽一以助宣文德为事甲午宾兴阙侯以葩经领乡荐撤闱来谒丰神峻峙不妄言笑其才华学识真足赤帜宇内暨余采风属郡侯之长君魁翩翩年少复冠永庠余以是觇侯之家学宗今纬古出其经术以霖雨苍生殆未有艾也岁丙午来宰武塘武塘故巖邑今每以挂误去盖东南催科号繁剧而吾邑为最侯受事逋赋三万有奇逋于里甲者十之一为补苴以偿之那于官吏者十之九则不惮劳勚厘剔澄清力请抚军题豁甫两载侯以高尚拂衣然侵渔中饱从兹弊绝风清甚矣侯之大有造于武塘也侯性检束外和而内刚绝苞苴杜请谒其爱民也煦煦如冬日咸依为慈母若其发奸摘伏虽宿胥狡卒悉屏息重足惊神明焉以故境内帖然无柝鸣犬吠又负人伦鉴衡材精确其试士所录皆艺林翘楚比年以来科名鼎盛皆所鉴拔士也其蔚兴文教方之文翁何多让焉侯居官不炫浮名怀抱宏伟未殚厥施罢官后侨居萧寺日与门下士啜茗论文相勖以敦本尚实无几微怨尤之色其雅量有过人者归里十有余年都人士思侯之德谋伐石以记之会长君谒选南还武塘贞珉适告成相与摩挲其下都人士见长见侯焉吾邑昔有贤令汪侯去官久为筑留衣表之阅数百年复以事汪侯者事侯可以见侯入人之深而三代之直不尽泯于人心也侯名翼公甲午乡进士福建永定人续增卷之十终校勘记