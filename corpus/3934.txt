金箓十回度人早朝转经仪正统道藏三家本一卷洞玄部威仪类三仪同卷軆十金箓十回度人早朝转经仪金箓十回度人午朝转经仪金箓十回度人晚朝转经仪金箓十回度人早朝转经仪师堂序立法事高功跪启具位某重伸上启灵寳玄中大法师眞君灵寳经师君籍师君度师君正一天师君女师嗣师系师君灵寳监斋大法师眞君赤明开图黍珠授受一派宗师恭望师慈俯回洞鉴臣闻元始说经一徧而终十徧衆眞监度东方而至下方无所不辟无所不禳曰可以生曰可以化将宣经法先叩师严臣今入意以今引领官衆升坛转诵太上洞玄灵寳无量度人上品妙经第一回至第四回敬爲祝延万寿保天长存全赖师慈主盟坛席庶俾精诚上彻玄贶孔昭一切有情同沾利益专俟恩命宣演经科臣千冐师严下情不胜虔祷之至领衆升坛恭行典式唱道引至坛前序立法事降神王具位上启十方无极飞天神王长生大圣无量度人君十方飞天使者十天玊女十天一切灵仙官衆咸望圣慈洞回昭鉴恭以开函演奥将修八纬以诵经监眞度生先叩十方而主教愿回灵驾俯降道场有开必先全赖提撕之力无文不度庶成诵咏之功法衆虔诚修斋奉请修斋云舆散花具位上启十方无极飞天神王长生大圣无量度人君十方飞天使者十天玊女十方一切灵仙官衆伏闻元始出书当赤明之初劫神王受命㑹碧落之空歌同登寳黍之中亲受玊音之㫖承宣符命监度经功由是曲畅旁通祕藴之精微发见遐盻极览学人之功过难欺大勲旣着于古初美利宜开于来者以今钦奉纶音崇修金箓大斋端爲祝延万寿保天长存伏愿来朱鳯玄龙于霄汉回丹舆绿辇于道场金玊尔音永赖纲维于十转丝纶其出愿言张布于万灵上弘荡荡之皇风下副区区之丹祷具有启䟽谨用敷宣宣䟽䟽文宣读谅赐鉴观伏愿周回十方宻契生成之造过度三界允符保举之功领衆升坛修行经法华夏引衆升坛上香信礼各礼师存念如法九天上景化生华晖晃漾太空曜眞紫微上致中皇百神降回散根离苦八难豁开七祖同升福庆巍巍使我神仙八景齐飞鸣法鼓二十四通无上玄元太上道君召出臣等身中三五功曹左右官使者侍香金童传言玉女五帝直符直日香官各三十二人出关启所言臣今爲入意愿得太上降赐十方正眞生炁流注臣等身中令臣所启速逹径御无上三十二天元始上帝至尊御前请称法位具位臣某谨同诚上启太上无极大道虚无自然元始天尊妙无上帝玄皇高圣太上玉晨大道君灵寳天尊妙有上帝混沌万变玄元老君道德天尊至眞上帝昊天玉皇上帝元阳慈父大道君灵寳玉母大道君南极天皇上帝北极紫微大帝朱陵度命天尊后土皇地祇十方无极太上灵寳天尊巳得道大圣衆至眞诸君丈人三十二天帝君东华南极西灵北眞玄都玉京金阙七寳琼台紫微上宫灵寳至眞明皇道君上相上宰上保上傅玄中太皇上帝高眞三十六部尊经玄中大法师五帝三官四司九府日月五星南辰北斗二十八宿璇玑玉衡列象星眞十方无极至眞大神飞天神王长生无量度人君天眞皇人妙行眞人灵寳三师监斋大法师侍经五帝玉童玉女典经玉郎三洞侍经灵寳官属三界五帝大勲魔王三界官属应感眞灵恭望洪慈俯回洞鉴臣闻杳冥怳忽道不可以言传洁净精微经盖因于义显探其妙则希夷微而莫测施之用则周徧咸而可通臣某猥以肉人窃观天寳当清旦一时之行道宣玄经四徧以爲功天地鬼神谅必鉴精虔之意东西南北庶皆闻微妙之音稽首归依无极大道经心开悟解受持读诵至心归依十方道寳当愿衆生起心回向一切信礼师普上法桥无有障碍宿命讃侍经开经科敷座吟静念如法叩齿三十二通思五色云炁覆满一室青龙白虎朱雀玄武狮子白鹤凤凰备守左右前后金童玉女五帝神仙兵马各九亿万骑营衞斋堂然后诵经开经玄藴呪云篆太虚浩劫之初乍遐乍迩或沈或浮五方徘徊一丈之余天眞皇人按笔乃书以演洞章次书灵符元始下降眞文诞敷昭昭其有冥冥其无沈痾能自痊尘劳溺可扶幽冥将有赖由是升仙都请转法轮师题经道言昔于始青天中飞昇上清目想三十二天各色云气交沓之中有宫阙楼观天帝冠冕衣服分明即存神自太皇黄曾而始每天叩齿一通心拜一过共三十二过讫即闭目静思三丹田出三色云炁如𢇁渐渐离身云炁浓厚先交络一身次缠绕所座及几案无不周徧然后蓊郁徧及坛外围布一方良久冥合天地次思青龙自肝出立左白虎自肺出立右朱雀自心出立前玄式自肾出立后狮子自脾下丹田出十二头立左右白鹤自泥丸九只围列四向又存眉间六合有日月出自两目各离面九尺化爲九色图象洞彻内外如此分明念宻呪勿令耳闻呪毕引东方青炁八道入肝南方赤炁八道入心西方白炁八道入肺北方黒炁八道入肾须加诚行之次诵本章第二回至第九回不复诵道君大序止从本章起第十回如第一回诵序存思诵经毕解座吟侍经回向智惠颂师同斋官旋至东方捻香再拜臣恭以八陛旋行经筵初启九重入奏帝座亲临恭惟东方无极太上灵寳天尊东方无极飞天神王长生大圣无量度人君乘震司春体元育物骞林𣗳下屡传金口之微言黍米珠中亲受玉京之宻印伏愿俯回灵鉴洞察斋忱上帝录功託㑹朝之闻奏东华主筭借化笔之品题具有表文谨当宣吿宣表关焚化侍经宣第二回开经科敷座吟请转法轮师题经衆诵毕解座吟侍经回向智恵颂旋至南方臣恭以启玉匮篇章旣演经功而再至对玉阶只天谅回天听之有三恭惟南方无极太上灵寳天尊南方无极飞天神王长生大圣无量度人君得一以清向明而治垂世立教委能尽弘道之心监眞度生谅不负修斋之请伏愿鑑观诚意纪録经功皇极尊安惟一人之有庆帝图广大垂万世以无疆具有表文谨当宣吿宣表关焚化侍经宣第三回开经科节次二回同旋至西方上香再拜臣恭以三复斯言粗谙道体一诚不息谅格天心恭惟西方无极太上灵寳天尊西方无极飞天神王长生大圣无量度人君功在有秋位居丽泽昔浮黎经㑹如细雨宻雾而来今灵寳斋坛谅飞云浮空而至伏愿奏功于玄都之境纪善于素灵之宫圣德日新与干坤而并久皇图天广等嵩华以齐尊具有表文谨当宣吿宣表关焚化侍经宣第四回开经科节次如二回同旋至北方上香再拜臣恭以玉字龙文四徧旣周于妙义琼轮羽盖一时同㑹于灵坛恭惟北方无极太上灵寳天尊北方无极飞天神王长生大圣无量度人君其仁如天曰劳乎坎受黍珠之心印道贯三乘广灵寳之宗风恩沾羣有伏愿注名金简纪善玉书列宿焕紫微茂介寿康之福六龙降黄道广覃化育之恩具有表文谨当宣吿宣表关焚化三闻经发愿复鑪如故仙灵仙官金童玉女五帝五岳神仙眞人三炁正神左右龙虎君天仙地仙五灵香官当令召致十方正炁自然生金液丹碧芝英百灵衆眞交㑹在此香火鑪前当愿十方仙童玉女侍衞香烟传臣向来所启之言速逹径御无上三十二天元始上帝至尊几前存四灵各还五藏十方天眞腾云而去次以三色云气咽下三丹田叩齿三通咽液三过直坛引下坛诣幕谢师师上香再拜具位臣某虔诚上启灵寳玄中大法师眞君灵寳经师君籍师君度师君正一天师君女师嗣师系师君灵寳监斋大法师眞君赤明开图黍珠授受一派宗师恭望师慈俯观谢悃臣向来引领官衆升坛转诵太上洞玄灵寳无量度人上品妙经第一徧至第四徧幸以周圆径爲祝延万寿保天长存仰荷师恩冥扶黙相谨伸谒谢尚冀成终俟琅函卷轴之时至玉辂回鸾之日还功报德镂骨铭心上弘灵寳之科以广慈悲之化臣等干冐师严下情无任不胜战慄之至向来念善金箓十回度人早朝转经仪