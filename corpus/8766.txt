十六大罗汉因果识见颂X卍XXX十六罗汉因果识见颂并序余甞览释教大藏经究诸善之理见诸佛菩萨施广大慈悲力启利益方便门大自天地山河细及昆虫艹木种种善谕开悟迷徒奈何业结障蔽深高着恶昧善者多见性识心者少故佛佛留训祖祖垂言以济羣生以成大愿所以随函类众圣之诠总为大藏凡四百八十函计五千四十八卷录而记之俾无流堕余庆历初任知政事时西虏背惠侵扰边遇劳师困民以殄兇丑圣人爱民䘏士命余宣抚河东沿边居民将士涂中寓宿保德氷谷之传舍偶于堂檐罅间得故经一卷名曰因果识见颂其字皆古隷书乃藏经所未录而世所希闻者也余颇异之启轴而观乃十六国大阿罗汉为摩拏罗多等诵佛说因果识见悟本成佛大法之颂也一尊七颂总一百一十二颂皆直指死生之源深陈心性之法开定慧真明之宗除烦恼障毒之苦济生戒杀诱善袪邪正渐法序四等功德说顿教陈不二法门分顿渐虽殊合利钝无异使羣魔三恶不起于心万法诸缘同皈于善余一句一叹一颂一悟以至卷终胸臆豁然顿觉世缘大有所悟傥非世尊以六通万行圆明惠鉴之圣则无以至此方知尘世之中有无边圣法大藏之内有X遗落宝文谨于府州承天寺命僧归依别录藏之厥后示诸讲说高僧通证耆达皆未见闻莫不钦信后于戊子岁有江陵老僧惠喆见访因话此颂诸圣祕密世所希闻喆传之于武陵僧普焕处宝之三十余年未逢别本余因求副本正其舛駮以示善知故直序其事以纪其因时戊子仲春高平范仲淹序十六大阿罗汉因果识见颂天竺沙门阇那多迦译尔时十六国大阿罗汉于毗子祁音乐树下听佛说因果识见悟本成佛大法罢𢿨之后懽喜而回心性顿了咸证佛果时诸大阿罗汉悉会于崛陀山中积宝台上有比丘僧摩拏罗多等一百五十人闻是诸罗汉听佛说因果识见悟本成佛大法巳回乃集于台下围遶恭敬䖍恳作礼而白诸大罗汉我等累劫修行专持戒定未曾见佛得闻正法我等闻诸圣众听佛说因果识见悟本成佛大法而回伏愿诸圣大慈哀愍为我等传说令得正果尔时诺矩罗尊者言汝等初入圣流未离生死虽有善果而皆执着以至X未悟见佛艰难吾等见因果识见成佛大法巳各省悟证果菩提时摩拏罗多复白诸尊者何名因果识见尊者言因者因缘果者果报识者识自本心见者见其本性若因缘有善果报有福则自识其本心见其本性使万法不生当得成佛摩拏罗多复白尊者因缘果报善恶轻重惟愿宣说尊者言汝等谛听为汝说之夫人发善言者不如发善心发善心者不如行善事所以者何发善言者于福有因发善心者于福有基行善事者于福有报是故发恶言者轻于发恶心发恶心者轻于行恶事所以者何发恶言者于罪有因发恶心者于罪有基行恶事者于罪有报是以果报相对有若影响有若权衡而不差毫釐摩拏罗多等闻尊者所说齐心䖍敬再三启告愿闻大法度脱未悟尊者言以是因缘得至于此时十六大阿罗汉各各会念为摩拏罗多等传因果识见悟本成佛大法而各课七颂共一百一十二颂第一䟦罗駄阇尊者因缘善恶理分明果报阴功若秤平垂此百篇因果颂说言性法惠众生断尽欲界更不还一灵飞上四禅天永除烦恼离生死方得那含道果全渐法顿法非两种成道之时理一同钝利疾迟由所见各于本性现神通孝尽于家忠尽国治家治国法皆通X未知性命归何处须向如来问苦空世间秤尺并升斗解使汝心起不平但看此般图利者几人待得白头生身是僧兮心是僧身心了了是真僧世缘不染无烦恼更有何人得似僧赐汝法印定一心赐汝法权擒六贼心定贼灭真性明使汝法身常自得第二迦诺迦伐蹉尊者佛道无私启万门含生之类性皆存汝得一念生清净天上人间见世尊二百五十戒行清四真善道镇常行六通自受人天福此是阿罗圣果因性如秋月照羣方欲是浮云苦蔽藏慧是勐风吹却后清天自见一轮光急急修行急急修年光七十去如流汝能理性除诸恶不独披缁与剃头一百二十灭二十一百又减三十年劫数渐满人渐促即今七十亦为难徒将禅理论纵横口解高谈不解行无法可说方是道善根非自说中生赐汝法门开诸昧赐汝法路通诸迷昧释明通心了了使汝法身无所疑第三诺迦䟦釐駄尊者汝得为人存佛性皆从外物转如轮X汝能转物持真性便是如来证觉身内无所得外无求清净心源万行周爱慾不生烦恼断世尊妙旨在勤修终日供养求福田不求出离生死源却将福德为功德作福无由见性根富贵贫穷各有由宿缘分定莫刚求不曾下得春时种空守荒田望有秋疾病官刑与死亡孤穷贫蹙正荒忙汝能方便施恩慧何异修斋与道场得到七十百有一造成罪业无边际不向善果早回心改头换面何时离赐汝法船渡苦海赐汝法风荡业尘海渡尘清到彼岸使汝法身悟至真第四苏频陀尊者舌身嗅视意兼聪六贼猖狂乱性宗汝守戒持并定慧用兹三法灭诸兇空中之有无形性忽然配在有形躯便任有形生妄想不寻元性是痴愚藕根种在淤泥下禀气乘时暗吐芽渐引茎条离水面众人方得见莲华福自善生无别路祸因恶积理自然明明果报无差忒争奈愚迷不自悛命终之际苦千般冤对勾牵去又还若向世缘无罣碍便如弹指舍人间X福势在时人竞亲福势去后人竞恶汝当有福有势时修取前程好岐路赐汝法香除其秽赐汝法座定其性秽除性定自圆明使汝法身长清净第五诺矩罗尊者随处出生皆是道当时灭尽却归空都无罣碍心清净顿觉圆明处处通内见自性殊不动外观诸境亦如无内心外物皆无着顿悟真如自此初定是月兮慧是光月光体用万邪藏性中见佛无求外归命时时爇信香日月山川皆有尽有形有灭理皆常菩提道路人行少不悟年华若电光天时地利生衣食资育众生万事周不起善心多枉费轮回六道报无休汝思巳往平生事富贵荣华一梦中不悟死生为大事汝身有限事无穷赐汝法轮转三毒赐汝法慧净百垢毒消垢尽自隐安使汝法身道成就第六䟦陀罗尊者自本爱慾为根蔕烦恼随身自此来却向爱慾能断绝自然烦恼不轮回常将智慧照其性不起诸般恶业心纵发善心还不着菩提妙果自然深X菩提般若真智慧世人本性自有之心迷不悟如来意身外求时没了期不结良因与善缘苦贪名利日忧煎岂知住世金银宝借汝闲看七十年世人但怨饥寒苦此种皆因枉费生若是守中常节俭自然衣食得丰盈汝心卧想居荣富妓乐珠金想有余任意想欢从所欲人生一世亦何殊赐汝法扇驱邪妄赐汝法珠戒贪欲贪妄不起诸根净使汝法身常自足第七迦哩尊者身三口四意兼三十恶随身汝莫躭若向此中还不悟汝于性法更何堪一切尘劳诸妄想自于本性不能侵上人无我无邪见生灭根源总在心外迷着相内迷空闭塞诸门路不通于相离相方是相于空离空即是空爱慾牵缠没了期日生烦恼镇相随官中囹圄犹存赦家业拘囚没赦时虫鸟乘春卵育时毁佗巢穴取佗儿有情爱育皆无异生死成冤必报之所欲常教离眼前六根不被业缘牵渐持渐戒成真性对境无心始道全赐汝法秤平嗔垢赐汝法钟警痴聋X嗔息痴悟诸善生使汝法身乐无穷第八弗多罗尊者心是佛兮佛是心存心心外佛难寻还知善恶皆心造得见如来理甚深人生本性皆清净万法皆存自性生心性相符无所动皎然内外自分明识自本心生自性不生不灭都无竞一切时中万物通如如不动常清净今生有福居荣富宿有因缘理不差更向福中资福地生生福报自无涯弹丸手弩与粘糍物外无辜被杀之一命一冤皆有报暗中冤对自相随定心静观诸法性更无二相皆一定有若仰然太虗空上下无碍咸清净赐汝法杵击羣魔赐汝法云蔽诸爱魔降爱断色身空使汝法身无罣碍第九戍博迦尊者汝因破暗待天明明灭之时暗又生欲得常明除暗障但持慧炬镇常行汝悟色身无住宅须明本性定归依一灯破却千年暗照见堂厨总是非一化化生天上乐一化化生地狱苦二化皆自性中生汝化欲归何处去莫把含生性命轻好生恶杀物之情X汝贪百味腥膻馔汝听羣生就杀声父母尸灵居浅土速须安葬莫因循此疑未了求诸善不免阴司作罪人身自无相而受生心因有境而生灭若无前境心自无心性了了佛何别赐汝法几离色相赐汝法劒定怖畏相离怖灭见本宗使汝法身无有二第十半诺迦尊者心为明镜慾为尘尘厚明藏见没因渐去渐磨浮垢尽自然通照往来人心念菩提口说空对持善恶自为通皆因色相成迷着万劫无由见性宗地水火风化此身身灭四大各归真诸魔六贼皆消散苦乐前程秪主人鳏寡孤独此四民困穷无苦在饥贫汝能济慧加存䘏最向菩提是善根不怀雠怨与无明忍辱持心万事平彼以恶来还以善深明三昧号无诤广开心量无边际世界山河尽总容无是无非无所着常令心等太虗空赐汝法桥济阻厄赐汝法绶解雠冤厄度冤消无所系使汝法身归自然第十一罗怙罗尊者六贼清净无烦恼烦恼无时慧自明X照见万缘皆外物一如天理秪空清空心静坐不为空道是无空又不空有若虗空包万象此空方始是空空善恶之终如积水资流资露渐成深善深自获无量福恶积如何免祸侵见人患难当危困方便阴功与救之因果之中为第一福缘证果佛菩提自生至老老至病自病至死苦难量不能渐悟轮回理生死无由脱祸殃汝心向佛佛自见汝心背佛佛自无见佛自然诸善生背佛自然诸恶趋赐汝法杖悔前过赐汝法文忏前恶过省恶悛自泰然使汝法身无所着第十二那伽犀那尊者境若胜识诸善根识能胜境万缘通内缘外境皆无着只此为空更没空性定心定身自定脱去之时无所竞从来去止是寻常祖祖相传悉归命前世今生有宿冤重须功德汝须还从来债负都还了交割分明离世间汝向如来求证果须凭三宝善缘增能于父母行纯孝何异看经与饭僧汝贪饮宴号为欢水陆众生杀几般百品荤膻犹恨少试将物命算来看X欲求诸佛修真性先向诸缘起善心渐觉性明诸境灭汝于佛性自然深吾今赐汝诸法物汝持此物断邪魔邪灭魔除当见性自然功德满恒河第十三因揭陀尊者性与心符邪不入志将道合识皆明六尘五欲咸相离证果菩提自此成一壶甘露灌心田业火成灰顿豁然忽向净中逢本性相将飞上率陀天不杀不盗不行邪身之三善福之涯心源澄澈诸根净岂在寻山与出家彼以害汝汝须报一往一来事有因汝若静心能不动彼全罪业汝全真普施善利救羣生广大慈悲一等平布施周圆无住相至哉菩萨道常行汝贪名利事无根梦幻驱驱有限身不解抽头求出路空躭罪业作埃尘赐汝法水灭业火赐汝法雨生善根火灭善生心境净使汝法身见世尊第十四伐那婆斯尊者去尽尘埃洗尽瑕晈如明月照天涯诸邪不动无形相此去如来路不遐摩诃般若波罗蜜理性理心为第一无住无去亦无来三世诸佛自此出X未来之事思难及巳往之事不足道秪据眼前为见在自然烦恼不相随杀生欠负两般事罪业之中第一深施惠放生还却债可于三恶免漂沈勿舍小善而不作积之自与福为彊莫将小恶为无事小恶增来作大殃修得人天道果成天华天乐自来迎迎皈兜率陀天上弥勒当来说上生赐汝法灯破诸暗赐汝法镜照诸罪暗消罪灭豁然明使汝法身常自在第十五阿氏多尊者万行周通能觉性驱除烦恼更勤修七生七死方成道初等陀洹入圣流前念未悟成罪业后念善悟诸罪灭今念念念在空空皎然智慧如明月万缘善果无如孝罪业之中不孝深若向此中明善恶自然暗合觉皇心渐逢鷰雀并龟鼈莫惜资金买放之偿却今生飡过死免教冤债暗相随坚持行戒除诸恶身在家中心是僧何必出家方见道中心了了悟三乘自然音乐乐无涯七宝楼台丽日霞上妙众香常不散缤纷云里雨天华赐汝法刀断烦恼赐汝法钥开囚鏁X烦恼不生枷杻解使汝法身成证果第十六注荼半託迦尊者功行将成尚往还一生天上一人间方能证得阿罗位此号陀含度上关多将布施为功德见性为功德是平外事善因为住相此名福德甚分明万事因缘有对持死生荣辱分皆知心田自广无忧恼汤火兵刀不畏之巳欲万端求利路暗施机穽陷他人汝看此等称能者果报何人到子孙心不离家身出家不除诸恶挂袈裟此般罪障恒河等三恶涂中莫怨嗟种种善缘深譬喻广施言教破迷昏众生谛听咸皈信的的如来不妄言赐汝法锄去恶根赐汝法田长善苗恶尽善成功德就使汝法身自逍遥如是十六大阿罗汉为摩拏罗多颂佛因果识见悟本成佛大法既毕复言吾等所颂者皆世尊金口叮咛开悟众圣令得证果成佛之言吾今记而颂之垂缘后觉汝当以因果识见颂为名吾复为世间众生背善向恶多所迷着吾垂此真颂当于末劫流在人间汝等恭敬奉持度脱众生令免离生死之苦广为说言警悟后学俾诸善识见此妙言咸得证果时摩拏罗多闻是十六国大阿罗汉教颂觉悟顿释迷着X心性了了恭敬奉信久久作礼而退十六大阿罗汉因果识见颂卷终十六大阿罗汉圣蹟附梵语阿罗汉华言无学谓其生死巳尽无法可学又云无生谓其断见思惑尽无复三界受生又云应供谓其应受人天供养又云杀贼谓其能杀烦恼之贼以其皆具三明六通无量功德故称为大此阿罗汉承佛敕故以神通力延自寿量住于世间守护正法至今犹未入灭若遇世间设大施无遮会时即同诸眷属蔽隐圣仪同于凡流密受供养令施者得胜果报饶益有情是为十六大阿罗汉也一者宾度罗䟦啰惰尊者梵语宾度罗华言不动字也梵语䟦啰惰阇华言捷疾姓也此尊者与千阿罗汉多分住在西瞿耶尼洲二迦诺迦伐蹉尊者梵语迦诺迦伐蹉此尊者X与五百阿罗汉多分住在北方迦湿弥罗国三迦诺迦䟦釐惰阇尊者梵语迦诺迦䟦釐惰阇此尊者与六百阿罗汉多分住在东胜身洲四苏频陀尊者梵语苏频陀此尊者与七百阿罗汉多分住在北俱卢洲五诺讵罗尊者梵语诺讵罗华言鼠狼山此尊者与八百阿罗汉多分住在南赡部洲六䟦陀罗尊者梵语䟦陀罗华言好贤此尊者与九百阿罗汉多分住在躭没罗洲七迦哩迦尊者梵语迦哩迦此尊者与千阿罗汉多分住在僧伽荼洲八伐阇罗弗多罗尊者梵语伐阇罗弗多罗此尊者与一千一百阿罗汉多分住在钵刺拏洲九戍博迦尊者梵语戍博迦此尊者与九百阿罗汉多分住在香醉山中十半托迦尊者梵语半托迦此尊者与一千三百阿罗汉多分住在三十三天十一啰怙罗尊者梵语罗怙罗华言执日此尊者与一千一百阿罗汉多分住在毕利飏瞿洲十二那伽犀那尊者梵语那伽犀那此尊者与一千二百阿罗汉多分住在半度波山十三因揭陀尊者梵语因揭陀此尊者与一千三百阿罗汉多分住在广胁山中十四伐那婆斯尊者梵语伐那婆斯此尊者与X一千四百阿罗汉多分住在可住山中十五阿氏多尊者梵语阿氏多此尊者与一千五百阿罗汉多分住在鹫峯山中十六注荼半托迦尊者梵语注荼半托迦此尊者与一千六百阿罗汉多分住在持轴山中