楞严解冤释结道场仪楞严解冤释结道场仪整理者赵文焕侯沖题解楞严解冤释结道场仪中国佛教典籍宋释祖照集八卷明清云南阿咤力僧常用科仪本科仪主要依据大佛顶首楞严经编集而成必须与经配合才能举行法会仪文对佛教设立道场的目的次序需要的器具安置的佛像以及设立道场的始末都作了说明是研究中国佛教科仪的重要资料仪文所引兴福禅师楞严疏不见历代称引为研究楞严经的新资料仪文中有政和年号则此科仪之编成不早于北宋徽宗时仪文卷首题眉阳慧觉寺长讲沙门祖照集祖照生平现无从查考本科仪不见中外佛书载录亦未为历代大藏经所收整理本之底本为云南省图书馆藏清干隆五十一年丽江大研里大西门信士杨顺据明版印本甲本为赵文焕藏清光绪十一年段寿荣抄本甲本缺密教部分录文楞严解冤释结道场教诫仪文眉阳慧觉寺长讲沙门祖照集坛前教诫分为五节第一坛外教诫第二道场次序第三道场合用第四安置尊像第五道场元由且第一坛外教诫比丘敬白清净大众尝闻道在迩而求诸远盖谓不能返观事在易而求诸难皆为荒嬉懈怠虽则万法皆由我三界本唯心若其自谓圆成不加修建安可得而成耶故此解冤结菩萨宿因深厚愿力崇高垂慈每念于三途运意常嗟于六类昏昏恒自蔽苦苦不知休若不直指根源冤业何时可解誓于在在处处善巧威权如日照空十方明显普使济于彼岸同令悟于本心不逞廉纤特标真实故今日道场以发菩提心为其创始以六根缚脱广为敷扬举十八种之冤家总六类而包摄非唯解冤释结抑亦灭罪消灾可以祝于星天可以崇于福寿可以荐严先祖可以资益群生可以禳于刀兵可以却于冤敌可以祈于后嗣可以保于孕娠不论吉意凶情一一可皆修设岂假多多展演广度光阴月之不终计之于岁唯在端庄严谨注意倾虔愿于一昼夜中三时作法若见若闻平等大悟所有道场之费但祇随力随分切要办身办心灯烛香火须在殷勤不拘多寡荤酒五辛切宜戒约贫富贵贱皆可修崇非唯大法遍行总使闻薰种智解冤结菩萨吟偈贪爱冤心识是谁瞿昙直截为拈提昏昏自蔽无休日往往难逃不尽时衣裹灵珠贫自苦宅埋宝藏转成痴悲心特与挥标指月在长天水在池道场次序凡设道场于粥后齐集烧香盥漱着新净衣俾令济济跄跄普使睹相生善须请六位大僧以表六类六根六尘解结之意须选精练教法悦可众心者一人充显案选行实孤洁戒检清高者一人充密案选音声和畅喉舌巧妙者一人充赞韵凡一切歌赞唱偈系罄一一从之勿令搀前脱后互相紊乱不成佛事所以随高随下和佛诵经责令整肃跻排已定然后请檀越执炉显案法师领众动法乐击磬先于他所以此教诫意使预知必臻精细仍随显案法师登坛行道一匝咒水咒香等如常点净散花解冤结菩萨吟偈香飘一线入伽蓝接足慇勤觅指南宾主序分容剎海君臣道合仰优昙龙蟠虎踞安禅定象往狮来作对谈一大因缘殊胜事前三三与后三三叙道场合用仪宣演先告施主家库中自备一段帛练净绢或缯綵纱罗绫縠须要长一丈八尺以表解十八种冤或多时止可倍倍尤佳不可短少置在佛前结为六结三时道场中细细讲说及以诵经诵咒种种周毕于第三时忏六类冤债时请檀越烧香礼佛䠒跪随手取结安于面前听忏一类冤家一僧为解一结须是发上上品心令内外清净谛听法门至诚解结吟偈本自元常一主翁情生偿债走西东阿难遭问心随境大觉垂慈业已空绾叠六成埋有相掣开三世了真容佛前佛后沉冤类跳出龙门一点红叙安置尊像仪宣演经题凡设道场或于僧舍或于俗舍以至官所随处可作中间置法报化三身如来及无量寿佛无垢净光佛炽盛光王佛药师佛左右两边安置文殊普贤观音势至解冤结摩利支普光菩萨弥勒菩萨金刚藏虚空藏计一十七轴并诸大阿罗汉像次第安之勿令紊乱庶几契凡契圣善种增焉各发无上菩提心于昼夜中勤勤奉事吟偈三宝巍巍住世间名空即色化人天顶中螺髻青山翠面上真人赤肉团隐果现因含法界示权归实应机玄圣凡一体香云屋指出冤家入笑颜叙道场元由仪宣演经题此道场自政和初甘露老圆通大师及严净慈觉大师久行于世盖为解冤结菩萨名称普闻世间众生无不敬仰虽有此事然未有仪如其讲习之流博通内外精贯古今以至顿渐偏圆有空性相随举随有逐处光明妙契佛心冥符凡意语默动静理性灼然况其加意用功其所精通不言而尽也法华经云是人有所思惟筹量言说皆是佛法无不真实亦是先佛经中所说若全是此者应请时无所不可其或未到此者若无仪文则惘然迷闷不能造入深可悲嗟于是严净圆觉当仁徐公久默是事欲要斯文遂命祖照代为编集祖照既闻此语自恨不才岂可以蠡而测海坚欲却之再再不允遂乃鸠集以成一家贵于在在处处解冤释结中间所有第一时举裴相国发菩提心第二时举首楞严经及兴福疏叙六根缚脱之事第三时依华严经修行六波罗蜜多以伸解结一一总非胸臆悉本圆顿教乘着次安排成一段事在会众等谛听思惟早悟正因速祈解脱南无无垢净光佛楞严胜会启坛场密咒清泉甘露浆安息飞烟云雾卷兰膏发焰慧灯光缁儒济济皆严洁贤圣巍巍尽赞扬法雨满空甘露洒道场何处不清凉入坛参礼归依法报化身佛大众志诚心同诵叹佛偈华藏世界所有尘于一尘中现法界宝光现佛如云集此是如来剎自在解冤结菩萨摩诃萨参礼海会佛菩萨本师释迦牟尼佛南无一心奉请普光菩萨摩诃萨解冤结菩萨摩诃萨楞严海会圣贤愿共诸众生一心头面礼惟愿慈悲常摄受净三业仪当演经题净三业论文法师布露我辈一张口纷纷造业多妄言盈瀚漫绮语张江波若欲登坛𡒌先须去网罗洗空无障碍涨仗妙伽陀伏闻一身假合本从虚伪而生六欲不迷要会真空之理盖为妄生十恶致令积染诸尘若非秘密洗除难使真金离鑛欲得一身清净多身清净方可登坛顿令上根修行中根修行直教契理净三业咒振铎诵持一众肃恭三业庆快先请三藏法师诵净三业咒然后焚香洒净我今有偈速为举扬身口意业本来同寸念迷真失本踪喝散障云无点翳一轮杲日照长空南无除盖障菩萨三业六根悉清净焚香仪文宣演经题焚香论文伏以才炷龙涎非泛常之臭味便同麝服有分外之馨香要知五分法身别是一般气息也何用调和之法又不因薰染之功信手拈来直穿透诸人鼻孔从头爇处聊表出檀那善根庶几感格于圣贤可以充塞于天地氤氲无尽空中结宝盖以低垂芬馥有余座下喷篆烟而缥渺更凭神咒以表信心五分法身真妙香人人具足露堂堂无根树下亲拈出供养无上大法王香云童子大菩萨洒净科文宣演经题洒净论文法师布露妙湛灵源无三世十方之影像真空性水现六凡四圣之波澜绕华藏世界而来从阿耨达池而出滔滔觉海浩浩朝宗何妨细洒杨枝莫不普霑香水洗心涤虑如八德之清凉激浊扬清同一时之潇洒更凭神咒尽化醍醐洒净有偈今为举扬八功德水自天真善洗众生业垢尘流入毗卢华藏海个中无处不超伦杨枝手观世音菩萨清净慧菩萨摩诃萨净坛论文宣演经题净坛论文法师宣扬大集无远弗届一新宝坊法华有谋皆同三变净土鹙子不如螺髻祇园何异鹫峰毫端中现一切道场拂子上有三世诸佛矧兹胜会普彻十方浩浩难思放佛光于坛𡒌重重无尽映帝网之垂珠更仗密言庄严法席聚沙成塔亘青天举止分明在目前法界荡无尘一点自然彖出一枝莲普庄严菩萨摩诃萨雪山童子大菩萨结界论文宣演域民不以封疆为界有德则来海众尽列华藏之都无剎不往将奉佛于不可急之处先遣魔于无何有之方便同宝地之庄严自有金刚之围绕九十六种惶惶破胆千万亿众拳拳服膺才闻振铎之琳慎莫不列堵之清净荆棘林中业火生经由大地任纵横金刚突出摩诃力直向如来行处行尊胜幢菩萨摩诃萨振铃持咒绕香坛警觉邪魔心胆寒休夸须弥藏芥子且观佛剎睹毫光圣贤感格慈悲广理事圆融宇宙宽心垢荡除无罣碍相逢大士有何难归依五方佛南无大悲东方世界阿閦佛西方世界寿尊佛中央法性毗卢佛南方世界宝相佛北方世界成就佛香花一心奉请东方界主西方界主中方界主南方界主北方界主彼世界中有无量行道菩萨身垂璎珞顶戴花冠手执青白黄赤黑色莲花供养阿閦寿尊毗卢宝相成就尊佛不违本誓怜愍有情统领持国广目大梵增长多闻天王青白黄赤黑帝将军结成金刚莲花华藏灌顶燄魔界擎山持杵钩索锁铃拥护道场无诸难事道场理事本末周完唯冀圣慈俯垂摄受普礼圣众真言唵萨哩嚩怛他誐多钵啰半左半左迦噜迷今有方灵符谨当宣挂仰启东西中南北方青白黄赤黑帝主甲乙木庚辛金戊己土丙丁火壬癸水德主方隅我今结界到东西中南北方凭此结成金刚莲花华藏灌顶燄魔界唵商迦迦哩摩诃三昧曳盘陀盘陀萨嚩贺延祥集福悬幢幡宝盖振动金铃扫除妖魔怪方佛如来神通真广大位大天王结成五方界界菩萨摩诃萨凭此结就方色界散花论文桃花换却眼睛不知谁悟莲蘂穿透鼻孔反被人嫌仰天攀桂而来拨雪探梅而去也休问姚黄魏紫又莫辨李白桃红帝释看破空生二俱有过天女簸弄鹙子一向无端如今开阐法筵且与拈提公案翠浮霞彩纷纷飘下九霄浓剪百花馥馥散来四座敬礼解冤结菩萨比丘某稽首和南敬白清净大众今此道场昼夜分为三时第一时号破妄显真第二时号解冤释结第三时号成就菩提此第一时号破妄显真又分十一节一叙述斋意二叹佛宣疏三警策大众四礼请圣贤五启祝真灵六举扬宗教七三心五愿八如来设教九叙陈冤债十菩萨化现十一感应劝诫第一叙述斋意今且第一叙述斋意者正觉出兴一切众生普度妙音遐畅十方诸佛共传悟之则了无一尘结处则徒分六类负心负力负命负财鞭挞枉加瞋呵随举恶声恶心相向彻骨彻髓无殊慈悲之心既无瞋恨之力转胜从劫至劫舍身受身不觉不知难逃难逭今按楞严经中叙述解结之法直指根源俾其本末以无碍庶得根尘而颖脱经云即时如来于狮子座整涅槃僧敛僧伽梨揽七宝几引手于几取劫波罗天所奉花巾于大众前绾成一结示阿难言此名何等阿难大众俱白佛言此名为结于是如来绾叠花巾又成一结重问阿难此名何等阿难大众又白佛言此亦名结如是伦次绾叠花巾总成六结一一结成皆取手中之结持问阿难此名何等阿难大众亦复如是次第酬佛此名为结今此楞严解冤释结道场皆本于此是知六类冤债非六根六尘奚以能结其结皆由六根六尘其解亦因六根六尘今欲忏除岂可外此必先除其根本令其永永不生所有枝条不言而坏六根六尘即根本也六类冤债即枝叶也此时拈出以为道场之本俾令伐树除根枝条自殒向下举起五声解冤结菩萨圣号辄吟四韵偈章偈声甫毕叹佛宣疏解冤结菩萨吟偈乐音树下悟重玄普运慈心覆大千直使三生冤歇灭不令六类债缠绵灵根颖脱曾无累密咒宣陈自有缘今日投诚希鉴照愿垂慈愍副倾虔第二叹佛宣疏多陀阿伽度阿罗诃三藐三佛陀四智三身六通五眼目净修广海水浮清福聚崇高须弥挺秀四无量心则融通自在六波罗蜜则具足圆明三十二相以庄严千百亿身皆化度大慈悲父真智慧师有空性相而开豁群迷顿渐偏圆而甄明大事具一切智圆最上乘世界十方无不归仰世尊功德难尽赞扬今日道场自有疏文对众圣前谨当宣读凡情上达大圆镜第三警策大众将伸礼请海会圣贤有偈警策众心各各随口应和道场清净众各各当至心至心勤归依至心勤礼拜大圣大慈悲解冤结菩萨菩萨大慈悲能救众生苦菩萨大慈悲能解众生冤彼我悉圆融冤亲总平等解结无垢染灾害永不生成就涅槃心发明便解脱圆满诸功德清净大总持智慧为导师弹指超无学今日已往去永不复退转信礼解冤结菩萨第四启请圣贤今日道场所专奉者解冤结菩萨欲勤请时先当总伸赞礼菩萨德相众等各运诚心当礼拜时受请供养一心归命礼乐音树下无忧城中光明普照于大千身量遍周于法界尘尘无碍普解诸冤法法圆融顿消诸业天冠涌出轩昂而挺彩腾光宝手齐敷返复而解冤释结威神自在变通不减于摩利支天妙用圆明赞助常依于释迦文佛应普光菩萨解百生而演说于伽陀为怀州沙弥在一念而理还于阿堵举五轮指分明照见夜叉形拥百衲衣显现权为比丘相总如来之所说实菩萨之能成群生稽首于今时正觉同成于此日愿垂哀悯俯察凡庸今日今时来临法会受请供养乐音树下乐无忧普照光明尽遍周解去诸冤须无碍顿超累劫岂能酬威神自在功难深妙用纵横道可求妙觉妙明明妙处大千世界一浮沤亘古亘今常照常现万法之本众圣之源剎剎尘尘不增不减绵绵密密无去无来一切诸佛之师三世菩萨之母清净法身毗卢遮那佛今当礼请其为上首各各志诚如法应和诚心仰请楞严会上遍法界中清净法身毗卢遮那佛圆满报身卢舍那佛三类化身释迦牟尼佛伏愿六通鉴照俯降道场副此愿心光临法会受请供养诚心仰请楞严会上遍法界中四十八愿无量寿尊佛十二上愿药师琉璃光王佛大慈大悲无垢净光佛大威德消灾炽盛光王佛伏愿六通鉴照俯降道场副此愿心光临法会受请供养诚心仰请楞严会上遍法界中大智文殊师利菩萨大行普贤法王菩萨大慈大悲观世音菩萨大势至菩萨摩诃萨伏愿六通鉴照俯降道场副此愿心光临法会受请供养诚心仰请楞严会上遍法界中解冤结菩萨摩诃萨摩利支天菩萨摩诃萨普光菩萨摩诃萨弥勒菩萨摩诃萨伏愿六通鉴照俯降道场副此愿心光临法会受请供养诚心仰请楞严会上遍法界中虚空藏菩萨摩诃萨金刚藏菩萨摩诃萨应供福田十六位大德阿罗汉一切贤圣僧伏愿六通鉴照俯降道场副此愿心光临法会受请供养上来礼请楞严会上第一时中诸佛菩萨已沐云临道场伏愿天眼遥见慧耳遥闻他心遥知神通遥鉴以大悲力起无缘慈怜悯有情哀受我请慈悲护念降临道埸证盟此斋充遍法界愿此善力广大无边犹若虚空具诸功德奉请已一心归命礼常住三宝惟愿慈悲常摄受第五启祝真灵上来仰请十方三世一切诸佛诸大菩萨罗汉圣僧已沐慈悲降临道场今当召请天曹部众地水诸神六道四生冤家债主先亡远祖一切幽冥同赴道场纳受供养切以穹苍逈远地水幽深遐迩有殊尊卑有别东胜神洲之远南赡部洲之遥北郁单越而尘剎无边西瞿耶尼而方隅不尽普天率土遍界盈空一切真灵无边贤圣虽曰十方之遥远唯坚一性以招延理事相融洪纤不间岂假开通道路奚须启迪方隅唯将密咒神功总格诸贤真圣夫天众者有欲界色界之异梵王辅王之殊五种净居四禅真侣风伯开敷摧位雨师霑润焦枯电乃烈焰腾辉雷乃除魔摄毒日净则照烛虚空而有见月耀则光辉大夜以无余皆四大之所成总三界之所摄并愿承大悲之妙力降此日之香坛瞻礼圣颜开受供养南无天藏王菩萨其有今日标心回施当生本命星君照临一切宿曜并愿承大悲之妙力降此日之香坛瞻礼圣颜开受供养南无星宫藏菩萨次当召请地府部众坤厚载物生育万灵依报正报之安居有情无情之依止山林坟衍水陆飞行以之而从游因之而安立岂无所主应有其神嵎夷交趾列班班昧谷幽都分彼彼无量无边一切圣贤并愿承大悲之妙力降此日之香坛瞻礼圣颜开受供养南无地藏王菩萨又乃水官部众洪波浩浩白浪滔滔势如万马之奔声若千雷之震细如虾蟹巨若鲸鲵江使闻于豫且涛神见于伍子江河淮济沟洫浍川一切诸神无量眷属并愿承大悲之妙力降此日之香坛瞻礼圣颜开受供养南无龙藏王菩萨又乃四生六道债主冤家负财负命负心负力枉施鞭挞横致呵瞋一切冤憎无边债主并愿承大悲之妙力降此日之香坛瞻礼圣颜开受供养南无解冤结菩萨设斋施主今日标心追荐亡者及两门三代先祖高曾远祖近化先灵五姓有情诸佛子等并愿承大悲之妙力降此日之香坛瞻礼圣颜开受我请上天下地一切真灵在在处处龙神土地并愿承大悲之妙力降此日之香坛瞻礼圣颜开受供养南无解脱月菩萨愿乘佛力降临来菩萨慈悲愿力深逍遥变化自由身红尘堆里常清净白业情中度苦轮相好端严如海量神通妙用若天真人人返本回光照那个亲疏辨主宾南无香积藏菩萨上来礼请召请事已云周香积厨中办以斋馔列在道场普伸供养大众志诚心同诵叹佛偈我今稽首一切智三千世界希有尊种种妙行悉庄严色若琉璃净无垢怜悯世间大悲者说法利益无冤情佛之功德无有穷是故诚心略赞仰敬礼海会佛菩萨回向无上佛菩提楞严解冤释结道埸教诫开坛仪全祝大明万万年刊刻楞严解冤释结道场仪楞严解冤释结道埸仪文卷上第一时陞座普告大众仪法不孤起仗境方生法随法行法幢随处建立所以三世诸佛六代祖师普为众生发明大事皆本于此虽则处处周遍法法圆融若无人知若无人举若无人说若无人行世间迷昧众生安得而知之古人所谓投机则共用不投机则划却自然处处无踪迹绝毫釐方可透于祖师关方可尽于诸佛意如此则涉人间世而无爽于逍遥游以何忧直趣无上菩提祇在今日所以修山主云本无迷悟人祇在今日了敢希大众各各运志诚心不得语笑喧哗不得睡眠懈怠龙天谴责鬼神降灾预告先知如法听受经题第六举扬宗教劝发菩提心为道场之本圣凡不立奚生死之可论真妄才兴遂冤结之繁起盖为不知本有之性恣驰本无之心所以枉受轮回虚生妄见未识菩提心性不明般若根源从迷至迷转生转灭故今特标发菩提之心以为道场之本华严经云欲见十方一切佛欲施无量功德藏欲灭众生诸苦恼宜应速发菩提心且菩提心者诸佛菩萨心也一切诸佛因之而成正觉一切菩萨因之而起愿修行兴三种大心立五般誓愿以大悲为油以大愿为烛以大智为光如人点灯照于暗室百千年暗悉能除尽若益膏油明终无尽菩提心灯亦复如是如裴相国云阿耨多罗三藐三菩提心者此言无上正遍知觉是诸佛所证最上妙道是众生所迷根本妙源既慕如来永离诸苦自悲己身久失大利慨然奋发将求佛身即是初发阿耨多罗三藐三菩提心也既然明此心应识其本体夫菩提心体不从真心发无由得至菩提故须拣择分明方是正因发行且大众从无始来常认为我身者地水火风假合之身旋聚旋散属无常法非我身也大众从无始来常认为我心者是缘虑客尘虚妄之心乍起乍灭属无常法非我心也我有真身圆满空寂者是也我有真心广大灵知者是也空寂灵知神用自在性含万德体绝百非如净月轮圆满无缺惑云所覆不自觉知妄惑既除真心即净十方诸佛一切众生与我此心三无差别此名菩提心体也舍此不认而认自身妄念随死随生与禽畜杂类比肩受苦为大丈夫者岂不羞哉既发无上菩提之心当行大丈夫事起三心立五誓修一切助菩提法以诸佛为师以菩萨为侣以六道众生为眷属以生死烦恼为园林誓尽未来济拔度脱是则名为初发阿耨多罗三藐三菩提心也大众今日闻如是法各须开悟顿发此心未审能发不能发答能发既能开发直须坚固无令退失长行举叙义意未周偈颂敷扬重伸赞述启迪菩萨大行时三贤十地绝思议欲明裴相真方便须问圭峰老古锥克念三心祈显焕坚舒五誓力行持豁然云散蟾轮现万古神光说向谁第七三心五愿所谓三心者一者大悲心既悟本心本无生灭遂悲六道枉受轮回己虽未证菩提且愿众生解脱经云菩萨用心己虽未度愿度末劫一切众生老子云圣人后其身而先他身孔子云仁者博施济众先人后己三教皆同于是广发同体大悲尽于未来行四摄法摄彼众生皆令归真同成佛道此则大悲心也二者大智心既兴大悲誓度群品品类既众根器不同即须广事诸佛广学妙法一一证入转化众生此即大智心也三者大愿心既欲广度众生遂兴广大悲智然心虽本净久翳尘劳习性难顿消除法器须资磨莹自虑轮回诸趣不遇佛法胜缘故发大愿备修万行行愿相资犹如车异运行不退直至菩提此即大愿心也然三心之中大愿为主常持悲智以度群生故初发心必先起愿华严行愿经云若人临命终时最后剎那一切诸根悉皆散坏一切亲属悉皆分离一切威权悉皆退失一切财宝无复相随唯此愿王不相舍离常为引导直至菩提是故汝等闻此愿王莫生疑念所谓五誓愿者一者众生无边誓愿度大地世界胎生卵生湿生化生有色无色有想无想非有想非无想至十二类一切众生我于今日尽未来际誓愿拔其苦恼普令成就佛果菩提净尽无余一切普度故楞严经云如一众生未成佛终不于此取泥洹此即第一愿也二者烦恼无边誓愿断一切众生无量劫来一念心动性明初起强觉便兴三细六粗一时具足五意六染同念而生业转现之峥嵘根尘识之暗昧昏昏扰扰未可卒除念兹在兹必令除断俾令皎如冰雪莹若琉璃世世生生清净寂灭此即第二愿也三者法门无边誓愿学有空性相顿渐偏圆无量百千万亿旋陀罗尼无量无边大三昧及内外一切经文及一切修多罗如尘如沙一切佛法三世如来已说之教未说之教今说之教一见则通无所障碍得大总持得大自在得大解脱得大了悟得大妙用能与一切众生解粘去缚拔楔抽钉世世生生永无退转此即第三愿也四者如来无边誓愿事十方三世过现未来无数无量无边无等不可数不可思不可称不可量不可说不可转一切如来我从今日誓尽未来悉能奉事无有遗余参问差别法门证入差别解脱或现身现土或说法利生岂止以身为座床以身为奴仆採果汲水拾薪设食无量走使无量承事供养一切诸佛如来世世生生永无倦怠此即第四愿也五者无上正觉誓愿成此即纤瑕障尽片善无遗弃四事妄法证清净法身我从今日尽未来际一行一住一坐一卧顿悟顿证顿了顿成世世生生亘然不坏此即第五愿也持此五誓念念运心无有间断是为菩提心是持菩提心戒三心五誓重叠相资佛佛道同不过于此即是具足发阿耨多罗三藐三菩提心也大众今日顿能悟解直下承当则何忧冤债之不消何虑罪障之不灭切须敛念勤而行之必不相赚三心五愿众已备闻未审能发不能发答能发众既能发偈颂重宣三心克备道芬芳五愿坚持愈更光智向觉天为日月悲于苦海作舟航先明本性归真宅转化群生达故乡若要更知君子行先人后己也何妨第八如来设教空劫那畔了知性海以圆成威音已前须信觉天而辽廓本体人人具足真源处处现成弗假修为轩然独脱业果无由而创始冤雠争得以滥觞湛然彼我以相忘安得冤亲而何有常光寂寂妙体玄玄拟心即差动念即隔盖为众生不守真性惟逐妄缘见觉之源忽然而现业转现之念念流注根尘识之叠叠生成拟复本明何由可得由是有众生相续世界相续业果相续万种千端确然而立冤雠自此而结根尘从此而生掣转不回头引之终不返故我佛如来岂能坐视于是大振雷音开方便门指归家路直登宝所不住化城意令一切众生如我无异所以有空性相顿渐偏圆指妄指真随上随下一音演说五教历然曲尽凡情别无圣意双收双放左之右之不泥不偏繁兴万变可谓敲门瓦子未见主人如何弃舍多方引授当体拈提自本自根常照常现格外之谈既尔寰中之道安然故论语云天将以夫子为木铎杨子云仲尼驾说者也故混元皇帝有五千道德孟轲言予岂好辩哉予不得已也三教圣人悉皆如是对机对境曲顺人情各令一切众生随其根机有所证入各各悟其自心更无他事又有六道含情悉皆有心既有其心必有冤结既有冤结若非父母师长朋友知音至戚至亲如何有其冤结若其两无相识各处一方外郡他州殊方别馆语言无由而相及事情争企以相通各不相伤争有冤结须是至亲方有冤业且一切众生不论是人是畜是女是男但养之则成无量恩德害之则有无量冤憎恩中而方可有冤冤中而方可有恩此之二法不可相舍以至蠢蠢之虫蠕蠕之物放之则喜拒之则瞋恩冤历然如何不诫今日道场要在于此敢不兢兢谛听切切相忘举扬如来启教之因由皆为恩冤之二事所以出现于世普告大众当善思维勿令散乱既为大丈夫汉直须勤励永出尘寰休于四生六道之中广结冤业当于今日今时一听玄音万劫千生倐然自适岂不快哉善恶犹同谁与何堪嗟人世少禅那开颜祇在养时有掣肘元从害处多万种千端能坐断十方三际自消磨如其一念随他转永劫无由出爱河解冤结菩萨第九叙陈冤债诸佛出世有主有伴建立正宗甄明大事具大因缘各各成就无量无边殊胜功德善巧方便种种作用度脱众生令其各悟本有大光明藏出离生死究竟证于无上菩提破诸无明虚妄缠缚且以恩冤二事最极难明恩中有冤冤中有恩恩中有恩冤中有冤四种纷纷以回互而起世间所有难酬难报至切至亲无过父母兄弟姊妹及师资眷属宿缘深厚方得聚会互为至亲须是至亲方可起诸冤结至于种种恩养从生至长忽旦忽暮不替养育方得成人如此则恩光无量没齿难酬如此则恩中有恩也其或一念互乖六类冤结继之而具或则为上不宽全无仁恕不行慈悲忍辱不能平等安和或则为下不敬悖逆不孝睚眦牛庞绛纟牛昏定晨省全无出告反面俱失以至非为妄起耽酒恋财好色荒嬉不顾父母师资恩养上既不足下亦含冤父不父而天下道亡子不子而人之义绝全无孝顺唯是冤雠从生至生永无休息古人所谓为至亲之眷属作至极之冤家此乃恩中有冤也又乃宿缘颖悟道种资深性地开通心光晃彻根尘透脱生死俱亡纵遇恶缘种种凌辱无边恼害抵死侵欺恶念俱来加我彼人有大力量宿具深根彼我相忘自他无碍任其煎逼自然不动一毫一切不与较量唯是将来坐断古人所谓彼以毒来我以慈受此之谓也更能加以回光自照念念清凉硬纣纣然所有恶境恶心一时消灭楞严经云由汝心中五阴主人主人若迷客得其便当处禅那觉悟无惑则彼魔事无奈汝何又云明能破暗近自消殒由其如是所有前来冤债非特不成亦乃各生欢喜由此之故返能发菩提心得大开悟如优波毱多之化诸邪魔俱得道果此乃冤中有恩也若或宿根浮浅残害自他广造过愆恣行十恶为子不敬其父为臣不忠其君不孝二亲讥毁三宝全无礼让唯是贪残阴毒害人机谋损物玩人玩物恣性阐提于一切时中造无边重罪诸佛出世不通忏悔从劫至劫永无出期此乃冤中有冤也故梁武皇帝云一切冤对皆从亲起起怨恨心皆由亲近以三毒根自相触恼以触恼故多起恨心所以亲戚眷属咸生责望或父母责望于子或子责望于父母兄弟姊妹一切皆然更相责望更相嫌恨少不适意便生瞋怒又云于诸师长多生违逆或复给与而无厌足或师瞋弟子或弟子瞋师于三世中喜怒无量不能深信出家是远离法不知忍辱是安乐行不知平等是菩提道不知离妄想是出世因师及弟子同房同住结业未尽互相违悷忿恨之心纷然乱起所以世世不得相和合互起害心恣求其过恶声相反岂有了期从迷至迷无暂停寝又乃矜能逞技恃势夸豪万种千差互生矛盾武帝又云或以华门望族凌人傲物作如是冤或以聪敏识达凌人傲物作如是冤或以篇章技艺凌人傲物作如是冤或以夸豪奢侈凌人傲物作如是冤或以辩口利词凌人傲物作如是冤如是众冤或于尊长边起或于和尚阇梨边起或于同住上中下座边起或于同学眷属边起或于父母亲戚边起如是冤对无量无边不觉不知何时忏洗今日道场大意专为此等众生不知果报岂识根源世世生生枉受沦溺所以解结菩萨发大誓愿在在处处特赐恩光普令解脱永绝冤家各生欢喜同证无上菩提到于彼岸其道场大意本如此也恩中冤结火炎炎不顾衣珠自解粘每以篇章矜识达常将望族恃威严夸豪傲物多残害倚势凌人弗退谦今日道场须指出劝君宜把信香添第十菩萨化现根尘解结必资大解脱人以大慈悲以大愿力一举而无不可故解冤结菩萨从大寂灭定起运利他心开悟人天划除冤业令其冰清玉洁彼我相忘纵使相逢悉皆欢喜按佛顶心陀罗尼经云昔有一妇人常持佛顶心陀罗尼经终日竟夜香火不绝然此妇人三生之前尝置毒药致害他人而此冤家不曾舍离欲求方便致杀其母遂以业力託孕他身向其慈母胎脏之中致无量苦抱母心肝令其分解不得万死万生及至产下端严莹白不过两岁便乃身亡慈母忆之痛切号泣遂抱亡儿抛向水中如是三遍託荫此身向母胎中欲求方便致害其母至第三遍准前得生特的端严相貌具足不过三岁又以身亡母既见之放声大哭不知前世有何恶缘今受此报准前抱此亡儿直至江边住经数时不忍抛弃感得观世音菩萨化作一僧身披百衲衣乃语此妇人曰不用啼哭此不是汝男女是汝三生中已前冤家三度託生欲害汝命缘汝常持佛顶心陀罗尼经并供养不绝由此杀汝不得若欲要见汝这冤家但随贫道手看之作是语已即以神通愿力所有冤家遂化作夜叉之形向水中立报言汝三世前曾杀我来今我报冤缘汝有大道心持佛顶心陀罗尼经善神日夜拥护所以害汝不得我今此时既蒙观世音菩萨与我授记从今永不与汝为冤言讫沉水忽然不见女人洒泪礼拜菩萨即便归家冥心发愿货卖衣服更请人写一千卷倍加受持无时暂歇年至九十七岁舍命向秦国变成男子之身若有善男子善女人能写此经三卷若于佛室中以五色杂綵作囊盛之乃至随身供养者若坐若卧若危峻之处当有百千那罗延金刚密迹大力无边阿咤薄拘罗神身持剑轮随逐所在卫护无难不除无灾不救无邪不斩以此观之菩萨大悲无所不救今日道场僧俗各各闻此菩萨化现之文切须自诫区区来向母胎中致害何曾念凯风菩萨化身临彼岸夜叉随手立长空三生冤债当时断千轴灵文逐处通今日相忘须解结优昙花发雨蒙蒙第十一感应劝诫妄业纷纷逼塞但开于人间世真源寂寂奖提须借于大宗师应是得之于渊源岂可徒分于耳目因果之事犹反掌焉结恶之徒衔冤之士何所不有如风马牛不相及自可以相忘倘业风之所飘偶然相会初无见识徒逞妄情惟知自己之安宁不管别人之间隔以至父母师长一切有情随逐无明造诸冤结微尘之舌未可具谈恶恶相从冤冤酬酢然而报应之道造物者岂有私耶故老子云天网恢恢疏而不漏或报之于自己或报之于子孙或报之于未来或报之于现在不论前后发露在于一时今日大众宜自忖量无令后悔故玄沙云先天为心祖勿待临时种种现前悔之何及昔者武昌县胜缘山寺有一禅僧名居约道行显着戒检精严一日县令欲去彼寺初无告报其僧洒扫夙备煮茗烧香引众出户中路前迓县令怪之我初未有语者纵其左右随行亦不知其所之何故此僧而寺皆有预备祇待时者何也一日隐忍不及乃问其僧僧曰公每欲过先一日夜土地神辄报故也因乃炷香诘问其神他官到来并无告报独此县令而报何也神曰此人他年当为辅相故当先报令人预备扫洒县官闻之亦自喜悦自后数数到寺其事如初又或一日复到寺中亦无迎迓又乃门庭芜秽略无严谨县官因询之所以主僧曰此者公来其神不报故失洒扫诚为懈慢令慊然曰可诘神以不报之因主僧至夜炷香祷告神曰先以县令当作宰辅故报之此者受胡氏白金六十两而断讼不明枉用刑宪其天曹冥府皆勾辅相簿中姓名矣故不报也僧约曰世之富贵固有定分以吾教因果推验乃夙植厚福将以飨报如是岂期一旦受贿赂断讼不明便乃如是辅相之簿虽勾犹未可尽其后面之冤债此乃六类冤债中负财负命鞭挞之冤债也又成益青州之富室以输粟得官任齐州禹城县簿妻亡谋婚于一寡妇黄氏黄氏有三千余缗虑媒妁漏洩于人不可託遂胥会于尼寺交思面受益得之货易其利且裕不复成婚黄氏无所告遂削发为尼益死有子名楷登前进士薄有文称历藩方掌记而终一儿五六岁亦夭亡其家产鉅万籍没入官人以为黄氏之冤报得不鉴之此为六类冤债中负财之冤债也解冤结菩萨江陵有江文惠者常于崃中贩商有张生同船有少物货张一日忽患河鱼殆欲不济行至高沙文惠将生推入江中仍以篙擉之取其所有囊橐直往鼎澧张客为流槎所碍挟而浮至栲栳湾及岸而出诉之有司州辖遽令追擒文惠至窃地获之府主以其事异立杀之所谓生报也此乃六类冤债中负命之冤债也程说字潜道潭州长沙人庆历中登第授彬州狱官潜回一夕卧病冥然不省见二吏执书召说至阴府有若王者坐于殿王曰汝权知彬县日杀牛五十头牛本施力养人者无罪而杀当偿命仍生异道说曰牛非说杀乃知州王真要犒军兵有亲书手简在说笥中王命一吏取之少选即至王令召真俄而便至王掷简庭下曰此其公手迹耶真曰然但受命战蛮兵官胡礼宾共议取牛犒军王命引去谓说曰汝寿未终可速回说乃觉见青琐高议且以牛者耕地养人有力于天下一切万民旦旦暮暮皆受之赐以至人家奴婢仆隶牛马驴骡亦皆有力而及人而天下之人不知其恩常自鞭箠及以刀杖而加杀害遂至冤雠万劫千生冤冤无尽此乃六类冤债中负力负命之冤债也灵树住院三十年不请首座之事头首讯之灵树曰老僧首座主也又数年复讯之灵树曰老僧首座出家也忽一日指挥扫洒院宇引众出寺接一年少僧乃云门禅师也土主刘王一见云门犹若倾盖致敬如佛遂弃灵树刘王欲检其过意要云门住院议之于心未兴其口一日刘王至灵树不接王到寺欲责之树乃方丈中跏趺而逝王曰和尚去时有何言句主僧云和尚临去封一合子候王至自开王既开之乃一小贴云人天眼目堂中首座又云前世之因刘王乃一鬻香人因入寺涕唾僧堂中灵树为堂司而叱之如唾汝面上争之不休是时云门谏之而去今日之会因果历然又刘王面上世世之中常有痕迹终不可灭此大善知识向毗卢顶上行不禀释迦文常持杀活剑与一切天人解粘去缚利济多端往世一句相触世世生生因果尚不可免况其常类耶举此数端余悉可较此即六类冤债中负呵骂之冤债也今道场人闻如是事一历耳根当此观察勿使冤雠介意恶意存心向此之中切力行之令其世世生生转转明净矣世上多多有万般而今拈出岂相瞒刘王入院情何重居约迎官事可看忽遇王真心胆战若言成益骨毛寒傥能彼此无相累业海波涛一念干楞严解冤释结道场仪文上卷终祝大明万万年刊刻楞严解冤释结道场仪楞严解冤释结道场仪文卷中解结海会佛菩萨大众志诚心同诵叹佛偈天上天下无如佛十方世界亦无比世间所有我尽见一切无有如佛者解冤结菩萨摩诃萨第二时号解冤释结仍分十节一警策大众二赞礼上圣三陞座举解结同体四广释除疑五依经重诵六再指顿超七六解一亡八绾叠通疑九比明修解十忏除冤业今第一警策大众者各须当知圣意无私凡情有间虽分三会元是一心初中后而傥至精勤静幻寂而必须成就休令散乱无致喧哗切至倾虔愈加端谨今当警策大众各向佛前合掌至诚随音应和道场清净众各各当至心志心勤归依志心勤礼拜大圣大慈悲解冤结菩萨菩萨大慈悲能解根尘缚菩萨大慈悲能除生死罪六类悉蠲除六根常清净负心修忍辱瞋恨不能加负命悉冤雠尸罗转清净负财与佈施负力毗梨耶呵骂恶声除智慧尤光显鞭挞不相续禅定力加持种种俱对治六类皆潜灭具足波罗蜜无量总持门进趋各修行圆明于理智今日已往去永不复退转信礼解冤结菩萨第二赞礼圣贤一心归命礼众生慈父佛顶心王陀罗尼力普光明薄伽婆心悉圆满解群生之宿业毒气消除灭六类之冤家灵根寂静向罽宾陀国巡门而救疗疾疫之灾殃于波罗奈城诵咒而增长期颐之寿考神通广大愿力崇高天龙八部总归依世界十方尽回向常光照耀妙用维持广将成佛之法门普展利生之方便愿垂哀悯俯察凡庸今日今时光临法会受请供养今当礼请圣贤合道场人各运诚心当礼拜时愿共诸众生一心头面礼至心归命礼常现常照为天为地之光遍界遍空是圣是凡之本清净法身毗卢遮那佛伏愿特垂怜悯俯降道场普与有情解冤释结愿共诸众生一心头面礼至心归命礼根尘充遍受用在于己身相好端严利济周于法界圆满报身卢舍那佛伏愿特垂怜悯俯降道场普与有情解冤释结愿共诸众生一心头面礼至心归命礼明星显现圆正觉于座前大定光辉示降魔于树下三类化身释迦牟尼佛伏愿特垂怜悯俯降道场普与有情解冤释结愿共诸众生一心头面礼至心归命礼所居净土非唯水鸟演真空在处住身总道树林宣妙法我等导师无量寿佛伏愿特垂怜悯俯降道场普与有情解冤释结愿共诸众生一心头面礼至心归命礼怜愍三世宝塔横于太虚普应十方衣珠现于自体大慈大悲无垢净光佛伏愿特垂怜悯俯降道场普与有情解冤释结愿共诸众生一心头面礼至心归命礼琉璃莹澈常光照于干坤宝网庄严净色迥于日月大慈大悲药师琉璃光王佛伏愿特垂怜悯俯降道场普与有情解冤释结愿共诸众生一心头面礼至心归命礼天中自在宣佛顶之伽陀掌内圆明显金轮之三昧大慈大悲金轮炽盛光王佛伏愿特垂怜悯俯降道场普与有情解冤释结愿共诸众生一心头面礼至心归命礼觉天广大十方世界钦依大智圆明七佛如来仰重大慈大悲曼殊室利大菩萨伏愿特垂怜悯俯降道场普与有情解冤释结愿共诸众生一心头面礼志心归命礼法门叠叠三身觉内圆明行愿重重一点尘中自在大慈大悲普贤法王菩萨伏愿特垂怜悯俯降道场普与有情解冤释结愿共诸众生一心头面礼至心归命礼耳根聪利闻思修慧证圆通海印光明法报化身俱变现大慈大悲观世音菩萨伏愿特垂怜悯俯降道场普与有情解冤释结愿共诸众生一心头面礼至心归命礼当来成佛位高次补观世音往昔亲师道重常依无量寿大慈大悲大势至菩萨伏愿特垂怜悯俯降道场普与有情解冤释结愿共诸众生一心头面礼至心归命礼冤家相遇归命而便起欢心结业未除护念而重宣密语大慈大悲普光大菩萨伏愿特垂怜悯俯降道场普与有情解冤释结愿共诸众生一心头面礼至心归命礼龙华会上次释迦而三会度人海岸国中指善财而一生成佛大慈大悲弥勒菩萨伏愿特垂怜悯俯降道场普与有情解冤释结愿共诸众生一心头面礼至心归命礼称提圆觉三疑惑网愿敷陈影响华严十地法门亲演说大慈大悲金刚藏菩萨伏愿特垂怜悯俯降道场普与有情解冤释结愿共诸众生一心头面礼至心归命礼神珠灿烂重重无尽悉交参驷马轩昂叠叠有缘皆摄受大慈大悲虚空藏菩萨伏愿特垂哀悯俯降道场普与有情解冤释结愿共诸众生一心头面礼至心归命礼金铃振处修罗帝释总回光宝剑挥时产母夜叉俱受记大慈大悲解冤结菩萨伏愿特垂怜悯俯降道场普与有情解冤释结愿共诸众生一心头面礼至心归命礼威光自在龙蛇阵上故难欺神变融通日月天前寻不见大慈大悲摩利支天菩萨伏愿特垂怜悯俯降道场普与有情解冤释结愿共诸众生一心头面礼至心归命礼随心证入故开六类以挤排历位修行岂碍三乘而标列天上人间阿罗汉圣众伏愿特垂怜悯俯降道场普与有情解冤释结愿共诸众生一心头面礼向来礼请楞严会上第三时中诸佛菩萨已沐云临道场伏愿天眼遥见慧耳遥闻他心遥知神通遥鉴以大悲力起无缘慈怜悯有情降临道场证盟此斋充遍法界愿此善力广大无边犹若虚空具诸功德奉请已一心归命礼常住三宝惟愿慈悲常摄受吟偈四众归依至意深再三捞漉始知音人人自有昭昭在佛佛何须远远寻凡圣悟来元是我古今无异一真心会中倘若知斯旨不在忉忉费古今归依解冤结菩萨惟愿慈悲常摄受回向无上佛菩萨惟愿三途苦轮息总令热恼得清凉皆发无上菩提心同出爱河登彼岸第二时陞座加持字母陀罗尼南无大佛顶首楞严经楞严海会佛菩萨法师普告大众仪宣演大佛顶首楞严经盘山和尚云三界无法何处求心切以种种现前心心无念必须指住要在言诠令其透见分明灼尔灵光晃耀广陈露布奚不爽于当机尽费葛籐亦何妨于叙事道场之设意在于此众等各各至诚如法谛听今依首楞严经及兴福禅师之意事理冥合性相兼该普为人天解冤释结在会众等随喜善人不得喧哗语笑懈惰睡眠坚端庄严谨之心如渴思冷水如饥念美食勿令散乱永失宗乘一入迷途后悔无及第三明解结同体经云阿难白佛言世尊如来虽说第二义门令观世间解结之人若不知其所结之元我信是人终不能解世尊我及会中有学声闻亦复如是从无始际与诸无明俱灭俱生虽得如是多闻善根名为出家犹隔日󵔯唯愿大慈哀愍沦溺今日身心云何是结从何是解亦令未来苦难众生得免轮回不落三有说是语已普及大众五体投地雨泪翘勤伫佛如来无上开示闻经众等罪消灭兴福禅师解云与诸明者诸即烦恼则根本本末通举释明者无湛寂真明故曰无明诸解释繁今依当部俱灭俱生则生烦恼随心起伏不相舍离如隔日󵔯半息半发初果望极果断见未断修比大亦然此论于小三四五如文虽则前闻二义断证遐宣久滞昏衢劣慧未能详择此乃指前来经文也今则形铺五体泪洒流珠慈父兴悲应垂妙旨枝末根源品类多俱生俱灭总包罗时时震动寒如󵔯念念迁流急似梭烦恼魔军应坏散菩提觉树自娑婆楞严禅髓称奇绝觌面相呈会也么第四广释除疑经云尔时世尊怜悯阿难及诸会中诸有学者亦为未来一切众生为出世因作将来眼以阎浮檀紫金光手摩阿难顶即时十方普佛世界六种震动微尘如来住世界者各有宝光从其顶出其光同时于彼世界来祇陀林灌如来顶是诸大众得未曾有于是阿难及诸大众俱闻十方微尘如来异口同音告阿难言善哉阿难汝欲识知俱生无明使汝轮转生死结根唯汝六根更无他物汝复欲知无上菩提令汝速证安乐解脱寂静妙常亦如六根更非他物阿难虽闻如是法音心犹未明稽首白佛云何令我生死轮回安乐妙常同是六根更非他物佛告阿难根尘同源缚脱无二识性虚妄犹如空华阿难由尘发知因根有相相见无性同于交芦是故汝今知见立知即无明本知见无见斯即涅槃无漏真净云何是中更容他物闻经佛子罪消灭兴福禅师云夫六种震动必表非常灌顶腾辉欲彰奇特光中胜处佛顶光尊欲表深诠唯佛方证如来自演恐众潜疑故凭十方同赞斯妙诸佛之体妙用咸齐牟尼才举兜罗诸佛齐舒满月同宣一实表证无差欲令有学心开去疑惑网解冤结菩萨异口同音告阿难根尘缚脱互摧残十方共听慈风软万劫同夸业海干兴福拈时珠灿灿世尊演处玉珊珊安公错句真消息扫荡烟尘法界宽第五依经重诵真性有为空缘生故如幻无为无起灭不实如空华言妄显诸真妄真同二妄犹非真非真云何见所见中间无实性是故若交芦结解同所因圣凡无二路汝观交中性空有二俱非迷晦即无明发明便解脱解结因次第六解一亦亡根选择圆通入流成正觉闻经佛子罪消灭兴福禅师云初释有为无为者然掌珠双破护法呵空虽今睹经言亲承金口亦承双说未敢的论今睹经言亲详秘旨欲解两家之难遐敷中道之诠幸诸学人审察幽理迷真逐妄两俱非穷子伶侽弗见归护法呵空心豁达掌珠双破悟玄机昔年深密虽宣演今日楞严愈发挥偈颂长行皆指出拈来不离目前机第六再指超门陀那微细识习气成瀑流真非真恐迷我尝不开演作常不生幻法云何立是名妙莲华金刚王宝觉如幻三摩提弹指超无学此阿毗达磨十方薄伽梵一路涅槃门闻经佛子罪消灭兴福禅师云陀那微细识陀那识八异名具赖耶以执取报藏至第八地则无异执识至妙觉初灭陀那持种种兼染净染至佛已尽净种则存能持恒沙性净功德故知陀那贯通五位微则简质细则简粗则七识细中之粗质则第六动念相显如来藏性唯佛方鉴下位不识其名愚品岂知其体吟喝陀罗微细最难知真妄如何说向伊种子含藏无失没现行发用又支离瀑流滚滚奚能止幻法重重岂可推弹指若超无学地自然光透两条眉第七六解一亡经云于是阿难及大众闻佛如来无上慈诲祇夜伽陀杂糅精莹妙理清彻心目开明叹未曾有阿难合掌顶礼白佛我今闻佛无遮大慈性净妙常真实法句心犹未达六解一亡舒结伦次唯垂大慈再愍斯会及与将来施以法音洗涤尘垢闻经众等罪消灭兴福禅师云初言祇夜则讽诵伽陀重颂杂糅理谕交显精莹理尽迷遐心月开明则照理分明叹未曾有乃悟超常解下二并如文如来光叙一六意欲引畅微诠庆喜此既陈谘雅合巧陈余惑吟偈祇夜伽陀恣举扬文词精莹玉锵锵已闻法句超真际更听玄音悟大方凡圣何曾分楚越根尘争得有膏肓如来苦苦亲宣说六解须知一也亡第八绾叠通疑经云即时如来于狮子座整涅槃僧敛僧伽梨揽七宝几引手于几取劫波罗天所奉花巾于大众前绾成一结示阿难言此名何等阿难大众俱白佛言此名为结于是如来绾叠花巾又成一结重问阿难此名何等阿难大众又白佛言此亦名结如是伦次绾叠花巾总成六结一一结成皆取手中所成之结持问阿难此名何等阿难大众亦复如是次第酬佛此名为结佛告阿难我初绾巾汝名为结此叠花巾先实一条第二第三云何汝曹复名为结阿难白佛言世尊此实叠花缉绩成巾虽本一体如我思惟如来一绾得一结名若百绾成终名百结何况此巾祇有六结终不至七亦不停五云何如来祇许初时第二第三不名为结佛告阿难此实花巾汝知此巾元止一条我六绾时名有六结汝审观察巾体是同因结有异于意云何初绾结成名为第一如是乃至第六结生吾今欲将第六结名成第一否不也世尊六结若存斯第六名终非第一纵我历生尽其名辩如何令是巾六结乱名佛言如是六结不同循顾本因一巾所造令其杂乱终不得成则汝六根亦复如是毕竟同中生毕竟异也闻经众等罪消灭兴福禅师云劫波罗天则髑髅天四天王太子奉如来巾斯承口诀未睹经翻岂敢专定又长水云巾喻真性结喻六根逐绾而问相由妄别令知根本根本是一妄结生六无同异中炽然生异故一一绾皆名为结迷心执境无异成异故下文云元依一精明分成六和合即斯义也揽几拈巾为发挥广长舌相转璇玑根中解去心尤妙喻上看来语更微兴佛以玄通佛意阿难示迹启天机六窗杜绝猕猴睡笑倒云山老衲衣第九比明修解经云佛告阿难汝必嫌此六结不成愿乐一成复云何得阿难言此结若存是非锋起于中自生此结非彼彼结非此如来今日若总解除结若不生则无彼此尚不明一六云何成佛言六解一亡亦复如是由汝无始心性狂乱知见妄发发妄不息劳见发尘如劳目睛则有狂花于湛精明无因乱起一切世间山河大地生死涅槃皆即狂劳颠倒花相阿难言此劳同结云何解除如来以手将所结巾偏掣其左问阿难言如是解否不也世尊旋复以手偏牵右边又问阿难如是解否不也世尊佛告阿难吾今以手左右各牵竟不能解汝设方便云何解成阿难白佛言世尊当于结心解即分散佛告阿难如是如是若欲除结当于结心阿难我说佛法从因生非取世间和合粗相如来发明世出世法知其本因随所缘出如是乃至恒沙界外一滴之雨亦知头数现前种种松直棘曲鹄白乌玄皆了元由是故阿难随汝心中选择六根根结若除尘相自灭诸妄消亡不真何待阿难吾今问汝此劫波罗巾六结现前同时解萦得同除否不也世尊是结本以次第绾生今日当须次第而解六结同体结不同时则结解时云何同除佛言六根解除亦复如是此根初解先得人空空性圆成明法解脱解脱法已俱空不生是名菩萨从三摩地得无生忍闻经众等罪消灭兴福禅师解云金尘密透掌现明鉴雨滴恒沙诚为粗显松直棘曲小大皆知玄乌白鹄色殊推先爱业彼无经说此又标题辄叙配陈乃成穿凿劝择如文且谈巾解结祇合叙述蟠舒何得忽叙双因标而不显如来昔叙因缘密教未谈因始今诘迷元结本所以返述前念举现了彰达本生元因标有无双通二谛意望兴问乘势广名阿难且救喻端所以标而不显或梵文应足初译未全于事恐繁且传于理前明消六且遣同异之疑併渐权方犹迷指理今明此义解释冤雠六类消亡圆通证入吟偈于湛精明既不通狂花乱发遍空中根尘互遣亡纤翳法喻重宣有异功左右各牵迷至理是非锋起入烦笼结心解处俱分散焰焰金乌出海东第十忏除冤业空花非有病眼观瞻业果虽空妄心系缀四生六道何莫由之业有昇沉理无彼此应未明于本觉三毒炽然既不出于妄源七支繁茂由此生生妄想汩没爱河世世仇雠相为执对盖善恶起之于心昇沉始于七趣且人趣者尊卑贵贱贫富贤愚纷扰万端不可具述或为父母兄弟夫妇男女臣佐僮仆师资朋友乡党眷属历劫以来乍离乍合倏忽会遇执对无忘所以为子孙者或聪明端正爱极掌珠俄至夭殇痛摧肝胆或兇顽悖逆奸盗不良视父母如雠贼路人未尝从顺或临深涉险危命丧身论语云一朝之忿忘其身以及其亲岂非惑欤此皆宿业冤雠故来相恼凡夫不觉悲喜交併枉受苦恼又世间愚惑被害甚多投崖赴火堕树临坑自缢自杀畜伤鬼害横遭刀杖毒药枉被宪章非命而亡傥非宿冤所对何以及此举此数端余悉可较今于佛前五轮投地恳切求哀解释冤雠各生欢喜圆明种智同证菩提一念初萌万仞高含藏八识自坚牢豫且网内应难免地藏珠中岂可逃六类纷纷俱系缀四生浩浩共煎熬奢摩他体能端的彼此相忘入圣曹佛顶万行首楞严次为宰官使者将帅守令解冤释结弟子等与法界众生自从无始以至今生虽悟本心示居三界有大福业禄位崇高佩玉鸣珂明经论道护持世界燮理阴阳佐国安邦修身炼行隐菩萨相现宰官身端居庙堂之中常依万乘之主祸倍众恶乐兼万人常将尧舜之民授以尧舜之道和声浃洽善政清严德如偃草之风政似炎天之泽又乃或为守令或为将帅或为使者及一切官僚悉皆如是其或姦胥设阱未尽通知虽匪容心实非本意妄有冤枉亦未可知今日今时愿将忏悔伏愿解冤结菩萨及海会圣贤以大慈悲受此虔恳大众各各弹指说罪愿罪消灭宰官冤业罪消灭唵三多啰佉多娑婆诃次为军伍胥吏狱讼解冤释结道场忏主现前大众法界众生从无始来至于今日未悟本心轮回三界或在军伍操戈武卒役力厢军春冬之衣赐何亏早晚之钱粮具足艺能可较名次遂昇年德若高摧排有序所以尊贵分异等级阶差正意治身尽心报国若他仁慈相尚礼义相谦在上如父居下如儿使役均平差排依次中虽别户宛尔一家和协安营岂非宿分或者区分卒伍频责长行杖楚而数目不知驱逐而年时不问致有迁之外郡投换他州父母弃离妻孥隔绝彼彼失所无处安身如此容心宁无冤结又乃或为胥吏授职有司劝心郡县请受悉依于国用妻孥尽仰于官司理当洁己奉公晓文明事或为推吏毋冤枉于平人或掌赀财勿侵欺于毫末深知因果回避宪章终身无患何莫由斯其如曲法害人侮文擅事唯谋赃滥初不觉知及乎殃罪赴身朝昏莫保设使承宽袭慢纵意施为虽蒙现在之安宁难免当来之剧苦恶因既积冤恨结深世世生生无由得免又乃或当狱讼贵贱富贫各安其分尊卑长幼自守其伦忠信孝慈必臻余庆如有悖逆凌犯狱讼繁兴或巧诈文词妄诬他罪或豪强恃势抑逼无辜故入人非言不忤己行财曲法请托循私苛彼深刑讦他阴密徒知快意岂识冤憎如斯之类岂可具谈若不倾诚如何忏洗我等今当归依解冤结菩萨及海会圣贤发露至诚代为忏悔普令清净弹指说罪愿罪消灭胥吏冤业罪消灭三世冤对罪消灭次为商贾医术巫卜解冤释结弟子现前大众法界众生未悟本心轮回三界或为医术以神圣工巧为术以慈悲喜舍为怀抉择草木金石之药材疗治风痨水气之疾病灵功广大何所不堪其或为人之不常练术之有误损伤人命罔识病源加彼不虞增之疾苦不能勿药徒爱资金因果历然冤雠深结又乃或为巫卜妖孽之师妄称祸福符书厌蛊咒咀毁伤恐惧人心自言审谛或日月星辰之下或山林江海之中逞彼妖邪妄行咒禁或因雠隙枉陷平人重能夺彼命根轻乃增他衰耗致斯冤结累世无休从生至生不能逃逭又乃或为商贾因谋厚利共要珍财跋涉江山同心协力驱驰货赂远向他方亲戚乖离妻孥间隔各分异意多积货财唯务欺瞒故行侵克或贪而自相谋杀远离良朋圭角锱铢私心独用或兴刀杖毒药或投峻岭洪流害彼命根益我资利如斯万状片舌奚谈若不倾诚如何忏洗我等今当归依解冤结菩萨及海会圣贤发露至诚普伸忏悔伏愿冤家解释罪业消亡此世来生同圆种智弹指说罪愿罪消灭商贾医卜冤债罪消灭次为师资父母解冤释结弟子合道场人法界众生未悟本心轮回三界或为父母或为师资僧俗同然冤亲岂免若乃顿捐亲爱祝发毁形圆顶方袍护持禁戒寻师访道讨论寻经洁己净诚决明大事明悟有空性相精通顿渐偏圆化度十方拯提七趣高超三界永出尘寰自利利他功德无量傥或不循上中下座我慢贡高不悟真乘唯专业识互相非斥枉任鞭笞妄厕僧流沮坏贤善奔驰名利贪冒色财枉住伽蓝滥膺恭敬坚持一性全无六和广造罪愆深藏冤结妄情扰扰忿意炎炎从生至生不可具述又乃或为父母爰因有自方生我家宿契不投何缘聚会若乃坚心愚惑紊乱人伦初无子息义养他儿恩育爱怜甚于亲嫡后因祈告冀有亲生及乎果副私心便乃亲疏悬隔鞭笞毁辱苦楚万端弃掷无方沦胥贱隶或复其本性无处安身乞丐从军莫知所止岂得冤心不愤恶业不酬或复父因丧偶别娶妻孥或母为孀居改从他姓缘成匹配继有子孙前婚之男女罹殃妁尔之亲疏有间父无刚断母有威严因之流落他乡死之遗骸道路衔冤之切世俗斯多若不倾诚如何解脱我等今当归依解冤结菩萨及海会圣贤愿赐慈悲摄受忏悔今冀冤家解释恨意蠲消众等志诚弹指说罪愿罪消灭师资冤业罪消灭唵三多罗佉多娑婆诃父母冤业罪消灭唵三多罗佉多娑婆诃次为男女兄弟眷属解冤释结忏主弟子现前大众六道有情未悟本心轮回三界或为男女禀形父母恩德难酬凯风诗言母氏劬劳蓼莪讴咏昊天罔极深恩重德尘劫奚穷常兴孝敬之心每运报酬之志傥或心生悖逆意逐荒淫朋狎兇愚顺从妻妾反睛怒目恶逆无边不孝之愆卒难可说浑无侍奉永绝倾虔国有常刑议当併逐慈亲仁爱结恨在心如是之人世间何限又乃或为兄弟情重天伦兄友弟恭则无患矣尔者各因成立异姓同居斗乱家常互兴诤讼遂乃分居析业共诤资财嫉妒公论伤残毁辱忍发同根之念遽兴煮豆之冤酥酪全无鹡鸰何在永为雠隙至死不休丧彼人伦弗知王道又乃或为夫妇宿缘谐偶匹配方成既曰夫妻理应和协若或不能慈忍琴瑟有乖冤业多多笔端难记又乃或为眷属孤舟洪渡尚有宿因气味相投殆非率尔何得情乖礼义心起是非才闻眷恋之深或睹仇雠之大争容眼见不许耳闻或伺便而速使死亡或设机而故令陷溺如斯之恨争可消亡故古人云为至亲之眷属作至极之冤家若非眷属不可报冤具在前贤岂可不信若不倾诚无由忏洗我等今日至心归依解冤结菩萨及海会圣贤愿赐加威摄受忏悔俾令宿生今世冤业消除众等志诚弹指说罪愿罪消灭男女冤业罪消灭兄弟冤业罪消灭夫妇冤业罪消灭次为奴婢盗贼解冤释结道场忏主现前大众法界众生未悟本心轮回三界应当普为奴仆盗贼解六类冤负力负财今为奴婢宿冤业力致处下流富贵之家要知所以若恩威共举则心服无虞傥鞭扑驱驰则便生冤苦以至寒暄饥渴病苦疲劳汤药不时饮食不节如此怨恨在心宁不愤悱或有既称贱隶欺罔主人偷窃资财故违旨命作诸过咎忽致难矜以此长被毁呵常遭鞭捶缘斯冤恨果报难忘又乃或为盗贼偷他所有宿习难忘穿穴踰墙诈欺劫夺殴杀物主捍拒公文或已陷狴牢妄攀徒党或既招情款复怨他人不悔自心所作致令苛在重刑坐此因缘岂无冤债我等今日至心归依解冤结菩萨及海会圣贤咸愿冤心解释恨意消亡众等志诚弹指说罪愿罪消灭奴婢盗贼冤业罪消灭六类冤业罪消灭普忏罪菩萨摩诃萨大略区分十八般考穷元在一毫端庙堂豪杰须当勉草茵凡庸切好看妙理虽云超六度深冤宜在运三檀倘逢平等相忘处天上人间各自安楞严解冤释结道场仪文中祝大明万万年刊刻楞严解冤释结道场仪楞严解冤释结道场仪文卷下大众至诚心同诵叹佛偈一切诸导师普现于十方汝观牟尼尊所作甚希奇佛身不在内亦不在于外神力故显现导师法如是解冤结菩萨摩诃萨第三时号成就菩提仍分十节一警策大众二赞礼圣贤三劝修三观四述无量心五依位渐修六忘心顿证七根尘解结八事法供养九表祝回向十礼别设散今且第一警策大众各请至诚随口应和道场清净众各各当志心志心勤归依志心勤礼拜大圣大慈悲解冤结菩萨菩萨大慈悲能灭生死苦菩萨大慈悲能解根尘缚发明真实慧三观永澄明顿悟于本源渐修无量行六度皆圆满超证寂灭门彼我悉相忘成就菩提道利益广无边普济于一切今日已往去永不复退转信礼解冤结菩萨三回警策事无他意在人人会也么三观澄明俱在我六根清净悉同科根尘缚脱何思虑生死空花总是讹镜上看来心自见何劳驰骋动干戈第二赞礼圣贤一心归命礼四心圆备三观澄明智光常照于十方慈力普加于五浊常于灾劫救人而神用无亏每念苦乡解结而佳名愈盛本观音之化现为解结之权宜修罗之瞋恨皆消帝释之冤雠已息掌中捧出座下归依渐修而展演地位阶差顿悟而发挥心性无碍六类解缠绵之业三生除深重之冤每将般若之渊源普施菩提之妙道愿垂哀悯俯察凡庸今日今时光临法会受请供养四心圆备喜圆成三观澄明转更精五浊界中乘一念十方境上度寻声尘尘应现机缘熟处处光明路坦平地位阶差皆展演返观何处不峥嵘今当第三时中赞礼上圣各望至诚一心头面礼至心归命礼内外推寻终不见如人饮水自家知无生无灭没遮栏万像森罗以为性清净法身毗卢遮那佛我今称赞愿赐加威普与有情解冤释结愿共诸众生一心头面礼至心归命礼根尘无碍周沙界相好端严亦复然自他受用广无涯平等普应皆圆满稽首报身卢舍那佛我今称赞愿赐加威普与有情解冤释结愿共诸众生一心头面礼至心归命礼始从兜率陀天退託荫摩耶示降生明星现处悟灵机树下降魔兴正法三类化身释迦牟尼佛我今称赞愿赐加威普与有情解冤释结愿共诸众生一心头面礼至心归命礼四十八愿利群品行愿庄严自己身所居世界净无尘水鸟树林宣妙法我等导师无量寿尊佛我今称赞愿赐加威普与有情解冤释结愿共诸众生一心头面礼至心归命礼劫毗罗于三祇道修成无量大浮图我今稽首亦复然无垢净光常护念大慈大悲无垢净光佛我今称赞愿赐加威普与有情解冤释结愿共诸众生一心头面礼至心归命礼十二大愿皆圆满游行诸国至庄严随机应感化众生九横三灾俱解脱大慈大悲药师琉璃光王佛我今称赞愿赐加威普与有情解冤释结愿共诸众生一心头面礼至心归命礼净居天上宣真谛指出金轮佛顶光周天无量众星辰稽首皈依求解脱大慈大悲炽盛光王佛我今称赞愿赐加威普与有情解冤释结愿共诸众生一心头面礼至心归命礼一切智中诸法界七佛如来大祖师摧魔显正救众生十种吉祥常覆护大慈大悲文殊师利菩萨我今称赞愿赐加威普与有情解冤释结愿共诸众生一心头面礼至心归命礼道场不动周沙界普眼如何取次看以人以法共称扬一性圆融无障碍大慈大悲普贤法王菩萨我今称赞愿赐加威普与有情解冤释结愿共诸众生一心头面礼至心归命礼闻思修入三摩地超越世间出世间耳闻圆照普庄严堪忍界中为教体大悲延寿观世音菩萨我今称赞愿赐加威普与有情解冤释结愿共诸众生一心头面礼至心归命礼精修念佛真三昧无念之心不较多净念相继入圆通都摄六根无选择大慈大悲大势至菩萨我今称赞愿赐加威普与有情解冤释结愿共诸众生一心头面礼至心归命礼百生冤结难除解启请如来大总持遏阿暗恶妙伽陀无量有情皆解脱大慈大悲普光菩萨我今称赞愿赐加威普与有情解冤释结愿共诸众生一心头面礼至心归命礼海岸园林楼阁内善财参问往南方一生成佛了无碍华藏庄严俱圆满大慈大悲弥勒大菩萨我今称赞愿赐加威普与有情解冤释结愿共诸众生一心头面礼至心归命礼迷悟始终常请问本来成佛义昭然有无聚散总轮回示迹扬权显圆觉大慈大悲金刚藏菩萨我今称赞愿赐加威普与有情解冤释结愿共诸众生一心头面礼至心归命礼四大宝珠亲手执十方世界化成空大圆镜智亦腾光诸幢王剎相涉入大慈大悲虚空藏菩萨我今称赞愿赐加威普与有情解冤释结愿共诸众生一心头面礼至心归命礼以智缚脱从心起菩萨慈悲为解除三生六类悉消忘天上人间称自在大慈大悲解冤结菩萨我今称赞愿赐加威普与有情解冤释结愿共诸众生一心头面礼至心归命礼无人能债无人缚妙真常性本堂堂行于日月大天前无量神通寻不见大慈大悲摩利支天菩萨我今称赞愿赐加威普与有情解冤释结愿共诸众生一心头面礼至心归命礼一千二百常随佛天上人间化有情剎那示现遍尘沙无漏果圆称自在应供福田大阿罗汉我今称赞愿赐加威普与有情解冤释结愿共诸众生一心头面礼上来礼请第三时中诸佛菩萨已沐云临道场伏愿天眼遥见慧耳遥闻他心遥知神通遥鉴以大愿力起无缘慈怜悯有情哀受我请慈悲护念降临道场证盟此斋周遍法界愿此善力广大无边犹若虚空具诸功德奉请已一心归命礼常住三宝莲花捧足降临来再三赞礼尽按诚未复慇勤事鼎精自己灵光常不昧何劳诸圣愈佳名菩萨妙道从即入彼我圆融患不成展事投诚君荐取除根筏树勿入情南无解冤结菩萨回向无上佛菩提第三时陞座三观修行三段因缘二已周常观寂寂好参求忘心顿证渊源理直下承当便转头且三观修行者即奢摩他三摩钵提禅那是也初谓之泯相澄神观乃奢摩他之异名意谓一切世间种种万法本自寂静不灭不生但为众生无量劫来一念心动业转现兴境界峥嵘内缘奢扰弗能制止似水涓涓如灯焰焰内为见闻觉知之衮衮外随地水火风之纷纷故我世尊特开定门以止之俾其有所证入且梵语奢摩他此云之止亦谓之静盖生死根源于剎那间未尝暂止若不修奢摩他无上佛果菩提云何证入今此解冤结道场亦将以清净寂灭身心以为其本则六类冤债不言而亡故凡欲修行必须薰习奢摩他以为其本第二身心既静翛然更无一毫一毛一机一境一言一句而为障碍洒洒落落犹若虚空平等寂静必须更与三摩钵提俾其静中发慧化导群生对境遇缘现身现土说法若云若雨庶其拔楔抽钉利生如尘如沙普与解粘去缚令自他而清净祈彼我以逍遥故圭峰禅师谓之超幻销尘观妙在斯矣若纯是止即顽碍无知与土木瓦砾以无殊若纯是观则掉举而弗静必先以奢摩他而自定后须以三摩钵提以持之两法相资一心澄静方可动中有静静中有动动静如一非从外来尽是心花发光尽是智鉴洞彻无量恶习无量冤债自然消殒自古及今三世诸佛六代祖师全以此道消磨万法廓彻根源破的破玄超宗越格初无异念全露法身即此止观二法何其妙焉即其如是止相寂静观心湛然两法未忘犹为障碍是故第三更开禅那一观令其扫踪灭迹净尽无余若妙若玄一时荡涤亦不见奢摩他之止相亦不见三摩钵提之观心运用如如卷舒寂寂无边无表绝毫绝釐透色透声盖天盖地照亦不立遇缘即宗坐断报化佛头显出自家妙用无边法门一时露现无边行海一时周圆无边诸佛一时普瞻无边罪业一时消散无边冤债一时荡尽无边教法一时遍通无边众生一时度尽见闻知觉尚犹为幻为化地水火风争得有相有形六类消亡十方清净即第三禅那观也且梵语禅那此云静虑静即清净虑即念心一念不介怀万法悉皆灭故圭峰谓之绝待灵心观亘古亘今无生无灭孤标独立卓尔现前成佛妙门尽于此矣今日道场若能修此三心则何虑冤结而不解解结除冤乐有余勤修观行为祛除灵编举处分三种正眼看来本一如句里藏机须荐取定中发慧自相随到头展缩皆由我在则人兮亡则书第四四无量心如来之心一切处寂灭如来之行一切处圆成彻见根源穷极本末无纤毫以为碍岂微尘以介怀自古自今无生无灭寂然不动普应群机湛尔无私该罗万有普使一切众生得大寂灭得大自在得大解脱到大休大歇之地无不圆融无不清净何尝有其四种耶然而劝化门庭随世流布皆是慈悲方便落草商量所以分乎四种以为一切众生归投之道路信向之门庭俾令解结除冤出缠离缚庶使尘尘适悦彼彼欢从透脱根尘超越生死无所障蔽悉悟本源尽去来今无穷无尽慈无量心者慈能与乐平等普施一切众生假使无量楚毒之所相加我以慈心两无相碍冤憎无由而结毒害岂可而增能摧树下魔军欲示宅中宝藏古人云彼以毒来我以慈受且毒无自性激之则狂但是万苦千殃无边楚毒恶声恶骂毒念毒心种种凌夷彼彼相害但祇回光返照一切勿与较量识破后不成冤坐断后皆无念岂止息他人之蛊毒亦显自己之德能方名为有力量大人始是出尘之方便老子云以德报德以德报冤斯之谓也维摩经云慈心是道场我等众生故今日道场解冤释结第一须以慈无量心以为其本悲无量心者悲能拔苦捐躯舍命普应十方拔苦除危悉该万有忍诸疲苦广运哀怜见诸众生沉沦苦海如己之溺也或便奖提或为代受遍空遍界靡有孑遗自本自根悉皆提拔如观世音菩萨大悲心经云我若向刀山刀山自摧折我若向火汤火汤自枯竭我若向地狱地狱自消灭我若向饿鬼饿鬼自饱满我若向修罗恶心自调伏我若向畜生自得大智慧大地世界无有如芥子许不是菩萨舍身命处普为众生故净名经云悲是道场忍疲苦故肇法师云见苦必赴不避汤炭是悲行也孔子云有杀身以成仁无求生以害人今日道场若僧若俗若男若女闻如是言发大悲心唏颜慕蔺自古及今诸佛菩萨如此大悲所有冤结从何而起是故第二须发悲无量心以为修行之本喜无量心者廓彻根源身心适悦安乐自在永出苦源一切圣贤无量海会诸佛如来及大地一切众生若圣若凡悉与我身同体平等故华严经云如来初成正觉叹云我今普见一切众生具有如来智慧德相悉皆成佛既其如是喜无量心遍通平等维摩经云喜是道场悦法乐故以此法乐乐彼同悦是喜行也且以一切众生无量劫来无明烦恼于诸世间妄生执着分彼分此指自指他不能内融故多外扰所以发业润生妄自分疏间隔有异深造恶业种种取舍纵任六根不觉不知无由透脱今日今时若欲解结除冤第三须发喜无量心以为其本舍无量心者冤亲平等内外寂然断诸憎爱不生执着于不苦不乐者起离痴想于有苦者起离瞋想于有乐者起离贪想一心虚寂三毒清凉心性如如智慧明显故东坡云一切众生由于爱境造种种业轮回六道受诸生死至千万劫本所从来唯有一爱更无他病佛大医王应病与药唯有一舍更无他药常以此药而治此病如水救火应手便灭今此大舍无量清净心何尝异此然大地世界一切众生扰扰攘攘不知所向徒自于外衮衮徒劳终无所得但能审谛东坡之言汲汲遑遑切力行之极有法药至简至易何其妙哉维摩经云舍是道场憎爱断故合道场人傥能如是行持自然流入娑婆苦海岂待加功用行然后为得哉清净慈悲喜舍心无穷无尽去来今慈同弥勒源流远悲若观音行愿深定慧圆明须适悦冤亲平等任昇沉希颜慕蔺勤精进伫看优游功德林第五依位渐修法本无修道安可证奚有五位六位之差别宁分十住十信之阶梯岂共千圣同躔不与万法为侣灼然契悟不假修成亡地位之纷纷绝渐次之衮衮六度万行则体中成就三明八解脱则性上圆融反于己求无劳外烁实无菩萨安有如来绝相绝名无取无证华严圆觉一一如然无碍圆融清净寂灭故圆觉云圆觉自性非性性有循诸性起无取无证于实相中实无菩萨及诸众生何以故菩萨众生皆是幻化幻化灭故无取证者譬如眼根不自见眼性自平等无平等者众生迷倒未能除灭一切幻化于灭未灭妄功用中便显差别若得如来寂灭随顺实无寂灭及寂灭者以此而观菩萨众生既同幻化皆无实有盖为一切众生不悟本源徒分妄见性觉一起强名斯生三四四三互相涉入既有众生之颠倒宁无世界之峥嵘性妄见生空花眩目于无住本建立万缘执之不移随之轮转如此则一期妄法成就三世因果难逃有无从此而生长短由斯而立善恶因之而扰扰前后缘之以纷纷竟不能还源宁知于返本遂于此处建立地位渐次之殊分列贤圣信果之异且第一信位者即十信菩萨本具足凡夫闻法觉悟遇善知识切磋琢磨悟净觉心永绝劳虑劳虑永绝法界圆明净解存心为自障碍弗能前进犹处暗中清净觉心不得自在故圆觉经云此名凡夫随顺觉性第二贤位者即三贤菩萨三十位因人见解虽亡见觉犹在前位碍心已灭此位能觉尚存俱是识性沉沉卒难脱落法相所谓虽则双印二空犹存少物必资划刷方得玲珑若有所拘则为非住故圆觉云此名菩萨未入地者随顺觉性第三圣位者即十地菩萨净解虽亡能碍亦灭十信之识心已破三贤之见觉俱亡一心真见道现前三心相见道成立圆明欢喜具足法云贤位已遥佛地将显能照所照寂灭无碍无碍精进三无数劫欲图四无量心已具亦不住于教孤标独立确尔圆成世出世间一切清净虽则如是犹滞纤毫无明未祛藏识未转佛地障碍倘在四事妄法犹拘虽曰毕功尚有事在故圆觉云此名菩萨已入地者随顺觉性第四果位者即佛位也最后无明已断三无数劫功行已圆觉道具成种智清净心中无障无碍境上自在自由冬去春来障尽圆满故圆觉云一切障碍即究竟觉得念失念无非解脱成法破法皆名涅槃智慧愚痴通为般若菩萨外道所成就法同是菩提无明真如无异境界诸戒定慧及淫怒痴俱是梵行众生国土同一法性地狱天堂皆为净土有性无性齐成佛道一切烦恼毕竟解脱法界海会照了诸相犹如虚空此名如来随顺觉性合道场人应知此四种法门尽去来今一切诸佛如来超凡入圣之鸿渐楞严经云过去诸如来斯门已成就现在诸菩萨令各入圆明未来修学者当依如是法我亦从中证非唯观世音以此而观前圣后圣外此而得道得果者无有是处今日今时更能于此一言之下心地开通离苦除灾解冤释结渐渐增进证大菩提具大相好何其妙哉粗中之细细中粗万行因花次第敷每以三贤为入劫常将十信作凡夫看来位位成前后悟去尘尘绝有无更道忘心便顿证等观元是一毗卢第六忘心顿证绵绵密密从来不动一毫毛寂寂堂堂宛尔浑无一点翳岂同行布劫数纷纷无滞圆融法门叠叠虽云不堕诸数何妨普应群机铸圣陶凡超宗越格如空中鸟踪迹迹皆空犹谷内传声声声绝响毋容拟议岂用分疏顿证身心语言併却咽喉唇吻何籍劬劳肯綮修证奚须勇勐精进行持郢人垩镘而徒自依稀轮匠斲轮而俱为彷彿争知此道炳焕灵明大力量人方能担荷祖师以为末后句如来以为最初因但能觌面承当勿使当场蹉过圆觉经云善男子但诸菩萨及末世众生居一切时不起妄念于诸妄心亦不息灭住妄想境不加了知于无了知不辨真实此一节经真显妄心顿证之渊奥且不起妄念则无妄心根本既无枝叶何在复如何加于息灭复如何加于了知但能扫荡情尘自然处处澄现古人云处处真处处真尘尘尽是本来人若如是修行则忘心顿证灼然明矣合道场人今日今时谛审谛思速求开悟入圣超凡解冤释结以尽度生之方便穷通诸佛之法门如此行持何患冤家而便结忘心顿证岂相淹不在多多为解粘圆觉妙门真简要楞严大定绝廉纤慈风扇处三根普法雨倾时四海霑三世如来关捩子为君拈出莫劳谦第七根尘解结三时举范已见周圆六类冤雠必须解结方信道场轮回苦趣不是他人清净法身更非别物百千诸佛岂离行藏万亿众生全归方寸发菩提心则毕竟寂灭三心五誓则切切行持悟如来设教之因由了菩萨化现之仪相广陈冤债彼我一一消亡勉厉精修生佛心心平等举首楞严之妙典拈兴福疏之玄猷叙十八种冤尽三千界业空假中之法门详练静幻寂之观行精通四无量心六波罗蜜渐修五位六位顿忘前心后心能事云周灵根颖脱如此悉皆了毕奚须展演周知实际门中一点无事相之中安可舍须凭解结以尽虔诚各各翘勤佛前忏悔敢烦大众相伴檀那胡跪投诚头头解结同诵解百生冤结神咒共持解冤结菩萨佳名注想倾心解冤释结解冤结菩萨佈施般若波罗蜜以解负财之结仪当演大佛顶首楞严经第一修行佈施般若波罗蜜多以解负财冤家之结且世间之财亦能成人亦能害人贪之成业横逆招殃不能退步自看祇顾前程快利取之无义恣意伤廉恼自恼他宁无冤结以至兴兵劫夺而穴窍谋贪侵克众人致伤性命因之而义断以之而亲离种种过愆卒说难尽皆由不知佈施果报无量无边内身尚乃能损外物何曾可必今日今时稽首归依解冤结菩萨修行佈施般若波罗蜜多以解负财冤家之结故华严经云有十种清净施所谓平等清净施不简众生故随意施满其所愿故不乱施令得利益故随宜施则知上中下故不住施不求果报故开舍施心不恋着故一切施究竟清净故回向菩提施远离有为无为故教化众生施道场不舍故三轮清净施于施者受者以及施物正念观察如虚空故合道场人各各明悟十种清净佈施般若波罗蜜多负财冤家悉皆消灭矣解百生冤结咒唵诺贺诺贺萨嚩讷瑟咤钵罗讷瑟咤怛罗喃娑婆诃负财冤家罪消灭第二修行持戒般若波罗蜜多以解负命冤家之结一切众生保命畏死误伤犹冤故杀可知于他不可伤恕己堪为喻且连持色心人人保护物物爱怜皆欲尽其天年总要全其性理勿杀勿行杖莲花生沸汤如其恣口腹之资遂乃伤其性命以至争财竞利恃势夸豪炫识矜能邀功就位或为求其所有由此断其命根唯务己强不知他怨结如是业争可消亡世世生生永无回避皆由不知持戒清净般若波罗蜜多所以故多杀生害命有此冤债今日今时稽首归依解冤结菩萨海会诸圣贤修行持戒般若波罗蜜多以解负命冤家之结故华严经云菩萨有十种清净戒所谓身戒则护身三恶故语戒则离语四过故心戒永离贪瞋邪见故不破一切学处戒则于一切人天中作尊重故守护菩萨心戒不乐小乘故守护如来所制戒于微细众生大怖畏故隐密护持戒则能善拔犯戒众生故不作一切恶戒誓修一切善法故远离一切有见戒于戒无着故守护一切众生戒发起大悲心故合道场人各各明悟十种清净持戒般若波罗蜜多则负命冤家悉皆消灭矣负命冤家罪消灭第三修行忍辱般若波罗蜜多以解负心冤家之结铸圣陶凡以心为主出生入死以心为根行住坐卧总在其中生灭去来何尝离此如握弩机之的当不可差忒于毫釐一心定而万物斯归一心静而群情可测一心悟而无量法门显现一心泯而无量苦海平沉审之令一切处无欺谛之令一切时清净倘能如是冤业何生皆由不自忖量所以有其冤业朋友不以其信君臣不以其忠父母不念生成天地奚知覆载恣其妄想岂悟真乘负心冤家何时可免盖为无量劫来不遇善友不修忍辱波罗蜜多于自他身结负心之冤业今日今时稽首归依解冤结菩萨及海会圣贤修行忍辱波罗蜜多愿负心冤家悉皆解脱故华严经云菩萨有十种清净忍所谓安受毁辱忍护诸众生故安受刀杖忍善护自他故不生恚害忍其心不动故不责卑贱忍为上能宽故有归咸救忍舍自身命故远离我慢忍不轻末学故残毁不瞋忍观察如幻故有犯无报忍不见自他故不堕烦恼忍离诸境界故随顺菩萨真实智知一切法无生忍不由自他入一切智境界故合道场人各各明悟十种清净忍辱般若波罗蜜多则负心冤家悉皆消灭矣负心冤家罪消灭第四修行精进般若波罗蜜多以解负力冤家之结自己不胜他人有助施工运力赞佐维持于己事未明之处方便拈题向涉世难危之中善加开济种种恩力谁能免焉以至饮食衣服不忖其来坐卧经行宁知所自或众人致力自己邀功或万类劳形我身受赐未能追报冤业难逃以至无量无边不可具述皆由不行精进懒惰懈怠睡眠放逸所以至兹负力冤业今日今时稽首归依解冤结菩萨及海会圣贤修行精进般若波罗蜜多以解负力冤家之结故华严经云菩萨有十种清净精进所谓身精进承事供养不退转故语精进则随所闻法广为他说赞佛功德无疲倦故意精进善能出入慈悲喜舍禅定解脱及诸三昧无休息故正直心精进无诳无谄无诈无伪一切勤修无退转故增胜心精进志常起求上上智慧愿具一切白净法故不唐捐精进摄取佈施戒忍多闻及不放逸乃至菩提无中息故摧伏一切魔军精进悉能除灭贪瞋恚愚痴邪见一切烦恼诸缠盖故成满智慧光明精进有所施为悉善观察咸使究竟不令后悔故无去无来精进得如是智入法界门身语及心皆悉平等了相非相无所着故成就法光精进则超过诸地得佛灌顶以无漏身具足如是普贤事故合道场人各各明悟如是十种清净精进般若波罗蜜多则负力冤家悉皆消灭矣负力冤家罪消灭第五修行禅定般若波罗蜜多以解负鞭挞冤家之结扑作教刑义不可舍策令增进永出苦源此乃三教圣人治世治家治心治性善巧之方便也其或行之不当理用之颇伤情宁知罪宜从轻每恨苦之不毒彻骨彻髓略无少舒枉加于人横罹于世曾无宽恕但逞威严以悟己情不知他怨血肉之属蠢尔皆同楚毒既深冤雠暗积又或为人寒贱种族卑微无势无威无依无託虽乃遍身有口求诉无门六道轮回如何可免皆由无量劫来不闻正法徒肆妄情弗知禅定法门不能自定心术靡正所以恣行恶毒今日今时稽首归依解冤结菩萨及海会圣贤愿修禅定般若波罗蜜多以解负鞭挞冤家之结故华严经云菩萨有十种清净禅所谓常乐出家禅舍一切所有故得真善友禅示教正道故住阿阑若忍风雨等禅离我我所故离愦闹众生禅常乐寂静故心业调柔禅守护诸根故心智寂灭禅一切音声诸禅定剌不能乱故学道方便禅观察一切皆现证故离于未着禅不舍欲界故发起通明禅知一切众生根性故自在游戏禅入佛三昧知无我故合道场人各各明悟如是十种清净禅定般若波罗蜜多则负鞭挞冤家悉皆消灭矣负鞭挞冤家罪消灭第六修行智慧般若波罗蜜多以解负呵骂冤家之结一切语言贵有和顺儒书言度乃曰口佛教言护口如瓶语言微粗人犹有怨何况非法诟骂故意瞋呵讦露人家讥毁先祖或乃言人之不善弗顾贤愚汹涌他心俾其离间举扬由致检责根源祇顾其前不知其后冤雠广积不觉不知今日今时稽首归依解冤结菩萨及海会圣贤修行智慧般若波罗蜜多以解负呵骂冤家之结故华严经云菩萨有十种清净慧所谓知一切因慧不坏因果故知一切缘慧不违和合故知不断不常慧了达缘起皆如实故拔一切见慧于众生相无取舍故观一切众生心行慧了知如幻故广大辩才慧分别诸法问答无碍故一切诸魔外道声闻缘觉所不能知慧深入如来一切智故见一切佛微妙法身见一切众生本性清净见一切法皆悉寂灭见一切剎同于虚空慧知一切相皆无碍故一切总持辩才方便波罗蜜慧令得一切最胜智故一念相应金刚智了知一切法平等慧得一切法最尊智故合道场人各各明悟如是十种清净智慧般若波罗蜜多则负呵骂冤家悉皆消灭矣负呵骂冤家罪消灭解冤结菩萨普忏悔菩萨六度修行为对治直须精进勿迟疑根尘深结知何日彼我相忘在此时菩萨已蒙垂愍念众生更在力行持等将法界俱回向是处欢悰也大奇第八事法供养沙门敬白清净和合大众上来三时仰告多种宣扬能事云周胜缘已毕悟心见性三生之彼我相忘解结除冤六类之自他无碍香花罗列渐渐凋疏灯烛莹煌看看披靡将陈末后之供岂怠最初之心纯陀之供献翘勤香积之敷陈广大重将密语以罄丹衷梵呗揄扬再舒虔敛伏愿一炷氤氲十方普遍不异雪山牛首愿如象藏龙宫更陈万行之因花永绝十身之果德银釭焰焰光辉大夜之昏衢仙果芬芬永茂深根之固蒂更以银河之水无殊性海之泉苹藻交修广陈供养钵和罗中人人饱足曼拏罗上处处圆成功德无边因缘浩大伏愿诸佛菩萨上天下地一切灵神不以鲜微愿垂摄受以尽凡情之勤腆永谐佛道之圆明世出世间功德圆满妙供敷陈理事兼沉檀鼻观悟香严银碗祖焰神光续金色优昙古佛拈性水碧波澄海印苹婆丹果味甘甜慇勤持献牟尼座沙界均蒙雨露霑第九行香表忏第十礼别圣贤上来通昼通宵一期胜善以沐完周伏愿诸佛菩萨海会圣贤以垂降格之慈必赐休祥之庆六类尽承消灭一心争不清凉恋慕之深劫石消而难舍矜怜之甚沧海竭而奚休真身虽绝于去来凡意未忘于阻隔聊伸礼别以尽倾虔更祈在会僧俗真流勿生懈怠之心休纵瓓珊之意此乃收因结果末后慇勤通宵已荷于恭虔少刻毋令于阙悟众等各各至诚起立礼辞众圣当礼别时和礼别圣贤诚心礼别上来所请此法会中清净法身毗卢遮那佛圆满报身卢舍那佛三类化身释迦牟尼佛愿我等所求如意伏愿来时降福去后留恩圆满斋主愿心成就无边种智诚心礼别上来所请此法会中我等导师无量寿尊佛药师琉璃光王佛无垢净光佛金轮炽盛光王佛愿我等所求如意伏愿来时降福去后留恩圆满斋主愿心成就无边种智诚心礼别上来所请此法会中文殊师利菩萨普贤法王菩萨大悲观世音菩萨大势至菩萨解冤结菩萨摩利支天菩萨弥勒菩萨天上人间诸大阿罗汉开坛所请宾头卢大德尊者愿我等所求如意伏愿来时降福去后留恩圆满斋主愿心成就无边种智昼夜精勤广建修收因结果欲云休圣人岂离方洲部凡辈徒嗟风马牛既沐光临深有赖更祈再会遽无由谁知一月千江水无去无来处处周楞严解冤释结道场仪文下卷终祝大明万万年刊刻附录一诚心礼别上来所请此法会中浩浩天京上圣上元一品赐福天官三清上圣十极高真昊天至尊玉皇上帝南极勾陈天皇上帝北极紫微星皇大帝三十三天诸天上帝五方五老星君十一大曜星君二十八宿星君十二宫辰星君合所属本命星君遍天星宿列汉高真愿我等所求如意伏愿来时赐福去后留恩圆满愿心成就无边智诚心礼别上来所请此法会中冥冥地府王官中元二品赦罪地官东岳天齐大生仁圣帝四岳四天圣帝北阴酆都大帝冥府十殿大王六曹判官无鞅圣众愿我等所求如意伏愿来时赐福去后留恩圆满愿心成就无边智诚心礼别上来所请此法会中滔滔水国龙君下元三品解厄水官水府扶桑大帝大川四渎源王九江四海龙王溪潭洞源真宰十二溪真五湖大帝雷公电母风伯雨师蓬莱三岛浪苑仙乡水司界内一切部众愿我等所求如意伏愿来时赐福去后留恩圆满愿心成就无边智诚心礼别上来所请此法会中烈烈阳元真宰当年太岁至德尊神本主圣号当处土地里域都官之神十二支干禁忌等神三界功曹四直等神阳元诸庙祀典神祇主道场神金刚龙梵愿我等所求如意伏愿来时赐福去后留恩圆满愿心成就无边智楞严解冤释结道场仪楞严解冤释结道场仪提纲人天同听梵音声梵音声菩萨摩诃萨梵音初震一声雷无限人天眼豁开怪得香风拂庭户龙天围绕世尊来伏闻龙宫奥典海藏灵文摩腾远迈于西干竺法流传于东土出三坛之烈焰破万种之迷心慈风开优钵之花法雨洒贝多之叶一句云何于此经究竟众生到彼岸面位仁师云何请举上来作梵功德先伸回向南无大佛顶首楞严经楞严海会佛菩萨解冤结菩萨摩诃萨坛前教诫仪当演大佛顶首楞严经稽首释迦大慈父楞严海会众圣贤今时教诫演鸿仪望赐慈悲密加护比丘稽首和南敬白清净大众今此楞严解结道场四案陞猊初陈教诫道场法则竖立坛仪望圣意以昭彰整凡心而懈怠此斋之设非小补哉种种祈福禳灾一一并皆崇奉是吉是凶宜可设若荤若酒戒之哉随喜见闻薰成种智仁师敷教大众乐闻解冤结菩萨贪爱冤心识是谁瞿昙直截为拈提昏昏自蔽无休日往往难逃不尽时衣裹灵珠贫自苦宅埋宝藏转成痴悲心特与挥标指月在长天水在池道场次序仪宣演整肃坛场可以挤排供具着新净衣方乃秉烛焚香请六和之缁流忏六根之冤债各宜精进须要至诚曰始曰终尽善尽美师为称扬众皆随喜吟偈解冤结菩萨香飘一线入伽蓝接足慇勤觅指南宾主序分容剎海君臣道合仰优昙龙蟠虎踞安禅定象往狮来作对谈一大因缘殊胜事前三三与后三三道场合用仪当演纱罗彩帛具丈八之余长绾叠花巾解六根之冤债永脱三生业蠲除累劫雠一段因缘请师布露本自元常一主翁情生偿债走西东阿难遭问心随境大觉垂慈业已空绾叠六成埋有相掣开三世了真容佛前佛后沉冤类跳出龙门一点红安置尊像仪当演大佛顶首楞严经僧居俗舍安尊像四智三身净宇宫房置圣贤一十七轴大藏楞严之境界广开解脱之法门庶几法界宽容勿使凡心狭劣仁师宣演其义颇闻三宝巍巍住世间名空即色化人天顶中螺髻青山翠面上真人赤肉团隐果现因含法界云权归实应机玄圣凡一体香云屋指出冤家入笑颜道场元由仪宣演政和宗匠弘解结于娑婆眉郡禅门着鸿仪于慧觉普使天人瞻仰总令檀越恢弘冤债俱消善芽增长法师宣扬其义云何楞严胜会启坛场密咒清泉甘露浆安息飞烟云雾卷兰膏发焰慧灯光缁儒济济皆严洁贤圣巍巍尽赞扬法雨满空甘露洒道场何处不清凉无垢净光佛摩诃般若波罗蜜大明神咒经观自在菩萨行深般若波罗蜜多时照见五蕴皆空度一切苦厄舍利弗色空故无恼坏想受空故无作想想空故无知想行空故无识想识空故无觉想何以故舍利弗非色异空非空异色色即是空空即是色受想行识亦复如是舍利弗是诸法空相不生不灭不垢不净不增不减是故空法非过去非未来非现在是故空中无色无受想行识无眼耳鼻舌身意无色声香味触法无眼界乃至无意识界无无明亦无无明尽乃至无老死亦无老死尽无苦集灭道无智亦无得以无所得故菩提萨埵依般若波罗蜜多故心无罣碍无罣碍故无有恐怖远离一切颠倒梦想苦恼究竟涅槃三世诸佛依般若波罗蜜多故得阿耨多罗三藐三菩提故知般若波罗蜜多是大神咒是大明咒是无上咒是无等等咒能除一切苦真实不虚故说般若波罗蜜多咒即说咒曰揭谛揭谛波罗揭谛波罗僧揭谛菩提娑婆诃稽首东方欢喜国威德广大阿閦尊不违本愿救众生誓度有情超苦海十三大罪难忏悔此咒能令得消除辟支罗汉及凡流诵念总达菩提岸南无婆誐嚩帝阿屈刍毘阇耶怛他誐多耶阿罗诃帝三藐三菩驮耶怛你耶他唵誐誐宁誐誐宁卢只帝卢只帝嗒鲁咤宁荅鲁咤宁怛赖叉宁怛赖叉宁波播罗帝波播罗帝贺多宁贺多宁婆罗贺多宁波罗贺多宁娑哩嚩伽哩么波蓝波蓝耶阿屈刍毗誐誐都萨诃稽首圆通真大士宣扬神咒破愚蒙二百万遍我今持智慧圆通观自在唵钵罗钵罗三钵罗三钵罗尾述哩耶尾述哩耶哩述陀耶哩述陀耶唵唵宁唵宁室哩曳娑婆诃南无毗卢教主华藏慈尊演宝偈之灵文布琅王之玉轴重重相入剎剎圆融十兆九万五千四百一十八字一乘圆觉南无大方广佛华严经华严海会佛菩萨若人欲了知三世一切佛应观法界性一切唯心造南无释迦教主法界导师着七轴之灵文演一乘之妙典重重譬喻种种宣扬六万九千七百七十七字教菩萨法佛所护念大乘中道南无大乘妙法莲华经法华海会佛菩萨若人散乱心入于塔庙中一称南无佛皆以成佛道南无人天教主海藏慈尊演宝偈之灵文布琅王之玉轴重重相入剎剎圆融五千四十八卷六百亿三万一千八百八十八字言言妙义字字真诠一切诸佛诸尊菩萨摩诃萨摩诃般若波罗蜜南无西方极乐世界佛身长广相好光明遍照法界四十八愿度脱众生不可说不可说转不可说转不可说恒河沙数佛佛剎微尘数稻麻竹苇无限济类三百六十万亿一十一万九千五百同名同号我等导师金色如来阿弥陀佛南无观世音菩萨南无大势至菩萨南无清净大海众菩萨摩诃萨十方尽归依灭罪生净土愿生华藏海极乐国土中南无宝胜如来南无广博身如来南无妙色身如来南无甘露王如来南无离怖畏如来若人称念此佛名者所生之处多饶财宝离诸贫乏所获身量如净琉璃人所喜见处大众中有大名称我等今日与诸有情得闻佛名愿罪消灭大般若波罗蜜多经云一切有为法如梦幻泡影如露亦如电应作如是观大宝积经云假使百千劫所造业不忘因缘会遇时果报还自受大方广佛华严经云若人欲了知三世一切佛应观法界性一切唯心造大般涅槃经云诸行无常是生灭法生灭灭已寂灭为乐如来证涅槃永断于生死若能志心听常得无量乐小乘四谛法门所谓苦圣谛集圣谛灭圣谛道圣谛中乘十二因缘法门所谓无明缘行行缘识识缘名色名色缘六入六入缘触触缘受受缘爱爱缘取取缘有有缘生生缘老死忧悲苦恼无明灭则行灭行灭则识灭识灭则名色灭名色灭则六入灭六入灭则触灭触灭则受灭受灭则爱灭爱灭则取灭取灭则有灭有灭则生灭生灭则老死忧悲苦恼灭大乘六度万行法门所谓佈施般若波罗蜜持戒般若波罗蜜忍辱般若波罗蜜精进般若波罗蜜禅定般若波罗蜜智慧般若波罗蜜归依三宝归依诸如来五智十身佛归依最上乘自觉真如来法归依不退转大悲菩萨僧南无慈氏如来应正等觉愿与含情速奉慈颜南无慈氏如来应正等觉所居内院愿舍命已得生其中南无慈氏如来应正等觉愿随弥勒下阎浮提龙华初会先得授记龙华二会先得授记龙华三会先得授记南无兜率王宫金色相好大慈大悲当来下生弥勒尊佛下品三生阿弥陀佛中品三生阿弥陀佛上品三生阿弥陀佛九品往生阿弥陀佛随愿往生阿弥陀佛莲台幡盖空里来迎宝盖金幢腾空接引牟尼殿内听说苦空八德池中荡涤千生业垢观音势至亲自来迎弥陀佛前亲蒙授记梵语心经仰启真空无相教梵音不译颇难思昔因三藏往西天遂感观音亲授记诵念除厄并灭罪听闻获福与延龄咸期不退菩提心一切善根悉圆满八啰娘波罗蜜多逆邻那耶素怛啰阿利嚩卢吉帝怛啰嚩涅嚩啰日月地萨埵没严鼻蓝叭啰娘波罗蜜埵左焰左焰嚩汝也嚩噜迦帝底娑么畔左思骞哆萨埵惜娑溥娑嚩戍涅波设帝娑嚩溥嚩舍利卜怛啰口如畔戍涅驮缚奴畔鲁伴那鼻那戍涅驮耶那鼻那雪噜半夜嚩也噜畔娑戍涅驮耶戍涅驮耶戍涅驮娑噜畔意嚩微嚩吠那囊散虔娘散娑萨伽罗尾虔娘伊贺舍利卜怛啰萨啰嚩达么戍涅驮大落叉拏阿耨哆畔左阿咛耶噜驮阿奴那阿微耶摩那阿奴那阿波离布啰伽哆娑没舍利卜怛啰戍涅驮耶戍涅驮娑噜畔曩吠那囊消虔娘娑散娑伽啰尾虔娘囊者楚楚者怛啰伽啰拏即贺波伽耶么那昔雪噜畔扇达初塔啰娑娑叭罗瑟咤尾演达摩囊研初大都夜嚩即嚩奴尾虔孃大都那尾孃那尾娘那尾涅那尾涅叉欲叉欲夜嚩那佐啰嚩啰喃那作啰嚩拏叉欲拏奴佉三昧伽耶宁噜驮嚩失铃娘尾虔娘那叭啰毕底那脾萨么驮耶娑没那叭啰毕底娑哆没底娑哆喃叭啰娘波啰蜜哆嚩室铃野尾贺罗耶只哆嚩罗拏只哆嚩啰拏囊息体达么那叭啰速都尾波哩萨底萨埵没驮叭啰孃耶波啰蜜哆嚩室怜野奴怛啰三藐三菩陀摩鼻三满哆嚩室怜娘尾演叭罗娘波啰蜜哆摩诃曼怛啰摩诃尾欲曼怛啰阿娑摩娑么怛啰素嚩奴伽叭啰舍嚩那萨底野么舍尾焰达叭啰娘波啰蜜哆暮忌度曼怛啰怛雪哆揭谛揭谛婆啰揭谛婆罗僧揭谛菩提萨婆诃愿凭咒力普津济坛场内外悉清净歌赞一钵寒泉蠲除热恼功勋莫可量注想曹溪水别来几度春光凝然湛寂灌清净醍醐甘露琼浆霏法雨杨枝洒处遍满坛场普愿霑濡使含识俱蒙出苦乡饿殍焦面了悟自性真常我今法会仗密语伽陀咒赞扬周沙界无人无我尽获清凉回向仰惟三宝咸赐证知不舍感通加护回向斯辰启建楞严解冤释结道场两案陞猊奉行教诫法事加持作法供养众诵诸部伽陀将此功德仰赞诸佛菩萨果海圣贤遍延上界天仙暨星曜风雷之众下方灵享该山川龙鬼之俦主道场神金刚龙梵伏愿三密灵文之广大变浊秽而获清凉五天密咒之功勋俾饥渴而得饱满施者受者同证菩提若见若闻成等正觉众生界尽愿力无穷至成佛时功德圆满再劳清众结增上缘念十方三世一切诸佛诸尊菩萨摩诃萨摩诃般若波罗蜜乐音树下悟重玄普运慈心覆大千直使三生冤歇灭不令六类债缠绵灵根颖脱曾无累密咒宣陈自有缘今日投诚希鉴照愿垂慈悯副倾虔无不归依水澄秋月现恳祷福田增惟有佛菩萨是真归仗处南无楞严会上诸佛诸菩萨凡情上达大圆镜诵警策偈受请供养吟偈乐音树下乐无忧普照光明尽遍周解去诸冤须无碍顿起累劫岂能酬威神自在功难测妙用纵横道可求妙觉妙明明妙处大千沙界一浮沤上来礼请楞严会上第一时中礼请诸佛诸大菩萨已沐云临道场伏愿天眼遥见慧耳遥闻他心遥知神通遥鉴以大愿力起无缘慈怜悯有情哀受我请慈悲护念降临道场证盟此斋周遍法界愿此善力广大无边犹若虚空具诸功德奉请已一心归命礼常住三宝惟愿慈悲常摄受南无欢喜藏牟尼佛南无越三界菩萨瞻礼圣颜闻受供养愿承佛力降临来菩萨慈悲愿力深逍遥变化自由身红尘堆里常清净白业情中度苦轮相好光明如海量神通妙用若天真人人返本回光照那个亲疏辨主宾信礼海会佛菩萨南无香积藏菩萨上来礼请召请事已云周香积厨中办以斋馔列在道场普伸供养大众志诚心同诵叹佛偈我今稽首一切智三千世界希有尊种种妙行悉庄严色若琉璃净无垢怜悯世间大悲者说法利益无冤情佛之功德无有穷是故诚心略赞仰敬礼海会佛菩萨回向无上佛菩提教诫开坛法事竟第一时陞座加持字母陀罗尼初登宝座会集人天字母伽陀加持念诵南无大佛顶首楞严经解结海会佛菩萨普劝大众仪当演普劝大众仪文谨当布露如法谛听扬宗教仪当演法席宏开劝发菩提之本楞严大阐广修行愿之心善财参遍百余城文殊指明第一义法师宣演大众乐闻启迪菩提大行时三贤十地绝思议欲明裴相真方便须问圭峰老古锥克念三心祈显焕坚舒五誓力行持豁然云散蟾轮现万古神光说向谁三心五愿仪当演三心广备度众生而无量无边五誓全兴断烦恼而绝踪绝迹修法门之广博事诸佛之慇勤共证佛菩提同悟楞严定一段鸿文请师指示三心克备道芬芳五愿坚持愈更光智向觉天为日月悲于苦海作舟航光明本性归真宅转化群生达故乡若要更知君子行先人后己也何妨叙如来设教仪当演如来设教盖为业识多端教法流通必叙恩冤二事指归家路步步而不滞宝所功程不住化城念念而流入娑婆苦海鸿仪备载请为敷扬善恶犹同谁与何堪嗟人世少禅那开颜祇在养时有掣肘元从害处多万种千端能坐断十方三际自消磨如其一念随他转永劫无由出爱河叙陈冤债仪宣演我佛出兴震宗乘而明大事瞿昙说法度生死而出尘劳师资父母报恩光眷属冤亲皆勉励师为称扬大众休寐恩中冤结火炎炎不顾衣珠自解粘每以篇章矜识达常将望族恃威严夸豪傲物多残害倚势凌人弗退谦今日道场须指出劝君宜把信香添菩萨化现仪宣演抱恨衔冤託孕三回而索命冤雠未息准生两岁以亡身夜叉随手立长空产母回心亲授记掌教敷扬众知其义区区来向母胎中致害何曾念凯风菩萨化身临彼岸夜叉随手立长空三生冤债当时断千轴灵文逐处通今日相忘须解结优昙花发雨蒙蒙感应劝诫仪宣演居约迎官宿夜神明而报应宰官续至预期护法不相通已勾辅相名盖为他冤枉请为拈提众皆敬仰之冤债也解冤结菩萨摩诃萨成益谋婚遂胥会交于尼寺私自授货故知事异不重成自身折寿小儿亡寡妇衔冤现世报法师指陈速道速道负命债也解冤结菩萨谋财文慧张生江上命难逃州辖追擒府主推情其事异即时对命见报人间众等乐闻请师布露仪至冤家债也解冤结菩萨程说为官恣意犒牛于五十王真手简礼宾犒卒于三千阎王掷简遂其功牛马驴骡皆有力一场公案未审云何负力债也解冤结菩萨灵树住山土主刘王欲检过人天眼目是非人我注分明先世苦相争今生冤会遇一段因缘请师拈出明净矣世上多多有万般而今拈出岂相瞒刘王入院情何重居约迎官事可看忽遇王真心胆颤若言成益骨毛寒傥能彼此无相累业海波涛一念干回向下坛第二时入坛第二时陞座南无大佛顶首楞严经解结海会佛菩萨法师普告大众各发无上菩提心一节经文仁师讽诵无上开示闻经众等罪消灭解结同体仪宣演解时结散无生理结处巾存有漏因六结佳名虽有异拈来不离一花巾法师掌教大众听闻枝末根源品类多俱生俱灭总包罗时时震动寒如󵔯唸唸迁流急似梭烦恼魔军应坏散菩提觉树自婆娑楞严禅髓称奇绝觌面相呈会也么广释除疑仪宣演一节经文仁师题唱更容他物闻经众等罪消灭巖中入定结跏趺试看失狐不失狐大慧归来问狗子宁知佛性有来无众皆侧耳师为宣敷异口同音告阿难根尘缚脱互摧残十方共听慈风软万劫同夸业海干兴福拈时珠灿灿世尊演处玉珊珊安公错句真消息扫荡烟尘法界宽依经重颂仪宣演一节经文仁师题唱流成正觉闻经众等罪消灭宝明空海睹楞严禅髓吟哦玄更玄字字唱时不失体身心洒落得安然兴福妙旨师为朗然迷真逐妄两俱非穷子伶侽弗见归护法呵空心豁达掌珠双破悟玄微昔年深密虽宣演今日楞严愈发挥偈颂长行皆指出拈来不离目前机再指超门仪宣演一节经文法师讽诵一路涅槃门闻经众等罪消灭求趣向证菩提果证菩提与佛齐回首楞严参大定其中尽是凤鸾栖陀罗细识掌教拈提陀罗微细最难知真妄如何说向伊种子含藏无失没现行发用又支离瀑流滚滚奚能止幻法重重岂可推弹指若超无学地自然光透两条眉六解一亡仪当演大佛顶首楞严经一节经文遂为宣演洗涤尘垢闻经众等罪消灭圆陀陀的二三团拄杖挑来一串穿逐𢫫一声皆彻去哑人拍手没言宣仁师说破六类忻欢祇夜伽陀恣举扬文词精莹玉锵锵已闻法句超真际更听玄音悟大方凡圣何曾分楚越根尘争得有膏肓如来苦口亲宣说六解须知一也亡绾叠通疑仪宣演一节经文请为饶舌生毕竟异闻经众等罪消灭如来既是绾花巾何不当初莫结成本实一巾休拟议堂堂挺彩免猿惊仁师宣演众等遥闻揽几拈巾为发挥广长舌相转璇玑根中解去心尤妙喻上看来语更微兴福以玄通佛意阿难示迹启天机六窗杜绝猕猴睡笑倒云山老衲衣比明修解仪宣演一节经文法师布露得无生忍闻经众等罪消灭安禅定日东生蓦听山前虎斗争振钖三翻岩下看大虫彻去不闻声掌教敷演细细标陈于湛精明既不通狂花乱发遍空中根尘互遣亡纤翳法喻重宣有异功左右各牵迷至理是非锋起入烦笼结心解处俱分散焰焰金乌出海东忏除冤业仪宣演大佛顶首楞严经空花病眼莫窥瞻业果虽空妄自缠好把迷云俱扫尽犹如皎日挂长天仁师敷演大众勉旃一念初萌万仞高含藏八识自坚牢豫且网内应难免地藏珠中岂可逃六类纷纷俱系缀四生浩浩共煎熬奢摩他体能端的彼我相忘入圣曹为宰官使者将帅守令解冤释结宰官使者亦相兼将帅官僚守令严正直公平无染污自然浪静与风恬三般债负师忏冤愆宰官冤业罪消灭唵三多罗佉多娑婆诃为军伍胥吏狱讼解冤释结行军令作司书狱讼俱平有慧孚德重名扬无曲法形端影直绝崎岖三家冤债师为解除胥吏冤业罪消灭三世冤对罪消灭为商贾医术巫卜解冤释结为医术用神工巫卜灵符逈不同商贾不贪财与利冤家跳出这凡笼法师怜悯广佈慈风商贾医卜冤业罪消灭为师资父母解冤释结作师资为父母恩冤无限终难数祛除恹猒龙怡台与睚眦顺色承颜蠲业苦师为称扬人天瞻睹师资父母冤业罪消灭为男女兄弟眷属解冤释结为男女作兄弟眷属和谐莫斗争夫妇一言难可尽各于言下悟无生仁师解雪洗涤根尘男女兄弟夫妇冤业罪消灭为奴婢盗贼解冤释结为盗贼作奴婢此等愚迷不丈夫悔过前非隳业网潭澄水现月轮孤仁师指示提出幽都奴婢盗贼六类冤业罪消灭普忏罪菩萨摩诃萨大略区分十八般考穷元在一毫端庙堂豪杰须当勉草卤凡庸切好看妙理虽云超六度深冤宜在运三檀傥逄平等相忘处天上人间各自安下座回向第三时入坛楞严海会佛菩萨大众志诚心同诵叹佛偈一切诸导师普现于十方汝观牟尼尊所作甚希有佛身不在内亦不在于外神力故显现导师法如是楞严海会佛菩萨随口应和警策道场清净众永不复退转三回警策事无他意在人人会也么三观澄明都在我六根清净悉同科根尘缚脱何思虑生死空花总是讹镜上看来心自见何劳驰骋动干戈信礼解冤结菩萨第二赞礼圣贤一心皈命礼光临法会四心圆备喜圆成三观澄明转更精五浊界中乘一念十方境上度寻声尘尘应现机缘熟处处光明路坦平地位阶差皆展演返观何处不峥嵘信礼海会佛菩萨受请供养愿共诸众生一心头面礼上来礼请楞严会上第三时中诸大菩萨已沐云临道场伏愿天眼遥见慧耳遥闻他心遥知神通远鉴以大愿力起无缘慈怜悯有情哀受我请慈悲护念降临道场证盟此斋充遍法界愿此善力广大无边犹若虚空具诸功德奉请已一心归命常住三宝惟愿慈悲常摄受再三赞礼尽披诚末后慇勤事鼎精自己灵光常不昧何劳诸圣愈佳名菩萨妙道从兹入彼我圆融患不成展事投诚君荐取除根伐树勿入情第三时陞座南无大佛顶首楞严经解结海会佛菩萨三观修行仪宣演大佛顶首楞严经修泯相及澄神起幻消尘绝怠心止静虑门还会否楞严圆觉少知音虽然如是师为标名解结除冤乐有余勤修观行为祛除灵编举处分三种正眼看来本一如句里藏机须荐取定中发慧自相随到头展缩皆由我在则人兮亡则书四无量心仪当演大佛顶首楞严经发喜舍起慈心与乐兴安节等平拔尽苦源休歇去巖前虎啸两三声众皆侧耳请为敷陈清净慈悲喜舍心无穷无尽去来今慈同弥勒源流远悲若观音行愿深定慧圆明须适悦冤亲平等任昇沉希颜慕蔺勤精进伫看优游功德林依位渐修仪宣演九年面壁绝轻摇立雪齐腰道最高不动住心成佛果丹青巧笔固难描四果之位请为宣昭粗中之细细中粗万行因花次第敷每以三贤为入劫常将十信作凡夫看来位位成前后悟去尘尘绝有无更道忘心便顿证等观元是一毗卢忘心顿证仪宣演大佛顶首楞严经舍万缘绝一语道存目击忘心所冤家对面不相干一念不生超次补仁师朗宣众皆瞻睹忘心顿证岂相淹不在多多为解粘圆觉妙门真简要楞严大定绝廉纤慈风扇处三根普法雨倾时四海霑三世如来关捩子为君拈出莫劳谦根尘解结仪宣演大佛顶首楞严经六类纷纷乱似麻犹如病眼看空花忽然八面清风起吹向灵山佛会家法师宣演扫荡纤瑕解冤结菩萨摩诃萨修行佈施波罗蜜以解负财之结欲佈施莫贪财客主舟沉採不回放下害人之此物山河大地雪皑皑负财之结师为除埃修行持戒波罗蜜以解负命之结负命结戒伤生昔日阇梨奉世尊祇恐冤家来索命自身日割肉三斤请师宣演大众愿闻修行忍辱波罗蜜以解负心之结意根起默处生西天三藏具他心国师打碎疑团子踏破葫芦摘断琴掌坛宣教解散缘因修行精进波罗蜜以解负力之结身负力体疲癃颔破蹄穿何日终负水济鱼功行满象王回顾落花红负力之结师为开宏修行禅定波罗蜜以解负鞭挞之结负鞭笞无边量解脱门中求趣向去问德山恁么禅入门先打三十棒鞭挞冤家请师题唱修行智慧波罗蜜以解呵骂之结呵骂结不较多闻名尊者字阿难一言之下超三果得证楞严第二科呵骂之结其意云何普忏罪菩萨摩诃萨六度修行为对治直须精进勿迟疑根尘深结知何日彼我相忘在此时菩萨已蒙垂愍念众生更在力行持等将法界俱回向是处欢悰也大奇事法供养仪当演大佛顶首楞严经楞严会上表精虔海篆花云慧炬然性水苹婆呈供养五般奉献法王前事法供养师为庄严妙供敷陈理事兼沉檀鼻观悟香严银釭祖焰神光续金色优昙古佛拈性水碧波澄海印苹婆丹果味甘甜慇勤奉献牟尼座沙界均蒙法雨霑法供养菩萨礼别昼夜精勤广建修收因结果已云休圣人岂离方州部凡辈徒嗟风马牛既沐光临深有赖更祈再会讵无由虽知一月千江水无去无来处处周楞严解冤释结道场提纲终祝大明万万年刊刻附录一词句轻清初传于鹫岭梵音嘹亮得自于渔山阿难陀首唱于竺干陈思王终和于华夏古今同咏凡圣交参斯可以接物导迷斯可以契凡达圣先将法句演唱梵音对案仁师作梵云何云何于此经究竟到彼岸愿佛开微密广为众生说上来举范功德专伸仰赞三身绀像四智能仁八部龙天参随圣众次答天地盖载日月照临报国王水土之深恩父母生成之厚德四恩普报三有均资法界众生同圆种智普念摩诃般若波罗蜜附录二大悲圆满无碍大陀罗尼神咒南无喝啰怛那哆啰夜耶南无阿利耶婆啰羯帝烁钵啰耶菩提瑟埵婆耶摩诃萨埵婆耶摩诃迦卢尼迦耶唵萨婆啰罚曳数怛那怛写南无悉吉嘌埵伊蒙阿唎耶婆卢吉帝室佛啰楞驮婆南无那啰谨墀醯利摩诃皤哆沙咩萨婆阿他豆输朋阿逝孕萨婆萨哆那摩婆伽摩罚特豆怛姪他唵阿婆卢醯卢迦帝迦罗帝夷醯唎摩诃菩提萨埵萨婆萨婆摩罗摩罗摩醯摩醯唎驮孕俱鲁俱鲁羯蒙度卢度卢罚阇耶帝摩诃罚阇耶帝陀啰陀啰地利尼室佛罗耶遮罗遮罗摩摩罚摩罗穆帝隶伊醯伊醯室那室那阿罗嘇佛罗舍利罚沙罚嘇佛啰舍耶唿卢唿卢摩罗唿卢唿卢醯利娑罗娑罗悉唎悉唎苏卢苏卢菩提夜菩提夜菩驮夜菩驮夜弥帝利夜那啰谨墀地利瑟尼那娑婆诃婆夜摩那悉陀夜娑婆诃摩诃悉陀夜娑婆诃悉陀喻艺室皤啰耶娑婆诃那罗谨墀娑婆诃摩啰那啰娑婆诃悉啰僧阿穆佉耶娑婆诃娑婆诃摩诃阿悉陀夜娑婆诃者吉啰阿悉陀夜娑婆诃波陀摩羯悉陀夜娑婆诃那啰谨墀皤伽啰耶娑婆诃摩波利胜羯啰夜娑婆诃南无喝啰怛那多啰夜耶南无阿利耶婆罗吉帝烁皤啰夜娑婆诃唵悉殿都漫哆啰跋陀耶娑婆诃阿閦咒智慧神咒消灾咒准提神咒功德山咒诸天神咒紧那罗王咒解结咒往生咒华严号法华号大藏经号西方总号南无西方极乐世界愿罪消灭附录三钵罗娘波罗蜜多逆邻那耶素怛罗阿列耶缚鲁吉帝湿缚罗母帝萨埵没严鼻蓝叭罗娘波罗蜜多左焰左野缚汝夜缚鲁伽耶底萨埵畔左思蹇驮萨埵写娑婆波缚戍涅波设帝娑嚩易贺舍利卜怛罗鲁畔戍涅戍涅驮嚩女畔鲁畔那波那戍涅哆戍涅那耶那波那雪鲁畔耶嚩耶畔娑戍涅多耶戍涅多娑鲁畔易嚩微嚩吠那讷散伽娘娑娑娑娑伽罗尾伽娘伊贺舍利卜怛罗娑罗缚达么戍涅哆落叉拏阿耨多畔左阿宁也鲁他阿么罗阿尾耶么那阿鲁那阿波离布罗拏哆娑婆没舍利布怛罗戍涅驮耶戍涅哆那鲁畔嚷吠那讷娑伽娘娑娑波伽罗尾虔娘喃研初楚怛罗伽拏贺唧波伽耶么那枲雪鲁畔扇达研答罗娑婆叭罗瑟咤尾演达么南研初大都夜缚那缚女尾虔娘大都那尾涅那尾涅叉欲那微涅叉欲夜缚那左罗嚩缚罗南那左夜罗缚罗那叉欲那拏伽三没驮都宁鲁陀缚实宁娘尾伽娘那叭罗尾帝那脾三摩耶哆娑没那波罗微帝萨埵没底萨埵南钵罗娘钵罗密多缚室怜也尾贺罗耶只哆缚罗拏只哆缚罗拏喃悉帝达么喃叭罗速都微波哩萨羯迦赖那宁瑟咤宁哩摩罗怜达么耶缚昔底哆萨埵没驮叭罗娘波罗蜜哆缚室怜也奴怛览三藐三菩提么波三没多缚室怜娘尾演叭罗娘波罗蜜多摩诃曼怛罗摩诃尾欲曼怛罗阿耨多罗曼怛罗阿娑么娑鼻曼怛罗素波奴佉钵罗舍么耶娑底耶么舍赞演达么叭罗娘波罗蜜多暮忌都曼怛罗怛雪多雪帝雪帝钵罗雪帝钵罗僧雪帝娑婆诃附录四仰惟三宝波罗蜜甲本作入坛参佛皈命敬礼牟尼佛释迦牟尼尊佛牟尼佛初更鼓打鼓打钟撞的念释迦牟尼佛称念奉持谨把持着宫门闭恐怕太子太子去修持称念释云云忉天綵女綵女乘着嫔妃笙箫细乐细乐喧天地念释迦云云太子太子听得听得转如迷念释迦云云释迦牟尼佛牟尼佛我佛太子听得转如迷大慈大悲释迦牟尼佛二更鼓打鼓打月明时念释云云歌舞便喧戏太子不乐不乐疾如痴念释云云太子祷告天和地不思皇宫皇宫富贵时念释迦云云一念发愿去修持念释迦云云三更鼓打鼓打人憔悴念释迦云云称念太子临行嘱付妻耶输两泪两泪双垂念释云云信香一炷一炷君收什有灾焚起焚起告父知念释迦云云释迦听得更鼓更鼓渐渐摧四更鼓打鼓打月影移念释迦云云称念太子便把便把诸迹逾四王捧在捧在空门内念云云惟存车辇车辇左右随方知太子离宫去念云云南门墙下马踪迹念释迦云云五更鼓打鼓打响如雷念云云称念父王便把便把群臣集太子昨夜昨夜修行去念云云苦痛太子太子兹特去龙颜大怒大怒惊天地念云云山河社稷靠着谁念云云举楞严海会佛菩萨叹佛偈依仪参礼开坛门部陀罗尼诚心仰请方世界慈悲主惟愿来降三摩地主方隅等守护方隅手持钩锁降魔杵虚空界中拥护百宝庄严南无方尊佛振铃持咒绕香坛惊觉邪魔心胆寒休话须弥藏芥子且观佛剎现毫端圣凡感格慈悲主理事圆融宇宙宽心垢荡除无罣碍相逢大士有何难南无金刚界菩萨东方世界阿閦佛南方世界宝相佛西方世界弥陀佛北方世界成就佛中方世界毗卢佛香花迎香花请南无香花一心奉请方世界主彼世界中有无量行道菩萨身垂璎珞顶戴七宝花冠手持色莲花方来供养尊佛统领东持国南增长西广目北多闻中大梵天王将军来下结界东方金刚南方灌顶西方莲花北方羯摩中方华藏擎山持杵钩索锁铃拥护道场无诸障碍道场理事本末周完惟唵莎哩嚩怛他誐多伴佐伴佐迦卢弥今有方灵符一道命请法师谨当宣挂东方真言合掌念诵仰启东方青帝主甲乙木德主方神我今结界到东方凭此结成金刚界唵商迦羯里摩诃三昧耶盘陀盘陀娑婆诃三遍东方世界持国天王惟愿慈悲结就金刚卫护坛界拥护道场惟愿亡魂速往西方东方结就金刚界南方篆文谨当宣挂仰启南方赤帝主丙丁火德主方神我今结界到南方凭此结成灌顶界唵商迦羯里摩诃三昧耶盘陀盘陀娑婆诃南方世界增长天王受佛嘱授永镇南方统领眷属保佑檀那与我檀那增延福寿南方结就灌顶界西方篆文合掌念诵仰启西方白帝君庚辛金德主方神我今结界到西方凭此结成莲花界唵商迦羯哩里摩诃三昧耶盘陀盘陀娑婆诃极乐世界七宝所成七重行树七重宫白鹤孔雀谈诵妙经念佛念法并念僧荐资亡者随佛上莲宫速往极乐界西方结就莲花界北方真言合掌念诵仰启北方黑帝主壬癸水德主方神我今结界到北方凭此结成羯摩界唵商迦羯哩里摩诃三昧耶盘陀盘陀娑婆诃北方世界多闻天王称念钩索降魔杵永镇北方统领眷属保佑檀那降伏魔军疾走边方北方结就羯摩界中央真言合掌念诵仰启中央黄帝主戊己土德主方神我今结界到中央凭此结成华藏界唵商迦羯哩里摩诃三昧耶盘陀盘陀娑婆诃中央世界大梵天王称念受佛嘱授永镇中央惟愿慈悲结就华藏卫守坛界拥护道场与我檀那增福降祥南方结就华藏界散花行道随意举加持净三业真言百字咒五节咒叙述斋意法师宣仪叹佛宣疏附录五凡情上达大圆镜四声警策道场大众依仪道偈信礼解冤结菩萨第四启请至受请供养加持警觉诸佛真言至礼请真言信礼海会佛菩萨依仪礼请上来礼请圣众已沐云临道场伏愿加持结印诵莲花捧足神咒至南无欢喜藏牟尼宝积佛南无越三界菩萨南无天藏王菩萨至南无星宫藏菩萨至加持天府部众真言至南无地藏王菩萨至南无龙藏王菩萨至南无解冤结菩萨至南无解脱月菩萨至愿承佛力降临来加南无香积藏菩萨至加持菩萨饮食真言施鬼神面燃鬼王咒行甘露普供养咒回向下坛第一时陞座南无大佛顶首楞严经法师普劝大众劝发菩提心为道场之本仪当演附录六楞严海会佛菩萨大众志诚心同诵叹佛偈天上天下无如佛十方世界亦无比世间所有我尽见一切无有如佛者解冤结菩萨摩诃萨宣仪至随口应和警策道场清净众云云至信礼海会佛菩萨一心皈命礼云云至光临法会加持警觉诸佛出定真言至礼请真言信礼解冤菩萨依仪礼请了惟愿慈悲常摄受回向止楞严解冤释结道场仪楞严解冤释结道场密教卷上教诫贪爱冤心识是谁瞿昙直截为拈提昏昏自蔽无休日往往难逃不尽时衣裹灵珠贫自苦宅埋宝藏转成痴悲心特与挥标指月在长天水在池次序香飘一线入伽蓝接足慇勤觅指南宾主序分容剎海君臣道合仰优昙龙蟠虎踞安禅定象往狮来作对谈一大因缘殊胜事前三三与后三三合用本自元常一主翁情生偿债走西东阿难遭问心随境大觉垂慈业已空绾叠六成埋有相掣开三世了真容佛前佛后沉冤类跳出龙门一点红安置尊像三宝巍巍住世间名空即色化人天顶中螺髻青山翠面上真人赤肉团隐果现因含法界示权归实应机玄圣凡一体香云屋指出冤家入笑颜道场元由楞严胜会启坛场密咒清泉甘露浆安息飞烟云雾卷兰膏发焰慧灯光缁儒济济皆严洁贤圣巍巍尽赞扬法雨满空甘露洒道场何处不清凉加持诵摩利支天菩萨神咒安息香真言拙具罗香今奉献苾蒭依教诵真言非烟非火亦非空自然证入圆通理唵摩利支阿吠舍野阿吠舍野摩曩摩曩剑波剑波剑波波野剑波波野钵怛罗誐哩怛曩怛曩吽摩利支娑婆诃唵摩利支吽萨哩嚩尾近南拏蹉那耶萨诃诵般若心经咒油真言清光妙湛真奇绝美味馨香世所希治庖继晷两相从密语加持愿成就唵即哩目即哩目萨婆贺咒灯真言唵𤚥大悲咒咒水真言真空性水常流注遍入人间自在流我今驰献举方诸清净本然周沙界唵摩利支𠷑咤娑婆诃唵伽伽那健阇婆卢吉帝娑婆诃南无喝罗怛那多罗夜耶那么阿迦舍揭婆耶菩提萨埵耶摩诃萨埵耶摩诃迦卢尼迦耶怛癙他毗么利摩诃毗摩利郁摩诃郁摩利休么利摩诃休么利萨婆利摩诃萨婆梨只利弟娑婆诃咒坛中诸供养真言坛中所有无边量注意投诚奉圣贤唯忧垢浊未蠲除故诵真言将供养南无窣堵帝羯咤羯咤未咤求咤讫抑虚拏讫抑虚拏畔阇畔阇南无窣堵帝鹘虚陀罗婆遮尼曳娑诃阿步多毗头摩诃乞叉么质曷罗嚩娑么伽睹么诃邪么诃悉都达厕日曩波罗俱波耶寐句噜句噜主噜主噜慕嚧慕嚧纳慕纳慕娑婆诃唵摩利支娑婆诃诸部因缘诸咒入坛净三业真言身三口四常纷扰意根不善愈昏霾我今持诵妙伽陀一切众生获清净唵娑嚩婆嚩秫度萨罗嚩达哩么娑嚩秫度憾烧香真言五分法身虽具足旃檀沉水亦难思理由事显去来今一念之中总芬馥唵摩利支度波钵罗帝蹉娑婆诃拥护三业百字真言无量劫来缠垢染皆由身口意纷纷今将百字妙伽陀拥护愿成功德聚唵嚩罗萨怛嚩三摩野摩努播罗野嚩罗萨萨怛嚩怛吠努波底瑟咤涅哩蒭弥婆嚩酥都瑟喻弥婆嚩阿努罗讫睹弥婆嚩酥布瑟俞弥婆嚩萨哩嚩悉享必弥婆罗野蹉萨哩嚩羯哩么酥左弥即多室哩焰俱噜吽贺贺贺贺斛婆誐鑁萨哩嚩但他蘗多嚩罗萨埵摩弥扪左嚩日里婆嚩摩贺三摩耶萨埵嚩恶入坛真言严整威仪陈佛事曼努罗会恣经行陀罗尼力赐加持步步牛王无卒暴唵弥补罗钵头摩慕伽跛罗蹉罗跛罗弥暴舍睹矩罗矩罗娑婆诃别界真言土石诸山虽秽恶邪魔外道互矜持我今结界遍庄严同住如来平等会唵阿密口粟多尾路枳𩕳萨婆僧罗乞洒尼阿揭洒尼吽吽𠷑咤𠷑咤娑婆诃散花真言青红杂糅尤芬馥散于佛上遍庄严愿今依报广无边一切尘中常自在唵跛折路婆婆耶夜娑婆诃入坛参佛乐音树下悟重玄普运慈心覆大千直使三生冤歇灭不令六类债缠绵灵根颖脱曾无累密咒宣陈自有缘今日投诚希鉴照愿垂慈愍副倾虔普礼启白真言菩萨解结神通广一月千江应恳祈我今启白表虔诚惟愿大悲垂降格唵钵头摩步惹摩诃播舍陀罗尼谩怛罗耶弭㫊暮伽嚩罗耶步噜步噜嚩萨嚩󷘃噜󷘃鲁吽请座真言秘密难思惟此印我今合掌诵真言真言心印举扬时遍请圣人来赴会唵嚩罗娜钵头迷虎𤙖警策道场清净众各各当至心至心勤归依至心勤礼拜大圣大慈悲解冤结菩萨菩萨大慈悲能拔众生苦菩萨大慈悲能解众生冤彼我悉圆融冤亲总平等解结无垢染灾害永不生成就涅槃心发明便解脱圆满诸功德清净大总持智慧为导师弹指超无学今日已往去永不复退转启请一心归命礼乐音树下无忧城中光明普照于大千身量遍周于法界尘尘无碍溥解诸冤法法圆融顿消诸业天光涌出轩昂而挺彩腾光宝手齐敷剑戟而解冤释结威神自在变通不减于摩利支天妙用圆明赞助常依于释迦文佛应普光菩萨解百生而演说于伽陀为怀州沙弥在一念而理还于阿堵举五轮指分明照见夜叉形拥百衲衣显现权为比丘相总如来之所说实菩萨之能成群生稽首于今时正觉同成于此日愿垂哀悯俯察凡庸今日今时光临法会乐音树下乐无忧溥照光明尽遍周解去诸冤须无碍顿超累劫岂无酬威神自在功难测妙用纵横道可求妙觉妙明明妙处大千沙界一浮沤警觉诸佛出定真言不动妙严为大定必须警觉誓倾虔佛三摩地暂令安剎剎尘尘同出现唵嚩罗底瑟咤吽阿演都萨嚩吠部嚩迺迦萨罗钵罗拏弥多舍叉罗迦刍罗摩娑乞叉得讫哩哆难驮娑嚩娑嚩娑嚩演步母难陀婆嚩娑婆诃礼请真言众圣虽云不请友五轮投地表精专愿如慈母覆婴儿未举头时来降格唵欠嚩罗驮都唵阿弥口粟哆嚩隶嚩罗嚩罗钵罗嚩罗尾秫帝吽吽𠷑咤𠷑咤娑婆诃结印诵莲华捧足真言优钵罗花常捧足人间天上恣经行芬芳菡萏妙庄严烦恼淤泥无染污唵吽迦么罗娑婆诃净轮座真言法空寂寂登王座无边剎海不能容我今三万六千俱一点尘中观自在唵绍知伽陀吽泮如来请座真言而恒处此菩提座不妨化度遍尘沙我今稽首愿跏趺顿入慈心大三昧唵迦摩罗娑婆诃礼拜真言乌瑟尼沙无见顶辄将投地奉如来愿令我慢肉山摧微妙伽陀更宣演唵萨嚩俣拏跢罗拏多始噜畔陀曩耶那么塞迦卢弭履睹履尼娑婆诃悬幡真言罗纨缯彩新裁缀奉事犹如五体舒风中无定任飘扬仁者之心元不动唵弭枳怛罗慕伽嚩塞怛罗那娜楞誐弥戍驮野枳尼枳尼吽天曹部众真言欲界色界无色界四禅无想与空居愿开方便下云衢溥为檀那圆胜事南无三满多没驮喃唵萨嚩你嚩多南伊呬伊呬阿你底也素么伴佐诺叉怛罗攞护计都那嚩捺舍尾嚩那阿瑟咤尾孕舍底喃婆哩吠摘枳吽娑婆诃周天列宿真言南无三满多没驮喃阿钵罗底贺多舍萨娜喃怛姪他唵佉佉呬佉呬吽吽入嚩罗入嚩罗钵罗入缚罗钵罗入缚罗底瑟咤底瑟咤瑟枳哩瑟枳哩娑溥咤娑溥咤扇底迦室哩曳萨诃菩萨慈悲愿力深逍遥变化自由身红尘堆里常清净白业情中度苦轮相好端严如海量神通妙用若天真人人返本回光照那个亲疏辨主宾地水二司真言普请焰魔诸部众地水二界众灵祗愿闻密语警心通同赴今时清净会南无三满多没驮喃唵萨罗琰魔罗罗左耶部即多伊呬伊呬娑婆诃南无三满多没驮喃唵惹摩隶哆哩哆哩吽娑婆诃普召集真言南无步步哩迦多哩怛他誐多耶唵萨嚩薛荔多誐罗沙耶伊呬伊呬萨诃供养诸佛饮食真言纯陀供献虽精细香积尤夸愈更深三十二相妙希奇福德因缘成上味唵摩利支婆讫旦钵底蹉娑婆诃献鬼神食真言肃陈旷野鬼神众长令一粒遍微尘更希宣演妙伽陀蠢动含灵成正觉唵佉佉佉呬佉呬誐哩恨曩誐哩恨曩萨哩嚩部帝迦未陵娑诃施面然鬼王食咒南无萨嚩怛他揭多耶阿嚩鲁只帝行甘露水真言唵婆罗婆罗三婆罗三婆罗虎吽南无婆伽婆帝苏罗波耶怛他揭多耶罗喝帝三藐三没驮耶怛姪多唵素鲁素鲁皤罗素鲁皤罗素鲁萨婆诃普供养真言唵誐誐曩三婆嚩韈日罗吽回向陞座字母真言无量总持王具足一一皆从字母生善知众艺举扬时天上人间皆信仰阿多波者那逻拖婆叉娑嚩多也瑟咤迦娑摩伽陀社锁拖奢伽咤娑多壤曷罗多波车娑摩诃婆縒伽咤拏娑颇娑迦也娑室者咤多启迪菩萨大行时三贤十地绝思议欲明裴相真方便须问圭峰老古锥克念三心祈显焕坚舒五誓力行持豁然云散蟾轮现万古神光说向谁发菩提心真言金刚披甲真言悲智愿为三体性十方诸佛总归依五弘誓愿恣幽深无漏果因成正觉唵目地即多母答波那耶铭坚固菩提心真言唵即多钵罗帝吠能迦鲁弥一切如来心真言三世十方诸佛海一心平等遍庄严慈悲喜舍广无涯密语宣时总明显唵萨嚩怛他誐多波帝钵罗嚩罗尾誐多婆曳舍么野萨嚩铭婆耶嚩底萨嚩婆𨳲毗药娑嚩娑底婆嚩睹母𩕳母𩕳尾母𩕳左罗𩕳婆野尾誐帝波野贺罗尼冒地冒地冒驮耶冒驮曳没地哩没地哩萨嚩怛他蘗多讫哩乃耶尾瑟𪘨娑婆诃诸佛心印真言唵嚩罗嚩底嚩日罗钵罗底瑟耻帝秫帝萨嚩怛他誐多母捺罗地瑟咤喃地瑟耻帝萨诃一切如来金刚披甲真言唵母𩕳母𩕳母𩕳嚩隶阿鼻诜左睹𤚥萨嚩怛他蘗多萨嚩尾你也鼻晒计摩诃嚩日罗迦嚩左母捺罗母捺罗带娑嚩怛他蘗多讫哩乃耶地瑟耻多嚩日罗萨婆诃三心克备道芬芳五愿坚持愈更光智向觉天为日月悲于苦海作舟航先明本性归真宅转化群生达故乡若要更知君子行先人后己也何妨一切如来心中心真言随心咒世出世间总超越由来未定上头关今持清净妙伽陀百千日月同时现唵尾么哩惹野嚩口阿蜜哩帝啼吽吽𠷑咤𠷑咤萨嚩诃唵跋罗跋罗三跋罗三跋罗印捺哩也尾秫驮宁吽吽鲁左梨娑婆诃一切如来灌顶真言唵阿弥哩多嚩隶嚩罗嚩罗钵罗嚩罗尾秫帝吽吽𠷑咤𠷑咤萨婆诃解百生冤家陀罗尼唵诺贺诺贺萨嚩纳瑟咤钵罗纳瑟咤怛罗南娑婆诃善恶犹同谁与何堪嗟人世少禅那开颜祇在养时有掣肘元从害处多万种千端能坐断十方三际自消磨如其一念随他转永劫无由出爱河摩利支天大三宝真言住持同体分多种摩利支天再举扬翻邪得戒两圆融三十六神同拥护唵播那讫罗摩细波罗纥罗摩细乌那野摩细嚩那摩细迺罗摩细按多哩驮南摩细萨婆诃怛姪他陀口酥迦隶母隶三摩母里驮致罗乞叉𤚥萨哩嚩婆曳数娑婆诃唵晚多隶嚩那隶嚩罗隶嚩罗贺目契萨哩嚩努瑟咤曩满驮娑婆诃摩利支菩萨决定成就真言南无萨嚩没驮冒地萨怛吠毗药怛你也他阿隶酥迦隶母隶三么母哩驮致罗乞叉罗乞叉𤚥萨哩嚩婆曳毗药娑婆诃唵嚩罗隶缚那哩嚩罗贺契萨里缚努瑟咤满驮满驮娑婆诃唵阿哩迦摩细娑嚩诃唵摩哩迦摩细娑婆诃唵按多哩驮摩细娑婆诃唵帝祖摩细娑婆诃唵乌那耶摩细娑婆诃唵虞罗摩摩细娑婆诃唵嚩曩摩细娑婆诃唵支嚩罗摩细娑婆诃唵摩利支那罗摩细萨婆诃恩中冤结火炎炎不顾衣珠自解粘每以篇章矜识达常将望族恃威严夸豪傲物多残害倚势凌人弗退谦今日道场须指出劝君宜把信香添摩利支禁冤兵真言冤兵逆寇难勍敌举刃挥戈恣扰攘愿将咒禁广宣扬尽展降旗各回去唵晚多隶嚩那隶嚩罗嚩罗贺目契萨哩嚩努瑟咤哩布瑟你焰娑怛婆耶吽𠷑咤娑婆诃唵晚多隶嚩那隶缚罗隶嚩罗贺目契吽阿母剑摩罗野吽𠷑咤娑婆诃隐身神力真言唵摩利支按多里驮南摩细娑婆诃唵按多里驮摩细萨婆诃遇大难想菩萨结其衣角真言一切有情罹大难结其衣角愿哀怜神通无量妙难思般若光中皆自在南无罗怛那怛罗夜耶南无摩利支你嚩多也贺里那耶摩嚩里多也沙也弭怛姪他唵挽帝罗挽多隶嚩那里嚩罗贺目契萨里嚩努瑟咤钵罗努瑟咤南目欠满多弭萨婆诃区区来向母胎中致害何曾念凯风菩萨化身临彼岸夜叉随手立长空三生冤债当时断千轴灵文逐处通今日相忘须解结优昙花发雨蒙蒙诸难不侵真言刀兵疾疫遭饥馑水火风难大三灾其中不动一毫毛我国晏然咸自在唵摩利支祢嚩多也怛你也他唵含引挽多隶挽多隶嚩罗隶嚩罗贺目契萨里嚩努瑟咤南誐罗新满多弥萨婆诃佛顶心莲花手自在心王真言南无曷罗怛那多罗夜野南无阿利耶跋卢吉帝摄伐罗耶菩提萨埵婆耶摩诃萨埵婆耶摩诃迦卢尼迦耶怛姪他阿跛陀阿跛陀跋利跋帝堙呬堙呬钵罗摩输驮菩跢耶唵萨婆斫刍伽耶陀罗尼因地利耶怛姪他婆卢吉帝什伐罗耶萨婆咄瑟咤呜贺耶弥娑婆诃唵诺贺诺贺萨嚩纳瑟咤钵罗纳瑟咤怛罗喃萨婆诃唵三多罗伽多娑婆诃世上多多有万般而今拈出岂相谩刘王入院情何重居约迎官事可看忽遇王真心胆颤若言成益骨毛寒倘能彼彼无相累业海波涛一念干虚空藏菩萨离冤憎会神咒冤憎会若常缠绕步步何曾得自由胸中一念悉相忘密语加持转光显阿弥罗阇鞞唅蒲沙阇鞞他婆那阇鞞唻差三弭𠷑咤罗阇师悉口炭那类鞞世罗迦尼唿麻摩诃迦噜尼迦娑婆诃虚空藏菩萨随愿成就咒多姪他阿密利合一上阿密利合一上遮罗遮罗毗遮罗羶遮罗迦喽尼迦阿罗波罗诃罗末罗毗伽陀利摩摩佉蒲阇末那迦喽尼迦真多末利逋罗夜迦喽尼迦娑婆贳迷萨他波也阿阇若陀罗萨婆钳喉喽帝毗毗迦钳地利煞咤毗比迦钳迦噜尼迦脯利夜垢摩摩萨迦赐夜阿贳夜萨婆钵达舍阿舒迦帝娑婆诃唵诺贺诺贺萨嚩纳瑟咤钵罗纳瑟咤怛罗南娑婆诃香供养真言宴会清斋烧沉水意消无遍获圆通举扬切忌涉廉纤不是非空亦非火唵摩利支度半钵罗底蹉娑婆诃花供养真言灵山会上佛亲举迦叶微微笑脸开一人传去一人来美艳清香愈芬馥唵摩利支补瑟半钵罗底蹉萨婆诃灯供养真言大光明藏俱拈出不离如今一盏灯辉天照地永无穷成就菩提真实慧唵摩利支你伴钵罗底蹉萨婆诃涂供养真言性水本来无障碍真空流注遍尘沙钵中聊以作涂香净智庄严功德聚唵摩利支献驮钵罗底蹉萨婆诃果供养真言柤梨橘柚虽堪口嚼破酸甜各自知更加红熟愈馨香成就菩提无涩苦唵摩利支未怜钵罗底蹉萨婆诃普供养真言香花灯水苹婆果敬奉楞严自在王惟希纳受鉴丹衷满我檀那广大愿唵摩利支誐誐那钵罗底蹉萨婆诃楞严解冤释结道场密教上终祝大明万万年刊刻楞严解冤释结道场仪楞严解冤释结道场密教卷中入坛叹佛道场清净众各各当至心至心勤归依至心勤礼拜大圣大慈悲解冤结菩萨菩萨大慈悲能解根尘结菩萨大慈悲能除生死罪六类悉蠲除六根常清净负心修忍辱瞋恨不能加负命息冤雠尸罗转清净负财与佈施负力毗梨耶呵骂恶声除智慧尤光显鞭挞不相续禅定力加持种种俱对治六类皆消灭具足波罗蜜无量总持门进趣各修行圆明于种智今日已往去永不复退转信礼解冤结菩萨赞礼上圣一心归命礼众生慈父佛顶心王陀罗尼力普光明婆伽婆心悉圆满解三生之宿业毒气消除灭六类之冤家灵根寂静向罽宾陀国巡门而救疗疾疫之灾殃于波罗奈城诵咒而增长期颐之寿考神通广大愿力崇高天龙八部总归依世界十方尽回向常光照耀妙用维持广将成佛之法门普展利生之方便愿垂哀悯俯察凡庸今日今时光临法会受请供养众生慈父佛心王剎剎尘尘岂覆藏无量总持亲自演百千三昧放毫光三生宿业从兹灭六类冤家便可忘识取本来真面目风从花里过来香诸佛出定真言礼请真言遍界遍空无隐覆何须警觉起那伽密言举处正玄微法性海中齐出现唵三昧耶萨埵唵唵罗缚噜底瑟咤吽唵欠嚩啰驮都四众归依至意深再三捞漉始知音人人自有昭昭在佛佛何须远远寻凡圣悟来元是我古今无异一真心会中倘若知斯旨不在忉忉费古今第二时陞座四十二字母真言稽首光明大佛顶如来万行首楞严光中化佛演微言诵念普令祛夙业摩诃佛陀乌瑟腻沙多他阿伽度俱醯耶𠔃都般帝般帝毗勃陀地瑟咤阿罗陀娑婆菩提萨埵遮利舍那娑诃娑罗首楞严摩诃修多罗枝末根源品类多俱生俱灭总包罗时时震动寒如󵔯念念迁流急似梭烦恼魔军应坏散菩提觉树自婆娑楞严禅髓称奇绝觌面相呈会也么如来顶相咒谛想自他俱不见水中醎味最幽玄等持菩萨岂难量密语宣时宜荐取南无萨嚩怛他揭帝阿啰诃𦿔三藐三菩提𦿔跢姪他输达尼萨婆达么毗输萨婆萨婆毗输达尼输提毗输提娑婆达么毗输提娑婆诃如来眼相咒唵释鸡三么曳骚咩娑婆诃解冤结真言唵三哆罗佉多萨婆诃异口同音告阿难根尘缚脱互摧残十方共听慈风软万劫同夸业海干兴福拈时珠灿灿世尊演处玉珊珊安公错句真消息扫荡烟尘法界宽首楞严心印咒解冤结咒无上楞严真实性遍虚空界悉包容一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮解结解结解冤结解得百生冤债灭冤家债主尽消除相逢相遇皆欢悦曩谟僧禁咤护禁咤吾今为汝解金咤终不与汝结金咤唵强中强吉中吉么诃提中与提律一切冤家离汝身摩诃般若波罗蜜唵三陀啰伽哆娑婆诃唵遏阿暗恶唵诺贺诺贺娑嚩纳瑟咤钵啰纳瑟咤怛啰喃娑婆诃迷真逐妄两俱非穷子伶侽弗见归护法呵空心豁达掌珠双破悟玄微昔年深密虽宣演今日楞严愈发挥偈颂长行皆指出拈来不离目前机首楞严心印咒无上楞严真实性遍虚空界悉包罗一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳𩕳日啰播抳吽癹咤吽纳噜吽癹娑婆诃解结解结解冤结解了百生冤债灭冤家债主两相忘相逢相遇皆欢悦南无僧禁咤护禁咤吾今为汝解金咤终不为汝结金咤唵强中强吉中吉摩诃提中有殊唎一切冤家离了身摩诃般若波罗蜜唵三陀啰伽陀娑婆诃唵遏阿暗恶唵诺贺诺贺萨嚩纳瑟咤波啰纳瑟咤怛啰喃娑婆诃南无解冤结菩萨陀罗微细最难知真妄如何说向伊种子含藏无失没现行发用又支离瀑流滚滚奚能止幻法重重岂可推弹指若超无学地自然光透两条眉加持首楞严心印咒解结神咒无上楞严真实性遍空遍界悉包含一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳嚩日啰播抳吽癹咤吽纳噜雍癹咤娑婆诃解冤结神咒解结解结解冤结解了百生冤债灭冤家债主两相忘相逢相遇皆欢悦南无僧禁咤护禁咤吾今为汝解金咤终不与汝结金咤唵强中强吉中吉波罗会里有殊律一切冤家离了身摩诃般若波罗蜜唵三陀啰伽陀娑婆诃唵遏阿暗恶唵诺贺诺贺萨嚩纳瑟咤钵啰纳瑟咤怛啰那娑婆诃南无解冤结菩萨祇夜伽陀恣举扬文词精莹玉锵锵已闻法句超真际更听玄音悟大方凡圣何曾分楚越根尘争得有膏肓如来苦口亲宣说六解须知一也亡加持首楞严心印咒解冤结神咒无上楞严真实性遍空遍界悉包含一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳嚩日啰播抳吽癹咤吽纳噜雍癹咤娑婆诃解冤结神咒解结解结解冤结解了百生冤债灭冤家债主尽消除相逢相遇皆欢悦南无僧禁咤护禁咤吾今为汝解金咤终不为汝结金咤唵强中强吉中吉摩诃提中与提律一切冤家离汝身摩诃般若波罗蜜唵三陀罗佉哆萨婆诃唵遏阿暗恶唵诺贺诺贺娑嚩纳瑟咤钵罗纳瑟咤怛啰喃萨婆诃揽几拈巾为发挥广长舌相转璇玑根中解去心尤妙喻上看来语更微兴福以玄通佛意阿难示迹启天机六窗杜绝猕猴睡笑倒云山老衲衣楞严心印咒解冤结真言无上楞严真实性遍虚空界悉包容一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳嚩啰播抳吽癹咤吽豽噜雍癹咤萨婆诃解结解结解冤结解了百生冤债灭冤家债主尽消除相逢相遇皆欢悦南无僧禁咤护禁咤吾今为汝解金咤终不为汝结金咤唵强中强吉中吉摩诃提中与提律一切冤家离汝身摩诃般若波罗蜜唵三陀罗佉哆萨婆诃唵遏阿暗恶唵诺贺诺贺萨嚩纳瑟咤钵啰纳瑟咤怛罗喃萨婆诃于湛精明既不通狂花乱发遍空中根尘互遣亡纤翳法喻重宣有异功左右各牵迷至理是非锋起入凡笼结心解处俱分散焰焰金乌出海东楞严心印咒解冤结真言无上楞严真实性遍虚空界悉包容一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳嚩日啰播抳吽癹咤吽纳噜雍癹咤萨婆诃解结解结解冤结解了百生冤债灭冤家债主尽消除相逢相遇皆欢悦南无僧禁咤护禁咤吾今为汝解金咤终不为汝结金咤唵强中强吉中吉摩诃提中与提律一切冤家离汝身摩诃般若波罗蜜唵三陀罗佉哆萨婆诃唵遏阿暗恶唵诺贺诺贺娑嚩纳瑟咤钵啰纳瑟咤怛啰喃萨婆诃一念初萌万仞高含藏八识自坚牢豫且网内应难免地藏珠中岂可逃六类纷纷俱系缀四生浩浩共煎熬奢摩他体能端的彼此相忘入圣曹楞严心印咒解冤结真言无上楞严真实性遍虚空界悉包容一心持诵妙难思六类冤家总消灭怛你也他唵阿曩逦阿曩逦尾舍弟尾舍弟吠哩野吠哩野嚩日啰驮贺啰满驮满驮𩕳嚩日啰播抳吽癹咤吽纳噜雍癹咤萨婆诃解结解结解冤结解了百生冤债灭冤家债主尽消除相逢相遇皆欢悦南无僧禁咤护禁咤吾今为汝解金咤终不为汝结金咤唵强中强吉中吉摩诃提中与提律一切冤家离汝身摩诃般若波罗蜜唵三陀啰佉哆娑婆诃唵遏阿暗恶唵诺贺诺贺萨嚩纳瑟咤钵啰纳瑟咤怛啰喃萨婆诃大略区分十八般考穷元在一毫端庙堂豪杰须当勉草卤凡庸切好看妙理虽云超六度深冤宜在运三檀倘能平等相忘处天上人间各自安东方阿閦灭罪真言无量众生烦恼重十三大罪愈难量东方灭罪妙伽陀持诵能令悉消灭南无婆誐嚩帝阿蒭毗鼻舍耶怛他蘗多耶阿啰喝帝三藐三没驮耶怛姪他唵誐誐𩕳誐誐𩕳噜枳帝噜枳帝多噜遮帝多噜遮帝钵啰舍帝钵啰舍帝颇钵啰帝颇钵啰帝贺多𩕳贺多𩕳钵啰贺多𩕳钵啰贺多𩕳娑哩嚩羯啰诃波啰布啰耶阿屈蒭毗舍耶都娑婆诃摧罪障真言唵嚩日啰播抳尾娑普咤耶娑嚩阿婆耶满驮那𩕳钵啰目乞叉耶娑嚩跛婆誐帝毗药萨嚩娑怛喃娑嚩怛哆誐多嚩啰三摩耶吽怛啰咤召罪障真言唵娑嚩跛婆羯哩洒拏尾秫驮曩三摩耶跛遮啰吽惹普忏罪真言唵萨嚩跛波悉普咤那贺曩嚩啰耶娑婆诃楞严解冤释结道场密教卷中楞严解冤释结道场仪楞严解冤释结道场密教卷下警策大众道场清净众各各当志心志心勤归依志心勤礼拜大圣大慈悲解冤结菩萨菩萨大慈悲能灭众生苦菩萨大慈悲能解根尘结发明真实慧三观永澄明顿悟于本源渐修无量行六度皆圆满超证寂灭门彼我悉消忘成就菩提道利益广无边普济于一切今日已往去永不复退转三回警策事无他意在人人会也么三观澄明都在我六根清净悉同科根尘缚脱何思虑生死空花总是讹镜上看来心自见何劳驰骋动干戈赞礼上圣一心归命礼四心圆备三观澄明智光常照于十方慈力普加于五浊常于灾劫救人而神用无亏每念苦乡解结而佳名愈盛本观音之化现为解结之权宜修罗之瞋恨皆消帝释之冤雠已息掌中捧出座下归依渐修而展演地位皆差顿悟而发挥心性无碍六类解缠绵之业三生除深重之冤每将般若之渊源普施菩提之妙道愿垂哀悯俯察凡庸今日今时光临法会受请供养四心圆备喜圆成三观澄明转更精五浊界中乘一念十方境上度寻声尘尘应现机缘熟处处光明路坦平地位阶差皆展演返观何处不峥嵘礼拜真言召请真言五体长舒投地上虔诚犹若太山崩十方无碍本堂堂合掌低头无别礼唵娑嚩俣拏波啰拏跢始噜畔驮曩耶那么塞迦卢弥履睹哩抳娑婆诃唵娑嚩怛他誐多地瑟咤布禳咩伽三敏怛啰娑颇罗拏三未耶吽再三赞礼尽披诚末复慇勤事鼎精自己灵光常不昧何劳诸圣愈佳名菩萨妙道从兹入彼我圆融患不成展事投诚君荐取除根伐树勿入情三时陞座加持三宝字母陀罗尼三身觉海圆明众此界他方大导师愿闻密语作加持令此道场得成就南无啰怛那怛啰野耶南无娑哩嚩没驮冒地萨怛嚩那稽首梵音三归依南无没驮耶南无达么耶南无僧伽耶解结除冤乐有余勤修观行为祛除灵编举处分三种正眼看来本一如句里藏机须荐取定中发慧自相随到头展缩皆由我在则人兮亡则书摩利支天菩萨解冤结真言心中系缀真难解菩萨慈悲演密言我今持诵愿哀怜无量冤家悉欢喜南无啰怛那怛啰夜耶怛你也他阿迦摩枲么迦摩枲阿度摩枲尔钵啰摩诃尔钵啰摩枲怛驮曩摩枲么尔野摩枲南无窣都帝啰乞叉啰乞叉𤚥婆嚩萨怛嚩曩几婆怛啰娑嚩婆俞婆捺啰吠毗药萨婆诃随心陀罗尼南无三满多没驮喃唵摩哩尔野萨婆诃摩利支心真言唵缚罗隶嚩那啰嚩罗贺目契萨哩嚩奴瑟咤满驮满驮娑婆诃六字最上心真言唵摩利支娑婆诃清净慈悲喜舍心无穷无尽去来今慈同弥勒源流远悲若观音行愿深定慧圆明须适悦冤亲平等任瘅沉希颜慕蔺勤精进伫看优游功德林佛顶无能胜陀罗尼归依佛顶无能胜善住投诚七返除九十九亿佛宣扬一心念通自明镜南无婆誐嚩帝怛啰路枳也钵啰底尾始瑟咤耶没驮耶婆伽筏帝但你也他唵尾秫驮耶娑么娑么三满哆嚩婆娑萨婆啰拏誐帝誐贺曩娑嚩婆嚩尾秫睇阿鼻诜左都𤚥摩素誐多嚩啰左曩阿密㗚哆鼻晒罽摩诃曼怛啰波乃阿贺啰阿贺啰阿庾三驮啰尾秫驮耶尾秫驮耶婆婆羯摩尾尾拏佛摩拏誐誐曩尾秫睇乌瑟尼沙尾惹耶尾秫睇娑诃娑啰喝啰湿名散祖你底娑嚩怛哆誐陀嚩嚧羯𩕳萨咤婆啰密多波利布啰抳娑嚩怛他誐多乞利驮耶地瑟咤曩地瑟耻多摩诃母捺隶嚩日啰迦耶僧贺多曩尾戌睇娑嚩婆嚩拏波耶突㗚羯底波利秫底钵啰底𩕳嚩㗚多耶阿欲秫睇三摩耶地瑟耻地摩𩕳摩𩕳摩诃摩𩕳母𩕳母𩕳尾母𩕳么地么地么摩地摩诃摩地苏摩帝怛闼多部多俱胝波利秫睇尾娑普咤没姪秫睇惹耶惹耶尾惹耶娑摩啰娑摩啰萨埵没驮地瑟耻多秫帝嚩日啰蘗陛嚩日览娑嚩都摩么萨嚩怛嚩舍利蓝娑嚩娑埵喃难者迦耶波利秫帝娑嚩誐帝波利秫睇娑嚩怛他蘗多室者铭三么湿嚩萨演都萨嚩怛他蘗多三摩湿嚩娑地瑟耻帝没姪耶没姪耶尾冒驮耶尾冒驮耶三满多波利秫睇萨嚩怛他誐多迄利驮耶地瑟咤曩地瑟耻多摩诃母捺隶娑婆诃粗中之细细中粗万行因花次第敷每以三贤为入劫常将十信作凡夫看来位位成前后悟去尘尘绝有无更道忘心便顿证等观元是一毗卢菩萨能令冤家为害不成真言纵汝万端兴利害如刀斫水岂能伤常令日月大天前无量冤家奚不便唵摩利支阿母剑摩啰耶吽叭咤萨婆诃唵摩利支左啰婆啰左啰尸迦啰砮誐弥你阿母迦梦左咤野吽叭咤娑婆诃唵摩利支吽阿母剑尾你吠沙野吽叭咤娑婆诃忘心顿证岂相淹不在多多为解粘圆觉妙门真简要楞严大定绝廉纤慈风扇处三根普法雨倾时四海霑三世如来关捩子为君拈出莫劳谦虚空藏菩萨无尽降伏冤家真言一心不离那伽定无量魔冤自倒戈毒来慈受我分明三世如来行此道阿㝹奈阿鞞波啰阇么㝹叉夜视奈奈阇奈么尼呵啰阿奈夜颇罗旧阿揭婆你婆薮毗奈夜薮舍舍婆合一上奈摩摩么颇驮么奈末兜梵毗娑舍么兜支䫂奈枳利舍庵复僧输尾萨婆诃唵诺贺诺贺萨嚩纳瑟咤婆啰纳瑟咤怛啰喃娑婆诃六度修行为对治直须精进勿迟疑根尘深结知何日彼我相忘在此时菩萨已蒙垂愍念众生更在力行持等将法界俱回向是处欢悰也大奇救济一切众生真言佛视众生如一子慈风定慧广哀怜无边剎海总该罗普使归来登彼岸阿弥㗚舍楼尼迦遮啰毗遮啰珊遮啰迦楼尼迦啰母啰母楼毗迦陀履摩目佉浮楼阇婆柰迦楼尼迦真多摩尼富楼也迦楼尼迦萨埵舍迷他婆夜阿若陀梨陪铃陪铃陪啰底毗鞞迦铃帝㗚致毗鞞迦钵迦楼尼迦否梨夜阇摩么阿阇萨埵跛履波迦夜阿输迦底萨婆诃香供养真言曾祝万年天子寿熏成五分法王身旃檀林里占都魁兰麝业中俱上品唵摩利支度波钵啰底蹉萨婆诃花供养真言七宝池中呈国色一枝月里占天香世尊拈起示诸人达么传来开五叶唵摩利支布涩波钵啰底蹉萨婆诃灯供养真言一点八风吹不动寸心万劫镇长明西天佛祖尽相传大地众生消黑暗唵摩利支你波钵啰底蹉娑婆诃涂供养真言雨过千江波皱玉风摇四渎浪翻花洒为甘露润群生霈作恩波霑法界唵摩利支颇多钵啰底蹉萨婆诃果供养真言福地栽来今已熟心花结处自然成就中常占御园春直下共圆菩提果唵摩利支未怜钵啰底蹉萨婆诃普供养真言香花灯涂珍果等供养楞严诸圣贤惟希纳受鉴丹衷满我檀那广大愿唵誐誐曩三婆嚩韈日啰斛我以功德力如来加持力及以法界力普供养而住楞严解结初时疏稽首和南皈命礼请释迦牟尼佛十方诸如来解冤结诸大菩萨众庆喜大尊者诸大阿罗汉咸冀三明六通证凡悃今则华坛已备秘范初行谨具疏章投诚礼请楞严会上六位圣贤恭望圣慈俯怜凡恳俯降道场证盟修奉成就善功庶满愿心克谐志意右伏以佛不违众生之请有求必从人期延上圣之临无诚不格供养上位圣贤体同一理以慈悲心誓度众生以广大力普除夙障但斋主等敢竭凡供养降慈光愿赐哀怜证盟修奉伏愿花台宝座暂辞快乐之宫玉相金容悉应恳祈之至谨疏贰时今则谨启道场上迎圣驭幸垂光降曲赐证盟辄具丹诚再干洪造伏以遇灾遇祸用披控诉之词竭己虔诚当尽报酬之志切念曩因灾咎深切惊惶仰祝圣贤披肝沥胆虑今世前生之债成未来现在之冤愿负财命心力鞭笞呵骂托奉楞严祈消罪恼幸慈悲之方便变灾祸以为祥仰戴洪慈敢忘圣德用启修崇之志少酬庇佑之慈伏愿大开慈愍之心俯从人欲克享微诚之荐庶满愿心干冒慈光无任望恩激切屏营之至谨疏三时今则重伸诚悃仰仗慈光再运一心而恳祷更勤五体以虔诚既应凡情敢忘圣造但肃严坛𡒌祇奉佛乘酬既荷之初恩庸谨干于后泽庶前冤之顿解俾向善以时臻伏愿诸佛慈悲天通护念结根解释顿忘六绾之非祸去福来永获千生之庆干冒慈光不胜惶惧之至谨疏录文完