太上六壬明鑑阴符经正统道藏三家本四卷洞神部方法类太上六壬明鑑阴符经正统道藏三家本四卷洞神部方法类太上六壬明鑑符阴经卷之一履七昔孙膑与庞涓结义而求师于鬼谷先生学业军旅战斗之事师因园看菓成实令膑看之夜忽有一人踰垣而入园中盗菓子食之膑乃潜身持刀欲捕之乃是白猿也拿住忽言曰汝勿伤吾身我与天地同生日月并长混无道炁结化成形吾有玄文汝来日于此处候吾我传与汝膑乃长跪而退其猿乃化白光而去至次日膑乃依期而伺之忽见白猿自西北乗空而来授膑玄文一卷随时化白光东南而去膑将其文而归本宿房中点检一曰六甲天厌一卷一曰六丁天厌一卷遗其头尾不知是何名目分上中下三卷因曰指其白猿爲名也凡习此法道可清净一百日不可食禁戒之物虔心若习百日使人不见其形鬼神不闻其声此道最禁不传非人皇天若怒恐招其咎可宜祕之混元式混元式呪混元一象阴阳未分天一眞道万化成形或现或隐出幽入冥千兵万卒岂见吾形急急如律令此法于冬至日夜用清茶酒果鹿脯油灯素食奇香金钱云马各三分及用青帛长八寸阔三寸用新笔朱砂造青词请三清玉皇至三更子时对圣左手执帛右手朱砂笔望西北念呪四十九遍取炁四十九口吹在帛上并坛上供养至五更初告神烧纸即献状罢散起坛了以青袋盛式悬于神室中以冬至夜爲始每夜至三更子时面北焚香拜跪左手执式帛右手执剑念呪七遍取西北炁七口吹式并剑上及浑身歩斗罡了放在心头中乗天门过太阴望天藏去八方之中无一见者天元式天元一炁阴阳未分混合升降上下交生藏含万物吾形遂形使人不见使神不闻急急如律令此法于冬至夜与混元式祭物青词具同亦用青帛书符行持毕用青帛袋盛之每夜亦如此行持一百日大有神验取天门炁天元符地元式天元降炁地发方生阴阳和合一降一升造化万物随物成形吾身应化或匿或神急急如律令此法于立春日夜用茶酒祭物与混元式皆同用黄帛长一尺阔五寸朱书造青词至三更子时对圣左手执朱笔望西南念呪四十九遍取炁四十九口吹在帛上书式了放在坛上供养至五更初罢散从立春日夜爲始每夜至三更子时烧香拜跪望西南念呪七遍取炁七口吹在式并剑上及浑身上歩斗罡了行持同混元式地元符如用光明堂入九地望天藏主人元式阴阳定位万物才分天地造化物物成形吾习神式出入幽冥或显或伏随物逐情急急如律令此法于立春日夜造青词供养之物与混元式同用青帛长八寸阔三寸依前法行持望西北念神通自在出幽入冥人元符二仪式太极气变两仪交分散化万物伏匿吾身或随物化举意皆成千军万寇如瞽如盲急急如律令此法立夏日夜供养祭物同前三才式阴阳开辟三才炁分造化万物万木发荣吾身习化万物变形吾步天罡藏隐吾兵急急如律令此法于立夏日用青帛八寸阔三寸供养同前行持亦如前东炁四序式三才既立四序化生春生夏长秋成冬停吾徐习化物物随形吾兵入卒寇军皆盲急急如律令此法于立夏日夜用白帛九寸阔四寸祭物同前望西方念呪行持同混元式西炁五行式天眞太素壬癸之精内应肾藏上应水星吾今习化物物随形或匿或显举意而成急急如律令两仪初列南方火星丙丁正炁火阳之精内合心藏上合火星吾今习化随物化形藏现自在举而成形急急如律令三才万物万物皆荣甲乙正炁东华帝君内合肝藏上应岁君吾今习化随物成形急急如律令西方白兽庚辛之精内合肺藏上应金星吾今习化万物成形或伏或显出入幽冥急急如律令中央戊己四季旺神内合脾藏上应鎭星吾今习化万物立成吾匿吾见自在神通急急如律令如传持五行式立春木旺立夏火旺立秋金旺立冬水旺四季日土旺用事木旺日夜受木式火旺日夜受火式金旺日夜受金式水旺日夜受水化式四季旺日夜受土化式各用供养祭食与混元式同用水化式右符用皂帛六寸以皂袋盛之取北方炁念呪吹在袋上火化式右符用绯帛七寸以绯袋盛之取南方炁念呪吹在袋上木化式右符用青帛八寸以青袋盛之取东方炁念呪吹在袋上金化式右符用白帛九寸阔四寸取西方炁念呪吹在袋上土化式右符用黄帛五寸中央取土炁念呪吹在袋上已上人元式至五行式先蓬星过地户望天藏去愼勿反顾出入万兵之中如无人处之境六丁式右丁卯符用青帛八寸书符呪曰丁卯之阴兔首人身姓孔名林吾唿降神助吾习化威摄万兵藏吾藏吾出入幽冥急急如律令右丁巳符用绯帛七寸书符呪曰丁巳之阴蛇首人身姓盛名叔吾唿降神助吾习化威摄万兵藏吾藏吾视吾皆盲急急如律令右丁未符用黄帛五寸书符呪曰丁未之阴羊首人身姓屈名旺吾唿降神助吾习化威摄万兵藏吾藏吾出入幽冥急急如律令右丁酉符用白帛九寸书符呪曰丁酉之阴鸡首人身姓杨名清吾唿降神助吾习化出入万兵隐藏吾形视吾者盲急急如律令右丁亥符用皂帛六寸书符呪曰丁亥之阴豕首人身姓石名靖吾唿降神助吾习化隐迹藏形出入万军如游无人急急如律令右丁丑符用黄帛五寸书符呪曰丁丑之阴牛首人身姓费名陵吾唿降神助吾习化隐迹藏形出入万军如瞽如盲急急如律令此法各于其日夜同混元式供养之物及青词献状同至三更子时左手执色帛右手执朱笔各依本位念呪四十九遍取炁四十九口吹在帛上并笔了各书式于坛上供养至五更初如混元式罢散了以逐色帛袋盛之悬于神室中授持次日夜三更烧香拜跪左手执式右手执剑逐方呪七次取炁七口吹于式上并剑上及浑身上歩斗罡云六甲式右甲子符用皂帛八寸书符呪曰甲子阳神鼠首人身黑龙爲甲龙韬虎巾助吾习化隐藏吾形万卒千骑视吾皆盲急急如律令右甲寅符用青帛八寸书符呪曰甲寅阳神虎首人身青龙爲甲取吾藏形使吾威摄万寇皆惊或见或隐人神不闻急急如律令右甲辰符用黄帛八寸书符呪曰甲辰阳神龙首人身黄龙爲甲助吾威灵藏吾元化吾化吾形出入万衆如入无人急急如律令右甲午符用绯帛七寸书符呪曰甲午阳神马首人身赤龙爲甲红袍绛巾助吾威摄万寇伏惊藏吾现吾逐物化形急急如律令右甲申符用白帛四寸书符呪曰甲申阳神猿首人身白龙爲甲手执神锋助吾习化随物成形威摄万惧隐藏吾形急急如律令右甲戌符用黄帛五寸书符呪曰甲戌阳神狗首人身黄龙爲甲威伏寇兵助吾行化随物化形藏形隐体人神不闻急急如律令此法各于当日夜同混元式供养之物其青词献状皆同至三更左手执逐色帛右手执笔各随方位念呪四十九遍取炁四十九口吹在帛并朱笔上书式了于坛上供养至五更罢散各用逐色帛袋盛之悬在神室中子日夜受次三更烧香拜讫左手执式右手执剑随方念呪七次取炁七口吹在式剑浑身上歩斗罡依前法行持前后二法如此习之百日大神通一如混元式已上六丁六甲式乗六丁六甲游行九地望天藏去勿反顾也太上六壬明鑑符阴经卷之一太上六壬明鑑阴符经正统道藏三家本四卷洞神部方法类太上六壬明鑑符阴经卷之二履八造褙子式上帝勑命法褙遮形云雾单吾藏匿吾身千兵万卒视者皆盲当吾兵者死顺吾兵者生急急如律令于甲子日或于六甲日夜用前式供养之物及青词献状皆同至三更左手执法褙右手执笔望西北念呪四十九次取炁四十九口吹在法褙上笔上左裾书朕了右裾书阴了后裾书隐藏吾体急急如律令当背缝上书了又书式了坛上供养至五更将褙子左手执褙子焚香度过披挂了右手执剑左手恰天罡诀念呪七遍取炁七口吹身上歩斗习百日披挂褙子上阵被光彩射寇军自使百歩外不能近害便使相近不见其形如皂褙子于庚申日造用二丈二尺一丈二尺造打甲袍子势已上法褙如入万兵围住但出天门入太阴游九地去天藏路出万人不见于持受褙子时坛上受抺额用三尺六寸红罗左手执罗右手执笔念呪四十九次取炁四十九口吹在罗笔上书抺额中心了放于坛上供养呪曰南方炎帝火铃君太阳眞火荧惑星火轮炎光列尊神流火万里照寇军眼如盲瞽皆不见形使寇军败我军安宁急急如律令造器械式八大金刚四大神王北极四将助神助光六丁六甲神锋神光射寇军亡反吾者伤急急如律令此法于戊午日造器械于甲子日夜受用依混元式至三更左手执绯帛三寸右手执笔呪四十九次取北炁四十九口吹笔帛上书式了放在坛上供养至五更罢散了以绯帛爲袋子盛悬神室中至丁卯日早入室于器械军中竿子上当于神室中本命旺地如要用时左手执械右手执净水望北方念呪取炁七口吹在水中呷一口噀器械上都磨摸遍用之使寇军走避不得不敢亲近也张飞鎗关公刀当助明王烽尘永亡今吾威震四壁八方急急如律令六甲厌式臣某爲某人骂天骂地不忠不孝父母欺谋国君臣某谨依六甲神箭厌令某人病不活不语疼死除国之党臣灭欺谋国君父母不孝不忠贼叛之徒臣某谨请天厌神王日厌神王时厌神王六丁神箭厌王伏望闻请速降灵验助厌令某人病不语疼痛吾厌法东行树木摧折吾厌法南行炎光消灭吾厌法西行金刚裂缺吾厌法北行江海水竭吾厌法上行云星光暗吾厌法下行地皮破裂吾厌法到神神安神和吾厌不忠不孝欺君谋主臣某人立患不语心疼痛死法到奉行急急如律令此法于六丁日六甲日各受其式亦如混元式供养青词罢散至五更每夜左手执本甲与丁色帛右手执朱笔各望本方念呪取炁四十九口吹帛笔上各书本式依次放坛上供养至五更罢散了各以逐色帛袋盛之悬在神室中要用依法式用厌七日内必死也六甲神厌符右甲辰符用黄帛五寸右甲寅符用青帛八寸右甲午符用绯帛七寸右甲申符用白帛九寸右甲戌符用黄帛五寸右甲子符用皂帛六寸六丁神厌符右丁卯符用青帛八寸右丁巳符用绯帛七寸右丁未符用黄帛五寸右丁酉符用白帛九寸右丁亥符用皂帛六寸右丁丑符用黄帛五寸图画一人如雠人状以头抵雠人住处方位雠人本命死日絶日及于絶死时去自家宿房中去雠人死絶五絶命絶时絶体絶方位去人背上书式左手执人右手执笔望本方念呪四十九次取本方炁吹在雠人身影上并笔上了书朱书于心头写年月日时姓名用本方式位已按箭以箭去心上刺下一寸念呪一遍取本方炁吹在人箭上及人住处方位上再取一口炁吹在人箭上如此七遍七呪按前钉可及一寸每日一次于本命死时造式一次至五日其人救不得如五日里拔了箭人却安全用七日其人必死如死时及人箭死地埋之此法不可乱传恐折后人寿如有不忠不孝欺君谋主贼可立应也造神鎗法式帝敕八神护佑神鎗赐与良将破寇展晖辅吾明主烽尘永亡今吾威震四塞贡王急急如律令此法于甲子日夜祭供养青词献状依混元式至三更子时左手执青帛三寸右手执笔念呪四十九次向西北取炁四十九口吹在帛笔上书了式放坛上供养至五更散以青袋盛之悬神室丁卯日入在仓库中竹竿子系之眞武或九天玄女在鎗头上以伞遮之不出入于本命旺方用香果子供养逢初七十七二十七日焚香供养或钱马行军放于帐前本命旺方立着如有喜事鎗响报三声尊官喜一声亲喜二声灾四声有厄五声是神执应灵验也太上六壬明鑑符阴经卷之二太上六壬明鑑阴符经正统道藏三家本四卷洞神部方法类太上六壬明鑑符阴经卷之三履九九星式天英天任尊星降临天柱共集唿召天心天禽破贼天辅威灵天冲诛寇天内藏形急急如律令此法于夏至日夜三更同前左手执本星式帛右手执笔呪四十九次取九星方位上炁四十九口吹在帛笔上书式了坛内依方位排列供养至五更散了各以本色帛袋盛之悬于神室中次日夜三更焚香拜了左手执式右手仗剑将式香烟上度过念呪七遍取炁七口吹在帛剑身上歩斗习之九星符右天英符用绯帛七寸右天任符用黄帛五寸右天柱符用黄帛五寸右天心符用白帛九寸右天禽符用黄帛五寸右天辅符用黄帛八寸右天冲符用青帛右天内符用黄帛五寸右天蓬符用皂帛六寸右数斗如出入时先入甲次入乙方入丁次去天藏勿返顾使人不见形神不闻声十干式甲乙丙丁戊己庚辛壬癸十干尊神威灵吾习神式出入幽冥破敌贼寇摄灭烽尘急急如律令此法于甲子日夜同混元式至三更左手执帛右手执笔呪四十九遍取十方炁四十九口吹在笔帛上书式了坛内供养至五更散各依本色袋悬于神室中本方位次日三更夜拜烧香依法同习之十干符右甲符用青帛八寸右乙符用青帛八寸右丙符用绯帛七寸右丁符用绯帛七寸右戊符用黄帛五寸右已符用黄帛五寸右庚符用白帛九右辛符用白帛九右壬符用皂帛六寸右癸符用皂帛六寸天罡指处十干尊神助圣威力破灭贼军或现或隐出入幽冥急急如律令十二支神式子丑寅卯辰巳午未申酉戌亥十二支将闻请降临禀奉帝敕藏吾身隐吾兵急急如律令此法于甲子日夜如混元式同至三更子时左手执本色帛右手执笔呪四十九遍取十二方炁四十九口吹在帛笔上书式了坛内排列供养依位立至五更罢散了各本色帛袋内盛之悬于神室中次日三更依前习之十二支符右寅符用青帛八寸右卯符用青帛八寸右辰符用黄帛五寸右已符用绯帛七寸右午符用绯帛七寸右未符用黄帛五寸右申符用白帛九寸右酉符用白帛九寸右戌符用黄帛五寸右亥符用皂帛六寸右子符用皂帛六寸右丑符用黄帛五寸十二月式睨曰天乙贵神腾蛇朱雀六合勾陈青龙天后太阴尊神玄武大常白虎威灵天空掌史十二神君能破贼寇能匿隐兵能入万衆使不闻声当吾者死视吾者盲急急如律令此法于甲子日夜供养同混元式至三更左手执逐物色帛右手执笔念呪四十九遍取本方炁四十九口吹在帛笔上书式了放坛上供养至五更散于各色袋盛之悬于神室中次日夜依此习之百日有验十二月符右天一符用黄帛五寸右腾蛇符用绯帛七寸右朱雀符用绯帛七寸右六合符用青帛八寸右勾陈符用黄帛五寸右青龙符用青帛八寸右天后符用皂帛六寸右太隂符用白帛九寸右玄武符用皂帛九寸右太常符用黄帛五寸右白虎符用白帛九寸右天空符用黄帛五寸十二月将式登明河魁从魁降传送小吉胜光鲁神太一天罡太冲藏形功曹大吉神后纯阴伏逆卒能伏贼军出入万衆视我者盲急急如律令此法于甲子日夜依混元式供养至三更左手执帛右手执笔念呪四十九遍取本方炁四十九口吹在帛笔上书式于坛内供养至五更散以袋盛之悬于神室中次日夜依前习之百日有验十二月将符右登明符用皂帛六寸右河魁符用黄帛五寸右从魁符用白帛九寸右传送符用白帛九寸右小吉符用黄帛五寸右胜光符用绯帛七寸右太一符用绯帛七寸右天罡符用黄帛五寸右太冲符用青帛八寸右功曹符用青帛八寸右大吉符用黄帛五寸右神后符用皂帛六寸八门式休生伤杜景死惊闇八门神降藏隐吾骸吾形伏匿神不见来人不见去藏隐尘埃急急如律令此法于甲子日夜同混元式供养至三更左手执帛右手执笔念呪四十九遍取八门方位炁四十九口吹在帛笔上书式了枚坛内供养至五更散悬神室中次日夜三更焚香拜而习之百日大有验八门符右休符用白帛五寸右生符用黄帛五寸右伤符用青帛五寸右杜符用白帛八寸右景符用绯帛七寸右死符用黄帛五寸右惊符用白帛九寸右开符用白帛九寸八门神式步斗用前斗先入戌次巳入丁次九地望天门藏步斗直去勿返顾太一式君基臣基民基星大游小游直符四神天一地一五福星君天尊地符天月计神天系诸将主客须分参将五行三风五雨天星时勃太阴赤灵吾承勑命闻请降临式出水火式起暴风骤雨雷电随吾意成式藏吾体或隐吾眞出入万衆无一见形急急如律令此法冬至日夜依混元式供养至三更左手执帛右手执笔念呪四十九遍向北取炁四十九口吹在帛笔上书式了坛内供养至五更散各袋盛之悬神室中次日夜依前习之大验太一符柔日禹步与罡呪同凡刚日步阳禹柔日步阴禹先从天门入地户过太阴游九地望天藏去禹步直去勿返顾诸太一皆步死禹步其神通灵验无不应也但清净志心依式习之上圣无虚唯人自怀也若初出军征伐定良日吉时将军兵自出天门大将军在前锋佐军呪曰天圆地方六甲九章四时五行赤青白黄太一将兵日月爲光禹爲阴道强爲避兵苍龙扶左白虎行营玄武先列辟除凶殃北斗诛伐祛除不祥吾神助我周游八方当吾者死值吾者亡我是北极之曾孙今日将兵欲出天门并地户贼军方上刀戟弓弩尽摧折莫敢害我急急如律令呪讫引兵百歩勿令衆返顾大吉黄帝曰自甲子时至癸酉时十时中有风逆起不能行军大不祥也须是看西面风起被头赤足皂衣仗剑正立念呪七遍其风自转呪曰逆风贼风大吉多凶神气相和上下相通避我避我回我返英急急如律令念毕例行七歩西面噀之其风立转甲戌至癸未十时中有逆风时南行五百步必逢一蛇其色赤当于路乃东行五百步必有阳人着白衣手持兵器如呪七遍戌时燥风起诸神皆回避当者必诛亡滞者遭万死闻此清华声风回立入地急急如律令念毕随风噀之其自转回凶作吉此法金柜所藏也不可乱传祭风式三风五风玉排八风气乌尊星翼轸星君吾今启请明永敕行急急如律令凡祭风依式立起矣吹木坏屋飞石折木林顺吾军阵逆贼军助国安民行正道骤炯尘收强度土四寨明朝贡明主振天下太平贡道化民安于庚申日夜混元式同供养至三更左手青帛或白五寸阔三寸三分右手笔望西方念呪四十九遍取炁四十九口吹帛笔上书式了放坛上供养至五更散以逐色囊盛之悬在神室中次日夜三更先焚香左手执式右手执剑香上度过念呪七次取炁七口吹在式剑上浑身步斗罡习之百日可用如用时望敌军阵先列七箇相去一尺四寸如七星斗势各面北执角皂衣散发赤足面北行式将自己赤足披发皂衣左手执式右手执剑望敌人自己步罡了令各人吹角鸣以式望巽宫望敌军执式角声絶其风暴起逆吹敌人军即起式乗风击敌人军大破贼兵祭雨式天尊地符天皇尊星太乙会合造化雨霖清龙部领雨师同行风伯雷公逆雷飞声急急如律令此法于壬子日夜同混元式供养至三更左手执青帛八寸阔三寸六分右手执笔念呪四十九次取北方炁四十九口吹在笔式书了放在坛上供养至五更散次日依前法行持百日如用时令七人童子着青衣散发手执净水盏面北相去一尺四寸列如七星斗势自己披发着皂衣右手执剑左手执式歩斗柄指敌军执净水盏念呪向军仆倒于道地其雨立降逆洒贼军乗势击之破贼军兵大败也童子念呪九江四海五湖龙君部领雷公雨师同行风伯雷迸暴雨霖霖风雹霹雳伤打贼军急急如律令平地成河式此法于壬子日夜同混元式供养至三更左手执皂帛右手执笔念呪四十九遍取北方炁四十九口吹帛笔上书式了坛内供养至五更散以皂袋盛之悬于神室中次日夜三更焚香左手执式右手仗剑香上度过呪七次取炁七口吹在帛剑浑身上歩斗剑画地式横路不能前进倒回若习之百日无不验平地生火式火君火君太阳尊星火轮炎帝眞火丙丁速降眞火栏路截兵急急如律令此法于丙丁日夜同混元式供养至三更时左手执绯帛右手执笔望南方念呪四十九遍取炁四十九口吹在帛笔上书式了放坛上供养至五更散次日夜依前法行持百日有验行时以同前行勿返顾六甲爲青龙六乙天蓬六丙眀堂六丁大阴中六癸天藏六己地户六癸日六癸时天公日入山大忌正午一亥三申四戌五未六卯七申子八申子九寅十辰未十一己丑十二寅入山良日甲子甲寅乙亥乙巳乙卯丙戌丙午丙辰已上大吉大尽忌三日十一十五十八二十四二十六三十日此日入山大不吉利小尽忌一日五日十三十六二十六二十八此日入山大不吉万事不利表一通奉道弟子臣某谨斋沐投词诚惶诚恐稽首顿首再拜上启太上开天执符御历含眞体道金阙昊天玉皇上帝玉陛下臣伏以大道无形实不言而善应微诚有祷惟恪谨而必通敢渎高明敬陈卑悃伏念臣某尘凡幻质赋性愚蒙幸逢正法用是皈依曩传猿书四卷以白命名今用习式七灵立坛备洁伏愿高眞降鉴列圣垂慈俾道心开发典法洞明筹奇画以征成敌无敢犯步神罡而振旅彼莫能知誓勤香火仰报穹苍臣某无任瞻天望圣激切屏营之至谨言方函谨谨上进具位臣姓某谨外封金阙门下太上六壬明鑑符阴经卷之三太上六壬明鑑符阴经卷之四履十太上六壬明鑑符阴经卷之四履十急则从神缓取门三元经曰谓有急事不得择时并三奇吉门并吉门当天一所居之宫及直符之神若缓可待三奇而去天上六戊之宫所以常爲天门也假令冬至上元阳一局甲巳之日平旦时天一加六丙于八宫直符在一宫若有急事可东北天一下正北直符并六戊下皆吉三元经曰凡出兵六戊也乃天门入地户乃六己过太阴六丁也乗青龙六甲也若居之百战百胜已上系出天门入地户过太阴乗青龙假令冬至上元甲巳之日夜半生初起兵出天门子入地户巳过卯乗子地百战百胜又术曰凡出天上六戊在天一宫天上地户在九宫天上太阳在七宫居天上青龙在一宫避形遁迹伍子胥曰若欲遁形者乗青龙六甲也过明堂六丙也出天门六戊也入地户六己也过太阴六丁也取草折半障人中半置卯地而入酉地去人无见者过太阴时呪曰天翻地覆九道皆塞有来追我至比不及径入天藏慎勿返顾庚爲天狱辛爲天庭壬爲天牢避之抵之即被束缚急急如律令玉女反闭局经曰玉女反闭者在室中六尺在庭六步在野外六十步并以六爲数先定其筭讫陈以左手把六筭子各长一尺二寸以杜荆爲之如无不拘右手执刀面旺方吸旺气旺神叩齿十二祷心事背旺方立呪曰维某年月日时某谨请天地父母六甲六旬十二时神青龙蓬星天上玉女六戊藏形之神某好乐长生之术行不择日出不问时今欲游行爲某事欲大臣拔天文请玉女画地布局出天门入地户闭金关乗玉女青龙白虎朱雀勾陈玄武六合六甲六神十二时神乗而行到某所在右巡处隐处随卧随起辟除盗贼鬼神消亡君子见我喜乐倍常小人逢我惧跃惶惶男女见我供侍酒浆百恶鬼贼当我者亡今日禹步上应天罡玉女侍傍下辟不祥万精厌伏所向无殃所治病差所攻者开所击者破所求者得所愿者就帝王大臣二千石长吏见我爱如赤子今日请玉女大臣随我者进所请毕闭炁以刀左旋画地爲局以今日辰上爲始无刀以指意布十二辰时八干四维却从当日干上入局戊日从干入己日从坤入画局讫取中心下排东西南北布十二神八干四维之位假令甲日便从甲地入局内乙日从乙地入局丙日从丙地入丁日从丁地入戊日从干地入己日从坤地入于局手把六筭补祷祝礼子四方曰请东方功曹太冲天罡青帝甲乙大神降于局卫我身形请南方太乙胜先小吉赤帝丙丁大神降于局请西方传送从魁白帝庚辛大神降于局请北方登明神后大吉黑帝壬癸大神降于局请四方讫便从今日日辰上下第一筭子上下第一筭丑上下第二筭寅上下第三筭卯上下第四筭辰上下第五筭巳上下第六筭但两支夹一干先成爲天门后成爲地户若四件日地户不成取初筭安第七午上命起自然成地户退身少许而行呪运筹喝筭云鼠行失穴入狗市移子上筭安戌上大唿青龙下牛食兔菌食甘草移丑上筭安卯上大唿朱雀下勐虎逡巡来入巳移寅上筭安蛇上大唿勾陈下兔入牛栏伏不起移卯上筭安丑上大唿白虎下龙入马廐因留上移辰上筭安午上大唿玄武下螣蛇宛转来申里移巳上筭安申上大唿六合下马入龙泉饮甘水移午上筭安辰上鸡羊易位来酉里移未上筭安酉上猿猴匍匐北奔豕移申上筭安亥上鸡飞扑落羊栏里移酉上筭安未上狗入鼠穴抱其子移戌上筭安子上猪入虎窟自投死移亥上筭安寅上呪曰干尊耀灵坤顺内营二仪交泰六合利贞配天享地永宁肃清应感玄黄上衣下裳震离坤兑翊赞扶持干坎艮巽虎步龙翔今日行筭玉女侍傍追吾者死捕吾者亡牵牛织女化成江河急急如律令子日立在前行八干四子日玉女从庚上周而复始乗之而去去有呪当唿玉女所在若在庚上便唿庚上玉女速来护我无令邪鬼侵我人莫见我见者以爲束柴独开我门而闭他人门呪讫即便闭门而去夫欲远行见贵人上官赴任者当出地户入天门乗玉女而行呪曰天门天门今日唯良玉女侍我左右游傍游行四出不逢祸殃君子一见喜乐未当所求如意万事吉昌急急如律令夫欲入阵掩车之事避兵逃难伏匿殡葬凶事即出天门入地户乗玉女而去呪曰诺诺译译行无择日返无择时随斗入户与神俱游天地反覆心中所欲皆得随意使汝迷惑以东爲西以南爲北知我者使汝不得以筭闭门而去乗玉女呪曰玉女玉女天神之母护我保我与我侍行到某乡里杳杳冥冥人莫见我闻声鬼神莫睹其情善我者福恶我者殃百邪鬼贼当我者亡千万人中见我者喜急急如律令以刀画地如后律令律令四纵五横万鬼潜形吾去人里呵吾者死叱吾者亡恶吾者自受其殃急急如律令十二局天门地户玉女返闭立成此法如不敬心祈祝降神不专然呪筭则无验矣门下十干神名王璋曰门户神名出军行速出入亦宜用之门神名者甲子旬户名公孙齐门名徐义解履而去甲戌旬户名徐何门名天可市仰唿而去甲申旬户名石战门名司马光解冠而去甲午旬户名于可门名石衆解衣振迅而去甲辰旬户名司马胜门名公孙错解发更结而去甲寅旬户名司马强门名公孙光解带而去诸将出入行无多少住止必须达地以六爲法若卒急大将列士卒左旋入太阴中唿门户神名呪曰某甲有急佐我匿我藏我无使敌我覆我盖我五兵俱摧当我者死视我者亡即使敌人冥冥嘿嘿视我迷惑爲我乱兵魂魄使敌人不敢起呪讫令士卒左转直去慎勿返顾藏于六癸六癸者假令甲子旬六癸在酉欲行千里岀门法六甲九章天圆地方四时五行日月爲光禹步开道蚩尤避兵苍龙扶毂白虎扶符荧惑前引辟除不祥北斗诛伐除凶去殃五神从我周旋四方当吾者死向吾者亡左右杜稷盗贼伏藏行者有喜留者有福吾神佑我所须者得急急如律令三奇吉门禹步出六乙门禹步三呪曰白虎除道路当前与吾慎勿悮仁德之事即便来助出六丙门禹步呪曰天罡扬威当从青龙与白虎行诸天贼及天虏敢有不从伏天斧出六丁门禹步呪曰玉女名神母唿而向之道在所当从斗标入斗里清冷泉兮神草折以自障形慎勿顾凡出三奇事速不得呪去志心信之验矣慎勿返顾眞人禹步斗罡经曰天一步斗可以通神当以夜半居星下用白垩画作九星斗间相去三尺从天罡起禹步随作次第之居魁前逆步之正仰天英而歌斗经诵前至天英便立右足并唿星名依经步之左右足便递履之如后百日爲之即与神人通祕密勿传非人歌曰斗有妙兮十二辰承光眀兮威武陈气髣髴兮如浮云七元变化兮有吉凶因律兮治甲兵履天英兮度天任清冷泉兮可陆沉拔天柱兮拥天心复此度兮登天禽倚天辅兮望天冲入天蓬兮出天内斗道通兮出刚柔入幽冥兮千万歳步斗毕呪曰六甲九章天圆地方四时五行青赤白黄太乙爲师日月爲光禹步开道蚩尤避兵青龙扶毂白虎侍行荧惑前引扫除不祥北斗诛伐袪除祸殃五神导我周游八方当我者死妬我者亡左杜右稷寇贼伏藏行者有喜留者有福万神护我永无盗贼急急如律令六甲阴符甲子旬阴符在丁卯其神兔头人身甲戌旬阴符在丁丑其神牛头人身甲申旬阴符在丁亥其神猪头人身甲午旬阴符在丁酉其神鸡头人身甲辰旬阴符在丁未其神羊头人身甲寅旬阴符在丁巳其神蛇头人身凡画符毕以锦囊盛之大将随身用兵时便出其旬之符于囊外指敌人敌人自溃凡取木时先斋戒取酒一斗鹿肉三朐醮祭之法以白茅爲借北向再拜呪曰杜荆之先百鬼之神曾爲某甲与子俱游六甲之阴百鬼之神与子俱游变化某身以子游者莫敢不伏谨以清酌嘉脯奠而飨之祭讫再拜凡三呪具毕乃伐木勿令秽污亦勿犯五辛之物乃画符以六甲之日夜半醮祭之亦勿令人见先持受之法斋戒五日沐浴素洁清心一念仍画符以六甲之日夜半醮祭于坛之上一二尺外将方十二支开十二辰以竹爲筭筭长三尺随地方色列之在坛上六甲之符置于坛上依位以五色绘綵各三尺五寸爲借置于六位酒各二杯肉三朐盐一杯向庚再行拜跪唿其方四堂之长六甲阴神及门户名者其符长九寸阔二寸厚二分假令甲子日阴神符在卯再拜唿其神名而呪曰以缝囊盛之以旬阴神于囊外指对阵敌人敌人自畏伏若仓卒无坛略画坛祭之验也行军禳风法遁甲者云军行遇恶风旗竿倒放四穷上土作泥人长七寸执桃弓苇箭遂执桃刀披发向风三叩齿呪曰天有四蠋以守四境吾有四狗以守四阳以城爲山以地爲河寇贼不得过来者不得进去者不得退则凶自灭风必止矣玉女返闭指南夫玉女者天地之正神也青龙眀堂太阴等神常随从受事游行天地之间变化无穷兴利除害又令人隐匿鬼谷子曰丁卯玉女隐人身丁巳玉女隐人命丁未玉女隐人魄丁酉玉女隐人魂丁亥玉女隐人禄丁丑玉女隐人神若欲隐形者即随青龙等行到六丁之处其形自隐夫事玉女之法每遇甲日丁日斋戒早晨未下床时望戌地着衣向玉女位坐念玉女呪及念诵玉女名字三十六遍至夜卧床时立念三十六遍如此行持三十六日诸事祸福损益预前三日必有报应经云凡欲爲玉女返闭法者遇六丁日先于净室中虔诚供养六丁玉女名字及符又诵呪六通烧香再拜自后请召使用无不应验丁卯玉女名孔林旋字足日之音若吹葭丁丑玉女名梁丘叔字元上天音若牺皥丁亥玉女名陵成陆字发明集音若作用丁酉玉女名费阳多字救钦灵音若羣乌夜鸣丁未玉女名王屈奇乗紫云音若羣兽入城丁巳玉女名许威池字朱福称音若跃水泉室中供养呪六丁玉女与我爲伴通幽洞眞所向如愿逢事皆知不违信誓刺血同盟急急如律令能知六丁出幽入冥亦无所惊千年不动万年不倾急急如律令每日出门呪曰天地返覆九道皆塞有追我者至此迷惑以东爲西以南爲北乗车来者折其两轴乗马来者掩其两目步行来者肿其两足扬兵来者令其自伏明星北斗却敌万里追我者亡觅我者止牵牛织女化成江海急急如律令四不向战春不可向东战伐举动戈甲爲此春旺不可伐战必败夏不可向南方战伐戈甲名伐强不败则伤秋不可向西方战伐戈甲冬不可向北举兵交敌战名伐死当取遁而向战推八节宜向立春后向西北战春分正北向战立夏正东向战夏至正东向战立秋东南向战秋分正南向战立冬西南向战冬至西南向吉李仆射孤虚法太歳后二辰爲年孤月建后二辰爲月孤每日后二辰爲日孤冲爲虚又以六十花甲子日辰双处爲实单处爲孤无处爲虚又以斗加时爲阳孤寅爲阴孤若是出入求财卜战背实向虚皆见吉利无实用虚或上青龙之地或天人贵神背生向死出入求财万事通达常以左爲东右爲西面东身北若决战万人用年孤千人用月孤百人用日孤准此用之子细详用必获吉利也旧本后间断不复见用此符如何用之若后有本再推太上六壬眀鑑符阴经卷之四