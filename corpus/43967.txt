宴盻太霞宫金阙曜紫清仙房宴太素四轩皆朱琼掷轮空洞津控辔舞绿軿玉华飞云盖西妃运锦旌翻然尘浊外鯈欻佳人庭宿感应期来所得已在冥乘风想九霄共酣丹华安顾谢世中物安知无中灵北登玄冥阙携手经高罗香烟散八景玄风鼓绛波仰超琅琅津俯眄曲岳阿啸歌云上唱凤呜九洞霞乘炁浮太空曷为蹑山阿金节命羽灵征兵摧万魔漱汲圆晨晖积春方婴牙纷纷趣竞中不解可奈何北垄欝霄蔼绛树结紫华青药落凤林碧㮏秀巖阿灵阁陵太空琼房参太霞云兴曲室内八风飞冥沙九弦弹帝墉龙啸唱节和扇飈五岳岭握节征万魔顾盻须臾顷忽然椿已过哀哉朝生者安知龄纪多隅景希林宫运神沖漠幽至观映六庭大小尽逍遥龙吹缠盖云虎吟骇万条三素启高图丹霞蔚晨霄羽旂横灵津紫軿飞华翘控辔九天外俯仰自寥寥尘沫结嚣秽神丧炁亦凋奚不寻远御八千乃一朝朝济碧海波飞轮辞绿房高唱俦友篇盖越沧浪中三契玉霄宾五期东华童羽飈昇帝晨宴此广寒宫八音虚中弹紫凤唱灵风绛霞遏明曜八景飞太空咀嚼琼泉津浩秀还婴蒙至乐归五神年积劫刃崇脱屣将何难劳忧丧天沖朝驾晨景晖逸辔发紫清浮云骋太霞扬盖广寒庭高真禁帝室宫塘引西灵十绝五空洞飞烟绕锦屏虎扇神风庆紫云回龙軿倏欻穷八方一顾椿已顷箫遥玄竞子奚不寻太生神圃秀隐芝昆池灌眄田仰观玉清阙嵯峨临绛津紫霞映曲席五云曜九玄八风起绝宇幽蔼绿轩间三元舍西宫东华有佳人北冥唱七啸明姬歌南真抚璈参朱律玉节扬六絃合契安非运俱向广凤巅同期命万魔宅此群黑千超然来何难乃启不穷年驾炁眄空洞乘景憩九天动欝广晖羽玄盖生无间八烟飈寥轮轨滞不许年抚璈八空响我马亦无津握节入东华夕宴玄圃巅束带携五灵解拎翘良人冥感自适运汎然亦有缘俱载陵厉翮一扇动亿千降景浮玄景紫轩乘云征仰超金阙内俯眄西华城东华启五晖神光焕七灵翳映三汜烛流任自齐冥风鼓空洞宇香烟散玉庭手携织女怜双衿落锦青元徊交羽旗华盖随云倾宴寝九度外是非不我营抱空泥丸内天姿愈日婴岂况洞愆秽中惨无聊生扶桑翠空峰朱云葩微明浪台宥虚上四观映高清飞景控紫轮三素辔丹軿寝偃太帝馆崚嶒阿母庭濯足碧濑波提契玉醴甖曲晨乘风扇飘飘时下倾暂适地蔼中回驾汜良真玄会自相要流浪任幽冥始知荣辱幸方悟忧促龄曲室可清静愿神待日成何为讲当涂百痾从是生天庭生金华内以彰阴邪玉谷参玄卿琼炁互扶罗天真立遐日飞药吐灵沙清晨案天马回驾神玄家仙人来入室又以灭百邪道以斋为先勤行登金阙故设大法桥普度诸人物宿世恩德报道心超然发六斋礼空洞十直神感彻五老刊仙名云舆相迎谒身飞昇玄都七祖咸解脱尔时元始天尊在大罗天上金阙之内玉清圣境天宫陞九光宝座举五明如意会集诸天帝君日月星宿无鞅真仙圣众罗列道前是时元始天尊发大弘音演说无上至真妙法天花缤纷琼香缭绕于是会中有四大真人名曰大慈大悲金华真人大慈大悲玉清真人大慈大悲妙行真人大慈大悲救苦真人俱各出班长跪上告启奏天尊曰臣等观见下方世界之内九幽地狱之中或男或女老少不同虽豦人世世贫寒困苦疾病缠绵鬼魅精邪冤愆咒诅凶祸官非连年毒害横遭夭伤又见地狱之内饿鬼穷魂孤幽等众昼夜受刑刀轮剑树炎炽火焚寒冰冻体无有休息复见血湖狱中许多女人受诸苦恼不舍昼夜两途众生是何异因惟愿天慈大开方便之门广示进脩之路是时元始天尊曰汝等复位谛听妙音我为汝等一一演说世间众生不信因縁善恶果报或不敬天地不忠君王不孝父母不尊师长欺负神理忤逆兄弟亲朋邻友背前面后口是心非一切过咎已被岳府之神曹官圣众晨夕考较纪録罪咎检察是实致令在世之日贫乏困苦恶病疮毒瘟疫疾疢灾祸横生官司牢狱妖邪克害累岁经年不能安泰家门啾唧每遇凶丧或遭时岁刀兵水火虫蝗饥馑盗贼侵临希见太平身殁之后永堕地狱饿鬼沉沦屠割支体镬汤沸溃寒冰受苦千万劫后方脱轮回託生畜类仍受杀伤种种业报无有尽期于是四大真人闻是说已各各含悲启叩天尊曰愿垂慈悯平等救济是时元始天尊仍白真人曰昔混沌未判太极之先有混元道母授太上弥罗教主赫天玄英祖炁金轮少海宗源梦日光诞辰月二十八之降生乃紫府东华圣人之弟长白建功羲皇受号初则泰华真人汉明泰山元帅累朝节封东岳大生天齐仁元圣帝炁应青阳位尊震位独居中界统摄万灵掌人间善恶之权司阴府是非之目案判七十二曹刑分三十六岳惩奸罚恶録死注生化形四岳四天圣帝抚育六合万物群生世间若有善男子善女人但遇三元五腊四时八节甲子庚申每月三七斗降本命朔望吉旦之辰能施财帛设立坛场广陈供养焚香燃灯虔心恳祷皈命东华上相东岳大生天齐仁元圣帝威权自在天尊者即得国平民乐兵息谷登宫壶清宁皇图巩固下及士庶男女罪业消除灾衰洗荡福果臻身延年益算家门昌盛子嗣绵长出入起居吉无不利过去亡者不经地狱罪罹蠲消冤仇和释苦恼痊平九幽罢对五苦停刑上生天堂逍遥自在快乐无边与道合真一切有情均登无上即说咒曰泰山第一东岳大生天齐仁圣帝东岳苍天衮州司权上应房宿下统震元发生万物与天齐年玄灵之馆字録青篇济生度死祚国绵延衡山第二南岳司天大化昭圣帝南岳丹天衡州司权上应星宿下照离元陶铸万品俾炽长年阳正玉阙字録朱篇焚爇妖恶永灭风烟嵩山第三中岳中天大寍崇圣帝中岳黄天岱州司机斡旋四宿独制酆山总尊万有亿劫斯年玄都玉阙字録玉篇五灵安镇杀鬼万千华山第四西岳金天大利顺圣帝西岳皓天华州司权上应昴宿下定兑元资成万汇保命延年金关玄窓字録素篇安邦立业备守三边恒山第五北岳安天大贞元圣帝北岳玄天恒州司权上应虚宿下彻坎元滋荣万稿益寿增年郁绝元台字録黑篇拔杇上生度品成仙至心皈命礼赫天玄英之祖金轮少海之宗弥仙母梦日光生紫府圣人东华弟昔建功于长白始受封于羲皇初号泰华真人汉明泰山元帅唐会崇恩圣帝圣朝勑字上主位镇坤维功叅干造仁以德仁回阳手于掌上圣心益圣丽日月于天中五岳称赞于东方三界独尊于中界仰奉行于大令俯斜察于阴司掌人间善恶之权字天下死生之柄惩姦恶而狱分三十六主司吉凶而案判七十二曹行善者注生天堂沉迷者寻声救度示慈尊垂慈之相门众生生化之门福与天齐功高无量大悲大愿大圣大慈中界至尊东岳圣帝慈光救苦威权自在天尊至心皈命礼干元配位坤德合形淑气明明婉春融于三界德慈育育澄秋明于万方与圣同明普天共仰大慈大惠大淑大明东岳正宫淑明坤德皇后至心皈命礼职赞天斋股肱仁圣布青阳之号令掌泰岱之权衡黼黻斯文列岳庭之上相宣扬帝德司尘世之下民察公忠正直之心察善恶姦邪之事大悲大愿大智大聪东岳上相司命镇国真君至心皈命礼灵分三炁质託九阳木火相生乃化成于本始干坤配位育秀气于灵根体性炎炎降福降祥降福祉正心耿耿广文广武广仁慈遵父威权体天行道大悲大愿大孝大仁东岳上殿太子至圣炳灵仁惠王尊神至心皈命礼泰山顶上东岳内宫曩时现玉女之身根本即帝真之相应九炁而垂慈示相冠百灵而智惠圆融行满十方恩周亿劫位正天仙之号册显碧霞之封掌岳府之神兵管人间之善恶寻声赴感护国安民大圣大慈至仁至孝天仙玉女广灵慈惠恭顺普济保生真人护国庇民宏德碧霞元君至心皈命礼唯二神真乃一统属善膺其福赐金珠书略福之篇忠註其祥加厚禄集增福之字丹篇纪善玉府登庸大悲大愿大圣大慈岳府掌增福略福之神至心皈命礼东岳子孙案九天监生司结秀成胎禀两仪之造化送生保产乃二圣之纲维燮理阴阳散行痘疹九天称庆一视同仁大悲大愿大圣大慈普济普度九天监生明素真君多男多女九天卫房圣母元君至心皈命礼本生闽地立业南方学道问道授亲传于五祖求仙得仙使草人于三耕护圣驾于洋子江心显神通于明君舡上威名昭着圣德难量大悲大愿大忠大勤江东忠祐崇惠之神至心皈命礼狱庭勐将都副统兵朱发青颜冠三山之铁帽皂袍束带提九节之钢鞭摄魄追魂捉生落死掌善罚恶察过紏非大悲大愿大显大灵岳府显应太保摄魂朱将军都副统兵大元帅至心皈命礼七十五司案东廊西庑神十大太保听令于殿前龙虎神君镇护于左右速报见报分善恶于两途阳曹阴曹判儒释之三教註宰官将相之功勋断生老病死之苦趣人鬼精邪之异类胎卵湿化之生灵事事悉归于案掾般般各属于冥官者对无停诠量不息大悲大愿大宽大仁岳庭州职曹僚岱岳诸司官典尔时元始天尊说是咒及十号已诸天众真普皆赞仰咸称善哉时天尊复白四真人云凡有国王帝主后妃宫眷州县镇宰官僚人民或遇兵戈竞起盗贼兴行虫蝗旱涝赤鼠游城瘟疫流盛若诵此经即得天下太平风调雨顺五谷丰登人民乐业若复有人牢狱枷锁久系囹圄若诵此经即得赦宥传宣脱离枷锁若人凶星临照疾病缠绵若诵此经即得吉星绚彩灾患消除若人求官进职欲显功名若诵此经即得禄位迁转荣任高腾若人贫寒苦楚祈求财帛殷富若诵此经即得财物丰盈衣食自然若人刑害绝嗣鳏寡孤独但诵此经即得九天称庆抱送婴儿寄胎诞育得生智惠秀丽之男传流后代绵绵不绝若人家门衰邪祟侵凌若诵此经即得门阑昌盛妖邪濳形若人兴造卜筑莫遇良辰触犯土部岁神致令鸡犬作怪灾祸横生若诵此经即得土禁还宫家室安泰又若有人冤愆咒诅消解魇屏斥若人出入行商坐贾营谋事理若诵此经即得动止和平水陆康吉仕路亨通营谋遂意若人能为亡过父母祖儞姻亲孤魂等众若诵此经是其亡者得生净生永享逍遥若诵经者必须斋戒沐浴着新净衣端坐朗诵即感五岳善神保举十天众真护持是此经者又若有善男子善女人虔心恳祷请正一道士或于宫观庙宇之所或就家庭燃灯献果请诵此经十遍乃至数十百遍俾令随心求请咸得如意若复有人能舍命财心无悋惜印造此经千卷或百千万卷随力建功散施十方流通读诵咸使知闻即感五岳圣帝令下七十二曹文武公卿大夫岳府圣宫宝眷或令护持印施经人赐福延寿消禳厄晦宿世今生愆非悉解国本绵延岁时丰熟生人安泰过去超生此经功德利益无穷玄范开张不可轻泄慎之于是天尊重宣岳圣宗源使汝开悟而说偈曰无象无名无极祖杳冥恍惚太虚灵至真无二自然尊默运玄元居上品统领十方于黍米周流八极总群伦虚皇妙道玉宸尊演说传经开玄范璇斗历箕游日月光明普照广无边混元上帝降凡间无量度人三教主西化金僊流沙界东训尼父亘古今三千二百劫修行清静觉王如来佛亿劫至尊弥罗祖无边无量大天尊太玄无极与真空过去未来同现在三十六天天帝主恒河沙界等真仙或居天上或人间或在群仙山隐迹济死度生无罣碍随机赴感妙难量他方此境每寻声九地三途常救苦隐显变化难可测仙凡佛圣莫能知慈悲现相作规模无数有情皆济度拔枍上生无量劫除灾却祸不思议毫光遍照法筵中六趣九幽皆解脱瑞气氤氲乘宝辇祥光晃耀降瑶坛我今皈命礼岳神三界十方咸利益是时天尊说是偈已各各稽首皈依顶礼东岳大生天齐仁元圣帝四岳四天圣帝岱岳文武公卿东岳正宫淑明坤德皇后东岳上卿司命镇国真君东岳上殿太子炳灵仁惠王尊神东岳泰山天仙玉女碧霞元君东岳掌增福略福之神东岳子孙安监生卫房圣母元君江东忠祐崇惠之神岳府太尉朱将军都副统兵元帅岳庭七十五司冥官朝班官典尔时元始天尊重白诸天帝真曰众生既恳皈依过咎尽诚忏悔一切有情均沾利益是四真人俯蒙开示而献颂曰苍帝五岳尊长养育群灵司权七十二万物赖生成中界为帝主统领众仙真能消一切罪存殁尽沾恩献是颂毕惟见法云缥缈驾返丹霄诸天仙众莫不欢喜踊跃稽首顶礼而退信受奉行尔时无始天尊昔在浮黎天中集诸天仙无鞅数众说无上至真妙法广演道德玄微敷歇妙道展板灵文观见下界众生俱被六天魔鬼九丑妖精侵害生人广遭涂炭死亡胜多鬼怪侵凌或被水火劫贼刀兵诸般若厄致使种种不一尔诸大众各序分班谛听决言吾昔开辟天地之初阴阳难分干坤来立吾乃分判清浊置立干坤始分阴阳两仪四像八卦五行山河社稷安定星辰日月东西南北四维上下周天分野方定天下立有君臣伏羲神农轩辕黄帝食草为药百谷养民才分男女尧舜以来有文武治世以此人民淳善化释化儒生人生仙得受安乐今时下民不敬三光欺负神理十恶忤逆不忠不仁不慈不善不义不孝毁伤物命杀害众生福尽寿终当受斯苦时天仙地仙神仙出班奏曰下界世民受事苦楚作诸方便如何救度伏望天尊大慈敷扬金口大开利济度设法要是时咸使闻知是时拱听法言汝诸众仙闻告所说要得下方妖魔免诸苦楚除非豁落火车王灵官此神赤心忠良不顺妖邪方断魔鬼诸仙奏曰未闻此神脩何德行位居雷府有大威力愿闻此悯天尊言此神是南斗禹星火之首燮火万里掷千重火车豁落飞走干坤功莫大焉玉帝勑召鞭龙行雨奉命布泽龙抽筋缠缚身腰以此勇勐赐湘潭立庙镇方境域供祭如在唐朝萨公忽游庙祠乃以雷火焚祠其神奏帝勅赐金鞭随公察过一十二年真人道贯先天法显龙兴西河功满位立登天神于水中部领副将出现河中投礼师真改恶从善随侍护教对师盟天发誓立愿忠心滴血分明愿随护侍誓当辅助帝君护国安邦奏封为先天御前雷霆勐吏三五火车紏罚铁面无私豁落雷公职任先天剪除兇恶专治不忠不孝违背君亲师友诸事掌管得此神将下世救度誓断妖魔扫邪皈正方得清盒众仙告曰如何得此神将下世救度免诸苦楚人民安泰国土清平是时天尊即命金童持符径往先天所召之将灵官闻召同师部领三千银牙将百万夜叉兵随即朝天尊长跪道前奏曰吾为豁落位镇先天蒙召何缘吾今勑汝下方收除魔鬼救度众生灵官奏于天颜吾师萨公真人誓重如山亦同下界救拔世人天尊言汝当下界普济幽冥真人天将再拜奉勑而宣秘咒誓章九天勐吏神威镇九天庭出入三界外忠臣助帝君勇身金甲现怒容收火精红袍如电闪绿靴匝地行龙索雷火带风云绕定身统豁诸帅将大力夜叉神左右承天命吾奉紫微君玉帝赐吾旨金鞭手内擎火车如风转一转万里程专寻忤逆事金鞭立现形遣吾上天界朝奏玉皇尊遣吾入水府四海波涛番遣吾到阳间立便救众生遣吾入地府直至阴境宫遣吾命帅将帅将即通灵遣吾救病者病者即安寍遣吾捉鬼者摧破诸鬼营遣吾捉妖怪穿山破石寻遣吾救大旱一时雷雨倾遣吾祈雨者霶𩃱雨霖霖遣吾止风雨风雨即时停遣吾要晴者天地即时晴遣吾焚怪庙怪庙化微尘遣吾摧生者胎孕顺转轮遣吾煞伐者噉怒动坛庭遣吾要雷者雷鼓响惊人遣吾起风云风雨即便兴遣吾紏真官金鞭立面陈遣吾起土者土皇心胆惊遣吾治瘟者瘟司即便行遣吾奏帝者玉帝准吾言与吾同终始便为玉帝臣共汝发誓愿誓愿救众生汝若有犯者金刀碎斩形永受毒刑险无复睹光明汝若自负誓万劫失人身我若自负誓永世配魔群汝若奉吾者吾神侧耳听懃心奉吾者吾当速现形不是唿吾号决不赴坛庭若是唿吾号平地现真形壬癸吾降日受持当要勤凈茶枣汤献桃木香上焚吾在左右现安心不得惊共汝发誓愿誓愿救众生与汝功满日同汝入先天急急如元阳上帝律令萨公誓咒曰西河萨守坚掌握九天权叱咤丰隆君策役岳渎泉五行任颠倒揭开坤与干三华朝顶上七炁灌灵根唿雷吸雷霆仰汝俯祇灵万物补吾身一炁曰先天普断妖魔精杀伐诸鬼营王帅勐麒麟返望归玄真吾奏金阙庭命汝点雷霆吾押汝姓名到即随召临命汝逞威灵五岳俱摧倾命汝诛妖精鬼魅母过形命汝紏真官金鞭驾火轮命汝救众生民物以安宁命汝救生产胎孕母子分命汝督天丁旌旗族中军命汝召吏兵分营左右屯命汝附生童报应直分明命汝收威声拱手立坛庭吾不负汝誓汝当速现形汝不负吾誓吾当劳汝能吾若负汝盟永堕北罗城长夜风力冷万劫失人身汝若负吾盟霹雳碎分形真性配魔群劫劫堕幽冥汝遵吾盟誓积功昇天庭灵官遵师咒直人曾有令立法以度人滴血以为誓普救诸皇民强邪并颂崇疾速灭其形早晚持吾号凭誓现真形不是唿吾号决不赴汝名吾不助玄教其受天威形急急如律令萨公又誓咒西河萨守坚本位立先天唐朝方得道道法阐兴隆降伏诸妖魔鬼怪灭其形城隍并社令五岳四渎者叩齿总伏降若有不伏者飞文奏上清太极降下降吾在先天行王帅勐吏将金鞭驾火轮指天天为誓指地地为盟印令吾手掌降伏诸魔精敢有逆吾者碎斩化为尘若有顺吾者吾当奏帝君急急如律令师帅奉礼咒毕辞往下方收摄群魔断除邪鬼判分人道冤业消散愿炁和平天德以清地德以寍时逢道恭六合同仁九炁均平除邪辅正国土丰盈兆民歌唱普天兴隆帝基攸久边域不争收摄已尽俱赴天阙朝睹尊颜伏旨礼谢天尊言汝乃师帅功大有劳民得安主冤魔消释众仙长跪面礼白言既汝师帅收摄下界群魔俱已清净功莫大焉人天利益得观光明伏望天慈宣说宝诰赞咏其师敷扬天将已旌凡世天尊即说宝章而作颂曰萨君宝诰志心皈命派流西地蹟显隆兴施财合药济群生积行累功脩至道授铁师之教旨掌王府之雷书身披百衲伏魔衣手执五明降鬼扇代天宣化咒枣书符连风雷于咫尺之间剪妖魔于斗罡之下道参太极位刊先天松筠野鹤任纵横遐迩孤云常自在方方阐教为万法之宗师处处开坛作后人之模范都天宗祖一元无上萨公真君王灵官宝诰志心皈命先生主将一炁神君都天紏罚大灵官三界无私勐吏将金睛朱发号三五火车雷公凤嘴银牙统百万貔貅神将飞胜云雾号令雷霆降雨开晴驱邪治病观错过于一十二年授命玉帝积功勋于百千万种誓佐祖师至刚至勇济死济生方方阐教处处开坛豁落勐吏三五火车大灵官王天君启请誓咒仰启碧云大教主一元无上萨仙爷先天雷部大尚书亲授铁师传妙旨手执五明降鬼扇身披百衲伏魔衣常将铁鑵食加持普济含灵皆得度咒枣书符皆有应代天宣化总无私云游天下至龙兴铁面将军潭底现一十二年观过错百千万种积功勋妄把誓盟朝上帝普令三界悉皈依治病回生如返掌开光附体阐威灵我今启请望来临伏望师恩加拥护灵官启请咒仰启神威豁落将都天紏罚大灵官火车三五大雷公受命三天降鬼祟手执金鞭寻世界身披金甲显威灵绿靴风带护身形双目火睛耀天地顷刻三天朝三帝须臾九地救生民银牙凤嘴将三千虎首貔貅兵百万走火行风前后卫穿山破石捉妖精祈晴祷雨济世间附体圆光通事意治病驱邪如电闪收瘟摄毒伏群魔飞腾云雾遍虚空号令雷霆轰霹雳三界大魔皆拱首十方外道悉皈依我今启请望来临大赐雷威加拥护急启请咒手执金鞭驾火轮腰缠龙索怒双睛黄巾朱发连环甲风带蓝袍列护身何劳妙手图吾像但愿君心合我心指挥五雷传号令妖邪鬼魅化微尘我今启请望来临大赐雷威加拥护天尊言誓章已毕如斯经呪此经尊重莫可难言上消天灾下禳地祸保镇帝王护国安民驱瘟灭祟殄除火精官司消散私事和平此经能离恶兽消散灾迍能灭恶人利益众生所求遂意所愿者成家有此经宅舍光明佩带此经护卫身形消除厄难保命延生看诵此经祸去福临日诵此经保佑安志寍夜诵此经梦魅不侵心诵此经口舌不生常诵此经保命延龄时诵此经诸灾不侵国诵此经边域不争主诵此经隆昌保宁诵之千遍身有光荣诵之万遍昇腾紫云抄写施人福禄增荣印施千本家眷昌隆散施十方善福加增广劝世人阴隙无穷即得南斗上生北斗书名註上生籍勾落死名祖宗生化地狱无门凡在顶礼随感通灵一切有叩无愿不成若遵经旨福自来臻此经难遇遇者缘人说经将毕龙鹤来迎是时大众闻说此经皆大欢喜信受奉行天尊还于玉京真人帅将拜谢而退稽首皈依无极大道志心礼谢无上至真三宝真人复赞咒曰派流西蜀哲向在合药救济生灵咒枣书符代天宣化云游天下立法度人救苦宗师一元无上西河救苦萨公真人孤云野鹤野鹤孤云孤云野鹤任纵横野鹤孤云常自在一心皈命持诵奉行尔时兴国太平天尊义勇武安王汉寿亭侯关大元帅勑封崇宁真君圣父聪明正直忠翊仁圣明王圣母助顺明素元君神子圣孙参谋大将麾下左右统兵分兵之神伏兵降兵之神藏兵收兵之神布阵摆阵之神团阵走阵之神水阵火阵之神八方八煞四方四勇天丁掣电轰雷腾云致雨鸣锣击皷发号施令将军合司文武公卿玉泉山得道仙真吾授玉帝勑命三界都总管雷火瘟部冥府酆都御史提典三界鬼神吾今登坛示知尔众日在天中心在人中日在天中普照万方心在人中不容一私宁为忠臣而不用毋邪媚以欺君宁为孝子而不伸毋忿戾以怼亲无论纲常伦理无论日用细微皆当省身寡过不可利己损人一念从正景星庆云一念从邪厉气妖氛善恶明如观火祸福应若持衡凡我含生总盟此心吾司雷部霹雳奏疏速上天庭昼察阳元功过夜判冥府鬼神若人传写千本胜看一藏真经吾遣天丁拥护自然百福来臻即说呪曰大圣馘魔纠察三界鬼神刑宪都提辖使三界採探捕鬼使者元始一炁七阶降龙伏虎大将军崇宁真君雷霆行符伐恶招讨大使三十六雷总管酆都行台御史提典三界鬼神刑狱公事大典者提督刑案神霄大力天丁三界都总兵马招兵大使统天御地诛神杀鬼大元帅尔时与会文武圣众闻是经说莫不踊跃赞叹称善若人虔心讽诵上至帝王下及民庶即得星辰顺度社稷安宁人物康阜灾厄蠲除凡有请祈悉应其感一切人天均霑利益信受奉行作礼而退大明万历三十五年岁次丁未上元吉旦正一嗣教凝诚志道阐玄弘教大真人掌天下道教事张国祥奉旨校梓开经偈稽首皈衣城隍尊威灵烜赫镇干坤护国安邦扶社稷降施甘泽救生民统辖大兵巡世界赏善罚恶日同明正直公忠判生死祸淫福善阐威灵虔心钦奉消灾障家道平康国土清真经开演我今诵愿赐恩光普降临尔时太上老君道德天尊昔在大罗天上七宝宫内大集诸天诸地日月星宿三界官属弘演无上至真玄元大道于是奇花灿烂琼香馥郁时有真人名曰广惠执简长跪上白天尊曰臣观见世间一切众生受诸苦恼伏望天慈怜悯开宥天尊乃抚几而言此等众生造诸恶业沉轮苦海奸贪恣纵任意所为不孝不忠不仁不义不恭三宝不礼神明小斗大秤秽践五谷怨天怨地恨雨恨风毁谤正道恶口伤人邪淫奸盗杀害生灵致遭罪咎永失人身真人重告天尊曰世间众生受此厄难何缘得度天尊曰善哉善哉下方生人皆由城隍申奏定数不差世间若有善信男女转诵此经三五十遍以至百千万遍即得消除罪业安享太平老君曰其神天地储精山川钟秀威灵显赫圣道高明无党无偏公忠正直有求必应如影随形代天理物剪恶除兇护国保邦功施社稷溥降甘泽普救生民统辖十八真司主管百万神将积功累行位正城隍权掌天下威镇万邦真人闻说稽首顶礼天下都城隍威灵天下十三布政城隍之神天下各府州县城隍之神两廊一十八司曹案官班圣众主管天下人生死案判官主管长生注命案判官主管病症疾疫案判官主管福禄延寿案判官主管注生子孙案判官主管立应见报案判官主管看经修功德案判官主管斋戒杀生案判官主管勾押推勘案判官主管磨看陈词案判官主管风雨龙王案判官主管追取遣送案判官主管胎卵湿化案判官主管恶鬼穷魂案判官主管善恶报应案判官主管亿劫魍魉饥鬼案判官主管山林分野案判官主管六房曹吏案判官左右金甲侍卫大神前拥后从神武将军执旛金童散花玉女隍同一切神兵将吏是时城隍哀悯世间一切众生或有年灾月厄命运赛滞天罗地网鳏寡孤独瘟灾疫疠疮肿疥癞官非口舌尅乏后嗣刀兵水火盗贼生产一切厄难若诵此经吾当速遣行瘟使者收瘟圣众即除罪簿永灭恶根于是真人再告天尊曰世间若有善男子善女人广济阴功行诸方便施财周急爱老怜贫钦此三宝孝养父母忠于君王惜爱衣食和同六亲不作非为持斋奉道善籍标名丹台註善增延福寿世代荣昌子嗣绵永世世不绝天尊曰城隍尊神威权实重显化无边祷雨则甘霖苏藁禾稼成熟祈睛则化阴成阳应时朗霁若有善男子善女人一心专志念道思真但于三元八节诸神圣诞朔望之期本命良辰持斋诵经作种种功德即得见世安乐增长福田门昌族贵光显安荣官阶进崇高之职商贾增阜盛之财舟航无波浪之惊陆程有妥安之美凡在尘壤悉归统制于是天尊而说偈曰大哉城隍实天生德虹流华渚山岳降灵承天禀命统制万邦主判生死报应分明赏善罚恶不爽毫分明同日月德并干坤皇都肃靖奸宄不生救灾拔难佑国康民大都干地庙貌尊严国崇杞典礼仪精里天下钦敬率土归心御灾捍患永镇八方香膏绵永亿万斯春天尊说是偈已惟见龙舆鹤驾迎归碧落之天万圣千真各返云霄之内城隍上圣顿首拜辞留此真经下传世间流通读诵若遵经旨受福无穷诸神欢悦信受奉行都城隍真诰社稷古公天下正神铨福国显忠之行禀赏善罚恶之仁都邑之主诸郡侍从所隶十三布政案判一十八司庙社万年恩扶亿劫设作福作威之柄造注生注死之权运神力以护郢川遇阴兵而驱夷寇至灵至圣乃正乃公护国保宁佑圣王威灵公感应尊神天地未判混沌包藏元气聚而生水也盖水者气之始也丹之祖也五行之主也万物之根也修炼还丹必得真一之水入于华池然后阴阳交感结成圣胎知是水者明道之源黑铅是也故黑铅乃非常之物玄天神水生于天地之先化于万物之母为真一之精天地之根也能于是精气中产生天地五行万物岂天地之后所生杂物唿为真铅哉绿此真精上应星辰号真铅长与太阳流珠和合长养万物是以水中生金名日白金还丹根基于斯尽矣王道日白金自水而生是真水银也此真水银自从未分判一物生太太极先包藏五四三二一阳清阴浊分铅汞本是阴阳颠倒术用之万物皆回旋夫水者天地之元气阴阳之始精而能生银名日白金乃是无中生有还丹造化之基也王鼎真人曰还丹本是无形物除此银真更没真圣人知此此白金自水而生採为丹基进道工夫要知春夏秋冬四季八节二十四气七十二候昼夜百刻俱在导引之说究此气候常无灾缠延年长久如遇立春正月节后每日子丑二时将手按两内肾转身耸引各三十五度吐纳嗽咽如意堂能尽其功夫虽不足以成大道亦可以发散眉背经项积滞风之疾身轻体健一正月中每日子丑时手按腔转左右三五度取先天气上入华池中吐纳漱咽九数•如意下丹田合会苟能尽其功夫而不忽略可以发三焦经络留滞之述身轻元难二月节后每日丑寅时坐定清气一刻握固转颈五六度静工气封固揖上纳喇咽二三如意复归原祖官合和徐气唿身康去肾肺蕴积如是身健行轻二月中每日丑寅时坐定调气一刻左右手挽各六七度引祖气上华池慢纳三三度如意降火散除胸肚胀满日久延寿三月清明节后丑寅时正坐定左右手硬前引祖气七八度清液浊吐三二其工功夫三五次如此却腰肾胃虚积滞寿命何不增孚三月中每日丑寅时平坐换左右手举托移肾各三五度华池水下嚥中丹田或二三次可去脾胃淤血工夫长久身安轻健立夏四月节每日寅卯时闭息暝目反换两手五七度又息气半刻将祖气引上华池唤水咽液依法用功日元休息发散背膊风湿功夫常行一身轻健四月中每日寅卯时坐定一刻左手朝天右手按住胸前取气上昇入十二重楼三五度咽液常流下降阴阳相和癸散肺脐之久积用工不昧疾除身健五月节每日寅卯时正立仰身两手朝上换气于背上来举五七度定息还宫咽液如意除去腰肾蕴积身体轻康五月中每日寅卯坐定一脚擂后右脚直前纳清咽液数次尽其随意功夫消诸风寒身清气爽也六月节每日丑寅时坐息定半刻两手运下丹田双足直伸制三五度先天上攻会合华池真水命根之祖咽液七次消除积滞身康力健六月中每日丑寅时双拳腔膝引作龙虎肝肺之说气提上心各三五度华池水下降三次其肝肺龙虎合交尽其功夫背疾不作效应元二七月节每日丑寅时正坐两手将根祖缩住气闭息耸上涌华水下来三五口想两应交泰手放下三五次如此凡劳积聚亦皆除之七月中丑寅正坐片时转头左右摇二十四遍举引祖气口中呵出痰火去恶不生病矣八月节后每日丑寅时清坐两手按膝磨磨心想祖气运用推引上来到池咽液三次亦可除腰背之患一身元涧八月中丑时盘足而坐两手掩耳身左右摇提祖气上华池三五度又咽液可除脸腰之厄目明精爽九月节丑寅正坐举两臂踊身上托闭气上昇池中咽液七口心火皆除痰淹化散久而行之与道合真九月中丑寅时静坐两手抱定下丹田祖气清清不上不下运转调水和合阴阳徐徐行百病不生也十月节丑寅时两手叉腰定气元神提壶灌鼎水火既济气运週天争仰面朝天入气三吸灭火消痰之厄常常行之何不去痰延寿获清十月中丑寅时正坐养气随气不唿不陞静而能清明心见性一咽液纳五次皆兴身安体健十一月节子丑时起身两手往上努力两足脐并吸气五度周而复始七次气爽精神久行者仙道不远也十一月中子丑时平坐伸足两手交交调上祖气到水池中会合又咽液二次自宽中一阳贯满节节行持身安康益十二月节后子丑时正坐静工一手抱祖根一手运脐中运气荣荣不放不收顺顺安相根祖发生之后三五度依法元违养命远久十二月中子丑时睡面朝外两膝抽胸顺气唿吸三唤咽液一口三九之数能尽其功经络淳淳不足以成大功亦可除病安然久而行之寿命百年玄中大妙亦可以接命之方增寿延年助道俗称为添油之法学者可以玩味详察深思央明出世超凡百日问参知造化之奥与天地同长久者也此是授受相传非丹术旁门之小道夙有仙骨获而得之者宝而藏之非人勿示篇中誓愿深重请细察秘之甚之太上感应篇太上曰祸福无门惟人自召善恶之报如影随形是以天地有司过之神依人所犯轻重以夺人算算减则贫耗多逢忧患人皆恶之刑祸随之吉庆避之恶星灾之筭尽则死又有三台北斗星君等常在人头上录人罪恶夺其纪算又有三尸神在人身中每到庚申日辄上诣天曹言人罪过月晦之日竃神亦然凡人有过大则夺纪小则夺筭其过大小有数百事欲求长生者先须避之是道则进非道则退不履邪径不欺暗室积德累功慈心于物忠孝友悌正己化人矜孤恤寡敬老怀幼昆虫草木犹不可伤宜悯人之凶乐人之善济人之急救人之危见人之得如己之得见人之失如己之失不彰人短不衒己长遏恶扬善推多取少受辱不怨受宠若惊施恩不求报与人不追梅所谓善人人皆敬之天道佑之福禄随之众邪远之神灵卫之所作必成神仙可冀夫欲求天仙者当立一千三百善欲求地仙者当立三百善苟或非义而动背理而行以恶为能忍作残害阴贼良善暗海君亲慢其先生叛其所事诳诸无识谤诸同学虚诬诈伪攻讦宗亲刚强不仁狠戾自用是非不当向背乖宜虐下取功謟上希旨受恩不感念怨不休轻蔑天民扰乱国政赏及非义刑及无辜杀人取财倾人取位诛降戮服贬正排贤凌孤逼寡弃法受赂以直为曲以曲为直入轻为重见杀加怒如过不改知善不为自罪引他壅塞方术讪谤圣贤侵凌道德射飞逐走发蛰惊栖填穴覆巢复胎破卵愿人有失毁人成功危人自安减人自益以恶易好以私废公窃人之能蔽人之善形人之丑讦人之私耗人货财离人骨肉侵人所爱助人为非逞志作威辱人求胜败人苗稼破人婚姻苟富而骄苟兔无耻认恩推过嫁祸卖恶沽买虚誉包贮险心挫人所长护己所短乘威逼脇纵暴杀伤无故剪裁非理烹宰散弃五谷劳扰众生破人之家取其财宝决水放火以害民居素乱规模以败人功损人器物以穷人用见他荣贵愿他流贬见他富有愿他破散见他色美起心私之负他货财愿他身死干求不遂便生咒恨见他失便便说他过见他体色不具而咲之见他才能可称而抑之理蛊厌人用药杀树恚怒师傅抵触父兄强取强求好侵好夺虏掠至富巧诈求迁赏罚不平逸乐过节可虐其下恐吓于他怨天尤人呵风骂雨鬪合争讼妄逐朋党用妻妾语违父母训得新忘故口是心非贪冒于财欺罔其上造作恶语谗毁平人毁人称直骂神称正弃顺效逆背亲向疏指天地以证鄙怀引神明而鑑猥事施与后悔假借不还分外营求力上施设淫慾过度心毒貌慈秽食矮人左道惑众短尺狭度轻秤小升以伪杂真採取姦利压良为贱谩蓦愚人贪婪无厌咒咀求直嗜酒悖乱骨肉忿争男不忠良女不柔顺不和其室不敬其夫每好矜夸常行妬忌无行于妻子失礼于舅姑轻慢先灵违逆上命作为无益怀挟外心自咒咒他偏憎偏爱越井越灶跳食跳人损子坠胎行多隐僻晦腊歌舞朔旦号怒对比涕唾及溺对窑吟咏及哭灶火烧香秽柴作食夜起躶露八节行刑唾流星指虹霓辄指三光久视日月春月燎猎对北恶骂无故杀龟打蛇如是等罪司命随其轻重夺其纪算算尽则死死有余责乃殃及子孙又诸横取人财者乃计其妻子家口以当之渐至死丧若不死丧则有水火盗贼遗亡器物疾病口舌诸事以当妄取之直又枉杀人者是易刀兵而相杀也取非义之财者譬如药者救饥鸩酒止渴非不暂饱死亦及之夫心起于善善虽未为而吉神已随之或心起于恶恶虽未为而凶神已随之其有曾行恶事后自改悔诸恶莫作众善奉行久久必获吉庆所谓转祸为福也故吉人语善视善行善一日有三善三年天必降之福凶人语恶视恶行恶一日有三恶三年天必降之祸胡不勉而行之梓潼帝君戒士子文梓潼帝君曰聪明正直而依仁宁无所择宽厚忠信而好义是用相仍故凭有感之精衷曲示无声之教化咨尔有众听子格言盖闻富贵在天得失有命知之者安于自然而罔或控告昧之者贪于必得而有所祈求或谓精神交而梦寐通或谓祭祀丰而神祇格宫殿楼观务碧瓦之举飞陛戟右廊夸朱栏之雕翠从玆末务失其本真不知进退存亡系彼三班四属行藏用舍考玆五部六台既有司存岂容计取然不可一拘于前定又不可迷昧于进脩故脩身励行者天必降之百祥而反道败德者神亦夺其五福理所着者人弗知之是故运数冥符而反受其殃灾星显照而或蒙其吉造化以之倚伏神明由是乘除凡厥儒流恭行教化汝等勿欺天远毋谓神幽毋言暗室可欺毋道明庭不畏毋凌孤寡毋侮老成毋取不义之财毋淫非己之色毋厚结它人而亲戚岐路毋义交异姓而兄弟阋墻毋恃己长毋攻人短毋好逸乐毋纵游畋毋负才名毋挟官贵毋厚仙释而薄于父母毋敬鬼神而慢于师资苟有负于吾言端不逃于天宪政生平渡彦者累困于场屋一旦精明者遽登于乡书皆有寅缘固非造次世之腹诽心谤者往往得以借口人之面誉背毁者悠悠姑以欺心彼司文衡而岂得以私此权禄借而故先有取济济多士天其或者临之巍巍成功吾则是之取尔播告中外咸使闻知又文今岁取士不止一端要在得人以副众望一以阴功孝行为上一以处己谦和为贤苦学者则酬其劳高才者则遂其志傲忽者未免黜落轻薄者姑示劝惩文章假之以定其去留神明司之以公其予夺人不自省明示训言尝谓唯士无能苦学为能居贫不富成名即富上无分于贵贱人切在于勤劳凡夫且先较德业之短长故有司始定文章之优劣不可谓前定而不能力学岂可以宿缘而自怠操脩名虽曰士初无士行之寸长身虽曰儒徒为儒服之观美不敬天地不信神明狎侮老成轻慢前辈违逆父母而逸乐度日怠忽师长而放荡无时试不遂则罪有司之不公榜初张则谓庸流之滥得责人者不能于责己议人者乃所以议天或恃己之见而遏人之能或衒己之长而攻人之短或矜所学而忽略一世或侍一解而轻视众人立身不正则以暧昧贪饕为能用心不减则以机巧变诈为胜较短论长而不从公道夺彼与此而弗恤人言面誉背毁而求苟合于人口是心非而绝不容于物外貌虽慈祥徒巧言而美语中情多狠暴好潜贼而阴谋不择乎友而交不义之朋不和其室而淫非己之色舍己田耘人田失云多矣作无益害有益损孰甚焉预乡荐者自为志得意满不复进修入省闱者则曰功成名遂直可唾取恃才傲物挟长欺孤常交贵结援而每夸等流以只字片文而蔑视同辈在市道则和合贸易以觊其所得遇州县则鬪合争讼以满其所求不忠不孝甘心冒法而喜为非礼非仁直情径行而弗顾游畋无度博奕废时耽饮而自丧其神逞威而乃败于德致屡困于场屋安敢望于荣华况三年初无伏案之功而一旦遂萌登科之望稍无成直归之命运才有力专务于祷祈不知天宪之难逃深恐人心之愈惑出处语嘿之际天必察之进退予夺之间神所司者岂容倖取不可计求苟有行业之可书奚患飞腾之不遂迩者营业相传之后屡有声名儒冠世守之家反被黜落不知营业之子安分读书无形颜色每见儒冠之后自恃名族多有骄矜神明公取专激励于轻薄之流天道左旋用奖予于淳朴之士若能自悟晦迹韬光望欲有成劳心苦志曲尽阴功之事务存忠孝之心反乎上古淳朴之风无流末劫偷薄之俗自然诗礼传家科名复旧谦和处己气象如初天不负人人宜力学凡为士者各宜戒之阴德延寿论一念所觉固所以得三元之寿考一德之脩尤所以培三元之寿脉甚矣念之不可以不觉而德之不可以不脩也老子曰我命在我不在天紫阳真人曰大药脩之有易难也须由我也由天若非积行施阴德动有羣魔作障缘是可以自信矣道人郭太史精于谈天者也应天得书后之星翁推步必来取法曰五行四柱曰星辰运限如是而富贵寿考如是而贫贱疾苦如是而凶恶夭折若镜烛影若契合符世之人似不能逃其数者及其究也合于书者固多其不合者亦不少是何欤岂人生宇宙间或囿于数或不囿于数欤盖尝玫之其推玄究微既条列于前至其后则曰阴功可延寿吉人依旧无凶又曰随缘应物行方便纵犯凶星亦不虞是必有见矣不然寿夭休论命脩行本在人孙思邈真人何以有此言欤太极真人徐来勒尝遇南斗寿星问寿夭吉凶之事星君曰天道福善祸淫神明赏善罚恶人能刻意为善静与道合动与福会如此则我命在我不为司煞所执不求寿而自寿不求生而自生苟或隳纲纪违天地肆愚悖侮神明背仁慈亏忠孝明则刑网理之幽则鬼神诛之是不知所积冥冥中夺其算而夭其寿者矣阴德如于公治狱子为丞相徐公积善衮衮公侯在所不论昔比丘得六神通与一沙弥同处林野比丘知沙弥七日当死因曰父母思汝可暂归八日复来沙尔八日果来比丘佑之入三昧察其事乃沙弥于归路中脱袈裟壅水令不得入蚁穴得延寿一纪孙叔敖儿时见两头蛇恐他人见杀而埋之母曰吾闻有阴德者天报之福汝不死也后为楚令尹又宝禹钧夜梦祖父谓曰汝年过无子又寿不永当早修阴德禹钧自是脩阴德罔倦后又梦其祖父语曰天以汝阴德故延寿三纪赐五子荣显后居洞天之位范仲淹为之记由是观之三元寿考固得于一念之觉三元寿脉又在于一德之脩也或曰阴德曷从而脩之曰凡可脩者不以富贵贫贱拘亦不在勉强其所为但于水火盗贼饥寒疾苦刑狱逼迫逆旅狠险阻囏难至于飞潜动植于力到处种种方便则阴德无限量而受报如之矣善乎西山之记曰遇至人得真法虽云修养所至亦阴功之报也此予所以参赞书后复作论曰阴德延寿九华澄心老人李鹏飞述放生文盖闻世间至重者生命天下最惨者杀伤是故逢擒则奔虮虱犹知避死将雨而徙蝼蚁尚且贪生何乃网于山罟于渊多方掩取曲而钩直而矢百言扶罗便其胆落魂飞母离子散或囚笼槛则如处囹圄或被刀砧则同临刚戮怜儿之鹿舐疮痕而寸断柔肠畏死之猿望弓影而双垂悲泪恃我强而凌彼弱理恐非宜食他肉而补己身心将安忍由是昊天垂悯古圣行仁鲜网着于成汤畜鱼兴于子产圣哉流水润枯稿以囊泉悲矣释迦代危亡而割肉天台智者凿放生之池大树仙人护栖身之鸟赎鱼虾而得度寿禅师之遗爱犹存救龙子而传方孙真人之慈风未泯一活蚁也沙弥易短命为长年书生易卑名为上第一放龟也毛宝以临危而脱难孔愉以微职而封侯屈师纵鲤于元村寿增一纪隋侯济蛇于齐野珠报千金拯已溺之蝇酒匠之死刑免矣舍将烹之鳖厨婢之笃疾瘳焉贸死命于屠家张提刑魂超天界易余生于钩艇李景文毒解丹砂孙良嗣解矰之危卜葬而羽虫交助潘县令杀江湖之禁去任而水族悲号信老兔愚民之牲祥符甘雨曹溪守猎人之纲道播神州雀解环报恩孤能临井授术乃至残躯得命垂白壁以闻经难地求生现黄衣而入梦施皆有报事匪无征载在简编昭乎耳目愿随所见物发慈悲心捐不坚财行方便事或恩周多命则大积阴功若惠及一虫亦何非善事苟日增而月累自行广而福崇慈满人寰名通天府荡空冤障多祉萃于今生培积善根余庆及于他世倘更助称佛号加讽经文为其回向西方令彼永离恶道则存心愈大植德弥深道业资之速成莲台生其胜品矣杀生七戒世人食肉咸谓理所应然乃恣意杀生广积冤业相习成俗不自觉知真可为痛哭流涕长太息也计其迷执略有七条开列如左余可例推一曰生日不宜杀生哀哀父母生我劬劳己身始诞之辰乃父母垂亡之日是日也正宜戒杀扣齐广行善事庶使先亡考妣早获超生见在椿萱增延福寿何乃顿忘母难杀害生灵上贻累于亲下不利于己昔唐太宗万乘之主生日尚不为乐本田舍翁多收十斛粟乃贺客盈门欢晏累日不知其可也世有生日饭僧诵罗脩诸善事者亦贤矣哉二曰生子不宜杀生凡人无子则悲有子则喜不思一切禽畜亦各爱其子庆我子生令他子死于心安乎夫婴孩始生不为积福而反杀生造业亦太愚矣有一猎人暮夜大醉视其幼子为獐砺刃将杀之妻泣谏不听竟剖其腹出其肠已而安寝天明唿其子与入市鬻獐肉妻哭曰昨汝所杀者子也其人举身自掷五内崩裂噫人畜虽殊爱子之心一也安可杀欤三曰营生不宜杀生世人为衣食故或畋猎或渔捕或屠宰牛羊猜犬等以资生计而我观不作此业者亦衣亦食未必其冻馁而死也杀生营生神理所极以杀昌裕百无一人种地狱之深因受来生之恶报莫斯为甚矣何苦而不别求生计乎尝观见屠羊者垂死而口作羊鸣卖鳝者将亡而头如鳝啮此二事近在邻居即非传说我劝世人若无生计宁丐食耳勿得造杀而生作此冤业也四曰宴客不宜杀生良辰美景贤主嘉宾蔬食菜羹不妨清致何须广杀生命穷极肥甘笙歌餍妖于杯盘宰割冤号于砧几嗟乎有人心者能不悲乎若知盘中之物从砧几冤号中来则以彼极苦为我极欢虽食且不下咽矣可不悲乎五曰祭先不宜杀生亡者忌辰及春秋祭扫俱当戒杀以资冥福杀生以祭徒增业耳夫八珍罗于前安能起九泉之遗骨而使之食乎无益而有害智者不为矣或曰梁丑帝以麫为牺牲世讥其使祖宗不血食噫血食未必珍蔬食未必恶为人子者贵乎慎脩其身而不覆先宗祀斯善矣奚取于祀之必用血也禴祭胜于杀牛易垂明训牲养犹为不孝圣有嘉谟奚取于祀之必用血也六曰祈禳不宜杀生世人有疾杀牲祀神以祈福祐不思己之祀神欲兔死而求生也杀他命而延我命逆天悖理莫甚于此矣夫正直者为神神其有私乎命不可延而杀业具在种种淫祀亦复类是药师经云杀种种众生解奏神明唿诸魍魉请乞福祐欲冀延年终不可得所谓命不可延杀业俱在也种种淫祀如杀生求子杀生求财杀生求官等及其得子得财得官皆本人分定非鬼神所为也偶尔满愿遽谓有灵信之弥坚行之愈笃邪见炽然莫可救疗悲夫七日婚礼不宜杀生世间婚礼目问名纳釆以至成婚杀生不知其几夫妇者生人之始也生之始而行杀理既逆矣又婚礼吉礼也吉日而用凶事不亦惨乎凡人结因必祝愿夫妇谐老尔愿谐老禽兽愿先亡乎嫁女之家三日不息烛思相离也尔以相离为苦禽兽以离为乐乎信乎婚之不宜杀矣如上所列甚拂常情达人览之必以为确论倘能全戒善莫加焉其或不然量力除减或去四五或禁二三除一事则消一业减一杀则杜一冤若未能断绝腥羶且先应市买见物不加亲杀亦免大愆积养慈心渐入佳境得斯文者更望展转流通逓相劝化能劝一人不杀如救百万生灵劝至十人百人以及千万亿众阴功浩大善果无穷但肯信行决不相赚劝杀牛歌我劝世人勿食牛肉服耕效劳反遭杀戮尔食何来忍为烹鬻吁嗟此牛莫云是畜六道轮回互相报复焉知夙生非尔眷属岂谓无知临死觳觫口不能言流泪若哭皮解体分犹张两目目匪徒张看尔反覆能保他年不变为犊念我同生贪才纵欲只爱口甜不思中毒有饭充饥得蔬已足适口物多何必牛肉鉴戒甚明勿食是福