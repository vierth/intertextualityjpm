太上赤文洞神三箓正统道藏三家本一卷洞玄部众术类太上赤文洞神三箓五十一梁贞白先生集隐居先生曰箓者本曰赤文洞神式别出爲三本此书于葛鲍未题有所受人汉中曰吾今以衆所传者证之爲一篇而遂题本称于于前故具名衆也中有两字讹两存之予在里村时有好事郭君喻示于余此本青廉泥丹书齐梁时字也古朴而符篆精妙未有歳载之题而不详时代曽授与故人道士张乔张乔云试之大验余爲故人惜心岂徒然也因爲校之于前贞观六年歳在壬子辰月序三箓篇上周易内文三甲处谈周易内文具八极圣祖名上字妙行符昔伏义传与神农神农传由知五谷之播种辨别百药之良得济生民后箓图得之爲颛师周公得之以明易道太公得之以隂谋佐武成王灭纣孔子得之遂洞幽微以讃易道此文古本如之法出户中尧未必知传授者崇之其后管夷吾孙膑等皆相传范蠡张良亦尔又曰膑是白龟之精位相禀荣武之气元有此句未详扬誓方仲论上官弼此皆元本有之验其人未之见其法曰神人言曰太平经称神人眞人毎日持诵呪不忌一切诸物俱诵呪四十九日其神自来厅宫道说一切人间万事也所报耳边善恶吉凶莫不预言若闘战强弱胜败存亡或被盗不知主者若捕捉奴婢迯叛人来之意若何所向之方求谋利益干贵进荣凡百所爲举无漏也更进未知其成否也但存神即至也天下大事国家休祥利禄名位千载已前未来之事皆通晓也诵呪满十万徧若问其事即得其两神身着道服令人心语笑问之一一皆语若心欲所求先诵呪七徧其神便来厅宫前其人来意一一预知其神一箇着緑衣在左耳报事一箇紫罗衣在右耳边报事其神常随人行但问急意便急报急唤急至无不知者也八卦内吉凶应箓呪曰𩲩魅魋𩴃勑熬摄其神乃日月之精冝子丑隂阳日使之但取六甲头日朱书此符烧灰以清水调之诵前呪二百二十徧以符灰水入两耳目鼻及口各七点之余者服之讫再书此符依前呪诵四十九徧然后带之即见神验唿遣差此指挥罡若遣报起罡六十日却值六甲子日焼灰㸃之即书符帯之周而复始至心存想不住焼香无不神效焚香度符念呪七徧呪曰愿豆炉共李鬼要千虚万圣合通天地戸此呪祭时以念呪七徧毎遇甲子日爲首却甲子日受符至满六十甲子并用鹿脯羊肝食祭之如无鹿脯以羊脯代之祭后祭物自食此法不可轻泄秘之东方震符其神青衣头带青冠如女子之形若有疑问告人吉凶天日未出时以井花水向震地服符五道东方艮符其神黒衣冠以井花水卯时向艮地服符五道神人对面言语此符大验东方巽符其神青头冠如女子之形大小同服令东巽来告人吉凶用井花水服符五道向巽地服自然心开意悟南方离符其神赤衣如女子之形精心修持其神自来言语卯时向离地以井水服符五道西北干符其神黒衣如男子之形卯时向干地服符五道以井花水服下其神便来西南坤符其神黄衣冠如老母之形卯时向坤用井花水服之符三道其神自来共语大有神验西北兑符其神白衣冠如女子之形能知吉凶日月追逃亡遣盗溺死兵死虎狼死目明耳听先知名字用井花水向兑服符五道北方坎符其神着黒衣卯时向北方以井花水吞符五道即得神通精爽灵验矣凡修持逢七七日夜面北焚香点七星灯礼拜合念前呪二徧二七日至七七日任意使皆如念不用书读之请勿传下士其行时切要坚心净意䖍诚如轻弗散怠慢者堕七祖及自身祖师入夜梦游诸境玉女迷魂法第一试法门令小儿睡先念呪二曰不动尊圣摄以黑纸上叠了令小孩儿口咬之二帛蒙头先取睡卧二口气念呪曰追四大神将勾迷魂玉女念毕吹睡小儿口内以两手大拇指去睡人三思台上分捻又其人自睡又取五方气吹在身上如二椀茶间自端坐念不动尊圣摄去㝷之见了再念追四大神将勾玉女迷魂吾唤速来归唤小名起来第二去家梦呪曰唵比唎庠去摄第三去遣人梦呪曰擒伦叱杀卑摄第四过河筏梦呪曰云应感通护法摄第五观山境梦呪曰叱威武大将勑煞摄第六入隂人梦呪曰勾四大神将勾府命闭气摄第七入阳人梦呪曰牒勾神将抠摄第八令人游云梦呪曰九天蓬变大将魂摄第九令人游家梦呪曰护身主人二神不逺摄第十令人洗眼见鬼神梦曰勾神遣鬼参差摄第十一令人游九霄梦曰开通力士传神摄第十二一切去者随意梦曰熬神受受玉女还魂梦摄右书符念呪洁浄宻室内集神西北端坐想北斗七星覆顶上玄武现龟蛇入口内不岀气书了吹在纸上用新笔朱砂书之如与人仍于呪上任意别书符二道盖之至夜香上度过灯上烧灰香水吞下自身独寐而可应凡授逢七日夜焚香点七星灯礼拜各念呪二徧加至七七日任意使用如背念得甚秘行持切要坚心如有轻慢弗应也太上玄妙通神箓直头法右以五方印朱书烧灰下在温水内念五方呪及天地诸圣呪毕水洗头目直𧻞影法右用浄纸五张下五方印按在身上念五方呪及诸圣呪念水呪结水印月影中𧻞十歩无影把火烧鎻法左手结火印右手结木印先念木呪后念火呪右手小指地上书火字右手掐火印其鎻自开扶月明法右用五方印安考老内夜至二更将考老岀门行十步侧考老裹念五方呪及诸圣呪后取五方印考老挟入房内倾下满屋皆明也起身法右五方印帖在两脚心念诸圣呪结五方印自觉身轻随风便起可髙百尺渡津法凡遇河津用土印安在脚心下念土呪及诸圣呪便入水中如行大路其水不觉便过了慧眼法右五方印灯上烧灰用井花水二斗二升灰水内左手结火印念诸圣呪并火呪右手搅水三匣用水洗眼目见影界隐身法右用五方印按在身上或于头上念诸圣呪入衆人内令人皆不见或觑财物不得贪心缩地法右五方印安在脚心上念诸圣呪日行千里眞浄法右用五方印烧灰用东流水服之念诸圣呪及五方呪若五七日不阙缩尽永离慾岀神法以八节日朱书五方神印净香调印烧灰净室中服之端坐念诸圣呪念木呪结木印出四方东西皆同五假法木假用木印按在身上念诸圣呪及头上念木呪结木印于林木中与木同体衆人不见谓之木假火假用火印按在身上念诸圣呪念火呪结火印与火无异入火不焦𠋣草木便生烟焰谓之火假金假用金印按在身上念诸圣呪及金呪结金印刀劎不惧避谓之金假水假用水印按在身上念诸圣呪及水呪结水印与水同体不能沉溺谓之水假土假用土印按在身上念诸圣呪及土呪结土印与土同体对目不见谓之土假尸假法右以五方印掐定烧灰香水调服七日每日早晨念诸圣呪七七徧念五方神呪结五方神印第七日便死或死十年不碍五方圆光法用五方印烧灰调服之毎月二日早晨日未岀时念诸圣呪及五方神呪结五方印口中出五色圆光察未来之事一切类用纸便活法以五方印用香面焙干后剪刀铰爲诸物形状念五方神呪及诸圣呪及水印烧灰井花水一升念水呪结水印用水洒之诸物随水变化大禁焉耳腊月开花法以杏桃树火印水印用新汲水二斗二升浇树念水火土呪应时开花种麦法用小麦一升地长阔五十歩作畦子以五方印烧灰井花水二升念诸圣呪及五方神呪各念七徧水浸麦子毎月八日酉时种下戌时生苗寅时用五方神印浇徧至辰时又浇巳时秀穗午时黄熟收之得麦五升五合念火呪讫服之十日不思量早食可以延年此是絶食之法种栗法用粟米半升地长阔五十二歩木印烧灰井花水调浇至申酉时苗生戌时秀子时收净室中打候子干二日半升煎粥食令人不老求雨法以五方印埋于地上念诸圣呪及水呪结水印其雨便下霶𩃱要住结火印念火呪即住化风法以土印埋于巽地上念诸圣呪及土呪结土印立便倒树摧山大风要住结木印念木呪风即止生肉髻法以五方印烧灰香水调服五七日每日念诸圣呪头生肉髻身似琉璃五十二相便爲异样之身二符后呪之先叩齿五通多益善唿办呪之有急又存唿之救助呪水与病人喫风不动水不浸邪魔立起眞元始天尊合受玉皇上帝勑合受玉皇上帝勑老君勑千百祥令呪笔书符法黒杀神王力笔下万鬼悉呪七徧毕喷上然后书之别书符与病人喫呪水自喫法清清冷冷龙虎成形不饥不渴吾受长生急急如律令勑呪果子与病人法长眞降成万病不侵急急如律令念呪五徧行持法式夜半子时静室中用劎二口画地二丈三尺桑柴灰爲界柳枝四十九茎灯七盏香炉七箇琴二张弓一张箭二只笔砚二付新氊二领长五尺白粥一椀果子及时着五七箇净水二椀各依位铺设了启请元始天尊乗光降临于位就座北极大帝乘光下降于位就座东方甲乙歳徳星君南方丙丁荧惑星君西方庚辛太白星君北方壬癸辰星眞君中央戊己镇星君谨具某家某人年甲姓氏清净戒于今月某日设坛谨献上香茶祭物呪曰天得一清地得一宁我得一灵天覆地载日月照我五光助我五星申我急唿急至急急如律令结印法天字印两手中指端掐大指中节文上地字印两脚蹉十字木字印两手大指端掐震宫东方取气五口火字印两手大指掐离宫南方取气三口金字印两手大指掐兑宫西方取气二口水字印两手大指掐坎宫北方取气二口土字印两手大指掐中宫取炁五口结印法各张势然后念呪此是一切圣衆说此偈一一用亊无不应验矣五方诸圣呪木呪囊谟三满多没䭾喃揲啰嘢娑嚩贺火呪囊谟三满多没䭾喃嘢娑嚩贺金呪囊谟三满多没䭾喃嚩噜弯嘢娑嚩贺土呪囊谟三满多没䭾喃钵啰钵尾野娑嚩贺水呪囊谟三满多没䭾喃吽嘢娑嚩贺右印用龙惊枣木刋印各方二寸二分五方神呪木咤勑东方大金顶自在轮王火咤勑唵南方大金顶自在轮王水咤勑北方大金顶自在轮王金咤勑唵西方大金顶自在轮王土咤勑唵中央大金顶自在轮王如有贤哲者得受传薄德者殃及九祖及连本身礼敬法从正月初一日二月初二日三月初三日四月初四日五月初五日六月初六日七月初七日八月初八日九月初九日十月初十日十一月十一日十二月十二日右法凡行持之士须择净室晨夕勤奉香火如遇已上月日皆冝祭祝䖍心敬礼周而复始不可始勤终怠务在精专行之无不应矣其设坛铺陈已述于前太上玄妙千金箓凡用正月一日及七日三月三日五月五日七月七日九月十五日八节日皆一般每遇祭时先喫十二时符便书粥符一道烧灰砚瓦中磨散吹后书符此十二符烧灰爲丸每日早晨水服之如受法时星像同用净蓆一领如无扫浄地上一般用香灯茶酒各三盏果子等随意面北书符一都箓符二纳眞符三天甲符四地甲符五人甲符六通目符西北焚香谨请太上元皇妙道眞君九天都仙仆射九天使者左青龙右白虎前朱雀后玄武愿祈匡济之恩赐臣所求如意某清斋洁净焚香浇酒正立躬身谨请北斗眞君紫微夫人东王公西王母河伯两师十二宫神六甲都𡖖直符使者使臣如意可堪受符又请东方青帝驾于青龙南方赤帝驾于赤龙西方白帝驾于白龙北方黒帝驾于黒龙中央黄帝驾于黄龙五方五帝各降神虚之气驾五龙各请就位愿赴坛领纳使臣如意上香再请东方青帝青龙南方赤帝赤龙西方白帝白龙北方黒帝黒龙中央黄帝黄龙各当降神虚之气入臣身中五星天象正气入臣身中使臣魂魄万邪不入诸恶不伤神鬼吾使所昌者昌河伯使官直符眞官乗法治官十二神官上下五甲风伯雨师并降神虚之气入臣身中道徳通灵当暑无暑当寒无寒饥即得饱危即得安行符神验急急如律令摄再祝曰谨告诸神酒礼微薄不堪供献愿赐宥之各将本部神愿纳之再拜讫取酒自饮余者送东流水中取都箓符三甲符吞之后将纳眞符青袋盛之于头髻中带之通目符焼灰调水澄清洗眼即得见土神说话耳闻鬼神言语长在人身祭后当送之都箓符第一凡用符光一日朱书符作九子吞之祭法正月七日三月三日五月五日七月七日八月十五日九月九日夜静星象金书符烧香念呪曰天罡游歴日月星都符焚气伏九精度君勑衆符但但但成营卫臣身常爲资帛急急如律令摄纳眞符北斗下书此符凡书符先念呪毕朱书符称名于年月日时呪曰轩辕夫人性好洁净希于妙道谨行天符摄神收鬼天神祐我地神载我日月照我天神䕶我河伯度我衆邪伏我真神卫我急急如律令摄通目符第三青袋盛之于髻上带之此符过八节日书之通耳目与鬼神语话朱书焼灰淋水洗眼饮之即时与鬼神说话此符请神后烧如书此符先焚香念呪曰日是我父月是我母五星是我兄吾令摄伏诸鬼神急急如律令天甲符第四天甲符姓清字文公知天上星辰変运往复度数能投星月使人见形如人身家天蛇形如龙脚如牛四足着履此神令人多喜要见神于净室中香果酒脯子时书符于白素上广五寸书符青袋盛之于髻之中先念呪日隂阳和合万事皆从行符使者逐我西东急急如律令地甲符第五地甲符者天下伏尸埋藏财寳物及坟墓并皆知之此神姓浊字武公形如女子身着布衣露头乗青龙初见人多喜此符朱书唱三声其神即至呪曰温温阳阳地柔天刚吾当问请吉凶审详急急如太上律令人甲符第六人甲符姓金名化形如女人赤青半阳身着赤衣乗赤马面如人伏纵二人各执牟梨面白一目无鼻能知人家奴婢逃亡甚处又知父子相离多年如问事便知去处朱书此符于头髻中帯思念神名须臾悉至初祭此符用酒脯已后不用伍符是行病符第七此符是北斗之君使者常廵祭世间有呪诅爲恶逆者与其病人减筭除年但人家卒患疮瘇眼盲一切病患并是此神治如梦安乐以香茶饼祭之使诸鬼神不敢行病即得安乐此神形如女子着黒衣曲腰持梨乗驴姓専名恶吉又一名恶保此符朱书放患人头边立愈如病人再发用墨书之安灶中其人名字于符下火烧亦不发呪曰北君使者当来乗神驴来临病者释放病者之罪急急如律令帝策符第八帝策符常使之其神姓刘名可思一树名常飞行能知人间祸福吉凶玄炒之事身着天衣冠华冠乘云行能知风雨歳丰时分朱书此符青袋盛之胷前衣襟中自后但有思念神符即至便如亲日见问其神言道其吉凶呪曰日是我父月是我母明星是我兄太乙是朋友急急如律令此是九天使者好人长生能学者先书都箓符通日符三甲符然后可书此符爲人所求之事自然成上士克果上仙飞腾中士成之得爲地仙下士修之得爲地官禄位之职品旷野符右人家忘失坟塜朱书此符亡人名姓符下闭目念呪曰幽幽杳杳吾符诀急急如律令呪毕开眼其鬼即至问坟塜何处其鬼自道此是招神符又名勘合符此符并是华山洞内石壁刻之上令人书之志心谨慎主收一切鬼神朱书如到人家问亊家亲并门神并灶神悉来前立道其吉凶皆知姓名住处根因太上赤文洞神三箓