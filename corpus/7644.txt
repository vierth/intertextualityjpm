毗尼日用切要香乳记X卍XXX序原夫文以诠理理以征心心正则事行胥匡仪恭则感物必应此佛氏之教必先乎戒学也戒学乃定慧之首果能精进于此则定慧何由而不生耶宇内说教说禅亦如稻蔴竹苇究之毗尼一宗捷于影响考其旨趣无非欲人明心见性若能日用提持使身心束敛而六度万行有不摄入大圆镜智矣乎余碌碌尘坌间甞屏息外缘一榻静坐自觉无尽藏中圆融显现俱各了了意者毛吞巨海芥纳须弥其信然耶昭庆宜洁律师以手笺香乳记一册惠余正值桐阴滴露桂熟飘香之候盥读一过知其深明梵典即专五篇三聚令缁素者流领会斯文自当持半偈于行住坐卧中日无间断将见摩尼梵网光明相映端不负宝华正派也详註方策嘉惠后学简明轨范孰能舍旃康熈戊秋寅九月海宁杨雍建以哉题于弗过轩X序沙界众生种类千差诸佛出世说法万别约略言之经律论而巳矣经者诠定律者诠戒论者诠慧戒定慧三为六度之纲领万行之根本也摩竭提国谈佛剎海称之为经伽耶城边与诸菩萨问答业报种种因缘称之为论菩提树下初结菩萨波罗提木叉称之为律此即佛说大乘三藏也波罗柰为五人说修多罗罗阅祇为须提那说毗尼毗舍离猕猴池为䟦耆子说阿毗昙此即佛说小乘三藏也经论通五人律唯佛说降佛巳还虽文殊波离不敢增减一字如礼乐征伐自天子出诸候大夫莫能专制者也及佛灭后摩诃迦叶将诸罗汉在耆阇崛山中集三藏文殊弥勒诸大萨埵将阿难集摩诃衍故清凉云华严般若等为大乘经藏菩萨戒善戒经为律瑜伽智度等为论小乘四阿含等为经五部律为戒婆沙等为论世间众生禀此三法修持依教观心者名为增上心学遵律持身者名为增上戒学凭论悦口者名为增上慧学三无漏学成立大小乘果无不得证也是以佛在世时有持修多罗比丘持毗尼比丘持摩多罗比丘如来灭后亦有禅教律三宗之区别也迨夫汉明遣求腾兰传法迄至曹魏之初僧徒甚众未禀X归戒止以剪发殊俗后有昙摩迦罗诵诸部毗尼立羯磨授具准用十师中夏戒律始也姚秦罗什译十诵律与梵网戒本佛陀耶舍共竺佛念译四分律藏刘宋罽宾沙门佛陀什译五分律梁僧祐律师大阐毗尼唐南山宣律师作戒疏羯磨疏事钞弘四分律由此赫奕天下谓之行事防非止恶宗晋魏陈隋之际斯为盛矣宋仁宗嘉祐间开元𠃔堪律师作会正记灵芝照律师述资持记元明巳来律宗罔闻幸今华山见月老和尚力弘戒学出止作二持黑白布萨传戒正范行羯磨定安居兴绝举废光前裕后独步大方莫过于师矣昭庆宜洁大师禀授良深丕扬妙海宗猷笺释毗尼切要名曰香乳记宗说双通事理并畅诚末世之光明幢法门中之优钵罗也昔我康藏和尚以净行品别行宣城圭师集为苦海浮囊今述香乳记欲挈法界众生共入毗卢性海取观音大悲手乳分芳无尽也其善继之功岂曰小补哉余详此源以告来学作一䇿发何如旹康熈丁丑年仲春花朝惊蛰节旦浙水慈云灌顶行者续法槃谭X序夫毗尼切要者为大道心人利生修证之本也凡人能读斯文发斯愿行斯行者即同圆觉无二无别欲度众生欲求佛道要须行在一心自然功成二利其或行愿未备则证入无由矣先和尚愍惜于此故从华严净行品并密部中重採偈呪彚集成卷题名毗尼日用切要务令初发心人熟读玩索朝夕行用渐成道果不致坐消信施虗度光阴语谓大圣度人功惟在戒先圣后圣其揆一也忆昔和尚诫众云此日用一书乃是一乘妙法进道镃基事摄身心理归圆顿不得视为泛常偈呪是知切要之功至矣哉当尽寿行持毋怠忽焉亲觐也晚幸蒙鞭策驽驾前行不容暂憩二十年来干干愓励甲子春住昭庆应众请演随文笺释名曰香乳记观音大悲手香乳济众生自愧肤学岂敢承当聊以下愚一瓣之心香用酧和尚法乳之深恩虑江河之日下取古镜以鑑今文非华美词涉典章苟能依此止行实有裨于来学也旹康熙二十三年佛欢喜日律学比丘书玉述X毗尼日用切要香乳记凡例题前悬叙三义门者和尚止持会集尚遵贤宗法式今释依行岂敢违越题为一书之总故先释人是能彚集者故次释行诸久远恐茫昧故偈乃所诠正文故后释集中五十四偈三十七呪各以事类首标录开四十四门今但随文依次笺释更不重科以尘法眼偈有当愿众生俱系华严净行品文其余呪偈并出密部及诸经论今皆消文不暇详演一恐闻者厌繁二因疏家巳钞若欲广明当考藏教偈中四句不出二意一约三聚初句摄律仪戒次句摄众生戒三四摄善法戒二约四弘初句学法门愿次句度众生愿三四断恼成佛二愿随文配之此皆义易可思故初偈略释余皆隐而不发今先表明览者自悉笺释本意专为发明当文故不论经律诸书凡相符者咸引证于此作一助显呪出密部自古不翻今倣先德不敢强释果能依法虔诵毕得消灾生福X顶格书者但属佛说偈呪低一格标集字者系和尚集文标记字者乃今家释语若不提清恐作述成混滥也供养偈文行本原无食时念诵乌可不解故于中附出略为笺释修持者不致有疑难焉偈末戒相诸部具明今略释者以便初学观览笺记纲目序凡例纲目笺记上卷悬谭一教兴二藏摄一藏摄又三二乘摄又二三教摄又二三宗趣有二四释题分二五解文五类法相X一早觉门二鸣钟门三闻钟门四着衣门五下单门六行步门七出堂门八登厕门九就水门十洗净门洗手门洗面门饮水门五衣门七衣门大衣门卧具门道场门赞佛门礼佛门净瓶门二卷音释下卷X展钵门受食门供养门出生门送食门僧䟦门举钵门三匙门五观门洗钵门结斋门受䞋门取枝门嚼枝门漱口门钖杖门敷坐门睡眠门取水门浴佛门赞佛门绕塔门看病门剃发门X沐浴门洗足门下卷附戒相一沙弥及尼一十戒二五德三十数二式叉摩那一六戒二缦衣三优婆塞及夷一五戒二八关斋戒上下二卷缘起音释X毗尼日用切要香乳记卷上清古杭昭庆万寿戒坛传律比丘书玉笺记将释此典先依贤首般若略疏开为五门一教兴二藏摄三宗趣四释题五解文今于题文之前亦悬叙三义门也初教兴因缘依大智度论云如须弥山王非无因缘非少因缘令得振动毗尼教兴亦复如是具多因缘一为师资模范故二为行止根本故三为灭众惑业故四为生诸福慧故五为成三聚戒故六为弘四誓愿故七为摄持身心故八为利益自他故九为发觉初因故十为圆满佛果故具斯十缘令此教兴二藏乘教摄于中开三先藏摄者藏有三一三藏经律论也经是化教开诱化导也律是制教制约行业也论则推征解释经律之意也偈出华严净行品属于化教经藏摄也据问答义意及立名题偈后戒相属于制教律藏摄也而无问答註解故非论摄二四藏前三藏外加一陀罗尼藏偈下诸呪陀罗尼也经律显教摄呪则密教摄也三二藏声闻菩萨也并愿利他不专巳故菩萨藏摄非声闻也X次乘摄者乘有二一显教明五乘谓人天声闻缘觉菩萨也偈是文殊以答智首属菩萨大乘摄拣非前四乘也二密教明四乘谓声闻缘觉方广金刚也宝王经说一切陀罗尼皆从方广大乘最胜金刚乘中流出此之三十七呪并属后二乘摄非前二种乘也后教摄者教有二一十二分教一修多罗此云契经长行文相也二祇夜此云重颂重说偈颂也三和伽那此云授记说与果证也四伽陀此云孤起孤讽起颂也五优陀那此云无问自说不请自陈也六尼陀那此云因缘有故而说也七阿波陀那此云譬喻取喻得解也八伊帝目多伽此云本事本昔事业也九阇陀伽此云本生本昔受生也十毗佛略此云方广称理广谈也十一阿浮达磨此云未曾有法希有神力也十二优婆提舍此云论义逐为问答也今是孤起因缘方广三分教摄非余九部也二贤首五教一小乘教但说我空纵少说法空亦不明显但依六识三毒建立染净根本未尽法源故多诤论二大乘始教亦名分教于中但说诸法皆空未尽大乘法理故名为始但说一切法相有不成佛故名为分三终教亦名实教说如来藏随缘成阿赖耶识缘起无生一切皆如定性二乘无性阐提悉当成佛方尽大乘至极之说故名为终X以称实理故名为实四顿教总不说法相惟辩真性亦无八识差别之相诃教劝离毁相泯心但一念不生即名为佛不依地位渐次故说为顿五圆教所说唯是法界性海圆融缘起无碍相即相入帝网重重主伴无尽故名为圆今多华严偈文正属圆教偈云入深法界心无障碍又云得无碍眼见一切佛皆圆义也约所诠法亦通前三偈云勤求佛道心无懈歇又云具足盛满一切善法分教也偈云得净法门永无垢染又云成就佛身证无相法始教也偈云设大施会示如实理又云皆得妙法究竟清净终教也偈云心得解脱安住不动又云入第一位得不动法顿教也斯则有其所通无其所局故此圆教语广该摄无量教乘语深唯显一佛乘也准知此部圆顿摄矣三所诠宗趣当部所宗曰宗宗之所归曰趣然先总后别总以自行佛戒止恶作善清凉心地为宗化他佛道同一圆觉一如无二为趣别开五对一者教义对毗尼教相为宗令悟偈呪妙义为趣二者行愿对随事起行为宗善巧发愿为趣三者身心对身修行愿为宗防心不散为趣四者智悲对大智运心为宗大悲利物为趣五者因果对悲智圆因为宗成证果德为趣此五是从前起后渐渐相由矣四总释名题于中分二X初释法题毗尼日用切要记毗尼日用切要者乃此集之总题也对偈呪有能所制化之别题为能诠依制教得名属律藏也偈呪为所诠依化教成文属经藏也然经家七种立题此但约法为目如人六根以目为首展其目而诸根俱现见此题则知有如是偈呪也又毗尼是通名日用切要是别名取止恶作善为宗教化众生同入佛道为趣防护诸恶故名为止䇿修众善故名为作毗尼止义是恶应止也日用切要作义是善应行也梵语毗尼华言善治谓能自治一切恶亦能治众生一切恶也此从功能得名又翻为调伏谓调练三业制伏过非调练通乎二持制伏惟明止恶此从功用得名正翻为律律者法令也从法得名谓断割轻重开遮持犯非法不能定故譬如国家赏罚号令必从王出诸侯僣越士庶失信则败亡无日矣佛法亦尔大千世界佛为法王律是佛勅菩萨二乘不敢增减一字若容他说则羣生不奉法不久住矣此二字显教也日用者即从旦至暮从暮至晓二六时中用此偈呪束缚身心令初学受戒人于五尘境上四威仪间或早觉或洗足涉历事缘皆即发弘誓愿离诸过恶持秘密呪调伏三业普令一切众生均霑法利同成觉道良以入道初门发心为首欲登戒品X立愿为先心发则众生可度愿立则佛道可成是故初学戒时须当读此偈呪日用行持证入有日矣譬如国王与怨敌共战必得勐将统众向前始能取胜初发心人亦复如是欲与生死怨贼共战先须用此偈呪勇往直前统摄身心精修善法方能降伏烦恼魔军也故远公曰心为一身之主万法之本心王若正则六贼不侵正念现前易得入道今日用偈呪正其身心所谓生处转熟熟处转生如是用心日新其道故名日用此二字彰行也合上释之毗尼是约教日用是约行教非行而教为虗设行非教而行为邪谬教行相兼始成胜用五祖演禅师云衲子守心城奉戒律日夜思之朝夕行之此之谓也切要者谓亲切简要拣非疎漫冗杂也谓此偈呪是切近身心如切物器具乃道德要务如要行径路俾学戒者于穿衣喫饭礼佛坐禅乃至出入行来大小便利等时时刻刻捡束根识不使一毫放逸喻如调象施钩御猴用锁今以偈呪制心一处昼夜无间则无事不辨也但不得轻此偈呪惟是持诵边事当知皆是大乘菩萨所发上求下化之弘愿及诸佛心印秘密之妙法受戒之人果能如是起慈悲心具真实念依事显理发愿行持者即同究竟觉无二无别也此二字切约理与身心最亲切故要约果是道德之紧要故合此四门总名为毗尼日用切要也净行品智X首问云菩萨云何得无过失身语意业云何得圆满檀波罗蜜尸波罗蜜岂非此中毗尼义耶文殊答云若诸菩萨善用其心则获一切胜妙功德岂非此中日用义耶又智首问云云何得与一切众生为依为救为炬为导岂非此中切要义耶准此文义教属圆顿时涉华严后之学者不可忽也笺释法题巳竟次释人题宝华山弘戒比丘读体重集记人中三意先住处宝华山名此山是宝志公开辟以人彰名故云宝也华者山似莲华形也志日去金陵七十里远句容五十里羣峯环绕势若垂莲般若经云南海北有宝华山古佛所居贤劫千佛名中有华山佛明李太后忽梦一山皆莲因下部遍搜名山有莲华其名者部以此山应勅建铜殿并赐寺额圣化隆昌师住此山弘扬法化故先举也次人名弘戒者人之法行也广布戒法曰弘清净身心曰戒比丘前立此二字者人能弘道故不云经论而云戒者三无漏学固无不博弘传利济专尚律宗故云弘戒也比丘者僧之通称也翻为破恶修正助道破见思恶故读体者师之别名也亮如法师云自性理体读教方成因是取之今在华山大阐律法教化众生顿彻本源心地也按传师字见月滇南白鹿郡许氏子祖籍江南句容X洪武初开滇黔以军功封昭武将军世袭指挥使遂世居白鹿焉父胤昌母吴氏感异而生师师生而神敏稍长辄有旷致逸情善绘事尤工大士像人争宝之年十四父母继卒伯无子育师为嗣至二十七忽念世相无常弃袭爵而去于剑川州赤宕嵓遇一兰若老僧与语甚契授华严阅世主妙严品有省遂诣宝洪山亮如法师乞度先一夕法师梦一人身披袈裟众僧拥跽而求剃染及旦见师喜为再来人也遂与禁戒闻江南三昧律祖慕之偕友成拙携瓢笠东行艰苦备甞先入南岳参伞居道人颛大师代演楞严四依解继登破额山冯茂山礼诸祖道场进九华朝五台再渡大江始遇昧祖于海潮菴圆具戒充上座代讲梵网四众莫不称善师犹欿然不自足乃于藏中检四分广律及余部律文覈之遇壅滞祷佛求解默坐移时涣然氷释次从昧祖传戒金陵报恩寺座下千人师临坛教授忽忆昔时梦至一大寺金碧交辉苾蒭云集自顾巳成僧相一瞿昙丹衣高座招上授经命讲众皆跪听汗流而觉及是所见恍符前梦焉后随昧祖主华山以教授兼掌院务废寝忘飡始终不怠昧祖甞语众曰老人三十年戒幢若非见月几被摧折示寂日取荣昌公主紫衣并诸部戒本付之师嗣席即以十诵励众一不与剃度为徒二不受纳资养老三不攒单给疏四X不积蓄香仪五不私备菓食六不私设厨库七不避作务八不行弔贺九不立化主募缘十不许丝衣晚食有违约者决不留住自后依律受具结界安居人见闻者咸谓南山再世也国初山寇入寺蹂躏师斋毕以利害晓之众皆俯首即刻遁去巴廒二将军与陈中丞异之给帖赞护于是躬修般舟三昧为众楷模九十昼夜不坐不卧如此者二次复遵祇园遗制建石戒坛于铜殿之右斸基之夜感大士现瑞炳然坛殿交光直冲霄汉师开坛说戒少则五千指多至万四千指受别请如常州之天宁真州之五台金陵之碧峯及紫竹林宿迁之极乐并本山慈应天隆所至道俗老幼阗咽街衢将谢世示微疾嘱诸门人曰勿进汤药更七日行矣至期端坐而逝当生于万历辛丑年三月三日示寂于康熙己未年正月二十二日也世寿七十九僧腊四十四坐夏三十三经七日茶毗时四众弟子遐邈皆集悲鸣徧埜佛声震天𦦨光中或见佛相紫烟内或现莲华火灭后收取灵骨获舍利五色者不可胜数师一生来八坐道场开戒七十余期法嗣六十余人门弟子以数万计所着止持会集作持续释传戒正范大乘玄义药师忏法剃度正范僧行轨则三归五八戒正范教诫尼正范黑白布萨幽冥戒正范等诸书并行于世身长大顶肉髻声X若鉅钟貌类古佛有自诵南鸡足山来者云师是迦叶尊者化身至于马陵之枯泉自溢龙眠之三世冤消冥戒归依神龙护法种种灵奇难可具录余详御史李模督河孙在丰二塔铭太史尤侗侍御方亨咸二传及方伯丁思孔道行碑中须者检之后缵述重集重聚也结法之词葢初心人难以入道故重採经论偈呪类聚成章令其日用警䇿身心戒乘均急自他共利何因不圆何果不证也笺释人题巳竟五别解偈文早觉记早者清晨也人从寐醒曰觉后夜初觉曰早若人熟睡之时烦恼覆葢六识归种不起分别就电闪雷轰风吹石击亦莫能醒名曰不觉诚所谓暂时不在如同死人毗尼母经云时诸比丘贪着睡眠乐故废舍正业金刚力士作是念言如来三大阿僧祇劫种种苦行乃得成佛今诸比丘贪着睡眠乐故不复行道云何得尔诸比丘闻巳白佛佛告诸比丘食人信施不应懈怠夜三时中应二时禅诵经行加工进道以补昼之不足中夜神疲听其歇息今从睡眠中醒故曰早觉也集经律通制出家弟子初夜后夜精勤佛道勿贪睡眠懒惰放逸故醒觉时当诵此偈睡眠始寤当愿众生一切智觉周顾十方X记睡眠者五葢烦恼中一葢也谓意识惛熟曰睡五情闇冥曰眠即目闭神藏寝卧时也寐觉曰寤古云其寐也魂交其寤也形开今言始寤者方其将醒未醒未受色惑以前不落意识分别正眼历瞇之时谓之始寤即初醒也又寤者如日之初昇睡者如日之沉坠人之灵根生于天地之间禀于天道故天日坠而人眼亦睡天日昇而人眼亦开一昼一夜一动一静随天道运行若背逆天道虽青天白日黑于长夜则不成睡寤矣惟有大觉世尊或睡或寤而作佛事故吾人始寤之时当作是观当发是愿也然一切众生无明障蔽慧照不现如处长夜我今觉照令诸众生断恶修善故云当愿众生也一切智觉者谓十方洞照曰智三世斋明曰觉又云心有所知曰智发明大事曰觉即如来所证一切种智亦名佛智谓能以此智知一切众生之道法能以此觉觉一切众生之因种此皆如来愍众生住于无明之地而为黑暗之所覆蔽以大智慧日而觉照之故云一切智觉也周顾十方者周顾即徧观也斯具二义一则异于凡流二则发明大事因缘源从指天指地处来谓二乘人祇见一隅未见全像惟如来清净智觉于日月不到处而光明普照于梦想不到处而寤寐一如故菩萨开智觉正眼而能周顾非独觉照自巳一隅而能觉照不可说众生不可说世界豁然云开日X现故云周顾十方也佛本行经云东方表涅槃最上南方表利益众生最上西方表解脱最上北方表永断轮𢌞最上然此一偈之中三聚净戒俱摄初句律仪二句众生三四善法如初醒不容杂念摄律仪戒即令持此偈文摄善法戒后三句即饶益有情戒又约四弘誓愿初句学法门次句度众生三句成佛道四句断烦恼菩萨发心不离四愿余偈皆同不繁重例若论持此偈呪以凡夫口即成佛口摄之于顿当愿众生皆成佛道复归于圆故此偈呪是一乘圆顿法门菩萨境界非二乘狭劣身心所能及也鸣钟记声出曰鸣乃人所扣也钟者空也空内受气多故声大此是法器周礼考记云凫氏为钟五经通义云钟者秋分之音万物至秋而成至冬而藏故金为钟相继不绝也西京记云发鲸鱼铿华钟薛宗註云海中大鱼名鲸海岛有兽名蒲牢畏鲸击鲸一击蒲牢辄大吼凡钟欲令声洪故作蒲牢于上击钟之木为鲸鱼形也通载传云拘留孙佛于干竺修多罗院造青石钟于晨击时有诸化佛与日俱出密说显演十二部经闻法证圣不可胜数故晨昏鸣之有警䇿之功凡鸣钟者应先持此偈然后执椎念华严经题并若人欲了知等偈及唵伽啰帝耶娑婆诃共三十五字一紧一缓为一通X三通共一百零五末击三下总成百八所以然者事依理起故事能显理也由是百八愚痴声声唤醒百八三昧椎椎打就偈曰起七舒徐落八勤中间二十要分明三通才罢饶三下诸佛龙天侧耳听增一阿含经云若打时愿一切恶道诸苦并皆停止若闻钟声兼说偈赞得除五百亿劫生死重罪百丈云丛林击钟早击破长夜之昏沉暮击拔幽冥之苦暗引杵宜缓扬声令长如昔日志公借武帝道眼见地狱苦相问曰何以止之志曰惟闻钟声其苦暂息遂诏天下寺院凡击钟令舒徐其声焉集凡晨昏鸣钟时诣钟前至诚合掌诵此偈巳手方鸣钟口或诵诸佛名号或诵大乘经名或诵秘呪令一切有情闻声离苦咸得解脱愿此钟声超法界铁围幽闇悉皆闻闻尘清净证圆通一切众生成正觉记志求满足曰愿气传于外曰声谓才打钟时即发弘誓愿诸众生闻声成佛也第一句因击钟发愿二三两句愿苦恼众生离苦得乐第四句普为一切然声有三种差别一执受大种声谓一切有情所具之声也二非执受大种声谓风性无情所受之声也三俱执受大种声谓钟鼓之声必待楗椎而令声显发于外即此钟声是也透越一切曰超界者限也万法之所出生万法之所归趣故曰X法界然有性分二义随事分别故名为分法性不能变易故名为性谓众生心色等法各有差别限量故又超者脱也不为物障故凡听不出声见不超色者是为声色所缚今声无声相不为障得之所障碍故得铁围悉闻而闻尘清净所以超也法者统言有四谓理与事理事无碍事事无碍也然理法言界者性义事法言界者分义理事无碍事事无碍者双具二义又有能所之别谓法是能具之体界即所具之量其理事不同谓性静明体曰理形相分别曰事广大之理咸归一尘一尘之色周徧法界先由事显理后得理忘言理事交彻圆融无碍故名法界即诸佛众生之本体也四圣六凡随因感果界分各各不同所谓九地不知十地事总而言之不出一心一心不生万法俱息经云心生则种种法生法生则有种种界限故有三乘六趣今承此愿及法力之功总能超越也梵语斫迦罗应法师云轮山旧云铁围围即轮义幽暗者日月不能照处皆由众生业力所成烦恼障蔽正报相缠依报于此不能超脱故楞严经云由此无始众生世界生缠缚故于器世界不能超越今鸣钟时仗三宝威力而令此声上彻天堂下通地府皆得闻也铁围等句且约三恶道论以闻声脱苦故幽闇二字该具饿鬼畜生故不别言也众生者假五阴之实法成众生之假名闻尘清净证圆通X者谓能转闻尘而成闻慧也染污情识曰尘即耳根所缘之声尘声尘清净成佛可期如观音修证初于闻中入流亡所动静二相了然不生乃至忽然超越世出世间证入圆通而成正觉故愿一切众生亦从闻中成正觉也此是自巳鸣钟未扣之时所发愿力虽非佛制有益当行闻钟记耳根发识为闻凡闻钟声默念此偈默念者心声也心有声耶心无声耶无声之声秪可自闻不堪人听故楞严经云反闻闻自性何不自闻闻其心声之谓也集晨昏于行住坐卧间一闻钟声时即诵此偈呪闻钟声烦恼轻智慧长菩提生离地狱出火坑愿成佛度众生唵伽啰帝耶莎诃记烦恼者即根随二种也与心作烦令心作恼故止观云昏烦之法恼乱心神是也若闻钟声持此偈呪纵有极重烦恼化为轻清矣审理曰智分别曰慧即根后二智也如观世音从闻思修入三摩地自然烦轻慧长菩提者智果也一闻钟声智慧之心花顿发菩提之道果速成此谓寂灭现前菩提自生也言地狱者谓在地之下也梵语泥犁此翻苦具又云苦器亦名不可爱乐谓昼夜煎逼罪人故又地者底也万物之中地最在下故名为底狱者局也谓拘局罪人不得安乐故云局也又名X无有谓彼狱中无有义利故正云捺落迦如婆沙论中名不自在处谓彼罪人为狱卒阿旁之所拘制不得自在故赡部洲下过五百踰缮那乃有其狱然此狱有大有小大者八处谓八寒八热等各有眷属其类无数此中受苦者随其作业各有轻重经劫数等其最重处一日之中八万四千生死经劫无量作上品五逆十恶者感此道生小者十六谓煻煨锋刃等地狱是总名火坑乃别指是十六中之一名也今闻钟声即能超越世出世间自令离地狱出火坑也十方圆明是曰成佛获二殊胜故曰度生若论一闻钟声而即生正念是以烦恼轻微智慧增长即转惑障而成智德故云菩提生也然智慧且约因论菩提正指果德离者解也出者脱也即转地狱火坑苦障而成解脱德故云离出也发愿成佛即转业障而成法身德是为三障消而三德圆故能尽未来际度生也然未有不发愿而度生者从来亦未有不度生之佛若众生不自度而先愿度生者此心即是佛心当知此心此愿皆从闻钟声处发起一时无边烦恼从此截断无间地狱从此而破无尽法门从此证入无上佛道从此而成可见闻钟利益不可思议也此偈呪显密互用理事双彰呪即破地狱真言秘密故不翻志心诵持自然感应引证如付法藏传中云有罽腻咤王以大杀害故X死入千头鱼中剑轮绕身而转随斫随生剎那之间满于大海罗汉为僧维那依时打钟若闻钟声剑轮在空以是因缘遣信白令长打使我息苦过七日巳受苦俱息又佛祖通载云上元县有民暴死见五木缧械者告曰吾南唐先主也为宋齐丘所悞杀降卒千余人冤诉囚此仗汝归语嗣君凡寺观鸣钟可延其声吾受苦惟闻钟声则暂休或能为造一钟尤善复曰吾在位日于阗国遗我玉天王像藏于瓦棺寺佛左膝人无知者汝以此为騐乃甦随奏唐主果如其言主感泣造一钟于清凉寺镌其上曰荐烈考高祖皇帝脱幽出厄以玉像建墖葬蒋山杂譬喻经云所在闻钟声卧者必须起合掌发善心贤圣皆欢喜又唐京师大庄严寺僧名三果有兄从炀帝南行中亡不持斋戒堕火坑地狱蒙禅定寺打钟声振地狱同受苦者皆生乐处集古德云闻钟卧不起护法善神嗔现前减福慧后世堕蛇身其懒修禅诵者报感广在经律中兹不繁引着衣记梵语震越此翻衣服太古衣皮黄帝始制衣服上曰衣下曰裳白虎通曰衣者隐也裳者障也故涅槃经云如世衣裳障覆形体遮形覆隐故名衣裳又衣者依也万善功德皆依净戒而为根本故X萨婆多论云一切佛弟子皆依戒住万善由之生长若能依戒修行即获诸胜善根则苦海可越彼岸可登若着上衣当愿众生获胜善根至法彼岸记若者楷定之辞谓楷定披着此衣之时也上衣者俗说长衣曰直裰曰褊衫曰海青太白诗云翩翩舞广袖似鸟海东来一名道袍亦曰恭敬衣又名向上衣乃表一身最胜之衣也言着最胜之衣当发最胜之心及发最胜之愿当知此心此愿即胜善根也葢一切众生失此善根沉溺生死故当发是愿令其善根不使沉溺而令至法彼岸究竟之地如二乘三乘皆不名究竟唯佛一乘乃名究竟彼岸也又此岸乃众生作业受苦生死轮回之地彼岸是诸佛究竟超脱清净安乐之地也着下裙时当愿众生服诸善根具足慙愧记梵语泥缚些那唐言裙根本律云泥婆珊又云厥苏洛迦竖一肘横五肘即下裙也亦云泥洹僧或名舍勒译为内衣又云短裙即是下裳裙者羣也谓连接裙幅也旧曰涅槃僧讹也既无带襻其将服也集衣为襵束带以条襵律摄云谓从裙边细叠成襵腰间总擪形似多罗叶上聚下散者是也服犹佩也诸善根者一切戒善之根本也律中明七支戒善谓身三口四戒善也又涅槃经明七善法一知法善十二部经也二知义善文字语言X也三知时善以时修六度行四知足善饮食衣药五知自善知自本具信戒善根六知众善行来坐起说法问答七知尊卑善信者善不信者不善等惭愧七法财中二法也谓信戒闻舍慧慙愧七财之中惭愧为守财人内生羞耻为惭外生羞耻为愧又云不自失节为惭心无非用为愧若不着下裙则身形彰露无有惭愧既无守护之人功德法财便不具足今着裙时善法现前所思无邪即惭愧具足处惭愧具足处即清净本源处人之所以迷于五欲不能清净者秪因不知惭愧若惭愧具足则清净善法何曾欠少故云服诸善根具足惭愧也整衣束带当愿众生检束善根不令散失记束带以条襵则诸部各异色乃黄赤不同裙无带则不能收摄其身人无戒则不能降伏其心整严肃也束收摄也谓当检束诸根则外仪严肃其身而内法收摄其心身心严摄则诸善道法自当渐次增进乃成见道用也下单记下者从觉始下也孤独曰单今以床榻而为单者谓受戒之人当独处一榻多坐少卧故也若在禅堂事事随众集鸣指三下默念此偈呪从朝寅旦直至暮一切众生自回护若于足下丧其形愿汝即时生净土唵逸帝律尼莎诃X记寅者未明旦者巳明即清晨明相初出时也梵语阿留那或云楼那或云萨埵汉言明相有种种异名明了论云东方巳赤故通慧指归云此方约日未出前二刻为晓此为明相以见掌纹为限就中有三种色若日照阎浮提树则有黑色若照树叶则有青色若过树照阎浮提界则有白色是中白色为正即是寅旦之时也又别部明地了时谓见地色明了故暮者金乌西坠日没时也萨婆多论云以五阴为昼夜若日到阎浮提界名日没即暮也一切者槩指之辞众法相生曰众生以能所八法谓地水火风色香味触而禀其质也普曜经云如来过去心净离着不恼众生所行之处脚轮不污虫蚁不损自回护者谓蜎飞蝡动微细昆虫皆具灵觉之性故圆觉经序云夫血气之属必有知凡有知者必同体以我等凡夫形质心未离着行未齐圣将行动之时而愿彼等自护其生命也设若悞伤其形即仗偈呪法力之功即时往生净土而脱其轮回也净土者世界皎洁目之为净是净所居名之为土乃纯善所成无四恶趣法华论云无烦恼众生住处名为净土良由众生行有美恶土成秽妙娑婆五浊由积恶而丘坑安养七珍因习善而华胜三昧经云凡人求道安禅先当断念人生所以不得道者但坐思想秽念多故五浊秽污不名净土佛制悞伤者以其无心故不治罪X与世律同然亦有悞伤而还悞伤之报者如朝埜佥载梁武帝素敬信榼头师时遣使召来帝方与人下碁欲杀一段声曰杀却使遂斩师帝碁罢唤师使言向者陛下令臣杀却也帝问师临死有何言句使曰师云贫道前劫为沙弥时以锹刬地悞断一曲善今帝是也此报固宜由是观之悞杀仍以悞偿可不慎欤引证分别功德经云第一念佛何事佛身金刚无有注漏若行时足离地四寸千辐相纹迹现于地足下诸虫七日安隐若其命终皆得生天昔有一恶比丘本是外道假服诽谤逐如来行自杀飞虫着佛迹处言佛踏杀然虫虽死遇佛迹处寻还得活所谓念佛其义如此行步不伤虫记行步者乃四仪中之一法也不伤虫者谓具仁慈之心而发护生之念也有足曰虫无足曰豸此蹑上偈而来谓下单鸣指巳临举步时心中作观即诵此偈若举于足当愿众生出生死海具众善法唵地利日利莎诃记举足者行仪也谓修道之人行住坐卧常当调摄其心不使一毫走漏是故凡欲举足必先举心持此偈呪则心不外驰念不虗动善法自具道业自成所谓经行及坐卧常在于其中即是体会中X道之理则生死大海可越涅槃山顶可登生死海者言广大也古云生不知来处谓之生大死不知去处谓之死大故云如海之广大也如是广大欲出不难只要具众善法也善法者即菩萨行愿谓先以行满所愿故于是菩萨凡举足时即愿一切众生出生死海也若众生同于菩萨行愿何处见有生死秪为行愿不同妄执尘劳造诸不善所以飘荡苦海若能一念回头具众善法则彼岸在即苦海断流众生名尽佛亦不为是名至善何愁善法之不具耶出堂记出者对入而言谓举足向外行也堂者殿也亦即禅堂乃十方衲子栖心修道之处庞居士云十方同聚会箇箇学无为此是选佛伤心空及第归此之谓也从舍出时当愿众生深入佛智永出三界记舍者屋也止息为屋又置也能置身安宿之处亦云堂舍又小屋为舍言深入佛智永出三界者乃託事以明理谓出有为之舍而入无为之智也佛智者世出世间无有与等以知觉之性穷尽众生因果业性若好若恶一一本末咸悉知之大经云如来智慧无处不至故云佛智亦名自然智无师智也又此佛智人人本具只因情尘覆蔽乃有圣凡故须深入也三界者华严孔目云一欲界欲X有四种谓情欲色欲贪欲婬欲也下至阿鼻地狱上至第六他化自在天男女相参多诸染欲欲名欲界二色界色即色质巳离欲界秽恶之色犹有清净色在始从初禅梵天终至阿迦腻咤天凡有十八天并无女形亦无欲染皆是化生尚有色质故名色界三无色界谓但有心识而无色质始从空处终至非非想处凡有四天但有受想行识四心而无形质故名无色界若出三界得证有余涅槃则绝分段生死若永出三界得证无余涅槃则无变易生死而五住尽烦恼忘深入佛智矣合参云此偈如华严玄奥之大幅兼贯法华譬喻之全章然毗卢圆镜岂有去来火宅窄门能无出入故知无火而火歘然三界者大火宅也其有小智声闻巳出此舍暂得游戏者小火宅也不知舍外之火殆有甚焉若非深入佛智曷能速离火宅顿入清凉哉登厕记从下而上曰登居高临垂曰厕厕圊也说文清也古谓之清者以其至秽之处宜常修治使清洁也又厕者杂也言一切人杂厕其上故律摄云应于寺之东北角安置圊厕四边应裁荆棘大小行厕并须别作各安门扇皆着傍扂其便利处宜在屏处凡欲入厕应脱上衣在于上风净处安置集欲大小便即当行莫待内逼仓卒须脱换鞋脚X不可净鞋入厕至当三弹指有二义一使内人知不得迫促内人使出二恐噉秽之鬼令他避之上槽复当三弹指默念此偈呪大小便时当愿众生弃贪嗔痴蠲除罪法唵狠鲁陀耶莎诃记大小便者谓顺利不净令身轻安也经云一切众生皆依食住谓资益诸根长养四大故既有饮食滋味入于肠胃则轻清上升重浊下坠故有便利可见人之一身兼净秽世界也净世界即戒定慧之福业秽世界即贪嗔痴之罪法也贪嗔痴者名三毒烦恼今以弃除不净秽浊而对治三毒令净尽故此三毒乃是起业造罪之因今故以戒防之三毒之因既空则当来业果何存故古德云向穿衣喫饭时疴屎撒尿处不杂用心便是好工夫何愁不透脱也若能悟此净秽本源则可以悟大千世界不在心外从此垢尽心净不知吾身之为法界法界之为吾身我身法界非一非二则三毒自去罪法自除也就水记就者近也水者洁身之谓也根本百一羯磨云世尊说不净染污教者欲除去臭气令安乐住故佛言胜义洗净有三种一洗身二洗语三洗心毗奈耶云佛告苾蒭汝等当知此是当行法当须存意如是洗净有大利益令身洁净诸天敬奉是故X汝等若依我为师者咸应洗净若不洗者不应遶墖礼佛诵经不礼他人不受他礼不应噉食坐僧床榻不得入众由身不净故能令诸天见不生喜所持呪法皆无灵验若违得恶作罪集大便毕临水即念此偈呪事讫就水当愿众生出世法中速疾而往唵室利婆醯莎诃记事讫者谓大小行事巳毕就水洗僻处时也此当愿者非同世间之愿及世间之法当为众生发出世之愿说出世之法具有优劣于此何也于世间法秪名事相而巳在出世法中即事显理深达中道之义速疾往者言五浊恶世所见所闻无非烦恼恶业缠缚身心沉沦生死流转三界如处牢狱受罪之法牢狱尚有尽期烦恼实无边际也三毒如此利害是故喻如秽厕不可久停故当速离世间秽浊之行而行出世清净之法也如经律所明入厕洗净若不默持诸呪纵用七恒河水洗之不得清净何以故种子不净故洗净记洗者除也谓除去不净而成洁净故曰洗净洗涤形秽当愿众生清净调柔毕竟无垢唵贺曩密栗帝莎诃记洗涤者清净义即蠲弃也谓此幻形之有秽浊必假净水方得蠲弃也若不涤除恶触不合受用X僧伽敷具床榻律摄云若苾蒭受食未漱口以来乃至大小行讫未将净水去秽受礼礼他授法听法皆不听许不坐床座及噉饮食违者得罪然虽洗涤必仗偈呪法力之功方可身心清净乃得调柔也而云毕竟无垢者即事以明理谓此身心皆因烦恼所知二障所缠而我法二执未空自从无始以来无明障蔽真理何能得显今之所以毕竟无垢者以持戒之功勋以定慧之力用毕竟清净毕竟无染则知寂净光生烦恼永丧矣洗手记手是总名乃吾人身形所具能司执持之支分若无掌不可名手无指亦不可名手有掌有指方名曰手两手太阳之精也字魂阴掌图法天指法五行大曰拇指第二曰食指中曰将指第四曰无名指第五曰小指第六曰枝指谓既专执持则秽触难免故当洗焉以水盥掌当愿众生得清净手受持佛法唵主迦啰耶莎诃记水柔为性离垢去染为用盥者澡也以掌掬水澡净曰盥掌夫手沾尘垢今净水去其掌垢表法水除其心垢所谓日新又新纯其德也当愿众生者谓持戒之人所修梵行愿生身心清净受持如来清净法味续佛慧命化化不绝也言佛法者广则百千三昧无量法门乃至三藏十二部异则一X四句偈皆名佛法也唵下诵呪之时一浣而再浣再浣至七浣自然佛法现前究竟我手佛手众生之手同于清净同于受持是真清净佛法之手受持佛法也引证师子国释迦弥多罗三果人也麟德初来京高宗尊处禁中总章初康藏犹为居士请受菩萨戒众谓梵僧曰是行者诵华严兼善讲梵网梵僧惊叹曰但持华严功用难测况解义耶若人诵净行品百四十愿巳为得菩萨具足戒者何烦别授西国相传有人读此经以水盥掌水沾虫蚁其舍命者皆得生天何况持说此经教化众生者乎此贤者后来必广大饶益一切也集若但小便时唯用水洗手一次即净若是大便去秽后洗手或用灰泥皂角如法洗之溪堂杂录云元祐中有蜀僧智超法师甞诵华严经巳三十年偶见一童子风貌清爽举手高揖超曰何来曰五台来超曰何远至此曰有少事欲相导故超曰愿闻曰吾师诵经固可嘉矣但失在登厕洗净时触水淋其手背而未常用灰泥洗之所用灰泥律制七度今但二三缘此触尚存礼佛诵经悉皆得罪言讫不见超惭而改过识者或曰此必文殊化现有警于超也故知洗手必须依法因果经云触手请经当获厕中虫报洗面X记额前曰面又头面也凡物皆有背有面又相向为当面乃一身之首起则先见于人既先见人必先见佛故须日日早净以便行礼持诵也以水洗面当愿众生得净法门永无垢染唵㘕莎诃记以水洗面者谓此幻质乃不净之体九孔常流于外面向窍次所在常溢洟唾不净之物故须水以涤除之是故每于晨朝沐其面也楞严经云自未得度先度他人菩萨发心故行者洗面即先发是愿也净法门者即事显理以八万四千尘劳之门转为八万四千清净法门亦即是陀罗尼门此门总一切法持无量义乃至三贤十圣游履之门一切行人解脱之门若能真穷惑尽本来面目不假拭而明矣如上之门面自得之后直至成佛毕竟清净故曰永无垢染也饮水记饮者咽也梵语阿伽此云水水者准也准平物也名义云润万物者莫过于水形为四大气冠五行五分律云有内用有外用内用者饮食之属外用者浇灌浣濯洗和之属上偈洗面灌沐等是外用而此偈吞咽等事谓内用也佛观一钵水八万四千虫若不持此呪如食众生肉唵嚩悉波啰摩尼莎诃记水中生灵甚微人之眼根麁障不能观察惟佛X五眼明净彻见微细昆虫非凡小肉眼能视既见斯类以慈悲故说此偈呪萨婆多论云舍利弗以净天眼见空中虫如水边沙如器中粟无量无边见巳断食经二三日佛勅令食凡制有虫水齐肉眼所见漉囊所得不制天眼见也钵者受食之器今显一钵水具有八万四千虫者谓人身具有八万四千户虫今以钵水晓之若持此呪即成法水生自远离如初果耕地虫离四寸耳若不持者食之尽为血肉矣故持戒比丘每于饮用时虽有漉囊泸过而疑惑木除必须仗此偈呪法力之功默念三遍则饮用者可无愆尤矣故云若不持此呪如食众生肉也五衣记五者五条衣者依也谓依此以庇寒暑也斯乃出世法服非同世俗可比当护之如皮敬之如墖萨婆多论云此衣九十五种外道所无惟佛法中有也集梵语安陀会此云作务衣五条一长一短凡寺中执劳服役路途出入往还当着此衣诵此偈呪戒坛经云五条表断贪净身业也善哉解脱服无上福田衣我今顶戴受世世不舍离唵悉陀耶莎诃记此偈以因招果显密互用二利均霑故上二句出名义下二句乃发愿唵字下是密语非名言可X能解释也善哉者赞美之辞赞其衣之功德殊胜不可思议有大利益故去粘曰解去缚曰脱言此衣为解粘去缚无垢之服也如世间美服多属蚕口故尘世众生触爱细滑为恶所染不善解脱出家受具由习戒故定便久住由习定故净慧自生由此三学精明故于三毒边一一解脱可见此衣能生善法能伏烦恼故曰解脱服也无上者谓此衣有出世功能超过世间一切斑彩锦文王臣之服天上天下乃至九十五种外道无有胜于此衣故名无上也福田者法喻双举也大意借田说法谓戒乃人世福田檀越种福僧着袈裟现田纹相名曰福田如世间之田生长苗稼以养形命而此福田之衣能与沙门生长智慧滋培五分法身也我今顶戴受者指披着之人顶之于首戴之于身如是受持尊重之至也世世不舍离者谓此法服非但今生尽形受持乃至尽未来际不愿舍离也七衣记七衣者七条之衣也然此三衣名义众多谓能降伏众魔故曰忍辱铠不为欲泥污染故名莲花服龙得一缕不为金翅鸟所食故名救龙衣生死烦恼由斯解脱故名解脱服经律通名袈裟此云坏色如世间红黄紫绿白色人人所爱爱即是贪也施来我出家人得之如法染成青黑木兰三种色除自巳贪着之心坏彼好色故云坏色亦名不X正色谓不住于色住色即非正色亦云染色表心染于法要染无所染方名曰染然二乘之染非真染必要心染大乘方名真染真染即大仙道也能于正法除其结使名为究竟寂灭之衣集梵语郁多罗僧比云入众衣七条二长一短凡赴斋听讲持诵坐禅礼佛礼墖礼和尚上座僧和集时当着此衣诵此偈呪七衣表断嗔净口业也善哉解脱服无上福田衣我今顶戴受世世常得披唵度波度波莎诃记佛制三衣着用有时既披着有时当恒近左右不使远离今易常得二字者正明披着有时不相混杂也披此衣者即解脱之服故愿世世生生常得披着而解脱烦恼也大衣记大者衣中之主也在五七二衣之上故称云大又名祖衣谓此衣虽是麁疎蔴布乃佛佛授手祖祖相传出世证道之衣三世如来皆着此衣而成道果故衣名法衣昔日世尊以实相无相之宗传于迦叶为西域初祖即是此衣作证承此衣以传灯而法脉条贯传于今日未常溷乱所以名之故此衣表传法之信也妄与不得妄受不得会佛法者则得不会佛法者不得故五祖付能大师曰昔日达磨初来东土人未至信故传衣以明得法也有是义故名为法衣X引证南山感通传中天人黄琼语宣祖曰如来临涅槃时告文殊师利汝以神力往祗洹中堂西宝楼上取我珠函将示大众我初踰城离父王宫到彼丛林身小疲怠权时止息时彼树神现身告我言汝今修道定得金色之身为三界大师迦叶佛涅槃时付嘱我珠函并绢僧伽梨令我转付嘱汝我语神言汝绢僧伽梨非我所用我闻先言诸佛出世不着蚕丝我今修道如何害生汝今是魔故来相恼树神告言汝大智人何辄麤言诸佛慈悲不着蚕衣此丝化出非是害生汝今受此我即开圅见迦叶书云我初成道时大梵天王施经坚牢地神施纬共成一法衣丝是化出非是缲蠒由是义故我自成道以来常披此衣未曾损失今付悉达若得成佛转毗尼时当为我着愿汝受持勿令损失又我初成道时乃至涅槃唯服麤布僧伽梨及白㲲三衣未曾着蚕衣缯帛何为恶比丘等谤黩我云毗尼开许着之我初成道大爱道比丘尼手执金缕袈裟持施与我我不敢受令持施僧我于三藏教中虽听用缯綵供养佛法僧然本非蚕口所出丝绵我此阎浮洲内及以大洲之外有千八百大国并有缯帛丝绵皆从女口出之由不杀害众生命故福业所感故从女口中出问何以得知答若欲须丝作衣时至桑树下便有二化女子从彼树下出形如八岁女从口吐丝彼国人等X但设繀车从女口中取丝转至繀车上取足便止化女即灭我听着缯綵者是此女丝及天缯綵本非害生取丝绵故故此僧伽梨当用布褐作令末世比丘不得乐好衣服也集梵语僧伽黎此云杂碎衣有上中下九品衣下下品九条下中品十一条下上品十三条皆二长一短中下品十五条中中品十七条中上品十九条皆三长一短上下品二十一条上中品二十三条上上品二十五条皆四长一短长多短少表圣增凡减故凡入王宫陞座说法入里乞食降伏外道当着此衣诵此偈呪表断痴净意业也善哉解脱服无上福田衣奉持如来命广度诸众生唵摩诃迦婆波咤悉帝莎诃记奉持如来命者谓如来本愿广度一切众生今受如来清净戒法正当恭敬奉持如来慈命修行绍隆佛种以此善法摄化众生前二偈秪为自利而此偈专为利他故曰广度诸众生直下担荷佛祖之慧命也增辉记问何不增四减二惟三者何答三奇数属阳阳能生万物今制三衣表生万善取益物之义也如上三衣原是比丘法服沙弥尚不许着何况初发心人今欲令其预知者读此偈呪先知菩萨行愿殊胜故然今佛法秋晚道器难全一有发心三坛顿受故戒期中沙弥少有两月行持者三衣尚难置足何况再缦耶故令先读偈X呪俟披着时以便忆持如年不满仍须缦服僧祇律云三衣者圣贤沙门标帜非俗人所为慈云忏主辨惑篇云此三衣定是出家之服非在家所披舍利弗问经云云何于训戒中令诸弟子偏袒右肩又为迦叶村人说城喻经云我诸弟子当正披袈裟俱覆两肩勿露肌肉使上下齐平现福田相行步庠序又言勿露胸臆于此二言云何奉持佛言修供养时应须偏袒以便作事作福田时应覆两肩现田文相云何修供养如见佛时问讯师僧时应随事相若拂床若扫地若卷衣裳若周正荐蓆若泥地作华若挞高足下若洒若移种种供养之时云何作福田时国王请食入里乞食坐禅诵经巡行树下人见端严有可观也律制三衣有名有体有色有量乃至造法等事极微细惟愿担荷法门者详阅开导后学不至斯法断灭也名义如上体谓十种衣财异于艹木皮发毛绮锦绣等邪命希求皆不成衣故色谓青黑木兰三种非五大上色故听以刀截成沙门衣如马齿鸟足缝之须顺左右条开不作即同缦服非俗五彩斑文罗糓等量谓肘长短度身而衣也作谓条齿缝刺如式也若互增互减受用有愆不依律法着用犯罪恶心毁坏得罪如律行则随行住则随住教甚繁广行之在人信则成佛可期违则三途难免集盖此三衣而称福田者增辉记云田畦贮水生X长嘉苗以养形命法衣之田润以四利之水增其三善之苗以养法身慧命藏义经云袈裟有十种利益一者菩提上首记菩提大论释名佛道上首者第一也欲求佛道先别形仪外着袈裟内心自摄身心既摄得入道门是知袈裟为入佛道之第一也二者众处人天记众即僧众处者居也诸天着乐六道升沉不能修行无上菩提故律云受具足戒巳于天人魔梵外道婆罗门众中比丘比丘尼僧最为第一是知着袈裟者众处人天之上也三者父母反拜记父母者生身之本辞别出家应无子分反者答也谓答其拜也律中见父母秪宜问讯适或念劬劳恩重而拜者父母必云身着袈裟是佛弟子而答拜之此是袈裟之利益也身无法服未必如斯普曜经云净饭王告优陀耶汝往佛所称我志意佛本有要得道当还须依往言时来相见优陀耶到具宣王意佛即许可七日当往时优陀耶白王消息王闻欢喜与诸羣臣四十里外奉迎世尊佛与金刚力士梵释四王诸比丘众放大光明乘空而来渐欲近王王与臣民夫人釆女见巳礼拜佛现种种神变诸方出没意遮众生诽谤事故王礼拜巳佛乃下地问讯父王少病少恼起居轻利礼X问巳毕王等与佛一切大众还于国中说法化利得道者众此即父母反拜佛示不受佛还问讯说法化利后世僧众准此思之四者师子舍身记梵语僧伽彼此云师子贤愚经云昔有辟支佛在山林中福度众生禽兽亦附时有师子名曰坚誓身毛金色食菓啗草不害羣生有一猎师剃除须发身着袈裟内佩弓箭见师子来而心念言可杀取皮以用上王足得脱贫便以毒箭射伤师子欲害见着袈裟便自念言着袈裟人必得解脱此袈裟乃是三世圣人标相我若害之则起恶心向三世贤圣也念巳息害而死由敬袈裟故而舍身也五者龙披免难记梵语那伽此云龙乃鳞虫之长能大能小能长能短春分而登天秋分而入地顺也龙王经云龙王白佛言如此海中无数种龙金翅鸟王常来食之我等日夜恐怖求佛救护令得安隐于时世尊即脱身上所着皂色衣与龙王曰汝取是衣分与诸龙皆令周遍于中乃至值一缕者金翅鸟王不能触犯六者国王敬信记僧祗律云尊者达尼迦闇取官材罪在不舍瓶沙王信敬三宝见达尼迦身着袈裟虽取官材释X然不问七者众生礼拜记经云六道四生见着袈裟者莫不恭敬礼拜奉为最上福田故律云比丘浣故袈裟湖神取汁而灌身外道持新氎来洗湖神却言莫污我水可见袈裟遵重如是八者罗剎恭敬记昔有一山居僧在深嵓宿以衣障前有异人来形极可畏伸臂内探畏触袈裟碍不得入遂免得脱如是众相难可具述九者天龙护祐记律云凡有袈裟之处一切天龙善神咸皆守护故十者得成佛道记僧祗律云佛告阿难过去诸佛着如是衣得成佛道未来诸佛亦当着如是衣得成佛道如我今日以刀割截成沙门衣不为怨贼所劫此是解脱服福田之衣若有众生起一恶心向三世诸佛辟支罗汉及着染衣人获罪无量所以者何坏色之衣是贤圣标式若能发心敬染衣人获福无量我由信心敬戴之至得成佛道也引证宣律师感应因缘云时四天王臣子白宣律师曰如来临涅槃时告文殊师利及大众言我初入山学道以无价宝衣贸得鹿裘着有树神现身X手执僧伽黎告我言汝今修道定得正觉过去迦叶佛涅槃时将此布僧伽黎付嘱于我令善守持以待仁者出世令我付与我欲受时地便大动树神告言今为汝开衣示福田相我见相巳即入金刚三昧定地又大动树神又言汝今犹是俗人未合被此法衣当置顶上恭敬供养汝求佛道不为魔挠我依树神头顶戴之大地震动我六年苦行身体既羸衣犹顶上不敢辞疲梵王见之起大悲愍将我伽黎上至梵天地又大动日月无光坚牢地神告梵王言汝可持衣还安顶上梵王依教大地乃安日月还明太子问梵王言汝知僧伽黎在我顶上意否答言不知此为未来诸恶比丘比丘尼等不敬我解脱法服不受持三衣亦不持戒令法速灭故以衣在顶上住也又悲华经云佛于宝藏佛前发愿愿我成佛时袈裟有五种功德一入我法中犯重邪见等于其念中敬心尊重必于三乘授记二天龙鬼等能敬此袈裟少分即得三乘不退三若有鬼神诸人得袈裟乃至四寸饮食充足四众生共相违背念袈裟寻生慈心五若持此少分恭敬尊重常得胜他记此五种功德即前十种利益及出生第二偈义也一即前菩提上首义二即父母反拜众生礼拜天龙护祐得成佛道义三即后出生第二偈义四即师子舍身国王敬信义故璎珞经云若天龙八X部鬪诤念此袈裟生慈悲心五即众处人天龙披免难罗剎恭敬义也如次思之自然可晓大论云释子受持禁戒是其性剃发染衣是其相四分律藏中佛告诸比丘随所住处常与三衣俱譬如鸟之两翼恒与身俱汝等舍本族姓以信出家应当如是所到之处法衣随身不应离宿僧祗律中佛言比丘三衣一钵须常随身违者出界结罪当敬三衣如塔想十诵律中佛言护三衣如自皮护钵如眼目所行之处与衣钵俱无所顾恋犹如飞鸟若不持此三衣入聚落俗人处犯罪五分律三衣谨护如身薄皮常须随身如鸟之羽飞走相随大乘梵网菩萨戒中佛言若佛子常应二时头陀冬夏坐禅结夏安居常用杨枝澡豆三衣瓶钵坐具钖杖香炉漉水囊手巾刀子火燧镊子绳床经律佛像菩萨形像而菩萨行头陀时及游方时行来百里千里此十八种物常随其身违者结罪盖三衣一钵乃佛佛亲持祖祖授受七众同遵两乘共制若云出家佛弟子衣钵可离东西两土轨则不同者请阅三藏何经何律何论许开当知佛言可信凡语无凭有智慧者勿染邪风须坚信力尔记业疏云所以衣钵随身者由出家人虗怀为本无有住着有益便停故制随身也大悲经云但使性是沙门污沙门行形是沙门披着袈裟者于弥X勒佛乃至楼至佛所得入涅槃无有遗余僧祗律云僧尼有戒德者若俗人求破袈裟段欲禳灾者听与少分卧具记尼师坛者乃百一衣属也同毡蓆之形名为敷具如衾被之形名为卧具盖谓敷之而卧也敷之而坐即为坐具敷之衬足即为衬足衣名含多义故属百一衣中之数也集梵语尼师坛此云坐具亦名随坐衣亦名衬足衣长佛二磔手半广佛二磔手僧祇律云如来一磔手二尺四寸此约小尺若准大尺可二尺许不得作三衣不得净施及取薪草盛物杂用唯得敷坐若道行至坐处取坐之十诵律云新者二重故者四重不应受单尼师坛律中本制缘起为身为衣为卧具故事钞云为身者恐坐地有所损故次为衣者恐无借三衣易坏故为卧具者恐身不净污僧床榻故律云新尼师坛故者缘四边以乱其色若作应安缘五分律云裁作三分长头余一分帖四角不帖则巳根本律并寄归传中不听礼拜用以敷展西域五天竺罕其见闻此方礼拜展用不知传起何时如遵圣制不用为正若论为衣展礼无妨详明于斯学者随便卧具尼师坛长养心苗性展开登圣地奉持如来命唵檀波檀波莎诃X记此偈显密互用第一句华梵双举即此一句可见全体之用也下三句乃见全用之体究竟体不离用用不离体也心苗者菩提种子发生之苗也展开者如布种之法也若坐当改云展开跏趺坐展开之时如种子之得地而言圣地者谓千圣共游之地即尼师坛之别名也言一切凡夫不登此地何由得证圣位一切种子不布此地何由长养心苗如者法身之理来者应身之用法化冥一故曰如来奉持者遵佛之制而行无持无作之法也无持无作之法即是培植心苗之法培植心苗之法即是奉持如来之慧命也昔日有罗汉比丘于山嵓入定时猕猴将坐具偏袒右肩合掌右遶三匝跪地比丘出定叹曰畜生尚有佛性比丘即与受三归五戒猕猴欢喜舞跳失足坠嵓而死即生兜率天宫名义中天神黄琼云元佛初度五人迦叶兄弟并制袈裟左臂坐具在袈裟之下后度诸徒侣渐多年少比丘仪容端美入城乞食多为女爱由是制衣角在左肩后为风飘以尼师坛镇上增辉记云佛先许安左肩上镇衣后因有一外道名曰达摩多问一比丘曰汝肩上片布何名何用比丘答曰名尼师坛是坐具又问汝所披衣何名有何功德答言忍辱衣三宝之相上制天魔下降外道达摩多曰此衣既有如是功德可贵有大威灵岂得以所坐之布居其上若汝自为师何不教X若师教者此法不足可尊比丘白佛佛制还安左臂衣下但不得垂尖角如象鼻羊耳等相是故今遵佛制令诸比丘以坐具置于左臂袈裟之下也登道场记登者陞进也一达无为证真之地名曰道场又云十方诸佛得道之场即无生庭也或名为寺即法庭也或名僧伽蓝益福生善也或名净住舍或名法同舍或名出世间舍或名精舍或名清净无极园或名金刚净剎或名寂灭道场或名远离恶处或名亲近善处并随义立名各有所表此是善人住处信心长者自念言我何时当得居如是出尘垢之处今则不论丹青雕塑但有佛像在中即名道场如一见时即当持此偈呪若得见佛当愿众生得无碍眼见一切佛唵阿密栗帝吽癹咤记若得见佛者即初心恳意之句言佛不易见也当愿者是二利之弘誓谓既得见佛当生自庆然佛性人人本具何不易见惟其本具故不易见所谓不见庐山真面目只因身在此山中故也言众生不易见佛者秪为妄想执着为碍耳若妄想消尽本觉始觉同一圆明同一清净况有生佛之名能所之相分别哉所以得无碍眼即得见佛得见佛者即是佛见是佛见者即无碍眼言无碍眼者谓具五眼圆明也所谓天眼通非碍肉眼碍非通X法眼唯观俗慧眼了知空佛眼如千日照异体还同楞严经云阿那律陀见阎浮提如观掌中菴没罗果诸菩萨等见百千界十方如来穷尽微尘清净国土无所不瞩如天眼通但能见六道众生死此生彼苦乐之相及见世间种种形色无有障蔽而未得彻见一切佛也众生洞视不过分寸今之所谓无碍眼者乃是佛之知见故得见一切佛也赞佛记梵语婆师华言赞叹赞者美其德也善见律云听汝作呗呗言说之词法苑珠林云寻西方之有呗犹东国之有赞赞者从文以结章呗者短偈以流颂比其事义名异意实同耳佛之功德赞莫能穷然非赞无以致其敬是故凡覩慈颜应当赞颂佛者觉行圆满也根本杂事云勿居显露违者得越法罪若礼敬之时端身齐足合掌赞云法王无上尊三界无伦匹天人之导师四生之慈父我今暂归依能灭三祗业称扬若赞叹亿劫莫能尽记法者轨持义谓一事一法皆轨持故王者往也谓佛所说法无有高下平等教化一切众生所归往也又云王者自在义谓以法摄护众生令得安乐故名法王经云我为法王于法自在又王者有乎二种一者轮王王四天下二者法王统摄大千如世间以轮王为尊而出世间以法王为重故曰无上尊也梵语阿耨多罗秦言无上大论云如诸X法中涅槃无上众圣之中佛为无上也三界无伦匹者依自誓三昧经云初欲界有四一情欲二色欲三贪欲四婬欲欲强色微故云欲界二色界有二一情欲二色欲色强欲微故云色界三无色界一种惟情欲故色绝欲劣故云无色界也伦等也匹配也谓证佛理境居常寂光土其余九法界中皆称众生岂能与佛等配乎如来为三界大师等视众生犹如赤子无数方便引出火宅故云天人之导师四生之慈父也我今暂归依能灭三祗业者谓行人以凡情名字之我而称我也暂归依者以一瞻一礼覩其相好之诚令无量众生灭除无始罪垢而深植慧根也三祗者梵语具云阿僧祗劫华言无数时有其三解一如俱舍论云如来始从古释迦至尸弃值七万五千佛名初阿僧祗次从尸弃至然灯值七万六千佛名二阿祗僧又从然灯至毗婆尸值七万七千佛名三阿僧祗此三僧祗乃无数中之有数约如来因中修行六度所历时论也又起信疏云从初发心至欢喜地谓之一阿僧祗从二地至八地谓之二阿僧祗从九地至等觉谓之三阿僧祗此乃无数中之无数约菩萨修行位次论也是以即此现前一念信敬之心胜于如来三大阿僧祗劫修六度万行之功能灭三祗生死之罪何况称扬赞叹若论赞佛功德亿劫莫能尽述故行愿品云一者礼敬诸佛二者称X赞如来乃至云各以一切音声海普出无尽妙言词尽于未来一切劫赞佛甚深功德海菩萨本行经云阿难白佛言若使有人以四句偈赞佛如来得几功德佛言正使亿百千那由他术无数众生皆得辟支佛道设有人供养是等衣服饮食医药床敷卧具满于百岁其功德多否阿难言甚多世尊佛言若人以四句偈用欢喜心赞叹如来所得功德过于上福百千万倍无以为喻智度论云若闻诸佛功德心生尊重恭敬赞叹是人得无量福知一切众生得无过者故言尊敬畏之心过于君王父母师长之切故言重谦逊畏难故曰恭推其智德故曰敬美其功德为赞赞之不足又称名举扬为叹故华严经云剎尘心念可数知大海中水可饮尽虗空可量风可系无能尽说佛功德礼佛记礼者履也谓进退有度尊卑有分之仪增一阿含经云礼佛有五种功德一者端正以见相好生尊上故二者得好音声以见佛时三自称曰南无如来至真等正觉故三者多饶财宝以见佛时具花香灯明随力供养故四者生处高贵以见佛时心无染着又能右膝着地长跪叉手礼故五者得生天上以念佛功德法尔故观音玄记云底沙佛有二弟子一释迦乐修利他行所化机先熟二慈氏乐修自利行所化机在后熟彼佛念曰多人就X一人则难一人就多人则易欲令释迦先成道故乃舍二弟子入山时释迦菩萨随后入山寻师不见踪迹正行次忽见彼佛在宝龛中入火界定威光赫奕特异于常行次忘下一足经于七日说于一偈因此精进超于九劫在弥勒前成佛本行经云佛告阿难往昔有如来出现于世号弗沙佛时彼佛在杂宝窟中我见彼佛心生欢喜合掌翘足七日七夜以此偈赞叹阿难我以此偈赞彼佛巳发如是愿乃至彼佛语侍者言是人过于九十四劫当得成佛号释迦牟尼我于彼时得授记巳不舍精进增长功德无量世中作梵天王转轮圣王以是善业因缘力故我得四种辨才无有一人能与我论降伏我者我得成阿耨菩提转于无上法轮既知圣教礼赞功德不可思议是故行者常须作意不得自惰恐无常忽至瞻礼无处凡见佛时当以此心此偈而赞礼也天上天下无如佛十方世界亦无比世间所有我尽见一切无有如佛者普礼真言唵嚩日啰斛记天上天下无如佛者指三界而言以九法界中皆众生报诸天着乐所盲不能深达佛理众生无明障蔽不能觉照本源如来为天中天圣中圣三界极尊谁能与等非唯竖穷三际莫与佛等即横徧十方亦无可俦总而言之尽虗空徧法界亦无X有如世尊百千相好万德庄严三觉俱圆十号具足也第一句赞大第二句赞多第三句赞胜第四句总赞大多胜故行愿品云所有十方世界中三世一切人师子我以清净身语意一切遍礼尽无余又般若经云如来智慧如虗空悉覩众生去来相十方一切悉见闻我当稽首礼法王今人礼佛发愿若能如释迦之赞弗沙亦以此偈七日七夜翘一足而赞释迦其人必定亲见释迦而为授记复见千百亿释迦不出自心也普贤观经云若有昼夜六时礼十方佛诵大乘经思第一义甚深空法于一弹指项除百万亿那由他恒河沙劫生死之罪行此法者真是佛子业报差别经云礼佛一拜从其膝下至金刚际一尘一转轮王位获十种功德一得妙色身二出言人信三处众无畏四诸佛护念五具大威仪六众人亲附七诸天爱敬八具大福报九命终往生十速证涅槃集礼赞须精诚作观五体投地教列七种礼不可不知一我慢礼谓依位次以无恭敬心驰外境五轮不具如碓上下二唱和礼谓麤正威仪心无静想见人则身轻急礼人去则身堕心疲盖心散而口唱也三身心恭敬礼谓闻唱佛名便念佛想身心恭敬精无厌怠四发智清净礼谓达佛境界随心现量礼一佛则礼一切佛礼一拜则礼法界以佛法身融通故五徧入法界礼谓自观身心等法X从本以来不离法界佛我平等今礼一佛即遍礼法界诸佛六正观礼谓礼自佛不缘他佛何以故一切众生各有佛住平等正觉七实相平等礼谓前有礼有观自他两异今此一礼无自无他凡圣一如体用不二故文殊云能礼所礼性空寂前三约事后四就理大方广宝箧经中智灯声闻问文殊言云何礼佛文殊言若见法净名见佛净若身若心不低不昂正直而住不动不摇其心寂静行寂静行是名礼佛比丘不得通肩着袈裟礼佛死堕铁甲地狱除坐禅受食通肩不犯比丘不得披禅衣礼佛诵经经行及礼尊宿塔殿前行死变团鱼龟鼋之类及不得覆头须露顶违者结罪唯除病时大寒时凡正信出家受戒者切须慎之记五轮着地者依离垢慧经中应一一发愿初总愿云我今五轮于佛作礼为断五道离于五盖愿诸众生常得安住不坏五通具足五眼愿我右膝着地之时令诸众生得正觉道愿我左膝着地之时令诸众生于外道法不起邪见悉得安立正觉道中愿我右手着地之时犹如世尊坐金刚座右手指地震动现瑞证大菩提我今亦尔共诸众生同证觉道愿我左手着地之时令诸众生离诸外道难调伏者以四摄法而摄取之令入正道愿我首顶着地之时令诸众生离憍慢心发无上意悉得成就无见顶相余义可知X供净瓶记进奉曰供瓶者汲水之器用有净触之别此为净用亦名德瓶谓朝暮行持多功德故西域记云裙稚迦即澡瓶也此为触用佛制比丘不净洗潄不得礼拜诵经故净瓶潄口澡瓶洗手今则洗潄不行二瓶失制虽复礼敬焉得无罪集梵语军持此云瓶寄归传云军持有二种一磁瓦者是净用二铜铁者是触用今所明者乃净瓶也比丘每日清旦诵经呪毕用净瓶盛净水供于佛菩萨像前欲须瓶盛水时当观想佛菩萨尊容具仪作礼起巳取瓶默持此偈呪手执净瓶当愿众生内外无垢悉令光洁唵势伽噜迦叱𦎌叱莎诃记手执者谓以身而举以表事也内外无垢悉令光洁者即事以明理也内即身心外即尘境谓此持戒之心坚净则外不染尘劳内不起烦恼表里一如心地清净而智光皎洁矣故楞严经云根尘不偶现前残质不复续生执心虗明纯是智慧慧性圆明莹十方界即斯意耳荡净瓶真言记荡者谓涤去尘垢也真言者楼阁经云是诸佛之母成佛种子故若无真言终不能成无上正觉然水能荡其瓶垢法能涤其心垢乃事理双彰之谓也X集既礼佛起持空瓶至净水所左手撩衣右手持瓶徐徐先取水荡三次每次诵此呪七遍其荡瓶水莫仍注净水中须弃于外唵㘕莎诃灌水真言记灌者注也谓瓶净堪注水心清堪受法水注于瓶则事成矣法注于心则理就矣集既巳荡净无尘满灌净水默持此呪唵嚩悉钵啰摩尼莎诃记灌巳持归本处行时不得左右傍视失仪乱走当屏息诸缘念佛持呪一心正道珍重而行集到佛前胡跪左手持瓶右手作普供养印念大悲呪七遍礼拜而退下晚出水结印同前先念大悲呪七遍心经往生呪各七遍出外散水于净地手作甘露印法口默念甘露真言记甘露者不死之妙药也以喻法之殊胜不可思议故真言者乃诸佛秘密之心印也然甘露能除一切众生身病此真言能除一切众生心病又瓶能出生无量珍宝此真言能出生无量功德也曩谟苏噜婆耶怛他誐多耶怛姪他唵苏噜苏噜钵啰苏噜钵啰苏噜娑婆诃集念时观想瓶为如意瓶流出种种饮食先诸天次鬼神后饿鬼畜生各获饱满巳又想瓶绪出楼X阁宫殿珍宝璎珞伞盖香花衣服无不具足然后说十二因缘法授彼三归令闻法受归得法喜三昧礼拜而去记如意瓶者谓瓶如其意想物即出故亦名摩尼瓶华言离垢此瓶光净不为尘垢所染故名离垢瓶又名帝瓶即宝藏瓶也谓能出生种种珍宝故十二因缘者谓无明行识名色六入触受爱取有生老死也展转感果为因互相由借为缘有三世二世一念三种三归者令其归依佛法僧三宝出离轮回故法喜者谓闻法懽喜离苦得乐故梵语三昧此云调直定亦云正受圭峯云不受诸受名为正受毗尼日用切要香乳记上卷音释序即次序尔雅云东西墻谓之序所以别内外也谓见墻别宅舍之内外观序知一记之内外也一乘妙法一乘者佛乘也乘以运载为义佛说一乘之法为令众生依此修行出离生死苦海运至涅槃彼岸故法华云十方佛土中惟有一乘法妙者不可思议也非诸菩萨心思口议故圆觉谓觉法满足故镃音咨鉏也驽钝也X干干惕励谓竞竞自勉也易曰君子终日干干夕惕若励香乳义出请观音经肤音孚皮肤浅学也鲁论云肤受江河之日下佛道衰微喻江河之下流悬谭须弥山王俱舍云妙高四宝所成故名妙出七金山故名高山者产也能产万物故王者主也众山围绕故师资模范师者授道之人资助也助发巳身之行业故模范者轨格也楞严云严净毗尼弘范三界灭众惑业四分偈云灭除诸结使说是七戒经生诸福慧梵网云性戒福慧满发觉初因多论云毗尼是趣涅槃之初门梵网云诸佛萨婆若悉由是处出圆满佛果谓觉道成就也陀罗尼此云总持谓总善不失持恶不生偈云譬如灵丹药点铁成金宝诵持陀罗尼变凡作贤圣又三藏教尽从陀罗尼出即呪也该具四悉我空无我人众生寿者四相之见法空无色受想行识五阴之法染净根本生死为染涅槃为净如来藏即真如性第八识所依具足诸法包含万象故谓之藏诸佛证此藏心利益羣生应用无尽X众生迷此藏心常为无明障覆烦恼牵缠而不能显佛令众生修行一切善法断除烦恼无明显出自巳如来藏心清净法身之体故真如者体非伪妄曰真性无改异曰如即一实相之体也此体能生世出世间一切诸法故阿赖耶识即第八识名翻无没识取不失为义又翻藏识能含藏诸法故亦名果报识亦名种子识八识差别第八积集名心第七思量名意第六了别名识或云过去名意未来名心现在名识诃教谓以心传心不立文字故劝离此有二义一令离教二令离法法不出色心心色皆离则契心体法题大千世界总称也别有三千所谓小千中千大千也皆是释尊所化之境俱舍云四大洲日月须弥卢欲天梵世各一千此名小千界此小千千倍说名一中千此千倍大千皆同一成坏生处转熟未闻未解之善法渐令修习纯熟故熟处转生寻常惯习之恶法渐令放舍生疎故人题三无漏学戒定慧也三法相资得成佛道谓戒出三涂定超六欲慧脱三界烦恼净尽不漏落生死故学犹饰也器不饰则无以成美观人不学则无以成圣果也X修正助道三学为正三十七品为助破见思惑分别曰见贪爱曰思见有八十八使思有八十一品能障真理故名曰惑见思惑尽到无学位感异生师生时母梦明月投怀阅世主妙严品有省悟佛心宗见佛妙用伞居道人颛愚法师常趺伞下阅教故以为号破额山四祖道场冯茂山五祖道场充上座初秉十支昧祖即命登座覆讲给帖护持顺治三年官兵入山搜捕土贼师与大众悉被押赴军前巴廒二将军愤师容隐欲加极罪常住田产悉没于官师虽在刀林剑戟之中神色不变从容对曰华山大路焉能禁彼往来遂感巴廒诸公输诚敬服愿为护法请师还山并复田地给帖永照模楷模生于周公冢上其叶春青夏赤秋白冬黑楷生于孔子冢上其枝疎而不屈此二木取正直为义师轨范后昆亦由是也迦叶化身顺治年间滇中善信来参云弟子礼鸡足山求见迦叶梦感韦天云尊者巳至华山弘律尔欲亲觐当往见之故来顶礼师恐众惑秘不容传故维摩云不起灭定现诸威仪也龙眠之三世冤消龙眠桐城县地名有善信病危三世冤牵上山求解师为忏悔病愈冤消X马陵枯泉自溢马陵在宿迁县师至枯泉自涌偈文六识归种谓睡眠时六识不行摄归第八种子识中故五盖贪欲瞋恚睡眠掉悔疑惑也此五通称为盖者谓盖覆缠绵定慧不发故未受色惑谓眼根未曾受色起惑时也目音麻缓视貌瞇音米眇视也涅槃此云大灭度法身解脱般若如次而配百八愚痴自惑为愚惑他为痴即烦恼也九十八使更加十缠成一百八百八三昧一首楞严三昧乃至百八离着虗空不染三昧大智度论详明四圣六凡无漏名圣有漏名凡即十法界十地谓菩萨所证之地位一切佛法依此发生故然地位各有浅深不同所以始从欢喜终于法云分为十也三乘声闻以四谛为乘缘觉以十二因缘为乘菩萨以六度为乘六趣六即六道趣即往趣谓众生随所作业趣往六道故入流亡所流谓法性所谓音尘谓不随声尘顿入法流而亡其所入也证入圆通性体周徧曰圆妙用无碍曰通乃一切X众生本有之心源诸佛菩萨所证之圣境从耳门起圆照随缘应化得自在通正觉离邪曰正背妄曰觉根随烦恼根有六谓贪瞋痴慢疑见随有二十分三大八谓不信懈怠放逸昏沉掉举失念不正知散乱中二谓无惭无愧小十谓忿恨恼覆诳谄憍害嫉悭根后二智根本智后得智三摩地此云等持离沉掉名等令心住一境名持获二殊胜上合圣与诸佛同一慈力下合凡与诸众生同一悲仰妙用超越故云殊胜三障烦恼业报曰三覆蔽正道曰障三德法身解脱般若为三常乐我净为德六度谓以施戒忍进禅慧徧施能度生死流登涅槃岸故五欲色声香味触为五希须名欲止观云五尘非欲而其中有味能生行人须欲之心故多罗叶此翻岸形如此方椶榈相似直而且高叶可书经见道用初果见理破惑故阎浮提树翻为秽树其色赤黄带紫焰果汁点物成金汁流入河染石为金沙四恶趣地狱饿鬼畜生修罗为四因中不修善法为恶果感异类受身为趣X千辐相纹辐车轮中之辐也如来足下纹相如千辐轮故豸池上声自然智非佛天人所作本有之也亦名一切种智无师智不从他人所闻他化自在天亦名大自在即欲界顶天也若须五欲境时余天为化假他所作以成巳乐故阿迦尼咤天即色究竟天无色四天谓空处识处无所有非非想也有余谓见思巳断尚余现受色身故分段谓六道众生随其业力所感寿有分限身有形段故无余谓见思二惑与所受五众之身俱得灭尽故变易谓因移果易故譬喻以类比况曰譬开晓令悟曰喻毗卢圆镜亦云大圆镜智以无边佛智照广大佛镜到其源底故三毒贪嗔痴为三伤害出世善根曰毒恒河即殑伽河华言天堂来见从高处来故诸经多以为量者有四义故一人多识之二入者得福三八河中大四是佛生处种子不净父母遗体赤白所成经云此身非莲华亦不由旃檀粪秽所长养但从尿道出我执谓执五蕴等法有实主宰故法执谓执五蕴等法心外实有故X释迦弥多罗此云能支三果梵语阿那含华言不来谓断欲界后三品思惑尽更不来欲界受生故康藏康居国人讳法藏贤首国师也居士爱谭名言守道居贞故华严因行如华庄严果德梵网本源自性清净故称为梵慧命徧传尘剎故称为网教化以道诲人曰教躬行于上风动于下曰化八万四千尘劳谓十使互成百十界成一千七支为七千三世二万一三毒并等分是为八万四八万四千法门谓如来成道有三百五十度无极法门度无极者谓事理行满度生死流登涅槃岸此之功德无有穷极故偈曰第一光耀起乃至分舍利有三百五十度无极法门门门有六度共成二十一以四大六衰合二万一千加三毒等分是为八万四三贤谓十行十住十回向即三十心也梵网云十发趣十长养十金刚贤者未入圣位故真穷惑尽无学位也初果耕地虫离四寸是道共力持戒比丘谨守不失日持防非止恶曰戒比丘翻为除馑众生薄福在因无法自资得报多所馑乏出家戒行是良福田能生物善除因果之馑乏故X法力以法为力故九十五种外道西域记云九十五种是邪惟一是正附佛法一种也五分法身分即分齐限量也戒定慧解脱解脱知见五种为法聚集不散曰身金翅鸟梵语迦楼罗此云金翅鸟其翅金色故大僊僊者上古修行人之通称惟如来称为大觉金仙戒经云能得如是行是大仙人道结使结谓结缚使谓驱使谓五钝五利结缚心神驱使流转三界故佛法秋晚无三乘法故云佛法秋晚者末运之际法道凋零也十种衣财一憍賖耶衣此云蚕衣二却贝衣此云木棉花三钦婆罗衣是毛织成如绒褐类四刍摩衣此云麻衣五谶摩衣此云粗布衣六扇那衣此是树名取皮纺织七麻衣麻有青黄赤色多种八翅夷罗衣此云细布九鸠夷罗衣此云细毡十谶摩罗半尼衣未见翻译菩提种子种子者能生一切诸佛法故体有二种一当体悲心智心愿心二所依体自性圆明妙心楼至此翻爱乐合掌表心合于道道合于心也初度五人陈如十力迦叶是母党頞鞞䟦提俱利太子是父党X迦叶兄弟谓优楼频螺伽耶那提三迦叶昔于毗婆尸佛时共竖剎柱报为瓶沙王师有五百弟子两弟共有五百自恃多能不肯归佛佛现神变师徒感伏投佛出家达摩多此云能救寺嗣也弟子居之承嗣佛道僧伽蓝此云众园乃生植之所佛弟子居处则能生植道芽圣果福利羣生故精舍乃行人精修梵行之处非为房舍精妙也金刚净剎金刚体最坚利能破万物表此处精修善法能破烦恼恶业也西域凡沙门得道处建旛以告四方寂灭道场寂五住烦恼灭二种生死得道之场故曰道场本觉谓众生心体灵明虗廓等虗空界无处不徧即是如来平等法身依此法身说名本觉始觉谓众生本觉心源由无明熏动觉不成觉多劫在迷今始觉悟是名始觉始本不二名究竟觉即成佛也阿那律陀此云如意佛之从弟菴没罗果此云难分别似桃非桃似柰非柰故常寂光土即理性土也常即法身寂即般若光即解脱土者从佛所居故尸弃亦名式弃此云火火有二义一照诸恶不起X二烧烦恼不生然灯梵名提洹竭大论云太子生时身光如灯故毗婆尸亦云维卫此翻胜观欢喜地谓菩萨智同佛智理齐佛理彻见大道尽佛境界而得法喜登于初地故等觉望后妙觉犹有一等超前诸位得称为觉底沙此云明谓光明徧照也亦云说度说法度人也亦名弗沙此云增盛明达胜义也授记圣言说与曰授果与心期曰记转轮圣王慈恩云四种轮王威定诸方亦有差别铁轮独治南洲奋威始定铜轮治东南二洲震威乃伏银轮治东西南三洲遣使方降金转轮王德振四洲望风顺化故名圣王也不舍精进于法无染曰精念念趣求曰进四种辩才展转无滞曰辩义法词乐说四法曰才阿耨菩提阿者言无无诸垢染故耨者言上三界无比故菩提言知知一切众生皆有佛性故转无上法轮凡圣之所轨持曰法度入他心令彼得悟曰转摧碾惑业曰轮下地所不能测故曰无上着乐所盲贪于胜妙欲故无明障蔽谓烦恼覆心于一切法无所明了故天中天诸天归仰故圣中圣三乘尊敬故X三际先中后也波斯匿王言观身实相观佛亦然无前际无中际无后际庄严戒身清净定慧庄严万德俱备稽首稽留也首头也以头至地停留少顷方起以表行人有所祷故思第一义真谛非有俗谛非无不有不无名中道第一义谛金刚际际边也有坚执世界之力故名金刚经云地水火风轮下有金刚轮过去诸佛舍利咸在其中那由他千万亿佛子以真慈悲绍隆佛种五轮手膝与额五通天眼天耳他心宿命神境也天仙神咸具五道天人属善三涂属恶轮转相通故名为道金刚座难断能断故名金刚谓菩萨处此座断结成佛故然三世诸佛坐斯成道无少变坏即实相心地也四摄法布施爱语利行同事无见顶相谓一切人天二乘及与菩萨皆不能见如来顶故X毗尼日用切要香乳记X卍XXX毗尼日用切要香乳记卷下清古杭昭庆万寿戒坛传律比丘书玉笺记展钵记展者开巾揩钵也谓钵恐有尘先当开巾揩过安置几上以俟食至也如来应量器我今得敷展愿共一切众等三轮空寂唵斯麻摩尼莎诃记梵语多陀阿伽度亦名怛闼阿竭此翻如来智度论云佛名如来者如定光佛等行六波罗蜜得成佛道释迦文佛亦如是来故名如来如定光佛等智知诸法相从如中来释迦文佛亦如是来故名如来而有法报化三身法身如来者即无所从来亦无所去也报身如来者即如法自性来成正觉也化身如来者即乘如实道来度众生也今言如来应量器者三中应身也谓此钵乃世尊躬为模范也四分律云佛在苏摩国游行见彼国中泥土细润不惜兜罗绵手取泥自作钵坯授与陶师烧成此钵宝色光泽圆满美好佛听受持当知此钵为千佛授受之法器九十五种外道悉不知名唯有我佛如来示此未曾有法是知此钵至尊至贵我今何缘何幸得以敷展为巳受佛戒故此一句具含无限难遭渴想之意然敷展大意非徒自利口体而巳先当发愿为众三轮空寂者能断金刚经论云谓布施时体达施者受者及所施之物X皆悉本空则能摧碾执着之相是名三轮体空一施空谓能施之人体达我身本空既知无我则无希望福报之心是名施空二受空谓既达无能施之我则亦无受施之人是名受空三施物空谓资财珍宝等物巳无我人二相即达一切皆空又岂有所施可得是名物空如是体会方称三轮空寂无住相布施而契般若之深意也受食记领纳曰受即取咽之义食者实也以食实其腹也能疗一切饥虗之总名而为助道之正缘所以经教中说云身依食住命托食存得此饮食流入五脏充浃四肢补气益肌身心适悦堪以进道故但不可贪着集比丘受食跏趺而坐展食巾于膝上恐饭汤菜羮堕于袈裟请钵时默念此偈若见空钵当愿众生究竟清净空无烦恼记钵者半梵语略去多罗二字十诵律云钵是恒沙诸佛之标帜而非廊庙之器用此皆如来谆谆诚训凡受持者应当珍惜保重四分律云如来令诸比丘以钵而受食者有异外道故外道缝叶为器拱手而食非是僧相福田之状故佛制之梵语梵摩此云清净究竟者即研穷之意在二乘梵行巳立方名究竟在菩萨极至无上菩提方名究竟也如持空钵当下体会究竟之理直见法界之量X及自巳之量等于真空又见钵空而烦恼亦空又空中而有不空即是妙有真空非是无知顽空此中即达三观之义天台智者大师云若观心空则一切法皆空即是真谛若观心假则一切法皆假即是俗谛若观心中则一切法皆中即是中谛此之三观全由性发实非修成故于一心宛有三用所谓一心三观也若达斯旨即事入理是以空钵之相体会实际之理且不容些子况有清净烦恼之迹者乎华严经云若人欲识佛境界当净其意如虗空故云究竟清净从来不与染法相应故云空无烦恼也集梵语钵多罗此云应量器律中佛不听比丘畜用杂宝铜镴木石等钵大要有二一泥二銕也僧祗律云钵是出家人器少欲知足非俗人所宜十诵律云钵是诸佛标志不得恶用及洗手敬之如目五分律云佛自作钵坯以为后式又发轸钞云应法之器也谓体色量三者皆悉与法相应体有二泥及銕也色者用蔴子杏仁捣碎涂其内外竹烟熏治熏作鸠鸽项色孔雀色所熏者为何夏天盛物不馊不染垢腻有此功用故当熏治量者分上中下若准唐斗上钵一斗中钵七升半下钵五升故名应器达观大师云记讳昙颕为羣生模范人天所师故曰大师夫钵之为器翼三宝备六德何以明其翼三宝盖X微此则僧无所资僧无所资则慧命断慧命断则佛种灭矣备六德者彼其能清能容能俭能广能尊能古则六德之谓也古由佛授记会正记云此是迦叶佛钵佛入涅槃后龙王请至宫中供养以待释迦成道尊由天献记会正记云佛成道巳龙王送至海水上四天王皆欲取之遂化成四钵令各得一钵以奉世尊世尊受巳次第相重合为一钵广则普利一切记古云一钵千家饭孤身万里游欲穷生死路乞化度春秋俭则过中不食记过中不食者学佛而食也如来处于五中谓降生中国中夜踰城中夜悟道日中一食所谈中道容则施受精粗而福利平等记如阿那律陀于饥世以一钵稗饭供养辟支佛感九十一劫天人之中受如意乐清则举世不忍以荤投之记僧祗律云钵是出家人器少欲知足非俗人所宜如是故吾曹敢不宝重哉盛饭时默念此偈若见满钵当愿众生具足盛满一切善法记名义云比丘称乞士者有二义一乞食以资色X身二乞法以资慧命盛者容受物也钵饭既满不可徒生贪饕之想不修梵行当观饭之来处粒粒从信施得来一切善法悉从此智种发生故受施者当梵行具足所施者福果盛满犹如种子发花花复为果满足菩萨之梵行也西域传云佛钵在干陀国青玉色受三斗诸国宝之供养终日华香不满则如言满之故一见满钵饭食则期所修善法一切具足成就圆满不辜此躯为载道之器也集念供养时以右手扶缘左手持钵齐眉将钵匙外向供文照常记将钵齐眉者有二义故一者我等此形乃无明业识杂秽所成恐口鼻中气触其净食不堪供佛菩萨故二者众生情见犹恐分别钵中饮食精粗好恶先起三毒心故次以右掌倚钵缘相等名曰障其触气附供养文记智度论云食为行道不为益身若得食时先献三宝后施四生行愿品云诸供养中法供养最故檀越施来受食之时先当端身正念如法供养三宝也华严云设于念念中供养无量佛未知真实法不名为供养胜思惟经云不起罪业不起福业不起无动业者是名供养佛华手经云若以华香衣食汤药等供养诸佛不名为真供养如来坐道场所说微妙法若能修学者是名真供养思益经X问云谁能供养佛佛言能通达无生际者文殊般若经中佛问文殊汝云何供养佛文殊答言若幻人心数灭我则供养佛台教云供养佛者只是随顺佛语今顺佛教修三观心即为供佛为破五住得解脱故即供养法三谛理和即供养僧供养清净法身毗卢遮那佛记梵语毗卢遮那华言徧一切处谓真如平等性相常然徧于诸法身无碍故经云遮那妙体徧法界以为身梵语佛陀华言觉者起信论云谓心体离念离念相者等虗空界即是如来平等法身则以无念名之为佛佛身无为故曰清净法者可轨义诸乘乘之而得成佛由以法为身故名法身也经云法身者即佛身也谓法能出佛故身者依义体义法身为报化所依体故法身为重故居第一圆满报身卢舍那佛记梵语卢舍那此云净满谓诸惑无余众德悉具故亦即圆满义也又翻为光明徧照谓内以智光照真法界即自报身也外以慧明照应大机即他报身也又云理智如如名为自报相好无尽名为他报摩诃衍云报身者具胜妙因受极乐果自然自在决定安乐远离苦相故名为报三觉具圆名之为佛华严疏云一自觉自心本无生灭故二觉他觉一切法无不如是故三觉满二觉理圆称为满故修因感果名之为报积聚功德智慧名之为X身故曰圆满报身报能显化故居第二千百亿化身释迦牟尼佛记梵语释迦此云能仁牟尼此云寂默心性无边含容一切故名能仁心性本寂动静不干故名寂默又云能仁是悲不住于涅槃寂默是智不住于生死此乃娑婆世界说法之主也千百亿化身者言变化之多也今且言三一大化身如梵网云我今卢舍那方坐莲华台周帀千华上复现千释迦一华百亿国一国一释迦接引三贤故二小化身如法华云即趣波罗奈为五比丘说接引二乘故三随类化身谓猿中现猿鹿中现鹿等随类化现接引一切故譬如千江散影长空止见孤轮万口传声空谷曾无二响应化无穷法身不动亦犹是也无而忽有曰化假聚五蕴为身既以现身受纯陀供又有别受大众之供则一应一化也又智与理泯以报合法能起大用随机普应说法利生故名为化三身无碍两足称尊故名为佛先报后化故居第三极乐世界阿弥陀佛记经云彼土何故名为极乐其国众生无有众苦但受诸乐故名极乐梵语阿弥陀此云无量寿亦云无量光谓彼佛光明及与寿命无有量故智论云无量有二一者实无量诸圣人所不能量如虗空涅槃众生性是不可量二者有法可量但力劣X者不能量如须弥山大海水斤两滴数多少诸佛菩萨能知诸天世人所不能知如涅槃经云唯佛与佛其寿无量是也十号俱彰三身圆显故名为佛此乃西方教主接引众生举西方一佛以例余九弥陀巳成故居第四当来下生弥勒尊佛记梵语弥勒汉言慈氏姓也南天竺婆罗门子名阿逸多翻无能胜具足当云慈无能胜以在母胎中即有慈心故以名族又过去生中遇大慈如来愿同此号即得慈心三昧又昔为婆罗门时号一切智于八千岁修习慈行悲华经云发愿于刀兵劫中拥护众生是即慈隆即世悲臻后劫至极之慈超出凡小故无能胜神通广大威德无穷曰佛布袋和尚颂云弥勒真弥勒化身千百亿时时在世间世间人不识观音玄记云底沙佛时慈氏与释迦如来同发阿耨多罗三藐三菩提心弥勒多游俗姓家弃舍所习诵所以果在后熟为龙华教主当来人寿八万岁时此佛出世三会说法初会度九十六亿人二会度九十四亿人三会度九十二亿人皆证阿罗汉果凡在释迦牟尼佛法中持戒修行及造福者皆得于龙华会上授记成佛故处处经中佛告弥勒偈言汝所三会人是我先所化九十六亿人受我五戒者次是三归人九十二亿者一称南无佛皆得成佛道此举补处以例过X去该通三世当来下生故居第五十方三世一切诸佛记十方者东西南北四维上下也过现未来曰三世佛佛皆供曰一切分身无量徧十方剎故曰诸佛若论往古劫海之现在诸佛即今称为过去即今现在乃过去之未来亦为未来之过去所以出息入息一剎那间而成三世又诸佛者谓尽东方过不可说不可说世界不可说不可说诸佛悉皆现前受我供养余方亦然此乃总结供养一切佛也大智文殊师利菩萨记大智者拣非用外之智也谓一切诸佛皆依文殊而发心故又善财始见即发大心故慈氏语善财言汝先得见诸善知识闻菩萨行入解脱门皆文殊力也微密经云梵语曼殊室利此云妙吉祥信也楞严经说是过去无量阿僧祗劫有佛号龙种上尊王佛央掘经说是现在北方常喜世界欢喜藏摩尼宝积佛慈恩上生经疏引经云未来成佛名曰普现佛地经云妙吉祥者一切世间亲近供养赞叹故又真谛云于怨亲中平等利益不为损恼故又生时有十种瑞故正音文殊师利此云妙德智也经云诸佛之母释迦之师大智独尊常为一切菩萨上首大经云了了见佛性犹如妙德等梵语菩提萨埵此云觉有情同佛所证谓之觉X无明未尽谓之情谓能发起大智大悲觉自有之佛性惟智故上求佛果惟悲故下化众生有了悲智方可利生设无智则佛道难成设无悲则众生难度智悲双运故名菩萨此乃二利之通称也文殊具根本智以信解是成佛根本故经云微尘菩萨众由是成正觉既信解是成佛根本受食后自当精进修持以冀发生定慧也大行普贤菩萨记大行者拣非权小之行也万行之所庄严故称为大供养一切心无厌足故名为行梵语邲输䟦陀此云普贤悲华经云我行要当胜诸菩萨宝藏佛言以是因缘今更汝字名曰普贤行无不徧曰普佑上利下曰贤以周徧佑利故名普贤然行为修道之首非行则福慧不能生施心不能普六度不能修众生不能度故诸佛菩萨无有不从行门中出也然文殊是能起之信解普贤是所起之万行互相融摄表依信起行行能显理故大悲观世音菩萨记大悲者专用悲心以化度也誓愿弘深故称为大寻声救苦故名曰悲梵语阿那婆娄吉低输此云观世音观是能观之智音即所观之境楞严经云此方真教体清净在音闻非智不能起行非行不能兴悲以表受此饮食愿要智悲同运广化众生故立文殊普贤观世音也X诸尊菩萨摩诃萨记诸尊者该摄尘方一切菩萨也如地藏势至等众圣有如是恩德无量无边一切众生无有过者故称曰尊梵语摩诃萨此云大菩萨位登十地等觉以上者悲智并运自利利他也此则总结供养一切僧也摩诃般若波罗蜜记言摩诃者深大般若拣非浅小般若也梵语般若此云智慧波罗蜜此翻到彼岸生死为此岸涅槃为彼岸般若是六度万行之首波罗蜜是涅槃彼岸之终诸佛菩萨以般若为能乘涅槃为所乘依六度法运诸众生出于苦海到涅槃彼岸也此句总结供养一切法也佛是能说故先供僧是能传故次供法是所说所传故后供三宝一供六道均益故四恩总报故未受食前应先称供也粥有十利饶益行人果报无边究竟常乐记僧祗律云佛在舍卫城时难陀母作食先饭比丘后自食复作釜饭逼上饭汁自饮觉身内风除宿食顿消由是多水少米合煎复用胡椒荜茇调和奉佛所以佛听比丘食粥有十种利故一资益身躯颜色丰盛二补益尫羸增长气力三补养元气寿算增益四清净柔软食则安乐五滋润喉吻论议无碍六调和通利风气蠲除七温煖脾胃宿食消化八气无碍滞辞辨清扬九适充口腹肌馁X顿除十喉吻霑润渴想随消谓粥有如是利益不可思议果报亦不可思议其饶益行人是愿表因果报常乐表果谓施主以十利之粥供养者必当感证涅槃妙果而获常乐我净四德也周书云黄帝始烹谷为粥魏武帝苦寒行曰行行日巳远人马同时饥担囊行取薪斧氷持作糜三德六味供佛及僧法界有情普同供养记三德者一清净谓供佛僧之食常使清洁无荤秽之气二柔软谓供佛僧之食当须柔软甘和而无麤涩之味三如法谓供佛僧之食当随时措办制造得宜也六味者谓酸苦甘辛醎淡也涅槃经云诸优婆塞为供佛及僧办诸食具种种备足皆是旃檀沉水香薪八功德水之所成熟其食甘美有美德焉供佛者谓供三世诸佛也僧有二种一者菩萨僧二者比丘僧供佛未有不供僧也故曰及普同者上至诸佛中奉贤圣天龙护法下至一切含灵无不徧及故曰普同供养若饭食时当愿众生禅悦为食法喜充满记禅悦法喜者此乃出世五种食中两法也故华严疏云世间之食但能资益生死之身修行之人于世美味心不贪嗜常持正念以禅悦法喜为食则能长养善根出离生死成就菩提故有出世五种食也一念食谓修圣道者常持正念故二法喜食谓爱乐大法资长道种故三禅悦食由得定力X资长慧命道品圆明心常喜乐故四愿食谓不舍梵行长养一切善根如世之食资益身根故五解脱食谓离诸业缚于法自在长养菩提故此五种是圣食第一句偈是凡食谓米炊熟曰饭又饭茹噉之义谓进食之时作是愿言我今受此段食资养幻躯修出世道愿诸众生不由胎藏不假段食惟得禅悦法喜二食长养圣根资持慧命也出生记出生者当时世尊为鬼子母等恼害人民兇恶无比故先以威折后以慈摄以法食易其口腹不使生命入其死门故曰出生然恐法化不恒兇恶之辈仍害生命乃敕诸弟子凡修行处食时先施法食令满法喜故涅槃经云不施食者非我弟子集念毕出生用匙取饭七粒面不过一寸以左手大拇指捻无名指作甘露印默念偈云法力不思议慈悲无障碍七粒遍十方普施周沙界集将匙中饭给侍者送去匙朝里向默念呪云唵度利益莎诃记法力者偈呪观行力也不思议者谓此观行之力不可以心思不可以言论而能成就不思议之慈悲以慈故饱满一切以悲故拔饥渴苦障碍者谓饿鬼有三障一外障谓饿鬼常受饥渴皮肉血脉皆悉枯藁头发蓬乱其面黯黑唇口干焦常以其舌自䑛其面慞惶驰走处处求食所到泉池便X见其水变成脓血自不欲饮如是等鬼由外障碍饮食是名外障二内障谓饿鬼针咽炬口其腹宽大纵得饮食不能啖饮如是等鬼由内障碍饮食是名内障三无障谓有饿鬼名勐焰鬘虽见饮食无有障碍然随所噉之物皆被烧然变成火炭由此因缘饥渴大苦是名无障如上重苦以慈悲力故得无障碍以无障碍故而能以七粒之饭化少成多周遍沙界令诸鬼神个个消诸障碍得沾法味而得解脱也大鹏金翅鸟旷野鬼神众罗剎鬼子母甘露悉充满唵穆帝莎诃记观佛三昧经云金翅鸟王名曰正音于众羽族快乐自在于阎浮提日食一龙王及五百小龙于四天下更食日日数亦如上周而复始经八千岁死相既现诸龙吐毒不能得食饥逼慞惶求不得安至金刚山从山直下至大水际从水际至风轮际为风所吹还上金刚如是七返然后命终以其毒故令十宝山同时火起难陀龙王惧烧此山即降大雨滴如车轴鸟肉消尽唯余心在心又直下七返如前住金刚山难陀龙王取为明珠转轮圣王得为如意珠若人念佛心亦如是起世经云龙与金翅鸟王皆具胎卵湿化四种楼炭经云四生金翅鸟还食四生龙涅槃经云惟不能食受三归者华严经云此鸟食龙所扇之风若入人眼人眼X失明故不来人间恐损人眼故起世经云大海之北有一大树名曰居咤奢摩离其树高一百由旬枝叶徧覆五十由旬此鸟与龙皆依此树四面而住四面各有宫殿纵广六百由旬七重垣墻七宝庄严卵生鸟王居树东面欲啖龙时飞上东枝观大海水乃即飞下翅扇海水自开二百由旬取龙食之此鸟王惟能取卵生龙也胎生鸟王居树南面欲取龙时飞上南枝令水自开四百由旬取龙食之此惟能取卵胎二种龙也湿生鸟王居树西面欲取龙时飞上西枝令水自开八百由旬取龙食之此惟能取卵胎湿三种龙也化生鸟王居树北面欲取龙时飞上北枝令水自开一千六百由旬取龙食之此鸟卵胎湿化四种龙皆能取也于时有化龙子于六斋日受斋八禁时金翅鸟欲取食之衔上须弥山北大銕树上高十六万里求覔其尾了不可得鸟闻亦受五戒如来令沙门释子受食之时先施彼一分以养其命故有此缘也旷野鬼神众者大涅槃经云佛告诸比丘我于往昔分卫聚落见树下有一鬼神名曰旷野纯以血肉为食日啖一人我于尔时为说种种妙法然彼愚痴不受我教我即化身为大力鬼动其宫殿使彼迷闷令心不安我还以慈悲手拊摩其身彼即坐起生善信心我复本相为说法要受不杀戒其鬼白曰我及眷属惟仰血肉为食今受戒巳云何X存活佛言今敕弟子随修行处食时先施一分令汝等饱满若不出生非佛弟子故有此缘也鬼子母者罗剎中之巨擘也梵语罗剎此云速疾鬼阿含经云此母先身是牧牛人妇因有不如意事起嗔恚心发愿食王舍城中所有诸人男女因其恶愿舍身随生药叉之内而有千子皆为鬼王统数万鬼五百在天上常娆乱诸天五百在世间常娆乱国界人民日日噉王舍城中诸人男女时彼城人皆言为贼将去护城善神告曰汝等男女非贼偷去乃欢喜药叉取而食之诸人答曰若取我等男女食者乃为怨贼何名欢喜是故梵语呵底利母此云怨贼即诸天中鬼子母天是也王舍城人白佛求救佛遂藏其稚子名曰爱儿此母天上人间处处求覔不得后遇增长天王指指佛所佛言汝怜爱儿乎汝有千子一尚见怜况复余人一二而巳汝复食之其苦何如世尊说法化导遂揭钵还之令受三归五戒得须陀洹住佛精舍无子息者求子得子有疾病者祷之则安故为鬼王母由受佛戒亦唿千子同依佛所闻法化导不恼天人其母白佛言既受戒巳我及子众今何食耶佛言苾蒭凡受食时先出一分令汝等充足饱满故西干诸剎或于门屋处或于食厨边设一小桌安一盆器塑畵母形擕一子于其膝下大众受食之时施其一分令彼脱离饥渴之苦此是西天竺国X出生之轨则也以是观之各各出生元非正制但令侍者送食众持偈呪施心普矣原重于法不在食之多少若在道行或分卫处及施主家上座出生下座送食余持偈呪理则如然若独分卫当须自出其意明矣巳上三缘如是暴横见佛威神不动声色而能降伏然恐其暴恶习气未尽故先以甘露妙法涤其心胸后以饭食令充足饱满也如上二偈本于涅槃天传二典故句异而义同凡出生时须合持诵集今时每见以指印表喻须弥山将食周绕数次或复绕竟翻转手印种种做作覈考经律不出典章全失威仪若论理唯左手结印右手出食口中默诵偈呪是其正也按南海寄归传云西域僧众赴供受食处上设一圣僧座边傍设一小桌安一盆器供鬼子母凡行食时先供圣僧次供现前大众后供鬼子母食无有各各出生之制今顺东土古仪虽各各出生但不可种种做作也侍者送食记侍者乃近承之人送食是奉师之教设或师自往者众必齐起反令惊动以致不安故令侍者代送也汝等鬼神众我今施汝供此食徧十方一切鬼神共唵穆力陵莎诃记汝等者谓指上神畜三种直唿其名而施彼法X食也婆沙云鬼者畏也虗怯多畏故又希求名鬼谓恒从他人希求饮食以活性命故而有三种一谓罪业极重者积劫不闻水浆之名二但伺求人间荡涤脓血粪秽而食三时或一饱谓作恶众生由悭贪故生于此道神者能也大力能移山填海小力能隐显变化又气伸者为神屈者为鬼故曰鬼神槩而施之曰众我今施汝供者谓正当比丘受食未曾噉嚼之时以此清净妙供施与彼故此食遍十方一切鬼神共者鬼神以触为食谓诸鬼神等各散十方而此呪食能徧十方令鬼神共触气分以表佛慈平等皆得平等法味也感通传云昔南山大师住世化导不飡人间饮馔二十余年常受天供一日师问天人曰贫道修行何德敢劳尊天送供天人答曰我师曾为沙弥时每于出食施诸有情我等咸霑法食之味皆令得脱苦趣遂感天身是故常感大师法乳之恩济度我等今来酧报斯乃宣祖道德之所致耳由是观之学道之人凡所作一切行皆回向法界一切众生同成觉道斯乃菩萨行其功德不可思议也侍者送食回侯维那唱僧䟦鸣磬一声方归本位僧跋记僧䟦者即等供之唱法也梵摩难国王经云梵摩难王太子名均邻儒出家得道王时不知每往供养异于众僧佛知王用恩爱故告言一切众生X皆我亲属夫欲施者皆当平等不问大小佛勅阿难临饭唱僧跋令众僧饭皆平等寄归传云三钵罗佉多此云善至或是密语能除毒故义如后释佛制比丘食存五观散心杂话信施难消大众闻磬声各正念记佛制者犹奉王勅也十诵序云尸利仇多疑佛有一切智乃计毒食舍内作大火坑令无烟焰以沙覆上敷不织床自言若佛有智当不赴请佛以应度默允乃语阿难令诸比丘莫先行如来领诸比丘入于彼舍火坑中化生莲花佛与比丘皆行花上其不织床皆成完床尸利感化白佛此食杂不堪供佛言但施食之无病佛告阿难宣令未唱呪愿不得先食唱巳食皆甘美佛还作法从今未唱呪愿不得食也食存五观详着下文散心杂话乃至各正念者此述佛告阿难宣令之意以警比丘常修正观乃可受食若不修观散心杂话而食者则信施难消也古云施主一粒米重如须弥山若还不了道披毛戴角还难消二字甚于尸利仇多毒药也是故丛林至今遵佛遗敕将受食时击磬宣偈令诸比丘于声中各存正念正念者如理而念名为正念即念慧也谓沉掉有无等不动谓不动正念也梵网经云宁以此口吞热铁丸及大流勐火经百千劫终不以此破戒之口食信心檀越百味饮食五灯云提婆尊者得法后至迦毗罗X国有长者名梵摩净德一日园树生耳如菌味甚甘美唯长者与第二子罗睺罗多取食取巳随长余亲属皆不能见祖知其宿因遂至其家长者问其故祖曰汝曾供一比丘否然此比丘道眼未明虗霑信施故报为木菌惟汝与子精勤供养故得享之又问长者年多少曰七十九祖说偈曰学道不通理转身还信施汝年八十一此树不生耳后如其记集律中佛制众僧受食唱僧䟦者因外道请佛及僧密下毒药于食中故令诸比丘一齐唱云三䟦罗伽多所有毒药皆变为上妙美味众食安乐免其毒害言僧䟦者僧即受食之僧众䟦即所唱之秘呪也梵语三䟦罗伽多此云等供谓众僧食皆平等故又云善至谓供具善成食时复至故今此方唱五观令众一心受食而为僧䟦者一则无有外道毒害故二则令人惭愧受食故是以虽非正制东夏通行举钵记既闻唱警䇿文及磬声巳即当以左手持钵右手扶缘一举默持此偈呪执持应器当愿众生成就法器受天人供唵枳哩枳哩嚩日啰吽癸咤记执持者手捧也梵语钵多罗此云应量器谓体色量三与法相应名为应器体虽许泥铁惟重于X瓦善见律云三乘圣人皆执持瓦钵乞食资生以四海为家故名比丘色惟听熏作鸠鸽项色不许青黄绿白及彩畵杂色故量则虽有上中下三等佛制令随身分量故三者之中有不如法便非应器也执持应器必诵呪偈回向众生即体是法本来成就故成就法器一句而空假中备矣乃至制度之法三匙五观之意皆出于应量则诸法无不具足也四分受戒犍度云世尊昔日于菩提树下初成佛时有二贾客将蜜麸夫少奉佛世尊作是念过去诸佛以钵受食是时四大天王各以石钵疾献世尊如来复作念云若于一人边受者余则有恨我今四钵总受次第相重安左掌中以右手按下佛神力故合成一钵故云成就法器受天人供也故律中不听比丘畜石钵若畜犯偷兰遮若不知如是应量之法即滴水难消况天人供耶一正受食时应具威仪僧祗律云比丘受食当如雪山象王食法食入口巳以鼻作后口分齐前食咽巳续内后团不得大不得小当可口食上座当徐徐食不得速食竟住看令年少比丘狼狈食不饱若麸夫少团大当手中分令可口饼亦如是受食时不得令一粒落地若食薄粥羮饮不得噏使作声当徐徐咽根本律云不弹舌食不㗘㗱食不诃气食不吹气食不得振手食广如律中三匙有节X记节者度也谓受过三匙饭或用笯女或以匙取羮而食也然初不停于二终不至于四而必以三者何也表愿断贪嗔痴三毒及显三聚净戒故智度论云食为行道之本正受食时须作三愿初匙愿断一切恶记愿断一切恶者谓无恶不断天台云有界内界外恶即见思尘沙无明等惑是也初下匙时当愿此生所有身口意三业及一切不善之法悉令断尽也二匙愿修一切善记愿修一切善者谓无善不修次下匙时当愿此生所有一切善法悉令勤修即如来所说戒定慧三学并三十七品助道等法乃至百千三昧无量法门是也三匙誓度一切众生记誓度一切众生者谓无一众生不度如阿难发愿如一众生未成佛终不于此取泥洹也次下匙时当作是愿此生所修善根回施一切众生共成佛道前二匙是自利此正当利他即四弘誓愿也集如是行者承此呪愿力胜河沙七宝百味饮食供养诸佛菩萨贤圣僧也记此三愿心本起信论文云一者直心正念真如法二者深心乐集诸善行三者悲心欲拔众生苦亦即三方便一能止方便止一切恶法二发起方X便发一切善根三大愿方便愿度一切众生语云三心未尽滴水难消夫是之谓欤五观无违记无违者理事无碍也谓观中即事即理谛思融会故若学道人受食不存正念如牛噬草何殊故懒菴禅师曰十方僧物重如山万劫千生岂易还金口共谈人未信他年争免銕城关又曰人身难得好思量头角生时岁月长堪笑贪他一粒米等闲失却半年粮由此观之三学不修被食所堕可不慎欤一计功多少量彼来处记计功多少者谓想此一钵之饭非是等闲推其原本自从种植收获农夫酌晴较雨干旱水涝锹锄犂耰以至淘炊等作夫流汗合集食少汗多功重如是古云锄禾正当午汗滴禾下土谁知盘中飡粒粒皆辛苦故律云一米百工是也入口即成不净顷刻变为屎尿恶不欲见我若贪着当堕地狱吞热銕丸出为畜生偿他宿债如是观巳心生厌离方堪受食量彼来处者僧祇律云皆是信心檀越减损口腹为求福故布施我等所谓檀信脂膏行人血汗若无修行粒米难消故文殊问经云菩萨若无思惟即饭亦不应受凡受食时当作此观二忖巳德行全缺应供X记忖计度也谓计度已之德行全缺也若果勤修三学化导众生具此二利之德名之为全方堪应供若不具者名之为缺则不宜受故毗尼母论云若不诵经坐禅营三宝事及不持戒受他信施为施所堕又云断三界见思惑尽证阿罗汉果方为全应供若初二三果巳来皆名缺应供也然德行虽全犹须观法方消信施故天台云不问乞食众食皆须作观若不入观即润生死所谓学道不通理也全既如此况缺者耶凡受食时当作此观三防心离过贪等为宗记防心离过贪等为宗者以贪嗔痴三毒是一切众生生死根本造业因缘谓此心具足无量无边烦恼之过患而贪嗔痴是其根本故曰为宗宗者主也故弥勒问经云一切恶法皆从贪嗔痴起我等为道舍家应当谨慎防之根本若遣诸恶远离故于美味不起贪想于粗食不起嗔恚于不粗不美食不起痴心凡受食时当作此观四正事良药为疗形枯记正事良药为疗形枯者谓吾人四大成身常为饥渴所病苟非饮食则形枯色顇无由进修道业是以饮食为资身治病之良药修行进道之机关如有贪着则反成沉疴矣阿育王经云优波笈多以一器盛满乳糜又以一空器并置一贪食比丘前语言汝可待冷稍稍饮之而比丘贪食心重便X吹使冷乃并食之笈多曰乳糜虽冷汝心故热复须冷之当以不净观为水除此心热若见饮食如服药想比丘食竟即便吐出满于空器笈多曰汝可更食比丘曰不净何可复食笈多曰汝观一切法犹如涕吐因为说法比丘精进思惟观察得阿罗汉果凡受食时当作此观五为成道业应受此食记为成道业应受此食者谓出家人无为无欲清净自守随缘饮啄以资形命为修三乘道业故不食则形羸色变道业难成今因成就道业故受此食苟不修道则粒米虽消慈恩云为成道故施将来道业未成争消得可见饮食是助道正缘所以受之若自知道业未成切须深生惭愧故行护云所食须生惭愧当作观法摩得勒伽论云若得食时口口作念若不如是用心便名虗消信施凡受食时当作此观集一计功多少智度论云此食垦植收获舂磨淘汰炊煑及成功用甚多量彼来处僧祇律云施主减其妻子之分求福故施凡受食时当作此观二忖已德行全缺应供毗尼母律云若不坐禅诵经营三宝事及不持戒受人信施为财所堕则不宜受食德行若全则可应供受食凡受食时当作此观三防心离过贪等为宗明了论疏云出家先须防心三过谓于上味食起贪下味食起嗔中味食X起痴以此不知惭愧堕三恶道凡受食时当作此观四正事良药为疗形枯谓饥渴为主病四百四病为客病故须以食为医药用资其身凡受食时当作此观四百四病者人身假地水火风四大所成一大不调则生百一种病四大共成四百四病五为成道业应受此食谓不食则饥渴病生道业何成增一阿含经云多食致苦患少食气力衰处中而食者如秤无高下凡受食时当作此观记此五观道本遗教经文云受诸饮食当如服药四观义也次云于好于恶勿生增减三观义也三云趣得支身以除饥渴五观义也四云受人供养趍自除恼二观义也五云无得多求坏其善心一观义也古德云五观若存千金易化所以和尚广引经论以发明也洗钵记洗者荡涤其腻屑也谓受食巳毕应当如法涤器若论西土洗法必须灰泥皂荚蒭摩艹等方除油腻谓彼处食多乳酪酥油故此方但盛米饭只须滚水洗之即洁矣以此洗钵水如天甘露味施与诸鬼神悉皆获饱满唵摩休啰悉莎诃记梵语苏噜巴此云水而喻甘露者葢谓比丘以水洗钵涤时加持偈呪其法力之功不可思议以此法水普济羣生令其善芽增长罪垢荡除离生X死之热恼除贪爱之枯竭成就菩提超登觉岸是以喻如不死妙药也世人但知施食之利最多而不知此施水之功逾胜谓饿鬼咽喉炽然见水不能得饮惟此呪水饮之咸得清凉而脱苦趣是故洗钵之时加持偈呪愿力以水施与如天甘露能令鬼神不饥渴故去水巳复应展故不展而水不能干内恐湿气外恐招尘故须展也经律异相云有阿罗汉常入龙宫应供食还以钵受沙弥洗钵中有残饭数粒沙弥嗅之大香食之甚美便作方法入师绳床下两手捉脚其师至时绳床俱入龙宫龙言此未得道何以将来沙弥食钵粒故五云志逢禅师一日入普贤殿中晏坐倐有神跪于前师问谁曰护戒神师曰吾有何愆耶神曰洗钵水师每倾弃非所宜也师从此后尽饮之即成脾疾十载方愈结斋记结者收归也檀越为生善故设斋供养众僧斋供既毕仗呪力加护二偈功能结其善法令不散失自他两利二施无穷故云结斋先念准提呪者愿所求如意也所谓布施者必获其利益若为乐故施后必得安乐记运心普徧为之布辍已惠人为之施月灯三昧经云布施乃破悭贪之前阵入正道之初门四分云此乃如来成道于菩提树下最初受二贾客蜜X麸夫少之回向偈今时结斋所以念之然受者虽无如来德行仗佛愿力必令施者得安乐也律云施者凡所供养必有愿求或求生天享福或求解脱轮回或求长寿安乐或求寂灭涅槃受者当于三宝前宣达其愿故如来受食巳即说此偈回向所谓何心施者随因感果必得其中如愿也有惠身心曰利所求满愿曰益以福田植种非僧不能故上二句明感下二句显应远离生死曰安不受诸有曰乐所谓端坐受供养施主蒙安乐故云若为乐故施后必得安乐也饭食巳讫当愿众生所作皆办具诸佛法记终止为讫讫者尽也谓受食洗钵巳正当施法之时也若不发愿回向则前三匙五观皆为剩语有始无终是故当愿一切众生究竟一切事也所作皆办者约事而言佛世比丘受食竟收衣钵洗足巳敷座而坐或坐禅或修观增其三学故略言观行巳周厨务行堂巳毕惟勤佛道无别事故至于入理深谈岂易言哉二乘秪断见思惑菩萨将尽无明尚未名皆办惟佛五住究尽二死永忘可称皆办也然世人食巳非奔走尘务则增长睡眠故今愿回向佛道故云所作皆办具诸佛法也佛法总具自然所作皆办所作皆办无有不具诸佛法也受䞋X记上古檀越饭僧先以布㲲衬其座斋巳送衬作衣故亲从衣后以银钱代布故亲从贝谓饭僧不足以尽敬而加赠之以物表礼节慇懃之至于时祝诵财法二施等无差别檀波罗蜜具足圆满记养命之源曰财契悟心地曰法施者散与也婆须蜜论云作檀䞋此云财施解言报施之法曰达䞋导引福田亦曰达䞋字咸从口西域记正言达䞋拏者右也或云䭾器尼以右手受人所施为其生福故财法二施等无差别者谓檀信以财施比丘以法施二种功德较量无有优劣故云等无差别檀者华言施波罗蜜此翻事究竟菩萨为众生徧修一切事行圆满故今之所施本欲圆满檀波罗蜜也即所谓财施无尽法施无尽福德亦无有尽故云具足圆满取杨枝记手捉曰取杨枝者梳齿之木也白玉蟾记云太微空中箕宿之精化而为柳垂垂袅袅于淡云疎雨之间古之所隐于柳者葢欲彰其温柔谦逊之志也寄归传云梵语惮哆家瑟诧惮哆译之为齿家瑟诧即是其木岂容不识齿木名作杨枝西国柳树全稀译者輙传斯号佛齿木树实非杨枝那烂陀寺目自亲覩其齿木大如小指大木破用小条截为近山庄者则柞条葛蔓为先处平畴者乃X楮桃槐柳随意预收傋拟无令阙少三千威仪云用杨柳有三事一者断当如度二者破当如法三者嚼头不得过三分言断当如度者齿木有三种长者十二指短者六指二内名中集律中名曰齿木杨有四种皆可梳齿也一白杨叶圆二青杨叶长三赤杨霜降叶赤四黄杨木性坚致难长今咸以柳条当杨枝柳条垂下乃小杨也若无柳处将何梳齿须知一切木皆可梳齿皆名齿木但取性和有苦味者嚼之不独为柳木一种也手执杨枝当愿众生皆得妙法究竟清净唵萨吧嚩述答萨哩吧答哩嘛萨吧嚩述怛口夯唵㘕莎诃记手执杨枝者谓食罢之时当去秽以究佛法也菩萨百无所思一切天人觅其起处不得忽然机境相逢乃见入事入理之无穷是故菩萨才举杨枝便愿一切众生于礼拜持诵观心阅教皆得悟入妙法究竟妙法无他直愿一切众生清净而巳以今生持戒清净为因则当来究竟清净为果葢杨枝质性温柔滋味清凉故取其义为喻也故华严疏云杨枝五利是曰俗法嚼杨枝记嚼者咀噬也谓手握杨枝以齿碎啮也法苑云垂杨细柳绿干新条去热则口发幽兰净齿则气X含优钵嚼杨枝时当愿众生其心调净噬诸烦恼唵阿暮伽弥摩𨽻尔嚩迦啰僧输䭾你钵头摩俱摩啰尔嚩僧输䭾耶陀啰陀啰素弥么𠾆莎嚩诃记嚼杨枝时者谓受食巳即当梳齿不得延挨过也律云余津若在即不成斋诵经听法受礼礼他并皆得罪谓净秽相参故其杨枝味苦涩嚼之则有益身心菩萨为愿一切众生调伏烦恼更无别事惟示坚忍之法除其烦恼亦如饮杨枝苦味而消除烦热也其心调净噬诸烦恼者谓真如心体本自清净但为无明所蔽妙净明心不能得显今用戒力以调伏之则净明独露其诸烦恼惑业自消喻如杨枝噬断而永不复续矣集凡嚼杨枝时须令涎尽然后以水漱之不得含水同梳其嚼杨枝有五种利益一口不苦二口不臭三除风四除热五徐痰癊若用残者当弃屏处不得掷大众行坐之所漱口记潄者以水潄涤口中腻滑令净以便说法礼敬无碍于事理也漱口连心净吻水百花香三业恒清净同佛往西方唵噉心唵罕莎诃记漱口连心净者谓食时菜甲遗于脥间久之作X气故食毕嚼齿木巳必须漱口涤其渣滓令净尽无遗以事推理匪止口净亦兼心净矣吻犹含也百花香者乃表因果齐彰也此言当含水于口内百花香喷于口外正喻持戒坚真心体清净则戒香自当馥郁也三业恒清净同佛往西方者谓身语意业既然清净则两乘戒体自圆净戒为因净土为果便同诸佛无二无别西方极乐弹指可超三界自不漏落矣出钖杖记出者谓从内取出行持也钖者八义彰名谓能轻烦恼明佛法出三界而不回悟正法而顿醒断我慢疏三毒採取戒定慧宝成就无上菩提故名为钖杖者扶也依也谓依杖行持能扶我出离三界故四钴十二环是释迦牟尼佛杖两钴十二环是迦叶佛杖又大小两乘用各不同制亦是别也集梵语隙弃罗此云钖杖乃三世诸佛所持以彰智行功德净除烦恼业障比丘每日早食竟齿木巳须礼佛出杖若有白衣及沙弥令彼授与若无礼佛三拜起巳自取持出向东拭尘如法作观其观行威仪广详钖杖经中手取杖时默诵此偈呪执持钖杖当愿众生设大施会示如实道唵那㗚𠾱那㗚𠾱那栗咤钵底那㗚帝娜夜钵儜吽癸咤记执持者手举也有其二义一执为行道之仪二X振以乞食故举所以发相似之愿无依之道是真道也向无余法真涅槃也故经云如是杖者乃圣人之标帜贤士之明记趣道法之正幢建念义之志具斯四义故名钖杖良以法依心建教对机谈沙门之法解空得道执持钖杖醒悟世间一切众生故当先发愿也设大施会示如实道者即事明理就实开权是以建大法幢开阐人天正路关闭诸恶道门令法界众生不入迷途显示一真实相之理以如如之智契如如之理智理一如契合中道之理故云设大施会示如实道也敷单坐禅记敷者舖饰也梵语禅那华言静虑乃寂照不二之义谓内心不染外境不牵息诸缘而常安见一心而证道故云禅那若敷床座当愿众生开敷善法见真实相记展开坐具曰敷能装载身形曰床三尺五尺为榻八尺曰床有绳床有木床各有五种谓旋脚直脚曲脚无脚入陛是也座者榻也学道之人于上跏趺息心定虑究明大事之所也下二句就事显理谓此幻殻久被无明封固何能得显真理必以戒为基本于此坐禅习定则妄心勦绝智慧现前所谓迷云散于长空清珠投于浊水开无明之爱网见一乘之实相又云心目有用故名为开谓初破无明开如来藏见实相理如日出暗灭故云开X敷善法见真实相也然此实相即诸佛本源心地异名以其离一切相即一切法超诸戏论不可破坏无相不相故名实相正身端坐当愿众生坐菩提座心无所着唵嚩则啰阿尼钵罗尼邑多耶莎诃记正身端坐者形端表正也此是身仪谓闭目澄心两手相交而重沓也仪容挺特形若孤松故云正身身正则心正禅波罗蜜具出坐法若半跏以左压右牵来近身与左右䏶齐若全跏更䟤右以压左如龙蟠结周正其身手以右压左置右脚上亦令近身当心安置古往诸佛及弟子众尽行此法非世受用法不与外道共能破魔军及烦恼故内以圆观更加读诵如膏助火也菩提者华言觉道座者自悟本有空王之座也此座人人本具故曰当愿如莲华不染故曰无着华严经云菩提心者犹如种子能生一切诸佛法故其下有一百十八种喻无由出此一偈也又菩提者谓外修观行内明理智万缘俱寂一心向道也而云为座者以菩提乃所证之理故经云众生心水净菩提影现中又心无所着者即是心行处灭心不着故诸法不生必离言说故法华云诸法空为座是也又云转烦恼而为菩提谓修诸功德顿超诸有识情垢净则无明断尽真理自现圆觉经云无碍清净慧皆从禅定生是知超凡入圣必假净缘坐脱立亡X须凭定力一生取办尚恐蹉跎况乃迁延将何敌业智度论云见畵跏趺坐魔王尚惊怖何况入道人端身不倾动又为正观五种因缘故结跏趺坐一由此晏坐身心摄敛速发轻安最为胜故二由此晏坐能生时久不令身心速疲极故三由此晏坐是不共法他道他论皆无有故四由此晏坐形相严净令他见巳极敬信故五由此晏坐佛佛弟子共所闻喜一切贤圣所称赞故睡眠记义如前释睡眠之时合掌面向西观念佛十声或千百声巳方诵此偈以时寝息当愿众生身得安隐心无动乱记经律通制出家弟子初夜后夜精勤佛道中夜歇息免致过劳之患如日出而作日入而息也若宰予昼寝非时也释子大事未明所作未办驰求心未歇非时也亦有身安而心未安亦曰非时寝息者眠卧也若大事巳明所作巳办驰求巳歇身心俱安故曰安隐乃相应以时也今世人但知昼以日为恩而不知夜以月为德月为德者如华严婆珊婆演底主夜神云一切众生临于昏夜若无主夜神卫护则为野干魑魅扰乱不得安隐眠息以得夜神卫护之恩能令众生至于安隐不动之地安息无梦之乡可见菩萨行住坐卧皆度脱众生故吾人眠卧之时即当发愿度生也身得安隐X心无乱动者心定则身定思多则梦多故曰乱动谓仗此法力而得远离颠倒梦想寤寐一如也当观自心如月轮圆满清净于月轮中观想梵书阿字光明朗耀此乃是西域字种阿者无生义想诸行无常终归磨灭能作所作一切皆空犹如梦幻空无有生便是安隐身心之大义也善见律云临欲睡时应先念佛念法念僧念戒念施念无常于六念中一一念之集观想丮廾字论一气持二十一遍然后卧卧须右脇名吉祥睡不得仰卧覆卧及左脇卧不得脱里衣小衣卧当须忆念本参取水记除盖障菩萨所问经云夫水之为德本体清净澄湛凝寂尤能滋长万物涤除众垢炎热遇之而清凉枯竭饮之而沃润取者汲也谓汲沟㵎河池井潭等水也须谛视有虫无虫以密罗泸过方用缁门警训云物虽轻小所为极大出家慈济厥意在兹会正记云出家人修慈为本慈能与乐无杀为先物类虽微保命无异集梵语钵里萨罗伐拏此云泸水罗律中诸比丘闻佛制戒巳不知作泸水罗佛听如杓形若三角若作宏墎若作泸瓶若患虫出听安沙在囊中不应弃陆地还安着水中会正记云若作囊须用细熟绢为上若无细绢细棉布亦可僧祇律云看水X时不应以天眼看亦不得使闇眼人看乃至能见掌中细文者得看不得太速不得太久当如大象一迥顷若水中虫极微细者不得就用洗手面及大小行缁门警训云泸囊乃行慈之具济物之缘大行由是而生至道因兹而尅凡取水时诵此诸佛德名偈呪功德无涯可谓真持戒者若见流水当愿众生得善意欲洗除惑垢记眼根发识曰见源头活水曰流然其性相不二动静一源若无源之水不流即是死水流得其源则澄之不清扰之不浊而能旋香海载须弥恩沛三有泽及万灵而不自伐为功僧得法源则在尘不染烦恼不侵而能回戒海载涅槃量同法界等济四生亦无自强为善故三贤十圣赞之不及凡夫肉眼谁能窥其大用哉今此偈文全在发明见字若见不彻云何为彼当愿云何为彼涤惑耶若见者谓所见之水情状不一故如人见之清凉可悦饿鬼见之流变为血鱼龙见之谓是宫殿溺者见之谓是死窟究竟水尚强名何况有如上等见皆是众生业力所感故华严经云阿修罗宫雨刀杖三十三天雨摩尼而阎浮提中雨清水是也得善意欲者谓愿所求如我意也非为情欲之欲若是情欲即是惑垢便从烦恼堆中擘不开也欲者是乐欲即从心所欲也成实论云心有所须是名为欲欲为法本以欲求故得一切法毗尼母论云X如佛翘勤不倦故名求法根本又当作愿字看谓心中愿乐洗除无始以来情欲之惑垢也然惑垢即烦恼之别名谓惑乱心田生诸染垢上文是菩萨当愿意欲是众生当愿其犹啐啄同时若菩萨发愿度众生而众生不发愿出离者菩萨虽有愿亦无如之何也南无欢喜庄严王佛记南无此云归依谓起诚敬心发救护力望佛救护众生也如涅槃经云阿阇世王虽有逆罪应入地狱以诚心向佛其罪即灭故云救护力欢喜庄严王者谓此如来因中所修诸行以欢喜心教化众生离诸嗔恚烦恼故于果上感斯嘉号佛者觉义谓此觉体圣凡同具蠢动不无背觉合尘名为颠倒故须念佛背尘合觉号曰明悟故须度生迷悟性空觉体常妙无欠无余是名为佛南无宝髻如来记实髻者亦名宝胜谓此如来智无与等超出一切最胜最尊故加顶髻之喻如来者十号中之首称也离倒名如出缠名来众生在缠之因含摄出缠之果故名如来金光明经云此佛往昔修菩萨行时作是誓愿于十方世界所有众生临命终时闻我名者命终之后得生三十三天故有是称也南无无量胜王佛记无量胜王者谓此如来功德智慧犹如虗空甚X深广大无量无边不可称数不可穷尽故名无量胜王也独称此三如来者谓此三如来于因地中护生之念偏强虽然佛佛以慈为本各有本愿不同如观音闻声救苦地藏度尽众生弥陀接引往生者也今称此三如来者以望随缘赴感救护众生也故比丘住处有泉池所用木牌写三佛号竖置水中以便用也唵嚩悉波罗摩尼莎婆诃若见大河当愿众生得预法流入佛智海记极目无涯曰大流通地脉曰河西域有五大河谓𣩦伽河琰母河萨罗喻河阿布罗伐底河莫熈河也此方禹疏九河而注诸海谓徒骇河太史河马颊河覆釜河湖苏河简河钩盘河洁河鬲津河也今持此偈不惟大河但见入海之河即当发愿也得预法流入佛智海者谓修道之人断妄证真有少分相应若约位分正当初信地也故云得预法流楞严经云欲习初干未与如来法流水接名干慧地佛智者不可以智知不可以识识纵是舍利弗智慧中第一尽思共度量不能测佛智故云如海今见大河当愿一切众生得预法流不退而直入如来妙觉果海也若见桥道当愿众生广度一切犹如桥梁记以此接彼曰桥往来经过曰道乃河㵎水中之梁也竹木砖石皆可为之如或见者即当发愿度X生以畅菩萨利济有情之本怀即众生无边誓愿度也然桥梁有限誓顾无边故云广度一切接引众生无有疲厌故云犹如桥梁也浴佛记以香汤灌佛形像曰浴灌佛形像经云佛告天下人民十方诸佛皆用四月八日夜半时生其去家学道及得佛道乃至般泥洹时皆用四月八日所以在此时者为春夏之际殃罪悉毕万物普生毒气未行不寒不热时气和适故诸天下人民共念佛功德浴佛形像如佛在时以示天下人今日诸贤谁有好心念释迦佛恩德者以香花净水浴佛形像求第一福诸天鬼神所证明知大慈禅师云今朝正是四月八净饭王宫生悉达九龙吐水天色昏一步七莲从地发其浴佛礼仪如彼经说我今灌浴诸如来净智庄严功德聚五浊众生令离垢同证如来净法身记普曜经云菩萨生时九龙在空降微细雨不冷不热浴菩萨身我今者指浴佛之时言今而稽古所以遵佛佛灌顶之浴式也今以香汤而沐金躯表清净心供养故如来法身皆同言浴释迦佛像即浴十方诸佛形像故曰我今灌浴诸如来如来十号具足福慧庄严皆是无量劫来戒德之所薰修故感清净智慧聚集今见像教之法俨然三世一时光洁严好世间无比故曰净智庄严功德聚X也法苑珠林云五浊者一众生浊谓众生多诸弊恶不孝父母不敬尊长不畏恶业果报不作功德不修斋法故二见浊谓正法巳灭邪法转生邪见增盛不修善道故三烦恼浊谓众生多诸爱欲悭今鬬诤谄曲虗诳摄受邪法恼乱心神故四命浊谓往古世时人寿八万四千岁今时人寿转减百岁者稀以恶业增故寿数短促也五劫浊具云劫波华言分别时节谓减劫中人寿至三十岁时饥馑灾起至二十岁时疾疫灾起减至十岁时刀兵灾起世界众生无不被害故然众生本源与诸佛本源无二无别只因一念妄动故有五浊境界诸佛境界也即今以香汤灌沐佛身亦复能令众生涤除五浊之垢而直显心佛众生三无差别故曰五浊众生令离垢同证如来净法身也赞佛记赞者称颂其身法也谓灌沐如来形像巳复应诵此偈呪以赞之如来众德悉备行果极圆赞不能尽但非此无以表其信敬故不论范金合土纸素丹青如一见时即持偈呪称扬礼敬虽是凡夫心量三业虔诚印同菩萨道行也赞佛相好当愿众生成就佛身证无相法唵牟尼牟尼三牟尼萨缚贺记合参云如来德相严好赞不可尽假使以虗空为口须弥为笔香海为墨大地为纸略举如来三X十二相中一相八十种好中一好赞之经劫所不能尽况以父母所生之口兼以三寸之舌乃欲全举如来万德相好而以是句非句所能赞之哉故发是愿愿与当来大心众生不离众生之口而成佛口不离众生之身而成佛身何以故以赞佛故而成佛口成佛口故即成佛身成佛身故证无相法证无相法是名真赞宗镜录云心无形相故号无相若于一切相见无相之理即惟心如来若见无相诸相亦无惟是觉体名见如来由是则知佛身无相涅槃经云若人闻说大般涅槃一句一字不作字相不作句相不作闻相不作佛相不作说相如是义者名无相相今此一愿意欲人人当来成就此身得证如来无上殊胜法身然此法身无有相故虽云有体亦无能见顶者如华严会上佛现千丈卢舍那身演说一乘圆顿大法九地菩萨不能见如来肉髻顶中之相好也绕塔记绕者周旋之义塔者一切诸佛舍利之宫殿也梵语舍利此云骨身恐滥凡夫死人之骨故西域以合掌旋绕为恭此方以礼拜赞德为敬梵语制底亦云窣堵波或名浮图此云塔有舍利名塔无舍利名支提翻为生善灭恶处或名高显处谓显扬如来功德之标帜也亦翻为方坟圆冢此云可供养处言宝塔之所在即同诸佛法身之所在应X当恭敬供养也西域记云西天随所宗事礼后皆须旋绕葢归敬之至也但不得无故登塔古德云无事莫登三宝殿等闲休向塔中行若非扫地添香水总有轮王福也倾集僧祇律云礼佛不得如痖羊又礼佛塔应当右旋如日月星绕须弥山不得左旋旋绕有五事一低头视地二不得踏虫三不得左右顾视四不得唾地五不得与人语又得五福一后世得端正好色二得好音声三得生天上四生王侯家五得泥洹道记提谓经中问云散花烧香燃灯礼拜是为供养旋绕得何等福佛言有五种福如上是也右绕于墖当愿众生所行无逆成一切智南无三满多没駄喃唵杜波杜波娑婆诃记右烧者萨婆多论云表诚敬之至也佛法无他虔敬为本西土则肉袒露足而为恭此土则巾履备整而为敬彼则拜少而遶多此则拜多而遶少凡事诚顺则一切智无不诚顺是故当于右遶处而发是愿令一切智自悟自悟无他惟行无逆无逆之旨佛佛承顺理故是以右为吉左为凶右为顺左为逆如左遶者密迹力士见即欲以金刚杵击碎其身佛世世以来常顺三宝父母师长一切教诫无违无逆今得果报无有逆者又佛身清净众生于中各见所事或天或神莫不见者是故畏X敬右遶而去汝今何得逆之本行经云即世尊降生周行七步亦自南至西也如遶时入门先缘左足从佛右边而上之后之左而前三匝巳赞礼而去如是事顺理顺心诚法成则与诸佛不相违背即达中道之义故云所行无逆成一切智也看病记瞻视曰看疾苦曰病身为苦本有形难免出家人割爱辞亲十方云聚应当痛痒相关互为瞻视所以八福田中悲田第一若见病者当起慈心始终照看毋违佛意集律制具五德者方听看病一知病人可食不可食可食应与二不恶贱病人大小便涕吐三有慈愍心不为衣食四能经理汤药乃至差若死五能为病者说法已身于善法增益虽不久看病苦但一见时即谓此偈呪以八福田中看病是第一福田记八福田者谓佛圣人僧三种名敬田和尚阿阇黎生我法身父母生我色身此四名恩田救济病人名病田亦名悲田此八种皆堪种福故名田也若人能尽力从事此八种者亦犹农之力田则获秋成之利也一佛田谓觉道俱圆位登极果恭敬供养罪灭福生故名佛田二圣人田谓菩萨缘觉声闻者登觉岸果证无生恭敬供养即获胜福故名圣人田三僧田谓处众和同敬顺无诤恭敬供X养即获福利故名僧田四和尚田此云力生谓力能生长法身养智慧命恭敬供养即获福利故名和尚田五阇黎田此云轨范亦云正行谓羯磨教授等五种轨范后学紏正修行恭敬供养即获福利故名阇黎田六父田谓资形抚教养育劬劳恭敬供养虽无求福之念竭力尽心自然获福故名父田七母田谓怀躭乳哺恩重山丘固当竭力奉养岂有求福之心而尽心孝敬自然获福故名母田八病田谓见人有病即当念其苦楚用心救疗给与汤药则能获福故名病田如上七种皆不及病田胜者如来怜愍病苦故见疾病人当愿众生知身空寂离乖诤法唵室哩多室哩多军咤利莎嚩贺记急患为疾疾甚为病乃愁痛之际皆因四大不调之所致也僧祇律云人身假地水火风和合而成四大地大者皮毛骨肉也水大者精液涕唾也火大者周身煖气也风大者运转动摇也于中一大不调则生百一种病然病有两种一身病草根树皮可以疗治二心病非法药不能救治是以大小乘戒严制看病故如来谆嘱云若有供养我者供养病人及说看病有五种功德故菩萨见一切病人作自已病想不但以草根树皮之药疗治兼以柔软之语安慰其心则身心二病皆可愈矣然众生情见各执其病不等故菩萨应病发药断其X病苦也知身空寂离乖诤法者不和为诤便为对病之方也由其空观现前了知此身如幻如化故于一切境无所着于自性离我所作是观时则知此身悉皆空寂华严疏云四大乖违成病知空则永无所乖故云离乖诤法也大凡见疾病人不惟持此偈呪各宜勐省自已生死交臂贵贱如尘何得惜之既知幻身非久应当增起念头努力为道剃发记削除须发曰剃发者从耳以上之通称亦云薙发亦云落𩭄在石头度丹霞则云刬佛殿前草集文殊菩萨所集剃发日初四初六初七初八初九初十十一十四十五十六十九二十二二十三二十四二十五二十六二十九默诵此偈呪剃除须发当愿众生远离烦恼究竟寂灭唵悉殿都漫多啰䟦陀耶娑婆诃记剃除者身心俱离故口下为须口上为髭两颊为髯今但称须发者举此以该余也佛制出家人不许畜须发养头陀所以别僧俗之相如僧相不成还同俗汉但形同俗相易为获罪既不能行受复何益故须剃也若能如是遵行则烦恼可除道果可期然僧俗既别而所行自不同于流俗也故当愿与一切薙须发者同愿同行远离烦恼至究竟寂灭也又当愿者不伹剃除一须一发之烦恼当愿无始以来六根六尘如山如海之烦恼直向X智慧刀下尽情断除故曰寂灭又远离烦恼者谓修道之士乃离尘脱俗之侣愿要断三界之结使离生死之爱缠希求菩提极果志趣涅槃之乐也沐浴记洗濯曰沐浴谓濯身洗垢也半月一浴濯其色身堪以载道半月布萨沐其戒身定慧发生故譬喻经云佛以臈月八日神通说法降伏六师度诸外道外道感恩白佛言佛以法水洗我心垢我今请僧洗浴以除其身垢臈月八日浴僧准此集律制比丘半月一浴不得过除病时热时作时风时雨时道行时不论又则沐浴当择其日所忌者六斋日斯日诸天下界察其善恶宜修善作好事所谓六斋日者每月初八十四十五二十三二十九三十记六斋日者毗婆沙论云每月初八日二十三日帝释勅四天王各治一方四王遣辅臣观察世间人民善恶每月十四日二十九日四王遣太子按行天下伺察人民善恶每月十五日三十日四天王亲自按行天下有慈孝父母恭敬三宝及尊长者有修行六度持八戒斋者便上忉利以启帝释诸天相庆而言减损阿修罗增广诸天众则降善福注禄增算如不修善持斋唯造恶业者诸天忧患而言阿修罗种多诸天种减少降以不祥减禄除算故此六日宜作诸善业不应洗浴也X集凡入浴当将净衣挂净竿上触衣挂触竿上不得浴堂小遗不得共人语笑不得洗僻处凡有疮癣宜在后浴或有可畏疮犹宜回避免剌人眼默念此偈呪洗浴身体当愿众生身心无垢内外光洁唵䟦折啰恼迦咤莎诃记四大共成曰身形相所现曰体身者我也谓以水濯我身也欲以水洗者以其身有垢故温室洗浴众僧经云有耆域医王愿请佛及菩萨僧入温室洗浴佛赞善哉佛言耆域洗浴之法当用七物除去七病得七福报何谓七物一燃火二净水三澡豆四酥膏五淳灰六杨枝七内衣何谓除七病一四大安隐二除风三除湿痺四除寒五除热六除垢七身轻明目何谓七福一所生无病二相貌端严三身香离垢四肌泽光鲜五多诸侍从六口齿香洁七衣服自然是为七福有此利益是故如来听僧洗浴也身心无垢者谓入浴之时了知身心本无尘垢忽悟触因谓水因为所触之因尘体乃能触之缘心本无生垢从何有尘本无染体亦常净能所如幻二边俱空中间觉解之性安然光洁矣故楞严会上䟦陀尊者忽悟水因既不洗尘亦不洗体中间安然得无所有果能如是体会则内外光洁矣福田经云有比丘名阿难白佛我念宿命生罗阅祗国为庶民时生恶疮治之不瘥有X曰当浴众僧其水洗疮可愈我即到寺设浴供僧如法洗疮乃愈从此所生端正金光晃昱九十一劫常得净福贤愚经云首陀会天下阎浮提请佛及僧洗浴设甘美之食阿难白佛此天往昔作何功德相好奇特佛言昔毗婆尸佛时彼为贫家子恒佣作自给闻佛说洗僧之德乃勤施少钱办洗具并设食请佛僧由此生首陀会天此光相七佛以来千佛出世亦皆如是故号净身十号具足也洗足记身分最下曰足西域比丘出门多跣足是故凡至僧伽蓝必先洗足方可入寺礼敬也若洗足时当愿众生具足神力所行无碍唵㘕莎诃记足者止也谓身分到此止故具足者圆满义神力者神通道力也谓智澄神境故亦名如意通谓身如其意欲往即到故所行无碍者正显神力之妙用也当知菩萨修道不出行解二门若但解无行犹弗解也若但行无解犹弗行也行解双兼满足六度则神力无不具足所行无有障碍矣是故行一波罗蜜具足无量波罗蜜无量波罗蜜不出此一波罗蜜故曰所行无碍也沙弥十戒相记如律所明沙弥者出家之小众比丘称为大僧对大而言故名曰小未剃发时名为净人舍离恩X爱投师出家名为沙弥剃度之法如剃度正范中明须发既除故受称也十戒者始从不杀乃至不持宝物是也以此十法能止形上诸恶故名曰戒触境逢缘守持不犯故名曰相萨婆多论云受持禁戒为其性搭衣持钵表其相相从性发性依相修性相交成故名为体是沙弥本所受持为比丘戒之阶梯菩萨戒之根本故曰沙弥十戒相也集沙弥有二种一形同沙弥二法同沙弥若但剃度未沾戒品名曰形同沙弥若受十支净戒名曰法同沙弥法同中又分三种自七岁至十三岁号驱乌沙弥十四至十九号应法沙弥二十巳上号名字沙弥X一曰不杀生记断命曰杀有情曰生谓既受戒巳常念有情皆惜身命如已无异应当怜愍慎弗伤害故二曰不盗记对面强刼曰盗谓物各有主主所守护受戒之人虽一针一艹苟非我之所有不与不取故三曰不婬记婬者不净行也谓受戒之人观一切男女如父如母清净自守无染污心修不净观对治三业故四曰不妄语记妄语者违心故说也谓受戒之人出言诚实无虗妄心修戒定慧对治口过远离恶口利益众生出世法中忍辱第一慈悲一切不恼他人常行正语顺圣言故五曰不饮酒记酒者祸泉也谓能昏神乱性增长愚痴开恶道门闭涅槃路故名曰酒此属半性半遮能犯前之四戒故属于性王法之所不禁又属于遮乃是障道因缘造业根本过重五逆毒逾酖砒受戒之人X畏如烊铜不以一滴霑唇故六曰不着香华鬘不香涂身记不着不涂者远离香触二尘也草木之葩名之为花以此贯串严首名之曰鬘艹木之气芬芳一切故名曰香能换人之心目生长娇恣着则视为女子涂则还仝俗人持戒离染向清净道发智慧花生戒定香普薰法界庄严无相之身令爱见断除永无贪染依正庄严自然具足故七曰不歌舞倡伎及故往观听记不歌舞者离身口二过也不观听者无色声二尘也口咏诗词曲令长引其声曰歌手足变弄曰舞歌有不足则舞以尽舞有不足则歌以尽歌之舞之尽善尽美矣倡伎者音乐之总名也观是色尘听是声尘不往者眼耳无过无心而遇佛不结罪但不得住住便成犯有心故往步步招愆学道之人大事未明如丧考妣观戏笑如哭歌舞如狂有眼若盲有耳若聋以定慧成于中礼诵行于外形同枯木心若死灰如是行持则三业自净矣八曰不坐高广大床记不坐者身离触尘也高广者量违圣制故可坐可卧名之曰床既高且广故称云大受戒之人不应坐卧宜当舍去饰好远离贪着以法空为座忍辱为衣秪在道高不在床高故九曰不非时食X记不非时食者舌根离过中之味尘也补气益饥名之为食日中巳过明相未出故曰非时受戒之人食噉不得故十曰不捉持生像金银宝物记不捉生像者身离利欲也金是通称银从色别宝物通称随式名异皆为养命之源众生见便贪着出家修解脱道清净身心一经触犯便非梵行故佛禁之不得捉也作持云此沙弥十支禁戒前四是性罪根本若犯则应灭摈不得与清净沙弥同法事及共止宿亦不得如余沙弥得与大比丘过二宿后六是遮罪有犯容忏心度故悞罪结重轻唯一突吉罗治要知文义当阅云栖要略欲明开遮应学随律威仪沙弥应具五德记应者当也既受戒巳应当植种德本为世福田五者数之序也一从发心出家乃至志求大乘无有乏少故名曰具为修道之本故名曰德德本既立其道自生方不虗消信施故曰沙弥应具五德也此下怀佩道等五句乃是承上文而言也应知十数记明了曰知法目曰数由众生迷真逐妄故如来施法随机对数即显令受戒者觉察修持摄归正业故曰应知十数余可知矣诸德福田经云沙弥应知五德一者发心出家怀佩X道故记生长善法曰田种之得益曰福贯串摄持名经分剖其义曰云此经乃是帝释当机请说一者发心出家心者中也谓在善恶之中故曰中也向善则超凡入圣向恶则报感三涂惟心本具故起念曰发有能所之别谓起能发之心值所发之缘志求净戒习佛菩提怀者思念佩者带而不忘谓既受戒巳要时时刻刻思念涅槃妙道带而不忘而为人世福田是为第一种净德二者毁其形好应法服故记毁者改也剃除须发改其俗形衣染坏色毁其饰好故梵网经云所着袈裟皆使坏色与道相应不尔增贪于道有违矣然僧相既成应当违俗慕道心怀戒宝珍重守持身搭袈裟必须坏色为世福田是为第二种净德三者割爱辞亲无适莫故记割爱者难舍能舍也谓爱见为本最难断除是故言割辞亲者拜别也律中父母听允方许出家适者专主也莫者不肯也谓既受戒巳又不可去专主俗缘经理世事此恐身虽出家心不染道应当绝尘离俗世染情忘无冤无亲平等一化为世福田是为第三种净德四者委弃身命遵崇道故记委弃者舍置义人之最重莫过身命遵者勤也X崇者修也今为勤修圣道而舍置此身表求法之心至极也故法华经云为求无上道舍所爱之身然世间最苦皆因有身莫要爱恋此身令一生空过道业无成既出家巳应当勤求佛道为世福田是为第四种净德五者志求大乘为度人故记心之所向曰志大乘者佛乘也化导一切曰度谓既发向上之心当行向上之事上求佛道下化众生智悲双运为世福田是为第五种净德故律云毁形守志节割爱辞所亲出家弘圣道誓度一切人缁门警训云此之五德出家大要五众齐奉不惟小众终身行之即大比丘亦须时时龟镜为良为美无旱无衰供之得福难为喻矣僧祗律云应为沙弥说十数一者一切众生皆依饮食记一切众生者指九法界而言即等觉菩萨生相无明未尽犹众生所摄皆依饮食者谓欲资益诸根长养善法故然有圣凡之别无漏名圣有漏名凡圣食者谓禅悦及法喜也诸佛菩萨声闻缘觉皆所依故凡食者谓叚触思识也天人修罗地狱饿鬼畜生皆所依故若约三界分别者欲界具四叚食为主色界有三触食为主下三无色思食为主非非想处识食为主故云一切众生皆依饮食也广如婆沙论明宣祖云数中各有对治显正之X义此中对治义者如大涅槃经云观一切众生为饮食故身心受苦我当云何于是食中而生贪着若贪此食增长生死当修食不净观以为对治显正义者我今修道为令厌离四种凡食成就二种圣食故二者名色记名者受想行识也即是见分色者根身器界也即是相分以名为心以色为境名色收归一切法也故智度论云一切诸法中伹有名与色更无有一法出于名色者故云名色也对治义者一切众生见有种种法故计我我所而生妄执如来为说惟有名色二法故显正义者为欲令知名色皆空得第一义中离名绝相故三者知三受记受者领纳义一苦受领纳违情境而生故二乐受领纳顺情境而生故三不苦不乐受领纳中庸境而生故复有内外之别意根名内受五根名外受六根名内外受各有三种当知观受是苦故云知三受也对治义者众生于三界苦中妄生乐想如来为说三受皆是苦也显正义者不受诸受名为正受故四者四谛记谛者审实也谓审实苦集灭道四法一一不虗故名为谛一苦谛苦即逼迫义有三苦八苦总而X言之不出三界生死声闻人谛审生死实苦故名苦谛二集谛集即招感义声闻人谛审烦恼惑业实能招集生死之苦故名集谛三灭谛灭即寂灭声闻人既厌生死之苦谛审涅槃实为寂灭之乐故名灭谛四道谛道即能通义声闻人谛审戒定慧道实能通至涅槃故名道谛前二谛是世间因果苦是果集是因后二谛是出世间因果灭是果道是因先言果而后言因者令知苦断集慕灭修道故云四谛也对治义者苦集为所治道灭为能治也显正义者见四真谛免流转三界故五者五阴记阴者葢覆义亦名为蕴蕴者积聚义即我人身心之异名也开名为四对色为五一色蕴质碍义二受蕴领纳义三想蕴思念义四行蕴不住义五识蕴了别义然此五法本无实体众生妄执有我所以如来为说皆空故云五阴也对治义者为迷心重者故说五阴显正义者令破五蕴证得五分法身故六者六入记入者趣入义六根为六识所依能入于尘故经云内六根外六尘中六识为生死根本佛言根尘一一舍去则三界无所系缚矣涅槃经中称此六根名为六贼以能刼夺善法故云六入也对治义者为迷色重者故说六入显正义者令根境解脱X证妙常故七者七觉意记七觉意者分别道用之法也亦名觉支亦名觉分谓此七法之意各有支派分齐不乱故法界次第云无学实觉七事能到觉者察也谓觉察所修之法是真是伪故其择法精进喜三觉意属慧除舍定三觉意属定念觉意兼属定慧两种若心昏沉念用择法精进喜起之若心浮动念用除觉除身口之粗以舍觉舍于观智以定心入禅令不浮动是名念觉意故云七觉意也对治义者令离沉掉故为说七觉意显正义者令修七觉意能使定慧均平故八者八正道记此八法不依偏邪而行故名曰正引诸不善而至于善故名曰道如华严经云一行正见道邪见不生故二起正思惟舍妄分别故三常行正语顺圣言故四恒修正业教化众生故五安住正命行四圣种故六起正精进不行无益苦行故七心常正念远离诸妄分别故八心常正定入不思议解脱门故是为八正道也对治义者为离八偏邪故说八正道显正义者修八正道开三解脱门趣入涅槃故九者九众生居记九众生居者谓十法界除佛所居故众生者是X正报居即处也是依报谓一切众生随善恶正报业身各有所居依报之处故大论云众生九道中授记所谓三乘道六趣道是知九道即九界也授记作佛十界明矣若依六道众生且约三界九地而言谓欲界一地色界四地无色界四地名众生居故对治义者令离乐着故为说九众生居也显正义者众生若能同如来行愿不离当处则超入佛界矣十者十一切入记十一切入者即十徧处定也谓青黄赤白地水火风八种色空识两种心更相涉入广普徧满转变无碍故智度论云八背舍是初行八胜处是中行十一切处是后行此三种观具足禅体始得成就此定谓之徧一切处者从初观境徧满以得名也一青徧一切处定谓于定中还取八背舍八胜处中所见青色使徧一切处皆青故名青徧一切处定其黄赤白地水火风空识九徧一切处定亦复如是故名十一切入也对治义者谓定中色心不得普徧故说十一切入也显正义者修此观法谓欲成就一切佛法摧伏天魔破诸外道度脱众生故当知即是摩诃衍义略明十数巳竟广如次第禅门沙弥尼十戒相式叉摩那戒相X集梵语式叉摩那此云学戒女佛听十岁曾嫁及十八童女与二岁学戒以净身与六法以净心于尼僧中集众白四羯磨与满十二及满二十方受具戒若学年未满六法不净不与受比丘尼具足戒记学戒女者谓从师秉受戒法一一依行也女者未嫁之称母者有子之号僧祇律云不得自巳阅律师应告言某应作某不应作不得向说篇聚罪名佛言此学法女具学三法一学根本即四重是二学六法谓染心相触盗减五钱断畜生命小妄语非时食饮酒也三学行法谓大尼诸戒及威仪并制学之若犯根本戒者应灭摈若缺学法者更与二年羯磨若违行法直犯佛教即须忏悔不坏本所学六法如法行巳年限满足二部受具也十岁曾嫁者或云如此方养媳或云西域风土不同有十年即长成如十五六岁者即十岁嫁此亦不过偶有非谓一槩而言十岁既成大人相状故佛制二岁学戒十二受具一遵佛制二除众疑余者不得末法时中定须年满一曰不婬记不婬者洁身慕道也式叉摩那身不犯婬口不说婬心不存欲及不染心相着观心如幻四大本空惟道是重故曰不婬二曰不盗X记不盗者自他清净也式叉摩那不盗他物不窃他财艹叶毛米不与不取亦不教他乃至斫坏烧埋皆不为作一切财物无贪恋心故曰不盗三曰不杀记不杀者慈心一切也式叉摩那不自手断人命亦不教他人不与非药乃至堕胎压祷呪术皆不为作亦不以刀杖加害赞叹其死慈念羣生犹如赤子故曰不杀四曰不妄语记不妄语者出言诚实也式叉摩那不自称言得上人法禅定解脱证了圣果天龙鬼神来供养我不两舌恶骂自呪呪他亦不说人长短好恶不论俗语不谈世事乃至搬弄是非皆不为作言常说实赞叹三宝护身口意不恼他人故曰不妄语五曰不非时食记不非时食者守持禁戒也式叉摩那常思禅悦法喜以为饮食食不失度以时而受若过中者便不复啖虽有甘美无极上味终不复飡亦不教人食过中食假使国王供来终死不犯故曰不非时食也六曰不饮酒记不饮酒者增长智慧也式叉摩那自不饮酒亦不饮人不止酒舍不触祸泉色香美味皆不贪饮离愚痴垢清净戒体乃至丧身失命皆不违犯故X曰不饮酒集律制式叉摩那沙弥沙弥尼此下三众应持上下二衣一当安陀会一当郁多罗僧乃是缦衣非割截田相衣也所持钵盂是铜器非应量钵多罗也今本山凡是十八岁巳下至七岁欲受沙弥戒者如律令造二顶缦衣行持若是年满二十来乞受具足戒者其所办三衣皆是割截田相及应量器虽无缦衣亦方便许受沙弥十戒着用行持一则受具不远莫过以沙弥戒为比丘戒之基本故二则衣具难得欲令求觅缦衣及成戒障因缘故又则旧本中将比丘五篇戒相开列沙弥戒相后今则削去不存附两乘布萨正范后佛制不听沙弥及白衣知五篇戒相恐受具成遮犯贼住之咎故缦衣记成实论云沙弥听畜一礼忏衣名曰钵咤唐言缦条缦者无纹也谓无有条相故言礼忏衣者谓披着之时令增修善法故百一羯磨云求寂之徒缦条是服善见论云披着衣时当诵此偈大哉解脱服无相福田衣披奉如戒行广度诸众生记大哉者赞美之辞小三众离尘脱俗方能披着此衣虽无田相亦能生长善法也上二句赞衣功德第三句是自利第四句是利他也无相者谓是缦服故名义云佛法至此一百八十年出家未识X割截秪着缦衣也披奉如戒行者谓五戒十戒是诸戒根本戒身清净定慧发生故式叉摩那等虽居小众然能依戒行持发心广大上求下化故云广度众生也优婆塞戒相记梵语优婆塞此云近事男由受三皈五戒可以亲近三宝承事众僧广修诸善植种福田故亦云清信士谓笃信三尊乞求戒法虽处居家能清净守持则诸恶不造故称清信士也相者事相也谓得戒于内借事行持显发于外也一曰不杀生记优婆塞以慈为本故曰不杀守持杀戒清净生生世世感得长寿无病佛言杀生之人有二种果报一者多病二者短命以是因缘故当戒杀二曰不偷盗记优婆塞少欲知足故曰不盗守持盗戒清净生生世世感得仓库盈溢多饶财宝远离贫穷逼迫之苦佛言偷盗之人有二种果报一者贫穷困苦二者偿他宿债以是因缘故当戒盗三曰不邪婬记优婆塞守贞复礼故曰不邪婬守持邪婬戒清净生生世世感得贤良妻妾如意眷属佛言邪婬之人有二种果报一者妻不贞良二者得不随意眷属以是因缘应戒邪婬X四曰不妄语记优婆塞出言信实故曰不妄语守持妄语戒清净生生世世感得众人爱敬言语信伏佛言妄语之人有二种果报一者言无信受二者常被他人毁谤以是因缘应戒妄语五曰不饮酒记优婆塞信受佛语故不饮酒守持酒戒清净生生世世感得智慧精明离诸颠倒佛言饮酒之人有二种果报一者生则愚痴二者死堕地狱以是因缘故当戒酒此之五支名曰学处亦名学迹亦名径路亦名学本如世五常义如居家五戒正范中明报恩经云有善男女布施满四天下众生四事供养尽于百年不如一日一夜持戒功德若百家之乡十人持五戒则十人淳谨百人修十善则百人和睦传此风教徧于宇内则仁人百万夫能行一善则去一恶去一恶则息一刑一刑息于家百刑息于国为天子者则不治而坐致太平矣所以受持五戒不但钦遵佛制抑且冥助仁义于皇化而益补邦家者也集此五戒若不能全受者或受持一戒二戒三戒四戒佛慈方便一一随听若是笃信智人五戒全持方为正受记布萨正范云戒受有满多半少之分而业消亦有二三四十之别作持云满分受者欲显持守功X德故全五戒则人相具足兼十善则天报恒随一戒二戒尚得人身寿夭尊卑由戒多少设或临时不忖受后多犯一戒能持犹胜不受故佛慈方便而施法随机善导如是也八关斋法戒相记关者闭也谓关闭诸恶不起故斋者齐也谓齐过中不食为名故言斋法者以不非时食而为斋体以八事闭恶而助成斋法也如新婆沙论云近住八戒于五增三谓第七法中合二为一故于十减一谓除捉宝物故五增三者谓居家二众眷属缘累不能永舍家业所以终身五戒伹除邪婬不禁非时食也若受八戒惟制一日一夜者严禁过午之食不令入咽婬欲之念不得毫动良由轮回根本无如婬欲生死助缘莫逾饮食故圆觉云由有贪欲故有轮回楞严云食甘故生食毒故死斋经云中后不复食者正为节其身薄其婬清其心寡其欲者也所以离之一一皆如诸佛以种未来出世胜因然此戒时节虽促谓决定要期发广大愿故则功超人天德齐诸佛经云弥勒出世百年受斋不如今日五浊世时一日一夜菩萨处胎经云八关斋戒者是诸佛父母也俱舍论云受此戒者名为近住谓近阿罗汉住以随学故又名长养谓长养自他善净心故又谓长养薄少善根有情转增多故在五之上在十之下故又名曰中间戒X也一不杀二不盗三不婬四不妄语五不饮酒六离华香璎珞香油涂身七离高胜大床及作唱伎乐故往观听八离非时食记律云此戒外摄身口内防意地则三业道净故大论中喻如勐将也增一阿含经云不杀者无有害心不盗者无有邪念不婬者不念巳妻不念他女不妄语者至诚不欺不饮酒者心意不乱离华香等者二根清净离高胜床及观听者三尘不生离非时食者口不犯过如佛行持故名净行也集毗婆沙论云夫斋者以过中不食为体以八事而助成斋共相支持名八支斋法亦名八关斋成实论云何故但说离八事然此八事是门由此八戒离一切恶是中前四是实恶饮酒是众恶之门余三能起障道因缘故以八戒成就五乘关者是闭塞诸恶也此八戒伹受一日一夜或月八日十四日十五日二十三日二十九日三十日名六斋日准前沐浴偈中所明记智度论中问云何故于六斋日受八戒修福德耶答是日恶鬼逐人欲夺人命疾病凶衰令人不吉是故劫初圣人教人持斋修善作福以避凶衰是时斋法不受八戒直以一日不食为斋后佛出世令一日一夜如诸佛持八戒不过中食以是功德将人至涅槃故X集或诸佛菩萨诞日或自巳生日皆可受持论云若受八戒应一日一夜莫使与终身戒相乱此八戒不论巳受五戒及受在家菩萨戒者皆可受之迩来剃发出家者多有受持八戒为师者亦云授与五八戒而不精究律教好为人师自盲盲人作办皆非今本山凡是出家者但来乞受八戒欲披五衣七衣槩不听允又则在家优婆塞戒优婆夷戒佛制不许披割截福田衣令着礼忏衣礼佛诵经即缦衣也葢在家二众佛令自巳随力供养三宝不听受他人四事既非众生福田故不许着割截福田衣又纵是受在家菩萨戒令储畜三衣钵盂钖杖奉供佛前遇有出家僧尼缺其衣具者及有年满欲受具者乏其衣钵随乞施彼更造奉供不得不储畜自身听着缦衣一顶礼拜持诵不听城邑聚落披着往来若入寺礼三宝当囊盛随身入寺中方着所以在家听离衣若恒披则犯制出家不听离衣若离则犯制今本山凡有在家信心男女二众乞求五戒及菩萨戒者令造缦衣礼敬三宝不听披条相田衣记终身戒者分段戒也谓但尽今生形寿故供养三宝者庄严论云谓因成就檀度故兴供养也若不长时供养三宝则檀度不得圆满故防非御敌称之为城宰治为邑聚落者人所聚居之处也不听居家二众在彼搭衣者正显袈裟尊重也入寺X许着礼敬三宝者以见佛法无偏也虽是缦衣实系法服凡披搭之时当生难遭之想怀恭敬心而诵此偈善哉解脱服钵咤礼忏衣我今顶戴受世世常得披记梵语娑度此云善哉解脱服者赞其衣之利益无量无边我今受佛戒已故得披着服之礼忏诵经则烦恼自然解脱也第二句华梵双举显非福田衣也我今顶戴受持愿世世生生披如来衣为佛弟子而入如来室闻解脱法故云我今顶戴受世世常得披也集又菩萨戒相此毗尼日用中不列附布萨正范卷中记布萨者即说戒也南山律祖翻为净住谓清净身心如戒而住故根本律中名褒洒陀褒洒是长养义陀是持义由集众说戒能长养善法持自心故正证也范法也谓以律证明所出说戒法也毗尼日用切要香乳记卷下X缘起粤自鸡园初唱教被二乘同净三业涅槃会上谈常扶律严饰来机原始至终无不以毗尼为重也如来灭后摩诃迦叶与五百应真结集三藏唯一毗尼藏师资授受而无增减是以迦叶授阿难难授啇诺迦迦授毱多尊者多有五弟子皆得道果各执所见遂分一毗尼藏为五部焉第一昙无德部而为宗主法名四分后昙摩迦罗遥承其宗北台法聪律师远禀迦罗而授云中道覆覆律师授大觉惠光光律师授高齐道云云律师授河北道洪洪律师授弘福智首首律师授南山道宣唯宣律师悬受佛记大弘律教盛述条章深明持犯所以世人称为南山宗也后昭庆允堪律师撰会正记续南山宗而授灵芝元照照律师后虽代不乏人律法渐晦述作无闻元明以来典型尽失吾王祖古心律师乘大愿轮步礼台山亲从文殊授受而戒法中兴长干塔顶以为证三昧师祖剔毗尼灯照耀寰宇而尸罗大振东林白莲预谶之当是时也然以久废初兴多从方便耳迨我先师见老和尚继之三十余年戒戒考实事事举行由此渐还佛制矣于是为沙弥者毕令习十戒律仪为比丘为菩萨者竟令精五篇三聚复于未秉之前重X研毗尼偈呪先令熟读行持此实先老和尚开物成务之心真切也比来人多怠慢忽略斯文狂者目之太易谓此偈呪一览便知何用琐琐愚者驾言受后自有本律不必多端执定狂愚安坐不进皆由不知菩萨之行愿无边而法门无量也道惭先哲德愧时贤惟是一点赤心不敢负本古云举一足不敢忘父母出一言不敢忘父母今读此毗尼又奚敢忘和尚耶甲子夏安居依文消义随录成帙约有陆万余言因住持事繁一纪未展今夏初复讲一遍分为上下两卷其理虽不谙事义无差愿诸览者以佛祖之心为心菩萨之愿为愿至于知我罪我予何敢辞因诸子请梓故叙颠末于此旹康熈三十六年岁次丁丑秋分第三褒洒陀日古兰佛菴道者书玉识于昭庆之法乳堂音释苏摩国此云月兜罗绵手此云白净亦云细香又翻杨华佛手柔软似此绵故陶师造瓦人名五脏心肝脾肺肾四肢手足缝叶为器如此方以叶褁物也妙有空不异色真空色即是空干陀国隋云香行国无生际寂灭理也X幻人心数灭即心所法也大乘有五十一种谓徧行五别境五善十一烦恼六随二十不定四也三观观照也谓空假中三种随举一法即能照了诸法故破五住谓三界见惑为一思惑分三谓欲爱住色爱住有爱住根本无明为一共成五住住着也由此五惑能令众生住着生死故五住若破即证圣果娑婆此云堪忍谓众生能忍此土苦故两足福慧圆满十号无虗妄名如来良福田名应供知法界名正徧知具三明名明行足不还来名善逝知众生国土名世间解无与等名无上士调他心名调御丈夫为众生眼名天人师知三聚名佛具上九号为物钦重故曰世尊天上人间所共尊故十种瑞光明满室甘露盈庭池涌七珍地开伏藏鸡生凤子猪娩龙豚马产麒麟牛生白泽仓变金粟象具六牙邲音弼四恩国王父母师长檀越舍卫国此云闻物又翻丰德难陀此云善欢喜从初慕道为名其母笃信三宝荜茇味辛甚于椒状如车前子而短尫音汪弱也羸音雷瘦也吻音刎馁内上声饥也糜音麋粥也X旃檀义翻与药能除病故慈恩传云树类白杨其质凉冷蛇多附之沉水梵名恶揭噜其体坚黑置水即沉震旦琼州出八功德水谓澄净清冷甘美轻软润泽安和除患增益黯音黡黑色䑛时上声舌出舚面也金刚山梵语䟦拆罗亦云斫迦罗十宝山谓须弥山雪山目真隣陀山大目真隣陀山香山宝山金山黑山铁围山大铁围山由旬此翻限量天竺里数也大论云大者八十中者六十小者四十王舍城即罗阅祗也是摩竭国城名萨婆多论云此国本有恶龙作种种灾害破坏人民舍宅惟王宫舍不坏故袈裟此云坏色衣须陀洹华言入流谓此人断三界见惑尽预入圣道法流故覈音劾考实也苾蒭雪山香草名谓有五德以喻比丘一体性柔软以喻比丘折伏三业之麤犷故二引蔓旁布以喻比丘传法度人延绵不断故三馨香远彻以喻比丘戒德馨香为众所闻故四能止疼痛以喻比丘能断烦恼毒害故五不背日光以喻比丘常向X佛日而居故分卫此云乞食僧祗律云乞食分施僧尼卫护以修道业故维那谓纲维僧众调摄内外故尸利仇多或云尸利毱多此云胜密是外道弟子提婆尊者此云天西域第十五祖迦毗罗国此云黄色或名迦夷罗国此云赤泽梵摩净德此云清信士狼狈进退不得之义㗘㗱上音愽下音集急迫之声界内恶恶者谓见思惑业牵缠不能出离三界故界外恶恶者谓无明覆蔽真如不成无上妙道故尘沙通内外三十七品助道法品类也助资也心通曰道谓四念处四正勤四如意足五根五力七觉支八正道也获音斛刈禾也锹悄平声耰音攸覆种也优波笈多或名毱多此云大护佛灭度后百年出得无学果菩提树即毕钵罗树此翻高耸佛坐其下成等正觉因名菩提又名道树不共法谓诸佛之智内充无畏之德外显一切功德智慧超过物表不与凡夫二乘及诸菩萨共有X也一身无失二口无失三念无失四无异相五无不定心六无不知巳舍七欲无减八精进无减九念无失十慧无减十一解脱无减十二解脱知见无减十三一切身业随智慧行十四一切口业随智慧行十五一切意业随智慧行十六智慧知过去世无碍十七智慧知未来世无碍十八智慧知现在世无碍五行金木水火土三有欲色无色十圣圣者以正为义即十地也啐啄上音翠下音捉如鸡抱卵小鸡欲出以嘴吮声曰啐母鸡忆出以啮啮之曰啄作家机缘相投见机而解亦由是也三十三天梵名忉利居须弥山顶离人间八万由旬四方名有八大帝释居中共为三十三也骇音蟹河名谄曲希其意而道其言曰謟是故其言謟者其心必曲三十二相谓如来应化之身具此三十二相以表法身众德圆极人天中尊众圣之王也足安平相千辐轮相手指纤长相手足柔软相手足缦网相足跟满足相足趺高妙相腨如鹿王相立手摩膝相马阴藏相身纵广等相毛孔生青色相身毛上向右旋相身金色相身光面各一丈相皮肤细滑X相七处平满相两腋满相身如师子相身端直相肩圆满相四十齿相齿白齐密相四牙白净相颊车如师子相咽中津液得上味相广长舌相梵音深远相眼色如金精相眼𥇒如牛王相眉间白毫相顶肉髻成相亦名无见顶相八十种好无见顶相好鼻高孔不现好眉如初月好耳轮辐相好身坚实好骨际如钩锁好身廻如象王好行时足去地四寸而印文现好爪如赤铜色好膝骨坚着圆好身清洁好身柔輭好身不曲好指纤圆好指文藏覆好脉深不现好踝不现好身润泽好身自持不逶迤好身满足好容仪备足好容仪满足好住处安无能动好威振一切好一切乐观好面不长大好正容貌不挠色好面具满足好唇色红润如频婆果好言音深远好脐深右旋圆妙好身毛绀青光泽好手足圆满好手足如意好手文明直好手纹深长好手文不断好一切恶心众生见者和悦好面广殊妙好面如满月好随众生意和悦与语好毛孔常出妙香好口出无上香气好容仪如师子王好进止如象王好行法如鹅王好头如摩陀那果好一切身分具足好四牙白利好舌相长广赤色好舌薄微妙好身毛红色好身毛輭净好眼秀广长好孔门相具好手足赤白如莲华色好脐厚不出好腹形不现好细腹方正好身不倾动好身持厚重好其身长大好身X长殊妙好手足软滑好四边圆光名一丈好光明照身而行好等视众生好不轻众生好随众生音声不增不减好说法不着好随众生语言说法好发音报众好次第有因缘说法好一切众生不能尽观德相好观无厌足好首发修长好首发齐整不乱好发旋坚固永无断落好发色青珠光滑好手足有德相好如上相好皆是多生清净持戒所感也神通神名天心通名慧性天然之慧彻照无碍故外道六师一富兰那迦叶二末伽梨俱舍梨三删阇耶毗罗胝四阿耆多翅舍钦婆罗五迦罗鸠陀迦旃延六尼犍陀阇提子䟦陀尊者秦言善教行解泯解而修曰行心明朗照曰解修不净观亦名九想观一肨胀想二青瘀想三坏想四血涂漫想五脓烂想六虫噉想七散想八骨想九烧想禅门云观想他身治外贪故爱见为本心之缠绵不巳曰爱爱为思惑本见为见惑本生相无明谓等觉后一品生相无明惑也修食不净观如笈多曰当观一切法犹如涕吐也三解脱门谓空无相无愿摩诃衍此云大乘五逆逆则不善谓弒父弒母弒阿罗汉出佛身血X破羯磨转法轮僧酖音朕鸩毒酒也砒音批砒霜石药葩怕平声花也缘起鸡园西域有鸡头摩寺去鹿苑不远故大佛顶经云我在鹿苑及与鸡园观见如来最初成道谈常扶律释签云以彼经部前后诸文扶事说常若末代中诸恶比丘破戒说于如来无常及读诵外典则竝无乘戒失常住命赖由此经扶律说常则乘戒具足故号此经为赎常住命之重宝也师资师有匠成之能学者具资禀之德弟子南山云学在我后曰弟解从师生曰子摩诃迦叶此云大龟氏姓也先代学道灵龟负僊图而应从德命族名毕钵罗父母祷树神而生故或翻饮光身光亦能暎物故阿难此云庆喜末田地此云中阿难商诺迦此云自然服西域圣人出九枝秀草生师生草出自然成衣故昙无德此云法正是毱多弟子四分律主也昙摩迦罗此云法时天竺沙门始依四分十人受具遥依法正法聪四分标释云元魏孝文时本学僧祗因考受戒体始阐四分遥承法时道覆聪之弟子最初撰疏科六卷以释四分X惠光初从佛陀禅师出家陀曰此子宜先听律律是慧基非智不奉若初从经论必轻戒网由是依覆通四分律撰疏十卷道云从光受学撰疏钞九卷判释广文道洪从云受学亦撰疏文智首禀戒之先于古佛墖前预祈显验蒙佛摩顶身心泰然方知感戒及寻律部多会其文从洪受学撰疏二十卷南山道宣南山即终南山名距长安八十里在扶风武功县其山北来势终南故或名中南关中记云在天之中居都之南故律祖讳道宣字实相京兆钱氏子父吏部尚书母梦梵僧语之曰所孕者粱时僧祐律师也及长依日严頵公出家年二十依首师进具亲从学律居中南纻麻兰若宗承首法撰行事钞建南山宗烧戒定香行般舟行前后总二十会常感天人送馔侍卫修行唐高宗干封二年丁卯十月三日入灭众闻天人同声请师归弥勒内院穆宗赞曰代有觉人为如来使龙鬼归降天人奉侍声飞五天辞惊万里金乌西坠佛日东举稽首归依肇律宗主懿宗朝谥号澄照大师诏天下寺院图形供奉允堪谥号真悟大师撰会正记续南山宗韦天示现地涌戒坛圆照字湛然余杭唐氏子撰资持记嗣堪律师X述作述者之谓贤作者之谓圣典型孟子曰太甲颠覆汤之典型乃谓圣人正暴除乱征恶除非劝善之法度王祖名称义出礼记古心讳如馨溧阳杨氏子依摄山素安大师出家因慨律学荒芜步礼五台求见文殊受戒至半山中见一婆子捧僧伽黎问曰汝求何事曰求见文殊菩萨亲受大戒婆曰持衣来否曰未婆曰此衣与汝师手接衣婆标指曰那不是文殊么师才一回顾婆子不见菩萨于云中垂手摩师顶曰古心比丘文殊为汝授戒竟师于言下顿悟五篇三聚心地法门视大小乘律如自𦚾中流出遂还金陵中兴戒法时雪浪法师奉勅修长干宝墖工将告竣墖顶艰举其心勿悦少项隐几而卧有神人梦中慰曰异日优波离尊者振钖绕墖顶窍自投尔何疑虑明旦师率弟子执杖绕时顶果自上世人咸信为波离再转也时神宗皇帝御赞曰瞻其貌知其人入三昧绝六尘昔波离今古心谥号慧云和尚中兴废而复兴曰中兴如周宣王汉光武中兴帝王之业律祖则中兴法王之戒也长干江宁报恩寺旧额三昧讳寂光瓜洲钱氏子初从雪浪法师习贤首教观次求古心律师受具足戒于润州甘露寺亲X炙有年惟律仪是任师嘉其行解传授毗尼弘扬戒法行道豫章缁素敦请开戒于东林寺陆地忽透千叶白莲一十八朵按庐山纪事云远公临灭度时示众曰若有白莲重开吾当再来教化矣自晋迄明枯而不荣池久为地师到此山白莲花开时人忆昔符谶皆称师为远公再来也及住华山十方贤圣结赞曰白莲预谶振千华其斯之谓欤余多神异详在铭传尸罗此云清凉谓离热恼得清凉故大论云秦言性善谓好行善道不行放逸是名尸罗以义而翻也正翻止得谓止恶得善也古翻为戒戒者制也谓能制一切不善之法也开物成务句出易经琐琐繁碎也狂愚狂无德性愚无慧性安坐不进文句出楞严举足等句出孝经安居南山云形心摄静为之安要期住此为之居静处思微道之正轨理须假日追功䇿进心行故佛制安居有三种谓前中后也初四月十六日是前安居从十七日巳去五月十五日名中安居五月十六日名后安居故律云前安居者住前三月后安居者住后三月也住持谓安住道德执持教化令法久住故又云住于真理持而不失故