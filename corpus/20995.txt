钦定四库全书御制佩文斋广羣芳谱序粤自神农氏尝草辨谷民始知树艺医药伊耆氏命羲和推歩定歴以授时民始知耕获之不愆而百工绩熈伟哉开物成务启牖来兹圣帝之功与天地并矣朕聴政之暇披阅典籍留意农桑绘耕织之圗制永言之什时廵所至亲歴田间其稼穑之艰难作劳之辛苦既周知而洞悉矣每思防百昌生殖之理极万变消长之情着为成编以佑吾民尝谓尔雅具其名物而郭璞陆佃孙炎之流防注埤翼又加详焉其明备者莫如本草自本经以迄陶景苏颂而下数十种凡采治之法无不该核他如齐民要术月令广义诸书其莳植之宜为更晰矣遐稽往牍撷其英华归于简括良匪易也比见近人所纂羣芳谱搜辑众长义类可取但惜尚多踈漏因命儒臣即秘府藏帙攟摭荟萃删其支冗补其阙遗上原六经旁据子史洎夫稗官野乗之言才士之所歌吟田夫之所传述皆着于篇而竒花瑞草之产于名山贡自逺徼絶塞为前代所未见闻者亦咸列焉复允廷臣之请益以朕所赋咏依类分载总一百卷命名曰佩文斋广羣芳谱冠以天时尊嵗令也次糓次桑麻崇民事也次蔬茶果木花卉资厚生溥利用也终以药物重民命也其诸天时蚤晚之人事种溉之方地力彼此之殊物性良楛之异罔弗条举缕析灿然可观焉是书也揽品彚之蕃滋想羣生之率育一展卷间化机洋溢于兹毕呈固不惟矜淹洽侈藻丽也以是刋布天下垂之久逺使吾民优防于农圃之中家室盈宁乐其业而不惮其勤而大夫士以及民之秀者因以区别物宜审其淑慝凛嗜好之常慎莭宣之度于以跻仁夀而享泰平亦不为无所裨助也哉康熙四十七年五月初十日御定佩文斋广羣芳谱刋成进呈表原任掌河南道事河南道监察御史加七级臣刘灏防承勅防校刋佩文斋广羣芳谱今已成书谨奉表上进者臣灏诚惶诚恐稽首顿首上言伏以三才并建资参賛以成能庶物芸生赖神灵而利用神农首出先尝草木之滋后稷诞生即识方苞之种盖将开物以成务必先辨类而知名是以东作西成人时敬授荔生葽秀月令必书考比兴于风诗方名悉载溯权舆于释诂尔雅兼综史列农家者流术是齐民之要降而本草代有专家异产竒名各徴风土含华落实别着春秋言以人人而殊物亦生生而广更有场师田老家传种树之方墨客诗人藻结风花之思见闻各异篇帙纷纶自非刋録为一书谁识源流于万类钦惟皇帝陛下德茂生成休徴蕃庑光昭千古普同若木之华化鼓八方直被扶桑之国聪明卓絶格物靡遗稼穑艰难居心无逸田畴景物尽归耕织之图车辙廵行徧省桑麻之务乃有道旁异草徼外竒花郭璞未详孙炎不识一经圣览便悉嘉名仰窥莫测所自来博学尽惊为天授品题所及逺过笺疏睹记不忘何湏载籍乃犹时勤荟萃下逮刍荛特命编修臣汪灏臣张逸少臣汪漋臣黄龙睂仰遵指授敬事编摩繙内府之藏书广羣芳之旧谱农书花歴药品茶经指掌可求分条并载一编在手疑四序之皆春百物罗前如万方之并贡至若一花一木曽被宸章若赋若诗久登御集莫不转鸿钧于一气扬藻采于千秋分冠简端尤光册府笔如垂露洒五色于芳菲文似庆云映三光于碧落既成篇帙更锡序文天语辉皇融六经之津液奎文焜燿彻十袭之缥缃臣灏涧谷庸材山林小草早收采便得敷荣窃负栽培自贻倾覆叨恩于使过不弃菲葑效末技以校书日亲棃枣身是久枯之木忽讶春囘心如已折之葵犹承日照剞劂告竣少竭力于涓埃豕亥传讹犹惊心于诖误乃口勅许列头衔对玉简以悚惶瞻彤墀而踊跃伏愿光辉炳照化育遐宣泽及臣邻收杞梓楩柟之用功施田野成布帛菽粟之风则龙木鳯芝呈祥于连理之树一茎防穗献瑞于大有之年矣谨按天时谱六卷谷谱四卷桑麻谱二卷蔬谱五卷茶谱四卷花谱三十二卷果谱十四卷木谱十四卷竹谱五卷卉谱六卷药谱八卷校刋告成臣灏无任瞻天仰圣激切屏营之至谨奉表随进以闻康熈四十七年六月初一日原任掌河南道事河南道监察御史加七级臣刘灏谨上表附録羣芳谱原叙王象晋着尼父有言吾不如老农不如老圃世之耳食者遂哗然曰农与圃小人事也大人者当剂调二气冶铸万有乌用是龊龊者为果尔则陈豳风者不必圣爱菊爱莲者不必贤税桑田树榛栗者不必称塞渊侈咏歌哉予性喜种植斗室傍罗盆草数事瓦钵内蓄文鱼数头薄田百畮足供饘粥郭门外有园一区题以渉趣中为亭颜以二如杂艺蔬茹数十色树松竹枣杏数十株植杂草野花数十器种不必竒异第取其生意欝勃可觇化机美实陆离可充口食较晴雨时浇灌可助天工培根核屏菑翳可验人事暇则抽架上农经花史手录一二则以补咨询之所未备每花明柳日丽风和携斗酒摘畦蔬偕一二老友话十余年前陈事醉则偃仰于花茵莎榻浅红浓緑间聴松涛醻鸟语一切升沉宠辱直付之花开花落因取平日所渉歴咨询者类而着之于编而又冠以天时嵗令以便从事歴十余寒暑始克就绪题之曰二如亭羣芳谱与同志者共焉相与怡情相与育物相与阜财用而厚民生即不敢谓调二气冶万有其于天地之大生广生未必无小补云因思尼父所言盖恐石隐者流果于忘世而非厌薄农圃以为琐事不足为也请以质诸世之所谓大人者凡例一羣芳谱原本大抵托兴众芳寄情花木可为风雅之助然或摭拾旧闻或独摅己见采择未遍不免登载疎漏今将谷桑麻蔬茶花果木竹卉药诸谱皆捜罗羣编依类増补俾读者咸知重农贵谷为率育羣生之本下及庶草繁殖茂对之化机药果资生登人民于寿域是书所关举世共頼一原本以羣芳命名而冠以天谱嵗谱今改嵗谱为天时记四时长养之理万彚荣枯之候冠于诸谱之前若天谱中歴数灾祥及泛言日月风云星辰雨露等类并嵗谱中泛言节序者俱与羣芳不甚贴切防不复録一原本各谱中分题名目条欵不一今每一物详释名状列于其首次徴据事实统标曰彚考传记序辨题防杂着骚赋诗词綂标曰集藻其制用移植等目统标曰别録庶分条简要编次画一至若原本首简总论杂説中有可采者并行附载泛者略之一原本花木卉药诸谱按之经史传记方书地志文集及今耳目所见阙漏者颇多若金莲花夜亮木及塞外诸竒花海内诸名山所产山花前人不经见者今皆采补以广后人见闻一原本梅杏桃李之类俱载入花中今分见于花果两处更使开卷了然一葛木棉以类相从附入桑麻谱他如香附莎草卉药各见芸香山矾别为二物兰简泽兰析作数种俱各注明本条之下以便观览一原本中药谱仅五十有四种为数甚少今照本草纲目广采补入凡见于诗经尔雅楚辞及唐宋歴代诗文者増注其下一原本诸谱中多有疗治一条今按医疗自有专书如本草纲目证治凖绳之类可备详考纂入谱内反多阙略且恐叅防未精泥方贻悮寕阙之以致愼一原本终以鹤鱼一谱今按禽鱼既与羣芳命名不符且类族众多禽中不得专举一鹤鱼中不得专举金鱼复于本类不备槩不复存一原本所载事实或阙书名赋咏或阙人名又或书官书号书地书爵书谥今于其可考证者悉为标明余仍其旧以示存疑御定佩文斋广羣芳谱编校官翰林院编修臣汪灏翰林院编修臣张逸少翰林院编修臣汪漋翰林院编修臣黄龙睂校録人员举人臣李同声举人臣胡期恒贡生臣张育徽监生臣潘葆光监生臣胡宸基监生臣周鼎监生臣周旋监生臣吴从龙生员臣钱阿瑛生员臣张宏敏生员臣张位生员臣方觐生员臣赵侗斆生员臣许懋德生员臣邱起元钦定四库全书卷子部九御定佩文斋广羣芳谱总目谱录类三草木禽鱼之属天时谱六卷谷谱四卷桑麻谱二卷蔬谱五卷茶谱四卷花谱三十二卷果谱十四卷木谱十四卷竹谱五卷卉谱六卷药谱八卷臣等谨案御定广羣芳谱一百卷康熙四十七年圣祖仁皇帝御定葢因明王象晋羣芳谱而广之也凡改正其门目者三以天谱嵗谱并为天时记惟述物候荣枯而天谱之杂述灾祥嵗谱之泛陈节序者俱删不録其鹤鱼一谱无闗种植亦无闗民用则竟全删改正其体例者四原本分条标目前后防差今每物先释其名状次徴据事实统标曰彚考诗文题咏统褾曰集藻制用移植诸法统标曰别録其疗治一条恐防校未精泥方贻悮亦竟刋除至象晋生于明季不及见太平王防之盛今则流沙蟠木尽入版图航海梯山咸通职贡凡殊方絶域之产古所未闻者俱一一详载以昭圣朝之隆轨又象晋以田居闲适偶尔着述不能窥天禄石渠之秘考证颇踈其所载者又多稗贩于花镜圃史诸书或迷其出处或舛其姓名讹漏不可殚数今则防东观之藏开西昆之府并溯委穷源详为补正以成博物之鸿编赐名广羣芳谱特圣人褒纎介之善不没创始之功耳实则新辑者十之八九象晋旧文仅存十之一二也干隆四十七年二月恭校上总纂官臣纪昀臣陆锡熊臣孙士毅总校官臣陆费墀钦定四库全书御定佩文斋广羣芳谱目録上卷一天时谱一春卷二天时谱二正月二月卷三天时谱三三月卷四天时谱四夏四月五月六月卷五天时谱五秋七月八月九月卷六天时谱六冬十月十一月十二月卷七谷谱一麦瑞麦雀麦荞麦苦荞麦瞿麦卷八谷谱二稻卷九谷谱三黍稷蜀黍玉蜀黍粟粱秫子稊稗稂菵草蒯草东廧粱禾蒒草感禾杨禾火禾木禾嘉禾卷十谷谱四大豆稆豆赤小豆绿豆白豆豌豆蚕豆豇豆黎豆马豆藊豆刀豆大灵豆木豆灵光豆佛豆脂麻青蘘亚麻卷十一桑麻谱一桑桑椹桑寄生桑花柘奴柘卷十二桑麻谱二苎麻大麻苘麻疎麻葛鐡葛木棉花卷十三蔬谱一姜椒川椒崖椒蔓椒地椒胡椒番椒茴香八角茴香莳萝韭孝文韭诸葛韭水韭葱水葱蒜水晶葱薤蒝荽以上辛荤卷十四蔬谱二苜蓿蔓菁菲同蒿蒌蒿牡蒿藾蒿邪蒿防蒿白菜芥菠菜苋马齿苋水马齿葵龙葵蔠葵卷十五蔬谱三生菜苦菜菾菜蕹菜芸薹菜蔊菜以上园蔬巢菜薇蕨迷蕨水蕨荠藜蔏藋灰藋以上野蔬莼芹紫芹紫菜龙须菜鹿角菜以上水蔬卷十六蔬谱四山药芋香芋甘露子土芋甘藷萝卜水萝卜胡萝卜野葡卜莴苣以上食根卷十七蔬谱五菜瓜稍瓜黄瓜南瓜丝冬瓜壶卢瓠子茄子苦茄缅茄以上食实土菌木耳石耳地耳以上菌属嘉树菜鸡候菜优殿葙买菜专蹄菜芸薇冬风菜谷菜荶菜菹菜菜繤菜藒菜葟菜蓶菜菜羞菜以上竒蔬佛土菜孟娘菜眞珠菜雪里蕻白鼓钉剪刀股猪殃殃丝荞荞牛塘利浮蔷水菜看麦娘狗脚迹破破衲燕子不来香猢狲脚迹眼子菜猫耳朶籓篱头鴈肠子野篱落羊耳秃黄花菜油灼灼灯蛾儿芽儿拳板荞荞天藕儿老鹳筋鵞观草牛尾瘟兎丝根草鞋片抓抓儿雀舌草罗汉菜根子菜龙芽菜杏叶菜歪脖菜龙巓菜高河菜莲花菜以上杂蔬卷十八茶谱一茶卷十九茶谱二茶卷二十茶谱三茶卷二十一茶谱四茶茶花臯卢卷二十二花谱一梅花卷二十三花谱二梅花卷二十四花谱三梅花红梅茶梅卷二十五花谱四杏花桃花卷二十六花谱五桃花夹竹桃金丝桃卷二十七花谱六李花棃花卷二十八花谱七棠棃花常棣花樱桃花石榴花卷二十九花谱八荷花卷三十花谱九荷花卷三十一花谱十荷花山莲西番莲铁线莲朝日莲以上实见果谱卷三十二花谱十一牡丹卷三十三花谱十二牡丹卷三十四花谱十三牡丹鱼儿牡丹纒枝牡丹秋牡丹卷三十五花谱十四海棠卷三十六花谱十五海棠秋海棠卷三十七花谱十六玉蘂琼花山矾卷三十八花谱十七木兰辛夷玉兰绣毬楝花紫荆紫薇巵子卷三十九花谱十八杜鹃黄杜鹃山枇杷木槿扶桑合驩有情树木芙蓉卷四十花谱十九岩桂卷四十一花谱二十山茶蜡梅瑞香结香以上木本卷四十二花谱二十一迎春金雀酴醿金沙蔷薇卷四十三花谱二十二玫瑰刺防月季四季木香棣棠茉莉雪瓣紫茉莉素馨含笑指甲花凌霄以上蔓本卷四十四花谱二十三兰蕙兰草蕙草泽兰真珠兰伊兰风兰朱兰箬兰马兰卷四十五花谱二十四芍药卷四十六花谱二十五金灯金盏侧金盏翦春罗翦秋罗翦罗花翦金罗翦红纱石竹罂粟丽春虞美人萱花鹿葱水葱蜀葵锦葵天葵旌节花西番葵卷四十七花谱二十六百合花山丹鳯仙金钱滴滴金玉簮秋葵曼陀罗蓼花卷四十八花谱二十七菊花卷四十九花谱二十八菊花卷五十花谱二十九菊花卷五十一花谱三十菊花绣线菊蓝菊防鸾菊丈菊七月菊翠菊卷五十二花谱三十一鸡冠水仙祗水仙树以上草本卷五十三花谱三十二万年花金莲茈碧九花树万连金防花红绶花优钵昙迎辇花金歩摇灵寿花都胜花无忧花瘴川花那伽花提罗迦拘尼陁系白象树花簇蝶花俱郍卫木莲石莲洛如花太平瑞圣花七寳花鵞毛玉鳯花蝉花石蝉花锦花青囊花旱金花上元红泡花枸那花水西花象蹄花白鹤花望仙花金茎花白菱花百日红闽山丹金钵盂缫丝花笑靥花紫罗襕紫花儿红麦花米筛花蕾防花闷头花蝎子花龙女花和山花优昙花金梅青鸾花金缕梅捻蜡春桂黄山旌节花璎珞花紫云花蕡桃海罽花蕊珠花玉铃花花仙都花四照花覆杯花查葡花紫铎花傲云花山钗花绛颕花蜡瓣花叠雪花囊环花羙人菊醉春花鵞羣花海琼花寳网花紫霞杯黄花马蹄兰地椹花鸾枝长乐花优钵罗花戎王子冬瑰花海红燕蓊花玉烛花杏香花万蝶花真珠花鹰爪花阇提花御花玉手炉花小黄蕖花茧漆花满堂春御仙花夀春花散水花孩児花练春红长十八波罗花疉罗花蓝雀花翠蛾睂以上异花卷五十四果谱一梅海梅杏桃羊桃卷五十五果谱二李棃檖樝榅桲棠棃沙棠棣以上花见花谱卷五十六果谱三樱桃山樱桃杨梅枇杷卷五十七果谱四柰林檎苹果橄防木威余甘子山樝枳椇葡萄野葡萄卷五十八果谱五枣天枣糯枣酸枣波斯枣千年枣万嵗枣柿椑柹软柹蕃柹木瓜榠樝以上肤果卷五十九果谱六安石榴花见花谱栗石栗天师栗榧榛胡榛子松子核桃山胡桃蔓胡桃银杏卷六十果谱七荔支卷六十一果谱八荔支卷六十二果谱九荔支卷六十三果谱十荔支隈枝锦荔支龙眼山龙眼龙荔卷六十四果谱十一橘橘皮卷六十五果谱十二柑佛手柑橙香橼金橘金豆柚枳枸橘以上殻果卷六十六果谱十三莲花见花谱藕蔗蔆芡葧脐慈姑以上水果卷六十七果谱十四甜瓜西瓜北石刘子不周山果如何树实系弥子留求子都咸子千嵗子人面子夫编子五敛子都昆子椰子青田核严树州树子国树子前树子都桷子防树子韶子五子白缘子多感子蔗子弥子梅桃杨摇子冬熟猴闼子关桃子士翁子枸槽子猴总子多南子王坛子棎子都念子侯骚仙树实蠡齐子无石子婆罗婆磐砮穑树齐暾那核婆猪肉子黎子橹罟子槎檫子火炭子部谛子木頼子罗晃子古米子殻子藤核子木连子萝蒙子特乃子羊矢子日头子秋风子黄皮子朱圆子粉骨子塔骨子布衲子黄肚子盐麸子胡頽子山茱茰醋林子蓬荙柰抹勐果枸柰子稠黎子桃花水法佛哈米孙乌什哈乌喇柰乌沙尔器以上异果无花果文光果天仙果槃多树古度子波罗蜜优昙钵以上无花而实无患子菩提子不纳子鬼见愁栾华念珠树以上可为念珠文官果卷六十八木谱一松实见果谱卷六十九木谱二松卷七十木谱三松松花松脂艾蒳香水松落叶松杆松卷七十一木谱四柏柏实竹柏桧枞卷七十二木谱五杉梓防梓漆豫章樟脑柟石楠卷七十三木谱六桐刺桐花冈桐赪桐臭桐胡桐海梧折桐卷七十四木谱七榆槐檀紫檀檕蒾駮马卷七十五木谱八楸榎山楸枫枫香槭榕楮椿樗山樗栎卷七十六木谱九柳卷七十七木谱十柳卷七十八木谱十一柳柳絮柳寄生柽柳榉柳水杨白杨栘杨以上乔木卷七十九木谱十二女贞冬青水冬青枸骨乌臼桄榔防榈榈木海防蒲葵黄杨桦木防天竹荆楛棘以上灌木卷八十木谱十三檀香降眞香蜜香树龙脑香安息香树麝香木羯布罗香櫰香必栗香以上香木灵寿木娑罗木扶木若木丹木建木迷谷棪木白防文茎苦辛盼木稷木崇吾山木榣木櫰木机木北号山木木櫔木雕棠茇黄棘天楄木帝休栯木帝屋亢木葪柏三珠树雄常树栾甘柤甘华朱木防木文玉树不死树圣木服常琅玕树槠槲杻桋棫杬桥防灵橪支赤木仁寿木模木楷木不尽木柤稼返魂树声风木指星木平露宾连垂龙木女香树青樝木发日树生金树长生树丹青树文木上林苑树卷八十一木谱十四君子树不灰木员生树苏枋翳木贝多树鬼目树防母树梓棪莎树抱木棹仙人树都句候风木酒树影木燧木寿木恒春树播栘树文众木摩厨石楼树子树大食国树春浮菩提树婆那娑树庵罗树婆田罗树毗野树歌毕佗树嫛弥咀頼罗波罗树纶木勾芒木橦树桤琪树鳯首木木龙树色绫木倒生木黝木鹿木独梪树蜻蜓树没树阿勃参齐瑞木紫防树尸利沙树罗汉木思儡木胭脂木龙骨木韩木常锁锁木椤木鸂木虎斑木赤水木人面木千嵗木强木阎浮树拘尼佗树稠锡树鐡树净土树黄栌綟木橉木柯树虎刺不凋木卖子木楤木木麻大空黄葛佛顶青椵木夜光木万葛树水清木以上异木藤女萝薜荔络石以上藤属御定佩文斋广羣芳谱目録上子部谱录类草木禽鱼之属御定佩文斋广群芳谱钦定四库全书御定佩文斋广羣芳谱目録下卷八十二竹谱一竹卷八十三竹谱二竹卷八十四竹谱三竹卷八十五竹谱四竹卷八十六竹谱五竹笋竹实越王竹淡竹叶锦竹篇竹竹莱卷八十七卉谱一芝卷八十八卉谱二蓍荓蓂荚华平萐莆朱草屈轶延嘉紫达吉祥草菖蒲以上灵草书草鸳鸯草翠云草老少年以上芳草芸牛芸草杜若蘼芜根为芎防见药谱白芷茅香白茅香排草瓶香耕香以上香草卷八十九卉谱三红花胭脂茜草蓝擘蓝防尾草狼把草以上染草芭蕉莎根为香附子见药谱茅盂蓬青蒿荻蒿马先蒿黄花蒿角蒿茵陈蒿以上隰草卷九十卉谱四菰蒲香蒲蘱芦箬荇苹卷九十一卉谱五萍藻海藻海纶蔛草以上水草苔水苔垣衣屋游瓦松仙人縚罗汉绦以上苔属卷九十二卉谱六祝余条黄雚蓇蓉无条薲草箨植楮鬼草荣草荀草葶防薫草风条焉酸防草嘉荣草棃草草髙梁山草鸡谷苕饶虉莫葍芑藬结缕蔖摇车緜马瓝鸡肠草莸防车蒘玉红草留不死草明茎草吉云草神精香草梦草却睡草瑶琨碧草地日草鳯葵草蹑空草寿荣草迷迭龙须草龙常草虹草宵明草黄渠草闻遐草合欢草濡姧草娑罗草遥香草莽煌草芸苖草芸蓬草铜鼓草珊瑚鞭红席草咸草千步香草睡草龙刍蓆具草相思草活人草麝香草悬肠草宫人草防门草金光草鹿草鹤子草醒醉草变昼草迎凉草左行草青草槐野狐丝望舒草蜜草老鵶篱鸭舌草铜匙草水耐冬天芊油草三赖草金盘草芜荑息鸡草千金草金星草石长生红茂草通泉草女香以上异草鼠麴草马鞭草蛇含石防佛甲草虎耳草离鬲草仙人草宜南草仙人掌萍蓬草鸡足草知风草扁担草娇草马房星星草黄背草塔子头水稗草凤尾草稠稉琉璃草蝎子草特勒苏草恒春草烟草以上杂草卷九十三药谱一甘草黄耆人参沙参荠苨桔梗长松黄精黄独葳蕤知母肉苁蓉列当锁阳天麻术狗嵴贯众巴防天逺志百脉根淫羊藿卷九十四药谱二仙茅参地榆丹参紫参王孙紫草白头翁白及三七黄连胡黄连黄芩秦芄柴胡前胡防风独活土当归都管草升麻苦参白鲜延胡索贝母石蒜龙胆细辛木细辛及已鬼督邮徐长卿白微白前草犀钗子股吉利草良耀草朱砂根辟虺雷锦地罗紫金牛拳参铁线草金丝草以上山草卷九十五药谱三当归芎防蛇牀藁本徐黄蜘蛛香木香甘松香山柰亷姜山姜豆蔲缩砂蔤益智荜茇蒟酱肉豆蔲补骨脂姜黄欝金蓬莪茂荆三棱香附子苖为莎草别见卉谱艾纳香兜纳香藿香藿山草麻伯相鸟天雄草益妳草香薷爵牀赤车使者假苏薄荷地钱紫苏水苏荠苎石荠苎以上芳草庵防对庐艾千年艾隂地厥九牛草益母草錾菜薇衔夏枯草刘寄奴草曲节草丽春草青葙桃朱术天灵草思蓂子大蓟卷九十六药谱四续断钩芙漏卢飞廉大青小青胡卢巴蠡实牛蒡菤耳地菘豨莶蘘荷麻黄木贼灯心草地黄牛膝紫菀女菀麦门冬酸浆蜀羊泉鹿蹄草败酱欵冬决明地肤王不留行葶苈车前狗舌草鳢肠连翘蒴藋水英海根火炭母草三白草蚕茧草蛇茧草虎杖蒺藜沙苑蒺藜谷精草海金沙地杨梅水杨梅地蜈蚣草半邉莲紫花地丁鬼鍼草独用将军留军待见肿消攀倒甑水甘草卷九十七药谱五大黄商陆狼毒防葵狼牙防茹大防泽漆甘遂续随子莨菪云实萞麻博落廻黒天赤利子常山杜茎山土红山藜芦山慈石参果根马肠根水藜芦附子乌头白附子天南星虎掌草蒟蒻菩萨草半夏蚤休鬼臼射干坐拏草押不芦芫花荛花醉鱼草莽草茵芋苦堇毛莨海姜隂命牛扁虱建草荨麻格注草海芋钩吻透山根以上毒草卷九十八药谱六兎丝五味子覆盆子蓬蘽悬钩子蛇苺使君子木鳖子番木鳖马兠铃预知子牵牛栝楼王黄环天门冬百部何首乌萆薢菝葜土茯苓白敛女萎赭魁鹅抱伏鸡子仰盆人肝藤九仙子山豆根黄药子解毒子奴防子海药实白药子陈家白药甘家白药防州白药冲洞根突厥白威灵仙翦草防己木通通脱木天寿根金银藤钩藤倒挂藤白兎藿白英芄兰赤地利紫葛乌蘝苺葎草泽防羊蹄酸模龙舌草麕舌苦草以上水草石斛骨碎补石韦石苋石垂景天石胡荽螺厣草酢浆草酸草三叶地锦金疮小草崖防鸡翁藤半天回野兰根紫背金盘醋筒草白龙须以上石草马勃苔部卷九十九药谱七屈草别覉离楼草黄防草雀医草木甘草益决草九熟草兑草异草灌草防草莘草英草华封华防华节草譲实羊实桑茎实可聚实满隂实马顚马逢兎枣鹿良鸡湼犀洛雀梅燕齿土齿金茎白背青雌白辛赤举赤湼赤赫黄秫黄辨紫给紫蓝粪蓝巴朱柴紫文石路石旷石败石石剧石芸竹付秘恶卢精唐夷知杖河煎区余王明师系并苦索千良达戈共舩虹姑活白女肠白扇根黄白支父陛根疥拍腹五母麻五色符救赦人者常吏之生载庆腂芥鸩鸟浆吉祥草鸡脚草兎肝草断鑵草千金防土落草倚待草药王草筋子根廅药无风独揺草陀得花建水草百药祖催风使刺虎石逍遥黄寮郎黄花了百两金地茄子田母草田麻芥心草苦芥子布里草茆质污胡堇草小儿羣独脚仙撮石合草露筋草九龙草荔支草水银草透骨草蛇眼草鹅项草蛇鱼草九里香草白筵草环肠草札耳草云花草野芕草纤霞草牛脂艻鸭脚青天仙莲防头莲猪蓝子天芥莱佛掌花郭公刺笾箕柴碎米柴羊屎柴山枇杷柴三角风叶下红满江红隔山消石见穿墓头囘羊茅阿儿只阿息儿奴哥撒儿以上杂草薏苡谷部槟榔山槟榔大腹子马槟榔茱茰以上果部桂卷一百药谱八丁香乌药研药乳香没药骐驎竭阿魏卢防黄蘗小蘗厚朴杜仲秦皮皂角波斯皂荚鬼皂荚肥皂荚酸角诃黎勒婆罗得巴豆大风子海红豆相思子猪腰子金樱子卫茅五加枸杞溲疏杨栌木天蓼放杖木接骨木新雉木合新木俳蒲木遂阳木学木核栒核木核荻皮栅木干陀木马疡木角落木芺树白马骨慈母黄屑大木皮以上木部茯苓茯神神木猪苓以上寓木御定佩文斋广羣芳谱目録下钦定四库全书御定佩文斋广羣芳谱卷一天时谱春増礼记乡饮酒义东方者春春之为言蠢也产万物者圣也注蠢动生之貌也圣之为言生也疏东方产育万物故为春为圣尔雅春为青阳注气青而温阳春为发生公羊传春者何嵗之始也注春者天地开辟之端养生之首管子东方曰嵗星其时曰春其气曰风风生木梁元帝纂要春曰阳春青春芳春三春九春风曰阳风春风暄风柔风惠风景曰媚景时曰良时嘉时芳时辰曰良辰嘉辰芳辰节曰华节芳节嘉节良节韶节淑节草曰弱草芳草芳卉木曰华木华树芳树阳树林曰茂林芳林彚考原诗小雅春日迟迟卉木萋萋仓庚喈喈采繁祁祁増诗正义周成王太平之时于春时亲耕籍田以劝农桑又祈求社稷使年丰周礼天官内宰上春诏王后帅六宫之人而生穜稑之种而献之于王注先种后熟曰穜后种先熟曰稑史记叔孙通传孝惠帝曾春出游离宫叔孙生曰古者有春尝果方今樱桃熟可献愿陛下出因取樱桃献宗庙上许之诸果献由此兴原前汉书文帝纪元年三月诏曰方春和时草木羣生之物皆有以自乐増律厯志少阳者东方东动也阳气动物于时为春春蠢也物蠢生乃动运后汉书明帝纪永平三年春诏曰夫春者嵗之始也始得其正则三时有成有司其勉顺时气劝督农桑章帝纪元和二年诏曰方春生养万物莩甲宜助萌阳以育时物郎觊传方春东作布德之元阳气开发养导万物逸周书禹禁春三月山林不登斧以成草木之长管子日至六十日而阳冻释七十日而隂冻释隂冻释而萟稷故春事二十五日之内耳庄子春雨日时草木怒生铫鎒于是乎始修草木之到植者过半而不知其然尸子春为忠也东方而春春动也是故鸟兽孕荣华生万物遂忠之至也吕氏春秋冬至后五旬七日菖蒲生乃耕菖者百草之先生者也于是始耕淮南子春风至则甘雨降生育万物草木荣华莫见其为者而功既成矣春秋繁露木者春生之性农之本也原刘向别録邹衍居燕燕有谷地美而春不生黍稷衍吹律暖气乃至草木乃生至今名黍谷増焦氏易林百草嘉卉萌芽将出昆虫扶戸阳明所得谷风布气万物出生萌庶长养华叶茂盛春秋元命苞春者神明推移精华结纽注神明犹隂阳也相推使物精华结成纽结要也春秋文耀钩春致其时华实乃荣洛阳伽蓝记法云寺北有临淮王彧宅彧性爱山林又重賔客至于春风扇扬花树如锦晨食南馆夜逰后园僚宷成羣俊民满席丝桐发响羽觞流行诗赋并陈清言乍起莫不领其奥忘其褊恡焉是以入彧室者谓登仙也荆州秀才张裴裳常为五言有句云异林花共色别树鸟同声彧以蛟龙锦赐之史畧北齐卢士深妻崔氏有才学春日以桃花和雪与儿靧面云取红花取白雪与儿洗面作光悦取白雪取红花与儿洗面作妍华取雪白取花红与儿洗面作华容国史补曲江大防先牒教坊请奏上御紫云楼垂帘观焉时或拟作乐则为之移日故曹松诗云追游若遇三清乐行从应妨一日春勅下后人置皮袋例以圗障酒器钱绢入其中逢花即饮故张籍诗云无人不借花园宿到处皆携酒器行原曲江春宴録长安贵家游赏翦百花成狮子互相送遗狮子有小连环欲送以蜀锦流苏牵之曰春光且莫去留与醉人看虞松方春谓握月担风且留后日吞花卧酒不可过时玉麈集穆宗宫中花开以重顶帐蔽置惜春御史号曰括春开元天寳遗事学士许愼选放旷不拘小节多与亲友结宴于花圃中未尝具帷幄设坐具使童仆辈聚落花铺于坐下曰吾自有花裀何消坐具杨国忠子弟毎春至之时求名花异木植于槛中以板为底以木为轮使牵之自转所至之处槛在目前而便即欢赏目之为移春槛长安贵游子弟每至春时游宴供帐于园囿中随行载以油幕或遇隂雨以幕覆之尽驩而归长安侠少每至春时结朋聨党各乘矮马饰以锦韀金络竝辔于花树下徃来使仆从执酒皿而随之遇好囿则驻马而饮长安士女春时鬭花戴插以竒花多者为胜皆用千金市名花植于庭苑中以偹春时之鬭也长安士女游春野歩遇名花则设席借草以红裙逓相插挂以为宴幄寕王春时于后园中纫红丝为绳密缀金铃系于花梢之上每有乌鹊翔集则令园吏掣铃索以惊之盖惜花之故也増六一诗话梅圣俞尝与范希文席上赋河豚诗春洲生荻芽春岸飞杨花河豚当是时贵不数鱼虾河豚常出于春暮羣游水上食絮而肥南人多与荻芽为羮云最美温公诗话先朝春月多召两府两制三馆于后苑赏花钓鱼赋诗嘉祐末仁宗复修故事羣臣和御制诗是日微隂寒韩魏公时为首相诗卒章云轻云阁雨迎天仗寒色留春入寿杯二十年前曽侍宴台司今日喜重陪东坡集吴越王妃每嵗春必归临安王遗书曰陌上花开可缓缓归矣吴人用其语为歌嵗时杂记一月二气六候自小寒至谷雨四月八气二十四候每候五日以一花之风信应之小寒一候梅花二候山茶三候水仙大寒一候瑞香二候兰花三候山矾立春一候迎春二候樱桃三候望春雨水一候菜花二杏花三李花惊蛰一桃花二棠梨三蔷薇春分一海棠二梨花三候木兰清明一候桐花二候麦花三候柳花谷雨一牡丹二候酴醿三楝花楝花竟则立夏曲洧旧闻范蜀公居许作长啸堂前有荼防架春时宴客花落酒杯中饮以大白举坐无遗谓之飞英防东臯杂録花信风梅花风最先楝花风最后凡廿四番以为寒絶后唐人诗云楝花开后风光好梅子黄时雨意浓徐师川诗云一百五日寒食雨二十四番花信风又古诗云早禾秧雨初晴后苦楝花风吹日长蓬续録曲江宴唐进士防同年于此豪客园戸争以名花布道上进士乗马盛服鲜制推同年俊少者为探花使白居易诗春风得意马蹄疾一日看徧长安花道山清话哲宗御讲筵手折一栁枝翫程颐为讲官奏曰方春万物发生之时不可非时毁折哲宗亟掷于地渔隐丛话蔡繁卿守扬州春时作万花防用花十余万枝原遯斋闲覧河朔春时多大风飞尘撼木数日一作二三日方止以访左右对曰不得是风且无年名曰吹花擘柳风草木百谷皆借之増干淳嵗时记禁中赏花非一先期后苑及修内司分任排办凡诸苑亭榭花木妆一新锦帘绡幕飞梭绣毬以至茵褥设放器玩盆窠珍禽异物各务竒丽起自梅堂赏梅芳春堂赏杏花桃源观桃粲锦堂金林檎照妆亭海棠兰亭修禊至于钟美堂大花为极盛堂前三面皆以花石为台各植名品台后分植玉兰绣毬数百株俨如镂玉屏堂内左右各列三层雕花彩槛防以彩色牡丹画衣间列碾玉水晶金壶及大食玻璃官窑等瓶各簮竒品如姚魏御衣黄照殿红之类防千朶至于梁栋戸间亦以湘筒贮花鳞次簇插何翅万朶自中殿妃嫔以至内官赏赐有差下至伶官乐部应奉人等亦霑恩赐谓之随花赏至暮春则稽古防瀛堂赏琼花静侣亭紫笑净香亭采兰挑笋则春事已在緑隂芳草间矣蒋苑使有小圃不满二亩而花木匼匝亭榭竒巧春时悉以所有书画玩器罗列满前閙竿花蓝之类悉皆缕丝金玉为之且立标竿射垜及秋千梭门闘鸡蹴踘诸戏事以娱游客衣冠士女至者招邀杯酒徃往禁烟乃已谓之放春湖山胜槩丰乐楼旧为众乐亭又改耸翠楼政和中改今名淳祐间赵京尹重建宏丽为湖山冠又甃月池立秋千梭门植花木构数亭春时游人繁盛清闲供春时晨起梅花汤课奚奴洒扫防阶苔取蔷薇露浣手薫玉蕤香读古赤文緑字书晌午采笋蕨供胡麻汲泉试新茗午后乗欵叚马执翦水鞭携斗酒防柑往聴黄鹂日晡坐柳风前裂五色牋集锦嚢佳句薄暮绕径灌花花史汉武帝尝以吸花丝所织锦赐丽娟命作舞衣春暮宴于花下舞时故以防拂落花满身都着舞态愈媚谓之百花舞宗测春逰山谷间见竒花异草则系于上归而圗其形状名聚芳圗百花人多效之武陵儒生苖形事园池以接宾客有野春亭杂植山花五色错列平湖上有龙湫山花烂熳不可枚举近寺茅檐草舎皆绕植桃李春游士女辐凑杯盘狼籍无不手捻花枝醉唿潦倒者西湖志杭州寿安坊俗称官巷宋时谓之花市亦曰花圑盖汴京寿安山下多花园春时赏宴争华竞侈锦簇绣围移都后以花市比之故称寿安坊今两岸多卖花之家亦其遗俗也集藻赋御制春雨赋神籥絪緼化机和煦元气上融醲膏下聚首五行者曰水润万物者惟雨于时苍祗莅节青鸟司晨余寒未敛禁火方新风轻飏以习习云密布而鳞鳞垂九霄之嘉澍飞四野之甘津始触石以吐液旋弥空而散泽初曵缕以吹丝继縁霤而滴墀乍密还疎欲断又续拂宇披檐挹川注谷既磅礴而淋漓亦弥漫而渗漉戞绮埓之明玑流铜池之文縠木欣欣以向荣草萋萋而如沐若夫徂畛徂隰是蓘是穮塍麦渐秀田禾始苖广地道之发育资土脉之沃饶虽霑体而涂足幸渥叶而濡条况乃灌溉神州濊汪赤县无逺弗届靡幽不徧洒郊牧而欢唿浃寰瀛而舞忭庆玉烛之长调喜丰年之屡见夫惟天地之德广大无私春生夏长云行雨施寓栽培于无意普美利于不知植品物以咸若含细大而莫遗所以觧泽徬徨湛恩深厚覆被民生惠鲜陇亩兴有渰于三阳敷仙霖于千耦世并享夫丰亨俗咸登于仁寿洋洋乎造物之功予一人乎何有増晋夏侯湛春可乐赋春可乐兮乐东作之良时嘉新田之启菜悦中畴之发菑桑冉冉以奋条麦遂遂以扬秀泽苖翳渚原卉耀阜春可乐兮乐崇陆之可娱登夷冈以迥眺超矫驾乎山隅缀杂花以为盖集繁蕤以餙裳散风衣之馥气纳戢怀之潜芳莺交交以弄音翠翾翾以轻翔招君子以偕乐携淑人以微行周庾信春赋宜春苑中春已归披香殿里作春衣新年鸟声千种啭二月杨花满路飞河阳一县并是花金谷从来满园树一丛香草足碍人数尺游丝即横路开上林而竞入拥河桥而争度出丽华之金屋下飞燕之兰宫钗朶多而讶重髻鬟高而畏风眉将柳而争緑面共桃而竞红影来池里花落衫中苔始緑而藏鱼麦才青而覆雉吹箫弄玉之台鸣佩凌波之水移戚里而家富入新丰而酒美石榴聊泛蒲桃酦醅芙蓉玉盎莲子金杯新芽竹笋细核杨梅緑珠捧琴至文君送酒来玉管初调鸣弦暂抚阳春緑水之曲对鳯廻鸾之舞更炙笙簧还移筝柱月入歌扇花承节鼓协律都尉射雉中郎停车小苑连骑长杨金鞍始被柘弓新张拂尘看马埓分朋入射堂马是天池之龙种帯乃荆山之玉梁艶锦安天鹿新绫织鳯皇三日曲水向河津日晚河邉多觧神树下流杯客沙头度水人镂薄窄衫防穿珠帖领巾百丈山头日欲斜三晡未醉莫还家池中水影悬胜镜屋里衣香不如花文赋防句増晋阳春赋干坤絪緼冲气穆清幽蛰蠢动万物乐生依依杨柳翩翩浮萍桃之夭夭灼灼其荣繁华而燿野炜芬葩而扬英湛方生怀春赋麦芃芃而含秀桑蔼蔼而敷荣华照灼以烂林叶婀娜以媚茎王廙春可乐赋春可乐兮乐孟月之初阳冰泮涣以微流土冐橛而觧刚野暄卉以挥緑山葱蒨以发苍李颙四时赋平臯眇莽中林葱青野马飞涧晨虹垂旌阳燕南徂隂鴈北征青华皓皓丹秀荧荧谢万春游赋青阳司候勾芒御辰陈条灌以摧枯初茎蔚其曜新羃丰叶而为幄靡翠草而成茵宋刘义恭感春赋天晻暧而流寒日隂翳而沦精风淑穆而吹兰雨蒙蒙而洗茎草承泽而擢秀花顺气而飞馨梁元帝春赋洛阳小苑之西长安大道之东苔染池而尽緑桃含山而并红露霑枝而重叶网萦花而曵风隋萧悫春赋落花无限数飞鸟排花度禁苑玉饶风吹花春满路唐王勃春思赋蜀川风隔秦川今年节物异常年霜前柳叶衔霜翠雪里梅花犯雪妍霜前雪里知春早看栁看梅觉春好思万里之佳期忆三秦之逺道澹荡春色悠扬怀抱野何树而无花水何隄而无草原宋之问春宴韦曲庄序万株果树色杂云霞千亩竹林气含烟雾激樊川而萦碧瀬浸以成波望太乙而邻少微森然逼座铺落花以为借结垂杨而代幄霁景含日晩霞五彩而丹青韶光卷云春臯一色而凝黛李邕春赋杨廻曲沼李杂芳园条烟浓而曵地花锦缛而当轩李白春夜宴桃李园序幽赏未已高谈转清开琼筵以坐花飞羽觞而醉月惜余春赋平原萋兮绮色爱芳草兮如翦惜余春之将防每为恨而不浅五言古诗御制春旭日含新淑春光覆满屋东皇转嵗华融气杂山谷増晋郭璞春青阳畅和气谷风穆以温英茝林荟昆虫咸启门髙台临迅流四座列王孙羽盖停云隂翠欝映玉樽齐谢朓新渚宛洛佳遨游春色满皇州结轸青郊路防瞰苍江流日华川上动风光草际浮桃李成蹊径桑榆防道周东都已俶载言归望緑畴梁简文帝春日年还乐应满春归思复生桃含可怜紫桞发断肠青落花随燕入游丝蝶惊邯郸歌管地见许欲留情晩日后堂幔隂通碧砌日影度城隅岸柳垂长叶桃落细跗花留蛱蝶粉竹翳蜻蜓珠赏心无与共染翰独踟蹰元帝春日新莺隐叶啭新燕向飞柳絮时依酒梅花乍入衣玉珂逐风度金鞍映日晖无令春色晩独望行人归望春叶浓知柳密花尽觉梅踈兰生未可握蒲小不堪书江淹当春四韵雷萌山中草云煦江上花流烟漾璇景轻风泛凌霞我有幽兰念衔意瞩望斜友人殊未还独慰檐前华虞羲春郊光风转蕙畮香雾欝兰津暄迟蝶弄蘤景丽鸟和春樵歌喧陇暮渔枻乱江晨山中芳杜若依依独思人王筠春游丛兰已飞蝶杨柳未藏鸦物色相煎荡微歩出东家既同翡翠翼复如桃李花欲以千金笑廻君流水车鲍泉春日新燕始新归新蝶复新飞新花满新树新月丽新晖新光新气早新望新盈抱新水新緑浮新禽新聴好新景自新还新叶复新攀新枝虽可结新愁讵觧颜萧瑱春日贻刘孝绰涧水初流碧山樱早发红新禽争弄响落蕊乱从风拂檐多软干映户悉花丛谁云相去逺垂柳对髙桐闻人蒨春日髙防动春色清池映日华緑葵向光转翠柳逐风斜林有鸣心鸟园多夺目花相与咸知节叹子独离家陈徐陵春日岸烟起暮色岸水斜晖径狭横枝度帘揺惊燕飞落花承歩履流涧写行衣何殊九枝盖薄暮洞庭归周庾信咏春逍遥游桂苑寂絶想桃源狭石分花径长桥映水门管声惊百鸟人衣香一园定知欢未足横琴坐树根杨师道春朝闲歩休沐乗闲豫清晨歩百林池塘借芳草兰芷袭幽衿雾中分晓日花里弄春禽野径香恒满山堦笋屡侵何须命轻盖桃李自成隂原唐李白春思燕草如碧丝秦桑低緑枝当君怀归日是妾断肠时春风不相识何事入罗帏増张子容春江花月夜林花发岸口气色动江新此夜江中月流光花上春分明石潭里宜照浣纱人王维赠裴十廸风景日夕佳与君赋新诗澹然望逺空如意方支颐春风动百草兰蕙生我篱暧暧日暖闺田家来致词欣欣春还臯淡淡水生陂桃李虽未开荑蕚满芳枝请君理还防敢告将农时韩愈感春偶坐藤树下暮春下旬间藤隂已可庇落蕊还漫漫亹亹新叶大珑珑晩花干青天髙寥寥两蝶飞翻翻时节适当尔怀悲自无端孟郊长安早春旭日朱楼光东风不惊尘公子醉未起美人争探春探春不为桑探春不为麦日日出西园祗望花柳色乃知田家春不入五侯宅独孤及山中春思獭祭川水大人家春日长独谣昼不暮搔首惭年芳靡草知节换含葩向新阳不嫌三径深为我生池塘亭午井灶闲雀声响空仓花落没屐齿风动羣木香归路云水外天涯杳茫茫独卷万里心深入山鸟行芳景勿相廹春愁未遽忘权德舆春日戏题江春好游衍处处芳菲积防舫入花津香车依柳陌緑杨烟褭褭红蕊莺寂寂如何愁思人独与风光隔宋曽巩和张友直城东春日东流抱孤城雨洗见春色风吹百草根道路千里碧莫尽溪漫漫波澜散无迹遥林缺见山冉冉苍蔼积沙禽有行踪文字不可识青松对桃李桃红李花白红白势方竞青青守岩侧君意无不谐研谈欲俱得赋诗多所陈炳若观龟拆城东不待到众物已歴歴朱子春日言怀春至草木变郊园犹掩扉兹晨与心防覧物徧芳菲桃蕚破浅红时禽悦朝晖泉谷暖方融原田水初肥东作兴庶甿嵗功始在兹端居适自慰世事复有期终然心所向农亩还当归元吴师道徳兴开化道中春晨气澄穆杂卉香满路百舌鸣髙林墟烟淡如雾农夫启门出在野各有务行人独何为憧憧自来去两崖苍石间湍水激清泻山桃烂红芳光影连上下春风忽怒起意乃媚行者飞花扑人来揽之欲盈把倪瓉春日云林斋居池泉春涨深径苔夕隂满讽咏紫霞篇驰情华阳馆晴岚拂书幌飞花浮茗盌阶下松粉黄间云气暖石梁萝茑垂翳翳行踪断非与世相违防栖乆忘返七言古诗増陈贺循庭中有竒树三春节物始芳菲游丝细草动春晖香风飘舞花间度好鸟和鸣枝上飞临池间竹偏増緑依堦映雪纷如玉温室庭前竟不言鼓吹楼中能作曲曽闻逺别旧难思攀折防取赠佳期长条本自堪为密叶由来好作帏星稀汉转月轮明徘徊夜鹊屡相惊欲识幽人兰杜径山芳桂复丛生唐文德后游春曲上苑杏花朝日明兰闺艶妾动春情井上新花偷面色檐前嫩柳效身轻花中去来看蝶舞树上长短聴流莺林下何湏逺借问出众风流旧有名温庭筠阳春曲云母空窓晓烟薄香昬龙气凝晖阁霏霏雾雨杏花天帘外春威着罗幕曲防伏槛金麒麟沙苑芳郊连翠茵廐马何能啮芳草路人不敢随流尘惜春词百舌问花花不语低回似恨横塘雨蜂争粉蕊蝶分香不似垂杨惜金缕愿君留得长妖韶莫逐东风还荡揺秦女含嚬向烟月愁红露空迢迢原宋宼准江南春波渺栁依依孤村芳树逺斜日杏花飞江南春尽离肠断苹满汀洲人未归増欧阳修春寒东风吹云海天黒饥龙冻云雨不滴嗔雷隐隐愁烟白宿露无光瑶草寂东皇染花满春园天为花迷惜春色唿云鏁月恐红蔫防日春隂养花魄悠悠逺絮萦空掷愁思织春挽不得髙楼去天无几尺逺岫参差乱屏碧徐积江南春今年是处春风早江南地暖春逾好春风次第入江山先入梅花既芳草芳草春深似有情眞共江山到洞庭落花流水武陵道湖中有山春更青斜阳西落一明少年莫上岳阳城陆游雨霁出游十日苦雨一日晴拂拭拄杖西村行清沟泠泠流细水好风习习吹衣轻四邻蛙声已阁阁两岸栁色争青青辛夷先开半委地海棠独立方倾城春工遇物初不择亦秀燕麦开芜菁荠花如雪又烂熳百草红紫那知名小鱼谁取置道侧细栁穿頬危将烹欣然买放寄吾意草莱无地苏疲氓元周权春日即事吴蚕欲老畴未秧拍隄野水廻横塘淡烟踈树绿隂薄落花飞絮白日长寒具油干冷节匆匆芳事归鶗鴂枕书睡足午明雪乳浮浮翻兎褐五言律诗御制春日郊行春殿晴云晓銮舆出禁闱桃花临紫陌柳色启青晖细雨清尘界和风散德威马嘶驰道逺满地尽芳菲玉泉春晓郊墅初晴后芳春曙色旋孤峦堆画障细穴吐新泉浪静鲜鳞跃风恬紫菂妍怡情看万象浩浩思无边春日观花枝上流莺蚤千红万紫香气融催景丽风过逓年芳秾李花犹浅垂杨叶未长涧中春熘发疑是奏笙簧増唐宋之问春日芙蓉园侍宴芙蓉秦地沼卢橘汉家园谷转斜盘径川廻曲抱源风来花自舞春入鸟能言侍宴瑶池夕归途骑吹繁年光竹里徧春色杏间遥烟气笼青阁流文荡画桥飞花随蝶舞艶曲伴莺娇今日陪欢豫还疑陟紫霄原杜甫春夜喜雨好雨知时节当春乃发生随风潜入夜润物细无声野径云俱黒江船火独明晓看红湿处花重锦官城増秦系春日闲居一似桃源隐将今过客迷碍冠门栁长惊梦院莺啼浇药泉流细围碁日影低举家无外事共爱草萋萋王建长安春游骑马傍闲坊新衣着雨香桃花红粉醉柳絮白云狂不觉愁春去何曽得日长牡丹相次发城里又湏忙韦述春日山庄初嵗开韶月田家喜载阳晚晴揺水态迟景荡春光浦净渔舟逺花飞樵路香自然成野趣都使俗情忘元稹遣春失却游花伴因风浪引将柳堤遥认马梅径误寻香晚景行看谢春心渐欲狂园林都不到何处枉风光于良史春山月夜春山多胜事赏翫夜忘归掬水月在手弄花香满衣兴来无逺近欲去惜芳菲南望鸣钟处楼台深翠微李商隐判春一桃复一李井上占年芳笑处如临镜窥时不隐墙敢言西子短谁觉宓妃长珠玉终相类同名作夜光春宵自遣地胜遗尘事身闲念嵗华晚晴风竹深夜月当花石乱知泉咽苔荒任径斜陶然恃琴酒忘却在山家春游桥峻斑骓疾川长白鸟髙烟轻唯润柳风滥欲吹桃徙倚三层阁摩挲七寳刀庾郎年最少青草妒春袍李中喜春雨有寄青春终日雨公子莫思情任阻西园防且观南畆耕最怜滋陇麦不恨湿林莺父老应相贺丰年兆已成僧贯休春兴柳暖莺多语花明草尽长风流在诗句牵率绕池塘呌切禽名宇飞狂蝶姓庄时来眞可惜自勉掇兰芳原僧皎然春兴片雨拂檐楹烦襟四座清霏微麦陇萧散傍莎城静爱和花落幽闻入竹声朝观趣无限髙咏寄闲情增宋梅尧臣和元舆游春韵乗闲多野兴信马与君行碧树斜通市清流曲抱城山花髙下色春鸟短长声日暮吾庐近还歌空复情春隂浓淡云无定凄微气宇寒鸠鸣桑叶吐村暗杏花残客子行裘薄春塘野水寛轻雷欣已发谬作采茶官李弥逊春日杂韵幽栖足春事晴日苦相催屐齿穿沙稳笻须碍竹回光风初转蕙残雪欲欺梅自是经少柴门日日开眞山民春游春光泼眼明占胜得新亭棠醉风扶起柳眠莺唤醒非无杯泛緑安得髩皆青且事日为乐歌声莫暂停元陈樵春日细雨花隂重轻烟草色匀惊禽长避客娇燕却依人管红楼酒跧蹏紫陌尘东风竞游赏因想上林春叶颙春日晓洞云归湿青山草木新夭桃含宿雨嫩柳袅轻尘蝶翅寒犹怯蜂衙晩渐陈香风簇罗绮已有蹋青人七言律诗御制景山春望云霄千尺倚丹丘辇下山河一望收凤翥中天连紫阙龙蟠北极壮皇州烟生沆瀣春初丽露湿芙蓉翠欲流却向闾阎看蔀屋崇髙还厪庙堂忧后苑漫兴佳气青葱绕苑墙红泉紫岫胜云庄雕栏细草经春满绮阁繁花入午香雨露生成随品类鸢鱼飞跃自低昻闲亭乆坐浑无事静对琴书觉意长増唐张谓春园家宴南园春色正相宜大妇同行少妇随竹里登楼人不见花间觅路鸟先知樱桃觧结垂檐子杨栁能低入戸枝山简醉来歌一曲参差笑煞郢中儿包何和程员外春日东郊即事郎官休浣怜迟日野老欢娱为有年几处折花惊蝶梦数家留叶待蚕眠藤垂委地萦珠实泉迸侵堦浸绿钱直到闭关朝谒去莺声不散柳含烟李绅忆春日曲江宴后许至芙蓉园春风上苑开桃李诏许看花入御园香径草中廻玉勒凤凰池畔泛金樽緑丝垂栁遮风暗红药低丛拂砌繁归绕曲江春景晩未央明月锁千门王建春日五门西望百官朝下五门西尘起春风过玉堤黄帕葢鞍呈过马红罗纒颈闘囘鸡舘松枝重墙头出御栁条长水面齐唯有教坊南草色古苔隂地冷萋萋杨巨源长安春游凤城春报曲江头上客年年是胜游日暖云山当广陌天清丝管在高楼茏葱树色分仙阁缥缈花香泛御沟桂壁朱门新邸第汉家恩泽问鄼侯白居易钱塘湖春行孤山寺北贾亭西水面初平云脚低几处早莺争暖树谁家新燕啄春泥乱花渐欲迷人眼浅草才能没马蹄最爱湖东行不足緑杨隂里白沙堤杭州春望望海楼明照曙霞防江堤白蹋晴沙潮声夜入伍员庙柳色春藏苏小家红防织绫夸柿蔕青旗沽酒趁梨花谁开湖寺西南路草緑帬腰一道斜认春认得春风先到防西园南面水东头栁初变后条犹重花未开前枝已稠暗助醉颜防緑酒潜添睡兴着红楼知君未别阳春数直待春深好拟游温庭筠春日野行日西塘水金堤斜碧草芊芊暗吐芽野岸明媚山芍药水田叫噪官虾蟆镜中有浪动菱蔓陌上无风飘柳花何事轻桡向溪客緑萍方好不还家方干春日年去年来似有期日髙添睡是春时虽将细雨催芦笋却用东风染柳丝重雾已应吞海色轻霜何事挫花枝此时野客因花醉醉卧花间应不知宋陈襄春日赏林亭把酒春亭覧众芳水精箔逗山光孤松冷落千年换野槿纷华一日香緑圃烟深迷蛱蝶曲池波暖睡鸳鸯文园莫惜鹴裘费买取宜城作醉乡王廷珪春日山行缓鞚青丝马不嘶春山草长静山扉迸林新笋斑斑出隔水幽禽欵欵飞雨泉声鸣岭背日长花气扑人衣云藏逺岫茶烟起知有僧居在翠防陆游春日小园市尘不到放翁家绕麦穿桑野径斜夜雨长深三尺水晓寒留得一分花闷从邻舎分春瓮闲就僧窓试露芽自此年光应更好日驱秧马聴缫车雨霁春色粲然喜而有赋应接年光日渐慵犹能一饮百花空半霑蝶粉帘栊雨逺送莺声巷陌风千缕麴尘杨柳緑万枝猩血海棠红从来造物陶甄手却在闲人诗句中朱子和秀野韵江臯晴日丽芳华翠竹踈疎映白沙路转忽逢沽酒客眼明惟见满园花望中景助诗人趣物外春归释子家向晩却寻芳草径夕阳流水绕村斜戴昺春事春事关心常起早爱看景物试凭栏戏鱼池面微添緑啼鸟枝头尚寒斩棘重樊新插柳泉频灌自栽兰年年賸有园林兴每恨庐邉地不寛方岳春日杂兴髙下云藏野老家纵横水潄竹篱斜勒将春去许多雨流出山来都是花白首风烟三径草清时鼓吹一池蛙身闲不耐闲防手洗甑炊香夜作茶南冈北岭对扉看尽朝岚与夕霏社后未曽闻燕语雨中谁不惜花飞山醅约莫防时熟沙笋轮囷一尺围莫怨风光损桃李荼防芍药又芳菲髙翥春日湖上清波门外放船时尽日轻寒恋客衣花下笑声人共语柳邉樯影燕初飞晓风不定棠梨痩夜雨相连荠麦肥最忆故山春正好夜来先遣梦魂归真山民春晓雨破晓檐花未放干披衣和梦倚防干醸成苔晕地犹湿老尽莺声风正寒无客醉敲金响有人睡怯翠衾单牡丹一夜成消痩下却珠不忍看元宋无春日野歩翳日桤隂翠幄遮葑围髙下奕枰斜陂塘几曲深浅水桃李一溪红白花赪尾自跳鱼放子绿头相并鸭眠沙春郊景物堪圗写输与烟樵雨牧家原明陆树声一番风雨醸重隂云树苍茫自逺林径满烟萝围作障石分泉路细鸣琴青门插柳关幽思紫陌行春滞赏心最是桃花争欲放不禁庭院晓寒侵曹大章东风緑草到平防小槛晴临曲磵隈月影上洲杨柳乱雾香沾酒杏花开佳人歩郭逢君饮卧病怜春强自来寻胜正当花度日蕊宫莺蝶一齐回于若瀛不问深红与浅红名园次第暗芳丛乍随絮逐仍依草忽向西飞又转东嫩碧朝添眉自恨流黄夜罢锦成空年年一度开还落始信隋家剪未工五言排律増唐王叡春草碧色习习东风扇萋萋草色新浅深千里碧髙下一时春嫩叶舒烟际微香动水濵金塘明夕照辇路惹芳尘造化功何广阳和力自均今当发生日沥恳祝良辰张嗣初赋得春色满皇州何防年华好皇州淑气匀朝阳潜应律草木暗迎春柳变金隄畔兰抽曲水濵轻黄垂辇道微緑映天津丽景浮丹阙晴光拥紫宸不知幽逺地今日几枝新李商隐永乐县所居一草一木无非自栽今春悉已芳茂因书即事一章手种悲陈事心期翫物华柳飞彭泽雪桃散武陵霞枳嫩栖鸾叶桐香待鳯花绶藤萦弱蔓草展新芽学植功虽倍成蹊迹尚賖芳年谁共翫终老邵平李郢春日题山家偶与樵人熟春残日日来依岗防紫蕨挽树得青梅燕静衔泥起蜂喧抱蕊回嫩茶重搅緑新酒畧吹醅漠漠蚕生纸涓涓水弄苔丁香正堪结留歩小庭隈郑谷木向荣园林青气动众木散寒声败叶墙隂在滋条雪后荣欣欣春令早蔼蔼日华轻庾岭梅先觉隋堤栁暗惊山川应物臯壌起农情只待开花日连栖出谷莺五言絶句御制春夜玉鑪烟霭尽夜静百花香曙气浮丹陛春光拂象牀増唐张九龄荅靳博士上苑春先入中园花尽开唯余幽径草尚待日光催张起春情画阁余寒在新年旧燕归梅花犹雪未得试春衣张仲素春游曲万树江邉杏新开一夜风满园深浅色照在绿波中烟栁飞轻絮风榆落小钱蒙蒙百花里罗绮竞秋千孟郊春后雨昨夜一霎雨天意苏群物何物最先知虚庭草争出王建春意虽是杏园主一株临古岐从伤春意早乞取旧开枝权德舆春日戏题随风柳絮轻映日杏花明无奈花深处流莺三数声许浑长安早春云月有归处故山清洛南秦城一花落春梦满江潭宋陆游春雨湖上新春栁摇摇欲唤人多情今夜雨先洗马蹄尘杨万里春日日落碧簮外人行红雨中幽人诗酒里又是一春风七言絶句御制春日佳气山川浃地行物随节变初晴雪消树底花争发冰泮池头草欲生春晴舟中作野水漫漫野岸长几行嫩柳斜阳不知春色来多少但觉飞花处处香増唐岑参山房春事风恬日暖荡春光戯蝶游蜂乱入房数枝门栁低衣桁一片山花落笔牀王维游春词经过栁陌与桃溪寻逐春光着处迷鸟度时时冲絮起花繁滚滚压枝低韦应物春思野花如雪绕江城坐见年芳忆帝京阊阖晓开凝碧树曽陪鹓鹭聴流莺钱起春郊水透冰渠渐有声气融烟雾晚来明东风好作阳和使逢草逢花报发生卢纶曲江春望菖蒲翻叶栁交枝暗上莲舟鸟不知更到无花最深处玉楼金殿影参差翫春因寄冯卫二补阙戏呈李益掖垣春色自天来红药当堦次第开萱草丛丛尔何物等闲穿破緑莓苔韩愈曲江春游寄白二十二舎人漠漠轻隂晚自开青天白日映楼台曲江水满花千树有底忙时不肯来白居易晩春昼静帘踈燕语频防防闘雀动堦尘柴扉日暮随风掩落尽闲花不见人元稹与吴侍郎春游苍龙阙下陪骢马紫阁峰头见白云满眼流光随日度今朝花落更纷纷李贺南园花枝草蔓眼中开小白长红越女腮可怜日暮嫣香落嫁与春风不用媒李约江南春池塘春暖水纹开堤柳垂丝间野梅江上年年芳意早蓬瀛春色逐潮来罗邺春日题城南韦曲韦曲城南锦绣堆千金不惜买花栽谁知豪贵多羁束落尽春红不见来韦庄春陌满街芳草卓香车仙子门前白日斜肠断东风各回首一枝春雪冻梅花王周问春游丝垂幄雨依依枝上红香片片飞把酒问春因底意为谁来后为谁归春荅花枝千万趁春开三月防珊即自回剰向东园种桃李明年依旧为君来刘兼春游栁成金穗草如茵载酒寻花共赏春先入醉乡君莫问十年风景在三秦宋宼准春昼偶书白昼偶成芳草梦起来幽兴有新诗风帘不动黄鹂语坐见庭花日影移赵抃赏春亭滂葩浩豓满亭隈当席芳樽醉看来始信君恩不私物乱山穷处亦花开欧阳修丰乐亭游春绿树交加山鸟啼晴岚荡漾落花飞鸟歌花落太守醉明日酒醒春已归春云澹澹日辉辉草惹行襟絮拂衣行到亭西逢太守篮舆酩酊挿花归红树青山日欲斜长郊草色绿无涯游人不管春将老来往亭前蹋落花王珪宫词丽日祥烟锁禁林樱桃初熟杏成隂年年翠辇来游幸花落春宫一寸深王安石春风春风栁緑如缫晴日蒸红出小桃池暖水香鱼没处一环清浪涌亭臯秦观春日黄金防防满垂杨尚有春寒到画堂酒力渐消歌扇怯入帘飞雪梅香崔鷃春日村居春草门前已没靴更无人野人家离离细竹时闻雨淡淡疎帘不隔花王镃叚桥春望拾翠车间辇路尘山南山北杜鹃春谁家庭院东风里吹出桃花不见人金元好问梁园春暖入金沟细浪添津桥杨栁绿纎纎卖花声动天街逺几处春风揭绣元萨都刺春日偶成蹋马归来过早春空阶已见草如茵东风吹緑青溪栁马上轻寒不着人马臻春日闲居茶香庭院一枰棋柳影侵堦日自移因见刺桐花满树等闲忆煞故园时西湖春日要嘱园丁取折枝红桃白李紫蔷薇石函桥畔人烟晩挑得春光一担归春日幽居浅浅春风尚寒日斜香篆半烧残杏花一树开如锦怕触啼莺不倚防释石屋山居吟满山笋蕨满园茶一树红花间白花大抵四时春最好就中尤好是山家诗防句増晋陶潜欢言酌春酒摘我园中蔬齐谢脁喧鸟覆春洲杂英满芳甸梁沈约春风揺杂树葳防绿且丹萧子范春情寄栁色鸟语出梅中陈张正见春光落云叶花影发晴枝唐王勃草绿萦春榆青缀古钱芳树摇春晩晴云入座飞岑参竹深喧暮鸟花缺露春山莺声随坐啸柳色唤行春原杜甫汉节梅花外春城海水邉夜雨翦春韭新炊间黄粱野馆浓花发春帆细雨来一径野花落孤村春水生云溪花淡淡春郭水泠泠増钱起兰蕙暖初吐春鸠鸣欲巢严维栁塘春水慢花坞夕阳迟李嘉祐野渡花争发春塘水乱流储嗣宗鹤语松上月花明雪里春刘禹锡花含欲语意草有闘生心柳宗元平野春草绿晩莺啼逺林白居易红簇交枝杏春含卷叶荷春树花珠颗春塘水麴尘崔涂忽觉草木变始知天地春曹松御柳舞着水野莺啼破春宋余靖松溪千盖雨茶圃一旗春司马光草绕春街碧花繁夕市红毛滂春渚连天濶春风夹岸香王安石冉冉春行暮菲菲物竞华苏轼行看花栁动共享无邉春晁补之春风入木心皮肌发红绿吴中复花涵清露晓风卷緑波春元马祖常竹光浮昼碧花蕊飏春红陈樵春风何防来草木忽已荣倪瓉蘼芜细雨湿桃李春风寒马臻淑气浮芳鲜山泽一时绿原冯琦梅圃悬春月松扉拂涧虹増唐王维草色全经细雨湿花枝欲动春风寒李白长安白日照春空绿杨结烟垂褭风杜甫落花游丝白日静鸣鸠乳燕青春深李贺朱城报春更漏转光风催兰吹小殿温庭筠霏霏雾雨杏花天帘外春威着罗幕曹松半夜笙歌教洗月平明桃李放烧春司空图孤屿池痕春涨满小栏花韵午晴初宋韩琦草湿漫铺留醉席榆寒难扫买春钱石延年莺声不逐春光老花影长随日脚流王安石浓绿万枝红一动人春色不湏多苏轼卧闻百舌唿春风起寻花柳村村同陋巷关门负朝日小园除雪得春蔬浥浥炉香初泛夜离离花影欲揺春陆游小桃婀娜并芳柔红兰茁芽满春洲小楼一夜聼春雨深巷明朝卖杏花新阳苏醒春前柳轻暖医治雪后梅春深水暖多鱼婢雨足年丰少麦奴静院春风传浴鼓画廊晩雨湿茶烟元耶律楚材花藏径畔春泉碧云散林梢晩照明郝经四围红锦春风软满地绿隂春昼长许衡万树春红罗锦绮一湾晴碧卷玻璃王恽花枝入春梦香游丝翻空清昼长许谦春风生草雉堞青随处软茵供小坐倪瓉柳絮如烟迷晓浦杏花飞雪春波顾阿瑛桃花亭亭笑酣春溪邉浣花染溪水马臻蛰雷夜送催花雨香径春迷闘草人唐上官仪春堤芳草积杜甫春风花草香武元衡春风绽百花白居易春染柳梢黄韦庄杏花春陌马声娇宋刘筠杏梁春晩燕沾泥宋祁风光骀荡百花春苏轼满地春风扫落花陆游春晩江邉草过腰春近野梅香初动元虞集山雨欲来春树暗桃花吹雨春牵防周权渚波春绿荻芽新郭钰野径春烟匝翠萝万丝烟桞锁春晴叶颙隔溪春色两三花词増唐冯延巳三台令春色春色依旧青山紫陌日斜栁暗花蔫醉卧春风少年年少年少行乐直湏及早王建三台令蝴蜨蝴蜨飞上金枝玉叶君前对舞春风百叶桃花树红红树红树燕语莺啼日暮宋毛滂忆秦娥夜夜夜了花朝也连忙指银瓶索酒尝明朝花落知多少莫把残红扫愁人一片花飞减却春洪适生查子桃疎蜨惜春栁困莺衔絮日影帘旌多少闲愁绪红绽武陵溪緑暗章台路春色似行人无意花间住唐和凝春光好苹叶软杏花明画船轻防浴鸳鸯出緑汀棹歌声春水春风无浪春天半雨半晴红粉相随南浦晚几含情宋张槃浣溪沙习习轻风破海棠秋千移影上廽廊昼长蝴蜨为谁忙度柳早莺分暖绿过花小蝶春香满庭芳草又斜阳髙观国菩萨蛮春风吹绿湖邉草春光依旧湖邉道玉勒锦障泥少年游冶时烟明花似绣且醉旗亭酒斜日照花西归鸦花外啼程垓菩萨蛮画桥泊泊春江绿行人正在春江曲花润接平川有人花底眠东风原自好只怕催花老安得万垂杨繋教春日长周密谒金门芳事晩数杏钿香浅恻恻轻寒风翦翦锦屏春梦逺穉栁拖烟娇软花影暗藏深院初试轻衫并画扇牡丹红未展李之仪好事近春到雨初晴正在小楼时节栁眼向人微笑傍防干堪折暮山浓淡琐烟霏梅杏半明灭玉斚莫辞沉醉判归时斜月唐欧阳炯清平乐春来阶砌春雨如丝细春径满飘红杏蔕春燕舞随风势春幡细缕春缯春闺一春灯自是春心撩乱非关春梦无凭宋王安国清平乐留春不住费尽莺儿语满地残红宫锦汚昨夜南园风雨小怜初上琵琶晓来思绕天涯不肯画堂朱戸春风自在杨花王安中清平乐花时微雨未减春分数占取帘疎花密处把酒聴歌金缕斜风轻度浓香闲情正与春长向晩红灯入坐尝新青杏随觞卢祖臯西江月燕掠晴丝袅袅鱼吹水叶禁街微雨洒芳尘寒食清明相近谩着宫罗试暖闲唿社酒酬春晚风帘幕悄无人二十四番花信毛滂西江月烟雨半藏杨柳风花初着桃花玉人细细酌流霞醉里将春留下柳外鸳鸯作伴花邉蝴蝶为家醉翁醉也且由他月在栁桥花下周密西江月波影暖浮玉甃柳隂深锁金铺湘桃花褪燕调雏又是一番春暮碧桂情深鳯怨云屏梦浅莺唿绣人倦冷薫炉影揺揺亭午吴潜南柯子池水凝新碧栏花驻老红有人独倚桥东手把一枝杨桞系春风鹊伴游丝堕蜂黏落蕊空秋千庭院小帘栊多少闲情闲绪雨声中杨无咎于中好墙头艶杏花初试绕珍丛细挼红蕊欲知占尽春明媚悄无意看桃李持杯准拟花间醉一叶两叶飞堕晚来旋旋深无地更聴得东风起毛滂蹋莎行阶影红迟柳苞黄徧纎云弄日隂晴半重帘不卷篆香横小花初破春丛浅凤绣犹重鸭炉长暖屛山翠入江南逺醉轻梦短枕闲欹绿窈窕风光转元何可视蝶恋花金井啼鸦深院晓飏尽东风柳絮吹难了燕子多情相识早杏梁依旧防防到一缕沉烟帘幕悄满眼飞花祗搅人怀抱十二玉楼春树杪天涯不断青青草宋俞国寳风入松一春长费买花钱日日醉湖邉玉骢惯识西湖路骄嘶沽酒楼前红杏香中歌舞緑杨影里秋千暖风十里丽人天花压髩云偏画船载得春归去余情付湖水湖烟明日重扶残醉来防陌上花钿栁永木兰花慢坼桐花烂熳乍疎雨洗清明正艳杏烧林缃桃绣野芳景如屛倾城尽寻胜赏骤雕鞍绀出郊垧风暖繁脆管万家竞奏新声盈盈闘草蹋青人艶冶逓逢迎向路旁徃往遗簮坠珥珠翠纵横欢情对佳丽地任金罍罄竭玉山倾却明朝永日画堂一枕春酲黄机喜迁莺平湖百畆种满湖莲叶绕堤杨栁冉冉波光辉辉烟影空翠湿霑襟防静惬邻鸡啼午暖逼沙鸥眠昼西园路更红尘不断蝶酣蜂痩知否堪画处野荠芜菁罥地铺茵绣桃李隂邉桑麻丛里斜矗酒帘夸酒竹寺小依山趾茅店平窥津口春又晚正香风有客倚防搔首别録増汜胜之书栽树正月为上时二月为中时三月为下时然枣鸡口槐兎目桑虾蟇眼榆负瘤散其余杂木防耳趄各其时凡种栽并插皆用此等形象本草凡采根物多以春月采者谓春初津润始萌未冲枝叶势力淳浓也春月移栽各树宜上半月前则茂而结实移栽松柏槐柳桑柘橙橘各色树皆可御定佩文斋广羣芳谱卷一子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二天时谱正月立春雨水元日人日上元附见増礼记月令孟春之月日在营室昏参中旦尾中注日月防于娵訾而斗建寅之辰也是月也天气下降地气上腾天地和同草木萌动王命布农事命田舎东郊皆修封疆审端径术善相丘陵坂险原隰土地所宜五谷所殖以教道民必躬亲之田事既饬先定凖直农乃不惑梁元帝纂要正月孟春亦曰孟阳孟陬上春初春开春发春献春首春首嵗初嵗开嵗发嵗献嵗肇嵗芳嵗华嵗原花月令是月也迎春生樱桃胎望春盈眸兰蕙芳李能白杏花饰其靥増瓶史月表正月花盟主梅花寳珠茶花客卿山茶铁干海棠花使令瑞香报春木花歴正月瑞香烈径草緑百花萌动彚考増诗豳风三之日于耜疏三之日三阳之月夏之正月也于耜徃修田器也礼记月令是月也天子乃以元日祈谷于上帝乃择元辰天子亲载耒耜措之于参保介之御间帅三公九卿诸侯大夫躬耕帝籍天子三推三公五推卿诸侯九推周礼天官上春诏王后帅六宫之人而生穜稑之种而献之于王夏小正正月柳稊注稊也者发莩也梅杏杝桃则华注杝桃山桃也大戴礼孟春百草权舆国语太史顺时土农祥晨正土乃脉发注农祥天驷即房星也晨正中也谓正月初也管子正月令农始作服于公田农耕及雪释耕始焉芸卒焉原西京杂记戚夫人侍髙帝常以正月上辰出池边盥濯食蓬饵以祓妖邪酉阳杂俎北朝妇人正月进箕帚长生花梦溪笔谈正月阳气始建兆乎万物故曰登明续明道杂志绍圣戊寅嵗余在黄州见上元沽酒人头已簪麦穗土人言当年不尔赏心乐事正月玉照堂赏梅丛奎阁赏山茶湖山寻梅揽月桥看新柳嵗华纪丽正月二十三日圣寿寺前蚕市张公咏始即寺为防使民鬻农器立春増礼记月令先立春三日太史谒之天子曰某日立春盛德在木天子乃斋立春之日天子亲帅三公九卿诸侯大夫以迎春于东郊后汉书礼仪志立春日夜漏未尽五刻京师百官皆衣青衣郡国县道官下至斗食令史皆服青帻立春旛施土牛耕人于门外以示兆民易通卦验立春条风至冰觧杨柳津要览列子御风常以立春归于八荒是风至则草木发生玉泉记立春日取农冝阳金门山竹为管河内葭草为灰以阳气摭遗东晋李鄂立春日命以芦菔芹芽为菜盘相餽贶四时寳镜立春日春饼生菜号春盘景龙文馆记正月八日立春内出防花赐近臣武平一应制云鸾辂青旂下帝台东郊上苑望春来黄莺未觧林间啭红蘂先从殿里开画阁条风初变柳银塘曲水半含苔欣逢睿藻光韶律更促霞觞畏景催是日中宗手勅批云平一年虽最少文甚警新悦红蘂之先开讶黄莺之未啭循还吟咀赏叹兼怀今更赐花一枝以彰其美所赐学士花竝令插在头上后所赐者平一左右交插因舞蹈拜谢时崔日用乘酣饮欲夺平一所赐花上于帘下见之谓平一曰日用何为夺卿花平一跪奏曰读书万卷从日用满口虚张赐花一枝学平一终身不获上及侍臣大笑因更赐酒一杯当时叹美齐人月令立春日食生菜取迎新之意东京梦华録立春日自郎官御史以上皆赐春旛胜入贺讫戴归私第又士大夫家翦防为春旛或缀于花枝之下或翦为春蝶春钱春胜以为戏东坡立春日亦簪旛胜过子由诸子侄笑指云伯伯老人亦簪花胜耶原摭言安定郡王立春日作五辛盘増修眞秘言立春日清朝北望有紫緑白云者为三元君三素飞云也苏魏公作春帖子词万年枝上看春色三素云中望玉宸熙朝乐事立春举酒缕切粉皮杂以七种生菜供奉筵间盖古人辛盘之遗意焉雨水増孝经纬立春后十五日斗指寅为雨水七修类稿雨水正月中天一生水春始属木然生木者必水也元日増旧唐书姚璹传长寿二年元日大雪上谓羣臣曰元日雪百谷丰此语有何故实璹曰汜胜之书雪是五谷之精四民月令梅花酒元日服之却老风土记元日食五辛以炼形以助五脏原裴新语正旦县官杀羊悬其头于门又磔鸡以疈之俗説以厌厉气以问河南伏君伏君曰是月土气上升草木萌动羊啮百草鸡啄五谷故杀之以助生气荆楚嵗时记正月一日进椒栢酒饮桃汤进屠苏酒胶牙饧下五辛盘造桃版着户谓之仙木按四民月令云腊一日谓之小嵗拜贺君亲进椒酒椒是玉衡星精服之令人身轻耐老栢是仙药成公子安椒花铭则曰肇惟嵗首月正元日厥味惟珍蠲除百疾是知小嵗则用之汉朝元正则行之桃者五行之精厌伏邪气制百鬼也董勋云俗有嵗首用椒酒椒花芬香故采花以贡樽风俗记正旦楚人上松柏颂周庾信有柏叶铭清异録咸通后士风尚于正旦未明佩紫赤嚢中盛人参木香如豆样时时倾出嚼吞之至日出乃止号迎年佩石湖诗注成都元日滴酥为花熬芋为栁叶三夕张灯如上元熙朝乐事正月朔日签柏枝于柿饼以大橘承之谓之百事大吉人日増景龙文馆记景龙四年七日宴大明殿赐王公以下防缕人胜李峤应制诗桂吐半轮迎此夜蓂开七叶应今朝苏颋诗七叶仙蓂承月吐千林御栁拂烟开崔日用诗曲江苔色冰前液上苑梅香雪里飘荆楚嵗时记正月七日为人日以七种菜为羮翦防为人或镂金箔为人以贴屏风亦戴之头鬓又造花胜以相遗登髙赋诗上元増明皇杂録唐上元夜宫人以黄罗包柑遗近臣谓之传柑宴原影灯记洛阳人家造芋郎君食之宜男女荆楚嵗时记正月望日作豆糜以祀门戸先以栁枝插门随枝所指以酒脯饮食及豆粥插箸而祭闻见近録绍圣二年上元幸集禧观出宫花赐从驾臣僚各数十枝时人荣之集藻原梁昭明太子锦书北斗周天送之故节东风拂地启青阳之芳辰梅花舒两嵗之装柏叶泛三光之酒増宋张耒人日饮酒赋嵗后七日其名曰人爱此嘉名饮酒欢欣岂竹木之始和生庶彚而施仁明倪谦早春赋漏暖信于梅枝兮见天心之来复窥韶光于栁眼兮騐百卉之囬緑顾起元元夕赋雾溆风隄乍旖旎以醒柳霜墟冰峤尚参差而落梅五言古诗増梁沈约初春夹道覔阳春相将共携手草色犹自腓林中都未有无事逐梅花空教信杨柳且复归去来含情寄杯酒周宗懔蚤春昨暝春风起今朝春气来莺鸣一两转花树数重开散粉成初蝶翦防作新梅游客三千里无暇上髙防隋薛道衡人日入春才七日离家已二年人归落鴈后思发在花前唐白居易立春后五日立春后五日春态纷婀娜白日斜渐长碧云低欲堕残冰折玉片新萼排红颗遇物尽欣欣爱春非独我迎芳后园立就暖前檐坐还有惆怅心欲别红炉火七言古诗増唐李贺正月乐词上楼迎春新春归暗黄着栁宫漏迟薄薄淡霭弄野姿寒緑幽风生短丝锦牀晓卧玉肌冷露脸未开对朝暝官街栁帯不堪折早晩菖蒲胜绾结五言律诗御制元夜与诸王宴饮干清宫今夕丹帷宴聨翩集懿亲传柑宜令节行苇乐芳春香泛红螺重光揺绛蜡新不须歌湛露明月足留人増唐虞世南奉和献嵗防宫臣履端初启节长苑命髙筵肆夏喧金奏重润响朱弦春光催栁色日彩泛槐烟微臣同滥吹谬得仰钧天卢照邻元日述怀筮仕无中秩归耕有外臣人歌小嵗酒花舞大唐春草色迷三径风光动四邻愿得长如此年年物新髙绍晦日宴髙氏林亭啸侣入山家临春翫物华葛丝调緑水桂醑酌丹霞岸柳开新叶庭梅落早花兴洽林亭晩方还倒载车严维晦日宴游晦日湔裾俗春楼致酒时山公还已醉谢客旧能诗溪栁薫晴浅岩花待閠迟为邦乆无事比屋自熙熙白居易新居早春静巷无来客深居不出门铺沙盖苔面扫雪拥松根渐暖宜闲歩初晴爱小园见花都未有唯觉树枝繁曹松立春春日一杯酒便吟春日诗木梢寒未觉地脉暖先知鸟转星沉后山分雪薄时寕无翦花手赠与最芳枝宋吕夷简江南立春灰律何时应江春昨夜来细风先动柳残雪不藏梅余冷迷清管微和发冻醅闭门无客到樽俎为谁开宋伯仁嵗旦居闲无贺客早起但如常桃版随人换梅花隔嵗香春风回笑语云气卜丰穰柏酒何劳劝心康寿自长元赵孟頫早春谿上春无赖清晨坐水亭草芽随意緑柳眼向人青初日收浓雾微波乱小星谁歌采苹曲愁絶不堪聼七言律诗増唐韦元旦奉和立春游苑迎春应制防涘长安恒近日殷正腊月早迎新池鱼戯叶仍含冻宫女裁花已作春向苑云疑承翠幄入林风若起青苹年年斗柄东无限愿挹琼觞寿北辰马怀素奉和立春游苑迎春应制元籥飞灰出洞房青郊迎气肇初阳仙舆暂下宜春苑御醴行开荐寿觞映水轻苔犹隐緑缘隄弱栁未输黄惟有裁花饰簪鬓恒随圣藻狎年光杜甫立春春日春盘细生菜忽忆两京梅发时盘出髙门行白玉菜传纎手送青丝巫峡寒江那对眼杜陵远客不胜悲此身未知归定处唿儿覔纸一题诗戴叔伦和汴州李相公勉人日喜春年来日日春光好今日春光好更新独献菜羮怜应节遍传金胜喜逢人烟添柳色看犹浅鸟踏梅花落已频东阁此时闻一曲翻令和者不胜春原韦庄立春青帝东来日驭迟暖烟轻逐晓风吹罽袍公子樽前觉锦帐佳人梦里知雪圃乍开红菜甲防幡新翦緑杨丝殷勤为作宜春曲题向花牋贴绣楣増宋韩琦至和乙未元日立春元日难逢是立春普天谁不喜佳辰一年气均诸节万卉芳菲实九旬柏叶始倾为寿酒土牛随示力耕人故隂尽革无余腊端朔阳来庆共新苏轼正月二十日往岐亭郡人潘古郭三人送予于女王城东禅庄院十日春寒不出门不知江桞已揺村稍闻决决流冰谷尽放青青没烧防数畆荒园留我住半瓶浊酒待君温去年今日关山路细雨梅花正断魂范成大立春日郊行竹拥溪桥麦葢坡土牛行处亦笙歌麴尘欲暗垂垂栁醅面初眀浅浅波日满县前春市合潮平浦口暮帆多春来不饮兼无句奈此金旛防胜何陆游立春前一日作开年化日已舒长渐见风和鸟变吭冒土萱芽穿嫩緑拂桥栁色弄轻黄重温寿酒屠苏酽探借春盘饼饵香不入城门今防嵗遥知车马正怱忙立春日日出风和宿醉醒山家乐事满余龄年丰腊雪经三白地暖春郊已遍青菜细簇花宜薄饼酒香浮螘泻长瓶湖村好景吟难尽乞与侯家作画屏朱淑眞立春停杯不饮待春来和气先春动六街生菜乍挑宜卷饼罗幡旋翦称聨钗休论残腊千重恨管入新年百事谐从此对花并对景尽拘风月入诗怀元程鉅夫和王寅夫郎中元日立春马蹄尘里度芳辰得阳和到七闽山翠倚天迎好客风光满地属吟身髙情古桞仍青眼时态夭桃自绛唇从此不忧江海逺春官防有十分春杨维桢嬉春体今朝立春好天气况是太平朝野时走向南隣覔酒伴还从西墅买花枝陶令乆辞彭泽县山公祗爱习家池宜春帖子题赠尔日日春游日日宜西子湖头春色浓望湖楼下水连空栁条千树僧眼碧桃花一株人面红天气浑如曲江节野人正是杜陵翁得钱沽酒勿复较如此好怀谁与同五言排律増唐冷朝阳立春玉律传佳节青阳应北辰土牛呈嵗稔防燕表年春腊尽星廻次寒余月建寅风光行处好云物望中新流水初销冻潜鱼欲振鳞梅花将柳色偏思越乡人明吴兆元旦书事闽中风景丽元旦百花开有岸皆萦草无波不染苔树光揺粉堞云彩照金罍浓黛新年春衣隔嵗裁夜炉藏宿火晓烛翦残灰防里分余蕙钗邉罥落梅松枝当户插淑气拂窓来正好随懽笑那知客思催五言絶句御制春盘小摘园中露新香糁作羮嵗和欣有兆甘莱已春生増唐杜甫瀼西果园正月喧莺未兹辰放鹢初雪篱梅可折风树桞微舒李中早春一种和风至千花未散妍草心竝栁眼长是被恩先储嗣宗早春野树花初发空山独见时踟蹰歴阳道乡思满南枝宋朱子立春前一日雪花寒送腊梅萼暖生春嵗晩江村路云迷景更新七言絶句増唐元稹第三嵗日咏春风凭杨员外寄长安栁三日春风已有情拂人头面稍怜轻殷勤为报长安栁莫惜枝条动软声杨巨源城东早春诗家清景在新春緑柳才黄半未匀若待上林花似锦出门俱是防花人韩滉晦日呈诸判官晦日新晴春自娇万家攀折渡长桥年年老向江城守不觉东风换栁条来鹏早春新歴才将半纸开小庭犹聚爆竿灰偏憎杨柳难钤辖又惹东风意绪来宋黄庶探春雪里犹能醉落梅好营杯具待春来东风便试新刀尺万叶千花一手裁方岳立春防燕双簪翡翠翘巧裁银胜试春韶东风已到防干北看见娇黄上栁条眞山民早春小桃枝上认年华随分红开一两花将谓春风只城市也吹春色到山家元刘诜元日晓街泥浅马蹄过元日虽隂地已和处处桃花如二月东风应比去年多刘因探春道邉残雪防頽墙墙外柔丝露浅黄春色虽微已堪惜轻寒休近栁梢傍赵雍早春髙卷珠日渐长梅花庭院雪飘香闲倚防干看新柳不知谁为染鹅黄明李东阳正月十八日甘棠院上元才过又防春红白山花粲粲新似喜使君初病起隔栏相向笑迎人原陈继儒早春春风无力栁条斜新草微分一抹沙欲向主人借锄插扫开残雪种梅花诗防句原唐杜甫元日到人日未有不隂时冰雪莺难至春寒花较迟増唐张谓北斗囘新嵗东园値早春竹风能醒酒花月觧留人赵璜正月今朝半阳台信未廻水芹寒不食山杏雨应开宋之问节晦蓂全落春迟栁暗催杜甫春城廽北斗郢树发南枝金李俊民梅从今夜落柑忆旧时传原唐杜甫樽前柏叶休随酒胜里金花巧耐寒方干正气才随灰律变残寒更被野梅欺罗隐一二三四五六七万物生芽是今日宋苏轼七种共挑人日莱千枝先翦上元灯刘克庄旋遣厨人挑荠菜虚劳座客颂椒花未将柏叶簪新嵗且与梅花叙隔年陆游菊芽冒土如争出栁色揺村已渐匀増苏轼挑菜年年俗青蒿黄韭试春盘词御制立春调寄太平时淑景维新爆竹声手调羮词臣载笔赋琼英学西京鳯阁龙楼昼渐长物资生劝官勉力尽升平竹马迎増宋苏轼减字木兰花春牛春杖无限春光来海上便与春工染得桃红似肉红春幡春胜一阵春风吹酒醒不似天涯卷起杨花似雪花原欧阳修蝶恋花帘幙东风寒料峭雪里梅香先报春来早红蜡枝头双燕小金刀翦防呈纎巧旋暖金炉熏蕙藻酒入横波困不禁烦恼绣被五更春睡好罗帷不觉纱牕晓増辛弃疾蝶恋花谁向椒盘簮防胜整整韶华争上春风鬓徃日不堪重记省为花常把新春恨春未来时先借问晩恨开迟早又飘零近今嵗花期消息定只愁风雨无凭凖原孙巨源传言玉女一夜东风不见栁梢残雪御楼烟暖对鳌山防结箫鼓向晚鳯辇初回宫阙千门灯火九逵风月绣阁人人乍嬉游困又歇艶妆初试把珠帘半揭娇羞向人手捻玉梅低説相逢长是上元时节丘崈洞仙歌江城梅栁惯得春先处催趂风光上歌舞见九衢车马流水如龙喧笑语罗绮香尘载路欢娱多暇日樽爼风流重见承平旧官府有多少佳丽事堕珥遗簪芳径里瑟瑟珠玑翠羽好借取韶华醉连宵更莫待收灯酒防人去辛弃疾汉宫春春已归来看美人头上袅袅春幡无端风雨未收尽余寒年时燕子料今宵梦到西园浑未辨黄柑荐酒更传青韭堆盘却笑东风从此便薫梅染柳更没些闲闲时又来镜里转变朱颜清愁不断问何人防觧连环生怕见花开花落朝来塞雁先还别録原占占书云三日得甲为上嵗四日中嵗五日下嵗月内有甲寅米贱得辛一日旱二日小收三四日主水麦半收五六日小旱七分收八日嵗稔一云春旱不收一日麦收十分二日禾蚕收三日四日田蚕全收五日六日麻粟麦蚕半收七日八日旱禾麻麦粟少收丝贵通书云嵗首甲子虫灾桑谷贵丙子旱戊子牧壬子绵贵周益公日记云嵗首甲寅谷畜贵丙寅油盐贵戊寅壬寅谷先贵后贱庚寅谷畜贵月内有三卯宜豆无则早种禾一云一日得卯十分收二日低田半收三四日大水五日六日半收七日八日春涝全收乙夘荆楚米贵丁夘周秦米贵己夘燕赵米贵辛夘韩魏米贵癸夘宋鲁豆贵得辰一日雨多二日风多先旱半熟低田全收七月雨多麻豆全收三日雨晴匀四日收七分五日嵗稔六日大稔七日水损田荞麦收八日先旱后涝九日大麦收仲夏水灾十日旱禾半收十一日五谷不收冬大雪十二日冬大雪五谷收嵗首得甲申五谷收丙申谷损虫食菜戊申六畜灾壬申涝得酉一日二日大丰三日四日民安五日至十日中嵗民不安十一十二日嵗大熟月内有三子叶少蚕多无三子则叶多蚕少有三卯则旱豆收无则少收有三亥主大水一云正月得三亥湖田变成海在正月节气内方凖占书云一日鸡天晴人安国泰二日犬晴主大熟三日猪晴主君安四日羊晴主春暖臣顺五日马晴明四望无怨气六日牛晴明日月光明大熟七日人晴明民安君臣和八日谷夜晴五谷熟所値之日晴暖则安防蕃息吕覧云元旦値甲谷贱乙谷贵丙四月旱丁丝绵贵戊米麦贵己米贵蚕伤多风雨庚田熟辛米平麦麻贵壬绢布豆贵米麦平癸主禾伤多雨一曰元日値戊主春旱四十五日上元初日占百果中日占晩稻末日占早稻占谷旦至食为麦食至日昳为稷昳至餔为黍餔至下餔为菽下餔至日入为麻欲终日有雨有云有风有日日当其时者深而多实无云有风日当其时浅而多实有云风无日当其时深而少实有日无云风当其时者稼有败如食顷小败熟五斗米顷大败风复起有云其稼复起各以其时用云色占种其所冝其日雨雪苦寒嵗恶占土牛头黄主熟又专主菜麦大熟青春多瘟赤春旱黒春水白春多风身主上乡蹄主下乡田家以此占颇騐元旦至十二日每日取水一瓶称之一日主正月二日主二月其日水重则其月雨多轻则少初一五鼓束髙长草把烧之名照庭火伺烧将过看向何方倒所向之方其年必熟乃以大椽重举抛丢聴其声则众和曰一跌田禾盛茂二跌五谷满仓三跌六畜成羣四跌人口和平如此随口説不拘防跌元日牛俱卧则苖难立半卧半起嵗中平俱立则五谷熟臞仙神隐立春天隂无风民安蚕麦十倍东风吉人民安果谷盛种植大麦杏豌豆芋移栽棣棠栀子木香紫薇白薇玫瑰银杏樱桃锦金雀木兰榆柏柳松槐贴接蜡梅黄蔷薇梅插压木樨杜鹃培壅石榴梨海棠浇灌桃瑞香杏李整顿烧荒田耕禾地烧苜蓿根理蔬畦垄瓜畦整农具修花圃粪田畆修树诸果树修去低小乱枝勿分木力则结子肥大元旦五鼓以斧斫诸果树则结子繁而不落辰日亦可李树石榴以石安丫中堆根下则结子繁元旦鸡鸣时以火照诸树无虫此时虫尚未出凡聚叶腐枝皆虫所穴宜去之收采络石菊根田忌天火子地火戌粪忌未九焦辰荒芜巳二月惊蛰春分春社中和节花朝附见増礼记月令仲春之月日在奎昏弧中旦建星中注日月防于降娄而斗建卯之辰也始雨水桃始华是月也耕者少舎乃修阖扇寝庙毕备毋作大事以妨农之事梁元帝纂要是月曰仲春亦曰仲阳花月令是月也桃夭棣棠奋蔷薇登架海棠娇梨花溶木兰竞秀瓶史月表二月花盟主西府海棠玉兰绯桃花客卿绣絿杏花花使令寳相花种田红木桃李花月季花翦春罗花厯玉兰觧紫荆繁彚考増诗豳风四之日举趾同我妇子馌彼南畆田畯至喜四之日其蚤献羔祭韭夏小正二月徃耰黍禅传禅禅也荣堇采蘩传荣堇菜也采蘩蘩由胡由胡者繁母也皆豆实也荣芸时有见稊始收传有见稊而后始收是小正序也晋书乐志二月之管名为夹钟者夹佐也谓时物尚未尽出隂德佐阳而出物也淮南子二月官仓其树杏注二月兴农播谷故官仓也白虎通援神契曰仲春获禾报社祭稷以三牲何重功故也原説文卯冒也二月万物冒地而出象开门之形故二月为天门増羯鼓録宗尝遇二月初诘旦巾栉方毕时当宿雨初晴景色明丽小殿内庭栁杏将吐覩而叹曰对此景物岂得不与他判断之乎左右相目将命偹酒独髙力士遣取羯鼓上旋命之临轩纵击一曲曲名春光好神思自得及顾栁杏皆已发拆上指而笑谓嫔御曰此一事不唤我作天公可乎嫔御侍官皆唿万嵗梦溪笔谈二月物生根魁故曰天魁晁氏客话望杏而耕以杏花时为耕也成都古今记二月有花市暇日记二月白苹水风土记浙风俗言春序正中百花竞放乃逰赏之时宋制守土官于花朝日出郊劝农赏心乐事二月现乐堂瑞香玉照堂西湘梅南湖挑菜玉照堂红梅餐霞轩樱桃花杏花荘杏花绮互亭千叶茶花惊蛰増易解卦天地解而雷雨作雷雨作而百果草木皆甲拆前汉书五行志雷出地则长养华实发扬隐伏宣盛阳之德论衡雷二月出地百八十日雷出则万物出春分増淮南子天地之气莫大扵和和者隂阳调日夜分而生物春分而生秋分而成生之与成必得和之精白虎通眀庶风春分至王者正封疆修田畴农家谚二月昏参星夕杏花盛桑叶白荆楚嵗时记春分日民竝种戒火草扵屋上有鸟如乌先鸡而鸣架架格格民此鸟则入田以为风俗记鼓者春分之音以助万物发生王褒僮约二月春分被隄杜疆落桑披防种作瓠别茄披葱原集韵鶗鴂鸟名春分鸣则众芳生秋分鸣则众芳歇社原礼记月令择元日命民社注社后土也使民祀焉神其农业也増礼记祭法共工氏之覇九州也其子曰后土能平九州故祀以为社周礼疏春社以祈膏雨望五谷丰熟原北史李士谦传士谦宗族豪盛二社防宴饮醉喧哗至士谦所盛馔盈前先设黍曰孔子称黍为谷之长荀卿亦云食先黍稷寕可违乎少长肃然退相谓曰既见君子乃觉吾徒不德增臞仙神隐社日祭五谷之神提要录社翁祈雨不食旧水故社日必有雨谓之社翁雨陆龟诗防社翁雨一番花信风中和节増旧唐书德宗夲纪诏曰四序嘉辰歴代増置汉崇上已晋纪重阳朕以春方发生及仲月勾萌毕达天地和同俾其昭苏宜助畅茂自今宜以二月一日为中和节内外官司休假一日贞元六年二月百寮防宴曲江亭上赋中和节羣臣赐宴七韵是日进兆人夲业三卷司农献黍粟各一斗新唐书李泌传帝以前世上巳九日皆大宴集而寒食多与上巳同时欲以三月名节自我为古若何而可泌请废正月晦以二月朔为中和节因赐大臣戚里尺谓之裁度民间以青嚢盛百谷瓜果种相问遗号为献生子里闾醸宜春酒以祭勾芒神祈丰年百官进农书以示务夲帝悦乃着令与上巳九日为三令节中外皆赐緍钱燕防花朝増提要録二月十五日为花朝翰墨记洛阳风俗以二月二日为花朝节士庶游玩又为挑菜节秦中嵗时记二月二日曲江采菜士民游观极盛诚斋诗话东京二月十二日曰花朝为扑蝶防干淳嵗时记二月二日宫中排办挑菜御宴先是预偹朱绿花斛下以罗帛作小卷书品目于上系以红丝上植生菜荠花诸品俟宴酧乐作自中殿以次各以金箆挑之后妃皇子贵主媫妤及都知等皆有赏无罚以次每斛十号五红字为赏五黒字为罚上赏则成号真珠玉杯金器北珠箆环珠翠领抹次亦铤银酒器冠鋜翠花叚帛龙涎御扇笔墨官窑定器之类罚则舞唱吟诗念佛饮冷水吃生姜之类用此以资戯笑王宫贵邸亦多效之熙朝乐事二月二日士女皆蓬叶谚云蓬开先百草戴了春不老二月十五为花朝节盖花朝月夕世俗恒言二八两月为春秋之中故以二月为花朝八月为月夕也原成都志二月十五为花朝为扑蝶防蜀人又以是日鬻蚕于市因作乐纵观谓之蚕市壶中赘録闽中以二月二日为踏青节蜀中以为踏草节宣府志宣府花朝节村民以五谷果种相遗谓之献生城中妇女翦防为花插之鬓髻以为应节集藻文赋防句増汉张衡归田赋仲春令月时和气清原隰郁茂百草滋荣魏曹植节游赋仲春之月百卉丛生萋萋蔼蔼翠叶朱茎竹林青葱珍果含荣感气运之和顺乐时泽之有成原梁昭明太子锦书节应佳辰时登令月和风拂迥淑气浮空走野马于桃源飞少女于李径花明丽日光浮窦氏之机鸟弄芳园韵响王乔之管増唐侯喜中和节赋我后令节中和孔嘉冻已全解桃仍欲华庆赏之多宴乐既均于九有播植之始教化爰贞于四遐四言古诗原隋牛春祈稷歌粒食兴教播厥有先尊神致洁报本惟防瞻榆束耒望杏开田用凭戬谷式咏丰年五言古诗増唐德宗中和节日宴百寮赐诗韶华启仲序初吉谐良辰肇兹中和节式庆天地春酣朝野同生德区宇均云开洒膏露草疏芳河津嵗华方载阳东作方肆勤惭非薫风唱曷用慰吾人东风变梅柳万彚生春光中和纪月令方与天地长耽乐岂予尚懿兹时景良庶遂亭育恩同致寰海康君臣永终始交泰符隂阳曲沼水新碧华林桃稍芳胜赏信多戒之在无荒五言律诗増唐王勃仲春郊外东园垂柳径西堰落花津物色连三月风光絶四邻鸟飞村觉曙鱼戏水知春初晴山院里何处染嚣尘白居易春村二月村园暖桑间戴胜飞农夫舂旧谷蚕妾捣新衣牛马因风逺鸡豚过社稀黄昏林下路鼓笛赛神归宋徐春分日仲春初四日春色正中分緑野裴回月晴天断续云燕飞犹个个花落已纷纷思妇髙楼晩歌声不可闻邵雍二月吟林下故无知唯知二月期酒尝新熟后花赏半开时只有醺酣趣殊无烂熳悲谁能将此景长贮在心脾张栻仲春过阳江亭子亭古危临岸林幽巧近城烟容随雨住花片着溪清春事已如许客怀谁与倾庭前防株树满意欲敷荣戴复古社日今朝当社日明日是花朝佳节惟宜饮东池适见招緑深杨栁重红透海棠娇自笑鬓邉雪多年不肯消原柳州月泉东风生意閙农圃正宜勤稲种开包晒菊苖依谱分畴西晓耕雨舎北暮鉏云莫待荒三径归欤陶令君明张祥鸢天气近寒食村居逺市朝翠低新栁弱红润穉花娇聴鸟频移榻看云偶桥隔村春社至防赴野人招七言律诗増唐李商隐二月二日二月二日江上行东风日暖闻吹笙花须栁眼各无赖紫蝶黄蜂俱有情万里忆归元亮井三年从事亚夫营新春莫悟游人意更作风檐夜雨声原宋李公麟千寻古栎笑声中此日春风属社公开眼已怜花压帽放怀聊喜酒治聋携刀割肉余风在卜瓦传神俚俗同闻説已栽桃李径隔溪遥认浅深红増元洪希文春半采花芳菲着雨便成苔问讯东君防日囬閠月不曽花下去今朝偶到树邉来防何间濶鸎偏老如此生疎蝶也猜流水时光容易举头枝上已青梅方太古社日出游村村社鼓隔溪闻赛祀归来客半醺水缓山舒逢日暖花明栁暗貎春分平田白洫流新雨絶壁青枫挂断云防杖提壶随所适野夫何不可同羣明曹大章二月郊南桞色春淡云晴霭动芳辰霏霏花气偏随酒袅袅莺歌觧和人野舫醉乗明月渡芳洲情与白鸥驯武陵溪水深防许笑逐桃花欲问津七言絶句原唐韩愈赛神白布长衫紫领巾差科未动是闲人麦苗含穗桑生葚共向田头乐社神増白居易二月二日二月二日新雨晴草芽菜甲一时生轻衫细马春年少十字津头一字行原张籍吴楚歌词庭前春鸟啄林声红夹罗缝未成今朝社日停针线起向朱樱树下行张演社日村居鵞湖山下稲粱肥防穽鸡栖对掩扉桑柘影斜春社散家家扶得醉人归宋王安石南浦南浦东冈二月时物华撩我有新诗含风鸭緑起弄日鵞黄袅袅垂黄庭坚观化竹笋才生黄犊角蕨芽初长小儿拳试防野菜炊香饭便是江南二月天范成大春日田园杂兴社下烧钱鼓似雷日斜扶得醉翁廻青枝满地花狼籍知是儿孙鬪草来増范成大社日独坐海棠雨后沁胭脂杨柳风前捻緑丝香篆结云深院静去年今日燕来时方岳社日燕子今年掯社来翠瓶犹有去年梅丁宁莫管杏花俗付与春风一道开金完颜璹春半喜晴隂寒二月雪含云両日开晴淑景新借问海棠红防许杏花杨柳不曾春原明陆树声熙熙丽日开青野漠漠平畴散碧波山鸟一声催布谷緑杨隂里聼农歌増王衡花朝晴烟膏露若为容踯躅香苞望晓红莫怨五更风色恶开花原是落花风原曹勲罗绮生香散隐霞春光不譲五侯家东风二月苏隄路树树桃花间柳花诗防句増宋谢灵运山桃发红蕚野蕨渐紫苞唐德宗东风变梅栁万彚生春光周庾信新年鸟声千种啭二月杨花满路飞原唐唐彦谦二月云烟迷栁色九衢风土花香寒郊二月初离别独倚寒林嗅野梅増郑谷和暖又逢挑菜日寂寥未是探花人宋邵雍年年二月凭髙处不见人家只见花陆游数霏防社公雨两丛浓淡女郎花元赵孟頫二月江南鸎乱飞百花满树栁依依叶颙燕子不来春又半一花雨海棠时明吴稼证三春花事终难负二月风光半未唐杜甫社雨报丰年释皎然二月湖南春草遍宋陈与义二月山城未见花别録原占十二日晴则百果实十五日为劝农日晴主年丰又为花朝晴则百果实春分日风从震来谷熟麦贱人安年丰青云嵗丰前后一日内有雷主嵗稔原种植谷黍稷薥秫韭椒葱夏萝卜梨瓠子王瓜丝瓜菠菜苦荬苋山药莴苣稍瓜茼蒿生菜茄冬瓜紫苏四月芥西瓜香芋银杏十様锦落花生芝蔴藕枸杞翦春罗黄精决眀松萱草山丹蜀葵罂粟荼防柏桑椹红花丽春黄葵金钱翦秋罗金鳯络蔴老少年移栽萆蔴映山红茄莴苣各色藤菜甘露雪梅堆栗百合苦荬薤石榴十姊妹慈菰木瓜茱茰甘菊松梧桐葡萄薄荷黄精牛蒡槐紫荆木槿芙蓉萱花凌霄杜鹃桑海棠山茶玉簮迎春玫瑰菊石竹望江南苎蔴芭蕉贴接桃李梨花红梅杏柑海棠丁香柿栗桑插压石榴芙蓉栀子梨葡萄瑞香木槿蔷薇壅培木樨灌溉樱桃芍药牡丹瑞香橙橘收采蒌蒿蕨芽板荞荞笔管菜白芨荠菜百合马兰头蚕豆苖甘遂薯蓣王不留行黄精榆皮人参枸杞蒲公英黄蘗云母薹菜白石英石苇叶白芷白蔹甘草紫石英狼毒根麝香猪苓地黄金银花麦门冬白术当归知母天门冬苎根牛膝香附茯苓茯神黄连狗嵴藳夲茅香根升麻黄芩紫苑萆薢金雀花前胡防己大黄巴防天秦皮地榆天雄杜仲丁香柴胡楝实蓬蒿桂皮虎杖整顿去树裹架葡萄田忌天火夘地火酉九焦丑粪忌戌荒芜酉御定佩文斋广羣芳谱卷二钦定四库全书御定佩文斋广羣芳谱巻三天时谱三月寒食清明上巳谷雨附见增礼记月令季春之月日在胃昏七星中旦牵牛中注日月会于大梁而斗建辰之辰也桐始华萍始生乃为麦祈实是月也生气方盛阳气发泄勾者毕出萌者尽逹不可以内命野虞毋伐桑柘鸣鸠拂其羽戴胜降于桑注蚕将生之也具曲植籧筐后妃斋戒亲东乡躬桑禁妇女毋观省妇使以劝蚕事梁元帝纂要三月曰季春亦曰暮春末春晚春原花月令是月也白桐荣荼防条逹牡丹始繁麦吐华楝花应杨入大水为萍增瓶史月表三月花盟主牡丹滇茶兰花碧桃花客卿川鹃梨花木香紫荆花使令木笔蔷薇谢豹丁香七姊妹郁李长春花歴三月木笔书空棣蕚韡韡海棠睡绣毬落彚考增诗豳风蚕月条桑取彼斧斨以伐逺扬周颂嗟嗟保介维暮之春亦又何求如何新畬于皇来牟将受厥明注暮春斗柄建辰夏正之三月也夏小正三月参则伏摄桑萎杨传摄桑摄而记之急桑也萎杨杨则花而后记之采识传识草也祈麦实传麦者五谷之先见者故急祈而记之也拂桐芭传拂也者桐芭之时也或曰言桐芭始生貎拂拂然也淮南子三月官乡其树李昏张中则务种谷汜胜之书三月榆荚舒四民月令三月杏花盛可菑白沙轻土之田风土记三月雨谓之迎梅初学记三月雨曰榆荚雨梦溪笔谈三月华叶从根而生故曰从魁赏心乐事三月花院月丹花院桃柳苍寒堂西绯碧桃满霜亭北棣棠碧宇观笋芳草亭观草鬬春堂牡丹芍药宜雨堂千叶海棠艳香馆林檎花院紫牡丹宜雨堂北黄蔷薇瀛峦胜处山花经寮鬭茶羣仙绘幅楼芍药闻见近录故事季春上池赐生花自上至从臣皆簮花而归演繁露三月花开时风名花信风初泛观则似谓此风来报花之消息耳按吕氏春秋曰春之得风风不信则其花不成乃知花信风者风应花期其来有信也寒食原四民月令齐人唿寒食为冷节寒食以麫为蒸饼様枣附之名曰枣餻邺中记并州俗冬至后百五日为介子推断火冷食三日荆楚嵗时记去冬至一百五日即有疾风甚雨谓之寒食增玉烛寳典寒食为大麦粥研杏仁为酪引饧沃之酉阳杂俎寒食赐近臣麦粥帖防毬镂鸡子原零阳总记蜀人遇寒食用杨桐叶并细冬青叶染饭色青而有光食之资阳气道家谓之青精干防食今俗以夹麦青草捣汁和糯米作青粉团乌桕叶染乌饭作糕是此遗意金门嵗节洛阳人家寒食日装万花舆煮桃花粥增挥麈后录朱新仲少仕江宁在王彦昭幕中有代彦昭春日留客致语云寒食止数日间才晴又雨牡丹盖数种枝欲拆又芳皆鲁公帖与牡丹谱中全语也干淳嵗时记清明前三日为寒食节都城人家皆插柳满檐虽小坊幽曲亦青青可爱大家则加枣防于柳上然多取之湖堤有诗云莫把青青都折尽明朝更有出城人熙朝乐事清明前两日谓之寒食人家插柳满檐青蒨可爱男女亦咸戴之谚云清明不戴柳红颜成皓首清明原素问清明次五日牡丹华四民月令清明节令蚕妾理蚕室是月也杏花盛种百谷志林东坡在黄州梦参寥诵所作新诗觉而记两句云寒食清明都过了石泉槐火一时新梦中曰火固新矣泉何故新荅曰俗以清明日淘井春明退朝录周礼四时变火唐惟清明取榆柳火以赐近臣戚里宋朝惟赐大臣顺阳气也增提要录清明雨为杏花雨嵗时杂记清明湖州进紫笋茶东京梦华录清明日都人出郊徃徃就芳树之下或园囿之间罗列杯盘互相劝酬抵暮而归各擕名花异果山亭戏具谓之门外土仪轿子即以杨柳杂花装簇顶上四垂遮映缓入都门斜杨御柳醉归院落明月梨花最为盛景是月季春万花烂熳牡丹芍药棣棠木香种种上市卖花者歌呌之声清竒可听谷雨孝经纬清明后十五日斗指辰为谷雨言雨生百谷也牡丹谱洛阳以谷雨为牡丹开而一百五者长至一百五日开最先温公文集注洛阳人谓谷雨为牡丹厄居家宜忌谷雨日采茶炒藏能治痰及疗百病热疾上巳原后汉书礼仪志三月上巳日官民皆禊于东流水上宋书礼志魏以后但用三日不复用已韩诗外传郑国之俗上巳于溱洧之上招魂续魄秉兰草祓除不祥荆楚嵗时记上巳日取鼠麴汁蜜和粉谓之龙舌防以厌时气千金月令三月三日上踏青履增洛阳图经上巳日妇女以荠花油祝而洒之水上若成龙凤花卉之状则吉谓之油花卜酉阳杂爼唐中宗三月三日赐侍臣细柳圈言带之免防毒原赏心乐事三月三日男女皆戴荠花谚云三春戴荠花桃李羞繁华五色线荆楚嵗时记三月三日四民踏百草今人因有鬭百草之戏郑谷诗云何如鬬百草赌取凤凰钗集藻文赋散句原梁昭明太子锦带书景逼徂春时临变节啼莺出谷争传求友之音翔蘂飞林竞散佳人之靥晋张协洛禊赋夫何三春之令月嘉天气之氤氲和风穆以布畅百卉而敷芬阮瞻上巳赋临清川而嘉防聊假日以游娱防朝云而为盖托茂树以为庐好修林之蓊郁乐草莽之扶疎列肆筵而设席祈吉祥于斯涂增文帝晚春赋待余春于北合借髙防于南陂水筛空而照底风入树而香枝嗟时序之廻斡叹物之推移望初篁之傍岭爱新荷之发池石凭波而倒植林隐日而横垂萧子范家园三日赋懽兹嘉月恱此时良庭散花蘂傍插筠篁洒醪于沼沚浮绛枣于泱泱观翠沦之出没戏青舸之低昻周庾信三日华林园马射赋于时鸟司歴苍龙驭行羔献氷开桐华萍合皇帝幸于华林之园千乘雷动万骑云屯落花与芝盖同飞杨柳共春旗一色原唐王勃三月上巳祓禊序迟迟风景出没媚于郊原片片仙云逺近生于林薄杂花争发非止桃蹊羣鸟乱飞有逾莺谷王孙春草处处争鲜仲阮芳园家家竝翠于是防酒列芳筵先祓禊于长洲却申交于促席王维暮春逍遥谷防集序岩谷先曙羲和不能信其时芳卉后春勾芒不能一其令桃径窈窕蘅臯超忽骖御延伫于丛薄佩玉升降于苍翠萧颕士蓬池禊饮序禊逸礼也郑风有之盖取诸勾萌发逹阳景敷煦握芳兰临清川乘和蠲絜用徼介祉厥义存矣四言古诗增晋张华三月三日后园会暮春元日阳气清明祁祁甘雨膏泽流盈习习祥风启滞导生禽鸟翔逸卉木滋荣纎条被绿翠华合英五言古诗御制时廵近郊悯农事有作芳郊景物丽淑气扇暮春灵雨应良节光风薄佳辰省耕已届夙驾方来廵前驱列式道羽卫罗钩陈时有田间子荷耒披车尘讥诃勿频数疾苦当咨询千耦幸终畆二鬴犹悬囷穮蓘尔勤动痌瘝予隠亲赒赐出泉府拊循属官臣行潦有挹器冽井无枯津所恵良未徧嗛嗛愧斯人增宋谢恵连三月三日曲水集四时着平分三春禀融烁迟迟和景婉夭夭园桃灼携朋适郊野昧爽辞防郭斐云兴翠岭芳飊起华薄解辔偃崇丘借草绕廻壑际渚罗时托波泛轻爵宋鲍照三日气暄动心思栁青起春怀时艳怜花药服浄俛登台提觞野中饮爱心烟未开露包染春草泉源洁氷苔泥泥濡露条袅袅承风栽凫雏掇苦荠黄鸟衔樱梅解衿欣景预临流竞覆杯美人竟何在浮心空自摧原梁文帝三日侍宴林光殿曲水诗芳年多美色丽景复妍遥握兰惟是旦采艾亦今朝廻沙熘碧水曲岫散桃夭绮花非一种风丝乱百条云起相思观日照飞虹桥繁华姝色燕赵艳妍妖金鞍汗血马寳髻瑚翘兰馨起縠袖莲锦束琼腰相防隐绿树见人还自娇玉桂鸣罗荐渠枕泛廻潮洛濵非拾羽满握讵贻椒晚春紫兰叶初满黄莺咔不稀石蹲还似兽萝长更如衣水曲文鱼聚林暝雅鸟飞渚蒲变新节岩桐长旧围风花落未已山斋开夜扉沈约三日率尔成篇丽日属元巳年芳具在斯开花已匝树流莺复满枝洛阳繁华子长安轻薄儿东出千金堰西临鴈骛陂清晨戏伊水薄暮宿兰池宁忆春蚕起日暮桑欲萎增庾肩吾三日侍兰亭曲水宴策星依夜动銮驾总朝游旌门临苑树相风出凤楼春生露泥泥天覆云油油桃花舒玉涧柳叶暗金沟禊川分曲沼帐殿掩芳洲踊跃頳鱼出参差绛枣浮百戏俱临水千钟共逐流隋萧悫春晚春庭聊纵望楼台自相隐窓梅落晚花池竹开新笋泉鸣知水急云来觉山近不愁花不飞到畏花飞尽唐白居易寒食洛下宴游赠冯李二少尹丰年寒食节美景洛阳城三尹皆强健七日尽晴明东郊蹋青草南园攀紫荆风折海榴艳露坠木兰英假开春未老宴合日屡倾珠翠混花影管弦藏水声佳会不易得良辰亦难并听吟歌暂辍防舞杯徐行米价贱如土酒味浓于饧此时不尽醉但恐负平生殷勤二曹长各捧一银觥崔防郡斋三月下旬作春事日巳歇池塘旷幽寻残红披独坠嫩绿间浅深偃仰卷芳褥顾歩爱新隂谋春未及竟初夏遽见侵温庭筠寒食节日寄楚望芳兰无意绿弱柳何穷缕心断入淮山梦长穿楚雨繁花如二八好月当三五愁碧竟平臯韶红换幽圃流莺隐员树乳燕喧余哺旷望恋层台离忧集环堵当年不自遣晚得终何补郑谷有樵苏归来要腰斧宋欧阳修暮春幽忧无以销春日静愈长薰风入花骨花枝午低昻徃来采花蜂清蜜未满房春事已烂熳落英渐飘扬蛱蝶无所为飞飞助其忙啼鸟亦屡变新音巧调簧游丝最无事百尺拖晴光天工施造化万物感春阳陆游春晚书斋壁海棠已成雪桃李不足言纎纎麦被野郁郁桑连村穉蚕细如螘杜宇号朝昏展墓秫饵美坐社黍酒浑早笋渐上市青韭初出园老夫下箸喜尽屏鸡与豚幽居亦何乐且洗两耳喧唿儿烧柏子悠然坐东轩原明文徴明妍英弄芳意丽色含春姿物华浩无涯骀荡东风吹东风日已熙草色日已滋青春万里道游子有所思浮云漏白日宿露朝已晞攀条惜婉丽忽得瑛琼枝芳踪未有托暮景已西驰菁华难复恃结蘤聊自怡七言古诗增唐宋之问寒食陆浑别业洛阳城里花如雪陆浑山中今始发旦别河桥杨柳风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人王维寒食城东即事清谿一道穿桃李演漾绿蒲涵白芷谿上人家凡防家落花半落东流水蹴踘屡过飞鸟上秋千竞出垂杨里少年分日作遨游不用清明兼上巳李贺三月乐词东方风来满眼春花城栁暗愁杀人复宫深殿竹风起新翠舞衿浄如水光风转蕙百余里暖雾驱云扑天地军装宫妓扫蛾浅摇摇锦城夹城暖曲水飘香去不归梨花落尽成秋苑宋邵雍三月吟满城尽日行春去言念行春还有数真宰何曾不发生游人其奈无凭据梨花着雨漫成啼柳絮因风争肻住一片清明好意多奈何意好难分付明杨基清明防花吉祥寺里千堆锦绿髪仙人对花饮腰鼔金盘五色蓝醉归犹带花枝寝东风壬子防清明三百年来寺已倾沙河塘上痴儿女犹颂钱塘太守名防花我亦逢壬子况是清明非偶尔莫论南浦与西湖楚水吴山正相似青莲居士识前因金粟如来见后身总不能知尘外劫也须曾是会中人原何景明长安三月百花残满城飞絮何漫漫千门万戸东风起陌上河边春色阑美人髙楼鎻深院白花蒙蒙落如霰晴窓窈窕朝日迟乱入帘栊趂防燕游丝相牵时袅袅委地飘廊不须扫君不见江头绿叶吹香绵随波化作浮萍草五言律诗御制春日内苑赐宴诗并序己未三月律应姑洗望日之吉赐内阁大臣及侍卫宴于内苑时乃玩花于绛雪玉树含风浮杯于西斋金池漾月饮酒乐甚因率题四韵以示羣臣春深内苑里珍席宴羣臣蝶向双檐舞花飞复阁新和羮期上佐调鼎协洪钧箫鼓欢无极芳年醉此辰增唐李益春晚赋得余花落留春春竟去春去花如此蝶舞绕应稀鸟惊飞讵已衰红辞故蕚繁绿扶凋蘂自委不胜愁庭风那更起原栁中庸寒食春暮越江边春隂寒食天杏花香麦粥柳絮伴秋千酒是芳菲节人当桃李年不知何处恨已解入筝张又新三月五日泛长沙东湖上巳余风景芳辰集逺垧湖光迷翡翠草色醉蜻蜓鸟弄桐花日鱼翻谷雨萍从今留胜会谁防画兰亭增项斯晚春花隂洞日光薄花开不及时当春无半树经烧足空枝踈与香风会细将泉影移此中人到少开尽防人知原唐彦谦上巳寄韩八上巳接寒食莺花寥落晨微微泼火雨草草踏青人凉似三秋景清无九陌尘与余同病者对此合伤神增宋余靖暮春草带全铺翠花房半坠红农家榆荚雨江国鲤鱼风堤柳绵争扑山樱火共烘长安少年客不信有衰翁苏轼雨晴散歩雨过浮萍合蛙声满四隣海棠真一梦梅子欲尝新拄杖间挑菜秋千不见人殷勤木芍药独自殿余春张九成晚春即事幽事晚山色幽斋春雨余乱红欹涧水浮绿涨郊墟北牖迸新笋西园生野蔬槿篱绕茅屋已分老樵渔范成大寒食郊行陇麦欣欣绿山桃寂寂红帆边鱼蕝浪木末酒旗风信歩随芳草迷途问小童赏心添脚力唿渡过溪东陆游山家暮春绕屋清隂合缘堤绿草纎起蚕初放食新麦已磨鎌苦笋先调酱青梅小蘸盐佳时幸无事酒尽更湏添戴昺次韵春事海棠红未了又近牡丹时送日多忙事酬春欠好诗暖风吹麦早晴晷转花迟不尽清游兴重为上巳期陈与义寒食草草随时事萧萧傍水门浓隂花照野寒食柳围村客袂空佳节莺声忽故园不知何处笛吹恨满清尊僧契嵩山亭晚春小庭晚来静林石自巉巉犬去吠人语花飞恣鸟衔晴烟熏茂草照日蔼髙杉更喜圑圎月清光下碧岩明李祯三月四日即景忽忽春将暮俄过三月三草谁怜益母花自媚宜男乍到寻巢燕初眠上箔蚕新茶与穉笋乡味忆江南七言律诗增唐皇甫冉三月三日义兴李明府后亭泛舟江南烟景复如何闻道新亭更可过处处艺兰春浦绿萋萋借草逺山多壶觞须就陶彭泽风俗犹传晋永和更使轻桡徐转去微风落日水增波杜牧残春独来南亭因寄张祐暖云如粉草如茵独歩长堤不见人一岭桃花红锦黦半溪山水碧罗新髙枝百舌犹欺鸟带叶梨花独送春仲蔚欲知何处在苦吟林下拂诗尘温庭筠寒食日作红深绿暗迳相交抱暖含芳披紫袍防索平时墙婉娩轻毬落处晚寥梢窓中草色妬鸡卵盘上芹泥憎燕巢自有玉楼芳意在不能骑马度烟郊原李山甫寒食柳带东风一向斜春隂淡淡蔽人家有时三两防雨到处十枝五枝花万井楼台疑绣画九原珠翠似烟霞年年今日谁相问独卧长安泣嵗华来鹏清明日与友人游玉粒塘庄防度春山共陆郎清明时节好风光细穿绿荇船头滑碎踏残花屐齿香风急岭云飘迥野雨余田水落芳塘不堪吟罢东回首满耳蛙声正夕阳寒食山馆书情独把一杯山馆中每经时节恨飘蓬侵堦草色连朝雨满地梨花昨夜风蜀魄啼来春寂寞楚魂吟后月防胧分明记得还家梦徐孺宅前湖水东增韩偓春尽日树头初日照西檐树底蔫花夜雨霑外院池亭闻动鎻后堂阑槛见垂栁腰入戸风斜倚榆荚堆墙水半淹把酒送春惆怅在年年三月病厌厌原韦庄长安清明早是伤春暮雨天可怜芳草更芊芊内官初赐清明火上相闲分白打钱紫陌乱嘶红叱拨绿杨髙映画秋千游人记得承平事暗喜风光似昔年增宋王禹偁寒食今年寒食在商山山里风光亦可怜稚子就花拈蛱蝶人家依树繋秋千郊原晓绿初经雨巷陌春隂乍禁烟副使官闲莫惆怅酒钱犹有撰碑钱韩琦上巳琼林苑赐筵春光浓簇寳津楼楼下新波涨鸭头嘉节难逢真上巳赐筵荣入小瀛洲仙园雨过花遗靥御陌风长絮作毬褉饮不须辞巨白清明来日尚归休蔡襄上巳日杭州东园地上多于枝上花东楼凝望惜年华潮头正对伍员庙燕子争归百姓家粉箨渐髙山径笋绿旗初展石岩茶流芳自与人兼老尊酒相逢莫重嗟原欧阳修清明赐新火鱼钥侵晨放九门天街一骑走红尘桐花应催佳节榆火推恩忝侍臣多病正愁饧粥冷清香但爱蜡烟新自怜惯识金莲烛翰院曾经七见春曹组寒食辇下海棠时节又清明尘敛烟收雨乍晴防处青帘沽酒市一竿红日卖花声防毬时向梭门过绣毂遥随辇路行日暮人人醉归去熙熙春物见升平范成大上巳日万嵗池呈程咏之浓春酒暖绛烟霏涨水天平雪浪迟绿岸翻鸥如北渚红尘跃马似西池麦苖翦翦尝新麫梅子双双带折枝试比长安水边景只无饥客为题诗陆游春晚雨足人家插稻秧蚕生隣女采桑黄万花扫迹春将暮百草吹香日正长间觅啼莺穿北崦戏随飞蝶过东冈飘然且喜身强健不怪儿曹笑老彊杨万里寒食雨作双燕冲帘报禁烟唤惊昼梦耸诗肩晚寒正与花为地晓雨能令水作天桃李海棠聫病眼清明寒食又经年老来不办雕新句报荅风光且一篇三月十日才防桃李锦城围忽便园林绿作堆逺草将人防眼去飞花引蝶过墙来簿书节里无多着怀抱朝来得好开已是七分春去了何须鸟语苦相催吴龙翰春晚郊行芒鞋竹杖出柴闗简园林脚不闲翠幄初张花作局锦棚成列笋为班烟波鸥鹭春风外桑柘牛羊夕照间野兴不湏邀客共芳樽浊酒对黄山许月卿三月三月春如年少时了知造化最儿嬉智行无事柳飞絮道发自然花满枝锦绣园林添富贵神仙院落鬭清竒老天长似春三月游戏人间不皱睂元王恽清明日锦隄行乐浪说兰亭禊事修年年春好锦隄游花翻舞袖惊歌板柳隔髙城暗酒楼绿树恐应春事老金鞭重为使君留竹西路晚归时醉何处珠帘半上钩李孝光次晚春韵燕幕沉沉春昼永间敲碁子小阑东拍天涨緑连朝雨满地残红昨夜风草际梦回诗有债柳边寒薄絮无功韶光暗换千年事莫遣闲愁着鬓中明杨基江村寒食预折杨枝插绕檐荳糜香软麦饧甜春衣未染新丝织午篆犹分旧火添小雨送春青见萼轻雷催笋碧抽尖不因人逺伤离别那得春愁上短髯沈周上巳日漫作和风晴日正宜春碧柳红桃得得新老谢祓除何故事健追行乐有间身邻翁采荠分家小游女揉花打路人不限长安水边好太平随地总尧民五言排律増唐白居易春末间出乘轻屐徐行踏软沙观鱼傍湓浦防竹入杨家林迸穿篱笋藤飘落水花雨埋钓舟小风飏酒旗斜嫰剥青菱角浓煎白茗茶淹留不知夕城树欲栖鸦五言絶句御制途次逢寒食何处来春风淡荡开晴旭不见杏花红才逢柳梢緑増唐严维江南三月江南季春天莼菜细如湖边草作迳湖上叶如船原刘禹锡春晚思悠哉花叶自相催漠漠空中去何时天际来増崔道融春晚三月寒食时日色浓于酒落尽墙头花莺声隔原柳寒食夜满地梨花白风吹碎月明大家寒食夜独贮望乡情七言絶句御制清明巳日才从江岸行舟中还复度清明上林闻道花迟发留与归时听早莺清明登玉泉山寒食登髙芳草青泉声映柳覆春亭心中怀得天然处对对沙鸥乐野汀原唐沈佺期上巳日祓禊渭濵应制寳马香车清渭濵红桃碧柳禊堂春皇情尚忆垂竿佐天祚先呈捧剑人増钱起暮春归故山草堂谷口残春黄鸟啼辛夷花尽杏花飞始怜幽竹山窓下不改清隂待我归原韩翃寒食日即事春城无处不飞花寒食东风御柳斜日暮汉宫传蜡烛轻烟散入五侯家增窦巩襄阳寒食寄宇文籍烟水初销见万家东风吹柳万条斜大隄欲上谁相伴马踏春泥半是花武元衡陌上暮春青青南陌柳如丝柳色莺声晚日迟何处最伤游客思春风三月落花时韩愈晚春草树知春不久归百般红紫鬬芳菲杨花榆荚无才思惟解漫天作雪飞杜牧春晚题韦家亭子拥鼻侵襟花草香髙台春去恨茫茫蔫红半落平池晚曲渚飘成锦一张温庭筠三月十八日雪中作芍药蔷薇语早梅不知谁是艳阳才今朝领得东风意不复饶君雪里开方干寒食日百花香气傍行人花底垂鞭日易曛野父不知寒食节穿林转壑自烧云成彦雄暮春日宴溪亭寒食寻芳游不足溪亭还醉绿杨烟谁家花落临流树数片残红到槛前宋邵雍禁烟题锦屏山下二首寒食风烟锦屏下凭髙把酒兴何如满川桃李风妍不忍重为风破除无涯桃李待清明经嵗方能开得成不念化工曾着力狂风何故苦相陵秦观三月晦日节物相催各自新痴心儿女挽留春芳菲歇去何湏恨夏木隂隂正可人张来晚春睡足髙檐春日斜碾声初破小龙茶楼边緑树飞红尽春色墙隂老荠花范成大三月四日骤暖日脚融晴晚气暄睡余初觉薄罗便如何柳絮沾泥处暖似槐隂转午天春晚客去钩窓咏小诗游丝撩乱柳花稀微风尽日吹芳草蝴蝶防防贴地飞夕阳槐影上帘钩一枕清风梦昔游梦见钱塘春尽处碧桃花谢水西流杨万里三月廿七日送春只余三日便清和尽放春归莫恨他落尽千花飞尽絮留春不住欲如何王镃深春夹泥花上旧巢边翠箔桑空蚕又眠天气乍晴风别坐防盆藕出防钱燕子来时春又休暖风吹緑上枝头绣帘不隔荼防月香影无人自入楼僧道潜春晚晓风池沼水澜翻春尽淮南麦秀寒院落无人日停午柳花如雪满阑干金髙士谈寒食燕泥半落乌衣巷柳色全添绿绮窓且伴丁香过寒食弄晴蝴蝶一防防元宋褧春词娇春杨柳暗藏鸦掩映文窓一树花寒食清明都过了悄无车马问侬家诗散句增齐邢子才芳春时欲遽览物惜将移新萍已冒沼余花尚满枝唐王维年光三月里宫殿百花中李嘉祐清明桑叶小度雨杏花飞韦应物晴明寒食好春园百卉开原贾岛晴风吹柳絮新月起厨烟白居易三月草萋萋黄莺歇又啼增温庭筠晚风杨叶社寒食杏花村司空图人家寒食月花影午时天宋徐东风不好事吹落满庭花韩琦春寒芳意晚未见柳飞绵杨万里荔子园园花寒食日日雨原唐李白江边石上谁知处绿战红酣别是春杜甫落花游丝白日静鸣鸠乳燕青春深刘禹锡草色浅深围幄幕花枝上下逐秋千胡曾金络马衔原上草玉钗人折路傍花崔鲁杏酪渐香隣舍粥榆烟欲变旧炉灰韩偓恻恻轻寒翦翦风杏花飘雪小桃红张泌青草浪髙三月渡绿杨花扑一溪烟弱柳未胜寒食雨好花争奈夕阳天韦庄锦江风散霏霏雨花市香飘漠漠尘宋韩琦白杨花落眠蚕老红杏枝残笑靥圆兴庆池头三月三柳如拖绶草如衫晏殊夹道桃花新过雨马蹄无处避残红苏舜钦春隂垂野草青青时有幽花一树明欧阳修杯盘饧粥春风冷池馆榆钱夜雨新九门寒食多游骑三月春隂正养花王安石已着单衣犹禁火海棠花下怯黄昏萧萧三月闭柴荆绿叶隂隂忽满城苏轼北城寒食烟火微落花蝴蝶作飞蓝尾忽惊新火后遨头要及浣花前谢逸花飞春事晚青青芳草暮愁生增范成大桃杏满村春似锦踏歌椎鼔过清明石门柳绿清明市洞口桃花上巳山元龚绣今年石湖好清明每树梨花香雪晴周权杜宇青山三月暮桃花流水一溪云马臻泼火雨晴饧粥冷落花风暖笋舆轻原唐刘禹锡楚香寒食橘花时陆羽人买山茶先谷雨李商隐粥香饧白杏花天增宋徽宗茸母初生识禁烟邵雍三月初三花正开上巳观花花意浓原苏轼火冷饧稀杏粥稠词増宋谢懋忆少年池塘绿遍王孙芳草依依斜日游丝卷晴昼繋东风无力蜨趁幽香蜂酿蜜秋千外卧红堆碧心情费消遣更梨花寒食刘克庄忆秦娥逰人絶緑隂满野芳菲歇芳菲歇养蚕天气采茶时节枝头杜宇啼成血陌头杨栁吹成雪吹成雪淡烟疎雨江南三月赵长卿画堂春小亭烟柳水溶溶野花白白红红恼人池上晚来风吹损春容又是清明天气当年小院相逢凭栏幽思防千重残杏香中原贺铸柳梢青子规啼血可怜又是春归时节满院春风海棠铺绣梨花飞雪丁香露泣残枝悄未比愁肠寸结自是休文多情多感不干风月李清照怨王孙帝里春晩重门深院草绿堦前暮天鴈断楼上逺信谁传恨绵绵多情自是多沾惹难舍又是寒食也秋千巷陌人静皎月初斜浸梨花明王世贞玉楼春是谁约勒东君去枝上晓声寒杜宇柔绿犹能抵死留妖红不解逡廵住灞陵一阵飘香雨宛转玉骢蹄下土记他含蘂拆苞时总有千金无赎处宋赵令畤蝶恋花欲减罗衣寒未去不卷珠帘人在深深处红杏枝头花防许啼痕止恨清明雨尽日水沉香一缕宿酒醒迟恼破春情绪飞燕又将归信误小屏风上西江路增赵善扛十拍子柳絮飞时绿暗荼防开后春酣花外青帘迷酒思陌上晴光收翠岚佳辰三月三解佩人逢防女踏青草鬭宜男醉倚画栏栏槛北梦绕清江江水南飞鸾与共骖原明叶道卿凤凰阁遍园林绿暗浑如昨翠幄下无一片是花萼可恨狂风横雨忒煞情薄尽底把韶华送却杨花无奈是处穿帘透幕岂知人意正萧索春去也这般愁没处安着怎奈何黄昏院落王世贞青玉案鸭头波染浓于酎风起处红香青皱乳燕防防帘幙透梨花未雪緑杨犹絮蚕饱桑隂瘦无端酿出清明忽忆城南乍分手十二阑干寒更陡踏青人逺鬭茶时近滋味如中酒宋辛弃疾祝英台近寳钗分桃叶渡烟柳暗南浦陌上层楼十日九风雨断肠防飞红都无人管倩谁唤流莺声住鬓边覻试把花卜归期才簮又重数罗帐灯昏哽咽梦中语是他春带愁来春归何处又不解带将愁去满江红家住江南又过了清明寒食花径里一畨风雨一畨狼籍红粉暗随流水去园林渐觉清隂宻算年年落尽刺桐花寒无力庭院静空相忆无处说闲愁极怕流莺乳燕得知消息尺素如今何处也绿云依旧无踪迹谩教人羞去上层楼平芜碧增李琳六么令淡烟疎雨香迳渺啼鴂新晴画帘闲卷燕外寒尤力依约天涯芳草染得春风碧人间陈迹斜阳今古防缕逰丝趁飞蝶谁向尊前起舞又觉春如客翠袖折取蔫红笑与簮华发回首青山一檐外寒云疉梨花着雨柳花飞絮梦绕阑干满园雪施岳曲逰春画鼔西泠路占栁隂花影芳意如织小楫冲波度曲尘扇底粉香帘隙岸转斜阳隔又过尽别船箫笛傍断桥翠绕红围相对半篙晴色顷刻千家暮碧向沽酒楼前犹系金勒乘月归来正梨花夜缟海棠烟幕院宇明寒食醉乍醒一庭春寂任满身露湿东风欲眠未得别录原占三月有三卯宜豆无则麦不收月内有水谓之桃花水主多梅雨无则无清明有水而浑主髙低田大熟雨水调朔日值清明草木茂值谷雨主年丰上巳听蛙声上昼呌上鄊熟下昼呌下乡熟终日呌上下齐熟声哑低田熟声响低田涝种植谷黍芝蔴薏苡黑豆御麦棉花白扁豆蚕豆刀豆红豆葫芦茄豇豆落花生生菜菠菜菘菜茼蒿葱山药穄瓠子茭笋稍香芋萝卜韭王南冬菜蘘荷茴香姜大豆银杏葡萄薤土荸荠芋香菜樱桃枸杞椒紫苏白苏天茄望江南梨菊牛旁凤仙薄荷玫瑰十様锦藕栗百合鸡冠山丹红花紫草薇独帚萆麻子石竹罂粟商陆葵决明麻移植石榴地黄杨梅木瓜梧桐柑橘夜合冬青寳相桧桑海棠橙菱木槿丽春玉簮杉槐芙蓉蔷薇秋海棠芭蕉楮栀子木香醒头香紫萼贴接柑柚橙橘玉兰枣香橼柿接桃桐接栗杏接梅收采笔管菜藤花椿芽蒌蒿蒲公英槐芽菊芽金雀花荠菜黄楝芽牛膝蕨芽葵菜藜菜防麦娘黄连芽葛花灰苋薇菜斜蒿老鹳嘴蓬蒿芽水苔紫草车前叶牛舌科厚朴紫花王瓜钩藤天笳苖鴈儿肠狗土瓜荆芥碎米荠天门冬芫花白附子泽兰川芎芽紫参根防葵谷精草艾紫葛根皮紫背浮萍夏枯草芜荑实白术青葙茎叶泽漆茎叶羊踯躅白薇根参小水萍桑寄生黄芩防风芽射干根整顿开沟渠犁秧田理花棚浸稻出菖蒲锄蒜防蓬制用千金月令三月三日采艾挂户风干以备医药四时纂要三月三日取桃花片至七月七日和乌鸡血涂面与身万花谷三月三日宜沐枸杞汤便民要纂三月采夏枯草煎汁熬膏治逺年损伤田忌天火午地火申九焦戌荒芜丑粪忌辰御定佩文斋广羣芳谱卷三子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四天时谱夏增礼记乡饮酒义南方者夏夏之为言假也养之长之假之仁也尔雅夏为朱明注气赤而光明夏为长嬴尸子南方为夏夏兴也南任也万物莫不任兴蕃殖充盈也原梁元帝纂要夏曰朱夏炎夏三夏九夏天曰昊天风曰炎风节曰炎节草曰茂草杂草木曰蔚林茂林宻树茂树彚考增礼记王制夏荐麦周礼秋官薙氏掌杀草春始生而萌之夏日至而夷之原晋书嵇康传康性絶巧而好鍜宅有一栁树甚茂乃激水环之夏月居其上以鍜山海经朱提郡堂狼山多毒草盛夏之月飞鸟过之亦不得去淮南子武王防暍人于栁下而天下怀增淮南子夏取果蓏注有核曰果无核曰蓏荠麦夏死而人曰夏生生者众尚书考灵曜夏火星昏中可以种黍原括地圗天毒国最热夏则草木皆干语林陆机在洛夏月忽思东头竹篠饮语刘寳曰吾思乡转深矣增叙闻录嵇昌蓄采星盆夏月渍果则倍冷原杜阳杂编李辅国夏月堂中设迎凉草其色碧榦似苦竹叶细于杉刺之牕户间举室皆凉增熙朝乐事西湖夏夜观荷最宜风露舒凉清香徐细傍花浅酌如对美人倩笑欵语也清闲供夏时晨起芰荷为衣傍花枝吸露午后刳椰子杯浮瓜沉李捣莲花饮碧芳酒日晡浴罢掉小舟垂钓于古藤曲水边薄暮箨冠蒲扇立层冈看火云变现林下盟暑月晚凉浴罢杖履逍遥临池观月乘高取风采莲剥芡剖瓜雪藕白醪三杯取醉而适其为乐殆未可以一二数也集藻文赋散句增梁江淹四时赋炎云峯起芳树未移臯兰生坂朱荷出池忆上国之绮树想金陵之蕙枝唐王勃夏日登韩城门楼序惊花乱下戏鸟平飞荷叶滋而晓露繁竹院静而炎气息宋王炎夏日郊行赋麦穟穟而饼饵桑隂隂而茧丝麻斾斾而没人秧芃芃而布畦五言古诗增梁江总夏日还山庭独于幽栖地山庭暗女萝涧渍长低篠池开半卷荷野花朝暝落盘根嵗月多停尊无赏慰狎鸟自经过梁简文帝纳凉斜日晚骎骎池塘生半隂避暑高梧侧轻风时入襟落花还就影惊蝉乍失林游鱼吹水沫神蔡上荷心翠竹垂秋采丹枣映疎碪无劳夜游曲寄此托微吟隋薛道衡梅夏应教长廊连紫殿细雨应黄梅浮云半空上清吹隔池来集凤桐花散腾龟莲叶开幸逢为善乐频降济时才唐韦应物园亭览物积雨时物变夏绿满园新残花已落实高笋半成筠守此幽栖地自是忘机人宋秦观田居入夏桑柘稠隂隂翳墟落新麦已登塲余蚕犹占箔隆曦破层隂霁霭收逺壑雌霓卧沦漪鲜飇泛丛薄林深鸟更鸣水漫鱼知乐羸老厌烦歊解衣屡磅礴防树濯凉飔起行遗带索冡妇饷初还丁男耘有托倒筒备青钱盐茗恐垂槖明日输绢租邻儿入城郭七言古诗增宋欧阳修归田乐南风原头吹百草草木丛丛茅舍小麦穗初齐稚子娇桑叶正肥蚕食饱老翁但喜嵗年熟饷妇安知时节好野棠梨宻啼晚莺海石榴红啭山鸟田家此乐知者谁我独知之归不早乞身当及强健时顾我蹉跎已衰老原梅尧臣夏热六龙衔火烧寰宇魏王氷井若汤煮松枝桂叶凝若痴喘杀溪头啸风虎北冥融却万丈氷千觔冻鼠忙如蒸我闻北土长飞雪此时日防地皮裂仙芝瑶草不敢茁湘川竹焦琅玕折西郊云好雨不垂堆青叠碧徒尔为增元萨都刺新夏曲红泣香枯怨流水夜放箨龙千尺尾风生宫树晓层层凉绿一帘收不起烟干寳鸭白昼清祝融缓辔行且停蔷薇花深雾冥冥碧牕睡起香满肱何中山中乐隄栁绿揺新罨畵石榴红折娇裙衩莲荡风闲翡翠欹菱塘雨定鸳鸯下溪女浣纱朝出村行官饮水暮归舎瓦瓶手挈隔年醅石下坐围明月夜山中之乐谁得知我独知之来何为空里乌蟾飞影过桑麻课效胜书帷原郑奎妻夏月词芭蕉叶展青鸾尾萱草花含金凤嘴一防乳燕出雕梁数新荷浮绿水困人天气日长时鍼线慵拈午漏迟起向石榴隂畔立戏将梅子打莺儿五言律诗增唐骆賔王夏日游目暂屏尘嚣累言寻物外情致逸心逾黙神幽体自轻浦夏荷香满田秋麦气清讵假沧浪上将濯楚臣缨夏日游山家返照下层岑物外狎招寻兰径薰幽佩槐庭落暗金谷静风声彻山空月色深一遣樊笼累唯余松桂心杜审言夏日过郑七山斋共有樽中好言寻谷口来薜萝山径入荷芰水亭开日气含残雨云隂送晚雷洛阳钟鼓至车马系迟囘韦应物夏花明夏条绿已宻朱萼缀明鲜炎炎日正午灼灼火俱燃翻风适自乱照水复成妍归视窓间字荧煌满眼前许浑长兴里夏日南邻避暑侯家大道傍蝉噪树苍苍开鏁洞门逺下帘賔舘凉栏围红药盛架引绿萝长永日一欹枕故山云水乡宋韩琦夏景即事槐耳笼前槛云峯透曲櫺凉风即昆阆烦思入沧溟荷弱翻青盖榴新倒绿缾晚来收骤雨一枕梦魂醒邵雍春尽后园闲歩绿树成隂日黄莺对语时小渠初潋滟新竹正参差倚杖闲吟乆擕童引步迟好风知我意故故向人吹张耒夏日过雨芰荷乱繁隂竹树多雏声知鸟哺萍动见鱼过细径饶苔藓隂墙引薜萝角巾从倒侧踈欲如何蚓壤排晴圃蜗涎印雨阶花须娇带粉树角老封苔问字病多忘过邻慵却廻晚凉还盥栉对竹引清杯细径依原僻茅蓬四五家山田来雉兔溪雨熟桑麻竹笼晨收果茅庵夜守瓜颇知农事乐从此问生涯金厐铸喜夏小暑不足畏深居如退藏青奴初荐枕黄妳亦升堂鸟语竹隂宻雨声荷叶香晚凉无一事歩屧到西厢明仁宗池亭纳凉夏日多炎热临池憩午凉雨滋槐叶翠风过藕花香舞燕来青流莺出建章援琴弹野操民物乐时康七言律诗增唐钱起避暑纳凉木槿花开畏日长时揺轻扇倚绳牀初晴草蔓縁新笋频雨苔衣染旧墙十旬河朔应虚醉八柱天台好纳凉无事始知禅静胜深垂纱帐咏沧浪宋陆游逃暑小饮熟睡至暮桑落香浮槲叶杯甘瓜绿李亦佳哉虚堂顿解汗挥雨高枕俄成鼻殷雷静听风声生槛竹徐防日影转庭槐晩凉更动扁舟兴北渚红蕖已半开槐影桐隂欲满廊纶巾羽扇自生凉新篘玉瀣陈防榼平展风漪可一牀驰骑逺分丹荔到大盆寒浸碧瓜香湖边谁谓幽居陋也爱迢迢夏日长原明王象晋夏日祝融司令继芳春四望郊原乐事均翠浪翻池荷盖绿黄云布垅麦痕新榴花焰焰红喷火葵叶翩翩影应辰偃仰茂林逃酷暑唿朋酌酒莫辞频五言排律增唐杨巨源夏日裴尹员外西斋看花笑向东来客看花枉在前始知清夏月更胜艳阳天露湿呈妆汗风吹畏火燃葱茏和叶盛烂熳压枝鲜红防当铃阁清香到玉筵蝶栖惊曙色莺语滞晴烟得地殊堪赏过时倍觉妍芳菲迟好唯是谢家怜五言絶句御制桥望郊原浮麦气池沼漾青苹夏日临桥望薰风处处新增金宇文虚中廻文翠宻围窓竹青圆贴水荷睡多嫌昼永醒少得风和草径迷深绿莲池浴腻红早蝉鸣树曲鲜鲤跃潭东七言絶句增唐皮日休药名离合夏日即事桂叶似茸含露紫葛花如绶蘸溪黄连云更入幽深地骨录闲擕相蜡郎高骈山亭夏日绿树隂浓夏日长楼台倒影入池塘水精帘动微风起满架蔷薇一院香宋司马光夏日西斋书事榴花映叶未全开槐影沉沉雨势来小院地偏人不到满庭鸟迹印苍苔范成大夏日田园杂兴梅子金黄杏子肥麦花雪白菜花稀日长篱落无人过惟有蜻蜓蛱蝶飞五月呉江麦秀寒移秧披絮尚衣单稲根科斗行如块田水今年一尺寛二麦俱秋斗百钱田家唤作小丰年饼炉饭甑无饥色接到西风熟稻天昼出耘田夜绩麻村庄児女各当家童孙未解供耕织也傍桑隂学种瓜槐叶初匀日气凉葱葱鼠耳翠成防三公只得三株看闲客清隂满北窓千顷芙蕖放棹嬉花深迷路晚忘归家人暗识船行处时有惊忙小鸭飞采菱辛苦废犁鉏血指流丹鬼质枯无力买田聊种水近来湖靣亦收租杨万里夏日不但春妍夏亦佳随縁花草是生涯鹿葱解插纤长柄金凤仍开小花戴昺夏昼小雨小牀蕲簟展琉璃窓外新篁一尺围正午云桥阵雨过冬青花上蜜蜂归元僧善住夏日中庭日午橘花开蜂蝶何知故故来一阵南薰生殿角乱飘香雪防苍苔原明呉寛夏日绿防松萝暑气凉清泉泻入小池塘人间昼永无聊頼一朶荷花满院香增黄氏幼藻夏日深院尘消散午炎篆烟如梦昼淹淹轻风似与荷花约为送香来自卷帘诗散句增周庾信槐庭垂绿穗莲浦落红衣陈徐陵嫩竹犹含粉初荷未聚尘隋李徳林桐枝覆玉槛荷叶满银塘唐杜甫公子调冰水佳人雪藕丝严维蕙风清水殿荷气杂天香张籍竹月泛凉影萱露澹幽丛原宋邵雍夏木无重数丛隂翠树低秦观新麦已登塲余蚕犹占箔增唐方干树影兴赊侵枕簟荷香坐乆着衣巾岩熘喷空晴似雨林萝碍日夏多寒宋陆游池塘潋潋荷浮叶门巷隂隂笋放梢元方防楝花零落鱼初发梅子青黄雨不干早麦熟随芹菜饷晚茶香和树芽蒸原苏澹林塘乍迸翁孙竹篱落齐开姊妹花增晋谢朓夏木转成帷周庾信夏余花欲尽唐韩偓暑退松篁健李颙垂藤引夏凉李咸用云水沉沉夏亦寒宋陆游檐前桐影偏宜夏词原宋秦观如梦令门外绿隂千顷两两黄鹂相应睡起不胜情行到碧梧金井人静人静风弄一枝花影增明陈继儒摊破浣溪纱梓树花香月半明棹歌归去蟪蛄鸣曲曲栁湾茅屋矮挂鱼罾笑指吾庐何处是一池荷叶小桥横灯火纸窓修竹里读书声原宋苏庠临江仙猎猎风蒲初暑过潇然庭户秋清野航渡口带烟横晚山千万叠别鹤两三声秋水芙蓉聊荡桨一樽同破愁城蓼花滩上白鸥明暮云连极浦急雨暗长汀明文徴明青玉案庭下石榴花乱吐满地绿隂亭午午睡觉来时自语悠扬魂梦黯然情绪蝴蝶过墙去骎骎娇眼开仍殢悄无人欲出还凝竚团扇不揺风自举盈盈翠竹纤纤白苎不受些儿暑别录原芸窓类记凡收藏书畵于未梅雨前晒极燥顿匣柜中厚以纸煳门及小缝令不通风即不霉古人藏书多用芸香即今之七里香也匣柜须用楸梓杉桫之类忌油松内不用漆占夏氷嵗饥五谷不成制用夏月凡制一切果蔬俱用腊雪水防佳四月立夏小满附见增礼记月令孟夏之月日在毕昏翼中旦婺女中注日月会于实沈而斗建巳之辰也王瓜生苦菜秀命野虞出行田原为天子劳农劝民毋或失时农乃登麦天子乃以彘尝麦先荐寝庙聚畜百药靡草死麦秋至原梁元帝纂要是月曰孟夏亦曰首夏增花月令是月也杜鹃翔木香升新篁敷粉罂粟满芍药相木笔书空瓶史月表花盟主芍药薝卜夜合花客卿石岩鸎粟玫瑰花使令刺牡丹粉龙爪垂丝海棠虞美人楝花彚考原诗豳风四月秀葽增夏小正四月囿有见杏王萯莠取荼传荼也者以为君荐蒋也晋书乐志四月之管名为仲吕者吕助也谓阳气盛长隂助成功也四月之辰谓为己巳者起也物至此时毕尽而起也四月官田其树桃孟夏之月以熟谷禾律受夹钟夹钟者种始荚也四民月令四月可种黍谓之上时礼斗威仪孟夏驱兽无害五谷秦中嵗时记长安四月已后自堂厨至百司厨通谓之樱笋厨高僧传摩歌利头四月八日浴佛以都梁香为青色水郁金香为赤色水丘隆香为白色水附子香为黄色水安息香为黑色水以灌佛顶也景龙文馆记四年四月上幸司农少卿王光辅荘驾还朝后中书侍郎南阳岑羲设茗饮葡萄浆与学士等讨论经史东坡诗注成都太守自正月十日至四月十九日浣花乃止水衡记麦黄水四月水名赏心乐事四月芳草亭鬭草芙蓉池新荷蕋珠洞荼防满霜亭菊芽玉照堂青梅艳香馆长春花安闲堂紫笑羣仙绘幅楼前玫瑰餐霞轩樱桃诗禅堂盘子山丹花南湖杂花鸥渚亭五色鸎粟花清闲供四月十四菖蒲诞史纂马珏居华阳亭墙外有来禽一株枯已乆矣师四月十四日汲水沃之曰纯阳来年是日生于此树之下帝京景物畧四月八日舍豆儿曰结缘十八日亦舍先是拈豆念佛一豆佛号一声有念豆至石者至日熟豆人徧舍之其人亦一念佛啖一豆也是月榆初钱麺和糖蒸食之曰榆钱糕立夏增礼记月令是月也以立夏先立夏三日太史谒之天子曰某日立夏盛徳在火天子乃斋立夏之日天子亲帅三公九卿大夫以迎夏于南郊三礼义宗四月立夏为节夏大也至此之时物已长大故以为名説林立夏日俗尚啖李时人语曰立夏得食李能令颜色美故是日妇女作李会取李汁和酒饮之谓之驻色酒一曰是日啖李令不疰夏熙朝乐事立夏之日人家各烹新茶配以诸色细果餽送亲戚比邻谓之七家茶富室竞侈果皆雕刻饰以金箔而香茶名目若茉莉林檎桂蕋蔷薇丁檀苏杏盛以哥汝瓷瓯仅供一啜而已嘉呉记俗于立夏日噉青梅云令人终嵗神清不惛睡小满增孝经纬立夏后十五日斗指已为小满物类相感志青梅过小满黄蜀葵过小满则长集藻文赋散句原晋夏述夏赋四月惟夏运臻正阳和气穆而扇物麦含露而飞芒清徴泛于琴瑟朱鸟感于炎荒鹿角解于中野草木蔚其条长梁昭明太子锦带书节届朱明晷钟丹陆依依耸盖俱临帝女之桑郁郁丹城并挂陶潜之栁梅风拂户牖之内麦气拥宫阙之前唐许敬宗麦秋赋叶幄垂秀条帷泛光莺传枝而嬝娜蜂散蕋而芬芳对银縚而偶穟并金缕而分芒改炎炎之铄石若懔懔之怀霜五言古诗原晋陶潜读山海经孟夏草木长绕屋树扶踈众鸟欣有托吾亦爱吾庐既耕亦已种时还读我书穷巷隔深辙颇廻故人车欢言酌春酒摘我园中蔬微雨从东来好风与之俱泛览周王传流观山海圗俯仰终宇宙不乐复何如增梁简文帝和湘东王首夏冷风杂细雨垂云助麦凉竹水俱葱翠花蝶两飞翔燕泥含复落鶗吟敛更扬卧石藤为缆山桥树作梁欲待华池上明月吐清光唐刘禹锡初夏曲时节过繁华隂隂千万家巢禽命子戏园果坠枝斜寂寞孤飞蝶窥丛觅晚花白居易首夏南池独酌春尽杂英歇夏初芳草深薰风自南至吹我池上林绿苹散还合頳鲤跳复沈新叶有佳色残莺犹好音依然谢家物池酌对风琴慙无康乐作秉笔思沈吟境胜才思劣诗成不称心宋梅尧臣孟夏二日通判太博惠庭花前日已春尽夏卉抽嫩青唯君所植花余红犹满庭常惜畏景逼赠未及飘零欲插为之醉但慙髪星星七言古诗原唐李贺四月乐词晓凉暮凉树如盖千山浓绿生云外依微香雨青氛氲腻叶蟠花照曲门金塘闲水揺碧漪老景沈重无惊飞坠红残萼暗参差五言律诗御制夏日迎薰亭苑启时初夏亭隂午未防雨过池藻碧日绽海榴丹水木含清景禽鱼得静观薰风能解愠试取玉琴弹夏日郊行节变春方去清和助麦秋蔚林乘早夏茂草接新流栁絮隄边起荷钱水上浮风光殊旧日此意未曾休初夏玉泉山二首别舘依丹麓疎帘映碧莎泉声当槛出花气入垣多路转溪桥接舟沿石窦过薰风能阜物藻景已清和山翠引鸣镳湖光漾畵桡野云低隔寺沙栁暗藏桥百啭黄鹂近防飞白鹭遥今年农事早时雨足新苖增唐韦应物始夏南园思旧里夏首云物变雨余草木繁池荷初贴水林花已扫园萦丛蝶尚乱依阁鸟犹喧对此残芳月忆在汉陵原白居易早夏游平泉廻夏早日初长南风草木香肩舆颇平稳涧路甚清凉紫蕨行防探青梅旋摘尝疗饥兼解渇一盏冷云浆宋司马光首夏呈诸邻首夏木隂薄清和自一时笋抽八九尺荷生三四枝新服裁蝉翼旧扇拂蛛丝莎径热未剧晨昏来徃宜陆游幽居初夏梅坞青黄子草陂红紫花防鵞朝戏浦羣鸭暮还家赤脚挑残笋苍头摘晚茶出门逢野老满意説桑麻元白珽余杭四月四月余杭道一晴生意繁朱樱青豆酒绿草白鵞村水满船头滑风轻袖影翻防家事动寂寂昼门关明陈宪章四月四月隂晴里山花落渐稀雨声寒月桂日色暖酴醿病起初持酒春归尚掩扉午风吹蛱蝶低趁乳禽飞生意日无涯干坤自不知受风荷柄曲擎雨柏枝垂静坐观羣妙聊行觅小诗临阶爱新竹抽作碧参差七言律诗原唐皮日休四月十五日和陆龟道室书事望朝斋戒是寻常静启金根第防章竹叶饮为甘露色莲花鲊作肉芝香松膏背日凝云磴丹粉经年染石牀剰欲与君终此志顽仙惟恐鬓成霜宋蔡襄四月池上风下平池水晕开池边露坐水风来草香苒苒生吟席云影飞飞度酒杯荷叶偶成防翠盖荔枝才似小青梅人闲物静两相得月色苍凉始肻廻陆游初夏闲居城上朱旗夏令初溪头绿水蘸菰蒲花贪结子无遗萼燕接飞虫正哺雏箫鼓赛人尽醉陂塘移稻客相唿长安青盖金羁马也有农家此乐无戴昺四月即景茶歌才了又田歌节物真成一鸟过苍竹飐风凉意足碧梧留雨夜声多瓜缘茅屋抽长蔓藕过蔬畦出矮荷防喜白鸥相狎乆对人自在浴清波真山民初夏一叶薰风带暑囬雨天浓翠与庭槐不随春去莺犹在好竞时妆榴又开剪尺旋裁新白苎杯盘聊荐旧青梅箧中敝扇投闲乆依旧入手来五言排律增唐太宗赋得夏首启节北阙三春晩南荣九夏初黄莺弄渐变翠林花落余瀑流还响谷猿啼自应虚早荷向心卷长杨就影舒此时欢不极调轸坐相于白居易春末夏初闲游江郭二首闲出乗轻屐徐行蹋软沙观鱼傍湓浦看竹入杨家林迸穿篱笋藤飘落水花雨埋钓舟小风飏酒旗斜嫩剥青菱角浓煎白茗荼淹留不知夕城树欲栖鸦栁影繁初合莺声渐稀早梅迎夏结残絮送春飞西日韶光尽南风暑气微展张新小簟熨帖旧生衣緑蚁杯香嫩红丝鲙缕肥故园无此味何必苦思归首夏犹清和聨句记得谢家诗清和即此时白居易余花数种在宻叶防重垂裴度芳谢人人惜隂成处处宜刘禹锡水萍争缀梁燕共追随白行式乱蝶怜踈蕋残莺恋好枝张籍草香殊未歇云势渐多竒白居易单服初宁体新篁已出篱裴度与春为别近觉日转行迟刘禹锡绕树风光少侵阶苔藓滋白行式唯思奉欢乐长得在西池张籍七言絶句御制夏日闲坐云敛风微紫燕飞春光已去夏初归清襟赢得天然处暗觉花香到玉扉增宋司马光初夏首夏清和新雨晴緑莎细软不妨行园夫遮道白何事栀子花开班笋生王安石初夏即事石梁茅屋有弯碕流水溅溅度两陂晴日暖风生麦气绿隂幽草胜花时东陂荷叶初开笋渐抽东陂南荡正堪游无端陇上翛翛麦横起寒风占作秋陈造早夏安石榴花猩血鲜凉荷高叶碧田田鲥鱼入市河豚罢已是江南打麦天范成大初夏四首清晨出郭更登台不见余春只么囘桑叶露枝向老菜花成荚蝶犹来晴丝千尺挽韶光百舌无声燕子忙永日屋头槐影暗微风扇里麦花香东君不解惜芳菲料峭寒中一梦非翦尽牡丹梅子绽何须风雨送春归一帘芳树緑葱葱蝴蝶飞来觅绮丛雪白荼防红寳相尚擕春色见薰风陆游初夏纷纷红紫已成尘布谷声中夏令新夹路桑麻行不尽始知身是太平人槐栁成隂雨洗尘樱桃酪乳并尝新古来江左多佳句夏浅胜春防可人杨万里初夏麦黄秧碧百家衣已热犹寒四月时雨后觅春无一寸蔷薇花发酽燕脂手种琅玕劣十年今年新笋不胜繁不知明早添多少日暮闲来数一番戴敏游张园乳鸭池塘水浅深熟梅天气半晴隂东园载酒西园醉摘尽枇杷一树金诗散句增晋谢灵运首夏犹清和芳草亦未歇原谢朓麦始清和凉雨消炎燠唐太宗一朝春夏改隔夜鸟花迁增张説庭栁余春驻宫樱早夏催原杜甫摘荷才首夏骢马尚余春钱起花萼败春多寂寞叶隂迎夏巳清和宋谢伯初园林换叶梅初熟池舘无人燕学飞苏轼呉国晩初断叶占城早稻欲移秧陆游采茶歌里春光老煮茧香中夏景长风和栁岸吹绵后雨足瓜畦引蔓时梅子生仁已带酸楝花堕地尚微寒词原明陈继儒摊破浣溪沙蜂欲分衙燕补巢清和天气绿隂娇一阵窓前风雨到打芭蕉惊起幽人初睡午茶烟缭绕出花梢有个客来琴在背度红桥叶梦得黄金缕睡起流莺语掩苍苔房栊向晓乱红无数吹尽残花无人问惟有垂杨自舞渐暖霭初囘轻暑寳扇重寻明月影暗尘侵尚有乗鸾女惊旧恨镇如许江南梦断衡臯渚防黏天蒲菰涨绿半空烟雨无限楼前沧波意谁采苹花寄取空惆怅兰舟容与万里云帆何时到送孤鸿目断千山阻谁为我唱金缕别录原占月内有三夘宜麻无则麦不收月内寒主旱谚云黄梅寒井底干谚云有谷无谷且防四月十六立一丈竿量月影月当中时影过竿雨水多没田夏旱人饥长九尺主三时雨水八尺七尺主雨水六尺低田大熟高田半收五尺主夏旱四尺蝗三尺人饥增农政全书分龙之日农家于是日早以米筛盛灰借之纸至晩视之若有雨迹则秋不熟谷价高人多闭粜谚云二麦不怕神共鬼只怕四月八日雨大抵立夏后雨多便损麦盖麦花夜吐雨多花损种植秋王瓜麦门冬芝麻萝卜扁豆粟紫苏菱苋小豆丝瓜枇杷葱瑞香芡移植石菖蒲樱桃茄秋海棠茉莉栀子秋牡丹枇杷葱翠云草菊芋压揷玉绣毬木樨栀子锦葵玉蝴蝶木香荼防芙蓉收采豨莶草白藓根菜子析冥子桃杏仁豆柴胡笋干楮实黄葵花苍耳子红花防仁桑椹整顿防露伤麦翦菖蒲锄葱素馨斫楮皮埋沙伐树络麻田忌天火酉九焦未地火未粪忌寅荒芜申五月芒种夏至端午附见增礼记月令仲夏之月日在东井昏亢中旦危中注日月会于鹑首而斗建午之辰也农乃登黍天子乃以雏尝黍羞以含桃先荐寝庙令民毋艾蓝以染半夏生木堇荣原梁元帝纂要五月曰仲夏亦曰暑月臯月花月令是月也葵赤紫薇葩薝卜始馨夜合交榴花照眼紫椹降于桑增瓶史月表五月花盟主石榴番萱夹竹桃花客蜀葵洛阳花午时红花使令川荔枝栀子花火石榴孩儿菊一丈红石竹花彚考增周礼秋官仲夏斩隂木注隂木秋冬生者若松柏之属夏小正五月乃衣瓜传瓜者急瓜之辞也瓜者始食瓜也初昏大火中种黍菽糜煮梅蓄兰传大火者心也心中种黍菽糜时也煮梅为豆实也蓄兰为沐浴也晋书乐志五月之辰谓为午午者长也大也言物皆长大也五月之管名为防賔葳防垂下貎也賔敬也谓时阳气下降隂气始起相賔敬也风俗通五月落梅风江淮以为信风风土记五月有霖霪号为梅雨霑衣皆败谓之送梅雨嵗时杂记仲夏多大雨名濯枝雨水衡记五月瓜蔓水五月瓜延蔓故以名梦溪笔谈五月草木茂盛逾于初生故曰胜先赏心乐事五月听莺堂摘瓜重午节泛蒲烟波观碧芦南湖萱花绮互亭火笑花水北书院采苹鸥渚亭五色蜀葵清夏堂杨梅丛奎阁榴花艳香舘林檎摘星轩枇杷清闲供五月十三竹醉日芒种增真子录陜州夏县士人乐举明逺尝云二十四气其名皆可解独小满芒种説者不一仆因问之明逺曰皆为麦也小满四月中谓麦之气至此方小满而未熟也芒种五月节种该数类之种谓种之有芒者麦也至是当熟矣仆因记周礼稻人泽草所生种之芒种注云泽草之所生其地可种芒种芒种稻麦也仆近为老农始知过五月节则稻不可种所谓芒种五月节者谓麦至是而始可收稻过是而不可种也古人名节之意所以告农之早晚深哉夏至增周礼秋官柞氏掌攻草木及林麓夏日至令刋阳木而火之疏夏日至谓五月夏至之日为之也令刋阳木而火之谓先削以去其皮乃烧之管子夏至而麦熟天子祀太宗其盛以麦谷之始也荆楚嵗时记夏至日食糭取菊为灰以止小麦槖按干寳变化论云朽稻为朽麦为蛱蝶此其騐乎风土记夏至前芒种后雨为黄梅雨田家初插秧谓之发黄梅端午增玉烛寳典洛阳人家端午造术羮艾酒以花丝作楼阁插鬓赠遗辟瘟扇荆楚嵗时记五月五日四民并蹋百草又有鬬百草之戏采艾为人悬门户以禳毒气按宗则尝以五月五日鸡未鸣时采艾见似人处揽而取之用灸有騐是日竞渡采杂药风土记端午烹鹜进筒糭一名角黍以菰叶裹黏米栗枣以灰煮令熟盖取隂阳包裹未散之象千金月令端午以菖蒲或镂或屑以泛酒采兰杂志杜羔妻赵氏每嵗端午午时取夜合花置枕中羔稍不乐輙取少许入酒令婢送饮羔即欢然当时妇人争效之酉阳杂爼五月进五时圗五时花施帐之上嵗时杂记端午刻菖艾为小人子或葫芦形带之辟邪呉中嵗时记端午簮艾叶榴花以辟邪干淳嵗时记端午禁中插食盘架设天师艾虎意思山子数十座五色蒲丝百草霜以大盒三层饰以珠翠葵榴艾花蜈蚣蛇蝎蜥蜴等谓之毒虫又以大金瓶数十遍插葵榴栀子花环绕殿阁及分赐后妃诸阁大珰近侍翠叶五色葵榴金丝翠扇真珠百索钗符经筒香囊软香龙涎佩带及紫练白葛红蕉之类大臣贵邸均被细葛香罗蒲丝艾朶彩团巧粽之赐而外邸节物大率效尤焉熙朝乐事端午为天中节家家买葵榴蒲艾植之堂中或采百草以治药品东京梦华录端午节物百索艾花银样鼓儿花花巧畵扇香糖果子糭子白紫苏菖蒲木瓜并皆葺切以香药相和用梅红匣子盛裹自五月一日及端午前一日卖桃栁蒲叶葵花佛道艾次日家家铺陈于门首与糭子五色水茶酒供养又钉艾人于门上士庶迎相宴赏嵗华纪丽谱五月五日宴大慈寺设防医人鬻艾道人卖符朱索防缕长命辟灾之物筒饭角黍莫不咸在辽志五月五日午时采艾叶与绵相和絮衣七事国主着之臣僚各赐艾衣三事国主及臣僚饮宴渤海厨子进艾糕各防大黄汤下北唿此时为讨赛离又以杂丝或绿结合欢索纒于臂膊妇人进长命缕宛转皆为人像带之集藻文散句原魏文帝与呉质书防賔纪时景风扇物天气和暖众果具繁梁昭明太子锦带书麦陇移秋桑律渐暮莲花泛水艳如越女之顋苹叶漂风影乱秦台之镜炎风以之扇户暑气于是盈楼冻雨洗梅树之中火云烧桂林之上五言古诗增周庾信奉和夏日应令朱帘卷丽日翠幕蔽重阳五月炎气蒸三时刻漏长麦随风里熟梅逐雨中黄开冰带井水和粉杂生香衫含蕉叶气扇动竹花凉早菱生软角初莲开细房愿陪仙鹤举洛浦听笙簧宋陆游时雨时雨及芒种四野皆插秧家家麦饭羮处处菱歌长老我成惰农永日付竹牀衰髪短不栉爱此一雨凉庭木集竒声架藤发幽香鸎衣湿不去劝我持一觞即今幸无事海际皆农桑野老固不竆击壤歌虞唐七言古诗增宋陆游怡斋东湖仲夏草树荒屋古无人亭午凉萱房微呀不见日笋箨自解时吹香野藤蟠屋入窓罅湿菌扶踈生屋梁跨沟数椽防幽翳涨水及槛雨败墙静涵青苹舞藻荇闲立白鹭浮鸳鸯芙蕖虽瘦亦弥漫照眼翠盖遮红妆水纹珍簟欲卷却素扇复将天风忽送塔铃语唤觉清梦游潇湘五言律诗御制午日令序当重午南台日正中玉阶鸣瀑水瑶轸奏薰风菖叶浮杯绿榴花照槛红临流防竞渡转忆济川功途次端午防賔逢夏律午日俯澄流黄鸟林中变新蒲岸外稠宫筵传防糭仙酒泛丹榴遥忆蓬莱上垂杨防御沟增宋陆游重五重五山村好榴花忽已繁糭包分两髻艾束着危冠旧俗方储药羸躯亦丹日斜吾事毕一笑向杯盘七言律诗原唐李徳裕岭南道中岭水争分路转迷桄榔椰叶暗蛮溪愁冲毒雾逢蛇草畏落沙虫避燕泥五月畬田收火米三更津吏报潮鸡不堪肠断思乡处红槿花中越鸟啼增元成廷珪夏日过万蓬庵爱汝东庵暑气薄解衣盘礴坐莓苔一林绿竹尽可数五月白莲犹未开捉麈谈禅知独徃买鱼沽酒待重来沧江日落山更好且放轻舟缓缓廻明虞堪午日访沈元圭席上次韵一帘葵锦烂晴霞五色丝虹映臂纱药自消头上雪绛榴谁插鬓边花茶烹石鼎从施禁诗写蛮笺学破邪不是西山黄石叟难逄东老地仙家原何景明午日五月五日天气鲜艾叶榴花对眼前乡土嵗时殊不恶闾阎风俗自堪怜邻人角黍能相送野老蒲觞得共传囘首十年车马地每逢佳节泪澘然文徴明仲夏有怀五月江南樱笋残踈花吹尽绿漫漫雨来却及梅黄春去犹余麦秀寒白日幽深茒屋静野情萧散苎袍寛美人何处经时别满耳新蝉独倚防五言絶句增宋苏轼端午皇帝合帖子词采秀撷羣芳争储百药良太医初荐艾庻草騐蕃昌皇太妃合端午帖子词雨细方梅夏风高已麦秋应怜百花尽绿叶暗红榴太皇太后合端午帖子词日永收簇风高麦上塲朝来借田令菰黍献时芳夫人阁端午帖子词肃肃槐庭午沈沈玉漏稀皇恩乐佳节鬬草得珠玑六言絶句增宋鼌补之仲夏即事红葵有雨长穗青枣无风压枝湿础人霑汗际蒸林禅烈号时七言絶句增宋王安石五月与和叔同游齐安缫成白雪桑重绿割尽黄云稻正青他日玉堂挥翰手芳时同此赋林垧苏轼皇太后合端午帖子词秘殿扶踈夏木深雨余初有一蝉吟应将嬴女乘鸾扇更助南风长棘心上林珍木暗池台蜀产呉包万里来不独盘中见卢橘时于糭里得杨梅皇太妃合端午帖子词玉盆沈李滟清泉金鸭嘘空袅细烟自有梧楸障畏日仍欣麦黍报丰年陆游重午叶底榴花蹙绛缯街头初卖苑池冰世间各自有时节萧艾着冠称道陵原僧道潜临平道中春蒲猎猎弄轻柔欲立蜻蜓不自由五月临平山下路藕花无数满汀洲增金赵秉文夏至玉堂睡起苦思茶别院铜轮碾露芽红日转阶帘影薄一防蝴蝶上葵花马定国村居五月南风化蟪蛄野塘晩笋未成蒲柽花落尽红英细沙渚鸳鸯半引雏元廼贤月湖竹枝词五月荷花红满湖团团荷叶绿云扶女郎把钓水边立折得栁条穿白鱼诗散句原唐李白大火五月中景风从南来数枝石榴发一丈荷花开五月梅始黄稠桑柘空山花异人间五月雪中白增宋李邦直艾叶成人后榴花结子初唐陈羽池上楼台五月凉百花开罢水芝香方干长潭五月来冰气孤桧中宵学雨声宋章得象五日防花怜并蔕今朝鬬草正宜男花隂转午清风细玉燕钗头艾虎轻陆游瓜蔓水生初抹岸梅黄雨细欲遮楼戴复古海榴花上雨萧萧自切菖蒲泛浊醪元周权人家绿艾端阳节天气黄梅雨细时顾瑛梧竹一庭凉欲雨池台五月气涵秋明唐顺之榴吐千花承雨盖蓂开五叶拂瑶墀唐韩翃寒水浮瓜五月时薛能槐栁隂隂五月天宋王珪瑶墀九御荐菖华秦观菡蓞吹风五月秋章得象菖蒲泛酒尧樽绿元马士熙曲防五月樱桃红词原宋苏轼阮郎归绿槐高栁咽新蝉薰风初入弦碧纱窓下水沈烟碁声惊昼眠微雨过小荷翻榴花开欲然玉盆纤手弄清泉琼珠碎又圆呉礼之喜迁莺梅霖初歇正绛色海榴争开佳节角黍包金香蒲切玉是处玳筵罗列鬬巧已输年少玉腕防丝防结舣畵舫见龙舟两两波心齐发竒絶难畵处激起浪花翻作湖间雪畵鼓轰雷红旗掣电夺罢锦标方彻望中水天日暮犹自珠帘高掲棹归晚载荷香十里一钩新月增刘克庄贺新郎思逺楼前路望平隄十里湖光畵船无数绿盖盈盈红粉靣叶底荷花解语鬬巧结同心防缕尚有经年离别恨一丝丝总是相思处相见也又重午清江旧事传荆楚叹人情千载如新尚沈菰黍且尽樽前今日醉谁肻独醒吊古泛防盏菖蒲绿醑两两龙舟争竞渡奈珠帘暮卷西山雨防未足怎归去别录原占候博雅月内有三夘宜稻及大小豆无则宜早豆五月大种瓜不下五月小种秧必须早五月小瓜果吃不了田家五行志夏至在月初主雨水调谚云夏至端午前坐了种田年夏至在月中耽阁粜米翁夏至值甲寅丁夘粟贵朔日值芒种六畜灾值夏至冬米大贵十日得辰早禾半收十一日得辰五谷不收嵗时记夏至在初二三主米麦贵初五米贵谚云夏至连端午家家卖儿女初七八米麦平二十大饥上旬米贱中旬大丰米大贱末旬大歉米大贵便民圗纂五月暴热之时防窠草忽自枯死主有水种植晩大豆夏萝卜黑豆黄豆晚菘菜赤豆菉豆瓜移植枇杷月季荼防蔷薇木香樱桃石榴锦带棠棣玉堂春西河栁橘瑞香寳香素馨剪春罗竹橙收采菖蒲蒜台麦诸菜子马齿苋青箱子卷栢藤花苋天茄苖白花菜大小蓟旋覆花红花萱花杜仲蛇牀子马兰子酸浆草黄柏槐花浮萍蒲公英益母草车前子金银花天麻艾水仙根豨莶草罂粟子蔴黄泽泻整顿割苎麻斫桑枝粪桑采练葛制用金门嵗节重午日午时有雨则急砍一竹竹节中必有神水沥取和肝为圆治心块腹聚等病田忌天火子地火酉荒芜巳九焦夘粪忌午六月伏附见增礼记月令季夏之月日在栁昏火中旦奎中注日月会于鹑火而斗建未之辰也温风始至命泽人纳材苇树木方盛命虞人入山行木毋有斩伐原花月令是月也萱宜男鳯仙来仪菡蓞百子凌霄登茉莉来賔玉簮搔头增瓶史月表六月花盟主莲花玉簮茉莉花客卿百合山丹山矾水木樨花使令锦葵锦灯笼长鸡冠仙人掌赪桐凤仙花彚考原诗豳风六月食郁及薁增夏小正六月煮桃传桃也者拖桃也拖桃也者山桃也煮以为豆实也晋书乐志六月之辰谓之未未者味也言时万物向成有滋味也六月之管名为林钟林者林茂也谓时物茂盛于野也云仙杂记房夀六月召客坐湘竹簟凭狐文几编香藤为爼刳椰子为杯捣莲花制碧芳酒调羊酪造含风酢皆凉物也内观日疏六月廿四日为观莲节鼌采与其夫各以莲子馈遗为欢梦溪笔谈六月万物小盛故曰小吉暇日记六月山矾水赏心乐事六月苍寒堂后碧莲碧宇竹林避暑芙蓉池赏荷花约斋夏菊清夏堂新荔枝霞川食桃呉郡记荷花荡在葑门之外每年六月廿四日游人最盛畵舫云集露帏则千花竞笑举袂则乱云出峡挥扇则星流月映闻歌则雷辊涛趋苏人游冶之盛至是日而极矣伏原四民月令初伏荐麦瓜于祖祢东京梦华录都人防重三伏盖六月中别无时节徃风亭水榭峻宇髙楼雪槛氷盘沈李浮瓜流杯曲沼苞鲊新荷逺迩笙歌通夕始罢增清闲供六月初伏荐麦瓜中伏碧筒劝竹篠饮二十四日莲诞集藻文散句原梁昭明太子锦带书三伏渐终九夏将谢萤飞腐草光浮帐里之书蝉噪繁柯影入机中之鬓濯枝迁潦溢芳槿茂而发荣山土焦流金海水沸而漂烁五言古诗增宋鼌补之夏季夏季百果繁葵亦成实独有野石榴幽花时熠熠熠熠非独好芳荣頼午日翩翩彼白蜨髣髴麤采挹睡余起对此嘉兴亦萧瑟良非阡陌丽敢竞阳春出无言以成蹊上愧桃李质幸当饱霜余万颗富君室七言古诗增宋蔡襄甲辰初伏快雨凉风昼眠初觉庭前小栏花木各有意气效栢梁体闰夏天气热熖烘崇朝快雨随清风昼轩梦觉开前栊畵栏花草意气雄侧枕遥闻数异同如此微物烦化工盍各言尔之所从繁葩富艳生朱红川海棠枯条大蕋千万重绯桃修榦缀赤日中蜀葵蠲去忧忿谁与功萱草采摘烹煮袪烦胸百合秋霜巨实垂如瓮木瓜横柯逺引交加丛红玫瑰叶抽绿剑端黄茸山姜直立开披泉货通金钱叠绕翠羽翻虬龙薜荔误入畦町非余公防麻助涤渇肺思匪躬麦门冬物物自名词不竆愿当我意乃汝容负汝不饮慙衰翁欧阳修初伏日招王防道小饮北园数畆宫墙下嗟我官居如传舍滹沱北渡马踏氷西山病归花已谢落英不见空绕树细草初长犹可借空园一鎻不复窥不觉芳蹊繁早夏隔墙时时闻好鸟如得嘉客听清话今朝试去绕园寻绿李横枝碍行马蒲萄忆见初引蔓翠叶隂隂还满架红榴防晚子已繁犹有残花藏叶罅人生有酒复何求官事无了须偷暇古云伏日当早归况今着令许休假能来解带相就饮为子埽月开风榭七言律诗原唐王维积雨辋川荘作积雨空林烟火迟蒸棃炊黍饷东菑漠漠水田飞白鹭隂隂夏木啭黄鹂山中习静观朝槿松下清斋折露葵野老与人争席罢海鸥何事更相疑增宋韩琦六月六日雨后过岳庙游从封寺观稼暑雨频经信宿休近郊方出释潜忧虽妨麦始二停获且见苖知一半收神岳怖民藏电雹老松凭寺偃蛟虬佳游况遇从丰谶好饰千仓待有秋七言絶句原宋苏轼西湖毕竟西湖六月中风光不与四时同接天莲叶无竆碧映日荷花别样红诗散句增宋苏轼绕郭荷花一千顷谁知六月下塘春元龚璛六月凉如冰熨齿枇杷移隂碧书几梁庾信六月蝉鸣稻词原明陈继儒浪淘沙风雨霎时晴荷叶青青防鬟捧着小红灯报道绿纱廊底下蕉月分明枕簟嫩凉生茉莉香清兰花新吐百余茎扑得流萤飞去也扇多情别录原占六月无蝇主米价平谚云六月无蝇新旧相登三伏宜热谚云六月不热五谷不结盖当藁稻之时又当下壅晴热则苖旺凉雨则苖没立秋在晦旱稻迟种植秋赤豆秋菉豆豇豆萝卜胡萝卜素馨芥菜晩瓜蔓青小蒜壅培麦冬橙芋韭橘灌溉菊牡丹芍药茉莉收采花椒苎竹青箱子紫草槐花藕天仙子莲须莲花松香杜仲凤仙花茎菱科苜蓿莲房茅根干漆藿香白芷葛苋菜苇草菌郁李根野白荠地踏菜灯草旋覆花眼子菜泽泻整顿锄竹园沤麻耕麦地制用洽闻记日济国西南海中有三岛各相去数十里其岛出黄漆似中夏漆树彼土六月破树腹取汁以漆器物若黄金其光夺目田忌天火夘九焦子粪忌子地火己荒芜辰御定佩文斋广羣芳谱卷四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五天时谱秋增礼记乡饮酒义西方者秋秋之为言愁也尔雅秋为白藏注气白而收藏秋为收成尸子西方为秋秋肃也万物莫不礼肃也原梁元帝纂要秋曰三秋九秋素秋素商髙商天曰旻天风曰商风素风凄风髙风凉风激风悲风景曰朗景澄景清景时曰凄辰霜辰节曰素节商节草曰荒草木曰疎木衰林霜柯霜条彚考原易兑卦兑正秋也万物之所说也诗小雅秋日凄凄百卉具腓增管子秋至而禾熟天子用祀于大惢淮南子秋风下霜倒生挫伤注草木首地而生故曰倒生挫伤者凋落也秋畜疏食注菜蔬曰防谷食曰食三统歴说秋为隂中万物以成原羯鼔录明皇制秋风髙曲每奏之则清风徐来夜叶交坠增清闲供秋时晌午用莲房洗砚理茶具拭梧竹午后戴白接防着隐士衫望红树叶落得句题其上薄暮焚香壅菊集藻文赋散句原楚屈原九歌袅袅兮秋风洞庭波兮木叶下宋玉九辨悲哉秋之为气也萧瑟兮草木摇落而变衰憭栗兮若在逺行登山临水兮送将归泬防兮天髙而气清寂寥兮收潦而水清皇天平分四时兮窃独悲此凛秋白露既下降百草兮奄离披此梧楸汉东方朔七谏秋草荣其将实兮微霜下而夜降商风肃而害生兮百草育而不长晋潘岳秋兴赋耕东臯之沃壤兮输黍稷之余税泉涌湍于石闲兮菊扬芳乎崖涘湛方生秋夜赋悲九秋之为节物凋悴而无荣岭颓鲜而陨绿木倾柯而落英宋沈勃秋覊赋菊图缛于园沼橘倒饰于池侧草改貌而倾蕡林伐状而摇蔕潭敛气而威荷露危光而严蕙梁元帝秋兴赋洞庭之叶初下塞外之草前衰秋风摇落辞秋风起兮寒鴈归寒蝉鸣兮秋草腓萍青兮水澈叶落兮林稀翠为盖兮玳为席兰为室兮金作扉水周兮曲堂花交兮洞房树参差兮宻稍紫荷纷披兮防且黄唐王勃秋夜山亭宴集序红苹绿荇亘渚连翘玉带瑶华分栏间植池帘夕敞香牵十歩之风岫幌宵搴气袭三危之露李白悲清秋赋荷花落兮江色秋风袅袅兮夜悠悠临穷溟以有羡思钓鳌于沧洲刘禹锡秋声赋松竹含韵梧楸早脱惊绮疏之晚吹坠碧砌之凉月黄滔秋色赋踆乌减赫顾兔添明池上落红蕖之态烟中吟玉笛之声泰华峰髙染莲花而翠活湘川树老换枫叶以丹生愈碧髙山偏清汉水松柏风髙兮嵗寒出梧桐蝉急兮烟翠死五言古诗原晋江逌咏秋祝融解炎辔蓐收起凉驾髙风催节变凝露督物化长林悲素秋茂草思朱夏鸣鴈薄云岭蟋蟀吟深榭寒蝉向夕号惊飚激中夜感物增人怀凄然无欣暇宋刘铄秋歌旻天清且髙秋风发初凉白露下微津明月流素光凝烟泛城阙凄风入轩房朱华先零落绿草就芸黄纎罗还笥箧轻纨改衣裳鲍照咏秋秋兰徒晩绿流风渐不亲飇我垂罳幕惊此梁上尘沉隂安可久丰景将遂沦何由忽灵化暂见别离人增周庾信秋日苍茫望落景羇旅对穷秋赖有南园菊残花足解愁原庾信逰昆明池秋光丽晚天鹢舸泛中川宻菱障浴鸟髙荷没钓船碎珠萦断菊残丝绕折莲落花摧十酒栖鸟送一唐太宗度秋夏律昨留灰秋箭今移晷峩嵋岫初出洞庭波渐起桂白发幽岩菊黄开灞涘运流方可叹含毫属微理增李白秋思春阳如昨日碧树鸣黄鹂芜然蕙草暮飒尔凉风吹天秋木叶下月冷莎鸡悲坐愁羣芳歇白露凋华滋王昌龄秋兴日暮西北堂凉风洗修木着书在南牕门馆常肃肃苔草延古意视听转幽独或问余所营刈黍就寒谷白居易早秋曲江感怀离离暑云散袅袅凉风起池上秋又来荷花半成子朱颜易销歇白日无穷已人夀不如山年光急于水青芜与红蓼嵗嵗秋相似去嵗此悲秋今我复来此新秋西风飘一叶庭前飒已凉风池明月水衰莲白露房其奈江南夜绵绵自此长温庭筠秋日爽气变昏旦神臯徧原隰烟华久荡摇石涧仍清急柳闇山犬吠蒲流水禽立菊花明欲迷枣叶光如湿天籁思林岭车尘倦都邑诪张夙所违悔恡何由入芳草秋可借幽泉晓堪汲牧羊烧外鸣林果雨中拾复此遂间旷翛然脱覊絷田收鸟雀喧气肃龙蛇蛰佳节足丰穰良朋阻逰集沉机日寂寥葆素常唿吸投迹倦攸徃放怀志所执良时有东菑吾将事蓑笠宋欧阳修秋晚凝翠亭黄叶落空城青山绕官廨风云凄已髙嵗月惊何迈陂田寒未收野水浅生派晴林紫榴折霜日红梨晒萧踈喜竹劲寂寞伤兰败丛菊如有情幽芳慰孤介嘉客日可携寒醅美新醡登临无厌频氷雪行即届司马光秋意三首槐花满庭除籍籍不可扫稍疎邵平渐熟王阳枣失时扇弃新进袷衣好日暮益愁思寒螀起幽草忽闻秋兴篇叹赏防絶倒端居倦烦暑园圃久不窥雨余秋气新红叶生紫梨形骸得萧散不知环堵卑何能效流俗把酒须菊枝登髙已可醉四野青云垂弱植生川泽托根北堂后昔时青春姿扶疎映轩牖风霜日消落憔悴复何有蠧穿枯节断雨渍虚心朽幸不夭天年犹得胜凡柳陆游秋花叹秋花如义士荣悴相与同岂比轻薄花四散随春风黄菊抱残枝寂寞卧寒雨拒霜更可怜和蔕浮烟浦古来结交意正要共死生读我秋花诗可代丹鸡盟原明冯琦秋夜简敬承公亮秋色遽如许客心郁未安微微日影薄肃肃天宇寛髙风下木叶零露被崇兰四气自斡运谁为衰盛端朱华曾防何素萼忽已残楚楚松柏姿凌风以自完愿言附髙节与君同嵗寒七言古诗原唐无名氏秋月色驱秋下穹昊梁间燕语辞巢蚤古苔凝紫贴瑶堦露槿啼红堕江草越客羇魂挂长道西风欲掲南山倒粉娥恨骨不胜衣映门楚碧子部谱录类草木禽鱼之属御定佩文斋广群芳谱卷五蝉声老增宋邵雍秋日饮后晚归水竹园林秋更好忍把芳樽容易倒重阳已过菊方开多情不学年光老云隂不动柳条低风递轻寒梧叶藁无涯逸兴不可收马蹄慢踏天街草元何中山中乐空山一夜生新雨凉起赏心千万绪扇团自守不依人桐叶知防寻脱路隔陇笑谈杂樵牧临流賔从惟鸥鹭旋庖芦菔美胜酥精淅新秔香满戸山中之乐谁得知我独知之来何为青林红树人烟湿防得金橙宻处垂五言律诗御制禁园秋霁树冷催蝉咽荷疎表影长深秋残暑气微爽待髙阳戸外逺尘迹园中多蕙香溶溶新雨霁吟乏愧成章增唐太宗秋日翠微宫秋光凝翠岭凉吹肃离宫荷疎一盖缺树冷半帷空侧阵移鸿影圆花钉菊丛摅怀俗尘外髙眺白云中秋日二首菊散金风起荷疎玉露圆将秋数行鴈离夏防林蝉云凝愁半岭霞碎缬髙天还似成都望直见峩睂前爽气澄兰沼秋风动桂林露凝千片玉菊散一丛金日岫髙低影云空防缀隂蓬瀛不可望泉石且娱心王维山居秋暝空山新雨后天气晚来秋明月松间照清泉石上流竹喧归浣女莲动下渔舟随意春芳歇王孙自可留原李白秋登宣城谢脁北楼江城如画里山晓望晴空两水夹明镜防桥落彩虹人烟寒橘柚秋色老梧桐谁念北楼上临风怀谢公包佶秋日过徐氏园林囘塘分越水古树积呉烟埽竹催铺席垂萝待繋船鸟窥新罅栗龟上半欹莲屡入忘归地长嗟俗事牵增白居易荅刘戒之早秋别墅见寄凉风木槿篱暮雨槐花枝并起新秋思为得故人诗避地鸟择木入朝鱼在池城中与山下喧静闇相思许浑早秋遥夜泛清瑟西风生翠萝残萤委玉露早鴈拂金河髙树晓还宻逺山晴更多淮南一叶下自觉老烟波雍陶和刘补阙秋园寓兴水木多隂冷池塘秋意多庭风吹故叶堦露浄寒莎愁鴈窥灯语情人见月过砧声听已别虫响复相和闭门无事后此地即山中但觉鸟声异不知人境同晚花开为雨残果落因风独坐还吟酌诗成酒已空秋色庭芜上清朝见露华疎篁抽晚笋幽药吐寒芽引水新渠浄登台小径斜人来多爱此萧爽似仙家禁掖朝廻后林园胜赏时野人来辨药庭鹤徃防碁晚日明丹枣朝霜润紫梨还因重风景犹自有秋诗郑谷郊野蓼水菊篱边新晴有乱蝉秋光终寂寞晚醉自留连野湿禾中露村闲社后天题诗满红叶何必浣花牋宋邵雍秋夜浮云一消散星斗粲长天碧藓坠丹果清香生白莲体凉犹衣葛耳静已无蝉坐久羣动息秋空唯寂然欧阳修秋郊晓行寒郊桑柘稀秋色晓依依野烧侵河断山鸦向日飞行歌采樵去荷锸刈田归秫酒家家熟相邀白竹扉陆游新秋秋气入清笳旗亭酒可赊长歌穿小市短帽插幽花溪女留新蟹园公饷晚瓜谁知闲老子解作醉生涯金赵沨秋郊晚望桃竹犹堪杖幽寻兴颇嘉池荷能防叶篱菊不多花地坼成龟兆林枯出犬牙村农庆丰嵗社鼓已三挝师拓曲江秋望山逺嶂重出野平天四围凉风芡实坼久雨藕花肥水濶渔舟小天长去鸟微紫蒲行处有采采莫盈衣元徳明山中秋夕黄卷存余习青灯共晚凉只知书味永不觉鬓丝长老桧千年物幽兰一国香平生陶靖节此夕邈相望明仁宗江楼秋望逺碧接天涯登临景自佳苹洲晴亦雪枫岸昼常霞落鴈过前浦浮鸥傍浅沙竹篱髙晒网茅屋是渔家秋风玉律转清商金飇送晚凉轻飘梧叶坠暗度桂花香月下生林籁天边展鴈行吹嘘禾黍熟万顷似云黄原张祥鸢秋望快阁临飞鸟遥天入断峰白云山面面红叶树重重空翠当杯落晴光刺眼浓愿言随楚客木末采芙蓉七言律诗增唐温庭筠郊居秋日稻田凫鴈满晴沙钓渚归来一迳斜门带果林招邑吏井分蔬圃属邻家臯原寂歴垂禾穂桑竹参差映豆花自笑谩怀经世策不将心事许烟霞原赵嘏长安秋夕云物凄凉拂曙流汉家宫阙动髙秋残星防防鴈横塞长笛一声人倚楼紫艳半开篱菊静红衣落尽渚莲愁鲈鱼正美不归去空戴南冠学楚囚韦庄秋日早行上马萧萧襟袖凉路穿禾黍绕宫墙半山残月露华冷两岸野风莲萼香烟外驿楼红隐隐渚边云树暗苍苍行人自是心如火兔走乌飞不觉长增元何中秋怀采采苹花可佩香依依橘柚未全黄人行塞北非征戍鴈过江南有稻粱短笛疎钟来别浦乱鸦飞鹜过斜阳西风扰扰知何似防见黄花满地霜明陆树声独怜秋色倍清幽花月娟娟夜气浮满院风飘香欲散一天云浄影交流光揺皓魄庭如水寒染霜葩玉作毬把酒啜英夸二美赏心还以继前修五言排律增唐太宗秋日即事爽气浮丹阙秋光澹紫宫衣碎荷疎影花明菊防丛袍轻低草露盖侧舞松风散岫飘云叶迷路飞烟鸿砌冷兰凋佩闺寒树殒桐别鹤栖琴里离猿啼峡中野落飞星箭虚半月弓芳菲夕雾起暮色满房栊卢照邻山林休日田家归休乘暇日馌稼返秋塲径草疏王篲岩枝落帝桑耕田虞讼寝凿井汉机忘戎葵朝委露齐枣夜含霜南涧泉初冽东篱菊正芳还思北牕下髙卧偃羲皇五言絶句增唐王绩秋夜喜遇王处士北塲芸藿罢东臯刈黍归相逢秋月满更值夜萤飞原李白绿水曲绿水明秋月南湖采白苹荷花娇欲语愁杀荡舟人钱珝江行万木已清霜江边村事忙故溪黄稻熟一夜梦中香七言絶句原唐呉融凉思松间小槛接波平月淡烟沉暑气清半夜水禽栖不定绿荷风动露珠倾增李商隐到秋扇风淅沥簟流离万里南云滞所思守到清秋还寂寞叶丹苔碧闭门时宋秦观秋辞二首云惹低空不更飞班班红叶欲辞枝秋光未老仍微暖恰似梅花结子时无数青莎绕玉堦夕阳红浅过墙来西风莫道无情思未放芙蓉取次开范成大秋日碧芦青柳不宜霜染作沧洲一带黄莫把江山夸北客冷云寒水更荒凉陆游秋怀园丁傍架摘黄村女沿篱采碧花城市尚余三伏热秋光先到野人家金髙士谈杨休烈村居篱落牵牛放晚花西风吹落满人家闭门久雨青苔滑时见鸳鸯下白沙柿叶经霜菊在溪天寒落日见鸡栖西家有客篘新酒红叶萧萧盖芋畦赵元秋日禾穂累累豆角稠崧前村落太平秋熙熙多少丰年意都在农家社案头元郭钰秋辞鹤认琪花欲下迟蓬莱仙客遣催诗情深写到相思处秋露芙蓉开满池明世宗秋日即事拂暑金风动衮裳满天商吹助新凉农家万寳收成后十里遥闻禾黍香陈继儒草绿苹香縠水纹秋山寂寂冷斜曛庭前双桂牕留影时宿寒鸦与断云秋老江濒漾夕空萧萧枫叶挂疎红那知三泖清秋思偏寄芦花一寺中诗散句增宋鲍照气交蓬门疎风数园草残梁简文帝池莲翻罢叶露篠生寒条萧悫芙蓉露下落杨柳月中疎周王褒苑寒梨树紫山秋菊叶黄庾信残秋欲屏扇余菊尚浮杯唐太宗露结林疎叶寒轻菊吐滋霜翦凉地蕙风捎幽渚荷卢照邻穷巷秋风叶空庭寒露枝李义府闗树凋凉叶塞草落寒花张说汀葭变秋色津树入寒烟苏颋落晖隐桑柘秋原被花实李峤梧桐稍下叶山桂欲开花李白一为沧浪客十见红渠秋张均洲白芦花吐园红柿叶稀尹风秋树色杂苔古石文斑司空曙花酣莲报谢叶在柳呈疎韩翃蒹葭露下晚菡萏水中秋风翦荷衣碎霜迎栗鏬开李商隐秋应为红叶雨不厌青苔桐槿日零落雨余方寂寥温庭筠江馆白苹夜水闗红叶秋李咸用柳叶飘干翠枫枝撼碎红数花篱菊晚片叶井梧秋许浑苇花迷夕棹梧叶散秋砧方千细雨莲塘晚疎蝉橘岸秋徐锴雨久莓苔紫霜浓薜荔红宋邵雍红叶战西风黄花笑寒日陆游秋色满江干江枫已半丹元呉莱梧桐老叶恨芙蓉新蕊愁呉师道红惜芙蓉落青怜薜荔生明谢榛闲庭秋一色满架豆花垂唐韩翃风吹山带遥知雨露湿荷花已报秋温庭筠三秋岸雪花初白一夜林霜叶尽红韩偓枫叶微红近有霜碧云秋色满呉乡稻垄蓼红沟水清荻园叶白秋日明宋秦观莫夸春色欺秋色未信桃花胜菊花陆游夕露正防沾草棘晨霜已见落楸槐杨万里秋风毕竟无多巧只把燕支滴蓼花金辛愿烟迷短草秋还绿露湿寒花晚更香元仇逺山分秋色归红叶风约苹香入画船萧国寳丹枫叶落霜初肃白苇花开月倍明周权梧叶庭除秋渐老豆花篱落晚初晴明沈德符绕林行药挈军持小插秋花寄逺思原文徴明江空露下芙蓉叶月出风吹桂树枝陈继儒疎菊篱边如待酒芰荷池上可为衣王象晋禾黍满塲堆玉粒橘橙弄色挂金罍增晋谢朓秋町鬰防茸周庾信霜天林木燥陈徐陵江秋岸荻黄唐李白木落识嵗秋秋风生桂枝清秋凋碧栁韩翃秋江落叶迟李咸用薄日防胧秋李涛秋槐满地花于濆秋沼生荷芰杜甫清秋幕府井梧寒司空曙菊花枫叶向谁秋李益柿叶翻红霜景秋李商隐秋日当堦柿叶隂郑谷红叶黄花秋景寛杜荀鹤秋水鹭飞红蓼晚宋苏轼枫叶芦花秋兴长秦观雨荷风蓼不胜秋元叶颙黄花有恨惊秋老赵孟頫露下碧梧秋满天张雨秋在梧桐疎处多明孙太初菰米莲房作好秋词原明刘基眼儿媚烟草凄凄小楼西云压雁声低两行疎栁一丝残照数防鸦栖春山碧树秋重緑人在武陵溪无情明月有情归梦同到幽闺增宋刘镇念奴娇嫩凉生暁怪今朝湖上秋风无迹古寺桂香山色外肠断幽丛金碧骤雨俄来苍烟不见苔径孤吟屐系船髙栁晚蝉咽破愁寂且约酒髙歌与鸥相好分坐渔矶石算只藕花知我意犹把红芳留客楼阁空蒙管弦清润一水盈盈隔不如休去月悬良夜千尺别录原千金方秋宜食黍桃葱秋耕宜早恐霜后掩入隂气收五谷择吉日上仓先祭仓神收藏鲜果梨橘之类带枝插萝卜或芋中仍用纸或干穰草包防瓮勿通气七月立秋七夕附见增礼记月令孟秋之月日在翼昏建星中旦毕中注日月会于鹑尾而斗建申之辰也凉风至白露降是月也农乃登谷天子尝新先荐寝庙注黍稷之属于是始熟命百官始收敛注顺秋气收敛物原梁元帝纂要七月曰孟秋首秋初秋上秋肇秋兰秋又曰凉月花月令是月也桐报秋木槿荣紫薇映月蓼红菱实鸡冠报晓增瓶史月表七月花盟主紫薇蕙花花客卿秋海棠重台朱槿花使令波斯菊水木香矮鸡冠向日葵彚考原诗豳风七月食瓜七月烹葵及菽增夏小正七月莠雚苇传未莠则不为雚苇莠然后为雚苇故先言莠湟潦生苹爽死苹秀传湟潦生苹也者湟下处也有湟然后有潦潦而后有苹草也爽也者犹疏也苹也者马帚也初昏织女正东乡时有霖雨灌荼传灌聚也荼雚苇之莠也为蒋楮之也雚未莠为菼苇未莠为芦晋书乐志七月之辰谓为申申者身也言时万物身体皆成就也七月之管名为夷则夷平也则法也谓万物将成平均皆有法则也秦中嵗时记进士下第当年七月复献新文求防解故曰槐花黄举子忙水衡记荻苖水七月八月菼花故以名梦溪笔谈七月百谷成实自能任持故曰太乙赏心乐事七月餐霞轩五色凤仙花玉照堂玉簮西湖荷花南湖观鱼应堂东葡萄霞川水荭珍林剥枣洽闻记河中凤林闗有灵岩寺七月十五日溪穴流圣柰出大如琖楚志水陆寺在沔江深不可测名莲花潭于初秋良夜有莲花艳出水面香浮袭人立秋增礼记月令是月也以立秋先立秋三日太史谒之天子曰某日立秋盛德在金天子乃斋立秋之日天子亲帅三公九卿诸侯大夫以迎秋于西郊要览列子御风常以立春归乎八荒立秋逰乎风穴是风至草木皆生否则摇落谓之离合风东京梦华录立秋日满街卖楸叶妇女儿童軰皆翦成花様戴之是月瓜果梨枣方盛京师枣有数品灵枣牙枣青州枣亳州枣鸡头上市则梁门里李和家最盛中贵戚里取索供卖内中泛索金合络绎士庶买之一裹十文用小新荷叶包槮以麝香红小索儿繋之卖者虽多不及李和一色拣银皮子嫩者货之熙朝乐事立秋之日男女咸戴楸叶以应时序或以石楠红叶翦刻花瓣插鬓边或以秋水吞赤小荳七粒七夕增荆楚嵗时记七月七夕人家妇女结防缕穿七孔鍼陈瓜果于庭中以乞巧有喜子网于瓜上则以为符应风土记或问董勋七日为良日饮食不同于古何也勋曰七月黍熟七曰阳数故曰珍糜今惟设汤饼不复有糜矣说林七月七日陈丰以青莲子十枚寄葛勃勃啖未竟坠一子于盆水中有喜鹊过恶污其上勃遂弃之明早有并蔕花开于水面如梅花大取置几头数日始谢房亦渐长剖之各得实五枚如丰来数自是乡人改双星节为双莲节原东京梦华録七月七夕以小板传土旋种粟令生苖置小茅屋花木作田舍家小人物皆村落之态谓之谷板又以瓜雕刻成花様谓之花瓜又以菉豆小豆小麦于磁器内以水浸之生芽数寸以红蓝防缕束之谓之种生皆于街心设防羃帐货卖前三五日车马盈市罗绮满街旋折未开荷花都人善做假双头莲取玩一时提携而归又小儿须买新荷叶执之盖效颦磨喝乐至初六日七日晚贵家多结防楼于庭铺陈磨喝乐花瓜酒焚香列拜谓之乞巧五色线仙子云天寳六载侍辇骊山七夕夜张锦缯树花陈饮食焚香于庭拜缕针絍线致虚阁杂俎薛瑶英于七月七日令诸婢共翦轻防作连理花千余朶以阳起石染之当午散于亭中随风而上徧空中如五色云霞久之方没谓之渡河吉庆花借以乞巧七夕徐媫妤雕镂菱藕作竒花异鸟攅于水晶盘中以进上极其精巧上大称赏赐以珍寳无数上对之竟日喜不可言至定昏时上自散置宫中几上令宫人暗中摸取以多寡精麤为胜负谓之鬬巧以为欢笑诚斋杂记蔡州丁氏女精于女红每七夕祷以酒果忽见流星坠筵中明日上有金梭自是巧思益进常氏日録七日将午时酒服菖蒲一二寸饮酒不醉集藻文赋散句增晋卢湛感运赋气潋潋而浸冷霜微微而日华翠叶纷以朝落朱华惨以夕捐原梁昭明太子锦带书桂吐花于小山之上梨翻叶于大谷之中唐王勃七夕赋玉绳湛色金汉斜光烟凄碧树露湿银塘视莲潭之变彩见松院之生凉引惊蝉于寳瑟宿兰燕于瑶筐宋田锡早秋赋桐叶潜零下玉栏兮金井桂花增丽鉴珠帘兮绮疏四言古诗原晋潘尼七月七日侍皇太子宴商风初授辰火微流朱明送夏少昊迎秋嘉禾茂园芳草被畴于时秋游以豫以休五言古诗原北周庾信奉和初秋落星初伏火秋霜正动钟北阁连横汉南宫应凿龙祥鸾栖竹实灵蔡上芙蓉自有南风曲还来吹九重唐李贺七月乐辞星依云渚冷露滴盘中圆好花生木未衰黄愁空园夜天如玉砌池叶极青钱仅厌舞衫薄稍知花簟寒暁风何拂拂北斗光阑干五言律诗御制早秋新霁卷幔过新雨披襟纳好风余霞明逺岫倒景射晴虹稼穑丰年足干坤爽气同髙天云断处歴歴见初鸿增唐太宗仪鸾殿早秋寒惊蓟门叶秋发小山枝松隂背日转竹影避风移提壶菊花岸髙兴芙蓉池欲知凉气早巢空燕不窥宋邵雍和李文思早秋一雨洗觚棱三川气象清林风传颢气木叶送商声忽忽莲生菂防防菊吐英太平时里老何以报虚生池畔拖垂栁防边笑晚霞败荷倾敝盖老桧露枯槎嵗暮惊时态年髙惜物华东陵风未替解忆故园陆游初秋借草沾衣露沿溪掠面风桐凋无茂绿莲老有疎红小彴欹危度邻园曲折通新秋得强健一笑莫匆匆七言律诗御制立秋前一日晚同左右间坐进鲜果偶作初到金风天气晚微凉雨后画帘垂九重迥出白云逺三殿髙临北斗移珍果满盘新献节碧梧一叶报秋时漏深不寐题诗句月色煇煌照凤墀增唐韦庄早秋夜作翠簟初清暑半销撇帘松韵送轻飇莎庭露永琴书润山郭月明砧杵遥傍砌绿苔鸣蟋蟀绕帘红树织蟏蛸不须更作悲秋赋王粲辞家鬓已凋明景氏翩翩七夕楼前萧史忆吹箫鴈足西风倍寂寥望断支机应化石愁填乌鹊未成桥素毫月冷吟梧叶纨扇秋囘识栁条姊妹东邻如乞巧莫教果浪相招七言絶句增宋范成大七月十六日石湖路中书事白葛乌纱称老农溪南溪北水车风稻头的皪黏朝露歩入明珠翠网中立秋后二日泛舟越来溪西风初入小溪帆旋织波纹绉浅蓝行入閙荷无水面红莲沉醉白莲酣元赵雍初秋夜坐夜深庭院寂无声明月流空万影横坐对荷花三两朶红衣落尽秋风生诗散句增唐郑槩江南孟秋天稻花白如氊白居易清风水苹叶白露木兰枝韦庄柿叶添红影槐柯减绿隂李商隐桂含爽气三秋首蓂吐中旬一叶新宋陆防风生细葛无三伏月上疎林正四更词原宋欧阳修渔家傲七月新秋风露早渚莲未折庭梧老是处花时节好金樽倒人间防缕争祈巧万叶敲声凉乍到百虫啼晚烟如埽漏箭初长天杳杳人语悄那堪夜雨催清晓别録原占有三卯田禾熟无则旱种麦种植萝卜白菜芜菁芥菜秋黄甜菜莴苣芫荽水仙根苦荬晚红花牛膝葱乌菘腊梅子蜀葵韭浇灌桂树忌浇橙橘粪收采胡桃干姜蘑菇斑猫浮萍楮实瞿麦刈蓝卷柏海棠覆盆子使君子毕澄茄麻子藕蔓荆子蔴黄茎白蔷薇刈苎芋石硫黄马鞭草露蜂房石龙芮皮防尾草甜蔕天门冬眼子菜旋覆花白蒺藜荷叶槐实藿香五加皮菱芡石韦蒺藜漆整顿沤晚麻翻麦地伐木斫竹制用酱凤仙茎制虀晒葫芦茄干田忌天火午地火辰荒芜亥九焦酉粪忌酉八月秋分中秋附见增礼记月令仲秋之月日在角昏牵牛中旦觜觿中注日月会于夀星而斗建酉之辰也天子乃难以逹秋气以犬尝麻先荐寝庙乃命有司趣民收敛务蓄菜多积聚乃劝种麦毋或失时其有失时行罪无疑原花月令是月也槐黄苹笑芝草奏功桂香秋葵髙掇金钱及第增瓶史月表八月花盟主丹桂木樨芙蓉花客卿寳头鸡冠杨妃槿花使令水荭花翦秋罗牡丹花山茶花彚考原诗豳风八月萑苇八月其获八月断壶八月剥枣增夏小正八月剥传剥也者畜之时也剥枣防零传剥也者取也零也者降零而后取之故不言剥也晋书乐志八月之辰谓为酉酉者緧也谓时物皆緧缩也八月之管名为南吕南吕任也谓时物皆秀有怀任之象也续齐谐记邓绍八月旦入华山采药见一童子执五防囊盛柏叶上露如珠满囊绍问用此何为荅曰赤松先生取以明眼言终便失所在荆楚嵗时记八月十四日以锦防为眼明囊递相饷遗注按述征记云八月一日作五明囊盛取百草头露洗眼令眼明也风土记里俗以八月雨为豆花雨梦溪笔谈八月枝条坚刚故曰天罡赏心乐事八月湖山寻桂现乐堂秋花众妙峰山木犀霞川野菊绮互亭千叶木犀桂隐攀桂杏花庄鸡冠黄葵成都古今记八月有桂市山家清事八月八日为竹醉曰种竹易活笋谱竹八月谓之小春热欲去寒欲来故曰小春秋分增宋书律志秋分而禾防定防定而禾熟律之数十二故十二防而当一粟一粟而当一寸中秋增碎録中秋无月则兔不孕蚌不胎荞麦不实干淳嵗时记中秋夕禁中赏月延桂通考八月十五为移花日禅林备览有梵僧从天竺鹫山飞来云八月十五日夜桂子落清闲供八月十五日牡丹诞集藻文赋散句原梁昭明太子锦带书黄花笑冷白羽悲秋既传苏子之书更泛陶公之酒增元王柏长啸山防记辛卯秋八月与客防于北山于时丹枫缬林香桂染袖金粟垂颍翠荚吐英芙蓉靓冶篱菊敷茂紫兰兮抗茎濯蕊于深幽香稻兮春玉珠于践蹂悬颗苞于枣栗粲青黄于橘柚日暄而不熇雨寒而不骤正一年之佳景也五言古诗原晋孙绰秋日萧瑟中秋日鴈唳风云髙山居感时变逺客兴长谣疎林积凉风虚岫结凝霄湛露洒庭树宻叶乱萦条抚叶悲先落攀松羡后凋垂纶在林野交情逺市朝澹然怀古心濠上岂伊遥增唐白居易南湖晚秋八月白露降湖中水方老旦夕秋风多衰荷半倾倒手攀青枫树足蹋黄芦草惨淡老容颜零落秋怀抱有兄在淮楚有弟在蜀道万里何时来烟波白浩浩七言古诗增宋徐积八月十四夜有人望月吟太虚半夜秋风吹碧芦碧芦风起吹老桂吟声入月惊蟾蜍明夜中秋更好吟兔肥蟾大桂成林桂兔之外有何物玉池水到中秋溢秋风刮水如霜滴五言律诗增唐廖凝中秋月九十日秋色今宵已平分孤光含列宿四面絶纎云众木排疎影寒流叠细纹遥遥望丹桂心绪正纷纷七言律诗原明蔡羽秋思清秋山色浄帘栊八月芙蓉满镜中醉任岭云连海绿愁禁枫叶接天红养鱼好伴鸱子饮水如无桑苎翁江上羙人期不到吹箫独自向虚空七言絶句原宋韩琦仲秋八日云台观羣花盛开春早凡花百种荣秋芳能得防多名仙家八月灵葩发不与寻常俗豓争别录原占有三卯三庚低田麦稻吉三庚二卯麦宜髙田无三卯不宜麦谚云三卯三庚麦出低坑三庚二卯麦出防巧月大尽有水灾少菜月令通考秋分谚曰分社同一日低田尽呌屈秋分在社前斗米换斗钱秋分在社后斗米换斗豆朔日值白露果谷不实值秋分主物价贵十一日卜来年水旱侵晨或隔夜于水边无风浪处作一水则子至晚防之若没主水露主旱平主小水又主本年好种麦名曰横港增农政全书八月朔日风雨宜麦麻子贵十倍又云凡朔要晴惟此日要雨好种麦谚曰白露前是雨白露后是鬼其时之雨片云来便雨稻花见日吐出隂雨则收正吐之时暴雨忽来卒不能收遂致白飒之患若连朝雨反不为灾种植箭榦菜豌豆蚕豆莴苣麦水晶葱萝卜芥菜蔓菁蒜春菜菠菜油菜白菜藠红花乌菘胡荽胡麻鸡头葱木罂粟黄矮菜芍药菱移植樱桃橘李柚枇杷柑杏梅银杏桃栀子芍药枸杞木犀梧桐橙牡丹玫瑰丁香木笔石菊百合水仙山丹压插玫瑰蔷薇贴接牡丹绿萼梅海棠浇灌牡丹瑞香芍药并宜猪粪收采割谷蓍实根豇豆石楠实大枣狼毒牛膝韭花金毛狗嵴人参酸枣山药桔梗牡丹皮根薏苡草龙胆白敛当归白蒺藜升麻芍药根柴胡黄芩乌药根秦艽生地泽泻巴防天白藓皮甘草白术黄连萱草根香附子百合知母参天门冬山豆根地榆防己前胡茅香苖胡黄连萆薢桂皮茯神苎根蜀椒花椒甘松茯苓丁香猪苓雷丸王不留行根苖花子蓝种秦皮虎杖巴豆角蒿整顿修牡丹芟芍药菊加土放芋根锄竹园兰换盆刈苎忌浇橙橘田忌天火酉地火卯九焦午粪忌申荒芜卯九月九日附见增礼记月令季秋之月日在房昏虚中旦栁中注日月会于大火而斗建戍之辰也鞠有黄华命百官贵贱无不务内以会天地之藏无有宣出乃命冡宰农事备收举五谷之要是月也草木黄落乃伐薪为炭是月也天子以犬尝稻先荐寝庙原梁元帝纂要九月曰季秋亦曰暮秋末秋暮商季商杪商又曰月增花月令是月也菊有英巴竹笋芙蓉绽山药乳橙橘登老荷化为衣瓶史月表九月花盟主菊花花客卿月桂花使令老来红叶下红彚考原诗豳风九月叔苴夏小正九月荣鞠树麦传荣鞠鞠草也鞠荣而树麦时之急也晋书乐志九月之辰谓之戌戌者灭也谓时物皆衰灭也九月之管名曰无射射者出也言时阳气上升万物收藏无复出也梦溪笔谈九月木可为枝榦故曰太衡九日增西京杂记戚夫人侍儿贾佩兰后出为扶风人叚儒妻説在宫内时九月九日佩茱萸食蓬饵饮菊花酒令人长夀菊花舒时并采茎叶杂黍米酿之至来年九月九日始熟就饮焉故谓之菊花酒玉烛寳典九日食蓬饵饮菊花酒者其时黍秫并収因以黏米嘉味触类尝新遂成积习太清记九月九日采菊花与茯苓松脂久服之令人不老原风土记九月九日律中无射而数九俗尚此日折茱萸房以插头言辟除恶气为御初寒汉俗九日饮菊花酒以袚除不祥续齐谐记汝南桓景随费长房防学累年长房谓曰九月九日汝家中当有灾宜急去令家人各作绛囊盛茱萸以繋臂登髙饮菊花酒此祸可除景如言举家登山夕还见鸡犬牛羊一时暴死长房闻之曰此可代也今世人九日登髙饮酒妇人带茱萸囊盖始于此续晋阳秋陶潜九月九日无酒于宅边菊丛中摘盈把坐其侧望见白衣人乃王送酒即便就酌而后归增千金月令重阳之日必以肴酒登髙眺逺为时防之逰赏以畅秋志酒必采茱茰甘菊以泛之既醉而还原嵗时杂记二社重阳以枣为糕或加以栗以肉洛阳风土记九日以花糕法酒赐近臣增赏心乐事重九登城把萸把菊亭采菊苏堤防芙蓉珍林尝时果景全亭金橘芙蓉池三色拒霜东京梦华録九月重阳都下贵菊有数种其黄白色蕊若莲房曰万龄菊粉红色曰桃花菊白而檀心曰木香菊黄色而圆者曰金铃菊纯白而大者曰喜容菊无处无之酒家皆以菊花缚成洞户都人出郊外登髙宴聚前一二日各以粉面蒸糕遗送掺饤果实如石榴子栗黄银杏松子之类熙朝乐事重九日登髙饮燕者必簮菊泛萸犹古人之遗俗也又以苏子微渍梅卤杂和蔗霜梨橙玉榴小颗名曰春兰秋菊集藻书原魏文帝与钟繇九日送菊书嵗徃月来忽复九月九日九为阳数而日月并应俗嘉其名以为宜于长久故以宴享髙会是月律中无射言羣木庶草无有射地而生惟芳菊纷然独荣非夫含干坤之纯和体芬芳之淑气孰能如此故屈平悲冉冉之将老思餐秋菊之落英辅体延年莫斯之贵谨奉一束以助彭祖之术文赋散句原宋傅亮九月九日登凌嚣馆赋何物而节哀又云悠而风厉悴绿蘩于寒渚陨丰雚于荒澨翫中原之芬菊惜兰圃之凋蕙旌竹柏之劲心谢梧楸之零脆梁昭明太子锦带书重阳变序节景穷秋霜抱树而拥柯风拂林而下叶金堤翠栁带星采而均调紫塞苍鸿追风光而结阵五言古诗原晋陶潜九日闲居世短意常多斯人乐久生日月依辰至举俗爱其名露凄暄风息气彻天象明徃燕无遗影来鴈有余声酒能袪百虑菊解制颓龄如何蓬庐士空视时运倾尘爵耻虚罍寒华徒自荣敛襟独闲谣缅焉起深情栖迟固多娱淹留岂无成乙酉嵗九月九日靡靡秋已夕凄凄风露交蔓草不复荣园木空自凋清气澄余滓杳然天界髙哀蝉无留响丛鴈鸣云霄万化相寻绎人生岂不劳从古皆有没念之中心焦何以称我情浊酒且自陶千载非所知聊以永今朝增梁庾肩吾九日侍宴辙迹光周颂廵逰盛夏功钩陈万骑转阊阖九门通秋晖逐行漏朔气绕桐风献夀重阳节廻銮上苑中疏山开辇道间树出离宫玉醴吹岩菊银牀落井桐御梨寒更紫仙桃秋转红饮羽山西射浮云冀北骢尘飞金埓满叶破栁条空腾猿疑矫箭惊鴈避虚弓雕材滥杞梓花绶接鹓鸿愧乏天庭藻徒参文雅雄陈江总于长安归还扬州九月九日行至薇山亭赋韵心逐南云逝形随北鴈来故乡篱下菊今日防花开唐太宗山阁晚秋山亭秋色满岩牖凉风度疎兰尚染烟残菊犹承露古石依新苔新巢封古树歴览情无极咫尺轮光暮原宋梅尧臣九日永叔长文原甫景仁邻防持国过饮秋堂雨更静粲粲佳菊芳置酒延羣公掇英浮新黄心犹慕渊明归来醉柴桑莫问车马之去迹乱康庄苏轼九日闲居和陶诗九日独何日欣然惬平生四时靡不佳乐此古所名龙山忆孟子栗里怀渊明鲜鲜霜菊艳熘熘糟牀声闲居知令节乐事满余龄登髙望云海醉觉三山倾长歌振履商起舞带索荣坎轲识天意淹留见人情但愿饱秔稌年年乐秋成五言律诗御制九日幸景山登髙秋色浄楼台登高紫禁隈千门鸣雁度万井霁烟开翠拂銮舆上云随豹尾来佳辰欣宴赏满泛菊花杯原唐中宗九月九日幸临渭亭登髙九日正乘秋三杯兴已周泛桂迎樽满吹花向酒浮长房萸早熟彭泽菊初收何借龙沙上方得恣淹留增王绩九月九日野人迷节端坐隔尘埃忽见黄花吐方知素节囘映岩千叚发临浦万株开香气徒盈把无人送酒来崔善为荅王无功九日秋来菊花气深山客重寻露叶疑涵玉风花似散金摘来还泛酒独坐即徐斟王贪自醉无复覔杨林原沈佺期九日侍宴应制御气幸金方凭高荐羽觞魏文颁菊蕊汉武赐萸囊去鹤留笙吹归鸿识舞行年年重九庆日日奉天长杜甫九日旧日重阳日传杯不放杯即今蓬鬓改但媿菊花开北阙心长恋西江首独囘茱萸赐朝士难得一枝来九日曲江缀席茱茰好浮舟菡萏衰季秋时欲半九日意兼悲江水清源曲荆门此路疑晚来髙兴尽摇荡菊花期七言律诗原唐张谔九日秋天林下不知春一种佳逰事也均綘叶从朝飞着夜黄花开日未成旬将横陌树频惊马半醉归途数问人城逺登髙并九日茱萸凡作防年新杜甫九日蓝田崔氏庄老去悲秋强自寛兴来今日尽君欢羞将短发还吹帽笑倩傍人为整冠蓝水逺从千防落玉山髙并两峰寒明年此会知谁健醉把茱萸仔细防严维九日登髙诗家九日怜芳菊逐客髙斋瞰浙江渔浦浪花摇素壁西陵树色入秋牕木奴向熟悬金实桑落新开泻玉缸四子醉时争讲德笑论黄霸屈为邦增宋韩琦壬子重九菊有黄花气移重阳香萼已干枝金铃后坼孤芳在玉液轻浮一醉宜烟渚去来鸿自适霜丛飞绕蝶何知风前客帽从吹落且伴山翁倒接防邵雍秋暮西轩绕栏种菊一齐芳户牖轩牕总是香得意不能无兴咏乐时况复遇丰穰深秋景物随宜好向老筋骸麤且康饮罢何妨更登眺烂霞堆里有斜阳杨万里九日即事呈尤延之昨日茱萸未苦香今朝篱菊顿然黄浮英泛蕊多多着旧酒新醅细细尝节里且追千载事髩边管得防茎霜正冠落帽多儿态自笑狂夫老不狂金姚孝锡重九天边今日又重阳陇树红飞鴈信霜且插茱萸慰衰鬓莫将诗句挠廻肠歌勤皓齿人俱醉舞恋晴晖蝶也忙来日预期扶宿酒未应篱菊减秋香五言排律原唐髙宗九月九日端居临玉扆初律启金商凤阙澄秋色龙闱引夕凉野静山气敛林疎风露长砌兰窥半影岩桂发全香满盖荷凋翠圆花菊散黄挥鞭争电烈飞羽乱星光栁空穿石碎虚侧月张怯猿啼落岫惊鴈断分行斜轮低夕景归斾拥通庄沈佺期白莲花亭侍宴应制九日陪天仗三秋幸禁林霜威变緑树云气落青岑水殿黄花合山亭绛叶深朱旗夹小径寳马驻青浔花吏收寒果饔人膳野禽承欢不觉暝遥响素秋砧增王维奉和圣制重阳节宰臣及羣官上夀应制四海方无事三秋大有年百生逢此日万夀愿齐天芍药和金鼎茱萸插玳筵玉堂开右个天乐动宫悬御栁疎秋景城鸦拂曙烟无穷菊花节长奉柏梁篇五言絶句增唐王勃九日九日重阳节开门有菊花不知来送酒若个是陶家原李白九日龙山饮九日龙山饮黄花笑逐臣醉防风落帽舞爱月留人九月十日即事昨日登髙罢今朝更举觞菊花何太苦遭此两重阳杜甫复愁每恨陶彭泽无钱对菊花如今九日至自觉酒须賖增金宇文虚中囘文诗短苇低残雨虚舟带晚潮断鸿归暗浦疎叶堕寒梢慼慼蛩吟苦茫茫水驿孤日衔山色暮霜带菊丛枯明马氏间卿暮秋野色满园中闲情立晚风菊花含雨艳枫叶醉霜红七言絶句原唐张谔九日宴秋叶风吹黄飒飒晴云日照白鳞鳞归来特问茱萸女今日登髙醉防人增王维九月九日忆山东兄弟独在异乡为异客毎逢佳节倍思亲遥知兄弟登髙处遍插茱萸少一人宋韩琦重九会光化二园谁言秋色不如春及到重阳景自新随分笙歌行乐处菊花萸子更宜人王安石九日九日无欢可得追飘然随意歴山陂蒋陵西曲风烟也有黄花一两枝陆游九月晦日作菊枝倾倒不成丛桐叶凋零已半空自是老来多感慨不湏萧瑟为秋风炊烟漠漠衡门寂寒日昏昏倦易还数树丹枫映苍桧天工解作范寛山秋晚新筑塲如镜面平家家欢喜贺秋成老来懒惰惭丁壮羙睡中闻打稻声秋晚杂兴汀树犹青未着霜垅闲稗穂已先黄放翁皓首归民籍烂醉狂歌坐箦牀冷落秋风把酒杯半酣直欲挽春囘今年菰菜尝新晚正与鲈鱼一味来金张本九日月中对菊花上清光花下隂素娥惜此万黄金一杯寒露三更后谁信幽人更苦心诗散句原齐王俭寥寥清景霭霭微霜草木揺落幽兰独芳梁沈约暮芝始緑年桂初丹上林叶下沧池水寒叶浮楚水草折梁园凄凉霜野惆怅晨鹍丘迟云物防飏光景髙丽枯叶未落寒花委砌唐李白今日云景好水绿秋山明壶酌流霞搴菊泛寒荣白居易黍香酒初熟菊暖花未开间听竹枝曲浅酌茱萸杯陈江总园菊把黄花庭榴割朱实原隋贺敳寒花低岸菊凉叶下庭梧增唐张锡菊彩扬尧日萸香绕舜风萧至忠宠极萸房遍恩深菊酎余樊忱插萸登鹫岭把菊坐蜂台赵彦伯簮挂丹萸蕊杯浮紫菊花原宋之问时菊芳仙酝秋兰动睿篇苏瓌菊气先薰酒萸香更袭衣孙佺应节萸房满初寒菊圃新髙适綘叶拥虚砌黄花随浊醪隂行先山棠红叶下岸菊紫花开蒋山卿嵗熟村多酿秋深菊始华韦庄水馆红兰合山城紫菊深白居易江南九月未摇落栁青蒲绿稻穟香司空图重阳未到已登临探得黄花且独斟增宋周必大遥知九日平山会笑插茱萸满鬓红陆防但忆社醅挼菊蕊敢希朝士赐萸枝金周昻犹赖多情数枝菊肻留金蕊待重阳原元耶律楚材鴈门九日西风髙绵梨万树垂金绡增曺伯启荞花不识秋光老犹向桑隂宻处开唐严维菊度重阳少殷璠重阳开满菊花金杜荀鹤重阳酒熟茱萸紫词原明陈继儒昭君怨记得东坡老叟莫负清明重九今日正重阳菊花黄花插满头归去落日前村枫树树里唱歌声钓渔人增金李俊民防绛唇秋树风髙可怜憔悴门前栁白衣去后间却持杯手一笑相逢落帽年时友君知否南山如旧人比黄花瘦宋苏轼浣溪沙珠桧丝杉冷欲霜山城歌舞助凄凉且餐山色饮湖光共挽朱轓留半日强揉青蕊作重阳不知明日为谁黄黄机清平乐西风猎猎又是登髙节一片情怀无处説秋满江头红叶谁怜鬓影凄凉新来更防呉霜辜负萸囊菊琖年年客里重阳原李易安醉花隂薄雾浓云愁永昼瑞脑喷香兽时节又重阳玉枕纱厨半夜凉初透东篱把酒黄昏后有暗香盈袖莫道不消魂帘卷西风人似黄花瘦黄庭坚鹧鸪天黄菊枝头破晓寒人生莫放酒杯干风前横笛斜吹雨醉里簮花倒着冠身健在且加飱舞裙歌板尽清欢黄花白雪相牵挽付与时人冷眼防苏轼南乡子霜降水痕收浅碧粼粼露逺洲酒力渐消风力软飕飕破帽多情却恋头诗酒若为俦但把清樽断送秋万事到头都是梦休休明日黄花蝶也愁欧阳修渔家傲九日欢逰何处好黄花万蕊雕栏绕通体清香无俗调天气好烟滋露结功多少日脚清寒髙下照寳钉宻缀圆斜小落叶西园风袅袅催秋老丛边莫厌金樽倒又九月霜秋秋已尽烘林败叶红相映惟有东篱黄菊盛遗金粉人家帘幕重阳近晓日隂隂晴未定授衣时节轻寒嫩新鴈一声风又劲云欲凝鴈来应有吾乡信别録原种植大小麦油菜豌豆水仙春菜芫荽莴苣白菜冬蒜芥菜罂粟移植牡丹芍药萱草山茶腊梅丽春玫瑰竹诸果木收采五倍子五谷种菊花蔷薇子芝蔴秆木干姜兔丝子大豆杜仲白术粟厚朴芎防橄榄茱萸栀子皁荚皁角茶子豆稭茄种松节防防儿整顿采菊花锄蓆草掘姜粪麦门冬刈紫草收子刈苕箒掘芋收苎麻子去荷叶缸水制用本草凡枣用九月采日干补中益气久服神仙以其月采太乙余粮久服耐寒暑不饥轻身可腌诸色菜及造茭白藕萝卜萌芦诸生鲊作香茄蒜茄蒜东芥虀田忌天火子地火寅粪忌巳九焦寅荒芜未御定佩文斋广羣芳谱卷五钦定四库全书御定佩文斋广羣芳谱卷六天时谱冬増礼记乡饮酒义北方者冬冬之为言中也中者蔵也尔雅冬为英注气黒而清英冬为安宁蔡邕月令章句冬终也万物于是终也梁元帝纂要冬日冬三冬九冬天曰上天风曰寒风劲风严风厉风哀风隂风景曰冬景寒景时曰寒辰节曰严节草曰寒卉黄草木曰寒木寒柯素木寒条彚考原诗风我有防蓄亦以御冬増礼记王制冬荐稻原汉书鲁恭传易曰潜龙勿用言十一月十二月阳气藏未得用事育嘘万物养其根荄而犹盛隂在上地冻水氷阳气否隔闭而成冬晋书孝义传刘殷祖母王氏冬月思堇殷时年九嵗乃于泽中恸哭声不絶者半日忽若有人云止止殷收泪视地有堇生焉因得斛余以供母増唐书五行志长庆二年冬少雪水不氷冻草木萌荑如正月管子北方曰月其时曰冬其气曰寒其徳淳起温怒周密断刑致罚以符隂气大寒乃至五谷乃熟此谓月徳韩非子周公曰冬日之闭冻也不固则春夏之长草木也不茂原鹖冠子斗柄指北而天下皆冬吕氏春秋冬之徳寒寒不信其地不成刚地不成刚则冻闭不固増淮南子冬伐薪蒸注大曰薪小曰蒸尚书大传北方伏方也万物之方伏也冬中也物方蔵于中也阳盛则吁荼万物而养之外隂盛则唿吸万物而蔵之内故曰唿吸者隂阳之交接万物之始终新论冬木可折原魏略颜斐为京兆尹课民当输租时以车牛各致薪两束为冬月寒氷炙笔砚之用増拾遗记汉明帝霜林园皆植寒果积氷之节百果方盛俗谓之相陵霜林之声讹也神仙传葛冬日能为客设生竹书帝舜四十七年冬陨霜不杀草木原杜阳杂编李辅国遇严寒置凤首木于堂和煦如二三月又别名常春草运行论注凝惨氷雪寒之化凛冽霜电寒之用柔耎之物遇寒则坚寒之致太虚澄浄黒气浮空天色黯然髙空之寒气也气如散麻本末皆黒川泽之寒气也太虚清白空明雪映遐迩一色山谷之寒气也太虚白昏大明不翳如雾雨气遐迩肃然北望色凝雰夜落此水气所生寒之化也太虚防黒白埃昏翳天地一色逺视不分此寒温凝结雪之将至也地裂水氷河流干涸枯泽浮咸木敛土坚是土胜水水不得自清水所生寒之用也増嵗华纪丽羽律才移干风更肃霜树尽摧于枯叶玉壶渐结于轻氷松秀寒姿桂荣贞质星斗旋临亥位金乌迭次房星北户墐扉之日东臯获稻之辰原清闲供冬时午后携笼向古松悬崖间敲氷煮建茗日晡布衣皮防防蹇驴问寒梅消息薄暮围炉促膝煨芋魁説无上偈集藻文赋散句增楚屈原逺游嘉南州之炎徳兮丽桂树之冬荣晋陆机感时赋寒冽冽而感兴风谡谡而妄作鸣枯条之泠泠飞落叶之漠漠唐赵自厉寒赋幽林风扫时物霜残柔条危劲奥室凄寒有羙人兮心恍惚情憷悼而靡安伊鲜物之皆瘁独霜松之常青纵寒苦之飘激淬坚明而自宁五言古诗増晋曺毗咏冬绵邈冬夕永凛厉寒气升离叶向晨落长风振条兴夜静轻响起天清月辉澄寒氷盈渠结素霜竟櫩凝今载忽已暮来纪奄复仍原梁简文帝圃冬夕洞门扉未掩金壶漏已催曛烟生涧曲暗色起林隈雪花无有蔕氷镜不安台阶杨始倒插浦桂半新栽陈根委落蕙细叶发香梅雁去衔芦止猿戏绕枝来七言古诗増宋陆游冬夜吟昨夜凝霜皎如月碧瓦鳞鳞冻将裂今夜明月却如霜竹影横窻更清絶造物有意娱诗人供与诗材次第新饥鸿病鹤自无寐山穷水絶谁为邻西村梅花消息动唧唧寒醅渐鸣瓮尽将醉防插幽香此生莫作长安梦元何中山中乐千花重作阳春节野杏山桃随处发莫思前度看花谁已见荒原芳草歇穆山山下数湾月华山山崖千丈雪幽人独在雪月中要与梅花成四絶山中之乐谁得知我独知之来何为除却山家新腊醖世间无事可相宜原郑奎妻冬月词山茶未开梅先吐风动帘旌雪花舞金盘冐冷塑狻猊绣幙围春护鹦鹉倩人呵笔画双眉脂水凝寒上脸迟妆罢扶头重照镜凤钗斜压瑞香枝五言律诗増唐太宗冬日临昆明池石鲸分玉熘劫烬隠平沙柳影氷无叶梅心冻有花寒野凝朝雾霜天散夕霞欢情犹未极落景遽西斜张蠙次韵和友人冬日书斋四季多花木穷冬亦不凋薄氷行处断残大睡来消象版签书帙蛮藤络酒瓢公卿有知己时得一相招宋张耒冬日杂兴水落桥痕在沙干岸草枯霜余槐老壮风际竹清疎啄木髙逾响鹡鸰飞且唿二年亲友絶惟有对禽鱼空山身欲老徂嵗腊还来愁怯年年柳伤心处处梅绿蔬挑甲短红蜡防花开氷雪如何有东风日夜回唐庚立冬后作防蔗入佳境冬来幽兴长瘴乡得好语昨夜有飞霜篱下重阳在醅中小至香西邻蕉向熟时致一梳黄陆游冬日吴中寒气薄嵗暮亦和风移树来村北寻僧渡港东露葵收半绿霜稻杵防红一饱无余念吾生正不穷朱子冬日萧条时序晚已复度髙秋回涧白波起通川绛树稠晨风散清露嘉稻卷平畴独懐志士感嵗事幸将休清霜染涧树萧索向严冬密雨有时集寒云无定容波明横濑出风急逺林空一极窻间眺髙旻矗乱峰七言律诗増唐韩偓冬日萧条古木衔斜日戚沥晴寒滞早梅愁处雪烟连野起静时风竹过墙来故人每忆心先见新酒偷甞手自开景状入诗兼入画言情不尽恨无才宋真山民初冬林叶新经数夜霜地炉独拥山房尘书邀我共髙阁浊酒劝人归醉乡费省家贫还似富身闲日短亦如长梅花苦欲催诗兴又破梢头半防香原明文徴明烟锁凝尘四壁空青灯欲烬夜溶溶凉声度竹风如雨碎影摇窻月在松病枕萧条闻永漏草堂揺落已深冬不堪酒醒凄然地抚景懐人意万重王象晋蜡祭喧喧土鼓搓纷纷髦穉拥如渡咏豳恍际周王世布令行宣青帝和氷筯迎阳辞碧瓦梅珠散彩耀繁柯春光积渐来茅舍对酒能忘鼓腹歌孟淑卿黙坐深闺思有余霜威渐觉袭衣裾青绫被冷无鸳梦紫塞天寒断雁书竹叶舞风侵户响梅花和月上窻虚双蛾争似庭前柳腊尽春来忽又舒五言絶句増唐王勃冬郊行望桂密岩花白梨疎林叶红江臯寒望尽归念断征篷金宇文虚中回文鹘健唿风急乌啼促景残窟深宜兔蛰蒲折防鱼寒七言絶句増唐元稹西归寒花雪满山腰着栁氷珠满碧条天色渐明回望玉尘随马度蓝桥元王恽兰溪道中豫樟蔽日无黄落竹笋经霜更碧鲜记取江南光景异暖烟晴日是冬天郭珏冬词疎林晴旭散啼鸦髙阁朱帘窣地遮为问王孙归也未玉梅开到北枝花诗散句増唐刘孝孙冻栁含风落寒梅照日鲜郎士元髙松残子落寒井冻痕生李频芸细书中气松疎雪后隂宋陆游藤疎不覆架桐落欲平沟唐张籍梅花蛮草连冬有行处无家不满园十月立冬小雪附见増礼记月令孟冬之月日在尾昏危中旦七星中注日月会于析木之津而斗建亥之辰也原梁元帝纂要冬曰孟冬亦曰上冬曰阳月花月令是月也芦传冬菜莳木叶避霜芳草敛汉宫秋老苎蔴护其根増瓶史月表十月花盟主白寳珠茶梅花客卿山茶花甘菊花花使令野菊寒菊芭蕉彚考増诗豳风十月获稻为此春酒以介眉夀十月纳禾稼黍稷重穋禾麻菽麦晋书乐志十月之辰谓为亥亥者刻也言时隂气刻杀万物也十月之管名为应钟应者和也谓嵗功皆成应和阳功收而聚之也唐书西域传东女国巫者以十月诣山中布糟麦呪唿羣鸟俄有鸟来如鸡状剖视之有谷者丰嵗名曰鸟卜淮南子孟冬之月招摇指亥防松燧火荆楚嵗时记十月朔日黍臛俗谓之秦嵗首注未详黍臛之义今北人此日设麻羮豆饭当为其始熟甞新耳祢衡别传云十月朝黄祖在艨艟上会设黍臛是也原化记崔希真十月一日雪遇老父于门献松花酒老父曰此酒无味乃于懐中取丸药置酒中味极羙后问天师师曰此真人葛洪第三子其药乃千嵗松胶也梦溪笔谈十月万物登成可以会计故曰功曺赏心乐事十月满霜亭蜜橘赏小春花杏花庄挑荠东坡诗注岭南气候不常菊花开时即重阳凉天佳月即中秋十月九日菊始开乃与客作重阳立冬原礼记月令是月也以立冬先立冬三日太史谒之天子曰某日立冬盛徳在水天子乃斋立冬之日天子亲率三公九卿大夫以迎冬于北郊三礼义宗十月立冬为节者冬终也立冬之时万物终成故为节名东京梦华录立冬前五日西御园进冬菜京师地寒冬月无蔬菜上至宫禁下及民间一时收蔵以充一冬食用熙朝乐事立冬日以各色香草及菊花金银花煎汤沐浴谓之扫疥小雪増三礼义宗十月小雪为中者气序转寒雨变成雪故以小雪为中集藻谣増晋夏矦湛苦寒谣惟立冬之初夜天惨懔以降寒霜皑皑以被庭氷溏瀩于井榦草槭槭以疏叶木萧萧以零残松陨叶于翠条竹摧柯于绿竿五言古诗原梁简文帝大同十年十月戊寅诗喧尘是时息静坐对重峦冬深栁条落雪后桂枝残星明露色尽天白雁行单云飞乍想阁氷结逺疑纨晚橘隠重屏枯藤回竿荻隂连水气山峰染月寒増唐白居易湓浦早冬浔阳孟冬月草木未全衰秪抵长安陌凉风八月时日西湓水曲独行吟旧诗蓼花始零落蒲叶稍离披但作城中想何异曲江池七言古诗増宋陆游初冬歩至东村八月风吹粳稻香九月荞熟天始霜男耕女馌常满野宿麦覆块皆苍苍丰年比屋喜迎客花底何曽酒杯迮家人但覔浩歌声不在东阡在南陌五言律诗原唐杜甫孟冬殊俗还多事方冬变所为破柑霜落爪甞稻雪翻匙巫峡寒都薄乌蛮瘴逺随终然减滩濑暂喜息蛟螭増元僧方润初冬作泬寥萧瑟后霁色却怡人霜已千林曙天犹十月春黄花蝶过晚白苇雁衔新野性自夷旷非关絶世尘七言律诗原唐陆蒙小雪后书事时候频过小雪天江南寒色未全偏枫汀尚忆逢人别麦陇惟应欠雉眠更拟结茅临水次偶因行药到村前邻翁意绪相安慰多説明年是稔年増宋郑侠次孟坚初冬晴和见梨桃二花作十月南天尚暑襟幽花何怪动清吟半扉素蘂呈修防朶夭红出茂林地借小春回暖气日匀疎影转轻隂惟应幕府多才俊不负行防醉客心陆游初冬鉏犁满野及冬耕时聼儿童叱犊声逐客固宜安散地闲民何幸乐升平雪花漫漫荞初熟绿叶离离荠可烹饭饱身闲书有课西窻来趂夕阳明志士逢秋已自伤老人况复惜年光正看溪碓舂粳滑又见山坡下麦忙桐落井牀多藁叶菊残衫袖尚余香读书有课真当勉贮明膏伴夜长七言絶句御制塞外初冬隂山南去雁行多沙原六御过报是初冬新律改依然霜晓气暄和増唐樊晃十月南中感懐南路蹉蛇客未回常嗟物候暗相催四时不变江头草十月先开岭上梅张登小雪日戏题甲子徒推小雪天刺桐犹绿槿花然阳和长养无时歇却是炎洲雨露偏原宋苏轼初冬荷尽已无擎雨盖菊残犹有傲霜枝一年好景君须记正是橙黄橘绿时増郑思肖小春花天地无情正北风飞鸿哀咽乱云中此时纵使开千树不及东皇一防红元僧善住十月清霜欲重小春天杨栁萧踈晓烟无奈东皇苦多事又传春信到梅边诗散句増唐杜甫汉源十月交天气凉如秋草木未黄落况闻山水幽栗亭名更佳下有良田畴充肠多薯蓣崖蜜亦易求密竹复冬笋清池可方舟虽伤旅寓逺庶遂平生游词原宋欧阳修渔家傲十月小春梅蘂绽红炉暖阁新妆遍锦帐羙人贪睡暖羞起嬾玉壶一夜氷澌满楼上四垂帘不卷天寒山色偏宜逺风急雁行吹字断红日晚江天雪意云撩乱别录原占候家塾事亲十月有三卯籴平无则谷贵立冬日先立一丈竿占影得一尺大疫大旱大暑大饥二尺赤地千里三尺大旱四尺五尺低田收六尺髙低田熟七尺髙田收八尺涝九尺大水一丈水入城郭朔日值立冬主灾异值小雪有东风春米贱西风春米贵其日用斗量米若缀在斗来春贵甚騐种艺豌豆油菜葵菜冬芥菜麦菠菜乌菘萱草冬白菜黄茋防风移植五味子黄精梅柑五加皮菊橙橘收采枸杞枳殻山茱萸芎防五加皮根栀子皁荚麦门冬苦参白荳蔲贝母牛膝女贞叶桑叶决明子陈皮地黄山药子槐实芙蓉花苎根冬栝蒌根蕨根甘蔗山芋浇培橙橘诸果包褁诸畏寒花果墪诸畏寒花木根上土壅苎蔴壅茴香根整顿窖茱莉芙蓉兰菊菖蒲夹竹桃虎刺养萝卜种莙荙菜耘麦田忌天火卯地火丑粪忌亥九焦亥荒芜寅十一月冬至附见増礼记月令仲冬之月日在斗昏东辟中旦轸中注日月防于星纪而斗建子之辰也是月也日短至隂阳争诸生荡芸始生荔挺出原梁元帝纂要是月曰明天又曰广寒月花月令是月也芸生枫丹蕉红岩桂馥枇杷缀金松栢后凋増瓶史月表花盟主红梅花客卿杨妃茶花花使令金盏花彚考増周礼地官仲冬斩阳木注郑司农云阳木春夏生者谓阳木生山南者原前汉书律厯志十一月干之初九阳气伏于地下始着为一万物萌动钟于太隂増淮南子见一叶之落知嵗之暮覩瓶中之氷知天下之寒原列仙传仙人马湘在刺史马植坐上仲冬月以酒杯盛土种子须臾蔓引生实食其味甚羙玉烛寳典月晦煮赤豆作糜以祭门禳疫也増荆楚嵗时记仲冬之月采撷霜燕菁葵等杂菜干之并为咸葅赏心乐事十一月摘星轩枇杷花味空亭腊梅苍寒堂南天竺花院水仙成都古今记十一月有梅市一统志雷阳界稻十一月下种扬雪耕耘次年四月熟与他地逈异冬至原周礼秋官柞氏掌攻草木及林麓冬日至令剥隂木而水之増周礼秋官薙氏掌杀草冬日至而耜之汉书律厯志候气之法为室三重户闭涂衅周密布缇幔室中以木为琯每律各如之内卑外髙从其方位加律其上以葭莩灰抑其两端案厯而候之气至者灰去魏相传冬至则八风之序立万物之性成吕氏春秋冬至后五旬十日菖蒲生菖者百卉之先生者也淮南子冬至日则阳乗隂是以万物仰而生原易通卦验十一月广漠风至则兰射干生増孝经纬斗指子为冬至至有三义一者隂极之至二者阳气始生三者日行南至故谓之至玉烛寳典十一月建子周之正月冬至日极南影长隂阳日月万物之始当黄钟律其管防长故有履长之贺原西域志天竺国以十月二十六日为冬至冬至则麦秀帝京景物略冬至日画素梅一枝为瓣八十有一日染一瓣瓣尽而九九毕则春深矣曰九九消寒图集藻五言古诗原晋傅亮冬至星昴殷仲冬短晷穷南陆柔荔迎时萋芳芸应节馥北齐萧悫冬至应教天宫初动磬缇室已飞灰暮风吹竹起阳云覆户来折氷开荔色除雪出兰栽惭无宋玉辩滥吹楚王防五言律诗原唐杜甫草堂即事荒村建子月独树老夫家雪里江船渡风前竹径斜寒鱼依密藻宿鹭起圆沙浊酒禁愁得无钱何处賖宋邵雍冬至冬至子之半天心无改移一阳初动处万物未生时酒味方淡太音声正希此言如不信更请问庖羲増范成大长至日与同舍游北山嵗晚山同色湖平雾不收寒云低阁雪佳节静供愁竹栢森严立蒲荷索莫休瘦笻知脚力政尔耐清游七言律诗原唐杜甫小至天时人事日相催冬至阳生春又来刺绣五纹添弱线吹葭六管动飞灰岸容待腊将舒栁山意冲寒欲放梅云物不殊乡国异教儿且覆掌中杯韩偓冬至夜作中宵忽见动葭灰料得南枝有早梅四海便应枯草绿九重先觉冻云开隂氛莫向河源塞阳气今从地底回不道惨舒无定分却忧蚊响又成雷明李梦阳冬至感懐奉天门下玉栏桥此日催班侍早朝占史奏云懽万国大官传宴散层霄苑梅应律春先动宫栁迎风色欲摇一出忽惊今十载百年勲业有渔樵七言絶句御制途中长至关塞经时跸未回律逢葭琯暗飞灰遥知日晷添宫线暖阁前头放早梅原宋苏轼冬至日独游吉祥寺井底微阳回未回萧萧寒雨湿枯荄何人更似苏夫子不是花时肻独来冬至后十余日复至吉祥寺东君意浅着寒梅千朶深红未暇裁安得道人殷七七不论时节遣花开明董其昌长安冬至子月风光雪后看新阳一缕动长安禁钟乍应云门曲寳树先驱黍谷寒诗散句原宋杨万里禽翻竹叶霜初下人立梅花月正髙僧洪惠夜久雪猿啼岳岭梦回清月上梅花词原宋曽实轩小重山薄雪初销银月端疎疎浮竹影红防梅花梦事落孤山禁人处霜重鼓声寒留取晓来看斑帘低小阁烛花残一帆明月去苍湾空相忆雪浪月痕翻増李肩吾风入松霜风连夜做冬晴晓日千门香葭暖透黄钟管正玉防彩笔书云竹外南枝意早数花开对清樽香闺女伴笑轻盈倦绣停针花砖一线添红景看从今迤逦新春寒食相逢何处百单五个黄昏别录原占候四时纂要冬至日数至元旦五十日者民食足若不满五十日者一日减一升有余日益一升防验至前米价长至后必贱落则反贵寒不降五月雷电朔日值冬至主年荒嵗凶古占书以朔日冬至为令辰田家五行志得壬一日主旱二日小旱三日赤旱四日五谷大熟五日小水六日大水七日河决八日海翻九日大熟十日少收十一十二日五谷不成厯法冬至日中竖八尺表其晷如度者其嵗羙人和不则嵗恶人惑晷进则水晷退则旱进一尺则日食退一尺则月食厯家推朔旦冬至夜半甲子谓之厯元难得禁忌千金方勿食经霜菜令人面无光泽増居家宜忌十一月勿食生菜发宿疾勿食生韭多涕唾原种艺松桧春菜箭榦菜茼蒿杉柏菠菜黄矮菜莴苣移植松腊梅桧壅培石榴牡丹椒瑞香麦冬芙蓉木香竹芍药收采冬葵子陈皮欵冬花鬼箭整顿浇海棠芟蔷薇修荼防芟木香锄油菜田忌天火午地火子粪忌丑九焦申荒芜午十二月小寒大寒腊日除夕附见増礼记月令季冬之月日在婺女昏娄中旦氐中注日月防于枵而斗建丑之辰也氷以入令告民出五种注氷既入而令田官出五种以明大寒气过农事将起也是月也日穷于次月穷于纪星回于天数将防终嵗且更始専而农民毋有所使原梁元帝纂要季冬亦曰暮冬杪冬除月暮节暮嵗穷稔穷纪花月令是月也梅蘂吐山茶丽水仙凌波茗有花瑞香郁烈山矾鬯发増瓶史月表十二月花盟主蜡梅独头兰花花客卿茗花漳茶花花使令枇杷花彚考増礼记王制冡宰制国用必于嵗之抄五谷皆入然后制国用夏小正十有二月纳卵蒜传卵蒜也者夲如卵者也韩非子鲁哀公问于仲尼曰冬十二月霣霜不杀菽何为记此对曰此言可以杀而不杀也宜杀而不杀梅李冬实天失道草木犹犯干之而况人君乎荆州记淮阳郡十二月一日种谷至明年三月新谷便登赏心乐事十二月绮互亭檀香蜡梅湖山探梅花院兰花玉照堂看早梅榕城随笔漳于八闽为极南得气防暖其人生不识霜雪之状隆冬不御裘絮桃李以腊月华大寒之候桂香袭人特为可爱小寒原孝经纬冬至后十五日斗指癸为小寒阳极隂生乃为寒今日初寒尚小也诗含神雾小寒为节者亦形于大寒故谓之小言时寒气犹未极也大寒増孝经纬小寒后十五日斗指丑为大寒至此栗烈极也诗含神雾大寒者上形于小寒故谓之大十一月一阳爻初起至此始彻隂气出地方尽寒气并在上寒气之逆极故谓大寒腊原礼记郊特牲天子大蜡八伊耆氏始为蜡蜡也者索也嵗十二月合聚万物而索飨之也増郊特牲蜡之祭也主先啬而祭司啬也祭百种以报啬也原风俗通夏曰嘉平殷曰清祀周曰大蜡汉改曰腊腊者猎也因猎取兽以祭先祖或曰新故交接大祭以报功也増荆楚嵗时记十二月八日为腊日谚语腊鼓鸣春草生村人并击细腰鼓戴胡头及作金刚力士以逐疫原卓异记天授二年腊卿相诈称上苑花开请幸则天许之乃遣使宣诏曰明朝游上苑火急报春知花须连夜发莫待晓风吹于是明晨名花瑞草皆发羣臣咸服其异养生要论十二月腊夜令人持椒卧井旁无与人言纳椒井中可除瘟病杜氏通典蜡之义自伊耆氏之代而有其礼古之君子便之是报田之祭也其神农初为田事故以报也风土记东京作浴佛防以诸果品煮粥谓之腊八粥农政全书冬至后第三戍为腊腊前两三畨雪谓之腊前三白大宜菜麦谚云若要麦见三白除夕増吴中风俗记吴中风俗除夜村落间以秃帚若蔴防竹枝等燃火炬缚于长竿之梢以照田蚕烂然徧野以祈丝谷除夜宜焚辟瘟丹或苍术皁角枫芸诸香以辟邪袪湿宣郁气助阳德即閟室虚堂亦无不到集藻文赋散句増晋傅大寒赋百川咽而不流兮氷冻合于四海扶木顦顇于旸谷若华零落于蒙汜陆云嵗暮赋时凛冽其可悲兮气萧条以伤心凄风怆其鸣条兮落叶翻而洒林唐王勃守嵗序槐火灭而寒气消芦灰用而春风起鱼鳞布叶烂五色而翻光凤脑吐花灿百枝而引照栢叶为铭影泛新年之酒椒花入颂先开献嵗之词张九龄嵗除登逍遥防序南土融和觉寒气之向尽东郊物暖爱春色之方来四言古诗原晋裴秀大蜡诗日躔星纪大吕司辰象改次庶众更新嵗事告成八蜡报勤告成伊何年丰物阜丰禋孝祀介兹万祜报勤伊何农功是归穆穆我后务兹蒸黎宣力菑亩沾体暴肌饮飨清祀四方来绥充牣郊甸鳞集京师交错贸迁纷葩相追反袂成幕连袵成帷有肉如丘有酒如泉有殽如林有货如山和气来臻率土同欢祥风协顺降祉自天方隅清谧嘉祚日延与民优游享夀万年五言古诗原梁庾肩吾嵗尽应令嵗序已云殚春心不自安聊开栢叶酒试奠五辛盘金薄图神燕朱泥印鬼丸梅花应可折倩为雪中看五言律诗原唐太宗除夜暮景斜芳殿年华丽绮宫寒辞去冬雪暖入春风阶馥舒梅素盘花卷烛红共欢新故嵗迎送一宵中嵗隂穷暮纪献节启新芳冬尽今宵促年开明日长氷消出镜水梅散入风香对此欢终宴倾壶待曙光沈佺期嵗夜安乐公主满月侍宴应制除夜子星廻天孙满月杯咏歌麟趾合箫管凤凰来嵗炬常燃桂春盘预折梅圣皇千万夀垂晓御楼开史育除夜今嵗今宵尽明年明日来寒随一夜去春逐五更回气色空中改容颜暗里催风光人不觉已着后园梅杜甫杜位宅守嵗守嵗阿戎家椒盘已颂花盍簪喧枥马列炬散林鸦四十明朝过飞腾暮景斜谁能更拘束烂醉是生涯韦庄嵗除对王秀才作我惜今夜促君愁玉漏频岂知新嵗酒犹作异乡身雪向寅前冻花从子后春到明追此会俱是隔年人増宋陆游腊月今冬少霜雪腊月厌重裘渐动园林兴顿寛薪炭忧山陂泉脉活村市栁枝柔春饼吾何患嘉蔬日可求七言律诗御制赋得爆竹声中一嵗除是日防雪爆竹连宵不夜城占年积素即丰盈维新四始全仁政修省三朝冀太平拂曙和风临上日通晨淑气拥华清愿将柏叶芳尊酒赐与臣邻共大羮増唐杜审言守嵗侍宴季冬除夜接新年帝子王孙捧御筵宫阙星河低拂树殿前灯烛上薫天弹奏节梅风入对局探钩柏酒传欲向正元歌万夀暂留欢赏寄春前原杜甫腊日腊日常年暖尚遥今年腊日冻全消侵陵雪色还萱草漏泄春光有栁条纵酒欲谋良夜醉还家初散紫宸朝口脂面药随恩泽翠管银罂下九霄十二月初一日作今朝腊月春意动云安县前江可怜一声何处送书雁百丈谁家上瀬船未将梅蘂惊愁眼更取椒花媚逺天明光起草人所羡病废几时朝日边増宋宋郊十二月望日禁中作闰厯先春破腊寒防花金胜宠千官氷从太液池边动栁向灵和殿里防瑞气因风飘禁仗暖晖依日上仙盘湏知圣运随生殖万国年年共此懽陆游嵗未尽前数日偶题长句老向人间迹转孤参差烟火出菰蒲数畦绿菜寒犹茁一勺清泉手自防谷贱窥篱无狗盗夜长暖足有貍奴嵗防更喜人强健小草书成郁垒符风号四野云如墨徂嵗消磨不满旬瑞雪便应平地尺野梅又报一年春长河断渡氷将合古寺题诗手为皴僵卧闭门行路絶安知当代独无人原明文徴明云霞骀荡晓光和手折梅花对酒歌暮齿不嫌来日短霜髭较似去年多东风渐属青阳候流水防生绿玉波鸟弄新音晴昼永相看不饮奈春何五言絶句原唐太宗太原召侍臣守嵗四时运灰琯一夕变冬春送寒余雪尽迎嵗早梅新七言絶句原宋韩绛新阳气候未全佳尚纵寒威压嵗华頼有椒汤共卯酒不妨和雪看梅花増范成大除夕前二日夜雨雪不成花夜雨来陇头一洗定无埃小童却怕溪桥滑明日先生合探梅杨万里腊里立春嫩日催青出冻荄小风吹白落疎梅残冬未放春交割早有黄蜂紫蝶来诗散句増唐殷璠雪冷江空嵗暮时竹隂梅影月参差宋韩琦一箭尚留终在腊万花发欲惊春杨万里腊月潮州见桃李元来不作好春防明王韦好记流年收栢叶乍消残雪见梅枝词増宋汪莘行香子野店残冬绿酒春浓念如今此意谁同溪光不尽山翠无穷有防枝梅防竿竹防株松篮舆乗兴薄暮疎钟望孤村斜日匆匆夜窻雪障晓枕云峰便拥渔蓑顶渔笠作渔翁别录原负暄杂录二十四日五更取井花水平旦第一汲者盛净器中量人口多少浸乳香至嵗旦五更暖令温从小至大每人以乳香一小块饮水三吸一年不患时疾法天生意大寒冷早出噙真麻油则耐寒勿食经霜菜果减人颜色占候栁眼青来年夏秋米贱月内萌类不见六月五谷不实二十四日田夫牧防候昏时争立竿燎火于野名曰照田蚕防火色占来年水旱白主水红主旱勐烈主丰衰防主歉东北风吉腊尽火光及烧籸盆爆竹防火色大率与田蚕火同种艺苘麻茼蒿菠菜栽桑移植山茶玉梅海棠栁压插石榴蔷薇月季木香十姊妹収采大防根节欵冬花木兰皮鬼箭谷树皮冬葵子蒲公英菖蒲忍冬藤壅培橘桑苎麻韭竹芍药整顿垦秧田烧荒修杞栁修桑浴蚕种伐竹木磨桑叶造农具挑沟塘干蒿砍谷树刈茅草葺园篱酵河泥贮雪水贮蔴油田忌天火酉地火子粪忌卯九焦巳荒芜戍御定佩文斋广羣芳谱卷六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷七谷谱麦按大麦小麦綂名曰麦原谱耑以小麦为麦而另列大麦于后今从齐民要术并合为一増説文麦芒谷秋种厚埋故谓之麦麦属金金王而生火王而死原小麦一名来又作防尔雅云小麦防广雅云来小麦也夲草云麦字从来从夊来象其实夊象其根苗生如韭成似稻髙二三尺实居殻中芒生殻上生青熟黄秋种夏熟具四时中和之气兼寒热温凉之性继絶续乏为利甚普故为五谷之贵亦可春种至夏便收然不及秋种者性有南北之异北地燥冬多雪春少雨麦昼花薄皮多麫食之宜人南方卑湿冬无雪春多雨麦受卑湿之气又夜花食之生热腹痛难消亦地气使然也北麦固佳陈者更良増广志卤水麦其实大麦形有缝税麦似大麦出凉州旋麦三月种八月熟出西方赤小麦赤而肥稀熟出郑县山提小麦至黏弱以贡御半夏小麦秃芒麦齐民要术云按今世有落麦者秃芒是也原大麦一名牟又作麰尔雅云大麦麰广雅云牟大麦也本草云麦之苖粒皆大于来故得大名牟亦大也或又作班固典引云秬黄之事是也茎叶与小麦相似但茎防麤叶防大色深青而外如白粉芒长殻与粒相黏未易脱小麦磨麫作饼饵食大麦止堪碾米作粥饭及喂马用此其所异也性平凉滑腻作饭寛中下气煑粥甚滑磨麫作酱甚甘羙春秋皆可种他如穬麦本草李时珍云穬麦有二种一种类小麦而大一种类大麦而大又云是大麦中一种皮厚而色青者也唐萧炳云西川人种食之山东河北人正月种之名曰春穬形状与大麦相似陈承云作麫脆硬食多胀人汴洛河北之间又唿为黄稞赤麦广志云有赤麦赤色而肥青稞麦本草陈藏器云青稞似大麦天生皮肉相离泰陇巴西种之王祯农书云青稞有大小二种似大小麦而粒大皮薄多麫无麸西人种之黒穬麦见广志大抵与大麦一类而异种増广志麦出凉州似大麦本草穤麦大麦有黏者名穤麦可以酿酒彚考増诗风爰采麦矣沬之北矣原风我行其野芃芃其麦増周颂贻我来牟帝命率育笺武王渡孟津白鱼跃入舟出涘以燎后五日火流为乌五至以谷俱来此谓贻我来牟疏谷葢牟麦也原周颂于皇来牟将受厥明明昭上帝迄用康年増礼记王制夏荐麦月令孟春之月雪霜大挚首种不入蔡邕章句太隂干阳雨雪而霜故大伤首种首种谓宿麦也麦以秋种故谓之首种季春之月天子乃为麦祈实注于含秀求其成也孟夏之月农乃登麦天子乃以彘甞麦先荐寝庙注麦之新气尤盛以彘食之散其热也麦秋至仲秋之月乃劝种麦无或失时注麦者接絶续乏之谷尤重之疏前年秋谷至夏絶尽后年秋谷夏时未登是其絶也夏时人民粮食阙短是其乏也麦乃夏时而熟是接其絶续其乏也内则麦食脯羮鸡羮疏谓以麦为饭析脯为羮又以鸡为羮三者味相宜也周礼天官雁宜麦疏雁宜麦者雁味甘平大麦味酸而温小麦味甘防寒气味相成故云雁宜麦原左传隠公三年夏四月郑祭足帅师取温之麦孟子今夫麰麦播种而耰之其地同树之时又同浡然而生至于日至之时皆熟矣家语宓子贱为单父宰齐攻鲁道由单父单父父老请曰麦已熟矣今齐宼至不及人人自收其麦请放民皆使出获麦可以益粮且不资宼三请而宓子贱不聼俄而齐宼逮乎麦季孙闻之怒使人让曰民寒耕热芸曾不得食可不哀哉犹可有告而不聼非所以也宓子贱蹵然曰今兹无麦明年可树若使不耕者得获是使民乐有宼也且单父得一嵗之麦于鲁不加强丧之不加弱使民有自取之心其创必数世不息季孙闻之赧然媿曰地若可入吾岂忍见宓子哉増前汉书食货志董仲舒説上曰春秋他谷不书至于麦禾不成则书之以此见圣人于五谷最重麦与禾也今关中俗不好种麦是嵗失春秋之所重而损生民之具也愿陛下幸诏大司农使关中民益种宿麦令毋后时注师古曰宿麦谓其苖经冬后汉书光武本纪诏曰久旱伤麦秋种未下朕甚忧之原后汉书冯异传光武至南宫大风雨引车入道傍空舍冯异抱薪邓禹爇火光武对灶燎衣异进麦饭逸民传髙凤少为书生家以农亩为业専精诵读昼夜不息妻甞之田曝麦于庭令凤护鸡时天暴雨凤持竿诵经不觉潦水流麦妻还怪问凤方悟之后遂为名儒増晋书孝友传王裒家贫躬耕计口而田度身而蚕或有助之者不聼诸生密为刈麦裒遂弃之庾衮母终服丧居于墓侧嵗大饥藜羮不糁门人欲进饭者而衮每曰已食莫敢为设及麦熟获者已毕而采捃尚多衮乃引其羣子以退曰待其间及其捃也不曲行不旁掇跪而把之则亦大获魏书樊子鹄传子鹄除殷州刺史属嵗旱俭子鹄恐民流亡乃勒有粟之家分贷贫者并遣人牛易力多种二麦州内以此获安释老志东莱人王道翼少有絶俗之志隠韩信山四十余年断粟食麦隋书隠逸传张文诩河东人也每以徳化人乡党颇移风俗甞有人夜中窃刈其麦者见而避之盗因感悟弃麦而谢文诩慰谕之自誓不言因令持去经数年盗者向乡人説之始为逺近所悉南史吴明彻传明彻有粟麦三千余斛而邻里饥馁乃白诸兄与乡里计口平分同其丰俭頼以存者甚众孝义传沈崇傃母卒葬后更行服三年久食麦屑不噉盐酢旧唐书髙宗本纪仪凤三年五月幸九成宫秋七月宴近臣诸亲于咸亨殿上谓霍王元轨曰去冬无雪今春少雨自避暑此宫甘雨频降夏麦丰熟秋稼滋荣宗本纪上自于苑中种麦率皇太子已下躬自收获谓太子等曰此将荐宗庙是以躬亲亦欲令汝等知稼穑之难也因分赐侍臣谓曰比嵗令人廵捡苖稼所对多不实故自种植以观其成且春秋书麦禾岂非古人所重也五代史回鹘传回鹘地宜白麦青麦麦宋史仁宗本纪天圣三年四月癸巳幸御庄观刈麦闻民舍机杼声赐织妇茶帛礼志太宗景祐三年礼官宗正请每嵗夏孟月甞麦配以彘皇祐五年后苑寳政殿刈麦谓辅臣曰朕新作此殿不欲植花嵗以种麦庶知穑事不易也自是幸观谷麦惟就后苑汲冡周书维四年孟夏王初祈祷于宗庙乃甞麦于太祖穆天子传天子西征至于赤乌之人献穄麦百载天子西征至于韩氏爰有乐野温和穄麦之所草黒水之阿爰有野麦师旷禽经泽雉啼而麦齐原庄子青青之麦生于陵陂増吕氏春秋今兹羙菜来兹羙麦孟夏之昔杀三叶而获大麦注昔终也三叶荠苨也葶苈也菥蓂也见三叶之死则大麦可获之候也淮南子济水通和而宜麦春秋佐助期麦神名福习春秋説题辞麦之为言殖也寝生触冻而不息精射刺直故麦含芒事且立也説文麰周所受来牟也一麦二牟象其芒刺之形天所来也独断老扈氏农正趣民收麦原曺瞒传太祖甞出车行经麦中令士卒无败麦犯者死骑士皆下马付麦相持于时太祖马腾入麦中勅主簿议罪主簿对以春秋之义罚不加于尊太祖曰制法而自犯之何以帅下然孤为军帅不可杀请自刑因防剑割髪以置地诸葛恪别传孙权飨蜀使费祎祎停食饼索笔作麦赋恪亦请笔作磨赋咸称善焉増秦子孔文举为北海相有母病思食新麦家无乃盗邻熟麦而进之文举闻之特赏曰不必来谢但勿盗也盗而不罪者以为勤于母也博物志汉武帝时广阳县雨麦五土所宜黒坟宜麦黍晏春秋卫伦过予言及于味称魏故侍中刘子阳食饼知盐生精味之至也予曰师旷识劳薪易牙别淄渑子阳今之妙也定之何难伦因命仆取粮糗以进予曰麦也有杏李柰味三果之熟也不同子焉得兼之伦笑而不答退告人曰士安之识过刘氏吾将来家实多故杏时将发糅以杏汁李柰将发又糅以李柰汁故兼三味陈留耆旧传髙式至孝永平中蝝蝗为灾独不食式麦西域诸国志天竺十一月六日为冬至则麦禾十二月十六日为腊则麦熟拾遗记乐浪之东有背明之国其国昬昬常暗宜种百谷名曰融泽方三千里五谷皆良食之后天而死有延精麦延夀益气有昆和麦调畅六府有轻心麦食者体轻有醇和麦为麴以酿酒一醉累月食之凌冬可袒有含露麦穟中有露味甘如饴张华为九醖酒以三薇渍曲蘖蘖出西麴出北方北方有指星麦四月火星出麦熟而获之蘖用水渍麦三夕而萌芽平旦鸡鸣而用之俗人唿为鸡鸣麦以之酿酒醇羙久含令人齿动若大醉不呌笑揺荡令人肝肠消烂俗人谓为消肠酒晋中兴书苻健洪第三子健隂图关中阳使其徒种麦示无西意水经注汶水入莱芜谷出谷有平丘面山傍水土人悉以种麦云此丘不宜植稷黍而宜麦齐人相承以植之国史补窦氏子言家方盛时有奴厚敛羣从数宅之资供白麦麫医云白麫性平由是恣食不疑凡数嵗未甞生疾其后有奴告其谬妄所输麫乃常麦非白麦也羣从诸宅一时热皆发原杜阳杂编元和八年大轸国贡碧麦形大于中华之麦表里皆碧香气如稉米食之体轻可以御风増孔帖同昌公主出降赐金麦银米共数斛此皆条枝国献髙昌土沃麦皆再熟东坡集江湖间有鸟鸣于四五月其声若云麦熟即快今年二麦如云此鸟不妄言也原东坡诗注今大内当麦熟时以黄罗帕封赐百官其外题曰麨或云以蜜渍食尤佳増朱子诗注小説人有中麦毒者梦红裳娘子悲歌有一丸芦菔火吾宫之句空同子麦种之秋而焦于夏火尅金也麦穗直而芒有兵象焉涌幢小品洪武初一儒赴召太祖问曰习何经曰业农太祖曰汝知麦禾之节不同乎对曰禾三节麦四节禾播种于春至秋而获凡厯三时故三节麦则厯四时始成故四节太祖曰是能知稼穑者即擢某州知州木兰国有三寸之麦原梧浔杂佩南方四月雨后尚有余寒土人谓之麦秀寒按王勃采莲赋麦雨防凉又徐陵集亦有麦冷之语集藻传原宋苏轼温陶君传石中羙字信羙中牟人也夲姓麦氏随母罗氏去其夫而适石因冐其姓始中羙之生也其父太卜氏以连山筮之遇师之爻是谓师之革曰生乎土成乎水而变乎火坎以輮之坤以布之釡以熟之口以内之腹以蔵之羙在其中而畅于四支能者乐之以为大腹不能者伤之以为心病众所説也善莫大焉故因以名字之中羙幼轻躁踈散与物不合得其乡人储子之意因使从滏水汤先生游既熟遂陶而成之为人白晳而长温厚柔忍在诸石中最有名储子因秦故司马错李斯子由赵髙阎乐并荐于秦王得与甫田蔡甲肥乡羊奭内黄韩音子俱召见是时王方省览文书日昃未食见之甚喜曰卿等向者安在何相见之晚耶未见君子惄如调饥卿等之谓也自是皆得进见充上心腹赐爵土更上食典御旦夕召对所献纳时或麤踈上未甞不尽善也秦王以嫪毒事出文信侯而迁太后怒恚数日不食中羙乗机进谏上説赐爵彻侯食温定陶二县号温陶君中羙既被任用凡有造作自丞相以下莫不是之其为人柔和有以塞谗人之口故也他日秦王坐朝日旰意有所思亟召中羙将虚以纳之中羙不熟计以进其説颇刚鲠志不快之者累日有博士单轸説上曰为其所伤矣宜有以下之即无患因进其弟子已升元华于上上意稍平然自是遂踈中羙不得为尚食矣中羙曰吾为尚食日夕自谓不素餐者今吾与羊生軰皆不得进纵复有用者将诛辱乎昔也得充心腹而今也遽不信是有不善我之心虽使时或思我彼将不尽矣遂称疾以侯就第其后子孙生郡郭者散居四方自号浑氏扈氏索氏石氏为四族云文赋散句原殷箕子麦秀歌麦秀渐渐兮彼黍离离汉枚乗七发麦秀兮雉朝飞増魏黄观疏今年麦苖虽好临熟多雨而悉复偃壊小麦畧尽惟穬麦大麦颇得半收耳原晋潘岳射雉赋麦渐渐以擢芒五言古诗増唐白居易观刈麦田家少闲月五月人倍忙夜来南风起小麦覆陇黄妇姑荷箪食童穉携壶浆相随饷田去丁壮在南冈足蒸暑土气背灼炎天光力尽不知热但惜夏日长复有贫妇人抱子在其傍右手秉遗穗左臂悬筐聼其相顾言闻者为悲伤家田输税尽拾此充饥肠今我何功徳曽不事农桑吏禄三百石嵗晏有余粮念此私自愧尽日不能忘宋苏辙迟往泉店杀麦罢民不耕获岂利有攸往古人为我言许此亦无妄一冬免锄犁二麦盈罋盎火老金尚伏雨过筑塲壤隣家助伯亚苍耳割榛莽朝阳得终日经嵗可无恙老夫终病慵长子幸可仗劬劳慎勿厌防饵家共享秋田雨初足已作丰熟想归来报好音相对开腊酿七言古诗増宋苏轼鸦种麦行霜林老鸦闲无用畦东拾麦畦西种畦西种得青猗猗畦东已作牛尾稀明年麦熟芒攅槊农夫未食鸦先啄徐行俯仰若自矜鼓翅跳踉上牛角忆昔舜耕厯山鸟为耘如今老鸦种麦更辛勤农夫罗拜鸦飞起劝农使者来行水五禽言去年麦不熟挟弹规我肉今年麦上塲处处有残粟丰年无象何处寻聼取林间快活吟苏辙逊往泉城获麦少年食稻不食粟老居颍川稻不足人言小麦胜西川雪花水磨煑成玉泠淘槐叶氷上齿汤饼羊羮火入腹五年随俗麤得饱晨朝稻米才供粥儿曺知我老且馋触热泉城正三伏田家有信唿即来亭午驱牛汗如浴吾儿生来读书史不惯田家争斗斛今年久旱麦粒细及半罢休饶老宿归来烂熳防苍耳来嵗未知还尔熟百口且留终嵗储贫交强半仓无谷外孙文九伏中入村防麦春田不雨忧无麦入囷得半犹足食伏中一防不得缓旱田仓耳犹难得人言春旱夏当潦入伏未保天日好老农经事言不虚防风防雨如防盗外孙读书旧有功五言七字传祖风旋投诗笔到田舍知我老来馋且慵秋田正急车难起汗滴肩頳愧邻里磨声细转雪花飞举家百口磨牙齿食前方丈我所无蒸饼十家或有诸孙归何用慰勤苦烹鸡亦有烝葫芦张舜民打麦打麦打麦彭彭魄魄声在山南应山北四月太阳出东北才离海峤麦尚青转到天心麦已熟鹖旦催人夜不眠打鸡唿雨云如墨大妇腰镰出小妇具筐逐上垅先捋青下垅已成束田家以苦乃为乐敢惮头枯面焦黒贵人荐庙已甞新酒醴雍容防所亲曲终厌饫劳僮仆岂信田家未入唇尽将精好输公赋次把升斗求市人麦秋正急又秧禾丰嵗自少凶嵗多田家辛苦可奈何将此打麦词兼作插禾歌范成大刈麦行梅花开时我种麦桃李花飞麦丛碧多病经旬不出门东坡已作黄云色腰镰刈熟趁晴归明朝雨来麦沾泥犁田待雨插晚稻朝来移秧夜食麨陆游屡雪二麦可望喜而作歌苦寒勿怨天雨雪雪来遗我明年麦三月翠浪舞东风四月黄云暗南陌坐看比屋腾欢声已觉有司寛吏责腰镰丁壮倾闾里拾穗儿童动千百玉尘出磨飞屋梁银丝入釡须寛汤寒醅发剂炊防裂新麻压油寒具香大妇下机废晨织小姑佐庖忘晚妆老翁饱食笑扪腹林下击壤歌时康张孝祥大麦半枯自浮沉小麦刺水铺绿针山边老农望麦熟出门见水放声哭去年泠泠七月雨秋苖不收一粒谷只今米价贵如玉并日举家才食粥小儿索饭门前啼大儿虽瘦把锄犁晴时种麦畊荒垅正好下秧无稻种戴复古刈麦行腰防上垅刈黄云东家西家麦满门前村寡妇拾滞穟饘粥有余炊饼饵我闻淮南麦防多麦田今嵗屯干戈饱饭不知征战苦生长此方真乐土王炎麦苖已有生意掘乌稬者未止儿童饭犊女采桑水满东臯耕事忙稻秧半绿麦半黄天许食新饘粥香田父咨嗟仍笑语赤地一年今得雨紫蕨有根妻子喜免填沟壑弃闾里元王祯芟麦歌田家食力不食智麰夹夕年年勤种莳老农八十谙地利暑夏唿儿先暵地再耕再耨土华腻手把耧犁知已试土沃不妨投种穊今年已报春泽被夏垅苖深如栉比薫风长养见天意猎猎青旗催穉穗才结稃胞花雪坠赫赫曦轮炽鑚燧尽着精华输至味粒饱芒森密如篲顿失前时浪翻翠岂知真宰调元气化作黄云表嘉瑞老农眼饱虽自慰旦夕却忧风雨至子妇犇忙事芟器钐绰翩翩转双臂曵笼腰间盈复弃急载牛箱夜无寐转首登塲簇髙积风翻日碾半犹未已向公门奉新餽麴材和籴凡防次年饷廵门仍语谇夏税有程今反易自余宿负如取寄指此有秋争蚁萃一得岂能偿百费终嵗勤劳一歔欷昨日公堂宴宾贵樽爼横陈混肴胾檀板珠绳按歌吹万钱不值供一醉庖人搓揉出精粹尚喜食新夸饼饵物不天来皆力致饱食何人知所自春祈夏荐礼所记报夲从来追古义但愿斯民不畏吏吏不扰民民自遂凡在牧民遵此治坐见两岐歌政异日富囷仓均被赐不使老农忧嵗事明髙启打麦词雉雏髙飞夏风暖行割黄云随手断疎茎短若牛毛垂去冬无雪不相宜塲头负归日色白穗落连枷声拍拍唿儿打晒当及晴雨来怕有飞蛾生卧驱鸟雀非爱惜明年好收供尔食五言律诗増宋苏辙杀麦二首麦幸十分熟雨过三日霪初晴尚未伏半夜卷重隂细筑塲无隙轻推磨有音惊闻诸县水一防直千金雨后麦多病庾中蛾欲飞不辞终日暑幸脱半年饥潦水来何暴秋田望已微农夫愚可念此报定谁非陆游种麦垦地播宿麦饭牛临野池未能贪佛日正恐失农时矻矻锄耰力勤勤祝史辞嘉平得三白吾饱岂无期七言律诗増宋朱子次韵秀野沧波馆刈麦贻牟夙昔但声歌今见郊园乐事多且喜瓯篓符善祷未须芦菔颦妖娥霞觞正自夸真一香钵何须问毕罗我欲卖刀来学稼不知还许受防么原明申时行麦浪芃芃秀色挺来牟片片黄云似水流风作跳波时隠见雨添新涨乍沉浮晴畦锦漾千层縠寒陇涛生四月秋却怪狂澜频起陆漫教文伟赋中收董其昌太庙荐麦閟宫朝启肃精禋御苑来牟及荐新九叶灵光开大厯双岐瑞颖献昌辰风廻玉几馨先稷露裛金茎洁似苹一自寝园祈报后于皇清颂遍周民七言絶句御制见途中夏麦将熟志喜江浒淮壖道已周归看东省麦盈畴雨滋膏润苗多秀早庆今年大有秋清明麦秀清明前后麦花香遍野氤氲映骕骦须认秋成春雨密隔溪村落饮斜阳増宋王珪宫词六龙观稼奉宸游齐贺丰年荐麦秋后苑宴回卿相出内官金合送来麰王安石陂麦陂麦连云惨淡黄绿隂门巷不多凉更无一片桃花在借问春归有底忙范成大出东郊观麦苖去嵗秋霖麦下迟腊残一雪润无泥相将饱吃滹沱饭来聼林间快活啼刈麦麦头熟颗已如珠小阨惟忧积雨余匄我一晴天易耳十分终惠莫乗除田园杂兴髙田二麦接山青傍水低田绿未耕桃杏满村春似锦踏歌椎鼓过清明杨万里江山道中麦熟黄云剖露防肩归紫玉炊香一饭肥却破麦田秧晚稻未教水牯卧斜晖麦无边绿锦织云机全幅青罗作地衣个是农家真富贵雪花消尽麦苖肥方岳农謡春雨初晴水拍堤村南村北鹁鸪啼含风宿麦青相接刺水柔秧緑未齐小麦青青大麦黄防田沙迳绕羊肠秧畦岸岸水初饱尘甑家家饭已香原谭知荣麦陇风来翠浪浮霏微小雨似深秋野庭终日卷帘坐青樾对啼黄栗留诗散句原唐杜甫崆峒小麦熟増杜甫白屋花开里孤城麦秀边山田麦无陇春气晚更生韩愈南阳郭门外桑下麦青青白居易四月未全熟麦凉江风秋元稹年年四五月蠒实麦小秋原司空图緑树连村暗黄花入麦稀宋苏轼登城望牟麦绿浪风掀舞増陆游但见古河东垅麦如铺雪金麻九畴野黄麦初割畦绿蔬才灌王元粹青青道边麦知是谁家田宋石介使麦长熟人不饥敢告吾君不须赦王安石无端陇上翛翛麦横起风寒占作秋范纯仁润催陇麦将黄节寒阻春蚕趁早眠唐庚睡外莫聼泥活活想中已赌麦含含陆游京尘日念家山乐况值腰鎌割麦初雨畏禾头蒸耳出润忧麦粒化蛾飞已过西成赛庙期家家下麦不容迟压车麦穗黄云卷食叶蚕声白雨来山村处处晴收麦邻曲家家午晒丝杨万里红红白白花临水碧碧黄黄麦际天危祯麦风翻陇泼浓緑花露滴枝黏老红吴潜吴波亭下系扁舟轻雨轻寒又麦秋卢赞元麦秋天气朝朝变蚕月人家处处忙宋谢脁麦候始清和齐王僧逹麦垅多秀色邢邵风轻麦候初周庾信麦随风里熟陈江总麦气凉昬晓唐卢从愿蘅臯起麦凉张谓秋风麦穗黄萧颖士麦秋田野喧王维雉雊麦苗秀杜甫徼麦早向熟原杜甫细麦落轻花青荧陵陂麦凉州白麦枯増韩愈暖风抽宿麦孟郊麦风清冷吹李贺麦雨涨溪田张蠙甸麦深蔵雉宋王安石麦涨一溪云苏轼夏旱臞麦人唐庚雀飞田有麦汪藻麦陇如人深范成大麦里绿丛髙戴复古梯山畦麦秀黄公度晴添麦陇黄金吴激风雨麦秋寒元方防山田麦苗肥袁桷土沃村村麦原唐李白荆州麦熟茧成蛾麦陇青青三月时増储光羲麦凉浮垅雉媒低栁宗元麦芒际天揺青波李贺野家麦畦上新垅朱庆余麦风吹雨正徘徊薛逢晚麦芒干风似秋薛能邻惊麦野闻雏雉杜荀鹤髙下麦田新雨后分开野色收新麦宋石介麦宜过社犹催种原欧阳修四月田家麦穗稠王安石晴日暖风生麦气増苏轼麦熟旋供汤饼新王阮丽日借黄催麦垅范成大麦雨一犁随处绿青黄麦陇平平去陆游水面秧青麦半黄雪花漫漫麦将熟土膏动后麦苗长戴复古鍜磨鸣时大麦黄黄公度乍寒乍暖麦秋天金王渥谷雨连朝没麦塲宇文虚中弥垅连天麦浪寒麻九畴笋舆归路麦花香元好问一犁春雨麦青青灔灔苍波麦已匀元方回夏前十日甞新麦耶律楚材万顷青青麦浪平马祖常滋麦春膏覆垅齐谢应芳天假春晴养麦苗别録増尚书大传秋昬虚星中可以种麦原种麦农政全书八月白露节后逢上戊为上时中戊为中时下戊为下时种须简成实者棉子油拌过则无虫而耐旱大约杏多则不蛀宜肥地有雨佳谚云无雨莫种麦又云麦怕胎里旱又云要吃麫泥里纒春雨更宜谚云麦收三月雨春间锄一遍收子多若三春有雨入夏时有微风此大有之年也谚云麦秀风揺初种忌戌日谚云无灰不种麦雨经社日佳以灰粪拌种妙増杂隂阳书大麦生于杏二百日秀秀后五十日成麦生于亥壮于卯长于辰老于已死于午恶于戌忌于子丑小麦生于桃二百一十日秀秀后六十日成忌与大麦同虫食杏者麦贵齐民要术崔寔曰凡种大小麦得白露节可种薄田秋分种中田后十日种羙田惟穬早晚无常正月可种春麦豍豆尽二月止汜胜之书曰凡田有六道麦为首种种麦得时无不善夏至后七十日可种宿麦早种则虫而有节晚种则穗小而少实当种麦若天旱无雨泽则薄渍麦种以酢浆并蚕矢夜半渍向晨速投之令与白露俱下酢浆令麦耐旱蚕矢令麦忍寒麦生黄色伤于太稠稠者锄而稀之秋锄以棘柴耧之以壅麦根故谚云子欲富黄金覆黄金覆者谓秋锄麦曵柴壅麦根也至春冻解棘柴曵之突絶其干叶须麦生复锄之到榆荚时注雨止候土白背复锄如此则收必倍冬雨雪止以物輙蔺麦上掩其雪勿令从风飞去后雪复如此则麦耐旱多实春冻解耕如土种旋麦麦生根茂盛莽锄如宿麦区麦种区大小如中农夫区禾收区种凡种一亩用子二升覆土厚二寸以足践之令种土相亲麦生根成锄区间秋草缘以棘柴律土壅麦根秋旱则以桑落晓浇之秋雨泽适勿浇之麦冻解棘柴律之突絶去其枯叶区间草生锄之大男大女治十亩至五月收区一亩得百石以上十亩得千石以上大小麦皆须五月六月暵地不暵地而种者其收倍薄种大小麦先防逐犁防种者佳其山田及刚强之地则耧下之凡耧种者匪直土浅易生于锋锄亦便穬麦非良地则不须种八月中戊社前种者为上时掷者亩用子二升半下戊前为中时用子三升八月末九月初为下时用子三四升八月上戊社前为上时掷者用子一升半中戊前为中时用子二升下戊前为下时用子二升半正月二月劳而锄之三月四月锋而更锄小麦宜下种歌曰髙田种小麦稴糁不成穗吴下田家志种麦宜庚午辛未辛己辛卯庚子庚戌种树书小麦不过冬大麦不过年麦防宜雪谚云冬无雪麦不结种麦之法土欲细沟欲深耙欲轻撒欲匀晒麦之法宜烈日之中乗热而收仍用苍耳叶或麻叶碎杂其中则免化蛾腊日种麦及豆来年必熟麦苖盛时须使人纵牧于其间令稍实则其收倍多麦属阳故宜干原稻属隂故宜水泽士农必用相传农语云彭祖夀年八百不可忘了植蚕植麦又云社后种麦争回耧又云社前种麦争回牛言夺时之急如此之甚也原种塌麦法天生意六月初旬五更时乗露未干阳气在下耕地牛得其凉耕过稀种菉豆候七月间豆有花犁翻豆秧入地麦苖易茂防麦农桑撮要防露伤麦但有沙雾将苘麻散拴长防上侵晨令两人对持其绳于麦上牵拽抺去沙雾则不伤麦刈麦农政全书凡农家所种宿麦早熟防宜早收故韩氏直説云五六月麦熟青收一半合熟收一半若候齐熟恐被暴风急雨所摧必至抛费每日至晩即便载麦上塲堆积用苫密覆以防雨作如搬载不及即于地内苫积天晴乗夜载上塲即摊一二车薄则易干碾后一遍翻过又碾一遍起稭下塲扬子收起虽未浄直待所收麦都碾尽然后将未净稭稗再碾如此可一日一塲比至麦收尽已碾讫三之一矣大抵农家之忙无似蚕麦古语云收麦如救火増齐民要术麦倒刈薄布顺风放火火既着即以扫帚扑灭仍打之如此者夏虫不生原贮麦太平御览麦之为蝶繇湿也万物之变皆有化也止麦之化区之以灰法于伏天晒极干乗热覆以石灰则不生虫又以蚕沙和之辟蠧苍耳或艾曝干剉碎同收亦不蛀若稍湿必生虫増齐民要术立秋前治讫蒿艾簟盛之良以蒿艾闭窖埋之亦佳窖麦法必须日曝令干及热埋之多种久居供食者宜作劁清异录积麦以十辛良下子不得过三辛收泼不得过三辛上塲入仓亦用辛日农家谚云行北好晒麦瑞麦原説文天降瑞麦一来二麰彚考原后汉书张堪传堪拜渔阳太守百姓歌曰桑无附枝麦秀两岐张公为政乐不可支増旧唐书宗夲纪天寳三载三月武威郡上言番禾县天寳山有醴泉涌出岭石化为瑞麰逺近贫乏者取以给食改番禾为天寳县宋书符瑞志晋武帝太康十年六月嘉麦生扶风郡一茎九穗是嵗收三倍北齐书孟业传业迁东郡守以寛惠着其年麦一茎五穗其余三穗四穗共一茎合郡人以为政化所感宋史乐志端拱初诸州麦两穗三穗者连嵗来上有司请以为瑞麦之曲荐于朝防用之五行志皇祐三年五月彭山县上瑞麦图凡一茎五穗者数夲帝曰朕甞禁四方献瑞今得西川秀麦图可谓真瑞矣其赐田夫束帛以劝之辽史圣宗本纪綂和二十年十二月南京平州麦秀两岐金史五行志宣宗兴定元年四月陈州商水县进瑞麦一茎四穗开封府进瑞麦一茎三穗二茎四穗原前凉录永嘉三年嘉麦一茎九穗生于姑臧増孔帖梁宋州节度使友谅进瑞麦一茎三穗太祖怒曰宋州大水何用此为原西安志宣徳中嘉麦生茂陵一茎九穗新城志天启四年嘉麦生王氏田中一茎五穗集藻表増唐崔融为皇太子贺嘉麦表伏见雍州司马徐庆称所部有嘉麦一茎六穗纎芒濯露疑因黒壤之宜香稼揺风若吐黄金之色岂非灵心昭应睿德感通降之自天何必来牟之咏甞之于庙先符孟夏之时凡在含生相趋动色臣谬当居守肃奉宗祧一穗两岐徒説张君之咏十亩千石方轻汜氏之书仰天意而増欢顾人心而载跃无任嘉忭之至状増宋秦观代蔡州进麦瑞图状勘防夲州自春已来屡得雨泽已于某月日具状奏闻讫今来二麦并已成熟地无髙下所收斗斛数倍当年及诸县节次申送致麦苖有一茎二穗或三穗其多有至五穗者甚多父老等皆云数十年无此丰熟亦未甞见有麦苖一茎至数穗者以此见临御以来功化日新利兴害去善气充塞致此嘉应臣待罪郡守目睹其事不敢隠黙谨画成图子一夲随状上进以闻颂増明李东阳瑞麦颂并序瑞麦颂丰年也和气旁逹嘉麦效祥颂声作焉以麦上德昭农事也维田有麦载被其陇既坚既实岐岐总总我塲我陇其积如踊皇徳斯播于植于动维此瑞麦曰帝之宠维麦在田载耕载胝我手足劬我耜铫以夕以朝中心孔怊载抃而讴于嵗之秋曰兹丰年维我民劳天监帝徳亦念民阻嘘以和风渥以甘雨贻我嘉麦及我谷黍维年之祥祈不我拒以徧率土于天之下于天之下永荷皇嘏赋増唐任瑗瑞麦赋建极惟皇昭铄于光出豫考卜乗时省方西自酆镐东廵洛阳顺天游而有庆缅日晷之云长徴贤宣室布政明堂风雨时序黎庶其康尽物称瑞穷灵委祥明含日月则阶蓂恒秀泽及草木而陇麦登芳于是辟离宫通禁苑覩兹瑞之所应实皇恩之烛逺朝任得人时唯贤相九流分职三旗协亮称尧舜之允敷同益賛而为唱曰珍瑞麦生我皇国凌寒而秀彰圣之德愿载东观之书以歌南薫之则既而帝曰钦哉天符聿来俾予光于四表惟尔翼于中台念幽芳之遂性知棫朴之当材且夫麦之为瑞其徳至矣居寒自生当暑荐羙含实珠净耀芒锋起既标咏于诗人亦称竒于缣史当其芃芃于野渐渐其秀将嗣谷以登年岂凌霜而不茂在昔唐叔嘉禾伊育昭彼周王天人斯穆今惟圣帝此焉攸淑涵之如春也及昼而繁荣就之如日也来牟而纷郁则有小儒怡然鼓腹照水镜之光鉴叅厯选之题目未登髙而赋成庶陈羙于金竹者也髙庭瑞麦赋圣人顺动文思钦明天地贞观品物咸亨去凭虚而就安处面周洛而背咸京云旗电发霜防林行太隂用事其日在斗万国来庭百神奔走泉潜动而荄落水益壮而氷厚冠异气于缭垣吐嘉麰于寒薮不忌风雪全抽两穗逼日月之光华得云雨之攸利芒纎纎而擢陇叶青青而耸翠同黍谷之移暄类榆林之因地瑞纪増焕嘉禾异植出天苑之称竒访人寰而未识凌玉霜而表劲挺金茎而孤植顾耀颖于年和望生成于地力倬彼藩翰其代天工即汉庭之相国类晋室之清通拜殊祥而北首列图史于南宫纡粹容于有穆冠鸿业而无穷实颖实栗是崇是奉可以为瑚琏之资可以为穜稑之种伟长至之驭序同少阳之在候成粒贵于鸟衔覆苗期于雉雊夫瑞也百王之珍事其生也二仪之大徳道泰则称物呈形政乖则羣方皆忒伊小草之何幸逢大人之允塞愿均照于离明祈作祯于王国乐章増宋史朝防乐章芃芃嘉麦擢秀分岐甘露夕洒惠风晨吹良农告瑞循吏称竒归羙英主折而贡之七言律诗増范成大次韵袁起岩瑞麦此麦两岐已黄熟其间又出一青枝亦已秀实传记所未载也民和神福固其宜况有仁先四者施吴稻即看收再熟周牟先已秀双岐薫风半老黄金穗梅雨重春绿玉枝乐不可支发咏田间日日是芳时五言排律原唐郑畋咏麦穗两岐圣虑忧千亩嘉苖荐两岐如云方表盛成穗忽标竒瑞露纵横滴祥风左右吹讴謡连上苑化日遍平陂史册书堪重丹青画更宜愿依连理树俱作万年枝张聿咏瑞麦瑞麦生尧日芃芃雨露偏两岐分更合异亩颖仍连冀获明王庆宁惟太守贤仁风吹靡靡甘雨长芊芊圣徳应多稔皇家配有年已闻天下泰谁为济西田诗散句増宋夏竦似法隂爻呈六穗或符阳数效三岐唐李峤瑞麦两岐秀白居易岐秀麦分花雀麦増尔雅蘥雀麦注即燕麦也本草雀麦一名杜姥草一名牛星草李时珍曰此野麦也燕雀所食故名日华夲草谓此为瞿麦非矣苏恭曰在处有之生故墟野林下苗叶似小麦而弱其实似穬麦而细周宪王曰燕麦穗极细每穗又分小又十数个子亦细小彚考増唐书刘禹锡传禹锡由和州刺史入为主客郎中复作游都观诗且言始谪十年还京师道士植桃其盛若霞又十四年过之无复一存唯兎葵燕麦动摇春风耳以诋权近博物志食鷰麦令人骨节断解丹铅录范文正公安抚江淮进民间所食乌昧草乞宣示六宫传诸戚里以抑奢侈乌昧草即今之野燕麦淮南谓麦曰昧故史从音为文燕麦滇南霑益一路有之土人以为朝夕常食非虚名也荞麦原荞麦一名荍麦一名乌麦一名花荞茎弱而翘然易长易收磨麫如麦故曰荞曰荍而与麦同名也俗亦唿甜荞以别防荞南北皆有之立秋前后下种密种则实多稀则少八九月熟性畏霜宜早种迟则少收苖髙一二尺茎空而赤叶绿如乌臼树叶开小白花甚繁密花落结实三棱嫩青老则乌黒性甘寒无毒降气寛中气盛有湿热者宜之若脾胃虚弱者不宜多食难消煑熟日中曝开口舂取米可作饭磨为麫滑腻亚于麦麫北人作煎饼及饼饵日用以供常食农人以为御冬之具南人但作粉饵食和猪羊肉热食不过十余顿即患热风忌同黄鱼食彚考増宋史礼志太宗景祐三年礼官宗正请每嵗秋季月甞豆甞荞麦后山谈丛颖谚曰黄口噤荞麦斗夏中候黄不鸣则荞麦可广种也水南翰记荞麦字韵书无之道蔵有药石尔雅唐元和间梅彪所集诸药隠名以粟黍荞麦豆为五弟髙昌行纪髙昌地产五谷惟无荞麦集藻七言古诗増宋陆游荞麦熟刈者满野喜而有作城南城北如铺雪原头家家种荞麦霜晴收敛少在家饼饵今冬不忧窄胡麻压油油更香油新饼羙争先甞猎归炽火燎雉兔相唿置酒喜欲狂陌上行歌忘恶嵗小妇红妆穗簪髻诏书寛大与天通逐熟淮南防误计诗散句増唐温庭筠日暮鸟飞散满山荞麦花宋戴敏颇动诗人兴满园荞麦花唐白居易独出门前望野田月明荞麦花如雪宋范成大落日青山都好在山间荞麦满芳洲陆游熟山僧分馎饦船来溪友饷薪樗唐白居易荞麦铺花白宋韩琦云铺荞麦花漫野陆游满村荞麦正离离暖日晖晖秀荞麦未收荞麦怯新霜金王良臣荞花冉冉蜜脾香元贡奎路转满川荞麦花别录増齐民要术凡荞麦五月耕经三十五日草烂得转并种耕三遍立秋前后皆十日内种之耕地三遍即三重着子下两重子黒上一重子白皆是白汁满饱如浓即须收刈之但对稍搭铺之其白者日渐尽变为黒如待上头总黒半已下黒子尽落矣附录苦荞麦原苦荞麦出南方春社前后种之茎青多枝叶似荞麦而尖花緑色实亦似荞麦而棱角不峭味苦磨为粉蒸使气饀滴去黄汁乃可为糕饵色如猪肝谷之下品瞿麦増尔雅大菊蘧麦注一名麦句姜即瞿麦广雅茈萎麦句姜蘧麦本草瞿麦一名巨句麦一名大兰一名地麫陶景云今出近道一茎生细叶花红紫赤可爱子颇似麦故名瞿麦别录増齐民要术种瞿麦法以伏为时一名地麫良地一亩用子五升薄田三四升亩收十石浑蒸曝干舂去皮米全不碎炊作餐甚滑细磨下绢簁作饼亦滑羙然为性多秽一种此物数年不絶耘锄之功更益劬劳御定佩文斋广羣芳谱巻七钦定四库全书御定佩文斋广羣芳谱巻八谷谱稻原稻一名稌有稉与秔同有穤与稬同尔雅云稌稻注云今沛国唿稌疏云案説文云沛国谓稻为糯秔稻属也字林云穤黏稻也秔稻不黏者夲草以稉米稻米为二物秔古稉字然秔穤甚相类黏不黏为异耳夲草云黏者为穤不黏者为稉穤者懦也稉者硬也又云稻稌者秔穤之通称夲草则专指糯以为稻也其性黏软故谓之穤堪作饭作粥南方以为常食北方以为佳品礼记祭宗庙之礼谓稻为嘉蔬周礼地官有稻人汉有稻田使者盖通稉糯而言也稉之熟也晚谓之晚稻稉之小者谓之籼籼熟早谓之早稻有早中晚三熟水旱二类南方土下泥涂多宜水稻北方地平惟泽土宜旱稻种类甚多増本草孟诜曰淮泗之间防多襄洛土稉米亦坚实而香南方多收火稻李时珍曰西南夷有烧山地为畬田种旱稻者谓之火米真腊有水稻髙丈许随水而长原其谷之红白大小不同芒之有无长短不同米之坚松赤白紫乌不同味之香否软硬不同性之温凉寒热不同大要北粳凉南粳温赤粳热白粳凉晚白粳寒新粳热陈粳凉叶与梗似小麦穗似大麦稃与实不相黏温中益气止烦渴和肠胃合芡实作粥益精强志聪耳明目其类为香一名香子粒小色斑以三五十粒入他米数升炊之芬芳香羙小香稻赤芒白粒其色如玉食之香美凡享奠延賔以为上品出闽中雪里拣粒大色白秆软而有芒三穗子一穗三百余粒出湖州箭子粒细长而白味甘香九月熟稻之上品胭脂赤香柔而甘舂煮之作纯赤色晚稻上品有一种性不畏卤可当咸湖近海口之田不得不种盖下白正月种五月刈其茎根复生九月再熟理生玉镜云一名再熟稻又谓之再撩麦争塲三月种六月熟此种早熟农人甚赖其利食新者争市之价倍贵青芋稻六月熟累子稻白漠稻七月熟此三种出益州大而长米半寸亦嘉种也木香秔粒小而性柔七月熟有红芒白芒之等虎掌稻赤穬稻蝉鸣稻俱七月熟早白稻一名小白一名细白粒赤而稃芒白五月初种八月熟九月熟者谓之晚白一名芦花白一名大白中秋稻粒白而大四月种八月熟八月望熟者谓之早中秋又谓之闪西风一丈红五月种八月收能水水深三四尺漫撒之能抽芽出水胜红莲粒长色斑摆栁稻性硬皮茎俱白紫芒稻粒白殻紫红莲粒大芒红皮赤三朝齐一名下马看秀防易矮白又名师姑粒白无芒秆矮俱五月种九月熟摭稻春种夏获七月再插十月熟金城种粒尖色红而性硬四月种七月熟髙仰所种松江谓之赤米下品也乌口稻一名冷水结再莳而晚熟色黒而耐水与寒稻之下品他如黄稻黄陆稻豫章青赤芒白米青甲等稻未可枚举増本草籼稻一名占稻种出占城国故名似稉而粒小各处有之品类亦多有赤白二色与稉大同小异理生玉镜自占城来作饭差硬宋氏使占城珍寳易之以给于民者六旬稻一名拖犂归粒小色白四月种六月熟又有八十日稻百日赤毘陵亦有六十日籼八十日籼百日籼之品百日赤百日籼俱白稃而无芒七八月熟其味白淡而红甘乌籼粒大而芒长秸柔而韧可织履饭之香美浙中以供賔客及老疾孕妇三月种七月收其田以莳晚稻可再熟广志稉有乌稉黒穬青幽白夏之名齐民要术案今世有尾紫稻青杖稻飞青稻赤甲稻乌陵稻白地稻孤灰稻原糯稻一名秫稻苖叶茎穗与粳稻同増本草宋马志曰秫稻米即糯米也其粒大小似秔米宋宼宗奭曰今造酒糯米也其性温故可为酒明李时珍曰南方水田多种之其性黏谷殻有红白二色或有毛或无毛米亦有赤白二色原米可炒食可酿酒可熬饧可作粢可煮糕可蒸糕水稻赤色者酒多糟少一种粒白如霜长三四分性黏滞难化多食令人身软拥诸经络气发痈疽疮疖中痛合酒食醉难醒小儿及病人防忌孕妇杂肉食之令子不利小猫犬食之脚屈不能行马食之足重其类为芦黄糯一名泥里变言不待日晒也粒大色白芒长熟防早其色易变酿酒防佳金钗糯粒长而酿酒倍多乌香糯色乌气香籼糯一名赶陈糯一名赶不着粒防长白稃有芒四月种七月熟小娘糯不耐风水四月种八月熟青秆糯稃黄芒赤已熟而杆防青防宜良田四月种九月熟矮糯一名矮儿糯尖大而色白四月种九月熟朱砂糯一名胭脂糯芒长而谷多白斑五月种九月熟羊脂糯色白性软五月种十月熟虎皮糯白斑五月种十月熟铁梗糯秆挺而坚马骔糯芒如马骔色赤秋风糯一名瞒官糯一名冷粒糯粒圆白而稃黄大暑可刈易种多收农人喜种之饭则糯酿则粳粜则减价多以代粳输租増齐民要术秫稻有九格秫雉木秫大黄秫常秫马身秫长江秫惠成秫黄满秫方满秫虎皮秫荟奈秫彚考原诗豳风十月获稻増周颂丰年多黍多稌传稌稻也礼记王制冬荐稻月令季秋之月天子乃以犬甞稻先荐寝庙周礼地官稻人掌稼下地以潴畜水以防止水以沟荡水以遂均水以列舍水以浍泻水以涉扬其芟作田凡稼泽夏以水殄草而芟荑之泽草所生种之芒种旱暵共其雩敛注泽草之所生其地可种芒种芒种稻麦也稻人共雩敛稻急水者也疏以下田种稻麦故曰稼下地但水钟曰泽有水及咸卤皆不生草即不得芒种故曰草所生余官不言共雩敛于此官特言共者以稻是水谷急须水故旱时特使共雩之发敛也夏官东南曰扬州其谷宜稻正南曰荆州其谷宜稻左传鄅人借稻注其君自出借稻盖履行之疏服防云借耕种于借田也战国防东周欲为稻西周不下水东周患之苏子谓东周君曰臣请使西周下水可乎乃徃见西周之君曰君之谋过矣今不下水所以富东周也今其民皆种麦无他种矣君若欲害之不若一为下水以病其所种下水东周必复种稻种稻而复夺之若是则东周之民可令一仰西周而受命于君矣西周君曰善史记夏本纪令益与众庶稻可种卑湿后汉书郡国志广陵郡有长洲泽吴王濞太仓在此注县多麋博物记曰千百为羣掘食草根其处成泥名曰麋畯民人随此畯种稻不耕而获其收百倍张堪传堪拜渔阳太守开稻田八千余顷劝民耕种以致殷富魏志夏侯惇传惇复领陈留济隂太守时大旱蝗虫起惇乃断太夀水作陂身自负土率将士劝种稻民頼其利呉志钟离牧传牧少居永兴躬自垦田种稻二十余亩临熟县民有识认之牧曰夲以田荒故垦之尔遂以稻与县人县长闻之召民系狱欲防以法牧为之请长曰君慕承宫自行义事仆为民主当以法率下何得寝公宪而从君耶牧曰此是郡界縁君意顾故来蹔住今以少稻而杀此民何心复留遂出装还山隂长自往止之为释系民民慙惧率妻子舂取稻得六十斛米送还牧牧闭门不受民输置道旁莫有取者牧由此发名晋书陶侃传侃甞出游见人持一把未熟稻侃问用此何为人云行道所见聊取之尔侃大怒曰汝既不佃而戏贼人稻执而鞭之是以百姓劝于农殖家给人足原晋书孝友传孙晷吴国富春人年饥谷贵人有生刈其稻者晷见而避之须去而出既而自刈送与之隐逸传郭翻居贫无业欲垦荒田先立表题经年无主然后乃作稻将熟有认之者悉推与之县令闻而诘之以稻还翻翻遂不受増晋书艺术传幸灵者豫章建昌人父母常使守稻羣牛食之灵见而不驱待牛去乃往理其残乱者其父母见而怒之灵曰夫万物生天地之间各欲得食牛方食奈何驱之父愈怒曰即如汝言复用理壊者何为灵曰此稻又欲得终其性南齐书孔琇之传琇之补吴令有小儿年十嵗偷刈邻家稻一束琇之付狱治罪或諌之琇之曰十嵗便能为盗长大何所不为县中皆震肃南史范云传文惠太子甞幸东田观获稻云时从文惠顾云曰此刈甚快云曰三时之务亦甚勤劳愿殿下知稼穑之艰难无徇一朝之宴逸也陈伯之传伯之年十三四好着獭皮冠刺刀候邻里稻熟輙偷刈之常为田主所见呵之曰楚子莫动伯之曰君稻幸多取一担何苦田主收执之因拔刀而进曰楚子定何如田主皆反走徐担稻而归原南史隐逸传晋陶潜为彭泽令公田悉令种秫稻妻子固请种粳乃使二百五十亩种秫五十亩种粳顾欢家贫父使田中驱雀欢作黄雀赋而归雀食稻过半父怒欲挞之见赋乃止増新唐书郭元振传元振为凉州都督遣甘州刺史李汉通辟屯田尽水陆之利稻收丰衍于頔传頔为湖州刺史部有湖陂异时溉田三千顷久廞废頔行县命修复隄阏嵗获秔稻蒲鱼无虑万计李百药传百药七嵗能属文父友陆乂等共读徐陵文有刈琅邪之稻之语叹不得其事百药进曰春秋鄅子借稻杜预谓在琅邪客大惊号竒童南蛮传环王稻嵗再熟牂牁无城郭土热多霖雨稻粟再熟堕婆登在环王南种稻月一熟宋史仁宗本纪庆厯四年五月幸玉津园观种稻礼志绍兴七年七月张浚等言雨泽稍愆乞祷上曰朕患不知四方水旱之实宫中种稻两区其一地下其一地髙髙者其苗有藁意矣须精加祈祷以救旱暵景徳四年十月二十九日诏皇太子宗室近臣诸帅赴玉宸殿翠芳亭观稻赐宴仍以稻分赐之食货志言者谓江北之民杂植诸谷江南専种秔稻虽土风各有所宜至于参植以防水旱亦古之制于是诏江南两浙荆湖岭南福建诸州长吏劝民益种诸谷江北诸州亦令就水广种秔稻并免其租江南两浙荆湖岭南福建土多秔稻湏霜降成实自十月一日始收租大中祥符四年帝以江淮两淛稍旱即水田不登遣使就福建取占城稻三万斛分给三路为种择民田髙仰者莳之盖旱稻也内出种法命转运使揭榜示民后又种于玉宸殿帝与近臣同观毕刈又遣内使持于朝堂示百官稻比中国者穗长而无芒粒差小不择地而生山海经箕尾之山其神状皆鸟身而龙首其祀之礼糈用稌米注稌稌稻也广漠之都后稷葬焉爰有膏稻注言味好滑如膏淮南子江水肥仁而宜稻稻生于水而不能生于湍濑之流伏防古今注惠帝三年桂宫阳翟俱雨稻米春秋説题辞稻之为言借也稻冬含水盛其德也故稻太隂精含水渐洳乃能化也江旁多稻固其宜也原孝经援神契污田宜稻蔡邕月令十月获稻人君甞其先熟故在季秋九月熟者谓之半夏稻増括地志自昆仑山以南多是平地而下湿土肥良多种稻嵗四熟留役駞马米粒亦极大防稽典録夏香有盗刈稻者香助收之盗慙送以还香香不受博物志下泉宜稻华阳国志江州县北有稻田出御米风土记稴稻之青穟米皆青白也原抱朴子南海晋安有九熟之稻増拾遗记乐浪之东有背明之国在扶桑之东见日出于西方其国昏昏常暗宜种百谷名曰融泽方三千里五谷皆良食之后天而老有浃日之稻种之十旬而熟有翻形稻言食者没而更生夭而有夀有明清稻食者延年也清肠稻食一粒厯年不饥原异物志交趾稻夏熟农者一嵗再种安成记安成郡毛亭田畴膏腴厥稻馨香饭若凝脂渊明别传渊明甞闻田水声倚杖久聼叹曰秫稻已秀翠色染人时剖胸襟一洗荆棘此水过吾师丈人矣増世説简文见田稻不识问是何草左右荅是稻简文还三日不出云宁有頼其末而不识其夲水经注九真太守任延始教耕犂俗化交土风行象林知耕以来六百余年火耕水耨法与华同名白田种白谷七月大作十月登熟名赤田种赤谷十二月作四月登熟所谓两熟之稻也述异记大禹时天雨稻古诗云安得天雨稻饲我天下民广雅稻穗谓之禾稻已割而复抽曰稻孙原西域记天竺国土溽热稻嵗四熟摩揭陀有异稻巨粒号供大人米増唐厯开元十九年扬州奏稆生稻二百一十五顷再熟稻一千八百顷其粒与常稻无异酉阳杂俎酆都稻名重思其米如石榴子粒稍大味如菱杜琼作重思赋曰霏霏春暮翠矣重思云气交被嘉谷应时原伪越外纪稻一年再熟今浙江温州稻一嵗两种广东又有三种田地气暖故也续仙传唐谢卿遇神仙设龙睛稻増东坡杂记黎子云言海南秫稻率三五嵗一变顷嵗儋人防重铁脚糯今嵗乃变为马眼糯草木性理有不可知者中呉纪闻红莲早稻自古有之陆鲁望诗云遥为晓风吟白菊近炊早稻识红莲三桞轩杂识五谷以稻为贵古人各以其类配之如以杀鸡配为黍谓野人之餐也以啜菽配饮水谓贫者之孝也以蔬食对菜羮谓贬降之食也惟食稻则对衣锦又祭祀以稻为嘉蔬公享大夫则以为吉饎是五谷以稻为贵也椒宫旧事成穆贵妃孙氏参政孙英之妹甞与上登香云阁观后苑刈稻上命宫人取酒来为赏丰饮令妃诵诗侑酒妃为歌李绅悯农诗上大悦赐予有加戒庵漫笔稻花白而瓣少者米贱多而色黄则贵俗云银花贱金花贵也奎瀛胜览旧港土沃人稠地宜稼穑谚云一季种田三季收稻言收获广也海槎余録黎俗四五月必集众斫山木纵火烧尽土下尺余亦且热透徐徐锄转种旱稻曰山禾米粒大而香可食连收三四熟涌幢小品暹罗国稻其粒盈寸燕山丛録房山县有石窝稻色白味香羙以为饭虽盛暑经数宿不餲原一统志雷阳界稻十一月下种扬雪耕耘次年四月熟与他地迥异稻花午开暮合开合皆于日中香甚有至七开七合者集藻启増梁庾肩吾荅湘东王赉稉米启窃以农夫力耕时逢俭嵗疎贱时泽必取丰年防斛泻珠嘉闻陶量翻庭委玉欣见马图又出梁国之阙一字租兼水陆之殊品伊尹説而不至石崇豪所未及遇处黙之得賔同苻朗之举箸长河可塞上徳无酬又味重新城香逾涝水连舟入浦似彦伯之南归积地为山疑马援之西至不待候沙同新渝之再熟无劳拜石均辽仓之重满前恩未逺次渥仍流墨翟假以故书裴楷慙其国赐谢东宫赉稉米启水鸣蝉香闻七里琼山合颖租归十县肩吾人慙振藻徒降人间之松职滥更繁空撤家丞之俸成珠委地事重逢仙游玉为粮珍逾入楚虽复激水沧流不待监河之説春风扫地方诮文学之篇书増魏文帝与朝臣论秔稻书江表惟长沙名有好米何得比新城秔稻耶上风吹之五里闻香宋苏轼与弟子由书或为予言草木之长常在昧明间早起伺之乃见其拔起数寸竹笋尤甚夏秋之交稻方含秀黄昏月出露珠起于其根累累然忽自腾上若推之者或缀于茎心或缀于叶端稻乃秀实验之信然此二事与子由养生之説契故以此为寄赞增晋湛方生庭前植稻苗赞蒨蒨嘉苖离离阶侧弱叶繁蔚圆株疎植清流津根轻露濯色文赋散句増汉张衡南都赋若其厨膳则有华芗重秬臯香秔郑婚礼谒文秔稻馥芬婚礼之珍袁淮观殊俗河内青稉新成白稉晋左思吴都赋国税再熟之稻宋苏轼与李公择书轼见在东坡作陂种稻劳苦之中亦自有乐事五言古诗御制秋日出郊观稼秋气日寥迥万象皆苍苍朝暾被渥露草木含晶光西成方届候农事将筑塲于焉省敛获令典重百王轻轩屏前置夙驾无严装郊原一以眺烟树纷成行微风散深樾清流抱回塘土脉秀且沃篝车郁相望新防粲如月刈此溪云黄捃拾复何幸遗秉满道旁鸟雀互翔集妇子咸悦康行将吹苇籥报尔千斯箱眷言三时勤艰难讵可忘茫茫视九壤岂尽歌丰穰二鬴茍不充予饥惄如伤幸兹乐有年时若雨与旸朂哉慎所丽田功庶无荒増晋陶潜庚戌岁九月中于西田获稻人生归有道衣食固其端熟是都不营而以求自安开春理常业嵗功聊可观晨出肆微勤日入负禾还山中饶霜露风气亦先寒田家岂不苦弗获辞此难四体诚乃疲庶无异患干盥濯息檐下斗酒散襟颜遥遥沮溺心千载乃相关但愿常如此躬耕非所叹原唐杜甫行官张望补稻畦水归东屯大江北百顷平若桉六月青稻多千畦碧泉乱插秧适云已引熘加溉灌更仆徃方塘决渠当断岸公私各地着浸润无天旱主守问家臣分明见溪伴芊芊炯翠羽剡剡生银汉鸥鸟镜里来关山雪边防秋菰成黒米精凿传白粲玉粒足晨炊红鲜任霞散终然添旅食作苦期壮观遗穗及众多我仓戒滋蔓秋行官张望督促东渚刈稻向毕清晨遣女奴阿稽竖子阿叚徃问东渚雨今足伫闻稉稻香上天无偏颇蒲稗各自长人情见非类田家戒其荒功夫竞搰搰除草置岸傍谷者命之夲客居安可忘青春具所务勤垦免乱常吴牛力容易并驱动莫当丰苖亦已穊云水照方塘有生固蔓延静一资隄防督领不无人提携颇在纲荆扬风土暖肃肃候微霜尚恐主守疎用心未甚臧清朝遣婢仆寄语逾崇冈西成聚必散不独陵我仓岂要仁里誉感此时世忙北风吹蒹葭蟋蟀近中堂荏苒百工休郁纡迟暮伤增李觏获稻朝阳过山来下田犹露湿饷妇念儿啼逢人不敢立青黄先后收断折伛偻拾鸟防盈官仓新租喜复入陆游稻陂白水满稻陂投种未三宿新秧出水面已作纎纎绿年来残俸絶所望在一熟见之喜欲舞不复忧半菽想当西成时载重压车轴病齿幸已劳往矣分社肉代乡邻作插秧歌浸种二月初挿秧四月中小舟载秧把往来疾于鸿吴盐雪花白村酒粥面浓长歌相赠荅宛转含豳风日暮飞浆归小市鼓咚咚起居问尊老勤俭教儿童何人采此语为我告相公不必赐民租但愿年屡丰元赵孟頫题耕图正月田家重元日置酒会邻里小大易新衣相戒未明起老翁年已迈含笑弄孙子老妪惠且慈白髪被两耳杯盘且罗列饮食致甘防相唿团栾坐聊慰衰莫齿田硗借人力粪壤要锄理新嵗不敢闲农事自兹始二月东风吹原野地冻亦已消早觉农事动荷锄过相招迟迟朝日上炊烟出林梢土膏脉既起良耜利若刀髙低徧翻垦宿草不待烧幼妇颇能家井臼常自操散灰缘旧俗门迳环周遭所冀嵗有成殷勤在今朝三月良农知土性肥瘠有不同时至万物生芽蘖由地中秉耒向畎亩忽徧西与东举家往于田劳瘁在尔农春雨及时降被野何蒙蒙乗兹各布种庶望西成功培根利秋实仰天望年丰但使隂阳和自然仓廪充四月孟夏土加润苖生无近逺漫漫冐浅陂芃芃被长坂嘉谷虽已殖恶草亦滋蔓君子与小人并处必为患朝朝荷锄往薅耨忘疲倦旦随鸟雀起归与牛羊晚有妇念将饥过午可无饭一饱不易得念此独长叹五月仲夏苦雨干二麦先后熟南风吹陇亩惠气散清淑是为农夫庆所望实其腹酤酒醉比邻笑语声满屋纷然收获罢髙廪起相属有周成王业后稷播百谷皇天贻来牟长世自兹卜愿言仍嵗稔四海尽防福六月当暑耘水田农夫亦良苦赤日背欲裂白汗洒如雨匍匐行水中泥淖及腰膂新苗抽利剑割肤何痛楚夫耘妇当馌奔走及亭午无时暂休息不得避炎暑谁怜万民食粒粒非易取愿陈知稼穑无逸传自古七月大火既西流凉风日凄厉古人重稼穑力田在匪懈郊行省农事禾黍何斾斾碾以他山石玉粒使人爱大祀湏粢盛一一稽古制是为五谷长异彼稊与稗炊之香且羙可用享上帝岂惟足食人一饱有所待八月白露下百草茎叶日纷委是时禾黍登充积徧都鄙在郊既千庾入邑复万轨人言田家乐此乐谁可比租赋以输官所余足储峙不然风雪至冻馁及妻子优游茅檐下庶可以卒嵗太平元有象治世乃如此九月大家饶米麫何啻百室盈纵复人力多舂磨常不停激水转大轮硙碾亦易成古人有机智用之可厚生朝出连百车莫入还满庭勾稽数多寡必假布算精小人好争利昼夜心营营君子贵知足知足万虑轻十月孟冬农事毕谷粟既已蔵弥望四野空藳秸亦在塲朝廷政方理庶事和隂阳所以频嵗登不忧旱与蝗置酒燕乡里尊老列上行肴羞不厌多炰羔复烹羊纵酒穷日夕为乐殊未央祷天祝圣人万年长夀昌十一月农家值丰年乐事日熙熙黒黍可酿酒在牢羊豕肥东邻有一女西邻有一儿儿年十五六女大亦可笄财礼不求备多少取随宜冬前与冬后昏嫁利此时但愿子孙多门户可扶持女当力蚕桑男当力耘耔十二月一日不力作一日食不足惨淡嵗云莫风雪入破屋老农气力衰伛偻腰背曲索绹民事急昼夜互相续饭牛欲牛肥茭藳亦预蓄蹇驴虽力弱挽车致百斛农家极劳苦嵗岂恒稔熟能知稼穑艰天下自防福明高启看刈禾农工亦云劳此日始告成往获安可后相催及秋晴父子俱在田札札防有声黄云渐收尽旷望空郊平日入负担归讴歌道中行鸟雀亦羣喜下啄飞且鸣今年幸稍丰私廪各已盈如何有贫妇拾穗犹京师尝吴稉新秔粲如玊逺漕来中吴初甞爱精凿想出官田租我夲东臯民少年习耕锄霜天万穗熟恣啄从饥乌日暮刈获归妻孥共欢唿茅屋夜舂急风雨江村孤晨炊满家香荐以出网鲈如今幸防恩遨游在南都门前半区田别来想已芜长年盗寸廪补报一事无投匕忽叹息饱食慙农夫七言古诗增唐张籍江村行南塘水深芦笋齐下田种稻不作畦耕塲磷磷在水底短衣半染芦中泥田头刈莎结为屋归来系牛还独宿水淹手足尽为疮山防绕衣飞扑扑桑村椹黒蚕再眠小姑采桑不饷田江南热旱天气毒雨中移秧颜色鲜一年耕种长苦辛田熟家家将赛神宋陆游农家秋晩戏咏鞭地如镜筑我塲破砻玉粒输官仓九月野空天欲霜甑中初喜新稉香舍边萧萧落叶多野蚕出茧飞黄蛾寒蔬种罢醉且歌只鸡短纸赛园婆杨万里插秧歌田夫抛秧田妇接小儿拔秧大儿插笠是兜鍪蓑是甲雨从头上湿到胛唤渠朝餐歇半霎低头折腰只不荅秧根未牢莳未匝照管鵞儿与雏鸭五言律诗御制观苗无意到潭柘咏时景昼永薫风至清泉决决长芳年添景色迟日换流光旧竹随隄发新花满涧香观苖不觉晚防雨衣裳原唐杜甫茅堂检校收稻二首香稻三秋末平田百顷间喜无多屋宇幸不碍云山御裌侵寒气甞新破旅颜红鲜终日有玊粒未吾悭稻米炊能白秋葵煮复新谁云滑易饱老借软俱匀种幸房州熟苖同伊阙春无劳映渠盎自有色如银蹔往白帝复还东屯复作归田去犹残获稻功筑塲怜穴蚁拾穗许村童落杵光辉白除芒子粒红加餐可扶老仓庾慰飘蓬宋陆游统分稻晚归出裹一箪饭归收百把禾勤劳解堪忍余暇更吟哦嵗恶増吾困家贫赖汝多村醪莫辞醉羮芋学岷峨眀石沆观稻稻水千区暎村烟防处斜冷风低树起轻浪细浮花鸟雀深深圃凫鹥浅浅沙社歌声不絶于此见年华七言律诗御制入关见雨膏润泽禾苗茂遂喜而有作甘雨时霖为洗兵恰逢战胜武功成军容万队初旋凯妇子千村正馌耕天意要荒同职贡人欢闾井共升平征途每忆民生事喜见桑麻惬此情増唐唐彦谦西眀寺威公盆池新稻为笑江南种稻时露蝉鸣后雨霏霏莲盆积润分畦小藻井垂隂擢秀稀得地又生金粟界结根仍对水田衣支公尚有三吴思更使幽人忆钓矶宋唐庚端孺籴米龙川得稉穤数十斛以归作诗调之倒拔孤舟入瘴烟归来百斛泻丰年炊香未数神江白酿滑偏宜佛迹泉饱去定知频梦与醉中何至便妨禅凭君为比长安米防直公车牍防千杨万里种秧田底泥中迹尚深折花和叶插畦心晩秧初捻金绒线先种输他绿玉鍼云垅雾畴俱水响丝风毛雨政春深莫聼布谷相煎急且为提壶强劝斟朱子次秀野泛沧波馆至赤石观刈早稻韵绿云黄半武夷乡碧水萦纡一长闻道放船飞皁盖定知行酒载红裳櫂讴如贺丰年信乐饮闲酬此日凉禾黍谁言不阳艶晚炊流咏有余香眀顾清获稻用分秧韵负郭园池宅田老晴天气太平年获来禾稻丛髙廪散出牛羊满近川馈启甑山腾雾霭蚁香醅瓮起沦涟斜阳一枕西牕梦纵有丹青不与传五言排律増宋欧阳修和刘原父从幸后苑观稻呈讲筵诸公禁籞皇居接香畦镂槛边分渠自灵沼种稻满滮田六谷名居首三农政所先擢茎防德茂养实以时坚晓谒龙池罢行瞻凤盖翩粹容知喜色嘉瑞奏丰年衰病慙经学陪游与俊贤安知帝力及但乐嵗功全拜赐秋风里分行黼座前自怜台笠叟来缀侍臣篇五言絶句増唐韩愈和虢州刘使君稻畦罫布畦堪数枝分水莫寻鱼肥知已秀鹤没觉初深宋梅尧臣稻畦浅浅碧水平青青稻苗长偏知楚客爱白鹭飞下上七言絶句御制题耕图浸种暄和节候肇农功自此勤劳处处同早辨东田穜稑种褰裳渉水浸筠笼耕土膏初动正春晴野老支笻早课耕辛苦田家惟穑事陇边时聼叱牛声耙耨每当旰食念民依南亩三时愿不违已见深耕还易耨绿蓑青笠雨霏霏耖东阡西陌水潺湲扶耖泥涂未得闲为念饔飱由力作敢辞竭蹷向田间碌碡老农力穑虑偏周早夜扶犂未肯休更驾乌犍施碌碡好教春水满平畴布秧农家布种避春寒甲坼初萌可观自昔虞书传播谷民间莫作等闲防初秧一年农事在春深无限田家望嵗心爱清和天气好绿畴千顷露秧鍼淤防从来土沃借农勤丰歉皆由用力分薙草洒灰滋地利心期千亩稼如云拔秧青葱刺水满平川移植西畴更勃然节序惊心芒种迫分秧须及夏初天插秧千畦水泽正弥弥竞插新秧恐后时亚旅同心欣力作月明归去莫嫌迟一耘丰苗翼翼出清波荑稗丛生可若何非种自应芟薙尽莫敎稂莠败嘉禾二耘曽为耘苖结队行更忧宿草去还生陇间餽馌频来往劳勚田家妇子情三耘防防盈畦日正长复勤穮蓘下方塘堪怜曝背炎蒸下惟冀青畴发紫芒灌漑塍田六月水泉微引熘通渠迅若飞转尽桔橰筋力瘁斜阳西下未言归收刈满目黄云晓露晞腰鎌获稻喜晴晖儿童处处收遗穗村舍家家荷担归登塲年谷丰穰万寳成筑塲纳稼积如京廻思望杏瞻蒲日多少辛勤感倍生持穗南亩秋来庆阜成瞿瞿未释老农情霜天晓起唿邻里遍聼村村打稻声舂碓秋林茆屋晚风吹杵臼相依近短篱比舍舂声如和荅家家篝火夜深时籭谩言嘉谷可登盘穅秕还忧欲去难粒粒皆从辛苦得农家真作雨珠防簸扬作苦三时用力深簸扬偏爱近风林须知白粲流匙滑费尽农夫百种心砻经营阡陌苦胼胝艰食由来念阻饥且喜稼成登石硙从兹鼓腹乐雍熙入仓仓箱顿满各欣然补葺牛牢雨雪天到盖蔵休暇日从前拮据已经年祭神东畴举趾祝年丰喜见盈宁百室同粒我烝民遗泽逺吹豳击鼓报难穷畅春园观稻时七月十一日也七月紫芒五里香近园遗种祝祯祥炎方塞北皆称瑞稼穑天工乐嵗穰増唐韦荘稻田绿波春浪满前陂极目连云防肥更被鹭鸶千雪破烟来入画屏飞宋滕白观稻稻穗登塲谷满车家家鸡犬更桑麻漫栽木槿成篱落已得清隂又得花周遭圩岸缭山城一眼圩田翠不分行到秋苗初熟处翠茸锦上织黄云范成大插秧种密移疎绿毯平行间清浅縠纹生谁知细细青青草中有丰年击壤声东门外观刈熟潮到灵桥绿绕船海边力穑屡丰年淡青山色深黄稻恰是胥门九月天陆游秋晩新筑塲如镜面平家家欢喜贺秋成老来懒惰慙丁壮羙睡中闻打稻声夜闻邻家治稻二顷春芜废不耕半生名宦竟何成归来每羡邻家乐月下风传打稻声稻饭买得乌犍遇嵗穰此身永免属官仓塘南塘北九千顷八月村村稻饭香刘诜秧老歌三月四月江南村村村插秧无朝昏红妆少妇荷飰出白头老人驱犊奔诗散句増汉茅山父老歌佳雨灌畦稻陆田亦复周唐李邕负郭喜秔稻安时歌吉祥杜甫荆扉临野碓半湿捣香秔云帆转辽海粳稻来东吴白居易稻饭红似花调沃新酪浆元稹年年十月暮珠稻欲垂新李贺昌谷五月稻细青满平水杜牧罢亚百顷稻西风吹半黄宋苏轼共防山下稻凉叶晚翻翻郭祥正选种随土宜播植穤与秔陆游获稻黄云巻舂稉玉粒新新蔬经雨绿晚稻得霜红白稻雨中熟黄鵶桑下鸣戴复古稻田秋后雀茅舍午时鸡张伯玉防防西成稻逍遥北海尊元李孝光日气常蒸稻天香喜酿花原唐杜甫东屯稻畦一百顷北有涧水通青苖稻米流脂粟米白公私仓廪俱丰实宋苏轼翠浪舞翻红防防白云穿破碧玲珑君家稻田冠西蜀玊扬珠三万斛増张耒裹饭送君吾岂敢黄云防防连东臯原毛滂百里饱防红防防一杯轻愧黒蜿蜒何扶良田膴膴无西东防防卧畦云满丛十里稻香新绿野一声歌断旧青楼増陆游未论莼羮与羊酪新秔要胜太仓红氷鱼可钓羮材足霜稻方登籴价平春雨乍晴霜吐叶秋风初冷稻吹花筑陂处处移新稻乗屋家家补破茆春粳入甑香炊玉压酒鸣槽滴碎珠万里秋风菰菜老一川明月稻花香泥融无块水初浑雨细有痕秧正绿僧惠洪想见龙城山下路一川秋色稻花风元李孝光梅月逢庚江雨歇稻花迎午水风凉梁庾肩吾青花出稻苗原周庾信六月蝉鸣稻増唐王维郧国稻苖秀杜甫秔稻共比屋稻获空云水甞稻雪翻匙秔稻熟天风李颀白瓯贮香稉李嘉祐时雨稻秔齐桞宗元霜稻侵山平韩愈刈稻担肩頳张籍野气稻苖风孟郊种稻耕白水淅玉炊香稉白居易绿科秧早稻红粒绿浑稻鹿米麞牙稻朱庆余雨色稻苖深许浑霜秔野碓舂方干香稉倩水舂郑谷开懐江稻熟韦荘稻熟渚禽肥田深黍稻低钱珝晚晴贪获稻宋梅尧臣清风生稻花王安石黄焦下泽稻范成大稻穗黄欲卧陆游云碓舂秔白园丁刈霜稻露下稻花香金完颜璹禾短新村墅元刘因脉脉稻分沟方夔移秧趁芒种李孝光城里鉴湖稻原唐杜甫香稻啄残鹦鹉粒增李嘉祐万畦新稻傍山村李贺荒畦九月稻乂芽李郢小田微雨稻苖香皮日休处处路傍千顷稻殷璠千里稻花应秀色韦庄稻花香泽水千畦南亩秋风白稻肥秋雨防家红稻熟满畦秋水稻苖平杜荀鹤稻苖平入水云间宋梅尧臣霜前稻熟舂红稃王安石畦稻新春滑欲流稻畦蔵水绿秧齐苏轼乌程霜稻袭人香红稻白鱼饱儿女黄庭坚禾舂玉粒送官仓王炎稻如马尾覆沟塍范成大江头一尺稻花雨陆游稻陂雨细丰年候压塍霜稻报丰年稻垅青秧漫漫平雨足人畦千顷稻杨万里早黄稻穗已长须元马祖常江田稻花露始零李孝光稻尽秋田孕更青词増宋曹文龙绛唇霜落吴江万畦香稻来塲圃夜村舂处茅屋寒灯雨玊粒长腰沉水温温注相留住共抄云子更聼歌声驻别录原田家五行雨水节烧干镬以糯稻爆之谓之孛娄花占稻色自早禾至晚稻皆爆一握各以器列比并分数断髙下以番白多为胜卜人口亦如之种稻甲子戊辰己巳庚午辛未壬申癸酉甲戌丙子丁丑戊寅己卯癸未甲申戊子己丑庚寅辛卯甲午庚子辛丑壬寅甲辰丙午丁未戊申己酉壬子癸丑庚申辛酉壬戌癸亥成收开日忌平闭丑日犂田须犁耙三四遍青草或粪穰灰土厚铺于内烂打平方可撒种则肥而发旺浸种宜甲戌壬午壬辰成开日早稻清明节前浸晚稻谷雨前后浸用稻草包裹一斗或二三斗投于池塘水内缸内亦可昼浸夜收不用长流水难得生芽若未出用草之浸三四日微见白芽如鍼尖大取出于隂处隂干密撒田内候八九日秧青放水浸之糯稻出芽较迟浸八九日如前微见白芽方可种撒时必晴明则苖易亦湏防潮候二三日复撒稻草灰于上易生根插秧庚午辛未癸酉丙子己卯壬午癸未甲申甲午己亥庚子癸卯甲辰丙午戊申己酉己未辛酉成收开日芒种前后插之早稻宜上旬防秧时轻手防出就水洗根去泥约八九十根作一小束却于犁熟水田内插栽每四五根为一丛约离六七寸插一丛脚不宜频那舒手只插六丛却那一遍再插六丛再那一遍逐渐插去务要整直摥稻稻初发时用扬耙于稞行中摥去稗草易耘搜松稻根则易旺耘稻摥稻后将灰粪或麻豆饼屑撒田内用水耘去草尽净近秋放水将田泥涂光谓之熇稻待土裂车水浸灌之谓之还水谷成熟方可去水或遇天少雨急锄一遍弗令开裂俟天兴云则浇肥粪待雨弗致缺水则稻发不遏水稻稻之名不一然非水则无以生种艺之法宜选上流出水便其性也种稻者蓄陂塘以潴之置隄闸以止之种时先放水十日后曵碌碡十遍地既熟浄然后下种候苗生五六寸拔而秧之髙七八寸则耘之耘毕放水熇之欲秀复用水浸之苖既长茂复薅拔以去莨莠农家收获尤当及时江南上雨下水收稻必用乔杆笎架乃不遗失旱稻宜用下田齐民要术曰凡下田停水处燥则坚垎湿则污泥难治而易荒墝埆而杀种春耕者杀种尤甚故宜五六月暵之以拟大麦如水涝不得种九月一转至春种稻万不失一凡种下田不问秋夏候水尽地白背时速耕耙耢频翻令熟二月半种稻为上时三月为中时四月初及半为下时渍种令开口耧耩掩种之即再遍耢苗长三寸耙耢而锄之锄欲速每经一雨輙耙耢苖髙尺许则冐雨薅之科大如穊者五六月中霖雨时拔而栽之入七月不复任栽今闽中有占城种即黄籼也性耐旱髙仰处皆宜种谓之旱占其米粒大而且甘早种早熟六十日即可获为旱稻佳种北方水源颇少惟陆地霑湿处种稻其耕锄薅拔一如前法増齐民要术治旱稻赤米令饭白法莫问冬夏常以熟汤浸米一食久然后以手挼之汤令泻去即以冷水淘沃挼去白乃止饭色洁白无异清流之米又赤稻一臼米里着蒿叶一把白盐一把白之即絶白御定佩文斋广羣芳谱巻八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九谷谱黍原黍汜胜之书云黍者暑也待暑而生暑后乃成也説文云黍可为酒従禾入水为意六书精蕴云禾下从氽象细粒防垂之形古今注云禾之黏者为黍一名秬尔雅云秬黒黍一名秠尔雅云秠一稃二米注云此亦黒黍但中米异耳有黄白黎三色米皆黄比粟防大北人唿为黄米属火南方之谷性温益气补中久食令人多热小儿忌食他如牛黍燕颔马革驴皮稻尾大黒黍秀成赤黍皆黍之异名也増广志有湿屯黄黍有田黍塸云莺鸽之名齐民要术今俗有莺阙一字黍半夏黍博雅黍穰谓之防原苗穂与稷同宜肥地多収刈后乗湿即打则稃易脱迟则稃着粒上难脱彚考原诗王风彼黍离离曹风芃芃黍苗隂雨膏之小雅我黍与与大雅诞降嘉种维秬维秠恒之秬秠是获是亩周颂丰年多黍多稌増诗小序华黍时和嵗丰宜黍稷也礼记曲礼黍曰芗合疏黍曰芗合者夫谷秫者曰黍秫既輭而相合气息又香故曰芗合也原王制秋荐黍月令仲夏之月农乃登黍天子乃以雏尝黍羞以含桃先荐寝庙注必以黍者黍火谷气之主也増周礼天官羊宜黍疏羊宜黍者羊味甘热黍味苦温甘苦相成故云羊宜黍左传其蔵之也黒牡秬黍以享司寒国语黍而不黍不能蕃庶原史记封禅书管仲说威公曰古之封禅鄗上之黍北里之禾所以为盛増汉书律厯志度者分寸尺丈引也所以度长短也本起黄钟之长以子谷秬黍中者一黍之广度之九十分黄钟之长注师古曰子谷犹言谷子秬即黒黍中者不大不小也言取黒黍谷子大小中者率为分寸也原宋书符瑞志黄帝时南夷乗白鹿来献秬鬯増隋书隠逸传李士谦字子约赵郡平棘人也李氏宗党豪盛每至春秋二社必髙防极欢无不沉醉喧乱尝集士谦所盛馔盈前而先为设黍谓羣从曰孔子称黍五谷之长荀卿亦云食先黍稷古人所尚容可违乎少长肃然不敢弛惰退而相谓曰既见君子方觉吾徒之不徳也唐书王绩传绩有奴婢数人种黍春秋酿酒养凫雁莳药草自供山海经广都之野后稷葬焉爰有膏黍膏稷注言味好滑如膏驩头之国维宜芑苣樛杨是食注苣黒黍今字从禾原家语孔子侍坐扵鲁哀公设桃具黍公曰以黍雪桃也孔子对曰夫黍五谷之长也祭先王以为上盛果有六而桃为下祭先王不得入扵庙丘闻之也君子以贱雪贵不闻以贵雪贱今以五谷之长雪蓏之下是侵上忽下也増列子邹衍在燕有谷地美而寒不生五谷邹子吹律而温气至今传名曰黍谷原韩子呉起欲攻秦小亭置一石赤黍扵东门外令人能徙于西门外者赐之上田宅人争徙之乃下令曰眀日攻秦先登者与之大夫赐之上田宅扵是攻之一朝而防増韩子韩昭侯之时黍种尝贵尠有昭侯令人覆廪廪吏果窃黍种而粜之淮南子渭水多力而宜黍焦氏易林中田髙黍以享王母受福千亿所求大得下田种黍芳华当齿大雨淋集纷荣满壅春秋佐助期黍神名侜佞姓兰郝春秋说题辞精移火转生黍夏出秋改黍者缩也故其立字木入米为黍酒以扶老东观汉纪承宫字少子琅琊人尝将妻子入华盖蒙隂山谷耕种禾黍临熟人就认之宫便推与而去由是发名古今注和帝元兴元年黒黍穂一禾二实或三四实生任城得粟二斛八斗以荐宗庙博物志黒坟宜麦黍纪年书恵成王八年雨黍文中子艺黍登场嵗不过数石以供祭祀賔客之酒也谈薮王元景大醉杨遵彦曰何大低昻元景曰黍熟头低麦熟头昻黍麦俱有所以低昻农桑通诀秬鬯一卣此言黍之为酒尚矣今有赤黍米黄而黏可蒸食白黍酿酒亚扵糯秫又北地逺处惟黍可生其茎穂低小可以酿酒又可作馔粥黏滑而甘凡祭祀以为上盛贵其色味之美也原成化元年天雨黒黍扵襄阳集藻赋増晋嵇含孤黍赋余慎终屋之南荣有孤黍生焉因泥之湿遭土之润宿昔芽蘖滋茂甚速涂燥根浅忽然萎陨深感此黍不韬种以待时贪荣弃本寄身非所自取凋枯不亦宜乎文赋散句原汉张恊七命大梁之黍琼山之禾唐稷播其根农帝尝其华増刘颖鲁都赋禾黍油油秔族垂芒残穂满握一颖盈箱魏王粲登楼赋华实蔽野禾黍盈畴四言古诗原晋束晳华黍黮黮重云习习和风黍华陵巅麦秀丘中靡田不播九谷斯丰奕奕霄蒙蒙甘霤黍发稠华亦挺其秀靡田不植九谷斯茂无髙不播无下不植芒芒其稼参参其穑稸我王委充我民食玉烛阳眀显猷翼翼诗句増唐李白东臯春事起种黍早归田杜甫耕田秋雨足禾黍已映道頼知禾黍収已觉糟床注原耿湋古道无人行秋风动禾黍宋苏轼今年秋应熟过従饱鸡黍金赵元还思酿新黍瓮面挹秋江唐曹邺黒黍春来酿酒饮青禾刈了驱牛载増韦应物禾黍积东菑宋邵雍黄黍秋正熟陆游种黍蹋麴糵唐白居易陶令有田唯种黍韦庄主人馈饷炊红黍宋王安石连山没云皆种黍陆游黍酒新成压小槽别录増齐民要术凡黍穄田新开荒为上大豆底为次谷底为下地必欲熟再转乃佳若春夏耕者下种后再劳为良一亩用子四升三月上旬种者为上时四月上旬为中时五月上旬为下时夏种黍穄与植谷同时非夏者大率以椹赤为候谚曰椹离离种黍时燥湿候黄塲种讫不曵挞常记十月十一月十二月冻树日种之万不失一冻树者凝霜封着木条也假令月三日冻树还以月三日种黍他皆仿此十月冻树宜早黍十一月冻树宜中黍十二月冻树宜晩黍若従十月至正月皆冻树者早晚黍悉宜也苖生陇平即宜杷劳锄三遍乃止锋而不耩苖晚耩即多折也刈穄欲早刈黍欲晩穄晩多零落黍早米不成皆即湿践之穄践讫即蒸而裛之不蒸者难舂米碎蒸则易舂米坚香气经夏不歇黍宜晒之令燥湿聚则郁凡黍黏者収薄穄味美者亦収薄难舂杂隂阳书曰黍生扵榆六十日秀秀后四十日成黍生扵巳壮扵酉长扵戌老扵亥死扵丑恶扵丙午忌于丑寅卯穄忌扵未寅孝经援神契云黒坟宜黍麦尚书考灵曜云夏火星昬中可以种黍菽汜胜之书曰种黍必待暑先夏至二十日此时有雨疆土可种黍一亩三升黍心未生雨灌其心心伤无实黍心初生畏露令人对持长索槩去其露日出乃止凢种黍覆土锄治皆如禾法欲疎扵禾按疎黍虽科而米黄又多减及空令穊虽不科而米白且均熟不减更胜踈者汜氏云欲疎扵禾其义未闻崔氏曰四月蚕入簇时雨降可种黍禾夏至先后各二日可种黍虫食李者黍贵也原制用三月三日取黍麪和菜作羮避时气黍米性黏可酿酒可作饧可蒸煮为糕糜五月五日俗以菰叶裹成糭名角黍祭三闾大夫遗制也合葵菜食成痼疾合牛肉白酒食生寸白蛊穰及根煑汁解苦瓠毒浴去浮肿醉卧黍穰令人生厉落眉发稷原稷一名穄六书故云稷穄同声实一字也本草云稷従畟畟进力治稼也种稷者必畟畟进力也南人承北音唿稷为穄谓可供祭也一名粢尔雅云粢稷疏云粢者稷也闗西谓之音靡见唐本草冀北谓之防音牵去声广雅云防穄也苖似芦茎髙三四尺有毛结子成枝而疎散外有薄殻粒如粟而光滑色红黄米似粟米而稍大色黄鲜麦后先诸米熟炊饭疎爽香美故以供祭食之益气安中宜脾利胃凉血解暑压丹石毒属土脾之谷也脾病宜食多食发冷病増本草稷与黍一类二种也黏者为黍不黏者为稷稷可作饭黍可酿酒犹稻之有稉与糯也其色有赤白黄黒数种黒者禾稍髙俗通唿为黍子不复唿为稷矣北边地寒种之有补河西出者颗粒尤硬广志穄有赤白黒青黄莺鸽凡五种破减稷逼麦稷此二者以四月熟齐民要术按今俗有驴皮穄博雅稷穰谓之防彚考原诗王风彼稷之苖小雅我稷翼翼増礼记曲礼稷曰眀粢疏稷曰眀粢者稷粟也眀白也言此祭祀眀白粢也月令孟秋之月农乃登谷注谷谓稷也周礼天官豕宜稷疏豕宜稷者牝猪味酸牝猪味苦稷米味甘甘苦相成故曰豕宜稷隋书天文志稷五星稷农正也取乎百谷之长以为号也穆天子传天子西征至于赤乌之人献穄麦百载天子北征入于曹奴之人献穄米百车天子西征至于韩氏爰有乐野温和穄麦之所草天子东南翔行驰驱千里至扵巨搜之人奴献秋麦千车膜稷三十车原吕氏春秋饭之美者有阳山之穄増风俗通米之神为稷故以癸未日祠稷扵西南水胜火为金相也孝经说稷者五谷之长五谷众多不可徧祭故立稷而祭之尚书考灵曜春鸟星昏中以种稷秋虚星昬中以収敛白虎通稷者得隂阳中和之气而用尤多故为长也独断稷神盖厉山氏之子柱也柱植百谷帝颛顼之世举以为田正天下頼其功周弃亦播植百谷以稷五谷之长也因以稷名其神也齐民要术谷者总名非止为粟也然今人専以稷为谷俗名之耳尔雅翼稷者五谷之长以其中央之谷月令中央土食稷与牛五行土为尊故五谷稷为长兼眀书或问曰稷既百谷之神不言谷而云稷者何也答曰稷属土而为诸谷之长故月令谓之首种首种者种最在前也诸谷不可徧举故举其长而为言之以等之也若直以谷言则为人所防慢也别録増两钞摘腴毛诗传注先集维霰曰霰稷雪也或谓之米雪谓其粒若稷米然本草衍义穄米其香可爱故取以供祭祀然发故疾只堪作饭不黏其味淡原稷三月种耘四遍七月熟四五月亦可种但収少迟耳刈稷欲早八九月熟便刈少迟遇风即落忌与瓠子附子同食蜀黍原蜀黍一名蜀秫种自蜀来故以蜀为名农政全书云其黏者近秫故借名为秫一名芦穄一名芦粟一名髙粱形类黍稷而髙大如芦荻故有诸名一名木稷一名荻粱广雅云荻粱木稷也种宜卑下地春月早种得子多秋収茎麤髙丈余状似芦荻而内实叶亦似芦穂大如帚粒大如椒红黒色米性坚实黄赤色熟时先刈其穂稭成束攒而立之方得干米有二种黏者可和糯秫酿酒作饵不黏者可作糕煮粥可济饥亦可养畜茎可织箔编席夹篱供防梢可作筅帚殻浸水色红可以红酒有利扵民者最博性温涩温中涩肠胃止泄防彚考増博物志三年种蜀黍其后七年多虵别録增农政全书扈先生曰蜀秫在北方地不宜麦禾者乃种此尤宜下地立秋后五日虽水潦至一丈深不壊之立秋前水至即壊故北土筑堤二三尺以御暴水附録玉蜀黍原作御麦附麦后按御麦乃别名实蜀黍类也今移入此原玉蜀黍一名玉髙粱一名戎菽一名御麦以其曾经进御故名御麦出西番旧名番麦按农政全书又作玉米扈先生曰玉米或称玉麦或称玉蜀秫従他方得种其曰米麦秫皆借名之干叶类蜀黍而肥矮亦似薏苡苖髙三四尺六七月开花成穂如秕麦状苖心别出一苞如防鱼形苞上出须如红绒垂垂久则苞拆子出颗颗攒簇子粒如芡实大而莹白花开扵顶实结扵节粟原粟古作防象穂在禾上之形说文云粟之为言续也续扵谷也粱属也盖梁之细者本草云穂大而毛长粒麤者为粱穂小而毛短粒细者为粟北方直名之曰谷脱殻则谓之小米増本草粟一名籼粟古以粟为黍稷粱秫之总称而今之粟在古但唿为粱后人乃专以粱之细者名粟大扺黏者为秫不黏者为粟故唿此为籼粟以别秫而配籼原秆髙三四尺似蜀秫秆中空有节细而矮叶似芦小而有毛穂似蒲有毛颗粒成簇性咸淡养脾胃补虚损益丹田利小便解热毒陈者尤良北人日用不可缺者谚云谷三千一穂之实至三千颗言多也其名或因姓氏地里或因形似时令早则有赶麦黄百日粮六十日还仓之类中则有八月黄老军头之类晩则有鴈头青寒露粟鐡鞭头之类又有粱谷滑谷白谷白谷黄米黄谷白米之类増广志有赤粟白茎有黑格雀粟有张公斑有含黄有苍背稷有雪白粟亦名白粟又有白蓝下竹头青白逯麦擢石精狗蹯之名种云齐民要术朱谷髙居黄刘猪獬道愍黄聒谷黄雀懊黄续命黄百日粮有起妇黄辱稻粮奴子塲音加支谷焦金黄防殦合履今一名麦争塲此十四种早熟耐旱免虫聒谷黄辱稻粮二种味美今堕车下马看白羣羊悬蛇赤尾龙虎黄雀民溱马泄缰刘猪赤李谷黄河摩粮东海黄石防嵗青茎青黒好黄陌南木隈隄黄宋痴指张黄兎胠青恵日黄写风赤一睍黄山鹾顿党黄此二十四种穂皆有毛耐风免雀宝珠黄俗得白张邻黄白鹾谷銁扵黄张蚁白耿虎黄都奴赤茄芦黄薫猪赤魏爽黄白茎青竹根黄调母粱磊碨黄刘沙白憎延黄赤粱谷灵忽黄獭尾青续得黄得容青孙延黄猪矢青烟熏黄乐婢青平夀黄鹿橛白鹾折作黄阿居黄赤巴粱鹿蹄黄钺狗仓可怜黄米谷鹿橛青阿返此三十八种中麤大谷白鹾谷调母粱二种味美择谷青阿居黄猪矢青有二种味恶黄乐婢青二种易舂石栁阅竹叶青一名胡谷水黒谷忽泥青冲天棒雉子青鸱脚谷雁头青揽堆黄青子规此十种晚熟耐虫灾则尽矣彚考原左传襄公二十九年郑子展卒子皮即位扵是郑饥而未及麦民病子皮以子展之命饩国人粟户一钟晋书孝友传刘殷梦人曰西篱下有粟寤而掘之果得粟十五钟铭曰七年粟赐孝子刘殷宋书符瑞志文帝元嘉二十二年醴湖屯生瑞粟一茎九穂増宋史食货志初农时太宗尝令取畿内青苖观之听政之次出示近臣是嵗畿内菽粟苖皆长数尺帝顾谓左右曰朕每念耕稼之勤茍非兵食所资固当尽复其租税管子桓公观扵野曰何物可比君子之徳隰朋曰粟可比君子之徳管仲曰苖始出生也眴眴乎似孺子安之则安不得则危命之曰禾可比君子桓公曰善原韩非子邹穆公有令食凫雁者必以秕无敢以粟凫雁无食而以一石粟易一石秕其费甚矣请以粟食之公曰非尔所知也夫百姓饷牛而耕曝背而耘勤而不敢惰者岂为鸟兽食哉粟米人之上食也奈何以养鸟汝知小计而不知大害矣淮南子昔者仓颉作书而天雨粟増风俗通燕太子丹仰天叹天为雨粟焦氏易林新田宜粟上农得谷君子懐徳以千百福春秋说题辞粟助阳扶性粟之为言续也粟五变一变而以阳生为苖二变而秀为禾三变而祭然谓之粟四变入臼米出甲五变而蒸饭可食阳以一立为法故粟积大一分穂长一尺文以七列精以五六立故其字为粟西者金所立米者阳精故西字合米而为粟博物志雁食粟则翼重不飞古今注武帝建元四年天雨粟宣帝地节三年长安雨黒粟元帝竟宁元年山都县雨粟色青黒味苦大者如小豆小者如麻子拾遗记乐浪之东有背眀之国宜种百谷有摇枝粟其枝长而弱无风常摇食之益髓有凤冠粟似凤鸟之冠食者多力有防龙粟叶屈曲似游龙也有琼膏粟白如银食此二粟令人骨轻员峤山一名环丘上有方湖周廻千里多大鹊髙一丈衔不周之粟粟穂髙三丈粒皎如玉鹊衔粟飞扵中国故世俗间往往有之其粟食之厯月不饥故吕氏春秋云粟之美者有不周之粟焉述异记宋文帝即位而江表二千余里野粟生焉原唐纪宣宗大中二年福建进瑞粟十五茎茎五六穂増全唐诗话李绅初以古风求知扵吕温温见齐煦诵悯农诗曰春种一粒粟秋収万颗子四海无闲田农夫犹饿死锄禾日当午汗滴禾下土谁知盘中飱粒粒皆辛苦曰此人必为卿相果如其言泉州志紫防山有金粟洞宋李邴云唐时泉人客洛阳邂逅一羽衣寄书紫防隠者既归授书遗以粟米半升还家视之金粟也宋宁宗御书金粟之洞四字刻扵石集藻七言律诗増宋朱子次秀野种粟韵阿香一笑走丰隆雨徧平畴万顷中旧喜樊迟知学圃今看许子快论功遥怜郁郁翻秋陇预想垂垂弄晩风珍重诗翁且强健东阡南陌兴无穷诗句増唐李白虽有数斗玉不如一盘粟韩愈囷仓谷粟满未有旦夕忧杜甫瘦地翻宜粟方干舂粟引髙泉宋陆防云屿锄畬粟唐杜甫鸟雀苦肥秋粟菽粱按粱与粟一类二种原谱扵粟部内独载青粱一种者非今従本草増入又按尔雅虋赤苗注云今之赤粱粟芑白苗注云今之白粱粟虋同穈诗大雅维穈维芑传用尔雅疏亦引郭注以解之自蘓颂图经夲草列扵黍部李时珍本草纲目因之而遂辨郭注为非误矣増本草粱粱者良也谷之良者也即粟也周礼九谷六谷之名有粱无粟自汉以后始以大而毛长者为粱细而毛短者为粟今则通唿为粟而粱之名反隠矣今世俗称粟中之大穂长芒麤粒而有红毛白毛黄毛之品者即粱也苏恭曰黄粱出蜀汉商浙间穂大毛长谷米俱麤于白粱而収子少不耐水旱食之香美胜于诸粱人号竹根黄白粱穂大多毛且长而谷麤扁长不似粟圎也米亦白而大食之香美亚于黄粱青粱殻穂有毛而粒青米亦防青而细于黄白粱粒似青稞而少麤早熟而收薄夏月食之极为清凉但味短色恶不如黄白粱北人少种之作饧清白胜于余米广志有具粱解粱有辽东赤粱魏武帝常以作粥彚考増礼记曲礼粱曰芗萁疏粱曰芗萁者粱谓白粱黄粱也萁语助也周礼天官犬宜粱疏犬宜粱者犬味酸而温粱米味甘而防寒气味相成故云犬宜粱集藻五言律诗原唐杜甫佐还山后寄一首白露黄粱熟分张素有期已应舂得细颇觉寄来迟味岂同金菊香宜配绿葵老人他日爱正想滑流匙诗散句増唐杜甫新炊间黄粱别录原种谷地欲肥耕欲细欲深秋耕更佳种欲成实不秕用腊雪水浸过耐旱辟虫时欲仲春得雨为妙小雨欲接湿大雨须俟少干先耙后种种后旋以石砘砘令土坚则苗出旺相如遇天旱苗出土仍砘春种欲深夏种欲浅早禾晩禾欲兼种防嵗有所宜一云闰月年宜晩田然大率宜早早田収多扵晩早田净而易治晚者芜秽难治且早谷米实而多晚谷皮厚米少而虚行欲稀谚云稀谷大穂来年好麦锄谷锄以三遍四遍为度第一遍曰撮苗留苗欲密第二遍曰定科留其壮者去其密者弱者第三遍曰拥本锄欲深拥其土以防根则耐旱第四遍曰复垄俗名添米五谷惟小锄为良苗出垄则深锄锄不厌数周而复始勿以无草而怠功锄者非止去草盖地熟而实多糠薄而米美锄得十遍可得八米春锄起地夏锄除草春锄不用触湿六月以后虽湿亦无嫌刈谷食货志云力耕数耘収获如盗贼之至故熟速刈干速积刈早则伤鎌刈晩则折穂遇风则収减湿积则藁烂积晩则粒耗连雨则生耳所以収获不可缓也収获者农事之终务本者可怠焉而自弃其前功乎积谷周礼地官曰舍人掌粟入之蔵注曰九谷俱蔵以粟为主神农之教曰有石城十仞汤池百歩带甲百万而无粟弗守也北方水土深厚窖地而藏可数十年不壊秫按秫与粟同类异种原谱言粟而不及秫今従本草増入増尔雅众音终秫注谓黏粟也疏与谷相似其茎杆似禾而麤大者是也本草秫一名糯秫一名糯粟一名黄糯秫字篆文象其禾体柔弱之形俗唿糯粟北人唿为黄糯亦曰黄米酿酒劣扵糯也苏恭曰凢黍稷粟秫稉糯三谷皆有籼糯也李时珍曰秫即粱米粟米之黏者有赤白黄三色皆可酿酒图经谓秫为黍之黏者说文谓秫为稷之黏者古今注谓秫为稻之黏者皆误也惟苏恭以粟秫分籼糯孙炎注尔雅谓秫为黏粟者得之广志有胡秫早熟及麦齐民要术按今世有黄粱谷秫桑根秫櫶天培秫也彚考増晋书孔羣传羣性嗜酒尝与亲友书云今年田得七百石秫米不足了麴糵事燕翼贻谋录宋种放有别墅在终南山聚徒讲学性嗜酒种秫自酿林泉之景颇为幽胜真宗闻之欲幸其家而不果咸平六年遣使画图以进澄懐录种眀逸嗜酒尝种秫自酿曰空山清寂聊以养和自号云溪醉侯闻竒録徐庭实廵官説干符中武义县有人入山掘地二尺忽防丈余深数尺収得秫百斛莫知其由将酝酒其味浓厚诗散句増晋陶潜春秫作羙酒酒熟吾自斟宋陆游供秫借留客元方夔种秫田多早帯秋附録防子原防子一名龙爪粟一名鸭爪稗本草云防乃不黏之称亦不实之貌龙爪鸭爪象其形也北地荒坡处种之苗叶似谷至顶抽茎有三棱开细花簇簇结穂如粟穂而分数岐如鹰爪之状内有细子如黍粒而细褐色味涩稃甚薄碾米煮粥炊饭磨麪蒸食皆宜可救荒附録稊稗増尔雅蕛苵注蕛似稗布地生秽草疏似稗之秽草也尔雅翼稊与稗二物也皆有米而细小本草稗乃禾之卑贱者也故字従卑陈藏噐曰有二种一黄白色一紫黒色紫黒者似芑有毛北人唿为乌禾原稗野生苗叶似防子色深绿根下叶蔕紫色梢头出扁穂结子如黍粒茶褐色味防苦用与子同食之益气宜脾故曹植有芳菰精稗之称苗根治金疮及损伤血出不已捣敷即止甚騐每一斗得米三升稊苗似稗而穂如粟有紫毛即乌禾也可救荒又可杀虫煮以沃地蝼蚓皆死彚考増孟子五谷者种之美者也茍为不熟不如荑稗荘子道在稊稗原淮南子离先稻熟而农夫薅之不以小利伤大获也注离与稻相似増江表传吴五凤元年交趾稗草化为稻三峡考峡内隙地沙土宜黍稷菽麦独不宜秔秫耳又一种自滇中来者曰云南稗一曰雁爪稗以形似名亦播种畦植与五谷争价东南所无也集藻七言古诗増元方回种稗叹农田插秧秧绿时稻中有稗农未知稻苗欲秀稗先出防稗饲牛惟恐迟今年淛西田没水却向淛东籴稗子一斗稗子价防何已值去年三斗米天灾使然胜真焉得世间无稗人别録増汜胜之书稗既堪水旱种无不熟之时又特滋茂良田亩得二三十斛魏武使典农种之顷収二千斛斛得米三四斗酿酒甚美酽炊食不减粟米可备荒稗秆一亩则当稻秆二亩宜择其秸长而粒大种之倘遇水旱便可多种亦救荒之一助附録稂増尔雅稂童粱注稂莠类也疏今人谓之宿田翁或谓之守田也说文稂禾秀之穂生而不成者谓之蕫蓈尔雅翼稂恶草与禾相杂本草一名狼尾草尔雅云盂狼尾注云似茅可以覆屋本草拾遗谓即此物按尔雅已释稂曰童粱果为一物不当重出也姑存之以备考陈藏噐曰生泽地似茅作穂广志云子可作黍食李时珍曰茎叶穂粒并如粟而穂色紫黄有毛荒年亦可采食彚考増诗曹风冽彼下泉浸彼苞稂小雅不稂不莠韩诗外传马不过稂莠附録菵草増尔雅皇守田注似燕麦子如雕胡米可食生废田中一名守气尔雅翼菵米可为饭生水田中苖子似小麦而小四月熟久食不饥尔雅所谓皇守田也附録蒯草増尔雅翼蒯草子堪食如秔米附录东廧増广志东廧色青黒粒如葵子似蓬草色青黒十一月熟出幽凉并乌丸地魏书乌丸地宜东廧似穄可作白酒本草东廧生河西河西人语云贷我东廧偿尔田粱附录粱禾増本草李时珍曰广志云粱禾蔓生其子如葵子其米粉白如麪可作饘粥六月种九月収牛食之尤肥此亦一谷似东廧者也附録蒒草増本草蒒草一名自然谷一名禹余粮言禹治水弃其余粮化而为此详见后博物志防珣曰蒒实如毬子八月収之海上民常食中国未尝见也李时珍曰方孝孺有海米行亦蒒草之类也彚考増博物志扶海洲上有草名曰蒒其实如大麦从七月熟民敛获至冬乃讫名曰自然谷或曰禹余粮集藻七言古诗増眀方孝孺海米行海邉有草名海米大非蓬蒿小非荠妇女携篮书作羣采摘聊扵海中洗归来涤釜烧松枝煮米为饭充朝饥莫辞苦澁咽不下性命聊假须臾时附録感禾増齐民要术感禾扶疎生实似大麦附録杨禾増齐民要术杨禾似藋粒细左折右炊停则牙生附録火禾増齐民要术火禾髙丈余子如小豆出粟特国附録木禾増山海经昆仑墟上有木禾长五防大五围彚考増穆天子传天子东征至扵重氏黒水之阿爰有野麦爰有荅堇西膜之所谓木禾重氏之所食嘉禾按诗注黍稷稲粱皆名为禾麻与菽麦则无禾称传称嘉禾皆统言之故另列扵诸谷之后原瑞应图嘉禾五谷之长盛徳之精也文者异本而同秀质者同本而异秀此夏殷时嘉禾也晋征祥说王者盛徳则嘉禾生嘉禾者仁卉也其大盈箱一稃二米増孝经援神契徳下至地则嘉禾生春秋运斗枢璇星眀则嘉禾液春秋感应符日下沦扵地则嘉禾兴春秋说题辞天文以七列星以五故嘉禾之滋茎长五尺五七三十五神盛故连茎三十五穂以成盛徳禾之极也彚考原书大传成王时有苖异茎而生同为一穂人有上之者王召周公而问之公曰三苗为一穂抑天下其合为一乎増史记鲁周公世家唐叔得禾异亩同颖献之成王成王命唐叔以餽周公扵东土作餽禾周公既受命禾嘉天子命作嘉禾前汉书宣帝纪神爵元年诏曰嘉谷稷降于郡国郊祀志王莽使中郎平宪诱羌还云天下太平一禾长丈余故乞内属后汉书郑传年十六号神童民有献嘉禾者欲表府文辞鄙略为改作又着颂一篇侯相髙其才而修冠礼焉南蛮传顺桓之世板楯数反太守蜀郡赵温恩信降服扵是宕渠出九穂之禾吴志孙权传黄龙三年由拳野稻自生改为禾兴县南始平言嘉禾生改眀年嘉禾元年赤乌七年秋宛陵言嘉禾生宋书符瑞志汉安帝延光二年六月嘉禾生九真百十六本七百六十八穂宋文帝元嘉十一年八月嘉禾一茎九穂生北汝隂二十二年六月嘉禾生籍田一茎九穂嘉禾生华林园百六十穂二十四年七月嘉禾旅生华林园及景阳山江夏王义恭献嘉禾甘露颂中领军吉阳县侯沈演之上嘉禾颂二十五年六月嘉禾生华林园十株七百穂孝武帝大眀元年五月嘉禾一株五茎生清暑殿鸱尾中嘉禾生青州异根同穂南齐书祥瑞志永眀元年正月新蔡郡获嘉禾一茎五穂八月新蔡县获嘉禾二茎九穂一茎七穂二年八月梁郡睢阳县界野田中获嘉禾一茎二十三穂魏书许谦传谦子洛阳为雁门太守家田三生嘉禾皆异垅合颖太祖善之进爵北地公加镇南将军隋书循吏传梁彦光为岐州刺史甚有恵政嘉禾连理出扵州境开皇二年上幸岐州悦其赐粟五百斛物三百叚御一枚南史梁宗室传始兴忠武王憺子暎为吴兴太守郡累不稔中大通三年野谷生武康凡二十二处自此丰穰暎制嘉谷颂以闻旧唐书五行志元和七年十一月龙州武安川会田中嘉禾生有麟食之复生麟之来一鹿引之羣鹿随之光华不可正视使画工图麟及嘉禾来献新唐书代宗本纪干元元年四月立为皇太子初太子生之嵗豫州献嘉禾扵是以为祥乃更名豫宋史理宗本纪景定元年建阳县嘉禾生一本十五穂诏改建阳为嘉禾县辽史道宗本纪太康三年九月玉田贡嘉禾金史世宗本纪大定二十四年正月辛夘真定进嘉禾二本六茎异亩同颖五行志宣宗兴定元年七月癸夘大社坛产嘉禾一茎十五穂十月丹州进嘉禾异亩同颖熙宗皇统四年正月乙丑陕西进嘉禾十二茎一本七颖山海经昆仑墟有禾末长五防穆天子传山是唯天下之良山也宝玉之所在嘉谷生之草木硕美天子扵是取嘉禾以归树扵中国瑞应图舜时后稷播植天降秬秠故诗曰天降嘉种惟秬惟秠东观汉纪光武以建平元年生扵济阳县是嵗有嘉禾生一茎九穂大扵凡禾县界大熟因名上曰秀原古今注汉鲁恭拜中牟令嘉禾生恭庭中増防稽典录谢承迁呉郡督邮嵗穰嘉禾六穂生扵部属拾遗记炎帝始教民耒耜躬勤亩之事时有丹雀衔九穂禾其坠地者帝乃拾之以植扵田食者老而不死周成王五年有因祗之国丈夫勤扵耕稼一日锄十顷之地贡嘉禾一茎盈车故时俗四言诗曰力勤十顷致嘉颖燕昭王时有白鸾孤翔衔千茎穟穟扵空中自生花实落地则生根叶一嵗百获一茎满车故曰盈车嘉穟昆仑山者西方曰湏弥山上有九层第三层有禾穟一株满车续搜神记庐陵巴丘人文晃者世以田作为业秋収己过获刈都毕眀旦至田禾复湛然如先即便获所获盈仓而巨富大业拾遗録七年九月太原郡有献禾一本三穂长八尺穂长三尺五寸大尺围芒穂皆紫色鲜眀自禾以上三尺余亦紫色有老人年八十余以素木匣盛之赐物三十叚西域记天竺国禾之长者没槖駞酉阳杂俎婚礼纳采有合驩嘉禾嘉禾分福也原唐纪代宗永泰元年秋京兆府上言鄠县嘉禾生穂长一尺余穂上粒重叠如连珠郭子仪上言宁朔县界荒地十五里有黒禾偶生徧地扫尽经宿复生其禾圎实味甘美増涌幢小品正徳六年如臯县嘉禾本有至百茎者其一本二十茎者尤多原平阳县志万厯辛夘县民有田六亩同时插秧中三亩勃然奋发五日即结谷収成县以为嘉谷先登丰年大瑞増掲阳县志嘉靖十年龙溪士人荘守徳田稻一茎五穂以为嘉禾献扵府知府丘其仁藏诸库集藻表増唐张说为留守奏嘉禾表臣闻天听自人神和在徳代非乏瑞罕遇开泰之期福不虚徴必俟休眀之主伏惟皇帝陛下仁覆万灵孝理四海政每先扵帝籍役不紊扵农时嘉气横防祥风纷洒腾文炜色九光连合扵贞眀逸軰殊伦百宝骈滋扵动植臣今月日奉进防告望凤台庆山醴泉之瑞其日扵山陵东栢城内得嘉禾一本臣初见众苗亘垄香颖垂秋嘉玩繁滋欲观成粒左右无识折以呈臣异其绿叶绶舒葱芒璧秀熟视竒状乃知嘉祥下则异亩合茎上又同连防穂昔雍熈之代政理之君虽导出应时而生不择地未有托根神域彰孝徳之能深吐秀夀宫助粢盛之丰洁此盖睿诚通感灵祐降祥中古以来未覩斯美臣籍庆宗枝久沐星潢之润躬持瑞颖预奉天保之符忭悦之诚倍兼恒品符载庐州进嘉禾表臣某言得庐州刺史裴靖状称巢县百姓唐海母防庐墓手自耕植以备祠祭无何扵粟田之中輙产嘉禾一本六穂一本五穂即时差録事叅军朱宁丁宁考验事状眀白臣闻感天地者存乎诚通神眀者极乎孝蕴而为精粹发而为祯祥上与之献酬后土为之泄露故使腾芳髙陇擢颖清秋冠九谷之英英増大田之蔼蔼此皆陛下圣徳茂鸿化洽名教生人之内有淳孝灵瑞之下有嘉禾迈风烈扵前王焕丹青扵唐史不然何幽赞答其若是乎臣猥以钝劣祗守风土宣陛下之恩泽抚陛下之庶甿覩兹盛美光荣耳目不胜欢忭踊跃之至权徳舆嘉禾合穂表伏见武俊所奏恒州鼓城县生嘉禾一本合穂又卢征奏华州郑县获嘉禾一穂者谨按孙氏瑞应图曰嘉禾者五谷之长王者徳茂则生伏惟陛下徳叶功仁育生类同颖擢秀殊祥并时昔周道既昌唐叔以献表天下和平之兆为隂阳防合之符五谷登成百嘉储祉发扵厚载集是休徴况岳镇之方表章继至感通昭晰莫甚扵斯臣等忝列台司喜倍恒品桞宗元贺嘉禾表今月某日宰臣以幽州所进嘉禾图各一轴示百寮者伏以嘉谷顺成灵贶昭格天人合遐迩同心伏惟皇帝陛下睿谋广运神化旁行植物知仁祥图圣灵岳不愆扵赞佑燕谷用遂扵生成丰稔随均知朔南之被泽休嘉克叶见天地之同和六穂惭称扵汉臣异亩耻书扵周典自中形外均庆同欢臣谬职宪司获覩嘉瑞无任抃跃之至礼部贺嘉禾及芝草表伏见今月某日内出剑南所进嘉禾图及陕州所进紫芝草示百寮者珍图焕开瑞彩交映遐迩偕至福应攸同伏惟皇帝陛下缉熈至道保合太和天惟发祥地不爱宝嘉禾擢质灵草抽英献于王庭唐叔惭同颖之异荐诸郊庙班史谢连叶之竒既呈薿薿之祥更覩煌煌之秀丰年斯着圣夀用彰饮和之人欢忭无极臣等优防至化披翫殊姿庆忭之诚倍百恒品张仲素贺嘉禾表伏见郓州东平县官荘地内有禾异垅防本合成一穂画图奏进传示百寮者谨按瑞图曰王者徳茂而太平君臣和则嘉禾朱草以甲萌言不得中和之气即不生也伏惟陛下鼓和风茂休应泰阶平扵上下大中建扵人臣神眀是若征见必报通彼殊垅总其防茎滋大泽以防造成嘉穂而荐和合为一彰至化之会同坚而好表资生之丰实推物类以得天意观绘事而拟灵篇凡在班行咸同庆幸状増唐韩愈奏汴州得嘉禾嘉状谨按符瑞图王者徳至扵地则嘉禾生伏惟皇帝陛下道合天地恩霑动植迩无不恊逺无不宾神人以和风雨咸若前件嘉禾等或两根并植一穂连房或延蔓敷荣异实共蔕既叶和同之庆又标丰稔之祥感自皇恩防茎何极扵造化亲逢嘉瑞小臣喜遇扵休眀讴増魏曹植谷讴于穆圣皇仁畅恵渥辞献减膳以服鳏独和气致祥时雨洒沃野草萌芽变化嘉谷猗猗嘉禾惟谷之精其洪盈箱协穂殊茎昔生周朝今植魏廷献之庙堂以昭祖灵颂増宋刘义恭嘉禾颂并表臣闻居髙听卑上帝之功天且弗违圣王之徳故影响二仪甄陶万有鉴观今古采騐图纬未有道阙化亏而祯物着眀者也自皇运受终辰曜交和是以卉木表灵山渊効宝伏惟陛下体干统极休符袭逮若乃凤仪西郊龙见东邑海酋献改缁之羽河祗开俟清之源三代象徳不过也有幽必阐无逺弗届重译嵗至休瑞日臻前者躬籍南亩嘉谷乃植神眀之应在斯尤盛四海既穆五民乐业思述汾阳经始灵囿兰林甫树嘉露频流板筑初就祥穟如积太平之符扵是乎在臣以寡立承乏槐浴沭芳津预睹防庆不胜忭舞之情谨上嘉禾甘露颂一篇不足称扬羙烈追用悚汗颂曰二象攸分三灵乐主齐应合従在今犹古天道谁亲惟仁斯辅皇功帝绩理冠区宇四民均极我后体兹惟机惟神敬昭文思九族既睦万邦允厘徳以位叙道致雍熈于穆不已显允东储生知夙叡岳茂渊虚因心则哲令问敷继徽下武俪景辰居轩制合宫汉兴未央矧伊圣朝九有巳康率由旧典思烛前王乃造陵霄遂作景阳有蔼景阳天渊之涘清暑爽立云堂特起植类斯育动类斯止极望江波遍对岳峙化徳惟逹休瑞惟懋诞防嘉种呈祚初构甘露春凝祯穟秋秀扵今匪烈嗣嵗仍富昔在放勲歴荚数朝降及重华倚扇清庖铄矣皇庆比物竞昭伦彼典策被此风谣资臣六蔽任兼两司既恧仲衮又惭郑缁岂忘衡泌乐道眀时敢述休祉愧令辞沈演之嘉禾颂焕炳祯圗昭晰瑞典运倾方閟时亨始显绨状既章鸟文斯辨于皇圣辟承物纪逺明两辰丽昌辉天衍理妙位崇事神业盛渊渥徳泽虚道政恊化安心调乐移性玉衡从体瑶光得正臣星垂采景云立庆极仁所被罔幽不攘至和所感靡况弗彰鸳出丹穴鹦起西厢白鹿逾海素鸟越江结响穹隂仪形钟阳治人奉天廼勤廼格黛耜俶载髙廪已积嘉禾重穋甘露流液擢秀辰畦扬颖角泽离穟合豪荣区防斥盈箱征殷贯桑表周今我大宋灵贶绸缪帝终防谦绎思勿休躬荐宗庙温恭率由降福以诚孝享防羞颁祉推功登徽叡诏恩覃隠显赏延荒徼河溓海夷山华岳燿憬琛夐賮兼泽委效日表地外改服请教茂对盛时绥万屡丰厌厌归素秩秩大同上藏诸用下知所从仰式王度俯歌南风鸿名称首永保无穷赞増汉郑防礼谒文赞嘉禾为谷班禄是宜吐秀五七乃名为嘉赋増唐潘炎嘉禾合穂赋并序景龙二年秋八月属县长子有嘉禾合穗瑞不虚月侯其伟而乃赋曰天祚眀徳兮降之嘉生案彼灵篇兮莫之与京脉震土膏且分苗扵南亩驷临天汉爰合穂以西成当元后之厯试表休征扵太平不莠不稂实坚实皁引薫风扵和气承湛露扵苍昊生非百里騐管仲之虚辞出异昆山自我皇之所寳在瑞图之右为旷代之祥唐叔得之而合颖周成得之以充箱防米一稃称之表异孤茎六穗颂以非常今也尤盛居然允臧转风而屡腾佳气就日而交见祥光独天不生托厚载扵富媪非圣不感効元符于我皇我皇得之炽而昌风之起兮云之扬嘉禾之瑞未可量天子亿载临万方张真祥嘉禾合颖赋南山之下兮无人之境力穑此中兮均夫躁静劳则不惮既寒耕而热耘庆有所归忽异亩而同颖茎骈惜芃芃之色秀合垂防防之影此焉观瑞亦祗以异比于木乃连理之祥在扵人盖同心之义稃已闻扵二米茎乃殊于九穂岂非徳之及实圣朝之所致爰考休征丰年是凭麦两岐而匹茅三嵴而徒称固神仓之可贮期郊庙之以升欲荐尧阶且闻秷秷之获将登神膳遂入烰烰之烝天道黙瑞以表徳岂无沃土而光扵我家岂无异方而祚此王国不有嘉生孰谓宾荣友朋之心因取兴扵连茹兄弟之乐遂作戒于分荆伫闻唐叔之献颂我后之升平赵蕃甸人献嘉禾赋圣上崇国本致时康动象之昭鉴产嘉禾而应祥甸人扵是具畚锸修封疆唘芳颖扵修畛荐灵姿扵我皇懿夫挺防自分连拳相接始穰穰而齐实终矫矫而异叶殊其本均二气以发生同乎心表一徳之和协不然者宁擢秀扵坟衍载具羙扵图牒征其瑞质稽彼大同见芬敷而共贯信萦结以交通则知符乎帝道发自天功合穂之珍方将效祉扵今日异亩之羙岂独标竒扵古风扵是野老欢心田夫尽力宛移根扵沃壤之际俄发耀扵丹墀之侧祥烟近拂乍疑连理之形喜气傍临更辨合欢之色弥彰执契之道载助惟馨之徳尔其天鉴非逺神珍是呈始苕亭而间出终夭矫而曲成岂比躬稼之时尽化晋君之草挺生之嵗克符汉帝之名向令质委离披孤生苯防安得临玉砌迩龙衮设穜稑之萌芽为理化之根本是知六府惟序万邦式孚茅三嵴而非偶兽共觝而自殊未若耀青芳扵近甸垂嘉贶扵灵图况复圣虑弥深皇猷思永梯山航海未足契其休光菲食卑宫将欲示其丰省斯所谓腾茂实扵厚地故荐穂扵重颖眀沈鲤嘉禾赋惟帝籍之千亩接宸极之宫墙翕垓埏之瑞炜穆元辰扵孟阳萃坤灵而厚载孕扶舆以发祥错龙鳞于原隰布镂刻扵塍疆沁玉河之沃润浥金露之膏瀼拓周台之灵囿陋汉苑之朱堂感华胥扵禁防辟融泽扵扶桑祷农祥扵地后震瘅愤扵天房盖圣朝之所以先稼穑备蒸尝展一人之孝思而闗社稷之灵长者也粤惟我皇践祚阐坤握干仁亶义濊圣思广渊契七月之精蕴领无逸之真诠振天眀而育徳躬丰服扵眀禋履桑林而简器望三素以祈年当东作之平秩举大典扵籍田亲秉耒以三推御葱辖扵青氊命后稷以播谷简伯禹以疏泉班保介而终亩劳百辟扵肆筵布阳和于九有畅圣泽扵八埏尔乃精忱上达协气旁通瑞祉迸臻灵贶云从沴氛神御宝露时融宜暑宜寒十雨五风将及我私先急我公我黍翼翼我稷芃芃既庭且硕实大以丰乃有嘉禾秀擢防茸或一本而多岐或数穂而同茎引瑶风以幻质濯玉瀣而凝精陆离离以缀蕾晔采采以含英溶丹椹之芳洁灿琼蘂之晶荧秉五七之恒徳挺九穂之竒祯累连珠而合颖壹金玉而本生霈休符扵甘雨衔滋液扵璇星毓祥柯以五变耀泰运扵九茎天施雨而匪瑞日沦地而有征譬礼义之多富猎龙凤之异名轶幽谷之兰掩圃之松苓彼紫麻绿苣岂嘉禾之与埓而碧麦灵苗讵并蔚而争荣若夫粟雨炎帝瑞发轩辕陶虞异穱鲁史书年成周合穂唐叔命篇字成雨扵苍颉颖颂着扵郑拳野产之而名邑赤乌因之以改元外此而朱蓂厯扵尧陛紫蕙茁扵太原秀腾济隂之境旅生建武之年稻孙扬蕤扵金斗祥麟集食于武川敬仲乃启封禅之所致汾阳极称天瑞之可传此皆帝不贵乎金玉而宝夫衣食之源故其政必调扵函夏而时省敛扵秋田之所致也乃有连丛合陇七穂五岐三苗四熟珍绮纷披或北里之称盛或山之让竒不周或呈其异种帝庭或献自外夷或光照九阿之谣或香闻五里之滋是以繁瓌侈称扵前代而昌符踵应扵来兹孰若圣世之休祯炳灵淑扵神祗实皇衷之渊塞特示象扵畴菑既登八极扵安和仍跻万国扵咸熈允阜泽之潜通羌宏化之宠绥扵是田畯至喜穑夫载忻佥曰异哉世所希闻薄言采之以献吾君于惟皇上勲华淑轨方且秉冲自下逊羙弗居谓嘉谷之呈象岂凉徳之克符实先圣之显烈膺上帝之瑶圗也扵是降眀诏蠲吉辰征太师之九奏举宗伯之十伦饬豆豋而并荐毖尊俎以俱陈信曽孙之有道企皇祖之居歆扵是大礼告成亿兆欢忻东渐海隅西暨沙壖具瞻上瑞雷动风传凡在廷之臣工咸稽首以飏言谓圣王治天下以孝而五谷为王政之先兹者圣徳广运格扵重一人有庆兆民頼焉将使至治刑于万国嘉祥载扵普天皇风皥皥王道平平端冕垂旒四海晏然眀眀天子夀考万年许国嘉禾赋勾呉文学蹑屩之燕会天子藻润太平四方瑞应日奏下既闻有献嘉禾者羣公毕贺乃盱衡濯虑而往观之遘狥华子与好古先生辨论金门之左揖而听其语狥华子曰吾闻太和之气酝酿堪舆蓄极而发竒珍乃摅祥风之所披拂膏露之所沾濡神不阐其粹天不防表其符沕潏逢涌溢为嘉禾盖冥搜扵玉防兹快觌扵皇都夫其陆海广轮神臯沃衍龙首通渠鱼鳞叠畹蔚封畛兮縦横倬阡陌兮宛转三推既倡兮九扈作劳黄茂聿滋兮功斯显则有玉山异种北里仙英济阳九穂昆仑五防挹光华扵日月凝沆瀣扵太清卿云照烂以垂覆景星炜煜而流晶毓非常之元化挺秀质扵金茎尔乃颖擢丹霞颗抱眀月丰枝苯防玮干芳洁或珠聨扵异亩或琪映扵同畷或两仪分扵混沌或五气散扵轇轕或参乎干画之精或象乎洛畴之列其生也后稷降灵厉山遗烈种羙璧扵蓝田萃商金于清樾其用也含哺万国芬芳九闼颐天颜扵五位肇王基扵七月猗寰中之上瑞羗阅世而昭掲昔苍姬之受命兮爰抽秘扵唐叔逮白水之真人兮值虹流而载育曰悠悠其厯刼兮嗟未闻乎芳躅匪至宝之不可恒兮何寂寥扵图箓圣皇建极兮超赫胥而轶大庭黄舆献琛兮嘉禾乃登迩葳蕤兮千亩逺璀璨兮八纮由顾命越扵今兹兮果何方兮弗获亦何嵗兮弗生保介纷纶而奏御竒祥杂沓扵汗青盖千万年之希睹而鸿蒙剖判所未有之庥祯也谓宜陟岱岳告成功勒苍崕树穹窿跨蓂荚扵尧除掩蟠桃扵汉宫何为乎仅升太庙之几聊陈尚膳之饔蔑洪朗而弗耀抑崇峻以谦冲意者圣人之盛徳兮虑非所以章眀赐而承昊穹扵是好古先生拂然色厉正襟谔谔而复之曰异乎子言所谓见一斑之文豹蔽丰蔀而测星躔者也吾闻之柔桑暮拱殷道以兴芝房协律汉业防倾苍麟驷扵羯乗黄龙扵吴京谓变者未必为咎疑祥者未必为祯其休其否此焉足凭嗟大钧之寥阔兮二五交蒸神竒臭腐兮靡诡弗呈勘一抹一挤之荣亦造化之偶然兮夫何与扵朝廷是故眀王驭世不贵异物有兢兢而思慎曷颛颛扵黼黻稽六府之重轻察三才之秒忽故以丰年为寳民食为天防神稼穑雅意甫田躬黛耜御绀辕廑穆清之宵旰祗求裕乎元元如其耕耘不扰疆理尽力多黍多稌时万时亿百室开兮妇子寕百礼洽兮神人怿即大化之神眀知协气之融液虽无嘉禾奚损至徳如其疆理芜沟遂废鸣条不时濯枝愆序田畯失其咨茹亚旅阙其树艺黔黎艰食风教刓敝虽有嘉禾奚益世故今天子逺览陶钧之上庶防归禾之防视厥方贡譲而弗处有事寝园荐馨而已盖俯狥乎百辟非则效乎夸诩子大夫不究本原矜竒说异殊谬乎春秋之义语未卒勾吴文学摄齐而进曰长卿有言楚既失矣齐亦未为得也且皇天树后以长世岂漠然其无情有锡羡以纯佑或降威以宣惩伊灾祥之大致固在昔其眀征然而天道远人道迩验善恶之防先视后徳何如耳有禾眀盛之年飞紫芒扵尧陌垂金粟扵舜田气縁感而后应治有开而必先以此为瑞瑞何疑焉若夫帝泽未流嘉禾聿穟摇盲飚以扶疎润怪雨而薆薱虽并穂之可观实隂阳之多戾出非其时是奚足贵名之曰妖又岂非类故夫麟一也游郊者轩以之光西狩者周以之亡凤一也岐山鸣而徳茂颖川集而道荒彼四灵其毕尔岂兹禾之比方盖以瑞称之兮瑞未可必以妖视之兮妖亦非常亮神霄之有意非臧否其茫茫维观物而考徳兮乃天人之并彰噫嘻为妖为瑞以昬以圣则大圣之握符必降康之綦盛方今巢燧当阳夔龙布令歩玉斗悬金镜匹夫轸扵宸衷三农重扵八政春台若登寒暑皆是以震声日景霅煜九贡华乔岳输英大川极薫蒸而旁魄乃茁畅扵天田所谓以和召和兮洵神理之自然岂比夫赤乌与泰始空诧说扵民间昔我髙皇帝之绍天也虎旅戢而化成龙门献其嘉穂肆贲天章用歌敬畏不侈大以自矜爰贻谋而锡类诚天宠其徳而灵承其瑞扵今观之维上克配而先生不考扵此一以为希覩一以为偶然弗原天而尽人得无立言之少偏伊欲照金简重瑶编表熈朝之鸿铄迈周烈扵千年务昭眀乎圣徳乃论治之真诠文学语既从容而却先生敛容唯唯诺诺顾谓徇华子曰此嘉禾之谠议也足劝贤而警虐庶防风人用备着作乐章増宋史朝防乐章彼羙嘉禾茎九穂农畴告祥史牒书瑞击壤欢歌如京委积留献春种昭锡善类嘉彼合颖致贡升平异标南亩瑞应西成徳至扵地皇祗效灵和同之象焕发祥经五言排律原唐孟简咏嘉禾合颖玉烛将成歳封人亦自歌八方霑圣泽异亩发嘉禾共秀芳何远连茎瑞且多颖低甘露滴影乱恵风过表稔由神化为祥识气和因知兴嗣嵗王道旧无颇増无名氏嘉禾合颖天祚皇王徳神呈瑞谷嘉感时苗自秀证道叶方华气转腾佳色云披映早霞薫风浮合颖湛露净祥花六穂垂兼倒孤茎袅复斜同唐叔献称庆比周家诗散句増周庾信嘉禾防合颖稻熟再含胎唐张籍田有嘉谷陇数亩穂亦同宋夏竦眉山逺地蜀山西九穂嘉禾忽效竒元王恽嘉禾嵗御定佩文斋广羣芳谱巻九钦定四库全书御定佩文斋广羣芳谱卷十谷谱大豆按黒豆黄豆皆名大豆原谱分而为二今従齐民要术并合为一原豆者荚谷之总名也大者谓之菽増本草大豆有黒白黄褐青斑数色原黒豆处处有之苗髙三四尺蔓生茎叶蔓延叶团有尖色青带黒上有小白毛秋开小白花成丛结荚长寸余多者五六粒亦有一二粒者经霜乃熟小者为雄豆入药良大者止堪食用作防及喂牲畜味生则平炒则热煑则寒作豉主发散造醤及生黄卷平牛食之温马食之冷一体之中用之数变小儿以炒豆同猪肉食多壅气致死十嵗以上则无妨服荜麻子及厚朴者并忌炒豆犯之胀满致死黄豆亦有小大二种种耘収获苗叶荚萁与黒豆无异惟叶之色稍淡结角比黒豆稍肥其豆可食可醤可豉可油可腐腐之滓可喂猪荒年人亦可充饥油之滓可粪地萁可然火叶名藿嫩时可为茹増广志有黄落豆有御豆其豆角长有塲豆叶可食有青有黄者齐民要术今世大豆有黒白二种及长梢牛践之名又有黒髙丽豆鷰豆大豆类也彚考増诗豳风七月亨葵及菽小雅中原有菽庶民采之采菽采菽筐之筥之传菽所以芼太牢而待君子也笺采之者采其叶以为藿三牲牛羊豖芼以藿王飨宾客有生爼乃用铏羮故使采之原大雅蓺之荏菽荏菽斾斾増礼记檀弓啜菽饮水尽其欢月令孟夏之月天子食菽与鸡注菽实孚甲坚合属水鸡木畜时热食之亦以安性也原左传周子有兄而无慧不辨菽麦注菽大豆也豆麦殊形易别故以为痴者之候増战国防张仪为秦连横说韩王曰韩地险恶山居五谷所生非麦而豆民之所食大抵豆饭藿羮注藿菽之少者姚云史记后语作非菽而麦下文亦作菽古语只称菽汉以后方唿豆史记周后稷本纪弃为儿时屹如巨人之志其防戏好种树麻菽麻菽羙前汉书鲍宣传浆酒藿肉注师古曰藿豆叶也杨恽传恽报孙防宗书诗曰田彼南山芜秽不治种一顷豆落而为萁人生行乐耳湏富贵何时后汉书冯异传王郎起光武自蓟东南驰晨夜草舍至饶阳芜蒌亭时天寒烈众皆饥疲异上豆粥眀旦光武谓诸将曰昨得公孙豆粥饥寒俱觧后帝即位使中黄门赐以珍寳诏曰仓卒芜蒌亭豆粥滹沱河麦饭厚意久不报晋书良吏传吴隠之介立有清操虽日晏歠菽不飨非其粟隠逸传翟荘端居筚门歠菽饮水州府礼命及公车征并不就北齐书厍狄伏连传冬至之日亲表称贺其妻为设豆饼伏连问此豆因何而得妻对向扵食马豆中分减充用伏连大怒典马掌食之人并加杖罚唐书韦贯之传贯之居贫噉豆糜自给扬子子有含菽缊絮而致滋羙其亲将以求孝也列子周谚曰晨出夜入自以性之恒啜菽茹藿自以味之极吕氏春秋得时之豆长茎短足其荚二七为族多枝数节竞叶蕃实淮南子河水中浊而宜菽焦氏易林中原有菽以待饔食饮御诸友所求大得旦树菽豆暮成藿羮心之所乐志快心欢孝经援神契赤土宜菽春秋佐助期豆神名灵殖姓乐长七尺大目通扵时节原东观汉纪刘平尝为饿贼所刼叩头曰老母饥少气力待平为命愿得还饭食母驰来就死涕泣发扵肝胆贼即遣去乃摭三斗豆以谢贼恩闵贡字仲叔太原人也与周党相友党每过仲叔共啜菽饮水无菜茹古今注宣帝元康四年南阳雨豆世説石崇为客作豆粥咄嗟便办恒冬天得韭萍虀王恺为搤腕乃密货崇帐下都督问所以都督曰豆至难煑唯预作熟末客至作白粥以投之韭萍虀是捣韭根杂以麦苗尔増鹖冠子两叶蔽目不见泰山防豆塞耳不闻雷霆拾遗记乐浪之东有背眀之国宜种百谷有绕眀豆其茎弱自相萦纒有倾离豆言其豆见日叶垂覆地食者不老不疾益都耆旧传朱仓字卿云之蜀従处士张宁受春秋籴豆十斛屑之为粮闭戸精诵宁矜之敛得米二十石仓不受一粒尔雅翼八月雨为豆花雨原防槐嵗抄温陵人家中元前数日以水浸黒豆之及芽以糠皮寘盆内铺沙植豆用板压长则覆以桶晓则晒之欲其齐而不为风日损也中元则陈扵祖宗之前越三日出之洗焯渍以油盐苦酒香料可为茹卷以麻饼尤佳色浅黄名鵞黄豆生治乙卯六月黟歙雨豆隆庆六年四月陕西西宁卫天降黒豆徧地人食之则气闭集藻赋増晋张华豆羮赋乃有孟秋嘉菽垂枝挺英是刈是获充箪盈箧香铄和调周疾赴急时御一杯下咽三叹时在下邑颇多艰难空匮之厄固不辍懽追念昔日啜菽永安颂増宋苏轼食豆粥颂道人亲煑豆粥大众齐念般若老夫试挑一口已觉西家作马五言古诗原魏曹植应诏作煮豆然豆萁豆在釜中泣本是同根生相煎何太急晋陶潜归园田居种豆南山下草盛豆苗稀晨兴理荒秽带月荷锄归道狭草木长夕露沾我衣衣沾不足惜但使愿无违七言古诗増宋苏轼豆粥君不见滹沱流澌车折轴公孙仓皇奉豆粥湿薪破灶自燎衣饥寒顿解刘文叔又不见金谷敲氷草木春帐下烹煎皆美人萍虀豆粥不传法咄嗟而办石季伦干戈未解身如寄声色相纒心已醉身心颠倒自不知更识人间有真味岂如江头千顷雪色芦茅檐出没晨烟孤地碓舂秔光似玉沙瓶煮豆輭如酥我老此身无着处卖书来问东家住卧听鸡鸣粥熟时蓬头曵履君家去方岳豆苗江南之笋天下竒春风匆匆催上篱秦邮之姜肥胜肉逺莫逹之长负腹先生一钵同僧居别有方法供斋蔬山房扫地布豆粒不烦勤荷烟中锄手分瀑泉洒作覆以老瓦如穹庐平眀发视玉髯磔一夜怒长堪冰菹自亲火候瀹鱼眼带生芼入晴云椀碧丝髙压涎滑莼脆响平欺辛螫蔊晩菘早韭各一时非时不到诗人脾何如此隽咄嗟办庾郎处贫未为惯诗散句原唐杜甫相防行豆田秋花霭霏霏増宋杨万里道邉篱落半遮眼白白红红徧豆花唐张九龄塲藿已成嵗杜甫豆子雨已熟宋苏轼秋霖暗豆荚陆防宿雨饱豆荚豆荚雨中肥林景熙虫响豆花秋原唐杜甫南山豆苗早荒秽増许浑童子遥迎种豆归温庭筠桑竹参差映豆花宋陆防笾实傍篱収豆荚杨万里晩紫豆花初总角元李孝光豆遗晨垅茅齐白眀髙唘白豆花开片雨余原孟淑卿豆花雨过晩生凉别录原种植槐无虫宜豆夏至前后下种上旬种则花密荚多宜甲子丙子戊寅壬午及六月三卯日忌西南风及申夘日肥地宜稀薄地宜密才出便锄草净为佳使叶蔽其根不畏旱获宜晩荚赤茎苍叶微黄方获増崔寔月令二月可种大豆又二月昏参夕杏花盛桑椹赤可种大豆谓之上时四月时雨降可种大小豆杂隂阳书大豆生扵槐九十日秀秀后七十日熟豆生扵申壮扵子长扵壬老扵丑死扵寅恶扵甲乙忌扵夘午丙丁齐民要术春大豆次植谷之后二月中旬为上时一亩用子八升三月上旬为中时用子一斗四月上旬为下时用子一斗二升嵗宜晚者五六月亦得然稍晚稍加种子地不求熟秋锋之地即摘种地过熟者苗茂而实少収刈欲晩此不零落刈早损实必须耧下种欲深故豆性强苗深则及泽锋耩各一锄不过再叶落尽然后刈叶不尽则难治刈讫则速耕大豆怕雨秋不耕则无泽种茭者用麦底一亩用子三升先漫散讫犁细浅防而劳之旱则粪坚叶落稀则苗茎不髙深则土厚不生若泽多者先深耕讫逆垈掷豆然后劳之泽少则否为其浥郁不生九月中候近地叶有黄落者速刈之叶少不黄必浥郁刈不速逢风则叶落尽遇雨泽烂不成汜胜之书曰大豆保嵗易为宜古之所以备凶年也谨计家口数种大豆率人五亩此田之本也三月榆荚时有雨髙田可种大豆土和无块亩五升土不和则益之种大豆夏至后二十日尚可种戴甲而生不用深耕大豆湏匀而稀豆花憎见日见日则黄烂而根焦也获豆之法荚黒而茎苍輙収无疑其实将落反失之故曰豆熟扵塲扵塲获豆即青荚在上黒荚在下泛胜之区种大豆法坎方深各六寸相去二尺一亩得千六百八十坎其坎成取羙粪一升合坎中土搅和以内坎中临种沃之坎三升水坎内豆三粒覆上土勿厚以掌抑之令种与土相亲一亩用种一升用粪十六石八斗豆生五六叶锄之旱者溉之坎三升水丁夫一人可治五亩至秋収一亩中十六石农政全书种大豆锄成行垅舂穴下种早者二月种四月可食名曰梅豆吴下田家志种豆宜甲子乙丑壬申丙子戊寅壬午壬寅原服食博物志人食豆三年则身重行动难左慈荒年法用大豆粒细调匀者生熟挼之令有光暖彻豆心内先日不食以冷水顿服讫一切鱼肉菜果不得复食渇饮冷水初小困十日后体力壮健不思食抱朴子相国张文蔚庄内有防狼穴养四子为蛇所吞防狼雌雄情切乃扵穴外坌土壅穴俟蛇出头度其回转不便当腰咬断而噼腹衔出四子尚有气寘扵穴外衔豆叶嚼而敷之皆活后人以豆叶治蛇咬盖本扵此延年秘録服大豆令人长肌肤益颜色填骨髓加气力补虚食不过两剂大豆五升如作醤法取黄捣末以猪肪炼膏和丸梧子大每服五十丸至百丸温酒下神验秘方也肥人忌服辍耕録黄山谷煑豆帖云煮黒豆法确豆一升挼莎极净用贯众一斤细剉如骰子同豆斟酌水多少慢火煑豆香熟日干之翻覆令展尽余汁簸取黒豆去贯众空心日防五七粒食百草木枝叶皆有味可饱也荆湖近事陶华以盐煑黒豆常食之云补肾盖豆乃肾之谷其形类肾黒色通肾引之以盐所以妙也李守愚侵晨井华水吞黒豆五七粒谓之五脏谷至老视听不衰制用六月六日以洗净大黄豆煮熟取出候冷以麪为衣摊扵席上以衣盖之又用青蒿防一七取出晒干搓去麪黄入缸煎紫苏盐汤候冷浸豆与水平每豆一斤用盐六两浸过一夜取出和食香拌匀装净坛内令日晒四五日従新搜过一次再晒再搜四五次用附録稆豆原稆豆本草云稆乃自生稻名此豆野生故名一名防豆一名防菽一名治防一名鹿豆一名驴豆黒豆中最细者即黒小豆也野生今下地亦种之小科细粒叶如葛霜后熟可蒸食甘温无毒炒焦黒热投酒中治产后冷血赤小豆按广雅云小豆荅也统而名之也齐民要术云小豆有绿赤白三种豆豌豆豆留豆亦其类也今照本草分列扵后原赤小豆一名赤豆一名红豆处处种之夏至后下种苖髙尺许叶本大末尖至秋开花淡银褐色有腐气荚长二三寸比緑豆荚稍大色微白带红三青二黄时即収之可煮可炒可粥饭可作麪食饀并良久服则津血渗泄令人肌瘦身重合鱼鲊食成消渇其稍大而鲜红淡红者止可食用色赤黯而粒紧小者入药甘酸平无毒心之谷也性下行入隂分行津液利小便消胀除肿止吐治下痢肠澼解酒病除寒热排脓散血通乳汁下胞衣利产难水气脚气为急需花名赤腐婢解酒毒眀目下水治小儿丹毒叶去烦热煮食眀目彚考原呉志赵达传达治九宫一算之术使人取小豆数升播之席上立处其数验覆果信晋书郭璞传璞至庐江爱主人婢无由而得乃取小豆三升绕主人舍散之主人晨见赤衣人数千围其家就视则灭甚恶之请璞为卦璞曰君家不宜畜此婢可扵东南三十里卖之慎勿争价则此祟可除主人従之嵗时杂记共工氏有不才子以冬至日死为疫鬼畏赤豆故是日作赤豆粥厌之田家五行十二月二十五日夜煑赤豆粥大小人口皆食之在外之人亦畱分以俟其归谓之口数粥亦驱瘟鬼之意别録増齐民要术赤豆三月种六月旋摘迟者四月种亦可宜稀稠得所太密不实緑豆原緑豆本草云緑以色名也旧作菉非圆小者佳大者名植豆功用颇同四月下种苗髙尺许叶小而有毛至秋开小白花荚长二三寸比赤豆荚防小有二种粒麤而色鲜者为官緑又名眀緑皮薄粉多粒小而色暗者为油緑又名灰绿皮厚粉少早种者名摘緑可频摘也迟种者名拔绿一防而已其用甚广可作豆粥豆饭豆酒煼食炒食水泡磨为粉澄滤作饵蒸糕荡皮压索为食中要物亦可喂牲畜真济世良谷也性甘寒无毒肉平皮寒用宜连皮解金石砒霜草木一切诸毒生研新汲水服反榧子殻害人合鲤鱼鲊食久则令人肝黄成渇病花及芽解酒毒荚治赤痢彚考増湘山野録真宗深念稼穑闻占城稻耐旱西天菉豆子多而粒大各遣使以珍货求其种占城得种二十石至今在处播之西天中印土得菉豆种二石不知今之菉豆是否始植扵后苑秋成日宣近臣尝之仍赐占稻及西天菉豆御诗孙公谈圃张文定尝苦脚疾无药可疗一日逰相国寺有卖药者得菉豆两粒服之遂愈原唐公之防号抱一西粤人也言其地无绿豆每承舍入京包中止带斗余多则至某江輙遇风浪不渡到彼中比扵药物凡患时疾者用等秤买一家煑豆香味四达两邻对门患病人闻其气輙愈别録原种植绿豆宜刈了麻地上种之太早不生荚若其年李不蛀则豆有収忌夘日下种増种树书种菉豆地宜痩四月种六月収子再种八月又収原制用豆虀先取湿沙纳甆噐中以緑豆匀撒其上如种艺法深桶覆蔵室中勿令见风日一次掬水洒透俟其苗长可尺许摘取蟹眼汤绰过以料虀供之赤豆亦可然不如绿豆之佳白豆原白豆一名饭豆小豆之白者也亦有土黄色者大如緑豆而差长粥饭皆可用四五月种苗叶似赤小豆而防尖嫩者可作菜亦可生食味甘平调中补五臓暖肠胃肾之谷也肾病宜食浙东一种味更胜作醤作腐极佳北方水白豆相似而不及増本草一种蔉豆叶如大豆亦其类也豌豆原豌豆本草纲目云其苗柔弱宛宛故得豌名豌旧作登音剜一名胡豆本草经云张骞使外国得胡豆种一名戎菽尔雅云戎菽谓之荏菽注云即胡豆管子云桓公伐山戎以戎菽徧布于天下一名毕豆崔实月令作豍豆广雅作豍豆又名曰留豆一名青小豆一名青斑豆一名麻累本草纲目云嫩时青色老则斑麻故有诸名一名囬鹘唐书云毕豆出囬鹘地饮膳正要作囘囘豆即回鹘也一名淮豆农书云俗唿豌豆大者为淮豆一名国豆邺中记云石勒改为国豆种出西戎北土甚多八九月下种亦有春种者蔓生有须叶似蒺藜叶两两相对嫩时可食三四月开小花如蛾形淡紫色结荚形圎长寸许子圎如药丸嫩时可煑食老则可炒食可作麪食饀磨粉麪甚白而细腻出西戎者大如杏仁百谷之中为先熟又耐久蔵宜多种可和醤作澡豆去防令面光泽亦可喂马性甘平无毒调营衞平气益中治消渇淡煑食之良煑食杀鬼毒心病下乳汁研末涂痈肿痘疮集藻状増唐陆贽请依京兆所请折纳事状京兆府先奏当管虫食豌豆全然不収请防数折纳大豆奉勅宜依度支续奏称据时估豌豆每斗七十价已上大豆每斗三十价已下京兆府所请将大豆替豌豆望令各据估计钱数折纳则冀免损官司者求瘼救灾国之令典求瘼在知其所患救灾在恤其所无只如螟蜮为殃豌豆全损检覆若非虚谬地税固合免征直道而行大体斯在司府折纳充数已为尅下从权度支凖估计钱乃是幸灾规利所得无防其伤实多伤风得财非谓理道且豌豆为物入用甚防旧例所支唯充畜料凖数廻给大豆诸司谁曰不然计价剰征义将安在理无所防事不可従望依前勅处分未审可否别録増农政全书扈先生曰豌豆与豆各种豆之利倍扵豌十倍其耐陈则一也豆以下四种原列蔬谱今従本草移入扵此原豆一名胡豆本草纲目云豆荚状如老故名王祯农书谓其时始熟故名亦通吴瑞本草以此为豌豆误矣此种豆亦自西胡来虽与豌豆同名同时种而形性逈别太平御览云张骞使外国得胡豆种归指此也今蜀人唿此为胡豆而豌豆不复名胡豆矣南北皆有蜀中尤多八月下种冬生嫩苗可茹茎方而肥中空叶状如匙头圆而下尖面緑背白柔厚一枝三叶二月开花如蛾状紫白色结荚连缀蜀人収其子备荒性甘防辛平无毒快胃和臓腑解酒毒误吞金银等物者用之皆效集藻七言律诗増宋杨万里招陈益之李兼济二主管小酌益之指豆云未有赋者戏作七言翠荚中排浅碧珠甘欺崖蜜輭欺酥沙瓶新熟西湖水漆櫑分尝晓露腴味与樱梅三益友名因茧一丝絇老夫稼圃方防学谱入诗中当稼书别録増农桑通诀豆百谷之中最为先登农政全书扈先生曰豆种花田中冬天不防花秸用以拒霜至清眀后拔之豆八月初种腊月宜厚壅之此种极救农家之急且蝗所不食豇豆原豇豆一名防音绛防本草纲目云此豆红色居多荚必防生故有豇防之名广雅指为胡豆误矣处处有之谷雨前后下种者六月子便可种一年可两收四月种者七八月一种蔓长丈余一种蔓短悬架则蕃铺地则不甚旺宜灰壅其叶俱本大末尖嫩时可茹其花有红白二色荚有白红紫赤斑驳数色长者至二尺生必两两并垂有习坎之义子微曲如人肾形所谓豆为肾谷者宜以此当之性甘咸无毒理中益气补肾健胃和五臓调营衞生精髓止消渇吐逆泄痢小便数与诸疾无禁但水肿忌补肾不宜多食此豆嫩时充菜老则収子可谷可果可菜取用最多豆中上品也别録原本草昔卢防夫教人补肾气每日空心煑豇豆入少盐食之大有益袖珍方中防莽毒者以豇豆汁饮即解欲试者先刈鼠莽苗以汁泼之便根烂不生此则物理然也附録黎豆原黎豆一名貍豆一名黎沙一名猎沙见古今注其大者名虎豆亦名虎沙尔雅云欇虎櫐注云今虎豆江东唿为防欇夲草纲目云尔雅虎櫐即貍豆也古人谓藤为櫐后人讹櫐为貍矣又云黎黒色也此豆荚老则黒色有毛露筋如虎貍指爪其子亦有防如虎貍之斑煑之汁黒故有诸名野生山中人亦有种之者三月下种生蔓叶如豇豆但文理偏斜六七月开花成簇紫色状如扁豆花一枝结荚十余长三四寸大如拇指有白茸毛老则黒而露筋宛如干防指爪之状其子大如刀豆淡紫色有斑防如貍文煑去黒汁同猪鸡肉再煮食味乃佳附録马豆増古今注马豆一名马沙似虎豆而小实大如指亦可食也彚考増云仙散録品物类聚曰白马豆食之齿醉虢国夫人厨吏邓连以洗豆皮作灵沙臛供翠鸳堂藊豆原藊豆一名沿篱豆一名蛾眉豆本草云藊夲作扁荚形扁也沿篱蔓延也蛾眉象豆白路之形也二月种蔓生人家多种之篱邉或以竹木架起每乂三枝一居顶二对生一枝三叶亦一居顶二对生叶大如杯圆而有尖花有紫白二色状如小蛾有翅尾形荚生花下花缷而荚现及老长寸余有青白二色形凡十余様或长或团或如龙爪虎爪或如猪耳刀鎌种种不同皆累累成枝一枝十余荚成穗白露后实更繁衍子有黒白赤斑四色圗经本草云黒者名鹊豆盖以其黒间有白道如鹊羽也每荚子或一或二三一种荚硬不堪食惟豆子麤圆而色白者可入药微炒用气味甘微温无毒和中下气消暑暖脾胃除湿热止消渇解酒毒河豚鱼毒一切草木毒集藻増眀王伯稠凉生豆花豆花初放晩凉凄碧叶隂中络纬嗁贪与邻翁棚底话不知新月照清溪别録原月令广义芒种前扁豆开花主水种植清眀下种以草灰盖之不用土覆芽长分栽搭棚引上増农政全书扈先生曰以口向上种之粒粒出若扁种十不出一盖豆瓣重顶土不起故烂刀豆原刀豆一名挟剑豆拾遗记云乐浪之东有融泽有挟劎豆其荚形似人挟剑横斜而生即此人家多种之蔓引一二丈叶如豇豆叶而稍长大五六七月开紫花结荚长者近尺防似皁荚扁而剑嵴三棱嫩青煑食醤腌蜜煎皆佳老则防黒子大如拇指顶淡红色同鸡猪肉煮食甚美气味甘平无毒温中下气利肠止防逆益肾补元别録原本草纲目一人病后防逆不止声闻邻家或令取刀豆烧存性白汤调服二钱即止此亦取其下气归元而逆自止也种植将地锄松深半尺熟粪拌匀清眀时先用布湿防水润豆令胀将见芽锄前土作穴每穴一粒侧放入不可深此豆体重深则难出上用锯末拌土薄盖一层一云用草灰日日浇令湿俟生蔓竹木架起大灵豆増贵耳録大灵豆华山陈抟有灵豆服一粒四十九日不饥筋力如故颜色若婴儿世罕得服之者木豆増交州记木豆出徐僮间子羙似乌头大叶似栁一年种数年采灵光豆増杜阳杂编大厯中日林国献灵光豆大小类中国之菉豆其色红而光芒长数尺本国人唿为诘多珠和石上菖蒲叶煑之即大如鵞卵其中纯紫称之可重一斤已上啖之香羙无比数日不复言饥渇佛豆増益部方物畧记佛豆粒甚大而坚农夫不甚种唯圃中莳以为利以盐渍食之小儿所嗜集藻赞増宋宋祁佛豆赞丰粒茂苗豆别一类秋种春敛农不常莳脂麻原脂麻俗作芝麻者非一名油麻一名胡麻梦溪笔谈云胡麻直是今油麻张骞始自大宛得油麻之种故名胡麻以别中国之大麻也本草云油麻脂麻谓其多脂油也一名巨胜夲草云巨胜即胡麻之角巨如方胜者一名方茎以茎名一名狗虱以形名一名藤见广雅夲草云藤者亦巨也一名交麻杜宝拾遗记云隋大业中改为交麻陶景曰胡麻八谷之中惟此为良李时珍曰脂麻有早晩二种黒白赤三色茎皆方髙者三四尺叶光泽有本团而末锐者有本团而末分三了如鸭掌形者葛洪谓一叶两尖为巨胜盖不知乌麻白麻皆有二种叶也秋开白花似牵牛花而微小亦有带紫艶者节节生枝结角长者寸许四棱六棱者房小而子少七棱八棱者房大而子多皆随地肥瘠苏恭谓四棱为胡麻八棱为巨胜谓其房大胜诸麻也其枝四散者角繁子多一茎独上者角稀子少取油以白者为胜可以烹煎可以然防服食以黒者为良胡地者子肥大其纹鹊其色紫黒取油亦多尤妙其色黒入肾润燥也赤者状如老茄子钱乙治痘疮变黒归肾用赤脂麻煎汤送百祥丸取其解毒耳彚考増拾遗记乐浪之东有背眀之国宜种百谷有通眀麻食者夜行不持烛是苣蕂也食之延夀后天而老原神仙传鲁女生长乐人初饵胡麻及术絶谷八十余年日少壮色如桃花日行三百里走及麞鹿増鸡肋篇胡麻俗唿芝麻言其性有八抝谓雨旸时薄収大旱方大熟开花向下结子向上炒焦压榨才得生油膏车则滑钻鍼乃涩也本草俗传胡麻湏夫妇同种则茂盛故本事诗云胡麻好种无人种合是归时底不归原天台志刘晨阮肇入天台采药失道食尽见桃实食之觉身轻行数里至溪浒持杯取水见一杯流出有胡麻饭溪邉二女子笑曰刘阮二郎捉向所失流杯来便迎归作食既出无复相识至家子孙已七世矣集藻赋増宋苏轼服胡麻赋并序始余尝服伏苓久之良有益也梦道士谓余伏苓燥当杂胡麻食之梦中问道士何者为胡麻道士言脂麻是也既而读本草云胡麻一名狗虱一名方茎黒者为巨胜其油正可作食则胡麻之为脂麻信矣又云性与伏苓相宜扵是始异斯梦方将以其说食之而子由赋伏苓以示余乃作服胡麻赋以答之世间人闻服脂麻以致神仙必大笑求胡麻而不可得则必求山苗野草之实以当之此古所谓道在迩而求诸逺者欤其词曰我梦羽人颀而长兮恵而告我药之良兮乔松千尺老不僵兮流膏入土蛇蔵兮得而食之夀莫量兮扵此有草众所尝兮状如狗虱其茎方兮夜炊昼曝久乃臧兮伏苓为君此其相兮我兴发书若合符兮乃瀹乃烝甘且腴兮补填骨髓流髪肤兮是身如云我何居兮长生不死道之余兮神药如蓬生尔庐兮世人不信空自劬兮搜抉异物出怪迂兮藁死空山固其所兮至阳赫赫发自坤兮至隂肃肃跻扵干兮寂然反照珠在渊兮沃之不灭又不燔兮长虹流电光烛天兮嗟此区区何与扵其间兮譬之膏油火之所传而已耶元戴表元胡麻赋六月亢旱百稼藁干有物沃然秀扵中田是为胡麻外白中嘻防心之良苦征日御而周旋朝舒翘以东向夕偃媚而西迁若饯迎之有节阅旦旦而不愆有一儒者睹而异之曰是物其有识可比义扵戎葵惟太阳之委照畴一物之得遗彼芃然以自遂有得气而不知独输勤扵畎亩致展转扵遐晖迹其华粲粲以淡成榦亭亭而直致隂回翔以盖属膏湛渟而珠媚疑本质之过清常凝温而抱粹庸遇暵以不伤表孤妍扵众悴且其芘本近仁向眀近智蹈约而不移近信在困而恭近义故论胡麻者以为君子之道四宜乎以尔登良医之箧衍依飞仙之服饵也诗散句原唐王维御羮和石髓香饭进胡麻増宋梅尧臣傍枝延扶疎脩荚繁槖韬胡麻养气血种以督儿曹原眀冯琦居然在圃不必饭胡麻増唐曹唐白羊成队难収拾吃尽溪邉巨胜花宋陆游胡麻刈罢下初引水家家灌晩蔬欲晒胡麻愁屡雨别録原种植须肥地荒地亦可但多加粪二三月为上时四月上旬为中时五月上旬为下时望前种实多而成望后种子少多粃每亩二升取沙土中拌和之则入地匀须多种宜甲子壬申丙子壬午及六月三夘日忌南风及辛亥寅未日收割锄三四徧逾多逾妙频锄草净简熟者先获束欲小大则难干五六束一攒斜倚之使风得入候口开以小杖微打令子出仍攒之三日一打四五徧乃净晒干収蔵服食抱朴子云用上党胡麻三斗淘净甑蒸令气徧日干以水淘去沬再蒸如此九度以汤脱去皮簸净炒香为末白蜜枣膏丸弹子大每服温酒化下一丸日三忌毒鱼狗肉生菜服至百日除一切痼疾一年身面光泽不饥二年白髪返黒三年齿落更生四年水火不害五年行及奔马若欲下之饮葵菜汁孙真人云用胡麻三升去黄褐者蒸三十徧防炒香为末入白蜜三升杵三百下丸桐子大每旦服五十丸人过四十以上久服眀目洞视肠柔如筋取用渍汁和麪至靭滑人身生肉丁者擦之即愈七月七日采乌麻花最上头者隂干为末乌麻油渍之眉毛不生者日涂之即生又生秃发稭入米仓内米不蛀烧灰入防痣及去恶肉方中用除夜撒之房卧内外云可避邪又生脂麻单条者名霸王鞭卧房前亦云可祛鬼叶汤浸良久涎出稠黄色妇人用梳头沐发去风家塾事亲油生笮者良有润燥解毒止痛消肿之功蒸炒者止可食用及然防不堪入药入药以乌麻油为上白麻油次之湏自笮者可用市者恐伪腊月油久放不壊防灯照蚕辟虫熬膏药极效搽妇人头发黒光不臭不生虮虱麻饼笮去油麻滓也亦名麻籸可食荒嵗人以救饥入盐作醤甚滑腻又可飬鱼肥田周礼坚强用蕡亦此义也増好事集以胡麻麪啖犬则光黒而骏使猎必大获又可得三十嵗物类相感志芝麻萁烧烟熏纸被不作声附録青蘘原青蘘一名梦神一名胡麻巨胜苗也一作叶服食家作菜用其法秋间取巨胜子种肥地畦中如种菜法苗出锄令无草干即灌水采食滑羙如葵附録亚麻増本草亚麻一名鵶麻一名壁虱胡麻苏颂曰出兖州威胜军苗叶俱青花白色李时珍曰陕西人亦种之其实亦可榨油然灯气恶不堪食御定佩文斋广羣芳谱卷十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷十一桑麻谱桑原桑东方自然神木之名其字象形蚕所食也见徐锴説文通释皮裂榦疎叶面深緑光泽多刻缺方书称桑之功最神在人资用尤众其种类甚多不可徧举世所名者荆与鲁也荆桑多椹叶薄而尖邉有瓣凡枝榦条叶坚劲者皆荆类也鲁桑少椹叶圆厚而多津凡枝榦条叶丰腴者皆鲁类也荆类根固而心实防久宜为树鲁类根不固心虚不能久宜为地桑荆叶不如鲁之盛当以鲁接荆则久而又茂鲁为地桑有压条法传转无穷是亦可以久逺者也荆桑饲其丝坚韧中纱罗用鲁桑宜饲大蚕荆桑宜饲小蚕见王祯农桑通诀此外又有桋桑尔雅云女桑桋桑注云今俗桑树小而条长者曰女桑树疏云女桑一名桋桑檿桑尔雅云檿桑山桑注云似桑材中作弓及车辕疏云山桑一名檿桑禹贡厥篚檿丝是也増本草李时珍曰桑有数种有白桑叶大如掌而厚鸡桑叶花而薄子桑先椹而后叶山桑叶尖而长以子种者不若压条而分者原桑生黄衣谓之金桑木将藁蚕食必病树下每年耕用粪则叶肥嫩构接则叶大桑白皮利小水肺中有水气及肺火有余者用之叶多积荒年可济饥亦可喂猪羊马蚕事毕令人采取晒干收贮备用彚考増易否卦繋于苞桑疏苞本也凡物繋扵桑之苞本则牢固也又桑之为物其根众也众则牢固之义书禹贡桑土既蚕是降丘宅土传大水去民下丘居平土就桑蚕集传桑土宜桑之土既蚕者可以养蚕也蚕性恶湿故水退而后可蚕然九州皆頼其利而独扵兖言之者兖地宜桑后世之濮上桑间犹可验也厥贡漆丝传地宜漆林又宜桑蚕厥篚檿丝传檿桑蚕丝中琴瑟弦疏檿丝是蚕食檿桑所得丝韧中琴瑟也书传成王之时有三苗贯桑叶而生同为一穂其大盈车长防充箱民得而上诸成王诗风降观于桑传地势宜蚕可以居民灵雨既零命彼倌人星言夙驾税于桑田集传言方春时雨既降而农桑之务作文公扵是命主驾者晨起驾车急往而劳劝之卫风桑之未落其叶沃若传桑女功之所起沃若犹沃沃然桑之落矣其黄而陨魏风彼汾一方言采其桑笺采桑亲蚕事也原唐风肃肃鸨行集于苞桑曹风鸤鸠在桑其子七兮増豳风女执懿筐遵彼防行爰求柔桑疏柔桑穉桑也蚕始生宜穉桑蚕月条桑取彼斧斨以伐远扬猗彼女桑传逺枝逺也扬条扬也角而束之曰猗女桑柔桑也疏条其桑而采之谓斩条扵地就地采之也猗束彼女桑而采之谓柔穉之桑不枝落者以绳猗束而采之也小雅隰桑有阿其叶有难传阿然羙貌难然盛貌有以利人也疏言隰中之桑枝条甚阿然而长美其叶则甚难然而茂盛其下可以庇防人往息者得其凉也隰桑有阿其叶有沃传沃柔也隰桑有阿其叶有幽传幽黒也疏阿那是枝叶条垂之状故为羙貌难为叶之茂沃言叶之柔幽是叶之色言桑叶茂盛而柔輭则其色纯黒故三章各言其一也樵彼桑薪卬烘于煁传卬我也烘燎也煁烓灶也桑薪宜以养人者也疏有人樵取扵彼桑木之薪不以炊防云我用之燎扵煁灶炤物而已桑薪薪之善者也宜以炊防而养人今不以炊防反燎扵煁灶失其所也大雅菀彼桑柔其下侯旬传菀茂貌旬言隂均也笺桑之柔濡其叶菀然茂盛谓蚕始生时也人庇防其下者均得其所疏菀然而茂者彼桑也其叶稚而柔濡故菀然茂盛扵此之时人息其下维均得防皆无暑热之患礼记月令季春之月命野虞毋伐桑柘注爱蚕食也野虞谓主田及山林之官鸣鸠拂其羽戴胜降于桑蚕将生之也戴胜织纴之鸟是时恒在桑具曲植蘧筐注时所以飬器也曲簿也植槌也后妃斋戒亲东乡躬桑禁妇女母观省妇使以劝蚕事注后妃亲采桑示帅先天下也东乡者乡时气也是眀其不常留养蚕也留养者所卜夫人与世妇妇谓世妇及诸臣之妻也内宰职曰仲春诏后帅内外命妇始于北郊女外内子女也夏小正曰妾子始蚕执养宫事母观去容餙也妇使缝线组紃之事蚕事既登茧称丝效功以共郊庙之服毋有敢惰注登成也勅往蚕者蚕毕将课功以劝戒之季夏之月蚕事毕后妃献茧乃収茧税以桑为均贵贱长幼如一以给郊庙之服疏后妃献茧者谓后妃受内命妇之献茧乃収茧税者谓既受内命妇献茧及収外命妇茧之赋税以桑为均者言收税之时以受桑多少为赋之均齐桑多则赋多桑少则赋少贵贱长幼如一者贵谓公卿大夫之妻贱谓士之妻长防谓妇老防无问贵贱长少出之时齐同如一皆以近郊之税十而税一也所税之物以供给天子郊庙之服内则射人以桑弧蓬矢六射天地四方疏桑众木之本祭义古者天子诸侯必有公桑室近川而为之筑宫仞有三尺棘墙而外闭之及大昕之朝君皮弁素积卜三宫之夫人世妇之吉者使入蚕于蚕室奉种浴于川桑于公桑风戾以食之疏公桑蚕室者谓官家之桑扵处而筑养蚕之室近川而为之者取其浴蚕种便也风戾以食之者戾干也凌早采桑必带露而湿蚕性恶湿故干而食之左传宣子田扵首山舍扵翳桑注翳桑桑之多防翳者原孟子五亩之宅树墙下以桑増战国策昔者尧见舜扵草茅之中席陇亩而防庇桑隂桑隂移而受天下史记殷本纪帝太戊立伊陟为相亳有祥桑谷共生扵朝一暮大拱帝太戊惧问伊陟伊陟曰臣闻妖不胜徳帝之政其有阙欤帝其脩徳太戊从之而祥桑枯死货殖传齐鲁千亩桑麻与千户侯等原汉书文帝纪十三年春二月甲寅诏曰朕亲率天下农耕以供粢盛皇后亲桑以奉祭服其具礼仪注师古曰令立耕桑之礼制也景帝纪二年夏四月诏曰朕亲耕后亲桑以奉宗庙粢盛祭服为天下先増汉书食货志还庐树桑元后传太后幸茧舘率皇后及列夫人桑后汉书礼仪志皇后帅公卿诸侯夫人蚕祠先蚕礼以少牢注汉旧仪曰春桑生而皇后亲桑扵苑中蚕室养蚕千簿以上祠以中牢羊豕羣臣妾従桑还献扵茧观皆赐従桑者乐襄楷傅楷上书曰闻宫中立黄老浮屠之祠浮屠不三宿桑下不欲久生恩爱精之至也注言浮屠之人寄桑下者不经三宿便即移去示无爱恋之心也原后汉书张堪传张堪拜渔阳太守百姓歌之曰桑无附枝麦秀两岐张君为政乐不可支申屠蟠传蟠絶迹扵梁砀之间因树为屋自同佣人注谢承书曰居蓬莱之室依桑树以为栋也増谢承后汉书汝南伊昆为隂县功曹令新到官问曰园中有桑以食蚕何如昆曰非初至所当务原蜀志先主传先主舍东南角篱下有桑树生髙五丈余遥望童童如小车盖往来者皆怪其非凡或谓当出贵人先主少时与宗中诸小儿戯扵树下戱言吾必当乗此葆羽车盖増蜀志诸葛亮传亮自表后主曰成都有桑八百株薄田十五顷子弟衣食自有余饶厐统传颖川司马徽清雅有知人鉴厐统弱冠往见徽徽采桑扵树上坐统在树下共语自昼至夜徽甚异之称统当为南州士人之冠冕由是渐显晋书礼志武帝太康六年使侍中成粲草定亲蚕仪先蚕坛髙一丈方二丈为四出陛陛广五尺在皇后采桑坛东南帷宫外门之外而东南去帷宫十丈在蚕室西南桑林在其东取列侯妻六人为蚕母蚕将生择吉日皇后着十二笄歩摇依汉魏故事衣青衣乗油画云母安车驾六騩马女尚书着貂蝉佩玺陪乗载筐钩公主三夫人九嫔世妇诸太妃太夫人及县鄕君郡公侯特进夫人外世妇命妇皆歩摇衣青各载筐钩従蚕先桑二日蚕宫生蚕着薄上桑日皇后未到太祝令质眀以一太牢告祠谒者一人监祠祠毕彻馔班余胙扵従桑及奉祠者皇后至西郊升坛公主以下陪列坛东皇后东面躬桑采三条诸妃公主各采五条县乡君以下各采九条悉以桑条授蚕母还蚕室艺术传淳于智有思义防易筮善厌胜之术上党鲍瑗家多丧病贫苦智为卦成谓瑗曰君安宅失宜故令君困君舍东北有大桑树君径至市入门数十歩当有一人持荆马鞭者便就买以悬此树三年当得财瑗承言诣市果得马鞭悬之三年后井得钱数十万铜铁噐复二十余万扵是致赡疾者亦愈辰韩国传辰韩俗饶蚕桑善作缣布冯防载记防励意农桑勤心政事下书曰桑柘之益有生之本此土少桑人未见其利可令百姓人植桑一百根柘二十根原宋书礼志孝武立观后亲桑循晋礼也増南齐书祥瑞志永眀二年防军府门外桑树一株并有蚕丝绵被枝茎史臣按汉光武时有野蚕成茧百姓得以成衣服今则浮波幕树其亦此之类乎原南齐书孝义传韩系伯襄阳人也襄阳土俗邻居种桑界上为志系伯以桑枝防妨他地迁界上开数尺邻畔随复侵之系伯輙更改种久之邻人惭愧还所侵地躬往谢之増魏书食货志诸初受田者男夫一人给田二十亩课莳余种桑五十树枣五株榆三根非桑之土一夫给一亩依法课莳榆枣奴各依良限三年种毕不毕夺其不毕之地扵桑榆地分杂莳余果及多种桑榆者不禁诸应还之田不得种桑榆枣果种者以违令论原南史齐本纪髙帝旧宅在武进宅南有一桑树擢本三丈横出四枝状似华盖帝年数嵗好戱其下従兄敬宗曰此树为汝生也増南史罗研传研为信安令故事置观农谒者围桑度田劳扰百姓研请除其弊帝従之新罗国傅新罗土地肥美多桑麻作缣布隋书礼仪志后齐皇后亲桑扵桑坛备法驾服鞠衣乗重翟帅六宫升桑坛东陛即御座女尚书执筐女主衣执钩立坛下皇后降自东陛执筐者处右执钩者处左蚕母在后乃躬桑三条讫升坛即御座内命妇以次就桑鞠衣五条展衣七条褖衣九条以授蚕母还蚕室皇后采桑则服鳪衣皇后之车三曰翟辂以采桑命妇采桑斋及采桑还则黄衣食货志河清三年每丁给永业二十亩为桑田其中种桑五十根榆三根枣五根不在还受之限非此田者悉入还受之分唐书宪宗本纪元和七年四月诏民田畮树桑礼乐志皇后嵗祀一季春吉已享先蚕遂以亲桑贾循传循母将葬宅有枯桑一夕再生芝出北墉人以为瑞南蛮传永昌之西野桑生石上其材上屈两向而下植取以为弓不筋漆而利名曰暝弓宋史礼志元祐八年宰臣奏积雨伤蚕上曰朕宫中自蚕一簿欲知农桑之候久雨叶湿岂不有损乃命往天竺祈晴食货志太祖建隆时诏所在长吏谕民有广植桑枣垦辟荒田者止输旧租民伐桑枣为薪者罪之熈宁元年中书议劝民栽桑帝曰农桑衣食之本民不敢自力者正以州县约以为赀升其户等耳宜申条禁扵是司农寺请立法先行之开封视可行颁扵天下民种桑柘毋得増赋安肃广信顺安军保州令民即其地植桑榆或所宜木因可限阂戎马官计其活茂多寡得差减在户租数活不及数者罚责之补种金史食货志世宗大定十九年二月上如春水见民桑多为牧畜囓毁诏亲王公主及势要家牧畜有犯民桑者许所属县官立加惩断山海经宣山上有桑大五十尺其枝四衢叶大尺赤理青华名之曰帝女之桑衡山多桑东北海外赤水在圎丘南有三桑木而无枝皆髙百仞穆天子传甲寅天子作居范宫以观桑者乃饮扵桑中天子命桑虞出阙一字桑者用禁民注不得令犯桑木尚书考灵曜桑木者箕星之精神木虫食叶为文章人食之老翁为小童原春秋孔演图孔子母征在防扵大塜之陂睡梦黒帝使请往交语曰汝乳必扵空桑觉则若有所感后生孔子于空桑之中韩非子子产相郑开亩树桑郑人谤訾増吕氏春秋伊尹之母居伊水之上孕梦有神告之曰臼出水而东走无顾眀日视臼出水其邻东走十里而顾其邑尽为水身因化为空桑有莘氏女子采桑得婴儿空桑之中献之扵君君令乳之命曰伊尹淮南子螈蚕一嵗再收非不利也然而王法禁之者为其残桑也括地图化民食桑三十七年化而自裹九年生翼十年而死神异经东方有桑树焉髙八十丈敷张自辅其叶长一丈广六七尺其上自有蚕作茧长三尺缲一茧得丝一斤原汉旧仪皇后躬桑始捋一条执筐受桑捋三条女尚书跪曰可止执筐者以桑授蚕母以桑适金室増列女传鲁秋胡子纳妻五日而官扵陈后归未至家见路傍有美妇方采桑秋胡恱之下车愿托桑隂下妇人采桑不顾胡曰力田不如逢年采桑不如见郎今吾有金愿与夫人而妇人不受胡乃归母唿其妇乃即采桑者也数胡之罪而自投扵河齐宿瘤女东邻采桑女也项有大瘤闵王游至东都百姓尽观宿瘤女采桑不顾王怪问之对曰受父母教采桑不受教观王王曰此竒女恱而聘迎之陈辨女者陈国采桑之女也晋大夫解君甫使扵宋过陈遇之止而戱之曰女为吾歌吾将舍女女乃歌曰墓门有棘斧以斯之夫也不良国人知之崔豹古今注邯郸有羙女姓秦名罗敷为邑人王仁妻仁后为赵王家令罗敷出采桑扵陌赵王登台见而悦之因饮酒欲夺焉罗敷善弹筝作陌上桑之歌以自眀原神仙传麻姑语王方平云接侍以来已见东海三为桑田増搜神记有人逺征家有一女马一匹女思父乃戱马曰尔为我迎得父归吾将嫁汝马乃顿缰而去迎得父来后马见女輙怒父乃杀马曝皮扵庭女之皮所皮忽卷女而行父后扵大桑树枝间得女及皮尽化为蚕绩树上其茧厚大异常邻妇取养之其收亦倍今世谓蚕为女儿古之遗语也拾遗记少昊以金徳王母曰皇娥处璇宫而夜织或乗桴木而昼游经歴穷桑沧之浦时有神童容色絶俗称为白帝之子即太白之精降乎水际与皇娥防戏奏防娟之乐防漾忘归穷桑者西海之濵有孤桑之树直上千防叶红椹紫万嵗一实食之后天而老帝子与皇娥并坐抚桐梓瑟皇娥倚瑟而清歌曰天清地旷浩茫茫万象廻薄化无方浛天荡荡望沧沧乗桴轻漾着日傍当其何所至穷桑心知和乐恱未央白帝子答歌四维八埏眇难极驱光逐影穷水域璇宫夜静当轩织桐峰文梓千防直伐梓作噐成琴瑟清歌流畅乐难极沧湄海浦来栖息及皇娥生少昊号曰穷桑氏亦曰桑丘氏至六国时桑邱子着隂阳书即其余裔也原后燕録辽初无桑慕容廆通扵晋求种江南平川之桑悉繇呉来増述异记空桑生大野山中为琴瑟之最者空桑也桓仲为江州刺史遣人周行庐山冀覩灵异既陟崇巘有一湖周生桑树有败艑赤鳞鱼使者渇极欲往饮水赤鳞张鳍向之使者不敢饮稽神録庐州军吏蔡彦卿为拓臯镇将暑夜坐镇门外纳凉忽见道南桑林中有白衣妇人独舞就视即灭眀夜彦卿扶杖先往伏草间久之妇人复出而舞即撃之坠地乃白金一饼复掘地获银数千两遂致富裕云録异记李太尉徳裕一旦有老叟谒门引五六軰舁巨木请谒焉阍者不拒之公异而见之叟曰某家蔵此桑寳三世矣某已耋矣感公之好竒搜异是以献尔木中有竒宝若者斵之必有所得洛邑有匠计其年齿且老或身已没子孙亦当得其防诀非洛匠无斵之者也公如其言访扵洛下匠已殂矣其子应召而来睨而视之曰此可徐而斵之矣因解为二琵琶槽自然有白鸽羽翼爪足巨细毕备匠料之微失厚薄不中一鸽少其翼公以形羽全者进之自留其一今犹在民间洛阳伽蓝记昭仪寺佛堂前有桑树一株直上五尺枝条横绕柯叶傍布形如羽盖覆髙五尺又叶凡为五重每重叶生椹各异京师道俗谓之神桑广异记南方赤帝女学道得仙居髙阳崿山桑树上正月一日衔柴作巢至十五日成赤帝诱之不得以火焚之女即升天因名帝女桑邺郡名録杜胜宅以輭漆桑枝编为篱障雨一过黒光照四面时通甫爱之欲以铜官第取不应常新録裴休得桑木根曰若作沉香想之更无异相虽对沉水香反作桑根想终不闻香气诸相从心起通鉴外纪西陵氏之女嫘祖为黄帝元妃始教民蚕桑治丝茧以供衣服而天下无瘃之患后世祀为先蚕兼眀书今三四月间采桑之时见有小鸟灰色眼下正白俗唿白鵊鸟是也以其采桑时来故谓之桑鳸俗唿小録湖州以桑叶二十斤为一个涌幢小品湖州有章姓者豫占桑价占贱即畜至百余斤二十年无爽白手厚获生计遂饶鼓乐赛谢以为常一日赛毕有一妇人矮而肥求斋卧地下不去其家内外醉饱厌之叱使去妇人曰我与汝曽祖母有旧连嵗为汝卜助生计一斋何吝匍匐入门蹴之忽不见且骇且疑佛堂忽有声曽祖母牌已裂为二盖祖母每好善见裸虫必致暖处防其生俟生翼飞去乃已矮妇之祥或在于此以后卜吉而畜其价必相左家道耗云燕山丛録汉昭烈宅在涿州楼桑村昭烈在民间所居有桑层防如楼因曰楼桑今尚在其下留题甚多五杂俎涿州之涞水道中有大桑树髙十余丈防百亩云即昭烈舍前之桑也自汉及今千五百年矣而扶疎如故且其椹视常桑倍大土人珍之以相餽遗云集藻赞増晋郭璞帝女桑赞爰有洪桑生滨沦潭厥围五丈枝相交参园客是采帝女所蚕原元王祯躬桑赞有星天驷象匹神龙惟蚕辰生厥精防通孕卵而出寓食桑中惟君立后毓徳中宫既正母仪普师妇工建兹茧馆桑必以躬爰制祭祀郊庙是供赋増魏繁钦桑赋上似华盖紫极比形下象凤阙万桷楹丛枝互出乃错乃并晔晔隆暑凉风自生微条纤绕随风浮沉阳蜩鸣其南枝寒蝉噪其北隂秋气忽其将来咸感节而悲吟玩庇防之厚恵情眷眷而爱深晋陆机桑赋并序皇太子便坐盖本将军直庐也初世祖武皇帝为中垒将军植桑株世更二代年渐三纪扶疎丰衍抑有瑰异焉赋曰夫何佳树之洪丽超托居乎紫庭罗万根以下洞矫千条而上征岂民黎之防植乃世武之所营故其形瑰族类体艶众木黄中爽理滋荣烦缛緑叶兴而盈尺崇条蔓而层防希太极以延峙映承眀而广临革飞鸮之流响想鸣鸟之遗音惟厯数之有纪恒依物以表徳岂神眀之所相将我皇之先识夸百世而勿翦超长年以永植傅咸桑树赋并序世祖昔为中垒将军扵直庐种桑一株迄今三十余年甚茂盛不衰皇太子入朝以此庐为便坐赋曰伊兹树之侥幸蒙生生之渥恵降皇躬以斯植遂茂扵圣世厥茂伊何其大连防修柯逺扬洪条梢槮布繁枝之沃若播密叶以垂隂防华防而作凉清隆暑之难任以厥树之巨登九日于朝阳且积小以髙大生合抱于毫芒犹帝道之将升亦累徳以弥光汤躬祷扵斯林用获雨而兴商惟皇晋之基命爰扵斯而发祥従皇储于斯馆物无改扵平生心恻切以兴思思有感扵圣眀歩徬徨以周览庶髣髴扵仪刑潘尼桑树赋従眀储以省膳憩便房以偃息观兹树之特玮感先皇之攸植蔚萧森以四射邈洪荣而端直尔乃徘佪周览俯仰逍遥俛睍灵根上眺修条洞芳泉于九壤溢露扵清霄倚増城之飞观拂绮之疏寮下迢逓以极望上扶疎而参差匪众鸟之攸萃相凰鸾之羽仪理有微而至显道有隠而应期岂皇晋之祯瑞兆先见而唘兹起防抱扵纤毫崇万篑扵始基原王祯亲蚕赋惟蚕有功万世归羙广物产之货赀作人生之衣被仲春之月天子诏后以躬桑大昕之朝内宰告期而命祀扵是诣灵坛降寳殿翠障夹乎道周凤辇翔扵畿甸顺春气扵东方朝先蚕扵北面具夫青缥之服侑以芳馨之荐当其叠承宠命适对韶光择世妇扵卜吉受鞠衣扵眀堂崇开禁馆始入公桑援条有三听女尚书之劝止执筐不再受宫夫人之是将体之以坤仪之柔顺视之以母道之慈良破蚁以来庶养至扵千簿献茧之后谅化被扵多方五言古诗増汉乐府陌上桑日出东南隅照我秦氏楼秦氏有好女自名为罗敷罗敷善采桑采桑城南隅青丝为笼系桂枝为笼钩头上倭堕髻耳中眀月珠缃绮为下帬紫绮为上襦行者见罗敷下担捋髭须少年见罗敷脱防着帩头耕者忘其犂锄者忘其锄来归相怒怨但坐观罗敷使君従南来五马立踟蹰使君遣吏往问是谁家姝秦氏有好女自名为罗敷罗敷年防何二十尚不足十五颇有余使君谢罗敷宁可共载不罗敷前致辞使君一何愚使君自有妇罗敷自有夫东方千余骑夫壻居上头何用识夫壻白马従骊驹青丝繋马尾黄金络马头腰中鹿卢劒可直千万余十五府小史二十朝大夫三十侍中郎四十専城居为人洁白晳鬑鬑颇有须盈盈公府歩冉冉府中趋坐中数千人皆言夫壻殊晋乐府采桑度蚕生春三月春桑正含緑女儿采春桑歌吹当春曲繋条采春桑采叶何纷纷采桑不装钩牵壊紫罗裙采桑盛阳月绿叶何翩翩攀条上树表牵壊紫罗陶潜拟古种桑长江邉三年望当采枝条始欲茂忽值山河改柯叶自摧折根枝浮沧海春蚕既无食寒衣欲谁待本不植髙原今日复何悔原陶潜归田园居野外罕人事穷巷寡轮鞅白日掩荆扉虚室絶尘想时复墟曲中披草共来往相见无杂言但道桑麻长桑麻日已长吾土日已广常恐霜霰至零落同草莽増宋谢灵运种桑诗人陈条柯亦有羙攘剔前修为谁故后事资纺绩常佩知方诫愧防富教益浮阳骛嘉月艺桑迨闲隙疎栏发近郛长行达广域圹流始毖泉湎涂犹跬迹俾此将长成慰我海外役梁吴均采桑贱妾思不堪采桑渭城南带减连枝绣发乱凤凰篸花舞依长薄蛾飞爱绿潭无由报君信流涕向春蚕陌上桑袅袅陌上桑防陌复垂塘长条映白日细叶隠鹂黄蚕饥妾复思拭泪且提筐故人宁知此离恨煎人肠刘邈万山见采桑人倡妾不胜愁结束下青楼逐伴西城路相携南陌头叶尽时移树枝髙乍易钩丝绳挂且脱金笼写复収蚕饥日已暝讵为使君留王防卿陌上桑令月开和景处处动春心挂筐湏叶满息倦重枝隂沈君攸采桑南陌落花移蚕妾畏桑萎逐便牵低叶争多避小枝摘驶笼行满攀髙腕易疲看金怯举意求心自可知北周王褒陌上桑人传陌上桑未晓已含光重重相防映輭弱自芬芳秋胡未住马罗敷未满筐春蚕朝已老安得久徬徨陈傅縡采桑罗敷试采桑出入城南傍绮裙映珠珥丝绳提玉筐度身攀叶聚耸腕及枝长空劳使君问自有侍中郎贺彻采桑蚕妾出房栊结伴类花丛度水春衫绿映日晚妆红钏声时动树衣香自入风钩长嫩枝曲叶尽细条空竞采须盈手争归欲满笼自怜公府歩谁与少年同唐刘希夷采桑杨栁送人行青青西入秦谁家采桑女楼上不胜春盈盈灞水曲歩歩春芳绿红脸耀眀珠绛唇含白玉囬首渭桥东遥怜春色同青丝娇落日缃绮弄春风携笼长叹息逶迤恋春色看花若有情倚树疑无力薄暮思悠悠使君南陌头相逢不相识归去梦青楼原李白陌上桑羙女渭桥东春还事蚕作五马如飞龙青丝结金络不知谁家子调笑来相谑妾本秦罗敷玉颜艶名都緑条映素手采桑向城隅使君且不顾况复论秋胡寒螀爱碧草鸣凤栖青梧托心自有处但怪旁人愚徒令白日暮髙驾空踟蹰子夜吴歌秦地罗敷女采桑绿水边素手绿条上红妆白日鲜蚕饥妾欲去五马莫留连常建陌上桑翳翳陌上桑南枝交北堂羙人金梯出素手自提筐非但畏蚕饥盈盈娇路傍増李彦逺采桑采桑畏日髙不待春眠足攀条有余愁那矜貌如玉千金岂不赠五马空踯躅何以变贞性幽篁雪中绿王建采桑鸟鸣桑叶间绿条复柔柔攀看去手近散作长长钩黄花盖野田白马少年游所念岂廻顾良人在髙楼刘驾桑妇墙下桑叶尽春蚕半未老城南路迢迢今日起更早四邻无去伴醉卧青楼晓妾颜不如谁所贵守妇道一春常在树自觉身如鸟归来见小姑新妆弄百草于濆田翁叹桑手植千树桑文杏作中梁频年徭役重尽属富家郎富家田业广用此买金章昨日门前过轩车满垂杨归来説向家儿孙竟咨嗟不见千树桑一浦芙蓉花元赵孟頫题织图正月正月新献嵗最先理农噐女功并时兴蚕室临期治初阳力未胜早春尚寒气户当奥密勿使风雨至田畴耕耨动敢不脩耒耜经冬牛力弱相戒勤饭饲万事非预备仓卒恐不易田家亦良苦舍此复何计二月仲春冻初解阳气方满盈旭日照原野万物皆欣荣是时可种桑插地易抽萌列树徧阡陌东西各縦横岂惟篱落间采叶惮逺行大哉皇元化四海无交兵种桑日已广弥望绿云平匪惟锦绮谋只以厚民生三月三月蚕始生纎细如牛毛婉娈闺中女素手握金刀切叶以饲之拥纸散周遭庭树鸣黄鸟发声和且娇蚕饥当采桑何暇事逰遨田时人力少丈夫方种苗相将挽长条盈筐不终朝数口望无寒敢辞终嵗劳四月四月夏气清蚕大已属眠髙首何昻昻蛾眉复娟娟不忧桑叶少徧野如绿烟相唿携筐去迢递立逺阡梯空伐条枚叶上露未干蚕饥当早归秉心静以専饬躬修妇事僶勉当盛年救多女伴笑语方喧然五月五月夏以半谷鸎先弄晨老蚕成雪茧吐丝乱纷纭伐苇作簿曲束缚齐榛榛黄者黄如金白者白如银烂然满筐筥爱此颜色新欣欣举家喜稍慰经时勤有客过相问笑声闻四邻论功何所归再拜谢蚕神六月釜下烧桑柴取茧投釜中纤纤女儿手抽丝疾如风田家五六月緑树隂相蒙但闻缲车响逺接村西东旬日可经绢弗忧杼柚空妇人蚕桑家道当不穷更望时雨足二麦亦稍丰酤酒田家饮醉倒妪与翁七月七月暑尚炽长日弄机杼头蓬不暇梳挥手汗如雨嘤嘤时鸟鸣灼灼红榴吐何心娱耳目往来忘伛偻织为机中素老防要纫补青灯照夜梭蟋蟀外语辛勤亦何有身体衣防缕嫁为田家妇终嵗服劳苦八月池水何洋洋沤麻水中央数日庶可取引过两手长织绢防时织布已复忙依依小儿女嵗晚叹无裳布襦不掩胫念之热中肠朝缉满一篮暮缉满一筐行看机中布计日渐可量我衣茍已成不忧天早霜九月季秋霜露降凛凛寒气生是月当授衣有布织未成天寒催刀尺机杼可无营教女学纺纑举足疾且轻舍南与舍北嘒嘒闻车声通都富豪家华屋贮娉婷被服杂罗绮五色相间眀听说贫家女恻然当动情十月丰年禾黍登农心稍逸乐小儿渐长大终嵗荷锄镢目不识一字每念心作恶东邻方迎师收拾令上学后月日南至相贺因旧俗为女裁新衣脩短巧量度龟手事塞向庶御北风虐人生真可叹至老长力作十一月冬至阳来复草木潜滋萌君子重其然吾道自此亨父母坐堂上子孙列前荣再拜称上夀所愿百福并人生属眀时四海方太平民无札瘥者厚泽敷羣情衣食苟给足礼义自此生愿言兴学校庶防教化成十二月忽忽嵗将尽人事可稍休寒风吹桑林日夕声飕飗墙南地不冻垦掘为坑沟斫桑埋其中眀年芽早抽是月浴蚕种自古相传流蚕出易脱殻丝纩亦倍收及时不努力知有来嵗不手冻不足惜冀免号寒忧眀李东阳采桑玉堂隂二首答篁墩学士采桑玉堂隂分蚕长安郭一劳累百枚再分连数箔宁知富贵地此物沃若平生亩忧黾勉懐力作嗟彼衣锦児空言养蚕乐吴机咏濯濯周叶歌莫莫遗我通家人同心故相托爱之敢轻弃弱女方就学采桑玉堂隂隂浓树婆娑一采不满筐竟日防何乃知富贵地不及穷山阿蚕成忽满眼所得良亦多人言繋家运或者隂阳和向非夙夜勤岂恃叶与柯衣多必思寒吾民本同科欲将分蚕意广被无偏颇七言古诗増陈徐伯阳赋得日出东南隅行朱城璧日唘朱扉青楼含照夲晖晖远映陌上春桑叶斜入秦家缃绮衣罗敷妆粉佳丽镜前新梳倭堕髻圆笼袅袅挂青丝铁钩冉冉胜丹桂蚕饥日晚暂生愁忽逢使君南陌头五马停珂遣借问防脸含娇特好羞妾壻府中轻小史即今来往専城里欲识东方千骑归蔼蔼日暮红尘起宋郑震采桑曲晴采桑雨采桑田头陌上家家忙去年养蚕十分熟蚕姑只着麻衣裳五言律诗増宋梅尧臣伤桑柔条初变绿春野忽飞霜田妇搔蓬首冰蚕絶茧肠名翚依麦雊戴胜绕枝翔不见罗敷骑金钩自挂墙五言絶句増唐郑谷采桑向晓携笼去桑村路隔淮何如鬬百草赌取凤凰刘驾秦娥秦娥十四五面白于指爪羞人夜采桑惊起戴胜鸟王周采桑女二首渡水采桑归蚕老催上机扎扎得盈尺轻素何人衣采桑知蚕饥投梭惜衣迟谁夸罗绮丛新画学月眉宋王安石采桑溪桥接桑畦钩笼晓羣过今蚤去何蚤向晩蚕恐卧眀杨基陌上桑青青陌上桑叶叶帯春雨已有催丝人咄咄桑下语六言絶句御制桑林乍緑蚕事方兴诗以嘉之弥望桑林吐叶垂枝嫩碧初匀竹舍正殷蚕务天工雨露维均七言絶句御制岸侧桑叶初碧夹岸青青绕御舟浓桑初茁满村讴省方徧问蚕家苦春雨连緜尽日忧题织图浴蚕豳风曽着授衣篇蚕事初兴谷雨天更考公桑传礼制先宜浴种向晴川二眠柔桑初翦緑参差陌上归来日正迟村舍家家帘幕静春蚕新长再眠时三眠红女勤劬日载阳鸣鸠拂羽恰条桑只因三卧蚕将老翦烛频看夜未央大起春深处处掩茆堂满架呉蚕妇子料得今年収茧倍冰丝雪缕可盈筐捉绩连宵食叶正纷纷风雨声喧隔户闻喜见新蚕莹似玉灯前检防辛勤分箔爱逢晴日映疎帘新緑如云叶渐添天气晴和蚕事广移筐分箔徧茅檐采桑桑田雨足叶蕃滋恰是春蚕大起时负筥携筐喧笑语戴鵀飞上最髙枝上簇频执纤筐不厌疲久忘膏沭与调饥今朝士女欢颜色看我冰蚕作茧时灸箔性由来苦畏寒深垂幕夜将防罏头更爇松眀火老媪殷勤日探看下簇自昔蚕缫重妇功曽闻献茧在深宫披圗喜见累累满茆屋清光积雪同择茧冰茧方堪作素纨重绵亦借御深寒就中自有因材法防取筐间次第观窖茧一年蚕事已成功厯数従前属女红闻说及时还窖茧荷锄又向绿隂中练丝炊烟处处绕柴篱翠釜香生煮茧时无限经纶従此出盆头喜色动防眉蚕蛾蛾儿布子如金粟水际分飞任所之莫令茧丝遗利尽来年留作授衣资祀谢劳劳拜簇祭神桑喜得丝成愿已偿自是西陵功徳盛万年衣被泽无疆纬绿隂揜映野人家每到蚕时静不哗一自夏初成茧后篱邉新听响缫车织従来蚕绩女功多当念勤劳惜绮罗织妇丝丝经手作夜寒犹自未停梭络纬无衣卒嵗早闗情寒气催人蟋蟀声茅屋疎篱秋夜永短檠相对络丝成经织纴精勤有季兰牵丝分理制罗纨鸣机来往桑隂里已作吴绡匹练看染色凝膏比洁络新丝传得仙方色陆离一代文眀资贲饰须教五采备彰施攀花巧様争传濯锦纹堪怜织女最殷勤云章霞防娱人意自着防常缟布裙翦帛手把齐纨冰雪清秋衣欲制重含情逡廵莫漫施刀尺万缕千丝织得成成衣已成束帛又缝纫始得衣裳可庇身自昔宫庭多澣濯总怜蚕织重劳人増唐来鹏蚕妇晓夕采桑多苦辛好花时节不闲身若教觧爱繁华事冻杀黄金屋里人汪遵采桑妇为报踌蹰陌上郎蚕饥日晩妾心忙夲来若爱黄金好不肯携笼更采桑宋杨修蚕室摘茧抽丝女在机茅檐苇箔旧堂扉年年桑柘如云緑翻织谁家锦地衣陆防示客桑柘成隂百草香缫车声里午风凉客来莫说人间事且共山林夏日长范成大科桑斧斤留得万枯株独速槎牙立暝途饱尽春蚕収罢茧更殚余力付樵苏杨万里桑畴夹防濒河种穉桑春风吹出万条长船行老眼浑多忘唤作西湖插拒霜方岳农谣雨过一村桑柘烟林梢日暮鸟声妍青裙老姥遥相语今嵗春寒蚕未眠金刘瞻春郊桑芽粒粒破春青小叶迎风未展成寒食归宁红防女外家纸上看蚕生原眀陈继儒女桑新绿映宫槐三月春风戴胜来织就鸳鸯锦千疋金刀先取合欢裁増沈天孙采桑曲青溪女児爱罗裙提筐陌上蹋春云蚕饥日暮思归去不敢回头看使君诗散句増魏曹植羙女妖且闲采桑岐路间柔条纷冉冉落叶何翩翩出自蓟北门遥望湖池桑枝枝自相值叶叶自相当宋鲍照季春梅始落女工事蚕作采桑淇洧间还戏上宫阁梁简文帝寄语采桑伴讶今春日短枝髙攀不及叶细笼难满原江淹但愿桑麻成蚕月得纺绩増唐储光羲碓喧春涧满梯倚緑桑斜李白吴地桑叶绿吴蚕已三眠燕草如碧丝秦桑低绿枝及此桑叶绿春蚕起中闺杜甫桑柘叶如雨飞藿共徘徊聂夷中劝尔毋伐桑减尔身上服宋梅尧臣二月起蚕事伐桑又阻饥王安石涧谷芳菲少春风着野桑唐杜牧深处会容髙尚者水苗三顷百株桑韩偓万里清江万里天一村桑柘一村烟宋唐庚鱼陂旧种千头鲙桑径新窠十亩缯张舜民洲中未种千头橘宅畔先栽百本桑唐王维蚕眠桑叶稀李白日出眀桑枝桑柘绿如云岑参桑叶隠村户张谓夏雨桑条緑孟郊野桑无直柯张籍桑柘罗平芜温庭筠沃田桑叶晚李嘉祐清眀桑叶小于濆青春满桑柘宋苏轼万树桑柘羙唐庚蚕罢野无桑金史肃平林半是桑唐上官仪叶密莺啼帝女桑杜甫舍西柔桑叶可拈李频桑林蚕后尽空条朱庆余桑柘成村百亩间曹唐桑叶扶疎闭日华宋司马光满川浓绿土宜桑王安石柔桑采尽緑隂稀陆游桑眼绽来蚕事兴霜清南陌课劙桑蚕饥冲雨采青桑金秦畧柔青初散垅头桑元好问童童翠葢桑初合眀杨基黄梅雨晴桑重绿词原眀王世贞浣溪沙一夜春波酿作蓝晓桑柔叶緑鬖鬖丫鬟十五太娇憨织作防鱼成比目偷将百草鬬宜男更无心绪喂春蚕増宋贺铸忆秦娥着春衫玉鞭鞭马南城南南城南柔桑嫩草留住金衔粉娥采叶供新蚕蚕饥畧许携纤纤携纎纎湔裙淇上更待初三锦缠道雨过园林触处落红凝绿正桑叶齐如沃娇羞只恐人偷看背立墙隂慢展纤纤玉听啼鸠防声耳邉相促念蚕饥四眠初熟劝路傍立马莫踟躇是那里唱道秋胡曲别録増种树书畜蚕者常以三月三日雨卜桑叶之贵贱谚云雨打石头徧桑叶三钱片或曰四日尤甚杭州人云三日尚可四日杀我言四日雨尤贵午日不得锄桑园桑湿不可饲蚕雨中采至必拭令干恐有伤也涌幢小品湖州畜蚕者多自栽桑否则预租别姓之桑俗曰秒桑凡蚕一斤用叶百六十斤谚云仙人难断叶价故栽与秒为稳否则谓之看空头蚕有天幸者往往趣之原桑叶炙熟可代茶嫩桑枝炒香煎饮久服不患偏风种植便民纂要取黒椹中叚子収贮勿令浥湿将种时先以柴灰淹揉次日淘净取沉水者晒令才去水气种乃易生宜肥地有草锄浄冬月烧去苗至春去冗苗留旺者俟至指大移栽五歩一株大约种子不如压条初芽时择指大枝条旺相肥泽者就马蹏处噼下润土内开沟尺许埋实自然生根布叶压后遇旱扵傍开沟灌之但取水气到忌多着水农桑要防云平原淤壤土地肥虚荆桑鲁桑俱可种若山地土脉赤硬止宜荆士民必用云种艺在审时又合地宜使不失其中春分前十日为上时当发生也十月小春木气长生也亦可压桑有三宜时宜和包宜固壅宜厚大抵天气晴眀己午时借其阳和如栽子已出忽变天气即以热汤调泥培之暑月必待晩凉仍预扵园中稀种麻麦为防惟十一月不生农桑撮要云十二月内掘坑深阔约二小尺却扵坑畔取土粪和成泥浆桑根埋定粪土培壅与地平次日筑实切不可动摇其桑加倍荣旺胜如春栽又法将桑根浸粪水一宿掘坑栽之栽宜浅种以芽稀者为上谚云腊月栽桑桑不知増汜胜之书种桑法每亩以黍椹子各三升合种之黍桑当俱生锄之桑令稀疎调适黍熟获之桑生正与黍髙平因以利鎌摩地刈之曝令燥后有风调放火烧之常逆风起火桑至春生一亩食三箔蚕齐民要术桑柘熟时収黒鲁椹即日以水淘取子晒燥仍畦种常薅令净眀年正月移而栽之率五尺一根其下常掘种小荳绿荳栽后二年慎勿采沐大如臂许正月中移之率十歩一树行欲小犄角不用正相当湏取栽者正月二月中以钩弋压下枝令着地条叶生髙数寸仍以燥土壅之眀年正月中截取而种之种树书谷树上接桑其叶肥大桑上接棃脆美而甘撒子种桑不若压条而分根茎淛间植桑斩其叶而植之谓之稼桑却以螺殻覆其顶恐梅雨侵损其皮故也二年即盛农政全书扈先生曰接桑莫如当年条为妙三年之说不然也且接时必待月暗自下至上皆可晦尤妙自上至下皆忌望尤险取葚与鸡鸭食之粪中淘出种者更不生葚本新书曰地桑本出鲁桑须以鲁桑萌条如法栽培防肥旺者约留四五条锄治添粪条有定数叶不繁多众叶脂膏聚于一叶其叶自大即是地桑王祯曰齐民要术栽取椹之黒者翦去两头惟取中间一截盖两头者其子差细种则成鸡桑花桑中间一截其子坚栗则枝榦坚强而叶肥厚将种之时先以柴灰淹揉次日水淘去轻秕不实者晒令水脉才干种乃易生士农必用地桑之功惟在治之如法不致荒燥桑者易生之物除十一月不生活余月皆可仍须扵园内稀种苘或麻黍为防斫树法自移栽时便割去梢既不留中心其条自向外长科条法有四等一沥水条向下垂者一刺身条向里生者一骈指条相并生者一冗脞条虽顺生却稠冗腊月为上正月次之博闻録白桑少子压枝种之若有子可便种湏用地隂处其叶厚大得茧重实丝每倍常原采桑髙者用梯摘庶不伤枝逺出强枝当用阔刃锋利扁斧转腕囘刃向上斫之枝查既顺津脉不出叶必复茂谚曰斧头自有一倍叶此善用斧之效也柔桑髙枝不胜梯湏置桑几如髙櫈下列二桄作登级斯易摘叶又不伤树培桑凡耕桑田不用逅树犁不着处斸土令起斫去浮根以蚕矢粪之根下埋龟甲则茂盛而不蛀生黄衣亦以此治之修桑削其小枝则叶茂去其枯枝则不荒蚕事毕将枝髠去但髠时不可留嘴角及夏至开掘根下用粪或蚕沙培壅则生意郁积来年嫩枝之叶更觉茂盛且皮可制纸枝可当柴兼有余利附録桑椹増说文葚桑实也本草桑子曰椹椹与葚通集韵一作一作黮李时珍曰椹有乌白二种彚考増诗卫风吁嗟鸠兮无食桑葚传鸠鹘鸠也食桑葚过则醉而伤其性鲁颂翩彼飞鸮集于泮林食我桑黮懐我好音传黮桑实也尔雅桑防有葚栀注防半也疏桑树一半有葚半无葚为栀晋书张天锡传防稽王道子问西土所出天锡应声曰桑葚甘香鸱鸮革响乳酪养性人无妒心隋书循吏传赵轨少好学有行检东邻有桑葚落其家轨遣人悉拾还其主诫其诸子曰吾非以此求名意者非机杼之物不愿侵人汝等宜以为诫北史崔逞传道武攻中山未尅六军乏粮问计扵逞逞曰飞鸮食葚而改音诗称其事可取以助粮帝乃听人以葚当租神异经东方有桑焉椹长三尺五寸围如长东观汉记蔡君仲汝南人至孝王莽乱人相食君仲取桑椹赤黒异器贼问仲仲答曰黒者供母赤者自食贼异之遗盐二斗汉武帝内传神仙上药有扶桑丹椹魏畧杨沛为新郑长兴平末人多饥穷沛课民益畜干椹収防豆阅其有余以补不足如此积得千余斛蔵在小仓防太祖为兖州刺史西迎天子所将千余人皆无粮过新郑沛谒见乃皆进干椹太祖甚喜后赐生口十人绢百疋以报干椹也魏书袁绍之在河北军人仰给桑椹神仙传班孟者不如何许人或云女子也人家有桑果数千株皆聚之成积如山如此十余日吹之各还本处异苑北方有白桑椹长数寸食之甘羙汉兴平元年九月桑再椹时刘徳军小沛年荒谷贵士众皆饥仰以为粮晋武帝大元中太原王戎为郁林太守泊船新亭眠梦有人以七枚椹子与之着衣襟中既寤得椹如梦中发防记鸠以桑椹为酒谓饮之即醉也拾遗记员峤山有木名猗桑煎椹以为蜜原金楼子始皇闻鬼谷先生言故遣徐福入海求金菜玉蔬并一寸椹集藻表増唐李峤为凤阁侍郎李元素进冬椹表臣某言闻京兆万年县大宁坊有桑一株暮秋生子初冬椹熟今谨取得専輙进奉伏惟陛下恵覃区防仁洎草木故得神蚕之树发秀扵寒露之辰帝女之林结实扵繁霜之下出扵万年之界彰一人万嵗之符生自大宁之坊表羣生大安之庆鸱鸮已革见蛮貊之懐音丝茧行丰知府蔵之逾实殊祯洊委絶贶仍臻凡在生孰不忻庆无任忭跃之至赋増晋傅桑椹赋繁实离离含甘吐液翠朱三变或或白嘉味殊滋食之无斁七言絶句増宋陆防咏园中草木日高未办续晨炊一椀村醅且疗饥槃箸索然君勿笑桑间紫椹正累累诗散句増唐罗隠紫饱垂新椹宋司马光桑防青青紫椹垂张耒桑间椹熟麦齐腰陆游郁郁林间桑椹紫桑林紫葚累累熟桑间椹紫蚕齐老别录増本草衍义夲经言桑甚详然独遗乌椹桑之精英尽在扵此采摘防研以布滤汁石器熬成稀膏入蜜熬稠贮瓷器中滚汤防服消热止渇其性微凉故也仙方日干为末蜜和为丸酒服亦良本草纲目杨氏产乳云孩子不得与桑椹食令児心寒四时月令云四月宜饮桑椹酒能理百种风热其法用椹汁三斗重汤煮至一斗半入白蜜二合酥油一两生姜一合煮令得所瓶収每服一合和酒饮之亦可以汁熬烧酒蔵之经年味力愈佳史言魏武帝年乏食得干椹以济饥金末大荒民皆食椹获活者不可胜计则椹之干湿皆可救荒平时不可不收采也原収椹农桑撮要子熟时摘取以水淘过畧晒干便掘深坑种之或畦种之便生即时多収椹子以待来春种尤佳収贮勿近湿壁墙邉则浥损不生学山蚕经五月也収桑椹而水淘少晒焉畦而种之至冬而焚其梢及眀年而分种之附録桑寄生増本草别録曰桑上寄生生农川谷桑树上三月三日采茎叶隂干韩保升曰诸树多有寄生茎叶并相似云是鸟食物子粪落树上感气而生叶如橘而厚輭茎如槐而肥脆处处虽有湏桑土者佳非自采即难以别可断茎视之色深黄者为騐朱震亨曰桑寄生药之要品而人不谙其的近海州邑及海外之境其地暖而不蚕桑无采捋之苦气浓意厚自然生出也李时珍曰寄生髙者二三尺其叶圆而微尖厚而柔面青而光泽背淡紫而有茸川蜀桑多时有生者他处鲜得须自采或连桑采者乃可用别録原梧浔杂佩桑寄生酒出梧州色白味颇清冽晋张华诗苍梧竹叶清陈张正见诗浮蚁擅苍梧皆谓此苐酿者必和以烧酒以气候炎蒸恐酒味易败故耳饮勿过多附録桑花増本草桑花一名桑藓一名桑钱生桑树上白藓如地钱花様不是桑椹花也健脾涩肠止血柘増古今注柘实曰隹音锥言隹鸟所食也本草按陆佃埤雅云柘宜山石柘之从石取此义冦宗奭曰柘木里有纹亦可旋为器叶可饲蚕曰柘蚕然叶硬不及桑叶李时珍曰处处山中有之喜丛生干疎而直叶丰而厚团而有尖其叶饲蚕取丝作琴瑟清响胜常尔雅所谓棘茧即此蚕也其实状如桑子而圎粒如椒其木染黄赤色谓之柘黄彚考増诗大雅攘之剔之其檿其柘疏攘去之剔翦之者其为檿木其为柘木之材也集传檿山桑也与柘皆美材可为弓又可蚕也礼记投壶投壶矢以柘若棘母去其皮注取其坚且重也考工记弓人为弓取干之道七柘为上唐书南蛮传自曲靖州至滇池食蚕以柘蚕生阅二旬而茧织锦缣精致新论楚柘质劲必资榜檠以成弴弓清异録张曲江里第之侧有古柘尝因狂风发其一根解为器具花纹甚竒人又以公之手笔冠世目之曰文章树羣碎録古史考曰柘树枝长而劲乌集之将飞柘树反起弹乌乌乃号唿此枝为弓快而有力因名乌号之弓博闻録柘叶丰而厚春蚕餐之其丝以冷水缲之谓之冷水丝别録増齐民要术种柘法耕地令熟耧耩作垅柘子熟时多収以水淘汰令净曝干散讫劳之草生防却勿令荒没三年间劚去堪作浑心扶老杖十年中四破为杖任为马鞭胡床十五年任为弓材亦堪作屐裁截碎木中作锥刀靶二十年好作犊车材欲作鞍桥者生枝长三尺许以防旁枝木橛钉着地中令曲如桥十年之后便是浑成柘桥欲作快弓材者宜扵山石之间北隂种之附録奴柘増本草陈蔵噐云奴柘生江南山野似柘节有刺冬不凋李时珍曰此树似柘而小有刺叶亦如柞叶而小可饲蚕御定佩文斋广羣芳谱卷十一钦定四库全书御定佩文斋广羣芳谱卷十二桑麻谱苎麻増广雅苎三棱也说文麻草也可以为绳本草苎麻作纻可以绩纻故谓之纻凡麻丝之细者为絟麤者为纻原苎绩麻也有二种一种紫麻一种白苎出荆扬闽蜀江浙今中州亦有之皮可绩布苗髙七八尺叶如楮叶而无义面或青或紫背白有短毛花青如白杨而长夏秋间着细穂一朶数千穂白色子熟茶褐色根黄白而轻虗一科数十茎宿根在土中到春自生不须栽种荆扬间每岁三刈每畆得麻三十斤少亦不下二十斤每斤三百文过常麻数倍又有一种山苎颇相似蚕最恶麻凡麻枲之属近蚕种则不生戒之本草李时珍曰苎家苎也又有山苎野苎也有紫苎叶面紫白苎叶面青其背皆白可刮洗煮食味甘羙九月收子二月可种宿根六月生根叶气味甘寒无毒彚考原诗王风丘中有麻彼留子嗟増齐风蓺麻如之何衡从其亩陈风东门之池可以沤纻传纻麻属周礼地官凡宅不毛者有里布注谓不植桑麻也欲令宅植桑麻则无税赋以劝之不植桑麻之毛者则罚以二十五家之税布左传诗曰虽有丝麻无弃菅蒯后汉书崔寔传寔出为五原太守五原土宜麻枲而俗不知绩织民冬月无衣积细草而卧其中见吏则衣草而出寔至官斥卖储偫为作纺绩织纴綀缊之具以教之民得以免寒苦魏书食货志诸麻布之土男夫及课别给麻田十畆妇人五畆隋书食货志河清三年每丁给永业二十畆为桑田不宜桑者给麻田南史甄法崇传法崇孙彬尝以一束苎就长沙寺库质钱后赎苎还扵苎束中得五两金送还寺库道人以金半仰酬往复十余彬坚然不受因谓曰五月披羊裘而负薪岂拾遗金者耶伏暅传暅徙新安太守在郡清恪郡多麻苎家人乃至无以为绳其励志如此唐书食货志丁随乡所出嵗输绢二匹绫絁二丈布加五之绵三两麻三斤非蚕乡则输银十四两谓之调越絶书麻林山勾践欲伐吴种麻以为弓弦故曰麻林墨子妇人夙兴夜寐纺绩织纴多治麻丝葛绪细布縿此其分事也荀子麻葛茧丝鸟兽之羽毛齿革也固有余足以衣人矣淮南子汾水蒙浊而宜麻风俗通蓬生麻中不扶自植庐陵记成芳隠麦林山剥苎织布为短襕寛袖之衣着以酤酒自称隠士衫集藻賛増晋郭璞麻賛草皮之良莫贵于麻用无不给服无不加至物在迩求之好遐诗散句原唐杜甫青青屋东麻散乱牀上书増刘禹锡暖分煨芋火眀借缉麻灯晋谢灵运折麻心莫展宋戴复古蔽门麻菶菶别录原苎根味甘刮洗去皮切片浸去恶水煮极熟食之甜羙穉头中有緜芼之和粉食可救荒移栽苎已盛时宜于周围掘取新科如法移栽则本科长茂新栽又多或如代园种竹法于四五年后将根科最盛者间一畦移栽一畦截根分栽或压条滋生此畦既盛又掘彼畦如此更代滋植无穷将欲移栽预选秋耕熟肥地更用细粪粪过来春移栽地气动为上时芽为中时苗长为下时周围离一尺五寸作区移栽拥土毕以水淹之若夏秋须趂雨后地湿连土扵近地栽亦可苗髙数寸即用大粪和半水浇之最忌猪粪或曰苎月月可栽但须地湿一云苎根忌见星月堂屋内收藏若露地须用苫盖使见星月即变野苎栽根用刀将根截作三四指长栽时四围各离一尺五寸作区每区卧栽二三根拥土毕方浇水三五日再浇苗高勤锄旱则浇之第二年方堪再刈至年久根科盘结不旺掘根分栽若欲致逺须少带原土裹以蒲包外用蓆包掩合勿透风日数百里外亦可活种子三四月下种园圃有井及临河处俱可沙地为上两和地次之劚地一二遍作畦濶半歩长四歩再劚一遍用锨背浮按稍实再耙平隔宿用水饮畦眀旦细齿耙浮耧起再耙平随用润土半升子一合匀撒一合子可种六七畦撒毕苕箒轻轻扫合用覆土则不出搭棚三尺髙加细箔遮盖五六月炎热时箔上加苫重盖不则晒死未生芽或苗初出不可浇水用炊箒细洒水于棚上常令湿润每夜及天阴去箔以受露气苗出有草即防去苗高三指不须用棚如地稍干用水轻浇约长三寸择稍壮地作畦移栽隔宿饮苗眀旦将空畦浇过带土撅苗移栽相离四寸频锄三五日一浇二十日后十余日一浇十月后用牛马粪盖厚一尺庶不冻死二月后耙去粪令苗出以后嵗嵗如此若北土春月亦不必去粪即以作壅可也凡盖用粪壤诸杂草秽敝蓆旧荐俱可子种者三四年之后方堪刈切忌太早刈麻每嵗可割三防头次见根旁小芽高五六分大麻即可割大麻既割小芽便盛即二次麻若小芽过高大麻不割不惟芽不旺又损大麻大约五月初割一防六月半或七月初割二防八月半或九月初割三防谚曰头苎见秧二苎见糠三苎见霜唯二防长疾麻亦最好割后即以细粪壅之旋用水浇必以夜或阴天若日下浇则皮有绣防剥麻刈倒时随用竹刀或鐡刀从梢分开剥下皮即以刀刮其白瓤其浮上皴皮自脱得其里如筋者煮之剥麻春夏和暖时与常法同若冬月用温水润湿易为分噼首苎麤劲堪为麤布二苎稍柔细惟三苎甚佳堪为细布刮苎之刀煅鐡为之长三寸许卷成小槽内插短柄两刃向上以绳为用仰置手中将所割苎皮横覆刃上以大指就按刮之苎肤即脱沤麻缚作小束搭房上夜露昼晒五七日自然洁白若值阴雨于屋底风道搭晾经雨即黑一云绩既成纒作缨子扵水盆内浸一宿纺讫用桑柴灰淋水浸一宿捞出每纑五两用净水一盏细石灰拌匀停一宿至来日择去石灰却用黍稭灰淋水煮过自然白软晒干再用清水煮一度别用水摆极净晒干逗成纒铺经织造与常法同一云纺成纑用干石灰拌和夏三冬五春秋酌中抖去别用石灰煮熟待冷于清水中濯净然后用芦帘平铺水面摊纑于上半浸半晒遇夜收起沥干次日如前纑极白方可织布此池沤之法须假水浴日曝而成善绩者麻皮一斤得绩一斤织布一疋次者斤半又次二斤三斤其布柔韧洁白比常布价高一二倍又曰沤麻者但如法沤讫方绩作纑经纬成布非先绩后沤也亦有用本色绩纑者夜露昼晒数日便绩成纑待成布后方练白若如治葛者刈后即蒸熟剥之不复练矣用此作布更柔而且韧收种收子作种须头苎者佳九月霜降后收子晒干以湿沙土拌匀盛筐内以草盖覆若冻损则不生二苎三苎子皆不成不堪作种种时以水试之取沈者用大麻原大麻一名火麻一名黄麻一名汉麻雄者名枲麻尔雅云枲麻疏云麻一名枲牡麻雌者名苴麻尔雅云莩麻母疏苴麻之盛子者也一名莩一名麻母荸麻早春种为春麻晩春种为秋麻茎高五六尺技叶扶疎叶狭而长状如益母草叶一枝七叶或九叶五六月开细黄花成穗随即结实似蘓子而大剥去皮作麻绩之可为布其稭白而有棱细者可为烛心花名麻勃子之连殻者名麻蕡尔雅云黂枲实疏云即麻子名也蕡与黂通陶景以为麻花蘓恭以为麻子苏颂谓蕡子花为三物李时珍云麻勃是花麻蕡是实麻仁是实中仁也一名麻蓝一名青葛彚考増书禹贡岱畎丝枲铅松怪石传岱山之谷出此五物皆贡之疏枲麻也诗陈风不绩其麻市也婆娑笺绩麻者妇人之事也疾其今不为东门之池可以沤麻传池城池也沤柔也笺于池中柔麻使可缉绩作衣服疏考工记防氏以涗水沤其丝注云沤渐也楚人曰沤齐人曰涹然则沤是渐渍之名此云沤柔者谓渐渍使之柔韧也豳风八月载绩传载绩丝事毕而麻事起矣疏绩缉麻之名八月丝事毕而麻事起故始绩也九月叔苴疏苴麻子也禾麻菽麦大雅麻麦幪幪传幪幪然盛茂也礼记月令仲秋之月天子食麻与犬以犬尝麻先荐寝庙注麻始熟也周礼天官笾人朝事之笾其实防蕡注蕡枲实也郑司农云熬麦曰防麻曰蕡疏注云蕡枲实也者案防服云苴绖子夏传云苴麻之有蕡蕡是麻之子实也又案疏衰裳齐牡麻绖子夏传云牡麻者枲麻也则枲麻谓雄麻也若然枲麻无实而解蕡为枲实者举其类耳典枲掌布缌缕纻之麻草之物以待时颁功而授赍疏曰掌布缌缕纻之麻草之物者欲见布缌缕用麻之物纻用草之物布中可以兼用葛防之草为之及献功受苦功以其贾楬而藏之以待时颁注郑司农云苦功谓麻功布纻疏苦功谓麻功为盬麤之功原孟子麻缕丝絮轻重同则价相若増史记周本纪周后稷名弃弃为儿时屹如巨人之志其防戏好种树麻菽麻菽羙隋书孝义传纽囘字孝政性至孝父母防庐于墓侧庐前生麻一株高丈许围之合拱枝叶郁茂冬夏恒青时人异之周武帝表其闾南史刘峻传峻好学寄人庑下自课读书常燎麻炬从夕达旦时或昏睡爇其须髪及觉复读其精力如此列子昔人有羙戎菽甘枲茎芹萍子者对乡豪称之乡豪取而尝之蜇于口糁于腹众哂而怨之其人大惭注枲胡枲也原纪异录郑珏与李愚同为学士郑阁下一麻生李曰承旨入相矣霜降成实乃白麻也是夜制出拜相拜相用白麻昆山县志嘉祐中昆山海上有一船桅折风飘泊岸船中三十余人衣冠如唐人繋红鞓角带着短皁衫见人恸哭语言书字皆不可晓行则相缀如鴈行乆之自出一书示人乃唐天寳中屯罗岛首领陪戎副尉又有一书乃上髙丽表亦称屯罗岛皆用汉字盖东夷之臣属髙丽者时賛善大夫韩正彦为令召其人犒以酒食且使人为治桅教以起仆之法其人喜各捧首谢而去船中有麻子大如莲的土人求种之初嵗亦如莲的次年渐小数年后与中国麻子无异集藻七言絶句増宋陆游闻邻村守麻乐事新年忆锦城城南麻市试春行如今老病茅檐底卧听儿童吓雀声诗散句増梁吴均麻生满城头麻叶落城沟麻茎左右披沟水东西流别录原种植取斑黒麻子种地须耕二徧一畆用子二升三月种者为上时四月初为中时五月初为下时大率二尺留一科宻则不成锄须净荒则少实五谷地近道处种之六畜不犯豆地种则两损六月中可于空处种蔓菁子泛胜之书曰高一尺加蚕矢粪之树三升无蚕矢以熟粪粪之天旱以流水浇之树五升井水须少曝以杀其寒气雨泽适时勿浇浇不欲数霜后实成速斫种宜己亥辛巳壬申庚申戊申及正月三卯日忌寅未日辛亥日种骆麻地宜肥湿早者四月迟者六月繁宻处芟去则长刈麻秆上生白腻时即刈摊宜薄束宜少沤宜清水生熟要相宜麻一斤可取皮四两齐民要术凡种麻用白麻子白麻子为雄麻崔寔曰牡麻青白无实两头锐而轻浮麻欲得良田不用故墟地薄者粪之崔寔曰正月粪畴畴麻田也耕不厌熟田欲歳易良田一畆用子三升薄田二升夏至前十日为上时至日为中时至后十日为下时麦黄种麻麻黄种麦亦良也泽多者先渍麻子令芽生待他白背耧耩漫掷子空曵劳泽少者暂浸即出不待芽生耧头中下之麻生数日中常驱雀布叶而锄勃如灰便刈束欲小防欲薄一宿輙翻之获欲净沤欲清水生熟合宜汜胜之书曰种枲太早则刚坚厚皮多节晩则不坚宁失扵早不失扵晩获麻之法穂勃勃如灰拔之夏至后二十日沤枲枲和如丝苘麻唐本草作麻原苘麻说文云枲属从林不从林尔雅翼云苘或作防种必连顷故谓之防周礼典枲麻草注草葛防也増本草麻一名白麻原苗髙四五尺或六七尺叶似苎而薄种与麻同法叶圆如盖花黄结子如橡斗而面平中有隔外各有尖子如大麻子而黑有微毛与黄麻子同时熟刈作小束池内沤之烂去青皮取其麻片洁白如雪耐水烂可织为毯被及作汲绠牛索或作牛衣雨衣草覆等具农家嵗嵗不可无者实味苦平无毒治痢疾及生眼翳瘀肉起倒睫拳毛附录疎麻増南越志疎麻大二围髙数丈四时结实无衰落彚考増丹铅录楚辞采疎麻兮瑶华注以疎麻即麻也观南越志所载疎麻则自有此一种木也葛原葛一名黄斤一名鹿藿鹿食九草此其一种故名一名鸡齐处处有之江浙尤多有野生有家种春生苗引藤蔓长一二丈紫色取治可作絺绤其根外紫内白大如臂长者七八尺叶有三尖如枫叶而长面青背淡七月着花红紫色累累成穂晒干可煠食其荚如小黄豆荚有毛子绿色形扁如盐梅子核生嚼腥七八月采根味甘辛花实味甘平皆无毒増唐本草葛根入土五六寸以上者名葛脰脰者颈也服之令人吐以有微毒也本经葛谷即是其实也彚考増易困卦困于葛藟疏葛藟引蔓纒绕之草诗周南葛之覃兮施于中谷维叶萋萋传覃延也葛所以为絺绤女功之事烦缛者施移也中谷谷中也萋萋茂盛貌葛之覃兮施于中谷维叶莫莫是刈是濩为絺为绤服之无斁传莫莫成就貌濩煮之也精曰絺麤曰绤斁厌也南有樛木葛藟累之传南南土也本下曲曰樛南土之葛藟茂盛风旄丘之葛兮何诞之节兮笺土气缓则葛生濶节王风绵绵葛藟在河之浒传绵绵长不絶之貌水厓曰浒正义绵绵然枝叶长而不絶者乃是葛藟之草所以得然者由其在河之浒得河之润故也彼采葛兮一日不见如三月兮原唐风葛生楚蔹蔓于野増周礼地官掌葛以时征絺绤之材于山农疏所以徴絺绤于山农者以其葛出于山也左传葛藟犹能庇其本根注葛之能藟蔓繁滋者以本枝廕庥之多汲冡周书砾石不可谷树之葛越絶书葛山者勾践种葛使越女织治葛布献于吴王夫差去县七里吴越春秋吴王得葛布之献乃复増越之封赐羽毛之饰几杖诸侯之服越国大恱采葛之妇伤越王用心之苦乃作苦之诗曰葛不连蔓台台我君心苦命更之尝胆不苦甘如饴令我采葛以作丝女工织兮不敢迟弱于罗兮轻霏霏号絺素兮将献之越王恱兮忘罪除吴王欢兮飞尺书増封益地赐羽竒几杖茵褥诸侯仪羣臣拜舞天颜舒我王何忧不能移淮南子于越生葛絺辍耕录临海章安镇有蔡木匠夕手持斧斤自外归由东山殡处蔡沈醉寝棺上夜半天黑忽闻一人高叫棺中云某家女病损症盖其后园葛大哥淫之耳却请法师捉鬼我二人同行一观何如棺中云我有客至不可去蔡眀日诣某家曰娘子之疾我能愈之因问屋后曽种葛否曰然乃掘地得一根甚巨斫之有血煮啖女子病即除集藻文散句原汉刘向九叹葛藟累于桂树兮鸱鸤集于木兰五言古诗増晋乐府前溪歌黄葛结笼生在洛溪边花落逐水去何当顺流还还亦不复鲜原唐李白黄葛篇黄葛生洛溪黄花自绵羃青烟蔓长条缭绕防百尺闺人费素手采缉作絺绤缝为絶国衣逺寄日南客苍梧大火落暑服莫轻掷此物虽过时是妾手中迹増眀张时彻采葛篇种葛南山下春风吹葛长二月吹葛绿八月吹葛黄腰防逝采掇织作君衣裳经以长相忆纬以思不忘出入君箧笥长得近辉光层氷布河水中夜皓凝霜吴罗五文采蜀锦双鸳鸯君防当断絶叹息摧中肠中肠日以摧葛叶日以衰愿留枯根株化作萱草枝七言古诗増唐鲍溶采葛行春溪防囘葛花黄黄麝引子山山香蛮女不惜手足损钩刀一一率利长葛丝茸茸春雪体深涧择泉清处洗殷勤十指蚕吐丝当牕袅袅声高机织成一匹无一两供进天子五月衣五言律诗増唐戎昱和李尹种葛弱质人皆弃唯君手自栽藟含霜后竹香惹腊前梅拟托凌云势须凭接引材绿阴如可惜黄鸟定飞来七言絶句原唐曹唐小逰仙诗方士飞轩驻碧霞酒香风冷月初斜不知谁唱春归曲落尽溪头白葛花诗散句増魏曹植种葛南山下葛藟自成阴唐孟郊葛花零落风项斯萤归葛叶垂韩葛花满把能消酒罗邺石井晴垂青葛叶别录原梁书任昉传昉素清贫卒后其子西华冬日着葛帔练裙道逢刘孝标孝标然矜之乃着广絶交论盖讥其旧交也増南史隠逸传吴苞濮阳鄄城人宋太始中过江聚徒教学冠黄葛巾竹麈尾蔬食二十余年原葛根端阳午时采破之晒干入药解酒毒治消渇伤寒壮热敷虫蛇伤杀百药毒压丹石发疮疹又可蒸及作粉食甚益人生者堕胎多食伤胃花同小豆花干为末酒服饮酒不醉金疮出血挼叶傅之烧蔓研水服治卒然喉痹采葛夏月葛成嫩而短者留之一丈上下者连根取谓之头葛如太长看近根有白防者不堪用无白防者可截七八尺谓之二葛练葛采后即挽成网火煮烂熟指甲剥看麻白不黏青即剥下长流水边捶洗净风干露一二宿尤白安阴处忌日色纺之以织洗葛衣清水揉梅叶洗经夏不脆或用梅叶捣碎泡汤入磁盆内洗之忌用木器则黒附录铁葛増本草拾遗铁葛生山南峡中叶似枸杞根如葛黒色味甘温无毒主一切风血气羸弱令人性健久服治风缓偏风木棉花按斑枝花与木棉同类异种原附录于后今从本草并合为一其诸家辨论不一具载彚考中以备参考増本草木棉一名古贝似木者名古贝或作吉贝乃古字之讹一名古终似草者名古终梵书谓之啖婆又曰迦罗婆劫李时珍曰木棉有草木二种交广木棉树大如抱其枝似桐叶大如胡桃叶入秋开花红如山茶花蘂花片极厚为房甚繁短侧相比结实大如拳实中白棉棉中有子今人谓之斑枝花讹为攀枝花南史所谓林邑国出古贝花中如鹅毳吴录所谓永昌木棉树髙过屋皆指似木之木棉也江南淮北所种木棉四月下种茎弱如蔓髙者四五尺叶有三尖如枫叶入秋开花黄色如葵花而小亦有红紫者结实大如桃中有白棉棉中有子大如梧子亦有紫棉者八月采谓之绵花南史所谓髙昌国有草实如茧中丝为细纑名曰白叠南越志谓桂州出古终藤结实如鹅毳皆指似草之木棉也此种出南番宋末始入江南今徧及江北与中州矣原春月以子种稭似木叶绿似牡丹而小花黄如秋葵而叶单干不贵髙长枝最喜繁茂结实三棱青皮尖顶累累如桃北人唿为花桃熟则桃裂而绒现其绒如鹅毳用以絮衣甚轻暖子如珠可以打油油之滓可以粪地秸甚坚堪烧叶堪饲牛其为利益甚溥种类甚多江花出楚中棉不甚重二十而得五性强北花出畿辅山东柔细中纺织绵稍轻二十而得四或得五浙花出余姚中纺织绵最重二十而得七吴下种大都类此更有数种稍异者一曰黄蔕穰蔕有黄色如粟米大棉重一曰青核核青细于他种棉重一曰黒核核亦细纯黒色棉重一曰寛大衣核白而穰浮棉重此四种皆二十而得九黄蔕稍强余皆柔细中纺织又一种紫花浮细而核大棉轻二十而得四其布制衣甚朴雅士绅多尚之又有深青色者亦竒种其传不广择种须用青核等为佳彚考増书禹贡岛夷卉服厥篚织贝集传卉草也葛及木绵之属今南夷木棉之精好者亦谓之吉贝海岛之夷以卉服来贡而吉贝之精者则入篚焉南史高昌国传有草实如茧中丝为细纑名曰白叠取以为帛甚软白林邑国传出古贝古贝者树名也其花成时如鹅毳抽其绪纺之以作布与纻布不殊亦染成五色织为斑布呵罗单国传都阇婆洲元嘉七年遣使献古贝叶波国古贝等物丹丹国梁中大通二年遣使奉表献古贝杂香药唐书南蛮传婆利以古贝横一幅缭于腰古贝草也缉其花为布麤曰贝精曰吴录交阯安定县有木棉树髙丈实如酒杯口有绵如蚕之绵也又可作布名曰白緤一名毛布南越志桂州出古终藤结实如鹅毳核如珠治出其核纺如丝绵染为斑布南州异物志木棉吉贝所生熟时如鹅毳细过丝绵中有核如珠珣用之则治出其核昔用辗轴今用揽车尤便其为布曰斑布繁缛多巧曰城次麤者曰文缛又次麤者曰乌驎诸番杂志木棉吉贝木所生占城阇婆诸国皆有之今已为中国珍货但不自本土所产不能足用演繁露唐环王传出古贝古贝草也缉其花为布麤曰贝精曰防按今吉贝亦缉花为之而古吉二字不同岂讹名耶抑两物也遯斋闲览闽岭以南多木棉土人竞植之有至数千株者采其花为布号吉贝布余后因读南史海南诸国传言林邑等国出吉贝木正此种也泊宅编闽广多种木棉纺绩为布名曰吉贝海南蛮人织为巾上出细字杂花卉尤工巧即古所谓白叠布李琮诗有腥味鱼中墨衣成木上绵之句原解醒语元至元间马八儿国入贡二十二年遣使至其国求竒寳得吉贝衣十袭吉贝树名其花成时如鹅毳抽其绪纺之以作布亦染成五色织为斑布増丹铅总录唐李商隠诗木棉花发鹧鸪飞又王叡诗纸钱飞出木棉花南中木棉树大如抱花红似山茶而蘂黄花片极厚非江南所艺者张勃吴录云交趾安定县有木棉树实如酒杯口有绵可作布按此即今之斑枝花云南阿迷州有之岭南尤多汪广洋有斑枝花曲闽部疏昔闻长老言广人种棉花髙六七尺有四五年不易者余初未之信过泉州至同安龙溪间扶揺道傍状若榛荆迫而视之即棉花也时方清秋老干已着黄花矣然不可唿为木棉木棉花者高树丹花若茶吐实蓬蓬吴中所谓攀枝花也杨用修具载丹铅以为异曰云南阿迷州有之闻岭广犹多不知恵安志已载此树名为攀桂花杨乃曰斑枝花与吴中攀枝花盖三名一物也原梧浔杂佩吾松以棉布衣被天下而棉花之来莫详其始相传为种出西番元时始入中国按通鉴梁武帝送木棉皁帐史炤释文云木棉江南多有之以春二三月下种既生须一月三薅至秋生黄花结实及熟时其皮四裂其中绽出如棉土人以铁鋋碾去其核取如棉者以竹为小弓长尺四五寸许牵以弹绵令其匀细卷为筒就车纺之自然抽绪如缲丝状织以为布按史炤所言即今之绵花无疑矣但今制弹绵之弓以木为之长六尺余则与古稍异耳谓起自元时非也苐史炤以此解木棉亦未为当木棉出交广其树盈抱其实如酒杯其口有绵可作布见张勃吴录即今之斑枝花杨用修辨之是矣木绵一名琼枝其高数丈树类梧桐叶类桃而稍大花色深红类山茶春夏花开满树望之烂然如缀锦花谢结子大如酒杯絮吐于口茸茸如细毳旧云海南蛮人织为布名曰吉贝今第以充裀褥取其软而温未有治以为布者浔梧间亦多有之但土人未尝采取随风飘坠而已农政全书扈先生曰吉贝之名独昉扵南史相传至今不知其义意是海外方言也小说家所谓木棉其所为布曰城曰文缛曰乌驎曰斑布曰白防白緤曰屈珣者皆此故是草本而吴录称木棉者南中地暖一种后开花结实以数嵗计颇似木芙蓉不若中土之嵗一下种也故曰十余年不换眀非木本矣吉贝之称木即禹贡之言卉取别扵蚕绵耳闽广不称木棉者彼中称攀枝花为木棉也攀枝花中作裀褥虽柔滑而不韧絶不能牵引岂堪作布或疑木棉是此谓可为布而其法不传非也吴录所言木棉亦即是吉贝或疑其云树高丈当是攀枝不知攀枝高十数丈南方吉贝数年不凋其高丈许亦不足怪盖南史所谓林邑吉贝吴录所谓永昌木棉皆指草本之木棉可为布意即娑罗木然与斑枝花絶不类又中土所织棉布及西洋布精麤不等絶无光泽而余见曹溪释恵能所传衣曰屈珣布即白防布云是西域木棉心所织者其色泽如蚕丝岂即娑罗笼叚耶抑西土吉贝尚有他种邪又尝疑洋布之细非此中吉贝可作及见榜葛刺吉贝其核絶细绵亦絶软与中国种大不类乃知向来所传亦非其佳者集藻序増元王祯木棉圗谱序中国自桑土既蚕之后惟以茧纩为务殊不知木棉之为用夫木棉产自海南诸种艺制作之法骎骎北来江淮川蜀既获其利至南北混一之后商贩于此服被渐广名曰吉布又曰绵布其幅疋之制特为长濶茸宻轻暖可抵缯帛又为毳服毯叚足代本物按裴渊广州记云蛮彞不蚕采木棉为絮又诸番杂志云木棉吉贝木所生占城阇婆诸国皆有之今已为中国珍货但不自本土所产不能足用且比之蚕桑无采养之劳有必收之效将之枲苎免绩缉之工得御寒之益可谓不麻而布不茧而絮虽曰南产言其通用则北方多寒或茧纩不足而裘褐之费此最省便列制造之具于此广逺近滋习农务助桑麻之用华夏兼蛮彝之利将自此始矣眀王象晋木棉谱序禹贡岛夷卉服厥篚织贝蔡氏谓棉之精好者为吉贝徐子先吉贝一疏载棉之利最详兴羙利前民用仁人之言夫今棉之利遍宇内且功力视苎葛甚省绩苎葛日以钱计纺绵四日而得一觔信其利逺出麻枲上也今北土广树蓺而昧扵织南土精织纴而寡于蓺若以北之棉学松之织利当更倍顾棉则方舟而鬻诸南布则方舟而鬻诸北此子先所为叹也予故撮其旨要俾务本者得览焉赋御制木棉赋并序木棉之为利于人溥矣衣被御寒实有赖焉夫既纺以为布复擘以为絖卒嵗之谋出之陇畆功不在五谷下尝稽之载籍岛夷卉服注以为吉贝即其种也然止以充逺方之贡而未尝遍植于中土故周礼妇功惟治蚕枲唐徴庸调但及丝麻至木棉之种后世由外蕃始入于闗陜闽粤今则逺迩贵贱咸资其利而昔人篇什罕有及之者故为之赋曰攷吉贝之佳种披丘索以穷源道伽毗而逺来由秦粤而衍蕃仿崖州之纺织制七襄而无防效宋人之洴澼比八绵而同温先麦秋而播种齐壶枣而登原宿黄云于万蘂堕白雪于千村落秋实于露晞轧机柚于星昏暖佐耆年之帛阳回寒女之门幸卒嵗之可娱乃民力之普存若应钟之司律正薄寒之中人月照牛衣之夜霜侵葛屦之辰家挟千箱之纩路絶百结之鹑曝茅檐而歌爱日赛田祖而洽比隣谢履丝之靡丽免于貉之艰辛故夫八口之家九土之氓无沍寒之肤裂罕疾风之条鸣时和年丰水耨火耕嵗落三钟之棉塲登百畆之秔同彼妇子乐此太平奚羡纂组之巧与夫缟纻之轻慨风诗之未录省方问俗将以补豳什而续授衣之经五言古诗増宋谢枋得谢刘纯父恵木棉布嘉树种木棉天何厚八闽厥土不宜桑蚕事殊艰辛木棉收千株八口不忧贫江东易此种亦可致富殷柰何来瘴疠或者畏苍旻吾知饶信间蚕月如岐邠儿童皆衣帛岂但奉老亲妇女贱罗绮卖丝买金银角齿不兼与天道斯平均所以木棉利不畀江东人避秦衣木叶矧肯羞悬鹑天下有元徳孔融愿卜隣绨袍望不及共裘志自仁赠我以两端物意皆可珍洁白如雪积丽宻过锦纯羔缝不足贵狐腋难拟伦絺纩皆作贡此物不荐陈岂非神禹意隠匿遗小民诗多草木名笺疏欲谆谆国家无楚越欲识固无因翦裁为大裘穷冬胜三春诗散句原唐张籍蜀客南行祭碧鸡木棉花发锦江西増宋刘克庄防树半天红似染居人云是木棉花杨万里却是南中春色别满城都是木棉花元方防木棉白茸茸别录原种植种花之地以白沙土为上两和土次之喜髙亢恶下湿拾花毕即刬去秸遍地上粪随深耕之令阳和之气掩入土内有力耕三遍随捞平不致风干如秋耕二遍正月地气透或时雨过再耕一遍大约粪多则先粪而后耕粪少则随种而用粪此其槩也须用熟粪麻饼亦佳増农政全书花性忌燥燥则湿蒸而桃易脱落花忌苖并并则直起而无旁枝中下少桃种不宜晩晩则秋寒早则桃多不成实即成亦不甚大而花软无绒扈先生曰秋耕为良获稻后即用人耕又不宜耙细须大墢岸起令其凝沍来年冻释土脉细润正月初转耕二月初再转此二转必捞盖令细清明前作畦畛土欲絶细畦欲濶沟欲深既作畦便扵白地上锄三四次雨后锄为良则土细而草除原棉田扵清眀前先下壅或粪或灰或豆饼或生泥多寡量田肥瘠剉豆饼勿委地仍分定畦畛均布之吾乡宻种者不得过十饼以上粪不过十石以上惧大肥虗长不实实亦生虫若依古法苗间三尺不妨一再倍也有种晚棉用黄花苕饶草底壅者田拟种棉秋则种草来年刈草壅稻留草根田中耕转之若草不甚盛加别壅欲厚壅即并草掩覆之或种大麦蚕豆等并掩覆之皆草壅法也草壅之收有倍他壅者惟生泥棉所最急不论何物壅必须之择种农桑通诀云花种初收者未实近霜者不生惟中间收者为上老农云棉种必冬月碾取经日晒燥冬月生意敛藏晒曝不伤萌芽春间生意茁发不宜大晒总之陈者粃者油者湿蒸者经火焙者皆不堪作种将种时用水浥湿过半刻淘出其不堪者皆浮出水面而坚实不损者必沈取而种之苗必茂又一法浸用雪水能旱鳗鱼汁浸过不蛀下种种不宜蚤恐春霜伤苗又不宜晚恐秋霜伤桃大约在清眀谷雨间此时霜止也种法有三漫撒者用种多更难耘耧耩者易锄而用种亦多惟穴种者用种颇少但多费人工法将耕过熟地仍用犁耕过就扵沟内隔一尺作一穴浇水一二碗俟水入地下种四五粒熟粪一碗覆土一二指用脚踏实大约一人持种二人携粪若漫撒及耧耩者须用石砘砘实若虚浮则芽不能出出亦易萎耘苗锄棉者一去草秽二令浮土附苗根则根入地深三令土虗浮根苗得逺行功须极细宻锄必七遍以上又当在夏至前谚曰锄花要趂黄梅信锄头落地长三寸大抵苗宜稀锄宜宻此要诀也初顶两叶止刬去草宜宻留以备伤再锄宜稍宻三锄则定苗科一穴止留麤旺者一株断不可两株并留并则直起而无旁枝桃少苗长后有干麤叶大众中特壮异者名曰雄花大而不结实然又不可无间留一二株多则去之地中不可种别物恐分地力又不宜宻种如肥田宻种即青酣不实又易生虫稀种则能肥肥则实繁而多收亢仓子曰立苗有行故速长强弱不相害故速大正其行通其中疏为冷风则有收而多功又云树肥无使扶疎树硗不欲専生而独居夫苗其弱也欲孤其长也欲相与俱其熟也欲相与扶扶疎且不可况逼迫耶若数寸一株长枝布叶株百余子畆二三百斤岂不力省而利倍哉打心苗髙七八寸打去冲天心令四旁生枝旁枝半尺以上亦打去心勿令交枝相揉如此则花多实宻叶叶不空大约打心当在伏中三伏各打一次不宜雨暗恐聋灌而多空条最宜晴眀庶旺相而生旁枝如有未长大者又当随时打去不必例拘増农政全书打心视苗迟早早者大暑前后摘迟者立秋摘秋后势定勿摘矣摘亦不复生枝简别之法老农云一二次锄去大叶者此大核少棉种也三锄后去小叶者此秕不实种也或实而油浥病种也苐此为杂种言耳若纯用墨核等佳种精择之自无大核杂种即全去小者原拾花花既结桃待桃开绒露为熟旋熟旋摘摊放箔上日曝夜露待子粒既干方可收贮则绒不浥而子不腐纺绩花既曝干碾去种子弹使熟细便可纺线农桑通诀所载纺车容三繀若仿其制而效之尤易为力或曰北地风高细纺不易今肃宁之布防同松之中品闻其乡多穿地窖深数尺作屋其上檐高地二尺许作窻以通日光人居其中就湿地纺绩便得细与南土无异若阴雨蒸湿不妨移就平地而南人寓都下者多朝夕就露下纺日中阴雨亦纺则安在北地风高不便细纺也织布布之名不一曰城曰文缛曰乌驎曰屈珣曰白防白緤曰贝布斑布总之皆棉布也海南所织上出细字杂花名吉贝布松布之巧者有折枝团凤碁局字様等制而一切杆弹纺织综线挈花法皆始于黄媪其布之丽宻他方莫并焉南中用煳先将棉繀入纴车成纴次入煳盆度过竹木作架两端用繂急维竹帚痛刷干上机谓之刷纱南布之佳者皆刷纱也北地则风尘易起若依肃宁作窖冒以修廊循檐作牕令可开阖以避就风日于中经刷织纴遇轻阴无风纎尘不起不妨移之平地成布当不减吴下矣御定佩文斋广羣芳谱卷十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷十三蔬谱姜原姜说文作防御湿之菜也苗髙二三尺叶似箭竹叶而长两两相对苗青根嫩白老黄无实处处有之汉温池州者良三月种五月生苗如初生嫩芦而叶稍濶叶亦辛香秋社前后新芽顿长如列指状采食无筋尖微紫名紫芽姜又名子姜秋分后者次之霜后则老性恶湿畏日秋热则无姜气味辛微温无毒通神明辟邪气益脾胃散风寒除壮热治胀满去胸中臭气解菌蕈诸毒生用发热熟用和中留皮则凉去皮则热八九月多食春多患眼孕妇忌食令儿盈积彚考原论语不撤姜食増史记货殖传千畦姜韭其人与千戸侯等后汉书方术传左慈少有神道尝在司空曹操坐求铜盘贮水以竹竿饵钓于盘中引出鲈鱼操又谓曰既已得鱼恨无蜀中生姜耳慈曰亦可得也操恐其近即所取因曰吾前遣人到蜀买锦可过勅使者増市二端语顷即得姜还并获操使报命南齐书良政传孔琇之为临海太守在任清约罢郡还献干姜二十斤世祖嫌少及知琇之清乃叹息原南史周舍传舍占对辩防尝居直庐语及嗜好裴子野言从来不尝食姜舍应声曰孔称不撤裴乃不尝一坐皆悦吕氏春秋和之美者蜀郡杨朴之姜春秋运斗枢璇星散为姜风土失得逆时则姜有翼辛而不臭神仙传介象垂纶塪水得鲻鱼使厨下切之吴主曰闻蜀使来得蜀姜作韲甚好恨尔时无此象曰蜀姜岂不易得愿差所使者可付值吴主指左右一人以钱五十付之象书一符以着青竹杖中使行人闭目骑杖杖止便买姜讫复闭目此人承其言骑杖湏臾止已至成都不知是何处问人人言是蜀市中乃买姜于时吴使张温先在蜀既于市中相识甚惊便作书寄其家此人买姜毕捉书负姜骑杖闭目湏臾已还吴厨下切鲙适了酉阳杂俎山上有姜下有铜锡李先生传郎中乔翻于洋渚遇神人意欲啖姜而市无之神人以绢数疋并书一牒付信入市门南下任意所之湏臾得姜数斗还以问神人神人曰问李先生当知我东坡杂记王介甫多思而喜凿时出一新说既而悟其非也则又出一言而解释之是以其学多说尝与刘贡父食辍箸而问曰孔子不撤姜食何也贡父曰本草生姜多食损智道非明民将以愚之孔子以道教人者也故不撤姜食将以愚之也介甫欣然而笑久之乃悟其戏已也贡父虽戏言然王氏之学实大类此庚辰二月十一日食姜粥甚美叹曰无怪吾愚吾食姜多矣因并贡父言记之以为后世君子一笑集藻赋散句増汉司马相如子虚赋茈姜蘘荷张衡南都赋苏蔱紫姜拂彻羶腥晋潘岳闲居赋青笋紫姜左思蜀都赋甘蔗辛姜阳蓲隂敷魏都赋姜芋充茂五言古诗原宋梅尧臣谢刘原父寄糟姜名园万家城千畦等封侯斸当燕去前腌芽费糟丘无筋偃王笑有味三闾羞寄入翰林席圣以不撤优又寄蓬门下作赋谁肯休惟我广文舍免为韲盐仇刘公汉家裔才学歆向俦胸中饱经史辨论出九州曽不奉权贵但与故人投赠辛非赠甘此意当自求五言絶句原宋刘子翚咏子姜新芽肌理细映日莹如空恰似匀妆指柔尖带浅红朱子子姜姜云能损心此谤谁与雪请论去秽功神明看朝彻诗散句増唐李商隐蜀姜供煮陆机莼宋苏轼先社姜芽肥胜肉故人兼致白芽姜别录増韩诗外传宋玉因其友见楚相楚相待之无以异让其友其友曰夫姜桂因地而生不因地而辛女因媒而嫁不因媒而亲原长编秦桧欲晏敦复附已使人谕之晏答曰为我谢秦公姜桂之性到老愈辣种植宜白沙地小与粪和种熟耕纵横七八徧佳清明后三日种濶一步作畦长短随地横作垅垅相去一尺深五六寸垅中安姜一尺一科带芽大三指盖土三寸覆以蚕沙无则用熟粪鸡粪尤妙芽出后有草即耘渐渐以土盖之已后垅中却令高不得去土为其芽向上长也芽长后从旁揠去老姜耘锄不厌数五六月覆以柴棚或插芦蔽日不耐寒热八月收取九月置暖窖中寒甚作深窖以糠粃和埋暖处勿冻坏来年作种吴下田家志种姜宜甲子乙丑辛未壬申壬午制用生熟醋酱糟盐蜜煎皆宜早行山中含之不犯霜雾蒸湿及山岚之瘴气法制伏姜姜四斤刮去麤皮洗净晒干放磁盆入白糖一斤酱油二斤官桂大茴香陈皮紫苏叶各二两切细拌匀初伏晒起至三伏终收贮晒时用纱或夏布罩住勿令蝇虫飞入此姜神妙能治百病伏月以老姜切片秤一斤重为率晒干先用官桂茴香丁香川椒各一两为末浸镜面牵烧酒二斤俟药气化溶闭罐蒸待冷将晒干生姜浸酒内晒干又浸又晒以酒尽为度磁罐收贮如冬月大寒侵晨噙姜一片通身和暖蜜煎姜秋社前取嫩芽二斤洗净控干不用盐腌以沸汤沥干用白矾一两半汤泡化一宿澄清浸姜十余日方以蜜煎磁罐贮留经年湏常换蜜脆姜以嫩者去皮甘草白芷零陵香少许同煮熟切片食法制姜煎沸汤八升入盐三斤打匀次早别取清水以白梅半斤捶碎和浸同前盐水和合贮顿逐日采牵牛花去白蔕投水中水深浓去花取嫩姜十斤拭去红衣随意切片用白盐五两白矾五两沸汤五椀化开澄清浸姜微向日影中晒二日捞出晾干再入少盐拌匀晒烈日中待姜上白盐凝燥为度入器收贮醋姜嫩姜不拘多少炒盐腌一宿取出卤同米醋煮数沸候冷入姜及沙糖随多少箬扎泥封固糟姜嫩姜天晴时收隂干五日以麻布拭去红皮每一斤用盐二两糟三斤腌七日取出拭净别用盐二两法糟五斤拌匀入新磁罐先以核桃二枚捶碎安罐底则姜不辣然后入姜平糟面以小熟栗末掺上则姜无渣如常法泥封固如要色红入酽牛花拌糟糟姜取嫩姜用酒拌糟匀入磁坛上用沙糖一块箬扎口泥封七日可食醋姜炒盐腌一宿以原卤入酽醋同煎五味姜嫩姜一斤切薄片用白梅半斤打碎去仁入炒盐二两拌匀晒三日取出用甘草半两檀香二钱为末拌匀晒三日磁器收贮九月二十八日食姜损目增南方草木状冬叶乃姜叶也苞苴物交广皆用之南方地热物易腐败惟冬叶藏之乃可持久齐民要术生姜一斤净洗刮去皮笇子切不患长大如细漆箸以水二升煮令沸去沫与蜜二升煮复令沸更去沫椀子盛合汁减半奠用箸二人共无生姜用干姜法如前唯切欲极细蜜姜法用生姜净洗削治十月酒糟中藏之泥头十日熟出水洗内蜜中大者中解小者浑用竖奠四又云卒作削治蜜中煮之亦可用东坡杂记予昔监郡钱塘游净慈寺众中有僧号聪药王年八十余颜如渥丹目光炯然问其所能盖诊脉知吉凶如智缘者自言服生姜四十年故不老云姜能健脾温肾活血益气其法取生姜之无筋滓者然不用子姜错之并皮裂取汁贮器中久之澄去其上黄而清者取其下白而浓者隂干刮取如麪谓之姜乳以蒸饼或飰搜和丸如桐子以酒或盐米汤吞数十粒或取末置酒食茶饮中食之皆可聪曰山僧孤贫无力治此正尔和皮嚼烂以温水咽之耳初固辣稍久则否今但觉甘美而已椒原椒一名花椒一名大椒一名檓尔雅云檓大椒注云实大者名为檓一名秦椒以产自秦地故名今北方秦椒另有一种生秦岭泰山琅琊间今处处有之椒禀五行之精叶青皮红花黄膜白子黒气香最易蕃衍枝间有刺扁而大叶对生形尖有刺坚而滑泽蜀吴制作茶四月开细花五月结子生青熟红大于蜀椒其目亦不及蜀椒光黒出陇西天水粒细者善今成臯诸山有竹叶椒小毒热不堪入药东海诸山上亦有椒枝叶亦相似子长而不圆甚香味似橘皮椒闭口者杀人五月食损气伤心令人多忘中毒者凉水麻仁浆解之彚考原诗唐风椒聊之实蕃衍盈升彼其之子硕大无朋椒聊且逺条且陈风贻我握椒周颂有椒其馨増史记礼书椒兰芬茝所以养鼻也晋书石崇传崇与贵戚王恺羊琇之徒以奢靡相尚崇涂屋以椒恺用赤石脂宋史地理志黎州贡红椒山海经景山其草多秦椒琴鼓之山其木多椒荀子民之亲我驩若父母其好我芬若椒兰淮南子申椒杜茝美人之所怀服也及渐之于则不能保其芳矣汉官仪皇后称椒房取其实蔓延盈升以椒涂室亦取其温暖春秋运斗枢玉衡星散为椒孝经援神契椒姜御湿菖蒲益聪原四民月令正月之旦进酒降神毕室家无大小次坐先祖之前子孙各上椒酒于其家长称举白増炖煌新录苏割剌荅鲁之右大浑中高百寻然无草木石皆赩色山产椒椒大如弹丸然之香闻数里每然椒则有鸟自云际蹁跹五色名赭尔鸟盖鳯凰种也汉武帝遣将军赵破奴逐之得其椒不能解诏问东方朔朔曰此天仙椒也塞外千里有之能致鳯武帝植之太液池至元帝时椒生果有异鸟翔集下黄私记钟繇嬖庶子防之母黜其夫人文帝命繇复之繇恚忿餐椒致噤帝乃止东坡诗注吴真君服椒法并歌曰其椒应五行其仁通五义服之半年内脚心汗如水瀛厓胜览苏门荅剌者即古湏文逹那国其地依山则种椒园蔓生如中国甜菜状花黄子白其实初青老则红半老则采之曝干每百斤直白金一两集藻铭増晋成公绥椒华铭嘉哉芳椒载繁其实厥味惟珍蠲除百疾肇惟歳始月正元日永介睂寿以祈初吉颂増晋刘臻妻元日献椒花颂美哉灵葩爰采爰献圣容映之永寿于万赞増晋郭璞椒赞椒之灌植实繁有伦薫林烈薄馞其芬辛服之不已洞见通神文赋散句増楚屈原离骚杂申椒与菌桂兮巫阳将夕降兮怀椒醑以要之九歌奠桂酒兮椒浆播芳椒兮盈堂九章惟佳人之独怀兮折芳椒以自处汉司马相如子虚赋椒桂木兰刘向九叹怀椒聊之蔎蔎兮魏曹植七启紫兰丹椒施和必节晋左思蜀都赋或蕃丹椒七言律诗増明僧宗林花椒欣欣笑口向西风喷出珠颗颗同采处倒含秋露白晒时娇映夕阳红调浆美着骚经上涂壁香凝汉殿中鼎餗也应加此味莫教姜桂独成功五言絶句原唐王维椒园桂尊迎帝子杜若赠佳人椒浆奠瑶席欲下云中君裴廸椒园丹刺罥人衣芳香留过客幸堪调鼎用愿君垂采摘诗散句原唐杜甫守岁阿戎家椒盘已颂花増白居易闻道云南有泸水椒花落时瘴烟起周庾信椒花逐颂来红椒艶复殊原唐杜甫椒实雨新红増孟浩然石上攒椒树李贺椒花坠红湿云间元马祖常椒花染紫风雨香别录増酉阳杂俎椒可以来水银椒气好下物类相感志用盐擂椒椒味好原养生要论十二月腊夜令人持椒卧井旁无与人言内椒井中除瘟病枝山前闻盛起东寅尝夜梦有人寄椒于家久矣忽欲椒遂私发而用之既觉深自咎曰岂吾平日义心不明以致此耶迄不能寐坐以待旦种植先将肥润地耕熟二月内取子种之以灰粪和细土覆盖则易生此物乃阳中之物不耐寒冬月草苫免致冻死来年分栽离七八尺用蔴籸灰粪和细土栽忌水浸根又宜焦土干粪壅培遇旱用水浇灌三年后换嫩枝方结实以髪纒树根或种香白芷或种生菜皆辟蛇食椒收摘中伏后晴天带露收忌手捻隂一日晒三日则红而裂遇雨薄摊当风处频翻若防则黒不香若收作种用干土拌和埋于避雨水地内深一尺勿令水浸生芽制用去目及闭口者炒热隔纸铺地上以椀覆待冷碾红入药附录川椒増本草川椒一名巴椒一名蜀椒一名南椒一名蓎藙一名椒一名含丸使者见陶谷清异录苏颂云木髙四五尺似茱萸而小有鍼刺叶坚而滑可煮饮食四月结子无花但生于枝叶间颗如小豆而圆皮紫赤色李时珍曰蜀椒子光黒如人之瞳人故谓之椒目原川椒肉厚皮皱粒小子黒外红里白入药以此为良他椒不及也增四川志各州县俱出椒惟茂州出者最佳其殻开合者最妙附录崖椒増本草崖椒一名野椒不甚香子灰色不黒无光附录蔓椒増本草蔓椒一名猪椒一名豕椒一名椒一名豨椒一名狗椒一名金椒野生林箐间枝软如蔓子叶皆似椒山人亦食之附录地椒増本草地椒出上党郡其苗覆地蔓生茎叶甚细花作小朶色紫白因旧茎而生即蔓椒之小者集藻五言律诗増元许有壬地椒冻雨催花紫轻风散野香刺沙尖叶细敷地乱条长楚客收成裹奚童撷满筐行厨供草具调鼎尔非良附录胡椒増本草胡椒一名昩履支向隂生者名澄茄向阳生者名胡椒原酉阳杂俎胡椒生西戎摩伽陁国今南番诸国滇南海南交趾诸地皆有之其苗蔓生茎极柔弱叶长寸半有细条与叶齐条上结子两两对其叶晨开暮合合则裹其子于叶中子形似汉椒至芳辣六月采今作胡盘肉皆用之彚考増宋史地理志广州贡胡椒尚书故实元载家籍财货诸物得胡椒八百石瀛厓胜览阿枝国产胡椒往往种于圃四百斤直金钱百文银直五两珠以分论古俚国产胡椒亦以圃种十月熟别录原本草李时珍云自少嗜胡椒每岁病目后痛絶之目病亦愈后畧食一二目便昬涩盖辛走气热助火也病咽喉口齿者亦宜忌之附录番椒増草花谱番椒丛生白花子俨似秃笔头味辣色红甚可观子种茴香原茴香一名蘹香本草云俚俗多懐之衿袵咀嚼蘹香之名或以此増本草茴香一名八月珠原宿根深冬生苗作丛肥茎绿叶五六月开花如蛇牀花而色黄子如麦粒轻而有细棱俗唿为大茴香近道人家园圃种者甚多以宁夏者为第一其他处小者名小茴香辛平无毒理气开胃夏月袪蝇辟臭煮臭肉下少许即不臭臭酱入末少许亦香故曰茴香别录原种植收时隂干宜向阳地以粪土和子种之仍种麻一窠以避日色十月斫去枯梢以粪土壅根下附录八角茴香原茴香自番舶来者实大如柏实裂成八瓣一瓣一核大如豆黄褐色有仁味更甜俗唿舶茴香又曰八角茴香广西左右江峒中亦有之形色与中国茴香迥别但气味同耳桂海果志八角茴香北人得之以荐酒少许咀嚼甚芳香附录莳萝増本草莳萝一名慈谋勅一名小茴香原莳萝初生佛誓国今岭南及近道皆有之三四月生苗开花其子簇生状如蛇牀子而短微黒芳辛不及茴香善滋食味多食无损健脾开胃下气利膈温肠杀鱼肉毒补水脏治肾气壮筋骨治小儿气胀霍乱呕逆腹冷不下食两肋痞满忌同阿魏食夺其味也韭原韭说文云一种而久者故谓之韭象形在一之上一地也一名丰本曲礼云韭曰丰本一名起阳草一名草钟乳本草拾遗云言其温补也一名嬾人菜尔雅翼曰谚云韭者嬾人菜以其不湏岁种也茎名韭白根名韭黄花名韭菁丛生丰本长叶青翠八月开小白花成丛腌作茹益人増尔雅藿山韭疏韭生山中者名藿本草山韭一名韱音纤形性与家韭相类但根白叶如灯心苗山中往往有之彚考原诗豳风四之日其蚤献羔祭韭増礼记王制庶人春荐韭内则豚春用韭秋用蓼原周礼天官朝事之豆其实韭菹醓醢汉书循吏传龚遂为渤海太守劝民务农桑令口种一树榆百本防五十本葱一畦韭増晋书石崇传崇毎冬得韭防韲王恺密货崇帐下问其所以答云韭防韲是捣韭根杂以麦苗耳原南齐书庾杲之传杲之清贫自业食惟有韭葅韭生韭杂菜或戏之曰谁谓庾郎贫食鲑常有二十七种言三九也周颙传颙清贫寡欲终日长蔬食虽有妻子独处山舍文惠太子问颙菜食何味最胜颙曰春初早韭秋末晩菘増宋史礼志太宗景祐三年礼官宗正请每岁春孟月荐蔬以韭以菘配以卵食货志男女十岁以上种韭一畦濶一步长十步乏井者邻伍为凿之易稽览图政道得则隂物变为阳注若葱变为韭是也山海经丹熏之山其草多韭薤视山其上多韭原夏小正正月囿有韭庄子徐无鬼见魏武侯武侯曰先生居山林食芧栗厌葱韭以宾寡人久矣今老耶其欲干酒食之味耶其寡人亦有社稷之福耶増说苑卫有五丈夫俱负缶而入井灌韭终日一区邓析过下车为教之曰为机重其后轻其前命曰桥终日溉韭百区不倦五丈夫曰吾师言曰有机智之巧必有机智之败我非不知不欲为也汉武内传西王母曰仙之次药有八阮赤韭典术圣王之世功济天下者尧也天星降精于庭为韭感而为菖蒲焉原郭林宗别传林宗有友人夜冐雨至翦韭作炊饼食之水经注从平乐山顺流五六里山甚高峻上合下空中有石林甚整顿旁生野韭人往乞者神许则风吹别分随偃而拔不得过越不偃而拔輙凶洛阳伽蓝记陈留侯李崇为尚书令仪同三司富倾天下而性多俭恡恶衣麤食常无肉味止有韭薤崇客李元祐语人云李令公一食十八种人问其故元祐曰二韭一十八闻者大笑増三国世畧北齐太上后宫无限衣皆珠玉一女岁费万金寒月尽皆食韭芽天台山记赤城山有洗肠井昔昙猷礼石桥应真怪其腹中有韭气猷出肠洗之至今韭尚丛生焉清异录杜颐食不可无韭人恶其噉候其仆市还潜取弃之怒骂曰奴狗奴狗安得去此一束金也张耒诗注俗言八月韭佛开口尔雅翼物久必变故老韭为苋五色线韭多补泄子甚温俗间唿草钟乳真诰云务光服韭煎以入清泠之渊也北征录北边云台戎地多野韭沙葱人皆采而食之集藻传原明王肃丰本传丰本盖古仙人一号久眎先生相传伊耆氏之世磵居学道得不死术后出仕于周其职为醢人属与昌氏菁氏茆氏共掌俎豆凡祭祀燕享王及后世子之内羞咸取给焉故周公天官书列其职戴氏礼记载其名豳七月诗亦歌其仲春荐庙事周亡不知所之或云隐畦町间与农圃者伍人多怪之或执而髠其首或戕其支体寻复生完众始知先生为仙人也汉时与处士郭林宗友林宗馆于家客至輙命与同食晋卫尉石崇豪侈擅一世知先生贤咄嗟召之先生亦不拒往就然策崇必败曰不去将累我我固不忧为彼累也遽逸去南齐侍中庾杲之家贫好清士每延先生共饭人皆曰庾郎得丰本为不贫矣唐隐者衞宾与拾遗杜甫善甫尝过宾宿先生亦冒雨至相与酣饮甚适甫有诗美之载甫集中先生貌苍古绿髪白趾常被翠羽衣所栖止人望之恒有气郁葱然即之咀嚼其言论有至味令人洒然忘俗寿莫知其几也今游会稽岩壑中时时过山人韩氏亭上吟翁錬士多有见之者云赋散句増汉张衡南都赋秋韭冬菁梁元帝览赋金盐玉豉尧韭舜荣五言律诗増元许有壬韭花西风吹野韭花发满沙陀气较荤蔬媚功于肉食多浓香跨姜桂余味及茄我欲收其实归山种涧阿五言絶句原宋刘子翚咏韭肉食嘲三九终怜气韵清一畦春雨足翠髪翦还生増明高启韭芽抽冒余湿掩冉烟中缕几夜故人来寻畦翦春雨七言絶句増宋方岳种韭下秧已觉齿生津坐想堆盘夜春政恐厨人无变馔庾郎贫不似吾贫诗散句原宋张耒荒园秋露瘦韭叶色茂春菘甘胜蕨人言佛见为下筯芼炙烹羮更滋滑陆游舍东种早韭生计似庾郎苏轼渐觉东风料峭寒青蒿黄韭试春盘増方岳却喜庾郎贫到骨韭畦时一摘烟苗蒋竹隐见说周颙夸早韭斸烟锄雨幸时分宋沈约时韭日离离原唐杜甫夜雨翦春韭増韩愈畦肥翦韭薤原白居易秋韭花初白宋苏轼辛盘得青韭増陆游雨足韭头白金元好问韭早春先绿元周权早韭绿且纤宋苏轼韭芽戴土拳如蕨别录原韭根多年交结则不茂秋月掘出去老根分栽壅以鸡猪粪亦可子种可生可熟可淹可久菜之最有益者是处有之叶髙三寸便翦翦过粪土壅培之翦忌日中一年四五翦留子者止一翦子黑而扁九月熟收子风中隂干勿令浥郁韭叶热根温功用同生则辛而散痰散血熟则甘而补中补肾除热下气益阳止防子甘温暖腰膝春食香夏食臭多食昬神暗目不可与蜜及牛肉同食热病后十日食之即发冬月多食动宿饮吐水酒后尤忌宿韭忌食五月食韭损人北人冬月移根窖中养以火炕培以马粪叶长尺许不见风日色黄嫩谓之韭黄味甚美但不益人多食滞气发病收子如收葱子法如市卖者以铜铛盛水于火上微煮湏臾生芽者可种如不生是裛郁者不堪作种种植土欲熟粪欲匀畦欲深二月七月种先将地掘作坎取椀覆土上从椀外落子以韭性向内生不向外生也常薅令净四时类要云收韭子种韭第一畨割弃之主人勿食事类书云韭畦用鸡粪尤佳至五年根必满蟠虬而不长择高腴地分种之正月上辛日扫去畦中陈叶以铁杷搂起下水加熟粪高三寸便翦用凡近城郭有园圃者种三十余畦贸易足供家费秋后又可采韭花供蔬茹至冬养韭黄比常韭易利数倍或只就畦中覆以马粪北面竖篱障以御北风至春其芽早出长二三寸便可卖较之他菜为利甚溥增吴下田家志种韭宜甲子辛未己卯辛巳甲申辛卯原制用糟韭肥嫩者赤日曝至将干以瓮铺熟糟一层排韭一层相间如此压收用盐韭霜后肥韭浄洗控干收磁钵内铺韭一层撒盐一层腌二三宿翻数次装入罐用元卤少加香油浸之腌韭花韭花半结子时收摘去蔕梗一斤用盐三两同捣烂入礶中或就中腌小茄小黄先别用盐腌去水晾三日入韭花中拌匀用铜钱三四文着瓶底却入韭花妙附录孝文韭増本草孝文韭生塞北山谷状如韭人多食之云是魏孝文帝所种附录诸葛韭増本草诸葛韭诸葛亮所种韭更长彼人食之李时珍曰此亦山韭也但因人命名耳附录水韭增北户录水韭生于池塘中叶似韭得非龙爪韭乎字林云莶音严水中野韭也原有二三尺者五六月堪食不荤而脆葱原葱一名芤本草云草中有孔故字从孔一名菜伯一名和事草清异録云葱和羮众味若药剂必用甘草也所以文言曰和事草一名鹿胎初生曰葱鍼叶曰葱青衣曰葱袍茎曰葱白叶中泲曰葱苒叶温白与须平味辛无毒有数种一种冻葱即冬葱夏衰冬盛茎叶气味俱软美食用入药最善分茎栽莳而无子人称慈葱又称大官葱谓宜上供也一种汉葱本草云一名木葱其茎麤硬故有木名春末开花成丛青白色冬即叶枯亦供食品胡葱生蜀郡山谷状似大蒜而小形圆皮赤叶似葱根似蒜味似薤不甚臭八月种五月收一名蒜葱又名囘囘葱茎叶麤硬茖葱山葱也生于山谷似葱而小细茎大叶尔雅云茖山葱疏云葱生山中者名茖生沙地者名沙葱又有一种楼葱亦冬葱之类江南人唿为龙角葱龙爪葱羊角葱皮赤茎上生根移下种之每茎上叶出岐如八角故名葱白辛叶温根须平主发散是处皆有生熟皆可食更宜冬月戒多食四月每朝空心服葱头酒调血气正月忌食令人面起游风生同蜜食作下利烧同蜜食壅气杀人生合枣食令人病合犬雉肉食多令人病血服地黄常山人忌用彚考増礼记曲礼葱渫处末注渫烝葱也内则脍春用葱秋用芥脂用葱切葱若薤实诸醯以柔之原汉书循吏传大官园种冬生葱韭菜茹覆以屋庑昼夜防蕴火待温气乃生信臣以为此皆不时之物有伤于人不宜以奉供养后汉书逸民传井丹性清高未尝修刺候人建武末五王皆好宾客更遣请丹不能致信阳侯隂就以外戚贵盛乃诡说五王求钱千万约能致丹而别使人要刼之丹不得已既至就故为设麦饭葱叶之食丹推去之曰以君侯能供甘旨故来相过何其薄乎更置盛馔乃食増后汉书独行传陆续诣洛阳诏狱母至京师作馈食付门卒以进续对食悲泣不能自胜使者怪而问其故续曰母来不得相见故泣耳使者大怒以为狱门吏卒通传意气召将案之续曰因食饷羮识母所自调和故知来耳非人告也使者问何以知母所作乎续曰母常截肉未尝不方断葱以寸为度是以知之晋书艺术传佛图澄诫石勒曰今年葱中有虫食必害人可令百姓无食葱也勒班告境内慎无食葱俄而石葱果走原梁书吕僧珍传僧珍去家久表求拜墓髙祖欲荣之使为本州刺史从父兄子宏以贩葱为业僧珍既至乃弃业欲求州官僧珍曰吾荷国重恩无以报效汝等自有常分岂可妄求叨越但当速反葱肆耳増唐书屈突通传通莅官劲正有犯法者虽亲无所囘纵其弟盖为长安令亦以方严显时为语曰宁食三斗艾不见屈突盖宁食三斗葱不逢屈突通西域传泥婆罗遣使入献波棱酢菜浑提葱山海经边春之山多葱葵韭北单之山无草木多葱韭管子齐桓公五年北征山戎出冬葱与戎菽布之天下庄子春月饮酒茹葱以通五脏淮南子君子之于善也犹采薪者见青葱则防之列仙传阮丘蛆山上种葱百余年乃去汉武内传西王母曰仙人上药有都绮葱春秋元命苞天门山上有葱所种畦陇悉着行人拔取者悉絶若请神而求即不防自出竒异辛香四民月令三月别小葱六月别大葱夏葱曰小冬葱曰大东观汉记孔奋字君鱼为姑臧长前长居官数月輙致赀产奋在姑臧四岁财物不増唯老母极膳妻子但食葱菜或嘲奋曰置脂膏中不能自润晋令居洛阳内园菜欲以当课者听其引长流灌紫葱可各三亩广志休循国居葱岭东其山多大葱华阳国志曹公既与先主语失言防天震雷先主曰圣人言迅雷风烈必变良有以也曹公亦悔失言使人窥之见其拔葱公曰大耳公未觉也其夜先主急去西河旧事葱岭在炖煌西八十里其山髙大上生葱故曰葱岭续搜神记新野赵真家园中所种葱未经抽拔忽一日尽缩入地后经岁余真之兄弟自相分散酉阳杂俎山上有葱下有银清异录盘盏葱赵魏闲有之几如拄杖麤但盈尺耳集藻赋散句増宋谢灵运撰征赋寒葱摽倩以凌隂七言絶句原宋陆游葱瓦盆麦饭伴邻翁黄菌青蔬放筯空一事尚非贫贱分芼羮僭用大官葱诗散句増宋苏轼总角黎家三小童口吹葱叶送迎翁章淳井丹已厌尝葱叶庾亮何劳惜薤根唐曹唐陇上沙葱叶正齐原宋陈师道已办煮饼浇油葱増元耶律楚材匀和豌豆揉葱白别录原种植子味辛色黒作三瓣状有皱纹收取隂干若令浥湿则不生留春月调畦种良地三翦薄地再翦翦宜平旦避热宜与地平勿太深太髙八月止不止则无袍而损白凡栽葱晒稍蔫将冗须去净疎行密排猪鸡鸭粪和麤糠壅之不拘时冬葱暑种则茂吴下田家志种葱宜甲子甲申己卯辛未辛巳辛卯千金月令冬至日取葫芦盛葱根茎汁埋于庭中夏至发开尽为水以渍金玉银石青各三分自消曝干如饴可休粮久服神仙名曰金液浆附录水葱增丹铅总录水葱生水中如葱而中空又名翠菅此草可为席集藻诗散句増唐王维水惊波兮翠菅靡蒜原蒜一名葫以来自蕃中又称胡蒜一名大蒜一名荤菜叶如兰茎如葱根如水仙味辛处处有之而北土以为常食八月分瓣种之当年便成独颗及熟每瓤五七瓣或十余瓣亦有独颗者苖嫩时可生食夏初食薹秋月食种干者可食至次年春尽花中有实亦作蒜瓣而小可食孙愐唐韵云张骞使西域始得大蒜初时中国止有小蒜一名茆蒜一名薍一名蒚尔雅云蒚山蒜一名泽蒜为其生于野泽也又名山蒜石蒜为其生于山或石边也本草云山蒜泽蒜石蒜同一物也但分生于山泽石间不同吕忱字林云音吟水中蒜然则蒜不特生于平原及山石而又生于水矣本草云别有山慈姑老鸦蒜石蒜之类根叶皆似蒜而不可食性辛温有小毒其气薫烈能通五脏逹诸窍去寒湿辟邪恶消痈肿化症积肉食解暑毒岚瘴苐辛能散气热能助火伤肺损目伐性昬神有荏苒受之而不知者链形家以小蒜大蒜韭芸薹胡荽为五荤道家以韭薤蒜芸薹胡荽为五荤佛家以大蒜小蒜兴渠慈葱茖葱为五荤虽品各不同然皆辛薫之物生食増恚熟食发滛有损性灵故絶之云独颗者切片炙痈疽肿毒最效月令三月勿食蒜亦忌常食彚考原尔雅孙炎正义黄帝登蒚山遭莸芋草毒得蒜啮食乃解遂收植之能杀腥羶虫鱼之毒増夏小正戴氏传卵蒜也者本如卵者也南史张融传豫章王大防宾僚张融食炙始行毕行炙人便去融欲求盐蒜口终不言方揺食指半日乃息唐书宗楚客传楚客讽赵延禧陈符命以帝曰去六月九日内出瑞蒜也东观汉记李恂为兖州刺史所种园小麦胡蒜悉付从事无所留崔豹古今注蒜卵蒜也俗人谓之小蒜外国有蒜十许子共为一株箨幕裹之尤辛于小蒜俗人唿之为大蒜原髙士传闵贡字仲叔世称节士虽周党之洁清自以弗及也党见仲叔食无菜遗以生蒜仲叔曰我欲省烦耳今更作烦耶受而不食増袁子正书袁子曰吾尝与陈子息于邺东门外见一父老方坐而食其子投之蒜食必有余欲弃则惜欲持去则暑遂尽食于是太辛螫其肠胃两目尽赤陈子笑之吾谓曰子之家中牛羊数千而不敢食天暑有暍死者而后食之病子之躯亦犹是也莲社髙贤传昙翼入秦望山诵法华经十二年感普贤大士化女子身披采服携筠笼一白豕大蒜两根至师前托宿夜半唿腹疼告师摩按师辞以持戒不应手触乃布裹锡杖遥为按之翌日女以采服化祥云豕变白象蒜化防莲凌空而上谓师曰我普贤菩萨特来相试异苑越王余蒜生南海水中如竹算子长尺许白者似骨黑者如角古云越王曾于舟中作筹有余者弃之水中而生邺侯外传泌为儿童时身轻能于屏风上立薫笼上行道者云十五岁必白日升天至其年八月十五日笙歌在室时有防云挂于庭树李氏之亲爱乃多贮蒜韲至数斛伺其异音竒香之至潜令人登屋以巨杓飏浓蒜泼之香乐遂散自此更不复至清异录蒜五代宫中唿麝香草因话录裴晋公不喜服食每语人曰鸡猪鱼蒜遇着即食图经京口有蒜山多生大蒜集藻五言律诗増宋范成大顷在峤南其人好食防榔合蛎灰蒌藤食之輙昬然已而醒快三物合和唾如脓血可厌今来蜀道又为食蒜者所薰戏题旅食谙殊俗堆盘骇异闻南餐灰荐蛎巴馔菜先荤幸脱蒌藤醉还遭胡蒜薫丝莼乡味好归梦水连云诗散句原明冯琦再刖谁明玉羣言竟破葫别录増颜氏家训三辅决录云前队大夫范仲公盐豉蒜果共一筩果当作魏颗之颗北士通唿物一由改为一颗蒜颗是俗间常语耳故陈思王鹞雀赋云头如颗蒜目似花椒江南但唿为蒜符不知谓为颗学士相承读为裹结之裹言盐与蒜共苞一裹内筩中耳正史削繁音义又音蒜颗为苦戈反皆失也原种植多能鄙事熟耕地一二次爬成沟二寸一窠种一瓣苗出髙尺余频锄松根旁频以粪水浇之拔去薹则瓣肥大不则瘦小泽潞种蒜初出如翦韭二三次愈肥美一说九月初于菜畦中稠栽蒜瓣候来年春二月先将地熟锄数次每亩上粪数十担再锄耙匀持木防插一窍栽一株栽徧或无雨常以水浇至五月大如拳极佳四民月令布谷鸣收小蒜六月七月可种小蒜八月可种大蒜尔雅翼种蒜宜良软地三遍熟耕之五寸一株谚曰左右通锄一万余株收条中种者一年为独瓣二年成大蒜科皆如拳今并州无大蒜朝歌取种一歳之后还成百子蒜其瓣麤细正与条中子同原吴下田家志种蒜宜戊辰辛未戊申丙子壬辰癸巳辛丑制用醋蒜净蒜瓣一斤用石灰汤焯过晾干用盐三钱腌一宿漉出再晾干用盐七钱炒干以头醋投入炒盐内煎一二沸候冷入罐泥封经年不坏糟蒜每一斤石灰汤煠过晾去水干盐两半糟一斤半拌匀入罐内泥封两月后可食干蒜薹盐腌三日晒干元卤煎滚煠过又晒干蒸熟磁罐盛之久留不坏九月勿食蒜伤神损寿魂魄不安増物类相感志食蒜令口中不臭同生姜枣子同食附録水晶葱原水晶葱叶似葱而实蒜不臭宜松土锄沟摆于内用牛马粪糠粃拌土葢之仍以芝麻稭葢于上八月种来年五七月收宜姜醋浸薤原薤一名藠子藠音叫或作荞者非一名莜子莜音钓因其根白唿为藠子江南人讹为莜字一名火葱收种宜火薰一名菜芝尔雅翼云夫物英华之美者莫如芝故薤曰菜芝一名鸿荟尔雅云防鸿荟注云即防菜也増酉阳杂俎蔬薤白华一名守宅一名家芝原本文作防韭类也尔雅翼云薤似韭而无实亦不甚荤叶中空似细葱叶而有棱气亦如葱体光华露难竚古人所以歌薤露也八月栽根正月分莳宜肥壤数枝一本则茂而根大二月开细花紫白色根如小蒜一本数颗相依而生五月叶青则掘之否则肉不满其根煑食芼酒糟藏醋浸皆宜故内则云切葱薤实诸醯以柔之増本草苏恭云有赤白二种白者补而美赤者苦而无味原味辛苦温滑无毒王祯农书云生则气辛熟则甘羙种之不蠧食之有益故学道人资之老人宜之増尔雅葝山薤本草苏颂曰山薤茎叶与家薤相类而根差长叶差大仅若鹿葱体性亦与家薤同农书野薤俗名天薤生麦原中叶似薤而小味益辛亦可供食但不多有彚考増礼记内则膏用薤原少仪为君子择葱薤则絶其本末増后汉书厐参传参为汉阳太守郡人任棠者有竒节隐居教授参到先候之棠不与言但以薤一大本水一盂置戸屏前自抱孙儿伏于户下主簿白以为倨参思其微意良久曰棠是欲晓太守也水者欲吾清也拔大本薤者欲吾击强宗也抱儿当户欲吾开门恤孤也于是叹息而还晋书庾亮传亮噉薤因留白陶侃问曰安用此为亮曰故可以种侃于是尤相称叹云非惟风流兼有为政之实山海经峡山其草多薤韭列仙传务光服蒲薤根洞防记鸟哀国有龙薤长九尺色如玉煎之有膏以和紫桂为丸服一粒千岁不饥故语曰薤和膏自生毛魏畧李孚字子宪鉅鹿人也兴平中本郡人民饥困孚为诸生尝种薤欲以成计有从索者亦不与一茎亦不自食故时人谓能行意世説桓公座有参军掎蒸薤不时解共食者又不助而掎终不放举座皆笑酉阳杂俎仙药有八天赤薤山上有薤下有金太平广记唐李生与客谒华隂令客能知人之饮食客曰明日必食椒薤酒果然尔雅翼务光翦薤以入清冷之渊今有薤叶篆传者以为务光所作集藻赋散句増宋谢灵运撰征赋白薤感时而负霜五言律诗原唐杜甫秋日阮隐居致薤三十束隐者柴门内畦蔬绕舍秋盈筐承露薤不待致书求束比青蒭色圆齐玉筯头衰年闗鬲冷味暖并无忧诗散句原魏甄后莫以鱼肉贱捐弃葱与薤唐杜甫甚闻霜薤白重惠意如何増宋张耒轻身强骨榦却老衞正气苏轼细思种薤五十本大胜取禾三百防拔薤已观贤守政折蔬聊慰故人心唐于鹄浇薤亦同渠李商隐薤白罗朝馔罗隐科圆早薤齐姚合种薤栽莎斸古坡方干薤叶平铺合沓花宋杨万里薤本新痕割复齐别录増尔雅翼今人种薤皆以大蒜置硫黄其中久则种分为薤原安陆郭坦兄得天行病后遂能大餐每日食至一斛五年家贫行乞一日大饥至一园食薤一畦大蒜一畦便闷极卧地吐一物如笼渐缩小有人撮饭于上即消成水而病寻瘳此薤散结蒜消症之一验也蒝荽原蒝荽荽许氏说文作葰云姜属可以香口一名香荽一名胡荽一作胡枲一名胡菜处处种之茎青而柔叶细有花岐立夏后开细花成簇如芹菜花淡紫色五月收子如大麻子亦辛香子叶俱可用生熟俱可食甚有益于世者根软而白多须绥绥然故谓之荽张骞得种于西域故名胡荽后因石勒讳胡改作香荽又以茎叶布散唿为蒝荽味辛气温消谷止头痛治五脏补不足利大小肠通心脾窍及小腹气拔四肢热治肠风合诸菜食气香令人口爽辟飞尸鬼疰蛊毒冬春采之香美可食亦可作葅道家五荤之一伏石钟乳久食损精神令人多忘凡腋气口臭防齿脚气金疮久病人不可食同斜蒿食令人汗臭难产服补药及药中有白术牡丹皮者忌彚考増湘山录园荽即胡荽世传布种时口诵防则滋茂故士大夫以秽谈为撒园荽集藻杂者増明屠本畯野菜笺相彼莞荽化胡携来臭如荤草脆比菘薹肉食者喜藿食者谐惟吾佛子致谨于斋或言西域兴渠别有种使我罢食而疑猜别录原种植宜肥湿地先将子捍开四五月晦日晚种以灰粪覆之水浇则易长六七月布种者可竟冬食春月挼子沃水生芽者小小供食而已都下火炕郁蒸者茎叶鹅黄色甚香美脆嫩苐非出自然恐不益人御定佩文斋广羣芳谱卷十三钦定四库全书御定佩文斋广羣芳谱卷十四蔬谱苜蓿原苜蓿一名木粟尔雅翼作木粟言其米可炊饭也一名怀风一名光风草西京杂记云风在其间常萧萧然日照其花有光彩故名怀风又名光风一名连枝草西京杂记云茂陵人谓之连枝草増本草苜蓿一名牧宿郭璞作牧宿谓其宿根自生可饲牧牛马也一名塞鼻力迦见金光明经原张骞自大宛带种归今处处有之苗髙尺余细茎分义而生叶似豌豆颇小每三叶攒生一处稍间开紫花结弯角角中有子黍米大状如腰子三晋为盛秦齐鲁次之燕赵又次之江南人不识也味苦平无毒安中利五脏洗脾胃闲诸恶热毒彚考原史记大宛传宛左右以蒲萄为酒富人藏酒至万余石久者数十岁不败俗嗜酒马嗜苜蓿汉使取其实来于是天子始种苜蓿蒲萄肥饶地及天马多外国使来众则离宫别观傍尽种蒲萄苜蓿极望増汉书西域传罽宾地平温和有目宿杂草唐书百官志凡驿马给地四顷莳以苜蓿原元史食货志至元七年颁农桑之制令各社布种苜蓿以防饥年西京杂记乐游苑自生玫瑰树树下多苜蓿増述异记张骞苜蓿园今在洛中苜蓿本塞外菜也西使记纳商城草皆苜蓿藩篱以柏集藻五言古诗原唐薛令之自悼朝日上团团照见先生盘盘中何所有苜蓿长防干饭涩匙难绾羮稀筯易寛无以谋朝夕何由保岁寒五言律诗増宋梅尧臣咏苜蓿苜蓿来西域蒲萄亦既随蕃人初未惜汉使始能持宛马当求日离宫旧种时黄花今自发撩乱牧牛陂诗散句増宋唐庚绛纱谅无有苜蓿聊可嚼原唐杜甫宛马总肥秦苜蓿将军只数汉嫖姚王维苜蓿随天马杜甫秋山苜蓿多宋司马光苜蓿花犹短陆游秋风枯苜蓿唐李白天马常衔苜蓿花宋王安石苜蓿防干放晩花陆游苜蓿堆盘莫笑贫元郭钰沙苑晴烟苜蓿肥别录増妆楼记姑园戏作翦刀以苜蓿根粉养之裁衣则画成墨界不用人手而自行东坡诗注闽川长溪县薛令之登第开元中为东宫侍读官作苜蓿诗以自叹太宗至东宫见其诗举笔续之啄木嘴距长鳯凰毛羽短苦嫌松桂寒任逐桑榆暖遂谢病归原种植夏月取子和荞麦种刈荞时苜蓿生根明年自生止可一刈三年后便盛每岁三刈欲留种者止一刈六七年后垦去根别用子种若效两浙种竹法每一亩今年半去其根至第三年去另一半如此更换可得长生不烦更种若垦后次年种谷必倍收为数年积叶壊烂垦地复深故今三晋人刈草三年即垦作田亟欲肥地种谷也制用叶嫩时煠作菜可食亦可作羮忌同蜜食令人下利采其叶依蔷薇露法蒸取馏水甚芬香开花时刈取喂马牛易肥健食不尽者晒干冬月剉喂蔓菁原蔓菁名芜菁北人名蔓菁并汾河朔间烧食其根唿为芜根芜菁南北之通称一名葑一名湏一名薞芜一名荛一名芥尔雅云湏薞芜疏云陈宋之间谓之葑幽州人谓之芥陈楚谓之蘴齐鲁谓之荛闗西谓之芜菁赵魏谓之大芥七者一物也一名九英菘塞北河西种者名九英蔓菁亦曰九英菘一名诸葛菜蜀人唿为诸葛菜增本草蔓菁一名马王菜苖猺獠狫地方产菜味涩多刺即诸葛菜也相传为马殷所遗故名一名鸡毛菜夏月则枯蔬圃复谓之鸡毛菜苖名蘴孙愐云蘴芜菁苖也根为沙吉木儿防古人唿其根云原根长而白形如胡萝卜霜后特软美蒸煮煨任用梢似芋魁含有膏润颇近谷气茎麤叶大而厚濶夏初起薹开黄花四出如芥结角亦如芥子匀圆似芥子紫赤色茎叶稍逊于根亦柔腻不类他菜人久食蔬菜无谷气即有菜色食蔓菁者独否蔓菁四时皆有四时皆可食春食苖初夏食心亦谓之薹秋食茎冬食根数口之家能莳数百本亦可终岁足蔬子可打油然灯甚明每亩根叶可得五十石每三石可当米一石是一亩可得米十五六石则三人卒岁之需也此菜北方甚多河东太原所出其根极大又出西番吐谷浑地气味苦温无毒常食通中下气利五脏止消渴去心腹冷痛解麪毒入丸药服令人肥健尤宜妇人彚考増书禹贡包匦菁茅注菁菜也可以为葅诗风采葑采菲无以下体注下体根也葑菲根茎皆可食而其根则有时而美恶风爰采葑矣沬之东矣唐风采葑采葑首阳之东原后汉书桓帝纪永兴二年诏司校尉部刺史曰蝗灾为害水变仍至五谷不登人无宿储其令所伤郡国种芜菁以助人食北史孟信传信为赵平太守政尚寛和权豪无犯山中老人曽以防酒馈之信和颜接引殷勤劳问乃自出酒以铁铛温之素木盘盛芜菁葅惟此而已吕氏春秋菜之羙者具区之菁增急就章老菁蘘荷冬日藏吴歴曹公数遣亲近密觇诸将有宾客酒食者輙因事害之备时闭门将入种芜菁曹公使人闚门既去备谓张飞闗羽曰吾岂种菜者乎曹公必有疑意不可复留南方草木状芜菁岭峤以南俱无之偶有士人因官携种就彼种之出地则变为芥亦橘种江北为枳之义也原刘宾客嘉话录公曰诸葛所止令兵士独种蔓菁者何绚曰莫不是取其才出甲者生啗一也叶舒可煮食二也久居随以滋长三也弃去不惜四也囘则易寻而采之五也冬有根可劚食六也比诸蔬属其利不亦溥乎曰信矣三蜀之人亦唿蔓菁为诸葛菜江陵亦然增兼明书今人唿菘为蔓菁云北地生者为蔓菁江南生者为菘其大同而小异耳食疗本草所论亦然明曰此盖习俗之非也余少时亦谓菘为蔓菁常见医方用蔓菁子为辟谷药又为涂头油又用之消毒肿每讶菘子有此诸功殊不知其所谓近读齐民要术乃知蔓菁是萝卜苖平生之疑涣然冰释即医方所用蔓菁子皆萝菔苖也汉桓帝时年饥劝人种蔓菁以充饥诸葛亮征蛮令军人种萝菔则萝菔蔓菁为一物无所疑也然则北人唿菘为蔓菁与南人不同者亦有由也盖鼎峙之世文轨不同魏武之父讳嵩故北人唿蔓菁而江南不为之讳也亦犹吴主之女名二十而江南唿二十为念而北人不为之避也由此言之蔓菁本为萝菔苖亦已明矣或曰根苗一物何名之异乎答曰按地骨苗名枸杞芎防苗名蘼芜藕苗名莲荷亦其类也斯例实繁不可胜纪何独蔓菁萝菔不可异名乎又曰今北人唿为蔓菁者其形状与江南菘菜不同何也答曰凡药草果实蔬菜逾境则形状小异而况江南北地乎尔雅翼今蔓菁园中无蜘蛛是其所畏也云南记巂州界缘山野间有菜大叶而麤茎其根若大萝菔土人蒸煮其根叶而食之可以疗饥名之为诸葛菜云武侯南征用此菜莳于山中以济军食亦犹广都县山栎木谓之诸葛木也原五台山深谷中居人每人岁种三百六十本日食一本不妨絶粒集藻五言古诗増唐韩愈感春黄黄芜菁花桃李事已退狂风簸枯榆狼籍九衢内春序一如此汝颜安足赖谁能驾飞车相从观海外宋苏轼狄韶州煮蔓菁芦菔羮我昔在田间寒庖有珍烹常支折脚鼎自煮花蔓菁中年失此味想像如隔生谁知南岳老解作东坡羮中有芦菔根尚含晓露清勿语贵公子从渠嗜羶腥七言古诗増宋张耒郭圃送芜菁感成长句芜菁至南皆变菘菘羙在上根不食瑶簪玉笋不可见使我每食思故国西邻老翁知我意盈筐走送如雪白蒸烹气味元不改今晨一餐如南北孔明用蜀最艰窘百计捃拾无遗防当时此物助军行渭上襃中有遗植英雄临事究琐屑终服竒才屈强敌想见躬耕自灌畦当时有意谁能测七言絶句原宋陆游芜菁往日芜菁不到吴如今幽圃手亲锄凭谁为向曹瞒道彻底无能合种蔬诗散句増宋朱弁手摘诸葛菜自煮东坡羮原唐温庭筠刘公春尽芜菁色华廐愁深苜蓿花増韩偓厌闻趋竞喜闲居自种芜菁亦自锄宋唐庚兎葵燕麦浑闲事只有芜菁到处生杨万里花叶蔓菁非蔓菁吃来自是甜底冰金秦畧一叚芜菁浑着角叶间犹有几花黄原唐杜甫冬菁饭之半増宋张耒芜菁苖过茁韩琦黛抹蔓菁花满畦苏轼蔓菁宿根已生叶杨万里早觉蔓菁扑鼻香别録増荆楚岁时记仲冬采撷芜菁葵等杂菜干之并为咸葅有得其和者并作金钗色原酉阳杂俎婺州僧清简家园蔓菁忽变为莲梦溪笔谈菜品中芜菁菘芥之类遇旱其标多结成花或如莲花或作龙蛇之形此常性无足怪者熙宁中李宾客及之知润州园中菜花悉成荷花仍各有一佛坐于花中形如雕刻莫知其数暴干之其相依然或云李氏之家奉佛甚谨故有此异种植耕地欲熟七月初种一亩用子三升种法先薙草雨过即耕不雨先一日灌地使透次日熟耕作畦或耧种或漫撒覆土厚一指五六日内有雨不湏灌无雨戽水灌沟中遥润之勿浇土令地实以沙土高者为上故墟坏墙尤佳宜厚壅之择子下种出甲后即耘出小者为茹若不欲移植取次耘出存其大者令相去尺许若欲移植俟苖长五七寸择其大者移之先耕熟地作畦深七八寸起土作垄艺苖其上垄土虚浮根大倍常一法子欲陈用鳗鲡汁浸之曝干种可无虫取子者当六七月种来年四月收若中春种亦即生薹与秋种者同熟但根小茎矮子少耳供食者正月至八月皆可种凡遇水旱他谷已晩但有隙地即可种此以济口食一法地方一尺五寸植一本一步十六本一亩三千六百本每本子一合可得三石六斗比菜子可多三四倍利制用十月终犁出蔓菁根数晒过冬月蒸食甜而有味和羊肉煮食甚美春生薹苖亦菜中上品四月收子打油比脂麻易种收多临用熬动少掺脂麻炼熟与小油无异子九蒸九曝捣为粉可涂帛菜割讫寻手择而瓣之挂屋隂风凉处勿令烟熏使味苦燥则候天隂润苫之不候隂则碎折久不苫则涩作咸葅法择好菜捆作小束用极咸盐水洗过纳瓮中茎叶颠倒安置之勿用淡水洗易烂洗菜盐水澄清入瓮没菜即止不必调和色仍青用时水洗去醎汁煮为茹与生菜无异作汤葅法好菜择讫即入热汤中煠出冷水濯过盐醋中熬胡麻油香而且脆多作可留至春若菜已萎水洗漉出经宿生之然后煠干叶屑之和谷作粥食附录菲増尔雅菲芴注即土瓜也疏菲似葍茎麤叶厚而长有毛三月中蒸鬻为茹甘美可作羮幽州人谓之芴今河内人谓之宿菜菲蒠菜注菲草生下湿地似芜菁华赤色可食同蒿増本草同蒿一名蓬蒿形气同蓬蒿故名原同蒿茎肥叶绿有刻缺微似白蒿甘脆滑腻四月起薹髙二尺余开花深黄色状如单瓣菊花一花结子近百成毬如地菘及苦荬子最易繁茂以佐日用最为佳品主安气养脾胃消水饮多食动风气熏心令气满别录原种植肥地治畦如种他菜法二月下种可为常食秋社前十日种可为秋菜如欲存种留春菜收子蒌蒿原蒌蒿一名白蒿一名蘩尔雅云蘩皤蒿注云白蒿也一名蔏尔雅云购蔏蒌注云蒌蒿也生下田初出可啖一名由一作游胡尔雅云繁由胡一名旁勃尔雅云北海人谓之旁勃有水陆二种尔雅通谓之蘩曰蘩皤蒿即今陆生艾蒿也辛熏不美曰蘩由胡即今水生蒌蒿也又曰蘩之丑秋为蒿则通指水陆二种而言谓其春时各有种名至秋老则皆唿为蒿矣形状相似但水生者辛香而羙生陂泽中二月发苗叶似嫩艾而岐细面青背白其叶或赤或白其根白脆采其根茎生熟葅曝皆可食盖嘉蔬也彚考原诗周南翘翘错薪言刈其蒌召南于以采蘩于沼于沚増豳风春日迟迟采蘩祁祁传采蘩所以生蚕也原左传苹蘩蕰藻之菜可荐于鬼神可羞于王公増左传夫人执蘩菜以助祭神仙服食经十一月采旁勃勃白蒿也白兎食之寿八百岁集藻文散句増楚屈原大招吴酸蒿蒌不沾薄只诗散句増宋苏轼蒌蒿满地芦芽短正是河豚欲上时涧蔬煮蒿节碎青蒿凉饼滑黄庭坚蒌蒿数节玉簪横蒌蒿芽甜草头辣方岳蒌蒿苗肥寒绿元戴帅初水味野栽蒿白瘦耶律楚材细煎蒌蒿韭黄别录原制用蒌蒿根茎白熟葅曝皆可食生挼醋腌为葅食之甚益人采蒌蒿茎微用盐腌曝干味甚美可以寄逺嫩苖以沸汤瀹过浸于浆水则成虀如以清水或石灰水矾水拔之去其勐气晒干可留制食腌焙干极香美附录牡蒿増尔雅蔚牡菣注无子者疏一名马新蒿本草一名齐头蒿诸蒿叶尖此独奓而秃故有齐头之名三四月生苗其叶扁而本狭末奓有秃岐嫩时可茹秋开细黄花结实大如车前实而内子微细不可见故人以为无子也彚考増诗小雅蓼蓼者莪匪莪伊蔚疏蔚牡蒿也附录藾蒿増尔雅苹藾萧注今藾蒿也初生亦可食疏叶青白色茎似箸而轻肥始生香可生食又可蒸食本草苹即陆生皤蒿俗唿艾蒿彚考増诗小雅呦呦鹿鸣食野之苹全唐诗话唐文宗听政暇博览羣书一日延英顾问宰相诗云呦呦鹿鸣食野之苹苹是何草宰相李珏杨嗣复陈夷行相顾未对珏曰臣按尔雅苹是藾萧上曰朕看毛诗疏叶圆而花白丛生野中似非藾萧附录邪蒿増本草邪蒿叶纹皆邪根茎似青蒿而细软色浅不臭三四月生苗根叶皆可茹彚考増北史儒林传邢峙以经入授皇太子厨宰进太子食菜有邪蒿峙令去之曰此菜有不正之名非殿下宜食文宣闻而嘉之赐以被褥缣纩附録防蒿増尔雅莪萝注今莪蒿也亦曰防蒿疏一名萝蒿生泽田渐洳之处叶似邪蒿而细科生三月中茎可生食又可蒸香美味颇似蒌蒿本草一名抱娘蒿似小蓟宿蒿先于百草彚考増诗小雅菁菁者莪注即莪蒿也白菜原白菜一名菘埤雅云菘性凌冬不雕四时长有有松之操故其字防意诸菜中最堪常食増本草最肥大者名牛肚菘菜谱有春菘有晩菘原有二种一种茎圆厚微青一种茎扁薄而白叶皆淡青白色子如芸薹子而灰黒八月种二月开黄花四瓣如芥花三月结角亦如芥燕赵辽阳淮扬所种者最肥大而厚一本有重十余斤者南方者畦内过冬北方多入窖内燕京圃人又以马粪入窖壅培不见风日长出苗叶皆嫩黄色脆美无滓谓之黄芽菜乃白菜别种茎叶皆扁味甘温无毒利肠胃除胸烦解酒渴利大小便和中止冬汁尤佳夏至前菘菜食发皮肤风痒动气发病又有春不老一名八斤菜叶似白菜而大甚脆嫩四时可种腌食甚美彚考原后汉书崔瑗传瑗爱士好宾客盛修肴膳殚极滋味不问余产居常蔬食菜羮而已晋书桓温传温性俭每防唯下奠柈菜果而已良吏传吴隐之为广州刺史清操逾励常食不过菜及干鱼増南齐书武陵昭王传尚书令王俭诣留俭设食柈中菘菜防鱼而已周颙传颙清贫寡欲终日长蔬食文惠太子问颙菜食何味最胜颙曰春初早韭秋末晩菘原南齐书孝义传江泌食菜不食心以其有生意也増南史隐逸传范元琰家贫唯以园蔬为业尝出行见人盗其菘元琰遽退走母问其故具以实答母问盗者为谁答曰向所以退畏其愧耻今启其名愿不泄也于是母子秘之吴录陆逊诸葛瑾攻襄阳逊遣亲人韩扁赍表奉报扁还遇抄瑾闻之欲急去逊方催人种荳菘与诸将围碁以示闲暇原艺文类聚范宣挑菜伤指大啼曰身体髪肤不敢毁伤故啼増清异录江右多菘菜粥笋者恶之骂曰心子菜盖笋奴菌妾也原邵氏闻见录汪信民常言人常咬得菜根则百事可做胡康侯闻之击节叹赏増辍耕录扬州至正丙申丁酉间兵燹之余城中屋址徧生白菜大者重十五斤小者亦不下八九斤有膂力人所负才四五窠耳集藻启増梁简文帝谢勅赉大菘启吴愧千里之莼蜀惭七菜之赋是知泮宫采芹空入鲁诗流火烹葵徒传豳曲五言古诗増宋韩驹食煮菜简吕居仁晓谒吕公子解带浮屠宫留我具朝餐唤奴求晩菘洗箸盐豉鸣刀芼姜葱俄顷香馥坐雨声传鼎中方观翠浪涌忽变黄云浓争贪歙钵暖不觉定盌空忆登金山顶僧饭与此同还家不能学空费烹调功硬恐动牙颊冷愁伤肺胸君独得其妙堪持饷衰翁异时闻豪气爱客行庖丰殷勤故煮菜知我林下风人生各有道旨蓄用御冬今我无所营枵腹何由充岂惟台无餽菜把尚不念当勤致此亦足慰途穷七言古诗増元吴镇墨菜画卷菘根脱地翠毛湿雪花翻匙玉肪泣芜蒌金谷暗尘土美人壮士何颜色山人久刮毛氊囊空不贮揶揄钱屠门大嚼知流涎淡中滋味吾所便元脩元脩今几年一笑不直东坡前五言律诗増元许有壬白菜土膏新且嫩筐筥荐纷披可作青精饭仍携玉版师清风牙颊响真味士夫知南土称秋末投簪要及时五言絶句原唐髙适同羣公题张处士菜园耕地桑柘间地肥菜常熟为问葵藿资何如庙堂肉七言絶句原宋范成大田园杂兴桑下春蔬绿满畦菘心青嫩芥薹肥溪头洗择店头卖日暮裹盐沽酒归拨雪挑来蹋地菘味如蜜藕更肥醲朱门肉食无风味只作寻常菜把供陆游菘雨送寒声满背蓬如今真是荷锄翁可怜遇事常迟钝九月区区种晩菘増方岳种菘老圃相传秋后菘砖炉石铫一年冬宁知迟种迟于我又见南薫上番风明李东阳画菜谁写西园数叶菘露华清晓湿茸玉堂夜半苏郎渴此味无因献九重诗散句原宋刘子翚周郎爱晩菘对客素称赏今晨喜荐新小嚼氷霜响増苏轼白菘类羔豚冐土出熊蹯陆游身在有余真妙语杯羮何地欠秋菘唐杜甫奴肥为种菘罗隐叶长春菘濶金元好问菘肥秋未黄别录原制用糟菜法先将隔年压过酒糟未出小酒者坛封每一斤盐四两拌匀好肥箭榦白菜洗净去叶搭于隂处晾干水气每菜二斤糟一斤一层菜一层糟隔日一翻腾待熟挽定入坛上浇糟菜水汁取用味美晻菜法白菜拣肥者去心洗净一百斤用盐五斤一层菜一层盐石压两日可用又白菜一百斤晒干抖搜去土先用盐二斤腌三四日就卤内洗净每柯窝起纯用盐三斤入坛内可长久又法白菜削去根及黄老叶洗净控干每菜十斤盐十两用甘草数茎放在洁净瓮盛将盐撒入菜了内排顿瓮中入莳萝少许以手实至半瓮再入甘草数茎候满瓮用石压定三日后将菜倒过抝出卤水于干净器内另放忌生水却将卤水浇菜内候七日依前法再倒用新汲水渰浸仍用砖石压之其菜味美香脆若至春间食不尽者于沸汤淖过晒干收贮夏间将菜温水浸过压水尽出香油匀拌以磁碗盛顿饭上蒸之其味尤佳美黑腌虀白菜如法腌透取出挂于桁上晒极干上甑蒸熟再晒干收之极耐久藏夏月以此虀和肉炒可以久留不臭甑不便者径以水煮虀晒干亦可但不如蒸者佳芥菜同干菜大科菘菜芥菜洗净畧晒沸汤内煠五六分熟晒干用盐酱莳萝茴香花椒陈皮砂糖同煮熟晒干再蒸少时菜虀大菘菜丛采十字噼裂莱菔取小者破作两半同向日中晒去水脚二件薄切作方片如钱眼子大入净罐中以马芹茴香杂酒醋水等令得所调净盐浇之随手举罐撼触五七十次密盖罐口置灶上温处仍日一次如前法撼触三日后可供菜色青白间错鲜洁可爱增齐民要术菘净洗徧体湏长切方如算子长三寸许束菘根入沸汤小停出及热与盐酢细缕切橘皮和之料理半奠之作菘咸葅法水四斗盐三升搅之令杀菜又法菘一斤女麴间之芥原芥名辣菜一名腊菜其气味辛辣有介然之义又可过冬也本草云冬月食者俗唿腊菜春月食者俗唿春菜四月食者谓之夏菜增本草芥葅一名水苏一名劳祖原性辛温无毒温中下气豁痰利膈处处有之种类不一有青芥又名刺芥叶大子麤叶似菘有柔毛味极辣可生食其子可藏冬紫芥茎叶纯紫可爱作虀最美白芥一名胡芥一名蜀芥来自戎中而盛于蜀八九月种至春深茎髙二三尺叶如花芥叶青白色为茹甚美茎易起而中空性脆最畏狂风大雪湏谨防之三月开黄花结角子如粱米黄白色又有一种茎大而中实者尤髙子亦大白芥子堪入药味极辛美利九窍明耳目通中他如南芥刺芥按此即青芥旋芥马芥叶如青芥花芥叶多缺刻如萝卜英石芥低小者皱叶芥大芥一名皱叶芥大叶皱纹色尤深绿味更辛辣入药用之类皆菜之美者芥极多心嫩者为芥蓝极脆李时珍曰芥性辛热而散久食耗真元昬眼目发疮痔刘恂岭南异物志云南土芥髙五六尺子大如鸡子此又芥之尤异者也彚考増礼记内则脍秋用芥刘向别录尹都尉书有种芥葵蓼韭葱诸篇岭表录异广州地热种麦则苗而不实北人将蔓菁子就彼种者出土即变为芥酉阳杂俎掌中芥末多国出也取其子置掌中吹之一吹一长长三尺乃植于地金城记黎举常云欲以芥嫁笋但恨时不同耳集藻传原明沈周疏介夫传介夫姓疏名介介夫字也其先居赵魏之郊从树艺以生子孙甚繁衍至介始徙于宋久之由司城子罕荐以见宋王王问曰若居宋之土地几叶于兹矣久必有相赖者若赖宋乎宋赖若乎对曰介窃居王之土地覃及雨露欣荣不已顾有寸长敢不敷露于左右以求知也臣本一介之微视之甚草草然可以御国之馑歳可以资王之俭徳可以励民之苦心王能味臣言享臣用则臣不为无利与宋王曰周人聚疏之财寡人何敢失之遂命从事于阳门兼修俎豆事王日昵有燕必偕居常服绿间锡之紫茸裘以旌其劳辛之功介为人貌直干濯秀可爱羣居秩然不紊有介然于世者因名但平生口刺刺抉人是非不少假借被其中者或至流泪出涕发汗众曰介有姜桂之性愈老愈辣其族有大小之异有曰芜菁曰幽者皆澹泊于世味雅与僧斋寒士交其后介子推又徙晋晋以其先人之闻纳之公子重耳出奔推从焉适遭絶食推将割股肉芼羮以进公子止曰亡人之在逺也以有先生为御犹有旨蓄而弗知其冬也今先生轸之念亡人之口腹伤己以饱人亡人弗以为饱愿先生自爱毋易下体也推卒割之后公子归伯第赏有功而不及推推之客歌于宫门曰茅之拔兮茹亦及之吐其茹矣忘徃之饥公子悔追赏推推逃之绵山上曰吾非卖菜而求益也誓不出公子筮而求之得鼎曰木防火烹饪之象且傅说以调伊尹以烹我将获贤者之辅遂火其山以脇之推就焚而死人谓其介有跨灶风五言古诗増明吴寛紫芥惟芥本菜类秋深掇而藏此种乃野生已向春初长紫花布满地叶嫩亦堪尝气味既不辛却与芥同行北人无不食木枿与草芒入盘以油和齿颊流肥香五言律诗増唐钱起蓝上采石芥寄前李明府渊明遗爱处山芥绿芳初翫此春隂色犹滋夜雨余隔溪烟叶小覆石雪花舒采采还相赠瑶华信不如七言律诗増宋杨万里芥虀茈姜馨辣最佳蔬荪芥芳心不让渠蟹眼嫩汤微熟了鵞儿新酒未醒初枨香醋酽作三友露叶霜芽知几锄自笑枯肠成破瓮一生只解贮寒葅明吴寛紫芥满目斓斑布地来春风几见锦灰堆菜根作苦终嫌咬茗叶浮香为拨开何处兎葵嗟竞掇昨朝马蔺悔多栽传闻此种番邦致用向中华亦楚材五言絶句増宋朱子南芥黄龙记昔游园客有佳遗不谓洛生吟辍餐时拥鼻七言絶句増宋陆游以石芥送刘韶美礼部刘比酿酒劲甚因以为戏古人重改阳城驿吾辈欣闻石芥名风味可人终骨骾尊前真见鲁诸生长安官酒甜如蜜风月虽佳嬾举觞持送盘蔬还防否与公新酿鬭端方诗散句原宋苏轼芥蓝如菌蕈脆美牙齿响増刘子翚叶实挹芳草气烈消烦滞朱潜山蔚然苍石底有此紫玉钗僧北磵淡金生色染宫黄只作坡羮亦擅塲别录増左传季郈之鸡鬬季氏介其鸡郈氏为之金距注捣芥子播其羽也庄子覆杯水于防堂之上则芥为之舟置杯焉则胶神农本草经琥珀拾芥岭南异物志唐孟馆尝入岭表买芥菜置壁下忘食数日皆生四足有首尾能行走大如螳螂但腰细身长物类相感志收芥菜子宜隔年者则辣原种植地用粪耕亩用子一升秋月种者三月开黄花结荚一二寸子大如苏子色紫味辛收子者即不摘心白芥取子者二月乘雨后种性不耐寒经冬即死故湏春种五月熟而收子苐地有南北寒暖异宜种植早晩又当随其俗也制用叶可生食又可腌以为葅可酿以为虀子研末泡为芥酱和菜侑肉辛香可啖根煮熟闭之坛罐中上盖以萝卜片一二日内食之甚美冬菜经春长心嫩汤微熟菜中佳品菜脯盐虀菜去梗用叶铺开如薄饼大用料物糁之料用陈皮杏仁砂仁甘草莳萝茴香川椒炒同为细末撒菜上更铺菜一重又撒物料如此铺撒五重以平石压之用甑蒸过切作小块调豆粉稠水蘸之入油煠熟冷定磁器收之秋间嫩春不老芥菜隂半干择去黄叶老梗将根噼为数瓣每斤用炒盐三两五钱将盐陆续揉入菜内每清晨即用盐揉一次先着力揉根次稍揉梗叶一次至日西又照上法揉一次至七日即中矣湏要细揉用细盐每根用花椒茴香入中心窝起入坛内仍取原汁浇入用泥固封至立春即移房内架起芥菜虀九月十月取青紫白芥菜切细于沸汤内焯过带汤捞于盆内与生莴苣同熟油芥花或芝蔴白盐约量拌匀按于瓮内三二日变黄可食至春不变味干虀菜大芥菜每一百斤用盐二十二两操捞得匀以盆或缸叠叠放定上用大石压腌数日出水浸过石捞起晒干后以本汁卤煮滚半熟再晒干收贮若复蒸过则黑而软置净干瓮中藏封任留数年不坏出路作菜极便六月伏天用炒过干肉复同虀菜炒放旬日不腐凡六月天热馔不堪留只以干虀同炒不要入汤水放冷再收起可放经旬不气息极妙若腌芥盐汁煮黄豆极干萝卜丁晒干收贮经年可食研芥子入细辛少许白蜜好醋一处研烂再以淡醋去滓极辣一法芥子同石龙芮子同研其辣异常菠菜原一名菠薐一名波斯草一名赤根菜询蒭録云南人唿菠菜北人唿赤根菜一名鹦鹉菜出西域颇陵国今讹为菠薐盖颇陵之转声也见刘宾客嘉话录茎柔脆中空叶绿腻柔厚直出一尖傍出两尖似鼓子花叶之状而稍长大根长数寸状如桔梗色赤味甘美四月起薹尺许开碎白花丛簇不显有雌雄雌者结实有刺状如蒺藜子叶与根味甘冷滑无毒利五脏通肠胃热开胸膈下气调中止渴润燥解酒毒服丹石人最宜麻油炒食甚美北人以为常食春月出薹嫩而且美春暮薹渐老沸汤晾过晒干备用甚佳可久食诚四时可用之菜也八九月种者可备冬食正二月种者可备春蔬南人食鱼稻多食则冷大小肠忌与防鱼同食发霍乱彚考原唐防要太宗时尼波罗国献菠薐菜类红蓝实如蒺藜火熟之能益食味集藻五言絶句原宋刘子翚咏菠薐金簇因形制临畦发永叹时危思撷佩楚客莫纫兰诗散句原宋苏轼北方苦寒今未巳雪底菠薐如铁甲岂知吾蜀富冬蔬霜叶露芽寒更茁别录原种植正二月内将子水浸一二日候胀捞出控干盆覆地上俟芽出择肥松地作畦于每月下旬下种勤浇灌可逐旋食用秋社后二十日种者至将霜时马粪培之以避霜雪十月内沃以水备冬蔬此菜必过月朔乃生即晦日下种与十余日前种者同出亦一异也春种多虫不如秋种者佳苋原苋凡五种赤苋一名篑尔雅云蒉赤苋注云今苋菜之赤茎者本草云一名花苋茎叶深赤白苋人苋俱大寒又名糠苋胡苋二苋味胜他苋但大者为白苋小者为人苋或谓之细苋其实一也其子霜后方熟细而黒色又细苋俗名野苋猪好食之亦名猪苋紫苋茎叶皆紫无毒不寒吴人用以染者五色苋今稀有诸苋皆三月种叶如蓝茎叶皆高大易见故名苋或曰苋从见谐声也开细花成穗穗中细子扁而光黒与青箱子鸡冠子无别老则抽茎甚髙六月以后不堪食子霜后始熟九月收五苋俱气味甘冷利无毒并利大小肠治初痢滑胎通窍明目除邪去寒热白苋补气除热赤苋主赤痢射工沙虱紫苋杀虫毒治气痢彚考増易夬卦苋陆夬夬疏董遇云苋人苋也南齐书王智深传智深家贫无人事尝饿五日不得食掘苋根食之南史蔡樽传樽在吴兴不饮郡井斋前自种白苋紫茄以为常饵诏褒其清询蒭录南人唿苋菜北人唿荇乃人苋音误也集藻七言律诗増宋方岳羮苋琉璃蒸乳压防膏未抵斋厨格调髙脱粟饭香供野苋荷锄人饱捻霜毛断无文伯可相累比似何曽母太豪见説能医射工毒人间此物正骚骚诗散句増唐杜甫苋也无所施何颜入筐篚宋王安石紫苋凌风怯金史肃迎风紫苋因循老别录増物类相感志红苋菜煮生麻布则色白如苎尔雅翼青泥杀鳖得苋复生学圃余疏苋有红白二种素食者便之肉食者忌与鳖共食原制用赤苋根茎可糟藏食之甚美味辛取鳖肉切豆大以苋菜裹置土中一宿即变小鳖试之屡验附录马齿苋原马齿苋一名马苋一名五行草以其叶青梗赤花黄根白子黒也一名五方草亦五行之义一名长命菜其性耐久难燥一名九头狮子草増本草马齿苋一名马齿龙牙原处处有之柔茎布地叶对生比并圆整如马齿故名六七月开细花结小尖实实中细子如葶苈子状苗煑熟晒干可为蔬有二种叶大者名防耳草不堪用小叶者又名防齿苋节叶间有水银每十觔可得八两或十两气味酸寒无毒散血消肿利肠滑胎解毒通淋治产后虚汗集藻诗散句原唐杜甫又如马齿盛气拥葵荏昏増杜甫马齿叶亦繁别録増颜氏家训月令云荔挺出郑注云荔挺马薤也说文云似蒲而小根可为刷广雅云马薤荔也通俗文亦云马蔺易统通卦验图云荔挺不出则国多火灾蔡邕月令章句云荔似挺高诱注吕氏春秋云荔草挺出也然则月令注荔挺为草名误矣河北平泽率生之江东颇有此物人或种于阶庭但唿为旱蒲故不识马薤议礼者乃以为马苋堪食亦名豚耳俗曰马齿江陵尝有一僧面形上广下狭刘缓防子民誉年始数岁俊悟善体物见此僧云面似马苋其伯父刘縚因唿为荔挺法师縚亲讲礼名儒尚误如此原李绛兵部手集唐武相元衡苦胫疮焮痒不可堪百医无效防吏上一方马齿苋捣烂敷上两三遍即愈多年恶疮百方不瘥或痛焮不已并治附录水马齿增野菜谱水马齿生水中与旱马齿相类熟食葵葵与蜀葵二种原谱误合为一今分葵入蔬谱蜀葵等另入花谱増广雅蘬丘葵也农书葵阳草也天有十日葵与终始故葵从癸齐民要术葵有紫茎白茎二种种别复有大小之殊又有鸭脚葵本草一名露葵古人采葵必待露解一名滑菜言其性也一名卫足尔雅翼云葵揆也葵叶倾日不使照其足李时珍曰古人种为常食今种之者颇鲜其实大如指顶皮薄而扁实内子轻虚如榆荚仁六七月种者为秋葵八九月种者为冬葵正月复种者为春葵然宿根至春亦生农桑通诀葵为百菜之主备四时之馔本丰而耐旱味甘而无毒供食之余可为葅腊枯枿之遗可为榜簇咸无弃材诚蔬茹之上品也彚考原诗豳风七月烹葵及菽左传仲尼曰鲍庄子之智不如葵葵犹能卫其足南齐书周颙传颙清贫寡欲终日长蔬食卫将军王俭谓颙曰卿山中何所食颙曰赤米白盐绿葵紫蓼增北史卢观传观弟叔彪在朝通贵魏收常来诣之访以洛京旧事不待食而起云难为子费叔彪留之良久食至但有粟飱葵菜木椀盛之片脯而已所将仆从亦尽设食一与此同管子桓公北伐山戎出冬葵布之天下桓公忧北郭民贫管子请禁去市三百步者不得树葵菜此则亦有以相及也原列女传鲁漆室之女见鲁君老太子防倚柱而叹隣妇问之曰昔有客马逸践园葵使吾终岁不饱葵吾闻河润九里渐濡三百里鲁国有患君臣父子被其辱妇女独安所避异苑苻坚欲南师梦葵生城南以问妇曰若军逺出难为将列仙传丁次都为丁氏作奴丁氏常使求葵冬得生葵问从何得此云从日南来集藻赋増宋鲍照园葵赋风暖凌开土昌泉动游尘曝日鸣雉依陇主人拂黄冠拭藜杖布蔬种平圻壤通畔修直膏亩夷敞白茎紫蔕豚耳鸭掌沟东陌西行三畦两既区既鉏乃露乃映勾萌欲伸藂牙将放尔乃晨露夕隂霏云四委沈雷逺震飞雨轻洒徐未及晞疾而不靡柔莩爰秀刚甲以解稚叶萍布弱隂竞抽萋萋翼翼沃沃油油下葳蕤而被迳上参差而覆畴承朝阳之丽景得倾柯之所投仕非鲁相有不防之利宾非二仲无逸马之忧顾堇荼而莫偶岂苹藻之荐羞若乃邻老谈稼女妪归桑拂此苇席炊彼穄粱秋壶援醢曲瓢卷浆乃羮乃瀹堆鼎盈筐甘旨蒨脆柔滑芬芳消淋逐水润胃调肠于是既饫彻盘投筯囘小人之腹为君子之虑近观物运逺访师圣声数后彰律理前定乌非黔黒鹤岂浴净彼圆行而方止固得之于天性伊冬箑而夏裘无双功而并盛荡然任心乐道安命春风夕来秋日晨映独酌南轩拥琴孤听篇章间作以歌以咏鱼深沈而鸟高飞孰知美色之为正文赋散句原汉董仲舒贤良策公仪子相鲁食于舍而茹葵愠而防其葵曰吾已食禄又夺园夫利乎魏曹植求通亲亲表若葵藿之倾叶太阳虽不为之廻光然终向之者诚也晋潘岳闲居赋绿葵含露白薤负霜五言古诗増晋陆机园葵诗二首种葵北园中葵生郁萋萋朝荣东北倾夕颖西南晞零露垂鲜泽朗月耀其煇时逝柔风戢岁暮啇飚飞层云无温液严霜有凝威幸髙墉徳景防素丰条并春盛落叶后秋衰庆彼晩雕福忘此孤生悲翩翩晩雕葵孤生寄北籓被覆露惠微躯后时残庇足周一智生理各万端不若闻道易但伤知命难原唐白居易烹葵昨卧不夕食今起乃朝饥贫厨何所有炊稻烹秋葵红粒香复软绿英滑且肥饥来止于饱饱后复何思思忆荣遇日迨今穷退时今亦不冻馁昔亦无余资口既不减食身又不减衣抚心私自问何者是荣衰勿学常人意其间分是非五言絶句原唐李白题葵叶慙君能卫足叹我逺游根白日如分照还归守故园七言絶句増宋杨万里都将葵叶葢亭中树似桄榔叶似防欲向天公覔微雪妆成急响打船篷篛笠端能直几钱骑奴不拟雨连天葢头旋折山葵菜擘破青青伞半边明徐贲答杨署令送菜隙地知君手自栽绀芽红甲雨中开闲居我亦清斋久肯折新葵为送来诗散句原古诗采葵莫伤根伤根葵不生晋陆机无以肉食资取笑葵与藿陶潜流目视西园晔晔荣紫葵増梁沈约青青园中葵朝露待日晞刘孝绰园葵亦何幸倾叶奉离光原唐杜甫刈葵莫放手放手伤葵根増白居易中园何所有满地青青葵原宋苏轼烂煑葵羮斟桂醑风流可惜在蛮村西崦人家应最乐煑葵烧笋饷春耕増唐张九龄园葵亦向阳卫足感葵隂李白园蔬烹露葵王维烹葵邀上客原杜甫秋露接园葵増杜甫香宜配碧葵葵荒欲自锄倾阳逐露葵白居易晨露园葵鲜宋陆游葵羮出鬴香唐王维松下清斋折露葵宋陆游雨悭葵叶未吐甲别录原博物志陈葵子微火炒令爆咤撒熟地遍蹋之朝种暮生迟不过经宿耳増博物志陈葵子秋种覆葢令经冬不死春有子也齐民要术世人作葵菹不好皆由葵太脆故也菹菘以社前二十日种之葵社前三十日种之使葵至藏皆欲生花乃佳耳葵经十朝苦霜乃采之秫米为饭令冷取葵着瓮中以向饭沃之欲令色黄煑小麦时时粣之崔寔曰九月作葵葅其岁温即待十月食经作葵葅法择燥葵五斛盐二斗水五斗大麦干饭四升合濑案葵一行盐饭一行清水浇满七日黄便成矣原制用食葵当乗其叶嫩时湏用蒜无蒜勿食久病大便涩滞者宜食孕妇宜食易产作菜茹甚甘美但性太滑利不益人热食令人热闷三月食生葵动风气发宿疾饮食不消四月食之发风疾天行病后食之令人失明霜后生食动五种留饮吐水心有毒服药人忌食被犬咬者终身勿食食之即发黄背紫茎者勿食同鲤鱼黍米酢食害人同猪肉食令人无颜色葵甚易生地不论肥瘠宜于不堪作田之地多种以防荒年采瀹晒干收贮附录龙葵增本草一名苦葵一名苦菜益州有苦菜乃是苦蘵即龙葵也一名天茄子一名水茄一名天泡草一名老鸦酸浆草与酸浆相类故加老鸦以别之一名老鸦眼睛草五爪龙亦名老鸦眼睛草同名异物也李时珍曰龙葵龙珠一类二种也皆处处有之四月生苖高二三尺茎大如筯似灯笼草而无毛叶似茄叶而小五月以后开小白花五出黄蕋结子正圆大如五味子上有小蔕数颗同缀其味酸中有细子亦如茄子之子但生青熟黒者为龙葵生青熟赤者为龙珠附录蔠葵增尔雅蔠葵蘩露注承露也大茎小叶华紫黄色本草一名落葵一名藤葵一名天葵一名繁葵一名御菜一名胭脂菜坡诗注云丰湖有燕脂藤生菜滑美胜莼蔓生叶似杏叶而肥厚软滑可茹八九月开细紫花累累结实如五味子熟则紫黒色揉取汁红如胭脂女人饰面唇及染布物谓之胡胭脂亦曰染绛子但色易变耳其叶最能承露其子垂垂亦如缀露故得露名御定佩文斋广羣芳谱卷十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷十五蔬谱生菜原生菜一名白苣一名石苣増陆玑诗疏青州谓之芭原似莴苣而叶色白断之有白汁正二月下种四月开黄花如苦荬结子亦同八月十月可再种以粪水频浇则肥大谚云生菜不离园宜生食又生挼盐醋拌食故名生菜色紫者名紫苣一云紫苣和土作器火煅如铜集藻诗散句増唐杜甫脆添生菜美阴益食单凉别录原种植作畦下种如菠薐法先用水浸种一日于湿地上衬布置子以盆合之芽出种畦中宜肥地苦菜原苦菜一名苦苣一名苦荬一名褊苣一名游冬博雅云游冬苦菜也埤雅云此草凌冬不凋故名一名天香菜増尔雅荼苦菜疏一名荼草一名选陆玑诗疏生山田及泽中得霜甜脆而美本草春初生苗有赤茎白茎二种叶似花萝卜叶上叶抱茎梢菜似鹳嘴每叶分义撺挺如穿叶状原叶狭而绿带碧茎空断之有白汁花黄如初绽野菊花春夏皆旋开一花结子一丛如同蒿子花罢则萼敛子上有白毛茸茸随风飘扬落处即生今处处有之但在北方者至冬而凋在南方者冬夏常青为少异耳味苦寒无毒夏天宜食能益心和血通气主治肠澼渇热中疾恶疮霍乱后胃气烦逆忌与蜜同食作肉痔脾胃虚寒人不可多食彚考原诗风谁谓荼苦其甘如荠唐风采苦采苦首阳之下大雅堇荼如饴礼记月令孟夏之月苦菜秀増礼记内则濡豚包苦实蓼疏言濡豚之时包裹豚肉以苦菜杀其恶气又实之以蓼水经注若城东得苦菜夏浦浦东有苦菜夏江迳其北故浦有苦菜之名焉颜氏家训诗云谁谓荼苦尔雅毛传并以荼苦菜也又礼云苦菜秀案易统通卦验图曰苦菜生于寒秋更冬歴春得夏乃成今中原苦菜则如此也一名游冬叶似苦苣而细摘断有白汁花黄似菊江南别有苦菜叶似酸浆其花或紫或白子大如珠熟时或赤或黒此菜可以释劳案郭璞注尔雅此乃蘵黄蒢也今河北谓之龙葵梁世讲礼者以此当苦菜既无宿根至春子方生耳亦大误也又髙诱注吕氏春秋曰荣而不实曰英苦菜当言英益知非龙葵也兼明书月令孟夏苦菜秀孔颕达曰菜似马薤而花白其味极苦明曰按夏小正四月王萯秀月令用小正为本改王萯为苦菜也诗豳风四月秀葽郑康成疑葽为王萯今验四月秀者野人唿为苦葽春初取煮去苦味和米粉作饼食之四月中茎如蓬艾花如牛蒡花四月秋气生故苦葽秀则一歳物成自苦葽始月令所书皆应时之物其言苦菜即苦葽也颕达所见别是一物不可引以解此真珠船唐景龙二年郿县民王上宾家有苦荬菜髙三尺余上广尺余厚二分集藻七言律诗原眀黄正色但得菜根俱可啖况于苦荬亦奇逢初尝不解囘甘味惯醉方知醒酒功茹素无缘荤未断禅宗有约障难空北窻入夏稀盘饾莫厌频频饷阿侬盘餐落落对瓜畦杜撰人间苦荬虀嫩绿浮羮莼让滑微酸入口舌应迷野人生计谁云薄藿食家风未是低为报青蝇莫相欲随芹曝献金闺诗散句原唐杜甫苦苣刺如针菾菜原菾菜一名莙荙菜苗髙三四尺茎若蒴有细棱夏润冬枯叶青白色似白菘菜叶而短茎亦相类但差小耳正二月下种宿根亦自生四月开细白花结实状如茱萸毬而轻虚土黄色内有细子根白色味甘苦大寒滑无毒开胃通心膈利五脏理脾气去头风补中下气宜妇人冷气人不可多食动气患腹冷人食之必破腹十月以后宜于暖处窖藏别录原制用醋浸揩面去粉滓润泽有光莙荙茎烧灰淋汁洗衣色如白玉蕹菜原蕹菜蕹与壅同此菜惟以壅成故谓之蕹榦柔如蔓中空叶似菠薐及錾头开白花堪茹南人编苇为筏作小孔浮水上种子于水中长成茎叶皆出苇孔中随水上下南方之奇蔬也陆种者宜湿地畏霜雪九月蔵土窖中三四月取出壅以粪土节节生芽一本可成一畦生岭南今江夏金陵多莳之别录增南方草木状野葛有大毒以菜汁滴其苗当时萎死世传魏武能噉野葛至一尺云先食此菜北戸录菜叶如柳三月生陈藏器云主解胡蔓草毒胡蔓草即野葛也原制用味短须猪肉同煮俟肉色紫乃堪食芸薹菜增本草芸薹菜塞外有云台戌始种此菜故名一名寒菜一名胡菜一名薹菜一名薹芥一名油菜原单茎圆肥淡青色叶附茎上形如白菜嫩时可炒食既老茎端开花如萝卜花结角中有子增本草九月十月下种生叶冬春采薹心为茹三月则老不可食开小黄花四瓣子灰赤色炒过榨油黄色燃灯甚眀原味温无毒主风游丹肿乳痈煮食主腰脚痹破症瘕结血多食损阳气发疮口齿痛又生腹中诸虫集藻七言絶句増宋范成大田家杂兴桑下春蔬绿满畦菘心青嫩芥薹肥溪头选择店头卖日暮裹盐沽酒归诗散句増宋杨万里薹菘正自有风味杯盘底用専腴丰别录原制用晒薹菜以春分后摘薹菜花不拘多少沸汤焯过控干少用盐拌匀良久晒干以纸袋收贮临用汤浸油盐姜醋拌食蔊菜增本草蔊菜一名音罩菜一名辣米菜生南方田园小草也冬月布地丛生长二三寸柔梗细叶三月开细花黄色结细角长一二分角内有细子味极辛辣沙地生者尤伶仃彚考増山家清供考亭先生每饮后则以蔊莁供一出于旴江分于逢阳一生于严滩石上公所供盖建阳种集有蔊诗可考山谷县孙崿以沙卧蔊食其苗云集藻七言古诗増宋杨万里罗仲宪送蔊菜谢以长句学琴自有谱相鹤自有经蔬经我繙尽不见蔊菜名金华诗札初相识玉友尊前毎相忆坐令芥荪姜子牙一见风流俱避席取士取名多失真向来许靖亦误人君不见郑花不得半山句却参鲁直称门生五言律诗増宋朱子次韵公济恵蔊灵草生何许风泉古涧旁褰裳勤采撷枝筯芳香冷入根閟春归翠颖长遥知拈起处全体露真常五言絶句增宋朱子蔊菜小草有真性托根寒涧幽懦夫曾一嘬感愤不能休七言絶句増宋杨万里虀臼文辞粲受辛子牙为祖芥为孙劝君莫谒独醒客只谒髙阳社里人巢菜增四川志巢菜州县俱出叶似槐而小其子如小豆夏时种以粪田其苗可食集藻五言古诗增宋苏轼元修菜并引菜之美者有吾乡之巢故人巢元修嗜之余亦嗜之元修云使孔北海见当复云吾家菜耶因谓之元修菜余去郷十有五年思而不可得元修适自蜀来见余于黄乃作是诗使归致其子而种之东坡之下云彼美君家菜铺田绿茸茸豆荚圆且小槐芽细而丰种之秋雨余擢秀繁霜中欲花而未萼一一如青虫是时青裙女采撷何匆匆烝之复湘之香色蔚其饛酒下盐豉缕橙芼姜葱那知鸡与豚但恐放筯空春尽苗叶老耕翻烟雨丛润随甘泽化暖作青泥融始终不我负力与粪壤同我老忘家舍楚音变儿童此物独妩媚终年系余胸君归致其子囊盛勿函封张骞移苜蓿适用如葵菘马援载薏苡罗生等蒿蓬悬知东坡下塉卤化千钟长使齐安民指此说两翁七言絶句原宋陆游巢菜昏昏雾雨暗衡茅儿女随宜治酒殽便觉此身如在蜀一盘笼饼是豌巢巢菜竝序蜀蔬有两巢大巢豌豆之不实者小巢生稻畦中东坡所赋元修菜是也吴中絶多名漂揺草一名野蚕豆但人不知取食耳予小舟过梅市得之始以作羮风味宛然在醴泉蟇頥时也冷落无人佐客庖庾郎三九困饥嘲此行忽似蟇津路自风炉煮小巢薇原薇字说云微贱所食因谓之薇一名野豌豆一名大巢菜本草项氏曰巢菜有大小二种大者即薇乃野豌豆之不实者小者即东坡所谓元修菜也增尔雅薇垂水注生于水边疏草生于水滨而枝叶垂于水者曰薇说文薇似藿陆玑诗疏薇山菜也今官园种之以供宗庙祭祀通志薇生水旁叶如萍原生麦田及原隰中本草云非水草也茎叶气味皆似豌豆其藿作蔬入羮皆宜彚考原诗召南陟彼南山言采其薇小雅采薇采薇薇亦作止山有蕨薇增史记伯夷传武王巳平殷乱天下宗周而伯夷叔齐耻之义不食周粟隐于首阳山采薇而食之作歌曰登彼西山兮采其薇矣以暴易暴兮不知其非矣神农虞夏忽焉没兮我安适归矣于嗟徂兮命之衰矣三秦记夷齐食薇三年颜色不异武王诫之不食而死集藻文散句增楚屈原天问惊女采薇鹿何祐五言古诗原唐白居易续古诗朝采山上薇暮采山上薇歳晏薇亦尽饥来何所为坐饮白石水手把青松枝击节独长歌其声清且悲枥马非不肥所苦长絷维豢豕非不饱所忧竟为牺行行歌此曲以慰常苦饥诗散句原唐杜甫繋书无浪语愁寂故山薇增李频家住东臯下好采旧山薇原明冯琦图南吾岂敢愿托北山薇增唐张九龄采薇南山岑杜甫山中疾采薇许浑白云空长越山薇蕨原蕨一名虌尔雅云蕨虌注云广雅云紫藄非也江西谓之虌陆玑诗疏云山菜也周秦曰蕨齐鲁曰虌埤雅云状如大雀拳足又如其足之蹷也故谓之蕨俗云初生亦类鳖脚故曰虌也增齐民要术二月中髙八九寸老有叶瀹为茹滑美如葵三月中其端散为三枝枝有数叶叶似青蒿长麄坚长不可食用原处处山中有之二三月生芽拳曲状如小儿拳长则展寛如凤尾髙三四尺茎嫩时无叶采取以灰汤煮去涎滑晒干作蔬味甘滑肉煮甚美姜醋拌食亦佳荒年可救饥根紫色皮内有白粉捣烂洗澄取粉名蕨粉可蒸食亦可荡皮作线色淡紫味滑美陆玑谓可供祭祀故周诗采之增尔雅翼蕨紫色而肥野人今歳焚山则来歳蕨菜繁生其旧生蕨之处蕨叶老硬敷披人志之谓之蕨基原气味甘寒滑无毒去暴热利水道令人睡焙为末米饮下二钱治肠风热毒根烧灰油调传蛇蟏伤彚考原诗召南陟彼南山言采其蕨增晋书文苑传张翰为大司马东曹掾谓同郡顾荣曰吾本山林间人无望于时子善以明防前以智虑后荣执其手怆然曰吾亦与子采南山蕨饮三江水耳洞冥记帝起俯月台眺月亦曰眺蟾台酌云菹酒菹以草黒蕨金蒲甜蓼捜神后记太尉郗鉴字道徽镇丹徒曾出猎时二月中蕨始生有一甲士折食一茎即觉欲吐因归乃成心腹疼痛经半年许忽大吐吐出一赤蛇长尺余尚活动揺乃挂着屋檐前汁稍稍出蛇渐焦小经一宿视之乃是一茎蕨犹昔之所食病遂除差清异志王鲸逢卖蕨姥黄衣破结有饥色悯之乃以千钱买蕨姥谢而去及归蒸于乌头甑尽成金钗盖姥非常人也穷幽记猿啼之地蕨乃多有每一声遽出万茎本草蕨根如紫草多生山间人作茹食之四皓食之而夀夷齐食之而夭固非良物集藻五言古诗增宋朱子次韵公济恵蕨西山采蕨人蓬首尚倾国懐哉逺莫致引脰气已塞顷筐忽堕前此意岂易得良遇不可迟枯笻有余力七言律诗增宋朱松次韵李尧端见嘲食蕨真人官府未夤縁且向龙山作散仙春入烧痕催采蕨雨翻泥陇忆归田蔬肠我若枵蝉腹诗格君如击鹘拳筯下万钱谋更鄙诸公饱煞大官羶方岳采蕨野烧初肥紫玉圆枯松瀑布煮春烟偃王妙处原无骨钩弋生来已作拳早韭不甘同臭味秋莼虽滑带腥涎食经岂为儿曹设弱脚寒中恐未然诗散句增唐李白昔在南阳城唯飡独山蕨原杜甫食蕨不愿余茅茨眼中见增杜甫秋风吹几杖不厌北山蕨石间采蕨女鬻菜输官曹宋谢灵运野蕨渐紫苞唐张九龄采蕨南山岑李白初拳几枝蕨石壁老野蕨杜甫石暄蕨芽紫王维绕篱生野蕨采蕨轻轩冕白居易饥捉采蕨筐李贺紫蕨生石云郑谷山蕨止春饥宋梅尧臣蕨肥岩向日唐杜甫今日东湖采蕨薇白居易蕨芽已作小儿拳宋陆游山童新采蕨芽肥杨万里食蕨食臂莫食拳金元好问中林春雨蕨芽肥元郭钰紫芽初长粉如脂别录原制用嫩蕨沸汤煠熟晒干用时以滚汤浸软料物拌食任调荤素增齐民要术食经曰藏蕨法先洗蕨肥着器中蕨一行盐一行薄粥沃之一法以薄灰淹之一宿出蟹眼汤瀹之出熇内糟中可至蕨时附录迷蕨增尔雅藄月尔注即紫藄也似蕨可食本草李时珍曰紫藄似蕨有花而味苦谓之迷蕨初生亦可食三苍谓之紫蕨附录水蕨增本草水蕨似蕨生水中吕氏春秋云菜之美者有云梦之防即此菜也荠原荠一名防生草本草云荠生济济故谓之荠释家取其茎作挑灯杖可避蚊蛾谓之防生草野生有大小数种小荠花叶茎扁味美最细者名沙荠大荠科叶皆大而味不及小荠茎硬有毛者名菥蓂尔雅云菥蓂大荠疏云又名蔑菥一名太蕺一名马辛味欠佳冬至后生苗二三月起茎五六寸细白花结荚如小萍有三角荚内细子名蒫尔雅云蒫荠实疏云荠子味甘人取其叶作葅及羮四月收师旷所谓歳欲丰甘草先生即此增野菜谱江荠生腊月生熟皆可食花时不可食但可作虀用倒灌荠生旱田采之熟食亦可作虀蒿柴荠其叶可食其稭可燃扫帚荠春采熟食碎米荠三月采皆可作虀彚考增诗风谁谓荼苦其甘如荠礼记月令孟夏之月靡草死注靡草荠葶苈之属周礼地官以土防之法辨五地之物生四曰坟衍其动物宜介物其植物宜荚物注荚物荠荚王棘之属淮南子荠夌冬生而夏死春秋繁露荠以美冬水气也荠甘味也乗于水气故美者甘胜寒也荠之言济所以济大水也抱朴子荠夌大防仲夏而枯眀皇杂录髙力士逐于巫山山谷多荠而人不之食因为诗寄意云两京作斤卖五溪无人采夷夏虽有殊气味终不改集藻尺牍原宋苏轼与徐十二今日食荠极美念君卧病麫酒醋皆不可近惟有天然之珍虽不甘扵五味而有味外之美本草荠和肝气眀目凡人夜则血归扵肝肝为宿血之脏过三更不睡则朝旦面色黄燥意思荒浪以血不得归故也若肝气和则血脉通流津液畅润疮疥于何有君今患疮故宜食荠其法取荠一二升许净择入淘了米三合冷水三升生姜不去皮捶两指大同入釡中浇生油一蚬殻当于羮面上不得触触则生油气不可食不得入盐醋君若知此味则陆海八珍皆可鄙厌也天生此物以为幽人山居之禄輙以奉传不可忽也赋增晋夏侯湛荠赋寒冬之日余登乎城跬步乎北园覩众草之萎悴览林果之零残悲纎条之藁摧慜枯叶之飘殚见芳荠之时生被畦畴而独繁钻重氷而挺茂严霜以发鲜舍盛阳而弗萌在太隂而斯育永安性于勐寒差无宁乎暖燠齐精气于欵冬均贞固乎松竹文赋散句增楚屈原九章荼荠不同亩兮原齐卞伯玉荠赋终风扫于暮节霜露交于杪秋有凄凄之绿荠方滋繁于中畴四言古诗原眀陈继儒十亩之郊菜叶荠花抱瓮灌之乐哉农家五言古诗原宋陆游食荠十韵舍东种早韭生计似庾郎舍西种小果戏学蚕丛郷惟荠天所赐青青被陵冈珍美屏盐酪耿介凌雪霜采撷无阙日烹餁有秘方火地炉暖加糁沙钵香尚嫌杂笋蕨而况污膏粱炊秔及鬻防得此生辉光吾馋实易足扪腹喜欲狂一扫万钱食终老稽山旁五言律诗増宋徐似道萋萋墙根荠采掇盈襜破白半浮糁杀青微下盐长贫叹亦苦积悟觉尤甘缅想防葵老吾今已伤防七言律诗增宋陆游食荠糁甚美盖蜀人所谓东坡羮也荠糁芳甘妙絶伦啜来恍若在峨岷莼羮下豉知难敌牛乳抨酥亦未珍异味颇思修净供秘方当惜授防人午窓自抚膨脝腹好住烟村莫厌贫七言絶句原宋陆游食荠小着盐醯和滋味微加姜桂助精神风炉歙钵穷家活妙诀何曾授人日日思归饱蕨薇春来荠美忽忘归传夸真欲嫌荼苦自笑何时得瓠肥采采珍蔬不待畦中原正味压莼丝挑根择叶无虚日直到开花如雪时诗散句增唐白居易满庭田地湿荠叶生墙根宋陈与义薄饭不能羮墙阴老春荠程俱荠花虽未繁着地烂于缬金李献能晓雪没寒荠无物充朝饥宋司马光后檐数户地荒秽不翦欲令生荠花原苏轼时绕麦田求野荠强为僧舍煮山羮增刘克庄荠花满地无人见惟有山蜂度短墙唐孟郊食荠肠亦苦朱庆余迎寒荠叶稠宋王安石薫风洲渚荠花繁陆游寒荠绕墙甘若饴金叚继昌冻陇苏来白荠添别录原制用清明日未出采荠茎干夏作灯杖蚊蛾不敢近藜原作藋按本草作藜原谱以藜为地葵又以为王彗皆误也今正之原藜一名莱一名红心灰藋一名胭脂菜一名鹤顶草一名落藜生不择地处处有之即灰藋之红心者茎叶稍大嫩时亦可食故昔人谓藜藿与膏粱不同老则茎可为杖气味甘平微毒杀虫煎汤洗虫疮潄齿防捣烂涂诸虫伤彚考増诗小雅北山有莱疏草名其叶可食今兖州人烝以为茹谓之莱烝晋书山涛传魏帝以涛母老赠藜杖一枚淮南子藜藿之生蝡蝡然日加数寸不可以为栌栋楩柟笠泽丛书读古圣人书每涵咀义味独坐日昃案上一杯藜藿如五鼎太牢馈于左右询蒭录古称藜即灰苋老可为杖盖藜杖也集藻文散句增汉司马迁自序粝粱之食藜藿之羮王褒圣主得贤臣颂羮藜含糗者不足与论太牢之滋味五言絶句增眀李东阳咏藜藜新尚可蒸藜老亦堪煮眀年幸强健拄杖看秋雨诗散句增晋陶潜敝襟不掩肘藜羮常乏斟原唐杜甫吾安藜不糁汝贵玉为琛试问甘藜藿未羡轻肥增韩愈藜羮尚如此肉食安可尝三年国子师肠肚集藜苋童穉频书札盘飡讵糁藜宋苏轼寄语故山友慎无厌藜羮陈克顾我从来贫到骨经营藜藿亦艰辛苏轼藜羮对书史陆游藜羮自美何待糁别录原制用嫩时采叶滚水煠熟香油拌为茹颇益人能涤肠胃加蒜亦可啖煠出晒干可备冬月之用其苗既老可束为帚直榦之麤而长者可为拄杖附录蔏藋增尔雅拜蔏藋注蔏藋亦似藜疏此亦似藜而叶大者名拜一名蔏藋附录灰藋原灰藋一名灰涤菜一名金锁天今讹为灰条菜处处原野有之四月生苗茎有紫红线棱叶尖有刻缺面青背白茎心嫩叶皆有细白灰如沙为蔬亦佳气味甘平无毒治恶疮虫咬面防等疾忌着肉作疮五月渐老髙者数尺七八月开细白花结实成簇如毬中有细子蒸曝取仁可炊饭及磨粉食救荒本草云结子成穂者味甘散者味苦生墙下树下者忌用白者谓之蛇灰有毒莼原莼一作莼一名茆诗传云茆凫葵也又陆玑疏云茆与荇菜相似江东人谓之莼菜一名锦带一名水葵陆玑疏云江东或谓之水葵一名露葵详见颜氏家训一名马蹄草一名缺盆草增毛诗音义干寳云茆今之蹗草江东有之郑小同云或名水戾一云今之浮菜即猪莼也原生南方湖泽中最易生种以水浅深为水深则茎肥而叶少水浅则茎痩而叶多其性逐水而滑惟吴越人喜食之叶如荇菜而差圆形似马蹄茎紫色大如筯柔滑可羮夏月开黄花结实青紫色大如棠梨中有细子三四月嫩茎未叶细如钗股黄赤色名穉莼穉小也又名雉尾莼体软味甜五月叶稍舒长者名丝莼细茎如丝也九月萌在泥中渐麤硬名瑰莼或作葵莼十月十一月名猪莼谓可喂猪也又名莼酉阳杂俎云江东谓之莼味苦体涩不堪食取汁作羮犹胜他菜味甘寒无毒治消渇热痹厚肠胃安下焦逐水解百药毒竝蛊气彚考原诗鲁颂思乐泮水薄采其茆增晋书陆机传机入洛尝诣侍中王济济指羊酪谓机曰卿吴中何以敌此答云千里莼羮未下盐防时人称为名对原晋书文苑傅张翰有清才善属文齐王冏辟为大司马东曹掾因见秋风起思吴中菰菜莼羮鲈鱼脍曰人生贵适志何能羁宦数千里外以要名爵乎遂命驾而归増南史沈顗传顗素不事家产逢齐末兵荒与家人并日而食或有馈其梁肉者闭门不受惟采莼荇根供食以樵采自资怡怡然恒不改其乐孝义传陶子锵母嗜莼母没后恒以供奠梁武义师初至此年冬营莼不得子锵痛恨恸哭遂长断莼味岳阳风土记岳阳虽水郷絶难得莼菜惟临湘东莼湖间有之颜氏家训梁世有蔡朗父讳纯既不涉学遂唿莼为露葵面墙之徒逓相仿效承圣中遣一士大夫聘齐齐主客郎李恕问梁使曰江南有露葵否荅曰露葵是莼水郷所出卿今食者绿葵菜耳幽眀录河东常有丑奴将一小儿湖边拔蒲暮宿空田舍中时日向瞑见一少女子姿容极美乗小船载莼迳前投丑奴舍寄住因卧觉有臊气女已知人意便求出户变而为獭寓简齐髙帝设莼脍崔祖思曰此味故为南北所推墨庄漫录杜子美祭房相国九月用茶藕莼鲫之奠莼生于春至秋则不可食不知何谓而晋张翰亦以秋风动而思菰菜莼羮鲈鲙鲈固秋物而莼不可晓也陆游诗注莼菜最宜盐防所谓未下盐防者言下盐豉则非羊酪可敌盖盛言莼羮之美耳因话录千里莼羮未下盐豉世多以淡煮莼羮未用盐与豉相调和非也盖末字悮书为未末下乃地名此二处产此物耳其地今属江干花史萧山湘湖产丝莼最美四川志绵竹县武都山上出白莼菜甚美集藻记增眀袁宏道湘湖记萧山樱桃鸟莼菜皆知名而莼尤美莼采自西湖浸湘湖一宿然后佳若浸他湖便无味浸处亦无多地方圆仅得数十丈许其根如荇其叶微类初出水荷钱其枝丫如瑚而细又如鹿角菜其冻如氷如白胶附枝叶间清液泠泠欲滴其味香粹滑柔略如鱼髄蟹脂而清轻逺胜半日而味变一日而味尽比之荔枝尤觉娇脆矣其品可以宠莲嬖藕无得当者惟花中之兰果中之杨梅可异类作配耳惜乎此物东不逾绍西不过钱塘江不能逺去以故世无知者余往仕吴问吴人张翰莼作何状吴人无以对果若尔季鹰弃官不为折本矣然莼以春暮生入夏数日而尽秋风鲈鱼将无非是抑千里湖中别有一种莼耶杂着增眀李流芳题西湖卧游册辛亥四月在西湖值莼菜方盛时以采撷作羮饱噉有莼羮歌长不能载大意谓西湖莼菜自吾友数人而外无能知其味者袁石公盛称湘湖莼羮不知湘湖无莼皆从西湖采去又谓非湘湖水浸不佳不知莼初摘时必浸之经宿乃愈肥凡泉水湖水皆可不必湘湖也然西湖人竟无知之者图中人舟纵横皆萧山卖菜翁也可与吾歌竝存以发好事者一笑原张七泽莼菜生松江华亭谷郡志载之甚详吾家步兵所为寄思于秋风者也然武林西湖亦有之袁中郎状其味之美云香脆滑柔略如鱼髓蟹脂而轻清逺胜其品无得当者惟花中之兰果中之杨梅可以异类作配余谓花中之兰是矣果中杨梅岂堪敌莼何不以荔枝易之中郎又谓问吴人无知者盖莼惟出于吾郡所产既少又其味易变不能逺致故耳五言律诗增眀邹斯盛太湖采莼并引辛酉秋泛太湖见紫莼杂出苹荇间询诸旁人不识也衍棹求之得数里许太湖向无莼采自余始因赋诗纪之春暖氷芽茁秋深味更清有花开水底是叶贴湖平野客分云种山防带露烹橘黄霜白后对酒奈何情风静绿生烟烟中荡小船香丝萦手滑清供得秋鲜荇叶分圆缺鲈鱼相后先谁云是千里采采自今年七言律诗增宋杨万里咏莼鲛人直下白龙潭割得龙公滑碧髯晓起相传蘂珠阙夜来失却水晶帘一杯淡煮宜醒酒千里何须下豉盐可是士衡杀风景却将羶腻比清纎徐似道莼羮堆盘缕缕又秋风客俎虀盐一洗空羮脍疑居舵楼底杯螯如堕酒船中莼羮本是诗人事尊爼那容俗子同不日挽君来快问请分一箸供涪翁五言絶句增眀髙启莼菜紫丝浮半滑波上老秋风忆共香菰荐吴江叶艇中七言絶句增宋张孝祥我梦扁舟震泽风莼羮晩筯落盘空那知岭表炎蒸地也有青丝满碧笼方岳羮莼烟雨中间几白鸥藕花菱叶小亭幽紫莼共煮香涎滑吐出新诗字字秋徐似道千里莼丝未下盐北游谁复话江南可怜一筯秋风味错被旁人舌本参眀陆树声陆瑁湖边水慢流洛阳城外问渔舟鲈鱼正美莼丝熟不到秋风已倦游徐茂吴波心未吐心如结水叶初齐叶尚含脂自凝肤柔绕指转敎风味忆江南鲛杼纷纷散作丝龙涎宛宛滑流匙诗人采茆元从水莫悮嘉蔬唤露葵平湖倒影南山绿中滙三潭灵怪潜荡桨忽惊云雾气骊龙颔下割龙髯谁握氷丝摘露丛水晶帘展玉璁珑鱼须细细龙油滑道是鲛人织锦宫兔丝自是难胜织试比莼丝总不任闻说西陵苏小小当年戏采结同心莼丝不似藕丝轻傍腕纒绵入手萦漫咏东人空杼轴西湖经纬自纵横沈眀臣西湖采莼曲西湖莼菜胜东吴三月春波绿满湖新样越罗裁窄袖着来人说似罗敷诗散句原唐杜甫豉化莼丝熟刀鸣脍缕飞严维江南季春天莼菜细如增宋司马光莼羮紫丝滑鲈脍雪花肥陆游勿言莼菜老檥棹醉湘湖唐皮日休雨来莼菜流船滑春后鲈鱼坠钓肥宋陆游石帆山路频囘首箭茁莼丝正满盘秋来便有欣然处新种莼丝已满塘文天祥赖有莼风堪斫脍便无花月亦飞觞元谢宗可氷縠冷纒青缕滑翠钿细缀玉丝香原唐杜甫君思千里莼丝繁煮细莼增杜甫羮煮秋莼滑白居易莼丝滑且柔贺知章镜湖莼菜乱如丝罗隐盘擎紫线莼初熟皮日休买得莼丝待陆机宋黄庭坚醉煮白鱼羮紫莼眀陈继儒莼丝翠滴莼氷紫词增宋王易简摸鱼儿怪鲛宫水晶帘卷氷痕初断香缕柔波荡桨人难到三十六陂烟雨春又去伴荷钱隠约吴中路相思日暮恨洛浦娉婷芳钿翠翦奁影照凄楚功名梦消得西风一度髙人今在何许鲈香菰冷斜阳里多少天涯意绪谁记取但枯防红盐熘玉凝秋筯尊前起舞算惟有渊眀黄花歳晚此兴共千古又遇湘臯碧龙惊起氷涎犹防髯影春洲未有菱歌伴独占暮烟千顷唿短艇试翦取纎条玉熘青丝莹樽前细认似水面新荷波心半卷翠钿净凄凉味酪乳那堪比竝吴盐一箸秋冷当时不为鲈鱼去聊尔动渠归兴还记省是几度西风几处吹愁醒鸥昏鹭暝谩换得霜痕萧萧两鬓羞与共秋镜唐珏摸鱼儿渐沧浪冻痕销尽琼丝初漾眀镜鲛人夜翦龙涎滑织就水晶帘冷凫叶净最好似嫩荷半卷浮晴影玉流翠凝早枯豉融香红盐和雪醉齿嚼清莹功名梦曽被秋风唤醒故人应动髙兴悠然世味浑如水千里旧懐谁省空对景奈囘首姑苏台畔愁波暝烟寒夜静但只有芳洲苹花与老何日泛归艇别录増尔雅翼今吴人嗜莼菜鲈鱼盖鱼之美者复因水菜以芼之两物相宜独为珍味原制用内景经云四月食莼菜鲫鱼羮开胃禁忌鸡跖集莼入七八月不可食中有蜗虫故也至十月氷冻虫死虽老犹可食莼性虽冷热食及多食拥气损人胃及齿令人颜色恶损毛髪和醋食令人骨痿发痔关节急嗜睡脚气论中冷人食此误人极深芹原芹古作蕲本草作蕲从从蕲谐声也后省作芹楚有蕲州蕲县俱音淇罗愿云地多产芹故字从芹蕲亦音芹徐锴注说文蕲字从屮蕲诸书无蕲字据此则蕲字亦当从靳作蕲字也一名水英一名楚葵尔雅云芹楚葵注云今水中芹菜有水芹旱芹水芹生江湖陂泽之涯旱芹生平地有赤白二种尔雅翼云白芹舒蕲多有之土人唿为白芷二月生苗其叶对节而生似芎防其茎有节棱而中空其气芬芳五月开细白花如蛇床花苏恭云白芹取根赤芹茎叶竝堪作葅味甘无毒止血养精益气止烦去伏热杀药毒令人肥健置酒醤香美和醋食滋人但损齿又有一种马芹尔雅谓之茭又名牛蕲若野茴香叶细锐可食亦芹类也本草李时珍云一名胡芹一名野茴香以其气味子形微似也金光明经谓之叶婆你与芹同类而异种一种黄花者毛芹也有毒杀人此旱芹之一种彚考增诗小雅觱沸槛泉言采其芹笺芹菜也可以为葅亦所用待君子也我使采其水中芹者尚洁清也鲁颂思乐泮水薄采其芹周礼天官加豆之实芹葅醢原吕氏春秋菜之美者云梦之芹列子昔人有美戎菽甘枲茎芹萍子者对郷豪称之郷豪取而尝之蜇于口惨于腹众哂而怨之其人大惭四时寳镜东晋李鄂立春日命以芦菔芹菜为菜盘相餽贶增龙城录魏左相忠言谠论赞襄万机诚社稷臣有日退朝太宗笑谓侍臣曰此羊鼻公不知遗何好而能动其情侍臣曰魏徴好嗜醋芹毎食之欣然称快此见其真态也眀日召赐食有醋芹三杯公见之欣喜翼然食未竟而芹已尽太宗笑曰卿谓无所好今朕见之矣公拜谢曰君无为故无所好臣执作从事独僻此收敛物太宗黙而感之公退太宗仰睨而三叹之二老堂诗话蜀人缕鸠为脍配以芹菜或为诗云本欲将芹补那知弄巧成尔雅翼释菜以菜为摰即采水中三品之水草以荐之采菽诗次章采槛泉中之水芹微物也而古人不以微薄废礼犹愈于无礼也今释奠先圣犹用之昌平山水记芹城在州东三十里有桥桥下有水出芹山家清供芹二月三月作英时采之入汤取出以苦酒硏子入盐与茴香渍之可作葅帷瀹而羮之既清而馨犹碧涧然故杜甫有香芹碧涧羮之句集藻四言古诗原眀陈继儒春水渐寛青青者芹君且留此弹余素琴五言律诗增宋朱子次韵公济恵芹晚食宁论肉知君薄世荣琼田何日种玉本一时生白鹤今休误青泥旧得名收单还炙背北阙傥关情五言絶句增明髙启芹饭煮忆青泥羮炊思碧涧无路献君门对案増三叹诗散句原唐杜甫献芹则小小荐藻眀区区韩愈食芹虽云美献御固已痴杜甫风吹青井芹増白居易饭稻茹芹英元倪瓒香芹浑满涧原唐杜甫饭煮青泥坊底芹增杜甫美芹由来知野人盘剥白鸦乌觜芹温庭筠洁白芹芽入燕泥宋陆游盘蔬临水采芹芽词増宋髙观国生查子野香春吐芽泥湿随飞燕碧涧一杯羮夜照无人翦玉钗和露香鵞管随香软野意重殷勤持以君王献别录原禁忌三月八月二时龙带精入芹菜中人误食之为病面青手青腹满如妊痛不可忍服硬饧三四升日三吐出蜥蜴便瘥一说亦虺蛇蜥蜴之毒耳非龙也春夏之交遗精于此且蛇喜食芹尤为可证附录紫芹增本草紫芹一名蜀芹亦名楚葵一名苔菜一名水萄菜原紫芹即赤芹生阴崖陂池近水石边状类赤芍药叶深绿背甚赤茎似荞麦花红可喜结实亦似粃荞麦味苦涩其汁可以煮雌制汞伏砂擒黄号起贫草他方颇少太行王屋诸山最多紫菜増魏王花木志吴郡边海诸山悉生紫菜吴都赋注紫菜生海水中正青附石生取干之则紫色临海常献之集藻增宋黄庭坚绿菜赞蔡之下彼江一曲有茹生之可以为防蛙蠙之衣采采盈掬吉蠲洗泽不溷沙砾芼以辛咸宜酒宜餗在吴则紫在蜀则绿其臭味同逺故不录谁其发之班我旨蓄维女博士史君炎玉龙须菜增盛京志龙须菜生扵东南海边石上丛生状如柳根长者至尺余白色以醋浸食亦佳蔬也土人唿为麒麟菜出金州海边鹿角菜增南越志猴葵色赤生石上南越谓之鹿角盛京志鹿角菜生东南海中大如铁线分丫如鹿角紫黄色干之为海错水洗醋拌则如新味今金州海边有之御定佩文斋广羣芳谱卷十五钦定四库全书御定佩文斋广羣芳谱卷十六蔬谱山药原山药原名薯蓣负暄杂录云山药本名薯蓣避唐代宗讳改名薯药宋英宗讳改名山药一名山藷一名土藷一名玉延广雅云玉延署预也吴普云齐楚名玉延一名修脆増本草山药一名藷藇一名山芋一名藷薯一名儿草江闽人单唿为藷原处处有之南京者最大而羙蜀道尤良入药以懐庆者为佳春间生苗蔓延茎紫叶青有三尖似白牵牛叶更厚而光泽五六月开细花成穟淡红色大类枣花秋生实扵叶间青黄八月熟落根下外薄皮土黄色状似雷丸大小不一肉白色煮食甘滑与根同冬春采根皮亦土黄色薄而有毛其肉白色者为上青黒者不堪用南中一种生山中者根细如指极实刮磨入汤煮之作块味更佳食之尤益人江湖闽中一种根如姜芋而皮紫大者切数片去皮煎煮食俱羙但性冷于北地者彼土人唿为藷入药以野生者为胜性甘温平无毒镇心神安魂魄止腰痛治虚羸健脾胃益肾气止泄痢化痰涎久服耳目聪眀轻身不老彚考増山海经景山其草多藷藇升山其草多藷藇搜神记汉时有杜兰香者自称南康人氏以建业四年春数诣张硕硕年十七望见其车在门外婢通言阿母所生遣授配君可不敬从硕唿女前视可十六七说事邈然久逺有婢子二人大者萱支小者松支钿车青牛上饮食皆备出薯蓣子三枚大如鸡子云食此令君不畏风波辟寒温硕食二枚欲留一不肯令硕食尽言本为君作妻情无旷逺以年命未合且小乖太嵗东方卯当还求君湘中记永和初有采药衡山者道迷粮尽过息岩下见一老公四五年少对执书告之以饥与其食物如薯蓣指教所去六日至家而不复饥异苑薯蓣入药又复可食野人谓之土藷若欲掘取嘿然而获唱名者便不可得人有植者随所种之物而像之也清异录蜀孟昶月旦必素飱性喜薯药左右因唿薯药为月一盘集藻颂増梁江淹薯蓣颂华不可炫叶不足怜微根傥饵弃剑为仙黄金共夀丹雘争年君谓无妄我验衡山赋原宋陈与义玉延赋吾闻阳公之田不恳不耕爰播盈斗可获连城资阴阳之淑气孕天地之至精蜿蜒赤埴之腴煌扈白虹之英惊山木之润发冒朝采之余荣逮百嘉之泽尽此玉之丰成王公大人方以不贪为寳辞秦玉而陋楚珩虽三献其奚售乃举贽扵老生老生囊中之法未试腹内之雷久鸣搴石鼎以自濯搘豕腹之彭亨春江浩其波涛逺壑飒以松声俄白云之涨谷乱双眼于晦眀擅人间之三絶色味胜而香清捧杯盂而笑领映户牖之新晴斥去懒残之芋尽弃接舆之菁收竒勲扵景刻未落而体轻凌厉八仙扫除三彭见蓬莱之夷路接阊阖于初程彼狥华之大夫含三生之宿酲污以蜂蜜辱以羊羮合尝逸少之炙同传孝仪之鲭叹超然之至味乃陆沈于聋盲岂能扵我乎遇亦或卿而或烹起援笔以三叫驰蛇蚓以纵横吾何与大夫之迷疾盖以慰此玉之不平也五言古诗増宋司马光荅昌言求薯蓣苗冬实散肥壤春苖动新叶雅意非遗人野情聊自惬何言好事者求访来相叠防种十亩余坐取诗盈箧陈与义同杨运干黄秀才村西买山药潦缩田路寛委蛇散腰脚胜日三枝杖村西买山药冈峦相吞吐逺水互前却天阴野水眀嵗暮竹篱薄田翁领客意发筐堆磊落玉质缃色裘用世乃见缚屠门几许快夜语寻幽约石鼎看云翻门前北风恶七言古诗増宋文同子平寄恵希夷陈先生服唐福山药方因戯作杂言谢之蜀江之东山色尽如赭有道人云此是丹砂伏其下烟云光润若洗濯涧谷玲珑如刻画我闻神仙草药不在凡土生是中当有灵苗异卉之根茎果然人言所出山芋为第一西南诸郡有者皆虚名就中唐福众称赏肥实甘香天所养有时岩头倒垂三尺壮士臂忽然洞口直举一合仙人掌土人入冬农事闲千篝万锸来此山可怜所鬻不甚贵着价即售曽不悭往年子瞻为余说言君所部之内此物尤竒絶后复寄书劝我当饵之满纸亲提华岳先生诀予因购之不惜钱依方服饵将二年其功神圣久乃觉牙牢体溢支节坚自问丹霄防时上早生两翅教髙飏尘世如帑不可居待看鸿蒙对云将元龚璛掘山药歌绿薜紫藤缃色子种玉绵延春透髄晴虹嵗晚寒不起托命长镵山谷里小隠墙东堑药防劚土政得方槃槃服食相传养生诀茂陵刘郎和露啜五言律诗増眀刘崧尝山药谁种山中玉修圆故自匀野人寻得惯带雨劚来新味益丹田暖香凝石髄春商芝亦何事空负白头人七言律诗増宋王安石次韵奉和蔡枢宻南京种山药法区种抛来六七年春风条蔓想宛延难追老圃莓苔径空对珍盘玳瑁筵嘉种忽传河右壤灵苗更长阙西偏故畦穿劚知何日南望钟山一慨然原黄庭坚山蓣汤厨人清晓献琼糜正是相如酒渇时能解饥寒胜汤饼略无风味笑蹲鸱打窓急雨知然鼎乱眼晴云看上匙已觉尘生双井椀浊醪从此不须持朱子和秀野山药怪来朽壤耀琼英小劚顷筐可代耕豢豹于人尽无分蹲鸱从此不须生雪镵但使身长健石鼎何妨手自烹欲赋玉延无好语羞论蜂蜜与羊羮诗散句増宋王珪凤池春晚绿生烟曾见高枝蔓玉延常伴兎丝留我箧防随竹叶泛君筵唐韩愈僧还相访来山药煮可掘宋张舜民如何山芋辈天下称朱魏唐杜甫充膓多薯蓣宋苏轼淇上白玉延词増宋张镃南柯子积雪迷松径围炉掩竹扉牀头一味有蹲鸱软火深闻香熟已多时自得陶朱法休教嬾瓉知浪传黄独正甘肥紫玉婴儿盈尺更新竒又种玉能延命居山易学仙青青一亩自鉏烟露孕云蒸肌骨更凝坚熟染蜂房蜜清添石鼎泉云香酥腻老来便煨芋炉深却笑祖师禅别录原种植春社日取宿根多毛有白瘤者竹刀截作二寸长块先将地开作二尺寛沟深三四尺长短任意先填乱粪柴一半上实以土将截断山药竖埋扵中上仍以粪土覆与沟平时浇灌之苗生以竹或树枝架作楥髙三四尺当年可食三四年者根大尤羙夏月宜频浇最宜肥地每年易人而种宜牛粪麻籸忌人粪修治以布裹手竹刀刮去皮竹筛盛置檐风处不得见日至夕干五分侯全干收或微火烘干亦可又法去皮以水浸之糁白矾末少许入水中经宿洗净则涎自去芋原芋一名土芝一名蹲鸱史记注云芋头形类鸱鸟之蹲一名莒说文云齐谓芋为莒増说文大芋实根骇人故谓之芋广雅渠芋也其叶谓之葃尔雅翼芋之大者前汉谓之芋魁后汉书谓之芋渠种芋法吴郡所产大者谓之芋头嘉定名之博罗旁生小者谓之芋妳原在在有之蜀汉为最京洛者差圆小叶如荷长而不圆茎微紫干之亦中食根白亦有紫者南方之芋子大如斗旁生子甚多皮上有微毛如鳞次裹之拔之则连茹而起味甘蒸煮任意湿纸包火煨过熟乗热噉之则松而腻益气充饥亦可为羮臛若和皮水煮冷啖坚顽少味最不易消广志所载十数种君子芋大如斗魁淡原作谈误善芋魁大如瓶少子叶如繖盖绀色而紫茎其长丈余易熟长味是芋之最善者百果芋魁大子繁亩收百斛鸡子芋色黄车毂芋鉅一作银子芋旁原作劳误巨芋青浥邉芋四种皆多子可干腊亦可藏至夏皆种之羙者长味芋味羙茎亦可食九面芋大而不羙青芋曹芋一作素芋象芋一作象空芋大而弱使人易饥皆不可食又有蔓芋縁枝生大者如二三升博士芋出新郑蔓生而根如鵞鸭卵百子芋出叶俞县有魁芋无旁子増酉阳杂俎天芋生终南山中叶如荷而厚雀芋状如雀头置干地反湿置湿地反干飞鸟触之堕走兽遇之僵益部方物畧记赤鹯芋俗号赤颤头芋形长而圆但子不繁衍味最羙蛮芋味亦羙其形则圆子繁衍人多莳之抟果芋品最下抟接也言可接果山中人多食之本草芋种虽多有水旱二种旱芋山地可种水芋水田莳之叶皆相似但水芋味胜茎亦可食芋不开花时或七八月间有开者抽茎生花黄色旁有一长萼防之如半边莲花之状原芋味平除烦止渇可以疗饥可以备荒小儿戒食滞胃气难尅化有风疾服风药者最忌多致杀人备荒论曰蝗之所至凡草木叶无有遗者独不食芋桑与水中菱芡宜广种之彚考原史记货殖传蜀卓氏之先赵人也秦破赵迁卓氏曰吾闻岷山之下沃野下有蹲鸱至死不饥乃求逺迁致之临卭汉书翟方进传初汝南有鸿隙陂郡以为饶翟方进为相奏罢之王莽时常枯旱郡中追怨方进童謡曰壊陂谁翟子威饭我豆食羮芋魁反乎覆陂当复谁云者两黄鹄増晋书李雄载记雄尅成都军饥甚乃率众就谷扵郪掘野芋而食之南史孝义传鲜于文宗渔阳人年七嵗防父父以种芋时亡至眀年芋时对芋呜咽如此终身孝经援神契仲冬日昴星中收莒芋原列仙传酒客为梁丞使民益种芋三年当大饥众如其言后果大饥梁民得不死増汝南先贤传薛直归先人冡侧种稻芋稻以祭祀芋以充饥耽道说礼虗无为袁安除隂平长时年饥民皆菜食租入不毕安听使输芋曰百姓饥困长何得食谷先自引芋吏皆从之华阳国志何随字季业蜀郡郫人也除安汉令蜀亡去官时巴土饥荒所在无谷送吏行乏輙取道侧民芋随以緜系其处使足所取直民视芋见緜相语曰闻何安汉清防行过从者无粮必能尔耳持緜追还之终不受因为语曰安汉吏取粮令为之偿原邺侯外传泌尝于衡岳寺读书嬾残所谓嬾残经音先凄怆而后喜恱必谪堕之人中夜潜往谒焉嬾残命坐发火出芋以啖之谓泌曰慎勿多言领取十年宰相増云仙杂记李华烧三城絶品炭以龙脑裹芋魁煨之击炉曰芋魁遭遇矣青棠集张九龄知萧炅不学故相调谑一日送芋书称蹲鸱萧荅曰损芋拜嘉帷蹲鸱未至然仆家多怪亦不愿见此恶鸟焉九龄以书示客满座大笑物类相感志今浙东生土芋状磊磈自实若天雷频则多生若耕种欲取不得名之若唿芋字则逡巡不见矣玉堂闲话合皁山一寺僧甚専力种芋嵗收极多杵之如泥造壍为墙后遇大饥独此寺四十余僧食芋壍以度凶嵗尔雅翼唐开元中萧嵩奏请注文选东宫卫佐冯光进解蹲鸱云今之芋子即是着毛萝卜嵩闻大笑原影灯记洛阳人家上元各造芋郎君食之宜男女増澄懐录有人收得虞永兴与圆机书一纸翦开字字卖之房村二字得芋千头原闽清上有岩曰盘谷下有桥曰渡仙产竒花异果尝有二人入山适一叟后至袖中出芋数枚相啖忽不见但见木叶盈尺题诗其上曰偶与云水防不与云水通云散水流后杳然天地空集藻賛増宋宋祁芋賛芋种不一鹯芋则贵民储于田可用终嵗文赋散句増汉东方朔七谏拔搴芝兮列树芋荷晋左思吴都赋徇蹲鸱之沃则以为世济阳九蜀都赋畴芋区五言絶句増宋朱子芋魁沃野无凶年正得蹲鸱力区种万叶青深煨奉朝食七言絶句増宋韩琦中书东防山芋随竹萦囘翠蔓延土藷名异出前编防须霜晚餐珠实可挹浮丘作地仙原蘓轼过子忽出新意以山芋作玉糁羮色香味皆竒絶天上酥则不可知人间决无此味也香似龙涎仍酽白味如牛乳更全清莫将南海金虀脍轻比东坡玉糁羮陆防芋陆生昼卧腹便便叹息何时食万钱莫诮蹲鸱少风味赖渠撑拄过凶年诗散句増宋孙觌蹲鸱劝加餐风味亦可人原刘子翚晓烦黏玉糁深椀啖糢煳増陆防风炉歙钵生涯在且试新寒芋糁羮葑火正红煨芋羙不妨乗炬雪中归梁沈约绿芋郁参差周庾信白石香新芋唐王维巴人讼芋田新秋绿芋肥岑参叶叶藏山径原杜甫紫收岷岭芋増轩辕弥眀冻芋强抽张籍沙田紫芋肥薛能野色生肥芋宋陆防羙啜芋魁羮元李孝光芋熟骑童分王逢新霜芋长孙唐张籍水店晴看芋叶黄韦庄木甑朝蒸紫芋香宋苏轼土人顿顿食藷芋芋魁径尺谁能尽陆防芋肥一本可専车地炉枯叶夜煨芋元戴帅初山毛人摘芋红多马臻饱霜紫芋细凝酥别录増神仙传焦先常食白石以分与人熟煮如芋种芋法陶隠居曰生则有毒性滑尤为服饵家之所忌刘禹云十月后晒干收之冬月食他时月不可食久食则虗劳无力圗经曰食之过多则有损伤唐本草云多食动宿冷原择种十月防根圎长尖白者就屋南檐下掘坑以砻糠铺底将种放下稻草盖之勿使冻烂至三月间取出埋肥地待早苗发三四叶于五月间择近水肥地移栽其科行与种稻同或用河泥或用灰粪烂草壅培旱则浇之有草则去之若种旱芋亦宜肥地栽种正二月将耕过地先锄一徧以新黄土覆盖三月中择壬申壬午壬戌辛巳戊申庚子辛卯日将芋芽向上种候生三四叶髙四五寸五月移栽大抵芋畏旱宜近水软沙地区深可三尺许行欲寛寛则过风本欲深深则根大春宜种夏种不生秋宜壅失壅则瘦锄宜频浇宜数霜降宜捩其叶锄开根邉土上肥泥壅根使力囘于根则愈大而愈肥汜胜之书云区方深各三尺下实豆萁尺有五寸以粪着萁上如萁厚一区种五本要匀再以粪土覆之芋成萁烂皆长三尺南方多水芋北方多旱芋总之地皆宜肥水芋二尺一科畆为科二千一百六十科收魁若子二斤畆为斤二千三百二十以备荒救饥已数倍于作田矣种芋之地众人往来眼目多见及闻刷锅声多不孶生锄芋宜晨露未干及雨后耘锄令根旁虗则芋大子多若日中耘大热则蔫以灰粪培则茂水芋不必耘但亦宜肥地七月乃塘法在芋四角掘土壅根则土暖结子圆大霜后起之芋荄繁宜剥取淖晒干煮食味极甘羙制用芋馎饦煮熟去皮擂烂以细布纽去查和麪豆粉为捍切麤细任意初煮二十沸如铁至百沸软滑汁食之和鲫鱼鳢鱼作臛食良微糁以盐则煮不糢煳霜后芋子上芋白擘下以液浆煠过晒干冬月炒食味胜蒲笋闻山中人取大芋曝极干和土筑墙经乆不壊荒年取用或去皮捣烂涂壁嵗嵗加之亦经久不壊苐芋多恶种无论野生即田园所植亦须择种厚壅不然有青色多斑驳者味最劣青芋多毒先以灰汁煮姜亦可次易水煮熟乃堪食博物志云野芋状小于家芋有大毒家芋种之三年不采成稆芋形叶俱相似根并杀人悮食者土浆及大豆汁粪汁灌之良煮芋汁洗腻衣洁白如玉増东坡杂记岷山之下凶年以蹲鸱为粮不复疫疠知此物之宜人也本草谓芋土芝云益气充饥恵州富此物然人食者不免瘴吴逺防曰此非芋之罪也芋当去皮湿纸包煨之火过熟乃噉之则松而腻乃能益气充饥今恵人皆和皮水煮冷淡坚顽少味其发瘴固宜丙子除夜前两日夜饥甚逺逰煨芋两枚见啖羙甚乃为书此帖蜀中人接花果皆用芋胶合其罅予少时颇能之尝与子由戯用苦楝木接李既实不可向口无复李味传云一薫一莸十年尚犹有臭非虗语也芋自是一种不甚堪食名接果梦溪笔谈处士刘汤隠居王屋山常于斋中见一大蜂罥于蛛纲蛛缚之为蜂所螫坠地俄顷蛛鼓腹欲裂徐徐行入草啮芋梗微破以疮就啮处磨之良久腹渐消轻躁如故自后人有为蜂螫者挼芋梗傅之则愈附录香芋原香芋形如土豆而味甘羙煮熟可下茶増种芋法香芋皮黄肉白茎叶如扁豆而细又有引蔓开花花落即生名之曰落花生皆嘉定有之附录甘露子増本草甘露子以根味而名一名地蚕原谱误作环一名土蛹一名草石蚕皆以根形而名苏颂云草根之似蚕者亦名石蚕一名滴露一名地儿荆湘江淮以南野中有之人亦栽莳二月生苗长者近尺方茎对节狭叶有齿并如鸡蘓但叶皱有毛四月开小花成穂一如紫蘓花穂结子如荆芥子其根聨珠状如老蚕掘根蒸煮食之味如百合原二三月锄宜沃土宜沾湿凡种宜于园圃近阴处或树荫下疎种之至秋乃收生熟皆可食又可蜜煎可酱渍可作豉雨中以灰杂松土覆掩根锄草浄则生繁至冬锄取一云叶上露滴地即滋是以有滴露之名集藻七言古诗増宋杨万里甘露子甘露子甘露子唤作地蚕亦良似不食柘叶不食桑何须走入地底藏不能作茧不上簇如何也蒙赐沐浴唿我果谓之果唿我防谓之防唐临鼌错莫逢他髙阳酒徒咀尔不摇牙附录土芋原本草土芋一名土豆一名土卵一名黄独蔓生叶如豆根圆如卵肉白皮黄可灰汁煮食亦可蒸食解诸药毒生研水服吐出恶物甘藷原甘藷一名朱藷一名番藷大者名玉枕藷稗史类编云岭外多藷有发深山邃谷而得者重数十斤名玉枕藷形圎而长本末皆锐肉紫皮白质理腻润气味甘平无毒补虗乏益气力健脾胃强肾阴与薯蓣同功久食益人与芋及薯蓣自是各种巨者如杯如拳亦有大如瓯者气香生时似桂花熟者似蔷薇露扑地傅生一茎蔓延至数十百茎节节生根一畆种数十石胜种谷二十倍闽广人以当米谷有谓性冷者非三二月及七八月俱可种但卵有大小耳卵八九月始生冬至乃止始生便可食若未须者勿顿掘令居土中日渐大到冬至须尽掘出不则败烂徐扈云昔人谓蔓菁有六利柿有七絶予谓甘藷有十二胜收入多一也色白味甘诸土种中特为夐絶二也益人与薯蓣同功三也徧地傅生翦茎作种今嵗一茎次年便可种数十畆四也枝叶附地随节生根风雨不能侵损五也可当米谷凶年不能灾六也可充笾实七也可酿酒八也干久收藏屑之旋作饼饵胜用饧蜜九也生熟皆可食十也用地少易于灌溉十一也春夏种初冬收入枝叶极盛草秽不容但须壅土不用锄耘不妨农工十二也南方草木状甘藷盖薯蓣之类或曰芋之类根叶不如芋皮紫而肉白蒸鬻食之产珠崖之地海中之人皆不业耕稼惟掘地种甘藷秋熟收之蒸防切如米粒仓圌贮之以充粮糗是名藷粮大抵南人二毛者百无一二惟海中之人夀百余嵗者由不食五谷食甘藷故耳异物志甘藷出交广南方民家以二月种十月收之其根似芋亦有巨魁大者如鵞卵小者如鸡鸭卵剥去紫皮肌肉正白如肪南人当米谷果食灸皆香羙初时甚甜经乆得风稍淡甘藷疏闽广藷有二种一名山藷彼中故有之一名番藷有人自海外得此种海外人亦禁不令出境此人取藷绞入汲水绳中因得渡海分种移植遂闽广之境两种茎叶多相类但山藷植援附树乃生番藷蔓地生山藷形魁垒番藷形圎而长其味则番藷甚甘山藷稍劣江南田圩下者不宜藷若髙仰之地平时种蓝种豆者易以种藷有数倍之获大江以北土更高地更广即其利百倍不啻矣倘虑天旱则此种畆收数十石数口之家止种一畆纵灾甚而汲井灌溉一至成熟终嵗足食又何不可集藻序原眀徐扈甘藷疏序方舆之内山陬海澨丽土之毛足以活人者多矣或隠弗章即章矣近之人习用之以为泽居之鱼鳖山居之麋鹿也逺之人逖闻之以为逾汶之貉逾淮之橘也坐是两者弗获相通焉余不佞独持迂论以为能相通者什九不者什一人人务相通即世可无聚不足民可无道殣或嗤笑之固陋之心终不能移每闻他方之产可以利济人者往往欲得而艺之同志者或不逺千里而致耕获菑畬时时利頼其用以此持论颇益坚嵗戊申江以南大无麦禾欲以树艺佐其急且备异日也有言闽越之利甘藷者客莆田徐生为予三致其种种之生且蕃畧无异彼土庶防哉橘逾淮弗为枳矣余不敢以麋鹿自封也欲徧布之恐不可户说輙以是疏先焉别录増物类相感志手植如手锄锹等物植随本物形状原种植种藷宜高地沙地起嵴尺余种在嵴上遇旱可汲井浇灌即遇涝年若水退在七月中气既不及艺五谷即可翦藤种藷至于蝗蝻为害草木荡尽惟藷根在地荐食不及纵令茎叶皆尽尚能发生若蝗信到时急令人发土徧壅蝗去之后滋生更易是天灾物害皆不能为之损人家凡有隙地但只数尺仰天见日便可种得石许此救荒第一义也须嵗前深耕以大粪壅之春分后下种若非沙土先用柴灰或牛马粪和土中使土脉散缓与沙土同庶可行根重耕起要极深将藷根每叚截三四寸长覆土深半寸许每株相去纵七八尺横二三尺俟蔓生既盛苗长一丈留二尺作老根余翦三叶为一段插入土中每栽苗相去一尺大约二分入土一分在外即又生藷随长随翦随种随生蔓延与原种者不异凡栽须顺栽倒栽则不生节在土上即生枝在土下即生卵约各节生根即从其连缀处断之令各成根苗每节可得卵三五枚制用可生食可蒸食可煮食可煨食可切米晒干收作粥饭可晒干磨粉作饼饵其粉可作粳子炒煤子食取粉可作丸似珍珠沙谷米可造酒但忌与醋同用一造粳将糯米水浸五七日以米酸为度淘净晒干捣成细粉看晴天将糯粉入生水和作团子如杯口大即将藷根拭去皮洗浄沙石上徐徐磨作浆要极细勿搀水将糯团煮熟捞入瓶中用木杖尽力搅作糜冷热得所大约以可入手为度将藷浆倾入每糯粉三斗入藷浆一斤搅极匀先将干小粉筛平板上次将糜置粉上又着干粉捍薄晒半干切如骰子様晒极干收藏用时慢火烧锅令热下二合许慢火炒少刻渐软渐发成团毬子次下白糖芝蔴或更加香料炒匀冷极浮脆每粳二升可炒一斗芋浆山药浆亦可作造粉取藷根麤布拭去皮水洗净和水磨细入水中淘去浮渣取澄下细粉晒干同豆粉洒水作丸与珍珠沙谷米无异造酒藷根不拘多少寸截断晒半干甑炊熟取出揉烂入甑中用酒药研细搜和按实中作小坎浆到看老嫩如法下水用绢袋滤过或生或煮熟任用其入甑寒暖酒药分两下水升斗或用曲蘗或加药物悉与米酒同法若造烧酒即用藷酒入锅如法滴糟成头子烧酒或用藷糟造常用烧酒亦与酒糟造烧酒同藏种九月十月间掘藷卵拣近根先生者勿令损伤用软草包裹挂通风处阴干一法扵八月中拣近根老藤翦七八寸长每七八根作一小束耕地作畦将藤束栽畦内如栽韭法过月余每条下生小卵如蒜头状冬月畏寒稍用草盖覆至来春分种若老条原卵在土中无不壊烂一法霜降前取近根卵稍坚实者阴干以软草各衬另以软草裹之置无风和暖不近霜雪不受氷冻处一法霜降前收取根藤曝令干于灶下掘窖约深一尺五六寸先下稻糠三四寸次置种其上更加稻糠三四寸以土盖之一法七八月取老藤种入木筩或磁瓦器中至霜降前置草篅中以稻糠衬置向阳近火处至春分后依前法种収蔓枝节已徧地不能容者即为防藤宜翦去之及掘根时卷去藤蔓俱可饲牛羊猪或晒干冬月喂皆能令肥腯用地凡藷二三月种者每株用地方二歩有半而卵徧焉每官畆约用藷三十六株四五月种者地方二歩而卵徧焉畆约六十株六月种者方一歩有半而卵徧焉畆约一百六株有竒七月种者地方一歩而卵徧焉畆约二百四十株八月种者地方三尺以内得卵细小矣畆约九百六十株种之疎宻畧以此准之九月畦种生卵如箸如枣拟作种此松江法也北方早寒宜早一月算又在视天气寒暖临时斟酌耳萝卜原萝卜一名莱菔菘乃莱名莱菔乃根名后世讹为萝卜南人唿为萝瓝或云性能制麦毒故名来服言来麰之所服也一名芦菔一名雹葖尔雅云葖芦萉注云萉宜为菔芦菔芜菁属紫花大根俗唿雹葖一名紫花菘一名温菘紫花菘温菘皆南人所唿吴人唿楚菘广南人唿秦菘广韵云鲁人唿为菈一名土酥农书云北人萝卜一种四名春曰破地锥夏曰夏生秋曰萝卜冬曰土酥谓其洁白如酥也一名荠根处处有之北土尤多其状有长圆二类根有红白二色茎髙尺余苗稠则小随时取食令稀则根肥大叶大者如芜菁细者如花芥皆有细柔毛春末抽髙薹开小花紫碧色夏初结英子大如麻子黄赤色圎而微扁生河朔者颇大而江南安州洪州信阳者尤大有重至五六斤者大抵生沙壤者脆而甘生瘠地者坚而辣根叶皆可生可熟可葅可虀可酱可豉可醋可糖可腊可饭乃蔬中之最有益者气味辛甘无毒下气消谷去痰癖止咳利膈寛中肥健人令肌肤细白同猪羊肉鲫鱼煮食更补益熟者多食滞膈中成溢饮服地黄何首乌者食之髪白以萝卜多食渗血性相反也彚考増北史张威传威迁青州总管颇事产业遣家奴于人间鬻芦菔根其奴縁此侵扰百姓原清异录王奭善营度子弟不许仕宦每年止种火田玉乳萝卜壶城马面菘可致千缗増谈苑江东居民言种芋三十畆计省米三十斛种萝卜三十畆计益米三十斛尔雅翼昔有婆罗门僧东来见食麦面者曰此大热何以食之及见萝菔曰赖有此以解之耳自此相传食麪必食萝菔国老谈苑宼凖年三十余太宗欲大用尚难其少准知之遂服地黄兼饵芦菔以反之未防髭发皓白原五色线王旻好劝人食芦菔根叶云冬食功多力甚养生之物也集藻传原眀髙应经罗伯英传先生姓罗名伯英字阳和上世出蔡仲之后周季国亡蔡之孙子自以王者后耻臣列国分布天下虽族类蕃芜然皆隠约原野与农圃老人结无情之交扵势利泊如也春秋间齐鲁交恶犹以野无厥族卜其无恃为当时贵重尚如此汉初陈平欲荐士间楚竟不能致厥族之良惟以恶子弟进故用其谗卒以亡楚后平掠其功封侯恶子弟卒不显是以此族益务韬晦蜀诸葛武侯尝用其别子蔓青氏督饷道行伍中既防功当进爵以非其好故弗就也先生与蔓青同逺祖生而孤特自殖克迈种徳学有根本闲居自负其才曰吾进可以备鼎鼐退可以贲丘园进退不违乎时吾事毕矣豪贵之家闻先生风声争设大烹以享之先生心事洁白启口皆可咀嚼故贵人不甚相知平生惟与学士雅好尤笃凡亲嗜先生之久者天下事无不可做晩年所养既久中益充实虽杂处尘土间物竟莫得而湼自有一种幽人潜徳风味上自宫府下至儿童走卒室妇少女莫不知有先生然欲用之者非强防起之不能致终不效毛遂辈沾沾喜自荐也老辣之性与日俱盛尤以名为累叹其不得深根固蔕于下乃学逃名于漆园之徒防心物初委顺造化深欲秘本根以绪余启世之不知道者故尝着论曰天下无道则言有枝叶所恶于言者为其无用也吾言可无用也与哉世殆未知吾枝叶之正味矣一夕偶过白水真人舍坐客有诮之者附耳话言谓先生今日虽无食肉相虀酸气吾知免耳先生若罔闻知据炉危坐少焉清谈时出爽气袭人客不觉前席举手愿与余沥以沃渇懐先生倾倒肺腑粹然一出于正絶无世俗溷浊之味客与接谈者皆啧啧不容口如入太古室酌酒而啜太羮恨相知之晚也乃复相顾而叹曰先生盖有道之士也清不絶俗淡不累物吾侪久与至人处乃今则知之耳圗所以易其名者遂私号曰清淡先生云五言律诗増元许有壬芦菔性质宜沙地栽培属夏畦熟登甘似芋生荐脆如棃老病消凝滞竒功直品题故园长尺许青叶更堪虀五言絶句原宋黄庭坚萝菔宻壤深根蔕风霜已饱经如何纯白质近蔕染微青朱子萝卜纷敷翦翠丛津润擢玉本寂寞病文园吟余得深龈诗散句増宋苏轼中有芦菔根尚含晓露清原唐杜甫长安冬葅酸且绿金城土酥浄如练宋苏轼秋来霜雪满东园芦菔生儿芥有孙杨万里雪白芦菔非芦菔吃来自是辣底玉増僧北磵安得脆琼芦菔子苹洲南畔种残云杨万里金城土酥玉雪容芦菔削氷寒脱齿方岳莱菔根松镂氷玉别录原种植头伏下种宜沙地地欲生则无虫耕地欲熟则草少治畦长一丈濶四尺每子一升可种二十畦子陈更佳先用熟粪匀布畦内水饮透次日用大粪拌子令匀撒畦内细土覆之苗出三四指便可食择其宻者去之疎则根大尺地只可留三四窠厚壅频浇其利自倍月月可种月月可食欲收种于九月十月择其良者去须带叶移栽之浇灌以时至春收子可备种莳锄不厌频忌带露锄恐生虫増种树书种萝卜宜沙壖地五月犂五六徧六月六日种锄不厌多稠即少种原制用香萝卜白萝卜坚实者切小块晾二日每一斤盐一两腌过布揉去水再晾又揉又晾又揉干湿得宜每一斤用白沙糖四两醋一椀小茴香花砂仁陈皮各一钱捣细拌匀磁礶收贮青瓜丁亦可照此法做萝卜虀萝卜切作片莴苣条或嫩蔓菁白菜切大小同各以盐腌良久沸汤煠过入新水中次煎酸浆泡之以椀盖入瓶中浸冷萝卜干以萝卜切作骰子大晒干收候腌芥菜卤水煮加川椒莳萝拌匀晒干收贮久留不壊味极羙又法切过盐腌一宿日中晒干用水腌萝卜萝卜削去根须洗浄以盐擦放瓮内五六日下水时复搅匀一月后可食加以一二鵞棃则香脆若食不尽者就以卤水煮萝卜透控干入酱或切细条晒干收临食时热汤泡透炒食听用増齐民要术萝卜菹法净洗通体细切长缕束为把大如十张纸卷暂经沸汤即出多与盐二升暖汤合把手按之又细缕切暂经沸汤与橘皮和及暖兴则黄壊料理满奠原洞微志齐州有人病狂云梦中见红裳少女引入宫殿中其小姑令歌遂歌云五灵楼阁晓玲珑天府由来是此中惆怅闷懐言不尽一丸萝卜火吾宫一道士解之云少女心神小姑脾神火毁也医经言萝卜制麪毒故曰火吾宫此犯大麦毒也以药并萝卜治果愈清异录郑居易计部言其家自先世多留带茎萝卜悬之檐下有至十余年者每至夏秋有病痢者煮水服之即止愈久者愈妙増东坡杂记裕陵传王荆公偏头疼方云是禁中秘方用生萝卜汁一蚬殻注鼻中左痛注右右痛注左或两鼻皆注亦可虽数十年患皆一注而愈荆公与仆言之已愈数人矣原延夀书李师逃难入石窟中贼以烟薰之垂死摸得萝卜菜一束咽其汁获苏张杲医说饶民李七病鼻衂甚危医以萝卜自然汁和无灰酒饮之即止盖血随气运气滞则血妄行萝卜下气故也有人好食豆腐中毒医治不效偶闻人云其妻误以萝卜汤入豆腐锅中遂不成其人遽饮萝卜汤遂愈范济畧代巡述中州一代巡病久不愈甚危徴医各府归徳仅一老医年七十余病亦剧府官不得已以之应命行至一村渇甚叩民家求饮其家以热水一盂饮之觉似少止再求一杯又觉少愈因询此何水其人荅曰村野无茶适煮萝卜干遂以奉用医曰吾生平最喜食此偶途中用尽敢求少许其家餽以数升医食数日全愈及见代巡病与已同诊脉后出一方因向代巡云药须医人自煎恐他人煎不得法药难取效及煎时潜以萝卜干加入数日代巡病愈大神其技给冠带作兴千金遂成富室附录水萝卜原形白而细长根叶俱淡脆无辛辣气可生食亦有大如臂长七八寸者则土地之异也出山东夀光县者尤松脆附录胡萝卜原有黄赤二种长五六寸宜伏内畦种肥地亦可漫种大者盈握冬初掘取生熟皆可啖可果可蔬茎髙二三尺有白毛气如蒿不可生食贫人晒干冬月亦可拌腐充饥三伏内治地种地肥则漫种频浇则肥大欲收种者留至次年开碎白花攅簇如伞子如蛇牀子稍长而有毛褐色又如莳萝子元时始自边塞中来故名甘辛无毒下气补中利胸膈安五脏令人健食有益无损子治久痢一种野胡萝卜根细小用亦同金幼孜北征录云交河北有沙萝卜根长二尺许大者径寸下支生小者如筯色黄白气味辛而微苦气似胡萝卜想亦胡萝卜之类但地利人力之不同耳别录原制用胡萝卜鲜者切片畧煠控干入葱丁莳萝茴香川椒红豆研烂并盐拌匀腌一时食附录野葡卜増野菜谱野葡卜叶似葡卜故名可熟食莴苣原本草一名莴菜墨客挥犀云莴菜自呙国来故名一名千金菜清异录云呙国使者来汉隋人求得菜种酬之甚厚因名千金菜叶似白苣而尖嫩多皱色稍青折之有白汁四月抽薹髙三四尺剥皮生食味清脆糟食亦佳江东人盐晒压实以备方物谓之苣笋彚考増蓼花洲闲录五代时有僧某卓庵道边艺蔬丏钱一日昼寝梦一金色龙食所艺莴苣数畦僧寤惊且曰必有异人至已而见一伟丈夫于所梦之处取莴苣食之僧视其状貌凛然遂摄衣延之餽食甚勤顷刻告去僧属之曰富贵无相忘因以所梦告且曰公他日得志愿为老僧于此地建一大寺伟丈夫乃艺祖也既即位求其僧尚存遂命建寺赐名普安集藻五言古诗増唐杜甫种莴苣并序既雨已秋堂下理小畦隔种一两席许莴苣向二旬矣而苣不甲坼独野苋青青伤时君子或晚得微禄轗轲不进因作此诗阴阳一错乱骄蹇不复理枯旱于其中炎方惨如燬植物半蹉跎嘉生将已矣云雷歘奔命师伯集所使指挥赤白日澒洞青光起雨声先已风散足尽西靡山泉落沧江霹雳犹在耳终朝纡飒沓信宿罢潇洒堂下可以畦唿童对经始苣兮蔬之常随事艺其子破块数席间荷锄功易止两旬不甲坼空惜埋泥滓野苋迷汝来宗生实于此此辈岂无秋亦寒露委翻然出地速滋蔓户庭毁因知邪干正掩抑至没齿贤良虽得禄守道不封已壅塞败兰芝众多盛荆杞中园陷萧艾老圃永为耻登于白玉盘借以如霞绮苋也无所施胡颜入筐篚别录増野防品莴苣菜采取去叶去皮寸切以滚汤泡之加姜油糖醋拌之学圃余疏莴苣絶盛于京口咸食脆羙即旋摘烹之亦佳原本草彭乗云莴苣有毒百虫不敢近蛇虺触之则目瞑不见物人中其毒姜汁解之御定佩文斋广羣芳谱卷十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷十七蔬谱菜瓜原菜瓜北方名苦瓜蔓叶俱如甜瓜生时色青质脆可生食间有苦者亦可作豉腌葅故名菜瓜熟亦微甜生秋月大小不一止可腌以备冬月之用彚考増诗豳风七月食瓜小雅疆场有瓜是剥是菹传剥瓜为葅也夏小正八月剥瓜注畜瓜之时也别录原制用十香菜黄豆一斗煮烂去汤捞起用麪四斤拌匀酱二寸厚用干芦蓆上蒲包盖宻二七冷取出晒干听用菜瓜出时用廿一斤切丁盐二斤腌一宿取出防干加姜丝二三斤陈皮丝半斤去皮杏仁三升每黄豉一升腌瓜水三椀加好酒一瓶拌匀再加花椒四两大小茴香各二两甘松三柰白芷莳萝各半两拌匀以净坛盛满箬扎口泥封外写东西南北四字每日晒一面三七后可用十香瓜切碁子块每斤用盐八钱诸料物同瓜拌匀缸腌一二日控干日晒晚复入卤如此三次勿令太干装坛酱瓜酱黄一斤盐四两先将青瓜剖开去子用石灰白矾不拘多少为末和取清水将瓜泡一日一夜取出洗净量用盐腌一日滚汤一掠晾干不可日晒每瓜一斤酱麪一斤盐四两拌入瓮中一月后酱透取瓜少带酱入坛收贮用甚青脆甘羙其酱或食或再酱蔬菜糖醋瓜生菜瓜一片切小块盐一两五钱腌一宿捞起以汁煎滚冷入瓜拌透又晒再用糖四两醋一椀磁器浸入小茴香砂仁花椒紫苏姜少许香瓜将瓜用盐卤浸一宿漉起用卤煎滚过晒干用好醋煎滚冷调砂糖姜丝紫苏莳萝茴香拌匀用磁器贮用糟瓜菜瓜以石灰白矾煎滚冷浸一伏时用煮酒泡糟盐入铜钱百余文拌匀腌十日取出控干别用好糟入盐适中煮酒泡再拌入坛收贮箬扎口泥封瓜虀拣未熟瓜每斤随瓣切开去瓤不用就百沸汤焯过以盐五两匀擦翻转豆豉半斤酽醋半升麪酱斤半马芹川椒干姜陈皮甘草茴香各半两芜荑二两并为细末同瓜一处拌匀入磁瓮内腌压于冷处顿之经半月后则熟瓜色眀透絶类琥珀味甚香羙又取生瓜用竹签穿透每瓜十枚用盐四两腌一宿沥去瓜水令干用酱十两拌匀烈日晒翻转又晒干入新磁器内收用稍瓜増本草稍瓜一名越瓜一名菜瓜南北皆有二三月下种生苖就地生蔓青叶黄花并如冬瓜花叶而小夏秋之间结瓜有青白二色大如瓠子一种长者至二尺许俗唿羊角瓜子状如胡瓜子大如麦粒原稍瓜蔓生较黄瓜颇麤色绿而黑纵有白纹界之微凹体光而滑肤实而韧味甘寒利肠去烦热止渇利小便解酒热宣泄热气不益小儿不可与乳酥鲊同食宜忌大略与黄瓜同别录増倦逰杂录韩龙图贽山东人乡里食味好以酱渍瓜防谓之瓜虀韩为河北都漕廨宇在大名眀府府中诸军营多鬻此物韩尝曰某营者最佳某营者次之赵说叹曰欧阳永叔尝撰花谱蔡君谟亦着荔枝谱今须请韩龙图贽撰瓜虀谱矣原制用糖醋瓜稍瓜分二片又横切作薄片淡晒姜丝糖醋拌匀纳净坛内十数日即可用盘酱瓜细白麪不拘多少伏中新汲水和软硬得法用模踏坚实切二指厚片放蓆上排匀以黄蒿覆之三七后遍生黄衣取出晒极干入水略湿刷去黄衣净碾为细末名曰酱黄每酱黄一斤用瓜一斤炒盐四两七月间稍瓜熟时检嫩全者不须去瓤先将数内盐腌瓜一宿次日将盐与酱麪拌匀一层酱一层瓜盛瓮中每层瓜内间茄一个每日清晨盘一次日夕盘一次盘在盆内十数日即成收贮任用糟稍瓜每五斤用盐七两和糟匀腌用古钱五十文逐层顿十余日取出去钱并旧糟换好糟依前腌之入瓮收贮待用増齐民要术食经藏越瓜法糟一斗盐三升腌瓜三宿出以布拭之复腌如此凡瓜欲得完慎勿伤伤便烂以布囊就取之佳豫章郡人晚种越瓜所以味亦异学圃余疏瓜之不堪生噉而堪酱食者曰菜瓜圎者如甜瓜长者如王瓜皆一类也以甜酱渍之为蔬中佳味黄瓜原黄瓜一名胡瓜本草云张骞使西域得种故名拾遗录云大业四年避讳改为黄瓜俗又唿为王瓜蔓生叶如木芙蓉叶五尖而涩有细白刺如针芒茎五棱亦有细白刺开黄花结实青白二色质脆嫩多汁有长数寸者有长一二尺者遍体生刺如小粟粒多谎花其结瓜者即随花并出味清凉解烦止渇可生食种阳地暖则易生行阵宜整两行微相近用树枝棚起如人胸髙附蔓扵上两行外相逺以通人行喜粪壅频锄勿令生草瓜生至初花锄三四次锄勿着根令瓜苦亦有随地蔓生者摘瓜时宜引手摘勿踏瓜蔓亦勿翻覆之此瓜可生食亦可腌以为菹性甘寒小儿不宜多食彚考増述异记南康樗都县西防江有石室名梦口穴尝有船人遇一人通身黄衣担两笼黄瓜求寄载过至岸下此人径下崖直入石穴中学圃余疏王瓜出燕京者最佳其地人种之火室中逼生花叶二月初即结小实中官取以上供唐人诗云二月中旬已进瓜不足为竒矣又一种秋生者亦佳吾土俱宜闽中二三月间食入夏枯矣集藻七言絶句原宋陆防白苣黄瓜上市稀盘中顿觉有光辉时清闾里俱安业殊胜周人咏采薇别录原种植下种宜甲子庚子壬寅辛巳黄道开成日二月上旬为上时三月上旬为中时四月上旬为下时至五六月止可种藏瓜耳藏瓜皮厚可收藏者预先将畦劚数遍以土熟为度加熟粪一层又翻转以耙耧平水饮足将子用软布包裹水湿生芽出天晴日中种子于内掩以浮土二指厚每晨以清粪水灌浇俟苗长茂带土移栽苗大发旺用竹刀开其根跗间纳大麦一粒结瓜硕大而乆栽苗之畦修治与上同粪要熟而细一切草根须去尽收子取生数叶即结瓜者谓之本母子留至极熟摘下截去两头取中央者洗净晾干置干燥处勿令浥湿浥湿则难生卫瓜瓜生蚁用羊骨引至旁弃去瓜中黄甲小虫喜食瓜叶宜以緜兜罥去瓜忌香尤忌麝香一触之輙痿死一法瓜旁种葱蒜能辟麝藏瓜淋过灰晒干藏瓜茄至冬如新制用新摘瓜开作两片将子与瓤去净盐腌二三日晾干入卤酱掩十余日滚水冷洗净晾干入好麪酱腌极嫩黄瓜整腌之尤肥羙茄同此又法黄瓜茄不拘多少先用酱黄铺在缸内次以鲜瓜茄铺一层盐一层又下酱黄一层瓜茄一层盐一层如此层层相腌五七宿烈日晒之欲作干瓜取出曝之不必用水南瓜原南瓜附地蔓生茎麤而空有毛叶大而绿亦有毛开黄花结实形横圆而竖扁色黄有白纹界之微凹煮熟食味麪而腻亦可和肉作羮又有畨南瓜实之纹如南瓜而色黑绿蔕颇尖形似葫芦二瓜皆不可生食増本草南瓜四月生苗引蔓甚繁一蔓可延十余丈节节有根近地即着叶状如蜀葵大如荷叶花如西瓜花结瓜正圎大如西瓜上有棱如甜瓜一本可结数十颗其色或绿或黄或红子如冬瓜子肉厚色黄农桑通诀浙中一种隂瓜宜隂地种之秋熟色黄如金皮肤稍厚可藏至春食之如新疑即南瓜也丝瓜原丝瓜一名蛮瓜一名布瓜一名天罗絮一名天丝瓜蔓生茎绿色有棱而光叶如黄瓜叶而大无刺深绿色宜高架喜背阳向阴开大黄花五出微似胡瓜花蘂瓣俱黄少以盐清可茶结实状如瓜有短而肥者有长而瘠者瓜大寸许长一二尺或三四尺深绿色有皱瓜首如鳖首嫩者煮熟加姜醋食同鸡鸭猪肉炒食佳不可生食性冷解毒多食败阳九月将老者取子留作种瓤丝如网可涤器集藻七言絶句増宋杜北山咏丝瓜寂寥篱户入泉声不见山容亦自清数日雨晴秋草长丝瓜沿上瓦墙生赵梅隠咏丝瓜黄花褪束绿身长白结丝包困晓霜虚瘦得来成一捻刚偎人面染脂香冬瓜唿东瓜者非原冬瓜一名白瓜一名水芝一名地芝见广雅一名蔬在处莳之附地蔓生茎麤如指有毛中空叶大而青有白毛如刺开白花实生蔓下长者如枕圎者如斗皮厚有毛初生青绿经霜则青皮上白如涂粉肉及子亦白八月断其梢简实小者摘去止留大者五六枚经霜乃熟十月足收之味甘微寒性急善走除小腹水胀利小便止渇益气除满耐老去头靣热链五脏有热病者宜食阴虚及患寒疾人久病人忌之霜降后方可食不然成反胃病増本草其瓤谓之瓜练白虚如絮可以浣练衣服其子谓之瓜犀在瓤中成列彚考増清异录果中子繁者惟夏瓜冬瓜石榴故嗜果者目瓜为百子瓮瀛厓胜览苏门荅刺国东瓜久留不败学圃余疏天下结实大者无若冬瓜味虽不甚佳而性温可食广东志昆山冬瓜延蔓苍藤径寸实长三四丈大逾围集藻七言絶句増宋郑安晓咏冬瓜翦翦黄花秋复春霜皮露叶防长身生来笼统君休笑腹里能容数百人别录原种植齐民要术种冬瓜法傍墙阴地作区围二尺深五寸以熟粪及土相和正月晦日种既生以柴木倚墙令其缘上旱则浇之冬瓜十月区种如区种瓜法冬则推雪着区上为堆润泽肥好乃胜春种收藏宜髙燥处忌近盐醋及扫箒鸡大触犯与芥子同安置可经年不壊收子瓜蔕湾曲贴肉者雌瓜也俟极老取子收高燥处勿浥湿留作种制用荆楚嵗时记七月采瓜犀为面脂瓤亦可作澡豆齐民要术冬瓜削去皮子于芥子酱中或羙豆酱中藏之佳増齐民要术瓜芥菹用冬瓜切长三寸广一寸厚二分芥子少与胡芹子合熟研去滓与好酢盐之下瓜唯久益佳也食经藏梅瓜法先取霜下老白冬瓜削去皮取肉方正薄切如手版细施灰罗瓜着上复以灰覆之煮皮乌皮梅汁器中细切瓜令方三分长二寸熟煠之以投梅汁数月可食以醋石榴子着中并佳也物类相感志夏月衣蒸以冬瓜汁浸洗其迹自去原多能鄙事蜜煎经霜老冬瓜去皮及近瓤者用近皮肉切片沸汤焯过放冷以石灰汤浸一宿去灰水以蜜放银石器内熬熟下瓜片微煎漉出别用蜜煎瓜色微黄倾出待冷以磁礶收炼蜜养之蒜冬瓜以老者去皮瓤切作一指濶白矾石灰煎汤焯过温水泡去灰气控干每斤用盐二两蒜瓣三两同捣碎拌冬瓜装入磁器添熬过好醋浸之冬瓜仁七升绢袋盛投三沸汤中须臾取出曝干如此三度清苦酒渍一宿曝干为末日服方寸匕能令人肥恱眀目延年不老又法取子三五升去皮为丸空心日服三十丸令人白净如玉又能补肝眀目治男子五劳七伤恱泽面容白瓜仁五两桃花四两白杨皮二两为末食后白汤服方寸匕日三服欲白加瓜仁欲红加桃花三十日面白五十日手足俱白一方有橘皮无杨皮跌扑伤损用干冬瓜皮一两真牛皮胶一两剉入锅内炒存性研末每服五钱好酒热服仍饮酒一瓯厚盖取微汗其痛即止损伤腰痛冬瓜皮烧研酒服一钱壶卢本草云壶酒器卢饮器此物各象其形故名俗作葫芦増本草壶卢一名瓠瓜一名匏瓜圆者曰匏亦曰瓢原葫芦匏也一名藈姑蔓生茎长须架起则结实圎正亦有就地生者大小数种有大如盆盎者有小如拳者有柄长数尺者有中作亚腰者茎韧有丝如筋叶圆有小白毛面青背白开白花有甘苦二种甘者性冷无毒利水道止消渴苦者有毒不可食惟可佩以渡水陆农师曰项短大腹曰瓠长如越瓜首尾如一者细而合上曰匏无柄而圆大形扁者似匏而肥圆者曰壶匏之有短柄大腹者増本草李时珍曰长瓠悬瓠瓠之一头有腹长柄者仐人以为茶酒瓢壶卢瓠瓜蒲卢细腰者今之药壶卢广志谓之约腹壶亦有大小二种名状不一其实一类各色也处处有之但有迟早之殊并以正月下种生苗引蔓延縁其叶似冬瓜叶而稍团有柔毛嫩时可食五六月开白花结实白色大小长短各有种色瓤中之子齿列而长谓之瓠犀尔雅云瓠栖瓣注云瓠中瓣也彚考増诗风匏有苦叶疏匏叶少时可为羮今河南及扬州人恒食之八月中坚强不可食故云苦叶原豳风八月断壶小雅南有樛木甘瓠累之幡幡瓠叶采之亨之大雅酌之用匏増礼记月令仲冬行秋令则瓜瓠不成郊特牲器用陶匏以象天地之性也周礼地官场人掌国之场圃而树之果蓏珍异之物注蓏瓜瓠之属原论语吾岂匏瓜也哉焉能系而不食増晋书杜预传预初攻江陵吴人知预病瘿惮其智计以瓠系狗颈示之南齐书卞彬传彬性饮酒以瓠壶瓢勺杬皮为肴着帛冠十二年不改易以大瓠为火笼什物多诸诡异自称卞田居妇为傅蚕室梁书萧琛传始琛在宣城有北僧南度惟赍一葫芦中有汉书序传僧曰三辅旧老相传以为班固真本琛固求得之北齐书武成胡后传后母范阳卢道约女初懐孕有胡僧诣门曰此宅瓠卢中有月既而生后唐书柳玭传玭尝述家训以戒子孙曰余旧府髙公先君兄弟三人俱居清列非速客不二羮胾夕食龁卜瓠而已皆保重名扵世管子六畜育扵家瓜瓠荤菜百果备具国之富也原庄子恵子谓庄子曰魏王贻我大瓠之种我树之成而实五石以盛水浆其坚不能自举也剖之以为瓢则瓠落无所容非不呺然大也吾为其无用而掊之庄子曰夫子固拙于用大矣子有五石之瓠何不虑以为大樽而浮乎江湖而忧其瓠落无所容则夫子犹有蓬之心也夫増韩非子齐有居士田仲者宋人屈谷见之曰谷闻先生之义不恃仰人而食今谷有树瓠之道坚如石厚而无窍愿献之仲曰夫瓠所贵者谓其可以盛也今厚而无窍则不可剖以盛物而任重如坚石则不可以剖而以斟吾无以瓠为也曰然谷将以欲弃之今田仲不恃仰人而食亦无益人之国亦坚瓠之类也鹖冠子贱生扵无所用中河失船一壶千金淮南子百人浮不若一人挈而趋注浮瓠也新序魏文侯见箕季墙壊不治问其故曰不时又进瓠羮文侯曰墙壊不筑敎我无夺民农功贻我瓠羮教我无多敛百姓太康地记朱崖儋耳无水唯种大瓠藤断其汁用之亦足世说陆士衡初入洛咨张公所宜诣曰刘道真是其一既往刘尚在哀制中性嗜酒礼毕初无他言唯问东吴有长柄壶卢卿得种来否陆兄弟殊失望乃悔往记事珠王筠好弄葫芦每吟咏则注水扵葫芦倾已复注若掷之扵地则诗成矣酉阳杂俎儋崖种瓠成实率皆石余卢氏杂说郑余庆清俭有重徳一日忽召亲朋官数人防食众皆惊朝僚以故相望重皆凌晨诣之至日髙余庆方出闲话移时诸人皆枵然余庆唿左右曰处分厨家烂蒸去毛莫拗折项诸人相顾以为必蒸鵞鸭之类逡巡舁台盘出酱醋亦极香新良久就餐每人前下粟米饭一椀蒸葫芦一枚相国餐羙诸人强进而罢清异录瓠少味无韵荤素俱不相宜俗唿净街槌埤雅瓠叶庶人之菜也菜无微于瓠叶原妇人归外家外舅姨皆以新葫芦儿赠之俗云宜长外甥集藻五言律诗原唐杜甫除架束薪已零落瓠叶转萧疎幸结白花了宁辞青蔓除秋虫声不去暮雀意何如寒事今牢落人生亦有初郑审酒席赋得匏瓢华阁与贤开仙瓢自逺来幽林常伴许陋巷亦随囘挂影怜红壁倾心向绿杯何曽斟酌处不使玉山頽増元范梈种瓠或言种瓠蔓长必翦其标乃实余齐所种因树为架蔓縁不已果多虗花欲去之虑伤其凌霄之意因赋五言为之解嘲云岂是阶庭物支离亦自竒已殊凡草蔓缀得好花枝带雨宁无实凌霄必有为啾啾羣鸟雀从汝踏多时秋后瓠果成一实轮囷可爱余嘉其晚成而不羣荅赋云嘉瓠吾所爱孤髙更可人不虚种植意终系发生神有叶诚藏用无容岂识真眀年应见汝众子亦轮囷七言律诗増金麻九畴三弟手植瓢材且有诗予亦戏作为爱胡卢手自栽弱条柔蔓渐萦囘素花飘后初成实碧荫浓时可数枚试问老禅藤缴去何如防子杖挑来早知瓠落终无用只合江湖养不才五言絶句増眀髙启摘瓠轮囷卧霜露秋晓摘初归自笑诗人骨何由似尔肥七言絶句増宋杨万里笑杀桑根甘瓠苗乱他桑叶上他条向人更逞廋藏巧却到桑梢挂一瓢诗散句増宋孝武帝匏浆调秋叶唐李白鲁叟悲匏瓜朱庆余荒蔓露青匏宋陆防家园瓜瓠渐轮囷元王逢篱落缘云瓠子肥眀僧道衍嫩瓠肥白才燖豝别录増国语诸侯伐秦及泾莫济叔向见叔孙穆子穆子曰豹之业及匏有苦叶矣不知其他叔向退召舟虞与司马曰夫苦匏不材与人共济而已是行也鲁人以莒子先济诸侯从之蜀志张裔传裔为益州太守雍闿曰张府君如瓠壶外虽泽而内实麤唐书礼乐志有葫芦笙箫博物志庭州防水以金银铁器盛之皆漏唯瓠叶不漏酉阳杂俎瓠牛践苗则子苦尔雅翼天之匏瓜星一名天鸡在河鼓东曹植洛神赋叹匏瓜之无匹兮咏牵牛之独处阮瑀止欲赋曰伤匏瓜之无偶悲织女之独勤则古称匏瓜皆谓星尔原种植葫芦冬瓜茄瓠瓠子黄瓜菜瓜俱宜天晴日中下种每晨以清粪水浇之二月下旬栽则五月中旬结实若三月种则太迟矣种法正月预以粪和灰土实填作一坑土发过热筛过以盆盛土种诸子常洒水日晒暖夜收暖处生甲时分种于肥地常以清粪水灌浇上用低栅盖之待长帯土移栽俟引蔓结子子外之条掐去之凡留子初生二三子不佳取第四五者留之每科留三枚即足余旋食之种大葫芦正月中掘地作坑深数尺或至一丈填实油蔴菉荳烂草叶一层粪土一层如此数重向上一尺余粪土填之坑方四五尺每坑只种十余颗二月下子待生长尺许防择肥好者四茎每两茎相缚着一处仍以竹刀刮去半邉以物纒住以牛粪黄泥封之一如接树法裹待生做处只留一头取此两茎亦如前法四根合作一根长大只留一根待结葫芦只拣取两个周正好大者余俱去之依此葫芦极大每个可盛一石长颈葫芦如前法如欲将长头打结待葫芦生成趁嫩时将其根下土挖去一边却轻擘开根头挜入巴豆肉一粒在根里仍将土罨其根俟二三日通根藤叶俱輭敝欲死却任意将葫芦结成或绦环等式仍取去根中巴豆照旧培浇过数日复鲜如故俟老收之増物类相感志葫芦照水种自正原制用崔豹古今注匏瓠也壶卢瓠之无柄者也瓠有柄者悬瓠可以为笙曲沃者尤善秋乃可用之则漆其里瓢亦瓠也瓠其总瓢其别也増岭表录异胡卢笙交趾人多取无柄之瓠割而为笙上安十三簧吹之音韵清响雅合律吕记事珠唐世风俗贵重葫芦酱桃花醋逢原记李适之酒器有瓠子巵原埤雅匏苦瓠甘酌酒冬盛则暖夏盛则寒増埤雅壶性善浮要之可以渉水南人谓之要舟尔雅翼河汾之寳有曲沃之悬匏焉良工取以为笙瀛厓胜览古俚国以葫芦为乐器原王氏农书匏之为用甚广大者可煮作素羮可和肉煮作荤羮可蜜煎作果可削条作干小者可作盒盏长柄者可作喷壶亚腰者可盛药饵苦者可治病瓠之为物也累然而生食之无穷烹餁咸宜最为佳蔬种得其法则其实硕大小之为瓠杓大之为盆盎肤瓤可以喂猪犀瓣可以灌烛举无弃材济世之功大矣农桑撮要做葫芦茄干茄削片葫芦匏子削条晒干收依做干菜法千金月令冬至日取葫芦盛葱根茎汁埋于庭中夏至发开尽为水以渍金玊银石青各三分自消曝干如饴可休粮久服神仙名曰金液浆瓠子原瓠子江南名扁蒲就地蔓生处处有之苗叶花俱如葫芦结子长一二尺夏熟亦有短者麤如人肘中有瓤两头相似味淡可煮食不可生噉夏月为日用常食至秋则尽不堪久留性冷无毒除烦止渇治心热利水道调心肺治石淋吐蛔虫压丹石毒茄子原茄子一名落苏酉阳杂俎云钱王有子跛足以声相近故唿落苏一名小菰见晋书先蚕仪注一名昆仑瓜见大业拾遗录云改唿茄子为昆仑紫瓜清异录云人间但名昆味有紫青白三种老则黄如金来自暹罗紫者又名紫膨脝说本黄庭坚白者又名银茄又一种白者名渤海茄形圆有蔕有蕚大者如瓯又一种白花青色稍扁一种白而扁谓之番茄此物宜水勤浇多粪则味鲜嫩自小至大生熟皆可食又可晒干冬月用如地少水者生食之刺人防一种水茄形稍长亦有紫青白三色根细末大甘而多津可止渇此种尤不可缺水与粪此数种在在有之味甘寒丹溪谓茄属土甘而降火茎麤如指紫黑有刺叶如蜀葵叶亦紫黑有刺开花时摘其叶布通衢规以灰令人物践踏之则子繁俗名嫁茄熟者食之厚肠胃火炙食之甚羙北方以为常食南人不敢生食云动气发疮及痼痰患冷气人忌用秋后茄发眼疾増本草株髙三四尺叶大如掌自夏至秋开紫花五瓣相连五棱如缕黄蘂绿蔕蔕包其茄茄中有瓤瓤中有子子如脂麻有如栝楼者有长四五寸者彚考増南史蔡樽传樽为吴兴太守不饮郡井斋前自种白苋紫茄以为常饵诏褒其清岭表录异交岭茄树经冬不凋有二三年渐成大树者其实如瓜也拾遗记淇漳之鳢脯以青茄原水经注石头对西蔡浦长百里上有大荻浦下有茄子浦酉阳杂俎有新罗种色稍白形如鸡卵西眀寺僧造院中有其种増酉阳杂俎茄子本莲茎名革遐反今唿茄未知所自成式因就节下食有茄子数蔕偶问张周封故事张云一名落苏事具本草岭南茄子宿根成树高五六尺姚向曽为南选使亲见之真腊风土记蔬菜有葱芥韭茄瓜西瓜王瓜瓜茄正月间即有之茄树有经数年不除者容斋随笔浙西常茄皆皮紫其白者为水茄江西常茄皆皮白其紫为水茄亦一异也集藻颂原宋张舜民茄子颂身累百赘颈附千疣采之不勤茹之颇柔五言律诗増明董其昌咏紫茄五首何物昆仑种曽经御苑题似葵能卫足非李亦成蹊落实寻常味攀条径寸低玉盘如可荐宁复怅云泥欲辨嘉蔬种应同藿食人累垂贪结子低矮巧藏身被垅千苞赤连畦万颗匀清斋频撷取老圃未生嗔纂纂称天茁芊芊见土毛知非丰嵗寳聊佐腐儒饕落处宁为瓠投来颇似桃米家圗矮树怪尔矗云高卑栖性所便尺五即为天每带胭脂色来登玳瑁筵江莼下豉羙蒟酱庖鲜能误青鞋客忙趋过邵田不敢怨无诗秋当咏菊时封闗丸可弄覆餗印何累槐国分阴近僬侥假盖迟谁知谦吉意更好助观颐五言絶句増眀吴寛题画茄种茄粪壤中地力亦易竭厥状虽不同难将味分别七言絶句原宋黄庭坚谢杨履道送银茄四首藜藿盘中生精神珍蔬长蔕色胜银朝来盐醯饱滋味已觉瓜瓠谩轮囷君家水茄白银色殊胜埧里紫彭亨蜀人生疎不下着君与北人俱眼眀白金作颗非椎成中有万粟嚼轻氷戎州夏畦少蔬供感君来饭在家僧畦丁收尽垂露实叶底犹藏十二三待得银包已成谷更当乞种过江南増郑安晓青紫皮肤类宰官光圎头脑作僧看如何缁俗偏同嗜入口原来总一般元钱选题秋茄圗忆昔毘山爱写生瓜茄任我笔纵横自怜老去翻成拙学圃今犹学不成眀陈宪章荅送茄瓜两头肥绿压肩斜五月江园始送瓜童子近前与翁语小篮瓜底是新茄同将形色委人间窃比髙松一鹤闲口腹累人都未免茄瓜篮里又诗还诗散句増梁沈约紫茄纷烂熳唐栁宗元珍蔬折五茄元方囘茄藤宜硬地宋张耒映叶乳茄浓黛抹别录増白獭髄赵希仓倅绍兴日令庖人造燥子茄子欲书判食单问防吏茄字吏曰草头下着加即援笔书草下用家字乃蒙字郡人目曰燥子蒙原种植二月下子须肥熟地常浇灌之俟四五叶帯土移栽相离尺许根宜筑实虗则风入难活区土不宜有浮土恐雨溅泥汚叶则萎而不茂宜天晴栽锄治培壅功不可缺王氏农书茄视他菜最耐久供膳之余糟盐豉醋无所不宜须广种之务本新书茄开花斟酌窠数削去枝叶再长晚茄老圃常谈种茄二十科粪壅得所可供一人食増种树书种茄子时初见根处擘开纳硫黄一星以泥培之结子倍多其大如盏味甘而益人茄着五叶因雨栽之原收种九月黄熟时摘取擘四瓣或六瓣晒极干悬之房内或向阳处勿浥湿临种时水泡取子淘浄去其浮者制用糖醋茄新嫩茄切三角沸汤煠过麤布包压干盐醋腌一宿晒干姜陈皮莳萝茴香紫苏为末拌匀煎滚糖醋浇晒干收贮用时以汤泡过香油煠用糟茄天晴日停午摘嫩茄去蔕用沸汤焯过冷以软帛拭干每十觔用盐二十两飞过白矾末秤一两酒糟十觔拌匀入坛泥封久而茄色愈黄透不黑食香茄切小块每觔用盐四两以食香同茄拌匀腌一二日控干日晒晩复入卤水如此三五次收贮酱茄九月间将好嫩茄去蔕酌量用盐腌五日去水别用市酱腌五七日其水尽去揩干晒一日方可入好酱内蒜茄深秋摘下茄去蔕揩净用常醋一椀水一椀合煎微沸将茄煠过控干捣蒜并盐和冷定醋水拌匀纳磁坛蝙蝠茄嫩茄切四瓣滚汤煮将熟搨好酱上俟稍咸取出加椒末麻油入笼蒸香笼内托以厚麪饼盛油芥末茄嫩茄切条不洗晒干多着油锅内加盐炒熟入磁盆内摊冷用干芥末拌和磁礶收烧茄干锅内每油三两摆去蔕茄十个盆盖烧软如泥入盐酱料物麻杏泥拌入蒜尤佳鹌鹑茄嫩者切细缕焯过控干以盐酱椒莳茴橘杏甘草红豆研细末拌晒蒸收用时以汤泡蘸香油煠用茄大切三片小二片用河水浸半时捞入锅内加盐用水煮一滚取出晒至晚仍入原汤再煮一滚留锅内眀早后煮一滚再晒至晚如前再煮以汤尽为度晒至极干入坛内收増物类相感志茄子以炉灰藏之可至四五月灵苑方肠风下血用经霜茄连蔕烧存性为末每日空心温酒服二钱圗经本草腰脚风血积冷筋急拘挛疼痛者取茄子五十觔切洗以水五斗煮取浓汁滤去滓更入小铛中煎至一升以来即入生粟粉同煎令稀稠得所取出捜和更入麝香朱砂末同丸如梧子大每日用秫米酒送下三十丸近暮再服一月乃瘥附录苦茄増本草陈藏器曰苦茄野生岭南树小有刺子涂痈肿根亦可作汤浴主治瘴气缅茄原滇南杂记缅茄出缅甸大而色紫蔕圎整蜡色者佳今防城絶不可得多以小者于蔕上刻人物鸟兽之形殊杀风景过滇中者多市之而滇中人亦以此赠逺集藻五言絶句増宋刘子翚缅甸实如瓜垂金粲秋色谁刻紫琼瑶玲珑投逺客土菌増尔雅中馗菌注地蕈也似盖今江东名为土菌亦曰馗厨可啖本草李时珍曰中馗神名又槌名也此菌若繖其状如槌及中馗之帽故以名之土菌一名杜蕈一名地蕈一名菰子一名地鸡一名獐头气味甘寒陈藏器曰地生者为菌木生者为檽江东人唿为蕈凡菌从地中出者皆主疮疥牛粪上黑菌尤佳若烧灰地上经秋雨生菌重台者名仙人帽大主血病菌冬春无毒夏秋有毒有蛇虫从下过也夜中有光者欲烂无虫者煮之不熟者煮讫照人无影者上有毛下无纹者仰卷赤色者并有毒孟诜曰菌子槐树上者良野田中者有毒汪颕曰凡煮菌投以姜屑饭粒若色黒者杀人否则无毒又鬼盖丛生垣墙下旦生暮死一名地盖一名朝生即今鬼繖一名鬼屋地芩生腐木积草处大雨生盖黄白色四月采之鬼笔生粪秽处头如笔紫色名朝生暮落花陈仁玉菌谱合蕈生韦羌山寒极雪收春气欲动土松芽活此菌也菌质外褐色肌理玉洁芳芗韵味一发釜鬵闻百歩外盖菌多种例柔羙皆无香独合蕈香与味称合蕈始名旧傅昔尝上进标以台蕈上遥见误读因承误云孟溪山中亦同时产惟蕈柄髙无香气土人以是别于韦焉稠膏蕈生孟溪山秋中霏雨零露浸酿山膏木腴防为菌花戢戢多生山絶顶髙树杪初如蕊珠圆莹类轻酥滴乳浅黄白色味尤甘胜已乃伞张大防掌味顿渝矣春时亦间生不能多稠膏得名土人谓稠木膏液所生耳合蕈他邦犹或有之此菌独此山所产故尤可贵煮法当徐下鼎沈伺涫沸漉起谨勿挠挠则涎腥不可食性参和众味而特全于酒烹齐既调温厚滑甘或欲致逺则复汤蒸熟贮之瓶罂然其味去出山逺也栗殻蕈寒气至稠膏将尽栗殻色者则其续也松蕈生松阴采无时竹蕈生竹根味极甘麦蕈多生溪邉沙壤松土中俗名麦丹蕈未详味殊羙絶类北方摩姑玉蕈生山中初寒时色洁晳可爱故名玉然作羮微韧俗名寒蒲蕈黄蕈丛生山中栀郁黄色俗名黄纉又有名黄防者性峭硬有味紫蕈頳紫色亦山中产俗名紫富蕈品为下四季蕈生林木中味甘而肌理麤峭不入品鵞膏蕈生高山状类鵞子久乃繖开味殊甘滑不谢稠膏然与杜蕈相乱杜蕈者生土中俗言毒蜇气所成食之杀人甚羙有恶宜在所黜凡中其毒者必笑解之宜以苦茗杂白矾匀新水并咽之无不立愈潘之恒广菌谱杉菌出宜州生积年杉木上状若菌采无时皁角蕈生皁树上不可食香蕈香蕈生桐栁枳椇木上紫色者名香蕈字从草从覃覃延也蕈味隽永有覃延之意天花蕈即天花菜出五台山形如松花而大于斗香气如蕈白色食之甚羙蔴菰蕈出东淮北山间埋桑楮本于土中浇以米泔待菰生采之长二三寸本小末大白色柔软其中空虗状如未开玉簮花俗名鸡足蔴菰谓其味状相似也一种状如羊肚有蜂窠眼者名羊肚菜鸡防蕈出云南生沙地间丁蕈也髙脚繖头土人采烘以充方物按通雅作鸡堫云南志谓之鸡葼鸡以形言葼者飞而敛足之貌说本杨慎或作蚁防以其产处下皆蚁穴贵州志云下有蚁若蜂房状又名蚁夺雷蕈出广西横州遇雷过即生须疾采之稍迟则腐或老不堪用矣作羮甚羙亦如鸡防之属其价并珍舵菜即海舶舵上所生菌也亦不多得竹蓐即竹菰也草更生曰蓐得溽湿之气而成本草作竹肉因其味也生慈竹林夏月逢雨滴汁着地涌出如鹿角白色者可食生苦竹枝上如鸡子如肉脔者有大毒又曰竹菰生朽竹根节上状如木耳或红白色酉阳杂俎云江淮有竹肉大如弹丸味如白鸡即此物也惟苦竹生者有毒雚菌雚当作萑乃芦苇之属读如桓若音观乃鸟名或以为鹳屎所化非也今渤海芦苇泽中咸卤地往往有之其菌色白轻虚表里相似与众菌不同出沧洲秋雨以时乃有之若天旱久霖即稀日干者良彚考増庄子乐出虗蒸成菌列子朽壤之上有菌芝者生于朝死于晦吕氏春秋和之羙者越骆之菌潜夫论中堂生负苞山野生兰芷负苞朽木菌也博物志江南诸山郡中大树断倒者经春夏生菌谓之椹食之有味而忽毒杀人云此物往往自有毒者或云蛇所着之枫树生者啖之令人笑而不止治之饮水浆即愈酉阳杂俎宋州莆田县破冈山武宗二年巨石上生菌大如合篑茎及盖黄白色其下浅红尽为过僧所食云羙倍诸菌开成元年春成式修竹里私第书斋前有枯紫荆数枝蠧折因伐之余尺许至三年秋枯根上生一菌大如斗下布五足顶黄白两晕绿垂裙如鵞鞴高尺余至午色变黑而死焚之气如麻香成式尝置香炉于枿台每念经门生以为善徴后览诸志怪南齐吴郡褚思庄素奉释氏眠扵渠下短柱是柟木去地四尺余有节大眀中忽有一物如芝生扵节上黄色鲜眀渐渐长数尺数日遂成千佛状面目爪指及光相衣服莫不完具如金鍱隠起摩之殊软常以春末生秋末落落时佛形如故但色褐耳至落时其家贮之箱中积五年思庄不复住其下亦无他显盛阖门夀考思庄父终九十七兄年七十健如壮年云仙杂记齐文宣帝凌虗宴取香菌以供品味有铜钉菌分丝菌清异录菌蕈有一种食之令人得干笑疾士人戏唿为笑矣乎茅亭夜话淳化中有民支氏于昭觉寺设斋寺僧市野葚有黑而斑者或黄白而赤者为斋食众僧食讫悉皆吐泻亦有死者时有医人急告之曰但掘地作坑以新汲水投坑中搅之澄清名曰地浆每服一小盏不过再三其毒即解当时甚救得人夫蕈菌之物皆是草木变化生树者曰蕈生于地者曰菌皆湿气郁蒸而生又有生于腐骸毒蛇之上者大而光眀人误以为灵芝食而死故书之以警其误墨客挥犀有菌生于朽木或粪壤上其形如瑞芝洁白可爱夜则有光可以鉴物内观日疏谢幼贞嗜菌庭中忽生一菌状如飞鸟沈子玉曰此谓禽芝以处女中单覆之则活煮而食之可数百嵗谢入取中单有隣女乞火跨之翩然飞去谢但叹恨而已五台山记山尽豫章之材居僧苦其荒塞斧斤不力在在付之一炬树故名柴木得雨之后精气怒生菌如斗壮所云天花者也牧儿得一本輙易一缣居山杂志山中雨后多生菌其一名曰蕈凡有数种惟春末最多八月虽有而不时其小者可食山人餍之而城居不多得也樵童得者负以筠笼多售扵枫桥市郭人争买之与珍异等以其非植而有故也荆溪疏竹茹蕈也小如钱赤如丹砂生以二月山中所在有之不独竹下风味极佳当为伊蒲第一集藻序増宋陈仁玉菌谱序芝菌皆气茁也灵华三秀称瑞尚矣朝菌晦朔庄生讪之至若俦其食品古则未闻自商山茹芝而五台天花亦甲羣彚仙居界台栝丛山峻防仙灵所宫爰产异菌林居岩栖者左右芼之固藜苋之至腴莼葵之上瑞比或以羞王公登玉食自有此山即有此菌未有此遇也遇不遇无与菌事繄欲尽菌性而防其用第其品作菌谱文赋散句増汉张衡思赋咀石菌之流英魏嵇康荅难养生论金丹石菌周庾信小园赋连珠细菌长柄寒匏七言古诗増宋杨万里蕈子空山一雨山熘急漂流桂子松花汁土膏松暖都渗入蒸出蕈花团戢戢戴穿落叶忽起立拨开落叶百数十蜡面黄紫光欲湿酥茎娇脆手轻拾色如鵞掌味如蜜滑似莼丝无涩伞不如笠钉胜笠香留齿牙麝莫及菘羔楮鸡避席揖餐玉茹芝当却粒作羮不可疎一日作腊仍堪贮盈笈金朱弁谢崔致君饷天花三年北馔饱羶荤佳蔬颇忆南州味地菜方为九夏珍天花忽从五台至崔侯胸中散千卷金瓯名相传云裔爱山亦如谢康乐得此防归岂容易应怜使馆乆寂寥分饷眀眀见深意堆盘初见瑶草瘦鸣齿稍觉琼枝脆树鸡湿烂惭叩门桑蛾青黄漫趋市赤城菌子立万钉今日因君不知贵乖龙耳仅免一割沙门业已通三世偃戈息民未有术虽复加餐祗増媿云山去此纵不逺口腹何容更相累报君此诗永为好捧腹一笑万事置眀史迁菌子诗追和杨廷秀韵松花冈头雷雨急坡陀流膏渍香汁新泥日蒸气深入穿苔破藓钉戢戢如盖如芝万玉立紫黄百余红间十燕支微匀滑更湿顷筐盛之行且拾天随杞菊漫苦涩采归芼之脱巾笠桑蛾楮鸡皆不及嫫姑天花当拱揖盐豉作羮炊玉粒先生饱饭踏晓日更遣樵青行负笈五言律诗増元许有壬沙菌牛羊膏润足物产借英华帐脚骈遮地钉头怒戴沙斋厨供玉食毳索出氊车莫作垂涎想家园有莫邪七言律诗増宋苏轼与参寥师行园中得黄耳蕈遣化何时取众香法筵斋钵久凄凉寒蔬病甲谁能采落叶空畦半已荒老楮忽生黄耳菌故人兼致白芽姜萧然放筯东南去又入春山笋蕨乡五言絶句増宋朱子紫蕈谁将紫芝苗种此槎上土便学商山翁风餐谢肥羜白蕈闻说阆风苑琼田产玉芝不收云表露烹瀹讵相宜七言絶句御制天花灵山过雨万松青朶朶缃云摘翠屏玉笈重缄敇飞骑先调六膳进慈宁増眀杨慎沐五华送鸡防海上天风吹玉芝樵童睡熟不曽知仙人住近华阳洞分得琼英一两枝诗散句増宋汪藻戢戢寸玉嫩累累万钉繁中涵烟霞气外絶沙土防下筯极隽永加餐亦平温程俱惊雷发蒸菌自可当夏鳖蘓轼笋如玉筯葚如簮强饮且为山作主黄庭坚惊雷菌子出万钉白鵞折掌鳖解甲僧北磵香风薫陶紫芝秀陆地挺特荷钱圆唐王维顾乏钉头菌刘禹锡桥柱黏黄菌张籍扫窓秋菌落朱庆余深篱藏白菌皮日休颓檐倒菌黄宋范成大栁菌黏枝住唐元稹菌生香案正当衙韦庄防处篱悬白菌肥宋王安石湿湿岭云生竹菌陆防黄耳蕈生斋钵富方岳雷树生钉肥胜肉元马祖常九秋雷隠菌收钉别录増三余赘笔蕈生皆阴湿地风味殊羙然间有毒食之往往杀人近传一法煮时和灯心草或以银簮淬之若灯心草与簮色黑即有毒弃之勿食野品用朽桑木樟木楠木截成一尺长叚腊月扫烂叶择肥阴地和木埋于深畦如种菜法春月用米泔水浇灌不时菌出逐日灌以三次即大如拳采同素菜炒食作脯俱羙木上生者不伤人木耳増本草木耳一名木檽一名木菌一名木防一名树鸡一名木蛾曰耳曰蛾象形也曰檽以软湿者佳也曰鸡曰防因味似也南楚人谓鸡为防曰菌犹蜠也亦象形也蜠乃贝子之名或曰地生为菌木生为蛾生朽木之上无枝叶乃湿热余气所生其良毒亦随木性今货者亦多杂木惟桑栁楮榆之耳为多桑耳一名桑檽一名桑蛾一名桑鸡一名桑黄一名桑臣一名桑上寄生桑檽以下皆软耳之名桑黄以下皆硬菰之名槐耳一名槐檽一名槐菌一名槐鸡一名赤鸡一名槐蛾此槐树上菌也当取坚如桑耳者煮浆粥安槐木上草覆之即生蕈榆耳八月采之令人不饥按藜床沈余云榆肉榆蕈也腴脆无比大者数斤即指此种柘耳一名柘黄杨栌耳出南山集藻五言絶句増宋朱子木耳蔬肠久自安异味非所夸树耳黑垂登盘今亦乍诗散句増宋汪藻溪边卧枯栁雨余忽生耳别录増齐民要术作木耳菹法取枣桑榆栁树边生尤輭湿者煮五沸去腥汁出置冷水中净洮又着酢浆水中洗出细缕切讫胡荽葱白下豉汁浆清及酢调和适口下姜椒末甚滑羙附录石耳増本草石耳一名灵芝生天台四眀河南宣州黄山巴西边徼诸山石崖土逺望如烟庐山亦有之状如地耳山僧采曝餽逺洗去沙土作茹胜于木耳集藻七言古诗増宋黄庭坚荅永新宗令寄石耳饥欲食首山薇渇欲饮颍川水嘉禾令尹清如氷寄我南山石上耳筠笼动浮烟雨姿瀹汤磨沙光陆离竹粉饵相发挥芥姜作辛和味宜公庭退食饱下筯杞菊避席遗萍虀鴈门天花不复忆况及桑鵞与楮鸡小人藜羮亦易足嘉蔬遣饷荷眷私吾闻石耳之生常在苍崖之絶壁苔衣石腴风日炙扪萝挽葛探万仞侧足委骨豺虎宅佩刀买犊劒买牛作民父母今得职闵仲叔不以口腹累安邑我其敢用鲑菜烦嘉禾愿公不复甘此鼎免使射利登嵳峩附録地耳増本草地耳一名地踏菰亦石耳之属生于地者状如木耳春夏生雨中雨后亟采之见日即不堪味甘寒无毒主眀目益气野菜谱地踏菜一名地耳雨后采熟食见日则枯没化为水嘉树菜増吕氏春秋余瞀之南南极之崖有菜其名曰嘉树其色若碧鸡菜増广州记生岭南似艾二月生苗宜鸡羮食之故名味辛温无毒温中益气优殿増南方草木状合浦有菜名优殿以豆酱汁茹食之甚香美可食葙増广志葙根以为菹香辛买菜増吴志孙皓传天纪三年有买菜生工人吴平家高四尺厚三分如枇杷形上广尺八寸下茎广五寸两边生菜绿色东观按图名买菜作平虑草遂以平为平虑郎専蹄菜増吴书赵咨使魏魏人曰闻江东有専蹄菜作若为食咨曰当得仓鲦以作羮芸薇増拾遗记咸宁四年立芳蔬园于金墉城东多种异菜有菜名曰芸薇类有三种紫色者最繁味辛其根烂熳春夏叶宻秋蘂冬馥其实若珠五色随时而盛一名芸芝其色紫为上蔬其味辛色黄为中蔬其味甘色青者为下蔬其味醎常以三蔬充御膳其叶可借饮食以供宗庙祭祀亦止人饥渇宫人采帯其茎叶香气歴日不歇冬风菜増广州记冬风菜陆生宜配肉作羮谷菜増字林谷菜生水中荶菜増齐民要术荶菜似蒜生水中菹菜増齐民要术菹菜紫色有藤菜増齐民要术菜叶似竹生水旁菜増齐民要术繤菜似蕨藒菜増齐民要术藒菜似蕨生水中葟菜増齐民要术葟菜似蒜生水邉蓶菜増齐民要术蓶菜似乌韭而黄防菜増齐民要术防菜生水中大叶羞菜増异物志安南有羞菜蔓生水上甘羙可食人过池中以手指曰尔羞否即时憔悴待其人去渐青如初佛土菜増唐书西域传贞观二十一年有健达王献佛土菜茎五叶赤华紫须孟娘菜増酉阳杂俎江淮有孟娘菜益肉食真珠菜増益部方物畧记真珠菜戎泸等州有之生水中石上翠缕纎曼首贯珠蜀人以蜜熬食之或以醯煮可致数千里不壊也黄山志真珠菜藤本蔓生暮春发芽每芽端缀一二蘂圆白如珠叶脆绿如茶连蘂叶腊之香甘鲜滑他蔬让羙集藻賛増宋宋祁真珠菜賛植根水中端若串珠皿而瀹之可以代蔬雪里蕻増野菜笺四眀有菜名雪里蕻雪深诸菜冻损此菜独青白鼓钉増野菜谱白鼓钉一名蒲公英一名耩耨草一名金簮草一名黄花地丁四时皆有惟极寒天小而可用采之熟食翦刀股増野菜谱翦刀股春采生食兼可作虀猪殃殃増野菜谱猪殃殃猪食之则病故名春采熟食丝荞荞増野菜谱丝荞荞二三月采熟食四月结角不用牛塘利増野菜谱牛塘利二三月采熟食亦可作虀浮蔷増野菜谱浮蔷入夏生水中六七月采生熟皆可食水菜増野菜谱水菜秋生水田状类白菜熟食看麦娘増野菜谱看麦娘随麦生陇上因名春采可熟食狗脚迹増野菜谱狗脚迹生霜降时叶如狗印故名熟食破破衲増野菜谱破破衲腊月便生正二月采熟食三月老不堪用燕子不来香増野菜谱燕子不来香早春采可熟食燕来时则腥不堪食故名猢狲脚迹増野菜谱猢狲脚迹以形似名三月采之熟食眼子菜増野菜谱眼子菜六七月采生水泽中青叶背紫色茎柔滑而细长可数尺熟食猫耳朶増野菜谱猫耳朶正二月采捣烂和粉麪作饼蒸食之籓篱头増野菜谱籓篱头腊月采熟食入春不宜用鴈肠子増野菜谱二月生如豆牙菜熟食之生亦可食野篱落増野菜谱野篱落正二月采头汤焯过可食羊耳秃増野菜谱羊耳秃二三月采熟食黄花菜増野菜谱黄花菜一名黄瓜菜正二月采熟食油灼灼増野菜谱油灼灼生水边叶光泽生熟皆可食又可作干菜食灯蛾儿増野菜谱灯蛾儿二月采熟食芽儿拳増野菜谱芽儿拳正二月采熟食板荞荞増野菜谱板荞荞正二月和根采之炊食三四月结角不堪用天藕儿増野菜谱天藕儿根如藕而小熟食稭叶不可食老鹳筋増野菜谱老鹳筋二月采之熟食亦可作虀鵞观草増野菜谱鵞观草正二月如麦青炊食牛尾瘟増野菜谱牛尾瘟牛食之则病生深水中叶如髪茎如藻冬月和鱼煮食夏秋亦可食之兔丝根与药谱丝名同物异増野菜谱丝根一名丝苗春采苗叶秋冬采根蒸食味甘多食令人晕草鞋片増野菜谱草鞋片二三月采熟食抓抓儿増野菜谱抓抓儿秋深采之日干和谷煮食如粉清香可爱雀舌草増野菜谱雀舌草以形似得名初生时采熟食罗汉菜増一统志罗汉菜出江西南昌府西山叶如豆苗因灵观尊者自西山持至故名湖广蕲州二角山亦有之旧传有异僧所种若杂荤物即无味根子菜増一统志根子菜根似蔓青而大似萝卜俗唿根子菜他处皆无惟湖广安陆县有之龙芽菜増盛京志龙芽菜有二种树龙芽叶似椿而大采其初生者可食有地龙芽叶亦相似杏叶菜増盛京志杏叶菜叶似杏山蔬之可食者歪脖菜増盛京志歪脖菜似杏叶菜而大叶圆其梗至顶稍弯故名亦山蔬之羙者龙巅菜増峩睂山志龙巅菜似椿树头有刺似白芥菜满山自生九老洞者尤佳髙河菜増云南志高河菜出大理府苍山高河中茎红叶绿味甚辛辣五六月采之若髙声则云雾骤起风雨卒至盖髙河乃龙湫也莲花菜増云南志莲花菜出大理府洱河东上沧湖相传诏时观音大士化箭镞所成御定佩文斋广羣芳谱卷十七子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷十八茶谱茶一原茶鹤山集云茶之始其字为荼玉篇云荼除加切一名槚一名茗一名荈尔雅云槚苦荼注云早采者为茶晚取者为茗一名荈蜀人名之苦荼一名蔎方言云蜀西南人谓荼曰蔎树如芦叶如栀子花如白蔷薇而黄心清香隐然实如栟榈蔕如丁香根如胡桃有髙一尺者有二尺者有数丈者有两人合抱者出巴山峡川有建州大小龙团始于丁谓成于蔡君谟宋太平兴国二年始造龙鳯茶龙鳯茶饼上饰以龙鳯纹也供御者以金装成咸平中丁为福建漕监造御茶进龙鳯团庆厯中蔡端眀为漕始造小龙团茶欧阳永叔闻之曰君谟士人也何至作此事自后熈宁末有防下建州制蜜云龙一品尤为竒絶蜀州雀舌鸟嘴麦颗盖嫩芽所造似之又有片甲者早春黄芽叶相抱如片甲也蝉翼叶輭薄如蝉翼也洪州鹤岭茶其味极妙蜀之雅州山顶有露芽谷芽皆云火前者言采造于禁火之前也火后者次之一云雅州顶茶其生最晚在春夏之交常有云雾覆其上若有神物防持之又有五花茶者其片作五出花云脚出袁州界桥其名甚着不若湖州之研膏紫笋烹之有緑脚垂下又紫笋者其色紫而似笋唐徳宗每赐同昌公主馔其茶有緑花紫英之号草茶盛于两浙日注第一自景祐以来洪州双井白芽制作尤精逺在日注之上遂为草茶第一宜兴防湖出含膏宣城县有丫山形如小方饼横铺茗芽产其上其山东为朝日所烛号曰阳坡其茶最胜太守荐之京洛人士题曰丫山阳坡横文茶一名瑞草魁又有建州北苑先春洪州西山白露安吉州顾渚紫笋常州宜兴紫笋阳羡春池阳鳯岭睦州鸠坑劒南石花露鋑芽籛芽南康云居峡州小江园碧涧眀月芳蘂茱萸东川神泉小团昌眀兽目福州方山露芽夔州香山江陵楠木湖南衡蕲州蕲门团黄夀州霍山黄芽六安州小岘春皆茶之极品玉垒关外寳唐山有茶树产悬崖笋长三寸五寸方有一叶两叶太和山骞林茶初泡极苦涩至三四泡清香特异人以为茶寳涪州出三般茶最上宾化制于早春其次白马最下涪陵收茶在四月嫩则益人粗则损人真者用箬烟熏过气味尤佳増茶经茶之出山南以峡州上峡州生逺安宜都夷陵三县山谷襄州荆州次襄州生南鄣县山谷荆州生江陵县山谷衡州下生衡山茶陵二县山谷金州梁州又下金州生西城安康二县山谷梁州生襄城金牛二县山谷淮南以光州上生光山县黄头港者与峡州同义阳郡舒州次生义阳县钟山者与襄州同舒州生太湖县潜山者与荆州同寿州下盛唐县生霍山者与衡山同也蕲州黄州又下蕲州生黄梅县山谷黄州生麻城县山谷并与荆州梁州同也浙西以湖州上湖州生长兴县顾渚山谷与峡州光州同生山桑儒师二寺白茅山悬脚岭与襄州荆南义阳郡同生鳯亭山伏翼阁飞云曲水二寺啄木岭与夀州常州同生安吉武康二县山谷与金州梁州同常州次常州义兴县生君山悬脚岭北峯下与荆州义阳郡同生圈岭善权寺石亭山与舒州同宣州杭州睦州歙州下宣州生宣城县雅山与蕲州同太平县生上睦临睦与黄州同杭州临安于潜二县生天目山与舒州同钱塘生天竺灵隐二寺睦州生桐庐县山谷歙州生婺源山谷与衡州同润州苏州又下润州江宁县生傲山苏州长洲县生洞庭山与金州梁州蕲州同劒南以彭州上生九陇县马鞍山至徳寺棚口与襄州同緜州蜀州次緜州龙安县生松岭关与荆州同其西昌昌眀神泉县西山者并佳有过松岭者不堪采蜀州青城县生丈人山与緜州同青城有散茶木茶卬州次雅州泸州下雅州百丈山名山泸州泸川者与金州同也睂州汉州又下睂州丹挍县生铁山者汉州緜竹县生竹山者与润州同浙东以越州上余姚县生瀑布泉岭曰仙茗大者殊异小者与襄县同眀州婺州次眀州鄞县生榆荚村婺州东阳县生东目山与荆州同台州下台州曹县生赤城者与歙州同黔中生恩州播州费州夷州江南生鄂州袁州吉州岭南生福州建州韶州象州福州生闽方山山隂县也茶谱卬州有火井思安建州有先春龙焙渠江有薄片巴东有真香福州有柏岩常之阳羡婺之举岩丫山之阳坡龙安之骑火黔阳之都濡泸州之纳溪梅岭之数者其名皆着大观茶论白茶自为一种与常茶不同其条敷阐其叶莹薄崖林之间偶然生出非人力所可致有者不过四五家生者不过一二株所造止于二三銙而已芽英不多尤难蒸焙汤火一失则已变而为常品湏制造精微运度得宜则表里昭彻如玉之在璞它无与伦也东溪试茶録白叶茶民间大重出于近岁园焙时有之地不以山川逺近发不以社之先后芽叶如纸民间以为茶瑞柑叶茶树髙丈余径头七八寸叶厚而圎状类柑橘之叶其芽发即肥乳长二寸许为食茶之上品早茶亦类柑叶发常先春民间采制为试焙者也细叶茶叶比柑叶细薄树髙五六尺芽短而不乳今生沙溪山中盖土薄而不茂也稽茶叶细而厚密芽晚而青黄晚茶盖稽茶之类发比诸茶晚生于社后丛茶亦曰蘖茶丛生髙不数尺一岁之间发者数四贫民取以为利宣和北苑贡茶録南唐采茶北苑初造硏膏继造蜡面既又制其佳者号曰京铤太平兴国初特置龙鳯模造团茶又一种茶丛生石崖枝叶尤茂至道初造之别号石乳又一号的乳又一种号白乳庆厯中蔡君谟创小龙团元丰间造密云龙绍圣间改为瑞云翔龙至大观初白茶遂为第一既又制三色细茶及试新銙贡新銙凡茶芽数品最上曰小芽如雀舌鹰爪号芽茶次曰拣芽一芽带一叶号一鎗一旗次曰中芽一芽带两叶号一鎗两旗宣和庚子始创银线水芽将已拣熟芽再剔去取其心一缕用珍器贮清泉渍之光眀莹洁若银线以制方寸新銙有小龙蜿蜒其上号龙团胜雪白茶胜雪以次厥名实繁今列于左贡新銙试新銙白茶龙团胜雪御苑玉芽万夀龙芽上林第一乙夜清供承平雅玩龙鳯英华玉除清赏启沃承恩雪英云叶蜀葵金钱玉华寸金无比夀芽万春银叶宜年寳玉玉清庆云无疆夀龙玉叶长春瑞云翔龙长夀玉圭兴国岩銙香口焙銙上品拣芽新收拣芽太平嘉瑞龙苑报春南山应瑞兴国岩拣芽兴国岩小龙兴国岩小鳯以上号细色拣芽小龙小鳯大龙大鳯以上号粗色又有琼林毓料浴雪呈祥壑源供季篚推先价倍南金旸谷先春夀岩却胜延平石乳清白可鉴风韵甚髙凡十色文献通考凡茶有二类曰片曰散片茶蒸造实桊模中串之惟建劒则既蒸而研编竹为格置焙室中最为精洁其名有龙鳯石乳的乳白乳头金蜡面头骨次骨末骨麤骨山挺十二等龙鳯皆团片石乳头乳皆狭片名曰京的乳亦有濶片者乳以下皆濶片余州片茶有进寳防胜宝山两府出兴国军仙芝嫩蘂福合禄合运合庆合指合出饶池州泥片出防州緑英金片出袁州玉津出临江军灵川福州先春早春华英来泉胜金出歙州独行灵草緑芽片金金茗出潭州大拓枕出江陵大小巴陵开胜开卷小卷生黄翎毛出岳州防上緑芽大小方出岳辰澧州东首浅山薄侧出光州总二十六名散茶有太湖龙溪次号末号出淮南岳麓草子杨树雨前雨后出荆湖清口出归州茗子出江南总十一名茶笺天池青翠芳馨可称仙品阳羡俗名罗岕浙之长兴者佳荆溪稍下细者其价两倍天池六安品亦精入药最效龙井不过十数亩外此有茶皆不及天目为天池龙井之次地志云山中寒气早严茶之萌芽较晚原七修彚藁洪武二十四年诏天下产茶之地岁有定额以建宁为上茶名有四探春先春次春紫笋不得碾揉为大小龙团増茶谱通考南康之云居彭州之仙崖石花建安之青鳯髓岳阳之含膏冷劒南之緑昌眀品茶要録补婺州之举崖碧貌宣城之阳坡横纹涪州之宾化建安之石崖白茶事拾遗潭州有铁色夷陵有压砖硏北杂志交趾茶如緑苔味辛名之曰登桐柏山志瀑布山一名紫凝山产大叶茶黄山志莲花庵旁就石缝养茶多轻香冷韵袭人龂腭谓之黄山云雾茶杭州府志宝云山产者名宝云茶下天竺香林洞者名香林茶上天竺白云峰者名白云茶云南志太华山在云南府西产茶色味俱似松萝名曰太华茶普洱山在车里军民宣慰司北其上产茶性温味香名曰普洱茶孟通山在湾甸州境产细茶味最胜名曰湾甸茶大理府志感通寺在苍山圣应峰麓旧名荡山又名上山有三十六院皆产茶树髙一丈性味不减阳羡名曰感通茶彚考増吴志韦曜传孙皓每飨宴无不竟日坐席无能否率以七升为限虽不悉入口皆浇灌取尽曜素饮酒不过二升皓初礼异时常为裁减或密赐茶荈以代酒唐书令狐楚传先是郑注奏建茶使王涯又议官自治园植茶人不便楚请废使如旧法从之郑注传帝问富人术注以茶对其法欲置茶官籍民圃而给其直工自撷暴则利悉之官帝始诏王涯为茶使李珏传盐铁使王播増茶税十之五以佐用度珏上疏谓率本济军兴而税茶自贞元以来有之方天下无事忽厚敛以伤国体一不可茗为人饮与盐粟同资若重税之售必髙其弊先及贫下二不可山泽之产无定数程斤论税以售多为利若价腾踊则市者稀其税几何三不可裴休传休领诸道盐铁转运使立税茶十二法人以为便刘建锋传髙郁敎马殷收茗算募髙户置邸阁居茗号八牀主人原唐书隐逸传陆羽字鸿渐有文学嗜茶着茶经三篇言茶之原之法之具尤备天下益知饮茶矣常伯熊因羽论复广着茶之功御史大夫李季卿宣慰江南次临淮知伯熊善煮茶召之伯熊执器前季卿为再举杯至江南又有荐羽者召之羽衣野服挈具而入季卿不为礼羽愧之更着毁茶论陆嗜茶置园顾渚山下岁取茶租自判品第不喜与流俗交虽造门不见升舟设蓬席赍束茶灶笔牀钓具徃来时谓江湖散人増宋史兵志熈宁三年熙河运司以岁计不足乞以官茶博籴每茶三觔易粟一斛其利甚溥朝廷谓茶马司本以博马不可以博籴于茶马司岁额外増买川茶两倍茶朝廷别出钱二百万给之令提刑司封桩又令茶马官程之邵兼转运使由是数岁边用粗足晏子春秋婴相齐景公时食脱粟之饭炙三戈五卵茗菜而已晋中兴书陆纳为吴兴太守时卫将军谢安常欲诣纳纳兄子俶怪纳无所备不敢问之乃私蓄数十人馔安既至所设惟茶果而已俶遂陈盛馔珍差毕具及安去纳杖俶四十云汝既不能光益叔父奈何秽吾素业原世说晋王蒙好饮茶客至輙饮之士大夫甚以为苦每欲徃候蒙者必云今日有水厄増世说任瞻字育长少时有令名自过江失志既下饮问人云此为茶为茗觉人有怪色乃自申眀云向问饮为热为冷耳原广陵耆旧传晋元帝时有老姥每旦独提一器茗徃市鬻之市人竞买自旦至暮其器不减所得钱尽散路傍孤贫乞人人或异之州法曹絷之于狱至夜老姥执所鬻茗器从狱牖中飞出续搜神记桓宣武有一督将因病后虚热便能饮复茗必以一斛二斗乃饱后有客造之更进五升乃吐出一物如升大有口形质缩绉壮如牛防客乃令置盆中以斛二斗复茗浇之此物噏之都尽而腹中觉小胀又増进五升便悉混然从口中涌出既吐此物病遂瘥或问此何病答曰此病名茗瘕一名斛二瘕増续搜神记晋武帝时宣城人秦精常入武昌山采茗遇一毛人长丈余引精至山下示以丛茗而去俄而复还乃探懐中橘以遗精精怖负茗而归荆州记武陵七县通出茶最好原神异记余姚人虞洪入山采茗遇一道士牵三青牛引洪至瀑布山曰予丹丘子也闻子善具饮常思见惠山中有大茗可以相给子他日有瓯牺之余乞相遗也洪因设奠祀之后常令家人入山获大茗焉异苑剡县陈务妻少寡与二子同居好饮茶茗以宅中有古塜每饮輙先祀之二子患之曰古冢何知徒以劳意欲掘去之母苦禁而止其夜梦一人云吾止此塜三百余年卿二子恒欲见毁赖相保防又烹吾佳茗虽潜身朽壤岂忘翳桑之报及晓于庭中获钱十万似久埋者惟贯新耳増宋録新安王子鸾豫章王子尚诣昙济道人于八公山道人设茶茗子尚味之曰此甘露也何言茶茗洛阳伽蓝记王肃初入国不食羊肉及酪浆等常饭鲫鱼羮渇饮茗汁京师士子见肃一饮一斗号为漏巵经数年已后肃与髙祖殿防食羊肉酪粥甚多髙祖怪之谓肃曰羊肉何如鱼羮茗饮何如酪浆肃对曰羊者是陆产之最鱼者是水族之长所好不同并各称珍以味言之是有优劣羊比齐鲁大邦鱼比邾莒小国惟茗不中与酪作奴髙祖大笑彭城王谓肃曰卿不重齐鲁大邦而爱邾莒小国肃对曰乡曲所美不得不好王重谓曰卿眀日顾我为卿设邾莒之食亦有酪奴因此复号茗饮为酪奴时给事中刘镐慕肃之风専习茗饮彭城王谓镐曰卿不慕王侯八珍好苍头水厄海上有逐臭之夫里内有学颦之妇以卿言之即是也自是朝贵燕防虽设茗饮皆耻不复食后西丰侯萧正徳归降时元乂欲为设茗先问卿于水厄多少正徳不晓义意答曰下官虽生于水乡而立身以来未遭阳侯之难元乂与举座之客大笑焉原权纾文隋文帝微时梦神人易其脑骨自尔脑痛忽遇一僧云山中有茗草煮而饮之当愈帝服之有効繇是人竞采掇乃为之赞其畧曰穷春秋演河图不如载茗一车増括地图临遂县东一百四十里有茶溪吴兴记乌程县西二十里有温山出御荈夷陵图经黄牛荆门女观望州等山茶茗出焉永嘉图经永嘉县东三百里有白茶山淮隂图经山阳县南二十里有茶坡茶陵图经茶陵者所谓陵谷生茶茗焉坤元録辰州溆浦县西北三百五十里无射山多茶树记事珠建人谓鬬茶为茗战原唐新记唐右补阙綦母炅性不饮茶着伐茶饮序其畧曰释滞消壅一日之利暂佳瘠气耗精终身之害斯大获益则归功茶力贻患则不谓茶灾増开元天宝遗事逸人王休居太白山下日与僧道异人徃还每至冬时取溪氷敲其精莹者煮建茗共宾客饮之原蛮瓯志白乐天方斋刘禹锡正病酒禹锡乃馈菊苗虀芦菔酢换取乐天六斑茶二囊炙以醒酒觉林僧志崇收茶三等待客以惊雷荚自奉以萱草带供佛以紫茸香赴茶者以油囊盛余沥归増茶经鲍照妹令晖着香茗赋中朝故事李徳裕有亲知授舒州牧李曰到郡日天柱峰茶可惠三四角其人輙献数觔李却之眀年罢郡用意精求获数角投之赞皇阅而受之曰此茶可消酒肉毒乃命烹一瓯沃于肉食以银合闭之诘旦开视其肉已化为水矣众服其广识国史补常鲁公使西畨烹茶帐中赞普问曰此为何物鲁公曰涤烦疗渇所谓茶也赞普曰我此亦有遂命出之以指曰此夀州者此舒州者此顾渚者此蕲门者此昌眀者此灉湖者巩县陶者多为甆偶人号陆鸿渐买数十茶器得一鸿渐市人沽茗不利輙灌注之原南部新书胡生者以钉铰为业居近白苹洲傍有古坟每茶饮必奠酹之忽梦一人谓曰吾姓栁平生善为诗而嗜茶感子苦茗之惠无以为报欲教子以诗胡生辞以不能栁强之曰但率子意为之当有致矣生后遂工诗时人谓之胡钉铰诗増南部新书大中三年东都进一僧年一百三十嵗宣宗问服何药致然对曰臣少也贱不知药性本好茶至处惟茶是求或饮百椀不厌因赐茶五十觔令居保夀寺义兴旧志南岳寺有真珠泉稠锡禅师尝饮之清甘可口曰得此泉烹桐庐茶不亦称乎未几有白蛇衔茶子坠寺前由此滋蔓茶味颇佳号曰蛇种原茶谱湖州长兴县啄木岭金沙泉即每岁造茶之所也湖常二郡接界于此厥土有境防亭每茶时二牧毕至此泉处沙中居常无水将造茶太守具仪注牺牲拜勅祭泉顷之发源水甚清溢造供御者毕水即微减供堂者毕水已半之太守造毕即涸矣太守或还斾稽期则示风雷之变或见鸷兽毒蛇水魅旸睒之类焉蜀之雅州有山山上有五顶顶有茶园其中顶曰上清峰昔有僧病冷且久尝遇一老父谓曰蒙之中顶茶尝以春分之先后多搆人力俟雷之发声并手采摘以多为贵三日而止若获一两以本处水煎服即能袪宿疾二两当眼前无疾三两因以换骨四雨即为地仙僧因之中顶筑室以候及期获一两余服未竟而疾瘥年至八十余气力不衰时到城市人观其容貌常若三十余睂发绀緑后入青城山不知所终今四顶茶园不废惟中顶草木繁茂重云积雾蔽亏日月鸷兽时出人迹罕到矣増纪异録有积师者嗜茶久非渐儿煎侍不乡口羽出逰江湖师絶于茶味代宗召入供奉命宫人善茶者饷师一啜而罢访羽召入赐师斋俾羽煎茗一举而尽曰有若渐儿所为也于是出羽见之原金銮密记故例翰林当直学士每春晚人困则日赐成象殿茶清异録开宝中窦仪以新茶饮予味极美奁面标云龙陂仙子茶龙陂是顾渚山之别境伪闽甘露堂前两株茶郁茂婆娑宫人唿为清人树每春初嫔嫱戏摘新芽堂中设倾筐防显徳初大理徐恪见贻卿信铤子茶茶面印文曰玉蝉膏又一种曰清风使恪建人也孙樵送茶焦刑部书晚甘侯十五人遣侍斋阁此徒皆乗雷而摘拜水而和盖建阳丹山碧水之乡月涧云龛之品慎勿贱用之防林大士自徃顶结茅种茶凡三年得絶佳者号圣杨花吉祥蘂共五觔持归供献増清异録和凝在朝率同列逓日以茶相饮味劣者有罚号为汤社有得建州茶膏取作耐重儿八枚胶以金缕献于闽王曦吴僧文了善烹茶逰荆南髙保勉洎子季兴延置紫云庵日试其艺保勉父子唿为汤神奏授华定水大师上人目曰乳妖符昭逺不喜茶尝为御史同列防茶叹曰此物面目严冷了无和美之态可谓冷面草也饭余嚼佛眼芎以甘菊汤送之亦可爽神豹革为囊风神唿吸之具也煑茶啜之可以涤滞思而起清风每引此义称茶为水豹囊皮光业最躭茗事一日中表请尝新柑筵具殊丰簪绂丛集才至未顾尊罍而唿茶甚急径进一巨瓯题曰未见甘心氏先迎苦口师众噱曰此师固清髙而难以疗饥也浪楼杂记大成四年度支奏朝臣乞假省觐者欲量赐茶药文班自左右常侍至侍郎宜各赐蜀茶三觔蜡面茶二觔武班官各有差谈苑建州陆羽茶经尚未知之但言福建等十二州未详徃徃得之其味极佳江左近日方有蜡面之号李氏别令取其乳作片或号曰京挺的乳及骨子等每嵗不过五六万觔讫今岁出三十余万觔凡十品曰龙鳯茶京挺的乳石乳白乳头金蜡面头骨次骨龙茶以供乗舆及赐执政亲王长主余皇族学士将帅皆得鳯茶舍人近臣赐京挺的乳馆阁白乳龙鳯石乳茶皆太宗令罢江左乃有研膏茶供御即龙茶之品也丁谓北苑茶録三卷备载造茶之法今行于世类苑世传陶谷买得党太尉故妓取雪水煎团茶谓妓曰党家应不识此妓曰彼粗人安得有此但能销金帐下浅斟低唱饮羊羔儿酒尔陶愧其言宛陵诗注扬州岁贡蜀冈茶似顶茶能除疾延年嘉祐杂志苏才翁尝与蔡君谟鬬茶蔡用惠山泉苏茶小劣改用竹沥水煎遂能取胜梦溪笔谈茶芽古人谓之雀舌麦颗言其至嫩也今茶之美者其质素良而所植之木又美则新芽一发便长寸余其细如鍼唯芽长为上品以其质干土力皆有余故也如雀舌麦颗者极下材尔古人论茶唯言阳羡顾渚天柱顶之类都未言建溪然唐人重串茶粘黒者则已近乎建饼矣建茶皆乔木吴蜀淮南唯丛茇而已品自居下建溪胜处曰郝源曾坑其间又岔根山顶二品尤胜李氏时号为北苑置使领之渑水燕谈建茶盛于江南近岁制作尤精龙鳯团茶最为上品一觔八饼庆厯中蔡君谟为福州转运使始造小团以充岁贡一觔二十饼所谓上品龙茶者也原东坡集仆在黄州参寥自吴中来访馆之东坡一日梦见参寥所作诗觉而记其两句云寒食清眀都过了石泉槐火一时新后七年仆出守钱塘而防寥始卜居西湖智果院院有泉出石缝间甘冷宜茶寒食之眀日仆与客泛湖自孤山来谒防寥汲泉钻火烹黄蘖茶忽悟所夣诗兆于七年之前众客皆惊叹知传记所载非虚语也予去此十七年复与彭城张圣途丹阳陈辅之同来院僧梵英葺治堂宇比旧加严洁茗饮芳烈问此新茶耶英曰茶性新旧交则香味复予尝见知琴者言琴不百年则桐之生意不尽缓急清浊常与雨旸寒暑相应此理与茶相近故并记之増黔南行纪陆羽茶经纪黄牛峡茶可饮因令舟人求之有媪卖新茶一笼与草叶无异山中无好事者故尔初余在峡州问士大夫黄陵茶皆云觕涩不可饮试问小吏云唯僧茶味善试令求之得十饼价甚平也携至黄牛峡置风炉清樾间身候汤手防得味既以享黄牛神且酌元眀尧夫云不减江南茶味也乃知夷陵士大夫但以貌取之尔燕翼贻谋録国初沿江置务收茶名曰货务给卖客旅如盐货然人不以为便淳化四年二月癸亥诏废沿江八处应茶商并许于出茶处市之未几有司恐课额有亏复请于上六月戊戌诏复旧制六飞南渡后官不能运致茶货而货务只卖茶引矣姚氏残语绍兴进茶自范文虎始王氏谈録公言茶品髙而年多者必稍陈遇有茶处春初取新芽轻炙杂而烹之气味自复在襄阳试作甚佳尝语君谟亦以为然甲申杂记仁宗朝春试进士集英殿后妃御太清楼观之慈圣光献出饼角子以赐进士出七宝茶以赐考试官初贡团茶及白羊酒惟见任两府方赐之仁宗朝及前宰臣岁赐茶一觔酒二壶后以为例随手杂録子瞻在杭时一日中使至密谓子瞻曰某出京师辞官家官家曰辞了娘娘来某辞太后殿复到官家处引某至一柜子旁出此一角宻语曰赐与苏轼不得令人知遂出所赐乃茶一觔封题皆御笔子瞻具札子附进称谢潘中散适为处州守一日作醮其茶百二十盏皆乳华内一盏如墨诘之则酌酒人误酌茶盏中潘焚香再拜谢过即成乳华僚吏皆惊叹春渚纪闻东坡先生一日与鲁直文潜诸人防饭既食骨防儿血羮客有须薄茶者因就取所碾龙团徧啜坐人或曰使龙茶能言当湏称屈先生抚掌久之曰是亦可为一题因援笔戏作律赋一首以俾荐血羮龙团称屈为韵山谷击节称咏不能己巳无藏本闻关子开能诵今亡矣惜哉鸡肋编米芾作文狂怪尝作诗云饭白云留子茶甘露有兄人不省露兄故尝叩之乃曰只是甘露哥哥尔原因话録察院诸防兵察常主院中茶茶必市蜀之佳者贮于陶器以防暑湿御史躬自缄启故谓之茶瓯防苕溪诗话北苑官焙也漕司岁贡为上壑源私焙也土人亦以入贡为次二焙相去三四里间若沙溪外焙也与二焙絶逺为下故黄鲁直诗莫遣沙溪来乱真是也官焙造茶常在惊蛰后増避暑録话裴晋公诗云饱食缓行初睡觉一瓯新茗侍儿煎脱巾斜倚防牀坐风送水声来耳边公为此诗必自以为得志然吾山居七年享此多矣今岁新茶适佳夏初作小池导安乐泉注之得常熟破山重台白莲植其间叶已覆水虽无淙潺之声然亦澄澈可喜此晋公之所诵咏而吾得之可不为幸乎北苑茶正所产为曾坑谓之正焙非曾坑为沙溪谓之外焙二地相去不逺而茶种悬絶沙溪色白过于曾坑但味短而微涩识茶者一啜如别泾渭也余始疑地气土宜不应顿异如此及来山中每开辟径路刳治岩窦有寻丈之间土色各殊肥瘠缓燥润亦从而不同并植两木于数步之间封培灌溉畧等而生死丰瘁如二物者然后知事不经见不可必信也草茶极品惟防井顾渚亦不过各有数亩防井在分宁县其地属黄氏鲁直家也元祐间鲁直力推赏于京师族人交致之然岁仅得一二觔尔顾渚在长兴县所谓吉祥寺也其半为今刘侍郎希范家所有两地所产岁亦止五六觔近岁寺僧求之者多不暇精择不及刘氏逺甚余岁求于刘氏过半觔则不复佳盖茶味虽均其精者在嫩芽取其初萌如雀舌者谓之枪稍敷而为叶者谓之旗旗非所贵不得已取一枪一旗犹可过是则老矣此所以为难得也九华山録至化城寺谒金地藏塔僧祖瑛献土产茶味敌北苑名臣言行録张咏令崇阳民以茶为业公曰茶利厚官将之命防茶而植桑民以为苦其后茶他县皆失业而崇阳之桑已成其为政知所先后如此卢溪诗注防井老人以青纱蜡纸裹细茶寄人不过二两岳阳风土记灉湖诸山旧出茶谓之灉湖茶李肇所谓岳州灉湖之含膏也唐人极重之见于篇什今人不甚种植唯白鹤僧园有千余本土地颇类北苑所出茶一岁不过一二十两土人谓之白鹤茶味极甘香非他处草茶可比并茶园地色亦相类但土人不甚植尔品茶要録茶即古荼字也周诗记荼苦春秋书齐荼汉志书荼陵至陆羽茶经玉川茶歌赵赞茶禁以后遂以茶易荼延福宫曲宴记宣和二年十二月癸巳召宰执亲王学士曲宴于延福宫命近侍取茶具亲手注汤击沸少顷白乳浮盏面如疎星淡月顾诸臣曰此自烹茶饮毕皆顿首谢谢氏诗源昔有客过茅君时当大暑茅君于手巾内觧茶叶人与一叶客饮之五内清凉茅君曰此蓬莱山穆陀树叶众仙食之以当食又有宝文之蘂服之不饥谢幼贞诗摘宝文之初蘂拾穆陀之坠叶蔡寛夫诗话湖州紫笋入贡每岁以清眀日贡到先荐宗庙赐近臣紫笋生顾渚在湖常二州之间以其萌茁紫而似笋五色线龙安有骑火茶最上不在火前不在火后故也清眀改火故曰骑火茶苕溪渔隐丛话欧公和刘原父扬州时防堂絶句云积雪犹封蒙顶树惊雷未发建溪春中州地暖萌芽早入贡宜先百物新注云时防堂造贡茶所也余以陆羽茶经考之不言扬州出茶惟毛文锡茶谱云扬州禅智寺隋之故宫寺傍蜀冈其茶甘香味如蒙顶焉苐不知入贡之因起于何时故不得而志之也唐义兴县重修茶舍记云义兴贡茶非旧也前此御史大夫李栖筠实典是邦山僧有献佳茗者防客尝之野人陆羽以为芬香甘辣冠于他境可荐于上栖筠从之始进万两厥后因之遂为任土之贡与常赋之邦侔矣故玉川子诗云天子湏尝阳羡茶百草不敢先开花正谓此也干淳岁时记仲春上旬福建漕司进第一纲茶名北苑试新方寸小夸进御止百夸防以黄罗輭盝借以青篛裹以黄罗夹复臣封朱印外用朱漆小匣镀金锁又以细竹丝织笈贮之凡数重此乃雀舌水芽所造一夸之直四十万仅可供数瓯之啜尔或以一二赐外邸则以生线分觧转遗好事以为竒玩青琐诗话大丞相李公昉尝言当时目外镇为麤官有学士遗外镇官茶外镇有诗谢云麤官乞与真虚掷赖有诗情合得尝梦余録东坡以茶性寒故平生不饮惟饭后浓茶涤齿而已然大中三年东都进一僧百三十岁宣宗问服何药云性惟好茶饮至百椀少犹四五十椀以坡言律之必且损夀反得长年则又何也丹铅録宻云龙茶名极为甘馨宋廖正一字眀畧晚登苏门子瞻大竒之时黄秦张晁号苏门四学士子瞻待之甚厚每来必令侍妾朝云取宻云龙家人以此知之一日又命取密云龙家人谓是四学士窥之乃眀畧也山谷有矞云龙亦茶名快雪堂漫録李于鳞为吾浙按察副使徐子与以岕茶最精者饷之比看子与昭庆寺问及则已赏皁后矣盖岕茶叶大多梗于鳞北士不遇宜矣西吴枝乗湖人于茗不数顾渚而数罗岕然顾渚之佳者其风味已逺出龙井下岕稍清隽然叶粗而作草气丁长孺尝以半角见饷且教余烹煎之法迨试之殊类羊公鹤此余有觧有未觧也余尝品茗以武夷虎丘第一淡而逺也松萝龙井次之香而艶也天池又次之常而不厌也余子琐琐勿置齿喙茶事拾遗钱起字仲文与赵莒为茶宴又尝过长孙宅与朗上人作茶防蔡襄善别茶建安能仁院有茶生石缝间盖精品也僧采造得茶十饼号石岩白以四饼遗蔡以四饼宻遣人走京师遗王内翰禹玉岁余蔡被召还阙访禹玉禹玉命子弟于茶筒中选精品碾以待蔡蔡捧瓯未尝輙曰此极似能仁寺石岩白公何以得之禹玉未信索帖騐之乃服张芸叟云有唐茶品以阳羡为上建溪北苑未着也贞元中常衮为建州刺史始蒸焙而硏之谓之硏膏茶无垢居士张九成子韶设心六度不为子孙计因取华严善知识日供其二回食以饭缁流尝供十六大天而诸位茶杯悉变为乳指月録有僧到赵州从谂禅师问新到曾到此间么曰曾到师曰吃茶去又问僧僧曰不曾到师曰吃茶去后院主问曰为甚么曽到也云吃茶去不曾到也云吃茶去师召院主主应喏师曰吃茶去天池记土人以茶为业隙地皆种茶滇行纪略城外石马井水无异惠泉感通寺茶不下天池伏龙特此中人不善焙制尔徽州松萝茶旧亦无闻偶虎丘有一僧徃松萝庵如虎丘法焙制遂见嗜于天下恨此泉不逢陆鸿渐此茶不逢虎丘僧也武夷杂记武夷茶赏自蔡君谟始谓其味过北苑龙团周右文极仰之盖縁山中不晓制焙法一味计多狥利之过也余试采少许制以松萝法汲虎啸岩下语儿泉烹之三徳俱备带云石而复有甘輭气乃分数百叶寄右文令茶吐气复酹一杯报君谟于地下尔名胜志鵶山在文嵴山北产茶充贡茶经云味与蕲州同梅洵有茶煑鵶山雪满瓯之句枕谭古传注茶树初采为茶老为茗再老为荈今槩称茗当是错用事也煑泉小品唐人以对花啜茶为杀风景故王介甫诗金谷千花莫漫煎其意在花非在茶也余则以为金谷花前信不宜矣若把一瓯对山花啜之当更助风景又何必羔儿酒也茶董周韶好蓄竒茗尝与蔡君谟鬬胜题品风味君谟屈焉朱桃椎尝织芒屩置道上见者为鬻米茗易之胡嵩飞龙涧饮茶诗沾牙旧姓余甘氏破睡当封不夜侯陶谷爱其新竒令犹子彝和之应声曰生凉好唤鸡苏佛回味宜称橄榄仙彝时年十二颜清臣作张志和传碑渔童捧钓收纶芦中鼓枻樵青苏兰薪桂竹里煎茶宣城何子华邀客于剖金堂酒半出嘉阳严峻画陆羽像子华因言前代惑骏逸者为马癖泥贯索者为钱癖爱子者有誉儿癖耽书者有左传癖若此叟溺于茗事何以名其癖杨粹仲曰茶虽珍未离草也宜追目陆氏为甘草癖西域僧金地藏所植名金地茶出烟霞云雾之中与地上产者其味夐絶黄鲁直以小龙团半铤题诗赠晁无咎曲几蒲团听煑汤煎成车声绕羊肠鸡苏胡麻留渇羌不应乱我官焙香东坡见之曰黄九恁地怎得不穷学林新编茶之佳者造在社前其次火前谓寒食前也其下则雨前谓谷雨前也唐僧齐已诗髙人爱惜藏岩里白甀封题寄火前茶皆言火前盖未知社前之为佳也靳门团黄有一旗一鎗之号言一叶一芽也欧公诗共约试新茶旗鎗几时緑王荆公送元厚之诗新茗斋中试一旗世谓茶始生而嫩者为一鎗寖大而开为一旗宋蔡襄进龙茶二篇上篇论茶色茶香茶味炙茶碾茶罗茶候汤熁盏防茶下篇论茶焙茶笼砧椎茶铃茶碾茶罗茶盏茶匙汤瓶御定佩文斋广羣芳谱卷十八钦定四库全书御定佩文斋广羣芳谱卷十九茶谱茶二集藻表増唐栁宗元为武中丞谢赐新茶表臣某言中使窦某至奉宣防赐臣新茶一斤者天睠忽临时珍俯及捧戴惊抃以喜以惶臣以无能谬司邦宪大眀首出得亲仰于云霄渥泽遂行忽先霑于草木况兹灵味成自遐方照临而甲拆惟新煦妪而芬芳可袭调六气而成美扶万夀以效珍岂可贱微膺此殊锡衔恩敢同于尝酒涤虑方切于饮冰抚事循涯陨越无地刘禹锡代武中丞谢新茶表臣某言中使某奉宣圣防赐臣新茶一斤猥沐深恩再霑殊赐承防庆抃省躬惭惶伏以贡自外方珍殊众品効防药石芳越椒兰出自仙厨俯颁私室义同推食空荷于曲成责在素餐实慙于虚受又臣某言中使窦国晏奉宣圣防赐臣新茶一斤猥降王人光临私室恭承庆赐跪启缄封伏以方隅入贡采撷至珍自逺奉来以新为贵捧而观妙饮以涤烦顾兰露而慙芳岂柘浆而齐味既荣凡口倍切丹心韩翃为田神玉谢茶表臣某言中使至伏奉手诏赐臣茶一千五百串令臣分给将士以下圣慈曲被戴荷无阶臣智谢理戎功慙荡冦前恩未报厚赐仍加念以炎蒸恤其暴露荣分紫笋宠降朱宫味足蠲邪助其正直香堪愈病沃以勤劳饮徳相欢抚心是荷前朝飨士徃典犒军皆是循常非关特达顾惟何幸忽被殊私吴主礼贤方闻置茗晋臣爱客才有分茶岂如泽被三军仁加千乗以欣以忭感戴无阶宋丁谓进新茶表右件物产异金沙名非紫笋江边地暖方呈彼茁之形阙下春寒已发其甘之味有以少为贵者焉敢韫而藏诸见谓新茶盖遵旧例启增宋杨万里谢傅尚书惠茶启逺饷新茗当自擕大瓢走汲溪泉束涧底之散薪燃折脚之石鼎烹玉尘啜香乳以享天上故人之意媿无胸中之书传但一味搅破茶园耳序增唐吕温三月三日茶宴序三月三日上已禊饮之日也诸子议以茶酌而代焉廼拨花砌爱庭隂清风逐人日色留兴卧借青霭坐攀香枝闲莺近席而未飞红蘂拂衣而不散廼命酌香沫浮素杯殷凝琥珀之色不令人醉微觉清思虽五云仙浆无复加也皮日休茶中杂咏序按周礼酒正之职辨四饮之物其三曰浆又浆人之职供王之六饮水浆醴凉医酏入于酒府郑司农云以水和酒也盖当时人率以酒醴为饮谓乎六浆酒之醨者也何得姬公制尔雅云槚苦荼即不撷而饮之岂圣人之纯于用乎亦草木之济人取舍有时也自周以降及于国朝茶事竟陵子陆季疵言之详矣然季疵以前称茗饮者必浑以烹之与夫防蔬而啜者无异也季疵始为经三卷由是分其源制其具敎其造设其器命其煑饮之者除痟而去疠虽疾医之不若也其为利也于人岂小哉余始得季疵书以为备矣后又获其顾渚山记二篇其中多茶事后又太原温从云武威段之各补茶事十数节并存于方册茶之事由周至今竟无纤遗矣昔晋杜育有荈赋季疵有茶歌余缺然于懐者谓有其具而不形于诗亦季疵之余恨也遂为十咏寄天随子宋徽宗大观茶论序尝谓首地而倒生所以供人求者其类不一谷粟之于饥丝枲之于寒虽庸人孺子皆知常须而日用不以时岁之舒廹而可以废兴也至若茶之为物擅瓯闽之秀气钟山川之灵禀袪襟涤滞致清导和则非庸人孺子可得而知矣冲澹闲洁韵髙致静则非皇遽之时可得而好尚矣本朝之兴岁修建溪之贡龙团鳯饼名冠天下而壑源之品亦自此而盛延及于今百废俱举海内晏然垂拱宻勿幸致无为缙绅之士韦布之流沐浴膏泽薫陶徳化以雅尚相推从事茗饮故近岁以来采择之精制作之工品第之胜烹之妙莫不咸造其极且物之兴废固自有时然亦系乎时之污隆时或皇遽人懐劳瘁则向所谓常湏而日用犹且汲汲营求惟恐不获饮茶何暇议哉世既累洽人恬物熈则常须而日用者固久厌饫狼籍而天下之士励志清白竞为闲暇修索之玩莫不碎玉锵金啜英咀华较筐箧之精争鉴裁之别虽下士于此时不以蓄茶为羞可谓盛世之清尚也呜唿至治之世岂惟人得以尽其材而草木之灵者亦得以尽其用矣偶因暇日研究精微所得之妙后人有不自知为利害者叙本末列于二十篇号曰茶论蔡襄进茶録序臣前因奏事伏陛下谕臣先任福建转运使日所进上品龙茶最为精好臣退念草木之微首辱陛下知鉴若处之得地则能尽其材昔陆羽茶经不第建安之品丁谓茶图独论采造之本至于烹试曾未闻有臣輙条数事简而易眀勒成二篇名曰茶録伏惟清闲之晏或赐观采臣不胜惶惧荣幸之至谨序原欧阳修龙茶録后序茶为物之至精而小团又其精者録序所谓上品龙茶者是也盖自君谟始造而岁贡焉仁宗尤所珍惜虽辅相之臣未尝輙赐惟南郊大礼致斋之夕中书枢密院各四人共赐一饼宫人翦金为龙鳯花草贴其上两府八家分割以归不敢碾试相家藏以为宝时有佳客出而传玩尔至嘉祐七年亲享眀堂斋夕始人赐一饼余亦忝预至今蔵之余自以谏官供奉仗内至登二府二十余年才一获赐因君谟着録輙附于后庻知小团自君谟始而可贵如此增朱子安东溪试茶録序隄首七闽山川特异峻极廻环势絶如瓯其阳多银铜其隂孕铅铁厥土赤坟厥植惟茶防建而上羣峰益秀迎抱相向草木丛条水多黄金茶生其间气味殊美岂非山川重复土地秀粹之气钟于是而物得以宜欤北苑西距建安之溪二十里而近东至东宫百里而遥过洄溪逾东宫则仅能成饼耳独北苑连属诸山者最胜北苑前枕溪流北渉数里茶皆气弇然色浊味尤薄恶况其逺者乎亦犹橘过淮为枳也近蔡公作茶録亦云隔溪诸山虽及时加意制造色味皆重矣今北苑焙风气亦殊先春朝隮常雨霁则雾露昬蒸昼午犹寒故茶宜之茶宜髙山之隂而喜日阳之早自北苑鳯山南直苦竹园头东南属张坑头皆髙逺先阳处岁发常早芽极肥乳非民间所比次出壑源岭髙土沃地茶味甲于诸焙丁谓亦云鳯山髙不百丈无危峰絶崦而冈阜环抱气势柔秀宜乎嘉植灵卉之所发也又以建安茶品甲于天下疑山川至灵之卉天地始和之气尽此茶矣又论石乳出壑岭断崖缺石之间盖草木之仙骨丁谓之记録建溪茶事详备矣至于品载止云北苑壑源岭及总记官私诸焙千三百三十六耳近蔡公亦云唯北苑鳯凰山连属诸焙所产者味佳故四方以建茶为目皆曰北苑建人以近山所得故谓之壑源好者亦取壑源口南诸叶皆云弥珍絶传致之间识者以色味品第反以壑源为疑今书所异者从二公纪土地胜絶之目具疏园陇百名之异香味精粗之别庻知茶于草木为灵最矣去亩歩之间别移其性又以佛岭叶源沙溪附见以质二焙之美故曰东溪试茶録自东宫西溪南焙北苑皆不足品第今略而不论黄儒品茶要録序说者常怪陆羽茶经不第建安之品盖前此茶事未甚兴灵芽真笋徃徃委翳消腐而人不知惜自国初以来士大夫沐浴膏泽咏歌升平之日久矣夫身世洒落神观冲淡惟兹茗饮为可喜园林亦相与摘英夸异制桊鬻新而趋时之好故殊异之品始得自出于蓁莽之间而其名遂冠天下借使陆羽复起阅其金饼味其云腴当爽然自失矣因念草木之材一有负瓌伟诡特者未尝不遇时而后兴况于人乎然士大夫间为珍藏精试之具非尚雅好真未尝輙出其好事者又常论其采制之出入器用之宜否较试之汤火图于缣素传玩于时独未有补于赏鉴之眀耳盖园民射利膏油其面色品味易辨而难详予因阅收之暇为原采造之得失较试之低昂次为十说以中其病题曰品茶要録云叶清臣煮茶小品序夫渭黍汾麻泉源之异禀江橘淮枳土地之或迁诚物类之有宜亦臭味之相感也若乃撷华掇秀多识草木之名激浊扬清能辨淄渑之品斯固好事之嘉尚博识之精鉴自非笑傲尘表逍遥林下乐追王蒙之约不让陆纳之风其孰能与于此乎吴楚山谷间气清地灵草木颖挺多孕茶荈为人采拾大率右于武夷者为白乳甲于吴兴者为紫笋产禹穴者以天章显茂钱塘者以径山稀至于桐庐之岩云衡之麓鸦山着于吴歙顶传于岷蜀角立差胜毛举实繁然而天赋尤异性靡俗谙茍制非其妙烹失于术虽先雷而籯未雨而檐蒸焙以图造作以经而泉不香水不甘防之扬之若淤若滓予少得温氏所着茶说尝识其水泉之目有二十焉防西走巴峡经虾蟇窟憩芜城汲蜀岗井东游故郡经扬子江留丹阳酌观音泉过无锡慧山水粉枪牙旗苏兰薪桂且鼎且缶以饮以歠莫不防气涤虑蠲病析酲袪鄙恡之生心招神眀而达观信乎物类之宜得臭味之所感幽人之佳尚前贤之精鉴不可及已噫紫华绿英均一水也皆忘情于庶彚或求伸于知己不然者丛薄之莽沟渎之流亦奚以异哉逰鹿故宫依莲盛府一命受职再期服劳而虎丘之觱沸松江之清泚复在在封畛居然挹注是尝所得于鸿渐之目二十而七也昔郦元善于水经而未尝知茶王肃癖于茗饮而言不及水表是二美吾无愧焉凡泉二十列于右幅且使尽神方之四两遂成其功代酒限于七升无忘真赏云传原宋苏轼叶嘉传叶嘉闽人也其先处上谷曽祖茂先养髙不仕好游名山至武夷恱之遂家焉尝曰吾植功种徳不为时采然遗香后世吾子孙必盛于中土当饮其惠矣茂先葬郝源子孙遂为郝源民至嘉少植节操或劝之业武曰吾当为天下英武之精一枪一旗岂吾事哉因而游见陆先生先生竒之为着其行録传于世方汉帝嗜阅经史时建安人为谒者侍上上读其行録而善之曰吾独不得与此人同时哉曰臣邑人叶嘉风味恬淡清白可爱颇负其名有济世之才虽羽知犹未详也上惊勅建安太守召嘉给传遣诣京师郡守始令采访嘉所在命赍书示之嘉未就遣使臣督促郡守曰叶先生方闭门制作研味经史志图挺立必不屑进未可促之亲至山中为之劝驾始行登车遇相者揖之曰先生容质异常矫然有龙鳯之姿后当大贵嘉以皁囊上封事天子见之曰吾久饫卿名但未知其实耳我其试哉因顾谓侍臣曰视嘉容貌如铁资质刚劲难以遽用必槌提顿挫之乃可遂以言恐嘉曰碪斧在前鼎镬在后将以烹子子视之如何嘉勃然吐气曰臣山薮猥士幸惟陛下采择至此可以利主虽粉身碎骨臣不辞也上笑命以名曹处之又加枢要之务焉因诫小黄门监之有顷报曰嘉之所为犹若粗疎然上曰吾知其才苐以独学未经师耳嘉为之屑屑就师顷刻就事已精熟矣上乃勅御史欧阳髙金紫光禄大夫郑当时甘泉侯陈平三人与之同事欧阳嫉嘉初进有宠曰吾属且为之下矣计欲倾之防天子御延英促召四人欧但热中而已当时以足击嘉而平亦以口侵凌之嘉虽见侮为之起立颜色不变欧阳悔曰陛下以叶嘉见托吾辈亦不可忽之也因同见帝阳称嘉美而隂以轻浮訿之嘉亦诉于上上为责欧阳怜嘉视其颜色久之曰叶嘉真清白之士也其气飘然若浮云矣遂引而宴之少选间上鼓舌欣然曰始吾见嘉未甚好也久味之殊令人爱朕之精魄不觉洒然而醒书曰启乃心沃朕心嘉之谓也于是封嘉为鉅合侯位尚书曰尚书朕喉舌之任也由是宠爱日加朝廷宾客遇防宴享未始不推于嘉上日引对至于再三后因侍宴苑中上饮逾度嘉輙苦谏上不恱曰卿司朕喉舌而以苦辞逆我我岂堪哉遂唾之命左右仆于地嘉正色曰陛下必欲甘辞利口然后爱耶臣言虽苦久则有效陛下亦尝试之岂不知乎上顾左右曰始吾言嘉刚劲难用今果见矣因含容之然亦以是疎嘉嘉既不得志退去闽中既而曰吾末如之何也已矣上以不见嘉月余劳于万几神薾思困颇思嘉因命召至喜甚以手抚嘉曰吾渇见卿久也遂恩遇如故上方欲以兵革为事而大司农奏计国用不足上深患之以问嘉嘉为进三策其一曰天下之利山海之资一切籍于县官行之一年财用丰赡上大恱兵兴有功而还上利其财故法不罢管山海之利自嘉始也居一年嘉告老上曰鉅合侯其忠可谓尽矣遂得爵其子又令郡守择其宗支之良者每岁贡焉嘉子二人长曰抟有父风袭爵次曰挺抱黄白之术比于抟其志尤淡泊也尝散其资拯乡闾之困人皆徳之故乡人以春伐鼓大防山中求之以为常赞曰今叶氏散居天下皆不喜城邑惟乐山居氏于闽中者盖嘉之苗裔也天下叶氏虽伙然风味徳馨为世所贵皆不及闽闽之居者又多而郝源之族为甲嘉以布衣遇天子爵彻侯位八座可谓荣矣然其正色苦谏竭力许国不为身计盖有以取之夫先王用于国有节取于民有制至于山林川泽之利一切与民嘉为策以之虽救一时之急非先王之举也君子讥之或云管山海之利始于盐铁丞孔仅桑羊之谋也嘉之策未行于时至唐赵赞始举而用之记增宋唐庚鬭茶记政和二年三月壬戌二三君子相与鬬茶于寄傲斋予为取龙塘水烹之而第其品以某为上某次之某闽人其所赍宜尤髙而又次之然大较皆精絶盖尝以为天下之物有宜得而不得不宜得而得之者富贵有力之人或有所不能致而贫贱穷厄流离迁徙之中或偶然获焉所谓尺有所短寸有所长良不虚也唐相李卫公好饮惠山泉置驿传送不逺数千里而近世欧阳少师作龙茶録序称嘉祐七年亲享眀堂致斋之夕始以小团分赐二府人给一饼不敢碾试至今藏之时熈宁元年也吾闻茶不问团銙要之贵新水不问江井要之贵活千里致水真伪固不可知就令识真已非活水自嘉祐七年壬寅至熈宁元年戊申首尾七年更阅三朝而赐茶犹在此岂复有茶也哉今吾提瓶支龙塘无数十歩此水宜茶昔人以为不减清逺峡而海道趋建安不数日可至故每岁新茶不过三月至矣罪戾之余上寛不诛得与诸公从容谈笑于此汲泉煑茗取一时之适虽在田野孰与烹数千里之泉浇七年之赐茗也哉此非我君之力欤夫耕凿食息终日福而不知为之者直愚民耳岂我辈谓耶是宜有所纪述以无忘在上者之泽云元杨维桢煮茶梦记铁龙道人卧石牀移二更月微眀及纸帐梅影亦及半窓鹤孤立不鸣命小芸童汲白莲泉燃藁湘竹授以凌霄芽为饮供道人乃逰心太虚雍雍凉凉若鸿蒙若皇芒防天地之未生适隂阳之若亡恍兮不知入梦遂坐清真银晖之堂堂上香云帘拂地中着紫桂榻緑璚几看太初易一集集内悉星斗文焕晔爚熠金流玉错莫列爻画若烟云日月交丽乎中天歘玉露凉月冷如氷入齿者易刻因作太虚吟吟曰道无形兮兆无声妙无心兮一以贞百象斯融兮太虚以清歌已光飇起林末激华氛郁郁霏霏绚烂淫艶乃有扈緑衣若仙子者从容来谒云名淡香小字緑花乃捧太杯酌太清神眀之醴以夀予侑以词曰心不行神不行无为而万化清夀毕纾徐而退复令小玉环侍笔牍遂书歌遗之曰道可受兮不可传天无形兮四时以言妙乎天兮天之先天天之先复何仙移间白云微消緑衣化烟月反眀予内间予亦寤矣遂防神合月光尚隐隐于梅花间小芸唿曰凌霄芽熟矣赋增晋杜育荈赋灵山维岳竒产所钟厥生荈草弥谷被冈承丰壤之滋润受甘霖之霄降月惟初秋农功少休结偶同旅是采是求水则氓方之注挹彼清流器泽陶简出自东隅酌之以匏取式公刘惟兹初成沫沈华浮焕如积雪晔若春敷唐顾况茶赋稽天地之不平兮兰何为兮早秀菊何为兮迟荣皇天既孕此灵物兮厚地复糅之而萌惜下国之偏多嗟上林之不志如罗玳筵展瑶席凝藻思开灵液赐名臣留上客谷莺啭宫女嚬泛浓华潄芳津出恒品先众珍君门九重圣夀万春此茶上逹于天子也滋饭蔬之精素攻肉食之羶腻发当暑之清吟涤通宵之昬寐杏树桃花之深洞竹林草堂之古寺乗槎海上来飞锡云中至此茶下被于幽人也雅曰不知我者谓我何求可怜翠涧隂中有泉流舒铁如金之鼎越泥似玉之瓯轻烟细珠霭然浮爽气淡淡风雨秋梦里还钱懐中赠橘虽神秘而焉求宋吴淑茶赋夫其涤烦疗渇换骨轻身茶荈之利其功若神则有渠江薄片西山白露云垂緑脚香浮碧乳挹此霜华却兹烦暑清文既传于杜育精思亦闻于陆羽若夫撷此臯卢烹兹苦荼桐君之録尤重仙人之掌难逾豫章之嘉甘露王肃之贪酪奴待枪旗而采摘对鼎防以吹嘘则有疗彼斛瘕困兹水厄擢彼隂林得于烂石先火而造乗雷以摘吴主之忧韦曜先沐殊恩陆纳之待谢安诚彰俭徳别有产于玉垒造彼金沙三等为号五出成花早春之来賔化横纹之出阳坡复闻灉湖含膏之作龙安骑火之名柏岩兮鹤岭鸠坑兮鳯亭嘉雀舌之纎嫩翫蝉翼之轻盈冬芽早秀麦颗先成或重西园之价或侔团月之形并眀目而益思岂瘠气而侵精又有蜀冈牛岭洪雅乌程碧涧纪号紫笋为称陟仙厓而花坠服丹丘而翼生至于飞自狱中煎于竹里効在不眠功存恱志或言诗为报或以钱见遗复云叶如栀子花若蔷薇轻飇浮云之美霜笴竹箨之差唯芳茗之为用盖饮食之所资梅尧臣南有嘉茗赋南有山原兮不凿不营乃产嘉茗兮嚣此众氓土膏脉动兮雷始发声万木之气未通兮此已吐乎纎萌一之日雀舌露掇而制之以奉乎王庭二之日乌喙长撷而焙之以备乎公卿三之日枪旗搴而炕之将求乎利嬴四之日嫩茎茂团而范之来充乎赋征当此时也女废蚕织男废农耕夜不得息昼不得停取之由一叶而至一掬输之若百谷之赴巨溟华夷蛮貊固日饮而无厌富贵贫贱不时啜而不宁所以小民冒险而竞鬻孰谓峻法之与严刑呜唿古者圣人为之丝枲絺绤而民始衣播之禾麰菽粟而民不饥畜之牛羊犬豕而甘脆不遗调之辛酸醎苦而五味适宜造之酒醴而防飨之树之果蔬而荐羞之于兹可谓备矣何彼茗无一胜焉而竞进于今之时抑非近世之人体惰不勤饱食粱肉坐以生疾借以灵荈而消腑胃之宿陈若然则斯茗也不得不谓之无益于尔身无功于尔民也哉原黄庭坚煎茶赋汹汹乎如涧松之发清吹皓皓乎如春空之行白云宾主欲眠而同味水茗相投而不浑苦口利病觧胶涤昬未尝一日不放箸而策茗椀之勲者也予尝为嗣直防茗因録其涤烦破睡之功为之甲乙建谿如割防井如日注如防其余苦则辛螫甘则底滞呕酸寒胃令人失睡亦未足与议或曰无甚髙论敢问其次涪翁曰味江之罗山严道之顶黔阳之都濡髙洙泸川之纳溪梅岭夷陵之压砖临卬之火井不得已而去于三则六者亦可以酌兎褐之瓯防鱼眼之鼎者也或者又曰寒中瘠气莫甚于茶或济之盐勾贼破家滑窍走水又况鸡苏之与胡麻涪翁于是酌岐雷之醪醴参伊圣之汤液斮附子如博投以熬葛仙之垩去藙而用盐去橘而用姜不夺茗味而佐以草石之良所以固太仓而坚作彊于是有胡桃松实庵摩鸭脚勃贺蘼芜水苏甘蘜既加臭味亦厚賔客前四后四各用其一少则美多则恶发挥其精神又益于咀嚼盖大匠无可弃之材太平非一士之畧厥初贪味隽永速化汤饼乃至中夜不眠耿耿既作温剂殊可屡歃如以六经济三尺法虽有除治与人安乐賔至则煎去则就榻不逰轩后之华胥则化庄周之蝴蝶四言古诗原眀陈继儒试茶绮隂攒盖灵草试竒竹炉幽讨松火怒飞水交以淡茗战而肥緑香满路永日忘归五言古诗増唐李白答族侄僧中孚赠玉泉仙人掌茶并序余闻荆州玉泉寺近清溪诸山山洞徃徃有乳窟窟中多玉泉交流其中有白蝙蝠大如鸦按仙经蝙蝠一名仙防千岁之后体白如雪栖则倒悬盖饮乳水而长生也其水边处处有茗草罗生枝叶如碧玉唯玉泉真公常采而饮之年八十余岁颜色如桃花而此茗清香滑熟异于他者所以能还童振枯扶人夀也余逰金陵见宗僧中孚示余茶数十片拳然重叠其状如手号为仙人掌茶盖新出乎玉泉之山旷古未觌因持之见遗兼赠诗要余答之遂有此作后有髙僧大隐知仙人掌茶发乎中孚禅子及青莲居士李白也尝闻玉泉山山洞多乳窟仙鼠如白鸦倒悬清溪月茗生此中石玉泉流不歇根柯洒芳津采服润肌骨丛老卷緑叶枝枝相接连曝成仙人掌似拍洪厓肩举世未见之其名定谁传宗英乃禅伯投赠有佳篇清镜烛无盐顾慙西子姸朝坐有余兴长吟播诸天韦应物喜园中茶生洁性不可汚为饮涤尘烦此物信灵味本自出山原聊因理郡余率尔植荒园喜随众草长得与幽人言栁宗元巽上人以竹间自采新茶见赠酬之以诗芳丛翳湘竹零露凝清华复见雪山客晨朝掇灵芽蒸烟俯石濑咫尺凌丹崖圎方丽竒色圭璧无纎瑕唿儿防金鼎余馥延幽遐涤虑发真照还原荡昬邪犹同甘露饭佛事薫毗耶咄此蓬瀛侣无乃贵流霞孟郊慿周况先辈于朝贤乞茶道意勿乏味心绪病无悰茗玉花尽越瓯荷叶空锦水有鲜色蜀山饶芳丛云根才翦緑印缝已霏红曽向贵人得最将诗叟同幸为乞寄来救此病劣躬刘言史与孟郊洛北野泉上煎茶粉细越笋芽野煎寒溪濵恐乖灵草性觞事皆手亲敲石取鲜火撇泉避腥鳞荧荧防风铛拾得坠巢薪洁色既爽别浮氲亦殷勤以兹委曲静求得正味真宛如摘山时自啜指下春湘瓷泛轻花涤尽昬渇神此逰惬醒趣可以话髙人白居易睡后茶兴忆杨同州昨晚饮太多嵬峩连宵醉今朝餐又饱烂熳移时睡睡足摩挲眼眼前无一事信脚绕池行偶然得幽致婆娑緑隂树斑驳青苔地此处置防牀傍邉洗茶器白瓷瓯甚洁红炉炭方炽沫下麴尘香花浮鱼眼沸盛来有佳色咽罢余芳气不见杨慕巢谁人知此味李羣玉龙山人惠石廪茶客有衡岳隐遗予石廪茶自云凌烟露采掇春山芽珪璧相压叠积芳莫能加碾成黄金粉轻嫩如松花红炉防霜枝越儿斟丹华滩声起鱼眼满鼎漂清霞凝澄坐晓灯痛眼如纱瓯拂昬寐襟鬲开烦挐顾渚与方山谁人留品差持瓯黙吟咏揺膝空咨嗟皮日休茶坞闲寻尧氏山遂入深深坞种荈已成园栽葭宁计亩石洼泉似掬岩罅云如缕好是夏初时白花满烟雨茶人生于顾渚山老在漫石坞语气为茶荈衣香是烟雾庭从子遮果任獳师虏日晚相笑归腰间佩轻篓茶笋褎然三五寸生必依岩洞寒恐结红铅暖疑销紫汞圎如玉轴光脆似琼英冻每为遇之疎南山挂幽梦茶籝筤篣晓携去蓦个山桑坞开时送紫茗负处沾清露歇把傍云泉归将挂烟树满此是生涯黄金何足数茶舍阳崖枕白屋几口嬉嬉活棚上汲红泉焙前蒸紫蕨乃翁研茗后中妇拍茶歇相向掩柴扉清香满山月茶灶南山茶事动灶起岩根傍水煑石髪气薪然杉脂香青琼蒸后凝緑髓炊来光如何重辛苦一一输膏粱茶焙凿彼碧岩下恰应深二尺泥易带云根烧难碍石脉初能燥金饼渐见干琼液九里共杉林相望在山侧茶鼎龙舒有良匠铸此佳样成立作菌蠢势煎为潺湲声草堂暮云隂松窓残雪眀此时勺复茗野语知逾清茶瓯邢客与越人皆能造兹器圎似月魂堕轻如云魄起枣花势旋眼苹沫香沾齿松下时一看支公亦如此煑茶香泉一合乳煎作连珠沸时看蟹目溅乍见鱼鳞起声疑松带雨饽恐烟生翠傥把沥中山必无千日醉陆龟茶坞茗地曲隈回野行多缭绕向阳就中密背涧差还少遥盘云髻慢乱簇香篝小何处好幽期满岩春露晓茶人天赋识灵草自然钟野姿闲来北山下似与东风期雨后探芳去云间幽路危唯应报春鸟得共斯人知茶笋所孕和气深时抽玉笤短轻烟渐结华嫩蘂初成管寻来青霭曙欲去红云暖秀色自难逢倾筐不曽满茶籝金刀噼翠筠织似波纹斜制作自野老携持伴山娃昨日鬬烟粒今朝贮緑华争歌调笑曲日暮方还家茶舍旋取山上材架为山下屋门因水势斜壁任岩隈曲朝随鸟俱散暮与云同宿不惮采掇劳只忧官未足茶灶无突抱轻岚有烟映初旭盈锅玉泉沸满甑云芽熟竒香袭春桂嫩色凌秋菊炀者若吾徒年年看不足茶焙左右凝膏朝昬布烟缕方圎随样拍次第依层取山謡纵髙下火候还文武见说焙前人时时炙花脯茶鼎新泉气味良古铁形状丑那堪风雪夜更值烟霞友曽过赪石下又住清溪口且共荐臯卢何劳倾斗酒茶瓯昔人谢塸埞徒为妍词饰岂如圭璧姿又有烟岚色光参筠席上韵雅金罍侧直使于阗君从来未尝识煑茶闲来松间坐看煑松上雪时于浪花里并下蓝英末倾余精爽健忽似氛埃灭不合别观书但宜窥玉札宋梅尧臣答建州沈屯田寄新茶春芽研白膏夜火焙紫饼价与黄金齐包开青篛整碾为玉色尘逺及芦底井一啜同醉翁思君聊引领王仲仪寄鬬茶白乳叶家春铢两直钱万资之石泉味特以阳芽嫩宜言难购多串片大可寸谬为识别人予生固无恨答宣城张主簿遗鸦山茶次其韵昔观唐人诗茶韵鸦山嘉鸦衔茶子生遂同山名鸦重以初枪旗采之穿烟霞江南虽盛产处处无此茶纤嫩如雀舌煎烹比露芽竞收青篛焙不重漉酒纱顾渚亦颇近顶来以遐防井鹰掇爪建溪春剥葩日铸防香美天目犹稻麻吴人与越人各各相鬬夸传买费金帛爱贪无夷华甘苦不一致精麤还有差至珍非贵多为赠勿言些如何烦县僚忽遗及我家雪贮防砂罂诗琢无玉瑕文字搜怪竒难于抱长虵眀珠满纸上剰畜不为奢玩久手生胝窥久眼生花尝闻茗消肉应亦可破瘕饮啜气觉清赏重叹复嗟叹嗟既不足吟诵又岂加我今实强为君莫笑我耶李仲求寄建溪洪井茶七品云愈少愈佳未知尝何如耳因条而答之忽有西山使始遗七品茶末品无水晕六品无沉柤五品散云脚四品浮粟花三品若琼乳二品罕所加絶品不可议甘香焉等差一日尝一瓯六腑无昬邪夜枕不得寐月树闻嗁鸦忧来唯觉衰可验唯齿牙动揺有三四妨咀连左车发亦足惊竦疎疎霜华乃思平生逰但恨江路赊安得一见之煑泉相与夸吕晋叔遗新茶四叶及王游共家原坂岭岁摘建溪春争先取晴景大窠有壮液所发必竒颖一朝团焙成价与黄金逞吕侯得乡人分赠我已幸其赠几何多六色十五饼每饼包青篛红签纒素苘屑之云雪轻啜已神魂惺防待嘉客来侑谈当昼永蔡襄北苑苍山走千里斗落分两骑灵泉出地清嘉卉得天味入门脱世氛官曹真傲吏茶垅造化曾无私亦有意所嘉夜雨作春力朝云防日车千万碧玉枝戢戢抽灵芽采茶春衫逐红旗散入青林下隂崖喜先至新苗渐盈把竞携筠笼归更带山云泻造茶糜玉寸隂间抟金新范里规呈月正圎势动龙初起出焙香花全争夸火候是试茶兎毫紫瓯新蟹眼清泉煑雪冻作成花云闲未垂蘂愿尔池中波去作人间雨原苏轼种茶松间旅生茶已与松俱痩茨棘尚未容翳争交构天公所遗弃百岁仍稚幼紫笋虽不长孤根乃独夀移栽白鹤岭土輭春雨后弥旬得连隂似许晚遂茂能忘流转苦戢戢出鸟咮未任供臼磨且可资摘嗅千团输大官百饼私鬬何如此一啜有味出吾囿增苏轼游惠山敲火发山泉烹茶避林樾眀窓倾紫盏色味两竒絶吾生眠食耳一饱万想灭颇笑玉川子饥弄三百月岂如山中人睡起山花发一瓯谁与共门外无来辙问大冶长老乞桃花茶栽东坡周诗记苦荼茗饮出近世初縁厌粱肉假此雪昬滞嗟我五畆园桑麦苦翳不令寸地闲更乞茶子艺饥寒未知免已作太饱计庶将通有无农末不相戾春来冻地裂紫笋森已锐牛羊烦呵叱筐筥未敢睨江南老道人齿发日夜逝他年雪堂品尚记桃花裔寄周安孺茶大哉天宇内植物知几族灵品独标竒迥超凡草木名从姬旦始渐播桐君録赋咏谁最先厥传惟杜育唐人未知好论着始于陆常李亦清流当年慕髙躅遂使天下士嗜此偶于俗岂但中土珍兼之异邦鬻鹿门有佳士博览无不瞩邂逅天随翁篇章互赓续开园颐山下屏迹松江曲有兴即挥毫灿然存简牍伊余素寡爱嗜好本不笃粤自少年时低回客京毂虽非曵裾者庇防或华屋颇见绮纨中齿牙厌粱肉小龙得屡试粪土视珠玉团鳯与葵花碔砆杂鱼目贵人自矜惜捧玩且缄椟未数日注卑定知防井辱于兹自研讨至味识五六自尔入江湖寻僧访幽独髙人固多暇探究亦颇熟闻道早春时携籯赴初旭惊雷未破蕾采采不盈掬旋洗玉泉蒸芳馨岂停宿湏臾布轻缕火候谨盈缩不惮顷间劳经时废藏蓄髹筒浄无染箬笼匀且复苦畏梅润侵暖湏人气燠有如刚耿性不受纎芥触又若廉夫心难将微秽凟晴天敞虚府石碾破轻緑永日遇闲宾乳泉发新馥香浓夺兰露色嫩欺秋菊闽俗竞传夸丰腴面如粥自云叶家白颇胜中山醁好是一杯深午窓春睡足清风击两腋去欲凌鸿鹄嗟我乐何深水经亦屡读子咤中泠泉次乃康王谷防培顷曽尝瓶罂走僮仆如今老且懒细事百不欲美恶两俱忘谁能强追逐姜盐拌白土稍稍从吾蜀尚欲外形体安能狥心腹由来薄滋味日饭止脱粟外慕既已矣胡为此羇束昨日散幽歩偶上天峰麓山圃正春风茸万旗簇唿儿为佳客采制聊亦复地僻谁我从包藏置厨簏何尝较优劣但喜破睡速况此夏日长人间正炎毒幽人无一事午饭饱蔬菽困卧北窓风风微动窓竹乳瓯十分满人世真局促意爽飘欲仙头轻快如沐昔人固多癖我癖良可赎为问刘伯伦胡然枕糟麴秦观茶茶实嘉木英其香乃天育芳不愧杜蘅清堪揜椒菊上客集堂葵圎月探奁盝玉鼎注漫流金碾响丈竹侵寻发美鬯旖旎生乳粟经时不销歇衣袂带纷郁幸巾笥藏苦厌龙兰续愿君斥异类使我全芬馥茶臼幽人躭茗饮刳木事撞巧制合臼形雅音伴柷椌虚室困亭午松然眀鼎窓唿奴碎圎月搔首闻铮鏦茶仙赖君得睡魔资尔降所宜玉兎不必力士扛愿偕黄金碾自比白玉缸彼美制作妙俗物难与防晁补之次韵苏翰林五日扬州石塔寺烹茶唐来木兰寺遗迹今未灭僧钟嘲飰后语出饥客舌今公食方丈玉茗摅噫噎当今卧江湖不泣逐臣玦中和似此茗受水不易节轻尘散罗麴乱乳发瓯雪佳辰杂兰艾共吊楚累洁老谦三昧手心得非口诀谁知此间妙我欲希超絶持夸淮北士汤饼供朝啜孙觌饮修仁茶烟云吐长崖风雨暗古县竹舆赪两肩弛担息微倦茗饮初一尝老父有芹献幽姿絶妩着齿得瞑昬昬嗜睡翁唤起风洒面亦有不平心尽从毛孔散陆游夜汲井水煮茶病起罢观书袖手清夜永四邻悄无语灯火正凄冷山童亦睡熟汲水自煎茗锵然辘轳声百尺鸣古井肺腑凛清寒毛骨亦苏省归来月满廊惜蹋疎梅影眀髙启茶轩摘芳试新泉手涤林下器一榻鬓丝傍轻烟散遥吹不用醒吟魂幽人自无睡御定佩文斋广羣芳谱卷十九钦定四库全书御定佩文斋广羣芳谱卷二十茶谱茶三集藻七言古诗増唐刘禹锡西山兰若试茶歌山僧后檐茶数丛春来映竹抽新茸宛然为客振衣起自傍芳丛摘鹰嘴斯须炒成满室香便酌砌下金沙水骤雨松声入鼎来白云满盌花徘徊悠扬喷鼻宿酲散清峭彻骨烦襟开阳崖隂岭各殊气未若竹下莓苔地炎帝虽尝未辨煎桐君有録那知味新芽连拳半未舒自摘至煎俄顷余木兰坠露香微似瑶草临波色不如僧言灵味宜幽寂采采翘英为嘉客不辞缄封寄郡斋甎井铜炉损标格何况山顾渚春白泥赤印走风尘欲知花乳清泠味须是眠云跂石人原卢仝走笔谢孟谏议寄新茶日髙丈五睡正浓军将打门惊周公口云谏议送书信白绢斜封三道印开缄宛见谏议面手阅月团三百片闻道新年入山里蛰虫惊动春风起天子须尝阳羡茶百草不敢先开花仁风暗结珠琲瓃先春抽出黄金芽摘鲜焙芳旋封裹至精至好且不奢至尊之余合王公何事便到山人家柴门反关无俗客纱帽笼头自煎吃碧云引风吹不断白花浮光凝碗面一碗喉吻润两碗破孤闷三碗搜枯肠惟有文字五千卷四碗发轻汗平生不平事尽向毛孔散五碗肌骨清六碗通仙灵七碗吃不得也唯觉两腋习习清风生増温庭筠西岭道士茶歌乳窦溅溅通石脉緑尘愁草春江色涧花入井水味香山月当人松影直仙翁白扇霜鸟翎拂坛夜读黄庭经疎香皓齿有余味更觉鹤心通杳防李郢茶山贡焙歌使君爱客情无已客在金台价难比春风三月贡茶时尽逐红旌到山里焙中清晓朱门开筐箱渐见新芽来陵烟触露不停采官家赤印连帖催朝饥暮匐谁兴哀喧阗竞纳不盈掬一时一饷还成堆蒸之馥之香胜梅研膏架动轰如雷茶成拜表贡天子万人争噉春山摧驿骑鞭声砉流电半夜驱夫谁复见十日王程路四千到时须及清眀宴吾君可谓纳谏君谏官不谏何由闻九重城里虽旰食天涯吏役长纷纷使君忧民容色就焙尝茶坐诸客几回到口重咨嗟嫩緑鲜芳出何力山中有酒亦有歌乐营房户皆仙家仙家十队酒百斛金丝宴馔随经过使君是日忧思多客亦无言征绮罗勤绕焙复长叹官府例成期如何吴民吴民莫憔悴使君作相期苏尔秦韬玉采茶歌天柱香芽露香发烂研瑟瑟穿荻太守怜才寄野人山童碾破团团月倚云便酌泉声煑兽炭潜然蚌珠吐看着晴天早日眀鼎中飒飒筛风雨老翠香尘下才熟搅时绕筯秋云緑躭书病酒两多情坐对闽瓯睡先足洗我胸中幽思清鬼神应愁歌欲成李咸用谢僧寄茶空门少年初地坚摘芳为药除睡眠匡山茗树朝阳偏暖萌如爪拏飞鸢枝枝膏露凝滴圎参差失向兜罗绵倾筐短甑蒸新鲜白苎眼细匀于研甎排古砌春苔干殷勤寄我清眀前金槽无声飞碧烟赤兽呵氷急铁喧林风夕和真珠泉半匙青粉搅潺湲緑云轻绾湘娥鬟尝来纵使重支枕蝴蝶寂寥空掩闗僧皎然饮茶歌送郑容丹丘羽人轻玉食采茶饮之生羽翼名藏仙府世空知骨化云宫人不识雪山童子调金铛楚人茶经虚得名霜天半夜芳草折烂熳缃华啜久生赏君茶味祛我疾使人胸中荡忧栗日上香炉情未毕乱蹋虎溪云髙歌送君出宋欧阳修尝新茶呈圣俞建安三千里京师三月尝新茶人情好先务取胜百物贵早相矜夸年穷腊尽春欲动蛰雷未起驱龙蛇夜闻击鼔满山谷千人助呌声喊呀万木寒痴睡不醒唯有此树先萌芽乃知此为最灵物宜其独得天地之英华终朝采摘不盈掬通犀銙小圎复窊鄙哉谷雨枪与旗多不足贵如刈麻建安太守急寄我香篛包裹封题斜泉甘器洁天色好坐中拣择客亦嘉新香嫩色如始造不似来逺从天涯停匙侧盏试水路拭目向空看乳花可怜俗夫把金锭勐火炙背如虾蟆由来真物有真赏坐逢诗老频咨嗟须臾共起索酒饮何异奏雅终淫哇次韵再作吾年向老世味薄所好未衰惟饮茶建溪苦逺虽不到自少尝见闽人夸每嗤江浙凡茗草丛生狼籍惟藏蛇岂如含膏入香作金饼蜿蜒两龙戱以呀其余品第亦竒絶愈小愈精皆露芽泛之白花如粉乳乍见紫面生光华手持心爱不欲碾有类弄印几成窊论功可以疗百疾轻身久服胜胡麻我谓斯言颇过矣其实最能祛睡邪茶官贡余偶分寄地逺物新来意嘉亲烹屡酌不知厌自谓此乐真无涯未言久食成手颤已觉疾饥生眼花客遭水厄疲捧碗口吻无异蚀月蟇僮奴傍视疑复笑嗜好乖僻诚堪嗟更酬句怪可骇儿曹助噪声哇哇防井茶西江水清江石老石上生茶如鳯爪穷腊不寒春气早防井茅生先百草白毛囊以红碧纱十觔茶养一两芽长安富贵五侯家一啜犹须三日夸宝云日注非不精争新弃旧世人情岂知君子有常徳至宝不随时变易君不见建溪龙鳯团不改旧时香味色送龙茶与许道人颍阳道士青霞客来似浮云去无迹夜朝北斗太清坛不道姓名人不识我有龙团古苍璧九龙泉深一百尺慿君汲井试烹之不是人间香味色鬬茶歌年年春自东南来建溪先暖水微开溪边竒茗冠天下武夷仙人从古栽新雷昨夜发何处家家嬉笑穿云去露芽错落一畨荣缀玉含珠散嘉树终朝采掇未盈襜唯求精粹不敢贪研膏焙乳有谁制方中圭兮圎中蟾北苑将期献天子林下雄豪先鬬美鼎磨云外首山铜瓶携江上中水黄金碾畔緑尘飞碧玉瓯中翠涛起鬬茶味兮轻醍醐鬬茶香兮薄兰芷其间品第胡能欺十目视而十手指胜若登仙不可攀输同降将无穷耻吁嗟天产石上英论功不愧阶前蓂众人之浊我可清千日之醉我可醒屈原试与招魂魄刘伶却得闻雷霆卢仝敢不歌陆羽须作经森然万象中焉知无茶星商山丈人休茹芝首阳先生休采薇长安酒价减千万成都药市无光辉不如仙山一啜好泠然便欲乗风飞君莫羡花间女郎只鬬草赢得珠玑满斗归梅尧臣次韵永叔尝新茶自从陆羽生人间人间相学事新茶当时采摘未甚盛或有髙士烧竹煑泉为世夸入山乗露掇嫩嘴林下不畏虎与虵近年建安所出胜天下贵贱求呀呀东溪北苑供御余王家叶家长白芽造成小饼若带銙鬬浮鬬色矜夷华味久廻甘竟日在不比苦硬令舌窊此等莫与北俗道只觧白土和脂麻欧阳翰林最别识品第髙下无欹斜晴眀开轩碾雪末众客共赏皆称嘉建安太守置书角青篛包封来海涯清眀才过已到此正是洛阳人寄花兎毛紫盏自相称清泉不必求虾蟇石缾煎汤银梗打粟粒铺面人惊嗟诗肠久饥不禁力一啜入腹鸣咿哇和次韵再作建溪茗株成大树颇殊楚越所种茶先春喊山搯白萼亦异鸟嘴蜀客夸烹新鬬硬要咬盏不同饮酒争画蛇从揉至碾用尽力只取胜负相笑呀虽传防井与日注终是品格称草芽欧阳翰林百事得精妙官职况已登清华昔得陇西大铜碾碾多岁久深且窊昨日寄来新脔片包以篛纒以麻唯能防啜任腹冷幸免酩酊冠弁斜人言饮多头颤挑自欲清醒气味嘉此病虽得优醉者醉来颠踣祸莫涯不愿清风生两腋但愿对竹兼对花还思退之在南方尝说稍稍能啗蟇古之贤人尚若此我今贫陋休相嗟公不遗旧许频徃何必丝管喧咬哇黄庻家童来持防井芽数数饮之輙成诗以示同舍我疑醇醲千古味寂寞散在山茶枝防井名入天下耳建溪春色无光辉吾乡茶友若敌国粪土尺璧珍刀圭嗟予奔走车马迹尘埃荆棘生喉颐煮云为腴不可见青泉緑树应相嗤长须前日千里至百芽包裹林岩姿开缄春风若满手喜气收拾人恐知江南阳和夜欲试小斋独与清风期汲得泉甘火亦得混沌不死诗书肥诗书坐对为主客一啜已见沆醨通宵安稳睡物外家梦欲遣不肯归不信试来与君饮洗出正性还肝脾苏轼试院煎茶蟹眼已过鱼眼生飕飕欲作松风鸣茸出磨细珠落转绕瓯飞雪轻银瓶泻汤夸第二未识古人煎水意君不见昔时李生好客手自煎贵从活火发新泉又不见今时潞公煎茶学西蜀定州花瓷琢红玉我今贫病长苦饥分无玉盌捧蛾眉且学公家作茗饮塼炉石铫行相随不用撑肠拄腹文字五千卷但愿一瓯常及睡足日髙时月兎茶环非环玦非玦中有迷离玉兎儿一似佳人帬上月月圎还缺缺还圎此月一缺圎何年君不见鬬茶公子不忍鬬小团上有防衔绶带防飞鸾和钱安道寄惠建茶我官于南今几时尝尽溪茶与山茗胸中似记故人面口不能言心自省为君细说我未暇试评其畧差可听建溪所产虽不同一一天与君子性森然可爱不可慢骨清肉腻和且正雪花雨脚何足道啜过始知真味永纵复苦硬终可録汲黯少戆寛饶勐草茶无赖空有名髙者妖邪次顽懭体轻虽复强浮泛性滞偏工呕酸冷其间絶品岂不佳张禹纵贤非骨鲠葵花玉不易致道路幽崄隔云岭谁知使者来自西开缄磊落收百饼嗅香嚼味本非别透纸自觉光炯炯粃糠团鳯友小龙奴日注臣防井收藏爱惜待佳客不敢包裹钻权幸此诗有味君勿传空使时人怒生瘿和蒋防寄茶我生百事常随縁四方水陆无不便扁舟渡江适吴越三年饮食穷芳鲜金虀玉脍饭炊雪海螯江柱初脱泉临风饱食甘寝罢一瓯花乳浮轻圎自从舍舟入东武沃野便到桑麻川翦毛胡羊大如马谁记鹿角腥槃筵厨中烝粟埋饭罋大杓更取酸生涎柘罗铜碾弃不用脂麻白土湏盆研故人犹作旧眼看谓我好尚如当年沙谿北苑强分别水脚一线争谁先清诗两幅寄千里紫金百饼费万钱吟哦烹噍两竒絶只恐偷乞烦封纒老妻稚子不知爱一半已入姜盐煎人生所遇无不可南北嗜好知谁贤死生祸福久不择更论甘苦争媸妍知君穷旅不自释因诗寄谢聊相鑴鲁直以诗馈防井茶次其韵为谢江夏无防种竒茗汝隂六一夸新书磨成不敢付僮仆自看雪汤生玑珠列仙之儒瘠不腴只有病渇同相如眀年我欲东南去画舫何妨宿太湖苏辙和子瞻煎茶年来病嬾百不堪未废饮食求芳甘煎茶旧法出西蜀水声火候犹能谙相传煎茶只煎水茶性仍存偏有味君不见闽中茶品天下髙倾身事茶不知劳又不见北方茗饮无不有盐酪椒姜夸满口我今倦逰思故乡不学南方与北方铜铛得火蚯蚓呌匙脚旋转秋萤光何时茅檐归去炙背读文字遣儿折取枯竹女煎汤陈襄古灵山试茶歌乳源浅浅交寒石松花堕粉愁无色眀皇玉女跨神云鬬翦轻罗缕残碧我闻峦山二月春方归苦雾迷天新雪飞仙防潭边兰草齐雾芽吸尽香龙脂辘轳防细井花暖香尘散碧瑠璃椀玉川氷骨照人寒瑟瑟祥风满眼前紫屏冷落沈水烟山月堂轩金鸭眠麻姑痴煑丹井泉不识人间有上仙原黄庭坚以防井茶送子瞻人间风日不到处天上玉堂森寳书想见东坡旧居士挥毫百斛泻眀珠我家江南摘云腴落硙霏霏雪不如为君唤起黄州梦独载扁舟向五湖増黄庭坚谢送碾赐壑源拣芽矞云从龙小苍璧元丰至今人未识壑源包贡第一春缃匳碾香供玉食睿思殿东金井栏甘露荐椀天开颜桥山事严庀百局补衮诸公省中宿中人传赐夜未央雨露恩光照宫烛左丞似是李元礼好事风流有泾渭肯怜天禄校书郎亲勅家庭遣分似春风饱识大官羊不惯腐儒汤饼肠搜搅十年灯火读令我胸中书传香已戒应门老马走客来问字莫载酒以小龙团及半挺赠无咎并诗用前韵为戱我持圭与苍璧以暗投人渠不识城南穷巷有佳人不索防榔常晏食赤铜茗椀两斑斑银粟翻光解破颜上有龙文下棋局探囊赠君诺已宿此物已是元丰春先皇圣功调玉烛晁子胸中开典礼平生自期莘与渭故用浇君磊块胸莫令鬓毛雪相似曲几蒲团听煑汤煎成车声绕羊肠鸡苏胡麻留渇羌不应乱我官焙香肥如瓠壶鼻雷吼幸君饮此勿饮酒以防井茶送孔常父校经同省并门居无日不闻公读书故持茗椀浇舌本要听六经如贯珠心知韵胜舌知腴何似宝云与真如汤饼作魔应午寝慰公渇梦吞江湖博士王扬休碾密云龙同事十三人饮之戏作矞云苍璧小盘龙贡包新样出元丰王郎坦腹饭牀东大官分物来妇翁棘围深锁武成宫谈天进士雕虚空鸣鸠欲雨唤雌雄南岭北岭宫征同午牕欲眠视蒙蒙喜君开包碾春风注汤官焙香出笼非君灌顶甘露椀几为谈天干舌本荅黄冕仲索煎防井并简扬休江夏无防乃吾宗同舍颇似王安丰能浇茗椀湔祓我风袂欲挹浮丘翁吾宗落笔赏幽事秋月下照澄江空家山鹰爪是小草敢与好赐云龙同不嫌水厄幸来辱寒泉汤鼎听松风夜堂朱墨小灯笼惜无纎纎来捧椀唯倚新诗可传本谢刘景文送团茶刘侯惠我大璧上有雌雄防鳯迹鹅溪水练落春雪粟面一杯増目力刘侯惠我小璧自裁半璧煑琼糜收藏残月惜未碾直待匡衡来说诗綘囊团团余几璧因来送我公莫惜个中渇羌饱汤饼鸡苏胡麻煑同吃晁补之次韵鲁直谢李左丞送茶都城米贵斗论璧长饥茗椀无从识道和何暇索防榔惭愧云龙羞肉食壑源万畮不作栏上春伐鼓惊山颜题封进御官有局夜行初不更驿宿氷融太液俱未知寒食新苞随赐烛建安一水去两水易较岂如泾与渭左丞分送天上余我试比方良有似月团清润珍豢羊葵花琐细胃与肠可怜赋罢羣玉晚宁忆睡余防井香大胜胶西苏太守茶汤不美夸薄酒鲁直复以诗送茶云愿君饮此勿饮酒次韵相茶真似石韫璧至精那可皮肤识溪芽不给万口湏徃徃山毛俱入食云龙正用饷近班乞与麤官诚腼颜崇朝一椀坐官局申旦形清不成宿平生乐此臭味同故人贻我情相烛黄侯发轫日千里天育收驹自汧渭车声出鼎细九盘如此佳句谁能似遣试齐民蟹眼汤扶起醉头湔腐肠颇类他时玉川子破鼻竹林风送香吾侪幽事动不朽但读离骚可无酒晁冲之陆元钧宰寄日注茶我昔不知风雅颂草木独遗茶比讽陋哉徐铉说茶苦欲与淇园竹同种又疑禹漏税九州橘柚当年错包贡腐儒妄测圣人意逺物劳民亦安用含桃熟荐当在盘荔子生来枉飞鞚羊葅异好亦何有蚶菜殊珍要非奉君家季疵真祸首毁论徒劳世仍重争新鬬试夸击拂风俗移人可深痛老夫病渇手自煎嗜好悠悠亦从众更烦小陆分日注密封细字蛮奴送枪旗却忆采撷初雪花似是云溪动更期遗我但敲门玉川无复周公梦简江子之求茶政和密云不作团小銙寸许苍龙蟠金花绛囊如截玉緑面彷佛松溪寒人间此品那可得三年闻有终未识老夫于此百不忙饱食但苦夏日长北牕无风睡不解齿頬苦思清凉故人新除协律郎交游多在白玉堂拣芽鬬銙皆饫尝幸为传声李太府烦渠折简买头纲杨万里澹庵坐上观显上人分茶分茶何似煎茶好煎茶不似分茶巧蒸水老禅弄泉手隆兴元春新玉爪二者相遭兎瓯面怪怪竒竒真善幻纷如擘絮行太空影落寒江能万变银瓶首下仍尻髙注汤作字势嫖姚不须更师屋漏法只问此瓶当响荅紫微仙人乌角巾唤我起看清风生京尘满袖思一洗病眼生花得再眀汉鼎难调要公理策勲茗椀非公事不如囘施与寒儒归读茶经传衲子谢木韫之舍人送讲筵赐茶吴绫缝囊染菊水蛮砂涂印题进字淳熈锡贡新水芽天珍误落黄茅地故人鸾渚紫微郎金华讲彻花草香宣赐龙焙第一纲殿上走趋眀月珰御前啜罢三危露满袖香烟懐璧去归来拈出两蜿蜒雷电晦防惊破柱北苑龙芽内样新铜围银范铸琼尘九天宝月霏五云玉龙防舞黄金鳞老夫平生爱煑茗十年烧穿折脚鼎下山汲井得甘冷上山摘芽得苦梗何曽梦到龙逰窠何曽梦吃龙芽茶故人分送玉川子春风来自玉皇家鍜圭椎璧调氷水烹龙炰鳯搜肝髓石花紫笋可衙官赤印白泥牛走尔故人气味茶样清故人风骨茶样眀开缄不但似见面叩之咳唾金玉声麴生劝人堕巾帻睡魔遣我抛书册老夫七椀病未能一啜犹堪坐秋夕葛长庚茶歌栁眼偷看梅花飞百花头上东风吹壑源春到不知时霹雳一声惊晓枝枝头未敢展枪旗吐玉缀金先献竒雀舌含春不解语只有晓露晨烟知带露和烟摘归去蒸来细捣几千杵揑作月团三百片火候调匀文与武碾边飞絮卷玊尘磨下落珠散金缕首山黄铜铸小铛活火新泉自烹煑蟹眼已没鱼眼浮松声送风雨定州红玉琢花甆瑞雪满瓯浮白乳緑云入口生香风满口兰芷香无穷两腋飕飕毛窍通洗尽枯肠万事空君不见孟谏议送茶惊起卢仝睡又不见白居易餽茶唤醒禹锡醉陆羽作茶经曹晖作茶铭文正范公对茶笑纱帽笼头煎石铫素虚见雨如丹砂作满盏菖蒲花东坡深得煎水法酒防徃徃觅一呷赵州梦里见南泉爱结焚香防茗縁吾侪烹茶有滋味华池神水先调试丹田一亩自栽培金翁姹女采归来天炉地鼎依时节炼作黄芽烹白雪味如甘露胜醍醐服之顿觉沉疴苏身轻便欲登天衢不知天上有茶无元洪希文煑土茶歌论茶自古称壑源品水无出中泉莆中苦茶出土产乡味自汲井水煎器新火活清味永且从平地休登仙王侯第宅鬬絶品揣分不到山翁前临风一啜心自省此意莫与他人传谢应芳阳羡茶南山茶树化刧灰白蛇无复衔子来频年雨露飬遗植先春粟粒珠含胎待看茶焙春烟起篛笼封春贡天子谁能遗我小团月烟火肺肝令一洗眀髙启采茶词雷过溪山碧云暖幽丛半吐枪旗短银钗女儿相应歌筐中摘得谁最多归来清香犹在手髙品先将呈太守竹炉新焙未得尝笼盛贩与湖南商山家不解种禾黍衣食年年在春雨原王世贞试虎丘茶洪都鹤岭太麓生北苑鳯团先一鸣虎丘晚出谷雨候百草鬬品皆为轻慧水不肯甘第二拟借春芽冠春意陆郎为我手自煎松飇写出真珠泉君不见顶空劳荐巴蜀定红输却宣甆玉氊根麦粉填调饥碧纱捧出防蛾眉搊筝炙管且未要隐囊筠榻须相随最宜纤指就一吸半醉倦读离骚时于若瀛龙井茶西湖之西开龙井烟霞近接南峰岭飞流蜜汨写幽壑石磴纡曲片云冷拄杖寻源到上方松枝半落澄潭静铜瓶试取烹新茶涛起龙团沸谷芽中顶无须忧兽迹湖州岂惧涸金沙漫道白芽防井嫩未必红泥方印嘉世人品茶未尝见但说天池与阳羡岂知新茗煑新泉团黄分洌浮瓯面二枪浪白附三萹一串应输钱五万五言律诗増唐皇甫冉送陆鸿渐栖霞寺采茶采茶非采菉逺逺上层崖布叶春风暖盈筐白日斜旧知山寺路时宿野人家借问王孙草何时泛椀花送陆鸿渐山人采茶千峰待逋客香茗复丛生采摘知深处烟霞羡独行幽期山寺逺野饭石泉清寂寂燃灯夜相思一磬声钱起过长孙宅与郎上人茶防偶与息心侣忘归才子家谈兼藻思緑茗代榴花岸帻看云卷含毫任景斜松乔若逢此不复醉流霞宋梅尧臣颖公遗碧霄峰茗到山春已晚何更有新茶峰顶应多雨天寒始发芽采时林狖静蒸处石泉嘉持作衣囊秘分来五栁家苏轼怡然以垂云新茶见饷报以大龙团仍戏作小诗妙供来香积珍烹具大官拣芽分雀舌赐茗出龙团晓日云庵暖春风浴殿寒聊将试道眼莫作两般看黄庭坚寄新茶与南禅师筠焙熟香茶能医病眼花因甘野夫食聊寄法王家石钵收云液铜缾煑露华一瓯资舌本吾欲问三车曾几谢人送壑源絶品云九重所赐也三伏汗如雨终朝霑我裳谁分金掌露来作玉溪凉别甑软炊饭小炉深炷香曲生何等物不与汝同乡述侄饷日注茶寳銙自不乏山芽安可无子能来日注吾得具风炉夏木啭黄鸟僧牕行白驹谈多唤坐睡此味政时须陆游北岩采新茶用忘懐録中法煎饮槐火初钻燧松风自候汤携篮苔径逺落爪雪芽长细啜襟灵爽微吟齿颊香归时更清絶竹影踏斜阳徐照谢徐玑惠茶建山惟上贡采撷极艰辛不拟分竒品遥将寄野人角开秋月满香入井泉新静室无来客碑黏陆羽真七言律诗増唐白居易谢李六郎中寄新蜀茶故情周匝向交亲新茗分张及病身红纸一封书后信緑芽十片火前春汤添勺水煎鱼眼末下刀圭搅麴尘不寄他人先寄我应縁我是别茶人李郢酬友人春暮寄枳花茶昨日东风吹枳花酒醒春晚一瓯茶如云正防幽人壍似雪才分野老家金饼拍成和雨露玉尘煎出照烟霞相如病渇今全校不羡生台白颈鸦薛能谢刘相公寄天柱茶两串春团敌夜光名题天柱印维扬偷嫌曼倩桃无味捣觉嫦娥药不香惜恐被分縁利市尽应难觅为供堂麤官寄与真抛却赖有诗情合得尝原郑谷峡中尝茶簇簇新英摘露光小江园里火煎尝吴僧漫说鸦山好蜀叟休夸鸟嘴香入座半瓯轻泛緑开缄数片浅含黄鹿门病客不归去酒渇更知春味长増徐夤尚书惠蜡面茶武夷春暖月初圎采摘新芽献地仙飞鹊印成香蜡片啼猿溪走木兰船金槽和碾沉香末氷椀轻涵翠缕烟分赠恩深知最异晚铛宜煑北山泉刘兼从弟舍人惠茶曽求芳茗贡芜词果沐颁霑味甚竒龟背起纹轻炙处云头翻液乍烹时老丞倦闷偏宜矣旧客过从别有之珍重宗亲相寄惠水亭山阁自携持宋王禹偁龙鳯茶样标龙鳯号题新赐得还因作近臣烹处岂期商岭水碾时空想建溪春香于九畹芳兰气圎似三秋皓月轮爱惜不尝惟恐尽除将供养白头亲赵抃次谢许少卿寄卧龙山茶越芽逺寄入都时酬唱珍夸互见诗紫玉丛中观雨脚翠峰顶上摘云旗啜多思爽都忘寐吟苦更长了不知想到眀年公进用卧龙春色自迟迟欧阳修和梅公仪尝建茶溪山击鼓助雷惊逗晓灵芽发翠茎摘处两旗香可爱贡来防鳯品尤精寒侵病骨惟思睡花落春愁未解酲喜共紫瓯吟且酌羡君潇洒有余清梅尧臣和杜相公谢蔡君谟寄茶天子岁尝龙焙茶茶官催摘雨前芽团香已入中都府鬬品争传太傅家小石冷泉留早味紫泥新品泛春华吴中内史才多少从此莼羮不足夸尝茶和公仪都蓝携具上都堂碾破云团北焙香汤嫩水轻花不散口甘神爽味偏长莫夸李白仙人掌且作卢仝走笔章亦欲清风生两腋从教吹去月轮傍蔡襄和孙之翰谢寄茶北苑灵芽天下精要须寒过入春生故人偏爱云腴白佳句遥传玉律清衰病万縁皆絶虑甘香一事未忘情封题尽是山家宝昼日虚堂试品程和杜相公谢寄茶破春龙焙走新茶尽是西溪近社芽才拆缄封思退傅为留甘防减藏家鲜眀香色凝云液清彻神情敌露华却笑虚名陆鸿渐曾无贤相作诗夸苏轼新茶送签判程朝奉以馈其母有诗相谢次韵荅之缝衣送与溧阳尉舍肉懐归颍谷封闻道平反供一笑防须难老待千钟火前试焙分新銙雪里头纲辍赐龙从此升堂是兄弟一瓯林下记相逢次韵曹辅寄壑源试焙新芽仙山灵草湿行云洗遍香肌粉未匀眀月来投玉川子清风吹破武林春要知玉雪心肠好不是膏油首面新戏作小诗君勿笑从来佳茗似佳人汲江煎茶活水还须活火煎自临钓石取深清大瓢贮月归春瓮小杓分江入夜缾雪乳已翻煎处脚松风忽作泻时声枯肠未易禁三椀坐听荒城长短更苏辙次韵李公择以惠泉荅章子厚新茶无锡铜瓶手自持新芽顾渚近相思故人赠荅无千里好事安排巧一时蟹眼煎成声未老兎毛倾看色尤宜枪旗携到齐西境更试城南金线竒新诗态度霭春云肯把篇章枉与人性似好茶常自养交如泉水久弥亲睡浓正想罗声发食饱尤便粥面匀底处翰林长外补眀年谁送霅溪春宋城宰韩秉文惠日铸茶君家日铸山前住冬后茶芽麦粒麤磨转春雷飞白雪瓯倾锡水散凝酥谿山去眼尘生面簿领埋头汗匝肤一啜更能分幕府定应知我俗人无次前韵龙鸾仅比闽团酽盐酪应嫌比俗麤采愧吴僧身似腊防须越女手如酥舌根遗味轻浮齿腋下清风稍袭肤七椀未容留客试瓶中数问有余无王令谢张和仲惠宝云茶故人有意真怜我灵荈封题寄荜门与疗文园消渇病还招楚客独醒魂烹来似带吴云脚摘处应无谷雨痕果肯同尝竹林下寒泉犹有惠山存秦观次韵谢李安上惠茶故人早岁佩飞霞故遣长须致茗芽寒槖遽收诸品玉午瓯初试一团花着书懒复追鸿渐辨水犹能效易牙从此道山春困少黄书剰校两三家朱松答卓民表送茶搅云飞雪一畨新谁念幽人尚食陈髣髴三生玊川子破除千饼建溪春唤囘窈窈清都梦洗尽蓬蓬渇肺尘便欲乗风渡芹水却愁狡狯得君嗔周必大次韵王少府送蕉坑茶昏然午枕困漳濵醒以清风赖子真初似参禅逢硬语久如味谏得端人王程不趂清眀宴野老先分浩荡春敢向柘罗评緑玉待君同碾试飞尘胡邦衡生日以诗送北苑八銙日注二瓶贺客称觞集冠霞悬知酒渇正思茶尚书八饼分闽焙主簿防瓶拣越芽妙手合调金鼎铉清风稳到玉皇家眀年勅使宣台餽莫忘幽人赋叶嘉尚长道见和次韵钟山处士映髙霞止酒惟亲睡起茶逺向溪边寻活水闲于竹里试阳芽一瓯休问帝前席七椀且同僧在家所愧叔孙无五善若为重拜晋君嘉陆游试茶苍爪初惊鹰脱鞴得汤已见玉花浮睡魔何止避三舍欢伯直知输一筹日铸焙香懐旧隐谷帘试水忆西逰银缾铜碾俱官样恨欠纤纤为捧瓯喜得建茶玉食何由到草莱重奁初喜坼封开雪霏庾岭红丝硙乳泛闽溪绿地材舌本常留甘尽日鼻端无复鼾如雷故应不负朋逰意手挈风炉竹下来效蜀人煎茶戏作长句午枕初囘梦蝶牀红丝小硙破旗枪正须山石龙头鼎一试风炉蟹眼汤岩电已能开倦眼春雷不许殷枯肠饭囊酒瓮纷纷是谁赏山紫笋香杨万里以六一泉煑防井茶鹰爪新茶蟹眼汤松风鸣雪兎毫霜细参六一泉中味故有涪翁句子香日注建溪当近舍落霞秋水梦还乡何时归上滕王阁自看风炉自煑尝陈蹇叔郎中出闽漕别送新茶李圣俞郎中出手分似头纲别样建溪春小璧苍龙浪得名细泻谷帘珠颗露打成寒食杏花鹧鸪椀面云萦字兎褐瓯心雪作不待清风生两腋清风先向舌端生方岳赵龙学寄阳羡茶为汲蜀井对琼花烹之三印谁分阳羡茶自煎蜀井瀹琼花数间眀月玉川屋两腋清风银汉槎团鳯烹来奴仆等老龙毕竟当行家相思几梦山隂雪搜搅平生书五车释惠洪与客啜茶戏成道人要我煑温山似识相如病里颜金鼎浪翻螃蟹眼玉瓯绞刷鹧鸪斑津津白乳冲眉上拂拂清风产腋间唤起晴牕春昼梦絶怜佳味少人攀元刘秉忠尝云芝茶铁色皴皮带老霜含英咀美入诗肠舌根未得天真味鼻观先通圣妙香海上精华难品第江南草木属寻常待将肤凑浸微汗毛骨生风六月凉耶律楚材西域从王君玉乞茶因其韵七首积年不啜建溪茶心窍黄尘塞五车碧玉瓯中思雪浪黄金碾畔忆雷芽卢仝七椀诗难得谂老三瓯梦亦赊敢乞君侯分数饼暂敎清兴绕烟霞厚意江洪絶品茶先生分出满轮车雪花灎灎浮金蘂玉屑纷纷碎白芽破梦一杯非易得搜肠三椀不能賖琼瓯啜罢酬平昔饱看西山插翠霞髙人惠我岭南茶烂赏飞花雪没车玉屑三瓯烹嫩蘂青旗一叶碾新芽顿令衰叟诗魂爽便觉红尘客梦賖两腋清风生坐榻幽欢逺胜泛流霞酒仙飘逸不知茶可笑流涎见麴车玉杵和云舂素月金刀带雨剪黄芽试将绮语求茶饮特胜春衫把酒賖啜罢神清淡无寐尘嚣身世便云霞长笑刘伶不识茶胡为买锸漫随车萧萧暮雨云千顷春雷玉一芽建郡深瓯吴地逺金山佳水楚江賖红炉石鼎烹团月一椀和香吸碧霞枯肠搜尽数杯茶千卷胸中到几车汤响松风三昧手雪香雷震一枪芽满囊垂赐情何厚万里携来路更賖清兴无涯腾八表骑鲸踏破赤城霞啜罢江南一椀茶枯肠歴歴走雷车黄金小碾飞琼屑碧玉深瓯防雪芽笔阵陈兵诗思勇睡魔卷甲夣魂賖精神爽逸无余事卧看残阳补断霞谢宗可茶筅此君一节莹无瑕夜听松声潄玊华万缕引风归蟹眼半瓶飞雪起龙牙香凝翠发云生脚湿满苍髯浪卷花到手纎毫皆尽力多因不负玉川家谢应芳寄题无锡钱仲毅煑茗轩聚蚊金谷任荤羶煑茗留人也自贤三百小团阳羡月寻常新汲惠山泉星飞白石童敲火烟出青林鹤上天午梦觉来汤欲沸松风吹响竹炉边原眀文征眀煎茶嫩汤自候鱼生眼新茗还夸翠展旗谷雨江南佳节近惠山泉下小船归山人纱帽笼头处禅榻风花绕髩飞酒客不通尘梦醒卧看春日下松扉増徐渭某伯子惠虎丘茗谢之虎丘春茗妙烘蒸七椀何愁不上升青箬旧封题谷雨紫砂新礶买宜兴却从梅月横三弄细搅松风灺一灯合向吴侬彤管说好将书上玉壶氷潘允哲谢人惠茶长日燕台正忆家故人新惠故园茶茸分玉碾闻兰气火暖金铛见雪花漫道玉川阳羡蘂还如鸿渐建溪芽泠然一啜烦襟涤欲御天风弄紫霞陈继儒山中日日试新泉君合前身老玉川石枕月侵蕉叶梦竹炉风软落花烟防来直是窥三昧醒后翻能赋百篇却笑当年醉乡子一生虚掷杖头钱五言排律増唐姚合寄杨工部闻毗陵舍弟自罨溪入茶山采茶溪路好花影半浮沉画舸僧同上春山客共寻芳新生石际幽嫩在山隂色是春光染香惊日色侵试尝应酒醒封进定恩深芳贻千里外怡怡太府吟杜牧题宜兴茶山山实东吴秀茶称瑞草魁剖符虽俗吏修贡亦仙才溪尽停蛮棹旗张卓翠苔栁邨穿窈窕松涧渡喧豗等级云峰峻寛平洞府开拂天闻笑语特地见楼台泉嫩黄金涌牙香紫璧裁拜章期沃日轻骑疾奔雷舞袖岚侵润歌声谷荅廻磬音藏叶鸟雪艶照潭梅好是全家到兼为奉诏来树隂香作帐花迳落成堆景物残三月登临怆一杯重逰难自尅俛首入尘埃原曹邺故人寄茶劔外九华英缄题下玉京开时微月上碾处乱泉声半夜招僧至孤吟对月烹碧沉霞脚碎香泛乳花轻六腑睡神去数朝诗思清用余不敢费留伴肘书行薛能蜀州郑使君寄鸟嘴茶鸟觜撷浑芽精灵胜镆铘烹尝方带酒滋味更无茶拒碾干声细撑封利颖斜衔芦齐劲实啄木聚菁华盐损添常诫姜宜着更夸得来抛道药携去就僧家旋觉前瓯浅还愁后信賖千慙故人意此惠敌丹砂増宋王禹偁茶园十二韵勤王修岁贡晚驾过郊原蔽芾余千本青葱共一园芽新撑老叶土软迸新根舌小侔黄雀毛狞摘緑猿出蒸香更别入焙火微温采近桐华节生无谷雨痕缄縢防逺道进献趂头番待破华胥梦先经阊阖门汲泉鸣玉甃开宴压瑶罇茂育知天意甄收荷主恩沃心同直谏苦口类嘉言未复金銮召年年奉至尊丁谓北苑茶北苑龙茶着甘鲜的是珍四方惟数此万物更无新才吐微茫緑初沾少许春散寻萦树徧急采上山频宿叶寒犹在芳芽冷未伸茅茨溪上焙蓝笼雨中民长疾勾萌拆开齐分两匀带烟蒸雀舌和露叠龙鳞作贡胜诸道先尝只一人缄封瞻阙下邮传渡江濵特防留丹禁殊恩赐近臣啜将灵药助用与上尊亲投进英华尽初烹气味真细香胜却麝浅色过于筠顾渚慙投木宜都愧积薪年年号供御天产壮瓯闽七言排律増宋余靖和伯恭自造新茶郡庭无事即仙家野圃栽成紫笋茶疎雨半晴囘暖气轻雷初过得新芽烘褫精谨松斋静采撷萦迂涧路斜江水薄煎萍髣髴越瓯新试雪交加一枪试焙春尤早三盏搜肠句更嘉多谢彩笺贻雅贶想资诗笔思无涯五言絶句増唐张籍和韦开州盛山茶岭紫芽连白蘂初向岭头生自看家人摘寻常触露行白居易山泉煎茶有懐坐酌泠泠水看煎瑟瑟尘无由持一盌寄与爱茶人宋苏轼赠包安静先生皓色生瓯面堪称雪见羞东坡调诗腹今夜睡应休建茶三十片不审味如何奉赠包居士僧房战睡魔朱子茶坂携籯北岭西采撷供茗饮一啜夜牕寒跏趺谢衾枕七言絶句増唐钱起与赵莒茶宴竹下忘言对紫茶全胜羽客醉流霞尘心洗尽兴难尽一树蝉声片影斜卢纶新茶咏寄上西川相公二十三舅大夫二十舅三献蓬莱始一尝日调金鼎阅芳香贮之玉合寸半饼寄与阿连题数行刘禹锡尝茶生拍芳丛鹰嘴芽老郎封寄谪仙家今宵更有湘江月照出霏霏满盌花白居易萧员外寄新蜀茶蜀茶寄到但惊新渭水煎来始觉珍满瓯似乳堪持翫况是春深酒渇人施肩吾蜀茗词越椀初盛蜀茗新薄云轻处搅来匀山僧问我将何比欲道琼浆却畏嗔姚合乞新茶嫩緑微黄碧涧春采时闻道断荤辛不将钱买将诗乞借问山翁有几人李羣玉荅友寄新茗满火芳香碾麴尘吴瓯湘水緑花新愧君千里分滋味寄与春风酒渇人陆希声茗坡二月山家谷雨天半坡芳茗露华鲜春酲酒病兼消渇惜取新芽旋摘煎成彦雄煎茶岳寺春深睡起时虎跑泉畔思迟迟蜀茶倩个云僧碾自拾枯松三四枝崔道融谢朱韦侍寄贶蜀茶瑟瑟香尘瑟瑟泉惊风骤雨起炉烟一瓯解却山中醉便觉身轻欲上天僧灵一与亢居士青山潭饮茶野泉烟火白云间坐饮香茶爱此山岩下维舟不忍去青溪流水暮潺潺宋林逋烹北苑茶有懐石碾轻飞瑟瑟尘乳花烹出建溪春人间絶品应难识闲对茶经忆故人欧阳修和原父扬州时防堂忆昔尝修守臣职先春自探两旗开谁知白首来辞禁得与金銮赐一杯梅尧臣七宝茶七物甘香杂蘂茶浮花泛绿乱于霞啜之始觉君恩重休作寻常一等夸曾巩闰正月十一日吕殿丞寄新茶偏得朝阳借力催千金一銙过溪来曾坑贡后春犹早海上先尝第一杯寄献新茶种处地灵偏得日摘时春早未闻雷京师万里争先到应得慈亲手自开蹇磻翁寄新茶二首龙焙尝茶第一人最怜溪岸两旗新肯分方銙醒衰思应恐慵眠过一春贡时天上防龙去鬬处人间一水争分得余甘慰憔悴碾尝终夜骨毛清尝新茶麦粒收来品絶伦葵花制出样争新一杯永日醒防眼草木英华信有神王安石寄茶与和甫防绛缝囊海上舟月团苍润紫烟浮集英殿里春风晚分到并门想麦秋寄茶与平甫碧月团团堕九天封题寄与洛中仙石楼试水宜频啜金谷看花莫漫煎黄庭坚戏答荆州王克道烹茶二首茗椀难加酒椀醇暂时扶起借糟人何须忍垢不濯足苦学梁州隂子春龙焙东风鱼眼汤个中即是白云乡更煎防井苍鹰爪始耐落花春日长谢公择旧分赐茶三首外家新赐苍龙璧北焙风烟天上来眀日蓬山破寒月先甘和梦听春雷文书满案惟生睡梦里鸣鸠唤雨来乞与降魔大圎镜真成破柱作惊雷细题叶字包青箬割取丘郎春信来洗一春汤饼睡亦知清夜有蚊雷以潞公所惠拣芽送公择次旧韵庆云十六升龙样国老元年宻赐来披拂龙文射牛斗外家英鉴似张雷奉同公择作拣芽咏赤囊岁上防龙璧曾见前朝盛事来想得天香随御所延春阁道啭轻雷今岁官茶极妙难为赏音者戏作两诗用前韵鸡酥狗虱难同味懐取君恩归去来青蒻湖邉寻顾陆白莲社里觅宗雷乳花翻椀正眉开时若渇羌冲热来知味者谁心已许维摩虽黙语如雷奉同六舅尚书咏茶碾煎烹三首要及新香碾一杯不应传宝到云来碎身粉骨方余味莫厌声喧万壑雷风炉小鼎不须催鱼眼长随蟹眼来深注寒泉收第一亦防枵腹爆干雷乳粥琼糜露脚囘色香味触映根来睡魔有耳不及掩直拂防牀过疾雷谢人惠茶一规苍玉琢蜿蜒借有佳人锦叚鲜莫笑持归淮海去为君重试大眀泉晁补之和荅曾敬之秘书见招能赋堂烹茶玉泉吟鼎月隳轮姑射风标两絶尘只欠何郎牕畔雪戎葵为我作余春一盌分来百越春玉溪小暑却宜人红尘他日同回首能赋堂中偶坐身次韵提刑毅甫送茶炰羔煑饼渐宜秦愁絶江南一味真健歩逺梅安用插鹧鸪金盏有余春孙觌李茂嘉寄茶蛮珍分到谪仙家断璧残璋裹绛纱拟把金钗候汤眼不将白玉伴脂麻周必大送陆务观赴七闽提举常平茶事暮年桑苎毁茶经应为征行不到闽今有云孙持使节好因贡焙祀茶人陆游同何元立蔡肩吾至东丁院汲泉煑茶云芽近自峩睂得不减红囊顾渚春旋置风炉清樾下他年竒事属三人饭罢碾茶戏书江风吹雨暗衡门手碾新茶破睡昏小饼龙团供玉食今年也到浣花村试茶北牕髙卧鼾如雷谁遣香茶挽梦囘绿地毫瓯雪花乳不妨也道入闽来昼卧闻碾茶小醉初消日未晡幽牕催破紫云腴玉川七椀何须尔铜碾声中睡已无戴昺尝茶自汲香泉带落花漫烧石鼎试新茶緑隂天气闲庭院卧听黄蜂报晚衙徐意一北苑茶词官焙春纲入贡时担头猎猎小黄旗甘香不羡尝阳羡密待天颜喜可知金刘着伯坚惠新茶建溪玉饼号无防防井为奴日铸降忽听松风翻蟹眼却疑春雪落寒江冯璧东坡海南烹茶图讲筵分赐密云龙春梦分眀觉亦空地恶九钻黎洞火天游两腋玉川风眀施渐赠欧道士卖茶静守黄庭不炼丹因贫却得一身闲自看火候蒸茶熟野鹿衔筐送下山陆容送茶僧江南风致说僧家石上清香竹里茶法藏名僧知更好香烟茶晕满袈裟原王徳操谢人送茶谷雨年年僧送茶近来无复及贫家伏龙手制能分饷活火新泉试落霞御定佩文斋广羣芳谱卷二十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二十一茶谱茶四集藻诗散句増宋沈辽新阳一日至东风方猎猎百草尚勾萌灵芽已先防所采仅毛髪厥工巧烹爕甘泉列盎炽炭浩旁叠修竹为之规黄金为之挟形摹各臻妙制作易妥帖至尊所虚伫守臣方惕慑其上为虬龙蜿蜒奋鳞鬛稍降乃交鳯文翼相盘贴函封趋北道驿使互防挟四方老金玉议论谁敢輙徐玑腊余春未新素质蕴芳菲千夫喏登垅呌啸风雷随雪芽细若针一夕吐清竒天地发寳秘鬼神不敢知旧制尊御膳授职各有司分纲制品目簿尉监视之虽有领督官安敢専所为初纲七七銙次纲数弗差一以荐郊庙二以瀹宾夷天子且谦受他人奚可希唐郑遇嫩芽香且灵吾谓草中英夜月和烟捣寒炉对雪烹宋梅尧臣十片建溪春干云碾作尘天王初受贡楚客已烹新张商英壑源山势上连云全占南州第一春自有化工钟粹气特生灵叶奉严宸杨万里白锦秋鹰微露青瑶晓树未成芽松梢鼔吹涛翻鼎瓯面云烟乳作花郑清之一杯春露暂留客两腋清风几欲仙可但唤回槐国梦不妨更举赵州禅戴翼骚客醉眠肠正苦睡魔退听骨先寒未堪八饼供龙焙且遣一旗登虎坛増晋张载芳茶冠六情溢味播九区唐杜甫落日平台上春风啜茗时张籍药看辰日合茶过卯时煎原白居易留饧和冷粥出火煑新茶増于鹄鹿裘长酒气茅屋有茶烟温庭筠采茶溪树緑煑药石泉清许浑晒药竹斋暖捣茶松院深宋钱惟演春茶泛雪液晓饭荐兰蒸宋庠香浓烟穗直色嫩乳花圆宋祁瓯洁凝芳乳罗纤撼缥尘梅尧臣汤嫩乳花浮香新舌甘永欧阳修共约试新茶枪旗几时绿王安石酒醪犹羙好茶荈正芳新原苏轼赤泥开方印紫饼截圆玉黄庭坚建溪有灵草能脱诗人骨増陆游兎瓯泛玉尘香雪两超胜张舜民玉尺锋棱耸银槽様度窊戴复古开瓮尝春酒租山摘早茶陈与义何以同嵗暮共此晴云椀原眀陆树声风鼎翻云液春芽熟乳花増唐李嘉祐幸有香茶留释子不堪秋草送王孙白居易闲吟工部新来句渇饮毘陵逺到茶春风小榼三升酒寒食深炉一椀茶李渉山中朅来采新茗新花乱发前山顶崔珏银瓯贮浪水一掬松雨声来乳花熟宋宋祁初笋一枪知采候乱花三沸记烹时文彦博旧谱最称顶味露芽云液胜醍醐余靖僧来便学尝茶诀白乳旗枪带露收梅尧臣防芽防日始能就碾月一罂初霁来王珪云叠乱花争一水凤团双影贡先春黄夷简宿雨一番蔬甲嫩春山几倍茗旗香苏轼独天上小团月来试人间第二泉红焙浅瓯新活火龙团小碾鬭晴窗何湏魏帝一丸药且尽卢仝七椀茶上人问我迟留意待赐头纲八饼茶张舜民官园老兵朝入城报道新芽已堪摘香如桃蕊色如曲蟹眼松声浮艾叶黄庭坚香苞解尽寳带銙墨面碾出明窗尘补之闾侯贡璧琢苍玉中有掉尾寒潭龙陈师道得诺向来轻季子打门何日走周公洪刍松鸣汤鼎茶初熟雪压炉灰水渐低王庭珪玉局偶然留妙语焦坑从此贵新茶周必大商岭烹来思旧漾洛泉煎处叹新芽陆游茶分正焙新开箬水浥中泠自候汤戴复古午枕不成春草梦落花风静煑茶香戴昺砖炉春煑兎毫玉石鼎月翻鱼眼汤元张翥茶香夜煑苓泉活琴思秋翻鹤帐清唐王维石唇安茶臼李嘉祐绿茗盖春山孟郊茗啜绿净花于鹄捣茶书院静白居易阳丛抽茗芽笼暖焙茶烟茶香飘紫笋破睡见茶功朱庆余绿茗香醒酒许浑秋茶垂露细露茗山厨焙薛能茶羙梦初惊皮日休煎茶拾野巢郑谷茶香紫笋露李中茶美睡心爽泉美茶香异僧修睦茶碾去年春宋林逋阁掩茶烟晩余靖茶圃一旗春王安石浮荈白云香水甘茶串香陆游村女卖秋茶懐茶就井煎元黄庚茶煎谷雨春李孝光茶香邻屋借郭钰红雨长茶芽唐白居易渇尝一椀绿昌明酒渇春深一椀茶李洞顾渚香浮瀹茗花张蠙笼开鹦鹉报煎茶韩偓一瓯香沫火前茶卢延让茶香时泼涧中泉宋杨亿茗粥露芽销昼梦林逋霏霏茶霭出松梢宋祁采忆春山露满旗苏轼细雨足时茶户喜晁补之破睡枪旗引兴长陆游日铸珍芽开小缶睡起何妨自硙茶北苑茶新带銙方长毫瓯小聚茶香戴复古入峡先租谷雨茶金王元节又将新火试新茶刘铎新诗吟罢自煎茶元袁桷侧岸采茶石火倪瓒人语烟中始焙茶春茶已放仙人掌山中茶焙隔林烟竹林烟幕煑茶香明王世贞隠囊匡坐自煎茶窗前竹色分茶盌何景眀茗叶松花进晩餐徐渭防枣沉茶紫茧微词増金蔡伯坚好事近天上赐金奁不减壑源三月午椀春风纤手看一时如雪幽人只惯茂林前松风聴清絶无奈十年黄卷向枯肠搜彻髙士谈好事近谁扣玉川门白绢斜封团月晴日小窗活火响一壶春雪可怜桑苎一生颠文字更清絶真拟驾风归去把三山登彻宋黄庭坚阮郎归摘山初制小龙团色和香味全碾声初防夜将防烹时鹤避烟消滞思解尘烦金瓯雪浪翻只愁啜罢月流天余清搅夜眠又烹茶留客驻雕鞍有人愁逺山别郎容易见郎难月斜窗外山归去后忆前欢画屏金博山一杯春露莫留残与郎扶玉山又歌停檀板舞停鸾髙阳饮兴阑兽烟喷尽玉壶干香分小凤团雪浪浅露花圆捧瓯春笋寒绛纱笼下跃金鞍归时人倚栏又黔中桃李可寻芳摘茶人自忙月团犀胯鬭圆方研膏入焙香青箬裹绛纱囊品髙闻外江酒阑传盌舞红裳都濡春味长原谢逸武陵春画烛笼纱红影乱门外紫骝嘶分破云团月影亏雪浪皱清漪捧盌纤纤春笋瘦乳雾泛氷甆两腋清风拂袖飞归去酒醒时増苏轼西江月龙焙今年絶品谷自古珍泉雪芽防井散神仙苖裔来从北苑汤发云膄酽白盏浮花乳轻圆人间谁敢更争妍鬭取红窗白面黄庭坚西江月龙焙头纲春草谷帘第一泉香已醺浮蚁嫩鹅黄想见翻匙雪浪兎褐金丝寳盌松风蟹眼新汤无因更发次公狂甘露来从仙掌踏莎行画皷催春蛮歌走向火前一焙争春长低株摘尽到髙株髙株别是闽溪様碾破春风香凝午帐银瓶雪滚翻轻浪今宵无睡酒醒时摩围影在秋江上苏轼行香子绮席才终欢意犹浓酒防时髙兴无穷共夸君赐初拆臣封看分香饼黄金缕密云龙鬬赢一水功敌千钟觉凉生两腋清风暂留红防少却纱笼放笙歌散庭馆静畧从容黄庭坚品令凤舞团团饼恨分破教孤另金渠体净只轮慢碾玉尘光莹汤响松风早减了二分酒病味浓香永醉乡路成佳境恰如灯下故人万里归来对影口不能言心下快活自省党懐英青玉案红莎绿蒻春风饼趁梅驿来云岭紫柱崖空琼窦冷佳人却恨等闲分破缥缈防鸾影一瓯月露心魂醒更送清歌助幽兴痛饮休辞今夕永与君洗尽满襟烦暑别作髙寒境米芾满庭芳雅燕飞觞清谈挥麈使君髙会羣贤密云防凤初破缕金团窗外炉烟自动开缾试二品香泉轻涛起香生玉麈雪溅紫瓯圆娇鬟宜美盻防擎翠防稳歩红莲坐中客翻愁酒醒歌防防上纱笼画烛花骢弄月影当轩频相顾余欢未尽欲去且留连黄庭坚满庭芳北苑龙团江南鹰爪万里名动京关碾深罗细琼蕊暖生烟一种风流气味如甘露不染尘凡纤纤捧水甆莹玉金缕鹧鸪斑相如方病酒银瓶蟹眼波怒涛翻为扶起樽前醉玉頽山饮罢风生两腋醒魂到明月轮邉归来晩文君未寝相对小窗前苏轼水调歌头已过几番雨前夜一声雷枪旗争战建溪春色占先魁采取枝头雀舌带露和烟捣碎结就紫云堆轻动黄金碾飞起绿尘埃老龙团真凤髓防将来兎毫盏里霎时滋味舌头回唤醒青州从事战退睡魔百万梦不到阳台两腋清风起我欲上蓬莱黄庭坚看花回夜永兰堂醺饮半倚颓玉烂漫坠钿堕履是醉时风景花暗残烛欢意未防舞燕歌珠成防续催茗饮旋煑寒泉露井缾窦响飞瀑纤指缓连环动触渐泛起满瓯银粟香引春风在手似粤岭闽溪初采盈掬暗想当时探春连云寻篁竹怎归得鬓将老付与杯中緑别录原世説简文云刘尹茗柯有实理注谓如茗之枝柯虽小中有实理非外博而中虚也増顾渚山茶记顾渚山中有鸟如鸜鹆而色苍每至正二月作声曰春起也三四月云春去也采茶人唿为唤春鸟原东坡杂记茶欲其白常患其黒墨则反是然墨磨隔宿则色暗茶碾过日则香减颇相似也茶以新为贵墨以古为佳又相反矣茶可于口墨可于目蔡君谟老病不能饮则烹而玩之吕行甫好藏墨而不能书则时磨而小啜之此又可以发来者之一笑也温公与子瞻论茶墨云茶与墨二者正相反茶欲白墨欲黒茶欲重墨欲轻茶欲新墨欲陈子瞻云上茶妙墨俱香是其徳同也皆坚是其操同也譬如贤人君子黔晳美恶之不同其徳操一也温公以为然山谷集相茶瓢与相卭竹同法不欲肥而欲瘦但湏饱风霜耳増演繁露东坡后集二从驾景灵宫诗云病贪赐茗浮铜叶按今御前赐茶皆不用建盏用大汤色正白但其制様似铜叶汤耳铜叶色黄褐色也资暇录始建中蜀相崔宁之女以茶杯无衬病其熨指取楪子承之既啜而杯倾乃以蜡环楪子之央其杯遂定即命匠以漆环代蜡进于蜀相蜀相竒之为制名而话于賔亲人人为便用于代是后传者更环其底愈新其制以至百状焉贞元初青郓油绘为荷叶形以衬茶椀别为一家之楪今人云杔子始此非也蜀相即今升平崔家茶史刘晔字子仪尝与刘筠饮茶问左右汤滚也未众曰已滚筠曰佥曰鲧哉应声曰吾与防也原种植茶性恶水宜肥地斜坡隂地走水处用糠与焦土种之每一圈可用六七十粒覆土厚一寸出时勿耘草旱以米泔水浇常以小便粪水或蚕沙壅之水浸根必死三年后可采茶凡种相离二尺一丛増大观茶论植产之地崖必阳圃必隂盖石之性寒其叶抑以瘠其味疎以薄必资阳和以发之土之性敷其叶疏以暴其味强以肆必资隂防以节之隂阳相济则茶之滋长得其宜茶解茶地南向为佳向隂者遂劣故一山之中美恶大相悬也茶固不宜加以恶木惟桂梅辛夷玉兰玫瑰苍松翠竹与之间植足以蔽覆霜雪掩映秋阳其下可植芳兰幽菊清芬之物最忌菜畦相逼不免渗漉滓厥清真原采造采茶以谷雨前者佳制茶择净微蒸候变色摊开扇去气揉做毕火气焙干以箬叶包之语曰善蒸不若善炒善晒不如善焙盖茶以炒而焙者佳耳増西溪丛语建州龙焙面北谓之北苑有一泉极清澹谓之御泉用其池水造茶即壊茶味唯龙团胜雪白茶二种谓之水芽先蒸后拣每一芽先去外两小叶谓之乌带又次取两嫩叶谓之白合留小心芽置于水中唿为水芽聚之稍多即研焙为二品即龙团胜雪白茶也大观茶论茶工作于惊蛰尤以得天时为急轻寒英华渐长条逹而不廹茶工从容致力故其色味两全若或时旸郁燠芽甲奋暴促工暴力随藁晷刻所廹有蒸而未及压压而未及研研而未及制茶黄留积其色味所失已半故焙人得茶天为庆撷茶以黎明见日则止用爪防芽不以指揉虑气污熏渍茶不鲜防故茶工多以新汲水自随得芽则投诸水凡芽如雀舌谷粒者为鬭品一鎗一旗为拣芽二鎗二旗为次之余斯为下茶之始芽萌则有白合既撷则有乌带白合不去害茶味乌带不去害茶色茶之美恶尤系于蒸芽压黄之得失蒸太生则芽滑故色清而味烈过熟则芽烂故茶色赤而不胶压乆则气竭味漓不及则色暗味澁蒸芽欲及熟而香压黄欲膏尽亟止如此则制造之功十已得七八矣涤芽惟洁濯器惟净蒸压惟其宜研膏惟热焙火惟良饮而有少砂者涤濯之不精也文理燥赤者焙火之过熟也夫造茶先度日晷之短长均工力之众寡防采择之多少使一日造成恐茶过宿则害色味北苑别録采茶之法湏是侵晨不可见日晨则夜露未晞茶芽肥润见日则为阳气所薄使芽之膏腴内耗至受水而不鲜明故每日常以五更挝鼔集羣夫于凤凰山监采官人给一牌入山至辰刻则复鸣锣以聚之恐其逾时贪多务得也茶录茶有真香而入贡者微以龙脑和膏欲助其香建安民间试茶皆不入香恐夺其真若烹防之际又杂珍菜香草其夺益甚正当不用茶味主于甘滑惟北苑凤凰山连属诸焙所产者味佳隔溪诸山虽及时加意制作色味皆重莫能及也又有水泉不甘能损茶味前世之论水品者以此煑泉小品茶之团者片者皆出于碾硙之末既损真味复加油垢即非佳品总不若今之芽茶也葢天然者自胜耳曽茶山日铸茶诗寳銙自不乏山芽安可无苏子瞻壑源试焙新茶诗要知玉雪心肠好不是膏油首面新是也且末茶瀹之有屑滞而不爽知味者当自辨之芽茶以火作者为次生晒者为上亦更近自然且断烟火气耳况作人手器不防火候失宜皆能损其香色也生晒茶瀹之瓶中则枪旗舒畅清翠鲜明尤为可爱茶疏清明谷雨摘茶之候也清明太早立夏太迟谷雨前后其时适中若肎再迟一二日期待其气力完足香烈尤倍易于收藏虽稍长大故是嫩枝柔叶也生茶初摘香气未透必借火力以发其香然性不耐劳炒不宜乆多取入铛则手不匀乆于铛中过熟而香散矣甚且枯焦何堪烹防炒茶之器最忌新鐡鐡腥一入不复有香尤忌脂腻害甚于鐡湏豫取一铛耑用炊饭无得别作他用炒茶之薪仅可树枝不用干叶干则火力勐炽叶则易焰易灭铛必磨莹旋摘旋炒一铛之内仅容四两先用文火次用武火催之手加木指急急钞转以半熟为度微俟香发是其候矣茶不炒甑中蒸熟然后烘焙缘其摘迟枝叶微老炒亦不能使软徒枯碎耳亦有一种极细炒乃采之他山炒焙以欺好竒者彼中甚爱惜茶决不忍乘嫩摘采以伤树本茶笺采茶雨前则精神未足夏后则梗叶太麤然茶以细嫩为妙湏当交夏时看风日晴和月露初收亲自监采入篮烈日之下又防篮内郁蒸须伞葢至舍速倾净薄摊细拣枯枝病叶蛸丝青牛之类一一剔去方为精洁也蒸茶须看叶之老嫩定蒸之迟速以皮梗碎而色带赤为度若太熟则失鲜其锅内须频换水葢熟汤能夺茶味也茶焙每年一修修时杂以湿土便有土气先将干柴隔宿薫烧令焙内外干透先用麤茶入焙次日然后以上品焙之焙上之又不可用新竹恐惹竹气又湏匀摊不可厚薄如焙中用炭有烟者急剔去又宜轻摇大扇使火气旋转竹帘上下更换若火太烈恐黏焦气大暖色泽不佳不易又恐干湿不匀须要看到茶叶梗骨处俱已干透方可并作一或两寘在焙中最髙处过一夜仍将焙中炭留数茎于灰烬中微烘之至眀早可收藏矣屠隆茶笺采茶不必太细细则芽初萌而味欠足不必太青青则茶已老而味欠嫩湏在谷雨前后觅成梗带叶微绿色而团且厚者为上闻龙茶笺茶初摘时湏拣去枝梗老叶惟取嫩叶又湏去尖与柄恐其易焦此松萝法也炒时湏一人从傍扇之以祛热气否则黄色香味俱减炒起出铛时置大磁盘中仍湏急扇令热气稍退以手重揉之再散入铛文火炒干入焙葢揉则其津上浮防时香味易出田子艺以生晒不炒不揉者为佳亦未之试耳原贮茶茶之味清而性易移藏法喜温燥而恶冷湿喜清凉而恶蒸郁喜清独而忌香臭藏用火焙不可晒入磁瓶密封口毋令湿气得侵又勿令泄气安顿湏在坐卧之处逼近人气则常温不寒必在板房则燥土室则蒸又要透风勿置幽隐之处尤易蒸湿兼恐有失防检世人多用竹器贮茶虽复多用箬防然箬性峭劲不甚伏帖风湿易侵至于地炉中顿万万不可人有以竹器盛茶置被笼中用火即黄除火即润忌之忌之茶性畏纸纸成于水中受水气多也纸裹一夕随纸作气茶味尽矣虽火中焙出少顷即润日用所湏贮小罂中箬包苎紥亦勿见风时用火焙不可晒宜置之案头勿近有气味物若茶多者藏宜用磁瓮大容一二十觔四围厚箬中贮茶湏极燥极新专供此事乆乃愈佳不必嵗易茶湏筑实仍用厚箬填瓮中加以箬以真皮纸包之苎麻紥压以大新砖勿令微风得入可以接新其阁庋之方宜砖底数层四围砖砌形若火炉愈大愈善勿近土墙顿瓮其上随时取灶下火灰候冷簇于瓮傍半尺以外仍随时取火灰簇之令里灰常燥以避风湿却忌火气入瓮则能黄茶増茶录藏茶宜蒻叶而畏香药喜温燥而忌湿冷故收藏之家以蒻叶封裹入焙中两三日一次用火常如人体温温则御湿润快雪堂漫录徐茂吴云藏茶法实茶大瓮底置箬封固倒放则过夏不黄以其气不外泄也子晋云当倒放有葢缸内缸宜砂底则不生水而常燥时常封固不宜见日见日则生翳损茶色矣藏又不宜热处新茶不宜骤用过黄梅其味始足茶笺藏茶新净磁坛周廻用干箬叶密砌将茶渐渐装进揺实不可用手掯上覆干箬数层又以火炙干炭铺坛口紥固近有以夹口锡器贮茶者更燥更密葢磁坛犹有微罅透风不如锡者坚固也原烹茶世人情性嗜好各殊而茶事则十人而九竹炉火候茗椀清缘煑引风之碧云倾浮花之雪乳非借汤勲何昭茶徳畧而言之其法有五一择水水泉不羙茶味顿失山泉为上江水次之如用井水湏多汲者佳若混浊醎苦切忌不可用二简器砂防煑水磁壶注汤白瓯供酌咸为上品然湏防简净洁若近腥羶油腻等物则茶之真味俱败三曰忌混茶性最娇易惹诸味若以一切香辣咸甜之物防茶则茶味槩被混扰四曰慎烹煮李约性能辨茶尝曰茶湏缓火炙活火煎活火谓炭之有防者当使汤无妄沸庶可养茶始则鱼目散布微微有声中则四邉泉涌累累连珠终则腾波皷浪水气全消谓之老汤取起待沸止汤清用以防茶冲美清快茶味始全三沸之法非活火不可若柴薪浓烟最损茶味顾况云文火细烟小鼎长泉苏子瞻云活水仍湏活火烹自临钓石汲深清文衡山云瓦瓶新汲山泉水纱防笼头手自煎又东坡煎茶歌蟹眼已过鱼眼生飕飕欲作松风鸣茸出磨细珠落转绕瓯飞雪轻又谢宗论茶候蟾背之芳香观虾目之沸涌皆可谓深于茶者五曰辨色未防之先湏以温汤洗茶去其尘土冷气壶瓯亦宜泡净拭干然后酌茶则碧绿清香色味俱全如茶洁净勿洗増茶经其火用炭次用劲薪其炭曽经燔炙为膻腻所及及膏木败器不用之古人有劳薪之味信哉其水用山水上江水中井水下其山水拣乳泉石池漫流者上其瀑涌湍潄勿食之乆食令人有颈疾又多别流于山谷者澄浸不泄自火天至霜郊以前或潜龙蓄毒于其间饮者可决之以流其恶使新泉涓涓然酌之其江水取去人逺者井取汲多者其沸如鱼目微有声为一沸縁邉如涌泉连珠为二沸腾波皷浪为三沸已上水老不可食也初沸则水合量调之以盐味谓弃其啜余无廼而钟其一味乎第二沸出水一瓢以竹防环激汤心则量未当中心而下有顷势若奔涛溅沫以所出水止之而育其华也凡酌置诸椀令沫饽匀沫饽汤之华也华之薄者曰沫厚者曰饽细轻者曰花如枣花漂漂然于环池之上又如廻潭曲渚青萍之始生又如晴天爽朗有浮云鳞然其沫者若绿钱浮于水湄又如菊英堕于樽俎之中饽者以滓煑之及沸则重华累沫皤皤然若积雪耳荈赋所谓焕如积雪晔若春敷有之第一煑水沸而弃其沫之上有水膜如黒云母饮之则其味不正其第一者为隽永或留熟以贮之以傋育华救沸之用诸第一与第二第三盌次之第四第五盌外非渇甚莫之饮凡煑水一升酌分五盌乘热连饮之以重浊凝其下精英浮其上如冷则精英随气而竭饮啜不消亦然矣茶性俭不宜广则其味黯淡且如一满盌啜半而味寡况其广乎其色缩也其罄也其味甘槚也不甘而苦荈也啜苦咽甘茶也采茶录代宗朝李季卿刺湖州至维扬逄陆鸿渐抵杨子驿将食李曰陆君别茶闻扬子南水又殊絶今者二妙千载一遇命军士谨慎者深入南陆利器以俟俄而水至陆以杓扬水曰江则江矣非南似临岸者使者曰某棹舟深入见者累百敢有绐乎陆不言既而倾诸盆至半陆遽止之又以杓扬之曰自此南者矣使者蹶然驰白某自南赍至岸舟荡覆过半惧其尠挹岸水増之处士之鍳神鍳也某其敢隐焉原清异录沙门福全能注汤幻茶成诗一句并防四瓯泛乎汤表檀越日造门求观汤戏全自咏诗曰生成里水丹青巧画工夫学不成却笑当年陆鸿渐煎茶赢得好名声増清异録茶至唐始盛近世有下汤运别施妙诀使茶纹水脉成物象者禽兽虫鱼花草之属纤巧如画但湏臾即就散灭此茶之变也时人谓之茶百戏潘子真诗话叶涛诗极不工而喜赋咏尝有试茶诗云碾成天上龙兼凤煑出人间蟹与虾好事者戏云此非试茶乃碾玉匠人尝南食也澄懐录蔡君谟汤取嫩而不取老为团饼茶发耳今旗芽枪甲汤不足则茶神不透茶色不明故茗战之防尤在五沸闻雁斋笔谈茶既就筐其性必发于日而遇知己于水然非煑之茶灶茶炉则亦不佳故曰饮茶富贵之事也赵长白自言吾生平无他幸但不曽饮井水耳此老于茶可谓能尽其性者今亦老矣甚穷大都不能如曩时犹摩挲万卷中作茶史故是天壤间多情人也茶笺茶壶以小为贵每一客壶一把任其自斟自饮方为得趣何也壶小则香不涣散味不躭阁况茶中香味不先不后只有一时太早则未足太迟则已过见得恰好一防而尽化而裁之存乎其人茶解烹茶宜甘泉次梅水梅雨如膏万物頼以滋飬其味独甘梅后便不堪饮罗茶记烹茶水之功居六无泉则用天水秋雨为上梅雨次之秋雨冽而白梅雨醇而白雪水五谷之精也色不能白茶説汤者茶之司命故候汤最难未熟则茶浮于上谓之婴儿汤而香则不能出过熟则茶沉于下谓之百夀汤而味则多滞善候汤者必活火急扇水面若乳珠其声如松涛此正汤候也器具精洁茶愈为之生色今时姑苏之锡注时大彬之沙壶汴梁之汤铫湘妃竹之茶灶宣成窰之茶盏髙人词客贤士大夫莫不为之珍重即唐宋以来茶具之精未必有如斯之雅致原用茶神农食经茶茗乆服令人有力悦志博物志饮真茶令人少眠华陀食论茶乆服益意思壶居士食忌苦茶乆食羽化与韮同食令人体重陶景杂录芳茶轻身换骨昔丹丘子黄山君服之东坡集除烦去腻世固不可以无茶然暗中损人殆谓不少増广雅荆巴间采叶作饼叶老者饼成以米膏出之欲煑茗饮先炙令赤色捣末置瓷器中以汤浇覆之用葱姜橘子芼之其饮醒酒原拌茶邺侯家传唐徳宗好茶加酥椒之类李泌戏为诗旋沫翻成碧玉池添酥散作琉璃眼茶谱木樨茉莉玫瑰蔷薇蕙兰莲橘栀子木香梅花皆可作茶诸花开时摘其半含半放蕊之香气全者量其茶叶多少摘花为茶三停茶一停花用磁礶一层茶一层花相间至满纸箬絷固入锅重汤煑之取出待冷用纸封裹火上焙干收用増茶谱莲花茶于日未出时将半含莲花拨开放细茶一撮纳满蕊中以麻皮畧絷令其经宿次早摘花倾出茶叶用建纸包茶焙干再如前法又将茶叶入别蕊中如此者数次取出焙干收用不胜香美清异录漏影春法用镂纸贴盏糁茶而去纸伪为花身别以荔肉为叶松实鸭脚之类为蕊沸汤防搅原东坡杂记唐人煎茶用姜故薛能诗云盐损添常戒姜宜着更夸据此则又有用盐者矣近世有用此二物者輙大笑之然茶之中等者用姜煎信佳也盐则不可増干淳嵗时记禁中大庆会用大镀金以五色果簇饤龙凤谓之绣茶云林遗事倪元镇素好饮茶在惠山中用核桃松子肉和真粉成小块如石状置茶中名曰清泉白石茶有赵行恕者宋宗室也慕元镇清致访之坐定童子供茶行恕连啖如常元镇艴然曰吾以子为王孙故出此品乃畧不知风味真俗物也自是交絶原鬭茶茶录建安鬭茶以水防先没者为负耐乆者为胜相去一水两水耳増茶录茶色贵白而饼茶多以珍膏油其面故有青黄紫黒之异善别茶者正如相工之眎人气色也隐然察之于内以肉理润者为上既已末之黄白者受水昬重青白者受水详明故建安人鬭试以青白胜黄白原収子寒露収茶子晒干以湿沙土拌匀盛筐内附见论水洞庭张山人云山顶泉清而轻山下泉清而重石中泉清而甘沙中泉清而冽土中泉清而厚流动者良于安静负隂者胜于向阳山削者泉寡山秀者有神真源无味真水无香惠山寺东为观泉亭堂曰漪澜泉在亭中二井石甃相去只尺方圆异形汲者多由圆井葢方动圆静静清而动浊也流过漪澜从石龙口中出下赴大池者有土气不可汲泉流冬夏不涸张又新品为天下第二泉食物本草梅雨时置大缸收水煎茶甚美经宿不变色易味贮瓶中可经乆梅雨水洗癣疥灭瘢防入醤令易熟沾衣便腐澣垢如灰汁有异它水孙真人云凡遇山水坞中出泉者不可乆居常食作瘿病凡隂地冷水不可饮饮之必作疾疟欧阳修大明水记世传陆羽茶经其论水云山水上江水次井水下又云山水乳泉石池漫流者上瀑涌湍潄勿食食乆令人有颈疾江水取去人逺者井水取汲多者其説止于此而未尝品第天下之水味也至张又新为煎茶水记始云刘伯蒭谓水之宜茶者有七等又载羽为李季卿论水次第有二十种今考二説与羽茶经皆不合羽谓山水上而乳泉石池又上江水次而井水下伯蒭以杨子江为第一惠山石泉为第二虎邱石井为第三丹阳寺井为第四扬州大明寺井水为第五而松江第六淮水第七与羽説相反季卿所説二十水庐山康王谷水第一无锡惠山石泉第二蕲州兰谿石下水第三扇子峡虾口水第四虎邱寺井水第五庐山招贤寺下方桥潭水第六杨子江南零水第七洪州西山瀑布泉第八桐柏淮源第九庐州龙池山顶水第十丹阳寺井水第十一扬州大眀寺井第十二汉江南零水第十三玉虚洞香谿水第十四武关西水第十五松江水第十六天台千丈瀑布水第十七桞州圆泉第十八严陵滩水第十九雪水第二十如虾口水西山瀑布天台千丈瀑布皆羽戒人勿食食之生疾其余江水居山水上井水居江水上皆与茶经相反疑羽不当二説以自异使诚羽説何足信也得非又新妄附益之耶其述羽辩南零岸水特怪诞甚妄也水味有美恶而已欲举天下之水一一而次第之者妄説也故其为説前后不同如此羽之论水恶渟浸而喜泉源故井取多汲者江虽长流然众水杂聚故次山水惟此説近物理云浮槎山水记浮槎山在慎县南三十五里或曰浮阇山或曰浮巢二山其事出于浮图老子之徒荒怪诞妄之説其上有泉自前世论水者皆弗道予尝读茶经爱陆羽善言水后得张又新水记载刘伯蒭李季卿所列次第以为得之于羽然以茶经考之皆不合又新狂妄险谲之士其言难信颇疑非羽之説及得浮槎山水然后益知羽为知水者浮槎与龙池山皆在庐州界中较其味不及浮槎逺甚而又新所记以龙池为第十浮槎之水弃而不录以此知其所失多矣羽则不然其説曰山水上江次之井为下山水乳泉石池漫流者上其言虽简而于论水尽矣浮槎之水发自李侯嘉祐二年李侯以镇东军留后出守庐州因游金陵登山饮其水又登浮槎至其山上有石池涓涓可爱葢羽所谓乳泉漫流者也饮之而甘乃考图记问故老得其事迹因以其水遗予于京师故予为志其事俾世知其泉发自李侯始也东坡集予顷自汴入淮泛江沂峡归蜀饮江淮水葢弥年既至觉井水腥涩百余日然后安之以此知江水之甘于井也审矣今来岭外自杨子始饮江水及至南康江益清驶水益甘则又知南江贤于北江也近度岭入清逺峡水色如碧玉味益胜今游罗浮酌泰禅师杖泉则清逺峡水又在其下矣岭外惟惠人喜鬭茶此水不虚出也附録茶花増草花谱茗花即食茶之花色月白而黄心清香隠然瓶之髙斋可为清供佳品且蕊在枝条无不开遍集藻五言古诗増元朱徳润题白茶花屏秋髙银河防碧宇浄如洗飞仙自天来幻作白茶蕊清香不自迥出山谷底盈盈防玉环婉立庭户里风霜非故林雨露结新意七言律诗増宋苏辙茶花二首黄蘖春芽大麦麤倾山倒谷采无余只疑残枿阳和尽尚有幽花霰雪初耿耿清香崖菊淡依依秀色岭梅如经冬结子犹堪种一亩荒园试为鉏细嚼花须味亦长新芽一粟叶间藏稍经腊雪侵肌瘦旋得春雷发地狂开落空山谁比数蒸烹来嵗最先尝枝枯叶硬天真在踏遍牛羊未改香七言絶句増陈与义初识茶花伊轧篮舆不受催湖南秋色更佳哉青裙玉面初相识九月茶花满路开附录臯卢増本草臯卢一名瓜芦一名苦防景苦菜注曰南方有芦亦似茗李珣曰按此木即臯卢也生南海诸山中叶似茗而大味苦涩出新平县南人取作茗饮极重之如蜀人饮茶也李时珍曰臯卢叶状如茗而大如手掌挼碎泡饮最苦而色浊风味比茶不及逺矣彚考増广记西平县出臯卢茶之别名叶大而涩南人以为饮南越志龙州县有臯卢叶似茗土人谓之过罗或曰物罗皆夷语也御定佩文斋广羣芳谱卷二十一钦定四库全书御定佩文斋广羣芳谱卷二十二花谱梅花一梅实别见果谱原梅先众木花花似杏甚香杏逺不及老干如杏嫩条緑色叶似杏有长尖树最耐乆性洁喜晒浇以塘水则茂忌肥水种类不一白者有緑萼梅凡梅花跗蒂皆绛紫色惟此纯緑枝梗亦青特为清髙好事者比之九嶷仙人萼緑华吴下又有一种萼亦微緑四邉犹浅绛亦自难得重叶梅花头甚豊叶重数层盛开如小白莲梅中竒品也消梅花与江梅官城梅相似玉蝶梅花头大而微红色甚妍可爱时梅冬梅异品有墨梅花黒如墨或云以苦栋树接者他如侯梅紫梅同心梅紫蒂梅尚多而重叶緑萼玉蝶尤今人所尚也増范成大梅谱江梅遗核野生不经栽接者又名直脚梅或谓之野梅凡山涧水濵荒寒清絶之趣皆此本也花穗小而疎瘦有韵香最清早梅花胜直脚梅吴中春晩二月始烂漫独此品于冬至前已开故得早名钱塘湖上亦有一种开尤早余尝重阳日亲折之有横枝对菊开之句官城梅吴下圃人以直脚梅择他本花肥者接之花遂敷腴唐人所称官梅止谓在官府园圃中非此官城梅也百叶缃梅亦名黄香梅亦名千叶香梅花叶至二十余瓣心色微黄花头差小而繁密别有一种芳香比常梅尤秾美不结实花镜照水梅花开皆向下而香甚浓竒品也品字梅一花三实丽枝梅花繁而蒂紫九英梅此花为杜子美白乐天所赏鍳台阁梅花开后心中复有一蕊心放出原贾思勰曰梅花早而白杏花晩而红乃知天下之美有不得兼者梅花优于香桃花优于色若荔枝无好花牡丹无美实亦其类也彚考増诗曹风鸤鸠在桑其子在梅小雅山有嘉卉侯栗侯梅宋史隠逸传林逋结庐西湖孤山不娶无子多植梅畜鹤因谓妻梅子鹤説苑越使执一枝梅遗梁王梁王之臣曰韩子顾左右曰恶有一枝梅乃遗列国之君乎山海经灵山有木多梅原西京杂记汉上林苑有侯梅紫花梅同心梅紫蒂梅丽友梅荆州记陆觊与范晔相善自江南寄梅花一枝诣长安与晔因赠以诗折梅逄驿使寄与陇头人江南无所有聊赠一枝春金陵志宋武帝女夀阳公主人日卧于含章殿檐下梅花落于额上成五出花拂之不去号梅花妆宫人皆效之増江陵记洪亭村下有梅迥村旧云是梅槐合生成树是以名之今音讹谓之梅廻原杜甫诗注何逊为扬州法曹廨舍有梅树一株时吟咏其下后居洛思梅请再徃从之抵扬花方盛开对花傍偟终日増梅妃传梅妃姓江氏名采苹开元中侍明皇大见宠幸性喜梅所居栏槛悉植数株上榜曰梅亭梅开赋赏至夜分尚顾恋花下不能去上以其所好戏名曰梅妃妃有梅花赋云仙杂记李白游慈恩寺寺僧乞诗白为题讫僧献緑英梅檀香笔格兰缣袴紫琼霜原龙城録隋开皇中赵师雄迁罗浮一日天寒日暮于松林间酒肆傍舍见美人淡妆素服出迎时已昬黒残雪未消月色微明师雄与语言极清丽芳香袭人因与扣酒家门共饮少顷一緑衣童子笑歌戏舞师雄醉寐但觉风寒相袭乆之东方已白起视大梅花树上有翠羽刺嘈相顾月落参横惆怅而已常朝录元稹为翰林承防朝退行至廊下时初日映九英梅隙光射稹有气勃勃然百僚望之曰岂肠胃文章映日可见乎白帖大庾岭上梅花南枝已落北枝方开増倦游录大庾岭上有佛塔庙有妇人题云妾防年侍父任英州司防既代归父以大庾本有梅岭之名而反无梅遂植三十株于道之右因题诗于壁今随夫之任端溪复至此寺前诗已汚漫矣因再书之云英江今日掌刑囘上得梅山不见梅辍俸买将三十本清香留与雪中开好事者因以夹道植梅矣谈苑王曽布衣时以梅花诗献吕防正云而今未问和羮事且向百花头上开防正曰此生已安排状元宰相也程氏遗书早梅冬至已前发方一阳未生然则发生者何也其荣其枯此万物一个隂阳升降大节也然逐枝自有一个荣枯分限不齐此各有一干坤也各自有个消长只是个消息惟其消息此所以不穷至如松柏亦不是不凋只是后凋凋得不觉怎少得消息方夏生长时却有夏枯者则冬寒之际有发生之物何足怪也谈撰卉木皆感春气而生独梅开以冬葢东方动以风风生木故曲直作酸则酸者木之性惟梅之味最酸乃得气之正北方水为之母以生之则易感故梅先众木而华邵氏闻见录吕文穆大隠荘梅葢早梅也香甚烈而大云从大庾岭移其本至此癸辛杂识梅花无仰开者葢亦自能巧避风雪耳騐之信然宜兴西地名石庭十余里皆古梅苔藓苍翠宛如虬龙皆数百年物也有小梅仅半寸许丛生苔间着花极晚祖秀华阳宫记政和初作艮岳于禁城之东凿池为溪涧因其余土积而为山曰飞来腰径百尺植梅万本曰梅岭原张镃梅品花宜称二十六条为淡云为晓日为薄寒为细雨为轻烟为佳月为夕阳为微雪为晩霞为珍禽为孤鹤为清溪为小桥为竹邉为松下为明为疎篱为苍厓为绿苔为铜瓶为纸帐为林间吹笛为膝上横琴为石枰下碁为扫雪煎茶为美人澹妆篸戴増梅品花荣宠六条为烟尘不染为铃索防持为除地径浄落瓣不缁为王公旦夕留盻为诗人阁笔评量为妙妓淡妆雅歌十二月燕游次序正月玉照堂赏梅湖山寻梅二月玉照堂西缃梅堂东红梅十二月湖山探梅玉照堂看早梅万花谷曽端伯以梅花为清友金城记黎举常云以梅聘海棠但恨时不同耳劒南诗注成都合江园葢故蜀别苑梅最盛自初开监官日报府报至开五分则府主来宴游人亦竞集曲洧旧闻许洛中有江梅椒萼梅绿萼梅千叶黄香梅四种原范成大梅谱古梅会稽最多四明吴兴亦间有之其枝樛曲万状苍藓鳞皴封满花身又有苔须埀于枝间或长数寸风至緑丝飘飘可翫初谓古木歴乆风日致然详考会稽所产虽小株亦有苔防葢别是一种非必古木余尝从会稽移植十本一年后花虽盛发苔皆剥落殆尽其自湖之武康得者即不变移风土不相宜防稽隔一江湖蘓接壤故土宜或异同也凡古梅多苔者封固花叶之眼惟罅隙间始能发花花虽稀而气之所钟豊腴妙絶苔剥落者则花发仍多与常梅同去成都二十里有卧梅偃蹇十余丈相传唐物也谓之梅龙好事者载酒徃游清江酒家有大梅如数间屋傍枝四垂周遭可罗坐数十人任子严运使买得作凌风阁临之因遂筑大圃谓之盘园余生平所见梅之竒古者惟此两处为冠洛都卖花者争先为竒初冬折未开枝置浴室中薫蒸令坼强名早梅终琐碎无香余顷守桂林立春梅已过元夕则尝青子皆非风土之正杜子美诗云梅蕊腊前破梅花年后多惟冬春之交正是花时耳项里出古梅老干竒怪苔藓封枝疎花防缀夭矫如画殊令人爱翫不忍舍増诚斋江湖集诗注余既得麾临漳朝士饯余髙会于西湖上钊寺满谷皆梅花一望无际絶顶有亭榜曰锦屏余独倚一株醉极摘梅花嚼之同舍张监簿蜀人名珖字君玉相顾曰清胜如许谓非谪仙可乎辍耕录绍兴行宫中有玉质亭梅绕之由绎已堂过锦胭廊百八十楹直通御前廊外即后苑梅花千树曰梅岗亭曰冰梅亭道士张雨字伯雨号句曲外史尝从王溪月真人入京初燕地未有梅花吴闲闲宗师全节新从江南移至防以穹庐匾曰潄芳亭伯雨偶造其所恍若与西湖故人遇徘徊既乆不觉熟寝于中伯雨觉日已暮矣闲闲笑曰伯雨素有诗名宜作诗以赎过雨遂赋诗有风沙不惮五千里将身跳入仙人壶之句闲闲大喜送翰林集贤尝所徃来者袁学士伯长谢博士敬徳马御史伯庸吴助教飬浩虞修撰伯生俱和之广客谈龙广寒江湖异人也事母至孝六月一日其母寿旦方启北牖举夀觞忽梅花一枝入牖香色絶佳人遂以孝梅称之士大夫赠诗者甚多惟张存菊一絶最为人脍炙其诗曰南风吹南枝一白照万绿嵗寒谁知心孟宗林下竹厥后孝梅年百有五嵗犹童颜绿髪人以为孝感所致韵府张景修以梅花为清客原玉壶冰王冕隐九里山树梅花千株桃桞居其半结茅庐三间自题为梅花屋学圃余防京师许千户家见盆中一绿萼玉蝶梅梅之极品不知种在何处当询而觅之余薋园中一绿萼梅偃葢婆娑下可坐数十人今特作髙楼赏之子孙当加意培壅増事词类竒水陆草木之花香而可爱者甚众梅独先天下而春故首及之潜确类书梅具四徳初生蕊为元开花为亨结子为利成熟为贞梅有四贵贵稀不贵繁贵老不贵嫩贵瘦不贵肥贵含不贵开袁宏道吴郡诸山记光福一名邓尉与元墓铜坑诸山相连属山中梅最盛花时香雪三十里具区志梅花莫盛于洞庭山之后堡下镇东山之长圻丰圻舟舆壶觞累累不絶西湖志永兴寺庭前有绿萼二树古扶疎为河渚西溪之冠西溪居民数百家聚为村市姚安春日游西溪诗梅花引我入溪深半绕青松半翠林已耐嵗寒成好友还将春色伴幽岑苍烟踏破鞋无迹明月挑来杖有心赢得清芬盈客防莫愁归路暮云侵西湖志余淳熈五年二月初一日孝宗过徳夀宫起居太上留坐冷泉堂至石桥亭子看古梅太上曰苔梅有二种一种出张公洞者苔藓甚厚花极香一种出越上苔如緑丝长尺余今嵗二种同时着花留此少观复命内史宣史浩至赐坐用内人动乐进酒君臣皆沾醉而退淳熈八年正月二日孝宗遣太子恭迎二殿至南内初就凌虚阁排当三盏后至萼緑华堂看梅是日大雪太上大喜尽欢而罢孤山梅花以和靖着名然白乐天去郡有忆杭州梅花因叙旧寄萧协律诗三年闷闷在余杭曽与梅花醉几塲伍相庙邉繁似雪孤山园里丽如妆云云则自唐时已赏鉴于名公矣原桂林志袁丰宅后有六株梅开时曽为邻屋烟气所烁乃团泥塞灶张幕蔽风乆而又拆其屋曰氷姿玉骨世外佳人但恨无倾城笑耳花史唐梅仙祖师学道于白云山笃戒行夏月偶坐化于梅下数里闻梅花香经旬不息逺近异之宋宪圣后每治生菜必于梅下取落花杂之宋赵必连刻苦读书开庆间以文防当补官辞不就晩植梅数百株名其居曰梅花荘与弟若槸日吟咏其中鐡脚道人常爱赤脚走雪中兴发则朗诵南华秋水篇嚼梅花满口和雪咽之曰吾欲寒香沁入肺腑陈英隠居江南种梅千株花时落英缤纷恍如积雪广西桂林府满山皆梅开时作梅瘴易染人増花史嘉鱼人陈从龙少嗜学每夜读书至曙能诗环居栽梅倚树而卧孤山放鹤亭林逋隠此蓄二鹤每泛舟湖中客至童子纵鹤飞报即归后人题句云种梅花处伴林逋西湖志至元间儒学提举余谦复补植梅数百本于山构梅亭于其下湖州府志烟霞坞武康刘颖士别业谷口梅花十余里紫梅溪在归安县东北三十里上多生梅毎嵗或开紫花一枝故名开封府志梅花堂在许州治北苏轼建饶州府志余干县藏山上赵汝愚尝读书于此理宗为题梅岩二字黄州府志春风岭多梅花成都府志成都府东阁即杜甫招裴廸登东亭观梅处泉州府志南安县梅花山下多梅树建宁府志崇安县梅亭赵抃作令时手植梅于后圃因名兴化府志城东南谷城山旧有梅隠松隠竹隠三精舍南雄府志大庾岭即五岭之一汉武帝击南粤杨仆遣部将庾胜屯兵于此因名大庾其初险峻行者苦之自张九龄开凿始可通车马其上多植梅又名梅岭惠州府志梅花村罗浮飞云峰侧赵师雄遇美人即此平乐府志城东梅花园宋邹浩记罗浮山志冲虚观殿阶古梅传是葛洪手种芳烈异于凡梅鐡干虬枝坚瘦如削真千余年物也岭南嘉树惟此与智药所植诃子树并传原长干之南七里许曰华严寺寺僧莳花为业而梅尤富白与红植相若惟绿萼玊蝶植倍之率以丝缚虬枝盘曲可爱桃本者三四年輙胶矣不善缚则抽条蔓引不如不缚者为佳以故收藏难每嵗开时但取一二本落后则归之又灵谷之左偏曰梅花坞约五十余株万松在西香雪满林最为竒絶集藻序原宋杨万里和梅诗序梅肇于炎帝之经着于説命之书召南之诗然以滋不以象以寔不以华也岂古之人皆质而不尚其华欤然华如桃李颜如舜华不尚华哉而独遗梅之华何也至楚之骚人饮芳而食菲佩芳馨而食葩藻尽掇天下之香草嘉木以苾芬其四体而金玉其言语文章尽逺取江篱杜若而近舍梅岂偶遗之欤抑梅之未遭欤南北诸子如隂铿何逊苏子卿诗人之风流至此极矣梅于是时始以花闻天下及唐之李杜本朝之苏黄崛起千载之下而躏借千载之上遂主风月花草之夏盟而于其间始出桃李兰蕙而居客之左葢梅之有遭未有盛于此时者也然色弥章用弥晦花弥利实弥钝也梅之初服岂其端使之然哉前之遗今之遭信然欤余友洮湖陈晞颜盖造次必于梅颠沛必于梅者也嘉爱之不足而吟咏之吟咏之不足则尽取古人赋梅之作而赓和之寄一编以遗予曰从古此诗已八百篇矣不盈千篇吾未止也予读之而惊曰抑何丰耶丰而不竒则亦常耳抑何竒耶余尝爱隂铿诗云花舒雪尚飘照日不俱销苏子卿云祗言花是雪不悟有香来唐人崔道融诗云香中别有韵清极不知寒是三家者岂畏疎影暗香之句哉晞颜之诗同梅而清清在梅前同梅而馨馨在梅后其于三家所谓未闻以千里畏人者也増张镃梅品序梅花为天下神竒而诗人尤所酷好淳熈嵗乙巳予得曹氏荒圃于南湖之濵有古梅数十爰辍地十亩移种成列增取西湖北山别圃红梅合三百余本筑堂数间以临之又夹以两室东植千叶缃梅西植红梅各一二十章前为轩楹如堂之数花时居宿其中环洁辉映夜如对月因名曰玉照复开涧环绕小舟徃来未始半月舍去自是客有游桂隠者必求观焉顷者太保周益公秉钧予尝造东阁坐定首顾予曰一棹径穿花十里满城无此好风光葢予旧诗尾句众客相与歆于是游玉照者又必求观焉值春凝寒又能留花过孟月始盛名人才士题咏层委亦可谓不负此花矣但花并秀非天时清美不宜又标韵孤特若三闾首阳二子宁藁山泽终不頫首屏气受世俗湔拂间有身亲貌悦而此心落落不相领会甚至于汚防附近畧不自揆者花虽眷客然我辈胸中空洞几为花唿呌称寃不特三叹而足也因审其性情思所以为奨防之防凡数月乃得之今疏花宜称憎嫉荣宠屈辱四事总五十八条掲之堂上使来者有所警省且示人徒知梅花之贵而不能爱敬也使与予之言传布流诵亦将有愧色云范成大梅谱前序梅天下之尤物无问智愚贤不肖莫敢有异议学圃之士必先种梅且不厌多他花有无多少皆不系重轻余于石湖玉雪坡既有梅数百本比年又于舍南买王氏僦舍七十楹尽拆除之治为范村以其地三分之一与梅吴下栽梅特盛其品不一今始尽得之随所得为之谱以遗好事者梅谱后序梅以韵胜以格髙故以斜横疎瘦与老枝怪竒者为贵其新接穉木一嵗抽嫩枝直上或三四尺如酴醿蔷薇辈者吴下谓之气条此直宜取实规利无所谓韵与格矣又有一种于条上茁短横枝状如棘针花宻缀之亦非髙品近世始画墨梅江西有杨补之者尤有名其徒仿之者实繁观杨氏画大畧皆气条耳虽笔法竒峭去梅实逺唯廉宣仲所作差有风致世鲜有评之者余故附之谱后云原明张鼐孤山种梅序夫人标物异物借人灵古徃而今自来风光无尽景迁而人不改兴防常新是知有补斯完无亏不满谁非造化转水光山色于眼前繄彼人功留雪月风花于本地维昔孤山逸老曽于嬴屿栽梅偃伏千枝淡荡寒岚之月崚嶒数树留连野水之烟自鹤去而人不还乃山空而种亦少庾岭之春乆寂罗浮之梦不来虽走马征舆閙前堤之景色奈暗香踈影辜此夜之清光是以同社诸君子防缀冰花补苴玉树种不移于海外胜已集乎山中灌岩隙而长玉龙纷披偃仰礨涧湄而栖白凤布置横斜幽心扶瘦骨同妍冷趣植寒枝共逺西泠桥畔重开圃印清波六一泉邉载起琼楼邀皓月非惟借风霜之伴与岸花江桞鬭风光亦将留山泽之臞令溪饮岩居生气色倘髙人扶笻扫石正堪读易説诗若韵士载酒飞觥亦足吟风弄月使千古胜塲不渝寂寞将六堤佳境尽入包罗岂独处士之功臣抑亦坡仙之胜友余薄游湖上缅想孤踪防月下之驴为问山中谁是主指云间之鹤来看亭畔几枝花爰快述其良图用同贻于好事云尔説原宋杨东山梅花説易曰干为天前辈论干与天异谓天者干之形体干者天之性情某因触类而思之不但干与天异而已事事物物莫不皆有形体性情林和靖咏梅疎影横斜水清浅二句此为梅写真之句也梅之形体也雪后园林才半树二句此为梅传神之句也梅之性情也冩梅形体是谓写真传梅性情是为传神文原周之翰爇梅文寒勒铜瓶冻未开南枝春断不归来这回勿入梨云梦却把芳心作死灰恭惟地垆中处士梅先生生自罗浮沠分庾岭形如枯木棱棱山泽之臞肤若凝脂凛凛氷霜之操春魁占百花头上嵗寒居三友图中玉堂茆舍本无心金鼎啇羮期结果不料道人见挽便离有色之根夫何冰氏相凌遽返华胥之国玉骨拥炉烘不醒深魂剪纸竟难招纸帐夜长犹作寻香之梦筠月淡尚疑弄影之时虽宋广平鐡石心肠忘情未得使华光老丹青手叚摸索未真却怨零落一枝春好与茶毗三昧火惜花君子还道这一防香魂今在何处咦烱然不逐东风散只在孤山水月中传原元王冕梅华传先生姓梅名华字魁不知何许人或谓出炎帝其先有以滋味干商髙宗乃召与语大悦曰若作和羮尔惟盐梅因食采于梅赐以为氏梅之有姓自此始至纣时梅伯以直言谏妲己事被醢族遂隠迨周有摽有者始出仕其寔行着于诗三十余世当汉成帝时梅福以文学补南昌尉上书言朝廷事不纳亦隠去变姓名为吴市门卒云自是子孙散处不甚显汉末緑林盗起避地大林大将军曹操行师失道军士渇甚愿见梅氏梅聚族谋曰老瞒埀涎汉鼎人不韪之吾家世清白慎勿与语竟匿不出厥后絫生叶叶生萼萼生蕊蕊生华是为先生先生为人修洁洒落秀外莹中玉立风尘之表飘飘然真神仙中人所居环堵竹篱茅舍洒如也行者过其处必徘徊指顾曰是梅先生居也勿翦勿伐谿山风月其与之俱先生雅与髙人韵士游徂徕十八公山隂此君辈皆嵗寒友何逊为扬州法曹掾虚东阁待先生先生遇之甚厚相对移日留数诗而归先生南北两支世传南暖北寒先生葢居于南者也先生诸子甚多长云寔操行坚固人谓其有廼父风味居南京犀浦者为黄氏其余别族具载石湖谱太史公曰梅先生翩翩浊世之髙士也观其清标雅韵有古君子之风焉彼华腴绮丽乌能辱之哉以故天下人士景仰爱慕岂虚也耶明何乔新梅伯华传梅伯华字汝芳世居大江之南其先本若木氏之裔食采于梅春秋时复属于楚秦始皇遣将军王翦灭楚遂移兵伐梅灭之子孙散处江南以国氏其家杭之西湖粤之大庾者宗枝尤蕃衍伯华自幼好修丰姿芳洁翛然埃之表好居山泽每与骚人处士徜徉泉石云壑之间终日忘返不识者疑为仙云性刚介士无贤不肖皆知敬重好事者或冩其像于屏见者肃然起敬不觉鄙吝自消楚令尹子兰申公子椒以清修自负愿托交于伯华伯华曰若等无寔而外饰终将委厥美以从俗耳非吾友也凌波仙子洛迦樊生亦以雅素絶俗愿与伯华为异姓兄弟伯华笑曰若等得我一体非可与共度嵗寒者也丞相广平宋公贞心劲质于人少许可独敬重伯华尝作赋以诵其美伯华覧之不乐曰知人信不易哉吾尝以宋公鐡石心肠顾乃轻吐绮语至以文君绿珠况我噫知徳者鲜矣当阳春和煦时羣葩竞荣红香翠蔓灿如也而伯华恬然于荒寒之野或以后时诮之者曰大丈夫盍乘时取红紫自苦于寂寞谁复知之伯华曰荣悴命也然有性焉吾知安吾命尽吾性而已且子未睹其终耳狂飚振荡彼将飘泊何所戾耶言者惭而退石湖范公与伯华交莫逆买地于所居之范村招伯华聚族居之且为作谱辨其韵格之异而叹写真者不察也由是伯华益有闻于天下云洪璐白知春传白知春大庾人也初不详其得姓之由或曰太昊氏廷臣有貌晳而傅粉者帝唿为白郎遂以为姓至商髙宗时有善调鼎羮者同傅説为相大着勲业天下始重其名自后族类繁衍徧处海内汉末有族子居邓襄间最繁盛曹瞒师过渴甚获济归而勒其功于史后世称之西晋时曰华魁者为江南亭长遇陆正平于传舍遂为通使长安故人为荐拜秘书省伴读二世至飞英落魄不拘専事放荡其友荐为上林内史得入宫禁为刘宋夀阳公主饰妆公主甚喜宫中争效慕之梁何逊官扬州与清江盛开者为僚宷日共赓吟情谊甚宻唐宋璟未相时于从父东川官舍见郡人一本性姿素朴仪容古雅请为忘年交作文美之其后有名九英者与白乐天元稹杜甫辈相友善京师谓之连璧九英女琼姬居罗浮择壻名士赵师雄月夜遇之遂定婚媾世传为竒过宋有竒男子同林和靖隠孤山甘淡泊忘势利和靖为诗美其行今载集中再传曰墨始防为吏除守衡州宣徳泽及于民有甘棠之思卒绘其像民间多奉祀之白有逺族因秦俗家贫子壮分赘杨氏厥类尤蕃生子虽状貎不类白而气味相似故亦见珍于世知春字儒华衡州十世孙生而骨格清癯丰神洒落虽邉幅不修而天然标格自出风尘之表性慧善推歩星数每嵗天子将颁春厯輙先以消息吐白人间世以其知春候故名之为人孤洁不交尘俗惟与蜀人叶恒盛卫人管若虚为耐乆朋尝曰吾虽不见用于治朝亦当魁芳誉于天下一日恒盛若虚闻之曰吾闻智者不失时勇者不失势阳徳方亨皆争怜角宠而子若不闻迨夫肃杀逞众芳谢子顾抗颜独出此何以故曰窃闻之有赫赫之誉者发必浅无彰彰之名者飬必深与其扬金石于郑卫交奏之时孰若援舜琴而独鸣播徳馨于桃李暄妍之塲孰若蕴兰芳而独写是故使避秦皆商山则孰为汉廷之萧曹不仕隋皆河汾则谁为唐室之房杜当时闻其名者多跨蹇踏雪寻访至有取其连枝令奚童肩负馆之华堂静室礼对阁笔平章不逾日则敛容而去知春惟林居简出谢絶纷华日以甘酸醖酿成就诸子之徳寔思以宏先人调鼎之业云记増明刘基友梅轩记臯亭之山有隠者焉以友梅字其轩环其居皆梅也或曰友者人伦之名也君子以友辅仁人求其友必于人焉可也梅卉木也人得而友之乎生于世为人焉舍斯人弗友而卉木乎取之斯人也不既怪矣乎刘子曰否彼固有所激而云也夫彼所谓隠者也不同乎人而隠彼固自絶于世之人而卉木之为徒也彼固以斯世为不足乎已而隠以为髙彼固谓人不足与友而卉木良我友也彼诚有所激哉世之如管鲍者鲜矣刺于谷风嗟于桑柔膑于涓卖于寄累于灌夫蝇营狗茍于拜尘之人友之而不为损者鲜矣哉人不可以无友彼将何所取哉梅卉木也有嵗寒之操焉取诸人弗得矣舍卉木何取哉且此物非徒取也凌霜雪而独秀守洁白而不汚人而象之亦可以为人矣原姚涞梅花记洪崖仙尉隐于大庾之峤长子孙者累数百祀跨蹑南北绵邈逺近夏晔冬蒨日衍以蕃客有过之者始见之若聚焉继见之若邑焉滋茂弗已宋守赵孟藡氏见而称之曰若是其稠乎是可国也于是建国号曰梅奄一方而有之封域视古宋卫然其国与诸国异有父子兄弟而无君长有疆圉山川而无城郭有荣瘁盛衰而无征伐有风雨霜露而无耕穰有大小短长纵横曲直而无妍其居结瑶而搆琼其俗撷芳而嚅馥其服被缟而曳素徃徃搜防寄逺埃之地弗处世慕其洁至假氷玉神仙以为喻国于南州而性独耐寒虽加以严霜暴霰不能虐也自肇国以来辄于职方嵗遣子修贡于廷累代嘉之听梅氏自为治弗夺其土于是国益庻且大初梅氏以鼎味荐于商商道頼以复兴周人得其名于谣以列于司乐者由是声重天下华寔既符今古同赏或谓其风韵独胜或谓其神形俱清或谓其标格秀雅或谓其节操凝固如宋广平杜少陵林和靖诸名贤皆与梅氏为方外友类形诸篇什以摹冩情状然其所得不过一村一圃一林一木之胜而未有以国名者自梅氏有国而其散处于海内者咸列于附庸罔或先焉立国既乆梅氏之英庾山之灵相与求其主刘先生挺生南服出而临之而国于是乎有主先生犹不敢当曰我梅花国人也或请于先生敢问宅是国何义也先生曰吾之所取于梅氏者有五善焉博于济物仁也不挠于时义也生不相陵礼也审于择友智也出不愆其期信也此吾之所以独乐于梅不徒臭味之合而已若夫桑梓之所诏鞶带之所佩朝夕之所玩几案之所味皆取足于是而梅也无役不供亦惟求吾适耳奚其主问者曰梅生数千年乃有国复数百年乃有主主是邦者非先生其谁天下不被梅之泽者乆矣今世所頼于梅者微先生孰能尽其用乎幸矣先生之主斯国也且昔人有所谓乌衣槐安者徒托诸寓言皆齐谐之流非所以语于道也先生之国以寔不以名以道不以物吾益嘉先生之善为斯国主也先生笑而不答因书以为记増陈继儒梅花楼记王元美尝谓余市居之迹于喧也山居之迹于寂也唯园居在季孟间耳然王氏之弇山枕城中朝暾映门游屐麏集即主人亦徃徃支门谢客欲放而之于旷野无人之乡而不可得余然后知园之与众也宁独与其谋于市也宁谋于野吾友范象先有园在横涝野塘之南去城十里而近喧寂半之四面榆桞隂翳小池上梅花两树婆娑相对苍枝老骨纵横屈曲排檐而上其榦可抱其叶可防一亩其子可得五石范子谓吾见梅多矣未有如此君之老而竒者乃结髙楼以临之独与一二老衲摊虎皮爇猊鼎倚楼而歌之曰雪满山中髙士卧月明林下美人来已复笑曰如季廸诗不过得花之幽韵闲淡而已吾家老梅政如碧眼西僧修睂露额又若毒龙怒虬纷挐搆鬭于广莫之野攫爪迸鳞鬼怪万状度他木讵足与此君争胜庻几钟贾山之嘉树四贤祠之紫藤差鼎足耳范子楼既成于是广莳霞桃芙蓉来禽之属以映带之池加辟竹加徙梅之为观日闲以敞而陈子适来陈子曰吾尝闻徃年探梅者过寿安寺中寺僧为游客所困至析而为薪而其次惟光福元墓之傍薄雪轻云漠漠数里一快平生然村人率以种梅为业不复有品题防持与梅花两相韵者古今梅花之知已仅得林逋君复三百年而有范子范子于此中块然野处白板赤栏朱碧幄依微独立于暗香踈影之外何异处士孤山所少者童子开门放鹤耳他日抱鹤上扁舟送之花下烟沙星渚短笛悠悠有巍然破轻浪而出者则陈先生至也子其报梅花吐一枝以候我颂増明刘基梅颂吴兴章仲文筑室花溪之上环植梅焉命之曰梅花之庄颂曰朱方之秀梅实硕兮含章而贞受命独兮扶疎萧森清以直兮元冰沍寒不挠其节兮玉之洁兮夷之特兮闭而发兮芳郁烈兮黄中绛跗美而完兮丽而不淫物莫能干兮冬荣夏实含隂阳兮青黄累离以和羮兮文质彬彬徳之仪兮君子之象君子之宜兮赋原梁简文帝梅花赋层城之宫灵苑之中竒木万品庻草千丛光分影杂条繁榦通寒圭变节冬灰徙筩并皆枯悴色落摧风年归气新揺芸动尘梅花特早偏能识春或乘阳而发金乍杂雪而被银吐艶四照之林舒荣五衢之路既玉缀而珠离且冰悬而雹布叶嫩出而未成枝抽心而挿故标半落而飞空香随风而逺度挂靡靡之游丝杂霏霏之晨雾争楼上之落粉夺机中之织素乍开花而傍巘或含影而临池向玉堦而结采拂网户而低枝于是重闺佳丽貎婉心娴怜早花之惊节讶春光之遣寒裌衣始薄罗袖初单折此芳华举兹轻袖或挿鬓而问人或残枝而相授恨鬟前之太空嫌金钿之转旧顾影丹墀弄此娇姿洞开春牖四卷罗帷东风吹梅畏落尽贱妾为此敛蛾眉花色持相比恒愁恐失时唐宋璟梅花赋埀拱三年予春秋二十有五战艺再北从父之东川授馆官舍有梅一本敷于榛莽中喟然叹曰呜唿斯梅托根非其所出羣之姿何以别乎若其贞心不改是则可取也已感而成兴遂作赋曰髙斋寥閴嵗晏山深景翳翳以斜度风悄悄而乱吟坐穷檐以无朋进一觞而孤斟歩前除以彳亍倚藜杖于墙隂蔚有寒梅谁其封植未绿叶而先葩抽青枝于宿枿光分影布冰玉一色胡杂沓乎众草又芜没乎丛棘匪王孙之见幻羌洁白其何极若夫琼英缀雪绛萼着霜俨如傅粉是谓何郎清香潜袭疎蕊暗齅又如窃香是谓韩夀冻雨晩湿宿露朝滋又如英皇泣于九嶷爱日烘晴眀蟾照夜又如神人来从姑射烟晦晨昏隂霾昼闭又如通徳掩袖拥髻狂颷卷沙飘素摧柔又如绿珠轻身坠楼半开半含非黙非言温伯雪子目击道存或俯或仰匪笑匪怒东朝顺子正容物悟或憔悴若灵均或欹傲若曼倩或妩媚若文君或轻盈若飞燕口吻雌黄拟议殆徧彼其艺兰兮九畹采蕙兮五柞缉之以芙蓉赠之以芍药玩小山之丛桂掇芳洲之杜若是皆物出于地产之竒名着于风人之托然而艶于春者望秋先悴盛于夏者未冬而萎或朝而速谢或夕秀而遂衰曷若兹卉嵗寒特妍氷凝涸沍擅美专权相彼百花孰敢争先鸎语方涩蜂房未喧独歩早春自全其天至若措迹隠深寓形幽絶耻隣市廛甘遁岩穴江仆射之孤灯向壁不可凄迷陶彭泽之二径投闲曽无悁结贵不移于本性方有俪于君子之节聊染翰以寄懐用示于来哲从父见而朂之曰万木僵仆梅英载吐玉立冰姿不易厥素子善体物永保贞固増宋朱子梅花赋并序楚襄王游乎云梦之野观梅之始华者爱之徘徊而不能舍焉骖乘宋玉进曰美则美矣臣恨其生寂寞之濵而荣此嵗寒之时也大王诚有意好之则何若移之渚宫之囿而终观其寔哉宋玉之意葢以屈原之放微悟王而王不能用于是退而献赋曰夫何嘉卉而信竒兮厉嵗寒而方华洁清姱而不滛兮专精皎其无瑕既笑兰蕙而易诛兮复异乎松栢之不华屏山谷以自娱兮命氷雪而为家谓后皇赋予命兮生南国而不迁虽瘴疠非所托兮尚幽独之可愿嵗序徂以峥嵘兮物皆舍故而就新披宿莽而横出兮廓独立而増妍雾滃而四起兮川谷沍而冰坚澹容与而不兮象姑射而无邻夕同云之缤纷兮林莽杂其葳蕤曽予质之无加兮专皎洁而未衰方酷烈而訚訚兮信横发而不可摧纷旖旎亦何好兮静窈窕而自持徂清夜之湛湛兮玉绳耿而未低方娉婷而自喜兮友明月以为仪歘浮云之来蔽兮四顾莽而无人怅寂寞其凄凉兮泣回风之无辞立何乆乎山阿兮歩何踌蹰于水濵忽举目而有见兮恍顾盻之足疑谓彼汉之广兮羌何为乎人间既竒服之耀兮又绰约而可观欲一听白云之歌兮叹扬音之不可闻将结轸乎瑶池兮惧佳期之非真愿借阳春之白日兮及芳菲之未亏与迟暮而零落兮曷若充夫佩帏渚宫矧未有此兮纷草棘之纵横椒兰后乎霜雪兮亦何有乎芳馨俟桃李于载阳兮仓庚寂而未鸣私顾影而自怜兮淡愁思之不可更君性好而弗取兮亦吾命其何伤辞曰后皇贞树艶以姱兮洁诚谅清有嘉寔兮江南之人羌无以异兮防独处廓岂不可召兮层台累榭静而可乐兮王孙兮归来无使哀江南兮明徐渭梅赋孤禀矜竞妙英隽发肌理冰凝干肤曲屈留连野水之烟淡荡寒山之月蕊一攒而集霞葩五出而争雪侧披防碛委朔风其将吹忽上髙空助冻云之欲结杪数英之半掬中万斛之一抟古干横肱玉龙游而张甲编条聚脑白凤戢以流翰佩玦缤纷何啻凌波之子肌肤绰约无言姑射之仙趣将幽而见取艶以冷而为妍緼香气于空表弄皎色于霄端瘦影横臞然山泽素魂丽壁忽尔婵娟托使将传寄江南之遐信随风暗度报塞北以春天羌笛一声韵全飘于纤指素琴三弄神屡托于冰弦乃有岩居之徒溪饮之老防褐黄冠厐睂夀考跨蹇防笻浆烹藻望谷口以穷搜坐石头而拂扫亦有游心道徳之儒含思风雅之伯读易説诗于其下咏骚作记当其处景得人而益増人因景而标致斯风格之雅幽而韵调之殊异亦足以快心畅神洗郁破滞又何羡乎罗浮之竒而东岳之丽五言古诗増梁简文帝雪里梅花絶讶梅花晩争来雪里窥下枝低可见髙处逺难知俱羞惜腕露相让到腰羸定湏还剪防学作两三枝梁元帝咏梅梅含今春树还临先日池人懐前嵗意花发故年枝鲍泉咏梅花可惜阶下梅飘荡逐风廻度拂罗幌萦落梳台乍随纤手去还因挿鬓来客心屡看此愁睂敛讵开王筠和孔中丞雪里梅花水泉犹未动庭树已先知翻光同雪舞落素混冰池今春竞时发犹是昔年枝惟有长顦顇对镜不能窥庾肩吾同萧左丞咏摘梅花梅朝始发庭雪晩初消折花牵短树幽丛入细条冰熘玉手含刺春腰逺道终难寄馨香徒自饶周庾信咏梅花常年腊月半已觉梅花防不信今春晩俱来雪里看树冻悬冰落枝髙出手寒早知觅不见真悔着衣单陈隂铿咏雪里梅春近寒虽转梅舒雪尚飘因风还共落照日不俱销叶开随足影花多助重条今来渐异昨向晩判胜朝谢爕早梅迎春故早发独自不疑寒畏落众花后无人别意看徐陵梅花对户一株梅新花落故栽燕拾还莲井风吹上镜台倡家怨思妾楼上独裵徊啼看竹叶锦簪罢未能裁唐桞宗元早梅早梅发髙树廻映楚天碧朔吹飘夜香繁霜滋晓白欲为万里赠杳杳山水隔寒英坐消落何用慰逺客宋梅尧臣读吴正仲重台梅花诗楚梅何多叶缥蔕攒琼瑰常惜嵗景尽每先春风开龙沙雪为友青女霜作媒托根迩庙堂结子助鼎鼒吴侯本吴人笔力髙崔嵬但咏同姓木子非梁栋材陆游古梅梅花吐幽香百卉皆可屛一朝见古梅梅亦堕凡境重叠碧藓晕夭矫苍虬枝谁吸古磵水飬此尘外姿魏了翁西郊访梅荒烟散牛羊落日尚城市天寒万木脱嵗晏羣动弭西郊有孤芳独唤春事起幽光耿参月清灔明野水欲开未开时似语不语意或疑春较迟的皪下霜蕊谁知春风心浑在阿堵里洞霄逍遥公九陇花月使领客居上头蹇予亦婪尾颇懐去年游嵗月如许驶悠悠竟何成总被物化使元程鉅夫家园见梅有懐畴昔同僚诸君子因成廿六韵奉寄徃时姑射仙夜堕江南村江南富嘉植梅花众中尊九地閟凝先天占春暄的皪冰雪姿不受风尘昬孤清惬幽意賸馥醒吟魂爱之玩不斁防契终无言罗浮本幻境前梦觉已谖蹇蹄滞亰华倦翼栖淮垣后先青云士表里白玉温我形自觉秽交道乆逾敦贞节保松栢芳心共兰荪信知嵗寒友何异连枝昆独贤天所矜家山问鸡豚归来适仲冬平旦窥荒园依依故人面竟日对倾罇清池疎蕊影淡月新梢防泠然絶埃恍若游昆仑忽忆如花人高谈霏露繁眼中不可见思纛风翩翻颇惭标致似逺近殊托根洪钧转严令青皇畀新恩坐看佳实长适口塞众喧徧遗实中仁生意弥干坤平生识赏心皎洁明朝暾凌寒折一枝殷勤寄王孙又恐逺莫致作诗当重论马祖常移梅植尔当庭隅岂复资鼎味迁尔自谷中岂复相妩媚冽冽防候众植各浮脆髙标自凌寒孤尚独冠嵗么禽何处来飞下防羽翠幽屏逐鱼鸟沈迹俦隠沦所欣在林薮嘉植日以亲眷言江介品纷葩号南珍遇我好竒服移根得良因井井十亩园菁茆防涧滨缟裳擢玉质宜此空山春傅若金题墨梅二首老树亚晴空疎花带寒野风流不自惜澹泊从人写嵗晏孰能娱空山少来者孤花何婉娩玉立含幽素短短时出桥疎疎或临路生疑檐下月半照墙西树黄清老题竹外一枝梅花仙标何处来一枝倚寒玉晴见疎林座上春可掬山隂带残雪水影兼逺绿珍重孤竹君嵗寒伴幽独七言古诗増陈江总梅花落腊月正月早惊春众花未发梅花新可怜芬芳临玉台朝攀晩折还复开长安少年多轻薄两两常唱梅花落满酌金巵催玉柱落梅树下宜歌舞金谷万株连绮甍梅花宻处藏娇莺桃李佳人欲相照摘叶牵花来并笑杨桞条青楼上轻梅花色白雪中明横笛短箫凄复咽谁知栢梁声不絶宋苏轼松风亭下梅花盛开春风岭上淮南村昔年梅花曽防魂岂知流落复相见蛮风蜑雨愁黄昬长条半落荔支浦卧树独秀桄榔园岂惟幽光留夜色直恐冷艶排冬温松风亭下荆棘里两株玉蕊明朝暾海南仙云娇堕砌月下缟衣来叩门酒醒梦觉起绕树妙意有在终无言先生独饮勿叹息幸有落月窥清樽再用前韵罗浮山下梅花村玉雪为骨冰为魂纷纷初疑月挂树耿耿独与参横昬先生索居江海上悄如病鹤栖荒园天香国艶相顾知我酒熟诗清温蓬莱宫中花鸟使绿衣倒挂扶桑暾抱丛窥我方醉卧故遣啄木先敲门麻姑过君急洒扫鸟能歌舞花能言酒醒人散山寂寂惟有落蕊粘空樽和秦太虚梅花西湖处士骨应藁只有此诗君压倒东坡先生心已灰为爱君诗被花恼多情立马待黄昏残雪消迟月出早江头千树春欲闇竹外一枝斜更好孤山山下醉眠处缀裙腰纷不扫万里春随逐客来十年花送佳人老去年花开我已病今年对花还草草不如风雨卷春归收拾余香还畀昊再和潜师花工未议苏羣藁先向寒梅一倾倒江南无雪春瘴生为散冰花除热恼风清月落无人见洗妆自趁霜钟早惟有飞来防白鹭玉羽琼枝鬭清好吴山道人心似水眼净尘空无可扫故将妙语寄多情横机欲试东坡老东坡习气除未尽时复长篇书小草且撼长条餐落英忍饥未忍穷唿昊沈与求溪上见梅晴溪涨渌如隂苔晴日挿影相潆洄画船叠鼔顺流下波光浩荡征防开滩萦岸缭柁牙转水石互激如奔雷湏臾已复过絶壁归路渐近严陵台山重溪复境弥迥暗香忽自空中来日斜正见丛棘外炯炯疎片飘寒梅槎牙一种独愁絶含情不语明岩隈凌波疑是水仙出缟衣素质行徘徊下窥深浅一笑粲半使凡卉俱尘埃山谷之儒已臞甚龟膓鹤骨世所咍相逄顿觉百忧释不嫁春风谁与媒舟行易逺空回首角声吹梦心悠哉唐庚劒州道中见桃李盛开而梅花犹有存者桃花能红李能白春深无处无春色不应尚有数株梅可是东君苦留客向来开处当严冬李花未白桃未红即今已是大人行勿与年少争春风朱子用东坡韵北风日日霾江村归梦政尔劳营魂忽闻梅蕊腊前破楚客不爱兰佩昬寻幽旧识此堂古曵杖偶集仙家园岚隂春物未全到邂逅只有南枝温冷光自照眼色界雪艶未怯扶桑暾遥知云台溪上路玉树千里藏山门自怜尘覊不得去坐想佳处知难言但对君诗慰岑寂已似共倒花前樽罗浮山下黄茅村苏仙仙去余诗魂梅花自入三叠曲至今不受蛮烟昬佳名一旦异凡木絶艶千古髙名园却怜冰质不自暖虽有歩障难为温羞同桃李媚春色敢与葵藿争朝暾归来只有修竹伴寂歴自掩疎篱门亦知真意还有在未觉浩气终难言一杯劝汝吾不浅要汝共保山林樽江梅欲破江南村无人觧与招芳魂朔云为防蜂蝶信冻雨一洗烟尘昬天怜絶艶世无匹故遣寂寞依山园自吹羌笛娱夜永未要邹律回春温连娟窥水堕残月的皪泣露晞晨暾海上清游记上界衰病此日空柴门相逄不敢话畴昔能赋岂必皆成言雕镌肝肾竟何益况复制酒哦空樽次张彦辅赏梅韵朔风万里开云屏清霜夜坠朝景晴南枝浩荡正春色冻蕊的皪含空明花邉偶对青铜镜藁项不堪冰雪映拥炉独坐只悲吟振防出游舒逺兴暗香何处时一飘行行复值最长条倾头欲折谁赠满意相思那得邀极知异县淹行李心赏未甘轻付畀石雄赋罢不相闻秀墅书来因举似两翁句法争新竒画出疎影沉寒漪幽探自出尘境外胜概未许儿曹知祗今嚼蕊攀条处他日重来记前度风台月观悄无言玉笛冰滩索同赋嗟予衰懒倦将迎过眼纷纷无复情尚喜疎英窥水白更怜落片苔青兴来乱挿飞蓬首拟向君家醉君酒酒酣耳热莫狂歌布皷雷门湏缩手杨万里瓶中梅花长句幽人蚤作月满堦月随幽人登船斋推门欲开犹未开勐香排门扑我懐径从鼻孔上濯顶拂拂吹尽髪底埃恍然堕我众香国欲问何祥无处觅搜一室一物无瓶里一枝梅的皪平生为梅到断肠何曽知渠有许香夜来偶忘挂南贮此幽馥万斛强却忆去年西湖上锦屏下瞰千青嶂谷深梅盛一万株千顷雪波浮欲涨是时雨后初开前日光烘花香作烟政如新火炷博山蒸出沉水和龙涎醉登絶顶撼疎影掇叶餐花照氷井蜀人老张同舍郎唤作谪仙侬笑领如今茅屋卧山村更无载酒来叩门一尊孤斟懒论文犹有梅花是故人梅花下遇小雨偶来花下聊散防落英满地珠为席绕花百匝不忍归生怕幽芳怨孤寂仰头欲折一枝斜自挿白髩明乌纱傍人劝我不用许道我满头都是花初来也觉香破鼻顷之无香亦无味虚疑黄昬花欲睡不知被花薫得醉忽然细雨湿我头雨落未落花先愁三两亦不恶未要打空花片休郡泊燕堂庭中梅花林中梅花如隠士只多野气无尘气庭中梅花如贵人也无野气也无尘不疎不宻随宜了旋落旋开无不好珠帘遣风细为吹画檐防霜寒更微诗翁绕堦未得句先送诗材与翁语有酒如渑谁伴翁玉雪对饮惟渠侬翁欲还家即明发更为梅兄留一月雨后晓起问讯梅花前日看梅风吹倒昨日看梅雨霑防近梅一日或再来逺梅隔年才一到夜来为梅愁雨声挑灯起坐至天明不知消息平安否早来问讯还疾走横枝雨后转清妍玉容洗妆晨更鲜絶似孤山半雪不羡玉井十丈莲十事八九不如意人生巧堕天公计簿书海底白人头孤负江南风月秋忆昔少年命同社月里传觞梅影下一片花飞落酒中十分便罚琉璃钟如今老病不饮酒梅花也合怜衰翁雪夜寻梅去年看梅南溪北月作主人梅作客今年看梅荆溪西玉为风骨雪为衣腊前欲雪竟未雪梅花不惯人间热横枝憔悴涴晴埃端令羞面不开缟裙夜诉玉皇殿乞得天花来作伴三更滕六驾海神先遣东风吹玉尘梅仙晓沐银浦水冰肤别放瑶林春诗人莫作雪前看雪后精神添一半金李俊民筹堂寻梅萧疎篱落谁家圃寻芳信逐游蜂去眼前荆棘少人行马蹄直到香来处怕愁贪睡独开迟瘦损春寒鹤膝枝可是东君苦留客斜风细雨不堪诗元朱徳润登道山亭观梅用东坡韵道山亭下梅花村坡仙作诗为招魂明姿照人隔寒水瘦影带月欺黄昬先生颇厌郡斋冷持书晚约窥山园松风吹香清人骨地炉烟消酒初温孤标已出羣卉上故遣雪意迷晴暾和羮结子时较晩先传春色来衡门天寒谷幽翠防薄岂知青鸟能传言明晨看花重有约唿童扫石罗清樽刘诜竹外梅梢谁家修篁千万竿短墙流水朱防干孤芳托根得春早一枝斜出行路看遥拟青林炯初霁一两雪未残小月落霜角动谁与伴此空山寒王冕题月下梅花平生爱梅颇成癖踏雪行穿一防屐六花散漫飞满空千里万里同一色冲寒不畏朔风吹乘兴来此江之湄繁花满树梅欲放彷佛罗浮曽见时南枝横斜北枝好北枝看过南枝老中有一枝致竒絶万蕊千葩弄天巧老夫见此喜欲颠载酒大酌梅花仙仙人怪我来何晩一别已是三千年醉来仰面卧深雪梦扶飞琼上天阙酒醒起视夜何其饥乌啼残半江月题墨梅图朔风吹寒冰作垒梅花枝上春如海清香散作天下春草木无名借光彩长林大谷月色新枝南枝北清无尘广平心事谁与论徒以鐡石磨干坤嵗晩燕山云渺渺居庸古北无人到白草黄沙羊马羣琼楼玉殿烟花绕凡桃俗李争芬芳只有老梅心自常贞姿灿灿冰玉正色凛凛欺风霜转身西泠隔烟雾欲问逋仙杳无所夜深湖上酒船归长啸一声防鹤舞梅花二首江南十月天雨霜人间草木不敢芳独有谿头老梅树面皮如鐡生光芒朔风吹寒珠蕾裂千花万花开白雪髣髴蓬莱羣玉妃夜深下踏瑶台月银铛泠泠动清韵海烟不隔罗浮信相逄共説嵗寒盟笑我飘流霜满鬓君家秋露白满缸放懐饮我千百觞兴酣脱防恣盘薄拍手大呌梅花王五更前博山冷么凤飞鸣酒初醒起来笑抱石丈人门外白云三万顷昔年曽踏西湖路巢居阁上春无数雪晴月白最精神玛瑙坡前第三树虬枝屈鐡交碧苔疎花迸珍珠胎初拟羣仙下寥廓琼珰玉佩行瑶台又疑幽人在空谷满面清霜鬓华緑迎风冷笑桃杏花红紫纷纷太麤俗今年来看秦淮水路隔西湖一千里草堂上是白云窝夜半松风唤予起青山隔世无游尘云根粉壁光如银长啸一声月入户孤山处士来相亲江南梅花自有主休问当年何水部山僧对我黙无语栢子无风堕青雨明沈周竹堂寺探梅竹堂梅花一千树晴雪塞门无入处秋官黄门两诗客珂马西来为花驻老翁携酒亦偶同花不留人人自住满身毛骨沁冰影嚼蕊含香各搜句酒酣涂纸作横斜笔下珠花湿春露只愁此纸卷春去明日重来花在地原王世贞梅花瑶台仙姝畏桃妬化作君庭防玉树大庾万条看更俗陇头一阕吹不堕张果齯齿如编银要与此树争丰神飞觞三雅媚残月握笔片语开新春有子移根奉温室皎皎冰姿射霜日莫言子作书生酸要与君王调鼎实于若瀛题画梅花钱君手出画梅卷零风雪寒芳敛老榦横生色如鐡空山月抹孤根逺古今谁得传梅神开卷琼英寒逼人漫夸范致能为谱长老华光差得真一幅一枝不为少逐毫乱落夺天巧影灭香消破碧虚含飚出雾何缥缈逋翁湖山诗思清扬州东阁最含情瘦花数应难谢不受江南笛里声御定佩文斋广羣芳谱卷二十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二十三花谱梅花二集藻五言律诗御制邓尉山邓尉知名乆看梅及早春岂因躭胜赏本是重时廵野霭朝来散山容雨后新缤纷开万树相对惬佳辰増唐杨烱梅花落窓外一株梅寒花五出开影随朝日逺香逐便风来泣对铜钩障愁看玉镜防行人断消息春恨几徘徊李峤咏梅大庾敛寒光南枝独早芳雪含朝暝色风引去来香妆面廻青镜歌尘起画梁若能逢止渴何假泛琼浆张九龄庭梅咏芳意何能早孤荣亦自危更怜花蔕弱不受歳寒移朔雪那相妬隂风已屡吹馨香虽尚尔飘荡复谁知孙逖咏后庭梅闻唱梅花落江南春意深更传千里外来入越人吟弱榦红妆倚繁香翠羽寻庭中自公日歌舞向芳隂梅院重门掩遥遥歌吹边庭深人不见春至曲能传花落弹碁处香来荐枕前使君停五马行乐此中偏杜甫江梅梅蕊腊前破梅花年后多絶知春意早最奈客愁何雪树元同色江风亦自波故园不可见巫岫郁嵯峨钱起山路梅莫言山路僻还被好风催行客凄凉过村篱冷落开晩溪寒水照晴日数蜂来重忆江南酒何因把一杯朱庆余早梅天然根性异万物尽难陪自古承春早严冬鬭雪开艶寒宜雨露香冷隔尘埃堪把依松竹良途一处栽杜牧梅轻盈照溪水掩敛下瑶台妬雪聊相比欺春不逐来偶同佳客见似为冻醪开若在秦楼畔堪为弄玉媒许浑看早梅涧梅寒正发莫信笛中吹素艶雪凝树清香风满枝折惊山鸟散任野蜂随今日从公醉何人倒接防郑谷江梅江梅且缓飞前辈有歌词莫惜黄金缕难忘白雪枝吟看归不得醉嗅立如痴和雨和烟折含情寄所思韦蟾梅髙树临溪艶低枝隔竹繁何须是桃李然后欲忘言拟折魂先断须看眼更昏谁知南陌草却解望王孙释齐已早梅万木冻欲折孤根暖独回前村深雪里昨夜一枝开风送幽香出禽窥素艶来明年如应律先发映春台宋王珪梅花冷香疑到骨琼艶几堪餐半醉临风折清吟拂晓观赠春无限意和雪不知寒桃李有惭色枯枝托并栏晁端友探得早梅岭梅何处早雪里看芳菲北陆寒犹在南枝春已归晓妆初见妬残角未成飞引我江头梦清香忆满衣文同梅寒梅引旧枝映竹复临池朶露深开处香闻瞥过时凌兢侵腊雪散漫入春诗赠我歳寒色怜君冰玊姿苏轼中隠堂二月惊梅晩幽香此地无依依慰远客皎皎似吴姝不恨故园隔空嗟芳歳徂春深桃李乱笑汝益羁孤次韵陈四雪中赏梅腊酒诗催熟寒梅雪鬭新杜陵休叹老韦曲已先春独秀惊凡目遗英卧逸民髙歌对三白迟暮慰安仁杨时早梅楚国春归早寒梅处处开月和清艶宿天与靓妆来东阁诗懐动南枝歳律回萧然冰雪态无处不轻埃朱子早梅今日清江路寒梅第一枝不愁风袅袅正奈雪垂垂暖热惟须酒平章却要诗他年千里梦谁与写相思杨万里和罗巨济山居园花皆手植梅蘂独禁寒色与香无价飞和雪作团数枝横翠竹一夜绕朱栏不惜吟边苦收将句里看陈亮梅花疎枝横玉痩小蕚珠光一朶忽先变百花皆后香欲传春信息不怕雪埋藏玉笛休三弄东君正主张戴昺探梅踏破登山屐来寻傍水丛眼明千树底春在数花中格瘦诗难写香寒酒易空狂歌归秉烛惊怪走儿童葛长庚梅南窓屋数楹一阳和生枝上雪装瘦墙头风作清霜天酒自防月夜梦难成何处人吹笛黄昬送几声原眀申时行筑圃防林畔看花百卉先含春俱绰约缀雪暂清妍景弄孤山月香分庾岭天任敎催白髪索笑自年年増王穉登铜坑看梅人似梅花瘦舟如莲叶长青山十亩白流水一春香种密人难入开齐夜有光苔枝容我折野老不嗔狂桥外花开日分眀雪作图不将他树襍未有一家无多处干青嶂香时过太湖浊醪原易得市逺亦须沽原陈继儒潦倒鹿裘寒探梅草未干拈花先命酒钓雪戏投竿客去鸟声碎山髙屐齿删不辞松底卧一任老袁安七言律诗原唐杜甫和裴廸登蜀州东亭送客逄早梅相忆见寄东阁官梅动诗兴还如何逊在扬州此时对雪遥相忆送客逄春可自由幸不折来伤歳暮若为看去乱乡愁江边一树垂垂发朝夕催人自白头増李商隠酬崔八早梅知访寒梅过野塘乆留金勒为廻肠谢郎衣袖初翻雪荀令熏炉更换香何处拂胸资蜨粉几时涂额借蜂黄维摩一室虽多病亦要天花作道塲原罗隠梅吴王醉处十余里照夜拂衣今正繁经雨不随山鸟散倚风如共路人言愁怜粉艶飘歌席静爱寒香扑酒尊欲寄所思无好信为君惆怅又黄昬増崔鲁梅含情含态一枝枝斜压渔家短短篱惹袖尚怜香半日向人如诉雨多时初开偏称雕梁画未落先愁玊笛吹行客见来无去意解帆烟浦为题诗原宋林逋山园小梅众芳揺落独暄妍占尽风情向小园疎影横斜水清浅暗香浮动月黄昬霜禽欲下先偸眼粉蝶如知合断魂幸有微吟可相狎不湏檀板共金樽増林逋山园小梅剪绡零碎酥干向背稀稠画亦难日薄纵甘春至晩霜深应怯夜来寒澄鲜祗共邻僧惜冷落犹嫌俗客看忆着江南旧行路酒旗斜拂堕吟鞍又咏小梅数年闲作园林主未有新诗到小梅摘索又开三两朶团栾空绕百千荒邻独映山初静晩景相禁雪欲来寄语清香少愁结为君吟罢一衔杯梅花小园烟景正凄迷阵阵寒香压麝脐池水倒窥疎影动屋檐斜入一枝低画名空向闲时看诗客休徴故事题慙媿黄鹂与蝴蝶祗知春色在桃溪孤根何事在柴荆村色仍将腊候幷横隔片烟争向静半黏残雪不胜清等闲题咏谁为愧子细相看似有情搔首夀阳千载后可堪青草杂芳英赵抃素芳亭赏梅花素蕚清香并酒巵主人勤意嘱留诗为逄蜀国新开日却忆江南旧赏时春早未通桃李信腊残都放雪霜姿先公旧植亭栏外肯构重来见本枝王安石梅花汉宫娇额半涂黄粉色凌寒透薄妆好借月魂来映烛恐随春梦去飞扬风亭把盏酬孤艶雪径回舆认暗香不为调羮应结子直湏留此占年芳结子非贪鼎鼐尝偶先红杏占年芳从敎腊雪埋藏骨却怕春风漏泄香不御铅华知国色只裁云缕想仙裳少陵为尔牵诗兴可是无心赋海棠浅浅池塘短短墙年年为尔惜流芳向人自有无言意倾国天敎抵死香须袅黄金危欲堕蒂团红蜡巧能装婵娟一种如冰雪依倚春风笑野棠陈师道梅花百卉前头第一芳低临粉水浸寒光卷帘初认云犹冻逆鼻浑疑雪亦香鼎实自期终有待天真不假更匀装江南望断无来使且伴诗翁入醉乡刘子翚梅花玉骨绡裳韵太孤天教飞雪伴清癯林寒疎蕊半开落野防暗香疑有无庾岭风光仍似旧汉宫铅粉莫相汚惊心不必伤空树一白流空春便徂朱子前村玊立寒烟寂寞濵仙姿潇洒净无尘千林揺落今如许一树横斜独可人真与雪霜娱晩景任从桃柳殿残春绿隂青子眀年事众口惊嗟鼎味新次韵早梅可爱红芳爱素芳多情珍重老刘郎疎英的皪尊中影微月黄昬句里香胸次自怜真玉雪人间何处有冰霜廵檐説尽心期事肯醉佳人锦瑟傍原陆游梅花家是江南友是兰水边月底怯新寒画图省识惊春早玉笛孤吹怨夜残冷淡合教闲处着清癯难遣俗人看相逄剩作樽前恨索笑情懐老渐防月地云堦暗断肠知心谁解赏孤芳相逄只怪影亦好归去始惊身染香渡口耐寒窥净绿桥边凝怨立昬黄与卿俱是江南客剩欲樽前説故乡増陆游十二月初一日得梅一枝絶竒戏作长句髙标已压万花羣尚恐娇春习气存月兎霜供换骨湘娥鼓瑟为招魂孤城小驿初飞雪断角残钟半掩门尽意端相终有恨夜寒皴玊倩谁温浣花赏梅老子人间自在身插梅不惜损乌巾春回积雪层冰里香动荒山野水滨月一枝低弄影背风千片逺随人石家楼上贪吹笛肯放朝朝玉树新山亭观梅与梅歳歳有幽期忘却如今两鬓丝乘淡月时和雪看斸苍苔地花移先春瘦损应多恨静夜香来更一竒醉倒栏边君勿笑明朝红蕚缀空枝射的山观梅凌厉冰霜节愈坚人间乃有此癯仙坐收国士无防价独立东皇太乙前此去幽寻应尽日向来别恨动经年花中竟是谁流辈欲许芳兰恐未然杨万里普明寺见梅城中忙失探梅期初见僧窓一两枝犹喜相看那恨晩故应更好半开时今冬不雪何关事作伴孤芳却欠伊月落山空正幽独慰存无酒且新诗梅花下小饮今年春在腊前回怪底空山早见梅数有情吹面过一花无赖背人开为竹叶浇琼树旋折冰葩浸玊杯近节雨晴谁料得明朝无兴也重来徐玑梅花是谁曽种白玻璃夐絶寒荒一防竒不厌陇头千万树最怜下两三枝幽深真是离骚句枯健犹如贾岛诗吟到月斜浑未已萧萧髩影有风吹梅坡浅水低坡几树苔冷光揺动玊尘埃横斜直似安排得古怪多应折损来洁白要从侵夜看飘零却是被春催闲行立断清风影一片飞香落酒杯刘克庄落梅一片能教一断肠可堪平砌更堆墙飘如迁客来过岭坠似骚人去赴湘乱防莓苔多莫数偶粘衣袖乆仍香东风谬掌花权柄却忌孤髙不主张昨夜尖风几阵寒心知清物乆留难枝疎似被金刀剪片细疑经玉杵残痛叱山童持帚去苛留野客坐苔看月中徙倚慿空树也胜吴儿赏牡丹裘万顷次洪内相梅亭人间多是梅开后旋踵东篱事故常那得红卷朱户细看素质傲清霜一生寄兴云山外几度搔头江路傍咫尺名园身未到夜窓羞对返魂香次王成之韵咏梅谁遣冰魂照夕阳揺揺一任北风凉眼前共有几多蕊鼻观胡为如此香佳实防须归列鼎孤标已自压羣芳濡毫我欲从君赋未害平生鐡石肠戴复古梅孤标粲粲压羣葩独占春风管歳华几树参差江上路数枝装野人家冰池照眼何湏月雪岸闻香不见花絶似林间隠君子自从幽处作生涯灵洲梅花穿林傍水几平章合有春风到草堂自入冬来多是暖无寻花处只闻香枝南枝北一轮月山后山前两屐霜直看过年开未了醉吟且放老夫狂林景熙渔舍观梅冷云漠漠防篱隂潇洒苔枝出竹林影落寒矶和雪钓香浮老瓮带春斟几慿水驿传芳信祗许沙鸥识素心回首西湖千树逺扁舟寂寞梦中寻金刘着文季侍郎得緑蕚香梅子文待制有诗輙亦同赋一枝绿蕚冠羣芳潇洒犹疑楚岸傍香骨瘦来冰蕊细梦魂清处月波凉赓酬便合成千首醒醉宁湏计百觞横玊呌云吹不尽只教今古洗离肠刘迎梅花谁道江梅驿信迟碧琅玕里见横枝为寻疎影暗香处独立嫩寒清晓时嚼蕊不妨浮白饮认桃休赋比红诗平生东阁风流在何逊而今鬓欲丝周昻和路宣叔梅月底眀肌粲寿阳道人唿入竹西堂安排腊味千钟酒消破春风万斛香花鸟有情应见惜蛾眉倾国故难藏西湖骨朽东坡逺又为君诗恼一塲李献能上清宫梅压住卢家白玊堂琳宫潇洒占年芳光生琪树风霜古影占银潢月露凉物外根株本仙种世间红紫避严妆遨头词伯今何逊一笑诗成字字香范墀梅花春风也自惜流光只放寒梅一树芳玉粉更装前夜雪口脂犹注昔年香江湖昨梦同谁寄诗酒风流岂易忘东阁何郎未全老花枝休笑鬓丝长元仇逺梅二首为怕缁尘着素衣冻痕封蕊放香迟月来忽送阑干影春到不分南北枝啼梦翠禽依树宿断魂玊笛隔花吹从他万片随风去湏有青青叶底时梦想幽芳无处寻相逄依旧歳寒心要看月底玲珑玊休折枝头蓓蕾金清晓风霜和艶冷黄昏庭院觉香深扬州一树春多少殢得何郎瘦不禁刘清叟梅四首休説逋仙两句工冰瓯涤笔别形容清标骚客风前立素面仙姝月下逄山店霜寒香扑马溪桥水浅影如龙千枝尽是寒凝结金鼎无盐味更浓破荒玊雪粲烟村倚竹无言独断魂三弄直湏琴对越一寒安用酒温存家风巢许堪同社心事夷齐可共论应出缤纷几红紫一枝开处自干坤除香除影赋梅花方许诗中擅作家怕俗似嫌羔作酒髙人颇称雪煎茶参横屋角霜初下人倚防干月欲斜夜冷玊肌愁入骨金壶移入伴纱天花夜半落溪傍傍有狞然为取将擎爪仰空呈洁白掀髯倒地觅昬黄修鳞月下霜同色败甲风前雪有香欲起补之图影看生愁飞入水中藏赵文咏梅白玉堂前野水濵何曽荣悴异精神当于香色外观韵可怪冰霜里有春天下无花堪伯仲江南惟尔不风尘欲将素玉相推戴老向山中作素臣刘秉忠江边梅树江边缭绕惜芳丛絶笔天真在眼中素艶乍开珠蓓蕾暗香微度玊玲珑一枝倒影斜斜月万树浮光细细风明日行经山下路几回特地驻青骢虞集谢书巢惠梅花巢翁逺送梅花树正在东风四日前红蕚无言余旧雪白头相见又新年喜从嘉树来江雨忆共香秔上海船春夜不眠賔客醉只留孤鹤伴清妍萨都剌灯夕观梅翠禽偷梦出南园绰约冰姿傍绿尊水镜玊钗浮翠影风银烛照妆痕粉香微润无人见素质多寒借酒温不似海棠春睡去西楼月落已黄昬雅琥二月梅去年呵笔赋寒梅又见仙家二月开不是东君留客醉肯教神女逐春回棃花院落为云妒柳絮池塘作雪猜东阁如今清兴减罗浮谁与寄香来谢宗可梅魂枝南枝北路迢迢飞入孤山夜寂寥水月浮香应自返溪风弄影为谁招缟衣梦里和愁断玉笛声中逐恨消似欠灵均歌楚些逋仙坟冷草萧萧水中梅影澄澄寒碧映冰条云母屏开见阿娇春色一枝流不去雪痕千浸难消临风倚槛云鬟湿带月凌波玉佩揺最是黄昬堪画处横斜清浅傍溪桥蟠梅萦春绊碧裂苍苔歳晏寒香宛转来蛟蛰冻云冰骨瘦龙眠夜月玉鳞开风霜气势从千折鐡石心肠亦九廻祗为东君甘自屈不教枉占百花魁吴澄叠叶梅罗浮梦断杳无踪冰雪仙姿两两逄缟袂怯单寒后袭粉妆嫌薄晓来浓迎风一笑知颜厚临水相看见影重道眼只将平等视玊环飞燕总天容叶颙二月江城见梅二月江城第一枝怕寒故故着花迟不嫌艶杏夭桃俗甘受狂蜂妬蜨疑月落西湖惊旧梦雪消南国忆当时楼头亦有霜天角嬾对春风暖日吹僧眀本梅花见非恍惚梦非神雪后霜前分外真疎影暗消三弄月半聨凄断独吟人歳寒揺落孤根在江驿荒凉徃事尘碎嚼幽香清可挹玉奴无复更临春玉箫起处暗惊神曲缓瑶台逸韵真泉石几年云冷鹤关山万里月愁人香凝老树调风味影落寒枕隙尘檀板金樽乆岑寂微吟不减昔时春白云堆里晓飞神道骨翛然一太真古岸埋香多是雪寒岩欺影四无人因风寄逺愁应老坐雨辞根恨未尘賸欲廵檐赋归隠共君心事答闲春水中仙子镜中神夜夜相入梦真陇鴈哀残埋玉地朔风吹老弄蟾人寒添灞上防睂冻愁压江南几屐尘雪里不嫌情味苦一枝占断九州春横影伶仃似有神半清浅处独呈真数枝冲澹晩唐句一种孤髙东晋人上苑清房谁耐雪庐山玉峡肯防尘是中天趣那能识惜被东风漏泄春眼花落井防神雪歩迢迢见欲真澹墨画图横玉影黄昬庭院倚防人唾绒犹认窓间迹啼粉空余镜面尘消得黄金铸成屋年年雪里贮芳春忆昔君平勘卜神青衣应是日时真云开巫女多娇面浴出杨妃一丽人竹叶杯浮苔砌月豆荄灰暖纸窓尘惊春恐落羣芳后先到名园逐上春眀髙启梅花琼姿只合在瑶台谁向江南处处栽雪满山中髙士卧月眀林下美人来寒依疎影萧萧竹春掩残香漠漠苔自去何郎无好咏东风愁寂几回开缟袂相逄半是仙平生水竹有深縁将疎尚宻微经雨似暗还明逺在烟薄暝山家松树下嫩寒江店杏花前秦人若觧当时种不引渔郎入洞天翠羽惊飞别树头冷香狼借倩谁收骑驴客醉风吹帽放鹤人归雪满舟淡月微云皆似梦空山流水独成愁几看疎影低回处只道花神夜出游断魂祗有月明知无限春愁在一枝不共人言惟独笑忽疑君到正相思歌残别院烧灯夜妆罢深宫揽镜时旧梦已随流水逺山窓聊复伴题诗李东阳梅涧地僻沙寒水更清老梅偏向涧边横风吹落瓣仍低陨石压傍枝却倒生野鹤对人轻欲舞蹇驴冲雪瘦能行山翁只在山中老看尽春光不入城原申时行梅花庾岭春姿占早芳梁园夜色转辉光毰毸已见花如霰莹洁还疑玉有香积处寒侵姑射骨融来暗洗寿阳妆此时独对遥相忆吹笛关山总断肠张祥鸢水边梅花信风娇花事迟梅花春半未盈枝暗香稍稍能相冷蕊娟娟不自持影落清池揺水镜标凝残雪瘦琼姿细看疑是罗浮夜月淡参横恼梦思増邹之麟梅花满天飞雪少人行野寺东边鹤数声闲淡可参仁者静丰神已造圣之清尝称官阁曽相见不道孤山浪有名欲折一枝供大士疎篱隔断水盈盈朱之蕃梅影斗帐香浮月欲斜纵横疎密徧窓纱恍疑姑射仙姫歩来访西湖处士家转盼含情仍逞态全欺琢玊更蒸霞溪藤笔留芳韵书幌银缸不用遮老梅空岩曲折挂苍虬骨干崚嶒韵致幽闇淡输香宜纸帐森疎濯影向溪流嬾随艶冶荣千树独葆清真隠一丘自有松篁深结契江天春柳任轻柔东皇着意布三阳防缀疎枝弄早芳刻玉镂冰无俗韵钩帘汛座有余香卧游庾岭云横路梦到西湖雪映堂相对倾尊眀月上行吟绕树不知忙李流芳梅花下次韵频年不到此花中喜见花枝压路通近坐繁香如殢酒当杯落瓣尚禁风朝光已逐轻隂变晚气遥随积霭空赢得闲身共欢赏莫将开谢比飘蓬出郊看梅门外春风应来扁舟还拟去寻梅山僧毎讶多年别游侣方欣乆客回草阁一枝先破蕚村园数树已生苔只今歩雪堪乘兴新酝还期待子开原连石器娇朱浅碧透烟光瘦倚疎篁出半墙雅有风情胜桃李巧含春思避冰霜融眀醉脸笼轻晕敛掩仙裙蹙嫩黄日暮风英堕行袂依稀如着领巾香王鳯雏由来王氏人多癖我爱梅花癖最深新构小楼偏有韵移来几树欲成隂村人近觧唿梅里胜客相将拟竹林莫讶莺啼犹未起纵然蝶化也相寻五言排律増唐韩愈春雪间早梅梅将雪共春彩艶不相因逐吹能争密排枝巧妬新谁令香满座独使净无尘芳意饶呈瑞寒光助照人玲珑开已徧缀坐来频那是俱疑似湏知两逼真荧煌初乱眼浩荡忽迷神未许琼华比从将玉树亲先期迎献歳更伴占兹辰愿得长辉映轻微敢自珍庾敬休赋得春雪映早梅清晨凝雪彩新候变庭梅树爱春荣徧窓惊曙色催寒光添素壁积润履青苔分明六出瑞隠映几枝开闻笛花疑落挥琴兴转来曲成非寡和长咏思悠哉郑述诚华林园早梅晓日东楼路林端见早梅独凌寒气发不逐众花开素彩风前艶韶光雪后催蕊香霑紫陌枝亚拂青苔止渴曽为用和旧有才含情欲攀折路望几徘徊元稹赋得春雪映早梅飞舞先春雪因依上早梅一枝方渐秀六出已同开积素光逾密真花节暗催搏风飘不散见晛忽偏摧郢曲琴空奏羌音笛自哀今朝两成咏翻挟昔人才宋梅尧臣依韵和正仲重台梅花芳梅何蒨蒨素叶吐层层近腊寒犹劲先春气已承冷香传去逺静艶密还増有意常欺雪无功合镂冰早烟笼玊暖冻雨浴脂凝汉女新妆薄燕姫瘦骨棱压枝唯恐折簇蕚似难胜神物终来防江乡未觧矜独竒心岂欲寄逺客何曾不见黄鹂度宁防粉蝶凌月光临更好溪水照偏能画轴开云雾宫刀剪防缯都无笔可衒莫信巧堪慿丹杏尘多杂夭桃俗所称故林尝渴望大庾更愁登重和阳春曲声辞猥媿仍司马光和君贶张氏梅台京洛春何早慿髙种岭梅纷披百株密烂漫一朝开青女共黏缀霜娥巧剪裁昆山雪满谷蓬渚浪成堆势拥樽前合香从席下来蜺旌羾天起练甲洗兵回不使光风散曽无夜色催人稠衣馥郁地狭舞徘徊民服召公化时推何逊才淹留文酒乐璧月上瑶台五言絶句御制咏盆中梅琼枝遗玉骨粉蕊趁冰姿香透芙蓉帐诗成度御墀増唐王适江濵梅忽见寒梅树开花汉水濵不知春色早疑是弄珠人张籍梅溪自爱新梅好行寻一径斜不敎人埽石恐损落来花元稹赠熊士登平生本多思况复老逄春今日梅花下他乡值故人李商隠忆梅定定住天涯依依向物华寒梅最堪恨长作去年花韦处厚梅溪夹岸迎清素交枝漾浅沦味调方荐实腊近又先春李中梅花羣木方憎雪开花长在先流莺与舞蝶不见许因縁原宋王安石梅花墙角数枝梅凌寒独自开遥知不是雪为有暗香来増陈与义梅花客行满山雪香处是梅花丁宁眀月夜记取影横斜陆游梅花山月皜中庭幽人酒初醒不是怯清寒愁蹋梅花影朱子咏梅独树临孤岸横枝放浅花不湏烦驿使正耐雪斜斜岭梅梅花破蕚时瘴雨吹成雪驿使忽相逄无言似愁絶早梅霜风殊未髙杖策荒园里仙子别经年相看共惊喜寒梅白玉堂前树风清月影残无情三弄笛遥夜不胜寒疎梅玉笛未黄昬冰滩已清浅疎影不胜妍愁心为谁逺金李俊民咏梅未报江南信先开雪里村要看花上月立马待黄昬元杨维桢月梅天上清虚府人间香影家阿刚斫桂斧只合种梅花张昱邻墙梅花腊后春才到寒香袭素袍梅花如有意不在粉墙髙问梅一种陇头树东风都合吹未应造物者偏在向南枝六言絶句増金元好问题曹得一扇头机中秦女仙去月夜梅花晩开只见一枝疎影不知何处香来元赵次诚早梅江南冬十二月溪上梅三两花载取小舟香影月眀自棹回家杜本题梅防防苔枝缀玉踈疎檀蕊凝香还记当年月色箫声暗度宫墙眀焦竑灵谷寺梅花坞山下几家茅屋村中千树梅花借草持壶燕坐隔林石煎茶薝卜林东短墙曽开寳地齐梁初春老树花发深磵无人自芳七言絶句御制懋勤殿古榦梅宫梅先发上林枝淡白含芳窈窕姿若待春风吹律暖影随朝日乐雍熙原唐戎昱早梅一树寒梅白玉条迥临村路傍溪桥不知近水花先发疑是经春雪未销増白居易新栽梅池边新种七株梅欲到花时检来莫怕长洲桃李妬今年好为使君开卢中初识梅花江北不如南地暖江南好断北人肠胭脂桃颊棃花粉共作寒梅一面妆刘言史竹里梅竹里梅花相并枝梅花正发竹枝风吹总向竹枝上直似王家雪下时王初春日咏梅花二首青帝来时值逺芳残花残雪尚交光隔年拟待春消息得见春风已断肠应为阳春信未传故将青艶属残年东君欲待寻佳约剩寄衣香与粉緜来鹏梅花枝枝倚槛照池氷粉薄香残恨不胜占得早芳何所利与他霜雪助威棱韦荘春陌满街芳草卓香车仙子门前白日斜肠断东风各回首一枝春雪冻梅花罗隠梅花繁如瑞雪压枝开越岭吴溪免用栽却是五侯家未识春风不放过江来崔道融梅谿上寒梅初发枝夜来霜月透芳菲清光寂寞思无尽应待琴尊与觧围对早梅寄友人忆得去年有遗恨花前未醉到无花清芳一夜月通白先脱寒衣送酒家宋范仲淹梅花萧条腊后复春前雪压霜欺未放姸昨日倚防枝上看似留芳意入新年蔡襄十一月后庭梅花盛开二首迎腊梅花无数开旋看飞片防青苔幽香粉艶谁人见时有山禽入树来日暖香繁已盛开开时曽绕百千廻春风岂是多情思相伴花前去又来梅尧臣京师逄卖梅花五首此土只知看杏蕊大梁亦复卖梅花此心还似庾开府不惜金钱买取夸驿使前时走马廻北人初识越人梅清香莫把荼防比只欠溪头月下杯忆在鄱君旧国傍马穿脩竹忽闻香偶将眼趁蝴蝶去隔水深深几树芳曽见竹篱和树夹髙枝斜引过柴扉对门独木危桥上少妇髻鬟犹戴归此去吾乡二千里不看素蕚两三年移根种子谁辛苦上苑偸来直几钱依韵和吴正仲屯田重台梅花诗桃花已满秦人洞杏树犹存董奉祠莫怪寒梅独多叶只縁乐府有新词司马光梅花半开帝乡春色岭头梅髙压年华犯雪开正与嘉賔思共醉不湏芳物重相催王安石梅华髪寻香始见梅一枝临路雪培堆鳯城南陌他年忆杳杳难随驿使来苏轼梅春来幽谷水潺潺的皪梅花草棘间一夜东风吹石裂半随飞雪度关山何人把酒慰深幽开自无聊落更愁幸有清溪三百曲不辞相送到黄州次韵杨公济奉议梅花梅梢春色弄微和作意南枝剪刻多月黑林间逄缟袂霸陵醉尉误谁何相逄月下是瑶防借草清樽连夜开明日酒醒应满地空令饥鹤啄莓苔緑髪寻春湖畔回万松岭上一枝开而今纵老霜根在得见刘郎又独来月地云堦漫一樽玊奴终不负东昬临春结绮荒荆棘谁信幽香是返魂日出冰壶散水花野梅官柳渐欹斜西郊欲就诗人饮黄四娘东子美家君知早落坐先开莫着新诗句句催岭北霜枝最多思忍寒留待使君来冰盘未荐含酸子雪岭先看耐冻枝应笑春风木芍药丰肌弱骨要人医寒雀喧喧冻不飞绕林空啅未开枝多情好与风流伴不到防防燕语时鲛绡剪碎玊簪轻檀晕妆成雪月明肯伴老人春一醉悬知欲落更多情缟裙练帨玉川家肝胆清新冷不邪秾李争春犹办此更教踏雪看梅花再和杨公济梅花韵一枝风物便清和看尽千林未觉多结习已空从着袂不湏天女问云何天教桃李作舆台故遣寒梅第一开慿仗幽人收艾纳国香和雨入青苔白髪思家万里回小轩临木为花开故应剩作诗千首知是多情得得来人去残英满酒樽不堪细雨湿黄昬夜寒那得穿花蝶知是风流楚客魂春入西湖到处花裙腰芳草抱山斜盈盈觧佩临烟浦脉脉当垆傍酒家莫向霜晨怨未开白头朝夕自相催斩新一朶含风露恰似西厢待月来洗尽铅华见雪肌要将真色鬭生枝檀心已作龙涎吐玊颊何劳獭髓医湖面初惊片片飞樽前吹折最繁枝何人防得春风意怕见黄梅雨细时长恨漫天柳絮轻只将飞舞占清明寒梅似与春相避未解无私造物情北客南来岂是家醉看参月半横斜他年欲识吴姫面秉烛三更对此花曽巩忆越中梅浣纱亭北小山梅兰渚移来手自栽今日旧林冰雪地冷香幽艶向谁开陈与义水墨梅巧画无盐丑不除此花风韵更清殊从教变白能为墨桃李依然是仆奴粲粲江南万玉妃别来几度见春归相逄京洛浑依旧惟恐缁尘染素衣自读西湖处士诗年年临水看幽姿晴窓画出横斜影絶胜前村夜雪时唐庚春日杂兴爱梅长恐着花迟日祷东风莫后期及得见梅还冷淡东风全在小桃枝孙觌梅花北风剪水玊花飞翠袖凌寒不自持脉脉含情无一语水边篱落立多时纎纎萝蔓牵茅屋细细苔花防石缸要断酒醒山月吐一枝疎影卧东窓范成大梅为雪所禁冻蕊粘枝瘦欲干新年犹未有春看雪花祗欲欺红紫不道梅花也怕寒雨后排岸司报梅开雨入南枝玊蕊皴合江云冷冻芳尘司花好事相邀勒不着笙歌不肯春原陆游梅花幽香淡淡影疎疎雪虐风饕只自如正是花中巢许辈人间富贵不关渠闻道梅花坼晓风雪堆徧满四山中何方可化身千亿一树梅前一放翁増陆游梅花乱篸桐防花如雪斜挂驴鞍酒满壶安得丹青如顾陆慿渠画我夜归图江上寻梅小园风月不多寛一树梅花开未残剥啄敲门嫌特地缓拖藤杖隔篱看钟残小院欲消魂漠漠幽香伴月痕江上人家应胜此明朝更出小南门折梅花折得梅花媿满颜文书堆案正如山输君觉翛然梦长在清泉白石间湖上梅花手自移小桥风月最相宜主人歳歳常为客莫怪幽香怨不知梅花当年走马锦城西曽为梅花醉似泥二十里中香不断青阳宫到浣花溪观梅春暖山中云作堆放翁艇子出寻梅不湏问信道傍叟但觅梅花多处来雪后寻梅防鹊飞来噪午晴一枝梅影向窓横幽人宿醉闲欹枕不待闻香已觧酲竹篱曲曲水边村月淡霜清欲断魂商约前身是飞燕玉肌无粟立黄昬朱子墨梅梦里清江醉墨香蕊寒枝瘦凛冰霜如今白黒浑休问且作人间时世装梅花幽壑潺湲小水通茅茨烟雨竹篱空梅花乱发篱边树似倚寒枝恨朔风杨万里池亭防树梅花开尽梅花半欲残两枝晴雪作防寒团栾绕树元无见只合池亭隔水看南斋梅花朝来早起挂南窓要看梅花试晓妆两树相挨前后发老夫一月不烧香瓶里梅花胆様银瓶玉様梅北枝折得未全开为怜落寞空山里唤入诗人凡案来雪冻霜封稍欲残殷勤折向坐中看绮深闭珠密不遣花梢半寒探梅山间幽歩不胜竒正是深寒浅暮时一树梅花开一朶恼人偏在最髙枝西归见梅官路桐江西复西野梅千树压疎篱昨来都下筠篮底三百青钱买一枝梅影上有寒雀来徃梅花寒雀不湏摹日影描窓作画图寒雀觧飞花解舞君看此画古今无昌英知县叔作嵗坐上赋瓶里梅花时坐上九人销冰作水旋成家犹似江头竹外斜试问坐中还几客九人而已更梅花庆长叔招饮花下长廊尽处绕梅行过尽风声得雪声醉里不愁飘湿面自舒翠袖琼英道傍梅花一行谁栽十里梅下临溪水恰齐开此行便是无官事只为梅花也合来吴龙翰久客买舟西还万里烟波兴渺然愁心系住灞桥边归装诗少不成载自折梅花凑满船水边早梅数花黯淡带寒烟漏泄春光矮屋边防被清池写疎影一枝分作两枝姸宋伯仁兀坐对坐清清一穗香悄无人语日偏长砚盘数梅花片暗引游蜂度粉墙谢枋得武夷山中十年无梦得还家独立青野水涯天地寂寥山雨歇几生修得到梅花方逄辰题吴氏梅堂闻君家在雪边住靠尽阑干索尽诗只怕梅花应冷笑清香元不要人知元吉夜坐森森夜气落寒櫩闲把离骚酒正酣忽忆梅花不成语梦中风雪在江南赵信庵梅花夜深梅印横月纸帐魂清梦亦香莫谓道人无一事也随疎影伴寒光金刘仲尹窓外梅蕾细蕾初看柳麦肥春风得得绕窓扉道人方作玉溪梦石坞竹桥风雪飞墨梅生憎施粉与施朱换骨都亦自殊疎影冷香题不到梦惊烟雨暗西湖史学晩梅孤根春半恰春回刚逐夭桃艶杏开蝶子蜂儿应有语东风元不为渠来杨邦基墨梅粉蝶如知合断魂啼妆先自怨黄昬华光笔底春风老寥寞岭南烟雨痕李俊民梅朝来一雪羃晴沙行到前村始见花驿使便将春色去暗香今夜落谁家冯子振咏緑蕚蕊珠宫里小仙娃暂别椒房柳翠华底事尘缘犹未断谪来人世列名花叚克己忆梅姑射仙人冰雪肤昔年伴我向西湖别来几度春风换标格而今似旧无梦梅天仙邀我醉瑶防春向飞琼笑里回为报棃花縁已断休将云雨下山来寻梅风流谁似李三郎不记仙姿委路傍天上人间无觅处风流罗羃只闻香探梅虢国夫人约素身不教脂粉涴天真一班曽向春前见颜色如今更可人乞梅寄语诗人林隠君水西千树要平分玉颜绛领堪娱老御史何劳觅紫云折梅白玉堂深夜色寒玉儿和月倚蓬山髙情不似章台柳也许余人取次攀嗅梅手捻冰蕤歩月华暗香先已透垂寿阳毕竟无才思但卧含章拂落花浸梅玉骨浑将山麝薰冰肌得水更精神凌波微歩东风软羞杀当年洛浦人浴梅脉脉晴天翠幕张玉环月底按霓裳却嫌尘汚香罗袜故着温泉为洗妆惜梅窈窕银屛掩画堂为嫌玉瘦怯昬黄落英犹可为香爇不学翾风老退房叚成已乘兴杖屦山麓值梅始华徘徊久之因折数枝置几侧灯下漫成二首戏蝶游蜂总未知小低亚两三枝夜阑灯下横疎影浑似西湖月上时幽香不许俗人知才是东风第一枝误认文君新睡起读书窓下立多时忆梅初谒琼浆记昔年迎门一笑想嫣然夜来雪暗前村路恨满东风意不传梦梅神女尘縁久未忘飘然随月到髙唐欢情未接还惊觉云雨阳防空断肠寻梅玉想形容霞想裾云英自与世姬殊几年来往蓝桥路捣尽霜得见无探梅未尝亲到谢家堂风韵何由识谢娘説与选花上客湏知林下胜闺房乞梅漏泄春光洛水傍紫云名字袭人香可能惠我黄昬伴休笑分司御史狂齅梅玉骨那堪瘴雾伤好将经卷伴南荒坡仙鼻孔清如水老觉朝云道气长浸梅洛浦飘飖信有神凌波忽覩一枝春摩挲老眼看微歩旎旎香生罗袜尘浴梅洗尽铅华见玉环肌肤冰雪照人寒临风脉脉娇无力轻裛香罗半未干惜梅襟袂翛然风味酸北人谁识蔡姫贤可怜抛却清伊月埋没边沙二十年元赵孟頫梅花潇洒江梅似玉人倚风无语澹生春曲中桃叶元非侣梦里棃花恐未真许桢月下观梅老树清溪映白沙可人竹外一枝斜黄昬信歩前村去香到松林卖酒家虞集留宿上方观灯前自了读残经风入疎帘月入櫺坐到夜深谁是伴数枝梅蕚一铜瓶洪希文二月梅花夺得冰姿过歳华逺离尘垢迥堪夸即今年少多脂粉只恐春光不称花黄镇成梅花吟徧萧疎霜后村江头千树欲黄昬等闲又被春风觉添得寒梢月一痕王冕墨梅我家洗砚池边树朶朶花开淡墨痕不要人夸好颜色只留清气满干坤梅花六首月眀海底夜无烟恰似西湖雪后天清气逼人禁不得玉箫吹上大楼船海云初破月团团独鹤归来夜未阑一片笙歌湖水上玊妃无语倚阑干三月东风吹雪消湖南山色翠如浇一声羌管无人见无数梅花落野桥和靖门前雪作堆多年积得满身苔疎花个个团冰雪羌笛吹他不下来马迹山前万树梅千花万花如雪开满载扬州秋露白玉箫吹过太湖来断云流水孤山路看得春风几树花骑马归来城郭是月明箫管起谁家刘永之题墨梅二首茅屋苍苔野水濵歳寒冰雪乆相亲江湖后夜扁舟梦犹记尊前对玉人仙馆曽逄玉姿梦中要作晓寒词于今相对情如水唯有清霜绕鬓丝贡性之梅眼中谁识歳寒交只有梅花伴寂寥明月满天天似水酒醒听彻玉人箫丁鹤年题梅花池馆春深看牡丹五陵车马隘长安谁知凛凛冰霜际却是梅花守歳寒顾瑛新安梅寳地生春玉气新苔烟如雾翠光匀山僧分得维摩供三素云中别有春僧眀本评梅月旦花前岂乏人风霜齿颊阳春江南野史余芳论絶世清如古逸民翦梅破玉幷刀试手温香凝防股断芳魂花随燕尾轻分去不春风爪甲痕苔梅古貎苍然鹤膝枝唾花生晕防春机玊堂试看青袍客莫忘江南有白衣月梅数枝姑射鬭婵娟疎影分眀不夜天散却广寒宫里桂春光长满玉堂前风梅花间少女翦春寒粲粲霓裳舞队仙月夜遥看环佩冷莫教吹落玊花钿烟梅梦隔棃云近晓天苔枝浮翠逗春寒不嫌玊质笼轻素留与诗人冷澹看疎梅依稀残雪浸寒波桃李漫山奈俗何潇洒最宜三二好花清影不湏多隔梅庭花映箔吟眸一片湘云锁莫愁风卷黄昬疎影动珊瑚枝上月如钩纸帐梅春融剡雪道人家素幅凝香四面遮眀月满牀清梦觉白云堆里见疎花明卓敬栽梅风流东阁题诗客潇洒西湖处士家雪冷江深无梦到自锄眀月种梅花李东阳泥金梅棃花如雪桞如金俗眼犹将较浅深争似能黄更能白两般颜色一般心原罗伦禁中梅花一叚清香蔼禁闱几枝疎影照寒辉玉堂不让孤山趣雪骨氷肌对紫薇王世贞空庭一树影横斜玉瘦香寒领歳华觧道广平心似鐡古来先已赋梅花张新腊破春从碧海回人人争爱説花魁如何费尽平章力不道人间有緑梅王菉猗不受尘埃半侵竹篱茅舍自甘心只因误识林和靖惹得诗人説到今刘文光玊手纎纎捧玉杯仙郎南去几时回天涯到处生芳草湏记凌寒雪里梅陈继儒梅村边杨桞已拖黄一路云深旧讲堂偶向梅花村里度芒鞵到处雪痕香诗散句増唐李白送君游梅湖应见梅花发有使寄我来无令红芳歇宋韩驹空山有美人寒林弄孤芳晓分天女白夜夺嫦娥光谢逸梅清不受尘日净本无垢微风更觧事排遣香入牖曽巩海边憔悴多情客想见一枝寒玊色愿君攀折赠余香勿使随风自狼籍周必大忽逄緑衣鬓如云歌舞醉人睡昬昬觉来但有风相袭梦断初无香返魂陆游冰崖雪谷木未芽造物破荒开此花神全形枯近有道意荘色正知无邪元僧眀本荒溪独照山初静寒影相持雪亦尘毎惜半檐风露重起披玊毳伴琼春梁元帝早烟笼玉防冻雨浴时凝何逊衔霜当路发映雪拟寒开唐李商隠匝路亭亭艶非时裛裛香温庭皓雪繁鸎不识风袅蝶空廻宋司马光色如虚室白香似玊人清刘敞侠骨香经浴冰肤冷照邻晁冲之影寒垂积雪枝薄带春冰杨万里花眀不是月夜静偶闻香雾质云为屋琼肤玉作囊元许有壬晩香传远树春雪避南枝廼贤夜深怜雪落香动觉春廻唐杜甫廵檐索共梅花笑冷蕊疎枝半不禁韩愈相思一夜梅花发忽到窓前疑是君韩偓风虽狂翻添思雪欲侵陵更助香崔鲁强半瘦因前夜雪数枝愁向晩来天宋王禹偁风月精神珠玊骨冰雪簪珥琼瑶珰邵雍角中飘去凄于骨笛里拈来妙入神司马光台前日暖分三色林下风清共一香原王安石额黄映日明飞燕肌粉含风冷太真増石延年月中欲与人争瘦雪后偷慿笛诉寒苏轼数枝残緑风吹尽一芳心雀啅开舒亶短笛楼头三弄夜前村雪里一枝春张耒月娥服御无非素玉女精神不尚妆陈克愁眼不供千树雪醉头犹柰一枝春王十朋仙客风中飘素袂玉妃月下试新妆陆游浅寒篱落清霜后疎影池塘淡月中梅瘦有情横淡月云轻无力防清霜朱子美人邂逅一笑粲倒影的皪疎枝横故山风雪深寒夜只有梅花独自香杨万里寒入玊衣灯下薄春撩雪骨酒边香徐致中石畔长来枝易老竹间瘦得蕚全清戴复古蜂黄涂额半含蕊鹤膝翘空疎带花秦敏徐妃半面粉包蕚荀令一炉香袅枝赵正收回疎影月初坠约住寒香雪正深陆苍三写真妙絶横窓影傲骨清香透水枝刘翰小窓细嚼梅花蕊吐出新诗字字香释道潜一树轻眀侵晩岸数枝清瘦映疎篱惠洪梢横波面月揺影花落樽前酒带香元谢宗可钟残角断愁多少月落参横梦有无杨维桢万花敢向雪中出一树独先天下春叶颙一径梅香云满地半窓花影月笼纱僧明本半牀素被铺寒玉一幅生绡画美人斜照纱斜照水半随风信半随尘梁简文帝风吹梅蕊香唐李白林香雨落梅杜甫雪片丛梅发元稹露梅飘暗香宋苏轼梅雪耿黄昬陈师道梅寒酿雪花陆游梅花无赖香疎梅画作屏毕仲游梅花万里春朱子梅疎却耐寒元张伯淳冬深梅不寒黄庚梅瘦似诗人唐杜审言梅花落处疑残雪杜甫山意冲寒欲放梅宋陆游江北江南万树梅春近野梅香欲动穿帘细细野梅香断桥烟雨梅花瘦梅花忽报一枝春落梅黏袖上渔舟金冯子翼酿梅天气不多寒李俊民一枝潇洒陇头香元赵孟頫梅花庭院雪飘香陈樵春廻陇首梅先觉谢宗可髙卧梅花月半牀御定佩文斋广羣芳谱巻二十三钦定四库全书御定佩文斋广羣芳谱巻二十四花谱梅花三集藻词増宋王十朋防绛唇雪迳深深北枝贪睡南枝醒暗香疎影孤压羣芳顶玉艶氷姿妆防园林景凴栏咏月明溪静忆昔林和靖王藻霜天晓角疎明瘦直不受东皇识留取伴春应肎万红里怎着得夜色何处笛晓寒无奈力若在夀阳宫殿一防防有人惜萧泰来霜天晓角千霜万雪受尽寒磨折頼是生来瘦硬浑不怕角吹彻清絶影也别知心惟有月元没春风情性如何共海棠説林逋霜天晓角氷清霜结昨夜梅花发甚处玉龙三弄声揺动枝头月梦絶金兽热晓寒兰烬防要卷珠帘清赏且莫扫阶前雪楼槃霜天晓角月淡风轻黄昬未是清吟到十分清处也不啻二三更晓钟天未明晓霜人未行只有城头残角説得尽我平生又翦雪裁氷有人嫌太清又有人嫌太瘦都不是我知音谁是我知音孤山人姓林一自西湖别后辜负我到如今苏轼菩萨蛮湿云不动溪桥冷嫩寒初透东风影桥下水声长一枝和月香人怜花似旧花比人应痩莫凴小栏干夜深花正寒又回文雪花飞暖融香颊颊香融暖飞花雪欺雪任单衣衣单任雪欺别时梅子结结子梅时别归不恨开迟迟开恨不归贺铸减字木兰花簪花照镜客鬂萧萧都不凖拟倩东君化作尊前入梦云风香月影信是瑶台清夜永深闭重门牵绊刘郎别后魂周邦彦采桑子肌肤绰约真仙子来伴氷霜洗尽铅黄素面初无一防妆寻花不用持银烛暗里闻香零落池塘分付余妍与夀阳向子諲卜算子竹里一枝梅雨洗娟娟静疑是佳人日暮来绰约风前影新恨有谁知徃事那能省梦绕阳台寂寞囬沾袖余香冷朱雍好事近春色为谁来枝上半留残雪恰近小园香迳对霜林寒月危栏凄断笛声长吹到偏呜咽好短亭归路有行人先折金李俊民谒金门金的皪犹枝头寒色休道北人浑未识自然梅有格初见花时摘索再见花时狼籍诗句眼前拈不出恼人楼上笛又频防捡依旧雪肌清减似恨海东花使滥不教么凤探休笑诗人冷淡道尽影疎香暗桃杏虽然无藻鉴承当应不敢又全不让占了百花头上没个知音人共赏陶潜无处望也有江湖酒量也有风骚诗将休道花前无伎俩疎狂些子放又偷造化秀出含章檐下为问花中谁可嫁海棠开已罢占了十分闲雅占了十分潇洒若使画工能此画九方臯相马又花谱内莫作等闲看待鬭草吴王无可对有他西子在好在一枝竹外影也教人堪爱未免世间儿女态折来头上戴又春一半留与大家同看觅个温柔林下伴北枝犹未暖纵有姮娥照管可惜罗浮梦短断岭不能遮望眼几时魂却返又多少恨不见旧时风韵浪蘂浮花都懒问江头春有信夸甚夀阳妆镜説甚扬州诗兴云去月来堪弄影世间无此景又随健歩已过市桥江路费尽江湖多少句暗香留不住销得黄昬几度又是天寒日暮枕上吟魂无着处化为蝴蝶去宋张孝祥清平乐吹香嚼蕊独立东风里雪冻云娇天似水羞杀夭桃秾李如今见説防干不禁月冷风寒岭上驿程人逺城头戍角声干朱敦儒忆秦娥霜风急江南路上梅花白梅花白寒溪残月冷村深雪洛阳醉里曽同滴水西竹外常相忆常相忆寳钗防凤鬓邉春色张孝祥忆秦娥梅花发寒梢挂在瑶台月瑶台月和羮心事履霜时节断桥流水声呜咽行人立马空愁絶空愁絶为谁凝竚为谁攀折无名氏忆少年疎疎整整斜斜淡淡盈盈脉脉徒怜暗香句笑梨花颜色覊马萧萧行又急空回首水寒沙白天涯倦牢落忽一声羗笛苏轼阮郎归暗香浮动月黄昬堂前一树春东风何事入西邻児家常闭门雪肌冷玉容真香腮粉未匀折花欲寄陇头人江南日欲曛陆游朝中措幽姿不入少年塲无语只凄凉一个飘零身世十分冷淡心肠江头月底新诗旧梦孤恨清香任是春风不管也曽先识东皇杨补之栁梢青傲雪凌霜爱他梅蘂搀借春光歩绕西湖兴余东阁可奈诗肠娟娟月转廻廊悄无人处安排暗香一夜相思几枝疎影落在寒又雪艶烟痕又要春光来到芳尊忆昨年时月移清影人立黄昬一畨幽思谁论但永夜空迷梦魂绕遍江南缭墙深院水郭山邨又月堕霜飞隔疎痩防见横枝不道寒香解随羗管吹到帘帏个中风味谁知睡乍起乌云任欹嚼蕊唼英浅颦低笑湏半醒时又月转墙东几枝寒影一防香风清不成眠醉凭诗兴起绕珍丛平生祗合情钟惭老矣无愁可供最是难忘倚楼人在横笛声中又玉骨氷肌为谁偏好特地相宜一叚风防广平休赋和靖无诗绮睡起春迟困无力菱花笑窥嚼蕊吹香眉心防字鬓畔簪时又水曲山傍寒稍冷蕊隐映篁细细吹香疎疎沈影恼乱肠为谁驻马横塘漫立尽烟邨夕阳空袅吟鞭几多诗句不断思量苏轼西江月玉骨那愁瘴雾氷肌自有仙风海仙时遣探芳丛倒挂緑毛么凤素面常嫌粉涴洗妆不褪唇红髙情已逐晓云空不与梨花同梦魏杞虞美人氷肤玉面孤山裔到人间世天然不与百花同却恨无情轻付与东风丽谯三弄江梅晓立马溪桥小只应明月最相思曽见幽香一未开时黄庭坚虞美人天涯也有江南信梅破知春近夜阑风细得香迟不道晓来开遍向南枝玉台弄粉花应妬飘到眉心住平生个里饮杯深去国十年老尽少年心向子諲虞美人江头苦被梅花恼一夜霜鬓老谁将氷玉比精神除是凌风却月见天真情髙意逺仍多思只有人相似满城桃李不能春独向雪花深处露花身范成大玉楼春佳人无对甘幽独竹雨松风相澡浴山深翠袖自生寒夜久玉肌元不粟却寻千树烟江曲道骨仙风终絶俗绛裙缟袂各朝元只有散香名萼緑马荘父玉楼春南枝又觉芳心动愁我相思情味重陇头何处寄将书香发有时疑是梦谁家横笛成三弄吹倒幽香和梦送觉来知不是梅花落寞嵗寒谁与共丘崈锦帐春翠竹如屏浅山如画小池面危桥一跨着防亭临水宛然郊野竹篱茅舍好是天寒倍添妍雅正雪意垂垂欲下更防胧月影弄晴初夜梅花动也苏轼南乡子寒雀满疎篱争抱寒枝看玉忽见客来花下坐惊飞踏散芳英落酒巵痛饮又能诗坐客无氊醉不知花谢酒阑春到也离离一防防酸已着枝辛弃疾临江仙老去惜花心已懒爱梅犹绕江村一枝先破玉溪春更无花态度全是雪精神胜向空山餐秀色为渠着句清新竹根流水帯溪云醉来浑不记归去月黄昬刘光祖江城子一分雪意却成霜暮云黄月防茫只有梅花依旧吐幽芳还喜无邉春信至疎影下觅浮香才情端是紫防郎别鸳行忆宫墙夜半何为人与月交相君合召归吾老矣月随去照廊髙观国金人捧露盘念瑶姬翻瑶佩下瑶池冷香梦吹上南枝罗浮路杳忆曽清晚见仙姿天寒翠袖可怜是倚竹依依溪痕浅云痕冻月痕淡粉痕防江头怨一笛休吹芳香待寄玉堂烟驿雨凄迷新愁万斛为春痩却怕春知朱敦儒蓦山溪玉真姊妹只这梅花是乗醉下瑶台粉燕脂何曽梳洗氷姿素艶压羣芳独自笑有时愁一防心谁寄云添蕊佩霜防盈盈泪尘世悔重来梦凄凉玉楼十二敎些香去説与惜花人云黯淡月防胧今夕谁同睡辛弃疾最髙楼花知否花一似何郎又似沈东阳痩棱棱地天然白冷清清地许多香笑东君还又向北枝忙着一阵霎时间底雪更一个缺些児底月山下路水邉墙清香怕有人知处影児守定竹傍厢且饶他桃李趁少年塲李之仪早梅芳雪初消顿觉寒将变已报梅稍暖日邉霜外迤枝条自柔软嫩苞匀防缀緑萼轻裁翦隐深心未许清香散渐融和开欲遍宻处疑无间天然标韵不与羣花鬭深浅夕阳波似动曲水风犹懒最销魂弄影无人见朱敦儒洞仙歌何人不爱是江梅初绽野雪寒空冻云晩看清溪绰约粉艶春风包绛萼姑射氷肌自暖上林花万品都借风流国色天香任歆羡共素娥青女一笑相逢人不见悄悄霜宫月殿想乗云长徃玉皇前粲蕊佩月珰侍清都宴金李俊民洞仙歌陇头潇洒辜负寻芳眼浪蘂浮花问名懒纵看看驿使帯得春来只恐怕緑叶成隂子满暗香无恙否月落参横惆怅罗浮梦短赖故人情重不减西湖花一月分我黄昬一半更选甚南枝与北枝是一种春风待争寒暖宋栁永江城梅花引年年江上探春梅为谁开暗香来疑是月宫仙子下瑶台冷艶一枝香在手故人逺相思切寄与谁恨极怨极嗅香蕊念此情家万里暮霞散绮楚天碧数片轻飞为我多情特地征衣花易飘零人易老正心碎那堪塞管吹元张雨雪狮児含香弄粉便勾引游骑寻芳城南城北别有西邨断港氷凘防緑孤山路熟伴老鹤晩先寻宿怕冻损三花两蕊寒泉幽谷几番花影濯足记归来醉卧雪深平屋春梦无凭鬓底閙蛾争扑不如图畵相对展官奴风竹烧黄烛自聼瓶笙调曲宋刘克荘满江红赤日黄埃梦不到清溪翠空健羡君家别墅几株幽独骨冷肌清偏要月天寒日暮尤宜竹想主人杖履绕千回山南北宁委涧嫌金屋宁傲雪羞银烛笑出尘风韵背时妆束竞爱东隣姬傅粉谁怜空谷人如玉笑林逋何逊谩成诗无人读姜夔暗香旧时月色算几番照我梅邉吹笛唤起玉人不管清寒与攀折何逊而今渐老都忘却春风词笔但怪得竹外疎花香冷入瑶席江国正寂寂欲寄与路遥夜雪初积翠尊易泣红萼无言耿相忆长记曽携手处千树压西湖寒碧又片片吹尽也几时见得赵彦端醉蓬莱向蓬莱云渺姑射山深有春长好香满枝南笑人间惊早试问寒柯镂氷裁玉费化工多少东阁诗成西湖梦觉几番清晓好是罗帏麝温屏暖却恨烟邨雨愁风恼一一清芬为东君倾倒待得明年緑隂青子防凤凰池沼更把阳和从头付与繁花芳草赵以夫孤鸾江头春早问江上寒梅占春多少自照疎星冷祗许春风到幽香不知甚处但迢迢满河烟草囬首谁家竹外有一枝斜好记当年曽共花前笑念玉雪襟期有谁知道唤起罗浮梦正参横月小凄凉更吹寒管谩相思鬓毛惊老待觅西湖半曲对霜天清晓朱子念奴娇临风一笑问羣芳谁是真香纯白独立无朋算来有姑射山头仙客絶艶谁怜真心自保邈与尘縁隔天然殊胜不闗风露氷雪应笑俗桃麤李无言翻引狂蜂乱蝶争似黄昬闲弄影清浅一溪霜月畵角初残瑶台梦断直下成休歇緑隂青子莫教容易摧折吴文英髙阳台宫粉雕痕仙云堕影无人野水荒湾古石埋香金沙销骨连环南楼不恨吹横笛恨晓风千里关山半飘零庭上黄昬月冷阑干夀阳宫里愁鸾镜问谁调玉髓暗补香瘢细雨归鸿孤山无限春寒离魂难倩招清些梦缟衣解佩溪邉最愁人啼鸟晴明叶底清圆元张翥东风第一枝老树浑苔横枝未叶青春误芳约背隂未返氷魂阳稍已含红萼佳人寒怯谁惊起晓来梳掠是月斜花外么禽霜冷竹间幽鹤云淡淡粉痕渐薄风细细冻香又落叩门喜伴金尊倚栏怕聼畵角依稀梦里记半面浅窥朱箔甚时得重写鸾笺去访旧游东阁宋吴文英解语花门横皱碧路入苍烟春近江南岸暮寒如翦临溪影一一半斜清浅飞英弄晩荡千里暗香平逺端正看琼树三枝总似兰昌见酥映云容夜暖伴兰翘清痩箫凤柔婉冷云荒翠幽栖乆无语暗申春怨东风半面料凖拟何郎诗巻欢未阑烟雨青黄宜昼隂庭馆周邦彦花犯粉墙低梅花照眼依然旧风味露痕轻缀浄洗铅华无限清丽去年胜赏曽孤倚氷盘同燕喜更可惜雪中髙树香篝熏素被今年对花太匆匆相逢似有恨依依愁悴凝望中苍苔上旋看飞坠相将脆丸荐酒人正在空江烟浪里但梦想一枝潇洒黄昬斜照水元张翥木兰花慢爱西湖千树曽几度为尊向栁外停桡苔邉待鹤酒热诗温瀛洲旧时月色怅荒凉惟有数枝存天上梨花成梦江南桃叶移根如今憔悴客愁邨难返暗香魂甚嵗晚春迟角寒笛晓雪暗云昬登临不堪寄目但青山隐隐月纷纷再约与君同醉从他啄木敲门宋朱敦儒壷中天见梅惊笑问经年何处收香藏白似语如愁还笑我何苦红尘久客观里栽桃仙家种杏到处成疎隔千林无伴淡然独傲霜雪且与管领春回孤标争逐雄蜂雌蝶岂是无情知他受了多少凄凉风月寄陇程遥和羮心在忍使芳尘歇东风寂寞可怜谁为攀折辛弃疾瑞鹤仙雁霜寒透幙正防月云轻嫩氷犹薄溪奁照梳掠想含章弄粉艶妆谁学玉肌痩弱更重重龙绡衬着倚东风一笑嫣然转盻万花羞落寂寞家山何在雪后园林水邉楼阁瑶池旧约鳞鸿更复谁托粉蝶儿只解寻花觅栁开遍南枝未觉但伤心冷落黄昬数声畵角周宻台城路东风又入江南岸年年汉宫春早寳屑无痕生香有韵消得何郎花恼孤山梦绕记路隔金沙那回曽到夜月相思翠尊谁共饮香醥天寒宫怨赠逺水邉凭为问春到多少竹外凝情墙隂照影谁见嫣然一笑冷香未了怕玉管西楼一声霜晓花自多情看花人自老晁端礼水龙吟夜来深雪前邨路应是早梅初绽故人赠我江头春信南枝向暖疎影横斜暗香浮动月明深浅向亭前驿畔行人立马频回首空肠断别有玉溪仙馆夀阳人初匀粉面天教占了百花头上和羮未晚最是关情处髙楼上一声羗管仗何人説与东君留取倚防干看刘焘花心动偏忆江梅有尘表丰仪世外标格低傍小桥斜出疎篱似向陇头曽识暗香孤韵氷霜里初不怕春寒要勒问桃李盈门怎生向前争得省共萧娘去摘玉纎映琼枝照人一色淡粉晕酥多少飞来到得夀阳宫额再三留待东君管都将那别花不惜但只恐髙楼又三弄笛元黄子行西湖月初月挂林梢又一度西园探梅消息粉墙朱戸苔枝露蘂淡匀轻餙玉児应有恨为怅望东昬相记忆便解佩飞入云阶长伴此花倾国还嗟痩损幽人记立马攀条倚栏横笛少年风味拈花弄蕊爱香怜色扬州何逊在试防染吟笺留醉墨漫赢得疎影寒窓夜深孤寂宋赵以夫角招晓寒薄苔枝上翦成万氷萼暗香无处着立马断魂晴雪篱落溪畧彴怅寄驿音书辽邈梦绕扬州东阁风流旧日何郎想依然林壑离索引杯自酌相看冷淡一笑人如削水云寒漠漠底处羣仙飞来霜鹤芳姿绰约正月满瑶台珠箔徙倚阑干寂寞尽分付许多愁城头角王沂孙望梅畵栏人寂喜轻盈照水犯寒先坼袅数枝云缕鲛绡露浅浅涂黄汉宫娇额翦玉裁氷已占断江南春色恨风前素艶雪里暗香偶成抛掷如今眼穿故国待拈花弄蕊时话思忆想陇头依约飘零甚千里芳心杳无消息粉怯珠愁又只恐吹残羌笛正斜飞半窓晓月梦回陇驿一萼红思飘飖拥仙姝独歩明月照苍翘花候犹迟庭隂不扫门掩山意萧条抱芳恨佳人分薄似未许芳魄化春娇雨涩风悭雾轻波细湘梦迢迢谁伴碧尊雕俎唤琼姬皎皎緑发萧萧青凤啼空玉龙舞夜遥盼河汉光揺未湏赋疎香淡影且同倚枯藓聼吹箫聼久余音欲絶寒透鲛绡张炎疎影黄昬片月似满地碎隂还更清絶枝北枝南疑有疑无几度背灯难折依稀倩女离魂处缓歩出前邨时节看夜深竹外横斜应妬过云明灭窥镜蛾眉淡扫为容不在貎独抱孤洁莫是花光描取春痕不怕丽谯吹彻还惊海上燃犀去照水底瑚疑活做弄得酒醒天寒空对一庭香雪姜防疎影苔枝缀玉有翠禽小小枝上同宿客里相逢篱角黄昬无言自倚修竹昭君不惯胡沙逺但暗忆江南江北想佩环月下归来化作此花幽独犹记深宫旧事那人正睡里飞近蛾緑莫似春风不管盈盈早与安排金屋还敎一片随波去又却怨玉龙哀曲等恁时重觅幽香已入小窓横幅方岳沁园春有美人兮铁石心肠寄春一枝喜藓生龙甲那因雪痩月横鹤膝不受寒欺云卧空山梦回孤驿生怕渠嗔未敢诗江头路问销魂几许索笑何时赋成字字明玑君莫倚家山旧解题叹水曺安在飘然欲去道山已矣其谁与归烟雨愁予江山老我毕竟嵗寒然后知微酸在尽危谯斜倚残角孤吹髙观国贺新郎月冷霜袍拥见一枝年华又晚粉愁香冻云隔溪桥人不度的皪春心未纵清影怕寒波揺动更没纎毫尘俗态倚髙情预得春风宠沉冻蜨挂么凤一杯正要吴姬捧想见那柔酥弄白暗香偷送囬首罗浮今在否寂寞烟迷翠垅又争奈桓伊三弄开遍西湖春意烂算羣花正作江山梦吟思怯暮云重刘克荘贺新郎鹊报千林喜还勐省谢家池馆早寒天气要与瑶姬叙离索草草杯盘借地怅减尽何郎才思不愿玉堂并金屋愿年年嵗嵗花间醉餐秀色挹髙西园飞盖东山妓问何如半山雪里孤山烟外管甚夜深风露冷人与长瓶共睡任翠羽枝头多事老子平生无他过为梅花爱取风流罪簪向发莫教坠俞国寳贺新郎梦里骖鸾鹤觉三山不逺依然被海风吹落浮到五湖烟水上刚被梅花醉着粲玉树轻明疎薄十万琼琚天女队捧氷壷玉液琉璃杓来伴我荐清酌恍然梦断殊非昨问溪邉竹外新来为谁开却无限氷壷招不得拟把离骚唤觉待抖擞红尘防脚万里瑶台终一到想玉奴不负东风约留此恨寄残角别録増东方朔外传朔门生三人俱行乃见一鸠一生曰今当有酒一生曰其酒必酸一生曰虽得酒不得饮也三生皆到湏臾主人出酒即安樽于地而覆之讫不得饮朔乃问其故曰出门见鸠饮水故知得酒鸠飞集梅树故知酒酸鸠飞去所集枝折故知不得饮之桂阳先贤传苏耽后园梅树下种药可治百病二老堂诗话政和中庐陵太守程祁学有渊源尤工诗在郡六年郡人叚子冲字谦叔学问过人自号潜叟郡以遗逸八行荐力辞与程唱酬梅花絶句展转千首识者已叹其博近嵗有同年陈从古字希颜裒古梅花诗八百篇一一次韵其自序云在汉晋未之或闻自宋鲍照以下仅得十七人共二十一首唐诗人最盛杜少陵二首白乐天四首元防之韩退之栁子厚刘梦得杜牧之各一首自余不过一二如李翰林韦苏州孟东野皮日休诸人则又寂无一篇至夲朝方盛行而予日积月累酬和千篇云许彦周诗话林和靖梅诗云疎影横斜水清浅暗香浮动月黄昬大为欧阳文忠公称赏大凡和靖集中梅诗最好梅花诗中此二句尤竒丽东坡和少游梅诗云西湖处士骨应藁只有此诗君压倒仆意东坡亦有微意也竹坡诗话林和靖赋梅花诗有疎影横斜水清浅暗香浮动月黄昬之语脍炙天下殆二百年东坡晚年在惠州作梅花诗云纷纷初疑月挂树耿耿独与参横昬此语一出和靖之气遂索然矣张文潜云调鼎当年终有实论花天下更无香此虽未及东坡髙妙然犹可使和靖作衙官政和间余见胡份司业和曽公衮梅花诗云絶艶更无花得似暗香惟有月明知亦自竒絶使醉翁见之未必専赏和靖也西湖志余马浩澜评梅诗林和靖疎影横斜水清浅暗香浮动月黄昬冩梅之风韵髙季廸雪满山中髙士卧月明林下美人来状梅之精神杨廉夫万花敢向雪中出一树独先天下春道梅之气节林和靖疎影暗香之聫欧阳文忠极赏之王晋卿顾谓此两句杏与桃李皆可用苏东坡云可则可但恐杏桃李不敢当耳黄鲁直则爱雪后园林才半树水邉篱落忽横枝谓胜前句王直方则谓池水倒窥疎影动屋檐斜入一枝低可与前句伯仲余冬序録宣和中陈与义以赋墨梅诗受知徽宗遂登册府而序其集者遂有诗能逹人之説山家清供梅花汤饼泉之紫帽山有髙人常作此供初浸白梅檀香末水和面作馄饨皮毎一叠用五出铁凿如梅花様者凿取之候煑熟乃过于鸡清汁内毎客上二百余花一食亦不忘梅也蜜渍梅花杨诚斋诗云瓮澄雪水酿春寒蜜防梅花露餐句里畧无烟火气更教独上少陵坛剥白肉少许浸雪水梅花温酿之露一宿取去蜜渍之可荐酒较之敲雪煎茶风味不殊也汤绽梅十月后用竹刀取欲开梅蕊上蘸以蜡投尊缶中夏月以热汤就盏泡之花即绽香可爱也梅粥梅落英浄洗用雪水煑候白粥熟同煑杨诚斋诗云才看腊后得春饶愁见风前作雪飘脱蕊收将熬粥吃落英仍好当香烧梅花脯山栗橄防薄切同食有梅花风韵名梅花脯山家清事梅花纸帐用独床傍植四黑漆柱各挂锡瓶挿梅数枝后设黑漆板约二尺自地及顶欲靠以清坐左右设横木亦可挂衣角安斑竹书贮蔵书挂白麈上作大方目用细白楮作帐罩之中安小荷叶鼎燃紫藤香用布单楮衾菊枕蒲褥乃相称原多能鄙事梅将开时清旦摘半开花头蒂置瓶中毎一両用炒盐一两洒之不可以手触壊以厚纸数重密封置隂处次年取时先置蜜于盏内然后取花二三朶滚汤一泡花头自开香美异常増梅梁述异记防稽山禹庙中有梅梁忽一春而生枝叶四明图经大梅山在鄞县东七十里盖汉梅子真旧隐也山顶有大梅木其上则伐为会稽禹庙之梁其下则为它山堰之梁禹庙之梁张僧繇畵龙于其上夜或风雨飞入镜湖与龙鬭后人见梁上水淋漓而萍藻满焉始骇异之乃以铁索锁于柱具区志梅梁湖在夫椒山东吴时进梅梁至此舟沉失梁后毎至春首则水面生花花史晋孝武太元三年仆射谢安作新宫太极殿欠一梁有梅木流至石头城下取用之畵梅花于梁上表瑞因名梅梁殿梅杖元刘因东斋诸物有梅杖诗云铁石心肠氷玉姿掌中潜得嵗寒枝天教一握藏春密风觅余香就手吹雪月吟懐随歩履溪山髙兴入支颐玉堂若要扶持用説与东君也不知又谢宗可梅杖诗江路防云香在手溪桥挑月影随人畵梅癸辛杂识赵孟坚字子固善墨于水仙尤得意晚畵梅自成一家尝作梅谱诗颇尽源委畵梅谱华光道人方丈植梅数夲毎花放时辄移床其下吟咏终日莫知其意偶月夜未寝见窓间疎影横斜萧然可爱遂以笔规其状凌晨视之殊有月下之思因此好冩得其三昧标名于世黄鲁直观之曰如嫩寒春晚行孤山水邉篱落间但欠香耳有枯梅新梅繁梅山梅疎梅野梅宫梅江梅园梅盘梅其法不同不可无别诗曰十种梅花木湏凭墨色分莫令无辨别冩作一般春梅之有象由制气也花属阳而象天木属隂而象地而其故各有五所以别奇偶而成变化蒂者花之所自生象以太极故有一丁房者花之所自彰象以三才故有三萼者花之所自出象以五行故有五叶须者花之所自成象以七政故有七茎谢者花之所自防复以极数故有九变此花之所自皆阳而成数皆竒也根者梅之所自始象以二仪故有二体木者梅之所自放象以四时故有四向枝者梅之所自成象以六爻故有六成稍者梅之所自备象以八卦故有八结树者梅之所自全象以足数故有十种此木之所自皆隂而成数皆偶也若作临崖傍水枝怪花疎只欲半开若作梳风洗雨枝闲花茂只看离披烂漫若作披烟雾枝嫩花茂只要含笑盈枝若作临风雪干老枝疎只要墨拨淡荡花间若作停霜映日森空峭直只要花细香舒叶湏圆而不类杏枝欲痩而不类栁似竹之清如松之实斯成梅矣复斋日记防稽王冕元章有髙才其墨梅冠絶古今断缣残楮人争寳之其畵梅多自题有云我家洗砚池头树个个花开淡墨痕不用人夸好颜色只留清气满干坤乐平程楷初发棹北上赴防试是夕梦人有携扇面畵梅枝一楷题云谁把枯枝纸上栽琼花错落晴开天公预报春消息占断江南第一魁觉而喜明年果中礼部第一杨允孚滦京杂咏试问窓间九九图余寒消尽暖囘初梅花防遍无余白看到今朝是杏株注冬至后贴梅花一枝于窓间佳人晓妆时以胭脂日图一圏八十一圈既足变作杏花即暖囘矣西湖志梅花泉在栢家园左平地出泉浮沤作梅花办毎聚五为一若可掇拾桂海虞衡志石梅生海中一丛数枝横斜痩硬形色真枯梅也虽巧工造作所不能及根所附着如覆菌原花史太和山有榔梅相传真武折梅寄榔树上誓曰吾道若成开花结果竟如其言増一统志严州府梅花峰淳安望之若梅花五出贵州都匀府梅花洞白石齿齿逺望若梅花瓶史浴梅宜隐士梅花以迎春瑞香山茶为婢原瓶插煑鲫鱼汤可插梅増缾花谱梅花初折宜火烧折处固渗以泥冬间别无嘉卉仅有蜡梅梅花水仙数种此时极宜敞口古尊罍插贮湏用锡作替管盛水可免破裂之患若欲用小磁噐瓶必投以硫黄少许一法用淡肉汁去浮油入瓶插花则花悉开而瓶畧无损原眉公秘笈癸辛杂志云折梅花挿盐中花开酷有肥态试之良然乙未正月十四日舟过钟贾山大雪探梅僧院僧出酒相饷因论前事僧言以腌豕滚汁热贮瓶梅却能放叶结子余始知古人盐梅和羮故自同调接法春分后接用桃杏体杏更耐久移种去其枝梢大其根盘沃以沟泥即活衣物为梅雨所裛梅叶煎汤洗清水揉梅叶洗焦葛衣经夏不脆附録红梅増范成大梅谱红梅标格犹是梅而繁宻则如杏香亦类杏有鹤顶梅千叶红梅其种来自闽湘故有福州红潭州红邵武红等号花镜鸳鸯梅花艶轻盈重叶数层防头红梅重叶并蒂单瓣红梅杏梅花色淡红胭脂梅朱梅较千叶红梅色更深而艶彚考増西京杂记汉初上林苑逺方各献名果异树有朱梅胭脂梅石湖诗注新安絶少红梅唯倅防特盛通判朝议召幕僚赏之坐皆有诗梅谱红梅与江梅同开红白相间园林初春絶景也石延年诗云认桃无緑叶辨杏有青枝当时以为着题东坡诗云诗老不知梅格在更看緑叶与青枝盖谓其不韵为红梅解嘲云承平时此花独盛于姑苏晏元献云始移梅西冈圃中一日贵游赂园吏得一枝分接由是都下有二夲王琪君玉时守吴郡以诗遗公曰馆娃宫北发精神粉痩寒露叶新园吏无端偷折去鳯城从此有防身当时罕得如此比年展转移接殆不可胜数矣世传吴下红梅诗甚多惟方子通一篇絶唱有紫府与丹来换骨春风吹酒上凝脂之句埤雅天下之美有不得而兼者梅花优于香桃花优于色梅花早而白杏花晚而红总龟云红梅清艶両絶晏殊特珍赏之原杂志南唐苑中有红罗亭四面専植红梅摭遗蜀州有红梅数夲郡侯建阁扃钥游人莫得见忽有两妇人髙髻大袖凭栏语笑郡侯启钥閴不见人唯东壁有诗曰南枝向暖北枝寒一种春风有两般凭仗髙楼莫吹笛大家留取倚阑干学圃余疏南中梅都于腊月前便开吾地稍迟红梅最先发元日有开者此花故当首植性多虫易败宜时时去之闽中有深浅二种可致其浅者増事词类奇常州水田寺有红梅阁相传一禅师住寺中黄冠薛道光访之相约出神同徃广陵观伽蓝防见红梅甚开各执一枝归薛道光即从袖中取出禅师则不能盖师所出者隂神道光所出者阳神也后人遂以是名其阁云集藻五言古诗増宋梅尧臣吴正仲求红梅接头君家梅溪上但见梅花白我家梅树红求枝寄归客翦接如交情夲末不相隔明年举酒时醉颊生防赤程致道红梅春风日浩荡醉色囘氷肌所恨培雪根向来嵗寒枝差池弄芳晚坐令颜色移颜色固妩媚清香无故时元刘诜元日赋红梅红梅夲迟暮冬暖遂争先乱蕊额黄澹细蘤丹沙圆虽加防染工风致终自然懐哉生意具欲折还复怜物理且如此吾生宁怨天七言古诗増宋梅尧臣红梅篇昨夜轻雷起风雨芍药红牙竹栏土南庭梅花如杏花东家残朱涂颊防萼为裳衣蕊为组枝为髙居榦为戸蛱蝶未生蜂未来赤身掩敛无金缕终然有心当助传説羮落亦不学飞燕皇后廽风舞此意又笑麻姑与王母勾引何人擗麟脯是非方朔谩汉武只知此桃不知语树不着口数而今言之已莫补放我浑丹凤凰羽王十朋红梅似桃非桃杏非杏独与江梅相早晚天姿约畧春醒便觉花容太柔婉霞觞防灔玉妃醉应悮刘郎来阆苑防湏参作比红诗莫学墙头等闲见范成大红梅华灯收尽江梅落别有横枝照林薄天敎阆苑染芳根小住山城慰萧索腾腾醉后酒红醺淡淡妆成笑靥新斟酌东君已倾倒为渠都费十分春别乗胸懐有风月催唤新尊洗愁絶花知主客得不凡一夜光风融綘雪楼头烟暝吹单于花梢挂星光有无归来境熟落春梦梦入锁香红绮疏岭上红梅雾雨胭脂照松竹江南春风一枝足满城桃李各嫣然寂寞倾城在空谷城中谁解惜娉婷游子路傍空复情花不能言客无语日暮清愁相对生元郝经赏红梅汴梁宫中綘绡梅移向汴河堤上栽青条团掿杏花颗琐细向阳才半开张公小队唿我饮风色偃髯寒气凛玉衔径踏黄河氷貂防飒檐掀紫锦金鞍细马歌舞人雪压小桥不动尘入门下马簇花宴红莲旧府花正新玉川金波碧香酒折花遍插分素手春透寒梢未全绽风流正要胭脂痩赏梅不用歌落梅缓歌却着银笙催爱香细撷生霞蕊浮动云腴嚼一杯夲是前邨冷澹花不称王侯将相家明朝更向明月底借雪冻吟疎影里谢应芳荐福寺红梅红梅阁下红梅树陵谷移时风拔去尧峯老禅归故山觅得孤根栽旧处年年春到花时节一枝五出胭脂雪春风笑面嵗寒心光尘混融风韵别老禅道服忘妍丑品题假我扶犁手黄州定慧海棠花可与齐名传不朽月香水影象王宫杂花世界将无同几度拈花有人笑吾将请问瞿昙翁五言律诗増宋石延年红梅梅好惟伤白今红是絶奇认桃无緑叶辨杏有青枝烘笑从人赠酡颜任笛吹未应娇意急发赤怒春迟梅尧臣红梅家住寒溪曲梅先杂暖春学妆如小女聚笑发丹唇野杏堪同舍山樱莫与隣休吹江上笛留伴庾园人朱子和宋丈韵红梅闻説寒梅尽寻芳去已迟冷香无宿蕊秾艶有繁枝正复非同调何妨读旧诗广平偏妩媚铁石误心期葛长庚红梅人赋红梅少予诗为补遗霞融姑射面酒沁夀阳肌太洁遭时妬独醒为众疑漫随春色媚自保嵗寒姿七言律诗原宋苏轼红梅怕愁贪睡独开迟自恐氷容不入时故作小红桃杏色尚余孤痩雪霜姿寒心未随春态酒晕无端上玉肌诗老不知梅格在更看緑叶与青枝雪里开花却是迟何如独占上春时也知造物含深意故与施朱发妙姿细雨裛残千颗泪轻寒痩损一分肌不应便杂夭桃杏半防防酸已着枝増苏轼红梅幽人自恨探春迟不见檀心未吐时丹鼎夺贻那是寳玉人頩颊更多姿抱丛暗蕊初含子落盏浓香已透肌乞与徐熙画新様竹间璀璨出斜枝范成大次韵元夕赏倅防红梅三首春入林梢一再风破寒匀染费天工虽然媚荡新妆别只与横斜旧格同午枕乍醒铅粉退晓奁初罢腊脂融后来颜色休论似夹路漫山取次红真色生香絶世逢烟光池面两溶溶楚隣不待施朱好虢国翻嫌傅粉浓晴日暧云春照耀温风霁月夜舂容酒阑且驻纱笼看慢破团团一壁龙司花一笑为谁开知道朱幡得得来疎影有情当洞户蔫香无语堕空杯风生翰墨留连看月入笙歌次第催来嵗如今翻旧唱五云丛里望三台韩元吉红梅不随羣艶竞年芳独自施朱对雪霜越女谩夸天下白夀阳还作醉时妆半依修竹余真态错认夭桃有暗香月底瑶台清梦到霓裳新换舞衣长金叚克已红梅用诚之弟韵梅花香里满蒲团万事人间总不干醉梦毎怜春意浅诗魂长绕夜枝寒记曽上苑溪头见又向前村雪里看回首青已如豆齿牙衰朽怯微酸小梅初破月团团戏蝶游蜂未敢干醉脸不禁经宿雨芳心似欲诉朝寒乍惊别后容华换更与尊前仔细看便好栽培近东阁免教风味一生酸叚成已红梅谁防氷绡綘雪团黄昬和月倚阑干差随桃李争春意要伴松筠傲嵗寒冷艶只宜寒处着浅妆难入俗人看天心固惜调羮便空抱枝头一防酸元元淮立春赏红梅昨夜东风转斗杓陌头杨桞雪才消晓来一树如繁杏开向孤邨隔小桥应是化工嫌粉痩故将颜色助花娇青枝緑叶何湏辨万卉丛中夺锦标谢宗可红梅梨云无梦倚黄昬薄倩朱铅蚀泪痕宿酒破寒薰玉骨仙丹偷暖返氷魂茜裙影露罗衣巻霞佩香封缟袂温回首孤山斜照外寻真误入杏花邨鸳鸯梅两两魁春簇锦机文衾梦觉月分辉枝头交颈栖香暖花底同心结子肥金殿锁烟妆粉额玉堂环水浴红衣有情一种随流去莫被风飘各自飞袁桷观红梅云阁香温睡觉迟不堪残角晓钟时玉妃琼屑难为从青女铅华敢弄姿可怪鲛绡能幻色谁将猩血解填肌团团似就廻文锦薄暮凝愁下翠枝杨载红梅玉人中酒殢芳华尽压东风百种花幞被冬深裁异锦篝灯夜永障轻纱纎露沁蜂腰蜡密蕊云蒸鹤顶砂为问阆风何处在相期髙举籋晨霞原明雷思霈红梅似是梨枝靠杏芽又飞栁絮裹桃花嵰山绀雪仙娥颊玉座丹砂道士家岂为秾香非素质故将氷蕊当铅华广平心事坚如铁作赋何妨妩媚奢五言絶句増宋王安石红梅春半花才发多应不耐寒北人初不识浑作杏花看范成大红梅酒力欺朝寒潮红上妆面桃李漫同时输了春风半元王冕红梅深院春无限香风吹緑漪玉妃清梦醒花雨落胭脂明黄肃红梅陇头人未来江南春几许惆怅玉箫声吹落胭脂雨七言絶句増宋苏轼谢送红梅栽年年芳信负红梅江畔垂垂又欲开珍重多情关令尹直和根拨送春来原毛滂红梅何处曽临阿母池深将绛雪寒枝东墙羞颊逢人笑南国酡颜强自持増陆游红梅雪里溪头已占春小园又试晚妆新放翁老去风情在恼得梅花醉似人原杨平州谁将醉里春风面换却平生玉雪身赖得月明留痩影苦心氷骨见天真徐介轩寒香冷艶缀轻枝误认夭桃未放时盛餙霓裳陪越女不施粉黛抹胭脂轻盈弄月醉霞觞娇软酡颜褪晚妆缟素丛中红一防好花终是不寻常桂水集紫府移来诧早芳玉容寂寞试红妆花含晓雨胭脂湿枝绕春风绛雪凉増金麻九畴红梅一种氷魂物已尤朱唇防缀更风流嵗寒未许东风管澹抹浓妆得自由元日能红梅天上红光白玉肌吴妆约畧更相宜认桃辨杏由君眼自有溪风山月知元王冕红梅四首彩凤穿花啄石苔玉窓琼户紫烟开山人不説罗浮梦却忆都观里栽玉妃歩月影毵毵宴罢瑶池酒正酣半夜不知香露冷春风吹梦过江南昭阳殿里醉春风香隔琼帘映浅红翠袖拥云扶不起玉箫吹过小楼东烂醉西湖处士家酒痕吹上水邉花东风蛱蝶迷香梦一树珊瑚月影斜杨维桢红梅罗浮仙子宴璚宫海色生春醉靥红十二阑干明月夜九霞帐暖睡东风丁鹤年红梅姑射仙人链玉砂丹光晴贯洞中霞无端半夜东风起吹作江南第一花明李东阳题延平刘郎中廷信所藏红梅三首美人家住越江城翠袖红颜最有情犹是江南无雪地雪中看得更分明莫种西湖浅水濵水清花艶各伤神春光不与花相妬花到开时却妬春都寂寞花无主劒浦芳菲树亦香颜色似同风格异刘郎非是旧刘郎原王世贞小苑红梅刺眼新一枝分作峡江春长安驿骑知何限天上于今少故人谢文爵近水穿篱压众芳檀心一防漏春光世情多厌氷霜面故作东风冶艶妆増僧徳辉题红梅三百年来处士家酒旗风里一枝斜叚桥荒藓无人问颜色如今问杏花诗句増元虞集醉来红袖近歌罢彩云消唐杜甫沙邨白雪仍含冻江院红梅已放春宋晏殊若使开迟二三月北人应作杏花看张舜民小园寂寞锁春风初见梅花一抹红王十朋梅花精神杏花色春入莲洲初破萼郑安晚坚白雅占南枝先浅红尤待北人识徐中要知此花清絶处端如醉面读离骚释道潜月浸繁枝香冉冉露浮红萼晓团团元许谦梅花照眼送寒色酒晕着脸生春和词原宋苏轼菩萨蛮峤南江浅红梅小小梅红浅江南峤窥我向疎篱篱疎向我窥老人行即到到即行人老离别惜残枝枝残惜别离髙观国留春令玉妃春醉夜寒吹堕江南风月一自情留馆娃宫在竹外尤清絶贪睡开迟风韵别向杏花休説角冷黄昬艶歌残拍惊落胭脂雪毛滂木兰花当日岭头相见处玉骨氷肌元淡素近来因甚要浓妆不管满城桃杏妬酒晕脸霞春态度认是东君偏管顾生罗衣褪为谁羞香冷薰炉都不觑真徳秀蝶恋花两岸月桥花半吐红透肌香暗把游人误尽道武陵溪上路不知迷入江南去先自氷霜真态度何事枝头防防胭脂汚莫是东君嫌澹素问花花又娇无语苏轼定风波好睡慵开莫厌迟自怜氷脸不时宜偶作小红桃杏色闲雅尚余孤痩雪霜姿休把闲心随物态何事酒生防晕沁瑶肌诗老不知梅格在吟咏更看緑叶与青枝杜安世折红梅喜轻凘初绽防和渐入郊原时节春消息夜来陡觉红梅数枝争发玉溪珍舘不似个寻常标格化工别与一种风情似匀防胭脂染成香雪重吟细阅比繁杏夭桃品流终别可惜彩云易散冷落谢池风月凭谁向説三弄处龙吟休咽大家觅取时倚阑干闻有花堪折劝君湏折别録増北戸録岭南之梅小于江左居人采之杂以朱槿花和盐曝之梅为槿花所染其色可爱东坡红梅诗注楚辞逺游篇玉色頩以艶颜兮精神粹而始壮頩怒色玉人怒则颊红故以比红梅也事文类聚东坡云石曼卿红梅诗认桃无緑叶辨杏有青枝此邨学堂中语也原花史洪觉范用皂角胶画红梅于生绢扇上灯月下映之宛然疎影附録茶梅花原茶梅花开十一月中正诸花雕谢之花如鹅眼钱而色粉红心黄开且耐乆望之雅素无此则子月虚度矣増类林新罗国多海红即浅红山茶而差小自十二月开至二月与梅同时故名茶梅集藻七言絶句増刘仕亨咏茶梅花小院犹寒未暖时海红花发昼迟迟半深半浅东风里好是徐熙雪枝御定佩文斋广羣芳谱卷二十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二十五花谱杏花杏实别见果谱原杏树大花多根最浅以大石压根则花盛叶似梅差大色防红圆而有尖花二月开未开色纯红开时色白防红至落则纯白矣花五出其六出者必防仁有毒千叶者不结实増格物丛话杏有黄花者真絶品也彚考増山海经灵山之下其木多杏原庄子孔子游缁帷之林坐杏坛之上弟子读书孔子歌鼓琴典术杏者东方嵗星之精西京杂记上林苑有蓬莱杏又有文杏谓其树有文彩也东海都尉于台献杏一株花杂五色六出云仙人所食増晋宫阙记明光殿杏八株原洛阳宫殿簿干阳殿前杏六株含章殿前杏四株述异记赖乡老子祠前有缥杏天台山有杏花六出而五色号仙人杏摭言唐进士杏花园初会谓之探花宴择少俊二人为探花使徧游名园若他人先折得花二人皆受罚异景録裴晋公午桥庄有文杏百株其处立碎锦坊増东坡杂记仆在徐州王子立子敏皆馆于官舍而蜀人张师厚来过二生方年少吹洞箫饮酒杏花下眀年余谪黄州对月独饮尝有诗云去年花落在徐州对月酣歌美清夜今日黄州见花发小院闭门风露下盖忆与二王饮时也全唐诗话叚文昌客游成都韦南康与奏释褐为賔从后刘辟逐佐外邑髙崇文收蜀召复旧职指其椅曰此犹不足与君坐文昌遽请归阙至兴元西鹄鸣驿有僧倚巴山者有前识谓文昌曰去日既逢梅蕊绽来时应见杏花开至京屡升擢自相位拜劒南节度西至鹄鸣杏花方盛原诗话徐州古丰县朱陈村有杏花一百二十里近有人为徳庆户曺过此村花尚无恙増三栁轩杂识余尝评花以为杏有闺门之态花经杏四品六命宋濂游荆涂二山记禹庙前杏树一章大可蔽二牛二柏参差左右树东置小瓮杏柯之水时津津其中庙史云当晨雾四集水愈多其来如泉可代井沈守正游香山寺记自廻廊复东为来青轩羣山拱楫苍蒨刺人目下见陂陀髙下杏树可十万株此香山之第一胜处也原学圃余疏杏花无奇多种成林则佳城中朱氏园中百株偃仰水傍予尝携榼赏之今当于广圃荒池别置一林増闽部疏闽地最饶花独杏花絶产亦一异也屠隆小辋川记池西有榭临涧涧前植杏树数十株颜曰文杏馆王衡游香山记卧佛寺面面皆杏花而一绯杏据西园上者大可盈抱且殊丽宿于灵光寺信歩得一杏园可百余树屏以翠柏而山临之忆吾乡絶少杏花仅朱氏园有三十树较此直春荠尔而余毎花期必提红酒一罂与二三子婆娑醉舞其下岂谓天壤间自有杏花谷哉花史五果为五谷之祥而杏华又农时四民月令曰三月杏花盛可菑白沙轻土之田又曰三月昬参夕杏花盛桑椹赤可种大豆谓之上时原扬州府志太平园中有杏数十株毎至烂开太守大张宴一株命一妓倚其傍立馆曰争春开元中宴罢或闻花有叹息之声池州府志铜陵杏山昔葛仙翁尝留此种杏下有溪落英飞堰上名花堰増池州府志府城秀山门外杏花村杜牧诗牧童遥指杏花村即此集藻五言古诗原周庾信杏花春色方盈野枝枝绽翠英依稀映村坞烂漫开山城好折待賔客金盘衬红琼増宋王安石杏花石梁度空旷茅屋临清炯俯窥娇娆杏未觉身胜影嫣如景阳妃含笑堕宫井怊怅有防波残妆壊难整原苏轼三月二十日多叶杏开零露月蕊温风散晴葩天工了不睡连夜开此花芳心谁翦刻天质自清华恼客香有无弄妆影横斜中山古战国杀气浮髙牙丛台余袨服易水杂悲笳自从此花开玉肌洗尘沙坐令游侠窟化作温柔家我老念江海不饮空咨嗟刘郎归何日红桃烁残霞明年花开时举酒望三巴増陆游江路见杏花我行浣花村红杏红于染数树照南陂一林藏北崦虽慙岭梅髙繁丽岂易贬雨丝飞复止云叶低未敛似嫌风日防此胭脂防身闲得纵观无语吾所歉元范梈二杏北邻杏一株身作龙盘拏直上青天中虚空髙结花南邻杏更好枝榦相交加三月二月时匝地堆红霞自我来京城寄居诸公家其地僻且阻茂树绕牕纱亦有桃与李盛节争豪奢虽富无可人纷纷乱如麻晚遇此二杏突兀超尘沙常时好客来立斾遥咨嗟欲去复顾恋徃徃至日斜我昔直词馆羸马道路赊晨徃昬黑归无由领其嘉今我已投散终日犹枯查朝暮出见之百匝虚檐牙而我又将去何繇报繁葩誓将适南郡辟地江之涯种此一万树漫漫被荒遐花成实给食收拾嵗盈车此事亦易集但恐君疑夸明袁凯杏坞窈窕石径深参差繁英满发采已云奇生香殊未断依依午桥路粲粲朱陈坂月色散疎影时时坐横管七言古诗原唐韩愈杏花居邻北郭古寺空杏花两株能白红曲江满园不可到看此宁避雨与风二年流出岭外所见草木多异同冬寒不严地恒泄阳气发乱无全功浮花浪蕊镇常有才开还落瘴雾中山榴踯躅少意思照耀黄紫徒为丛鹧鸪钩辀猿呌歇杳霭深谷攒青枫岂如此树一来翫若在京国情何穷今旦胡为忽惆怅万片飘泊随西东明年花发应更好道人莫忘邻家翁増宋欧阳修镇阳残杏镇阳二月春苦寒东风力弱氷雪顽北潭跬歩病不到何暇骑马寻郊原雕丘新晴暖已动砌下流水来潺潺但闻檐间鸟语变不觉桃杏开已阑人生一世浪自苦盛衰桃李开落间西亭昨日偶独到犹有一树当南轩残芳烂漫看更好皓若春雪枝繁无风已恐自零落长条可爱不可攀犹堪携酒醉其下谁肯伴我頽巾冠原苏轼月夜与客饮酒杏花下杏花飞帘散余春明月入户寻幽人褰衣歩月踏花影炯如流水涵青苹花间置酒清香发争挽长条落香雪山城薄酒不堪饮劝君且吸杯中月洞箫声断月明中惟忧月落酒杯空明朝卷地东风恶但见緑叶栖残红増金元好问荆棘中杏花墙东荒蹊抱村斜荆棘狼籍盘根芽何年丹杏此留种小红濈濈争春华野人惯见漫不省独有诗客来咨嗟天真不到铅粉笔富艶自是宫闱花曲池芳径非夙昔苍苔浊酒同天涯京师惜花如惜玉晓担卖彻东西家杏花看红不看白十日忙杀游春车谁家园亭有此树郑重已着重帏遮阿娇新宠贮金屋明妃逺嫁愁清笳落花萦帘拂牀席亦有飘泊沾泥沙天公无心物自物得意未用相凌夸黄昬人归花不语惟有落月啼栖鸦纪子正杏园宴集纪翁种杏城西垠千株万株红新今年寒食好天色晓气郁郁含芳津天公自爱此花好朝薰暮染烦花神融霞晕雪一倾倒非烟非雾非卿云未开何所似乳儿粉妆深綘唇能啼能笑痴复騃画出百子元非真半开何所似里中处女东家邻阳和入骨春思动欲语不语时轻颦就中烂漫尤更好五家合队虢与秦曲江江头看车马十里罗绮争红尘阳平一邑多诗豪主人买酒邀众賔花时有成约恨少杨子张吾军落花着衣红缤纷四座惨淡伤精魂花开花落十日耳对花不饮花应嗔爱花常苦得花晚争教行乐无闲身芳苞一破不更合且看锦树烘残春元袁桷防阳张节妇瓶中杏枝着花因赋陶人妙合隂阳机冻壶顷刻廻芳菲盈盈緑房缀氷蕊玉蝶婀娜穿帷飞佳人蓬鬓不下堂手绣孤凤横匡牀寳刀翦缯试春色翠袖惨澹颜无光乌头可白珠九曲造物深知怜不足故应试此一枝春防缀扶疎惊众目五言律诗増唐温宪杏花雪上晴梢红明映碧寥店香风起夜村白雨休朝静落频沾蔕繁开正蔽条澹然闲赏乆无以破妖娆张籍古苑杏花废苑杏花在行人愁到时独开新堑底半露旧烧枝晚色连荒辙低隂覆折碑茫茫古陵下春尽又谁知原郑谷杏花不学梅欺雪轻红照碧池小桃新谢后防燕却来时香属登龙客烟笼宿蝶枝临轩湏貎取风雨易离披増宋梅尧臣依韵和王几道途次杏花有感马上逢丹杏芳条拂眼过可怜芳径少不道故园多艶萼粘红蜡仙葩绉薄罗客心知易感路逺奈愁何原明申时行咏适适圃杏垣坊开裴墅锦花发董林株望欲迷琼苑栽疑近白榆防风舒露脸小雨湿烟须春意枝头閙从敎醉玉壶五言小律原唐吴融杏花春物竞相妒杏花应最娇红轻欲愁杀粉薄似啼消愿作南华梦翩翩绕此条七言律诗増唐温庭筠杏花红花初绽雪花繁重疉髙低满小园正见盛时犹怅望岂堪开处已缤翻情为世累诗千首醉是吾乡酒一樽杳杳艶歌春日午出墙何处隔朱门吴融途中见杏花一枝红杏出墙头墙外人行正独愁长得看来犹有恨可堪逢处更难留林空色曙莺先到春浅香寒蝶未游更忆帝乡千万树淡烟笼日暗神州杏花粉薄红轻揜敛羞花中占断得风流软非因醉都无力凝不成歌亦自愁独照影时临水畔最含情处出墙头徘徊尽日难成别更待黄昬对酒楼罗隐杏花暖触衣襟漠漠香间梅遮栁不胜芳数枝艶拂文君酒半里红欹宋玉墙尽日无人疑怅望有时经雨乍凄凉旧山山下还如此回首东风一断肠原宋林逋杏花蓓蕾枝梢血防干粉红腮颊露春寒不禁烟雨轻欺着祗好亭台爱惜看偎栁傍桃斜欲坠等莺期蝶勐成京城巷陌新晴后买得风流更一般韩琦次韵和崔公孺国博黄杏花颗颗装成药灶牙日邉开处近彤霞真宜相阁栽培物更是仙人种植花髙行出羣犹仰慕香名超格合洪夸诸贤继有寻芳会欲奉欢游决自差増司马光和道矩送客汾西村舍杏花盛开置酒其下田家繁杏压枝红逺胜桃夭与李秾何事偏宜闲处植无端复向别时逢林间暂系黄金勒花下聊飞码碯钟会待重来醉嘉树只愁风雨不相容杨万里郡圃杏花二首小树嫣然一两枝晴薰雨醉总相宜才怜欲白仍红处政是防开半吐时得幸东风无忌对主张春色更还谁海棠秾丽梅花淡匹似渠侬别様奇迥出千花合受降不然受拜亦何妨行穿小树寻晴朶自挽芳条嗅暖香却恨来时差已晚不如清晓看新妆朗吟清露温风句恼杀诗翁只断肠金毛麾和思逹兄杏花碎翦明霞役化工晓园香散暖烟中羞逢栁眼三眠白分得桃腮一笑红上苑繁华迷故国曲江顦顇老春风欲传此恨花无语强对芳时作醉翁元好问杏花二首芳树春融綘蜡凝春风寂寞掩柴荆画眉卢女娇无奈龋齿孙娘笑不成已怕宿妆添蝶粉更堪暖蕊鬭蜂声一般疎影黄昬月独爱寒梅恐未平一穗芦鞭一穗尘西园红艶眼中新帽檐分去家家喜酒面飞来片片春梅栁几曽同故事樱桃才得缀芳辰荒城此日肠堪断老却探花筵上人杏花落后分韵得归字獭髓能医病颊肥鸾胶无那片红飞残阳澹澹不肯下流水溶溶何处归煮酒青林寒食过明妆髙烛赏心违写生正有徐熙在汉苑招魂果是非张村杏花昨日樱桃綘蜡痕今朝红袖已迎门只应芳树知人意留着残妆伴酒尊秾李尚湏羞粉艶寒梅空自怨黄昬诗家元白无今古从此张村即赵村元吴师道见杏花曲江二十年前防回首芳菲似梦中老去京华度寒食闲来野水看东风树头绛雪飞还白花外青天映更红闻説琳宫更佳絶明朝携酒访城东钱惟善杏花等莺期燕引游蜂知隔垂杨第几重坛近缁帷忘昼永宫催羯鼓助春浓绛烟轻润香须裛红雪干粉泪镕寂寞曲江人不见贞元朝士忆时雍明杨基杏花当时庭馆醉春风客里相逢意转浓只恐胭脂吹渐白最怜春水照能红一枝争买珠帘外千树遥看小店中惆怅先生归去后江南烟雨又蒙蒙吴寛清明日园中见杏花初开疎花寂歴似残红病眼摩挲望欲空已恨浥开无细雨却愁吹落有狂风物华又报清明节人世真成白发翁为语天工湏索性剰将春色慰人浓黄姬水息园赏杏花平津旧辟招贤馆乗兴来寻惬赏期南陌青旂蘸甲酒东风小苑断肠枝游丝日暖即横路舞燕泥香故掠池见説醉花宜及昼可能辜负艶阳时朱谋防杏花二月烧林发綘英六街初有卖花声黄鹂立亚髙枝雨紫燕飞来小树晴村僻深藏沽酒斾楼髙全露约帘旌年年开徧曲江寺香在马蹏归处生五言排律増唐李啇隐杏花上国昔相值亭亭如欲言异乡今暂赏脉脉岂无恩楥少风多力墙髙月有痕为含无限意遂对不胜繁仙子玉京路主人金谷园几时辞碧落谁伴过黄昬镜拂铅华腻炉藏桂烬温终应催竹叶先拟咏桃根莫学啼成血从教梦寄魂吴王采香径失路入烟村五言絶句原唐王维文杏馆文杏裁为梁香茅结为宇不知栋里云去作人间雨王涯杏花万树江邉杏新开一夜风满园深浅色照在碧波中増司空图村西杏花薄腻力偏羸看看怆别时东风狂不惜西子病难医肌细分红脉香浓破紫苞无因留得翫争忍折来抛宋梅尧臣初见杏花不待春风徧烟林独早开浅红欺醉粉肯信有江梅王安石睡起折杏花数枝二首独卧南窓榻翛然五六旬已闻邻杏好故挽一枝春独卧无心起春风闭寂寥鸟声谁唤汝屋角故相撩范成大题徐熙杏花老枝当嵗寒芳蘤春澹泞雾绡轻欲无嫣红恐飞去原杨万里杏花道白非真白言红不若红请君红白外别眼看天工増元宋无墙头杏花红杏西邻树过墙无数花相烦问春色端的属谁家七言絶句原唐白居易杏园花下赠刘郎中怪君把酒偏惆怅曽是贞元花下人自别花来多少事东风二十四回春増白居易题杏园花落花园欲去去应迟正是风吹狼籍时近西数树犹堪惜半落春风半在枝元稹杏花常年出入右银台毎怪春风例早回惭愧杏园行在景同州园里也先开杜牧杏园夜来防雨洗芳尘公子骅骝步贴匀莫怪杏园顦顇去满城多少插花人薛能杏花活色生香第一流手中移得近青楼谁知艶性终相负乱向春风笑不休原髙骈访隐者不遇落花流水认天台半醉闲吟独自来惆怅仙翁何处去满庭红杏碧桃开増司空图杏花诗家偏为此伤情品韵由来莫与争解笑亦应兼解语只应慵语倩莺声吴村看杏花潘郎爱説是诗家枉占河阳一县花千载几人捜警句补方金字爱晴霞郑谷曲江红杏遮莫江头栁色遮日浓莺睡一枝斜女郎折得殷勤看道是春风及第花罗隐咏杏花暖气潜催次第春梅花已谢杏花新半开半落闲园里何异荣枯世上人宋王禹偁杏花六首红芳紫萼怯春寒蓓蕾粘枝密作团记得观灯凤楼上百条银烛泪阑干暖映垂杨曲槛邉一堆红雪罩春烟春来自得风流伴榆荚休抛买笑钱桃红梨白欲争春素态娇姿两未匀日暮墙头试回首不施朱粉是东邻长愁风雨暗离披醉绕吟看得几时只有流莺偏趁意夜来偷宿最繁枝登龙曽入少年塲宴琼林醉御觞争戴满头红烂漫至今犹杂桂枝香陌上纷披枝上稀多情犹解扑人衣防成洒道迎王母十里蒙蒙绛雪飞邵雍瀍河上观杏花廻瀍河东看杏花开花外天津暮却廻更把杏花头上插途人知道看花来王安石北陂杏花一陂春水绕花身花影妖娆各占春纵被春风吹作雪絶胜南陌碾成尘杏花垂杨一径紫苔封人语萧萧院落中独有杏花如唤客倚墙斜日数枝红次韵杏花三首只愁风雨刼春回怕见枝头烂漫开野鸟不知人意绪啄教零乱防苍苔心怜红蕊与移栽不惜年年粪壤培风雨无时谁会得欲教零乱强催开看时髙艶先惊眼折处幽香易满懐野女强篸看亦丑少教憔悴逐荆钗苏轼徐熙杏花江左风流王谢家尽携书画到天涯却因梅雨丹青暗洗出徐熙落墨花徐积杏花二首窓外花开红满枝董生正下读书帷东风到晚殊无定今夜清香属阿谁一防胭脂淡染腮十分颜色为谁开残灯欲烬书帷闭犹有清香半夜来原吕祖谦看杏花江梅已过杏花初尚怯春寒着蕊疎待得重来几枝在半随蝶翅半蜂须増范成大题张晞颜杏花图红粉枝一万重当年独自费东风若为报答春无赖付与笙歌鼎沸中云露堂前杏花蜡红枝上粉红云日丽烟浓看不真浩荡光风无畔岸如何锁得杏园春原杨万里杏花五首白白红红一树春晴光耀眼看难真无端昨夜萧萧雨细锦全机却作茵红蓝细细糁晴苞紫玉森森走腻条枯梗折枝无一寸并驱春色犇花梢不信东皇也有私如何偏宠杏花枝于中更出红千叶且道化工奇不奇曽见干条撼雪飞一暄爆出万余枝从今日日湏来看看到红红白白时看花千树洛阳春白傅年年爱赵村月蕊晴葩风露格老夫移得在东园朱淑真杏花浅注胭脂翦绛绡独将娇艶冠花曺春心自得东皇意逺胜都观里桃増金刘豫杏竹坞人家濒小溪数枝红杏出疎篱门前山色烟重幽鸟一声春日迟元好问杏花杂诗三首杏花墙外一枝横半面宫妆出晓晴看尽春风不回首寳儿元自太憨生露华浥浥泛晴光睡足东风倚緑窓试遣红妆映银烛湘桃争合伴仙郎红妆翠盖惜风流春动香生不自由莫向芸斋厌闲冷小诗供作锦纒头浑源望湖川见百叶杏花四月山泉冻未开东君才为挽春廻多情丹杏知人意留着防华待我来元元淮南圃杏花胭脂万防怯轻寒蓓蕾枝头绛雪干昨夜南园春雨过玉人晓起掲帘看安熙杏花始开连日大风不获一赏晨起徃观归而小酌得一絶句生红和露滴胭脂又到芳春寂寞时便拟提壶花下醉却愁羞杀背隂枝郑氏允端徐熙杏花写生政自爱徐熙把卷摩挲眼欲迷曽记沉沉春雨后一枝斜透粉墙西明陈铎写杏花自题絶句晴园红粉防春烟髣髴江村二月天记得景卿回首处一枝斜拂酒楼前朱曰藩泾西杏花杂兴张村赵村与吴村千古空牵艶客魂墙东一树秾如锦莫怪先生独闭门原申时行题扇头杏花上林佳处午桥邉半染赪霞半着烟记得曲江春日里一枝曽占百花先増文嘉杏花三月曲江防雨干东风一日徧长安围烟簇粉春如海总待新郎马上看原张新曲江池畔题诗处燕子飞时花正开报道状元归去也马头春色日邉来诗散句原唐刘禹锡年年曲江望花发即经过未饮心先醉临风思倍多沈亚之云犹误雪映日欲欺霞紫陌传香逺红泉落影斜宋孙何殷红鄙桃艶淡白笑棃花落处飘防霰繁时疉乱霞増元栁贯今晨访客出城东马上风来乱吹塕秾桃靓李杳然空山杏一梢红耸耸浮晖满树岂饶春丽色迎人太矜宠唐王维屋上春鸠鸣村邉杏花白原杜甫盈盈当雪杏艶艶待香梅宋宼凖孤村芳草逺斜日杏花飞文同月淡斜分影池清暗写真唐李啇隐粥香饧白杏花天省对流莺坐绮筵増李啇隐日日山光鬭日光山城斜路杏花香原韦庄大道青楼御苑东玉栏仙杏压枝红増宋梅尧臣田家春作日日近丹杏破颣场圃头原苏轼我是朱陈旧使君劝农曽入杏花村増苏轼一色杏花三十里新郎君去马如飞沈与求杏火烧空泼眼明游人荡浆緑芜城陆游鸭头緑涨池平岸猩血红深杏出墙原施芸隐落梅香断无消息一树春风属杏花郑安晚客里不知春早晚失惊红雨到墙隂増金叚继昌西崦山家篱落背杏梢初见一分红张万公今日檐间看风色一株红杏暗惊心元刘秉忠檐外杏花横素月恰如梅影在西窓唐白居易园杏红萼折孟郊碎缬红满杏原李贺烟湿杏花须红簇交枝杏増李嘉祐度雨杏花稀原姚合花开连锦帐増温庭筠春鬓杏花红薛能山热杏花村韦荘红障杏篱深原宋文同曽伴曲江春増元马祖常仙杏葩凝赤原唐杜甫种杏仙家近白榆白居易花园淡薄开花凤増白居易红蜡粘枝杏欲开项斯緑杏揺风占古春曺唐好风吹树杏花香薛能蕊杏含春欲鸟啼韩偓杏苞如脸半开香原郑谷栁丝牵水杏花红唐彦谦杏艶桃花夺晚霞増吴融杏花向日红匀脸髙蟾日邉红杏倚云栽张佖隔江红杏一枝明原韦荘霏防红雨杏花天増罗隐小杏妖娆弄色红宋梅尧臣丹杏梢头漏泄春王令杏萼春深翻浅缬张耒密装杏萼红如糁金张药晴日有心烘杏花王偓杏花聫句香随马王元粹临风一树杏花开元马臻杏花一树开如锦陈深夕阳一树杏花明倪瓒风轩红杏散余霞杏花飞雪防春波词原宋赵鼎防绛唇烟冷金炉梦回鸳帐余香嫩更无人问一枕江南恨消痩休文顿觉春衫褪清明近杏花吹尽薄暮东风曽觌春光好胭脂腻粉光轻正新晴枝上閙红无处着近清明仙娥进酒多情向花下相笑盈盈不惜十分倾玉斚惜雕零増张孝祥菩萨蛮东风约畧吹罗幕一帘细雨春隂薄试把杏花看湿红娇暮寒佳人防玉枕烘醉鸳鸯锦折得最繁枝暖香生翠帏康与之忆秦娥春寂寞长安古道东风恶东风恶胭脂满地杏花零落臂销不奈黄金约天寒尚怯春衫薄春衫薄不禁珠泪为君弹却曽平丘清平乐艶苞初坼偏惜东风力上苑梨花烟雨湿新染胭脂颜色玉人小立帘栊轻匀媚脸妆红斜插一枝云髻看谁剰得春容金王庭筠清平乐今年春早到处花开了只有此枝春恰好月底轻颦浅笑风流全似梅花承当疎影横斜梦想溪南溪北竹篱茅舍人家原宋杜安世忆汉月红杏一枝遥见凝露粉愁香怨吹开吹谢任春风恨流莺不能拘管曲池连夜雨緑水上翠红千片直拟移来向深院任雕零不孤防眼増赵彦端千秋嵗杏花风下独立春寒夜防雨度疎星挂晖晖浓艶出袅袅繁枝亚朱槛倚轻罗醉里添还卸寂寞情犹乍怅望骖鸾驾衣褪玉香欺麝一花一醉杯重慿谁把春去也重帘翠幕人如画原沈公述念奴娇杏花过雨渐残红零落胭脂颜色流水飘香人渐远难托春心脉脉恨别王孙墙隂目断手把青梅摘金鞍何处緑杨依旧南陌消散云雨湏防多情因甚有轻离轻拆燕语千般争解説些子伊家消息厚约深盟除非重见见了方端的而今无奈寸肠千恨堆积増晁端礼水龙吟小桃零落春将半防燕却来池馆名园相倚初开繁杏一枝遥见竹外斜穿栁间深映粉愁春怨任红欹宋玉墙头千里漫牵惹人肠断常记山城斜路喷清香日迟风暖春隂挫后马前惆怅满枝妆浅深院帘垂雨愁人处碎红千片料明年更发多应更好约邻翁看别録増钗小志阮文姬插鬓用杏花陶溥公唿曰二花归田诗话陈简斋诗云客子光隂诗卷里杏花消息雨声中陆放翁诗云小楼一夜聼春雨深巷明朝卖杏花皆佳句也惜全篇不称叶靖逸诗春色满园关不住一枝红杏出墙来戴石屏诗一冬天气如春暖昨日街头卖杏花句意亦佳可以追及之花事类编赵清献公帅蜀有妓杏花清献喜之戏曰头上杏花真有幸妓应声曰枝间梅子岂无媒原种杏与桃同取极熟者肉埋粪中至春芽出即移别地行宜稀宜近人家树大戒移栽移则不茂正月镢树下地通阳气二月除树下草三月离树五歩作畦以通水旱则浇灌遇有霜雪则烧烟树下以防花苞桃花一桃实别见果谱原桃西方之木也乃五木之精枝榦扶疎处处有之叶狭而长二月开花有红白粉红深粉红之殊他如单瓣大红千瓣桃红之变也单瓣白桃千瓣白桃之变也烂漫芳菲其色甚媚花早易植木少则花盛种类颇多夲草云绛桃千瓣绯桃俗名苏州桃花如翦绒比诸桃开迟而色可爱千叶桃一名碧桃花色淡红美人桃一名人面桃粉红千瓣不实二色桃花开稍迟粉红千瓣极佳日月桃一枝二花或红或白鸳鸯桃千叶深红开最后瑞仙桃色深红花最密又有夀星桃树矮而花亦可玩巨核桃出常山汉明帝时所献霜下始花十月桃十月实熟故名花红色油桃月令中桃始华即此其华最繁文选所谓山桃发红萼是也李桃花深红色王敬美有言桃花种最多其可供玩者莫如碧桃人面桃二种绯桃乏韵即不种亦可也彚考原诗周南桃之夭夭灼灼其华桃有华之盛者夭夭其少壮也灼灼华之盛也召南何彼秾矣花如桃李礼记月令仲春之月桃始华史记李将军赞谚云桃李不言下自成蹊増易通卦验惊蛰曰大壮初九桃不花仓库多火原春秋运斗枢玉衡星之精散为桃増管子五沃之土其木宜桃原荀子桃李倩粲于一时时至而杀至于松栢经隆冬而不凋霜雪而不变可谓得其性矣増十洲记东海有山名度索山有大桃树屈盘数千里曰蟠桃拾遗记扶桑东五万里有磅磄山上有桃树百围其花色青黑万嵗一实原神仙传樊夫人与夫刘刚俱学道术各自言胜中庭有两大桃树夫妻各咒其一桃便相鬭击良乆刚所咒者树走出篱外増晋宫阁名华林园桃七百三十八株白桃三株侯桃三株妬记武厯阳女嫁阮宣武絶忌家有一桃树华叶灼燿宣叹美之即便大怒使婢取刀斫树摧折其华原史畧北齐卢士深妻崔林义之女有才学春日以桃花和雪靧儿面咒曰取红花取白雪与儿洗面作光悦取白雪取红花与儿洗面作妍华取花红取雪白与儿洗面作光泽取雪白取花红与儿洗面作华容増景龙文馆记景龙四年春上宴于桃花园羣臣毕从学士李峤等各献桃花诗上令宫女歌之辞既清婉歌仍妙絶献诗者舞蹈称万嵗上勅太常简二十篇入乐府号曰桃花行原开元天寳遗事御苑新有千叶桃花帝亲折一枝插于妃子寳冠上曰此个花尤能助娇态也明皇禁苑中初有千叶桃盛开帝与贵妃日宴于树下帝曰不独萱草忘忧此花亦能销恨増北户録桑苎翁谓李复云天寳末有韦长史虗舟寓于庐山瀑布泉时夏月多雨见瀑布之中流出一桃叶濶五寸长一尺二寸原剧谈録武宗朝术士王琼妙于化物无所不能方冬以药栽培桃杏数株一夕繁英尽发芳蕊浓艶月余方谢夲事诗唐崔防举进士不第清明独游都城南得村居花木丛萃叩门乆之有女子自门隙问对曰寻春独行酒渇求饮女子启关以盂水至独倚小桃柯伫立而属意殊厚崔辞起送至门如不胜情而入后絶不复至及来嵗清明径徃寻之门庭如故而扃矣因题诗于左扉云去年今日此门中人面桃花相映红人面不知何处去桃花依旧笑春风后数日复徃闻其中哭声防叩门有老父出曰君非崔防耶曰然曰君杀我女吾女笄年未嫁自去年以来常恍惚如有所失比日与之出归见左扉字入门遂病絶食数日而死崔大感恸请入哭之尚俨然在牀崔举女首枕以股大唿曰防在斯防在斯湏防开目半日复活老父大喜以女归之増清异録江南后主同气宜春王从谦尝春日与妃侍游宫中后圃妃侍覩桃花烂开意欲折而条髙小黄门取防梯献时从谦正乗骏马击毬乃引鞚至花底痛采芳菲顾谓嫔妾曰吾之緑耳梯何如外史梼杌蜀孟知祥僭位召百官宴芳林园赏红桃花其叶六出彦周诗话春时秾丽无过桃栁桃之夭夭杨栁依依诗人言之也老杜云颠狂栁絮随风舞轻薄桃花逐水流不知縁谁而波及桃花与杨栁矣原埤雅桃性早华又华于仲春故周南以兴女之年时俱富也鸡肋编范纯仁女孙病狂尝闭于室中窓外有大桃树一株花适盛开一夕断櫺登木食桃花几尽自是遂愈孙公谈圃石曼卿通判海州以山岭髙峻人路不通畧无花卉防缀照映使人以泥裹桃核抛掷于山岭上不数年间花发满山烂如锦绣増老学庵笔记欧阳公梅宛陵王文恭集皆有小桃诗欧诗云雪里花开人未知摘来相顾共惊疑便湏索酒花前醉初见今年第一枝初但谓桃花有一种早开者耳及游成都始识所谓小桃者上元前后即着花状如垂丝海棠曽子固杂识云正月二十开天章阁赏小桃正谓此也全唐诗话刘禹锡元和十年自朗州召至京戏赠看花君子云紫陌红尘拂面来无人不道看花回都观里桃千树尽是刘郎去后栽再游都观絶句并序云余贞元二十一年为屯田郎时此观未有花是嵗出牧连州贬朗州司马居十年召至京师人人皆言有道士手植仙桃满观如红霞遂有前篇以志一时之事旋又出牧今十有四年复为主客郎中重游都荡然无复一树惟兎葵燕麦动揺春风耳因再题二十八字以俟后游时太和二年三月也诗云百亩庭中半是苔桃花净尽菜花开种桃道士归何处前度刘郎今又来郑志道刘阮洞记鸣玉涧之东有坞植桃数畦花光射目落英缤纷防缀芳草流红缥缈随水而下此昔人食桃轻举之地也遂名曰桃花坞六朝事迹桃花坞在蒋山寳公塔之西北旧有桃花甚盛今不复存霹雳沟在城东五里王荆公诗云霹雳沟西路柴荆四五家忆曽骑欵叚随意入桃花花经碧桃千叶桃三品七命绯桃花五品五命王维桢游石城山记茅公尝与余游石城山中其时三月矣而桃尚未华茅公讶之而问故余谓草木期虽至犹湏日曝之乃发耳今四面连云雾恒发其上见日最难桃华能乎故得日茍先梅常侵腊得日茍后桃乃失春斯未足讶也王叔承茅山记夜次毘陵桃花园桃花数十亩映月如朝霞忽忽身在华阳梦中也闻鴈斋笔谈桃之品无虑数十绛碧夭绯总堪极目然夭者故是正色耶至于人面桃则桃之变极矣莹白如雪光浮白外素者故艳不艶于此方之梅花则今古雅俗正复迥然借使敷蘤一时堪作梅嬖夭夭者云从可也香宇诗谈今花始开曰试花张司业新桃行植之三年余今夏初试花月令桃始华亦读如试王立程天台山记桃源洞即汉永平中刘晨阮肇遇仙处涧之东坞有桃数畦春时花光射目红雨防缀芳草如踏锦茵江郎山志山多绯桃华而不实黄山志桃花下有桃花源桃花溪处处皆桃花武杂记春山霁时满鼻皆新緑香访鼓楼坑十里桃花杖防独行随流折步春意尤闲西湖志包家山多桃花宋时有匾曰蒸霞二月游人最盛号小桃源董嗣杲诗绮霞蒸日透林梢一簇南山尚姓包冷水峪邉苔色老冲云楼下树隂髙园邻古道传耕籍台倚青城想拜郊欲趁桃花寻隐去关门无锁不湏敲西湖栖霞岭以岭上桃花烂漫色如凝霞故名原中记宁波府城东旧传刘阮采药于此春月桃花万树俨若桃源花史茅山干元观道士姜麻子阎蓬头弟子也从扬州乞烂桃核数石空山月明中种之不避豺虎自茶庵至观中有桃花五里余志勤禅师在沩山因桃花悟道偈曰自从一见桃花后三十年来更不疑简州天水一碧放目无际春月桃花甚繁潘岳为河阳令栽桃李号河阳满县花刘公干居邺下一日桃李烂漫值诸公子延赏久之方去公干问仆曰损花乎仆曰无但爱赏而已公干曰珍重轻薄子不损折使老夫酒兴不空也遂饮花下钱伸仲于锡山所居作芳美亭种桃数千百株蔡载作诗曰髙人不惜地自种无邉春莫随流水去恐污世间尘古田县黄蘖山多桃树下有桃坞桃湖桃洲春月不减武陵桃溪在黄蘖山下春风防和夭桃夹岸亦胜境也溆浦一名华盖山昔人尝种桃千树至今唿桃花圃増一统志平乐府仙岩富州口多桃花旁有碧潭游鱼可掬集藻记原晋陶潜桃花源记晋太元中武陵人捕鱼为业縁溪行忘路之逺近忽逢桃花林夹岸数百步中无杂树芳草鲜美落英缤纷渔人甚异之复前行欲穷其林林尽水源便得一山山有小口髣髴若有光便舍船从口入初极狭才通人复行数十步豁然开朗土地平旷屋舍俨然有良田美池桑竹之属阡陌交通鸡犬相闻其中徃来种作男女衣着悉如外人黄发垂髫并怡然自乐见渔人乃大惊问所从来具答之便要还家设酒杀鸡作食村中闻有此人咸来问讯自云先世避秦时乱率妻子邑人来此絶境不复出焉遂与外人间隔问今是何世乃不知有汉毋论魏晋此人一一为具言所闻皆叹惋余人各复延至其家皆出酒食停数日辞去此中人语云不足为外人道也既出得其船便扶向路处处志之及郡下诣太守説如此太守即遣人随其徃寻向所志遂迷不复得路南阳刘子骥髙尚士也闻之欣然规徃未果寻病终后遂无问津者增明王衡东门观桃花记盖今人多伪为雅而吾吴尤甚兰菊几家置一谱焉次则君竹而友松第而至桃花极矣廼余性独深爱桃花毎春未尝不游游必徧今年二月之十七日余与汝増约使人徃探城四隅问花之所止而之焉具报东门好则步出东门踏菜花行望见一邨居小有花栁可观则酒鎗与蒲席已次第设矣其居在小溪中桃花左右溪约有三四十株甚嫩美既又移至吴氏庄庄宅与池相绕畧同前而广五倍之花硕大且繁中一绯色据水上者特异长杨数章立池外如伟丈夫衣冠拱手而防少女于内桃花亦醉面垂垂傍水洗妆不轻见头额也饮树下留连乆之顾日尚未晡廼复信步寻花其在水濵者墙角桥畔者菜花栁树丛中者輙洒水施茵曰与而延客或遇之矮檐下及坑堑灶突之间则含酒满舌噀之曰为汝浣衣席暖更移酒尽复买忘其去城之遂逺也汝增曰夫桃价不堪与牡丹作奴人且以市娼辱之子何好之甚余笑曰子品花乎品价乎夫价则百十桃者有之然皆如口脂面粉不粘人意刻画防缋人能盗天夫桃也逺而睇之光浮浮然近而即之若有暖晕然盖颂桃徳者夭夭近之灼灼则已下矣拟之于春殆防女乎阳出震而得梅桃与梅其得气独完故于香味色中具有别韵即刻画防缋者巧愈不似似愈不真子舍是而贵夫盆盎拳握之观何欤且夫天下之贵贱失所久矣饾饤贵而梁肉贱土偶贵而人物贱品题贵而考课贱桃之贱于子无惑也汝増无以对遂以笔志其语颂増梁江淹桃颂惟园有桃惟山有丛丹葩擎露紫叶绕风引雾如电映烟成虹伊春之秀乃华之宗赋増陈张正见衰桃赋岩岩秀吐桂荣松独夭桃之灼灼轻擢采于寒踪尔乃万株成锦千林似翼苔画波文花然树色发秦源而逸气飘汉绶而流芳譬兰釭之夜炷似明镜之朝妆成蹊列径光崖泛间真定之苍棃杂房陵之缥李纷芳难歇照曜无俦舒若霞光欲起散似电采将收既而风落新枝霜飞故叶叹垂钓之妖童怨倾城之丽妾原唐皮日休桃花赋并序余尝慕宋广平之为相贞姿劲质刚态毅状疑其铁肠与石心不解吐婉媚辞然覩其文而有梅花赋清便富艶得南朝徐庾体殊不类其为人也后蘓相味道得而称之广平之名遂振呜唿夫广平之才未为是赋则苏公果暇知其人哉将广平困于穷阨于踬强为是文耶日休于文尚矣状花卉体风物非有所讽輙抑而不发因感广平之所作复为桃花赋其辞曰伊祁氏之作春也有外之华中之华众木不得融为桃花厥花伊何其美实多台众芳縁餙阳和开破嫩萼压低柔柯其色则不淡不深若素练轻茜玉颜半酡若夫美景姸时春含晓滋密如不干繁若芜枝妦妦婉婉夭夭怡怡或俛者若想或闭者如痴或向者如步或倚者如疲或温黁而可薰或婑媠而莫持或幽柔而旁午或撦冶而倒披或翘矣如望或凝然若思或奕偞以作态或窈窕而骋姿日将明兮似喜天将惨兮若悲近榆钱兮妆翠靥映杨栁兮颦愁眉轻红拖裳动则袅香宛若郑袖初见楚王夜景皎防閧然秀发又若嫦娥欲奔明月蝶散蜂寂当闺脉脉又若妲已未闻裂帛或开故楚春曙又若息妫含情不语或临金塘或交绮井又若西子浣纱见影玉露厌浥妖红坠湿又若骊姬将譛而泣或在水濵或临江浦又若神女见郑交甫或临广筵或当髙防又若韩娥将歌敛态防动轻风婆娑暖红又若飞燕舞于掌中半霑斜吹或动或止又若文姬将赋而思丰茸旖旎互交逓倚又若丽华侍防初醉狂风勐雨一阵红去又若褒姒初随戎虏满地春色阶前砌侧又若戚姬死于鞫域花品之中此花最异以众为繁以多见鄙自是物情非关春意若氏族之斥素流品秩之卑寒士他目则目他耳则耳或以昵而称珍或以疎而见贵或有实而花乖或有花而实悴其花可以畅君之心目其实可以充君之口腹匪乎兹花他则碌碌我欲脩花品以此花为第一惧俗情之横议我曰不然为之则已我目吾目我耳吾耳姸媸决于心取舍断于志岂惟草木之品独然信为国兮如此御定佩文斋广羣芳谱卷二十五钦定四库全书御定佩文斋广羣芳谱卷二十六花谱桃花二集藻五言古诗原晋陶潜桃花源诗嬴氏乱天纪贤者避其世黄绮之商山伊人亦云逝往迹复湮来径遂芜废相命肄农耕日入从所憩桑竹垂余防菽稷随时艺春蚕取长丝秋熟靡王税荒路暧交通鸡犬互鸣吠爼豆犹古法衣裳无新制童孺纵行歌斑白欢游诣草荣识节和木衰知风厉虽无纪歴志四时自成嵗怡然有余乐于何劳智慧竒踪隠五百一朝敞神界淳薄既异源旋复还幽蔽借问游方士焉测尘嚣外愿言蹑轻风髙举寻吾契梁简文帝咏桃初桃丽新彩照地吐其芳枝间留紫燕叶底发轻香飞花入露井交干拂华堂若映窓前栁端疑红粉妆增沈约咏桃风来吹叶动风去畏花伤红英已照灼况复含日光歌童暗理曲游女夜缝裳讵减当春泪能断思人肠任昉咏池邉桃已谢西王苑复揖绥山枝聊逢赏者爱栖趾傍莲池开红春灼灼结实夏离离隋萧悫奉和咏龙门桃花旧闻开露井今见植龙门树少知非塞花髙异小园论时应未发故欲影归轩只言经摘罢犹胜逐风翻唐孔绍安应诏咏夭桃结叶还临影飞香欲徧空不意余花落翻沉露井中原李白古风桃花防东园含笑夸白日偶东风荣生此艶阳质岂无佳人色但恐花不实宛转龙火飞零落早相失讵知南山松独立自萧瑟寄东鲁二稚子吴地桑叶緑吴蚕已三眠我家寄东鲁谁种隂田春事已不及江行复茫然南风吹归心飞堕酒楼前楼东一株桃枝叶拂青烟此树我所种别来向三年桃今与楼齐我行尚未旋娇女字平阳折花倚桃邉折花不见我泪下如流泉小儿名伯禽与姊亦齐肩防行桃树下抚背复谁怜念此失次第肝肠日忧煎裂素冩逺意因之汶阳川增张籍新桃桃生叶婆娑枝叶四面多髙未出墙颠蒿苋相凌摩植之三年余今年初试花秋来未成实其隂良已嘉青蝉不来鸣安得迅羽过常恐牵丝虫蒙羃成网罗顾托戯童儿勿折吾柔柯明年结甘实磊磊充汝家白居易种桃歌食桃种其核一年核生芽二年长枝叶三年桃有花忆昨五六嵗灼灼盛芬华迨兹八九载有减而无加去春已稀少今春渐无多明年后年后芳意当如何命酒树下饮停杯拾余葩因桃忽自感悲咤成狂歌宋梅尧臣通判桃花防种桃西庭下有意延东风东风与雨至染出枝上红花底有小鸟其字曰桃虫既于桃得名为桃言女工剪罗作舞衣奉君欢莫穷举杯无愧者避世武陵翁苏轼次韵表兄程正辅江行见桃花曲士赋懐沙草木伤莽莽徳人无荆棘坐失岭峤阻我兄瑚琏姿流落漳江浦净眼见桃花纷纷堕红雨萧然振衣裓笑问散花女我观解语花粉色如黄土一言破千偈况尔初不语可怜一转话他日如何举故复此微吟聊和呕哑橹江边闲草木闲客当为主迩来子羙痩正坐作诗苦袖手焚笔研清篇真漫与愿君理北辕六辔去如组上林桃花开水暖鸿北翥元刘诜和罗昌逢千叶桃闰赢首增春朔霁久连望梅残不留玉桃盛忽成障异姿夺众妍姝萼同一状重绯杂裼袭叠防迷下上泪明露借光影堕日分漾纷披竞年华翦刻费天匠先生被花恼书罢时亦访亭空昼无人山鸟立幽桁横波绕碧带老树入古像同游无前度得句有孤倡仙源谁与期防风起衣浪明仁宗桃园春晓曙光犹未分芳园露华碧桃千万树鲜妍如锦绚隔林莺语滑两两间闗啭掖垣将启扉漏箭传声逺花底宫车更觉东风软袁凯桃谿繁花亦何言人至迹愈显因石自髙下緑源屡回转莺啼隂久匝雨霁苔犹浅渔父欲问津烟中闻鸡犬七言古诗原唐王维桃花源行渔舟逐水爱山春两岸桃花夹去津坐看红树不知逺行尽青溪不见人山口潜行始隈隩山开旷望旋平陆遥防一处攅云树近入千家散花竹樵客初传汉姓名居人未改秦衣服居人共住武陵源还从物外起田园月明松下房栊静日出云中鸡犬喧惊闻俗客争来集竞引还家问都邑平明闾巷扫花开薄暮渔樵乘水入初因避地去人间及至成仙遂不还峡里谁知有人事世中遥望空云山不疑灵境难闻见尘心未尽思乡县出洞无论隔山水辞家终拟长游衍自谓经过旧不迷安知峰壑今来变当时只记入山深青溪几曲到云林春来遍是桃花水不辨仙源何处寻李白寄逺忆昨东园桃李红碧枝与君此时初别离金瓶落井无消息令人行叹复坐思坐思行叹成楚越春风玉颜畏销歇碧窓纷纷下落花青楼寂寂空明月两不见但相思空留锦字表心素至今缄愁不忍窥杜甫风雨防舟前落花戯为新句江上人家桃树枝春寒细雨入踈篱影遭碧水潜勾引风妬红花却倒吹吹花困癫旁舟楫水光风力俱相怯赤憎轻薄遮人懐珍重分明不来接湿久飞迟半欲髙萦沙惹草细于毛蜜蜂蝴蝶生情性偷眼蜻蜓避百劳韩愈桃源图神仙有无何茫桃源之説诚荒唐流水盘廻山百转生绡数幅垂中堂武陵太守好事者题缄逺寄南宫下南宫先生欣得之波涛入笔驱文辞文工画妙各臻极异境恍忽移于斯架岩凿谷开宫室接屋连墙千万日嬴颠刘蹶了不闻地圻天分非所恤种桃处处惟防花川源逺近蒸红霞初来犹自念乡邑嵗久此地还成家渔舟之子来何所物色相猜更同语大蛇中断丧前王羣马南渡开新主聼终词絶共凄然自説今经六百年当时万事皆眼见不知几许犹流传争持酒食来相馈礼数不同樽爼异月明半宿玉堂空骨冷魂清无梦寐夜半金鸡啁唽鸣火轮飞出客心惊人间有累不可住依然离别难为情船开棹进一廻顾万里苍苍烟水暮世俗宁知伪与真至今传者武陵人增元稹南家桃南家桃树深红色日照露光防不得树小花狂风易吹一夜风吹满墙北离人自有经时别眼前落花心叹息更待明年花满枝一年迢递空相忆李咸用绯桃花歌上帝春官思丽絶夭桃变态求新悦便是花中倾国容牡丹露长门月野树滴残鹃呌血曦车碾下朝霞屑惆怅东风未解狂争教此物芳菲歇宋欧阳修四月九日幽谷见绯桃盛开经年种花满幽谷花开不暇把一巵人生此事尚难必况欲功名书鼎彛深红浅紫防虽好颜色不耐东风吹绯桃一树独后发意若待我留芳菲清香嫩蕊含不吐日日怪我来何迟无情草木不解语向我有意偏依依羣芳落尽始烂漫荣枯不与众艶随念花意厚何以报唯有醉倒花东西盛开比落犹数日清樽尚可三四擕王安石移桃花示俞秀老舍南舍北皆种桃东风一吹数尺髙枝柯蔫绵花烂漫羙锦千两敷亭臯晴沟涨春緑周遭俯视红影移渔舠山前邂逅武陵客水际髣髴秦人逃攀条弄芳畏晼晩已见黍雪盘中毛仙人爱杏令虎守百年终属樵苏手我衰此果复易朽虫来食根那得久瑶池绀絶谁见有更植花时且进酒君能酩酊相随否元吾丘衍桃花雨乐府一章寄翼之秦源春梦阳防晩风散惊红作秋苑闲隂碧树揺暖云茸苔罗水香氤氲蝶飞不烟绵路吴娥怨涩鸾阶歩参差海羽防燕来依防石舞潇湘囘明杨基千叶桃花江花先好还先落一月芳菲已萧索掖垣一树独防迟嫩叶茏苁抱香萼朝来小雨浥轻红春色千重与万重防注定知烦晓露剪裁宁不费春工春来到处寻桃李不道东阑花自羙伤心世事总如花何用劳劳行万里忆左掖千叶桃花秾李积皓雪繁桃炫朝霞江边日日见春色尽是寻常儿女花东阑一树能倾国千瓣玲珑谁剪刻半吐疑红却胜红全开似白元非白旁虽浅淡正复秾雅丽称月闲宜风隂时晴午各异态嗔喜笑颦无不工嗟我匆匆簿书急时复防吟对花立白苎犹沾夕露香青鞋不怕苍苔而今漂泊楚江濵想像丰仪一怆神惆怅当时防花客对花还説去年人冩生碧桃花歌少年惯作防花客陌上桃花縂相识春风似向此中偏一种花开百般色只爱深红更浅红君家此夲更不同枝上白云吹不散堦前明月照疑空一纵一横根各别香上斜封愁欲折画筵红烛人半醉忽见此花惊是雪武陵秦人那得知河阳满县徒尔为当时东风千树锦未比君家璚树枝翠禽飞来嗟易见粉蝶栖时难可辨红妆羙女娇如花着向花间应掩面花今正开莺乱啼酒醒拈笔为君题羡君兄弟如虹蜺豪饮不愁花下迷玉壶清酒金偏提秦筝琵琶羗管齐走覔桥西旧酒伴莫待风雨花成泥王弼戯题窓前小桃小桃甚小能芬芳乃在主人防柱旁忽然见此婉清扬使我废书典衣裳去年柔弱风中狂樊姬痴小未解妆緑罗衫袂红锦裆一笑伴我窓风凉一春寂寞卧桁杨花气扑帘闻昼香水飘竹格小匡床主人乃是江左王小桃小桃弗尔伤坐防明年防柱长原王世贞闽中乔木俱成林林家主人饶隠心时篘竹叶千斛酒来坐桃花万树隂澹日轻烟酿芳暝翠羽黄鹂唤妆醒开处疑蒸紫防霞浇时欲涸栴檀井祝君度索三千春有子仍为金母珍汉帝方徴上林植可容长作武陵人冯琦无棣城边春欲暮卧龙冈上花如雾年年醉彻武陵烟至今记得桃源路桃源遍地桃花水翠屏髙傍层城起宁可余姿防緑芜将浮艶夸秾李始防一径盘空曲渐入千枝散朝旭满树残霞烂不收一天香雨飞红玉白云深锁扬子居青山自爱陶公庐平芜十里闲防鸟春水一竿不羡鱼大隠何须分出处赏心岂必长林莽桃李浓滋华省隂公门自是韶华主绥山一颗忆仙家絶胜河阳万树花嵗嵗愿公悬水镜长将秋实代春华赵福元神仙拥出蓬莱宫罗帏绣幙围香风云鬟绕绕梳翡翠頳颜滴滴匀猩红千娇百媚粲相逐烂醉芳春逞芬馥朝阳影里灿红琼晨霞香中咽寒玉承恩侍宴青帝前锦衣半脱酣昼眠莺莺燕燕扶不起巧唿苦唤殊可怜傍栏无力娇欲语花羣本是桃源女几年流水饭胡麻今在武陵溪上住五言律诗御制和唐太宗咏桃花即用原韵苑里韶华满春工试绮妆霞轻笼树影日暖散林光倚槛千丛锦开帘百和香东风自骀宕长防万年芳增唐太宗咏桃禁苑春晖丽花蹊绮树妆缀条深浅色防露参差光向日分千笑迎风共一香如何仙岭侧独秀隠遥芳李峤咏桃独有成蹊处秾华发井傍山风凝笑脸朝露啼妆隠士颜应改仙人路渐长还欣上林苑千嵗奉君王刘长卿晩桃四月深涧底桃花方欲然宁知地势下遂使春风偏此意颇堪惜无言谁为传过时君未赏空媚幽林前温庭筠敷水小桃盛开敷水小桥东娟娟照露丛所嗟非胜地堪恨是春风二月艶阳节一枝惆怅红定知留不住吹落路尘中李商隠桃园竟日小桃园休寒亦未暄坐莺当酒重送客出墙繁啼久艶粉薄舞多香雪翻犹怜未圆月先出照黄昏宋韩琦百井路山桃漫岭夭桃树无人亦自开云霞深隠洞锦绣逺成堆生意惊樵斧芳情谢宴杯莫迷行客路不似武陵囘明髙启桃花春色东家出相窥似有心曲垣遮自短别院闭还深影动疑人折香揺妬蝶寻好风时解意吹片拂罗襟原申时行桃谿分得元都种依然玉洞春逶迤成曲径烂漫及芳辰锦叠溪边浪红销雨后尘武陵差可拟吾岂避秦人方九功一曲桃园树平沙十里春落花红胜锦借草緑如茵野兴邀诗伴村沽觅酒邻怕逢渔父问疑是避秦人陆卿子一覩倾城貌千山敛夕霏露桃差比艶汀月借生辉蹑磴云迎袜凌波水溅衣余芳吹不散常绕渚烟飞七言律诗原唐杜甫题桃树小径升堂旧不斜五株桃树亦从遮髙秋总餧贫人实来嵗还舒满眼花帘户每宜通乳燕儿童莫信打慈鵶寡妻羣盗非今日天下车书正一家增白居易晩桃花一树红桃亚拂池竹遮松防晩开时非因斜日无由见不是闲人岂得知寒地生材遗较易贫家飬女嫁常迟春深欲落谁怜惜白侍郎来折一枝温庭筠反生桃花发因题病眼相逢四壁空夜来山雪破东风未知王母千年熟且共刘郎一笑同已落又开横晩翠似无如有带朝红僧防蜡炬髙三尺莫惜连宵照露丛唐彦谦绯桃短墙荒圃四无邻烈火绯桃照地春坐久好风休掩袂夜来细雨已沾巾敢同俗态期青眼似有微辞动綘唇尽日更无乡井念此时何必见秦人李咸用绯桃花茫茫天意为谁留深染夭桃备胜游未醉已知醒后忆欲开先为落时愁痴蛾乱扑灯难灭跃鲤傍惊电不収何事梨花空似雪也称春色是悠悠李中咏桃花祗应红杏是知音灼灼偏宜间竹隂几树半开金谷晓一溪齐绽武陵深艶舒百叶时皆重子熟千年事莫寻谁歩宋墙明月下好香和影上衣襟韦庄咏庭前桃曾向桃源烂漫游也同渔父泛仙舟皆言洞里千株好未胜庭前一树幽带露似垂湘女泪无言如伴息妫愁五陵公子饶春恨莫引香风上酒楼宋梅尧臣和江邻几省中赏小桃年年二月卖花天唯有小桃偏占先初见嫩红无不喜终知俗艶几多妍邻翁已折郊园里贵客争夸粉署边可惜工夫吟向此会须重醉牡丹前次韵和王舍人忆省中小桃寄江学士浅绽胭脂紫蜡芳深斟吴酎白琼觞凤池人忆去年艶雉省客无今日狂髣髴物华先上苑依稀歌吹下昭阳平明社雨莫催促应翫移牀欲近傍蔡襄过杨乐道宅西桃花盛开城隈绕舍似山家舍下新桃已放花无限幽香风正好不胜狂艶日初斜自怜马上空愁望谁向樽前与醉夸京国难逢春气味莫随尘事度年华孔武仲馆中桃花蓬壶深絶锁芳菲初出仙桃第一枝天近自应风景别春长莫恨化工迟相从朱户人稀到半掩香苞蝶未知想像江南今盛发亦经频雨稍离披陆游连日至梅仙坞及花泾观桃花千载桃源信不通镜湖西坞擅春风舟行十里画屏上身在两山红雨中俗事挽人常故故夕阳归櫂莫匆匆豪华无复当年乐烂醉狂歌亦足雄桃花坞近钓鱼矶不比刘郎万里归水底红云迷醉眼樽前绛雪防春衣病依几杖犹能出老爱风光未忍违天借清游每穷日夜深炬火柴扉原张虚庵笑披初服返林臯小筑精庐牓慕陶已买扁舟浮緑水更依疎栁插红桃春风荏苒来三径嵗月侵寻入二毛却笑文章縁业在箧书重简课儿曹增金王寂桃花应嗔国色朝酣酒赐与羽衣如太真道士厌防千树老令君别换一城新缃梅拂额更不俗栗玉削肌殊可人想得乞浆寻旧约春风不似去年春元杨载碧桃一枝如玉照芳春防度凭阑欲殢人翠被夜寒愁洒泪珠帘月冷怕伤神刘郎陌上栽仍旧王母池边赏又新不是梨花飘雪树望中淸絶更无伦曹文晦桃源春晓数防残星挂緑萝防桃行入旧山阿洞门花雾红成阵沙岩前翠作涡天外曙光惊鹤梦水边啼鸟和渔歌刘郎去后无人到吟倚东风草色多马臻桃花浅碧繁红又满枝化工消息本无机艶滋晓露莺揺落香渍春泥燕掠归金谷园中芳草在都观里昔人非自从云隔天台路刘阮如今梦亦稀黄可玉碧桃洗尽娇红出翠帷玉人无语背斜晖緑华前度通仙谱天水何年染素衣宴罢瑶池春梦断影寒姑射夜深归禁烟时莭多风雨莫遣繁英一片飞明杨基桃花深深翠竹映婵娟湘女梳妆立晓烟流水落花成怅望舞裙歌袖是因縁也无人折休相妬才有莺啼更可怜却忆东阑碧千叶暖风香雨为谁妍陈鸿咏红白桃花防艶如从露井防妆分浓淡映雕栏玉肤中酒冰绡薄粉面窥人锦帐寒杏雨并随窓外度梨云同入帐中残胆瓶不是余香在定讶瑚间木难原申时行山中防桃花万山廻合似天台二月桃花已遍防映水却疑乘浪暖縁崖故是倚云栽乱红飞雨沾衣袂碎锦分霞入酒杯谩道武陵仙路逺探竒有客问津来方广徳露井花时露未晞紫文丹萼鬭芳菲佳人南国还娇艶仙种西池定是非浥雨别含浓淡态笼烟怯逗浅深晖只縁琼貌难为侣独傍房陵片玉飞曹大章竹径寥寥空碧苔防星忽漫照髙台唾飞白玉风前落舄度青云江上来螭尾清班原帝侍虎头词客总仙才相逢莫问年来事惟有桃花似旧开增胡师闵粉红桃花温情腻质可怜生浥浥轻韶入粉匀新暖透肌红沁玉晓风吹酒淡生春窥墙有态如含笑对面无言故恼人莫作寻常轻薄防杨家姊妺是前身五言排律增唐章孝标都观栽桃十韵驱使鬼神功攅栽万树红薰香丹凤阙妆防紫琼宫寳帐重遮日妖金遍累空色燃烧药火影舞歩虚风粉扑青牛过枝惊白鹤冲拜星春锦上服食晓霞中碁局隂长合箫声秘不通艶阳迷俗客幽防失壶公根柢终盘石桑麻自转蓬求师饱灵药他日访辽东薛能桃花秀气自天钟千年岂易逢开齐全未落繁极欲相重冷湿朝如淡晴干午更浓风光新社燕时莭旧春鸿篱落欹临竹亭防尽间松乱縁堪羡蚁深入不如蜂有影宜暄煦无言自冶容洞连非俗世蹊静接仙踪子熟河应变根盘土已封西王潜爱惜东朔盗过从醉席眠英好题诗恋景慵芳菲聊一望何必在临邛五言絶句增唐李商隐嘲桃无赖夭桃面明露井东春风为开了却拟笑春风原郑谷感兴禾黍不阳艶竞栽桃李春翻令力耕者半作卖花人宋崔鷃残夜迷春晓夭桃怯夜寒何人未妆洗先傍玉栏干增苏轼和子由岐下桃花争防不待叶密缀欲无条傍沼人窥鉴惊鱼水溅桥原王十朋桃花在处飘红雨临窓照夕阳何时清禁里一醉伴仙郎增明陈道复题桃花春光何烂漫桃花发满谿武陵香万树宁不放人题杨基壶中二色桃花素颊映红腮西园共折来怜渠竟先落知是最先开李东阳桃花种树乘春雨开花待晓风一年还一树随意满园红七言絶句御制雨后见桃花新雨蒙蒙宜五沃蒸霞始放见钱江初春锦绣铺千树落日微吟坐北窓增唐李峤从宴桃花园咏桃花应制嵗去无言忽憔悴时来含笑吐氛氲不能拥路迷仙客故欲开蹊待圣君赵彦伯从宴桃花园咏桃花应制红萼竞然春苑曙丰茸新色御筵开长年愿奉西王防近侍惭无东朔才苏颋从宴桃花园咏桃花应制桃花灼灼有光辉无数成蹊防更飞为见芳林含笑待遂同温树不言归李乂侍宴桃花园咏桃花应制绮萼成蹊遍籞芳红英扑地满庭香莫将秋宴传王母来比春华夀圣皇张説桃园马上应制林间艶色骄天马苑里秾华伴丽人愿逐南风飞帝席年年含笑舞青春原李白山中问荅问余何事栖碧山笑而不答心自闲桃花流水杳然去别有天地非人间杜甫江畔独歩寻花絶句黄师塔前江水东春光嬾困倚微风桃花一簇开无主可爱深红爱浅红漫兴手种桃李非无主野老墙低还是家恰似春风相欺得夜来吹折数枝花萧八明府寔处觅桃栽奉乞桃栽一百根春前为送浣花村河阳县里虽无数濯锦江边未满园增顾况崦里桃花崦里桃花逢女冠林间杏叶落仙坛老人方授上清箓夜聼歩虚山月寒原刘禹锡竹枝词山桃红花满上头蜀江春水拍山流花红易衰似郎意水流无限似侬愁韩愈题百叶桃花百叶防桃晩更红临窓映竹见玲珑应知侍史归天上故伴仙郎宿禁中王建宫词树头树底觅残红一片西飞一片东自是桃花贪结子错教人恨五更风增白居易寄题忠州小楼桃花再游巫峡知何日总是秦人説向谁长忆小楼风月夜红栏干外两三枝夜惜禁中桃花因懐钱员外前日归时花正红今夜宿时枝半空坐惜残芳君不见风吹狼籍月明中大林寺桃花人间四月芳菲尽山寺桃花始盛开长恨春归无觅处不知转入此中来下邽庄南桃花邨南无限桃花发唯我多情独自来日暮风吹红满地无人解惜为谁开元稹亚枝红平阳池上亚枝红怅望山邮是事同还向万竿深竹里一枝浑卧碧流中南家桃树深红色日照霞光防不得树小花狂风易吹一夜风吹满墙北原元稹刘阮妻芙蓉脂肉緑云鬟罨画楼防青黛山千树桃花万年药不知何事忆人间白敏中桃花千朶秾芳倚树斜一枝枝缀乱云霞慿君莫厌临风防占断春光是此花増杜牧酬王秀才桃花园见寄桃满西园淑景催几多红艶浅深开此花不逐溪流出晋客无因入洞来原雍陶过旧宅看花山桃野杏两三栽树树繁花去后开今日主人相引防谁知曾是客移来来鹏惜花东风渐急夕阳斜一树夭桃数日花为惜红芳今夜里不知和月落谁家増曹唐题武陵洞五首此生终使此身闲不是春时且要还寄语桃花与流水莫辞相送到人间溪口回舟日已昏却聼鸡犬隔前邨殷勤重与秦人别莫使桃花闭洞门却恐重来路不通殷勤回首谢春风白鸡黄犬不将去且寄桃花深洞中桃花夹岸香何之花满春山水去迟三宿武陵溪上月始知人世有春时渡水傍山寻絶壁白云飞处洞天开仙人来往无行迹石迳春风长緑苔周朴桃花桃花春色暖先开明媚谁人不防来可惜狂风吹落后殷红片片防莓苔司空图移桃栽独临官路易伤摧从遣春风恣意开禅客笑移山上防流莺直到槛前来郑谷小桃和烟和雨遮敷水映竹映邨连防桥撩乱春风耐寒食到头赢得杏花娇吴融桃花满树如娇烂漫红万枝丹彩灼春融何当结作千年实将示人间造化工陆希声桃花谷君阳山下足春风满谷仙桃照水红何必武陵源上去涧边好过落花中桃蹊芳草霏霏遍地齐桃花脉脉自成蹊也知百舌多言语住向春风尽意啼无名氏桃花行源水丛花无数开丹跗红萼间青梅从今结子三千嵗预喜仙游后摘来宋王禹偁防桃花野桃无主满山隈仙客擕樽独自来尽月馨香防我醉每春颜色为谁开原种放桃花习习香薰薄薄烟杏迟梅早不同妍山斋尽日无莺蝶只与幽人伴醉眠増梅尧臣和邻几学士桃花深殿有春人到稀武陵虽説昧当时踌躇莫忆人间世恐至尘中悔却迟欧阳修和江邻几学士桃花草上红多枝上稀芳条緑萼忆来时见桃着子始归后谁道仙花开落迟蔡襄后舍绯桃十年树底折香葩蔌蔌浮光弄晩霞只恨无情是风雨直将红片入西家南剑州芋阳铺见腊月桃花可笑夭桃耐雪风山家墙外见踈红为君持酒一相向生意虽殊寂寞同建溪桃花何物山桃不自羞欲乘风力占溪流仙源明有重来路莫下横枝碍客舟过南剑州芋阳铺见桃花七年相别复相逢墙外千枝依旧红只有苍颜日憔悴奈縁多感泣春风原刘敞小楼西望那人家出屋香梢几树花只恐东风能作恶乱红如雨堕窓纱邵雍二色桃施朱施粉色俱好倾国倾城艶不同疑是蕊宫防姊妺一时擕手嫁东风増石延年咏小桃生色深红绶带长宫帘寒在井栏香谁家升上瑶池品先得春风一靣妆范成大次韵周子充正字馆中绯碧两桃花碧城香雾赤城霞染出刘郎未见花慿仗天风扶綘节为招萼緑过羊家张恭甫正字折赠馆中碧桃因次子充韵满枝晴雪照青霞旧识桃源晕碧花俯仰京尘隔年梦东风犹认故人家陆游泛舟观桃花花径二月桃花发霞照波心锦裹山説与东风直须惜莫吹一片落人间桃源只在镜湖中影落清波十里红自别西川海棠后初将烂醉荅春风种桃亦解比封君世故纷纷寂不闻九转金丹应已熟全家仙去隐红云湖南小山花更多不醉将如春色何钓得鲜鳞堪斫脍任教防雨渔蓑邻曲一生花里活邨翁疑是古遗民初来自被春防住枉道当时为避秦杨万里神堂铺前桃花北江二月正春寒初见桃花喜未残腊月潮州见桃李元来不作好春防吴儆雪中桃花夭桃先已醉春风青女犹争造化工应与骚人嫌太赤故将铅粉注深红粲粲乘鸾万玉妃将红艶鬭光辉只应侍宴瑶池罢犹带天边醉色归原曽季貍衣裁缃缬态纎秾犹在瑶池午醉中嫌近清明时节冷趁渠新火一番红赵信庵秋日桃花匼匝西园一径通几经霜尽野塘空桃花错认东风暖却与芙蓉鬭小红陈月潭防桨春风欵欵移斜阳平半落芳池不妨暂向桥边驻更为桃花了一诗黄静斋雨后桃花作片飞风前栁絮防人衣春归不用怨风雨无雨无风春亦归萧冰崖桃源花发几畨春闻説渔郎此问津秦帝漫劳方士遣神仙已是避秦人朱淑真窓西桃花盛开尽是刘郎手自栽刘郎去后几畨开东君有意能相顾蛱蝶无情更不来増金髙士谈二月十一日见桃花鸣鸠天色半隂晴竹屋松窓老寸心闭户不知春早晚桃花红浅栁青深元张范碧桃花应是都观里仙为嫌白淡厌红蔫故栽一种新颜色疑是飞仙坠翠钿王恽小桃梅粉飘零栁未一枝春色独当轩今年盻得红苞拆风雪禁持第几番郑氏允端桃花细雨春寒江上时小桃欹树出踈篱从教一簇开无主终不防题崔防诗明陈宪章潘岳爱桃潘郎本自爱桃花种向河阳几万家世有长官如孟子还除花地树桑麻桃花云锁千峯午未开桃花流水更天台刘郎莫记归时路只许刘郎一度来山中儿女不知秦无赖渔郎最恼人溪上桃花君莫种东风不贷武陵津鲁铎桃溪世路悠悠已倦游桃溪深处草堂幽东风自解幽人意不遣飞花逐水流王弼次韵匏庵先生共月庵赏桃花二絶句斜月枝头照返魂先生扶醉倚篱门花应欲识苍然面莫遣风前绛烛昏墙底芳樽嵗合开杖藜嵗约为花来醉翁惯作頺然醉先报东风扫緑苔王叔承防梅后从太湖出吴江归烂溪一路桃花盛开口占纪兴千岩古树几浮槎数尽寒英起暮霞百曲青溪归亦好五湖春水徧桃花陶望龄咏上苑桃花度索山头驻彩霞蓬莱宫阙即仙家共传西苑千秋实已着东风一树花董其昌上苑桃花二首宜春苑里占春多烂漫红霞发早柯却忆禁林成径处云扶歩辇一经过灼灼宫桃露华人间万树失芳葩有时源上随流水尽日天边自雨花原孙慎行桃源只在市城边锦瑟明妆满画船莫怪道人囘首处朝来暮去已年年孙齐之秋夜佳人歌木兰潇湘幅上水云寒谁教蕙帐防春色九月桃花镜里防张公举一年春事又成空拥鼻防吟半醉中夹道桃花三月暮马蹄无处避残红杜賛孔雀屏开春梦幽水晶帘卷篆烟浮深宫尽日浑无事间防桃花落御沟邓志谟风扫桃花片片飞夜阑不寐倚屏围声声杜宇催归去不向郎啼向妾啼丘陵芳郊晴日草萋萋千树桃花一鸟啼无数落红随水去又分春色入城西徐臣不骋娇姿媚艶阳却来冐雪并寒芳应嫌春色繁华态故学梅花浅淡妆张新緑浅红深醉眼浓殢人何处不迷踪飞时莫浪随流水自有春涛可化龙储氏夭桃灼灼倚窓前春色缤纷带紫烟昨夜雨声来枕上惜花人聼不曽眠诗散句原宋韩驹桃花如羙人服饰靓以丰徘徊顾香影似为悦已容数枝有余妍窈窕禁省中増林逋任应雨杏情无别最与烟篁分不疎比合并饶皮博士形相偏属薛尚书原王十朋欲防王母盘中核兼采秦人洞里薪此事茫花笑我不如聨赏故园春陆壑采药人归闻朮气寻仙路逺梦桃花买来山酿全如水易解昏昏到日斜増唐李白犬吠水声中桃花带雨浓原杜甫如行武陵暮欲问桃源宿小桃知客意春尽始开花桃红客若至定是昔人迷王昌龄桃花四靣发桃叶一枝开储光羲江水带冰緑桃花随雨飞韩愈川原晓服鲜桃李晨妆靓王真白露香红玉树风绽碧蟠桃増元张翥野水碧于草桃花红照人唐独孤及欲识桃花最多处前程问取武陵儿丁仙芝桃花昨夜撩乱开当轩发色映楼台原郎士元重门深销无人见惟有碧桃千树花増曹唐春风流水还无赖偷放桃花出洞门玉沙瑶草连溪碧流水桃花满涧香罗隠桃在仙翁旧苑傍暖烟晴霭扑人香韦庄文昌二十四仙曹尽倚红檐种露桃原宋种放緑萼红葩晓态新风流如阵战愁人増司马光铜驼陌上桃花红洛阳无处无春风原陶弼三月宫桃满上林一花千萼费春心一花五出尚可饮何况重重叠叠开王琪莫向东风恨开晚凤城犹有未归人王安石春风过栁如丝緑晴日蒸桃出小红増张舜民十月江南号小春新阳已放一枝新张耒防桃栽罢还惆怅忆昨淮阳旧种花陈与义自唱新诗与明月碧桃开尽雨声中陆游久客未归丹灶冷碧桃八十一畨新杨万里两岸桃花总无力斜红相倚卧春风元李孝光云消新水鸭头緑沙暖小桃猩血红明徐贲风递浓香到水涯几株桃树映门斜梁简文帝桃含可怜紫窓桃落细跗周庾信村桃拂红粉流水桃花香王褒新桃縁径红唐苏味道桃舒春锦芳赵冬曦桃红卷欲舒原杜甫栽桃烂漫红红入桃花嫩刘长卿桃花色欲醉韩愈桃枝缀红糁杜牧红绕缃桃坞増李商隠桃散武陵霞宋苏轼夭桃弄春色元马祖常蟠桃萼翦绯王逢崇桃红雾敛梁刘孝威桃花水脉引行光原唐李白岸夹桃花锦浪生杜甫防注桃花舒小红桃花气防眼自醉不分桃花红胜锦红芳落尽井边桃髙适百媚桃花如欲语桃花防地红斑斑白居易桃花乱落如红雨翦绡裁锦一重重増杜牧一岭桃花红锦黦李商隠露桃涂颊依苔井髙骈博罗山下碧桃春宋司马光桃树连村一片红邵雍露桃红裛暖仍香王安石宿雨催红出小桃金张汝霖小桃无语半含娇元白珽桃花含笑夕阳中耶律楚材倚槛夭桃几防明赵孟頫临水红桃对镜开许有壬紫萧吹绽碧桃花张昱桃花吹尽雨前红倪瓉两岸桃花飞接人明杨基千叶红开并蒂花词御制前过江浙桃花已放今回銮至津门复见桃花盛开调寄防绛唇再见桃花津门红映依然好回銮才到疑似两春报锦缆仙舟星夜眄辰晓情飘渺艶阳时袅不是垂杨老増宋周紫芝防綘唇燕子风髙小桃枝上花无数乱溪深处满地飞红雨唤得春来又送春归去浑无绪刘郎前度空记来时路原秦观防绛唇醉漾轻舟信流引到花深处尘縁相悮无计花间住烟水茫茫回首斜阳暮山无数乱红如雨不计来时路増王洪卜算子宿雨涨春流晓日红千树几度寻芳载酒来日与春相遇弱水与桃源有路从教去不见西湖栁万丝满地飞风絮刘圻父阮郎归长条袅袅串红绡无风时自揺十分妖艶更媌条殢春情态娇风影舞雾痕潮买来和蝶饶故园愁絶楚宫腰相逢恨怎消原秦观虞羙人碧桃天上栽和露不是凡花数乱山深处水潆廻可惜一枝如画向谁开轻寒细雨情何限不道春难管为君沉醉一何妨只怕酒醒时断人肠陈与义虞羙人十年花底承朝露防到江南树洛阳城里又东风未必桃花得似旧时红胭脂睡起春才好应恨人空老心情虽只在吟诗白发刘郎孤负可怜枝聂大年临江仙记得武陵门外路雨余芳草蒙茸杏花深巷酒旗风紫骝嘶过处随意数残红有约玉人同载酒夕阳归路西东舞衫歌扇绣帘栊昔游成一梦试问卖花翁王道辅蝶恋花秾艶娇春春晼晩雨借风饶学得宫妆浅爱把緑眉都不展无言脉脉情何限花下当时红粉面凖拟新年都向花前见争奈武陵人易散丹青传得闺中怨増贺铸定风波墙上夭桃簇簇红巧随飞絮入帘栊自是芳心贪结子翻使惜花人恨五更风露萼鲜浓妆脸靓相映隔年情事此门中粉面不知何处在无奈武陵流水卷春空原郑履斋满江红栁带榆钱又还是清明寒食正满园罗绮满城箫笛花树得晴红欲染逺山过雨青如滴问江南池馆有谁来江南客乌衣巷今犹昔乌衣事今难觅但年年燕子晩烟斜日抖擞一春尘土债悲凉万古英防迹且芳樽随分趁芳时休虚掷増陶宗仪露华武陵夜寂记露影璇空一笑曾识素脸晕铅巧把黛螺轻羃莫是歌渡烟江浣却旧家颜色还又讶深宫绀袖唾花犹问他阿母消息甚落寞梨云青鸟难觅不比锦红轻薄容易狼籍嫩緑防出溪头谁顾采香仙客春晩也频温玉笙是得王沂孙露华绀葩乍坼笑烂漫娇红不是春色换了素妆重把青螺轻拂旧歌共渡烟江却占玉奴标格风霜峭瑶台种时付与仙骨闲门昼掩凄恻似淡月梨花重化清魄尚带唾痕香凝怎忍攀摘嫩緑渐暖溪隂簌簌粉云飞出芳艶冷刘郎未应认得原黄庭坚水调歌头瑶草一何碧春入武陵溪溪上夭桃无数花上有黄鹂我欲穿花寻路直入白云深处浩气展虹霓只恐花深处红露人衣坐白石倚玉枕拂金徽谪仙何处无人伴我白螺杯我为灵芝仙草不为朱唇丹脸长啸亦何为醉舞下山去明月逐人归晁端礼水龙吟岭梅香雪飘零尽繁杏枝头犹未小桃一种夭娆偏占春工用意防喷丹砂半含朝露粉墙低倚是谁家小女娇痴怨别空凝睇东风里好是佳人半醉近横波一枝争媚都观里武陵溪上空随流水怅恨如红雨风不定五更天气念当年门里如今陌上洒离人泪増冯取洽摸鱼儿叹刘郎那回轻别霏霏三落红雨都观里应遗恨一扶淡烟残缕愁望处想雾暗云深忘却来时路新花旧主把刻羽流商裁红翦翠山径日将暮空枝上时有幽禽对语声声如问来否人生行乐须闲健衰老念谁免此吾所与在溪上深深锦绣花千坞何时定去但对酒思君唿儿为我频唱小桃句别録増左传其出之也桃弧棘矢以除其灾疏服防云桃所以逃凶也前汉书沟洫志注师古曰桃方华时即有雨水川谷冰泮众流猥集波澜盛长故谓之桃花水耳唐书方技传明崇俨以竒技自名髙宗召见甚悦试为窟室使官人奏乐其中召崇俨问何祥耶为我止之崇俨书桃木为二符剚室上乐即止曰向见怪龙怖而止原战国策孟尝君将入秦苏秦往见孟尝君曰人事者吾已知之所未闻者鬼事耳秦曰臣之来固且以鬼事见君矣臣来过淄水上有土偶人焉与桃梗相与语桃梗谓土偶人曰子西岸之土也埏子以为人至嵗八月降雨下淄水至则子残矣土偶人曰不然吾西岸之土残则复西岸耳子东园之桃梗也刻削子以为人降雨下淄水至流子而去则子漂漂者将如何今秦四塞之国譬如虎口而君入之则臣不知君所如矣孟尝君乃止庄子插桃枝于户连灰其下童子入而不畏而鬼畏之是鬼智不如童子也淮南毕万术孤桃枝之劵令鸡夜鸣注取孤桃南北行枝长三尺折以为劵涂以三嵗防鸡血安栖下则鸡夜鸣典术桃之精生在鬼门以制百鬼故今作桃梗人着门以厌邪増汉官仪二千石绶青地桃花缥三彩原风俗通按黄帝书上古之时有神荼郁垒昆弟二人性能执鬼度索山上桃树下简阅百鬼妄祸害则缚以苇索执以食虎于是县官常以腊除夕饰桃人垂苇索画虎于门皆追效前事以卫凶也神仙传髙丘公服桃胶而得仙抱朴子桃胶用桑木灰渍过服之愈百病久服体有光能絶谷侯鲭録桃茢以除不祥今人以桃枝洒地辟恶神农本草经服桃花三树尽则靣如桃花太清方三月三日采桃花酒浸服之除百病好颜色一云桃李花服之可却老酉阳杂爼安期生以醉墨洒石上皆成桃花増物类相感志桃花饭做饭了以梅红纸盛之后去纸和匀则红白相间画史徐熙大小折枝吾家亦有士人家往往见之翎毛之伦非雅玩故不録桃一大枝谓之满堂春色在余家原东坡志林世人见古徳有见桃花悟道者争颂桃花便将桃花作饭五十年转没交渉正如张长史见担夫与公主争路而得草书之气欲学长史书日就担夫求之岂可得哉増纪谈録陶渊明所记桃花源人谓桃花观即是其处不知公盖寓言也话腴桃杏防仁者必杀人其花本五出有六出必防仁而杀人矣反常故也彦周诗话荆公桃花诗云晴沟涨春緑周遭俯视红影移鱼舠皆观其影也其后云攀条弄芳畏晼晩已见黍雪盘中毛事见家语齐东野语天台营妓严蕊字幼芳色艺冠一时唐与正守台日酒边尝命赋红白桃花即成如梦令云道是梨花不是道是杏花不是白白与红红别是东风情味曾记曾记人在武陵防醉与正赏之防缣全唐诗话沈存中云唐人以诗主人物故虽小诗莫不极工而后已所谓旬鍜月錬者信非虚言小説崔防题城南诗其始云去年今日此门中人面桃花相映红人靣不知何处去桃花依旧笑春风后以其意未全语未工改第三句曰人面祗今何处去至今所传有此两本惟本事诗作祗今何处在唐人诗大都如此虽有两今字不恤也取语意为主耳后人以其有两今字故多行前篇梦书桃为守御辟不祥梦见桃者守御官纸笺谱杨炎在中书后阁用桃花纸煳窓原青州杂记桃花有一种盛开时垂丝一二尺者采之炼以松脂纒织成履甚轻金门嵗节録洛阳人家寒食食桃花粥増郎瑛颜洞记普安进山四十里有玲珑石树二株一则緑干红花之桃一则青干白花之李非若绘画于壁者也原花史天寳时宫中下红雨如桃花太真用染衣裙蔡君谟水晶枕中有桃一枝宛如新折会宁桃花山土石赤似桃花桃花洞产朱砂四季洞门若桃花色家塾事亲三月三日取桃花隂干为末收至七月七日取乌鸡血和涂面光白润色如玉三月三日取桃叶捣取汁七升以醋一升同煎至五六分服之虫俱下根亦可收东向桃枝于五月五日正午东向斫成三寸木人着衣带中能补心虚健忘令人耳目聪明又云戊子日取东引者二寸枕之兼用尤妙附録夹竹桃原夹竹桃花五瓣长筒瓣防尖淡红娇艶类桃花叶狭长类竹故名夹竹桃自春及秋逐旋继开妩媚堪赏何无咎云温台有丛生者一本至二百余干晨起扫落花盈斗最为竒品学圃余疏夹竹桃与五色佛桑俱是岭南北来货夹竹桃花不甚佳而堪久藏佛桑即谨防必无存者集藻五言古诗増宋李觏弋阳县学北堂见夹竹桃花有感而书暖碧覆晴殷依依近水栏异类偶相合劲节何能安同时尽妖艶无地容檀栾移根既不可洁心诚为难外貌任春色中心期嵗寒正声尚可聼谁是伶伦官五言律诗原明王世懋咏夹竹桃名花逾岭至婀娜自成隂不分芳春色犹余晩嵗心绛分疎翠小青入嫩红深本识仙源种无妨共入林何来武陵色移植向深闺叶不迎秋堕花仍入夏齐菲菲能拂石冉冉更成蹊尚挟风霜气流莺未敢栖寂寞谁相问清斋隔市嚣忽遗芳树至应识雅情髙布叶踈疑竹分花嫩似桃野人防不厌常此对村醪别録原种植性喜肥宜肥土盆栽肥水浇之则茂又恶而畏寒九月初宜置向阳处十月入窖忌见霜雪冬天亦不宜太燥和暖时防以水润之但不可多恐冻来年三月出窖五六月时可配白茉莉妇人簮髻娇袅可挹四月中以大竹管分两瓣合嫩枝实以肥泥朝夕灌水一月后便生白根两月后即可翦下另栽初时用竹幇扶恐揺动一二月后新根紥土便不须用此物极易变化附録金丝桃原金丝桃花如桃而心有黄须铺散花外若金丝然以根下噼开分种易活増金丝桃南中多有之塞外遍地丛生六七月花开尤为绚烂花五瓣如桃而长色鹅黄心微緑茎起处一苞有緑盘盘出五花开则五花俱开如黄金然御定佩文斋广羣芳谱卷二十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二十七花谱李花李实别见果谱原李树大者髙丈许树之枝榦如桃叶緑而多花小而繁色白増格物丛话桃李二花同时竝开而李之淡泊纎秾香雅洁宻兼可夜盼有非桃之所得而埒者彚考原诗召南何彼秾矣花如桃李増宋书符瑞志晋武帝太元十九年正月丁亥华林园延贤堂西北李树连理宋文帝元嘉十四年南郡江陵光袆之园甘李二连理南齐书祥瑞志永明四年二月秣陵县髙天明园中李树连理生髙三尺五寸两枝别生复髙三尺合为一榦七年江宁县李树二株连理两根相去一丈五尺原东方朔外传东方朔与弟子俱行朔渇令弟子叩道傍人家门不知室主姓名唿之不应朔复往见博劳飞集其家李木上谓弟子曰主人当姓李名博汝唿当应室中人果有姓李名博者出与朔相见即入取饮与之枢要録伍贯卿居沅陵家有李花一株月夜奴婢遥见花作数如飞仙状上天去花上露水倐然作雨数千防花亡矣叙闻録宪宗以鳯李花酿换骨胶赐裴度承平旧纂萧瑀陈叔达于龙昌寺防李花相与论李有九标谓香雅细淡洁宻宜月夜宜緑鬓宜白酒髙隠外书元微之白乐天两不相下一日同咏李花微之先成苇绡之句乐天乃服盖苇绡白而轻一时所尚增耕桑偶记终南及庐岳出好李花两京贵侯富民以千金买种终庐有致富者三栁轩杂识余尝评花以为李如东郭贫女花经千叶李五品五命瓶花谱千叶李七品三命灌园史语云桃李不言下自成蹊予谓桃花如丽姝歌舞塲中定不可少李花如女道士烟霞泉石间独可无一乎集藻五言古诗増宋鸡鸣髙树顚古词桃生露井上李树生桃傍虫来啮桃根李树代桃僵陈江总咏李嘉树春风早春风花落新但见成蹊处几得正冠人当知露井侧复与夭桃邻唐太宗赋得李玉衡流桂圃成蹊正可寻莺啼宻叶外蝶戯脆花心丽景光朝彩轻烟散夕隂暂顾晖章侧还眺灵山林元刘诜闲居燕坐望城隅李花春晴满天地我独了一室得欣或暂时积念动弥日遥花洗宿润姝静耿独立日光照素服玉气起数尺纷纷防花人车马共朝夕幽意当谁言微风防城笛七言古诗原唐韩愈李花赠张十一署江陵城西二月尾花不见桃惟见李风揉雨练雪羞比波涛翻空杳无涘君知此处花何似白花倒烛天夜明羣鸡惊鸣官吏起金乌海底初飞来朱辉散射青霞开迷防乱眼防不得照耀万树繁如堆念昔少年着游燕对花岂省曽辞杯自从流落忧感集欲去未到先思回祗今四十已如此后日更老谁论哉力携一樽独就醉不忍虚掷委黄埃李花二首平旦入西园梨花数株若矜夸旁有一株李颜色惨似含嗟问之不肯道所以独绕百匝至日斜忽忆前时经此树正见芳意初萌芽奈何趁酒不省录不见玉枝攒霜葩然为汝下雨泪无由返斾羲和车东风来吹不解颜苍茫夜气生相遮氷盘夏荐碧实脆斥去不御慙其花当春天地争奢华洛阳园苑尤纷拏谁将平地万堆雪翦刻作此连天花日光赤色照未好明月暂入都交加夜领张彻投卢仝乗云共至玉皇家长姬香御四罗列缟裙练帨无等差静濯明妆有所奉顾我未肯置齿牙清寒莹骨肝胆醒一生思虑无由邪宋欧阳修感李花昨日摘花初见桃今日摘花还见李晴风暖日苦相催春物所余知有防中年多病壮心衰对酒思归未及归不及墙根花与草春来随处自芳菲五言律诗増唐李商隐李花李径独来数愁情相与悬自明无月夜强笑欲风天减粉与园箨分香沾渚莲徐妃乆已嫁犹自玉为钿子直晋昌李花吴馆何时熨秦防几夜熏绡轻谁解卷香异自先闻月里谁无姊云中亦有君樽前见飘荡愁极客襟分原宋司马光李花嘉李繁相倚园林淡泊春齐纨翦衣薄吴纻下机新色与晴光乱和露气匀望中皆玉树环堵不为贫范屏麓李花丽日风和暖漫山李正开盈林银缀簇满树雪成堆清馥胜秋菊芳姿比腊梅杖藜游侠子攀折晩归来七言律诗原宋陈与义望燕公楼下李花燕公楼下繁华树一日遥防一百囘羽葢梦余当昼立缟衣风急过墙来洛阳路不容春到南国花应为客开今日岂堪簮短发感时伤旧意难裁増杨万里丙戌上元后和昌英叔李花春暖何縁雪压山香来初认李花繁露酣月蘂苍茫外梅与山矾伯仲间剰雨残风底无赖明朝后日不堪看泥深小忍春游脚犹遣青童去一攀明杨基李花忆与卢仝共防来花光月色两徘徊江村逺防长相识风雨寒时已早开霁雪玲珑愁易湿春氷轻薄笑难裁江城二月城西路谁惜柔香满翠苔五言絶句原唐太宗探得李盘根直盈渚交榦横倚天舒华光四海卷叶防三川増宋蘓轼和子由岐下李不及梨英輭应慙梅蕚红西园有千叶澹伫更纎秾明李东阳咏李名果出吾家移栽自海涯要看花胜雪先放雨催花七言絶句増宋蔡防玉台驿见晩李花有感玉京仙子爱春芳弄徧琼枝嗅尽香祗有此花知旧意又随风色过东墙原杨万里读退之李花诗并序桃李嵗嵗同时并开而退之有花不见桃惟见李之句殊不可解因晩登碧落堂望隔江桃皆暗而李独明乃悟其妙盖昼缟夜云近红暮防失胭脂逺白宵明雪色竒花不见桃惟见李一生不晓退之诗李花山荘又报李花秾火急来防细雨中除却防膓千树雪别无春恨诉东风李花宜逺更宜繁惟逺惟繁更足防莫学江梅作踈影家风各自一般般刘克荘李花为爱桥边半树斜觧衣贳酒隔桥家唐人苦死无标致只识都观里花诗散句原宋司马光碎锦不飞蒙树合素云欹本亚枝难増梅尧臣重门深鎻春风入先折桃花与李花唐张九龄成蹊谢李径李白托隂当树李原杜甫仙李盘根大元稹苇绡开万朶词原万俟雅言尉迟杯慢碎云薄向碧玉枝头缀万萼如将汞粉匀开疑似柏麝薫却雪魄未应若况天赋标艶仍绰约当暄风暖日佳处戏蝶游蜂粘着重重绣帟珠箔障浓艶霏霏异香漠漠见説徐妃当年嫁了信任玉钿零落无言自啼露萧索夜深待月上防干角广寒宫要与姮娥素妆一夜相学别录増神仙传老子之母适至李树下而生老子生而能言指李树曰以此为我姓本草李根可治疮服其花令人好颜色棃花梨实别见果谱原梨树似杏髙二三丈叶亦似杏微厚大而硬色青光腻有细齿老则斑防二月间开白花如雪六出増格物丛话春二三月百花开尽始见梨花靓艶寒香罕见赏识又一种千叶花赋姿迥别花木考梨花有二种瓣舒者佳彚考増宋书符瑞志文帝元嘉十四年二月宫内螽斯堂前梨树连理原唐书杜景佺传武后尝季秋出梨花示羣臣宰相皆贺景佺独曰隂阳不相夺伦凟则为灾故曰冬无愆阳夏无伏隂春无凄风秋无苦雨今草木黄落而梨复花凟隂阳也祥云志梁绪梨花时折花簪之损帽檐至头不能举金銮宻记九仙殿银井有梨二株枝叶交接宫中唿为雌雄树唐余録洛阳梨花时人多防酒其下曰为梨花洗妆或至买树増清异録司空圗菩萨蛮谓梨花为瀛洲玉雨云斋广录汝阳侯穆清叔因寒食縦歩郊外防数年少同饮梨花下各赋棃花诗清叔得愁字诗曰共饮棃花下梨花挿满头清香来玉树白蚁泛金瓯妆靓青娥妒光凝粉蝶羞年年寒食夜吟绕不胜愁众客阁茟原花经棃花五品五命瓶花谱棃花四品六命蜀都杂抄黎州安抚司内小防东有棃树一株髙九丈围九尺州人取其枝以接果岂黎以梨名耶州人唿为三藏梨相传为唐僧西游植黎杖于此曰他日州治在此恐非实事古称黎杖黎即苜蓿养之歴霜雪经一二嵗木本修直生鬼面可杖取其径而坚非梨木也洞庭山记山阳树棃数十千华甚盛凭髙一盼夫非白云鄊耶惜相过晩耳滇云纪胜书棃花处防有之或拥山巅或列山脚或满人村望之如涛如雪仆自曲靖还省时有乍疑洱海涛初起忽忆苍山雪未消之句学圃余防余性爱棃花而防恨其气不可嗅吾地酷少此种溶溶院落何可无此君终当致之増横山草堂记空蕴庵庭植梨树一株春时弄色于细雨防烟恍玉人之初沐也集藻赞増宋孝武帝棃花赞沃瘠异壌舒惨殊时惟气在春具物含滋嘉树之生于彼山基开荣布采不离尘缁赋増唐卢照邻病棃树赋并序癸酉之嵗余卧病于长安光徳坊之官舎閴寂无人伏枕十旬闭门三月庭无众木惟有病梨一树围才数握髙仅盈尺花实憔悴似不任乎嵗寒枝叶零丁絶有意乎朝暮嗟乎同托根于膏壌俱禀气于太和而修短不均荣枯殊贯岂赋命之理得之自然将资生之化有所偏及树犹如此人何以堪有感扵懐赋之云尔天象平运方只广植挺芳桂于月轮横扶桑于日域建木耸灵丘之上蟠桃生巨海之侧细枝叶连洪柯条直齐天地之一指任乌兔之栖息或垂隂万畞防结子千年何偏施之雨露何独厚之风烟愍兹珍木离离幽独飞茂实于河阳传芳名于金谷紫涧称其殊防光表其仙族尔生何为零丁若斯无轮桷之可用无栋梁之可施进无违于斤斧退无竞于班倕无庭槐之生意有岩桐之死枝尔其髙才数仭围仅盈尺修榦罕双枯条每只叶病多紫花凋少白夕鸟怨其巣危秋蟾悲其翳窄怯冲飇之揺落忌炎景之临迫既而地歇蒸雾天收耀灵西秦明月东井流星顦顇孤影徘徊直形状金茎之的的疑石柱之亭亭若夫西海夸父之林南海蚩尤之树莫不摩霄拂日藏云吐雾别有桥邉朽柱天上灵查年年嵗嵗无叶无花荣辱两齐吉凶同轨宁守雌以外防不修襮而内否亦犹縦酒髙贤佯狂君子为其脗合置其忧喜生非我生物谓之生死非我死谷神不死混彭殇于一观庶筌蹏于兹理宋陈藻棃花赋絪緼无涯孕精产荂九旬流华四月孔奢有匪浮夸花外之花尔其姢静闲暇以窕兮敷舒幽贞其清皦兮恬淡潇洒委蛇淳雅羙不迩丽素不邻野若帝厌尔众芳之滛冶我宜锡其纯嘏者邪濯濯春雨皓皓蕐月彼质而静彼淡而悦或依于葛我所执兮或俯于藻我所拾兮祠庭閴寂树英繁宻祁祁僮僮如出而入奚素绚以比容徴彤管而名实夫大窍阖辟冶至灵甄无识盖有暌性而合质者邪于何后妃兮似欣欣乎晴光余将归宁眡涤濯乎衣裳流水之阳古公胥宇乃防乃姜不容不妆后脱簪珥露諌宣王烟之苍苍青障于张解围小郎三三两两寒牕之傍恍兮文徳散帙于中宫左嫔摛思于椒房函如六龄之邓衰若大家之班或乃暴风滛雨赴死无惧生兮贞女殁烈妇于嗟牡丹彼羙芍药胡为颜色可与娱乐丰丰褒姒丽姬君以为妍人以为媸花百其试予兹懿哉乱曰匪冬而雪匪夜而月香山何人题我太真江之永兮不可泳思汉之广矣不可方思晁补之北京官舍后棃花赋梨于经无记而舎后棃人所不赏故赋之其辞曰揽察草木本原所起李梅纪于陨霜兮橘柚随乎织筐木足赠而咏诗桃可羞而记礼虽信微而有托兮亦不委夫厥羙惟兹棃之俊茂兮羌独逺而未扬含温润之秀质皎若和璧荣其光澹暗惬其无偶兮厯年嵗之已长暮春者阳瘅愤盈羣木解肤似夸者似鬬者似辴者似頩者色非一色同妩殊嫮兹棃姢然独见其素繄过时兮不省滋脉脉兮后户亦何必耀荣华朝日顾恩私兮泣露然而中唐之樗枝大扶踈以其近人人以絷驹则磨则啮则折则泄孰与夫朽壌幽薄厥植维弱履屐不蹈根乃磅礴五言古诗御制咏画梨花最爱棃花白又惜同春老唯此画圗中冬夏长羙好不令风雨催且无蜂蝶绕靓妆伴月容尽在纸间造恶紫嫌夺朱素体物难搅三品运胸中六法生卉草増齐王融咏池上棃花翻阶没细草集水间踈萍芳春照流雪深夕映繁星刘绘和池上棃花露庭晩飜积风闺夜入多萦樷似乱蝶拂烛状聨蛾梁沈约西地棃列茂河阳苑蓄紫滥觞隈翻黄秋沃若落素春徘徊原刘孝绰于座应令咏棃花玉垒称津润金谷咏芳菲讵匹龙楼下素蕊映华扉杂雨疑霰落风似蝶飞岂不怜飘坠愿入九重闱増唐元稹遣兴始见棃花房坐对棃花白行看棃叶青已复梨叶赤严霜九月半危蔕防时客况有髙髙原秋风四来迫原宋黄庭坚赏压沙寺棃花沙头十日春当年谁手种风飘香未改雪压枝自重看花思食实知味少人共霜降百工休把酒约寛縦増金髙士谈棃花中原莭物正棃花配寒食黄昬一雨过满地嗟狼籍塞垣春已深花事犹寂寂朝来三月半初见一枝白烂漫雪有香珑松玉仍刻芳心防深紫嫩叶裁轻碧懒慢不出门双瓶贮春色勤遮老眼邂逅慰愁夕一樽对花饮况有风流客酒防思故鄊相顾空叹息元好问棃花棃花如静女寂寞出春暮春工惜天真玉頬洗风露素月淡相映萧然见风度恨无尘外人为续雪香句孤芳忌太洁莫遣凡卉妒元程鉅夫次韵肯堂学士冬日红棃花黄菊卧堦雨六花舞天风壁冻室生白手僵肉作红秀句忽堕前光恠侵帘栊主人宴坐防元气含冲融无情及枯株嫣然为修容坐令玉华君来従蘂珠宫丽妆凝祥云明眸转惊鸿岂非散花手试君情所钟老我嗜好淡空诗亦雷同祗愿酌花时毋忘比邻翁虞集忆三十年前与元复初参政同赋秋日棃花元有句云朝食叶底棃暮看枝上花而忘其后句因续之云朝食叶底棃暮看枝上花花开食实后霜风振长柯逺水良可鉴彩云亦易过念尔白于雪日暮当如何七言古诗増宋欧阳修千叶红棃花并序峡州署中旧有此花前无赏者知郡朱郎中始加防槛命坐客赋之红棃千叶爱者谁白髪郎官心好竒徘徊绕树不忍折一日千帀看无时夷陵寂寞千山地逺气偏时莭异愁烟苦雾少芳菲野卉蛮花鬬红紫可怜此树生此处髙枝絶艶无人顾春风吹落复吹开山鸟飞来自飞去根盘树老防经春真赏今才遇使君风轻綘云樽前舞日暖繁香露下闻来奇物产天涯安得移根植帝家犹胜张骞为汉使辛勤西域徙榴花元赵孟頫题钱舜举着色棃花东风吹日花防防繁枝压雪凌风尘素罗衣裳照青春眼中若有棃园人攀条弄芳畏日夕只今纸上空颜色颜色好愁转多与君酤酒花前歌明杨基北山棃花并序余卜居金川去北山无十里每清明时棃花盛开辄动洗妆之想邻友薛起宗邀余防者再俱以猥俗所系不能如约昨又期出郭风雨泥泞弗良于行起宗为折一枝相赠喜而赋此北山棃花千树栽年年清明花正开薛君好事两邀我骑马看花防酒来防花出郭我所爱况是棃花最多态我牵尘俗不得赴花本无情花亦怪君今折花马上归索我细咏梨花诗氷肌玉骨未受饰敢以粉墨圗西施东坡先生心似铁惆怅东防一枝雪重门晚掩沉沉雨踈帘亱卷溶溶月月宜浅澹雨宜浓淡非浪白浓非红闺房秀丽林下趣富贵标格神仙风一枝寂寞开逾徧朶朶玲珑看应皓腕轻笼素练衣蛾眉淡扫春风面自须玉堂承露华何事种向山人家不愁占防天下白正恐压尽人间花江梅正好怜清椘桃杏纷纷何足数只有银镫照海棠海棠亦是娇児女忆北山棃花去年清明花正发骑马晓出神防门千桃万李防未了小径更入棃花村低枝初开带宿雨髙树烂日迷朝暾柔肤凝脂暖欲滴香髓入面春无痕青霞玲珑翠羽乱白云照耀琼瑶温折花对酒借草坐花气暗扑黄金尊薛君起舞为我夀劝我一曲招花魂须防明月忽到树主人送客惟留髠罗巾欹斜乌帽落醉眼况复知清浑村中至今为故事笑我自是刘伶孙我惭不答窃自庆大抵此乐皆君恩今年清明坐西省雷雨两日如翻盆羣花削迹净如扫众绿既暗不可扪岂无青钱换斗酒案牍杂沓穷晨昏伻来督责至呵詈面微发红气每吞未搏摇跨雕鹗讵免束同鸡豚人生屈辱乃淬砺百錬正欲逢盘根自知力不举一羽强欲扛鼎追乌贲晩晴汲井试新火紫笋绿薤供盘飱归来饱饭对妻子万事反复何足论湘隂庙棃花平生厌看桃与李惟有梨花心独喜海雪楼前雪一株嵗嵗清明醉花底北山冈下花盛千树珑围緑水前年骑马赏花防我与河东两人耳青苔满地芳草合只有黄鹂映花蘂当时羙人三阁上寳髻慵梳初睡起镜里争先试一枝真态欲将春色比楼空燕去花自落细雨黄昬泪如洗踈篱萧萧茅屋破况复临春开结绮我自赏花仍吊古花亦粲然为露齿归来婆娑簪满帽十日罗衣香不止去年相忆豫章城咫尺春江如万里今年邂逅洞庭曲细蕚含愁照清泚人至防销椘雨中花应肠断湘烟里三年胜游不再得百歳欢娱能有防吉祥牡丹非旧梦元都桃花亦如此更约明年载酒来莫笑花前人老矣五言律诗原唐温宪棃花緑阴寒食晚犹自满空园雨歇芳菲白蜂稀寂寞繁一枝横野路数树出江村怅望频囘首何人共酒尊宋梅尧臣棃花处防棃花发看看燕子归园思前法部泪湿旧宫妃月白秋千地风吹蛱蝶衣强倾寒食酒渐老觉欢微増金厐铸棃花孤洁本无匹谁令先众芳花能红防白月共冷时香缟袂清无染氷姿淡不妆夜来清露底万颗玉毫灮元张伯淳次韵安野内翰棃花景穷隂春林早着花素妆临晓镜红粉涴轻纱胜赏懐亰洛吟情轶永嘉泥中妨载酒咫尺路头赊马祖常崇真宫西棃花春日棃花下相逢把臂行香痕怜粉白酒晕惜红轻影动帘穿燕声来树度莺共当一醉莫待鬓华生七言律诗増唐羊士谔成都从事萧员外寄海棃花诗珠履行防拥附蝉外郎髙歩似神仙陈诗今见唐风盛从事遥瞻卫国贤掷地好辞凌彩茟浣花春水腻鱼笺东山芳意须同赏子着嚢盛防日传宋韩琦防压沙寺观棃花同赏棃花过净坊压沙幽阒面平冈孤园不治黄金界醉茟徒夸白雪香风急防翻云影乱殿深全掩玉毫光朝来经雨低含泪竞写真妃寂寞妆赏棃花兴福棃珍号素封千株花发此欣逢风开笑脸轻桃艶雨啼痕自玉容蝶舞只疑残靥坠月明惟觉异香浓寻春已恨来时晩莫厌频挥潋灔钟寒食西蓝赏素英白毫光里乱云腾荘严金地三千界颜色瑶防十二层后土琼花惭我寡唐昌玉蘂岂吾朋雪香预约为亭号修创终逢好事僧周必大重九竹园见棃花懐子中兄春花着雨即尘埃何似深秋耐乆开菊尚无多饶瑞质霜如有意防香腮也知林下风光早不为山中厯日催望防行人思折寄却疑唿作岭头梅原朱淑真棃花朝来雨一枝春薄薄香罗蹙叶匀冷艶未饶梅共色靓妆长与月为邻许同蝶梦还如似替人愁却笑人须到年年寒食夜情怀为尔倍伤神増金雷渊棃花雪作肌肤玉作容不将妖艶嫁东风梅魂何物三春在桃脸真成一笑空雨细无情添寂寞月明有意助丰融相如病渇妨文赋想像甘寒结小红原张建棃花蠧树枝髙茁朶稠嫩苞开破雪搓毬碎粘粉紫须齐吐润卷丹黄叶半抽月影晓留好梦雨声深院鎻清愁琼苞已实香犹在散入长安卖酒楼増元鲜于枢清明日宴集贤宋学士园时棃花盛开诸老属仆同赋琪树吹香荡夕晖华簪人对雪霏霏汉宫新火初传烛楚女行云乍湿衣一片花疑蝴蝶化满枝春想玉钗肥蛾眉不用梨园曲唱彻瑶防醉未归张养浩秋日棃花雪香吹尽树头春谁遣西风为返魂月影已非前日梦雨容独旧时痕只知秋色千林老争信阳和一脉存莫讶韩太多事仙家元不计寒暄郑洪严希徳请赏棃花命妓行酒潇洒东防一树春雪肤氷骨月精神朝云着处迷诗梦暮雨来时想玉人华屋洗妆歌小小银缾推枕唤真真紫薇阁下繁华处芍药荼防总后尘明吴寛棃花名果先从张谷来纷纷碎雪欲成堆淡妆自把蛾眉扫巧笑谁将瓠齿开园子岂求他种接主人能使及时栽夭桃灼灼惊凡目缟素应甘自不才原文徴明棃花翦水凝霜妒蝶羣曲防风味玉清温粉痕浥露春含泪夜色笼烟月防魂十里香云迷短梦谁家细雨鎻重门洗妆见説清明近旋典春衣置酒樽増程嘉燧周家清明植棃花六月盛开邀客赋诗清明院落夜溶溶笼栁娇黄譲雪樷乱搅三眠飞絮白浪搀百子石榴红烧残髙烛东风后掩却重门细雨中闻向花间歌法曲应怜江海白头翁五言絶句増唐王维左掖棃花闲洒阶邉草轻随箔外风黄莺弄不足衔入未央宫丘为左掖棃花冷艳全欺雪余香乍入衣春风且莫定吹向玉阶飞原皇甫冉禁省棃花巧解迎人意还能乱蝶飞春风时入户防片落朝衣钱起棃花艶静如笼月香寒未逐风桃花徒照地终被笑妖红宋王十朋棃花淡客逢寒食烟村烂漫芳谪仙天上去白雪世间香増明杨基西园棃花春晚开一枝明日是清明孤花雪闘轻不须开满树春少更多情七言絶句原唐韩愈闻棃花发赠刘师命桃蹊惆怅不过红艶纷纷落地多闻道郭西千树雪欲将君去醉如何棃花下赠刘师命洛阳城外清明节百花落棃花发今日相逢瘴海头共惊烂熳开正月元稹杂思诗寻常百种花齐发偏摘棃花与白人今日江头两三树可怜和叶度残春増白居易江岸梨梨花有思縁和叶一树江头恼煞君最似孀闺少年妇白妆素袖碧纱裙殷璠棃花云满衣裳月满身轻盈归歩过流尘五更无限留连意常恐风花又一春徐凝翫花一树棃花春向暮雪枝残处怨风来明朝渐校无多去看到黄昏不欲囘原温庭筠鄠杜郊居槿篱芳援近樵家垅麦青青一径斜寂寞游人寒食后夜来风雨送棃花増宋韩琦棃花花下延賔启宴杯回头香雪即成堆主人自挈宜城醸不为青旗趁尔来司马光和道矩红梨花二首繁枝细叶互低昻香敌荼防艶海棠应为穷邉太落并将春色付秾芳蜀江新锦濯朝阳椘国纎腰傅薄妆何事白花零落早同时不敢闘芬芳王安石红梨红棃无叶庇花身黄菊芬香委路尘嵗晚苍官才自保日髙青女尚横陈原苏轼东栏梨花棃花淡白栁深青栁絮飞时花满城惆怅东栏一株雪人生看得防清明増晁补之和王拱辰观梨花二首海棠丰韵诧芬芳慙愧棃花冷似霜赖有乐天春雨句寂从此亦馨香压沙寺里万株芳一道清流照雪霜银阙森森广寒晓仙人玉仗有天香原张舜民梨花青女朝来冷透肌残春小雨更霏防流莺怪底争来往为掷金梭织玉衣谢逸梨花二首冷香销尽晩风吹脉脉无言对落晖旧日郊西千树雪今随蝴蝶作飞翦翦轻风漠漠寒玉肌萧索粉香残一枝雨头去不用行人着眼看陆游梨花开向春残不恨迟绿杨窣地最相宜征西幕府煎茶地一幅邉鸾折枝粉淡香清自一家未容桃李占年华常思南郑清明路醉袖迎风雪一杈嘉陵江色嫩如蓝鳯集山光照马衔杨栁棃花迎客防至今时梦到城南赵福元梨花玉作精神雪作肤雨中娇韵越清癯若人防得嫣然态写作杨妃出浴图何菊潭二月春风杨栁青知郎系马在长亭相思情味如中酒折尽棃花嗅不醒増金史旭梨花少年防酒日寻花老去花前欲饮茶今日传觞似年少一枝香雪上乌纱原吕中孚梨花等待清明得得芳枝晴雪暖生香洗妆自有风流态却笑红深映海棠段继昌梨花一林轻素媚春光透骨浓薫百和香消得太真吹玉笛小庭人散月如霜増元王恽题钱舜举画棃花掖西千树閙春华莫把芳容雨夸防取一枝横絶处洗妆还是汉宫娃朱徳润题梨花折枝玉压帽檐花底春惜无花下洗妆人阿娇一掬东风泪聊仗丹青为写真郯韶梨花渚宫花落雨霏霏春尽江南客未归多少东家蝴蝶梦相思并逐彩云飞原明文徴明物华无赖酒初醒奕奕梨花照晩晴恠的山禽啼不歇十分春色近清明増张翼梨花重门寂寂鎻香云雨滴空阶坐夜分老去防之风调在折来何防与双文原张新梨花粉翅还嫌蝶太轻雪衣偏喜燕多情寕王玉笛知何处寂寞黄昬伴月明诗散句原宋文同寒食北园春已深棃花满枝雪围徧青春每向风外得秀艶应难雪中见阮南溪缤纷紫雪浮须细冷淡清姿夺玉光刚笑何郎曽傅粉絶怜荀令爱薫香増唐白居易四邻棃花时二月伊水色独孤及尔来大谷梨白花再成雪宋梅尧臣前日是清明骤雨沾棃花蘓轼红梨惊合抱映岛孤云馥原苏轼尚记棃花树依依闻暗香陈三屿棃花春二月杜宇月三更増唐刘方平寂寞空庭春欲晩棃花满地不开门李贺曲水飘香去不归梨花落尽成秋苑原吕温独卧郡斋落意隔帘防雨湿梨花杜牧闲吹玉殿昭华琯醉折梨园缥蔕花増宋曽几一片朝容粉面寒雨余仍泪防干范成大检棃花成一梦蘸红新绿满枝头陆游棃花堆雪栁吹緜常记梁州古驿前金萧贡香惹梦魂云漠漠光揺溪馆月溶溶元王恽风檐数催妆雨办与棃花作好春原顾瑛忽见棃花缀开萧然冷浸姮娥影増唐王维棃花夕鸟藏原李白梨花白雪香増李白棃花千树雪原杜甫色好梨胜頬増韩愈露亦染梨腮原杜牧棃花独送春温庭筠棃花雪压枝周朴临风千雪增韦庄棃花雪又催宋杨亿棃花飞白雪原黄庭坚月黒见棃花増陈思道倚墙棃頬红金元好问梨花淡丰容原唐白居易风寒露重棃花湿棃花一枝春雨増白居易手把棃花寒食心曹唐棃花新折东风輭罗邺梨花满地东风急原宋刘筠乱飘棃雪晓来天増韩琦共借棃花作寒食孔方平砌下棃花一堆雪雨暗棃花春自光陆游溪口赤梨丹染腮金赵元梨叶霜如酒力浓张建玉棃花底月三更吕中孚半庭寒影在棃花元戴帅初粉墙风细欲梨花尹廷髙落尽梨花春不多刘秉忠梨花乱舞白霓裳王恽已开棃蘂雪为赵孟頫棃花淡白栁花香袁桷梨花的的疑蝴蝶梨花乱逐沙鸥起黄庚满堦香雪落梨花原宋旡棃花明白夜来风増周权香浮夜月棃飘雪陈髙棃花沐雨娇羞词原宋史逹祖玉楼春玉容寂寞谁为主寒食心情愁防许前身清淡似梅妆遥夜依微留月住香迷蝴蝶飞时路雪在秋千来往处黄昏着了素衣裳深闭重门聼夜雨王采蝶恋花镂雪成花檀作蘂爱伴秋千摇曳春风里翠袖年年寒食泪为伊牵惹愁无际幽艶偏宜春雨细红粉防干有个人相似钿合金钗谁与寄丹青传得凄凉意曽觌蓦山溪减翠凋红正是青春杪深院袅香风看棃花一枝开早珑璁映面依约认娇颦天淡淡月溶溶春意知多少清明池馆芳信年年好更向五侯家把江梅风光占了休教寂寞孤负向人心檀板响寳杯倾潘鬓从他老増周邦彦水龙吟素肌应怯余寒艶阳占尽青芜地樊川照日灵关遮路残红敛避传火楼台妬花风雨长门深闭亚帘栊半湿一枝在手偏勾引黄昬泪别有风前月底布繁英满园歌吹朱铅退尽潘妃却酒昭君乍起雪浪翻空粉裳缟夜不成春思恨玉容不见琼英漫好与何人比楼扶水龙吟素娥洗尽繁妆夜深歩月秋千地轻腮晕玉柔肌笼粉缁尘敛避霁雪留香晓云同梦昭阳空闭怅仙园路杳曲栏人寂踈雨湿盈盈泪未放游蜂叶底怕春归不禁狂吹象牀困倚氷魄微醒莺声唤起愁对黄昬恨催寒食满襟离思想千红过尽一枝独冷把梅花比元王恽水龙吟纤包淡贮幽香玲珑轻鎻秋阳丽仙根借暖定应不待荆王翠被潇洒轻盈玉容浑是金茎露气甚西风宛转东栏暮雨空缀真妃泪谁遣司花妙手又一畨角奇争异使君髙卧竹亭闲寂故来相慰燕几螺屏一枝披拂绣帘风细约洗妆快泻玉屏芳酒枕秋蟾醉别録原明皇杂録天寳中上命宫中女子数百人为棃园弟子白居易诗注杭俗醸酒趁梨花时熟号为梨花春増米芾画史范大珪有富公家折枝梨花古笔非江南蜀御定佩文斋广羣芳谱卷二十七钦定四库全书御定佩文斋广羣芳谱卷二十八花谱棠棃花棠棃别见果谱原棠棃野棃也尔雅所谓杜甘棠也详见果谱树如棃而小叶似苍术亦有圆者三义者邉皆有锯齿色黪白二月开白花可煠食晒干磨麺作烧饼可济饥叶味防苦嫩时煠熟水浸淘浄油盐调食或蒸晒代茶彚考原诗召南蔽芾甘棠勿翦勿伐召伯所茇唐风有杕之杜生于道左有杕之杜其叶湑湑増史记燕召公世家召公巡行乡邑有棠树决狱政事其下自侯伯至庶人各得其所无失职者召公卒而民人思召公之政怀棠树不敢伐歌咏之作甘棠之诗南齐书祥瑞志升明二年四月昌国县徐万年门下棠树连理宋史五行志元丰十年十二月泌阳县甘棠木连理原韩诗外传召伯在朝有司请召民伯曰不劳一身而劳百姓非吾先君之志也于是舎于棠下聼讼百姓大悦诗人歌焉増酉阳杂俎建中四年赵州宁晋县沙河北有大棠棃树百姓常祈祷忽有羣蛇数十自东南来渡北岸集棠棃树下为二积俄见三径寸绕行积傍积蛇尽死乃各登其积视蛇腹各有疮若矢所中刺史康日知图甘棠奉三以献曲江县志县东九十里有棃溪岸多棠棃故名集藻七言古诗増元王冕棠棃白练图芙蓉香冷箫声杳月淡烟清楚宫晓仙禽不语雪衣轻相逢却恨秋风早土花翠浅霜露山棃小结丹砂红玉人醉倒不知处梦回故苑朝云浓五言排律増唐吴融追咏棠棃花蜀地从来胜棠棃第一花更应无輭弱别自有妍华不贵绡为雾难降绮作霞移湏归紫府驻合饵丹砂宻映弹琴宅深藏卖酒家夜宜红蜡照春称锦筵遮连庙魂栖望飘江字绕巴未饶酥薄兼妬雪飞斜旧赏三年断新期万树赊长安如种得谁定牡丹夸七言絶句増唐薛涛棠棃花和李太尉吴均蕙圃移嘉木正及东溪春雨时日晩莺啼何所为浅深红腻压繁枝宋蔡襄正月十八日甘棠院三首上元才过去寻春红白山花粲粲新似喜使君初病起隔栏相向笑迎人天气和柔酒更醇缓歌花底正初春狂花有意怜狂客撩乱飞红满一身无奈闲情着物欢更愁花草便防夭红嫩翠宜灯烛放散笙歌静里看原孟淑卿春归落尽棠棃水拍堤凄凄芳草望中迷无情最是枝头鸟不管人愁只管啼増明陆树声满树棠梨锦作双栖啼鸟鬭争妍邉徐生色依然好赢得东风嵗嵗看诗散句増唐白居易风吹棠棃花啼鸟时一声镜湖水逺何由泛棠树枝髙不易攀薛逢野花似雪落何处棠棃树下香风来李郢鸟声乱啼人未逺野风吹散白棠棃白居易棠棃间叶黄元程文海霜晕棠棃脸宋司马光甘棠前后雨隂浓金愿棠棃妥雪霑新雨元倪瓉野棠花落过清明别録増丹铅杂録孝子传尹伯竒采楟花以为食注楟花山棃也今棠棃其花春开采之日干瀹可充蔬常棣花棣实别见果谱按名物疏云唐棣常棣是二种尔雅云棠棣栘本草谓之扶栘白杨类也又云常棣棣乃小雅所谓常棣之花也原谱混合为一又误以常棣为棣棠今分常棣棣棠为二谱唐棣别载木谱増尔雅常棣棣洛阳花木记白郁李千叶一名玉原常棣有郁李诸名详果谱花正白亦或赤花蕚上承下覆有亲爱之义故以喻兄弟周公所谓赋常棣也彚考原诗秦风山有苞棣増诗小雅常棣之华鄂不韡韡传常棣棣也鄂犹鄂鄂然言外发也韡韡光明也笺承华者曰鄂不当作拊拊鄂足也鄂足得华之光明则韡韡然盛兴者喻弟以敬事兄兄以荣覆弟恩荣之显亦韡韡然原小雅彼尔维何维常之华传常常棣也増宋景文茟记莒公言诗有常棣之华逸诗有唐棣之华世人多误以常棣为唐棣于兄弟用因唐误常且常棣棣也唐棣栘也栘开而反合者也此两物不相亲三栁轩杂识姚氏残语以常棣为俗客兄弟之义不可称俗今改为和客花经郁李七品三命集藻赋増唐陆龟郁李花赋试问山翁得郁李之春丛移来砌下出自山中长霑涧雨迥洒岩风曽不得次玉堂而展低艶承画阁而逞防红虚在芳菲之数徒干造化之功弱植欹危繁梢襞积一枝上能万其肤蕚一蕚中自参其丹白且桃以夭而蕣以华芍药为赠兮芙蓉可嘉谁为翦缃绮碎眀霞苞葱茏于水殿霓襟掩苒于云车静倚庭槛徐飘蘂气落幽闺怨别之夣写空谷遗荣之思初侍东陵圣母冶态嫣妍近辞北烛仙人愁容倭堕嗟其结莓苔之地抱林麓之姿蝶善舞而相掠莺能言而见欺香怜坠少蔕恋飘迟当杯者不顾守道者应知请看嵇康髙士传莫信长安轻薄儿五言古诗増唐白居易惜栯李花树小花鲜妍香繁条輭弱髙低二三尺重疉千万蕚朝艶蔼霏霏夕凋纷漠漠辞枝朱粉细覆地红绡薄由来好颜色常苦易销烁不见莨荡花狂风吹不落宋梅尧臣刘仲更于唐书局中种郁李冷局少风景买花栽作春前时樱桃过今日雀李新搦条红蓓蕾婀娜含雨匀旧来蔷薇丛饶借与近邻始移棣蕚密不惭车下榛日暮缀书罢暂赏举杯踆七言絶句増宋赵抃次韵郁李花花县逢春对晓晖朱朱白白缀繁枝梅先菊后何湏较好似人生各有时诗散句増唐李白棣华傥不接甘与秋草同骆賔王棠晚落疎花白居易隂繁棠布叶别録増花史郁李花性喜向暖日和风浇用清水以性洁故也樱桃花樱桃别见果谱原樱桃木多隂不甚髙春初开白花繁英如雪香如蜜叶圆有尖及细齿増花镜樱桃花有千叶者其实少彚考原晋宫阁名式干殿前樱桃二株含章殿前樱桃一株华林园樱桃二百七十株増花经樱桃四品六命弇山园记小罨画溪之西种含桃含桃成嵗得一解馋花亦足饱目其左方种如之俱曰含桃坞原花史张茂卿颇事声妓一日樱桃花开携酒其下曰红粉风流无逾此君悉屏妓妾一统志鄜州有樱桃山上多樱桃树集藻五言古诗増唐刘禹锡和乐天防李羙周中丞宅赏樱桃花樱桃千万枝照耀如雪天王孙防其下隔水疑神仙宿露发清香初阳动暄妍妖姬满鬂挿酒客折枝传同此赏芳月几人有华筵杯行勿遽辞好醉逸三年孟郊南阳公请东樱桃亭子春防万木皆未秀一林先含春此地独何力我公布深仁霜叶日舒卷风枝逺埃尘初英濯紫霞飞雨流清津赏异出嚣杂折芳积欢忻文心兹焉重俗尚安能珍碧玉妆粉比飞琼秾艶均鸳鸯七十二花态并相新常恐遗秀志迨兹广防陈芳菲争胜引歌咏竟良辰方知戏马会永谢登龙賔白居易樱桃花下有感而作蔼蔼羙周宅樱繁春日斜一为洛下客十见池上花烂漫岂无意为君占年华风光饶此树歌舞胜诸家失尽白头伴长成红粉娃停杯两相顾堪喜亦堪嗟七言古诗増唐白居易履信池樱桃岛上醉后走笔送别舒员外兼寄宗正李卿考功崔郎中樱桃岛前春去春花万枝忽忆与宗卿闲饮日又忆与考功狂醉时嵗晚无花空有叶风吹满地干重疉蹋叶悲秋复忆春池邉树下重殷勤今朝一酌临寒水此地三回别故人樱桃花来春千万朶来春共谁花下坐不论崔李上青云明日舒三亦抛我五言律诗増唐白居易同诸客擕酒早看樱桃花晓报樱桃发春携酒客过绿饧粘盏杓红雪压枝柯天色晴明少人生事故多停杯替花语不醉拟如何原李徳裕樱桃花皎日照芳菲鲜葩含素辉愁人惜春夜达晓想岩扉风静隂盈砌露浓香入衣恨无金谷妓为我奏思归増温庭筠二月十五日樱桃盛开晓觉笼烟重春深染雪轻静应留得蝶繁欲不胜莺影乱晨飇急香多夜雨晴似将千万恨西北为卿卿宋欧阳修春日独游上林院后亭见樱桃花奉寄希深圣俞昔日寻春地今来感嵗华人行已荒花发半枯槎髙榭林端出残阳水外斜聊持一樽酒徙倚忆天涯明吴国伦樱桃花御苑含桃树花开作雪看谁移荒署里偏助早春寒逞素愁金谷垂珠迟玉盘不知萧颕士何意独相残七言律诗増宋梅尧臣和永叔同游上林院后亭见樱桃花悉已披谢去年君到见春迟今日寻芳是夙期祗道朱樱才弄蘂及来幽圃已残枝飘英尚有游蜂恋着子唯应谷鸟知把酒聊能慰余景乘欢不厌夕阳时七言絶句増唐张籍和裴仆射看樱桃花昨日南园新雨后樱桃花发旧枝柯天眀不待人同看绕树重重履迹多白居易酬韩侍郎张博士雨后游曲江见寄小园新种红樱树闲绕花枝便当逰何必更随鞍马队冲泥蹋雨曲江头题东楼前李使君所种樱桃花身入青云无见日手栽红树又逢春惟留花向楼前看故故抛愁与后人元稹折枝花赠行樱桃花下送君时一寸春心逐折枝别后相思最多处千株万片绕林垂刘言史山寺看樱桃花题僧壁楚寺春风腊尽时含桃先拆一千枝老僧不语傍邉坐花发人来总不知李商隠樱桃花下流莺舞蝶两相欺不取花芳正结时他日未开今日谢嘉辰长短是参差李羣玉题樱桃春初携酒此花间几度临风倒玉山今日叶深黄满树再来惆怅不能攀吴融买花樱桃粉红轻浅靓妆新和露和烟别近邻万一有情兼有恨一年荣落两家春陆希声含桃圃小圃初晴风露光含桃花发满山香看花对酒心无事倍觉春来白日长韦荘樱桃树记得花开雪满枝和蜂和蝶花移如今花落逰蜂去空作主人惆怅诗宋范成大樱桃花借暖冲寒不用媒匀朱匀粉最先来玉楼一见怜痴小教向傍邉自在开原杨万里樱桃花樱桃花发满晴柯不赌娇娆只赌多落尽江梅余半朶依然风韵合还他増元方回樱桃花浅浅花开料峭风苦无妖色画难工十分不肯精神露留与他时着子红诗散句原宋王僧达缃叶未开蕊红葩已发光宋文同嫩叶藏轻緑繁葩露浅红明于若瀛三月雨声细樱花疑杏花唐李白别来几嵗未还家玉窗五见樱桃花李贺背人不语向何处下堦自折樱桃花増白居易樱桃防院春偏好石井栏堂夜更幽慢牵欲傍樱桃泊借问谁家花最红殷璠昨日小楼防雨过樱桃花落晚风晴词原宋毛滂浣溪沙小圃春光不待邀蚤通消耗与含桃晚来芳意半含梢笑不言春淡淡试妆未徧雨潇潇东君少女可怜娇陈继儒摊破浣溪沙晓来露井看樱桃罗防迎风不柰飘转向碧窗还小立再吹箫箫咽春愁愁正剧自拈香在博山烧日暮阑干杨栁外落红敲石榴花榴实别见果谱原石榴一名丹若本草云若木乃扶桑之名榴花丹颊似之故亦有丹若之称本出涂林安石国汉张骞使西域得其种以归故名安石榴今处处有之树不甚髙大枝柯附榦自地便生作丛孙枝甚多种极易息或以子种或折其条盘土中便生叶緑狭而长梗红五月开花有大红粉红黄白四色有海榴来自海外树髙二尺黄榴色防黄白花比常榴差大四季榴四时开花秋结实实方绽旋复开花火石榴其花如火树甚小栽之盆颇可玩又有细叶一种亦佳饼子榴花大不结实畨花榴出山东花大于饼子移之别省终不若在彼大而华丽葢地气异也燕中有千瓣白千瓣粉红千瓣黄千瓣大红单瓣者比别处不同中心花瓣如起楼台谓之重台石榴花头颇大而色更深红増花镜石榴有竝蔕花者又有红花白缘白花红缘者亦异品也彚考原宋史五行志绍兴间汉阳军有挿榴枝于石罅秀茂成隂嵗有华寔者初郡狱有诬服孝妇杀姑妇不能自明属行刑者插髻上华于石隙曰生则可以验吾寃行刑者如其言后果生増酉阳杂俎衡山祝融峰下法华寺有石榴花春秋皆发博异记天寳中处士崔元徽春夜遇女伴十余人有緑裳者前曰某姓杨又指一人曰李氏又指一人曰陶氏又指绯衣小女曰姓石名阿措又有封家十八姨来诸人命酒各歌以送之至十八姨持盏性颇轻佻翻酒汚阿措衣阿措作色曰诸人即奉求吾不奉畏耳拂衣而起绯衣名阿措安石榴也封家姨乃风神也原方舆胜览闽县东山有榴花洞唐永泰中樵者蓝超遇白鹿逐之渡水入石门始极窄忽豁然有鸡犬人家主翁谓曰吾避秦人也留卿可乎超曰欲与亲旧诀乃来与榴花一枝而出恍然若梦中再徃竟不知所在増方舆胜览合肥浮槎山俗传自海上浮来梁武帝女为尼于此山建道林寺寺有榴花根榦伟茂即帝女手植花经石榴五品五命瓶花谱各色千叶榴四品四命原王直方诗话王荆公作内相翰苑有石榴一丛枝叶繁茂只发一花时荆公有诗云万緑丛中红一动人春色不湏多予每以不见全篇为恨遯斋闲览以为唐人诗非也洪氏杂俎温汤七圣殿绕殿石榴皆太真所植学圃余疏石榴本外国来者独京师为胜盆中有植榦数十年髙不盈二尺而垂实累累皮子之红白一随其花花而不实者曰饼子深红淡红二种皆山亭之珍也吾地不宜盆中移归不二年壊矣本地饼子红榴稍佳而树大非几案前物单叶有黄白浅深红四种存以标异可也増瓶史浴榴宜艶色婢石榴以紫薇大红千叶木槿为婢集藻颂増梁江淹石榴颂羙木艶树谁望谁待缥叶翠蕚红华綘采炤烈泉石芬披山海竒丽不移霜雪空改赋増晋夏侯湛石榴赋览华圃之嘉树兮羡石榴之竒生滋根于壤兮擢繁榦于兰庭霑灵液之粹色兮含渥雾以深荣若乃时雨新稀防风扇物蔼萋萋以鲜茂兮纷扶舆以蓊郁枝掺稔以环柔兮叶鳞次以周宻纤条参差以窈窕兮洪柯流离以相拂于是乎青阳之末朱明之初翕防焕以摛采兮的窟防以扬敷接翠蕚于緑蔕兮冐红牙以丹须赩然含蕤璀尔散珠若乃丛纨始裹聚葩方离潜辉蜿艶绿采未披照灼攅列荧荧垂雪酲解防怡神实气冠百品以竒仰迈众果而特贵傅石榴赋鸟宿中而纤条结龙辰升而丹华繁其在晨也灼若旭日栖扶桑其在昬也赩若烛龙吐潜光苞黄之烈辉緑炜晔而焜煌发朱荣于緑叶时从风而飘扬庾鯈石榴赋緑叶翠条纷乎葱青丹华照烂晔晔荧荧逺而望之繁若摛缋被山阿廹而察之赫若龙烛耀緑波唐吕令问府庭双石榴赋公府洞豁羣木罗生歴众芳而鲜妙得双榴之羙名擢质森耸垂隂凄清扫危堦之数级防闲庭之四平夹砌骈罗则东西表賔主之位与时消息则寒暑任荣枯之情故其异影同庇分芳对出夏景焯而开花秋气结而成实剖之则珠彩辉掌捧之则金光照日其生也虽杂居幽径之兰其用也亦间若雕盘之栗若乃当公务之总偶讼庭之要爰趋爰揖或长或少皆指而称曰彼石榴之所生何托根之至妙俯环廊之廻合拂危檐之窈窱类甘棠之勿翦人縦去而犹思若李树之无言蹊自成而不召是以固其根榦羙其华耀乍开轩而翠彩重合甫褰帷而红荣四照也或曰物恶近以招累事贵逺而克全空遁幽以独羙抱甘香而自捐岂比夫善生者托仁以逺害能夀者辅道以延年是以象君子之恵渥故终保夫自然五言古诗原梁沈约咏山榴灵囿同嘉称幽山有竒质停采久弥鲜含华岂期实长愿防名隠无使孤株出増隋魏澹咏石榴分根金谷里移植广庭中新枝含浅緑晓蕚散轻红影入环阶水香随度隙风路逺无由寄徒念春闺空唐宋之问翫郡斋海榴泽国韶气早开帘延霁天野禽宵未啭山蜚昼仍眠目兹海榴发列映岩楹前熠爚御风静葳蕤含景鲜清晨緑堪佩亭午丹欲然昔黍金闺籍尝见玉池莲未若宗族地更逢荣耀全南金虽自贵贺赏讵能迁抚躬万里絶岂染一朝妍徒缘滞遐郡常是惜流年越俗鄙章甫扪心空自怜原李白咏邻女东窗海石榴鲁女东窗下海榴世所稀瑚映緑水未足比光辉清香随风发落日好鸟归愿为东南枝低举拂罗衣无由共攀折引领望金扉栁宗元新植海石榴弱植不盈尺逺意驻蓬瀛月寒空堦曙幽梦防云生粪壤擢珠树莓苔插琼英芳根閟颜色徂嵗为谁荣増宋蘓辙赋园中所有堂后病石榴及时亦开花身病花不齐火渐已差芳心竟未已新蕚缀枯槎谁言石榴病乃久占年华邻家花最盛早发岂容遮残红已零落婀娜子如原陈与义庭前石榴庭前安榴树花稀更可怜青旌拥绛节伴我作神仙迟日耿不暮防隂弥鲜一尊兼百虑心赏觉悠然刘克荘十月榴花炎州气序异十月榴始华是谁初植此石罅抽根斜緑隂蔽朝曦朱艶夺暮霞始犹一二枝俄已千百葩染人不能就画史无以加洛阳擅牡丹久矣埋尘沙蜀州夸海棠邈然隔防巴安知篱壁间亦有尤物耶坐令农圃室化为金张家诗人好摹拟冻蕊并寒槎斯篇傥令见无乃讥吾奢増明吴寛榴花团团复亭亭园子巧相竞都下朝千盆花市此为盛我独解其髙枝遂其性参差花更繁绯緑杂相映安石名已休从谢公姓七言古诗増金元格榴花山茶赤黄桃绛白戎葵米囊不入格庭中忽见安石榴叹息花中有真色生红一撮掌中看模写虽工更觉难诗到黄州隔千里画家辛苦费铅丹明李东阳借榴一首赠方石桃溪老人爱花树家在万花溪上住白头重入紫薇垣官舍今无种花处买花不识城市途园中看花非我徒画图翦防尽成幻空有爱花犹故吾吾家海榴四五株意欲借之如借书自言花借不在好仅取数尺青扶疎墙根老枝不盈掬欲借真惭少装束风披雨浥渐成隂縦遣无花看亦足城西官陌无尘埃唿童把送休迟囬花根嵗暮幸勿返还我诗逋十韵来五言律诗増唐孙逖咏楼前海石榴二首客自新亭郡朝来数物华传君妓楼好初落海榴花露色珠帘映香风粉壁遮更宜林下雨日晚逐行车海上移珍木楼前咏所思遥闻下车日正在落花时旧緑香行葢新红洒歩綦从来寒不易终见久逾滋温庭筠海榴海榴开似火先解报春风叶乱裁牋绿花宜插髻红蜡珠攅作叶缃防翦成丛郑驿多归思相期一笑同七言律诗増唐白居易石榴树可怜颜色好隂凉叶翦红牋花扑霜伞葢低垂金翡翠薫笼乱搭绣衣裳春芽细炷千灯防夏蕊浓焚百和香见説上林无此树只教桃李占年芳杜牧见穆三十中庭海榴花谢矜红掩素似多才不待樱桃不逐梅春到未曽逢宴赏雨余争解免低徊巧穷南国千般艶趂得东风二月开堪恨王孙浪逰去落英狼籍始归来方干海石榴亭际夭妍日日看每朝颜色一般般满枝犹待春风力数朶先欺腊雪寒舞蝶自随歌拍转逰人只怕酒杯干久长年少应难得忍不丛边到夜观原皮日休庭际海石榴花盛发有寄一夜春光绽綘囊碧油枝上昼煌煌风匀只似调红露日暖惟忧化赤霜火齐满枝烧夜月金津含蕊滳朝阳不知桂树知情否无限同游阻陆郎増陆龟和袭美海石榴花发见寄次韵紫府真人饷露囊猗兰灯烛未荧煌丹华乞曙先侵日金防欺寒却照霜谁与佳名从海曲只应芳裔出河阳那堪谢氏庭前见一段清香染郄郎宋欧阳修西园石榴盛开荒防野径共跻攀正见榴花出短垣緑叶晩莺啼防宻红房初日照时繁最怜夏景铺珍簟尤爱晴香入睡轩乘兴便当携酒去不湏旌骑拥车辕原方九功海榴花春花落尽海榴开竒种谁分宝地栽斜日卷帘深色映晚风隔座暗香来披襟更拟频烧烛把臂何妨数举杯最爱芳时看不去繁枝折向月中廻五言排律原唐元稹感石榴二十韵何年安石国万里贡榴花迢逓河源道因依汉使槎酸犯葱岭憔悴渉龙沙初到标珍木多来比乱麻深抛故园里少种贵人家惟我荆州见怜君胡地赊从教当路长兼恣入檐斜緑叶裁烟翠红英动日华新帘裙透影疎牖烛笼纱委作金炉防飘成玉砌瑕乍惊珠缀密终误绣帏奢琥珀烘梳碎燕支嬾颊搽风翻一树火电转五云车绛帐迎宵日芙蓉绽早牙浅深俱隠映前后各分葩宿露低莲脸朝光借绮霞暗虹徒缴绕濯锦莫周遮俗态能嫌旧芳姿尚可嘉非尃爱颜色同恨阻幽遐满眼思乡泪相嗟亦自嗟宋陈师道和黄充实咏榴花春去花随尽红榴暖欲然后时何所恨处独不祈怜叶叶自相偶重重久更鲜流珠沾暑雨改色淡朝烟着子专寒酒移根擅化权愧非无价手刻画竟难传五言絶句御制榴花未结千房实先开五月花红绡帘户下疑似汉时槎丹诚映白日艶色喜清幽嫩緑疎櫺外开时傍翠楼増唐孔绍安侍宴咏石榴可惜庭中树移根逐汉臣只为来时晚花开不及春皇甫冉同张侍御咏兴宁寺经藏院海石榴花嫩叶生初茂残花少更鲜结根龙藏侧故欲竞青莲宋苏轼石榴风流意不尽独自送残芳色作裙腰染名随酒盏狂朱子榴花窈窕安榴花乃是西邻树坠蕚可怜人风吹落幽户元杨维桢咏石榴花密幄千重碧疎巾一桚红花时随早晚不必嫁春风明髙启榴花日炙态常醺香生若自焚夜来端午宴淡却羙人裙李东阳榴花未摘霜前实先看雨后花名应出西海颜岂论东家七言絶句御制盆景榴花髙有数寸开花一朶小树枝头一红嫣然六月杂荷风攅青叶里瑚朶疑是移根金碧丛増唐李嘉祐题韦润州后亭海榴江上年年小雪迟年光独报海榴知寂寂山城风日暖谢公含笑向南枝权徳舆韦使君亭海榴咏淮阳卧理有清风腊月榴花雪红闭阁寂寥常对此江湖心在数枝中原韩愈咏张十一旅舍榴花五月榴花照眼眀枝间时见子初成可怜此地无车马颠倒青苔落綘英栁宗元始见白发题所植海石榴几年封植爱芳丛韶艶朱颜竟不同从此休论上春事看成古木对衰翁増刘言史山寺看海榴花琉璃地上绀宫前泼翠凝红几十年夜久月明人去尽火光霞焰逓相燃黄防奉和文尧对庭前千叶石榴一朶千英绽晓枝防霞堪与别为期移根若在芙蓉苑岂向当年有醒时宋欧阳修榴花絮乱丝繁不自持蜂黄燕紫蝶参差榴花自恨来时晚惆怅春期独后期梅尧臣石榴花春花开尽见深红夏叶始繁明浅緑只知结子熟秋霖不识来时有笻竹原陈师道咏榴五月榴花忽见春白头还喜一畨新可能畧不解春意只有寻枝问叶人陆游初见石榴花吴中四月尚余寒细雨霏霏怯倚防老子真成兴不浅榴花折得一枝看杨万里咏榴待阙南风欲炷香东风折并住西堂石榴已着干红蕾却问春归为底忙蒨罗皱薄翦薫风已自开花蔕亦同不肯染时轻着色却将密緑防深红増元张范榴花猩血谁教染绛囊绿云堆里润生香游蜂错认枝头火忙驾薫风过短墙马祖常赵中丞折枝石榴乘槎使者海西来移得瑚汉苑栽只待緑隂芳树合蘂珠如火一时开明陈宪章宿倪麟所石榴花秋开老蟾半影秋如水曙角一声霜满街白发山人到城府石榴花下借眠来原魏鹏红绵拭镜照宫纱画就双眉八字斜莲歩轻移何处去堦前笑折石榴花张新日向午临疑喷火雨从晨洗欲流脂酡颜賸照双眸醉珠腹还成百子竒王象晋翠防参差瑞色新棱嶒老干拥祥云无邉生意包涵厚满腹珠玑取次陈诗散句原宋宋祁都缘赋色浅遂不趁春繁司马光畏日助殷红过雨涤浓翠増苏轼可怜病石榴花如破红襟应怜百花尽绿叶暗红榴石榴有正色玉树真虚名陆游残榴重结蕊新燕续生雏原李廸日烘丽蕚红萦火雨过柔条绿喷烟刘敞薫风四月浓芳歇红玉烧枝拂露华苏轼安石榴花开最迟綘裙深树出幽扉许景樊瑶堦飞尽石榴花日转晶帘影欲斜増梁简文帝安榴拆晩红江总池红照海榴原唐张説榴开酒红増白居易醉为海榴开原宋杨亿鲜葩猩血染増王安石榴花次第开陆防榴残续续红元方回榴靥竞红妆马祖常园红榴火链原唐李贺石榴花发满溪津増李洞官亭池碧海榴殷韦荘红榴初绽拂檐低宋晁以道映户丹榴故后开原谢薖胭脂新染薄罗裳戴复古短墙半露石榴红词増元刘铉乌夜啼垂杨影里残红甚匆匆只有榴花全不怨东风暮雨急晓霞湿緑玲珑比似茜裙初染一般同原无名氏阮郎归深庭邃馆锁清风榴花芳艶浓阳光染就欲烧空谁能窥化工观物外喻声中灵砂别有功若将一粒比花容金丹色又红南歌子紫陌寻春去红尘拂面来无人不道看花囬惟见石榴新蕊一枝开冰簟堆云髻金樽灔玉醅绿隂青子莫相催留取红巾千照池台増宋王沂孙庆清朝玉局歌残金陵句絶年年负却薫风西邻窈窕独怜入户飞红前度緑隂载酒枝头色比似裙同何湏拟蜡珠作蔕湘彩成丛谁在旧家殿阁自太真仙去扫地春空朱旛防取如今应误花工颠倒綘英满想无车马到山中西风后尚余数还胜春浓原苏轼贺新郎乳燕飞华屋悄无人槐隂转午晩凉新浴手弄生绡白团扇扇手一时似玉渐困倚孤眠清熟帘外谁来推绣户枉教人梦断瑶防曲又却是风敲竹石榴半吐红巾蹙待浮花浪蕋都尽伴君幽独浓艶一枝细看取芳心千重似束又恐被西风惊绿若待得君来至此向花前对酒将花触共粉泪两别录原扦挿三月初取指大嫩枝长尺有半八九枝共为一窠烧下头二寸勿使沈失先掘圆坑深尺七寸广尺竖枝坑畔环布令匀置僵石枯骨于枝间一层土一层骨石筑实之令没枝头寸许以水浇之常令润泽既生之后复以骨石布其根下十月天寒以藁裹之一云叶生时折挿肥土用水频浇自然生根又叶未生时从鹤膝处用脱果法生根截下栽之开花结实与大树无异种子石榴熟时于树上留数枚记定上下南北霜降后摘下用稀布逐个袋之照树上朝向悬通风隂处先于六七月间取土之松而羙者敲细筛去瓦石摊浄地上浇泼浓粪晒干再泼再晒如此五六次仍敲极细筛过收藏缸内勿经雨次年二月初取家用火盆以所制土铺盆内厚三寸许数寸按一浅潭取榴子去肉每潭种三四粒用土葢半寸许洒水令防湿置有风露向阳处每日洒水勿令干长寸许每潭止留一大株日浇肥水长分种极小盆内不宜深放有风露向阳处每日用肥水浇三四徧日午最要浇每一盆做一木葢破两片中剜一窍如树大中髙四面低遇有雨葢盆面免致淋去肥味至七八月满树皆花甚大又明年换畧大盆依前法浇妙不可言或云盆根多则无花三四月间便上盆则根不长只湏浸晒得法冬间霜下收回南檐土干畧将水润至春深气暖可放石上翦去嫩苖勿令髙大盛夏日中晒屋上免近地气致令根长及为蚓蚁所穴每朝用米泔沉没花榦浸约半时取出日晒如觉土干又复浸殆良法也浇灌性喜肥浓粪浇之无忌当午浇花更茂盛蚕沙壅之佳又鸡鸭毛浸水中加皮屑去毛以水浇之毛不肥故也増物类相感志石榴树以麻饼水浇则花多原修制凡使榴皮根叶弗犯鐡器不计干湿皆以水浆浸一夜取出用之水如墨汁花隂干为末和鐡丹服一年白发变黒千叶者治心热吐血研末吹鼻止衂血又傅金疮出血皮及根用酸者东行者止目泪下蚘虫止泻痢下血方舆胜览崖州妇人以安石榴花着釜中经旬即成酒其味香羙増居家宜忌病目者以红绢盛榴花拭目弃之谓代其病御定佩文斋广羣芳谱卷二十八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷二十九花谱荷花一原荷为芙蕖花尔雅云荷芙蕖诗笺云芙蕖之茎曰荷一名水芙蓉古今注云芙蓉一名荷花杜诗注云产于陆者曰木芙蓉产于水者曰草芙蓉一名水芝一名水芸一名泽芝一名水旦一名水华増三余帖一名玉环原花已发为芙蕖未发为菡萏诗正义云菡一作莟萏一作其茎茄其叶蕸其本蔤叶清明后生圆如葢色青翠五六月开花有数色惟红白二色为多花心有黄蕊长寸余大者花至百叶増本草花白者香红者艶千叶者不结实以莲子种者生迟藕芽种者易发湖泽陂池皆有之而名亦异原花生池泽中最秀凡物先华而后实独此华实齐生百节疎通万窍玲珑亭亭物表出淤泥而不染花中之君子也有重防莲一花既开从莲房内又生花不结子并头莲晋泰和间生于圃谓之嘉莲今所在有之最易生能伤别莲宜独种一品莲一本生三蕚四面莲周围共四蕚洒金莲瓣上有黄金邉莲瓣周围一线色防黄衣钵莲花盘千叶蕊分三色产滇池千叶莲华山顶有池产千叶莲花服之羽化今人家亦有之然头重易萎多难开完黄莲王韶之神镜记云九疑山过半路皆行竹松下狭路有清涧涧中有黄色莲芳气竟谷金莲金池方数十里水石泥沙皆如金色其中有四足鱼金莲花洲人研之如泥以之彩绘光辉焕烂无异真金分香莲三堂往事云三堂使宅中有钓仙池一种莲一嵗再结每实子十只花时香兼桃菊梅英分枝荷拾遗记云汉昭帝穿琳池植分枝荷一茎四叶状如骈盖日照则叶低防根若葵之衞足名曰低光荷实如珠可以餙佩花叶虽萎芬芳之气彻十余里食之令人口气常香益人肌理夜舒荷拾遗记云灵帝西园渠中植莲大如盖长一丈其叶夜舒昼卷一茎有四莲丛生名曰夜舒荷亦云月出则舒也故曰望舒荷红莲麻姑坛记云坛东南池有红莲忽变碧今又白矣睡莲北户録云叶如荇而大沈于水面其花布叶数重凡五种色当夏昼开夜入水底次日复出生南海四季莲儋州清水池其中四季荷花不絶腊月尤盛他如佛座莲金镶玉印莲斗大紫莲碧莲锦邉莲诸品尤为絶胜王敬羙曰莲花种最多惟苏州府学前者叶如葢茎长丈许花大而红结房曰百子莲此最宜种大池中旧又见黄白二种黄名佳却防淡黄耳千叶白莲亦未为竒有一种碧台莲大佳花白而瓣上恒滴一翠防房之上复抽绿叶似花非花余尝种之摘取瓶中以为西方供近于南都李鸿胪所复得一种曰锦邉莲蒂绿花白作蕊时绿苞已防界一线红矣开时千叶每叶俱似胭脂染邉真竒种也余将以配碧台莲甃二池对种亦可置大缸中为几前之玩彚考原诗郑风隰有荷华陈风彼泽之陂有蒲与荷彼泽之陂有蒲菡蓞史记龟策传龟千嵗乃游莲叶之上晋书艺术传石勒召佛圗澄试以智术澄即取钵盛水烧香咒之须防钵中生青莲花光色曜日勒由此信之宋书符瑞志文帝元嘉中莲生建康頟檐湖一茎两花増宋书符瑞志元嘉十年七月华林天渊池芙蓉异花同蒂元嘉十七年十月寻阳农祐防湖芙蓉连理梁书武帝本纪天监十年五月乙酉嘉莲一茎三花生乐游苑原陈书孙玚玚出镇郢州乃合十余船为大舫于中立亭池植荷芰每良辰羙景賔僚并集泛长江而置酒亦一时之胜赏焉増魏书释老志明帝曽欲坏宫西佛图外国沙门乃金盘盛水置于殿前以佛舍利投之于水乃有五色光起于是帝叹曰自非灵异安得尔乎遂徙于道东为作周阁百间佛图故处凿为蒙泛池种芙蓉于中原南史晋安王子懋子年七嵗时母阮淑媛尝病危笃请僧行道有献莲花供佛者众僧以铜甖盛水渍其茎欲花不萎子懋流涕礼佛曰若使阿姨因此和胜愿诸佛令花竟斋不萎七日斋毕花更鲜红视甖中稍有根须当世称其孝感増南史徐勉勉戒子崧书云渎中并饶荷防湖里殊富芰莲宋史五行志绍兴二十一年民家灶鼎生金色莲花万州防州放生池生莲皆同蒂异蕚二十三年六月汀州生莲同蒂异蕚者十有二乐志女弟子队舞六曰采莲队衣红罗生色绰子系晕裙戴云鬟髻乘防船执莲花淮南子海闾生屈龙屈龙生容华注海闾浮草之先也屈龙游龙容华芙蓉草花三辅黄图汉昭帝琳池中植分枝荷宫人贵之每游燕出入必皆含嚼或翦以为衣或折以障日以为戏弄洞防记北极坂去崆峒十七万里日月不至其地自明有紫河万里流沫千丈中有寒荷霜下方香茂也枕中书玉京七宝山芝沼中莲花径度十丈鄱阳记弋阳岭上多宻巗宋元嘉中有人见其岩内三铁镬镬各容百斛中生莲花他人往寻不知所在原闗令尹喜内关令尹喜生时其家陆地生莲花光色鲜盛拾遗记汉武时海中有人义角面如玉色羙髭髯腰蔽槲叶乘一叶红莲约长丈余偃卧其中手持一书自东海浮来俄为雾所迷不知所之东方朔曰此太乙星也汉昭帝游栁池有芙蓉紫色大如斗花素叶甘香气袭人其实如珠増拾遗记周穆王三十六年王东廵大骑之谷指春宵宫集诸方士仙术之要有冰荷者出氷壑之中取此花以覆灯不欲使光明逺也原莲社髙贤传谢灵运一见逺公肃然心服乃即寺筑台翻湼槃经凿池植白莲时逺公诸贤同修净土之业因号白莲社元嘉起居注泰始二年八月嘉莲一双骈花并实合跗同茎生豫章鳢湖六年双莲一蒂生东宫元圃池増幽明録晋末黄祖至孝母病笃庭中稽颡俄顷天汉开明有一老翁以两丸药赐母服之众患顿消翁曰汝入三月可泛河而来依期行见门题曰善福门内有水曰湎源池有芙蓉如车轮洛阳伽篮记准财里内有开善寺入其后园见朱荷出池绿萍浮水飞梁跨树层阁出云咸皆啧啧三国典畧齐主还邺髙丽新罗并遣使来朝贡先是徐州产莲花一茎两蔕占云异木连枝逺人入欵斯其应也万嵗歴齐太和二年乌程县阁下生莲花灵异记贞观二十年渝州相恩寺侧泉内忽出红莲花面广三尺旅游往来无不叹讶经月不灭原开元天宝遗事太液池千叶白莲开帝与妃子共赏指妃谓左右曰何如此解语花増平泉草木记水物之羙者荷有苹洲之重台莲芙蓉湖之白莲金陵芙蓉池记金陵城西有白芙蓉素萼盈尺皎如霜雪江南梅雨麦秋后风景甚清漾舟绿潭不觉隆暑与嘉客泛玩终夕忘疲原酉阳杂俎厯城北二里有莲子湖周环二十里湖中多莲花红緑间眀乍疑濯锦又渔船掩映罟罾疎布逺望之者若蛛网浮杯也厯城北有使君林魏正始中郑公悫三伏之际每率賔僚避暑于此取大莲叶置砚格上盛酒二升以簮刺叶令与柄通屈茎上轮囷如象鼻传噏之名为碧筒杯厯下学之言酒味杂莲气香冷胜于水霍光园中凿大池植五色睡莲养鸳鸯三十六对望之烂若披锦増慧山寺记梁大同中有青莲花育于此山因以古华山精舍为慧山寺尚书故实宣平太傅相国卢公应举时寄居夀州安丰县别墅尝出游芍陂见里人负薪者持碧莲花一朶已伤器刅矣云陂中得之卢公后从事浙西因使淮服话于太尉衞公公令捜访芍陂则无有矣又徧寻于江渚间亦终不能得乃知向者一朶葢神异焉原北梦琐言元和中苏昌逺居吴中有女郎素衣红脸相与狎赠以玉环一日见槛前白莲花开花蕊中有物乃玉环也折之乃絶増稽神録婺源尉朱庆源罢任方还家在豫章之丰城庭中地甚爽垲忽生莲一枝其家骇惧多方以禳之莲生不已乃筑堤堰水以沼之遂成大池芡荷甚茂其年庆源授南丰令后三嵗入为大理评事原字説藕藏于水其自处卑无所加焉其所与污洁白自若中有孔焉不偶不生若此可以偶物矣茄无附枝泥不能污水不没挺出而立若此可以加物矣莲既有以自白又防而属焉若此可以连物矣实若舀随昬昕阖辟焉蕸假根以立而不如藕之有所偶假茎以出而不如茄之有所加假华以生而不如莲之有所连之有也若此可谓遐矣夫物者终必吐连物者终于散偶物者或析之加物亦不可谓常故遐在此不在彼也蔤退藏于无用而可用可见者本焉若此可以密矣合此众羙则可以荷物可以为芙可以为蕖故曰荷芙蕖也荷以荷物为义故通于负荷之字缙绅脞説雍熙中张君房寓泊庐山开先寺望黄石崖瀑布水中一大红叶泛而下令僧行急取之乃红莲一叶长三尺余濶一尺三寸尝观庐山记説沛水出双剑峯顶有池濶数百尺其深莫测又有清源池生莲花大如车轮今可信矣君房因分此花叶遗好事者磨汤饮之其莲香经宿不散増能改斋漫録政和癸巳大晟乐成蔡元长以次膺荐诏乘驿赴阙次膺至都防禁中嘉莲生遂属辞以进名并蒂芙蓉上览之称善除大晟府协律郎原避暑録话欧阳文忠公在扬州作平山堂壮丽为淮南第一堂据蜀冈下临江南数百里真润金陵三州隠隐若可见公每暑时輙凌晨携客往游遣人走邵伯取荷花千余朶以画盆分插百许盆与客相间遇酒行即遣妓取一花传客以次摘其叶尽处则饮酒徃徃侵夜载月而归余绍圣初始登第尝以六七月之间馆于此堂者几月寺有一僧年八十余及见公犹能道公时事甚详迩来几四十年念之犹在目今余小池植莲虽不多来嵗花开当与山中一二客修此故事増彦周诗话世间花卉无逾莲花者葢诸花皆借暄风暖日独莲花得意于水月其香清凉虽荷叶无花时亦自香也梁江从简为采荷调云欲持荷作柱荷弱不胜梁欲持荷作镜荷暗本无光此语嘲何敬容而波及莲荷矣继古丛编韩昌黎古意诗太华峰头玉井莲开花十丈藕如船始意退之自为豪伟之辞后见真人闗令尹喜传老子曰天涯之洲真人游时各坐莲花之上花辄径十丈有返香生莲逆水闻三千里又北齐修文御览有花生香一门专载此事诸家集注韩诗皆遗而不收特表出之花经莲三品七命演繁露洛阳无白莲花白乐天自吴中帯种归乃始有之有白莲池泛舟诗曰白藕新花照水开红小舫信风廻谁教一片江南兴逐我殷勤万里来又种白莲诗曰吴中白藕洛中栽莫恋江南花嬾开万里防归尔知否红蕉朱槿不将来五色线河南志寳林禅院有云锦二溪溪生双荷花色香异于常者吴兴园林记莲花庄在月河之西四面咸水荷花盛开时锦云百顷亦城中之所无也干淳起居注太上同上至飞来峰看放水帘时荷花盛开太上指池心云此种五花同干近伯圭自湖州进来前此未见也济南行记水西亭之下湖曰大眀其源出于舜泉其大占府城三之一秋荷方盛红緑如绣令人然有吴儿舟渚之想绣江发源长白山下周围三四十里府叅佐辈觞予绣江亭漾舟荷花中十余里剧谈豪饮抵暮乃罢原谈撰宋召宣用臣卓有干才元丰间掖庭水殿落成嘉致既偹偶失种莲宋即购于都城得器缶所植者百余本连缶沉水底再夕视之则莲已开盈沼矣其干办可谓精敏増真腊风土记草花甚多且香而艶水中之花更有多品其中正月亦有荷花原辍耕録至正庚子秋七月九日饮松江泗濵夏氏清樾堂上酒半折正开荷花置小金巵于其中命歌姬捧以行酒客就姬取花左手执枝右手分开花瓣以口就饮其风致过碧筒逺甚余因名为觧语杯増辍耕録亰师城外万栁堂亦一宴游处也野云廉公一日于中置酒招防斋卢公松雪赵公同饮时歌儿刘氏名觧语花者左手执荷花右手执杯歌小圣乐云绿叶隂浓徧池亭水阁偏趁凉多海榴初绽朶朶蹙红罗乳燕雏莺弄语对髙栁鸣蝉相和骤雨过似琼珠乱撒打遍新荷人生百年有几念良辰羙景休放虚过富贵前定何用苦张罗命友邀賔宴赏饮芳醑浅酌低歌且酩酊从教二轮来徃如梭既而行酒赵公喜即席赋诗曰万栁堂前数亩池平铺云锦盖涟漪主人自有沧洲趣游女仍歌白雪词手把荷花来劝酒歩随芳草去寻诗谁知咫尺亰城外便有无穷万里思此诗集中无小圣乐乃小石调曲元遗山先生所制而名姬多歌之俗以为骤雨打新荷者是也江郎山记江郎山在江山县南五十里山有池产碧莲金陵诸园记杞园傍一池有金邉白莲花甚竒瓶史莲花以山矾玉簮为婢客越志西湖藕花云锦灿烂香气十里明月编莲花渡青叶田田花髙于叶如红妆羙人立翠盘中舞林水録肥水东侧有一湖三春九夏红荷覆水唐城西北隅有湖俗谓之唐池莲荷被水胜游多萃其上三余赘笔曽端伯以荷花为浮友张敏叔以莲为静客原花史宋元嘉六年贾道子行荆上见芙蓉方发取还家闻花有声寻得舍利白如真珠防照梁栋宋太平兴国时内出玉津园瑞莲一盆示辅臣花与叶悉似合欢而生宋孝宗于池中种红白荷花万柄以瓦盆别种分列水底时易新者以为羙观国初金箔张尝于腊月索干石莲子乱撒池中顷刻花开满池香艶可爱剪纸为舫置水中踏而登焉鼓棹放歌徃来花丛俄失所在自百里芳至平阳峙一百里皆荷花王羲之自南门登舟赏荷花即此地也华山志韩愈登华山莲华峰归谓僧曰峯顶有池菡蓞盛开可爱其中又有破鐡舟焉苏州府志府城西华山老子枕中记云此地可度难山半有池曰天池产千叶莲昔人尝服之羽化正綂戊午吴县学池中莲一茎三花眀年县学施公槃状元及第成化辛夘苏州府学池中莲一茎二花眀年吴公寛状元及第増湖州府志芙蓉池在府城东白苹洲上其中多千叶莲花原处州府志仙都山在缙云县东二十三里一名缙云山一名丹峯山道书谓都洞天上有鼎湖产异莲贑州府志兴国县放生池上莲花弥望夹堤皆垂栁羣山环列有浮图突兀在云烟紫翠间记称江山之胜颇似西湖盘古山在会昌县东南一百二十里四面皆石壁有池广一亩产瑞莲増贑州府志瑞莲池在雩都县治西池产异莲其叶曰双卷剑嵴其花曰双头义髻三蕚二十四叶其实曰覆钟金铤移之他处輙类常种俗传雩山倒影所致原黄州府志冯茂山在黄梅县东北三十里即五祖大满禅师道塲山顶有池生白莲花又名莲峯云南志滇池在云南府城南周广五百余里产千叶莲集藻表増唐崔融为百官贺千叶瑞莲表伏奉恩旨垂示臣等千叶瑞莲观其绿里红葩缃茎素蕚露揺珠霞坼金须百星交映羽盖张而一色万目齐明车轮合而千状谓鸾翔之欲舞若羣鹓之并飞峯形耸而半天石势蹲而临海冲气积其下恵风流其上服之可以登仙采之可以驻夀虽复释梵天王之国千影离娄善住天子之地双辉灿烂校之今日未可同年臣等谨按华严经云莲花世界是庐舍郍佛成道之国一莲花有百亿国无量清净经云无量清净佛七宝池中生莲花上夫莲花者出尘离染清净无瑕有以见如来之心有以察如来之法道之行也曽不徒然伏惟天册宝金轮圣神皇帝现此妙身当兹巨瑞符契防合影响不差非常之贶旷古未闻殊特之珍厯代一见手舞足蹈倍百常情无任庆跃之至权徳舆中书门下贺神龙寺渠中瑞莲表今日中书某至奉宣进止示臣等神龙寺殿前渠中瑞莲花图其花一茎两房者伏惟陛下仁圣感通被生植宥万方之暇必顺天心于九重之中别开佛刹絪缊降祉菡蓞敷荣瑞兹灼灼之花迥出田田之叶吉祥殿外芳馥殊常功徳池中光华交映扶疎发越并秀相鲜功嘉应超冠图牒彼芝称三秀麦有两岐虽验休祥岂阶妙法观双芙之挺茂荷一雨之均霑隂隲生成发辉严浄臣等沗居枢近倍万欢心无任欣忭悦怿之至张仲素贺西内嘉莲表臣伏见令月九日中书门下宣示百官西内池中嘉莲图其莲一本两花者臣闻明圣有作天人合应既彰化本必降祥符即事而推昭昭可见伏惟陛下储精要道忧济羣方致理大同犹惧不至所以恢圣教资福生灵造感通嘉瑞屡降况兹菡蓞儒释同称经文但喻乎淤泥诗人特歌于彼泽岂比夫跃铜池焕灵沼传芳丹禁濯影清流特耸孤茎以表清浄之源一致对敷双蕚是明内外之教齐兴天虽不言假物明意臣仰披图牒逖览古先岂无祯祥莫此昭着望云就日徒深抃跃之诚舞徳歌功何报恩私之重无任忭贺庆跃之至栁宗元为王京兆贺嘉莲表今日某时中使某奉宣圣防出西内神龙寺前水渠内合欢莲花图一轴示百僚者祥图焕开异彩交映賛天地之合徳表神人以同欢臣某诚欢诚庆稽首顿首伏惟皇帝陛下道协重华庆传种徳调隂阳之粹羙孕造化之精英吉庆每见于天心发祥必自于禁掖是使双华擢秀莲蒂垂芳香激大王之风影耀天泉之水焕开宫沼旁映给园灵贶应期天龙防圣宝厯羣超于小刼神功允洽于大千臣某获覩升平滥居荣宠闻瑞应而称庆仰缋事而増欢无任抃蹈喜跃之至説原宋周子爱莲説水陆草木之花可爱者甚蕃晋陶渊朙爱菊自李唐以来世人甚爱牡丹予独爱莲出淤泥而不染濯涟漪而不妖中通外直不蔓不枝香逺益清亭亭浄植可逺观而不可防玩焉予谓菊花之隠逸者也牡丹花之富贵者也莲花之君子者也噫菊之爱陶后鲜有闻莲之爱同予者何人牡丹之爱宜乎众矣传原明叶受君子传君子讳莲或又谓讳菡蓞字芙蓉相传为神仙家流世居太华山玉井中始祖有讳碧藕者夀千嵗成周时因西王母进见穆天子陪宴瑶池上子孙散处其根世袭其名亦曰藕咸洁白聪明意气清虚自以仙流弗与生民伍隠遁不见于世茍可蔽身虽汚泥重渊没齿不怨时人为之谣曰平生水云姿七星罗心胸岂无丝毫益上裨天子聪而不自荐逹胡为乎泥中藕闻亦不介意世有好而访之者輙强与归竟不辞谢第求澡雪以徃任其指使或疗渴治病养老慈幼娱賔客供祭祀靡不顺承虽刳股脔体不惮藕生茄茄端楷离立屹然有出尘之志茄生荷荷为人圆浑能纫缉为衣与楚畹兰氏齐名见称于三闾大夫又尝为桮桊屈体轮囷如象鼻状授客吸酒号碧筒杯东坡见其遗制酌酒试之叹曰碧盌既作象鼻弯白酒犹荷心苦艺絶当时后人无能效之者传十叶至君子君子质羸气盈心芳貌溢内视欿然不足外观佩服鲜整光晔可爱尽得羽化之术飘然有髙世之志因辟谷于人间世无所好惟日引清涟以自娱濯古有东昬侯宠贵嫔爱君子姿色令与潘妃进履君子愀然侯范金肖像代焉唐明皇凿太液池与杨贵妃游宴其中近臣将相或不得时至君子侍从其间不少刻舍左右防禄山之乱遂引去释有金仙氏雅知君子斋洁留叅侍世尊君子恶其异已不果留释剡木勒像遣之自是流落江湖甘同草芥不希荐逹畨禺程九龄遇诸巷望见惊喜亟拜曰吾先夫子从周先生游周先生友爱君子君子吾先夫子师友也敢不拜时薰风徐来君子欣然起舞笑媚相迎恨相见之晚九龄固请以归下榻伫壶汲清涟以奉顾诸子姓曰君子吾方外友也可善事之日钩帘去屏蔽洒扫左右惟恐失君子欢君子不时见每盛夏东日方兴振衣起立吟风洒露逍遥欣跃已而徘徊顾望移午敛体握固噤不露半唇数日缷服委其心而蜕去至时复来来去皆在壶中人莫能窥其迹九龄益竒之谓曰昔费长房遇壶公能答鬼使社今吾其为长房乎因自号小壶公神仙家自希夷之后不传世无能知者君子知之亦欲传世顾非其人虽传不觧尝以其畧示九龄不尽觧因俟其去而视其遗玉蛹累累私啖之琼液满咽两脸骎骎君子之色君子归九龄有异人过而相曰何物老媪生此宁馨儿神清骨润徃来人世夀未可量也昔见其浴汉昭帝栁池中芳气袭人又见其在华山顶上人得其丹服之輙羽化今已数百年顾在此九龄闻之愈敬信服之不少怠颂増宋颜延之碧芙蓉颂泽芝芳艶擅竒水属练气红荷比符缥玉擢丽沧池飞映云屋实纪仙方名书灵躅賛増晋郭璞芙蓉賛芙蓉丽草一曰泽芝泛叶云布映波赮熙伯阳是食飨比灵期赋御制西苑芙蕖赋惟泽芝志于尔雅菡蓞咏于风诗繄金塘之丽草允栁沼之朱仪夫其的烁轻莎翩跹清濑玉节蟠根翠羽襞葢缕黄作须跗紫成蔕防太液之涟漪荡昆明之雾霭尔乃幽房晨折芳葩夜舒前迎丹殿后匝瑶除髙披直道斜嬝周庐萋萋川碧淼淼天虚光留锦骛隂唼文鱼叶漾珠而错落影翻月而轩渠若夫黛罨如烟华浓似绮藻采横洲霱云被沚或雪沁琼英螺含碧蘤桃倩红菊分金蕊竞秀扬辉烂兮出水如仰如俯似低复昂亭亭交倚田田并将宛若瑶林之四映矫如朱鹭之载翔至于萍合桥防蒲牵波縠溪静禽喧台髙树复梅雨滳而浮馨麦飚扇而散馥氤氲于讲席之书郁烈乎侍臣之服间命沙棠之楫驾芙蓉之舟似搴华峰之种无待汾水之讴宴羣工于在镐聊悦豫以凝庥盖其濯素挺生拔泥不滓外直中通花荣实防洁比髙人清同君子是以庐山则渊明届焉濂溪则惇颐乐只余愿贤士之释荷裳乃睠幽姿而不自已増汉闵鸿芙蓉赋乃有芙蓉灵草载育中川竦修干以凌波建绿叶之规圆灼若夜光之在岫赤若太阳之映朝云乃有阳文修嫮倾城之色扬桂枻而来游玩英华于水侧纳嘉賔兮倾筐珥红葩以为餙感夭桃而歌诗申闗雎以自敕嗟留夷与兰芷聴鶗鴂而不鸣嘉芙蓉之殊伟托皇居以发英魏曺植芙蓉赋览百卉之英茂无斯华之独灵结修根于重壤泛清流而擢茎其始荣也皦若夜光寻扶桑其扬晖也晃若九阳出旸谷芙蓉蹇产菡萏星属丝条垂珠丹荣吐绿焜焜韡韡烂若龙烛观者终朝情犹未足于是狡童媛女相与同游擢素手于罗袖接红葩于中流晋孙楚莲花赋有自然之丽草育灵沼之清濑结根系于重壤森蔓延以腾迈尔乃红花电发晖光晔晔仰曜朝霞俯照緑水潜缃房之奥密兮含珍藕之甘腴攅聚星列纤离相扶防若黎披幽夜粲若邓林飞鹓雏潘岳莲花赋伟泽之普衍嘉植物之并敷游莫羙于春台华莫盛于芙蕖于是恵风动冲气和眄清池翫莲花舒绿叶挺纤柯结绿房列红葩仰含清液俯濯素波修柯婀娜柔茎苒弱流风徐转廻波防激其望之也晔若皦日烛昆山其即之也晃若盈尺映蓝田芙蓉赋防兰池之丰沼育沃野之上腴课众荣而比观焕卓荦而独殊狎猎云布窋咤星罗光拟烛龙色夺朝霞丹煇挥红飞须垂的纷披赩赫散焕熠爚流芬赋采风靡云旋布濩磊落蔓衍夭闲发清阳而増媚润白玉而加鲜夏侯湛芙蓉赋临清池以游览观芙蓉之丽华潜灵藕于泉擢修茎乎清波焕然防沼灼尔星罗若乃廻萦外散菡萏内离的出艶发叶恢花披绿房翠蔕紫饰红敷黄螺圆出垂蕤散舒缨以金牙以素珠固陂池之丽观尊终世之特殊尔乃采淳葩摘圆质析碧皮食素实味甘滋而清羙同嘉异乎橙橘参嘉果以作珍长充御乎口实宋傅亮芙蓉赋考庶卉之珍丽实总羙于芙蕖潜幽泉以育藕披翠莲而挺敷泛轻荷以冒沼列红葩而曜除徼旭露以滋采靡朝风而肆芳表丽观于中沚播郁烈于兰堂在龙见而萌秀于火中而结房岂呈芬于芷蕙将越味于沙棠咏三闾之被服羙兰佩而荷裳伊匠之有瞻悦嘉卉于中渠既辉映于丹墀亦纳芳于绮防原鲍照芙蓉赋感衣裳于楚赋咏忧思于陈诗访羣英之艶絶标髙名于泽芝会春陂乎夕张搴芙蓉而水嬉抽我衿之桂兰子吻之瑜辞选羣芳之徽号羙斯花之郁烈抱兹性之清芬禀若华之惊絶单蓲阳之妙手测淲池之光洁烁彤辉之朙媚粲雕霞之繁悦顾椒丘而非偶岂圆桃而能埓彪炳以蒨藻翠茎而红葩青房兮规接紫的兮圆罗树妖婬之弱干散菡萏之轻荷上星光而倒景下龙鳞而隠波戏锦鳞而夕映曜绣羽以晨过结游童之湘吹起榜妾之江歌备日月之温丽非盛明而谓何若乃当融风之暄荡承暑雨之平渥被瑶塘之周流绕金渠之屈曲排积雾而扬芳镜洞泉而含绿叶折水以为珠条集露而成玉润蓬山之琼膏辉葱河之银烛冠五华于仙草超四照于灵木杂众姿于开卷阅羣貌于昬明无长袖之容止信一笑之空城森紫叶以上擢纷缃蕊而不倾根虽割而琯彻柯既解而丝萦感盛衰之可懐质始终而常清故其为芳也绸缪其为媚也奔发对妆则色殊比兰则香越泛明彩于宵波飞澄华于晓月陋荆姬之朱颜笑夏女之光发恨狎世而贻贱徒爱存而赏没虽凌羣以擅竒终从嵗而零歇増梁简文帝采莲赋望江南兮清且空对荷华兮丹复红卧莲叶而覆水乱髙房而出丛楚王暇日之欢丽人妖艶之质且弃垂钓之鱼未论芳防之实惟欲回渡轻船共采新莲傍斜山而屡转乘横流而不前于是素腕举红袖长回巧笑堕鸣珰荷稠刺宻亟牵衣而绾裳人喧水溅惜亏朱而壊妆物色虽晚徘徊未返畏风多而榜危惊舟移而花逺謌曰尝闻蕖可爱采撷欲为裙叶滑不留綎心忙无暇薫千春谁与乐惟有妾随君元帝采莲赋紫茎兮文波红莲兮芰荷绿房兮翠盖紫实兮黄螺于时妖童媛女荡舟心许鹢首徐廻兼传羽杯棹将移而藻挂船欲动而萍开尔其纎腰束素迁延顾歩夏始春余叶嫩花初恐沾裳而浅笑畏倾船而敛裾故以水溅兰桡芦侵罗菊泽未反梧台逈见荇湿霑衫菱长绕钏泛柏舟而容与歌采莲于江渚歌曰碧玉小家女来嫁汝南王莲花乱脸色荷叶杂衣香因持荐君子愿袭芙蓉裳昭明太子芙蓉赋色兼列彩体繁众号初荣夏芬晩花秋曜兴泽陂之徽章结江南之流调江淹莲花赋检水陆之具品阅山海之异名珍尔秀之不定乃天地之精英殖东国之流咏出西极而擅名方翠羽而结叶比碧玉而为茎蕊金光而赩色藕氷折而玉清载红莲以吐秀披绛叶以舒英故香氛感俗淑气参灵踯躅人世茵蒀只防青桂羞烈沉水惭馨于是生乎泽陂出乎江隂见彩霞之夕照觌雕云之昼临既翕赩于洲涨亦映暧于川浔夺夜月及荧光掩朝日与赩火出金沙而延曜被渌波而覃拖冠百草而絶羣出异类之众伙故仙圣传图英隠留记一为道珍二为世瑞发青莲于王宫验竒花于陆地若其江淡泽芬则照电烁日池光沼绿则明璧洞室曜长洲而琼文映青崖而火质或凴大渊之清峭或殖疏圃之蒙宻故河北櫂歌之姝江南采菱之女春水厉兮楫潺湲秋风驶兮舟容与着缥芰兮出波擥湘莲兮映渚迎佳人兮北燕送上客兮南楚知荷华之将晏惜玉手之空伫廼为謡曰秋雁度兮芳草残琴柱急兮江上寒愿一见兮道我意千里逺兮长路难若其花实各名根叶异辞既号芙蕖亦曰泽芝丽咏楚赋艶歌陈诗非独瑞草爰兼上药味灵丹砂气验青艧乃可剑弃海岫龙举云防画台殿兮霞蔚图缣缟兮炳烁永含灵于洲渚长不絶兮川壑原唐王勃采莲赋非登髙可以赋者惟采莲而已矣况洞庭兮紫波复潇湘兮绿水或暑雨兮朝霁乍凉飚兮暮起黛叶青跗烟周五湖红葩绛蘤电烁千里尤见重于幽客信作謡于君子尔其珍族广茂淑类博传藻河渭之空曲被沮漳之沦涟烛澄湾而烂烂亘修涨之田田岂直水区泽国江漘海壖是以吴娃越艶郑婉秦妍感灵翘于上节悦瑞色于中年锦防映浦罗衣塞川飞木兰之画楫驾芙蓉之绮船问子何去幽潭采莲已矣哉诚不知其所以然赏由物召兴以情迁故其游泳一致悲欣万绪至若金室丽妃璇宫佚女伤台之寂寞厌鸾扃之闲处侍饮南津陪欢北渚见矶岸之纡直觌旌旄之低举上苑神池芳林御陂楼隂架沚殿彩乗漪张拜洛之容衞备横汾之羽仪箫鼓发兮龙文动鳞羽喧兮鹢首移咸靓妆而丽服各分骛而并驰苹萦浆碍荇触船危视云霞之沃荡望林泉之蔽亏洪川泱泱兮菡萏积绿水湛湛兮芙蕖披惜嵗时兮易晚伤君王兮未知折绀房与湘菂揽红葩及碧枝廻绡裙兮窃独叹歩罗袜兮私自竒莫不惊香悼色畏别伤离复有濯宫年少期门公子翠发蛾眉頳唇皓齿傅粉兰堂之上偷香椒屋之里亦复衔恩激誓佩宠缄愁承好赐之珍席奉嬉游之彩斿绣楝曛兮翠羽帐瑶塘曙兮青翰舟搴条拾蕊沿波泝流池心寛而藻薄浦口窄而萍稠和桡姬之衞吹接榜女之齐讴去复去兮水色夕采复采兮荷叶秋愿承欢而卒嵗长接席而寡仇于是蓟北无事关西始乐雾尽江垠气恬海寞消怪气于沅澧照荣光于河洛殊方异类舞咏相错王公卿士歌吹并作则有侯家琐第戚里芳园穿池坝岸之曲蓄水河阳之源隄防谷口岛屿轘辕嘉木毕植灵草具繁沉桂北之丹藕濯荆南之紫根郁凄凄而雾合灿晔晔而霞翻洎乎气彻都鄙景华川陆麦雨防凉梅飚浅燠命妖侣于石城啸娱朋于金谷乃使绿珠捧棹青琴理舳樽芳醪借珍餗泛玉潭之弥漫绕金渠之隈隩石近水而苔浓岸连山而树复排芰末而争逺托芦间而竞逐赴汨凌波飞袿振罗风低绿干水溅黄螺上客喧兮乐未已羙人醉兮颜将酡畏莲色之如脸愿衣香兮胜荷徘徊郢调凄惨燕歌念穷欢于水涘誓毕赏于川阿结汉女邀湘娥北溪蕊尚密南汀花更多恨光景兮不驻指芳馨兮谓何若乃南楚义妻东吴信妇结防整佩承筐奉帚忽君子兮有行复良人兮逺征南讨九真百粤北戍鸡田雁城念去魂骇相视骨惊临春渚兮一送见秋潭兮四平与子之别烟波望絶念子之寒江山路难水淡淡兮莲叶紫风飒飒兮荷花丹翦瑶带而犹欷折琼英而不欢既而缘隈逗浦还栧归防睠芳草兮已残忆离居兮方苦延素颈于极涨攘皓腕于神浒惜佳期兮末由徒増思兮何补又若倡姬荡媵命侣招羣淇上洛表湘臯汝坟望洲草兮翡翠色动浦水兮骊龙文愿觧佩以邀子思搴裳而从君悲时暮愁日曛鸣镮钏兮响窈窕艶珠翠兮光缤纷怜曙埜之绛气爱晴天之碧云棹廵汀而栁拂船向渚而菱分掇翠茎以翳景袭朱蕚以为裙梃楫凌乱风流雨散鸣榔络绎雾罢烟释状飞虬之蜿蜿若惊鸿之奕奕艇怯奔潮篙憎浅石丝着手而偏绕刺牵衣而屡襞乃有贵子王孙乘间纵观何平叔之符彩潘安仁之藻翰税龙马于金堤命凫舟于石岸锦缆翻洒银樯照烂日侧光沉风惊浪深纡北渚之新赠恣东溪之密寻鸳鸯绣彩之文履瑇瑁琼华之宝琴扣舷击榜吴歈越吟溱与洧兮叶覆水淮与济兮花冒浔值朙月之夕出逢丹霞之夜临茱茰歌兮轸妾思芍药曲兮伤人心伊采莲之贱事信忘情之葢寡虽迹兆于水乡遂风行于天下感极哀乐声参郑雅是以缅察谷底穷览地维北尽丰镐涝潏南究巴沲越沂莫不期应节沿涛泛湄薄言采之兴言服之发文扃之丽什动幽幌之情诗使人结眷令人相思宜其色震百草香夺九芝栖碧羽之神雀负青之宝龟紫秩流记丹经秘词岂徒加绣柱之光彩晔文井之华滋已矣哉向使时无其族代乏厥类独秀上清之境不生中国之地学鸾而时来与鹣鹣而间至必能使众瑞彩没羣贶色沮汤武斋戒伊臯延伫岂俾夫秦童赵仆倡姬艶女狎而玩之撷而采之乎时有东鄙幽人西园旧客常陪帝子之舆经侍天人之籍咏绿竹于风晓赋彤管于日夕暑徃寒来忽矣悠哉蓬飘梗逝天涯海际似还卬之寥廓同适越之淫滞萧索穷途飘飖一隅昔闻七泽今过五湖聼菱歌兮几曲视莲房兮几株非邺地之宴语异睢苑之欢娱况复殊方别域重瀛复嶂虞翻则故乡寥落许靖则生涯惆怅感芳草之及时惧修名之或丧誓刬迹颍上栖影渭阳枕箕岫之孤石泛磻溪之小塘餐素实兮吸绛芳荷为衣兮芰为裳永洁已于丘壑长寄心于君王且为歌曰芳华兮修名竒秀兮异植红光兮碧色禀天地之淑丽承雨露之霑饰莲有藕兮藕有枝才有用兮用有时何当娜婀华实移为君含香藻池宋之问秋莲赋并序天授元年勑学士杨炯与之问分日于洛城西入阁每鸡鸣后至羽林仗阍人奏名请龟契伫命拱立于御桥之西玉池清冷红蕖菡萏谬履扃闼自春徂秋见其生视其长覩其盛惜其衰得终天年而无夭折者良以隔碍仙禁人莫由见向若生于潇湘洞庭溱洧淇澳即有吴姬越客郑女衞童芳心未成采撷都尽今委以白露顺以凉风荣落有期秋分毕矣斐然愿歌其事乆之乃为秋莲赋焉若夫西城秘掖北禁仙流见白露之先降悲红蕖之已秋昔之菡萏齐秀芬敷竞发君门閟兮九重兵衞俨兮千列绿叶青枝缘沟覆池映连旗兮揺艶挥长剑兮陆离疏兮裂谷交流兮相沃四绕兮丹禁三匝兮承明晓而望之若霓裳宛转朝玉京夕而察之若霞标灼烁散赤城既如秦女艶日兮鸣又似洛妃拾翠兮鸿惊足使瑶草罢色芳树无情复道兮诘曲离宫兮相属飞阁兮周庐金铺兮璧除君之驾兮旖旎莲之叶兮扶疎万乘顾兮驻防骑六宫喜兮停罗裾仰仙游而徳泽纵幽览而神虚岂与夫溪涧兮沼沚自生兮自死海泝兮江沱万里兮烟波泛汉女游湘娥佩鸣玉戏清波中流欲渡兮木兰楫幽泉一曲兮采莲歌江南兮岘北汀洲兮不极既有芳兮莎城长无艶兮水国岂知移植天泉香飘列仙娇紫台之月露含玉宇之风烟杂葩兮照烛众彩兮相宣鸟翡翠兮丹青翰树瑚兮林碧鲜夫其生也春风昼荡烁日相煎夭桃尽兮秾李灭出大堤兮艶欲燃夫其谢也秋灰度管金气腾天宫槐疎兮井桐变摇寒波兮风飒然归根息艶兮八九月乘化无穷兮千万年越人望兮已长久郑女采兮无由缘何深蔕之能固何秾香之独全别有待制扬雄悲秋宋玉夏之来兮翫早红秋之暮兮悲余绿礼盛燕台人非楚材云雾图兮兰为阁金银酒兮莲作杯落英兮徘徊风转兮哀哀入黄扉兮洒锦石萦白苹兮覆绿苔寒暑忙忙兮代谢故叶新花兮往来何秋日之可表托芙蓉以为媒増白居易荷珠赋迸水所集轻荷正敷引修茎而出叶凝玉液以成珠浄緑田田神龟之巢处斯在虚眀皎皎灵鹊之衔来岂殊既罗列其青葢又昭章于白榆乱的烁分规青莹仰虚无以上出掩晶荧而外映洒之不着湛兮逾浄时寄寓于倾欹每因依于平正可止则止必荷之中央在圆而圆得水之本性飃飚既息而常凝鱼鸟频冲而不定尔乃一气暗后初阳照前宿雨霁而犹在晓露裛而正鲜熠熠有光映空水而焕若累累无数遍池塘而炯然宛转而鱼目廻视冲融而蚌胎未坚因霑濡而大小随防合以亏全轻彩荡漾芳浓厌浥眀玑而夜月争光丹粟而晨霞散入其息也与波俱停其动也与风皆急若转于掌乃是江妃之珠如凝于盘遂成泉客之泣冰壶捧玉而殊伦水镜沈精而莫及则知气有相假物有相资惟雨露之留处当芙蓉之茂时虽赋象而无准必成形而在兹喻于人则寄之生也拟于道则冲而用之自契珠之妙何求赤水之遗宋欧阳修荷花赋歩兰塘以清暑兮飒苹风以中人撷杜若之春荣兮搴芙蓉于水濵嘉丹葩之耀质出绿水而含新防曲池之清泚漾波纹之渊沦披红衣而耀彩寄清流而托根挺无华之浅艶靡竞丽乎先春抱生意以自得兮及薫时之嘉辰若夫夏畹兰衰梦池草密惨羣芳之已销独斯莲之迥出可以嗅清香而折酲可以玩芳华而自逸况其晩浦烟霞水亭风日投文竿而饵垂泳萍茎而波溢丝萦藕以全折杯卷荷以半侧坠紫菂以欹烟敛红芳而向夕可怜影兮相顾列金葩而返植清风遏以似起碧露合而乍失或两两以相扶渐亭亭而独出发胭脂于北土生异香于西域匪江妃之小腰即广陵之清骨尔乃曲沼防阳横塘细雨逐桥上之归鞍笑堤邉之游女堕虹梁而窥影倚风台而欲舞覆翠被以薫香然犀灯而照浦双心并根千株泣露湛月白而风清杳池平而树古送艇子于西州闻棹讴于北渚迎桃根而待檝逢宓妃而未渡廹而视之靓若星妃临水而脉脉盈盈逺而望之杳如峡女行云而朝朝暮暮其妖丽也其闲雅也香荃桡兮木兰舟澹容与兮怅夷犹东西随叶隠上下逐波浮已见双鱼能比目应笑鸳鸯会白头昔闻妃子贵东隣池上金花不染尘空留此日田田叶不见当时歩歩人明申时行瑞莲赋并序惟圣皇御歴十有四年道化滂流和气翔洽于时崇慈宁之新构备尊飬之上仪大孝潜孚灵贶昭答乃有嘉莲献异重台发祥万乗临观六宫燕喜信熙时之上瑞馨徳之贞符爰付丹青用垂琬琰命臣等赋之臣谨拜手稽首而作赋曰若夫璇宫壮丽紫殿巍峩接蓬莱之仙苑环太液之防波渟泽醖酿醇和欣嘉生之咸鬯纷灵瑞其何多宛彼芙蕖嫣然沼沚载以文罂陈之金戺覆碧叶兮田田漾清涟兮泚泚被茝纫兰抽黄曵紫既冉冉以流馨复重重而结绮尔其艶外生艶华中吐华剖碧房兮敷绛蕚幻珠实兮成丹葩粲英英其疉起芬郁郁其交加乃若旭日方升卿云有烂初抱赤兮若倾忽飞丹兮若炼如盘如葢临金掌以曈昽非雾非烟照虹梁而璀璨又若桂轮乍满蕙露初零凝清辉兮湛湛潄芳润兮盈盈绀宇层楼接银潢而潋灔云鬟髙髻开宝镜以晶荧又若凉雨才收薫风徐送濯云锦兮澄鲜舞霓裳兮飞动凌波绰约宛洛浦之惊鸿羽翩跹恍秦台之仪至于星敷电发雾变霞蒸触景而生态随物而赋形縦他卉之秾丽未若兹花之灵观其托体慈闱敷荣秘殿映藻井以生妍傍绮疏而呈倩炜煌三秀之庭揺曳五明之扇载色载笑如承长乐之欢来防来观每荷重瞳之眷诧神物之有知信人寰之仅见岂比夫骈花并寔连理分枝望舒生于汉圃合欢产于唐池太华峯头徒咏如船之异麻姑坛上虚传变碧之竒斯盖重申之佑命特显象于昌期猗欤我皇徳如虞圣时业业以忧勤日防而只敬承颜顺志极尊飬之隆解愠阜财布寛仁之令故珍贶骈而竒祥疉应防绳继继用彰累叶之休赫赫眀眀式表重华之盛尚増修于徳庶永承乎天庆原申时行后瑞莲赋有韡者华婉如清扬菡萏为簮芙蓉为裳出五沃之上腴兮苞九疑之竒芳繄中通而外直兮洵防实而辉光徳可比于君子兮又奚逊夫国香羌托种于灵沼兮载移根于长乐挺翠盖之团兮冒朱华之灼灼枝承防以婀娜兮何扬翘之磊落揉珠菂以成葩兮焕重英之出蕚森濯颍于芝房兮俨敷荣于菌阁朝晞发于扶桑兮若葵赤之常倾夕弄影于望舒兮象桂轮之载盈峩星冠于绛阙兮散霞标于赤城羽矫其翩翻兮蜃楼起而峥嵘恣意态之横出兮纷可炳于丹青彼新宫之嶻嶪兮固神灵之所宅薫风扇其淳和兮甘雨滋其芗泽卿云助其烂漫兮膏露増其的皪夫惟孕粹而钟祥兮肆焜煌而舄奕乃其含芬桂掖流晔椒涂承恩辉于黼幄兮分绣采于翟防映画堂之甲帐兮迎紫之金舆灿荣光于华渚兮郁佳气于蓬壶宫伯忻忻而告瑞慈颜穆穆其欢愉何司花之特巧殆坤元之出符天子乃考祥图披灵契徴素莲于王母遡石蕖于炎帝或一房而百子或一花而千嵗兆多夀而多男允卜年而卜世于是羣臣効三唿之祝荐万嵗之觞陈瓞椒聊之什咏竹苞松茂之章曰文子与文孙兮俾炽而昌曰圣母及圣皇兮俾夀而康如重台之积累共干坤而乆长臣拜手而作颂庸昭示于无疆颂曰瞻彼璇宫临紫极兮仙籞神池滙灵泽兮煜煜竒葩产禁掖兮绿叶朱华苞翠菂兮重英疉蕚何赩赫兮地符山川帝申锡兮百世本支兆蕃硕兮慈龄圣算齐箕翼兮小臣献颂扬休徳兮福禄万年子孙千亿兮文散句増楚屈原离骚制芰荷以为衣兮雧芙蓉以为裳九歌搴芙蓉兮木末筑室兮水中葺之兮荷葢芷葺兮荷屋荷衣兮蕙儵而来兮忽而逝宋玉九辩被荷裯之晏晏兮然潢洋而不可招魂坐堂伏槛临曲池些芙蓉始发杂芰荷些汉王襃九懐抽蒲兮为坐援芙蓉兮为葢刘向九叹芙蓉葢而蔆华车兮紫贝阙而玉堂御定佩文斋广羣芳谱卷二十九钦定四库全书御定佩文斋广羣芳谱卷三十花谱荷花二集藻四言古诗増晋傅芙蕖煌煌芙蕖从风芬葩照以皎日灌以清波隂结其实阳发其花金房緑叶素株翠柯五言古诗増汉乐府相和曲江南可采莲莲叶何田田鱼戏莲叶东鱼戏莲叶西鱼戏莲叶南鱼戏莲叶北晋张华咏荷荷生緑泉中碧叶齐如规廻荡流雾珠映水逐条垂照灼此金塘曜君王池不愁世甞絶但畏盛明移陆云芙蕖緑房含青实金条悬白璆俯仰随风倾炜照清流梁简文帝采莲曲晚日照空矶采莲承晚晖风起湖难度莲多摘未稀棹动芙蓉落船移白鹭飞荷丝傍绕腕菱角逺牵衣同庾肩吾咏莲舟买荷度采莲前岸隈舟子屡徘徊荷披衣可识风踈香不来欲知船度处当看荷叶开咏芙蓉圎花一蔕卷交叶半心开影前光照曜香里蝶徘徊欣随玉露不逐秋风催元帝赋得涉江采芙蓉江风当夜清桂檝逐流萦初疑京兆劒复似汉冠名荷香风逺莲影向根生叶卷珠难熘花舒红易倾日暮凫舟满归来度锦城昭眀太子咏同心莲江南采莲防照灼本足观况等连枝树俱耀紫茎端同逾并根草双异独鸣鸾以兹代萱草必使愁人欢沈约咏芙蓉微风揺紫叶轻露拂朱房中池所以緑待我泛红光咏新荷应诏勿言草卉贱幸宅天池中微根才出浪短榦未揺风宁知寸心里蓄紫复含红吴均采莲锦杂花钿罗衣垂緑川问子今何去出采江南莲辽西三千里欲寄无因縁愿君早旋反及此荷花鲜刘孝威采莲曲金桨木兰船戏采江南莲莲香隔浦渡荷叶满江鲜房垂易入手柄曲自临盘露花时湿钏风茎乍拂钿刘缓咏江南可采莲春初北岸涸夏月南湖通卷荷舒欲倚芙蓉生即红檝小宜廻径船轻好入丛钗光逐影乱衣香随逆风江南少许地年年情不穷朱超咏同心芙蓉青山丽朝景峰朗夜光未及清池上红蕖并出房日分双蔕影风合两花香鱼惊畏莲折上碍荷长云雨留轻润草木应嘉祥徒歌涉江曲谁见缉为裳江洪咏荷泽陂有微草能花复能实碧叶喜翻风红英宜照日移居玉池上托根庻非失如何霜露交应与飞蓬匹陈祖孙登咏城堑中荷白水防金扉青荷承日晖叶似环城盖香乱上桥衣岸髙知水落影合见菱稀犹疑涉江防空望采莲归赋得涉江采芙蓉浮照满川涨芙蓉承落光人来间花影衣度得荷香桂舟轻不定菱歌引更长采采嗟离别无暇缉为裳周庾信赋得荷秋衣行欲制风葢渐应欹若有千年蔡须巢但见随隋辛徳源芙蓉花洛神挺凝素文君拂艶红防质徒相比鲜彩两难同光临照波日香随出岸风涉江良自逺托意在无穷原杜公瞻咏同心芙蓉灼灼荷花瑞亭亭出水中一茎孤引緑双影共分红色夺歌人脸香乱舞衣风名莲自可念况复两心同増宏执恭秋池一株莲秋至皆空落凌波独吐红托根方得所未肯即从风殷英童采莲曲荡舟无数伴解防自相催汗粉无庸拭风裙随意开棹移浮荇乱船进倚荷来藕丝牵作缕莲叶捧成杯唐太宗采芙蓉结伴戏方塘携手上雕航船移分细浪风散动浮香逰莺无定曲惊凫有乱行莲稀钏声断水广棹歌长栖乌还密树泛流归建章郑愔采莲曲锦防沙棠舰罗石榴裙緑潭采荷芰清江日稍曛鱼鸟争唼喋花叶相芬氲不觉芳洲暮棹歌防防闻原王昌龄越女越女作桂舟还将桂为楫湖上水渺漫清江不可涉摘取芙蓉花莫摘芙蓉叶将归问夫壻颜色何如妾李白折荷有赠涉江翫秋水爱此红蕖鲜攀荷弄其珠荡漾不成圎佳期防云里欲赠隔逺天相思无由见怅望凉风前古风碧荷生幽泉朝日艶且鲜秋花冐緑水宻叶罗青烟秀色空絶世馨香竟谁传坐看飞霜满凋此红芳年结根未得所愿托华池邉感兴芙蓉娇緑波桃李夸白日偶防春风荣生此艶阳质岂无佳人色但恐花不实宛转龙火飞零落互相失谁知凌寒松千载长守一増李白子夜吴歌镜湖三百里菡蓞发荷花五月西施采人看隘若耶囘舟不待月归去越王家戎昱采莲曲虽聴采莲曲讵识采莲心漾檝爱花逺囘船愁浪深烟生极浦色日落半江隂同侣怜波静看妆堕玉簮杨衡采莲凝鲜雾渚夕扬艶緑波风鱼逰乍散露重稍欹红椘客伤暮节吴娃泣败丛促令芳本固宁望雪霜中李徳裕重台芙蓉芙蓉含露时秀色波中溢玉女拢朱裳重重映皓质晨霞辉丹景片片眀秋月兰泽多众芳妍姿不相匹白居易东林寺白莲东林北塘水湛湛见底清中生白芙蓉菡蓞三百茎白日发光彩清飇散芳馨泄香银嚢破泻露玉盘倾我慙尘垢眼见此琼瑶英乃知红莲花虚得清净名夏蕚敷未歇秋房结才成夜深众僧寝独起绕池行欲收一颗子寄向长安城但恐出山去人间种不生京兆府新栽莲汚沟贮浊水水上叶田田我来一长叹知是东溪莲下有清泥汚馨香无复全上有红尘扑颜色不得鲜物性犹如此人事亦宜然托根非其所不如遭弃捐昔在溪中日花叶媚清涟今年不得地顦顇府门前姚合莲塘方塘菡蓞髙繁艶相照耀幽人夜眠起忽疑野中烧晓寻不知休白石岸亦峭宋范仲淹渚莲武陵谁家子波面双双渡空积心中丝未成机上素似共织女期秋宵苦霜露梅尧臣起居退闻宣三舘诸公观瑞莲来朝十二旒将出未央殿微闻嘉莲开独许侍臣见嘉莲其如何层楼拥霞片玉辇下天泉日昃不知倦恩鱼应亦喜跳沬珠欲溅谁怜与众归博士臣疏贱苏轼与王郎昆仲及儿子迈绕城观荷昨夜雨鸣渠晓来风袭月萧然欲秋意溪水清可啜环城三十里防防皆佳絶浦莲浩如海时见舟一叶此间真避世青蒻低白髪相逢欲相问已逐惊鸥没苏辙盆池白莲白莲生淤泥清浊不相干道人无室家心迹两萧然我住西湖濵蒲莲若云屯幽居常闭户时聴逰人言色香世所共眼鼻我亦存邻父闵我独遗我数寸根潩水不入园庭有三尺盆儿童汲甘井日晏泥水温及秋尚百日花叶随风翻举目得秀色引息收清芬此心湛不起六尘空过门谁家白莲花不受风霜残千叶白莲莲花生淤泥浄色比天女临池见千叶谪堕问何故空眀世无匹银瓶送佛所清泉养芳洁为我三日住蔫然落寳牀应返梵天去秦观荷花方塘收雨脚落日半遥岑芙蕖净姢姢防服抚翠衾无言意自逺欲渡秋水深缅懐平生人对此讵可寻弄芳惜晼晚酒至谁与斟天涯有归云聊寄相思心心开获清赏芙蕖一何绮美人艶新妆敛照秋水端如荡子妻顾自良家子黄金选燕赵揺落对江沚薄暮风雨来独立泪如洗望君君讵知倾宫定谁似范成大万州西山湖亭秋荷丛荟忽眀眼山腰灔湖光列岫绕云锦深林防风香西山即太华玉井余新芳隔江招岑仙共擘双莲房杨万里玉井亭观荷蕖仙初出波照日穉犹怯密排碧罗盖低防红玉頬馆之水精宫环以琉璃堞珠眀浮盘戏酒漾流杯青笔尖欲试緑牋皱还折老大扵钱辛勤上团叶忽闻人履声入水一何防金萧贡古采莲曲洋洋长江水渺渺涨平湖田田青茄荷艶艶红芙蕖酣酣斜日外冉冉凉风余蒨蒨谁家子袅袅二八初两两并轻舟笑笑相招唿悠悠波上鸳泼泼蒲中鱼采采不盈手依依欲何如元龚璛饮府庠荷花池上又自韩园至邓觉非家饮观莲清樽如有期初凉意俱适肯来寂寞濵菡蓞亦浮植陶然转乗兴径度一圃碧遥指城南家临水更展席酒狂易为仙风便香堪食空宇无能尘物我皆醉色谁言鬓已秋始得痛饮力愿将花上露为洗坐中客程鉅夫至洪王肯堂治书见示芙蓉诗次韵春风歇桃李秋雨深莓苔萧然公馆间得此竒种栽九天清露零一道红云开勾牵緑衣队酣宴瑶池杯秾妆月鉴悬丽服霜刀裁瑞莲涌平地妙色分五台蹔陪飞仙防偏幽人懐终疑阆苑去嘉防何时谐此日眼双眀临风首低徊长当歌离骚招得花神来李孝光采莲曲采莲复采莲莲生隔江水不愁无舟楫但愁波浪起夏日荷亭即事辟暑何所适南亭俯中渚鸥鹭了不惊况复凉入髓水华露未晞香气纷旖旎美人美无度婵姢照江水玉雪姿何能畏袢暑南风从天来入我懐袖里髙气行青云且置吾白羽迩来不饮酒煮药咽香蕊羣贤政自佳有作动盈纸但恐清兴防遭此催诗雨胡天防观莲清池莹人心俯见荷叶背南塘非不佳无此青钱葢沈沈古镜净濯濯眀妆对凉风似留人幽赏心独防天公亦解事一雨不破块小唿巫阳云浣此倾国态髙盘捧跳珠错落无小大恍疑逢二妃迎笑争解佩低昂巧簸弄明月聚还碎冯夷不相容转盻何所在人生总虚幻伫立増叹嘅聊将一饷间了我看花债濓翁不我待谁复同此爱长啸归去来余芳满襟倪瓉池莲咏廻翔波间风的歴叶上露清池结素彩华月映微步云隂花房敛雨歇芳气度欲去拾明珰踟蹰惜迟莫薛元曦次韵欧阳检阅濠池观荷行行濠池上亭亭见长荷琼葩耀初日碧芰卷轻波深浦晓色乱微雨晚香多方舟时自移髙轩或来过岂无河朔饮那复发商歌商歌一慷慨此物奈君何原明申时行晨起观荷花水榭临文漪晨曦出旸谷宛彼芙蕖花嫣然媚初旭焕若丹霞敷如锦云簇秾艶复芬馡可以娱心目须防日渐中敛华閟清馥匪乏倾阳姿将无避炎燠舒卷固有时昕晡逓相续努力爱朝晖寸隂如尺玉七言古诗原唐王勃采莲曲采莲归緑水芙蓉衣秋风起浪凫鴈飞桂棹兰桡下长浦罗裙玉腕轻揺橹叶屿花潭极望平江讴越吹相思苦相思苦佳期不可驻塞外征夫犹未还江南采莲今已暮采莲花渠今那必尽娼家官道城南把桑叶何如江上采莲花莲花复莲花花叶何稠叠翠叶本羞睂花红强似頬佳人不在兹怅望别离时牵花怜共蔕折藕爱连丝故情无防所新物徒华滋不惜西津交佩解还羞北海鴈书迟采莲歌有节采莲夜未歇正逢浩荡江上风又值徘徊江上月徘徊莲浦夜相逢吴姬越女何丰茸共问寒江千里外征客关山路几重李白采莲曲若耶溪傍采莲女笑摘荷花共人语日照新妆水底明风飘香袂空中举岸上谁家逰冶郎三三五五映垂杨紫骝嘶入落花去见此踟蹰空断膓増韩愈奉酬卢给事云夫四兄曲江荷花行见寄并呈上钱七兄阁老张十八助教曲江千顷秋波净平铺红云盖眀镜大眀宫中给事归走马来看立不正遗我明珠九十六寒光映骨睡骊目我今官闲得婆娑问言何防芙蓉多撑舟昆明度云锦脚敲两舷呌吴歌太白山髙三百里负雪嵬嵬挿花里玉山前却不复来曲江汀滢水平杯我时相思不觉一囘首天门九扇相当开上界真人足官府岂如散仙鞭笞鸾鳯终日相追陪李商隐赠荷花世间花叶不相伦花入金盆叶作尘惟有緑荷红菡蓞卷舒开合任天真此花此叶长相映翠减红衰愁杀人原温庭筠张静婉采莲曲兰膏坠髪红玉春燕钗拖颈抛盘云城西杨栁向娇晚门前沟水波粼粼麒麟公子朝天客珂马珰珰度春陌掌中无力舞衣轻剪断鲛绡破春碧抱月飘烟一尺腰麝脐龙髓怜娇娆秋罗拂水碎光动露重花多香不销鸂鶒交交塘水满緑萍金粟莲茎短一夜西风送雨来粉痕零落愁红浅船头折藕丝暗牵藕根莲子相留连郎心似月月易缺十五十六清光圎増温庭筠莲浦謡鸣桡轧轧溪溶溶废緑平烟吴苑东水清莲媚两相向镜里见愁愁更红白马金鞭大堤上西江日夕多风浪荷心有露似骊珠不是真圎亦揺荡鲍溶采莲曲二首弄舟朅来南塘水莲叶映身摘莲子暑衣鲜净鸳鸯喜作浪舞花惊不起殷勤防惜纎纎指水菱初熟多新刺采莲朅来水无风莲潭如镜松如龙夏衫短袖交斜红艶歌笑鬬新芙蓉戏鱼住聴莲花东宋梅尧臣南轩盆植重台莲移种池彤云赤雾生緑房朝霞变蕊朱粉光白玉入泥不满盎羽盖裛露明月珰浊水一石乱鼃黾凿池五丈如斗方萍根科斗得自在荷芰眀年出水央徐积芰荷歌孔雀花翡翠钿青皇抛尽买花钱渌鱼飞胆大如拳琉璃瓦坠紫微天湘妃曲谱谁可传彩毫不动斜卷牋我家食客常三千杯盘一样青瑶圎麻姑下来寻水仙不见波澜只见烟昨夜秋风吹洞房起来先着碧霞裳半含笑面齐鬭妆家家院落绀为墙不道采花人在傍贪看飞来白纻郎亦有美人贞且良独在碧绡帏下藏秦观采莲若耶溪邉天气秋采莲女儿溪岸头笑隔荷花共人语烟波渺渺荡轻舟数声水调红桥晚棹转舟囘笑人逺膓断谁家防冶郎尽日踟蹰临栁岸林景熙荷珠霞衣葱佩来水晶之宫緑玉盘谁与冯夷作剧贝阙驱入神瓢翻又疑罢织鲛人泣碧洼融作水银汁圎或为璧方为珪寒光滉漾不可拾古来欹器戒覆倾真宰之柄常恶盈季伦买笑轻百斛金谷转首迷荆榛纷纷鱼目争贵惜道眼独悬诸幻息须防海霁山日髙緑云万柄净如拭元萨都刺芙蓉曲秋江渺芙蓉芳秋江女儿将断膓绛袍春浅防云暖翠袖日暮迎风凉鲤鱼吹浪江波白霜落洞庭飞木叶荡舟何防采莲人爱惜芙蓉好颜色许桢瑞莲歌太行山下溪名洹洹溪主人今得贤石渠分熘入方沼种出万柄红白莲就中一茄发挺特艶妆双出云髻鬈有如二女降沩汭翠裙红袖相牵连岐分骇目未信宿里巷传耳何喧阗波神有为献嘉瑞要竝太史书丰年主人谦徳不敢有福善自是天行权亭亭植立万花表可人适在亭之前日酣欲语转娇婉风动似舞尤轻便一时圗写溢纨素十日车马空市廛昔闻蓂荚曽表异乃因土堦与采椽景星鳯鸟岂常有考信前史真宜传醴湖芜塞不复见而今乃濯圭塘泉祯祥奕叶定不断藕丝万缕相纒绵幽人到此自怡恱膏盲泉石尤难痊要须纪録入郡乗千年増重吾山川于石西湖荷花我昔扁舟泛湖去囘望荷花浩无数谁家画舫倚红妆笑声迥入花深防笙歌凄咽水云寒花色似嫌脂粉污夜深人静月明中方识荷花有真趣水天倒浸碧琉璃净质芳姿澹相顾亭亭翠盖拥羣仙轻风微颤凌波步酒晕潮红浅渥唇肤如凝脂腰束素一捻香骨薄裁冰半破芳心娇泣露湖光花气满衣襟月落波寒浸香雾恍然人在蘂珠宫便欲移家临水住囘首落日低黄尘十年不到湖山路花开花落几秋风湖上青山自如故张昱莲塘曲青苹风起栁塘水波声夜聒鸳鸯睡一芳心不自持露荷又作璚珠碎藕丝织锦香满机裁成衣裳将遗谁只愁贱妾梦魂短不恨荡子归来迟花间鶗鴂依芳草等闲緑遍邯郸道还应忆念荡舟人满架芙蓉镜中老吾丘衍古采莲湿风吹花生冷香冯夷为舞冰丝裳霏霏粉金飘晚塘浮兰舟鼓桂楫歌采莲为君发迟迟归来弄明月明王彛徐两山寄莲花秋风吹皱银塘水小雨芙蓉不胜洗谁拣新船折得来不怕緑芒伤玉指烟丝有恨自悠扬相惹相牵短复长双头竝作幽修语一夜露痕黄粉香我有银瓶秋水满君心不似莲心短緑房结子为君收种向明年应未晚原任思庵荷花翠盖佳人临水立寂寞雨中相对泣温泉洗出玉肌寒檀粉不施香汗湿一阵风来碧浪翻珍珠零落难收拾五言律诗御制初秋幸西苑观荷命小船采莲命驾临西苑初秋向晚天芰荷池沼满鸥鹭夕阳边频使移轻舫时来献采莲离宫防槛外风动碧翩翩増唐李峤咏荷新熘满澄陂圎荷影若规风来香气逺日落葢隂移鱼戏排缃叶浮见緑池魏朝难接采楚服但同披李商隠荷花都无色可并不柰此香何瑶席乗凉设金覉落晚过廻衾灯照绮渡袜水沾罗预想前秋别离居梦櫂歌温庭筠芙蓉刺茎澹荡緑花片参差红吴歌秋水冷湘庙夜云空浓艳香露里美人清镜中南楼未归客一夕练塘东李羣玉新荷田田八九叶散防緑池初嫩碧才平水圎隂已蔽鱼浮萍遮不合弱荇绕犹踈半在春波底芳心卷未舒晚莲露冷芳意尽稀疎空碧荷残香随暮雨枯蕊堕寒波楚客罢竒服吴姬停櫂歌涉江无可寄幽恨竟如何韩偓荷花钿扇相欹緑香嚢独立红浸滛因重露狂暴是秋风逸调无人唱秋塘每夜空何由见周昉移入画屏中王贞白宫池产瑞莲雨露及万物嘉祥有瑞莲香飘鸡树近荣占鳯池先圣日临双丽恩波照并妍愿同指佞草生向帝尧前原宋丰稷荷花桃杏二三月此花泥滓中人心正畏暑水面独揺风净刹如金涌嘉賔照幕红谁歌采菱曲舟在晚霞东増朱子奉酬圭父白莲之作忽传防府句并送逺公莲翠葢临风迥冰花浥露鲜舞衣清缟袂倒景烂珠躔想像芙蓉阙防防絶世縁岳珂荷花盛开以病旬余不至亭上偶成病襟慵策杖天镜恰开奁青盖迷前浦红妆间曲櫩藻窥知鹭下萍破识鱼潜防看吴公阵官蛙奏晓严林景熙荷钱盈盈新疉碧难借栁条穿铸景菰蒲外买邻鸥鹭邉炎官初掌柄水国不书年渐长薰风价折筩供酒船元刘永之咏荷叶圎缄初出水规盖已迎风色迷青鸟度防密戏鱼通裁衣偏觉爽酌酒乍如空向晓珠揺荡时泻玉盘中眀髙启荷叶楚服新裁得吴筩旧制成圎应间荇菜密欲翳莲茎声中乱雨至阴下一鱼行桂棹还思折江南日暮情新荷如盖复如钿初生雨后天叶低浮水上茎弱袅风前乍覆逰鱼戏难藏宿鹭眠佳人休便折留防采莲船杨基荷叶圎的破蓬包孤茎上藕梢雨撑栖鹭屋风卷防巢溪友裁巾帻墟人作饭包小娃曽已折新月里湖防陈宪章盆池栽莲至秋始花栽种已后时花发秋将迟虽无女伴采亦有山蜂知叶稀因地力香逺是天资安得三闾手临轩赋楚词秋露开炎萼非时不遣夸盆中玉井水溪上舂陵家酒醒凉风发诗成缺月斜愿为若耶叟种水作生涯原张祥鸢莲花日气沉山紫荷花照水眀香含风细细影浸月盈盈妃子华清浴神君洛浦行向人娇欲语解语恐倾城申时行莲花碧沼渟寒玉红蕖映緑波妆凝朝日丽香逐晚风多防戏金鳞出惊飞翠羽过纳凉依水榭还续采莲歌増薛蕙陈真人馆中赏荷花作别馆瀛洲防新花菡蓞杳红衣迷日色翠盖写波光雨过金塘湿风生石槛凉客来脩竹下囘首见潇湘原冯琦秋莲坐对芙蓉沼行歌棠棣吟相依香漠漠独立影沉沉人自怜芳艶谁当识苦心秋风渐萧索结子已如今七言律诗御制千叶莲池夜闻雨滴之声田田荷盖雨声齐楼蕊缤纷向晚迷树叶不愁防翠幄秧针岂忆灌青畦密林有意通宵响茂草无知徧地萋偶尔喜吟今嵗好漫将诗句入新题千叶莲禁苑初秋玉殿凉緑荷经瀬逓清商千英水面重重艳几度风前柄柄香宫女移船揺绀叶近臣载笔咏红芳定心坐对西山静不管秾纎映夕阳原唐李绅重台莲緑荷舒卷凉风晓红萼开萦紫菂重双女汉臯争笑脸二妃湘浦竝愁容自含秋露贞姿洁不晓春妖艶态秾终恐玉京仙子识却持归种碧池中増白居易题白莲素房含露玉冠鲜绀叶揺风钿扇圎本是吴州供进藕今为伊水寄生莲移根到此三千里结子经今六七年不独池中花故旧兼乗旧日采花船何阙下芙蓉一人理国致升平万物呈祥助圣眀天上河阙下过江南花向殿前生庆云垂防开难落湛露为珠满不倾更对乐悬张簨簴歌工欲奏采莲声原姚合咏南池嘉莲芙蓉池里叶田田一本双花照碧泉浓淡共妍香各散东西分艳蔕相连自知政术无他异纵是祯祥亦偶然四野人闻知尽喜争来入郭看嘉莲増温庭筠和太常杜少卿东都脩行里有嘉莲春秋罢注直铜龙旧宅嘉莲照水红两防巢清露里一时鱼跃翠茎东同心表瑞荀池上半面分妆乐镜中应为临川多丽句故持重艶向西风吴融髙侍御话及皮博士池中白莲因成一章寄博士兼呈侍御白玉花开緑锦池风流御史报人知看来应是云中堕偷去须从月下移已被乱蝉催晼晚更惊凉雨动防褷习家秋色堪圗画只欠山公倒接防雍陶永乐殷尧藩明府县池嘉莲咏青苹白石匝莲塘水里莲开瑞光露湿红芳双朶重风揺緑蔕一枝长同心栀子徒夸艶合穗嘉禾岂解香不独丰祥先有应更宜花县对潘郎李建勲重台莲斜倚秋风絶比伦千英和露染难匀自为祥瑞生南国谁把丹青寄北人眀月几宵同緑水牡丹无路出红尘怜伊不算多时立赢得馨香暗上身刘兼莲塘霁望新秋菡蓞发红英向晚风飘满郡馨万叠水纹罗乍展一双鸂鶒绣初成采莲女散吴歌关拾翠人归楚雨晴逺岸牧童吹短笛蓼花深防信牛行宋杨亿赋荷花翠幄飘香映绮襦钿盘清晓露成珠休啼为近鲛人室欲笑谁投玉女壶云气乍廻巫峡梦水嬉犹记曲池圗金花却荐何人步枉遣凌波袜缕濡钱惟演赋荷花欲网瑚碧浪深横塘斜日秋隂汉宫此地留金饼洛浦何人遗锦衾舞学西城囘雅态歌传南国有余音韩慿恨魄如长在青骨香销亦见寻韩琦七夕防关亭观莲逃暑娱賔次水西满塘莲艶馥轩墀荷防似学伞飞去房曲如将盏倒垂肯把风流欺俭幕且慿歌调拟吴姬从来拙宦老难巧任过灵光醉不知荣归堂观莲戏成风卷莲香不断头田田荷影动清流红苞密障鱼鹰坐緑盖低容水马逰时折嫩梢供玉箸更裁圎叶代金瓯何如满舰倾醇酎醉向花前打拍浮王安石钟山西庵白莲亭山亭新破一方苔白帝留花满四隈野艳轻眀非傅粉秋光清浅不慿材乡穷自作幽人伴嵗晚谁为静女媒可笑逺公池上客却因松菊赋归来周必大次韵白莲汀沟浊水叶田田又见新栽京府莲玉井漫传青壁水雪肤如在射山前泛红入幕王家俗种白开池陆子贤不用若耶溪畔女兰桡夜采月姢姢次韵红白莲间生闲花不遣倚门墙独挹芙蕖冉冉香艳质施朱窥宋玉冰姿傅粉试何郎青茎翠盖原相映缟袂霞裾各自芳闻道金銮行豹直炬莲先已兆嘉祥范成大州宅堂前荷花凌波仙子静中芳也酣红学醉妆有意十分开晓露无情一饷敛斜阳泥根玉雪元无染风叶青葱亦自香想得石湖花正好接天云锦画船凉杨万里西府直舎盆池种莲飞空天镜堕莓苔玉井移莲旋旋栽坐看一花随手长挨开半叶出头来稍添菱荇相萦便有鱼数徃囘剰欲绕池三两匝数声排马苦相催西府寒泉汲十寻深浇浅洒碧森森髙花已照红妆镜小莟新抽紫玉簮钿破尚余新雨恨繖疎才作半池隂西湖痩得如盆大更伴诗人恐不禁岳珂新荷出水贴水初翻紫玉团忽惊矗立傍防干瑶池七日来青鸟玉镜孤奁舞翠鸾晓露走盘珠颗莹晚风飏盖雪衣寒从今十丈开花面太华峰头更一看金赵沨盆池荷花一寒碧甃波光雨后妖红独自芳不许纎尘污秀质政须清吹发幽香洛神初试凌波袜妃子来从礜石汤休笑埋盆等儿戏要令引梦水云乡元刘因秋莲瘦影亭亭不自容淡香杳杳欲谁通不堪翠减红销际更在江清月冷中拟欲青房全晚节岂知白露已秋风盛衰老眼依然在莫放扁舟酒易空蒲道源觉和尚庵赏白莲冰雪肌肤出淤泥伶俜寒影照涟漪晓风浮冷梦初醒夜月婵姢清更宜未要露浓垂别泪先看水滑洗凝脂陶诗近体惊儿女大笑庐山逺法师原萨都刺三益堂芙蓉斑帘十二卷轻碧秋水芙蓉隔画栏防扇揺风霞透影锦袍弄月酒生寒湘魂翠袖留江浦仙掌红云湿露盘只恐淮南霜信早綘纱笼烛夜深看増宋无观沈氏盆开双头莲花一枝倾国又倾城笑竝香腮百媚生湘浦二妃窥寳镜星宫双女下银金波影俪婵姢巧玉露心分沆瀣清曽向鸳鸯屏上看野花空得合欢名谢宗可藕花风舞落红衣起未休水云乡里正飕飕五更清逼银塘露六月凉生玉井秋飐浪低翻霞影乱凌波轻弄锦香浮莫教吹醒鸳鸯梦好送真人一叶舟王士熙白莲昆吾纎刃刻芳菲玉女新抛织锦机无质易随清露滴有情应化素云飞青腰霜下蟾房冷皓首天邉鸟使稀最忆齐州旧逰防日斜双桨折花归胡天防双头莲一枝瑶柄倚风清两面红妆鬬日眀张孔断魂埋玉井尹邢妖魄寄金茎双鸾俯镜东西照百子分房向背荣若使此花还解语好将兰臭与谁平陈基白芙蓉帝子西逰太液池一杯秋露为君持空令越女羞容貌不与唐昌共本支娅姹最怜无语防风流全在半开时自移长信宫中去学得班娘淡画眉张雨碧筒饮采緑谁持作羽觞使君亭上晚尊凉玉茎沁露心微苦翠盖擎云手亦香饮水藏莲叶小吸川鲸恨藕丝长倾壶误展淋郎袖笑絶耶溪窈窕娘明邵亨贞濵见荷花每爱西湖六月凉水花风动画船香碧筒行酒从容醉红锦逰帷次第张月殿承恩沾沆瀣星槎流影下陂塘江南秋冷红衣落独立西风旧恨长李东阳内阁五月莲花盛开和太子太保刘公韵二首十分芳气袭人清未羡兰蕤更菊英尽去秾华还古淡絶无言笑有风情根含瀛海波涛润色借天家雨露荣见说中通能外直此心端合与花盟天与灵姿絶代清看渠直作水中英云端别有栽培地江上空多采掇情总是丹青终属幻未经题品若为荣他年自许归来乐不结陶翁社里盟内阁五月莲花盛开奉和少傅徐公韵二首漫道西湖百亩寛新花尚怯暁波寒内园自合先芳意道眼从来是别观金掌溢时清露委水仙多防緑云攅人间不解真颜色却爱红妆舞翠盘两池风物许平分新赏从来是旧闻空翠欲沾衣上雨朶红犹识殿东云吟余防笔诗难就宴出芳筩酒易醺红杏碧桃今在否试将消息问东君原徐阶次韵张龙湖吏部院中观莲曲径方池别馆东荷开殊胜昔年红虚瞻玉井青防上似覩金莲紫禁中佳实豫知深雨露苦心原自耐霜风亭亭独立烟波冷肯羡春华在汉宫沈周并蔕莲花耶溪新緑露娇痴两面红妆倚一枝水月精魂同结愿风花情性合相思赵家阿妹春眠起杨氏诸姨晚浴时今日六郎顦顇尽为渠还赋断膓诗文徴眀秋莲九月江南花事休芙蓉宛转在中洲美人笑隔盈盈水落日还生渺愁露洗玉盘金殿冷风吹罗锦城秋相看未用伤迟暮别有池塘一种幽陆树声芙蕖芙蕖香霭水云多览胜新从学士过红艳晴薰霞作锦冰绡寒伴玉为河如翻堕珥依仙渚若浣眀妆出素波欲采芳华劳逺赠秋风其柰独看何秘省仙居别苑东池开新长芰荷红幽芳三湘外疎影亭亭一水中香湿琼衣迷晓雾尘销罗袜起秋风玉堂归后青藜照竞拟金莲出上宫黄佐莲花水殿盈盈万玉妃凌波长是步炎晖迢遥玉井峰头见缥缈瑶池月下归洛浦露繁珠作佩楚台风急翠成帏若教解语应愁絶闻道金笼鎻雪衣张祥鸢莲花梅雨丝丝草阁凉匡牀坐漫防香四檐緑树繁隂合一卷黄庭白昼长细和禽言成乐府寛裁荷叶制衣裳笑看溪水明于玉新水朝添一尺长孙慎行芙蓉一天霞采正流虹出水芙蕖欲吐红縦是连宵困寒雨终然危干独凌风干坤尚鬰胚胎里身世都忘水玉中慎尔芳馨良自爱晴光早晚总天功王衡大内莲花西山青落影娥池仗外芙蓉入照时薄雨未消初日晕晓风欲语向人枝六宫香粉流红腻三殿浮凉湛緑漪的的夜舒人不见集灵台畔露华知张虚庵湖上赏莲湖上峰稠乱晚晴每逢佳防问山名偶因寺好频停舫贪为波澄不记觥斜抱连环千嶂合平分双镜六桥横更堪嵗晏芙蓉冷水国西风日夜清姚子云芙蓉东山未许谢公闲别墅偏开荷叶湾郭外沙堤新旧筑马前云树有无间歌闻花底遥分韵影识池邉近解颜濯魄冰壶谁得似擎杯坐聴水潺潺増吴孔嘉咏并头红莲碧池双艳吐清风澹荡平分出露丛姿比汉臯聨佩锦苞疑合浦两珠红同心映日香胎浄并髻凌波色蕴空好待月眀栖翡翠花房偕宿影蒙蒙程嘉燧张卿子汤穉含泛舟看荷花主客琅玕烂漫同快哉谁为乞天公低昻霞绮船头浪狼籍玻璃盌面风蠲暑可忘吹大小析酲聊复辨雌雄飞花度水来何防折尽西陂劝酒筒五言排律増唐姚合和李补阙曲江看莲花露荷迎曙发灼灼复田田乍见神应骇频来眼尚颠光凝珠有蔕防起火无烟粉腻黄丝蘂心重碧玉钱日浮秋转丽雨洒晓弥鲜醉艳酣千朶愁红思一川緑茎扶萼正翠菂满房圎淡晕还殊众繁英得自然髙名犹不厌上客去争先景逸倾芳酒懐浓习防牋海霞寕有态蜀锦不成妍客至应消病僧来欲破禅晚多临水立夜只傍堤眠金似眀沙渚镫疑宿浦船风惊丛乍密鱼戏影微偏秾彩烧晴雾殷姿撷碧泉画工投粉笔宫女弃花钿鸟恋惊难起蜂偷困不前绕行香烂漫折赠意纒绵谁记江南曲风流合管弦陈至芙蓉出水菡蓞迎秋吐妖娆映水濵劒芒开寳匣峰影写蒲津下照参差荇髙辞苒弱苹自当巢翠甲非止戏赪鳞莫以时先后而言色故新芳香正堪翫谁报涉江人贾謩芙蓉出水的皪舒芳艳红姿映緑苹揺风开细浪出沼媚清晨翻影初迎日流香暗袭人独披千叶浅不竞百花春鱼戏参差动防次苐新渉江如可采从此免迷津宋刘筠荷花水国开良宴霞天湛晚晖凌波宓妃至荡桨莫愁归妆浅休啼脸香清愿袭衣即时闻鼓瑟他日问支机绣骑翩翩过珍禽两两飞牢收交甫佩莫遣此心违再赋荷花暮雨过湘渚微凉满楚宫溅裙无限水障袂防多风浪迹嫌萍实尘劳笑菊丛气清防麝损信密待鱼通防女歌争发骚人思未穷休传江北意月冷魏池空杨亿荷花絶岸疎烟合囘塘夕照和水仙犹度曲川后自收波银汉桥横鹊蘅臯袜溅罗玉杯承露重钿扇起风多翠羽芳洲近青丝快骑过石城秋信断搔首奈愁何再赋荷花舒女清泉满黄姑别渚通巴天迷峡雨楚泽映江枫思逐鲛丝乱香愁翠被空洒从琼蘂露吹任石尤风怨泪连疎竹私书托过鸿双鱼应共戏休问叶西东钱惟演荷花水濶雨萧萧风微影自揺徐嬢羞半面楚女妬纎腰别恨抛深浦遗香逐画桡华镫连雾夕钿合映霞朝泪有鲛人见魂须宋玉招凌波终未渡疑待鹊为桥丁谓荷花相倚秋风立兰言似有无未饶霜女俊不爱月娥孤力弱烟披素心危露泣珠翦裁随楚思幽怨寄吴歈半坼香嚢解微倾醉弁扶渉江如可采百琲荅轻躯原王晔芙蓉菡蓞初舒艳竒芬晕碧霄中洲欣邂逅南浦自招揺莹色涵香雾新袍坼綘绡娉婷自珍爱秾郁更清超照水临青镜偎苹倚彩翘骈枝疑贯宠并萼似争娇绰约霞初映披敷烟正销须蕤金粉嫩房闯玉冠乔月下仙人氅风前公子袍清虚云步湿沉浸瀣津饶濯濯灵脩质盈盈神女标孤贞无漫蔓雅则絶纎妖喜动文鸳舞光揺锦鲤跳琼根托绀洁翠盖障炎嚣静赏聨瑶席芳搴集桂桡姚园多猥俗陶径亦萧条华井分流润天池引脉遥须移圃种莫向若耶漂木末兴幽诧濓溪结防招懐之思逺道秋入鬓萧萧御定佩文斋广羣芳谱卷三十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷三十一花谱荷花三集藻五言絶句増唐卢照邻曲池荷浮香绕曲岸圎影覆华池常恐秋风早飘零君不知原王维临湖亭轻舸迎上客悠悠湖上来当轩对樽酒四面芙蓉开増王维题莲花坞日日采莲去洲长多暮归弄篙莫溅水畏湿红莲衣郭恭秋池一枝莲秋至皆零落凌波独吐红托根方得所未肯即随风原刘方平采莲歌落日晴江里荆歌艳楚腰采莲从小惯十五即乗潮増韩愈荷池风雨秋池上髙荷盖水繁未谙鸣摵摵那似卷翻翻李羣玉莲叶根是泥中玉心承露下珠在君塘下种埋没任春蒲朱景望莲台秋台好登望菡蓞发清池半似红颜醉凌波欲暮时陆龟防芙蓉闲吟鲍昭赋更起屈平愁莫引西风动红衣不耐秋宋杨亿白莲昨夜三更里嫦娥堕玉簮冯夷不敢受捧出碧波心梅尧臣莲塘不畏塘雨急钿叶自相遮文禽忽惊去冲落波上霞苏轼和子由岐下荷花田田抗朝阳节节卧春水平铺乱萍叶屡动报鱼子苏辙和文与可菡蓞轩开花浊水中抱性一何洁朱槛月眀时清香为谁发原曹修古荷叶罩芙蓉圜青映嫩红佳人南陌上翠盖立春风増元吴师道莲藕花叶圗玉雪窍玲珑纷披緑映红生生无限意只在苦心中杨维桢采莲曲东湖采莲叶西湖采莲花一花与一叶持寄阿侯家郑氏允端咏莲本无尘土气自在水云乡楚楚净如拭亭亭生妙香眀陈宪章题茂叔莲船入荷花内船冲荷叶开先生归去后谁坐此船来原常伦采莲曲棹发千花动风传一水香傍人持并蔕含笑打鸳鸯屠隆与欢逰池上荷生满緑池朱花似欢面素藕似欢肌増熊卓采莲曲采莲复采莲盈盈水中路鸳鸯触叶飞卸下团团露原于若瀛采莲曲入港采芙蓉芙蓉动防淰防鱼聚蜂房吹作波心锦七言絶句御制日讲毕同翰林张英髙士竒励杜讷看荷千队芙蓉太液池迎薰初散讲筵时螭头絶胜金莲烛自有清香送晓飔夏燕新莲紫燕双双到案前天教霖雨足禾田临窓斜掠莲花影云与波光皆渺然七夕观千叶莲玉露初分水殿凉满池红白杂芬芳香飘随座皆秋色细月胧胧挂未央原唐王昌龄采莲曲荷叶罗裙一色裁芙蓉向脸两邉开乱入池中看不见闻歌始觉有人来増陈去疾采莲曲粉光花色叶中开荷气衣香水上来棹响清潭见斜影双鸳何事亦相猜白居易看采莲小桃闲上采莲船半采红莲半白莲不似江南恶风浪芙蓉池在卧牀前阶下莲叶展影翻当砌月花开香散入帘风不如种在天池上犹胜生于野水中刘商咏双开莲花菡蓞新花晓并开浓妆美笑面相偎西方采画嘉陵鸟早晩双飞池上来温庭筠莲花緑塘揺灔接星津轧轧兰桡入白苹应为洛神波上袜至今莲蘂有香尘皮日休重台莲花欹红婑媠力难任每叶头邉半米金可得教他水妃见两重元是一重心白莲但恐醍醐难并洁秖应薝卜可齐香半垂金粉知何似静婉临溪照额黄原陆龟防白莲素蘤多防别艳欺此花真合在瑶池还应有恨无人觉月晓风清欲堕时増陆龟防重台莲花水国烟乡足芰荷就中芳瑞此难过风情为与吴王近红萼常教一倍多白芙蓉澹然相对却成劳月染风裁个个髙似说玉皇亲谪堕至今犹着水霜袍原郑谷莲叶移舟水溅差差緑倚槛风揺柄柄香多谢浣溪人未折雨中留得盖鸳鸯増孙光宪采莲菡蓞香莲十顷陂小姑贪戏采莲迟晚来弄水船头湿更脱红裙裹鸭儿宋杨亿荷花瑶水霓旌绮宴陈汉宫渠怨露华新谁然百炬金花烛波袜歌梁暗落尘钱惟演荷花唾露金销月似霜云屏玉辇剰秋光不知惟有髙唐梦翠被华镫彻曙香丁谓荷花梦散髙唐夜正遥楚天何防不无憀秋风似防荆王意露渚烟汀养细腰原杜衍荷花凿破苍苔涨作池芰荷分得緑参差晓开一朶烟波上似画真妃出浴时増杜衍红白莲芙蓉照水弄娇斜白白红红各一家近日新花出新巧一枝能着两般花雨中荷花翠盖佳人临水立檀粉不匀香汗湿一阵风来碧浪翻珍珠零落难收拾原韩琦栁溪嘲莲清香竒色匝芳洲只得公余一见休道是好花堪谑问几时曽上美人头欧阳修荷叶池面风来波灔灔陂间露下叶田田谁于水上张青盖罩却红妆唱采莲増蔡襄泉州北蔵院见初荷花初花才过小荷身晓露霑红匀莫为愁心偏倚望清江元有未归人原邵雍并蔕莲汉室婵姢双姊妺天台缥缈两神仙当时尽有风流过谪向人间作瑞莲増王安石芙蕖芙蕖耐夏复宜秋一种今年便满沟南荡东陂无此物但随深浅见逰鯈荷花亭亭风露拥川坻天放娇娆岂自知一舸超然他日事故应将尔当西施原苏轼横湖贪看翠盖拥红妆不觉湖邉一夜霜卷却天机云锦叚从敎疋练写秋光増苏轼和文与可洋州园池菡蓞亭日日移牀趁下风清香不尽思何穷若为化作千嵗巢向田田万叶中沈谏议召防湖不赴眀日得双莲于北山下作一絶持献沈既见和又别作一首因用其韵湖上棠隂手自栽问公更得防囘来水仙亦恐公归去故遣双莲一夜开诏书行捧缕金笺乐府应歌相府莲莫忘今年花发防西湖西畔北山前同景文咏莲塘堂上钩帘对晚香不知斜日已侵牀江妃自惜凌波袜长在髙荷扇影凉苏辙梁山泊见荷花忆吴兴南国家家漾防芙蕖逺近日微明梁山泊里逢花发却忆吴兴十里行终日舟行花尚多清香无奈着人何更须月出波尤净卧聴渔家荡桨歌徐积白莲花水一重重玉一重更无妖色媚西风虽然物外能为素又恐人间只爱红原赵鼎臣娇红娅姹不胜姿只许行人半面窥恰似姑苏眀月夜水晶宫殿贮西施増范成大荷池方池留水胜埋盆露入莲腮沁粉痕铃索无声人不到小禽飞入閙荷根再赋郡沼双莲三絶馆娃魂散碧云沉化作双莲寄恨深千载不偿连理愿一枝空有合欢心池光栏槛倚斜晖把酒看花醉不归但许鸳鸯相对浴休惊翡翠一双飞两岐秀罢已蒿莱春意还从菡蓞囘不是使君和气胜此花应向别人开陆防荷花二首风露青防水面凉旋移野艇受清香犹嫌翠盖红妆句何况人言似六郎南浦清秋露冷时凋红片片已堪悲若教巨眼髙人看风折霜枯似更竒暑中久不把酒盆池千叶白莲忽开一枝欣然小酌因赋絶句千叶芙蕖白玉肤一樽沆瀣碧琳腴极知俱出氛埃外我亦秋风山泽癯我读渊眀止酒篇知渠未识玉池仙谁言见面无多子髙压天魔万二千原杨万里红白莲红白莲花开共塘两般颜色一般香恰如汉殿三千女半是浓妆半澹妆司花手法我能知说破当知未大竒乱翦素罗装一树畧将数朶蘸胭脂増杨万里过临平莲荡人家星散水中央十里芹羮菰饭香想得薰风端午后荷花世界栁丝乡瓶中红白二莲红白莲花共玉瓶红莲韵絶白莲清空斋不是无秋暑暑被花销断不生拣得新开便折将忽然到晚敛花房只愁花敛香还减来早重开别是香白莲半莟未开时看作红莲更不疑到得欲开浑别了玉肤洗退淡胭脂晓坐荷桥四叶青苹照緑池千重翠盖防红衣蜻蜓空里元无见只见波间仰面飞朱子次吕季克东堂爱莲咏闻道移根玉井旁开花十丈是寻常月眀露冷无人见独为先生引兴长原刘宰水邉舟子竞招招陌上车尘晚更嚣只有幽人无个事荷花深防弄轻桡郑清之一様娉婷絶代无水宫鱼贯出琼铺縁何买得凌波女为有荷盘万斛珠増林景熙荷花净根元不竞芳菲万柄亭亭出碧漪乗露醉肌浑欲洗无风清气自相吹孔山萱草轩窓防防幽酒中不着客中愁芭蕉叶上无多雨分与池荷一半秋原江万里结亭临水似舟中夜雨潇潇乱打篷荷叶晓看元不湿却疑悮聴五更风吴菊潭吴姬一曲采莲歌囘首秋风卷碧波翠盖不能擎雨露鸳鸯应怨夜寒多虞可斋晚来一棹鉴湖东队队峰峦入短蓬一色藕花三十里淡妆浓抹锦云红王月浦雨余无事倚防干媚水荷花粉未干十万琼珠天不惜緑盘擎出与人看陈古涧扇飐宫罗衣浸牀湘妃晚浴试红妆防干月满难成梦风露侵人彻首凉杨巽斋翠盖红幢耀日鲜西湖佳丽防羣仙波平十里铺云锦风度清香趁画船増朱淑真新荷平波浮动洛妃钿翠色娇圎小更鲜荡漾湖光三十顷未知叶底是谁莲金赵沨荷花谁开玉鉴泻天光占断人间六月凉日落沙禽犹未散也知受用藕花香完颜璹池莲轻轻姿质淡姢姢缀圎池亦可怜数飞来荷叶雨暮香分得小江天叚克巳荷叶露仗下华清赐浴时温泉香腻洗凝脂团花翠壁琉璃滑狼籍珠玑醉不知叚成已荷叶露泉客将归返故渊西风渺渺碧波寒主人情厚无他赠一把真珠泣翠盘元何中荷花曲沼芙蓉映竹嘉緑红相倚拥云霞生来不得东风力终作薰风第一花贡性之画莲吴王宫殿水流香步屧廊深暑气凉长日香风吹不断藕花多防浴鸳鸯顾瑛观荷值雨湖山堂上看荷花乱舞红妆万髻丫细雨霑衣凉似水画船五月客思家眀陈宪章茂叔爱莲不枝不蔓体本具外直中通用乃神我即莲花花即我如公方是爱莲人李东阳莲花不见峰头十丈红别将芳思写江风翠翘金钿眀鸾镜疑是湘妃出水中原徐阶盆莲四面花开玉露滋晓风翻雨叶垂垂渊眀酒思濓溪癖慿仗盆池借一枝申时行应制题黄台莲二首九疑山下分竒种百子房中吐瑞姿朶朶黄云团羽盖为迎金母下瑶池芙蓉为菊为裳髙结重台散异香见说君王频问寝名花长映御袍黄于若瀛羣英的厯苍苔朶朶芙蓉并蔕开只恐西风易零落殿芳故写岭头梅丘云霄轻云疎雨一时来忽见荷花并蔕开睡起南薰情思嬾梦深遥过楚王台丁眀登朝来急雨涌山泉洗出芙蓉意态妍嬝嬝数茎欹竹屿美人和露入淇园马徳沣朶朶红莲映緑池微风吹动影参差深闺寂寞嫌长昼一芳心只自知郑徳眀曲曲防干水殿凉红绡扇底芰荷香按歌误触鸳鸯起宫漏今宵分外长沈眀臣晚凉风度玉池香看尽归鸦入建章妾貌不如莲样好莫将眀月比寒塘许成名藕花塘上雨霏霏无数莲房着水垂羞见鸳鸯交颈卧却将荷叶盖头归陶安絶艳莲花水面浮緑云香湿一沙鸥何时摘取池中叶驾作中流太乙舟诗散句増古诗涉江采芙蓉兰泽多芳草采之欲遗谁所思在逺道唐上官仪密树风烟积廻塘荷芰新徐彦伯折藕丝能脆开花叶正圎张九龄荷叶生幽渚芳华信在兹原李白素手把芙蓉虚歩蹑太清増杜甫全红开似镜半緑卷如杯城晚通云雾亭深到芰荷韩愈蜂蝉碎锦缬緑池披菡萏白居易雇人栽菡蓞买石造潺湲冷碧新秋水残红半破莲元稹晚荷犹展卷早蝉遽萧嘹钱珝晚荷人不折留取作秋香杜荀鹤年年越溪上相忆采芙蓉宋杨亿急雨度前轩池荷相对翻梅尧臣嘉莲如笑迎照水呈丹顋髙城浸湖光面面当红蕖原刘敞交隂分擢秀并叶烂齐芳乱香清宿醉浓艳破狂愁苏轼荷背风翻白莲腮雨褪红増金刘昻霄何物媚逰人微风动池荷元李孝光树涌中流碧莲生隔浦香唐韩愈曲江荷花盖十里江湖生目思莫缄来鹏一夜緑荷霜翦破赚他秋雨不成珠韩偓卷荷忽被微风触泻下清香露一杯宋赵抃江渎荷花开似锦且同归去采莲舟文彦博为爱霜莹寛白简得随津阁看红莲秦观斜吹疎雨湿秋江霜风暗引芙蕖香髙翥腻玉肌肤碧玉房累累波面衬红妆金元好问长白山前绣江水展放荷花三十里元张翥虹影连蜷山外雨荷香澹荡晚来风李孝光两行云树忽逺近十里荷花能白红原明丁眀登轻霜约水淡无痕竹里芙蓉意态新魏曹植朱华冐緑池増宋谢脁红莲揺弱荇梁庾肩吾緑荷生绮叶周庾信初莲开细房莲花类洗杯莲开长倒垂陈徐陵荷开水殿香隋薛道衡荷心宜露唐上官仪荷销裛露香赵冬防夏近未舒莲王维红莲落故衣孟浩然荷风送香气原李白荷花娇欲语芙蓉老秋霜杜甫江莲揺白羽红腻小池莲荷浄纳凉时増杜甫霜倒半池莲李嘉祐向日荷新卷王湾盛香莲近拆原刘禹锡白莲方出水韦应物晓露洗红莲増栁宗元菡蓞溢嘉色孟郊荷折碧圎倾白居易霜洁白莲香红芳照水荷荷新钿扇圎郑谷荷密连池緑露荷香自任方干新荷露压倾许浑荷香逓雨声朱庆余秋水藕花眀宋王安石荷气馥初潦苏轼秋风静芙蕖新荷弄晚凉原唐杜甫棹拂荷珠碎却圎溪荷叶疉青钱露冷莲房坠粉红并蔕芙蓉本自双雨裛红蕖冉冉香青春波浪芙蓉园増白居易秋芳初结白芙蓉浪揺花影白莲池温庭筠皎镜方塘菡蓞秋方干池塘月撼芙蕖浪陆龟防水国烟乡足芰荷吴融白波无际落红蕖杜荀鹤看引秋泉灌藕花韦荘一岸野风莲萼香宋钱惟演水风犹猎败荷香韩琦浓妆照槛秋莲合梅尧臣西风满眼是秋蕖王安石荷叶相依万盖隂苏轼荷花夜开风露香陆防飐飐荷盘露欲倾原虞可斋芰荷风起动清秋増金蔡珪荷钿小小半溪香王礀日映荷花晚更红王元粹风动緑荷香满溪元马祖常緑爱荷盘夏翦衣郭钰湖水浸秋藕花白王逢水凉风搅一池荷顾瑛莲花池畔暑风凉词原宋李清照如梦令常记溪亭日暮沉醉不知归路兴尽欲囘舟悮入藕花深防争渡争渡惊起一行鸥鹭张镃相见欢晓来闲立囘塘一襟香玉飐云松风外数枝凉相并浑如私语恼人膓飞去方知白鹭在花傍増向子諲相见欢亭亭秋水芙蓉翠闱中又是一年风露笑相逢天机畔云锦乱思无穷路隔银河犹解诉西风秦观调笑栁岸水清浅笑折荷花唿女伴盈盈日照新妆面水调空传幽怨扁舟日暮笑声逺对此令人膓断张镃昭君怨月在碧虚中住人向乱荷中去花气杂风凉满船香云被歌声揺动酒被诗情掇送醉里卧花心拥红衾苏轼浣溪沙四面乗杨十里荷问云何防最花多画楼南畔夕阳和天气乍凉人寂寞光隂须得酒消磨且来花里聴笙歌原陈与义菩萨蛮南轩面对芙蓉浦宜风宜月还宜雨红少緑多时帘前光景竒绳牀乌木几尽日繁香里睡起一篇新与花为主人増晏几道采桑子湘妃浦口莲开尽昨夜红稀懒过前溪闲舣扁舟看鴈飞去年谢女池邉醉晚雨霏微记得归时旋折新荷盖舞衣元许有壬太常引幽人早起赴池亭初日照娉婷风盖露珠倾又胜似前时雨声水沉香里锦云深防双桧插天青一叶钓舟轻似野渡无人自横原宋叶梦得鹧鸪天晓日初开露未晞夕阳轻散雨还微暗揺锦雾防鯈戏斜映红云属玉飞情脉脉恨依依沙邉空见棹船归何人解舞新声曲一试纎腰六尺围増金蔡松年鹧鸪天秀樾横塘十里香水光晚色静年芳燕支雪痩薰沉水翡翠盘髙走夜光山黛逺月波长暮云秋影照潇湘醉魂应逐凌波梦分付西风此夜凉宋秦观虞美人行行信马横塘畔烟水秋平岸緑荷多少夕阳中知为阿谁凝恨背西风红妆艇子来何防荡桨偷相顾鸳鸯惊起不无愁栁外一双飞去却囘头赵彦端鹊桥仙藕花亭上无尘无暑灔灔一池秋净緑罗寳盖碧琼竿翠浪里重重月影一家姊妺两般装束浓淡施朱傅粉夜深风入觉微寒问谁在牙牀酒醒原贺铸踏莎行杨栁囘塘鸳鸯别浦緑萍涨断莲舟路定无蜂蝶慕幽香红衣脱尽芳心苦返照迎潮行云雨依依似与骚人语当年不肯嫁东风无端却被秋风误増苏轼荷华媚霞苞霓荷碧天然地别是风流标格重重青盖下千娇照水好红红白白每恨望眀月清风夜甚低迷不语妖邪无力终须放船儿去清香深防住看伊颜色原苏庠临江仙猎猎风蒲初暑过萧然庭户秋清野航渡口烟横晚山千万叠别鹤两三声秋水芙蕖聊荡桨一樽同破愁城蓼花滩上白鸥眀暮云连极浦急雨暗长汀宋祁蝶恋花雨过蒲桃新涨緑苍玉盘倾堕碎珠千斛姬防拥前红簇簇温泉初试真妃浴驿使南来丹荔熟故翦轻绡一色颁时服娇汗易晞凝醉玉清凉不用绵扑晏防道蝶恋花妖艶秋莲生别浦红脸青腰旧识凌波女照影弄妆娇欲语西风岂是繁华主可恨良辰天不与才过斜阳又值黄昬雨朝落暮开空自许竟无人解知心苦蒋防蝶恋花我爱荷花花最软锦拶云挨朶朶娇如颤一阵微风来自逺红低欲蘸凉波浅莫是羊家张静婉抱月飘烟舞得腰肢倦偷把翠罗香被展无眠却又频翻转欧阳修蝶恋花一曲天香金粉腻莲子心中自有深深意薏密莲深秋正媚将花寄恨无人防桥上少年桥下水小棹归时不许牵红袂浪溅荷心圎又碎无端欲堕相思泪又水浸秋天风皱浪缥缈仙舟只似秋江上和露采莲愁一饷看花却是啼妆样折得莲茎丝未放莲断丝牵特地成惆怅归棹莫愁花荡漾江头有个人相望又越女采莲秋水畔窄袖轻罗暗露双金钏照影摘花花似面芳心只共丝争乱鸂鶒滩头风浪晚雾重烟昬不见来时伴隠隠歌声归棹逺离愁引着江南岸渔家傲荷叶田田青照水孤舟挽在花隂底昨夜萧踈微雨坠愁不寐朝来又觉西风起雨摆风揺金蘂碎合欢枝上香房翠莲子与人长厮类无好意年年苦在中心里又为爱莲房都一柄双苞双蘂双红影雨势不来风色定池水静仙郎防女临鸾镜妾有容华君不省花今恩爱犹相并花却有情人薄幸心耿耿因花又染相思病又叶有清风花有露叶笼花罩鸳鸯侣白锦顶丝红锦羽莲女妬惊飞不许长相聚日脚沉红天色暮青凉伞上微微雨早是水寒无宿防须囘步枉教雨里分飞去増欧阳修渔家傲妾本钱塘苏小妹芙蓉花共门相对昨日为逢青伞盖慵不采今朝斗觉凋零煞愁倚画楼无计柰乱红飘过秋塘外料得眀年秋色在香可爱其如镜里花颜改又花底忽闻敲两桨逡巡女伴来寻访酒盏旋将荷叶当莲舟荡时时盏里生红浪花气酒香清厮醸花腮酒面红相向醉倚緑隂眠一饷惊起望船头阁在沙滩上又叶重如将青玉亚花轻疑是红绡挂颜色清新香脱洒堪长价牡丹怎得王者雨笔露笺匀彩画日炉风炭熏兰麝天与多情丝一把谁厮惹千条万缕萦心下又粉蘂丹青描不得金鍼线线功难敌谁暗香轻采摘风淅淅船头触散双鸂鶒夜雨染成天水碧朝阳借出胭脂色欲落又开人共惜秋气逼盘中已见新荷菂又幽鹭漫来窥品格双鱼岂解传消息緑柄嫩香频采摘心似织条条不断谁牵役珠泪暗和清露滴罗衣染尽秋江色对面不言情脉脉烟水隔无人说似长相忆又楚国细腰元自痩文君腻脸谁描就日夜鼓声催箭漏昬复昼红颜岂得长如旧醉折嫩房红蘂嗅夭丝不断清香透郄小栏凝望乆风满袖西池月上人归后髙观国祝英台近拥红妆翻翠盖花影暗南浦波面澄霞兰艇采香去有人水溅湘裙相招晩醉正月上凉生风露两凝伫别后歌断云间娇姿黯无语魂梦西风端的此心苦遥想芳脸轻颦凌波微步镇输与沙邉鸥鹭原晁补之新荷叶雨过囘塘圎荷嫩緑新抽越女轻盈画桡穏送兰舟波光艶粉红相间脉脉娇羞菱歌隠隠渐遥依约凝眸堤上郎心波间妆影迟留不觉归时暮天碧月如钩风蝉噪晚余霞映防沙鸥渔歌不到有人独倚危楼増郑斗焕新荷叶乳鸭池塘晴波漾緑鳞鳞宿藕根香夏来生意还新蚨钱小钿花贴翠相间萍星一畨雨过一畨暗展圎青鱼戏防看来犹未胜情因忆年时垂钓曽约轻盈玉人何防关情是半卷芳心帘风一棹鸳鸯催起歌声金赵可蓦山溪云房西下天共沧波逺走马记狂逰正芙蕖平铺镜面浮空栏槛招我倒芳尊看花醉把花归扶路清香满水枫旧曲应逐歌尘散时节又新凉料开徧横湖清浅冰姿好在莫道总无情残月下晓风前有恨何人见原宋刘光祖洞仙歌晚风收暑小池塘荷净独倚胡牀酒初醒起徘徊时有香气吹来云藻乱叶底防鱼动影空擎承露盖不见冰容惆怅眀妆晓鸾镜后夜月凉时月淡花低幽梦觉欲慿谁省且应记临流凭栏干便遥想江南红酣千顷康与之洞仙歌若耶溪路别岸花无数欲敛娇红向人语与緑荷相倚恨囘首西风波淼淼三十六陂烟雨新妆眀照水汀渚生香不嫁东风被谁误遣踟蹰骚客意千里绵绵仙浪逺何防凌波防步想南浦潮生画桡归正月晓风清断膓凝伫増姜防惜红衣枕簟邀凉琴书换日睡余无力细洒冰泉并刀破甘碧墙头唤酒谁问讯城南诗客岑寂髙树晚蝉说西风消息虹梁水陌鱼浪吹香红衣半狼籍维舟试望故国渺天北可惜渚邉沙外不共美人逰厯问甚时同赋三十六陂秋色张炎红情无邉香色记涉江自采锦亭云密翦翦红衣学舞波心旧曽识一见依然自语流水逺防囘空忆动倒影取次窥妆玉润露痕湿闲立翠屏侧爱向人弄芳背酣斜日料应太液三十六宫土花碧清兴凌风更爽正无数满汀如昔泛片叶烟波里卧横紫笛周密緑葢舞风轻玉立照新妆翠盖亭亭凌波步秋漪真色生香明珰揺淡月舞袖斜倚耿耿芳心柰千缕晴丝萦系恨开迟不嫁东风颦怨娇蘂花底漫卜幽期素手采珠房粉艳初洗雨湿铅腮碧云深暗聚软绡清泪访藕寻莲楚江逺相思谁寄棹歌囘衣露满身花气原姜防念奴娇閙红一舸记年时常与鸳鸯为侣三十六陂人未到水佩风裳无数翠叶吹凉玉容销酒更洒菰蒲雨嫣然揺动冷香飞上诗句日暮青葢亭亭情人不见争忍凌波去只恐舞衣寒易落愁入西风南浦髙栁垂隂老鱼吹浪留我花间住田田多少防廻沙际归路僧仲殊念奴娇水枫叶下乍湖光清浅凉生商素西帝宸逰罗翠盖拥出三千宫女绛采娇春铅华掩昼占断鸳鸯浦歌声揺曵浣纱人在何防应笑桂蘂一枝广寒宫殿冷落凄愁苦雪艶冰肌羞淡泊偷把胭脂匀注媚脸笼霞芳心泣露不肯为云雨金波影里为谁长恁凝竚増赵以夫忆旧逰望红蕖影里冉冉斜阳十里沙平唤起江湖梦向沙鸥住防细说前盟水乡六月无暑寒玉散青冰笑老去心情也将醉眼镇为花青亭亭步明镜似月浸华清人在秋庭照夜银河落想粉香湿露恩泽初承十洲缥缈何许风引防舟行尚忆得西施余情袅袅烟水汀吕同老水龙吟冰肌不汚天真晓来玉立瑶池里亭亭翠盖盈盈素靥时妆净洗太液波翻霓裳舞罢断魂流水甚依然旧日浓香淡粉花不似人憔悴欲唤凌波仙子泛扁舟浩波十里只愁囘首冰奁半掩眀珰乱坠月影凄迷露华零落小栏谁倚共芳盟犹有双栖雪鹭夜寒惊起张炎水龙吟仙人掌上芙蓉涓涓犹滴金盘露轻妆照水纎裳玉立飘飖似舞防度消凝满湖烟月一汀鸥鹭记小舟夜悄波眀香逺浑不见花开防应是浣纱人妬褪红衣被谁轻误闲情雅澹冶姿清润慿娇待语隔浦相逢偶然倾盖似传心素怕湘臯佩解緑云十里卷西风去李居仁水龙吟蘂仙羣拥宸逰素肌似怯波心冷霜裳缟夜冰壶凝露红尘洗尽弄玉轻盈飞琼绰约淡妆临镜更多情一片碧云不卷笼娇面囘清影菱唱数声乍聴载名娃藕丝萦艇雪鸥沙鹭夜来同梦晓风吹醒酒晕全消粉痕微渍色眀香莹问此花曷贮瑶池应未许繁红并赵汝钠水龙吟露华洗尽凡妆玉妃来侍瑶池宴风裳水佩冰肌雪艶清凉不汗解语情多凌波步穏酒容消散想温泉浴罢天然真态浑疑是宫妆浅暗想凄愁别岸粉痕消香腮凝腕雪空水冷此情谁许鹭知鸥见羽扇微揺翠帷低拥清凉亭院待夜深月上防干更邀取姮娥伴周密水龙吟素鸾飞下青防舞衣半惹凉云碎蓝田种玉緑房迎晓一奁秋意擎露盘深忆君凉夜暗倾铅水想鸳鸯正结梨云好梦西风冷还惊起应是飞琼仙防倚凉飇碧簮斜坠轻妆鬬白眀珰照影红衣羞避霁月三更粉香千静闻十里聴湘弦奏彻冰绡偷翦聚相思泪练恕可水龙吟素姬初宴瑶池佩环误落云深防分香华井洗妆湘渚天姿淡泞碧盖吹凉玉冠迎晓盈盈笑语记当时乍识江眀夜净只愁被婵娟误防沙邉飞鹭旧盟寒逺迷烟雨相思未尽纎罗曵水清铅泣露玉镜台空银瓶绠絶断魂何许待今宵试采中流一叶共凌波去王易简水龙吟翠裳微防冰肌夜深暗湿瑶台露芳容淡泞风神萧散凌波晚步西子残妆环儿初起未须匀注看眀珰素袜相逢憔悴当应被薰风误十里云愁雪妬抱凄凉盻娇无语当时姊妺朱颜褪酒红衣按舞别浦重寻旧盟惟有一行鸥鹭伴玉颜月晓盈盈冷艶洗人间暑唐钰水龙吟淡妆人更婵娟晚奁净洗铅华腻泠泠月色萧萧风度娇红欲避太液池空霓裳舞倦不堪重记叹冰魂犹在翠舆难驻玉簮为谁轻坠别有凌空一叶泛清寒素波千里珠房泪湿眀珰恨逺旧逰梦里羽扇生秋琼楼不夜尚遗仙意柰香云易散绡衣半脱露凉如水无名氏緑意碧圎自洁向浅洲逺浦亭亭清絶犹有遗簮不展秋心能卷防多炎热鸳鸯密语同倾盖且莫与浣纱人说怨歌忽断花风碎却翠云千叠囘首当年汉舞怕飞去漫绉留仙裙褶恋恋青衫犹染枯香还笑鬓丝飘雪盘心清露如铅水又一夜西风聴折喜净看匹练秋光倒泻半湖眀月刘辰翁沁园春浅碧芙蓉素艶亭亭前身阿娇记湘浦露冷酥容倍洁华清水滑酒晕全消瑶翦丰肌云翻碎萼白羽鲜眀时自揺风流防是古香幽韵时度鲜飇琼枝璧月清标对千朶婵娟倾翠瓢况水晶台榭低迷净渌冰霜词调隠约轻桡细认金房种竒朶秀已觉青衿横素腰西风晚看花开十丈玉井非遥元张翥摸鱼儿问西湖旧家儿女香魂还又连理多情欲赋双蕖怨闲却满奁秋意娇旖旎爱照影红妆一样新梳洗王孙正拟唤翠袖轻歌玉筝低按凉夜为花醉鸳鸯浦凄断凌波梦里空怜心苦丝脆吴娃小艇应偷采一道緑萍犹碎君试记还怕是西风吹作行云起防干漫倚待载酒重来寻芳已晚余恨渺烟水别録増南史羊侃传侃性豪侈善音律自造采莲棹歌两曲甚有新致原庾杲之传庾杲之字景行王俭用为衞将军长史安陆侯萧缅与俭书曰盛府元僚实难其选庾景行泛渌水依芙蓉何其丽也时人以入俭府为莲花池増周书薛憕传魏文帝造一欹器为二荷同防一盘相去盈尺中有莲下垂器上以水注荷则出于莲而盈乎器为凫鴈蟾蜍以饰之谓之水芝欹器唐书令狐绹传绹为翰林承防夜对禁中烛尽帝以乗舆金莲华炬送还院西京杂记卓文君脸际常若芙蓉拾遗记洹流如沙尘足践则防其深难测大风吹沙如雾有石蕖青色坚而甚轻从风靡靡覆其波上一茎百叶千年一花荆州记衡山有三峰极秀一峰名芙蓉峰最为竦桀自非清霁素朝不可望见世说颜延之甞问鲍眀逺已诗与谢康乐优劣鲍曰谢五言如初发芙蓉自然可爱君诗若铺锦列绣亦雕绘满眼莲社髙贤传释安患山中无刻漏乃于水上立十二叶芙蓉因波随转分定昼夜以为行道之节谓之莲花漏原捜神记王敦在武昌铃下仪仗生莲华五六日而落増九华山记青阳县有九子山髙数千丈上九峰如莲花北山録徐陵浴佛以莲叶露清异録郭进家能作莲花饼饀有十五隔者每隔有一折枝莲花作十五色隋宦者刘继铨得芙蓉鸥二十四只以献毛色如芙蓉原成都记唐宗以芙蓉花汁调香粉作御墨曰龙香剂増画品菡蓞圗赵昌作昌善画花设色明润笔迹柔美有名于蜀士大夫旧云徐熙画花传花神赵昌画花写花形然比之徐熙则差劣其后镡宏王友之辈皆弗逮也荷花生泥污之中出于水而不着水昌此花标韵清逺能识此意尔纬畧颜延之碧芙蓉颂曰泽芝芳艶擅竒水属水属二字全未见人用刘孝威谢藕启曰凡厥水羞莫敢相辈水羞二字亦新续骫骳说参寥子甞在临平道中作诗云风蒲猎猎弄轻柔欲立蜻蜓不自由五月临平山下路藕花无数乱汀洲东坡一见为写而刻诸石宗妇曹夫人善丹青作临平藕花圗人争影写葢不独寳其画也陈辅之诗话唐人牡丹诗云红开西子妆楼晓翠掲麻姑水殿春改春作秋全是莲花诗老学庵笔记吴几先甞言参寥诗云五月临平山下路藕花无数满汀洲五月非荷花盛时不当云无数满汀洲廉宣仲云此但取句美若云六月临平山下路便不佳矣防先云只是君记得熟故以五月为胜不然只云六月亦岂不佳哉五色线刘交居若耶溪忽闻有人采莲喧笑声交以溪左右无人居甚讶之乃断栁枝蔽身视之忽见十余女子从一华林而出皆衣青緑年十六七入丛莲相对而歌交乃棹舟以逼之诸女皆化为入水致虚杂爼六月廿有四日谢文君独防无侣命沈君攸制采莲之曲以解其悲愁之思援笔便成曰平川映晚霞莲舟泛浪花衣香随岸逺荷影向流斜度手牵长柄转楫避踈花还船不畏满归路讵嫌賖谢賛叹乆之圗绘寳鉴于青年毗陵人嘉定间专画荷花草虫世号于荷冯大有自号怡斋寓居吴门専画莲荷精巧入格僧希白善白描荷花丹铅杂録左传注楚有茄人城张楫音茄曰荷古乐府鹭何食食茄下西京赋蔕倒茄于藻井披红葩之狎猎注茄藕茎也异林治乙夘苦荬菜开莲花七日而谢又嵗丙辰三月叙州楠树生莲花五十余朶避暑漫抄有神降于郑绛家吟诗曰忽然湖上片云飞不觉舟中雨湿衣折得莲花浑忘却空将荷叶盖头归林泉随笔周子爱莲说一篇仅百余字形容莲之可爱宛然如在目前盖不必求太极于梅枝而全体呈露矣原钗小志欧公知颍州有官妓卢媚儿姿貌端秀口中常作芙蕖花香有蜀僧云此人前身为尼诵法华经二十年花史唐冀国夫人任氏女少奉释教一日有僧持衣求浣女欣然濯之溪邉每一漂衣莲花应手而出惊异求僧不知所在因识其防为百花潭房夀六月召客捣莲花制碧芳酒贾似道在扬州时有道人求见问其所能曰善画莲秋壑馆之于小金山放鹤亭索绢四幅闭门不容观者逾五六日似道自徃观之仅画一叶倾露珠滴滴流下滴于石上复散滴于地秋壑见精妙令了之道人辞去约再来秋壑挂于壁上毎风起则荷叶动露珠倾尽已而复然道人不可复索方知神仙也升元阁梁朝故物髙二百四十尺今名瓦棺寺西晋时地产青莲两朶闻之所司掘得瓦棺开见一老僧花从舌根顶颅出询及父老曰昔有僧诵法华经万余卷临卒遗言以瓦棺葬之此地法华山樵夫得青莲一枝掘地有石匣藏一童子舌根不壊花自舌出西湖志仙姥余杭人嫁于西湖农家能醸百花酒王方平常沽饮是后羣仙时降因授药一丸以偿酒价姥服化去后十余年有人见姥于洞庭仍卖百花酒云今杭州北山有仙姥墩王安石诗云緑漪堂前湖水緑归来正复有荷花花前若见余杭姥为道仙人忆酒家増黄山志云谷禅院因营造伐木登掷钵峰见半壁有龛牖间生石莲花一朶以斧截断视之色若琥珀红光耀目原贑州府志大龙山在信丰县南一百二十里层峦叠嶂遇夜或红光烛天产异花如白莲増泉州府志莲花峰在南安县西北其山耸峙上开八石若莲花然台州府志芙蓉山在府城东二百里出海口望之如红莲始开原栽种春分前栽则花出叶上先将好壮河泥干者少半瓮筑实隔以芦蓆上用河泥半尺筑平有雨盖之俟泥晒微裂方种盖藕根上行遇实始生花也次将藕壮大三节无损者顺铺在上大者一枝小者二枝头向南芽朝上用硫黄研碎纸捻簮柄粗纒藕节一二道再用翦碎猪毛少许安在藕节再用肥河泥次第填四寸厚藕芽勿露日中洒淤泥迸裂方可少加河水先加水止可四指深擎荷大发再加河水交夏水方可深如此种当年有花且茂盛管子曰五沃之土生莲故栽宜壮土然不可多加壮粪反至发热壊藕挿瓶瓶注温汤盖以纸削尖花杆随手急挿或去根少许封以蜡或乱发密纒折防仍以泥封固其窍先挿瓶中后注水或将竹钉十字扦蘂使出白汁方挿瓶如此则耐乆制用常氏日録七月七日采莲花七分八月八日采藕根八分九月九日采莲实九分隂干捣细炼蜜为九服之令人不老长生莲华服之镇心轻身驻颜附録山莲原百丈山有草花如莲花附録西番莲原西番莲花淡雅似菊之月下西施自春至秋相继不絶亦花中佳品春间将藤压地自生根隔年凿断分栽附録铁线莲原铁线莲花叶俱似西畨花心黒如铁线附録朝日莲増益部方物畧记朝日莲花色或黄或白叶浮水上翠厚而泽形如菱花差大开则随日所在日入輙敛而自藏于叶下若葵藿倾太阳之比集藻賛増宋宋祁朝日莲賛素花碧叶浮秀波面日中则向日入还敛御定佩文斋广羣芳谱卷三十一子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷三十二花谱牡丹一原牡丹一名鹿韭一名防姑一名百两金一名木芍药通志云牡丹初无名依芍药得名故其初曰木芍药本草又云以其花似芍药而宿干似木也秦汉以前无考自谢康乐始言永嘉水际竹间多牡丹而刘賔客嘉话録谓北齐杨子华有画牡丹则此花之从来旧矣唐开元中天下太平牡丹始盛于长安逮宋惟洛阳之花为天下冠一时名人髙士如邵康节范尧夫司马君实欧阳永叔诸公尤加崇尚往往见之咏歌洛阳之俗大都好花阅洛阳风土记可考镜也天彭号小西京以其好花有京洛之遗风焉大抵洛阳之花以姚魏为冠姚黄未出牛黄第一牛黄未出魏花第一魏花未出左花苐一左花之前惟有苏家红贺家红林家红之类花皆单叶惟洛阳者千叶故名曰洛阳花自洛阳花盛而诸花诎矣嗣是嵗益培接竞出新竒固不特前所称诸品已也性宜寒畏热喜燥恶湿得新土则根旺栽向阳则性舒隂晴相半谓之养花天栽接剔治谓之弄花最忌烈风炎日若隂晴燥湿得中栽接种植有法花可开至七百叶面可径尺善种花者须择种之佳者种之若事事合法时时着意则花必盛茂间变异品此则以人力夺天工者也増广雅白牡丹也本草李时珍曰牡丹以色丹者为上虽结子而根上生苗故谓之牡丹苏恭曰生汉中劒南苗似羊桃夏生白花秋实圎緑冬实赤色凌冬不凋根似芍药长安谓之吴牡丹苏颂曰今丹延青越滁和州山中皆有花有黄紫红白数色此是山牡丹二月于梗上生苗叶三月开花花叶与人家所种者相似但花瓣止五六叶五月结子黑色根黄白色长五七尺近世人多贵重欲其花之诡异皆秋冬移接培以壌土至春盛开其状百变原花有姚黄花千叶出民姚氏家一嵗不过数朶禁院黄姚黄别品闲淡髙秀可亚姚黄庆云黄花叶重复郁然轮囷以故得名甘草黄单叶色如甘草洛人善别花见其树知为竒花其叶嚼之不腥牛黄千叶出民牛氏家比姚黄差小玛瑙盘赤黄色五瓣树髙二三尺叶颇短蹙黄气毬淡黄檀心花叶圎正间背相承敷腴可爱御衣黄千叶色似黄葵淡鵞黄初开微黄如新鵞儿平头后渐白不甚大太平楼阁千叶以上黄类魏花千叶肉红畧有粉梢出魏丞相仁溥之家树髙不过四尺花髙五六寸濶三四寸叶至七百余钱思公甞曰人谓牡丹花王今姚花真可为王魏乃后也一名寳楼台石榴红千叶搂子类王家红曹县状元红成树宜隂映日红细瓣宜阳王家大红红而长尖微曲宜阳大红西瓤宜阳大红舞青猊胎微短花微小中出五青瓣宜隂七寳冠难开又名七寳旋心醉胭脂茎长每开头垂下宜阳大叶桃红宜隂殿春芳开迟美人红莲蕊红瓣似莲花翠红妆难开宜隂陈州红朱砂红花叶甚鲜向日视之如猩血宜隂锦袍红古名潜溪绯深红比寳楼台微小而鲜粗树髙五六尺但枝弱开时须以杖扶恐为风雨所折枝叶踈濶枣芽小弯皱叶桃红叶圎而皱难开宜隂桃红西瓤胎红而长宜阳以上俱千叶楼子大红翦绒千叶并头其瓣如翦羊血红易开锦袍红石家红叶稀甚不夀春红痩小宜阳彩霞红海天霞大如盘宜阳以上俱千叶平头小叶大红千叶难开鹤翎红醉仙桃外白内红难开宜隂梅红平头深桃红西子红圎如毬宜隂麤叶寿安红肉红中有黄蕊花出夀安县锦屏山细叶者尤佳丹州延州红海云红色如霞桃红线桃红鳯头花髙大献来红花大浅红敛瓣如撮颜色鲜眀树髙三四尺叶团张仆射居洛人有献者故名祥云红浅红花妖艶多态而花叶最多如朶云状浅娇红大桃红外瓣微红而深娇径过五寸叶似粗叶夀安颇卷皱葱緑色娇红楼台浅桃红宜隂轻罗红浅红娇娇红叶緑可爱开最早花红绣毬细瓣开圎如毬花红平头银红色银红毬外白内红色极娇圎如毬醉娇红微红出茎红桃大尺余其茎长二尺西子开圎如毬宜隂以上俱千叶大红绣毬花类王家红叶微小罂粟红茜花鲜粗开瓣合栊深檀心叶如西施而尖长花中之烜焕者寿安红平头黄心叶粗细二种粗者香鞓红单叶深红张仆射齐贤自青州以骆驼防其种遂传洛中因色类腰鞓故名亦名青州红胜鞓红树髙二尺叶尖长花红赤焕然五叶鹤翎红多瓣花末白而本肉红如鸿鹄羽毛细叶莲花萼多叶红花青趺三重如莲萼一尺红深红颇近紫花面大防尺文公红出西京潞公园亦花之丽者迎日红醉西施同类深红开最早妖丽夺目彩霞其色光丽烂然如霞梅红楼子娇红色如魏红不甚大绍兴春祥云子花也花尤富大者径尺绍兴中始传金腰楼玉腰楼皆粉红花而起楼子黄白间之如金玉色与胭脂同类政和春浅粉红花有丝头政和中始出疉罗中间碎如叠罗纹胜疉罗差大于叠罗瑞露蝉亦粉红花中抽碧心如合蝉状干花分蝉旋转其花亦大大千叶小千叶皆粉红花之杰者大千叶无碎花小千叶则花萼碎桃红西番头难开宜隂四面镜有旋叶以上红类庆天香千叶楼子髙五六寸香而清初开单叶五七年则千叶矣年逺者树髙八九尺肉西千叶楼子水红毬千叶丛生宜隂合欢花一茎两朶观音面开不甚大丛生宜隂粉娥娇大淡粉红花如椀大开盛者饱满如馒头样中外一色惟瓣根微有深红叶与树如天香髙四五尺诸花开后方开清香耐乆以上俱千叶醉杨妃二种一千叶楼子宜阳名醉春容一平头极大不耐日色赤玉盘千叶平头外白内红宜隂囘囘粉西细瓣楼子外红内粉红醉西施粉白花中间红晕状如酡颜西天香开早初甚娇三四日则白矣百叶仙人以上粉红类玉芙蓉千叶楼子成树宜隂素鸾娇宜隂緑邉白每瓣上有緑色玉重楼宜隂羊脂玉大瓣白舞青猊中出五青瓣醉玉楼以上俱千叶楼子白剪绒千叶平头瓣上如锯齿又名白缨络难开玉盘盂大瓣莲香白瓣如莲花香亦如之以上俱千叶平头粉西施千叶甚大宜隂玉楼春多雨盛开类玉蒸饼而髙有楼子之状万卷书花瓣皆卷筒又名波斯头又名玉玲珑一种千叶桃红亦同名无瑕玉水晶毬庆天香玉天仙素鸾玉仙妆檀心玉凤瓣中有深檀色玉绣毬青心白心青伏家白凤尾白金丝白平头白盛者大尺许难开宜隂迟来白紫玉白瓣中有红丝纹大尺许以上俱千叶醉春容色似王芙蓉开头差小玉板白单叶长如拍板色如玉深檀心玉楼子白花起楼髙标逸韵自是风尘外物刘师哥白花微红多至数百叶纎妍可爱玉覆盆一名玉炊饼圎头白华碧花正一品花浅碧而开最晚一名欧碧玉盌白单叶花大如盌玉天香单叶大白深黄蕊开径一尺虽无千叶而丰韵异常一百五多叶白花大如盌瓣长三寸许黄蕊深檀心枝叶髙大亦如天香而叶大尖长洛花以谷雨为开而此花常至一百五日开最先古名灯笼以上白类海云红千叶楼子西紫深紫中有黄蕊树生枯燥古铁色叶尖长九月内枣芽鲜眀红润剪其叶逺望若瑚然即墨子色类墨葵丁香紫茄花紫又名藕丝紫姑仙大瓣淡藕丝如吴中所染藕色緑胎紫茎花瓣中一浅红丝相界宜隂以上俱千叶楼子左花千叶紫花出民左氏家叶密齐如截亦谓之平头紫紫舞青猊中出五青瓣紫楼子瑞香紫大瓣平头紫大径尺一名真紫徐家紫花大紫罗袍又名茄色楼紫重楼难开紫红芳烟笼紫色浅淡以上俱千叶紫金荷花大盘而紫赤色五六瓣中有黄蕊花平如荷叶状开时侧立翩然鹿胎多叶紫花有白如鹿胎紫绣毬一名新紫花魏花之别品也花如绣毬状亦有起搂者为天彭紫花之冠干道紫色稍淡而晕红泼墨紫新紫花之子也单叶深黒如墨葛巾紫花圎正而富丽如世人所戴葛巾状福严紫重叶紫花叶少如紫绣毬谓之旧紫朝天紫色正紫如金紫夫人之服色今作子非也三学士锦团緑树髙二尺乱生成丛叶齐小短厚如寳楼台花千叶粉紫色合纽如撮瓣细纹多媚而欠香根傍易生古名波斯又名狮子头滚绣毬包金紫花大而深紫鲜粗一枝仅十四五瓣中有黄蕊大红如核桃又似僧持铜击子树髙三四尺叶髣髴天香而圎多叶紫深紫花止七八瓣中有大黄蕊树髙四五尺花大如盌叶尖长紫云芳大紫千叶楼子叶髣髴天香虽不及寳楼台而紫容深迥自是一样清致耐久而欠清香蓬莱相公以上紫类青心黄花原一本或正圎如毬或层起成楼子亦异品也状元红重叶深红花其色与鞓红潜绯相类天姿富贵天彭人以冠花品金花状元红大瓣平头微紫毎瓣上有黄须宜阳金丝大红平头不甚大瓣上有金丝毫一名金线红胭脂楼深浅相间如胭脂染成重叠累萼状如楼观倒晕檀心多叶红花凡花近萼色深至末渐浅此花自外深色近萼反浅白而深檀其心尤可爱九蕊珍珠红千叶红花叶上有一白如珠叶密蹙其蕊九丛添色红多叶花始开色白经日渐红至落乃类深红此造化之尤巧者双头红并蒂骈萼色尤鲜眀养之得地则嵗嵗皆双此花之絶异者也鹿胎红鹤翎红子花也色微黄上有白如鹿胎极化工之妙潜溪绯千叶绯花出潜溪寺本紫花忽于丛中特出绯者一二朶眀年移在他枝洛阳谓之转枝花一捻红多叶浅红叶杪深红一如人以二指捻之旧传贵妃匀面余脂印花上来嵗花开上有指印红迹帝命今名富贵红花叶圎正而厚色若新染他花皆卸独此抱枝而藁亦花之异者桃红舞青猊千叶楼子中五青瓣一名睡緑蝉宜阳玉兎天香青红胎其花粉色银红二种一早开头微小一晚开头极大中出二瓣如兎耳蕚緑华千叶楼子大瓣羣花卸后始开毎瓣上有緑色一名佛头青一名鸭蛋青一名緑蝴蝶得自永宁王宫中叶底紫千叶其色如墨亦谓墨紫花在丛中旁心生一大枝引叶覆其上其开比他花可延十日岂造物者亦惜之耶唐末有中官为观军容者花出其家亦谓之军容紫腰金紫千叶腰有黄须一团驼褐裘千叶楼子大瓣色类褐衣宜隂蜜娇树如樗髙三四尺叶尖长颇濶厚花五瓣色如蜜蜡中有蕊根檀心以上间色大凡红白者多香紫者香烈而欠清楼子髙千叶多者其叶尖岐多而圎厚红者叶深緑紫者叶黒緑惟白花与淡红者畧同此花须殷勤照管酌量浇灌仔细培养花若开盛主人必有大喜忌栽宅内天井中増鄞江周氏洛阳牡丹记胜姚黄靳黄千叶黄花也有深紫檀心开头可八九寸许色虽深于姚然精采未易胜也但频年有花洛人所以贵之出靳氏之圃因姓得名皆在姚黄之前洛人贵之皆不减姚花但鲜洁不及姚而无青心之异焉可以亚姚而居丹州黄之上矣千心黄千叶黄花也大率类丹州黄而近瓶碎蘂特盛异扵众花故谓之千心黄闵黄千叶黄花也色类甘草黄而无檀心出于闵氏之圃因此得名其品第盖甘草黄之比欤女真黄千叶浅黄色花也元丰中出于洛阳银李氏园中李以为异献于大尹潞公公见心爱之命曰女真黄其开头可八九寸许色类丹州黄而微红温润匀荣其状色端整类刘师阁而黄诸名圃皆未有然亦甘草黄之比欤丝头黄千叶黄花也色类丹州黄外有大叶如盘中有碎叶一簇可百余分碎叶之心有黄丝数十茎耸起而特立髙出于花叶之上故目之为丝头黄唯天黄寺僧房中一本特佳他圃未之有也御袍黄千叶黄花也色与开头大率类女真黄元丰时应天院神御花圃中植山箆数百忽于其中变此一种因目之为御袍黄状元红千叶深红花也色类丹砂而浅叶杪微淡近萼渐深有紫檀心开头可七八寸其色甚美迥出众花之上故洛人以状元唿之惜乎开头差小于魏花而色深过之逺甚其花出于安国寺张氏家熙寕初方有之俗谓之张八花今流传诸谱甚盛龙嵗有此花又特可贵也胜魏都胜胜魏似魏花而微深都胜似魏花而差大叶微紫红色意其种皆魏花所变欤岂寓于红花本者其子变而为胜魏寓于紫花本者其子变而为都胜耶瑞云红千叶肉红花也开头大尺余色类魏花微深然碎叶差大不若魏花之繁密也叶杪微卷如云气状故以瑞云目之然与魏花迭为盛衰魏花多则瑞云少瑞云多则魏花少岳山红千叶肉红花也本出嵩岳因此得名色深于瑞云浅于状元红有紫檀心鲜洁可爱花唇微淡近萼渐深开头可八九寸间金千叶红花也微紫而类金系腰开头可八九寸许叶间有黄蕊故以间金目之其花盖黄蕊之所变也金系腰千叶黄花也类间金而无蕊毎叶上有金线一道横于半花上故目之为金系腰其花本出于缑氏山中九蕚红千叶粉红花也茎叶极髙大其苞有青跗九重苞未拆时特异于众花花开必先青拆数日然后色变红花叶多铍蹙有类揉草然多不成就偶有成者开头盈尺刘师阁千叶浅红花也开头可八九寸许无檀心本出长安刘氏尼之阁下因此得名微红黄色如美人肌肉莹白温润花亦端整然不常开率数年乃一见花耳洗妆红千叶肉红花也元丰中忽生于银李圃山箆中大率似夀安而小异刘公伯夀见而爱之谓如美妇人洗去脂粉而见其天真之肌莹洁温润因命今名其品第盖寿安刘师阁之比欤蹙金毬千叶浅红花也色类间金而叶杪铍蹙间有黄棱断续于其间因此得名然不知所出之因今安胜寺及诸园皆有之探春毬千叶肉红花也开时在谷雨前与一百五相次开故曰探春毬其花大率类夀安红以其开早故得今名二色红千叶红花也元丰中出于银李园中于接头一本上岐分为二色一浅一深深者类间金浅者类瑞云始以为有两接头详细视之实一本也岂一气之所钟而有浅深厚薄之不齐欤大尹潞公见而赏异之因命今名蹙金楼子千叶红花也类金系腰下有大叶如盘盘中碎叶繁密耸起而圎整特髙于众花碎叶铍蹙互相粘缀中有黄蕊间杂于其间然叶之多虽魏花不及也元丰中生于袁氏之圃碎金红千叶粉红花也色类间金每叶上有黄防数星如黍粟大故谓之碎金红越山红楼子千叶粉红花也本出于会稽不知到洛之因近心有长叶数十片耸起而特立状类重台莲故有楼子之名彤云红千叶红花也类状元红微绯色开头大者防盈尺花唇微白近萼渐深檀心之中皆莹白类御袍花本出于月波堤之福严寺司马公见而爱之目之为彤云红也紫丝旋心千叶粉红花也外有大叶十数重如盘盘中有碎叶百许簇于瓶心之外如旋心芍药然上有紫粉数十茎髙出于碎叶之表故谓之曰紫粉旋心元丰中生于银李圃中富贵红不晕红寿妆红玉盘妆皆千叶粉红花也大率类夀安而有小异富贵红色差深而绯紫色不晕红次之寿妆红又次之玉盘妆最浅淡者也大叶微白碎叶粉红故得玉盘妆之号双头红双头紫皆千叶花也二花皆并蒂而生如鞍子而不相连属者也惟应天院神御花圃中有之亦有多叶者盖地势有肥瘠故有多叶之变耳培壅得地力有簇五者然开头愈多则花愈小矣紫绣毬千叶紫花也色深而莹泽叶密而圎整因得绣毬之名然难得见花大率类左紫云但叶杪色白不如左紫之唇白也比之陈州紫袁家紫皆大同而小异耳安胜紫紫花也开头径尺余本出于城中千叶安胜院因此得名延嵗左紫与绣毬皆难得花唯安胜紫与大宋紫特盛嵗嵗皆有故名圃中传接甚多大宋紫千叶紫花也本出于永寕县大宋川豪民李氏之圃因谓大宋紫开头极盛径尺余众花无比其大者其色大率类安胜紫云顺圣千叶花也色深类陈州紫毎叶上有白缕数道自唇至萼紫白相间深浅同开头可八九寸许熙宁中方有陈州紫袁家紫一色花皆千叶大率类紫绣毬而圎整不及也玉千叶白花无檀心莹白如玉温润可爱景祐中开于苑上书宅山箆中细叶繁密类魏花而白今传接于洛中虽多然难得花不嵗成千叶也玉蒸饼千叶白花也本出延州及流传到洛而繁盛过于延州时花头大于玉千叶杪莹白近萼微红开头可盈尺毎至盛开枝多低亦谓之软条花云承露红多叶红花也毎朶各有二叶毎叶之近萼防各成一个鼓子花朴凡有十二个惟叶杪折展与众花不同其下玲珑不相倚着望之如雕镂可爱凌晨如有甘露盈个其香益更旖旎与承露紫大率相类唯其色异耳玉楼红多叶花也色类彤云红每叶上有白缕数道若雕镂者然故以玉楼红目之薛凤翔亳州牡丹史天香一品圎胎能成树宜隂其花平头大叶色如猩血出贾立家子生故一名贾立红万花一品色若防实花房密挿架层起而色丽眀媚有如丹浮圗娇容三变初绽紫色及开桃红经日渐至梅红至落乃更深红诸花色久渐褪惟此愈进故曰三变隂防阳防开者各不相类其色之变亦不止于三也欧记中有添色红疑即其种袁石公记为芙蓉三变其本原出方氏赤朱衣旧名夺翠得自许州花房鳞次而起实小巧体态婉娈颜如渥赭凡花于一叶间色有深浅帷此花内外一如流丹近复得夺锦一种大瓣深红浮光凝润尤过于夺翠觉红此花乃蜀僧居亳所种以僧名觉人遂唿为觉红又谓佛土所产而红色无出其右者一名无上红其胎红尖花放平头大叶房亦簇满约有数层而艶过一品稍恨其单叶时多大黄緑胎最宜向隂养之愈久愈妙其花大瓣易开初开微黄垂残愈黄簮瓶中经宿则色可等秋葵花小黄緑胎花之肤理轻皱弱于渊绡周有托瓣瓤黄质过大黄殊柔腻靡曼但一房不过四五层而近萼防微紫故少逊耳金玉交辉緑胎长干其花大瓣黄蕊若贯珠皆出房外层叶最多至残时开放尚有余力胜于铺锦此曹州所出为第一品八艶妆盖八种花也亳州仅得云秀妆洛妃妆尧英妆三种云秀为最更有緑花一种色如豆緑大叶千层起楼出自邓氏真为异品万叠雪峰千叶白花黄绒铺锦此花细叶卷如绒缕下有四五叶差濶连缀承之上有黄须布满若种金粟银红娇其花大瓣丰姿绰约如綘雪绕枝绣衣红肉红胎花开平头大叶亦梅红色花瓣相映浑然有黄气如琥珀光眀彻可鉴以夏侍御所出名绣衣云软瓣银红干长胎圎花瓣若蝉翼轻薄无碍其色等绣衣红而上之碧纱笼出张氏向阳易开头甚丰盈其色浅红如秋云罗帕实丹砂其中望之隠隠緑趺遮防更如翠幕故又名叠翠新红娇艳花乃梅红之深重者艶质娇丽如朝霞藏日光彩陆离又若新染未干故名新红极胜始成千叶尤出一品上縁嵗多单叶乃其病也方氏一种新红绣毬赵氏一种新红竒观皆丽色动人然所传多赝盖以天香一品乱之宫锦此品碎瓣梅红色开时必俟花房满实方为大放然后渐成缬晕花红绣毬红胎圎小花开房叶繁周有托瓣易开且早绸缪布濩如叠碎霞命名绣毬者以其形圎聚也银红绣毬花微小而色轻杨妃绣毬妬娇红色俱类花红绣毬而体势不同花红萃盘红胎枝上緑叶窄小条亦颇短房外有托瓣深桃红色緑趺重蕚天机圎锦青胎开花小而圎满朱房嵌枝绚如翦防银红犯有二种一红艳过天香一品开花最难一色视一品稍浅易开俱长条大叶圎胎其花满开期最后飞燕妆有三种一出方氏长枝长叶此花黄红一出马氏者虽深红起楼逺不及方一出张氏者乃白花类象牙色差胜于马飞燕红妆一名花红杨妃细瓣修长得自曹县方家海棠红喜阳易开緑叶细长常多秋发诸花皆以红极佳独此品通体金黄兼有红彩人谓似铁梗海棠而活色香艶皆过之盛时则房中四五叶参差突出其胎本红在隂防则緑春来亦复红也大都花胎多四时变易耳海棠魂谓得其神也亦石氏自许州移至新银红毬方家银红二种色态颇类苐树头緑叶稍别其色光彩动揺碎瓣无瑕玉緑胎枝上叶圎宜阳乃白花中之最上乘又一种如芹叶者不及此青心无瑕玉丰伟悦人又一种叶干类大黄者亦名无瑕玉梅州红性喜隂圎叶圎胎花瓣长短有序踈密合宜色近海棠红但近萼防稍紫出曹县王氏别号梅州云胜娇容深红色最耐残如一茎有两胎者必剪其一即不剪亦独一胎能花花大可五六围髙可六七寸醉玉环方显仁所种乃醉杨妃子花花房倒缀故以醉志之胎体圎緑其花下承五六大叶濶三寸许围拥周匝如盆盂盛花状质本白而间以藕色轻红轻蓝相错成绣其母醉杨妃作深藕色妬榴红胎圎如豆树叶如菊最易成树早开应时苐不耐炎日久之色褪榴花红色近榴花花红叠萃尖胎花身魁岸其下大叶五六层腰间襞积细瓣鬈曲碎聚顶上复出一层大叶花在緑树之颠秋水妆肉红圎胎枝叶秀长其花平头易开花叶丛萃质本白而内含浅绀外则隐隐丛红緑之气夏侍御初得之方氏谓其爽气侵人如秋水浴洛神遂命今名老银红毬花本深红亦有水红时而邉如施粉中如布朱其胎青红杨妃深醉胎长花质酷似胜娇容名深醉者谓其色深也花红神品花叶之末色微微入红渐红渐黄盖得自太康花红平头緑胎其花平头濶叶色如火羣花中红而照耀者独此为冠世传为曹县石榴红韩氏重赀得之迩来防絶王氏田间藏一本购归凉暑园但顶少涣散中露檀心又一种千瓣者南里园有之凡花称平头谓其齐如截也花红舞青猊宜隂老银红毬子花色亦似之开时结绣从花中抽五六青叶如翠羽双翘花红魁出张氏万花魁出李氏西万花魁巨丽尤甚方氏别有银红魁绛纱笼胎小花瓣有紫色一线分其中质红如烛杜鹃红短茎緑胎树叶尖厚花作深梅红色细叶稠叠实如赤玉碎雕而成大素小素易开宜隂小素一名刘六白二花平头房小初开结绣一丛常发数头如素白楼子玉白皎洁更出其上玉玲珑碧玉楼如琼楼玉宇玉簮白谓白如玉簮花鹦鹉白谓类鹦鹉顶上毛赛羊绒谓细瓣环曲如绒白鹤顶色甚白而鹤顶殷红取名不类可怪沈家白緑珠坠玉楼长胎花色皑然叶半有緑防如珠其色类佛头青而体异也界破玉此花如白练花瓣中擘一画如桃红丝缫宛如约素片片皆同旧品中有桃红线者乃浅红花又非此种夏侍御新出一种类界破玉谓之红线线外微似杂色组花膏红梗胎俱红其花大叶若胭脂成光莹如镜但微恨其花房多散漫耳凤尾花红尖胎平头内外叶有数层名凤尾者以叶似耳绉叶桃红花瓣尖细层层密聚如簇绛绡苐色泽少暗嘉隆间最重之一时并出者更有大叶桃花其花稍不及绉叶太真晚妆此花千层小叶花房实满叶叶相従次第渐髙其色微红而鲜洁如太真涙结红冰因其晚开故名曹县一种名忍济红色相近忍济者王氏斋名平实红此花大瓣桃红花面径过一尺花之大无过于此亦得自曹州银红锦绣宜隂花形开法俱似三变其色微红浅深得宜宛然若绣烟粉楼色同魏红而易开张氏子种花也褰幕娇红即缩项娇红长胎栁緑长叶因其茎短花在叶底其色梅红起楼如千叶桃别有缩项一种叶单花红翦绒花瓣纎细丛聚满类文縠剪成大都与花红缨络同致花红缨络长枝大叶其花易开叠瓣秾密外衞以五六大片念奴娇有二种俱緑胎能成树出张氏者深银红色大而姣好出韩氏者色桃红大次之汉宫春红胎硬茎必独本成树方嵗嵗有花花叶直竦而立其色深红出张氏墨葵大瓣平头油红髙耸起楼与墨葵俱眀如漆黒拟松烟最为异色墨翦绒碎瓣柔软墨绣毬圎满聚中秋月緑胎尖小花房嵯峨莹白无瑕琉瓶灌朱树叶微圎朱房攅密类隔琉璃而盛丹浆微嫌叶单根紫遇千叶时亦自妙品藕丝平头花叶微濶繁可数层又藕丝绣毬好丛生易开而花小又藕丝楼子花大而房垂三种惟平头为上绣毬次之楼子不逮逺甚桃红万卷书细瓣如砌枝不禁花垂垂向下乔家西瓤尖胎枝叶青长宜阳出自曹县花如中红肉色类软瓣银红进宫袍緑胎易开谓色如宫中所赐茜袍也其体质当以轻绒赤绡目之娇红楼台胎茎似王家红体似花红绣毬色似宫袍红而神彩充足银红楼防色有深浅花实与之表里倚新妆緑胎脩干花面盈尺大类绯桃色出自曹县合欢娇深桃红色一胎二花托蒂偶亚微有大小转枝一茎二花红白对开记其方向眀嵗红白互异其防二花出鄢陵刘水山太守家亳中亦仅有矣鄢陵尚有万卉含羞靧面娇南园鹤翎红枝上忽开一花二色红白中分红如脂膏白如腻粉时郡大夫严公造赏唿为太极圗余因六朝有取红花取白雪与儿靧面作光洁之词乃易其名观音现白花中微露银红旧有观音面好丛生色深花差大苐平顶而散为其疵耳非霞胎长花房髙峙层层渐起叶在柯端花栖叶下色浅红醉西红胎青叶圎大成树易开色作粉红胜西施花大盈尺色粉白晕红又一种香西施色亦相类花中香气郁烈绣芙蓉与玉芙蓉相类出仝氏添色喜容緑胎栁緑叶宜阳易开花微小有托瓣房以内色深外微晕又一种青叶者名大添色喜容花瓣参差色亦不逮玉楼春雪花大如斗又一种玉楼春老色类鹤翎红胭脂界粉粉叶朱丝文理交错金精雪浪白花黄萼互相照映花瓣微濶而厚硬近蕊稍紫常以此乱黄绒铺锦玉美人大叶色白如匀粉白莲花出自许州其中黄心如线寸许俨如莲蕊瑚楼茎短胎长宜阳色如瑚蒨膏红即如膏红胎红尖长此品亦梅红色盛则花叶互峙弱则平头大火珠緑胎色深红内外掩映若燃光熖莹流火齐红其花邉白内赤太真冠长胎开早花瓣劲健外白内红倚栏娇肉红胎浅桃红色花头长大又一种满池娇千瓣成树色泽过之大娇红向阳易开色如银红娇苐叶单又一种娇红色如魏红花微小而难接五云楼花圎聚如毬稍长开则结绣顶有五旋叶邉有黄緑相间玉楼观音现花白难开开时如水月楼台迥出尘外花与中秋月小异乔红有二种皆红胎色深重近木红俱出沈氏洁白出朱氏旧有紫玉者花最大白瓣中纷布红丝盘错如绣睡鹤仙色淡红宜隂其大如倚新妆花心出二叶脱紫留朱先紫而后深红又花红寳楼台者亦然醉猩猩沈氏首出之花易开色深红中微檀紫亚于花红平头密防却胜洒金桃红黄须满房皆布叶颠防防有度罗如星斗桃红楼子小叶大红皆起楼老僧防一花五叶两叶相参而立傍两叶佐之一叶绕其后最下者如陈州红胭脂红大红寳楼台殿春魁平头胜天香粉绣毬粉重楼腻粉红有托瓣胜绯桃茄皮紫紫缨络白缨络出嘴白汴城白茄色楼藕色狮子头缕金衣产自许州房髙茎长碎瓣绮错其色红极无类可方可为神品之冠花红独胜鱼鳞小瓣层层相承又一种花红无敌小叶聚集重楼巍然色亦相类五陵春竒色映目二花大叶茏苁楼台盘欝闺艳绒瓣纎细金屋娇层分碎叶斐叠若楼艶阳娇小瓣梅红娇白无双楚素君白屋公卿连城玉皆千层大瓣黄白绣毬玉润白赛玉魁冰清白碧天一色皆碎瓣起楼瑶台玉露绒叶聚雪素叶繁蕊香王家大白大过诸花藕丝霓裳面径八寸许三春魁多叶桃红房出树表银红妙品银红艶妆银红絶唱俱下布数片大叶中间细琐堆积又一种银红上乗大瓣簇满其色皆如其名采霞绡千层大叶瑚凤头房间大瓣按原谱全载欧阳修牡丹花释名陆防天彭牡丹记参用周氏牡丹记薛凤翔牡丹史其未经采择者续此彚考増宋史五行志雍熙二年八月刑部尚书宋琪家牡丹三华素问清明次五日田防化为鴽牡丹华海记隋帝辟地二百里为西苑诏天下进花卉易州进二十箱牡丹有頳红鞓红飞来红袁家红醉颜红云红天外红一拂黄软条黄延安黄先春红颤风娇等名原龙城録洛人宋单父字仲孺善吟诗亦能种艺术凡牡丹变易千种红白鬭色人不能知其术上皇召至骊山植花万本色样各不同赐金千余两内人皆唿为花师亦幻世之絶艺也开元天寳遗事初有木芍药植于沉香亭前其花一日忽开一枝两头朝则深红午则深碧暮则深黄夜则粉白昼夜之间香艶各异帝曰此花木之妖不足讶也眀皇与贵妃幸华清宫因宿酒初醒凭妃子肩同看木芍药上亲折一枝与妃子逓嗅其艳曰不惟萱草忘忧此花香艶尤能醒酒上赐杨国忠木芍药数本植于家国忠以百寳装饰栏楯虽帝宫之内不能及也杨妃外传开元中禁中初重木芍药即今牡丹也得数本红紫浅红通白者上因移植于兴庆池东沉香亭前防花方繁开上乘照夜白妃以步辇诏棃园弟子李龟年手捧檀板押众乐前将欲歌上曰赏名花对妃子焉用旧乐辞为遽命龟年持金花笺宣赐翰林学士李白进清平调辞三章白欣承诏防犹苦宿酲未解援笔赋云云想衣裳花想容春风拂槛露华浓若非羣玉山头见防向瑶台月下逢一枝红艳露凝香云雨巫山枉断膓借问汉宫谁得似可怜飞燕倚新妆名花倾国两相欢长得君王笑看解释春风无限恨沉香亭北倚栏干龟年捧词进上命棃园弟子约畧词调抚丝竹遂促龟年以歌妃持颇黎七寳杯酌西凉州葡萄酒笑领歌意甚厚摭异记太和开成中有程修己者以善画得进谒防暮春内殿赏牡丹花上颇好诗因问修己曰今京邑传唱牡丹诗谁为首出修己对曰甞闻公卿间多吟赏中书舍人李正封诗曰国色朝酣酒天香夜染衣上闻之嗟赏移时笑谓贤妃曰汝妆镜台前饮一紫金盏酒则正封之诗可见矣増国史补长安贵逰尚牡丹三十余年每春暮车马若狂以不就观为耻人种以求利一本有直数万者杜阳杂编穆宗皇帝殿前种千叶牡丹花始开香气袭人一朶千叶大而且红上每覩芳盛叹曰人间未有自是宫中每夜即有黄白蛱蝶数万飞集于花间辉光照耀逹晓方去上令张罗于空中遂得数百于殿内纵嫔御追捉以为娱乐迟眀视之则皆金玉也其状工巧无以为比而内人争用绛缕绊其脚以为首餙夜则光起妆奁中其后开寳厨覩金钱玉屑之内有蠕蠕者有为蝶者宫中方觉焉文宗于内殿前看牡丹翘足凭栏忽吟舒元舆牡丹赋云俯者如愁仰者如语含者如咽吟罢方省元舆辞不觉叹息原酉阳杂俎东都尊贤坊田令宅中门内有紫牡丹成树发花千朶花盛时每月夜有小人五六长尺余逰于花上如此七八年人将掩之輙失所在増酉阳杂俎捡隋朝种植法七十卷中初不记说牡丹则知隋朝花药所无也开元末裴士淹为郎官奉使幽冀囘至汾州众香寺得白牡丹一窠植于长安私第天寳中为都下竒赏至徳中马仆射又得红紫二色者移于城中元和初犹少今与戎葵角多少矣衞公言贞元中牡丹已贵栁浑诗言近来无奈牡丹何数十千钱买一颗今朝始得分眀见也共戎葵较防多成式又甞见卫公园中有冯绍正鸡圗当时已画牡丹矣韩愈侍郎有疎子侄自江淮来年甚少韩为街西假僧院令读书经旬寺主纲诉其狂率韩遽令归且责曰市肆贱类营衣食尚有一长防汝所为如此竟作何物侄拜谢徐曰某有一艺恨叔不知因指堦前牡丹曰叔要此花青紫黄赤惟命也韩大竒之遂给所须试之乃竖箔曲尺遮牡丹丛不令人窥掘窠四面深及其根寛容人坐唯赍紫鑛轻粉朱红旦暮治其根凡七日乃填坑白其叔曰恨校迟一月时冬初也牡丹本紫及花发色白红歴緑每朶有一聨诗字色分眀乃是韩出关时诗一韵曰云横秦岭家何在雪拥蓝关马不前十四字韩大惊异侄且辞归江淮竟不愿仕兴唐寺有牡丹一窠元和中着花一千二百朶其色有正晕倒晕浅红浅紫深紫黄白檀等独无深红又有花叶中无抹心者重台花者其花面径七八寸兴善寺素师院牡丹色絶佳元和末一枝花合欢云溪友议白乐天初为杭州刺史令访牡丹花独开元寺僧惠澄近于京师得之始植于庭防围甚密他防未之有也时春景方深惠澄设油幕覆牡丹自此东越分而种之矣防徐凝自富春来不知而先题诗云此花南地知难种惭愧僧闲用意栽海燕解怜频睥睨胡蜂未识更徘徊虚生芍药徒劳妬羞杀玫瑰不敢开惟有数苞红幞在含芳只待舍人来白寻到寺看花命酒同醉而归原剧谭録朔方节度使李进贤豪侈奉身雅好賔客有中朝宿徳常话在名塲日失意邉逰进贤接纳甚至其后京华相遇时亦造其门属牡丹盛开因以赏花为名及期而往防事备陈饮馔宴席之间已非寻常举杯数廵复引众賔入内室宇华丽楹柱皆设锦绣列筵甚广器用皆是黄金堦前有花数丛覆以锦幄妓妾俱服纨绮执丝簧善歌舞者至多客之左右皆有女仆双鬟者二人所须无不毕至承接之意常日指使者不如芳酒绮肴穷极水陆至于仆乘供给靡不丰盛自午迄于眀晨不覩杯盘狼籍京国花卉之辰尤以牡丹为上至于佛宇道观逰览者罕不经歴慈恩浴堂院有花两丛每开及五六百朶繁艶芬馥近少伦比有僧思振常话防昌中朝士数人寻芳徧诣僧室时东廊院有白花可爱相与倾酒而坐因云牡丹之盛盖亦竒矣然世之所玩者但浅红深紫而已竟未识红之深者院主老僧微笑曰安得无之但诸贤未见尔于是从而诘之经宿不去云上人向来之言当是曽有所覩必希相引寓目春逰之愿足矣僧但云曽于他防一逢盖非辇毂所见及旦求之不已僧方露言曰众君子好尚如此贫道又安得藏之今欲同看此花但未知不泄于人否朝士作礼而誓云终身不复言僧乃自开一房其间施设幡像有板壁遮以旧幕幕下启门而入至一院有小堂两间颇甚华洁轩庑栏楹皆是柏材有殷红牡丹一窠婆娑防及千朶初旭才照露华半晞浓姿半开炫燿心目朝士惊赏留恋及暮而去信宿有权要子弟与亲友数人同来入寺至有花僧院容良乆引僧至曲江闲步将出门令小仆寄安茶笈裹以黄帕于曲江岸借草而坐忽有弟子奔走而来云有数十人入院掘花禁之不止僧俛首无言唯自吁叹坐中皆相盼而笑既而却归至寺门见以大畚盛花舁而去取花者谓僧曰窃知贵院旧有名花宅中咸欲一看不敢预告恐难于见舍适所寄笼子中有金三十两蜀茶二斤以为酬赠清异録南汉地狭力贫不自揣度有欺四方傲中国之志每见北人盛夸岭海之强世宗遣使入岭馆接者遗茉莉文其名曰小南强及鋹面缚到阙见洛阳牡丹大骇有缙绅谓曰此名大北胜诸葛颖精于数晋王广引为参军甚见亲重一日共坐王曰吾卧内牡丹盛开试为一筭颖布策度一二子曰开七十九朶王入掩户去左右数之政合其数有二蕊将开故倚栏看传记伺之不数十行二蕊大发乃出谓颖曰君算得无左乎颖再挑一二子曰过矣乃八十一朶也王告以实尽欢而退韩宏罢宣武节度归长安私第有牡丹杂花命劚去之曰吾岂效儿女辈耶当时为牡丹包羞洛阳大内临芳殿廼庄宗所建殿前有牡丹千余本如百药仙人月宫花小黄娇雪夫人粉奴香蓬莱相公卵心黄御衣红紫龙杯三云紫等増僧仲殊越中牡丹花品序越之好尚惟牡丹其絶丽者三十二种始乎郡斋豪家名族梵宇道宫池台水榭植之无间来赏花者不问亲疎谓之看花局泽国此月多有轻云微雨谓之养花天南部新书长安三月五日看牡丹奔走车马慈恩寺元果院白牡丹迟半月开故裴兵部璘题诗于佛殿壁上曰长安豪贵惜春残争赏先开紫牡丹别有玉杯承露冷无人肯向月中看太和中敬宗自夹城出芙蓉园因幸此寺见所题诗吟玩久之因令宫嫔讽念及暮此诗满六宫矣洞微志中军都虞侯金治所居堂东植牡丹一本着花三百朶其色如血谓之金含棱每瓶子顶上有碎金丝如自然蛱蝶之状一城以为殊异原异人録唐髙宗宴羣臣赏双头牡丹赋诗上官昭容云势如聨璧友心似臭兰人张茂卿好事园有一楼四围列植竒花接牡丹于椿树之杪花盛开时延賔客推楼玩赏事物纪原武后诏逰后苑百花俱开牡丹独迟遂贬于洛阳故洛阳牡丹冠天下是不特芳姿艳质足压羣葩而劲骨刚心尤髙出万卉安得以富贵一语概之复斋漫録孟蜀时礼部尚书李昊每将牡丹花数枝分遗朋友以兴平酥同赠曰俟花凋谢即以酥煎食之无弃浓艳其风流贵重如此増王文正遗事上于后苑曲宴步于槛中自翦牡丹两朶召公亲戴有中贵人白公言此花昨日上选赐相公已于别丛择下花请相公躬进公乃取花因酌一巵同献上大喜引满以杯示公从臣皆荣焉盛事美谈晁文元公迥在翰林以文章徳行为仁宗所优异曲宴宜春殿出牡丹百余盘千叶者才十余朶所赐止亲王宰臣真宗顾文元及钱文禧各赐一朶墨荘漫録两京牡丹闻于天下花盛时太守作万花防宴集之所以花为屏帐至梁栋柱栱悉以竹筒贮水簮花钉挂举目皆花也洛中花工宣和中以药壅培白牡丹如玉千叶一百五玉楼春等根下次年花作浅碧色号欧家碧嵗贡禁府价在姚黄上原闻见録钱惟演为留守始置驿贡洛花识者鄙之李泰伯携酒赏牡丹乘醉取笔蘸酒圗之眀晨嗅枝上花皆作酒气富郑公留守西京府园牡丹盛开召文潞公司马端眀邵康节先生诸人共赏客曰此花有数乎请先生筮之既毕曰凡若干朶使人数之如先生言及问此花防时开尽先生再揲筮良久曰此花尽来日午时坐客皆不答郑公因曰来日食后可防于此以验先生之言次日食毕花尚无恙洎烹茶之际忽羣马逸出与客马相踶啮奔花丛中既定花尽毁折于是洛中愈重先生増东坡集看牡丹法当在午前过午则离披矣成都记彭城牡丹在蜀为第一故有小洛阳之天彭谓之花州牛心山下谓之花村原童防训王简卿甞赴张无功镃牡丹防云众賔既集一堂寂无所有俄问左右云香发未答曰已发命卷帘则异香自内出郁然满座羣妓以酒肴丝竹次第而至别有名姬十辈皆衣白凡首餙衣领皆牡丹首戴照殿红一妓执板奏歌侑觞歌罢乐作乃退复垂帘谈论自如良乆香起卷帘如前别十姬易服与花而出大抵簮白花则衣紫紫花则衣鵞黄黄花则衣红如是十杯衣与花凡十易所讴者皆前辈牡丹名词酒竟歌乐无虑数百十人列行送客烛光香雾歌吹杂作客皆恍然如仙逰康节访赵郎中与章子厚同防子厚议论縦横因及洛中牡丹之盛赵曰邵先生洛人也知花甚详康节因言洛人以见根拨而知花之髙下者上也见枝叶而知髙下者次也见蓓蕾而知髙下者下也如公所说乃知花之下也章黙然増广客谈吴逸谿名性諠檇李人家贫力学明春秋甞中江浙延祐丁巳乡举先是所居城庐手植牡丹一本多年未花是嵗前腊月忽作一花颜色鲜美无异暮春时士大夫相率来观者其门如市初亦未卜其休咎来秋八月吴公领乡荐邦人荣之以为此花之徴贵耳集慈宁殿赏牡丹时椒房受册三殿极欢上洞逹音律自制曲赐名舞杨花停觞命小臣赋词俾贵人歌以侑玉巵为寿左右皆唿万嵗干淳起居注淳熙六年三月车驾过宫恭请太上太后幸聚景园遂至锦壁赏大花三面漫坡牡丹约千余丛各有牙牌金字上张碧油绢幕又别翦好色样一千朶安顿花架并是水晶玻瓈天青汝窑金瓶就中间沉香卓儿一只安顿白玉碾花商尊约髙二尺径二尺三寸独挿照殿红十五枝进酒三杯应随驾宫人内官并赐两面翠叶滴金牡丹一枝翠叶牡丹沉香柄金丝御书扇各一把辍耕録陈随应宋南渡行宫记云后苑植牡丹扁曰伊洛传芳原涌幢小品青城山有牡丹树髙十丈花甲一周始一作花永乐中适当花开蜀献王遣使视之取花以回陆成之宅牡丹一株百余年矣朶朶茂盛颜色鲜眀有李氏者欲得之既移其花朶朶皆面墙强之向人不能也未防凋残零落无复前观増吴寛诗注家有牡丹一株花后有二瓣稍张人名凤尾花木考宋髙宗绍兴三十一年饶州鄱阳县民家篱竹间生重萼牡丹正统四年闰二月十六日天香圃牡丹一品变成緑色凡开三朶宪宗画其形色咏之以诗昆仑山元阳观后有牡丹花根株连抱问植者谁曰王仙所遗也原花史锡山安氏圃牡丹最盛天顺中老仆徐奎闻圃中叹声呝呝谛聴之声出牡丹中云我等防主翁灌溉有年未获善已来日厄又至奈何羣花咸若哽咽奎叱之乃止翼日主翁邀客携酒诣圃奎以告客皆异之一恶少独嗔其妄竟阅姣且大者折以去増花史陈郡谢翺举进士能七字诗寓居长安升道里庭中多植牡丹一日有美人年十六七色絶代乘金车来谓翺曰闻此地有名花故来与君一醉耳即设馔同翺食复请翺赋诗曰阳台后防已无期碧树烟深玉漏迟半夜香风满庭月花前竟发楚王悲美人亦和云相思无路莫相思风里花开只片时惆怅金闺却归防晓莺啼断緑杨枝遂挥泪别去不复见帝京景物畧右安门外草桥其北土近泉居人以种花为业冬则温火暄之十月中旬牡丹已进御矣都城牡丹时无不往观安园者园在嘉兴观西二里堂前牡丹数百亩燕都逰览志太傅惠安伯张公园牡丹花时主人制小竹兠以供逰客行花塍中武清侯别业额曰清华园广十里园中牡丹多异种以緑蝴蝶为第一开时足花海五杂俎朝廷进御常有不时之花然皆藏土窖中四周以火逼之故隆冬时即有牡丹花计其工力一本至数十金原如臯志宋淳熙三年春如臯县孝里荘园牡丹一本无种自生眀年花盛开乃紫牡丹也杭州推官某见花甚爱欲移分一株掘土尺许见一石如劒长二尺题曰此花琼岛飞来种只许人间老眼看遂不敢移以是乡老诞日值花开时必往宴为夀李嵩三月八日生自八十看花至一百九嵗集藻序原宋欧阳修洛阳牡丹花品序牡丹出丹州延州东出青州南亦出越州而出洛阳者今为天下第一雒阳所谓丹州花延州红青州红皆彼土之尤杰者然来洛阳才得备众花之一种列第不出三以下不能独立与洛花敌而越花以逺罕识不见齿然虽越人亦不敢自誉以与洛阳争髙下是洛阳者果天下之第一也洛阳亦有黄芍药绯桃瑞莲千叶李红郁李之类皆不减他出者而洛阳人不甚惜谓之果子花曰某花某花至牡丹则不名直曰花其意谓天下真花独牡丹其名之着不假曰牡丹而可知也其爱重之如此说者多言洛阳居三河间古善地昔周公以尺寸考日出没则知寒暑风雨乖与顺于此取正此盖天地之中草木之华得中和之气者多故独与他方异余甚以为不然夫洛阳于周所有之土四方入贡道里均乃九州之中在天地昆仑磅礴之间未必中也又况天地之和气宜徧被四方上下不宜限其中以自私夫中与和者有常之气其推于物也亦宜为有常之形物之常者不甚美亦不甚恶及元气之病也美恶隔并而不相和故物有极美与极恶者皆得于气之偏也花之钟其美与夫瘿木拥肿之钟其恶丑好虽异而得分气之偏病则均洛阳城围数十里而诸县之花莫及城中者出其境则不可植焉岂又偏气之美者独聚此数十里之地乎此又天地之大不可考也已凡物不常有而为害乎人者曰灾不常有而徒可怪骇不为害者曰妖语曰天反时为灾地反物为妖此亦草木之妖而万物之一怪也然比夫瘿木拥肿者窃独钟其美而见幸于人焉余在洛阳四见春天圣九年三月始至洛其至也晚见其晩者眀年防与友人梅圣俞防嵩山少室缑氏岭石唐山紫云洞既还不及见又眀年有悼亡之戚不暇见又眀年以留守推官嵗满解去只见其早者是未甞见其极盛时然目之所瞩已不胜其丽焉余居府中时尝谒钱思公于双桂楼下见一小屏立座后细书字满其上思公指之曰欲作花品此是牡丹名凡九十余种余时不暇读之然余所经见而今人多称者才三十许种不知思公何从而得之多也计其余虽有名而不着未必佳也故今所録但取其特着者而次第之増苏轼牡丹记序熙宁五年三月二十三日余从太守沈公观花于吉祥寺僧守璘之圃圃中花千本其品以百数酒酣乐作州人大集金槃防篮以献于坐者五十有三人饮酒乐甚素不饮者皆醉自舆台皁皆插花以从观者数万人眀日公出所集牡丹记十卷以示客凡牡丹之见于传记与栽植培养剥治之方古今咏歌诗赋下至怪竒小说皆在余既观花之极盛与州人共防之乐又得观此书之精究博备以为三者皆可纪而公又求余文以冠于篇盖此花见重于世三百余年穷妖极丽以擅天下之观美而近嵗尤复变态百出务为新竒以追逐时好者不可胜纪此草木之智巧便佞者也今公自耆老重徳而余又愚蠢迂濶举世莫与为比则其于此书无乃皆非其人乎然鹿门子尝怪宋广平之为人意其铁石心膓而为梅花赋则清便艳发得南朝徐庾体今以余观之凡托于椎陋以世者又岂足信哉余虽非其人强为公记之公家书二万卷博览彊记遇事成书非独牡丹也陆防天彭牡丹花品序牡丹在中州洛阳为第一在蜀天彭为第一天彭之花皆不详其所自出土人云曩时永宁院有僧种花最盛俗谓之牡丹院春时赏花者多集于此其后花稍衰人亦不复至崇宁中州民宋氏张氏蔡氏宣和中石子滩杨氏皆尝买洛中新花以归自是洛花散于人间花户始盛皆以接花为业大家好事者皆竭其力以养花而天彭之花遂冠两川今惟三井李氏刘村毋氏城中苏氏城西李氏花特盛又有余力治亭馆以故最得名至花户连畛相望莫得而姓氏也天彭三邑皆有花惟城西沙桥上下花尤超絶由沙桥至堋口崇宁之间亦多佳品自城东抵蒙阳则絶少矣大抵花品近百种然着者不过四十而红花最多紫花黄花白花各不过数品碧花一二而已今自状元红至欧碧以类次苐之所未详者姑列其名于后以待好事者传原眀李佩姚黄传髙阳国王讳黄字时重姓姚氏舜八十一代孙先世居诸冯之姚墟舜子商均出娥皇数传至中央而王于汉至晋子姓蕃衍富者贵者馨名上苑名园五传而黄生思本娥皇易皇为黄重出也黄为天下正色祖中央也黄美丰姿肌体腻润拔类絶伦防西京术者相之谓其有一万八千年富贵杨勉见而竒之曰此皇王之胄竒种也开元初荐为先春馆上賔上以黄先朝富贵勲旧不敢易之命同防沉香亭时晓日倚栏东风拂翠上与黄酣乐见其冶容浥露檀口唿风爱幸特至命李白赋诗美之所谓解释东风无限恨沉香亭北倚防干盖实録云又召金台御史紫霞仙官洪状元佐饮于亭击羯鼓为乐黄毎饮正色不迷得元吉风其醉而酣变幻万状向时如迎背时如诀忻时如语含时如咽时俯而愁如时仰而恱如时侧而跌如而曲之时则折如也凡作止动中规矩识者云岂独风流冠西洛只疑富贵是东皇金台御史连章上荐以为富贵为众所宗宜膺爵土遂受封为髙阳郡公娶魏国公女紫英相传魏本丹朱后名紫者从朱也当时有姚黄魏紫奕叶重华之防黄出入禁苑紫车翠葆髙牙大纛并拟王者安禄山嫉之谓其为防同姓上章极论杨勉为表申解其畧曰舜尧同祖姚祁异姓此尧所以以二女观舜也况数百代以降圣人易姓遗教彰人耳目于婚奚尤上从勉言置不问寻命黄就封之郡久之众推戴日深尊为髙阳国王传国甚逺记増宋欧阳修风俗记洛阳之俗大抵好花春时城中无贵贱皆插花虽负担者亦然花开时士庶竞为防遨往往于古寺废宅有池台防为市井张幄帟笙歌之声相闻最盛于月陂堤张家园棠棣坊长夀寺东街与郭令宅至花落乃罢洛阳至东京六驿旧不进花自今徐州李相廸为留守时始进御嵗遣牙校一贠乘驿马一日一夕至京师所进不过姚黄魏花三数朶以菜叶实竹笼子借覆之使马上不动揺以蜡封花蒂乃数日不落大抵洛人家家有花而少大树者盖其不接则不佳春初时洛人于夀安山中斵小栽子卖城中谓之山箆子人家治地为畦塍种之至秋乃接接花工尤着者一人谓之门园子豪家无不邀之姚黄一接头直钱五千秋时立劵买之至春见花乃归其直洛人甚惜此花不欲传有权贵求其接头者或以汤中蘸杀与之魏花初出时接头亦直钱五千今尚直一千接时须用社后重阳前过此不堪矣花之木去地五七寸许截之乃接以泥封裹用软土拥之以篛叶作庵子罩之不令见风日唯南向留一小户以达气至春乃去其覆此接花之法也种花必择善地尽去旧土以细土用白敛末一斤和之盖牡丹根甜多引虫食白敛能杀虫此种花之法也浇花亦自有时或日未出或日西时九月旬日一浇十月十一月三日二日一浇正月隔日一浇二月一日一浇此浇花之法也一本发数朶者择其小者去之只留一二朶谓之打剥惧分其脉也花才落便翦其枝勿令结子惧其易老也春初既去篛庵便以棘数枝置花丛上棘气暖可以辟霜不损花芽他大树亦然此养花之法也花开渐小于旧者盖有蠧虫损之必寻其穴以硫黄簮之其防又有小穴如鍼孔乃虫所藏防花工谓之气窓以大鍼琉黄末鍼之虫乃死花复盛此医花之法也乌贼鱼骨用以鍼花树入其肤花輙死此花之忌也周氏洛阳花木记余少时闻洛阳花卉之盛甲于天下尝恨未能尽观其繁盛妍丽窃有憾焉熙宁中长兄倅绛因自东都谒告往省亲三月过洛始得逰精蓝名圃赏及牡丹然后信向之所闻为不虚矣防迫于官期不得从容防览元丰四年余莅官于洛吏事之暇因得博求谱録得唐李衞公平泉花木记范尚书欧阳参政二谱按名寻讨十得见其七八焉然范公所述五十二品可考者才三十八欧之所録者二篇而已其叙钱思公双桂楼下小屏中所録九十余种但槩言其畧耳至于花之名品则莫得而见焉因以余耳目之所闻见及近世所出新花参校三贤所録者凡百余品其亦殚于此乎李廌洛阳名园记洛阳花甚多种而独名牡丹曰花凡园皆植牡丹而独名此曰花园子盖无他池亭独有牡丹数十万本凡城中頼花以生者毕家于此至花时张幙幄列市肆管弦其中城中士女絶烟火逰之过花时则复为丘墟破垣遗灶相望矣今牡丹嵗益滋而姚黄魏紫一枝千钱姚黄无卖者原胡元质牡丹记大中祥符辛亥春府尹任公中正宴客大慈精舍州民王氏献一合欢牡丹公即命圗之士庶创观阗咽终日蜀自李唐后未有此花凡圗画者惟名洛阳伪蜀王氏号其苑曰宣华权相勲臣竞起第宅穷极奢丽皆无牡丹惟徐延琼闻秦州董成村僧院有牡丹一株遂厚以金帛厯三千里取至蜀植于新宅至孟氏于宣华苑广加栽植名之曰牡丹苑广政五年牡丹双开者十黄者白者三红白相间者四后主宴苑中赏之花至盛矣有深红浅红深紫浅紫淡黄鏂黄洁白正晕倒晕金含棱银含棱傍枝副搏合欢重台至五十叶蜀平花散落民间小东门外有张百花李百花之号皆培子分根种以求利每一本或获数万钱宋景文公初帅蜀彭州守朱君绰始取彭州园花凡十品以献公在蜀四年每花时按其名往取彭州送花遂成故事公于十种花尤爱重锦被堆尝为之赋盖他园所无也牡丹之性不利燥湿彭州丘壌既得燥湿之中又土人种莳偏得法花开有至七百叶面可径尺以上今品类防五十种有一种色淡红枝头絶大者舍人程公厚倅是州目之为祥云其花结子可种余花多取单叶花本以千叶花接之千叶花来自洛京土人谓之京花单叶时号川花朱彭州牡丹诗有蹄金鬓密璋玉缕跗红香惜持来逺春应摘后空之句今西楼花数栏不甚多而彭州所供率下品钱公成大时以钱买之始得名花提刑程公沂预防叹曰自离洛阳今始见花尔程公故洛阳人也増张邦基陈州牡丹记洛阳牡丹之品见于花谱然未若陈州之盛且多也园户植花如种黍粟动以顷计政和壬辰春予侍亲在郡时园户牛氏家忽开一枝色如鵞雏而淡其面一尺三四寸髙尺许柔葩重叠约千百叶其本姚黄也而于葩英之端有金粉一晕缕之其心紫蕊亦金粉缕之牛氏乃以缕金黄名之以籧篨作棚屋围幛复张青帟防之于门首遣人约止逰人人输千钱乃得入观十日间其家数百千余亦获见之郡守闻之欲翦以进于内府众园户皆不可曰此花之变易者不可为常他时复来索此品何以应之又欲移其根亦以此为辞乃已眀年花开果如旧品矣原陆防天彭风俗记天彭号小西京以其俗好花有京洛之遗风大家至千本花时自太守而下徃往即花盛防张饮帟幕车马歌吹相属最盛于清眀寒食时在寒食前者谓之火前花其开稍大火后花则易落最喜隂晴相半时谓之养花天栽接剔治各有其法谓之弄花其俗有弄花一年看花十日之语故大家例惜花可就观不敢轻翦盖翦花则次年花絶少惟花户则多植花以谋利双头红初出时一本花取直至三十千祥云初出亦直七八千今尚两千州家嵗常以花饷诸台及防郡蜡蒂筠篮防午于道余客成都六年嵗常得饷然不能絶佳淳熙己酉嵗成都帅以善价私售于花户得数百苞驰驿取之至成都露犹未晞其大径尺夜宴西楼下烛焰与花相映发影揺酒中繁丽动人嗟乎天彭之花要不可望洛中而其盛已如此使异时复两京王公将相筑园亭以相夸尚余幸得与观焉其动心荡目又宜何如也増眀袁宏道张园看牡丹记四月初四日李长卿邀余及顾升伯汤嘉賔郑太初出平则门看牡丹主人为安伯张公元善皓髪赪颜伺客甚谨时牡丹繁盛约开五千余平头紫大如盘者甚伙西瓤舞青猊之类徧畦有之一种为芙蓉三变尤佳晓起白如珂雪已后作嫩黄色午间红晕一如腮霞花之极妖异者主人自言经营四十余年精神筋力强半疲于此花每见人间花实即采而归种之二年芽始茁十五年始花久则变而为异种有单瓣而楼子者有始常而终冶丽者已老不复花则芟其枝时残红在海棠犹三千余本中设绯幕丝肉逓作自篱落以至门屏无非牡丹可谓极花之观最后一空亭甚敞亭周遭皆芍药密如韭畦墙外有隙地十余亩种亦如之约以开时复来廿六日偕升伯长卿及友人李本石龙君超丘长孺陶孝若胡仲修十弟寓庸时小修亦自密云至遂同往观红者已开残惟空亭周遭数十亩如积雪约十余万本是日来者多髙户遂大醉而归杂着増眀夏之臣评亳州牡丹吾亳牡丹年来浸盛娇容三变犹在季孟之间等此而上有天香一品妬榴红胜娇容宫袍红琉璃贯珠新红种类不一惟杂红最后出颇难得又有大黄一种轻腻可爱不减三变初开拳曲结锈不甚舒展须大开时方到极妙防为一病耳至如佛头青为白花第一此时极多无难致大抵红色以花子红银红桃红为上如紫色或如木红则卑卑不足数矣吾亳土脉颇宜花毋论园丁地主但好事者皆能以子种或就根分移其防径者惟取方寸之芽于下品牡丹全根上如法接之当年盛者长一尺余即着花一二朶二三年转盛如上三变之类皆以此法接之其种类异者其种子之忽变者也其种类繁者其栽接之防径者也此其所以盛也他防好事者目击千叶大红即以为至寳不遑深辨而上色上品即吾亳好事之家惟有力者能得之予向于牡丹亦止浮慕近且精其伎俩园丁好事之家穷捜而厚遗之故所得名品颇多草堂数武之地种莳殆徧率以两色并作一丛红白异状错综其间又以平头紫庆天香先春红三色插入花丛间杂而成文章他时盛开烂然若锦缀春光亦一竒也御定佩文斋广羣芳谱卷三十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷三十三花谱牡丹二集藻赋增唐李徳裕牡丹赋余观前贤之赋草木者多矣靡不言托植之幽深采斸之莫致风景之妍丽追赏之欢愉至于体物良有未尽惟牡丹未有赋者聊以状之曰青阳既暮鹖鴠已鸣念兰若之方歇叹桃李之隂成惟翠华之艶爚倾百卉之光英抽翠柯以布素粲红芳而发荣其始也碧海霄澄骊珠跃出深波晓霁丹梓吐实焕神龙之衔烛皎若木之并日其盛也若紫芝连叶鸳雏比翼夺珠树之鲜辉掩非烟之竒色倐忽摛锦纷葩似织其落也明艶未褫红衣如脱朱草柯折珊瑚枝碎霞既皪而转姸红欲消而犹綷尔乃独含芳意幽怨残春将独立而倾国虽不言兮似人观其露彩犹日华初照晔其晨葩情若微笑色虽美而自类河汾之窈窕逮乎的皪含景披向风铅华春而思荡兰泽晩而光融情放縦以自得凝若焕之冶容既而华艳恍惚繁华遽毕惊寳雉之乍回想江妃而复出望献珰之玉俄以蔽光感懐佩之川怅然如失客顾余曰勿谓淑美难乆徂芳不留彼姸华之阅世非人夀之可俦君不见龙骧闬宏池台御沟堂挹山林峯连翠楼有百嵗之芳丛无昔日之通侯岂暇当飞藿之时始嗟零落且欲同树萱之意聊自防忧原舒元舆牡丹赋并序古人言花者牡丹未甞与焉葢遁乎深山自幽而芳不为贵重所知花则何遇焉天后之乡西河也精舎下有牡丹其花特异天后叹上苑之有缺因命移植焉由此京国牡丹日月寖盛今则自禁闼洎官署外延士庶之家弥漫如四渎之流不知其止息之地每暮春之月遨游之士如狂焉亦上国繁华之一事也近代文士为诗以咏其形容未有能赋之者余独赋之以极其美曰圎瑞精有星而景有云而卿其光下垂遇物流形草木得之发为红英英之甚红钟乎牡丹防类迈伦国香欺兰我研物情次第而观暮春气极绿苞如珠清露宵偃韶光晓驱动荡支节如解凝结百脉融畅气不可遏兀然盛怒如将愤泄淑日披照耀酷烈美肤腻体万状皆絶赤者如日白者如月淡者如赭殷者如血向者如迎背者如诀忻者如语含者如咽俯者如愁仰者如恱褭者如舞侧者如跌亚者如醉曲者如折宻者如织踈者如缺鲜者如濯惨者如别初胧胧而下上次鳞鳞而重叠锦衾相覆绣帐连接晴笼昼薰宿露宵裛或的的腾秀或亭亭露竒或飐然如招或俨然如思或带风如吟或露如悲或垂然如缒或烂然如披或迎日拥砌或照影临池或山鸡已驯或威凤将飞其态万万胡可立辨不窥天府孰得而见乍疑孙武来此教战其战谓何揺揺纎柯玉栏满风流霞成波歴堦重台万朶千窠西子南威洛神湘娥或倚或扶朱颜色酡各衒红缸争颦翠蛾灼灼夭夭逶逶迤迤汉宫三千艶列星河我见其少孰云其多弄彩呈姸压景骈肩席发银烛炉升绛烟洞府真人会于羣仙晶莹徃来金缸列钱凝睇相防曾不晤言未及行雨先惊旱莲公室侯家列之如麻咳唾万金买此繁华遑恤终日以言相夸列幄庭中歩障霞曲庑重梁松篁交加如贮深闺似隔绛纱髣髴息妫依稀馆娃我来观之如乗仙槎脉脉不语迟迟日斜九衢游人骏马香车有酒如渑万坐笙一醉是竞莫知其他我按花品此花第一脱落羣类独占春日其大盈尺其香满室叶如翠羽拥抱栉比蕊如金屑妆饰淑质玫瑰羞死芍药自失夭桃敛迹秾李慙出踯躅宵溃木兰濳逸朱槿灰心紫薇屈膝皆让其先敢懐愤嫉焕乎美乎后土之产物也使其花如此而伟乎何前代寂寞而不闻今则昌然而大来岂草木之命亦有时而塞亦有时而开吾欲问汝曷为而生哉汝且不言徒留玩以徘徊增宋蔡襄季秋牡丹赋并序爽秋渉杪扶栏间有牡丹旧枿辄吐芳桋亭亭上擢发红葩一大可径咫扶栏当彩翠亭之右亭屹县圃之西北隅圃直县堂之背县介大江之南葢汉元朔中江都易王上封其子敢为丹阳侯邑于芜湖此其地欤今为太平州筦时河间凌公尹之行再期矣政休赋集又所濒江英游雅故受署赍代被召将命者憧憧然率道其疆故觞咏之娱相因无缺及此珍卉馨茂公有异时之贵趣张具髙会于其侧所谓彩翠亭者酒三行济阳蔡某釂举而言曰公走文章声二纪于兹颠葆防华位不过禁省二丞官不过万户长吏而善御外物居颇休闲独以浩博记书称道圣明为事今是花也韬英和绪揭丽萧辰时虽后而且大盛意者公其日寖亨会才虑将有所售乎昔骚人取香草美人以嫓忠洁之士牡丹者亦其类欤请为公赋之其词曰朔羽南翔建杓西宅霜天一清露草皆白悲哉转凉叶于亭臯兮怅秾华之閴寂均百草之不能秋兮何此花天姿之的的使人观之若披大暑兮临清湘剥层霾兮仰白日厥初藁壤潜春扶栏向夕芳枝举以融怡绛蕊局兮羃防寳雾宵笼鲜风晓坼丽或中人香可专国刻红炬以烘焰缀彤霞而荐色鬰茀谁语丰葺自持非倚瑟之神女抑善赋之文姬俯清都而时下簸晴阳以孤嬉霄灏瀚兮排金扉气砊砀兮张寳帷霓煜兮掲朱旗云曈昽兮披纁衣绿跗兮矉修眉姹鲜萼兮伸微辞沛怡愉兮新相知凄恻兮送将归桃有援兮溪之曲莲为媒兮泽之湄羗此物之善逺亶夫君之后时君不闻佳丽皇州喧繁戚里清籞迢迢名园亹亹绮栊晓兮金镊声绣墙明兮雨苔紫严霰才归光风半起于是万蒂骈红交柯结翠宻颜纡余斜袂轻绮文鸳羣飞鹤锦横被縓葢攀聨缇裳积委则有姝姝玉人翩翩卿子寳鞯过兮飞电珠幰来兮流水拥翫佳辰笑语成市彼琼防美英缥叶新蘤羞不得借其余光矧标扬乎意气今何为兮江之干地之卑兮嵗将防荆芜比兮霜月寒望下苑兮思上兰嘉夲擢兮灵根盘泊淮波兮鲜楚山是知元冶一陶昌生万育无左右先容者沦乎朽株当匠伯不顾者被之散木譬此花之赋命兮亦节暮而葩独然贵贱反衍祸福倚伏其暮也何遽不为贵其独也庸知不为福噫化工物情吾以此卜原明徐渭牡丹赋何名花之盛美称洛阳为无双东青州而南越曾不足以颉顽兹上代之无闻始絶盛乎皇唐尔其月陂堤上长夀街东张家园里汾阳宅中当春光之既和蔼亭榭之载营天宇旷霁兮丝游景物招人而事起彼公子兮王孙蹙游龙于流水绕兹葩而宻坐借芳草而芉芉感盛年之若斯伤代谢之能防尔则粉承日华朱含雾雨羣蒂如翔交柯如拒凌晨并妆对客不语卫尉出婢子于罗帏鄂君拥翠被于江渚当其百蕊千芽照耀朱霞緑叶纷纭望之转赊若儒生之授学列女乐于绛纱迨夫背户迎窓上下甍檐二三作队矫矫愈鲜飞燕进女弟于逺条夫人挟三国而朝天锦瓣重卷檀心飞屑柔须夜殷怒苞晓决宛妇姑之反唇似相稽而无说则有若盛时合防诸娣从韩姞以同归飒颜凋衰汉主放宫人而憎别风荐小爽雨委微温楚姝舞歇于章台陈后泣罢于长门亦有细加巨上慎妃横逼座之势紫侍黄侧班姬抗同辇之尊或劲而昂媫妤当逸熊于上殿或翘而望处子窥宋玉于东垠既离以披亦竞而骈近不极态逺不尽姸夫彷佛乎佳丽意所想而随存奚防引之数姝可罄比而殚论五言古诗增唐白居易和钱学士白牡丹城中防花客旦暮去营营素华人不顾亦占牡丹名开在深寺中车马无来声惟有钱学士尽日绕丛行怜此皓然质无人自芳馨众嫌我独赏移植在中庭留景夜不暝迎晨先明对之心亦静虚白相向生唐昌玉蕊花攀玩众所争折来比颜色一种如瑶琼彼因稀见贵此以多为轻始知无正色爱随人情岂惟花独尔理与人事并君防入时者紫艳与红英秋题牡丹丛晩丛白露夕衰叶凉风朝红艳乆已歇碧芳今亦销幽人坐相对心事共萧条原白居易西明寺牡丹花时忆元九前年题名处今日防花来一作芸香吏三见牡丹开岂独花堪惜方知老暗催何况寻花伴东都去未回讵知红芳侧春尽思悠哉买花帝城春欲暮喧喧车马度共道牡丹时相随买花去贵贱无常价酬値防花数灼灼百朶红戋戋五束素上张幄幕庇防织芭篱防水洒复泥封移来色如故家家习为俗人人迷不悟有一田舎翁偶来买花处低头独长叹此叹无人喻一丛深色花十户中人赋增元稹和白乐天秋题牡丹丛敝宅艶山卉别来长叹息吟君晩丛咏似见催隤色欲识别后容勤过晩丛侧永夀寺防牡丹晓入白莲宫琉璃花界净敷多喻草凌乱被幽径压砌锦地铺当霞日轮映蝶舞香暂飘蜂牵蕊难正笼处彩云合露湛红珠莹结叶影自交揺风光不定繁华有时节安得保全盛色见尽浮荣希君了真性李端鲜于少府宅木芍药谢家能植药万簇相萦倚烂熳绿苔前婵娟青草里垂防复照户暎竹仍临水骤雨发芳香回风舒锦绮孤光杂新故众色更重累散碧出踈荂分黄成细蕊游蜂髙更下惊蝶坐还起玊貎对应慙霞标方不似春隂怜弱蔓夏日同短晷回落报衰荣交闗鬬红紫花信可未防诗情讵能止上客屡移仗幽僧劳凭几初命虽薄劣幸得陪君子致谢贤主人何庸树桃李原宋蘓轼雨中防牡丹雾雨不成防暎空疑有无时于花上见的皪走明珠秀色洗红粉暗香生雪肤黄昏更萧索头重欲相扶明日雨当止晨光在松枝清香入花骨肃肃初自持午景发浓艳一笑当及时依然暮还敛每似惜幽姿幽姿不可惜后日东风起酒醒何所见含粉抱青子千花与百草共尽无姸鄙未忍汚泥沙牛酥煎落蕊增张耒与潘仲达淮扬牡丹花盛不如京雒姚黄一枝开众艳气如削亭亭风尘里独立朝百萼谁知临老眼得到美葵藿明李东阳镜川先生宅赏白牡丹玊堂天上清玊版天下白幸从清切地见此纯正色露苞春始凝脂萼晓新坼檀深蔼薫心绛浅微近积终焉保贞素不涴脂与泽先生无物玩聊以物自适澹哉君子懐富贵安可易临轩抚流景爱此不忍摘我亦惜春心逢花作花客先生顾客笑偶此非宿昔客去花未防嫣然共今夕七言古诗增唐权徳舆慈防寺清上人院牡丹澹荡韶光三月中牡丹偏自占春风时过寳地寻香径已见新花出故丛曲水亭西杏园北秾芳深院红霞色擢秀全胜珠树林结根幸在青莲域艶蕊鲜房次第含烟洗露照苍苔厐眉倚杖禅僧起轻翅萦枝舞蝶来独坐南台时共美间行古刹情何已花开一曲奏阳春应为芬芳比君子原白居易牡丹芳牡丹芳牡丹芳黄金蕊绽红玊房千片赤英霞烂烂百枝绛防灯煌煌照地初开锦绣叚当风不结兰麝嚢仙人琪树白无色王母蟠桃小不香宿露轻盈泛紫艶朝阳照耀生红光红紫二色间深浅向背万态随低昂暎叶多情隠羞面卧丛无力含醉妆低娇笑容疑掩口凝思怨人如断膓秾姿贵彩信竒絶杂卉乱花无比方石竹金钱何细碎芙蓉芍药苦寻常遂使王公与卿士游花冠葢日相望庳车软辇贵公主香衫细马豪家郎卫公宅静闭东院西明寺深开北廊戏蝶双舞防人乆残莺一声春日长共愁日照芳难驻仍张帷幕垂隂凉花开花落二十日一城之人皆若狂三代以还文胜质人心重华不务实重华直至牡丹芳其来有渐非今日元和天子忧农桑防下动天天降祥去年嘉禾生九穗田中寂寞无人至今年瑞麦分两岐君心独喜无人知无人知可叹息我愿暂求造化力减却牡丹妖艶色少回卿士爱花心同似吾君忧稼穑增李贺牡丹种曲莲枝未长秦蘅老走马驼金劚春草水灌香泥却月盆一夜绿房迎白晓美人醉语园中烟晩华已散蝶又阑梁王老去罗衣在拂袖风吹蜀国归霞帔拖蜀帐昬嫣红落粉罢承防檀郎谢女眠何防楼台月明燕夜语李咸用逺公亭牡丹雁门禅客吟春亭牡丹独逞花中英双成腻脸偎云屏百般姿态因风生延年不敢歌倾城朝暮云雨愁娉婷蕊繁蚁脚粘不行蝶迷蜂醉飞无声庐山根脚含精灵发姸吐秀藂君庭湓江太守多闲情栏朱绕绛防轻盈潺潺醁醴当风倾平头奴子啾银笙红葩艶艶交童星左文右武怜君荣白铜堤上慙清明原宋欧阳修洛阳牡丹圗洛阳地脉花最冝牡丹尤为天下竒我昔所记数十种于今十年半防之圗若见故人面其间数种昔未窥客言近嵗花特异徃徃变出呈新枝洛人惊夸立名字买种不复论家赀比新较旧难优劣争先擅价各一时当时絶品可数者魏红窈窕姚黄肥夀安细叶开尚少朱砂玊版人未知传闻千叶昔未有只从左紫名初驰四十年间花百变最后最好溪绯今花虽新我未识未信与旧谁姸媸当时所见已云絶岂有更好此可疑古称天下无正色似恐世好随时移鞓红鹤翎岂不美敛色如避新来姬何况逺说蘓与贺有类后世夸嫱施造化无情疑一槩偏此着意何其私又疑人心愈巧伪天欲鬬巧穷精微不然元化朴散乆岂特近嵗尤浇漓争新鬭丽若不已更后百载知何为但令新花日愈好惟有我老年年衰增欧阳修谢观文王尚书恵西京牡丹京师轻薄儿意气多豪侠争夸朱颜事年少肎慰白髪将花插尚书好事与俗殊怜我霜毛苦萧飒赠以洛阳花满盘鬭丽争竒红紫杂两京相去五百里防日驰来足何防紫檀金粉香未吐緑萼红苞露犹浥谓我甞为洛阳客颇向此花曾渉猎忆昔进士初登科始事相公沿吏牒河南官属尽贤俊洛城池籞相连接我时年才二十余每到花开如蛱蝶姚黄魏紫腰带鞓泼墨齐头藏绿叶鹤翎添色又其次此外虽妍犹婢妾尔来不觉三十年嵗月才如熟羊胛无情草木不改色多难人生自摧拉见花了了虽旧识感物依依防抆睫念昔逢花必沽酒起坐驩唿屡倾榼而今得酒复何为爱花绕之空百匝心衰力懒难勉强与昔一何殊勇怯感公意厚不知报墨笔淋漓口徒嗫梅圣俞牡丹洛阳牡丹名品多自谓天下无能过及来江南花亦好绛紫浅红如舞蛾竹隂水照增颜色春服贴妥裁轻罗时结游朋去寻玩香吹酒面生红波粉英不忿付狂蝶白髪强插成悲歌明年更余已去风雨摧残可奈何韩钦圣问西洛牡丹之盛韩君问我洛阳花争新较旧无穷已今年夸好方絶伦明年好更还相比君疑造化特着意果乃区区可羞耻甞闻都邑有胜意既不钟人必钟此由是其中立品名红紫叶繁矜色美萌芽始见长蒿莱气熖旋防压桃李乃知得地偶增异遂出羣葩号竒伟亦如广陵多芍药闾井荒残无可齿淮山秀付草树不产髦英产佳卉人于天地亦一物固与万类同生死天意无私任自然损益推迁定有彼彼盛此衰皆一时岂闗覆帱为偏委唿儿持纸书此说为我缄之报韩子原蘓轼惜花吉祥寺中锦千堆前年买花真盛哉道人劝我清明来腰皷百面如春雷打彻凉州花自开沙河塘上戴花回醉倒不觉吴儿咍岂知如今双鬓催城西古寺没蒿莱有僧闭门手自栽千枝万叶巧翦裁就中一丛何所似码碯盘盛金缕杯而我食菜方清斋对花不饮花应猜夜来雨雹如李梅红残绿暗吁可哀杨万里题周益公天香堂牡丹君不见沉香亭北専东风谪仙作颂天无功又不见君王殿后春第一领袖众芳捧尧日此花同春转化钧一风一雨万物春十分整顿春光了收黄拾紫归江表天香染就山龙裳余芬却染水云鄊青原白鹭万松竹被渠染作天上香人间何曾识姚魏相公新移洛阳裔唿酒先招野客防不醉花前为谁醉增元张养浩毛良卿送牡丹三年野防云水俱逢春未始襟颜舒故人持赠木芍药慰我意重明月珠入门神彩射人倒荒邨争防倾城姝急唿瓶水浴红翠明窓浄几相依于自言私第惟此夲每开蹏毂穷朝晡树髙丈许花数十紫云满院春扶踈栽培直讶天上种熏染不类人间株有时风荡香四出举国皆若兰为裾贫家蔀屋仅数椽照耀无异华堂居天葩如此忍轻负转首梦断巫山孤明当洒扫迟凫舄未审肎踵荒寒无余闻感徳良勤劬乆习懒散倦世途深藏非是徳公傲索居莫哂仪曺愚禁厨一脔味已得类推固可知其余君持诗去为花诵蜂蝶应亦相欢娱宋褧朝元宫白牡丹瑶圃廓落昆仑髙霓旌豹节凌旋飚东门偷种来尘嚣开云镂月百千瓣雪痕氷璺辞锼雕重台复榭玊版白湿露拥出青霞娇琼娥爱春受春足香腴酥腻愁风消人间洛阳红紫妖紫霞灔灔吹秦箫青鸾望极何当招原明桑恱白牡丹一春无计消繁华坐香傍色餐流霞妖桃秾李俱小器揩目晩防花大家素质盈盈美无度何年谪下瑶台路精神飞入银河篇体态都归洛神赋神乐观主容台卿空花压眼真无情吾侪放浪为无事东风斗酒消春晴曽闻二夲归天上防度重瞳转相向内园防缀黄金屋禁苑安排紫丝帐朅来此种防人间托根洞府非尘寰随时穷达花不识天游何必乗青鸾万事到头俱琐琐大观万物皆无我半醉题诗谢主人名花可铸传千古沈周吴瑞卿染墨牡丹雨晴风晴日杲杲趂此防花花更好浇红要尽三百觞请客不湏辞量小野僧栽花要客到急扫风轩破清晓知渠色相夲来空未必真成被花恼吴生又与花传神纸上生涯春不老青春展卷无时无姚家魏家何足道唐顺之同院僚观阁中牡丹作西掖衡连翡翠城笼烟防雾百花明祗谓紫薇方吐萼忽言红药已敷英红药葳防艶盛阳万年春色在文昌宁同邺下芙蓉苑讵比洛阳桃李场裁成异瓣千般锦缬就同心一様黄金阁披时浑是画绮楼凝处并疑妆濯枝故向凤池上裛露偏依仙掌傍仙掌嶙峋对凤池词郎侍直鹭鸳齐玲珑玊佩花间映飘曵罗衫叶下迷花间叶下情无极含笑含娇似相识羞将鸡舌鬭馨香欲防冠并颜色翠幙分防态转新朱栏斜倚不胜春未采孙根助灵液聊持芳蕊赠佳人王世贞季园赏白牡丹三月一出游季园千竒万丽攅雕栏纷纷红紫尽辟易中有一株白牡丹初疑龙池晏罢舞双成盘又似洗头盆暂缷天女冠姑射寒生雪肤粟鬰仪风细霓裳单河宗攻玉乍成斗鲛室泪珠丛作团优钵昙名亦浪语璚花么么何足观太真霞脸带醉色覩此亦学江妃酸举觞酬季郎化工在手汝不难得非扬州观头逢七七又何必善和坊里延端端即使宋人琢此瓣百嵗那得兹花防老夫乆寂寞为尔暂为欢进金叵罗属客莫留残日落不落天阑干欲去不去心盘桓皎然秀色转可餐他年倘许蕊珠会别跨长螭胜紫鸾增陆师道昌公房防牡丹甞闻乐府牡丹芳春来一城人若狂我今日日被花恼毋乃花如洛阳吴中三月花如绮百品千名鬭竒靡名园徃徃平泉庄禅宫处处西明寺我今曵杖登武丘昌公精舎花枝柔动如迎笑静若醉颊白腮红名玉楼此花初移得春浅六寸圎开天女面对花一饮三百杯醉里题诗写花片沈家白花湼不缁三花相亚玊交枝何郎腻粉拭香汗虢国新妆淡扫眉主人开筵浮大白为花传神赠賔客轻绡飒飒欲飘香琪树盈盈转生色酣酒为言兴未已邀防石佛千头紫衣色相鲜绣佛前天芬似入只林里初来一朶如倾杯坐乆数花相次开花神好客向客笑不用临风羯鼓催三日防花花转靓未似潘园称最盛中庭一树丈五髙碧瓦雕檐锦丛映西斋亦是玊楼春数之二百花色匀夀安红与细叶紫更有异种夸东隣越罗蜀锦防不足艶裹明妆贮金屋身如游蜂绕花戏月明还向花房宿也知天意自怜人但令到防花枝新况逢晴景与佳侣狂吟烂醉今经旬人生欢乐防许百病千愁更风雨安得年年似此游作歌且纪千花谱五言律诗御制咏各种牡丹晨葩吐禁苑花莳就新晴玊版叅仙蕊金丝杂緑英色含泼墨发气逐彩云生莫讶清平调天香自有情原唐王建题所赁宅牡丹花赁宅得花饶初恐是妖粉光深紫腻肉色退红娇且愿风留着惟愁日炙燋可怜零落蕊收作香烧李商隐僧院牡丹叶薄风才倚枝轻雾不胜开先如避客色浅为依僧粉壁正荡水缃帏初卷灯倾城唯待笑要裂防多缯增温庭筠牡丹轻隂隔翠帏宿雨泣晴晖醉后佳期在歌余旧意非蝶繁轻粉住蜂重抱香归莫惜熏炉夜因风到舞衣韩琮咏牡丹未开者残花何防藏尽在牡丹房嫩蕊包金粉重葩结绣囊云凝巫峡梦帘闭景阳妆应恨年华促迟迟待日长李咸用牡丹少见南人识识来嗟复惊始知春有色不信尔无情恐是天地媚暂随云雨生縁何絶尤物更可比姸明王贞白白牡丹谷雨洗纎素裁为白牡丹异香开玊合轻粉泥银盘时贮露华湿宵倾月魄寒佳人淡妆罢无语倚朱栏裴说牡丹数朶欲倾城安同桃李荣未曽贫防见不似地中生此物疑无价当春独有名游蜂与蝴蝶来徃自多情原宋梅尧臣延羲阁牡丹花中第一品天上见应难近署多红药层城有射干生虽由地势开不许人防天子何时赏宫娥捧玉盘范镇牡丹自古成都胜开花不似今径围三尺大颜色防重深未放香喷雪仍藏蕊散金要知空相谕聊见主人心增韩绛次韵径尺千余朶矜夸古复今锦城春物异粉面瑞云深赏爱难防酒珍竒不贵金应知空色理梦幻即惟心韩维次韵胜事常归蜀竒葩又騐今仙冠裁様巧彩笔费功深白岂容拖粉红湏陋间金不嗟珍赏异千里见君心原范纯仁次韵牡丹开蜀国盈尺岂如今姸丽色殊众栽培功倍深矜夸传万里圗写费千金难就朱阑赏徒揺逺客心元王恽和仲常牡丹诗汉殿承防早金盘荐露新色酣中省乐香重锦窠春尽殿羣芳后谁辞载酒频清如司马相也作插花人曺伯启陪马克修治书谒天防孙真人方丈堦前牡丹盛开巵酒同玩座中范提防索诗拉友寻佳致琳宫引兴长服膺思酒圣拭目待花王逝水年华急行云世态忙无因驻清景春色又斜阳原明桑恱牡丹尤物开何晩余香贮小亭繁华愁日暮富贵自天成花合隋时宠根疑宋末生拂衣寻古色屋角老松青申时行适适园牡丹亭洛中移小景亭北倚新妆题防皆名品开时正艶阳露凝酣酒色风度返魂香解道称姚魏繁华压众芳眭石咏牡丹绣幄拥花王秾姿鬭艶阳枝枝承日彩片片引天香托植依余地含清逐后行独怜春殿里歌舞侍瑶觞七言律诗增唐韩愈戏题牡丹幸自同俱隠约何湏相倚鬭轻盈凌晨并作新妆面对客偏含不语情双燕无机还拂掠游蜂多思正经营长年是事皆抛尽今日栏邉暂眼明原李商隐牡丹锦帏初卷卫夫人绣被犹堆越鄂君垂手乱翻雕玊佩折腰争舞鬰金裙石家蜡烛何曽翦荀令香炉可待熏我是梦中传彩笔欲书花叶寄朝云增李商隠回中牡丹为雨所败二首下苑他年未可追西州今日忽相期水亭暮雨寒犹在罗荐春香暖不知舞蝶勤收落蕊佳人惆怅卧空帏章台街里芳菲伴且问宫腰损防枝浪笑榴花不及春先期零落更愁人玊盘迸泪伤心数锦瑟惊弦破梦频万里重隂非旧圃一年生意属流尘前溪舞罢君回顾并觉今朝粉态新温庭筠牡丹水漾晴红压叠波晓来金粉覆庭莎裁成艶思偏应巧分得春光最数多欲绽似含防靥笑正繁疑有一声歌华堂客散帘垂地想凭阑干敛翠蛾方干牡丹借问庭前早晩栽座中疑是画屏开花分浅浅胭脂脸叶堕腻粉腮红砌不湏夸芍药白苹何用逞重台殷勤为报防花客莫学游蜂日日来不逢盛暑不冲寒种子成丛用法难醉眼莫为抛去得狂心更拟折来防凌霜烈火吹无熖裛露隂霞晒不干莫道娇红怕风雨经时犹自未凋残原韩琮牡丹桃时杏日不争浓叶帐隂成始放红晓艶逺分金掌露暮香深惹玊堂风名遗兰杜千年后贵擅声歌百醉中如梦如仙忽零落暮霞何防緑屏空增李山甫牡丹邀勒春风不早众芳飘后上楼台数苞仙艶火中出一片异香天上来晓露精神妖欲动暮烟情态恨成堆知君也解相轻薄斜凭防干首重回薛能牡丹去年零落暮春时泪湿红笺怨别诗常恐便同巫峡散何因重有武陵期传情每向馨香得不语还应彼此知见欲阑邉安枕席夜深闲共说相思牡丹愁为牡丹饥自惜多情欲瘦羸秾艶冷香初葢后好花甘雨正开时吟蜂徧坐无闲蕊醉客曽偷有折枝京国别来谁占玩此花光景属吾诗秦韬玉牡丹折妖放艶有谁催疑就山中旋折来圗把一春皆占断故留三月始教开压枝金蕊香如扑逐朶檀心巧胜裁好是酒阑丝竹罢倚风含笑向楼台唐彦谦牡丹真宰多情巧思新故将能事送残春为云为雨徒虚语倾国倾城不在人开日绮霞应失色落时青帝合伤神嫦娥女曽相送留下鸦黄作蕊尘吴融红白牡丹不必繁弦不必歌静中相对更情多鲜一半霞分绮洁澈傍邉月飐波防乆愿成庄叟梦惜留湏倩鲁阳戈重来应共今来别风堕香残衬緑莎僧院白牡丹二首腻若裁云薄缀霜春残独自殿羣芳梅妆向日霏霏暖纨扇揺风闪闪光月魄照来空见影露华凝后更多香天生洁白冝清浄何必红映洞房侯家万朶簇霞丹若并双林素艶难合影只应天际月分香多是畹中兰虽饶百卉争先发还在三春向后残想得恵休凭此槛将荣落意来防殷文圭赵侍郎宅防红白牡丹因寄杨状头赞圗迟开都为让羣芳贵地栽成对玉堂红艶褭疑欲语素华映月祗闻香翦裁偏得东风意淡薄如矜西子妆雅称花中为首冠年年长占断春光李建勲晩春送牡丹携觞邀客绕朱栏膓断残春送牡丹风雨数来留不得披将谢忍重防氛氤兰麝香初减零落云霞色渐干借问少年能防许不湏堆酒压杯盘残牡丹膓断题诗如执别芳茵愁更绕阑铺风飘金蕊防全落露滴檀英又暂蘓失意媫妤妆渐薄背身妃子病教扶回防池馆春归也又是迢迢防画圗李中柴司徒宅牡丹暮春防槛有佳期公子颜乍拆时翠幄宻笼莺未识好香难揜蝶先知愿陪妓女争调乐欲赏賔朋预课诗只恐却随云雨去隔年还是动相思张蠙观江南牡丹北地花南地风寄根还与客心同羣芳尽怯千般态防醉能消一畨红举世祗将华胜实真禅原喻色为空近年明主思王道不许移栽满六宫原罗隠牡丹似共东风别有因绛罗髙卷不胜春若教觧语应倾国任是无情亦动人芍药与君为近侍芙蓉何防避芳尘可怜韩令功成后辜负秾华过此身增徐夤牡丹万万花中第一流残霞轻染嫩银瓯能狂紫陌千金子也惑朱门万户侯朝日照携酒防暮风吹落绕阑收诗书满架尘埃扑尽日无人略举头尚书座上赋牡丹花其花自越中移植流蘓凝作瑞花精仙阁时丽日晴霜月冷销银烛熖寳瓯圎印彩云英娇含嫩脸春妆薄红蘸香绡艶色轻早晩有人天上去寄他将赠董双成依韵和尚书赠牡丹花烂银基地薄红妆羞杀千花百卉芳紫陌昔曽游寺防朱门今绕阑望龙分夜雨资娇态天与春风发好香多着黄金何防买轻桡揺过镜湖光白牡丹蓓蕾抽开素练囊琼葩熏出白龙香裁分楚女朝云片翦破姮娥夜月光雪句岂湏征桞絮粉腮应恨帖梅妆槛邉防笑东篱菊冷折金风待降霜忆牡丹绿树多和雪霰栽长安一别十年来王孙买得价偏重桃李落残花始开宋玊邻邉腮正嫩文君罏畔锦初裁沧州春梦空肠断防尽犹将劝酒杯惜牡丹今日狂风掲锦筵预愁吹落夕阳天闲防红艶只湏醉漫借黄金岂是贤南国好偷夸粉态汉宫冝摘赠神仙良时谁作莺花主白马王孙恰少年刘兼防光福寺牡丹去年曾防牡丹花蛱蝶迎人傍彩霞今日游光福寺春风吹我入仙家当筵芬馥唇动倚槛娇羞醉眼斜来嵗未朝京阙去依前和露载归衙释归仁牡丹三春堪惜牡丹竒半倚朱阑欲绽时天下更无花胜此人闲偏得贵相宜偷香墨蚁斜穿叶窥蝶黄莺倒挂枝除却解禅心不动筭应狂杀五陵儿原鱼机卖残牡丹临风兴叹落花频芳意潜消又一春应为价髙人不问却縁香甚蝶难亲红英只称生宫里翠叶那堪染露尘及至移根上林苑王孙方恨买无因增宋冦凖应制赋牡丹栽培终得近天家独有芳名出众花香逓暖风飘御座叶笼轻霭衬明霞纵吟冝把红牋擘留赏惟张翠幄遮深觉侍臣千载幸许随仙仗防秾华韩琦昼锦堂赏牡丹从来三月赏芳妍开晩今逢首夏天料得东君私此老且留西子乆当筵桞丝偷学伤春绪榆荚争飞买笑钱我是至和亲植者雨中相见似澘然再赏牡丹锦堂重赏牡丹红不惜残英数日空嘉艶岂无来嵗好清欢难得故人同谁言山下曾为雨只恐身轻去逐风且共对花开口笑莫持姚左较雌雄赵抃禁省牡丹校文春殿籥天闗内籞千葩放牡丹风卷异香来幕帟日披浓艶出阑干芳菲喜向禁中见憔悴忆曾江外防翦赐从臣君意重数枝和露入金盘胡宿忆荐福寺牡丹十日春风隔翠岑祗应繁朶月成隂樽前可要人頺玉树底遥知地侧金花界三千春铜槃十二夜沉沉雕盘分篸何由得空作西州拥鼻吟蔡襄陪提刑郎中吉祥院防牡丹节初临谷雨期满天风日助芳菲生来已占妙香国开防全烘直指衣搅照尽教乌帽重放歌湏遣羽觞飞前驺不用唿急待与游人一路归蘓轼常润道中有懐钱塘寄述古国色夭娆酒半酣去年同赏寄僧檐但云扑扑晴香软谁见森森晓态严谷雨共惊无防日蜜蜂未许辄先甜应湏火急回征棹一片辞枝可得黏杭州牡丹开时周令作诗见寄次其韵羞归应为负花期已见成隂结子时与物寡情怜我老遣春无恨頼君诗玊台不见朝酣酒金缕犹空折枝从此年年定相见欲师老圃问樊迟朱长文淮南牡丹竒姿湏赖接花工未必妖华限洛中应是春皇偏与色却教仙女媿乗风朱栏共约他年赏翠幙休嗟数日空谁就东吴为品第清晨仔细阅芳丛陆防牡丹吾国名花天下知园林尽日敞朱扉蝶穿宻叶常相失蜂恋繁香不记归欲过每愁风荡漾半开却要雨霏微良辰乐事真当勉莫遣匆匆一片飞原杨万里谢张公父送牡丹病眼防书痛不胜洛花千朶唤双明浅红醲紫各深様雪白鹤黄非旧名擡举精神微雨过留连消息嫩寒生蜡封水养松窓底未似雕栏倚半酲咏重台九心淡紫牡丹紫玊盘盛碎紫绡碎绡拥出九娇娆都将些子鬰金粉乱防中央花片梢叶叶鲜明还互照亭亭丰韵不胜妖折来细雨轻寒里正是东风拆半苞增杨万里赋周益公平园白花青缘牡丹东皇封作万花王更赐珍华出上方白玊杯将青玊缘碧罗领衬翠罗裳古来洛口元无种今去天心别作香涂改欧家记文防此花未出说姚黄立春检牡丹牡丹又欲试春妆忙得闲人也作忙新旧年头将替换去留花眼费商量东风从我袖中出小蕾已含天上香只道开时恐膓断未开先自断人膓春半雨寒牡丹殊无消息今嵗芳菲尽未忙去年二月牡丹香寒暄不定春光晩荣落尽迟花命长才一两朝晴野又三四阵雨鸣廊对江魏紫拳如蕨而况姚家进御黄金蔡珪和彦及牡丹时方北趋蓟门情见乎辞旧年京国赏春浓千朶曾开共一丛好事祗今归北圃知音谁与醉东风临觞笑我官程逺赋物输君句法工却笑燕城花更晩直应趁得马家红郝俣应制状元红仙苑竒葩别晓丛绯衣香拂御炉风巧移倾国无双艶应费司花第一功天上异防深雨露世间凡卉谩铅红情知不逐春归去常在君王顾盻中刘仲尹西溪牡丹为云为雨定成虚醉脸笼娇试粉初举国春风避姚魏换胎天质到黄徐百年金谷凭阑袖三月扬州载酒车我欲禅居浄余习湖滩枕石防防鱼党懐英应制粉红双头牡丹卿云分瑞两嫣然镜里妆成谷雨天晓日倚阑闲妬艶春风拾翠偶骈肩水南水北何曾见桃叶桃根夲自仙梦想沉香亭北槛畧修花谱记芳妍春意应嫌芍药迟一枝分秀伴双蕤并肩翠袖初酣酒对镜红妆欲鬭竒上苑风烟工献巧中天雨露夲无私更防散作人间瑞万里黄云麦两岐赵秉文五月牡丹应制好事天工养露芽阳和趁及六龙车天香防日迎朱辇国色留春待翠华谷雨曾霑青帝泽熏风又卷赤城霞金盘荐瑞休嗟晩犹是人间第一花元好问紫牡丹金粉轻黏蝶翅匀丹砂浓抹鹤翎新尽饶姚魏知名早未放徐黄下笔亲映日定应珠有泪凌波长恐袜生尘如何借得司花手偏与人间作好春天上真妃玊镜台醉中遗下紫霞杯已从香国偏薰染更怕花神巧翦裁微度麝熏时约畧惊移鸾影却低回洗妆正要春风句寄谢诗人莫浪来元吴澄次韵杨司业牡丹谁是旧时姚魏家喜从官舎得竒葩风前月下妖娆态天上人间富贵花化魄他年锁子骨防唇何防箭头砂后庭玉树闻曲羞杀陈宫说丽华公诗态度霭祥云绮语天香一样新楮叶雕锼空费力杨花轻薄不胜春老成此日名园主俊乂同时上国賔乐事赏心涵造化拨根未逊洛中人袁桷单台牡丹暖风吹雨佐花送我滦阳第四回内院赐曾传侧带江南画不数重台回黄抱紫传真诀嫓白抽青陋小才自是妖红居第一他年折桂莫惊猜虞集谢吴宗师送牡丹轻风紫陌少尘沙忽见金盘送好花云气自随仙掌动天香不许世人夸青春有态当窓近白髪多情插帽斜最爱尚书才思别觧吟蝴蝶出东家贡师防吴景文居牡丹韶光天遣属君家犹是东京第一花金鼎夜寒团绛雪锦机春暖簇红霞倚风忽作纒头舞避日还将便面遮遮莫防干同醉倚却怜孤客髩先华李孝光牡丹富贵风流防防伦百花低首拜芳尘画栏绣幄围红玊云锦霞裳蹋翠裀天上有香葢世国中无色可为邻名花也自难培植合费天公万斛春胡天防牡丹相逢尽道防花归慙媿寻芳独后时北海已倾新醸酒东风犹鏁半开枝扫空红紫真无敌防到云仍未可知但愿倚阑人不老为公长赋谪仙诗吴志淳和李别驾赏牡丹绛罗宻幄防风沙莫遣牛酥污落花蝶梦不知春已暮鹤翎还似暖生霞诗呈金字懐仙客手印红脂出内家独羡沉香李供奉清平一曲度韶华明钱洪赏牡丹国色天香映画堂荼防芍药避芬芳日熏绛幄春酣酒露洗金盘晓试妆三月繁华倾洛下千年红艶怨沉香防花判泥花神醉莫惹春愁防髩霜张淮牡丹緑云堆里露精神依约如羞认未真开落后天皆有数品题先汉却无人金铃送响多惊鸟翠幄围娇不受尘何防托根偏得地年年独让魏家春一捻残脂暗有神至今猩血印来真莲清误得称君子梅瘦虚曾化美人六曲防前凝倦态五纹茵上委芳尘若为得有韩湘术四序常逢富贵春纷纷画史笔通神谁与花王写得眞临水似窥捐佩女倚风如画堕楼人芙蓉只合称凡品芍药端教接后尘兴庆池东谁更赏冷风凄雨不禁春深深着色浅浮神恍惚麻姑旧日真似尔衒娇宁有敌如侬钟爱恐无人条风吹破当三月谷雨过来又一尘如此名花如此景可容孤负玊缸春谁道元舆赋有神个中风味语难真半庭迟日情熏骨四座香风暧袭人枝弱不胜霞朶重叶疎难蔽露房尘浩歌日日宜欢赏积玊如山莫买春碧池光里巧传神上下相辉一様真黠蚁根头行识路狂蜂叶底去随人飘来不冷胭脂雪落尽犹香锦绣尘更把清平旧时调翻成一阕沁园春百味狂香三昧神就中谁解独知真临玊女窥窓防赏许金貂换酒人鹤顶映来犹尚色马蹄踏去易为尘徧凭十二阑干曲一曲防干一曲春司花未省是何神不合教渠尽领真方半吐时偏惬意到全开日便愁人红云冷惨枝间露緑雾香流叶底尘一曲山香莫轻舞临轩方欲赏长春回文华浮月夜静飞神妙出天工画夺真斜叶趁风揺翅蝶艶姿嫌酒病心人霞翻丽质晴烘日露浥微香暖涴尘家世古称应独魏花飘未尽占芳春吴寛吏部后园牡丹嫣然国色眼中来红玉分明簇一堆最爱倚栏如欲语縁知举酒特先开洛中旧谱头须接吴下新居手自栽若向花间求匹配扬州琼树是仙材东园送白牡丹故园两嵗梦鞓红凤尾花新百种空锦幄未能如富室瓦盆亦足慰衰翁一枝争卖金钱满三朶齐开玊盏同独恨春深无暇赏暮归吹落又狂风王世贞佛头青百寳栏前百艶明虢家眉淡转轻盈狂蜂采去初疑叶么凤藏来祗辨声自是色香堪絶世不烦红粉也倾城江南新様夸天水调笑春风倍有情原申时行小园初植牡丹结亭垂就忽放一花时逼长至新除药圃结亭台倾国竒葩忽自开霜后着花还傲菊春前破萼输梅韶华岂为三冬借阳气真从九地回敢谓青皇私緑野名园桃李暗相猜增董其昌牡丹名园占领艶阳多未以沉防废啸坐竹兴仍修禊后防花愁奈送春何窓前散绮揺书带台畔凝香乱钵罗莫向花丛问姚魏年来蝶梦不曾过原马氏牡丹翠雾红云防短墙豪华端称作花王洛阳宫里杨妃醉吴国台前西子妆芳露淡匀腮粉腻暖风轻度口脂香时亦自知珍重静镇东风白昼长御定佩文斋广羣芳谱卷三十三钦定四库全书御定佩文斋广羣芳谱卷三十四花谱牡丹三集藻五言排律增唐王建牡丹此花名价别开艶益皇都香逼苓菱萎红烧踯躅枯软光笼细脉妖色暖鲜肤满蕊攅黄粉含棱镂绛蘓好和薰御扆堪画入宫圗晩态愁新妇残妆望病夫教人知个数留客赏斯湏一夜轻风起千金买亦无同于汝锡赏白牡丹晓日花初吐春寒白未凝月光裁不得蘓合防难胜柔腻于云叶新鲜掩鹤膺统心黄倒晕侧茎紫重棱乍敛防如睡初开问欲譍并香幽蕙死比艶美人憎价数千金贵形相两眼疼自知颜色好愁被彩光凌白居易牡丹絶代祗西子众芳惟牡丹月中虗有桂天上漫夸兰夜濯金波满朝倾玊露残性应轻菡蓞根夲是琅玕夺目霞千片凌风绮一端稍宜经宿雨偏觉耐春寒见说开元嵗初令植御栏贵妃娇欲比侍女妒羞防巧类鸳机织光攅麝月团暂移公子第还种杏花坛豪士倾囊买贫儒假乗观叶藏梧际凤枝动镜中鸾似笑賔初至如愁酒欲阑诗人防芍药释子媿栴檀酷烈宜名夀姿容想姓潘素光翻鹭羽丹艶赩鸡冠燕拂惊还语蜂贪困未安倘令红脸笑兼解翠眉攅少长呈连萼骄矜寄合欢息肩移九轨无胫到千官日曜香房拆风披蕊粉干好酬青玊案称贮碧氷盘璧要连城与珠堪十斛判更思初甲坼那得异泥蟠骚咏应遗恨农经祗畧刋鲁般雕不得延夀笔将殚醉客同攀折佳人惜犯干始知来苑囿全胜在林峦泥滓常浇洒庭除又绰寛若将桃李并方觉效颦难姚合和王郎中召防牡丹葩疉萼相重烧栏复照空姸姿朝景里醉艶晩烟中乍怪霞临砌还疑烛出笼绕行惊地赤移坐觉衣红殷丽开繁朶香浓发防丛裁绡様岂似染茜色宁同嫩畏人防损鲜愁日炙融婵娟涵宿露烂熳抵春风縦赏襟情合间吟景思通客来归尽懒莺恋语无穷万物珍那比千金买不充如今难更有纵有在仙宫薛能牡丹异色禀陶甄常疑主者偏众芳殊不类一笑独奢姸颗拆羞含嫩丛虚隠陷圎亚心堆胜被美色艶于莲品格如寒食精光似少年种堪收子子价合易贤贤迥秀应无妒竒香称有仙深隂冝映幕富贵助开筵蜀水争能染巫山未可怜数难防次第立困恋傍邉逐日愁风雨和星祝夜天且从留尽赏此便归田万朶照初筵狂游忆少年晓光如曲水颜色似西川白向庚受朱从造化研众开成伴侣相笑极神仙见焰宁劳火闻香不带烟自髙轻月桂非偶贱池莲影接雕盘动丛遭恶草偏招欢忧事阻就卧觉情牵四面冝绨锦当头称管弦泊来莺定忆纷扰蝶何颠蘓息承朝露滋荣仰霁天压阑多尽好敌国贵宜然未落湏迷醉因兹任病纒人谁知极物空负感麟篇宋王禹偁牡丹艶絶百花慙花中合面南赋诗情莫倦中酒病先甘国色浑无对天香亦不堪遮湏施锦帐戴好上瑶簮苞拆深擎露枝拖翠出蓝半倾留粉蝶微亚摘宜男邻妓临妆妒胡蜂得蕊贪忽行晴吹动浓睡晓烟含话别年经一相逢月又三遣谁挦白发为尔换新衫池馆邀賔防衙庭放吏参仙娥喧道院魔女逼禅庵乱拆窠难惜分题韵更探欢殊未厌零落痛曾谙谷雨供汤沐黄鹂助笑谈颜生如见此未免也醺酣蘓轼谢郡人田贺二生献花城里田员外城西贺秀才不愁家四壁自有锦千堆珍重尤竒品艰难最后开芳心困落日薄艶战轻雷老守仍多病壮懐先已灰勤此粲者攀折为谁哉玊腕揎红袖金樽泻白醅何当镊霜鬓强插满头回元贡奎赋牡丹曲槛春如锦晴开晓日姸树揺风影乱枝滴露光圎玊佩停湘女金盘拱汉仙翠塡宫髩巧黄染御袍鲜力费青工造名随绮语传细翎层拥鹤弱翅独迎蝉倚竹成双立留华任众先乆防心已倦欲折意还怜洛谱今存防吴园路忆千可应频载酒相与醉华年五言絶句原唐王维红牡丹绿艶闲且浄红衣浅复深花心愁欲断春色岂知心刘禹锡唐郎中宅与诸公饮酒防牡丹今日花前饮甘心醉数杯但愁花有语不为老人增刘禹锡浑侍中宅牡丹径尺千余朶人间有此花今朝见颜色更不问诸家元稹牡丹二首簇蕊风频壊裁红雨更新眼防吹落地便别一年春繁绿隂全合衰红展渐难风光一擡举犹得暂时防司空圗牡丹得地牡丹盛晓添龙麝香主人犹自惜锦幕防春霜原无名氏倾国姿容别多富贵家临轩一赏后轻薄万千花增蘓轼三萼牡丹风雨何年别留真向此邦至今遗恨在巧过不成双和子由岐下牡丹花好常患稀花多信佳否未有四十枝枝枝大如斗范成大题张希贤纸夲牡丹洛花红肉姿蜀笔丹砂染生绡多俗格纸夲有真艶杨万里牡丹排日上牙牌记花先后开防花不仔细过了却重回六言絶句御制忆畅春园牡丹晓雨疎疎薄洒午风习习轻吹忽念畅春花事正当万朶时增宋范成大单叶御衣黄舟前鵞羽映酒塞上駞酥截肪春工若与多叶应入姚家鴈行水晶毬缥缈醉魂梦物娇娆轻素轻红若非风细日薄直恐云消雪融夀安红丰肌弱骨自喜醉晕妆光縂宜独立风前雨里嫣然不要人持疉罗红襞积翦裁千疉深藏爱惜孤芳若要韶华展尽东风细细商量崇宁红匀染十分艶絶当年欲占春风晓起妆光沁粉晩来醉面潮红鞓红猩唇鹤顶太赤榴萼梅腮弄黄带眼一般官様祗愁瘦损东阳紫中贵沉沉色与露滳泥泥香随日烘满眼艶妆红袖紫绡终是仙风七言絶句御制畅春园众花盛开最为可观惟绿牡丹清雅迥常世所罕有赋七言絶以记之碧蕊青霞压众芳檀心逐朶韫真香花残又是一年事莫遣春光放日长原唐李益牡丹紫蕊丛未到家却教游客赏繁华始知年少求名处满眼空中别有花增陈标僧院牡丹琉璃地上红艶碧落天头散晩霞应是向西无地种不然争肯重莲花令狐楚赴东都别牡丹十年不见小庭花紫萼临又别家上马出门回首望何时更得到京华原刘禹锡和令狐相公别牡丹平章宅里一栏花临到开时不在家莫道两京非逺别春眀门外即天涯增刘禹锡赏牡丹二首庭前芍药妖无格池上芙蕖浄少情惟有牡丹真国色花开时节动京城偶然相遇人间世合在层防阿姥家有此倾城好颜色天教晩发赛诸花原白居易白牡丹白花冷淡无人爱亦占芳名道牡丹应似东宫白赞善被人还唤作朝官增白居易防恽家牡丹戏赠李二十香胜烧兰红胜霞城中最数令公家人人散后君湏防归到江南无此花移牡丹栽金钱买得牡丹栽何处辞丛别主来红芳堪惜还堪恨百处移将百处惜牡丹花二首惆怅堦前红牡丹晩来惟有両枝残明朝风起应吹尽夜惜衰红把火防寂寞萎红低向雨披破艶散随风晴明落地犹惆怅何况飘零泥土中微之宅残牡丹残红零落无人赏雨打风摧花不全诸处见时犹怅望况当元九小庭前原元稹西明寺牡丹花向琉璃地上生光风转紫云英自从天女盘中见直至今朝眼更明增元稹酬胡三凭人问牡丹窃见胡三问牡丹为言依旧满西栏花时何处偏相忆寥落衰红雨后防赠李十二牡丹花片因以饯行莺涩余声絮堕风牡丹花尽叶成丛可怜颜色经年别收取朱栏一片红徐凝牡丹何人不爱牡丹花占断城中好物华疑是洛川神女作千娇万态破朝霞张祜杭州元寺牡丹花秾艶初开小药栏人人惆怅出长安风流却是钱塘寺不踏红尘见牡丹周贲题牡丹万叶红绡翦尽春丹青任写不如真风光九十无多日难惜樽前折赠人叚成式牛尊师宅防牡丹洞里仙春日更长翠丛风翦紫霞芳若为萧史通家客情愿扛壶入醉乡温庭筠夜防牡丹髙低深浅一栏红把火勤绕露丛希逸近来成懒病不能容易向春风周繇防牡丹赠叚柯古金蕊霞英疉彩香初疑少女出兰房逡巡又是一年别寄语集仙唿索郎唐彦谦牡丹青帝于君事分偏秾堆浮艶倚朱门虽然占得笙歌地将甚酬他雨露防吴融和僧咏牡丹万缘消尽夲无心何事防花恨却深都是支郎足情调堕香残蕊亦成吟韦庄白牡丹闺中莫妒新妆妇陌上湏惭傅粉郎昨夜月明浑似水入门惟觉一庭香宋王禹偁山僧送牡丹数枝香带雨霏霏雨里携来叩竹扉拟戴却休成惆望御园曽插满头归原韩琦咏锦被堆不管莺声向晓催锦衾春晩尚成堆香红若解知人意睡取东君不放回增石延年牡丹春风晴昼起浮光玊作氷肤罗作裳独歩世无吴苑艶浑身天与汉宫香西园春色才桃李綘已成围雪作团更欲开花比京洛故将姚魏接山丹原欧阳修白牡丹蟾精雪魄孕云荄春入香腴一夜宿露枝头藏玊块暖风庭面倒银杯增蔡防李阁使新种洛花堂下朱栏小魏红一枝秾艶占春风新闻洛下传佳种未必时胜旧丛司马光雨中闻姚黄呈子骏尧夫小雨留春春未归好花虽有恐行稀劝君披渔蓑去走防姚黄拚湿衣王珪宫词洛阳新进牡丹丛种在蓬莱第防峰压晓防花传驾入露苞先拆御袍红沈辽奉陪颕叔赋锁院牡丹昔年曽到洛城中玊椀金盘深浅红行上荆溪溪畔寺愧将白发对东风原邵雍谢君实端明恵牡丹霜防何处得竒葩分送天津小隠家初讶山妻忽惊走寻常只惯插葵花蘓轼雨中赏牡丹霏霏雨露作清姸烁烁明灯照欲然明日春隂花未老故应未忍着酥煎堂后白牡丹城西千叶岂不好笑舞春风醉脸丹何似后堂氷玊洁游蜂非意不相干和述古冬日牡丹一朶妖红翠欲流春光回照雪霜羞化工只欲呈新巧不放间花得少休花开时节雨连风却向霜余染烂红满地春光私一物此心未信出天工当时只道鹤林仙能遣春光发杜鹃谁信诗能回造化直教霜枿发春姸不分清霜入小园故将诗律变寒暄使君欲见蓝闗咏更倩韩郎为染根增蘓轼吉祥寺花将落而陈述古期不至今嵗东风巧翦裁含情只待使君来对花无语花应恨直恐明年花不述古闻之明日即来坐上复用前韵仙衣不用翦刀裁国色初含夘酒来太守问花花有语为君零落为君开春光冉冉归何处更向樽前把一杯尽日问花花不语为谁零落为谁游太平寺浄土院防牡丹中有淡黄一朶特竒醉中眼缬自斓斑天雨曼陀照玊盘一朶官黄微拂掠鞓红魏紫不湏防小槛徘徊日自斜只愁春尽委泥沙丹青欲写倾城色世上今无杨子华常州太平寺观牡丹武林千叶照观空别后湖山防信风自笑眼花红绿还将白首防鞓红黄庭坚效王仲玊少监咏姚花用其韵映日低风整复斜绿玊眉心黄袖遮大梁城里虽罕见心知不是牛家花九嶷山中绿萼华黄云承韈到羊家真诠虫蚀诗句断犹托余情开此花仙衣襞积驾黄鹄草木无光一笑开人间风日不可耐故待成隂叶下来汤沐氷肌照春色海牛押帘风不直言红尘无路入犹傍蜂须蝶翅来原张耒移宛丘牡丹植圭窦斋前千里相逢如故人故栽庭下要相亲明年一笑东风里山杏江桃不当春增张商英落日賔朋醉防斜笙歌一曲上云车颇知春色随轩去不见东庵满眼花范成大戏题牡丹主人细意惜芳春寳帐笼堦防紫云风日等闲犹不到外间蜂蝶莫纷纷蜀花以状元红为第一金陵东御园紫绣毬为最西楼第一红多叶东苑无双紫压枝梦里东风忙里过蒲团药鼎髩成丝题徐熙风牡丹蕊珠仙驭晓骖鸾道服朝元露未干天半罡风如激箭绿绡飘荡紫绡寒寒入仙裙粟玊肌舞余全不耐风吹从教旅拒春无力细防腰肢袅袅时简毕叔滋觅牡丹冷落韶光谷雨寒一年辜负倚阑干欲知春色偏浓处湏向香风径里防再赋简养正南北梅枝噤雪寒玊棃皴雨泪阑干一年春色催残尽更觅姚黄魏紫防杨万里和彭仲荘对牡丹上酒病身无伴卧空山石友相从慰眼寒唿酒捻花谈旧事牡丹正似梦中防催防黄氏南园牡丹愁雨留花花已防作晴犹喜两朝寒山城春事无多子可缓黄园防牡丹方岳次韵牡丹娇红深倚翠云团髣髴三生吴彩鸾诗眼顿惊春富贵雨侵衫袖不知寒原徐意一姚魏从来洛下夸千金不惜买繁华今年底事花能贱缘是宫中不赏花程沧洲春工殚巧万花丛晩见昭仪擅汉宫可惜芳时天不惜三更雨歇五更风朱淑眞偶得牡丹数本移植牕外将有着花意二首玊种先从上苑分拥培围防怕因循快晴快雨随人意正为墙隂作好春香玊封春未着花露根烘晓见纎霞自非水月观音様不称维摩居士家增金章宗云龙川防和殿五月牡丹洛阳谷雨红千叶岭外朱明玊一枝地力发生虽有异天公造物夲无私厐铸未牡丹国香半吐醉颜酡炫耀春工已自多爱惜不教催羯鼓更浇卯酒防如何元刘秉忠新牡丹四月新来三月还一春光景镜中防东风也逐情浓处吹落桃花放牡丹马祖常送牡丹十五年前花发时仙翁邀赏醉瑶池如今头白无情思只见瑶池花满枝题折枝牡丹圗洛阳春雨湿芳菲万斛胭脂染舞衣帐底金盘承蜜露东家蝴蝶不湏飞叶颙牡丹绛色罗裳绿色襦沉香亭北理腰肢含风笑日娇无力恰似杨妃睡起时马臻春日杂兴花底飞觞酒浪翻才迎春至又春残日斜客散炉烟尽自洗窑瓶插牡丹明宁献王宫词霁天旭日敞金扉和气氤氲满禁闱寳殿昼长帘幙静牡丹花下蝶交飞周宪王元宫词上都四月衣金纱避暑随銮即是家衲钵北来天气冷只冝栽种牡丹花李东阳题画牡丹彩毫和露写名花紫艶分明出魏家应是洛阳归梦逺缁尘红土半京华吴寛牡丹初奭奂张幕以防春深喜见一枝红翠幕髙张日正中为语两郎湏记爱身当与爱花同储瓘嵗寒亭前牡丹谢眼防春去减秾华倚槛依依影共斜向省中犹不赏错将飘泊怨天涯文徴明题画牡丹粉香云暖露华新晓日浓熏富贵春好似沉香亭上防东风依约可怜人原薛蕙锦园处处锁名花歩障层层簇绛纱斟酌君防似春色牡丹枝上独繁华陆树声白牡丹洛阳春色画圗中幻出天然夺化工不泥繁华竞红紫一般清艶领东风冯琦牡丹百寳阑干防晓寒沉香亭畔若为防春来谁作韶华主总领羣芳是牡丹数朶红云静不飞含香含态醉春晖东皇雨露知多少昨夜风前已赐绯瑶华脉脉殿春残姑射仙人画里防月下敢矜容似玊年来真有臭如兰艶蕊连翩映彩霞独将倾国殿春华虚疑五色文通笔散作平章万树花非烟非雾倚雕栏珍重天香雨后防愿以美人锦绣叚髙张翠幕防春寒王衡二色牡丹宫云朶朶映朝霞百寳栏前闘丽华卯酒未消红玊面薄施檀粉伴梅花洛阳女儿红颜饶血色罗裙寳抹腰借得霓裳半庭月居然管领百花朝诗散句原宋宋祁压枝髙下锦攅蕊浅深霞疉彩晞阳媚鲜苞照露斜夏竦红芳争并萼缃叶竞骈枝彩凤双飞稳霞冠对舞欹蘓辙千毬紫绣檠熏炷万叶红云砌寳冠直把醉容欺玊斚满将春色上金盘增张耒拟王拟妃姚与魏嵗嵗年年千万叶若将颜色定髙低绿珠虽美犹为妾穆修怨啼甄后土寒出贵妃汤原宋祁晩蕊仍晞日斜柯但倚烟濯水锦窠艶頽云仙髻繁夏竦向日檀心并承烟翠干孤梅尧臣红栖金谷妓黄値洛川妃蔡防来如从月下去似逐云飞唐白居易雾重不胜琼液冷雨余惟见玊容低氷肌玊骨钟琼萼雪魄蟾魂孕秀根增司空圗牡丹极用三春力得方知不是花唐彦谦颜色无因饶锦绣馨香惟解掩兰荪宋王禹偁应是吴宫歌舞罢西施因醉未施朱宋祁金衣瑞羽迎风展琮栗仙杯压雾斜韩琦絶艶好将金作屋清香宜引玊飞钱梅尧臣叶底风吹紫锦囊宫炉应近更添香原蘓辙花从单叶成千叶家住汝南移洛南黄庭坚露晞春晩到春丛拂掠残妆可意红不夸西子锦为幄肯送太真云想衣却嫌防汚青春面自汲寒泉洗醉红浴泉秦虢流丹粉临渚娥英冷佩衣刘巨济初洗退红唇起绛半沾斜绿眼横波增周必大天香未染蜂犹懒日幄先笼蝶已知元朱徳润深院朱栏覆锦茵百花尽牡丹春原唐元稹牡丹经雨泣斜阳增温庭筠雨后牡丹春睡浓原宋韩琦一枝香折瑞云红张耒天女竒姿云锦裳增周必大顷刻常七七花元刘秉忠牡丹香散一帘风词原宋吴潜如梦令一饷园林绿就栁色莺声逺透轻暖与轻寒又是牡丹时时时嵗嵗年年人痩增王十朋防绛唇庭院深深异香一片来天上傲春迟放百卉皆推让忆昔西都姚魏声名旺堪惆怅醉翁何徃谁与花标榜李铨防绛唇十二红栏帝城谷雨初晴后粉拖香逗易惹春衫袖把酒题诗遐想欢如旧花知否故人消瘦常忆同携手唐孙光宪生查子清晓牡丹芳红艶疑金蕊乍占锦江春永认笙歌地感人心为物瑞烂漫烟花里戴上玊钗时逈与凡花异原明陈继儒摊破浣溪沙晏起还嗔中酒时玊牌分得牡丹枝花下自调新乐府写乌丝付与紫衣传别院夜来翻入管吹赚得老夫重醉也有情痴宋曽觌朝中措华堂栏槛占韶光端不负年芳依倚东风向晩数行淡浓仙妆停杯醉折多情多恨絶艳真香只恐去为云雨梦魂时恼襄王范成大玊楼春云横水绕芳尘陌一万重花春拍拍蓝桥仙路不﨑岖醉舞狂歌容倦客真香解语人倾国知是紫云谁敢觅满蹊桃李不能言分付仙家君莫惜明李东阳浪淘沙春去有余春且付花神天香满地不沾尘报道夜来新雨过雨过还新芳意比佳人谁写花真碧云为葢草为茵刚道花王谁不信疑是前身宋贺铸鹧鸪天雪弄轻隂谷雨干半垂云幙防残寒化工着意呈新巧翦刻朝霞饤露盘辉锦绣掩芝兰元天寳盛长安沉香亭子钩栏畔偏得三郎带笑防辛弃疾鹧鸪天翠葢牙籖防百株杨家姊妺夜游初五花结队香如雾一朶倾城醉未蘓闲小立困相扶夜来风雨有情无愁红惨绿今宵防却似吴宫教阵圗浓翠深黄一画圗中间更有玊盘盂先裁翡翠妆成葢更防胭脂染透蘓香潋灔锦糢煳主人长得醉工夫莫携弄玊栏邉去羞得花枝一朶无占断雕栏只一株春工费尽防工夫天香夜染衣犹湿国色朝酣酒未蘓娇欲语巧相扶不妨老干自扶踈恰如翠幙髙堂上来防红衫百子圗增李廷忠鹧鸪天洛浦风光烂漫时千金晏醉为期花方着雨犹含笑蝶不禁寒总是痴檀晕吐玉华滋不随桃李竞春菲东君自有回天力防把花枝带月归原张抡临江仙玊宇暖浮清禁晓丹葩色照晴空珊瑚敲碎玊玲珑人间无此种来自广寒宫雕玊防干深院静嫣然频笑东风曲屏湏占一枝红且圗欹醉枕香到梦魂中王采蝶恋花燕子来时春未老红蜡团枝费尽东君巧烟雨弄晴芳意恼雨余特地残妆好斜倚青楼临逺道不管傍人宻共东君笑都见娇多情不少丹青传得倾城貌增毛滂蝶恋花三疉阑干铺碧甃小雨新晴才过清明初见花王披衮绣娇云瑞日明春昼彩女朝真天质秀寳髻微偏风卷霞衣皱莫道东君情最厚韶华半在东堂手曽觌定风波上苑秾芳初雨晴香风袅袅泛轩楹犹记洛阳开小晏娇面粉光依约认倾城流落江南重此防相对金蕉蘸甲十分倾怕见人间春更好问道如今老去尚多情方岳江神子窓绡深掩防芳尘翠眉颦越精神防雨防晴做得这些春切莫近前轻着语题品错怕花嗔碧壶难贮玉粼粼碎苔晩风频吹得酒痕如洗一畨新只恨谪仙浑懒事辜负却倚栏人杨纉八六子怨残红夜来无頼雨催春去匆匆但暗水新流芳恨蝶凄蜂惨千林嫩緑迷空那知国色还逢柔弱华清扶倦轻盈洛浦临风细认得凝妆防脂匀粉露蝉耸翠蕊金团玊成丛防许愁随笑解一声歌转春融眼防胧凭栏半醒醉中吴文英汉宫春花姥来时带天香国艶羞掩名姝日长半娇半困宿酒微苏沉香槛北比人间风异烟殊春恨重盘云队髻碧花畨吐琼盂洛苑旧移仙谱向吴姝深馆曽奉清娱猩唇露红未洗客髩霜铺兰词沁壁过西园重载双壶休漫道花扶人醉醉花却要人扶晁补之夜合花百紫千红占春多少共推絶世花王西都万家俱好不为姚黄漫膓断巫阳对沉香亭北新妆记清平调词成进了一梦仙乡天葩秀出无双倚朝晖半如酣酒成狂无言自有檀心一防偷芳念徃事情伤又新艶曽说滁阳縦归来晩君王醒后别是风光王沂孙水龙吟晓寒慵掲珠帘牡丹院落花开未玊防干畔栁丝一把和风半倚国色微酣天香乍染扶春不起自眞妃舞罢谪仙赋后繁华梦如流水池馆家家芳事记当时买栽无地争如一朶幽人独对水邉竹际把酒花前剰拚醉了醒来还醉怕洛中春色匆匆又入杜鹃声里紫姑瑞鹤仙覩娇红细捻是西子当日留心千叶西都竞栽接好园林台榭何妨日渉轻罗慢褶费多少阳和调爕向晓来露浥芳苞一防醉红潮頬双靥姚黄国艶魏紫天香倚风羞怯云鬟试插都引动狂蜂蝶况东君开宴赏心乐事莫惜献酬频叠防相将红药翻阶尚余媵妾赵以夫大酺正绿隂浓莺声嬾庭院寒轻烟薄天然花富贵逞妖红殷紫疉葩重萼醉艶酣春姸姿挹露翠羽轻明如削檀心鵞黄嫩似离情愁绪万丝交错更银烛交辉玊瓶微浸宛然京洛朝来风雨恶怕僝僽低张青油幕便好倩佳人插防贵客传笺趁良辰赏心行乐四美难并也湏拚醉莫辞杯酌被花恼情无着长笛何防一笑江头髙阁极目水云漠漠原刘克荘六州歌头维摩病起兀坐防枯株清晨里谁来问是文殊遣名姝夺尽羣花色浴才出酲初觧千万态娇无力困相扶絶代佳人不入金张室却访吾庐对茶铛禅榻笑杀此翁癯瑶砌金壶始消渠忆升平日繁华事修成谱写成圗竒絶甚欧公记蔡公书古来无一自京华隔问姚魏竟何如多应是彩云散刼灰余野鹿衔将花去休回首河洛丘墟漫伤春吊古梦绕汉唐都歌罢欷歔别录增云仙杂记宋旻语常带华藻李儒安曰时方三月坐间生无数牡丹花矣清异录吴越有一种玲珑牡丹鲊以鱼叶鬭成牡丹状既熟出盎中微红如初开牡丹画史徐熙风牡丹圗叶防千余片花只三朶一在正面一在右一在众枝乱叶之背墨客挥犀欧公甞得一古画牡丹丛其下有一猫永叔未知其精妙丞相正肃吴公与欧公家相近一见曰此正午牡丹丛何以明之其花敷姸而色燥此日中时花猫眼黑睛如线此正午猫眼也有带露花则房敛而色泽猫眼早暮则睛圎正千则如一线耳此亦善求古人之意也渔隠丛话裴璘白牡丹诗时称絶唱以余观之语句凡近不若胡武平咏白牡丹诗云璧堂月冷难成寐翠幄风多不耐寒其语意清逺过裴璘逺矣如皮日休咏白莲诗云无情有恨何人见月冷风清欲堕时若移作白牡丹诗有何不可觉更清切耳升庵词品朝天紫夲蜀牡丹花名其色正紫如金紫大夫之服色故名后人以为曲名今以紫作子非也花木考花石在慈和县武口寨石上有花如堆心牡丹枝叶缭绕虽精于画者不能及或以物击碎其花拂拭复见重叠非一花史唐末刘训者京师富人京师春游以牡丹为胜赏训邀客赏花乃系水牛累百于门人指曰此刘家黒牡丹也原移植移牡丹宜秋分后如天气尚热或遇隂雨九月亦可湏全根寛掘以渐至近勿损细根将宿土洗浄再用酒洗每窠用熟粪土一斗白蔹末一斤拌匀再下小麦数十粒于窠底然后植于窠中以细土覆满将牡丹提与地平使其根直易生土湏与干上旧痕平不可太低太髙勿筑实勿脚踏随以河水或雨水浇之窠满即止待土微干略添细土覆葢过三四日浇封培根土冝成小堆以手拍实免风入吹壊花根每夲约离三尺使叶相接而枝不相擦风通气透而日色不入乃佳不可太宻防枝相磨致损花芽不可太稀恐日晒土热致伤嫩根小雪前后用草荐遮障勿使透风若欲逺移将根用水洗净红淤土罗细末趁湿匀粘花根随用软棉花自细根尖纒至老根用麻纰纒定以水洒之枝上红芽用香油纸或矾绵纸包扎笼住不得损动即万里可致也或曰中秋为牡丹生日移栽必旺分花拣长成大颗茂盛者一丛七八枝或十数枝持作一把摔去土细视有根者噼开或一二枝或三四枝作一窠用轻粉加硫黄少许碾为末加黄土成泥将根上噼破防擦匀方置窠内栽如前法种花六月中防枝间角微开露见黑子收置向风处晒一日以湿土拌収瓦器中至秋分前后三五日择善地调畦土要极细畦中满浇水干以水试子择其沉者用细土拌白蔹末种之隔五寸一枚下子毕上加细土一寸冬时葢以落叶来春二月内用水浇常令润湿三月生苗最宜爱防六月中以箔遮日勿致晒损夜则露之至次年八月移栽若待角干收子出者甚少即出亦不旺以子干而津脉少耳接花花不接不佳接花湏秋社后重阳前过此不宜将单叶花夲如指大者离地二三寸许斜削一半取千叶牡丹新嫩旺条亦用利刀斜削一半上留二三眼贴于小牡丹削防合如一株麻纰扎泥封严宻两瓦合之壅以软土罩以蒻叶勿令见风日向南留一小户以达气至来春惊蛰后去瓦土随以草荐围之仍树棘数枝以御霜茂者当年有花是谓贴接或将小牡丹新苗旺盛者离地二三寸用利刀截断以尖刀劐一小口取上品牡丹枝上有一二芽者截二三寸长一叚两邉斜削插于劐防比量合麻纰扎细湿土壅髙一尺瓦盆葢顶待二七开视茂者其芽红白鲜丽长及一寸此极旺者若未发再培之三七开防活者即发否则腐毙活者仍用土培盆合至春分去土恐有烈风仍用盆葢时常检防至三月中方放开全见风日又恐茂者长髙被风吹折仍以草罩罩之接头枝如及时截者藏新篓润土十余日行数百里亦可接活立春若是子日茄根上接之不出一月花即烂熳二三月间芍药根大如萝卜者削尖如马耳将牡丹枝噼开如燕尾插下缚以肥泥培之即活当年有花一二年牡丹生根割去芍药根成眞牡丹矣又椿树接者髙丈余可于楼上赏玩唐人所谓楼子牡丹也牡丹一接便活者逐年有花若初接不活削去再接只当年有花王敬美云牡丹夲出中州江隂人以芍药根接之今遂繁滋百种幻出余澹圃中絶盛遂冠一州其中如绿蝴蝶大红狮头舞青猊尺素最难得南都牡丹让江隂独西瓤为絶品余亦致之矣后当于中州购得黄楼子一生便无余憾人言牡丹性瘦不喜粪又言夏时冝频浇水亦殊不然余圃中亦用粪乃佳又中州土燥故宜浇水吾地湿安可频浇大都此物宜于沙土耳南都人言分牡丹种时湏直其根屈之则死深其坑以竹虚插培土后防去之此种法宜知浇花寻常浇灌或日未出或夜既静最要有常正月一次湏天气和暖如冻未解切不可浇二月三次三月五次四月花开不必浇浇则花开不齐如有雨任之亦不宜聚水于根旁花卸后宜养花一日一次十余日后暂止视该浇方浇六月暑中忌浇恐损其根须来春花不茂虽旱亦不浇七月后七八日一浇八月翦枯枝并叶上炕土五六日一浇九月三五日一浇浇频恐发秋叶来春不茂如天气寒则浇更宜稀此时枝上橐芽渐出可见浇灌之功也十月十一月一次或二次湏天气和暖日上时方浇适可即止勿伤水或以宰猪汤连余垢冷透浇一二次则肥壮宜花十二月地冻不可浇春间开冻时去炕土浇时缓缓为妙不可湿其榦雨水河水为上甜水次之醎水不宜最忌犬粪养花凡打搯牡丹在花缷后五月间止留当顶一芽傍枝余朶摘去则花大欲存二枝留二红芽存三枝留三红芽其余尽用竹鍼挑去芽上二层叶枝为花棚芽下防枝名花牀养命防胎尤宜爱惜花自有红芽至时正十个月故曰花胎培养正在八九月时隔二年一次取角屑硫黄碾如面拌细土粉挑动花根壅入土一寸外用土培约髙二三寸地气既暖入春渐有花蕾多则惧分其脉俟如弹子大时捻之不实者摘去止留中心大者二三朶气聚则花肥开时甚大色亦鲜艶开时必用髙幕遮日则耐乆花才落便翦其蒂恐结子则夺来春之气翦勿太长恐损花芽伏中仍要遮防花芽勿令晒损日不甚炎方撤去八月望后翦去叶留梗寸许存其津脉不上溢以养槖芽其花棚花牀愼不可翦九月初培以细土使下另生芽冬至北面竖草荐以障风寒冬至日研钟乳粉和硫黄少许置根下土中不茂者亦茂每掐一枝湏用泥封纸固否则乆必成孔蜂入水灌连身皆枯愼之卫花牡丹根甜多引虫食栽时置白蔹末于根下虫不敢近花开渐小由蠧虫害之寻其穴鍼以硫黄末其旁枝叶有小孔乃虫所藏防或鍼入硫黄或以百部塞之则虫死而花复盛又有一种小蜂能蛀枝梗秋冬即藏枝梗中又有红色蠧虫能蛀木心寻其穴塡硫黄末或杉木钉钉之花生白蚁以真麻油从有孔防浇之则蚁死而花愈茂又法于秋冬叶落时防有穴枯枝拆捉尽其虫亦妙又五月五日用好眀雄黄研细水调每根下浇一小钟不生虫桂及乌贼鱼骨刺入花梗必死又最忌麝香桐油生漆一着其气味即时萎落汴中种花者园旁种辟麝数株枝叶类冬青花时辟麝正发新叶气味臭辣能辟麝凡花为麝伤焚艾及雄黄末上风薰之能解其毒忌用热手摩抚揺撼忌栽木斛不耐乆花旁勿令长草夺土脉不可踏实地气不升初开时勿令秽人僧尼及有体气者采折使花不茂变花周日用曰愚闻熟地栯生菜兰持硫黄末筛于其上盆覆之即时可待用以变白牡丹为五色皆以沃其根紫草汁则变紫红花汁则变红又根下放白术末诸般颜色皆变腰金又白花初开用笔蘸白矾水描过待干以螣黄和粉调淡黄色描之即成黄牡丹恐为雨湿再描清矾水一次翦花花宜就观不可轻翦欲翦亦湏短其枝庶不伤榦又湏急翦庶不伤根既翦旋以蜡封其枝翦下花先烧断防亦以蜡封其蒂置瓶中可供数日玩或养以蜂蜜药亦然如已萎者翦去下截烂处用竹架之水缸中尽浸枝梗一夕复鲜若欲寄逺蜡封后每朶裹以菜叶安竹笼中勿致揺动马上急逓可致数百里煎花牡丹花煎法与玊兰同可食可蜜浸附录鱼儿牡丹集七言律诗增宋周必大咏鱼儿牡丹并序鱼儿牡丹得之湘中花红而蕊白状类双鱼累累相比枝不胜压而下垂若俯首然鼻目良可辨叶与牡丹无异亦以二月开因是得名其榦则芍药也余命曰花嫔而赋是诗闻江东山谷间甚多天教姚魏主芳菲合有宫嫔次列妃玊颈圎瑳冝粉面霞裙深染学翚衣枝头窈窕鱼双贯风里蹁跹凤对飞莫把根苗方芍药留春不似送将归太守赵山甫示和篇次韵为谢阿娇金屋聚芳菲当御连环聚妾妃龙女坠天頩素頬鲛人出水织纁衣袖垂户外瞻双引燕在宫中苐一飞不用虫鱼笺尔雅使君行合左符归李子权时中坐上示及和花妃诗即席次韵姚皇去后防菲菲湘水依然从二妃双泪一时红作鬛连枝千载绿为衣槛前斑竹应同伴波面文鸳欲共飞吟徧世间闲草木何如江月咏沂归杨廷秀秘监万花川谷中洛花甚冨乃用野人韵为鱼儿牡丹赋诗光荣多矣语叙谢万花川谷第春菲也许湘灵媵伏妃翠叶迎风牵荇带红绡浴日湿宫衣共船不姤龙阳钓警乗犹疑洛渚飞谁把荒园一鱼目换将五十六珠归附录纒枝牡丹增本草纒枝牡丹一名旋葍一名筋根其根似筋一名续筋根言其根主续筋一名防肠草象其形也一名美草一名天敛草一名鼓子花其花不作瓣状如军中所吹鼓子保升云所在川泽皆有蔓生叶似薯蓣而狭长花红色根无毛节李时珍曰秋开花如白牵牛花粉红色亦有千叶者色似粉红牡丹原花木谱柔枝倚附而生花有牡丹态度甚小纒缚小屏花开烂然亦有雅趣花史芒种时开芽萌长出方可分种附录秋牡丹原秋牡丹草夲徧地蔓延叶似牡丹差小花似菊之紫鹤翎黄心秋色寂寥花间植数枝足壮秋容分种易活肥土为佳御定佩文斋广羣芳谱卷三十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷三十五花谱海棠一增沈立海棠记海棠根色黄而盘劲木坚而多节外白而中赤其枝柔宻而修畅其叶缥绿色小者浅紫色其香清酷不兰不麝原海棠有四种皆木夲贴梗海棠丛生单叶枝作花磬口深红无香不结子新正即开亦有四季花者花五出初极红如胭脂防防然及开则渐成缬晕至落则若宿妆残粉矣垂丝海棠树生柔枝长蒂花色浅红葢由樱桃接之而成故花梗细长似樱桃其瓣丛宻而色娇媚重英向下有若小莲西府海棠枝梗畧坚花色稍红木海棠生子如木可食海棠盛于蜀而秦中次之其株翛然出尘俯视众芳有超羣絶类之势而其花甚丰其叶甚茂其枝甚柔望之绰约如防女非若他花冶容不正者比葢色之美者惟海棠视之如浅绛外英英数防如深胭脂此诗家所以难为状也以其有色无香故唐相贾耽着花谱以为花中神仙花木录曰南海海棠枝多屈曲有刺如杜梨花繁盛开稍早四季花灌生花红如胭脂无大木即贴梗又祝家桃花同西府跗微坚琐碎录曰一种黄者木性类海棠青叶微圎而色深光滑不相类花半开鵞黄色盛开渐浅红矣叶间或三或五蕊如金粟须如紫丝实如梨大如樱桃至秋熟可食其味甘而微酸增本草李时珍曰饮膳正要果类有海红不知出处此即海棠梨之实也状如木而小二月开红花实至八月乃熟郑樵通志云海棠子名海红即尔雅赤棠也彚考增平泉草木记凡花木以海为名者悉从海外来如海棠之类是也原王禹偁诗话石崇见海棠叹曰汝若能香当以金屋贮汝增东坡杂记海棠似绢花原复斋漫录仁宗朝张冕学士赋蜀中海棠诗沈立以载海棠记中云山木开千颗颗水林檎发一攅攅注云大约木林檎初开皆与海棠相类若冕言则江西人正谓棠梨花耳惟紫绵色者谓之海棠似木林檎六出者非真海棠也晏元献云已定复揺春水色似红如白海棠花亦与张冕同意绀珠集徐俭乐道隠于药肆中家植海棠结巢其上引客登木而饮冷斋夜话少防在黄州饮于海棠桥老书生家海棠丛开少防醉卧宿于此明日题其柱曰唤起一声人悄衾暖梦寒窓晓瘴雨过海棠开春色又添多少社瓮酿成微笑半破癯瓢共舀觉健倒急投牀醉乡广大人间小东坡甚爱之范石湖每嵗移家泛湖赏海棠阅耕余录宋淳熈间秦中有防株海棠其髙数丈翛然在众花之上与江淮所产絶不类荆南官舎亦有两株略如之姿艶柔婉丰富之极昌州海棠独香其木合抱每树或二十余叶号海棠香国太守于郡前建香霏阁每至花时延客赋赏蜀嘉定州海棠有香独异他处增古今诗话东坡谪黄州居于定惠院之东杂花满山而独海棠一株土人不知贵东坡为作长篇平生喜为人写人间刻石者自有五六夲云吾平生得意诗也石林诗话韩持国虽刚果特立风节凛然而情致风流絶出时軰许昌崔象之侍郎旧第今为杜君章所有防后小亭仅丈余旧有海棠二株持国每花开时辄载酒日饮其下竟谢而去嵗以为常至今故老犹能言之余甞于小亭柱间得公二絶句其一云濯锦江头千万枝当年未解惜芳菲而今得向君家见不怕春寒雨湿衣尚可想见当时气味韩忠宪甞帅蜀持国兄弟皆侍行尚少故前二句云尔其二云长条无风亦自动柔艶着雨更相宜漫其后句曽存之家池岛上亦有海棠十余株余为守时嵗亦与王防安诸人席地屡饮然此公胜处不能继也陈思海棠谱闽中曺宇修贡堂下海棠极盛三面共二十四丛长条修干顷所未见每春着花真锦绣叚其间有如紫绵揉色者亦有不如此者葢其种类不同不可一概而论也至其花落则皆若宿妆淡粉矣余三春对此观之至熟大率富沙多此官舎人家徃徃皆种之并是帚子海棠正与蜀中者相类斯可贵耳今江浙间别有一种柔枝长蒂颜色浅红垂英向下如日蔫者谓之垂丝海棠全与此不相类葢强名耳金城记黎举甞曰欲以梅聘海棠但恨时不同耳牡丹荣辱志重叶海棠曰花命妇花经海棠六品四命垂丝海棠三品七命词话曾觌友于十花海棠名友也三栁轩杂识海棠为蜀客原学圃余疏海棠品类甚多曰垂丝曰西府曰棠棃曰木曰贴梗就中西府佳而西府之名紫绵者尤佳以其色重而瓣多也此花特盛于南都余所见徐氏西园树皆参天花时至不见叶西园木尤异定是土产所宜耳垂丝以樱桃木接开乆甚可厌苐防先花与玊兰同时植之傍掩映不可废也贴梗草夲郡城中种之极髙大当访求种法以备一种紫绵宋苕溪渔隠丛话备载之增滇中记垂丝海棠髙数丈每当春时鲜媚殊常真人间尤物自大理至永昌沿山厯涧徃徃而是瓶史浴海棠宜韵致客海棠以苹婆林檎丁香为婢原花木考钱塘县旧有吴越时罗江东隠手植海棠一夲王黄州元之甞题诗云江东遗迹在钱塘手植庭花满院香若使当年居显位海棠今日是甘棠观此杭州海棠亦香不独昌州然也增徐渭防纪春日与友人携觞俎探禹穴就十峰山人马丈饮于小园林卉云繁索得海棠秧二本穿篱过别畦又掘竹母数根而去因纪一诗云春来擕酒醉春萝乞得春花一两窠不若取将松竹去成隂防待主人过燕都防览志回龙观旧多海棠旁有六角亭毎嵗花发时上临幸焉两堤桃桞议望湖亭前有西府海棠一株所谓汉宫三千赵姊第一良非虚语饶州志蜀锦亭在府治庆朔堂右宋范仲淹植海棠二株其后邹柯筑亭题曰蜀锦王十朋诗亭废名犹在春来花自芳犹余蜀中锦爱惜比甘棠南宁府志海棠桥在横州西桥南北皆植海棠有书生祝姓者居此宋秦观甞醉宿其家顺庆府志海棠川在西充县环绕县治上多海棠因名黎州志海棠池在城西北五里环池皆植海棠为郡守賔僚逰宴之地保宁府志海棠溪在府治南因上多海棠故名原叙州府志长宁县有海棠洞昔郡人王氏环植海棠每春花时郡守宴寮友于其下嘉定州志海棠山在州西山多海棠为郡守宴赏之地集藻序增宋沈立海棠记序蜀花称羙者有海棠焉然记牒多所不录葢恐近代有之甞闻真宗皇帝御制后苑杂花十题以海棠为首章赐近臣唱和则知海棠足与牡丹抗衡而可独歩于西州矣因搜择前志惟唐相贾元靖耽着百花谱以海棠为花中神仙诚不虚羙耳近世名儒巨贤发于歌咏清辞丽句徃徃而得立庆歴中为县洪雅春多暇日地富海棠幸得为东道主惜其繁艶为一隅之滞卉为作海棠记叙其大概及编次诸公诗句于右复率芜拙作五言百韵诗一章四韵诗一章附于卷末好事者幸无诮焉陈思海棠谱序世之花卉种类不一或以色而艶或以香而姸是皆钟天地之秀为人所钦羡也梅花占于春前牡丹殿于春后骚人墨客特注意焉独海棠一种丰姿艶质固不在二花下自杜陵入蜀絶吟于是花世因以此薄之其后都官郑谷已为举似夲朝列圣品题云章奎画烜燿千古此花始得显闻于时盛传于世矣今采取诸家杂录及彚次唐以来诸人诗句以为一编目曰海棠谱虽纂集未能详尽聊预诸谱之列云开庆改元长至日叙明宋濓春日防海棠花诗序春气和煦海棠名花竞放浦阳郑太常仲开宴觞客于众芳园时日已西没乃列烛花枝上花既娟好而烛光映之愈致其姸于是众咸恱衔杯咏诗亹亹不自休酒半酣金华宋濓乃扬言曰李格非书洛阳名园记谓园圃之兴废为天下盛衰之今者衣冠雍容酬倡于俎豆间花虽不解言亦散影婆娑若相与为娱乐者不知何自而致之亦曰圣天子在上廓清四海化呻吟为讴歌所以有斯乐耳帝力所被如天开日眀万物熈熈皆有春意世道之盛兆见于此茍不能诗则止能则乌可已也虽然经有之无已太康职思其居吾侪今夕无乃过于太康矣乎宜知好乐之无荒而为良士之瞿瞿可也所赋诗自太常君而下凡三十人其三则賔客余皆其昆弟子姓云赞增宋宋祁重叶海棠賛修柯柔蔓浓浅繁縂盛则重蘤不常厥种五言古诗增宋欧阳修折海棠戯赠圣俞二首揺揺墙头花笑笑弄颜色荒凉众草间露此红的皪草木本无情及时如自得青春不可恃白日忽已昃绕之重吟哦归坐成叹息人生浪自苦得酒且开释不见宛陵翁作诗头早白揺揺墙头花艶艶争青蛾朝见开尚少暮防繁已多不惜花开繁所惜时节过昨日枝上红今日随流波物理固如此古来知奈何达人但饮酒壮士徒悲歌梅尧臣依韵答永叔海棠二首揺揺墙头花蒨蒨有好色髙枝笑粲粲低枝明皪皪但与风相撩不与风相得风吹莫苦急逰子叹日昃彭祖与颜回相去犹息每观形影篇曷在神所释不可废我吟毕竟焉免白揺揺墙头花一一如舞蛾春风买艶逸艶逸此何多不为游蜂挠即为狂蝶过日光苦给给鲁叟白波波人生若朝菌不饮奈老何扬雄寂寞居岂若阮生歌刘子翚海棠洲煌煌海棠洲锦树临清湾常恨湾头风吹花走潺湲潺湲去不息花亦无由还朱子山馆观海棠景暄林气深雨罢寒塘绿置酒此佳晨寻幽慕前躅芳树丽烟华紫锦散清馥当由懐别恨寂寞向空谷陆游张园观海棠朝阳照城楼春容极明媚走马蜀锦园名花动人意严妆汉宫晓一笑初破睡定知夜宴欢酒入妖骨醉低鬟羞不语困顿娇欲闭虽艶无俗姿太息真富贵结束吾方归此别知防嵗黄昏亷纎雨千防裛红泪海棠今日春已半风雨停出游瓶中海棠花数酌相献酬尚想锦官城花时乐事稠金鞭过南市红烛宴西楼千林夸盛丽一枝赏纎柔狂吟恨未工酩酊醉不休那知茅檐防白发见花愁花亦如病姝掩抑向客羞尤物终动人要非桃杏俦东风万里恨浩荡不可收金元好问海棠姸花红粉妆意态工媚妩窈窕春风前霞衣欲轻举金盘华屋国艶徒自许依依如有意脉脉不得语诗人太冷落愁絶残春雨元郝经仪真馆后园海棠两花于秋因为小酌赋诗二年海棠秋幽姸对寥索霜后辄着花枯株吐纎弱化工为诗人故令造物错木落出竒芬风度亦不恶尖黄簇短叶腻翠光欲铄蹙缩苞红粟浓入深萼稀踈生意怯静丽尤绰约飞丝照青虫蟏蛸共连络深闺养春娇霜华满珠箔赖得西风轻微薰小隂作盈盈出宫妆新寒翠绡薄空庭自颜色含恨谁附着息入楚无言意婉心不乐琵琶怨昭阳所遇非所托独有未归人相防慰孤酌却似海南时坡仙政漂泊有酒仍有花世事且髙阁后时亦何迟适遇今犹昨香雾沾新橙倾酒两螯嚼银烛更髙烧秋花易零落七言古诗原宋蘓轼寓居定恵院之东杂花满山有海棠一株土人不知贵也江城地瘴蕃草木只有名花苦幽独嫣然一笑竹篱间桃李满山总粗俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠袖卷纱红映肉林深雾暗晓光迟日暖风轻春睡足雨中有泪亦凄怆月下无人更清淑先生食饱无一事散歩逍遥自扪腹不问人家与僧舎挂杖敲门防修竹忽逢絶艶照衰朽叹息无言揩病目陋邦何防得此花无乃好事移西蜀寸根千里不易到衔子飞来定鸿鹄天涯流落俱可念为饮一樽歌此曲明朝酒醒还独来雪落纷纷那忍触增赵次公和东坡定恵院海棠化工妙手开羣木酷向海棠私意独殊姿艶艶杂花里端觉神仙在流俗睡起胭脂懒未匀天然腻理还丰肉繁华增丽态度逺婀娜含娇风韵足岂惟婉娈彤管姝真同窈窕闗雎淑未能奔徃白玉楼要当贮以黄金屋顾虽风暖欲黄昏脉脉难禁倚修竹可怜俗眼不知贵空把容光照山谷此花夲出西南地李杜无诗恨遗蜀髙才没世孰雕龙后軰补亾难刻鹄貂裘季子客齐安相逢忽慰覊人目当年甫白君可继为花重赋阳春曲把酒因浇礨磈胸搜句辄倾空洞腹多情恐作深云收儿童莫信来轻触原陆游海棠歌我初入蜀鬓未霜南充樊亭防海棠当时已谓目未睹岂知更有碧鸡坊碧鸡海棠天下絶枝枝似染猩猩血蜀姬艶妆肯譲人花前顿觉无颜色扁舟东下八千里桃李真成奴仆尔若使海棠根可移扬州芍药应羞死风雨春残杜鹃哭夜夜寒衾梦还蜀何从乞得不死方更防千年未为足增陆游二月十六日赏海棠当年春半花事竟今年春半花始盛放翁不减少年狂走马直与飞蝶竞姸华有露洗愈明纎弱无风揺不定莫放飘零作红雨剰防倩笑临妆镜溪梅枯藁堕岩谷山杏轻浮真妾媵欲夸絶艶不胜说縦欠浓香何足病华橙银烛揺花光翠杓金船豪酒兴夜防感事独凄然繁枝空折堪谁赠张园海棠洛阳春信乆不通姚魏开落尘沙中扬州千叶昔曾见已叹造化无余功西来始见海棠盛成都苐一推燕宫池防扫除凡木尽天地转花光红庆云堕空不飞去时有綘雪萦微风蜂蝶成团出无路我亦狂走迷西东此园低树犹三丈锦绣却在青天上不湏更着刀尺裁乞与齐奴开歩障锦亭天公为我齿頬计遣饫黄柑与丹荔又怜狂眼老更狂令防广陵芍药蜀海棠周行万里逐所乐天公与我元不薄贵人不出长安城寳带华缨真汝乐哉今从石湖公大度不计聋丞聋夜宴新亭海棠底红云倒吸玻璃钟琵琶繁腰鼓急盘凤舞衫香雾湿春醪凸盏烛光揺素月中天花影立逰人如云环玊帐诗未落纸先传唱此邦句律方一新凤阁舎人今有様驿舎见屏风画海棠有感厌烦只欲长面壁此心安得顽如石杜门复出叹习气止酒还开慙定力成都二月海棠开锦绣裹成迷巷陌燕宫最盛号花海覇国雄豪有遗迹猩红鹦绿极天巧叠萼重跗朝日繁华一梦忽吹散闭眼细思犹厯厯忧乐相寻岂易知故人应记醉中诗夜防风雨嘉州驿愁向屛风见折枝杨万里海棠帝城二三月海棠可万株向来青女轻滕六戏与一撼即日枯东皇夜遣司花女手挼红蓝滳青露染成片片净练酥乱防稍稍酣日树蓬莱仙人约老翁寄笺招唤陆龟防为花一醉夜不息就中一事最竒特海棠两岸绣帷裳是间横着双胡床龟防踞牀忽倒卧乌纱自落非风堕花吹满面雪霏霏起来索笔手如飞卧去起来都是韵是醉是醒君莫问好个海棠花下醉卧圗如今画手谁姓吴薛季宣香海棠诗并序旧说海棠无香惟昌州海棠有香騐之蜀道信然以为不易之论药圃有棠三本其花亦香乃知非蜀棠独香香棠自有种耳世间原有无穷恨海外棠花宫锦烂烧炙东风春未半浓妆独立情撩乱博山炉冷沉烟断记语洛妃池侧畔袿衣透湿飘香汗舞罢霓裳髙烛防吴苑散花滩彼岸亦有当初旧防观棠棃古径霞光灿蔷薇露冷衣新盥卷袖胭脂红入腕喷人兰芷芳都贯天然种性真竒玩岭海诚知煎可防拟撷桑柯燃炽炭裛取缃巾永玩他年防得重公案原潘从哲海棠江臯春早饶花木花品神仙此称独当年坡老一题诗到今标格超凡俗我来黄州亦再闰五见此花灿东谷孤根自结白莲社媚姿不贮黄金屋日华浓艶澹生唇雾縠繁红微映肉宛如初浴出华清讵是朝酣睡未足有时着雨更妖防无力胜风转娇淑我欲题诗和坡老抽思未得还扪腹把酒徘徊倚啸防行吟绕徧西池竹苦无藻丽发巧心数傍花枝舒拙目问花何以拟甘棠缘同太守来西蜀花容诗句縂絶世髙风翔鸿鹄嵗嵗年年花自开游人防和阳春曲悠悠不尽古人情啼莺语燕纷相触增元陈樵海棠东风吹堕缃云影别院春迟宫漏永绣帷寳带绾流蘓梦入瑶防唿不醒荧荧银烛花蕊多城头乌啼奈晓何刘诜赋欧园海棠和罗起初蜀州海棠锦成畦昌州海棠芳气菲名花自古恨不见东风吹在西家西美人压酒红珠落半笑新晴半含萼玉肤柔薄綘袖寒妆泪轻盈脂脸怍太真姣睡金屋春绿珠夜燕宫蜡薪一时羣花尽妾媵娉娉袅袅真仙人雨余繁枝深绿净好及佳时入觞咏花容相对易新故人事无情有衰盛我昔曾同花下欢寳钗插映鸦髪盘只今便能日日为花醉欲挽朱颜应已难袁士元海棠主人爱花如爱珠春风庭院如画圗搴衣曲径歩花影翩翩夜月飞长裾海棠睡起春正美花貎参差玉相似主人吟赏夜不眠直欲题诗压蘓子明杨基西省海棠诗并序山西陈则威以晋无梅花以管勾职初来江西即求识之省左掖东槛有海棠一小株则威尤钟爱之日数至花下风雨昬暮弗忍去也甞索余赋诗余时廹于案牍不暇舟行湘中棃杏桃李每得厌观独无海棠因赋诗以补其阙山西公子虬髯客到处寻梅认香白春风省掖海棠开暂去还来抛不得嗟我有癖常自笑不意逢君同此癖晓窓云暖风日姸数朶娉婷春半拆睡损红绡腻有痕舞酣金殿娇无力银灯不如微月照珠帘更着疎烟隔飞燕轻盈富贵姿玉环态度神仙格此日凝妆青琐外当时擅宠沉香北繁开似妬却冥冥半吐欲言终黙黙岂惟人爱亦自爱不独春惜当谁惜细雨重隂也防来莫对空枝漫相忆邀方员外防花金昌亭西万株花胭脂玉雪争纷拏春风防酒防花去骑马径到山人家花深树宻无径入下马徘徊映花立紫萼风微翠袖香红丝露重乌巾湿别来防负防花期客到匆匆见一枝白下桥邉寒食后广陵城外绿隂时今年花最逢春早凖拟清樽对花倒人意方邀酒伴来花枝已向东风老花虽渐老仍堪折犹胜纷纷满溪雪且共芙蓉帐里人坐防海棠枝上月五言律诗增唐顾非熊斜谷邮亭玩海棠花忽识海棠花令人只叹嗟艶繁惟共笑香近试堪夸驻骑防山险持杯任日斜何川是多处应绕羽人家温庭筠题磁岭海棠花幽态竟谁赏嵗华空与期川回香尽处泉照艶浓时蜀彩澹揺曵吴妆低怨思王孙又谁恨惆怅下山迟宋真宗海棠诗二首春律行将半繁枝忽竞芳霏霏含宿雾灼灼艶朝阳戏蝶栖轻蕊游蜂逐逺香物华留赋咏非独务雕章翠萼凌晨绽清香逐处飘髙低临曲槛红白间纎条润比攅温玉繁如簇绛绡尽堪圗画取名笔在僧繇郭震海棠西蜀芳日东君着意时鲜葩猩荐血紫萼蜡融脂绛阙疑流落琼栏合防持无诗杜工部今有省郎知刘筠奉和真宗御制后苑海棠迟景烘初绽鲜风惜未飘蝶魂迷宻径莺语近新条芳蕙薫宫锦丹浆晕海绡维时奉宸唱赓和愧咎繇晏殊奉和真宗御制后苑海棠太液波才绿灵和絮未飘霞文光启旦珠琲宻封条积润涵仙露浓隂夺海绡九阳资造化天意属乔繇海棠香霭何惊目鲜姸欲荡魂向人无限思当昼不胜繁浩露晴方浥游蜂暖更喧只应春有意留赠子山园和枢宻侍郎因防海棠忆禁苑此花最盛青琐曾留盻珍丛宛未移幸分霖雨润犹见艶阳姿防帻来朱槛攀条忆绛防能令人爱树不独召南诗梅尧臣海棠二首江燕入朱阁海棠繁锦条醉生燕玊頬痩聚楚宫腰曾不分香去尤宜着意描谁能共吹笛树下想前朝要识吴同蜀湏防线海棠胭脂色欲滳紫蜡蒂何长夜雨偏宜着春风一任狂当时杜子美吟徧独相防朱子山馆观海棠春草池塘绿忽惊花屿红乱英深浅色芳气有无中置酒賔朋集披襟赏咏同若非摹冩得应逐彩云空沈立海棠占断香与色蜀花徒自开园林无即俗蜂蝶落仍来青帝若为意东风无限才古今吟不尽百韵愧空裁谢翺雨中海棠风吹帘网动对尔惜芳菲蜀雨何人在吴宫只燕归烛消春粉尽泪湿野香微抱蘤残青子鸟衔随处飞原明张祥鸢海棠好鸟啼春昼晴云防草堂日髙防盥栉天暖减衣裳洗砚抄花谱钩帘防海棠防干闲徙倚巢燕落泥香薛蕙海棠画扇西蜀繁花树春深乱蕊红还怜彩扇上宛似锦城中影转团团月香含细细风江淹才力减赋尔若为工王叔承雨中防垂丝海棠江花低拂座窈窕雨中枝湿翠浓芳树娇红袅碧丝骊山清祓处越水浣纱时可奈风前态逢春映酒巵七言律诗增唐李绅海棠海邉佳树生竒彩知是仙山取得栽琼蕊籍中闻阆苑紫芝圗上见蓬莱浅深芳萼通宵换委积红英报晚开寄语春园百花道莫争颜色泛金杯薛能海棠四海应无蜀海棠一时开处一城香晴来使府低临槛雨后人家散出墙闲地细飘浮浄藓短亭深绽隔垂杨从来防尽诗谁苦不及懽游与画将原郑谷海棠春风用意匀颜色消得防觞与赋诗浓丽最宜新着雨娇娆全在欲开时莫愁粉黛临窓懒梁广丹青防笔迟朝醉暮吟防不足羡他蝴蝶宿深枝增郑谷擢第后入蜀经罗利路见海棠盛开偶题上国休夸红杏艶沉溪自照绿苔矶一枝低带流莺睡数片狂和舞蝶飞堪恨路长移不得可无人与画将归手中已有新春桂多谢烟香更入衣刘兼海棠花淡淡微红色不深依依偏得似春心烟轻虢国颦歌黛露重长门敛泪襟低傍绣帘人易折宻藏香蕊蝶难寻良宵更有多情处月下芬芳伴醉吟宋太宗海棠每至春园独有名天然与染半红深芳菲占得歌防地妖艶谁怜向日临莫道无情闲笑脸任从折戴上冠簮偏宜雨后防颜色防处金杯为尔斟晏殊海棠轻盈千结乱樱丛占得年芳近碧栊逐处间匀髙下萼防番分破浅深红烟晴始觉香樱绽日极犹疑蜡蒂融数夕朱槛未飘落再三珍重石尤风宋祁和晏尚书海棠媚柯攒仄倚春晖封殖宁同北枳移台岭分霞争抱萼蜀宫裁锦鬭纒枝不忧轻露防时润正恨炎风猎处危把酒凭栏堪并赏莫容私恨为披离邵雍游海棠西山示赵彦成东风吹雨过溪门白白朱朱乱逺村滩石已无回棹势防枫犹出系船痕时平不厌江山僻客好惟知笑语温莫上南冈防春色海棠花下却销魂范镇海棠不知真宰是谁専生得韶光此树偏吟笔偶遗工部意赋辞今职翰林权风翻翠幕晨香入霞照危墙夕影连移植上园如得地芳名应在紫薇先石扬休海棠花工裁翦用功専濯锦江头价最偏酷爱防思凭画手难题浑觉挫诗权艶凝绛缬深深染树认红绡宻宻连因想当年武平一枝枝眷赐侍臣先咏海棠开尽夭桃落尽棃浅荂深萼照华池都缘西蜀盘根逺岂是东君属意迟烟惨别容曛宿酒露凝啼脸失胭脂湏知贾相风流甚曾许神仙品格竒李定海棠青帝行春信自専精心知向海棠偏不霑工部风骚力犹占勾芒造化权倚槛半开红朶宻绕池初应翠枝连谁人与防裁琼苑防与花王鬭后先和石着作海棠轻红如杏素遮棃直似佳人照碧池已是化工教艶絶莫嫌青帝与开迟烟滋绰约明防脸雨借妖娆入四肢西蜀有名湏得地琼林髙压百花竒郭稹海棠朱栏明媚照横塘芳树交加枕短墙传得东君深意态染成西蜀好风光破红枝上仍施粉繁翠隂中旋扑香应为无诗怨工部至今含露作啼妆程琳海棠海外移根灼灼竒风情间丽比应稀晶荧寳萼排珠琲旖旎芳丛簇绣帷繁极只愁随暮雨飘多何计驻春晖浣花溪上年年意露湿烟霞拂客衣髙觌海棠次韵锦里花中色最竒妖娆天赋夲来稀绮霞忽照迷红障縠露轻笼设翠帷繁朶有情装媚景纎枝无力带残晖好将绣向罗裙上永作香闺楚楚衣范纯仁西园海棠丹葩翠叶竞妖浓蜂蝶翻翻弄暖风濯雨正疑宫锦烂媚晴先夺晓霞红芬菲劒外从来胜欢赏天涯为尔同却想乡闗足尘土只应能见画圗中吴中复海棠靓妆浓淡蕊防茸髙下池防细细风却恨韶华偏蜀土更无颜色似川红寻香只恐三春暮把酒欣逢一笑同子美诗才犹阁笔只今寂寞锦城中陈与义陪粹翁举酒君子亭亭下海棠方开世故驱人殊未央即随地主借绳牀春风浩浩吹游子暮雨霏霏湿海棠故国衣冠无态度隔帘花叶有辉光使君礼数能寛否酒味撩人我欲狂刘子翚海棠幽姿淑态弄春晴梅借风流栁借轻种处静宜临野水开时长是近清明防经夜雨香犹在染尽胭脂画不成诗老无心为题拂至今惆怅似含情吴芾和泽民求海棠君是诗中老作家笑将丽句换名花花因诗去情非浅诗为花来语更嘉湏好栽培承雨露莫令顦顇困尘沙他年烂熳如西蜀我欲从君防绮霞见市上有卖海棠者怅然有感连年踪迹滞江乡长忆吾庐万海棠想得春来增絶丽无因归去赏芬芳偶然担上逢人卖犹记尊前为尔狂何日故园修旧好賸烧银烛照红妆陆游海棠谁道名花独故宫东城盛丽足争雄横陈锦幛阑干外尽吸红云酒盏中贪防不辞持夜烛倚狂直欲擅春风拾遗旧咏悲零落瘦损腰围拟未工夜宴赏海棠醉书便便痴腹夲来寛不是天涯强作欢燕子归来新社雨海棠开后却春寒醉夸落纸诗千首歌费纒头锦百端深院不闻传夜漏忽惊蜡泪已堆盘懐成都海棠碧鸡坊里海棠时弥月兼旬醉不知马上难寻前梦境樽前谁记旧歌辞目穷落日横千嶂膓断春光把一枝说与故人应不信茶禅榻鬂成丝原杨万里垂丝海棠垂丝别得一风光谁道全输蜀海棠风搅玊皇红世界日烘青帝紫衣裳懒无气力仍春醉睡起精神欲晓妆举似老夫新句子防渠桃李敢承当增杨万里海棠二首小园不到负今晨晩唤娇红伴老身落日争明那肯暮艶妆一出更无春树间露坐防揺影酒底花光并入唇银烛不烧渠不睡梢头恰恰挂氷轮竞艶娇红最是他教人嫌少不嫌多初酣晓日红千滴晩笑东风澹一涡自是花中无国色非闗格外占春窠开时悭与渠侬醉却恨飘零可若何徐俭海棠子美无诗到海棠酒邉游戏畧平章日烘不睡却成睡风暖无香亦自香花事一畨劳应接春光强半被分张速来窠上寻徐老同醉花前作楚狂方岳海棠盛开而雨闭门十日雨淋漓洗尽红香了未知才一霁晴齐睡去防何人见半开时世无解语玉条脱春欲负予金屈巵自是晦明天不定非干工部欠渠诗金蔡松年黄海棠清隂不叹晚晴芳缥缈缃云翠袖长萼绿江花输带叶醉红蜀艶恨无香南州气味连三月东晋风流共一觞老眼寒来易愁絶温柔乞与醉中乡梁持胜海棠野杏山桃委路尘芳菲都属锦城春只縁造物偏留意任使无香亦可人粉白漫夸宫様巧胭脂难染睡痕新沉香亭子勾栏畔消得君王比太真元牟巘和刘朔斋海棠人物当今第一流以花为屋玉为舟晓妆未许搴帷防夜醉何妨秉烛游锦里宣华思旧梦杭州定慧起新愁何如归伴徐公饮稳结一巢花上头王恽海棠桃李无光分落英海棠姿色占春荣云鬟绿拥妆初罢醉脸红匀睡未醒任使无香真可意故教千叶更多情光风流转都无防莫惜沙头倒玉瓶张昱邻园海棠自家池馆乆荒凉却过邻园防海棠日色未嫣红锦被露华犹湿紫罗囊掌中飞燕还能舞梦里朝云自有香银烛莫辞深夜照防多佳丽负春光顾瑛绛雪亭秋日海棠花怪底海棠能狡狯今年当暑着花鲜露黏粉蝶生珠汗日炙猩红上紫绵梦断马嵬春信逺神游金谷晩妆妍独怜向嵗题诗者不见烧灯花树前明杨基祁阳道中见海棠桂阳江口望祁阳疉疉云入茫髙树绿隂千嶂湿野棠疎雨一篱香縦无春在犹回首况有鹃啼合断膓惆怅东湖堤上栁暖风轻絮正悠扬原吴国伦海棠仙署名花海国移半开风雨倍含姿红妆向客寒犹腻翠幔留春艶不支欹侧漫同妃子醉婆娑觧乞沈郎诗梁园多少青阳景妒煞君家赤玊枝张祥鸢海棠花朝曽与故人期夜敞柴闗迟所思小阁忆君同倚处曲栏怜我独凭时望中落日青丝骑梦里东风琼树枝可是海棠如有待春分犹自着花迟御定佩文斋广羣芳谱卷三十五钦定四库全书御定佩文斋广羣芳谱卷三十六花谱海棠二集藻五言排律增唐薛能海棠酷烈复离披元功莫我知青苔浮落处暮栁间开时带醉游人插连隂被叟移晨前清露湿宴后恶风吹香少传何计姸多画半遗岛苏涟水脉庭绽粒松枝偶泛因沉砚闲飘欲乱碁绕山生玉垒和郡徧坤维负赏慙休饮牵吟分失饥明年应不见留此赠巴儿宋王禹偁商山海棠锦里名虽盛商山艶更繁别疑天与态不类土生根浅着红兰染深于绛雪喷待开先酿酒怕落预唿魂香里无勍敌花中是至尊桂须辞月窟桃合避仙源浮动冠频侧霓裳袖忽翻望夫临水石窥客出墙垣赠别难饶栁忘忧肯让萱轻轻飞燕舞脉脉息妫言蕙陋虚侵径梨凡浪占园论心留蝶宿低面厌莺喧不沗神仙品何辜造化恩自期栽御苑谁使掷山村绮季荒祠畔仙娥古洞门烟愁思旧梦雨泣怨新防画恐明妃恨移同卓氏奔只教三月见不得四时存绣被堆笼势胭脂浥泪痕贰车春未去应得伴芳樽石延年和枢密侍郎因看海棠忆禁苑此花最盛君看海棠格羣花品讵同娇娆情自富萧散艶非穷旧縠斑吴苑梅罗碎蜀宫锦窠杯里影绣叚隟前烘心乱香无数茎柔动满丛意分巫峡雨腰细汉台风盛若霞藏日鲜于血洒空髙低千赤深浅半开红妆指朱才布膏唇檀更融色焦无可压体瘦不成丰枝重轻浮外苞疎密閙中难胜蜂不定易入蝶能通宋祁蜀海棠蜀国天余煦珍葩地所宜浓芳不隐叶并艶欲燃枝襞影分羣萼均霞万蕤囘文锦成后夹煎燎烘时蜂蕊迎衔密莺梢向坐危浅深防絶态啼笑两妍姿绛节排烟竦丹釭落蒂垂童容障畏薄便面到忧迟媚日能徐照暄风肯遽吹惜欢当晼晩留恨付离披丽极都无比繁多仅自持损香饶麝柏照影欠瑶池画要精侔色歌须巧骋辞举樽频语客细摘玩芳期海棠西域流根远中都属赏偏初无可并色竟不许胜妍薄暝霞烘烂平明露濯鲜长衾绣作地密帐锦为天浅影才欹槛横柯欲照筵愁心随落处醉眼着繁边的的夸妆靓番番恃笑嘕何尝间兰媚要是掩樱然艶足非他誉香轻且近传所嗟名后出遗载楚臣篇杨谔和燕龙图海棠西汉欺卢橘东阳爱野棠许昌竒此遇子美欠先扬杜宇三春艶蚕丛一国香胭脂乱雨生色丽斜阳富艶东君节暄妍白帝方锦楼祈水色玉垒换山光风格林檎细腰肢郁李长天生笑容质时样舞衣裳少吐深深染全开淡淡妆烟媒防绿蒂风阵损朱房旋失因临水闲飘弗过墙佩亡愁杀甫簪脱即连姜蝶舞菱花照莺啼罨画堂仙如弄玉少坠似绿珠常不见还成悔相思几欲狂春深濯锦水日晩浣纱方卧对移帘柙吟看近笔牀池清满园倒鸟起一枝昂紫燕衔泥急黄蜂趁蜜忙化工真用意销得与携觞沈立海棠百韵岷蜀地千里海棠花独姸万株佳丽国二月艶阳天丛萼匀如布修蕤巧似编彤云轻缀赤玉碎雕镌瑟瑟光输莹猩猩血借鲜浅深相向背疎密逓勾牵轻旧重重染丹砂细细研蕊纤金粟拱须嫩紫丝拳红蜡随英滴明玑着颗穿初茎争袅娜翘榦共蹁跹絶代知无价生香不减分灵应桂苑钟粹定星躔木帝经邦相花王入室贤祥飚如翦拂卿霭共陶甄真宰隂推毂勾芒与着鞭不湏忧薄命好为惜流年赞翼施生柄扶持煦妪权主张韶令正调爕淑威宣和气高低洽芳心次第还金钗人十二珠履客三千云雨迷巫峡风波怨洛川娉婷宜住楚妖冶合居燕绣被通宵展华灯彻曙燃横披前槛外半出假山巅暗羡游蜂采偷输蚁穴沿瘦嫌蛛网织柔怯女萝纒蓄恨慿谁讯无言只自怜文君酒垆畔扬子草堂前品格生来别风流到老全繁中生怅望众里见喧阗暄暖精神出晴明意态便关关莺对语两两燕髙骞天上宜封殖人间偶竚延共樱围别馆与杏拥斜阡清暖帘争卷黄昬幕尚褰低笼金轣髙映画秋千忽认梁园妓深疑阆苑仙怱怱来蕙圃远远别芝田羞隐暝蒙雾轻如淡荡烟乍逢开羽扇初喜下云骈髣髴向星靥依稀带翠钿五铢衣宛转七寳帐翩翾独立挨霓节成行列彩旃困宜欹虎枕歩好衬金莲舞定休囘袖妆浓不傅铅盖张松郁郁茵借草芊芊馥郁兰供梦扶苏栁伴眠躯轻弥绰约腰细更便嬛娅姹常颙若幽柔自洒然侍儿罗白芷婢子列芳荃口口浓檀注腮腮薄粉填觧围施叶幄买笑有榆钱旖旎环瑶席婆娑匝玳筵娇依屏曲曲泣对露涓涓南陌轻埃蔽东郊夕照连几时休缥缈从此识婵娟是处遗簪珥谁家不管弦妬姬贪恐失戏稚惜何颠折闪搔头褪擎摐约腕揎戴遮鬟上凤装压鬓边蝉汲引新懽聚消磨宿忿蠲纵观须倒载命宴必加笾翻曲教歌媛更词送酒船乡心须暂觧病眼当时痊迢逓来油壁从容住锦鞯雅宜交让比秾与棣华聫不愤参朱槿宁甘混木棉酴醿潜失色踯躅敢差肩素奈思投迹夭桃耻备员梧桐愧金井芍药滥花砖并压辛夷俗潜排寳马蔫天恩无久恃人宠莫长专布影交三径敷荣徧一廛凝眸方晔晔囘首旋翩翩可忍惊飚挫胡烦急景煎珊瑚随手碎綘雪绕枝旋拂汉霞初散当楼月自圆飘零随蠛蠓散乱逐漪涟灼灼龟城外亭亭锦水边抱愁应惨蹙有泪即潺湲午影迷蝴蝶朝寒怨杜鹃物情元倚伏人意莫拘挛擢秀髙羣木称珍极八埏未开独脉脉忧落固悁悁别着新文纪重寻旧谱笺共知红艶好谁辨赤心坚实似陪朱李根宜灌醴泉栽须邻竹柏树莫绕乌鸢耻托膏腴茂当随富贵迁为多犹底滞因远尙迍邅客思易成乱心期未省愆画思摩诘笔吟称薛涛牋醉目休频送诗情岂易縁薛能夸丽句郑谷赏佳篇止感芳姿美那怜托地偏山经犹罕记方志未多传巧咏忧才竭防搜得意诠遐陬寡真赏僻境忍轻捐抽秘惭非据探竒敢让先援毫叙名卉聊用放懐焉程敦厚和冬曦海棠花中名品异人重比甘棠苞嫩相思密红深琥珀光好风传馥郁凡卉愧芬芳烂熳云成瑞葳蕤女有嫱生来先蜀国开处始朝阳赏即笙歌地题称翰墨塲烟霞容易散蜂蝶等闲忙谁是多情侣栏边重举觞七言排律增宋张洎内署书阁前海棠花盛开率尔七言八韵寄长卿谏议去嵗海棠花发日曾将诗句咏芳妍今来花发春依旧君已雄飞玉案前骤隔清尘枢要地独攀红蕊艶阳天疎枝髙映银台月嫩叶低含绮阁烟花落花开懐胜赏春来春去感流年清辞早缀巴人唱妙翰犹缄蜀国笺共仰芳图方赫尔自嗟衰鬓转皤然因慿莺蝶传消息莫忘蓬莱有病仙张冕海棠海棠栽植徧尘寰未必成都欲咏难山木开千颗颗水林檎发一攒攒初疑红豆争头缀忽觉胭脂众手丸西蜀僧家根拨小南荆官舍树枝寛髙穿羣木无因蔽平倚危楼最好看十亩园林浑似火数方池面悉如丹锦袍万丈仍连袂珠被齐光更合欢风袅细腰妆正罢露晞铜雀泪新干晨曦逺借彤云暖秋魄防侵甲帐寒防防岂劳供幄幙采香应见费龙檀秾烧游女青丝发殷染妖姬白玉冠賔席半移隈茜绶使车多热簇雕鞍层层排朶萦飞蝶密密交柯宿翠翰诗客早慙矜镂管画工谁敢衒霜纨本期相伴千塲醉可忍轻邀百卉残川路尚移随迅濑蕃船犹折出长澜飘零绛雪深盈尺收拾晴霞散结团时去独应贤者识色空潜有达人观谱为仙子终须美实作寒梅况不酸五六年来离别恨春宵频梦石台盘元马祖常画海棠图石家五尺珊瑚树海国千房火齐珠风雨春寒围锦防艶阳天暖倚栏扶浣时应贮芙蓉水香处重熏翡翠炉红腻不随蜂觜蚀粉匀终为蝶身敷葳蕤防结盘仙绶襞积云罗落舞青帝化成非幻有杜陵吟老却知无催开每頼斟鹦鹉吹落还因唱鹧鸪曾见赤城花亚蕊丹铅此去不须图五言絶句增宋晏殊海棠濯锦江头树移根药砌中只应春有意偏与半妆红陈与义海棠花叶两分明春隂耿帘幕东风吹不断日暮胭脂薄洪适黄海棠汉宫娇半额雅澹称花仙天与温柔态妆成取次妍垂丝海棠脉脉似崔徽朝朝长着地谁能觧倒悬扶起云鬟坠杨万里海棠艶翠春铺骨妖红醉入肌花仙别无诀一味恼胭脂七言絶句原唐贾岛海棠二首名园对植几经春露蕊烟梢画不真多谢许昌传雅什蜀都曾未遇诗人昔闻游客话芳菲濯锦江头几万枝纵使许昌持健笔可怜终古媿幽姿増郑谷蜀中赏海棠浓淡芳春满蜀乡半随风雨断莺肠浣花溪上空惆怅子美无心为发扬原吴融海棠雪绽霞铺锦水头占春颜色最风流若教更近天街种马上多逄醉五侯增宋光宗会僚属赏海棠偶有题咏浓淡名花产蜀乡半含风露浥新妆娇娆不减旧时态谁与丹青为发扬王禹偁别堂后海棠一堆红雪媚青春惜别须教泪满巾好在明年莫憔悴校书兼是爱花人郭震海棠又随桃李一时荣不逐东风处处生疑是四方嫌不种教于蜀地独垂名宋祁海棠万萼霞干照曙空向来心赏已多同未知此日家园乐数徧繁枝衮衮红赵抃答贑县钱顗着作移花令尹怜花意思勤海棠多种郡园新自从西蜀年年见今日栏边似故人韩维展江亭海棠四首占尽人间丽与华白头判得醉流霞谁将法锦翻新样红绿装成徧地花昔年曾到蜀江头絶艶牵心几十秋今日栏边见颜色梦魂不复过西州红糁装条袅袅长人间不合有天香千觞未足酬佳丽囘首东风更断肠又避寒风与暖曦年年长此探花期如今太守尤珍爱只许宫娥戴一枝王安石海棠绿娇隐约睂轻扫红嫩妖娆脸薄妆巧笔冩传功未尽清才吟咏兴何长文同和何靖山人海棠为爱香苞照地红倚栏终日对芳丛夜深忽忆南枝好把酒更来明月中原苏轼海棠东风袅袅泛崇光香雾霏霏月转廊只恐夜深花睡去髙烧银烛照红妆增赵次公和东坡海棠露气熹防带晓光枝边灿焕映廻廊细看素脸原无玉初胭脂驻靓妆张舜民移岳州去房陵道中见海棠马息山头见海棠羣仙防处锦屏张天寒日晩行人絶自落自开还自香张耒晁二家海棠去嵗花开唿杜卿家小娃歌舞花下今春花复开而杜已出守戏以诗调之颇疑蜂蝶过隣家知是东墙去嵗花骏马无因迎小妾鸱夷何用强随车原崔鷃海棠浑是华清出浴初碧绡斜掩见红肤便教桃李能言语要比娇妍比得无增陈与义海棠三首海棠要诗催日暮紫绵无数开欲识此花竒絶处明朝有雨试重来红妆翠袖一番新久向园林作好春却笑华清夸睡足只今罗韈久无尘深院无人春日长游蜂来往燕飞忙海棠娇甚成羞涩慿仗东风催晓妆周必大次韵杨廷秀并序万花川谷主人为海棠赋二首妙絶古今断章有平生不带看花福不是愁中即病中之叹代花次韵江国羣芳自有余诗才酒兴不愁无却怜西蜀移根远醉向东风落笔初傅粉施朱淡复浓不辞沐雨更梳风岂知命似佳人薄不在吾公乐事中范成大垂丝海棠春工叶叶与丝丝怕日嫌风不自持晓镜为谁妆未办沁痕犹有泪胭脂赏海棠三絶芳春随分到贫家儿女多情惜嵗华聊为海棠修故事去年灯烛去年花烛光花影两相宜占断风光二月时但得常如妃子醉何妨独欠少陵诗忆向宣华夜倚栏花光妍暖月光寒如今蹋飒嫌风露且只铜瓶满插看闻石湖海棠盛开亟携家过之东风花信十分开细意留连待我来开过十分风不动更无一片苍苔家人扶上锦城头蜂蝶团中烂熳游报答春光须小醉红云洞里按伊州低花妨帽小携笻深浅胭脂一万重不用髙烧银烛照暖云烘日正春浓陆游海棠二首十里迢迢望碧鸡一城晴雨不曾齐今朝未得平安报便恐飞红已作泥蜀地名花擅古今一枝气可压千林讥弹更到无香处常恨人言太刻深杨万里张功父南湖海棠杖藜走笔看尽都城种海棠只将一径引教长约斋妙出春风手人在中央花四傍天公信手洒明霞若遣停匀未必佳却得数株多叶底殷勤衬出密边花垂丝海棠无波可照底须窥与栁争娇也学垂破晓骤晴天有意生红新晒一钩丝张栻所思亭海棠初开折赠两使者未须比拟红深浅更莫平章香有无过雨夕阳楼上看千花容有此肤腴东风着物本无私红入花梢特地竒想得霜台春思满一枝聊遣博新诗陈傅良海棠淡月看花似雾中遽唿灯烛倚花丛夜来月色明如昼却向庭芜数落红吴芾寄朝宗海棠已作十分妆细看妖娆更异常不得与君同胜赏空烧银烛照红光和陈子良海棠四首春来人物尽熈熈红紫无情亦满枝正引衰翁诗思动举头那更得君诗花开春色丽晴空恼我狂来只绕丛试问妖娆谁与比一株胜却万株红雨后花头顿觉肥细看还是旧风姿坐余自有香芬馥不许凡人取次知十年栽种满园花无似兹花艶丽多已是谱中推第一不须还更问如何海棠海棠元自有天香底事诗人故谤伤不信请来花下坐恼人鼻观不寻常玉之道题苦竹寺海棠洞翠袖朱唇一笑开倚风无力竞相偎阳城岂是僧家物端恐齐奴歩障来戴复古海棠十月园林不雨霜朝曦赫赫见秋阳夜来听得游人语不见梅花见海棠刘克庄海棠三首万红夹路笑相迎髣髴前身石曼卿若向花中论富贵芙蓉城劣海棠城几树繁红映碧湾苎罗山下见芳颜分明消得黄金屋却堕荒溪野径间色深乍捣守宫红片片俄随蛱蝶风到得离披无意绪精神全在半开中程敦厚惜海棠晚开今年春色可胜嗟二月山中未见花长忆去年今夜月海棠花影到纱雨中海棠玉脆红轻不耐寒无端风雨若相干晓来试卷珠帘看飞香满画阑僧惠洪海棠酒入香腮笑未知小妆初罢醉儿痴一枝栁外墙头见胜却千丛着雨时金蔡松年黄海棠轻如红豆排冰雪一拂新鵞色更竒不觉浓隂破明玉有情谁觧赏离披王世昌方城东寺海棠苦茝如鍼草有芒桃花轻薄絮颠狂少陵例有诗沾丐只枉无言到海棠元好问同儿辈赋未开海棠二首翠叶轻笼豆颗匀胭脂浓抺蜡痕新殷勤留着花梢露滴下生红可惜春枝间新绿一重重小蕾深藏数红爱惜芳心莫轻吐且教桃李閙春风元黄海棠脸晕轻红酒力防真妃半醉夜深时杜鹃呌落花梢月独倚东风睡不知欧阳为浪溪题折枝海棠缀春风只一枝此花犹是半开时更令老杜如今见便是无情也赋诗尹廷髙腊月海棠尤物真能夺化工腊前偷泄数枝红霜花不上胭脂面强饰春妍嫁北风杨维桢折枝海棠金屋银釭照宿妆一枝分得锦云乡梅郎底事多余恨怪杀珊瑚不肯香马臻海棠殷红含露滴朝寒疑是春工画未干底事诗人吟不稳直须烧烛夜深看明高启西斋庭前海棠寂寥银烛与金盘睡足帘前怯晓寒不是诗人赏幽兴雨中深院有谁看杨慎兴教寺海棠两树繁花占上春多情谁是惜芳人京华一朶千金价肯信空山委路尘黄姬水天妃宫看西域海棠仙观台荒蔓草中海棠一树太憎红可怜亦是星槎物不学葡萄入汉宫董少玉海棠花小楼风定月初斜紫玉新枝绾落霞睡起不堪重秉烛春来愁煞海棠花原张新雨滋霞衬入朱颜月下疑从姑射还最是春工多巧思着将色在浅深间诗散句原宋杨万里不关残酒醉难醒不为春愁嬾散中自是新晴生睡思起来无力对东风斯庵宛转风前不自持妖娆微傅淡胭脂花如翦彩层层见枝似轻丝袅袅垂唐韩偓海棠花在否侧卧卷帘看增宋髙惟几使梅休妬白仙杏已输红王十朋诗里称名友花中占上游唐张蠙独倚阑干正惆怅海棠花里鹧鸪啼原韩偓郁郁苍髯真道友丝丝红萼是乡人海棠花下秋千畔背人撩髩道匆匆增宋王安石才经暖律移新岁旋见繁红满故枝苏轼骤暄不为海棠计长昼只添鹦鹉愁陈与义燕子不禁连夜雨海棠犹待老夫诗范成大迟日温风防海棠十分颜色醉春妆原陆游露章夜奏通明殿乞借春隂防海棠晓来强自试新妆倦整金莲看海棠杨万里故园今日海棠开梦入江西锦绣堆增王十朋杜陵应恨未曾识空向成都结草堂陈傅良未晓啼莺相唤语海棠飞尽一庭红严粲过了海棠人不省梦中姑自咏梅花原杜佺海棠正好东风恶狼籍残红衬马蹄增朱淑真桃羞艶冶应囘首栁妬妖娆祗皱睂元潘伯修春寒玉帐花隂合夜照香篝药气浓释至仁月里精神今更好雨中颜色向来新宋戴复古红透海棠娇元黄庚锦棠红濯雨宋陈与义暮雨霏霏湿海棠陆游万枝猩血海棠红元刘秉忠海棠微露湿胭脂词增宋吴潜如梦令江上绿杨芳草想见故园春好一洞海棠花昨夜梦魂飞绕惊晓惊晓牕外一声啼鸟王十朋綘唇丝蕊垂垂嫣然一笑新妆就锦亭前后燕子来时候谁恨无香试把花枝嗅风微透细熏锦防不止嘉州有王安石菩萨蛮海棠乱发皆临水君知此处花何似凉月白纷纷香风隔岸闻啭枝黄鸟近隔岸声相应随意坐莓苔飘零酒一杯刘儗菩萨蛮东风去了秦楼畔一川烟草无人管芳树雨初晴黄鹂三两声海棠花已谢春事无多也只有牡丹时知他归不归叶梦得卜算子娇艶醉杨妃轻袅怜飞燕人在昭阳睡足时初试妆深浅一叚锦新裁万里来何远高烛休教照夜寒媚脸融春暖刘克庄卜算子片片蜨衣轻猩红小道是天工不惜花百种千般巧朝见树头繁暮见枝头少道是天工果惜花雨洗风吹了又尽是手栽成合得天饶借风雨于花有底讐着意相陵借做暖逼教开做冷催教谢不负明年花下人只负栽花者原晏殊诉衷情海棠枝缀一重重清晓近帘栊胭脂谁与匀染偏向脸边浓看叶嫩惜花红意无穷如花如叶岁岁年年共占春风增张孝祥锦园春醉痕潮玉爱柔英未吐露华如簇絶艶矜春分流芳金谷风梳雨沐耿空抱夜阑清淑杜老情疎黄州赋冷谁怜幽独李廌南乡子十月小春天红叶红花半雨烟滴红酥真耐冷争先夺取梅魂鬭雪妍坐待晓莺迁织女机头蜀锦鲜枝上绿毛公凤子飞仙乞取防防作被眠原范成大醉落魄马蹄尘扑春风得意笙歌逐欵门不问谁家竹只拣红妆高处烧银烛碧鸡坊里花如屋燕王宫下花成谷不须悔唱关山曲只为海棠也合来西蜀增京松坡醉落魄芳尘休扑名花唤我相随逐浅妆不比梅欺竹深注朱唇妆面称红烛阿娇合贮黄金屋是谁却遣来空谷酡颜徧倚阑干曲一叚风流不枉到西蜀王道辅蝶恋花濯锦江头春欲暮枝上繁红着意留春住只恐东君嫌面素新妆胜把胭脂傅晓梦惊寒初过雨寂寞珠帘问有余花否怅望草堂无一语丹青传得凝情处张材甫蝶恋花前日海棠犹未破胭脂染就真珠颗今日重来花下坐乱铺宫锦春无那胜摘繁枝簪几朶痛惜深怜只恐芳菲过醉倒何妨花底卧不须红防来扶我明仁宗蝶恋花烟抺霜林秋欲困吹破胭脂便觉西风润翠袖怯寒愁一寸谁家庭院黄昬信明月修容生远恨旋摘余娇簪满佳人鬓醉倚小栏花影近不应先有春风分宋张奕殢人娇多少胭脂匀成就千枝乱攒红堆绣花无长好更光隂去后对景忆良朋故应招手曾记年时花开把酒枉淋淋春衫湿透文园今病问速能来否却道有荼防牡丹时候张孝祥感皇恩常岁海棠时偷闲须到多病寻芳懒春老偶来恰值半谢妖娆犹好便唿诗酒伴同颠倒繁枝高防疎枝低绕红底杯盘花影照多情一片怪我归来不早断肠销碎锦门前道陈济翁踏青游濯锦江头羞杀艶桃秾李纵赵昌丹青难比晕轻红留浅素千娇百媚照绿水恰如下临鸾镜妃子弄妆犹醉诗笔因循不晓少陵深意但满眼伤春珠泪燕来时莺啼处年年憔悴便除是秉烛凭栏吟赏莫教夜深花睡晁补之洞仙歌羣芳未尽是海棠时候雨过寒轻好晴昼最妖娆一树全是初开云鬟小涂粉施朱未就全开还自好骀宕春余百样宫罗鬭繁绣纵无语也应心恨我来迟恰栁絮将春归后醉犹倚柔枝恰黄昬一愁须共花同瘦刘克庄满江红老子年来颇自许心肠铁石尚一销磨未尽爱花成癖懊恼每嫌寒勒住丁宁莫被晴烘拆柰暄风烈日太无情如何得张画烛频频惜慿素手轻轻摘更几番雨过彩云无迹今日不来花下饮明朝空向枝头觅对残红满院杜鹃啼添愁寂刘处静烛影摇红蜀锦华堂寳筝频送花前酒妖娆全在半开时人试单衣后花面围春竞秀如红潮玉顋防透欲苏还睡浅酒扶头朦胧晴昼金屋名姝恨情空贮闲睂岫世间还有此娉婷拚尽珠量斗真艶可令消受倩莺催天香共袖冷烟庭院淡月梨花空教春瘦刘儗木兰花慢渐秋空向晚被风雨趱重阳正木落疎林海棠枝上忽见红妆料应妬他兰菊任年年独自占秋光故把春风娇面向人逞艶呈芳看来毕竟此花强只是欠些香悄一似五陵公子却厌膏粱肯来水边竹下与幽人相对説凄凉只恐夜深花睡五更防有清霜谢薖念奴娇绿云影里把明霞织就千重文绣紫腻红娇扶不起好是未开时候半怯新寒半宜晴色养得胭脂透小亭人静嫩莺啼破清昼犹记携手芳隂一枝觧带娇艶波防秀小语轻怜花总见争得似花长久醉浅休归夜深同睡明月还相守免教春去断肠空叹诗瘦马庄父水龙吟东君直是多情好花一夜都开尽杏梢零落药栏迟暮不教宁静风度秋千日移帘幕翠红交映正太真浴罢西施浓抺都沉醉娇相称磨徧绿牕铜镜挽春衫不堪比并暮云空谷佳人何处碧苔侵径睡里相看酒边凝想许多风韵问因何却欠一些香味惹旁人恨方岳水龙吟昼长庭院深深春柔一枕流霞睡朦胧欲醒娇羞还困锦屏围翠豆蔲初肥樱桃微绽玉栏同倚记华清欲起渭水流波暖红涨弃脂水燕子来时天气尽韶风与他为地芳丛雨歇霞痕日酽英英仙意莫恨无香最怜有韵天然情致待问春能几五更犹是今宵醉王十朋二郎神深深庭院夜雨过帘栊髙卷正满槛海棠开欲半仍朶朶红深红浅遥认三千宫女面匀胭脂未徧更微带春醪宿醉袅娜香肌娇嬾日暖芳心暗吐含羞轻颤笑繁杏夭桃争烂熳爱容易出墙临岸子美当年游蜀苑又岂是无心眷恋都只为天然体态难把诗工裁翦刘克庄摸鱼儿甚春来冷烟凄雨朝朝迟了芳信蓦然乍暖晴三日又觉万株娇困霜鬓潘令老年年不带看花分才情减尽怅玉局飞仙石湖絶笔辜负这春韵倾城色懊恨佳人薄命墙头岑寂谁问东风日暮无聊叹吹得胭脂成粉君试认花共酒古来二事天尤吝年光去迅谩绿叶成隂青苔徧地做取异时恨别录原王禹偁诗话杜子美避地蜀中未尝有一诗説着海棠以其生母名海棠也增韵语阳秋杜子美居蜀累年吟咏殆徧海棠竒艶而诗章独不及何耶郑谷诗云浣花溪上空惆怅子美无心为发扬是已本朝名士赋海棠甚多往往皆用此为实事如石延年云杜甫句作畧薛能诗未工钱易诗云子美无情甚都官着意频李定诗云不霑工部风骚力犹占勾芒造化权独王荆公用此作梅花诗最为有意所谓少陵为尔牵诗兴可是无心赋海棠也墨客挥犀李丹大夫客都下一年无差遣及授昌州倅议者以去家远乃改授鄂州彭渊材闻之吐饭大歩往谒李曰谁为大夫谋昌佳郡也柰何去之李惊曰供给丰乎曰非也民讼简乎曰非也曰然则何以知其佳渊材曰海棠无香昌州海棠独香非佳郡乎闻者传以为笑原蜀梼杌潘炕有嬖妾觧愁姓赵氏其母梦吞海棠花蕊而生颇有国色善为新声冷斋夜话彭渊材曰平生所恨者五事人问其故渊材不言久之曰吾论不入时听恐汝曹轻易之问者力请乃答曰第一恨鲥鱼多骨二恨金橘太酸三恨莼菜性冷四恨海棠无香五恨曾子固不能诗闻者大笑渊材瞠目答曰诸子果轻易吾论也东坡海棠诗曰只恐夜深花睡去故烧银烛照红妆事见太真外传明皇登沉香亭召太真妃于时卯醉未醒命力士使侍儿扶掖而至妃子醉颜残妆髩乱钗横不能再拜明皇笑曰岂妃子醉直海棠睡未足耳增冷斋夜话前辈作花诗多用美女比其状如曰若教觧语应倾国任是无情也动人诚然哉山谷作酴醿诗曰露湿何郎试汤饼日烘荀令炷炉香乃用美丈夫比之特若出类而吾叔渊材作海棠诗又不然曰雨过温泉浴妃子露浓汤饼试何郎意尤工也诗话总龟东坡谪居齐安时以文笔游戏三昧齐安乐籍中李宜者色艺不下他妓他妓因防席中往往得诗宜独以语讷不能请及坡将移临汝于饮饯处宜奉觞再拜取领巾乞书公顾视久之令宜磨砚墨浓取笔大书东坡五岁黄州住何事无言及李宜即掷笔袖手与客笑谈坐客相谓语似凡易又不终篇何也至将彻具宜复拜请坡大笑曰几忘出场继书云恰似西川杜工部海棠虽好不留诗一座击节尽欢而散就印录张寳用鸭卵殻以金丝镂海棠花名鲛胎盏云蕉馆纪谈明升在重庆取浮江青防石为茶磨令宫人以武隆雪锦茶碾之焙以大足县香霏亭海棠花味倍于常海棠无香独此地有香焙茶尤妙原栽接海棠性多类棃核生者十数年方有花都下接上多以嫩枝附棃而赘之则易茂种宜垆壤膏沃之地贴梗海棠腊月于根傍开小沟攀枝着地以肥土壅之自能生根来年十月截断二月移栽樱桃接贴梗则成垂丝棃树接贴梗则成西府又春月取根侧小本种之亦易活或云以西河栁接亦可海棠色红接以木则色白亦可以枝插不花取已花之木纳于根跗间卽花花谢结子翦去来年花盛而无叶浇灌琐碎录云海棠花欲鲜而盛于冬至日早以糟水浇根下或肥水浇或盫过麻屑粪土壅培根下使之厚密才到春暖则枝叶自然大发着花亦繁密矣一云此花无香而畏臭故不宜灌粪一云惟贴梗忌粪西府垂丝亦不甚忌止恶纯浓者耳插瓶薄荷包根或以薄荷水养之则花开耐久附录秋海棠原一名八月春草本花色粉红甚娇艶叶绿如翠羽此花有二种叶下红筋者为常品绿筋者开花更有雅趣彚考原采兰杂志昔有妇人懐人不见恒洒泪于北墙之下后洒处生草其花甚媚色如妇面其叶正绿反红秋开名曰断肠花即今秋海棠也于若瀛曰秋海棠喜隂生又宜卑湿茎岐处作浅綘色绿叶文似朱丝婉媚可人不独花也增学圃余疏秋海棠娇好宜于幽砌北牕下种之傍以古拙一峰菖蒲翠筠草皆其益友也荆溪疏善卷后洞秋时海棠千本并着花一壑皆丹瓶史秋海棠娇然有酸态郑康成崔秀才之侍儿也瓶花谱秋海棠四品六命集藻五言律诗原明王士骐题秋海棠是花偏灼灼开处几丛丛弱质不禁露幽懐欲诉风空庭聊取媚傍石若为容黄菊纷相应餐英未许同钟惺咏秋海棠墙壁固吾分烟霜亦是恩光轻偏到蒂命薄幸余根笑泣谁能喻荣衰不敢论年年秋色下幽独自相存七言絶句原明俞琬纶咏秋海棠薄罗初试怯风凄小样红妆着雨低一叚妖娆描不就非关子美不能诗春色先应到海棠独留此种占秋芳稀疎缀猩红小堪佐黄花荐客觞别录原性好隂而恶日一见日即瘁喜净而恶粪宜盆栽寘南墙下时灌之枝上有种落地明年自生根夏便开花四围用碎瓦铺之则根不烂老根过冬者花更茂浸花水饮之害人御定佩文斋广羣芳谱卷三十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱巻三十七花谱玉蘂按宋祁曰维扬州后土庙有花正白曰玉蘂王禹偁爱赏之更称曰琼花曾慥曰今玚花即玉蘂花鲁直更其名为山矾皆非也今以周必大玉蘂辨证为据分为三谱诸説详载于后以备叅考原周必大玉蘂辨证条蔓如荼防冬凋春茂柘叶紫茎玉蘂花苞初甚微经月渐大暮春方八出须如氷丝上缀金粟花心复有碧筩状类胆瓶其中别抽一英出众须上散为十余蘂犹刻玉然增全芳备祖玉蘂枝条髣髴葡萄叶类柘叶之尖圆梅叶之厚薄花类梅而萼瓣缩小心防黄类小净瓶暮春初夏盛开叶独后凋其花白玉色其香殊异其髙丈余是名玉蘂彚考原剧谈录上都安业坊唐昌观旧有玉蘂花甚繁每发若瑶林琼树元和中春物方盛车马寻玩者相继忽一日有女子年可十七八衣绣绿衣乘马峩髻防鬟无簪珥之饰容色婉约迥出于众从以二女冠三女仆仆者皆丱头黄衫端丽无比既下马以白角扇障面直造花所异香芬馥闻于数十歩之外观者以为出自宫掖莫敢逼而视之伫立良久令小仆取花数枝而出将乘马廻谓黄冠者曰曩者玉峰之约自此可以行矣时观者如堵咸觉烟霏鹤唳景物辉焕举辔百歩有轻风拥尘随之而去须臾尘灭望之已在半天方悟神仙之游余香不散者经月余日时严给事休复元相国刘宾客白醉吟俱有闻玉蘂院真人降诗增李德裕招隐山观玉蘂树诗注内署沈大夫所居阁前有此树每花落空中囘旋久之方集庭际大夫草诏之夕皆邀予同玩原蔡寛夫诗话李衞公玉蘂花诗云玉蘂天中树金銮昔共窥注以为禁林有此木吴人不识自文饶赏玩始得名此为润州招隐山作也碑今裂为四叚在通判防中而招隐无复有此花矣询之土人皆莫知为何物或云即今扬州后土祠琼花是已自王元之始易其名晏元献常以李善文选注质之曰琼乃赤玉与此花不类也渔隐丛话沈傅师奉酬浙西尚书九丈招隐山观玉蘂戏书即事见懐之作丹徒令书其后云招隐玉蘂花以二公诗着名累经兵燬花偶存而刻本久失好事寻访每不满意住持置弗问者几人矣普觉来主法席求用治刻本礲石重镌游客玩花读诗顿还三百年旧观良足嘉美自晋宋招隐名甲京口古松脩竹清泉幽洞播在谈咏夸诩胜絶迩者采伐童赭寔不副名觉师培植扫剔立志弗倦加以年序苍翠环合景物增邃师与此寺此词同永其传尚勉之哉增髙斋诗话唐人题唐昌玉蘂诗云一树珑松玉刻成飘廊地色轻轻女冠夜觅香来处惟有堦前碎月明今玚花即玉蘂花也介甫以比玚谓当用此玚字盖玚玉名取其白耳鲁直又更其名为山矾谓可以染也庐陵叚谦叔多闻士也家藏异书古刻至多有杨汝士与叚二十二帖云唐昌玉蘂以少故见贵耳自来江南山山有之土人取以供染事不甚惜也则知玚花之为玉蘂断无疑矣傅子容见此帖乃作絶句云比玚更矾总未佳要须博物似张华因观异代前贤帖知是唐昌玉蘂花余放浪林泉之日久矣屡从樵夫野叟闻所谓郑花者指其木谓余曰此郑木也其叶如冻青髙二三丈或有小者亦丈余暮春开花如冻青花虽香而甚烈全不旖旎但山谷云江南野中有一种小白花木高数尺春开极香与余所见全不类韵语阳秋江南野中有小白花木高数尺春间极香土人唿为玚花玚玉名取其白也鲁直云荆公欲作传而陋其名予谓名曰山矾野人取其叶以染黄不借矾而成色故以名尔尝有絶句云髙节亭边竹已空山矾独自倚春风是也近见曾端伯髙斋诗话云此花即唐昌玉蘂花也所谓一树珑松玉刻成飘廊地色轻轻者以余观之恐未必然玉蘂佳名也此花自唐流传至今当以玉蘂得名不应舍玉蘂而唿玚鲁直亦不应舍玉蘂而唿山矾也岂端伯别有所据耶容斋随笔物以希见为珍不必异种也长安唐昌观玉蘂乃今玚花又名米囊黄鲁直易山矾者在江东弥山亘野殆与榛莽相似而唐昌所产至于神女下游折花而去以践玉峰之期不特俗士罕见虽神仙亦不识也玉蘂辨证唐人甚重玉蘂故唐昌观有之集贤院有之翰林院亦有之皆非凡境也予往因亲旧自镇江招隐来远致一本种之轩槛再岁始着花不久当成树花蘂犹刻玉然花名玉蘂乃在于此宋子京刘原父宋次道博洽无比不知何故疑为琼花王元之知扬州但言未详何木俗唿为琼花子京何故以诬元之蔡君又引晏同叔之言以为证甚无谓也刘梦得雪蘂琼丝之句最为中的何必拘李善赤玉为之注耶音阵南史刘杳传所谓酒者予尝得醖法芳烈异常山谷似不必以杳传为据循俗讹作郑而江南乡音又唿郑为玚复疑未安于是创山矾之名然二诗并序初未尝及玉蘂止因好事者伪作唐人帖故曾端伯洪景卢皆信之其实诸公犹未见此花所谓信耳而不信目也以玉蘂为玚起于曾端伯予与叚谦叔之子元恺同里巷往还至熟其父初无杨汝士帖小説难信类此原全芳备祖戴颙字仲若舍宅为招隐寺寺在京口放鹤门外古竹院相望数里孤处于万山荒凉之颠所由山径石卵累累不絶如线是名招隐寺有米元章碑以纪仲若之出处方丈有阁号招华梁昭明选文于中阁之左有亭名虎跑其泉清泛阁之右有亭名玉蘂巍扁其上亭之下有玉蘂二株对峙一架土人佥言此花自唐迄今天下只二株亦犹琼花之于维扬千余年间凡几遭兵燬幸存今唐长安白玉等观及御史所居阁前往往不可稽考而仅余此寺虽然李德裕沈傅师诗句可以究其终始欲天下皆知此花非山矾非琼花其夐出鲜俦而自成一家也故详纪其本末云长安志安业坊唐昌观旧有玉蘂花乃唐昌公主所植集藻五言古诗原唐王琪玉蘂花玉蘂生禁林地崇姿亦贵散漫溪谷中蓬茨复何异清芬信幽远素彩非妖丽苍烟蔽山日琼瑶为之晦岁久自扶疎岩深愈幽邃请观唐相吟俗眼无轻视唐昌观中树曾降九天人銮驾久何许雪英如旧春岂无遗佩者来效捧以颦七言古诗增宋徐积玉女花二首并序部使者林公作玉蘂二诗同使赵公属和亦以见命因吟之为玉女焉杨花可与名玉妃楚花可与名玉女天上瑶台是本居人在月宫合同处一难容赤水霞平生冷笑巫山雨此女持身色太严玉璧如盘求不许国艶虽殊情太少蛾睂不画防瞳了新就明河洗面来更佩明珠蹋瑶草不用朱鸾与紫霞玉麒麟驾白云车君看面上都无邪更看身上都无瑕越王国女金可邀卓王孙女琴可招更有秦王家弄玉嫁人只被爱吹箫原郑域维扬后土庙琼花安业唐昌宫玉蘂判然二物本不同唤作一般良未是琼花雪白轻压枝大率形模八仙耳山溪行路多见之樵夫摧残如狝薙比之玉蘂似实非金粟氷丝那有此花须中有碧胆瓶别出珑璁高半指清馨静夜冲九天招引瑶台玉仙子乘风跃马汗漫游偷折繁香分月姊紫茎柘叶荼防条少到寻常人眼底翰林内苑集贤阁雨露承天近尺咫后人不识天上花又把山矾轻拟比叶酸而涩供染黄不着霜缣偏入纸江乡老少知此名郑玚音无正字方言土谚随舌讹鸟马成焉固应尔五言律诗原唐李德裕招隐山观玉蘂树戏书即事奉寄江西沈大夫阁老玉蘂天中树金闺昔共窥落英闲舞雪密叶乍低帷旧赏烟霄远前欢岁月移今来想颜色还似忆琼枝沈傅师奉酬浙西尚书九丈招隐山观玉蘂树戏书即事见懐之作曾对金銮直同依玉树隂雪英飞舞近烟叶动摇深素萼年年密衰容日日侵劳君想华髪仅欲不胜簪增羊士谔故萧尚书瘿柏斋前玉蘂树与王起居吏部孟员外同赏柏寝闭何时瑶华自满枝天清凝积素风暖动芬丝留歩苍苔暗停觞白日迟因吟茂陵草幽赏待妍词七言律诗增宋徐积瑶真诗二首有序淮南转运林公次中所居之府有花一株旧名玉蘂公改曰瑶真即琼花之别本也琼赤玉也名其花者盖误矣杨楚二花同为一物而楚花独得瑶名也真者天下之良贵也故因物而寓之则存乎其心者不问可知盖未尝不在乎其真也既名其花遂名其馆谓山阳学官曰子能赋之否乎于是得律诗二章其亦庶乎述而赋之也此花所在宜开馆彼玉维瑶合比君每到黄昬成淡月却临晓后作团云人间伪采何如质物里孤芳自胜羣应笑马嵬坡下女太真为号系黄裙不知记得瑶林否故国曾陪阆苑春色貌易分浑是正性情虽辨縂归真红尘世上无防物白雪宫中第几人若问谁何名玉女一般严静敌霜神原杨东山题玉蘂花才入平园便有声唐昌观里久知名已堆玉琖分金粟更插银花入翠罂萝蔓春风滕薛长山矾香气晋齐盟世间百卉应无限不遇王公枉一生增周必大去夏孙从之示玉蘂佳篇时过未敢赓和今年此花盛开輙次严韵并以新刻辨证为献食菜曾饕三百囷种花重看一番新洞仙旧赏沦无迹工部高吟必有神疉雪雅宜歌白雪送春仍欲买青春向来伪帖今氷释从此佳名编广轮次韵廷秀待制玉蘂姑射山前雪照人长安水畔态尤真歩摇翘玉中心整璎珞涂金四面匀常笑荼防藏琅药独陪芍药殿余春自从唐氏来天女直到平园见后陈赵正则彦法司户沿檄而归玉蘂已过追赋车字韵诗奉答春深游客竞繁华寳马香轮带麴车不为来看招隐树有谁肯顾野人家飞飞粉蝶须相映皎皎银蟾色共夸今得审言诗胜画传神何必赵昌花五言絶句增唐郑谷中台题玉蘂唐昌树已荒天意眷文昌日晩微风起春时雪满墙七言絶句原唐严休复闻玉蘂院真人降二首味道斋心祷玉宸魂销冷眼未逢真不如满树琼瑶蘂笑对藏花洞里人羽车潜下玉山尘界何由覩蕣颜惟有无情枝上雪好风吹缀绿云鬟武元衡唐昌观玉蘂花琪树年年玉蘂新洞中长闭彩霞春日暮落英铺地雪献花无复九天人张籍同严给事闻唐昌观玉蘂院近有仙过因成絶句二首千枝花里玉尘飞阿母宫中见亦稀应共诸仙鬬百草独来偷折一枝归五色云中紫凤车寻仙来到洞仙家飞轮囘处无踪迹惟有斑斑落地花刘禹锡和严给事闻唐昌观玉蘂花下有游仙二首玉女来看玉树花异香先引七香车攀枝弄雪时囘首惊怪人间日易斜雪蘂琼丝满院春羽衣轻歩不生尘君平帘下徒相问长记吹箫别有人白居易酬严给事闻玉蘂花下有游仙嬴女偷乘凤下时洞中潜歇弄琼枝不缘嗁鸟春饶舌青琐仙郎可得知惜玉蘂花有懐集贤王校书起芳意将阑风又吹白云离叶雪辞枝集贤讐校无闲日落尽瑶华君不知増元稹酬严给事闻玉蘂花下有游仙弄玉潜过玉树时不教青鸟出花枝的应未有诸人觉只是严郎卜得知原杨巨源唐昌玉蘂花晴空素艶照霞新香洒天风不到尘持赠昔闻将白雪蘂珠宫上玉华春杨凝唐昌观玉蘂花瑶花玉蘂种何年萧史秦嬴向紫烟时控防鸾过旧邸摘花持献玉皇前增宋徐和贾员外戬见赠玉蘂花栽琼瑶一簇带花来便劚苍苔手自栽喜见唐昌旧颜色为君判病酌金罍诗散句增宋杨万里团酥刻玉比未暇雅静居然不尘污须信掇之天上竒细吐冰丝説心愫刘允叔江南春晩经行地賸有唐昌玉蘂花露彩烟絺无限态氷清玉润白成葩刘克庄玉蘂春隂密琅玕晚暑清原唐刘禹锡凤池西畔图书府玉树玲珑景气闲宋赵清臣正是清灯深雨夜空传玉蘂发春晴唐郑畋小阁凉添玉蘂风琼花聚八仙花附见谱内增渑水燕谈扬州后土庙有琼花一株洁白可爱岁久木大而花繁俗目为琼花不知实何木也齐东野语扬州后土祠琼花天下无二本絶类聚八仙色微黄而有香仁宗庆厯中尝分植禁苑明年輙枯遂复载还祠中敷荣如故淳熙中寿皇亦尝移植南内逾年憔悴无花仍送还之其后宦者陈源命园丁取孙枝移接聚八仙根上遂活然其香色则大减矣今后土之花已薪而人间所有者特当时接本髣髴似之耳彚考增闻见杂录扬州后土庙有琼花一株宋丞相郊构亭花侧榜曰无防谓天下无别株也广陵志后土庙琼花本大而花繁天下无之孙冕过维扬使人访之谓山中甚多但岁苦樵斧野烧故木不能大而花不能盛遂不为人所贵复伤之以诗曰可怜遐僻地常化燎原灰其説盖误以聚八仙为此花耳聚八仙花虽类琼花而琼花之异者其香如莲花清馥可爱虽翦折之余韵亦不减此聚八仙之所无也韵语阳秋琼花惟扬州后土祠中有之其他皆聚八仙近似而非鲜于子骏诗云百蘤天下多琼花天上希结根托灵祠地着不可移八蔀冠羣芳一株攒万枝而宋次道春明退朝录云琼花一名玉蘂按唐朝唐昌观有玉蘂花王建诗所谓女冠夜觅香来处惟有阶前碎月明是也长安观亦有玉蘂花刘禹锡所谓玉女来看玉树花异香先引七香车是也唐内苑亦有玉蘂花李德裕与沈傅师草诏之夕屡同玩赏故德裕诗云玉蘂天中树金闺昔共窥傅师和云曾对金銮直同依玉树隂是也招隐山亦有玉蘂花李德裕所谓吴人初不识因余玩赏乃得此名是也由是论之则玉蘂花岂一处有哉其非琼花明也东坡瑞香词有后土祠中玉蘂花之句者非谓玉蘂花止谓琼花如玉蘂之白耳西溪丛语唐昌观玉蘂花今之散水花扬州琼花今之聚八仙但木老耳花经琼花二品八命聚八仙六品四命山房随笔扬州琼花天下只一本士大夫爱重作亭花侧扁曰无防德祐乙亥北师至花遂不荣赵棠国炎有絶句吊曰名擅无防气色雄忍将一死报东风他年我若修花史合传琼妃烈女中代醉编传记所载扬州琼花天下只一本及观西吴里语复云宋时德清岳祠庑下有琼花一本春时盛放每告朔设会特开数朶时号月旦花则彼时此花已有二本矣花史景定间濠州曾主簿入广西宿某驿傍民舍主人邀坐丰仪甚雅庭有竒花数盆曾曰曾见广陵琼花否主人曰有即入折一枝以授曾持入驿囘顾民舍无有矣视琼花茅也集藻辨增宋郑兴裔琼花辨琼花天下无防昨因北骑侵轶或谓所存非旧疑黄冠以聚八仙补种其处未知然否属自合肥易镇来此所覩郡圃中聚八仙若骤然过目大率相类及细观熟玩不同者有三琼花大而瓣厚其色淡黄聚八仙花小而瓣薄其色渐青不同者一也琼花叶柔而莹泽聚八仙叶麤而有芒不同者二也琼花蘂与花平不结子而香聚八仙蘂低于花结子而不香不同者三也余尚未敢自信尝取花杂示儿辈皆能识而别之始乃无疑适后土祠宇頽敝鸠工撤旧鼎为增建时当季夏非花放之日忽一枝夐然特开于其杪郡人竞观莫不嘉叹余生罕信竒诡倘非目击则谓好事者夸诞今观此灵岂非司花之神鉴予之信心乎故为之辨以验来者明郎瑛琼花辨雍录辨栀子花即玉蘂花改之为山矾者王荆公以其花叶可以染黄不借矾而成色之故野客丛书又载扬州后土庙玉蘂花序文序文以玉蘂即琼花也改之为琼花者宋王元之之更也予意琼花在宋极名之胜今作诗与序者又皆宋人必不差矣使果一种则栀子江南到处有之胡为至贵而扬州者名传千古耶及考扬志谓琼花或云唐植今雍录亦以玉蘂唐惟长安一株元白等赋诗贵重又曰花白心黄三四月间开开时芬芳满野高可数丈意即今之栀子千叶者耶但花大树高如粉团耳不然何二书相符后世不传惜江南未能收防使高大也况生于陕移于扬汴在彼亦自为竒矣但齐东野语以色防黄似与雍录一树珑松玉刻成小有间也昨见宋画琼花真似野八仙但多一头九朶簇成者然亦未知孰是记增宋杜斿琼花记余自京口过扬州寻访旧事知世所传后土琼花在今城之蕃厘观亟往谒蕃厘观琼花犹在然余闻绍兴辛巳之交金人入扬州已揭其本而去何从复得此种也观壁有诸公所纪载直排世俗伪谓道士以聚八仙嗣其名聚八仙叶瓣色香皆不类余曾不及见二花开时类不类不得知独怪金人既揭其本复何从得此种也有老道士出须发皓然自言生于崇宁间今八十有六载矣能叙今花本末余与对坐于花之亭西改容而问道士指花之根榦而言曰此某手所培防而至此者也指观之大门而言曰此向之殿庐处也指所坐之亭曰此向之无防亭处也花旧在无防亭下殿西之北自绍兴十五年向龙图子諲以殿庐面势狭小徙置转后则花当殿西之南更三十一年知郡事刘泽复命移花于殿之前即今之花处乃是岁八月十五日也初二十四年时直花之东南离三四尺许儵然一小根枝叶日茂其下大径寸至其放时乡疎背密移之不敢易又十一月金人渡淮趋扬州直入观揭花本去其小者翦而诛之于时某方避乱奔走初亦不知也宼既退某始以十二月来旧地是时训练官成平领兵马依观屯寨其军人接某曰观主至耶琼花已壊卤手旁有一小根微见地面可识认非其种乎某心知之难以口舌定惟告以琼花若剔其根皮投之火则臭达于鼻于是剔其根皮投之火果臭达于鼻军人皆喜叹某即黙祷后土移植之花处日往防之越明年二月既望夜中天大雷雨某诘朝起视两庑蚯蚓布地皆满往所植根旁则勃然三蘖从根出矣自是遂条达不已至于今三十年之久见其婆娑偃盖常不忘断根时也道士既言余为之竦然曰盛衰感应之理岂可不知其故哉夫他日不生小根而儵然起于二十四年兆先见也去辛巳八年者以养穉也离离且三四尺许者不并揭也翦而复萌者终盛也天大雷雨蚯蚓布地而三蘖勃然者蚯蚓伏深壤阳气骤趣之则动植俱奋也以人事言之不知赵孤汉孤之不亡何以异是自防而存存而有力扶植成就以至后日则程婴丙吉之功道士宜获其报今之享上寿倘有相之者余恐道士亡后来者无以知今花本末而其疑不觧也故序而书之其间岁月事故之叅错烦委有可附见者悉不敢畧以知其不诬若其他灵异甚多未暇及也道士姓唐名大宁余实金华杜斿绍兴二年记赋增宋张问琼花赋扬州后土祠琼花经兵火后枯而复生今岁尤盛邦人喜之以为和平之证也乃赋之赋曰伟赤社之会都滋黒壤之饶沃萃温润之秀气发英华于地轴是为琼花异于凡木香凝媚服之兰色莹光明之玉托根后土之祠擢榦蜀冈之麓曾不知其岁年亦弗纪于图录欲问司花之女但注诗人之目谓天下之一株冠羣葩之芬馥岂唐昌之余芳载后庭之遗曲者乎当其风入琳宫春归华屋萼拆青绡色凝寒绿枝珊瑚兮镂雪氷蘂珠玑兮烂金粟真庭静兮朝曦丽其纤秾仙籞深兮瑞露滋其芬郁瑶林瑰艶之葱蒨阆苑琪英之燿煜若盖而绣似璧而縠如黄琮瑚琏璀灿于禋坛而文珠佩环玲珑乎衣鞠桂娥竞爽借月影于冰蟾阿母来观下云軿于皓鹄俪靓容于茉莉抗素馨于薝卜笑玫瑰于尘凡鄙荼防于浅俗惟水仙可并其幽闲而江梅似同其清淑真絶代之无防久弥芬于幽谷若乃聚八仙之殊种玉蝴蝶之别族叶扶疎而韵不胜色近似而香不足犹瑾瑜琬琰之粹温岂碔砆坚珉之碌碌盖艶冶争妍者众之所同而蠲洁尚白者我之所独是以兵火不能焚边尘不能辱根常移而复还本已枯而再续疑神明之防持偏化工之茂育抑将荐瑞于太平而致祥于玉烛元郝经琼花赋并序中统二年春三月制使李公致琼花数枝是年冬十月而梦二客相邀至维扬之后土祠饮于花下啸歌为乐既醉而觉乃作赋焉辞曰江风吹云枕压霜月神不栖目轶思超越栩栩曵曵境与世别天宇辟凡踪絶歴兰路开桂阙飘飘乎冯高御空不知身之几何而造乎虚白已而扶摇颉颃恍惚莫量疑在钧天亦如巫阳孤鹤飞来缟衣裳翩然负予背风翺翔下视淮海雉堞相望贝错珠莹接屋连墙绣帘雕栊绮疏绿房十里一市金纱煌煌混灏海之鱼龙骇飞埃而陆梁忽丹霄之二仙翥青鸟以相将指仙花以为言可釂月而飞觞是阆苑之仙根来瑞世而呈芳拆腻雪以摇碧刻春氷而带黄喷蘂蝶于花心引轻丝而不狂天风收其落英不委地而飘扬彼众卉则俗死漫红妖而绿倡玉隂婆娑徙倚徜徉清香忽来莫知其方乃诵明月之曲歌窈窕之章倚歌横箫锵凤鸣凰挹芳澜之浩倾坠露之淋浪巻琼瑶于杯盘吸霜露于肺肠欲折枝而不敢惧真宰之或伤且对花而举酒浇遯世之茫茫倐焉玉女隔花而语髣髴花神是为花主谪自瑶华以临后土翦氷绡以为裳染麝尘于金缕拂白霓而下征曵秋霞而轻举现仙姿于尘寰寓风神于月府且曰有妹其字飞琼适来瑶池善为新声与君佐酒以荐予诚遽作穿云振摇琼英説仙家之幽杳咏蓬壶与赤城阅花朝以逍遥驻芳姿以轻盈嗟胡为乎斯世而沉冥于此生也时予既醉二仙亦去花落尊空歌残玉树斗转参横脱兔惊寤余香冉冉月满牎戸乃为记梦之歌歌曰玉宇春兮花始开与二仙兮飘然而来花亦喜兮摇摇乎琼瑰掇飞英兮泛酒杯飞仙为我兮歌以累累亦既醉兮胡不归花满防兮香满帏谓予是梦兮余不疑嗟时之人兮孰非梦之为五言古诗增宋韩琦后土庙琼花维扬一株花四海无同类年年后土祠独此琼瑶贵中含散水芳外围蝴蝶戏酴醿不见香芍药暂多媚扶疎翠葢圆散乱真珠缀不从众格繁自守幽姿粹尝闻好事家欲移京毂地既违孤洁情终误栽培意洛阳红牡丹适时名转异新荣托旧枝万状呈妖丽天工借颜色深浅随人智三春爱赏时车马喧如市草木禀赋殊得失岂轻议我来首见花对花聊自醉七言古诗增宋徐积琼花歌春皇自厌花多红欲得花颜如玉容春皇青女深相得先教敛与秋霜色乃有雪月供光星榆献白防量银汉琉璃湿人间羙玉捣作灰荆山昆山鬼神泣天上有人名玉女投壶之外能为素姑射神人解种花先须此物为根芽天罅地窍掬精粹蟾身骊颔偷光华其时正值天地交二气上下隂阳调此花孕育得其正其间邪气无纤毫所以其色为正色出乎其类防乎萃一如君子有诸内睟然其色见于外三月将尽四月前百花开尽春萧然扬州日暖花开未春香不动花房闭仙掌秋高玉露浓鲛人泣下珠玑碎黄鹂本是花中客啼尽好声求不得春皇费尽养花心春风使尽开花力春归莺去花始开谁人放出深闺来唐家天子太平时太真浴罢华清池红裳绣厌君眼更作地仙披羽衣麻姑睡起蓬莱岛风吹玉面秋天晓洛川女子能长生水中肌骨成瑶琼褒姒不见诸侯兵尽日不笑如无情宋玉移家安在哉东邻不画胭脂腮卓文君去成都速锦衣金翠慵装束吹箫容貌果何如见説其人名弄玉若比此花俱不足滛妖恠艶文之累一如妇人有贤德不为邪色乱正色孀居之女能自持终身惟着大练衣又如正色立朝者不以柔媚为奸欺以此论之乃可重人之不正将胡为论德乃是花之杰论色乃是花之絶洛阳花名古云好看花须向扬州道君不见去年花下吹黒风霹雳闪电捜玉龙此时半夜花光中不觉屈曲蟠长虹又不闻天上琳琅树种在烟霞最深处白云枝叶白玉英此花莫是琳琅精此花爱圆不爱缺一树花开似明月襄王半夜指为云谢女黄昏吟作雪杏花俗艶梨花麤栁花细碎梅花疎桃花不正其容冶牡丹不谨其体舒如此之类无足竒此花之外更有谁世非红紫不入眼此花何用求人知诗人自与花相期长告年年乞一枝方岳非琼花旧闻琼花无与防专竒擅美名此邦江南清梦入诗府安得一念令心降去年骑鹤扬州住斗酒屡眠云雾窓月寒雪冷花未吐正尔俗叶凡株桩心期妙处在真实不假羽节青霓幢今春访花吾第一自折繁枝盛翠缸横看倒睨掉头语前诗后赋何其哤真珠碎簇玉蝴蝶直与八仙同一腔闻名见面足笑莞强为花辨几愚憃有如巨贤杂羣小望而可识为竒厖陈余张耳信相似一等人耳无纯尨忠耶佞耶岂难别祝鮀不类关龙逢试持此论讯后土谓予不信如长江再用韵酬朱行甫梦中翠凤飞来防驾言后土游名邦手持玉简判红紫敛祍欲以诗城降粹容喜动日月角揖我入对玲珑窓为言琼花返阆下界久矣无根桩乃今存者赝本耳补亡以绐青油幢人间识真盖亦寡载酒嘉賔宁论缸黄冠诞谲谨勿信传讹听舛其言哤为花作辨谁氏子谬妄谱入黄钟腔耳庸目陋惑世俗其罪不能三赦憃朱云之孙亦竒士文有气骨丰而厖谓琼赤玉匪为白不比俗论纷茸尨诗筒往来防于响夜发严鼓声逄逄咨尔岳为谢此老壮哉寸管飞涛江元赵文琼花上天歌朔风吹沙堆浪白二十四桥沈冷月颠风夜半撼芜城雪萼琼丝破空碧金缾岁歳献君王玉罂泛酒连花香明光殿暗沙漠逺人自无情花断肠落蘂飞天识天路何如防树飞升去唐昌游女再归来城中只有琼花露江南俘客吟如呌想像裁辞不成调天宫夜半按霓裳玉女擎花紫皇笑谢应芳琼花行送盛克明教授归维扬扬州好花非不多奈尔絶品无防何水沈香渍素玉蘂琉璃滑叶青瑶柯东风二月花时节二十四桥香浸月小山丛桂避芳尘东阁官梅褪残雪向来名士多品题括香御史今亦知何日移春献天子不负此花天下竒七言律诗增宋刘敞无防亭观琼花赠圣民东方万木竞纷华天下无防独此花那有雪英凌暖日不为琪树隔流沙祠城寂寞春空老江雨防蒙日易斜仙品国香俱妙絶少倾髙兴尽流霞方岳约黄成之观琼花予不及从以诗代简杜宇声中鬓欲华春风将绿又天涯欠随江夏无防士共看扬州第一花想像烟云人跨鹤淋漓诗句字栖鸦蹇驴不管唐衫湿醉兀归鞍暮雨斜王洋琼花爱竒造物翦琼瑰为镇灵祠特地栽事纪扬州千古胜名居天下万花魁何人斫却依然在甚处移来不肯开浪説八仙模様似八仙安得有香来郑良嗣和王洋琼花玉立祠庭久不衰俄经翦伐重能栽端知妙防有神力更喜当时歼厥魁种不他传焉得子年将丰稔輙多开天生异物初无伴只许翻阶近侍来徐意一谢琼花琼防走送寳瓶花愧乏诗情洊拜嘉一种清香来月殿十分雅态出仙家细看后土春氷薄未觉刘郎日影斜拟跨胎禽尘几隔珠帘十里自繁华贾似道琼花寂寂蕃厘观里花伊谁封殖得名嘉应知天下无他本惟有扬州是尔家种雪春温团影密攒冰香重压枝斜倚阑莫问荣枯事付与东风管物华王月浦琼花蕃厘观里琼花树天地中间第一花此种从何探原委东风无处着繁华千须簇蝶团清馥九萼联珠异众葩几见朱衣和露翦金瓶先进帝王家五言絶句增宋俞清老琼花因此琼花发维扬胜洛阳若无三月雨占断一春香七言絶句增宋王禹偁后土庙琼花诗二首并序扬州后土庙有花一株洁白可爱且其树大而花繁不知实何木也俗谓之琼花因赋诗以状其态云谁移琪树下仙乡二月轻冰八月霜若使寿阳公主在自当羞见落梅妆春冰薄薄压枝柯分与清香是月娥忽似暑天深涧底老松擎雪白婆娑刘敞移琼花诗并序自淮南迁东平移后土庙琼花植于濯缨亭此花天下只一株耳永叔为扬州作无防亭以赏之彼土人别号八仙花或云李衞公玉蘂花即此种淮海无防玉蘂花异时来自八仙家鲁人未覩天中树乞与春风赏物华秦子部谱录类草木禽鱼之属御定佩文斋广群芳谱卷三十七观琼花无防亭上传觞处最惜人归月上时相见异乡心欲絶可怜花与月应知吕本中谢人送琼花凝烟欲满读书窓忽有琼花树小缸更喜风流好名字百金一朶号无双断肠风味久难寻尚有名花寄此心折尽春枝春已晚只宜良月不宜隂赵师秀琼花香得坤灵秀气全蘂珠团外蝶翩翩亲曾后土祠中看不是人间聚八仙颜芝宿琼花后土祠中三月暮琼花放后有蜂来东君不怕春归去留待诗人一夜开元尹廷髙琼花无防亭下万人看欲觅残英一片难夜静月明猿鹤唳误翻玉雪堕阑干舒頔蕃厘观天上竒花玉色浮只留一种在扬州如今后土无根蒂蜂蝶纷纷各自愁杨维桢宫词后土璚仙属内家扬州从此絶名花君王题品容谁并萼绿宫中萼绿华诗散句增元宋无雪譲玲珑巧冰销刻镂瑕人间惟独尔地上更何加万蘤殊寥落羣芳避艶邪玫瑰诚执御芍药等泥沙宋韩琦千防真珠擎素蘂一环明玉破香葩陈傅良且将书寄南来雁为问琼花果是非唐曹唐云陇琼花满地香元郝经东风吹落琼花雨词增宋刘克庄昭君怨后土祠中标韵天上人间一夲道号玉真妃字琼姬我与花曾半面流落花前重见莫把玉箫吹怕惊飞向子諲丑奴儿无双亭下琼花树玉骨云腴倾国称姝除却扬州是处无天教红药来骖乘桃李先驱总作花奴翠拥红遮到玉都又虞美人去年不到琼花底蝶梦空相倚今年特地趂花来却欲不教同醉过花开花知此恨年年有也伴人俱瘦一枝和泪寄东风应把旧愁新恨入睂峯又去年雪满长安树望断扬州路今年看雪在扬州人望蓬莱深处若为愁而今不恨伊相误自恨来何暮平山堂下旧嬉游只有舞春杨栁似风流晁补之下水船百紫千红翠惟有琼花特异便是当年唐昌观中玉蘂尚记得月里仙人来赏明日喧传都市甚时又分与扬州本一朶氷姿难比曾向无双亭下半酣独倚似梦觉晓出瑶台十里犹忆飞琼标致马庄父满庭芳共庆春时满庭芳思一枝玉蘂非常少年游冶何但折垂杨曾向瑶台月下逢觧佩玉女翻香风光好真珠帘卷都胜早梅芳人间无比并蝴蝶树争敢相方既春归后此意难忘夜梦扬州万玉飞魂共紫燕归梁须行乐马家花圃不肯醉红妆郑觉斋扬州慢弄玉轻盈飞琼淡泞袜尘歩下迷楼试新妆才了注沉水香毬记晓翦春冰驰送金瓶露湿缇绮新流甚中天月色被风吹梦南州樽前相见似羞人踪迹萍浮问弄雪飘枝无双亭上何日重游我欲纒腰骑鹤烟霄远旧事悠悠但凭阑无语烟花三月春愁赵以夫扬州慢十里春风二分明月蘂仙飞下琼楼看氷花翦翦拥砌玉成毬想长日云阶竚立太真肌骨飞燕风流敛羣芳清丽精神初付扬州雨窓数朶梦惊囘天外香浮似阆苑花神怜人冷落骑鹤来游为问江淮风景长空淡烟水悠悠又黄昏羌笛孤城吹起新愁周密瑶花朱钿寳玦天上飞琼比人间春别江南江北曾未见谩拟梨云梅雪淮山春晚问谁识芳心髙洁消几番花落花开老了玉关豪杰金壶翦送琼枝看一骑红尘香度瑶阙韶华正好应自喜初识长安蜂蝶杜郎老矣想旧事花须能説记少年一梦扬州二十四桥明月张翥喜迁莺东风吹尽但一片绿隂空留春恨后土祠荒飞琼谪久还喜玉容堪认二十四桥夜月二十四番花信便载酒怕芳菲易老阴晴难稳娇困羞起晩竚立画阑净洗闲脂粉沉水浓薰蜂黄淡染自有絶尘香韵也知世间无对肯许浮花相近凤箫远待数枝折与玉峰人问刘克庄贺新郎辜负东风约忆曾将淮南草木笔端笼络后土祠中明月夜忽有瑶姬跨鹤迥不比水仙低弱天上人间惟一本倒千钟琼露花前酌追往事怎忘却移根应费仙家药谩囘头关山信断堡城笳作问讯而今平安否莫遣玉箫惊落但画卷依稀描着白发愧无渡江曲与君家子敬相酧酢新旧恨两交错马庄父贺新郎客里伤春浅问今年梅蘂因甚化工不管陌上芳尘行处满可计天涯近远见説道迷楼左畔一似江南先得暖向何郎庭下都寻徧辜负了看花眼古来好物难为伴只琼花一种传来仙苑独许扬州作珍产便胜了千千万万又却待东风吹绽自昔闻名今见面数归期屈指家山晩归去説也稀罕施芸隐摸鱼儿栁茸暗凌波路烟霏淡平楚七香车驻猊璚掩遥认翠华云母芳景暮鸳甃悄铢衣来按飞琼舞凄凉洛浦渐玉漏沉沉清隂满地乘月歩虚去销凝处谁説三生小杜翔螭声断箫鼓情知禁苑酥尘涴羞与倡红同谱春几度想依旧苔痕长印唐昌土风流千古人在小红楼珠帘半卷香注玉壶露山矾花原作芸香入卉谱按山矾木本非古所谓芸草自沈括笔谈以为七里香而李时珍本草纲目遂以为芸香不知芸草与山矾或皆有七里香之名而反疑芸香之非一种也误矣今分山矾别见卉谱花谱芸草即海桐原山矾一名花一名玚花周必大云音阵出南史荆俗讹为郑唿为郑矾江南又讹郑为玚也玚音畅一名春桂一名七里香黄庭坚易其名为山矾增学圃余疏山矾一名海桐树婆娑可观花碎白而香宋人灰其叶造黝紫色本草生江淮湖蜀野中树大者株髙丈许其叶似巵子叶生不对节光泽坚强畧有齿凌冬不雕三月开花繁白如雪六出黄蘂甚芬芳结子大如椒青黒色熟则黄色可食其叶味濇人取以染黄及收豆腐或杂入茗中彚考増三栁轩杂识山矾为幽客缾花谱山矾四品六命瓶史山矾洁而逸有林下风鱼机之绿翘也原春风堂随笔辛丑南归访旧至南浦见堂下盆中有树婆娑郁茂问之曰此海桐花即山矾也因忆山谷赋水仙花云山矾是弟梅是兄但白花尔却有岁寒之意四川志卭县出山矾花色白如雪香气极远集藻七言古诗增宋清非居士黄龙山中春事晩山谷道人上山坂鼻端山矾花气浓怪底经行众芳苑一种风姿极可人幽姿正色相鲜新素馨籍甚不足意黄淡羞涩终非真明许伯旅题林周民山矾图山矾入画古所少我昔见之倪瓒家问君何处得此本水屋十月来春花东风着树香满雪长须露滴金粟结一枝独立霜霰余已觉江梅是同列惜哉此物知者稀深林大谷多所遗牧坚樵童尔何苦翦伐每同荆棘归林君本是鳌头客髙卧云间人莫识酒酣挥防卷新图一笑西山眼中碧五言律诗增宋薛季宣花唐玉蘂花介甫谓之玚花鲁直谓之山矾武昌山中多有之其叶可供染事土人用之酿酒绿吐瑶琨冷然郭外村仙人来玉蘂文士立山矾芳泽留丝素风流付酒樽莫言玚酷似香处不胜繁五言絶句增宋赵汝鐩山矾七里香风远山矾满岭开野生人所贱移动却难栽七言絶句原宋黄庭坚题髙节亭边山矾花并序江南野中有一种小白花本高数尺春开极香野人谓之郑花王荆公尝欲作诗而陋其名予请名曰山矾野人采郑花叶以染黄必借矾而成色故名山矾海岸孤絶处补陀山译者谓小白花山予疑即此花尔不然何以观音老人端坐不去耶髙节亭边竹已空山矾独自倚春风二三名士开颜笑把断花光水不通北岭山矾取次开轻风正用此时来生平习气难料理爱着幽香未拟囘增曾几山矾青云叶底雪花繁只与田家插鬓鬟不枉涪翁初着句能令大士久开颜谢薖山矾一树山矾宫样妆晓风微送雨中香鼻端空寂谁知许莫恠狂风取次狂方岳山矾只有江梅合是兄水仙终似虢夫人季方正尔难为弟每恨诗评未逼真原张季灵山矾漫山白蘂殿春华多贮清香野老家须向风前招蝶使秘通家籍省梅花邹艮山山矾折来随意插铜壶能白能香雪不如匹似梅花输一着枝肥叶密欠清癯祝穆山矾玲珑叶底雪光寒春尽香熏草木间移植小轩共燕坐恍疑身在普陀山诗散句原宋曾几可惜不当梅蘂破幽香合在弟兄间增杨万里玉花小朶是山矾香杀行人只欲颠原明孙蕡山矾花落春风起词原宋徐俯南柯子细叶黄金嫩繁花白雪香共谁连璧向河阳自是不须汤饼试何郎婀娜璁珑髻轻盈淡薄妆莫令韩寿在伊傍便逐游蜂惊蝶过东墙别录原种植此物最易生春月分而压之俟生根移种御定佩文斋广羣芳谱卷三十七钦定四库全书御定佩文斋广羣芳谱卷三十八花谱木兰原木兰一名木莲一名黄心一名林兰一名杜兰其香如兰其花如莲其心黄色一名广心树见白氏长庆集似楠髙五六丈枝叶扶疎叶似菌桂厚大无嵴有三道纵纹皮似板桂有纵横纹花似辛夷内白外紫四月初开二十日即谢不结实亦有四季开者又有红黄白数色其木肌理细腻梓人所重十一二月采皮隂干出蜀韶春州者各异彚考增述异记木兰洲在浔阳江中多木兰树昔吴王阖闾植木兰于此用构宫殿也七里洲中有鲁班刻木兰为舟舟至今在洲中诗家云木兰舟出于此酉阳杂俎东都敦化坊百姓家太和中有木兰一树色深红后桂州观察使李勃看宅人以五千买之宅在水北经年花紫色原太真外传上宴诸王于木兰殿时木兰花发皇情不悦妃醉中舞霓裳羽衣一曲天颜大悦续神仙传北海于君病癞见市有卖药姓公孙名帛者问之曰明日木兰树下当授卿明日于君往授素书二卷以之消灾治病无不愈者岚斋录张搏为苏州刺史植木兰花于堂前尝盛开燕客命即席赋之陆蒙后至张连酌浮之径醉强索笔题两句云洞庭波浪无津日日征防送远人頽然醉倒客欲续之皆莫详其意既而稍醒续曰几度木兰船上望不知元是此花身遂为絶唱增西溪丛语洞庭春水绿于云日日征帆送远人曾向木兰舟上过不知元是此花身一小説唐末舘阁数公泛舟以木兰为题忽一贫士登舟作此诸公览诗大惊物色之乃李义山之魄时义山下世久矣又岚斋集载此诗陆于苏守张搏座上赋此木兰堂诗未知孰是全唐诗话王播少孤贫尝客扬州慧照寺木兰院随僧斋餐僧厌怠乃斋罢而后击钟后二纪播自重位出镇是邦因访旧游向之题者皆以碧纱幙其诗播继以二絶句二十年前此院游木兰花发院新修如今再到经行处树老无花僧白头又上堂已了各西东惭愧阇黎饭后钟二十年来尘扑面而今始得碧纱笼集藻赋原晋成公绥木兰赋并序许昌西园中木兰树余往观之遂为赋曰览众树之列植嘉木兰之殊观至于防授节勐寒严烈峩峩坚氷霏霏白雪木应霜而枯零草随风而摧折蓊青翠之茂叶繁旖旎之弱条谅抗节而矫时独滋茂而不凋增唐李华木兰赋并序华容石门山有木兰树乡人不识伐以为薪余一本方操柯未下县令李韶行春见之息马其隂喟然叹曰功列桐君之书名载骚人之词生于遐深委于薪燎天地之产珍物将焉用之爰戒虞衡禁其翦伐按本草木兰似桂而香去风热明耳目在木部上篇乃采斫而归理疾多验由是逺近从而采之榦剖枝分殆枯藁矣士之生世出处语黙难乎哉韶余从子也尝为余言感而为赋云沂长江以遐览爱楚山之寂寥山有嘉树兮名木兰郁森森以苕苕当圣政之文明降元和于九霄祛祲沴之为虐贯冬夏而不凋白波润其根柢雪畅其枝条沐春雨之濯濯鸣秋风以萧萧素肤紫肌绿叶缃蔕疎密耸附高卑隂蔽华如霜雪实若星丽节劲松竹香浓兰桂宜不植于人间聊独立于天际徒翳荟兮为隣挺坚芳兮此身嘉名列于道书坠露饮乎骚人至若灵山雾歇蔼蔼林樾当楚泽之晨霞耿洞庭之夜月发清明于视听洗烦浊于心骨韵众壑之空峒潜微云之灭没露草白兮山凄凄鹤既唳兮猿复啼窅深林以防防覆百仞之谿彼逸人兮有所思恋芳隂兮歩迟迟怅幽独兮人莫知懐馨香兮将为谁惋樵夫之无惠混众木而皆尽指画类而挥斤遇仁人之不忍方甘心而勦絶俄固抵于倾殒怜春华而搴芳顾落日而廻轸逹者有言巧劳智忧养命蠲疫人胡不求枝残体剥泽尽枯留顦顇空山离披素秋鸟避弋而高翔鱼畏网而深游不材则终其天年能鸣则免于俎羞奚此木之不终独隐见而离忧自昔沦芳于朝市坠实于林丘徒郁咽而无声可胜言而计筹者哉吾闻曰人助者信神听者直则臧仓譛言宣尼失职出处语黙与时消息则子云投阁方囘受殛故知天地无心死生同域纭纭品物物有其极至人者委性循于自然不任夫智之与力也虽贤愚各全其好草木不夭其生植已而已而繄不可得徐木兰赋有序顷岁左宦江陵官舍数亩委之而去庭树木兰因移植于宗兄之家及铉征还席不遑暖又窜于舒庸吾兄感春物之载华拟古诗而见寄吟翫感叹谨赋以和焉虽不足继体物之作庶几申骚客之情尔伊庭中之竒树有木兰之可悦外烂烂以凝紫内英英而积雪芬芳兮谢客之囊旖旎兮仙童之节许蒲茸之窃比听兰芽之并列于是辞下土之卑湿歴上京之繁华耻衒价于豪门乃托根于贫家资幽人之赏豫有好事之称嗟一旦逐客程远君门路赊削闺籍与印组岂独留乎此花噫人屡遐弃花犹得地分兎苑之余防向藩房而吐媚授简多暇攀条属思持香草以予比效骚辞而我寄感此生之百忧何斯物之足贵悲夫客馆长吟山城夕隂想馨香之不改叹欢晏之难寻凭归梦于飞翼写商歌于素琴歌曰光景兮愁暮别离兮易久真宰兮无党贞心兮不朽诚知异日重滋田氏之荆但恐相逢共叹桓公之栁文赋散句增楚屈原离骚朝搴阰之木兰兮夕揽洲之宿莽九章捣木兰以矫蕙兮凿申椒以为粮汉司马相如子虚赋椒桂木兰七言古诗原宋刘儗木兰晓来随手抺新妆半额娥睂宫样黄铢衣洗就蔷薇露触处闻香不炷香君不见同时素馨与茉莉究竟带些脂粉气又不见钱塘欲语娇荷花麤枝大叶忒铅华何如个样隐君子色香不俗真有味根苗在处傲炎凉敢与松栢争雪霜椒桂荑莸君杂处小窓相对无相忘五言律诗增唐方千陈秀才亭际木兰昔见初栽日今逢成树时存思心更感绕看歩还迟蝶舞摇风蕊莺啼含露枝徘徊不忍去应与醉相宜五言排律增唐刘长卿题灵祐上人法华院木兰花庭种南中树年华几度新已依初地长独发旧园春映日成华葢摇风散锦茵色空荣落处香醉往来人菡蓞千灯遍芳菲一雨均髙柯倘为楫渡海有良因原李商隐木兰二月二十二木兰开拆初初当新病酒复自久离居愁絶更倾国惊新闻逺书紫丝何日障油壁几时车弄粉知伤重调红或有余波痕空映袜烟态不胜裾桂岭含芳逺莲塘属意疎瑶姬与神女长短定何如七言絶句原唐白居易戏题木兰花紫房日照胭脂拆素艶风吹腻粉开怪得独饶脂粉态木兰曾作女郎来题令狐家木兰花腻如玉指涂朱粉光似金刀翦紫霞从此时时春梦里应添一树女郎花诗散句原宋郑獬未识春风面先闻乐府名洗妆侬出塞进艇客登瀛唐郑畋浴殿晴秋倘中谢残英犹可醉琼杯裴廷裕防风防雨寒食节半开半合木兰花徐殷木兰花谢可怜条逺道音书转寂寥明王应凤庭草黄昬随意绿子规啼上木兰花辛夷原辛夷一名辛雉一名侯桃一名木笔一名迎春本草云夷荑也其苞初生如荑而味辛也雉与夷声相近也未发时苞如小桃子有毛故名侯桃初发如笔头北人唿为木笔其花最早南人唿为迎春一名房木生汉中魏兴梁州川谷树似杜仲髙丈余大连合抱叶似柿叶而微长花落始出正二月花开初出枝头苞长半寸而尖鋭俨如笔头重重有青黄茸毛顺铺长半分许及开似莲花而小如盏紫苞红熖作莲及兰花香有桃红及紫二色又有鲜红似杜鹃俗称红石荞是也入药用紫者须未开收已开不佳用须去毛毛射人肺令人欬花落无实夏杪复着花如小笔宋掌禹锡云苑中有树髙三四丈枝叶繁茂系兴元府进初仅三四尺有花无实经二十余年方结实葢年浅者不实非二种也至花开早晚各随方土节气苞治鼻渊鼻鼻塞鼻疮及痘后鼻疮并研末入麝少许葱白蘸入数次甚良分根傍小株插肥湿地即活本可接玉兰彚考增唐书文艺传王维别墅在辋川有辛夷坞苕溪渔隐丛话木笔迎春自是两种木笔色紫丛生二月方开迎春白色髙树立春已开花经辛夷四品六命集藻文赋散句增楚屈原九歌辛夷楣兮药房辛夷车兮结桂旗汉东方朔七谏列新夷与椒桢王褒九懐辛夷兮挤臧杨雄甘泉赋列辛雉于林薄五言古诗原宋韩琦题辛夷花辛夷吐髙花衞公曾手植根洗今已非不改旧时色平泉几易主况乃刺史宅七言古诗增唐韩愈感春辛夷花房忽全开将衰正盛须频来清晨辉辉烛霞日薄暮耿耿和烟埃朝明夕暗已足叹况乃满地成摧頽迎繁送谢别有意谁留念少环廻原元稹辛夷花问韩员外问君辛夷花君言已斑驳不畏辛夷不烂开顾我筋骸官束缚缚遣推囚名御史狼籍囚徒满田地明日不推缘国忌依然不得花前醉韩员外家好辛夷开时乞取三两枝折枝为赠君莫惜纵君不折风亦吹增明朱曰藩辛夷花曲昨日辛夷开今日辛夷落辛夷花房髙刺天却共芙蓉乱红萼小山桂树犹连卷五湖荷花空绰约连巻绰约宜秋日端居独养征君疾髙枝朶朶艶木莲密叶层层赛卢橘山鬼已见驾香车文人应是梦防笔辛夷辛夷何离竒照水偏宜姑射姿萧晨东海霞光烂夜西园露气滋檀心倒巻情无限玉面低囘力不支见説东都便露坐惟应御史殢风吹此花爱逐东风暖故人逸韵嵇中散山阳闻有合欢斋石湖亦筑辛夷馆袅袅岩栊碧树圆纷纷磵户香花满坞里王孙旧路长巻中裴廸新诗短新诗已旧不堪闻江南荒馆隔秋云多情不改年年色千古芳心持赠君五言律诗原唐李德裕忆平泉辛夷昔年将出谷几日对辛夷倚树怜芳意攀条惜岁滋清隂须暂憇秀色正堪思只待挥金日殷勤泛羽巵增宋朱长文辛夷楚客防留咏吴都独擅竒风霆存老干桃李避芳时名入文房梦功资妙手医紫薇颜色好先占凤凰池七言律诗增唐皮日休扬州看辛夷花腊前千朶亚芳丛细腻偏胜素柰功螓首不言披晓雪麝脐无主任春风一枝拂地成瑶圃数树参庭是蕊宫应为当时天女服至今犹未放全红陆龟防奉和皮袭美扬州看辛夷花次韵栁疎梅堕少春丛天遣花神别致功高处朶稀难避日动时枝弱易为风堪将乱蕊添云肆若得千株便雪宫不待羣芳应有意等闲桃杏即争红宋徐游蒋山题辛夷花寄陈奉礼今岁游山已恨迟山中独喜见辛夷簪缨且免全为累桃李犹堪别作期晴后日髙偏照灼晚来风急渐离披山郎不作同行伴折得何由寄所思五言絶句增唐王维辛夷坞木末芙蓉花山中发红萼涧户寂无人纷纷开且落原裴廸辛夷坞绿堤春草合王孙自流翫况有辛夷花色与芙蓉乱增明陈淳题辛夷花东风日夜发桃李不禁吹检浓华事辛夷落较迟原陈继儒辛夷春雨湿窓纱辛夷弄影斜曾窥江梦彩笔笔忽生花七言絶句原唐白居易题灵隐寺红辛夷花戏酬光上人紫粉笔含尖火焰红胭脂染小莲花芳情香思知多少恼得山僧悔出家增吴融木笔花嫩如新竹管初齐粉腻红轻样可携谁与诗人偎槛看好于牋墨并分题李羣玉二辛夷狂吟乱舞防白鹤霜翎玉羽纷纷落空庭向晚春雨微却敛寒香抱瑶萼原欧阳烱辛夷花含锋新吐嫩红芽势欲书空映早霞应是玉皇曾掷笔落来地上长成花增明李东阳木笔泚露和烟晓未干多情独自倚栏干春风为报真消息不是江郎梦里看原张新木笔花梦中曾见笔生花锦字还将气象夸谁信花中原有笔毫端方欲吐春霞冯文度木笔花木笔花名映碧栏词臣相对动毫端晓来似惹松烟湿拟向春风咏牡丹诗散句增宋陆游粲粲女郎花忽满庭前枝繁华虽少减髙雅亦足竒金髙士谈今年清明饮髙花见辛夷原元宋无乙鸟归来社辛夷开过春唐杜甫辛夷始花亦已落况我与子非壮年钱起谷口春残黄鸟稀辛夷花发杏花飞增韩愈辛夷髙花最先开青天露坐始此廻李商隐帘外辛夷定已开开时莫放艶阳廻宋王安石试问春风何处好辛夷如雪柘冈西元成廷珪山扉寂寂僧归晩落尽辛夷一树花原明王叔承梦散黄鹂满上林辛夷花下理瑶琴徐贲绣罢春衫出闼迟辛夷花下立多时增宋沈约阳隰采辛夷唐白居易晴催木笔花宋王安石辛夷屋角抟香雪陆游木笔凋零雾雨中木笔犹开第一花玉兰原玉兰花九瓣色白微碧香味似兰故名丛生一干一花皆着木末絶无柔条隆冬结蕾三月盛开浇以粪水则花大而香花落从蔕中抽叶特异他花亦有黄者最忌水浸寄枝用木笔体与木笔并植秋后接之彚考增缾花谱玉兰六品四命弇山园记弇山之阳旷朗为平台可以收全月左右各植玉兰五株花时交映如雪山琼岛原学圃余疏玉兰早于辛夷故宋人名以迎春今广中尚仍此名千干万蕊不叶而花当其盛时可称玉树树有极大者笼葢一庭然树大则花渐小不可不知增小辋川记聚逺楼之东有庑庑南有台绕以朱栏植玉兰环之题曰木兰柴原一统志华容县观音寺一株轮囷盘郁髙十余丈望之如玉山五代时南湖中建烟雨楼楼前玉兰花莹洁清丽与翠栢相掩映挺出楼外亦是竒观兰谿产玉兰下有杏溪即兰谿支流也集藻七言律诗原明文徴明玉兰绰约新妆玉有辉素娥千队雪成围我知姑射真仙子天遣霓裳试羽衣影落空阶初月冷香生别院晚风微玉环飞燕元相敌笑比江梅不恨肥陆树声玉兰葱茏芳树雨初干樽酒花前洽笑欢日晃帘栊晴喷雪风廻斋阁气生兰参差玉佩排空出烂漫香鳞拥醉看自是东君苦留客莫教管易吹残张茂吴玉兰千花红紫艶阳看素质摇光独立难但有一枝堪比玉何须九畹始征兰唐昌的的春犹浅汉掌亭亭露欲漙几曲后庭传乐府张星和月正阑干增方大冶黄山玉兰深谷名花何处移森森玉树媚清漪国真漫拟猗兰操香色还同氷雪姿山气凝寒开独后灵根穿石意偏竒与君采折充琼佩独笑傍人应未知五言排律原明王世贞玉兰暂籍辛夷质仍分檐卜光微风催万舞好雨净千妆月向瑶台并春还锦障藏高枝凝汉掌艶蕊胜唐昌神女曾捐佩宫妃欲试香谁为后庭奏一曲按霓裳五言絶句增明王谷祥玉兰皎皎玉兰花不受缁尘垢莫漫比辛夷白贲谁能偶七言絶句御制玉兰琼姿本自江南种移向春光上苑栽试比羣芳真皎洁冰心一片晓风开增明沈周题玉兰翠条多力引风长破银花玉雪香韵友自知人意好隔帘轻觧白霓裳陆师道玉兰渺渺微风约佩环楚江晴落研屏间玉人心逺瑶琴歇一巻离骚对掩关原眭石玉兰霓裳片片晚妆新束素亭亭玉殿春已向丹霞生浅晕故将清露作芳尘增陈淳玉兰花开不是辛夷种自得凝香绕紫苞昨夜月明庭下看恍疑罗防拂琼瑶别录原制用花瓣择洗净拖麫麻油煎食至美绣毬原绣毬木本皴体叶青色微带黑而涩春月开花五瓣百花成朶团圞如毬其毬满树花有红白二种宜寄枝用八仙花体增岩栖幽事蜀有紫绣毬药圃同春雪毬玉团俱在三月开雪毬色白喜隂常浇以腴鲜秀异常花大如斗近觉防香玉团即小雪毬喜腴宜隂极香彚考增玉堂杂记东阁窓下甃小池久无雨则涸傍植金沙月桂之属又有海棠郁李玉绣毬各一株西偏植金橘花开时香满院金陵诸园记杞园绣毬花一本可千朶集藻五言古诗原明于若瀛绣毬花春色变园姿虚亭袅烟雾绿萼间琼朶团团低入户一夜折繁枝凄凄风雨妬错落水晶毬苔痕杂委露凌晨发永叹踟蹰伤延伫七言律诗增元张昱绣毬花次兀颜廉使韵绣毬春晚欲生寒满树玲珑雪未干落过杨花浑不觉飞来蝴蝶忽成团钗头嬾戴应嫌重手里闲抛却好看天女夜凉乗月到羽轮偷驻碧栏干明陈鸿咏雪毬花盈盈初发几枝寒映户流苏百结团正恐东风先飏尽不愁迟日易消残淡姿向晓迷蝴蝶艶色争春笑牡丹惟有三郎儿戏甚还疑蹋踘绕丛看五言絶句增明陈淳绣毬东风吹琪树幻出冰雪姿虚亭落清影夜半月明时七言絶句原宋杨巽斋绣毬纷纷红紫竞芳菲争似团酥越样竒料想花神闲戏击随风吹起坠繁枝琢玉英标不染尘光含月影愈清新青皇宴罢呈余技抛向东风展转频增朱长文玉蝶毬玉蝶交加翅羽柔八仙琼萼并含羞春残应恨无花采翠碧枝头戏作毬明谢榛绣毬花髙枝带雨压雕阑一蔕千花白玉团怪杀芳心春歴乱卷帘谁向月中看原张新绣毬散作千花簇作团玲珑如琢巧如攒风来似欲拟明月好与三郎醉后看楝花增尔雅翼叶可练物故谓之楝子如小铃熟则黄色本草一名苦楝实名金铃子处处有之唐苏恭曰有雌雄两种雄者无子雌者有子宋苏颂曰木髙丈余叶密如槐而长三四月开花红紫色芬香满庭实如弹丸生青熟黄李时珍云楝长甚速三五年即可作椽草花谱苦楝发花如海棠一蓓数朶满树可观彚考增淮南子七月官库其树楝注楝实凤凰所食风俗通獬豸食其叶陶景别录俗人五月五日取楝叶佩之云佩恶也岁时记蛟龙畏楝故端午以叶包糭投江中祭屈原二十四番花信风始梅花终楝花三栁轩杂识楝花为晚客集藻七言古诗增宋梅尧臣楝花紫丝晕粉缀鲜花绿罗布叶攒飞霞莺舌未调香萼醉柔风细吹铜梗斜金鞍结束果下马低枝不碍无阑遮长陵小市见阿姊浓熏馥郁升钿车莫轻贫贱出闾巷迎入汉宫人自夸五言律诗增唐温庭筠苦楝花院里莺歌歇墙头舞蝶孤天香薰羽葆宫紫晕流苏晻暧迷青琐氤氲向画图只应春惜别留与博山炉七言絶句增宋张蕴楝花绿树菲菲紫白香犹堪纒黍吊沉湘江南四月无风信青草前头蝶思狂诗散句增宋陈师道密叶已成隂高花初着枝王安石小雨轻风落楝花细红如雪防平沙陆游风度楝花香紫荆原紫荆一名满条红丛生春开紫花甚细碎数朶一簇无常处或生本身之上或附根上枝下直出花花罢叶出光微圆园圃庭院多植之花谢即结荚子甚扁味苦平无毒皮梗花气味功用并同能活血消肿利小便解毒彚考增齐谐记京兆田真兄弟三人共议分财生赀皆平均惟堂前一株紫荆树共议欲破三片明日就截之其树即枯状如火然真往见之大惊谓诸弟曰树本同株闻将分斫所以顦顇是人不如木也因悲不自胜不复解树树应声荣茂兄弟相感合财寳遂为孝门真仕至大中大夫老学庵笔记僧行持明州人有高行而喜滑稽尝在余姚贫甚有颂曰大树大皮裹小树小皮纒庭前紫荆树无皮也过年天台山记寒岩下有通海池植铁色紫荆树集藻五言絶句增唐韦应物见紫荆花杂英粉已积含芳独暮春还如故园树忽忆故园人七言絶句增唐元稹红荆庭中栽得红荆树十月花开不待春直到孩提尽惊怪一家同是北来人诗散句增唐杜甫风吹紫荆树色与春庭暮晋陆机三荆欢同株别录原种植冬取其荚种肥地春即生又春初取其根傍小条栽之即活性喜肥恶水制用花未开时采之滚汤中焯过盐渍少时茶颇佳或云花入鱼羮中食之杀人增广州志紫荆可以作床紫薇增涌幢小品紫薇一名满堂红原紫薇一名百日红四五月始花开谢接续可至八九月故名一名怕痒花人以手爪其肤彻顶动摇故名一名猴刺脱树身光滑花六瓣色微红紫皱蔕长一二分每瓣又各一蔕长分许蜡跗茸萼赤茎叶对生一枝数颖一颖数花每微风至妖娇颤动舞燕惊鸿未足为喻唐时省中多植此花取其耐久且烂漫可爱也紫色之外又有红白二色其紫带蓝熖者名翠薇于若瀛曰花攒枝杪若翦轻縠盛开时烂熳如火干无皮愈大愈光莹枝叶亦柔媚可爱彚考原唐书百官志开元元年改中书省曰紫薇省中书令曰紫薇令增宋史五行志政和四年荆门军紫薇木连理酉阳杂俎紫薇北人唿为猴郎达树谓其无皮猿不能防也北地其树絶大有环数夫臂者原东坡诗注虚白台前有紫薇两株俗传乐天所种增湘山野录咸平中翰林李昌武宗谔初知制诰至西掖追故事独无紫薇自别野移植闻今庭中者院老吏相传犹是昌武手植晏元献冩赋于壁曰得自羊野来从召园有昔日之绛老无当时之仲文观茂悦以懐旧指蔽芾以思人三栁轩杂识紫薇为高调客花经紫薇六品四命原学圃余疏紫薇有四种红紫淡红白紫却是正色闽花独紫薇作淡红色最丑本野花种也白薇近来有之示异可耳殊无足贵集藻五言古诗增唐杨于陵郡斋有紫薇防本自朱明接于徂暑其花芳馥庭宇之内迥无其伦予嘉其美而能久因诗纪述晏朝受明命维夏走天衢逮兹三伏候息驾万里途省躬既局蹐结思多烦纡簿领幸无事宴休谁与娱内斋有嘉树防植分庭隅绿叶下成幄紫花纷若铺摛霞晚舒艶凝露朝垂珠炎沴昼方铄幽姿闲且都夭桃固难匹芍药宁为徒懿此时节久讵同光景驱陶甄诚一致品彚乃散殊濯质非受彩无心那夺朱粤予负覊絷留赏益踟蹰通夕靡云倦西南山月孤刘禹锡奉和郴州杨侍郎二丈翫郡斋紫薇花十四韵几年丹霄上出入金华省暂别万年枝看花桂阳岭南方足竒树公府成佳境绿隂交广除明艶透萧屏雨余人吏散燕语帘栊静懿此含晚芳翛然忘簿领紫茸垂组绶金缕攒锋颖露溽暗传香风轻徐弄影苒弱多意思从容占时景得地在侯家移根近仙井开尊好凝睇倚瑟仍囘颈游蜂驻防冠舞鹤迷烟顶兴生红药后爱与甘棠并不学夭桃姿浮荣在俄顷宋欧阳修聚星堂前紫薇花亭亭紫薇花向我如有意高烟晚溟蒙清露晨防缀岂无阳春月所得时节异静女不争宠幽姿如自喜音戏将期谁顾盻独伴我憔悴而我不彊饮繁英行亦坠相看两寂寞孤咏聊自慰程俱秋花无几尚有紫薇相对晚花如寒女不识时世妆幽然草间秀红紫相低昂荣木事已休重隂閟深苍尚有紫薇花亭亭表秋芳扶疎缀繁柔无复粉艶光空庭一飘委已觉巾裾凉手中蒲葵箑虽复未可忘仰视白日永凄其感冰霜七言古诗增明皇甫涍紫薇花行并序叔氏虞部贻余梧亭懐旧诗未遑报章秋日散歩亭隅薇花烂目徘徊久之亭故余读书处也昔尝眷恋此花为之赋有曰清风时动明月防娟悠悠我心谁与晤言悲春华之不实绚紫阁而空传履闲庭以载叹时徙倚而屡迁垂贞嘉于余藻永封殖于兹轩后余屡游京台累践华省沦飘河魏返迹敝庐顾瞻此花宛焉如昨而余白髪被鬓凄其改容春华之句永矣悼心贞嘉余藻竟何征耳因作紫薇花行以泄懐旧之思并以报叔氏云英菲窈窕绿窓前艶影扶疎翠戺连玉衡含照妍华夕金风弄彩泬寥天流风逝水惊离索十载幽栖对花萼无情羁宦却归来有客伤秋叹荣落兰宫桂殿凤凰楼帝台仙客恣攀游可堪残月鲈江梦不奈连云骑省秋言追渔父赋归欤寂寞蓬蒿掩敝庐旖旎繁英重入赋婆娑生意最愁余人情感物多惆怅白髪红颜两相向东篱并就菊松姿北山岂孤猿鹤望青葱摛藻记甘泉潘陆春华此弃捐未忘温室琼瑶树虚拟湘源杜若篇五言律诗原唐刘禹锡和令狐相公郡斋对紫薇花明丽碧天霞丰茸紫绶花香闻荀令宅艶入孝王家几岁自荣落髙情方叹嗟有人移上苑犹足占年华增明薛蕙紫薇紫薇开最久烂漫十旬期夏日逾秋序新花续故枝楚云轻掩冉蜀锦碎参差卧对山窓下犹堪比凤池原潘允哲紫薇种自金华省分来竹素堂蟠枝凝瑞露接叶逗清光不向仙郎伴还移野老傍三秋花烂漫相迟一飞觞七言律诗原唐白居易紫薇花紫薇花对紫薇翁名目虽同貌不同独占芳菲当夏景不将颜色托春风浔阳官舍防高树兴善僧庭一大丛何似苏州安置处花堂栏下月明中增李商隐临发崇让宅紫薇一树秾姿独看来秋庭暮雨类轻埃不先摇落应为有已欲别离休更开桃绶含情依露井栁绵相忆隔章台天涯地角同荣谢岂要移根上苑栽李太舍池上翫红薇花低池小水泙泙花落池心片片轻酩酊不能羞白鬓颠狂犹自睠红英乍为旅客颜常厚每见同人眼暂明京洛园林归未得天涯相顾一含情韩偓甲子歳夏五月自长沙抵醴陵入南小江村篱之次忽见紫薇花因思玉堂及西掖防前皆植是花遂赋诗四韵聊寄知心职在内庭宫阙下防前皆种紫薇花眼明忽傍渔家见魂断方惊凤阙赊浅色晕成宫里锦浓香染着洞中霞此行若遇支机石又被君平騐海槎原宋梅尧臣阁后紫薇花盛开禁中五月紫薇树阁后近闻都着花薄薄嫩肤搔鸟爪离离碎叶翦晨霞凤凰浴去池波响鳷鹊隂来日影斜六十无名空执笔颠毛应笑映簪花增梅尧臣次韵和韩子华内翰于李右丞家移红薇子种学士院红薇花树小扶疎春种秋芳赏爱余丞相旧园移带土侍臣清署看临除薄肤痒不胜轻爪嫩干生宜近禁庐此地结根千万岁聫华荣莫比茅茹蔡襄过真慧素上人院见红薇盛开因思西阁后轩数枝遂成短章寄翰林院原叔八丈禹玉阁长八月吴天觉早凉翠丛初折碎朱房繁枝欲卧不胜力落片将飞犹自香西阁二年临昼梦金刀一夕掩春芳栏边想像频囘首渐觉星垣迥汉傍五言絶句原宋王十朋紫薇盛夏绿遮眼此花红满堂自惭终日对不是紫薇郎七言絶句原唐白居易紫薇花丝纶阁下文章静钟皷楼中刻漏长独坐黄昬谁是伴紫薇花对紫薇郎见紫薇花忆微之一丛闇淡将何比浅碧笼裙衬紫巾除却微之见应爱人间少有别花人杜牧紫薇花晓迎秋露一枝新不占园中最上春桃李无言又何在向风偏笑艶阳人宋苏轼次韵钱穆父紫薇二首虚白堂前合抱花秋风落日照横斜阅人此地知多少物化无涯生有涯折得芳防两眼花题诗相报字倾斜箧中尚有丝纶句坐觉天光照海涯陶弼紫薇人言清禁紫薇郎草诏紫薇花影傍山木不知官况别也随红日上东廊杨万里紫薇晴霞艶艶覆檐牙綘雪霏霏防砌沙莫管身非香案吏也移床对紫薇花增杨万里凝露堂前紫薇花两株每自五月盛开九月乃衰似痴如醉弱还佳露压风欺分外斜谁道花无红百日紫薇长放半年花陆游防前紫薇花二本甚盛戏题絶句红药紫薇西省春从来惟惯对词臣问囚自是麤官分无奈名花觧笑人紫薇钟皷楼前官样花谁令流落到天涯少年妄想今除尽但爱清樽浸晚霞原刘克庄紫薇风标雅合对词臣映砌窥窓伴演纶忽发一枝深谷里似知茅屋有诗人诗散句增唐杜牧山鸟飞红带亭薇拆紫花明张祥鸢紫薇低覆砌冉冉露花团宋周必大归到玉堂清不寐月钩初上紫薇花洪平斋唱彻五更天未晓一池月浸紫薇花原唐白居易红薇花尚薰温庭筠浓隂似帐红薇晚宋王安石紫薇花绿苔斑词原宋陈景泝绛唇今古凡花词人尚作词称庆紫薇名盛似得花之圣为底时人一曲希流咏花端正花无节病似亦归之命祝穆贺新郎此木生林野自唐家丝纶置阁托根其下常伴词臣挥帝制因号紫薇堪诧常缥缈紫薇仙驾料想紫薇躔降种紫薇郎况是名同者兼二美作佳话一株乃临茅舍肌肤薄长身挺立扶疎潇洒定怯麻姑爬痒爪只许素商陶冶擎绛雪柔枝低亚我意香山东坡老只小诗便为增声价后当有继风雅别录原栽种以二瓦或竹二片当义处套其枝实以土俟生根分植又春月根傍分小本种之最易生此花易植易养可作耐久交巵子增本草巵子李时珍云巵酒器也巵子象之故名今俗加木作栀一名木丹格物总论一种花叶差大者谢灵运目为林兰原栀子一名越桃见陶景别录一名鲜支见上林赋有两三种处处有之一种木高七八尺叶似兎耳厚而深绿春荣秋瘁入夏开小白花大如酒杯皆六出中有黄蕊甚芬芳结实如诃子状生青熟黄中仁深红可染缯帛入药用山栀子皮薄圆小如鹊脑房七棱至九棱者佳一种花小而重台者园圃中品一种徽州栀子小枝小叶小花高不盈尺可作盆景山谷诗话云染栀子花六出虽香不浓郁山栀子花八出一株可香一圃酉阳杂俎云相传即西域薝卜花或曰薝卜金色花小而香西方甚多非栀也此花喜肥宜粪浇然太多又生白虱宜酌之彚考原史记货殖传千亩巵茜其人与千戸侯等晋宫阁名华林园栀子五株晋令诸宫有秩栀子守防者置吏一人艺文类聚汉有栀茜园游名山记楼石山多栀子地境图望气占人家黄气者栀子树也万花谷蜀孟防十月宴芳林园赏红栀子花其花六出而红清香如梅增野人闲话蜀主升平尝理园苑异花草毕集其间一日有青城山申天师入内进花两栽曰红栀子种贱臣知圣上理苑囿輙取名花两树以助佳趣赐与束帛皆至朝市散于贫人遂不知去处宣令内园子种之不觉成树两株其叶婆娑则栀子花矣其花斑花六出其香袭人蜀主甚爱重之或令图写于团扇或绣入于衣服或以绢素鹅毛做作首饰谓之红栀子花及结实成栀子则异于常者用染素则成赭红色甚妍翠其时大为贵重三栁轩杂识栀子为禅客三余赘笔曾端伯以栀子为禅友花经薝卜三品七命澄懐录韩熙载云对花焚香薝卜宜檀长物志薝卜清芬佛家所重古称禅友殆非虚言昔宰相杜悰建薝卜馆形亦六出器用之属皆象之四川志白上坪在铜梁县东北六十里地宜栀子家至万株望如积雪香闻十里集藻赋散句增宋谢灵运山居赋林兰近雪而扬猗五言古诗增齐谢朓咏墙北栀子有美当堦树霜露未能移金蕡发朱采映日以离离幸赖夕阳下余景及西枝还思照绿水君堦无曲池余荣未能已晚实犹见竒复留倾筐德君恩信未赀原梁简文帝咏栀子花素花偏可喜的的半临池疑为霜裹叶复类雪封枝日斜光隐见风还影合离增宋梅尧臣种栀子举世多植蘖而我学种栀颜色固不别良楛诚异宜团团绿堦下岂畏秋风吹同心谁可赠为咏昔人诗原曾肇栀子林兰擅孤芳性与凡木异不受霜霰侵自足中和气欲知清净身卽此林兰是增明黄朝荐咏栀子花兰叶春以荣桂华秋露滋何如炎炎天挺此冰雪姿松栢有至性岂必岁寒时幽香无断续偏于静者私觧酲试新茗梦廻理残碁宁肎媚晚凉清风匝地随五言律诗原唐杜甫栀子栀子比众木人间诚未多于身色有用与道气相和红取风霜实青看雨露柯无情移得汝贵在映江波增刘禹锡和令狐相公咏栀子花蜀国花已尽越桃今又开色疑琼树倚香似玉京来且赏同心处那忧别叶催佳人如拟咏何必待寒梅宋杨万里栀子花树恰人来短花将雪样看孤姿妍外净幽馥暑中寒有朶篸瓶子无风忽鼻端如何山谷老只为赋山矾五言絶句原宋王十朋栀子禅友何时到远从毘舍园妙香通鼻观应悟佛根源僧北涧咏栀子一花分六出十叶是重台玉洁浑无玷金黄漫夺胎增明陈淳栀子薝卜花开日园林香雾浓要从花里去雨后自扶笻薝卜含妙香来自天竺国笑杀葵与榴空斯好颜色王谷祥薝卜六出吐竒葩风清香自远树如天竺林人在瑶华馆七言絶句增宋朱子刘平甫分惠水栀小诗为谢二首年来衰懒罢书滛偶向盆山寄此心何事凉隂老居士便分幽赏助清吟何处飞来薝卜林老枝樛屈更萧槮凄凉杜老江头句坐对行吟得自箴杨巽斋薝卜标名自寳坊薰风开遍一庭霜闲来扫地跏趺坐受用此花无尽香原蒋梅边清净法身如雪莹来林下现孤芳对花六月无炎暑省爇铜匜几炷香潘郑台未説司花刻玉工已知名与佛相同可怜结了薰风子依旧身归色界中朱淑真栀子一根曾寄小峯峦薝卜香清水影寒玉质自然无暑意更宜移就月中看增李东阳栀子花抽黄嫓白总称才谁遣山栀入画来似为诗家少知己杜陵吟罢不曾开沈周薝卜雪魄冰花凉气清曲阑深处艶精神一钩新月风牵影暗送娇香入画庭陈淳栀子竹篱新结度浓香香处盈盈雪色妆知是异方天竺种能来诗社搅新肠诗散句增宋颜彦濯雨时摛素当飚独含芳陆游落日桐隂转微风栀子香明沈周薰风吹结子白玉衔新花原唐杜甫桃蹊李径年虽古栀子红椒艶复殊宋苏轼六花薝卜林间佛增陆游清芬六出水栀子金蔡松年薝卜花中碧雾鬟原明于若瀛冷香乱堕水晶毬词原宋王十朋绛唇毘舍遥遥异香一炷驰名久妙馨希有鼻观深参透问讯东来知是谁先后称仙友十花为偶近有西江守张镃风入松芳丛簇簇水濵生勾引午风清六花大似天边雪又几时雪有三层明艶射囘蜂翅净香薰透蝉声晩檐人共月同行疎影动银屛指尖轻捻都如玉听画栏娇啭流莺道是花枝比得不成花也多情马庄父最髙楼花觧笑冷淡不求知长是殿众芳时鲜鲜秀颈磋圆玉洛阳翠佩翦琉璃向人前迎茉莉送荼防几欲把清香换春色费多少黄金酬不得梅雨妬麦风欺细腰空恋当时蕊同心犹结旧年枝谢家娘将逺寄待凭谁别录原栽种带花移易活芒种时穿腐木板为穴涂以泥汚翦其枝插板穴中浮水面候根生破板密种之或梅雨时以沃壤一团插嫩枝其中置松畦内常灌粪水候生根移种亦可荼防素馨皆同千叶者用土压其傍小枝逾年自生根十月内选子淘净来春作畦种之覆以粪土如种茄法制用大朶重台者梅酱糖蜜制之可作羮果折枝捶碎其根实以白盐则花色久而不改可插瓶增野防品采花洗净水漂去腥用麪入糖盐作煳花拖油煠食采半开花矾水焯过入细葱丝大小茴香花椒红曲黄米饭研烂同盐拌匀腌压半日食之用矾焯过用蜜煎之其味亦美御定佩文斋广羣芳谱卷三十八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷三十九花谱杜鹃増本草杜鹃花一名红踯躅一名山石榴一名映山红一名山踯躅处处山谷有之高者四五尺低者一二尺春生苗叶浅绿色枝少而花繁一枝数萼二月始开花如羊踯躅而蔕如石榴花有红者紫者五出者千叶者小儿食其花味酸无毒涌幢小品杜鹃花以二三月杜鹃鸣时开有二种其一先敷叶后着花者色丹如血其一先着花后敷叶者色差淡人多结缚为盘盂翔凤之状嘉泰志云近时又谓先敷叶后着花者为石岩以别之然前人但谓之红踯躅不知石岩之名起于何时今江南在在皆称石岩学圃余疏花之红者曰杜鹃叶细花小色鲜瓣密者曰石岩草花谱杜鹃花出蜀中者佳谓之川鹃花内十数层色红甚出四明者花可二三层色淡云南志杜鹃有五色双瓣者永昌蒙化多至二十余种彚考増续仙传鹤林寺在润州有杜鹃花高丈余毎至春月烂漫僧相传云贞元中有僧自天台移栽之其后有殷七七字文祥周宝旧识之及移镇浙西营饰其花院鎻闭时或窥见有二女子共游林下俗传花神也宝一日谓七七曰鹤林之花天下竒絶尝闻能作非时花今重九将近能开此花以副此日乎七七乃前一日往鹤林焉中夜女子来谓七七曰妾为上帝所命司此花今与道者开之然此花不久归阆苑矣于是女子瞥然不见及九日烂漫如春宝惊异游赏累日俄不见其后兵火焚寺树失根株信归阆苑矣平泉草木记已未嵗得稽山之四时杜鹃容斋随笔物以希见者为珍不必异种也润州鹤林寺杜鹃乃今映山红又名红踯躅在江东弥山亘野殆与榛莽相似而鹤林之花至以为外国僧钵盂中所移上帝命玉女下司之已逾百年终归阆苑是不特土俗罕见虽神仙亦不识也王建宫词云大仪前日暖房来嘱向昭阳乞药栽勑赐一窠红踯躅谢恩未了奏花开其重如此则宫禁中亦鲜之三桞轩杂识杜鹃为仙客花经杜鹃八品二命踯躅七品三命闽部疏闽中大都气暖春花皆先时放方二月下旬已见踯躅越中杂记五泄多秾花异草红白青绿灿烂如锦映山红有高七八尺者与他山絶异草花谱映山红若生满山顶其年丰稔人竞采之黄山志云外峯上有杜鹃花绕峯而生集藻五言古诗増宋梅尧臣九月十八日山中见杜鹃花复开山中泉壑暖幽木寒更华春鸟各噤口游子未还家云谁未及还对此重兴嗟何必因啼血颜色胜曙霞七言古诗増唐元稹紫踯躅紫踯躅灭紫栊裙倚山腹文君新寡乍归来羞怨春风不能哭我从相识便相怜但是花丛不廻目去年春别湘水头今年夏见青山曲迢迢逺在青山上山高水濶难容足愿为朝日早相暾愿作轻风暗相触紫踯躅我向通川尔幽独可怜今夜宿青山何年却向青山宿山花渐暗月渐明月照空山满山绿山空月午夜无人何处知我颜如玉白居易山石榴寄元九山石榴一名山踯躅一名杜鹃花杜鹃啼时花扑扑九江三月杜鹃来一声催得一枝开江城上佐闲无事山下斸得防前栽烂漫一栏十八树根株有数花无数千房万叶一时新嫩紫殷红鲜麴尘泪痕裛损胭脂脸翦刀裁破红绡巾谪仙初堕愁在世姹女新嫁娇泥春日射血珠将滴地风翻焰火欲烧人闲折两枝持在手细防不似人间有花中此物是西施芙蓉芍药皆嫫母竒芳絶艶别者谁通州迁客元拾遗拾遗初贬江陵去去时正值青春暮商山秦岭愁杀人山石榴花红夹路题诗报我何所云若云色似石榴裙当时丛畔唯思我今日栏前只忆君忆君不见坐销落日西风起红纷纷五言律诗増唐孟郊酬郑毗踯躅咏不似人手致岂闗地势偏孤光袅余翠独影舞多妍迸火烧闲地红星堕逺天忽惊物表物嘉客为留连方干杜鹃花未问移栽日先愁落地时疎中从间叶密处莫烧枝郢客教谁探胡蜂见自知周廻两三歩常有醉乡期成彦雄杜鹃花杜鹃花与鸟怨艶两何赊疑是口中血滴成枝上花一声寒食夜数朶野僧家谢豹出不出日迟迟又斜七言律诗増唐白居易喜山石榴花开忠州州里今日花庐山山头去年树已怜根损斩新栽还喜花开依旧数赤玉何人少琴轸红缬谁家合罗袴但知烂漫恣情开莫怕南賔桃李妬题山石榴花一丛千朶压栏干翦碎红绡却作团风袅舞腰香不尽露消妆脸泪新干蔷薇带刺攀应懒菡蓞生泥翫亦难争及此花檐户下任人采弄尽人防玉泉寺南三里涧下多深红踯躅繁艶殊常感惜题诗以示游者玉泉南涧花竒怪不似花丛似火堆今日多情唯我到毎年无故为谁开宁辞辛苦行三里更与留连饮两杯犹有一般辜负事不将歌舞管来李咸用题僧院杜鹃花若比众芳应有在难同上品是中春牡丹为性疎南国朱槿操心不满旬留得却缘真达者见来宁作独醒人鹤林太盛今空地莫放枝条出四隣宋真山民杜鹃花愁锁巴云往事空只将遗恨寄芳丛归心千古终难白啼血万山都是红枝带翠烟深夜月魂飞锦水旧东风至今染出懐乡恨长挂行人望眼中七言小律増唐白居易题孤山寺山石榴花山榴花似结红巾容艶新妍占断春色相故闗行道地香尘拟触坐禅人瞿昙弟子君知否恐是天魔女化身五言排律増唐白居易山石榴花晔晔复煌煌花中无比方艶夭宜小院条短称低廊本是山头物今为砌下芳千丛相向背万朶互低昂照灼连朱槛玲珑映粉墙风来添意态日出助晶光渐绽燕支萼犹含琴轸房离披乱翦防斑驳未匀妆绛熖灯千炷红裙妓一行此时逢国色何处觅天香恐合栽金阙思将献玉皇好差青鸟使封作百花王五言絶句増唐曹松寒食日题杜鹃花一朶复一朶并开寒食时谁家不禁火总在此花枝七言絶句御制咏杜鹃花赐高士竒石岩如火本天台秀质丹心日月催移根禁苑清诗句朱夏山林惜茂才増唐李白宣城见杜鹃花蜀国曽闻子规鸟宣城还见杜鹃花一呌一廻肠一断三春三月忆三巴张籍寄李渤五度溪头踯躅红嵩阳寺里讲时钟春山处处行应好一月防花到几峰白居易戏问山石榴小树山榴近砌栽半含红萼带花来争知司马夫人妬移到庭前便不开杜牧山石榴似火山榴映小山繁中能薄艶中闲一朶佳人玉钗上祗疑烧却翠云鬟雍陶叹灵鹫寺山石榴水蝶岩蜂俱不知露桃凝艶数千枝山深春晩无人赏即是杜鹃催落时吴融送杜鹃花春红始谢又秋红息国亡来入楚宫应是蜀寃啼不尽更凭颜色诉西风韩偓净兴寺杜鹃花一园红艶醉坡陀自地连梢簇蒨罗蜀魄未归长滴血祗应偏滴此丛多宋刘敞杜鹃花嫩红轻紫仙姿贵合是山中寂寞开九陌风尘肯相顾可怜空使下山来苏轼赵昌踯躅枫林翠壁楚江边踯躅千层不忍防开卷便知归客路劔南樵叟为施丹杨万里杜鹃花二首泣露啼红作么生开时偏值杜鹃声杜鹃口血能多少恐是征人滴泪成何须名苑防春风一路山花不负侬日日锦江呈锦様清溪倒照映山红赵成徳白杜鹃花三首云树重重和泪冷故宫遗庙有知音秦吴万里皆芳草染到山花恨最深春山未有杜鹃啼花发杜鹃知不知寄语催归尽哀怨莫将啼血汚仙姿冰肌玉骨擅无双不与山花鬭艶妆欲染啼红寃杜宇争如傅粉伴何郎杨巽斋杜鹃花鲜红滴滴映霞明尽是寃禽血染成羁客有家归未得对花无语两含情易寓言杜鹃花轻翦梢头薄薄罗子规湔血恨难磨园林莫道香飞尽嫩绿枝头不用多僧北涧杜鹃花露凝丹脸粲芳肌不御铅华亦自竒强学海棠春睡足如何学得未醒时元郯韶李云山画杜鹃花金井西头萼绿仙霞裾风帔影翩翩陇西才子多清思漫把春云染杜鹃明张献翼杜鹃花花花叶叶正含芳丽景朝朝夜夜长何事江南春去尽子规声里驻年光诗散句増宋张俞夏园无杂英灼灼山榴开落日杜鹃苦花仍萎苍苔唐韩愈三月崧少歩踯躅红千层李白杜鹃花开春已防归向陵阳钓鱼晩李绅涧底红花夺火然揺风有毒愁行客韩愈前年岭隅乡思发踯躅成山开不算山榴踯躅少意思照耀黄紫徒为丛司空图莫怪行人频怅望杜鹃不是故乡花宋苏轼当时只道鹤林仙能遣秋光放杜鹃南漪杜鹃天下无披香殿上红毺王十朋造物私我小园林此花大胜金腰带徐似道牧童出卷乌盐角越女归簪谢豹花陈锦山一声杜宇啼春风明朝绯挂千山丛吴仲孚梨花痩尽东风嬾商畧平生到杜鹃唐白居易杜鹃花落杜鹃啼晩叶尚开红踯躅韦荘杜鹃花发鹧鸪啼宋防凖杜鹃啼处花成血王安石踯躅江头挽醉红踯躅万树红相围词増宋高观国浪淘沙啼魄一天涯怨入芳华可怜零血染烟霞记得西风秋露冷曽凂司花明月满窓纱倦客思家故宫春事与愁赊冉冉断魂招不得翠冷红斜辛弃疾定风波百紫千红过了春杜鹃声苦不堪闻却解啼教春小住风雨空山招得海棠魂一似蜀宫当日女无数猩猩血染赭罗巾毕竟花开谁作主记取大都花属惜花人别录増花镜杜鹃性最喜隂而恶肥毎早以河水浇置之树隂之下则叶青翠可观亦有黄白二色者春鹃亦有长丈余者须种以山黄泥浇以羊粪水方茂若用映山红接者花不甚佳切忌粪水宜豆汁浇附录黄杜鹃増本草黄杜鹃一名黄踯躅一名老虎花一名惊羊花一名羊不食草一名玉枝一名羊踯躅一名閙羊花陶景曰羊食其叶踯躅而死故名閙当作恼恼乱也韩保升曰小树高二尺叶似桃叶花黄似花苏颂曰所在有之春生苗似鹿葱叶似红花茎高三四尺夏开花似凌霄花山石榴辈正黄色李时珍曰其花五出蕊瓣皆黄气味皆恶有毒附录山枇杷増李绅文集骆谷多山枇杷毒能杀人其花明艶与杜鹃花相似樵者识之集藻七言古诗原唐元稹山枇杷山枇杷花似牡丹殷泼血往年乘传过青山正值山花好时节压枝凝艶已全开映叶香苞才半裂抟红袖欲支颐慢解绛嚢初破结金线丛飘繁蕊乱瑚朶重纤茎折因风旋落裙片飞带日斜防目精热亚水依岩半倾侧笼云隠雾多愁絶绿珠语尽身欲投汉武眼穿神渐灭秾姿秀色人皆爱怨媚羞容我偏别説向闲人人不聼曽向乐天时一説昨来谷口先相问及到山前已消歇左降通州十日迟又与幽花一年别山枇杷尔托深山何太拙天高万里防不精帝在九重声不彻园中杏树良人醉陌上桞枝年少折因尔幽芳喻昔贤磻溪冷坐权门咽七言律诗増唐白居易山枇杷深山老去惜年华况对东谿野枇杷火树风来翻绛焰琼枝日出晒红纱回防桃李都无色映得芙蓉不是花争奈结根深石底无因移得到人家七言絶句増唐白居易山枇杷花二首万重青嶂蜀门口一树红花山顶头春尽忆家归未得低红如解替君愁叶如裙色碧绡浅花似芙蓉红粉轻若使此花兼解语推囚御史定违程木槿原木槿一名椵一名榇白曰椵红曰榇一名日及一名王蒸尔雅云椵木槿榇木槿注云别二名也或唿日及亦曰王蒸一名蕣本作舜取仅荣一瞬之义一名朝菌见庄子一名朱槿一名赤槿一名朝开暮落花木如李高五六尺多岐枝色微白可种可揷叶繁密如桑叶光而厚末尖而有桠齿花小而艶有深红粉红白色单叶千叶之殊五月始开朝开暮落结实轻虚大如指顶秋深自裂其中子如榆荚马兠铃之仁嫩叶可茹作饮代茶味平滑无毒润燥活血除湿热小儿忌弄令病疟俗名疟子花増酉阳杂俎那提槿花紫色两重叶外重叶卷心心中抽茎高寸余叶端分五瓣如蔕瓣中紫蕊茎上黄叶彚考原诗郑风有女同车颜如舜华有女同行颜如舜英传英犹华也礼记月令仲夏之月木槿荣増宋书乐志雨水方降木槿荣庄子朝菌不知晦朔注朝菌亦名日及淮南子庄生贵支离悲木槿原抱朴子木槿杨桞断殖之更生倒之亦生横之亦生生之易者莫过斯木然埋之既浅又未得久乍刻乍剥或揺或拔虽壅以高壌浸以春泽犹不脱于枯瘁者以其根荄不固不暇吐其萌芽津液不得遂结其生气也増晋宫阁名华林园有木槿三株外国图君子之国多木槿之花人民食之去琅琊三万里原羯鼓录汝阳王琎宁王子也姿容妍美秀出藩邸尝戴砑绢防打曲上自摘红槿花一朶置于防上笡处二物皆极滑久之方安遂奏舞山香一曲而花不坠落上大喜笑赐琎金器一厨因夸曰花奴资质明莹肌髪光细非人间人必神仙谪堕也埤雅诗曰颜如舜华又曰颜如舜英颜如舜华则言不可与久也颜如舜英则愈不可与久矣葢荣而不实者谓之英増尔雅翼木槿仲夏夜隂而荣月令取之以为候诗云有女同车颜如舜华舜乃华之甚茂者又枝叶相当有同车之象花经木槿九品一命三桞轩杂识姚氏残语以木槿为时客今改为庄客集藻序原晋潘尼朝菌赋序朝菌者葢朝华而暮落世谓之木槿或谓之日及诗人以为舜华庄周以为朝菌其物向晨而结建明而布见阳而盛终日而殒不亦异乎何名之多也稽含朝生暮落树赋序草木春荣秋悴此树朝生暮落増苏彦舜华诗序其为花也色甚鲜丽迎晨而荣日中则衰至夕而零荘周载朝菌不知晦朔况此朝不及夕者乎苟映采于一朝燿颖于当时焉识夭夀之所在哉余既翫其葩而叹其荣不终日成公绥日及赋序日及者华甚鲜茂荣于仲夏讫于孟秋颂増宋颜延之赤槿颂日御北至夏徳南宣玉蒸荣心气动上华缫间物受色朱天是谓珍树含艶丹间赋原晋卢谌朝华赋览庭隅之嘉木慕朝华之可玩俯浸润之泉壤仰晞影于云汉増羊徽木槿赋有木槿之初荣藻众林而间色在青春而资气逮中夏以呈饰挹宵露以舒采晖神景而吸赩夏侯湛朝华赋咨神树之修异实积阳之纯精蜿潜根以诞节据川壤以擢茎皎日升而朝华景逝而夕零逮明晨而繁沸若静夜之众星长茎攒起柔条列布擢灵柯于时雨滋逸采于丰露灼煌煌以炜炜独崇朝而达暮于是茂树苍苍纤枝翩翩潜光玉朗绿叶翠鲜傅咸舜华赋览中唐之竒树禀冲粹之至清应青春而敷蘖逮朱夏而诞英布夭夭之纤枝发灼灼之殊荣红葩紫蔕翠叶素茎含晖吐曜烂若列星朝阳照灼以舒晖逸藻采粲而光明罄天壌而莫俪何菱华之足荣原陈江总南越木槿赋日及多名防賔肇生东方记乎夕死郭璞赞以朝荣潘文体其夏盛稽赋闵其秋零此则京华之丽木非干越之舜英南中羣草众花之宝雅什未名骚人失藻雨来翠润露歇红燥叠萼疑擎低茎若倒朝霞映日殊未妍瑚照水定非鲜千叶芙蓉讵相似百枝灯花复羞然暂欲寄根对沧海大愿移华厠绮钱井上桃虫难可杂庭中桂蠧岂见怜乃为歌曰啼眉梁冀妇红妆荡子家若持花并笑宜笑不胜花赵女垂金珥燕姬挿宝珈谁知红槿艶无因寄狭邪徒令万里道攀折自咨嗟文散句増汉东方朔与公孙借车马书木槿夕死朝荣士亦不长贫也晋傅朝华赋序朝华丽木也五言古诗増唐李白咏槿一首园花笑芳年池草艶春色犹不如槿花婵娟玉阶侧芬荣何夭促零落在瞬息岂若琼树枝终嵗长翕赩白居易秋槿风露飒已冷天色亦黄昬中庭有槿花荣落同一晨秋开已寂寞夕陨何纷纭正怜少颜色复叹不逡廵感此因念彼懐哉聊一陈男儿老富贵女子晩防姻头白始得志色衰方事人后时不获已安得如青春元刘诜白木槿数花出篱楥耿耿照夜阑月寒客独起恍若山雪残天风泠然来坐久身欲翰梦酌琼宫浆荐以雕玉盘羣妃霓裳冷夭姣环青鸾世言朝暮落耐此十日防始知洁白姿颇胜施朱丹大钧纵万物尔本羞蕙兰同类偶自别亦复得赏叹朂哉励贞节相期在嵗寒舒頔白槿花素质不自媚开花向秋前澹然超羣芳不与春争妍凉夜弄清影缟衣照婵娟佳人分寂寞零落祗自怜鲜鲜碧云树皎皎万玉悬朝开暮还落物理乃自然嗤彼拥肿木徒尔全天年木槿爱花朝朝开怜花暮即落颜色虽可人赋质无乃薄亭亭映清池风动亦绰约彷佛芙蓉花依稀木芍药炎天众芳雕而此独凌铄慰目聊娱情苍松在岩壑明吴寛槿南方徧短篱木槿毎当路北地少为贵翻编短篱防要知一物耳贵贱以地故夏末蕊累累生意含晓露花开亦可观别种更相妬独怜一夕间颜色已非素蕊多固应尔此理真自悟不见萱草花开落只朝暮五言律诗原唐杨凌咏槿花羣玉开双槿丹荣对绛纱含烟疑出火隔雨怪舒霞向晩争辞蕊迎朝鬭发花非闗后桃李为欲继年华増羊士谔玩槿花何乃诗人兴妍词属舜华风流感异代窈窕比同车凝艶垂清露惊秋隔绛纱蝉鸣复虫思惆怅竹隂斜李商隐槿花二首燕体伤风力鸡香积露文殷鲜一相杂啼笑两难分月里宁无姊云中亦有君三清与仙岛何事亦离羣珠馆熏然久玉房梳扫余烧兰才作烛襞锦不成书本以亭亭逺翻嫌脉脉疎廻头问残照残照更空虚朱槿花莲后红何患梅先白莫夸才飞建章火又落赤城霞不卷锦歩障未登油壁车日西相对罢休澣向天涯勇多侵露去恨有碍灯还嗅自微微白防成沓沓殷坐忘疑物外归去有帘间君问伤春句千词不可删宋杨亿槿花宿雾初披縠晨霞暂照梁千金轻换笑七驾未成章尘暗神妃袜衣残侍史香深情传宝瑟终古怨清湘钱惟演槿花绮霞初结处珠露未晞时宝树宁三尺华灯更九枝亭亭方自喜黯黯却成悲欲作非烟散犹怜反照迟刘隲槿花虢国妆初罢高唐梦始廻霓裳犹未解绣被已成堆赤帝宫帘卷华阳洞户开神仙有良防清唱在瑶台谢翺槿树白犬吠行人西风杵臼新洗香澄宿水曝髪向秋隣野草依沟尽宫花入帽频人家小门径怜尔独相亲七言律诗原宋杨万里木槿夹路疎篱锦作堆朝开暮落复朝开抽苞粔籹轻拖糁近蔕胭脂酽抹顋占破半年犹道少何曽一日不芳来花中却是渠长命换旧添新底用催明陆深白木槿曾闻郑女咏同车更爱丰标澹有华欲傍莓苔横野渡似将铅粉鬭朝霞品题从此添高价物色仍烦筑短沙漫道春来李能白秋风一种玉无瑕五言絶句増唐刘庭琦咏木槿树题武进文明府防物情良可见人事不胜悲莫恃朝荣好君防暮落时原杨凌槿花绿树竞扶疎红姿相照灼不学桃李花乱向春风落増崔道融槿花槿花不见夕一日一回新东风吹桃李须到明年春白居易和微之叹槿花朝荣殊可惜暮落实堪嗟若向花中比犹应胜眼花元刘诜白木槿洁比何郎白浄如宝儿憨秋风竹篱迳日暮道人庵明张以宁木槿花朝昬防开落一笑小窓中别种蟠桃子千年一度红七言絶句増唐戎昱题槿花自用金钱买槿栽二年方始得花开鲜红未许佳人见蝴蝶争知早到来红槿花花自深红叶麴尘不将桃李共争春今日惊秋自怜客折来持赠少年人原白居易白槿花秋蕣晩英无艶色何因栽种在人家使君自别罗敷面争解囘头爱白花李商隐槿花风露凄凄秋景繁可怜荣落任朝昬未央宫里三千女但保红颜莫保恩宋张俞木槿朝菌一生迷晦朔灵蓂千嵗换春秋如何槿艶无终日独倚防干为尔羞张登甲子虽推小雪天刺桐犹緑槿花然阳和长飬无时歇却是炎州雨露偏陆壑野槿扶疎当篱山深不用掩山扉客来踏破松梢月鹤向主人头上飞僧绍隆朱槿朱槿移栽释梵中老僧非是爱花红朝开暮落闗何事祗要人知色是空诗散句増宋杨万里晓艶欲开孙武阵晩风争坠绿珠楼来如急电无因驻去似惊鸿不可收唐杨炯绿琪千嵗树黄槿四时花韩偓揷槿作籓篱丛生覆小池宋刘筠紫雾函灯檠彤霞逼绮寮原黄庭坚吾闻调羮槿异味及枌榆唐窦巩篱外涓涓涧水流槿花半照夕阳愁宋秦观槿篱防药红遮径竹笕通泉白徧邨増晋阮籍木槿耀采华唐上官仪槿散凌风缛凌敬日槿落青跗于鹄槿篱生白花原白居易萧条槿花风槿枝无宿花増杜牧槿堕初开艶皮日休篱疎从绿槿宋王安石薄槿胭脂染范成大槿花红未落槿心倾秾露元龚璛花绕槿篱秋唐王维山中习静观朝槿原白居易槿花一日自为荣増张籍红槿开当宴客亭蝉声满树槿花疎金张庭玉蝴蝶穿花木槿开别录原扞揷二三月间新芽初发时截作叚长一二尺如揷木芙蓉法即活若欲揷篱须一连揷去若少住手便不相接取用湖南北多植为篱障花与枝两用皮及根甘平滑无毒作饮服令人能睡花作汤饮治风皮治疮癣川中者色红气厚力优尤效扶桑増本草扶桑一名佛桑一名朱槿一名赤槿一名日及东海日出处有扶桑树此花光艶照日其叶如桑因以比之后人讹为佛桑乃木槿别种故日及诸名亦与之同原高四五尺产南方枝叶婆娑叶深绿色光而厚微濇如桑花有红黄白三色红者尤贵唿为朱槿叶及花性甘平无毒増稽含草木状扶桑出南凉郡花深红色五出大如蜀葵重敷柔泽有蕊一条长如花叶上缀金屑日光所烁疑若熖生一丛之上日开数百朶朝开暮落自五月始至中冬乃歇揷树即活清漳志佛桑比朱槿颇耐久葢二种也临漳志花似槿四时常开妇人簪带之集藻七言律诗原宋蔡襄耕园驿佛桑花诗并序明道中予为漳州军事判官晩秋尝至州西耕园驿驿庭有佛桑数十株开花繁盛念其寒月穷山方自媚好乃作耕园驿佛桑花诗一首既而乘桴东下又作溪行一首庆厯七年予使本路明年夏四月自汀来漳复至是驿花尚仍旧追感昔游因纪前事并载旧篇龛于西壁云溪馆初寒似早春寒花相倚媚行人可怜万木凋零尽独见繁枝烂漫新清艶夜沾云表露幽香时过辙中尘名园不肯争颜色灼灼夭桃野水濵使轺迢递到天涯候馆迁延感嵗华白髪却攀临砌树青条犹放过墙花悲来惟有金城桞醉后曽乘海客槎欲问昔游无处所晩烟生水日沉沙明桑悦咏佛桑南无丽卉鬭猩红浄土门传到此中欲供如来嫌色重谓藏宣圣讶枝同叶深似有慈云拥蕊坼偏惊慧日烘赏玩何妨三宿恋只愁烧破太虚空诗散句原宋蔡襄野人家家熖烧红有扶桑苏轼熖熖烧空红佛桑増杨万里佛桑解吐四时艶别录増荔支谱荔支以盐梅卤浸佛桑花为红浆渍之曝干色红而甘酸合驩原合驩一名合昬一名夜合一名青棠或作裳增本草合驩一名萌葛一名乌赖树金光明经名为尸利洒树俗唿马缨花原处处有之枝甚柔弱叶纤密圆而绿似槐而小相对生至暮而合枝叶互相交结风来輙改不相牵缀五月开花色如蘸晕线下半白上半肉红散垂如丝至秋而实作荚子极薄细花中异品也根侧分条艺之子亦可种主安和五脏利心志令人驩乐于若瀛曰夜合生宛朐及荆山花俯垂有姿须端紫手拈之即脱才破萼香气袭人金陵盆植者无根而花花后不堪留即留亦无能再花彚考増崔豹古今注欲蠲人之忿则赠之青棠青棠一名合懽合懽则忘忿合欢树之阶庭使人不忿稽康种之舍前原晋宫阁名晋华林园有合欢四株女红余志杜羔妻赵氏毎端午取夜合花置枕中羔稍不乐輙取少许入酒令婢送饮便觉欢然増藁简赘笔闲花野草亦随时轻重唐人诗中多言夜合石竹如辽阳春尽无消息夜合花前日又西山花揷宝髻石竹绣罗衣是也至今唐画宫殿池台多作二花自然有富贵气今人絶不知重矣花经夜合七品三命缾花谱夜合四品六命集藻文赋散句原晋嵇康养生论合欢蠲忿萱草忘忧宋陆倕刻漏铭合昬暮卷蓂荚朝开五言古诗原晋杨芳合欢诗南邻有竒树乘春挺素华丰翘被长条绿叶蔽朱柯因风吐徽音芳气入紫霞我心羡此木愿徙着余家夕得游其下朝得弄其葩尔根深且固余宅浅且洿移植良无期叹息将如何宋韩琦夜合俗人之爱花重色不重香吾今得真赏似矫时之常所爱夜合花清芬逾众芳叶叶自相对开敛随隂阳不慙厯草滋独擅尧阶祥得此合欢名忧忿诚可忘茸茸红白姿百和从风飏沉水燎庭槛薰陆纷缨裳弥月固未歇况兹夏景长凡目不我贵馥烈徒自将仲尼失灭明史迁疑子房以貎不以行举世同悲伤予欲先馨徳羣艶孰可方直饶妖牡丹须逊花中王増元吴师道合欢木合欢爱嘉名矧复知昬旦淮土产特多葱茏防沟岸离离青叶解冉冉红茸散静和宿露卷动与微风恋物意岂悦人和乐自堪玩蹇予寡所谐触事多忿悁亦拟学稽生植根向庭畔五言律诗原唐白居易对晩开夜合花赠皇甫郎中移晩校一月花迟过半年红开杪秋日翠合欲昬天白露滴未死凉风吹更鲜后时谁肯顾惟我与君怜元稹夜合绮树满朝阳融融有露光雨多疑濯锦风散似分妆叶密烟蒙火枝低绣拂墙更怜当暑见留咏日偏长増元稹感小株夜合纤榦未盈把高条才过眉不禁风苦动偏受露先萎不分秋同尽深嗟小便衰伤心落残叶犹识合昬期七言律诗増元袁桷题玉堂合欢花初开一树高花冠玉堂知时舒卷欲云翔马嘶不动游缨耸雉尾初开翠扇张旧渇未须餐玉屑嘉名端合纪青裳云窓雾冷文书静留取余清散逺香五言小律増唐李颀题合欢开花复卷叶艶眼又惊心蝶绕西枝露风披东榦隂黄衫漂细蕊时拂女郎砧五言絶句原明于若瀛夜合花一茎两三花低垂朝露开帘弄幽色时有香风度七言絶句増唐白居易东墙夜合树去秋为风雨所摧今年花时怅然有感碧荑红缕今何在风雨飘将去不回惆怅去年墙下地今春惟有荠花开原宋韩琦中书东防夜合合昬枝老拂檐牙红白开成蘸晕花最是清香合蠲忿累旬风送入窓纱増明李东阳夜合花二絶夜合枝头别有春坐含风露入清晨任他明月能相照敛尽芳心不向人袂掩芳尘欲避春羞将月夕换风晨向来花品防应熟不待开时已可人陆师道题夜合花夜合花开香满庭翠枝拂槛玉娉婷诗人賸有高阳兴相对泠然宿酒醒原王野逺游消息断天涯燕子空能到妾家春色不知人独自庭前开遍合欢花陈继儒梅雨晴时处处蛙寻常家酿不须赊老亲醉后盘餐散瓶里初开夜合花诗散句原唐杜甫合欢尚知时鸳鸯不独宿増宋苏轼可怜夜合花青枝散红茸原明申时行隙地不栽无果树中庭那有合欢花王谊碧纱笼里银缸影照见深宫夜合花古诗消忿赠合欢増梁沈约合欢叶暮卷宋韩琦合欢香影拂西斋别录増诗话心胸填错取合欢掌大一枝水煑服之故后山诗云探嚢一试合昬汤普济方髪落不生合欢木灰二合墙衣五合鉄精一合水萍末二合生油调涂百一选方扑损折骨取合欢皮去粗皮炒黑色四两芥菜子炒一两为末毎服二钱温酒卧时服以滓傅之接骨甚妙子母秘录小儿撮口夜合花枝浓煎汁拭口中并洗之附录有情树原花史逊顿国有树昼开夜合名曰夜合亦云有情树若各自种则无花木芙蓉原木芙蓉一名木莲一名华木一名拒霜花一名杹木一名地芙蓉本草云此花艶如荷花故有芙蓉木莲之名八九月始开故名拒霜俗唿为杹皮树相如赋谓之华木注云皮可为索也有数种惟大红千瓣白千瓣半白半桃红千瓣醉芙蓉朝白午桃红晩大红者佳甚黄色者种贵难得又有四靣花转观花红白相间八九月间次第开谢深浅敷荣最耐寒而不落不结子总之此花清姿雅质独殿众芳秋江寂寞不怨东风可称俟命之君子矣欲染别色以水调靛纸蘸花蕊上仍裹其尖开花碧色五色皆可染种池塘边暎水益妍气味辛平无毒清肺凉血散热解毒消肿毒恶疮排脓止痛有殊効俗传叶能烂獭毛彚考増平泉草木记己未嵗得防稽之百叶木芙蓉又得钟陵之同心木芙蓉清异录钱俶以弟信镇湖州后圃芙蓉枝上穿一黄玉玦枝梢交杂不知从何而穿也信截榦取玦以献人谓真仙来游留此以惊世耳益部方物畧记添色拒霜花生彭汉蜀州花常多叶始开白色明日稍红又明日则若桃花然原归田录石曼卿去世后其故人有见之者云我今为仙主芙蓉城欲唿故人共游不诺忿然骑一素驴而去石林燕语庆厯中有朝士将晓赴朝见羙女三十余人靓妆丽服两两并马而行观文丁度按辔于其后朝士惊曰丁素俭约何姬之众耶有一人最后行朝士问曰观文将宅眷何往曰非也诸女御迎芙蓉馆主耳俄闻丁卒増东坡集九月十日君猷置酒秋香亭有拒霜独向君猷开坐客喜笑以为非使君莫可当此故作诗词以记之原成都记孟后主于成都城上遍种芙蓉毎至秋四十里如锦绣高下相照因名锦城以花染缯为帐名芙蓉帐増二老堂诗话唐人裒刘禹锡嘉话云进士陈标咏黄蜀葵诗云能共牡丹争几许得人憎处只缘多予尝语客花多固取轻于人何憎嫌之有因论木芙蓉全似芍药但患无两平字易牡丹字欲改此句作得人轻处只缘多众以为善且谓移芍药二字在句首则可矣予以失全句为疑或云本草芍药一名余容因缀一絶云花如人靣映秋波拒傲清霜色更和能共余容争几许得人轻处只缘多白乐天和钱学士白牡丹诗云唐昌玉蕊花攀玩众所争折来比颜色一树如瑶琼彼因稀见贵此以多为轻固知轻字为胜吴兴园林记端肃和王家后临颜鲁公池依城曲折乱植拒霜号芙蓉城见闻后录李太白诗云昔作芙蓉花今为断肠草按陶景仙方注云断肠草不可食其花美好名芙蓉锦里新闻锦城因锦江之水濯锦而名人又谓蜀王衍命蜀城遍栽芙蓉花得名亦新花经芙蓉九品一命缾花谱芙蓉六品四命蜀都杂抄蜀城谓之芙蓉城传自孟氏今城上闻栽有数株两嵗着花予适阅视见之皆浅红一色花亦凋瘵殊不若吴中之烂然数色也泉南杂志芙蓉有产于山者余廨后手揷一枝未半载扶疎出墙名曰木芙蓉花最繁盛不下数百大如瓯其色有朝红暮白者此则惟粉红一色耳弇山园记莲池东西可七丈许南北半之长夏醉而临池不茗而醒游客毎徙倚其地輙诧谓予此何必减王衞军芙蓉池也余谢不敢当而防吾乡有从废圃下得一石刻曰芙蓉渚是开元古或云范石湖家物因树之池右池从南得小沟宛转与后溪合傍皆红白木芙蓉环之盖亦不偶云原学圃余疏芙蓉特宜水际种类不同先后开故当杂植之大红最贵最先开次浅红常种也白最后开有曰三醉者一日间凡三换色亦竒客言曽见有黄者芙蓉入江西俱成大树人从楼上观吾地如榛荆状故须三年一斫却花史温州江心寺文丞相祠中有木芙蓉盛开其本高二丈干围四尺花几万余畅茂散漫芙蓉有二种出于水者谓之草芙蓉出于陆者谓之木芙蓉又名木莲乐天诗曰水莲开尽木莲开谓此邛州有弄色木芙蓉一日白二日浅红三日黄四日深红比落色紫人号为文官花许智老为长沙有木芙蓉二株可庇亩余一日盛开賔客盈溢坐中有王子懐者言花朶不逾万数若过之愿受罚智老许之子懐因指所携妓贾三英胡锦鼎文帔以酬直智老乃命厮仆羣采凡一万三千余朶子懐褫帔纳主人而遁集藻颂増梁江淹木莲颂迸采泉壑腾光渊丘缃丽碧巘红艶桂洲山人结侣灵俗共游时至不采为子淹留赞増宋宋祁添色拒霜花赞自浓而淡花之常态今顾反之亦不之怪五言古诗増唐桞宗元湘岸移木芙蓉植龙兴精舍有羙不自蔽安能守孤根盈盈湘西岸秋至风露繁丽影别寒水秾芳委前轩芰荷谅难杂反此生高原巽公院芙蓉亭新亭俯朱槛嘉木开芙蓉清香晨风逺缛彩寒露浓潇洒出人世低昂多异容尝闻色空喻造物谁为工流连秋月晏迢递来山钟原宋欧阳修拒霜花芳菲能几时颜色如自爱鲜鲜弄霜晓袅袅含风态蕙兰殒秋香桃李媚春醉时节虽不同盛衰终一致莫笑黄菊花篱根守憔悴増司马光未开木芙蓉木末采芙蓉骚人歌所无何言霜花艶不与水芝殊香苞麝脐结茂叶桐隂敷岂若巢类飘零老五湖苏轼王伯所藏赵昌芙蓉清飚已拂林积水渐收潦溪边野芙蓉花木相媚好坐防池莲尽独伴霜菊藁幽姿强一笑暮景廹摧倒凄凉似贫女嫁晩惊衰早谁写少年容樵人劔南老陈与义拒霜拒霜花已吐吾宇不凄凉天地虽肃杀草木有芬芳道人宴坐处侍女古时妆浓露湿丹脸西风吹绿裳范成大羔羊斋小池两涘木芙蓉盛开有懐故园洞户掩秋深画桥横晩静袅袅芙蓉风池光弄花影懐我白鸥边锦障缭千顷明湖拍岸平红绿染天镜钓船无畔岸收拾入簿领墙籓束院落寒窘令人瘿杨万里山寺观木芙蓉初约山寺游端为怪竒石知云水乡化作锦绣国入门径深深过眼秋寂寂隔竹小亭明稠红满疎碧山僧引幽践絶巘恣往陟三歩绮为障十歩霞作壁四围尽芙蓉山僧所手植秋英例臞淡此花独腴泽却忆补外时朝士作祖席是间万株梅冷射千崖白旧游不可寻雪枝半榛棘金党懐英西湖芙蓉林飚振危柯野露委荒蔓孤芳为谁妍一笑聊自献明妆朝丽醉态羞晩困脉脉懐春情悄悄惊秋怨岂无桃李媒不嫁惜婵媛悠哉清霜暮共抱兰菊恨元朱徳润题芙蓉花屏夹城遗芳栽揺落及千年芙蓉发靓妆絶艶秋江边临风拂罗帏红裳拥三千素抱拒霜质亭亭赤城仙曽携一枝去生绡记余妍五言律诗原唐韩愈木芙蓉新开寒露丛逺比水间红艶色宁相妬嘉名偶自同采江官渡晩搴木古祠空须得勤来防无令便逐风増宋梅尧臣咏王宗説园黄木芙蓉水中兼木末相拟有嘉花玉蕊坼蒸粟金房落晩霞渉江从楚女采菊聼陶家事与离骚异吾将搴以夸陶弼木芙蓉孤芳托寒木一晓一番新春色不为主天香勤动人丹枫见流落黄菊坐因循莫讶偏相爱衰迟似我身原明申时行芙蓉沜羣芳揺落后秋色在林塘艶态偏临水幽姿独拒霜汉臯霞作佩湘曲锦为裳白首沧江上相防醉夕阳七言律诗増唐刘兼咏木芙蓉素灵失律诈风流强把芳菲半载偷是叶葳防霜照夜此花烂漫火烧秋谢莲色淡争堪种陶菊香浓亦合羞谁道金风能肃物因何厚薄不相侔宋徐题殷舍人宅木芙蓉怜君庭下木芙蓉袅袅纤枝淡淡红晓吐芳心零宿露晩揺娇影媚清风似含情态悲秋雨暗减馨香借菊丛黙饮数杯应未称不知歌管与谁同范成大携家石湖赏拒霜水上晴云防蝀横许多蜂蝶趁船行渔樵引入新花坞儿女扶登小锦城艶粉发妆朝日丽湿红浮影晩波清谁知揺落霜林畔一叚韶光画不成原杨万里拒霜花木蕖何似水芙蕖同个声名各自都风露商量借膏沐胭脂深浅入肌肤唤回春色秋光里饶得红妆翠葢无字曰拒霜浑不恶却愁霜重要人扶方岳木芙蓉绿裳丹脸水仙容不谓佳名偶自同一朶方酣初日色千枝应发去年丛莫惊坠露添新紫更待微霜晕浅红却笑牡丹犹浅俗但将浓艶醉春风増元蒲道源红芙蓉丰肌弱骨与秋宜宿酒酣来不自持岂为严霜成藁质要凭初日发妍姿燕姬入画犹嫌陋蜀锦团窠未足竒独对芳丛寄幽兴子高真是遇仙时转观芙蓉露凉风冷见温柔谁挽春还九月秋午醉未醒全带艶晨妆初罢尚含羞未甘白纻居寒素也着绯衣入品流若信牡丹南靣贵此花应自合封侯明袁凯浦上木芙蓉盛开约黄鹤山人共观江浦芙蓉色正深青霜染更沉沉孤舟向日曽亲见短褐于今欲逺寻已拟携尊同野客不妨展席对沙禽明年臂痛应全愈移遍东园野木隂原申时行小园防芙蓉西园试咏邺中词正及朱华冒绿池绰约偏多临水态逍遥独抱拒霜姿吴姬晓镜临妆早楚客霞裳集锦迟最爱秋江留晩色尽教白首醉琼巵五言絶句原宋宋祁木芙蓉皓露侵缃蕊尖风猎绛英繁霜不可拒切弗受空名江南江北树秋至仅成丛向晩谁争艶酡颜浅作红増梅尧臣拒霜木杪芙蓉花开非红艶早常畏晩霜寒朱华竞衰草原石延年木芙蓉深浅霜前后应同旧渚红羣芳坐衰歇聊自舞秋风朱子木芙蓉红芳晓露浓绿树秋风冷共喜巧囘春不妨闲弄影杨万里木芙蓉染露金风里宜霜玉水濵莫嫌开最晩元自不争春七言絶句増唐李嘉祐秋朝木芙蓉水面芙蓉秋已衰繁条倒是着花时平明露滴垂红脸似有朝开暮落悲白居易木芙蓉下招客饮晩凉思饮两三杯召得江头酒客来莫怕秋无伴醉物水莲花尽木莲开黄滔木芙蓉三首黄鸟啼烟二月朝若教开即牡丹饶天嫌青帝恩光盛留与秋风雪寂寥却假青腰女翦成绿罗嚢绽防霞呈谁怜不及黄花菊只遇陶潜便得名须到露寒方有态为经霜裛稍无香移根若在秦宫里多少佳人泣晓妆原宋欧阳修木芙蓉种处雪消春始动开时霜落雁初过谁栽金菊丛相近织出新番蜀锦窠増司马光和秉国芙蓉五章清晓霜华漫自浓独凭佳日养残红劝君秉烛须勤赏阊阖难禁一夜风北方稀见诚竒物笔界轻丝指捻红楚蜀可怜人不赏墙根屋角数无穷平昔低头避桃李英华今发嵗云秋盛时已过浑如我醉舞狂歌揷满头后时独立诚难事犹赖堦庭有菊丛绰约霜前弄姿态非如羣木万林红但见渉江求水际岂知缘木采霜中微红未肯全衰歇正似颜鹤髪翁原王安石木芙蓉水边无数木芙蓉露染胭脂色未浓正似羙人初醉着强擡青镜欲妆慵拒霜花落尽羣花独自芳红英浑欲拒严霜开元天子千秋节戚里人家承露嚢増文同芙蓉蜀国芙蓉名二色重阳前后始盈枝画调粉笔分班处绣引金针闲刺时原苏轼和述古拒霜花千林扫作一番黄只有芙蓉独自芳唤作拒霜知未称细思却是最宜霜増张耒芙蓉今年古寺摘芙蓉憔悴真成泽畔翁聊把一枝闲照水明年何处对霜红范成大窓前木芙蓉辛苦孤花破小寒花心应似客心酸更凭青女留连得未必愁红怨绿防题羔羊斋外木芙蓉慵妆酣酒夕阳浓洗尽霜痕防绮丛绿地团花红锦障不知庭院有西风陆游拒霜满庭黄叶舞西风天地方收肃杀功何事独蒙青女力墙头催放数苞红原刘珵木芙蓉翠幄临流结绛嚢多情常伴菊花芳谁怜冷落清秋后能把柔姿独拒霜刘克庄芙蓉二絶湖上秋风起櫂歌万株映桞更依荷老来不作繁华梦一树池边已觉多池上秋开一两丛未妨冷淡伴诗翁而今纵有防花意不爱深红爱浅红増刘圻父木芙蓉晓妆如玉暮如霞浓淡分秋染此花终日独酲干底事晩知烂醉是生涯陈经国木芙蓉紫茸排萼露微红不比春花对日烘冷落半秋谁是侣可怜妖艶嫁西风原郑域木芙蓉妖红弄色绚池台不作匆匆一夜开若遇春时占春榜牡丹未必作花魁増元虞集木芙蓉九月襄王宴渚宫霓旍翠羽度云中满汀山雨衣裳湿宋玉愁多赋未工宋褧长安驿道中观芙蓉寄嘲伯循玉溪桥畔淡朝霞照景红妆露华説似分司才御史水邉花胜驿中花卢琦题钱舜举木芙蓉红妆初映酒杯酣斜倚西风转不堪霜后池塘秋欲尽令人惆怅忆江南明徐贲雨后慰池上芙蓉池上新晴偶独过芙蓉寂寞照寒波相防莫厌秋情薄若在春风怨更多原谢迁芙蓉傍水施朱意自真幽栖非是避芳尘已唿晩菊为兄弟更为秋江作主人増吴孔嘉木芙蓉半临秋水照新妆澹静丰神冷艶裳堪与菊英称晩节爱他含雨拒清霜僧文湛题画芙蓉江邉谁种木芙蓉寂寞芳姿照水红莫怪秋来更多怨年年不得见春风诗散句原宋欧阳修湖上野芙蓉含思秋脉脉娟娟如静女不肯傍阡陌诗人杳未来幽艶冷难宅李觏甚疑牡丹丛但病皮骨老不宜入水防只可隔水眺増唐韩愈四隅芙蓉树擢艶皆猗猗原宋宋祁麴尘轻抱蕊宫缬巧装丛梅尧臣托根地虽卑凌霜花亦茂増文同何人露秋缬不管着秋霜许棐霜树不知丑叶与花争红明沈周秋风吹冷艶晨露湿新妆原唐高幨芙蓉生在秋江上不向东风怨未开増宋宋祁情知边地风霜恶不肯将花剩占秋文同落晩自怜窥露沼忍寒谁念倚霜篱秦观芙蓉露浓红压枝幽禽感秋花畔啼黄庭坚霜花留得红妆面酌尽斋中竹叶瓶客兴不辜春竹叶年华全属拒霜丛原韩驹旧时忆在延真馆玉作芙蓉院院明増杨万里乱翦素罗妆一树畧将败朶胭脂徐似道一带拒霜三十里又催箫鼔作秋声张俞待敎满地妖红落独与秋风作主人原戴复古就中一种芙蓉别只染鹅黄学道妆翁卷芙蓉不分秋萧索鬭拆繁红满树头词増叶梦得卜算子晓雨洗新妆艶艶惊衰眼不趁东风取次开待得清霜晩曲港照囘流影乱微波浅作态低昂好自持江濶烟村逺原范成大菩萨蛮冰明玉润天然色凄凉拚作西风客不肯嫁东风殷勤霜露中绿窓梳洗晩笑把琉璃盏斜日上妆台酒红和困来高观国菩萨蛮红云半压秋波急艶妆泣露娇啼色佳梦入仙城风流石曼卿宫袍唿醉醒休卷西风锦明日粉香残六桥烟水寒晏殊少年游霜华满树兰凋蕙惨秋艶入芙蓉胭脂嫩脸黄金轻蕊犹自怨春风前欢往事当歌对酒无限到心中更凭朱槛忆芳容肠断一枝红増苏轼定风波两两轻红半晕腮依依独为使君囘若道使君无此意何为双花不向别人开但看低昂烟雨里不已劝君休诉十分杯更问尊前狂副使来嵗花开时节与谁来别录原种植十月花谢后截老条长尺许卧置窖内无风处覆以干壤及土候来春有萌芽时先以硬棒打洞入粪及河泥浆水灌满然后揷入上露寸余遮以烂草即活当年即花若不先打洞伤其皮即死制用皮柔靱连条风戾之至春沤于池以纠绠索甚能胜水多种之嵗可髠用御定佩文斋广羣芳谱卷三十九钦定四库全书御定佩文斋广羣芳谱卷四十花谱岩桂按牡桂箘桂入药岩桂不入药原合为一载入药谱今分岩桂入花谱牡桂箘桂别见药谱原岩桂似箘桂而稍异叶有有锯齿如枇杷叶而麤涩者有无锯齿如栀子叶而光洁者丛生岩岭间谓之岩桂俗唿为木犀纹理如犀故名木犀其花有白者名银桂黄者名金桂红者名丹桂有秋花者春花者四季花者逐月花者花四出或重台径二三分瓣小而圆皮薄而不辣不堪入药花可入茶酒浸盐蜜作香茶及面药泽髪之类犬竺桂即今闽粤浙中山桂台州天竺最多生子如莲实或二或三离离下垂天竺僧称为月桂其花时常不絶枝头叶底依稀数亦异种也彚考増晋书陆机传论兰植中涂必无经时之翠桂生幽壑终保弥年之丹原唐书五行志垂拱四年三月雨桂子于台州旬余乃止増唐书后妃传太宗贤妃徐恵八嵗自晓属文父孝徳尝试使拟离骚为小山篇曰仰幽岩而流盻抚桂枝以凝想将千龄兮此遇荃何为兮独往孝徳大惊知不可掩于是所论着遂盛传太宗闻之召为才人山海经招揺之山其上多桂臯涂之山上多桂木吕氏春秋物之羙者招揺之桂礼斗威仪君乘金而王其政讼平芳桂常生原天地运度经泰山北有桂树七十株天神青腰玉女三千人守之其实赤如橘人食之一年仙官迎之常有九色飞凤宝光珠雀鸣集于此三辅黄图甘泉宫南有昆明池中有灵波殿以桂为柱风来自香洞防记有逺飞鸡夕则还依人晓则絶飞四海尝衔桂实归于南土増西京杂记上林苑桂十株拾遗记岱舆山北有玉梁十丈驾流之上傍有丹桂紫桂白桂皆直上百寻可为舟航谓之文桂之舟王母与燕昭王游于燧林之下説炎帝钻火之术取绿桂之膏燃以照夜忽有飞蛾衔火状如丹雀来拂于桂膏之上宣帝元凤二年于琳池之南起桂台以望逺气东引太液之水有一连理桂树上枝跨于渠水下枝隔岸而南生与上枝同一株金楼子桂花不实玉巵不当原庐山记山有三石梁广不盈尺俯盻杳然无底吴勐将弟子过此梁见老翁坐桂树下以玉杯盛甘露与勐増平泉山居草木记有剡溪之红桂钟山之月桂曲阿之山桂永嘉之紫桂剡中之真红桂酉阳杂俎旧言月中有桂有蟾蜍故异书言月桂髙五百丈下有一人常斫之树创随合人姓吴名刚西河人学仙有过谪令伐树释氏书言须弥山南面有阎扶树月过树影入月中或言月中蟾桂地影也空处水影也此语差近国史补南中有山洞一泉往往有桂叶流出好事者因目为流桂泉原本草拾遗江东诸处每至四五月后尝于衢路拾得桂子大如貍豆破之辛香故老相传是月中下也北方独无者非月路也増南部烟花记陈主为张丽华造桂宫于光昭殿后作圆门如月障以水晶后庭设素粉罘罳庭中空洞无他物惟植一株桂树树下置药杵臼使丽华恒驯一白兎时独歩于中谓之月宫清异录韩恭叟离合岩桂二字为严山圭木南部新书杭州灵隠山多桂寺僧曰月中种也至今中秋夜往往子坠寺僧亦曽拾得招贤寺僧植桂香紫可爱郡守白公号紫阳花原东坡诗注天竺昔有梵僧云此山自天竺鹫山飞来八月十五夜尝有桂子落罗湖野录黄公鲁直馆黄龙山从晦堂和尚游晦堂因语次举孔子谓弟子以我为隠乎吾无隠乎尔请公诠释而至于再晦堂不然其説公怒形于色沈黙久之时当暑退凉生秋香满院晦堂乃曰闻木犀香乎公曰闻晦堂曰吾无隠乎尔公欣然领解増彦周诗话先伯父熙宁九年四月二十七日夜梦至一处牓曰清香馆东邉有别院东壁有诗牌云题冀公功徳院山东李白其诗曰秋风吹桂子只在此山中待得春风起还应生桂丛桂丛日已满清香何时断只为爱清香故号清香馆伯父自作记梦一篇书之甚详老学庵笔记张子韶对策有桂子飘香之语赵明诚妻李氏嘲之曰露花倒影桞三变桂子飘香张九成原话腴明之象山士子史本有木犀忽变红色异香因接本献阙下髙庙雅爱之画为扇面仍制诗以赐从臣云月宫移向日宫栽引得轻红入面来好向烟霄承雨露丹心一为君开又云秋入幽岩桂影团香深粟粟照林丹应随王母瑶池宴染得朝霞下广寒自是四方争传其本嵗接数百史氏由此昌焉一卉之微香色稍异能动至尊入品题且昌其主可以人而不如木乎増学斋呫哔花中惟岩桂四出余谓土之生物其数皆五故草木花皆五惟桂乃月中之木居西方地四乃西方金之成数故花四出而金色且开于秋云此桂之在离骚以喻君也先师魏鹤山岩桂诗云虎头开金粟犀首累累佩印章自注云顾虎头善画金粟佛公孙衍佩五国相印真善借喻而体物矣余亦尝赋岩桂云四出花中异三开格外芳名髙评月品韵胜霸秋香或者颇许之以为弗可移赋他花木也澄懐录韩熙载云对花焚香木犀宜龙脑三余赘笔曾端伯以岩桂为仙友张敏叔以桂为仙客客座新闻衡神祠其径绵亘四十余里夹道皆合抱松桂相间连云蔽日人行空翠中而秋来香闻十里计其数云一万七千株真神幻佳境弇山园记芙蓉池之西北度有小桥崇阜若马嵴皆植桂凡数十百树曰金粟岭原学圃余疏木犀吾地为盛天香无比然须种早黄毬子二种不惟早黄七月中开毬子花密为胜即香亦馥郁异常丹桂香减矣以色稍存之余皆勿植又有一种四季开花而结实者此真桂也闽中最多常以春中盛开吾地亦间有之宜植以备一种花之四季开者兰桂而外有月桂长春菊月桂闽种为佳増闽部疏延平多桂亦能多瘴福南四郡桂皆四季花而反盛于冬凡桂四季者有子唐诗所云桂子月中落此真桂也江南桂八九月盛开无子此木犀也涌幢小品兰溪髙子章先世封树之地两桂当庭取东坡何氏读书堂语扁曰香入云杜端父为之赋曰縁曽分月种故发入云香子章曰似矣请更散语端父再属长篇云山麓有庭存古意不种凡花惟种桂苔封藓剥迸鳞皴雪劲霜顽耸苍翠栽培岂解一日成爱惜至今尤不易来人不必问典刑对此俨然前軰是树前翁仲不可求树下子孙能几世子孙立竹满庭除前人于此见心事近年乔木几家存是中林壑何隂翳前人种树爱读书种时已喻书中义后人读书念前人对树类能歌蔽芾八月九月秋风髙金丹变化乘飘飘朝元顾祖归寒殿仙香直入干云霄老兎痴蟾开鼻孔奏彻虚皇应得宠虚皇锡赉万琼瑶赏君爱防月中种绍定间舒岳祥读书馆中中秋月色皎然闻瓦上声如撒雹甚怪之其祖拙斋启门视之乃曰此月中桂子也我尝得之天台山中唿童子就西庭中拾得二升大如豫章子无皮色白如玉有纹如雀卵其中有仁嚼之作芝麻气味嚢之杂菊花作枕清芬袭人其收拾不尽散落甎隙者旬輙出树子叶柔长经冬犹秀寻徙植盆中久之失其所在瓶史浴木犀宜清慧儿木犀以芙蓉为婢七曲山记文昌殿后为桂香殿丹粟秋飘一邑尽染弥月犹馥原杭州府志月桂峯在武林山宋僧遵式序云天圣辛卯秋八月十五夜月有浓华云无纤翳天降灵实其繁如雨其大如豆其圆如珠其色有白者黄者黑者殻如芡实味辛识者曰此月中桂子好事者播种林下一种即活张君房为钱塘令夜宿月轮山寺僧报曰桂子下塔遽起望之纷如烟露囘旋成穂散坠如牵牛子黄白相间咀之无味花史无瑕尝着素裳折桂明年开花洁白如玉女伴折取簪髻号无瑕玉花集藻骚原汉淮南小山招隠士桂树丛生兮山之幽偃蹇连蜷兮枝相缭山气巃嵸兮石嵯峨谿谷崭岩兮水层波猨狖羣啸兮虎豹嘷攀援桂枝兮聊淹留王孙游兮不归春草生兮萋萋嵗暮兮不自聊蟪蛄鸣兮啾啾坱兮轧山曲心淹留兮洞荒忽罔兮沕憭兮栗虎豹岤丛薄深林兮人上栗崯碕礒兮碅磳磈硊树轮相糺兮林木茇骪青莎杂树兮薠草靃靡白鹿麏麚兮或腾防倚状貎崯崯兮峩峩凄凄兮漇漇狝猴兮熊罴慕类兮以悲攀援桂枝兮聊淹留虎豹鬬兮熊罴咆禽兽骇兮亡其曹王孙兮归来山中兮不可以久留赋増唐崔琪桂林一枝赋倬彼众木者其桂林一枝淮南擢秀月上标竒光雨露之新沐拂香风以徐吹故能使颢气凌空孤隂耀质心既丹而不二花又白而纯一凝霜陨而色鲜严景凋而叶密若然者固将与大椿而争长岂徒挺小山而间出至如孙已落郄诜未第沮尘色与灰心然粒玉而烬桂孰谓连卷衔半死之质特达承再生之恵淹留君之庭芳郁君之砌惜矣哉向使便辞仙客永弃幽林委根不用之境灭影空山之隂又焉能擅昆玉之髙价吐嵗寒之宿心彼徒见零落焦梧再斲恩深于既往殊不知摧残朽桂一枝重遇于当今赵蕃月中桂树赋圆月如霜有仙桂兮宛在中央映澄澈之素彩逗葳防之冷光杳杳低枝拂孤轮而挺秀依依密树侵满魄而含芳观其皓尔方凝翛然不改随升沉而自若贯盈缺而长在夐幂幂而临空杳萋萋而发彩同蟾蜍之片影似濯瑶池异瑚之幽丛徒生沧海埃初歇关山正秋空泬寥而逾浄色冉弱而弥幽谓扇花薄如珪玷浮望玉露之初垂遥疑滴沥聼金风之乍起逺若飕飗皎皎孤悬亭亭相向才分杳霭之质微辨轮囷之状谅攀援而莫及宁欲淹留叹音尘之未期空劳旷望嘉其竦本无地分辉有余转低影于穹碧擢幽姿于颢初讶姮娥之绘成文逾靃靡并秦镜之照出势自萧疎斯所以亘云路委天衢弱质中植纤条外扶乱彩时揺起飞飞之惊鹊澄波靡隔掩歴歴之髙榆是故邈彼轻霄呈兹永夕纷敷逺莹偃蹇旁射夹余霞而暂丹经斜汉而弥白临紫极而天香不散指北斗而仙花可摘况其逺象膧胧桂子防空惜迢递而遐想况婵娟而内融素色不雕自挺霜雪之外清隂廻互频移霄汉之中何必咏招隠卧幽丛庶髙枝兮可折愿逍遥于蟾宫杨真月中桂树赋月满于东桂芳其中因澄辉之皎洁见幽茂之玲珑凝冷于清夜写浓纤于碧空逺莫致之讵攀折以盈手光可鉴也觉清明之在躬夫擢本隂灵流形永夕禀玉烛之和气润金泥之滋液枝徘徊而若垂叶靃靡以如积同作缋于团扇想孚尹于尺璧悠悠歴歴宜乎凛秋满虚轮而挺秀莹白晕以含幽天边无风孕香气而不散草上有露泛花光而若浮异夫髙谢地灵妙融真宰笼兎以不动映素娥而如在太阳让美收若木之余晖列宿懐慙掩白榆而沉彩既寒暑无变亦古今不殊是知托其所终乃异颠而不扶二气初分谁见栽生之质三光不息斯无朽蠧之虞与燃薪而殊患同瑞草之共舒事相传于摭实势终类于凭虚楼上含华映网轩而列耀园中委照益嘉木之萧疎千里共瞻九霄之上冬春无清净之景朒脁阙婆娑之状及素秋之节信谓逢时当明徳之年何忧掩望耻片玉以齐价笑三珠之可尚彼丛生因地森挺凌霜验植物之斯羙杳神功之可量垂防何方乃传天之下界结根何处宛在月之中央又安能较其小大齐其短长冀一枝兮可得敢骧首以观光宋杨万里木犀花赋秋气已末秋日已夕杨子觞客客醉欲出偶云物之净尽吐霁月之半璧杨子鼻观若有触焉澹空山之何有惊妙香之郁然急谓客曰是必有异吾与子盍小观之行而求之无物可即也舍而不求又不能自息也天风忽来其香浩荡杨子乃凝神而从之忽欣然而独往葢吾履未出于柴门之里吾身已超于广寒之上矣水国湛湛不足以为其空明而深靓也雪宫皑皑不足以为其髙寒而迥映也玉阶之前有团其隂蔚乎瑠璃之叶槭乎琴瑟之音天葩芬敷匪玉匪金细不逾粟香满天地盖向者之所闻乃于兹其良是摩挲玉蟾蜍而问焉亦不知其名而字之曰桂吾甚爱之欲求其裔将刈其枝以修身之玉斧瀹其根于银河之秋水移之以归艺我庭砌羿妃頩然而不悦曰余将白之于帝杨子耸然而寤月尚未午客亦未去顾而见木犀之始花宛其若天上之所覩笑而问客曰吾之兹游梦邪醉邪惘然不知其处文赋散句原楚屈原九歌羙要眇兮宜修沛吾乘兮桂舟桂櫂兮兰枻桂栋兮兰橑结桂枝兮延伫羗愈思兮愁人援北斗兮酌桂浆辛夷车兮结桂旗逺游嘉南州之炎徳兮丽桂树之冬荣大招茝兰桂树郁弥路只东方朔七谏登峦山而逺望兮好桂树之冬荣饮箘若之朝露构桂木而为室増王襃九懐歩骤桂林兮超骧卷阿刘向九叹结桂树之旖旎兮纫荃蕙与辛夷原王逸九思桂树列兮纷敷吐紫华兮布条増晋左思吴都赋丹桂灌丛五言古诗増梁庾肩吾咏桂新丛入望苑旧干别层城请视今移处何如月里生周王襃咏永定寺桂树嵗余凋晩叶年至长新围月轮三五映乌生八九飞原唐王绩春桂问答二首问春桂桃李正芳华年光随处满何事独无花春桂答春花讵能久风霜揺落时独秀君知否増王绩古意桂树何苍苍秋光花更芳自言嵗寒性不知露与霜幽人重其徳徙植临前堂连拳八九树偃蹇二三行枝枝自相纠叶叶还相当去来双鸿鹄栖息两鸳鸯荣防诚不厚斧斤亦勿伤赤心许君时此意那可忘原李白咏桂世人种桃李皆在金张门攀折争防径及此春风暄一朝天霜下荣耀难久存安知南山桂绿叶垂芳根清隂亦可托何惜植君园増桞宗元自衡阳移桂十余本植零陵所住精舍谪官去南裔清湘绕灵岳晨登蒹葭岸霜景霁纷浊离披得幽桂芳木欣盈握火耕困烟烬薪采久摧剥道傍且不顾岑岭况悠邈倾筐拥故壤栖息期鸾鷟路逺清凉宫一雨悟无学南人始珍重微我谁先觉芳意不可传丹心徒自渥李徳裕红桂树昔闻红桂树独秀龙门侧越叟移数株周人未尝识平生爱此树攀翫无由得君子知我心因之为羽翼岂烦嘉客誉且就清隂息来自天姥岑长疑翠岚色芳芬世所絶偃蹇枝渐直琼叶润不凋珠英粲如织犹疑翡翠宿想待鹓鸾食宁止暂淹留终当更封殖白居易有木诗有木名丹桂四时香馥馥花团夜雪明叶翦春云绿风影清似水霜枝冷如玉独占小山幽不容凡鸟宿匠人爱芳直裁截为厦屋干细力未成用之君自速重任虽大过直心终不曲纵非梁栋材犹胜寻常木庐山桂偃蹇月中桂结根依青天天风绕月起吹子下人间飘零委何处乃落匡庐山生为石上桂叶如翦碧鲜枝干日长大根荄日牢坚不归天上月空老山中年庐山去咸阳道里三四千无人为移植得入上林园不及红花树长栽温室前皮日休咏公斋小桂一子落天上生此青璧枝歘从山之幽斸断云根移劲挺隠珪质盘缇油姿叶彩碧髓融花状白毫蕤棱层立翠节偃蹇樛青螭影澹雪霁后香泛风和时吾祖在月竁孤贞能见怡愿老君子地不敢辞喧卑陆龟和袭羙咏公斋小桂讽赋轻八植擅名方一枝才髙不满意更自寒山移宛宛别云态苍苍出尘姿烟归助华杪雪迎芳蕤青条坐可结白日如奔螭谅无翦忧即是萧森时洛浦虽有防骚人聊自怡终为济川檝岂在论髙卑宋梅尧臣和韩子华桂花莫以天下桂皆为月中物犹言月有兎野岂无狡窟空山桂花多艶色粲然发樵客不知贵奈何薪防屈临轩桂山楹无恶木但有绿桂丛幽芳尚未歇飞鸟衔残红不见离骚人憔悴吟秋风奉和永叔得辛判官伊阳所寄山桂数本封殖之后遂成雅韵以见贶团团緑桂丛本自幽岩得恵好知不忘青葱宁改色香生莲幕间花白萱堂侧月露夜偏滋琼枝相翕赩原欧阳修谢人寄双桂树子有客赏芳丛移根在幽谷为懐山中趣爱此岩下緑晓露秋晖浮清隂药防曲更待繁华白邀君弄芳馥曾肇咏桂团团桂丛孤枝叶寒更媚托根庭宇间自有幽人致何必问嫦娥青云借余地刘子翚木犀古风化工吝幽香斑斑被花木氤氲寒岩桂髙韵葢羣馥无人尽日芳守志何幽独士介耻求知女贞惭自鬻凄凉楚山秋樛枝吐金粟浅水映轻明微飚发含蓄楼端静忽闻马上遥相逐踟蹰为延伫但见林峦绿缾罂谁折赠清芬閟庐屋久处不自知乍至弥郁郁客悲芳嵗暮梦绕寒溪曲长吟小山词古意恐难复増朱松月桂花窓前小桂丛着花无旷月月行晦朔周一再开复歇初如醉肌红忽作绛裙色谁人相料理耿耿自开落有如贫家女信美乏风格春风木芍药秾艶倾一国芳根虽无恙嵗晩但枯枿陆游寄题庐陵王晋辅先軰桂堂楚人记草木桂在椒兰中我懐小山句妙絶穷化工唐人作山水亦以桂配松丹葩间绿叶锦绣相叠重不知始何时岩桂开秋风楚人所称者委弃等蒿蓬呜唿各有时士岂怨不逢我作桂堂诗广子云梦胸张孝祥桂花天心不重金富媪不复藏居然土同价散作草木芳英英园中葵一心倾太阳采采篱下菊令汝夀命康惟此木中犀更贮万斛香雄姿傲霜雪鳞甲森青苍三贤鼎足立正色凛相望岂比桃李徒红紫纷披昌聊息贪者心未上君子堂嵗晩从我游窴汝兄弟行金郦权木犀菊小未堪摘荒池悴芙蕖穷秋不慰眼幽独将焉如殷勤蕊宫子种桂庭之除乘闲防余花散落荒山隅从兹云月裔漂泊生江湖娟娟耐冻枝便与羣芳殊琉璃翦芳葆蛾黄拂仙裾唾袖花碧潄金粟生肤好风一披拂九里香萦纡兰蕙不敢友荃荪正僮奴妄意此尤物化工异吹嘘不然九天香安得独付渠托物寄深緼古今一三闾收揽名草木自比君子徒惟兹不挂口无乃圣不居抑夫古简编断絶秦火余君防齐鲁臣史笔逸其书惜哉不可晓临风为嗟吁尤怜元祐前不及附欧苏末路益可惜例进宣和初仙根岂易致百死不一苏昔游汴离宫识此倾城姝摩挲三品石尚想狎客娱却后十五年微霜半黏须一枝再经眼相对怜覊孤不知苦何事玉骨乃尔癯故人怜我老尺书逺招唿要趁秋香浓共此碧玉壶遥知婵娟客与我一笑俱明陈宪章和陶饮酒木犀冷于菊更后十日开清风吹芳香芳香袭人懐千回咽入腹五内无一乖虽靡鸾凤吟亦有鹪鹩栖昔者东篱饮百榼醉如泥那知此日花复与此酒谐一曲尽一杯酩酊花间迷赤脚歩明月酒尽吾当囘王宠饮钱二孔周宅桂花下嘉树防团团团团露华白本自招揺山植君青霞宅不意凌寒姿占此瑶墀隙髙枝挂珠网卑条敷绮席萋萋布叶隂茸茸吐花积风飘逺近香月映盈亏魄既集佳丽人亦招隐沦客幸承金樽荐亲劳玉腕摘歌曲出玲珑舞袖随寛窄条繁每罥钗花落常额戏羽必成双栖禽无单只及此芳菲时荷君千金惜不醉且淹留防朱已成碧七言古诗増唐陈陶殿前生桂树仙娥玉宫秋夜明桂枝拂槛参差琼香风下天漏丁丁牛渚翠梁横浅清羽帐不眠恨吹笙栖鸟暗惊仙子落歩月鬃云堕金雀蕙楼凉簟翠波空银缕香寒凤凰薄东海即为郎斟酌绮疏长悬七星杓原宋毛滂桂花歌玉阶桂影秋绰约天空为卷浮云幕婵娟醉眠水晶殿老蟾不守余花落苍苔忽生霜月裔仙芬凄冷真珠萼娟娟石畔为谁妍香雾着人清入膜夜深醉月寒相就荼防却作伤心痩弄云仙女淡纻衣烟裙不着鸳鸯绣眼中寒香谁同惜冷吟径召梅花魄小蛮为洗玻瓈杯晩来秋瓮蒲桃碧増谢翺后桂花引脩月仙人饭玉屑瑶鸭腾腾何处热呉刚生愁树合创毫飘玉斧髙枝折此时待罪扣帝庭素娥骑蟾涕泪零月中落子如雨星至今收拾无六丁元顾瑛玉山亭馆分题得金粟影飞轩下瞰芙蓉渚槛外幽花月中吐天风寂寂吹古香清露冷冷湿秋圃云梯万丈手可攀居然梦落清虚府庭中捣药玉兎愁树下乘鸾素娥舞琼楼玉殿千娉婷中有癯仙淡眉宇问我西湖旧风月何似东华软尘土寒光倒落影娥池的皪明珠承翠羽但见山河影动揺独有清辉照今古觉来作诗思茫然金粟霏霏下如雨明杨基宜秋轩桂宜秋轩东一株桂香叶婆娑拥寒翠秋堂夜静风满帘时觉幽芳来拂鼻清晨曵履访幽独一径青苔双户闭离离嫩蕊罥虫丝蓛蓛轻花落深砌麸金露浓更密苞粟凝珠疎复细半粒能含万斛香一枝解夺千姝媚当年此地竞攀折月户云窓敞秋霁金尊灔泛緑色酒翠袖凉簪宝妆髻西风几度人迹絶独有幽花能缀村荒地僻霜露繁摧折红兰凋紫蕙瞥然一见众忧失不意孤懐得佳丽更深月出拟再来明日纷纷嗟满篲陈宪章拟移木犀于上游黄云示民泽木犀金粟散天香在秋之季庐山阳湛生期我上游庄移根千丈黄云冈万丈黄云千丈山金粟花开不等闲金粟氤氲塞两间吁嗟乎金粟丈人与尔同嵗防五言律诗原唐李峤咏桂花未植蟾宫里宁移玉殿幽枝生无限月花满自然秋侠客条为马仙人叶作舟愿君期道术攀折可淹留増李徳裕红桂树欲求尘外物此树是瑶林后素含余绚如丹见本心妍姿无辱芳意托幽深愿以鲜葩色凌霜照碧浔月桂何年霜夜月桂子落寒山翠干生岩下金英在世间幽崖空自老清汉未知还惟有凉秋夜嫦娥来暂攀山桂吾爱山中树繁英满目鲜临风飘碎锦映日乱飞烟影入春浑底香凝月榭前岂知幽独客赖此当朱于武陵山中桂日暖上山路鸟啼知已春忽逢幽隠树如见独醒人石冷开常晩风多落亦频樵夫应不识嵗久伐为薪宋曽几岩桂粟玉黏枝细青云翦叶齐团团岩下桂表表木中犀江树风萧瑟园花气凄浓薰不如此何以慰幽栖刘子翚岩桂凉飚振逺村寂寞度清芬山路不知处月窓时夜闻孤根寒抱石落子半飘云袖手空延伫无才可赋君原朱子岩桂山中绿玉树潇洒向秋深小阁芬微度书帷气欲侵披懐清露晓遇赏夕岚隂珍重王孙意天涯泪满襟亭亭岩下桂嵗晩独芬芳叶密千层绿花开万黄天香生净想云影防仙妆谁识王孙意空吟招隠章増朱子咏岩桂露浥黄金蕊风生碧玉枝千株向揺落此树独华滋木末难同调篱邉不并时攀援香满袖叹息共心期原方九功岩桂西墅絶喧秋梧叶乱飘独怜青桂树金粟缀柔条泛酒香偏细入诗景更饶小山风可仰招隠此逍遥増元倪瓒桂花桂花留晩色帘影淡秋光靡靡风还落菲菲夜未央玉绳低缺月金鸭罢焚香忽起故园想泠然归梦长原明申时行咏适适圃桂林岩壑同栖处风霜独秀时暗飘灵隠粟髙擢广寒枝露气侵衣袂天香扑酒巵桂丛吾自密不负小山期郭鲲溟咏桂西岭千年桂隂森入翠微琼枝云外绿金粟雨中肥影落浮杯酒香飘袭客衣当年和露折曽向广寒归七言律诗増唐刘禹锡酬令狐相公使宅别斋初栽桂树见懐之作清淮南岸家山树黑水东邉第一栽影近画梁迎晓日香随緑酒入金杯根留本土依江润叶起寒棱映月开早晩隂成比梧竹九霄还放防雏来原宋苏轼八月十七日天竺山送桂花分赠元素月缺霜浓细蕊干此花原属桂堂仙惊峯子落惊前夜蟾窟枝空记昔年破祴山僧怜耿介练裙溪女鬭清妍愿公采撷纫幽佩莫遣孤芳老涧邉増罗从彦和延年岩桂几树芬芳气欲沉枝枝若占郄家林风揺已认飘残菊日照浑疑缀散金仙窟移来成美景东堂分去结清隂我今不愿蟾宫折待到秋宵把酒吟范成大次韵王浚明咏新居木犀月窟移来有贵名一帘金碧照东荣鼻端入妙睡魔醒眼底防真诗句生日气珑璁无奈醉露华凌乱不胜清君家倾国何时见淡扫蛾眉捻夕英陆游嘉阳絶无木犀偶得一枝戏作久客红尘不自怜眼明初见广寒仙只饶篱菊同时出尚占红梅一着先重露湿香幽径晓斜阳烘蕊小窓妍何人更与蒸沉水金鸭华灯恼醉眠原杨万里岩桂尘世何曽识桂林花仙夜入广寒深移将天上众香国寄在梢头一粟金露下风髙月当户梦回酒醒客闻砧诗情恼得浑无那不为龙涎与水沉増杨万里栽桂分得吴刚斫处林鹅儿酒色不须深系从犀首名干木列黄香字子金衣溅蔷薇兼水麝韵和月杵应霜砧余芬熏入旃檀骨从此人间有桂沉昨日访子上不遇裴回庭砌观木犀而归再以七言乞数枝昨携儿軰叩云闗绕遍岩花恣意防苔砌落深金布地水沉蒸透粟堆盘寄诗北院赊秋色供我西窓当晩餐小朶出丛须折却莫教冲破碧团圞吕声之桂花独占三秋压众芳何夸橘绿与橙黄自从分下月中种果若飘来天际香清影不嫌秋露白新丛偏带晩烟苍髙枝已断郄生手万斛竒芬贮锦嚢徐集孙重重帘幙防金猊小树花开逼麝脐寒色十分新轸粟春心一防暗通犀香延棋畔仙人斧影驻灯前太乙藜从此再周花甲子伴公长醉玉堂西原杨济翁翠围侍女拥红幢霞脸调朱笑额黄共醉东君千日酒更翻西母九霞觞人间天上髙低影月下风前自在香输与广寒宫里客年年绿鬓赏秋光増金王万钟元氏桂轩为敏之赋帘卷堂前桂子凉一轩灯火夜初长月中春好元无价天上风来别有香棠棣一家同映秀词林百世继余芳闲花野草空无数掩尽人间独擅塲元方防木犀二首下土花中第一流移根自笑此生浮独依上界清虚府满贮青防沆瀣秋棱叶风翻低散乱苍皮虫蚀老雕锼醉来迳向髙寒处自驾青鸾拥玉虬苍苍珠树俯寒流析木津头戏拍浮褐凤抟风朝紫极砚蟾滴露泻清秋返魂香倩罗裳贮碍月枝凭玉斧锼夜景未防清入骨潇潇鳞甲卧痴虬木犀花曽住仙山九折岩夜凉萝荔挂衣衫月窥尊里如相伴人立花邉自不凡丛绿聨环玱玉佩残黄骨现金函枝空蟾窟今谁记犹道东陵系旧衔李孝光冬日见桂花北风吹倒碧琅玕金粟栖枝露未干翠气遥连仙掌晓天香微堕玉壶寒明蟾照影临丹阙青女销香着画栏可是天翁露消息小春先得一枝防原明申时行秋夜饮桂花下招隠曽缘桂树留追欢仍爱小山幽尊前露气浮青汉云里天香散碧秋老干已分蟾窟种良宵堪续兎园游灵椿晩嵗能相傍花底何妨醉白头増吴孔嘉月下防桂西风吹绽一林黄玉露金粟香蟾冷不分天上影兎肥应恋月中光飘来少女明河净掇去仙郎秋苑长坐久衣裾清夜湿小山疑种广寒傍五言排律増唐张乔华州试月中桂与月转洪蒙扶疎万古同根非生下土叶不堕秋风毎以圆时足还疑缺处空影髙羣木外香满一轮中未种丹霄日应虚玉兎宫何当因羽化细得问功顾封人月中桂芬馥天邉桂扶疎在月中能齐大椿长不与小山同皎皎舒华色亭亭丽碧空亏盈宁委露揺落不闗风嵗晩花应发春余质讵丰无因遂攀折常欲望青葱罗隠秋风生桂枝凉吹从何起中宵景象清漫随云叶动髙傍桂枝生漠漠防无际萧萧别有声逺吹斜汉转低拂白榆轻寥泬工夫大干坤嵗序更因悲未归客长望一枝荣明陈宪章月桂自白石移来金粟初分我花仙不吝人烟霞三亩宅草木百年身影入青霄旧香传白石新为谁工态度本自惜精神翠竹旁通径绯桃正隔津生忧儿女狎莫摘老夫嗔坐久风囘席行迟露在巾当时尊玉茗平地隠冰轮收敛还真性生成荷大钧相逢山水地一笑武陵春五言絶句原唐卢僎题殿前桂叶桂树生南海芳香隔楚山今朝天上见疑是月中攀増宋朱子木犀乔木生夏凉芳蕤散秋馥未觉嵗时寒扶疎方绕屋原杨万里岩桂不是人间种移从月里来广寒香一吹得满山开増明李东阳月桂一月一花开花开应时节未须夸雨露慎与藏冰雪陈淳题桂花金粟花开日天香散玉墀嫦娥解人意折赠最髙枝七言絶句増唐白居易东城桂二首子堕本从天竺寺根盘今在阖闾城当时应逐南风落落向人间取次生遥知天上桂花孤试问嫦娥更要无月宫幸有闲田地何不中央种两株防前桂天台岭上凌霜树司马防前委地丛一种不生明月里山中犹校胜尘中方干题黄山人庭前孤桂映窓孤桂非手植子落月明闻落时仙客此时头不白防来防去有枯枝皮日休天竺寺八月十五日夜桂子玉颗下月轮殿前拾得露华新至今不防天中事应是嫦娥掷与人曹邺寄阳朔友人桂林虽产千株桂未解当天影日开我到月中收得种为君移向故园栽陈陶双桂咏青防结根易倾倒沃州山中双树好琉璃宫殿无斧声石上萧萧伴僧老宋谢逸咏岩桂轻薄西风未办霜夜揉黄雪作秋光摧残六出犹余四正是天花更着香原韩驹木犀瀹雪凝酥嫩黄蔷薇清露染衣裳西风扫尽狂蜂蝶独伴天邉桂子香増陈与义微雨中赏月桂独酌人间跌宕简斋老天下风流月桂花一壶不觉丛邉尽暮雨霏霏欲湿鸦郑仲熊天公怜我太岑寂毎嵗慇懃两度开收拾落英将底用博山香里荐清杯范成大次韵马少伊木犀月窟飞来露已凉断无尘格染蜂黄纤纤绿裹排金粟何处能容九里香水尾山腰树影苍一天风露不供香谁家镜里能消得付与诗人古锦嚢密密娇黄侍翠舆避风遮日小扶疎画防想见悬秋晩无限宫香总不如探木犀秋半秋香花信迟攀枝擘叶防纤微昨朝尚作茶枪痩今雨催成粟粒肥真瑞堂前丹桂血色凡花太俗生花工新意染秋英袍红太重鞓红浅画不能摹句写成官忙风月镇长闲开遍香红酒尚寒若要与花相领畧千岩随分有防干寿栎堂前假山成移丹桂于马城自嘲堂前趣就小嶙峋未许蹒跚杖履亲更遣移花三百里世间真有大痴人岩桂二首越城芳径手亲栽红浅黄深次第开不用小山招隠赋身如强健日千廻一株萧索倚宣华东苑香风属内家丹碧屠苏银烛照平生竒絶象山花中秋后二日自上沙回闻千岩观下岩桂盛开复檥石湖留赏一日赋两絶金粟枝头一夜开故应全得小诗催篮舆缓缓随儿女引入天香洞里来千岩观下碧瑶林嵗晩青青共此心隠士归兮花未老每年来把一杯深杨万里凝露堂木犀雪花四出翦鹅黄金粟千麸糁露嚢防去防来能几大如何着得许多香梦骑白凤上青空径度银河入月宫身在广寒香世界觉来帘外木犀风原朱子次刘彦集木犀韵众芳揺落九秋期横出天香第一枝莫似寒梅太孤絶更教遥夜笛中吹仙衣才试郁金黄便觉秋风满院芳定观极知先透彻通心岂是故迎将秋到寒岩桂树丛小山吟罢思悲翁不妨更作淹留计占取人间十里风王十朋学仙深愧似吴郎赖有吾庐两字苍疑是广寒宫里种一秋三度送天香丹霄休叹路难通学取燕山种桂丛异日天香满庭院吾庐当似广寒宫方岳木犀谁遣秋风开此花天香来自玉皇家郁金裳浥蔷薇露知是仙人萼绿华邓志宏雨过西风作晩凉连云老翠入新黄清风一日来天阙世上龙涎不敢香増何菊潭露洗金虫一半开层层碧玉映楼台西风昨夜吹香过人在栏干待月来原朱贯之多应仙国山邉种岂是姮娥月里香愿为儿孙积隂徳东堂常占一时芳増朱贯之人间植物月中根碧树分敷散宝薰自是庄严等金粟不将妖艶比红裙徐介轩翠叶金花小胆瓶轻拈欵齅不胜情从教失防沉烟里蓦地薰心梦也清原朱淑真桂花弹压西风擅众芳十分秋色为伊忙一枝淡贮书窓下人与花心各自香月待圎时花正好花将残后月还亏须知天上人间物同禀清秋在一时増元张雨桂枝词桂树丛生枝婀娜糁粟黄云欲成朶薰醒秋衣嬾下床金蟾囓断烧香锁明史谨直房闻桂香松隂池馆昼偏凉何处飘来桂子香起傍雕栏防秋色广寒宫殿近昭阳沈周桂花髙攀才子沾衣绿争揷佳人压鬓黄谁向蟾宫分得种年来人月满庭芳丹桂迎风蓓蕾开摘来斜揷竟相偎清香不与羣芳并仙种原从月里来文嘉木犀黄金宫阙郁嵯峨万斛清芬散绮罗吴下髙枝原有种天香莫怪属君多原张新金风飘处识天香清影分明载魄光莫向髙枝轻易折须知红是状元郎诗散句増魏曹植桂之树桂之树桂生一何丽佳扬朱华而翠叶流芳布天涯上有栖鸾下有盘螭晋谢灵运南州实炎徳桂树凌寒山唐崔翘独有幽庭桂年年空自芳姚崇桂含秋树晩波入夜池寒原李白相思在何处桂树青云端有喜留攀桂无劳问转蓬不采桂树枝反栖恶木根増李白桂枝日已绿拂雪披云端每年海树霜桂子落秋月原杜甫天开金粟藏人立广寒宫斫却月中桂清光应更多转蓬行地逺攀桂仰天髙故园松桂发万里共清辉增王维山中有桂花莫待花如霰原王建桂熟常收子兰生不作畦増李徳裕何年霜夜月桂子落寒山杜牧手把一枝物桂花香带雪许浑桂树绿层层风微烟露凝宋朱子幽人起晤叹桂香发窓间林髙隐近方薝卜黄逺比茉莉小元何中西风一夜雨丹桂满林花唐李贺画栏桂树悬秋香三十六宫土花碧李商隠昨夜西池凉露满桂花吹断月中香月中桂树髙多少试问西河斫树人宋秦观鱼鳞甃空排嫩碧桂露梢寒挂团璧原张舜民天将秋气蒸寒馥月借金波滴小黄増孙觌碧玉旋螺揷暮烟遥防桂子落僧前原韩驹月中有客曽分种世上无花敢鬭香増陆游卖花醉叟剥红桂种药髙僧寄玉芝原杨万里忆曽风露飘寒粟自领儿童拾薄金増杨万里夹路两行森翠葢西风半夜散麸金天开金粟如来藏人立广寒宫殿秋释道潜长抱秋蟾滋夜气偶揺风露坠阶除原晋嵇康仙籍桂香浮微风动桂华増谢灵运桂枝徒攀翻梁简文帝北荣下飞桂浦桂半新栽原沈约秋风生桂枝増周庾信桂白小山秋星桥视桂花唐宗小山秋桂馥王勃桂馥清溪里赵冬曦秋风赭桂竦李峤桂香浮半月张九龄桂花秋皎洁原李白青桂隠遥月増李白幽桂有芳根原杜甫吾将守桂丛赏月延秋桂増杜甫丹桂风霜急桞宗元露密前山桂孟郊古香清桂岑白居易桂露光参差姚合秋风长桂声许浑圎桂露防防于鹄桂花湿溟溟韦庄桂和秋露滴宋杨亿霜华袭桂丛原唐李白严霜五月摧桂枝増王涣桂花曽对月婵娟白居易山寺月中寻桂子秋月晩生丹桂实皮日休桂寒自落翻经案原李贺聫翩桂花坠秋月増许浑露堕桂花棋局湿原李商隠兎寒蟾凉桂香白増曹唐露风清宴桂花疎桂树三天云漠漠唐球桂冷香闻十里间罗隠岩畔早凉生紫桂韦庄仙桂年年折又生宋钱惟演月露暗从孤桂滴原苏轼江云漠漠桂花湿増苏轼林深野桂寒无子原陈与义清露香浮黄玉枝増戴复古桂子吹香风露深朱子桂树无端一夜秋金元好问画栏桂树雨声寒桂树秋香月三五元郑元祐桂花霏雪防鸾翔袁桷桂花浮魄满香轮倪瓒垂露成帷桂花发词増宋向子諲生查子我爱木中犀不是凡花数清似水沉香色染蔷薇露芗林月冷时玉笥云深处归梦托西风夜夜江头路毛珝浣溪沙緑玉枝头一粟黄碧纱帐里梦魂香晓风和月歩新凉吟倚画栏懐李贺笑持玉斧恨吴刚素娥不嫁为谁妆原赵彦端忆秦娥香蓛蓛小山丛桂烘温玉烘温玉酒愁花暗沈腰如束烦君剰与阳春曲为君细拂罗衾馥罗衾馥一春幽梦与君相续増赵希霜天晓角姮娥戏剧手种长生粒宝榦婆娑千古飘芳吹满虚碧韵色檀露滴人间秋第一金粟如来境界谁移在小亭侧谢懋霜天晓角绿云翦叶低防黄金屑占断花中声誉香共韵两清洁胜絶君聼説是他来处别试防金衣犹带金庭露玉阶月原刘敞清平乐小山丛桂最有留人意拂叶攀花无限思雨湿浓香满袂别来过了秋光翠帘昨夜新霜多少月宫颜色嫦娥与借微芳増苏庠清平乐断岸流水香度青林底元配骚人兰与芷不数春风桃李淮南丛桂小山诗翁合得攀翻身到十洲三岛心游万壑千岩原陈与义清平乐黄衫相倚翠葆层层底八月江南风日羙弄影山腰水尾楚人未识孤妍离骚遗恨千年无住庵中新事一枝唤起幽禅増朱敦儒清平乐人间花少菊小芙蓉老冷淡仙人偏得道买住西风一笑前身应是红梅黄如防破冰肌只道暗香犹在参横清似南枝原辛弃疾清平乐少年痛饮忆向吴江醒明月团圆髙树影十里蔷薇水冷大都一宫黄人间直恁芬芳怕是秋天风露染教世界都香又月明秋晓翠葢团团好翦碎黄金教恁小都着叶儿遮了折来好似年时小窓能有髙低无顿许多香处只消三两枝儿朱淑真菩萨蛮也无梅桞新标格也无桃李妖娆色一味恼人香羣花争敢当情知天上种飘落深岩洞不管月宫寒将枝比并防増赵与仁柳梢青露冷仙梯霓裳散舞记曲人归月度层宵雨连深夜谁管花飞金铺满地苔衣似一片斜阳未移生怕清香又随凉信吹过东篱原李易安鹧鸪天暗淡轻黄体性柔情疎迹逺只香留何须浅碧深红色自是花中第一流梅定妒菊应羞诗书闲处冠中秋骚人可煞无情思何事当年不见收向子諲蝶恋花岩桂秋风南埭路墙外行人十里香随歩此是芗林游戏处谁知不向尘根住今日对花非浪语忆昨明光早荷君王顾生怕青蝇轻汚思鲈何似思花去张抡临江仙玉宇凉生清禁晓丹葩色照晴空珊瑚敲碎小玲珑人间无此种来自广寒宫雕玉栏干深院静嫣然凝笑西风曲屏须占一枝红且圗欹醉枕香到梦魂中増郑域蓦山溪嫣然一笑风味人闲没来自广寒宫直偷得天香入骨软金缕屑缀碧琼枝花藏叶叶笼花刚被风吹拂道人衾帐不用沉烟熨揷满枕屏山觉身在蓝桥仙窟一觞一咏消得九秋愁篱邉菊畹中兰甘避芳尘不吴文英古香幔怨蛾坠柳离佩揺葓霜讯南浦谩掩桥扉倚竹袖寒日暮还问月中游梦飞过金风翠羽把残云剩木万顷暗薰冷麝凄苦渐浩渺凌山髙处秋澹无光残照谁主露粟侵肌夜约羽林轻误翦碎惜秋心更肠断珠尘藓路怕重阳又催近满城风雨原向子諲满庭芳月窟盘根云岩分种絶知不是尘凡琉璃翦叶金粟缀花繁黄菊周旋避舍友兰蕙羞杀山矾清香逺秋风十里鼻观已先参酒防聼我语平生半世江北江南经行处无穷绿水青山常被此花相恼思共老结屋中间不知尔芗林底事游戏到人寰増刘子翚满庭芳秋入微隂凉生平逺小山愁絶天南似闻还断飞策徧千岩叶底轻黄纂纂恼人是微裂方缄倐然胜清真冷淡无艶寄尘凡澄潭欹两岸波光揺动碧影相参任西风十里吹度松杉我自寒灰藁木凝神处不觉醺酣归来晩飞花无迹明月满空涵元顾瑛水调歌头金粟缀仙树玉露浣人愁谁道买花载酒不似少年游最是宫黄一散下天香万斛来自广寒秋蝴蜨逐人去双立凤钗头向樽前风满袖月盈钩缥缈羽衣天上遗响遏云流二十五声秋三十六宫夜月横笛按伊州同蹑彩鸾背飞过小红楼宋僧仲殊金菊对芙蓉花则一名种分三色嫩红妖白娇黄正清秋佳景雨霁风凉郊墟十里飘兰麝潇洒处旖旎非常自然风韵开时不惹蝶乱蜂狂携酒独挹蟾光问花神何属离兑中央引骚人乘兴广赋诗章许多才子争攀折嫦娥道三种清香状元红是黄为榜眼白探花郎原陈亮桂枝香天髙气肃正月色分明秋容新沐桂子初收三十六宫都足不辞散落人间去怕羣花自嫌嫌俗向他秋晩唤囘春意几曽幽独是天上余香賸馥怪一树香风十里相续坐对花傍但见色浮金粟芙蓉只解添愁思况东篱凄凉黄菊入时太浅背时太逺爱寻髙躅増晁补之水龙吟智琼娇额涂黄为谁种作秋风蕊寒香半露緑帏深防犹闻十里山麝生脐水沉削蜡一时羞避向钱塘江上中秋月下有人暗寻遗子不奈书生习气对羣花领畧风味骚人已去欲纫幽佩重为湘酎天赋风流友梅兄蕙舆桃奴李向明窓棐几纤枝未老眼明如水别录原晋书郄诜传诜迁雍州刺史武帝于东堂防送问诜曰卿自以为何如诜对曰臣举贤良对策为天下第一犹桂林之一枝昆山之片玉帝笑増世説客有问陈季方足下家君太丘有何功徳而荷天下重名季方曰吾家君譬如桂树生泰山之阿上有万仭之髙下有不测之深上为甘露所霑下为渊泉所润当斯之时桂树焉知泰山之髙渊泉之深不知有功徳与无也原翰林杂事钞武帝谓东方朔孔颜之道徳何胜方朔曰颜渊如桂馨一山孔子如春风至则万物生诗话窦禹钧有五子俱登科冯道赠之诗曰灵椿一株老丹桂五枝芳増率真笔记关关赠俞本明以青华酒杯酌酒輙有异香在内或有桂花或梅或兰视之宛然取之若影酒干亦不见矣俞宝之原石桂英似桂树而实石生岩穴中制用谈苑桂浆殆今之桂花酿酒法魏有频斯国人来朝壶中有浆如脂乃桂浆也饮之夀千嵗便民圗纂花开时择枝繁处带花删下连叶隂干收贮来年伏中将叶泡汤服温腹去暑桂花茶香生一室菊英次之入茶为清供之最有甘菊种更宜茶二花相为先后可备四时之用増清供録天香汤白木犀盛开时清晨带露用杖打下花以布被盛之拣去蔕萼顿在净磁器内候聚积多然后用新砂盆擂烂如泥木犀一斤炒盐四两炙粉草二两拌匀置磁瓶中密封曝七日每用沸汤服一名山桂汤一名木犀汤原移种花时移栽髙阜半日半隂处腊雪髙拥于根则来年不灌自发忌人粪宜猪粪冬月以挦猪汤浇一次妙又麻糁久浸候水清浇亦佳蚕沙壅根浇以清水来年愈盛北方地寒九月十月间将树以土培根髙尺许外苫葢周密严涂以泥半腰向南留一小牖暖日开之以透太阳之气寒则塞之春分后去其塞清明后去其苫无有不活揷接种树书接宜冬青又春月攀枝着地土压之五月生根逾年截断含蕊移栽木犀接石榴花必红防患物类相感志木犀蛀者用芝蔴梗带殻束悬树上御定佩文斋广羣芳谱卷四十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四十一花谱山茶原山茶一名曼陀罗树髙者丈余低者二三尺枝榦交加叶似木樨硬有棱稍厚中濶寸余两头尖长三寸许面深緑光滑背浅緑经冬不脱以叶类茶又可作饮故得茶名花有数种十月开至二月有鹤顶茶大如莲红如血中心塞满如鹤顶来自云南曰滇茶玛瑙茶红黄白粉为心大红为盘产自温州宝珠茶千叶攒簇色深少态杨妃茶单叶花开早桃红色焦萼白宝珠似宝珠而蘂白九月开花清香可爱正宫粉赛宫粉皆粉红色石榴茶中有碎花海榴茶青蔕而小菜榴茶踯躅茶类山踯躅真珠茶串珠茶粉红色又有云茶磬口茶茉莉茶一捻红照殿红郝经诗注云山茶大者曰月丹又大者曰照殿红千叶红千叶白之类叶各不同或云亦有黄者不可胜数就中宝珠为佳蜀茶更胜虞衡志云广州有南山茶花大倍中州色微淡叶薄有毛结实如棃大如拳有数核如肥皁子大于若瀛云宝珠山茶千叶含苞歴几月而放殷红若丹最可爱闻滇南有二三丈者开至千朶大于牡丹皆下垂称絶艶矣増云南志土产山茶花谢肇淛谓其品七十有二赵璧作谱近百种大抵以深红輭枝分心卷瓣者为上原红花为末入姜汁童便酒调服治吐血衂血下血可代郁金研末蔴油调涂汤火伤灼彚考増劔南诗注成都海云寺山茶一树千苞特为繁丽海云寺山茶开故事宴集甚盛花经山茶七品三命瓶花谱黄白山茶二品八命蜀茶三品七命光福山记海云院有连理山茶原学圃余疏浔阳陶狄祠山茶一株榦大盈抱枝防满庭二月三日祭时花特盛好事者分种之竟无一活绍兴曹娥庙亦有之止如拱把之半土人云千年外物也黄山茶白山茶红白茶梅皆九月开二山茶花大而多韵亦茶中之贵品杨妃山茶稍后与白菱同时开杨妃是淡红殊不为佳为是冬初花当具一种耳吾地山茶重宝珠有一种花大而心繁者以蜀茶称然其色类殷红尝闻人言滇中絶胜余官莆中见士大夫家皆种蜀茶花数千朶色鲜红作密瓣其大如杯云种自林中丞蜀中得来性特畏寒又不喜盆栽余得一株长七八尺舁归植澹园中作屋幕于隆冬春时拆去蘂多輙摘却仅留二三花更大増闽部疏滇茶不宝珠而色鲜好娇于宝珠茶其大如盌瓣有重台交覆可当芍药莆人林大辂中丞宦彼带一株归今传种家有之开时千朶艶发緑叶掩映大是佳卉瓶史山茶鲜妍石氏之翾风羊家之静婉也黄白山茶韵胜其姿郭冠军之春风也滇中茶花记茶花最甲海内种类七十有二冬末春初盛开大于牡丹一望若火齐云锦烁日蒸霞南城邓直指有茶花百韵诗言茶有数絶一寿经三四百年尚如新植一枝榦髙竦四五丈大可合抱一肤纹苍润黯若古云气罇罍一枝条黝紏状如麈尾龙形一蟠根轮囷离竒可凭而儿可借而枕一丰叶森沉如幄一性耐霜雪四时常青一次第开放歴二三月一水养瓶中十余日颜色不变滇云纪胜书山茶花在防城者以沐氏西园为最西园有楼名簇锦茶花四面簇之凡数十树树可三丈花簇其上树以万计紫者朱者红者红白兼者映日如锦落英铺地如坐锦茵此一竒也仆尝以花时登簇锦赏之有十丈锦屏开緑野两行红粉拥朱楼之句及登太华则山茶数十树罗殿前树愈髙花愈繁色色可念不数西园矣滇南太华山记两墀山茶树八本皆髙二丈余枝叶团扶万花如锦集藻赋増宋黄庭坚白山茶赋并序姨母文城君作白山茶赋兴寄髙逺盖以自况类楚人之橘颂感之作后白山茶赋孔子曰嵗寒然后知松栢之后凋也丽紫妖红争春而取宠然后知白山茶之韵胜也此木产于临川之崔嵬是为麻源第三谷仙圣所庐金堂琼榭故是花也禀金天之正气非木果之匹亚乃得骨于昆阆非乞灵于施夏造物之手执丹青而无所用析薪之斤虽睥睨而幸见赦髙洁皓白清修闲暇裴囘冰雪之晨偃蹇霜月之夜彼细腰之子孙与庄生之物化方培户以思温故无得而陵跨盖将与日月争光何苦与洛阳争价惟是当时而见尊显处于瑶台玉墀之上是以闭藏而无闷淡然于干枫枯桞之下江北则上徐庾江南则数鲍谢盖不能刻画嫦娥藩饰姑射谅无地以寄言故莫传于脍炙况乎见素抱朴难乎郢人故徐熙赵昌防笔和铅而不敢画或谓山丹之皓质足以争长而更霸知我如此不几乎骂虽琼华明后土之祠白莲秀逺公之社皆声名籍甚俗态不舍挟脂粉之气而蕴兰麝与君周旋其避三舍五言古诗増宋梅尧臣山茶花树子赠李廷老南国有嘉树华若赤玉杯曾无冬春改常冒霰雪开客从天目来移比琼与瑰赠我居大梁蓬门方尘埃举武尚有碍何地可以栽每游平棘侯大第夹青槐朱栏植竒卉磨碧为壅台于此岂不宜亟致勿徘徊将防荣茂时莫嗤寒园梅和普公赋东园山茶红蘤胜朱槿越丹防更大腊月冒寒开楚梅犹不奈曽非中土有流落思江外苏轼王伯所藏赵昌山茶萧萧南山松黄叶陨劲风谁怜儿女花散火冰雪中能传嵗寒姿古来惟丘翁赵叟得其妙一洗胶粉空掌中调丹砂染此鹤顶红何须夸落墨独赏江南工原徐致中山茶山茶本晩出旧不闻圗经花深嫌少态曾入苏公评迩来亦变怪纷然着名称黄香开最早与菊为軰朋粉红更妖娆玉环带春酲伟哉红百叶花重枝不胜尤爱南山茶花开一尺盈月丹又其亚不减红带鞓吐丝心抽须锯齿叶翦棱白茶亦数品玉磬尤晶明桃叶何处来别疑武陵愈出愈竒怪一见一叹惊増明释道衍茶轩为陈惟寅赋千苞凛冰雪一树当窓几晴旭晓微烘游蜂掠芳蘂澹香匀密露繁艶照烟水幽人赏咏迟每恨残红委七言古诗増宋曽巩山茶花山茶花开春未归春归正值花盛时苍然老树皆谁种照耀万朶红相围蜂藏鸟伏不得见东风用力先吹嘘追思前者叶葢地万木惨惨攒空枝寒梅数绽小颜色霰雪满眼常相迷岂如此花开此日绛艶独出凌朝曦为怜劲意似松柏欲攀更惜长依依山榴浅薄岂足比五月雾露空芳菲明苏伯衡中丞刘先生斋阁前山茶一枝并蔕因效柏梁体朔风翦冰雨雪雱万木萧条冻且僵青藜丈人铃阁傍山茶作花红锦妆中有一枝并蔕香符彩烂若双鸳鸯嫣然占尽三春光皇英来自云中央赤旗翠节两作行阿母笑执瑶池觞仙童双双吹凤凰防女齐绾瑚珰丽色照耀青霞裳芳气氤氲满中堂大君尺劔空八荒牛归桃林马华阳百度既贞四维张礼乐谁云谦未遑制作直欲追虞唐丈人今之杜与房主臣合徳真明良朝夕左右扶维纲余子议论安敢当一朝嘉恵锡后皇乃是人文发祯祥玉局仙子喜欲狂更祝人文夀而康黼黻鸿猷焕天章嘉树呈瑞垂无疆五言律诗増宋朱长文次韵司封使君和练推官再咏山茶珍木何年种繁英满旧枝开从残雪里盛过牡丹时对日心全展凌风榦不欹药阶如赋咏欠此尚相思七言律诗増宋曾巩以白山茶寄吴仲庻山茶纯白是天真筠笼封题摘尚新秀色未饶三谷雪清香先得五峰春琼花散漫情终荡玉蘂萧条迹更尘逺寄一枝随驿使欲分芳种更无因原苏轼和子由开元寺山茶旧无花今嵗盛开长明灯下石防干长共松杉鬭嵗寒叶厚有棱犀甲健花深少态鹤头丹久陪方丈曼陀雨羞对先生苜蓿盘雪里盛开知有意明年归后更谁防増苏辙宛丘开元寺殿下山茶一株数年不开顷从子瞻游此每以为恨今二月中山茶开千余朶因作诗奉寄古殿山花丛百围故园曽见色依依凌寒强比松筠秀吐艶空惊嵗月非冰雪纷纭真性在根株老大众縁稀山中草木谁携种潦倒尘埃不复归谢薖玉茗花佳园昨夜变春容清晓惊开玉一丛素质定欺云液白浅妆羞退鹤翎红似闻金谷初无种欲画鹅溪恐未工底事余花避三舍孤髙元有使君风骚人漫説麻源谷本在风流刺史家直与瑶林共髙彻可须梅影鬭横斜芳尊莫待红妆赏幽艶长令烈士嗟凭仗邉鸾折枝手应宜展障玉鸦乂范成大十二月十八日海云赏山茶追趁新晴管物华马蹏松快帽檐斜天南腊尽风晞雪冰下春来水潄沙已报主林催市桞仍从掌故问山茶丰年自是欢声沸更着牙前画鼔挝十一月十日海云赏山茶门巷欢唿十里村腊前风物已知春两年池上经行处万里天邉未去人客鬓花身俱嵗晩妆光酒色且时新海云桥下溪如镜休把冠巾照路尘原杨万里山茶树子团团映碧岑初防唤作木犀林谁将金粟银丝脍簇饤朱红菜椀心春早横招桃李妬嵗寒不受雪霜侵题诗毕竟输坡老叶厚有棱花色深王十朋族兄文通赠山茶野性无端喜种花吾兄得得赠山茶莺声老后移虽晩鹤顶丹时防始佳雨叶鳞鳞成小葢春枝艶艶首羣葩自慙欲报无琼玖来往同防本一家刘克庄山茶青女行霜下晓空山茶独殿众花丛不知户外千林缟且防盆中一本红性晩每经寒始拆色深却爱日微烘人言此树尤难飬暮溉晨浇自课童増元郝经月丹小艇移来江涨桥盘盘矮矮格仍娇丹霞皱月雕红玉香雾凝春翦绛绡一种是花偏富贵三冬无物比妖娆广寒记忆曽攀折满殿光揺照紫霄五言絶句原明于若瀛山茶丹砂防雕蘂经月独含苞既足风前态还宜雪里娇増陈淳山茶丹葩间碧叶雪中自重叠山人倚醉时奈可映赪颊穷冬多雪霰柔脆已先摧不是丹砂质宁能醉后开七言絶句原宋陶弼山茶浅为玉茗深都胜大白山茶小海红名誉漫多朋援少年年身在雪霜中江南池馆厌深红零落空山烟雨中却是北人偏爱惜数枝和雪上屏风苏轼邵伯梵行寺山茶山茶相对阿谁栽细雨无人我独来说似与君君不防烂红如火雪中开赵昌山茶游蜂掠尽粉丝黄落蘂犹收蜜露香待得春风几枝在年来杀菽有飞霜増范成大玉茗花折得瑶华付与谁人间铅粉弄妆迟直须逺寄骖鸾客鬓脚飘飘可一枝陆游山茶一树自冬至清明后着花不已东园三日雨兼风桃李飘零扫地空惟有小茶偏耐久绿丛又放数枝红山茶雪里开花到春晩世间耐久孰如君慿防叹息无人防三十年前宴海云原俞国寳花近东溪居士家好携樽酒欵携茶玉皇收拾还天上便恐筠阳无此花玉洁冰寒自一家地偏惊对此山茶归来不负西游眼曽识人间未见花増金叚克已山茶雪娘子宫中仪体新八姨羞把旧妆匀画罗瑞锦难相称故着龙香簇绛巾元马祖常赵中丞折枝山茶火齐珠红拂翠翘石家歩障晓寒消千枝蜡炬烧春夜羯鼔催花打六么萨都剌阻风南露筋过罗汉寺防山茶野寺寻春酒未醒不知几日过清明小防干外东风急一树山茶落晩晴明沈周白山茶犀甲凌寒碧叶重玉杯擎处露华浓何当借夀长生酒只恐茶仙未肯容红山茶老叶经寒壮嵗华猩红防防雪中葩愿希葵藿倾忠胆岂是争妍富贵家原张新宝珠茶胭脂染就绛裙襕琥珀装成赤玉盘似共东风解相识一枝先已破春寒杨妃茶曽将倾国比名花别有轻红晕脸霞自是太真多异色品题兼得重山茶诗散句原宋张舜民叶硬经霜緑花肥映雪红増僧恵洪千朶鹤顶红染此丛间緑明沈周雪后无颜色凌寒见此花原宋王十朋道人赠我嵗寒种不是寻常儿女花曽季貍惟有山茶殊耐久独能深月占春风无名氏劲节不摧岷岭雪芳姿偏受建溪风元郝经秦女怨离抛翡翠汉宫愁絶冷胭脂别录増药圃同春蜀茶红白二色清而喜腴秋时用乌豆水灌之其花益妍原栽接春间腊月皆可移栽四季花寄枝宜用本体黄花香寄枝宜用茶体若用山茶体花仍红色白花寄枝同上一种玉茗如山茶而色白黄心緑萼磬口花鬯口花宜子种以单叶接千叶者则花盛树久以冬青接十不活一蜡梅増本草蜡梅一名黄梅花黄庭坚诗序云香气似梅类女工捻蜡所成京洛人因谓蜡梅范成大梅谱云本非梅类以其与梅同时而香又相近色酷似蜜脾故名蜡梅王世懋学圃余疏云考蜡梅原名黄梅故王安国熙宁间尚咏黄梅至元祐间苏黄命为蜡梅人言腊时开故名腊梅非也为色正似黄蜡耳原蜡梅小树丛枝尖叶木身与叶类桃而濶大尖硬花亦五出色欠晶明以子种出经接过花疎虽盛开常半含名磬口梅梅谱云言似僧磬之口也学圃余疏云出河南花史云楚中荆襄者最佳色深黄圎瓣如白梅若瓶一枝香可盈室次曰荷花学圃余疏云出松江花史云瓣有微尖形似荷花又次曰九英梅谱云子种不经接花小香淡其品最下谓之狗蝇后讹为九英又有开最先色深黄如紫檀花密香浓名檀香梅此品最佳此花多宿叶结实如垂铃尖长寸余子在其中彚考増王直方诗话蜡梅山谷初见之戏作二絶縁此盛于京师原梅谱蜡梅香极清香殆过于梅初不以形状贵也故难题咏山谷简斋但作五言小诗而已増賔朋宴话王直方父家多侍儿而小鬟素儿尢妍丽王尝以蜡梅花送晁无咎无咎以诗谢之有云芳菲意浅姿容淡忆得素儿如此梅竹坡诗话东南有蜡梅盖自近时始余童时犹未之见元祐间鲁直诸公方有诗前此未尝有赋此诗者政和间李端叔在姑谿元夕见之僧舍中尝作两絶其后篇云程氏园当尺五天千金争赏凭朱栏莫因今日家家有便作寻常两等防观端叔此诗可以知前日之未尝有也梅溪诗注东南腊梅叶落始开峡中地暖花开而叶不落三桞轩杂识姚氏残语以蜡梅为寒客今改为久客花经蜡梅一品九命瓶史浴蜡梅宜清痩僧然寒花性不耐浴当以轻绡防之蜡梅以水仙为婢京口诸山记焦山观音阁蜡梅一株轻风翩反若传隠士神者集藻七言古诗原宋苏轼蜡梅一首赠赵景贶天工防酥作梅花此有蜡梅禅老家蜜蜂采花作黄蜡取蜡为花亦其物天工变化谁得知我亦儿嬉作小诗君不见万松岭上黄千叶玉蘂檀心两竒絶醉中不觉度千山夜闻梅香失醉眠归来却梦寻花去梦里花仙觅竒句此间风物属诗人我老不饮当付君君行适吴我适越笑指西湖作衣钵陈师道和苏公蜡梅化人巧作缃様花何年落子空王家羽衣霓裳涴香蜡从此人间识尤物青琐朱郎却未知天公下取仙翁诗乌丸鸡距写玉叶却怪寒花未清絶北风驱雪度关山把烛防花夜不眠明朝诗成公亦去长使诗仙诵佳句湖山信羙更须人已觉西湖属此君坐想明年吴与越行酒赋诗聼击钵陈与义蜡梅智琼额黄且勿夸囘眼视此风前葩家家融蜡作杏蔕嵗嵗逢梅是蜡花世间真伪非两法映日细防真是蜡我今嚼蜡已甘腴况此有韵蜡不如只愁繁香欺定力薫我欲醉须人扶不辞花前醉倒卧经月是酒是香君试别増周必大次韵王龟龄省中黄梅化工未约酴醿菊先放缃梅伴羣玉幽姿着意慕铅黄正色何心轻萼緑妆成自浅风味深对此宁辞食无肉可怜涪翁被渠恼中嵗梅屏桮杓醁杨万里蜡梅次坡公韵梅花已自不是花冰魂谪堕玉皇家不餐烟火更餐蜡化作黄姑瞒造物后山未觉坡先知东坡勾引后山诗金花劝饮金荷叶两公醉吟许孤絶人间姚魏漫如山令人眼暗只欲眠此花寒香来又去恼损诗人难觅句月兼花影却三人欠个文同作墨君吾诗无复古清越万水千山一瓶钵刘诜和罗昌逢蜡梅梅兄不见今几时黄尘尽涴冰玉姿却疑来从金仙国已觉颜貎俱近之水邉林下恍如昨都非都似惊相嬉额黄万斛涂未了頩怒半落宫檐枝缥裾下压绀裙裼缃袖醉枕红肤脂天寒鹅儿冻凝酒日明蜂户光分脾暗香着人欲袭骨妙意未必和靖知小窓静昼胆瓶古长廊微雪珠帘垂一枝几案谁所置便觉春意生睫眉勿嫌吟诗苦不似酒觞更倒黄金巵五言律诗増宋尤袤蜡梅破腊惊春意凌寒试晓妆应嫌脂粉白故染麴尘黄缀树蜂悬室排筝鴈着行团酥与凝蜡难学是生香原杨万里蜡梅栗玉圆雕蕾金钟细着行来从真腊国自号小黄香夕吹撩寒馥晨曦透暖光南枝本同姓唤我作他杨増朱子蜡梅风雪催残腊南枝一夜空谁知荒草里却有暗香同姿莹轻黄外芳腾浅绛中不遭岑寂侣何以媚芳丛七言律诗増宋王安国黄梅花庾岭时开媚雪霜梁园春色占中央莫教莺过毛无色已觉蜂归蜡有香防月似浮金屑水飘风如舞曲尘场何人剩着栽培力太液池邉想菊裳陆游荀秀才送蜡梅与梅同谱又同时我为评香似更竒痛饮便判千日醉清狂顿减十年衰色疑初割蜂脾蜜影欲平欺鹤膝枝揷向宝壶犹未称合将金屋贮幽姿王十朋蜡梅天工着意防驼酥不与江梅鬭雪肤露滴蜂房酿崖蜜日烘龙脑喷金炉万松张葢黄尤好三峡藏春緑不枯题品倘非坡与谷世人应作小虫唿原楼钥咏蜡梅水仙二姝巧笑出兰房玉质檀姿各自芳品格雅称仙子态精神疑着道家黄宓妃漫诧凌波歩汉殿徒翻半额糚一味真香清且絶明窓相对古冠裳増金赵秉文古瓶蜡梅石冷铜腥苦未清瓦壶温水照轻明土花晕碧龙纹涩烛涙痕疎鴈字横未许功名归鼎鼐且收风月入瓶罂娇黄唤醒朝阳梦汉苑荒凉草棘生元耶律楚材蜡梅越岭仙姿迥异常洞庭春染六铢裳枝横碧玉天然痩蕾破黄金分外香反笑素英浑淡抺却嫌红艶太浓糚临风浥此蔷薇露醉墨淋漓寄渺茫五言絶句原宋黄庭坚戏咏蜡梅二首金蓓锁春寒恼人香未展虽无桃李颜风味极不浅体熏山麝脐色染蔷薇露披拂不满襟时有暗香度陈师道蜡梅异色深宜晩生香故触人不施千防白别作一家春増陈师道和豫章公黄梅寒里一枝春白间千防黄道人不好色行处若为香色轻花更艶体弱香自永玉质金作裳山明风防影旧鬓千丝白新梅百叶黄留花如有待迷国更烦香冉冉梢头緑婷婷花下人欲传千里信暗折一枝春黄里含真意春容带薄寒欲知谁称靣偏挿一枝防花里重重叶钗头防防黄祗应报春信故作着人香原陈与义蜡梅黄罗作广袂绛帐作中单人间谁敢着留得防春寒一花香十里更值满枝开承恩不在貌谁敢鬭香来増陈与义蜡梅朱朱与白白着意待春开那知洞房里已傍额黄来花房小如许铜砌黄金涂中有万斛香与君细细输来从底处所黄露满衣湿缘憨翻得怜亭亭倚风立奕奕金仙靣排行立晓晴殷勤夜来雪小住作珠缨亭亭金歩揺朝日明汉宫当时好光景一似此园中韵胜谁能舍色荘那得亲朝阳一映树到骨不留尘王十朋蜡梅蝶采花成蜡还将蜡染花一经坡谷眼名字压羣葩七言絶句原宋黄庭坚从张仲谋乞蜡梅闻君寺后野梅发香蜜染成官様黄不拟折来遮老眼欲知春色到池塘天工戏翦百花房夺尽人工更有香埋玉地中成故物折枝镜里忆新妆卧云荘上梅花发香似早梅开不迟浅色春衫弄风日遗来当为作新诗増晁补之谢王立之送蜡梅五首未教落素混冰池且防轻黄缀雪枝越使可因千里致春风元自未曽知恐是凝酥染得黄月中清露滴来香定知何逊牵诗兴借与穿帘一防光上林初就召羣臣紫蔕同心各自新谁见小园春雪里破春一萼更惊人诗报蜡梅开最先小奁分寄雪中妍水村映竹家家有天汉桥邉絶可怜去年不见蜡梅开凖拟新年恰恰来芳菲意浅姿容淡忆得素儿如此梅晁冲之和王立之蜡梅茅檐竹坞两幽竒岸帻寻花醉亦知崖蜜已成蜂去尽夜寒惟有露房垂老去攀翻兴益竒招携风月作新知但令春醸常如此百罚深杯亦倒垂荼防架倒花仍发薜荔墙摧石亦移此地与君凡几醉年年同赋蜡梅诗歩屧穿花醉晩风翻枝摘叶兴何穷他年上苑求佳种越白江红扫地空原韩驹蜡梅路入君家百歩香隔帘初试汉宫妆只疑梦到昭阳殿一簇轻红绕淡黄増张孝祥蜡梅满面宫妆淡淡黄绛纱封蜡贮幽香遥怜未识花消息乞与一枝收断肠周必大蜡梅茧黄织就费天机付与园林晩出枝诗老品题犹误在红梅未是独开迟范成大从巨济乞蜡梅寂寥人在晓鸡窓苦忆花前续断肠全树折来应不惜君家真色自生香次韵汉卿舅蜡梅垂垂痩萼微霜翦翦纤英锁暗香金雀钗头金蛱蝶春风传得旧宫妆湘袂朝天紫锦裳光风微度绛霄香夀阳信羙无仙骨空把心情学澹妆杨万里蜡梅江梅珍重雪衣裳薄相红梅学杏装渠独小参黄靣老额间艶艶发金光蜜蜂底物是生涯花作糇粮蜡作家嵗晩畧无花可采却将香蜡吐成花天向梅梢别出竒国香未许世人知殷勤滴蜡缄封却偷被霜风折一枝香蜜栽葩分外工疎枝数防缀雏蜂娇黄染就宫妆様香暖犹宜爱日烘王十朋蜡梅刘郎不独种桃花蜡蘂柔香更可佳臭味相同林下友从今花木亦通家谢翺蜡梅冷艶清香受雪知雨中谁把蜡为衣蜜房做就花枝色留得寒蜂宿不归呉永斋蜡梅惹得西湖处士疑如何颜色到鹅儿清香全与江梅似只欠横斜照水枝原金赵伯成蜡梅二首冻蕾含香蜡防匀古来幽谷有佳人诗家只怨和羮晩不道红梅别是春冷艶疎香寂寞濵欲持何物向时人东风自是清狂手办作竹篱茅舍春増元耶律楚材谢王巨川恵蜡梅雪里冰枝破冷金前村篱落暗香侵令人多谢王公子分恵幽芳寄好音冯子振蜡梅洗却铅膏饰道装檀心浅露紫香嚢从今宫额翻新様变作眉间一防黄诗散句増宋曾肇紫蔕黄苞破腊寒清香旋逐角声残李廌底处娇黄蜡様梅幽香解向北寒开苏伯业花须醖蜜共称美蜜脾翦花喷沉水周必大东观竒童承诏后南昌故尉欲仙时词原宋王十朋防绛唇蜡换梅姿天然香韵初非俗蝶驰蜂逐蜜在花梢熟岩壑深藏几载甘幽独因坡谷一标题目髙价掀兰菊李芸子卜算子蜜叶蜡蜂房花下频来往不知辛苦为谁甜山月梅花上玉质紫金衣香雪随风荡人间唤作返魂梅仍是蜂儿様韩元吉菩萨蛮江南雪里花如玉风流越様新装束恰恰缕金裳浓薰百和香分明篱菊艶却作梅妆面无处奈君何一枝春已多赵彦端好事近一种嵗前春谁辨额黄腮白风意只吟羣木与此花全别此花佳处似佳人髙韵带诗格君子嵗寒相许有芳心难结马庄父浪淘沙娇额尚涂黄不入时妆十分轻脆奈风霜几度细腰寻得蜜错认蜂房东阁久凄凉江路悠长休将颜色较芬芳无奈世间真若伪頼有幽香毛滂踏莎行粟玉玲珑瓮酥浮动芳跗染得胭脂重风前兰麝作香寒枝头烟雪和春冻蜂翅初开蜜房香防佳人寒睡愁如梦鹅黄衫子茜罗裙风流不与红梅共马荘父破阵子防缀莫窥天巧名称却道人为香醖蜜脾分几防色映乌云倚一枝遥防倒透迟映水不嫌疎影娇春也自同时红树落残风乍暖塞管声长晓更催此花知不知叶梦得千秋嵗晓烟溪畔曽记东风靣化工与重裁翦额黄明艶粉不共妖红輭凝露脸多情正似当时见谁向沧波岸特地移闲馆情一缕愁千防烦君捜妙语为我催清燕须细防纷纷乱蘂空凡艶吴文英天香蝉叶粘霜蝇苞缀冻生香逺带风峭岭上寒多溪头月冷枝北痩枝南小玉奴有姊先占立墙隂春蚤初试宫黄淡泊偷分夀阳纤巧银烛泪珠未晓酒钟悭贮愁多少记得短亭归马暮衙蜂閙荳防钗头恨褭但怅望天涯嵗华老逺信难封吴云鴈杳増张翥水龙吟玉人栀貌堪怜晓妆一洗铅华尽此花应是菊分颜色梅分风韵萼防驼酥口攒金磬心凝檀粉甚女贞染就仙衣絶胜蜂儿重鹅儿嫩説与玉龙莫品怕宫波一般流恨故人堪寄折枝代取江南春信沉水全薫蘖丝宻缀额黄深晕乍燕姬未识是花是蜡笑偎人问别録原取用物类相感志蜡梅树皮浸水磨墨发光彩本草花气味辛温解暑生津禁忌花史蜡梅人多爱其香但可逺闻不可近嗅嗅之头痛屡试不爽种植子既成试沉水者种之秋间发萌放叶浇灌得宜四五年可见花一法取根旁自出者分栽易成树瑞香原瑞香一名露甲一名蓬莱紫一名风流树髙者三四尺许枝榦婆娑柔条厚叶四时长青叶深緑色有杨梅叶枇杷叶荷叶挛枝冬春之交开花成簇长三四分如丁香状共数种有黄花紫花白花粉红花二色花梅子花串子花皆有香惟挛枝花紫者更香烈枇杷叶者结子其始出于庐山宋时人家种之始着名挛枝者其节挛曲如断折之状其根绵輭而香叶光润似橘叶邉有黄色者名金邉瑞香枝头甚繁体榦柔韧性畏寒冬月须收暖室或窖内夏月置之隂处勿见日此花名麝嚢能损花宜另种彚考原清异録庐山瑞香花始缘一比丘昼寝盘石上梦中闻花香酷烈及觉求得之因名睡香四方竒之谓为花中祥瑞遂名瑞香増花经紫风流一品九命三余赘笔曾端伯以瑞香为殊友张敏叔以瑞香为佳客灌园史瑞香名始于庐山比丘则似前此未之有矣乃楚辞所载露甲或复以瑞香当之是时佛教未东岂得先有比丘耶意此花本名露甲至有庐山一事始易今名耳集藻序原宋吕大防瑞香圗序瑞香芳草也其木髙才数尺生山坡间花如丁香而有黄紫二种冬春之交其花始发植之庭槛则芳馨出于户外野人不以为贵宋景文亦阙而不载予令舂城后二十年守成都公庭僧圃靡不有也予恐其没于草一日见知于时殆与人事无异感而圗之因为之序五言古诗原宋苏轼次韵曹子方龙山真觉院瑞香花幽香结浅紫来自孤云岑骨香不自知色浅意殊深移栽青莲宇遂冠薝卜林纫为楚臣佩散落天女襟君持风霜节耳聆歌笑音一逢兰蕙质稍回铁石心置酒要妍暖养花须晏隂及此隂晴间恐致悭啬霖防云知易散鷤防忧先吟明朝便陈迹试着丹青临増叶适新移瑞香旧曽作文忘之因今追忆云一株当三春名花不易得百年等寻丈不博千乘国野人三十本强卖青铜百应怜跗蘤具苦为薪米廹移栽向明阳妃媛俨行列土膏合根性功用成夙昔除香出浅紫泣露轻脉脉含愁欲谁诉折去情更惜方求蔽芾隂未受搔擢厄嗟余自覊旅何以慰新客殷勤深夜来少待山月白七言古诗増宋范成大瑞香花万粒丛芳破雪残曲房深院闭春寒紫紫青青云锦被百叠薰笼晩不翻酒恶休拈花蘂嗅花气醉人醲胜酒大将香供恼幽禅恰在兰枯梅落后明宣宗瑞香花瑞香花叶如织其叶非一状花开亦殊色或如码碯之殷红或如玉雪之姿容或含浅绛或深紫细蕤叠萼芬玲珑腊后春前花未放先春独占梅花上绕枝芳意露毰毸万卉千葩总相让曈昽旭日照堦墀淡荡香风拂面时初疑沉檀爇宝鼎亦似兰麝薫人衣瑞香花树髙三尺强山桃野杏动逾丈得以幽丛约馥香五言律诗原宋杨万里咏瑞香外着明霞绮中裁淡玉纱森森千万笋旋旋两三花小霁迎风喜轻寒索幙遮香中真上瑞兰麝敢名家短短薰笼小团团锦帕围浮阳烘酒思沉水着人衣茉莉通家逺椒花具体微春愁浑痩尽别有痩中肥増僧恵洪次韵真觉大师瑞香花浅色映华堂清寒熏夜香应持燕尾翦破此麝脐囊有恨成春睡无人见洗妆故山烟雨里寂寞为谁芳七言律诗原宋苏轼刁景纯赏瑞香花忆先朝侍宴次韵上苑夭桃自作行刘郎去后几囘芳厌从年少追新赏闲对宫花识旧香欲赠佳人非泛洧好纫幽佩吊沉湘鹤林神女无消息为问何年返帝乡増周必大次韵杨廷秀待制瑞香花灞桥忍冻两相攒汉殿含春别一般粉面固宜垂紫袖锦裳何必着中禅禁庭侍史今同宿宫帽花枝故自栾咀嚼新诗懐旧直刺贪宁不愧河檀原杨万里瑞香花侵雪开花雪不侵开时色浅未开深碧团圞里笋成束紫蓓蕾中香满襟别近传庐阜顶孤芳元是洞庭心诗人自有薰笼锦不用衣篝炷水沉瑞香花盛开呈周益公二首近防丁香万粒攒逺防却与紫毬般谁将玉胆蔷薇水新濯琼肤锦绣禅浄界薫修尔芳馥无人翦剔自檀栾下元前至上元后省得龙沉与麝兰鍼来大笋束仍攒作么开时色两般荀令金炉炷沉水昭容紫袖衬中襌同花异叶株株异一种栾枝节节栾雪里寒香得三友溪邉梅与雪邉兰増方岳种瑞香花自种幽香傍短櫺荷锄正用雨防防山家安得瑞龙脑春事不専红鹤翎持向东风论甲乙与遮西日费丁宁何年得似熏笼锦茗盌时时为乞灵原刘克荘谢太守送瑞香花一树婆娑整复斜使君辍赠到田家自慙瓮牖绳枢子不称香嚢锦伞花小借暖风为破萼旋浇新水待抽芽丁宁儿子勤封植留与甘棠一様夸朱淑真咏瑞香玲珑巧蹙紫罗裳令得东君着意妆带露欲开宜暖日临风微困怯春霜发挥名字来庐阜弹压芳菲入醉乡最是午牕初睡醒熏笼赢得梦魂香増元郝经孟少保后园瑞香羽葆层层拥细花甲梅斜映隔山茶两三丛里氤氲气数百年来富贵家雕玉香浓团瑞雪翠翘春暖挿轻霞主人一去无消息庭户萧疎落晩鸦明陈宪章次韵张廷实瑞香花开有懐三径归来辟草莱偶逢名士乞花栽莫愁冷艶无人爱正递寒香别圃开年光暗逐东流水春信才通半树梅必有比邻髙二仲手扪花树共徘徊五言絶句増宋陈造瑞香花钩窓玩孤芳残月衣上明紫囊拆兰麝小风防初晴范成大瑞香三首小槛移秀色端来媚禅房道人不解饮醺然醉天香紫云蹙绣被团圞覆衣篝浓薰百和韵香极却成愁一丛三百朶细细拆浓檀帘幕防花气不知窓外寒原王十朋瑞香花真是花中瑞本朝名始闻江南一梦后天下仰清芬増明陈淳题瑞香花秾香拆麝脐细蘂秀鹤顶东风故飘荡薰人醉不醒七言絶句原宋杨万里瑞香花织锦天孙矮作机紫茸翻了白花枝更将沉水浓薰却日淡风微欲午时移瑞香花斛夜缀香窠沐露华昼移翠斛馥牕纱将身扶起帘帷防生怕帘帷挨着花郑清之瑞香粉靣芳心碧玉裳持来宛作故山香征途不觉春如许更问兰芽几寸长白氏集咏紫瑞香庐阜当年春睡浓花名从此擅春工紫葩四迸呈鲜粉如爇仙香透锦笼白瑞香繁花簇粉烘晴日蔼有浓香透暖风六曲防干凝睇处锦笼争似玉为笼増元杨维桢瑞香花一团华葢翠亭亭万个丁香露欲零日炙锦薫眠不得玉人扶起酒初醒诗散句增宋苏籕芳蕤何蒨绚尤物真旖旎五叶映雕防三桠骈粉蘂妍分春月魂香彻肌骨髓原樵隠居士众妙与春竞纷纷持所长此花最幽逺如以礼自将猗兰敢回歩薝卜亦退藏韩驹着叶团青葢开花炷宝薫杨万里紫袖染难透琼肤晒转香曾肇风雨离披枝叶痩可怜终不减清香张舜民槛中紫艶才盈握天上花香暗袭人陈克沉香殿里春风早红锦薫笼二月时沁枝清露濯幽葩醉质斓斑衬晓霞杨万里齐开忽作栾枝锦未拆犹疑紫素馨王十朋世人竞重薫笼锦子素何曽怯瑞香刘克庄便觉麝嚢无逺韵频挑蚁蠧有新芽陈古涧晓露染成鸡舌紫东风吹作麝脐香陶弼玉英金实碧琳枝词原宋赵彦端防绛唇防雨烘晴紫云缥缈来深院晩寒谁见红杏枝头怨絶代佳人万里沉香殿光风转梦余千片犹恨相逢浅王十朋防绛唇栏槛隂沉紫云呈瑞余寒凛卷帘欹枕香逼幽人寝入梦何年庐阜闻名稔风流甚阿谁题品唤作薰笼锦张孝祥浣溪沙腊后春前别一般梅花枯淡水仙寒翠云裘里紫霞冠妙品只今推第一宝香元不是人间为君更酌小龙团苏轼西江月公子眼花乱发老夫鼻观先通领巾飘下瑞香风惊起谪仙春梦后土祠中玉蘂蓬莱殿里鞓红此花清絶更纤秾把酒何人心动增张抡西江月翦就碧云鬭蘂刻成紫玉芳心浅春不怕峭寒侵暖彻薰笼瑞锦花里清芬独歩尊前胜韵难禁飞香直到玉杯深消得厌厌夜饮原程垓瑞鹧鸪东风冷落旧梅台犹喜仙花拂面开绀色染衣春意浄水沉薰骨晩风来柔条不学丁香结矮树仍参茉莉栽安得方盆载幽植道人随处作香材方岳水龙吟当年睡里闻香阿谁唤作花间瑞巾飘沉水笼薰古锦拥青绫被初日酣晴和风送暖十分清致掩牕纱待香凝酒醒尽消受这春思纵把万红排比想较伊更争些子诗仙老手春风妙笔要题教似十里扬州三生杜牧可曽知此趁紫唇微绽芳心半透与骚人醉増金蔡松年江城子慢紫云防枫叶岩树小婆娑嵗寒节占髙洁纤苞暖酿出梅魂兰魄照浓碧茗盌添春花气重芸牕晩蒙蒙浮霁月小眠鼻观先通庐山梦旧清絶萧闲平生淡泊独芳温一念犹未衰歇种种陈迹而今老但觅茶烟禅榻寄闲寂风外天花无梦也鸳鸯债从渠千万刼夜寒囘施幽香与愁客别録原栽种梅雨时折其枝揷肥隂之地自能生根一云左手折下旋即扞揷勿换手无不活者一云芒种时就老枝上翦其嫩枝破其根入大麦一粒纒以乱髪揷土中即活一说带花揷扵背日处或初秋挿于水稻侧俟生根移种之移时不得露根露根则不荣浇灌瑞香恶太湿又畏日晒以挦猪汤或宰鸡鹅毛水从根浇之甚肥蚯蚓喜食其根觉叶少萎以小便浇之令出即寻逐之须河水多浇之以解其醎以头垢拥根则叶緑大槩香花怕粪瑞香为最尤忌人粪犯之輙死附録结香原结香榦叶如瑞香而枝甚柔韧可绾结花色鹅黄比瑞香稍长开与瑞香同时花落始生叶御定佩文斋广羣芳谱卷四十一钦定四库全书御定佩文斋广羣芳谱卷四十二花谱迎春花原迎春花一名金腰人家园圃多种之丛生髙数尺有一丈者方茎厚叶如初生小椒叶而无齿面青背淡对节生小枝一枝三叶春前有花如瑞香花黄色不结实叶苦涩平无毒虽草花最先防缀春色亦不可废花时移栽土肥则茂燖牲水灌之则花蕃二月中可分彚考增三栁轩杂识迎春花为僭客花经迎春花七品三命瓶花谱迎春花六品四命学圃余疏余一迎春花盆景结屈老干天然得之嘉定唐少谷人以为寳集藻七言絶句増唐白居易代迎春花招刘郎中幸与松筠相近栽不随桃李一时开杏园岂敢妨君去未有花时且看来翫迎春花赠杨郎中金英翠萼春寒黄色花中有防般凭君语向游人道莫作蔓菁花眼看宋韩琦中书东防迎春覆防纤弱绿条长带雪冲寒折嫩黄迎得春来非自足百花千卉共芬芳迎得新春入旧科独先嘉卉占阳和今年顿被寒摧折应为尖头送暖多刘敞阁前迎春花秾李繁桃刮眼明东风先入九重城黄花翠蔓无人顾浪得迎春世上名沉沉华省锁红尘忽地花枝觉歳新为问名园最深处不知迎得防多春华省当时绿鬓郎金樽美酒醉红芳今日对花不成饮春愁已与草俱长诗散句增宋晏殊浅艶侔莺羽纤条结兎丝偏凌早春发应诮众芳迟词原宋赵师侠清平乐纤秾娇小也解争春早占得中央颜色好妆防枝枝新巧东皇初到江城殷勤先去迎春乞与黄金腰压持红紫纷纷金雀花原金雀花丛生茎褐色髙数尺有柔刺一簇数叶花生叶傍色黄形尖旁开两瓣势如飞雀甚可爱春初即开采之滚汤入少盐微焯可作茶品清供春间分栽最易繁衍集藻七言絶句原宋翁元广金雀花管领东风知防春也将俗态染香尘有人不具看花眼恼杀飘蓬老病身酴醿原酴醿一名独歩春一名百宜枝杖一名琼绶带一名雪缨络一名沉香蜜友藤身灌生靑茎多刺一颖三叶如品字形面光绿背翠色多缺刻花靑跗红萼及开时变白带浅碧大朶千瓣香微而清盘作髙架二三月间烂熳可观盛开时折置书册中冬取插鬓犹有余香本名荼防一种色黄似酒故加酉字增益部方物畧记蜀酴醿多白而黄者时时有之但香减于白花四川志成都县出酴醿花有三种曰白玊碗曰出炉银曰云南红色香俱美彚考增清异录酴醿木香事事称宜故卖插枝云百宜枝杖此洛社故事也花经酴醿一品九命澄懐录韩熈载云对花焚香酴醿宜沉水原诚斋杂记范蜀公居许下造大堂名以长啸前有酴醿架髙广可容十客每春季花繁燕客其下约曰有飞花堕酒中者嚼一大白或笑语喧哗之际微风过之满座无遗时号飞英防增三余赘笔曾端伯以荼防为韵友张敏叔以荼防为雅客花木考酴醿色作浅红香气不足阅唐宋诗词多用粉面额黄香琼香雪等字心窃疑之及考此花本作荼防以酒号酴醿花色似之遂复从酉则花作白色似无可疑矣王敬美学圃杂疏乃疑酴醿为白木香不知陶学士谷云洛社故事卖酴醿木香插枝者均谓百宜枝杖二花并列岂能无别耶广东志酴醿海国所产为盛出大西洋国者花大如中国之牡丹蛮中遇天气凄寒零露凝结他草木乃冰澌叶萎殊无香韵惟酴醿花上琼瑶清莹芬芳袭人若甘露焉夷女以泽体腻髪香经月不灭国人贮以铅瓶行贩他国集藻记增宋张耒咸平县丞防酴醿记咸平五年诏以陈留之通许镇为咸平县先是章圣皇帝幸亳祠老子道通许筑宫以待幸既为县即以宫为令治所主簿居中书府而枢密府为尉舍熈寕某年始置丞于是迁县尉于外而丞居焉丞居之堂庭有酴醿问之邑之老人则其为枢密府时所种也既老而益蕃延蔓庇覆占庭之大半其花特大于其类邑之酴醿皆出其下盖当时筑室种植以待天子之所必有珍丽可喜之物而后敢陈是以独秀于一邑而莫能及也赞增宋宋祁酴醿赞人情尚竒贱白贵黄厥英畧同实寡于香五言古诗原宋苏轼杜沂游武昌以酴醿花见饷酴醿不争春寂寞开最晩青蛟走玊骨羽盖珠幰不妆艶已絶无风香自逺凄凉吴宫阙红粉埋故苑至今微月夜笙箫来翠巘余妍入此花千载尚清婉怪君唿不归定为花所挽昨宵雷雨恶花尽君应返增崔鷃酴醿依柏引蔓上冐其顚春风亦已老自厌丹采媚独留白雪花洒此千尺翠嵯峨珠笼冠缥缈冒佛髻幽香勿袭人恐为真色累但愿保明姿终日奉清对要之万物伙污洁自有类元贡奎茶防架西园检春事积雨断余红荼防压髙架皎皎晩日烘翠蔓防残雪清香度微风幽人对之坐莹然此心同徘徊不忍去片月来髙空宛如万玊娥素袖舞云中珠玑露颗缀翠佩烟光笼爱花不受折枝柔刺盈丛携酒醉其下慰此良夜终明吴寛酴醿酴醿发长条丛生类蓍草每记众花开此种开独早南方色多红黄色见者少但嫌易零落蜂蝶食不饱曲防强遮防童子日必扫花落当复开岂似主人老往昔诗客来觅句歩频绕载诵成感伤谁来慰幽抱七言古诗增宋司马光修酴醿架贫家不办构坚木缚竹立架擎酴醿风揺雨渍不耐乆未及三载俱离披往来遂复废此径举头碍冠行挂衣唿奴改作岂得已抽新换故拆四篱来春席地还可饮日色不到香风吹苏辙次韵咏酴醿蜀中酴醿生如积开落春风山寂寂已怜正发香晻暧犹爱未开光的皪半垂野水弱如坠直上长松勇无敌风中娜娜应数丈月下煌煌真一色故园闻道开愈繁老人自恨归无日百花已过春欲暮燕坐绳牀空叹息朝来满把得幽香案头乱插铜瓶湿一番花蘂转头空谁能往问天台拾原杨万里和罗武冈荼防长句花飞十不啻五六靑子团枝朱紫簇江南桃李总成隂不论少城与韦曲荼防珍重不浪开晩堆绿云防水玊体熏山麝非一脐水洗银河费千斛滴成小蓓密于糁乱走长条柔可束醉眸须及月下来破鼻试从风里触先生未必被花恼偶与门人暮春浴为怜压架十万枝小立旁邉领新馥剰好语宠琼蕤更掇清英付醁先生何得便杜门霜鬓犹须玊堂宿増杨万里走笔谢张功父送酴醿西湖野僧夸藏冰半年化作真水精南湖诗人笑渠拙不知侬家解干雪藏氷窨子山之幽镵透九地山鬼愁侬家藏雪有妙手分明晒在翡翠楼向来巽二拉六玉妃夜投玉川屋翦冰作花吹朔风揉云为粉散寒空醉挥两袖拂银汉梢头万斛冷不融琼田挈月拾翠羽砌成重楼天半许盘作青蛟吐绿雾乱飘六出熏沉炷人间雪脆那可藏天上雪落何曾香三月尽头四月首南湖香雪今谁有分似诚斋老诗叟碎挼玉花泛春酒一饮一石更五斗王十朋次韵程泰之酴醿靑春果作堂堂去啼鸟唤春春不住明珠万颗玊为钱欲买风光嗟已暮蓬山地冷花木稀只有寒梅已先吐谁遣虬枝上髙架稍觉云隂覆行路雨余景物犹未佳叶底精神不多露鼻疑闻班马香姿比何郎更风度平生惜春如惜别老眼待花如待哺幽芳相对止三人草草杯盘为花具元华幼武荼防歌丹葩醉染猩猩血素萼便娟比霜雪呈妖逞艶岂足贵含芳嗜洁夸清絶荼防饱浥春雨膏玲珑翦刻英琼瑶千金脑麝和淑质万个玉蝶莹柔条坐看明月花梢上便应题作清虚牓醉眠花底不须归狼籍苔茵空抚掌先生爱花何太浓对花一饮挥千钟昔逢端伯称韵友我欲结好惭衰容莫教揺落西风后贾岛留题传不朽怜君为作荼防歌多情又酿荼防酒五言律诗增宋梅尧臣有折景福殿后酴醿花至者有鸟衔花出清香不畏风初从上林发来过未央中簇簇霜苞密层层玉叶同谁将作美酒醉看月生东原陈与义酴醿雨过无桃李唯余雪覆墙青天映妙质白日照繁香影动春微透花寒韵更长风流到尊酒犹足助诗狂明王象晋酴醿皓齿舞霓裳飘飘翠长何郎初傅粉荀令乍薰香玊蘂休夸白金沙敢并芳可怜蜂与蝶早晩引风狂七言律诗原宋黄庭坚观主簿家酴醿肌肤冰雪熏沉水百草千花莫比芳露湿何郎试汤饼日烘荀令炷炉香风流彻骨成春酒梦寐宜人入枕囊输与能诗王主簿瑶台影里据胡牀增晁补之次韵李秬酴醿夭红琐碎竞春娇后出何妨便夺标云鹤嬉晴来万只玉龙惊震上千条蓐收晃荡风前仗萼绿飘翩月下绡曾向琼林亭畔见天涯相遇一魂销原刘子翚次韵张守酴醿荣华休羡黒头公且对芳晨赏丽丛十万青条寒挂雨三千粉面笑临风莫将拟雪才情赋盍与观梅况味同只恐春归有遗恨典刑犹在浊醪中增刘子翚酴醿颠风急雨退花晨翠叶银苞照眼新髙架攀縁虽得地长条盘屈总由人横钗数朶开犹小扑酒余香韵絶伦惟有金沙颜色好年年相伴殿残春原刘克庄酴醿青蛟蜕骨万条长玊架盘云防晓窓外面看来些子叶中间着得许多香一枝缟色分明好百卉含羞不敢芳飞杀衔花防海燕被渠勾引一春忙朱淑真咏酴醿花神未许春归去故遣仙姿殿众芳白玉体轻蟾魄莹素纱囊薄麝脐香梦思洛浦婵娟态愁记瑶台淡净妆勾引诗人清絶处一枝和雨在东墙增金刘仲尹酴醿相看絶似好交友着眼江梅季孟中海窟笙箫来鹤背月林氷雪绕春风满前玉蘂名尤重特地棃花梦不同安得涪翁香一瓣种成聊供小南丰五言排律增宋苏辙次韵孔文仲酴醿苍虵冻不死轻素暖仍归落蘂时吹面繁香自扑帏光凝真照夜枝輭或牵衣似厌风霾苦应思雾雨霏开樽迎最盛扫地见初稀赖有清隂在金波肯彂挥原黄庭坚见诸人倡和酴醿诗輙次韵戏咏梅残红药迟此物共春晖名字因壶酒风流付枕帏坠钿香径草飘雪净垣衣玉气晴虹发沉材锯屑霏直知多可厌何忍摘令稀常恨金沙学颦时正可挥五言絶句增宋苏轼和文与可洋州园池荼防洞猗猗翠蔓长蔼蔼繁香足绮席堕残英芳樽渍余馥朱子荼防结楥遂芳植覆墙拥深翠还当具春酒与客花下醉明李东阳荼防买种已经年贪看亦云乆未惜雨沾衣应防刺伤手七言絶句原宋韩维酴醿平生为爱此香浓仰面常迎落架风每至春归有遗恨典刑犹在酒杯中增韩维酴醿细蓓繁英次第开攀条尽日未能囬不如醉卧春风防时使清香拂面来惜荼防天意再三珍雅艶花中最后吐竒香狂风莫扫残英尽留与佳人贮绛囊原欧阳修酴醿清明时节散天香轻染鹅儿一抹黄最是风流堪赏处美人取作浥罗裳刘攽荼防明红暗紫竞芬菲送尽东风不自知占得余香慰愁眼百芳无得似荼防苏轼和文与可洋州园池酴醿洞长忆故山寒食夜野荼防发暗香来分无素手簪罗髻且折霜蕤浸玊醅苏辙和王晋卿都尉荼防后圃荼防手自栽清于芍药酽于梅旧来酒客今无防三嗅馨香懒举杯张舜民酴醿冰肌雪艶映残春燠日薫风入四邻任是主人能爱惜也一半与游人黄庭坚酴醿汉宫娇额半涂黄入骨浓薫贾女香日色渐迟风力细倚阑偷舞白霓裳张仲谋家堂前酴醿委地沉水衣笼白玉苖不湔拂苦无聊烦君斫取西庄栁扶起春风十万条增秦观赏荼防有感春来百物不入眼惟见此花堪断肠借问断肠縁底事罗衣曾似此花香原王庭珪酴醿东皇收拾春归去独遣荼防殿后尘怜我寒牕赋愁寂时看玉面送残春增杨万里坡仙阁上观荼防仰架遥看时见些登楼下瞰脱然佳酴醿蝴蝶浑无辨飞去方知不是花酴醿约我早来看及至来看花已残动地寒风君莫怯乱吹香雪洒防干陆游东阳观酴醿福州正月把离杯已见酴醿压架开吴地春寒花渐晩北归一路摘香来薛季宣酴醿花谢有感当初曾醉浣花春席地棠棃当锦茵今日酴醿飘似雪闲忙不比旧时人原卢祖臯酴醿雪榦云条一架春酒中风度梦中闻东风不是无颜色过了梅花便是君徐似道酴醿纷纷红紫落莓苔月和烟特地开疑是玉妃新浴出翠云梯上舞风台戴复古酴醿东风满架索春饶三月梁园雪未消賸馥何人炷兰麝柔绦无力琼瑶增方岳荼防山径隂隂雨未干春风已暖却成寒不缘天气浑无准要防荼防继牡丹手插春风十万条野香落架玉揺揺黄鹂莫悮看花眼等得南薰雪未消陈三屿布叶敷条翠作围自生芒刺防裳衣莫嫌野兴难拘束只伴春风亦见防原谢幼谦酴醿香雪支离半坠风柔条无奈不成丛阿蛮如许风流骨打困秋千细雨中任拙斋一年春事到荼防香雪纷纷又扑衣尽把檀心好看取与留春住莫敎归周方泉荼防架倒无人架全似老夫狂醉时昨夜一番溪雨横又添苔藓到花枝湛道山雨后溪流半没沙粉墙卖酒是谁家客中不觉春深浅开了荼防一架花一春多雨少晴光眼底青春去意忙已恨防衣红作阵絶怜满架雪生香无名氏秾华先占早春芳色别仙容五様妆歩屧东郊风力輭吹来只是一般香增金元好问荼防枕帏余韵最清真梦里犹来着莫人拟借浓隂作罗幕玉缨多处卧残春元叶颙酴醿一防檀心气味长向人无语舞霓裳千红万紫消磨尽犹有风吹不断香诗散句原宋谢尧仁下腾赤蛟身上抽碧龙头千枝蟠一盖一盖簪万毬花要月看香要和露收一防落衣袂经月气未休一摘入酿瓮经歳味尚留宋祁来自蚕丛国香传弱水神析酲疑破鼻并艶欲留春王十朋风枝张雨盖露脸汗何郎收拾归醁芳姿韵更香梅尧臣京师三月荼防开髙架交垂自为洞素蘂层层紫蘂香酿归光禄春生瓮増石独清合作诸兰佩深白未数杨花绵春风烂熳倚墙角一月不复烧龙涎原刘攽琼林殿侧玊钩栏雪覆新花四月防密影可容千客坐柔条何处万龙蟠程敦厚独嫌朱脸花颜俗全学瑶台玉女妆素月共成中夜色好风分散四邻香增种放绿叶排圎翠靑苞蓄异香原宋祁无华真国色有韵自天香晏殊玊女雕琼蘂仙禽借菊衣増蔡襄侧月光艶薄余芳香气微苏辙光凝真照夜枝輭或牵衣张舜民青春逐流水素质独轻防原曾肇国艶宁施粉天香自染衣增张耒临风难自持为舞白霓裳陆游桃李擅春事酴醿为之殿戴复古林塘飞翡翠篱落带酴醿原徐致中丛叶扶金蘂防风动弱枝增宋祁媚条无力倚风长架作圎隂覆坐凉原晏殊唤将梅蘂要同韵羞杀棃花不敢香刘攽强挽春风留一醉露香还可析朝酲增张耒风霜老枯蹙龙蛇中有靑春白玊葩原王庭珪残春铃阁无公事来就酴醿放晩衙增范成大不用忙催银烛上酴醿如雪照黄昏快晴似为酴醿计急雨还妨燕子飞原杨万里走上松梢绕却好为他满插一头花白玉梢头千防韵绿云堆里一枝斜张栻玉立春深雪不如生香透骨雪应无增刘克庄还将庐舍全身面换却何郎粉色姿原吴潜可堪收拾归屏枕颇欲浮沉付酒杯徐致中靑蛟暖霁拏云上白雪深春压架香郑子聃玉斧无人觧修月珠裙有意欲留仙卢元赞姑射真人玉骨香淡月微风惜良夜杨元素髙唐神女兰供泽姑射仙人雪莹肌司马光酴醿雪拥檐春老酴醿香范成大酴醿乃天香元方囘酴醿缒绿长宋张耒酴醿轻盈飞燕身周必大满架冰肌含碧云金张药酴醿架小纵横春词原宋无名氏如梦令今夜荼防风起须是玉消琼碎淡荡满城春恼破愁人春睡须醉须醉莫待黄梅雨细王十朋防绛唇羽盖垂垂玊英乱簇春光满韵清香逺暖日烘庭院露浥琼枝晕透何郎脸情何限古人不见谁与花评防又野态芳姿枝头占得春长乆怕钩衣袖不放攀花手试问东山花似当时否还依旧谪仙去后风月今谁有向子諲浣溪沙翠羽衣裳白玊人不将朱粉汚天真清风为伴月为邻枕上觧随良夜梦壶中别是一家春同心少绾更尖新增朱子浣溪沙压架年来雪作堆珍丛也是近移栽肯令容易放春囬却恐隂晴无定度从敎红白一时开多情蜂蝶早飞来原赵师侠栁梢青红紫凋零化工特地翦玊裁琼碧叶丛芳檀心防素香雪团英柔风唤起娉婷似无力斜欹翠屏细细吹香盈盈浥露花里倾城向子諲西江月红退小园桃杏绿生芳草池塘谁家芍药殿春光不似荼防宫様翠盖更朱幰熏炉剰熨沉香娟娟风露满衣裳独歩瑶台月上少年游去年同醉荼防下健笔赋新词今年君去荼防欲破谁与醉为期旧曲重歌斟别酒风露泣花枝漳水能长湘水逺流不尽两相思晁端礼鹧鸪天红紫飘零緑满城春风于此独留情谁将十幅红绫被扑向熏笼一夜明风不定雨初晴晓来苔上拾残英速敎贮向鸳鸯枕犹有余香入梦清张元干临江仙莺唤屏山惊睡觉娇羞须倩郎扶荼防斗帐冷薰炉翠穿金落索香泛玊流苏长记枕防消醉色日髙犹倦妆梳一枝春痩想如初梦迷芳草路望断素鳞书韩元吉临江仙不恨绿隂桃李过荼防正向人开一樽清夜月徘徊花如人意好月为此花来未信人间香有许却疑同住瑶台纷纷残雪度深杯直敎攀折尽犹胜酒醒囬刘克庄最高楼司春有序排次到荼防预报在庭知蘂珠宫里晨妆罢披香殿下晓班齐探花正驱使问赏花期元不逊梅花浮月影也不妬棃花雨枝偏恨栁绿条垂与其向晩包团絮不如对酒折芳蕤谢东君收拾在牡丹时增元叚章洞仙歌一庭晴雪了东风孤注睡起浓香占窓尸对翠蛟盘雨白鳯迎风知谁见愁与飞红流处想飞英弄玊共驾苍烟欲向人间挽春住清泪满檀心如此江山都付与斜阳杜宇是曾约梅花春来又自趁棃花送春归去宋赵彦端满江红千种繁香香已去翩然无迹谁信道荼防枝上静中收得晓镜洗妆非粉白晩衣弄舞余衫碧粲寳钿珠珥不胜持浓隂夕金翦度还堪惜霜叶坠无从覔知多少好词清梦酿成冰骨天女散花无圣酒仙人种玊惭香德怅攀条记得鬓丝青东风客史可堂声声慢羞朱妬粉染雾裁云淡然苍佩仙裳半额蜂妆莫道梳洗家常碧罗乱萦小带翠虬寒一架清香春思苦倚晴娇无力如待韩郎密幄笼芳吟夜任露沾轻袖月转空梁弱骨柔姿偏觧勾引诗狂遗钿碎金满地恨无情风送韶光闲书永看靑靑垂蔓过墙曹邍玲珑四犯一架幽芳自过了梅花犹占清絶露叶檀心香满万条晴雪肌素静洗铅华似弄玉乍离瑶阙看翠虬白鳯飞舞不管暮烟啼鴂酒中风格天然别记唐宫赐尊芳冽玉蕤唤得余春住犹醉迷飞蝶天气乍雨乍晴长是伴牡丹时节夜散琼楼宴金铺深掩一庭春月卢祖臯水龙吟荡红流水无声暮烟细草粘天逺低徊倦蝶徃来忙燕芳期顿懒绿雾迷墙翠虬腾架雪明香暖笑依依欲挽春风敎住还疑是相逢晩不似梅妆痩减占人间丰神萧散攀条弄蘂天涯犹记曲栏小院老去情懐酒邉风味有时重见对枕帏空想东窓旧梦将离恨原刘克庄贺新郎曾与瑶姬约恍相逢翠裳摇曳珠璎联络风露青冥非人世揽结玊龙骖鹤怕不奈千条轻弱祷祝花神怜惜取到开时晴雨须斟酌枝上雪莫消却恼人还似中狂药凭危栏烛光交映乐声遥作身上春衫香重透看到参横月落算茉莉犹低一着坐有缑山王郎子倚玉箫度曲难为酢君不顾铸成错又想赴瑶池约向东风名姬骏马翠鞯金络太液池边鹄羣下又似南楼唿鹤画不就浓纤娇弱罗帕封香来天上泻铜盘沆瀣供清酌春去也被留却芳魂再返应无药似诗吟绿衣黄里感伤而作爱惜尚嫌蜂采去何况流莺蹙落且放下珠帘遮着除却江南黄九外有何人敢与花酬酢君认取莫教错又浅把宫黄约细端相普陀岩里金身珠络萼绿华轻罗袜小飞下祥云彩鹤朶朶赛蜂腰纤弱已被色香撩病思尽鹅儿酒美无多酌看不足怕残却人间难得伤春药更枝头流莺唤起少年狂作留取姚家花相伴羞与万红同落未肯让腊梅先着乐府今无黄绢手问斯人清唱何人酢休草草认题错刘过贺新郎院宇重重掩醉沉沉庭隂正午绣帘髙卷金鸭香浓薰寳篆惊起雕梁语燕正架上荼防开徧嫩萼梢头舒素态似嫦娥初试宫籹浅风力嫩异香輭佳人无意拈鍼线绕朱栏徘徊六曲为他留恋试把花心轻轻数暗卜归期近逺柰数了依然重怨把酒问春春不管枉敎人只凭空肠断肠断处合消遣别録原景龙文馆记唐制召侍臣学士食樱桃饮酴醿酒盛以琉璃盘和以香酪增春渚纪闻蒋子有家藏东坡先生于吴牋上手书一词是为余杭通守时字云红杏了天桃尽独自占春芳不比人间兰麝自然透骨生香对酒莫相忘似佳人兼合明光只忧长笛吹花落除是宁王旣不知曲名常以问先生门下士及伯达与仲虎叔平诸孙皆云未之见也又不知兼合明光是何等事或云是酴醿也原舒雅作靑纱连二枕满贮酴醿木犀瑞香散蘂甚益鼻根蜀人取酴醿造酒味甚芳烈附录金沙原金沙罗似酴醿花单瓣红艶夺目彚考增玉堂杂记东阁窓下甃小池傍植金沙月桂之属花经金沙花六品四命集藻五言律诗增宋梅尧臣金沙花金有披沙得花应不可多栽培由地力艶色与天和玊座君王赏朱栏将相罗称觞千万寿繁叶奈香何七言律诗增宋杨万里金沙花金沙道是殿羣芳不道荼防输一塲十里红妆蹋青出一张锦被洒晴香只须旧防已无暑更走新条如许长若恨昨朝来草草夜来风雨更禁当五言絶句原宋王安石池上看金沙花数枝过酴醿架盛开故作酴醿架金沙只谩栽似矜颜色好飞度雪前开七言絶句增宋王安石池上看金沙花午隂寛占一方苔映水前年坐看栽红蘂似嫌尘染汚青条飞上别枝开酴醿一架最先来夹水金沙次第栽浓绿扶疎云对起醉红撩乱雪争开海棠开后数金沙髙架层层吐绛葩咫尺西城无力到不知谁赏魏家花黄庭坚以金沙酴醿送公夀天遣酴醿玉作花紫绵揉色染金沙慿君着意樽前看便与春工立等差周必大阁前金沙花满架冰肌合碧云翻堦碧袖助红裙玊堂只有金沙在伴直明年又属君杨万里金沙花独种荼防冷却伊金沙作伴暖相依荼防枯了来年补且看金沙也自竒防松树子碧圑圞红锦纒头白锦冠尽放花枝过墙去不妨分与路人看蔷薇原蔷薇本草经作墙蘼李时珍曰草蔓柔靡依墙援而生故名一名刺红本草作刺花一名山棘一名牛勒一名牛棘本草云其茎多刺勒人牛喜食之故有诸名一名买笑藤身丛生茎青多刺喜肥但不可多花单而白者更香结子名营实堪入药其类有朱千蔷薇赤色多叶花大叶粗最先开荷花蔷薇千叶花红状似荷花刺梅堆千叶色大红如刺绣所成开最后五色蔷薇花亦多叶而小一枝五六朶有深红浅红之别黄蔷薇色蜜花大韵雅态娇紫茎修条繁伙可爱蔷薇上品也淡黄蔷薇鵞黄蔷薇易盛难乆白蔷薇类玫瑰又有紫者黒者肉红者粉红者名粉团四出者重瓣厚叠者长沙千叶者开时连春接夏清馥可人结屏甚佳别有野蔷薇号野客雪白粉红香更郁烈法于花防时摘去其蔕花发无已如生莠虫以鱼腥水浇之倾银炉灰撒之虫自死他如寳相金钵盂佛见笑七姊妹十姊妹体态相类种法亦同又有月桂一种花应月圎缺彚考原贾氏説林武帝与丽娟看花时蔷薇始开态若含笑帝曰此花絶胜佳人笑也丽娟戏曰笑可买乎帝曰可丽娟遂取黄金百斤作买笑钱奉帝为一日之欢蔷薇名买笑自丽娟始寰字记梁元帝竹林堂中多种蔷薇康家四出蔷薇白马寺黑蔷薇长沙千叶蔷薇并以长格校其上花叶相连其下有十间花屋枝叶交映芬芳袭人增平泉草木记已未歳得防稽之百叶蔷薇又得嵇山之重台蔷薇益部方物记锦被堆花出彭州其色一似蔷薇有刺不可玩俗谓蔷薇为锦被堆花花经蔷薇七品三命三余赘笔张敏叔以蔷薇为野客原花史徐知诰防客令赋蔷薇诗先成者赐以锦袍陈濬先得之东平城南许司马后圃蔷薇花太繁欲分于别地栽插忽花根下掘得一石如鸡五色灿然遂唿蔷薇为玉鸡苖湖广志鸿轩在景陵县张耒谪居日建亭其侧植蔷薇临别题诗云他年若问鸿轩人堂下蔷薇应觧语增浙江志蔷薇洞在上虞县东山之半李白诗不到东山乆蔷薇防度花白云他自散明月落谁家集藻赞增宋宋祁锦被堆赞花跗芬侈丛刺于根不可把玩艶以妍整赋增明俞允文黄蔷薇赋有序周于舜得斯卉一茎植于园亭迄今七载矣顾见两花始验其异意甚玩之遂作斯赋有中园之嘉卉兮体天质之纯清陋众芳之秾兮昭粹色之竒英羌移根而永托兮遂挺栽乎前庭含内美以俟时兮越七禩而始荣觧轻黄于绿苞兮乃夭矫乎朱明润琼膏于夕露兮潄金芽于朝阳缀雨丝之霏微兮澹浮霭而委倾送遥芬于柔飚兮敛绰态于弱茎枝袅长而施散兮叶鳞次而繁兴乍纚縰以钩带兮忽飘逺其若惊合厚隂于阶墀兮育翠景于轩櫺匹芳蓠而惭烈兮比崇兰而匪馨彼美人之采捋兮奚逺渉乎江濆顾斯种之独珍兮宜象德而肖形岂絶处而遵晦兮阙故记于幽经肆予情而流咏兮庻蕲显夫修名五言古诗增宋谢脁咏蔷薇低枝讵胜叶轻香幸自通发萼初攒紫余采尚霏红新花对白日故蘂逐行风参差不俱曜谁肯盻防丛梁简文帝咏蔷薇燕来枝益輭风飘花转光氤氲不肯去还来阶上香原元帝看摘蔷薇倡女倦春闺迎风戏玉除近丛香影密隔树望钗疎横枝斜绾袖嫩叶下牵裾墙髙攀不及花新摘未舒莫疑插鬓少分人犹有余栁恽咏蔷薇当戸种蔷薇枝叶太葳蕤不揺香已乱无风花自飞春闺不能静开匣理明妃曲池浮采采斜岸列依依或闻好音度时见衔泥归且对清酤湛其余任是非刘缓看美人摘蔷薇新花临曲池佳丽复相随鲜红同映水轻香共逐吹绕架寻多处窥丛见好枝矜新犹恨少将故复嫌萎钗边烂熳插无处不相宜鲍泉咏蔷薇经植宜春馆靃靡上兰宫片舒犹带紫半卷未全红叶疎难蔽日花密易伤风佳丽新妆罢含笑折芳丛増唐孟郊邀人赏蔷薇花蜀色庻可比楚丛亦应无醉红不自力狂艶如索扶丽蘂惜未扫宛枝长更纡何人是花侯诗老强相唿宋梅尧臣依韵和中道寳相花嘉卉得所托植君之寝阳开荣同此春淡艶自生光不为露益色不为风尽香节换叶已密尚可见余芳明顾璘蔷薇洞百丈蔷薇枝缭绕成洞房密叶翠幄重秾花红锦张对着玊局碁遣此朱夏长香云落衣袂一月留余芳七言古诗増唐储光羲蔷薇歌袅袅长数寻靑靑不作林一茎独秀当庭心数枝分作满庭隂春日迟迟欲将半庭影离离正堪玩枝上娇莺不畏人叶底飞蛾自相乱秦家女儿爱芳菲畵睂相伴采葳蕤髙处红须欲就手低边绿刺已牵衣葡萄架上朝光满杨栁园中暝鸟飞连袂蹋歌从此去风吹香气逐人归孟郊和蔷薇歌仙机札札织凤凰花开七十有二行天霞落地攒红光风枝袅袅时一飏飞散葩馥绕空王忽惊锦浪洗新色又似宫娃逞妆饰终当一使移花根还比葡萄天上植韩偓自抚州往南城县舟行见拂水蔷薇因有是作江中春雨波浪肥石上野花枝叶痩枝低波髙如有情浪去枝留如力鬭绿刺红房战褭时吴娃越艶醺酣后且将浊酒伴清吟酒逸吟狂轻宇宙原无名氏红蔷薇九天碎霞明泽国造化功夫潜翦刻浅碧睂长约细枝深红刺短钩春色晴日当楼晓香歇锦带盘空欲成结谢豹声催麦陇秋春风吹落猩猩血增宋梅尧臣宋次道家摘寳相花归清平里往歳见此花开迟手撷羣芳因醉嗅今来须约烂漫看及过风雨又已后主人为我特殷勤架底深深掇孤秀密枝隂蔓不争开薄红细叶尖相鬭先时已落已扫除最晩堪怜子所厚唿童归遗不可缓金盘付与急奔骤暮还已见雪映髻初拈尚觉香在袖官桥夜市正沽酒沽酒共赏莫待昼明杨基咏七姊妹花红罗鬬结同心小七蘂参差弄春晓尽是东风儿女魂蛾眉一样青螺扫三姊娉婷四妹娇绿窓虗度可怜宵八姨秦国休相妒肠断江东大小乔五言律诗原唐朱庆余题蔷薇花四面垂条密浮隂入夏清绿攒伤手刺红堕断肠英粉着蜂须腻光凝蝶翅明雨中看亦好况复值初晴増李羣玊临水蔷薇堪爱复堪伤无情不乆长浪揺千脸泪风舞一丛芳似濯文君锦如啼汉女妆所思云雨外何处寄馨香李咸用僧院蔷薇客引擎茶看离披晒锦红不縁开净域争忍负春风小片当吟落清香入定空何人来此植应故恼休公原宋杨万里谢蔷薇及酒海外蔷薇水中州未得方旋偷金掌露浅染玉罗裳已换桃花骨何须贾氏香更烦曲生軰同访墨池杨増姜特立野蔷薇拟花无品格在野有光辉香薄当初夏浓隂蔽夕晖篱根堆素锦树杪挂明玑万物生天地时来无细微原高应冕美人芳树下笑语出蔷薇细草輭侵歩香风轻拂衣情随游蝶去意逐彩云飞无限伤春思花前未忍归七言律诗增唐白居易蔷薇正开春酒初熟因招刘十九张大夫崔二十四同饮瓮头竹叶经春熟阶底蔷薇入夏开似火浅深红压架如饧气味绿粘台试将诗句相招去倘有风情或可来明日早花应更好心期同醉卯时杯原方干朱秀才庭阶蔷薇绣难相似画难真明媚鲜妍絶比伦露压盘条方到地风吹艶色欲烧春断霞转影侵西壁浓麝分香入四邻看取后时归故里庭花应让锦衣新增陆龟蔷薇倚墙当户自横陈致得贫家不似贫外布芳菲虽笑日中含芒刺欲伤人清香往徃生遥吹狂蔓看看及四邻遇有客来堪玩处一端晴绮照烟新皮日休和蔷薇次韵谁绣连延满户陈暂应遮得陆郎贫红芳掩敛将迷蝶翠蔓飘飘欲挂人低拂地时如坠马髙临墙处似窥邻祗应是董防成戏翦得神霞寸寸新李建勲蔷薇二首万蘂争开照槛光诗家何物可相方锦江风撼云霞碎仙子衣飘黼黻香裛露早英浓压架背人狂蔓暗穿墙防牋蛮榼旬休日欲召亲賔看一塲拂檐拖地对前墀蝶影蜂声烂熳时万倍馨香胜玉蘂一生颜色笑西施忘归醉客临髙架恃宠佳人索好枝将并舞腰谁得及惹衣伤手尽从伊宋徐积锦被堆春风萧索为谁张日暖仍熏百和香遮处好将罗作帐衬来堪用玉为牀风吹乱展文君宅月下还铺宋玉墙好向谢家池上种绿波深处盖鸳鸯原刘克庄蔷薇浥露含风匝树开唿童净扫架边苔湘红染就髙张起蜀锦机成乍翦裁公子但贪桃夹道贵人自爱药翻阶宁知野老茅茨下亦有繁英送一杯增明王韦李少卿宅蔷薇柔香弱蔓不胜寒十二围屏锦绣攒秦殿晓妆俱窈窕习家春事未阑珊怜将清奏愁中聼竞折髙枝醉后看好待诗成酬胜赏东风休遣露华干五言排律原唐刘禹锡蔷薇花聨句似锦如霞色连春接夏开刘禹锡波红分影入风好香来裴度得地依东阁当阶奉上台白行式浅深皆有态次第暗相催禹锡满地愁英落縁堤惜棹囘度芳浓濡雨露明丽隔尘埃行式似着胭脂染如经巧妇裁白居易奈花无别计只有酒残杯张籍増白居易裴常侍以题蔷薇架十八韵见示因广为三十韵以和之托质依高架攒华对小堂晩开春去后独秀院中央霁景朱明早芳时白昼长秾因天与色丽共日争光翦碧排千萼研朱染万房烟条涂石绿粉蘂扑雌黄根动彤云涌枝揺赤羽翔九防灯炫转七寳帐荧煌淑气熏行径清隂接歩廊照梁迷藻棁耀壁变雕墙烂若丛然火殷于叶得霜胭脂含脸笑苏合裛衣香浃洽濡晨露玲珑漏夕阳合罗排勘缬醉晕浅深妆乍见疑廽面遥看误断肠风朝舞飞燕雨夜泣萧娘桃李惭无语芸兰让不芳山榴何细碎石竹苦寻常蕙惨偎栏避莲羞映浦藏怯敎蕉叶战妬得栁花狂岂可轻嘲咏应须痛比方画幈风自展绣繖盖谁张翠锦挑成字丹砂印着行猩猩凝血防瑟瑟蹙金匡散乱萎红片尖纤嫩紫芒触僧飘毳褐留妓罥罗裳寡和阳春曲多情骑省郎缘夸美颜色引出好文章东顾辞仁里西归入帝郷假如君爱杀留着莫移将韩偓寒食日沙县雨中看蔷薇何处遇蔷薇殊乡冷节时雨声笼锦帐风势偃罗帷通体全无力酡颜不自持绿疎防露刺红宻欲藏枝惬意凭栏乆贪吟放醆迟傍人应见讶自醉自题诗宋徐铉依韵和蔷薇緑树成隂后羣芳稍歇时谁将新濯锦挂向最长枝卷箔香先入凭栏影任移赏频嫌酒渴吟苦怕霜髭架迥笼云幄庭虚展绣帷有情萦舞袖无力罥游丝嫩蘂莺偷采柔条栁伴垂荀池波自照梁苑客尝窥玊李寻皆谢金桃亦暗衰花中应独贵庭下故开迟委艶装苔砌分华借槿篱仰昂匀灼烁浓淡叠参差幸植王宫里仍逢宰府知芳心向谁许醉态不能支芍药天教避玫瑰众共嗤光明烘昼景润腻裛轻丽似期神女珍如重卫姬君王偏属咏士子尽搜竒七言排律增唐徐夤尚书防仙亭咏蔷薇结绿根株翡翠茎勾芒中夜刺猩猩景阳妆赴严钟出楚峡神教暮雨情踯躅岂能同日语玫瑰方可一时呈风吹嫩带香苞展露洒啼腮泪防轻阿母蘂宫期索去昭君榆塞阙赍行丛高恐碍含光燕架稳宜栖报曙莺鬬日只忧烧密叶映堦疑欲让防旌含烟散缬佳人惜落地遗钿少妓争丹渥不因输绣叚钱圎谁把买花声海棠若要分流品秋菊春兰两恰平五言絶句増唐吴融蔷薇万卉春风度繁花夏景长舘娃人尽醉西子始新妆宋王十朋佛见笑学得酴醿白更能相继芳金仙粲然笑鼻观不多香明鲁铎饮蔷薇下独酌蔷薇下花隂乱午风有时残露滴刚着酒杯中七言絶句增唐白居易戏题新栽蔷薇移根易地莫憔悴野外庭前一种春少府无妻春寂寞花开将尔当夫人和王十八蔷薇涧花时有懐萧侍御兼见赠霄汉风尘俱是系蔷薇花委故山深怜君独向涧中立一把红芳三处心戏题卢秘书新移蔷薇风动翠条腰袅娜露垂红萼泪阑干移他到此须为主不爱花人莫使看原张祐蔷薇花晓风抹尽胭脂颗夜雨催成蜀锦机当昼开时正明媚故乡疑是买臣归贾岛题兴化园亭破却千家作一池不栽桃李种蔷薇蔷薇花落秋风起荆棘满庭君始知杜牧蔷薇朶朶精神叶叶柔雨晴香拂醉人头石家锦障依然在闲倚狂风夜不收皮日休重题蔷薇浓似猩猩初染素轻于燕燕欲凌空可胜细丽难胜日照得深红作浅红陆龟重题蔷薇秾华自古不得乆况是倚春春已空更被夜来风雨恶满阶狼籍许多红裴説蔷薇一架长条万朶春深红嫩绿小窠匀只因根下千年土曽葬西川织锦人增牛峤红蔷薇晓啼珠露浑无力绣簇罗襦不着行若缀夀阳公主额六宫争肯学梅妆徐夤蔷薇朝露洒时如濯锦晩风飘处似遗钿重门剰着黄金锁莫被飞琼摘上天宋韩琦锦被堆碎翦红绡间绿丛风流疑在列仙宫朝真更欲薫香去争掷霓裳上寳笼不管莺声向晓催锦衾春晩尚成堆香红若觧知人意睡取东君不放囘郑刚中蔷薇一架蔷薇四面垂花工不肯费胭脂淡红防染轻随粉浥徧幽香清露知范成大寳相花谁把柔条夹砌栽压枝万朶一时开为君也着诗收拾题作西楼锦被堆原杨万里野蔷薇红残绿暗已多时路上山花也则稀防苴余春还子细燕支浓抹野蔷薇增杨巽斋咏佛见笑芳葩丰美折轻红想是祗园秀气钟觧使金仙犹动色窥栏谁不觧愁容僧如璧蔷薇蔷薇作架髙一丈凖拟春风如许长可怜条间一寸叶中有嫩色三月香原僧北涧蔷薇紫透红殷态度陈露葵生色借芳新春风便是黄金屋羞杀黄金屋里人增元钱惟善粉团花下夜饮万花碎翦玊团团晴雪飞香夜不寒恰似玉人相对立酒尊移月近前看原明张新黄蔷薇并占东风一种香为嫌脂粉学姚黄饶他姊妹多相妒总是输君浅淡妆王象晋蔷薇满架青龙争鼓奋防行红粉竞辉光倐然一阵防飔起大地氤氲洒异香争爱浓香一抹红壅培缔架费人工何如吉贝东臯上冬底犹能御凛风诗散句原梁简文帝石榴珊瑚蘂木槿悬星葩岂如兹草丽逢春始发花廻风舒紫萼照日吐新芽増唐孟郊忽惊红琉璃千艶万艶开佛火不烧物净香空徘徊元刘因色染女真黄露凝天水碧明潘之恒浅红疑中酒防靥似窥人原宋王禹偁红萼似嫌尘防汚青枝飞上别林开夏竦攀折若无花底刺岂教桃李独成蹊刘敞觧向人间占五色风流不尽是荼防增王安石暗香一阵连风起知有蔷薇涧底花卢琦等闲防检春多少墙角蔷薇防树花陈水厓好把胆瓶收露水亦须南渡贬蔷薇张谷山可惜荼防都过了绕篱犹自有蔷薇赵蔗境蔷薇野性难拘束过了邻家屋上红唐沈佺期幽叶吐蔷薇李白石道生蔷薇烟窓引蔷薇徐晶蔷薇一架紫李商隐一丈红蔷拥翠筠碧鹦鹉对红蔷薇金吴激满池春水照蔷薇元方防蔷薇防度老春风词原宋李廷忠生查子玊女翠帷薫香粉开妆面不是占春迟羞被羣花见纤手折柔条绛雪飞千片流入紫金巵未许停歌扇增周邦彦六丑正单衣试酒怅客里光隂虗掷愿春暂留春归如过翼一去无迹为问家何在夜来风雨葬楚宫倾国钗钿堕处遗香泽乱防桃蹊轻翻栁陌多情更谁追惜但蜂媒蝶使时叩槅东园岑寂渐笼暗碧静绕珍丛底成叹息长条故惹行客似牵衣待话别情无极残英小强簪巾帻终不似一朶钗头颤袅向人欹侧漂流处莫趁潮汐恐断鸿尚有相思字何由见得别録增妆楼记周显德五年昆明国献蔷薇水十五瓶云得自西域以洒衣衣敝而香不灭陈辅之诗话林和靖梅花诗云疎影横斜水清浅暗香浮动月黄昬近似野蔷薇也原蔷薇露出大食国占城国哇国囘囘国番名阿剌吉洒衣经歳其香不歇能疗人心疾不独调粉为妇人面餙而已种植立春折当年枝连榾桗插隂肥地筑实其傍勿伤皮外留寸许长则易瘁或云芒种及三八月皆可插黄蔷薇春初将发芽时取长条卧寘土内两头各留三四寸即活须见天不见日处一云芒种日插之亦活御定佩文斋广羣芳谱卷四十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四十三花谱玫瑰原玫瑰名徘徊花灌生细叶多刺类蔷薇茎短花亦类蔷薇色淡紫青槖黄蘂瓣末白娇艶芬馥有香有色堪入茶入酒入蜜栽宜肥土常加浇灌性好洁最忌人溺溺浇即萎燕中有黄花者稍小于紫嵩山深处有碧色者增岩栖幽事天台有白玫瑰彚考增西京杂记乐游苑中有自生玫瑰树防璞玫瑰丛有似蔷薇而异其花叶稍大者时人谓之枚櫰实语讹强名也当唿为梅槐在灰部韵音回案江陵记云洪亭村下有梅槐树尝因梅与槐合生遂以名之今似蔷薇者得非分枝条而演哉至今叶形尚处梅槐之间取此为证不乃近乎且未见枚櫰之义也直使便为玫瑰字岂百花中独珍是耶取象于玫瑰耶瑰亦音回不音瓌其瑰字音瓌者是琼瑰音回者是玫瑰字书亦有证也花经玫瑰七品三命瓶花谱玫瑰五品五命原学圃余疏玫瑰非竒卉也然色媚而香甚旖旎可食可佩园林中宜多种南海谚云虵珠千枚不及玫瑰玫瑰美珠也今花中亦有玫瑰盖贵之因以为名集藻五言律诗原唐唐彦谦玫瑰麝炷腾清燎鲛纱覆绿宫妆临晓日锦叚落东风无力春烟里多愁暮雨中不知何事意深浅两般红七言律诗增唐徐夤司直廵官无诸移到玫瑰花芳菲移自越王台最似蔷薇好并栽秾艶尽怜胜防绘嘉名谁赠作玫瑰春成锦绣风吹折天染琼瑶日照开为报朱衣早邀客莫教零落委苍苔原宋杨万里红玫瑰非关月季姓名同不与蔷薇谱牒通接叶连枝千万绿一花两色浅深红风流各自胭脂格雨露何私造化工别有国香收不得诗人薫入水沉中五言絶句增明陈淳玫瑰色与香同赋江乡种亦稀邻家走儿女错认是蔷薇诗散句增宋宋祁寒光欲冲斗迥秀难藏叶谁碎辟邪香氤氲飞作蝶明陈淳清香疑紫玊何必数蔷薇唐温庭筠玫瑰拂地红别录原种植株傍生小条不可久存即宜截断另植既得滋生又不妨旧丛不则大本必枯瘁夏间生嫩枝时有黒翅黄腹飞虫名镌花娘子以臀入枝生子三五日出小虫黒嘴青身伤枝食叶大则又变前虫蔷薇月季亦生此虫俱宜捉去制用采初开花去其槖蘂并白色者取纯紫花瓣捣成膏白梅水浸少时顺硏细布绞去濇汁加白糖再硏极匀磁器收贮任用最香甜亦可印作饼晒干收用全花白梅水浸去濇汁蜜煎亦可食刺防原刺防灌生茎多刺叶圎细而靑花重叶状似玫瑰而大艶丽可爱惜无香耳春时分根旁小株种之亦易活学圃余疏有红黄刺防二种絶似玫瑰而无香黄者出京师集藻五言古诗增明吴寛刺防荼防有数种同名而异字花开欲折难锯钩如棘刺白者榦独长红者香更腻种之小径傍所恨罥衣袂插竹加编缚歩障差可类石家金谷园恐乏此佳致月季花原月季花一名长春花一名月月红一名鬬雪红一名胜春一名痩客灌生处处有人家多栽插之青茎长蔓叶小于蔷薇茎与叶俱有刺花有红白及淡红三色白者须植不见日处见日则变而红逐月一开四时不絶花千叶厚瓣亦蔷薇之类也性甘温无毒主活血消肿傅毒集藻赞增宋宋祁月季花赞花亘四时月一披秀寒暑不改似固常守五言古诗原宋宋祁月季花羣花各分荣此花冠时序聊披浅深艶不易冬春虑真宰竟何言予将造形悟苏轼次韵子由月季花再生幽芳本长春暂瘁如蚀月且当付造物未易料枯枿也知宿根深便作紫笋茁乘时出婉娩为我暖栗冽先生早贵重庙论推英拔而今城东不记召南茇陋居有逺寄小圃无濶蹑还为乆处计坐待行年匝腊果缀梅枝春杯浮竹叶谁言一萌动已觉万木活聊将玉蘂新插向纶巾折苏辙所寓堂后月季再生客背有芳丛开花不遗月何人纵斤斧害意肯留枿偶乗秋雨滋冐土见微茁猗猗抽条颖颇欲傲寒冽势穷虽云病根大未容拔我行天涯远幸此城南茇小堂劣容卧幽阁粗可蹑中无一寻空外有四邻匝窥墙数柚实隔屋看椰叶葱蒨独此苖愍愍待其活及春见开敷三嗅何忍折五言律诗增明刘绘月季花绿刺含烟郁红苞逐月开朝华抽曲沼夕蘂压芳台能鬬霜前菊还迎雪里梅蹋歌春岸上防度醉金杯七言律诗增宋徐积长春花五首谁言造物无偏处独遣春光住此中叶里深藏云外碧枝头常借日邉红曾陪桃李开时雨仍伴梧桐落后风费尽主人歌与酒不教闲却卖花翁一从春色入花来便把春阳不放囘雪圃未容梅独占霜篱初约菊同开长生洞里神仙种万岁楼前锦绣堆过尽白驹都不管绿杨红杏自相催一谢芳菲更不还谁何娇歩独盘桓虽于物态为难有却是时情总易阑日晒香肌难避暑雪濡粉面亦禁寒等闲莫使人知处长与诗家醉后看谁与猩猩血染红重重叠叠费春工应无暴物侵和气自有深根藏暖风每见灵芝三秀了囘看凡艶一时空如环光景循将徧又到江南梅信通两枝上疎疎花启房轻绡重锦迭为裳更分深浅两般色不作寻常一面妆蕣有红华须鬬艶兰虽清节亦交香吟翁未畅先投笔为与东君咏海棠原杨万里月季花只道花无十日红此花无日不春风一尖已剥胭脂笔四破犹包翡翠茸别有香超桃李外更同梅鬬雪霜中折来喜作新年看忘却今晨是季冬五言絶句增宋陈与义月季花月季花上雨春归一凭阑东西南北客更得防囘看红襟映肉色薄暮无乃寒园中如许多独觉赋诗难范成大题长春花染根得灵药无时不春风倚防与挂壁相伴歳寒中七言絶句原宋韩琦东防月季牡丹殊絶委春风露菊萧疎怨晩丛何似此花荣艶足四时长放浅深红增朱淑真长春花一枝才谢一枝妍自是春上不与闲纵使牡丹称絶艶到头荣悴片时间原明张新月季花一番花信一番新半属东风半属尘惟有此花开不厌一年长占四时春诗散句增宋苏轼长春如穉女飘揺倚轻飔卯酒晕玉颜红绡卷生衣杨巽斋自有娇红间苍叶不随凡卉待春囘原百氏集花落花开无间断春来春去不相关牡丹最贵惟春晩芍药虽繁只夏初张舜民四时花不絶百氏集人间不老春张耒月季只应天上物陈参政天下风流月季花百氏集春色四时常在目但看花开日日红词原宋王冠卿采桑子牡丹不好长春好有个因依一两三枝但是风光总属伊当初只为嫦娥种月正明时敎恁芳菲伴着团圆十二囘增舒亶一落索叶底枝头红小天然窈窕后园桃李漫成蹊能占得春多少不管雪消霜晓朱颜长好年年若许醉花间待了花间老原赵坦庵朝中措开随律琯度芳辰鲜艶见天真不比浮花浪蘂天教月月常新蔷薇颜色玫瑰态度寳相精神休教岁时月季仙家栏槛长春别录原种植春前翦其枝培肥土中时时灌之俟生根移种辅以屏架花谢结子即摘去花恒不絶或云人家住宅内不宜种此花附録四季原四季花一名接骨草叶细花小色白自三月开至九月午开子落九月内剖根分种木香原木香灌生条长有刺如蔷薇有三种花开于四月惟紫心白花者为最香馥清逺高架万条望若香雪他如黄花红花白细朶花白中朶花白大朶花皆不及集藻七言古诗增唐邵楚苌题马侍中燧木香亭春日迟迟木香阁窈窕佳人褰绣幕淋漓玉露滴紫蕤緜蛮黄鸟窥朱萼横汉碧云歌处断满地花钿舞时落树影参差斜入檐风动玲珑水晶箔七言律诗增宋晁咏之木香朱帘髙槛俯幽芳露浥烟霏欲褪妆月冷素娥偏有态夜寒青女不禁香从教春事年年晩要使诗人日日狂替取秋兰纫佩好忍随风雨受凄凉七言絶句増宋刘敞木香粉刺丛丛鬬野芳春风摇曵不成行只因爱学宫妆样分得梅花一半香徐积咏慎郎中园木香仙子霓裳曵绀霞琼姬仍坐碧云车谁知十日春归去独有春风在慎家张舜民木香庭前一架已离披莫折长枝折短枝要待明年春尽后临风三嗅寄相思广寒宫阙王楼台露里移根月里栽品格虽同香气俗如何却共牡丹开元郝经梦游木香洞府月窓青锦麝尘寒梦绕烟条露蘂看但觉身轻似蝴蝶种香风物似槐安诗散句增宋张舜民青春逐流水素质独轻微晁咏之唤将梅蘂要同韵羞杀棃花不觧香王庭珪莫惜金钱买玊英檐前春老过清明别录原种植四月中扳条入土泥壅一叚俟月余根长自本生枝翦断移栽可活若翦条扞插多难活荼防等同此法棣棠按郁李名常棣与此迥别原谱误合为一今正之原棣棠花若金黄一叶一蘂生甚延蔓春深与蔷薇同开可助一色有单叶者名金盌性喜水增花镜藤本丛生叶如荼防多尖而小边如锯齿三月开花圎如小毬繁而不香其枝比蔷薇更弱必延蔓屏树间集藻七言律诗原宋梅尧臣棣棠花更衣入侍宫中贵韡韡芸黄殿后花鬬色长宜日光近生辉尤喜树隂斜依稀服开风袂约畧仙盘裛露华不与艶桃偷结子漫天飞去作朝霞七言絶句增宋范成大道傍棣棠花乍晴芳草竞懐新谁种幽花隔路尘绿地缕金罗结为谁开放可怜春诗散句原宋宋祁佛轮千辐细公万钉圆词增宋王采蝶恋花花为年年春易改待放柔条系取长春在宫样妆成还可爱鬓边斜作拖枝戴每到无情风雨大检防羣芳却是深丛耐揺曵绿萝金缕带丹青传得妖娆态茉莉原茉莉一名抹厉见洛阳名园记一名没利见王梅溪集一名末利见朱子集一名末丽见洪景卢集名抹丽谓能掩众花也本草云末利本梵语无正字随人防意而已佛书名鬘华谓堪以饰鬘原出波斯移植南海丹铅録北土名柰晋书都人簪柰花是也则此花入中国乆矣弱茎繁枝叶如茶而大绿色团尖夏秋开小白花花皆暮开其香清婉柔淑风味殊胜花有草本者有木本者有重叶者惟寳珠小荷花最贵此花出自暖地性畏寒喜肥壅以鸡粪灌以燖猪汤或鸡鵞毛汤或米泔开花不絶六月六日以治鱼水一灌愈茂故曰清兰花浊茉莉勿安牀头恐引蜈蚣一种红者色甚艶但无香耳又有朱茉莉其色粉红有千叶者初开花时心如珠出自四川增广东志雷琼二州有绿茉莉本如茑萝有黄茉莉名黄馨原花气味辛热无毒蒸液作面脂头泽长髪润燥香肌根气味热有毒彚考原南越行纪南越之境五谷无味百花不香惟茉莉那悉茗二花特芳香不随水土而变与夫橘北为枳者异矣彼处女子用防丝穿花心以为首餙增南方草木状末利花似蔷薇之白者香愈于那悉茗清异录南汉地狭力贫不自揣度有欺四方傲中国之志每见北人盛夸岭海之强世宗遣使入岭馆接者遗以茉莉文其名曰小南强东坡集东坡谪儋耳见黎女竞簪茉莉含防榔戏书几间云暗麝着人簪茉莉红潮登颊醉防榔花经茉莉二品八命三栁轩杂识茉莉花为狎客扪虱新话南中花木有北地所无者茉莉花含笑花阇提花渠那异花之类以性皆畏寒故茉莉惟六月六日种者尤盛市中妇女喜簪茉莉东坡所谓暗麝着人者也制龙涎香者无素馨花多以茉莉代之原郑松窓诗注广州城西九里曰花田尽栽茉莉及素馨干淳岁时记禁中避暑多御复古选德等殿及翠寒堂纳凉置茉莉素馨等南花数百盆于广庭鼓以风轮清芬满殿增丹铅縂录茉莉花见含南方草木状称其芳香酷烈此花岭外海濵物自宣和中名着艮岳列芳草八此居一焉八芳者金蛾玉蝉虎耳凤毛素馨渠那茉莉含笑也泉南杂志余廨东所植茉莉其髙及檐尝于暑夜设木榻坐其下清芬郁烈可沾眉髪其地易生如吴中插槿也三余赘笔曾端伯以茉莉为雅友张敏叔以茉莉为逺客集藻七言古诗原宋杨万里江梅去去木樨晩芝草石榴刺人眼茉莉独立更幽佳龙涎避香雪避花朝来无热夜凉甚急走山僮问花信一枝雨折来归走送诗人覔好诗增楼钥次韵胡元甫茉莉花残暑未尽秋欲来玊刻万叶琼英开孤标雅韵一枝足江上紫翠空成堆素娥常与明月约青女细把轻绡裁主人好事趁时买买寘此地真宜哉墙间闲地方丈所防年累甓装层台春花秋卉方互发胡葵芍药参徘徊眼明忽见此竒絶弟畜素馨兄事梅夜深飞香性幽独未许蜂蝶来相陪糖甖封余有闽玊防须扫取添花栽吾闻闽山千万木人或视此齐蒿莱何如航海上天阙玉色照映琉璃杯新凉徙倚看不足坐见日影欹庭槐五言律诗原宋刘子翚茉莉花翠叶光如沃冰葩淡不妆一番秋早秀彻日坐旁香色照只园静清囘瘴海凉倘堪纫作佩老子欲浮湘朱子茉莉旷然尘虑尽为对夕花明密叶低层幄冰蕤乱玊英不因秋露湿讵识此香清预恐芳菲尽防吟绕砌行奉酬圭父茉莉之作玊蘂琅玕树天香知见薫露寒清透骨风定逺含芬爽致销烦暑髙情谢晓云遥怜河朔饮那得醉时闻七言律诗增宋郑刚中茉莉小锸移根带藓苔暑中相对亦佳哉素英吐处祗如玉清思牵人全似梅浅绿翦罗和叶看真香捣麝逐风来观君可与酴醿并髙士寕容俗子陪罗愿奉简李叔勤觅茉莉花栽郓令风流太史家早知茉莉有竒葩生嫌众色空尘滓徧阅余香见等差多谢珠玑来座右好将根叶到天涯蜀江红紫纷披后初看东南第一花五言絶句增明皇甫汸题茉莉二首萼密聊承叶藤轻易绕枝素华堪饰鬘争趁晩妆时香惯临风细花偏映日生若将人试拟小玉定齐名陈淳茉莉花浴起月到楹柔枝方可折薫风如有情吹帘散香雪七言絶句增宋王庭珪茉莉花三絶句纤云卷尽日西流人在瑶台宴未休王母欲归香满路晓风吹下玉搔头火云烧野叶声干歴眼谁知玊蘂寒疑是羣仙来下降夜深时聼佩珊珊逆鼻清香小不分冰肌一洗瘴江昬岭头未负春消息恐是梅花欲返魂郑刚中茉莉真香入玉初无信香欲寻人玉始开不是满枝生绿叶端须认作岭头梅范成大谢袁起岩知府送茉莉二槛千里移根自海隅风防破浪走天吴散花忽到毘邪室似欲横机试病夫燕寝香中暑气清更烦云鬓插琼英明妆暗麝俱倾国莫与矾仙品弟兄再赋二首薰蒸沉水意微茫全树飞来烂漫香休向寒鸦看日影只今飞燕侍昭阳忆曾把酒泛湘漓茉莉毬边擘荔枝一笑相逢防玊树花香如梦鬓如丝原王十朋茉莉茉莉名佳花亦佳逺从佛国到中华老来耻逐蝇头利故向禅房觅此花增方岳茉莉闽雨揉香摘未稀钩帘顿觉暑风防只应雪外梅花笑自与儿曹入枕帏原许棐茉莉荔枝乡里玲珑雪来助长安一夏凉情味于人最浓处梦囬犹觉鬓边香叶廷珪茉莉露华洗出通身白沉水薫成换骨香近説根苖移上苑休惭系出本南荒郑域咏茉莉玉搓莲子作尖丸龙脑薰香簇满冠好是莹无红一防若敎红却不堪看江奎茉莉灵种传闻出越裳何人提挈上蛮航他年我若修花史列作人间第一香虽无艶态惊羣目幸有清香压九秋应是仙娥宴归去醉来掉下玉搔头刘克庄茉莉一卉能薫一室香炎天犹觉玉肌凉野人不敢烦天女自折琼枝置枕傍增徐千里茉莉炎州绿女雪为肌十二朱栏月未移香逼簟纹眠不得为渠醒过打钟时原赵福元茉莉刻玉雕琼作小葩清姿原不受铅华西风偷得余香去分与秋城无限花杨巽斋脐麝龙涎韵不侔薫风移种自南州谁家浴罢临妆女爱把闲花插满头王右丞欹烟裛露暗香浓曾记瑶台月下逢万里春囬人寂寞玉颜知复为谁容香严童子沉薫鼻姑射仙人雪作肤谁向天涯收落蘂发君颜色四时朱百氏集风流不肯逐春光削玉团酥素淡妆疑是化人天上至毘那一夜满城香明唐寅春困无端压黛眉梳成松鬓出帘迟手拈茉莉猩红朶欲插逢人问可宜增陈淳茉莉花茉莉开时香满枝钿花狼籍玉参差茗杯初歇香烟烬此味黄昬我独知沈氏宜修茉莉花如许闲宵似广寒翠丛倒影浸冰团梅花宜冷君宜热一样香魂両样看诗散句原宋谢景初萼趺琲珠圆碎簇柔梢垂蔫然经月余艶色愈不衰始疑神功化火结丹砂为许仲启火令行南国彤云间丹霞之子方热中濯濯冰雪花植根郄月盆趣驾七香车郑域风韵传天竺随经入汉京香飘山麝馥露染雪衣轻增陶弼海客园林珠树木水仙賔从玊簪裳锦挑每作红丝缕蜂采须成白蜜房重译新离越裳国一枝都掩桂林香养成崖谷黄蜂蜜羞死江湖白藕房原许野雪自是天上冰雪种占尽人间富贵香不烦鼻观偷馥郁解使心地俱清凉蒋之竒佛香红茉莉番供碧玻璃王十朋西域名花最孤洁东山芳友更清幽叶廷珪名字惟应佛书见根苖应逐贾胡来戴复古香薫茉莉毬郑域九里花田地王十朋日暮园人献寳珠增湛俞茉莉晓迷琼槛白原王右丞寻得天花伴众芳词增宋周密朝中措防绳朱乗驾涛云亲见许飞琼多定梅魂才返香瘢半掐秋防枕函钗缕薰篝芳焙儿女心情尚有第三花在不妨留待凉生原韩元吉南柯子五月炎州路千丛扑地开只疑标韵是江梅不道薰风庭院雪成堆寳髻琼瑶缀仙衣翡翠裁一枝长伴荔枝来甘与玉人和笑插鸾钗张孝祥鹊桥仙北窓凉透南窓月冷浴罢满懐风露不知何处有花来但怪底清香无数炎州珍产吴人未识天与人间独歩冰肌玉骨岁寒时倩闲止堂中留住张镃蓦山溪抚莲吟就薝卜还曾赋相伴更无花倦炉熏日长难度柔桑叶里玉碾小芙蕖生竺国长闽山移向玊城住池亭竹院宴坐冰围处绿绕百千丛夜将防争开迎露煞曾评论娇媚胜江梅香称月韵宜风消尽人间暑卢祖臯洞仙歌玉肌翠袖较似荼防瘦防度熏醒夜窓酒问炎洲何事得许清凉尘不到一叚冰壶翦就晩来庭户悄暗数流光细摘芳英黯囬首念日暮江东偏为魂销人易老幽韵清标似旧正纹簟如波帐如烟更奈向月明露浓时候增施岳歩月玉宇薰风寳堦明月翠丛万防晴雪冻霜不就散广寒霏屑采珠蓓绿萼露滋嗔银艶小莲冰洁花魂在纤指嫩防素英重结枝头香未絶还是过中秋丹桂时节醉乡冷境怕翻成消歇玩芳味春焙旋薰贮秾韵水沉频爇堪怜处输与夜凉睡蝶别录原扦插梅雨时取新发嫩枝从节折断将折处噼开入大麦一粒乱髪纒之插肥土隂湿即活与扦瑞香法同收藏霜时移北房檐下见日不见霜大寒移入暖处围以草荐盆中任其自干至干极畧用河水盏许浇其根仅活其命枝叶上有白色小虫刮去不然即黄萎十月入窖中枝头入地尺许地上加柴柴上加土尺许封盖严密不透风气为佳春分后朝南开一孔通气立夏后方可出窖见春风早即枯藁出窖后叶落无妨先放檐下见日色处渐移之日中去上面及周围旧土一层再加新土培之二三年后取出全换旧土莫伤根换土后只浇清水不宜太肥至叶稍大方可浇肥翦去枯枝梅雨不絶移置檐下若南方冬月只于朝南屋内掘一浅坑将盆放下以篾笼罩花口傍以泥筑实无隙通风或用绵花子覆根五寸许亦以篾罩罩之用纸封罩五六日一次将花核取开用冷茶浇之仍以花核壅之立夏前方可去罩盆中周围去土一层以肥土塡上用水浇之大约入夏后三日方可移出露天最怕春风清明前尤怕风芽发方可灌以粪次年和根取起换土栽过无不活者如此收藏多年可延于若瀛曰茉莉自首夏至秋杪皆花开必薄暮半放冉冉作竒香次晨则香减霜后犹生朶但渐小耳经大寒无不萎者向余得一本根下有铁少许盖鬻者利其必萎彼钻核者又何足异余去其铁易土而植之灌以腥汁开甚盛遇大寒藏之暖室歴三岁犹花但榦老花疎总之风气不宜也金陵易得每歳购二三本霜后輙弃之储土每日屋下扫聚尘土堆积于闲静空屋俟发热过筛细用制用每晩采花取井花水半杯用物架花其上离水一二分厚纸密封次日花既可簪以水防茶清香扑鼻甚妙花史云闻老人言饮之得肚腹虚饱之症香能散气老人气虚理或有之昔人有异香含异毒之语养老者愼之增香谱今多采茉莉蒸取其液以代蔷薇王右丞诗注茉莉花作末和面药甚竒经歳其香不歇清供录茉莉汤用蜜一两甘草一分生姜自然汁一滴同研令极匀调涂在椀中心抹匀不令洋流每于凌晨采摘茉莉花三十朶将放药椀盖其花取香气薫之午间乃可以防用快雪堂漫录用三白酒或雪酒色味佳者不满瓶上虚二三寸编竹为十字或井字障瓶口不令有余不足新摘茉莉数十朶线系其蔕悬竹下离酒一指许用纸封固旬日香透矣野防品茉莉花初发嫩叶采洗净同豆腐熝食絶品附录雪瓣原雪瓣一名狗牙似茉莉而瓣大其香清絶出海南附录紫茉莉增草花谱紫茉莉草本春间下子早开午收一名胭脂花可以防唇子有白粉可傅面亦有黄白二色者素馨原素馨一名那悉茗花一名野悉蜜花来自西域枝榦袅娜似茉莉而小叶纤而绿花四瓣细痩有黄白二色须屏架扶起不然不克自竖雨中妩态亦自媚人南方草木状那悉茗花与茉莉花皆自西域移植南海南人爱其芳香竞植之彚考原龟山志昔刘王有侍女名素馨冡上生此花因以得名増升庵诗注陆贾南中行纪云南中游女以防丝贯素馨为餙事载南方草木状贯花绕髻至今犹然瓶花谱素馨六品四命原学圃余疏素馨出闽黄者不甚香亦间携至吾地白者香胜于茉莉但彼中亦未之见增广州志城西九里曰花田弥望皆素馨花南征录云南海刘隐时有美人葬于此至今花香异于他处花田人以种素馨为业其神为南汉美人故采摘必以妇女而彼中妇女多不簪戴有咏者曰花田女儿不爱花萦丝结缕饷他家贫者穿花富者戴明珠十斛似泥沙花渡头在五羊门南岸花贩每日分载素馨至城从此上舟故名集藻説原明陈宪章素馨説草木之精气下发于上为英华率谓之花然水陆所产妍媸高下美恶之等盖万不齐焉而人于其中择而爱之凡欲其有益于事非爱之而溺焉者也产于此邦曰素馨者香清而体白郁郁盈盈可掬可佩贯四时而不凋供一赏而有余亦花之佳者也好事者致于予予既爱之遂益究其用取花之蓓蕾者与茗之佳者杂贮陶瓶中经宿以俟茗饮之入焉然则是花之用虽不若麻缕之与菽粟然盖亦不为无用也人之资于麻缕为其可以温也资于菽粟为其可以饱也得之则生不得则死今是花也吾取焉始以其能郁郁盈盈少裨于茗耳虽不汲汲可也不汲汲由用之可已也使是花之于人如麻缕之与菽粟然又安可已哉可已而已不可已而不已引而伸之触类而长之于道其庶几乎治国其庻几乎赋增明黎遂球素馨赋登羊城以西望见绿草之田田匪织雨而含珠乃浮香以如烟吊美人于黄土照明镜于青天惟斯花之可认感今昔而相怜尔乃向午如粟薄暮放蘂望通衢之凝雪列七门而成市得人气而转馥在晩妆之初洗围寳髻之盘盘贯玉屑而齿齿果并掷于车前香可分于袖底杂寒具而芬郁蘸琉璃之露水则有青楼姊妹乌衣儿郎缀流苏如夹缬挂斗帐之四方钩珊瑚之横枝枕琥珀而低昂如香稲之饲鹦鹉等竹实之供凤凰羡同心之可结羌觧佩而垂珰于是重五之昼防七之宵或张翠幄于龙舫或方兰舟为鹊桥昼则艾虎累累朱符飘飘飞八张如比翼驰千舸若聨镳蹋歌珠寺燕客西壕买花齐唤余钱乱抛量三斛之苍玑疑乍泣乎老鲛与歌声兮同贯侵酒气兮如消宵则芳蕤作幄新月如钩海上载求仙之童女水际排乞巧之髙楼灿明灯于重檐俨列冕之垂旒何玲珑之雕玉覆火齐而作舟总贯蘂之所为若镂冰而笼篝布经纬以如意象禽鱼之优游恒有香以避暑纵无声而知秋复有三五之夕月出防胧巫坛礼斗神弦舞风白麟雪狮翠凤玉龙覆官街以列帐峙重台而罩栊咸当门以结防聨比户于帡幪被华鬘与缨络见琼岛之银宫齐观灯而连袂或驾桥而成虹譬游蜂之出房若舞蝶之钻丛聆梵吹于香国见闾巷皆花封乃若愽雅髙士道古名家知为那悉之茗用代阳羡之茶或云当与楞严同至或传载自博望之槎比石榴而有馨较菩提而擅花又乌能起质而问之夫是以赋芳草于天涯七言古诗增宋郑刚中或问茉莉素馨孰优予曰素馨与茉莉香比肩但素馨叶似蔷薇而碎枝似酴醿而短大率类草花比茉莉体质闲雅不及也茉莉夭姿如丽人肌理细腻骨肉均众叶薿薿开緑云小蘂大花意淑贞素馨于时亦呈新蓄香便未甘后尘独恨雷五虽清洁珠玑绮縠终坐贫七言絶句增宋蔡襄寄南海李龙图求素馨含笑花二草曾观岭外图开时尝与暑风俱使君已自怜清福分得新条过海无原陈与义素馨羞将姿媚随花谱爱伴孤髙上月评独恨遇寒成弱植色香殊不避梅兄郑域素馨妙香真色自天然羞御铅华学女妍只向温柔乡里活怕寒不许上林传傅大谏素馨昔日云鬟锁翠屏只今烟冡伴荒城香销韵断无人问空有幽花独擅名明杨慎素馨花金碧佳人堕马妆鹧鸪林里鬬芬芳穿花贯缕盘香雪曾把风流恼陆郎诗散句原宋祝穆细花穿弱缕盘向绿云鬟明林鸿素馨花发暗香飘一朶斜簪近翠翘词原宋张镃菩萨蛮层层细翦冰花小新随荔子云帆到一露一番开玊人催买栽爱花心未已摘放冠儿里轻浸水晶凉一窝云影香增史逹祖风入松素馨跗萼太寒生多翦春冰夜深绿雾侵凉月照晶晶花叶分明人卧碧纱防净香吹雪练衣轻频伽衔得堕南薰不受纤尘若随荔子华清去定空埋身外芳名借重玊炉沉炷起予石鼎汤声原刘镇念奴娇调冰弄雪想花神清梦徘徊南土一夏天香收不起付与蘂仙无语秀入精神凉生肌骨销尽人间暑稼轩愁絶惜花还胜儿女长记歌酒防珊开时向晩笑絶金茎露月浸阑干天似水谁伴秋娘窓户困殢云鬟醉欹风防总是牵情处返魂何在玉川风味如许尹焕霓裳中序第一靑颦粲素靥海国仙人偏耐热餐尽风香露屑便万里凌空肯慿莲叶盈盈歩月悄似怜轻去瑶阙何人在忆渠痴小爱轻防愁絶旧游轻别忍重看锁香金箧凄凉清夜簟茀怅杳杳诗魂真化风蝶冷香清到骨梦十里梅花霁雪归来也厌厌心事自共素娥説别录增广东新语珠江南岸有村曰庄头周里许悉种素馨亦曰花田率以昧爽往摘以天未明见花而不见叶其稍白者则是其日当开者也旣摘覆以湿布毋使见日其已开者则置之花客渉江买以归一时穿灯者作串与璎珞者数百人城内外买者万家富者以斗斛贫者以升其量花若量珠然花宜夜乗夜乃开上人头髻乃开见月而益光艶得人气而益馥竟夕氤氲至晓萎犹有余味懐之辟暑吸之清肺气又宜作灯雕玉镂冰玲珑四照游冶者以导车马故杨用修云粤中素馨灯天下之至艶者也儿女以花蒸油取液为面脂头泽谓能长髪润肌其为龙涎香饼香串者治以素馨则韵味愈逺隆冬花少曰雪花摘经数日乃开夏月花多琼英狼籍入夜满城如雪触处皆香广中七月七日多为素馨花艇游泛海珠及西濠香浦秋冬作火清蘸则千门万户皆挂素馨灯结为鸾凤诸形或作流苏寳带葳蕤间以朱槿以供神或当宴防酒酣出素馨毬以献客客闻寒香而沉醉以醒以挂复斗帐中虽盛夏能除炎热枕簟为之生凉谚曰防榔辟寒素馨辟暑故粤人以二物为贵献客者先以防榔次以素馨含笑原本草含笑出海南有紫白二种遯斋闲览南方花木北地所无者大含笑小含笑其花常若菡蓞之未敷者故有含笑之名草花谱含笑花开不满若含笑然扪虱新话含笑有大小小含笑香尤酷烈有四时花惟夏中最盛又有紫含笑茉莉含笑皆以日西入稍隂则花开初开香尤扑鼻予山居无事毎晚凉坐山亭中忽闻香风一阵满室郁然知是含笑开矣彚考增东坡广州蒲涧寺诗注山中多含笑花花经含笑花二品八命澄懐录韩熙载云对花焚香含笑宜麝集藻赋增宋李纲含笑花赋有序南方花木之美者莫若含笑绿叶素荣其香郁然是花也方防防而入幸价重一时故感而为之赋其辞曰夫何嘉木之姝嫮兮蔼芬馥之芳容结孤根于暖地兮披素于幽丛丽景之迟迟兮浥零露之浓浓黙凝情而不语兮独含笑于春空其笑伊何粲兮巧倩洞户初启曲栏乍见惊邻女之窥墙疑宠姬之教战鄙妖姿之龋齿谢啼妆之半面态有余情忽焉改观国香无敌秀色可餐抱贞洁之雅志舒婉娈之欢颜宁解頥而启齿方堕珥而攲冠苞温润以如玉吐芬芳其若兰俯者如羞仰者如喜向日嫣然临风莞尔岂褰帏而观跛将忘懐于射雉轻可买之千金重廻眸之百媚拔类迈伦孰与为比泛防酷烈绰约婵娟翠叶拥鬓绿萼承颧嗅之弥馨察之愈妍信色香之俱美何扈芷而握荃若夫萱草忘忧合欢蠲忿采杜若于洲中搴芙蓉于泽畔艺菊百畦滋蕙九畹挈长度美固不可一槩而论也方将移自南国置之玉堂违霜雪之凄冷依日月之末光慿雕槛而凝彩度芝阁而飘香破颜一笑掩乎羣芳诚可以承天宠而植椒房者乎七言律诗增宋杨万里含笑花菖蒲节序芰荷时翠羽衣裳白玊肌暗折花房须日暮遥将香气报人知半开微吐长懐寳欲説还休竟俛眉树脆枝柔惟叶健不消更画只消诗许仲启含笑花一香破醉眠误他诗客枉流涎如何滴露牛心李化作垂头玉井莲初喜晓光将莞尔竟羞娇影不嫣然忽看吐下金樱核防防声干暮叶边五言絶句增宋徐致中含笑花香浓欲烂莲莟碧初匀含笑如何处低头似愧人岁寒集薄薄沉薫骨英英玉炼烟恼人风味别斗帐梦中间七言絶句增宋杨万里含笑花二首秋来二笑再芬芳紫笑何如白笑强只有此花偷不得无人知处忽然香薰风破晓碧莲含密意犹低白玊颜一粲不曾容易发清香何自徧人间陆游闻傅氏庄紫笑花开急棹小舟观之日长无奈清愁处醉里来寻紫笑香漫道闲人无一事逢春也作蜜蜂忙刘克庄含笑花春风满面喜津津纵有痴拳不忍嗔窃恐意观安注脚笑他何事与何人许仲启含笑花献笑佳人絶可怜姿姿靥辅巧承颧一枝不用千金买雨洗风吹却粲然萧文仙含笑肥样雕成玊色仙碧瑶幢里粲婵娟道渠觧笑何曾笑只合更名小白莲金施宜生含笑花百歩清香透玉肌满堂皓齿转明眉搴帷彼客相迎处射雉春风得意时诗散句增宋邓润甫自有嫣然态风前欲笑人涓涓朝泣露盎盎夜生春刘涛未尝逢露齿只恐欲倾城丁谓草觧忘忧底事花名含笑笑何人苏轼而今只有花含笑笑道秦皇欲学仙百氏集试问嫣然如可买防须一笑与千金深情厚意知多少尽在嫣然一笑中苏轼涓涓滴露紫含笑花非识面常含笑词增宋无名氏杨栁枝绿蜡芳趺雪一包绽琼梢清香却暑赏堂防晩风飘笑靥含羞藏碧叶为谁娇长随茉莉展轻绡伴良宵指甲花增南方草木状指甲花其树高五六尺枝条柔弱叶如嫩榆与那悉茗末利花皆雪白而香不相上下亦自大秦国移植于南海而此花极繁细才如半米粒许彼人多折置襟袖间盖资其芳馥尔一名散沫花北户录指甲花花细白絶芳香番人种之未详其名波斯移植中夏如金钱花也本出外国大同二年始来中土草花谱指甲花生杭之诸山中花小如蜜色而香甚用山土移归土盆中亦可供玩原指甲花夏月开香似木樨可染指甲过于鳯仙花有黄白二色集藻七言絶句増宋郑刚中题异香花俗唿指甲花小比木犀无醖借轻黄碎蘂乱交加邦人不觧称谁説一地称为指甲花凌霄花原凌霄花一名紫葳本草云俗谓赤艳曰紫葳葳此花赤艶故名一名陵苕尔雅云苕陵苕黄华蔈白华茇注云一名陵时华色异名亦不同疏云黄华名蔈白华名茇别花色之名也诗小雅郑笺云陵苕之华紫赤而繁而此云黄白者盖就紫色之中有黄紫白紫耳一名女葳一名茇华一名武威一名瞿陵一名鬼目处处皆有多生山中人家园圃亦栽之野生者蔓才数尺得木而上即髙数丈蔓间须如蝎虎足附树上甚坚牢乆者藤大如杯春初生枝一枝数叶尖长有齿深青色开花一枝十余朶大如牵牛花头开五瓣赪黄色有数夏中乃盈深秋更赤八月结荚如豆角长三寸许子轻薄如榆仁如马兠铃仁根长亦如兠铃根秋深采之隂干花及根甘酸微寒无毒治妇人产乳余疾崩中症瘕血闭寒热羸痩茎叶苦平无毒主治热风身痒游风风疹瘀血喉痹热痛凉血生肌彚考增诗小雅苕之华芸其黄矣传苕陵苕也将落则黄苕之华其叶靑靑传华落叶靑靑然老学庵笔记凌霄花未有不依木而能生者惟西京富郑公园中一株挺然独立高四丈围三尺余花大如杯旁无所附宣和初景华苑成移植于芳林殿前画图进御三栁轩杂识凌霄花为势客花经凌霄花六品四命原本事集西湖藏春坞门前有二古松各有凌霄花络其上诗僧清顺常昼卧其下子瞻为郡一日屏骑从过之松风搔然顺指落花觅句子瞻为作木兰花词增嵩山记初祖庵前有三花树盖凌霄藤附桧而生者也花正开深红可爱自逹磨未至时有之原学圃余疏凌霄花纒竒石老树作花可观大都与春时紫藤皆园林中不可少者花史富郑公居洛其家圃中凌霄花无所因附而特起歳乆遂成大树髙数寻亭亭可爱朱弁曰是花岂非草木中豪杰乎所谓不待文王而犹兴者也集藻赋增宋梅尧臣凌宵花赋厥草惟天厥木惟乔草有柔蔓木有繁条缘根兮附蔕布叶兮敷苖朱华粲兮下覆本榦蔽兮不昭嗟兮此木几歳几年而至于合抱夫何此草一旦一夕而遂曰凌霄是使藜藿蒿艾慕髙而仰翘翘也安知苹藻自洁蕙兰自芳芙蓉出污而自丽芝菌不根而自长或纫佩带或采顷筐或制裳于骚客或登歌于乐章故得为馨为荐为嘉为祥皆无附着亦以名扬奚必托危柯而后昌吾谓木老多枯风髙必折当是时将恐摧为朽荄不复萌蘖岂得与百卉并列也邪五言古诗增唐白居易有木诗有木名凌霄擢秀非孤标偶依一株树遂抽百尺条托根附树身开花寄树梢自谓得其势无因有动揺一旦树摧倒独立暂飘飖疾风从东起吹折不终朝朝为拂云花暮为委地樵寄言立身者勿学柔弱苖原宋梅尧臣凌宵花草木不觧行随生自有理观此引蔓柔必慿髙树起气类固有合萦纒岂由已仰见苍虬枝上发彤霞蘂层霄不易凌樵斧者谁子一日摧作薪此物当共萎曾肇凌霄花凌霄体纤柔枝叶工托丽靑靑乱松树直榦遭蔽不有严霜威焉能辨坚脆增范浚凌霄花栽松待成隂种漆拟作器人皆笑艰拙往往得后利君看植凌霄百尺蔓柔翠新花郁煌煌照日吐妍媚风霜忽揺落大木亦凋瘁视尔托根生枯茎无残蔕先荣疾萧瑟物理固难恃凌霄亟芳华衰歇亦容易明髙启瞻木轩并序道士李修所居庭有凌霄花依树而生近树伐而凌霄独存因以名室求予赋诗凌霄托髙树引蔓日已长纒緜共春荣幽花蔼敷芳髙树忽见伐无依向风霜亭亭还自持柔姿喜能强君子贵独立倚附非端良览物成感叹为君赋新章七言古诗增宋陆游凌宵花庭中青松四无邻凌霄百尺依松身髙花风堕赤玊盏老蔓烟湿苍龙鳞古来豪杰少人知昂霄耸壑宁自期抱才委地固多矣今我抚事心伤悲七言絶句增唐欧阳炯凌霄花凌霄多半绕棕榈深染栀黄色不如满树防风吹细叶一条龙甲飐清虚原宋杨绘凌霄花直饶枝榦凌霄去犹有根原与地平不道花依他树发强攀红日鬭妍明贾昌朝凌霄花披云似有凌云志向日宁无捧日心珍重青松好依托直从平地起千寻増范成大寿栎堂前小山凌霄花盛开葱蒨如画因名之曰凌霄峰天风揺曳寳花垂花下仙人住翠微一夜新枝香焙暖旋薰金缕绿罗衣山容花意各翔空题作凌霄第一峰门外轮蹄尘扑地唿来借与一枝笻陆游游弥牟菩提院庭下有凌霄藤附古楠其髙数丈花已零落满地绛英翠蔓亦佳哉零乱空庭码碯杯徧雨新花天有意定知闲客欲闲来原赵汝囘凌霄花袅袅枯藤浅浅葩夤缘直上照残霞老僧不作因依想将谓青松自有花诗散句原宋曾巩固知臭味非相类其柰萦纒不自由蒋梅边引蔓闲花欲透云托身下倚老松根唐杜甫古苕生迮地词原宋苏轼减字木兰花双龙对起白甲苍髯烟雨里疎影微香下有幽人昼梦长湖风清輭防鹊飞来争噪晩翠飐红轻时堕凌霄百尺英别录原禁忌凌霄花用以蟠绣大石殊可观玩但鼻闻伤脑花上露入目令人曚孕妇经花下能堕胎不可不愼御定佩文斋广羣芳谱卷四十三钦定四库全书御定佩文斋广羣芳谱卷四十四花谱兰蕙按兰花蕙花一类二种黄庭坚之説最明然皆非古之所谓兰草蕙草也兰草今之都梁香蕙草今之零陵香唐宋本草载之甚详朱子楚辞证可为确据今以兰花蕙花合为一谱兰草蕙草附录于后以备叅考増尔雅翼兰之叶如莎首春则茁其芽长五六寸其杪作一花花甚芬香大抵生深林之中微风过之其香霭然逹于外故曰芝兰生于深林不以无人而不芳又曰株秽除兮兰芷覩以其生深林之下似慎独也故称幽兰江南兰只在春芳荆楚及闽中者秋复再芳兰与蕙甚相类其一榦一花而香有余者兰一榦五六花而香不足者蕙説本黄庭坚今人称兰为幽兰蕙为蕙兰蕙大抵似兰花亦春开兰先而蕙继之皆柔荑其端作花兰一荑一花蕙一荑五六花香次于兰本草宼宗奭曰兰叶濶且勒长及一二尺四时常青花黄绿色中间瓣上有细紫春芳者为春兰色深秋芳者为秋兰色淡李时珍曰生近处者叶如麦门冬而春花生福建者叶如菅茅而秋花原兰幽香清逺馥郁袭衣弥旬不歇常开于春初虽冰霜之后高深自如故江南以兰为香祖又云兰无偶称为第一香紫梗青花为上青梗青花次之紫梗紫花又次之余不入品赵时庚金漳兰谱云紫兰有陈梦良色紫每干十二萼花头极大为紫花之冠至若朝晖微照晓露暗湿则灼然腾秀亭然露竒敛肤傍干团圆四向婉媚娇绰竚立凝思如不胜情花三片尾如微青叶三尺颇觉弱黯然而绿背虽似劎嵴至尾棱则輭薄斜撒粒许带缁最为难种故人稀得其真者种用黄浄无泥瘦沙忌肥恐致腐烂吴兰色深紫有十五萼干紫荚红得所养则岐而生至有二十萼花头差大色映人目如翔鸾翥鳯千态万状叶髙大刚毅劲节苍然可爱不堪受肥须以清茶沃之冀得其本生土地之性潘花色深紫有十五萼干紫圆匝齐整疎密得宜疎不露干宻不簇枝绰约作态窈窕逞姿真所谓艶中之艶华中之华也愈久愈见精神使人不能舍去花中近心处色如吴紫艶丽过于众花叶则差小于吴峭直雄健众莫能及其气特深未能受肥清茶沃之二种用赤沙泥赵师博色紫十五萼初萌甚红开时若晚霞灿目色更晶明叶劲直肥耸超出羣品金棱边色深紫十二萼出于长泰陈家色如吴兰片则差小叶亦劲健所可贵者叶自尖处分二边各一线许映日如金线紫花品外之竒用黄色麤沙和泥少添赤沙泥妙半月一用肥白兰有济老色白有十二萼标致不凡如淡妆西子素裳缟衣不染一尘叶似施花更髙一二尺得所养则岐而生亦号一线红白花之冠宜沟中黒沙泥和粪种爱肥一任浇灌灶山一名绿衣郎有十五萼色碧玉花枝开体肤松美颙颙昻昻雅特闲丽真兰中之魁品也毎生并蔕花干最碧叶绿而瘦薄如苦荬菜山下流聚沙泥种亦可肥戒多黄殿讲一名碧玉干西施花色微黄有十五萼并干而生计二十五萼或迸于根叶细最绿肥厚花头似开不开苐干虽高而实痩叶虽劲而实柔且朶不起稭根有萎叶是其所短者耳李通判色白十五萼峭特雅淡追风浥露如泣如诉人多爱之以较郑花则减一头地用泥同灶山叶大施叶劎嵴最长惜不甚劲直惠知客色白有十五萼赋质清癯团簇齐整娇柔痩润花英淡紫片尾凝黄叶虽绿茂但颇柔弱用泥同济老马大同色碧而绿有十二萼花头微大间有向上者中多红晕叶则髙耸苍然肥厚花干劲直及其叶之半一名五晕丝以上俱上品郑少举色白十四萼莹然孤洁极为可爱叶脩长散乱所谓蓬头少举也有数种花有多少叶有輭硬之别白花之能生者无出于此其花之资质可爱为羣花翘楚用粪壤泥及河沙内用草鞵屑铺四围种之累试甚佳大凡用轻松泥皆可黄八兄色白有十二萼善于抽干颇似郑花叶绿而直惜干弱不能支持耳用泥同济老周染色白十二萼与郑花无异但干短弱用泥同郑少举以上俱中品夕阳红花八萼花片微尖色则凝红如夕阳返照肥瘦任意当视沙之燥湿蓄雨水沃之令色绿为妙观堂主名弟亦同观堂主花白有七萼花聚如簇叶不甚髙可供妇女时妆名弟色白有五六萼花似郑叶最柔輭如新长叶则旧叶堕换人多不种弱脚色绿大如鹰爪一干一花比叶髙二三寸叶痩髙二三尺入腊方花香馥可爱外有云峤朱花青蒲玉小娘之类以上俱下品鱼魫兰又名赵花十二萼花片澄澈如鱼魫沉水中无影叶劲绿此白花品外之竒山下流聚沙泥种戒肥腻增王贵学兰谱陈梦良有二种一紫干一白干花色淡紫大似鹰爪排钉甚疎赵十使即师博色淡壮者十四五萼叶色深绿花似仙霞叶之脩劲不及也何兰壮者十四五萼繁而低压冶而倒披花色浅紫似陈兰苐花干壮而何则瘦陈叶尾焦而何则否或名潘兰有红酣香醉之状经雨露则娇困号醉杨妃不常发似仙霞大张青色深紫壮者十三萼花有二种大张花多小张花少大张干花俱紫叶亦肥痩胜小张悭于发花蒲统领色紫壮者十数萼淳熙间蒲统领引兵逐冦忽见一所似非人世四周幽兰欲摘而归一老叟前曰此兰有神主之不可多摘取数颕而归陈八斜色深紫壮者十余萼发则盈盆花类大张青干紫过之叶绿而尾蒲下垂间有一叶防花淳监粮色深紫多者十萼丛生并叶干曲叶髙三尺厚而且直其色尤紫大紫壮者十四萼出于长泰以上俱紫色中品许景初十二萼者花色鲜红叶颇散垂绿亦不深石门红其色红壮者十二萼花肥而促色红而浅叶虽麤亦不甚髙满盆则生亦云赵兰小张青色红多有八萼淡于石门红花干甚短萧仲红色如褪紫多者十二萼叶绿如芳茅其余干纤长花亦离疎时人唿为花梯何首座色淡紫壮者九萼林仲礼色淡紫壮者九萼花半开而下视叶劲而黄一云仲美粉妆成色轻紫多者八萼类陈八斜花与叶亦不甚都茅兰其色紫长四寸有余壮者十六七萼结实其破如线夏至抽箆春前花开以上俱紫色下品郑白羊色碧多者十五萼岐生过之其跗尤碧交秋乃花或又谓大郑仙霞九十蘂色白鲜者如濯含者如润得之泰邑朱兰得于朱佥判色黄多者十一萼花头似开倒向一隅若虫之蠧干叶长而痩云峤色白壮者七萼花大红心邻于小张以所得地名叶深厚于小张云峤海岛之精寺也林郡马其色绿出长泰壮者十三萼叶厚而壮青蒲色白七萼挺肩露颕似碧玉而叶低小仅尺有五寸花尤白叶绿而小直而脩独头兰色绿一花大如鹰爪干髙二寸叶类麦门冬入腊方薰馥可爱建浙间谓之献岁正山乡有之间有防头碧兰始出于兴化龟山院花有十四五萼与叶齐以上皆白色原建兰茎叶肥大苍翠可爱其叶独濶今时多尚之叶短而花露者尤佳若非原盆须用火烧山土栽根甚甜招蚁以水奁隔之水须日换恐起皮则蚁易度频分则根舒花开不絶此已试妙法也浇洗须如法又有按月培植之方乃闽中士绅所传宜照行之杭兰惟杭城有之花如建兰香甚一枝一花叶较建兰稍濶有紫花黄心色若胭脂有白花黄心白若羊脂花甚可爱取大本根内无竹钉者用横山黄土拣去石块种之见天不见日浇以羊鹿粪水花茂盛鸡鵞毛水亦可若浇灌得宜来歳花发其香胜新栽者逺甚一説用水浮炭种之上盖青苔花茂频洒水花香花紫白者名荪出法华山其类有春兰夏兰秋兰素兰石兰竹兰凤尾兰玉梗兰春兰花生叶下素兰花生叶上至其绿叶紫茎则如今所见大抵林愈深而茎愈紫尔刘次庄乐府集云沅澧所产花在春则黄在秋则紫然春黄不如秋紫之芳馥也凡兰皆有一滴露珠在花蘂间谓之兰膏不啻沆瀣多取则损花彚考原易系辞同心之言其臭如兰礼记内则妇或赐之茝兰则受而献诸舅姑左传郑文公有贱妾曰燕姞梦天使与已兰曰余为伯鯈余而祖也以是为而子以兰有国香人服而媚之如是既而文公与之兰而御之辞曰妾不才幸而有子将不信敢徴兰乎公曰诺生穆公名之曰兰增史记礼志椒兰芬茝所以养鼻也原晋书文苑传罗含字君章桂阳耒阳人也致仕还家阶庭忽兰菊丛生人以为德行之感焉增易通卦验十一月广莫风至则兰射干生原家语孔子曰与善人处如入芝兰之室久而不闻其香则与之俱化芝兰生于深谷不以无人而不芳君子修道立德不为困穷而改节増列子荐以梁肉兰橘荀子民之好我芬若椒兰也原文子日月欲明浮云盖之丛兰欲发秋风败之增淮南子兰芝以芳未尝见霜原説苑十歩之内必有芳兰风俗通汉尚书郎每进朝时懐香握兰口含鸡舌香增洛阳伽蓝记大觉寺广平王环舍宅林池飞阁比之景明至于春风动树则兰开紫叶秋霜降草则菊吐黄华采兰杂志兰待女子同种则香故名待女原汗漫录王摩诘贮兰用黄磁斗养以绮石累年弥盛曲江春宴录霍定与友生游曲江以千金募人窃贵侯亭榭中兰花插帽兼自持往罗绮丛中卖之士女争买抛掷金钱增清异录唐保大二年国主幸饮香亭赏新兰诏苑令取沪溪美土为馨烈侯拥培之具致虚阁杂爼晁采阁中兰花始发其姑命目之应声目曰隐于谷里显于澧浔贵比于白玉重匹于黄金既入燕姬之梦还鸣宋玉之琴其慧敏如此卧龙行记寺有崇兰数百本秀发岩石间防风透香所至芬郁三余赘笔张敏叔以十二花为十二客兰为幽客花经兰一品九命蕙二品八命澄懐録韩熙载云对花焚香兰宜四絶佩楚轩客谈高疎仙玉峰山四畔皆幽兰日采数十花酌明水笺离骚自谓灵均有知当领吾意也鸡足山记静云庵僧寮盆兰敷华皓洁如雪泉南杂志九节兰花易植不若吴中所钦静宇中虽若棋列亦不甚香闽部疏兰以建名而福兴四郡尤甚民家无大小皆传种之然絶不生山间不知种所自来大都以玉魫为最四季开者为珍原学圃余疏建兰盛于五月畏风畏寒畏防畏蚓畏蚁其根甜为蚁所逐养者常以水奁隔不令得入予作一屋于竹林南外施两重草蓆坎地令稍深贮兰于其上无风有好日开门暴之所畜二三十盆无不盛花者其种亦多玉魫为第一白干而花上出者是也次四季次金边名曰兰其实皆蕙也闽产为佳贑州兰花不长劲价常减半一茎一花者曰兰宜兴山中特多南京杭州俱有虽不足贵香自可爱宜多种盆中今日絶重建兰却只是蕙见古人画兰殊不尔虎邱戈生曾致一盆叶稀而长稍麤于兴兰出数蘂正春初开花特大于常兰香亦倍之经月不凋酷似马逺所画戈云得之他方今尚活花时当广求此种以备春兰之絶品增荆溪疏兰出荆溪者叶柔花弱比闽浙产不同又易致龙池铜官之间弥坂盈谷山人杖挑藤束筐筥登市每歳正二月之交负而入郭者价贱于土人行市中衣袂皆馥珍珠船世称三友竹有节而啬花梅有花而啬叶松有叶而啬香惟兰独并有之花史宋罗畸元祐四年为滁州刺史明年治廨宇于堂前植兰数十本为之记曰予之于兰犹贤朋友朝袭其馨暮撷其英携书就观引酒对酌吴孺子藏兰百本静开一室良适幽情一统志浙江兰谿县兰隂山多兰蕙武义菊妃山多兰菊南昌府宁州内有石室北多兰茝福建志福安县白云山上有庵庵前两池产兰玉色向午开浮水面过时即沉人唿为午时兰四川志庆符县南石门山一名兰山其林薄中多兰原勾践种兰渚山王右军兰亭是也今会稽山甚盛余姚县西南并江有浦亦产兰其地曰兰墅洲自建兰盛行不复齿及移入吴越輙凋有善藏者售之輙得髙价而香终少减蜂采百花俱置股间惟兰则拱背入房以献于王物亦知兰之贵如此集藻序原明王世贞续兰谱序闽多兰赵时庚王贵学氏皆闽人故后先能谱兰诸所以为兰之事尽矣而吾老友张应文氏顾又能为续兰谱其所以为兰之事又大出于二谱之外而又能为歌诗古今体几百篇以侈之若杲禅师悟后隽语百出而百不穷张君吾吴人也郦道元髙阳注江南水经欧阳永叔庐陵谱洛中牡丹不是过也予不能从嵇含晓南中花木意亦不大好之顾独好兰而不甚晓其事与所以滋培之理友人有见贻者至冬輙萎败亦任之而已今从张君谱稍得其事与理而圜居力不能致今者似别得防第手靖节栗里谱与其诗各一编陆羽张又新水谱各一编蔡君谟茶绿一编以佐张君之二谱而日与之徜徉于峭蒨青葱之下闲歌陶诗渴则拈茶水谱随意读之觉此身如入阳羡吸中泠已徐翻张君所纂谱咏其得意句鼻观习习芬馥两腋风举作天际真人想又何必左拥陈良紫右侍鱼魫白而后快哉或曰兰之传自屈子骚始也子何以不骚而靖节之是援且不虞彼蘜忌哉曰不然兰君子也贵而大国贱而幽谷所为香不改也屈子才大于兰而志趣不一吾故取陶氏焉今之蘜丽矣非陶氏蘜也以故不能与兰偕兰亦不受妒不尔宁无东篱数枝以伴我九畹哉吾取兰而陶之取陶而兰之即屈子所不能妒而况蘜也张君善吾言识而弁于简端题跋增宋黄庭坚书幽芳亭士之才德盖一国则曰国士女之色盖一国则曰国色兰之香盖一国则曰国香自古人知贵兰不待楚之逐臣而后贵之也兰甚似乎君子生于深山丛薄之中不为无人而不芳雪霜凌厉而见杀来岁不改其性也是所谓遯世无闷不见是而无闷者也兰虽含香体洁平居与萧艾不殊清风过之其香蔼然在室满室在堂满堂是所谓含章以时发者也然兰蕙之才德不同世罕能别之予放浪江湖之日久乃尽知其族盖兰似君子蕙似士夫大槩山林中十蕙而一兰也离骚曰予既滋兰之九畹又树蕙之百亩招魂曰光风转蕙泛崇兰是以知楚人贱蕙而贵兰久矣兰蕙丛出莳以沙石则茂沃以汤茗则芳是所同也至其发华一榦一华而香有余者兰一榦五七华而香不足者蕙蕙虽不若兰其视椒榝则逺矣世论以为国香矣乃曰当门不得不锄山林之士所以徃而不返者耶周必大跋杨无咎画秋兰乡人徐丙示予杨无咎手画香草题曰秋兰后有兵部侍郎章茂献国子博士汤君实跋语其説特未定也予老而学圃问诸园丁则曰春兰夏芷秋蕙冬荪叶茎花色徃徃多寡不同予异其説徧以古书考之屈原离骚经纫秋兰以为佩张衡东京赋秋兰被涯又思赋幽兰可喻潘尼赠河阳诗流声秋兰之类言兰以秋而花也屈原九歌春兰秋菊陆机庭中竒树诗劝友兰时徃注春时也梁元帝诗春兰本无絶唐太宗诗春晖开紫苑淑气媚兰汤之类此言兰以春而花也宋玉招魂赋光风转蕙泛崇兰抱朴子春蕙秋兰陆机悲歌行春芳伤客心蕙草饶淑景是蕙亦可言春矣本草图经蕙七月中旬开花至香是蕙亦可言秋矣故骚经曰兰芷变而不芳荃蕙化而为茅盖合四者而言之湘君歌亦云薜荔拍兮蕙绸荪桡兮兰旌湘夫人则并言荃壁兰橑蕙櫋芷葺司马相如长门赋抟芬若以为枕席荃兰而茝香乃知四时香草同出异名叶常青而花随时自屈宋至汉唐皆于兰蕙互言春秋岂邵伯温见闻录证黄氏之误而已然则园丁之説未为无据所谓礼失求之野欤辨原宋朱子楚辞辨证兰蕙二物本草言之甚详刘次庄云今沅澧所生花在春则黄不若秋紫之芬馥又黄鲁直云一干一花而香有余者兰一干数花而香不足者蕙今按本草所言之兰虽未之识然而云似泽兰则今处处有之蕙则自为零陵香尤不难识其与人家所种叶类茅而花有两种如黄説者皆不相似大扺古之所谓香草必其花叶皆香而燥湿不变故可刈而为佩若今之所谓兰蕙则其花虽香而叶乃无气其香虽美而质弱易萎皆非可刈而佩者也明王象晋正譌兰之为世重尚矣今世重建兰北方尤为难致间得一本置之书屋爱惜郑重即拱璧不啻也及详阅载集如遯斋闲览楚辞辨证本草纲目草木疏诸书乃知今所崇尚皆非灵均九畹故物至有谓春花为兰秋花为蕙者其视纫秋兰为佩之语不刺谬乎传原明方宇兰馨传友姓兰名馨字汝清号无知子始祖国香草姓也郑文公妾燕姞梦天与国香倚防寤而生子公异之物色求香得之幽谷赐姓兰志倚防也加草不忘本也香后独茂修德芬芳隐居深山虽困穷未尝改节仲尼称为善人君子又伤其老草莽遗琴操以彰其美识者亦曰使际风动时香名岂终泯乎自是子孙蕃衍布散诸国楚屈原延之九畹每饭不忘忠愤不平之气頼之以泄原感其德佩服终身晋有邻玉树者谢安处之庭堦视如子弟至今咏兰氏必曰谢庭歴唐而宋曰猗曰猗受知韩愈亦困穷愈曰扬扬其香不采何伤盖美之也为朱元晦友后病归元晦思之有愿托孤根歳晏为期之句其冒姓者楚有枻汉有台晋有亭又有善酿者武帝饮之甘唿兰生而不名枻与桂櫂同舟事君有济川功台于章帝时游太学与崔骃私论武帝善恶事闻下有司台自讼获免拜令史亭好山水家有峻岭茂林曲水之景名贤王羲之庾蕴辈上已日就亭觞咏畅叙幽情以姓为名者有马氏泽氏赛氏马泽俱精医善疗肿毒疼痛赛家广积珠如粟人有求之散而不惜又有茝芸蕙荪皆近族也馨始生异香满室人称香孩儿皆曰何物老妪生宁馨儿流芳百世必斯人也既长闻木徂徕梅华竹直同道相交徃师之三人曰子幽真雅淡和气袭人予辈友也敢曰师乎遂深相得号为四友时有严雪者攻申韩术草莽之士畏而靡者万计惟四友正色不动雪多方摧折之自如也明年春天子布阳和之德靡者皆起四友名益重后木为大夫梅居鼎鼐竹以笙簧才官翰林馨独潜修不出复与金利缔交同心相规时人语曰胶漆虽谓坚不如金与兰馨性刚鲠每秋风起怒髪冲冠若闻鸡起舞状文华一吐芳馨逺播人采其善不戴之首则佩之身奉以羞祀苾苾芬芬神明来格凡大夫处士闻其名无不爱慕思友里有莸生性恶使气人不之近疾馨异已面斥曰人生当使人畏子之得人亲媚无乃务为容悦乎馨笑而不答性恶汚秽有防茹者必净沙为地时进洁汤斯畅舒自遂不尔则形容就悴无他归洁其身也秘书省有蠧鱼为害上召馨拜掌书记害遂息因名其省曰兰省功成身退优游林泉或登髙山或临深崖或扫青苔坐白石意泊如也闵子广于取邀馨语曰闻子香誉愿效同心分香吐懐惟子之需敢不搆庄礼子期与俱化赋增陈周让山兰赋爰有竒特之草产于空崖之地仰鸟路而裁通眎行踪而莫至挺自然之髙介岂众情之服媚宁纫结之可求非延伫之能洎禀造化之均育与卉木而齐致入坦道而销声屏山幽而静异独见识于琴台窃逢知于绮季唐杨炯幽兰赋惟幽兰之芳草禀天地之纯精抱青紫之竒色挺龙虎之嘉名不起林而独秀必固本而丛生尔乃丰茸十歩绵连九畹茎受露而将低香从风而自逺当此之时丛兰正滋美庭帏之孝子循南陔而采之楚襄王兰台之宫零落无丛汉武帝猗兰之殿荒凉几变闻昔日之芳菲恨今人之不见至若桃花水上佩兰若而续魂竹箭山隂坐兰亭而开宴江南则兰泽为洲东海则兰陵为县隰有兰兮兰有枝赠逺别兮交新知气如兰兮长不改心若兰兮终不移及夫东山月出西轩日晚受燕女于春闱陈王于秋坂乃有送客金谷林塘坐曛鹤琴未罢龙劒将分兰缸烛燿兰麝氛氲舞袖廻雪歌声遏云度清夜之未艾酌兰英以奉君若夫灵均放逐离羣散侣乱鄢郢之南都下潇湘之北渚歩迟迟而适越心郁郁而懐楚徒眷恋于君王敛精神于帝女汀洲兮极目芳菲兮袭予思公子兮不言结芳兰兮延伫借如君章有德通神感灵悬车旧馆请老山庭白露下而鹤警秋风髙而虬萦循阶除而下望见秋兰之青青重曰若有人兮山之阿纫秋兰兮歳月多思握之兮犹未得空佩之兮欲如何抽琴命操为幽兰之歌歌曰幽兰生矣于彼朝阳含雨露之津润吸日月之休光美人愁思兮采芙蓉于南浦公子忘忧兮树萱草于北堂虽处幽林与穷谷不以无人而不芳赵元淑闻而叹曰昔闻兰叶据龙图复道兰林引凤雏鸿归燕去紫茎歇露徃霜来绿叶枯悲秋风之一败与蒿草而为刍颜师古幽兰赋惟竒卉之灵德禀国香于自然洒嘉言而擅美拟贞操以称贤咏秀质于楚赋腾芳声于汉篇冠庶卉而超絶歴终古而弥传若乃浮云卷岫明月澄天光风细转清露微悬紫茎膏润绿叶水鲜若翠羽之羣集譬彤霞之竞然感羇旅之招恨狎寓客之流连既不遇于擥采信无忧乎翦伐鱼始陟以先萌鶗虽鸣而未歇愿擢颕于金陛思结防乎玉池泛防酒之十醖耀华灯于百枝乔彝幽兰赋兰之生矣不以无人而不芳被广泽森囘塘和寡调髙未俪郢中之曲神符梦叶终传郑国之香赠灵修于南浦袭嘉庆于北堂于是芊眠茂苑靡迤秋坂纫而为佩骚人之意已深间以在衿楚客之情何逺薄秋风而香盈十歩泛皓露则花飞九畹岂众草之敢陵幸移根之未晚若乃昊露清兮天气新湘水碧兮枫岸春烟转绿蕙波摇白苹荣曲沼之初莲遗天涯之美人离别经时叹孤芳于秀质艶阳可惜怅独立于良辰复有映金砌罗玉户分竹宫疏蕙圃因风而起不随彼茁之蓬择地以生能殊有枤之杜宜其比同心于先哲冠美名于前古兰之在幽兮其芳满丛士守业兮其道未通入提携固在于髙赏播酷烈当跋于下风宁使凋急景于散地迫严凝于岁终况复光隂惨烈冰霰凄切静而处顺不得近于阶墀长未当门独遣冒于霜雪艶歇红暗茎萎紫折惧鶗鳺之先鸣掩氛氲而顿絶于戏兰与艾兮异味薰与莸兮殊途一室之人谁当执我之契十年之臭尚可攘公之羭嚣然此道何有何无嗟乎兰无薰兮搴撷之所不及士无文兮声华之所不立倘一借于韶光庶余香之可袭陈有章幽兰赋翘翘嘉卉独成国香在深林以挺秀向无人而见芳幽之可居逹萌芽于隂壑时不可失吐芬香于春阳所以紫翘十歩名转九畹自下并髙结根耸榦布叶逾宻重阳未晚开缃蘂而乍合擢丹颖而何逺好遵正直生匪临于斜径不向崄巇质宁被于长坂独茂幽壑厌若错薪几霑雨露犹苦风尘采掇兮有日芳菲兮度春得临刈楚之地曷异修词之人燕妃梦中荣何名而不遂蜀琴曲里奏何声而不新况众英聚集传香气而相袭佳色葱茏带烟翠而攒丛固已叹夫贞洁期见赏于始终幽处斯久照临忽通喜防无私之日深繄有力之风幽莫过于芳兰诚匪同诸草莽充佩而灵均不弃入握而仙都必取讵比夫山上蘼芜泥中蘅杜将虚名以共播竟无善而足数焉知夫光善才于左思能成赋于师古而已哉知我者谓我如硕儒不知我者谓我如生刍此幽人之未已亦何代而云无幸逢昭代得遇良哲虽偕薰莸固有分别勿以卉贱不顾幽芬勿以地寒不轸孤絶倘折英而入用庶有光于优劣者也韩伯庸幽兰赋阳和布气兮动植齐光惟彼幽兰兮偏含国香吐秀乔林之下盘根众草之旁虽无人而见赏且得地而含芳于是嫩叶旁开浮香外袭既生成而有分何掇采之莫及入握称美未遭时主之恩纳佩为华空载骚人之什光隂向晚岁月将终芬芳十歩之内繁华九畹之中乱羣峰兮上下杂百卉兮横丛况荏苒于光隂将衰败于秋风岂不处地稍幽受气仍别萧艾之新苗渐长桃李之旧蹊将絶空牵戏蝶拂花蘂之翩翾未遇来人寻芳春而采折既生幽径且任荣枯羃轻烟而葱翠淑气而纷敷冀雨露之及何见知之久无及夫日徃月来时占岁覩遇逹人之囘盼披荒榛而见取横琴写操夫子传之而至今入梦为征燕姞闻之于前古生虽失处用乃有因枝条嫩而既丽光色发而犹新虽见辞于下土幸因遇于仁人则知夫生理未衰采掇何晚幽名得而不朽佳气流而自远既征之而见寄愿移根于上苑仲子陵幽兰赋兰惟国香生彼幽荒贞正内积芬华外扬和气所资不择地而长精英自得不因人而芳况乃崖断坂折蹊分石裂山有木而转深径无人而自絶柔条独秀芳心潜结翡翠戏而相鲜蘼芜生而共悦然后众草之中迥为一丛卑以自牧和而不同扬翘布叶舒翠错红宵承结露晓泛光风倾于阳希所照无隐托其地知其道有终且求之昔人征以邃古宛成章于楚客爰命操于尼父佩之众匪兰不纫曲之多匪兰奚鼓夫以薰莸之喻臭味斯殊同之则十年犹有异之则一日而无乃清以为露滋而为畹比德者以之守真赠离者以之伤逺宜其出幽谷之濵为阶除之珍罗堂未晩被径知春依瑶池而自庇与玉树之为邻杜若芳芷香辛白苹俱受生于大块独取象于同人是故兰也之采伊人所急篇章间起比兴俱入道之废可锄而去道之兴可俯而拾为君洒微芳于素衿希见寳于重袭李公进幽兰赋幽有寂兮兰有香香者取其服媚寂者契其韬光是以绿叶紫茎偶贞士而必佩深林絶壑挺竒质而独芳观其异彩特秀结根自逺靡生于门宁滋于畹朝阳照而杂花不得间其荣光风转而众草无以齐其偃杳杳深处芬芬絶伦保贞操以擅美发英华以藻春叶凝露以珠缀花含烟而色新移于友也则断金之利树之庭也则如玉之珍岂比夫协梦呈祥表嘉名于郑国循陔见采流雅咏于诗人而已哉兰之幽兮芳可折幽无人兮芳不絶兰之生兮美自丰生得地兮美无终故虽败于凉飚谅有嘉于前古方比契于松筠讵齐名于蘅杜且夫丽白雪之绮靡被长坂之芬敷激余芳以孤映极幽致而自殊则在握者何居择者何无兰处幽而转芳芳无逺而不袭贤尚晦而必着着何道而不入伊哲人之素履盍征兰以自执茍馨香之发闻越江山而采拾原李农夫幽兰赋兰之漪漪窅窅其香遁世无闷抱道深藏不以无人而遂废其芳磅礴冰霜之际虚徐萧艾之塲揭之扬之于古有光不采而佩于兰无伤岂膏黍之为用也必焚必割珠犀之毕通也必剖必絶虽佩玉而垂绅亦吐哺而握发文赋散句原楚屈原离骚扈江蓠与辟芷兮纫秋兰以为佩余既滋兰之九畹兮又树蕙之百畮时暧暧其将罢兮结幽兰而延伫戸服艾以盈要兮谓幽兰其不可佩兰芷变而不芳兮荃蕙化而为茅余以兰为可恃兮羌无实而容长九歌蕙肴蒸兮兰借浴兰汤兮沐芳薜荔拍兮蕙绸承荪桡兮兰旌桂櫂兮兰枻沅有芷兮澧有兰桂栋兮兰橑擗蕙櫋兮既张疏石兰兮为芳秋兰兮蘼芜罗生兮堂下绿叶兮素枝芳菲菲兮袭予秋兰兮青青绿叶兮紫茎被石兰兮带杜蘅折芳馨兮遗所思春兰兮秋菊长无絶兮终古九章悲囘风之摇蕙兮兰茝幽而独芳宋玉九辨窃悲夫蕙华之曾敷兮纷旖旎乎都房招魂光风转蕙汜崇兰些臯兰被径兮斯路渐景差大招茝兰桂树郁弥路只汉东方朔七谏聨蕙芷以为佩兮过鲍肆而失香王褒九懐季春兮阳阳列草兮成行余悲兮兰生委积兮纵横株秽除兮兰芷覩刘向九叹懐兰蕙与蘅芷兮行中野而散之懐芬香而挟蕙兮佩江篱之菲菲游兰臯与蕙林兮睨玉石之防嵯懐兰芷之芬芳兮妒被离而折之王逸九思懐兰英兮把琼若四言古诗增汉张衡怨篇猗猗秋兰植彼中阿有馥其芳有黄其葩虽曰幽深厥美弥嘉之子云逺我劳如何晋嵇康酒防诗猗猗兰蔼植彼中原绿叶幽茂丽蘂浓繁馥馥惠芳顺风而宣将御椒房吐薰龙轩瞻彼秋草怅矣惟骞五言古诗御制秋兰并序殿前盆卉芳兰独秀昔人称为王者香又以方之君子因题四韵猗猗秋兰色布叶何葱青爱此王者香着花秀中庭幽芬散缃帙静影依疎櫺岂必九畹多侈彼离骚经增梁武帝紫兰始萌种兰玉台下气暖兰始萌芬芳与时发婉转迎节生独使金翠娇偏动红绮情二游何足懐一顾非倾城羞将芩芝侣岂畏鶗鴂鸣元帝赋得兰泽多芳草春兰本无艶春泽最葳蕤燕姬得梦罢尚书奏事归临池影入浪从风香拂衣当门已芬馥入室更芳菲兰生不择径十歩岂难稀宣帝咏兰折茎聊可佩入室自成芳开花不竞节含秀委微霜陈张正见赋新题得兰生野径披襟出兰畹命酌动幽心锄罢还开路歌喧自动琴华灯共影落芳杜杂花深莫言闲径里遂不断黄金原唐李白赠友兰生不当户别是闲庭草夙被霜雪欺红荣已先老谬接瑶华枝结根君王池顾无馨香美叨沐春风吹余芳若可佩卒岁长相随古风孤兰生幽园众草共芜没虽照阳春晖复悲高秋月飞霜早淅沥绿艶恐休歇若无清风吹香气为谁发贺兰进明古意崇兰生涧底香气满幽林采采欲为赠何人是同心日暮徒盈把徘徊忧思深慨然纫杂佩重奏丘中琴增温庭筠余昔自西滨得兰数本移艺于庭亦既逾岁而芃然蕃殖自余游者未始以芳草为遇矣因悲夫物有厌常而返不若混然者有之焉遂寄情于此寓赏本殊致意幽非我情吾常有疎浅外物无重轻各言艺幽深彼美香素茎岂为赏者设自保孤根生易地无赤株丽土亦同荣赏际林壑近泛余烟露清余懐既郁陶尔类徒纵横姸媸茍不信宠辱何为惊真隐谅无迹激时犹简名幽丛霭绿畹岂必懐归耕陈陶种兰种兰幽谷底四逺闻馨香春风长养深枝叶趁人长智水润其根仁锄防其芳蒿藜不生地恶鸟弓已藏椒桂夹四隅茅茨居中央左邻桃花坞右接莲子塘一月薰手足两月薰衣裳三月薰肌骨四月薰心肠幽人饥如何采兰充糇粮幽人渴如何醖兰为酒浆地无青苗租白日如羲皇不尝仙人药端坐红霞房日夕望美人佩花正煌煌美人久不来佩花徒生光刈获及葳蕤无令见雪霜清芬信神鬼一叶岂可忘举头愧青天鼓腹咏时康下有贤公卿上有圣明王无阶答风雨愿献兰一筐宋苏轼题杨次公春兰春兰如美人不采羞自献时闻风露香蓬艾深不见丹青写真色欲补离骚传对之如灵均冠佩不敢燕范成大次韵温伯种兰灵均堕荒寒采采纫兰手九畹不留客髙丘一囘首峥嵘路孔棘凄怆肘生栁遂令此粲者永与穷愁友不如汤子逺情事只诗酒但知爱国香此外付乌有栽培带苔藓披拂防尘垢孤芳亦有遇洒濯居座右君看深林下埋没随藜莠陆游兰南岩路最近饭已时散防香来知有兰遽求乃弗获生世本幽谷岂愿为世娱无心托阶庭当门任君锄杨万里题蕙花初开幽人非爱山出山将何之山居种兰蕙岁寒久当知初艺止百亩余地惜奚为先生无广居千岩一茅茨四面只艺蕙中间才置锥鋭绿分宿丛脩紫擢幼枝孤榦八九花一花破初蕤西风淡无味微度成香吹灯梦得幽馥月写传静姿我欲掇芳英和露充晨炊眷然恻不忍环翫自忘饥岂无众花草不愿秋不迟种时乱不择岁晩悔可追薛季宣种兰兰生林樾间清芬倍幽远野人坐官曹兹意极不浅西窓蔽斜日松钗架春晚墙隂莳花木顦顇根日损植此山国香坐与前事反扶疎可纫佩心绪端有本芽生仅盈坛高风成九畹羣芳颜色好祗自夸园苑何如淡嚼蜡草莽曾谁混对我静无言忘形如莽刈兰东畹刈真香静院篸瓶水髙逺不胜情时逐微风起和雨翦闲庭谁作骚人语记得旧家山香来无觅处朱子谢人送兰二首幽独尘事屏晼晚秋兰滋芬馨不自媚掩抑空相思晤对日方永披丛露未晞翛然发孤咏九畹陈悲诗淹留阅歳序契濶心懐忧独卧寄僧闾一室空山秋徘徊起顾望俯仰谁为俦伊人逺赠问孤根亦绸缪芳馨不我遗三载娱清幽愧无琼琚报厚意竟莫酬瞻彼南陔诗使我心悠悠秋兰已悴以其根归学古秋至百草晦寂寞寒露滋兰臯一以悴芜秽不能治端居念离索无以遗所思愿言托孤根歳晏以为期原周竹坡艺兰当九畹兰生香满路纫君身上衣光明夺缣素孤芳一衰歇凋零湿秋露佩服得君子亦足慰迟暮增元岑安卿盆兰猗猗紫兰花素秉岩穴趣移栽碧盆中似为香所误吐舌终不言畏此尘垢汚岂无髙节士幽深共情素俛首若有思清风飒庭户明宋濓兰花篇阳和煦九畹晴芬溢青兰潜姿发麝幽蘤凝紫檀绿萝托芳邻白谷挹髙寒圣未成调湘累久长叹菉葹虽外蔽贞洁终能完岂知生平心卒获君子观杂以青瑶芝承以白玉槃灵风晓方荐清露夜初漙此时不见知骈罗混荒菅春风桃杏华烂若霞绮攒徒媚夸毗子千金买歌欢弃之不彼即要使中心安愿结媺人佩把玩日忘餐七言古诗增元萨都刺兰臯曲溪水长幽草芳春溪露滴兰叶光美人日暮采兰去风吹露湿芙蓉裳芙蓉为裳兰结佩玉立亭亭临水际天寒袖薄人不知疎雨兰苕鸣翡翠幽兰日日吹古香美人不来溪水长王冕明上人画兰图吴兴二赵俱已矣雪窓因以专其美不须百亩树芳菲霜毫扫光风起大花哆唇如笑人小花敛眉如羞春翠影飘飘舞轻浪正色不染湘江尘湘江雨冷暮烟寂欲问三闾杳无迹忾慷不忍读离骚目极飞云楚天碧明李东阳观画兰有感春风吹香出芳林丛兰开傍西岩隂几囘欲采意不适路转溪廻山更深虚堂披图对幽襟忽如揽衣度﨑嵚杏坛尼父去已逺湘江屈原空独沉我方挥弦坐微吟微吟未成日将晚冰霜欲来侵九畹兰兮兰兮竟谁管五言律诗御制云栖竹树甚茂幽兰满山山径纡徐合溪声到处闻竹深隂戞日木古势干云倚槛听嗁鸟攀崖采异芬韶华春已半万物各欣欣增唐太宗芳兰春晖开紫苑淑景媚兰塲映庭含浅色凝露浮光日丽参差影风传轻重香会须君子折佩里作芬芳李峤兰虚室重招寻忘言契断金英浮汉家酒雪洒楚王琴广殿轻风发高台逺吹吟河汾应擢秀谁肯访山隂张九龄园中时蔬尽皆锄理唯秋兰数本委而不顾彼虽一物有足悲者遂赋二章场藿已成岁园葵亦向阳兰时独不偶露节渐无芳防异菁为蓄甘非蔗有浆人多利一饱谁复惜馨香幸得不锄去孤苗守旧根无心羡防蓄岂欲近名园遇赏宁充佩为生莫碍门幽林芳意在非是为人论崔涂幽兰幽植众宁知芬芳只暗持自无君子佩未见国香衰白露沾长早春风到每迟不如当路草芬馥欲何为释无可咏兰兰色结春光氛氲掩众芳过门堦露叶寻泽径连香畹静风吹乱亭秋雨引长灵均曾采撷纫佩挂荷裳原宋苏轼题次公蕙蕙本兰之族依然臭味同曾为水仙佩相识楚辞中幻色虽非实真香亦竟空云何起微馥鼻观已先通朱子去岁学古分惠兰花清赏既歇复以根丛归之故畹而学古预有今岁之约近闻颇已着花輙赋小诗以寻前约秋兰递初馥芳意满冲襟想子空斋里凄凉楚客心夕风生逺思晨露洒中林颇忆孤根在幽期得重寻增王柏兰早受樵人贡春兰访旧盟谢庭夸瑞物楚泽撷芳名苍玉裁圭影紫檀含露英奚奴培防巧苔藓日菁菁七言律诗增宋苏辙种兰兰生幽谷无人识客种东轩遗我香知有清芬能觧秽更怜细叶巧凌霜根便密石秋芳早丛倚修筠午防凉欲遣蘼芜共堂下眼前长见楚词章原杨万里兰花雪径偷开浅碧花冰根乱吐小红芽生无桃李春风面名在山林处士家政坐国香到朝市不容霜节老云霞江蓠圃蕙非吾耦付与骚人定等差刘克庄深林不语抱幽贞頼有微风递逺馨开处何妨依藓砌折来未肯恋金瓶孤髙可把供诗卷素淡堪移入卧屏莫笑门无佳子弟数枝濯濯映阶庭两盆去岁共移来一置雕阑一委苔我拙扶持令叶瘦君能调防遣花开人挑蠧廵千匝稚子浇泉走几囘亦欲效颦耘小圃地荒终恐费栽培明文征明建兰灵根珍重自瓯东绀碧吹香玉两丛和露纫为湘水佩临风如到蘂珠宫谁言别有幽贞在我已相忘臭味中老去相如才思减临窓欲赋不能工五言排律增唐刘禹锡令狐相公见示新栽蕙兰二草之什兼命同作上国庭前草移来汉水浔朱门虽易地玉树有余隂艶彩凝还泛清香絶复寻光华童子佩柔輭美人心惜晚含逺思赏幽空独吟寄言知音者一奏风中琴五言絶句增唐唐彦谦咏兰清风摇翠环凉露滴苍玉美人胡不纫幽香蔼空谷谢庭漫芳草楚畹多绿莎于焉忽相见歳晏将如何宋王安石朱朝议移法云兰幽兰有佳气千载閟山阿不出阿兰若岂遭干闼婆原杨万里咏兰健碧缤缤叶斑红浅浅芳幽香空自秘风肯秘幽香朱子咏蕙今花得古名旖旎香防好适意欲忘言尘编讵能老兰涧光风浮碧涧兰杜日猗猗竟岁无人采含薰只自知增元揭傒斯春兰深谷暖云飞重岩花发时非因采樵者那得外人知秋蕙出丛不盈尺空谷为谁芳一径寒云色满林秋露香陈旅题画兰九畹光风转重岩坠露香紫宫祠太乙瑶席荐琼芳张羽咏兰花能白更兼黄无人亦自芳寸心原不大容得许多香咏兰叶泣露光偏乱含风影自斜俗人那觧此看叶胜看花郑氏允端咏兰并石疎花瘦临风细叶长灵均清梦逺遗佩满沅湘七言絶句御制咏幽兰婀娜花姿碧叶长风来难隐谷中香不因纫取堪为佩纵使无人亦自芳增唐杜牧兰溪兰溪春尽碧泱泱映水兰花两发香楚国大夫顦顇日应寻此路去潇湘宋梅尧臣兰楚泽多兰人未辩尽以清香为比拟萧茅杜若亦莫分唯取芳馨袭衣美苏辙幽兰花二首李径桃蹊次第开秾香百和袭人来春风欲擅秋风巧催出幽兰继落梅珍重幽兰开一枝清香耿耿听犹疑定应欲较香髙下故取羣芳竞发时次韵答人幽兰幽花耿耿意羞春纫佩何人香满身一寸芳心须自保长松百尺有为薪答琳长老寄幽兰谷深不见兰生处追逐微风偶得之觧脱清香本无染更因一嗅识真如原朱子兰谩种秋兰四五茎疎帘防事太关情可能不作凉风计防得幽香到晚清增刘克庄咏兰萧艾荣枯各有时深藏芳洁欲奚为世间鼻孔无凭托且伴幽读楚词原赵以夫咏兰一朶俄生几案光尚如逸士气昂藏秋风试与平章看何事当时林下香增方岳买兰几人曾识离骚面説与兰花枉自开却是樵夫生鼻孔担头带得入城来元韩性题赵子固墨兰镂琼为佩翠为裳冷落游蜂试采香烟雨馆寒春寂寂不知清梦到沅湘明陆治画了兰玉防棱棱应节分枝枝柔玉纫香云凝妆拟待三更月露染生绡六幅裙文嘉兰花奕奕幽兰傍砌栽紫茎绿叶向春开晚晴庭院微风发忽送清香度竹来原余同麓咏兰手培兰蘂两三栽日暖风和次第开坐久不知香在室推窓时有蝶飞来百草千花日夜新此君竹下始知春虽无艶色如娇女自有幽香似德人何处幽香扑酒樽洲中杜若畹中荪纫来为佩裁为服不许薋葹挂荜门诗散句原宋僧道潜阳崖月窟得芳丛满握归来夸所逢净扫幽径植藓墀紫茎绿叶弄竒姿疎帘风暖日华薄芳馥满懐君自知增唐韩愈兰之猗猗扬扬其香不采而佩于兰何伤晋陶潜幽兰生前庭含薰待清风清风脱然至见别萧艾丛汉郦炎秋兰荣何晚严霜悴其柯原晋张华兰蕙缘清渠繁华防绿渚增傅秋兰防玉池池水清且芳郭璞兰生蓬苞间荣曜常幽翳唐太宗水光翻照树堤兰倒插波陈子昂兰若生春夏芊蔚何青青张九龄紫兰秀空蹊皓露夺幽色原李白寄君青兰花惠好庶不絶增钱起兰生霁后日花发夜来风宋陈与义苗分郑七穆香发谢诸郎元马臻细叶舒冷翠贞葩结青阳宋钱惟演红兰受露销晨渴绿蕙翻风析夜酲文彦博燕姞梦魂谁是见谢家庭户本来多刘敞深林幽寂秋雨晦丛兰猗猗无所佩原魏文帝秋兰被幽壑增曹植秋兰被长坂嵇康时下息兰池原阮籍清露被兰臯增晋潘尼添馥馨秋兰陶潜荣荣窓下兰宋谢灵运清露洒兰藻梁刘孝绰兰芽隐陈叶唐李峤兰气袭囘风陈子昂朱蕤冒紫茎苏颋御杯兰荐叶张九龄兰叶春葳蕤兰林览余滋王丘兰露滋香泽原李白兰幽香风逺增李白清风洒兰雪原杜甫猗兰奕叶光梦兰他日应增储光羲丛兰秋蝶多钱起种兰入山翠萌蕙暖初吐白居易扫径避兰芽韦应物紫兰含幽色孟郊兰叶露华浮张籍翦草出幽兰杜牧幽兰思楚泽郑谷兰洲晚泊香许浑露晓红兰重宋刘筠渚兰薰露夕邵雍红兰静自披孙觌搴秀纫春兰元陈旅雨暖兰抽笋原唐李白烟开兰叶香风暖增刘禹锡兰在幽林亦自芳原白居易春风新长紫兰芽李贺光风催兰吹小殿李商隐风声偏猎紫兰丛王建荒郊逺处有芳兰增韦庄兰惹春风緑映原宋张耒更许光风为泛香增戴复古室有兰花不炷香词原宋向子諲浣溪沙绿玉丛中紫玉条幽花疎淡更香饶不将红粉汚髙标空谷佳人宜作伴贵游公子不能招小窓相对诵离骚增释仲殊浣溪沙楚客才华为发扬深林着意不相忘梦成燕国正芬芳莫把品名闲拟议且看青凤羽毛长十分领取面前香又醉花隂轻红梦引丝多少翦青兰叶巧人向月中归留下星钿弹破真珠小管弦不管春知道着绣帘围绕只空被东风偷得余香付与闲花草别录原蜀志先主常衔张裕不逊下狱将诛之诸葛亮表请其罪先主答曰芳兰生门不得不锄晋书谢传安尝戒约子侄因曰子弟亦何预人事而正欲使其佳诸人莫有言者答曰譬如芝兰玉树欲使其生于庭阶耳增图绘寳鉴郑思肖字所南福州人工画墨兰尝自画兰卷长丈余髙可五寸许天真烂漫超出物表题云纯是君子絶无小人原养兰口诀正月安排在坎方离明相对向阳光晨昏日晒都休管要使苍颜不改常二月栽培其实难须防叶作鹧鸪斑四围插竹防风折惜叶犹如惜玉环三月新条出旧丛花盆切忌向西风隄防湿处多生虱根下犹嫌太粪浓四月中庭日乍炎盆间泥土立时干新鲜井水休浇灌腻水时倾味最甜五月新芽满旧窠緑隂深处最平和此时叶退从他性翦了之时愈见多六月骄阳暑气加芬芳枝叶正生花凉亭水阁堪安顿或向檐前作架遮七月虽然暑渐消只宜三日一番浇最嫌蚯蚓伤根本苦皁煎汤尿汁调八月天时稍觉凉任他风日也无妨经年汚水今须换却用鸡毛浸水浆九月时中有薄霜堦前檐下慎行藏若生蚁螘妨黄肿叶洒油茶庶不伤十月阳春暖气囘年来花笋又胚胎幽根不露真竒法盆满尤须急换栽十一月天宜向阳夜间须要慎收藏常教土面微生湿干燥之时叶便黄腊月风寒雪又飞严收暖处保孙枝直教冻觧春司令移向庭前对日晖种植性喜隂其茎叶柔细生幽谷竹林中者宿根移植腻土多不活即活亦不多开花茎叶肥大而翠劲可爱者率自闽广移来种法九月终将旧盆轻击碎缓缓挑起旧本删去老根勿伤细根取有窍新盆用麤椀覆窍以皮屑尿缸瓦片铺盆底仍用泥沙半填取三季者三箆作一盆互相枕借新箆在外分种之糁土壅培勿用手捺实使根不舒畅长满复分大约以三岁为度盆须架起仍不可着泥地恐蚯蚓蝼蚁入孔伤根令风从孔进透气为佳十月时花已胎孕不可分若见霜雪大寒尤不可分否则必至损花分之次年不可发花恐泄其气则叶不长凡善于养花切须爱其叶叶耸则不虑花不茂也位置兰性好通风台不可太髙髙则冲阳亦不可太低低则隐风地不必旷旷则有日亦不可太狭狭则蔽气前宜南面后宜背北盖欲通南薰而障北吹也右宜近林左宜近野欲引东日而被西阳也夏遇炎烈则防之冬逢沍寒则曝之下沙欲疏疏则连雨不能滛上沙欲濡濡则酷日不能燥至于插引叶之架平防根之沙防蚯蚓之伤禁蝼蚁之穴去其莠草除其丝网助其新箆翦其败叶尤当一一留意者也修整花时若枝上蘂多留其壮大者去其瘦小若留之开尽则夺来年花信性畏寒暑尤忌尘埃叶上有尘即当涤去兰有四戒春不出夏不日秋不干冬不湿养兰者不可不知浇灌春三二月无霜雪时放盆在露天四面皆得浇水浇用雨水河水皮屑水鱼腥水鸡毛水浴汤夏用皁角水豆汁水秋用炉灰清水最忌井水须四面匀灌勿得洒下致令叶黄黄则清茶涤之日晒不妨逢十分大雨恐坠其叶用小绳束起如连雨三五日须移避雨通风处四月至七月须用疎宻得所竹篮遮防置见日色通风处浇须五更或日未出一番黄昬一番又须看干湿湿则勿浇梅天忽逢大雨须移盆向背日处若雨过即晒盆内水热则荡叶伤根七八月时骄阳方炽失水则黄当以腥水或腐秽浇之以防秋风肃杀之患九月盆干用水浇湿则不浇十月至正月不浇不妨最怕雪霜更怕春雪一着叶一叶即毙用宻篮遮防安朝阳日照处南窓檐下须两三日一番旋转使日晒匀则四面皆花用肥之时当俟沙土干燥遇晚方始灌溉候晚以清水椀许浇之使肥腻之物得以下渍其根自无勾蔓逆上散乱盘盆之患更能预以瓮缸之属储蓄雨水积久色绿者间或灌之其叶浡然挺秀濯然争茂盈台簇槛列翠罗青纵无花开亦见雅洁收藏冬作草囤比兰髙二三寸上编草盖寒时将兰顿在中覆以盖十余日河水微浇一次待春分后去囤只在屋内勿见风如上有枯叶翦去待大暖方可出外见风春寒时亦要进屋常以洗鲜鱼血水并积雨水或皮屑浸水苦茶灌之卫防忽然叶生白谓之兰虱用竹鍼轻轻剔去如不尽用鱼腥水或煑蚌汤频洒之即灭或研蒜和水新羊毛笔蘸洗去珍珠兰法同盆须安顿树隂下如盆内有蚓用小便浇出移蚓他处旋以清水觧之如有蚁用腥骨或肉引而弃之酿土用泥不拘大要先于梅雨后取沟内肥泥曝干罗细备用或取山上有火烧处水冲浮泥再寻蕨菜待枯以前泥薄覆草上再铺草再加泥如此三四层以火烧之浇入粪干则再加再烧数次待干取用一云将山土用水和匀抟茶瓯大勐火煅红火煅者恐蚁蚓伤根也捶碎拌鸡粪待用如此蓄土何患花之不茂附录兰草增毛诗传蕳兰也埤雅兰香草也尔雅翼盖今之兰草都梁香也盛之荆州记曰都梁县有山山下有水清浅其中生兰草因名都梁本草蕳一名水香一名香水兰时人煑水以浴风故名一名燕尾香其叶有岐一名大泽兰一名兰泽草生泽畔妇人和油泽头一名煎泽草一名省头草夏月采置髪中令头不防一名女兰一名孩儿菊女子小儿喜佩之一名千金草李时珍曰二月宿根生苗成丛紫茎素枝赤节绿叶叶对节生有细齿嫩时可挼而佩之八九月渐老高者三四尺开花成穗如鸡苏花中有细子萎或即此类彚考原诗郑风士与女方秉蕳兮增夏小正五月畜兰为沐浴也新论兰可燔而不可灭其馨束晳补亡诗循彼南陔言采其兰注以为佩也埤雅德芬芳者佩兰古之佩者各象其德尔雅翼其物可杀虫毒除不祥故郑人方春三月于溱洧之上女士相与秉蕳而祓除草木疏兰为王者香草其茎叶皆似泽兰广而长节节中赤高四五尺汉诸池苑及许昌宫中皆种之可着粉中藏衣着书中辟白鱼集藻五言古诗增明杨慎采兰引并序广通县东响水关产兰绿叶紫茎春华秋馥盖楚骚所称纫佩之兰也人家盆植如蒲萱者盖兰之别种曰荪与芷耳时川姜子见而采之以赠予知九畹之受诬千载矣一旦而雪作采兰引秋风众草歇丛兰扬其香绿叶与紫茎猗猗山之阳结根不当户无人自芬芳宻林交翳翳鸣泉何汤汤欲采徃无路局歩愁褰裳美人驰目成要予以昬黄山谷歳复晚修佩为谁长采芳者何人荪芷共升堂徒令楚老惜坐使宣尼伤感此兴中懐琴不成章附录蕙草原蕙草一名薰草广雅云薰草蕙草也又云菌薰也其叶谓之蕙一名香草埤雅云薰香草也一名燕草一名黄零香即今零陵香也尔雅翼云南越名燕草邵氏集云唐人名零子香以其花倒悬如零也零陵地名旧治在今全州湘水发源出此草今人所谓广零陵香乃真薰草今镇江丹阳皆莳而刈之以酒洒制芬香更烈生下湿地方茎叶如麻相对生七月中旬开赤花甚香黑实江淮亦有但不及湖岭者更芬郁耳彚考增拾遗记须弥山第九层山形渐小狭下有芝田蕙圃羣仙种耨焉博雅天子祭以鬯诸侯以薰埤雅凡气薰则惠和暴则酷烈故于文惠草为蕙诗云南风之薰兮可以觧吾民之愠兮薰惠和也故可以觧民之愠庄子曰薰然慈仁谓之君子亦取诸此广雅蕙草绿叶紫花魏武帝以为香烧之桂海虞衡志零陵香融宜等州甚多土人以编席荐性暖宜人集藻五言古诗原汉樊钦咏蕙蕙草生山北托身失所依植根防崖侧夙夜惧危颓寒泉浸我根凄风常徘徊三光照八极独不余晖葩叶非雕瘁凝露不暇晞百卉皆含荣已独失时姿比我英芳发鶗鴂鸣已哀七言絶句增唐杜牧和令狐侍御赏蕙草寻常诗思巧如春又喜幽亭蕙草新本是馨香比君子绕阑今更为何人诗散句原晋赵壹被褐懐珠玉兰蕙化为刍增唐张九龄庭前揽芳蕙江上托微波原杨巨源清润潘郎玉不如中庭蕙草雪消初李白春蕙忽秋草蕙草留芳根杜甫蕙叶亦难留增李嘉祐白露沾蕙草杜牧鬬草怜香蕙密蕙媚幽圃罗隐风引蕙心斜杨亿蕙草吐青烟原杜甫宠光蕙叶与多碧增白居易闲从蕙草侵堦绿李维蕙草烟微度绮疏附录泽兰增广雅虎蕳泽兰也本草泽兰一名虎蒲一名龙枣一名风药根名地笋吴普云二月生苗赤节四叶相值支节间苏颂云根紫黑色如粟根二月生苗高二三尺茎干青紫色作四棱叶生相对如薄荷微香七月开花带紫白色萼通紫色亦似薄荷花此与兰草大抵相类但兰草生水旁叶光润根小紫五六月盛而泽兰生水泽中及下湿地叶微尖有毛不光润方茎紫节七八月初采此为异尔彚考原遯斋闲览楚辞所咏之兰或以为都梁香或以为泽兰或以为猗兰草今当以泽兰为正山中又有一种如大叶麦门冬春开花极香此则名幽兰非真兰也附録真珠兰原真珠兰一名鱼子兰色紫蓓蔂如珠花开成穗其香甚浓四月内节边断二寸插之即活喜肥忌粪以鱼腥水浇之则茂十月半收无风处以盆覆土封之水浇勿令干来年愈茂花戴之髻香闻甚逺以蒸牙香棒香名兰香非此不可广中甚盛叶能断肠附录伊兰原伊兰出蜀中名赛兰树如茉莉花小如金粟香特馥烈戴之香闻十歩经日不散集藻赋增明杨慎伊兰赋并序江阳有花名赛兰香不足于艶而有余于香戴之防紒经旬犹馨意古者纫佩之用颒浴之具必此物也西域有伊兰以为佛供即此汉书所谓伊蒲之供也从而为之赋曰英英有兰猗猗其美谥以伊兰实自卬始维兰之品粤繁有丛曰蕙曰荪错丰茸曰芷曰名殊物同形如蒲萱盆盝是荐谣俗攸珍乃兰之赝可佩可纫服之媚人昔号国香今兹曷湮宜汤宜浴陈除新沃昔闻其语今兹则先正兰谓识之艰山谷致疑晦翁屡叹懿若卉之挺生兮何珵美而琦絶既葳蕤以晞旸兮亦扆岑而带岊友射干而偕生兮朋荔挺而俱发潄英之朝泽兮应复至之阳月秉棻蒕之旉荣兮擅芳菲之酷烈开以景风之俶辰兮贯乎星囘之火节潄沆瀣之芳润兮全朱明之炎德匪直十歩之有芳兮曾譣经旬之未歇乃有娥媌掩嫮靡曼嫈眳歩歩移艶笑笑倾城子夫兴于鬒发昭仪宠于体馨曵歩揺之馥郁映角犀之丰盈若兰机囘文之锦季兰琴绿绮之声爰色授而魂与且目而心萦倭梁家之髻浮渲韦娘之缨咸纤指兮争掇并巧粲兮相迎都梁蟾蜍兮阏尔而减价虎蒲龙枣兮瞠乎其亡菁超旃檀于雪域压迷迭于云清星芒当昼而弗隐金粟未秋而先成埓瑶华兮玉蘂叶绿叶兮紫茎堪纳凉于圃思御风兮蓬瀛讵数秋红之蕳子岂顾晚翠之长卿爰感子兮体物遂锡子以嘉名重为系曰肇允嘉卉兮昉自炎皇媺人之佩兮王者之香深谷逶迤兮无人自芳宣尼息鄹兮屈平累湘晨月秋风兮属国之堂洪波霜晚兮谪仙之乡纫遗佩捐兮庸亦何伤体物浏亮兮聊以相羊五言古诗增明陈宪章赛兰南有赛兰香名花人未识光风散微馨甘露洗新碧一月薰蒸来氤氲在肝膈乃知方寸根中禀天地塞谁为续骚手俯仰空凄恻窓户悄无人图书共昕夕七言絶句增明陈宪章赛兰花开晴光三日转花枝坐对微醺忽有诗涓滴未尝花上露南风莫只报人知曲栏砌下少人窥戏蝶游蜂忽满枝君欲寻花须早计只今犹是未开时微风巾袂细氤氲楚畹丛中别有春啜茗亦嫌风景杀明朝载酒是何人山花艶艶缀旒傍君爱深红爱浅黄楚客见之挥不去向人説是赛兰香附录风兰原风兰产温台山隂谷中悬根而生干短劲花黄白似兰而细不用土栽取大窠者盛以竹篮或束以妇人头髻铜铁丝头髪衬之悬见天不见日处朝夕噀以冷茶清水或时取下水中浸湿又挂至春底自花即不开花而随风飘扬冬夏长青可称仙草亦竒品也最怕烟烬一云此兰能催生将产挂房中最妙附录朱兰原朱兰花开似兰色如渥丹叶濶而柔粤种也附录箬兰原箬兰叶似箬花紫形似兰而无香四月开与石榴红同时大都产海岛隂谷中羊山马迹诸山亦有性喜隂春雨时种附录马兰增本草马兰一名紫菊其叶似兰而大其花似菊而紫俗谓物之大者为马也李时珍曰二月生苗赤茎白根长叶有刻齿状似泽兰但不香尔入夏高二三尺开紫花花罢有细子御定佩文斋广羣芳谱卷四十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四十五花谱芍药原一名余容一名鋋一名犁食一名将离一名婪尾春一名黑牵夷广雅作挛夷本草曰芍药犹婥约也美好貌此草花容婥约故以为名处处有之扬州为上谓得风土之正犹牡丹以洛阳为最也白山蒋山茅山者俱好宿根在土十月生芽至春出土红鲜可爱丛生髙一二尺茎上三枝五叶似牡丹而狭长初夏开花有红白紫数色世传以黄者为佳有千叶单叶楼子数种结子似牡丹子而小增本草一名白一名解仓白者名金芍药赤者名木芍药郑防胡本草芍药一名没骨花原黄者有御衣黄浅黄色叶疎蕊差深散出于叶间其叶端色又微碧髙广类黄楼子此种宜升絶品黄花之冠黄楼子盛者五七层间以金线其香尤甚袁黄冠子宛如髻子间以金线色比鲍黄峡石黄冠子如金线冠子其色深如鲍黄鲍黄冠子大抵与大旋心同而叶差不同色类鹅黄道妆成黄楼子也大叶中深黄小叶数重又上展淡黄大叶枝条硬而絶黄绿叶扶疎而柔与红紫稍异此品非今日之黄楼子乃黄丝头中盛则或出四五大叶类黄楼子耳妬鹅黄黄丝头也于大叶中一簇细叶杂以金线条髙绿叶疎柔红者有冠群芳大旋心冠子也深红堆叶顶分四五旋其英密簇广可半尺髙可六寸艶色絶妙红花之冠枝条硬叶疎大赛羣芳小旋心冠子也渐添红而小枝条及绿叶并与大旋心同凡品中言大叶小叶堆叶者皆花瓣也言绿叶者谓枝叶也尽天工栁浦青心红冠子也于大叶中小叶密直妖媚出众枝硬而绿叶青薄妆红红缬子也色红而小并与白缬子同绿叶微瘦长积娇红红楼子也色淡红与紫楼子无异醉西施大软条冠子也色淡红惟大叶有类大旋心状枝条细软须以物扶助之绿叶色深厚疎长而柔湖缬红色浅深相杂类湖缬黾池红开须并萼或三头者大抵花类软条素妆残退红茅山冠子也初开粉红即渐退白青心而素淡稍若大软条冠子绿叶短厚而硬浅妆匀粉红冠子也红缬中无防缬者也醉娇红深红楚州冠子也亦若小旋心状中心则堆大叶叶下亦有一重金线枝条髙绿叶疎而柔拟香英紫寳相冠子也紫楼子心中细叶上不堆大叶者妬娇红红寳相冠子也红楼子心中细叶上不堆大叶者缕金囊金线冠子也稍似细条深红者于大叶中细叶下抽金线细细相杂条叶并同深红冠子怨春红硬条冠子也色絶淡甚类金线冠子而堆叶条硬绿叶疎平稍若柔试浓妆绯多叶也绯叶五七重皆平头条赤而绿叶硬背紫色簇红丝红丝头也大叶中一簇红丝细细枝叶同紫者取次妆淡红多叶也色絶淡条叶正类绯多叶亦平头效殷红小矮多叶也与紫髙多叶一同而枝条低随燥湿而出有三头者防头者鞍子者银丝者俱同根因土地肥而异合欢芳防头并蒂而开二朶相背防三英三头聚一萼而开拟绣韀鞍子也两边垂下如所乘鞍子状地絶肥而生紫者有宝妆成冠子也色微紫于上十二大叶中密生曲叶囘环裹抱团圆其髙八九寸广半尺余每一小叶上络以金线缀以玉珠香欺兰麝奇不可纪枝条硬而叶平为紫花之冠叠香英紫楼子也广五寸髙盈尺于大叶中细叶二三十重上又耸大叶如楼阁状枝条硬而髙绿叶疎大而尖柔蘸金香蘸金蕊紫单叶也是髻子开不成者于大叶中生小叶小叶尖蘸一线金色是也宿妆殷紫髙多叶也叶条花并类绯多叶而枝叶絶髙平头凡槛中虽多无先后开并齐整聚香丝紫丝头也大叶中一丛紫丝细细枝条髙绿叶疎而柔白者有杨花冠子多叶白心色黄渐拂浅红至叶端则色深红间以金线白花之冠掬香琼青心玉板冠子也本自茅山来白英团掬坚密平头枝条硬绿叶短且光晓妆新白缬子也如小旋心状顶上四向叶端小殷红色一朶上或三或四五象衣巾之缬绿叶柔而厚条硬而低试梅妆白冠子也白缬中无防缬者是也银含棱银缘也叶端一棱白色以上俱出宋王观芍药谱彚考原诗郑风维士与女伊其相谑赠之以芍药増山海经条谷之草多芍药洞庭之上多芍药范子芍药出三辅韩诗外传芍药离草也原崔豹古今注芍药有二种有草芍药有木芍药木者花大而色深俗唿为牡丹非也牛亨问曰将离相赠以芍药何也董子荅曰芍药一名可离将别故赠之亦犹相招赠之以文无故文无名当归増晋宫阁名晖章殿前芍药花六畦建康记建康出芍药极精好原清异录胡嵩诗曰瓶里数枝婪尾春时人莫喻桑维翰曰唐宋文人谓芍药为婪尾春者婪尾乃最后之杯芍药殿春故有是名刘攽芍药谱花有红叶黄腰者号金带围有时而生则城中当出宰相韩魏公守维扬日郡圃芍药盛开得金带围四公选客具乐以赏之时王珪为郡倅王安石为幕官皆在选中而缺其一花开已盛公谓今日有过客即使当之及暮报陈太傅升之来明日遂开宴折花插赏后四人皆为首相昔有猎于中条山见白犬入地中掘得一草根携归植之明年花开乃芍药也故谓芍药为白犬増通志畧芍药着于三代之际风雅所流咏也今人贵牡丹而贱芍药不知牡丹初无名依芍药得名故其初曰木芍药亦如木芙蓉之依芙蓉以为名也牡丹晩出唐始有闻贵游竞趋遂使芍药为落谱衰宗云符瑞志大中祥符四年四月江陵府刑部郎中袁炜家圃芍药防华并萼原渔隐丛话东坡云扬州芍药为天下冠蔡繁卿为守始作万花防用花千万余枝既残诸园又吏因缘为奸民大病之余始至问民疾苦以此为首遂罢之増埤雅芍药荣于仲春华于孟夏传曰惊蛰之节后二十有五日芍药荣是也华有至千叶者俗唿小牡丹东轩笔录四枝正紫重跗累萼中有金蕊绕之号腰金紫三栁轩杂识芍药为娇客中呉纪闻张敏叔以芍药为近客古琴疏帝相时条谷贡桐芍药帝命羿植桐于云和命武罗伯植芍药于后苑杨允孚滦京杂咏诗注内园芍药迷望亭亭直上数尺许花大如斗扬州芍药称第一终不及上京也呉寛诗注往时小南城梁氏芍药盛开号梁家园人多携酒赏之原学圃余疏余以牡丹天香国色而不能无防云易散之恨因复剏一亭周遭悉种芍药名其亭曰续芳芍药本出扬州故南都极佳一种莲香白初淡红后纯白香如莲花故以名其性尤喜粪予课僮溉之其大反胜于南都即元驭所爱也其他如墨紫朱砂之类皆妙甚已致数种归开时客皆蚁集真堪续芳矣明宣宗幸文渊阁命于阁右筑石台植淡红芍药一本景防初増植二本左纯白右深红后学士李贤命之曰醉仙颜澹红也曰玉带白纯白也曰宫锦红深红也与众赋诗名曰玉堂赏花集瓶史芍药花以鸎粟蜀葵为婢増花史文渊阁芍药三本天顺二年盛开八花李贤遂设燕邀吕原刘定之等八学士共赏惟黄谏以足疾不赴明日复开一花众谓谏足以当之贤赋诗官僚咸和以为盛事析津日记芍药之盛旧数扬州刘贡父谱三十一品孔常父谱三十三品王通叟谱三十九品亦云瑰丽之观矣今扬州遗种絶少而京师丰台连畦接畛倚担市者日万余茎惜无好事者图而谱之集藻序原宋刘攽芍药谱序天下名花洛阳牡丹广陵芍药为相侔埓禹贡记扬州草木夭乔圣人之言然未见其为夭乔也广陵芍药有自他方移来种之者经岁则盛至有十倍其初而胜广陵所出逺甚地气所宜信其为夭乎然则医书本草所载虽小物方土所出山川原野气力不同或相倍蓰十百如此花矣不可不察也然芍药之盛环广陵四十五里之间为然外是则薄劣不及洛阳牡丹由人力接种故岁岁变更日新而芍药自以种传独得于天然非翦剔培壅灌溉以时亦不能全盛又有风雨寒暄气节不齐故其名花絶品有至十四五年得一见者其开不能成或变为他品此天地尤物不与凡品同待其地利人力天时参并具美然后一出意其造物亦自珍惜之尔芍药始开时可留七八日自广陵南至姑苏北入射阳东至通州海上西止滁和州数百里间人人厌观矣广陵至京师千五百里骏马疾走可六七日至也上不以耳目之玩勤逺人而富商大贾逐利纎啬不顾又无好事有力者招致之故芍药不得至京师而洛阳牡丹独擅其名其移根北方者六年以往则不及初年自是岁加劣矣故北方之见芍药者皆其下者也然种芍药为生者犹得厚价重利云熙宁六年攽罢海陵至广陵正四月花时防友傅钦之孙莘老偕行相与歴览人家园圃及佛舍所种凡三万余株芍药嫩好及虽好而不至者尽具矣扶风马玿府大尹给事公子也博物好竒为余道芍药本末及取广陵人所第名品示余余按唐氏藩镇之盛扬州号为第一万商千贾珍货之所丛集百氏小説尚多记之而莫有言芍药之美者非天地生物无闻于古而特隆于今也殆时所好尚不齐而古人未必能知正色尔白乐天诗言牡丹取丛大花繁者为佳此最洛人所卑下者古人之不知芍药何疑然当时无记录故后世莫知其详今此复无传説使后胜今犹不足恨或人情好尚更变骎骎日久则名花竒品遂将冺黙无传来者莫知有此不亦惜哉故因次序为谱三十一种皆使画工图冩而示未尝见者使知之其尝见者固以吾言为信矣増孔武仲芍药谱序扬州芍药名于天下与洛阳牡丹俱贵于时四方之人尽皆赍携金帛市种以归者多矣吾见其一岁而小变三岁而大变卒与常花无异由此芍药之美益专推于扬州焉大抵麤者先开佳者后发髙至尺余广至盈手其色以黄为最贵所谓绯红千叶乃其下者郑诗引芍药以明土风説者曰香草也司马长卿子虚赋曰芍药之和具而后御之説者曰芍药主和五脏又辟毒气也谢省中诗曰红药当堦翻説者曰草色红者也其义皆与今所谓芍药者合俱未有专言扬州者唐之诗人最以摹冩风物自喜如卢仝杜牧张祜之徒皆居扬日久亦未有一语及之是花品未有若今日之盛也余官于扬学讲习之暇常裁而定之盖可纪者三十有三种乃具列其名从而释之原王观扬州芍药谱序天地之功至大而神非人力所能窃胜惟圣人为能体法其神以成天下之化其功盖岀其下而曽不少加以力不然天地固亦有间而可穷其用矣余尝论天下之物悉受天地之气以生其小大长短辛酸甘苦与夫颜色之异计非人力之可容致巧于其间也今洛阳之牡丹维扬之芍药受天地之气以生而小大浅深一随人力之工拙而移其天地所生之性故竒容异色间出于人间以人而盗天地之功而成之良可怪也然而天地之间事物纷纭出乎其前不得而晓者此其一也洛阳风土之详已见于欧阳公之记此不复论维扬大抵土壤肥腻于草木为宜禹贡曰厥草惟夭是也居人以治花相尚方九月十月时悉出其根涤以甘泉然后剥削老硬病腐之处揉调沙粪以培之易其故土凡花大约三年或二年一分不分则旧根老硬而侵蚀新芽故花不成就分之数则小而不舒不分与分之太数皆花之病也花颜色之浅深与叶蕊之繁盛皆出于培壅剥削之力花既萎落亟翦去其子屈盘枝条使不离散脉理不上行而皆归于根明年新花繁而色润杂花根窠多不能致逺惟芍药及时取根尽去本土贮以竹席之器虽数千里之逺一人可负数百本而不劳至于他州则壅以沙粪虽不及维扬之盛而颜色亦非他州所有者比也亦有逾年即变而不成者此亦系土地之宜不宜而人力之至不至也花品旧传龙兴寺山子罗汉观音弥陀之四院冠于此州其后民间稍稍厚赂以丐其本培壅治莳遂过于龙兴之四院今则有朱氏之园最为冠絶南北二圃所种几于五六万株意其自古种花之盛未之有也朱氏当其花之盛开饰亭宇以待来游者逾月不絶而朱氏未尝厌也扬之人与西洛不异无贵贱皆喜戴花故开明桥之间方春之月拂旦有花市焉州宅旧有芍药防在都防之后聚一州絶品于其中不下龙兴朱氏之盛往岁郡将召移新守未至监防不密悉为人盗去易以凡品自是芍药防徒有其名尔今芍药有三十四品旧谱只取三十一种如绯单叶白单叶红单叶不入名品之内其花皆六出维扬之人甚贱之余自熙宁八年季冬守官江都所见与夫所闻莫不详熟又得八品焉非平日三十一品之比此皆世之所难得今悉列于左旧谱三十一品分上中下七等此前人所定今更不易増元岳榆芍药诗序至正庚子孟夏黄鹤山人岳榆与相台翟君文中自呉城拏舟至海虞复过昆山访顾君仲瑛草堂值春晖楼前芍药盛开仲瑛重置酒楼上是日雷雨新霁风日淡荡赵善长折金带围一朶插瓶中及以红白花擎绕攒簇朱伯盛督行酒同集者七人天基道士于方外暨伯盛善长先醉仲瑛谓人事惟艰天时自适友朋盍簪宁无一语以纪其行乐乎遂以红药当堦翻一句分韵赋诗者文中仲瑛子英并榆得药字诗成为序其首实四月十一日也论原宋王观芍药谱后论维扬东南一都防也自古号为繁盛唐末乱离羣雄据有数经战焚故遗基废迹往往芜没而不可见今天下一统井邑田野虽不及古之繁盛而人皆安生乐业不知有兵革之患民间及春之月惟以治花木饰亭榭以往来游乐为事其幸矣哉扬之芍药甲天下其盛不知起于何代观其今日之盛古想亦不减于此矣或者以谓自有唐若张祜杜牧卢仝崔涯章孝标李嵘王播皆一时名士而工于诗者也或官于此或游于此不为不久而畧无一言一句以及芍药意其古未有之始盛于今未为通论也海棠之盛莫甚于西蜀而杜子美诗名又重于张祜诸公在蜀日久其诗数千篇而未尝一言海棠之盛张祜辈诗之不及芍药不足疑也芍药三十一品及前人之所次余不敢辄易后八品乃得于民间而最佳者然花之名品时或变易又安知止此八品而已哉后将有出兹八品之外者余不得而知当俟来者以补之也题防増宋周必大题杨谨仲芍药诗后淳熙甲午防同年杨谨仲周孟觉赏芍药尝樱桃谨仲有诗予次韵今二十有三年彭君仲识谨仲帖相过且索旧诗为之怅然此花最盛于太和而以红都胜黄楼子为冠如牡丹之姚魏也黄楼或得之都胜者邑中一二家有种惜不与人去年余答乡贡进士陈恂二小诗云芍药名先记郑风那因加木辨雌雄姚黄后出今王矣合把黄楼列上公六一先生旧帅扬分宁太史尹西昌只缘未识红都胜如杜诗中缺海棠盖许元寄欧阳公诗云芍药琼花应有恨维扬新什独无名公答云偶不题诗便怨人山谷宰太和诗篇咏甚多亦未尝及此花今谨仲云花出语与古事相类并录恶语于后颂増傅统妻芍药花颂晔晔芍药植此前庭晨润甘露昼晞阳灵五言古诗原齐谢朓直中书省紫殿肃隂隂彤庭赫敞风动万年枝日华承露掌玲珑结绮钱深沉映朱网红药当堦翻苍苔依砌上兹言翔鳯池鸣佩多清响信美非吾室中园思偃仰朋情以郁陶春物方骀荡安得凌风翰聊恣山泉赏唐栁宗元题堦前芍药凡卉与时谢妍华丽兹晨欹红醉浓露窈窕留余春孤赏白日暮暄风动摇频夜窓蔼芳气幽卧知相亲愿致溱洧赠悠悠南国人増元稹红芍药芍药绽红绡笆篱织青琐繁丝蹙金蕊髙熖当炉火翦刻彤云片开张赤霞裹烟轻琉璃叶风亚珊瑚朶受露色低迷向人娇婀娜酡颜醉后泣小女妆成坐艶艶锦不如夭夭桃未可晴霞畏欲散晩日愁将堕结根本为谁赏心期在我采之谅所思幽赠何由果宋梅尧臣杨乐道留饮席上客置黄红丝头芍药洛阳卖牡丹江都买芍药卖与富人欢买为游子乐万丝必同心千叶必同萼五色相浅深百金相厚薄栽培动经年风雨便成昨萧条洛阳城索寞江都郭赖有一春花能无十千酌朝看门拥车暮见门罗雀尝闻月底人欲把月桂所要使清光多四海意开廓我亦爱明月常满不愿落上过杨侯乃值寒雨作共饮三四人不觉传鸣柝持葩金谷豪朱黄何灼烁还思溱洧上士与女相谑实此香草芳请我赋其畧酒阑为追咏思拙笔屡阁蔡襄和王学士芍药粲尔芳草叶孤根当砌植违春已自分薫风犹借力艶艶朝日光纷披照颜色持之遗佳人岁久香不息原苏轼送芍药与公择今日忽不乐折尽园中花园中亦何有芍药袅残葩久旱复遭雨纷披乱泥沙不折亦安用折去还可嗟弃掷谅未能送与谪仙家还将一枝春插向两髻丫増谢尧仁咏芍药花蓓大如拳花面或径尺紫者栖紫鸾黄者落黄鹄或似扶桑枝推上一轮赤或似玻瓈盆稍久擎无力又有似平叔爱矜素粉白又有似蜀人喜染天水碧或似包绿锦未放丹砂拆或似浴青囊未放沉麝发应须和露翦莫使见颜色庻使精神全免笑花无骨元顾瑛春晖楼赏芍药灵雨沐霁景初暾散朝暄林莺咔余春砌药开当轩妆露泥泥舞袂风翻翻流光不我迈久怀迟君论于以乐樽罍于焉倾笑言七言古诗増唐韩愈芍药歌丈人庭中开好花更无凡木争春华翠茎红蕊天力与此恩不属黄钟家温馨熟美鲜香起似笑无言习君子霜刀翦汝天女劳何事低头学桃李娇痴婢子无灵性竞挽春衫来比并欲将防颊一睎红绿窓磨徧青铜镜一樽春酒甘若饴丈人此乐无人知花前醉倒歌者谁楚狂小子韩退之宋韩琦和袁陟节推龙兴寺芍药广陵芍药真竒美名与洛花相上下洛花年来品格卑所在随人趁髙价接头着处骋新妍轻去本根无顾借不论姚花与魏花只供俗目陪妖姹广陵之花性絶髙得地不移归造化大豪大力或强迁费尽拥培无艶冶东君固是花之主千苞万萼从荣谢似矫东君泛爱心枉杀春风不肯嫁遂令天下走香名髣髴丹青竞夸诧以此扬花较洛花自合维扬推定覇其间絶色可麤陈天工着意诚堪讶仙家冠子镂红云金线妆治无匹亚旋心体弱不胜枝宝髻欹斜犹堕马氷雪肌肤一缬斑新试守宫明似赭防头两两最多情象物更呈鞍面窊楼子亭亭欠姿媚特有怪状堪图冩见者方知畵不真未见直疑传者诈前贤大欲巧赋咏片言未出心先怕天上人间少其比不似余芳资假借我来淮海陟三春三访龙兴旧僧舎问得龙兴好事僧每岁看承不敢暇后园栽植虽甚蕃及见花成由取舍出羣标致必惊人方徙矮坛临大厦客来只见轩楹前国艶天姿相照射因知灵种本自然须凭精识能陶冶君子果有育材心请视维扬种花者原陈与义微雨湿清晓老夫门未开煌煌玉仙子并拥翠蕤来胭脂洗尽不自惜为雨归来更无力老夫五十尚儿痴凭轩一赋防真诗増杨万里芍药何以筑花宅笔直松枝子何以盖花房雪白清江纸纸将碧油透松竹畵栋峙铺纸便作瓦瓦色水晶似金鸭暖未熖银竹响无水汗容渍不湿晴态娇非醉尽将香世界关作闲天地风日几曽来蜂蝶独得至劝春入宅莫归休劝花住宅且少留昨日花开开一半今日花飞飞数片留花不住春迳归不如折插瓶中看元袁桷新安芍药歌洛阳花枝如美人不受尘土嗔轻朱深白铸颜色髙亚绿树争精神那如新安红芍药透日千层红闪烁碧云迸出紫琉璃风动霓裳凝绰约我闻种花如种玉尽日隂晴看不足微云澹荡増宠光细雨轻蒙赐汤沐何人看花不解理香雪纷纷手中毁酒酣跌荡空低昻得意须臾竟如此翩翩骕骦云中君爱花直欲留青春青春如流欲归去明年看花君合住明徐贲次韵杨孟载观芍药作轻隂酿绿寒犹薄龟甲疏帘映朱阁美人偏有惜花心新水银瓶送红药当堦惟恐流尘汚纎手笼春为花防一捻芳容饱弄娇胭脂细结玲珑露防贴单屏衬碧绡微风才动见花摇香凝腻粉肌全湿影艶方诸脸半潮髙枝开满低枝卷翠槛移来随步辇浓染如分织女机巧裁似出宫娥翦花情最重是何人应有鸳鸯帐里身不用传心题绮字踏歌当为唤真真陆粲赋内阁芍药金门栁色萦深绿上苑春余杂花扑夭桃已歇秾李衰红药翻堦正芬郁此花初种自宣皇百曲雕栏七宝妆融风窈窕昭阳殿暖日轻盈白玉堂玉堂学士看花早赋成芸阁留诗草卷幔频看碧雾流挥毫正耐红云绕忆昨宣皇居法宫太平乐事君臣同宸游每出濯龙里曲宴偏临翔鳯中是时南苑飞霓旌烂熳仙葩绮绣明临风宛转如矜妬俯者如愁仰如诉半沾微雨妖红湿太真泣凭栏干立至尊一顾六宫囘茜裙霞帔俱羞涩华萼楼头露偏芳容赢得美人怜君恩为与分春色诏许移来种阁前阁前复道连金谷翠辇经过几廻瞩内家敕进赏花词昭容传制黄门促沉吟此事六十载当日繁华宛然在绀幰金舆稀幸临黄扉紫禁留风采不羡扬州宝带围长安红紫竞芳菲五侯七贵同邀赏宝马香车疾若飞争似名花出天上雾阁云窓俨相向浪蝶游蜂未许窥酒徒词客空惆怅江南三月足豪华绣幙围香富贵家亦有幽姿在空谷风雨憔悴天之涯燕山游子江南客独对名花感今昔草木何知人自怜逢时亦复升沉隔世间荣辱偶然事不独此花何叹息五言律诗増唐张九龄紫薇庭芍药仙禁生红药微芳不自持幸因清切地还遇艶阳时名见桐君录香闻郑国诗孤根若可用非直爱华滋宋梅尧臣七里湾得朱表臣寄千叶楼子髻子芍药谁称为近侍宜与牡丹尊霞綷千千叶香撩黯黯魂红楼思侠少宝髻奉王孙胜插不堪照颜衰汴水浑原眭石春色今方满名花尔较迟含芳如有意呈彩亦当时调鼎需仙液挥毫待鳯池天工知不浅一夜露华滋明蔡羽毛督经浣亭官舎芍药昼静绿隂匝微风满院芬红栏昨夜雨碧馆见朝云春杳鸟空怨暖多花易熏须烦紫丝帐遮防到斜曛七言律诗増唐张泌芍药香清粉淡怨残春蝶翅蜂须恋蕊尘闲倚晩风生怅望静留迟日学因循休将薜荔为青琐好与玫瑰作近隣零落若教随暮雨又应愁煞别离人宋王禹偁芍药诗并序芍药之义见之郑诗百花之中其名最古谢公直中书省诗云红药当堦翻自后词臣引为故事白少傅知制诰有草词毕咏芍药诗词采甚为该偹然自天后以来牡丹始盛而芍药之艶衰矣考其实牡丹初号木芍药盖本同而末异也牡丹落尽正凄凉红药开时醉一塲羽客暗传尸解术仙家重爇返魂香蜂寻檀口论前事露湿红英试晓妆曽忝掖垣真旧物多情应认紫薇郎东君留着占残春得得迟开亦有因曽与掖垣留故事又来淮海伴词臣日烧红艶排千朶风递清香满四隣更爱绿头弄金缕异时相对掌丝纶满院匀开似赤城帝乡齐上元灯感伤纶阁多情客珍重维扬好事僧酌处酒杯深蘸甲折来花朶细含棱老郎为郡辜朝寄除却吟诗百不能韩琦北第同赏芍药芍药名髙致亦难此观妖艶满雕栏酒酣谁欲张珠网金细偏宜间宝冠露裛更深云髻重蝶栖长苦玉楼寒郑诗已取相酬赠不见诸经载牡丹蔡襄和运使学士芍药篇密叶隂沉夏景新朱栏红药自为春香余兰芷偏饶艶画入缣绡未逼真已恨芳华难驻景可堪愁卧动经旬三年想爱须留恋不为江头酒味醇苏轼玉盘盂诗并序东武旧俗每岁四月大防于南禅资福两寺以芍药供佛而今岁最盛凡七千余朶皆重跗累萼繁丽丰硕中有白花正圆如覆盂其下十余叶稍大承之如槃姿格絶异独出于七千朶之上云得之于城北苏氏园中周宰相莒公之别业也而其名俚甚乃为易之杂花狼籍占春余芍药开时扫地无两寺妆成寳璎珞一枝争防玉盘盂佳名防作新翻曲絶品难寻旧画图从此定知年谷熟姑山亲见雪肌肤花不能言意可知令君痛饮更无疑但持白酒劝嘉客直待琼舟覆玉彞负郭相君初择地防羊属国首吟诗吾家岂与花相厚更问残芳有几枝苏辙和子瞻玉盘盂二首千叶团团一尺余扬州絶品旧应无赏传莒国迁钟簴移忆胡僧置钵盂丛底留连倾凿落缾中捧拥照浮屠强将绛蜡封红萼憔悴无言损玉肤故相林亭父老知出羣草木尚何疑无多产业残花药几许功名旧鼎彞丰艶不知人世别佳名新换使君诗明年防防花尤好剥尽浮苞飬一枝周必大彭孝求送芍药数种鄙句为谢占断春光及夏初琉璃翦叶朶瑚休论花品同而异且咏诗人乐且訏北地莫辞金凿落南禅争防玉盘盂彭宣微恙何妨醉自有娇痴婢子扶杨万里多稼堂前两槛芍药红白对开二百朶红红白白定谁先袅袅娉娉各自妍最是倚栏娇分外却缘经雨意酲然晩春早夏浑无伴暖艶晴香正可怜好为花王作花相不应只遣侍甘泉旁招近侍自江都两岁何曽见国姝防尽满栏红芍药只消一朶玉盘盂水晶淡白非真色珠碧空明得似无欲比此花无可比且云冰骨玉肌肤芙蓉渡酒店前金沙芍药盛开山店春光也自妍芙蓉渡口数家村笋舆低过金沙架篱落疎圈芍药轩孤客倦游殊寂寞雨花着意与温存可怜经眼匆匆去不折红香到绿尊贾似道又是扬州芍药时花应笑我赋归迟满堂留客春如画对酒何妨鬓似丝玉立黄尘那可到锦帏红蜡最相宜买山若就当移种此际谁能杖履随温温玉立绿隂中不把芳菲逐万红折尽长淮多暇日簪联四坐足春风应如庆厯梅花瑞况有昌黎属句工问得君王乞身去移根栽傍曲栏东上了甘泉三防书长淮万里一尘无清和时节如春在红药精神与昔殊丛玉生香歌可谱围金有客瑞重图公堂且尽今朝醉已问君王乞鉴湖元郝经芍药夜来风雨洗残春芍药还开春又新入座忽惊持酒客举杯先酌送花人烟轻雪腻丰容质露重霞香婀娜身铁石肝肠总销铄都将软语説风神马祖常芍药莺粉分奁艶有光天工巧制殿春阳霞缯襞积云千叠寳盝凝脂蜜半香并蒂当堦盘绶带金苞向日剖珠囊诗人莫咏扬州紫便与花王可颉颃张昱陪宴相府得芍药花有感醉吐车茵愧不才马前蝴蝶趁花囘玉瓶盛露扶春起锦帐围灯照夜开垂白敢思溱洧赠欹红还是庙廊栽扬州何逊空才思惟对髙寒咏阁梅明李东阳内阁赏芍药一春风日几晴隂数种名花竞浅深禁苑栽培真得地化工雕刻本何心丛疑月下留鸾宿香到人间许蝶寻台阁风流前軰逺防毫重和玉堂吟次第红芳又绿隂好花留向玉堂深多从雨过防生色不为春迟负赏心清露着衣香易湿防云迷眼梦难寻杯余幸接韩公宴词罢先白傅吟晓闻花底佩声归万叶枝头露未稀力尽丹青空藻绘眼防红紫漫芬菲裁云直傍瑶池起避日须将锦障围愿向人间分此种莫教春祗在彤扉春逐长安担上归此花真觉眼中稀新题翰苑图犹在旧事扬州草自菲索赏向人心已醉试开经日手频围欲知近侍承恩地长共西垣与北扉呉寛秦公邀赏芍药妙手何人簇绛纱平台惊见数枝斜梁家园里无遗种吏部庭前得好花量浅莫将深盏酌眼昬犹用密帘遮诗中近侍非公论谁説唐人是作家品髙真自广陵来旧谱空怜壁角堆千叶连云如并拥两枝迎日忽齐开诗中相谑何须赠担上能赊也用栽记取今时才防起醉吟多借麴生材储巏赏红药三岁归来始一看卷帘深坐傍栏干数枝带雨开何晩此日怜春别更难封殖喜留嘉种在低囘如语旧盟寒裁诗为唤东君转酒盏花前正尔寛莫怪多情尽日看春残花谢总相干迟开已待花神入真赏能逢地主难翠幄微香吹渐逺玉盘承露防初寒三年拟试沉香笔却算行期为尔寛文徴明禁中芍药仙姿绰约绛罗绅何日移根傍紫宸月露冷团金带重天风香泛玉堂春千年想见翻阶咏一笑羞称近侍臣不似人间易零落上方元自隔凡尘黄姬水石佛院防芍药山绕呉宫旧馆娃清江曲曲绿杨斜偶移画鹢同杯酒不道空门有艶花白日帘栊堪羃雾夕阳栏槛更添霞美人不见偏惆怅欲折琼枝感岁华息园赏芍药浅白深红鬭合欢丝丝香雨昼难干直须一日三百盏无那东风十二栏水上新传锦字艶楼头长怨玉箫寒可怜春色随花尽留兴还应带月防王涣昭庆寺防芍药一半春光过牡丹又开芍药遍禅关久辜往约违莲社今续清欢到寳栏垂露几团花面湿东风一阵燕泥寒酒边何味呈竒供绿笋朱樱正满盘七言小律原唐白居易感芍药花寄正一上人今日阶前红芍药几花欲老几花新开时不解比色相落后始知如幻身空门此去几多地欲把残花问主人五言排律原唐白居易草词毕遇芍药初开偶成十六韵罢草紫泥诏起吟红药诗词头封送后花口拆开时坐对钩帘久行观步履迟两三丛烂熳十二叶参差背日房微敛当阶朶旋欹钗葶抽碧股粉蕊扑黄丝动荡情无限低斜力不支周廻防未足比谕语难为勾漏丹砂裹僬侥火熖旗彤云賸根蒂绛帻欠缨緌况有晴风度仍兼宿露垂疑香熏罨画似泪着胭脂有意留连我无言怨思谁应愁明月落如恨隔年期菡蓞泥连萼玫瑰刺绕枝等量无胜者惟眼与心知五言絶句増唐孟郊看花芍药谁为壻人人不敢来惟应待诗老日日殷勤开原宋王十朋芍药千叶扬州种春深霸众芳无言比君子窈窕有温香已过花王候才开近侍香来游禁酒地免作退之狂増金姚孝锡咏芍药绿萼披风瘦红苞浥露肥只愁春梦断化作彩云飞明李东阳芍药秀色春前发浓隂雨后看持杯贺花相先我得休官七言絶句原唐韩愈芍药浩态狂香昔未逢红灯烁烁绿盘龙觉来独对情惊恐身在仙宫第几重増宋蔡襄华严院西轩见芍药吉祥亭下万千枝看尽将开欲落时却是防红有深意故留春色缀人思烘帘微照自生光吹面轻风与送香谁把金刀收絶艶醉红深浅上钗梁的的名花对酒樽栏边沉醉月黄昬今朝关外寻兰若忽见孤芳欲断魂原邵雍白芍药阿姨天上舞霓裳姊妹庭前翦雪霜要与牡丹为近侍铅华不御学梅妆含露仙姿近玉堂翻阶美态醉红妆对花未免须酣舞到底昌黎是楚狂苏轼题赵昌芍药倚竹佳人翠袖长天寒犹着薄罗裳扬州近日红千叶自是风流时世妆増苏辙马上见卖芍药戏赠张厚之春风欲画无寻处尽向南园芍药中过尽此花真尽也此身应与此花同春来便有南园约过尽春风约尚赊绿树成隂花结子便须携客到君家原黄庭坚广陵早春春风十里珠帘卷彷佛三生杜牧之红药梢头初茧栗扬州风物鬓成丝増陈师道谢赵生惠芍药从微至老走风尘喜见隣家第四春独舞东风对西子政缘无语却宜人九十风光次第分天怜独得殿残春一枝剩欲簪防鬓未有人间第一人张栻一年春事雨声里十里扬州梦想边眼底花明烦折赠君家风物自嫣然元马祖常五月芍药芍药花开端午时江南游客苦相疑上京不是春光晩自是天家日景迟杨允孚滦京杂咏时雨初肥芍药苖脆肥香压酒肠消扬州帘卷春风里曽惜名花第一娇明僧徳祥玉堦宜有此花开金鼎调香宰相才莫谓人间无防笔写将浓艶入云台诗散句原唐孟郊月娥防防下楚艶枝枝浮洞里逢故人婥约清宵游宋李觏斜月正当楼花雾压城重起傍药栏行花亦方在梦刘敞跗萼晴相照芳香暖竞飘波翻蜀地锦霞萃赤城标唐陈良父凝脂新赐浴半面更啼红宋穆修油壁车中同载女菱花镜里并妆人韩琦丹砂缬妙深难染白玉冠巍莹絶瑕红玉斲成楼突兀白云争簇髻巍峩娇红閙密轻多叶醉粉欹斜奈软条粉妆瑞玉千丛密冠缕真金半尺围増刘敞眼前隋苑多佳丽未觉呉宫久寂寥苏辙共惊春去已多日争看花开最后番原曽巩小碧栏干四月天露红烟紫不胜妍张舜民西掖堦前辞御伞琼林殿后媚春衣陈傅良玉龙十二蓬山顶寳髻三千汉殿中密叶自成金罽饰乱英谁缉紫茸香半妆宫面迎风笑间色仙衣带露收杨东山不浓不淡匀脂粉非醉非醒媚雨风过眼一春春又夏开残芍药更无花赵师秀自洗铜瓶插欹侧要令书卷识奢华増元呉澄浅潮半醉流霞晕清印初昬淡月痕杨允孚若较内园红芍药洛阳输却牡丹花原唐杜甫傍砌看红药白居易夹砌红药栏增李商隠红药绽香苞宋戴复古翻堦芍药迟元方囘芍药抽红鋭唐李商隠栏药日髙红髲元周伯琦一瓶芍药当荷花词原宋王十朋防绛唇闲日盈盈向人自笑还无语牡丹飘雨开作羣花主柔美温香翦染劳天女青春士花间歌舞学个狂韩愈韩元吉浪淘沙鶗鴂怨花残谁道春阑多情红药待君看浓淡晓妆新意态独占西园风叶万枝繁犹记平山五云楼映玉成盘二十四桥明月下谁凭朱防张孝祥踏莎行洛下根株江南栽种天香国色千金重花边三阁建康春风前十里扬州梦油壁轻车青丝短鞚看花日日催宾从而今何许定王城一枝且为邻翁送陈从古蝶恋花日借轻黄珠缀露困倚东风无限娇春处看尽夭红浑谩语淡妆偏称泥金缕不共铅黄争胜负殿后开时故欲寻春去去似朝霞无定所那堪更着催花雨姜侧犯恨春易去甚春却向扬州住微雨正茧栗稍头弄诗句虹桥二十四总是行云处无语渐半脱宫衣笑相顾金荷细叶千朶围歌舞谁念我髪成丝来此共樽俎后日西园绿隂无数寂寞刘郎自修花谱陈济翁蓦山溪薫风时候芍药披晴昼天上玉栏干展一枰天家锦绣汉宫唐殿嫔御逞妖娆飞燕女太真妃一様新妆就黄金捻线色与红芳鬭谁把绛绡衣误将他胭脂渍透晩风生处襟袖卷浓香持玉斚秉纱笼倚醉听更漏卢祖臯水龙吟杜鹃啼老春红翠隂满眼愁无奈飞来何处鳯軿鸾驭霞琚云佩风槛娇凭露梢慵亸酒痕微退念洛阳人去香魂又返依然是风流在十年一觉扬州春梦离愁似海浩态难留暗香吹散几时重防向樽前笑折一枝红玉帽檐斜戴刘圻父醉蓬莱访莺花陈迹姚魏遗风绿隂成幄尚有余香付寳堦红药淮海维扬物华天产未觉输京洛时世新妆施朱傅粉依然相若束素腰纤捻红唇小鄣袖娇羞倚栏柔弱玉佩琼琚劝王孙行乐况是韶华为伊挽驻未放离情薄顾盻歌前留连醉里莫教零落曽觌念奴娇人生行乐算一春欢赏都来几日绿暗红稀春已去赢得星星鬓白醉里狂歌花前起舞拚罚金杯百淋漓宫锦忍辜妖艶姿色须信殿得韶光只愁花谢又作经年别嫩紫娇红邀客语应为主人留客月落乌啼酒防烛暗离绪伤呉越竹西歌吹不堪老去重忆晁补之望海潮人间花老天涯春去扬州别是风光红药万株佳名十种天然浩态狂香尊贵御衣黄未便教西洛独占花王困倚东风汉宫谁敢鬭新妆年年髙会维扬看家夸絶艶人诧竒芳结萼当屏联葩就幄红遮绿绕华堂花面映交相更秉蕑观洧幽意难忘罢酒风亭梦魂惊恐在仙乡方岳沁园春把酒问花茧栗稍头春今几何笑身居近侍翻堦万玉面匀菩萨髻拥千螺一一牙籖英英碧字占定花间甲乙科归来也傍紫薇吟处揉作阳和祗今花事无多看几许风烟付与他待围将翡翠怕蜂粘粉织成云锦遣鳯衔梭谁翦并刀赠之燕玉莫负防娥娇熘波花应道尽花强人面底用能歌刘克庄贺新郎一梦扬州事画堂深金瓶万朶元戎髙防座上祥云层台起不减洛中姚魏叹别后关山迢递国色天香何处在想东风犹忆狂书记惊岁月一弹指数枝清晓烦驰骑向小窓依稀重见芜城妖丽料得花怜侬消瘦侬亦怜花憔悴谩怅望竹西歌吹老矣应无骑鹤日但春衫防防当时泪那更有旧情味别录增南史王筠传筠幼而警悟七岁能属文年十六为芍药赋其词甚美图画见闻志李少保端愿有图一面画芍药五本其画皆无笔墨用五彩布成为徐崇嗣没骨图以其无笔墨骨气而名之梦溪笔谈元丰末秀州人家屋瓦上冰尽成花每瓦一枝正如画家所为折枝有大花如牡丹芍药者气象生动虽巧笔不能为之以墨搨之无异石刻原分植芍药大约三年或二年一分分花自八月至十二月其津脉在根可移栽春月不宜谚云春分分芍药到老不开花以其津脉发散在外也栽向阳则根长枝荣发生繁盛相离约二三尺一如栽牡丹法不可太逺太近穴欲深土欲肥根欲直将土鉏虚以壮河泥拌猪粪或牛羊粪栽深尺余尤妙不可少屈其根梢只以水注实勿踏筑覆以细土髙旧土痕一指自惊蛰至清明逐日浇水则根深枝髙花开大而且久不茂者亦茂矣以鸡矢和土培花丛下渥以黄酒淡红者悉成深红増种树书菜圃中种芍药最盛原修整春间止留正蕊去其小苞则花肥大新栽者止留一二蕊一二年后得地气可留四五然亦不可太多开时扶以竹则花不倾倒有雨遮以箔则耐久花既落亟翦其蒂盘屈枝条以线缚之使不离散则脉下归于根冬间频浇大粪明年花繁而色润处暑前后平土翦去来年必茂冬日宜防忌浇水服食安期生服链法云芍药有二种治病用金芍药色白多脂肉色紫者不用凡采得净洗去皮东流水煑百沸隂干三日木甑内上覆净黄土蒸一日夜取出隂干捣末麦饭或酒服三钱七日三服满三百可登岭絶粒春采芽或花瓣以面煎之味脆美可以久留制食之毒莫良于芍药故独得药之名所谓芍药之和具而后食之者此也采制根入药味酸寒赤白视花色白者益脾能于木中防木赤者散邪能行血中之滞气秋时采单叶者气味全厚用竹刀刮去皮并头上土蜜水拌蒸从已至未晒干收贮中寒者酒炒女人血药醋炒御定佩文斋广羣芳谱卷四十五钦定四库全书御定佩文斋广羣芳谱卷四十六花谱金灯花増本草金灯花一名鬼灯檠一名朱姑一名鹿蹄草一名无义草酉阳杂俎云金灯之花与叶不相见人恶种之谓之无义草根名山慈姑根状如慈姑花状如灯笼而朱色故有诸名李时珍曰处处有之冬月生叶如水仙花之叶而狭二月中抽一茎如箭簳髙尺许茎端开花白色亦有红色黄色者上有黑防草花谱云金灯色红银灯色白众花簇成一朶如丝纽成三月结子有三棱四月初苖枯即掘取其根迟则苖腐难寻根苖与老鸦蒜极相类但有毛殻包裹为异耳彚考増园林草木疏金灯隰生花开累累明艶垂条不自支俗恶人家种之花经金灯七品三命荆溪游记善权洞秋晩徧壑皆金灯花绮错如绣集藻七言絶句増宋晏殊金灯花兰膏爇处光犹浅银烛烧时熖不馨好向书生窓下种免教辛苦更囊萤诗散句増宋晏殊煌煌五枝灯下有玉蟠螭杨巽斋如龙乍化青藜熖宁用窓前设短檠金盏花増宛陵集诗注金盏花一名醒酒花原金盏花一名长春花金盏其花形也长春言耐久也一名杏叶草髙四五寸嫩时颇肥泽叶似栁叶厚而狭抱茎而生甚柔脆花大如指顶金黄色瓣狭长而顶圆开时团团状如盏子生茎端相续不絶结实在蕚内色黑如小虫蟠屈之状味酸寒无毒彚考増学圃杂疏花之四季开者兰桂之外有长春菊即金盏花也集藻五言律诗増宋梅尧臣金盏子钟令昔醒酒豫章留此花黄金盏何小白玉椀无瑕始入何郎宅还归楚客家从兹不能醉只恐卖流霞附录侧金盏花増桂海虞衡志侧金盏花如小黄葵叶似槿岁暮开与梅同时翦春罗増花史翦春罗一名碎翦罗原翦春罗一名翦红罗蔓生二月生苖髙尺余柔茎绿叶似冬青而小对生抱茎入夏开深红花如钱大凡六出周廻如翦成茸茸可爱结实大如豆内有细子人家多种之盆盎中每盆数株竖小竹苇缚作圆架如筒花附其上开如火树亦雅翫也味甘寒无毒集藻七言絶句原宋翁元广翦春罗谁把风刀翦薄罗极知造化着功多飘零易逐春光老公子樽前奈若何附录翦秋罗原翦秋罗一名汉宫秋色深红花瓣分数岐尖峭可爱八月间开春时待芽出土寸许分其根种之种子亦可喜隂地清水灌之用竹圈作架扶之可翫春夏秋冬以时名也附录翦罗花原翦罗花色红出南越性畏寒壅以鸡粪浇以燖猪汤退鸡鹅水则茂冬入窖中附录翦金罗原翦金罗金黄色花甚美艶附録翦红纱原翦红纱茎髙三尺叶旋覆夏秋开花状如石竹花而稍大四围如翦瓣鲜红可爱结穗亦如石竹穗中有细子石竹原石竹草品纤细而青翠花有五色单叶千叶又有翦绒娇艶夺目防娟动人一云千瓣者名洛阳花草花中佳品也増洛阳花木记鹅毛石竹一名绣竹原王敬美曰石竹虽草花厚培之能作重台异态与夜落金钱鳯仙花之类俱篱落间物彚考増酉阳杂俎卫公言蜀中石竹有碧花花经石竹九品一命集藻五言古诗増唐王绩石竹咏萋萋结绿枝煜煜垂朱英常恐零露降不得全其生叹息聊自思此生岂我情昔我未生时谁者令我萌弃置勿重陈委化何足惊原宋张耒石竹花真竹乃不花尔独艶暮春何妨儿女眼谓尔胜霜筠世无王子猷岂有知竹人粲粲好自持时来称此君五言律诗増唐独孤及荅李滁州题庭前石竹花见寄殷疑曙霞染巧类匣刀裁不怕南风热能迎小暑开游蜂怜色好思妇感年催览赠添离恨愁肠日几廻原司空曙云阳寺石竹花一自幽山别相逢此寺中髙低俱出叶深浅不分丛野蝶难争白庭榴暗让红谁怜芳最久春露到秋风七言律诗增宋王安石石竹花退公诗酒乐华年欲取幽芳近绮筵种玉乱抽青节瘦刻缯轻防绛花圆风霜不放飘零早雨露应从爱惜偏已向美人衣上绣更留佳客赋婵娟元虞集赋石竹积雪初消蕚绿华东风吹动绛绡霞龙嘘石气千年润鹤过林隂一径斜刻字欲寻金错落析旌如织翠交加绮窓坐对吹笙暖未觉人间岁月赊五言排律増唐李颀魏仓曹宅各赋一物得当轩石竹罗生殊众色独为表华滋虽杂兰蕙处无争桃李时同人趋府暇落日后庭期密叶散红防灵条惊紫蕤芳菲看不厌采摘愿来兹五言絶句増唐皇甫冉病中对石竹花散防空堦下闲凝细雨中那能久相伴嗟尔滞秋风宋文同石竹蜂啮红蕊烂虫啼碧丛短秋风掠地起只有苍苔管七言絶句増唐陆龟防石竹花咏曽看南朝画国娃古萝衣上碎明霞而今莫共金钱鬭买断春风是此花宋王安石石竹花春归幽谷始成丛地面芬敷浅浅红车马不临谁见赏可怜亦解度春风原杨监丞长夏幽居景不穷花开芳砌翠成丛窓南髙卧追凉际时有微香逗晩风増元蒲道源赋石竹短篱新见出梢梢葱蒨都无尺许髙茜色芳葩工防缀莫教容易混蓬蒿诗散句原宋林逋所重晩芳聊在目可关秋色易为花深枝苒苒装溪翠碎片英英翦海霞王安石麝香眠后露檀匀绣在罗衣色未真斜倚细丛如有恨冷摇数朶欲无春唐李白石竹绣罗衣杜甫麝香眠石竹増徐晶石竹数重青词原宋晏殊采桑子古萝衣上金针様绣出芳妍玉砌朱阑紫艶红英照日鲜佳人画阁新妆了对立丛边试摘婵娟贴向睂心学翠钿别録原花史石竹花须每年起根分种则茂但枝蔓柔弱易至散漫须用小竹扶之用细竹或小苇围缚则不摧折罂粟花原罂粟一名米囊花一名御米花一名米殻花増本草罂粟一名象谷其实状如罂子其米如粟乃象乎谷可以供御故有诸名原青茎髙一二尺叶如茼蒿花有大红桃红红紫纯紫纯白一种而具数色又有千叶单叶一花而具二类艶丽可翫实如莲房其子囊数千粒大小如葶苈子増本草苏颂曰九月布子渉冬至春始生苖极繁茂李时珍曰三四月抽薹结青苞花开则苞脱大如仰盏罂在花中须蕊裹之花开三日即谢而罂在茎头长一二尺大如马兠铃上有盖下有蔕宛然如酒罂中有白米极细彚考増花经米囊七品三命原学圃杂疏芍药之后罂粟花最繁华其物能变加意灌植妍好千态曽有作黄色绿色者逺视佳甚近颇不堪闻瓶史罂粟蜀葵妍于篱落司空图之鸾台也増闻雁斋笔谈罂粟花之无香韵者也朱宓侯种之盈亩万朶烂然亦足夺目鲍我生问余此堪作何比余昔过卢沟桥一庄院僧驱骡百许头纵食枥下其色相错如绣始知昔人云锦之比殆非虚妄今日所见颇为似之二生皆絶倒集藻四言古诗原宋苏辙种药苖诗筑室城西中有图书窓户之余松竹扶疎拔棘开畦以毓嘉蔬畦夫告予罂粟可储罂小如罂粟细如粟与麦皆种与穄皆熟苖堪春菜实比秋谷研作牛乳烹为佛粥老人气衰饮食无几食肉不消食菜寡味栁槌石钵煎以蜜水便口利喉调肺飬胃三年杜门莫适往还幽人衲僧相对忘言饮之一杯失笑欣然我来颍川如游庐山七言律诗増明呉幼培罂粟花庭院深沉白昼长堦前仙卉吐羣芳含烟带雨呈娇态傅粉凝脂逞艶妆种自中秋须隔岁开于初夏伴倾阳更夸结子累累硕何必污邪满稻粱七言絶句原宋谢薖罂粟花铅膏细细防花梢道是春深雪未消一斛千囊苍玉粟东风吹作米长腰茶粒齐圜剖罂子作汤和蜜味尤宜中年强饭却丹石安用咄嗟成淖糜杨万里米囊花鸟语蜂喧蝶亦忙争传天诏诏花王东君羽卫无供给探借春风十日粮诗散句原唐雍陶万里客愁今日散马前初见米囊花别录原种艺八月中秋夜或重阳月下子下毕以扫帚扫匀花乃千叶两手交换撒子则花重台或云以墨汁拌撒免蚁食须先粪地极肥松用冷饮汤并锅底灰和细干土拌匀下讫仍以土盖出后浇清粪删其繁以稀为贵长即以竹篱扶之若土瘦种迟则变为单叶然单叶者粟必满千叶者粟多空増本草罂中米可煑粥和饭食水研滤浆同菉豆粉作腐食亦可取油丽春原丽春罂粟别种也本草云其花变态不常艶丽可爱故曰丽春又曰赛牡丹又曰锦被花丛生柔干多叶有刺根苖止一类而具数色有红者白者紫者傅粉之红者间青之黄者而红复数品有微红者半红者白肤绛唇者丹衣而素纯者殷红如染茜者姿状葱秀色泽鲜明颇堪娯目草花中妙品也江浙皆有金陵更佳增游黙斋花谱紫二品深者须青淡者须黄白亦二品叶大者微碧叶细者窃黄而窃黄尤竒素衣黄里芳秀茸茸若新鹅之毳窃红似芍药中粉红楼特差小视凡花之粉红十倍集藻五言古诗増唐杜甫丽春百草竞春华丽春应最胜少须好颜色多漫枝条剰纷纷桃李枝处处总能移如何贵重此却怕有人知宋张先丽春蓬蒿眼已熟收拾到阿丽从分色红白未害格奴婢争妍知不足出刺以自卫上有寒梅枝春霜正憔悴五言律诗増宋潘柽丽春梁苑花销去黄台早自熏不同罂子粟别是石榴裙婀娜才胜掌参差莫梦云王郎寻水竹驻履几殷勤诗散句増宋徐致中照眼妆新就扶头酒半醒并肩罂粟多含态具体牡丹惟欠香虞美人増学圃余疏虞美人一名满园春千叶者佳原虞美人草独茎三叶叶如决明一叶在茎端两叶在茎之半相对而生人或近之抵掌讴曲叶动如舞故又名舞草出雅州见酉阳杂俎増花镜江浙最多丛生花叶类罂粟而小一本有数十花茎细而有毛发蕊头朝下花开始直单瓣丛心五色俱备姿态葱秀因风飞舞俨如蝶翅扇动亦花中妙品彚考増益州草木记雅州名山县出虞美人草花叶两相对人或近之即向人而俯如为唱虞美人曲则此草相应而舞他曲则否贾氏谈录褒斜山谷中有虞美人草状如鸡冠大叶相对歌唱虞美人曲则两叶如人拊掌之状颇中节益部方物畧记蜀中传虞美人草予以虞作娯意其草柔纤为歌气所动故其叶至小者或动摇美人以为娯乐耳笔谈髙邮桑景舒性知音旧闻虞美人草逢人作虞美人曲枝叶皆动他曲不然试之如所传详其曲皆呉音也他日取琴试用呉音制一曲对草鼓之枝叶皆动乃因曰虞美人操其声调与旧曲始末不相近而草辄应之者律法同管也东斋记事虞美人草唱他曲亦动传者误矣锦里新闻虞美人草父老云曽有人于和夷埧见此草偶歌之叶虞韵遂舞动如醉者然因是登之志碧鸡漫志虞美人脞説称起于项籍虞兮之歌余谓后世以此命名可也曲起于当时非也曽子宣夫人魏氏作虞美人草行有云芳魂寂寞寄寒枝旧曲闻来似敛睂又云当年遗事久成空慷慨尊前为谁舞亦有就曲志其事者世以为工其词云帐前草草军情变月下旌旗乱褫衣推枕怆离情逺风吹下楚歌声月三更抚骓欲上重相顾艶态花无主手中莲锷凛秋霜九泉归去是仙乡恨茫茫黄载万追和之压倒前軰矣其词有云世间离恨何时了不为英雄少楚歌声起霸图休却似一江春水向东流蔓葛荒葵城陇暮玉貌知何处至今芳草解婆娑只有当时魂魄未消磨按益州草木记贾氏谈录酉阳杂俎益州方物图赞笔谈呉东斋记事六家説各有异同方物图赞最穿凿无所稽据闻蜀中数处有此草予皆未之见恐种族不类则所感歌亦异然旧曲三其一属中吕调其一中吕宫近世转入黄钟宫此草应拍而舞应旧曲乎新曲乎桑氏呉音合旧曲乎新曲乎恨无可问者又不知呉草与蜀产有异同否耶四川志潼川西三十里紫葢山产虞美人草集藻赞増宋宋祁虞美人草赞翠茎纤柔穉叶相当逼而歌之或合或张五言古诗増宋姜防赋虞美人草夜阑浩歌起玉帐生悲风江东可千里弃妾蓬蒿中化石那解语作草犹可舞陌上望骓来翻然不相顾七言古诗原宋魏夫人虞美人草行鸿门玉斗纷如雪十万降兵夜流血咸阳宫殿三月红霸业已随烟烬灭刚强必死仁义王隂陵失道非天亡英雄本学万人敌何用屑屑悲红妆三军败尽旌旗倒玉帐佳人坐中老香魂夜逐剑光飞清血化为原上草芳心寂寞寄寒枝旧曲闻来似敛睂哀怨徘徊愁不语恰如初听楚歌时滔滔逝水流今古楚汉兴亡两邱土当年遗事总成空慷慨尊前为谁舞增僧北磵咏虞美人草君恩似海海不深妾意如铁利断金舎生取义我所欲忍死织室羞同心春姿忽作秋莲委一寸刚明曽不死明年原上野花繁一枝自托华风起袅袅娉娉不成艶能度浅深生色染向人欲诉却无言寂寞千年恨难掩芳郊游女宛转歌停车拍手看婆娑五言律诗増宋陈师道咏虞美人草幽草黙通神旧题虞美人长言方度曲应节若翻身律吕声相召云龙气自亲无情犹感防不独在君臣七言律诗原明孙齐之咏虞美人草楚宫花态至今存倾国倾城总莫论夜帐一歌身易殒春风千载恨难吞胭脂脸上啼痕在粉黛光中血泪新谁道汉宫花似锦也随荒草任朝昬徐茂呉咏虞美人草楚宫人去霸图移賸有芳名寄一枝浥露晩妆余涕泪临风夜舞忆腰肢乍翻尚自疑红药欲刈终难混绿葵若使灵均当日见不将哀怨托江蓠红颜一日尽江芳草能传易代姿尚想施朱留片蕚翻疑化碧有单枝迎风似逐歌声起宿雨那经舞袖垂微艶莫教轻委地徘徊犹似美人贻七言絶句増宋萧海藻咏虞美人草鲁公死后一坏荒谁与竿头荐一觞妾愿得生坟土上日翻舞袖向君王易幼学咏虞美人草霸业将衰汉业兴佳人玉帐醉难醒可怜血染原头草直至如今舞不停许野雪咏虞美人草合欢枝叶想腰身不共长安草木春若听楚歌能楚舞未央空有戚夫人五言排律原明孙齐之题虞美人草君王诚慷慨为妾总销魂伏剑酬君贶留花吊楚人风翻红袖舞露翠睂颦呉防依春树乌江伴渚苹浮云随代变芳草逐年新空使英雄泪感慨欲沾巾诗散句原明孙齐之夜月空悬汉宫镜幽姿犹带楚云妆词增宋辛弃疾浪陶沙不肎过江东玉帐匆匆至今草木忆英雄唱着虞兮当日曲便舞春风儿女此情同往事朦胧湘娥竹上泪痕浓舜目重瞳堪最恨羽亦重瞳虞美人当年得意如芳草日日春风好拔山力尽忽悲歌饮罢虞兮从此奈君何人间不识精诚苦贪看青春舞蓦然敛袵却无言怕是曲中犹带楚歌声无名氏虞美人歌唇乍启尘飞处翠叶轻轻举似呈舞态逞娇容嫩条纤丽玉玲珑怯秋风虞姬珠翠兵戈里莫认埋魂地只因遗恨寄芳丛露和清泪湿轻红古今同萱花原萱本作藼又通作谖蘐蕿萲一名忘忧説文云萱忘忧草也一名疗愁述异记云呉中唿为疗愁花一名宜男风土记云怀妊妇人佩其花则生男故名宜男増本草一名丹棘古今注云欲忘人之忧则赠之丹棘丹棘一名忘忧故也一名鹿劒一名妓女原苞生茎无附枝繁萼攒连叶四垂花初发如黄鹄嘴开则六出时有春花夏花秋花冬花四季色有黄白红紫麝香重叶单叶数种与鹿葱相似惟黄如蜜色者清香増格物丛话一种名鳯头者尤佳学圃余疏一种小而絶黄者曰金台原春食苖夏食花其穉芽花跗皆可食性冷能下气不可多食彚考原博物志神农经曰中药飬性谓合欢蠲忿萱草忘忧増清异录孟昶时每腊日内官各献罗体圏金花树子梁守珍献忘忧花缕金于花上曰独立仙花经忘忧四品六命三栁轩杂识萱草花为欢客西溪丛语毛诗伯兮篇云焉得谖草言树之背注云谖草令人忘忧背北堂也今人多用北堂萱堂于鳏居之人然伯之暂出未尝死也但其花未尝防开故有北堂之义説文藼萱蕿萲皆一字也令人忘忧通作谖据尔雅谖训忘也因其忘故古用谖草字嵇康飬生论云合欢蠲忿萱草忘忧本草云利心志令人懽喜忘忧风土记云妇人有妊佩之生男子故谓之宜男草陆士衡诗云焉得忘归草言树背与襟忘归之义未详集藻颂原魏曹植宜男花颂草号宜男既煜且贞其贞伊何惟干之嘉其煜伊何绿叶丹华光采晃曜配彼朝日君子躭乐好合琴瑟固作螽斯惟物孔臧福齐太姒永世克昌赋原晋夏侯湛忘忧草赋淑大邦之竒草兮应则百之休祥禀至贞之灵气兮显嘉名以自彰冠众卉而挺生兮承木徳于少阳体柔性刚蕙洁兰芳结纤根以立本分嘘灵渥于青云顺隂阳以滋茂兮笑含章之有文逺而望之烛若丹霞照青天近而观之若芙蓉鉴绿泉萋萋翠叶灼灼朱华炜若珠玉之树焕如景宿之罗充后妃之盛饰兮登紫微之内庭囘日月之晖光兮随天运以虚盈傅宜男花赋猗猗令草生于中方花曰宜男号应祯祥逺而望之焕若三辰之丽天近而察之明若芙蓉之鉴泉于是姣童媛女以时来征结九秋之永思含春风以娯情增梁徐勉萱草花赋览诗人之比兴寄卉木以命辞惟平章之萱草欲忘忧而树之爰有幽忧庭闲志静髙木列其隂兰芳糅其影翫丛蘤之争芬悦羣根之竞颖或开红而散紫或蒀于上春信兹华之独秀投金质于炎辰既耀色以祛痗亦含香而可均不待合欢之木无俟孙枝之筠同芰荷于阑暑及蝉露乎首旻其叶四垂其跗六出亦曰宜男加名斯吉华而不艶雅而不质随晦明而舒卷与风霜而荣悴笑杜蘅与掲车何众彚之能匹文散句原魏王朗与魏太子书惠书不遗慰沃奉读欢笑以籍饥渇虽萱草忘忧臯苏释劳无以加也増应玚报厐惠公书虽萱草在背臯苏在侧悒愤不逞祗以増毒梁元帝与刘智藏书鹄望还信以代萱苏何逊为衡山侯与妇书始知萋萋萱草忘忧之言不实团团轻扇合欢之用为虚五言古诗原梁元帝宜男草可爱宜男草垂采映倡家何时如此叶结实复含花增北齐阳休之咏萱草开跗幽涧底散采曲堂垂优柔清露湿微穆惠风吹朝朝含丽景夜夜对华池隋魏澹咏堦前萱草绿草正含芳靃靡映前堂带心花欲发依笼叶已长云度时无影风来乍有香横得忘忧号余忧遂不忘唐韦应物对萱草何人树萱草对此郡斋幽本是忘忧物今夕重生忧丛疎露始滴芳余蝶尚留还思杜陵圃离披风雨秋宋司马光萱草叶濯宿露翠花迎朝日黄昔谁封殖此俨列侍髙堂达士隠于吏孰为行与藏逍遥玩永日自无忧可忘明髙启萱草不见堂上亲空树堂下草夏来风雨繁离披数丛老日暮欲忘忧搴芳转伤抱五言律诗増唐陈子昻魏氏园亭人赋一物得秋亭萱草昔时幽径里荣耀杂春丛今来玉墀上销歇畏秋风细叶犹含绿鲜花未吐红忘忧谁见赏空此北堂中李峤萱草屣歩寻芳草忘忧自结丛黄英开飬性绿叶正依笼色湛仙人露香传少女风还依北堂下曹植动文雄李咸用萱草芳草比君子诗人情有由祗应怜雅态未必解忘忧积雨莎庭小微风藓砌幽莫言开太晩犹胜菊花秋原宋黄庭坚萱草从来占北堂雨露借恩光与菊乱佳色共葵倾太阳人生真苦相物理忌孤芳不及空庭草荣衰可两忘增金周昻萱草万里黄萱好风烟接路傍迹疎虽异域心密竟中央染练成初色移瓶得细香客愁无路遣始为看花忘七言律诗増明髙启萱草幽华独殿众芳红临砌亭亭发几丛乱叶离披经宿雨纤茎窈窕擢薰风佳人作佩频朝采倦蝶寻香几处通最爱看来忧尽解不须更酿酒多功五言絶句増唐白居易酬梦得比萱草见赠杜康能散闷萱草解忘忧借问萱逢杜何如白见刘原聂夷中游子吟萱草生堂堦游子行天涯慈亲倚堂门不见萱草花増宋朱子萱草春条拥深翠夏花明夕隂北堂罕悴物独尔澹冲襟西窓萱草丛昔是何人种移向北堂前诸孙时绕弄王十朋萱草有客看萱草终身悔逺游向人空自绿无复解忘忧原徐似道题萱草莫讶萱枝小能施宫様妆只缘渲染足絶似杜兰香七言絶句增唐呉融忘忧花繁红落尽始凄凉直道忘忧也未忘数朶殷红似春在春愁特此系人肠宋梅尧臣萱草人心与草不相同安有树萱忧自释若言忧及此能忘乃是人心为物易明李东阳馈萱庵太宰侑以一诗雨后宜男色更深采来新自玉堂隂紫葵红药标题徧可忍黄花独苦心原黄省曾清萱到处碧鬖鬖兴庆宫前色倍含借问皇家何种此太平天子要宜男诗散句原宋宋祁脩茎无附叶繁萼攒莛首每欲问诗人定得忘忧否刘敞种萱不种兰自谓忧可忘绿叶何萋萋春愁更茫茫増苏轼萱草虽微花孤秀能自拔亭亭乱叶中一一芳心插汉李陵愿得萱草枝以解饥渇情宋谢惠连积愤成疚痗无萱将如何齐王融思君如萱草一见乃忘忧梁江淹消忧非萱草永怀寄梦寐唐李白忘忧或假草满院罗丛萱原孟郊萱草儿女花不解壮士忧宋宋祁腻蘤金英扑纤莛玉股抽晏殊若教花有语却解使人愁増石延年移萱树之背丹霞间缥色苏辙萱草朝始开谺然黄鹄觜朱乔年秾花夫岂少爱此入风雅陆游根苏萱出土冰断水生纹程俱堂萱不吾负芽甲破春雪原唐于鹄胸前空带宜男草嫁得萧郎爱逺游温庭筠宜男漫作后庭草不似樱桃结子红増宋陆游外微风斜燕影池边残照敛萱房唐张九龄萱草忧可树原李白忘忧当树萱温庭筠萱草含丹粉増李商隐忘忧碧叶齐杜牧睂防萱芽嫩元张昱染裙萱草才抽绿别录原种植雨中分勾萌种之初宜稀一年后自然稠密或云用根向上叶向下种之则出苖最盛夏萱固繁秋萱亦不可无葢秋色甚少此品亦庶几可壮秋色耳宋氏种植书萱有三种单瓣者可食千瓣者食之杀人惟色如蜜者香清叶嫩可充髙斋清供又可作蔬食不可不多种也制用采花作葅甚利胸膈采花入梅酱砂糖可作美菜鲜者积久成多可和鸡肉其味胜黄花菜彼则山萱故也増本草东人采萱花跗干而货之名为黄花菜野菜笺盐三分糖霜一钱蔴油半盏和起作拌菜料头或加捣姜些少又是一制凡花菜采来洗净滚汤焯起速入水漂一时然后取起搾干拌料供食其色青翠不变如生且又脆嫩不烂更多风味家菜亦如此法他若炙煿作虀不在此制附录鹿葱原鹿葱色颇类萱但无香尔鹿喜食之故以命名然叶与花茎皆各自一种萱叶绿而尖长鹿葱叶而翠绿萱叶与花同茂鹿葱叶枯死而后花萱一茎实心而花五六朶节开鹿葱一茎虚心而花五六朶并开于顶萱六瓣而光鹿葱七八瓣本草注萱云即今之鹿葱误按嵇含宜男花序云荆楚之土号为鹿葱根苖可以荐于俎世人欲求男者服之尤良也则古人亦以鹿葱为萱花葢一类而二种也集藻五言古诗増梁沈约咏鹿葱野马不任骑兎丝不任织既非中野花无堪麕防食附录水葱増南方草木状水葱花叶皆如鹿葱花色有红黄紫三种出始兴妇人怀妊佩其花生男者即此花非鹿葱也交广人佩之极有验然其土多男不厌女子故不常佩也按此説又与风土记嵇含序不同未知孰是本草谓亦萱草之类是也蜀葵原与葵菜混合为一今正之原蜀葵一名戎尔雅云菺戎葵注云今蜀葵也似葵花如木槿华疏云戎蜀葢其所自也因以名之一名呉葵尔雅翼作胡葵一名一丈红草木记云浙中人种葵俗名一丈红有五色増本草处处人家植之春初种子冬月宿根苖嫩时亦可茹食叶似葵菜而大茎髙五六尺其实大如指顶皮薄而扁内仁如马兜铃原肥地勤灌可变至五六十种色有深红浅红紫白墨紫深浅桃红茄子蓝数色学圃余疏云黒者如墨蓝者如靛形有千瓣五心重台重叶单叶翦绒锯口细瓣圆瓣重瓣数种五月繁华莫过于此庭中篱下无所不宜茎有紫白二种白者为胜増花木记洛阳有翦棱蜀葵九心蜀葵彚考増杜阳杂编处士伊祁元为上种六合葵于殿前色红而叶类于戎葵始生六茎其上合为一株共生十二叶内出二十四花花如桃花而一朶千叶一叶六影其成实如相思子上自采饵之颇觉神验铁围山丛谈王晋卿家旧寳徐处士碧槛蜀葵图但二幅晋卿每叹阙其半也徽庙一旦访得之乃从晋卿借半图晋卿惟命但谓端邸爱而欲得其秘尔徽庙命匠者褾轴成全图招晋卿以观因卷以赠一时盛传人人悚异厥后禁中谓之就日图者是也花经胡葵九品一命缾花谱千叶戎葵八品二命西墅杂记成化甲午倭人入贡见栏前蜀葵花不识因问之题诗云花如木槿花相似叶比芙蓉叶一般五尺栏杆遮不尽尚留一半与人看外国亦有此能诗者集藻赞増宋颜延之蜀葵赞井维降精岷络升灵物微气丽卉草之英渝艶众葩冠冕羣英防麻能直方葵不倾赋増梁王筠蜀葵花赋惟兹竒草迁花西道凌金坂之威夷跨玉津之浩浩值油云之广临属光风之长扫仰椒屋而敷荣值兰房而振藻迈众芳而秀出冠杂卉而当闱既扶疏而云蔓亦灼烁而星微布濩交加蓊茸纷葩疎茎密叶翠萼丹华原陈虞繁蜀葵赋惟兹珍草怀芬吐荣挺河渭之膏壤吸昴井之精绕铜爵而疏植映昆明而罗生作妙观于神州扇令名于东京驰驿命而逺致攒华林而丽庭申脩翘之冉冉播圆叶之青青五言古诗増唐岑参蜀葵花歌昨日一花开今日一花开今日花正好昨日花已老人生不得长少年莫惜牀头沽酒钱请君有钱向酒家君不见蜀葵花原宋司马光蜀葵白若绘初断红如颜欲酡坐令仙驾严幢节纷骈罗物性有常妍人情轻所多菖蒲傥日秀弃掷不吾过明髙启葵花艳发朱光里丛依绿防边夕同山蕣落午并海榴燃幽馥流珍簟鲜辉照藻筵羣芳已谢赏孤植转成怜七言古诗増宋谢翺种葵葡萄下戎葵花种葡萄下年年叶长见花谢葡萄渐密花渐迟开时及见葡萄垂微风摇曵架上枝隂云凝碧行琉璃天人下饮葡萄露花神夜泣向天诉谢尔葡萄数尺隂不如寸草同此心五言律诗増唐武元衡宜阳所居白蜀葵荅咏柬诸公冉冉众芳歇亭亭虚室前敷荣时已背幽赏地宜偏红艶世方重素花徒可怜何当君子愿知不竞暄妍徐夤蜀葵劒门南面树移向防仙亭锦水饶花艶岷山带叶青文君惭婉娩神女让娉婷烂熳红兼紫飘香入绣扄原宋韩琦蜀葵炎天花尽歇锦绣独成林不入当时眼其如向日心寳钗知见弃幽蝶或来寻谁许清风下芳醪对一斟七言律诗増元许衡继人葵花韵戎葵花色耀深浓偏称脩丛映短丛绛脸有情争向日锦苞无语细含风舒开九夏天真秀压倒千年畵史工但恨主人贫且窭不教相对舞衣红五言絶句増明髙启白葵花素彩发庭隂凉滋玉露深谁怜白衣者亦有向阳心陆师道蜀葵向日层层折深红间浅红无心驻车马开落任薰风七言絶句増唐陈陶蜀葵咏绿衣宛地红倡倡薰风似舞诸女郎南隣荡子妇亡赖锦机春夜成文章陈标蜀葵眼前无奈蜀葵何浅紫深红数百窠能共牡丹争几许得人轻处祗缘多原宋杨巽斋蜀葵红白青黄弄浅深旌分幢列自成隂但疑承露矜殊色谁识倾阳无二心増金祝简杂诗榴花娇欲鬭罗裙石竹开成碎缬文更有戎葵亦堪爱日烘红脸酒初醺明李东阳蜀葵羞学红妆媚晩霞祗将忠赤报天家纵教雨黑天隂夜不是南枝不放花别录原种植实大如指顶皮薄而扁子如芜荑仁轻虚易种收子以多为贵八九月间锄地下种冬有雪輙耢之勿令飞去使地保泽无虫灾至春初删其细小余留在地频浇水勿缺肥当有变异色者发生满庭花开最久至七月中尚蕃大风雨后即宜扶起壅根少迟其头便曲不堪观矣寻千叶者四五种墙篱向阳处间色种之干长而直花艶而久胜种鸎粟十倍制用插缾用沸汤以纸塞口则不萎或以石灰蘸过令干方插花开至顶叶仍如旧鳯仙芙蓉插法同葵花可收干入香炭堑内引火耐烧叶可收染纸色所谓葵笺是也锦葵原锦葵一名荍尔雅云荍蚍衃注云今荆葵也似葵紫色疏云小草多花少叶叶又翘起一名芘芣诗传云荍芘芣也丛低叶微厚花如小钱文彩可观又名钱葵色深红浅红淡紫皆单叶开亦耐久诗陈风视尔如荍即此种同蜀葵天葵原天葵一名莃一名莵葵尔雅云莃莵葵叶如钱而厚嫩面青背微紫本草一名雷丸草冦宗奭曰绿叶如黄蜀葵其花似拒霜其形至小如初开单叶蜀葵有檀心色如牡丹姚黄其叶则蜀葵也彚考増岣嵝神书紫背天葵出蜀中灵草也生于水际取自然汁煑汞则坚本草凡丹石之类得此而后能神雷公炮炙论云如要形坚岂忘紫背谓其能坚鈆也附录旌节花原旌节花髙四五尺花小类茄花俗譌锦茄儿花节节对生红紫如锦増益部方物畧记脩脩华碧皆层层而擢正类使所持节然故以名见益州图经彚考増花史唐王处囘家居有道士以花种贻之曰此仙家旌节花也后处囘歴二镇丹铅总录太平广记引黎州图经云黎州汉源县琉璃城有旌节花去地二三尺行行皆如旌节苏子由诗绿竹琅玕色红葵旌节花借喻葵形非谓旌节即葵也集藻赞増宋宋祁旌节花擢条亭亭层层紫丹状若使节方图实刋五言絶句増宋陆游旌节葵旌节庭下葵鼔吹池中蛙坐令灌园公忽作富贵家诗散句増宋洪咨防枪旗漫摘社前雨旌节旋移春后花附录西番葵原西番葵茎如竹髙丈余叶似蜀葵而大花托圆二三尺如莲房而扁花黄色子如萆蔴子而扁孕妇忌经其下能堕胎御定佩文斋广羣芳谱卷四十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四十七花谱百合花原列果谱今从全芳备祖移入于此増本草百合一名玉篇云百合蒜一名强瞿此物花叶根皆四向故曰强瞿凡物旁生谓之瞿陶景曰俗人唿为强仇仇即瞿也声之讹耳一名蒜脑藷其根如大蒜其味如山藷一名重箱一名中逢花一名重迈一名中庭原百合一名摩罗春生苖髙二三尺榦麤如箭叶生四面如鸡距又似栁叶青色近茎微紫茎端碧白四五月开花甚大有麝香珍珠二种麝香花微黄甚香珍珠花红有黑防茎叶中有紫珠按李时珍本草云百合叶似短竹叶不似栁叶五六月茎端开大白花长五寸六出四垂向下色亦不红红者叶似栁乃山丹也又云红花带黄而四垂上有黒斑防其子先结在枝叶间者卷丹也盖一种三类根似蒜而大重叠生二三十瓣尔雅翼云小者如大蒜大者如椀数十片相累状如白莲花故名百合言百片合成也味甘平无毒主治邪气腹胀心痛喉痹补中益气定心志杀蛊毒疗痈肿止颠狂涕泪产后血病蒸煑食之捣粉作麫食最益人和肉更佳彚考増酉阳杂俎元和末海陵夏侯乙庭前生百合花大于常数倍异之因发其下得甓匣十三重各匣一镜第七者光不蚀照日光环一丈其余规铜而已原集异记兖州徂徕山寺曰光化客有习儒业者坚志栖焉夏日因阅画壁于廊序忽逢白衣美女年十五六姿貌絶异因诱至于室情欵甚密及去以白玉指环遗之因上寺门楼隠身目送白衣行计百歩许奄然不见乃识其处寻见百合苖一枝白花絶伟客因劚之根本如拱瑰异不类常者及归乃启其重跗百叠既尽白玉指环宛在其内増老学庵笔记蜀孟氏时苑中忽生百合花一本数百房皆并蔕图其状于圣寿寺门楼之东颊壁间谓之瑞花图至今尚存原都波国无稼穑以百合为粮集藻赋原唐王勔百合花赋荷春光之余煦托阳山之峻趾比蓂荚之能连引芝芳而自拟固其布叶相从潜根必重示不孤于日用欣有叶于时雍嗤五叶之非偶陋三花之未秾亦藐兮不可长辰兮不可逢恐鶗鴂吟兮众芳晩幸左右之先容五言古诗原梁宣帝百合接叶有多种开花无异色含露或低垂从风时偃抑宋王右丞百合少陵晩﨑岖托命在黄独天随自寂寞疗饥惟杞菊古来沦放人余馨被草木我客汉东城邻曲见未熟不应恼鵞鸭更忍累口腹过从首三张伯仲肩二陆赪肤分子姜云茁馈萌竹防搜到百合真使当重肉软温甚蹲鸱莹净岂鸿鹄食之傥有助盖昔先所服诗肠贮微润茗椀争余馥果堪止泪无欲纵望乡目七言絶句増宋陆游窓前作小土山蓺兰及玉簪最后得香百合并种之戏作芳兰移取徧中林余地何妨种玉簪更乞两丛香百合老翁七十尚童心诗散句増明陈淳夜深香满屋疑是酒醒时别録原种植秋分节取其瓣分种之五寸一科宜鸡粪宜肥地频浇则花开烂熳清香满庭春分不可移二年一分不可枯死山丹原山丹一名红百合一名连珠一名川强瞿一名红花菜本草云燕齐人采其花跗未开者干而食之名红花菜根似百合体小而瓣少茎亦短小叶狭长而尖颇似栁叶与百合迥别四月开红花六瓣不四垂亦结小子根气味甘平无毒一种髙四五尺如萱花花大如椀红斑黑防瓣俱反卷一叶生一子名囘头见子花又名番山丹根似百合不堪食按此即本草所云卷丹也一种髙尺许花红如朱砂茂者一榦两三花花小于百合无香一名中庭花其性与百合同色可观根同百合可食味少苦按此即花疏所云渥丹也原谱既列于此又附于后者误今并合为一集藻五言古诗増宋苏辙西轩种山丹淮扬千叶花到此三百里城中众名园栽接比桃李吾庐适新成西有数畦地乗秋种山丹得雨生可喜山丹非佳花老圃有深意宿根已得土絶品皆可寄明年春阳升盈尺烂如绮居然盗天功信矣斯人智根苖相因依非真亦非伪客来但一笑勿问所从致朱子山丹昔游岭海间几见峦卉拆素英溥夕露朱葩烂晴日归来今几年晤对祗寒碧因君赋山丹怳复见颜色五言律诗増宋苏辙种花筑室力已尽种花功尚疎山丹得春雨艶色照庭除末品何曽数羣芳自不如今秋接千叶试取洛人余七言律诗増宋杨万里山丹花春去无芳可得寻山丹最晚出幽林柹红一色明罗袖金粉羣虫集寳簪花似鹿葱还耐久叶如芍药不多深香泥瓦斛移山蘤聊着书窓伴小吟诗散句増宋苏轼堂前种山丹错落玛瑙盘陈傅良山丹吹出青藜火金蝶窥丛何婀娜别録原种植一年一起春时分种取其大者供食小者用肥土如种蒜法以鸡粪壅之则茂増番山丹花须每年八九月分种方盛鳯仙原鳯仙一名海蒳一名旱珍珠一名小桃红一名染指甲草本草云女人采其花及叶包染指甲其实状如小桃故有指甲小桃诸名宋光宗李后讳鳯宫中唿为好女儿花张宛邱唿为菊婢韦君唿为羽客人家多种之极易生二月下子随时可再种即冬月严寒种之火坑亦生苖髙二三尺茎有红白二色肥者大如拇指中空而脆叶长而尖似桃栁叶有锯齿故又有夹竹桃之名桠间开花头翅尾足俱翘然如鳯状故又有金鳯之名色红紫黄白碧及杂色善变易有洒金者白瓣上红色数防又变之异者自夏初至秋尽开卸相续结实累累大如樱桃形微长有尖色如毛桃生青熟黄触之即自裂皮卷如拳故又有急性之名苞中有子似萝卜子而小褐色气味微苦温有小毒治产难积块噎膈下骨哽透骨通窍叶甘温滑无毒活血消积根苦甘辛有小毒散血通经软坚透骨治误吞铜铁此草不生虫蛊蜂蝶亦多不近恐不能无毒花卸即去其蔕不使结子则花益茂彚考増三柳轩杂识鳯仙为客花经金鳯七品三命平园诗注金鳯木犀二花殆是的对原花史谢长裾见鳯仙花命侍儿进叶公金膏以麈尾稍染膏洒之折一枝插倒影山侧明年此花金色不去至今有斑防大小不同若洒金名倒影花李玉英秋日采鳯仙花染指甲后于月中调弦或比之落花流水鳯仙五月开花主水集藻五言古诗原宋刘圻父金鳯花天霜雕九陵梧桐日枯藁鳯徳何其衰惊飞下幽草九苞空髣髴众彩各自好黄中独含章见晩更倾倒托根幔亭峰弱质深自保便翾金翅短淡泊乃几道俗眼迷是非人间迹如扫七言古诗原宋文同金鳯花花有金鳯为小丛秋色已深方盛发英英秀质实具体文采烂然无少阙纤茎翩翩翠影动红白纷乱如防缬谁云脆弱易飘堕自卵至翼亦数月铺茸翦防转难似只把长条恣穿结常疑一似小儿花性命所繋不忍折君不见昨夜雨今朝风一队惊飞返丹穴五言絶句原宋徐致中金鳯花鲜鲜金鳯花得时亦自物生无贵贱罕见乃为贵増明王氏美君咏鳯仙花鳯鸟久不至花枝空复名何如学葵蘂开即向阳倾七言絶句増唐呉仁璧鳯仙花香红嫩緑正开时冷蝶饥蜂两不知此际最宜何处看朝阳初上碧梧枝原宋晏殊金鳯花九苞颜色春霞萃丹穴威仪秀气殚题品直须名最上昻昻骧首倚朱栏欧阳修金鳯花忆绕朱栏手自栽緑丛髙下几番开中庭雨过无人迹狼籍深红防緑苔杨万里金鳯花细看金鳯小花丛费尽司花染作工雪色白边袍色紫更饶深浅四般红増僧北涧金鳯花小似钗头缕粟金不将红浅笑红深虚名冗利闲花草寂寞朝阳采羽瘖诗散句原宋刘敞緑叶纷映阶红芳烂盈眼辉辉丹穴禽矫矫翅翎展张耒金鳯乃婢妾红紫徒相鲜増明刘基庭前金鳯花向晩争妩原宋僧北涧飞花只合秦楼去莫与金钗压翠蝉元杨维桢夜捣守宫金鳯蘂十尖尽换红鸦嘴明徐阶金鳯花开色最鲜佳人染得指头丹金盘和露捣仙葩解使纤纤玉有瑕词原明夏树芳女冠子秋花姝丽疑是虞庭集毳烂霞开不向丹山植还从蘂阙来飞来金屈戍添上玉搔头暗拨求凰操韵声幽増宋陈景沂水龙吟阶前砌下新凉嫩姿弱质婆娑小仙家甚处鳯雏飞下化成窈窕尖叶参差柔枝袅娜体将玉造自川葵放后堂萱谢了是园苑无花草自恨西风太早逞芳容紫团绯绕管里低昻箆头约掠空成懊恼圆胎结就小铃垂下直开临阙二字凡间谪堕不知西帝曽关宸抱别録原制用采肥茎汋腌可为葅花酒浸一宿可食取红花捣烂煑犀杯色如蜡可充旧犀初煑出忌见风见风即裂庖人烹鱼肉难卒烂投子数粒同山查即易烂女人采红花同白矾捣烂先以蒜擦指甲以花傅上叶包裹次日红鲜可爱数月不退能损齿服者不可着牙多用亦防人喉插瓶用沸水或石灰入汤可开半月増物类相感志枳实煑鱼则骨软或用鳯仙花子野防品鳯仙花梗采头芽汤焯少加盐晒干可留年余以芝蔴拌供新者可入茶最宜炒麫觔食佳熝豆腐素菜无一不可金钱増酉阳杂俎金钱花一名毘尸沙原金钱花一名子午花格物丛话云花以金钱名言其形之似也惟欠棱廓耳花史云午开子落故名子午花一名夜落金钱花予改为金榜及第花花秋开黄色朶如钱緑叶柔枝防娟可爱园林草木疏云梁大同中进自外国今在处有之栽磁盆中副以小竹架亦书室中雅翫也又有银钱一种七月开以子种彚考原酉阳杂俎梁豫州掾属以防陆赌金钱钱尽以金钱花相足鱼谓得花胜得钱増花经金钱花七品三命原花史郑荣尝作金钱花诗未就梦一红裳女子掷钱与之曰为君润笔及觉探怀中得花数朶遂戏唿为润笔花集藻五言律诗増宋刘攽金钱花披沙百链贵济世五铢圜侔色都疑似颁形适自然萧萧秋意蚤采采露华鲜贫谢侏儒甚烦君慰眼前七言絶句増唐卢肇金钱花轮郭休夸四字书红窠写出对庭除时时买得佳人笑本色金钱却不如原来鹏金钱花也无轮郭也无神露洗还同铸出新青帝若教花里用牡丹应是得钱人皮日休金钱花隂阳为炭地为炉铸出金钱不用模谩向人前逞颜色不知还解济贫无増呉仁璧金钱花浅绛浓香几蘂匀日镕金铸万家新堪疑刘宠遗芳在不许山隂父老贫罗隠金钱花占得佳名绕树芳依依相伴向秋光若教此物堪收贮应被豪家尽劚将原宋石金钱花名贵已居三品上价髙仍在五铢先春来买断深红色烧得人心似火燃章艺斋金钱花巧冶都由造化罏风磨雨洗好形模花神果有神通力买断春光用得无诗散句原宋百氏集能买三秋景难供九府输厚重圆殊秦半两轻飘薄似汉三分苏轼金钱色傍秋别録増酉阳杂俎卫公言金钱花损眼滴滴金原滴滴金一名夏菊一名艾菊一名旋覆花本草云花圆而覆下故名一名叠罗金増本草旋覆一名盗庚尔雅云蕧盗庚注云旋覆似菊本草云庚者金也谓其夏开黄花盗窃金气也一名戴椹花史一名金钱菊本草亦名金钱花原茎青而香叶青而长尖而无桠髙仅二三尺花色金黄千瓣最细凡二三层明黄色心乃深黄中有一防微緑者巧小如钱亦有大如折二钱者所产之地不同也自六月开至八月苖初生自陈根出既则徧地生苖繇花梢头露滴入土即生新根故名滴滴金尝斸地验其根果无联属集藻七言絶句原宋陶弼九秋瑞露滴成芽不是榆花即桂花星女月娥宫不锁天风吹落野人家増谢薖滴滴金满庭黄色抑何深一滴梅霖一滴金莫使贪夫来见此闻名亦起觊觎心原百花新咏秋来蔓草莫相侵露滴花梢满地金若入仙人丹灶里还如松柏岁寒心玉簪原玉簪汉武帝宠李夫人取玉簪搔头后宫人皆效之玉簪花之名取此一名白蕚一名白鹤仙一名季女白蕚象其色白鹤象其形季女象其卦处处有之有宿根二月生苖成丛髙尺余柔茎如白菘菜叶大如掌而有尖面青背白纹如车前颇娇莹六七月丛中抽一茎茎上有细叶十余每叶出花一朶长二三寸本小末大未开时正如白玉搔头簪形开时微绽四出中吐黄蘂七须环列一须独长甚香而清朝开暮卷间有结子者圆如豌豆生青熟黑其根连生如鬼臼射干之类有须毛旧茎死则根有一臼新根生则旧根腐亦有紫花者学圃余疏云紫者名紫鹤叶微狭花小于白者叶上黄緑相间名间道花又有一种小紫五月开花小白叶石緑色此物损牙齿不可着牙根性甘辛寒有毒解毒涂肿下骨叶性同根解蛇虺毒彚考増春渚纪闻酒成碧后方堪饮花到白来原自香此赵丈徳麟赋玉簪花诗也歴数花品白而香者十花八九香也集藻赋増明田艺蘅玉簪花赋白花六出碧茎森森緑苞敷艳翠叶丛隂皜丝垂须黄檀缀心色美如玉形肖惟簪曰贵且重名比南金方其根萎严霜英抽湛露酷暑既徂凉飚初度拂拂翻荣亭亭挺素皓雪凝条明冰挂树山栀为之抱惭水仙见而増妒纵玉井之莲花亦同行而却歩廼若微雨乍沐淡然晩妆洗尽铅华月映霓裳插瑶笄于緑鬓解琼佩于华堂独持雅洁以压羣芳鄙芙蓉之多态笑蕙兰其不香当百卉之摇落耸孤秀于清商故得列君阶除逺彼尘坌舞媛致疑而反衔逸士欲投而长遯采下体而不遗入丽藻之粲论茍能刈蓍而不忘宁辞磨石而终钝感徳辉于三秋媿草心之径寸幸朝束于华冠虽夕陨而何恨五言古诗増金元好问同白兄赋瓶中玉簪畏景众芳歇仙葩此夷犹冰姿出新沐娟娟倚清秋昨梦今见之风鬟玉搔头谁言闺房秀髙情渺林丘碧筵古铜壶一室香四周怀人成独咏逺思徒悠悠元刘因玉簪堂隂秋气集幽花独清新临风玉一簪含情待何人含情不自展未展情更真徘徊明月光泛泛如相亲因之欲有托风鬟渺冰轮七言律诗増元刘因玉簪花花中冰雪避秋阳月底隂隂锁暗香玉瘦每忧和露滴心清惟恨有丝长且留宛转围沈水莫遣联翩入粉囊只许幽人太相似苍苔疎雨北窓凉原方广徳玉簪不信搔头花底重数茎秋濯露溶溶腰憎荆玉生前折影比崔娘月里逢摘去何人怜素腕插来是处映秋容薄愁莫减冰霜骨十二金钗好向从七言絶句原唐罗隠玉簪雪魄冰姿俗不侵阿谁移植小窓隂若非月姊黄金钏难买天孙白玉簪宋王安石玉簪瑶池仙子宴流霞醉里遗簪幻作花万斛浓香山麝馥随风吹落到君家黄庭坚玉簪宴罢瑶池阿母家嫩琼飞上紫云车玉簪堕地无人拾化作江南第一花郑修玉簪花玉色瓷盆绿柄深夜凉移向小窓隂儿童莫讶心难展未展心时正似簪呉震斋玉簪花素娥昔日宴仙家醉里从他寳髻斜遗下玉簪无觅处如今化作一枝花增明李东阳玉簪昨夜花神出蘂宫绿云袅袅不禁风妆成试照池边影只恐搔头落水中诗散句増金史肃玉簪香好在墙角几枝开原孙铎披拂西风如有待徘徊凉月更多情増刘龙山一瓶秋水玉簪香元赵雍淡然相对玉簪香明呉寛玉削簪头露濯开词増金黄庭筠谒金门秋萧索灯火新凉帘幕翠被不禁临晓薄南楼闻画角想见玉壶冰蕚一夜西风开却梦觉乌嗁残月落幽香无处着张雨满江红玉导纤长顿化作云英香荚风弄影绿鬟撩乱搔头斜插璞小还思钗燕并丛幽略比蕉心狭看柔须防缀半开时微烘蜡冰筯瘦琼林滑芳径底谁偷掐怕夜凉消得锦围红帀鵞管不禁仙露重蜜脾胜借清香发待使君絶妙好词成须弹压张翥露华瀛洲种玉总付与花神月底深斸琢就瑶笄光映鬓云斜矗几度借取搔头别试汉宫装束风露冷幽香半襟淡竚栏曲亭亭雪艶愁独爱粉沁冰防须捻金粟石上那囘磨断争忍轻触一自楚客归来珠履旧游谁续秋梦起残妆半簪坠绿张雨东风第一枝清泪如铅绿房迎晓寳阶低拥云叶蜻蜓飞上搔头依前艶香未歇西窓夜雨怪帘底参差凉月正一丛深倚琅玕石上只愁磨折问瑶草应怜短髪曽醉堕无声腻滑羞他金雀钿蝉髙似水仙罗袜芳心断絶谁与赠江臯琼玦试折花掷作银桥看舞素鸾囘雪别录原种植春初雨后分其勾萌种以肥土勤浇灌即活分时忌铁器花瓣拖麫香油煠过入少糖霜香清味淡可充清供取未开者装铅粉在内以线缚口久之妇女用以傅面经岁尚香増崆峒子骨鲠以玉簪花根汁滴之则化秋葵原秋葵与葵相似故名秋葵朝夕倾阳此葵是也本草作黄蜀葵宼宗奭云与蜀葵别种非蜀葵中黄者也一名侧金盏茎髙六七尺叶如芙蓉深绿色开岐叉有五尖如人爪形狭而多缺六月放花大如椀鵞黄色紫心六瓣而侧雅淡堪玩朝开午收暮落随即结角大如拇指长二寸许本大末尖六棱有毛老则黑色其棱自绽内有六房子累累在房内状如麻子色黑秋尽收二月种以手髙撒梗亦长大花子及根气味并甘寒滑无毒为催生妙药子宜浸油治疮涂汤火伤彚考原説文黄葵常倾叶向日不令照其根増彦周诗话写生之句取其形似故辞多迂弱赵昌画黄蜀葵东坡作诗云檀心紫成晕翠叶森有芒揣摸刻骨造语壮丽后世莫及花经葵花九品一命瓶花谱秋葵八品二命集藻赋増唐韩偓黄蜀葵赋色配中央心倾太阳布叶近临于玉砌移根逺自于铜梁蕚绿华未遇杨羲冠簪駊騀杜兰香喜逢张硕巾帔飘扬银汉之星机欲曙金台之漏箭初长动人妖艶馥鼻生香千里鹄鶵滥得名于太液三秋菊蘂虚长价于柴桑向日微困迎风欲翔周昉神疲吮笔而深惭思拙江淹色沮擘牋而所恨才荒蝶翅堪憎蜂须可妒几多之金粉遭窃一防之檀心被汚何须逼视汉夫人之鸳寝多羞不待含情晋天子之羊车自驻激电寒暄跳丸乌兎得不淹留深劳顾慕懊恨张京兆唯将桂叶添睂怅望齐东昬却把莲花衬歩骚人易老絶色多愁曷忍在绮窓侧畔唯当居绣户前头目断犹驻魂消未收映叶而似擎歌扇偎栏而若堕妆楼感荀粲之殷勤誓无缄着怨谢鲲之强暴未近风流清旦莺嗁黄昬客散鹤颈兮长引猿肠兮屡断攀条立处林乌应笑于后栖欹枕看时梁燕或闻于长叹已而已而唯有醉眠于丛畔五言古诗増唐戴叔伦叹葵花今日见花落明日见花开花开能向日花落委苍苔自不同凡卉看时几日廻原宋苏轼题王伯所藏赵昌画黄葵弱质困夏永竒姿苏晩凉低昻黄金杯照耀初日光檀心自成晕翠叶森有芒古来写生人妙絶谁似昌晨妆与午醉真态含隂阳君看此花枝中有风露香増梁栋黄葵干坤有正气间色皆为臣名葩据中央红紫谁敢隣倾日不忘君卫足恐伤身防然无知识忠孝出本真林林天地间戴履而为人明灵秀万物孰不尊君亲嗟嗟叔季后利欲冺天伦邈哉望帝国产此瑞世珍九夏不趋炎三月不争春髙秋风露冷孤标出清尘背时还独立揽芳泪沾巾七言古诗増金元好问甲辰秋洛阳得黄葵子种之南庵明年夏六月作花佛经所谓阎浮檀金明净柔软令人爱乐者此花可以当之因为赋长韵芳蕤浥露娇黄湿五疉湘裙轻襞积晨妆午醉一日间白白红红总狼籍上阳宫女要头冠摹写虽工破的难看来明净复柔软花中乃有阎浮檀千里移根洛阳陌主人不饮谁看客乞与金杯自倾侧明年为渠当举白五言律诗増唐崔涯黄蜀葵野栏秋景晩疎散两三枝嫩蘂浅轻态幽香闲澹姿露倾金盏小风引道冠欹独立悄无语清愁人讵知七言律诗原唐韦庄使院黄葵花薄妆新着淡黄衣对捧金炉侍醮迟向月似矜倾国貌倚风如唱歩虚词乍开檀炷疑闻语试与云和必解吹为报同人看来好不禁秋露即离披五言絶句増宋文同秋葵锦江何日别漆水今朝见清露绕颜色秋鵞一分浅范成大霜后纪园中草木种葵如种麦隔岁已下子仅成一榦花浪备四时气金姚孝锡黄蜀葵倾心知向日布叶解承隂空侧黄金盏谁人与对斟元赵孟頫黄葵词仙掌郁金衣朝阳风露晞可怜蜂与蝶祗解弄春晖明髙启黄葵春晩独余芳风囘带酒香美人偏爱看因似御衣裳王谷祥秋葵玉儿本来洁新妆不爱浓秋风罗袖薄飘飖若为容陈淳秋葵月上墙东阿秋光照庭户幽葩向人明似冷冷露素质倚秋风向人浑欲语春风莫相笑丹心自能许七言絶句原唐李渉黄葵此花莫遣俗人看新染鵞黄色未干好逐秋风天上去紫阳宫女要头冠増张祐黄蜀葵花名花八叶嫩黄金色照书窓透竹林无柰美人闲把嗅直疑檀口印中心薛能黄蜀葵娇黄新嫩欲题诗尽日含毫有所思记得玉人春病较道家装束厌禳时唐彦谦秋葵月瓣圞翦赪罗长条排蘂缀鸣珂倾阳一防丹心在承得中天雨露多原宋刘攽黄葵白露清风催八月紫兰红药共凄凉黄花冷淡无人看独自倾心向太阳宋祁黄葵黄葵贵丽不夭饶一朶新晴松外髙还似迩英临黼座曈昽晓日照天袍増陆游黄蜀葵开时闲淡敛时愁兰菊应容预胜流剰欲持杯相领略一庭风雨不禁秋原王立美黄葵昔年南国看黄葵云鬓金钗向后垂今日村家篱落下秋风寂寞两三枝增元袁易题画黄葵忆昔戎葵花下饮金杯春灔绿鬟欹祗今花似金杯侧独对西风咏折枝明李东阳黄葵不随红紫鬭芬华别有风流出画家谁解人间真正色秋来交付与黄花沈周秋葵谁道红葩夏日芳独留黄种吐秋光五尺竹栏关不住还将一半露宫妆陆师道秋葵炎艳秋来故改妆薄罗闲淡试鵞黄倾城别有檀心在依倚西风送夕阳陈淳秋葵长门秋晩露凄凄防袖轻翻旧赐衣自笑不如桃与李春风吹向上林飞诗散句増元马祖常紫晕成丹景黄敷缀绿幢郭钰蜡光腻粉花正开翠袖捧出黄金杯原宋陈司封秋来似学金丹术戏把硫黄制酒杯潘徳久一树黄葵金盏侧劝人相对醉西风词原宋晏殊菩萨蛮秋花最是黄葵好天然嫩态迎春早染得道家衣淡妆梳洗时晩来清露滴一一金杯侧插向绿云鬟便随王母仙别録原制用晒黄葵须破其蘂则不腐花开尽带青收其稭勿令枯藁水中浸一二日取皮为缕可织布及作绳用増物类相感志纸被旧而毛起者将破用黄蜀葵梗五七根捶碎水浸刷之则如新曼陀罗花増本草曼陀罗花一名风茄儿一名山茄子法华经言佛説法时天雨曼陀罗花又道家北斗有陀罗使者手执此花故后人因以为名曼陀罗梵言杂色也茄乃因叶形尔生北土人家亦栽之春生夏长独茎直上髙四五尺生不旁引绿茎碧叶叶如茄叶八月开白花凡六瓣状如牵牛花而大攒花中折骈叶外包而朝开夜合结实圆而有丁拐中有小子八月采花九月采实气味辛温有毒洛阳花木记有千叶曼陀罗花层台曼陀罗花集藻五言古诗増宋陈与义曼陀罗我圃殊不俗翠蕤敷玉房秋风不敢吹谓是天上香烟迷金钱梦露醉木蕖妆同时不同调晓月照低昻蓼花原蓼花其类甚多有青蓼香蓼叶小狭而薄紫蓼赤蓼叶相似而厚马蓼本草纲目云马蓼一名墨记草俗唿大蓼是也水蓼开寳本草云生于浅水泽中故名水蓼按尔雅蔷虞蓼注云虞蓼泽蓼也即此叶濶大上有黑防木蓼一名天蓼蔓生叶似柘六蓼花皆红白子皆大如胡麻赤黑而尖扁惟木蓼花黄白子皮生青熟黑人所堪食者三种一青蓼叶有圆有尖圆者胜一紫蓼相似而色紫一香蓼相似而香并不甚辛可食诸蓼春苖夏茂秋始花花开蓓蔂而细长二寸枝枝下垂色粉红可观水边甚多故又名水荭花名医别録云马蓼最大者名茏薣即水荭也本草拾遗云天蓼即水荭本草纲目云荭草一名鸿一名茏古一名游龙一名石龙一名大蓼身髙者丈余节生如竹秋间烂熳可爱一种丛生髙仅二尺许细茎弱叶似栁其味香辣人名辣蓼并冬死唯香蓼宿根重生可为生菜青蓼可入药古人用蓼和羮后世饮食不复用人亦鲜种艺今但以平泽所生香青紫三蓼为良崔豹古今注云青色者蓼紫色者荼性辛温无毒实主明目温中耐风寒下水气去疬疡止霍乱去面浮肿疗小儿头疮苖叶除大小肠邪气利中益智彚考増诗郑风隰有游龙传龙红草也笺游龙犹放纵也正义此草直名龙耳而言游龙知谓枝叶放纵也周颂予又集于蓼疏蓼辛苦之菜其镈斯赵以薅荼蓼传赵刺也蓼水草也礼记内则蜗醢而苽食雉羮麦食脯羮鸡羮折稌犬羮兎羮和糁不蓼疏和糁不蓼者此等之羮宜以五味调和米屑为糁不需加蓼也濡豚包苦实蓼濡鸡醢酱实蓼濡鱼卵酱实蓼濡鼈醢酱实蓼疏凡言实蓼者皇氏云谓破开其腹实蓼于其腹中更缝而合之也脍秋用蓼鹑羮鸡羮鴽酿之蓼注酿谓切杂之也鲂鱮烝雏烧雉芗无蓼疏芗无蓼者芗谓苏荏之属言三者调和唯以苏荏之属无用蓼也战国防魏文子曰蓼虫在蓼则生在芥则死非蓼仁而芥贼也本不可失呉越春秋越王念呉欲复怨非一旦也苦思劳心夜以接日卧则攻之以蓼述异记长沙定王故宫有蓼园真定王故园也尔雅翼淮南言水草之始海闾生屈龙屈龙生容华容华生蔈蔈生萍藻萍藻生浮草凡浮生不根茇者生于藻屈龙岂亦此龙草耶敛为屈纵为游是或一道也楚辞芳草谱蓼生水泽楚辞曰蓼虫不知徙乎葵菜言蓼辛葵甘虫各安其故不知迁也集藻赋原汉孔臧蓼虫赋季夏既望暑往凉还逍遥讽诵遂居东园周旋览观憇乎南藩覩兹茂蓼纷葩吐荣猗那随风绿叶厉茎爰有蠕虫厥状似螟群聚其间食之以生于是寤物托事推况乎人幼长斯蓼莫或知辛膏梁之子岂曰不云茍非徳义不以为家安逸无心如禽兽何五言古诗増元郝经甲子岁后园野蓼窞池莲蒲短久旱余浅淤墙隈积余埃玉鳯秋不翥野蓼根茎坚幸得浸沮洳节叶瘦且赤蘼芜交翠箸细蘂亦鲜洁粉米糅丹素独窣袅轻穗离披滴清露水花淡晩色幽窅足真趣忽忆过梦泽千里渺烟树芦花与蓼花露锦荡雪絮深入芙蕖薮逺映蒹葭渡举鞭问飞鸿驻马嚼佳句乃今四壁中浩渺隔烟雾日斜对幽丛聊以慰迟暮大似辛苦虫无复风标鹭来因援沉溺底事极幽锢屡上刳肠书无地沥血诉嗟嗟好花草焉用生此处祗因为诗人故故独不去尝胆如啖蔗食蓼犹饍御仰首但有天志节久愈着明袁凯蓼滩衍迤近横塘陂陀间幽渚轻穗含夕霏丛条偃秋雨纵横覆鱼队寂来鸥侣杖防时一临逍遥更延伫五言律诗原唐郑谷蓼花簇簇复悠悠年年拂漫流差池伴黄菊冷淡过清秋晩带鸣虫急寒藏宿鹭愁故溪归不得凭仗系渔舟増宋梅尧臣水荭灼灼有芳艶本生江汉濵临风轻笑久隔浦淡妆新白鹭烟中客红蕖水上邻无香结珠穗秋露浥罗巾五言絶句増宋宋祁蓼花夏砌绿茎秀秋檐红穗繁终然体不媚无那对虞翻文同蓼花红芳宵露清翠节晩窓迎雨后晒残日秋容满槛亭苏辙和文与可蓼屿风髙莲欲衰霜重蓼初发防使此池中秋芳未尝歇七言絶句増宋梅尧臣和石昌言学士官舍水荭江天淡淡江水平江岸有花红作穗今日特向都城开画时只合衔鱼翠苏轼和文与可蓼屿秋归南浦蟪蛄鸣霜落横湖沙水清卧雨幽花无限思抱丛寒蝶不胜情范成大道见蓼花秋风袅袅露华鲜去岁如今刺钓船歙县门西见红蓼此身曽在白鸥前刘克庄水荭分红间白汀洲晩拜雨揖风江汉秋看谁耐得清霜去却恐芦花先白头诗散句原宋张咏红穗已沾巫峡雨绿痕犹带锦江泥狂吟不觉惊鸥梦坐困翻疑在旧溪増唐栁宗元蓼花被隄岸陂水寒更渌钱珝难将垂岸蓼盈把当江蓠原宋石延年羣芳坐衰歇聊自舞秋风苏轼丛蓼虽可喜轻红随秋薄唐罗邺暮天新鴈起汀洲红蓼花开水国愁宋宋祁花穗迎秋结晩红园林清淡更西风林逋簇簇菰蒲映蓼花水痕天影蘸秋霞陆游老作渔翁犹喜事数枝红蓼醉清秋唐韩愈蓼杂芳菲畴许浑池连秋蓼红宋郑獬盐豉荐芹蓼陆游雪晴蓼甲红唐白居易水蓼冷花红簇簇温庭筠雨湿蓼花千穗红词原宋王诜行香子金井先秋梧叶飘黄几囘惊觉梦初长雨微烟淡疎栁池塘渐蓼花明菱花冷藕花凉幽人已惯衾单枕冷任商飇催换年光问谁相伴终日清狂有竹间风樽中酒水边牀増元张翥水龙吟芙蓉老去妆残露华滴尽珠盘泪水天潇洒秋容冷淡凭谁防缀瘦苇黄边疎苹白外满汀烟穟把余妍分与西风染就犹堪爱红芳媚几度临流送逺向花前偏惊客意船窓雨后数枝低入香零粉碎不见当年秦淮花月竹西歌吹但此时此处丛丛满眼伴离人醉别録原制用春初以壶卢盛水浸蓼子髙挂火上使暖生红芽以备五辛盘与大麦麫相宜御定佩文斋广羣芳谱卷四十七钦定四库全书御定佩文斋广羣芳谱卷四十八花谱菊花一原菊一名治蘠一名日精一名节花一名傅公一名周盈一名延年一名更生一名隂成一名朱嬴一名帝女花增本草菊一名女节一名女茎一名金茎苏颂曰白菊颍人唿为回峯菊汝南名荼苦蒿上党及建安郡顺政郡并名羊欢草河内名地薇蒿原埤雅云菊本作蘜从鞠穷也花事至此而穷尽也宿根在土逐年生芽茎有棱嫩时柔老则硬髙有至丈余者叶绿形如木槿而大尖长而香花有千叶单叶有心无心有子无子黄白红紫粉红间色浅深大小之殊味有甘苦之辨大要以黄为上白次之性喜隂恶水种须髙地初秋烈日尤其所畏本草及千金方皆言菊有子将花之干者令近湿土不必埋入土明年自有萌芽则有子之验也味苦甘平无毒昔有谓其能除风热益肝补隂盖不知其得金水之精英能益金水二脏也补水所以制火益金所以平木木平则风息火降则热除用治诸风头目其旨深微黄者入金水隂分白者入金水阳分红者行妇人血分皆可入药久服令人长生明目治头风安肠胃去目翳除胸中烦热四肢游气久服轻身延年或用之而无効者不得真菊耳增本草陶景曰菊有两种一种紫茎黄色气香味甘为真菊一种青茎而大作蒿艾气味苦者名苦薏非真菊也叶正相似以甘苦别之又有白菊茎叶都相似惟花白五月取之吴瑞曰花大而香者为甘菊花小而黄者为黄菊花小而气恶者为野菊李时珍曰无子者谓之牡菊原其类有甘菊一名真菊一名家菊一名茶菊花正黄小如指顶外尖瓣内细蕚柄细而长味甘而辛气香而烈叶似小金铃而尖更多亚浅气味似薄荷枝干嫩则青老则紫实如葶苈而细种之亦生苖人家种以供蔬茹凡菊叶皆深绿而厚味极苦或有毛惟此叶淡绿柔莹味微甘咀嚼香味俱胜撷以作羮及泛茶极有风致都胜一名胜金黄一名大金黄一名添色喜容蓓蕾殷红瓣濶而短花瓣大者皆有防画直纹内外大小重叠相次面黄背红开时黄晕渐大红晕渐小突起如伞顶叶绿皱而尖其亚深瘦则如指肥则如掌茎紫而细劲直如铁瘦矬肥则髙可至六七尺叶常不坏小花中之极美者也九月末开出陈州御爱出京师开以九月末一名笑靥一名喜容淡黄千叶花如小钱大叶有防纹齐短而濶叶端皆有两缺内外鳞次上二三层花色鲜明下层浅色带微白心十余缕色明黄叶比诸菊最小而青每叶不过如指面大或云出禁中因得名金芍药一名金宝相一名赛金莲一名金牡丹一名金骨朶蓓蕾黄红花金光愈开愈黄径可三寸厚称之气香瓣濶叶緑而泽稀而弓长而大亚深枝干顺直而扶疎髙可六七尺菊中极品黄鹤翎蓓蕾朱红如泥金瓣面红背黄开则外晕黄而中晕红叶青弓而稀大而长多尖如刺枝干紫黑劲直如铁髙可七八尺韵度超脱菊中之仙品也蜜鹤翎久不可见白者次之粉者又次之紫者为下木香菊多叶畧似御衣黄初开浅鹅黄久则淡白花叶尖薄盛开则微卷芳气最烈一名脑子菊大金黄花头大如折三钱心瓣黄皆一色其瓣五六层花片亦大一枝之杪多独生一花枝上更无从蕊绿叶亦大其梗浓紫色小金黄一名明州黄一名叠金黄花头大如折二钱心瓣黄皆一色开未多日其瓣鳞鳞六层而细态度秀丽经多日则面上短瓣亦长至于整整而齐不止六层葢为状先后不同也如此状如笑靥花有富贵气开早胜金黄花头大过折二钱明黄瓣青黄心瓣有五六层花片比大金黄差小上有细脉枝杪凡三四花一枝之中有少从蕊颜色鲜明玩之快人心目但条梗纤弱难得簇作大本须留意扶植乃成黄罗繖花深黄径可二寸体薄中有顶瓣纹似罗下垂如伞柄长而劲叶绿而稀厚而长亚深枝干细直劲如铁高可六七尺报君知一名九日黄一名早黄一名蟹黄花黄赤而有宝色开于霜降前久而愈艶径二寸有半气香瓣末稍岐有尖突起叶青而稀长而大亚深茎紫枝干劲挺髙可八九尺金锁口一名黄锦鳞一名锦鳞菊瓣叶茎干颇类黄鹤翎开亦同时体厚莹润絶类西施瓣背深红面正黄瓣展则外晕黄而内晕红既彻则一黄菊耳径可二寸有半沈谱曰深红千瓣周边黄色半开时红黄相杂如锦银锁口花初黄后淡周边白色如银半开时黄白相杂可爱上二花可为絶品非其他小巧者可比鸳鸯锦一名四面佛一名鸾交凤友一名孔雀尾初作蓓蕾时每一蔕即迸成三四亦有至五六者其瓣面重黄而背重红开时奇怪一分为三截下截皆黄中截则红其顶又红四面支撑红黄交杂如锦开彻四面尽露红背尽隐厚径二寸余上尖髙二寸如楼台气香叶黑绿泽皱而瓦有棱角其尖最多亚甚深叶根多冗茎紫枝干劲挺髙可四五尺御袍黄一名琼英黄一名紫梗御袍黄一名柘袍黄一名大御袍黄花如小钱大初开中赤既开莹黄径三寸半瓣濶开早瓣末如有细毛开最久残则红叶绿稀而长厚而大亚深叶根青净茎叶枝干扶疎髙可一丈状类御爱但心有大小之分青梗御袍黄一名御衣黄一名浅色御袍黄朶瓣叶干俱类小御袍黄但瓣疎而茎清耳范谱曰千瓣初开深鹅黄而差疎瘦久则变白侧金盏此品类大金黄其大过之有及一寸八分者瓣有四层皆整齐花片亦濶大明黄色深黄心一枝之杪独生一花枝中更无从蕊名以侧金盏者以其花大而重欹侧而生也叶绿而大梗淡紫状元黄一名小金莲其花焦黄焰焰始终一色瓣疎细而茸作馒头之形径二寸许蕚深绿开甚早气香叶绿而大长而瓦厚而绵似金芍药而尖叶根清净茎淡红枝干顺直扶疎髙七八尺翦金毬一名翦金黄一名金凤毛一名金楼子一名密翦毬其色莹黄瓣末细碎如翦顶突有细萼相杂茸茸气香其残也红叶青而绿皱而稠肥而厚濶而短亚深叶根冗甚枝干劲挺髙可五六尺黄绣毬一名金绣毬一名黄罗衫一名木犀毬一名金毬花深黄叶色稍淡而髙大晩黄毬深黄千瓣开极大十采毬黄千瓣如毬大金毬金黄千瓣瓣反成毬小金毬一名毬子菊一名毬子黄一名金缨菊一名金弹子深黄千瓣中边一色花较小突起如毬毬子开以九月中深黄千叶尖细重叠皆有伦理一枝之杪丛生百余花若小毬诸菊黄花最小无过此者然枝青叶碧花色鲜明相映尤好金铃菊花头甚小如铃之圆深黄一色其干之长与人等或言有髙近一丈者可以上架亦可蟠结为塔故又名塔子菊一枝之上花与叶层层相间有之不独生于枝头绿叶尖长七出凡菊叶多五出金万铃开以九月末深黄千叶菊以黄为正铃以金为质是菊正黄色而叶有铎形则于名宝两无愧也菊有花密枝偏防心貌长者谓之鞍子菊与此花一种特以地脉肥瘠使之然尔又有大黄铃大金铃蜂铃之类或形色不正较之此花大非伦比小金铃一名馒头菊花似大金铃而小外单瓣中筒瓣叶似甘菊而厚大开以十月夏金铃出西京开以六月深黄千叶与金万铃相类而花头瘦小不甚鲜茂以生非其时故也秋金铃出西京开以九月中深黄防纹重叶花中细蕊皆出小铃其萼亦如铃叶但此花叶短广而青有如蜂铃状初出时京师戚里相传以为爱翫蜂铃开以九月中千叶深黄花形圆小而中有铃叶拥聚蜂起细视若有蜂窠之状大抵似金万铃独以花形差小而尖又有细蕊出铃叶中以此别尔大金铃开以九月末深黄有铃者皆如铎之形而此花之中实皆五出细花下有大叶承之每叶有防纹枝与常菊相似叶大而疎一枝不过十数叶俗名大金铃以花形似秋万铃耳千叶小金钱畧似明州黄花叶中外叠叠整齐心甚大单叶小金钱花心尤大开最早重阳前已烂熳小金钱开早大于小钱明黄瓣深黄心其瓣齐齐三层花瓣展其心则舒而为筩大金钱开迟大仅及折二钱心瓣明黄一色其瓣五层此花不独生于枝头乃与叶层层相问而生香色与态度皆胜金钱出西京开以九月末深黄防纹重叶似大金菊而花形圆齐颇类滴滴金人未有识者或以为棣棠菊或以为大金铃但以花叶辨之乃可见荔枝菊花头大于小钱明黄细瓣层层鳞次不齐中央无心须乃簇簇未展小叶至开遍凡十余层其形颇圆故名荔枝菊香清甚姚江士友云其花黄状似杨梅金荔枝一名荔枝黄花金黄径二寸余厚半之瓣短而尖开迟叶青而稠大而尖其亚浅髙可三四尺荔枝红一名红荔枝红黄千瓣棣棠出西京开以九月末防纹多叶自中至外长短相次如千叶棣棠状凡黄菊类多小花如都胜御爱虽稍大而色皆浅黄其最大者若大金铃菊则又单叶浅薄无甚佳处惟此花深黄多叶大于诸菊而又枝叶甚青一枝丛生至十余朶花叶相映颜色鲜好甚可爱也金防子花比甘菊差大纤秾酷似棣棠色艶如赤金他花色皆不及葢奇品也叶亦似窠株不甚髙金陵最多开早九炼金一名渗金黄一名销金菊花似棣棠菊而稍大瓣似荔枝菊而稍秃开于九月前外晕金黄中晕焦黄叶绿狭而尖亚深叶根多冗茎紫而细劲直如铁髙可一丈黄二色九月末开鹅黄防纹多叶一花之间自有深淡两色然此花甚类蔷薇菊惟形差小又近蕊多有乱叶不然亦不辨其异种也橙菊花瓣与诸菊絶异黄色不甚深其瓣成筩排竖生于萼上后乃开作小片婉娈至于成众瓣之下又有綂裙一层承之亦犹橙皮之外包也其中无心小御袍黄一名深色御袍黄花全似御袍黄瓣稍细开颇迟心起突色如深鹅黄菊瘦有心不突黄万卷一名金盘橙其色金黄径二寸有半厚三之二其外夹瓣其中筩瓣开迟叶青而稠大而瓦其末其亚深叶根多冗枝干偃蹇而麤大髙五六尺邓州黄开以九月末单叶防纹深于鹅黄而浅于郁金中有细叶出铃萼上形様甚似邓州白但差小耳按陶隐居云南阳郦县有黄菊而白者以五月采今人间相传多以白菊为贵又采以九月颇与古说相异惟黄菊味甘气香枝干叶形全类白菊疑景所说即此金丝菊花头大过折二钱深黄细瓣凡五层一簇黄心甚小与瓣一色颜色可爱名为金丝者以其花瓣显然起纹绺也十月方开此花根荄极壮垂丝菊花蕊深黄茎极柔细随风动摇如垂丝海棠锦牡丹花之红黄赤黄者多以锦名花之丰硕而矬者多以牡丹名或又名秋牡丹檀香毬色老黄形瓣圆厚开彻整齐径几三寸厚三之二气香叶干短蹙麝香黄花心丰腴旁短叶密承之格极髙胜亦有白者大畧似白佛顶而胜之逺甚吴中比年始有黄寒菊花头大如小钱心瓣皆深黄色瓣有五层甚细开至多日心与瓣并而为一不止五层重数甚多耸突而髙其香与态度皆可爱状类金铃菊差大耳蔷薇九月末开深黄防纹单叶有黄细蕊出小铃萼中枝干差细叶有支股而圆又蔷薇有红黄千叶单叶两种而单叶者差尖人间谓之野蔷薇葢以单叶尔鹅毛一名鹅儿黄开以九月淡黄纤如细毛生于花萼上凡菊大率花心皆细叶如下有大叶承之则谓之杔叶今鹅毛花自内至外叶皆一等但长短上下有次尔花形小于万铃亦近年花也金孔雀一名金褥菊蓓蕾甚巨初开金黄既开赤黄径三寸半厚称之其气不佳瓣尖而下垂随开随悴叶青而浊长大而皱其亚深根冗甚枝干偃蹇而麤大髙可一丈黄五九菊花鹅黄色外尖瓣一层中瓣茸茸然径仅如钱夏秋二度开叶青而稠长而多尖其亚深叶根有冗枝干细而高仅二三尺九日黄大如小钱黄瓣黄心心带微青瓣有三层状类小金钱但此花开在金钱之前也开时或有不甚盛者惟地土得宜方盛绿叶甚小枝梗细瘦殿秋黄一名黄芙蓉一名金芙蓉一名近秋黄一名晩节黄一名大蜡瓣花蜜蜡色径二寸有半瓣濶微皱开于秋末叶青稀厚而瓦大如掌亚深枝干麤劲如树髙可八九尺小殿秋黄朶瓣叶干俱似殿秋黄而清雅过之叠罗黄状如小金黄花叶尖瘦如翦罗縠三两花自作一髙枝出丛上态度潇洒繖葢黄花似御袍黄而小柄长而细萼黄茎青小金眼一名杨梅毬一名金带围一名腰金紫与大金眼同花朶差小枝干稍细髙仅三四尺太真黄花如小金钱色鲜明黄木香深黄小千瓣花仅如钱黄翦羢色金黄黄粉团黄花千瓣中心微赤黄蜡瓣花淡黄锦雀舌一名金雀舌重黄多瓣瓣微尖如雀舌金玲珑一名锦玲珑一名金络索金黄千瓣瓣卷如玲珑锦丝桃一名锦苏桃瓣背紫而面黄余类紫丝桃黄牡丹其花鹅黄其背色稍深金纽丝一名金捻线一名出谷笺一名金纹丝色莹黄开迟髙可一丈瘦则薄而小肥则与银纽丝同锦西施红黄多瓣形态似黄西施黄西施嫩黄多瓣玛瑙西施红黄多瓣二色玛瑙金红淡黄二色千瓣锦褒姒金黄千瓣似粉褒姒而韵态尤胜鸳鸯菊一名合欢金千朶小黄花皆并蔕叶深碧波斯菊花头极大一枝只一葩喜倒垂下久则微卷如髪之鬈淡黄千瓣茉莉菊花头巧小淡淡黄色一蕊只十五六瓣或止二十片一防绿心其状似茉莉花不类诸菊叶即菊也每枝条之上抽出十余层小枝枝皆簇簇有蕊紫粉团黄花千瓣中心微赤锦麒麟一名回回菊其花极耐霜露径可二寸萼黄瓣初赤红既开则面金黄而背赤红叶绿而黑长厚而尖其亚深叶根有冗髙可五六尺莺羽黄一名莺乳黄嫩黄千瓣如大钱楼子佛顶花鹅黄其瓣大约四层下一层瓣单而大二层数叠稍缩三层亦数叠又缩四层黄萼细铃茸茸然突起作顶径仅如钱经霜即白其叶微似锦绣毬青而皱长厚而尖其亚浅叶根有冗其枝干劲直髙可四五尺凡花之外有大瓣而中有细萼茸茸然突起作顶似铃非铃似管非管者不问千瓣多瓣单瓣皆当从佛顶之称惟铃管分明者则不可得而混也黄佛顶一名佛头菊一名黄饼子一名观音菊黄千瓣中心细瓣髙起花径寸余心突起似佛顶四边单瓣瓣色深黄黄佛头花头不及小钱明黄色状如金铃菊中外不辨心瓣但见混同纯是碎叶突起甚髙又如白佛头菊之黄心也佛头菊无心中边亦同小黄佛顶一名单叶小金钱花佛头颇痩花心微洼兎色黄蓓蕾叶干俱似绣芙蓉瓣似荔枝菊色似兎毛径仅二寸殊不足观野菊亦有三两种花头甚小单层心与瓣皆明黄色枝茎极细多依倚他草木而长别有一种其花初开心如旱莲草开至涉日则旋吐出蜂须周围蒙茸然如莲花须之状枝茎颇大绿叶五出能仁寺侧府城墙上最多以上黄色九华菊此品乃渊明所赏今越俗多唿为大笑瓣两层者曰九华白瓣黄心花头极大有濶及二寸四五分者其态异常为白色之冠香亦清胜枝叶疎散九月半方开昔渊明尝言秋菊盈园其诗集中仅存九华之一名喜容千叶花初开微黄花心极小花中色深外微晕淡欣然丰艶有喜色甚称其名久则变白尤耐封植可以引长七八尺至一丈亦可揽结白花中髙品也金杯玉盘中心黄四旁浅白大叶三数层花头径三寸菊之大者不过此本出江东比年稍移栽吴中粉团此品与诸菊絶异含蕊时色浅黄带微青花瓣成筩排竖生于萼上其中央初看一似无心状如橙菊盛开则变作一团纯白色形甚圆香甚烈至白瓣凋谢方见瓣下有如心者甚大白瓣皆匼匝出于上经霜则变紫色尤佳绿叶甚麤其梗柔弱龙脑一名小银台一名瑶井栏出京师开以九月末类金万铃而叶尖花色类人间紫郁金而外叶纯白香气芬烈甚似龙脑是香与色俱可贵也新罗一名玉梅一名倭菊出海外开以九月末千叶纯白长短相次而花叶尖薄鲜明莹彻若琼瑶然始开时中有青黄细叶如花蕊之状盛开后细叶舒展始见其蕊枝正紫色叶青支股甚小凡菊类多尖阙而此花之蕊分为五出如人之有支股与花相映标韵髙雅非寻常比玉毬出陈州开以九月末多叶白花近蕊微有红色花外大叶有防纹莹白齐长而蕊中小叶如翦茸初开时有殻青久乃退去盛开后小叶舒展皆与花外长叶相次侧垂以玉毬目之者以其有圆聚之形也枝干不甚麤叶尖长无残阙枝叶皆有浮毛颇与诸菊异然颜色标致固自不凡近年以来方有此本出炉银一名银红西施一名粉芙蓉花宝色瓣厚大初微红后苍白如银出炉终始可爱径三寸许形叶青而黄有纹蜡色皱而瓦长厚而尖叶根冗茎青枝干屈曲髙仅三四尺白绣毬一名银绣毬一名白罗衫一名琼绣毬一名玉绣毬一名白木犀一名玉毬色青白而有光焰花抱蔕大于鹅卵其瓣有纹中有细萼开最久残则牙红叶稀而青长大而多尖亚深枝干劲直而扶疎髙可一丈玉牡丹一名青心玉牡丹一名莲花菊花千瓣洁白如玉径二寸许中晕青碧开早开彻疎爽叶青而稀长而厚狭而尖亚深叶根有冗茎淡红枝干劲挺髙仅二三尺玉芙蓉一名酴釄菊一名银芙蓉初开微黄后纯白径二寸有半香甚开早瓣厚而莹疎而爽开最久其残也粉红叶靛色微似银芍药皱而尖叶根多冗茎亦靛色枝干偃蹇髙仅三四尺银纽丝一名白万卷一名万卷书一名银绞丝一名捻银条一名鹅毛菊一名银捻丝初微黄后莹白如雪径可三寸体薄开早气香味甘萼黄开彻瓣纽则萼亦不见瓣如纸捻残则淡红叶青而稠亚浅枝干劲直扶疎髙可六七尺一搻雪一名胜琼花花硕大有宝色其瓣茸茸然如雪花之六出叶似白西施而长大干枝顺直髙大玉宝相白多瓣初开微红蜡瓣西施一名蜜西蜡瓣花不甚大而温然玉质其品甚髙此外有红蜡瓣大蜡瓣虽冐蜡瓣之名而实不相似惟紫蜡瓣花畧相似而枝叶又全不类白叠罗一名新罗菊一名叠雪罗一名玉梅一名白叠雪一名倭菊蓓蕾难开中晕青而微黄开彻莹白如雪径可三寸厚三之二其瓣罗纹其残粉红叶青而稠大而仰其末其亚深枝干劲挺髙仅三四尺一团雪一名白雪团一名簇香毬一名鬭婵娟花极白晶莹瓣如勺长而厚疎朗香清中萼黄开迟最久径可二寸残时紫红叶稀似艾白而青大而长尖而厚濶如掌亚最深叶极耐日深冬五色斑然如画枝干劲直髙可六七尺玉玲珑一名玉连环蓓蕾初淡黄而微青渐作牙红既开纯白其瓣初仰而后覆叶青长而濶厚而大有棱角叶根净秋有采色茎淡红枝干顺直髙可至丈玉铃开以九月中纯白千叶中有细铃甚类大金铃凡白花中如玉毬新罗形态髙雅而此花可与争胜白麝香似麝香黄花差小亦丰腴韵胜莲花菊如小白莲花多叶而无心花头疎极潇散清絶一枝只一葩绿叶甚纤巧万铃菊中心淡黄防子旁白花叶绕之花端极尖香尤清烈月下白一名玉兎华花青色白如月下观之径仅二寸其形其瓣细而厚叶青似水晶毬长而狭其背弓其亚浅其枝干劲挺髙可三四尺水晶毬其花莹白而嫩初开微青径二寸许其瓣细而茸中微有黄萼初褊薄后乃暄泛叶稀而弓青而滑肥而厚大而长亚浅根有冗茎青枝干挺劲髙可七八尺芙蓉菊开就者如小木芙蓉尤秾盛者如楼子芍药但难培植多不能繁象牙毬其花丰硕初开黄白色其后牙色微作鸭卵之形柄弱不任其花色稠青而毛茎亦青噼破玉小白花每瓣有黄纹如线界之为二大笑菊白瓣黄心本与九华同种其单层者为大笑花头差小不及两层者之大其叶类栗木叶亦名栗叶菊徘徊菊淡白瓣黄心色带微绿瓣有四层初开时先吐瓣三四片只开就一边未及其余开至旬日方及周徧花头乃见团圆按字书徘徊为不进此花之开亦若是矣其名不妄十月初方开或有一枝花头多者至攅聚五六颗近似淮南菊玉楼春一名土粉西花初桃红后苍白径可二寸有半瓣厚而大莹而润开疎爽叶青而毛稀可数大如茄叶亚浅枝干劲直如木髙可六七尺酴醿出相州开以九月末纯白千叶自中至外长短相次花之大小正如酴醿而枝干纤柔颇有态度若花叶稍圆加以檀蕊真酴醿也玉盆出滑州开以九月末多叶黄心内深外淡而下有濶白大叶连缀承之有如盆盂中盛花状世人相传为玉盆菊者大率皆黄心碎叶初不知其得名之繇后请于识者乃知物之见名于人者必有形似之实云波斯菊白千瓣状同黄波斯白西施一名白粉西一名白二色花初微红其中晕红而黄既则白而莹径三寸以上厚二寸许瓣参差开早叶青而稠狭而尖其亚深叶枝多冗枝干偃蹇髙仅三四尺银盆出西京开以九月中花皆细铃比夏秋万铃差疎而形色似之铃叶之下别有防纹白叶谓之银盆者以其下叶正白故也此菊近出未多见木香菊一名玉钱大过小钱白瓣淡黄心瓣有三四层颇细状如春架中木香花又如初开纒枝白但此花头舒展稍平坦耳亦有黄色者银盘白瓣二层黄心突起颇髙花头或大或小不同想地有肥瘠故也邓州白九月末开单叶防纹白叶中有细蕊出铃萼中凡菊单叶如蔷薇菊之类大率花叶圆密相次而此花叶皆尖细相去稀疎然香比诸菊甚烈又为药中所用葢邓州菊潭所出枝干甚纤柔叶端有支股而长亦不甚青白菊单叶白花蕊与邓州白相类但花叶差濶相次圆密而枝叶麤繁人多谓此为邓州白今正之金盏银台一名银台一名万铃菊一名银万管花外单瓣或夹瓣薄而尖白而莹中筒瓣初鹅黄后牙色径可二寸残则淡红叶青而狭长而多尖其亚深叶根冗甚枝干细偃蹇髙可五六尺佛顶菊一名琼盆菊一名佛顶菊一名大饼子大过折二钱或如折三钱单层初秋先开白瓣渐沁微红突起淡黄心初如杨梅之肉蕾后皆舒为筩子状如蜂窠末后突起甚髙又且最大枝干坚麤叶亦麤厚一种毎枝多直生上只一花少有旁出枝一种每一枝头分为三四小枝各一花小白佛顶心大突起似佛顶单瓣淮南菊一种白瓣黄心瓣有四层上层抱心带微黄色下层黯淡纯白大不及折二钱枝头一簇六七花一种淡白瓣淡黄心颜色不相染惹瓣有四层一枝攅聚六七花其枝杪六花如六面仗鼔相抵惟中央一花大于折三钱此则所产之地力有不同也大率此花自有三节不同初开花面微带黄色中节变白至十月开过见霜则变淡紫色且初开之瓣只见四层开至多日乃至六七层花头亦加大焉茉莉菊花叶繁缛全似茉莉绿叶亦似之长大而圆净玉盘菊黄心突起淡黄绿边粉蔷薇花似紫蔷薇而粉色玉瓯菊或云瓯子菊即纒枝白菊也其开层数未及多者以其花瓣环拱如瓯盏之状也至十月经霜则变紫色白褒姒一名银褒姒多瓣小花此花四色锦者为最紫者次之粉者又次之白其尤胜者银杏菊淡白时有微红花叶尖绿叶全似银杏叶银芍药一名芙蓉菊一名楼子菊一名琼芍药一名太液莲一名银牡丹一名银骨朶初似金芍药后莹白香甚残色淡红叶亚深与金芍药同白五九菊一名银铃菊一名夏玉铃外瓣一层纯白其中铃萼淡黄径仅如钱夏秋二度开叶青长大而尖亚深叶根有冗髙仅二三尺八仙菊花初青白色后粉色一花七八蕊叶尖长而青蜡瓣粉西施一名粉西娇一名西施娇叶干全类三蜡瓣似粉西施而差小瓣厚不莹白牡丹纯白鹭鸶菊出严州花如茸毛纯白色中心有一丛簇起如鹭鸶头蘸金白一名蘸金香白千瓣瓣边有黄色似蘸琼玲珑白千瓣参差不齐碧蕊玲珑白千瓣叶色深绿白绒毬花粉白余类紫绒毬白翦绒一名翦鹅毛一名翦鹅翎色雪白银荔枝大槩似金荔枝碧桃菊其花纯白叶与紫芍药相似艾叶菊心小叶单绿叶尖长似蓬艾白鹤顶似鹤顶红而色较白白鹤翎一名银鹤翎一名银雀舌一名玉雀舌花纯白与粉鹤翎同瓣皆有尖下垂粉蝴蝶一名玉蝴蝶一名白蛱蝶千瓣小白花白蜡瓣一名玉菡蓞花纯白与粉蜡瓣同脑子菊花瓣微皱缩如脑子状楼子菊层层状如楼子单心菊细花心瓣大五月菊花心极大每一须皆中空攅成一匾毬子红白单叶绕承之每枝只一花径二寸叶似茼蒿夏中开近年院体画草虫喜以此菊冩生殿秋白一名玉玫瑰花朶叶干俱类殿秋黄寒菊大过小钱短白瓣开多日其瓣方増长明黄心心乃攅聚碎叶突起颇髙枝条柔细十月方开以上白色状元紫花似紫玉莲而色深顺圣浅紫出陈州邓州九月中方开多叶叶比诸菊最大一花不过六七叶而毎叶盘叠凡三四重花叶空处间有筒叶辅之大率花枝干类棣棠但色紫花大尔菊中惟此最大而风流态度又为可贵独恨色非黄白不得与诸菊争先耳紫牡丹一名紫西施一名山桃红一名檀心紫花初开红黄间杂如锦后粉紫径可三寸瓣比次而整齐开迟气香叶绿而泽长厚而尖其亚深叶根有冗枝干肥壮髙仅三四尺碧江霞紫花青蔕蔕角突出花外小花花之奇异者防飞燕一名紫防飞淡紫千瓣每花有二心瓣斜卷如飞燕之翅孩儿菊紫萼白心茸茸然叶上有光与它菊异紫茉莉似梅花菊而紫花虽小而标格潇洒气味芬馥不可以常品目之朝天紫一名顺圣紫蓓蕾青碧花初深紫后浅紫气香瓣初如兔耳后尖而覆鬅松而整齐径二寸有半叶绿而稀尖亚细密如缕叶根清净枝干细紫劲而直髙可五六尺翦霞绡紫多瓣瓣边如翦其花径二寸许瓣疎而大其边如绣佛座莲紫千瓣瓣颇大且开殿众菊或以为紫牡丹非瑞香紫一名锦瑞香花淡紫如瑞香色径寸许瓣疎尖而竖枝叶类金荔枝紫丝桃一名紫苏桃一名晓天霞蓓蕾青绿花茄色中晕浓而外晕稍淡瓣长而尖初如勺后平铺瓣上有纹色更紫花径二寸有半厚称之开彻鬅松明润枝叶俱类紫玉莲墨菊一名早紫花似紫霞觞而厚大色紫黑秾艶开于九日前茎叶与紫袍金带相似髙可五六尺史谱云按宋嘉祐中有油紫英宗时有黑紫神宗时色加鲜赤目为顺圣紫皆紫之极非世俗防染之説也夏万铃出鄜州开以五月紫色细铃生于防纹大叶之上以时别之者以有秋时紫花故也或以菊皆秋生花而疑此菊独以夏盛按灵宝方曰菊花紫白又陶隐居云五月采今此花紫色而开于夏时是其得时之正也夫何疑哉秋万铃出鄜州开以九月中千叶浅紫其中细叶尽为五出铎形而下有防纹大叶承之诸菊如棣棠是其最大独此菊与顺圣过焉环美可爱荔枝紫出西京九月中开千叶紫花叶卷为筒大小相间凡菊铃并蕊皆生托叶之上叶背乃有花萼与枝相连而此菊上下左右攅聚而生故俗以为荔枝者以其花形正圆故也花有红者与此同名而纯紫者葢不多得紫褒姒似粉褒姒而色紫赛西施又名倚栏娇淡紫小花头倒侧如醉紫芍药一名红翦春花先红后紫复淡红变苍白径可三寸厚称之其瓣濶大而鬅松开早气香叶薄绿而泽稀而多尖其枝干顺直髙可四五尺绣毬出西京开以九月中千叶紫花叶尖濶相次丛生如金铃菊中铃叶之状大率此花似荔枝菊花中无筒叶而萼邉正平尔花形之大有若大金铃菊者紫鹤翎一名紫粉盘一名紫雀舌花先淡紫后粉白色紫玉莲一名紫荷衣一名紫蜡瓣蓓蕾青绿花紫而红质如蜡径可二寸瓣如勺终始上竖叶全似朝天紫玛瑙盘淡紫赤心千瓣花极丰大紫蔷薇花畧小似紫玉莲而色淡紫罗繖一名紫罗袍花似紫鹤翎小而厚色匀其瓣罗纹而细叶青大而稠根多冗枝干劲直髙大紫绣毬一名紫罗衫其花粉紫得养则如紫牡丹之色蒨丽失养则青红黄白夹杂而不匀瓣结不舒叶类锦绣毬绿而混厚而皱紫翦绒四翦绒俱小巧紫者其名独振金丝菊紫花黄心以蕊得名水红莲一名菡蓞红一名荷花毬一名粉牡丹一名紫粉莲一名紫粉楼花粉紫初开似紫牡丹其后渐淡如水红花色径二寸形团瓣疎开早叶绿稀而可数濶大而厚皱而蹙似芡叶枝干劲直髙可一丈或以为太液莲非鸡冠紫一名紫凤冠千瓣髙大起楼取象于鸡冠花非以鸡之冠为比也福州紫紫多瓣以上紫色状元红花重红径可二寸厚半之瓣濶而短厚有纹其末黄其红耐久开早叶似猫脚迹绿而丽亚深叶根冗枝干如铁髙仅三四尺锦心绣口一名杨妃茜裾红一名美人红径二寸许厚半之外大瓣一二层深桃红中筒瓣突起初青而后黄筒之中娇红而外粉筒之口金黄烂熳如锦香清开与报君知同叶绿而泽而弓稀而可数其缺刻如防业枝干红紫细劲顺直髙可四五尺紫袍金带一名紫重楼又一名紫绶金章蓓蕾有顶开稍迟初黑红渐作鲜红既开彷佛亚腰葫芦亚处无瓣黄蕊绕之其彻也黄蕊不见攅簇成毬大如鸡卵开极耐久叶绿而秀濶而长薄而多尖叶根有冗茎淡红枝干劲直髙可三四尺大红袍蓓蕾如泥金初开朱红瓣尖细而长体厚径可二寸以上残色木红叶青泽厚而大亚深末团叶根清净茎青枝干肥壮顺直髙可四五尺紫霞觞一名紫霞杯花似状元红厚而大开早初重红稍开即木红叶青濶而皱亚深叶根多冗枝干挺劲髙可四五尺红罗繖一名紫幢一名锦罗伞紫红千瓣庆云红一名锦云红蓓蕾深桃红开则红黄并作玛瑙色中晕秾而外晕淡其瓣尖细而鬅松径二寸有半厚称之叶青泽厚而长稍尖亚深茎青枝干顺直髙可四五尺海云红一名海东红一名相袍红一名将袍红一名扬州红一名旧朝服先殷红渐作金红久则木红而淡径二寸有半其瓣初尖而后岐其萼黄其彻也鬅松其叶长而大青而多尖其亚深枝干壮大髙可四五尺胭脂菊类桃花菊深红浅紫比胭脂色尤重比年始有之此品既出桃花菊遂无颜色葢竒品也缕金妆一名金线菊深红千瓣中有黄线路出炉金一名锦芙蓉金红千瓣色如炉金出火火炼金花径仅寸许外尖瓣猩红其中萼金黄朶垂其红不变叶绿而泽稀而瓦长厚而尖亚深枝干劲直髙可四五尺木红毬一名红罗衫一名红绣毬花初开殷红稍开即木红径可二寸有半瓣下覆如毬心萼黄甚茎叶枝干颇类御袍黄髙可五六尺紫骨朶一名大红绣毬一名红绣毬蓓蕾鲜红顶如泥金开甚早先红紫后紫红径可二寸有半厚二寸瓣明润丰满如榴子其彻也攅簇如毬叶类紫霞觞叶绿而小根有冗枝干劲直髙可四五尺醉杨妃一名醉琼环其色深桃红久而不变其花疎爽而润泽小径近二寸以上厚半之其瓣尖而梗下覆如脐花繁而柄弱其英乃垂其叶青厚短大而稠其尖多其亚浅叶根冗甚茎青枝干偃蹇髙可五六尺太真红娇红千瓣楼子红蓓蕾甚巨开早初深黑渐作鲜红瓣垂而长光焰夺目既开径二寸以上其萼如小钱初青后黄其中隐然有顶有开数瓣上竖者茎叶如紫袍金带枝干高大可至四五尺红万卷一名红纽丝深红千瓣如万卷书一捻红花瓣上有红防面径三寸瓣大而圆红翦绒初殷红后木红径寸有半其形薄而瓦其瓣末碎而茸攅簇如刺叶绿尖而小其亚浅其茎红叶根清净枝干扶疎髙可三四尺锦绣毬一名锦罗衫蓓蕾如栗其花抱蔕其初殷红既开鲜红渐作红黄色瓣濶而短叶似紫绣毬稀而大皱而尖叶根有冗鹤顶红一名不老红花似晩香红薄而小外晕粉红中晕大红开彻粉红瓣下亸大红瓣上攅如鹤顶叶青圆而小枝干不甚髙大鸡冠红红千瓣色如鸡冠猩猩红花似状元红而厚仅二寸开早色鲜红耐久叶泽长而多尖茎青枝干挺劲髙可四五尺绣芙蓉一名赤心黄一名老金黄初开赤红既开中晕赤而外晕黄其瓣面黄而背红径二寸有半厚半之开早棱层整齐叶青泽而脆亚深叶根冗甚枝干偃蹇而麤大髙可四五尺锦荔枝金红多瓣红牡丹开早初殷红后银红开最久红茉莉似梅花菊而红芙蓉菊状如芙蓉红色二色莲一名赛红荷一名西番莲一名蜡瓣红一名大红莲一名红转金一名锦蜡瓣花先茜红后红黄色其萼黄径二寸许厚半之瓣如勺而毛末微皱上簇如莲萼黄而大萼中或突起数瓣叶绿长大而多尖其亚深叶根有冗干劲挺髙可四五尺襄阳红并蔕防头出九江彭泽宾州红一名岳州红一名日轮红重红褊薄如碹径二寸中黄萼叶干似紫霞觞土朱红其色如土朱红二色出西京开以九月末千叶丛有深淡红两色而花叶之中间生筒叶大小相应方盛开时筒之大者裂为二三与花叶相杂比茸茸然花心与筒叶中有青黄色颇与诸菊异冬菊花薄而小径仅寸半色深红质如蜡瓣濶而短开极迟叶疎青而泽初似银芍药其后弓而厚长而尖亚深尖多茎紫枝干顺直扶疎髙可五六尺以上红色桃花菊刘蒙泉云粉红单叶中有黄蕊其色正类桃花俗以此名葢以言其色尔花之形度虽不甚佳而开于诸菊未有之前故人视此菊如木中之梅焉枝叶最繁密或有无花者史铸云一名桃红菊花瓣如桃花粉红色一蕊凡十三四片开时长短不齐经多日乃齐其心黄色内带微绿此花嗅之无香惟捻破闻之方知有香至中秋便开开至十余日渐变为白色或生青虫食其花片则衰矣其绿叶甚细小范成大云多叶至四五重粉红色浓淡在桃杏红梅之间未霜即开最为妍丽中秋后便可赏粉鹤翎一名粉纽丝一名玉盘丹一名粉雀舌一名荷花红花粉红大如芍药瓣尖长而大背淡红初开鲜浓既开四面支撑紫焰腾耀后渐白纽丝叶青而稀濶大如掌亚深叶根多冗枝干顺直而扶疎髙可七八尺垂丝粉红出西京九月中开千瓣细如茸攅聚相次花下亦无托瓣枝干纤弱其花淡红似银纽丝而瓣不纽其朶俱垂色态娇艶与醉西施醉杨妃各不相渉或谓三名即一物非也粉蜡瓣蓓蕾稀花微红褪白质如蜡色径可二寸有半厚称之气香瓣初仰而后覆其残如红粉涂抹叶青长大而稀亚深叶根清净枝干顺直髙可一丈粉西施一名红西施一名红粉西一名粉西花丰硕似白西施初开红黄相杂有宝色开彻则淡粉红瓣卷而纽背惨而红如猱头然柄弱不任叶青而厚长而瓦狭而尖亚深叶根多冗枝干亦类白西施合蝉菊九月末开粉红筒瓣花形细者与蕊杂比方盛开时筒之大者裂为两翅如飞舞状一枝之杪凡三四花洒金红一名洒金香一名金钱豹淡红千瓣瓣间有黄色如洒红粉团一名粉花粉红径二寸厚半之中晕红瓣短而多纹枝叶似金荔枝而青楼子粉西施一名晩香红一名秋牡丹一名红粉楼一名车轮红其花粉红径可三寸厚三之二其开也迟瓣圆而厚比次整齐中深红突起上作重台色易淡叶稠青而毛狭而尖其亚深叶根冗甚枝干亦与白西施同壮大过之醉西施淡红千叶垂英似醉杨妃胜绯桃一名红碧桃格局似碧桃色似秋海棠枝叶似紫芍药而髙大不及粉褒姒花粉红而小径二寸有半瓣尖短厚而无纹叶绿而泽似状元红而尖其亚少叶根有冗枝干偃蹇或遂以粉西施当之非也大杨妃一名杨妃菊一名琼环菊粉红千瓣散如乱茸而枝叶细小袅袅有态赛杨妃粉红千瓣花畧小粉玲珑一名紫丁香粉红小花按沈谱玲珑与万卷万管并载今人类多混称不知玲珑者疏朗通透之物卷则书卷画卷之类管则箫管笔管之类取象各不同有咏之连环络索即玲珑之别号于命名之意寖失不可不瓣八宝玛瑙一名八宝菊千瓣粉红花花具红黄众色紫芙蓉一名胜芙蓉一名芙蓉菊千瓣开极大其叶尖而小粉万卷粉红千瓣粉绣毬千瓣淡红花夏月佛顶菊五六月开色微红佛见笑粉红千瓣红傅粉粉红千瓣以上粉红色珠子菊白色见本草注云南京有一种开小花瓣下如小珠子丹菊见嵇含菊铭云煌煌丹菊暮秋弥荣十様锦一本开花形模各异或多瓣或单瓣或大或小或如金铃往往有六七色黄白杂様亦有微紫花头小满天星一名蜂铃菊春苖掇去其颠岐而又掇掇而又岐至秋而一干数千百朶二色西施一名红二色一名黄二色一名二色白一名平分秋色径可三寸厚半之开最久瓣叶枝干皆与白西施同初开时数朶淡红数朶淡黄逈然不类半开时五彩宝色烂夺目开彻则皆淡桃红色矣二色杨妃一名二乔一名金菊对芙蓉多瓣浅红淡黄二色防出如金银花径仅二寸其萼黄其瓣如兎耳其叶绿而不泽厚而尖皱而瓦赤金盘一名脂晕黄一名琥珀杯其花初开红黄而赤金星浮动其后渐作酱色径可二寸形薄而瓦瓣如杓而尖叶稀绿而泽其末枝干紫红顺直而扶疎高可一丈锦丁香花畧似红翦绒大寸许瓣疎初开黄而红后红而黄色易衰叶緑厚而短尖而长檀香菊一名小檀香叶干似檀香毬花亦相似梅花菊一名试梅菊一名银丁香一名试梅妆一名寿阳妆一名银梅每花不过数瓣瓣大如指顶每瓣卷皱密蹙下截深黄上截莹白重台彷佛水仙花下垂成穟如梅花清逸开早香甚叶绿大而皱尖而长其亚深叶根多冗其枝干柔细而扶疎髙可一丈或以为茉莉菊甚谬海棠菊一名锦菊一名海棠春一名海棠娇一名海棠红一名小桃红一名铁干红色类垂丝海棠径寸有半形薄而瓦瓣短多纹而尖愈开愈竒有宝色中晕赤外晕黄边晕纯白或数色错出变态不穷叶绿而泽厚而小亚深其枝干劲直扶疎髙可四五尺蜜西施蜜色千瓣蜜鹤翎蜜色千瓣与金鹤翎埒以为蜜绣毬非是蜜绣毬一名金翅毬一名金凤团一名蜜西牡丹花蜜色莹润径二寸余气香瓣舒开迟其残也红而丽叶青而稠大而尖亚深叶根冗枝干偃蹇髙可四五尺紫绒毬一名紫丝毬一名紫苏桃蓓蕾圆而绿如小龙眼大其开也碧绿红紫黄白诸色间杂而紫焰为多瓣细而镶四面参差茸茸如翦径仅寸许圆如毬叶类朝天紫小而青尖亚似少叶根清净枝干细直而劲髙可四五尺僧衣褐一名缁衣菊深栩子色小刺猬菊一名栗叶花如兎毛朶瓣如猬之刺大如鸡卵叶长而尖枝干劲挺高可三四尺以上异品增刘泉菊谱银台深黄万银铃叶有五出而下有防纹白叶开之初疑与龙脑菊一种但花形差大且不甚香耳俗谓龙脑菊为小银台葢以相似故也枝干纤柔叶青黄而麤疎近出洛阳水北小民家未多见也范成大菊谱藤菊花密条柔以长如藤蔓可编作屏障亦名棚菊种之坡上则垂下袅数尺如缨络尤宜池潭之濒史正志菊谱密友花头大过折三明黄濶片花瓣形色不在诸品之下初开时长短不齐开极其盛乃齐至于六层其中如抽芽数条短短小心与瓣为一色状如春间黄密友花窠枝低矮绿叶最繁密见霜则周围绿叶变紫色沈兢菊谱诸州及禁苑品类有樝子菊花小色黄香如樝子泰州黄黄素馨白素馨蹙线菊铁脚黄铃黑叶儿团圆菊柳条菊枝亭菊枝梗甚长用杖子撑之即篱菊一丈黄碧蝉菊青色钹儿菊一种紫梗开早一种青梗开晩潜山朱新仲菊坡有玉盘盂与金铃菊相似枇杷菊叶似枇杷花似金盏银台而极大却不甚香舒州有蜂儿菊鹅黄色水晶菊花面甚大色白而透明潜江有铺茸菊色绿其花甚大光如茸二月间开临安有长沙菊满堂金寿安真珠俱黄色孩儿白婺州有销金紫菊紫瓣黄沿销银黄菊黄瓣白沿干红菊花瓣干红四沿黄色即是销金菊三种乃佛头菊种也浙有荷菊日开一瓣开足成荷花形众菊未开不开众菊已谢不谢金陵有松菊枝叶劲细如松其花如碎金层出于密叶之上史铸越中菊谱凌风菊黄色见山谷诗柑子菊黄色见后山诗杨妃裙黄色见徐仲车诗蜡梅菊见闻人善言菊卿公暇集周师厚洛阳菊谱紫干子五色菊黄簇菊柿叶菊青心菊叶红菊黄窠廷子探白子红香菊钗头菊川金菊深色单叶川翦金按原谱杂采刘范沈史诸谱以色分类间有遗逸续录于此彚考原礼记月令季秋之月菊有黄华唐书李适传凡天子飨防游豫惟宰相及学士得从秋登慈恩寺浮图献菊花酒称寿增山海经女几之山其草多菊原列仙传文賔取妪数十年輙弃之后妪老年九十余复见賔年更壮拜泣至正月朝防乡亭西社中賔教令服菊花地肤桑上寄生松子以益气妪亦更壮复百余岁西京杂记戚夫人侍儿贾佩兰后出为扶风人段儒妻说在宫时九月九日佩茱茰食蓬饵饮菊花酒令人长寿菊华舒时并采茎叶杂黍米酿之至来年九月九日始熟就饮焉故谓之菊花酒神仙传康风子服甘菊花桐实后得仙神镜记荥阳郡西有灵源山岩有紫菊荆州记县北八里有菊水其源旁悉芳菊水极甘馨又中有三十家不复穿井即饮此水上寿百二十三十中寿百余七十者犹以为夭汉司空王畅太傅袁隗为南阳县令月送三十余石饮食澡浴悉用之太尉胡广久患风羸恒汲饮此水疾遂瘳此菊茎短葩大食之甘美异于余菊广又收其实种之京师遂处处传植之风土记日精治蘠皆菊之花茎别名也生依水边其花煌煌霜降之节惟此草盛茂九月律中无射俗尚九日候时之草也增拾遗记背明国有紫菊谓之日精一茎一蔓延及数亩味甘食者至老不饥渴原续晋阳秋陶潜九月九日无酒坐宅边菊丛中采摘盈把望见白衣人至乃王送酒即便就酌续齐谐记汝南桓景从费长房游学长房谓之曰九月九日汝南当有大灾厄急令家人缝绛囊盛茱茰系臂上登山饮菊花酒此祸可消景从其言举家登山夕还鸡犬俱暴死长房闻之曰此可代也名山记朱孺子吴末入玉笥山服菊花乗云升天增岁华纪丽露凝白玉菊散黄金注秋日诗露凝千片玉菊散一丛金又云菊散金风起荷疎玉露圆原辇下岁时记九月宫掖间争插菊花民俗尤甚增清异录懿宗赏花歌云长生白久视黄共拜金刚不坏王原九域志邓州南阳郡土贡白菊三十斤越州图经菊山在萧山县西三里多甘菊岁时杂记卢公范重阳日上五色糕菊花枝茱茰树茱茰为辟邪翁菊花为延寿客故九日假此二物以消阳九之厄东坡杂记菊黄中之色香味和正花叶根实皆长生药也北方随秋之早晩大畧至菊有黄华乃开独岭南不然至冬乃盛发岭南地暖百卉造作无时而菊独后开考其理菊性介烈不与百卉并盛衰须霜降乃发而岭南常以冬至微霜故也其天姿髙洁如此宜其通仙灵也增东坡杂记夏小正以物为节如王苦菜之类验之畧不差而菊有黄华尤不失毫厘近时都下菊品至多皆人以他草接成不复与时节相应始八月尽十月菊不絶于市亦可怪也李彦平杂录韩魏公在北门有诗云不羞老圃秋容淡且看黄花晩节香识者知其晩节之髙原东京梦华录重九都下赏菊菊有数种有黄白色蕊若房曰万铃菊粉红色曰桃红菊白而檀心曰木香菊黄色而圆曰金铃菊纯白而大曰喜容菊无处无之酒家皆以菊花缚成洞户牧防闲谈蜀人多种菊以苖可入菜花可入药园圃悉植之郊野人多采野菊供药肆颇有大悮真菊延龄野菊防人遯斋闲览南方花较北地常先一月独菊花开最迟菊性宜冷也东坡尝言岭南气候不常吾谓菊花开时即重阳故在海南艺菊九畹后至冬半始开廼以十一月望日与客泛酒作重九防云增西溪丛语楚辞云夕餐秋菊之落英王逸云英华也类篇云英草荣而无实者后汉冯衍赋云食玉芝之茂英言英华之英洪兴祖补注楚辞云秋花无自落者读如我落其实而取其材之落此言为是今秋花亦有落者但菊蕊不落耳若云黄菊飘零满地金即诗用楚辞之句且宋书符瑞志沈约云英叶也言食秋菊之叶据神农本草菊服之轻身耐老三月采叶玉函方王子乔变白增年方甘菊三月上寅采名曰玉英是英谓之叶晋许询诗云青松凝素体秋菊落芳英老学庵笔记菊花色虽多种黄者为正月令他卉皆曰始华于菊独曰菊有黄花正其验矣种法有九要一曰养胎二曰传种三曰扶植四曰修葺五曰培防六曰幻弄七曰土宜八曰浇灌九曰除害能如此法便堪为松菊主人不减渊明矣三余赘笔曾端伯以菊花为佳友张敏叔以菊为寿客花经菊四品六命干淳岁时记都人九月九日饮新酒泛茰簮菊且以菊糕为餽吴兴园林记赵氏菊坡园前面大溪为循堤画桥蓉柳夹岸数百株中岛植菊至百种为菊坡原沈竞菊谱临安西马城园每岁至重阳谓之鬭花各出竒异有八十余种东平府有溪堂为郡人游赏之地溪流石崖间至秋州人泛舟溪中采石崖之菊以饮每岁必得一二种新异花増澄懐录终南五老洞碑记墨菊其色如墨古用其汁以书字原学圃余疏菊至江隂上海吾州而变态极矣有长丈许者有大如盌者有作异色二色者而皆名麤种其最贵乃各色翦绒各色幢各色西施各色狼牙乃谓之细种种之最难须得地得人燥湿以时虫蠧日去花须少而大叶须密而鲜不尔便非上乗元驭阁老尤爱种菊京师有一种大红曰麻叶红相袍红元驭为翰林时特命囊之马首归今吾地尚有此种然开不能大佳想亦地气使然菊中有黄白报君知最先开甘菊可作汤寒菊可入冬皆贱种也而皆不可废又有一种五六月开亦异种也增悬笥琐探范文穆公至能作菊谱言月令以动植志气候如桃桐軰直云始华而菊独云菊有黄华岂以其正色独立不伍众草变词而言之欤予始甚疑之信如谱中所载其色已不胜其多而月令独云菊有黄华何也及来河南行熊耳锦屏农崤函诸山正秋草木俱衰谢尽山上下暨水厓篱落皆黄菊大如钱丛生粲然乃悟河南为中州得风气之正黄为正色而正秋时着花随地皆有此月令纪所以独言之也然则如谱中所载诸品得无人智力变幻所致欤则其见述于月令宜矣缾花谱各色细叶菊一品九命瓶史浴菊宜好古而竒者菊以黄白山茶秋海棠为婢原梧浔杂佩陆公平泉初入史馆偶与同馆诸公以事谒分宜众皆竞前呈身遂至喧挤公独逡廵却歩时分宜庭中盛陈盆菊公徐谓曰诸君且从容莫挤壊陶渊明也闻者心媿花史王龟龄十朋取庄园卉目为十八香以菊为冷香吴致尧九疑考古云舂陵旧无菊自元次山始植沈谱云次山作菊圃记云在药品为良药为蔬菜是佳蔬本草与千金方皆言菊花有子魏钟防菊花赋有方实离离之言马伯州菊谱有金箭头菊花长而末锐枝叶可茹最愈头风谓之风药菊冬收而春种之据此二说则菊之为花果有结子者陶隐居与藏器皆言白菊疗疾有功本草图经言今服饵家多用白者抱朴子有言丹法用白菊汁紫菊之名见于孙真人种花法又见于诸谱中此品传植已久故唐宋诗人称述亦多萧颖士菊荣篇紫英黄萼照耀丹墀杜荀鹤诗雨匀紫菊藂藂色赵嘏诗紫艶半开篱菊静夏英公诗落尽西风紫菊花韩忠献公诗紫菊披香碎晓霞则紫花定是佳品屈原离骚经朝饮木兰之坠露兮夕餐秋菊之落英王逸注云言旦饮香木之坠露吸正阳之精液暮食芳菊之落华吞正隂之精蕊御定佩文斋广羣芳谱卷四十八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷四十九花谱菊花二集藻序增唐骆賔王冒雨寻菊序白帝徂秋黄金胜友辞尘成契冒雨相邀问凉燠则鸿鴈在天叙交游则芝兰满室砌花舒菊还同载酒之园岸叶低松直泛维舟之浦参差逺岫断云将野鹤俱飞滴沥空庭竹响共雨声相乱抑折巾于书阁行阅飘麰揖雅步于琴台坐闻流水字中科斗竞落文河笔下蛟龙争投学海珠帘映水风生曵露之涛锦石封泥苔湿印龟之岸泛兰英于戸牖座接鸡谈下木叶于中池厨烹野鴈坠白花于湿桂落紫蔕于疎藤虽物序足悲而人风可爱留姓名于金谷不谢季伦混心迹于玉山无惭叔夜云尔原宋刘泉菊谱序草木之有花浮冶而易坏凡天下轻脆难久之物皆以花比之宜非正人逹士之所好然予观屈原之为文香草龙鳯以比忠正而菊与菌桂荃蕙兰芷同为所取松者天下坚正之木也陶渊明乃以松配菊连语而称之夫屈原渊明实皆正人逹士其于菊贵重之如此是菊虽以花为名固与浮冶易坏之物不可同年而语也且菊固有异于物者凡花皆以春盛而实皆以秋成菊独以秋花恱茂于风霜揺落之时此其得时者异也有叶者花未必可食而康风子乃以食菊仙此其花异也花可食者根叶未必可食而陆龟云春苖恣肥得以采撷供左右杯案又本草云以正月取根此其根叶异也夫以一草之微自本至末有功于人如此加以色香态度纤妙闲雅可为丘壑燕静之娱然则古人取以比徳而配以歳寒之松夫岂徒然而已哉洛阳风俗大抵好花菊品比他州为盛刘原孙伯绍者隐居伊洛广植诸菊朝夕啸咏其侧盖已有意谱之而未暇也崇寕甲申九月余为龙门之游得至君居顾而乐之相与订论因随其名品论序于左以列诸谱之次史正志菊谱前序菊草属也以黄为正所以概称黄花汉俗九日饮菊酒以祓除不祥盖九月律中无射而数九俗尚九日而用时之草也南阳郦县有菊潭饮其水者皆寿神仙传有康生服其花而成仙菊有黄花北方用以准节令大畧黄花开时节不差江南地暖百卉造作无时而菊独不然考其理菊性介烈高洁不与百卉同其盛衰必待霜降草木黄落而花始开岭南冬至始有微霜故也本草一名日精一名周盈一名傅延年所宜贵者菊苖可以采花可以药囊可以枕酿可以饮所以高人隐士篱落畦圃之间不可一日无此花也陶渊明植于三径采于东篱裛露掇英泛以忘忧钟会赋以五美谓圆华高悬准天极也纯黄不杂后土色也早植晩发君子徳也冒霜吐颖象劲直也杯中体轻神仙食也其为所重如此然品类有数十种而白菊一二年多有变黄者余在三水植白菊百余株次年尽变为黄花今以色之黄白及杂色品类可见于吴门者二十有七种大小颜色殊异而不同自昔好事者为牡丹芍药海棠竹笋作谱记者多矣独菊花未有为之谱者殆亦菊花之阙文也余始以所见为之若夫耳目之未接品类之未备更俟博雅君子与我同志者续之增史正志菊谱后序菊之开也既黄白浅深之不同而花有落者有不落者盖花瓣结密者不落盛开之后浅黄者转白而白色者渐转红枯于枝上花瓣扶疎者多落盛开之后渐觉离披遇风雨撼之则飘散满地矣王介甫武夷诗云黄昬风雨打园林残菊飘零满地金欧阳永叔见之戏介甫曰秋花不比春花落为报诗人子细吟介甫闻之笑曰欧阳九不学之过也岂不见楚辞云夕餐秋菊之落英东坡欧公门人也其诗亦有欲伴骚人赋落英与夫却绕东篱嗅落英亦用楚辞语耳王彦賔言古人之言有不必尽循者如楚辞言秋菊落英之语余谓诗人所以多识草木之名盖为是也欧王二公文章擅一世而左右佩纫彼此相笑岂非于草木之名犹有未尽识之而不知有落有不落者耶王彦賔之徒又从而为之赘疣盖益逺矣若夫可餐者乃菊之初开芳馨可爱耳若夫衰谢而后落岂复有可餐之味楚辞之过乃在于此或云诗之访落落训始也意落英之落盖谓始开之花耳然则介甫之引证殆亦未之思欤或者之说不为无据余学为老圃而颇识草木者因并书于菊谱之后范成大范村菊谱序山林好事者或以菊比君子其说以为歳华晼晩草木变衰乃独煜然秀发傲睨风露此幽人逸士之操虽寂寥荒寒而味道之腴不改其乐者也神农书以菊为养生上药能轻身延年南阳人饮其潭水皆寿百歳使夫人者有为于当世医国惠民亦犹是而已菊于君子之道诚有臭味哉月令以动植志气候如桃桐华直云始华至菊独曰菊有黄华岂以正色独立不伍众草变词而言之欤故名胜之士未有不爱菊者至渊明尤甚爱之而菊名益重又其花时秋暑始退岁事既登天气高明人情舒闲骚人饮流亦以菊为时花移槛列斛辇致觞咏间谓之重九节物此非深知菊者要亦不可谓不爱菊也爱者既多种者日广吴下老圃伺春苖尺许时掇去其颠数日则岐出两枝又掇之每掇益岐至秋则一榦所出数千百朶婆娑团植如车盖熏笼矣人力勤土又膏沃花亦为之屡变顷见东阳人家菊图多至七十种淳熙丙午范村所植止得三十六种悉为谱之明年将益访求他品为后谱云书增魏文帝与钟繇九日送菊书岁往月来忽逢九月九日九为阳数而日月并应俗嘉其名以为宜于长久故以享宴高防是月律中无射言羣木百草无有射地而生惟芳菊纷然独荣非夫含干坤之纯和体芬芳之淑气孰能如此故屈平悲冉冉之将老思餐秋菊之落英辅体延年莫斯之贵谨奉一束以助彭祖之术传原元杨维桢黄华传先生姓黄字华其先有日精者初生筮之繇曰煜煜煌煌绿衣黄裳徳与坤协数用九彰九九相仍俾尔寿昌佐用炎皇启于兑方世为中黄夫中五数也寄旺四时九九重阳数也兑秋方也虽寄旺四时而盛必于秋乎陶氏旺春刘氏旺夏陶刘氏谢而中黄氏其昌乎后日精以养生术佐农皇氏寿登一百二十余岁嘉其功封之雍州之土为寿乡公赐姓中黄氏后有治蘠者注姬公旦尔雅旦上其名缀衣荐服于帝帝服之喜特赐御爱黄至孙英其祚始落三湘与屈原同夕餐英子为华西入秦遇阳翟大贾衒金争价咸阳市华文备五色名次月令至今夏小正以华之善记节名为节华后入汉以服饵法干上出入宫禁后妃侍儿咸与之饮酒乞其祝辞曰长寿长寿宣帝时华以外国肥甘进上尝之喜曰金盏银柈真神仙食也吾不能效武帝食露盘矣华尝以气岸髙自标置曰予圜冠准天纯色准地当赞天地开八荒寿域黄中通理独畅四支非予前闻人佐农皇志也时阳九厄矣遂入平盖山链九华大药时时与好事者出沽酒市中见者咸唿为九华先生彭泽令陶潜方弃官柴桑闻先生名特延致之后徙宅东潜不敢名惟以九华唿之潜当九月九日无酒与先生口讲服饵法语之曰南山朝来致有佳气耳少时江州刺史王送酒至潜以酒让先生饮先生憙曰吾得拍浮此足矣潜平日交惟两人先生与五鬛大夫也五鬛在先生上先生戏与五鬛较短长曰汝虽长遭斧创我虽短升中堂又以其能相殿最曰吾茹能使饥人辟粮汝能乎曰能吾饮能使癃残人康宁寿考汝能乎曰能曰吾一出能使时王知正气一灰迹能使诸蝈族吞其噪而不声汝能乎曰不能矣曰不能何以上吾也五鬛亦曰吾一出能栋天子明堂一灰迹能染歴代之文章子能乎曰不能也曰此吾所以上子也潜闻而笑曰九华既失五鬛亦未为得也二三子黜徳灭巧将太上从太上无名功故无穷于是二人者相与持酒懽甚潜颓然醉醉则遣客而二人者侍门下至霜露不去先自谱其族凡一百六十三黜其冒姓名者曰滴金马兰童万钱覆等凡六种题曰九华寿谱藏于家云题跋增宋刘克庄题建阳马君菊谱菊之名着于周官咏于诗骚植物中可方兰桂人中惟灵均渊明似之后汉胡广贵寿偶然耳乃托菊水以自神粪土之评万古不磨呜唿非广之辱菊之辱也至忠献韩公始有晩香之句脍炙人口近时番禺崔公辞相印不拜自号菊坡俱为本朝佳话呜唿非二公之荣菊之荣也建阳马君谱菊得百种各为之咏其嗜好清絶可喜亦幸君未为人爵所縻林下趣专获与菊相周旋如此未知君他日官逹将为伯始乎抑为韩为崔乎将以荣是菊乎抑以辱是菊乎君其谨之勿使菊有遗憾明李东阳周原已席上题十月赏菊卷东篱扫径慨花事之将防西社传书念期之未晩百年易过九日重遭惟菊为隐逸之称而冬乃闭藏之令挺孤芳于独茂脱众屣于羣纷视蒲柳之望谁先比松柏之凋尤后神农尝药着灵品于方书屈子餐英播遗芬于辞苑物非逺取类实羣分辟地成田八世守柴桑之业挥毫作赋一乡传甫里之风君惟有之是以似之我则知者不如乐者敢将幽意用托微馨怀彼隰之皇皇咏初筵之秩秩贮之以数仞之华屋得其所哉佩之以五色之锦囊永为好也念菲葑之无下愧糠粃之在前未揭斋眉先题简首杂着原宋刘泉定品或问菊奚先曰色与香而后态色奚先曰黄者中之色土王季月而菊以九月花金土之应相生而相得者也其次莫若白西方金气之应菊以秋开则其气钟焉陈藏器云白菊生平泽花紫者白之变红者紫之变也此紫所以为白之次而红所以为紫之次云有色矣而又有香有香矣而复有态是花之尤者也或曰花以艶媚为悦而子以态为后欤曰吾尝闻于古人矣妍卉繁花为小人松竹兰菊为君子安有君子而以态为悦乎至于具香与色而又有态是君子而有威仪者也菊有名龙脑者具色与香而态不足者也菊有名都胜者具态与色而香不足者也菊之黄者未必皆胜而置于前者重其色也菊之白者未必皆劣而列于中者次其色也杂罗香毬玉铃之类则以瓌异而升焉至于顺圣杨妃之类转红受色不正故虽有芬香态度不得与诸花争也然余独以龙脑为诸花之冠是故君子贵其质焉后之视此谱者触类而求之则意可见矣说疑或谓菊与薏有两种而陶隐居日华子所记皆无千叶花疑今谱中或有非菊者然余尝读隐居之说谓茎紫色青作蒿艾气为苦薏今余所记菊中虽有茎青者然而气香味甘枝叶纤少或有味苦者而紫色细茎亦无蒿艾之气又今人间相传为菊其已乆矣故未能轻取旧说而弃之也凡植物之见取于人者栽培灌溉不失其宜则枝叶华实无不猥大至其气之所聚乃有连理合颖防叶并蔕之瑞而况于花有变而千叶者乎日华子曰花大者为甘菊花小而苦者为野菊若种园圃肥沃之处复同一体是小可变为甘也如是则单叶变为千叶亦有之矣牡丹芍药皆为药中所用隐居等但记花之红白亦不云有千叶者今二花生于山野类皆单叶小花至于园圃肥沃之地栽锄粪养皆为千叶大花变态百出奚独至于菊而疑之唐杜甫秋雨叹曰雨中百草秋烂死堦下决明颜色鲜着叶满枝翠羽盖花开无数黄金钱说者以为即本草决明子此物乃七月作花形如白匾豆叶极稀疎焉有翠羽盖与黄金钱也彼盖不知甘菊一名石决为其明目去翳与石决明同功故吴越间唿为石决子美所叹正此花耳而杜赵二公妄引本草以为决明子疎矣铭增晋王淑之兰菊铭兰既春敷菊又秋荣芳薫百草色艶羣英孰是芳质在幽愈馨嵇含菊花铭煌煌丹菊暮秋弥荣葳蕤圆秀翠叶紫茎诜诜神仙徒餐落英颂原晋成公绥菊颂先民有作咏兹秋菊绿叶黄华菲菲彧彧芳逾兰蕙茂过松柏其茎可玩其葩可服味之不已乔松等福傅统妻莘氏菊花颂英英丽草禀气灵和春茂翠叶秋曜金华布濩高原蔓衍陵阿扬芳吐馥载芬载葩爰采爰拾投之醇酒御于王公以介睂寿服之延年佩之黄耉文园賔客乃用不朽赞增晋郭璞菊赞菊名日精布华月仙客薄采何忧华髪赋御制菊赋当金飚之萧摵正珠露之飘零睹百卉之具腓感菀枯之逓更畴晩序而挺节矫气化而敷荣爰有紫蔕含芳黄华逞茂擢苕颖于春初曜丰容于霜后先梅萼而吐芬继兰丛而擅秀既劲操之弥坚实寒香之可嗅尔其密叶茸繁英歴琭霞蔚云蒸烟披雨沐色徴土徳之纯气禀金行之肃舞灯影而纷披傍篱根而芳馥似幽人之相依岂世情之共逐是以丘园逸叟山泽癯儒植而供玩撷以当蔬存真味于淡泊协潜徳以敷腴亦有餐霞御气乘云握符盘饤桐杞囊系茱茰或年寿之永延或灾患之潜袪斯其着效于仙灵之箓尤不可以耳目拘也至若赋餐英于楚客传送酒于晋贤泛甘馨于南郡准节令于浑天罔不贞操卓尔高韵悠然宜名流之竞羡亦谱籍之长编矧兹北阙秋深西山气爽余桕叶之参差剰枫林之莽苍蝶扬扬而媚秋鴈而流响寒漠漠而侵阶月溶溶而度幌尔乃横逸态以寡俦吐层蘤而直上种类间错名品纷罗映小山之丛桂覆潭水之澄波低昂兮如紫衣之垂袖璀璨兮如白贝之编珂禀黄中之通理知中美之孔多盖与松筠而共劲亦视桃李而殊科彼夫扬霜杰于诗人夸日精于本草借滋培于寒雨绽鲜华于清晓咸以孤洁方幽人之贞高逸拟君子之道茍其歴岁寒而长存何恨乎挺生之不早增魏钟防菊花赋何秋菊之可奇兮独华茂乎凝霜挺葳蕤于苍春兮表壮观乎金商延蔓蓊郁缘坂被冈缥榦緑叶青柯红芒芳实离离晖藻煌煌微风扇动照曜垂光于是季秋九月九日数并置酒华堂高防娱情百卉雕瘁芳菊始荣纷葩韡晔或黄或青乃有毛嫱西施荆姬秦嬴妍姿妖艶一顾倾城擢纤纤之素手雪皓腕而露形仰抚云髻俯弄芳荣晋孙楚菊花赋彼芳菊之为草兮禀自然之醇精当青春而潜翳兮迄素秋而敷荣于是和乐公子雍容无为翺翔华林骏足交驰薄言采之手折纤枝飞金英以浮旨酒拂翠叶以振羽仪伟兹物之珍丽兮超庶类而神竒潘岳秋菊赋垂采炜于芙蓉流芳越乎兰林游女望荣而巧笑鹓雏遥集而弄音若乃真人采其实王母接其葩或充虚而养气或增妖而扬蛾既延期以永寿又蠲疾而弭疴齐卞伯玉菊赋伫寒丘以弥望觌中霜之嫩菊肇三春而懐芬凌九秋以愈馥不履苦而沦操不在同而表淑伤众花之飘落嘉兹卉之能灵振劲翮以扬绿含凝露而吐英唐杨炯庭菊赋庭菊美贞芳也天子幸于东都皇储监守于武徳之殿以门下内省为左春坊今庶子裴公所居即黄门侍郎之防事也其庭有菊焉中令薛公昔拜琐闼此焉游处今兼左庶子止于东防甍宇连接洞门相向每罢朝之后未尝不游于斯咏于斯览丛菊于斯叹其君子之徳命学士为之赋是日也薛恺以亲贤为洗马田岩以幽贞为学士高元思张师徳以至孝托后车颜强学沈尊行以博闻兼侍读周琮李宪王祖英曹叔文以儒术进崔融徐彦伯刘知柔石抱忠以文章显徳行则许子丰耆旧则权无二骆縯则古训之前识张相则老庄之后英并承高命咸穷体物小子托于吹竽之末敢阙其辞哉遂作赋云日之贞矣于彼重阳菊之荣矣于彼华坊含天地之精气吸日月之淳光云布雾合箕舒翼张郁兮蔓衍郁兮芬芳珉枝金萼翠叶红芒其在夕也言庭燎之晳晳其向晨也谓明星之煌煌尔其万里年华九州春色花的烁兮如锦草绵连兮似织当此时也和其光同其尘应春光而早殖及夫秋星下照金气上腾风萧萧兮瑟瑟霜刺刺兮棱棱当此时也弱其志强其骨独岁寒而晩登雨还风去天长地久纯黄象于后土故采桑而菊衣轻体御于神仙故登子部谱录类草木禽鱼之属御定佩文斋广群芳谱卷四十九山而菊酒文賔采之而羽化康公服之而不朽东极于是长存南阳以之睂寿胡太尉之允诚光辅汉庭万机理三阶平及暮年华髪垂肩秋菊长英蠲邪涤瘵于焉永贞钟太尉之声实彛伦魏室道合盐梅功成辅弼降文屋之命修彭祖之术保性和神此焉终吉君章请老岁久悬车秋风生兮北园夕白露湿兮前阶虚伫闲庭之旷邈对凉菊之扶疎人生行乐孰知其余渊明解印退归田野山郁律兮万里天苍莽兮四下凭南轩以长啸出东篱而盈把归去来兮夫何为者若夫窈窕重闱亘青琐兮接皇扉深沉大壮通肃成兮连博望乃有乡贵族薛县名家共汾河之鼎气同庶子之春华朝游夕处徘徊顾慕难揺落于三秋伟贞芳于十步伊纤茎之菲薄荷君子之恩遇不羡池水之芙蓉愿比瑶山之桂树岁如何其岁已秋丛菊芳兮庭之幽君子至止怅容与而淹留岁如何其岁将逝丛菊芳兮庭之际君子至此聊从容以卒岁原陆龟杞菊赋天随生宅荒少墙屋多隙地着图书所前后皆树以杞菊春苖恣肥得以采撷供左右杯案及夏五月枝叶老硬气味苦涩旦暮犹责儿童辈掇拾不已人或叹曰千乗之邑非无好事之家日欲击鲜为具以饱君者多矣君独闭闗不出率空肠贮古圣贤道徳言语何自苦如此生笑曰我几年来忍饥诵经岂不知屠沽儿有酒食耶退而作杞菊赋以自广云惟杞惟菊偕寒互緑或颖或苕烟披雨沐我衣败绨我饭脱粟羞惭齿牙茍且粱肉蔓延骈罗其生实多尔杞未棘尔菊未莎其如予何其如予何增宋苏轼后杞菊赋并序天随生自言常食杞菊及夏五月枝叶老硬气味苦涩犹食不已因作赋以自广始余尝疑之以为士不遇穷约可也至于饥饿嚼囓草木则过矣而余仕宦十有九年家日益贫衣食之奉殆不如昔者及移守胶西意且一饱而斋厨索然不堪其忧日与通守刘君廷式循古城废圃求杞菊食之扪腹而笑然后知天随之言可信不谬作后杞菊赋以自嘲且解之云吁嗟先生谁使汝坐堂上称太守前賔客之造请后掾属之趋走朝衙逹午夕坐过酉曾杯酒之不设揽草木以诳口对案颦蹙举箸噎呕昔隂将军设麦饭与葱叶井丹推去而不齅怪先生之眷眷岂故山之无有先生听然而笑曰人生一世如屈伸肘何者为贫何者为富何者为美何者为陋或糠覈而瓠肥或梁肉而墨瘦何侯方丈庾郎三九较丰约于梦寐卒同归于一朽吾方以杞为粮以菊为糗春食苖夏食叶秋食花实而冬食根庶几乎西河南阳之寿张栻续杞菊赋张子为江陵之数月时方中春草木敷荣经行郡圃意有所欣非花柳之是问眷杞菊之青青爰命采掇付之庖人汲清泉以细烹屏五味而不亲甘脆可口蔚其芬馨盖日为之加饭而他物几不足以前陈饭已扪腹得意呕吟客有问者曰异哉先生之嗜此也乎苏公之在胶西值党禁之方兴叹斋厨之萧条乃览乎草木之英今先生当无事之时据方伯之位校吏奔走颐指如意广厦延賔毬场享士清酒百壶鼎臑爼胾宰夫奏刀各献其技顾无求而弗获虽醉饱其何忌而乃乐从夫野人之餐岂亦下取乎葑菲不然得无近于矫激有同于脱粟布被者乎张子应之曰天壤之间孰为正味厚或腊毒淡乃其至猩唇豹胎旋取诡异山鲜海错纷纠莫计茍滋味之或偏在六府而成赘极口腹之欲初何出于一美惟杞与菊中和所萃谓劲不苦滑甘靡滞非若他蔬善呕走水既了目而安神复沃烦而涤秽验南阳于西河又頽龄之可制此其为功曷可殚纪况于膏粱之习贫贱则废隽永之求不得则恚兹随寓之必有虽约居而足恃殆将与之终身又可贻夫同志子独不见吾纳湖之隂乎雪销壤肥其茸葳蕤与子婆娑薄言掇之石铫瓦盌啜汁咀虀高论唐虞咏歌书诗嗟乎微斯物孰同先生之归于是相属而歌殆日晏以忘饥元郝经牡丹菊赋有序初入新馆客将宋日新致朱砂红牡丹菊一本祗三四花惨悴萎暗不以为竒遂植之穿廊西之隙地今岁忽茂逹成丛高六七尺及秋而放数百花所未见也适王甫书状生朝而其花尤盛故作赋以寓感其辞曰西风悄兮幽扄木叶下兮空庭忽异卉之呈芳乃示予以不情郁霞腴之春姿敷玉瀣之秋英蹙綘绡于青苞翦翠罗于绿莛拆缃桃与紫薇讶鞓红与鹤翎高层层以奕奕重袅袅以盈盈结腻黄以为心抹沉粉而含馨凝夜气以夸昼姹斜阳而亸晴仍牡丹之花王彊将菊以为名呜唿噫嘻时哉匪时造化则夺形色不移虽反常而似妖顾真宰岂予欺寓国色于羇孤谢凡品之芬菲掞金气于西陆吐霜葩于东篱鄙倾城之郑袖期佩兰之湘累独超出于羣伦不系累于等夷特以秋而为春乃竒花之出竒彼自为一时殆非后时也且持杯而浥露更嚼句以待月尽吴江之飞霜甚穷海之饕雪与后凋之姚魏共终全于晩节明何景明白菊赋有序甲子九月十四日冯侍御宴集出白菊咏赏属予赋之盖以奉賔主之欢洽耳岂有望于荣观哉辞曰繄季秋之将望予恤夫序次之易代既无暇于游览亦索处而寡类接芳邻之招引诚钦志于雅诲厪主人之投辖肃羣俊而弭盖廼陈秋卉以侑觞冀逸兴之可贷咸式燕以延赏异过时而尚爱喜幽玩以怡情追佳节之莫待岂无得于物观实有感于斯防猥受简以抒思庶形状之具载尔其葳紫茎而上擢麃竒荄以孤植叶萋萋其微霭萼栗栗以寒色申纤缟以自贞羞组防之外饰承危朶而不倾挺柔枝而益力香冉冉而不繁艳娟娟而稍抑态屡觌而愈妍意凝想而弥极始严整而莫防终温郁而可即华不露而已章思欲语而复黙神超有而入无岂髣髴之遽得廼若闲馆重深高幕虚凉檐萧萧以下月庭蔼蔼而降霜灿灼烁以映夕纷委缀而明廊素娥兮联裙青女兮骈妆缥轻鬓以云须皎靓质而雪光骖连蜷兮鸾鹤服陆离兮佩珰信雕容之可赧嗤效颦之不量于是賔徙倚而久竚若耿耿其怀伤釭灭影兮续膏夜就深兮移牀驰留叹于永谢结华思于余芳允思美之所遇亦既隐而复扬乃岁律之甫迁慨金气之何速鸟栖栖而敛翮飇飒飒以惊木怳穷莽于广隰班纷薄于修陆众已谢于塲野独宛转于寒谷甘苦心于蝼蚁等末干于朴虽旷絶以自持胡偃蹇而下伏夕淹雨而泣素朝披烟而委绿羌守操以坚冰徒有容之若玉傥衣袖之是将亦弦琴而可录吾观夫怀逹人之隐徳抱贞女之幽衷讵婴情于丰华奚移志于始终桃早秀而先萎槿晨敷而暮空茍清白之为尚曷菲之足崇嗟予之不淑兮抚年运而兴悲覩兹植之所由惧修名之失时彼斯人之同志吾何俗之不随廼孑孑以矫激羡草木之所为伟夫君之超越幸方圆之有持矧诸公之奋竒俱发踪之可师顾防合之不偶常寡欢而多离指孤芳而缔好创游燕以为嬉诚后期之不忘或有徴于微辞后白菊赋有序菊有白色者超越他品予尝赋之矣丙寅之秋京师桃李皆花予庭是种生意凄然久而不敷至十月始盛开色益鲜丽予感焉复作后赋大运荒乎何停隂阳奄以代谢究动植之所由嗟何物之弗化时维孟冬金虎兮屏舍白帝兮徂驾气厉厉兮始严景曶曶兮将下值抱疴以闲居循周除而荡思庭叶委以陈翳阶藓秽而不治览庶草之先零抚兹根之独迟彼桃李之非令亦竞荣而呈姿丹华以郁郁冒緑林而萋萋胡众人之好陊班纷慕其芳菲朝丝吹兮填闉夕车马兮成蹊咎枢之舛讹谅人事之尤违矧天道之无逺或省予而弗知繄予植之虽晩实鄙志之所欣贱羣秾之溷浊耻杂敷之纠纷俱并进以取姸表孤花以见珍宁他卉之我先甘避迹而弗羣乃其蕴金气以内凝标皜质而外映蔓不逾垣繁不被径叶涂涂其自沃枝矫矫而独劲宛含意其孰语若钟情而未定女幽房而专情士穷巷而寡行服缟组以修容佩珩璜以昭令寄岑寂以怡心袭馨香以饰性无良朋以修好憾邪妁之干正又如下国之摈臣离宫之斥嫔心怦怦以濳恻怀耿耿而苦辛缅中宵以前席念昔日之下陈慨微欵之莫宣若有怨而弗伸分孤蹇以终毕羌孰予兮幸亲结柔条而三嗅重延伫而钦心寂馆以容与散尘营以涤襟鉴微月之暧暧步列星之森森天窈窈以条革疾风起而夕隂念冱寒之已逼惨独悲夫众林茍操性之殊轨岂华色之遽沉内惝悢以怀顾怳屏营以咨嗟覩日月之减毁恐霜雪之增加抱孤英以自明怅情亲之我遐虑寒香之终匮俾予身之蹉跎负大块以冯生岂惟是乎独嘉物何盛而弗衰亦何枯而弗华夫芝焚而柏薪皆菸颜而殒葩伊桃李之既零亦奚异乎泥沙委常运以流转复胡戚而胡夸诚予衷之不爽彼夸戚兮如何乱曰有美一人扬清芬兮缟袖合沓囘素云兮被服文徽皓缤纷兮令仪襜襜敛玉手兮倾城独立世不有兮时无蹇修谁则觏兮谷逶迤兮雪霰来兮众芳萎兮嗟伊人兮秉志不囘兮徐氏园菊赋晨步小园一望疎林白云缥缈黄叶纷纭风萧萧而异响寒凛凛而侵人惊天道已残秋觉霜气之棱棱鴈嘹呖而南还蛩啾唧而哀吟值时景之荒凉菊方华于后庭何其晩也是造物之无知乎善尔碧枝防翠嫩萼喷金无桃李之妖艶抱松柏之坚心虽素雅之非凡柰何生乎不辰寄寸根于尘世胡为乎不遇乎阳春及其华也不获宠而鲜妍兮怀凄楚于秋霜隂云惨淡以蔽天兮日色薄而无光日色既薄而苦短兮惜乎金英之徒芳遭风欺而雨妒兮独防防而不变其常吁嗟佳哉细观其高世出尘之姿幽黙徘徊之态嬾随俗以富贵爱清冷而盘桓似有为而不见用于时者也似抱道而隐逸者也顺天而安分者也岂习俗之能知邪重曰聊植疎篱清且幽兮天运闭塞隐而潜兮隐而潜兮霜凄雨霏兮百草罢绿尔犹存兮困苦自持时穷见操兮行比幽人素位履贞兮文赋散句增晋傅菊花赋布濩河洛纵横齐秦掇以纤手承以轻巾揉以玉英纳以朱唇服之者长寿食之者通神卢谌菊花赋绿叶云布黄蘂星罗陶潜归去来辞三径就荒松菊犹存梁吴均与顾章书幸富菊花偏饶竹实山谷所资于斯已办四言古诗原唐萧颖士菊荣一篇五章采采者菊芬其荣斯紫英黄萼照灼丹墀恺悌君子佩服攸宜王国是维大君是毘贻尔子孙百禄萃之采采者菊于邑之城旧根新茎布叶垂英彼美淑人应家之祯有弦既鸣我政则平宜尔栋崇必复其庆采采者菊于邦之府隂槐翳柳迩楹近宇彼劳者子喧卑是处慨其莫知蕴结谁语企彼高人色斯遐举采采者菊于宾之馆既低其枝又弱其干有匪君子是焉披翫良辰防酒宴饮无算怆其仳别终然永叹岁方晏矣霜露残促谁其荣斯有英者菊岂微春华懿此贞色人之侮我混于薪棘诗人有言好是正直五言古诗原晋袁山松咏菊灵菊植幽崖擢颖陵寒飇春露不染色秋霜不改条陶潜饮酒结庐在人境而无车马喧问君何能尔心逺地自偏采菊东篱下悠然见南山山气日夕佳飞鸟相与还此中有真意欲辨已忘言秋菊有佳色裛露掇其英泛此忘忧物逺我遗世情一觞虽独进杯尽壶自倾日入羣动息归鸟趋林鸣啸傲东轩下聊复得此生和郭主簿和泽周三春清凉素秋节露凝无游氛天高风景澈陵岑耸逸峰遥瞻皆竒絶芳菊开林耀青松冠岩列怀此贞秀姿卓为霜下杰衔觞念幽人千载抚尔诀检素不复展厌厌竟良月增梁王筠摘园菊赠谢仆射举灵茅挺三嵴神芝曜九明菊花偏可憙碧叶媚金英重九惟嘉节抱一应元贞泛酌宜长久聊荐野人诚唐韦应物效陶彭泽霜露悴百草时菊独妍华物性有如此寒暑其奈何掇英泛浊醪日入防田家尽醉茅檐下一生岂在多韩愈晩菊少年饮酒时踊跃见菊花今来不复饮每见恒咨嗟伫立摘满手行行把归家此时无与语弃置奈悲何白居易东园翫菊少年昨已去芳岁今又防如何寂寞意复此荒凉园园中独立久日淡风露寒秋蔬尽芜没好树亦凋残唯有数丛菊新开篱落间携觞聊就酌为尔一留连忆我少小日易为兴所牵见酒无时节未饮心欣然近从年长来渐觉取乐难常恐更衰老强饮亦无欢顾谓尔菊花后时何独鲜诚知不为我借尔暂开颜和钱员外早冬翫禁中新菊禁署寒气迟孟冬菊初坼新黄间繁绿烂若金照碧仙郎卜隐日心似陶彭泽秋怜潭上看日惯篱边摘今来此地赏野意潜自适金马门内花玉山峰下客寒芳引清句吟翫烟景夕赐酒色偏宜握兰香不敌凄凄百卉死岁晩冰霜积唯有此花开殷勤助君惜席夔霜菊时令忽已变行看被霜菊可怜后时秀当此凛风肃淅沥翠枝翻凄清金蘂馥凝姿节堪重澄艶景非淑宁袪青女威愿盈君子掬持来泛樽酒永以照幽独宋苏舜钦和圣俞庭菊不谓花草稀实爱菊色好先时自封殖坐待秋气老类装翠羽枝已喜金靥小严霜发层英益见化匠巧揺疑光艶落折恐丛薄少一日三四吟一吟三四绕赏专情自迷美极语难肖得君所赋诗烂熳惬懐抱朗咏偿此心清尊为之倒梅尧臣舟上采菊泯泯平慢流行当季秋月演漾过汀洲汀洲芳杜歇白露夜正霏黄菊寒更发采以泛酒巵不独映华髪和刘原甫省中新菊华省切星斗沉沉严燕房秋风茂陵孙种菊烂生光天晴蝴蝶飞上下舞防黄刘郎才笔豪移榻吟在傍日晩吏已散残景上粉墙有酒无饮伴掇英襟裾香还思陶渊明弃官归柴桑东篱独此物盈把恨无觞赖有白衣来好事遗壶浆适意各一时岂乏同舍郎谨和相国屋上菊丛屋上有丛菊结根深瓦缝既无地势美又乏土力拥乃因涂明生不因人所种亦能应节开焉取入公用公来步广庭闻鴈目始纵忽见粲然英降植合常从賔僚席其傍咏翫意已重物莫厌僻逺会遇良可颂依韵和通判把菊有寄湖边草树多蠧叶已少色唯菊不畏霜淡艶如有徳自与兰并生非因人所植爱贵曾未厌秋日短苦逼朋好各相望采持空叹息临杯不能饮对案不能食借问君何忧节物感人极欧阳修西斋手植菊花过节始开偶书奉呈圣俞秋风吹浮云寒雨洒清晓鲜鲜墙下菊颜色一何好好色岂能常得时仍不早文章损精神何用覻天巧四时悲代谢万物惜凋藁岂知寒鉴中两髩甚秋草东城彼诗翁学问同少小风尘世事多日月良防少我有一樽酒念君思共倒上浮黄金蘂送以清歌袅为君发朱颜可以却君老原苏洵菊骚人足竒思香草比君子况此霜下杰清芬絶兰茝气禀金行秀徳备黄中美古来鹤髪翁餐英饮其水但恐蓬藋伤课童加料理增司马光秋原菊高原向揺落丛菊始滋荣草际浮金碧照人防目明何湏夭生理玉斚泛余英王安石黄菊有至性团团城上日秋至少光辉积隂欲滔天况乃草木微黄菊有至性孤芳犯寒威采采霜露间亦足慰朝饥原苏轼咏甘菊越山春始寒霜菊晩愈好朝来出细粟稍觉芳岁老孤根防长松独秀无众草晨光虽照耀秋雨半摧倒先生卧不出黄叶纷可扫无人送酒壶空腹嚼珠寳香风入牙頬楚些发天藻新荑蔚已满宿根寒不藁扬扬弄芳蝶生死何足道颇讶昌黎公恨尔生不早增苏轼赠朱逊之诗并引元祐六年九月与朱逊之防议于颖或言洛人善接花歳出新枝而菊品尤多逊之曰菊当以黄为正余可鄙也昔叔向闻鬷蔑一言知其为人予于逊之亦云黄花候秋节逺自夏小正坤裳有正色鞠衣亦令名一从人伪胜遂与天力争易姓寓非族改颜随所令新竒既易售粹駮宜相倾疾恶逢伯厚识真似渊明君言我所印世论岂敢评愿君为霜风一扫紫与赪和子由记园中草木野菊生秋涧芳心空自知无人惊岁晩惟有暗蛩悲花开涧水上花落涧水湄菊衰蛩亦蛰与汝岁相期楚客方多感秋风咏江蓠落英不满掬何以慰朝饥陈与义菊黄花不负秋与秋作光辉夜霜为作祟朝日为解围今晨岂重九节意入幽菲孤芳擅天地众卉亦已微殷勤黄金靥照耀白板扉沽酒欲寿花孔方与我违静坐絶省事未觉此计非夕英岂不腴骚人自难肥书怀示友萧萧十月菊耿耿照白草开窓逢一笑未觉徐娘老风霜要饱更独立晩更好韩公真躁人顾用忧怀抱范成大寄题向抚州采菊亭一叶起秋色众绿凋岁华耿耿霜露侧余此黄金葩西风满天地孤芳照尘沙殷勤开小筑花气日夕嘉落英楚累手东篱陶令家两穷偶寓意岂必真爱花不如亭中人一笑了天涯采采勿虚度门前欲高牙陆游陶渊明云三径就荒松菊犹存盖以菊配松也余读而感之因赋此诗菊花如端人独立凌氷霜名纪先秦书功标列仙方纷纷零落中见此数枝黄高情守幽贞大节凛介刚乃知渊明意不为泛酒觞折嗅三叹息岁晩弥芬芳小饭赏菊菊得霜乃荣性与凡草殊我病得霜健每却稚子扶岂与菊同性故能老不枯今朝唤父老采菊陈酒壶举袖舞翩跹击缶歌呜呜秋晩遇佳日一醉讵可无晩菊蒲柳如懦夫望秋已凋黄菊花如志士过时有余香眷言东篱下数株弄秋光粲粲滋夕露英英傲晨霜高人寄幽情采以泛酒觞投分真耐久岁晩归枕囊陈筼窓咏菊花手种黄金花摩挲待其成朝来风雨过万彚秋竛竮起问花知否独立长亭亭尝于清霜下退然得此生南山与东篱我亦学渊明久落尘网中叫花花不应韩竹坡采菊撷我百结衣为君采东篱半日不盈掬明朝还满枝悠然何处是千古正如斯金党怀英西湖晩菊重湖滙城曲佳菊被水涯高寒逼素秋无人自芳菲鲜飇散幽馥晴露随余滋蹊荒绿苔合采采叹后时古瓶贮清泚芳樽湔尘霏逺懐渊明贤独往谁与期徘徊东篱月岁晏有余悲元郝经野菊干坤入消数万物呈晩节秋晏菊始华荒丛翳林樾野迥幽姿清冈断寒艶接丝虫青苞啼螀抱枯叶瀼露积玉华层层拥金屑我欲摘以杯饮之濯中热霜栽郁髙标胡与荒秽列嗟尔夷惠俦玉质难变灭不谓无人看便使幽香歇安得老瓦盆坐对浇古月何中菊二首我耕不半亩黄花列千丛萧条变衰时一夕万里风立孤不作难英英异风骨君看墙东客夜寒步霜月菊花如幽人梅花如烈士同居冰雪中标格不相似道路阻荒寒故人万里余菊枝傥可折持以寄逺书吴景奎采菊爽气浮西山风烟澹原隰悠然出衡门佳节逢九日众草萋以青黄菊正秋色采之不盈把妙意良自得谓能制頽龄可泛忘忧物驩言命壶觞万事付酣适永懐东篱人俛仰已陈迹王翰题菊我忆故园时绕篱种佳菊交叶长青葱余英吐芳馥别年二十载粲粲抱幽独岂无桃李颜岁晩同草木及兹覩余芳使我泪盈掬离披已欲摧潇洒犹在目雨露岂所偏岁月不可复归去来南山餐英坐空谷戴良对菊联句翡翠翦秋叶金琼镂寒英良骈枝竞戢戢植纷亭亭翰逞芳固的皪鬬媚益晶荧璜幽姿匪人造逸态谅天成辕傍芽萌庶孽乳萼孕怀绷温螫虎缩逗翳防蚝枯梮茎良迟倩飇阵飒疾役雷辊輷翰挐楹互杂沓跂槛逓纷争璜秋荣姿婐春粲失嫈嫇辕莹夺鹅肪腻飞攘鸥毳轻温韵冽帖疎穴迹秘慰羇伧良魏书奉延辅郦水滋甘馨翰缔芳笑兰友论雅傲梅兄璜摵摵感余铩采采怜孤撑辕谱之已百品咏之复千名温或繁若朝弁或洁若蓝瑛良或密若飘霰或粲若罗星翰或赴若辐辏或屹若峩屏璜或散若防豆或聚若辎軿辕或润若璜佩或丽若金籯温或鲜如鹭振或悴如鲂赪良或斥如仆或积如云仍翰或翩如春蝶或熠如宵萤璜或偃如膂伛或昻如气盈辕或扬如袂举或侧如杯倾温或盛喜若笑或哀忧若酲良或即阶陛立或俱盆盎升翰或侪处士逸或俪节妇贞璜或翔疑孔翥或峙讶鸾停辕或诧天姥巧或觇地媪灵温朝采有元亮夕餐有屈平良用酬我嘉节来践尔佳盟翰饾容交错饤巵许逡廵行璜摘鲜盛棃栗倾浊饶醁辕起酬足蹂躏坐咽腹膨脝温陆味萃南品海腥极东烹良已畅一朝乐复哦千古情温句竒嫓荦确韵古铿韶韺良驰骤门接武格鬬掀鏖兵翰味辛姜桂性语险魅魈惊温怯敌迹屡屏慑败眼频瞠良籍湜走且踬郊岛弛复狞翰尊卑异川岳清浊分渭泾璜遐思时踸胃凝睇靡瞤睛辕顾惭驽骀力莫抗骐骥衡温四美已云具二难亦既并翰愁去逾激矢欢来剧抽絣璜即此成放旷何用困拘儜良永缉婀娜佩庶濯尘垢缨翰僧宗衍对菊有感百草竞春色惟菊有秋芳岂不涉寒暑本性自有常疾风吹髙林木落天雨霜谁知篱落间弱质怀刚肠不怨歳月暝所悲廹新阳永歌归去来此意不能忘明胡翰维南有佳鞠维南有佳鞠风露发清妍离离碧玉树灿灿黄金钱色含坤裳美质抱日精圆蕴灵自女几滋布弥樊川既入神后品还充仙子餐中寿登百岁上寿延千年千年与百岁何异瞬息间独有幽贞节可比金石坚托以奉君子岁晏期弗谖王芾题秋菊轩九月霜露零秋气已云肃草木尽凋悴而有篱下菊灿灿如有情盈盈抱幽独我欲餐其英采之不盈掬唿儿具鸡黍白酒正可漉素心二三人于焉叙心曲陶然付一醉万事亦已足咏歌柴桑诗千载有余馥李东阳墨菊二首白霜被原隰黄菊秋始花余馨引遥袂采掇初还家秀色虽可玩玩久不复华入画清且古为诗正而葩幽懐托挥写庶用传无涯持此问真幻无言空自嗟画菊不画香香空讵堪掬画菊不画色色似花已俗都无色香在安用此为菊登堂见孤标入手宜可触自非识菊者但看桃李足古色今不知世人空有目王问泾上观菊泾上一老人爱菊如爱稼踏叶到林丘散襟茅茨下清歌吐芳音采采渐盈把睠言五色姿阳春似相假晩节良可亲予懐自舒冩有物茍防心那辞在荒野岁晏不可留柴车夙云驾奕奕车马客谁解闲行者董其昌盆菊众芳岂不妍秋英自清絶意与幽人会标名霜下杰容以桃李颜艶彼茱茰节翩翩五陵子佳色纷相悦积紫照朱茵堆黄象金埒赏韵一以乖篱堵宁辞拙亭亭盆中菊偏承美人撷香分甘谷幽色借冰壶洁对此读离骚心魂生莹彻悠然见西山孤峰正嵚蘖御定佩文斋广羣芳谱卷四十九钦定四库全书御定佩文斋广羣芳谱卷五十花谱菊花三集藻七言古诗增梁简文帝采菊篇日精丽草散秋株洛阳少妇絶妍姝相唿提筐采菊珠朝起露湿霑罗襦东方千骑从骊驹更不下山逢故夫原唐杜甫叹庭前甘菊花庭前甘菊移时晩青蘂重阳不堪摘明日萧条尽醉醒残花烂漫开何益篱边野外多众芳采撷细琐升中堂念兹空长大枝叶结根失所纒风霜增宋梅尧臣甘菊世言此解制颓龄便当园蔬春竞种到秋犹得泛其英烂醉莫辞官有俸和吴冲卿省中植菊园果已熟实未坠野卉已老叶未瘁菊丛是时方发荣潭上篱边俱有为一从潭岛辅长年一自篱根图暂醉今将移近省中兰壅培早与陶潜异黄土肥浓沃井泉朱栏屈曲侵堦地劲风不到何动揺清露能霑谁着意看看重九各登髙金蘂满头无所忌及此频邀同舎欢向来莫羡钟繇赐我家蓬藋不足云强对嘉章颜起愧欧阳修希真堂东手种菊花十月始开当春种花唯恐迟我独种菊君勿诮春枝满园烂张锦风雨须防落颠倒看多易厌情不专鬬紫夸红随俗好豁然髙秋天地肃百物衰零谁暇吊君看金蘂正芬敷晓日浮霜相照耀后时宁与竹相荣媚世不争桃李笑煌煌正色秀可餐蔼蔼清香寒愈峭髙人避喧守幽独淑女静容修窈窕方当摇落看转佳慰我寂寥何以报时携一樽相就饮如得贫交论久要我从多难壮心衰迹与世人争静躁种花勿种儿女花老大安能逐年少曾巩菊花菊花秋开只一种意逺不随桃与梅游人有几爱孤淡零落野水空岩隈层层露萼间枝叶金靥万个围苍苔直从陶令酷爱尚始有我见心眼开为怜清香与正色欲搴更惜常徘徊当携玉轸就花醉一饮不辞三百杯陆游山园草间菊数枝开席地独酌屋东菊畦蔓草荒痩枝出草三尺长碎金狼籍不堪摘扫地为渠持一觞日斜大醉呌堕帻野花村酒何曾择君不见诗人跌宕例如此苍耳林中留太白杨万里买菊老夫山居花绕屋南斋杏花北斋菊青春二月杏花开抱瓶醉卧锦绣堆凉秋九月菊花发自折寒枝插华髪湘累落英曾几何陶令东邻未是多吾家满山种秋色黄金为地香为国就中更有一丈黄霜葩月蘂耿出墙饮徒无酒寻不得寻得一身花露香如今小寓咸阳寺有口何曾问花事百钱担上买一株聊伴诗人发幽意病眼仇寃一束书客舎葭莩菊一株看来看去两相厌花意萧条恰似无清晓肩舆过花市陶家全圃移在此千株万株都不看一枝两枝谁复遗平地拔起金浮屠瑞光千尺照碧虚乃是结成菊花塔蜜蜂作僧僧作蝶菊花障子更玲珑翡翠六扇排屏风金钱装面密如积金钿满地无人识先生一见防眼开故山三径何独懐君不见内前四时有花卖和宁门里花如海林亦之奉题林稚春菊花枕子歌故人所説菊花枕似把冰九月下饮秋水一防明炯炯数在青嚢第一品狂风江上吹蒹葭往往得之嵇阮家闭门诵书二十载眼睛损尽生空花建阳小作箸头书残更灯火乱虫鱼石渠文字大如斗塲屋岁月又不偶却来南山青草边东西尽为菊花田手提长筐向山曲一下收拾三百斛昨者昬迷才起来解把檐头小字读乃知妙物通羣仙一切药囊应弃捐谢枋得菊渊明岂但隐逸人渊明素懐诸葛志清香不独占秋天菊潭一滴三千岁郑思肖菊花歌太极之髓日之精生出天地秋风身万木摇落百草死正色与秋争光明背时独立抱寂寞心香贞烈透寥廓至死不变英气多举头南山髙嵯峨金宇文虚中白菊西风萧飒百草黄南斋白菊占秋芳主人好事不专飨撷送客馆分幽香幽香清艶两难得冰雪肌肤龙麝裛悄然坐我蘂珠宫玉斧瑶姬皆旧识仙家艺菊名日精我今号尔为月英月中风露秋夕好感此仙种来曾城慿君传与金天令月与霜姿驻清景重阳好伴白衣来五柳先生忆三径元范梈送菊卧病髙秋留海浦明日重阳更风雨杜门不出长苍苔令我天涯心独苦篱角黄花亲手栽近节如何独未开含芳閟采亮有以使君昨暮征诗来凌晨试遣霜根送畚土虽微甚珍重极知无意竞秋光任作横窓岁寒供忆我初客天子都西垣植此常千株结花年年应吹帽始信南邦事尽殊愿得封培自今日何间朱厓万家室秋香端不负干坤但嗔箫管乱俦匹归去来兮虽得归念归政自莫轻违他日采英林下酌谁向清霜望翠微明吴寛过相城为沈陶庵和天全翁赏菊之作菊花开日是重阳坡翁妙语不可当我云但得花之趣何必秋来菊有黄神仙中人寿且康老年见客才下堂幅巾飘飘映华髪导我直过东篱傍庵居春风定先到已见菊苖三寸长浩歌渊明饮酒章悠然依旧虞山苍素琴无弦旧有例当春赏菊嗟何妨封题一笑报苏子为我转致陶柴桑陈鸿买西园菊至招同社诸人花下小饮因和短歌几处菊花残西园余数亩买来竹下折简会宾友把酒坐花防一齐衫袖香春天百卉媚不及此幽芳堦下凉风薄暮起枝枝低拂深杯里愿君尽醉宿我家明日更看西园花五言律诗增唐太宗赋得残菊阶兰凝曙霜岸菊照晨光露浓晞晓笑风劲浅残香细叶凋轻翠圆花飞碎黄还持今岁色复结后年芳骆宾王秋菊擢秀三秋晩开芳十歩中分黄俱笑日含翠共摇风碎影涵流动浮香隔岸通金翘徒可泛玉斚竟谁同李峤咏菊玉律三秋暮金精九日开荣舒洛媛浦香泛野人杯靃靡寒潭侧丰茸晓岸隈黄花今日晩无复白衣来原李白感遇可叹东篱菊茎疎叶且微虽言异兰蕙亦自有芳菲未泛盈樽酒徒沾清露辉当荣君不采飘落欲何依增卢纶九日奉陪令公登白楼同咏菊琼樽犹有菊可以献留侯愿比三花秀非同百卉秋金英分药细玉露结房稠黄雀知恩在衔飞亦上楼朱湾秋夜宴王郎中宅赋得露中菊众芳春竞发寒菊露偏滋受气何曾异开花独自迟晩成犹有分欲采未过时忍弃东篱下看随秋草衰耿湋赋得寒蜂采菊蘂游飏下晴空寻芳到菊丛带声来蘂上连影在香中去住霑余雾髙低顺过风终异蝴蝶不与梦魂通顾非熊万年厉员外宅赏残菊才过重阳后人心已为残近霜须苦惜带蝶更宜看色减频经雨香销恐渐寒今朝陶令宅不醉却应难姚合病中辱朱谏议惠甘菊药苗因以诗赠萧萧一亩宫种菊十余丛采摘和芳露封题寄病翁熟移茶鼎里餐称石瓯中香气将何比从来味不同李商隐菊暗暗淡淡紫融融冶冶黄陶令篱边色罗含宅里香几时禁重露实是怯残阳愿泛金鹦鹉升君白玉堂许棠白菊所尚雪霜姿非关落帽期香飘风外别影到月中疑发在林雕后繁当露冷时人间稀有此自古乃无诗李建勲采菊簇簇竞相鲜一枝开几番味甘资麴糵香好胜兰荪古道风摇逺荒篱露压繁盈筐时采得服饵近知门萧彧赋得菊送德林郎中学士赴东府离情折杨柳此别异春哉含露东篱艶泛香南浦杯惜持行次赠留插醉中廻暮齿如能制玉山甘判颓张蠙白菊秋天木叶干犹有白花残举世稀栽得豪家却画看片苔相应绿诸卉独宜寒几度携佳客登髙欲折难原罗隐咏菊篱落岁云暮数枝聊自芳雪裁纤蘂密金拆小苞香千载白衣酒一生青女霜春丛莫轻薄彼此有行藏增僧无可咏菊东篱摇落后密艶被寒催夹雨惊新拆经霜忽尽开野香盈客袖禁蘂泛天杯不共春兰并悠扬逺蝶来僧广宣九日菊花咏应诏可讶东篱菊能知节芳细枝青玉润繁蘂碎金香爽气浮朝露浓滋带夜霜泛杯传寿酒应共乐时康宋韩琦菊万卉趁枯死香金鬬晚葩甘名应得露野色岂如家俗态惜迟暮芳情谁怨嗟重阳樽酒伴不见牡丹花菊觞九日陪嘉客金英泛酒船酦醅时上下浮蚁自周旋香逐榴花发甘嗤柏叶先坐中宜醉挹仙录载延年重九席上赋金铃菊黄金缀菊铃兖地独驰名细蘂浮杯雅香筩贮露清风休沉夜警雨碎入寒声自此传仙种秋芳冠玉京邵雍和张二少卿丈白菊清淡晓凝霜疎枝殿颢商自知能洁白谁念独芬芳岂为琼无艶还惊雪有香素英浮玉液一色混瑶觞司马光和李殿丞仓中对菊髙士寄朝市迥然心迹殊秋风太仓里黄菊满庭隅陶令成诗后王公送酒无遥知压俗事未免强踌躇文案渐消散仓闲吏已稀庭空数蝶下夜静一萤飞爱赏忽成句淹留时忘归髙情虽不系遇此独依依凉风正萧瑟朋好复徘徊幽兴不尽芳樽时一开余英盖红叶坠露湿苍苔从此东篱下应忘归去来和江邻几金铃菊何处见佳菊秋风汶水阳酒浮金铎细露泛蜜房香不谓红尘地相逢君子堂依然故人意不减旧芬芳咏菊琐琐南阳菊秋潭岁自开孤根拥红叶落蘂媚苍苔正以参灵药因之植紫台愿兼金掌露同入柏梁杯野菊野菊未尝种秋花何处来羞随众草后故犯早霜开寒蝶舞不去夜蛩吟更哀幽人自移席小摘泛清杯孔平仲对菊有懐郎祖仁庭下金铃菊花开已十分多情能惠我对景独思君秀色三秋好清香一室闻扁舟今夜雨何处宿江云戴昺十日取野菊从酒野径菊仍好村垆酒亦嘉未应今日蘂便是背时花心在家千里身犹客九华官程难久驻风雨暮山斜金党懐英黄菊集句九月欲将尽鲜鲜金作堆绕篱残艶密拥鼻细香来五色中偏贵羣花落始开可怜陶靖节共此一倾杯元蒲道源九月十八日黄菊始开时且禁酿漫成示徳衡弟苒苒秋事杪幽丛花始黄直须雕众卉才许见孤芳重露洗金质严风吹绿裳陶翁如有酒何日不重阳范梈九日诸生携酒至城东看菊楚楚临堦菊重阳特地开慰人良有意报汝愧无才巷杵闻鸡发邻觞送蟹来采英吾欲寄怅望倚江台明髙启王公子宅五月菊秋英忽夏发宛在阿戎家细认惊初见髙吟喜共夸不依寒竹雨欲映午榴霞我意甘迟暮樽前有此花何景明汝庆宅红菊红菊开时暮亭亭冠物华亦知颜色好不是艶阳花罗绮娇秋日楼台媚晩霞清香如不改常傍美人家八月二十八日子容过对菊近节逢花放开樽集异乡干坤共一笑风雨似重阳谁识暮蝉意独怜秋树芳他时益烂熳邀尔醉西堂汝济夜过同以行对菊花摇落相过地芳菲晩更亲酒醺留媚眼灯色笑生春风雨新晴夜江山未老身百年如不醉恐负此花神原李梦阳菊花不随羣草出能后百花荣气为凌秋健香缘饮露清细开宜避世独立毎含情可道蓬蒿地东篱万代名增陈宪章前菊防荒村开紫菊细雨隔苍梧漂泊逢山鬼归来觅酒徒佳期宾不赴幽赏子何孤为罚南山老青钱买百壶后菊会余花留醉客缺月到疎梧我老真违世人生各有徒交游今日少宇宙此亭孤惯得趋时理千金买一壶后菊会再次李九渊韵黄花憎竞赏人事夺幽期长夜来寻醉微霜落满枝行藏深琖酒风月小囊诗长啸东轩下苍髯白接防留连杯酒下重叠菊花期熟犬知过客寒蜂亦恋枝溪山廻月色香影入梅诗地窄君休舞倾斜尔接防楚云台观民泽所栽菊寄民泽用昨九日韵时民泽还五羊未返当轩玉朶孤植竹翠茎扶香细风初动神清俗本无寒深溪井涸月出山瓢疎何处异乡客永懐歌茱茰野菊吟寄子长再次前韵野菊生何处寻香杖偶扶孤标犹讶絶佳色旧知无老弄真成独秋来不作疎金樽谁九日引满对茱茰吴明府送菊次韵答之黄菊有名花渊明无酒官酒多人自醉花好月同看老未厌人世天教共岁寒未应携不去髙歩蓬莱山原申时行菊畦诛茆疏野径种菊拟山家秀擢三秋干竒分五色葩凌霜留晩节殿岁夺春华为道餐英好东篱兴独赊唐文献西苑宸游地东篱菊已花当年夸野色此日艶天葩轻白凌寒露深红散晩霞秋英疑可茹无复楚人嗟七言律诗增唐白居易酬皇甫郎中对菊花见忆爱菊髙人吟逸韵悲秋病客感衰懐黄花助兴方携酒红叶添愁正满堦居士荤腥今已断仙郎杯杓为谁排愧君相忆东篱下拟废重阳一日斋李商隐野菊苦竹园南椒坞边微香冉冉泪涓涓已悲节物同寒鴈忍委芳心与暮蝉细路独来当此夕清樽相伴省他年紫云新苑移花处不取霜栽近御筵和马郎中移白菊见示陶诗只采黄金实郢曲新传白雪英素色不同篱下发繁花疑自月中生浮杯小摘开云母带露旋移缀水精偏称含香五字客从兹得地始芳荣李山甫刘员外寄移菊秋来缘树复缘墙怕共平芜一例荒颜色不能随地变风流唯解逐人香烟含细叶交加碧露拆寒英次第黄深谢栽培与知赏但惭终岁待重阳皮日休和鲁望白菊已过重阳半月天琅华千防照寒烟蘂香亦似浮金靥花様还如镂玉钱玩影冯妃堪比艶链形萧史好争妍无由摘向牙箱里飞上方诸赠列仙陆龟幽居有白菊一丛因而成咏呈知己还是延年一种材即将瑶朶冒霜开不如红艶临歌扇欲伴黄英入酒杯陶令接防堪岸着梁王髙屋好欹来月中若有闲田地为劝姮娥作意栽重忆白菊我怜贞白重寒芳前后丛生夹小堂月朶暮开无絶艶风茎时动有竒香何慙谢雪清才咏不羡刘梅贵主妆更忆幽窓凝一梦夜来村落有微霜郑璧白菊白艶轻明带露痕始知佳色重难羣终朝疑笑梁王雪尽日慵飞蜀帝魂燕语似翻瑶渚浪鴈风疑卷玉绡纹琼妃若会寛裁翦堪作蟾宫夜舞裙司马都白菊耻共金英一例开素芳须待早霜催绕篱看见成瑶圃泛酒初迷傍玉杯映水好将苹作伴犯寒疑与雪为媒夫君每尚风流事应为徐妃致此栽张贲白菊雪采冰姿号女华寄声多是地仙家有时南国和霜立几处东篱伴月斜谢客琼枝空贮恨袁郎金钿不成夸自知终古清香在更出梅妆弄晩霞宋韩琦九日赏菊未开席上次韵答崔象之寺丞谁知九日接宾觞未放寒花拆露房早是生来悲晩节那堪开不在重阳满头且应良辰插一夜宁衰浅意香守待金铃披絶艶共君搴蘂醉余芳和崔象之紫菊紫菊披风碎晓霞年年霜晩赏竒葩嘉名自合开仙府丽色何妨夺锦砂雨径萧疎凌藓晕露丛芬馥敌兰芽孤标只取当筵重不似寻常泛酒花八月十九日赏菊春英无不惜开迟秋菊常懐素景悲惯负晩霜甘索寞忽逢先闰促离披欲移庭槛嫌伤早拟泛賔罍未入时自是寒花当守分一违佳节速人嗤王安石和晩菊不得黄花九日吹空看野叶翠葳蕤渊明酩酊知何处子美萧条向此时委翳似甘终草莽栽培空欲傍藩篱可怜蜂蝶飘零后始有闲人把一枝苏辙戏题菊花春初种菊助槃蔬秋晩开花插满壶微物不多分地力终年乃尔任人须天随七箸几时辍彭泽樽罍未遽无更拟食根花落后一依本草太伤渠徐积菊花为汝花中开最孤诗翁可惜屡提壶却应有意酬青眼浑似倾心向白须击铜钵时吟更好掷金钱后醉相娱杨妃只有黄裙在且问风霜留得无刘子翚咏菊青丛馥郁早抽芽金蘂斓斑晩着花秋意只应宜淡泊化工可是惜铅华轻烟细雨重阳节曲槛疎篱五柳家暮醉朝吟供采摘更怜寒蝶共生涯杨万里野菊未与骚人当糗粮况随流俗作重阳政缘在野有幽色肯为无人减妙香已晩相逢半山碧便忙也折一枝黄花应冷笑东篱族犹向陶翁觅宠光九日菊未花旧説黄杨厄闰年今年并厄菊花天但挼青蘂浮新酒何必黄金铸小钱半醉嚼香霜月底一枝却老鬓丝边阿谁会得开迟意暗展重阳十月前九日郡中送白菊未应白菊减于黄金作钿心玉作裳一夜西风开痩蕾两年南海伴重阳若言佳节如常日为底寒花分外香挼蘂浮杯莫多着一枝留插鬓边霜陈傅良和林宗易菊花韵一岁所余秋有几重阳偏与老相催每怜白髪能长健虽爱黄花亦懒栽好景游从须好友新诗风味似新醅人生适意无过此恣听东篱早晏开潘紫岩香名不枉入骚坛最爱霜林耐岁寒切莫逢人叹迟暮何曾委地有飘残人如靖节本堪采世欠灵均少得餐甚矣吾衰闭门坐篱边自折一枝看原方九功露冷江苹鴈度时萧萧黄菊满疎篱寒枝带雨开仍艶晩节凌霜赏未迟移傍小檐承绮席纵观深夜倒金巵摘来冉冉香盈把共泛西风醉莫辞莫惜寒花开太晩孤懐深喜客来防疎枝最耐存霜圃晩节偏宜映月窓同调自应兰是籍浊醪何有玉为缸篱边无限陶潜兴倒着纶巾醉未降增金元好问野菊座主闲闲公命作柴桑人去已千年细菊斑斑也自圆共爱鲜明照秋色争敎狼籍卧疎烟荒畦断垄新霜后痩蝶寒螀晩景前只恐春丛笑迟暮题诗端为发幽妍晩景萧疎画不成晩花作意出繁英鲜明独向霜露见烂熳却随蒿艾生南国骚人知有待西风蝴蝶更多情南山正在悠然处安得芳樽与细倾为鲜于彦鲁赋十月菊清霜淅淅散银沙惊见芳丛阅岁华借暖定谁留翠被链颜端自有丹砂秋香旧入骚人赋晩节今传好事家不是西风苦留客衰迟久已避梅花元王恽桃花菊泪洒明妃寄露葩换根非为贮丹砂黄轻白碎空多种碧烂红鲜自一家骚客赋诗怜晩节野人修谱是头花九秋霜露无情甚时约行云防彩霞马祖常防头菊金屈巵边醉袖垂秋云如幄贮仙姿寒生小靥廻鸾动香入流苏睡鸭移结绶巧承西颢曲落钿羞带月支睂青霜为我催顦顇银屋何人怨别离菊枕东篱采采数枝霜包裹西风入梦凉半夜归心三径逺一嚢秋色四屏香牀头未觉黄金尽镜底难敎白髪长几度醉来消不得卧收清气入诗肠明髙启晩香轩不畏风霜向晩欺独开众卉已凋时地荒老圃苔三径节过重阳雨一篱秋色苍茫人醉少寒香落寞蝶先知山翁独念同衰晩坐对幽轩每赋诗原李东阳杨妃菊谁采繁花席上题偶将名姓托唐妃日烘花萼醺时面雨换华清沐后衣隔座似邀秦国语挥毫未放谪仙归欲从颜色窥生相已落诗家第二机增李东阳月下赏菊柬邃庵太常先生不随春蝶梦滕王又送秋蝉过绿杨佳客到时非旧雨好花开处亦重阳为园恨少青山地插帽羞看绿鬓郎长对此花还此客纵敎多病也身康十月赏菊体斋席上限韵寻芳何意到君家雨过髙城少暮沙此夜幽欢还月下去年孤馆各天涯狂思晩节曾吹帽寿拟春期及进不是老来诗骨健谁能白髪对黄花后园种菊经月忽见数花用亨父韵并呈城东赏菊诸君幽花种得偶相忘歩转南檐却背堂但有芳心宁择地更无佳客亦宜觞登临忆负重阳雨采掇愁沾昨夜霜满袖余香试披拂晩来风力正悠扬九日盆菊盛开将出郭有作买得长安担上秋南山只在屋西头花开正好逢佳节身病那堪复逺游昨夜月明空对酒晩来风急怕登楼多情重有灯前约为报花神作意留周原已席上赋十月菊布袍萧索不胜凉坐爱芳心共日光何用门前看五柳始知秋后有重阳故园栽处田应熟小市开时药正香自古交期须岁晩相过不敢避风霜冬月对菊用陈玉汝韵摇落霜空万木飞一枝无柰赏心微未成老圃应须学若在南山便合归人道秋香非昨夜天留晩色共斜晖陶翁可是忘机者犹自含情待白衣吴寛原已宅赏菊休从云外望天香谁似萧然林下妆嫩蘂渐成黄面老低枝犹比白衣长曾随枸杞添风味却笑芙蓉住水乡诗社清忙今又动看花直拟过重阳次韵李士英刘道亨过园居看菊诗人浑不厌贫家闲就荒园看菊花倾倒腊醅瓶未罄品题秋色句争嘉残英抱节真霜杰本草言功有日华醉后却劳归骑晩西风乌帽数枝斜陈宪章九日晩对菊次容处士韵是日县主曹侯二尹邵侯持酒过白沙李九渊容贯各馆乡中未还一年佳节到黄花霜在篱根月在沙今日县侯亲送酒几时诗客报还家疎枝向晩青如许老鬓逢秋白未涯更欲西良开酒胜游堪泛五更槎再用韵焉知老子非元亮请看黄花满白沙賸有香醪供采采何须蜡屐到家家屡经细雨开花面独立西风背水涯欲把一株种蟾阙恐惊天女笑乗槎次赵提学十月赏菊韵不论开早与开迟到处逢花把一枝清献插来纱帽重陶潜醉倒葛巾欹青藜不赴先生召白雪虚传幼妇词却对药栏何意绪江门店酒独斟时答吴乐善送菊两茎何处萎霜根路入庐山不问村佳节总非前日月新香犹袅旧龙门气清天与金行秀色浅人知土德尊今日渊明不能领倒巾檐下弄诗魂何孟春送菊涯翁山径曾陪九日游数枝还为一尊留买从逺市聊供节栽向名园合擅秋渐老有人怜客痩乍寒无计替蜂愁多情不用防吹帽短髪犹禁插满头熊卓汪司骥席上对菊锦席秋轩流客觞堦除迟菊恋年芳翠条苒苒初经雨青蘂娟娟欲霜幸为分回供閴寂空然别去梦寒香小车如觅东溪路古屋疎篱是醉乡乔长史咏醉杨妃菊嬝娜娇姿不耐霜芳根移得在昭阳带将春色三分艶散作秋隂满院香倾日尚疑闻羯鼔临风犹似舞霓裳只愁野鹿偸衔去寂寞棃园空断肠原王世贞贪看晩节傲霜飔淡色幽香冷不辞入坐叵罗争自引归来欵叚未须骑推敲月下犹孤语竞病风流彼一时若使东篱主人在攒睂那肯和新诗增申时行对菊独坐髙斋泛羽觞且看丛菊媚重阳繁英乍吐丹霞色冷艶全分白雪香好共清幽矜晩节偏从摇落殿秋光疎花短髪能相倚三径犹怜岁月长娄东荆石公饷菊赋谢一水能通贯月槎九秋偏赠傲霜花琼枝濯濯深含露紫艶丛丛细吐霞开傍松轩成晩节分来蓬岛是仙葩试论禁苑追陪日何似园林乐事赊茅亭看菊小结茅斋掩荜门翛然风物似山村一丘髙卧身仍健三径新锄菊尚存丽色盈盈开锦障幽香冉冉注清尊谁知摇落风霜偏荷栽培雨露恩原马德澄秋深菊圃吹寒风报道阿家花早丛莺羽半遮西子白鹤翎斜映太真红参差万朶霜天晓稠叠千枝烟雨空肯与山樵分秀色移栽不逺过墙东吴执御水浸长天摇砌明亭亭珠玉绽秋英晩香冷秀经霜后淡意疎容与景迎篱下留连非借酒雨中寻觅最多情飞尘不到莎防下爱尔幽香浸骨清五言排律原唐刘禹锡和令狐相公玩白菊家家菊尽黄梁国独如霜莹净真琪树分明对玉堂仙人披雪氅素女厌红妆粉蝶来难见麻衣拂更香向风摇羽扇含露滴琼浆髙艶遮银井繁枝覆象牀桂丛慙并发梅萼妬先芳一入瑶华咏从兹播乐章增刘禹锡和令狐相公九日对黄白二菊花见懐素萼迎寒秀金英带露香繁华照旄钺荣盛对银黄琮璧交辉映衣裳杂彩章晴云遥盖覆秋蝶近悠扬空想逢九日何由陪一觞满丛佳色在未肯委严霜许浑南海使院对菊懐丁卯别墅何处曾移菊溪桥鹤岭东篱疎还有艶园小亦无丛日晩秋烟里星繁晓露中影摇金涧水香染玉潭风罢酒慙陶令题诗答谢公朝来数花发身在尉佗宫薛能咏夹径菊夹径尽黄英不通人并行几曾相对绽元自两行生丛比髙低等香连左右并畔摇风势断中夹日华明间隔蛩吟隔交横蝶乱横频应泛桑落摘处近前楹公乘亿赋得秋菊有佳色陶令篱边菊秋来色转佳翠攅千片叶金翦一枝花蘂逐蜂须乱英随蝶翅斜带香飘绿绮和酒上乌纱散漫摇霜彩娇妍漏日华芳菲彭泽见称更在谁家郑谷恩门小谏雨中乞菊栽握兰将满岁栽菊伴吟诗老去慵趋世朝廻独绕篱逓香风细细浇绿水弥弥只共山僧赏何当国士移孤根深有托微雨正相宜更待金英发慿君插一枝宋钱惟演枢密王左丞宅新菊贺燕翻飞地灵芳茂遂时隂连桃李径润接凤凰池夕照挥金葆轻风拂翠蕤露珠清自沍烟素引还披西颢霜虽劲南荣暖更滋撷芳多楚泽得地胜陶篱味可登兰籍香应夺桂旗愿公长却老晏寝奉琼巵杨亿枢密王左丞宅新菊中枢多暇日小圃占秋光雕玉新成槛繁金乍泛觞陶篱侵柳色罗宅掩兰芳芝影连虚室萱丛接后堂傅岩犹借雨庾岭未飞霜温树偏分防芸签亦鬬香交枝迷露井坠叶防横塘桐录知延寿千龄奉紫皇刘筠枢密王左丞宅新菊东阁留嘉客寒葩艶晩光秋风自萧瑟台座对荧煌丽夺防南价清含九畹香嵰山霜荐味太液鹄分裳已助蜂成蜜还随蚁泛觞俯临挥艾绶佩服间茰房节物传荆俗诗情掩谢塘更期松偃盖永奉太清方李继枢宻王左丞宅新菊青规前席暇归沐兴何长北第秋将晩东篱菊正芳幽丛霏薄雾桂色艶轻霜已近黄金印兼临白玉堂甘疑掩萍实秀肯让芝房有佞还应指无忧可要忘蘂浮丞相酒气馥令君香好固松椿寿仙经识秘方元何中移菊仅得林间趣闲寻菊本移人家深竹里枫叶夕阳时汲井浇畦润将鉏下手迟防丛愁蘂损带土怕根知毎被归樵问深怜冷蝶随寒香生径术幽事补湾碕斗柄西北落鴈声霜露垂裴回绕丛畔自笑可能痴五言絶句御制九日对菊不与繁花竞寒苞晩更香数茎偏挺秀嘉尔傲风霜增唐陈叔逹咏菊霜间开紫蔕露下发金英但令逢采摘宁辞独晩荣原杜甫复愁每恨陶彭泽无钱对菊花如今九日至自觉酒须赊增李端和张尹忆东篱菊传书报刘尹何事忆陶家若为篱边菊山中有此花王建野菊晩艶出荒篱冷香着秋水忆向山中见伴蛩石壁里姚合咏新菊黄金色未足摘取且尝新若待重阳日何曾异众人原贾岛对菊九日不出门十日见黄菊灼灼尚繁英美人无消息增杜牧将赴湖州留题亭菊陶菊手自种楚兰心有期遥知渡江日正是撷芳时折菊篱东菊径深折得自孤吟雨中衣半湿拥鼻自知心钱珝江行无题丛菊生堤上此花长后时有人还采掇何必在春期晩菊绕江垒忽如开古屏莫言时节过白日有余馨浔阳江畔菊应似古来秋为问幽栖客吟时得酒不宋徐铉咏菊细丽披金彩氛氲散逺馨泛杯频奉赐缘解制頽龄梅尧臣残菊零落黄金蘂虽枯不改香深丛隐孤秀犹得奉清觞司马光晩行后园见菊戏宜甫野菊荒无数斑斑初见花径须求一醉试遣问东家原杨万里菊味苦谁能爱香含只自珍长将潭底水普供世间人朱子菊青蘂冒珍丛幽姿含晓露政尔破荒寒讵免伤迟暮王十朋佳节逢吹帽黄金染菊丛渊明何处饮三径冷香中增金李俊民菊色笑秋光淡香嫌酒力悭东篱在何处客里见南山明髙启菊蹊独行林下路望望南山暮无酒掇英尝寒香已零露陈宪章题渊明菊篱下花堪把先生有酒不遥看白衣者不复问江州对菊淅淅西风至为秋未有涯江边聊一醉信手得黄花春事归桃李西风响未休长官三径晩丞相一坡秋天地花无数寒花色乃佳古诗拈未出除是长官来原李梦阳白鴈独横秋黄花伴醉游眼看风物换愁杀仲宣楼增陈淳菊花清霜下篱落佳色散花枝载咏南山句幽懐不自持原于若瀛菊花冷艶吐金英疎香入玉斚偏宜处士居不种朱门下增王谷祥菊飒飒金风度嫣嫣秋色妍白衣还自至青女更相怜六言絶句増明陈宪章周镐送白菊乞诗陶令黄金绕舎君家白玉满园千古清风庐阜几丛细雨江门微醉不须酩酊半开莫待离披安得季芳与语相思欲寄一枝白菊偏宜素髪青山只对苍颜咽罢秋香满腹风吹不到长安御定佩文斋广羣芳谱卷五十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五十一花谱菊花四集藻七言絶句増唐白居易禁中九日对菊花酒忆元九赐酒盈杯谁共持宫花满把独相思相思只傍花边立尽日吟君咏菊诗重阳席上赋白菊满园花菊郁金黄中有孤丛色似霜还似今朝歌酒席白头翁入少年塲原元稹菊花秋丛绕舍似陶家遍绕篱边日渐斜不是花中偏爱菊此花开尽更无花増鲍溶暮秋与裴居晦宴因见采菊之作菊花低色过重阳似忆王孙白玉觞今日王孙好收采高天已下两囘霜皮日休军事院霜菊盛开因书一絶寄崔谏议金华千防晓霜凝独对壶觞又不能已过重阳三十日至今犹自待王崔璞酬霜菊见赠之什菊花开晩过秋风闻道芳香正满丛争奈病夫难强饮应湏速自召车公陆龟和崔谏议先辈霜菊紫茎芳艶照西风祗怕霜华掠断丛虽伴应刘还强酒路人终要识山公忆白菊稚子书传白菊开西成相滞未容廻月明阶下窓纱薄多少清香透入来司空图华下对菊清香裛露对高斋泛酒偏能浣旅怀不似春风逞红艶镜前空坠玉人钗白菊莫惜西风又起来犹能婀娜傍池台不辞暂被霜寒挫舞袖招香即却囘为报繁霜且莫催穷秋湏到自低垂横拖长袖招人别只待春风却舞来登高可羡少年塲白菊堆边鬓似霜益算更希沾上药今朝第七十重阳原郑谷十日菊节去蜂愁蝶不知晓庭还绕折残枝自缘今日人心别未必秋香一夜衰増郑谷咏菊王孙莫把比荆蒿九日枝枝近鬓毛露湿秋香满池岸由来不羡瓦松髙日日池边载酒行黄昬犹自绕黄英重阳过后频来此甚觉多情胜薄情韩偓和吴子华侍郎令狐昭化舍人叹白菊衰谢之絶正怜香雪披千片勿讶残霞覆一丛还似妖姬长年后酒酣防脸却微红韦庄庭前菊为忆长安烂漫开我今移尔满庭栽红兰莫笑青青色曾向龙山泛酒来宋韩丕咏菊冷淡花枝寂寞阑只缘开晩少人看若教总似陶潜眼向芳春艶牡丹王禹偁池边菊缘池绕迳几千栽准拟登高泛酒杯未到重阳归阙去金英寂寞为谁开韩琦重九菊未盛开席上偶成重九樽节未寒黄花初发叶皆单待看旬日金铃绽剰得东篱一醉懽阅古堂前植菊二本九月十八日花犹未开因以小诗嘲之只趁重阳选菊栽当栏殊不及时开风霜日犹何待甚得迎春见识来原欧阳修菊共坐栏邉日欲斜更将金蕊泛流霞欲知却老延龄药百草摧时始见花增王安石城东寺菊黄花漠漠弄秋晖无数蜜蜂花上飞不忍独醒孤尔去慇勤为折一枝归咏菊补落迦山传得种阎浮檀水染成花光明一室真金色复似毗耶长者家院落深深数菊丛缘花错莫两三峯密房岁晩能多少酒盏重阳自不供苏轼赵昌寒菊轻肌弱骨散幽葩真是青帬两髻丫便有佳名配黄菊应缘霜后苦无花苏辙五月园夫献红菊二絶句黄花九月傲清霜百草满园无此香红紫无端盗名字试寻本草细商量南阳白菊有竒功潭居人多老翁叶似皤蒿茎似棘未宜放入酒杯中原黄庭坚谁将陶令黄金菊幻作酴醿白玉花小草真成有风味东园添我老生涯吕园未肎轻沽我且寄田家砌下栽他日秋光媚重九清香知是故人来韩驹九日东篱采菊英白衣遥见眼能明而今自有杯中物一叚风流可得成増吕本中谢送菊经旬霖雨足莓苔忽喜防盆送菊来已似风霜憔悴损主人云是待晴开范成大菊楼东篱秋色照疎芜挽结高花不用扶净洗西风尘土面来看金碧万浮图重阳不见菊二絶节物今年事事迟小春全未到东篱可怜短髪空欹防欠了黄花一两枝冷蕊萧疎蝶懒飞商量何日是花时重阳过后开无害只恐先生不赋诗重阳后菊花二首寂寞东篱湿露华依前金靥照泥沙世情儿女无高韵只看重阳一日花过了重阳菊又新酒徒诗客断知闻恰如退士悬车后势利交亲不到门陆游九月十二折菊黄菊芬芳絶世竒重阳错把配萸枝开迟愈见凌霜操堪笑儿童道过时新菊已过重阳十日期菊丛初破两三枝自怜短鬓萧萧白不似黄花驿里时枯菊翠羽金钱梦已阑空余残蕊抱枝干纷纷轻薄随流水莫与桃花一様看积雪严霜转眼空春囘无处不春风欲知造物无穷妙但看萱根与菊丛严州多菊然率过重阳方或举东坡先生菊花开时即重阳之语余谓此犹是未忘重阳者恐此花不肎也戏作一絶无人唤醒赋归翁满把清香谁与同但办对花频举酒莫横重九在胸中杨万里咏菊物性从来各一家谁贪寒瘦厌年华菊花自择风霜国不是春光外菊花黄菊莺様黄裳钱様栽冷霜凉露溅秋埃比他红紫开差晩时节来时毕竟开陈傅良沈仲一送菊自言封植之劳欲得诗为报为赋三絶东篱何在菊年年菊视陶诗竟孰贤未必縁诗花更好莫将诗与万人传霜螯风味小槽春新様宫衣试麴尘一段秋光谁领此芙蓉凡子桂陈人愁干手自撘连筒苦雨丁丁小蓬乞得花开急催客明朝恐已着霜红高翥菊花四首白白黄黄自岁寒诗翁但作菊花看牡丹茉莉非吾事自是时人被眼瞒亲向东篱手自栽夕阳小径重徘徊花应得似人乖角过了重阳烂漫开爱花千古说渊明肎把秋光不似春我重此花全晩节賸栽三径伴闲身新分菊本自鉏山手缚枯藤作矮栏比似着书空用力种花犹得一年看原刘克庄菊羞与春花艶冶同殷勤培溉待西风不湏牵引渊明比随分篱邉要几丛翁浩堂秋风两度身为客已见重阳未到家村酒不堪供节事祗将青眼看黄花赵信庵城荒落叶风飕飕淮水茫茫古渡头白首不堪行乐地黄花防防是离愁落托山园载酒来江梅含雪倚春台菊花无借秋光老犹自离披带雨开黄花照眼又经秋山自青青江自流多谢龙头鳌禁客年年把酒对江楼增朱淑真黄花土花能白又能红晩节由能爱此工宁可抱香枝上老不随黄叶舞秋风金宋九嘉酴醿风味醺人醉着莫东篱爱酒翁一夜金英全换骨冷香晴雪满秋风段克巳菊花霜风帘斜揭玉钩栏端正楼高烛影残宿酒困人梳洗嬾从教残粉涴金钿段成已菊花霜六宫试手学梅妆曾见飞英防额旁香粉嚼余浓不散唾花误染缕金裳李俊民野菊风露丛中取次芳愁边过却几重阳秋光到处多无主不是闲花不肎香晩菊集句白露寒花自绕篱羊士谔从他桃李笑开迟冉宗敏一年秋色吟中过沈彬门外重阳过不知僧齐已元许有孚绕隄种菊酒熟同招隐士看饥来忍把落英餐春风无限闲桃李不似黄花耐岁寒明高启九月八日对菊预向篱邉把一杯黄花多意已能开不忧风雨明朝阻懒逐时人鬭折来袁凯已未九日对菊大醉戏作老夫爱此黄金蕊儿子湏将白酒賖直到残阳下天去更添灯火照欹斜李东阳菊花寒影萧萧照墨池西园晩色正相宜苍颜黑髪秋风里应是陶翁半醉时题戴文进画菊黄花开满院前坡醉杀西江计汝和忽见钱塘着色画不知秋色较谁多陈宪章对菊餐香谁亦到湘滨西埯东篱滥一巾去岁金英曾照我今年玉蕊又惊人秋英如雪照沙滨扳折湏防小侍巾曲槛两头门尽掩先生原是惜花人日日狂歌菊涧滨花神应识玉台巾西风为扫繁华去不遣红芳近老人花舫谁撑緑渚滨道人醉脱碧方巾东篱不饮江州酒彭泽当年未尽人扁舟何处剡溪滨夜半归来雪满巾争似一瓢秋菊伴漆园风暖蝶疑人我貌不如苏颖滨秋风华髪已盈巾有钱不买重阳醉篱下黄花也笑人谢九江惠菊谁将此菊种江濵物色当年漉酒巾若道渊明今我是清香还属隔江人紫菊移来紫水滨白头对着白纶巾花前酌酒笑未足酒后簮花笑杀人故根迢逓九江濵岁晩相看此道巾不用诗流强分别种花人是赏花人鹤袖披翻野水滨黄花簮破小乌巾腰间我有坡翁带解与西邻卖酒人次韵李子长寒菊四尺霜茎一寸葩幽香何只暗浮了借令岁晩无人见不做人间九日花水北一丛含数葩梅梢寒月过篱了茅茨可僦从人爱不卖庐山半亩花五月菊露饮霜餐不记秋黄花三昧室中求区区形色多相似争得先生为防头小变春红作淡装山亭初见一枝黄醉中忽东篱眼起视金钱着屐忙二顷南风秫正青督邮未到长官亭眼前虽有黄花在不与陶公管醉醒正月菊春到东篱花亦知红桃白李更当时东风自领芳菲去也为秋香作意吹庐阜高歌九日杯尽将秋意放花开谁教也向东风里防破千红万紫堆对菊因花催酒酒催诗诗酒平生两不亏秋到若无诗与酒菊花元似不曾知菊迳旁通水背村秋光荡漾短篱门与侬别様何装防笑插金英满鬓根映山映水两三丛移上山亭爱杀侬千古冷香吹不断长官头上防檐风沈周菊秋满篱根始见花却从冷淡遇繁华西风门迳含香在除却陶家到我家魏时敏赏菊短篱疎雨正离披淡白深红朶朶宜自计老年才思减重阳过后不题诗原张本花上清光花下隂素娥惜此万黄金一杯寒露三更后谁信幽人更苦心靳贵盈盈宫额半涂黄不减花前旧様妆笑杀阿娇金屋贮香衾寒怯夜来霜越娘初试素罗裳爱向秋风学靓妆一夜不胜琼佩冷晩香亭馆有新霜戴君恩芳丛殿秋光娇倚西风学道妆一自义熙人去后冷烟疎雨几重阳申时行冷艶疎枝擢素秋结茅相对转清幽摘来自喜簮蓬髩只恐黄花笑白头于若瀛黄花应不插朱门自合移根老瓦盆露委烟斜看不足唿儿长夜倒芳尊陆氏澹云微雨暮秋天为爱黄花带晩烟闻说名园千百种愿分秋色到篱邉诗散句増晋陶潜我屋南窓下今生几丛菊唐孟浩然谁采篱下菊应闲池上楼李白手持一枝菊调笑二千石时过菊潭上摘此黄金花因招白衣人笑酌黄金花携壶酌流觞搴菊泛寒荣原杜甫愁眼看霜露寒城菊自花羮煮秋莼滑杯迎露菊新増杜甫晩来高兴处揺荡菊花期庭前有白露暗满菊花团坐开桑落酒来把菊花枝寒花已尽菊蕊独盈枝小驿香醪嫩重岩细菊斑是节东篱菊纷披为谁秀采采黄金花何由满衣袖韩愈野晴山簇簇霜晓菊鲜鲜霜风破佳菊嘉节廹吹防鲜鲜霜中菊既晩何用好楥菊茂新芳迳兰消晩馤白居易篱菊黄金合窓筠緑玉稠僧皎然九日山僧院东篱菊也黄宋苏洵粲粲秋菊早卓为霜中英司马光菊蕊如排粟青青见叶心陆游英英篱下菊秀色独满枝原吴潜粲粲黄金裾亭亭白玉肤王潜斋轻霜临菊月细雨似梅天増金吴激忆看霜菊艶不放酒杯干明沈周千古陶彭泽篱边有此花何景明露蕊凄凄放风枝袅袅低原唐杜甫苦遭白髪不相放羞见黄花无数新増杜甫篱边老却陶潜菊江上徒逢袁绍杯韩愈墙根菊花好沽酒钱帛纵空衣可凖白居易黄菊繁时好客到碧云合处佳人来杜牧别后东篱数枝菊不知闲醉与谁同宋梅尧臣黄金碎翦千万层小树婆娑嘉趣足周必大陶令思归未得归黄花想见绕东篱陆游荒庭落叶不可扫惟有丛菊争先身闲亦未全无事检校黄花几树开杨万里菜子已抽蝴蝶翅菊花犹着鬰金裳原徐似道牢裹乌纱莫吹却免教白髪见黄花增祝穆黄花自与渊明别不见闲人直到今徐集孙莫言满眼无知已耐久黄花是故人湛道山想得东篱黄已徧到家及取未凋零黄溪云白衣不到东篱伴吟得黄花满口香沈唯斋不因彭泽休官去未必黄花得许香吴荆谿问花何事人偏爱曾遇渊明把玩来原张芸窓犹作霓裳舞妖态零红堕粉湿秋痕王沧湾秋风为我语篱菊且耐寒香伴白云増金王良臣月过初三半梳玉菊迎重九满篱金路铎贞姿佳菊秋霜里真意南山夕鸟边元马臻东篱满地金钱菊多谢西风为翦裁原无名氏眼前景物年年别只有黄花似故人不许秋风常管束竞随春卉鬭芳菲似嫌九月清霜重亦对三春丽日开增晋张协寒花发黄采谢惠连白露滋园菊江淹时菊耀岩阿周明帝霜潭渍晩菊庾信菊寒花正合圆珠坠晩菊山枯菊转芳唐太宗岸菊初含蕊花生圆菊蕊原徳宗芳菊舒金英郭元振延年菊花酒赵彦昭紫菊宜新寿增王绩山菊秋自香秋杯浸菊花王维陶潜菊盈把储光羲东篱摘芳菊原李白黄花催逸兴杜甫雨荒深院菊异方初艶菊轻露栖丛菊菊蕊凄疎放增白居易丛香近菊篱蕊拆金英菊李嘉祐惊寒菊半黄姚合西风菊渐芳霜落菊满地许浑菊艶含秋水寒菊带霜甘朱庆余潭静菊花秋林寛微阳菊半畦薛逢持杯店菊黄韩偓山菊向阳花原鱼机嫩菊含新彩增宋王安石沾裳菊露浓苏轼金菊乱如沸孙觌种芳茹秋菊陆游买菊穿苔种菊花寒更香金高士谈寒菊过时花元好问菊潭秋花满元萧国寳霜菊间青黄袁桷僧分墨菊芽菊铸玉巑岏宋无紫菊染巾香黄庚菊残如倦客原汉武帝兰有馨兮菊有芳増唐严武篱外黄花菊对谁白居易绕篱新菊为谁黄露菊新花一半黄许浑秋摘黄花酿酒浓来鹏菊花村晩雁来天罗隐黄菊倚风催酒熟韦庄紫菊乱连井合宋韩琦金铃千朶菊争开王安石鲜鲜细菊霜前蕊欧阳修野迳冷香黄菊秀苏轼菊残犹有傲霜枝孙觌行穿野菊布黄金戴昺一阵微风野菊香金蔡珪露华应到菊花团高士谈露甘菊细茎紫祝简菊着黄花旋旋史肃野性黄花无赖香赵元菊花雨似人情冷麻九畴一雨初晴菊瘁花元叶颙黄菊飘香蜨满枝嫩菊半开香未老西风细雨黄花痩词増宋张镃如梦令野菊亭亭争秀闲伴露荷风桞浅碧小开花谁摘谁看谁嗅知否知否不入东篱杯酒刘克庄好事近秋色到东篱一种露红先占应念金英冷淡摘胭脂浓染依稀十月小桃花霜蕊破霞脸何事渊明风致却十分妖艶朱翌朝中措玉台金盏对炎光全似去年香有意庄严端午不应忘却重阳菖蒲九叶金英满把同泛瑶觞旧日东篱陶令北窓正卧羲皇方岳一落索瘦得黄花能小一帘香杳东篱云冷正愁予犹幸是西风少叶下亭臯渺渺秋何为者无钱持蟹对黄花又孤负重阳也原欧阳修少年游去年秋晩此园中携手玩芳丛拈花嗅蕊恼烟撩雾沉醉倚西风今年重对芳丛处追徃事又成空敲遍栏干向人无语惆怅满枝红张孝祥鹧鸪天一种浓华别様妆留连春色到秋光解将天上千年艶翻作人间九月黄凝薄雾傲繁霜东篱恰似武陵乡有时醉眼偷相顾错认陶潜作阮郎黄庭坚鹧鸪天黄菊枝头破晓寒人生莫放酒杯干风前横篴斜吹雨醉里花倒着冠身健在且加餐舞裙歌扇尽清欢黄花白髪相牵挽付与傍人冷眼看南乡子黄菊满东篱与客携壶上翠微已是有花兼有酒良期不用登临怨落晖满酌不湏辞莫待无花空折枝寂寞酒醒人散后堪悲节去花愁蝶不知卢祖臯鹊桥仙寒丛弄日宝钿承露篱落亭亭相倚当年彭泽未归来料独抱幽香一世疎风冷雨淡烟残照日日重阳天气防檐已是半欹斜问瓮里新篘熟未晏几道破阵子忆得去年今日黄花正满东篱曾与主人临小槛共折香英泛酒巵长条插髩垂人貌不应迁换珍丛又覩芳菲重把一尊寻旧径可惜光隂去似飞风高露冷时増欧阳修渔家傲九日欢游何处好黄花万蕊雕栏绕通体清香无俗调天气好烟滋露结功多少日脚清寒高下照宝钉密缀圆斜小落叶西园风袅袅催秋老丛边莫厌金樽倒又青女霜前催得绽金钿乱散枝头遍落防台高开绮宴芳尊满挼花吹在流霞面桃李三春虽可羡莺来蝶去芳心乱争似仙潭秋水岸香不断年年自作茱萸伴又露裛娇黄风摆翠人间晩秀非无意仙格淡妆天与丽谁可比女真装束真相似筵上佳人牵翠袂纤纤玉手挼新蕊美酒一杯花影腻邀客醉红琼共作熏熏媚僧仲殊蓦山溪年芳已逺凉夏疎疎雨菊占此时开背佳期清秋何处滴成金豆弹破栗文圆临水槛倚风亭全胜东篱暮茱茰未结谁是多情侣菖叶与葵花也相饶也相羞妬主人着意何必念登高浮酒面解烦襟消尽当筵暑原柳永受恩深雅致装庭宇黄花开淡伫细香明艶尽天助与秀色堪餐向晓自有真珠露刚被金钱妬拟买秋天容易独歩粉蝶无情蜂已去要上金樽惟有诗人曾许待宴赏重阳恁时尽把芳心吐陶令经囘顾免顦顇东篱冷烟疎雨陈亮秋兰香未老金茎些子正气东篱淡薄齐芳分头添様白同局几般黄向闲处湏一一排行浅深饶间新妆那陶令漉他谁酒趁醒消详况是此花开后便蝶恋无花管甚蜂忙你从今采却蜜成房秋英试商量多少为谁甜得清凉待说破长生真诀要饱风霜刘克庄念奴娇老夫白髪尚儿戏废圃一番料理餐饮落英并坠露重把离骚拈起冷艶幽香深黄浅白占断西风里飞来防蝶绕丛欲去还止尝试铨次羣芳梅花差可伯仲之间耳佛说诸天金世界未必庄严如此尚友灵均定交元亮结好天随子篱边坡下一杯聊泛霜蕊别录増唐书韦绶传绶感心疾罢还第九月九日帝为黄菊歌顾左右曰何可不示韦绶即遣使持往绶遽奉和附使进帝曰为文不已岂颐养耶敕曰自今勿复尔抱朴子刘生丹法用白菊汁连樗汁和丹蒸之服一年寿五百岁菊花与薏苡花相似直以甘苦别之耳菊甘而薏苦谚所谓苦如薏者也清异录广陵法曹宋龟造缕子脍其法用鲫鱼肉鲤鱼子以碧筒或菊苖为首老学庵笔记辽相李俨作黄菊赋献其主耶律洪基洪基作诗题其后以赐之云昨日得卿黄菊赋碎翦金英填作句袖中犹觉有余香冷落西风吹不去原夷坚志成都府学有神曰菊花仙相传为汉宫女诸生求名者往祈影响神必明告仙为汉宫女葢在汉宫饮菊花酒者或云成都府汉文翁石室壁间画一妇人手持菊花前对一猴号菊花娘子大比之岁士人多乞梦颇有灵异亳社吉祥僧刹有僧诵华严大典忽一紫兎自至驯伏不去随僧起坐听经坐禅惟餐菊花饮清泉僧唿菊道人制用仙经重五日采白菊茎常服令头不白九月九日取菊花末水服二钱治酒醉不醒临饮服方寸匕令人不醉王子乔变白增年方用甘菊三月上寅日采苖曰玉英六月上寅日采叶曰容成九月上寅日采花曰金精十二月上寅日采根茎曰长生并隂干百日等分成日合捣千杵为末每酒服一钱匕蜜丸桐子大酒服七丸三百日身体轻润一年髪白变黑二年齿落再生五年八十岁老人变为儿童乗露摘取甘菊去枝梗用净瓦礶下安白梅一二个放花朶至平口又加白梅将盐卤汁浇满浸过花朶以石子压之密封收藏至明年六七月取花一枝用净水洗去盐味同茶末入椀注热滚汤则茶味愈清而香蔼絶胜伴茶收藏不若此法或用净花拌糖霜捣成膏饼食亦甚清雅或用甘菊晒干密封收藏间取一撮如烹茶法烹之谓之菊汤暑月大能消渴每煮酒一瓶入甘菊五六朶封严乆愈香清花不可多多则味苦或旋采细看心内无虫者捻碎冲酒服亦妙圣惠方云九月九日取甘菊花晒干为末每糯米一斗蒸熟入花末五两加细麫曲搜拌如常造酒法候熟澄清收藏每服一二盏能治头风头旋晕医工或知忌野菊而并不识甘菊往往求盆盎中残朶而用之夫华盛者实衰开残者气散是尚可以为药乎甘菊香烈虽能燥湿袪风亦能助火泄气宜酌而用之变白延年之说不可贪也以菊作枕者头痛至不可救徳善谱有戒増花史千金方九月九日菊花末临饮服方寸匕圭饮酒令人不醉郑景龙续宋百家诗云本朝孙志举有访王主簿同泛菊茶诗云妍暖春风荡物华初囘午梦颇思茶难寻北苑浮香雪且就东篱撷嫩芽洪景严遵和弟景卢迈月台诗云筑台结阁两争华便觉流涎满麴车戸小难禁竹叶酒睡多湏借菊苖茶唐释皎然有九日与陆处士羽饮茶诗云九日山僧院东篱菊也黄俗人多泛酒谁解助茶香陆放翁冬夜与溥庵主说川食诗何时一饱与子同更煎土茗浮甘菊人或有以菊花磨细入于茶中啜之者文保雍菊谱中有小甘菊诗茎细花黄叶又纤清香浓烈味还甘袪风偏重山泉渍自古南阳有菊潭此诗得于陈元靓岁时广记然所谓保雍之谱恨末之识也治地种菊之处湏在向阳高原宜隂宜日风雨可到之所四傍设篱遮防圃内开作几埂每埂置花几缸缸之相去一尺五六寸仅容一人往来浇灌捕虫缸下用砖石砌起以便走水傍设一小所以藏各色器具待花开移赏之后收根原藏此圃庻根苖不失而闗防有地储种花谢后即翦去上簳止留近根三五寸每缸插筹记认名色或于缸边记号亦可翦处用泥封口移至向阳处晒之土白燥时将肥水浇一二次天将大雪用乱穰草覆之以避冻损宜稀葢不可过密密则苖黄又法以砻糠烧灰覆之可避寒气天日晴和用粪搪挜菊本四边勿着根春苖自旺交立春粪即少用有他处讨来名花根接者明年花开必变即以原花枝梗横埋肥地中每节自然出苖收起近中簳者则花本不变可得真种立春后天尚寒且不可轻动仍用草防其本则新秧早发壮大至二月内冰雪半消方可撤去覆草遇奇种宜于秋雨梅雨二时修下肥梗插在肥隂之地加意培养亦可传种种子秋菊枯后将枯花堆放腴土上令畧着土不必埋时以肥沃之明年春初自然出苖收种其花色多变或黄或白或红紫更变至有变出人所不识名者甚为竒絶分秧春分至谷雨节内看天气晴明地土滋润将旧收花本四围掘出总根轻轻击开勿损苖芽根须择肥苖单茎不拘根须多少如在原本上者湏近原本有节处分以其节中生根方旺也秧根多须而土中之茎黄白色者谓之老须少而纯白者谓之嫩须老可分嫩不可分有秃白根者亦可种活但要去其根上浮起白翳一层以干润土种之不可雨中分种令湿泥着根则花不茂土湏鉏松不可甚肥肥则笼菊头而不发湏令浄去宿土恐有虫子之害其地比平地高尺许每尺余栽一株每穴加粪一杓搪挜如法方可搬秧植之四围余土锄爬壅根高如馒头様令易防水菊根恶水水多必烂周围留深沟泄水但雨过不拘何月务将沟中水疎通流别处不分在地在盆即以酵熟干土壅根或用篾箍瓦作盆埋地令一半入土内使地气相接水不停积雨过便于上盆不伤根不泄元气大笑及佛顶御爱黄至谷雨时以其枝插于肥地即活至秋亦着花豫章菊多佳者问之园丁云每岁以上已前后数日分种失时则花少而叶多如不分置他处非惟丛不繁茂往往一根数干一干之花各自别様所以命名不同菊开过以茅草裹之得春气则其旧年柯叶复青渐长成树但次年不着花第二年则接续着花仍不畏霜登盆立夏时菊苖长盛将上盆先数日不可浇灌令其坚老上盆则耐日色每起根上多带土先将肥土倒松填二三分于盆加浓粪一杓后搬菊秧植之再将前土填满亦如馒头様种后必隔一日早用河水浇之又要搭棚遮避日色遇雨露揭去如久雨将盆移檐下长高尺许方可用肥仍以红油细竹插傍用细防寛缚以防风雨摧折竹用油可避菊虎用防耐风日凡要菊盛花大更无别法只是十一月大小雪中分盆边旺苖栽之如未发苖有青叶头白芽者种之遮霜雪要见日色开春花自盛浇灌初种时浇水后得大日色晒三四日候天色晴燥早晩用河荡水浇一次浇时湏用盆缓缓浇透不透恐下边土热叶即发黄天雨不必浇既活长至六七寸长方将宿粪一杓水一桶和匀浇一次隔日又一次浇时湏在雨过后一日若晴久土燥不可浇肥亦不可浇在花根邉令根伤损先将缸内土四边掘壅根上如高阜様肥灌四周低处量看枝叶緑色深翠即止大约瘦者多浇肥者少浇否则令蕊笼闭青叶胜交芒种节后黄梅久极易伤根大雨时行尤为难看梅天但遇大雨一歇便浇湏少冷粪以扶植之否则无故自瘁若厌浇粪用粪泥于根边周围堆壅半寸再雨湿泥功倍于粪且不坏叶六七月内不可用粪用则枝叶皆蛀每晨用河水浇灌若有挦鸡鹅毛水停积作冷清或浸蚕沙清水时常浇之尤妙尤湏蓄土以备封培其根复生其本益固自此以后不可浇肥芒种后如苖瘦者止用污泥水隔三五日一浇以天色晴雨为则六月大暑中每早止用河水浇此月天热粪燥用粪则伤菊此后至花蕊发如黄豆大方浇清淡粪水一二次花将放时又浇肥一次则花开丰艶可观此花大率恶水水多则有虫伤湿烂之患紫金铃一种忌肥喜隂又不可见水宜大树下隂处种之畧见日影常令肥润而已不可令中间头长脑头一起即搯一段根下乱头不可去待乱枝茂根瘦即花盛此种及蜜芍药金芍药银芍药不宜见粪惟沃以污泥稀水紫线盘不宜见肥金铃一种絶妙极难活但置隂处多见水不见肥东篱品彚云浇花以喷壶喷之最良惜花秋时有狂风骤雨每本再拣坚直篱竹绑定用莎草从根缚二三节勿令揺动伤残菊性畏热湏傍高篱大树以避日色花开盛大不可置之日晒雨濯湏放隂处以待夜露天寒有霜移置屋下根缚纸条就盏引水使根长润而不伤水则花久可观叶秀可爱黄梅雨久花根浸烂花叶将萎即防起翦去烂须止留直根重插平湿土内如插花法既可留种亦可有花防叶养花易养叶难凡根有枯叶不可摘去去则气泄其叶自下而上逐渐黄矣根邉用碎瓦或花葢密葢防雨溅泥汚叶或砻糠螺殻亦可叶有泥以清水洗净各月皆然浇粪浇水慎勿令着叶一着叶随即黄落欲叶青茂时以韭汁浇根沙缸下用大砖垫高缸底以走积雨则叶不损如此防之则枝叶翠茂清晨叶带露甚脆一触则落一法以稻草翦作尺许分开缚在四围根上去根四五寸许周围分撤如簔衣葢泥亦是防叶一法四五月大雨脚叶易坏湏设棚遮葢芟蕊长高尺许芒种节中每枝逐叶上近干处生出眼一一搯去此眼不搯便生附枝搯时切湏轻手左手防指拈梗右手指甲搯蕊勿勐摘勐放葢菊叶甚脆畧一触即堕矣至结蕊时每株顶心上留一蕊余则剔去如蕊细用针挑其逐节间或先搯眼不尽至此时又结蕊亦尽去之随加土平缸庶一枝之力尽归一蕊开花尤大可径三四寸惟甘菊寒菊独梗而有千头不可去立秋后不论枝长短并不可损蕊至黄豆大隔二三日浇肥一次则花大色浓至霜降花大发矣中有早晩不同开早者先移赏玩后开者又作一番其间不开放并零落者存之作本如欲蕊多至春苖尺许时掇去其颠数日则岐出两枝又掇之每掇益岐至秋则一干所出数百千朶婆娑团圞如车葢熏笼人力勤土又膏沃花亦为之屡变菊之本性有易高者醉西施之类是也有原低者紫芍药之类是也欲其低摘正头欲其高摘傍头庶无过不及之患压插五月梅雨时将摘下肥壮小枝长三五寸者齐节边截取插入肥腴土内约寸半许以泥埋过节为止以其节能出根故耳移置隂处或用箔簟遮防令不见日频以水浇间用肥水待至盈尺畧见日影至中秋不必遮藏与种菊同开但花畧小耳可移盆中置几上清玩插大芋头内埋土中亦佳此根收起来年发苖更旺凡菊开花时有苖头近梗搯下以汚泥猪粪酿肥下花苖头在内上葢松泥此苖即活冬间分得芽头湏用猪粪酿泥种之凡壅花以头垢不生莠虫欲其净则浇壅舍肥粪而用河泥紫金铃及蜜芍药紫牡丹白牡丹秋牡丹金宝相银宝相紫宝相金边紫铃难栽宜多插栽接四月间梅雨时将贱菊本干肥大者截去苗头近根止留数寸将他色菊苗头截下以利刀披削如鸭嘴様将前去苖头本上以利刀噼开仅可容苗头削枝插落即用麻线缚定以汚泥涂之再以纸箬包裹至活方去则一本可容三色且至深秋接头长完无痕可见酿土种菊土力最要埴壤黄壤赤壤为上沙壤碛壤黑壤次之俱在每岁秋冬择高阜肥地将土挑起泼以浓粪筛过杂以鸡鹅粪壤令肥用草荐葢之勿令泄气正二月内再酵数次至分菊时仍以细筛筛过用蚌殻搬入盆内五六寸许栽菊遇雨过根露覆以肥土可收雨泽不使根烂菊喜新土大率每年换土分种若旧土恐力不厚花发瘦小初种土培十分之四至黄梅前三二日再培土三分雨后淋去再宜封培至蕊发如菉豆大搯后又培土二分以时消息又一法以肥松土用细筛筛入甑蒸二三沸取起倒出晒干入盆植菊能杀虫无侵蚀之患蓄水蓄水之法花傍四角设四缸一蓄粪水一蓄污肥水二蓄河水雨水浇花河水雨水为上洗鲜肉退鸡鹅毛水缫丝汤俱佳酿鸡鹅毛水法用缸盛贮投韭菜一把或枇杷核则毛尽烂一云先时以死蟹酿水浇花不生莠虫又能肥花用粪各有次序一次粪二水八越半旬第二次粪三水七再越半月第三次粪水相半又越半旬第四次粪七水三第五次全粪可也救花大肥用野芥菜子满缸下之以减其力腊月内掘地埋缸积浓粪上葢板填土密固至春渣滓融化止存清水名曰金汁五六月菊黄萎用此浇之足以囘生且开花肥润捕虫初种时长至五六寸即有黒小地蚕啮根早晩宜看除之又生一种细虫穿叶惟见白头萦廻可用针刺死之立夏至小满四五月中防麻雀折枝作窠雨过后或生青寸白虫食脑叶或生如虱黒莠虫以指弹梗去之时常湏看芒种后四五月时有黒殻虫似萤火肚下黄色尾上二钳名曰菊牛又名菊虎或清晨或将暮或雨过晴时忽来伤叶可疾寻杀之此虫飞极快迟则不及若花头垂软即看四围钳处用指甲摘去过伤处一二寸免致伤此一本此虫一啮即生子梗上变作蛀虫从损处噼开中有小虫可捻杀之黄梅雨中湿热时叶底生虫名象干虫青色如蚕食叶上半月在叶根之上干下半月在叶根之下干破干取之旋以纸捻缚住常以水润之花亦无恙至六七月雨过时又生细细青绵虫食头此虫极难寻见可先看叶下有虫粪如沙泥即虫生处觅去之高仅三尺许摘苗之后小暑至秋分时常要看节邉蛀孔有虫在内用针或铁线插入孔上半月向上搜下半月向下搜虫死即好枝上生蠏虫用桐油围根上虫自死癃头者曰菊蚁以鳖甲置旁引出弃之瘠枝者曰黑蚰以麻裹筋头轻捋去之无故叶黄色憔悴土内必有蛴螬或蚯蚓食根可用铁钩防开根下土泥寻虫杀之或以石灰水灌过以河水解之喜蛛侵脑当去其丝又防节眼内生虫亦以铁丝搜杀之蕊将发头或蕊脑已发上生黑青莠虫可用棕刷拂去间用茅灰掺虫或以鱼腥水洒之或将洗鲜鱼水或死蟹水洒之叶上或种韭薤葱蒜于菊根傍皆去虫法也常要除去蜒蚰则苗叶可免伤害菊无染色蓝墨二色传有染法湏先多种一捧雪银芍药月下白三种花蕊将开用金墨研浓下油一二防或和以乳汁用牙刷溅墨剉入蕊心待露过夜次早又染凡三四遍则花墨色蓝用新收青绵夜至露中湿次早绞绵色水滴蕊中心开时花作蓝色一法用磠砂一二厘入水用五色颜料俱可染花极易入瓣但花不耐久即便凋萎真赏者不取或于九月收霜贮瓶埋之土中菊有含蕊调色防之透变各色或取黄白二色各披半邉用麻紥合所开花朶半白半黄如欲催花于大蕊时罩龙眼殻先于隔夜浇硫黄水次早去殻花即大开依法留之可至春初马粪酿水亦可花忌忌燥寒燥热天色忌大风大雨烈日忌四围高墙忌地势污下忌贪多助长如用礶口硫黄马勃催放药物之类忌孤高无傍枝忌四面一齐似灯笼様忌圈缚盘结忌麝脐触犯附录绣线菊増史铸菊谱绣线菊厌草花是也花头碎紫成簇而生心中吐出素缕如线之大自夏至秋有之俗唿为厌草花或云若人带此花赌则获其胜故名之古有厌胜法也附录蓝菊原蓝菊花单薄而小其萼黄附录防鸾菊原防鸾菊一名鸳鸯菊即乌啄苗花开甚多每朶头若僧帽拆此帽内露防鸾并首形似无二外分二翼一尾春分根种附录丈菊原丈菊一名西番菊一名迎阳花茎长丈余干坚麤如竹叶类蔴多直生虽有傍枝只生一花大如盘盂单瓣色黄心皆作窠如蜂房状至秋渐紫黑而坚取其子种之甚易生花有毒能堕胎附录七月菊原七月菊外夹瓣中镶瓣突起如紫薇花色如茄花径寸有半厚寸余其叶似五月翠菊六七月花一株不过数朶高仅一二尺附录翠菊原翠菊一名佛螺一名夏佛顶蓓蕾重附层叠似海石榴花其花外夹瓣翠而紫中铃萼而黄径寸有半开于四五月每雨后及晡时光丽如翠羽开最乆叶青而泽似马兰香甚亚深茎毛而红株干肥劲高可二三尺八月种子御定佩文斋广羣芳谱卷五十一钦定四库全书御定佩文斋广羣芳谱卷五十二花谱鸡冠増花史鸡冠花俗名波罗奢花碧鸡漫志吴蜀鸡冠有一种小者髙不过五六寸目曰后庭花原有扫帚鸡冠有扇面鸡冠有缨络鸡冠有深紫浅红纯白浅黄四色又有一朶而紫黄各半名鸳鸯鸡冠又有紫白粉红三色一朶者又有一种五色者最矮名夀星鸡冠扇面者以矮为佳帚様者以髙为趣今处处有之三月生苗入夏髙者五六尺矮者才数寸其叶青柔颇似白苋菜而窄有赤脉红者茎赤黄者白者茎青白或圆或扁有筋起六七月茎端开花穂圆长而尖者如青箱之穂扁卷而平者如雄鸡之冠花大有围一二尺者层层叠卷可爱穂有小筒子在其中黒细光滑与苋实无异花最耐久霜后始蔫苗花子气味俱同甘寒无毒主治疮痔及血病止肠风泻血赤白痢崩中带下分赤白用子入药湏炒彚考原枫牕小牍鸡冠花汴京谓之洗手花中元节前皃童唱卖以供祖先増花经鸡冠八品二命花木考苏黄门咏鸡冠花诗后庭花草盛怜汝系兴亡世遂以鸡冠为玉树后庭花不知世説诸书有蒹葭倚玉树语杜少陵饮中八仙歌复有皎如玉树临风前之句玉树一种防非草本或又谓花经所载别有后庭岂花名后庭而以玉树嘉之耶且宋元以来或以为山矾或以为玚花杨用修王敬美复以为丁香栀子鸡冠之说何可尽信也原花史解缙尝侍上侧上命赋鸡冠花诗缙曰鸡冠本是胭脂染上忽从袖中出白鸡冠云是白者缙应声曰今日如何浅淡妆只为五更贪报晓至今戴却满头霜集藻赋増明仲道鸡冠花赋并序百卉以雨露为生檐下则雨露减矣乃雨露减者霜霰亦减当草枯木落之时此花反得因檐下而晩盛呜唿啬扵此者丰扵彼造化生物之盈亏固如是其难料也人奈何以目前之菀枯定将来之荣落邪因作赋以纪之聿观桃李艳春荷蕖吐夏秋桂霜迎冬梅雪迓梦草开晨睡莲闭夜既至而芬芳蘂欲敷而莫假爰有一蘤在栏之下鸂为羣鸭凫作亚丹同鹤顶冠非鹖野状毰毸而不飞类翰音而实哑乃生长扵阶除托根株扵檐厦日光射兮无多雨露霏兮亦寡方其炎蒸甫歇金风乍飔羣株采烂焉盈枝尔乃痩梗寒条较芙蓉而更寂疎根朗叶对篱菊其多思似班姬退处夫长门如苎萝幽闭乎西施迨夫青霜降兮木落白露瀼兮草萎众卉兮凋谢尔独映乎条枚凉飇凛凓兮摧之不能摧风霰飘零兮欺之不可欺尔扵是强项独发傲骨生姿朱紫奋采黄白争竒瓣如扇而半叠子似缀而分披露盘擎兮五色仙掌揺兮九疑胡前者之偃蹇而后者之陆离余仰而思俯而惟识造物之有定理岂苦乐而无等夷然则前之偃蹇也如甯戚之扣角如百里奚之炊扅又如蘓武之吞氊卧雪王章之涕泣牛衣后之陆离也如唐且华颠而为秦相吕尚皓首而作周师更如张苍七十而称汉佐王祥六十八而遇晋知先者未必为幸后者不足云遅苦者乃所醸乐乐者适足増痴物有循环之数人无长盛之时兹一微卉兮且然岂荣枯祸福兮而造化乃有所私五言古诗原宋梅尧臣鸡冠神农记百卉五色异甘酸乃有秋花实全如鸡帻丹笼烟何耸耸露更团团取譬可无意得名殊足观逼真归造化任巧即雕剜赤玉书留魏丹砂句诵韩诚能因物比谁谓入时难有客驱辞颕临风运笔端尝嗟古吟阙毎惜此芳残揣情苦精妙继音惭未安増孔平仲鸡冠我初种鸡冠其小乃毫芒曽未得防时忽已过我长根株既猥大枝叶亦开张吐花凌朝曦生意殊未央隂风自西来惨淡驱清霜一夜忽变故叶萎花已黄当此繁盛时为尔偿壶觞及今乃腐草好翫安可常唿童尽翦防时恐践蹋伤庭除稍旷濶耳目加清凉竹枝久蔽迥立独苍苍原无名氏鸡冠秋至天地闭百芳变枯草爱尔得雄名宛然出陈寳未甘阶墀陋肯与时节老赤玉刻缜栗丹芝谢雕藁鲜鲜云叶卷粲粲凫翁好由来名实副何必荣华早君看先春花浮浪难自保増元郝经鸡冠夷则播新律卉木协秋绾结流火余的皪金天宿峩峩列庭除摘摘俨雄秀炎帝朝火官绛帻轩宇宙植立竟不拜离披拥青袖奕叶初类苋吐心渐如豆脉络引丝起一片珊瑚痩云芝茁红腴紫茵卷翠脰碎颗蹙丹砂肉绽殷血透怒割赤龙耳劲磔还乱糅麻叶薄且耸山字缺乃覆查牙欲成角拥肿下连咮生全余小穂展尽带残皱昂藏偃膺髙突兀出羣骤还将早霞映欲向朝日雊月露终夜栖风雨防回鬭再砺复自止交退谁与救区区闲草花象物与接搆弭兵日观战亦是自贻咎垂帘且相忘髙枕卧清昼七言律诗増宋欧阳澈和世弼鸡冠花芳名从古号鸡冠赭醒然却一般不语宋牕何足卖难通圅谷漫劳防倚风纵有如丹顶遇敌应无似锦翰空费栽培汚庭砌到头不若植芝兰原明何栋如咏鸡冠花日下飞来孰可俦云中养就气偏柔懒施金距当雄敌为戴霞冠慕逺逰独立莓苔闲伴鹤卑栖苹藻静羣鸥何如化作幽人梦嗁破三湘万古愁五言絶句増宋范成大题张希贤画鸡冠号名极形似摹冩与真逼聊以画滑稽慰我秋园寂七言絶句原唐罗邺鸡冠花一枝浓艶对秋光露滴风揺倚砌旁晓景乍防何处似谢家新染紫罗嚢宋孔平仲种花口号幽居装景要多般带雨移花便得看禁柰久长颜色好绕堦更使种鸡冠王令白鸡冠如飞如舞对瑶台一顶春云若翦裁谁教移根蓂荚畔玉鸡知应太平来赵企咏鸡冠花秋光及物眼犹迷着叶婆娑拟碧鸡精采十分佯欲动五更只欠一声嗁杨万里鸡冠花出墙那得丈髙鸡只露红冠隔锦衣却是吴儿工料事防稽真个不能嗁陈仓金碧夜防斜一只今栖纪渻家别有飞来矮人国化成玉树后庭花钱熙鸡冠花亭亭髙出竹篱间露滴风吹血未干学得京城梳洗样旧罗包却緑云鬟赵山台鸡冠花木鸡不与众鸡同曽逐旌阳上碧空学得仙家餐玉法至今木血不能红杨防斋鸡冠花擢擢髙花血染猩却怜金距起闲争宋家下宜栽此莫问临风不解鸣増元姚文奂题画鸡冠花何处一声天下白霜华晩拂绛云冠五陵鬭罢归来后独立秋亭血未干诗散句原宋百氏集雨余疑饮啄风动欲飞鸣对立如期鬭初开若欲飞増明沈周髙冠红突兀独立似晨鸡原宋黄庭坚紫冠黄细网丝窠蝶绕蜂围奈晩何杨万里有时风动头相倚似向阶前欲鬬时郭应祥而风吹得一枝生昻首风前不飞去别録原种植清明下种喜肥地用簸箕扇子撒种则成大片髙者宜以竹木架定庶遇风雨不摧折卷曲水仙増长物志水仙六朝人唿为雅蒜南阳诗注此花外白中黄茎干虚通如葱本生武当山谷间土人谓之天葱原水仙丛生下湿地根似蒜头外有薄赤皮冬生叶如萱草色緑而厚春初扵叶中抽一茎茎头开花数朶大如簪头色白圆如酒杯上有五尖中承黄心宛然盏様故有金盏银台之名见洛阳花木记其花莹韵其香清幽一种千叶者花片卷皱下轻黄上淡白不作杯状世人重之指为真水仙一云单瓣者名水仙千瓣者名玉玲珑本草云盖一物二种耳学圃余疏云以单叶者为贵出嘉定短叶髙花最佳种也亦有红花者此花不可缺水故名水仙根味苦微辛寒滑无毒治痈肿及鱼骨鲠花作香泽涂身理髪去风气彚考増三余帖和气旁薄隂阳得理则配元荣扵庭配元即今水仙花也一名俪兰一曰女星散为配元内观日疏姚姥住长离桥十一月夜半大寒梦观星坠扵地化为水仙花一丛甚香美摘食之觉而产一女长而令淑有文因以名焉观星即女史在天柱下故迄今水仙花名女史花又名姚女花集异记薛防河东人幼时扵窓櫺内窥见一女子素服珠履独歩中庭叹曰良人防学艰扵防面对此风景能无怅然扵袖中出画兰卷子对之微笑复涙下吟诗其音细亮闻有人声遂隐扵水仙花下忽一男子从丛兰中出曰娘子久离必应相念阻扵跬歩不啻万里亦歌诗二篇歌已仍入丛兰中防苦心强记惊讶久之自此文藻异常一时诵谓二花为夫妇花原清冷传汤夷华隂人服水仙八石为水仙是名河伯増三柳轩杂识水仙为雅客学圃余疏水仙宜置瓶中前接蜡梅后接江梅真嵗寒友也瓶史水仙神骨清絶织女之梁玉清也瓶花谱水仙一品九命原花史谢公梦一仙女畀水仙花一束明日生谢夫人长而聪慧能吟咏唐元宗赐虢国夫人红水仙十二盆盆皆金玉七寳所造宋杨仲囦自萧山致水仙一二百本极盛乃以两古铜洗萟之学洛神赋体作水仙花赋集藻赋増宋髙似孙水仙花前赋有序水仙花非花也幽楚窈脱去埃滓全如近湘君湘夫人离骚大夫与宋玉诸人世无能道花之清明者輙见乎辞天以一而生神坎以习而成元渫冲奥以致润抱孤贞以成妍禹何知以能海羲何神而开干际壑炁之无畔壮英心之自仙悲莫悲乎巫咸之乡哀莫哀乎原胥之渊迅英挺以如濯肯徘徊而自怜至若鲛馆截绡而凝霜贝庭含玑而媚川苍茫乎三岛之接雾杳乎十洲之滙天云雨闲霁水空澄鲜一色如磨万波不颠亦有帝女兮泣竹湘君兮鼓弦神妃兮解佩冰夷兮扣舷是皆凝姿约素挺粹含娟以婉自将以淑相宣芳以气属妙以辞传指北渚以将下薄西津而骤旋或搴芳若或采佳荃有兰可餐有苹可搴扵是乐极忘归尘空失蠲万虑俱泯余情独筌扣冰娥以勺尠访瑶母而洁挹水星以请命托神只而垂甄已矣乎超万刼以自蜕丽一徽而独涓懐琬琰以成洁抱雪霜以为坚参至道以不死秉至精而长年是盖苞水徳之灵长合五行之自然者乎水仙花后赋有序余既作前水仙赋疑不足以渫余之情者乃依稀洛神赋为后辞尚庶防乎余从太史防览山川泛潇汨下澧沅摩嶷云息梧烟嵗莫天寒仆痡车颠尔乃释镳乎茝涯进秣乎芝防周旋乎荆浒骋望乎湘渊扵是神疑目骇心离意恻即之戃怳适焉髣髴覩一羙人扵水之侧乃拊从者而讯之曰汝有识扵彼者乎彼何人者甚闲且洁也从者进曰仆闻兹水之灵曰湘夫人然则太史公之所遇其或是乎其形维何仆愿知之余告之曰其状也皓如鸥轻朗如鹄停莹浸玉洁秀含兰馨清明兮如阆风之翦雪皎浄兮如瑶池之宿月其始来也炯然层冰出蛟壑其徐进也粲然清霜宿琼枝沈详弗矜燕婉中度不秾不纤非怨非诉美色含光轻姿约素瓌容雅态芳泽不汚素质窈袅流晖防娟抱徳贞亮吐心芳蠲婉婳幽静志防神闲柔扵修辞既丰且鲜饬躬被服稽图合章峨五采之英珥兮错九芝之明珰舞碧霓之修带兮妥英云之轻装颜有链而如灼体非薫而弥香沐姱容之练练乗清气之徜徉扵是舒懐肆逸且娱且颦羽盖医映翠旄缤纷軃金揺之欲堕兮玩晴洲之青苹余衷耽其静娈兮黯淡荡而驰神媒不灵扵缔欢兮托湘波以通勤畅中灵之胥悟兮捐余珰扵水滨懿玉仪之静荘允约矩而应规轻瑶华而不御兮指二南而扬诗谓皎日之可鉴兮非暗室之自欺数解佩之夙遇兮风袅袅而凝思志贞介而言妙兮誓守礼以将之于是灵修竦然嬿婉徘徊拊孤影以欲翥心将飞而仍回褰荪帱之芳烈燕芷房之玫瑰感幽志之凄激兮喟扬音而弥哀尔乃众真缥渺并防啸侣或济西澨或临北渚或采幽蘅或茹芳杜约洛川之神妃防巫隂之竒女清莫清乎姮栖愁莫愁乎牛渚媠轻裾之裔裔泠清飇而云举体迅飞鸿俶若轻云流睇横波余芳氤氲其度有则不颠不危优柔靡忒必兢必只温乎如玉分陆离精采相授羌余其悲扵是川后敛飇冰夷却涛龙伯献珠鲛人贡绡跃三虬以指涂蕤苍芝而夹御防螭帖其驯乗俨华斿之布濩鸳鸯啸而先驱翡翠翼而齐骛扵是趋彭蠡过洞庭洗月毂飞星軿流清声而吐竒诵坤干之大经画三灵而不汨潜一意而长醒恍扬袂以如失雪微汍而霑缨拊佳期之不来日冉冉而西征夐微素之孰寄谁其将余英琼扬清波而微注指潜渊而自惊恍精采之相授迄难陈其余情扵是防倦思归路异神留遗思杳寤寐好逑蹇悠悠而何之指寒川而薄憩兰菲菲而袭余睇碧云而揺曳信心防而神交岂绸缪之未契竦仆夫之儆余命速驾乎兰枻其毋惑扵所悦当陈古而为之制元任士林水仙花赋眇伊人之蝉蜕兮宅清泠以为扉越蓬隔弱窅不知其防千里兮跂余望之忽轩窓之翠碧兮见此绰约之芳姿曳青葱之华裾兮倚玉薤之披披逍遥清霜之夕徘徊明月之辰佩乞碧霞衣纫緑云金杯盥雨玉盘承津和注淳斟酌天均扵时庭空人静万窍不作声沉歩虚之歌奏杳钧天之乐江妃具俎以进羞海若充賔而酬酢持杜觯而未扬想堂中之欢乐余亦洗醆更酌接芳蕤而为客纵歌頽然不知天河之既落明姚绶水仙花赋伊昔涪翁夙罹谪逐行迈阻修浮水奔陆方归与以息驾乃燕坐扵蔀屋惟是屋也依髙山临大江影薄髙云声飞怒泷敞宇衡门洞乎八窓式遣懐扵吟啸忽有都乎神娏尔乃乍近乍遥水面微歩罗韤生尘绡裳沾露腰纤弱兰唇冶樊素匪扬桂旗匪蹋神鱼遽引遽却或疾或徐袖翩翻兮婉娩带缭绕兮纾舒怅数年之独往鄙良夜以鳏居矫望延伫掠盻踌躇泛若防梗浮犹冯虚乃若贴金莲扵玉趾眷兹乐胥扵焉迩止玛瑙坡荒仙王祠圯睇梅兄扵岭头懐矾弟扵涧涘进左右而谂之曰水上歩月彼其仙邪惟素质不御铅华中有金蕤轻臂纱冲斥暮雨挥霍朝霞尔或见之而岂吾之过夸邪左右屏息对曰彼之来斯诚类仙子馨香芬芳容光旖旎其绰约也俨藐姑之神其聫娟也齐洛川之子初虽瞻驰终莫摹拟是则主人之所见仆辈之所跂者也扵是之时涪翁哑然而作声彼人泯然而无迹江风惟清江月自白伥伥何之翳翳寝息晨兴向明踯躅扵庭忽幽花之托根依后土以降灵胡然生之大痩嵗晏流形宋玉招魂之赋庄周梦蝶之经翁遄作诗调同金石有顷比夕载验厥迹无被花之懊恼出门一笑而横大江之空碧五言古诗増宋陈与义咏水仙花五韵仙人缃色裘缟衣以裼之青幌纷委地独立春风时吹香洞庭暖防影清昼遅寂寂篱落隂亭亭与予期谁知园中客能赋防真诗朱子赋水仙花隆冬凋百卉江梅厉孤芳如何蓬艾底亦有春风香纷敷翠羽帔温靘白玉相黄冠表独立淡然水仙装弱植愧兰荪髙标摧冰霜湘君谢遗褋汉水羞捐珰嗟彼世俗人欲火焚肠徒知慕佳冶讵识懐贞刚凄凉柏舟誓恻怆终风章卓哉有遗烈千载不可忘陈傅良水仙花江梅丈人行嵗寒固天姿蜡梅微着色标致亦背时胡然此柔嘉支本仅自持廼以平地尺气与松篁夷粹然金玉相承以翠羽仪独立万藁中冰胶雪垂垂水仙谁强名相宜未相知刻画近脂粉而况山谷诗吾闻抱太和未易形似窥当其自英华造物且霁威平生恨刚褊未老齿髪衰掇花寘胆瓶吾今得吾师许仲企水仙花定州红花甆块石艺灵苗芳苞茁水仙厥名为玉霄适从闽越来緑绶拥翠条十花冒其颠一一振鹭翘粉蕤间黄白清香从风飘回首天台山更识胆瓶蕉七言古诗原宋黄庭坚王充道送水仙花五十枝凌波仙子生尘袜水上盈盈歩微月是谁招此断肠魂种作寒花寄愁絶含香体素欲倾城山矾是弟梅是兄坐对真成被花恼出门一笑大江横五言律诗増元钱选水仙花图帝子不沉湘亭亭絶世妆晓烟横薄袂秋瀬韵明珰洛浦应求友姚家合譲王殷勤归水部雅意在分香七言律诗増宋韩维谢到水仙二本黄中秀外榦虚通乃喜嘉名近帝聪密叶暗传深夜露残花犹及早春风拒霜已失芙蓉艶出水难留菡蓞红多谢使君怜寂寞许教绰约伴山翁杨万里咏千叶水仙花并序世以水仙为金盏银台盖单叶者其中有一酒盏深黄而金色至千叶水仙其中花片卷皱宻蹙一片之中下轻黄而上淡白如染一截者与酒杯之状殊不相似安得以旧日俗名辱之要之单叶者当命以旧名而千叶者乃真水仙云薤叶葱根两不差重蕤风味独清嘉薄揉肪玉围金钿细染鵞黄剰素纱台琖原非千叶种丰容要是小莲花向来山谷相看日知是他家是当家水仙花生来弱体不禁风匹似苹花较小豊脑子醲熏众香国江妃寒损水晶宫银台金盏谈何俗矾弟梅兄品未公寄语金华老仙伯凌波仙子更凌空原刘克荘水仙花嵗华揺落物萧然一种清风絶可怜不许淤泥侵皓素全慿风露发幽妍骚防洒落沉湘客玉色依稀捉月仙却笑浩翁太脂粉误将髙雅匹婵娟増元仇逺题赵子固水墨双钩水仙卷冰薄沙昬短草枯采香人逺隔湘湖谁留夜月羣仙佩絶胜秋风九畹图白粲铜盘倾沆瀣青明寳玦碎珊瑚却怜不得同兰蕙一识清醒楚大夫邓文原题赵子固水墨双钩水仙卷仙子凌波佩陆离文鱼先乗殿冯夷积冰斵雪扬灵夜鼓瑟吹竽防舞时海上瑶池春不断人间金盌事堪疑天寒日暮花无语清浅蓬莱当问谁原明屠隆咏水仙花娟娟湘洛浄如罗幻出芳防俨素娥夜静有人来鼓瑟月明何处去凌波萧疎冷艶冰绡薄绰约风鬟露气多直是灵根堪度世妖容知不傍池荷梁辰鱼咏水仙花幽修开处月微茫秋水凝神黯淡妆绕砌雾浓空见影隔帘风细但闻香瑶坛夜静黄冠湿小洞秋深玉佩凉一叚凌波堪画处至今词赋忆陈王五言絶句増宋杨万里水仙花韵絶香仍絶花清月未清天仙不行地且借水为名开处谁为伴萧然不可邻雪宫孤弄影水殿四无人原明于若瀛咏水仙水花垂弱蔕袅袅緑云轻自足压羣卉谁言梅是兄増王谷祥水仙花仙卉发璚英娟娟不染尘月明江上望疑是弄珠人瑶环月下鸣翠带风中举胡然洛浦神胡然汉濵女陈淳水仙玉面婵娟小檀心馥郁多盈盈仙骨在端欲去凌波荒圃淑气回寒柯发光泽下有白玉花玲珑映深碧七言絶句御制见案头水仙花偶作二首翠帔缃冠白玉珈清姿终不污泥沙骚人空自吟芳芷未识凌波第一花冰雪为肌玉錬颜亭亭如立藐姑山羣花只在轩外那得移来几案间増宋陈搏咏水仙花湘君遗恨付云来虽堕尘埃不染埃疑是汉家徳殿金芝相伴玉芝开刘攽水仙花早扵桃李晩扵梅冰雪肌肤姑射来明月寒霜中夜静素娥青女共徘徊黄庭坚共郡送水仙花并二大本折送东园粟玉花并移香本到寒家何时持上玉宸殿乞与官梅定等差刘邦直送水仙花得水能仙天与竒寒香寂寞动冰肌仙风道骨今谁有淡扫蛾眉篸一枝钱塘昔闻水仙庙荆州今见水仙花暗香靓色撩诗句宜在林逋处士家次韵中玉水仙花二首借水开花自一竒水沉为骨玉为肌暗香已压荼防倒只此寒梅无好枝泥已作白莲藕粪壌能开黄玉花可惜国香天不管随縁流落野人家张耒赋水仙花宫样鵞黄緑带垂中州未省见仙姿只疑湘水绡机女来伴清秋宋玉悲范成大次韵龚养正送水仙花色界香尘付八还正观不起况邪观花前犹有诗情在还作凌波歩月看杨万里水仙花江妃虚却蘂珠宫银汉仙人谪此中偶趁月明波上戏一身冰雪舞东风额间拂煞御袍黄衣上偷将月姊香待倩春风作媒妁西湖嫁与水仙王张孝祥和人咏水仙花二首瘴土风烟那有此只疑姑射是前身仙风道骨难消得付与霜台衣绣人浄色只应撩处士国香今不落民家江城望防春消息故遣诗人咏此花朱子用子服韵谢水仙花水中仙子来何处翠袖黄冠白玉英报道幽人被渠恼着诗送与老难兄姜特立水仙六出玉盘金屈巵青瑶丛里出花枝清香自信髙羣品故与江梅相并时徐似道水仙花二首天然初不事铅华此是无尘有韵花翠带讵容萦俗客金杯只合劝诗家林下清风自一家稍亲梅竹近兰芽只縁羞与凡花伍移植名园不肯花防寒岩水仙花二首金玉其相一两花遐心空为尔兴嗟山矾不用来修敬只许江梅共一家黄琮白璧缀幽花珍重髙人为叹嗟织女横河溪月堕杯盘狼籍水仙家来氏水仙花二首瑶池来宴老仙家醉倒风流萼緑华白玉防笄金晕顶幻成痴絶女儿花花盟平日不曾寒六月曝根髙处安待得秋残亲手种万姬围绕雪中看元张伯淳题赵子固水仙图裙长带袅寒偏耐玉质金相宻更竒见画如花花似画西兴渡口晩晴时陈旅题水仙花图莫信陈王赋洛神凌波那得更生尘水香露影空清处留得当年解佩人袁士元水仙醉栏月落金杯侧舞倦风翻翠袖长相对了无尘俗态麻姑曽约过浔阳姚文奂题虞瑞岩描水仙花离思如云赋洛神花容婀娜玉生春凌波韈冷香防逺环佩珊月色新原倪瓉水仙花晓梦盈盈湘水春翠虬白鳯照江濵香防莫逐冷风散拟学黄初赋洛神増丁鹤年水仙花二首湘云冉冉月依依翠袖霓裳作队归怪底香风吹不防水晶宫里宴江妃影娥池上晓凉多罗袜生尘水不波一夜碧云凝作梦醒来无奈月明何明李东阳题水仙澹墨轻和玉露香水中仙子素衣裳风鬟雾髩无纒束不是人间富贵妆原文徴眀水仙罗带无风翠自流晩寒微軃玉搔头九疑不见苍梧逺怜取湘江一片愁増杜大中水仙二首玉貎盈盈翠带轻凌波微歩不生尘风流谁是陈思客想像当年洛水人灵雨蒙蒙幻态轻惊魂想像逝懐倾愿将玉佩遥相逐脱骨逍遥水上人张新水仙花玉质金相翠带围霜华月色共辉辉江妃方欲凌波去汉女初从解佩归孙齐之水仙花碧江香和楚云飞销尽冰心粉色微乍向月中看素影却疑波上歩灵妃钟惺暮春水仙花偶向残冬遇洛神孤情只道立先春今从九月过三月疑是前身与后身物值同时妒亦宜梅花今见子离离相逢洞口千红里素影当前君不知万花如焰柳如烟常恐冰绡畏不前曽在水邉衣不湿可知入火不能然毎笑梅花太畏喧一身自许厯寒温春风特念冰霜后邀与春花共慰存诗散句原宋僧船窻如闻交佩解疑是洛妃来朔吹欺罗袖朝霜滋玉台徐致中薤叶秀且耸兰香细而幽林洪翠带拖云舞金巵照雪斟増郑清之玉昆相倚带仙风壁立春前万卉空钱勰碧玉簪长生洞府黄金杯重压银台僧北涧华裾冉冉低香绶柔玉棱棱衬嫩金原徐似道晓风洛浦凌波际夜月江臯解佩时词増宋赵溍长相思金璞明玉璞明小小杯柈翠袖擎满将春色盛仙佩鸣玉佩鸣雪月花中过洞庭此时人独清原卢祖臯卜算子佩解洛波遥冷湘江渺月底盈盈误不归独立风尘表窗绮防幽妍瓶玉扶轻袅到后知谁语素心寂寂山寒峭増谢薖菩萨蛮相思一夜庭花发窗前忽误生尘袜晓起艶寒妆雪肌生暗香佳人纤手摘手与花同色插鬓有谁宜除非潘玉儿原髙观国菩萨蛮云娇雪妒羞相倚凌波共酌春风醉的皪玉壶寒肯教金琖单只疑防蝶梦翠袖和香拥香外有鸳鸯风流烟水乡増无名氏菩萨蛮人人尽道黄葵淡侬家解説黄葵艶可喜万般宜不劳朱粉施摘承金盏酒劝尔千春夀擎作女真冠试伊娇面看又髙梧叶下秋光晩珍丛花出黄金盏还似去年时傍栏三两枝人情湏耐久花面长依旧莫学蜜蜂儿等闲悠飏飞原曾惇朝中措幽芳独秀在山林不怕晓寒侵应笑钱塘蘓小语娇终带吴音乗槎归去云涛万顷谁是知心写向生绡屏上萧然伴我寒衾又緑华居处云深不受一尘侵细看宜州新句平生才是知音凌波一去平生梦防谁最闗心惟有青天碧海知渠夜夜孤衾増无名氏偷声木兰花景阳楼上钟声晓半面嗁妆匀未了残月纷纷斜影幽香暗防防玉颜应在昭阳殿却向前村深夜见冰雪肌肤还有斑斑雪防无南歌子翠袖熏龙脑乌云映玉台春葱一簇属金杯曽记西楼同醉角声催袅袅凌波浅深深歩月来隔纱微笑恐郎猜素艶浓香依旧去年开马荘父天仙子白玉为台金作盏香是江梅名阆苑年时把酒对君歌歌不防杯无算花月当楼人意满翘戴一枝蝉影乱乐事且随人意换西楼回首月明中花已绽人何逺可惜国香天不管原髙观国金人捧露盘梦湘云吟湘月吊湘灵有谁见罗袜尘生凌波歩稳背人羞整六铢轻娉娉袅袅晕娇黄玉色轻明香心静波心冷琴心怨客心惊怕佩解却返瑶京杯擎清露醉春兰交与梅兄苍烟万顷防肠是雪冷江清増陈允平念奴娇汉江露冷是谁将瑶瑟弹向云中一曲清泠声渐杳月髙人在珠宫晕额黄轻涂腮粉艶罗带织青葱天香吹散佩环犹自丁东回首杜若汀洲金钿玉镜何日得相逄独立飃飘烟浪逺罗袜羞溅春红予懐迢迢良夜三十六陂风九疑何处防防飞度千峯周宻花犯楚江湄湘娥乍见无言洒清泪淡然春意空独倚东风芳思谁记凌波路冷秋无际香云随歩起谩记汉宫仙掌亭亭眀月底冰写怨更多情骚人恨枉赋芳兰幽芷春思逺谁赏国香风味相将共嵗寒伴侣小窓浄沉烟熏翠被幽梦觉涓涓清露一枝灯影里赵闻礼水龙吟防年埋玉蓝田緑云翠水烘春暖衣薰麝馥韈罗尘沁凌波歩浅钿碧搔头腻黄冰脑参差难翦乍声沉素瑟天风佩冷蹁跹舞霓裳徧湘浦盈盈月满抱相思夜寒肠防含香有恨招防无路瑶琴写怨幽韵凄凉暮江空数峯清逺粲迎风一笑持花酹酒结南枝伴王沂孙庆宫春明玉擎金纤罗飘带为君起舞回雪柔影参差幽芳零乱翠围腰痩一捻嵗华相误记前度湘臯怨别哀重听都是凄凉未湏弹彻国香到此谁怜烟冷沙昬顿成愁絶花恼难禁酒消欲尽门外冰澌初结试招仙怕今夜瑶簮冻折携盘独出空想咸阳故宫落月赵雪斋金盏子得水能仙向汉臯遗佩碧波月蓝玉暖生烟称缟袂黄冠素姿冰洁亭亭独立风前柰香多愁絶当时事琴心妙处虽有谁堪説嵗晩杳无人更短景繁云天欲雪潇湘烟水茫茫但万里相思寒江空濶殷勤折向梅邉聴玉龙吹彻丁宁道惟愿百年兄弟相看晚节原辛弃疾贺新郎云卧衣裳冷看萧然风前月下水邉幽影罗袜尘生凌波歩汤沐烟波万顷爱一防娇黄成晕不记相逢曽解佩甚多情为我香成阵待和泪揾残粉灵均千古懐沙恨想当初悤悤忘把此花题品烟雨凄迷僝僽损翠袂遥遥谁整谩写入瑶琴幽愤防招防无人赋但金杯的皪银台润愁殢酒又还醒别録原种植五月初收根用小便浸一宿晒干拌湿土悬当火烟所及处八月取出瓣瓣分开用猪粪拌土植之植后不可缺水起时种时若犯铁器永不开花诀云六月不在土七月不在房栽向东篱下寒花朶朶香又云和土晒半月方种以收阳气覆以肥土白酒糟和土浇之则茂于若瀛曰水仙江南处处有之惟吴中嘉定种为最花簇叶上他种则隐叶内耳蓄种嚢以纱悬扵梁间风之未播先以敝草履寸防杂溲浡浸透俟有生意方入土以入土早晚为花先后金陵即善植者十丛不一二花余每嵗向友人乞三四茎置斋头香可十日兹十日者纵非风雨亦不易出斋头也水仙花以精盆植之可供书室雅翫爱防霜重时即搭棚遮盖以避霜雪向南开一门天晴日暖则开之以承日色北方土寒凡牡丹贴梗海棠皆用此法不特水仙也又法初起叶时以砖压住不令即透则他日花出叶上杭州近江处园丁种之成林以土近咸卤故花茂瓶插插瓶用盐水与梅花同附録只増酉阳杂俎只出拂林国根大如鸡卵叶长三四尺似蒜中心抽条茎端开花六出红白色花心黄赤不结子冬生夏死取花压油涂身去风气本草云据此形状与水仙髣髴岂外国名谓不同耶附録水仙树原拘楼国有水仙树树腹中有水谓之仙浆饮者七日醉御定佩文斋广羣芳谱卷五十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五十三花谱万年花増万年花草本小朶如盏一茎百朶其色粉红而有红丝虽经久干枯及沾泥污颜色鲜新不变御赐名曰万年花金莲増金莲花出山西五台山塞外尤多花色金黄七瓣两层花心亦黄色碎蘂平正有尖小长狭黄瓣环绕其心一茎数朶若莲而小六月盛开一望徧地金色烂然至秋花干而不落结子如粟米而黑其叶緑色痩尖而长五尖或七尖彚考増史营衞志道宗毎嵗先幸黑山拜圣宗兴宗陵赏金莲乃幸子河避暑洛阳花木记金莲花出嵩山顶周伯琦上都纪行诗注上都草多异花有名金莲花者似荷而黄五台山志山有旱金莲如真金挺生緑地相传是文殊圣迹集藻赋御制金莲花赋侔嘉名扵华顶结异质扵清凉冠方贡之三品赋正色扵中央搴芙蓉而在陆丽菡蓞扵崇冈顾柳池之非偶岂苹涧之可方焕彪炳而成文散栴檀而结烬烟横钵里之香妆沐江干之靓受范公输之规移芳彭泽之径田田与芰盖殊形矫矫并木兰比劲若夫当融风之拂树值暑雨之平池面镜潭而写色掩玉砌以横枝叶润陵晨之雾花含照夜之珠袭轻芬扵衣縠映斜月于牕帷本托根扵道岸曾何畏乎泥淄尔乃草铺微緑之区蝶舞轻黄之翅沾芳则土脉流膏落蘂则蜜脾馈非桃李而成蹊与鞠衣而同制扵是滴珠露以研黄挹金房而泻翠玉板润而脂融松腴蒸而云翳摘珍产扵山经表竒芳扵幽閟异红采扵岩阿谢朱霞扵水曲漏镌长乐之铜壶灯灿蓬山之银烛卑五华之仙葩超四照之灵木彼夫绿竹则称君子青松以儗大夫泽荷载扵篇什猗兰纪扵史书惟斯卉之挺秀拔众彚而标竒感无言扵空谷久掩嫮于山陂移土碪扵上苑沐日月之光曦化同被扵偃草忱获效乎倾葵词御制岭外金莲盛放可爱寄调柳梢青万顷金莲平临难尽髙眺千般珠蹙移花翠翻带月无暑神仙俗人莫道轻寒悠雅处余香满山岭外磊落逺方隐者谁似清闲茈碧花増山海经罢谷之山洱水出焉而西流注扵洛其中有茈碧云南志浪穹县西北五里有宁河一名茈碧湖水上有花曰茈碧形如而差小有白者有浅红锦邉者叶如荷叶花叶本皆长五六丈昼则上浮夜则拳曲入底微风荡之香气殊常采以为羮味羙扵莼集藻诗散句増明杨慎荒经海图有往证欲拾茈碧寻灵湫九花树増要览九花树生南岳虽经霜凝寒必开时人谓之应春花万连増崔豹古今注万连叶如鸟翅一名鸟羽一名鳯翼花大者其色多红緑红者紫防緑者绀防俗唿为仙人花一名连缬花酉阳杂俎一名乌金防花増拾遗记晋武帝为抚军时府内后堂砌下忽生草三株茎黄叶緑若总金抽翠花条苒弱状似金防有羌人姚馥字世芬充廐养马妙解隂阳之术云此草以应金徳之瑞后以府地赐张华犹有草在故茂先赋云擢九茎扵汉庭美三株扵兹馆贵表祥乎金徳比名类乎相乱红绶花増述异记红绶花蔓生如绶一般有文采焉优钵昙花増梁书波斯国传国中有优钵昙花鲜华可爱迎辇花増拾遗录洛阳进合蒂迎辇花云得之嵩山坞中人不知名采者异而贡之防帝驾适至因以迎辇名之南部烟花记迎辇花外殷紫内素腻菲芳粉蕊心深红跗争两花枝榦烘翠类通草无刺叶圆长薄其香气秾芬馥或惹襟袖移日不散嗅之令人不多睡帝令袁寳儿持之号曰司花女金歩揺増海录碎事金歩揺丛生其花四出皆偶对无风常揺盖榦弱而枝繁也灵夀花増酉阳杂俎韦绚云湖南有灵夀花数带簇开视日如槿红色春秋皆发非作杖者都胜花増酉阳杂俎都胜花紫色两重心数叶卷上如芦朶蕊黄叶细无忧花増酉阳杂俎无忧树女人触之花方开瘴川花増酉阳杂俎瘴川花差类海榴五朶簇生叶狭长重沓承扵花底色中第一蜀色不能及出黎州按辔岭那伽花増酉阳杂俎那伽花状如三春无叶花色白心黄六瓣出舶上提罗迦増酉阳杂俎提罗迦树花见日光即开拘尼陁増酉阳杂俎拘尼陁树花见月光即开系白象树花増酉阳杂俎干陀国头河岸有系白象树花叶似枣季冬方熟相传此树灭佛法亦灭簇蝶花増酉阳杂俎簇蝶花花为朶共簇一蕊蕊如莲房色如退红出温州俱郍衞増酉阳杂俎俱郍衞叶如竹三茎一层茎端分条如贞桐花小类木槲出桂州木莲増酉阳杂俎木莲花叶似辛夷花类莲花色相傍出忠州鸣玉溪卭州亦有益部方物畧记木莲花生峩睂山中诸谷状若芙蓉香亦类之木干花夏开枝条茂蔚不为园圃所莳云南志木莲花出大理府境树髙大叶如枇杷花如莲有青黄红白四种彚考原四川志忠州白鹤山佛殿前唐时有木莲二株其髙数丈其叶坚厚如桂仲夏作花毎花坼时声如破竹増黄山志木莲花在华严堂前其本逾拱髙二丈花如莲九瓣白色紫缕香如玉兰叶经霜不雕朱实含苞内苞开实出若瑚新琢止慈光寺一本防苍山记山有木莲踯躅花树并髙数丈春日红白错杂被扵谿谷集藻賛増宋宋祁木莲賛葩秀木颠状若芙渠不实而荣馥馥其敷赋増唐无名氏木莲赋蔽茅珍树森林绮堂庇根天壌擢秀春光虽违性扵旧国终奉恩扵此乡违性何苦主人有勿翦之怙奉恩何其主人有挈瓶之滋君既加我以恵好我亦报君以葳蕤弱其枝圆其叶乱阶前之蓂荚跗绿缛萼芊茸状中浦之芙蓉既因其理又怜其美懐香则十歩必闻含笑则千金可市有实虽漏扵贡纳有隂足延乎憩止此木也诚则不材必姑树其桃李七言絶句増唐白居易木莲诗并序木莲树生巴峡山谷间巴民亦唿为黄心树大者髙五丈渉冬不凋身如青杨有白文叶如桂厚大无嵴花如莲香色艶腻皆同独房蕊有异四月初始开自开迨谢仅二十日忠州西北十里有鸣玉谿生者秾茂尤异惜其遐僻因题三絶句云如折芙蓉栽旱地似抛芍药挂髙枝云埋水隔无人识唯有南賔太守知红似胭脂腻如粉伤心好物不湏臾山中风起无时节明日重来得在无已愁花落荒岩底复恨根生乱石间防度欲移移不得天教抛掷在深山画木莲花图寄元郎中花房腻似红莲朶艶色鲜如紫牡丹唯有诗人能解爱丹青写出与君看诗散句増明吴廷简龙象天家锡瑶花佛地来池将空作水根以树为台宋濂枝悬缟带垂金弹瓣落苍苔坠玉杯石莲増黄山志石莲花畧同木莲但彼九出此五出为异花时弥漫山谷盈目皆香雪也集藻五言絶句増唐司空曙石莲花今逢石上生本自波中有红艶秋风里谁怜众芳后洛如花増云仙杂记吴兴山中有一树类竹而有实似荚状乡人见之以问陆澄澄曰名洛如花郡有文士则生太平瑞圣花増益部方物畧记瑞圣花出青城山中榦不条髙者乃寻丈花率秋开四出与桃花类然数十跗共为一花繁宻若缀先后相继新蕊开而旧未萎也蜀人号丰瑞花故程相画图以闻更号瑞圣花然有数种其小者号寳仙浅红者为醉太平白者名玉真成都人竞移莳囿中以为尤玩云剑南诗注天圣中献至京师仁宗赐名太平瑞圣花集藻賛増宋宋祁瑞圣花賛众跗聚英烂若一房有守绘图厥名乃章繁而不艳是异众芳五言律诗増宋范成大太平瑞圣花雪外扪参岭烟中濯锦州宻攅文杏蕊髙结防云毬百世嘉名重三登瑞气浮挽春同住夏防到火西流七言絶句増宋杨巽斋醉太平花紫芝竒树谩前闻未若此花叶气薫种向春台岂无象望中秀色似卿云七宝花増益部方物畧记七宝花条叶大抵玉蝉花类也其生丛蔚花叶甚茂集藻賛増宋宋祁七宝花賛擢颖挺挺盛夏则荣丹紫合英以宝见名鵞毛玉鳯花増益部方物畧记鵞毛玉鳯花本至卑纤如钗股秋开不蘤而鬓状似禽故曰鳯色白故曰玉以其分轻故曰毛集藻賛増宋宋祁鵞毛玉鳯花賛华而无采状类翔鳯么质毛轻翩欲飞动蝉花増益部方物畧记蝉花二川山林中皆有之如蝉之不蜕至秋则花生其头长一二寸黄碧色西溪丛语本草蝉殻谓之蝉花今成都有草名蝉花今有干者视之乃蝉额裂面抽茎上有花也集藻賛増宋宋祁蝉花賛蝉不能蜕委扵林下花生厥首兹谓物化石蝉花増益部方物畧记石蝉花始生其苕森擢长二三尺叶如菖蒲紫萼五出与蝉甚类绿叶相侧蜀人因名之又白者号玉蝉花集藻賛増宋宋祁石蝉花賛有苕颖然有萼敷然取其肖象莫类扵蝉锦带花増杜诗注锦带花一名海仙花一名文官花此花出荆楚间有花如锦遂名锦带花条如郁李春末方开红白二色益部方物畧记锦带花蜀山中处处有之长蔓柔纤花叶间侧如藻带然因象作名花开者形似飞鸟里人亦号鬓邉娇万花谷贡士举院本故勇技营有花初开白次緑次绯次紫故名为文官花石湖诗注东南甚珍此花峡中漫生山谷集藻五言古诗増宋范成大锦带花妍红棠棣妆弱绿蔷薇枝小风一再来飃防随舞衣吴下妩芳槛峡中满荒陂佳人堕空谷皎皎白驹诗七言律诗増宋杨万里锦带花天女风梭织锦机碧丝池上茜栾枝何曽系住春归脚只觧萦长客恨眉节节生花花防防茸茸晒日日遅遅后园初夏无题目小树微芳也得诗七言絶句増宋王禹偁海仙花诗并序海仙花者世谓之锦带维扬人传云初得扵海州山谷间其枝长而花宻若锦带然其花未开如海棠既开如木而繁丽袅弱过之一朶满头冠不克荷惜其不香而无子但可钩压其条移植他所因以释草释木验之皆无有也近之好事者作花谱以海棠为花中之神仙予谓此花不在海棠下宜以仙为号目为锦带俚孰甚焉又取始得之地命曰海仙且赋诗三章以存其名一堆绛雪压春丛袅袅长条弄晚风借问开时何所似似将绣被覆熏笼春憎窈窕教无子天为妖娆不与香尽日含毫难比并花中应是衞庄姜何年移植在僧家一簇柔条缀防霞锦带为名俚且俗为君唿作海仙花杨防斋锦带花万钉簇锦若垂绅围住东风稳称身闻道沈腰易寛减何妨留与系青春鹄袍换緑契初心旋赐银绯与紫金堪念纷纷名利客对花应自叹侵寻青嚢花増五代史胡峤自契丹亡归中国畧道其所见云渡黑水至汤城淀地气最温多异花一曰青嚢如中国金灯而色类蓝可爱旱金花増五代史汤城淀地气最温多异花一曰旱金大如掌金色烁人上元红増桂海虞衡志上元红深红色絶似红木花不结实以灯夕前后开故名泡花増桂海虞衡志泡花南人或名柚花春末开蕊圆白如大珠既折则似茶花气极清芳与茉莉素馨相逼番人采以蒸香风味超胜枸那花増桂海虞衡志枸那花叶痩长畧似杨柳夏开淡红花一朶数十萼至秋深犹有之水西花増桂海虞衡志水西花叶如萱草花黄夏开象蹄花増桂海虞衡志象蹄花如栀子而叶小夏开至秋深白鹤花増桂海虞衡志白鹤花形如白鹤立春开集藻七言絶句増元刘诜玉笥山中有白鹤花顶翅宛然类鹤王兰友作诗送至用韵二首缟衣元爪立前除天上人间翦纸煳除却青青三四叶月明满地却全无千载苏仙上帝乡空余琪草似人长夜凉环佩不知处梦觉满山风露香望仙花増洛阳花木记望仙亦名箆春集藻七言絶句増宋无名氏望仙花风卷朱帘挂玉钩彩云开处望仙俦妍姿不逐东风去日照斜晖上小楼金茎花増仙史元藏防航海至一岛曰沧洲上有金茎花如蛱蝶防风至则揺荡如飞妇人采之以为首饰曰不带金茎花不得到仙家沧洲人研花如泥竹简彩绘与真金无异白菱花増学圃余疏白菱花纯白而雅且开久而繁人云来自闽中予在闽问之乃无此种始在豫章得之定是岭南花也花至季冬始尽性亦畏寒花后宜藏室中百日红与紫薇名同物异増学圃余疏臭梧桐者吴地野生花色淡无植之者淮扬间成大树花微者缙绅家植之中庭或云后庭花也独闽中此花红鲜异常开百日名百日红花作长须亦与吴地不同园林中植之灼灼出矮墙上至生深涧中与清泉白石相映斐然夺目永嘉人谓之丁香花山丹与草本山丹名同物异増学圃余疏初见闽人来卖一花云是红绣毬倭国中来者后至建宁见缙绅家庭中花簇红毬俨如翦防名曰山丹乃闽卉也集藻七言律诗増宋刘克荘山丹偶然避雨过民舍一本山丹恰盛开种久树身樛似盖浇频花面大如杯怪疑朱草非时出惊问红云甚处来可惜书生无事力千金移入畵栏栽七言絶句増宋陈傅良山丹轩窗一日粲三英尽室无尘眼倍明闽粤固尝矜絶美风骚犹未及知名郑域山丹栾绛蕊发枝间铅鼎成丹七返还乞与幽人伴幽壑不妨相对两朱颜无名氏山丹亭下佳人锦绣衣满身缨络缀明玑晚来销歇无寻处花已飘零露已晞烟红露緑晓风香燕舞莺啼春日长谁道使君贫月老绣屏锦帐咽笙簧人间花木眼曽经未识斯花状与名丹却青山暮春色续他红树坠时英金钵盂増草花谱金钵盂似娑罗而花小夹瓣如瓯红鲜可爱集藻七言絶句増宋杨巽斋金钵盂花恰匝枝头簇绛英朱髹梵器上天成槛邉更插蛮姜叶依约如归佛手擎缫丝花增草花谱缫丝花叶俨如玫瑰而色浅紫无香枝生刺针时至煮茧花尽开放故名种从根分笑靥花増草花谱笑靥花花细如豆一条千花望之若堆雪然无子可种根窠丛生茂者数十条以原根噼作数墩分种易活紫罗襕増草花谱紫罗襕草本色紫翠如鹿葱花秋深分本栽种四月发花可爱紫花儿増草花谱紫花儿遍地丛生花亦可爱柔枝嫩叶摘可作蔬春时子种红麦花増草花谱红麦花麦种花妙如翦子大扵麦数倍色红可爱米筛花増药圃同春碎米雪俗名米筛花蕾防花増药圃同春蕾防有红黄白三色开扵春月最可扳篱当植扵径闷头花増东还记程渡滠水至黄浒铺陌上徧生紫花自根至颠纯花少叶色如江南诸葛菜桔梗花数百里内皆有之楚人唿为闷头花近之輙头闷不止相戒以为不可向迩吴人唿为老防花花榦皆入药春月采而藏之蝎子花増东还记程黔省山谷中多蝎子花龙女花増云南志龙女花出大理府太和感通寺树叶全似山茶蘂大而香和山花増云南志和山花树髙六七丈其质似桂其花白毎朶十二瓣应十二月遇闰辄多一瓣俗以为仙人遗种在大理府上闗和山之麓土人因以其地名之云南娑罗花与四川娑罗花名同物异増云南志娑罗花在防城土主庙其本类大理府和山花佛日盛开其色白防带黄意异香芳馥非同凡花臭味中出一蘂如稗穂垂出瓣中毎朶十二瓣遇闰辄多一瓣相传髙僧以二念珠入土一珠出此树云优昙花増云南志优昙花在安宁州西北十里曹溪寺右状如莲有十二瓣闰月则多一瓣色白气香种来西域亦娑罗花类也后因兵燹伐去遂无其种今忽一株从根旁发出已及拱矣金梅増大理府志金梅所在丛生花似梅色黄与素馨相类金缕梅増黄山志金缕梅其色金瓣如缕翩翩媕娜有若翔舞春时盛开望去疑为蜡梅捻蜡増黄山志捻蜡似梅而黄一苞具四五朶大者浅碧小者防黄三月开春桂増黄山志春桂经冬不凋枝叶皆似桂惟花五出开以三月与桂不同旌节花与黎州图经旌节花名同物异増黄山志旌节花色黄榦似老藤一枝缀数十朶成串下垂行行如旌节故名璎珞花増黄山志璎珞花非黄非碧幽蒨澹冶光艳离合不定其形垂垂如柳丝其香澹泊而隽永紫云花増黄山志紫云花叶尖长花五出深紫色如云承日光故名紫云蕡桃増黄山志蕡桃枝叶花色与桃无异但趺先实耳海罽花増黄山志海罽花枝杪丛生十余朶其瓣如苞中抽绿心徧覆石崖上花不一色浅深相错如绣黄山故称云海至铺海时花光相映烂若云锦故有海罽之名蕊珠花増黄山志蕊珠花木未开花一朶五出又有细蕊琐缀其下素艳多姿畧有防香玉铃花増黄山志玉铃花髙大茏葱五月开白花一枝十数朶排列下垂形如玉铃有同追琢香气馥烈异常琐琐花増黄山志琐琐花矮树叶尖有桠五月枝杪开细花成丛其香极幽仙都花増黄山志仙都花产仙都峯下古榦屈曲枝尽处始布叶叶长二寸许花出叶上一苞七八朶花七出而瓣不分色淡紫心抽緑丝数茎花谢即复孕三年一开开则叶下垂如相譲然四照花増黄山志四照花树髙大而叶沈碧盛夏作花四出而鋭其末玉色微酣碧蕊緑跗浮叶上光彩照耀岩谷故名四照覆杯花増黄山志覆杯花空中垂下状如镂竹髹朱视之宛然一覆杯也查葡花増黄山志查葡花木有芒刺开小黄花如丁香结实红如丹砂紫铎花増黄山志紫铎花黄山有之花如悬铎色紫秋日秀出蔓草中傲云花増黄山志傲云花髙榦参天花如菡蓞三夏盛开渉秋仍馥实如莲菂叶亦饶香山钗花増黄山志山钗花形似钗一名碧股花取香山钗茎抽碧股之句开在夏中树最小而多致绛颖花増黄山志绛颖花树髙叶尖盛夏开小紫花成丛山中谓之锦毬蜡瓣花増黄山志蜡瓣花叶大扵掌花五出长二寸许枝枝下垂深黄滑泽如琢蜜蜡而成叠雪花増黄山志叠雪花一名鹤翎花缀枝头霏霏如雪中含一壶芦髙出花外莹然如刻玉嚢环花増黄山志嚢环草花也大叶紫茎花形如玉环一双韬紫绮嚢中美人菊増黄山志美人菊花似菊单瓣有紫白二色叶似虞美人柔曼旖旎最为可爱醉春花増黄山志醉春花痩梗碧叶繁花缤纷类秋海棠而柔缕多姿态产黄山鵞羣花増黄山志鵞羣花藤属叶尖有桠花形类鵞清秋开时若羣鵞游扵碧波间也海琼花増黄山志海琼花产扵天海枝尽处大叶生焉花茎三五出叶中未开时垂朶如罂正开则如雕紫玉浮光与海云相映宝网花増黄山志宝网花细白丝萦绕之冬日贮瓶中不水而长紫霞杯増黄山志紫霞杯状如杯色紫无叶止一緑苞如瓢以承之黄花増黄花不知其名一朶四瓣合抱如金盏其色鵞黄出汗帖木儿岭以北每一茎只一朶翩然独秀众草经霜凋萎是花经霜颜色愈觉鲜明马蹄兰増马蹄兰生平地乱草间叶剑样如建兰坚韧不可断其花翠色可爱秋则结苞成子塞外尤多地椹花増地椹花青紫色花瓣如葵一花八九瓣径二寸许瓣落尽则花心结子成堆取之可以为浆鸾枝増鸾枝花木本枝榦俱似桃叶有刻缺似棣棠三月附枝开花或着树身最繁茂瓣多而圆似郁李而大深红色京师多有之长乐花集藻赋増晋傅元紫华赋并序紫华一名长乐生扵蜀其东界特饶中国竒而种之余嘉其华纯耐久可厯冬而服故与友生各为之赋有遐方之竒草禀二气之纯精仰紫微之景曜因令色以定名刚茎劲立纤条繁列从回风以揺动纷兰畅而洁蔚青葱以增茂并含华而未发扵是散緑叶秀紫荣蕴若芝草之始敷灼若百枝之在庭独参差以照燿何光丽之杂形涣涣昱昱而夺人目精下无物以借喻上取象扵朝霞妙万物而比艶莫兹草之可嘉唐苏颋长乐花赋并序蜀太守庭际有紫华草秋早始繁英露洗冬早尚直本霜封芜杂大同扵众卉盛衰小异扵羣物予讶而未识吏或告余曰此长虞所赋蜀长乐花也故心赏焉因口授书吏遂墨而成作恨不见古人所为得髣髴其防尔夫长者以短长之形度其长则至美夫乐者以哀乐之类同其乐则至喜长也乐也吾安得而闲之嘉纤植之并用伟令名兮在兹徒见其丰族苯防髙标璀璨茎丹外而缟中叶缥分以红贯缀緑颖之重叠索紫蕤之烂熳廹而象之君子其常或防或章耸危冠兮防若绶默退静其何望逺以意之佳人欲翔煌煌重罗绮兮扑瑶翠蹇来思而未尝匪以幽兮自直匪以直兮自蔵匪以晚兮自耀匪以耀兮自强文浊露之均洒庇清舒之泛光本无嫌扵散地甘有寓扵殊方然则太液初满上林新霁防茸灼烁万品千计揺瑞色而涵芝杂竒葩而转蕙孰与夫玉堂金阁之偏赏白日青春之特丽嵗不与兮时向阑风萧萧兮夜漫漫賔逺鸿扵沙塞呌离鹤扵江干君曽不见三月华矣尽林间之藁木千霜殒矣亦庭下之枯兰懿此常度凌扵早寒假春期而不彩虽秋令而不残冲雨霰之飞薄任云山之险难芳弗珍扵靃靡节恒慕扵檀栾吾则知树背之奚托倾心之可安如后凋之可贵防独立其谁观文学掾起而为乱曰白露瀼瀼何草不黄紫华灼灼生君之堂彼不伐兮秋自翳时或珍兮君是恵彤庭赫兮朱草骈交屈轶兮友賔连伊榛莽而荒此君曷为而赋防优钵罗花集藻歌増唐岑参优钵罗花歌并序参甞读佛经闻有优钵罗花目所未见天宝庚申嵗参忝大理评事摄监察御史领伊西北庭度支副使自公多暇乃扵府庭内栽树种药为山凿池婆娑乎其间足以寄傲交河小吏有献此花者云得之扵天山之南其状异扵众草势巃嵸如冠弁嶷然上耸生不防引攅花中折骈叶外包异香腾风秀色媚景因赏而叹曰尔不生扵中土僻在遐裔使牡丹价重芙蓉誉髙惜哉夫天地无私隂阳无偏各遂其生自物厥性岂以偏地而不生乎岂以无人而不芳乎适此花不遭小吏终委诸山谷亦何异懐才之士未防明主摈扵林薮耶因感而为歌歌曰白山南赤山北其间有花人不识緑茎碧叶好颜色叶六瓣花九房夜掩朝开多异香何不生彼中国兮生西方移根在庭媚我公堂耻与众艹之为伍何亭亭而独芳何不为人之所赏分防山穷谷委严霜吾窃悲阳闗道路长曾不得献扵君王戎王子集藻五言律诗増唐杜甫防何将军山林万里戎王子何年别月支异花开絶域滋蔓匝清池汉使徒空到神农竟不知露翻兼雨打开拆日离披冬瑰花集藻五言律诗増唐卢纶和李舍人昆季咏冬瑰花寄赠徐侍郎独鹤寄烟霜双鸾思晚芳旧隂依谢宅新艶出萧墙蝶散揺轻露莺衔入夕阳雨朝胜濯锦风夜剧焚香防日千层艶孤霞一片光宻来惊叶少动处觉枝长布影期髙赏留春为逺方尝闻赠琼玖叨和愧升堂司空曙和李员外与舍人咏冬瑰花寄徐侍郎仙吏紫薇郎竒花共翫芳攅星排緑蔕照眼发红光暗妒翻堦叶遥连直曙香逰枝蜂绕易碍刺鸟衔妨露湿凝衣粉风吹散蘂黄笼珠树合焕烂锦屏张留客胜防竹思人比爱棠如传采苹咏逺思满潇湘海红集藻五言律诗増唐刘长卿夏中崔中丞宅见海红揺落一花独开何事一花残闲庭百艹阑緑滋经雨发红艶隔林看竟日余香在过时独秀难共怜芳意晚秋露未湏漙燕蓊花集藻七言絶句増唐李郢燕蓊花十二街中何限草燕蓊尽欲占残春黄花扑地无穷极愁杀江南去住人玉烛花集藻七言律诗増唐刘兼玉烛花袅袅香英三四枝亭亭红艶照堦墀正当晚槛初开处却似春闱就试时少女不吹方熠爚东君偏惜未离披夜深斜倚朱栏外拟把邻光借与谁杏香花集藻五言絶句増宋邵雍杏香花客説何州事经营香味佳讶予独无语贪嗅杏香花万蝶花集藻七言絶句増宋苏辙万蝶花谁唱残春蝶恋花一团粉翅压枝斜美人欲向钗头插又恐惊飞鬓里鸦杨巽斋万蝶花粉翼纷纷簇防丛揺风欲趂卖花翁诗眸览倦方欹枕栩栩犹疑在梦中真珠花集藻七言絶句増宋张舜民真珠花风中的皪月中看觧作人间五月寒一似汉宫梳洗了玉珑葱压翠云冠千玑万琲照庭除细雨斜风拂座隅莫道长安贫似磬緑堦绕砌尽真珠杨巽斋咏真珠花累累花发映庭除柳带榆钱总不如一任春风吹满地幽人歩履自虚徐鹰爪花集藻五言絶句増宋王十朋鹰爪花谁把名鹰爪天然状不殊无心事搏击中有鸟相唿阇提花集藻七言絶句増宋郑域阇提花此花移种自招提借佛为名识者希优钵曼陁果何似并参香色问因依御带花集藻七言絶句増宋翁元广御带花未放枝头嫩叶青先开绛蕊照春晴若无颜色宜宫院安得花间御带名玉手炉花集藻七言絶句増宋翁元广玉手炉花小院无人春意深凌风傲日出墙隂只因落在山僧手那得王孙为赏音无名氏玉手炉花习习东风二月余此花宜近玉庭除美人云鬓不宜插献与观音作手炉小黄渠花集藻五言絶句増宋刘允叔小黄蕖花碎金英丝丝缕玉茎歩揺钗朶见老眼为増明山矾纷似玉黄子部谱录类草木禽鱼之属御定佩文斋广群芳谱卷五十三蘖碎如金二美传春晚同心契尔音茧漆花集藻七言絶句増宋刘允叔茧漆花清晨歩上金鸡岭极目漫山茧漆花雪蕊琼丝亦堪赏樵童蚕妇带归家满堂春集藻七言絶句増宋杨防斋满堂春花发园林昼锦如列仙行缀在蓬壶千金湏撇豪家赏一笑春风无向隅御仙花集藻七言絶句増宋杨防斋御仙花不逐凡花逞艶娇移根上苑独清髙君王曽选装金带侈锡持荷耀紫袍夀春花集藻七言絶句増宋杨巽斋夀春花花开缀玉碧敷腴香挹南薰景又殊天赋芳姿长不老命名为夀定非诬散水花集藻七言絶句増宋无名氏散水花盈枝防缀雪花鲜环映清流分外妍应是东君归骑速不知坠下玉丝鞭孩儿花集藻七言絶句増宋无名氏孩儿花纤秾初见似娇痴鼓舞春风二月时何事自开还自落可怜造化亦儿嬉练春红集藻七言古诗増元袁桷谢王参议送练春红二枝玉堂老仙玩幽独闭户无人似初溽倚阑岸帻领孤芳防防轻红冠羣緑化工有意卑凡卉积李崇桃空目争先鬭巧等堪怜已向东风尽驱逐此花精妍浄如洗收拾余春傲荣辱何郎汤饼徒试妆太真温泉空赐浴天然生色铸真态亭午低头睡初足谁言花后最竒絶我怪酪奴能汗触嫣然一笑奉清欢莫把金尊歌别鹄并刀妙剪骈头来珠露淋漓袖新蹙似嫌凡子多京尘却恨髙人付流俗微风澹荡新雨生强拭愁容吐残馥拟将色笔写清意绮语非工那忍凟裵回中庭月过半翠防凌风注寒玉长十八集藻七言絶句増元廼贤塞上曲双鬟小女玉娟娟自卷氊帘出帐前忽见一枝长十八折来簪在防檐邉波罗花集藻词増宋毛滂清平乐云峯秀叠露冷琉璃叶北畔波罗花弄雪香度小桥淡月与君踏月寻花玉人双捧流霞吸尽杯中花月竹风相送还家叠罗花集藻词増金党懐英感皇恩碧玉捻条蓝袍裁叶眀艶黄深软金叠道装仙子谪堕蕊珠宫为春闲管领花时节汉额妆浓楚腰舞怯襞积裙余旧宫褶东君着意留伴小庭风月任教鶗鴂唤羣芳歇蓝雀花増蓝雀花其花如雀有身有翼有尾有黄心如两目或云即茱萸花集藻五言絶句御制山菊蓝雀花雨过初凉至山花满野馨虽无红紫艶能使属车停翠蛾眉増翠蛾眉花翠色随日侧映鲜妍有致御定佩文斋广羣芳谱卷五十三钦定四库全书御定佩文斋广羣芳谱卷五十四果谱梅梅花别见花谱原梅説文作楳一名防广志云蜀名梅为防实似杏草木疏云梅杏类也实赤于杏而酸大者如小皃拳小者如弹熟则黄微甘酸可啖生纯青酸甚本草云花开于冬而实熟于夏得木之金气故其味最酸多食泄津液生痰损筋蚀脾伤肾弱齿为脯含之口香造煎堪久子赤者材坚白者材脆种类不一白者有緑萼梅实大五月熟重叶梅结实多双消梅实甘青止可生啖虽酢甚松脆多液无滓花重者实小单者大不宜熟亦不堪煎造冠城梅实甚大五月熟时梅实大五六月熟早梅四月熟冬梅实小十月可用不能熟红者有鹤顶梅实大而红鸳鸯梅梅谱云即多叶红梅也结实必双凡双果必双蔕惟此一蔕而结双梅尤异双头梅或结并蔕小实不堪啖杏梅实扁而斑味似杏异品有冰梅实吐自叶罅不花色如冰玉无核含之自融如冰佳品也増范成大梅谱江梅子小而硬具区志洞庭诸山佳种有吐花酸实小味酸方吐花即可啖脆梅一名时里梅实圆而大可以蜜渍及蒸制按原谱各果名目杂采诸书间有遗阙续録于后其已见者更不重出原贾思勰曰梅实小而酸核有韲文杏实大而甜核无文采梅任调食及韲杏则不任此用世人或不能辨言梅杏为一物失之逺矣彚考原书説命若作和羮尔惟盐梅传盐咸梅醋羮湏咸醋以和之诗周南摽有梅其实七兮传摽落也盛极则堕落者梅也尚在树者七标有梅其实三兮在者三也笺此夏乡晚梅之堕落者差多在者余三耳摽有梅顷筐暨之暨取也笺谓夏已晚顷筐取之于地増礼记内则桃诸梅诸卵盐注人君燕所食也疏桃诸梅诸卵盐者言食桃诸梅诸之时以卵盐和之王肃云诸菹也谓桃菹梅菹即今之藏桃也藏梅也欲藏之时必先稍干之故周礼谓之干防梅杏注人君燕食所加庶羞也脍兽用梅集説兽用梅以梅和兽也食枣桃李梅弗致于核为恭敬也周礼天官馈食之笾其实干防注干防梅也夏小正五月煮梅为豆实左传晏子对齐侯曰和如羮焉水火醯醢盐梅以烹鱼肉燀之以薪宰夫和之齐之以味济其不及以泄其过君子食之以平其心吴志孙亮传注亮方食生梅使黄门至中藏取蜜渍梅蜜中有防矢召问藏吏藏吏叩头亮曰黄门从汝求蜜耶吏曰向求实不敢与黄门不服侍中刁元张邠启黄门藏吏辞语不同请付狱推尽亮曰此易知耳令破防矢矢里燥亮大笑谓元邠曰若矢先在蜜中中外当俱湿里燥必是黄门所为黄门首服左右莫不惊悚南史栁恽传恽尝与琅琊王瞻博射嫌其皮濶乃摘梅帖乌珠之上发必命中观者惊骇唐书萧仿传仿自集贤学士拜岭南节度使南方珍贿丛伙不以入门家人病取藁梅扵厨以和剂仿知趋市还之原五代史赵匡凝传杨渥方宴食青梅匡凝顾渥曰弗多食发小儿热诸将以为嫚渥迁匡凝海陵増山海经云山之上其实干腊注腊干梅也淮南子百梅足以为百人酸一梅不足以为一人和世説魏武行役失汲道军皆渴乃令曰前有大梅林饶子甘酸可以觧渇士卒闻之口皆出水乗此得及前源语林范汪能噉梅人尝致一斛奁留汪食之湏臾尽述异记邯郸有故邯郸宫基存焉中有赵王之果园梅李至冬而花春得而食笔谈吴人多谓梅子为曹公以尝望梅止渇也又谓鵞为右军有士人遗醋梅与燖鵞作书云醋浸曹公一瓮汤燖右军两只埤雅张协七命云酤以春梅正言春梅者春实尚青味酢故也六帖补前蜀王建判官冯涓好戏时鳯翔遣张郎中通好来晨宴接王虑冯公先语而张子乗之或致失机乃令客将传逹旦请缄嘿坐既定而賔主寂然无敢发其语端者冯乃取青梅铿然一嚼之四座流涎因成大笑峩眉山志山有梅子坡白云禅师道行偶渇索水不得望前坡有梅树拟此累累梅实可以回津至其地无一梅树而渇已止矣今建有茶庵后人援以名坡云集藻五言古诗増宋梅尧臣青梅梅叶未藏禽梅子青可摘江南小家女手弄门前剧齿软莫胜酸弃之曽不惜宁顾马上郎春风满行陌蔡襄和吴省副青梅梅花畏髙寒独向江南发那知汴阳墅青颗摘春月持之矜所无归思动楚越愿君侑清罇行恐新芳歇黄庭坚古风上苏子瞻江梅有佳实结根桃李场桃李终不言朝露借恩光孤芳已皎洁冰雪空自香古来和鼎实此物升庙廊嵗月生成晚烟雨青已黄得升桃李盘以逺初见尝终焉不可口掷置官道傍但使本根在弃捐何能伤七言古诗増宋鲍照梅花落中庭杂树多偏为梅咨嗟问君何独然念其霜中能作花露中能作实揺荡春风媚春日念尔零落逐寒风徒有霜花无霜质七言絶句増唐罗隐红梅天赐胭脂一抹腮盘中磊落笛中哀虽然未得和羮便曽与将军止渇来宋梅尧臣送红梅行之有诗依其韵和缀缀红梅肥似蜡蒙蒙飞雨洒如丝吴郎齿软食不得翻忆张公大谷梨黄庭坚戏荅晁适道乞消梅青莎径里香未干黄鸟隂中实已圆蒸豆作乌盐作白属闻丹杏荐牙盘北客未尝眉自颦南人夸説齿生津磨钱和蜜谁能许去蔕供盐亦可人以梅餽晁深道戏赠二首带叶连枝摘未残依稀茶坞竹篱间相如病渇应湏此莫与文君蹙逺山渇梦吞江起觧颜诗成有味齿牙间前身邺下刘公干今日江南庾子山杨万里梅熟小雨风从独树忽然来雨去山前逺却廽留许枝间慰愁眼儿童抵死打黄梅元张宏范梅雨轻云薄薄暗江干防阵纱窓送嫩寒浓醉唿童新摘得未黄梅子已微酸顾瑛谢静逺恵蜜梅江南烟雨未全黄谁使青酸堕蜜房娬媚已能知魏证典刑时复见中郎马臻西湖即事园丁花木巧桮桊万紫千红簇绮筵折得青梅小如豆献来还索赏金钱诗散句増唐李白郎骑竹马来绕床弄青梅白居易黄鸟啼欲歇青梅结半成宋陆防青梅荐煮酒緑树变鸣禽原白居易食蘗不易食梅难蘗能苦兮梅能酸増宋黄庭坚要知春景深和浅试看青梅大防分杨万里峯头防徧低隂处带叶青梅摘一枝元马臻午睡醒来春事晚枝头梅豆已生仁原明王世贞莫言子作书生酸要与君王调鼎实雷思霈不应便杂夭桃杏半防微酸已着枝増梁简文帝摘梅多绕树周庾信梅逐雨中黄唐杜甫红绽雨肥梅四月熟黄梅梅杏半传黄白居易早梅结青实许浑未腊梅先实韩偓齿软越梅酸宋苏轼金盘未荐含酸子朱松冰盘青子渇争尝元刘诜纨扇晴嬉堕脆梅词増宋孙舣菩萨蛮一声羗笛吹呜咽玉溪半夜梅翻雪江月正茫茫防肠流水香含章春欲暮落日千山雨一防着微酸吴姬先齿寒别録原神异经北方荒外有横公鱼夜化为人刺之不入煮之不死以乌梅二十七枚煮之即熟可已邪病増风俗通五月落梅风江淮以为信风风土记夏至霖霪至前为黄梅先时为迎梅雨及时为梅雨后时为送梅雨原抱朴子绮里丹法用铅百斤煮以雄黄皆成金太刚猪膏煮之太柔梅煮之物类相感志青梅小满前嫩脆过后则易黄梅子与韶粉同食不酸不软梅叶尤佳本草梅核能明目益气不饥种树书桑上接梅则不酸田家五行梅实少秫亦少谚云树无梅手无杯制用居家必要取大青梅以盐渍之日晒夜渍十昼十夜便成白梅调鼎和虀所在任用青梅篮盛突上薫黒即成乌梅用以入药不任调食以稲灰淋汁润湿蒸过则肥泽不蠧亦可糖藏蜜煎作果乌梅洗浄捣烂水煑滚入红糖使酸甘得宜水内泡冷暑月饮甚妙或捣烂加蜜适中调汤微煑饮梅酱熟梅十斤烂蒸去核毎肉一斤加盐三钱搅匀日中晒待红黒色收起用时加白荳蔲仁檀香些少饴糖调匀服凉水极解渴冰梅丸治喉闭五月五日合青梅二十个盐十二两先扵初一日至初五日取梅汁拌白芷活防风桔梗各二两眀矾三两猪牙皂角三十条俱为细末拌梅磁瓶收贮糖脆梅青梅每百个以刀划成路将熟冷醋浸一宿取出控干别用熟醋调沙糖一觔半浸没入新瓶内以箬紥口仍覆椀藏地深一二尺用泥上盖过白露节取出换糖浸増北户録岭南之梅小扵江左居人采之杂以朱槿花和盐曝之梅为槿花所染其色可爱又有选大梅刻镂瓶罐结带之类取棹汁渍之亦甚甘脆附録海梅増峩眉山志海梅髙仅三尺冬月开小花结实如樱桃杏杏花别见花谱原杏一名甜梅江南録云杨行宻改杏名甜梅树大实多形如弹丸有大如梨者生酢熟甜性热生痰及痈疽不宜多食小儿产妇尤忌増格物丛话杏实味香扵梅而酸不及核与肉自相离其仁可入药原种类不一有金杏圆而黄熟最早味最胜一名汉帝杏谓武帝上林苑遗种也大如梨黄如橘出济南白杏熟时色青白或微黄味甘淡而不酢出荥阳沙杏甘而多汁即世所称水杏也梅杏黄而带酢柰杏青而带黄出邺中金刚拳赤大而扁肉厚味甚佳又名肉杏木杏形扁色青黄味酢不堪食山杏肉薄不堪食但可收仁用巴旦杏一名八担杏出回囘地今闗西诸处皆有叶差小实小而肉薄核如梅皮薄而仁清甘鲜者尤脆羙称果之佳者又有赤杏黄杏广志云出邺中蓬莱杏増述异记句漏县有缥杏彚考原北周书孝义传张元性亷洁南邻有杏两树杏熟多落元园中元悉以还主増夏小正四月囿有见杏管子五沃之土其木宜杏原地理志范蠡宅在洞庭湖中有海杏大如拳也元晏春秋衞伦过予言及于味称魏故侍中刘子阳食饼知盐生精味之至也予曰师旷识劳薪易牙别淄渑子阳今之妙士也定之何难伦因命仆取粮糗以进予尝之曰麦也有杏李柰味三果之熟也不同时子焉得兼之伦笑而不言退告人曰士安之识过刘氏吾将来家实多故杏时将发糅以杏汁李柰将发又糅以李柰汁故兼三味祭法夏祠用杏増神仙传董奉居庐山不种田日为人治病亦不取钱病重愈者使栽杏五株轻者一株如此数年计得十万余株郁然成林乃使山中百禽羣兽逰戏其下卒不生草常如芸治也后杏子大熟扵林中作一草仓示时人曰欲买杏者不湏报奉但将谷一器置仓中即自往取杏一器去常有人置谷来少而取杏去多者林中羣虎出吼逐之大怖急挈杏走路傍倾覆至家量杏一如谷多少或有人偷杏者虎逐之到家啮至死家人知其偷杏乃送还奉叩头谢过乃使却活奉毎年货杏得谷旋以赈救贫乏供给行旅不逮者嵗二万余斛浔阳记杏在北岭上有树百株今犹称董先生杏林原荆楚嵗时记孙楚祭介之推云一盘醴酪二盂今寒食有杏酪麦粥即其类也南岳夫人传仙人有三紫杏冀州论魏郡好杏地产不为珍増嵩髙山记嵩山东有牛山其山多杏至五月烂然黄茂百姓皆资此为命人人充饱而杏不尽原朱超石与兄书光武坟邉杏甚美今奉送其核増述异记杏园洲在南海中洲中多杏海上人云仙人种杏处汉时常有人舟行遇风泊此洲五六日食杏故免死又云洲中别有冬杏文昌杂録礼部王员外言昔见朝议大夫李冠卿说杨州所居堂前杏一窠极大花多而不实适有一媒姥见如此笑谓家人曰来春与嫁了此杏冬深忽携酒一樽来云是防家撞门酒索处子裙一腰系树上已而奠酒辞祝再三而去家人莫不笑之至来春此杏结子无数酉阳杂俎杜师仁常赁居庭有巨杏树邻居老人毎担水至树侧必叹曰此树可惜杜诘之老人云某善知木病此树有疾某请治乃诊树一处曰树病醋心杜染指于蠧处尝之味若薄醋老人持小钩披蠧再三钩之得一白虫如蝠乃傅药于疮中复戒曰有实自青皮时必摽之十去八九则树活如其言树益茂盛矣又尝见栽植经三卷言木有病醋心者原桂苑丛谈马燧子鬯以第中大杏餽窦文玚文玚以进徳宗徳宗未尝见颇怪鬯令中使就封其树鬯惧进宅为奉诚园増文献通考杏多实不虫者来年秋禾善五木者五谷之先欲知五谷但视五木故五果分五行所以表五谷也又按五果之义夏之果莫先于杏五时之首寝庙必有荐而此杏适丁夏之时故特取之杏之枝叶华果皆赤故古者鑚燧夏取枣杏之火也学圃余疏杏花江南虽多实味大不如北其树易成实易结林中摘食甚佳兖州府志杏山在宁阳上多杏南阳府志杏山即抱朴子种杏处九江府志太乙宫在徳化宋名祥符观即董奉杏林也集藻五言古诗増宋杨万里折杏子天暖酒易醺春暮花难觅意行到南园杏子半红碧轻风动髙枝可望不可摘耸肩跂一足偶尔攀翻得攀条初亦喜折条还复惜小苦已自韵未酸正堪吃聊将插鬓归空樽有余沥七言律诗増唐羊士谔州民有献杏者瑰丽溢目因感花未防聊以成咏南郭东风赏杏坛防株芳树昨留欢却忆落花飘绮席忽惊如实满雕盘蛾眉半敛千金薄鷤鴂初鸣百草闲志士古来悲节换美人啼鸟亦长叹五言排律増唐钱起酬长孙绎蓝溪寄杏爱君蓝水上种杏近成田拂径清隂合临流彩实悬清香和宿雨佳色出晴烟懿此倾筐赠想知懐橘年芳馨来满袖琼玖愿酬篇把玩情何极云林若眼前五言絶句増宋梅尧臣咏双杏子其核亦然子核成双杏将寄同心人定栖鸳鸯魄为物岂无因苏轼和子由岐下杏开花送余寒结子及新火闗中幸无梅汝强充鼎和元马祖常谢人送杏子诗杏子黄金色筠笼出蓟丘味甘醒午寝可是督诗邮七言絶句増唐白居易重寻杏园忽忆芳时频酩酊却寻醉处重徘徊杏花结子春深后谁觧多情又独来元张范青杏落尽残红緑满技青青如豆酿酸时佳人摘得新尝怯一防春愁锁画眉诗散句増宋欧阳修芳枝结青杏翠葆新奕奕黄庭坚买鱼斫脍湏论网扑杏供盘不数枚唐王维董奉杏成林宋梅尧臣仙人爱杏令虎守苏轼花褪残红青杏小秦观董奉栽成杏子丹陈师道里中馈杏得新尝别録増野人闲话翰林辛夤孙顷年在青城山居其居则古先道院在一峯之顶内有塑像黄姑则六代元宗之子也一夕梦见召夤孙谓曰汝可食杏仁令汝聪利老而弥壮心力不倦亦资于年夀矣汝可有道性又不终在此湏出山佐理当代夤孙梦中拜请其法则与怡神论中者同元宗孙申天师元有怡神论语卷下卷中有神仙秘方三十首则甘草为首右食杏仁法次之杏仁七个去皮尖早晨盥潄了内于口中久之则尽去其皮又于口中暖之逡廵烂嚼和津液如乳汁乃顿咽但日日如法食之一年必换血令人轻健安防夤孙遂日日食之至今老而轻健年逾从心犹多着述原制用清异録杏仁新水浸没生姜甘草丁香蜀椒缩砂白豆盐花沉檀龙麝皆取末如面搅拌晒干水尽味透更以香药铺糁名爽团宿酲未觧一枚爽然农桑通诀杏熟时多取烂者盆中研之生布绞取浓汁涂盘中晒干取下可和水为浆又和麫用本草杏仁能使人血溢少误之必出血不已或至委顿故近世少有服者杏仁五月采破核去双仁者自朝蒸之至午便以慢火微烘之七日乃收贮毎旦腹空时不拘多少任意噉之积久不止驻颜延年释名杏可以为油齐民要术杏子仁可以为粥种植桃树接杏结果红而且大又耐久不枯桃桃花别见花谱原桃实甘子繁故字从木从兆本草云十亿曰兆言其多也性酸甘热可食多食令人有热能发丹石毒生桃尤不宜多食有损无益性早实三年便结子五年即老结子便细十年即死以皮也若四年后用刀自树本竖劙其皮至生枝处使胶尽出则多活数年种类颇多有昆仑桃一名王母桃一名仙人桃一名冬桃出洛中味甘美详见后洛阳伽蓝记扁桃出波斯国形扁肉涩不堪食核状如盒树髙五六丈围四五尺叶似桃而濶大三月开白花花落结实如桃彼地名波淡树仁甘美番人珍之北户録云形如半月状出占卑国新罗桃子可食性热方桃形微方饼子桃状如香饼味甘油桃小扵众桃有赤斑防光如涂油花多子小不堪噉惟取仁出汴中巨核桃详见后拾遗记金桃形长色黄如金肉黏核多蛀熟迟用柿接者味甘色黄银桃形圆色青白肉不黏核六月中熟鸳鸯桃结实多防李桃形圆色青肉不黏核其皮光泽如李一名光桃十月桃形圆色青肉黏核味甘酸十月中成熟一名古冬桃又名雪桃按尔雅云旄冬桃疏云桃子冬熟者不旄当即此也毛桃即尔雅所谓褫桃小而多毛核黏味恶不堪食其仁充满多脂可入药水蜜桃独上海有之而顾尚寳西园所出尤佳其味亚于生荔枝雷震红张七泽云每雷雨过輙见一红晕最为难得他如红桃缃桃白桃乌桃皆以色名五月早桃秋桃霜桃皆以时名胭脂桃络丝桃皆以形名王敬羙有言桃种最多金桃蜜桃灰桃之类多植园中取果夀星桃树矮而花能结大桃亦竒种可玩桃殊不堪食増西京杂记上林苑有秦桃缃核桃金城桃绮叶桃紫文桃客燕杂记京师中佳果有红桃白银桃小桃蟠桃合桃酒红桃霜下桃肃宁八月桃彚考増诗周南桃之夭夭有蕡其实传蕡实貌衞风投我以木桃报之以琼瑶魏风园有桃其实之殽礼记内则桃曰胆之疏桃多毛拭治去毛令色青滑如胆也或曰胆谓苦桃有苦如胆者择去之周礼馈食之笾其实桃旧唐书太宗纪贞观十一年唐国献金桃银桃诏令置扵苑囿神农经玉桃服之长生不死若不得早服之临终日服之其尸毕天地不朽原夏小正六月煮桃传桃也者柂桃也柂桃也者山桃也煮以为豆实也増家语六果桃为下祭祀不用不豋郊庙晏子春秋公孙防田开疆古冶子事景公勇而无礼公患之晏子言扵公请馈以二桃曰三子计功而食公孙曰吾再搏乳虎功可以食田曰吾仗兵而御三军者再功可以食古冶子曰吾尝济河鼋衔左骖冶潜行水底逆流百歩从流九里得鼋头功可以食二子曰吾勇不若子功不逮子取桃不让是贪也然而不死无勇也刎颈而死冶曰二子死之冶独不逮亦刎颈而死原韩非子弥子瑕有宠扵衞君与君逰于果园食桃而甘以其半啖君君曰忠乎忘其口而啖寡人及弥子色衰爱弛得罪扵君君曰是故尝啖我以余桃孔子侍坐扵鲁哀公哀公赐之桃与黍孔子先饭黍而后噉桃公曰黍以雪桃也对曰丘知之矣夫黍五谷之长而桃为下君子以贱雪贵不闻以贵雪贱也吕氏春秋子产治郑桃枣之防扵街者莫援也増神异经东方有树髙五十丈叶长八尺名曰桃其子径三尺二寸和核作羮食之令人益夀食核中仁可以治嗽小桃温润咳嗽人食之即止原新序魏文侯见箕季从者食其园之桃箕季禁之文侯曰从者食园桃箕季禁之岂爱桃哉是教我下无侵上也増説苑树桃李者夏得休息秋得实焉武帝内则七月七日西王母降自设天厨真妙非常丰珍上果芳华百味紫芝萎蕤芬芳填樏清香之酒非地上所有香气殊絶帝不能名也又命侍女更索桃果湏防以玉盘盛仙桃七颗大如鸭卵形圆青色以呈王母母以四颗与帝三颗自食桃味甘美口有盈味帝食輙收其核王母问帝帝曰欲种之母曰此桃三千年一生实中夏地薄种之不生帝乃止汉武故事东郡献短人帝唿东方朔朔至短人因指朔谓帝曰西王母种桃三千年一着子此儿不良已三过偷之矣原尹喜内传老子西逰省太真王母共食碧桃紫梨钟离意别传秦吏赵凯以私恨告国民吴且生盗食宗庙御桃且生对曰民不敢食也王曰剖其腹出其桃史记恶而书之曰食桃之肉当有遗核王不知此而剖人腹以求桃非理也増博物志汉武帝时西王母遣使乗白鹿告帝当来乃供帐九华殿以待之七月七日夜漏七刻王母乗紫云车而至扵殿西南面东向头上戴七种青气郁郁如云有三青鸟如乌犬使侍母傍时设九微灯帝南面西向王母索七桃大如弹丸以五枚与帝母食二枚惟帝与母对坐其从者皆不得进时东方朔窃从殿南厢朱鸟牖中窥母母顾之谓帝曰此窥牖小儿尝三来盗吾桃帝乃大怪之由此世人知方朔神仙也原神仙传张道陵者沛国人也有赵升者就陵受学陵将诸弟子登云台絶岩之上下有一桃树如人臂傍生石壁下临不测桃大有实陵谓诸弟子曰有人能得此桃实当告以道要扵时伏而窥之者二百余人股战流汗无敢乆临视之者莫不却退而返谢不能得一人乃升曰神之所防何险之有圣师在此终不使吾死扵谷中耳师有教者必是此桃有可得之理故耳乃从上自掷投树上足不蹉跌取桃满懐而石壁峭峻无所攀援不能得返扵是乃以桃一一掷上正得二百二颗陵得而分赐诸弟子各一陵自食一留一以待升乃以手引升众视之见陵臂长三二丈引升升忽然来还乃以向所留桃与之増神仙传董子阳少知长生之道隐博落山中九十余年但食桃饮石泉拾遗记明帝时恒山献巨桃核巨桃霜下结花隆暑方熟云仙人所食帝使植扵霜林园原元中记木子之大者有积石山之桃实焉大如十斛笼増甄异録谯郡夏侯文规亡后见形经庭前桃树邉过曰此桃吾昔所种子乃美好其妇曰人言亡者畏桃君何不畏耶曰桃东南枝长二尺八寸向日者憎之我亦不畏也捜神记前周葛由蜀羗人也周成王时好刻木作羊卖之一旦乗木羊入蜀中蜀中王侯贵人追之上绥山绥山多桃在峩眉山西南髙无极也随之者不复还皆得仙道故里谚曰得绥山一桃虽不能仙亦足以豪山下立祠数十处东阳记龙丘山峯际复有岩穴外如窓牖中有石林岩前有一桃树其实甚甘非山中自有莫知谁植广州记庐山有山桃大如防榔形色黒而味甘酢人时登采拾只得于上饱噉或欲持下迷不得返原荆楚嵗时记正月一日饮桃汤桃者五行之精厌伏邪气制百鬼也増新论知伯庖人亡炙一筪而即知之韩魏将反而不能知邯郸子阳园亡一桃而即觉之其自亡也而不能知斯皆锐情扵小而亡大者也述异记磅磄山去扶桑五万里日所不及其地甚寒有桃树千围万年一实一説日本国有金桃其实重一觔昆仑有玉桃光明润彻而坚莹湏以玉井泉洗之便软可食武陵源在吴中山无他木尽生桃李俗唿为桃李源源上有石洞洞中有乳水世传秦末吴中人扵此避难食桃李实皆得仙原幽明録汉明帝永平五年郯县刘晨阮肇共入天台山取谷皮迷路不得返经十余日粮尽饥馁殆死遥望山上有一桃大有子实而絶岩环涧永无登路扳縁藤葛然后得上各啖数桃而不饥下山一大溪邉有二女姿质妙絶因要还家勅婢云刘阮二郎向虽得琼实犹尚虗可速作食有胡麻山羊脯甚美遂留半载余二人懐土求归女曰宿福所牵何复欲还因指示还路既出无复相识问得七世孙传闻上世入山迷不得归増世説桓元素轻桓崖崖在京下有好桃元就连求之遂不得佳者元与殷仲文书以为嗤笑曰徳之休明肃慎贡其楛矢如其不尔篱壁间物亦不可得也洛阳伽蓝记华林园蓬莱山南有百果园果列作林林各有堂有仙人桃其色赤表里照彻得严霜乃熟云出昆仑山一曰王母桃也元和郡国志绵州彰明县云台山天柱崖下有一桃树髙五丈余外皮似桃内心似松张道陵与王长赵升试法扵此四百余年桃迨今不朽有碑记之洽闻记吐谷浑有桃大如一石瓮原酉阳杂俎史论在齐州时出猎至一县界憇兰若中觉桃香异常访其僧僧不及隐言近有人施二桃因从经案下取出献论大如饭椀时饥尽食之核大如鸡卵论因诘其所自僧笑向实谬言之此桃去此十余里道路危险贫道偶行脚见之觉异因掇数枚论曰今去骑从与和尚偕往僧不得已导论北去荒榛中经五里许抵一水僧曰恐中丞不能渡此论志决往乃依僧解衣戴之而浮登岸又经西北渉二小水上山越涧数里至一处竒泉怪石非人境也有桃数百株干扫地髙二三尺其香破鼻论与僧各食一蔕腹果然矣论解衣将尽力苞之僧曰此或灵境不可多取贫道尝聼长老说昔日有人亦尝至此懐五六枚迷不得出论亦疑僧非常取两个而返僧切戒论不得言论至州使招僧僧已逝矣王母桃洛阳华林园内有之十月始熟形如括蒌俗语曰王母甘桃食之解劳亦名西王母桃长白山相传古肃然山也岘南有钟鸣燕世桑门释惠霄者自广固至北岘聼钟声稍前忽见一寺门宇炳焕遂求中食见一沙弥乃摘一桃与霄湏防又与一桃语霄曰至此已淹留可去矣霄出廻头顾失寺至广固见弟子言失和尚已二年矣霄始知二桃兆二年也仙桃出郴州蘓耽仙坛有人至心祈之輙落坛上或至五六颗形似石块赤黄色破之如有核三重硏饮之愈众疾尤治邪气増防昌觧颐録邺华林苑有勾鼻桃子重三觔或二觔半亦有名梨凡此众果气味甘羙入口消汁又间有名果季龙作虾蟆车四厢广一丈深一丈合土在中植之则无不生也清异録邺中环桃特异后唐庄宗曰昔人以橘为千头木奴此不为余甘尉乎神仙感遇传咸通中赵僧懐一居云门寺遇一道流相与入山花木繁茂水石幽胜乆之觉饥道流曰此有仙桃千嵗一实可以疗饥以一桃授之大如二升器竒香珍味非世所有懐一自此不食海録碎事洋州云台山生猕猴桃甚甘酸食之止渴唐贞观中康居国献黄桃大如鵞卵其色如金因唿为金桃用柿树接桃枝亦为金桃早熟者谓之络丝白晚熟者谓之过雁红东坡杂记李公择与客防天柱寺还过司命祠下道傍见一桃烂熟可爱当往来之冲而不为人之所得疑其为真灵之瑞分食之则不足众以与公择公择不可时苏徐二客皆有老母七十余公择使二公分之归遗其母人人满意过于食桃此事不可不识也仇池笔记黄州岐亭有王翊者家富而好善所居后有茂林果木一日有村妇林中见一桃过熟而絶大独在木杪乃取而食之翊适见大惊妇人食已弃其核翊取而剖之得雄黄一块如桃仁及研而吞之甚甘美自是防荤肉斋居一食不复杀生可谓异事也埤雅谚曰白头种桃又曰桃三李四梅子十二言桃生三嵗便放花果早扵梅李故首虽已白其花子之利可待也茅亭客话滕处士昌祐字胜华所居园中有金桃深黄剖之至核红翠如金味美为桃之最也白玉蟾集宁都金精山系第三十五福地汉初张芒女丽英入山获二桃得道长沙王吴芮聘焉至洞中见女乗紫云在半空谓芮曰吾为金星之精降治此山言讫升天而去原五色线咸通中许明奴家妪入山林采樵扵南山见一人坐石上方食桃甚大问妪曰我许明奴之祖宣平与汝一桃食之不可将出妪食桃甚美其后増食日渐童颜入山不归行疾如飞金母降谢自然将桃一枝悬臂上有三十颗碧色大如椀云此犹是小者増长春真人本行碑真人徴赴京师眷遇至渥遣中使赐上林桃师不食菜果者十余年矣至是取其一防之重上赐也涌幢小品嘉靖乙卯上夜坐庭中御幄后忽获一桃左右视或见桃从空中坠上喜曰天赐也修迎恩大典五日明日复有一桃降藜床沈余戊辰冬杪偶至灵济宫遇道人授一桃特大曰与汝有縁故以相赠讶其非常受而啖之味甘美而核甚细杭州府志古记云昔人扵天目捕猎沮雨扵石城之外见林间有白桃一颗摘入手如冰忽又变红其热如汤遂采木叶包之蔵扵白囊下山扪之犹在及至家惟木叶存集藻表増唐李峤为纳言姚璹等贺瑞桃表伏见内出灵桃四实共同一蔕禁园芳果仙庭竒树名珍杏柰族茂樱胡鲜花发扵上春佳实成扵早夏四而为一表四海之一君异而为同明异才之同贯汉宫留核曽所未窥卫国报琼何能窃似殊祥灵应叠贶骈臻凡在见闻孰不欢跃臣等谬当枢近累觌休符喜忭之情实万恒品赋原晋傅元桃赋有东园之珍果兮承隂阳之灵和结柔根以列树兮艶长畆而骈罗夏日先熟初进庙堂辛氏践秋厥味益长花落实结与时刚柔既甘且脆入口消流亦有冬桃冷侔冰霜放神适意恣口所尝华升御扵内庭兮饰佳人之令颜实充虚而疗饥兮信功烈之难原嘉放牛扵斯林兮悦万国之乂安望海岛而慷慨兮懐度索之灵山何兹树之独茂兮条枝纷而丽闲根龙虬而云结兮弥万里而屈盘御百鬼之妖慝兮列神荼以司奸辟凶邪而济正兮岂唯荣美之足言増宋伍缉之园桃赋嗟王母之竒果特华实兮兼副既陶煦以夏成又凌寒而冬就嗟异植兮难防亦晚枯兮先茂农黄品其味汉帝惊其珍林休反耕之牛宅树司恶之神景毙勇扵不足弥増罪扵甘分虽无言兮成蹊叵充肴扵魏君时令载始周南申章瞻择有制药齐惟良鲁拂柩以悔荆楚供弧以事王唐独孤授蟠桃赋东海神木是曰蟠桃可得闻其广而未量其髙葢苍龙之所临据白日之所先照结根扵凌北之峯禀气乎衡星之耀其生植也与干坤始其蟠萦也至三千里上鸣天鸡下宅郁垒徒骇其説莫原其以配若木以相望冠扶桑而特起尔乃焕初阳之杲杲压巨海之漫漫太皥司方以流昐羲和防御而上千倾髙柯而飞鸟罕及随巨叶而青云共蟠何帝休之名志岂姑繇而变观穷海陆以标竒抗蓬瀛而争耸疑蒸林之相合乃一木之所拥照溟海则攀其若浮升日轮则逺视如捧霜雪莫以凋换风涛庸得其震倾拂垂云之修翼防吹之长鲸非有嵗之可纪每先晨之效明拂青桂扵隂掩白榆扵太清信植物之神秀壮元化之曲成木无与俦其谁骋两鬭之术子不可获安有被三窃之名是知瑰异之説或处明而若晦区域之心多玩小以疑大天无所不育地无所不载莫出混茫之中咸居耳目之外伟蟠桃之遐絶宜列仙之逰防安得探神物而驻韶颜渉沧海而登朔山骖素虬之夭矫驾防鳯之廻环庶因此以捧日愿修条而一攀原宋吴淑桃赋果实多品惟桃可佳夭夭其色灼灼其华或成仙而益夀或制鬼而袪邪或美后妃之徳或报琼瑶之华惊蛰应气而斯盛农人为而无差陟云台而临崖布绮逰武陵而夹岸舒霞妬常闻扵武女爱恶潜移扵子瑕至若绥山刻木神荼索苇犯上既戒扵文侯雪贱复闻扵夫子神女尝食扵二郎齐相亦杀乎三士昆仑以霜实称竒磅磄以寒英表异旄榹异状而同名侯白殊味而俱美别有绮叶金城之号紫文缃核之名虽云六果之下诚为五木之精髙丘餐胶而轻举师门食葩而道成复有棓羿之事畏汉之情元冬霜林之茂朱夏豆实之英至扵汉皇罢种方朔潜偷僵李伤嗟扵见累土偶哀怜扵载浮樊氏竞术扵灵变蔡诞托诈扵仙逰亦有种列三名实盈十斛太清渍花而疗疾抱朴服胶而絶谷或呪之而颒面或出之而剖腹岂若飨碧实扵西逰标嘉名扵仙箓五言古诗増宋孔平仲食桃翦彼十围木架此百尺梁十围不加大百尺不加长胡为被锦绣空尔饰文章根防肤已剥至朽不复昌食桃弃其核下与粪壤藏雨露之所濡发生乃微芒回首枝干大冉冉出我墙开花又结子意态何煌煌梅尧臣将行与蔡仲谋饮分席上果得桃曽无千嵗人安见千嵗实聊效昔所投琼瑶报非一七言絶句増唐防元都观桃旧传天上千年熟今见人间五日香红软满枝湏作意莫教方朔施偷将宋杨万里尝桃金桃两饤照银杯一是栽花一买来香味比尝无两様人情毕竟爱亲栽小桃着子可怜渠疎处全疎无处无并缀一梢三十颗缒枝欲折没人扶刘克荘桃嵗嵗春风花覆墙摘来红实亦甘香当时无种瑶池本却恐清河未得尝诗散句増梁任昉已谢西王苑复揖绥山枝聊逢赏者爱栖趾傍莲池开红春灼灼结实夏离离宋文同雨染烟蒸万实垂丹砂为首玉为衣客疑丽水新陶得人向琼池旧带归原唐温庭筠夏园桃已熟红脸防胭脂姚合桃花四散飞桃子压枝垂増殷璠迎春别赐瑶池宴捧进金盘五色桃曹唐千嵗红桃香破鼻玉盘盛出与金妃宋宋祁要待花稀见秋实缥肌细肉荐盘珍元柳贯青鸟衔书昨夜来蟠桃如斗核如杯唐杜甫鹦鹉啄金桃白居易红润园桃熟沈彬金桃烂熟没人偷宋秦观嵗星偷得桃枝碧词増郑域壶中天蕊宫仙子爱痴儿不禁三偷家果弃核成根传汉苑依旧风烟难老养就丹砂长留红脸防透胭脂颗金盘盛处恍然天上新堕莫厌对此飞觞千年一熟异人间梨枣刘阮尘縁犹未防却向花间飞过争似连枝摘来满把莺嘴平分破餐霞嚼露镇长歌醉蓬岛别録原南康记南康玉山有石桃故老云古有寒桃生扵岭巅隐沦之士将大取其实因变成石焉増酉阳杂俎蜀后主有桃核两扇毎扇着仁处约盛水五升良久水成酒味醉人更互贮水以供其宴却不知得自何处水部员外郎杜陟尝见江淮市人以桃核扇量米正容一升言扵九嶷山溪中得北户録至徳初徐正字凝于海盐县白塔沙渚之上得一桃核片可贮一升野人闲话蜀文谷好古之士也扵中书舍人刘光祚处见桃核杯杯濶尺余纹防灿然真蟠桃之实也刘自云少时逰华岳见一道士以此核酌瀑泉盥潄观之惊骇道士以半片授之后蜀纪事孟防二十年十二月中书舍人刘光祚进蟠桃核酒杯云得扵华山陈抟赐帛五十疋墨荘漫録有人以桃核半枚献王黼者中容米三四斗王氏神仙传咸通中王防为王屋令遇东极真人王太虚授以所注黄庭经复与桃核大如数斗器磨而服之身轻无疾宛委余编洪武乙卯出示元内库所藏巨桃半核长五寸广四寸七分前刻西王母赐汉武桃及宣和殿十字涂以金中绘龟鹤云气之象后镌庚子甲申月丁酉日记命学士宋濓为赋原种桃凡种桃浅则出深则不生故其根浅不耐旱而易枯近得老圃所传云扵初结实次年斫去其树复生又斫又生但觉生虱即斫令复长则其根入地深而盘结固百年犹结实如初増种树书桃树接李枝则红而甘梅树接桃则脆桃树接杏则大桃熟时墙面暖处寛深为坑收湿牛粪纳坑中收好桃核十数枚尖头向上坑中粪土葢厚一尺深春芽生和土移种之原衞桃桃实太繁则多坠以刀横斫其干数下乃止又社日舂根下土持石压树枝则实不坠桃子蛀者以煑猪首汁冷浇之或以刀疎斫之则穰出而不蛀如生小虫如蚊俗名蚜虫虽桐油洒之不能尽除以多年竹灯檠挂悬树梢间则虫自落甚验附録羊桃増尔雅长楚铫芅注今羊桃也或曰鬼桃叶似桃华白子如小麦亦似桃疏陆玑疏云叶长而狭花紫赤色其枝茎弱过一尺引蔓扵草上郑氏曰藤生子赤状如防粪故亦名防矢皃童食之本草亦名羊肠一名御弋生山林川谷及田野蜀本图经子细如枣核苗长弱蔓生不能为树今唿为细子根似牡丹原羊桃福州产其花五瓣色青黄彚考増诗桧风隰有苌楚猗傩其枝笺铫弋之性始生正直及其长大则其枝猗傩而柔顺不妄寻蔓草木御定佩文斋广羣芳谱卷五十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五十五果谱李李花别见花谱原李尔雅翼云李木之多子者故从子本草云木之多子者多矣何独李称木子耶按素问言李味酸属肝果东方果也则李于五属木故得专称尔一名嘉庆子韦述两京记云东都嘉庆坊有美李人称嘉庆子増本草梵书名居陵迦原李实有离核合核无核之异小时青熟则各色有红有紫有黄有緑又有外青内白外青内红者大者如杯如卵小者如弹如樱其味有甘酸苦涩之殊性耐久树可得三十年虽枝楛子亦不细种类颇多有麦李麦秀时熟实小有沟肥甜尔雅云痤接虑李注云今之麦李是也南居李觧核如杏堪入药风上记云南居细李四月先熟季春李邺中记云华林园有春李冬花春熟木李絶大而羙御黄李形大而味厚核小而甘香李中佳品也均亭李紫而肥大味甘如蜜南方李此为最擘李熟则自裂餻李肥粘如餻中植李麦前熟赵李无核尔雅云休无实李注云一名赵李是也御李大如樱桃红黄色光诸李熟详见后西溪丛语赤李其实赤尔雅云驳赤李注云子赤是也冬李十月十一月熟离核李似柰有擘裂皆李之特出者他如经李一名老李树数年即枯杏李味小酸似杏黄扁李夏李名李出南郡缥青李出房陵建黄李出河沂见傅赋青皮李赤陵李马肝李牛心李紫粉李小青李水李扁缝李金李防精李详见好事集合枝李柰李晚李之类未可悉数建宁者甚甘今之李干皆从此出増西京杂记上林苑李有紫李緑李朱李黄李青绮李青房李同心李含枝李金枝李颜渊李出鲁羌李燕李蛮李侯李广志有车上李述异记杜陵有金李李大者谓之夏李尤小者谓之防李客燕杂记京师佳果有麝香李盘山李彚考増诗王风丘中有李彼留之子小雅北山有李大雅投我以桃报之以李原尔雅枣李曰防之疏谓治枣李皆去其核核者柢也孟子井上有李増晋书王济传和峤性至俭家有好李帝求之不过数十济候其上直率少年诣园共啖毕伐树而去王戎传戎尝与羣儿戯于道侧见李树多实等軰竞趋之戎独不徃或问其故戎曰树在道边而多子必苦李也取之信然南史王僧孺传僧孺幼聪慧有餽其父冬李先以一与之僧孺不受曰大人未见不容先尝山海经边春之山岐山孟子之山灵山卑山其上多桃李原管子五沃之土其木宜梅李増春秋运斗枢玉衡星散为李黄帝内传王母遗帝上清玉文之李原盐铁论夫李梅实多者来嵗为之衰洞记琳国去长安九万里生玉叶李色如碧玉数千嵗一熟味酸昔韩众尝饵此李因名韩众李汉武内传李少君谓帝云钟山之李大如瓶臣以食之遂生竒光増汉武内传仙药之上者有员丘红李风俗通汝南南顿张助于田中种禾见李核意欲持去顾见空桑中有土因殖种以余浆灌溉后人见桑中反复生李转相告语有病目痛者息隂下言李君令我目愈谢以一豚目痛小疾亦行自愈逺近翕赫其下车骑常数千百酒肉滂沱间一嵗余张助逺出来还见之惊曰此有何神乃我所种耳因就斮之抱朴子五原蔡诞入山而还欺其家人云到昆仑山有玉桃玉李形如世间者但光明洞彻而坚以玉井水洗之便輭而可食原神仙传老子之母适至李树下而生老子生而能言指李树曰以此为我姓増孝子传王祥后母庭中有李始结子使祥昼视鸟雀夜则趋防一夜风雨大至祥抱泣至晓母见之恻然搜神记袁绍在冀州有神出河东号度朔君百姓共为立庙兖州有一士姓蘓母病徃祷见一客来着白布单衣髙冠冠似鱼头谓度朔君曰昔临庐山共食白李忆之未久已三千嵗日月易得使人怅然去后谓士曰此南海君也荆州记房陵县有朱仲者家有好李代所希有述异记濑乡老子祠有红缥李一李二色魏文帝安阳殿前天降朱李八枚啖一枚可数日不食今李种有安阳李大而又甘者即其种也晋晖章殿前有嘉李房陵定山有朱仲李园三十六所潘岳闲居赋防陵朱仲之李李尤果赋云三十六园朱李是也中山有缥李大如拳者唿仙李李尤果赋云如拳之李陆士衡果赋云中山之缥李又云仙李缥而神李红原世説王戎有好李卖之恐人得其种恒鑚其核语林和峤性至俭家有好李诸弟徃园中食李而皆计核责钱増颜氏家训齐武成帝子琅琊王尝朝南殿见钩盾献早李还索不得遂大怒訽曰至尊已有我何意无不知分齐率皆如此集真记西王母居龙月城城中产黄中李花开则三影结实则九影花实上皆有黄中二字王母惜之过于蟠桃与紫阳真官博戯则以一二百枚递分胜负原好事集王侍中家堂前有防从地出其穴即生李树花实俱好此防精李也増花木録北齐武帝改芳林园为仙都苑植名果有合欢杏同心李原零陵总记李直方常第果实若贡士以緑李为首云仙防记崔奉国家有一种李肉厚而无核识者曰天罚乖龙必割其耳血堕地生此李増谈苑许州小窑出好李太常少卿刘正有园在焉多植之毎遣人负担归京师以遗贵要窃得尝之絶大而味佳所谓曽知己也髙僧传唐肃宗至徳二年返辕指扶风令释元皎于鳯翔开元寺置御药师塲忽于法防内生一丛李树有四十九茎元皎等表贺帝喜曰此大瑞应答勅云瑞李繁滋国之兴兆生在伽蓝之内足知觉树之荣感此殊祥与师同庆西溪丛语许昌节度使小防是故魏景福殿魏太祖挟献帝自洛都许许州有小李子色黄大如樱桃谓之御李子即献帝所植至今有焉武夷山记山有仙李如小鸟卵长而色赤味亦酸美异林治甲寅枫树生李实又嵗丙辰李树生豆荚苕苕满枝学圃余疏李种亦殊多北土盘山麝香红妙甚江南絶无然亦有一种极大而红者味可亚之亦有玉黄青翠嘉庆子俱称佳品今吾圃中仅有粉李一种余当致之原花史嘉兴府城西南地产佳李因名檇李越絶书作就李又云呉王曾醉西施于此号醉李水晶李出天台闲闲真人曽致元帝集藻表増唐孙逖为宰相贺李树凌冬结实表臣等伏见刘麟奏南郡李树凌冬结实并圗及李实者唯此珍树名应皇族元所指用兴长发之祥明灵是凭故表非常之瑞已经夏实更发冬荣霜雪而翠叶不凋斯湏而朱实皆就仁及草木既叶太平之期道贵生成仍呈久视之应恭惟圣感讵可名言所以彰寳祚之灵长表天枝之硕茂逺逾海峤来荐阙庭岂三秀之足称何两岐之敢喻殊祥洊至品物同欢况在臣等宁胜抃跃无任欣庆之至杂着原晋王羲之帖青李来禽樱桃日给藤子皆嚢盛为佳凾封多不生足下所疏云此果佳可为致子当种之此种彼胡桃亦生也吾防喜种果今在田里惟以此为事故逺及足下致此子者大恵也赋増晋傅元李赋植中州之名果兮结修根于芳园嘉列树之蔚蔚兮美弱枝之爰爰既乃长条四布密叶重隂夕景廽光傍隂兰林于是肃肃晨风飘飘落英潜实内结丰彩外盈翠质未变形随运成清角奏而微酸起大宫动而和甘生既变洽熟五色有章种别类分或朱或黄甘酸得适羙逾蜜房浮彩防驳赤者如丹入口流溅逸味难原见之则心悦含之则神安乃有河沂黄建房陵缥青一树三色异味殊名乃上代之所不睹兮咸升御乎紫庭周万国之口实兮充荐飨于神灵昔怪古人之感贶乃答之以寳琼翫斯味之竒玮兮然后知报之为轻五言古诗増梁王筠答元金紫饷朱李秾华春发彩结实下成蹊潘生咏金谷魏后沉寒溪逢君重妖丽移翫入崇闺慙无琼玖报徒用萃幽栖沈约麦李青玉冠西海碧石弥外区化为中园实其下成路衢在先良足贵因小邈难逾色润房陵缥味夺寒水朱摘持欲以献尚食且踟蹰陈江总咏李嘉树春风早春风花落新但见成蹊处几得正冠人当知露井侧复与夭桃邻七言絶句原唐白居易嘉庆李东都緑李万州栽君手封题我手开把得欲尝先怅望与渠同别故乡来宋王十朋咏李长念诗人咏子嗟团栾绕树日欹斜氷盘行荐炎天实不用东陵学种诗散句原晋张华朱李生东苑甘出西郊増唐于鹄仲夏梅霖发枝头玉实繁原宋宋祁防见繁英出缥墙更将朱实奉华堂増宋颜延年李下不整冠谢朓夏李沉朱实原唐杜甫朱李沉不冷故索苦李餐韩愈道旁多苦李氷盘夏荐碧实脆宋苏轼朱李扶疎禽自来紫李黄瓜村路香别録原移栽春月取近根小条栽之离大树逺者不用待长移之别地性喜开爽宜稀栽南北成行率两歩一株太宻聨隂则子小而味不佳树下勤去草而不可耕耕则树肥而无实嫁李正月一日或十五日以砖石着李树岐中则实繁又腊月中以杖微打树岐间正月晦日复打可令足子又法以煮寒食醴酪火防着树间亦良或曰桃树接李则生子甘红禁忌李多食腹胀苦涩者忌食服术人不可食不沉水者不可食不可合雀肉食不可合蜜食不可临水食不可合浆水食制用盐曝法夏月李黄时摘取以盐挼去汁合盐晒萎去核复晒干用时以汤洗净荐酒甚佳嘉庆子取朱李蒸熟晒干又糖藏蜜煎皆可久留保生月録食李能除固热调中不可多食棃棃花别见花谱原棃尔雅云棃山樆疏云其在山之名则曰樆人植之曰棃本草补遗云棃者利也其性下流利也一名果宗一名快果陶景别録云梨性冷利多食损人故俗人谓之快果一名玉乳一名蜜父清异録云建业野人种棃者诧其味曰蜜父北地处处有之南方惟宣城为胜二月开花上巳日无风则结梨必佳有二种瓣圆而舒者果甘缺而皱者味酸果圆如榴顶微凹无尖瓣性甘寒无毒润肺凉心消痰降火觧疮毒酒毒乳棃本草云又名雪梨出宣城皮厚肉实而味长鵞梨本草云又名绵梨出河之南北皮薄浆多味颇短香则过之二棃皆入药其余水棃赤棃茅棃御儿棃本草云即玉乳之讹或云御儿一作语儿地名也在嘉兴县紫糜棃阳城夏梨秋棃种类非一他如紫梨植瑶光楼前香水梨本草云又名消梨出北地最为上品张公夏梨广志云出洛阳北邙海内惟有一株广都棃鉅鹿豪梨广志云重六斤数人分食之鉅野梨新豊箭谷梨闗西谷中梨广志云闗以西京兆右扶风界诸谷中梨率多供御味色香种种竒絶未可悉数増西京杂记上林苑有青棃实大芳棃实小大谷棃细叶棃缥叶棃金叶梨出琅琊王野家太守王唐所献瀚海梨出瀚海北耐寒不枮东王梨出海中紫条梨广志常山真定梨梁国睢阳梨齐都临淄梨洛阳花木记雨梨浊梨穰梨车寳梨红鵞梨敷鵞梨红消棃秦王掐消棃蜜指梨清沙烂本草紫花梨疗心热详见后耳目记真定御梨详见后魏文帝诏含消棃汉武尝种于上苑梨之竒品也详见后三辅黄图青皮早谷半斤沙糜诸梨皆粗濇不堪止可蒸煮及切烘为脯原一种桑棃止堪同蜜煮食生食冷中不益人彚考増礼记内则柤梨曰攅之注攅之者鑚治其螙处也原宋书王谟传谟营货利一疋布责人八百棃増南史扶桑国传扶桑国有赤梨经年不坏北史髙聪传聪废于家断絶人事惟修营园果世称髙聪棃以为珍异山海经洞庭之山其木多柤棃家语曾参后母遇之无恩供飬不衰其妻以蒸棃不熟因出之人曰非七出也参曰蒸梨小物耳吾欲使熟而不用吾命况大事乎荘子三王五帝之礼义法度不同譬其犹樝棃橘柚耶其味相反而皆可于口韩非子夫树柤棃橘柚者食之则甘嗅之则香神异经东方有树焉髙百丈敷张自辅叶长一丈广六尺其名曰棃如今之樝棃但树大耳其子径三尺剖之少瓤白如素和羮食之为地仙衣服不败辟谷可以入水火注一名木棃原洞记涂山之背有棃大如升或云如斗紫色千年一花谓之紫轻棃増尹喜内传老子西游省太真王母共食碧棃紫棃原汉武内传太上之药有光棃増三辅黄圗三秦记云汉武帝御宿园出大棃如五升瓶落地则破其取梨先以布嚢承之号曰含消云阳宫记曰云阳车箱坂下有棃园一顷棃数百株青翠繁宻望之如车葢原魏文帝诏真定郡棃大若拳甘若蜜脆若菱可以觧烦释悁魏书魏武为兖州牧上书曰山阳有羙棃谨上三箱増曹瞒传王自汉中至洛阳起建始殿使工苏越徃徙羙梨掘之根尽血出文士传孔融年四嵗与诸兄食棃輙取其小者人问其故答曰我小儿法当取小者由此宗族竒之神仙传吴主徴介象至武昌甚尊敬之称为介君后告言病帝遣左右姬侍以美梨一奁赐象象食之湏臾便死乃埋葬之以日中时死晡时已至建业所赐棃付苑吏种之吏后以表闻发棺视之惟一符耳晋令诸宫秩棃守防者吏一人凉州记吕光时炖煌太守宋歆献同心之棃南康记归山石城内有棃熟人食其实任意取足持归家人噉輙病或颠仆失径亡命味似秋梨永嘉郡记青田村人家多种棃树名曰官梨子大一围五寸恒以供献名为御梨吏司守视土人有未知味者实落至地即融释幽明録成彪兄防昼哭夜泣兄提二升酒一盘梨就之引酌相劝原世説道安公尝集讲僧数百人习凿齿饷十棃公坐中手自剖分梨尽人徧都无偏颇桓南郡毎见人不快輙嗔曰君得哀家棃当复不蒸食否注秣陵有哀家棃大如升甚美入口即消増述异记南方有三尺之棃人不得见或见而食之即为地仙洛阳伽蓝记报徳寺髙祖所立在开阳门外三里周围有园珍果出焉有棃如承光寺三晋山险记山阳县北有谷通得驴马石勒昔在此啖梨生树今有棃园原广五行志宋废帝大始中江南盛传消棃先无此树自此百姓争植之既而后齐萧氏受禅邺侯外传肃宗尝夜坐召颍王等三弟同于地炉罽毯上坐时李泌絶粒上自烧二棃以赐之颍王恃恩固求上不与曰汝尝饱肉食先生絶粒何必争之赐以他果颍王曰先生恩渥如此臣等请聨句以为他年故事上许之颍王曰先生年几许颜色若童儿信王曰夜抱九仙骨朝披一品衣益王曰不食千钟粟唯餐两颗棃既而三王请上成之上曰天生此间气助我化无为童子通神集房次律弟子金图十二嵗时次律问以葛洪仙箓中事以水玉数珠手节之凡两徧三百事次律赏以转枝梨増酉阳防俎洛阳报徳寺梨重六斤曹州及扬州淮口出夏梨洽闻记融上有青坛方五丈有烧香行道处古形铜器数种有梨树髙三十丈子如斗至摇落时但见其汁核无得味者耳目记武宗患心热青城山邢道士以肘后緑嚢中青丹两粒取梨数枚绞汁进之帝疾寻愈从容问其丹为何物曰赤城山顶有青芝两株太白南溪有紫花梨一树臣游二山偶获两寳合錬成丹邢辞去后帝诏示天下有紫花梨即时奏上时恒州节度太尉公王达尚夀春公主即防昌之女弟闻真定李令种梨数株其一紫花梨即遣寺人就加封检剪其旁树匝以朱栏寳惜纎枝有同月桂当花发之时防蜂蝶之窥耗每以轻绡纱縠逺加笼罩焉洎及秋实公主必手选而进之比达帝庭十得其六七帝多食此梨虽不及邢氏者亦粗觧其烦燥耳是时有李遵来侍御任恒州记室作进梨表云紫花开处擅美春林缥蔕悬时廽光秋浦离离玉润落落珠圆甘不待尝脆难胜口表达阙下公卿笑之曰常山公何用进残梨扵天府也葢以其表有脆难胜口之句有县宰李尚尝以守树不谨曽风折一枝降为冀州典午零陵总记李直方尝第果实若贡士以楞梨为二原吴越傋史李昪本徐氏湖州安吉人为安吉令先是其家有梨树云结一实大如升其父异之将献郡守有谓其父曰此果非常年所有即上献来年见征安知复有此物不如勿献其父然之因防邻里将共食即席剖之有赤蛇在实中割者大惊投刄于地俄而赤蛇走其母榻下寻之了无所见未几其母遂孕知诰増湘山野録李建勲丞相出镇豫章一日与宾僚游东山忽平田间一茅舎有儿童诵书声携防就之乃一老叟教数村童叟惊悚离席改容趋谢而翔雅有体气调潇洒丞相爱之遂觞于其庐置之客右叟亦不敢輙谈李以晚渇连食数梨賔僚有曰此不宜多食号为五脏刀斧叟窃笑丞相曰先生之哂必有异同叟谢曰小子愚贱偶尔失容于钧重然实无所闻李坚质之仍胁以巨觥曰无説则沃之叟不得已问説者曰敢问刀斧之説有稽乎曰举世尽云必有所稽叟曰见鹖冠子所谓五脏刀斧者非所食之棃乃离别之离尔盖言人之别离戕伐胸懐甚若刀斧遂就架取一小册振拂以呈丞相乃鹖冠子也捡之如其説李特加重过庭録邵伯恭侍郎守长安既去久之以书抵亲识曰自去长安惟酥棃笋时复系念其他漫然不复记忆可谓风流矣茅亭客话滕处士昌祐字胜华所居园中有梨名车毂围一尺摘时先以布嚢盛之落地即碎石湖集诗注良乡燕山属邑驿中供金粟梨内丘鵞梨为天下第一初熟収藏十一月出汗后方佳园户云棃至易种一接便生可支数十年吾家园者犹圣宋太平时所接劒南集诗注村人谓小梨为梨头老学庵笔记绍圣中蔡京舘辽使李俨葢泛使者留舘颇久一日俨方饮忽持盘中杏曰来未花开如今多幸京即举梨谓之曰去虽叶落未可轻离原类编一士人状若有疾恹恹无聊徃谒杨吉老杨曰君热症已极气血销铄此去三年当以疽死士人不乐而去闻茅山有道士医术通神而不欲人知乃衣仆人衣诣山愿执薪水之役道士留置弟子中久之以实白道士诊之笑曰汝便下山日日吃好梨一颗如无生棃取干棃煮熟食滓饮汁疾自当平士人如其戒经一嵗复见杨杨见其颜貌腴泽脉息和平惊曰君必遇异人不然岂有痊理士人告以故吉老具衣冠望茅山设拜自咎其学之未至増云蕉馆纪谈广安出紫棃到口即化者为佳明升取其汁和紫藤粉为糕名云液紫霜食之能却醉学圃余疏梨如哀家棃金华紫花梨不可见也今北之秋白梨南之宣州梨皆吾地所不能及也闻西洞庭有一种佳者将熟时以箬就树包之味不下宣州当觅此种植之亦一快也一统志棃棃洲山在宁波府奉化县西南六十里旧志孙兴公弟承公游此获仙棃食之成仙故名集藻颂増晋王赞梨树颂并序太康十一年梨树四枝与中枝合生于囿皇太子令侍中颂之嘉木时生瑞我皇祚修干外扬隆枝内附翼翼皇储克光其敬神启其和人隆其盛降自圃合体连性时惟令月躬亲北林乐在同人如兰如金木之期应乃同其心同心之生启自神明在心斯动于言斯形先民有则称诗表情惟永作歌以休厥灵启原宋谢脁谢隋王赐紫梨启味出灵闗之隂防介玉津之澨岂徒真定归美大谷滋慙将恐帝台妙棠安期灵枣不得孤擅玉盘独甘仙席虽秦君得器汉后推餐望古可俦于今谁答梁庾肩吾谢赉梨启睢阳东苑子围三尺新丰箭谷枝悬六斤未有生因粉水产自铜丘影连邓橘林交苑柿逺荐中厨爰颁下室事同灵枣有愿还年恐似仙桃无因留核文赋散句增魏何晏九州论真定好梨晋左思蜀都赋紫梨津润潘岳闲居赋张公大谷之梨傅防七诲襄阳黄梨五言古诗増梁元帝咏梨大谷常流称南荒本足珍緑叶已承露紫实复含津沈约咏梨应诏大谷来既重岷山道又难摧折非所恡但令入玉盘周庾信奉梨接枝秋转脆含消落更香擎置仙人掌应添瑞露浆宋梅尧臣玉汝赠永兴氷蜜梨十颗棃传真定间其甘曰如蜜君得咸阳中味兼氷作质遗之析朝酲亦以蠲烦疾吾児勿多嗜不比盘中栗江邻防学士寄酥梨兴平烹琼乳咸阳摘氷枝秦女防山日张公开谷时刻破玉浆壶泛融金酒巵适从闗中寄不见博士卑曽巩食梨今嵗天旱甚百谷病已久山棃最大树属此亦干朽当春花盛时雪满山前后常期摘秋实穰穰落吾手忽惊氷玉败不与膏泽偶清朝起周覧映叶才八九闲居问时物此説得溪叟贫斋分寂絶尘抱徒噎呕宁知萧条内把握忽先有食新恐非称分少觉已厚开苞日星动落刄氷雪剖烟浔择新汲逺负盈素缶英华两相发光彩生户牖初尝蜜经齿久嚼泉垂口蠲烦慰诸亲愈渴忻众友肯视故畦瓜宁论浊泥藕嵗晚廹风霜人饥乏藜糗真味虽暂御未许置樽酒杨道山乞梨张果出李园有实大如斗拟湏青女熟不柰飞防吼料因秋草间磊砢骊珠走磨刀垂馋涎伫立待一剖七言古诗增宋邵雍食梨愿君莫爱金花梨愿君湏爱红消棃金花红消两般味一般颜色如胭脂红消食之甘如饴金花食之颦防眉似此悮人多少事未审之前宜辨之孔平仲食棃东方早寒雪霜挚新梨十月已满市削成黄蜡圆且长味甘骨冷体有香芳尊命友先众果百十磊砢升君堂赠君玉壶层氷之皎洁副以金茎皓露之清凉柰何拨火取煨栗梨虽至美或不尝颦睂三咽手摩腹谓此发病为第一夺之児口饧止哭君不记南方无此物五更酒渴唤水时思此千里莫致之及今乃以多见贱南方橘柚东方梨元耶律楚材和陈秀玉绵梨石门九月西风髙绵梨万树金垂梢清溪千里携赠我藤篚乍发香盈包缥叶紫条生拔俗夜光安可同鱼目文园消渇正难禁齿嚼寒氷劚香玉五言律诗増唐李峤咏梨擅美光侧传芳瀚海中鳯文踈象郡花影丽新丰色对瑶池紫甘依大谷红若令逢汉主还冀识张公宋梅尧臣王道损赠永兴氷蜜梨四颗名果出西州霜前竞以収老嫌氷熨齿渇爱蜜过喉色向瑶盘发甘应蚁酒投仙桃无此比不畏小児偷程敦厚谢人送梨逺意来佳恵秋筠起翠篮清香殊未散竒品互相参鳯卵辞丹穴龙珠出古潭剖轻刀匕快嚼易齿牙甘七言律诗増宋徐赠陶使君求梨昨宵宴罢醉如泥惟忆张公大谷梨白玉花繁曽缀处黄金色嫩乍成时冷侵肺腑醒偏早香惹衣襟歇倍迟今旦中山方酒渇唯应此物最相宜杨亿咏梨繁花如雪早伤春千树封侯未是贫汉苑漫传卢橘赋骊山曾识荔支尘九秋青女霜添味五夜方诸月熘津楚客狂酲朝已觧水风犹自猎江苹刘筠咏梨光仙树阻丹梯御宿嘉名近可齐真定早寒霜叶薄樊川初晓露枝低先时樱熟烦羊酪逺信梅酸损瓠犀宋玉有情终未识蔗浆无柰楚魂迷钱惟演咏梨紫花青蔕压枝繁秋实离离出上阑东海圆珪无柰碧嵰山甜雪不胜寒已忧仙佩悬珠重更恐金刀切玉难自与相如觧消渇何湏琼蘂作朝餐丁谓咏梨揺揺繁实弄秋光曾伴青椑荐武皇元圃云腴滋绀质上林风驭猎清香寻芳尚忆琼为树蠲渇因知玉有浆多少好枝谁最见冐霜丹頬倚邻墙韩琦压沙寺梨压沙千亩敌侯封珍果诚非众品同自得嘉名过氷蜜谁知精别有雌雄尝滋沆瀣充肌脆不假胭脂上頬红四海举皆推美味任从潘赋纪张公刘子翚咏梨尚想飞花映绮疏离离秋实防尘芜丹腮晓露香犹薄玉齿寒氷嚼欲无旧有佳名传大谷谁分灵种下江都柘浆不用传金椀犹得相如病少苏杨东山咏梨想像含消与接枝英华集里脆香诗外飞翠羽中懐玉嚼出清泉上满池益齿应餐多正好堆盘尽饤老相宜炎蒸时节还能洗不是棃侯更有谁杨万里咏梨挂冠大谷肯干时饤坐风流特地竒骨里馨香衣不隔胸中氷雪齿先知卖浆碎捣琼为汁觧甲方怜玉作肌老子醉来浑谢客见渠倒屣只嫌疑朱子食梨珍实浑疑露结成香葩况是雪储精乍惊磊落堆盘出旋剖轻盈照骨明卢橘谩劳夸夏熟柘浆未许析朝酲啖余更检桐君緑快果知非浪得名元刘因醉梨白雪春香洗未残元霜谁遣冻成团漆封圆果盘増滑蜜和浓浆齿避寒緑蚁从今防病渇金花无地着余酸快人风味依然在莫作寻常輭熟看五言排律増唐许浑賔客李相国见示和宣武卢仆射以吏部髙尚书自江南赴阙贶大梨白鹇因赠五言六韵攀和巨实珍吴果驯雏重越禽摘来渔浦上携在兎园隂霜合凝丹颊风披敛素襟刀分琼液散笼蔽雪华深虎帐斋中设龙楼洛下吟含消兼受彩应贵冡卿心五言絶句増宋蘓轼和子由岐下咏梨霜降红梨熟柔柯已不胜未尝蠲夏渇长见助冬氷七言絶句増宋王安石耿天隲恵梨次韵故人家果独难防秋实初成便得尝直使紫花形味胜岂能终日望咸阳淮浦新隂百亩凉分甘毎得助秋尝张公大谷虽云美谁肯苞苴出晋阳甘滋南北共传夸栽接还如老圃家谁谓交梨非外奨因君浇灌已萌芽范成大内丘裂园汗后鵞梨爽似氷花身耐久老犹荣园翁指是还三叹曾共翁身见太平诗散句増梁宣帝緑叶已承露紫实复含津宋曽巩初尝蜜经齿乆嚼泉垂口陶弼色鲜因晓日声脆得秋霜晏殊嘉名旧出新丰谷美实今邻御宿园欧阳修嗟余久苦相如渴却忆氷梨熨齿寒辛寅孙蒙君知重恵琼实薄起金刀钉玉深嚼处春氷敲齿冷咽时雪液沃心寒宋谢脁环梨悬已紫梁沈约髙梨有繁实庾肩吾梨红大谷晚周庾信脆梨裁数实唐太宗园棃始带红李白山盘荐霜梨杜甫山梨结小红红棃迥得霜张棃不外求桞宗元霜重梨枣熟于鹄蒸棃常共灶张籍梨晚渐红坠宋梅尧臣剖破玉壷浆苏轼髙树红消棃陆游梨大围三寸氷梨頳似頬金髙士谈北风熟柤棃宋钱惟演紫梨半熟连红树黄庭坚汉苑甘寒梨得霜陆游门前唤担买梨头金萧贡霜添老叶山梨紫别録増南史张敷传敷小名樝父邵小名梨文帝戏之曰樝何如梨敷答曰梨是百果之宗樝何敢比也原唐书崔逺传逺有文而风致整峻世慕其为目曰饤坐棃言座所珍也御史本草侍御史为脆梨渐入佳味輶轩絶代语燕代北鄙谓老曰梨言面色如冻棃也邵氏闻见后録钱昭度有食棃诗云西南片月充肠冷二八飞泉绕齿寒予读乐府觧题井谜云二八三八飞泉仰流葢二八三八为五八五八四十也四十为井字韵府人劝刘浄翁舍俗出家山谷颂曰掉却甜桃吃酸棃种梨梨熟时埋之经年至春生芽次年分栽漑以肥水至冬叶落附地刈之以炭火烧头二年即结子若橹生及种而不栽则结子迟每棃有十余子惟二子生棃余皆生杜栽梨春分前十日取旺棃笋如拐样截其两头火烧铁器烙定津脉卧栽于地即活接梨取棠杜如臂以上者大者接五枝小者二三枝梨叶微动为上时欲开莩为下时先作麻纫纒十数匝以小利锯截杜令离地五六寸将原干用利刄贴皮劙开尖竹籖刺入皮木之际令深一寸许预取结梨旺嫩枝向阳者长五六寸削如马耳名曰棃贴用口含少时以借其气插入杜树孔中大小长短削与所刺等抜去竹籖即挿梨贴至所探处缚勿动揺以绵裹杜树顶封熟泥于上以土培覆令棃仅出头仍以土壅四畔当梨上沃水水尽以土覆之务令坚蜜梨枝甚脆培土时湏谨愼若着掌则芽折梨贴湏去黒皮勿伤青皮伤青皮则不活梨既生杜旁有叶即去之勿分其力月余自发长即生梨梨生用箬包裹勿为象鼻虫所伤又云凡接梨园中用旁枝叶得四散庭前用中心取其枝干直上用根边小枝树形可喜五年方结子用鸠根老枝三年即结子但树丑若逺道取贴根下烧三四寸可行数百里犹生种树书桑上接梨则脆而甘美藏棃初霜即収多经霜不能至夏于屋下掘深窨坑底无令润湿収梨在中不湏覆葢便可经夏摘时湏好接勿令损伤物类相感志梨与萝卜相间収或削梨蔕种于萝卜内藏之皆可经年不烂本草就树上以囊包裹过冬乃摘亦妙制用农桑通诀凡酸棃换水煮熟则甜美不损人西路产梨处取甜梨去皮切作厚片火焙干谓之梨花允为佳果可充贡增齐民要术棃菹法先作漤用小梨瓶中水渍泥头自秋至春至冬中湏亦可用又云一月日可用将用去皮通体薄切奠之以梨漤汁投少蜜令甜酢以泥封之若卒切梨如上五梨半用苦酒二升汤二升合和之温令少热下盛一奠五六片汁沃上至半以篸置柸旁夏停不过五日附録檖增尔雅檖萝注今阳檖也实似梨而小酢可食陆玑诗疏檖一名赤萝一名山梨也今人谓之阳檖实如梨但小耳一名鹿梨一名防梨今人亦种之极有脆美者亦如梨之美者本草苏颂曰江宁府信州一种小梨名鹿梨叶如茶根如小栂头彼人取皮治疮八月采之近处亦有但采实作干不知入药也李时珍曰山梨野梨也处处有之梨大如杏可食其木文细密赤者文急白者文缓彚考增诗秦风隰有树檖附録樝原樝与柤同又作查本草云酢涩而多渣故谓之樝一名圆子一名木桃处处有之孟州特多小于木瓜更酢涩色微黄蔕核皆粗核中之子小而圆味劣于梨与木瓜而入蜜煮汤则香美过之去心咽酸止酒痰黄水功与木瓜相近増风土记柤棃属内坚而香彚考増诗衞风投我以木桃报之以琼瑶礼记内则柤梨姜桂注柤梨之不臧者山海经铜山葛山贾超之山其木多柤甘樝列于昆仑中容之国甘柤所生葢犹之山其上有甘樝枝干皆赤黄叶白华黒实有沃之国爰有甘柤神异经南方大荒之中有树焉名曰柤稼柤者柤梨也稼者株稼也亲昵也三千嵗作华九千嵗作实其华蘂紫色其实赤色其髙百丈或千丈也敷张自辅东西南北枝各近五十丈叶长七尺广五尺色如緑青木皮如梓树理如甘草味饴实长九尺围如其长而无瓤核以竹刀剖之如凝蜜得实复见实即灭矣言复见后实熟者夀一万二千嵗宋景文笔记郑元注礼记谓柤梨之不臧者今樝与梨絶不类恐元所指非今樝也集藻诗散句増周庾信甘查惟一株原唐杜甫樝梨且缀碧别録増续世説张敷从彭城还傅亮下船与别张不起授手着舫户外傅遂不执手熟视张面云查故是梨中不臧者便去附録榅桲原榅桲出闗陕沙苑者更佳似樝子而小气香辟衣鱼树如林檎花白緑色味甘食之宜浄洗去毛恐损肺不宜多食同车螯食发疝气彚考増述异记江淮南人至北见榅桲以为樝子集藻五言古诗増宋无名氏咏榅桲秦中物专灵榅桲为佳果南枝种府署髙树立婀娜秋来収新实照日垂万颗中滋味醴酿外饰素苴裹彦思摘晨露满合持赠我七言絶句増宋梅尧臣得沙苑榅桲戏酬蒺藜枯枮天马归嫩蜡笼黄霜冒榦不比江南楂柚酸槖駞载与吴人看棠棃棠棃花别见花谱原棠棃郑康成诗注云北人谓之杜棃南人谓之棠棃通志云甘棠谓之棠梨丹铅縂録云楟山棃今棠棃广志云上党楟梨小而加甘是也实如小栋子霜后可食其树接棃甚佳处处有之有甘酢赤白二种陆玑诗疏云白棠甘棠也子多酸美而滑赤棠子涩而酢木理亦赤可作弓材尔雅云杜甘棠注云今之杜梨又云杜赤棠白者棠疏云赤者为杜白者为棠陆玑诗疏云赤棠与白棠同耳但子有赤白美本草云或云牝曰杜杜曰棠或云涩者杜甘者棠杜者涩也棠者餹也彚考増诗小雅有杕之杜有晥其实十六国春秋慕容隽观兵近郊见甘棠于道周从者不识隽曰此诗所谓甘棠甘者味之主也木者春之行也五徳属仁五行属土春以施生味以飬物色又赤者将有赫赫之庆于中土吾谓国家之盛此其征也传曰升髙能赋可以为大夫羣司亦各书其志吾将覧焉于是内外臣僚并上甘棠颂纪异记陕州峡石县山中有棠一株甚伟古老传云鳯止棠贞观初有鳯止此木其后结实犹如合掌状圑圑婉转有赤黄之色其馨香脆美乃诸果之王职贡之珍也刺史韦坚为铭刻石集藻赋増晋孙楚枤杜赋并序家弟以虞氏梨赋见示余谓岂以梨有用之为贵杜无用之为贱固无用获全所以为贵有用获残所以为贱故赋云尔惟有枤之为杜齐万物而并生其质菲薄既不施于器用华叶疎悴靡休隂之茂荣昔在召伯听讼述职甘棠作颂垂之罔极文散句増汉刘向九叹甘棠枯于丰草兮五言古诗増宋王安石甘棠梨甘棠诗所歌自足夸众果爱其凌秋霜万玉悬磊砢园夫盛采摘市贾争包裹车输动盈箱舟载輙连舵朝分不知数暮在知几颗但使甘有余何伤小而椭主人捐千金饤饾留四坐柑椑与橙栗在口亦云可都城纷华地内热易生火问客当此时蠲烦孰如我别録増齐民要术棠熟时収种之否则春月移栽八月初天晴时摘叶薄布晒令干可以染綘成树之后嵗収绢一疋附録沙棠増山海经昆仑之丘有木焉其状如棠黄华赤实其味如李而无核名曰沙棠可以御水食之使人不溺本草今岭外宁乡泷水罗浮山中皆有之彚考増吕氏春秋果之美者沙棠之实拾遗记岱舆山有沙棠豫章之木其长千寻细枝为舟犹长十丈西京杂记上林苑有沙棠青棠述异记汉成帝常与赵飞燕游太液池以沙棠木为舟其木出昆仑山人食其实入水不溺诗曰安得沙棠木刳以为舟船集藻赞増晋郭璞沙棠赞安得沙棠制为龙舟泛彼沧海然遐游聊以逍遥任彼去留棣棣花别见花谱原棣一名郁李一名郁李一名爵李一名车下李一名郁梅一名爵梅山野处处有之花及子并似木李惟子小如樱桃熟赤色五月熟可食又可入药増陆玑诗疏许慎曰郁白棣树也如李而小正白又有赤棣树亦似白棣叶如刺榆而嫩圆子正赤原性洁喜暖日和风浇宜清水忌肥核仁气味甘苦酸平而润无毒治大腹水肿面目四肢浮肿利小便通水道消宿食下结气宣大膓气滞燥濇不通彚考増诗豳风六月食郁及薁别録原本草按宋史钱乙传云一乳妇因悸而病既愈目张不得瞑乙令煮郁李酒饮之使醉即愈所以然者目系内连肝胆恐则气结胆横不下郁李能去结随酒入胆结去胆下则目能瞑矣此真得肯綮之妙者也御定佩文斋广羣芳谱卷五十五子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五十六果谱樱桃樱桃花别见花谱原樱桃本草衍义云以其形肖桃故曰樱桃纲目云其颗如璎珠故谓之樱一名楔一名荆桃尔雅云楔荆桃注云今樱桃最大而甘者谓之崖蜜一名牛桃一名英桃见博物志一名鸎桃一名含桃説文云鸎桃鸎鸟所含食故又曰含桃一名朱樱陶景本草经注云樱桃即今朱樱西京杂记列樱桃含桃为二种处处有之洛中者为胜一枝数十颗圆如瑚埤雅云其颗大者如弹丸小者如珠玑生时青及熟色鲜莹深红者为朱樱紫色皮内有细黄防者为紫樱味最珍重又有正黄明者谓之蜡樱小而红者谓之樱珠味皆不及极大者有若弹丸核细而肉厚尤难得増广志樱桃有大者有长八分者有白色多肌者凡三种膳夫録大而殷者曰吴樱桃黄而白者曰樱桃小而赤者曰水樱桃原味甘无毒调中益气美志止泄精水谷痢令人好颜色多食令人吐有暗风及喘湿热病人忌食小儿尤忌彚考增礼记月令羞以含桃先荐寝庙疏案月令诸月无荐果之文此独羞含桃者以此果先成异于余物故特记之原史记叔孙通列传孝恵帝曽春出游离宫叔孙生曰古者有春尝果方今樱桃熟可献愿陛下出因取樱桃献宗庙上廼许之诸果献由此兴増旧唐书文宗本纪帝性仁孝尝内园进樱桃所司启曰别赐三宫太后帝曰太后宫送物焉得为赐遽取笔改赐为奉中宗本纪上游樱桃园引中书门下五品以上诸司长官学士等入芳林园尝樱桃便令马上口摘置酒为乐原新唐书李适传夏宴蒲萄园赐朱樱萧颕士传颕士召为集贤校理宰相李林甫怒其不下已调广陵叅军事颕士急中不能堪作伐樱桃赋曰擢无庸之琐质本枝以自庇虽先寝而或荐非和羮之正味以讥林甫东观汉记明帝月夜宴羣臣于照园大官进樱桃以赤瑛为盘赐羣臣月下视之盘与桃一色羣臣皆笑云是空盘晋晋宫阁名承干殿前樱桃二株含章殿前一株华林园二百七十株増洛阳宫殿簿显阳殿前樱桃六株徽音殿前干元殿前并二株原景龙文馆记四年夏四月上幸两仪殿特命侍臣升殿食樱桃并盛以琉璃和以杏酪饮酴醿酒上与侍臣树下摘樱桃恣其食未后大陈宴席奏宫乐至暝人赐朱樱二笼増隋唐嘉话太宗将致樱桃于酅公称奉则以尊言赐又以卑乃问之虞监曰昔梁帝遗齐巴陵王称饷遂从之窦烈女传李希烈死其子欲尽诛老将有献含桃者桂娘为蜡帛书以朱染帛丸如含桃遗陈先竒妻先竒乃率部兵斩希烈妻子异闻録天寳初有范阳卢子在东都春暮游僧舍僧方开讲卢诣之有青衣携樱桃一笼因与同餐遂随之行即梦为御史为相经三十年又逢青衣复到僧舍下马忽然昬醉讲僧云何久不起乃见身着白衫服饰如故问其仆曰日已午矣酉阳杂俎卫公言滑州樱桃十二枚长一尺道流陈景思说勅使齐日升飬樱桃至五月皮皱如鸿柿不落其味数倍人不测其法韩约能作樱桃餫饠其色不变成式姑壻裴元裕言羣从中有悦怜女者梦女遗二樱桃食之及觉核坠枕侧原零陵总记李直方第诸果以樱桃为第三增翰林集诗注每嵗初进樱桃先宣赐学士摭言唐时新进士尤重樱桃宴干符四年刘邺第二子覃及第时状头已下方议醵率覃潜遣人预购数十树独置是宴大防公卿时京国樱桃初出虽贵达未适口而覃山积铺席复和以糖酪者人享蛮画一小盎亦不啻数升以至参御軰靡不霑足续世説严绶为左仆射司空尝预百寮堂中食上令中使马江朝赐樱桃绶为两班之首蒨职江朝叙语次不觉屈膝而拜江朝答拜御史大夫髙郢亦从而拜为御史所劾绶出镇荆南江朝降一官防璞东坡橄防诗云待得微甘囬齿頬已输崖蜜十分甜注引杜诗崖蜜松花落本草崖蜜蜂黒色作房于岩崖髙峻处然坡诗与橄防对説非真蜜也鬼谷子曰崖蜜樱桃也他无经见予读南海志崖蜜子小而黄殻薄味甘増城惠阳山间有之虽不知与樱桃为一物与否要其类也注坡诗者引小说橄防与枣争枣曰待尔回味我已甜特坡公换崖蜜作对耳山谷咏橄防云想共余甘有葛苦中真味晚方囬坡公取其味相反山谷取其味相投李义山诗红壁寂寥崖蜜尽此但作蜜用非是诚斋集诗注予旧在奉常孟夏太庙荐樱桃礼官各分赐四盘金城记黎举尝云欲以枨子臣樱桃但恨不同时耳因树屋书影白樱桃生京师西山中微酸不及朱樱之甘硕也原花史鄜州有樱桃山上多樱桃树帝京景物畧防林寺后一土山山前一塔傍多朱樱集藻表増唐桞宗元为武中丞谢赐樱桃表臣某言中使某乙至奉宣圣防赐臣樱桃若干者天睠特深时珍洊降宠惊里巷恩溢圎方臣某诚喜诚惧顿首顿首伏以含桃之羞时令攸贵况今采因御苑分自天厨使发九霄集繁星而积耀味调六气承湛露而不晞盈眦而外被恩光适口而中含渥泽顾惭素食弥切自公岂图君子所先遂厌小人之腹无任感恩欣跃之至启原庾肩吾谢赉朱樱启成丛殿侧犹连制赋之条结实西园非复粘蝉之树异合浦之归来疑藏朱实同秦人之逐弹似得金丸赋増梁宣帝樱桃赋惟樱桃之为树先百果而含荣既离离而春就乍苒苒而冬迎异羣龙之无首殊大器之晚成鸟才食而便堕雨薄洒而皆零未覩红颜之实空有荐庙之名等橘柚于檐户匹诸荐乎中庭异梧桐之栖鳯愧緑竹之恒贞岂复论其美恶且耸干乎前櫺叶繁抽而掩日枝长弱而风生且得蔽乎羲赫实当暑之凄清唐张莒紫宸殿前樱桃树赋殿紫宸兮足丽木朱樱兮可嘉扶疎柔弱晕艶芬葩晚移隂于丹楹朝延影于翠华美其固本宸居献名清庙蔼緑含彩攒红吐耀晴旸斜映将藻井以相辉初月旁临与璧珰而共照于是律方变青阳始萌日近易暖天临早荣通条液润附节葺生秦文信之着令汉稷嗣之从行莫不勤其时献旌此嘉名将画栱以斜界与金华而对明玉辇行低云旗杂处迎华桂而摇露向朱明而清暑荣得其时摘得其所于方也可尚取类也无匹浄拂璇题逺当温室旧株昔移于汉囿蜜干今逄于尧日及夫春宿微雨秋含翠烟冬条雪染夏实珠骈垂一枝于万叶托沃土以延年翫芳诚百花之首充荐乃众果之先代帷房之锦帐夺首饰于金钿济济多士锵锵拜阙拂露华以晨趋染香花而夕谒始凌寒而惊换才及暖而前发自承恩于攀赏固无忧于翦伐伴秾李以表年笑阶蓂之记月元程从龙樱桃赋并序元至正庚辰舘寓石洑斋舍后蔬圃其中有樱桃啖而羙之遂为小赋以寓意云繄勾芒之作春何穷奢而极侈既袤野以施翠复因林而设绮一旦代序成功者去卷红紫以囬辕系繁珠于佳树但见的皪兮霰集璀璨兮星聚蝶欲聚而辟易莺欲啄而惊惧俨翠幄之重重韬至珍于茹圃爰有诗人此焉游遨感园丁之摘献俾侑进乎芳醪覩珠颗之匀圆始知其为樱桃也于是摭火齐于银盘啖红香之琼液玩其精华服其风味爽可以愈沉疴腴可以羙意气羗理内而益脾信蠲烦而清臆终并功乎丹鼎岂擅誉乎崖蜜唐以之昭宠于新科汉以之均恩于百职庙羞荐天子之忱宠赠旌野人之徳忆金銮之殊遇压珠盘之佳色何显赫之不常乃失身于幽侧毎被销于凡齿叹九重之悬隔在物理而尚然宜人情之通塞感斯果之擅称聊寄懐于翰墨明钱文荐樱桃赋并序汉明帝月夜燕羣臣于沼时大官进樱桃盛桃以盘厥名赤瑛桃盘同色四照空明臣观谐喜觞酌纵横坐中献赋异代长卿赋曰何华林之名品兮乃殊异乎恒族先百果而珍竒兮歴九春而成熟锡字肇夫月令兮和中纪于药録因荐羞其礼隆兮縁颁赉以惠足念朱明之来早兮悲青阳之去速向芳榭而流丹兮入文窗而映緑枝袅袅以低亚兮实累累其相续料素娥之未攀兮愁黄鸟之先啄幸未伤于风雨兮知有待乎晴旭遥而望之烂若霞彩缀琼枝廹而就之恍如瑚碎金谷既称名乎乐府亦注谱于仙都姿辉映以拟玉质圆转而方珠揣火枣之同类恐萍实之不如带露痕而觉有灯晕而疑无尔其寝庙驾返御园防宣纷纭驰骑络绎飞笺聊开秘阁别整华筵就中窈窕沾恩最先乍入唇而脂掩忽笼袖而火然神脉脉以无定歩其不前亮衷情之有托岂弦管之能传借嘉物以相比发清歌而自怜歌曰朱实兮离离玉肤兮绛衣傋百和兮含五滋粲皓齿兮色怡朱实兮盈盈玉壶兮红氷敛防眸兮对孤灯堕清泪兮血凝歌罢月轮斜度天河倒防徙倚阑边殷勤露下张乐易歇留情难舍亟起为乱仍归于雅乱曰谷梨消烦尚寒兮壶甘释悁犹含酸兮未若朱实堆玉盘兮食之羙好使人欢兮常恐节移倐雕残兮安得九转如金丹兮文赋散句增晋左思蜀都赋朱樱春就潘岳朱实赋焕若随珠皎如列星闲居赋三桃表樱胡之别宋刘义恭谢赐樱桃启为树则多隂百果则先熟原唐萧颍士伐樱桃树赋缀繁英兮霰集骈朱实以星罗故当小鸟之所啄食妖姬之所攀玩五言古诗増梁简文帝奉答南平王康赉朱樱倒流映碧丛防露擎朱实花茂蝶争飞枝浓鸟相失已丽金钗瓜仍美玉盘橘宁异梅似丸不羡萍如日永植平台垂长与云桂宻徒然奉推甘终以愧操笔唐太宗赋得樱桃华林满芳景洛阳徧阳春朱颜含逺日翠色影长津乔柯啭娇鸟低枝映美人昔作园中实今来席上珍白居易有木诗有木名樱桃得地早滋茂叶宻独承日花繁偏受露迎风闇揺动引鸟潜来去鸟啄子难成风来枝莫住低软易攀翫佳人屡廽顾色求桃李饶心向松筠妬好是映墙花本非当轩树所以姓萧人曽为伐樱赋宋杨万里樱桃含桃丹更圆轻质触必碎外有千粒珠中藏半水何人弄好手万颗扬虚脆印成花钿薄染作氷澌紫此果非不多此味良独美七言古诗増宋文同朱樱歌金衣珍禽弄深樾禁籞朱樱斑若缬上幸离宫促荐新藤篮寳笼貂珰发凝霞作丸珠若软油露成津蜜初割君王日午坐猗兰翡翠一盘红靺鞨五言律诗增唐李商隐深树见一颗樱桃尚在髙桃留晚实寻得小庭南矮堕緑云髻欹危红玉篸惜堪充鳯食痛已被莺含越鸟夸香荔齐名亦未甘宋杨亿樱桃团于火色贝灿极月光珠西海瑶池苑曽城寳树区鳯帻生犹嫩龙晴脱未枯形标与霞彩紫府閟云腴梅尧臣朱樱明珠摘本未红露贮金盘始见侍臣赐已为黄鸟残味兼羊酪美食厌楚梅酸苑囿东周盛累累映叶丹并日得朱表臣酪及樱桃昨日酪将熟今朝樱可餐紫莼休定价黄鸟未新残甘滑已相羙齿牙仍尚完应知消客热逺赠盎盈盘戴复古樱桃緑树带朱实驱禽费弹丸独先诸果熟堪奉五侯餐猩血和琼液蠙珠走玉盘同时得同赏芍药满雕栏明髙启樱桃密緑映圆红枝头的的同熟迎梅实雨落值栁花风美女名偏称流莺啄未空忆曽春荐后捧赐出深宫王叔承荆溪游樱桃园珠林光万防红乱野园芳艶夺桃花彩甘骄荔子浆女翻防腕白莺熘一衣黄问是谁家胜江东顾辟疆七言律诗増唐王维勅赐百官樱桃芙蓉阙下防千官紫禁朱樱出工阑才是寝园春荐后非闗御苑鸟衔残归鞍竞带青丝笼中使频倾赤玉盘饱食不湏愁内热大官还有蔗浆寒崔兴宗和王维勅赐百官樱桃未央朝谒正逶迤天上樱桃锡此时朱实初传九华殿繁花旧杂万年枝未胜晏子江南橘莫比潘家大谷梨闻道令人好颜色神农本草自应知原杜甫野人送朱樱西蜀樱桃也自红野人相赠满筠笼数廽细冩愁仍破万颗匀圆讶许同忆昨赐霑门下省退朝擎出大明宫金盘玉筯无消息此日尝新任转蓬韩愈和水部张员外宣政衙赐百官樱桃汉家旧种明光殿炎帝还书本草经岂似满朝承雨露共看传赐出清香随翠笼擎初重色照银盘防未停食罢自知无所报空然慙汗仰皇扃増张籍朝日赐樱桃仙果人间都未有今朝忽见下天门捧盘小吏初宣勑当殿羣臣共拜恩日色遥分廊下坐露香才出禁中园毎年从此长先熟愿得千春奉至尊白居易吴樱桃含桃最说出东呉香色鲜秾气味殊洽恰举头千万颗婆娑拂面两三株鸟偷飞处衔将火人摘争时蹋破珠可惜风吹兼雨打明朝后日即应无温庭筠自有扈至京师已后朱樱之期露圆霞赤数千枝银笼谁家寄所思秦苑飞禽谙熟早杜陵游客恨来迟空看翠幄成隂日不见红珠满树时尽日徘徊浓影下祗应重作钓鱼期原韩偓湖南絶少含桃偶人以新摘者见恵感事伤懐因成四韵时节虽同气候殊未知堪荐寝园无合充鳯食留三岛不许莺偷过五湖苦笋恐难回象酪浆无复莹蠙珠金盘嵗嵗长宣赐忍泪看天忆帝都卢延让谢杨尚书恵樱桃满合虚红怕动摇尚书知重赐樱桃揉蓝尚带新鲜叶泼血犹残旧折条万颗真珠轻触破一团甘露软含消春来老病尤珍荷并食中肠似火烧増宋梅尧臣夜梦蔡紫微君谟同在阁下食樱桃蔡云与君及此再食矣梦中感而有赋觉而録之朱樱再食防盘日紫禁重颁四月时滉朗天开云雾阁依稀身在鳯凰池味兼羊酪何由敌防下莼羮不足宜原庙荐来应已久黄莺犹在最深枝杨万里樱桃樱桃一雨半凋零更与黄鹂翠羽争计防小风留紫脆殷勤落日弄红明摘来珠颗光如湿走下金盘不待倾天上荐新旧分赐儿童犹觧忆寅清原陈师道谢人送樱桃开门先得故人书稍喜提携起覆盂得句有谁知我在尝新此日頼吾徒倾篮的皪霑朝露出袖荧煌得寳珠防荐瑛盘惊一座苋肠藜口未良图増元牟巘七儿应复与客饮樱桃园摘新归以遗亲用其诗韵识所感尚记当年荐寝园百官分赐荷恩寛带青丝笼空余梦搔白头人苦不欢诗老夸称作崖蜜野翁惊看防银盘南山见説红千树鸟雀儿童任入阑明袁凯江上樱桃正盛而予寓所无有忽苏城友人恵一大盒故赋此野店荒蹊红满枝暖烟微雨共离披忽思西蜀匀圆颗正值东呉逺送时老子细看方自讶儿童惊喜欲成痴拾遗门下曽沾赐此日飘蓬也赋诗原黄正色樱桃塞外含桃五月红一尊相对晚来风髙情不在羲皇下清梦常牵江水东荐庙久虚支子位承恩敢望大明宫诘朝又值蒲觞防湏信人间似转蓬王士骐樱桃小鸟枝头啄欲残羙人珍惜卷帘看霞烘的的瑚碎露洗垂垂琥珀寒素面相逢浑似醉朱唇半吐欲成丹若敎纎手和烟折也胜官家赤玉盘陈继儒樱桃药栏春尽少花开叶底朱樱若个猜熟后雨弹红玉破生前烟捧緑珠米唇脂清浅疑无骨风味温柔别有胎鹦鹉莫教轻啄碎掷他年少满车囬五言排律増唐孙逖和韵廨署有樱桃上林天禁里芳树有红樱江国今来见君门春意生香从花绶转色绕佩珠明海鸟啣初实吴姬扫落英切将稀取贵羞与众同荣为此堪攀折芳蹊处处成原白居易与沈杨二舍人阁老同食勑赐樱桃翫物感恩因成十四韵清晓趋丹禁红樱降紫宸驱禽飬得熟和叶摘来新圆转盘倾玉鲜明笼透银内园题两字西掖赐三臣荧惑晶华赤醍醐气味真如珠未穿孔似火不烧人杏俗难为对桃顽讵可伦肉嫌卢橘厚皮笑荔枝皴琼液酸甜足金丸大小匀偷湏防曼倩惜莫掷安仁手擘才离核匙抄半是津甘为舌上露暖作腹中春已惧长尸禄仍惊数食珍最惭恩未报饱喂不才身増杜牧和裴杰秀才新樱桃新果真琼液人应宴紫兰圆疑窃龙颔色已夺鸡冠逺火微微辨繁星厯厯看茂先知味好曼倩恨偷难忍用烹骍酪从将翫玉盘流年如可驻何必九华丹宋刘筠樱桃赤水分珠树薰风送麦秋蜀都春气早汉苑夏隂稠庙荐清和候恩颁侍从流楚昭萍已剖韩嫣弹争投沆瀣滋芳液醍醐助品羞玉盘光宛转防拟付歌喉杨亿樱桃离宫时荐罢乐府艶歌新石髓凝秦洞珠胎剖汉津三桃聊并列百果独先春清籞来君赐雕盘助席珍甘余应受和圆极岂能神楚客便羊酪归期负紫莼梅尧臣闻学士院试含桃荐寝庙诗拟作交交鸣谷鸟粲粲熟荆桃寝庙此先荐离宫将以遨既同羞俎实且异献溪毛露颗明朝日朱光逼頳袍戴经傅自久汉令着方髙天子从兹食羣臣赐亦叨五言絶句増唐李商隐嘲樱桃朱实鸟含尽春楼人未归南园无限树独自叶如帏百果嘲樱桃珠实虽先熟琼莩纵早开流莺犹故在争得讳含米樱桃答众果莫相诮天生名品髙何因古乐府惟有郑樱桃宋苏轼和子由岐下咏樱桃独绕樱桃树酒醒喉肺干莫愁枝上露从向口中漙原范成大题樱桃火齐寳缨络垂于緑茧丝幽禽都未觉和露折新枝増金张建山中林樱堕红珠打着琴上弦山人时一笑爱此声琅然七言絶句御制樱桃禁籞朱樱晓露匀不湏驿骑拂红尘芙蓉未赐千官防寝庙春残早荐新初夏含桃味早全西山结实弱枝连赤瑛充荐休言过丹色浓浓众果先原唐李白白樱桃红罗袖里分明见白玉盘中看却无疑是老僧休念诵腕前推下水晶珠顾况樱桃曲百舌犹来上苑花游人独自忆京华遥知寝庙尝新后勅赐樱桃向防家増桞宗元摘樱桃赠元居士时在望仙亭南楼与朱道士同处海上朱樱赠所思楼居况是望仙时蓬莱羽客如相访不是偷桃一小儿张祜樱桃石榴未拆梅犹小爱此山花四五株斜日庭前风袅袅碧油千片漏红珠韦荘白樱桃王母堦前种防株水晶帘外看如无只应汉武金盘上防得瑚白露珠陈与义樱桃四月江南黄鸟肥樱桃满市灿朝晖赤瑛盘里虽殊遇何似筠笼相发挥诗散句増唐韩偓未许莺偷出汉宫上林初进半金笼蔗浆自透银杯冷朱实相辉玉椀红原杜甫赤墀樱桃枝隠映银丝笼増宋王禹偁鸟衔红映觜猿饱滑流唇宋祁林长景星宻枝重串珠繁赏鲜流火动浆热醉霞温原刘敞磊落火齐珠参差瑚丛已惊变浓緑忽更垂繁红増张俞南国绕春实繁如踯躅然陈师道并蔕随宜好连心着意红唐王建白玉窓前起草臣樱桃初赤赐尝新元稹心源一种闲如水同醉樱桃林下春宋苏辙盘中宛转明珠滑舌上逡廵绛雪消张俞红实离离压彩枝荧煌珠琲粲葳蕤花蕊夫人三月樱桃乍熟时内人相引看红枝唐白居易残樱落红珠温庭筠樱桃千子红韦荘樱红鸟竞宋谢希孟谷雨樱桃落戴昺樱熟鸟先窥原唐杜甫朱樱此日垂朱实増王建分朋闲坐赌樱桃白居易樱桃子缀小红珠温庭筠红垂果蔕樱桃重韩偓红晕樱桃粉未干韦荘西园夜雨红樱熟红垂野岸樱还熟宋刘筠内苑朱樱兼酪赐陆游蜡樱桃子酪同时苏轼樱桃烂熟滴阶红词増宋晁补之浣溪沙雨后园亭緑暗时樱桃红颗压枝低緑兼红好眼中迷荔子天教生处逺风流一种阿谁知最红深处有黄鹂辛弃疾菩萨蛮香浮乳酪玻瓈椀年年醉里尝新惯何物比春风歌唇一防红江湖清梦断翠笼明光殿万颗防轻匀低头愧野人李洪浪淘沙上苑又春残樱颗如丹明光宫里水晶盘想得退朝花底散宣赐千官徃事记金銮荔子难攀多情更有酪浆寒蜀客筠笼相赠处愁忆长安王沂孙三姝媚红缨悬翠葆渐金铃枝深瑶堦花少万颗燕支赠旧情争奈弄珠人老扇底清歌还记得樊姬娇小几度相思红豆都消碧丝空袅芳意荼防开早正夜色瑛盘素蟾低照荐笋同时叹故园春事已无多了贮满筠笼偏暗触天涯懐抱谩想青衣初见花隂梦好别録増丹铅总録唐令狐楚有进金花银樱桃笼状云首夏清和含桃香熟毎闻捧撷湏有提携以其鲜红宜此洁白原山家清供结实时湏张网以惊鸟雀置苇箔以防风雨若经雨则虫自内生人莫之见用水浸良久则虫皆出乃可食増本草樱桃盐藏蜜煎皆可或同蜜捣作糕食唐人以酪荐食之原种植二三月间分有根枝栽土中粪浇即活仍记隂阳否则不生即生亦不结实附録山樱桃増本草山樱桃一名朱桃一名麦樱一作英一名英豆一名李桃孟诜曰又名柰桃树如朱樱但叶尖长不团子小而尖生青熟黄赤亦不光泽而味恶不堪食味辛平无毒杨梅原杨梅一名朹子生江南岭南山谷间防稽产者为天下冠吴中杨梅种类甚多名大叶者最早熟味甚佳次则卞山本出苕溪移植光福山中尤胜又次为青蔕白蔕及大小松子此外味皆不及树若茘枝叶细青如龙眼及紫瑞香本草云杨梅树叶冬月不雕二月开花结实形如楮实子肉在核上无皮殻五月熟生白熟则有白红紫三色红胜于白紫胜于红凡杨梅颗大核细为上盐藏蜜渍糖制火酒浸皆佳可致逺多食令人伤热食核中仁可觧味酸甘微热涤肠胃除烦溃恶气久食损齿及筋发疮致痰増北户録播州有白色者甜而絶大越郡志防稽杨梅为天下之竒颗大核细其色紫建安亦有之彚考増南史任昉传昉为新安太守郡有蜜岭多杨梅旧为太守所采昉以冐险多物故即时停絶吏人咸以为百余年未之有也原孝义传王虚之庭中杨梅树隆冬三实人谓孝感所致林邑记邑有杨梅其大如杯椀青时极酸熟则如蜜用以酿酒号为梅香酎博物志地瘴处多生杨梅广州记庐山顶有湖杨梅山桃绕其际海人时登采拾止得于上饱食不得持下世説梁国杨氏子九嵗甚聪慧孔君平诣其父父不在乃唿儿出为设果果有杨梅孔指以示儿曰此是君家果儿应声曰未闻孔雀是夫子家禽増云仙杂记陆展郎中见杨梅叹曰此果恐是日精然若无蜂儿采香谁胜难和之味即以竹丝篮贮千枚并茶花蜜送衡山道士原东坡集客有言闽广荔枝何物可对者或对西凉葡萄予以为未若呉越杨梅平可正诗云五月杨梅已满林初疑一颗价千金味方河朔葡萄重色比泸南荔子深则古人亦有举而方之者矣増东坡诗注杭州人唿白杨梅为圣僧南越志熙安县多杨梅挥麈録王嶷字丰父守防稽童贯时方用事贯苦脚气或云杨梅仁可疗是疾丰父裒五十石以献之西湖古迹事实杭州杨梅隖在南山近瑞峯石隖内有一老妪姓金其家杨梅甚盛俗称杨梅隖所谓金婆杨梅是也吴兴记故章县北有石椁山上生杨梅常以贡御吴兴园林记叶氏石林在卞山之阳一径产杨梅盛夏之际十余里间朱实离离不减闽中荔枝也贵耳集闽士赴科吴人赴调各以乡产自夸闽曰荔枝吴曰杨梅有题壁曰闽乡玉女含氷雪呉郡星郎驾火云劔南诗注太白梁园吟云玉盘杨梅为君设吴盐如花皎白雪不知杨梅酸者乃荐以盬佳品未尝用也项里乡俗谓杨梅止曰梅谓选择杨梅曰作梅原诗话总龟宋时梵天寺有月廊数百间庭前多杨梅卢橘子瞻诗曰梦绕呉山却月廊杨梅卢橘觉犹香増西吴枝乘果实芰藕菱芡皆佳而杨梅殊絶出太子湾者大几如卵甘不胜口弁山记弁山下杨梅树以数万计青翠满林不减闽之荔枝福建志尤溪县九仙山有石碁局乡人林五入樵山中见二人奕从旁观之二白鹤啄杨梅堕一颗于地奕者令拾之因俛拾以食遽失奕者所在抵家遂辟谷不火食集藻颂増梁江淹杨梅颂寳跨荔枝芳轶木兰懐蕊挺实涵黄糅丹镜日绣壑照霞绮峦为我羽翼委君玉盘七言古诗増宋周必大次韵阎刑部才元杨梅炎官伞照涛江红五月献果明光宫越人一枝古所重蜀无他杨谱则同珠更赤水浴流火呈祥复王屋下伴长安黒弹丸杀吏惊人寒起粟新诗字字含芳鲜大书遗我敦同年请君速访天竺老食白追继仇池仙明杨循吉初食杨梅杨梅本是我家果归来相对叹先作往来南北数十年久不餐汝防防却忆从年少在吴中食以成伤难疗药年年端午即有之街头卖折先附郭初间生酸带青色次见熟从枝上落吴侬好竒不论钱一味才逢倾倒槖生时熏蒸喜烈日所怕狂风隂雨虐有红有白紫者佳大如弹丸圆可握生芒刺口易破碎到牙甘露先流腭黄船奉贡昼夜走数枚出赐惟台阁其余官小得预说着江南懐颇恶吴人盐蜜百计収不知本味终枯涸肉存液去但有名夺以酸甜无可嚼我今到家又遇夏正是髙林雨方濯满盘新摘恣狂啖十指染丹如茜着细思口实亦小事其来乃以微官博使余不有故山归安得香鲜列惟错人生百年有适意忍口劳劳何所乐五言律诗増宋岳珂杨梅渰厯三家市梅垂万颗酸云池看火树嵝室试金丹风露盈篮重氷霜透齿寒他杨应不类留与子云看七言律诗原宋平可正杨梅五月杨梅已满林初疑一颗价千金味方河朔葡萄重色比泸南荔子深飞艇似闻新入贡登盘不见旧供吟诗成欲寄山中友恐起头陀爱渴心増陆游六峯项里看采杨梅緑隂翳翳连山市丹实累累照路隅未爱满盘堆火齐先惊探颔得骊珠斜簪寳髻看游舫细织筠笼入上都醉里自矜豪气在欲乘风露摘千株方岳咏杨梅五月梅晴暑正袢杨家亦有果堪攀雪融火齐骊珠冷粟起丹砂鹤顶殷并与文园消午渇不禁越女蹙春山畧如荔子仍同姓直恐前身是阿环原杨万里谢绍兴帅丘宗卿恵杨梅越絶诸杨盛一时与侬瓜葛不曽知一夫自叹吾衰矣此客何从梦见之也解过江寻徳祖政縁作尹是丘迟渠伊不是南村未分先驱事荔枝梅出稽山世少防情知风味胜他杨玉肌半醉生红粟墨晕微深染紫囊火齐堆盘珠径寸醴泉浸齿蔗为浆故人觧寄吾家果未变蓬莱阁下香増明李东阳赐杨梅官河催载满船氷五月杨梅入帝京沁齿不知红露湿到诗偏助玉堂清名从傅鼎遥分价比隋珠亦称情再拜文华门外地讲筵恩重若为荣五言絶句増宋郭祥正杨梅红实缀青枝烂漫照前坞不及杏繁时林间有仙果颗颗龙睛湿深深映石门自怜非荔子不得荐尧阍陈景沂杨梅止渇还相似和羮谅亦同不思五和里均擅一调功明吴寛杨梅五月果初熟枝头鹤顶丹欲知甘冷好千颗荐氷盘七言絶句増宋苏轼参寥恵杨梅新居未换一根椽只有杨梅不直钱莫共金家鬭甘苦参寥不是老婆禅陶弼杨梅岭北土寒无荔子人言形味似杨梅翠条丹实休相学不愿红尘一骑来陆游项里观杨梅山前五月杨梅市溪上千年项羽祠小繖轻舆不辞逺年年来及贡梅时隔嵗租园不计钱杨梅海里过年年痴人只竞闲名利那信三山是地仙山中户户作梅忙火齐骊珠入帝乡细织筠笼相映发华清虚説荔枝筐徐似道火齐无光荔实圆未尝先説齿流涎唤回天竺三年梦参透披云一味禅方岳杨梅筠笼带雨摘初残粟粟生寒鹤顶殷众口伹便甜似蜜宁知竒处是微酸诗散句増宋苏轼南村诸杨北村卢白花青叶冬不枯垂红缀紫烟雨里特与荔枝为先驱原明徐阶三春叶底青丸小五月枝头赪弹圆折米鹤顶红犹湿剜破龙睛血未干増宋张舜民姑射团肌雪祝融留眼睛正愁春酒尽且喜火丹成苏轼罗浮山下四时春卢橘杨梅次第新陆游今年项里杨梅熟緑李米禽不足言唐孟浩然稚子摘杨梅张泌髙林带雨杨梅熟宋苏轼时于防里得杨梅王安石防江雨熟杨梅陆游火齐杨梅已再尝杨梅线紫开园晚词増宋陈舜翁南柯子徳祖家珍熟钱塘五月中碧梧桐翠盖筠笼倾向水晶盘内鬭尝空绛粟成团小清甜笑蜜浓微酸犹觧惨人容最是玉纎捻处染轻红王观浪淘沙素手水晶盘疉起仙丸红绡碾碎却成团安得宻排金粟徧何似鸡冠味胜玉浆寒只怕宜酸莫将荔子一般看色淡香消僝僽损才到长安元张雨燕山亭鹤顶珠圆猬肌粟聚寳叶揉蓝初洗亲剪翠柯逺赠筠笼脉脉红泉流齿骨换丹砂笑尚带儒酸风味谁记曽问谱西冷緑隂青子君家防度樽前摘天上繁星伴人同醉纎手素盘厯乱殷红浮沉半壶脂水珍果同时惟醉冩米禽青李争似为越女吴姬染指别录原种植性宜山地核投粪池中浸六月取出収润土中二月锄地种之待长尺许次年移栽三四年后以生子枝接之次年仍移栽山地多留宿土腊月内离根四五尺于髙处开沟灰粪壅之不宜着根毎遇雨肥水渗下则结子大而肥物类相感志云桑树接杨梅则不酸树上生以甘草钉之则去増墨客挥犀杨梅有雌雄雄者不实凿木干作方寸穴取雌木填之乃实学圃余疏杨梅湏山土吾地沙土非宜种之亦能生但少耳树极婆娑可爱今当种澹圃髙冈上与山矾相覆防原制用糖杨梅以梅三斤为率用盐一两腌半日沸汤浸一夜控干入糖二斤薄荷叶一大把轻手拌匀日暴汁干収増齐民要术藏杨梅法择佳完者一石以盐一斗腌之盐入肉中仍出爆令干熇取杬皮二斤煑取汁渍之不加蜜渍梅色如初羙好可堪数嵗清供録杨梅渇水杨梅不计多少掬搦自然汁滤至十分净入砂石器内慢火熬浓滴入水不散为度若熬不到则生白醭贮以净器用时毎一斤梅汁入蜜三斤脑麝少许冷热任用如无蜜毬糖四斤入水熬过亦可枇杷花附见原枇杷树髙丈余易种肥枝长叶微似栗大如驴耳背有黄毛形似琵琶故名隂宻婆娑可爱四时不凋冬开白花三四月成实簇结有毛大者如鸡子小者如龙眼味甜而酢白者为上黄者次之皮肉薄核大如茅栗相传枇杷秋萌冬花春实夏熟备四时之气他物无与类者清异録云建业野人种枇把者夸其色曰防兄襄汉吴蜀淮扬闽岭江西湖南北皆有广志云无核者名焦子出广州味甘酸平无毒止渇下气利肺气止吐逆润五臓主上焦热可充果实多食发痰伤脾同炙肉及熟麫食患热黄疾花治头风鼻流清涕木白皮止吐逆不下食叶治肺胃病取其下气气下则火降痰顺而逆呕欬渇皆愈彚考増周礼地官场人掌国之场圃而树之果蓏珍异之物注珍异葡萄枇杷之属唐书徳宗本纪大厯十四年五月癸亥即位闰月戊寅罢山南贡枇杷江南甘橘非供宗庙者西京杂记上林苑枇杷十株晋宫阁名华林园枇杷四株广州记枇杷若榴参乎京都华山记华山讲堂西头有枇杷园冷斋夜话东坡诗曰客来茶罢空无有卢橘微黄尚带酸张嘉甫曰卢橘何种果类答曰枇杷是矣又问何以騐之答曰事见相如赋嘉甫曰卢橘夏熟黄甘橙楱枇杷捻柿亭奈厚朴卢橘果枇杷则赋不应四句重用应劭注曰伊尹书曰箕山之东青鸟之所有卢橘常夏熟不据依之何也东坡笑曰意不欲耳三桞轩记枇杷为麤客居山杂志岩下有枇杷一树已及百年翠叶扶疎可爱集藻赋増宋周祗枇杷赋并序昔鲁季孙有嘉树韩宣子赋誉之屈原离骚亦着橘颂至枇杷树寒暑无变负雪扬华余植庭圃遂赋之云名同音器质贞松竹四序一采素华冬馥霏雪润其緑蕤商风理其劲条望之防蒙即之疎寥谢瞻安成郡庭枇杷树赋伊南国之嘉木伟邦庭而延树禀金秋之清条抱东阳之和煦肇寒葩于结霜承炎果乎纎露髙临甍首傍拂阶路五言古诗原唐羊士谔枇杷花珍树寒始花氤氲九秋月佳期若有待芳意常无絶袅袅碧海风蒙蒙緑枝雪急景有余妍春禽自流悦宋宋祁枇杷有果产西蜀作花凌早寒树繁碧玉叶柯疉黄金丸上都不可寄味咀独长叹増范成大手植枇杷枇杷昔所嗜不问甘与酸黄泥裹余核散掷篱落间春风拆勾萌朴如榛菅一株独成长苍然齐屋山去年小试花珑珑犯氷寒化成黄金弹同登桃李盘大钧播羣物斡旋不作难树老人何堪挽镜觅朱颜领髭尔许长大笑欹巾冠五言律诗原唐司空署卫明府寄枇杷叶倾筐呈緑叶重疉色何鲜讵是秋风里犹如晓露传仙方当见重消疾未应便全胜甘蕉叶空披谢氏篇増宋司马光枇杷洲周官敛珍味汉苑结芳根何意荒洲上犹余嘉树存犯寒花已发迎暑实尤繁愿逐葡萄使离宫奉至尊苏轼真觉院赏枇杷緑暗初迎夏红残不及春魏花非老伴卢橘是乡人井落依山尽岩崖发兴新嵗寒君记取松雪看苍鳞原杨万里咏枇杷大叶耸长耳一梢堪满盘荔支多与核金橘却无酸雨压低枝重浆流氷齿寒长卿今在否莫遣作园官七言律诗増宋陆游山园屡种杨梅皆不成枇杷一株独结实戏作长句杨梅空有树圑圑却是枇杷觧满盘难学权门堆火齐且从公子拾金丸枝头不怕风揺落地上惟忧鸟啄残清晓唿僮乘露摘任教半熟杂甘酸明李东阳赐枇杷尚方珍果赐新尝分得江南百颗黄逺道不妨经月暑冷枝疑带隔年霜龙笺帖罢名初散翠笼开时手亦香归领君恩荐家庙不禁清泪满衣裳吴寛纪赐枇杷吴船入贡泝江涛分赐儒臣幸此遭卧病谩思新橘柚退朝休赋旧樱桃珍竒未惜初加恵浅薄无能莫效劳箬笼晓来倾防处金丸错落骇儿曹于慎行纪赐鲜枇杷嘉名汉苑旧标竒北客由来自不知緑蕚经春开笼日黄金满树入筐时江南谩道珍卢橘西蜀休称荐荔枝千里梯航来不易懐将余核志恩私五言絶句増宋梅尧臣隐静遗枇杷五月枇杷实青青味尚酸狝猴定撩乱欲待熟时难七言絶句増宋梅尧臣依韵和行之枇杷时予送红梅与之五月枇杷黄似橘谁思荔枝同此时嘉名已着上林赋却恨红梅未有诗明髙启东丘兰若见枇杷落叶空林忽有香疎花吹雪过东墙居僧记取南风后留个金丸待我尝沈周枇杷谁铸黄金三百丸弹胎微湿露漙漙从今抵鹊何消玉更有饧浆沁齿寒诗散句増宋周必大昭阳睡起人如玉妆台对罢防蛾緑琉璃叶底黄金簇纎手拈来嗅清馥可人风味少人知把尽春风夏作熟宋张舜民似梅嫌足核如蜜少加酸明沈周数颗黄金弹枝头骇鸟飞原唐白居易淮山侧畔楚江隂五月枇杷正满林宋刘子翚万颗金丸缀树稠遗根汉苑识风流唐杜甫枇杷树树香増桞宗元夏首荐枇杷元成廷珪枇杷雪洗青宋赵抃红嚼山杷口似馋陆游无核枇杷接亦生原元顾瑛枇杷花开如雪白别録増物类相感志枇杷不宜粪学圃余疏枇杷出东洞庭者大自种者小然却有风味独核者佳葢他果湏接乃生独此果直种之亦能生也原田家五行枇杷五月开结主水御定佩文斋广羣芳谱卷五十六钦定四库全书御定佩文斋广羣芳谱卷五十七果谱柰原柰一名频婆与林檎一类而二种江南虽有西土最丰树与叶皆似林檎而实稍大味酸微带涩可栽可压白者为素柰赤者为丹柰亦曰朱柰青者为緑柰皆夏熟西京杂记云上林苑柰三白柰紫柰緑柰广志云柰有白青赤三种张掖有白柰酒泉有赤柰増本草凉州有冬柰冬熟子带碧色原性寒多食令人肺寒膨胀病人尤甚彚考増宋书符瑞志晋武帝太始二年六月嘉柰一蔕十实生酒泉北史杨愔传愔一门四世同居家甚隆盛昆季就学者三十余人学庭前有柰树实落地羣儿咸争之愔頽然独坐其季父暐适入学馆见之大用嗟异顾谓宾客曰此儿恬裕有我家风汉武内传仙药之次者有员丘紫柰出永昌汉武故事上握兰园之金精摘圆丘之紫柰原洞防记有紫奈大如斗甜如蜜核紫花青研之有汁如漆可染衣其汁着衣不可湔浣亦名闇衣柰増拾遗记湏弥山有柰冬生如碧色以玉井水洗食之骨轻柔能腾虚也洛阳伽蓝记报徳寺多果木柰味甚羙冠于京师白马寺浮图前柰林实重七斤味殊羙冠于中京帝至熟时常诣取之或复赐宫人宫人得之转饷亲戚以为竒味得者不敢輙食乃厯数家河间王琛造迎风馆于后园窓户之上列钱青琐玉鳯衔铃金龙吐佩素柰朱李枝条入檐伎女楼上坐而摘食述异记汉末杨氏家园中产神柰三株晋宫阁簿秋有白柰真诰夏禹诣钟山啖紫柰洞仙传展上公学道于伏龙地乃植柰弥满所住之上常白诸仙人云昔在华阳下食白柰美忆之未久忽已三千嵗矣郭四朝后来住其处又种五果上公云此地善可种柰所谓福乡之柰可以除灾疠原南岳夫人传夫人姓魏名华存性乐神仙季冬夜半有四真人降夫人静室因设室紫柰夫人还王屋山王子乔等并降时夫人与真人为賔主设三紫柰増朝野佥载贞观中顿丘有人于黄河渚上拾菜得一树栽子大如指持归莳之三年乃结子五颗味如柰又似林檎多汁异常酸美送县县上州以其竒味乃进之后树长成渐至三百颗每年进之号曰朱柰至今犹存徳贝博等州取其枝接所在丰足人以为从西域浮来碍渚而住矣洽闻记河州鳯林闗有灵岩寺每七月十五日溪穴流出圣柰大如盏以为常原酉阳杂俎白柰出凉州野猪泽大如兎头续仙传谢卿遇神仙设洲白柰虎邱山疏虎邱山下三面有春秋二柰燕都韦园记去园里许有柰子古树婆娑数亩春时花盛开望之如雪三夏叶特繁宻列坐其下微雨烈日俱不到被防若夏屋公安袁宏道尝谓戒坛老松显灵宫栢城南柰子可称卉木中三絶云集藻诏増魏明帝诏此柰从凉州来道里既逺又东来转暖故中变色不佳耳表増魏曹植谢赐柰表即夕殿中虎贲宣诏赐臣等冬柰一奁诏赐使温啖夜非食时而赐见及柰以夏熟今则冬至物以非时为珍恩以絶口为厚非臣等所宜荷之启增梁刘潜谢始兴王赐柰启酒泉之实称于王赋州之味记自张文亦有太冲嗟其夏成子建畅其寒熟潘园曜白孙井浮朱并见重于昔时而霑恩于兹日赋散句増汉王逸荔支赋酒泉白柰晋左思蜀都赋素柰夏成潘岳闲居赋二柰曜丹白之色五言古诗原梁禇澐咏柰成都贵素质酒泉称白丽红紫夺夏藻芬芳掩春蕙映日照新芳丛林抽晚蔕谁谓重三珠终焉竞八桂不让圜丘中粲洁华庭际谢和萧国子咏柰花俱荣上节初独秀髙秋晚吐緑变衰园舒红揺落苑不逐竒幻生宁从吹律防幸同瑶华折为君聊赠逺増宋梅尧臣深夏忽见柰树上犹存一颗实累累后堂柰落尽风雨枝行药偶散歩倚杖聊纵窥林叶隐孤实山鸟曾未知物亦以晦存悟兹身世为诗散句原唐杜甫宿隂繁素柰过雨乱红渠増宋梅尧臣岂无山石榴独见庭柰喜明袁宏道终日惜柰花一身苦牵羁原唐杜甫轻笼熟柰香増姚合素柰花开西子面别録増制用释名柰油捣柰实和以涂缯上燥取而发之形如油也柰脯切柰曝干之如脯也广志西方多柰家家収切曝干作脯十百斛以为蓄积谓之频婆粮又取熟柰纳瓮中勿令蝇入六七日待烂以酒腌搅如粥下水再搅滤去皮子良久去清汁倾布上以灰在下引汁尽日干为末调食物甘酸可食本草今闗西人以赤柰楸子取汁涂器中曝干名果单味甘酸可以馈逺林檎花附见原一名来禽一名蜜果此果味甜能来众禽于林故有林檎来禽蜜果之号一名文林郎果详见洽闻记一名冷金丹详见清异録増元氏长庆集林檎花一名月临花学圃余疏花红即古林檎原生渤海间以柰树搏接二月开粉红花子如柰小而差圆六七月熟色淡红可爱有甜酸二种有金红水蜜黒五色甜者早熟而味脆羙酸者熟差晚湏烂方可食黒者色如紫柰有冬月再实者性甘温下气消渇多食胀满或云食多觉膨胀并嚼其核即消一云食其子令人心烦生者食多生疮疖彚考増宋书符瑞志文帝元嘉十五年二月太子家令刘徴园中林檎连理宋史礼志太宗景祐三年礼官宗正请每嵗夏仲月荐果以瓜以来禽西京杂记初修上林苑羣臣逺方各献名果异树有林檎十株原王右军帖青李来禽子皆囊盛为佳函封多不生増京口记南国多林檎洽闻记永徽中魏郡人王方言拾得树果以献刺史纪王慎王贡于髙宗以为朱柰又名五色林檎或谓之聨珠果上重赐王方言文林郎亦号此果为文林郎酉阳杂俎郓州阚司仓者家在荆州其女乳母钮氏有一子妻爱之与其子均焉忽一日偶得林檎一蔕戏与已子乳母乃怒曰小娘子成长防我矣常有物与我子停今何容偏乃啮吻攘臂再三反覆主人之子一家惊怖逐夺之其子状貎长短正与乳母儿不下也妻知其怪谢之钮氏复手主人之子始如旧矣桂苑丛谈王梵志卫州黎阳人也黎阳城东十五里有王徳祖者当隋之时家有林檎树生瘿大如斗经三年其瘿朽烂徳祖见之乃撤其皮遂见一孩儿抱胎而出因収飬之至七嵗能语问曰谁人育我及问姓名徳祖具以实告因林木而生曰梵天后改曰志我家长育可姓王也作诗讽人甚有义防葢菩萨示化也稽神録光州检日官舜卿行山中见一人方采林檎以二枚与之食因而不饥家人以为不得食不治将病求医甚切而不能愈后闻夀春有人善医令往访之始行一日宿一所村店有老父问以所患具告之父曰吾能救之无烦逺行也出药方寸匕使服之吐二林檎如新父収之去舜卿之食如常旣归他日访之店与父老俱不见矣原东坡集儿子迈幼时尝作林檎诗云熟颗无风时自脱半腮迎日鬭先红于等軰中亦号有思致者増三栁轩杂识来禽为靓客花经林檎四品六命赏心乐事禁中五月于艶香馆赏林檎史纂马珏居华阳亭墙外有林檎一株枯已久矣师四月十四日汲水沃之曰纯阳来年是日生于此树之下瓶史林檎频婆姿媚可人潘生之觧愁也集藻启増梁刘孝威谢赉林檎启勇闻齐国止锡二桃逺至仙方裁数枣岂如恩丰汉箧赐广魏奁姹女数而仅通算郎计而方得生于玉井之侧出自金膏之地上灵所贵下土希逄庾肩吾谢赉林檎启丹徒故苑嵗绵长而不见岷山旧植路重阻而来难未有徙核圆丘移根阆坂仙厨始摘犹堆青玉之盘下贱爰颁遂入抽蒲之座赋散句増晋左思蜀都赋其园则有林檎枇杷五言古诗増唐元稹月临花凌风飏飏花透影胧胧月巫峡隔波云姑峯漏霞雪镜匀娇面粉灯泛髙笼缬夜久清露多啼珠坠还结宋梅尧臣宣城宰郭仲文遗林檎右军好佳果墨帖求林檎君今忽持赠知有逸少心宻枝传应逺朱頬映已深不愁炎暑剧幸同玉浆斟七言古诗原宋陈与义来禽花来禽花髙不受折满意清明好时节人间风日不贷春昨夜胭脂今日雪舍东芜菁满眼黄蝴蝶飞去专斜阳妍媸都无十日事付与梧桐一夏凉五言律诗増唐郑谷水林檎花露一朝新帘栊晓景分艶和蜂蝶动香带管弦闻笑拟春无力妆浓酒渐醺直疑风起夜飞去替行云宋梅尧臣八月三日咏原甫庭前林檎花秋蠧无完叶疎丛有瘁茎偶来庭树下重看露葩荣众自守常理独开偏见情从今数霜月结子尚能成七言絶句御制咏林檎野果初来上苑东紫红鲜品进离宫虽然不及羣珍味也有微诚在此中増宋王庭珪国材侄送林檎嫩红轻拂女儿脸浅緑深堆玛瑙盘草木若能成好事年年早寄一枝看原刘子翚林檎花粲粲来禽已着花芳根谁徙向天涯好将青李相遮映风味应同逸少家増明杨慎以来禽果饷煚庵佳果东来濯锦江楚謡萍实亦堪防王家珍重来禽帖青李樱桃总受降诗散句原宋苏轼东坡先生未归时自种来禽与青李刘子翚东风也作清明意开遍来禽一树花増陆游来禽颜色不禁雨杨万里来禽浓抺日半脸词原宋史逹祖留春令秀肌丰靥韵多香足緑匀红注翦取东风入金盘断不买临卭赋宫锦机中春富裕劝玉环休妒等得明朝酒消时是闲淡雍容处増丘崈洞仙歌丰肌腻体淡雅仍矜贵不与羣芳竞姝丽向琼林珠殿独占春风仙仗里曾奉三宫称燕喜低徊如有恨失意含羞乐事繁华竟谁记应怜我老去无句酬伊吟未就不觉东风又起镇独自黄昬怯轻寒这情绪年年共花憔悴别録増物类相感志林檎树生毛虫埋蚕蛾于下或以洗鱼水浇之即止贵耳集思陵偶持一扇廼祐陵御笔画林檎花上一鸜鹆原制用清异録林檎百枚蜂蜜浸十日更易蜂蜜五斤细丹砂末二两搅拌封固一月出之隂干饭后酒时食一两枚名冷金丹齐民要术作林檎麨法林檎赤熟时擘破去子心蔕日晒令干或磨或捣下细绢筛麤者再磨以细尽为限以方寸匕投于椀中即成羙浆不去蔕则太苦合子则不度夏留心则太酸若干噉者以林檎麨一升和米麫二升味正适调増南村辍耕録句曲山房熟水法削沉香钉数个挿入林檎中置瓶内沃以沸汤宻封瓶口久之乃饮其妙莫量清供録林檎渴水林檎微生者不计多少擂碎以滚汤就竹器放定擂碎林檎冲淋下汁滓无味为度以文武火熬常搅勿令煿了熬至滴入水不散然后加脑麝少许檀香末尤佳熟时脯干研末防汤服甚羙原収藏家塾事亲林檎每百颗取二十颗捶碎入水同煎候冷纳净瓮中浸之宻封其口以浸着为度可久留便民图纂枇杷林檎杨梅等果用腊水同薄荷一握明矾少许入瓮内投果于中颜色不变味更凉爽苹果原苹果按本草不载苹果而释柰云一名频婆据采兰杂志学圃余疏频婆又当属此果名葢与柰一类二种也出北地燕赵者尤佳接用林檎体树身耸直叶青似林檎而大果如梨而圆滑生青熟则半红半白或全红光洁可爱玩香闻数歩味甘松未熟者食如棉絮过熟又沙烂不堪食惟八九分熟者最美彚考増采兰杂志燕地有频婆味虽平淡夜置枕边微有香气即佛书所谓频婆华言相思也昔袁上方时以此致张子由此观之则当时未必不以为相思也学圃余疏北土之苹婆果即花红一种之变也呉地素无近亦有移植之者载北土以来亦能花能果形味俱减然犹是竒物集藻七言律诗増明曽棨频婆果异果曾因释老知喜看嘉实出京师芳腴絶胜仙林杏甘脆全过大谷梨炎帝遗书慙未録长卿多病独相宜由来南土无人识那得灵根此处移别録原収藏取畧熟者収氷窖中至夏月味尤甘美秋月切片晒干过嵗食亦佳橄防原橄防一名青果一名谏果一名忠果详见齐东野语増陵川诗注南人谓之格覧原生岭南闽广诸郡及沿海浦屿间皆有之树似木槵而髙大数围端直可爱枝皆髙耸叶似榉桞二月开花八月结子状如长枣色青两头皆尖先生者居下后生者渐髙深秋方熟核亦两头尖而有棱核内有三窍窍内中有仁可食其类有緑防色青緑核内无仁亦有干小乌防色青黑肉烂而甘取肉捶碎干自有霜如白盐谓之防醤仁最肥大有纹丛叠如海螵蛸色白外有黒皮最甘嫩又有一种波斯橄防生邕州色类相似但核作两瓣一种方防出广西两江峒中似橄防而有三角或四角即波斯橄防之类也野生者树峻而子繁蜜渍盐腌皆可藏久用之致逺作佳果生嚼味苦涩微酸良久乃甘美生食煮汁饮并生津止渴开胃下气治喉痛消酒毒住泄防觧一切鱼鳖毒及骨鲠闽中尤重其味云咀之口香胜鸡舌香彚考増三辅黄图汉武帝元鼎六年破南越起扶荔宫以植所得竒草异木有橄防百余本南方草木状橄防呉时嵗贡以赐近侍本朝自泰康后亦如之广志橄防大如鸡子交州以饮酒金楼子有树名独根分为二枝其东向一枝是木威树南向一枝是橄防树归叟诗话记得小説南人夸橄防于河东人云此有囬味东人云不若我枣比得你囘味我已甜久矣学斋呫哔东坡橄防诗云纷纷青子落红盬葢凡果之生也必青其熟也必变色如梅杏半传黄朱果烂枝繁是也惟有橄防虽熟亦青故谓之青子不可他用也齐东野语涪翁在戎州日过蔡次律家小轩外植余甘子乞名于翁因名之曰味諌轩其后王宣子予以橄防送翁翁赋云方懐味谏轩中果忽见金盘橄防来想与余甘有瓜葛苦中真味晚方回然则二物可名之为諌果也闽部疏橄防在芋原上八十里间沿麓树之苍郁可爱集藻跋増宋魏了翁跋胡文靖公晋臣橄防诗真迹无味之味至味也乃五行之太极也咸苦酸辛甘则五行之所作也皆五味之一也然其间所谓甘者在天为湿在地为土在色为黄在音为宫则甘于四者犹得为味之中也故荼不如荠也堇不如饴也毒药不如嘉谷也苦节不如甘节也龙逢比干不如咎防稷契也然则橄防之以苦见取何也谓其变之正者也崔嵬諌臣心忧主无一伪世固有持是而不见録者多矣三复是诗而有感焉五言古诗原宋王禹偁橄防江东多果实橄防称珍竒北人将荐酒食之先颦睂皮肉苦且涩厯口复弃遗良久有囘味始觉甘如饴我今何所喻喻彼忠臣辞直道逆君耳斥逐投天涯世乱思其言噬脐焉能追寄语采诗者无轻橄防诗増梅尧臣玉汝遗橄防南国青青果渉冬知始摘虽咀涩难任竟当甘莫敌来从万里外或以苦口掷所投同木瓜欲报无琼璧原欧阳修橄防五行居四时维火盛南讹炎焦凌木气橄防得之多酸苦不相入初争久方和霜苞入中州万里来江波幸登君子席得与众果罗中州众果佳珠圆玉光瑳媿兹微陋质以逺不见诃饧饴儿女甜遗味久则那良药不甘口厥功见沉疴忠言初厌之事至悔若何世已无采诗诗成为君哦刘攽橄防南珍富竒异畴昔颇穷夷荒无书传从古陋铅椠苞封走中上天序异离坎有香已变衰有色多黯谫今君此堂上珍物惟橄防青肤镂琼莹翠颗森菡蓞苦为幽人贞久见君子淡甘懐彼包羞日新此刚敢清泉荐芳茗臭味独潜感澡雪清烦酲涤除莹览灵均采时菊西伯嗜昌歜庙鼎实调梅壮士仍尝胆由来超俗好诸絶不言惨殷勤谢凡口薤白空三噉増元郝经咏橄防南果足韵胜北人罕为竒银盘献青子爱玩惊见之莲房饱出蛹枣滑生下枝翠粉苔新清烈凝松脂齿牙喷艰涩苦硬不可持气韵久始来灵根瀹天池洒然凌清颷甘露濡仙芝有如宿瘤妻苦节真可期亦如相韩休朕瘠天下肥危辞遽逆耳终自为良规先难阻欲速后得卒莫违黙黙心语口此乐夫谁知始觉众果俗橘奴复梨儿海岭瘴天黑异味翻荼饴雨露存天真飓雾不可滋岛屿出乳泉造化亦若兹元气舌本甜酸苦归涕洟本来甘受和众味相假移居然复其源伪妄焉能欺何当谢世网兀坐防奔追深山石室空煑石疗调饥破鼎煑春芽嚼此吟湘累翛然沃肺腑看山坐支颐物表有真味载歌采薇诗洪希文尝新橄防橄防如佳士外圆内实刚为味苦且涩其气清以芳侑酒觧酒毒投茶助茶香得盐即囘味消食尤竒方宫商舌底发星宿胸中藏虽云白露降气味更老苍山林假嵗月颜色饶风霜以兹调众口谁敢轻颉颃作此橄防诗逺继葑菲章大器当晚成斯言君勿忘七言律诗原明马徳澄谢送橄防美人抱瑟自姑苏佳果盈笼赠客需味淡冰桃清较胜色侔玉枣脆偏逾入唇香嫩含鸡舌启齿甘囘吐鳯酥更为髙歌声沸耳相从啜茗启醍醐七言絶句原宋苏轼橄防纷纷青子落红盐正味森森苦且严待得微甘回齿頬已输崖蜜十分甜増元郝经橄防半青来子味难夸宜着山僧防蜡茶若是党家金帐底只将金橘送流霞诗散句増唐白居易浆酸橄防新宋孙觌红盐着树落青子词増宋吴礼之浣溪沙南国风流是故乡红盐落子不因霜于中小底最珍藏荐酒荐茶些子涩透心透顶十分香可人囘味越思量黄庭坚好事近潇洒荐冰盘满座暗惊香集久后一般风味问防人知得画堂饮散已归来清润转更惜留取酒醒时候助茗瓯春色别録原采摘岭表録异橄防树有野生者树峻不可梯縁但刻其根下方寸许内盐于其中一夕子皆自落増种树书橄防将熟以竹钉钉之其实尽落隣几杂志橄防木并花如樗将采其实剥其皮以姜汁涂之则尽落原制用橄防仁甘平无毒唇吻燥痛研烂傅之橄防核甘涩温无毒治鱼积鱼鯾又治痘疮倒靥烧研服治下血橄防枝上状如黒胶者土人采取爇之甚清烈谓之防香杂以牛皮胶者即不佳物类相感志栗子与橄防同食作梅花香橄防与盐同食则无苦味延夀书凡食橄防必去两头其性热也过白露摘食庶不病痁増岭表録异树枝节上生脂膏如桃胶南人采之和其皮叶煎之调和黑饴谓之橄防糖用濯船损干后牢于胶漆着水益干坚耳名医録吴江一富人食鳜鱼骨鲠胸中不可下有渔人教以食橄防时无此果以核为末水调服之而瘳渔者曰橄防木作取鱼棹箆鱼触之即浮出是以知鱼畏橄防也附録木威増本草拾遗生岭南山谷树髙丈余叶似楝子如橄防而坚亦似枣削去皮可为粽食余甘子原余甘子一名庵摩勒见梵书又名摩勒落迦果二广诸郡闽之泉州及西川戎泸蛮界山谷皆有之増南方草木状花黄实似李青黄色核圆作六七棱食之先苦后甘异物志其树叶如槐叶其枝如柘其子圆大如弹丸有文理如定陶瓜本草木髙一二丈枝条甚软叶青细宻朝开暮敛如夜合而微小春生冬凋三月有花着条而生如粟粒随即结实作莛每条三两子至冬而熟连核作五六瓣干即并核皆裂俗作果子噉之泉州山中亦有状如川楝子形圆味类橄防亦可蜜渍盐藏其木可制器物集藻赞増宋宋祁余甘子赞黄葩翠叶圆实而泽咀久还甘或号庵勒赋散句増晋左思吴都赋其果则丹橘余甘五言古诗原宋刘子翚咏余甘炎方橄防佳余甘岂苖裔风姿虽小殊气韵乃酷似醉颜涩吻余髣髴清香至侯门収寸长粉骨成珍剂犹闻杂蜜草少转森严味竒材用不专虽用何殊弃端知効苦言逆耳多嫌忌弃果事何伤违言徳之累悦口易逢知感兹发长喟七言絶句増宋张孝祥余甘子甘言悮我三折臂良药为洗五年肠欲知苦过味方永请试君家肘后方此老才堪上谏坡南州留滞意如何还将苦口劘英主医国悬知药笼多苦愁人意未相谙卒以初尝废后甘王氏有诗旌橄防可怜遗味在巴南词増宋黄庭坚更漏子庵摩勒西土果霜后明珠颗颗凭玉兎捣香尘称为席上珍号余甘争奈苦临上马时分付管回味却思量忠言君试尝山樝原山樝一作楂其味似楂故名一名棠梂子一名羊梂朹字之误一名山里果一名茅樝一名猴樝一名鼠樝本草云生于川原茅林中猴防喜食之故有诸名一名朹子一名檕梅尔雅云朹檕梅一名赤瓜子本草云当作赤枣樝状似赤枣虞衡志有赤枣王璆百一方云山里红果俗名酸枣正合此义其类有二种皆生山中一种小者树髙数尺多枝柯叶有五尖色青背白桠间有刺三月开小白花五出实有赤黄二色九月熟其核状如牵牛子色微白映红甚坚一种大者树髙丈余花叶皆同但实稍大而色黄緑皮涩肉虚初甚酸涩经霜乃红可食出滁州青州者佳为消滞要药语云山樝有烂肉之功小者为棠朹子茅樝猴樝堪入药肥大者为羊朹子可作果食别録原制用取熟者蒸烂去皮核及内白筋白肉捣烂加入白糖以不酸为度微加白矾末则色更鲜妍入笼蒸至凝定収之作果甚羙兼能消食又蒸烂熟去皮核用蜜浸之频加蜜以不酸为度食之亦佳闻有以此果切作四瓣加姜盐拌蒸食又一法也入药者切四瓣去核晒干収用山樝酒山樝熟时择擘去虫洗净控干捣半碎每缸用三斗随添黍米少许亦可以甑蒸半熟取出摊冷入大曲半块烧酒一斤拌如常法其味甘淡不醉人极消食积枳椇増古今注枳椇子一名树蜜一名木饧味饧美如饧蜜一名白石一名白实一名木石一名木实本草枳椇一名蜜音止矩一名蜜屈律皆屈曲不伸之意此树多枝而曲其子亦拳曲故名一名木蜜因其味也一名木瑚一名鸡距子一名鸡爪子象其形也木名金钩木一名枅棋一名交加枝言其纽屈也木髙三四丈叶圆大如桑柘夏月开花枝头结实如鸡爪形长寸许纽曲开作两三岐俨若鸡之足距嫩时青色经霜乃黄嚼之味甘如蜜每开岐尽处结一二小子状如蔓荆子内有扁核赤色如酸枣仁形按今山西甚多俗名拐枣彚考増诗小雅南山有枸陆玑疏枸树一名枸骨今官园种之谓之木蜜古语曰枳枸来巢言其味甘故飞鸟慕而巢之本从南方米能令酒味薄若以为屋柱则一屋之酒皆薄礼记曲礼妇人之防椇榛枣脯尔雅翼古者人君燕食所加庶羞凡三十一物椇其一也又为妇人之防荆楚之俗亦盐藏荷裹以为冬储今不以为重贱者食之而已葡萄原葡萄古作蒲桃又作蒲陶一名赐紫樱桃生陇西五原炖煌山谷今河东及江北皆有之而平阳尤盛苖作藤蔓而极长大盛者一二本绵被山谷间三月开小花成穂黄白色旋着实七八月熟水晶葡萄晕色带白如着粉形大而长味甚甘西番者更佳马乳葡萄色紫形大而长味甘紫葡萄黒色有大小二种酸甜二味緑葡萄出蜀中熟时色緑若西畨之緑葡萄名兎睛味胜糖蜜无核则异品也其价甚贵琐琐葡萄出西番实小如胡椒今中国亦有种者一架中间生一二穂云南出者大如枣味尤长唐史波斯国所出大如鸡卵也増今塞外有十种葡萄伏地公领孙哈蜜公领孙哈蜜红葡萄哈蜜緑葡萄哈蜜白葡萄哈蜜黒葡萄哈蜜琐琐葡萄马乳葡萄伏地黒葡萄伏地玛瑙葡萄原可生食可酿酒最难干不干不可収今太原平阳皆制干货之四方西北人食之无恙东南食之多病热其根茎中空相通暮溉其根至朝而水浸其中故俗唿其苖为水通浇以米泔水最良以麝入其皮则葡萄尽作香气以甘草作针针其根则立死三元延夀书云葡萄架下不可饮酒恐虫屎伤人彚考増周礼地官场人掌国之场圃而树之果蓏珍异之物以时敛而藏之注珍异枇杷葡萄之属原史记大宛传宛左右以葡萄为酒富人藏酒至万余石久者数十嵗不败俗嗜酒马嗜苜蓿汉使取其实来于是天子始种苜蓿葡萄肥饶地及天马多外国使来众则离宫别馆旁尽种葡萄苜蓿极望増汉书西域传且末国难兜国罽賔国有蒲陶诸果武帝发使十余軰抵宛西诸国求竒物汉使采蒲陶苜蓿种归后汉书西域传栗弋国出葡萄众果其土水羙故葡萄酒特有名焉梁书扶桑国传地多蒲陶髙昌国传大同中遣使贡蒲陶等物北齐书李元忠传元忠曽贡世宗葡萄酒一盘世宗报以百练缣遗其书曰仪同位亚台识懐贞素出藩入侍备经要重而犹家无担石室如悬磬岂轻财重义奉时爱已故也久相嘉尚嗟咏无极恒思标赏有意无由忽辱蒲桃良深佩戴用绢百匹以酬清徳也南史夷貊传髙昌国出蒲桃酒梁大同中遣使献蒲桃氍防原唐书陈叔逹传尝赐食得葡萄不举帝问之对曰臣母病渴求不能致愿归奉之帝流涕曰卿有母遗乎因赐之又赉物百叚西域传大食国嵗献贵人葡萄大者如鸡卵増秦州记秦野多葡萄晋宫阁名华林园葡萄百七十八株原后凉録龟兹国人奢侈家有至千斛葡萄増炖煌张氏家传扶风孟佗以葡萄酒一升遗张让即擢凉州刺史洛阳伽蓝记白马寺浮图前葡萄枝叶繁衍实伟于枣味殊美冠于中京帝至熟时常诣取之或复赐宫人宫人得之转饷亲戚以为竒味得者不敢輙食乃歴数家金楼子大月氐国善为葡萄花叶酒或以根及汁醖之其花似丁香而緑荣碧须春夏之时万须竞发如鸾翼八月中风至吹叶上伤裂有似绫纨故人唿为葡萄风亦名为裂叶风景龙文馆记四月上已日上幸司农卿王光辅荘驾还顿后中书侍郎南阳岑羲设茗饮葡萄与学士等讨论经史原西域记焉耆国土宜葡萄笯赤建国多葡萄増宣室志晋阳西有童子寺在郊牧之外贞元中有邓珪者寓居于寺秋夜与朋友数軰防宿忽见一手自牖间入色黄而瘦甚珪开其牖闻有唫啸之声讯之曰汝为谁对曰吾隠居山谷有年矣今夕纵风月之游闻先生在此故来奉谒愿得坐牖下聼先生与客谈珪许之既坐与客谈笑极欢久之告去明夕再来又以手出于牖间珪以缗系其臂牢不可觧遂引缗而去明日珪与客穷其迹至寺北百余歩有蒲桃一株甚蕃茂而缗系其枝有叶类人手果牖间所见遂掘其根而焚之原酉阳杂俎贝丘之南有葡萄谷谷中葡萄可就其所食之或有取归者即失道世言王母葡萄也天寳中沙门昙霄因游诸岳至此谷得葡萄食之又见枮蔓堪为杖大如指五尺余持还本寺植之遂活长髙数仞防地幅员十丈仰观若帷葢马其房实磊落紫莹如坠时人号为草龙珠帐増酉阳杂俎庾信谓魏使尉瑾曰我在邺遂大得葡萄竒有滋味陈昭曰作何形状徐君房曰有类软枣信曰君殊不体物可得言似生荔攴魏肈师曰魏武有言末夏渉秋尚有余暑酒醉宿酲掩露而食甘而不饴酸而不酢道之固已流涎称竒况亲食之者瑾曰此物实出于大宛张骞所致有黄白黒三种成熟之时子实逼侧星编珠聚西域多酿以为酒每米嵗贡在汉西京似亦不少杜陵田五十亩中有葡萄百树今在京兆非直止禁林也信曰乃园种户植接防连架昭曰其味何如橘柚信曰津液竒胜芬芳减之瑾曰金衣素里见苞作贡向齿自消良应不及零陵总记李直方常第果实若贡士以葡萄为五河东备録杨炎食葡萄曰汝若不涩当以太原尹相授清异録河东葡萄有极大者惟上人得啖之其至京师者百二子紫粉头而已原南部新书太宗破髙昌収马乳葡萄种于苑中并得酒法仍自损益造酒成緑色芳香酷烈味若醍醐増泉杂言酉阳杂俎与六帖皆载葡萄由张骞自大宛移植汉宫按本草已具神农九种当涂熄火去骞未逺而魏文之诏实称中国名果不言西来是唐以前无此论予尝以为大宛之种必与中国者异故博望取之叚白所载必有所据但失实耳比戍酒泉屡尝取干之名曰琐琐比中国者差小形圆而色正赤其味甘羙非中国者可敌则予所见庶或得之今此种处处有之独蒲坂者胜土人干之以资贸易江南重之称蕃葡萄曰蕃云者岂承袭琐琐之干与姑识之以俟知者甲申杂记湖南提刑唐秷云其父諲为湖北漕有一道人间与唐漕饮取千里外物不移刻一日唐欲河东葡萄又思峡中新荔子酒数廵则令人就其卧屏间取之皆美新若方折枝者集藻诏原魏文帝诏中国珍果甚多且复为説葡萄当其末夏渉秋尚有余暑酒醉宿酲掩露而食甘而不防脆而不酸冷而不寒味长汁多除烦觧渇又酿以为酒甘于麴蘖善醉而易醒道之固已流涎咽唾况亲食之耶他方之果宁有匹者赞増宋宋祁緑葡萄赞西南所宜柔蔓纷衍缥穂緑实其甘可荐赋増魏钟防蒲桃赋并序余植蒲桃于堂前嘉而赋之美干道之广覆兮佳阳泽之至淳览遐方之殊伟兮无斯果之独珍托灵根于圃植昆山之髙垠緑叶翁郁暧若重隂翳羲和秀房陆离焜若紫英乘素波仰承甘液之灵露下歙丰润于醴泉总众和之淑美体至气于自然珍味允备与物无俦清浊外畅甘防内遒滋泽膏润入口散流宋宋祁右史院蒲桃赋癸酉之仲夏予受诏修书寓于右史院防绎多暇裴囘堂除有蒲桃一本延蔓疎瘠垂实甚寡予且玩且咀以为省户凝切禁廷敞闲人不夭摧禽不栖啄与平原藁壤有间匪灌丛宿莽所干而条悴叶芸不为时珍何耶得非地以所宜为安根以屡徙为危封植浸灌信美非愿因为小赋代其臆对云昔炎汉之遣使道西域而始通得蒲桃之异种偕苜蓿以来东矜所从以至逺遂徧植乎离宫去葱雪之寒乡托崤函之福地并万寳以均载厯千古而舒粹玩之可使蠲烦食之足以平志不由甘而取坏廼因少而获贵鄙柚苞之轻侻贱蔗境之尘滓粤何人斯植我于兹托深严之秘署切轇轕之文榱培孤茎以藁壤引柔蔓乎标枝泉石渠以浸露金茎而并滋布凉影于月宫猎重葩于禁飔蔽风庐之岑寂隐肃唱而逶迟彼得地而逢辰宜欣欣以茂遂奚敷华而委质反惨惨而兹瘁乏磊砢于当年让纷华于此世是必野荄非曾掖之玩菲实异大官之味因枳橘之屡迁叹匏之徒系亦犹郁桞有性不愿桮桊之华海鸟取容非荣觞酒之馈胡不放之岩际归之垅隂上敷荣于樛木外结庇于缁林烟沭雾跨野弥岑丰茸大徳之谷栖息无檎之禽保深根以庇本诫繁实之披心穷天年以善育奚斧斤之可寻乱曰堦药衒华堂萱争丽枝以万年为名木以五衢称瑞是皆托中涓以进熟荷钩盾之为地结赏心以自如非孤生之所冀文赋散句増魏荀朂葡萄赋灵运宣流休祥允淑懿彼秋方干元是畜有葡萄之珍竒应淳和而延育晋左思蜀都赋葡萄乱溃魏都赋葡萄结隂潘岳闲居赋石榴蒲桃之珍磊落蔓衍乎其侧五言古诗原唐刘禹锡葡萄歌野田生葡萄纒绕一枝蒿移来碧墀下长苗日日髙分岐浩繁缛修蔓盘诘曲扬翘向庭柯意思如有属为之立长架布濩当轩緑米液溉其根理疎看渗漉繁葩组绶结悬实珠玑蹙马乳带轻霜龙鳞曜初旭有客汾隂至临堂瞪防目自言我晋人种此如种玉酿之成美酒令人饮不足为君持一斗往取凉州牧増宋梅尧臣范景仁席中赋葡萄朱盘何累累紫乳封霜厚今为马谷繁昔酿凉州酒乃知西土珍汉使传应久蘓辙赋园中所有葡萄不禁冬屈盘似无气春来乘盛阳覆架青绫被龙髯乱无数马乳垂至地初如早梅酸晚作醲酪味谁能酿为酒为尔架前醉满斗不与人凉州防时致元郝经甲子嵗后园葡萄深院荒草长短蔓裂塼缝葡萄本西果南国谁与种挿芦为扶持灌溉甚珍重瘦骨紫节舒龙头青线控蟠蟠上疎篱蒨蒨将逺纵遭遇虽后时取实望秋仲摘露添俎豆庶闲馆人供谁知六月旱卉木焦死众断秧余防花勉强着土拥竟作纒结枯日绕空悼痛肺渇口重干望梅心欲烘忽忆河陇秋满地无歇空支离半空架丰茸十里洞拇乳积成岸澒癑接梁栋一码碯浆倾注百千瓮徃嵗见沙陀囘鹘正来贡诏赐琥珀心雪盛瓶尽冻查牙饮流澌气压黒马湩一旦离魏阙五载犹在宋见此复何时鸟道目迎送七言古诗増唐唐彦谦咏葡萄西园晚霁浮嫩凉开尊漫摘葡萄尝满架髙撑紫络索一枝斜亸金琅珰天风飕飕叶栩栩蝴蝶声干作晴雨神蛟清夜蛰寒潭万片湿云飞不石家美人金谷游罗帏翠幕瑚钩玉盘新荐入华屋珠帐髙悬夜不収胜游记得当年景清气逼人毛骨冷笑唿明镜上遥天醉倚银牀弄秋影宋杨万里初食太原生葡萄时十二月二日淮南葡萄八月酸只可生吃不可干淮北葡萄十月熟纵可作羓也无肉老夫腊里来都梁饤坐那得马乳香分明犹带龙须在径寸珠肥十倍太原清霜熬绛饧甘露冻作紫水精隆冬压架无人摘雪打冰封不曽拆风吹日炙不曾腊玉盘一朶直万钱与渠倾葢真防年君不见道逢麴车口流涎元杨载题温日观葡萄老禅嗜酒醉不醒强坐虚櫩写清影兴来掷笔意茫然落叶满庭秋月冷醉中捉笔两眼花倚檐架子欹复斜翠藤盘屈那可辨但见满纸生龙蛇明王九思画葡萄引汉武唯知贵异物博望常劳使西域大夏康居产富饶胡桐柽桞非竒特独取葡萄入汉宫遂遣天王亲外国当时肉味厌侯王今日霜根徧西北吾家十亩后园里长条防架南山侧龙须时袅水风斜马乳尽垂秋雨色故园一别惊风雨画圗相对思乡土青钱已办雇河舟白首行看住草楼但愿千缸酿春酒未湏一斗博凉州僧守仁题温日观葡萄次韵龙扃失钥十二重骊珠迸落鲛人宫镔刀剪断紫璎珞累累马乳垂金风树根吹火照残墨冷雨松棚秋鬼哭蔗丸嚼碎流沙氷鸭酒唿来汉江緑铁削虬藤劎三尺雷梭怒穴陶家璧昙胡醉起面秋岩一索摩尼挂空壁七言律诗増宋黄庭坚景珍太博见示旧唱和葡萄诗因而次韵映日圆光万颗余如观寳藏隔虾须夜愁风起飘星去晓喜天晴缀露珠宫女拣枝模锦绣论师持味比醍醐欲収百斛供春酿放出声名压酪奴原杨万里葡萄才喜盘藤卷叶生又惊压架暗隂成夏褰凉润青油幕秋摘甘寒黑水晶近竹犹争一尺许抛须先两三茎今年乞种江西去长使茅斋怯晚晴増元洪希文葡萄走架龙须弱不支炎天待月立多时醍醐纵美输清滑璎珞虽圆让陆离珍异曾夸太冲赋累垂已入退之诗当年若得传方法博取凉州亦一竒原明冯琦葡萄架晻暧繁隂覆緑苔藤枝萝蔓共萦回自随博望仙槎后诏许甘泉别殿栽的的紫房含雨润疎疎翠幄向风开词臣病渇沾新酿不羡金茎露一杯一架扶疎碧水浔午凉不散緑云深芳香未让醍醐美秀色全滋薜荔隂紫玉含风秋液冷珠入夜月华侵莫言西域传来晚犹及相如赋上林五言排律増唐刘禹锡和令狐相公谢太原李侍中寄蒲桃珍果出西域移根到北方昔年随汉使今日寄梁王上相芳缄至行台绮席张鱼鳞含宿润马乳带残霜染指铅粉腻满防甘露香醖成千日酒味敌五云浆咀嚼停金盏称嗟响画堂惭非末至客不得一枝尝五言絶句増唐唐彦谦葡萄金谷风露凉緑珠醉初醒珠帐夜不収月明堕清影宋王十朋咏葡萄珠帐临檐挂龙须满架抽也知堪酿酒不要博凉州元刘诜葡萄枯叶展大蝶低枝屈长虬露寒压成酒无梦到凉州七言絶句原唐韩愈题张十一旅舍葡萄新茎未徧半犹枯髙架支离倒复扶若欲满盘堆马乳莫辞添竹引龙须増宋张栻题葡萄架君家小圃占春光眼看龙须百尺长移向楼边并春井明年垂实更隂凉王十朋咏葡萄水晶马乳荐新秋青紫酸甘孰味优只可堆盐饷韩子不宜酿酒博凉州原杨万里葡萄干凉州博酒不胜痴银海乘槎领得归玉骨痩将无一把向来马乳太轻肥增元傅若金题松庵上人墨葡萄二首汉苑寻常露下时月明髙架影参差上林近日无来使肠断江南见一枝露颗含香近客衣蜜蜂蝴蝶绕蕂飞夜来应值骊龙睡探得明珠月下归贡性之墨葡萄酒醒西楼月欲斜满窓晴影走秋蛇狂夫賸有相如渇一滴凉州未许賖题肃万邦葡萄忆骑官马过滦阳马乳累累压架香酿就琼浆三百斛胡姬当道唤人尝郑氏允端葡萄满筐圆实骊珠滑入口甘香氷玉寒若使文园知此渇露华应不乞金盘明李东阳葡萄次韵二首采采西林白露圑一时清赏故人欢萧条四十年前事又向谁家卷里看西土葡萄别样圑谪居聊此冩清欢荔支香水谁髙下且与诗人一例看原李梦阳葡萄万里西风过鴈时緑云玉影参差酒酣试取氷丸嚼不説天南有荔枝増沈周葡萄秋棚昨夜黒风唿鬼泪滢滢泣不枯明日担夫晓街上一筐新味赏明珠诗散句増宋梅尧臣南庭葡萄架万乳累将磓张九成葡萄得凉州所求辄复効唐李颀长安春物旧相宜小苑葡萄花满枝宋张耒葡萄盘屈如秋蛇春来蛰起纡横斜唐王维葡萄逐汉臣原李白葡萄出汉宫増李白葡萄开景风杜甫一县葡萄熟姚合筐封紫葡萄张谔昨夜葡萄初上架宋陆游烂紫葡萄重垂架原元顾阿瑛葡萄玉盏酌西凉词増宋张镃眼儿媚霜凉夜铸瑶丹飘落翠藤间西风万颗明珠巧缀零露漙沾时人那识风流品马乳喜堆盘玉纎旋摘银罂分酿莫负清懽鹧鸪天隂隂一架绀云凉袅袅千丝翠蔓长紫玉乳圆秋结穂水晶珠莹露凝浆相并熟试新尝累累轻翦粉痕香小槽压就西凉酒风月无边是醉乡别録増记事珠小儿发初生为小髻十数其父母为儿女相胜之辞曰葡萄髻十穂胜五穂图绘寳鉴戴进字文进喜作葡萄配以钩勒竹蟹爪草竒甚胡大年僧晓庵皆工葡萄徐柱字梦节东吴人善写葡萄农田余话古人无画葡萄者吴僧温日观夜于月中视葡萄影有悟出新意似飞白书体为之酒酣兴发以手泼墨然后挥写迅于行草収拾散落顷刻而就如神甚竒特也其弟子沈仲华湖州人传其法亦佳世多见之原种植取肥枝如拇指大者从有孔盆底穿过盘一尺于盆内实以土放原架下时浇之候秋间生根从盆底外截断另成一架浇用冷肉汁或米泔水増种树书葡萄欲其肉实当栽于枣树之旁于春钻枣树上作窍子引葡萄枝入窍中透出至二三年其枝既长大塞满树窍便可砍去葡萄根托枣根以生便得肉实如枣北地皆如此种法制用清供録葡萄渇水生葡萄不计多少擂碎滤去滓令净以慢火熬以稠浓为度取出収贮净磁器中熬时弗犯铜铁器葡萄熟者不可用止可造酒临时斟酌入炼过熟蜜及檀香末脑麝少许原収藏北方天寒初冬湏以草裹埋地中尺余俟春分后取出卧置地数日然后架起子生时去其繁叶使霑风露则结子肥大附録野葡萄原野葡萄一名燕薁一名蘡薁説文云薁樱也广雅云燕薁樱薁也一名婴舌一名山葡萄藤名木龙按诗疏谓之车藤蔓生苖叶花实与葡萄相似但实小而圆色不甚紫亦堪为酒増草花谱野葡萄生诸山中子细如小豆色紫蓓蔂而生状若葡萄蟠之髙树悬挂可观彚考増诗豳风六月食郁及薁集藻赋散句増汉司马相如上林赋隠夫薁棣附録蔓胡桃增酉阳杂爼蔓胡桃出南诏大如扁螺两隔味如胡桃或言蛮中藤子也园林草木疏一作蔓葡萄子甘滑如乳霜风下溃御定佩文斋广羣芳谱卷五十七子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷五十八果谱枣原枣埤雅云棘大者枣于文重朿为枣本草云朿性高故重朿棘性卑故并朿朿音次枣棘皆有刺针防意也一名木蜜广记云本蜜枣也皮麤叶小面深绿色背防白发芽迟五月开小花淡黄色花落即结实生青不堪食渐大渐白至防见红丝即堪生啖熟则纯红味甚甘甜王祯农书云南北皆有然南枣坚燥不如北枣肥羙生于青齐晋绛者尤佳齐民要术云旱涝之地不任稼穑者种枣则任矣种类甚多有壶枣尔雅云枣壶枣注云今江东唿枣大而鋭上者为壶壶犹瓠也鹿卢枣尔雅云邉要枣注云子细腰今谓之鹿卢枣白枣尔雅云挤白枣注云即今枣子白乃熟扬彻齐枣见尔雅注云未详羊枣尔雅云遵羊枣注云实小而圆紫黑色今俗唿之为羊矢枣大枣尔雅云洗大枣注云今河东猗氏县出大枣子如鸡卵蹶泄枣尔雅云蹶泄苦枣注云子味苦无实枣尔雅云晳无实枣注云不着子者还味枣尔雅云还味捻枣注云还味短味蹙咨枣一名大白核小肌肥谷城紫枣长二寸西王母枣大如李核三月熟在众果之先夏白枣出洛阳墟枣出汲郡一名安益枣信都大枣梁国夫人枣三星枣骈白枣灌枣狗牙枣鸡心枣牛头枣狝猴枣夕枣﨑廉枣以上十六名并出广志棠枣玉门枣并出西京杂记乐氏枣齐民要术云出青州丰肌细核多膏肥羙为天下第一相传乐毅破齐时从燕来齐所种也羊角枣详见后邺中记御枣味最羙出安邑窑坊枣味佳出应天府窑坊门内无核枣实小核仅有形食之不觉出青城县氐枣木枣丹枣鹤珠枣出天台闲闲真人以致元帝増尔雅煮填枣未详西京杂记上林苑有弱枝枣青华枣赤心枣广志单父枣枣图经水菱枣味极羙酉阳杂俎仙人枣晋时华林园有枣长五寸叶如针名仙人枣本草衍义御枣甘羙轻脆后众枣熟而易生虫今人所谓朴落酥者是也牙枣先众枣熟亦甘羙微酸而尖长二枣皆可噉不堪収曝清异録鸡冠枣出睢阳宜作脯醍醐枣宜生噉元柳贯打枣谱棣枣红枣出山东红色紫纹枣香枣出哈蜜圆爱枣火枣三寸枣金槌枣鳯眼枣冻枣沙枣出赤斤嵻枣详见后洞防记凡枣溟海枣细核枣天蒸枣干红于树上騩山枣色甚羙胶枣南枣团枣羙枣匾枣良枣卧枣盐官枣出海盐紫色味佳菟枣高尺许实如枣出丹阳七尺枣密云枣出密云县味最甘牙枣先熟亦甘美金城枣形大而虚少脂青州枣赤枣万嵗枣出三佛齐国山枣状如枣而圆色青黄而味甘酸出广州客燕杂记京师佳果有缨络枣赛棃枣合儿枣原能开胃健脾可久留生熟皆可食多食生热令人齿黄病龋齿彚考原诗豳风八月剥枣礼记曲礼妇人之挚椇榛脯脩枣栗増内则枣栗饴蜜以甘之枣曰新之疏枣易有尘埃恒治拭之使新食枣桃李弗致于核原周礼天官馈食之笾其实枣栗増左传女贽不过榛栗枣脩以告防也疏枣取其早起也孟子曾晳嗜羊枣曾子不忍食羊枣战国策蘓秦説燕文侯曰北有枣栗之利民虽不由田作枣栗之实足食于民原史记封禅书李少君曰臣尝游海上见安期生食巨枣大如瓜货殖传安邑千树枣其人与千户侯等増汉书王吉传始吉少时学问居长安东家有大枣树垂吉庭中吉妇取枣以啖吉吉后知之乃去妇东家闻而欲伐其树邻里共止之因固请吉令还妇里中为之语曰东家有树王阳妇去东家枣完去妇复还原南史萧琛传琛尝侍宴醉伏上以枣投琛琛乃取栗掷上中面帝动色曰此中有人不得如此岂有説耶琛曰陛下投臣以赤心臣敢不报之以战栗増魏书奚康生传徐眀以城内附诏遣康生迎接赐细御银纒槊一张并枣奈果面勅曰果者果如朕心枣者早遂朕意南史王泰传泰幼敏悟年数嵗时祖母集诸孙侄散枣栗于牀羣儿竞之泰独不取问其故对曰不取自当得赐由是中表异之北史艺术传綦母懐文云昔在晋阳为监馆馆中有一蠕蠕客同馆胡沙门指语懐文云此人别有异算术仍指庭中一枣树云令其布算子即知其实数乃试之并辩若干纯赤若干赤白相半于是剥数之惟少一子算者曰必不少但更撼之果落一实宋史礼志太宗景祐三年礼官宗正请每嵗秋孟月尝果尝穄配以鸡果以枣以棃原晏子春秋齐景公谓晏子曰东海之中有水而赤其中有枣华而不实何也晏子曰昔者秦穆公乘龙理天下以黄布裹蒸枣至海而投其布故水赤蒸枣故华而不实公曰吾佯问子耳对曰婴闻之佯问者亦佯对増晏子春秋楚庄王爱马噉枣脯邹子燧人氏夏取枣杏之火原韩非子秦饥应侯谓王曰五苑之枣栗请发与之淮南子桃枣防于街者莫有援也増神异经北方荒中有枣林其高五十丈敷张枝条数里余疾风不能偃雷霆不能摧其子长六七寸围过其长熟赤如朱干之不缩气味润泽殊于常枣食之可以安躯益于气力故方书称之赤松子云北方大枣味有殊既可益气又安躯武帝内传列玉门之枣酌蒲萄之醴原尹喜内传尹喜与老子西游省大真王母共食玉文之枣其实如瓶东方朔外传武帝时上林献枣上以杖击未央殿前槛唿朔曰叱来叱来先生知此箧中何物朔曰上林之枣四十九枚上曰何以知之朔曰唿朔者上也以杖击槛两木林也来来者枣也叱叱者四十九也上大笑赐帛十疋増马眀生别传安期生仙人见神女设厨膳安期曰昔与女郎游息于西海之际食枣异羙此间枣小不及之忆此枣未乆已二千年矣神女云吾昔与君共食一枚乃不尽此间小枣可相比耶原洞防记武帝元鼎元年起招仙阁进嵻细枣出嵻山山临碧海万年一熟如今之软枣咋之有膏膏可然灯风俗通鲍焦耕田而食凿井而饮在山中惟食枣或曰此枣子所植耶遂强吐之枯立而死蔡邕奏事程莫年十四叔父病故莫抱尸悲哀舅哀其羸劣嚼枣肉餔之莫见食歔欷不能吞咽増魏文帝诏南方有龙眼荔枝宁比西国蒲萄石蜜乎酢且不如中国凡枣味之羙者莫若安邑御枣也原英雄记孔文举为东莱贼所攻城欲破治中左承祖请以官枣赋与战士増南方草木状海枣树身无闲枝直耸三四十丈树顶四面共生十余枝叶如栟榈五年一实实甚大如杯盌核两头不尖防卷而圆其味极甘羙安邑御枣无以加也泰康五年林邑献百枚祭法春祠用枣原冀州论安平好枣地产不为无珍増神仙传呉郡沈义为仙人所迎上天云天上见老君赐义枣二枚大如鸡子晋宫阁名华林园枣六十二株王母枣十四株广志周文王时有弱枝之枣甚羙禁之不令人取置树苑中原拾遗记北极有枝峯之隂多枣树高百寻枝茎皆空实长一尺核细而柔百年一熟増异苑太元中南郡江陵县有枣树一年忽生桃李枣三种花子幽眀录太原王仲徳年少时遭乱絶粒二日忽有人扶其头唿云可起防枣瞥见一小儿长四尺即隐乃有一囊干枣在前噉之小有气力便起世説王敦尚武帝舞阳公主如厠见漆箱中盛枣本以塞鼻敦谓厠上下果遂啖之羣婢皆笑述异记北方有七尺之枣凡人不得见或见而食之即为地仙魏世河内冬雨枣洛阳伽蓝记华林园蓬莱山南有百果园果列作林林各有堂有仙人枣长五寸把之两头俱出核细如针霜降乃熟食之甚美俗传云出昆仑山一曰西王母枣原邺中记石虎苑中有西王母枣冬夏有叶九月生花十二月乃成三子一尺又有羊角枣亦生三子一尺増贾氏説林昔有人得安期大枣在大河之南煮三日始熟香闻十里死者生病者起其人食之白日上升故地名煮枣奚嚢橘柚糜钦枣出真陵之山食一枚大醉经年不醒东方朔尝游其地以一斛归进上上和诸香作丸大若芥子每集羣臣取一丸入水一石顷刻成酒味逾醇醪谓之糜钦酒又谓之真陵酒又谓之仙芗酒饮者香经月不歇大业拾遗记信都献仲思枣四百枚枣长四五寸正紫色细文文绉小核味甘胜于青州枣北齐时有仙人仲思得此枣种之因以为名一名仙枣时海内惟有数株宣室志河中永乐县道净院居蒲中之胜境蒲中多大枣天下人传嵗中不过一二无核者侯道华比三年輙得啖之后仙去杜阳杂编处士元藏机大业元年为海使判官遇风浪壊船独为破木所载忽逹于洲岛洲人曰此乃沧洲有碧枣丹栗皆大如梨北梦琐言河中永乐县出枣世传得枣无核者食可度世里有蘓氏女获而食之不食五谷年五十嫁颜如处子原杜氏新语杜畿为江东守平虏将军刘勲为太祖所亲贵震朝廷常从畿求大枣拒以他故后勲伏法太祖得其书叹曰杜畿可谓不媚灶也清异录百益一损者枣故医氏目为百益红或谓枣是圣花儿増寰宇记宣帝时幽州刺史李宣尚范阳公主忆长安于易州筑一城象长安城中有枣树花而不结皆向西南而引俗谓思乡枣原东坡集朱眀洞在冲虚观后云是蓬莱第七洞天唐永乐道士侯道华以食邓天师枣仙去永乐有无核枣人不可得道华得之予在岐下亦得食一枚云増梦溪笔谈枣与棘相聚皆有刺枣独生高而少横枝棘列生卑而成林以此为别其文皆从朿音刺木芒刺也朿而相戴立生者枣也朿而相比横生者棘也画墁录宁州之南二十里枣社以狄梁公两为宁州刺史民立祠植枣取两朿之义乐府集古咄唶歌曰枣下何纂纂荣华各有时枣初欲赤时人从四邉来枣适今日赐谁当仰视之潘安仁笙赋云咏园桃之夭夭歌枣下之纂纂歌曰枣下纂纂朱实离离宛其死矣化为枯枝纂纂枣花也枣之纂纂盛貌实之离离将衰言荣谢之各有时也括异志邢州城东十余里周世宗之祖庄也门侧有井上有大枣二株世宗时柯叶茂盛垂防一畆恭帝既禅枣遂枯眀道中枯枿复生一枝长一丈余蔚然可爱井水中如覆锦绣眀年诏求五代帝王之后柴氏自邢蔡虢等州诸族被甄叙入官者三十余人井枣之祥亦非空应尔雅翼晋人好食枣其人寘之懐袖食无时乆之齿皆黄故嵇康养生论云齿居晋而黄谓枣故也原东阳记信安县有悬室坂晋时有民王质伐木至石室中见童子四人弹琴而歌因倚歌而听之童子以一物如枣与质含之便不复饥増云林集袁员外年八十有二颜貌筋力如四五十许人为言甫弱冠遭逢盛眀初宰当涂过九华山道逢神人与枣食之后数见梦寐间若防感遇者千佛山记济南千佛山多枣树累累如垂珠异林张剌达宋时为华州掾尝从太守入华山谒陈抟先生一道人至蓝袍葛巾探袖出枣三枚颜色各异以白者授先生赤者自食青者投太守太守不悦持以奉掾掾遂啖之道人出太守曰是何道者先生曰此纯阳真人也太守悔恨追不能及张公自后得道国初时往往游人间每显灵异原花史吕仙亭前枣树未尝实一嵗忽有实如太守命小吏采而进小吏私啖之遂仙去集藻启増陈周正谢梁元帝赉玉门枣启安期旧羙安息高名臣金马之荣未获趋奉方朔之赐遽降洪恩赞増晋郭璞赞因材制义赤心鲠直蔼蔼卿士亮此衮职建国辨方外朝九棘赋増晋傅枣赋有蓬莱之嘉树植神州之膏壤擢刚茎以排虚诞幽根以滋长北防塞门南临三江或布燕赵或广河东既乃繁枝四合丰茂蓊郁斐斐素华离离朱实脆若嚼雪甘如含蜜脆者宜新当夏之珍坚者宜干荐羞天人有枣若出自海濵全生益气服之如神陈后主枣赋芳园列榦森梢繁罗蘂余茎少叶暗枝多复有竒树风间临阙二字夜影来未若丹心美实绛质嘉枝重鍼共暗枝瓠同瑰羞金盘于氷水荐玉案于深杯此欢心之未已方梦肠而屡廻文散句増晋潘岳闲居赋周文弱枝之枣五言古诗原后秦赵整讽谏诗北园有枣树布叶垂重隂外虽多棘刺内实有赤心梁简文帝枣浮华荠水丽垂彩郑都竒白英纷靡靡紫实标离离风揺羊角树日映鸡心枝谷城逾石蜜蓬岳表仙仪已闻安邑羙永茂玉门垂増简文帝枣下何纂纂垂花临碧涧结翠依丹巘非直入游宫兼期植灵苑落日芳春暮游人歌吹晚弱刺引罗衣朱实凌还幰且欢洛浦词无羡安期远唐白居易杏园枣树人言百果中惟枣凡且鄙皮皱似龟手叶小如防耳胡为不自知生花此园里岂宜遇攀玩幸免遭伤毁二月曲江头杂英红旖旎枣亦在其间如嫫对西子东风不择木吹煦长未已眼看欲合抱得尽生生理寄言游春客乞君一廻视君爱绕指柔从君怜柳杞君求悦目艳不敢争桃李君若作大车轮轴材须此宋梅尧臣亳州李密学寄御枣一箧沛谯有鉅枣味甘蜜相差其赤如君心其大如王尝贡趋国门岂及贫儒家今见待士意下异卢仝茶食之无厌饫咏徳曾未涯原王安石赋枣种桃昔所传种枣予所欲在实为美果论材又良木余甘入邻家尚得馋妇逐况予秋盘中快噉取餍足风苞堕朱缯日颗皱红玉贽亨古已然豳诗自宜録缅懐青齐间万树防平陆谁云食之昏匿知乃成俗广庭觞圣夀以此叅肴愿此赤心投皇眀倘予烛増眀吴寛枣荒园乏佳果枣树八九株纂纂争结实大率如琲珠此种味甘脆南方之所无日炙色渐赤儿童已窥觎剥击盈数斗邻舍或求须早知实可食何须种柽榆此木颇耐旱地宜土不濡所以齐鲁间斩伐充薪蒭近复得异种挛拳类人痀曲木未可恶惟天付形躯良材却矫揉不见笏与弧七言古诗増宋梅尧臣乌啄枣树头阳乌饥啄枣破红绕地青蝇老青蝇雨湿惊不飞残枣入泥人不扫西风落尽鸟亦归晋客齿黄空懊恼七言律诗増宋欧阳修寄枣人行书赠子履学士秋来红枣压枝繁堆向君家白玉盘甘辛楚国赤萍实磊落韩嫣金弹丸聊效诗人投木李敢期佳句报琅玕嗟予乆苦相如渇却忆氷梨熨齿寒眀李东阳若虚夜餽送瓶枣异代神仙事不賖如瓶丹枣胜如多情馈客诗兼远急脚携筐歩半斜内苑不劳方朔射西邻还有少陵家白头正有分甘兴先向高堂一荐茶原王象晋咏枣蓐收司契物华新累累丹苞日可亲汉帝殿前曾郑重吕仙亭下诧竒珍味逾石蜜甜偏永红迈朱樱色莫伦怪道仲思名姓着好同玉李供枫宸五言排律増宋郭祥正咏枣彼羙祗园果珍同玉井船后期千嵗熟今日万珠圆地濶仍依水栏深自带烟结花虽最晩藏核莫如坚大食移根逺番禺托蒂连旧名稽药录新实着诗篇甜出诸饧上香居百果前黑腰虚羡尔红皱岂为然邂逅为公夀婆娑与世延暮钟催酒防嘶马引旂旋今作中州瑞元从异国传何当广栽植欲以慰饥年五言絶句増宋蘓轼和子由岐下咏枣居人防番老枣树未成槎汝长才堪轴吾归已及瓜诗散句増唐李白亲见安期公食枣大如瓜宋赵抃枣熟房栊暝花妍院落眀金郦权夹道悬新枣荒畦卧晩瓜原唐杜甫庭前八月梨枣熟一日上树能千廻増唐等闲相别三千嵗长忆水边分枣时宋蘓辙乆闻牛尾何曾识窃比鸡头意未安黄庭坚日颗曝干红玉软风枝牵动绿罗鲜唐杜甫枣熟从人打韩愈红皱晒檐瓦宋张耒日枣装林金高士谈犹青枣未霜唐杜甫堂前扑枣任西邻李贺出篱火枣垂红浅薛能枣枝秋赤近高天宋欧阳修红枣林繁欣嵗熟黄庭坚蓛蓛衣巾落枣花别录増发蒙记甘枣令人不惑酉阳杂俎单雄信幼时学堂前植一枣树至年十八伐为枪长丈七尺拱围不合刃重七十斤号为寒骨白原分栽选味佳者留作栽候叶始生取大枣傍条二三尺高者移种枣性硬其生晩芽未出移恐难出三歩一行行欲相当如本年芽未出弗遽删除谚云枣树三年不算死亦有乆而后生者修树毎元旦日未出时反斧斑驳椎之谓之嫁枣不椎则花而不实斫之则子萎而落候大蚕入簇以仗击其枝间振去狂花则结实多收枣枣全赤即收撼而落之为上半赤而收者肉未充满干则色黄而皮皱将赤味亦不佳全赤乆不收则皮硬复有鸟雀之患一法将才熟枣乗清晨连上枝叶摘下弗损伤通风处晾去露气简新缸无油酒气者清水刷净火烘干待冷取净秆草晒干候冷一层草一层枣入缸中封固可至来嵗犹鲜晒枣先治地令净有草则令枣臭驾箔椽上以无齿木扒聚而散之日二十度乃佳夜不必聚得霜露气速成如有雨则聚而苫之五六日选其红软者上高厨暴之胮烂者去之否则恐壊余枣其未干者晒曝如法作干枣新菰露于庭以草铺上厚三寸覆以新凡三日撤覆露之毕日曝取干纳房中每一石以酒一升潄着器中密泥之可以经数年不壊枣油取红软枣入釡以水仅淹平煮沸漉出研细生布绞取汁涂盘上晒干其形如油刮下每一匙投汤中即成羙浆枣脯切枣曝干如脯枣米枣煮熟烂将谷防碾去糠和枣匀作一处晒七八分干石碾碾过再晒极干收贮听用临时石磨磨细可作粥作心任用纯谷黍稷蜀秫麦麫之类俱可作制用十月内取大枣中破之去皮核文武火反覆炙香煮汤饮健脾开胃甚宜人五月五日熨斗烧枣一枚置牀下辟狗虱附録天枣原天枣在萧县天门寺春时吐华结实如酸枣可食每四月七日其实皆熟次日遂空见涌幢小品附録糯枣原糯枣叶如柳实似杏而小味亦甘羙见古今注附録酸枣原酸枣一名樲尔雅云樲酸枣増説文捻酸枣也原酸枣小而圆如芡无大树实生青熟红皮薄核大仁堪入药生用令人不眠防仁者勿用取红软者箔上晒干纳釡中水仅掩枣煮一沸即漉出入盆研布绞取浓汁涂噐上日曝使干取为末一碗投方寸匕远行用以和米炒其味酸甜解饥渇最妙彚考増孟子养其樲棘淮南子伐捻枣以为矜述异记耆旧説周秦时河内雨酸枣遂生野枣今酸枣县是也附录波斯枣増酉阳杂俎波斯枣出波斯国波斯国唿为窟莽树长三四丈围五六尺叶如土藤不凋二月生花状如蕉花有两甲渐渐开罅中有十余房子长二寸黄白色有核熟则紫黑状类干枣味甘如饧可食附録千年枣増一统志千年枣出拂菻国附録万嵗枣増一统志万嵗枣生大食诸番及三佛齐国原説文作枫本草从柿今俗作柿者非赤实果也树高大枝繁叶大圆而光泽四月开小花黄白色结实青緑色八九月乃熟红皮深红而多核所在皆有黄柿生汴洛诸州朱柿出华山似红柿而圆小皮薄可爱味更廿珍着盖蒂下别有一层牛心柿状如牛心蒸饼状如市卖炊饼八棱大而稍扁南剑尤溪柿处州松阳柿尤为竒品塔大于诸去皮挂木上风干之佳増学圃余疏海门柿罐无核皆甘冷可食戒庵漫笔类大小形状极多有火盆大而扁方四棱六棱干瓤无核甚佳火珠多核不羙原种类甚多大者如楪其次如拳小者如鹿心鸭子鸡子生者涩不堪食其核形扁状如木鳖子而坚根甚固谓之柿盘世传柿有七絶一多夀二多隂三无鸟巢四无虫蠧五霜叶可玩六佳实可啖七落叶肥大可以临书多食引痰日干者多食动风同蟹食腹痛作泻食柿饮热酒令人易醉或心痛欲絶彚考増东观汉记韦顺为东平相赏罚必信有柿树生屋上徙庭中遂茂顺至孝行人以为感于天地而生晋宫阁名华林园柿六十七株晖章殿前柿一株义熙起居注吴令顾修期言县西乡有杮树殊本合条依旧集贺诏停述异记番禺有酸柿甜梅李乂果赋云梅甜柿酸酉阳杂俎慈恩寺中柿树是法力上人手植尔雅翼柿于经罕见惟内则所加庶羞三十一物中有之在田录高皇防时过剰柴村已经二日不食矣行渐伶仃至一所乃人家故园垣缺树凋上悲叹乆之缓歩周视东北隅有一树霜柿正熟上取食之食十枚便饱又惆怅乆之而去乙未夏上防采石取太平道经于此树犹在上指树以前事语左右因下马以赤袍加之曰封尔为凌霜长者或曰凌霜侯集藻启増梁简文帝谢东宫赐柿启悬霜照采凌冬挺润甘清玉露味重金液虽复安邑秋献灵闗晩实无以匹此嘉名方兹擅羙文防句増梁昭眀太子七启鸿若瓜五言古诗増宋孔平仲咏无核红林中有丹果压枝一何稠为已软羙嗟尔骨亦柔风霜变颜色雨露如膏油大哉造化心于尔何绸缪荆筐载趋市价贱良易求剖心无所有入口颇相投为栗外屈强老者所不收为枣中亦刚饲儿防其喉众言咀嚼快惟尔无所忧排罗置前列圆熟当高秋且以悦一时长乆岂暇谋咄哉溃烂速弃掷将谁尤七言古诗原唐韩愈游青龙寺呈崔大补阙秋灰初吹季月管日出卯南晖景短友生招我佛寺行正值万株红叶满光华闪壁见神鬼赫赫炎官张火伞然云烧树大实骈金乌下啄赪虬卵魂翻眼倒忘处所赤气冲融无间断有如流传上古时九轮照烛干坤旱二三道士席其间灵液屡进玻璃盌忽惊颜色变韶稚却信灵仙非怪诞桃源迷路竟茫茫枣下悲歌徒纂纂前年岭隅乡思发踯躅成山开不算去嵗羁帆湘水眀霜枫千里随归伴猿唿鼯啸鹧鸪啼侧耳酸肠难濯澣思君携手安能得今日相从敢辞嬾由来钝騃寡参寻况是儒官饱闲散惟君与我同懐抱锄去陵谷置平坦年少得途未要忙时清谏疏尤宜罕何人有酒身无事谁家多竹门可欵须知节候即风寒幸及亭午犹妍暖南山逼冬转清痩刻画圭角出崖窽当忧复被氷雪埋汲汲来窥戒迟缓五言律诗増宋张蕴朱慈恩分种逺骈实渥如丹垂野华星大然云火树寒蟹螯徴有忌猩血讶难抟七絶虽堪赏无劳把核钻原杨万里谢人惠红叶曽题字乌椑昔擅塲冻干千颗蜜尚带一林霜核有都无底吾衰喜细尝暂无琼玖句报惠不相当五言絶句増唐刘禹锡咏红子晓连星影出晩带日光悬本因遗采掇翻自保天年诗散句増梁庾仲容发叶临层槛翻英糅花药风生树影移露重新枝弱苑朱正葱翠梁乌未销铄原古诗色胜金衣羙甘逾玉液清増唐韩愈霜天熟栗收拾不可迟白居易树緑隂合王家庭院寛张籍园红叶稀郑谷繁和叶红元成廷珪因风落早唐皮日休客省萧条叶红宋蘓轼叶满庭红颗秋词原宋僧仲殊西江月味过华林芳蔕色兼阳井沉朱轻匀綘蜡裹团酥不比人间甘露神鼎十分火枣龙盘二寸红珠清含氷蜜洗云腴只恐身轻飞去别録増尚书故实郑广文学书而病无纸知慈防寺有柿叶数间屋遂借僧房居止日取红叶学书嵗乆殆徧后自写所制诗并画同为一卷封进宗御笔书其尾曰郑防三絶原传灯录沩山禅师与仰山游行鸟衔红叶坠前仰山洗净与沩山分半増东坡集韩退之青龙寺诗终篇言赤色莫识其故尝见小説郑防寓青龙寺乏纸取叶书之九月叶赤色退之诗乃谓此也梦溪笔谈木中有文多是木治平初杭州南新县民家析木中有上天大国四字予亲见之书法絶类颜真卿极有笔力国字中间或字仍挑起作尖口全是颜笔知其非伪者其横画即是横理斜画即是斜理其木直剖偶当天字中分而天字不破上下两画并一脚皆横挺出半指许如木之节以两木合之如合契焉春渚纪闻晋江尤氏其邻朱氏圃中有木高出屋上一夕雷震中裂木身若以浓墨书尤家二字连属而上不知其数至于木枝细者破视亦随枝之大小成字尤氏乞得其木作数百叚分遗好事字体带草劲健如王防稽书朱氏后以其圃归尤氏云种树书树接桃枝则为金桃子接及三次则全无核原制用烘用生置器中自然红熟涩味尽去其甘如蜜如火烘成非以火烘也醂置于水中数日即熟但性冷亦有盐藏者有毒又有用灰汁澡三四度去汁着噐中十余日即可食但不宜治病乌火薫干者糕用糯米一斗干五十同捣成粉如干煮枣泥和拌之蒸食佳饼大去皮捻扁日晒夜露至干纳瓮中待生霜取出一名白又名花霜即饼所出霜也乃中精液入肺病上焦药尤佳附録椑原椑一名漆一名緑一名青椑一名乌椑一名花椑一名赤棠乃之小而卑者生江淮宣歙荆襄闽广诸州虽熟亦深绿色大如杏味甘可生啖服丹石人宜之而人弗之贵捣碎浸汁谓之漆可染罾扇诸物彚考増广志梁侯园有乌椑八棱大如酒盏西京杂记上林苑有青椑赤叶椑乌椑宜都出大椑集藻赋散句増晋潘岳闲居赋梁侯乌椑之宋谢灵运山居赋椑被实于长浦七言絶句原宋刘子翚秋林黄叶晩霜严熟蔕甘香未得兼火伞虬珠浪褒拂风标却似色中黔附録软原软一名防枣本草云千金方作软枣其形似枣而软也广志云防枣小也肌细而厚少核可以供御一名梬枣一名牛奶古今注云牛奶即软枣一名君迁子司马光名苑云君迁子如马奶即今牛奶也一名丁香一名红蓝枣本草云生海南树高丈余子中有汁如乳汁甜羙其木类而叶长但结实小而长干熟则紫黒色一种小圆如指头大者味尤羙其树接甚佳彚考増西京杂记上林苑有梬枣北梦琐言晋朝赵令公莹家有防枣婆娑异常四远俱见望气者曰此家有登宰辅者不在其身在其子孙后令公由太原大拜附録蕃原蕃一名六月茎似蒿高四五尺叶似艾花似榴一枝结五实或三四实一树二三十实缚作架最堪观火伞火珠未足为喻草本也来自西蕃故名木花附见原木一名楙尔雅云楙木注云木实如小瓜酢而可食本草云木之名取此义也一名铁脚梨清异録云木性益下部若脚膝筋骨有疾者必用焉故方家号为铁脚梨树如柰丛生枝叶花俱如铁脚海棠可种可接可以条压叶光而厚春末开花红色防带白作房实如小或似梨稍长皮光色黄上防白如着粉津润不木者为木香而甘酸不涩食之益人醋浸一日方可食生不堪噉处处有之山隂兰亭尤多而宣城者为佳本州以充土贡故有宣州花木之称西洛木味和羙至熟青白色入药絶有功胜宣州者味淡性酸温无毒去湿和胃强筋骨治脚气霍乱大吐下转筋不止枝叶根皮煮汁饮并止霍乱吐下转筋疗脚气枝作杖利筋脉核治霍乱烦燥气急花治面黑粉滓彚考原诗卫风投我以木报之以琼琚増孔丛子孔子曰吾于木见苞苴之礼行晋宫阁名华林园木五株广志木子可藏枝可为数号一尺百二十节水经注鱼复县多木树大者如甒三国典畧齐孝昭北伐库莫奚至天池以木灰毒鱼眀皇杂记元献皇后思食酸味眀皇以告张説因进经袖出木以献妆楼记木粉诗曰良人为渍木粉遮却红腮交午痕清异录叚文昌既贵竭财奉身晩年尤甚以木益脚膝银棱木胡様桶濯足盖用木树解合为桶也唐语林崔涓守杭州湖上饮饯客有献木瓜者有中使袖归曰禁中未尝有此宜进于上顷之解舟而去守惧得罪欲辍饮官妓作酒紏者白守某度木经宿必委中流也防送者还云果溃烂弃之矣守异其言召问之曰此物芳脆易损必不能入献守取香锦赉之埤雅谚曰梨百损一益楙百益一损投人之道宜有以益之而报人则欲坚乆故诗曰投我以木瓜报之以琼琚图经本草宣人种莳木徧满山谷始实成则簇纸花黏于上夜露日烘渐变红色其文如生故有宣州花木之称花经木七品三命缾花谱木九品一命方舆胜览天台石桥梁既峭危下临絶涧过者心悸石罅有木华时有蛇盘纠至实落供大士乃去号为防圣陵阳集诗注木园入折山数里供进后方敢卖土人取埋其半于沙中以纸镂花贴上以溪水洒之日晒乃红集藻赋増宋何承天木赋羙中州之佳树表闲冶之丽姿结灵根以诞秀倾朝日以扬辉擢丛柯之冉冉布翠叶而葳蕤惟兹木之在林亦超类而独劭方朝华而繁实比沙棠而有耀当大夏之方隆愧防干之纤挠岂隐朴以幸全固呈才而不效离众用而获宁永端已以励操愿佳人之予投思同归以托好顾卫风之攸珍虽琼琚而匪报五言古诗増宋梅尧臣次韵和王尚书荅赠宣城花木十韵百果各甘酸或由人所植木瓜闻卫诗赠好非玉色投此琼玖报盖重车马饰贵贱今既殊凌纸字翕赩一一如眀珠自得见安格复何备国风庶亦见王泽捧之为重赐诵已乃忘食幸资药品用少助宣调力南土加文章中州异肥瘠公将和鼎餗防意愿寻绎张舜民商州楚地户宛在江汉偏草木已渐苞果实尤可怜木大如甒橙橘家家悬隔崖有宿叶黄紫凝霜烟高秋万嶂出一望通郧川都邑虽僻陋来者多名贤七言古诗増宋陆游或遗木有防实者香甚戏作宣城绣有竒香偶得并蒂置枕傍六根互用亦何常我以鼻嗅代舌尝五言律诗増唐刘禹锡令狐相公见示题洋州崔侍郎宅防木花顷接侍郎同舍陪宴树下吟玩来什輙成和章金牛蜀路逺玉树帝城春荣耀登华馆逢迎欠主人帘前疑小雪墙外丽行尘来去皆回首情深是徳邻七言律诗増眀丘濬谢送木经霜着雨玉枝疎除却宣城总不如乆入神农为药品曾从孔子见苞苴味涵玉液酸仍涩囊蹙金砂实不虚深感故人相赠与此情何以报琼琚五言絶句増宋范成大木沉沉黛色浓糁糁金沙绚却笑宣州房竞作红妆面题赵昌木花秋风魏瓠实春雨胭脂花防笔不可写滴露匀朝霞七言絶句増唐刘言史看山木花柔枝湿艶亚朱防暂作庭芳便欲残深藏数片将归去红缕金针绣取看裛露凝氛紫艳新千般婉娜不胜春年年此树花开日出尽丹阳郭里人权徳舆木花昼漏沉沉倦锁闱西园东观阅芳菲繁花满树似留客应为主人休澣归宋张舜民木古言疾疠由卑湿木实能医见药书有力与人消患难无心望尔报琼琚木花簇簇红葩间緑荄阳和闲暇不须催天教尔艶足竒絶不与夭桃次第开元牟巘四安道中所见木已过折山来黄帕封林未敢开想见白沙红照里绣纹磊落见竒瑰诗散句増唐李白客心自酸楚况对木山宋梅尧臣大实木熟压枝常畏风杨万里天下宣州花木日华沾液绣成花词増宋王采蝶恋花晕绿抽芽新叶鬬掩映娇红脉脉羣芳后京兆画眉樊素口风姿别是闺房秀新篆题诗霜实就挟得琼琚心事偏长乆应是春来初觉有丹青传得厌厌瘦别录原种法秋社前后分其条移栽次年便结子胜春栽者制用木性脆可蜜渍为果去子蒸烂捣泥入蜜与姜作煎冬饮尤佳木最疗转筋如病此但唿其名及土上作木字即愈凡使木勿犯铁噐铜刀削去硬皮并子切片晒干黄牛乳拌蒸从已至未待如膏乃晒用防典中宣州贡乌烂虫蛀木入御药局取其陈乆无木气也木不宜多食损齿及骨木桃木李俱可煎可糕罗天益寳鉴云刘太保日食蜜煎木三五枚同伴数人皆病淋以问天益天益曰此食酸所致也但不食则已木酱木十两去皮细切以汤淋浸加姜片一两甘草二两紫蘓四两盐一两每用些少泡汤沉井中俟极冷饮之増齐民要术欲啖者截着热灰中令萎蔫洗净以苦酒头汁蜜之可案酒食蜜封藏百日乃食之甚羙先切去皮煮令熟着水中车轮切百用三升盐蜜一斗渍之昼曝夜内汁中取令干以余汁蜜藏之亦同浓秔汁也清供录木渇水木不计多少去皮穰核取净肉一斤为率切作方寸大薄片先用蜜三斤或四五斤于砂石银噐内慢火熬开滤过次入木片同前如滚起泛沬旋旋掠去煎两三个时辰尝味如酸入蜜须要甜酸得中用匙挑出放冷噐内候冷再挑起其蜜稠硬入丝不断者为度本草衍义木得木之正人以铅霜或胡粉涂之则失酢味且无滓盖受金之制也附録榠樝原榠樝一名蛮樝一名瘙樝一名木李一名木梨木叶花酷类木但比木大而色黄李时珍曰乃木之无重蒂者也彚考増诗卫风投我以木李报之以琼玖尔雅翼齐武帝幸丹阳羣臣宴饮王敬则执榠樝以刀子削之别录増尔雅翼宛陵人植木者亦就樝木上接之得樝之余气则涩而不羙御定佩文斋广羣芳谱卷五十八钦定四库全书御定佩文斋广羣芳谱卷五十九果谱安石榴榴花别见花谱原安石榴种出安石国故名详见花谱一名若榴广雅云若榴石榴也丹实垂垂若赘瘤也一名金罂笔衡云吴越王钱镠改榴为金罂一名金庬涌幢小品云杭越之间唿石榴为金庬盖避钱镠讳也一名天浆酉阳杂爼云李卫公言石榴甜者谓之天浆有甜酸苦三种单叶者旋开花旋结实花杔即榴不结者杔尖小千叶者不结实甜者甘温涩无毒可食润燥制三尸虫理乳石毒但性滞恋膈多食生痰损肺黑齿服食家忌之酸者性温涩无毒兼收敛之气只堪入药陈久更良榴实圆如毬顶有尖瓣大者如杯皮赤色有黒斑皮中如蜂窠有黄膜隔之子如人齿白者似雪淡红者似水红宝石红者如朱砂淡红洁白者味甘红者味酸秋后经霜则实自裂有富阳榴实大者如碗海榴树仅二尺栽盆中结实亦大直垂至盆堪作美观黄榴结实甚多最易传种河隂榴琐碎録云河隂出榴名三十八中间止有三十八子也増酉阳杂俎南诏石榴皮薄如藤纸味絶于洛中本草水晶榴子白莹彻如水晶味亦甘苦石榴抱朴子云出积石山或云即山石榴也山石榴形颇类榴而小不作房生青齐间甚多蜜渍以当果甚美彚考原宋书符瑞志晋安帝隆安三年武陵临沅献安石榴一蔕六实増宋书张畅传孝武镇彭城畅为安北长史魏太武遣求甘蔗安石榴畅曰石榴出自邺下当非彼所乏北史魏收传安德王延宗纳赵郡李祖収女为妃后帝幸李宅宴而妃母宗氏荐二石榴于帝前问诸人莫知其意帝投之收曰石榴房中多子王新婚妃母欲子孙众多帝大喜诏收卿还将来仍赐收美锦二疋西京新记上林苑有安石榴十株原祭仪秋尝果以棃枣柰安石榴増拾遗记吴主以潘夫人游昭宣台志意幸惬既尽酣醉唾于玉壶中使侍婢泻于台下得火齐指环即挂石榴枝上因其处起台名曰环榴台述异记瀬乡老子祠有紫石榴原洛阳伽蓝记白马寺在西阳门外三里亰师语曰白马甜榴一实直牛邺中记石虎苑中有安石榴子大如盂碗其味不酸増酉阳杂俎梁大同中东州后堂石榴皆生防子大食勿斯离国石榴重五六斤剧谈録武宗朝术士金陵许元长善变幻武宗谓之曰先朝眀崇俨取罗浮山甘子万里往来止于旬日东都当进石榴时已熟矣卿今日当致十颗元长奉诏而出及旦寝殿始开金盘贮石榴致于御榻俄有使奉进亦以所失之数上闻灵验变通皆如此类北戸録郑防云石榴堪作胭脂睿宗女代国公主常为之弃其实于禁中丛生成林海録碎事邵武郡庭有石榴一株士人视所实之数以为登科之信熙宁庚戌歳有防实于木末者又有附枝而防实者是嵗叶祖洽上官均名在一二何与京兄弟同榜祖洽有诗曰已分桂叶争云路不负榴花结露枝盖谓此也本草安石榴有酸淡两种道家谓之三尸酒云三尸得此果则醉澄懐録郭文在山间有石榴杨梅为樵牧所伤文卖簪沽酒以浇花树人问之曰为二子洗疮止痛学圃余疏安石榴无如京师致之南方多不活即活多化为丛状不若求富阳种种之实大子绽即不甘亦足供玩原花史石崇园有石榴名石崇榴集藻赋増晋潘尼安石榴赋并序安石榴者天下之竒树九州之名果是以属文之士或叙而赋之盖感时而骋思覩物而兴辞余迁旧宇爰造新居前临旷泽却背清渠实有斯树植于堂隅华实并丽滋味亦殊可以乐志可以充虚朱芳赫奕红萼参差含英吐秀乍含乍披遥而望之焕若隋珠耀重川详而察之灼若列宿出云间湘涯二后汉川游女携类命俦逍遥避暑托斯树以栖迟遡祥风而容与尔乃擢纤手兮舒皓腕罗袖靡兮流芳散披緑叶兮修条缀朱华兮弱榦岂金翠之足珍实兹葩之可玩商秋授气收华敛实千房同蔕十子如一缤纷磊落垂光耀质滋味浸液馨香流溢张载安石榴赋有若榴之竒树肇结根于西海仰青春以启萌晞朱夏以发采挥光垂緑擢榦曜鲜熻若羣翡俱栖烂若百枝并燃焕乎郁郁焜乎煌煌仰映青霄俯烛兰堂似西极之若木譬东谷之扶桑于是天廻节移龙火西夕流风晨激行露朝白紫房既熟頳肤自坼剖之则珠散含之则氷释张协安石榴赋攷草木于方志览华实于园畴穷陆产于包贡嗟英竒于若榴耀灵葩于三春缀霜滋于九秋尔乃飞龙启节扬飚扇埃含和泽以滋生鬰敷萌以挺栽倾柯逺擢沉根下盘繁茎篠密丰榦林攒挥长枝以扬緑披翠叶以吐丹流晖俯散廻葩仰照烂若百枝并燃爀如烽燧俱燎皦如朝日晃若笼烛晞绛防于扶桑接朱光于若木尔乃赪萼挺蔕金牙承蕤防佳人之髻发窈窕之素姿游女一顾倾城无盐化为南威于是天汉西流辰角南倾芳实磊落月满亏盈爰采爰收乃剖乃拆内怜幽以含紫外滴沥以霞赤柔肤氷洁凝光玉莹璀如氷碎若珠迸含清冷之温润信和神以理性应贞安石榴赋并序余往日职在中书时直庐前有安石榴树枝叶既盛华实甚茂为之作赋挹微露以鲜采承轻风而动葩南拂隂檐北扇阳阿其旁则有大厦崇房重廊髙庑皇籍帝典图书之府时移节变大火西旋丹葩结秀朱实星悬肤坼理阻烂若珠骈潘岳河阳庭前安石榴赋仰天路而髙睇顾邻国以相望位莫微于宰邑馆莫陋于河阳虽小县陋馆聊可以游实有嘉木曰安石榴修条外畅荣榦内樛扶疎偃蹇冉弱纷柔于是暮春告谢孟夏戒初新茎擢润膏叶垂腴曽华以先越含荣鹃其方敷丹晖缀于朱房缃菂乎红须煌煌炜炜熠烁委累似琉璃之栖邓林若珊瑚之暎緑水光眀燐烂含丹耀紫味滋芳神色丽琼蘂遥而望之焕若随珠耀重渊详而察之灼若列星出云间十房同膜千子如一御渴疗饥解酲止疾既乃攒乎狭庭载阨载褊土阶无等肩墙惟浅壁衣苍苔瓦被驳藓处悴而荣在幽弥显其华可翫其实可珍羞于王公荐于鬼神岂伊仄陋用渝厥真果犹如之而况于人宋梅尧臣矮石榴树子赋并序襄城县庭下生矮石榴往来者异之予为作赋写其状因以自励云有矮石榴其髙倍尺中讼庭俪戒石访诸走胥云非封植忽此生荣三传歳歴密叶如盖繁条如织萎蕤下垂疲软无力缃苞贮露累累仄仄下人俯视颠本可识雀愧卑栖而不肯集兮故啾唧以矫翼偃偃盘盘若屈若鬰纫纫结结非曲非直榦不足攀隂不足息夫何挺质之可惑耶意为异与为妖与人以为异我不知其异曰殊众人之类类人以为妖我不知其妖曰乖众木之翘翘然而不生樊圃台榭游观之所产兹堂下其有以警而有以覩因形取义庶将有补当革蔓衍之多枝无若软柔之不举勿俾苞苴之流行勿使吏氓之轻侮勿淟涊以自抑勿犹豫而失处勿阘茸以接卑勿上下之不抚夫如是则异也妖也固弗取维戒惧斯主五言古诗増梁元帝咏石榴涂林未应发春暮转相催燃灯疑夜火连珠胜早梅西域移根至南方酿酒来叶翠如新翦花红似故栽还忆河阳县映水珊瑚开王筠摘安石榴赠刘孝威中庭有竒树当戸发华滋素茎表朱实緑叶厠红蕤既标太冲赋复见安仁诗宗生仁夀殿族代河阳有美清淮北如玉又如龟退书写虫篆进对多好辞我家新置侧可求不难识相望阻盈盈相思满胸臆髙枝为君采请寄西飞翼原宋梅尧臣咏石榴榴枝苦多雨过熟拆已半秋雷石罂破晓日丹砂烂任从雕俎荐岂待霜刀判张骞面使时蒟醤同归汉増梅尧臣阳武王安之寄石榴安榴若拳石中蕴丹砂粒剖之珠落盘不待鲛人泣旧友大河濵作宰实畿邑严霜百果熟为赠忽我及始时童稚娇争取猴猿集老夫所食微何暇更収拾聊荅君意勤作诗恨短涩元朱德润题石榴雨余鸣蜩歇众绿鬰隂翳绡囊蹙红巾光熖当林丽映日萼先皱临风叶如缀秋深荐红实颗裂排皓齿秪应乗槎客天上得先味七言古诗増唐皮日休石榴歌蝉噪秋枝槐叶黄石榴香老愁寒霜流霞包染紫鹦粟黄蜡纸裹红刳房玉刻氷壶含露湿斓斑似帯湘娥泣萧娘初嫁嗜甘酸嚼破水精千万粒庄布石榴歌玳瑁殻皴枝妸娜马牙硝骨绵敷裹霜风击破锦香囊鹦鹉啄残红豆颗美人擎在金盘腹错认海螺斑碌碌满口含尝琼液甘一堂齿冷敲寒玉金元格从赵敷道觅石榴仙人囊中五色露得种昔与蒲桃俱猩猩染花开五月已觉秋实悬庭除张园一酸齿欲裂君家两株蜜不如竹马儿童厌棃栗緑囊聊为剥红珠五言律诗増宋郑獬石榴髙枝重欲折霜老拆丹肤试剖紫金椀满堆红玉珠根虽传大夏种必近仙都题作江南信人应贱橘奴七言律诗増宋杨万里石榴深着红蓝染暑裳啄成纹玳敌秋霜半含笑里清氷齿忽绽吟边古锦囊雾縠作房珠作骨水晶为粒玉为浆刘郎不为文园渴何苦星槎逺取将原方广德石榴涂林疎树自离离入眼红肤总不遗若为连珠过沈约何来新筑伴潘尼金房半坼珠骈落霜叶平翻玉并欹还记葡萄槎上种折来不称同时五言絶句増宋晏殊石榴开从百花后占断羣芳色更作琴轸房轻盈琐牕侧苏轼和子由岐下石榴风流意不尽独自送残芳色作裙腰染名随酒琖狂范成大题石榴日烘古锦囊露浥红玛瑙玉池咽清肥三彭迹如扫明王谷祥题石榴榴房拆锦囊珊瑚何齿齿试展画图看凭将颂多子陈淳石榴未摘露前实先看雨后花名应出西海颜岂论东家蜡蔕团赪玉文英簇绛绡秋来结佳果珍味不湏调七言絶句増唐李商隠石榴榴枝婀娜榴实繁榴膜轻眀榴子鲜可羡瑶池碧桃树碧桃红颊一千年原宋刘子翚石榴庭榴结实垫芳丛一夜飞霜染茜容万子同苞无异质金房玉隔谩重重増陆游山店卖石榴取以荐酒山色苍寒云酿雪旗亭据榻兴悠哉曲生正欲相料理唤取风流醋醋来眀沈周石榴张骞帯得西来种中秘千珍及万珍一个臭囊藏不尽又从身外覆精神诗散句増宋宋祁不竞灼灼花只效离离实眀沈周累累枝上实满腹饱珠玑陈淳结果多佳子甘酸合鼎调宋宋祁烟滋黛叶千条困露裂星房百子均石延年尽日携樽芳树下何湏佳醖得涂林张舜民人拾鸟衔真可惜皮开子落不论钱陆游半吐山榴看着子新来梁燕见将雏宋谢朓珠榴拆且红陈江总庭榴剖朱实唐王维夕雨红榴拆韩愈味美蔗为浆潜苞绛实拆宋邵雍乆雨榴自罅欧阳修晴林紫榴拆黄鲁直红榴罅玉房原唐元稹海榴红绽锦窠匀増唐韦庄谁家树压红榴拆宋钱惟演蜜房初满若榴红陆游露重榴房初拆罅风拆安榴子满房别録増梁书海南传顿逊国有酒树似安石榴取汁停瓮中数日成美酒记事珠李汉碎胡玛瑙盘盛送王莒曰安石榴莒见之不疑既食乃觉东坡集回先生过湖州东林沈氏饮醉以石榴皮书其东老庵之壁云西邻已富忧不足东老虽贫乐有余白酒酿来因好客黄金散尽为收书坡闻而次其韵凄凉雨露三年后髣髴尘埃数字余至用榴皮縁底事中书君岂不中书志雅堂杂抄凡碾工描玉用石榴皮汁则见水不脱涌幢小品金荆榴树色如真金密致而文采盘蹙如美锦细腻而香隋时朱寛征南得数十片作枕及案面沉檀所不及嫁榴石榴不结子者以石块或枯骨安树义间或根下则结子不落原藏榴选大者连枝摘下安新瓦缸内以纸十余重密封盖之栗増本草栗说文作防从音条象花实下垂之状也佛书名笃迦木髙二三丈极类栎四月开花青黄色长条似胡桃花实有房彚大者若拳小者若桃李原栗苞生外殻刺如猬毛其中着实或单或防或三四少者实大多者实小实有殻紫黒色殻内膜甚薄色微红黒外毛内光膜内肉外黄内白八九月熟则苞自裂而实坠宣州及北地所产小者为胜陆玑诗疏曰栗五方皆有周秦吴扬特饶惟渔阳及范阳生者甜美味长他方不及本草图经云兖州宣州最胜燕山栗小而味最甘蜀本图经云板栗锥栗二树皆大茅栗似板栗而细如橡子其树虽小叶亦不殊但春生夏花秋实冬枯为异纲目云即尔雅所谓栭栗也一名栵栗可炒食之衍义云湖北有一种旋栗顶圆末尖即榛栗象榛子形也増西京杂记上林苑栗四侯栗榛栗瑰栗峄阳栗峄阳都尉曹龙所献大如拳唐本草桂阳有莘栗丛生实大如杏仁皮子形色与栗无异但小耳又有奥栗皆与栗同子圆而细惟江湖有之或云即莘也客燕杂记京师佳果栗三霜前栗盘古栗鹰爪栗原栗之为果种类颇多总之味咸气温无毒主益气厚肠胃补肾气治腰脚无力破痃癖理血当中一子名栗楔治血更效生则动气熟则滞气唯曝干或火煨汗出食之良百菓中最有益者小儿不宜多食难尅化患风水病者忌以味咸也彚考原诗风树之榛栗増郑风东门之栗原秦风隰有栗増小雅山有嘉卉侯栗侯梅礼记内则栗曰撰之疏栗虫好食数数布陈撰省视之仪礼士冠礼再醮两笾栗脯聘礼夫人使下大夫劳以二竹簠方被纁里有盖其实枣蒸栗择兼执之以进賔受枣大夫二手授栗原论语周人以栗疏凡建邦立社各以其土所宜之木周都丰镐宜栗増史记苏秦传秦说燕文侯曰南有碣石雁门之饶北有枣栗之利民虽不佃作而足于枣栗矣此所谓天府也货殖传燕秦千树栗其人与千户侯等原后汉书马韩国传马韩出大栗如棃宋书刘秀之传秀之大眀元年徴为右卫将军眀年迁丹阳尹先是秀之从叔穆之为丹阳尹与子弟于防事上饮宴秀之亦与焉防事有一穴穆之谓子弟及秀之曰汝等试以栗遥掷此柱若能入穴后必得此郡诸子并不能中唯秀之独入焉梁书沈约传约尝侍防豫州献栗径寸半帝竒之问曰栗事多少与约各疏所忆约少帝三事出谓人曰此公防前不让即羞死帝以其言不让欲抵其罪徐勉固谏乃止王泰传泰防敏悟年数歳时祖母集诸孙侄散枣栗于牀羣儿皆竞之泰独不取问其故对曰不取自当得赐由是中表异之増南史萧琛传琛经预御筵醉伏上以枣投琛琛乃取栗掷上正中靣时御史中丞在坐帝动色曰此中有人不得如此岂有説耶琛即荅曰陛下投臣以赤心臣敢不报以战栗宋史礼志仁宗景祐三年礼官宗正请每歳冬孟月羞以果以栗蔬以藷藇原宋史孝义传易延庆奉母至孝母存日喜食栗乃种二栗树于墓前经年其树连理三年合抱生栗盈枝人以为孝感所致増辽史萧韩家奴传韩家奴先为右通进典南亰栗园后迁天成军节度使徙彰愍宫使帝与语才之命为诗友尝从容问曰卿居外有异闻乎韩家奴对曰臣惟知炒栗小者熟则大者必生大者熟则小者必焦使大小均熟始为尽美不知其他帝大笑山海经铜山葛山贾超之山其木多栗夏小正八月栗零传零也者降也降而后取之也尚书逸篇西社惟栗原范子栗出三辅庄子庄周游乎雕陵之樊覩一异雀自南方来感周之颡而集于栗林吕氏春秋果之美者有箕山之栗増神异经东方荒中有木名曰栗其殻径三尺三寸殻刺长丈余实径三尺殻亦黄其味甜又东北荒中有木髙四十丈叶长五尺广三尺名曰栗其实径三尺二寸其殻赤其肉黄白味甜食之令人短气而渴原说苑田饶曰果园棃栗后宫妇人摭以相摘而士曽不得一尝増东方朔传朔曰王公啖儿以丹栗霞浆儿食之既多饱闷几絶乃饮天黄露半合即醒原三辅黄图三秦记云御宿园出栗十五枚一升防稽先贤传光武诏严遵诣行在蜀郡献栗橘上使公卿各以手所及取之遵独不取上问故遵曰君赐臣以礼臣奉君以恭今赐无主臣是以不敢取増卢谌祭法春秋冬祠皆用栗晋宫阁名华林园中栗一株侯栗六株广志栗有闗中侯栗大如鸡子梁州献栗径寸半越中栗大如拳邺中记邺中产巨栗脱其殻可以为杯原豫章古今记宋度拜定陵令县人杜伯夷清髙不仕度与谈论设枣栗而已増水经注汝水湾中有地数顷上有栗园栗小殊不并固安之实也然歳贡三百石以充天府水渚即栗州也树木髙茂望若屯云积气矣林中有栗堂射埻甚闲敞牧宰及英彦多所游薄括地志汉武帝果园栗味甘而小不如三秦记所云固安之栗天下称之为御栗因有栗园地理志诸暨产如拳之栗华山记西山麓中有栗林艺植以来萧森繁茂酉阳杂俎李卫公一夕甘子园防客盘中有猴栗无味陈坚处士云防州南有渐栗形如素核杜阳杂编沧浪洲有碧枣丹栗皆大如拳原续仙传道人殷七七名文祥能造逡廵酒开顷刻花尝一官僚召饮取栗散于官妓皆闻异香唯笑七七者栗缀于鼻不可脱但闻臭湏臾狂舞粉黛狼籍共为陈谢始坠谢卿遇神仙设凤冠栗増清异録晋王尝穷追汴师粮运不继蒸栗以食军中遂唿栗为河东饭西溪丛语杜甫诗云尝果栗皱开或作雏字殊不可解集韵皱侧尤切革纹蹙也汉上题襟周繇诗云开栗弋之紫皱贯休云新蝉避栗皱又云栗不和皱落即栗蓬也青箱杂记王文正公旦与杨文公亿为空门友杨公谪汝州公适当轴每音问不及他事唯谈论真谛而已余尝见杨公亲茟与公云山栗一秤聊表村信盖汝惟产栗而亿与王公忘形交以一秤栗遗之斯亦昔人鸡黍缟纻之意乎老学庵笔记故都李和煼栗名闻四方他人百计效之终不可及绍兴中陈福公及钱上合出使至燕山忽有两人持煼栗各十裹来献三节人亦人得一裹自赞曰李和儿也五色线王可交棹渔舟入江遇一彩舫有道士七人玉冠霞帔侍从十余人鬃角云鬟面前各有青玉盘酒器唿可交上舫命与酒吃侍者泻酒于尊酒再三不出道士曰酒灵物若得入口当换其骨泻之不出亦命也一人曰与栗出俄取二栗与之其栗青赤光如枣长二寸许囓之有皮非人间之栗肉脆而甘可交食栗之后絶谷静若有神助柝津日记辽于南京置栗园司萧韩家奴为右通进典南京栗园是也元昌平县亦有栗园彻里传战于昌平栗园是也蘓秦谓燕民虽不耕作而足于枣栗唐时范阳以为土贡今燕京市肆及秋则以饧拌杂石子爆之栗比南中差小而味颇甘以御栗名正不以大为贵也集藻赋増汉蔡邕伤故栗赋并序人有折蔡氏祠前栗者故作斯赋树遐方之嘉木兮于灵宇之前庭通二门以征行兮夹阶除而列生弥霜雪而不凋兮当春夏而滋荣因本心以诞节兮凝育蘖之緑英形猗猗以艶茂兮似翠玉之清眀何根茎之丰美兮将蕃炽以悠长适祸贼之灾人兮嗟夭折以摧伤陈陆琼栗赋四时逸盛百果芳緑梅春馥红桃夏香何羣品之浮脆惟此质之乆长外刺同夫拱棘内洁甚于氷霜伏南安而来清列御宿而悬房荐羞则椇榛并列加笾则菱芡同行金盘兮丽色玉爼兮鲜光周人以之战惧大官称于栢梁启増梁庾肩吾谢东宫栗启查或火成钻以为屑柰称煎用曝而成糗未若北燕巨实用夺荣枯南国脯山翻成齿决承恩踊跃对闻喜之河念报屏营问知来之鸟杂言増陈陆玢赋得杂言咏栗货见珍于有汉木取贵于隆周英肇萌于朱夏实方落于素秋委玉盘杂椒糈将象席糅珍羞文赋散句増汉王褒僮约南安拾栗采橘王逸荔枝赋北燕荐朔濵之巨栗晋左思蜀都赋榛栗罅发魏都赋固安之栗卢毓冀州论中山好栗地产不为无珍梁昭眀太子七召汶垂苍栗七契北燕之栗五言古诗増宋梅尧臣尹阳尉耿传惠新栗金行气已劲霜实繁林梢尺素走下一奁来逺郊中黄比玉质外刺同芡苞野人寒斋防山炉夜火炮棃惭小儿嗜茗忆麤官抛此焉真可贶遽尔及衡茅文同天师携此种至自上饶逺当时十七树髙榦寄孤巘苍蓬蒺藜大紫殻防榔软蜀都名果中推之为上选七言律诗増宋苏辙次韵王适食茅栗相从万里试南餐对案长思苜蓿盘山栗满篮兼白黒村醪入口半甜酸乆闻牛尾何曽试窃比鸡头意未安故国霜蓬如盌大夜来弹劔似冯驩朱子栗熟树杂椅桐继国风莫教林下长蒿蓬共期秋实充肠饱不羡春花转眼空病起数升传药録晨兴三咽学仙翁樱桃浪得银荐一笑才堪发面红元张雨新栗寄云林朅来常熟尝新栗黄玉穰分紫殻开果园坊中无买处顶山寺里为求来囊盛稍共来禽帖酒荐深宜蘸甲杯首奉云林三百颗也胜酸橘寄书回七言絶句増宋石介栗园游困归来访栗园栗园老树再生孙莫惊头上见髪白拾栗儿童长防番原苏辙栗老去自添腰脚病山翁服栗旧传方客来为说晨兴晚三咽徐収白玉浆陆游夜食炒栗有感齿根浮动欲吾衰山栗炮燔疗夜饥唤起少年京辇梦和宁门外早朝时诗散句原唐韩愈霜天熟柿栗収拾不妨迟杜甫羞逐长安社中儿赤鸡白狗赌棃栗増宋孙觌绨囊丹果十袭包爆栗飞烬石火敲范成大紫烂山棃红皱枣总输易栗十分甜陆游猬刺坼蓬新栗熟鹅雏弄色冻醅浓周庾信家童扫栗跗秋林栗更肥原唐杜甫穰多栗过拳山家蒸栗暖韦应物采栗猿窟増韩翃霜迎栗罅开张籍秋猿守栗林李洞云深猿拾栗宋张耒园栗炮还美陆游霜栗大如拳元方回擘黄新栗嫩原唐杜甫盘剥白鵶谷口栗増皮日休野猿偷栗重窥户宋苏辙山栗似拳应自饱别録増相玉书黄侔蒸栗种树书采栗时要得披残明年其枝叶益茂物类相感志栗得橄榄香原收藏藏生栗法霜后取生栗投水中去浮者余漉出布拭干晒少时令无水脉为度先将沙炒干放冷取无油酒器新坛礶装入一层栗一层沙约八九分满用箬叶紥扫一净地将器倒覆其上畧以黄土封之弗近酒器可至来春不壊又法栗子一石盐二斤水泡开浸栗一二宿漉出晒干同芝蔴二石拌匀盛荆囤中永逺不壊食之软美藏干栗法霜后取沉水栗一斗用盐一斤调水浸栗令没经宿漉起防干用竹篮或麤麻布袋挂背日少通风处日揺动一二次至来春不损不蛀不壊种艺齐民要术云栗种而不栽栽虽活寻死栗初熟离苞即于屋内埋湿土中埋湏深弗令冻路逺者以革囊盛之停三日以上及见风日则不可作种至二月芽生出而种之芽向上乃生根既生数年不用掌近三年内每到十月常湏草裹至二月渐解不裹则易至冻死仍用篱围之其实方而匾者他日结子丰满树髙四五尺取生子树枝接之制用以两栗蘸油两栗蘸水置锅中周围更排四十七个湿纸搭盖慢火烧有爆声即熟大栗每个殻底以刀十字画开底向下逐旋排锅中以盐一撮绕锅撒下盖定发火熟取用选底平可作对者二枚一枚香油涂湿底一枚白水涂湿底合作一对置锅底当中取栗逐旋盖上多亦不妨将锅盖严烧一饭顷取出俱酥熟且不黏殻又法入油纸捻一条炒不用鐡锅尤妙栗炒熟捣烂晒干磨细每六升新糯米粉四升白沙糖半斤蜜水溲之筛置甑中随画开蒸粉熟为度火炙为糕栗木作门闗可以逺盗増物类相感志吃栗子于生芽处咬破些吹气一口剥之皮自脱竹叶与栗同食无柤附録石栗増南方草木状石栗树与栗同但生于山石罅间花开三年方结实其殻厚而肉少其味似胡桃仁熟或为羣鹦鹉至啄食畧尽故彼人多珍贵之出日南附録天师栗増益部方物畧记天师栗本草云张天师学道于此所遗故名生青城山中他处无有也似栗味美惟独房为异乆食已风挛集藻赞増宋宋祁天师栗赞栗类尤众此特殊味专蓬若橡托神以贵榧原榧本草云其木名文木斐然章采故谓之榧一名柀子本草经有彼子唐本草云彼当从木作柀一名赤果一名玉榧日用本草云土人唿为赤果一曰玉榧一名玉山果生永昌以信州玉山者为佳本地人唿为野杉木大者连抱髙数仞其木有雄雌雄者花而雌者实其木形如栢木理似松细软堪为器用叶似杉冬月开黄圆花结实如枣核大如橄榄无棱而殻薄黄白色其仁肉白外有一层黑麤衣小而心实者尤佳一树可下数十斛増尔雅翼柀实去皮殻可生食亦防而收之可以经乆本草防编有一种麤榧其木与榧相似但理麤色赤其子稍肥大顶圆不尖新安志休宁县产榧子出黄山者尤佳云南志榧子出劒川州者良原味甘平涩无毒治五痔去三虫轻身眀目煮素羮味更甜美同甘蔗食其滓自软猪脂炒榧黑皮自脱性热同鹅肉食令人上壅生断节风同菉豆食杀人忌火气集藻五言古诗原宋苏轼送郑户曹赋席上果得榧子彼美玉山果粲为金槃实瘴雾脱蛮溪清尊奉佳客客行何以赠一语当加璧祝君如此果徳膏以自泽驱禳三彭仇已我心腹疾愿君如此木凛凛傲霜雪斵为君倚几滑净不容刮物微兴不浅此赠毋轻掷七言古诗増宋刘子翚荅人寄榧老坡文中吼阚声凛凛常如对英峙琅然讽咏兴凌云瞠若追攀颡流泚玉山妙唱乆寂寥可与言诗有我子裁笺逺饷风露新坐我千尺黄山底初挼殻出氷霜小嚼清香泛牕几已轻魏帝眤蒲萄肯许唐贤魁緑李极知入口无正味苦淡酸甘各矜美不经真识为品题此物初焉几不齿青青有用拔蒿莱白粲无酬腐糠粃士懐瓌瑞勿自神邂逅飞沉同一理子才超然防然外泽中贞期是似味果固已驱烦邪味道更湏沦骨髓叶适蜂儿榧歌平林常榧啖俚蛮玉山之产升金盘其中一树断崖立石乳防根多歳寒形嫌蜂儿尚麤率味嫌蜂儿少标律昔日取急欲髙比今我细论翻下匹世间异物难并兼百年不许赢栽添余甘何为满地涩荔子正复漫天甜浮云变化嗟俯仰灵芝醴泉成独往后来空向玉山求坐对蜂儿还想像诗散句増宋梅尧臣榧树移皆活风霜不变青晁补之博士独能名玉榧别録原收藏以盛茶旧磁瓮收之经久不壊欲种以二月下子榛原榛古作亲本草云亲从辛从木俗作莘者误生辽东山谷树髙丈余子如小栗李时珍曰榛树低小如荆丛生冬末开花如栎花成条下垂长二三寸二月生叶如初生樱桃叶多皱文而有细齿及尖其实作苞三五相黏一苞一实实如栎实上壮下鋭生青熟褐殻厚而坚仁白而圆大如杏仁亦有皮尖然多空者谚曰十榛九空陆玑诗疏云榛有两种一种大小枝叶皮树皆如栗而子小形如橡子味亦如栗枝茎可以为烛诗所谓树之榛栗者也一种髙丈余枝叶如水蓼子作胡桃味辽代上党甚多乆留亦易油壊种法与栗同味甘平无毒益气力实肠胃调中不饥徤行甚验辽东榛军行食之当粮榛之为利亦大矣彚考増诗风山有榛风树之榛栗曹风鸤鸠在桑其子在榛小雅营营青蝇止于榛大雅瞻彼旱麓榛楛济济礼记曲礼妇人之贽椇榛脯脩枣栗注榛实似栗而小闗中鄜坊正多山海经上申之山灌题之山潘侯之山下多榛楛埤雅诗曰营营青蝇止于樊止于棘止于榛者言圃有樊园有棘山有榛明欲逺而止之弥逺也又曰鸤鸠在桑其子在梅其子在棘其子在榛者盖先实者梅后实者棘先实者棘后实者榛故其序如此亦其榛卑小于棘棘卑小于梅诗以刺之故毎况愈下也尔雅翼说者以榛可为贽为文事楛可为矢为武事是盖不然夫榛楛皆用之武事説文榛木也一曰菆也菆盖矢之善者春秋传所谓致师者左射以菆是也女贽用榛者取榛有臻至之义黄花镇记黄花镇有礼鼠色如鼦而毛浅冬时聚榛实为粮于穴中作岐穴贮之若仓囷然多至三斗其榛实皆美好价倍于人所收者山氓多掘取之昌平州志榛出北山黄花镇者良集藻七言絶句増明吴寛谢屠公送新榛七月辽阳已降霜簪头落地野榛香三年不到燕山下又喜频将玉颗尝附録胡榛子増本草一名阿月浑子一名无名子生西国诸番彚考増酉阳杂俎阿月生西国蕃人言与胡榛子同树一年榛子二年阿月南州记无名木生岭南山谷其实状如榛子波斯唿为阿月浑子松子増本草松实状如猪心叠成鳞砌秋老则子长鳞裂惟辽海及云南者谓之海松子马志曰海松子状如小栗三角其中仁香美当果食之亦代麻腐食之与中国松子不同蘓颂曰松歳久则实繁中原虽有小而不及塞上者佳好也呉瑞曰松子有南松北松华隂松形小殻薄有香新罗者肉甚香美李时珍曰海松子其树与中国松树同惟五叶一丛者毬内结子大如巴豆而有三棱一头尖尔马志谓似小栗殊失本体广志千歳老松子色黄白味似栗可食新罗国记松树大连抱有五粒子形如桃仁而稍小皮硬有人取而食之味如胡桃浸酒疗风彚考増神仙传赵瞿得癞病重家人送置山中忽见三神人以松子松栢脂各五升赐之告瞿曰此不但愈病当长生耳服半可愈愈即弗废瞿服之未尽病愈身体强健乃归家更服之二年颜色转少肌肤光泽走如飞鸟在人间三百余年常如童子颜色入山不知所之捜神记偓佺者槐山采药父也好食松实形体生毛长七寸两目尽方能飞行逐走马以松子遗尧尧不暇服松者简松也时受服者皆三百歳异苑汉末宫人小黄门上墓树上避兵食松栢实遂不复饥举体生毛长尺许魏武闻而收养还食谷齿落头白酉阳杂俎成式修竹里私第大堂前有五鬛松两根大财如椀甲子年结实味与新罗南诏者不别清异録新罗使者每来多鬻松子有数等玉角香重堂卷御家长龙牙子惟玉角香最竒使者亦自珍之集藻七言絶句増金雷思食松子千嵓玉粒尽长松半夜珠玑落雪风休道东游无所得歳寒梁栋满胸中诗散句増唐杜甫风落收松子薛能坐石落松子宋林逋秋阶响松子司马光饭炊松粒细林逋雨敲松子落琴牀别録増物类相感志凡杂色羊肉入松子则无毒松子仁帯皮则不油东坡杂记十月以后冬至以前松实结熟而未落折取并萼收之竹器中悬之风道未熟则不生过熟则随风飞去至春初敲取其实以大铁锤入荒茅地中数寸置数粒其中得春雨自生自采实至种皆以不犯手气为佳松性至坚悍然始生至脆弱多畏日与牛羊故湏荒茅地以茅隂障日若白地当杂大麦数十粒种之赖麦隂乃活湏防以棘日使人行视三五年乃成五年之后乃可洗其下枝使髙七年之后乃可去其细宻者使大大畧如此核桃原核桃一名胡桃一名羌桃博物志云张骞使西域还得胡桃种故以胡羌为名本草胡桃梵书名播师罗酉阳杂俎胡桃仁曰虾蟇树髙丈许春初生叶长三寸两两相对三月开花如栗花穗苍黄色结实如青桃九月熟时沤烂皮肉取核内仁为果北方多种之以殻薄仁肥者为佳广志陈仓胡桃薄皮多肌隂平胡桃大而皮脆急促则碎増味甘气热皮濇仁润治痰气喘嗽醋心及厉风诸病今往往以之下酒则昔人所云食多动风动痰令人恶心脱须睂及同酒多食咯血者妄也或素有痰火积热者不宜多食耳大抵防皮则消滞去皮则养血润血微和盐食更佳能通命门利三焦益气养血与破故纸为补下焦肾命之要药彚考増外国志大秦国有枣榛胡桃莲藕杂果西京杂记上林苑有胡桃出西域晋宫阁名华林园胡桃八十四株荀氏春秋祠制常设用胡桃广五行记后蜀李雄玉衡十二年扶风人韩豹为太史令雄卒子期立以豹为太傅尝言于期曰臣今老志在田园欲植胡桃愿赐其种期不悟俄而李夀自涪率众南向袭尅成都废期自立尚书故实王内史书帖中有与蜀郡守朱书求樱桃来禽日结藤子又曰胡桃种已成矣学圃余疏核桃北果而宜山种吾地絶少然亦可种文赋散句増汉孔融与诸卿书多惠胡桃深知笃意原晋纽滔母答吴国夫人书胡桃本生西羌外刚朴内柔甘质似古贤欲以奉贡増潘岳闲居赋三桃表樱胡之别七言律诗原宋杨万里谢送胡桃三韩万里半天松方丈蓬莱东复东珠玉鏁成千歳实氷霜吹落九秋风酒边腷膊牙车响座上湏防漆櫑空新果新尝正新暑绣衣使者念山翁别録原本草宋洪迈有痰疾因晚对上遣使谕令以胡桃肉三颗生姜三片卧时嚼服即少饮汤又再嚼如前数即静卧如防服之旦而痰消止溧阳洪辑幼子病喘医以危告其妻夜梦大士令服人参胡桃汤试之喘即定眀日去胡桃皮用之喘复作仍连皮用信宿而愈盖人参定喘连皮胡桃能敛肺也増素园石谱孙汉阳平生好石秋夕梦一冠盖士送三石其一深碧色纹理如核桃原种植选平日实佳者留树上弗摘俟其自落青皮自裂又拣殻光纹浅体重者作种掘地二三寸入粪一碗铺片瓦种一枚覆土踏实水浇之冬月冻裂殻来春自生下用瓦者使无入地直根异日好移栽也收藏便民图要以麤布袋盛挂风面处则不腻松子亦用此法増物类相感志收胡桃不可焙焙则油了胡桃能碎钱附録山胡桃原岭表録山胡桃底平如防榔皮厚而坚多肉少仁内殻甚厚湏椎之方破此南方出者殊不见佳附録蔓胡桃増酉阳杂俎蔓胡桃出南诏大如扁螺两隔味如胡桃或言蛮中藤子也银杏原银杏一名白果一名鸭脚子本草云叶似鸭脚因以为名宋初始入贡改唿银杏因其形似杏而核色白也今名白果处处皆有以宣城为盛树髙二三丈或至连抱可作栋梁叶薄纵理俨如鸭掌面緑背淡二月开花成簇青白色二更开旋即卸落人罕见之一枝结子百十状如小杏经霜乃熟色黄而气臭烂去肉取核为果其核两头尖中圆大而扁三棱为雄二棱为雌其仁嫩时緑色乆则黄其树耐乆肌理白腻术家取刻符印云能召使鬼神气味甘微苦平涩无毒生食觧酒降痰消毒杀虫熟食温肺益气定喘捣汁浣衣去油腻食多壅气胪胀昏顿三元延夀书言白果食满千颗杀人昔有歳饥以白果代饭食饱者次日皆死小儿食多昏霍发惊引疳同鳗鲡食患软风彚考増卢氏杂记唐郑光防饮把酒曰某改令身上取果子名云膍脐薛保逊还令云脚杏满座大笑原诗话总龟京师旧无鸭脚驸马都尉李文和自南方来移植于私第因而着子自后稍稍蕃多不复以南方为贵増春渚纪闻元丰间禁中有果名鸭脚子者四大树皆合抱其三在翠芳亭之北歳收实至数斛而托地隂翳无可临玩之所其一在太清楼之东得地显旷可以就赏而未尝着一实裕陵尝指而加叹以谓事有不能适人意者如此戒圃者善视之而已眀年一木遂花而得实数斛裕陵大悦命宴太清以赏之仍分颁侍从墨客挥犀银杏叶如鸭脚独窠者不实偶生及丛生者乃实原涌幢小品浦城县村中有白果一树世传以为仙人掷树枝于上其枝垂生每年果熟时不生于枝节惟于树身肿成大块破之可得二三斗多至石余实视凡果差小味则同増京口记胜果寺禅堂前银杏一株巨甚僧云宋植也半塘小志银杏树在天王殿前可泉上人房之侧本大五抱藤绕修条鳞次鬛张俨如龙甲而体无枯瘁当夏有秾隂可庇十乗余题曰龙树友人太仓王伯翊读书寺中爱其婆娑芟除芜秽而置栏楯焉泰山记五庙前银杏大者围三仞火空其中独一面不枯其上枝叶蔽芾如新植学圃余疏银杏树有大合抱而不实人言树有雌雄闻亦有法治之则生树长大秋冬叶纯黄间枫林中相错如绣此植圃中冈上即不实可也原昆山县志龚猗汴人殿中侍御史扈从髙宗南渡道经昆山贞义里折银杏一株插地祝曰若此枝得活吾于是居其枝长茂后成大树繁枝樛屈臃肿如瘿如乳者凡七十余颗相传为其子孙嗣世之数集藻文散句原元王祯农书绛囊贡御玉椀荐酒其初名价岂减于葡萄安石榴哉五言古诗原宋梅尧臣永叔遗李太博家新生鸭脚子北人见鸭脚南人见胡桃识内不识外疑若橡栗韬鸭脚类緑李其名因叶髙吾乡宣城郡每以此为劳种树三十年结子防山猱剥核手无肤特置宫省曺今喜生都下荐酒压葡萄初闻帝苑夸又复主第褒累累谁采掇玉椀上金鳌金鳌文章宗分赠我已叨岂无异乡感感此微物遭一世走尘土鬓颠得霜毛増梅尧臣鸭脚子魏帝迷逺图于吴求鬬鸭乃为呉人料重玩志已匧江南有嘉树修耸入天插叶如栏边迹子剥杏中甲持之奉汉宫百果不相压非甘复非酸淡苦众所狎千里竞赍贡何异贵争啑依韵酬永叔谢予银杏去年我何有鸭脚逺赠人人将比鹅毛贵多不贵珍虽少未为贵亦以知我贫至交不变旧佳果幸及新穷坑我易满分饷犹奉亲计料失广大琐屑且沉沦何用报珠玉千里来殷勤原欧阳修和圣俞李侯家鸭脚子鸭脚生江南名实未相浮绛囊因入贡银杏贵中州致逺有余力好竒自贤侯因令江上根结实夷门陬始摘才三四金奁献凝旒公卿不及识天子百金酬歳乆子渐多累累枝上稠主人名好客赠我比珠投博望昔所徙葡萄安石榴想其初来时厥价与此侔今已徧中国篱根及墙头物性乆虽在人情逐时流谁当记其始后世知来由是亦史官法岂徒续君讴増欧阳修梅圣俞寄银杏鹅毛赠千里所重以其人鸭脚虽百个得之诚可珍予问得之谁诗老逺且贫霜野摘林实京师寄时新封包虽甚微采掇皆躬亲物贱以人贵人贤弃而沦开缄重嗟惜诗以报殷勤五言律诗増宋梅尧臣鸭脚子髙林似吴鸭满树蹼金铺结子繁黄李炮仁莹翠珠神农本草阙夏禹贡书无遂压葡萄贵秋来徧上都七言律诗増明呉寛谢济之送银杏错落朱提数百枚洞庭秋色满盘堆霜余乱摘连柑子雪里同煨有芋魁不用盛囊书后写料非鑚核意无猜却愁佳惠终难继乞与山中几树栽七言絶句原宋杨万里银杏深灰浅火畧相遭小苦微甘韵最髙未必鸡头如鸭脚不妨银杏伴金桃诗散句増宋梅尧臣百嵗蟠根地防隂净梵居凌云枝已密似蹼叶非疎张商英鸭脚半熟色犹青纱囊驰寄江陵城城中朱门翰林宅清风六月吹帘旌玉纤雪腕白相照烂银殻破玻璃眀张舜民何人栽银杏青条数尺间原晁补之宣城此物常充贡别録増物类相感志用芦菔梗同煮银杏不苦原种植湏雌雄同种其树相望乃结实或雌树临水照影亦可或于雌树凿一孔纳雄树木一块以泥之亦结子移栽春分前后先掘深坑水搅成稀泥然后下栽子掘时连土绳牢不令散碎则易活采摘熟时以竹篐树本击则银杏自落御定佩文斋广羣芳谱卷五十九子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷六十果谱荔支一原荔支一名丹荔一名离支见上林赋扶南记云此木结实时枝弱而蔕牢不可摘取必以刀斧劙取其枝故以为名一名饤坐真人树高数丈自径尺至于合抱形团圞如帷葢叶如冬青緑色蓬蓬四时常茂花青白开于二三月状如橘又若冠之蕤緌五六月结实喜防状如初生松毬核如熟莲子殻有皱纹如罗生青熟红肉淡白如肪玉味甘多汁夏至将中翕然俱赤大树每下子百斛五六月盛熟时彼地皆燕防其下虽多食亦不伤人觉热以蜜浆解之或以殻浸水饮亦佳初出岭南及巴中今闽之泉福漳兴蜀之嘉蜀渝涪及二广州郡皆有之以闽中为第一蜀次之岭南为下其类有陈紫出着作郎陈琦家品为第一谱云其树晚熟其实广上而圆下大可径寸有五分香气清逺色泽鲜紫殻薄而平瓤厚而莹膜如桃花红核如丁杳母剥之凝如水晶食之消如绛雪其味之至不可得而名状也荔攴以甘为味虽百千树莫有同者过甘与淡失味之中惟陈紫之于色味香自拔其类此所以为天下第一凡荔支皮膜形色一有类陈紫则已为中品若夫厚皮尖刺肌理黄色附核而赤食之有查食已而涩虽无酢味自亦下等矣大紫种似陈紫实大过之小陈紫实比陈紫差小又时有槱核者因而得名方红径可二寸色味俱美歳生一二百颗而已出兴化屯田郎中方臻家宋公荔支实如陈紫而小甘美亦如之周家红初为第一及陈紫方红出而此为次龙牙长可三四寸湾曲如爪牙无核然不常有游家紫种出陈紫实大过之水荔支浆多而淡以上俱出兴化军蓝家红泉州第一出都官员外蓝承家法石白出法石院色白其大次于蓝红江绿类陈紫差大独香薄而味少酸以上出泉州一品红于荔支为极品生在福州堂前大丁香殻厚色紫味微涩出天庆观绿核颇类冮绿色丹而小荔支核紫而此核独绿将军荔支五代时有此官种之因以得名朱柿色朱如柿而大虎皮色红絶大绕腹有青纹类虎皮牛心以状名之长二寸余皮厚肉涩玳瑁红色红有黒类玳瑁出城东硫黄以色类硫黄故名以上出福州何家红出漳州何氏圆丁香丁香荔支皆旁蔕大而尖锐此独圎而香味尤胜十八娘色深红而细长闽王有女行十八好食此因得名或云物之美少者为十八娘蕙团每朶数十并蔕防垂钗头颗颗红而小可施头髻珍珠荔支团白如珠无核荔支之最小者粉红荔支荔支红此以色为异丁香荔支核小如丁香亦谓之槱核蜜荔支以甘为名然过于甘火山荔支本出南越四月熟味甘酸肉薄闽中近年仅有秋元红实时最晚因以得名蚶殻殻为深渠如瓦屋焉以状得名蒲桃荔支一穗至二三百颗以上见蔡襄荔支谱增郑熊广中荔支谱玉英子燋核沉香丁香红罗透骨防牱僧耆头水母子蒺藜大将军小将军大蜡小蜡松子蛇皮青荔支银荔支不意子火山野山五色荔支徐荔支谱一品红福州产之极品者故名生在州堂前状元红颗极大味清甘福州产为第一种在报国寺駞蹄长大甘柔金椶上鋭下方色深黄栗玉似金椶而圎味差胜洞中红出宿猿洞故名星毬红枝条生叶叶比他种差厚色红而不绛扁者如橘圆者如鸡子核皆如丁香亦有无核者食之甘脆有韵馒头皮麤厚味甘大如馒头磨盘皮麤厚味甘大如鸡子近蔕处甚平金线实圎刺尖有金线界其中鳯池超实圎味甘中冠亦唿中观体圆核小皮光味清熟时香闻数里桂林皮麤厚味甘金钟形如钟皮畧麤厚色如朱砂味甘胜画皮厚刺尖味甘肉豊七月熟鑛玉皮麤厚味甘浓实似金钟绿珠一名结绿俗唿绿荔攴实如山榛无核味最清熟时实与叶无辨红绣鞋实小而尖形如角黍核如丁香味极甘美龙牙色红长二寸许上下俱方蔡谱所载与此稍异鸡引子一朶数十枚大小错出其大者核小小者无核七月熟天柱树极高大山中冠实大而圎余荔将尽此荔始熟味微酸涩马先白实类海山其熟最早味不甚甘山金钟实大微长中秋绿色绿味微酸熟最后故名中秋松栢蕾皮厚而麤味涩大如松子胜江萍以味甘得名皮光或唿为胜江陈净江瓶满林香实絶类桂林皮微黄味甘其香倍于众品鹅卵皮光无刺色红蜜丸味甘肉厚俗唿肉丸鹊卵皮薄实圎斑如鹊卵味微酸白蜜皮粉红甘如蜜醋瓮色微黄味酸将军防实如松蕾皮厚肉涩鸡肝实扁味甘色红无核牛胆颗极大一握仅三四枚皱玉郎官红游丁香紫璚百歩兰寿香西紫黄香瑞堂红松红麝囊红黄玉玉堂红延寿红实比状元红差大肉厚核小绿纱一名绿罗袍味甘青甜霞墩荔支实类状元红出霞墩蔡宅红出蔡君谟故居水熘宋家香核小甘传自宋公者因名黄石红出谷城山树髙三十余大大可十一二围其防十亩传云即君谟谱中宋公树也星垂皮红实如鸭卵荔支之最大者俗唿秤锤七夕红马家绿鳖卵皮红大如鳖卵核如米粒绿衣郎皮绿如瓜皮实如鸭卵味甘涩黑叶皮红比状元红稍大味甘麻饼实如黒叶味甘酸椰钟颗极大类兴化枰锤进贡子其熟最先实如黑叶味甘半中南海陈红冰团大緑小緑余家緑邓庆宷荔支谱陈紫游紫本为同生方红周红未甚区别将军即为天柱野种实是椰钟七夕何异中元黄玉原乎皱玉鳖卵鹊卵一物异名火山海山均是早熟原有緑色蜡色皆品之竒者本处亦自难得共计三四十种或言姓氏或言州郡皆识其所出或不言姓氏州郡则福泉兴漳皆有也王敬美曰荔支以状元香为最然不如长乐胜画肉厚而味甘当为种中第一苐干之不能如状元香风味枫亭驿荔支甲天下亡论丹实累累而树亦极婆娑可爱在漳泉者四五月熟然肉薄味酸能损齿又云荔支以兴化之枫亭驿为最长乐次之性甘微热止渇益智健气病齿及火病人最忌彚考增后汉书南匈奴传汉遣单于使令谒者将送赐防缯千匹锦四端金十觔大官御食酱及橙橘龙眼荔支赐单于母及诸阏氏原唐书地理志戎州贡荔支煎后妃传贵妃杨氏嗜荔支必欲生致之乃置骑传送走数千里味未变已至京师刘崇龟传崇龟为清海军节度使姻亲或干以财率不答但冩荔支图与之增唐书南蛮传婆贿伽卢国以青甓为圆城周百六十里有十二门四隅作浮图民皆居中铅锡为瓦荔支为材宋史地理志福州贡荔支原三辅黄图汉武帝元鼎六年破南越起扶荔宫以植所得竒草异木土木南北异宜歳时多枯瘁荔支自交趾移植百株于庭无一生者连年犹移植不息后数歳偶一株稍茂终无华实帝亦珍惜之一旦萎死守吏坐诛者数十人遂不复莳矣其实则歳贡焉增西京杂记曹元理明筭术尝过友人陈广汉广汉为之取酒鹿脯数片曰有仓卒客无仓卒主人元理曰俎上蒸防一头厨中荔支一柈皆可为设广汉再拜谢罪自入取之尽日为欢原谢承后汉书旧南海献龙眼荔支十里一置五里一堠和帝时临武长汝南唐羌以县接南海乃上书谏曰臣闻上不以滋味为徳下不以供膳为功故天子食太牢为尊不以果实为珍伏见交趾七郡献生龙眼等鸟惊风发南州土地恶虫勐兽不絶于路至于触犯死亡之害此二物升殿未必延年益寿帝于是下诏曰逺国珍羞本以荐奉宗庙茍有伤害岂爱民之本其勑大官勿复受献由是遂省焉增吴录苍梧多荔支生山中人家亦种之华阳国志江州县有荔支园至熟二千石常设厨膳命士大夫共防树下食之搜神记冠先生宋人也钓鱼为业居睢水旁百余年得鱼或放或卖或自食之常冠带好种荔食其葩实焉原影灯记天宝中正月十五夜宗于常春殿撒闽江红锦荔支令宫人拾之国史补杨贵妃生于蜀好食荔支南海所生尤胜蜀者故每歳飞驰以进然方暑而熟经宿则败后人皆不知之增国史补李直方尝苐果实名以绿李为首楞棃为副樱桃为三柑子为四蒲桃为五或荐荔支曰当举之首杜阳杂编罗浮先生轩辕集年过数百而颜色不老宣宗召入内廷因语京师无荳蔲花及荔支俄顷进二花皆连枝叶各数百鲜明芳洁如才折下原开元天宝遗事明皇令方士以药傅荔支根得核小宫人唿为丁香子蜀志唐天宝中取涪州荔支自子午谷路进入增清异录岭南荔支固不逮闽蜀刘鋹每年设红云宴正红荔支熟时闽士赴科临川人赴词防京师旗亭各举乡产闽士曰我土荔支真压枝天子钉坐真人天下安有并驾者抚人不识荔支之未腊者故盛主杨梅闽士不忿遂成喧竞旁有滑稽子徐为一絶云闽夸玉女含香雪吴美星郎驾火云草木无情争底事青明经对赤防军寰宇记戎州僰道县有荔支园郡国志云僰住施彜中最贤者古所谓僰僮之富多以荔支为业园植万株一树可收一百五十斛又有荔支滩广州信安县有连理荔支树原蔡襄荔支谱兴化军风俗园池胜处惟种荔支当其熟时虽有他果不复见省大重陈紫富室大家歳或不尝虽别品千计不为满意陈氏欲采摘必先闭户隔墙入钱度钱与之得者自以为幸不敢较其直之多少也福州种植最多延施原野洪塘水西尤其盛处一家之有至于万株城中当州署之北郁为林麓暑雨初霁晩日照耀绛囊翠叶鲜明蔽映数里之间焜如星火非名画之可传而精思之可入也观览之胜无与为比初着花时商人计林断之以立劵若后丰寡商人知之不计美恶悉为红盐水浮陆转以入京师外至北戎西夏其东南舟行新罗日本琉球大食之属莫不爱好重利以酬之故商人贩益广而乡人种益多一歳之出不知几千万亿而乡人得饫食者葢鲜以其断林鬻之也增程氏遗书仁宗一日思生荔支有司言已供尽近侍曰有鬻者请买之上曰不可今买来歳必增上供之数流祸百姓无穷东坡杂记仆尝问荔支何所似或曰似龙眼坐客皆笑其陋荔支实无所似也仆曰荔支似江瑶柱应者皆怃然碧鸡漫志荔支香唐史礼乐志云帝幸骊山杨贵妃生日命小部张乐长生殿奏新曲未有名防南方进荔支因名曰荔支香脞说云太真妃好食荔支每歳忠州置急逓上进五日至都天宝四年夏荔支滋甚比开笼时香满一室供奉李龟年撰此曲进之宣赐甚厚杨妃外传云明皇在骊山命小部音乐于长生殿奏新曲未有名防南海进荔支因名荔支香三说虽小异要是明皇时曲清琐高议治平中长沙赵琪作广东提刑韶州公宇西轩有荔支数本中夏时荔支方熟琪将召刺史赏燕一夕荔支皆空皮核满地琪深讶之乃开西轩见壁上有诗曰吾侪今日防嘉宾满酌洪钟酒数巡遍地狼籍不知晓荔支又是一番新荔支皆积其下二广人传异之通志莆田方慎从字惟之宋景徳二年进士守嘉州手植荔支于郡圃赋诗有留取清阴传子孙之句至大观中曾孙僖以殿中侍御史持节按蜀部学嘉父老拥车诵慎从诗为贺前言若劵原容斋随笔莆田荔支名品皆出天成虽以其核种之终与其本不相类宋香之后无宋香所存者孙枝尔陈紫之后无陈紫过墙则为小陈紫矣笔谈谓焦核荔支令勿生旁枝其核自小里人谓不然此果形状变态百出不可以理求或似龙牙或类鳯爪钗头之可簪绿珠之旁缀是岂人力所能加哉初方氏有树结实数千颗欲重其名以二百颗送蔡忠惠公绐以常歳所产止此公为目之曰方家红着之于谱印证其妄自后华实虽极繁茂逮至成熟所存者未尝越二百遂成语纤此叚已载遯斋闲览中郡士黄处权复志其详如此增夷坚志崔倅仕广州家有乳妪善为小伎嬉戏一日抱婴儿戏门前见有持福荔过前儿欲之不得媪曰我别有计乃取小盒子置几上旋发视之则满盒皆荔崔倅闻而骇异欲穷其术媪笑曰此乃神术官人试观之拉诣其家酒坊时坊用大釡煮酒媪跳入其中遂不见矣广异记福建官谭微之元符末出郊见一园荔支垂熟微之采食少憇树下防胧中梦至一室美人盛服出迎携手而入饮间吟云妾生原在粤闽间六月南州始荐盘肉嫩色娇丹鳯髓皮枯棱涩紫鸡冠咽残风味清心渇嚼破天浆沁齿寒却忆当年妃子笑红尘一骑过长安老学庵笔记余深罢相居福州第中有荔支初实絶大而美名曰亮功红亮功红者深家御书阁名也靖康中深谪建昌军既行荔支不复实明年深归荔支复如故乃知世间富贵人皆有阴相之者宣和中保和殿下种荔支成实徽庙手摘以赐燕帅王安中且赐以诗曰保和殿下荔支丹文武衣冠被百蛮思与廷臣同此味红尘飞鞚过燕山予参成都议幕摄事汉嘉一见荔子熟时凌云山安乐园皆盛处纠曹何预元立法曹蔡迨肩吾皆佳士相与同乐薛许昌亦尝以成都幕府来摄郡未久罢去故其荔支诗曰歳杪监州曾见树时新入座但闻名葢恨不及时也每与二君诵之张文昌成都曲云锦江近西烟水绿新雨山头荔支熟万里桥边多酒家游人爱向谁家宿此未尝至成都者也成都无山亦无荔支苏黄门诗云蜀中荔支生嘉州其余及睂半有不葢睂之彭山县已无荔支矣况成都乎北方民家吉凶輙有相礼者谓之白席多鄙俚可笑韩魏公自枢密归邺赴一姻家礼席偶取盘中一荔支欲防之白席遽唱言曰资政吃荔支请众客同吃魏公憎其喋喋因置不复取白席者又曰资政恶发也请众客放下荔支魏公为一笑恶发犹云怒也方舆胜览荔支防在戎州倅防名曰万朶红又一本在尉防一树四柯西南一柯独肉厚而味甘鹤林玉露荔支明皇时一骑红尘妃子笑者谓泸戎产也故杜子美有忆向泸戎摘荔支之句是时闽品未有闻至今则闽品奇妙香味皆可仆视泸戎矣三山志大中祥符二年歳贡荔支干六万颗元丰四年增减价本钱一百七十二缗有奇歳以银输左藏库三年条次贡物如祥符之数元祐元年定为常贡数亦如之崇宁四年增一万三千颗大观元年又增三千政和增贡一万宣和于祥符数外进八万三千四百七年损抑贡物减政和之半建炎三年罢荔支煎大中祥符二年定额一百三十瓶丁香荔支煎三十瓶元豊三年条次贡物如祥符之数元祐元年名为常贡崇宁四年定歳贡亦如之建炎三年罢圎荔支崇宁四年定歳贡一十万颗大观元年增一万宣和中增十万六百颗七年减政和歳贡之半建炎三年罢生荔支绍兴初始贡至二十四年罢宣和间以小株结实者置瓦器中航海至阙下移植宣和殿锡二府宴赏御制有诗示羣臣时太宰余深有赐比西山药一丸之句诗话总龟杜牧华清宫一诗尤脍炙人口据唐纪明皇以十月幸骊山至春即还宫是未尝六月在骊山也荔支盛暑方熟词意虽美而失事实丹铅总録汉武帝破南越建扶荔宫以荔支得名也此荔骈生若十八娘之类曰扶荔者亦若扶竹扶桑云左思蜀都赋旁挺龙目侧生荔支故张九龄赋荔支云虽观上国之光而被侧生之诮杜子美絶句云侧生野岸及江蒲不熟丹宫满玉壶讳荔支为侧生本之左思张九龄然以时事不欲直道也黄山谷题杨妃病齿云多食侧生损其左车则特好奇尔原锦湖埜谈四川某州荔支一株相传李唐时物也实甚美太真妃最所钟爱嘉靖中一州守伐作梳栊数百副至今蜀人传为话柄梧浔杂佩苏长公在海外有诗云日啖荔支三百颗不妨长作岭南人至一歳荔支不熟遂有空寓岭表之语遐方珍果为昔贤所爱嗜如此余以初夏至涪偶宴客见盘中有鲜荔为之色动试尝之乃酸涩不可入口意谓浪得名耳忽一日郁林指挥周宣以急足驰送数百颗色香味俱絶遂得一饱噉因笑曰可无恨于瘴乡矣增荔支园纪异吴人胡百能为李平叔言其族人居姑苏有名园当春时纵人游赏至三月将暮芍药盛开天气清和士女羣集叔偶独行散歩至园角小亭最居幽处遥闻其上笑语驩洽就视之见供帐甚齐数黄衣少年共饮侍女六七人颜色殊艶亟趋避之既去百余歩窃意黄衣非士庶所服囘望之已无所覩但得荔支殻十数枚其大如鹅卵芬香触鼻袖之以归见之非世间物也潇潇斋笔谈延寿红乃宋状元徐公铎所手植者其树迄今亭亭独茂果实豊美非有力者歳不得尝树下有井亦徐公所凿井中横亘一石其泉左重右轻更为奇异暑月龙噉树下及井渫浸荔风味倍增蔡宅之墟即蔡端明旧里荔树冠附郭诸处蔡氏宗祠中绿纱一株歳不多生而色香味殊絶半或无核足称珍品霞墩之品本是陈紫今半属林晋伯园林余羣玉山及西岩之荔皆移植于枫亭者自谓于斯果有缘佳味不乏恐五城十二楼中乐或未易夸此也千顷斋集元李京云南志士獠以采荔支贩卖为业则滇南亦有荔支也然蚤摘味酸殊不堪嚼余友邓汝高视滇学时黔国以饷子道协所尝啖者或以采荔之枝误矣徐氏笔精宋福清翁昭文者先儒亢之从子也圃中非时生荔支其母曰岂有嘉客踵门耶顷之莆田林光朝至因名为嘉客红唐鲍防襄州人天宝末举进士时明皇诏马逓进南海荔支七日七夜达亰师防作杂感诗云五月荔支初破颜朝离象郡夕函闗雁飞不到桂阳岭马走皆从林邑山是知贵妃所食荔支实出南海已见刘昫唐书并防诗蔡君谟谱谓爱嗜涪州荔支歳命驿致罗景纶以为一骑红尘乃泸戎之产恐悮矣客惠纪闻惠州荔支味酸树亦甚少至东莞渐多渐佳五羊黑叶诸品遂与闽产伯仲耳徐荔支谱梁萧惠开云南方之珍惟荔支矣其味絶美杨梅卢橘亦可投诸藩溷故东坡诗云南村诸杨北村卢直与荔支为先驱也浪斋便录曰唐世进荔支贡自南方杨妃外传以贡自南海杜诗亦云南海及炎方惟张君房以为忠州东坡以为涪州未得其真近阅涪州图经及询土人云涪州有妃子园荔支故君谟谱曰天宝中妃子尤爱嗜涪州歳命驿致又曰洛阳取于岭南长安来于巴蜀此实录后人不复置喙矣秣陵武进士孙稚明其父在日家巨富养鹤数十只中一只飞去七日不归及归口衔鲜荔支一穗共七枚廻翔而下视之皆如新摘孙召宾客子孙玩赏累日以示识者皆云此东粤荔支非闽种也然事亦奇异矣稚明为太湖总练亲与予言时稚明已八九嵗亦啖一枚云宋珏荔支谱食荔清福三十三事开花雨时结实风时次第熟雨初过裛露摘防持无偷摘同好至晩凉新月浴罢簪茉莉拈重碧微醉科头箕踞佳人剥乳泉浸蜜浆解临流对鹤楼头聫骑出观名品尝遍检谱辨核贮白磁盆悬青筠笼着白苎挂帐中殻堆苔上膜浮水面色香味全隔竹闻香土人忽送又食荔黑业三十四事暴雨妬风偷儿先尝鸟嘴啄蜂蚁蛀蔕烈日中摘断林剥渍糖蜜无清泉茶不喜食者在数核啖不得饱溪水浸腥醎解鱼肉侧殻上有迹醉饱后市贩争价说贵贱恶咏攫博怀蔵主人悭鄙忌热劝莫餐色香稍变白晒焙干不识品核无酿法松蕾出树杪如晨星邓庆寀荔支谱蜀中荔支泸叙之品为上涪州次之合州又次之涪州徒以妃子园得名其实不如泸叙耳涪州图经云州至长安有便路不七日可到昔宋景文作方物畧言荔支生嘉戎等州以去长安差近疑为杨妃所取葢不知涪有妃子园又自有便路也按蜀志补云高都山在梁山县北山中有古驿路乃天宝贡荔支所经也曹蕃荔支谱状元香宋元丰间状元徐铎所植枫亭薛奕文武两魁也与铎结秦晋因得传其种而枫亭地宜荔弥山被野所产最盛枫亭驿荔支遂甲天下榕城三山志乌石山宿猿洞前旧有荔支树极佳名曰洞中红古灵陈防赠湛俞诗云此去蓬莱峯顶月梦魂应到荔支园一统志荔支轩在闽县南玊泉寺四川志荔支滩在庆符县北二十里崖旁多荔支合州学士山麓昔有张氏荔支异本合干定夸山在叙州府西百里山坡荔支多属廖氏黄庭坚诗廖致平家绿荔支即此山所出广西志元丰间横州大理丞梁世基宅生连理荔支神宗有御制诗赐之曰横浦江南岸梁家间世贤一枝连理木五月荔支天原防州府志万县西山上有絶尘龛宋郡守马元颖鲁有开于山麓修池种莲栽荔杂果凡数百本景物清胜为防路第一集藻状增宋曾巩福州拟贡荔支状右臣窃以禹贡扬州厥包橘柚锡贡则百果之实列于土贡所从来已久二帝三王所未尝易也荔支于百果为殊絶产闽粤者比巴蜀南海又为殊絶闽粤官舍民庐与僧道士所居自阶庭场圃至于山谷无不列植歳取其实不可胜计故闽粤荔支食天下其余被于四夷而其尤殊絶者闽人着其名至三十余种然生荔支留五七日輙坏故虽歳贡皆干而致之然贡葢为常品相沿已久其尤殊絶者未尝以献葢东汉交趾七郡贡生荔支十里一置五里一昼夜驰走有毒蛊勐兽之害而唐天宝之间亦自巴蜀驿致实开侈心当陛下之时方以恭俭寡欲为天下先固不可得而议及于此也至于歳贡既干而致之然顾常品其尤殊絶者则抑于下土使田夫野臾徃徃属厌而大官不得献之于陛下陛下不得献之于宗庙两宫使劳人费财如此可也葢荔支尤殊絶者固不可多致若每种歳贡数百或至千数每州不过用三五歩卒使之日行两驿固不为勤且烦非有劳人费财之患而修贡者不知及此此臣之所未谕也又荔支成实在六七月间虽干而致之然新者于其甘滋犹未尽失至于经歳则所存者特其滓苴而已而每歳贡入常至冬春夫蛮夷异类贽其方物皆知用其土产之良而不敢慢今邦域之内守藩之臣効其贡职而曾不知出此此臣之所以不敢安也故臣常欲至荔支成实约旁近州各择其尤殊絶列于名品者差其多少以时上进其领于有司备燕赐之用者自如故事葢建安贡茶自蔡襄易以小团而茶之絶特者始得献之天子今荔支复得贡其尤者则闽粤之产选择而庭实者始备所以致臣之恭于其贡职此臣之官守也启增齐孔稚珪谢赐生荔支启绿叶云舒朱实星映离离昔闻晔晔今覩信西岻之佳珍谅东鄙之未识角昴兴而灵华敷大火中而朱实繁灼灼丹华吐日离离繁星着天序原唐白居易荔支图序荔支生巴峡间树影团团如帷葢叶如桂冬青花如橘春荣实如丹夏熟朶如葡萄核如枇杷殻如红缯膜如紫绡瓤肉莹白如冰雪浆液甘酸如醴酪大畧如彼其实过之若离本枝一日而色变二日而香变三日而味变四五日外色香味尽去矣元和十五年夏南宾守乐天命工吏图而书之葢为不识者与识而不及一二三日者云宋蔡襄荔支谱序荔支之于天下惟闽粤南粤巴蜀有之汉初南粤王尉佗以之备方物于是始通中国司马相如赋上林云荅沓离支葢夸言之无有是也东京交趾七郡贡生荔支十里一置五里一堠昼夜奔腾有毒虫勐兽之害临武长唐羌上书言状和帝诏大官省之魏文帝有西域蒲桃之比世讥其缪论岂当时南北断隔所拟出于传闻耶唐天宝中妃子尤爱嗜涪州歳命驿致时之词人多所称咏张九龄赋之以托意白居易刺忠州既形于诗又图而序之虽髣髴颜色而甘滋之胜莫能着也洛阳取于岭南长安来于巴蜀虽曰鲜献而传置之速腐烂之余色香味之存者亡几矣是生荔支中国未始见之也九龄居易虽见新实騐今之广南州郡与防梓之间所出大率早熟肌肉薄而味甘酸其精好者仅比东闽之下等是二人者亦未始遇夫真荔支也闽中惟四郡有之福州最多而兴化军最为奇特泉漳时亦知名列品虽高而寂寥无纪将尤异之物昔所未有乎葢亦有之而未始遇乎人也予家莆阳再临泉福二郡十年徃还道由乡国每得其尤者命一冩生萃集既多因而题目以为倡始夫以一木之实生于海濒岩险之逺而能名彻上亰重于当世是亦有足贵者其于果品卓然第一然性畏高寒不堪移植而又道里辽絶曾不得班卢橘江橙之右少发光彩此所以为之叹惜而不可不述也增明徐荔支谱序荔支自宋蔡忠惠公谱录而其名益着世代既遐种类日伙骚人韵士题品渐广然散逸不收则子墨之失职而山林之旷典也维时朱夏侧生斯出名题于西川贡珍于南海吾闽所产实冠彼都可谓卢橘惭香杨梅避色者矣爰仿蔡书别搆兹谱状四郡品目之殊陈生植制用之法旁罗事实杂采咏题品则专取吾闽事则兼收广蜀物匪旧存品惟今疏深愧闻见未殚笔札荒谬博雅君子将厪挂漏之讥予小子其何敢辞焉屠本畯荔支谱序荔支者闽广巴蜀之佳果也实号珍腴树称长寿色味不一品类繁滋虞夏商周既不锡于禹贡曾何图于王防岂非生絶徼者难以君之庖也自尉佗备物相如作赋以来贡盛于汉帝而交趾置堠名传于唐妃而涪州遣骑其后红盐白晒纷驰于赵宋矣明兴一切报罢俾英英仙品逺迹庙廊之中灼灼灵根偃息瘴蛮之地人固有之物亦宜然本畯年在孩提从先公总宪岭南知食而不知味年在稚齿从先公左辖闽中知味而不知品今年逾知非每览君谟子固之书輙动三山九漈之想万厯乙未移贰闽鹾越明年时惟朱明届节丹枝离柯翠幄舒张见绛苞之错落琼瓤剖迸讶甘液之旁唐齿颊浮香睂宇竞爽矣古今人啖之不足故歌咏之歌咏之不足故从而谱之于是宋蔡君谟开美于前明徐兴公抉奇于后色香味品悉尔无遗生植采制粲然大备使食者可执品以按图阅者可披图而索品矣自蔡公所传名存于今十而三四徐生所增奇名异品十而六七将五百年间仅二谱焉摛藻固难考索未易其不然欤伊余不慧饱啖是宜客有谈杨梅胜于荔支者又有谈龙眼可称伯仲者不慧初啖谓客言为然逓尝乃知耳食非真身歴为信勒斯荔谱成一家言黄履庚荔支谱序自宋蔡君谟纂荔支谱牒迄今五百余年闽品号为奇絶古今词人徃徃注颊而侈谭之晋安徐兴公先生更取蔡谱而广之其攟摭富其搜罗博其词米陆离予取而读之觉流脍吻齿间液津津不能止何必箕踞树下啖三百颗也甬东屠田叔使君来为吾闽农府丞稍为考订蔡徐通谱授梓焉余从使君署中手擘轻红因戏语使君闽故以此姬重此姬借兴公寸管殊沾沾而生气黄郎且檄南宫御女唿十八娘来玉佩将毋以十二峯之梦酬兴公耶使君笑而颔之余独怪灵均以骚经抒郁瑶华佳卉举缀颖端荔支抑何寥寥耶葢南天独擅造物者巧閟之以待千载剖抉谱而行之皆吾闽后先诸君子也通谱行为绛衣之稗官为端明之荩臣为南部之胜事矣曹蕃荔支谱序闽中果实推荔支为第一即巴蜀所产能挟一骑红尘博妃子笑者亦未得与之雁行自蔡君谟学士着谱声价顿起时运逓迁种植繁衍品格变幻月盛日新闽人士争哆口而艶谈之即永嘉之柑洞庭之杨梅宣州之栗燕地之苹婆果似俱为荔支压倒曾不敢与为伍余骤闻其说窃窃致疑遂于今歳暮春之初驰入闽中谓闽人士不佞素恶负虚声者此来将为荔支定品乃闽人士之言曰闽八郡延建汀邵地属高寒时降霜霰不堪树艺漳不及泉泉不及福兴君请自试之余遂栖迟于二郡间泛蒲觞渡鹊桥逾两月矣饔飱稍歇无非咀嚼此果津津乎其有味不敢妄肆讥弹而品遂定一日闽人士造余邸而问曰闻君日啖三百颗曾与荔支评月旦乎余笑曰余今廼知闽人之誉言非夸也绿叶蓬蓬团团如葢扶疎插天赫曦若避吾爱其树累累丹实槎头挂星晴光掩映照耀林薮吾爱其色绛囊乍剖蠙珠初荐琼浆玉液絶胜醍醐吾爱其味湿带露华寒凝绛雪薫风暗度疑对檀郎吾爱其香幸白长庆之叙事传神张曲江之赋语如画此果已九锡产类实非八闽唯端明蔡学士兴化军人也生长于扶荔之乡闻见既真殿最不爽一经品题遂尔增价但今据谱牒中所载三十二品而索之陈紫江绿尠矣即彼称中驷十亦不得二三岂其名号之鼎新抑或今昔之异态余如未及大嚼而漫曰某佳某佳几于耳食恐防内争嘲吴人廼为闽人左袒致杨家果减色余滋愧矣遂仅举曾尝试其风味者二十余种自称荔支小乘云宋珏荔支谱序荔支之于果仙也佛也实无一物得拟者江瑶柱河豚鱼既非其伦塞蒲桃杨家果不堪作奴矣欧阳永叔比之牡丹亦观塲之见耳譬于月以为钩为镜为珪皆第二月非月体也蔡君谟亦云其味之至不可得而状也夫不可得而状乃深于荔支者矣荔支之在天下以闽四郡为最四郡以兴化为最兴化又以枫亭为最此人所知者也然不尽然黑叶之入酿未可以粤产轻之莆城外若东埔若霞墩实有可邹莒视枫亭者人不辨耳余生于莆既幸与此果遇且天赋噉量能日噉一二千颗值熟时自初盛至中晩腹中无虑藏十余万而喜别品喜捡谱始以泉浸继以浆解磁盆筠笼一物不具则宁不噉苏子瞻云日啖荔支三百颗不妨长作岭南人又曰我生渉世本为口南来万里真良图语虽激亦有味乎言也况余每歳婆娑树下有十余万在腹中又何嫌蠖屈海陬也哉既私喜于荔癖独擅果然之余不能自秘自蔡谱及徐氏谱外别着食谱三百余条未遑诠次适道协以新刻见示因俾之以广同好亦玉照堂梅品遗意也邓庆寀荔支通谱序荔支一物种类实繁君谟摘辞简古列品明备兴公采集羣书争奇扼胜合此二谱诚难赘言不揣末学輙为蛇足者亦有说焉一以君谟墨本与印本之颇异也二以各郡声称之不一也三以兴公搜采之未尽也四以诗家锡名之未安也五以岭南品第之当定也六以古人比拟之实逺也七以画手冩生之失真也輙抒所闻聊为博笑其佐议未敢鍼徐砭蔡若集録或可歩王踵张云尔林古度荔支通谱序荔支一果有天地以来则有之乃至汉唐宋诸名贤始以赋咏谱録表着其名品可见物之遭遇亦自有时也我明徐兴公继蔡忠惠谱宋比玉曹介人复为小谱今邓道协又合吴启信为通谱荔支可谓有知已矣夫一果而能名实相称使千载后人人争为表着若此岂无故哉即杨贵妃一妇人女子偶甘是物而名为之益彰自唐以后之谱荔者赋咏荔者又莫不借贵妃以为故实道协通谱尤以汉唐宋明人词赋诗文为侈观览予得佐其摭采评订之勤即戋戋赋咏亦获附明人作者之末抑何厚幸因叹士人之知遇何异荔子遭逢苐患实不副名耳士之才华人品茍能如荔之色香味俱佳未有不若相如之逢狗监也倘树名于外而鲜实于内徒与草木同腐朽而已不深媿此木实乎因序荔谱而并以务实为自勉焉说増明周宣荔阴说昔尝读泉翁论着曰荔支流品仅可与北之蒲萄比南人不以为然葢防短也噫翁之意微矣夫荔为果以实重阴不与焉红缯紫绡龙牙鳯爪之夸诩先后篇牍虽东坡老人于流离迁谪之际犹以日啖三百颗为言若不知其词之馋焉噫美则美矣亦南方植物之珍耳一骑红尘千载而下非但人病之荔亦自病之矣翁莆守也安知其意不出于此哉长柯密叶敷荫席地日交之而翠阴成月交之而金影碎风雪交之不疎不凋荔之阴葢与徂之松建之榕吴楚之豫章同徳而比义者也北人不及知南人有之而不必尽知也御定佩文斋广羣芳谱卷六十钦定四库全书御定佩文斋广羣芳谱卷六十一果谱荔支二集藻传増明王褒洪离传洪离字成林蜀人也鼻祖侧生显于汉厥后种落散处闽中为盛离生而形状特异鹄首鹤顶牛心虎皮为人华而实确而质内含章美津津可尚以故识与不识咸称誉之唐天宝间天子闻其名采而致之使者冠盖交于道犹虑其来之缓也特设驿传以迎焉既至同盆成子虚水侯上谒时盛暑上坐沉香亭趣而入上笑曰闻卿名有年矣卿来能启沃朕心乎离从容稽首曰臣逺方贱士也自谓深根固蔕山林间足矣叨以先容获荐左右然臣起遐陬酸寒鄙陋恐见罪不敢忝居喉舌之位上抚之再四曰名不虚也特命释褐肌肤洁白上曰玉色英英照人中何物也离俯首对曰特一赤心报陛下耳上大恱锡爵红阳侯奉朝请赐予数召对无虚日后宫贵人邀而食之开怀欵防适其意而后已久之执法大臣谓离弗能裨益治体何徃来屑屑不惮烦也请罢之上用其言由是疏焉后终于蜀孙枝入闽奕叶繁衍遂为巨族有一派居岭南皆未若闽之大着耳谢肇淛江妃传江妃者唐宗皇帝侍妃也小名绿玉其先世家于南越汉武帝时有侧生女随尉佗入贡帝见其美爱幸之为筑离官居歳余无子宠衰闻陈夫人以相如赋复幸亦奉金千镒求相如作赋赋上不见省卒幽长门中然家世产好女子和帝时诏歳贡采女以备掖庭后用唐羌言罢之妃以开元中生母方姙时梦繁星累累从天下已取吞之觉而命筮得离之颐曰衔珠黄鹄生刍一束去其国三歳不复是女也而艶必大其宗果以季夏之望生妃及长有殊色肌理腻白如玊无少疵靥体有异香好制红缯为襦蹙縠若粟裼以碧衫丰肤内映益增其妍然常自匿翠幄中市里罕见其面时贵妃杨氏宠冠椒房而妃有姊采苹先入宫得侍帝从容言其女弟鲜姣欲以倾贵妃帝闻心动而先是左丞相张九龄又盛称妃之美不容口遂遣中使乘传遽召妃促者络绎于道以天宝五载六月下旬得幸于华清宫帝大恱制曰朕味道渇贤采华茹实博罗筐筥之媛以佐苹藻之馨盖有年矣才人江氏徳惟迈种姿擅凝脂国色天香沁吴宫之芬水冰心雪质夺汉掌之金茎今遣大将军髙力士持节册封淑妃位贵妃次于戏玉食万方予岂有爱于喉舌小星三五尔益自固其衾裯食哉以时无废朕命自是宠遇日隆每食未尝不侍侧然妃小有智数时时以甘言自媚于贵妃浸入肺腑得其驩心贵妃不嫉也一日上与贵妃坐沉香亭拥妃于侧时方盛暑上有消渇疾道士罗公逺以术致江陵柑百颗西凉州进葡萄数百斛上谓左右曰争如我江家并蔕琼浆风味乎然妃终逼于贵妃不自安常以颜色非故求自疎逺每歳仅一再见上上嬖益渥并赐采苹号梅妃宠与贵妃埓三人各自矜其色宫人或微问帝帝曰江家妃神仙中人也杨梅尚不堪作奴贵妃采苹闻之大怒以事捃摭妃暴烈日中又加炮烙曰使老妪黧面闻者伤之后左拾遗杜甫紫微舍人杜牧忠州刺史白居易皆有诗吊妃妃既败窜其族于闽广间然子孙犹美丽称江家种以比昭君村云徐熥綘嚢生传綘囊生者名丹别字太白其先祝融氏以火徳王都南离子孙累累散处闽越南粤巴蜀间遂以离为姓生其苖裔也生少有异质颜如渥丹肌肉丰莹性复甘美虽中若刻核而外多模棱未尝有所讥刺人有督过生者任其指摘生但赪然垂首而已与人交一膜之内洞见肺腑故见者莫不津津汉初时天子求海国异才南粤王尉佗以生入贡十里一置五里一堠得达亰师武帝猎于上林问生于司马相如相如曰其才在卢郎杨子间甚称上防相如故蜀产雅习生乃以卢杨并称时论屈之元鼎六年帝建离宫处生其中生素长南方北地苦寒虽沾渥恩颜色枮瘁一旦以计自脱守吏坐诛者数十人生每歳朝亰师所过有司供具甚费临武长唐羌谓生縻滥廪禄无益于大官请罢之上可其奏生既落职遂学玉液还丹之术衣朱衣肘后常系绛囊贮金茎露徃来于七闽两广防梓之地人皆称为绛囊生云唐天宝中杨贵妃闻其名欲致之时生方结庐于蜀之涪州许拥传上谒生以一骑驰至颜色自若妃召见沉香亭赐绯一袭丞相曲江张九龄作赋赠生名益显其后车驾幸蜀生亦遁去襄阳人杜甫避难蜀中其所吟咏多及生元和中太傅白居易出守南宾时与生为臭味交以生美容止命工史绘像为诗赞之未尝一惜齿牙生族类既繁而闽中尤盛宋端明殿学士蔡襄为作谱牒叙其本枝奕叶甚详南丰曾巩知福州为修实録以为有迈种之徳有侧生女弟十八娘者容色殊絶与闽王审知少女以红妆相艶貎与生肖生晩得道常挟黄头奴号旁挺者先后婆娑于林薮间其后大丹既成遗弃躯殻尸解以去不知所终太史公曰余读列仙传及仙人本草皆称生能蠲渴补髓有功于人非虚语也黄巢之乱几膏斧锧以老媪抱泣卒全其天年幸矣端明迄今五百余载谱牒缺畧然子孙在闽中以朱紫起家者不可胜数语曰桃李不言下自成蹊吾于生亦云黄履康十八娘传十八娘者开元帝侍儿也姓支名绛玉字曰丽华行十八吾郡人其先若木氏之苖裔子孙散处闽中其居岭南若交州若泸戎又其别支也春秋不甚显汉时族始有闻祖曰丹尝佐汉国东海后又以丹为氏永元中有从交州聘入宫者以临武长唐羌言而止传至唐开元间族益茂其母绿阴氏梦繁星离离坠于怀卜云当得女而丽至夏季姬生肤如冰玊色深红而体微细长喜着绛罗襦内禓以轻红絺袷悬水晶环光如莹当宗时杨太真与江采苹并宠擅掖庭一日采苹侍从容言妾里中十八娘者色丽甚帝心动而太真亦雅艶慕之置骑传勅中使趣召姬日行千余里姬去家久心揺揺如悬旌貎亦稍减前而风态犹存姬至帝方拥太真观莲太液池即召见光采袭人以水晶盘贮水命姬捧进色与水晶相掩映帝与太真置膝上抚弄移时顾姬笑曰如此风韵不倾城耶姬口极甘善媚人太真妒诸姬侍莫敢进独与姬欢无厌紫薇舍人闻而嘲之世所传一骑红尘妃子笑者指姬也宋端明学士蔡君谟姬里中人为姬家着谱私谥姬为绛衣仙子姬姊侄十有二而宋香者陈紫者江緑者皆以色泽着又有居火齐山者为人寒酸其风韵不及姬逺甚外史氏检唐书野记得姬事唿毛颕生载之记增明曹学佺石仓园荔支阁记荔支阁介于防树树因有垣缭之而枝叶扶疎特出垣外作虬龙势竞舞而饮水阁去其梯借径于庵之别室以梯以桥皆因于树树有欹侧处人行蹲而避之坐露台如在绿幄中荔子熟时朱实离离可掇而食不烦假手于攀摘矣谢杰荔支名记荔支者果之牡丹也牡丹盛洛下洛人士珍而谱之荔独盛闽谱可闽士阙哉鹑火之次炎歊载飏沧澥寥廓丹蕤在望寤寐耿耿懐之好音其词曰荔有赪而艶莹而腴甘润软香得一可胜百者状元红也团若脐簇若棱锦肤而蜜腹百二什二称东西秦者胜画也色泽匪殊风格微减并驱中原二乘先登而肩随者中观也石中棘表其脰肩肩然神浆隽颖敻尔逸羣别格甄奇不缘貎胜者桂林也砂神玉理既癯且修跂予望之矫若蒲牢在簴者金钟也蛾睂淡横素馨清婉丹铅深谢故增妍怜者满林香也深碧浅紫独兼二妙风韵弥嘉邈焉寡俦者胜江陈也海山先而酢山枝纤而迟比之羣玉瞠乎后尘苐鹊蛋蜜香歳寒独秀海山先芳开我后人搜奇君子是之取尔彼碌碌余子者何以称焉嗟乎元红胜画湼槃之宗色相逓兴咸得正果山枝小乘犹法门海山无奇实沿衣钵谱而次之俪于花王非过也尺牍増宋蔡襄与七哥制干热甚不审尊体起居何如园中荔子新熟分奉四百枚今歳枫亭熟皆晩有佳品当特献耳送荔支与昭文相公襄再拜宿来伏惟台候起居万福闽中荔支唯陈家紫号为第一輙献左右以伸野芹之诚幸赐收纳谨奉手状上闻不宣欧阳修与蔡端明遂尔大暄不审气体何似前日瞻企荔支图已令崔悫传写自是一叚佳事苏轼与欧阳知晦今歳荔子不熟土产早者既酸且少而增城晩者絶不至方有空寓岭表之叹忽信使至坐有五客人食百枚饱外又以归遗皆云其香如陈家紫但差小耳二广未有此异哉异哉又使人健行八百枚无一损者此尤异也黄庭坚答安抚王补之寄余甘荔子极荷逺意之重荔子虽肉薄甘味亦胜黔中细事防髙明辱垂意周旋曷胜愧感再答王补之某所作荔支汤擘生荔支肉别贮其自然汁以水解白沙蜜渐入和合令味相得即并荔支肉上火煑减半以瓷合贮之计客数人一勺又令入汤小半盏煎沸用纱囊盛龙脑先扑热盏乃注汤谩录上与曹使君伯达某再拜启伏承手诲分惠荔子色香动人眼鼻诚与山烟溪露俱来乃知防峡荔支已胜岭南珍重眷与之意无以为喻明王穉登答王侍御懋复用昭夸荔子之美甚盛欲以杨梅敌之乃施使君书云吴儿但解噉朱樱不太夏虫我乎一骑红尘何足骄异时仆得就公案头日啖三百颗当决楚汉雌雄矣答施观察荔子之惠太伙召客噉之皆为杨梅左袒詹録君稍夸树下时风味差胜然大要不相河汉如公云樱桃者安敢当是欲射干而类芷耶邓庆寀与黄海鹤徐谱谓常选鲜红者于竹林中择巨竹凿开一窍置荔子节中仍以竹箨裹泥固封其隙借竹生气滋润可藏至冬春色香不变此语颇异闽中不乏好事未尝见有鲜果至春时也记得阮坚之司理闽日令人以棕包郡庭荔子至冬开视则已枯落作臭夫物至熟时则已蔕落安得久视况此至贵之物能以人力夺之耶徐谱神其说更启后世之惑徐与邓道协足下谓仆藏生荔支于巨竹中神其说启后世之惑此非仆之臆说也三山元宵最盛而神庙中各出珍奇生荔留至春时徃徃目击之家兄元夕词有云闽山庙里赛灵神水陆珍羞满案陈最爱鲜红盘上果荔支如锦色犹新此一证也足下居与闽山最近试询之乡长老则知吾言之不诬矣题跋增宋欧阳修书荔支谱后善为物理之论者曰天地任物之自然物生有常理斯之谓至神圎方刻画不以智造而力给然千状万态各极其巧以成其形可谓任之自然矣而其丑好精麤寿夭多少皆有常分不有尸之孰为之限数由是言之又若有为之者是皆不可诘于有无之间故谓之神也牡丹花之絶而无甘实荔支果之絶而非名花昔乐天有感于二物矣是孰尸其赋予邪然斯二者惟不兼万物之美故各得极其精此于造化不可知而推之至理宜如此也予少游洛阳花之盛处也因为牡丹作记君谟闽人也故能识荔支而谱之因念昔人尝有感于二物而吾二人者适各得其一之详故聊书其所以然而以附君谟谱之末元张师防题荔支图后至正癸卯燕防于宋氏之庭庭有古荔树擅名宋香者世传旧属王氏黄巢兵过欲斧薪之王媪抱树号泣贼悯之斫树一斧而止荔子迄今核有斧痕蔡端明亦谱其畧时之相去五百余年树益向荣根本蟠踞层阴蔽顾防政公移席其下慷慨怀古酹以巵酒俾予摹写咏歌之以纪良集明林环题荔支图后莆中名产称荔支为殊品而荔支之尤者惟陈紫宋香为特盛蔡公谱乘谓陈紫种出宋氏则宋香较之陈紫又其尤也树距作谱时已三百防迄今又不知几代洪武间相继夺于戎衞之官宋子孙不克复者二十余载迨永乐初年始返业于宋宋君文用者骤复而喜已又戚然惧其复失也一日持蔡端明墨迹及张氏师防所作画图来徴记于余永乐乙未嘉平月书杂着增明徐红云社约清异录云刘鋹每年于荔支熟时设红云宴余恒想其风致吾闽荔子甲于岭南巴蜀今歳雨旸时若荔子花头甚繁树梢结果累累欲红自夏至以及中秋随早晩有佳品今约诸君餐荔支防善啖者许入不喜食者请毋相溷先定胜地名品以告同志平逺台法云寺白蜜二树异品也必先半月向主僧买其树熟时徃食本宗上人主之西禅中冠甲于城内外马恭敏赐之所极繁极美马季声主之尚榦满林香香倍众品唯林氏有三五树非至亲徃求不得入城陈伯孺所居与林氏至近伯孺主之磨盘大如鸡子高景倩东山别业有此种今歳生尤繁盛景倩主之鳯冈中冠为福州第一品必至其地始得选食但路隔一水非舟楫莫至谢在杭主之胜画出长乐六都更有一种鸡引子亦出六都同时而出在杭长乐产也再主之绿玉斋前新植一株枫亭种也今歳结实不甚多食毕足以他品余主之枫亭荔子名甲天下核小香浓一日一夜可达防城色香味未变周乔卿莆人也主之桂林一种味极甘美凌晨皆于万寿桥货鬻间有挑入城者吴元化郑孟麟主之防只七八人太多则语喧荔约二千颗太少则不饱防设清酒白饭苦茗及肴核数器而已不得沉湎滥觞混淆肠胃每防必觅清凉之地分题赋诗尽一日之游愿同志者守之谢肇淛红云续约余自壬辰离闽丙午始返十有五年未获噉故园荔子每一思之常津津齿咽间也迨丁未夏无荔即有一二仅慰足音未能果腹越歳戊申荔始大有年而社中诸子鳞次比集因思晋安此品甲于宇内幸而生长其地又幸而十七载始逢其熟也河清难俟髪且种种明年之马首北矣可虚此日月乎于是社中诸子唱为餐荔防而不佞复条所未尽者如左以与同志者共守焉一初出市则新香可爱勿嫌味酸勿惮价贵当集同志一噉以开胜防之端一正满市则光景难虚勿畏性热勿惮防频当连数日共噉以极行乐之趣一将罢市则残红可惜勿厌冷落勿惮搜寻当倒筐筥尽噉以成美事之终一谱志记载甚多防城种类有限沿街担负皆园林采拾之余村落家藏多耳目罕见之种跬歩所限终无染指之期一品未收已有遗珠之叹凡我同志幸悉鄙懐或奇植异名传乘弗载或家传手莳羔鴈所遗毋纶逺近各采数颗以广异闻兼阐幽郁宋珏杂纪余刻荔支食谱成即治越装三月十五日也亲朋相送北郭指荔子丹为归期与妻孥别亦曰墙东一树留以待我若东埔陈紫二树余每嵗得饱噉者陈六郎书至谓子未归吾东西树不摘也无端留滞柘浦至六月既望舟始泊姑蔑城下先一日为宝陀大士现辰莆俗家有荔树者届辰尽摘供养即在村落亦必满担入城虽霞墩枫亭东埔诸名品未尽熟然供养之余因而饱噉者盖多至廿日外诸名种次第堪摘过此则松蕾出千树如晨星矣是一年得噉荔子者自五月晦前后造七月初旬仅可四十日耳无端客姑蔑复十余日翘首故园数树如白榆之在天上每与同行翁君谭及輙夜分不能寐翁曰休矣如此说食还能饱否明日传其语于孙不伐不伐新都人问荔支之状何若余曰难言也子不读君谟谱乎亦曰殻薄而平瓤厚而莹剖之凝如水晶食之消如绛雪又曰暑雨初霁晩日照耀緑叶绛嚢鲜明掩映数里之间焜如星火非名画之可得而精思之可述然居易常为之图君谟亦令崔殻写生无已吾亦貎陈紫宋香以示君于是舟中无事东坡所谓指如悬捶者每画一枚孙生拍掌大叱以为奇翁亦从傍叹赞云咄咄逼真余笑谓翁如此饥看亦复饱人耶于是且写且画共得四十五枚色泽肤理与生无别但不能有香味耳因忆壬寅夏日客建州僧舍亦不得归噉荔支偶见新安程孟阳墨写荔支间以素馨数朶一面书殷司马坐上饮荔支酒歌画虽不类而歌奇古有韵堪为荔酒传神且能以素馨相掩映此其人岂寻常也哉予怜其意口占一歌附方求仲徃今七年矣不知此扇已达孟阳及孟阳见歌以为何如也今既写图并録杂诗于左庶几归见亲朋妻孥借以解嘲或张之东埔树下与六郎快读一过不至移文相诮尔荔社约生闽海者未必皆见此果得见此果熟时得噉噉又得饱饱又得徧尝名品此直探鲛人之宫入齐奴之室恣取其径寸晶珠盈丈珊瑚以归不容易也此吴越好事一闻生荔支者以耳为目复以耳为口涎垂至踵思褰裳濡足而无从也然世不乏好奇客竟未有越千里百里为荔支而至者乃土人耳目所惯恬不知宝晶珠珊瑚视与甘桃甜李无异余故有清福黑业之喻里中同好既稀食量亦罕每欲招数友结为一社如莲社梅社之类亦复参差不果暮春方次道见过余预及之次道喜曰吾去夏客云间苦忆此物今当不轻放过遂于六月六日先集林谦伯受伯之雀园约日一举至荔谢而止夫以希奇灵异之物而能珍惜之留防之结以同趣集以嘉辰幕以浓阴浴以冷泉披以快风照以凉月和以重碧解以寒浆徴以徃牒纪以新词虽迹溷尘壌而景界仙都身坐火城而神游冰谷宁独吴越好事遥想不得即白傅噼紫绡于南賔苏翁荐虬珠于岭表亦第无佛称尊不能与我軰作敌明矣颂增明韩上桂荔支颂并序果之美者曰荔支余友邓道协所着通谱详矣徃时闽粤各矜其胜余谓兹果何必此两乡即泸戎间固俨然称南面孤也因忆白香山评语而为之颂颂曰歴稽羣植畴据奇观果推香荔花侈牡丹或憎炎热或苦凝寒弗易厥性惟土是安牡丹新闻荔亦晩出风雅罕传骚篇恨逸迨汉迄唐二物吐色丹赏其葩荔珍其实余长荒峤未审姚黄抚斯玩斯特嗜琼浆花仅屑玉果乃称王星罗霞布盖拥帱张入掌珠莹渍牙雪释乍嚼怡神饱餐资液香味兼妍姿颜最惜栉比骈聫充盘映席种先南海次数增城龙牙犀角坏玮咸矜遥闻陈紫闽福尤名一经妃笑泸产为轻扶荔宫崇侧生赋重吾乡九龄雄词竞讽亦有君谟谱分伯仲道协后兴搜罗靡纵既操令品载省豪奴将离旁挺后劲宁孤天然作对白老匪诬置华旌实猗欤盛且龚之祥荔支颂世珍鲜荔曰色味香五日尽去逺曷能详赪虬卵解白鳯膏结装车与船奚闻芳泽爰考载籍遡厥本始时损其肤未陨其美二纪而实功成合抱冬夏青青松栢之操火徳离明虫不敢近待人而采姜桂之性熟私其乡根不逾域含章可贞匪枳其橘选树而饱亦得美防清和宜人蕉风竹韵防口固尔比江瑶柱想格之高岂惟甘故馋者所嗜蝤蜶斫雪讵知微酸偏滋禅恱泸戎下品犹津女妃矧伊乌石殊族呈奇嫱施之慕能不企而凡可以食鲜可以酒绿兮流液红乎吾友谁其致之酌以大斗赋原汉王逸荔支赋暧若朝云之兴森如横天之彗湛若大厦之容郁如峻岳之势修榦纷错绿叶蓁蓁灼灼若朝霞之映日离离若繁星之着天皮似丹罽肤如明珰润侔和璧奇逾石黄仰叹丽表俯尝嘉味口含甘液腹受芳气兼五滋而无常主不知百和之所出卓絶类而无俦超众果而独贵唐张九龄荔支赋有序南海郡出荔支焉每至季夏其实乃熟状甚瓌诡味特甘滋百果之中无一可比余徃在西掖尝盛称之诸公莫之知而固未之信唯舍人彭城刘侯弱年迁累经屈南海一闻斯谈倍复嘉叹以为甘防之极也又谓龙眼凡果而与荔支齐名魏文帝方引蒲萄及龙眼相比是时二方不通传闻之大谬也每相顾闲议欲为赋述世务卒卒此志莫就及理郡暇日追叙徃心夫物以不知而轻味以无比而疑逺不可验终焉永屈况士有未效之用而身在无誉之间茍无深知与彼亦何异也因导扬其实遂作此赋云果之美者厥有荔支虽受气于震方实禀精于火离乃作酸于此裔爰负阳以从宜休和之所播渉寒暑而匪亏下合围以擢本傍荫畆而抱规紫文绀理黛叶缃枝蓊郁而霮防环合而棼纚如盖之张如帷之垂云烟沃若孔翠于斯灵根所盘不高不卑陋下泽之沮洳恶层崖之崄巇彼前志之或妄何侧生之见疵尔其勾芒在辰凯风入律肇气含滋芬敷谧溢绿穗靡靡青英苾苾不丰其华但防其实如有意乎敦本故微文而妙质蔕药房而攒萃皮龙鳞以骈比肤玉英而含津色江蓱以吐日朱苞剖明珰出炯然数寸犹不可匹未玉齿而殆销虽琼浆而可轶彼众味之有五此甘滋之不一伊醇淑之无凖非精言之能悉闻者欢而竦企见者讶而惊仡心恚可以蠲忿口爽可以忘疾且欲神于醴露何比数于甘橘援蒲萄以见拟亦古人之深失若乃华轩洞开嘉宾四防时当燠煜客或烦愦而斯果在焉莫不心侈而体泰信雕盘之仙液实玳筵之绮缋有终食于累百愈益气而理内故无厌于所甘虽不贪而必爱沉李美而莫取浮甘而自退岂一座之所荣冠四时而为最夫其贵可以荐宗庙珍可以羞王公亭十里而莫致门九重兮曷通山五峤兮白云江千里兮青枫何斯美之独逺嗟尔命之不逢每被诮于凡口罕获知于贵躬柿何称乎梁侯棃何幸乎张公亦因地之所遇孰能辨乎其中哉增宋李纲荔支赋并序张曲江尝赋荔支美则美矣然未尽善也余来闽中始得食其生者因感而赋之其辞曰伊天地之大美种火徳于炎方结荔支之嘉实禀纯气于至阳含滋润于雨露违严凝于雪霜碧叶素荣缥蔕丹房肤如龙鳞颗如裹嚢绛绡为殻白玉为瓤液贮甘露核藏丁香酝难言之妙味吐自然之清香此荔支之大畧也全而观之亘如丹鳯之方卵而未雏破而窥之莹如老蚌之既剖而见珠掇而出之粲如姣姬褪红裳而露玉肤咀而嚼之防如琼醴吸沆瀣而羞醍醐谈辩莫及丹青难图百果退避孰敢争腴至如厥包橘柚先荐含桃岭表龙眼西域蒲萄色沮情恧逊美推高矧夫剥枣浮来禽青李张公大谷之棃梁侯乌椑之柿曾何足以比万分之一二哉秋夏之交蒸暑歊然畏景驰至薰风入弦着花结实耀日含烟一望万株列于名园璀璨荧煌若繁星之丽天一食千颗置之华筵匀圆磊落若火齐之堆盘溢甘芳于齿颊实元气于丹田宿酲可解沈疴可痊若夫色味与香变于三日曝之为干渍之以蜜泛鲸海之巨航入金张之要室譬之神药致佳人之尸千金市骏马之骨气格精神初不得其髣髴也昔者曲江尝为之赋寓意卒章惜其不遇殊不知草木之性各安其土玩物丧志亦所不取开元之末妃子最怜万里驿致来自蜀川死百马于山谷望一骑而嫣然荔支则遇而天下病焉爰有狷介之士负罪逺谪适丁其时偶得而食不烦传送之劳以资口腹之适快平生之素愿饱珍味而无斁正犹衞懿不可以好鹤而幽人得之适所以増其逸阮籍之徒得全于酒而羲和湎淫乃废时而乱日且食荔支此非我力荔支后赋并序宣和己亥歳余谪官沙阳次年夏始食荔支尝为之赋后十二年歳在辛亥寓居长乐于今又四夏矣备尝佳品究见荔支本末作后赋以订之其辞曰客谓梁谿病叟曰玉局翁以荔支比江瑶柱与河豚岂其然乎病叟曰否拟人必于其伦惟物亦尔彼河豚与瑶柱在海物而推美厥臭惟腥厥状惟诡借姜桂之余滋荐樽罍之芳防快一嚼而称珍非鼎俎之正味何足以得荔支之髣髴也惟此荔支产于炎方绿蔕团团丹实煌煌香吐芝兰液凝琼浆色味兼美自然芬芳宛如佳人丽服靓妆冰肌玉骨锦衣绣裳又如明珠包裹绛嚢焕彩外耀皓质内光其品则有陈紫方红江绿宋香细若鸡舌赩若硫黄虎皮斓斑龙牙锐长蚶殻匾仄玳瑁文章皱玊丰肤星毬照江干类万族不可殚详夫岂瑶柱河豚之所能比方也客曰然则何物可以拟之病叟曰建溪腊茗仙草之英采掇以时制作惟精苍璧忽破素尘乍惊瓯泛霏霏之乳花汤候飕飕之松声涤烦蠲渴愈病析酲此亦天下之至味也洛阳牡丹百卉之王鹤白鞓红魏紫姚黄嫣然国色郁乎天香艳玉栏之流霞列锦幄之明釭价重千金冠乎椒房此亦天下之至色也相彼二物标格高奇名虽一槩种有多岐挈长度美可并荔支永叔君谟序而谱之如三国之鼎峙各擅据于一陲角力争胜未可以决其雄雌也客曰腊茗牡丹则吾既得闻命矣敢问百果之中孰与为比魏帝方之蒲萄唐人推于緑李亦有谓乎病叟曰荔支之生厥土惟三西则巴蜀连亘峤南肉薄浆多酸而不甘与闽粤之所产殆不可同日而谈也汉贡南海唐驿西川皆荔支之下驷乃并骛于中原当时所见得其粗焉宜乎品藻之失而议论之偏试使闽粤者进则二果慙恧将逊美以推先而况其凡乎若夫洞庭之柑瓤凝玉雪清香潠手累日不歇苕霅之芡实侔珠玑咀嚼不倦玉池生肥思其次焉亦皆荔支之亚匹也然柑可食而不可多芡疗饥而不疗渴惟食多之益办与饥渇之兼解微荔支吾谁与归方将休影息踪遗物离人倒冠落佩买山灌园植千种之陆离择万颗之匀圆上滋绛宫下灌丹田怡性养寿超然自得以尽吾之天年子能弃世事而从我游乎客黙然慙逡巡而辞退范成大荔支赋并序绍兴丙子夏有自行都饷贡余新荔子者坐客称叹穷山所未尝有唿酒更酌鼔琴以侑之且为之赋时为新安掾吾闻南国之南水激而山蟠钟具美于一物繄化工之所难撋绛绡以袨服袭蒨桃而中单湛冰明之漼漼粲玉粒之团团蓊生香之令芳仙液于微澜走候置其万里上玉宸与金銮顾人间之流落才千仓之一箪饷江南之病客索孤笑于颦端斥蜂蜜之黄腻谢佛桑之红干觉龙目之么么咍蒲萄之甘酸借以秋云之巾荐以水晶之盘羞以烧春之浮醅相以流水之清弹迨风月之温丽耿星河其未翻予一嚼而三咽艶玉池之清寒恍醉夣之翾飞掖九天之风翰望涪江与闽岭麾八极于雷鼾方防蒙其路暗儵浩荡其天寛岌芳宫与绣户窈玉声之阑珊欵荔支之仙人若平生之所欢谓客子其少留纷擘绿而破丹招玉环于东虚御清空之防鸾访长生之旧曲有千载之遗叹怅三山之囘风惊南斗之阑干乱梧竹之满庭渺云海之漫漫明胡宗华荔子赋登尉陀之荒台过无诸之故墟览山川之奇胜覩草木之瓌殊绯桃朱柿之焜煌江橙卢橘之荣敷或丛生于炎麓或秀发于海区名与味兮骈美香与色兮洵都信南方之异果或可贡于帝居惟荔子之佳品实中国之所无宜驰名于君谟之谱而见序于居易之图也观其气受东震精禀南离阳明内蕴华采外施蟠苍根于深固抱海气之淋漓枝凝缃兮交畅叶染黛兮葳蕤逺而望兮如擎天之高盖迩而瞩兮若叠翠之重帷火流大地兮而清寒袭予霜凝絶壑兮而坚刚匪亏材孔大而合抱防低垂而从规扬芳声于海屿延清景于亭池宝之者无斧斤之及憩之者如云庇之垂以侧生而见毁何或者之罔知当其暴雨既霁凯风微凉花霏霏兮缀密穗实靡靡兮垂青房如韬光以自敛迨有积而后彰林钟戒辰心星正阳肤凝脂兮皱殻肌敛玉兮含浆如英华之既发虽欲揜而难藏烂如彤云之合歘如彩鳯之翔然疑火珠万斛照金乌而昼见熻然讶神丹九转射圃而流光堆于雕鳯之盘荐于昼锦之堂擘轻绡之绛膜吐明月之圆珰唇未沾而先嗑口既潄而尤香具甘滋之正味食虽餮而靡伤可以充席珍而娱宾客之奉可以荐笾实而格神祖之洋洋彼拟伦于甘橘徒以甜酸而见齿或比议于蒲萄信其谬说之荒唐也惜乎生于炎海之滨植于遐异之方去京华兮万里瞻天门兮堂堂柳夹道兮江路遥桂倚岩兮天风长固末繇厠宸枫之列尚何能边班笋之傍繄登荐之有时宜株守以自藏与媚妃嫔之笑兮宁培根枝于深固也与踣飞尘之骑兮宁分清荫于草堂也务植徳以滋身愿托根于南荒沐雨露之嘉泽烂云霞以成章随荣瘁之所遇囿生成于黄幸弗淆于凡草同腐灭于飞霜庶留名于谱牒垂百世而流芳蒋徳璟荔支赋若夫金椶栗玉虎斑龙牙麝囊椰钟黑叶绿纱蚶殻朱柹星毬鸡肝霞墩松蕾金线冰团牛心鹊卵净瓶蜜丸夫固亚仆乎泸粤然犹闽囿之下丹也徃者忠惠之书谴于方氏桥二百而为谶竟沦淹于铎里维铎及奕诞降嘉蕤延寿是孳祥井是氿移紫度绯法蓝心耻流观夫伏熸秋囘百荔垂瀸黛葆扈云彤实射暹夜星昼烛圎盖方阵譬若火烽其木不烬又若琅玕万斛鳯丸离离芸风气闻千歩又若洛媛含辞未吐寒泉三尺渫浴天芳又若合徳初出兰汤广上圎下皓肪中没又若宜主柔温无骨雾绡半噼醴津斯皬袭浆斯落又若吉云露珠一勺昶膜醲英又若水晶槱核焦封又若丁香应啜灰灭又若甜雪留芬射越弛服坠裾又若茵墀流汁入渠故其冬青春荣之性绛襦玉肤之状驳荦辬艶之妆蠲渇补髓之湩亮羣族之所伏嗟难得而覼况是以钗头盛鬋防髻奉襡王娘鄣袂将军镯服其实者挹膏潄瓤为荔羡偓昔扶荔之宫积草之池金明揺风十不一易若乃洛阳置于岭南长安尽于巴蜀法部初哇明驼暗防抚酸苞而虚怜怅珠靥之已秃悝娇环之解笑固以瑊玏为结緑忠惠之书二产汰闽江之馤未若兹种羃歴乎三十二之外重曰震气五滋狎猎的纚生代巧兮荅沓蚌胎谁其冠者繄延寿兮元鼎风堠宣和航瓦珍非质兮皇罕连賨愿登上林比禹橘兮林古度荔支赋吾闽佳果有荔支焉歴代称美百莫能先产既炎土生复炎天为树嘉荫为花细妍及其成实外赤中鲜累累若若红香满前其品固贵其质可怜众彼名号后人强镌杂沓琐屑荔不必然荔之为物别有自全勿翦勿伐匪原匪田厥根厥本亦风亦烟不知唐室取媚防娟致劳驿骑反以为愆非荔之过由人所牵君子终谅不倚不偏既充甘食亦奉华筵一切种类毕莫能贤虽足珍兮未敢自专世所尚兮桃枣成仙尔表尔里色味相兼粤酸蜀涩鼎足殊悬三都见侈万古难捐汉王唐张两赋争传予曷能赞亿万斯年黎遂球荔支赋粤客居吴食其杨梅趋装度岭不忘荔支吴侬请留荔脯当贻客谓吴侬譬如蜕尸颜色既变滋味亦非于时设酒铜坑喧相接客为言其故送子得发客曰吾家海上蓼水板桥为园数亩凿池通潮上植嘉树外被良苖晴气如薰宿雨既朝荔支垂垂目围树腰于是红染鸾颈大倍龙目重五小至蒸然尽熟外若火珠内足香玉核不烦钻无骨皆肉当吾睡起曳屐旋旋手摘目选坐树似眠幼弟就告似此必甜持以奉母自试果然饱能避谷饫复垂涎晶丸弹脱霞袋蝉连因占朱绂解以形盐却老还童颜芳色妍相如已渇留侯得仙饲鸟皆肥如花特鲜则有为圃之叟种树之子异种新得乞邻掠美提筐出袖匾翠负紫好云更继急或就采佳必待期异不入市名类匪一有因而起而吾园之所植其名黑叶低枝浓暗土膏屯结实不裹刺色若血珀琼液内凝綘衣欲裂樽肩壶腹龙鳞龟坼剥而呑之融冰沃雪尔乃吾梦还家北堂之南新得一姬其名玉环体若荔肤红裁荔衫息气荔香囓唇荔甘又善选择手持荔篮长歌娱母祝荔宜男则有麻姑仙女临渡海水投吾古方餐花不死众卉可收独难荔蘂蝶翅如饴蜂醸将醢绕树防持设饧祭醴如妾待年他花则妓又有罗浮仙伯爱吾诗脾来惠丹粒和水喷滋遂令吾树四时皆宜雪瓣纷郁朱实参差曰予之归行不虞迟客语未竟吴侬争言愿赠予梦随归子园珊瑚小舌寄颊应存四坐闻之涎涌泉源亟卖杨梅赆客以钱文赋散句增汉司马相如上林赋隐夫薁棣荅沓离支罗乎后宫列乎北园魏文帝诏南方龙眼荔支宁比西国蒲萄石蜜乎晋左思蜀都赋卬竹缘岭菌桂临崖旁挺龙目侧生荔支布绿叶之萋萋结朱实之离离迎隆冬而不凋常晔晔以猗猗吴都赋其果则丹橘余甘荔支之林御定佩文斋广羣芳谱卷六十一钦定四库全书御定佩文斋广羣芳谱卷六十二果谱荔支三集藻五言古诗增梁刘霁荔支叔师贵其珍武仲称斯美良由自逺致含滋不留齿宋梅尧臣和答韩奉礼饷荔支韩盛人所希四海餽名物韩复未疎予分珍曾不一莆阳荔子干皱殻红钉宻存甘尚可嘉夲味固已失遥思海树繁带露摘初日安得穆王骏能置万里疾原刘攽荔支南州积炎徳嘉树凌冬绿薰风海上来丹荔迎夏熟煌煌锦绣林亭亭翡翠屋鹄头烂晨霞天酒莹寒玊流声感华夏采掇如不足开元百马死汉堠五里促君王玊食间此荐知不辱迨今糟粕余犹足惊凡目忆初成上林四方防竒木使臣得安榴天马来苜蓿擢身自幽遐托地幸渗漉我欲咎真宰喟兹限荒服将非名实雄百果为羞缩区区化工意聊尔存众族增文同谢任泸州师中寄荔支有客来山中云附泸南信开门得君书欢喜失鄙吝筠籨包荔子四角俱封印童稚瞥闻之羣来立如阵竞言此佳果生眼不识认相煎求拆观颗颗红且润众手攫之去争夺逓追趂贪多乃为得廉耻曾不论喧閙俄顷间咀嚼一时尽空余皮与核狼籍入煨烬邓肃看荔支荔子有佳品乃在府城东我来方秀发红云几万重遥知香味色已具碎花中凭栏一念足不食意自充人世如梦耳当体色即空谓是为真实便可侑千钟谓是为非实真饱亦何从虚实两无有楼髙雨蒙蒙元林士敏咏宋家香荔支江南有嘉植托根在庭除扶持王母力珍重端眀书君家忠孝门余泽尚沾濡子孙贵封植慎勿忘厥初明沐璘咏晋安荔支建水夫何如厥土早而热蛮花开佛桑禽罢鶗鴂莽云覆溟蒙梅雨滋霠翳接地茂缃枝遮空舒黛叶翠葆霞焜煌锦幄风掀掲香麝忌经过飞鹠防盗窃劲雏赤肤脱肥奢琼瓤凸明珰怪可餐冰丸讶许啮真珠堆緑云玳瑁垂防缬凤爪天下竒龙牙众中杰饱食惭素餐长吟望林樾林垐馈髙宗吕凤池超荔支夲非凡品类超出凤池羣自恨所居僻逺在瘴海濆至性耐烦热丘园絶垢氛中含氷雪姿外缬红锦文雨沾日已滋林髙烂紫云龙牙尚莫敌蚶殻徒纷纭禽鸟不敢啄晨夕之勤起盻草亭前日日来南薰故人邈难见愁思剧如焚纵有一尊酒独酌未成醺新摘不满筐持赠将微芹封之吟不就无奈正思君谢肇淛五月十日初尝火山荔支五月犹未半轻红已出市磊磊朱葳防乍疑晨星坠虽无膏腴肪已胜醇酪味碧玉初破瓜珠胎尚含泪襦薄不禁风肌细还愁穉跫然足谷音始知希者贵邓道协雾居园噉中冠荔支火山出未乆中冠继其后裛露蒂犹青緑衫裼红袖齿頬有余酸膏腴尚未厚措大性所宜拏攫不停手琴瑟虽未调亦已胜瓦缶酸尽回防甘佳境渐入口岸帻发浩歌孤月上髙栁积芳亭噉蜜红荔支分得药名袒卧桂枝林红云实已羙酸浆犹殢人余甘遂溢齿寒氷片片飞丹液巨胜尔残香附筠笼掷地黄间紫剧谈幸从容天半夏云起预知佳味深早当归故里髙景倩斋头啖鑛玊荔支赋得汉人名诗夏季布华筵鑛玊陈蕃枝轻黄香四座殷朱浮青丝出井丹液凉雪窦融凝脂杨卢植上苑桃李广西陂未若三伏生微寒朗侵肌吾曹操彩笔挥霍光陆离余甘宁可忘向子长相思买莆田陈家紫一日夜直抵防城招诸子同赋闽海荔若云沓荅布山谷列品七十余陈紫擅其独末锐广两肩核焦埋深緑此种出莆阳秘书闭门鬻寥寥五百载接枝弥蕃育在山丰年玊岀乡荒年谷六月火云蒸红尘劳急足朝采枫亭林暮走马江渎旦起日初髙葳防烂盈目翠笼未开椷流香已满屋飞燕雪中肤太真风前浴色味不可名但知果吾腹败襦委芳草游蜂寻残馥中冠惭后尘桂林甘雌伏胜画浄江瓶三分堪角逐异品固不常胜会亦难续何时从九仙饱噉壶山麓陈价夫髙景倩斋头啖鑛玊荔支各赋汉人姓名垂杨修竹下歌钟防羣英门杜众賔进诪张飞兕觥扶疎广庭树颗颗垂黄琼朱李固难并况乃髙堂生在谷永殷繁出郭太纵横楚江乙萍实何足扬雄名徐五月十日初食火山荔支仲夏气蒸轻红缀荔子厥种名火山早熟差足喜色香虽未全骤食亦清美不患甘伤脾且爱冷沁齿已胜餐来禽犹堪敌青李聊尔为先驱次第饱陈紫欲结林下请从今日始十七日集邓道协新居食中冠荔支新居初落成荔子熟已半梢头觅早红正品得中冠摘来恱我口彷佛眀星烂始食味尚酸浃背有微汗小者犹若珠大者已如弹尝新颇不厌锦殻堆几案轻风送晩凉清香廽鼻观置堠无飞尘不作蘓子叹髙景倩斋中食鑛玉荔子赋得汉人名诗江陈万年种夏景丹颗垂檀栾布鑛玊香甘始当时千枚乗露摘盆子盛累累谛审食其实核焦延夀宜杨卢植太酢青李寻伤颐绮疏受残照林髙相蔽亏盘桓谭转剧三伏湛凉飔曹学佺石君亭噉荔嘲俞羡长累累荔子实采采动盈抱漫论市上钱讵秘林间寳充兹石君羞展彼山泉澡量腹受几何百千恣倾倒齿牙沁甘露毛羽生难老尝闻丹经言効验良可攷使人美颜色长似少年好为问羡门长何如大枣七言古诗原宋苏轼四月十一日初食荔支南村诸杨北村卢白华青叶冬不枯垂黄缀紫烟雨里特与荔子为先驱海上仙人绛罗襦红纱中丹白玊肤不须更待妃子笑风骨自是倾城姝不知天公有意无遣此尤物生海隅云山得伴松桧老霜雪自困楂棃麤先生洗盏酌桂醑氷盘荐此頳虬珠似开江鳐斫玉柱更洗河豚烹腹腴我生渉世本为口一官乆已轻莼鲈人间何者非梦幻南来万里真良圗荔支叹十里一置飞尘灰五里一堠兵火催颠坑仆谷相枕借知是荔支龙眼来飞车跨山鹘横海风枝露叶如新采宫中羙人一破颜惊尘溅血流千载永元荔支来交州天寳嵗贡取之涪至今欲食林甫肉无人举觞酹伯游我愿天公怜赤子莫生尤物为疮痏雨顺风调百谷登民不饥寒为上瑞君不见武夷溪边粟粒芽前丁后蔡相笼加争新买宠各出意今年鬬品充官茶吾君所乏岂此物致养口体何陋耶洛阳相君忠孝家可怜亦进姚黄花增苏辙奉同子瞻荔支叹蜀中荔支止嘉州余波及眉半有否稲糠宿火却霜霰结子仅与黄金侔近闻闽尹传种法移种成都出巴峡名园竞撷绛纱苞蜜渍琼肤甘且滑北逰京洛堕红尘箬笼白晒称最珍思归不复为莼菜欲及炎风朝露匀平居着鞭苦不早东坡南岭南道海边百物非平生独数山前荔支好荔支色味巧留人不管年来白髪新得归便拟寻乡路枣栗园林不须顾青枝丹实须十株丁宁附书老农圃陈襄荔支歌番禺地僻岚烟锁万树累累产嘉果汉宫坠落金茎露秦城散起骊山火炎炎六月朱明天映日仙枝红欲燃自古清芬不能遏留得嘉名为椹仙上皇西幸杨妃死峦海迢迢千万里华清宫阙閴无人南来不见红尘起至今荣植徧闽州离离朱实繁星稠一日为君空变色千里凭谁速置邮可怜锦幄神仙侣为饮凝浆涤烦暑绮筵不惜十千钱酩酊秦楼桂花醑秦楼女子绣罗裳凤箫鸣咽流宫商醉歌一曲荔支香席上少年皆断肠邓肃风雨损荔子前日雨声如陨石昨夜风狂退六鹢荔子吐华漫如云结实定知无十一南来无以慰愁煎端期一饱果中仙山头看花日千转黙想香味空流涎事类翻羮慎勿恤风雨在天非人力要及丰年天下同那为海邦私一物原陈与义荔支叹炎精孕秀多灵植荔子佳名闻自昔綘嚢剖雪出雕盘寻常百果无颜色闽天六月雨初晴星火荧荧耀川泽歘如彩凤戯翺翔烂若彤云堆翕爀中郎裁品三十二陈紫方红冠俦匹盐蒸蜜渍尚絶伦啄琼空羡南飞翼我闻政和全盛时贡输不减开元日涪州距雍已云逺况此奔驰来海侧绣衣使者动輶车黄纸封林徧阡陌浮航走辙空四郊妙品人间无复得上方供给只纤毫徃徃尽入公侯宅骊山废苑狐兎静艮岳新宫鼙鼓急繁华今古共凄凉绕树行吟悲野客西风刮地黄尘昏一聼悲笳防泪滴増朱松江彦允约逰东山作荔支诗次韵天工倾倒不余力惟有荔支香色君家桃李要争妍肠断鬓丝禅榻客书生瓮俎天所支煮茗夸妓非良规腹饥衣寒君不忍看诗唤作东山嬉氷盘綘实光照市归来香满巫阳袂明日人传玊蘂仙絶胜空赋青龙柿杨万里荔支歌粤犬吠雪非差事粤人语冰夏虫似北人氷雪作生涯氷雪一窖活一家帝城六月日亭午市人如炊汗如雨卖氷一声隔水来行人未吃心眼开甘霜甜雪如压蔗年年窨子南山下去年藏氷减工夫山鬼失守嬉西湖北风一夜动地恶尽吹北冰作南雹飞来岭外荔支梢绛衣朱裳红锦包三危露珠冻寒泚火伞烧林下成水北人藏氷天夺之却与南人消暑气王十朋诗史堂荔支歌君不见诗人以来一子美暮年流落来夔子赋诗三百六十篇西瀼东屯客愁里何人作堂画遗像收拾光芒榜诗史堂前何有有荔支树犹未老熟独迟世人贵早不贵晩倘非我辈谁赏之涪陵昔遇妃子污万颗包羞莫能诉泸戎一经少陵擘至今传诵轻红句少陵伤时泪成血一丹心不磨灭散成朱实满炎方风味如诗两竒絶乐天曾画忠州圗自言香味人间无君谟亦作闽中谱陈紫声名重南土何如诗史堂前株正是一饭孤忠余人为世重物亦重端如丈人屋上乌巴圗闽谱合避路奚用品第纷锱铢搀先熟者如杨卢但可与之作前驱闽娘十八婢妾尔将军大树真慵奴我生四百余年后来作先生逰处守登堂三叹荔正丹聊效栁人祠子厚安得先生今复生添赋防州歌一首要使荔支之名长不朽诗史堂前荔支晩熟而佳约同官共赏偶成参差摘实分饷用前韵诗史堂前荔支晩尤羙髙压泸戎与妃子姓名犹未闻峡中风味惟应似皮里试将逺况江瑶柱正似骚人拟良史我来叹息颐屡支殊方争献惟恐迟汝今已晚何用好不是少陵谁目之贵妃逰魂遭血汚玊座悲懐何以诉惟有云安再拜人觧闷夔州两絶句遗像空存食不血满目烟霞眀自灭何人种此星几终一树团团味竒絶君不见南賔木莲有华何足圗乐天过虑重看无又不见洛阳牡丹妖艶何足谱六一区区记风土天生此果更此株夏日之时见子余昼疑炎方张火伞夕讶庭树栖赤乌防头莹若玊一防细骨轻于钱五铢陈江阀阅如雀卢兹产于闽必争驱大无中边甜胜蜜醖酿不假蜂为奴永安宫西郡堂后折简唿賔老太守时方炎热防苦稀事好乖违意徒厚手摘髙枝赠丹实歌和前篇搔白首嗟一饷之乐兮天亦悭于老朽病中食火山荔支前年防州食荔支同僚共赋轻红诗妃子名园世所贵不似诗史堂前竒去冬分符向南土半月身行荔支圃三州嘉木皆眼见更阅君谟向来谱临漳一种名火山品虽云下熟则先从今惭入荔佳境陈江未擘先流涎老病余生怯佳果日防那能三百颗殷勤未破綘纱嚢心火惊添火山火刘克庄和南塘食荔叹君欲和诗无匆匆唱首天下文章公今年荔子况倍熟亭亭锦葢髙张空猿偷鸦啄牧童采林间残颗犹殷红在昔唐家充嵗贡吟讽何止杜陵翁南穷交州西蜀土快马防送如飞龙绛裳氷肌初照眼玊环一笑恩光浓惟闽以逺幸免涴一颗不到温泉宫自从陈紫无真夲皱玉晚出尤称雄迩来鸡舌擅瑰玮赞香誉味万喙同麟台仙人亲题品天为此果开遭逄乃知微物似有数声价亦与时污隆列圣俭徳被华戎微如淮白不敢供奈何置驿奉私室安得木铎观民风山蹊谷堑日力穷血肩踠足驰筠笼请公移此食荔叹置在薫风殿阁中杨胐玉泉院荔支轩曾观荔支圗几费丹青妆能红能紫亦能緑不能冩作天然香曾读荔支谱品品堪第一较量滋味论髙低大抵闻名不闻实我疑真宰推化工安排百果分番红杏梅桃李不足数先教碌碌随春风锦囊玊液相浑沦百果让作东南元别有真香与色味一时分付荔支轩元吴莱荔支行寄王善父炎云六月光陆离人在闽南餐荔支荔支日餐三百颗红緑亚林欺众果綘罗系树蜡封蔕尚食擎盘献青琐涪州嵗贡与此同意欲移根来汉宫天生尤物不用世沾洒防雨吹蛮风蛮风防雨振林薮西域葡萄秋压酒劝君莫近杨太真传说骊山尘污人眀文徴明新荔篇并序常熟顾氏自闽中移荔支数夲经嵗遂活石田使折枝验之翠叶芃芃然不敢信也以示闽人良是因作新荔篇命璧同赋锦苞紫膜白雪肤海南生荔天下无盐蒸蜜渍失真性平生所见唯萎枯相传尤物不离土畏冷那得来三吴顾家传来三四株桂林翠幄森森殊逺人无凭未敢信持问闽士咸惊唿还闻累累生数子绛绡裹玊分明是未论香色果如何只说形模已珍美千载空流北客涎一朝忽落馋夫齿白圗蔡谱漫夸张文饰宁如亲目视饱啖只于乡里足鲜尝渐去京师迩不须更作岭南人只恐又无天下痏朝来自讶还自疑事出非常有如此虽云逺附商船达不谓滋培遂生活始知生物无近逺故应好事能回斡卉物聊占地气迁造化竟为人事夺仙人本是海山姿从此江乡亦萌蘖由来沃衍说吾乡异品珍尝曾不乏不缘此物便增重无乃人心贵希濶福山杨梅洞庭柑佳名乆已擅东南风情气味不相下称絶今兼荔子三黄谦荔支篇江南五月海气热南国荔子垂堪折袅袅溪风散麝香防山雨流猩血飞楼清簟留众賔屠羊贳酒酬芳辰黄头奴摘登君席四座果核难为邻朱樱非贵马乳非珍顿令玊液生口角何怪驿骑飞红尘红尘赤日骊山路天梯石栈年年度但博玊环娇胜花宁问丁夫汗如注鸾旂西指愁逺天断肠回首各风烟马嵬新魂忽寂灭涪州旧树空骈鲜君不见汴州艮岳花石冈朝为逰苑暮凄凉朱季和题宋氏荔支蔡公谱张老图宋香品第世絶殊亭亭嘉植荣且敷巢兵欲斫炊行厨王媪抱树命与俱尤物幸尔留根株宋氏老人八十余得之即此营世居五百余禩枝叶舒清隂如幄垂庭除薰风时来兰麝如赤日照耀瑚珠桃红笼出白雪肤斧防着核留真模异香竒味天下无有孙文用羙且都抚之爱防如琼琚故家乔木多摧枯云仍世守应无虞林希哲题宋氏荔支吾莆名果鲜荔支君谟有谱世所知陈紫方红固为贵宋香品彚尤珍竒六月炎歊日正长累累緑叶垂绛囊薰风微度疎林晚比邻犹觉闻清香核上俨若斤斧防兹事竒怪难评论云是当年巢冦乱欲代其枝投防焚皤皤老妪以身庇天然幻出斯灵异至今又歴数百年后人培植当留意谢肇淛食火山荔支次王龄韵天香国色夺燕支妆镜台前哦新诗纤纤素手为君擘翠袖红缯防鬬竒吴中杨梅色如土仙种应须出悬圃冰雪曾看工史圗姓名尽入端明谱四月五月红满山未采百鸟不敢先先锋一出便压市明珠已引馋龙涎投老菟裘计未果莫惜铜钱沽百颗蘧然一觉心清凉卧防疎杨度萤火陈伯孺饷满林香荔支同赋柏梁体六月七月苦烦蒸袒衣跣足头鬅鬙病肺消渇同茂陵故人相遗玊壶冰函开未开香腾腾黄衣緑鬟娇自矜广颡丰颐薄如缯轻绡初觧脂肤凝甘液沁口不可胜方山此种天下称浮江百里青丝縢香色虽减犹峻嶒野人雄饕擅絶能斯须噼尽玊山崩敲诗莫厌挑残灯浮生踪迹殊无恒徐食火山荔支同用王梅溪韵昨夜聚首餐荔支狂来五字哦新诗今辰翠笼又擎到别有一种尤珍竒根株艺植同一土易熟离离满园圃本支已识分广南不待按圗翻旧谱异名嘉实虽满山定让此品来争先尝新既喜早一月氷盘擘啖流馋涎乍食无多腹不果三百青铜沽百颗相期同到鳯凰冈天柱梢头赤如火再次王梅溪前韵日长竹枕头懒支饱食细诵龄诗四百年中几人和句法难比前贤竒粤南有种到闽土栽种得宜推老圃笑杀永嘉韩彦直如许木奴亦作谱窃幸闲身居故山得食岂必论后先吾侪爱嗜同沆瀣俗辈忌食宁流涎今兹结盟订已果更赛琼丸闘珠颗陈红江緑熟尚迟莫笑馋夫急如火过在杭积芳亭适伯孺送方山满林香至积芳亭外将斜舂科头箕踞当长松敲门伛偻来老农一肩翠笼遥函封葢头新叶青茸茸此种产自五虎峰累累千颗香气浓剖开琼液凉心胸桂林鑛玊并金钟夙称异品今凡庸娇如窥帘少女容黄衣縁里光重重微风披拂林杪冲隔墙悮杀寻花蜂雄饕勇噉皆可供鼓腹不用营朝饔俞安期曹能始荔阁噉荔子歌曹园古荔满林壑中连防树如团幕间叶纷疑火齐生垂枚定道红星落主人抗树起髙阁荔子环如挂璎珞绀紫累累髙下悬朱丹东西错千枚任摘雕防前金盆沃浸青琳泉香触何知屡咽唾口馋便觉防流涎须叟裂却丹霞殻剖出冰肌皎于玊薄绡浅綘卸中衣滑泽光莹恣餐足牙后深甘玊女肪喉间不餍杨妃肉一时遽尽三百枚通灵已觉成仙胎毛髄初疑换丹药羽翰輙欲升瑶台漳州大橘大如盎甘羙不如何足想吴越杨梅岂之甘较之仙味宁不慙龙眼犹令奴作匹其余琐琐安足述海内如推百果王鲜食荔支终苐一五言律诗增唐郑谷荔支平昔谁相爱骊山遇贵妃枉教生处逺愁见摘来稀晩夺红霞色晴欺瘴日威南荒何所恋为尔即忘归原宋苏轼食荔支并引惠州太守东堂祠故相陈文惠公堂下有公手植荔支一株郡人谓之将军树今嵗大熟尝噉之余下逮吏卒其髙不可致者纵猿取之丞相祠堂下将军大树傍炎云骈火实瑞露酌天浆烂紫垂先熟髙红挂逺扬分甘徧铃下也到黒衣郎增戴复古谢赵景贤送荔支荔子固多种色香俱不同新来尝小緑又胜擘轻红大嚼思千树分甘仅一笼尝观蔡公谱梦想到莆中眀王防咏荔支忆昔开元日繁华御里看玊环天上去无复到长安香沁琼浆冷红垂火齐团九重思玊食驰贡未来难陈宪章钱塘荔圃钱塘四月尾荔子正垂丹不异炎方戏无因圣主看微风香井落细雨压楼阑蔡老应怜汝名家谱可刋求荔支栽贞节堂髙榜近东溟朝光满北楹欲便清昼睡须待绿隂横名木从谁假幽居頼母成君家多黑叶火急送防茎王世贞谢邵都阃惠荔支朝来逄驿骑香色满防函野老慙推食将军为絶甘瓤防澄露泻枝忆紫云酣寂寞华清在何人走剑南郭子章荔支四首榕树环山郭离支列省衙妍姿当六月神品压三巴露金茎烂日融火齐斜谁评红与緑犹自说江家凌冬还酿秀盛夏转芳菲艶吐千家色熟防百鸟肥珠房朝采郁锦殻晓霞辉惟植炎荒逺徒劳笑贵妃鲜疑排鹤顶灿若谢鸡冠讵谓薇垣紫翻罗荔子丹低垂装翠幌错落衬金盘琼浆堪入口顿令頬齿寒雨后光逾碧风中韵自着隂无隙地飞焰欲横天香沁琴书润味争醴酪妍忠州圗画在灵羙讵能传闵龄啖荔支避暑风轩下金盘噼荔支可怜分宠日至是渥丹时香褪红衣腻肤凝碧玊脂朱颜难自固中赤向君披陈仲臻荔支果中称异品色味世间无遇夏香尤盛经冬叶不枯杨梅真作仆龙眼合为奴昔日宣和殿移根植几株累累蒸雨熟颗颗向阳酣锦殻朱慙色清香蜜譲甘防偷揺夹竹分摘贮钩篮此地无名种犹堪胜岭南徐六月四日镜澜阁食桂林结夏过髙斋乗凉与客偕会寻扶荔胜品得桂林佳白傅圗珠颗闽娘落绣鞋闲来徴旧事半可续齐谐曹学佺雨中望隔岸荔支骤雨来青嶂千枝蘸碧波却惊流火驶已觉洗红多沆瀣盘为玊流苏帐作罗薄言将采采临眺意如何林叔学咏緑核荔支氷肤藏异质佳品擅江南荳蔲轻霞防葡萄片雪含却疑金谷换应使蕚华慙剖出天然色江家映始堪郑绂咏小陈紫紫夲陈家胜齐名肯易降品虽称第二质自擅无防清馥应欺宋芳姿已压江冰盘时并荐霞彩射雕窻咏皱玊佳品呈赪璧谁云巧制成痕疑风细纹受露溥明祗讶沽犹璞非闗琢未莹仙羣留不住掌上擘时轻七言律诗增唐白居易重寄荔支与杨使君时闻杨使君欲种植故有落句戏之摘来正带凌晨露寄去湏慿下水船映我绯衫浑不见对公银印最相鲜香连翠叶真堪画红透青笼实可怜闻道万州方欲种愁君得吃是何年郑谷荔支树二京曾见画圗中数夲芳菲色不同孤棹今来巴徼外一枝烟雨思无穷夜郎城近含香瘴杜宇巢低起暝风肠断渝泸霜霰薄不教叶似灞陵红曹松南海陪郑司空游荔园荔支时节出旌斿南国名园尽兴逰乱结罗纹照襟袖别含琼露爽咽喉叶中新火欺寒食树上丹砂胜锦州他日为霖不将去也须圗画取风流徐夤荔支二首朱弹星丸灿日光緑琼枝散小香嚢龙绡殻绽红纹粟鱼目珠涵白膜浆梅熟已过南岭雨橘酸空待洞庭霜蛮山蹋晓和烟摘拜捧金盘献越王日日薫风卷瘴烟南园珍果荔支先灵鸦啄破琼津滴寳器盛来蚌腹圎锦里只闻消醉渇蘂宫惟合赠神仙何人刺出猩猩血深染罗纹徧殻鲜宋徽宗宣和殿荔支宻移造化出闽山禁御新栽荔子丹玊液乍凝仙掌露绛苞初结水晶丸酒酣国艶非朱粉风泛天香转蕙兰何必红尘飞一骑芬芳数夲座中防赵抃咏提刑邢梦臣度支连理荔支嘉阳天逺被薰风荔子呈祥郡馆中庇夲莫将慈竹校媚时宁与瑞莲同并柯昼耸烟光动异干宵空月影通竒木幸逢真赏笔谁夸丹实一庭红蔡襄和曹殿丞寄荔支荔子凝丹摘晓鲜江南来路与云连托根曾是三山下结实应归万木先乡国逺携甘防重宴堂分玩色香全清才仍更传新唱一一骊珠照眼圎兴化军曹殿丞荔支厚叶纎枝新绛囊使君分寄驿人忙彩毫封处曾留意筠笼开时不减香风色甚豪应少损路程差近得分尝闽州纵有千千树未抵家园气味长谢宋评事荔支斋馆从容接燕申每临佳树走觥廵兵锋却后知神物年夀髙来况主人并赏昔闻思故友分甘今喜奉慈亲岂惟特祝公难老兼欲灵株比大椿原刘攽荔支锦筵火齐满金盘五月甘浆破齿寒南国已随朱夏熟北人犹指画圗防烟岚不续丹樱献玊座空悲羯鼓残相见任夸防蔕美多情莫唱水晶丸增文同和张推官荔支长嗟珍果滞遐方好种华林奉帝王夏簟满风罗秀色晓梯乗露摘新香泼霞乍染愁将变烹玉才凝忍更尝正在临卭消渇甚忽蒙佳惠敢相苏轼次韵曽仲锡承议食蜜渍生荔支代北寒虀韭萍竒苞零落似晨星逢盐乆已成枯腊得蜜犹应是薄刑欲就左慈求拄杖便随李白跨沧溟攀条与立新名字儿女称唿恐不经再和曾仲锡荔支栁花着水万浮萍荔实周天两嵗星夲自玊肌非鹄浴至今丹殻似猩刑侍郎赋韵穷三峡妃子烟尘动四溟莫遣诗人说功过且随香草附骚经次韵刘焘抚句蜜渍荔支时新满座闻名字别乆何人记色香叶似杨梅蒸雾雨花如卢橘傲风霜每怜莼菜下盐豉肯与葡萄压酒浆回首惊尘巻飞雪诗情真合与君尝原黄庭坚廖致平送绿荔支为戎州第一王公权荔支緑酒亦为戎州第一王公权家荔支緑廖致平家緑荔支试倾一杯重碧色快擘千颗轻红肌泼醅葡萄未足数堆盘马乳不同时谁能同此胜絶味唯有老杜东楼诗増唐庚和程大夫荔支家在岷峩饱荔支十年逰宦但神驰侧生流落今千载入贡称珍彼一时定自不将凡果比如何偏与瘴烟宜白头莫作江南客辜负山中故友期曾几荔子异方风物鬓成斑荔子尝新得破颜兰蕙香浮襟觧后雪冰肤在酒酣间絶知髙韵轻瑶柱未觉丰肌病玊环似是看来终不近寄声龙目尽追攀福帅张渊道送荔支岂无重碧实瓶罍难得轻红荐一杯千里人从闽岭出三年公送荔支来玊为肌骨凉无汗霞作衣裳皱不开莫讶闗情向尤物厌看緑李与黄梅刘子翚荔支挺秀穷荒叹未遭昔贤吟赏着风骚纵班卢橘材非偶不近长安价愈髙烟雨万株遥若画尘埃一骑徒劳雕盘此日无遗选品格妍媸敢自逃炎蒸午枕梦沧浪落落星苞喜乍尝笔下丹青千品色钗头风露一枝香鸡冠借喻何轻许马乳争名固不量值得当时妃子笑骊山千古事凄凉杨万里走笔谢吉守赵判院分饷三山荔支吾州五马住闽山分我三山荔子丹甘露落来鸡子大晓风冻作水晶团西川红锦无此色南海緑罗犹带酸不是今年天不暑玊肤照得野人寒王十朋拾荔支核欲种之戏成海味正思瑶柱羙夔门又见荔支红炎方入贡自妃子郡圃欲栽如白公官满犹为十年计实成须待二星终不须更论何时吃前种后收人我同漳州石教授寄火山荔支炎方摘实走筠笼千颗遥遥寄病翁未啗吾州法石白且尝邻郡火山红搀先趁得杨卢雨珍重来从芹藻宫我欲细论香色味一尊何日广文同次傅景仁马家緑荔支二首涪陵妃子谩名园岂是闽南緑一盘最喜色同青玉案不妨功并紫金丹画防红紫品流俗诗嚼冰霜牙頬寒吟罢闲观右军帖来禽青李可同餐平生雅意在丘园行矣归寻隐者盘此日诗盟共君结明年荔子为谁丹欲移仙种栽中土只恐天资不耐寒定向家乡想风味江瑶斫柱谩加餐眀杨慎咏荔支萍实楚江浮赤日桃花秦岭灿红霞试将海内芳蕤数敢并江阳荔子夸云液留香凝重锦冰丸映肉卷轻纱羙人钗股防防缀肯掷潘郎满钿车姚凤冈送荔支荅谢柏府薰风荔子丹雕盘持赠下台端绛纱囊里冰肌滑火齐枝头水玊寒罗帕分珍惭逐客驿尘飞骑忆长安琼瑶欲报才应尽独立苍茫倚曲栏洪遂初咏荔支五月闽南荔子丹摘来宜荐水晶盘色欺鹤顶霞新染光夺龙精露未干曾得汉皇培上苑又随星骑贡长安紫薇垣里分尝处顿觉琼浆溢齿寒谢杰忆荔支江乡六月火云飞万颗累累落翠防赤露夜浮赪玉瓮流霞朝染紫罗衣妆成帝女脂犹湿浴罢杨妃乳正肥为报相如消渇甚金茎留待茂陵归陈辉荔支南州六月荔支丹万颗累累簇更团绛雪艶浮红锦烂玊壶光莹水晶寒髙名已许传新曲芳味曾经荐大官乌府日长霜署静几株斜覆石阑干陈价凤冈荔锦千株荔子植前冈五月欣看锦作行翠幄几重添暮雨绛霞一片绚朝阳冰盘试荐惊心喜雪颗初尝溅齿香清世更无妃子笑红尘一骑不须忙张鼎思荔支到处娟娟映日红绿榕相傍似青枫枝头含露驱炎瘴笼里生香入暗风玳瑁已堪夸岭外葡萄那许说西戎归时我欲携千子遮莫中州笑白公任家相荔支嘉树笼葱翠盖长炎天如簇蘂珠囊枝枝承露排朱实叶叶吟风袭异香已胜安期餐火枣疑从玊女乞琼浆含桃何物堪春荐好置邮传达尚方黄克晦涵虚阁观摘荔支荔树隂隂绕水濵入门唿脱白纶巾林中仰面惟看鸟树杪闻声始觉人傍手柯条初散彩离枝香色正含新玊盘氷水龙珠满虚阁髙谈不厌频谢肇淛赋荔支根仙种应从阆苑传孤根百尺老龙眠红云低映轮菌石絶壁深蟠瘴疠烟唐骑未能驰绣岭汉宫应得傍甘泉春风容易朱颜换阅尽枝头几歳年黄香荔支纷纷红紫闘浓妆正色犹存一树芳金屋正宜藏玊貌绿衣何用怨黄裳栖枝莺鸟浑无辨对酒鵞儿别有香若待三秋揺落后千头羞杀洞庭霜陈价夫赋荔子浆红绡初卸吸精莹几防甘泉齿頬生漫向云英求玊液疑从汉武咽金茎温柔未信鸡头羙芳冽应兼马乳清一自泸戎飞骑后不须花露觧余酲徐积芳亭噉黄香荔支闽海从来说荔香谁知异品有深黄楚江寒菊初凝露蜀国秋葵乍向阳玊貌隔帘窥贾女金丸满地忆韩郎洞庭莫诧柑三寸琼液空含颗颗霜馈在杭防髻荔支连理枝头并蔕殷挛胎合浦蚌珠还月明汉水防妃佩花落天台二女鬟玊臂相聨娇艶态香肩齐亸闘朱颜新承秦虢夫人宠妒杀华清旧阿环食鹊卵荔支干鹊填桥碧汉边栗林遗卵缀苍烟绛苞抱出星同灿玉乳探来石共圎风动危巢惊弹过月明髙树俨珠聨莫言三匝无枝绕孕得灵胎木杪悬集髙景倩木山斋食中冠伯孺作水墨荔支圗各赋万颗累累日饱尝一枝偏带墨痕苍生来自有丹砂色冩出还疑黒叶香乍洗胭脂娇翠袖新添螺黛变红妆冰肌絶类昆仑女不是王家十八娘咏荔支膜曾向忠州画里描胭脂淡扫醉容消盈盈荷瓣风前落片片桃花雨后娇白玉薄笼妖色映茜裙轻裼暗香飘嫣红狼借谁收拾十八闽娘裂紫绡五言排律原唐白居易题郡中荔支十八韵兼寄杨万州八使君竒果标南土芳林对北堂素华春漠漠丹实夏煌煌叶捧低垂户枝擎重压墙始因风防色渐与日争光夕讶条悬火朝惊树防妆深于红踯躅大较白防榔星缀连心朶珠排耀眼房紫罗裁衬殻白玊裹填瓤早嵗曾闻说今朝始摘尝嚼疑天上味齅异世间香润胜莲生水鲜逾橘得霜燕支掌中颗甘露舌头浆物少尤珍重天髙苦茫已教生暑月又使阻遐方粹液灵难驻妍姿嫩易伤近南光景热向北道途长不得充王赋无由寄帝乡唯君堪掷赠面白似潘郎宋陶弼荔支五月南游渇欣逢荔子丹殻匀仙顶肉露水晶丸色应离为火甘殊木作酸枝繁恐相染树重欲成团赤蚌遗珠颗红犀露角端爽能消内热润可濯中干桂岭无霜处梅天暴雨残阙十字一簇氷蚕茧千苞火鳯冠隔瓤银叶嫩透膜玉浆寒增明谢肇淛噉瀛州荔支见说瀛洲好浓隂十里堤香凝丝笼满叶簇锦丸齐夹岸云犹湿浮江日未西肌丰埋核襦薄裂轻绨不分啇山橘还胜大谷棃红钉金屈戍白乳玉玻瓈綘雪丹堪饵芳尘路不迷防湏乗兴往斗酒聼黄鹂祝树勲荔支闽中新荔熟越客可休粮百谷成珠浦千林缀锦囊袅风湏细摘带露合多尝消渇逢甘醴充饥得异浆青英团翡翠丹实鵞黄霞脸仍蒸日冰肤倍腻霜建宫遥自汉置驿广于唐火齐缃枝缀珊瑚黛叶藏品多逾别域名重表炎方饱噉为名士嚬唿十八娘五言絶句原宋张舜民荔支火齐骊龙脱红绡玊露团谪居深不负沉醉亦何难增明陈宪章乞荔支逢春思种树垂老笑开斋未厌青红在从君乞荔栽西良容伦馈荔支非桂州夲色戏以是诗口溢桂州浆眼定西良色我是荔支仙何人漫觧得马森荔支不逐青阳艶偏妍朱夏时摘来红玛瑙擘破白琉璃六言絶句增宋曾几荔支蕉子定成哙伍梅丸应愧卢前金谷危楼魂断白州旧井名传红皱觧罗襦处清香开玉肌时绣岭堪怜妃子苎萝不数西施明郑继铭荔支绕屋荔支未熟淡红浅緑交香莫论杨梅伯仲浓隂若个争长御定佩文斋广羣芳谱卷六十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷六十三果谱荔支四集藻七言絶句原唐杜甫觧闷忆过泸戎摘荔支青枫隠映石逶迤京中旧见无颜色红颗酸甜只自知翠碧李沉玊甃赤棃蒲萄寒露成可怜先不异枝蔓此物娟娟长逺生侧生野岸及江蒲不熟丹宫满玊壶云壑布衣骀背死劳生害马翠眉湏増戴叔伦荔支红颗珍珠诚可爱白须太守亦何痴十年结子知谁在自向中庭种荔支白居易荔支楼对酒荔支新熟鸡冠色烧酒初开琥珀香欲摘一枝倾一盏西楼无客共谁甞原杜牧华清宫长安回首绣成堆山顶千门次第开一骑红尘妃子笑无人知是荔支来増薛能荔支颗如松子色如樱未识蹉跎欲半生嵗杪监州曽见树时新入座久闻名原韩偓荔支三首遐方不许贡珍竒宻诏惟教进荔支汉武碧桃争比得枉令方朔号偷儿封开玊笼鸡冠涩叶衬金盘鹤顶鲜想得佳人防启齿翠钗先取一双悬巧裁霞片裹神浆崖蜜天然有异香应是仙人金掌露结成氷入蒨罗囊増薛涛忆荔支传闻象郡隔南荒绛实丰肌不可防近有青衣连椘水素浆还得类琼浆原宋王济宫词昨日闽中进荔支君王亲受幸龙池先将并蒂盛金盒蜜赐修仪尽不知増蔡襄七月二十四日食荔支绛衣仙子过中元别叶空枝去不还应是天人知忆念再生朱实慰衰颜和厐公谢子鱼荔支霜鳞分不登枯肆丹实全应胜木奴欲效野芹羞荐去敢期佳什坠骊珠浄众院尝荔支霞树珠林暑后新直疑天意别留春京华百卉争鲜贵谁识芳根着海濵曽巩荔支四首剖见隋珠醉眼开丹砂縁手落尘埃谁能有力如黄犊摘尽繁星始下来玊润氷清不受尘仙衣裁翦绛纱新千门万户谁曽得只有昭阳第一人绛縠囊収白露团未曽封植向长安昭阳殿里才闻得已道佳人不奈寒金钗双捧玊纎纎星宿光芒动寳奁觧笑诗人夸博物祗知红颗味酸甜韩维谢送妃子园荔支年年驿使走红尘贡入骊宫色尚新妃子园名犹未改一笼丹实寄闲人原蘓轼食荔支罗浮山下四时春卢橘杨梅次第新日啖荔支三百颗不辞长作岭南人増苏辙毛君惠荔支荔子生红无奈逺陈家晒白到犹难虽无驿骑红尘起尚得佳人一笑欢干荔支含露迎风惜不尝故将赤日损容光红消白瘦香犹在想见当年十八娘黄庭坚谢陈正字送荔支三首十年棃枣雪中看想见江城荔子丹赠我甘酸三百颗稍知身作近南官斋余睡思生汤饼红颗分甘惬下茶如梦泊船甘柘雨芭蕉林里有人家橄榄湾南逺归客烦将嘉果送蓬门红衣襞积蛮烟润白晒丁香之子孙次韵任道食荔支有感三首一钱不值程卫尉万事称好司马公白髪永无懐橘日六年惆怅荔支红今年荔子南风莫愁留滞太史公五月临江鸭头绿六月连山柘枝红舞女荔支虽晚临江照影自恼公天与蹙罗装寳髻更挼猩血染殷红郭祥正君仪恵莆田陈紫荔干即蔡君谟谓之老杨妃者莆田干荔老杨妃谁在开元得见之却忆沉香亭北畔轻红曽照赭黄衣荔子二首暑馆风沉睡眼醒荔支新暗香生玊纎为剥红绡颗甘露初凝湿水晶枝条相轧碧云浓衬出骊珠落照中未説甘香消酷热且看纎手擘轻红范成大涪陵妃子园露叶风枝驿骑传华清天上一嫣然当时若识陈家紫何处蛮村更有园新荔支四絶荔浦园林瘴雾中戎州沽酒擘轻红五年食指无占防何意相逢万壑东海北天西两鬓蓬闽山犹欠一枝笻鄞船荔子如新摘行脚何湏更雪峰甘露凝成一颗氷露秾氷厚更芳馨夜凉将到星河下拟共嫦娥鬭月明趠舶飞来不作难红尘一骑笑长安孙郎皱玊无消息先破潘郎玳瑁盘陆游荔子絶句驿骑星驰亦快哉筠笼露湿手亲开不应相与无平素曽忝戎州刺史来放翁逰蜀十年回病眼茫茫每嬾开怪底酒邉光景别方红江绿一时来莆阳饷荔子江驿山程日夜驰筠笼初拆露犹滋星毬皱玊虽竒品终忆戎州绿荔支王十朋食荔支荔支初熟饤金盘手擘轻红子细看风味由来太竒絶不教容易到长安妃子园中荔子竒莫因名号起猜疑清时入座非尤物一洗烟尘頼好诗诗史堂前种防时轻红曽入少陵诗殊方竞续樱桃献万树争先尔独迟陈紫端眀品第首推陈花里姚黄是等伦郡圃一株称小紫故家风味自宜珍皱玊莆中皱玊价倾城品第吾何敢妄评只恐此非真皱玊果然是玊亦虚名大将军荔支名字太纷纷所见多应不逮闻别有深红覇羣品郡人唿作大将军玊堂红天教尤物产闽中名字深竒自不同顾我素称田舍子如何敢防玊堂红夺先红闽中荔子说莆中阙下竒包又不同正向钤斋想风味夺先人送夺先红七夕红宅堂荔子无名字自我唿为七夕红记得去冬初到日家人指树语衰翁白蜜纷纷蜂采百花归蜜在枝头竟不知造物要令甜在后时人莫讶熟何迟戎州荔支锦荔戎州第一竒大如鸡子压枝垂金刀翦下三千颗对客从容把酒巵锦殻中间玊一团树髙数丈实难攀泸戎颗颗甜如蜜防梓累累味薄酸刘克荘荔支却贡无因送上天漫山如锦但堪怜罗浮所产真奴只为曽逢玊局仙十颗千钱品真北人骀背未濡唇若生京洛豪华土买断丹林肯算缗辇毂尝新索价髙土人弃掷等弁髦不嗔园客工偷窃絶喜天工飨老饕原李刘题荔支绛衣揺曵绽氷肌依约华清出浴时何物鸦儿驱不去前身恐是食酥儿増方岳食荔支风枝露叶走筠笼玊润氷寒擘绉红自徃胸中评史记久闻格调略相同僧恵洪初至崖州吃荔支口腹平生厌事治上林珍果亦甞之天公见我流涎甚遣向崖州吃荔支元杨维桢宫词薰风殿阁日初长南贡新来荔子香西邸阿环方病齿金笼分赐雪衣娘张思亷题画荔支障知味何人似蔡襄方红陈紫与谁甞七闽尘障南来使肠断薰风十八娘桞应芳荔子曲白玊明肌裹绛囊中含仙露压璚浆城南多少青丝笼竞取王家十八娘眀方孝孺谢蜀王赐荔支涪州丹荔擅时称翠篚来庭色尚新献罢未曽登玊案先敎颁赐与羣臣翠笼擎出殿门东受赐羣臣喜色同却笑开元恩未广只将异味恱深宫屠本畯荔支纪兴五月闽天丹荔垂雨余林日照离离火山松蕾元先熟万颗新甞玊满匙云张翠幄子棂星侧出枝间晓露零城里万家相问遗筠笼争买浄江瓶琼瓤甘露法门开湛目青莲大士来帝网琉璃相映澈天台中观放叅囬弱歳曽甞荔子丹一池香水濯氷丸如今正是朱明日栗玊先堆玛瑙盘星毬鹊卵大扵拳鑛玊金钟品是仙别有桂林将胜画小姬一见一嫣然蜜丸牛胆两丰腴碧玊为神颗颗殊儿女不知瓤可啖错疑耳后大秦珠自汲清泉洗荔支吴娃如意噼胭脂水晶帘下黄香熟错落瑶光并玊肌结绿如榛小更幽齿牙萧爽恣冥搜怪来肌骨清凉甚六月如从华顶逰幻出龙牙变态竒晚凉双髻侍儿持自是拜来新月早非关剖出夜光迟天柱髙凌月窟孤洞中红艳袅瑚饱餐内热浑忘却已贮氷心在玊壶尚榦乡中锦作堆鳯池超出越王防相如渇病今应觧不用金茎露一杯绛囊公子绿罗娇白水真人绛节朝欲向九仙通尺一倘能云际坐相邀黑叶人传自五羊最怜江绿出莆阳唐家妃子如相见不命涪州驿骑将可惜生来托瘴乡琼姿那得近君王大官食品多如许只有干枝逹尚方小君初学煎支法乳酪宜浮玊椀看旋沈荔花蜂酿蜜清香不减蔗浆寒自起开笼防荔魁半将白晒半烘焙故乡朋旧应嘲我不遣红尘一骑囬谢杰状元红紫金香贮玊玲珑缀薰风上绿丛一种丹蕤三百品路人先看状元红胜画仙姬月下分灵丹乳窦香凝白雪寒倦入绛帷知睡去娇姿絶胜画中看中观一串摩尼湛锦波玊衣童子曵绯罗炎光髙防空中观添作祗园胜果多金钟白水真人链绛砂金钟铸就落谁家定应飞入棃园去催出枝头万霞满林香素娥娇弄淡红妆半幅霞绡照海棠夜合口脂匀玊露晓风吹度满林香山支秋园凉雨洗林空更向青山枝上红小结丁香随锦队樱桃擎出大明宫蜜丸赤虬山人蜂作房柘衣轻惹蜜丸香波罗小瓮黄金色长贮仙厨白玊浆鹊卵紫姑秋夜临髙防泻下金茎露一杯牛渚桥邉遗鹊卵灵官拾作寳珠廽蒋奕芳荔支枝头袅袅露初干绛雪擕来好并看为爱风姿谁得似杨妃沉醉倚阑干红尘一骑入华清大内遥闻笑语声倘赐侍臣消渇病不湏承露问金茎邓原岳荔支曲鳯凰山下荔支园择日开林市子喧一百铜钱分一担平明奔进合沙门才交小暑日频催一夜惊看锦绣堆早起香风徧城郭人人都道荔支来红如鹤顶大如杯夺取头筹满担回更怕午前日色恶齐将青叶盖头来荔支髙树倒垂檐十丈长竿两刃尖摘下但凭多少吃饱来还有水晶盐梢头狐防防如风夜鷰经过树树空髙结茅寮敲竹夹晓来添得照山红麻绳髙吊小筠笼上下盘旋西复东且喜今年风雨少荔支个个不生虫千株水各成行不是豪家郭外荘好五更乗露摘噉时犹带露华香金杯防滟碧波妍一道霞光照眼鲜何似媫妤初赐浴玊肌三尺浸寒泉万树揺风翠苔不妨对客日千枚城中诸品垂垂尽犹有吴航胜画来中秋摘尽荔支残蜜渍盐腌更晒干不分侧生能损价可知输却玊浆寒陈价夫咏荔支色千红万紫转葳防绛李朱樱敢并竒绣岭宫中含笑日承恩不独为氷肌荔支味剖却红香列蚌珠荐来玊液与醍醐觧酲不用花间露拟物何湏塞上酥陈荐夫驼蹄朱实西来驿路长明驼骄蹴满蹄霜当时也合驰千里不独涪州马足忙山中冠衫争晕绿帔争红散尽春风满六宫自笑朱颜生较晚只应随分冠山中金线细骨香肌宠幸深华清泉里玊沉沉绛绡朱袖虽零落一缕难销旧钏金西紫千株万树锦成堆独自西家衣紫囬寄语东君休用妬红尘元自蜀中来绿核揺曵防风火满林骊山一顾主恩深胸中已化苌宏血莫讶香肌少赤心皱玉羽骑参差出驿门空持朱实吊香魂阿环坠地今千载犹有斑斑玊上痕一品红千载泸戎驿骑飞出山犹着薜萝衣传唿野服休朝见勅赐宫中第一绯玳瑁红颗颗明珠贡岭南还将玳瑁匣轻函助娇试挿桃花鬓不数平原上客簪洞中红洞中丹实防千年愁向长安一骑传好似红妆离洞去桃花溪口恋尘缘胜江萍佳名久已动明皇不羡江萍逐椘王料得一般甘似蜜令渠北面是浓香郑铎新绿荔支落花才见飘空处结子初看出叶时山鸟啄残俄委地恍如金谷坠楼姿乍丹荔支万青螺未染尘忽看半带口脂匀罗衣开防肌如雪但少芬香逺袭人正熟荔支朱夏南枝总若霞可怜一颗一丹砂名园百果都难并火枣交棃未足摘露荔支园林晓望火烧空摘下清香满市风帘隔羙人梳洗罢纎纎玊指擘轻红丘惟直咏双髻枝头连理散甘香红锦囊包白玊浆贮向氷盘谁得似昭阳姊妹鬬新妆星毬离离丹实缀如毬灿烂红光满树头莫是宣和灯火夕鳌山悬挂不曽收百歩香六月闽乡荔子悬绿云堆里锦云连幽香一种天然味不数潘妃歩歩莲七夕红遥望双星烂碧空一年一度鹊桥中谁知泪落凝成血散作枝头红延夀红华清一骑走红尘中使传唿笑语频此物若云延得夀马嵬山下葬何人桂林绿云堆里缀红绡白玊囊中核子焦只此林间堪赋隠淮南不待小山招胜画锦云香露万枝红恨不生逢绣岭宫莫讶崇圗未肖千金谁为赂良工火山品质殊生节序同偏夸早熟万丛中只因一动妖妃笑又惹骊山烈炬红状元红琼液丹肤白玊肌御筵香透绛罗衣宫袍首赐何曽绿为染霞光近紫十八娘棣蕚楼头风露凉闽娘清晓竞红妆朱唇玊齿桃花脸徧着天孙云锦裳氷团太液池头暑渐凉红尘一骑日南方寒浆不待严冬结满坐齐看六月霜绿核素质生来与众殊氷肌玊液润如酥相逢莫讶心无赤只恐前身是绿珠郭天亲荔支词树下甞新带露浓羙人珠翠间钗红却恨当年劳传舎不敎移入太真宫安国贤咏氷团荔支累累初贮水晶盘一啖争禁齿頬寒南土由来饶暑气谁知六月有氷团董传策啖荔支鐡榦婆娑落子红方苞剥出水晶笼炎荒正惹长卿渇却为琼浆半洗空张爕荔支词长生殿上紫烟开妃子红妆映酒杯小部新声歌未了岭南飞骑带香来林叔学荔支花只向闽乡说荔支荔支花发防人知幽香阵阵防风里苞蘂还分雄与雌徐江家绿芳树离离徧海涯由来香味压三巴火云映出玻瓈绿旧説闽中第一家葡萄穂絶艳秾香满路飞玊肤轻衬紫罗衣若逢汉代乗槎使不带凉州马乳归双髻千年枝上并头春斜结香云缕缕新相倚明妆谁得似黄陵庙里两夫人真珠孕出灵胎个个圎林中遥见夜光悬一枝临水低相向不异鲛人泣月年十八娘先朝旧事说闽王公主曽称十八娘千载芳魂应化碧佳名犹自记红香将军林外森森翠幄髙军中不用醉葡萄只今十里云如锦疑是当年旧战袍钗头双双珠颗锦如霞斜挿金钗贴鵶一种人间可怜色六宫羞杀歩揺花粉红深红轻腻压枝斜貌比桃花更染霞一自承恩天寳后温泉宫里洗铅华绿罗袍轻盈初试越罗新不染人间紫陌尘百万红妆争结绮隔墙遥看绿衣人胜画紫膜红缯白玊肤争夸绛雪出仙都生来自有天然色却笑崇浪写圗白蜜谁遣余香沁齿牙羙人纎手剖轻霞天生甘味如萍实不待逰蜂酿百花桂林树色萧森比桂丛青枝绿叶自芄芃月光夜照花如霰疑是天香落镜中满林香十里重林锦绣堆更无驿使惹尘埃微风暗度幽香异韩夀才过贾女来状元红素质朱颜太絶伦风流先占曲江春只因赐得宫中锦争看琼林第一人星毬不待宫娃羯鼓催半空谁滚火星来山禽误踏云中坠岂是三郎蹴踘囬七夕红满树浑疑大火流尚余丹实报新秋繁星遥与双星映半在佳人乞巧楼鸡引子曽食淮南九转丹幻成仙果赤团团寄言山鸟休轻啄留取猩红顶上冠金钟不见蒲牢伏上林红炉烈火铸黄金南风吹入萧萧叶如聼钧天大吕音江陈紫说陈家绿説江佳名千载本无双于今别有酣红色鼎足三分未肯降天柱天柱巍巍出半空折来犹自绿成丛南风吹动枝头火还似当年战祝融大小江绿风卷香尘满路飞绛绡新裼绿罗衣天生丽质谁堪并婉娈江濵大小妃宋家香绿鬓如云面似霞氷肌何用鬭铅华隔墙一道薰风暖吹得余香过宋家进贡子丹荔何年贡七闽宣和中使徃来频玊环只识涪江种空走骊山一骑尘延夀红九转丹砂贮绛囊剖开甘液胜琼浆由来此物从延夀恨杀唐误汉皇百歩香紫翠隂森映夕阳遥看一片锦云乡羙人罗袜凌波过踏碎红尘满路香绿纱苎萝溪水绿如油浣出轻纱翠欲流何代羙人工翦防结成佳果缀枝头麝囊红累累丹实似星悬万绿隂中赤欲然日午余芬生鼻观不縁林下麝香眠中秋緑金风玊露仲秋时硕果枝头落较迟明月一轮流翠影青铜髙照碧琉璃松红莫以松枝比荔支翠涛声里露胭脂忽看琥珀生连理不待千年长兎丝丁香红粉佳人独倚楼雨中丹实满枝头荔香元与丁香异只结团圆不结愁郎官红甘液浓香似醁醽传来佳种近枫亭谁将天上郎官宿散作林中万星红绣鞋一片红香落翠苔羙人林下蹋青回当年若使潘妃见贴地莲花不敢开绿珠山禽偷取蹋枝翻错落珍珠绿满园卧地残香吹不起月明如照坠楼魂洞中红乌石山前暮雨凉防畨风起散余香洞中六月红如锦不但桃花误阮郎氷团六月闽天见郁蒸忽惊寒气座间凝水晶盘贮深红色白玊壶中映绛氷何家红炎夏深林雨气収胭脂片片落梢头何郎粉向朱衣拭满面桃花汗欲流鹊卵月明银汉鹊惊枝风动寒巢欲半欹吹落人间完似卵氷盘髙累不愁危胜江萍累累枝上火云烧甘液真同绛雪消一片红光如日赤儿童空有椘江謡绿核满林丹实夏煌煌一道炎风列燧光壮士绯袍都觧却碧苔齐卧绿沉枪火山廽望苍梧是故乡紫绡轻飏麦风凉生来自信红颜薄强向朱明鬭艳妆原王象晋题荔支绛袖氷肌画本难骈肩含笑倚阑干清霜且莫来相妬闻道佳人不耐寒诗散句原唐杜甫忆昔南海使奔腾献荔支内分金带赤恩与荔支青宋苏轼荔支防时熟枝头花正繁増唐张籍锦江近西水更绿新雨山头荔支熟原宋程敦厚绿幄翠笼文縠皱绛囊包就寸珠圎汪藻红锦皱缝包玊液青绡斜翦衬金丸周必大白莲近揖三千女丹荔遐招十八娘杨万里临水酽妆新雨后出墙背向晓风西龙眼初如菉豆肥荔支已似佛螺儿増朱子水精透膜轻含液绛縠离苞未变香唐韩翃山舎荔支繁薛能喧雨荔支深李洞雨湿荔支肥皮日休红荔悬缨络原宋黄庭坚蛮果餐蕉荔程敦厚一色鲜猩血増孙觌丹荔擘轻圎范成大绿肥新荔子元马祖常清香荔子悬原宋刘敞南賔佳实传名久増蘓轼梅雨翛翛荔子然原晁冲之日落云生荔子红増孙觌堆盘丹荔照人光范成大荔子天凉未肯红湛俞荔支秋映绮筵红元马祖常荔支千颗团团小荔支囊蜜嫣嫣紫王逢荔子凝浆赤露香虞集荔子枝头火齐红雅琥火齐然云荔子香词原宋李芸子捣练子红粉里绛金裳一巵仙酒艳晨妆醉温柔别有乡清暑殿偶风凉鸡头擘破误君王泣棃花春梦长张孝祥浣溪沙只说闽山锦绣帷忽从团扇得生枝皱红衫子映丰肌春线应怜壶漏永夜深频见烛花催尘飞一骑忆来时苏轼减字木兰花闽溪珍献过海云防来似箭玊座金盘不贡竒葩四百年轻红酾白雅称佳人纎手擘骨瘦肌香恰似当年十八娘明徐减字木兰花吴航异品赐浴金盆氷骨冷紫袷罗襦絶色轻盈未易圗忠州白傅枉把朱颜描竹素沛国崇益浪挥毫写玊肌又红缯如茧纸上容华应较浅玊液金茎香味从来画不成梢头悬火日啖何妨三百颗十八娘红始信丹青妬入宫宋康与之西江月名与牡丹聨谱南珍独比江瑶闽山入贡冠南朝露叶风枝袅袅香玉满苞仙液皱红圎蹙鲛绡华清宫殿蜀山遥一骑红尘失笑欧阳修浪淘沙五岭麦秋残荔子初丹绛纱囊里水晶丸可惜天敎生防逺不近长安徃事忆开元妃子偏怜一从魂散马嵬关只有红尘无驿使满眼骊山黄庭坚浪淘沙忆昔谪巴蛮荔子亲攀氷肌照映柘枝冠日擘轻红三百颗一味甘寒重入鬼门关也似人间一双和叶挿云鬟頼得清湘燕玊面同倚阑杆増眀谢肇淛浪淘沙异品出吴航翠袖红妆温柔何似白云乡纵有丹青描不就国色天香笑觧罗裆玊骨琼浆胭脂无色墨无光祗是红颜多薄命雨妬风狂又金井碧梧飘残暑初消桂林中冠两萧条独歩此时侬第一质艳香娇丰肉核仍焦沁齿甘饶丁香轻吐暗魂消人倚小楼春不住满地红绡徐熥浪淘沙髙树锦蒸霞朱实青华一丸寒玊裹红纱万颗累累闽海上不数三巴西域枉乗槎马乳休夸剖开琼液碎丹砂异品即今谁第一犹説江家又丹实满林馣耀日红酣由来佳品压江南汉苑杨梅应避色卢橘香慙沁齿有余甘玉液中涵钗头一朶羙人簪记得乐天曽有句映我绯衫又十里锦云乡傅粉凝妆红裙争看绿衣郎黒叶梢头朱柿小玳瑁丁香延夀品非常尤胜陈江绣鞋一种记闽娘风送瑞堂香百歩结绿硫黄又一品状元红金线金钟麝囊吹散桂林风黄玉紫琼真胜画江绿丛丛双髻翠云松兰夀香浓绿珠魂在玉堂东五岭三巴无此种独擅闽中宋苏轼南乡子天与画工知赐得衣裳总是绯每向华堂深处见怜伊两个心肠一片儿自小便相随绮席歌筵不暂离苦恨人人分拆破东西怎得成双似旧时原韩元吉醉落魄霓裳弄月氷肌不受人间热分明蜜露枝枝结碧树瑚容易与君折玊环旧事谁能说迢遥驿路香风彻故人莫恨东南别不寄梅花千里寄红雪増黄庭坚定风波晚歳炎州闻荔支赤英垂坠压栏枝万里来逢芳意歇愁絶满盘空忆去年时涧草山花光照坐春过等闲苦李又累累辜负寒泉浸红皱消瘦有人躭病损香肌又凖拟堦前摘荔支今年歇尽去年枝莫是春光厮料理无比譬如痎疟有休时碧甃朱栏情不浅何晚来年枝上报累累雨后园林坐清影苏醒红裳剥尽看香肌栁永满庭芳青幄髙张琼枝巧缀万颗香染红殷绛罗衣润疑是火燃山白玊钗头试篸黄金带竒巧工鑚题评防仙家异种分付在人间年年输帝里欢唿内监装金盘况曽得真妃笑脸频看炎岭当时奏曲风流命乐府名传凭谁道移归禁苑长使近天颜郑域念奴娇素肌莹浄隔鲛绡贴衬猩红妆束炎飞空镕不透一块玲珑氷玊破暑当筵褪衣剥带凝露真珠肉中心些予向人何太焦缩应恨旧日杨妃尘埃走徧南闽和西蜀困入筠笼消黯搅香色精神愁蹙赖有君谟为传家谱不弃青黄绿到头甜口是人都要圎别录増种植梦溪笔谈闽中荔支核有小如丁香者多肉而甘土人亦能为之取荔支木去其宗根仍火燔令焦复种之以大石抵其根但令傍根得生其核乃小种之不复牙徐荔支谱荔核入土种者气薄不蕃虽蕃不结实间有成树者经十余歳稍稍结颗肉酸涩无味乡人于清明前后十日内将枝梢刮去外皮一节上加腻土用棕裹之至秋露枝上生根以细齿锯从根处截下植之他所勿令动揺三嵗结子累然矣接枝之法取种不佳者截去元树枝茎以利刄微启小隙将别枝削鍼挿固隙中皮肉相向用树皮封系寛得所斟酌裹之凡接枝必待时暄盖欲借阳和之气一经接搏二气交通则转恶为羙也若近海鱼盐之处斥卤土咸其味微酸不佳纵夺接之终不能以彼易此也邓庆寀荔支谱荔子原无用核种者皆用好枝刮去外皮以土包裹待生白根如毛再用土覆一过以腊月锯下至春遂生新叶他木栽时皆去枝叶独荔树要留宿叶承露若叶去露藁则无生机余尝六七月锯荔支芦新根方生无不存活怕日晒必求稍隂凉处时时灌水方易生叶甞在水西岭东黄氏见池塘植山支一颗云系核种土人言山支皆用核种无有锯芦者芦字之义果木非核种者称芦盖福州方言也原防卫荔支性不耐寒难培植才经繁霜枝叶枯死至春二三月再发新叶初种五七年深冬覆盖之以防霜霰福州之西三舎曰水口地少加寒已不可植其花春生然白色其实多少在风雨时与不时也有间嵗生者谓之歇枝有仍歳生者半生半歇也春花之际生新叶其色红白六七月时色已变绿此明年开花者也今年实者明年歇枝也忌麝香或遇之花实尽落其熟未更采摘虫鸟皆不敢近或已取之蝙蝠蜂蚁争来蠧食园家有名树旁植四柱小楼夜栖其上以警盗者又破竹五七尺揺之答答然以逐蝙蝠之类増徐荔支谱荔性宜热畏髙寒古树歴数百年者枝柯诘屈根榦盘旋其隂可蔽数亩此歳久根深纵霜霰侵压不过叶悴可无损于树当春仍发新叶开花结实至于新种不歴十数年者树穉根浅一遇霜霰随即枯萎眀年不复花实乡人有爱其树者当极寒时树下以稻草煨火温之寒气不侵叶无凋损秋冬之际壅压其根仍伐去枯条不令碍树逢春尤易发生更有歇枝之树隔一年而实者蔡谱引列仙传本草经谓食荔有益于人可以得仙当盛夏时乗晓入林中带露摘下浸以冷泉则殻脆肉寒色香味俱不变嚼之消如绛雪甘如醍醐沁心入脾蠲渇补髓啖可至数百颗或畏其饱盐少许啖之即消乡民鬻于市者积担盈筐离其本枝暑气侵触香色稍减较之就食林中者味亦不逮非必如白傅所云一日二日三日而后变也乡人常选鲜红者于竹林中择巨竹凿开一窍置荔节中仍以竹箨裹泥封固其隙借竹生气滋润可藏至冬春色香不变若红盐火焙晒煎者俱失其味竟成二物矣原制用本草纲目福唐歳贡白曝荔支蜜煎荔支皆为上方珍果白曝湏嘉实乃堪市货者多用杂色荔支入盐梅曝成皮色虽红味觉少酸殊失本真増广志荔支本性坚重可取为阮咸槽弹棋局蔡襄荔支谱红盐之法民间以盐梅卤浸佛桑花为红浆投荔支渍之曝干色红味甘酸可三四年不虫修贡与商人皆便之然絶无正味白晒者正尔烈日干之以核坚为止畜之瓮中蜜封百日谓之出汗去汗耐乆不然逾歳壊矣福州旧贡红盐蜜渍二种庆歴初大官问歳进之状知州事沈邈以道逺不可致减红盐之数而増白晒者兼令漳泉二郡亦均贡焉蜜煎剥生荔支笮去其浆然后蜜煮之予前知福州用晒及半干者为煎色黄白而味羙可爱其费荔支减常歳十之六七然修贡者皆取扵民后之主吏利其多取以责赂晒煎之法不行矣徐荔支谱晒荔支占风日晴霁时摘下于烈日中朗晒至干以核实为准风味殊胜于焙用竹笼箬叶蜜封可致久逺若风雨暴至则肌肉溃烂反不如焙矣焙荔支择空屋一所中燔柴数百斤两邉用竹防各十每防盛荔三百斤密围四壁不令通气焙至二日一夜荔遂干过焙伤火则肉焦苦不堪食干者状元香佳乡人多焙桂林金钟以其实大羙观尤易于鬻臞仙收干荔法藏于新磁瓮每铺一层即取盐梅三五个箬叶裹如粽子状置其内密封瓮口则不蛀坏诚意伯刘伯温谓干荔支变者先于殻上刺十许孔用蜜水浸之以银盂盛于汤罐头上蒸透即肉满可食煎荔支荔初熟时乗露连蔕摘下以黄蜡熬匀封蔕上勿令脱落盛之罐中将冬蜜煮熟得宜俟蜜冷浸之蜜过于荔始不泄气藏至来春开视如鲜取蜜当以荔支花酿者为第一臞仙谓临熟时摘入瓮中浇蜜浸之以油纸封固瓮口勿令渗水投井中虽久不损荔支浆取荔初者味带防酸时榨出白浆将蜜匀煮蜜为度置之磁瓶箬叶封口完固经月浆蜜结成香膏食之羙如醴酪荔肉仍以白蜜缓火熬熟浄磁器收之忌近鐡又法取生荔晒至一日频番令匀去殻取肉每一斤白蜜一斤半于砂防内慢火熬百千沸又以文武火养一日磁钵摊于日中晒至蜜浓为度盛于磁瓶宋珏荔支谱岭南好事作荔支醖头取荔支肉榨之入酥酪辛辣以合醤又作签肉以荔支作椰子花与酥酪同炒土人大嗜之顺昌雪花火酒以荔支投之浃旬而出浓艳幽沉如西施醉倚玊牀太真温泉出浴用泥头封固至隔歳开之满屋作新荔支香矣附录隈枝増益部方物略记隈枝生卭州山谷中树髙丈余枝修弱花白实似荔支肉黄肤味甘可食大若爵卵集藻赞増宋宋祁隈枝賛挺榦既修结蘤兹白防外泽中甘可以食附录锦荔支原锦荔支一名癞葡萄元时名红姑娘即诗所云苦也出南蕃今闽广江南皆有之蔓生叶如葡萄有防刺蔓上有须茎叶皆柔七八月开小黄花五瓣如椀形结有长短二种色青绿则黄红皮上磥砢架作屏斑斑如锦红緑陆离为可玩味防苦小熟之调以姜醋可为清痰火和肉煮食亦佳其中肉赤如血味甘羙春时种秋结实其子形扁如子亦有痱防可入药彚考増元宫殿记棕毛殿前有野果名红姑娘外垂绛囊中赤子如珠甜酸可食盈盈绕砌与翠草同芳亦自可爱原本草仁宗时陈尧佐母入宫太后赐以锦荔支遂连皮食之宫人多讪笑夫人对曰徃年梦食此物遂生尧佐后又梦如初遂生尧叟时仁宗尚无皇嗣于是皇后及宫人相率竟食后举皇子二人増星槎胜览苏门荅剌国一等皮若荔支未剖时甚臭如烂蒜剖开如囊味如酥香甜可食疑即锦荔支也龙眼原龙眼一名益智广雅云益智龙眼也一名比目见吴氏本草一名圎眼一名蜜脾一名燕卵一名绣水团一名海珠丛一名川弹子一名亚荔支一名荔支奴南方草木状云荔支过即龙眼熟故谓之荔支奴増本草一名鲛泪一名木弹原闽广蜀道出荔支处皆有之树似荔支髙一二丈枝叶微小叶似林檎凌冬不凋春末夏初开细白花七月实熟大如弹丸肉薄于荔支白而有浆甘如蜜质味殊絶纯甜无酸实极繁作穂如葡萄每穂五六十颗殻青黄色性畏寒白露后方可采摘性甘平无毒安志健脾补虚胃除蠧毒去三虫久服轻身不老裨益聪明故又名益智非今医家所用之益智子食品以荔支为贵而资益则龙眼为良盖荔支性热而龙眼平和也彚考増吴志士爕传爕每遣使诣权致异物竒果蕉邪龙眼之属无歳不至三辅黄圗汉武帝破南越起扶荔宫以植所得竒草异木龙眼荔支皆百余本原涪翁杂说左太冲蜀都赋云旁挺龙目侧生荔支龙眼惟闽中及南越有之太冲自言十年作赋三都所有皆责土物之贡至于言龙目亦不自知其失也农政全书龙眼与荔支齐名味亦甚羙登盘俎而充供御称于魏文之诏咏于左思之赋岂凡果之可比哉梧浔杂佩龙眼自尉陀献汉髙帝始有名见西京杂记左太冲赋旁挺龙目即此梧浔署中皆有之结实甚繁剖之色莹白政如水晶丸核映扵外味亦甘羙但防觉草气风韵逺逊荔支故谓之荔支奴苏长公曰闽越人髙荔子而下龙眼吾为平之荔子如食蛑蝤大斫雪流膏一噉可饱龙眼如食彭越石嚼啮乆之了无所得然酒防口爽餍饱之余则咂啄之味石有时胜蛑蝤也长公此语足为荔奴觧嘲増宋珏荔支谱侧生见重于世诗赋歌咏连篇累牍独旁挺寥寥何也岂以色香顿殊赤若金丸肉似玻瓈核如黒漆补精益髓蠲渇扶饥羙颜色润肌肤种种功效不可枚举至于寄逺广贩利反倍于荔子则龙目何可贬也至若耳食之夫以荔热伤人龙目大补反欲昻此轻彼则婢学夫人不觉膝自屈矣荔支浄尽龙目丛生时则玊露流晨金风扇晚缓剥饱餐亦非人世所有譬梅花已残忽有桃杏牡丹初谢重见药幽兰乍萎仍生蕙草皆不可无一不能有二者也泉南杂志荔支才已龙眼始行荔支饱味之余不堪咀嚼如膏梁子弟居常醲膬一旦家落餔薄糜便不适口广东志澄海县七夕酒集多用龙眼谓之结星集藻五言古诗原宋苏轼亷州龙眼质味殊絶可敌荔支龙眼与荔支异出同父祖端如柑与橘未易相可否异哉西海濵琪树罗元圃累累似桃李一一流膏乳坐疑星陨空又恐珠还浦圗经未甞说玊食逺莫数独使皴皮生弄色映雕俎蛮荒非汝辱幸免妃子汚増眀宋珏秋日归故园噉龙眼平昔轻旁挺不堪荔作奴今知奴有等贤蠢亦多途方回及陶侃自比常奴殊外裹黄金餙中懐白玊肤噼破皆走盘颗颗夜光珠更怜核如漆湛湛小儿矑龙目与虎目比喻何其愚但恨荔熟时主在奴不俱安得共盘敦牀头捉刀夫际此清秋候晶晶空满盂尼父思伯玊使乎复使乎七言律诗原宋刘子翚龙眼幽姿挺绿婆娑啄咂虽防奈羙何香割蜜脾知韵胜价轻鱼目为生多左思赋咏名初出玉局揄扬论岂颇地极海南秋更暑登盘犹足洗沉疴明王象晋龙眼来从炎徼登雕爼满案芳馨总莫逾崖蜜纵甘终带酢江瑶虽羙未全瑜骚人赋就芳名逺汉帝移来贝叶敷较烈侧生应不忝何縁唤作荔支奴何縁唤作荔支奴艳冶丰滋百果无琬液醇和羞沆瀣金丸的皪赛玑珠好将姑射仙人产供作瑶池王母需应共荔丹称伯仲况兼益智防勲殊七言絶句原宋张栻寄龙眼荔子如今尚典刑秋林圎实着嘉名虽无赪玊南风面却愿筠笼千里行手自封题寄故人聊将风味付诗情千年尚忆唐疏不汚华清驿骑尘増王十朋龙眼絶品轻红扫地无纷纷万木以龙唿实如益智本非药未比荔支真是奴词増宋无名氏浣溪沙酒拍胭脂颗颗新丹砂燃火叶精神暑天秋杪锦春生香味已惊樱实淡绛衣还笑荔支皴羙人偏喜破朱唇别録原制用农政全书白露后采用梅卤浸一宿取出晒干用火焙之以核干硬为度如荔支法收藏之成朶干者名龙眼锦附録山龙眼原山龙眼出广中夏月熟色青肉如龙眼亦龙眼之野生者也见桂海虞衡志増闽部防山果中有枝叶略似凤尾蕉者曰山龙眼结实累累视龙眼小而味酸山僧取以供佛附録龙荔原龙荔状如小荔支而肉味似龙眼木之身叶亦似二果故名三月开小白花与荔支同但可蒸食不可生噉令人发癎见鬼物出岭南见桂海虞衡志増徐氏笔精交趾有龙荔实如小荔支元陈刚中使安南诗云龙荔缀如珠纪其实也谢在杭百粤风土记载广西荔支如龙眼岂即交趾之种欤御定佩文斋广羣芳谱巻六十三钦定四库全书御定佩文斋广羣芳谱巻六十四果谱橘花附见原橘本草云橘从矞音鹬谐声也又云五色为庆二色为矞矞云外赤内黄非烟非雾郁郁纷纷之象橘实外赤内黄剖之香雾纷郁有似乎矞云橘之从矞又取此意也一名木奴详见后襄阳耆旧传树高丈许枝多刺生茎间叶两头尖緑色光面濶寸余长二寸许四月生小白花清香可人结实如柚而小至冬黄熟大者如杯包中有瓣瓣中有核实小于柑味甘微酸种类不一有蜜橘其味最甘黄橘扁小多香雾橘之上品緑橘绀碧可爱不待霜后色味已佳隆冬采之生意如新朱橘实小色赤如火塌橘状大而扁外緑心红巨瓣多液经春熟乃甘美包橘外薄内盈其脉瓣隔皮可数绵橘微小极輭美可爱而不多结沙橘细小甘美冻橘八月开花冬结春采早黄橘秋半已丹穿心橘实大皮光心虚可穿荔枝橘肤理皱宻俨如荔枝出衡阳乳橘状似乳柑皮坚瓤多味絶酸芳油橘皮似油饰中坚外黑橘之下品自然橘他橘与柑必以枝接之惟此则以橘子下种故名自然味甚美出苏州台州西出荆州南出闽广抚州皆不如温州者为上也王敬美曰闽中柑橘以漳州为最福州次之树多接成惟种成者气味尤胜橘肉生痰聚饮不益人若煎以蜜充果食甚佳或蜜或薰作饼尤妙亦可酱淹作葅花以之蒸茶向为龙虎山进御絶品园中宜多种多收核叶皆苦平无毒可入药彚考增书禹贡厥包橘柚锡贡传小曰橘大曰柚疏橘柚二果其种本别以实相比则柚大橘小原史记货殖列传蜀汉江陵千树橘其人与千戸侯等谢承后汉书沛国桓严避地居扬州从事屈豫室中中庭有橘一株遇其实熟数垂室内严以竹藩树四面风吹两实坠地以绳缚系树枝吴志陆绩传绩年六嵗于九江见袁术术出橘绩懐三枚去拜辞坠地术谓曰陆郎作賔客而懐橘乎绩跪答曰欲归遗母术大竒之增宋书符瑞志晋成帝咸和六年镇西将军庾亮献嘉橘一蔕十二实孝武帝大明元年二月壬寅华林园防橘树连理原南齐书虞愿传愿字士恭防稽余姚人也祖赉中庭橘树冬熟子孙竞来取之愿年数嵗独不取赉及家人皆异之增梁书元帝本纪大寳元年正月辛亥朔左衞将军王僧辩获橘三十子共蔕以献南史孝义传王虚之居丧二十五年盐酢不入口墓上橘树一冬再实时人咸以为孝感所致原旧唐书徳宗本纪大厯十四年五月癸亥即位闰月戊寅诏江南甘橘嵗一贡以供宗庙余贡皆停增唐书地理志苏州杭州温州土贡柑橘抚州土贡朱橘柳玭传玭为岭南节度副使廨中橘熟既食乃纳直于官薛戎传戎迁浙东观察使所部橘未贡先鬻者死戎弛其禁宋史五行志明道元年八月黄州橘木及柿木连枝山海经荆山铜山葛山贾超之山洞庭之山其木多橘櫾原春秋运斗枢璇枢星散为橘晏子春秋晏子使楚楚王进橘置削晏子并食不剖王曰橘当剖对曰臣闻赐人主前者瓜桃不削橘柚不剖今者万乘无教故不敢剖臣非不知也庄子樝棃橘柚其味相反而皆可于口韩非子夫树橘柚者食之则美嗅之则香增吕氏春秋果之美者有江浦之橘原淮南子橘柚有乡橘凋于北徙榴郁于东移增神异经东方裔外有建山其上多橘柚崔寔正论橘柚之实尧舜不常御盐铁论匹夫莫乘坚良而民厌橘柚橘柚生于江南而民皆甘之于口者味同也三辅黄图扶荔宫有甘橘百余本原吴志吴王餽魏文帝大橘帝诏羣臣曰南方有橘酢正裂人牙时有甜耳增吴録朱光禄为建安郡中庭有橘冬月于树上覆裹之至明年春夏色变青黑味尤美原益都耆旧传杨由为成都文学掾少治易晓占候忽有风起太守问由答曰南方有荐木实者色黄赤顷之五官掾献橘数苞襄阳耆旧传吴李衡汉末为丹阳太守每欲治家事妻英习不听后宻遣客十人往武陵龙阳泛洲上作宅种橘千株临死勅儿曰汝母每怒吾治家事故穷如是然吾州里有千头木奴不责汝食嵗上匹绢亦当足用尔南方草木状汉武帝时交趾有橘官置长一人秩二百石主嵗贡御橘吴黄武中交趾太守士爕献橘十七实同一蔕以为瑞异羣臣称贺神仙传苏仙公者桂阳人也汉文帝时得道当仙母曰汝去之后使我如何存活先生曰明年天下疾疫庭中井水檐边橘树可以代养井水一升橘叶一枚可疗一人来年果有疾疫逺近悉求母疗之皆以水及橘叶无不愈者增广州记罗浮山有橘夏熟实大如李剥皮噉则酢合食极甘南中八郡志交趾特出好橘大且甘而不可多噉令人下痢拾遗记条阳山中有白橘花色翠而实白大如香闻数里原后搜神记防稽县东野有女子姓吴字望子路忽见一贵人俨然端坐即蒋侯像也因掷两橘与之数数形见遂隆情好晋孝武世宣城人秦精常入武昌山中采茗忽遇一人长丈余徧体皆毛从山北来探懐中二十枚橘与精甘美异常增述异记勾漏县有緑橘青柑汉章帝元年上虞县献玊色橘越多橘柚园越人嵗出橘税谓之橙橘户亦曰橘籍吴阚泽表曰请除臣之橘籍水经注刘先主时巴郡结舫水居者五百家县有橘官夏至则熟二千石常设厨膳命士大夫共防树下原幽怪録巴卬橘园中霜后见橘如缶剖开中有二老叟象戏一叟曰橘中之乐不减商山但不得深根固蔕尔一叟取龙脯食之食讫余脯化为龙众乘之而去增异闻録柳毅见龙君叩海岸橘树名橘社三吴志孔安国闲宅忽有二人来云自帝庭来一衣緑曰藤子一衣黄曰黄子语呉大帝时事厯厯可听及去遣人寻之入未央宫庭中衣緑者入于藤下衣黄者入于橘下原风土记唐于蓬莱殿九月九日赐羣臣橘江淮异人録陈允升好道术抚州危全讽迎寘郡中危夜坐谓之曰丰城橘美颇思之允升曰方有一船泊丰城港今为取之港去城十五里少选即还携一布囊有橘数百枚增稽神録伪吴兵部贾潭言其所知为岭南节度获一橘其大如升将表献之监军中使以为非常物不可轻进因取鍼防刺其叶下乃有蠕蠕而动者因破之中有一小赤蛇长数寸南唐近事钟傅镇江西日客有以覆射之法求谒傅以厯日包一橘致袖中使射之客口占一歌以揭之云太嵗当头立诸神莫敢当其中有一物常带洞庭香原广记刘晏在江淮名橘珍柑常与本道分贡竞欲先至虽封山断道以禁前发晏毎厚赀致之为诸道冠增嘉祐杂志橘树直竦枝叶不相妨蜀人谓之让木东坡楚颂帖吾性好种植能手自接果木尤好栽橘阳羡在洞庭上柑橘栽至易得当买一小园种柑橘三百本屈原作橘颂吾园若成当作一亭名之曰楚颂文昌杂録国子朱司业言南方柑橘虽多然亦畏霜每霜时亦不甚收惟洞庭霜虽多仍无所损询彼人云洞庭四面皆水也水气上腾尤能辟霜所以洞庭柑橘最佳嵗收不耗止为此尔后山诗话韦苏州诗云怜君卧病思新橘试摘才酸亦未黄书后欲题三百颗洞庭须待满林霜余往以为盖用右军帖中赠子黄甘三百者比见右军一帖云奉橘三百枚霜未降未可多得苏州盖取诸此曲洧旧闻果中结实迟者莫如橘谚云立不逾膝好种橘言其不可待也行都纪事橘园亭在丰乐桥未建都之时此地皆种橘高宗欲亲廵就此乘舟创亭其上前临大河故至今街市传为橘园亭益公平园集洞庭楚之巨浸而山在震泽中其产橘柚皆足以冠天下世谓地脉潜通宜哉三桞轩杂识橘花为隽客武夷山志山有仙橘小者如弹丸其皮可食大者如鸡卵味尤甘原苏州府志太湖中洞庭山一名包山道书第九洞天苏子美记有七十二惟洞庭称雄其间民俗淳朴以橘柚为常产每秋高霜余丹葩朱实与长松茂竹相映岩壑望之若图画严州府志城南十里有山险峻不易登上有罗浮橘一株熟时风飘堕地得者讹为仙人橘增长沙府志橘洲在善化县产橘常徳府志橘洲长二十里即李衡种橘处泉州府志宋宁宗嘉定间永春县乐山之东有橘一株随人所食不得持归或窃懐之则袖中变为蛇蝮延平府志南平县衍仙山中产橘止可就食或欲携归即迷道不得出莆田县志防溪上有仙人岩岩上野橘其实无时得者为瑞宋元祐间方亚夫薛蕃皆以九日游岩人得一橘并登第集藻表增唐刘禹锡为武中丞谢新橘表臣某言中使某至奉宣圣防赐臣新橘若干颗特降恩光猥颁庆赐珍逾百果荣比兼金臣伏以丹实初成苞贡爰至芳馨味重方列于御筵雨露恩深忽霑于贱品感同推食事等絶甘岂惟适口为珍实冀捐躯上答臣无任感戴之至启增梁简文帝谢勅赉城边橘启结根垄首垂隂阳壍甘逾石蜜味重金衣晖章缥李岂止称于晋世上林美枣非独高于汉日刘潜谢东宫赐城傍橘启多置守民晋为厚秩坐入缣素汉譬封君固以仰匹穰橙俯联楚柚宁似魏瓜借清泉而得冷岂如蜀食待饴蜜而成甜重以倒影阳池垂华金堞信可珍石榴于式干贵葡萄于别馆刘峻送橘启南中橙橘青鸟所食始霜之旦采之风味照座噼之香雾噀人皮薄而味珍脉不粘肤食不留滓甘逾萍实冷亚冰壶可以熏神可以芼鲜可以渍蜜羶乡之果宁有此耶庾肩吾谢赉橘启光分璇宿影接铜去青鸟之迢递服朱闉之爽垲楚原洪笔颂记不迁陈王丽藻赋称遥植杂着原唐陆龟防蠧化橘之蠧大如小指首负特角身蹙蹙然类蝤蛴而青翳叶仰啮如饥蚕之速不相上下人或枨触之輙奋角而怒气色桀骜一旦视之凝然弗食弗动明日复往则蜕为蝴蝶矣力力拘拘其翎未舒襜黑鞴苍分朱间黄腹填而撱緌纤且长久醉方寤羸枝不扬又明日往则倚薄风露攀縁草树耸空翅轻瞥然而去或隐蕙隙或留篁端翩旋轩虚飏曳纷拂甚可爱也须臾犯蝥网而胶之引丝环纒牢若拲梏人虽甚怜不可解而纵矣噫秀其外类有文也黙其中类有德也不朋而游类洁也无嗜而食类亷也向使前不知为橘之蠧后不见触蝥之网人谓之钧天帝居而来今复还矣天下大橘也名位大羽化也封畧大蕙篁也茍灭德忘公崇浮饰傲荣其外而枯其内害其本而窒其源得不为大蝥网而胶之乎观吾之蠧化者可以惕已乐仲子曰吾昔好种橘吾种輙前春而植私窃惧晩也种而遂者十不得二焉讯之老圃圃曰橘不可以前春种也盍后之吾从而后之植而遂者十尝得八九焉又讯老圃圃曰冬荣之木其气外周外周者非阳盛不可活也冬谢之木其气内固内固者虽阳未盛活也推此则百种百活矣仲子俯然叹曰吾益信枝葩繁者本根隳周公曰冬日之闭冻也不固则春夏之长草木也不茂天地不能常侈费而况于人乎是故君子贵敛其真不隳其根万类以生颂原楚屈原橘颂后皇嘉树橘徕服兮受命不迁生南国兮深固难徙更壹志兮緑叶素荣纷其可喜兮曾枝剡棘圆果抟兮青黄杂揉文章烂兮精色内白类可任兮纷緼宜修姱而不丑兮嗟尔幼志有以异兮独立不迁岂不可喜兮深固难徙廓其无求兮苏世独立横而不流兮闭心自慎不终失过兮秉德无私参天地兮愿嵗并谢与长友兮淑离不淫梗其有理兮年嵗虽少可师长兮行比伯夷置以为像兮增宋孝武帝芳春琴堂橘连理颂列访神秘详观瑞防通柯竦秀实灵所锡杂条别榦淹一荣戚道彼遐方承我正厯赞增晋郭璞橘櫾赞厥包橘櫾竒者维甘朱实金辉叶蒨翠蓝灵均是咏以为美谈赋增魏曹植橘赋有朱橘之珍树于鹑火之遐乡禀太阳之烈气嘉杲日之休光体天然之素分不迁徙于殊方播万里而遥植列铜雀之园庭背江洲之暖气处朔之肃清邦换壤殊爰用丧生处彼不凋在此先零朱实不御焉得素荣惜寒暑之不均嗟华实之永乖仰凯风以倾叶冀炎气之可懐飏鸣条以流响希越鸟之来栖夫灵徳之所感物无防而不和神盖幽而易激信天道之不讹既萌根而弗榦谅结叶而不华渐化而不变非彰德于邦家附微条以叹息哀草木之难化晋潘岳橘赋并序余斋前橘树冬夏再熟聊为赋云尔嗟嘉卉之芳华信氤氲而芬馥既蓊茸而葳蕤且参差而橚矗已郁郁而冬茂亦离离而夏熟至如广命賔客厯览游观三清既设百味星烂炫熀乎玊案照耀于金盘故成都美其家园江陵重其千树既见称于陆言亦标名乎马赋宋谢惠连橘赋园有嘉树橘柚煌煌圆丹可翫清气芬芳受以玊盘升君子堂味既滋而事美实厥包之最良梁吴均橘赋增枝之木既称英于緑地金衣之果亦委体于玊盘见云梦之千树笑江陵之十兰叶叶之云共琉璃而并碧枝枝之日与金轮而共丹若乃秋夜初露长郊欲素风赍寒而北来鴈冲霜而南度方散藻于年深遂凝贞于冬暮唐可频瑜洞庭献新橘赋洞庭之逺兮亘全楚而连巨呉路悠悠以穷塞波淼淼而平湖逺国之奥壤中华之外区风土所宜兮四方各异珍果斯出兮诸夏或无至于白商谢律改风落瑶林寒生穷海枇杷落而将尽荔枝摘而不待然后浮香外散美味中成照斜晖而金色带晓润而霜清圆甚垂珠琪树方而孰可味能适口玊果比而全轻在禹贡非它于周制则那充厥包于林下发使者于江沱穰橙不得而杂楚柚不得而和所献者皆叹其美所贵者不以其多嵗峥嵘而已晩路﨑岖而自逺齐万物以坌入离本枝而不返其价可重其味可珍固緑蔕而未变施素锦而犹新兹夕发于南国已朝奉于北辰匪雕饰以自媚实羽翼以因人献芹者既非其匹敌献桃者何足以等伦岂比夫江北则枳江陵则洲随樝棃而莫遂备职贡而无由同硕果而已矣望君门兮阻修美哉植物斯多结实者众斯橘也栽则隔乎淮浦生则主乎云梦独专美于当年及嵗时而入贡仲子陵洞庭献新橘赋皇帝垂衣裳而洽万国舞干戚而来九区包之橘柚至自江湖嵗以为常知方物之咸有时而后献表庭实之何无本其来则风秋洞庭霜落寰海元侯布教下吏旁采碧林冬生大小异名已去霜蔕初辞緑茎然后盛以潇湘之竹束以江淮之菁背楚塞以西走望秦云而北征上方端想默深居穆清扇鸿钧而不宰张大乐而无声阅彼要荒之贡得斯华实之英乃明四目乃停九歌朱绂方来以彰其道泰硕果可食以表其时和时和在乎务本道泰在乎柔逺一果熟知百果之不荒一方来知万方之未晩橘之名也则珍橘之熟也惟新越彼千里献于一人丹其实体南方之正酸其味含木德之纯足以附荔枝于末叶遗槟榔于后尘然出自荒陬升闻莫由烟波无已嵗月空流岂知夫湮沉可逹职贡可修辞草泽以孤往入金门而见收物之因人也其则以众人之象物也岂不或中傥草木之可俦希成名于入贡李徳裕瑞橘赋并序清霜始降圣上命中使赐宰臣等朱橘各三枚盖灵囿之所植也臣伏以渡淮爲枳由地气而不迁吹谷生黍信阳和之有感昔汉武致石榴于异国灵根遐布此西域柔服之应也魏武植朱橘于雀园华实不就乃呉人未格之兆也考于前史昭晰可知岂非天地同和羣物效祉去蛮邦之陋获近太阳感王化之威更承膏露草木尚尔况乎人心汉宣帝宫馆山泽意有所感必使近臣赋之臣幼学为文忝列枢近敢稽首而献赋曰美南州之嘉树受烈气于炎德固一志于殊方遂不迁于上国贞枝凝碧蔚湘岸之夕隂华实变黄动江潭之秋色杂丹枫于溪畔映緑篠于岩侧翡翠以之列巢鹓雏于焉栖息虽同霑于雨露窃自得于雕饰终获誉于皇明岂因人之羽翼感大钧之独运输造化之力思六合以同风采孤根而移植播元气以茂育谅英灵之不测逮乎霜飞文囿风落秦川金茎熀于朝日玊树菁葱于霁天峩方壶之翠岛列灵沼之清涟上蔚柽松下秀荪荃赩朱草与屈轶晔紫芝与宾连灵卉必植而嘉橘在焉碧叶独润金衣更鲜天汉之华星焜燿阆风之珠树粲然香若团于野露色疑于江烟既而大官献新竒果列筵非厥包之自逺何菲陋之莫传树隐方塘比丹萍之初实盘映皎月与赤瑛而共妍东鄙孤臣谬尘三事既乏和羮之用犹霑可口之味并食不割窃愧晏婴之知捧之以拜重感桓荣之赐庶不朽于雪霜永酬恩于天地文赋散句增汉东方朔七谏斩伐橘柚兮列树苦桃司马相如上林赋橘柚芬芳张衡南都赋穰橙邓橘李尤七叹金衣素里斑理内充徳阳殿赋橘柚含桃百果成丛晋杜预七规庶羞既异五味代臻糅以丹橘杂以芳鳞左思蜀都赋户有橘柚之园傅防七诲闽山朱橘陈周让答王褒书江南燠热橘柚冬青五言古诗增汉无名氏古诗橘柚垂华实乃在深山侧闻君好我甘窃独自雕餙委身玊盘中厯年冀见食芳菲不相投青黄忽改色人傥欲我知因君为羽翼晋张华橘橘生湘水侧菲陋人莫传逢君金华宴得在玊几前梁简文帝咏橘萎蕤映庭树枝叶凌秋芳故条杂新实金翠共含霜攀枝折缥榦甘防若琼浆无假存雕饰玊盘余自尝沈约园橘緑叶迎露滋朱苞待霜润但令入玊柈金衣非所恡范云园橘芳条结寒翠圆实变霜朱徙根楚洲上来覆广庭隅徐摛咏橘丽树临江浦结翠似芳兰焜煌玊衡防照耀金衣丹愧以无雕餙徒然登玊盘虞羲橘冲颷发陇首朔雪度炎洲摧折江南桂离披汉北揪独有凌霜橘荣丽在中州从来自有节嵗暮将何忧隋李孝贞咏橘树嘉树出巫隂分根徙上林白华如防雪朱实似悬金布影临丹地飞香度玊岑自有凌冬质能守嵗寒心唐孟浩然庭橘明发览羣物万木何隂森凝霜渐渐水庭橘似悬金女伴争攀摘摘窥碍叶深并生怜共蔕相示感同心骨刺红罗被香黏翠羽簪擎来玊盘里全胜在幽林原杜甫病橘羣橘少生意虽多亦奚为惜哉结实小酸涩如棠棃剖之尽蠧蚀采掇爽所宜纷然不适口岂止存其皮萧萧半死叶未忍别故枝冬霜雪积况乃囘风吹尝闻蓬莱殿罗列潇湘姿此物嵗不稔玊食失光辉寇盗尚慿陵当君减膳时汝病是天意吾谂罪有司忆昔南海使奔腾献荔枝百马死山谷到今耆旧悲增桞宗元南中荣橘柚橘柚懐贞质受命此炎方宻林耀朱緑晩嵗有余芳殊风限清汉飞雪滞故乡攀条何所叹北望熊与湘宋范成大手植绿橘十年不花緑橘生西山得自髯翁家云此接活根是嵗当着花俛仰乃十霜垂蠧纷相遮芳意竟寂寞枯枝谩槎牙风土谅非宜翁言岂予夸防令返故山髙深谢汚邪石液滋旧根山英擢新葩黄团挂霜实大如崆峒瓜当有四老人来驻七香车橘园橘中有佳人招客果下游胡牀到何许坐我金碧洲沉沉翦防山垂垂万星球竒采日中丽生香风外浮折赠黄团防珍逾桃李投拆开甘露囊快吸冰泉瓯热恼散五浊岂止沉疴瘳未知商山乐能如洞庭否元杨载橘中篇竝海无山林莽莽皆平畴君家择地利即此营莵裘杂树作藩屏青红间绸缪其中植橘柚拥蔽枝叶稠盛夏开白华朱实悬高秋飞霜虐万物寒风助飕飗凌晨察变候防杖廵维陬是何黄金多暴露宜藏收采摘资众力转输及他州子长传货殖谓此同列侯上充国家赋下贻篚筥谋千缣可坐致何必龙阳洲原明孙齐之谢送橘美人有嘉树结实如黄金防霜降秋节芬芳满中林采采不盈箧嵗暮逺相寻缄以尺素书致以瑶华音开缄读素书字字琅与琳把玩不去手置我高堂隂恍行洞庭上秋色潇湘深况此东南美橘颂歩高吟橘柚匪芬芳荷君芬芳心七言古诗增宋李纲食橘洞庭一夜天雨霜橘林緑苞朝已黄逺题书后三百颗入手便觉秋风香黄金为肤白玊瓤沆瀣深贮甘且芳雕盘初擘噀清露冰齿乍嚼流琼浆色香气味纷可喜下视众果皆茫茫嗟余平生爱种此木奴千树梁谿傍只今蒿艾已埋没岂敢向日争荧煌蓬莱云气久寂寞汉殿无复罗潇湘厥包纵有尽酸涩剖之蠧朽安足尝乃知汝病是天意坐使玊食无辉光荒山乃尔饫佳品安得騕褭置锦堂君不见杜陵野老歌病橘萧萧半死诚可伤范成大清江道中橘园正伙芳林不断清江曲侧影入江江水緑未论万户比封君瓦屋人家衣食足暑风泛花兰芷香秋日篱落明青黄客舟来迟佳景尽但见碧树愁春霜金党懐英题大理评事王元老防橘堂朱橘复朱橘传分包贡实煌煌中堂榜奇画照公堂前蘐草碧公今致养丰禄食更取蛮珍奉颜色举觞一笑三千秋坐防诸孙索梨栗元谢应芳洞庭胡敬之以余父执之交嵗馈新橘凡十有余年感无以报是用作歌湖山清气钟而翁生儿亦有古人风年年送橘拜牀下甚愧我非厐徳公今年霜落洞庭早橘熟先于葑田稻青衣童子黄金丸橘头摘来霜未干侬家食指百三十分甘喜得皆波及娇痴堪笑两曾孙手弄金丸口欲吞阿翁老饕三咽毕已敎食之还自吃一枝一枝复一枝翁有笑声孙亦咍枯肠久似长卿渴甘露适从仙掌来楚江萍实不可得华藕亦无人识冷比雪霜甘比蜜此句眞可题此橘韩子之诗今代无借作报章挥我笔懐哉故人家洞庭七十二环翠屏洛阳秋风尘满城莫能汚尔防鞵青南山不烂黄河清正须坐阅三千龄山中旧识诸耆英烦道老夫多寄声五言律诗增唐李峤咏橘万里盘根植千株布叶繁既荣潘子赋方重陆生言玊蘤含霜动金衣逐吹翻愿辞湘水曲长茂上林园原宋杨万里橘花花静何须艶林深不隔香初闻何处觅小摘莫令长春落秋仍发梅兼雪未强缥瓷汲寒砌浅浸一枝凉不夜非闗月无风也自香着花能许细落子不多长玊糁开犹半金须捻更长解愁何必醉遇暑却生凉增明吴寛玊汝席上咏橘来从马上郎犹带洞庭霜香雾腾金斚清冰贮赤囊曾闻书后写宜向醉中尝爱此非陈紫能留客满堂申时行楚颂亭为怜湘浦色聊借洞庭株有地容嘉树无心利木奴緑苞含露润朱实带霜腴嵗晩留芳洁还疑挹左徒七言律诗增唐李绅橘园江城雾敛轻霜早园橘千株欲变金朱实摘时天路近素英飘处海云深惧同枳棘愁迁徙每抱馨香委照临怜尔结根宜自保不随寒暑换贞心白居易拣贡橘书情洞庭贡橘拣宜精太守勤王请自行珠颗形容随日长琼浆气味得霜成登山敢惜驽骀力望阙难伸蝼蚁情疎贱无由亲跪献愿慿朱实表丹诚张彤和拣贡橘凌霜逺渉太湖深防卷朱旗望橘林树树笼烟疑带火山山照日似悬金行看采掇方盈手暗觉馨香已满襟拣选封题皆尽力无人不感近臣心周元范和拣贡橘离离朱实緑丛中似火烧山处处红影下寒林沈緑水光摇高树照晴空银章自竭人臣力玊液谁知造化功看取明朝船发后余香犹尚逐仁风皮日休早春以橘子寄鲁望个个和枝叶捧鲜彩疑犹带洞庭烟不为韩嫣金丸重直是周王玊果圆剖似日魂初破后弄如星髓未销前知君多病仍中圣尽送寒苞向枕边陆龟袭美以春橘见惠兼之雅篇因次韵酬谢到春犹作九秋鲜应是亲封白帝烟良玊有浆须让味明珠无类亦羞圆堪居汉苑霜棃上合在仙家火枣前珍重更过三十子不堪分付野人边原宋刘克庄橘花一种灵根有异芬初开尤胜结丹蒉白于薝卜林中见清似防檀国里闻淡月珠胎明璀璨防风玊屑撼缤纷平生荀令薫衣癖露坐花间至夜分五言絶句增宋梅尧臣前以柑子诗酬行之既食乃緑橘也顷年襄阳人遗柑子辨是緑橘今反自笑之昔辨荆州悮今为越叟迷黄柑与緑橘正似珷玞圭七言絶句御制盆中橘实甚繁咏此厥包禹贡自扬州作颂骚人楚泽留争似青条朱实好移来满树洞庭秋增宋韩琦次韵答滑州梅龙图惠鼎州甘橘芳讯欣随客鲤开雅篇共付木奴来病翁逢酒惟忧过更使湘包下滑杯曾巩橘剖见隋珠醉眼开丹砂縁手落尘埃谁能有力如黄犊尽摘繁星始下来原范成大田园杂兴新霜彻晓报秋深染尽青林作缬林惟有橘园风景异碧丛丛里万黄金朱子次韵吕季克橘堤君家池上几时栽千树玲珑亦富哉荷尽菊残秋欲老一年佳处眼中来增叶适橘枝词蜜满房中金作皮人家短日挂疎篱判霜翦露装船去不唱杨枝唱橘枝金刘着伯坚惠緑橘黄苞犹带洞庭霜翠袖传看緑叶香何待封题三百颗只今诗思满江乡原明沈懋孝洞庭秋水接三江正美鲈鱼橘柚香丝管家家明月夜侬今何事不还乡陈继儒睡起难禁酒力加醉时随卧白鸥沙草堂位置新篱落蕉叶西边橘试花诗散句增唐张九龄江南有丹橘经冬犹緑林杜甫青惜峦过黄知橘柚来此邦千树橘不见比封君张籍野路临西浦门前有橘花白居易江陵橘似珠宜城酒如饧宋刘敞磊落蜡珠圆参差金壶里颂声骚客误锡贡禹书迟李觏嫩橘摘千苞肥鱼斫千尾司马光楚岸橘花香扁舟泛茫张舜民彼美出南国闗山不常有晁冲之荆州持大橘亦名作黄柑程敦厚春飞白雪花秋吐黄金实香散风前麝浆寒霜后蜜陆游西窓夕阳暖摘橘荐新醅金吴激天南家万里江上橘千头唐杜甫秋日野亭千橘香玉杯锦席高云凉原白居易枫林橘树丹青合复道崇楼锦绣悬增白居易掩映橘林千防火澄潭水一盆油浸月冷波千顷练苞霜新橘万株金刘禹锡秋风门外旌旗动晓露庭中橘柚香曹唐闲依碧海攀鸾驾笑就苏君觅橘尝张泌千里晩霞云梦北一洲霜橘洞庭南宋丁谓香于栀子细于梅柳絮棃花向后开刘敞江南碧木映霜秋丹实秋香破客愁李觏水仙坐下鱼鳞赤龙女门前橘树香曾巩入苞岂数橘柚贱芼鼎始足盐梅和原王珪黄欺晩菊垂金砌圆并明珠落翠盘增王安石浥霜火齐累累熟噀露金苞冉冉香苏轼春梦屡寻湖十顷家书新报橘千头水底笙歌蛙两部山中奴婢橘千头孙觌酒倾白堕杯行玊橘破黄苞坐饤金徐似道那堪富有千头橘便可称为四老人陆游麴米舂香虽可醉瀼西新橘尚余酸元李孝光池上小风花树午夜深疎雨橘林秋周庾信甘橘万头奴唐张九龄数处橘为洲周瑀寒深包晩橘孙逖霜多山橘熟孟浩然金子耀霜橘岑参新橘香官舍庭树纯栽橘李白岩种朗公橘人烟寒橘柚原杜甫橘井尚高骞天寒橘柚垂荒庭垂橘柚白居易橘苞从自结果擘洞庭橘刘禹锡星悬橘柚村桞宗元橘柚当家僮韩翃县道橘花里衣香楚山橘孟郊橙橘金盖槛李商隐青辞木奴橘邓橘未全黄喜客常留橘许浑寒橘带霜甘韩偓手香江橘嫩宋刘筠三江橘带霜江橘富霜秋林疎丹橘迥王珩彦霜重橘奴肥孙觌橘圃聚千奴陆游橘包霜后美唐杜甫橘洲田土仍甘腴张籍江南人家多橘树韩翃把手闲歌香橘下姚合橘村篱落香潜度杜牧楚香寒食橘花时方干橘枝亚路黄苞重薛能疉果盘餐丹橘地秦韬玊橘香深处钓船横皮日休千株橘树唯沽酒橘为风多玊脑鲜韦庄满岸秋风吹枳橘宋梅尧臣緑橘黄柑带叶收苏轼不容朱橘更论钱一防黄金铸秋橘黄庭坚君家秋实罗浮种张耒清园一洗黄金团元周权洞庭霜橘包黄银倪瓒山园细路橘花香顾瑛橘摘并蔕黄金重词增宋苏轼浣溪沙菊暗荷枯一夜霜新苞緑叶照林光竹篱茅舍出青黄香雾喷人惊半破清泉流齿怯初尝吴姬三日手犹香李璧清平乐西江霜后万防暄晴昼璀璨寄来光欲熘正值文君病酒画屏斜倚窓纱睡痕犹带朝霞为问清香絶韵何如欲语梅花西江月昨夜十分霜重晓来千里书传吴山秀处洞庭边不夜星垂初徧好事寄来禅侣多情将送琴仙为怜佳果称婵娟一笑聊同清宴别録增新论士有大趣不修容仪不惜小检而谓之弃人是见朱橘一子蠧因翦树而弃之覩缛锦一寸防乃全匹而燔之古今注蛱蝶大如蝙蝠者或黑色或青斑名为凤子一名鬼车生江南柑橘园中寰宇记苍梧土谚曰郡中甘橘多被黑蚁所食人家买黄蚁投树上因相鬬黑蚁死甘橘遂成原日用本草橘实同螃蟹食令人患輭痈日华本草口渴吐酒橘瓤上筋膜炒熟煎汤饮甚效种植种子及栽皆可以枳树截接或贴接尤易成宜肥地至冬须以大粪壅培则来年花实俱茂遇旱以米泔灌溉则实不损落根下埋死防则结实加倍物类相感志云橘见尸而实繁湼槃经云如橘见防其果实多增避暑録话橘极难种吾居山十年凡三种而三藁其初移栽皆三四尺余一嵗便结实累然可爱未几偶嵗大寒多雪即立藁虽厚以苫覆草拥不能救也盖性极畏寒而吾居在山之半又面北多北风与平地气候絶不同今吴中橘亦惟洞庭东西两山最盛他处好事者园圃仅有之不若洞庭人以为业也凡橘一亩比田一亩利数倍而培治之功亦数倍于田橘下之土几于用筛未尝少以瓦甓杂之田自种至刈不过一二耘而橘终嵗耘无时不使见纤草地必面南为属级次第使受日每嵗大寒则于上风焚粪壤以温之吾不如老圃信有之矣学圃余疏柑橘产于洞庭然终不如浙温之乳柑闽漳之朱橘有种红而大者云传种自闽而香味径庭矣余家东海上又不如洞庭之宜橘乃土产蜕花甜蜜橘二种却不啻胜之橘性畏寒值冬霜雪稍盛輙死植地须北藩多竹霜时以草裹之又虞春枝不发原灌培多能鄙事茅灰及羊矢壅之多生实十一月内将橘树根寛作盘浇大粪三次至春用水浇二次花实必茂铺干松毛中不近酒处多不坏收藏便民图纂十月后将金橘安锡器内或芝蔴杂之经久不壊若橙橘之类藏菉豆中极妙弗近米边见米即烂增橘録有人用糖熬橘者谓之药橘入蒻灰于鼎间色乃黑可以将逺又橘防损则去皮以肉瓣安灶间用火薫之曰薫橘置之糖蜜中味亦佳物类相感志收湘橘用煑汤锡瓶收之经年不壊山家清供旧游东嘉时在水心先生席上边浄居僧送饐至如钱大各合橘叶清香霭然如在洞庭左右先生诗曰不待满林霜后熟蒸来便作洞庭香因谒寺僧曰采莲与橘叶捣汁加蜜和米粉作饐各各以叶蒸之市有卖者特差大耳附録橘皮原橘皮一名陈皮一名红皮去白者名橘红未熟而色青者名青皮凡使勿用柚皮柑子皮误用有害橘皮乃六陈之一日用所需不可不慎择橘皮纹细色红而薄内多筋脉其味苦辛温柑皮纹粗色黄而厚内多白膜其味辛甘柚皮最厚而虚纹更粗色黄内多膜无筋其味甘多辛少橘皮性温柑柚皮性冷柚皮更不可用橘皮治百病总是取其理气燥湿之功苦能泄能燥辛能散温能和同补药则补同泻药则泻同升药则升同降药则降寛膈利气消痰极有殊功他药贵新惟此贵陈又能治鱼腥可作食料去白者以白酒入盐洗润透刮去筋膜晒干用青皮色青气烈味苦而辛治之以醋所谓肝欲散急食辛以散之以酸泻之以苦降之也陈皮浮而升入脾肺气分青皮沉而降入肝胆气分一体而二用青皮最能发汗有汗者忌用二皮合用推陈致新大益人忌多用久服能损元气御定佩文斋广羣芳谱卷六十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷六十五果谱柑原柑古作甘开宝本草云柑未经霜时犹酸霜后甚甜故名柑子梅溪诗注云他果非无甘者惟柑从甘言最甘也一名瑞圣奴详见后清异録生江南及岭南闽广温台苏抚荆爲盛川蜀次之树似橘少刺实亦似橘而圆大霜后始熟味甘甜皮色生青熟黄比橘稍厚理稍粗而味不苦惟乳柑山柑皮可入药橘实可久留柑实易腐败柑树畏冰雪橘树畧可耐此柑橘之异也乳柑出温州泥山为最其味似乳酪故名其木婆娑其叶纤长其花香韵其实圆正其肤理如泽蜡其大六七寸其皮薄而味珍脉不黏瓣食不留滓一颗仅二三核亦有全无者擘之香雾噀人为柑中絶品海红柑树小而实极大有围及尺者皮厚色红可久藏今狮头柑亦其类洞庭柑出洞庭山皮细味美其色如丹其熟最蚤甜柑类洞庭而大毎颗八瓣未霜先黄比他柑加甜馒头柑近蔕如馒头尖味香美生枝柑色青肤粗味似石榴防酸可耐久霜时留之枝间俟味变甘带叶而折新美可爱平蔕柑出成都大如升色苍黄朱柑类洞庭而大色嫣红味多酸以刀破之渍以盐始可食木柑肤理坚顽瓣大而乏膏外疆中干故名以木又有白柑沙柑之类增广志黄柑出珠崖止一核北户録变柑出新州有苞大于升者其皮薄如洞庭之橘余柑之所弗及传云移植不百里形味俱变因以为名云南志狮头柑状如狮头而色黄其大如椀味最甘美衡州志沅江出佛头柑霜柑益部方物畧记柑生果渠嘉等州结实埓于江南味亦差为薄云原橘録柑别种有八橘别种为十四橙别种为五凡其类合二十有七而乳柑推第一故温人谓乳柑为眞柑谓他皆若假设者而独眞柑为柑尔且温数邑俱种柑而出泥山者又杰然推第一增全芳备祖韩彦直橘録但知乳柑出于泥山独不知出于天台之黄岩出于泥山者固竒出于黄岩者尤天下竒也榕城随笔漳南产柑橘其种不一而颗皆硕大芦柑为最红柑次之芦柑色稍黄红柑则正赤皆佳种也三衢所产似亦当稍让连江一种差小而味亦甘当在武陵蜜橘之列原性大寒治肠胃热毒解丹石止异渴多食令人脾冷生痰发痼癖皮调中下气核可作涂面药彚考原谢承后汉书丹阳张磐字子石为庐江太守浔阳令尝饷一奁甘其小男年七嵗就取一枚磐夺其甘外卒以两枚与之磐夺儿甘鞭卒曰何故行赂于吾子增宋书符瑞志宋文帝元嘉十二年二月南郡江陵庾和园柑树连理原宋书彭城王义康传义康辅政四方献馈皆以上品荐义康而以次者供御上尝冬月噉甘叹其形味并劣义康在坐曰今年甘殊有佳者遣人还东府取甘大供御者三寸梁书吕僧珍传僧珍有大勲任总心膂恩遇隆密莫与为比性甚恭慎每侍御座屏气鞠躬果食未尝举箸尝醉后取一柑食之高祖笑谓曰便是大有所进增南史张畅传孝武镇彭城畅为安北长史魏太武求酒及甘橘畅宣孝武防并致螺杯杂粽太武遣送氊及九种盐并胡防又求黄甘答曰知更须黄甘诚非所吝但防不足周彼一军向给魏主未应便乏故不复重付唐书地理志苏州湖州温州台州洪州土贡乳柑原唐书萧嵩传荆州进黄柑帝以紫帉包赐之增宋史五行志康定元年十月始兴县柑两本连理南方草木状交趾人以席囊贮蚁鬻于市者其窠如薄絮囊皆连枝叶蚁在其中并窠而卖蚁赤黄色大于常蚁南方柑树若无此蚁则其实皆为羣蠧所伤无复一完者矣今华林园有柑二株遇结实上命羣臣宴饮于旁摘而分赐焉原搜神记南康郡南东望山有三人入山见山顶有果树众果毕植行列齐整如人行甘子正熟三人共食至饱乃懐二枚欲出示人廻旋半日迷不得归闻空中语云催放防甘乃听汝去荆州记枝江有宜都旧都江北有甘园名宜都甘湘州记州故大城内有陶侃庙其地是贾谊故宅谊时种甘犹有存者世説王丞相俭节帐下甘果盈溢不防渉春烂败都督白之公令舍去曰慎不可令大郎知五代新説隋文帝嗜柑蜀中摘黄柑皆以蜡封蔕献日久犹鲜大唐新语益州嵗进柑子皆以纸裹之他时长史嫌不敬代以细布既而恐柑子为布所损每常忧惧俄有御史甘子布至长吏以为推布裹柑事惧曰果为所推及子布到驿长吏叙以布裹柑子为敬子布初不知之久而方悟闻者莫不大笑增酉阳杂俎岭南有蚁大于秦中马蚁结窠于甘树甘实时常循其上故甘皮薄而滑往往甘实在其窠中冬深取之味数倍于常者原南越志开元中有神仙持罗浮柑子种于南楼寺其后常资进献至幸蜀幸奉天之嵗皆不结实零陵总记李直方常第果实若贡士以柑爲四异闻録宣宗时董元素自江南来上召见留于翰林中宿夜召与语曰闻公颇有神术今南中柑橘正熟公能致之否对曰请安一合于榻前数刻忽有微风入帘启合柑满其中奏云此江陵支县柑也他处恐来迟上尝之惊叹开元天宝遗事明皇食柑千余枚皆缺一瓣问进柑使者云途中有道士嗅之盖罗公逺也增清异録天宝年内中柑树结实帝日与贵妃赏御唿为瑞圣奴太眞外传开元末江陵进乳柑上以十枚种于蓬莱宫天宝十载九月结实宣赐宰臣曰朕于宫中种柑子数株今秋结实一百五十颗乃与江南及蜀道所进无别亦可谓稍异者乃颁赐大臣外有一合欢实上与妃子互相持翫上曰此果似知人意朕与卿固同一体所以合欢于是促坐同食焉因令画图传之于后宰臣贺表云雨露所均混天区而齐被草木有性凭地气而潜通故得兹江外之珍果为禁中之华实云云续仙传唐宣宗尝食柑子轩辕集曰臣罗浮山下所植味逾于此上叹曰朕无縁得之集取御前碧玊瓯覆以宝盘顷得柑上食而甘之归田録韦臯镇西蜀有黄柑一树方熟众实皆落惟树杪一蔕独存其大如椀枝叶滋茂韦曰此竒果也令去蔕尺余折之其实蔕自落有善医咎殷曰凡木实未过时蔕自落乃实之病也请鍼验之乃引鍼就蔕刺之其实应手而转殷则连下一刺血溅盈袖韦大惊披之则两头蛇也燕翼贻谋録承平时温州鼎州广州皆贡柑子尚方多不过千少或百数其后州郡苞苴权要负担者络绎又以易腐多其数以备拣择重为人害天圣六年四月庚戌诏三州不得以贡馈为名饷遗近臣犯者有罚然终不能禁也今惟温有嵗贡嵗馈鼎广不复有之矣春渚纪闻章申公父银青公俞年七十集宾亲为庆会有饷柑者味甘而实极瑰大既食之嘉其种即令收核种之后圃后更食柑十年邵氏闻见后録柑橘二物草木书各为一条安定郡王以黄柑酿酒曰洞庭春色东坡之赋皆用橘事岂以橘条下云其类有朱柑乳柑黄柑石柑乎夫柑无故事名洞庭春色亦橘也原诗话唐上元夜宫人以黄罗包柑遗近臣谓之传柑宴集藻表增唐刘禹锡代武中丞谢新柑表臣某言中使至奉宣圣防赐臣新柑若干颗猥降殊私再颁名果自逺称贵以新为荣伏以果实既成南方有贵琼茅合贡中禁为珍方外贡来人间未覩黄苞辉颖雕俎增华芬芳初佐于天庖庆赐忽霑于凡口甘逾萍实剖食既同于楚谣寒比柘浆析酲何慙于汉史恩光斯重尺素弥彰誓当捐躯以申上答无任感戴之至启增梁刘潜谢晋安王赐甘启削彼金衣咽兹玊液甘逾萍实冷亚冰壶立消烦防顿除酩酊追嗤齐相进不剖之实逺笑魏君逢裂牙之味原庾肩吾谢湘东王赉甘启名传地里逺自武陵之洲族茂神经遥闻建春之岭王逸为赋取对荔枝张衡制辞用连石蜜足使萍实非甜葡萄犹防传原宋苏轼黄甘陆吉传黄甘陆吉者楚之二高士也黄隐于泥山陆隐于萧山楚王闻其名遣使召之陆吉先至赐爵左庶长封洞庭君尊宠在羣臣右久之黄甘始来一见拜温尹平阳侯班视令尹吉起隐士与甘齐名入朝久尊贵用事一旦甘位居上吉心衔之羣臣皆疑之防秦遣苏轸钟离意使楚楚召燕章华台羣臣皆与甘坐上坐吉咈然谓之曰请与子论事甘曰唯唯吉曰齐楚约西击秦吾引兵逾闗身犯霜露与枳棘最下者同甘苦率家奴千人战李洲之上拓地至汉南而归子功孰与甘曰不如也曰神农氏之有天下也吾剥肤剖肝怡颜下气以固蔕之术献上上喜之命注记官陶景状其方畧以付国史出为九江守宣上德泽使童儿亦懐之子才孰与甘曰不如也吉曰是二者皆居吾下而位吾上何也甘徐应之曰君何见之晩也每嵗太守劝驾乘传入金门上玊堂与虞荔申梠梅福枣嵩之徒列侍上前使数子者口呿舌缩不复上齿牙间当此之时属之于子乎属之于我乎吉黙然良久曰属之于子矣甘曰此吾之所以居子之上也于是羣臣皆服嵗终吉以疾免更封甘子为穰侯吉之子为下邳侯穰侯遂废不显下邳以美汤药官至陈州治中杂着原明刘基卖柑者言杭有卖果者善藏柑渉寒暑不溃出之然玊质而金色置于市价十倍人争鬻之予贸得其一剖之如有烟扑口鼻视其中则干若败絮予怪而问之曰若所市于人者将以实笾豆奉祭祀供宾客乎将衒外以惑愚瞽也甚矣哉为欺也卖者笑曰吾业是有年矣吾业赖是以食吾躯吾售之人取之未尝有言而独不足子所乎世之为欺者不寡矣而独我也乎吾子未之思也今夫佩虎符坐臯比者洸洸乎干城之具也果能授孙呉之畧耶峩大冠拖长绅者昻昻乎庙堂之器也果能建伊臯之业耶盗起而不知御民困而不知救吏奸而不知禁法斁而不知理坐糜廪粟而不知耻观其坐高堂骑大马醉醇醴而饫肥鲜者孰不巍巍乎可畏赫赫乎可象也又何往而不金玊其外败絮其中也哉今子是之不察而以察吾柑予黙然无以应退而思其言类东方生滑稽之流岂其愤世疾邪者耶而托于柑以讽耶颂增梁宗炳甘颂煌煌嘉实磊如景星南金其色隋珠其形赞增晋王升之甘橘赞节重履险操贵有恒二树保荣四运齐能在质惟美于味斯异分南域北则枳橙宋宋祁柑赞碧叶素葩厥包之珍丹里既披香液饴津赋增晋胡济黄甘赋惟江南之竒果资天地之正阳生殊方之妙域植朱岛之遐乡处汉之南背江之隂左协兰臯右接桂林带激水之清流向崇山之高岑三秋迭运初寒履霜照耀原隰防映林荒若菱华之绣绮井烛龙之衔金珰刘瑾甘树赋伊防造之绵绵兮纚成象于成遇嗟卉草之森秀兮将归美于甘树诞寄生于南楚兮播万里而东布浸冷泉以摇根兮竦逸条以承露结密叶以舒防兮涤纤尘以开素仰清气以旭晨兮流惠飇于薄暮虽飞荣于园沼兮契峦松之贞趣时屡迁而弥贞兮凌寒暑而一度宋谢惠连甘赋嘉寒园之丽木美独有此贞芳质葳蕤而懐风性耿介而凌霜拟夕霞以表色指朝景以齐圆侔萍实乎江介超玊果于昆山倾子节兮湘之区承君玩兮堂之隅濯雨兮冐霜长无絶兮芬敷宋苏轼洞庭春色赋并序安定郡王以黄柑酿酒名之曰洞庭春色其犹子德麟得之以饷予戏作赋曰吾闻橘中之乐不减商山岂霜余之不食而四老人者游戏于其间悟此世之泡幻藏千里于一斑举枣叶之有余纳芥子其何艰宜贤王之逹观寄逸想于人寰袅袅兮秋风泛天宇兮清闲吹洞庭之白浪涨北渚之苍湾携佳人而往游勒雾鬓与风鬟命黄头之千奴卷震泽而与俱还糅以二米之禾借以三嵴之管忽云蒸而冰解旋珠零而涕澘翠勺银罂紫络青纶随属车之鸱夷欵木门之铜环分帝觞之余沥幸公子之破悭我洗盏而起尝散腰足之痹顽尽三江于一吸吞鱼龙之神奸五言古诗增陈徐陵咏柑朱实挺江南苞品擅珍淑上林杂嘉树江潭间修竹万室拟封侯千株挺荆国緑叶萋以布素荣芬且郁得陈终宴欢良垂云雨育原唐杜甫阻不得归瀼西甘林三伏适已过骄阳化为霖欲归瀼西宅阻此江浦深壊舟百板坼峻岸复万寻篙工初一弃恐泥劳寸心伫立东城隅怅望高飞禽草堂乱圃不隔昆仑岑昬浑衣裳外旷絶同层隂园柑长成时三寸如黄金诸侯旧上计厥贡倾千林邦人不足重所廹豪吏侵客居暂封殖日夜偶瑶琴虚徐五株态侧塞烦胸襟焉得辍两足杖藜出岖嵚条流数翠实偃息归碧浔拂拭乌皮几喜闻樵牧音令儿快搔背脱我头上簪宋梅尧臣近有谢师厚寄襄阳柑子乃呉人所谓緑橘耳今王徳言遗姑苏者十枚此眞物也因以诗答荆州特大橘亦自名黄柑忽得洞庭美气味何可参遂生呉洲思恨不羽翼南和正月六日沈文通学士遗温柑禹贡书厥包未知黄柑美竞传洞庭熟又莫永嘉比适观隐侯诗获此良可喜诵句擘露囊香甘冷熨齿明朝锁礼闱何暇醉邻里增陆游过林黄中食柑子有感学宛陵先生体博士得黄柑甚爱不忍擘持献太夫人逺附海上舶故山饶氛雾可使酒杯窄岂无荔枝好餍饫恐不摘相去三千里无异娱旁侧乃知母子意更逺未尝隔我昨往见君从容弄书册药分腊剂香茶泛春芽白主意顾未厌筐筥自搜索敢谓甘防余亦及此下客霜包才三四气可厌千百重是慈孝物不敢吐其核甘寒虽绕齿悲感已横臆半生无欢娱初不为湮阨七言古诗增宋梅尧臣呉太博遗柑子太学先生欺緑橘呉兴才士与黄柑黄柑似日胜崖蜜带叶初擎翠竹篮还料楚王曾未识徒将萍实诧江南五言律诗原唐杜甫树间岑寂防甘树婆娑一院香交柯低几杖垂实碍衣裳满嵗如松碧同时待菊黄几囘霑叶露乘月坐胡牀甘园春日晴江岸千柑二顷园青云羞叶密白雪避花繁结子随边使开筒近至尊后于桃李熟终得献金门增宋司马光黄柑黄金缀缥蔕摇落楚江涯采助杯盘胜羞将橘柚偕时移香不变物逺味尤佳欲种沧洲树何年此意谐七言律诗原唐栁宗元栁州城西北隅种甘树手种黄柑二百株春来新叶徧城隅方同楚客怜皇树不学荆州利木奴几嵗开花闻喷雪何人摘实见垂珠若教坐待成林日滋味还堪养老夫增宋杨亿慎大詹以呉柑见贶龙阳休説木奴洲震泽黄柑占上流承露玊浆仙掌曙亚霜金颗洞庭秋香黏素手呉娃丽冷涤朝酲楚客愁应似荔支催入贡随河飞鸟逐鸣驺韩维襄柑分惠景仁以诗将之荆州解绶十经春廻梦青林绕汉滨霜气轻寒催绀实渚波余润作甘津僧园采掇宁论数客路奔驰竟占新雪意垂收高防缺分金聊助席间珍梅尧臣李廷老祠部寄荆柑子蹋雪冲风驰小吏带霜连叶寄黄柑擘包欲咀牙全动举盏逢衰酒易酣书尾自题知逺意笔头亲答厌多谈故人莫觅新诗卷都似嵇康七不堪苏舜钦师黯以彭甘五子为寄因懐四明园中此果甚多偶成长句以为谢忆向江东太守园猗猗甘树蔽前轩风摇玊蘂霏防落霜发金衣委坠繁枕畔冷香通醉梦齿边余味涤吟魂天彭路逺无因得犹赖君心记旧恩原苏轼食甘一防罗帕未分珍林下先尝愧逐臣露叶霜枝翦寒碧金盘玊指破芳辛清泉防防先流齿香雾霏霏欲噀人坐客殷勤为收子千奴一掬柰吾贫曾几谢人分饷洞庭柑黄柑分似得尝新坐我松江震泽濵想见霜林三百颗梦成罗帕一防珍流云噀雾眞成酒带叶连枝絶可人莫向君家樊素口瓠犀微齼逺山颦明陈宪章元眞送柑溪园十月摘黄柑嵗月将穷致小篮绕膝痴孙高起舞百年乳酒正开坛色香本出棃之右风味眞无岭以南不惜霜根传药圃白头还解荷长镵五言排律增宋韩琦召赴天章阁观新柑云阁崇先重霜柑荐瑞新临观纡法从趋召独臣邻晩实开天意重荣浃上人不随淮枳变自此禹包珍庙献宸心格亲颁圣宠均从兹魁众果仙府占长春王十朋薛士昭寄新柑分赠知宗提舶知宗有诗次韵书后谁题字乡人逺寄柑荐新思起孝知味戒生贪罗帕分犹未金门献正堪命名聊别伪在果独称甘白雪初盈树黄金忽满篮霜天欣始熟茅舍饱相谙客重开须请儿痴食更婪栁诗吟不厌谢赋读常耽若蜜萍难比如拳栗有慙公家安定法想见日酣酣知宗柑诗用韵颇险予既和之复取所未用之韵续赋一首三十韵书阅扬州贡功观禹化覃香苞分橘柚秋色动江潭破暑花凝雪凌寒叶染蓝金衣丹日照珠实碧波涵未上诸侯计曾闻四皓谈颜欢陆绩母业世李衡男送客愈吟桂记时坡咏儋洞庭夸浙右温郡冠江南节物清霜重家山緑蔕含青黄出篱落朱緑耀林岚昔贡千金颗遥驰万里函新宜荐寝庙香可供瞿昙防子那能比罗浮未许参何人传黄陆端类列非聃在品宁为四恩或赐三乡情寄初熟旅况忆幽探嘉拜亲开合珍藏净洗甔行将解印绶归种当田蚕根向横阳觅泥寻斥卤担荒芜耘径草封植半溪枏不用千头富聊资一饷湛茅斋辟杜甫仙井汲苏躭佳境妙餐蔗闲庭胜莳苷鴈行三峡荔奴视四明蚶欲继花为谱应同栁驻骖御偷篱着棘愁冻灌添泔掩映青云叶光华碧玊篸酿成浮瓮蚁蒸辟蠧书蟫防蔕期存乳留皮欲去痰恨无亲可遗松惨白岩庵七言排律原唐杜甫寒雨朝行视园树柴门杂树向千株丹橘黄柑此地无江上今朝寒雨歇篱中秀色画屏纡桃蹊李径年虽古栀子红椒艶复殊鏁石藤梢元自落倚天松骨见来枯林香出实垂将尽叶蔕辞枝不重苏爱日恩光借贷清霜杀气得忧虞衰颜动觅藜牀坐缓歩仍须竹杖扶防骑未知云阁处猿嗁僻在楚山隅七言絶句增宋梅尧臣赠裴直讲水棃二颗言太尠答呉甘三颗以为多走笔呈之緑橘似甘来太学大棃如水出咸阳莫将多少为轻重试擘霜包几瓣香原苏轼戏答王都尉传柑侍史传柑玊座傍人间草木尽天浆寄与维摩三十颗不知薝卜是余香增苏辙毛君惠温柑楚山黄橘弹丸小未识洞庭三寸柑不有风流吴越客谁令千里送江南黄庭坚王扬康园君家秋实罗浮种已是累累半拂墙莫敎儿童酸打尽要看霜后十分黄从人求柑色深林里风霜下香着尊前指爪间书后合题三百颗频随驿使未应悭花蘂夫人宫词内人承宠赐新房红纸泥窓绕画廊种得海柑才结子乞求自进与君王诗防句增宋张耒逢君金华宴正味百花先苏轼归来一防残灯在犹有传柑遗细君黄庭坚燕南异事眞堪纪三寸黄柑噼永嘉陈师道磊落金盘荐糟蟹纤柔玊指破霜柑陆游黄甘磊落围三寸赤蟹轮囷可一斤何限人间堪恨事黄柑丹荔不同时唐杜甫白露团甘子甘子隂凉叶登俎黄甘重破甘霜落爪李颀柑实万家香张籍夜月红柑树宋司马光四郭柑垂防苏轼留客荐霜柑孙觌黄甘破芳辛唐韦庄露和香蔕摘黄柑宋苏轼闻道黄柑常抵鹊米芾玊破鲈鱼霜破柑孙觌饤坐黄甘噀手香香雾噀手披黄苞刘克庄柑花似雪鬬芳新词增宋晁补之洞仙歌江陵种橘尚比封侯贵何况江涛转千里带天香含洞乳宜入春盘红荔子驰驿风流仅比齿疎潘令老怯咀冰霜十颗金苞漫分遗记觞前须细认别有余甘从此去枉却栽桃种李想相如酒渴对文君迥不是人间等闲风味又温江异果惟有泥山贵驿送江南数千里半含霜轻噀雾曾忆呉姬亲赠我緑橘黄柑怎比防亲云水外游子空懐惆怅无人可归遗报周郎须念我物少情多春酒醉独胜甜桃醋李况灯火楼台近元宵浑不减当年袖中风味别録增橘録嵗当重阳色未黄采之名曰摘青及经霜之二三夕遇天气晴霁羣以小翦就枝间平蔕断之轻置筐筥防之必谨惧其香雾之裂则易壊尤不便酒香凡采者竟日不敢饮柑橘宜斥卤之地种时高者畦垄沟以泄水每株相去七八尺嵗四锄冬月以泥壅根夏时以粪溉之物类相感志藏柑子以盆盛用干潮沙盖之梅溪诗注柑橘花蒸之为香可辟衣书之蠧附録佛手柑增艺海泂酌佛手柑一名飞穰晋钮滔母与呉国夫人书云此中果有飞穰出自南州原佛手柑本草云取象也木似朱栾而叶尖长枝间有刺植之近水乃生其实状如人手有指有尺余者皮如橙柚而厚皱而光泽其色如生緑熟黄其核细味不甚佳而清香袭人置衣笥中虽形干而香不歇本草云南人雕镂花鸟作蜜煎果食置之几案可供玩赏若安芋片于蔕而以湿纸围防经久不或捣蒜罨其蔕上则香更充溢切片用滚汤冲饮极香美第二遍更佳浸汁洗葛纻絶胜酸浆橙原橙埤雅云橙柚属可登而成故字从登又谐声也一名金毬一名鹄见韩愈孟郊城南联句树似橘有刺实似柚而香晩熟耐久大者如盌经霜始熟叶大有两刻缺如两叚皮厚蹙衂如沸香气馥郁可薰衣可芼鲜可和葅醢可为酱虀可蜜煎可糖制为橙丁可蜜制为橙膏可合汤待賔客可解宿酒速醒唐邓间皆有江南尤多栽植与橘同多食伤肝气发虚热同防肉食发头旋恶心洗去瓤中酸汁和盐蜜煎成贮食止恶心能去胃中浮气恶气皮消食下气去胃中浮气和盐贮食止恶心彚考增西京杂记上林苑有橙十株石湖集诗注燕城外遇数车载新橙云修贡种之汴京撷芳园也集藻文赋散句增汉张衡南都赋穰橙邓橘晋张协七命燀以秋橙庾阐扬都赋黄柑朱橙七言古诗增唐李颀照公院防橙种橙夹阶生得地细叶隔帘见防翠抽条向长未及肩泉水绕根日三四青青何必楚人家带雨凝烟新着花永愿香炉洒甘露夕阳时映东枝斜南庭黄竹尔不敌借问何时堪挂锡宋曾巩橙子家林香橙有两树根纒铁钮凌坡陀鲜明百数见秋实错缀众叶倾霜柯翠羽流蘓出天仗黄金戏毬相荡摩入包岂数橘柚贱芼鼎始足盐梅和江湖苦遭俗眼慢禁籞尚觉凡木多谁能出口献天子一致大树凌沧波七言律诗原宋梅尧臣食橙寄谢舍人洞庭朱橘未弄色襄水锦橙已变黄玊臼捣虀怜鲙美金盘按酒助杯香虽生南土名犹重未信中州客厌尝欲寄百苞慿驿去只应佳味怯风霜五言絶句增宋苏辙和文与可洋州园亭金橙径叶如石楠坚实比霜柑大穿径得新苞令公忆鲈鲙七言絶句原宋宋祁春日故乡寒食荼防发百合香醲邸舍深漂泊江南春欲尽山橙髣髴慰人心欧阳修橙子嘉树团团俯可攀压枝秋实渐斓斑朱栏碧瓦清霜晓粲粲繁星緑叶间苏轼赠景文荷尽已无擎雨盖菊残犹有傲霜枝一年好景君须记正是橙黄橘緑时和文与可洋州园亭金橙径金橙纵复里人知不见鲈鱼价自低须是松江烟雨里小船烧薤捣香虀黄庭坚邹松滋寄橙麴天将金阙眞黄色借与洞庭霜后橙松滋解作逡廵曲压倒江南好事僧刘子翚食橙橙橘甘酸各效能南包锡贡不同升果中亦抱遗才叹有客攀条气拂膺常懐细雨初移日着子已见清霜澘絶怜面有贵人色偶致吾侪樽俎间橙虀细缕风韵胜我不痛饮那知音何如金丸走衾枕三月梦游薝葡林自从天籞守吏散老树零落烟云凄今朝我为作知已小摘秋风黄欲齐花瓷泛蜜小剂供极有痛快鏖邪功生枝滋味虽可口流品故应甘下风诗防句增唐李白青橙拂户牖白水流园池宋苏轼西风初作十分凉喜见新橙透甲香陆游卧听牀头压酒声起行篱下摘新橙原唐杜甫细雨更移橙霜橙压香橘增孟郊鹄攒橙张籍溪寺黄橙熟张蠙别岛垂橙实宋张耒霜橙共我乡戴复古搓橙满袖香元周霆震园霜未破橙宋陆游雨余橙子已堪搓醉归懐袖有新橙明李梦阳玊圃新橙摘早霜词增宋史逹祖齐天乐库纹隐隐莺黄嫩篱落翠深偷见细雨重移新霜试摘佳处一年秋晩荆江未逺想橘友荒凉木奴嗟怨就説风流草泥来趁蟹螯健并刀寒映素手醉魂沉夜饮曾倩排遣沆瀣含酸金罂裹玊吴盐轻防瑶姬齿輭待借取圑圆莫敎分散入手温存帕罗香自满别録增山家清供橙大者截顶去穰留少液以蟹膏纳其内仍以带枝顶覆之入甑用酒醋水蒸熟加苦酒入盐既香而鲜使人有新酒菊花香橙螃蟹之兴因记危防斋积赞蟹云黄中通理美在其中畅于四肢美之至也此本诸易而与蟹得之矣今于橙蟹又得之矣附録香橼原香橼一名枸橼柑橘之属岭南闽广江西皆有之实大如小皮若橙而光泽可爱肉甚厚白如萝卜而松虚虽味短而香芬大胜置衣笥中经旬犹香古作五和糁用之彚考增南方草木状枸橼子肉甚厚白如芦菔女工竞雕镂花鸟渍以蜂蜜防以燕檀巧丽妙絶无与为比泰康五年大秦贡十缶帝以三缶赐王恺助其珍味夸示于石崇学圃余疏香橼花酷烈甚于山矾结实大而香山亭前及防事两墀皆可植香橼虽味酸溅齿以为汤则大佳置实盘中盈室俱香实佳品也别録增物类相感志香圆去蔕以大蒜捣烂醢蔕上则满室香更以湿纸围盖上香橼蔕上安芋片则不养疴漫笔治方甚多余得一方甚简但用香橼去核薄切作细片以时酒同入砂瓶内煮令熟烂自昬至五更为度用蜜拌匀当睡中唤起用匙挑服甚效山家清供谢益斋奕礼不嗜酒尝自不饮但能看客之醉一日昼余琴罢命左右剖香圆二杯刻以花温上所赐酒以劝客清芬霭然使人觉金樽玊斚皆埃矣金橘花附见原金橘一名金柑橘録云金柑在他柑特小大者如钱小者如龙目色似金一名卢橘本草云此橘生时青卢色黄熟则如金故有金橘卢橘之名卢黑色也或云卢酒器之名其形肖之故也一名夏橘本草云此橘冬夏相继广州志谓之夏橘一名山橘岭表録云山橘子大如土次如弹丸金色薄皮而味酸一名给客橙本草云香芬如橙可供给客也魏王花木志云蜀有给客橙似橘而非若柚而香亦名卢橘一名小木奴见元稹诗生呉越江浙川广间出营道者为冠江浙者皮甘肉酸次之树似橘不甚高大五月开白花结实秋冬黄熟大者径寸小者如指头形长而皮坚肌理细润生则深緑熟乃黄如金味酸甘而芳香可爱糖造蜜煎皆佳广人连枝藏之入脍醋尤香美彚考增伊尹书箕山之东青鸟之所有卢橘夏熟原归田録金橘产于江西以逺难致都人初不识明道景祐中始至京师香清味美置之樽俎光采的皪如金弹丸温成皇后好食之由是价重京师增涪翁杂説司马相如上林赋曰黄甘橙楱玊藻曰君入门上介拂橙楱音太簇之簇武陵有一种小橘名楱疑即今之金橘玊堂杂记东阁西偏植金橘逼城根株不能大花开时香满院结实虽小而甘浙中未易得也南村辍耕録世人多用卢橘以称枇杷按司马相如游猎赋云卢橘夏熟黄柑橙楱枇杷捻夫卢橘与枇杷并列则卢橘非枇杷明矣郭璞注蜀中有给客橙冬夏花实相继通嵗食之谓即卢橘也意者橙橘惟熟于冬而卢橘夏亦熟故举以为重欤集藻杂着增汉李尤七欵竒宫闲馆洞庭门井干广望重阁柘因夏屋渠渠嵯峨合连前连都街后据流川梁王青黎卢橘是生白华緑叶扶疎冬荣与时代序孰不堕零黄景林曜封金衣素里斑白内充滋味伟异淫乐无穷副以芋柘丰诞节纤液玊津防于饮蜜五言古诗增宋梅尧臣宋次道得广南金橘为饷且有诗因和酬越橘如金丸烂然已盈箧谁传岭外信尚带霜前叶莫嫌道路逺得与樽俎接主人无吝心懐归予敢輙七言古诗增宋周必大曾无疑以长韵送金橘时已暮春次韵荼防殿春枝满霜卢橘熟夏今乃黄弹丸煌煌照坐光老叟惊诧见未尝客言采果孟冬月剖竹为符带苍雪包之赫蹏满贮中纒以丝枲外合节或藏緑豆饮醉翁或杂寸稾仍缄封三説未识将谁从但觉色香新摘同分甘安能与众乐秘方何惜都传却已夸指下石化金仙指并求君勿噱杨万里十月四日同诸弟访三十二叔祖于蓬莱酌酒摘金橘小集诚斋老子不耐静偶拄乌藤出苔径独游无伴却成愁羣从同游还起兴每过一家添一人须臾保社如烟云褰裳渉溪溪水浅着履渡桥桥柱新蓬莱一防出尘外南溪裹在千花里芙蓉照波上下红琅玕绕屋东西翠槿篱竹石重复重鸡鸣犬吠青霞中蓬莱老仙出迎客朱颜緑髪仍方瞳餐菊为粮露为醑染雾作巾云作屦欣然领客到仙家几尽蓬莱日未斜更倾山瓢酌仙酒酒外瓢边亦何有偶看小树防团栾碧琉璃叶黄金丸主人忍吃不忍摘笑道未霜犹带酸小童随我勇过我不管仙翁惜仙果手挠风枝拣霜颗争献满盘来饤坐隔水蓬莱看絶竒蓬莱看水海如池主人劝客对絶境不饮令侬坐生瘿何如寄下未尽瓢留待早梅伴疎影五言律诗增宋梅尧臣刘元忠遗金橘南方生美果具体橘包防韩弹有轻薄楚萍知是非甘香奉华俎咀嚼破明玑欲破虀盐腹盈奁忽我归周必大内直以金橘送七兄昼卧玊堂殿眼看金弹丸禹包经嵗月郑驿助杯盘黄带霜前緑甘移醉后酸江湖有兄弟此日忆团圞七言律诗增宋李清臣和赐后苑金橘苑臣初摘置雕盘口勅宣恩赐近官气味岂同淮枳变皮肤不作楚梅酸参差翠叶藏珠琲错落黄金铸弹丸安得一株擎雨露画图传与世人看七言絶句增唐王建宫词丛丛洗手绕金盆旋拭红巾入殿门众里遥抛金橘子在前收得便承恩宋司马光席君从于洛城种金橘今秋始结六实以其四献开府太师招三客以赏之留守相公赋诗纪事依韵继成五章宜春果结洛阳枝正遇耆朋防客时更引轻舟倚芦岸香秔鲜鲙雅相宜圆小香黄珠颗垂结成洛邑重霜时相公和气陶羣物不是寒温变土宜君从好事不知疲种子成林凡几时橘献帝师三取二自尝两颗且随宜物不须多且赏竒御寒想见结庵时江南江北徒虚语尽信前书是不宜敝居橘亦自南移爱防栽培费嵗时前此实成酸苦甚应由与徳不相宜黄庭坚欧阳从道许寄金橘以诗督之禅客入秋无气息想依红袖醉毰毸霜枝摇落黄金弹许送筠笼殊未来范成大燕堂后卢橘一株冬前先开极香卢橘花残细细飞满枝晴日閙蜂儿霜余有此香无柰合与称题赋小诗杨万里咏蜜金橘风餐露饮橘中仙胸次清于月様圆仙客偶移金弹子蜂王捻作菊花钿王十朋金橘黄柑緑橘未分珍琐碎登盘輙献新正可唿为木奴子不知谁是铸金人诗防句增唐元稹金丸小木奴宋梅尧臣霜苞瓣香元马祖常秋高卢橘熟卢橘团金颗颗黄别録原归田録金橘若欲久蓄须于菉豆中藏之可经时不变盖橘性热菉豆性凉故也便民纂要金橘将枳棘接之八月移栽肥地灌以粪水附録金豆原金豆一名山金柑一名山金橘增橘録生山径间比金柑更小形色颇类结实繁多肉瓣不可分止一核味酸不可食惟宜植之栏槛中园丁种之以鬻于市原木高尺许实如樱桃生青熟黄形圆而光熘皮甜可食味清而香美可蜜渍柚花附见原柚与櫾同古作櫾博雅又谓之七反一名条尔雅云条柚注云似橙实酢一名壶甘本草云状如卣故名壶象形也古今注云甘实形如石榴者谓之壶甘一名臭橙桂海虞衡志又谓之臭柑尔雅谓之櫠又曰椵尔雅云櫠椵注云柚属也大如盂广雅谓之镭柚本草云镭亦壶也广州记云镭柚实大如斗柚实大而粗柑橘中下品也三月开花竒大香甚馥郁实亦如橘有甘有酸皮厚而臭树叶皆类橙实有大小二种小者如柑如橙俗唿为蜜筩大者如升如俗唿为朱栾有围及尺余者俗唿为香栾闽中岭外江南皆有之南人种其核云长成以接柑橘甚良又有名文蛋名仁崽者亦柚类也彚考原列子呉越之国有大木焉其名为櫾树碧而冬生实丹而味酸食其皮汁已愤厥之疾渡淮而北化而为枳焉吕氏春秋果之美者有云梦之柚增广志成都有柚大如斗集藻五言古诗原宋朱子柚花春融百卉茂素荣敷緑枝淑郁丽芳逺悠飏风自迟南国富嘉树骚人留恨词空斋对日夕愁絶鬓成丝诗防句增宋范成大横烟袅处鸡豚社落日浓边橘柚山杨万里瓶里柚花偷触鼻忽然将谓是烧香别録增橘録朱栾作花比柑橘絶大而香就树采之用笺香细作片以锡为甑入花一重则实香一重使花多于香仍窍甑旁以熘汗液用器盛之炊毕去花以液浸香再蒸凡三换花始暴干入甆器蜜盛之他时焚之如在柑林中凡柑橘并金柑皆可切瓣压去核渍之以蜜金柑着蜜尤胜他品取朱栾核洗浄下土中一年而长名曰柑明年移而疏之又一年木大如小儿拳遇春月乃接取诸柑之佳与橘之美者经年向阳之枝以为贴去地尺余细锯截之剔其皮两枝对接掬土实其中以防水蒻防其外麻束之过时而不接则花实复为朱栾矣桂海虞衡志广南臭柚皮甚厚染墨打碑可代氊刷且不损纸枳花附见增本草枳木如橘而小高五七尺叶如橙多刺春生白花至秋成实七八月采为实九月十月采者为殻今医家以皮厚而小者为枳实完大者为枳殻草花谱枳殻花细而香闻之破郁结篱傍种之实可入药彚考增周礼考工记橘逾淮而北为枳博物志橘渡江而北化为枳今之江东甚有枳橘洛阳伽蓝记正始寺众僧房前高林对牖青松青柽连枝交映多有枳树而不中食集藻五言古诗增唐白居易有木诗有木秋不凋青青在江北谓为洞庭橘美人自移植上受顾盻恩下勤浇灌力实成乃是枳臭苦不堪食物有似是者眞伪何由识美人黙无言对之长叹息中含害物意外矫凌霜色仍向枝叶间潜生刺如棘七言絶句增唐朱庆余商州王中丞留吃枳殻方物就中名最逺只应愈疾味偏佳若敎尽乞人人与采尽商山枳殻花明陈宪章枳殻花蓓蕾枝头春意长卧看蜂蝶往来忙不知今日开多少熏得先生枕席香诗散句增唐雍陶村园门巷多相似处处春风枳殻花宋陆游傍篱丛枳寒犹緑绕舍流泉夜有声老枳垂藤昼尚黑雏莺声作婴皃嗁唐温庭筠枳花明驿墙李商隐枳嫩栖鸾叶宋陆游门边枳竹篱元叚成已竒花开芳枳王逢枫叶殷红枳实肥附録枸橘增本草枸橘处处有之树叶并与橘同但干多刺三月开白花青蘂不香结实大如弹丸形如枳实而殻薄不香橘録色青气烈小者似枳实大者似枳殻近时难得枳实人多植枸橘于篱落间收其实剖干之以之和药味与商州之枳几逼眞矣御定佩文斋广羣芳谱卷六十五钦定四库全书御定佩文斋广羣芳谱卷六十六果谱莲荷花别见花谱增尔雅荷芙蕖其实莲注谓房也其中菂注莲中子也菂中薏注中心苦疏莲青皮里白子爲菂菂中有青爲薏味甚苦菂薂注即莲实本草一名藕实一名泽芝埤雅花时即有实始而黄黄而青青而緑绿而黑中肉白内青心二三分为苦薏原莲房成菂菂在房如蜂子在窠六七月采嫩者生食脆美至秋房枯收之去黑殻谓之莲肉黑而沉水者其坚如石谓之石莲子其房大者谓之百子莲味甘平濇无毒交心肾厚肠胃固精气强筋骨补虚损利耳目除寒热治诸血病熟食良切碎可作粥饭生动气易胀宜去心彚考原拾遗记周穆王时西王母来共玊帐高防进昆流素莲素莲者一房百子凌冬而茂增宋録元嘉十九年扬州王濬州治后池有两莲骈生防房分体太始二年嘉莲防葩并实合跗同茎生豫州鲤湖豫章志豫章雩都县有瑞莲池池产异莲其叶曰防卷剑嵴其花曰防头丫髻三萼二十四叶其实曰覆钟金铤移之他处輙类常种俗传雩山倒影所致原酉阳杂俎厯城北二里有莲子湖魏袁翻曾在湖醼集参军张伯瑜咨公言向为血羮频不能就公曰取洛水必成也遂如公语果成时清河王怪而异焉乃咨公未审何义得尔公曰可思湖目清河笑而然之而实未解坐散语主簿房叔道曰湖目之事吾实未晓叔道对曰藕能散血湖目莲子故令公思清河叹曰人不读书其犹夜行二毛之叟不如白面书生增酉阳杂俎相传橡子落水为莲云仙杂记三堂使宅有钩仙池一种莲子一嵗再结实子十防其花时香兼桃梅萸菊郡人传分香莲不论钱原续世説后唐马郁为秘监时张承业权贵任事与客宴集陈列珍果客无敢先尝者郁食之必尽承业私戒主者他日郁至惟以干莲子置前郁知不可啖鞾中出一铁槌挝碎食之承业大笑速为易之曰勿败吾案增杨氏六帖补僧齐已与塑匠蔡蟠曾于庐山瀑布见一莲房房已干其大如笠原花史陈丰尝以青莲子十枚寄葛勃勃防未竟坠一子于盆水中明晨有并蒂花开于水面大如梅花勃取置几间数日方谢剖其房各得实五枚如丰来数国初金箔张尝于腊月索干石莲子乱撒池中顷刻花开满池香可爱翦纸为舫置水中踏而登焉鼓棹放歌往来花丛俄失所在集藻赋防句增汉王逸鲁灵光殿赋圜渊方井反植荷蕖发秀吐荣菡蓞纷敷緑房紫菂窋防垂珠五言古诗原宋黄庭坚贑上食莲有感莲实大如指分甘念母慈共房头更深兄弟思实中有薏荷拳如小儿手令我忆诸雏迎门索棃枣莲心政自苦食苦何能甘甘飡恐腊毒素食则懐慙莲生淤泥中不与泥同调食莲谁不甘知味良独少吾家防井塘十里秋风香安得同袍子归制芙蓉裳明高启莲房聨句与宋璲张孟兼同作露冷镜湖秋璲波凉练塘晓盘翻緑雪稠兼锦破朱霞少新苞颗微绽启余葩茎尚袅瘦茧缀寒蚕璲尖喙啄青鸟下惟玊龙眠兼中有琼丝袅擎重柄欲折启含深睛尚窅璲孤悬类覆杯兼防立疑擢表启初成欣雨滋兼渐老怯风掉启多子同根荣启独妇专房悄璲妆缷失娉婷启歌来逢窈窕璲剖心效谏忠兼并头呈瑞兆启褭蹄密窍剜璲鱼目微光皎珠珥落盘多启瑶轸贮囊小璲空实外莫辨甘苦中自了剥残香满地采尽香余沼启雕筵饤戢戢玊虫攒扰扰送看出小艇荐喜对清醥兼新尝胜江芡远覔迷水蓼搴芳想夏初启感物伤秋杪聊兹发呉咏一览烟水璲七言古诗增唐张籍采莲曲秋江岸边莲子多采莲女儿并船歌青房实圆齐戢戢争前竞折漾微波试牵緑茎下寻藕断处丝多刺伤手白练束腰袖半卷不插玉钗妆梳浅船中未满渡前洲借问谁家家住逺归时共待暮潮上自弄芙蓉还荡桨鲍溶采莲曲弄舟朅来南塘水莲叶映身摘莲子暑衣鲜浄鸳鸯喜作浪舞花惊不起殷勤防惜纤纤指水菱初熟多新刺五言律诗增宋司马光莲房莲房前后熟供噉不须齐肉嫩山蜂子棱深天马蹄尚怜余蕊在深映緑荷低脆美如新采近根犹带泥七言律诗增金张檝莲实水妃擎出绀珠囊玊笋雕槃喜乍尝肤白已搀新藕嫩心清犹带小荷香鬭余翠鸟零珍羽飞尽黄蜂露蜜房口腹累人良可笑此身便欲老江乡五言絶句增元宋无罗唝曲玊井荷花碧中藏偶意深緑房千万菂多少可怜心七言絶句增宋黄庭坚邹松滋寄莲子汤新收千百秋莲菂剥尽红衣捣玊霜不假泰同成气味跳珠椀里緑荷香无名氏莲实城中担上卖莲房未抵西湖泛野航旋折荷花剥莲子露为风味月为香緑玊蜂房白玊蝉折来带露复含烟玻瓈盆面氷浆底醉嚼新莲一百圆蜂不禁人采蜜忙荷花蕊里作蜂房不知玊蛹甘于蜜又被诗人嚼作霜山蜂愁雨损蜂儿叶底安巢更倒垂只有荷蜂不愁雨蜡房仰卧万花枝蜂儿来自宛溪中两翅虽无已是虫不是荷花窠里蜜方成玊蛹未成蜂明徐贲折莲子落尽红衣见緑房折来犹带水云香柔丝零落芳心苦未及秋风已断肠原孟淑卿题采莲美人图緑牕蝉静日偏长嬾爇金炉百和香莫摘池中莲子看个中多半是空房诗防句增宋黄庭坚欲烦春笋手聊为剥莲蓬唐王适湛湛江水见底清荷花莲子傍江生宋僧云隐刺分玉蛹堆盘脆嚼破氷丸绕齿凉晋陆云绿房含青实唐李正封池莲折秋房白居易味苦莲心小温庭筠采莲莲有子曹邺莲子房房嫩宋王琪蚕寒氷茧瘦孙觌莲房骈百子唐杜甫露冷莲房坠粉红宋蘓轼半脱莲房露压欹词增金王茂孙防绛唇折断烟防翠蓬初离鸳鸯浦玊纤相妒翻被专房悮乍脱青衣犹着轻罗防多情处芳心一缕都为相思苦宋晏几道渔家傲粉笔丹青描未得金鍼防线功难敌谁傍暗丛轻采摘风淅淅船头触散防鸂夜雨染成天水质朝阳烘出胭脂色又落又开人共惜秋风逼盘中已见新莲菂别録原种植种莲子法八九月取坚黒莲子瓦上磨尖头令皮薄取墐土作熟泥封三指长令蔕头泥多而重磨头泥少而尖种时掷至池中重头向下自能周正薄皮在上易生数日即出不磨者卒不可生又一法鸡子一枚开一小孔去青黄将莲子塡满纸煳孔三四层令鸡抱之小鸡出取放暖处不拘时用天门冬末硫黄同肥泥或酒坛泥安盆底栽之仍用酒和水浇勿令干自然生叶开花如钱可爱莲子磨薄尖头浸靛缸中明年清明取种开青莲花制用酉阳杂俎石莲入水必沉惟煎盐卤能浮之本草拾遗石莲子居山石间经百年不壊者人得食之令发黑不老食疗本草诸鸟猿猴取得石莲子不食藏之石室内人得三百年者食之永不老又雁食之粪于田野山岩之中不逢隂雨经久不壊人得之每旦空腹食十枚身轻能登髙渉逺服食不饥石莲肉蒸熟去心为末炼蜜丸桐子大日服三十丸此仙家方也本草衍义清心宁神用石莲子肉于砂盆中擦去赤皮留心同为末入龙脑防汤服之本草纲目莲之味甘气温而性濇禀清芳之气得稼穑之味乃脾之果也脾者黄宫所以交媾水火防合木金者也土为元气之母母气既和津液相成神乃自生久视耐老此其权舆也昔人治心肾不交有清心莲子饮补心肾益精血有瑞莲丸皆得此理清供録取嫩莲房去蔕又去皮用井新水入灰煮浥一如芭蕉脯法焙干以石压令匾作片收之莲蘂须一名佛座须花开时采取隂干亦可充果食增陆玑诗疏莲菂可磨以为饭如粟也轻身益气令人强健又可为糜幽州扬豫取备饥年藕增尔雅荷芙蕖其本蔤其根藕注蔤乃茎下白蒻在泥中者陆玑诗疏幽州谓之光旁为光如牛角埤雅其生应月月生一节遇闰輙益一节本草纲目莲藕荆扬益豫诸处湖泽陂池皆有之以莲子种者生迟以藕芽种者最易发其芽穿泥成白蒻即蔤也长者至丈余五六月嫩时没水取之可作蔬茹俗唿藕丝菜节生二茎一为藕荷其叶贴水其下旁行生藕一为芰荷其叶出水其旁茎生花冬月至春掘藕食之藕白有孔有丝大者如肱臂长六七尺凡五六节大抵野生及红花者莲多藕劣种植及白花者莲少藕佳白花藕大而孔扁生食味甘煮则不美红花及野藕生食味涩蒸煮则佳物类相感志云以盐水供食则不损口同油煠麫米果食则无渣气味甘平无毒消食解渴散血生肌蒸食开胃补五脏实下焦捣浸澄粉服食轻身益年与蜜同食令人腹脏肥不生虫亦可休粮彚考原北史羊敦传敦为衞将军广平太守雅性清俭属嵗饥家餽未至使人外寻陂泽采藕根食之朝廷以其清白赐谷一千斛绢一百匹增拾遗记周穆王时西王母来共玊帐高防进千常碧藕郁水在磅磄山东其水小流在大陂之下所谓沉流亦名重泉生碧藕长千常七尺为常也洛阳伽蓝记光寳寺在西阳门外园中有一海号咸池葭芙被岸菱荷覆水青松翠竹罗生其傍京邑士子至于良辰美景来游此寺云车接轸羽盖成隂或置酒林泉题诗花圃折藕浮以为兴适原国史补蘓州进藕其最上者名曰伤荷藕或云叶甘为虫所伤又云欲长其根则故伤其叶近多重台荷花花上复生一花藕乃实中亦异也有生花异而其藕不变者酉阳杂俎大厯中高邮百姓张存以踏藕为业尝于陂中见旱藕梢大如臂遂并力掘之深二丈大至合抱以不可穷乃断之中得一剑长二尺色青无刃存不知宝邑人有知者以十束薪获焉其藕无丝增树萱録有碧衣女子咏诗曰藕隐玲珑玉清异録北方莲实状长少味出藕颇佳然止三孔汉语转译其名曰省事三崔逺家墅在长安城南就中禊池产巨藕贵重一时相传为禊宝又曰玊臂龙续仙传罗公逺谓中使辅仙玉曰主上列月华之藕集仙録花姑女道士黄灵彻也居石井山有野象中箭来投花姑姑为拔之其后每斋则衘莲藕以献孙氏谈圃张舜民芸叟责郴州税郴多碧莲根大如椀张尝以墨印于诗稿上以诧北人养疴漫笔孝宗尝患痢众医不效徳寿忧之过宫偶见小药肆遣中使询之曰汝能治痢否对曰专科遂宣之至问得病之由语以食湖蟹多故致此疾遂令诊脉曰此冷痢也其法用新采藕节细研以热酒调服如其法杵细酒调数服即愈徳夀大喜就以杵药金杵臼赐之至今唿为金杵臼严防御家可谓不世之遇集藻启增梁刘孝威谢东宫赉藕启色华玉树味夺琼浆根出杨池闻之僮约子为灵防得自庄篇楚后江萍秦公海枣凡厥水羞莫敢相軰赋防句增汉司马相如上林赋咀嚼菱藕子虚赋其卑湿则生莲藕觚卢五言古诗增宋胡致隆山谷坐上分题赋藕平生氷雪姿七星罗心胸岂无有丝毫上裨天子聪而不自荐达胡为乎泥中沉疴正无赖安得君从容其子亦可怜风味如乃翁谢薖食藕人怜淤泥上出此万朶莲须知淤泥中有藕大如椽本清凝氷雪末艶方婵娟玲珑众窍通蚴蟉数节连甘寒固不数却暑最所便髯奴来城市负笼至我前开缄尚带泥未嚼先垂涎霍霍摩霜刀霤霤挹水泉切玊堕冷冽已觉沉疴痊芰实鬭角紫鸿头剥珠圆秋盘荐此果顿使二物捐念此湼不缁余品莫争妍而能豁忧思令我心欢然奇功更耐老合作飞行仙七言古诗原唐韩愈古意太华头玊井莲开花十丈藕如船冷比雪霜甘比蜜一片入口沉疴痊我欲求之不惮逺青壁无路难夤縁安得长梯上摘实下种七泽根株连增宋王安石过食新城藕他年过食新城藕枕籍船中载亲友今年却到经行处独坐昏烟对舞栁甘酸向口无所适牢落盘餐与尊酒氷房玊节漫自好欲御还休涕垂手曾参官学居常近阳城离别初不久人间此愿两未能西风落日共回首五言律诗增宋苏辙踏藕春湖栁色黄宿藕冻犹僵翻沼龙蛇动撑船牙角长清泉浴泥滓粲齿碎氷霜莫使新梢尽炎风翠盖凉七言律诗增宋刘克荘忆藕昔过临平邵伯时小舟就买藕尤竒如拈玊麈凉防手似泻金茎咽上池好事染红无意思痴人蒸熟减风姿炎州地狭陂塘少渴杀相如欠药医元周霆震氷盘雪藕清澈氷盘压蔗浆酒酣雪藕近华堂凝寒色映瑶华脆眞白丝连翠袖香金掌曾闻承玊露琼台忽见捣霜文园近日眞消渴莫种莲根引恨长明李东阳赐藕只向名花看画图忽惊仙骨在泥涂轻同握雪愁先碎细比餐氷听却无郭北芳菲懐故里江南风味忆西湖渴尘此夜消应尽未羡金茎与玉壶于慎行纪赐鲜藕芙蓉别殿晓风凉玊井灵根出水香荐熟方闻开寝庙赐鲜已见布朝堂氷丝欲断鲛人缕琼液疑含阆苑霜忆昨金鳌桥上望红衣翠盖满银塘五言排律增唐赵嘏秋日吴中观贡藕野艇几西东清汵映碧空褰衣来水上捧玊出泥中叶乱田田緑莲余片片红激波才入选就日已生风御洁玲珑膳人懐拔擢功梯山漫多品不与世流同原宋陶弼藕万顷金沙里谁将玊节栽丝应鲛乞与珠是蚌分来盘贮氷犹结刀侵雪易摧防风骨外折混沌窍中开月寺僧家钵风亭酒客杯胸中秋气入牙角雨声囘自媿尘泥贱得防樽俎陪与君消酷暑李莫相猜五言絶句増宋杨万里咏藕比雪犹繄在无丝可得飘轻拈愁欲碎未嚼已先消七言絶句增宋杨万里藕荷衣芰制雪为容家住云烟太华峯外面看来眞璞玊胸中雕出许玲珑诗防句增唐杜甫公子调氷水佳人雪藕丝李贺藕花凉露湿花缺藕根涩宋苏轼永懐江阳叟种藕春满湖宋祁自是天姿不汚着水深泥浊奈君何陶弼緑房翠子暗相失红藕白丝空自纒宋谢脁秋藕折轻丝隋殷黄藕丝牵作缕唐白居易暖踏泥中藕宋范成大呉藕镂氷寒唐来鹏藕穿平地生荷叶宋杨万里水藕初凝雪一梢别録原制用蜜煎藕初秋取新嫩者淖半熟去皮切条或片每斤用白梅四两以沸汤一大碗浸一时捞控干以蜜六两煎去水另取好蜜十两慢火煎如琥珀色放冷入罐收之糖煎藕每大藕五斤切碎日晒出水气沙糖五斤金樱末一两蜜一斤同入磁器内泥封闭慢火煮一伏时待冷开用制藕粉取麤藕不限多少浄洗截断浸三宿数换水看极洁净捞出碓中捣碎以新布绞取汁重捣以汁尽为度又以密布澄去麤恶物如稠难澄以水搅之看水清即泻去一如造米粉法制藕虀嫩藕梢随意切作方块如骰子大就蟹眼汤内快手淖上取牵牛花揉汁淹染片时投冷熟水中涤过控干以马芹盐花泡汤入少醋加蜜作虀澄冷浇供之煮藕老藕每节切作两叚竖锅中下水一盏盐少许盖烧之以熟为度嫩藕捣碎盐醋拌匀可以醒酒菉荳粉调沙糖孔中细纸扎定勿夹佳煮熟用切藕须斜片则不脱收藏好肥白嫩藕埋隂湿地可经久如新欲致逺以泥裹之则不壊蔗原甘蔗齐民要术云案书传或为芉蔗或干蔗或或都蔗所在不同丛生茎似竹内实直理有节无枝长者六七尺短者三四尺根下节密以渐而疎叶如芦而大聚顶上扶疎四垂八九月收茎可留至来年春夏王灼糖霜谱云有数种曰杜蔗即竹蔗緑嫩薄皮味极醇厚专用作霜曰白蔗一名荻蔗一名芳蔗一名蜡蔗可作糖曰西蔗作霜色浅曰红蔗亦名紫蔗即昆仑蔗也止可生啖不堪作糖江东为胜今江浙闽广蜀川湖南所生大者围数寸高丈许又扶风蔗一丈三节见日即消遇风则折交趾蔗特醇厚木末无厚薄其味至均围数寸长丈余取汁曝之数日成饴入口即消彼人谓之石蜜多食蔗衂血烧其滓烟入目则眼暗彚考原晋书文苑传顾恺之每食甘蔗恒自尾至本人或怪之云渐入佳境增宋书张畅传世祖镇彭城跖跋焘南侵至小市门曰魏主致意安北逺来疲乏若有甘蔗及酒可见分世祖遣人荅曰知行路多乏今付酒二器甘蔗百挺原南史宜都王铿传铿善射常以堋的太濶曰终日射侯何难之有乃取甘蔗插地百歩射之十发十中增南史范云传永明十年云使魏魏使李彪宣命至云所甚见称美彪为设甘蔗黄甘粽随尽絶益彪笑谓曰范散骑小复俭之一尽不可复得孝义传庾僧弥母刘好食甘蔗母亡僧弥遂不食焉唐书南蛮传阇婆有蔗大如胫神异经南方有之林其高百丈围三尺八寸促节多汁甜如蜜咋啮其汁令人润泽可以节蚘虫人腹中蚘虫其状如蚓此消谷虫也多则伤人少则谷不消是甘蔗能减多益少凡蔗亦然典论尝与奋威将军邓展共饮论剑良久谓言将军法非也余顾尝好之又得善术因求与余对时酒酣耳热方食芊蔗便以为杖下殿数交三中其臂原江表传孙亮使黄门以银椀并盖就中藏吏取交州所献甘蔗饧黄门先恨藏吏以防矢投饧中启言吏不谨亮唿吏持饧器入问曰此器既盖无縁有此若矢先在饧中当湿今矢中燥黄门将有恨于汝耶吏叩头曰尝从某求宫中莞蓆宫席有数不敢与亮曰必是此也覆问黄门具首服增齐民要术雩都县土壤肥沃偏宜甘蔗味及采色余县所无一节数寸长郡以献御原清异録湖南马氏有鸡狗坊卒长能种子母蔗增清异録丘鹏南出甘蔗啖朝友云黄金颡谈薮甄龙友云卿永嘉人滑稽辨防为近世之冠楼宣献自西掖出守以首春觞客甄预坐席间谓公曰今年春气一何太盛公问其故甄曰以果奁甘蔗知之根在公前而末已至此公为罚掌吏众訾其猥率原野史卢绛中痁疾疲瘵梦一白衣妇人谓之曰子之疾食蔗即愈诘朝见鬻蔗者揣囊中无一镪惟有唐韵一册请易之其人曰吾负贩者将此安用哀君欲之遂贻数挺绛食之旦而疾愈糖霜谱唐大厯间有僧号邹和尚跨白驴登繖山结茅以居须盐米薪菜之属书寸纸系钱缗遣驴负至市人知为邹也取平値挂物于鞍纵归一日驴犯山下黄氏蔗苖黄请偿于邹邹曰汝未知因蔗糖为霜利当十倍吾语汝塞责可乎试之果信自此流传其法至末年北走通泉县灵鹫山龛中其徒追及但见一文殊石像始知为大士化身而白驴者乃狮子也增容斋随笔甘蔗只生于南方北人嗜之而不可得魏太武至彭城遣人求酒及蔗于武陵王郭汾阳在汾上代宗赐甘蔗二十条子虚赋所云诸柘也原羣碎録宋神宗问吕惠卿曰蔗字从庶何也曰凡草木种之俱正生蔗独横生盖庶出也故从庶增瀛厓胜览哇国有甘蔗麤大长可二三丈泉南杂志甘蔗榦小而长居民磨以煮糖泛海售商其地为稻利薄蔗利厚往往有改稻田种蔗者故稻米益乏集藻赋增魏文帝感物赋并序南征荆州还过乡里种诸蔗于中庭渉夏厯秋先盛后衰悟兴废之无常慨然永叹乃作斯赋云伊阳春之防节悟干坤之交灵瞻云之蓊翳仰沉隂之杳冥降甘雨之丰霈垂长淄之泠泠掘中堂而为圃植诸蔗于前庭渉炎夏而既盛迄凛秋而将衰岂在斯之独然信人物其有之晋张协都蔗赋若乃九秋良期酎初出黄华浮觞酣饮累日挫斯蔗而疗渴共潄醴而含蜜清津滋于紫棃流液丰于朱橘择蘓妙而不逮何况沙棠与椰实文赋防句增司马相如子虚赋诸柘巴苴张衡南都赋藷蔗姜防晋左思蜀都赋甘蔗辛姜阳蓲隂敷梁昭明太子七召蔗有盈丈之名七言古诗原宋舒亶咏甘蔗瑶池宴罢王母还九芝飞入三仙山空余绛节留人间云封露洗无时闲节旄落尽何斓斑野翁提携出茅菅吴刀戞戞鸣防环截断寒氷何潺潺相如赋就空上林倦游渴病长相侵刘伶爱酒眞荒淫狂来欲倒沧溟深此时一嚼轻千金垆边何用文君琴五斗一石安足斟坐想毛发生青隂萧瑟甘滋欲谁让柤棃橘柚纷殊状冷气相射杯盘上顾郎不见休惆怅佳境到头还不妄诗成虽愧阳春唱全胜乞与将军杖诗防句原晋张载江南都蔗酿液丰沛唐杜甫茗饮蔗浆携所有瓷甖无谢玉为缸春雨余甘蔗偶然存蔗芉增韦应物姜蔗滂湖田韩愈初味犹噉蔗原元稹甘蔗消残醉增白居易浆甜蔗节调薛能压春甘蔗冷宋钱惟演蔗浆销内热原唐王维大官还有蔗浆寒增韩翃醒酒犹怜甘蔗熟宋陆游蔗浆那解破余酲金厐铸蔗蜜浆寒氷皎皎原元顾瑛蔗浆玊椀氷泠泠别録原种植谷雨内于沃土横种之节间生苖去其繁冗至七月取土封壅其根加以粪秽俟长成收取虽常灌水但俾水势流满润湿则已不宜久蓄制用石蜜即白沙糖凝结作块如石者轻白如霜者为糖霜坚白如氷者为氷糖以白糖煎化印成人物之形者为飨糖以石蜜和牛乳酥酪作成饼块为乳糖以石蜜和诸色果融成块为糖纒糖煎总之皆自甘蔗出也蔗糖以蜀及岭南者为胜江东虽有劣于蜀产防稽所作乳糖视蜀更胜容斋随笔糖霜之名唐以前无所见自古食蔗者始为蔗浆宋玊招魂所谓胹鼈炮羔有柘浆些是也其后为蔗饧江表传孙亮使黄门就中藏吏取交州所献甘蔗饧是也后又为石蜜南史郡志云榨甘蔗汁曝成饴谓之石蜜本草亦云炼糖如乳为石蜜是也后又为蔗酒唐书赤土国用甘蔗作酒杂以紫根是也唐太宗遣至摩揭它国取熬糖法即诏扬州上诸蔗榨沈如其剂色味愈西域逺甚然只是今之沙糖蔗之用尽于是不言作霜然则糖霜非古也厯世诗人模竒写异亦无一章一句言之惟东坡公过金山寺作诗送遂宁僧圆宝云涪江与中泠共此一味水氷盘荐琥珀何似糖霜美黄鲁直在戎州作颂荅梓州雍熙长老寄糖霜云逺寄蔗霜知有味胜于崔子水晶盐正宗扫地从谁説我舌犹能及鼻尖则遂宁糖霜见于文字者实始二公甘蔗所在皆植独福塘四明番禺广汉遂宁有糖氷而遂宁为冠四郡所产甚微而颗碎色浅味薄才比遂之最下者亦皆起于近世唐大厯中有邹和尚者始来小溪之繖山教民黄氏以造霜之法繖山在县北二十里山前后为蔗田者十之四糖霜户十之三蔗有四色红蔗止堪生噉艻蔗可作砂糖西蔗可作霜色浅不甚贵杜蔗緑嫩味极厚专用作霜凡蔗最困地力今年为蔗田者明年改种五谷以滋息之霜户器用曰蔗削曰蔗鎌曰蔗凳曰蔗碾曰榨斗曰黍瓮各有制度凡霜一瓮中品色亦自不同堆叠如假山者为上团枝次之瓮鉴次之小颗块次之沙脚为下紫为上深琥珀次之浅黄又次之浅白为下宣和初王黼创应奉司遂宁常贡外嵗别进数千斤墙壁成方寸是时所产益竒应奉司罢乃不再见遂宁王灼作糖霜谱七篇具载其説予采取之以广闻见蔆原蔆一作防又作菱一名芰尔雅云蔆蕨攗注云今水中芰礼记疏云蔆芰也屈到嗜芰即菱角者也武陵记云两角者蔆三角四角者芰本草纲目云其叶支散故字从芰其角棱峭故谓之蔆而俗唿为蔆角杨愼以芰为鸡头者误也一名水栗见风俗通一名沙角见本草一名薢茩説文云楚谓之芰秦谓之薢茩生水泽处处有之落泥中最易生种陂塘者为家菱叶实俱大野生者小皆三月生蔓延浮水上叶扁而有尖光面如镜叶下之茎有股如虾股一茎一叶两两相差如蝶翅状五六月开花黄白色实更肥美有无角者其色嫩青老黑又有皮嫩而紫色者谓之浮菱食之尤美李时珍曰其实或三角四角两角无角家蔆角软而脆亦有两角弯卷如弓形者其色有青有红有紫嫩时剥食皮脆肉美老则殻黑而硬坠入水中谓之乌蔆冬月取之风干为果生熟皆佳野蔆其角坚直刺人其色嫩青老黑嫩时剥食甘美老则蒸煮食之野人曝干刴米为飰为粥为糕为果皆可代粮其茎亦可暴收和米作飰以救荒歉盖泽农有利之物也此物最不治病生食性冷利多食伤脏腑损阳气痿茎生烧虫若过食腹胀防服姜酒即消含吴茱萸咽津亦可李惟熙言蔆芡皆水物芡花开向日菱花开背日埤雅云其花昼合宵炕随月转移犹葵之向日也故芡防而菱寒彚考原周礼天官加笾之实蔆芡防脯蔆芡防脯注重言之者以四物为八簋国语屈到嗜芰有疾召宗老而属之曰祭我必以芰及祥宗老将荐芰屈建命去之曰夫子不以私欲干国之典也增汉书循吏传龚遂为渤海太守秋冬课收敛益畜果实菱芡南齐书孝义传防稽人陈氏有三女无男祖父母年八九十老耄无所知父笃癃病母不安其室值嵗饥三女相率于西湖采菱莼更日至市货卖未尝亏怠乡里称为义门多欲取为妇原南史鱼传为湘东王镇西司马述职西上道中乏食缘路采菱作菱米饭给所部度之所经人覔一菱不得列子杜厉叔事莒敖公自以为不知己者居海上夏日则食菱芰冬日则食橡栗洞冥记旦露池西有灵池方四百歩有浮根菱根出水上叶沉波下实细薄皮甘香叶半青半黄霜降弥美因名青氷菱也有都翠水水中有菱碧色状如鸡飞名翔鸡菱仙人凫伯子常游翠水之涯采菱而食之令骨轻举身生毛羽也增列仙传老莱子葅芰为食拾遗记昭帝元始元年穿菱池中有倒生菱茎如乱丝一花千叶根浮水上实沉泥中名紫菱食之不老广志鉅野大菱大于常菱淮汉之南凶年以芰为蔬太康地记武昌南湖通江夏有水冬则涸于时靡所产植陶太尉立塘以遏水常自不竭因取琅琊郡隔湖鱼菱以着湖内菱甚甘美异于他所续豫章记王邻隐西山顶菱角巾又尝就人买菱脱顶巾贮之叹曰此巾名实相副矣酉阳杂俎州红菱今人但言菱芰诸解草木书亦不分别惟王安贫武陵记言四角三角曰芰两角曰菱今蘓州折腰菱多两脚成式曾于荆州有僧遗一斗郢城菱三角而无伤可以节莎庐陵诗注京师卖五岳宫菱后山诗话某守与客行林下曰栢花十字裂顾客对其倅晩食菱方得对云菱角两头尖皆俗谚全语也石湖诗注蜀中无菱至蜀州西湖始见之老学庵笔记芰菱也今人谓卷荷为伎荷伎立也卷荷出水面亭亭植立故谓之伎荷或作芰非是白乐天池上早秋诗云荷芰緑参差新秋水满池乃是言荷菱二物耳三柳轩杂识菱花为水客楚辞芳草谱制芰荷以为衣兮集芙蓉以为裳盖芰叶杂沓荷叶博大有为衣之象而芙蓉若可缉者也白岳行记九月九日由谢村取余杭道曲溪浅渚被水皆菱角有深浅红及惨碧三色舟行掬手可取而不设塍堑僻地淳俗此亦可见余酒渴思解奴子康素工掠食偶一命之甚资咀嚼平生耻为不义此其愧心者也原杭州志东坡知杭州募民种菱于西湖收其利以备修隄集藻启增梁庾肩吾谢赉菱启上林紫水杂蕰藻而俱浮云梦清池间芙蓉而外发珍逾百味来荐画盘恩重千金遂沾菲席凌霜朱橘愧此开颜含露蒲桃慙其不防论增晋孙楚屈建论加笾之品菱芡存焉楚多陂塘菱芡所生父自嗜之而抑按宰祝既毁就养无方之礼又失奉死如生之义夺乎素欲建何忍焉辨增明杨慎菱芰辨武陵记四角三角曰芰两角曰菱其字不一説文作蔆注曰楚谓之芰秦谓之薢茩芰菱也果也薢茩决明也菜也殊已混淆相如赋外发芙蓉防华则芡实也又相如凡物篇云蔆从遴字作尔雅蔆蕨攗即决明也尔雅注作决光马大年嬾眞子録误作英光史绳祖已辨之黄公绍云许慎所注合是菜也又国语屈到嗜芰盖决明之菜非水中芰也审矣尔雅既以水中之芰释菜説文又以菜释水中之芰由蔆名不一所以致惑今按菱今之菱角芰今之鸡头楚辞缉芰荷以为衣若是菱叶不可为衣也縁楚人名菱为芰所以致后世解二物不分又以决明参之愈益淆乱楚人名菱为芰见尔雅疏得此一解可破前数説之纷纷矣文赋防句增汉司马相如上林赋咀嚼菱藕魏曹植九咏遇游女于水裔探菱花而结词晋左思蜀都赋緑菱红莲郭璞江赋鳞被菱荷攒布水蓏翘茎瀵蘂濯欵散裹流光潜映景炎露火五言古诗原梁简文帝采菱曲菱花落复含桑女罢新蚕桂棹浮星艇徘徊莲叶南增刘孝绰咏小児采菱采菱非采菉日暮且盈舠踟蹰未敢进畏欲比残桃陆罩采菱曲参差杂荇枝田田竞荷密转叶任香风舒花影流日戏鸟波中荡游鱼菱下出不与文王嗜羞持比萍实原江洪和湘东王采菱曲风生緑叶聚波动紫茎开含花复含实正待佳人来七言古诗原唐刘禹锡采菱行白马湖平秋日光紫菱如锦防鸳翔荡舟游女满中央采菱不顾马上郎争多逐胜纷相向时转兰桡破轻浪长鬟弱袂动参差钗影钏文浮荡漾笑语哇哇顾晩晖蓼花縁岸扣舷归归来共到市桥歩野蔓系船萍满衣家家竹楼临广陌下有连樯多估客携觞荐芰夜经过醉踏大隄相应歌屈平祠下沅江水月照寒波白烟起一曲南音此地闻长安北望三千里明王鸿渐题菱科图采菱科采菱科小舟日日临清波采得菱来余几何竟无人唱采菱歌风流无复越溪女但采菱科救饥馁五言律诗原唐李峤咏菱鉅野韶光暮东平春熘通影摇江浦月香引棹歌风日色翻池上潭花发镜中五湖多赏乐千里望难穷增宋苏辙食菱野沼涨清泉乌菱不直钱蟹肥螯正满石破髓方坚节物秋风早樽罍夜月偏令人思淮上小舫藕如椽七言律诗增宋杨万里食菱鸡头吾弟藕吾兄头角崭然也不争白璧中藏烟水晦红裳左袒雪花明一生子木非知己千载灵均是主盟每到炎官张火伞西山未当圣之清五言絶句增唐钱起江行无题细竹渔家路晴阳看结罾喜来邀客坐分与折腰菱原宋梅尧臣和资政侍郎采菱紫角菱实肥青铜菱叶老孤根未能定不及寒塘草七言絶句原唐白居易看采菱菱池如镜净无波白防花稀青角多时唱一声新水调谩人道是采菱歌增宋范成大采菱户采菱辛苦似天刑刺手朱殷鬼质青休问扬荷渉江曲只堪聊诵楚词听田园杂兴采菱辛苦废犁鉏血指流丹鬼质枯无力买田聊种水近来湖面亦收租原杨万里食老菱有感幸自江湖可避人懐珠韬玊冷无尘何须抵死露头角荇叶荷花老此身菱沼柄似蟾蜍股样肥叶如蝴蝶翼相差蟾蜍翘立蝶飞起便是菱花着子时诗防句增梁江淹相携及嘉月采菱渡北渚徐勉紫菱亦可采聊以缓愁年原费昶妾家五湖口采菱五湖侧唐储光羲浊水菱叶肥清水菱叶鲜增李白郎听采菱女一道夜歌归杜甫况资菱芡足庶结茅茨回钱起渚禽菱芡足不向稻梁争刘禹锡艶歌呈几曲江畔采新菱原宋陶弼转叶香随风舒花影凌日梁武帝江南稚女珠腕绳桂棹容与歌采菱唐李贺泻酒木兰椒叶盖病容扶起种菱丝宋陈尧佐堆盘菱熟胭脂角借藻鲈鲜淡墨鳞林逋含机緑锦翻新叶满箧青铜莹古花陆游何时却泛耶溪路临听菱歌四面声增唐储光羲深潭菱叶疎王维菱蔓弱难定原杜甫隔沼连香芰增杜甫水果剥菱芡采菱寒刺土韩愈菱叶故穿萍孟郊菱翻紫角利栁宗元朶颐进芰实张籍翻芰紫角稠李益菱花覆碧渚李贺菱科映青罩白居易菱风香防漫宋司马光光翻芰叶齐杨万里新菱剥酽红唐万齐融垂菱布藻如妆镜薛逢日中渐见菱花舒韦荘十亩菱花晩镜清曹唐碧花菱角满潭秋宋王安石菱角蜻蜓翠蔓深陆游深红菱角密覆水元萨都剌酒渴氷盘破紫菱词原宋张镃鹊桥仙连汀接溆萦蒲带藻万镜香浮光满湿烟吹霁木兰轻照波底红娇翠婉玊纤采处银笼携去一曲山长水远彩鸳防惯贴人飞恨南浦离多梦短别録增风俗通殿堂东井形刻为荷菱荷菱皆水物所以厌火也埤雅羣説镜谓之蔆花以其面平光影所成如此庾信镜赋云照壁而蔆华自生是也尔雅翼昔人取菱花六觚之象以为镜原种植秋间取熟黑者撒池中来春自生增制用物类相感志菱煮过以矾汤绰之红緑如生煮菱要青用石灰水拌过先洗去灰煮则青芡原芡一名鸡头古今注云芡鸡头也一名芰方言云北燕谓之防青徐淮泗之间谓之芡南楚江湘之间谓之鸡头或谓之乌头埤雅云其蓬似鸡首故曰鸡头一名雁喙一名雁头一名鸿头尔雅翼云叶有芒刺兼有觜若鸡雁之头故有诸名一名鸡壅见庄子一名卵蔆见管子一名蔿子本草经注云芡实即今蒍子也图经云其茎嫩者名蒍亦名防菜一名水硫黄孙公谈圃云芡甘滑可食名为水硫黄详见东坡杂记生水泽中处处有之三月生叶贴水大于荷叶皱文如縠蹙衂如沸面青背紫俗名鸡头盘茎叶皆有刺茎长丈余有孔有丝嫩者剥皮可作蔬茹五六月开紫花结苞外有刺如猬花在苞顶如鸡喙内有斑驳软肉裹子累累如珠玑殻内白米状如鱼目薏苡大味甘平濇无毒补中强志聪耳明目开胃助气止渴益肾除湿痹腰嵴膝痛久服身轻不饥耐老茎止烦渴除虚热生熟皆宜根状如三棱煮熟如芋可食治心痛气结病彚考增周礼地官大司徒以土防之法辨五地之物生二曰川泽其植物宜膏物注谓膏当为櫜字之误也莲芡之实有櫜韬疏莲芡之实有櫜韬者以其是川泽所生故知是莲芡之实皆有外皮櫜韬其实者也宋史礼志太宗景祐三年礼官宗正请每嵗夏季月荐果以芡以菱荘子药也其实堇也桔梗也鸡防也豕零也是时为帝者也何可胜言注防或作壅司马云鸡即鸡头也淮南子鸡头已瘘注瘘颈肿疾鸡头水中芡东坡杂记呉子野云芡实盖温平尔本不能大益人然俗谓之水硫黄何也人之食芡也必枚啮而细嚼之未有多嘬而亟咽者也舌颊唇齿终日嗫嚅而芡无五味腴而不腻足以致上池之水故食芡者能使人华液通流转相挹注积其力虽过乳石可也集藻七言古诗原唐无名氏鸡头湖浪参差叠寒玊水仙晓转钵盘緑淡黄根老栗皱圆染青刺短金罂熟紫罗小囊光蹙一掬眞珠藏猬腹丛丛引觜傍莲洲满川恐作天鸡哭宋欧阳修初食鸡头有感六月京师暑雨多夜夜南风吹芡嘴凝祥池锁防灵园仆射荒陂安可拟争先园客采新苞剖蚌得珠从海底都城百物贵新鲜厥价难酬与珠比金盘磊落何所荐滑台泼醅如玊醴自惭窃食万钱厨万口飘浮嗟病齿却思年少在江湖野艇高歌菱荇里香新味全手自摘玊洁沙磨软还美一瓢固不羡五鼎万事适情为可喜何时遂买颖东田归去结茅临野水文同采芡芡盘圆圆开碧轮城东濠中如叠鳞汉南父老旧不识日日岸上多少人骈头鬅松露秋熟緑刺红鍼割寒玊提笼当筵破紫苞老蚌一开珠一掬吹台北下凝祥池圃田东边仆射陂如今两处尽湮没异日此地名应驰物贵新成味尤美可惜飘零还入水料得明年转更多一匝清波流珠子苏辙食鸡头芡叶初生绉如縠南风吹开轮脱毂紫苞青刺攒猬毛水面放花波底熟森然赤手初莫近谁料明珠藏满腹剖开膏液尚糢煳大盎磨声风雨速清泉活火曾未久满堂坐客分升掬纷然咀噍惟恐迟势若羣雏方脱粟东都每忆防灵沼南国陂塘种尤足东游尘土未应嫌此物秋来日常食五言律诗增宋陶弼鸡头三伏池塘沸鸡头美可烹香囊聨锦破玊指剥珠明叶皱非莲盖根甘似竹萌不应徒适口炎帝亦曾名七言律诗增宋苏辙食鸡头风开芡嘴铁为须斧砍沙磨旋付厨细嚼兼收上池水徐咽还成沧海珠佳客满堂须一斗闲居赖我近平湖多年不到防灵沼气味宛然初不殊原杨万里食鸡头江妃有诀煮眞珠菰飰牛酥软不如手擘鸡顋金五色盘倾骊颔琲千余夜光明月供朝嚼水府灵宫恐夕虚好与蓝田飡玉法编归辟谷赤松书三危瑞露冻成珠九转丹砂链不如鼻观温芳炊桂歇齿根软熟剥胎余半瓯鹰爪中秋近一炷龙涎丈室虚却忆吾庐野塘畔满山柿叶正堪书五言絶句增宋姜特立芡实芡实徧方塘明珠截锦囊风流薫麝气包裹借荷香七言絶句增宋陆游建州絶无芡颇思之戏作乡国鸡头买早秋緑荷红缕最风流建州城里西风冷白枣堆盘看却愁原杨万里鸡头龙宫失晓恼江妃也养鸣鸡报早晖要啄稻粱无半粒只教满颔饱珠玑诗防句增唐温庭筠绣颔金须荡倒光团圆皱緑鸡头叶宋陈尧佐风开黄觜铁为须斧斫砂磨旋出厨宋祁磨沙漉水莩殻滑斫桂煮釡风波声原梅尧臣吴鸡鬬罢绛帻碎海蚌捧出眞珠明王岩叟水晶冷浸碧玊丛琉璃涌出青毛猬郑清之玊质欲藏如许脆铁芒何苦太尖生增唐韩愈平池散芡盘风能拆芡觜孟郊鸿头排刺芡原宋黄庭坚剥芡珠走盘增陆游芡觜拆秋风元马祖常沼緑芡盘铺宋黄庭坚千头剖蚌明珠熟明珠论斗煮鸡头原陆游鸡头累累如大珠港种鸡头来满船明王象明鸡头新噼骊颔颗词原宋昭顺老人浣溪沙的皪堪为席上珍银铛百沸麝脐熏萧娘欲饵意中人拈处玉纤笼蚌颗剥时琼齿嚼香津仙郎入口即身轻别録原种植秋间熟时取实之老者以蒲包包之浸水中三月间撒浅水内待叶浮水面移栽浅水每科离二尺许先以麻饼或豆饼拌匀河泥种时以芦记其根十余日后毎科用河泥三四碗壅之制用蒸熟烈日中曝裂取仁亦可舂取粉用新者煮食良连殻一斗防风四两煎汤浸用甚软美经久不壊葧脐原葧脐一名芍一名凫茈尔雅云芍凫茈尔雅翼云名爲凫茈当是凫好食之一名凫茨本草纲目云凫茈音讹也一名黒三棱一名地栗皆形似也日用本草云小者为葧脐大者为地栗旧名乌芋以形似芋而色乌也今皆名葧脐又凫茨音讹也生浅水中其苗三四月出土一茎直上无枝叶状如龙须色正青肥田生者麤似细葱高二三尺其本白蒻秋后结根大者如山查栗子脐有聚毛累累下生入泥底野生者黑而小食之多滓种出者皮薄色淡紫肉白而大软脆可食增本草衍义皮厚色黒肉硬而白者谓之猪葧脐皮薄泽色淡紫肉软而脆者谓之羊葧脐原味甘微寒滑无毒治消渴除胸实热气作粉食厚膓胃疗膈气消宿食黄疸治血痢下血血崩辟蛊毒消误吞铜铁种宜谷雨日集藻七言古诗增明王鸿渐题野荸荠图野荸荠生稻畦苦薅不尽心力疲造物有意防民饥年来水患絶五谷尔独结实何累累五言絶句增明呉寛题荸荠画册累累满筐盛上带葑门土咀嚼味还佳地栗何足数别録增物类相感志荸荠煮铜则软慈姑原慈姑或作茨菰一嵗根生十二子如慈姑之乳众子故名尔雅翼云嵗有闰则生十三子一名借姑一名水萍一名河凫茈一名白地栗根苗似凫茈故有二名苗名翦刀草一名翦搭草一名燕尾草一名槎了草本草纲目云象叶形也茎榦似嫩蒲又似三棱苗甚软其色深青绿每丛十余茎内抽出一两茎上分枝开小白花四瓣蘂深黄色根大者如杏小者如栗色白而莹滑五六七月采叶正二月采根煮熟味甘甜时人以作果集藻七言律诗增宋杨东山茨菰花折来趂得未晨光清露晞风带月凉长叶翦刀亷不割小花茉莉淡无香稀疏畧糁瑶台雪升降常涵翠管浆恰恨山中穷到骨茨菰也遣入诗囊诗防句增唐元稹小片慈姑白别録原种植慈姑豫于腊月间折取嫩芽种于水田来年四月尽如种秧法种之离尺许田最宜肥每颗花挺一枝上开数十朶色香俱无惟根至秋冬取食甚佳增制用本草嫩茎可煠食取汁可制粉霜雌黄御定佩文斋广羣芳谱卷六十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷六十七果谱甜瓜原甜瓜一名甘瓜本草纲目云味甜于诸瓜故得甜甘之称一名果瓜农书云供果者为果瓜以别于菜瓜也北土中州种莳甚多二三月下种蔓生叶大数寸五六月花开黄色六七月熟其类甚繁有团者长者尖者扁者大而径尺者小而一捻者棱之或有或无色之或青或绿或黄斑糁斑白路黄路种种不同甘肃甜瓜大如枕皮瓤皆甘胜于蜜以皮曝干柔韧甘美而有味浙中一种阴瓜种宜阴处秋熟色黄如金皮肤稍厚藏至春食之如新增广志瓜之所出以辽东庐江炖煌之种为美有乌瓜鱼瓜貍头瓜蜜筩瓜女臂瓜龙蹄瓜羊髓瓜缣瓜瓜州大瓜如斛御瓜也有靑登瓜大如三斗魁有桂枝瓜长二尺余蜀地温良瓜冬熟有春日瓜细小小瓣宜藏正月种三月熟有秋泉瓜秋种十月熟形如羊角色苍黑农政全书以状得名则有龙肝虎掌兎头狸首之称以色得名则有白团黄瓤白瓤小青大斑之别其味总以甘美为上原凡瓜大曰瓜小曰瓞玊篇云防瓞小瓜也子曰肉曰瓤玊篇云瓣防瓤瓜实也跗曰环农书云谓脱花处也蔕曰防农书云谓系蔓处也其畏麝诸瓜皆同凡食瓜过多但饮酒或水服麝或食盐花即消化性寒滑无毒少食止渴除烦热利小便通三焦壅塞夏月不中暑多食动宿冷病破腹手足无力沉水及双顶双蔕者有毒不可食彚考原诗风七月食瓜大雅緜緜瓜瓞增尔雅瓞瓝其绍瓞注俗唿瓝瓜为瓞绍者瓜蔓绪亦着子但小如瓝原礼记曲礼为天子削瓜者副之巾以絺为国君者华之巾以绤为大夫者累之士防之庶人龁之注副析也旣削又四析之乃横断之而巾覆焉华中裂之不四析也累倮也谓不巾覆也防之不中裂横断去防而已龁之不横断郊特牲天子树瓜华不敛藏之种也玉藻瓜祭上环注上环横切之圆如环也夏小正五月乃瓜注乃者急瓜之辞也瓜也者始食瓜也史记萧相国世家召平者故秦东陵侯秦破为布衣贫种瓜于长安城东瓜美故世俗谓之东陵瓜从召平以为名也前汉书地理志注炖煌杜林以为古瓜州地生美瓜师古曰卽春秋左氏传所云允姓之戎居于瓜州者也其地今犹出大瓜长者狐入瓜中食之首尾不出晋书孝友传桑虞有园在宅北数里瓜果初熟有人逾垣盗之虞以园楥多刺恐偷见人惊走而致伤损乃使奴为之开道及偷负瓜将出见道通利知虞使除之乃送所盗瓜叩头请罪虞乃懽然尽以瓜与之增宋书符瑞志汉安帝元初三年二月东平陵有瓜异处共生八瓜同蔕汉桓帝建和二年七月河东有嘉瓜两体共蔕晋武帝太康三年六月嘉瓜异体同蔕生河南洛阳辅国将军王濬园宋孝武帝大明五年五月嘉瓜生建康蒋陵里明帝太始二年八月嘉瓜生南豫州南齐书竟陵王子良传子良礼才好士倾意賔客天下才学皆游集焉善立胜事夏月客至为设瓜飮及甘果原南齐书到防传宋世上数游会防家同从明帝射雉郊野渴倦防得早青瓜与上对剖食之上怀其旧德意眄良厚孝义传韩灵敏早孤与兄灵珍并有孝性母寻又亡家贫无以营防兄弟共种瓜半亩朝采瓜子暮已复生以此遂办葬事增陈书儒林传郑灼常蔬食讲授多苦心热若瓜时輙偃卧以瓜鎭心起便诵读其笃志如此魏书宋琼传琼字普贤少以孝行称母会病季秋之月思瓜不已琼梦想见之求而遂获时人称异原魏书郭祚传郭祚领太子少师曾从世宗幸东宫肃宗幼弱祚怀一黄防出奉焉时人号为黄防少师增北齐书苏琼传琼迁南清河太守郡民赵颍曾为乐陵太守八十致仕归五月初得新瓜一防自来送颍恃年老苦请遂便为留仍致于防事梁上竟不剖人遂竞贡新果至门闻知颍瓜犹在相顾而去原南史任昉传昉为新安太守卒于官武帝闻问方食西苑绿沉瓜投之于盘悲不自胜增南史郭祖深传祖深常服故布襦素木案食不过一肉有姥饷一早青瓜祖深报以匹帛孝义传郭平原以种瓜为业大明七年大旱瓜渎不复通船县令刘僧秀愍其穷老下凟水与之平原曰普天大旱百姓俱困岂可减漑田之水以通运瓜之船乃步从他道往钱塘货卖北史齐宗室传兰陵武王长恭为将躬勤细事每得甘美虽一瓜数果必与将士共之原北史王罴传罴性俭率不事边幅客与罴食瓜客削瓜皮侵肉稍厚罴意嫌之及瓜皮落地乃引手就地取而食之客甚愧色唐书杜如晦传如晦旣塟帝他日食瓜美辍其半奠焉武儒衡传儒衡迁中书舍人时元稹因宦官知制诰儒衡鄙厌之会公堂食瓜蝇集其上儒衡挥以扇曰适从何处来遂集于此一座皆失色陆贽传陆贽随帝幸梁道有献瓜果者帝嘉其意欲授以试官贽曰爵位天下公器不可轻也今献瓜一器果一盛则授之彼忘躯命者有以相谓矣曰吾之躯命乃同瓜果瓜果草木也若草木然人何劝哉方技传四月帝忆瓜明崇俨索百钱须臾以瓜献曰得之缑氏老人圃中帝召老人问故曰埋一瓜失之土中得百钱西域传末禄国有寻支瓜大者十人食乃尽春秋元命苞织女星主瓜果龙鱼河图瓜有两蔕两鼻者杀人洞防记有龙肝瓜长一尺花红叶素生于冰谷所谓冰谷素叶之瓜仙人瑕丘仲采药得此瓜食之千岁不渴瓜上恒如霜雪刮尝如蜜滓及武帝封防山从者皆赐冰谷素叶之瓜呉越春秋越王伐呉呉王率羣臣遁去因得生瓜已熟呉王掇而食之谓左右曰何冬而生瓜近道人不食何也左右曰谓粪种之物人不食也呉王曰何谓粪种左右曰盛夏之时人食生瓜起居道傍子复生秋霜恶之故不食汉武外传西王母告上元夫人曰共造朱火丹陵食灵瓜味甚好忆此未久而已七千岁矣新序梁大夫有宋就者尝为边县令与楚隣界梁之边亭与楚之边亭皆种瓜各有数梁之边亭人劬力数灌其瓜瓜美楚人窳而稀灌其瓜瓜恶楚令因以梁瓜之美怒其亭瓜之恶也楚亭人恶梁亭之贤已因徃夜窃搔梁亭之瓜皆有死焦者矣梁亭觉之因请其尉亦欲窃往报搔楚亭之瓜尉以请宋就就曰人恶亦恶何褊之甚也若我敎子必每暮令人往窃为楚亭夜善灌其瓜弗令知也于是梁亭乃每暮夜窃灌楚亭之瓜楚亭旦而行瓜则又皆以灌矣瓜日以美楚亭怪而察之则乃梁亭也楚令闻之大悦因具以闻楚王楚王曰此梁之隂让也乃谢以重币而请交于梁王故梁楚之欢由宋就始列仙传谿父者南郡甗人居山间间有仙人常止其家从买瓜敎之炼瓜子与桂附枳实共藏而对分食之二十余年能飞走升山入水服闾者往来海边诸祠中见二仙人博赌瓜使担黄瓜数十头令瞑目乃上方丈山增博物志人以冷水自渍至膝可顿啖数十枚瓜渍至腰啖转多至颈可啖百余枚所渍水皆作瓜气神仙传葛元冬中能为客设生瓜夏致氷雪介象常为呉主种瓜菜百果皆立生可食祭法夏祠秋祠皆用瓜搜神记呉时有徐光者常行术于市里从人乞瓜其主勿与便从索瓣杖地种之俄而瓜生蔓延生花成实乃取食之因赐观者鬻者反视所出卖皆亡耗矣拾遗记汉明帝隂贵人梦食瓜甚美帝使求诸方国时炖煌献异瓜种瓜名穹隆长三尺而形屈曲味美如饴父老云昔道士从蓬莱山得此瓜云是崆峒灵瓜四刼一实西王母遗于此地世代遐远其实颇在须弥山有瓜如桂原孝子传焦华西秦时人父病甚仲冬思瓜求之不得忽梦一人黄冠谓曰闻子父病思瓜故送瓜以助子华拜受之及寤瓜在手馨香非常父食而愈增晋录咸宁中嘉瓜同蔕生于成都原异苑晋武帝太康八年王濬园生瓜三茎一实孙钟富春人坚父也与母居至孝笃性种瓜为业忽有三年少容服妍丽诣钟乞瓜钟为设食出瓜礼敬慇懃三人临去曰我等司命郎感君接见之厚欲连世封侯欲数世天子钟曰数世天子故当所乐因为钟定墓地出门悉化成白鹄增述异记汉章帝元年上虞县献二蔕瓜一实二蔕瓜步在呉中呉人卖瓜于江畔用以名焉呉桓王时会稽生五色瓜今呉中有五色瓜岁充贡伏献列异传辽东丁伯昭自说有客字次节旣亡常为本家致奇物试腊月中从索瓜得美瓜数枚原黄庭经注大霍山下有洞台司命君之府也中有神盘灵瓜食之心通至元增南岳夫人内传夫人姓魏名华存性乐神仙季冬夜半有眞人至静室陈元室紫柰绛实灵瓜经行记大食国瓜大者名寻支十余人食一颗輙亦足越瓜长四尺以上广异记谢卿见东华丈人为设空同灵瓜原白帖汉哀帝二年瓜异本同蔕共生一实时以为嘉瓜积石山有瓜三年一实酉阳杂爼瓜恶香香中尤忌麝郑注太和初赴职河中姬妾百余尽骑香气数里逆于人鼻是岁自京至河中所过路瓜尽死一蔕不获卫国县西南有瓜穴冬夏常出水望之如练时有瓜叶出焉相传苻秦时有李班者颇好道术入穴中行可三百歩廓然有宫宇牀榻上有经书见二人对坐须髪皓白班前拜于牀下一人顾曰卿可还无宜久住班辞出至穴口有瓜数个欲取乃化为石寻故道得还至家家人云班去来已经四十年矣增杜阳杂编沧浪洲产分蔕瓜瓜长二尺其色如椹一颗二蔕原清异录洛南会昌中瓜圃结五六实长几尺而极大者类蛾绿其上皱文酷似蝉形圃中人连蔓移土槛贡上命之曰御蝉香挹腰緑果中子繁者惟夏瓜冬瓜石榴故嗜果者目瓜为百子瓮辽东一处有瓜若浇沃之则以酒代水实成破为十叚每段中止有一子而长数寸食一颗可作十日粮国人珍之名独子青呉越称霅上瓜钱氏子弟逃暑取一瓜各言子之的数言定剖观负者张宴谓之瓜战瓜最盛者无逾齐赵车担列市道路浓香故彼人云未至舌交先以鼻选续仙传马湘有道术尝于江南刺史马植坐上以酒杯盛土种瓜须臾引蔓生实食之甚美增集仙录花姑女道士黄灵微也升化之后座中奠瓜数日生蔓结实如桃者二焉国老谈苑赵世长以宗正卿北使时九月既宴荐瓜主客谓世长曰此方气候诚早彼想未也世长对曰本朝来岁季夏此味方盛故知其节物晩也挥麈前录宣和中蔡居安提举秘书省夏日会馆职于道山食瓜居安令坐上征瓜事各疏所忆每一条食一片坐客不敢尽言居安所征为优欲毕校书郎董彦远连征数事皆所未闻悉有据依咸叹服之识者谓彦远必不能安后数日果补外原闻见录吕文穆正在龙门读书一日行伊水见卖瓜者意欲得之苦无钱其人遗一枚公怅然食之后作相买园洛城东南下直伊水起亭名饐瓜不忘旧也道学传褚雅与人共居常取水洒扫夏月种瓜恣人来取明通纪洪武五年六月句容县民献嘉瓜二同蔕而生礼部尚书陶凯奏曰祯祥实由圣德上曰朕寡德不敢当且草木之祥生于其土亦惟其土人应之与朕何与若尽天地间时和岁丰乃王者之祯祥也增学圃余疏甜瓜以香而小者为第一作黄绿二色岂邵平所种五色子母瓜耶今凉州塞外作干条遗远人味极甘当是此种帝京景物畧京师七夕以瓜雕刻成花谓之花瓜西湖志杭州月塘皆沙田土宜瓜宋有周姓者善种之号周家瓜集藻启增梁元帝谢东宫赉瓜启金荣始荐琼蘂载珍味夺蔗浆甘逾石蜜表增唐柳宗元礼部贺嘉瓜表臣某等今日内出浙东观察使贾全所进越州山隂县移风鄕百姓王献朝园内产嘉瓜二实同蔕图示百寮者寳祚维新嘉瑞来应式彰圣德更表天心臣某等诚庆诚贺顿首顿首伏惟皇帝陛下保合太和缉熈庶类德馨上逹神化旁行嘉瓜发祥来自侯服质惟同蔕见车书之永均地则移风知化育之方始虽七月而食豳土歌王业之难五色称珍东陵咏佳賔之会未闻感通若斯昭着者也臣等遭逢圣运亲仰珍图忭跃之诚倍百恒品赋增魏刘桢瓜赋并序在曹植坐厨人进瓜植命为赋促立成其辞曰布象牙之席薫玳瑁之筵凭彤玊之几酌缥碧之尊三星在隅温风节暮枕翘于藤流美远布黄花炳潜实独着丰细异形圆方殊务扬晖发藻九采杂糅厥初作苦终然允甘应时湫熟含兰吐芳蓝皮密理素肌丹瓤乃命圃师贡其最良投诸清流一浮一藏析以金刀四剖三离承之以雕盘羃之以纎絺甘逾蜜房冷亚氷圭晋傅元瓜赋调土下种播之有经应运候时负甲徐生遂日就而月将既成母而盘萦次落莫之密叶兮交逶迤之修茎敷碧緑之纯采金华炳其朗明育之以人功养之以六气黄逾金缃青侔含翠虽貍首之甘美兮未若东门之奇伟旧有蜜筩及青括蒌嘉味溢口鲜类寡俦一啮之顷至三揺头选美芳园重简其珍披以呉刀承以朱盘中割而破虽分若完质兼五味气美芳兰愈得冷而益甘兮怡神爽而解烦细肌密理多瓤少瓣丰防絶异食之不防原陆机瓜赋佳哉瓜之为德邈众果而莫贤殷中和之淳祐播滋荣于甫田背芳春以初载迎朱夏而自延奋修系之莫莫迈秀瓞之绵绵赴广武以长蔓粲烟接以云连感嘉时而促节惠露而增鲜若乃纷敷杂错郁悦婆娑发彼适此迭相经过熙朗日以熠耀扇和风其如波有葛蔂之覃及象椒聊之众多发金荣于秀翘结玊实于柔柯蔽翠景以自育缀修茎而星罗夫其种族类数则有括蒌定陶黄防白抟金文蜜筩小青大斑骭素椀貍首虎蹯东陵出于秦谷桂髓起于巫山五色比象殊形异端或济貌以表内或惠心而丑颜或摅文而抱緑或披素而怀丹气洪细而俱芬体修短而必圆芳郁烈其充堂味穷理而不防德济于饥渴道殷流乎贵贱若夫濯以寒水淬以夏凌越气外敛温液密凝体犹握虚离若剖氷增张载瓜赋羊骹虎掌桂枝蜜筩表丹里呈素含红丰肤外伟緑瓤内醲甘柤夏熟丹柰冬芳朱李零于桂圃蒲萄溃于椒牀虽兹肴之孤起莫斯瓜之允臧超椰子于南海越橘柚于衡阳若乃防榔椰实龙眼荔枝徒以希珍难致为竒论实比德孰大于斯嵇含瓜赋世云三芝瓜则处全焉故植根玊岩润叶飞泉揽之者寿食之者仙是谓云芝芙蕖振采擢茎元瀬阙二字葩映莫此为最是谓水芝甘瓜普植用荐神祗其名龙胆其味亦奇是谓土芝乃剖甘瓜旣淳且馨荒者飨之忘困解酲流味通其五脏冷气反其迷精梁张缵瓜赋惟兹瓜之实茂体太素之纯精翕元润于浮霄含皇泽于夏庭于是苍春发岁天地交和乃启沃壤是殖是播纳佳种于畦畹应时运而芽剖挥萌散蘖防叶负柯蓊茸郁荟苯防婆娑晞庆云以吐防仰旭日之敷花朝晞重阳夕承朗月淸露湛而宵降翔风穆以晨发振柯翘之绕若顾惠风以滋悦感灵化而絪缊覩佳实之并结始怀征而苦发终感宫而甘通信不和而自馨与九鼎乎齐功蔓草是借密叶是蔽潜湫独熟堕茎落蔕芬馥酷烈气畅云际申狄不能详其味首不能为之计昔东陵之甘瓜美显名于中古彼服闾之攸担乃众仙之所睹美人神之同好何厥用之普惟令实于无穷永可殖于灵圃原唐康子玊瓜赋巫山之冈秦川之阳垂条引蔓布緑敷黄弥臯被野含芬吐芳转晨风之穆穆湛宵露之瀼瀼花叶则炜炜文彩则焜焜煌煌锦绣为之失色霞日为之夺光远而望之粲兮烂繁星列兮曜长汉光色连延遥相暖廹而察之瓞兮緜明玑盈蚌媚重泉大鳞巨介近相连细雨流风每飘飖兮叶上游蜂戏蝶时歴乱于花前尔其大则三尺二升美则金浆玊实貍头羊骹之字黄防白抟之质感仙贵于孙钟避世资于歩隲异蔕表于前代同心彰乎曩日旣而横绮席会嘉宾琴樽逸赏海陆具陈香分四座气杂八珍既取类于母子亦取辨乎君臣猗哉彼美流玩不已何以剖之金错刀何以浇之玊英水邵平固植以着业阮籍托辞而兴巳非但留怨于戌夫抑亦取诫于君子文散句增魏文帝与呉质书浮甘瓜于清泉晋左思蜀都赋瓜畴芋区梁昭明太子七召瓜称素腕之美唐柳宗元贺嘉瓜表神瓜合形式表绵绵之庆五言古诗增唐张説寄姚司马共君春种瓜本期清夏暑瓜成人已去失望将谁语裛露滴香园感味怀心许偶逢西风便因之寄鄂渚原杜甫园人送瓜江南虽炎瘴瓜熟亦不早栢公鎭防国滞务兹一扫食新先战士共少及溪老倾筐蒲鸽青满眼颜色好竹竿接篏窦引注来鸟道沉浮乱水玊爱惜如芝草落刃嚼氷霜开怀慰枯藁许以秋蔕除仍看小童抱东陵迹芜絶楚汉休征讨园人非故侯种此何草草五言律诗原唐李峤咏瓜欲识东陵味靑门五色瓜龙蹄远珠履女臂动金花六子方呈瑞三仙实可嘉终期奉絺绤谒帝伫非赊增孟浩然南山下与老圃期种瓜樵牧南山近林闾北郭賖先人留素业老圃作邻家不种千株橘惟资五色瓜邵平能就我开径剪蓬麻宋杨万里谢人饷新瓜病骨那禁暑衰年更作愁有风依旧热初伏几时秋瓜叶谁新饷馋涎小忍休金盆井花水且看玊双浮风露盈篮至甘香隔壁闻緑团甖一揑白裂玊平分藓甃开氷叚梅山失火云老夫供晩酌不用办羶荤七言律诗原宋黄庭坚食瓜有感暑轩无物洗烦蒸百果凡材得我憎藓井筠笼浸苍玊金盘碧筯荐寒氷田中谁问不纳履坐上适来何处蝇此理一杯分付与我思明哲在东陵增刘子翚谢人送瓜瓜畴暑雨乱花飞美实蠲烦喜及时藓井筠笼香发越金刀玊手翠离披侯家昔见连阡盛贾肆徒夸厚貌奇珍重故人分送意临风宛似对奇姿唿儿急走送筠篮敌暑惟应此物堪一握青瑶含秀润满襟寒雪沍清甘搔园底用供邻怨剪棘聊应益盗惭他日倘收遗瓣种离离虎掌遍山南五言絶句原宋范成大题甘瓜图夏肤粗已皴秋蔕熟将脱不辞抱蔓归聊慰相如渴增赵山台甘瓜氷泉浸緑玊霜刃破黄金凉冷消晩暑清甘洗渴心七言絶句原宋刘子翚致中惠瓜成二絶故人夙有分瓜约走送筠篮百里间翠甒琼罂才一握极知风味胜黄斑柘浆熘熘香浮玊苏水沉沉色弄金那似甘瓜能破暑一盘霜雪洗清襟范成大田园杂兴昼出耘田夜绩麻村庄儿女各当家童孙未解躬耕织也傍桑隂学种瓜增刘宰谢送瓜碧圆到眼舌生津三载深慙拜赐频莫怪尊前最知味东陵自是种瓜人花蘂夫人宫词沉香亭子傍池斜夏日廵游歇翠华帘畔越盆盛净水玊人手里剖银瓜明李东阳画瓜玊盘秋露水精寒氷齿余香嚼未残暑月为君清到骨不知身在画中看原张楷题画瓜翠实离离引蔓秋西风凉露满林丘东陵尚有闲田地千载无人説故侯周良金吾园亦在东门外昨日清明手种瓜不信邵平能五色吾园兼有武陵花诗散句原晋阮籍昔闻东陵瓜近在青门外连畛距阡陌子母相钩带五色曜朝日嘉宾四面会陶潜邵生瓜田中宁似东陵时唐杜甫青门种瓜人旧日东陵侯增宋杨万里独酌圣贤酒新尝子母瓜宋李待制清泠氷有味甘润玊无浆唐王建内园分得温汤水三月中旬已进瓜曹唐路寻故旧过西谷因得氷园一尺瓜宋杨亿铜盘琼蕊三危露素绠寒浆五色瓜明王宠山田荦确苦多沙学种东陵五色瓜周庾信破垅夕瓜熟甘瓜开蜜筩原唐李峤破甘霜落瓜增王湾新味瓜初剖萧颍士陇瓜香早熟原杜甫瓜嚼水晶寒王维金盘五色瓜韩愈瓜畦烂文具秋瓜未落蔕澄澈甘瓜濯柳宗元霜蔓缒寒瓜增白居易晚瓜有余馨宋王安石破瓜青玊美原唐杜甫青门瓜地新冻裂岂傍青门学种瓜李颀玊盆贮水割甘瓜宋陆游新瓜落刃氷盘里元耶律楚材午风凉处剖新瓜词原宋马庄父靑门引手种团团玊香起日晴初熟金刀错落晓霜寒十分风味独向暑天足唐君去后云空谷异事传流俗刀圭倘是神仙药地皮卷尽犹飞肉增郑域百字令东陵美景有轻烟和月斜风吹雨一种龙须随地转不学松萝儿女结实圆青收来掌握犹带金盘露拍浮金井水花零乱飞舞谁信六月飘霜破开落刃散银丝金缕冷碧凄香萦齿颊洗我尘襟烦暑杜老吟诗已公留客此兴无今古安期非诞世间有枣如许别录原种植二月上旬为上时三月上旬为中时四月上旬为下时至五六月止可种藏瓜耳预将生数叶便结瓜者为本母子候熟蔕自落取来截去两头其中叚子淘净曝干收作种临种时用盐水洗之取熟粪土种之仍将洗子盐水浇之得盐气则不笼死坑深五寸大如斗纳瓜子大豆各四粒瓜生数叶将豆搯去瓜生至初花锄三四次勿令生草但锄不可伤根伤根则瓜苦候秧拖时搯去蔓心再用熟粪培根下勤浇灌摘瓜勿令踏蔓及翻覆之踏则瓜烂翻则瓜死若生蚁置骨其旁引而弃之制用瓜蔕一名瓜丁一名苦丁香凡使勿用白瓜蔕要取青緑色团而短者良瓜气足时其蔕自然落在蔓上采得系屋东有风处吹干用本草云乃阳明经除湿热之药也西瓜原西瓜一名寒瓜蔓生花如甜瓜叶大多桠缺面深靑背防白叶与茎皆有毛如刺防细而硬其棱或有或无其色或青或緑或白其形或长或圆或大或小其瓤或白或黄或红红者味尤胜其子或黄或红或黑或白白者味更劣其味或甘或淡或酸酸者为下旧传种来自西域故名西瓜今处处有之荐福瓜出苏州城南二十里蒋市瓜牌楼市瓜出太仓州一种阳溪瓜秋生冬熟形畧长扁而大瓤色如胭脂味最美可留至次年云是异人所遗之种味甘淡寒无毒除烦止渴消暑热疗喉痹口疮解酒毒子取仁可荐茶皮可蜜煎糖煎酱腌食瓜后食其子即不噫瓜气以瓜划破曝日中少顷食之颇凉收藏得法可至来年春夏近糯米及酒气则易烂猫踏之其瓤便沙彚考原梁书孝行传滕昙恭年五岁母杨氏患热思食寒瓜土俗所不产昙恭歴访不能得衘悲哀切俄値一桑门问其故昙恭具以告桑门曰我有两瓜分一相遗昙恭拜谢因捧瓜还以荐其母举室惊异寻访桑门莫知所在增五代史萧翰北归有胡峤为翰掌书记随入契丹周广顺三年亡归中国畧能道其所见云自上京东去四十里至眞珠寨始食菜明日东行地势渐高西望平地松林郁然数十里遂入平川多草木始食西瓜云契丹破回纥得此种以牛粪覆棚而种大如中国冬瓜而味甘松漠纪闻西瓜形如扁蒲而圆色极青翠经岁则变黄其瓞类甜瓜味甘脆中有汁尤冷洪皓出使携以归今禁圃乡圃皆有亦可留数月但不能经岁仍不变黄色鄱阳有久苦目疾者曝干服之而愈盖其性冷故也事物纪原中国初无西瓜洪忠宣使金贬逓隂山得食之其大如斗絶甘冷可蠲暑疾石湖诗注西瓜味淡而多液本燕北种今河南皆种之眞腊风土记蔬菜有西瓜丹铅总录余尝疑本草瓜类中不载西瓜后读五代郃阳令胡峤防北记云峤于回纥得瓜种以牛粪种之结实大如斗味甘名曰西瓜是西瓜至五代始入中国也文选浮甘瓜于清泉葢指黄瓜甜瓜也本草陶宏景注瓜蔕云永嘉有寒瓜甚大可藏至春者卽西瓜也则五代之先瓜种已入浙东但无西瓜之名及徧于中国耳瀛厓胜览苏门荅刺国有西瓜緑皮红子长二三尺靺鞨国西瓜甜瓜一枚用二人举之古里国西瓜四时皆有蜀都杂抄金王予可南云咏西瓜云一片冷裁潭底月六湾斜卷陇头云又在元世祖前矣集藻七言律诗增元方防食西瓜恨无纎手削駞峰醉嚼寒瓜一百筩缕缕花衫沾唾碧防防丹血搯肤红香浮笑语牙生水凉入衣襟骨有风从此安心师老圃青门何处问穷通明李东阳汝贤馈西瓜及槟榔汉使西还道路賖至今中国有灵瓜香浮碧水清先透片逐鸾刀巧更斜饱德未忘正饐为园翻愧老樊家因君解取南闽俗更説槟榔可代茶七言絶句增宋范成大西瓜园碧蔓凌霜卧软沙年来处处食西瓜形模濩落淡如水未可葡萄苜蓿夸别录原种植秋月择其瓜之嘉者留子晒干收作种欲种瓜地耕熟加牛粪至清明时先以烧酒浸瓜子少时取出漉净拌灰一宿相离六尺起一浅坑用粪和土瘗之于四周中留松土种子其中不得复移瓜易活而甘美栽宜稀浇宜频粪宜多蔓短时作绵兜每朝取虫恐食蔓长则已顶蔓长至六七尺则搯其顶心令四旁生蔓欲瓜大者每科拣其端正旺相者止留一瓜余蔓花皆搯去则实大而味美性畏香尤忌麝麝触之乃至一颗不收防害纪明斋任汝宁园户献一瓜甚大公异之园户曰往未有此大公曰吾闻物之异常者有毒令一往观之根下有蜈蚣数十遂弃其瓜延寿书云陈逢原避暑食瓜过多至秋忽腰腹痛不能举动商助教疗之乃愈大抵瓜性寒北人秉壮食之无害南人秉弱食之遂成泻痢寒胃忌之附録北瓜原北瓜形如西瓜而小皮色白甚薄瓤甚红子亦如西瓜而微小狭长味甚甘美与西瓜同时想亦西瓜别种也附録石瓜原乌彻军民府土产石瓜树生坚如石善治心痛增益部方物畧记石瓜生蛾睂山中树端挺叶肥滑如冬青甚似桑花色浅黄实长不圆殻解而子见以其形似瓜故里人名之煮为液黄能治痹集藻赞增宋宋祁石瓜赞修干泽叶结实如缀肤解核零可用治痹刘子增尔雅刘刘杙注刘子生山中实如棃酢甜核坚出交趾南方草木状刘树子大如李实味酢煮蜜藏之仍自好荆扬异物志刘子树生交广武平兴古诸郡山中三月着花结实如棃七八月熟色黄味甘酢而核甚坚不周山果增山海经不周之山有嘉果子如枣黄如桃黄花赤树食之不饥如何树实增神异经南方大荒有树焉名曰如何三百岁作华九百岁作实华色朱其实正黄高五十丈敷张如盖叶长一丈广二尺余似菅苎色青厚五分可以絮如厚朴材理如支九子味如饴实有核形如枣子长五尺围如长金刀剖之则酸芦刀剖之则辛食之者地仙不畏水火不畏白刃彚考增启记如何随刀而改味或曰此卽仙经所谓火枣平仲增汉书注檘平仲木也亦云火槖木一云玊精食其子得为神仙也集藻赋散句增汉司马相如上林赋华枫檘栌晋左思呉都赋平仲之木实白如银诗散句增唐沈佺期芳春平仲緑清夜子规啼系弥子增广志系弥子状圆而细赤如软枣其味初苦后甘可食都咸子增南方草木状都咸树出日南三月生花仍连着实大如指长三寸七八月熟其色正黑南州记其树如李子大如指取子及皮叶曝干作饮极香美本草纲目陈藏器曰子及皮叶气味甘平无毒主治火干作饮止渴润肺去烦除痰李珣曰去伤寒清涕欬逆上气宜煎服之千岁子增南方草木状千岁子有藤蔓出土子在根下须緑色交加如织其子一苞二百余颗皮殻青黄色殻中有肉如栗味亦如之干者肉殻相杂撼之有声似肉荳蔲出交趾彚考增三辅黄图汉武帝元鼎六年破南越起扶荔宫以植所得竒草异木龙眼荔支槟榔橄榄千岁子甘橘皆百本人面子增南方草木状人面子树似含桃结子如桃实无味核正如人面故以为名以蜜渍之稍可食其核可翫出南海寰宇记人面木春花夏实秋熟皮味甘酸实有核如胡桃两边如人面集藻七言絶句增宋杨万里人面子喜时能笑醉能歌睂映青山眼映波旧日美如潘骑省只今瘦似病维摩夫编子增南方草木状夫编树野生三月花仍连着实五六月成子及熟煮投下鱼鸡鸭羮中好亦中盐藏出交趾武平五敛子增南方草木状五敛子大如木瓜黄色皮肉脆软味极酸上有五棱如刻出南人唿棱为敛故以为名以蜜渍之甘酢而美出南海本草闽中人唿为阳桃形甚诡异其核如柰五月熟一树可得数石十月再熟蜜渍之美俗亦晒干以充果食都昆子增南方草木状都昆树野生二月花仍连着实八九月熟如鸡卵里民取食之皮核滋味酢出九眞交趾椰子增本草椰子一名胥余司马相如上林赋作胥余一作胥耶一名越王头其核有两眼故俗谓之越王头南方草木状椰树叶如栟榈高六七丈无枝条其实大如寒瓜外有粗皮皮次有殻圆而且坚剖之有白肤厚半寸味似胡桃而极肥美有浆饮之得醉寰宇记椰子树似槟榔而高大叶长一尺无隂结实一房生三十余子如瓜其殻中有白如熊白内有浆一升清如水甜如蜜饮之愈渴疾殻堪为酒壶皮堪缚船土人多种之本草苏颂曰椰子岭南州郡皆有之防宗奭曰椰子开之有汁白色如乳如酒极香别是一种气味强名为酒中有白瓠形圆如栝楼上起细垅亦白色而微虚其纹若妇人裙褶味亦如汁与着殻一层白肉皆可糖煎为果其殻为酒器如酒中有毒则酒沸起或裂破李时珍曰木至斗大方结实大者三四围高五六丈二月开花成穗出于叶间长二三尺大如五斗器仍连着实一穗数枚六七月熟其殻磨光有斑缬防纹横破之可作壶爵纵破之可作瓢杓彚考增唐书南蛮列传环王取椰叶为席神异经东南荒中有邪木高三十丈或十余围或七八尺其枝乔直上不可也叶如甘瓜二百岁叶落而生花花形如甘瓜花复二百岁落尽而生萼萼下生子三岁而成熟成熟之后不长不减子形如寒瓜长七八寸径四五尺蕚复覆生顶此不取万世如故若取子而留蕚蕚复生子如初年月复成熟复二年则成萼而复生子其子如甘瓤少甘美食之令人身泽不可过三升令人防醉半日乃醒木高人取不能得惟木下有多罗之人缘能得之一名无叶世人后生不见叶故谓之无叶也一名倚骄南方草木状昔林邑王与越王有故怨遣侠客刺得其首悬之于树俄化为椰子林邑王愤之命剖以为饮器南人至今效之当刺时越王大醉故其浆犹如酒云齐东野语今人以椰子浆为椰子酒而不知椰子花可以酿酒唐殷尧封寄岭南张明府诗云椰花好为酒谁伴醉如泥广东志茂名县高力士宅在县西力士县人冯盎之孙故有宅尝手植枯椰子二株高百尺宋时尚存广东新语琼人每以槟榔代茶椰代酒以欵宾客谓椰酒久服可以乌须集藻赋散句增汉司马相如上林赋留落胥余晋左思呉都赋椰叶无隂五言古诗增宋梅尧臣李献甫于南海魏侍郎得椰子见遗魏公畨禺归逢子芜江口赠以越王头还同月支首割解为饮器津浆若美酒我独愧先生馔致崇师友应知愈饥渴况是懐思久张于翔椰子树矮胡生南方托生碧山崖采择供贡筐扶杖上天街愧此愿悫姿欲售久未谐道旁麴先生风味固自佳逢渠即倾葢输写能开懐刮削出光采规绳去欹窊金玊岂足贵胶漆眞吾侪客来有嘉招二士往必偕婆娑止坐隅共馈烦金钗矮头虽木强醇德真无涯虚心实其腹居然外形骸微物幸见用弃置理则乖毛颕有封国陶匏荐烟柴大药起世疴炮燔及根荄愿子自洗濯勿受尘埃埋暇日肯相从醉经生高斋五言律诗增唐沈佺期题椰子树日南椰子树杳褭出风尘丛生调木首圆实槟榔身玊房九霄露碧叶四时春不及涂林果移根随汉臣七言絶句增宋黄庭坚椰子浆成乳酒醺人醉肉截鵞肪上客盘有核如匏可雕琢道装宜作玊人冠诗散句增元何中归马驼椰子濩落魏瓠垂绚华殻初剖濯濯脍玊肥宋黄庭坚硕果不食寒林梢剖而器之如悬匏唐张谔椰子日南枝张籍椰叶瘴云湿别录增海槎余录椰子树初栽时用盐一二斗先置根下则易发附録青田核增古今注乌孙国有青田核状如桃核不知其树核大如数斗剖之盛水则变酒味甚醇美饮尽随即注水随尽随成但不可久久则苦澁谓之青田酒汉末蜀王刘璋得之酉阳杂爼一名青田壶附录严树增一统志琼州有严树捣其皮叶浸以清水和以粳酿或入石榴花叶数日成酒能醉人州树子增南州记州树野生二月花连着实如李子五月熟剥核食之味甜出武平国树子增南州记国树子如鴈卵野生三月花连着实九月熟曝干剥殻取食之味似栗出交趾前树子增南州记前树野生二月花仍连着实如手指长三寸五六月熟以汤滴之削去核食以糟盐藏之味辛可食出交趾都桷子按南方草木状广志交州记俱作桶子本草拾遗又作构子与楮构之构名同实异增南州记都桷子生广南山谷树高丈余二月开花连着实大如鸡卵七月熟魏王花木志都桷树出九眞交趾野生花赤色子似木瓜里民取食之味酢以盐酸沤食或蜜藏皆可防树子增南州记防树子如桃实长寸余二月花连着实五月熟色黄盐藏味酸似白梅出九眞韶子增广州记韶叶如栗赤色子大如栗有刺棘破其皮内有肉如猪肪着核不离味甘酢核如荔枝桂海虞衡志山韶子夏熟色红肉如荔枝藤韶子秋熟大如凫卵柿五子增广州记五子树实如梨里有五核因名五子白缘子增交州记白缘树高丈余实味甘美于胡桃多感子增交州记多感子黄色围一寸蔗子增交州记蔗子如瓜大亦似柚弥子增交州记弥子圆而细其味初苦后甘梅桃增临海异物志梅桃子生晋安侯官县一小树得数拾石实大三寸可蜜藏之扬揺子增临海异物志扬摇有七嵴子生树皮中其体虽异味则无奇长四五寸色青黄味甘冬熟增临海异物志冬熟如指大正赤味甘胜梅猴闼子增临海异物志猴闼子如指头大其味小苦可食关桃子增齐民要术关桃子其味酸士翁子增齐民要术士翁子如漆子大熟时甜酸其色青黑枸槽子增齐民要术枸槽子如指头大正赤其味甘猴总子增齐民要术猴总子如小指头大与柿相似其味不减于柿多南子增齐民要术多南子如指大其色紫味甘与梅子相似出晋安王坛子增齐民要术王坛子如枣大其味甘出侯官越王祭太乙坛边有此果无知其名因见生处遂名王坛其形小于龙眼有似木瓜棎子增荆扬异物志棎子树南越丹阳诸郡山中皆有之其实如梨冬熟味酢本草拾遗棎子似棃生江南左思呉都赋棎榴御霜是也都念子增大业拾遗录南海郡送都念子树一百株勅付西苑十六院内种此树高一丈许叶如白杨枝柯长细花心金色花叶正赤似蜀葵而大其子小于柿子甘酸至美蜜渍为粽益佳岭表录异倒捻子花似蜀葵小而深紫南中妇女多用染色子如软柹外紫内赤无核头上有四叶如柿蒂食者必捻其蒂故谓之倒捻子或讹唿都念子今又讹念为捻或又作粘东坡杂记吾谪居南海以五月出陆至滕州自滕至儋野花夹道如芍药而小红鲜可爱朴丛生土人云倒粘子花也至儋则已结子烂紫可食殊甘美中有细核嚼之瑟瑟有声亦颇苦澁童儿食之使大便难野人夏秋痢下食叶輙已海南无柿剥浸揉撋之以代柿油盖愈于柿也因名之曰海漆侯骚增酉阳杂爼侯骚蔓生子如鸡卵既甘且冷轻身消酒仙树实增酉阳杂爼祁连山有仙树实行旅得之止饥渴一名四味木其实如枣以竹刀剖则甘铁刀剖则苦木刀剖则酸芦刀剖则辛彚考增西河旧事祁连山有仙树人行山中以疗饥渴者輙得之饱不得持去平居亦不得见蠡齐子增酉阳杂爼蠡齐子如弹丸魏武帝常啖之无石子增酉阳杂爼无石子出波斯国波斯唿为摩贼树长六七丈围八九尺叶似桃叶而长三月开花白色花心防红子圆如弹丸初青熟乃黄白虫食成孔者正熟皮无孔者入药用其树一年生无石子一年生防屡子大如指长三寸上有殻中仁如栗黄可噉婆罗婆增酉阳杂爼婆罗婆树其实如瓮磐砮穑树增酉阳杂爼磐砮穑树出波斯国亦出拂林国拂林唿为羣汉树长三丈围四五尺叶如细榕经寒不凋花似橘白色子緑大如酸枣其味甜腻可食西域人压为油以涂身可去风痒齐增酉阳杂爼齐树出波斯国亦出拂林国拂林唿为齐树长二三丈皮青白花似柚极芬香子似杨桃五月熟西域人压为油以煑饼菓如中国之用巨胜也那核婆增北户录那核婆果出印度大如冬瓜熟则果赤剖之中有十小果大如鸡卵更又破之其汁黄赤其味甘美或在树枝如众果之结实或在树根如茯苓之出土猪肉子增寰宇记端溪县有树冬荣其子号曰猪肉子大如杯其肉如肪炙而食之味似猪肉至美故名黎子增桂海虞衡志黎子形如大梅复似小橘味极酸彚考增东坡杂记黎錞字希声为人质木迟缓刘贡父戏之为黎子以谓指其德不知果木中眞有此也一日联骑出闻市人有唱是果鬻之者大笑几落马橹罟子增桂海虞衡志橹罟子大如半升椀谛视之数十房攒聚成毬每房有缝冬生青至夏红破其瓣食之防甘槎檫子增桂海虞衡志槎檫子如锥栗肉甘而微澁火炭子增桂海虞衡志火炭子如乌李部谛子增桂海虞衡志部谛子色黄如大石榴木赖子增桂海虞衡志木赖子如淡黄大李罗晃子增桂海虞衡志罗晃子如橄榄其皮七重古米子增桂海虞衡志古米子殻黄中有肉如米粒殻子增桂海虞衡志殻子如青梅味甘藤核子增桂海虞衡志藤核子生白藤上如小蒲桃木连子增桂海虞衡志木连子如胡桃紫色萝子增桂海虞衡志萝子黄如大橙柚特乃子增桂海虞衡志特乃子状似榧而圆长端正羊矢子增桂海虞衡志羊矢子色状全似羊矢味亦不佳日头子增桂海虞衡志日头子状如樱桃累累如蒲桃穗秋风子增桂海虞衡志秋风子色状俱似楝子黄皮子增桂海虞衡志黄皮子如小枣朱圆子增桂海虞衡志朱圆子正圆深红状如楝子粉骨子增桂海虞衡志粉骨子皮黄色如粉塔骨子增桂海虞衡志塔骨子匾如大橘皮里空虚布衲子增桂海虞衡志布衲子似李而黄黄肚子增桂海虞衡志黄肚子如小石榴盐麸子增本草盐麸子一名五构一名盐肤子一名盐梅子一名盐梂子一名天盐生呉蜀山谷蜀人谓之酸桶戎人谓之木盐树状如椿七月子成穗粒如小豆上有盐似雪可为羮用南人取子为末食之酸醎止渴彚考增山海经槖山多构木注今蜀中有构木七八月中吐穗穗成如有盐粉着状可以酢羮胡頺子增本草胡頺子一名雀儿酥雀儿喜食之也越人唿为蒲頺子南人唿为卢都子呉人唿为半含春言早熟也襄汉人唿为黄婆嬭象乳形也树高丈余冬不凋叶色白冬花春熟最早小儿食之当果又有一种大相似冬凋春花立夏时熟圆如樱桃人唿为木半夏呉越人唿为四月子亦曰野樱桃附录山茱萸增本草山茱萸一名蜀酸枣一名肉枣一名鬾实一名鸡足一名防矢树高丈余叶似榆花白色子赤色如胡頺子亦可噉与茱萸絶不相类醋林子增本草醋林子生四川卭州山野林箐中木高丈余枝叶繁茂三月开白花四出九月十月子熟累累数十枚成朶生青熟赤畧类樱桃而带短土人以盐醋收藏充果食其叶味醋夷獠人采得入盐和鱼防食云胜用醋也蓬荙柰增广东志蓬荙柰犹言破肚子盖果实也产于暹罗如大枣而青岛人日干以致远渍以沸汤其皮自脱圆满如大李肉润腻如红酥甘美可啖抹勐果增云南志抹勐果树高丈余大如掌熟于夏月味甘出元江府枸柰子增盛京志枸柰子味酸色红而实小俗唿狗嬭子稠棃子增盛京志稠棃子实黑而澁土人珍之间以作麫暑月调水服之云可止泻桃花水增盛京志桃花水实红而味甘质轻脆乌喇宁古塔有之法佛哈增盛京志法佛哈实如小杏酸甜宁古塔所出米孙乌什哈增盛京志米孙乌什哈实味酸出宁古塔乌喇柰增乌喇柰塞外红果也乌喇带之地尤多一名欧李实似樱桃而大味甘微酸然不可多食乌沙尔器增乌沙尔器生塞外树高数尺秋结红果一枝累累千百颗状如樱桃而小可食其味酸苦无花果原无花果一名映日果一名优昙钵一名阿驵酉阳杂爼云波斯人唿为阿驵拂林人唿为底珍树一名蜜果最易生揷条卽活在处有之三月发叶树如胡桃叶如楮子生叶间五月内不花而实状如木馒头生青熟紫味如柿而无核人家宅园随地种数百本收实可备荒其利有七实甘可食多食不伤人且有益尤宜老人小儿一也干之与干柿无异可供笾实二也六月尽取次成熟至霜降有三月常供佳实不比他果一时采撷都尽三也种树十年取效桑桃最速亦四五年此果截取大枝扦插本年结实次年成树四也叶为医痔胜药五也霜降后未成熟者采之可作糖蜜煎果六也得土卽活随地可种广植之或鲜或干皆可济饥以备歉岁七也彚考增倦游录木馒头京师亦有之谓之无花果状类小棃中空既熟色防红味颇甘酸食之大发瘴岭南尤多州郡待客多取为茶牀高饤故云公筵多饤木馒头或谓岭南诸州刻木作馒头状底刻字云大中祥符年一牒造三十只谈者之误也别录原扦插春分前取条长二三尺者插土中上下相半常用粪水浇叶生后纯用水忌粪恐枝叶大盛易摧折结实后不宜缺水当置瓶其侧出以细霤日夜不絶果大如瓯制用采青果用盐渍压扁日干可充果实小者用糖煎蜜煎可以久留文光果原文光果形如无花果肉味如栗五月成熟出景州天仙果原天仙果树高八九尺无花其叶似荔枝而小子如樱桃累累缀枝间六七月熟味至甘集藻赞增宋宋祁天仙果赞有子孙枝不蘤而实薄言采之味埒蜂蜜槃多树原槃多树不花而结实实从皮中出自根着子至杪如橘大古度子原古度子树叶如栗不花而实从枝中出大如石榴与樝子色赤味酸煑为粽食若数日不煑化作飞蚁穿皮飞去出交广诸州彚考增广州记熙安县有孤古度树俗人无子于祠炙其乳则生男以金帛报之波罗蜜增桂海虞衡志波罗蜜大如冬瓜外肤礧砢如佛髻削其皮食之味极甘本草安南人名曩伽结波斯人名婆那娑拂林人名阿萨軃生交趾南畨诸国今岭南滇南亦有之树高五六尺树类冬青而黑润倍之叶极光净冬夏不凋树至斗大方结实不花而实出于枝间多者十数枚少者五六枚大如冬瓜外有厚皮裹之若栗毬上有软刺五六月熟时颗重五六觔剥去外皮殻内肉层叠如橘囊食之味至甜美如蜜香气满室一实凡数百核核大如枣其中仁如栗黄煑炒食之甚佳果中之大者惟此与椰子而已优昙钵增一统志优昙钵出肇庆府似琵琶无花而实无患子增博物志无患子叶似柳核坚正黑可作香缨酉阳杂爼无患木烧之极香辟恶气一名噤娄一名桓通雅槵子实可去垢核黑如一名无患子本草无患子一名肥珠子一名油珠子释家取为经珠谓之菩提子生高山中树甚高大枝叶皆如椿特其叶对生五六月开白花结实大如弹丸状如银杏及苦楝子生青熟黄老则文皱黄时肥如油之形味辛气防且硬其蔕下有二小子相粘承之实中一核坚黑似肥皂荚之核而正圆如珠殻中有仁如榛子仁亦辛防可炒食十月采实煮熟去核捣和麦麫或豆麫作澡药去垢同于肥皂用洗眞珠甚妙彚考增山海经祑周之山其木多桓崔豹古今注拾栌木一名无患者昔有神巫名曰寳眊能符劾百鬼得鬼则以此为棒杀之世人相传以此木为众鬼所畏竞取为器用以却厌邪鬼故号曰无患也九域志象州岁贡槵子念珠十串集藻赞增齐卞敬宗无患枕赞爰兹素朴名为吉始匠人斯制以献君子五言律诗增唐包何同李郎中净律院槵子树木槵稀难识沙门种则生叶殊经写字子为佛称名滤水浇新长燃灯暖更荣亭亭无别意只是劝修行菩提子与木谱菩提树前木槵子名同物异增天台志山有菩提树相传西天梵僧游化遗此种树如柿花亦大同未结蘂先乃别抽一叶长指半许濶两指色白而光润乃结蘂于叶下日则覆子以蔽秽夜则捧子以承露秋社后取子为珠十百中必有一二如罗汉者谓之佛头他处所生则无之不纳子增桂海虞衡志不纳子似黄熟小梅絶易烂烂卽破肉附核可为经珠似菩提子鬼见愁增本草鬼见愁出武当山中是树荚之子其形正如刀豆子而色褐彼人以穿数珠栾华增本草栾华树叶似木槿而薄细花黄似槐而稍长大子殻似酸浆其中有实如熟豌豆圆黑坚硬堪为数珠五月六月花可收南人以染黄甚鲜明附录念珠树增云南志念珠树出大理府每穗结实一百八枚文官果原文官果树高丈余皮粗多礧砢木理甚细堪作器物叶似榆而尖长周围鉅齿纹深春开小白花成穗花五瓣每瓣当中微凹有红筋贯之蔕下有小青托花落结实大者如拳一实中数隔间以白膜仁如马防榔无二裹以白软皮大如指顶去白皮食其仁甚清美多雨及勤浇则实成者多若遇旱则实粃小而不成增其果一苞中藏多子子多白色纹旋转如卷蕉味甘香如嫩莲菂御定佩文斋广羣芳谱卷六十七子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷六十八木谱松一原松百木之长犹公故字从公磥砢多节盘根樛枝皮麤厚望之如龙鳞四时常青不改柯叶三鍼者为栝子松七鍼者为果松千岁之松下有茯苓上有兎丝又有赤松白松鹿尾松秉性尤异至如石桥怪松则巉岩陁石所碍郁不得伸变为偃蹇离奇轮囷非松之性也增广雅道梓松也酉阳杂爼金松叶似麦门冬叶中一缕如金綖出浙东台州尤多洛中有鱼甲松学圃余疏栝子松俗名剔牙松岁久亦生实彚考原书禹贡岱畎丝枲铅松怪石诗卫风淇水滺滺桧楫松舟增郑风山有桥松原小雅如松柏之茂无不尔或承鲁颂徂来之松松桷有舄路寝孔硕商颂陟彼景山松柏丸丸松桷有梴旅楹有闲寝成孔安礼记礼器其在人也如竹箭之有筠也如松柏之有心也二者居天下之大端矣故贯四时而不改柯易叶周礼夏官河内曰冀州其利松柏左传培塿无松柏松柏之下其草不殖论语夏后氏以松岁寒然后知松柏之后雕也史记龟策传松柏为百木长而守门闾晋书山涛傅涛年逾耳顺居丧过礼负土成坟手植松柏孙绰传绰所居斋前种一株松恒自守防邻人谓之曰松树子非不楚楚可爱但恐永无栋梁用耳绰答曰枫柳虽复合抱亦何所施耶增晋书孝友传许孜二亲没建墓于县之东山列植松柏亘五六里时有鹿犯其松栽孜悲叹曰鹿独不念我乎明日忽见鹿为勐兽所杀置于所犯栽下孜怅惋不已乃为作塜埋于隧侧勐兽卽于孜前自扑而死孜益叹息又取埋之自后树木滋茂而无犯者石勒载记太兴二年大雨霖中山常山尤甚滹沱泛溢冲陷山谷巨松僵防浮于滹沱东至渤海原隰之间皆如山积宋书符瑞志宋文帝元嘉八年四月东莞莒县松树连理原陈书儒林传后主尝幸钟山开善寺召从臣坐于寺西南松林下勅召张讥竖义时索麈尾未至后主勅取松枝手以属讥曰可代麈尾顾谓羣臣曰此卽是张讥后事魏书彭城王勰传高祖幸代都次于上党之铜鞮山路旁有大松树十数根时高祖进繖遂行而赋诗令人示勰曰吾始作此诗虽不七步亦不言逺汝可作之比至吾所令就之也时勰去帝十余步遂且行且作未至帝所而就诗曰问松林松林经几冬山川何如昔风云与古同高祖大笑曰汝此诗亦调责吾耳增刘芳传芳以社稷无树上疏曰按论语称夏后氏以松殷人以柏周人以栗便是世代不同而尚书逸篇则云大社惟松东社惟柏南社惟梓西社惟栗北社惟槐如此便以一代之中而五社各异也愚以为宜植以松何以言之逸书云大社惟松今者植松不虑失礼惟稷无成证稷乃社之细盖亦不离松也世宗从之原甄琛传琛丧父于茔兆之内手种松柏隆冬之月负掘水土乡老哀之咸助加力十余年中坟成木茂增隋书隐逸传徐则东海郯人也入天台山絶谷养性所资惟松水而已南史孝义传庾沙弥母亡昼夜号恸墓在新林忽生旅松百许株枝叶郁茂有异常松隐逸传关康之少而笃学姿状丰伟特进颜延之等当时名士十许人入山候之见其散髪披黄布帊席松叶枕一块白石而卧了不相盻延之等咨嗟而退顾欢乡中有学舍贫无以受业于舍壁后倚听无遗忘者夕则燃松节读书或燃糠自照陶景特爱松风庭院皆植松每闻其响欣然为乐原唐书李泌传泌尝取松樛枝以隐背名曰养和后得如龙形者因以献帝四方争效之增唐书韦表微传表微授监察御史里行不乐曰吾将为松菊主人不愧陶渊明云郑薰传薰旣老号所居为隐岩莳松于庭号七松处士云隐逸传王希居兖州徂徕饵松柏叶杂华年七十余筋力柔强原唐书隐逸传秦系客泉州南安有九日山大松百余章俗传东晋时所植系结庐其上穴石为研注老子弥年不出原唐书隐逸传褚无量庐墓左鹿犯所植松柏无量号诉曰山林不乏忍犯吾茔树耶自是羣鹿驯扰不复枨触无量为终身不御其肉列女传汴女李父母亡庐于墓蓬头跣足负土以完园茔莳松数百武后时诏树阙门闾五代史一行传郑遨闻华山有五粒松脂沦入地千岁化为药能去三尸因徙居华隂欲求之山海经钱来之山其上多松大荒之中有方山上有青松名曰拒格之松日月所出入也穆天子传天子升长松之隥原庄子受命于地惟松柏独也在冬夏青青天寒旣至霜雪旣降吾是以知松柏之茂也荀子松柏经隆冬而不凋防霜雪而不变可谓得其贞矣岁不寒无以知松柏事不难无以知君子增吕氏春秋百仞之松本伤于下而末藁于上尸子荆有长松文梓原符子符子与子登乎泰山下临千仞之渊上防百仞之松萧萧然神王乎一丘矣增汉官仪秦始皇上封泰山遇疾风暴雨赖得抱松树因封为五大夫原説苑智襄子为室美士茁曰记有之高山峻原不生草木松柏之地其土不肥今土木胜人臣惧其不安人也增神仙传松者横也时受服者皆至三百岁焦氏易林温山松柏鸾凤以庇礼斗威仪君乘木而王其政升平时则松为常生环氏呉纪孙皓尝问张尚曰诗云泛彼柏舟惟柏中舟乎尚对曰诗言桧楫松舟则松亦中舟也原玉策记千岁松树枝叶四边披起上杪不长望而视之有如偃盖其中有物或如青牛或如青犬或如人皆寿万岁抱朴子天陵偃盖之松大谷倒生之柏皆与天齐其长地等其久增抱朴子成帝时猎者于终南山见一人无衣服身皆生黑毛跳坑越涧如飞乃密伺其所在合围取得乃是一妇人问之言是秦之宫人关东贼至秦秦王出降惊走入山饥无所食有一老翁教我食松柏叶实初时苦涩后稍便吃遂不复饥冬不寒夏不热此女是秦人至成帝时三百余载矣游四郡记永宁县界海中有松门西岸及屿上皆生松故名松门会稽记会稽境特多名山水峰崿隆峻吐纳云雾松栝枫柏摧榦竦条澄壑镜彻清流泻注拾遗记始皇起云明台穷四方之珍木东得漂檖龙松原圣贤冡墓记东平王归国思京师后薨葬东平其冡上松柏皆西靡增先圣本纪许由欲观帝意曰帝坐华堂面防阙君之荣顾亦得矣余坐华堂森然有松生于户云生于牖虽面双阙异乎鸾之荣昆仑余安知其所以取荣哉神境记荥阳郡南有石室室后有孤松千丈常有防鹤晨必接翮夕輙偶影传曰昔有夫妇二人俱隐此室年既数百化成防鹤泰山记岱宗小天门有秦时五大夫松在庐山记石门北岩即松林也有数百树松大皆连拱长近二十丈攒生絶崖上南临石门涧涧中仰视之离离如骈麈尾号麈尾松嵩高山记嵩岳有大松或百岁千岁其精变为青牛或为伏龟采食其实得长生豫章古今记松门在豫章北二百里江水绕山上有松柏则江西第五六重水口也西河旧事祁连山在张掖酒泉二界上东西二百里北百里有松柏五木美水草金陵地记蒋山本少林木东晋令刺史罢还种松百株宋时诸州刺史罢职还者栽松三百株下至郡守各有差洛阳伽蓝记景明寺房檐之外皆是山池松竹兰芷垂列堦墀含风团露流香吐馥原水经注赣水又历白杜西有徐孺子墓呉嘉禾中太守长沙徐熙于墓隧种松徂徕山多松柏诗所谓徂徕之松也邹山记曰徂徕山在梁甫奉高博三县界犹有美松金楼子武帝每拜山陵涕泪所洒松为变色增述异记松有两鬛三鬛七鬛者言如马鬛形也言粒者非矣香洲在朱崖郡出千年松香闻十里亦谓之十里香高僧传天台智者院释行满居房槛外有巨松横枝之上寄生小树每满出坐其寄生必袅袅向侧时谓此树作礼茶头也初学记后汉方储丹阳人遭母忧负土成坟种松柏鸾鸟栖其上白兎游其下录异记婺州永康县山亭中有枯松树因断之误堕水中化为石取未化者试于水随亦化焉其所化者枝榦及皮与松无异但坚劲有未化者数叚相兼留之以旌异物焉开元天宝遗事明皇銮舆西幸禁中枯松复生枝叶葱蒨宛若新植后肃宗平内难重兴唐祚枯松再生祥不诬矣大唐新语奘法师往西域取经手摩灵岩寺松枝曰吾西去求佛敎汝可西长吾归卽东向使吾弟子辈知之旣去其枝年年西指一年忽东向弟子曰敎主归矣果还至今谓之摩顶松酉阳杂爼成式修竹里私第大堂前有五鬛松两根大财如椀甲子年结实味与新罗南诏者不别五鬛松皮不鳞中使仇士良水硙亭子在城东有两鬛皮不鳞者又有七鬛者不知自何而得俗谓孔雀松三鬛松也松命根遇石则偃盖不必千年也南康有怪松从前刺史令画工写松必数枝衰悴后一客与妓环饮其下经日松枯不空三藏塔前多老松岁旱则官伐其枝为龙骨以祈雨盖三藏役龙意其木必有灵也零陵总记东华观在邵州城下江岸有松偃亚数枝凡八面上有一枝中折拾在半树间复生垂下扫坛游人以手扳而撼之则千万枝皆动东野坐事谪居于郡见其魁异赏翫无已因为诗并序云摇一枝则万枝动看一面则八面同白犬出其根青羊入其腹汉高祖琥珀枕虚眞君茯苓人疑其孕也汗漫录司空图隐于中条山芟松枝为笔管人问之曰幽人笔正当如是记事珠白傅用胡松节支琴原摭言钟辐建山斋手植一松梦朱衣吏曰松围三尺子当及第后三十年策名松围果然增闻奇录吕知隐于洞庭山穿一松造草舍而居宝正中征起鹤氅纱巾见武肃甚奇之云仙杂记朝眞观九星院有三贤松三株如古君子梁阁老妓以丽水囊贮香游之不数日松皆半枯原金陵记方山有野人见一使者异服牵一白犬野人问居何地答曰居偃盖山随至古松下而没松形果如偃盖意使者乃松精犬乃茯苓也增化书磵松所以能凌霜者藏正气也原清异录张荐明隐山林有古松十余株谓人曰予人中之仙此松木中之仙也晋僧法潜隐郯山或问胜友为谁乃指松曰此苍颜叟增传载略越中禹志者卽高松数十株参天远望无不见故乡人谓之禹志也采兰杂志雷威作琴不必皆桐遇大风雪中独往峨睂酣饮着蓑笠入深松中听其声连延悠飏者伐之斵以为琴妙过于桐有最爱重者以松雪名之文昌杂录元微之诗云松门待制应全远药树监搜可得知盖有唐宣政殿为正衙殿廷东西有四松松下待制官立班之地旧图至今犹存洛阳名园记松柏枞杉桧栝皆美木也洛阳独爱栝而敬松松岛数百年松也其东南隅防松尤奇因话录察院诸防礼察谓之松防防南有古松也曲洧旧闻中岳顶上松榦如插笔其间数株上巨下细柯似枯槎皮或剥落有半荣者僧指云此是岳神为珪禅师夜移天将晓其鬼兵惧遽倒植之而去癸辛杂识凡松叶皆防股故世以为松钗独栝松每穗三须而高丽所产每穗乃五鬛焉今所谓华山松是也李贺有五粒小松歌陆防诗松斋一夜懐贞白霜外空闻五粒风李义山诗松暄翠粒新刘梦得诗翠粒照清露皆以粒言松也酉阳杂爼云五粒者当言鬛自有一种名五鬛皮无鳞甲而结实多新罗所种云然则所谓粒者鬛也游茅山录卧龙松根盘如龙枝如覆屋常有道人结庵其下石湖诗注包山松多非种植风吹松子自成谓之飞松三峩山记山有塔松状似杉而叶圆细亦不能高重重偃盖如浮图东斋记事秦始皇下泰山风雨暴至休于树下因封其树为五大夫初不言其为何树也后汉应劭作汉官仪始言为松盖松柏在泰山之小天门至劭时犹存故知其为松也五大夫盖秦爵之第九级如曹参赐爵七大夫迁为五大夫是也后人不解遂谓松之封大夫者五故唐人松诗有不羡五株封之句盖循袭不考之过也绍兴上虞县有村市曰五夫故老云有焦氏墓于此后五子皆位至大夫因而得名近世好事者或异其説曰此秦封松为五大夫之地也绍兴间王十朋为郡幕官采访所闻作会稽风俗赋得此遂以为然故赋中有枫挺千丈松封五夫之句疏于下云上虞有地名五夫始皇封松为五大夫之处盖越人但知始皇尝上会稽刻石颂德不知封松乃在泰山时非在会稽时也而十朋复失于致审遂以为实余尝过其处见道旁古石塔有刻字尝可读乃会昌三年余珠所记云草市曰五夫因焦氏立茔于此孝感上圣而为名焉乃知五夫之名实由焦氏惜乎十朋之不见也湖山胜槩甘园内侍甘升园又名湖曲曾经临幸至今有御爱松老学庵笔记绍兴间复古殿供御墨盖新安墨工戴彦衡所造自禁中降出防角龙文或云米友仁侍郎所画也中宫欲于苑中作墨灶取西湖九里松作煤彦衡力持不可曰松当用黄山所产此平地松岂可用人重其有守诚斋诗注筠州人号夹道松为凉繖树话腴慈谿县西北有庆安寺寺前有古松夹道緜亘数里望之苍苍然其一最巨而奇蜿蜒若龙飞偃如盖临池之上寺后有泉出于深谷僧以巨竹连筒引行数里支分于松下石池溢入于溪舒龙图亶有诗云门前屏障绕潺湲付与林僧夜定还松盖作云遮十里竹龙行雨出千山白公香火莲开后谢氏池塘草夣间我亦凤凰台上客图间却笑未能闲其后邑长沈时升有造舟之役睥睨兹松将斧斤焉里士冯文学輗作诗以遗沈赖以不伐松因诗而寿焉诗曰寒松一干老苍苍古寺门前岁月长匠伯偶图舟楫利禅翁方患斧斤伤得全此日同齐物勿翦他年比召棠可但与君期久远相将俱列大夫行艮岳记寿山西半山间楼曰倚翠青松蔽密布于前后号万松岭陶朱新录伊阳深山中有黑松山平高四十里其上皆大松有二株尤大一号大将军一号小将军大者围绢三疋小者围一疋木客取材于此皆祭之以绢围讫造旛挂其上政和间求明堂柱而邑官以无中程者闻既而有人告发云大松不可出小松可取也乃命告者以官而令佐皆谪已伐之亦不可出告者寻卒今独大将军尚在而小者委于山间惜哉山川纪异翊眞观在南昌府城西南观有二松相去五尺合为一干号曰义松两山行记太霄殿前石坛上有大松名升仙树门右有松高与坛树等名望仙辍耕录白湛渊先生续演雅诗发挥云滦人薪巨松童山八百里世无奚超勇惆怅度易水者取松煤于滦阳即今上都去上都二百里即古松林千里其大十围居人薪之将八百里也林虑山记墨灶寺山门有白松皮叶皆异研庄杂记鲜于伯机尝于废圃中得怪松一株移置所居齐前唿为支离叟朝夕抚翫以为适西苑记自两掖洞门而升上有古松三株枝榦槎牙形状偃蹇如龙奋爪拏空突兀天表游茅山记夜深宿方丈左室闻窓外声澎湃淜滂飘忽飏激如秋江怒涛又如大将之师万马奔腾千里驰骤予意是日热必大雨虞其妨游揽衣起徐耳之盖松风云山空人寂境乃如是宜陶贞白之爱听也霍山记山有古松数株高数丈槎枒诡怪如青幢铁榦枝皆东向齐云山记元武观后古松数十夭矫如虬龙皆数百年物长安客话国子监彞伦堂前古松是元儒许衡手植原雨航记自惠山寺门入西曰听松松在断冈上大可十围奇曲皆虬枝入听松缘冈皆士大夫家墓隧松楸白杨青沾翠洒其最胜曰邵文庄墓墓上三松大逾听松者二倍而奇峭不逮增光福记山间苍松万余楼阁台榭宛然图画柏屏萝幄在在有之天目游记天目山松形如盖高不逾数尺一株値万余钱游盘山记厓西一古松顶稠结受日光若絺衣方顾而乐之从东崖得松似更竒朱题曰苍龙乃折中盘下而观所谓苍龙者破石罅中出骈起而中摧怒枝南倾如渴虬之欲攫绕北而西抵环翠亭亭靣山松屏之并东西厓者为三望而第其伯仲焉登岱记十八盘两峡口各有松数十株苍翠相掩里人名为对松自峪以上松益老他树殊不相敌盖至此则云宿霜孤寒不受春花矣游梁记密东三里天妃宫地上树一松围五人起三枝而上可十丈色如傅粉粉内即缘肤爪之髓出叶如铁线樛曲诡怪云数千年矣游岱记峡东西松数百株斜出苍翠相掩博物志云松本石气石裂受沙即产松松三千年更化为石泰山多松亦以多石耳玉堂别集京师报国寺有松七八株高不过丈许其顶甚平而枝榦旁出至十余丈者数百茎夭矫如游龙寺僧恐其折每一榦以一木支之加丹垩焉好事者携酒上其顶盘踞羣坐焉五杂俎建州谷道中有数松盘拏蹙缩形势殊絶余尝过之叹其生于荒僻无能赏者又十数武石碣表于周道大书曰战龙松朱晦翁笔也乃知古人识鍳其先得我心若此半塘小志松林在千佛阁后仅存百株风涛鼓之如数部鼓吹晴岚烟翠映带阁间俨然宋人图画登泰山记御障坪有五大夫松一株亭亭其间于是为五大夫之诗曰一家天下车书同我快秦皇虎视雄用事介丘临绿海特官虬叟号苍公雨师泛洒原清道木长丝纶本寿翁虚壑藁槐何足赋龙门琴挚斫苍桐此诗盖翻案五大夫秦官名第九爵非五株也而唐之目为五株者诬盖或后人有举五以实之者向来二今存其一王屋山志四圣殿后御爱松一株轩辕所憩处枯久尚坚甚不腐原闽志蔡襄为闽部使者夹道种松以避炎歊人至今赖之增福建志侯官县石松寺宋绍真十年僧天石种松石上故名又自刻诗云偃盖覆岩石岁寒傲霜雪深根蟠茯苓千古饶风月昆陵志洪迈绍兴间与弟适遵读书外家沈氏白茅山坟庐是岁墓有二松结毬盖既而兄弟举博学宏词亦木之祥也杭州志于潜牧岭上有古松一本错盘奇怪尝有兄弟防墙欲讼于有司夜行憩其下迟明辨色相视乃伯仲也遂各悔咎息争而还因名松为木长官原南昌志建昌冷水观寿松一株盘屈奇古又名桂剑松相传许逊故事又府城东北章山上乔松修篁森列交防都昌县志都昌柴棚镇有古松一株太祖征伪谅时驻跸其下万厯甲申知县王廷策即地建亭掘得白蟹一枚蓄之江又建前亭竖梁有赤鲤从空飞下增台州府志出金松垂条如弱柳结子如碧珠三年子乃一熟每岁生者相续一年上缀于条上璀错相间黄山志黄山松小者虽数十年百年其长不过三四尺餐云吸雾天然盘屈每一株成一形无有重复者尽足供盆盎中赏玩而根蟠絶壁过者目恋而无由攫取之若观音大士石有杨枝洒净松仙人观榜石有簪缨松丞相观棋石有棋枰松其最着也若松之大者则或以形体争奇或以托地取胜如扰龙松怒蟠于千仞峰巅蒲团松可坐数十人破石松根丈余穿于石罅倒桂松虚悬峭壁卧龙松横踞道旁接引松空中当桥迎送松若揖若让变化离奇不一而足均不可以寻常比矣罗浮志罗浮奉宸桥南有古松七株上凌霄汉仙灵常此憇息邹葆光有道术宣和中召至凝神殿有七人从之倐不见上问为谁葆光对曰臣居山常习劒术此七人者古松也上异之原唐沙门性至孝母亡墓前忽生松柏十余株人以为孝感所致元珪法师坐禅于岩阿下忽有岳神来拜请受正法师付戒毕神曰愿展小神通师曰吾东岭无松此处多松汝能移于东岭乎神曰敬听命愿勿恐拜辞而去是夜雷雨交至次日见岩前松皆移东岭支硎山有晋松三十余章传为支遁所栽高可巢鹤大可蔽牛土人腰斧入山赖赵凡夫防之射书关使君马仲良捐俸买脱载树筑石为古公坛葛震父诸君皆有歌集藻传原明洪璐木公传木公字贞夫系出伏羲氏世居东莞三代前无显者或曰黄帝时有业斲轮者为帝作舟车以济不通商时居景山者事高宗周末居徂徕者事鲁僖公俱擅雄材为君柱明堂栋宗庙安于泰山磐石天下之民赖其帡幪而功业大嬴秦之世族盛于鲁始皇封泰山幸其宅値风雨因休息移时以功封大夫命世其爵汉高帝诛秦恶其为秦幸臣勤石禁铜以是木姓皆匿深山穷谷中终汉之世无所闻晋季有孤生与陶元亮居为邻元亮解印归日抚孤生诗酒盘桓借以终余年其后陶隐居亦招木氏拔萃者数人馆庭下为贫贱交暇日叶或播其风声欣然顾曰君辈可谓善鸣者而假之鸣二姓遂为累世通家呉有十八公者以占夣知书生丁固大显贵后果应人皆神之唐德宗朝崔斯立丞蓝田有叶姓者日与吟哦韩昌黎为文记之自后知名颇多公先世家蜀父官江南而公生长榦黠色多须髯器宇恢宏壮有劲节老而苍颜癯姿负正气挺高标炎寒不贰与古烈士争茂简素垂不朽名惜其习隐不仕龙卧空谷若干年闻卫人苍庭筠有直名大庾人白先春美丰度乃请结岁寒盟时羣隂用事众皆屈膝敛容仓卒变萎独三友坚持凛冽犹阳春人未尝见其有悴色庭筠雪后节或折輙笑曰君子固穷胡为乎然哉庭筠遂起自持又见先春事粉饰戏之曰吾闻以貌取人失之子羽吾友果君子者乎抑色庄者乎先春惭遽谢曰无伤也前言戏之耳交益固一日有相者见之谓人曰木公材大当晚用上必倚之为庙廊巩洪基于万亿斯年苐先时不免有戕贼之灾公闻之惧遂深自韬晦以保天年云记增宋王十朋岩松记友人有以岩松至梅溪者异质丛生根衔拳石茂焉匪枯森焉匪乔柏叶松身气象耸焉藏参天覆地之意于盈握间亦草木之英竒者予颇爱之植以瓦盘置之小室稽古之暇寓陶先生郑处士之趣焉是日与同舍饮谈故事因共覩之咸有欲得之色余曰有能续之以言者予非敢吝俄而篇章争先而并至皆佳作也余不暇品第之莫知所赠因徙置于会趣堂与一斋之众共之且告之曰诸友讲于斯食于斯游息于斯是松也常在眼焉奚必几案间然后为吾物耶明刘基游松风阁记松风阁在金鸡峰下活水源上予今春始至留再宿皆値雨但闻波涛声彻昼夜未尽阅其妙也至是往来止阁上凡十余日因得备悉其变态盖阁后之峰独高于羣峰而松又在峰顶仰视如幢葆临头上当日正中时有风拂其枝如龙凤翔舞离褷蜿蜒轇轕徘徊影落檐瓦间金碧相组绣观之者目为之明有声如吹埙箎如过雨又如水激崖石或如铁马驰骤劒槊相磨戞忽作草虫鸣切切乍大乍小若远若近莫可名状听之者耳为之聪予以问上人上人曰不知也我佛以清净六尘为明心之本凡耳目之入皆虚妄耳予曰然则上人以是而名其阁何也上人笑曰偶然耳留阁上又三日乃归原姚绶三松记云东逸史手植三松于堂倦而就枕梦三丈夫衣碧茸之衣冠鳞皴之冠揺水玉之佩引二髽角于于而来离立而前曰先生其陶隐居之流乎不然何孜孜于吾三人者如此耶抑将如王祐之于三槐乎吾三人者挺岁寒而不移干云霄而不屈其色苍苍不晨改而夕变其声肃肃不侈荡而泛滥其势乔乔不骫骳而促戚何愧于槐彼槐之南柯容蚁为国憧憧往来吾无是也昔丁固十八公事得之于兆先应之于日后视槐何如今先生虽无数仞之胜而有一堂之安遂易退之心得隐居之趣且身亲培植无吾子必做之语何其高哉愿先生养利器于盘错保贞心于岁寒众皆靡靡吾独挺挺众皆营营吾独舒舒众皆竞华敷荣吾独完贞葆素不炫材力而材力饶不求闻逹而闻逹茂庶先生爱吾三人之意不虚哉逸史方退缩不敢当忽见髽童持姑射之冰蕤揺湘君之翠羽翩翩焉周旋有仪作长虬之舞而歌曰鸟翼飞兎足走宁栽桑莫栽栁栁易凋零末何有吾蜿蜒兮落君手君吾树兮巨灵守再歌曰僊僊兮山中无山兮有庭窿窿兮容容吾得左盘右转兮如旋风君之乐兮乐无穷三歌曰凤鸣朝阳兮鹤鸣在隂于吾和兮知吾心请君为我兮试援所御之瑶琴歌竟然惊寤推枕而起但见三树参差布列堂下时天寒折胶璧月流辉不觉时就夕矣因受柬而为之记説原明王梦泽松説夫夭乔万类惟松秉异是以后凋之防着于鲁论有心之言垂于戴记荣枯不随乎冬春霜露莫致其感爱彼蒲柳之姿先秋而萎桃李之芳竞春而妍橘柚之质过江而化岂可并日而称贞齐轨而语隽哉若其永托根之慕则明发于楸梧笃连枝之爱则恋结于棠棣拓一本之恩则滋植于芝兰茂晚节之贞则桑榆自王裕奕叶之泽则杞梓日倍至于饵渗液以制頽龄悟本性以敦嘉遯幸匠石之不逢冀散木之得永则仙灵之最品隐沦之获栖矣无名氏爱松説大抵松之为物极地气不能移歴岁寒不为改大类有道君子顾当其始生困蓬蒿阨牛羊摧折于斧斤者往往而是惟托根深山大壑苏之以风雨照之以日月笼之以轻烟薄雾而又饱饫雪霜延歴岁时然后翠蕤摩空铁榦拂汉蚪掀鳞射夭矫扶踈为故国伟观良亦不易矣爱松者当何如珍防耶题跋增宋周必大盘松赞跋德寿宫苑囿分四地分盘松在其北御制赞如右今大府丞张镒以遗庐陵曾三异属臣题其后臣尝敬观御制祭土地文为此松也其文云神有百职职各不同典司草木土是供我游湖园乃获奇松植之禁苑百态千容婆娑偃盖夭矫腾龙翠色凝露清音舞风醉吟闲适予情所钟壅培封殖久或力穷乌鸟外扰蚁蠧内攻神其勦絶勿使能终精邪窃据盗斧适逢神其呵逐勿使遗踪常令劲质坐阅隆冬坚逾五柞弱异防桐歴千万年郁郁葱葱椎牢防酒嗣录汝功并录以遗三异使宝藏之杂着增唐符载植松谕楚国主人嗜材搴异有树美松于庭者培沃土灌甘泽根柢深固柯叶畅逹居三十年起盈尺挺于累丈始筳筯大于拱抱高姿杰然若陵重雰主人方凝睇结意曰是可采之矣将行斧焉客有过之者曰噫其甚也是木有戞云之姿有搆厦之材绳墨太速恐夭其理今植于庭除之间充耳目之玩常见狎近气色不振若徙于嵩岱之间沆瀣之华注于内日月之光薄于外祥鸾嗷嗷戏其上流泉汤汤鸣其下岩岫重复漠漠然淸净灵风四起声掩竽籁是时也当境胜神王拔地千丈根实黄泉枝摩青天则可以柱明堂而栋大厦也岂遐旷之防舍此而取其榱桷棼橑哉主人曰客言虽濶而无岸然余终能大之矣铭增宋黄庭坚天保松铭有序衡州花光山实衡岳之南麓有松杰出磅礴云表晋陵邹浩尝以问长老仲仁曰方法堂佛殿鼎新之时他山之木尚入绳墨乃不以为材耶仲仁曰自其合抱以来睥睨于其旁者踵相寻而至岂特吾寺之人哉但以适当天子寿山之前故不敢运斤耳因告之曰若闻天保之名乎其比物以见意止言如南山之寿而以松柏之茂继焉今山前之松可谓茂矣宜以天保名之仁请着以示后于是乎铭曰山有乔松在南山之阳巧匠观傍莫之能伤非此以为材可以全生得极其高大惟时太平薄海内外罔不稽首归美以报如松之茂惟此独也正能长且久勿伐勿败祝圣人寿明邵宝松坛铭贤哉五大夫昔闻其语今乃见之古色苍然挺乎俨而我坛于斯叅其离立山空无人仰不可及赞增宋谢惠连松赞松惟灵木拟心云端迹絶玊除形寄青峦子欲我知求之岁寒庾肃之松赞流润飞津沈精幽结贞蕤含芳仰拂素雪唐于邵呉使君防郑华原壁画松树赞贵之者眞得之者难松有劲质匠乎笔端森踈空倚挺拔上干如出絶壑若生大寒枝蟠龙变皮折龟攒青萝若挂白鹭愁看美华原之墨妙能入室而思殚愿主人之此寿从君子之静观符载江陵府陟屺寺云上人院壁张璪员外画防松赞世人丹青得画遗迹张公运思与造化敌根如蹲虬枝若交防离披惨淡寒起素壁高秋古寺僧室虚白至人凝视心境防寂陆龟防怪松图赞并序有道人自天台来示余怪松图披之甚骇人目根盘于岩穴之内轮囷偪侧而上身大数围而高不四五尺礧磈然蹙缩然榦不暇枝枝不暇叶有若龙挛虎跛壮士囚缚之状道人曰是何奇怪之如是耶子能变之乎余曰草木之生安有怪耶茍肥瘠得其中寒暑均于外不为物所凌折未有不挺而茂者也况松柏乎今不幸出于岩穴之内脞脆者则防然之牙伏屈其下矣何自奋之能为是松也虽稚气初折而正性不辱及其壮也力与石鬭乘阳之威怒已之轧拔而将升卒不胜其压拥涌郁遏坌愤激讦然大丑彰于形质天下指之为怪木吁岂异人乎哉天之赋材之盛者蚤不得用于世则伏而不舒薰蒸沉酣日进其道权挤势夺卒不胜其阨号唿呶拏发越赴诉然后大奇出于文彩天下指之为怪民呜唿木病而后怪不怪不能图其眞人病而后奇不奇不能骇于俗非始不幸而终幸者耶道人曰然为吾赞之赞曰松生隂隘岩狱穴械病乎不快卒以为怪拥肿支离神羞鬼疑道人咨嗟笔传其奇或怪乎形或奇于辞我为怪魁是以赞之宋高宗盘松赞天锡瑞木得自嵚岑枝蟠数万榦不倍寻怒腾云势静奏琴音凌寒郁茂当暑隂森封以腴壤迩以碧浔越千万年以慰我心御定佩文斋广羣芳谱卷六十八钦定四库全书御定佩文斋广羣芳谱卷六十九木谱松二集藻赋御制松赋猗欤乔松钟灵上苑柯百尺以如搴盖千年而欲偃散积秀于莲峯防孤芳于兰畹标艳冶之不矜抗风尘其独远若夫盘根泰岱耸榦庐涵贞温岫映彩嵩衢比德则质符君子授秩则名荣大夫三眠逊其劲节百木让为仙株尔其绿玉抽鍼黛蛾攒叶夭矫虬鳞腾趠龙鬛谡谡离羣森森爽碧驾峄桐翠增尧荚至十围蓊郁连抱巃嵸涛乍惊而疑雨声既远而犹风宏景闻之于牖北陶潜抚彼于篱东更若招柏为朋唿筠偕响白兔频游青牛时往萝茑旁牵芝苓暗长落氛雾于琼阶蔼青葱于书幌或俯垂紫磴或斜倚清池鹭独鶱而啄实鹤载舞而巢枝日腾照兮光蔚荟月流素兮隂纷披繄符丘之神王偓佺所心怡是以茂姿式咏于雅诗贞修表扬于戴礼箕山则栋欲生云石室则脂堪作饵非幽品之可怀曷详美于图史至若皁衣迎气白草迷烟雪霏千里冰凝万川橘柚罢色杞梓藏妍独斯树之不改歴岁寒而苍然凉飇至弗移其操沍隂积弥着其坚信国家之桢榦而表德者所取焉增齐王俭和萧子良高松赋山有乔松峻极青葱既抽荣于岱岳亦擢颖于荆峯受灵命于后土方虞舜以齐踪贯四时而不改超五玊之嘉容上拂天而独远下流云而自重重隂微微漏景含晖日既升而犹晦时方中而未晞通霄汉而隐影集鸾皇之翻飞偓佺食和而辅性墨翟昌言于宋围想周穆之长坂念东平之思归若乃朔穷于纪岁亦暮止隆冰峩峩飞雪千里三秀而靡遗望九山其相似翔鴈哀廻于天津振鹭惊鸣于川涘嗟万有之必衰独贞华之无已积皓霰而争先延防飇而响起谢脁和萧子良高松赋阅品物于幽记访丛育于秘经廵纪林之弥望识斯松之最灵挺于岩以羣茂临于水而宗生岂榆栁之比性指冥椿而等龄若夫修榦垂防乔柯飞颖望肃肃而旣闲卽微微而方静懐风音而送声当月露而留影旣芊眠于广隰亦迢逓于孤岭集九仙之羽仪栖五凤之光景固总木之为选贯山川而自永尔乃靑春爰谢云物含明江臯绿草暧然已平纷弱叶而凝照竞新藻而抽英陵翠山其如剪施悬萝而共轻至于星廻穷纪沙鴈相飞同云泱其无色阳光沉而减晖卷风飇之歘吸积霰雪之严霏岂雕贞于岁暮不受令于霜威若乃体同器制质兼上材夏书称其岱畎周篇咏其徂徕乃屈已以用构大壮于云台幸为玩于君子留神心而顾懐君王乃徙防兰室解佩明椒搴幽兰于夕隂咏耸榦于琴朝陵高丘以致思御风景而逍遥夷黻冕之隆贵懐汾阳之寂寥邈道胜于千禩蕴神理而自超夫江海之为大实涓浍之所归瞻衡恒之峻极不让壤于尘微嗟孤陋之无取幸闻道于清徽理弱羽于九万愧不能兮奋飞梁沈约高松赋郁彼高松栖根得地托北园于上邸依平台而养翠若夫蟠株耸榦之懿含星漏月之竒经千霜而得拱仰百仞而方枝朝吐轻烟薄雾夜宿迷鸟覊雌露虽滋而不润风未动而先知既捎云于淸汉亦倒景于华池轻隂防密乔柯布濩叶断禽踪枝通猨路听骚骚于既晓望隐隐于将暮暧平湖而漾靑緑拂缯绮而笼丹素于时风急垄首寒浮塞天流蓬不息明月孤悬檀栾之竹可咏邹枚之客存焉清都之念方远姑射之想悠然擢柔情于蕙圃涌宝思于珠泉岂徒为善之小乐离缴之短篇若此而已乎原唐王勃涧底寒松赋并序岁八月壬子旅游于蜀寻茅谿之涧深溪絶磴人迹罕到爰有松焉冒霜停雪苍然百丈虽崇柯俊颖不能逾其崖呜唿斯松托非其所出羣之器何以别乎盖有殊类而合情士因感而成兴遂作赋曰惟松之植于涧之幽盘柯跨崄防柢凭流寓天地兮何日霑雨露兮几秋见时华之屡变知俗态之多浮故其磊落殊状森梢峻节紫叶吟风苍条振雪嗟英览之希遇保贞容之未缺攀翠崿而形疲指丹霄而望絶已矣哉盖用轻则资众器完则施寡信栋梁之已成非榱桷之相假徒志远而心屈遂才高而位下斯在物而有焉余何为而悲者增谢偃高松赋登灵岳以游目极千里兮周睇尽山川之重防容云物之诡怪何兹松之挺茂擢修干于孤林映丹霄而有叶凌青霞而矫心前絶万仞却倚千寻俯峥嵘之深谷仰迢逓之层岑霏夕烟而暧景度神飇而流音若乃月起阳爻岁穷隂律匝地冰厚周空雾密雪积岩而逾峻风乘林而转疾结晻霮之愁云黯苍茫之寒日于是众草零羣木坠千岩藁万岭悴独洁固而不渝常猗猗而结翠始见贞而表洁乃以丛而辨类夫其深山遂性委液流津感天地之粹质禀隂阳之精纯根含冰而弥固枝负雪而更新既无惧于月宁有悦乎芳春含奇文而养劲收高节而自珍耻取嫓于稽子嗤受封于亡秦本絶希于雕刻讵有忧于斧斤若乃流膏可咀嘉实可荐香有四飞味逾九转延促龄于度隟驻生涯于流电故饵之者目改服之者容变纷羽衣而上腾排紫虚于高扇起九垓而憩息周四海而顾盻信神经而最品实秘录而精选嗟美材之无用悲侧路之崄巇动跬步而致阻投一足而必危伤拙目之众毁慨名工之独知仰径寸而靡及屈百尺而自卑萦白云以舒盖接丹桂而变枝凝晖远而澹景纤罗挂而轻飔穷万祀而不异歴千秋而不萎岂兹木之足叹亦前贤之所规何吾生之命舛懐丹诚而莫披心炳朗而无报情荡涤而不覊任傥来之否泰委运之遭随戢轻翮而未举踠逸足而莫驰实未荣而先怠宁泛驾而致疲诚责躬而咎已岂藏瑕而掩疵恒怯进而勇退每知雄而守雌庶比兹以自朂履贞固而不亏李绅寒松赋松之生也于岩之侧流俗不顾匠人未识无地势以容有天机而作色徒观其贞枝肃矗直榦芊眠倚层峦则捎云蔽景据幽涧则蓄雾藏烟穹石盘薄而埋根凡经几载古藤联缘而抱节莫记何年于是白露零凉风至林野惨栗山原愁悴彼众尽于黄斯独茂于苍翠然后知落落高劲亭亭孤絶其为质也不易叶而改柯其为心也甘冒霜而停雪叶幽人之雅趣明君子之竒节若乃确乎不拔物莫与隆寒暑不能变其性雨露所以资其丰擢影后雕一千年而作盖流形入梦十八载而为公不学春开之桃李秋落之梧桐辞曰负栋梁兮时不知冒霜雪兮空自奇谅可用而不用固斯焉而取斯李德裕金松赋并序广陵东南有颜太师犹子旧宅其地则孔北海故台余因晩春夕景命驾游眺忽睹竒木植于庭除枝似柽松叶如瞿麦廹而察之则翠叶金贯灿然有光访其名曰金松讯其所来曰得于台岭乃就主人求得一本列于平泉今闻封植得地枝叶益茂叙其所自作此赋焉青春已暮白日将夕经颜子之陋巷访孔子之旧宅美珍木之在庭得嘉名于樵客曩擢本于台岭近徙根于檐隙其柯肃肃自比于真松其叶纤纤实侔于瞿麦风入叶而成韵露垂柯而流液不受命于严霜谅同心于寒柏含春蔼而葱蒨映夕阳而的皪疑翠尾之羣翔若金潭之旁射杂爽籁于篁竹混晶光于瑶碧琪树以垂珠而擅名金松以潜光而莫觌亦由处子在于隐沦竒才遗于草野我有衡宇依山岑寂类仲长之清旷如萧宰之穷僻植根此地似在崖壁殊橘柚之不迁同甘棠之可惜庶封殖于园林永爱翫而无斁无名氏幽松赋惟天地之覆载属日月之贞明幸云雨之广润及草木之滋荣代何材而不用材何代而不生若乃地势卑而路修逈有孤山曲涧之幽松挺百尺而敷其状耸千仞而擢其容柯榦夭矫花叶芊茸枝横栖鹤盖偃盘龙蹙皮肤而文叠峗宏磊砢而谷深重伐人之所未见匠者之所未逢抱雅操兮积年载持槪节兮伫时雍梢森乎岩之畔扶疎兮山之足禀二仪而自清居四时而常緑其孤高也则排烟而荡雾其贞坚也则超代而越俗偏睹日而疏隂自然而孤直起喻有叔夜之材入梦表丁君之职涧底幸左思之咏岁寒防孔丘之识伟哉盛矣属时代兮多杞梓其用无隔窥幽涧兮茂松柏梓待构而见须松堪栋兮希择其文理也奇絶可以雕楹架棁其雅操也昂藏可以振雪凌霜向日贞心擢临风足气扬深谷如防顾此地有材良王尔经过而叹曰帝德咸亨此松挺生公输俯仰而顾曰王道利贞大厦用成希皇鉴之留盻感郁郁之余情者也宋王曾矮松赋有序齐城西南隅矮松园自昔之闲馆北邦之胜概二松对植卑枝四出高不倍寻周且百尺轮囷偃亚观者骇目盖莫知其年祀亦靡记夫本源眞造化竒诡之絶品也曾咸平中忝乡荐登甲科蒙被宠灵践歴清显几三十载前岁秋始罢司出守青社下车之后省闾里访故旧则曩之耆耋悉沦逝童冠皆壮老邑居风物触目变迁惟彼珍树依然故态窃谓是松也匪独以后凋克固岁寒抑由拥肿支离不为世用故能宅兹臯壤免于斤斧若向负构厦之材竦凌云之榦将为栋梁戕伐无余又安得保其天年全其生理哉感物兴叹聊为赋云惟中齐之旧国乃东夏之奥区有囿游之胜致直廛闭之坤隅伟茂松之骈植轶众木而特殊上轮囷以夭矫旁翳荟而纷敷广庭庑之可蔽高寻常之不逾枝拥阏兮横亘根蹙缩兮盘纡徒观其前瞻林岭却枕康衢宅宝势兮葱郁据右地兮膏腴类蟠蛰兮神蜧讶腾倚兮虎防将挐攫兮未奋忽伏窜兮争趋色鬭鲜兮欲滴形诡俗兮难图远而望之蔚兮若抟鹏之出沧海廹而察之黕兮若方舆之承宝盖矗洞口之归云堆嵓阿之宿霭谈挥麈兮何多被集翠兮增汰度朔吹兮飕飗含阳晖兮晻蔼吾不知其几千岁起毫末而硕大昔去里兮离邦攀緑条兮彷徨今剖符兮临郡识竒树兮青苍憷光景兮遄迈嘉岁寒兮益彰叶毵毵兮不改情眷眷兮难忘异古人之叹栁协予志之恭桑信矣夫卑以自牧终然允臧效先哲之俯偻法幽经之伏藏愿局影于涧底厌争荣于豫章鄙直木兮先伐惧秀林兮见伤幸高梧之垂防愧修竹之联芳鸾乍迷于枳棘鷃每悮于榆枋嫓周雅之蹐地符羲易之巽牀既交让以屈节复善下而同方自储精于甘实不受命于繁霜客有系而称曰材之良兮梓匠之攸贵生之全兮蒙庄之所美茍入用于钩绳宁委迹于尘滓俾其天性而称珍曷若存身而受祉纷异趣兮谁与归当去彼而取此元任士林蟠松赋渺堪舆之神气孕东海之平蛮纷百昌之甲宅俨孤松之结蟠根半蚀以秀出枝万折而囘环允神物之附灵时矫首而盘桓瞰然鳞甲之四纵杰出头角而巑岏雾市暝合云衣昼飞非鞭霆而欲驾则既雨而初归尔则童竖俛仰恍然刘累之驯扰风雨吟哦又似夫叶公解衣盘礴雷电至而飇驰也噫嘻龙为物灵不离鳞甲荡日月撼山渊不崇朝而雨六合何其神也桎梏禹宫之梁斲削雷泽之梭劒津之吏照水夜惊长房之竹腾波自驾象罔求而不得云雾集而时化又何其幻也而况乎青髪君之盘蹝秦大夫之舂容妙蜿蜒于气母抱不化之神踪龙不知其为松松不知其为龙人不承泽蝼蚁为宫龙乎松乎出冡间之雷车走陇上之雨工松乎龙乎抚亭曲以一啸山四立而长风文赋散句增楚屈原九歌山中人兮芳杜若饮石泉兮防松柏原汉贾山至言秦为驰道于天下广五十步三丈而树厚筑于外隐以金椎树以靑松晋曹毘对儒文松以负霜称隽陶潜归去来辞三径就荒松菊犹存抚孤松而盘桓齐孔稚珪北山移文青松落隂白云谁侣梁刘峻广絶交论援青松以示心指白水而旌信唐韩愈蓝田县丞防壁记斯立对树二松日哦其间有问者輙对曰余方有公事子姑去柳宗元送崔羣序贞松产于岩岭高直耸秀条畅硕茂粹然立于千仞之表和气之发也禀和气之至者必合以正性于是有贞心劲质用固其本御攘冰霜以贯岁寒故君子仪之杜牧晚晴赋松数千枝切切交峙如冠剑大臣国有疑难廷立而议宋白玉蟾文太微宫中奎星之精化而为松矫矫郁郁然于严霜积雪之间五言古诗增魏刘桢赠从弟亭亭山上松瑟瑟谷中风风声一何盛松枝一何劲冰霜正惨凄终岁恒端正岂不罹凝寒松柏有本性晋张华拟古松上陇坂上百尺下无枝东南望河尾西北隐昆崖刚风振山籁朋鸟夜惊离悲凉贯年节葱翠恒若斯安得草木心不怨寒暑移陶潜饮酒青松在东园众草没其姿凝霜殄异类卓然见高枝连林人不见独树众乃奇提壶挂寒柯远望时复为吾生梦幻间何事绁尘羁谢道韫拟嵇中散咏松遥望山上松隆冬不能凋愿想游下憇瞻彼万仞条腾跃未能升顿足俟王乔时哉不我与大运所飘飖无名氏长松标落落千丈松昼夜对长风岁暮霜雪时寒苦与谁防梁沈约寒松梢耸振寒声青葱标暮色疎叶望岭齐乔干凌云直范云咏寒松修条拂层汉密叶障天浔凌风知劲节负雪见贞心呉均咏慈姥矶石上松根为石所蟠枝为风所碎赖我有贞心终凌细草辈隋李德林咏松树结根生上苑擢秀迩华池岁寒无改色年长有倒枝露自金盘洒风从玊树吹寄言谢霜雪贞心自不移唐刘希夷孤松篇蚕月桑叶青莺时栁花白澹艳烟雨姿敷芬阳春陌如何秋风起零落从此始独有南涧松不叹东流水阴天地冥皓雪朝夜零岂不罹寒暑为君留青青青青好颜色落落任孤直羣树遥相望众草不敢逼灵龟卜眞隐仙鸟宜栖息耻受秦帝封愿言唐侯食寒山夜月明山冷气清清凄兮归风集吹之作琴声松子卧仙岑寂听疑野心清泠有眞曲樵采无知音美人何时来幽径委绿苔吁嗟深涧防捐弃广厦材宋之问题张老松树岁晚东岩下周顾何凄恻日落西山隂众草起寒色中有乔松树使我长叹息百尺无寸枝一生自孤直张宣明山行见孤松成咏孤松郁山椒肃爽凌清霄既挺千丈榦亦生百尺条青青恒一色落落非一朝大厦今已搆惜哉无人招寒霜十二月枝叶独不凋储光羲石子松盘石青岩下松生盘石中冬春无异色朝暮有清风五鬛何人采西山旧两童原李白南轩松南轩有孤松柯叶自绵羃清风无闲时潇洒终日夕隂生古苔緑色染秋烟碧何当凌云霄直上数千尺增李白与南陵常赞府游五松山安石泛溟渤独啸长风还逸韵动海上高情出人间灵异可竝迹淡然与世闲我来五松下置酒竆跻攀征古絶遗老因名五松山五松何清幽胜境美沃州萧飒鸣洞壑终年风雨秋响入百泉去听如三峡流翦竹扫天花且从傲吏游龙堂若可憇吾欲扫精修赠韦侍御黄裳太华生长松亭亭凌霜雪天与百尺高岂为微飇折桃李卖阳艳路人行且迷春光扫地尽碧叶成黄泥愿君学长松愼勿作桃李受屈不改心然后知君子原杜甫四松四松初移时大抵三尺强别来忽三载离立如人长会看根不拔莫计枝凋伤幽色幸秀发疎柯亦昂藏所插小籓篱本亦有隄防终然振拨损得恡千叶黄敢为故林主黎庶犹未康避贼今始归春草满空堂览物叹衰谢及兹慰凄凉清风为我起洒面若微霜足以送老姿聊待偃盖张我生无根蔕配尔亦茫茫有情且赋诗事迹可两忘勿矜千载后惨淡蟠穹苍增顾况萧寺偃松凄凄百卉病亭亭防松迥直上古寺深横拂秋殿冷轻响入龟息片隂栖鹤顶山中多好树可怜无比竝卢纶孤松吟酬浑赞善深山荒松枝雪压半离披朱门青松树万叶乘清露露重色逾鲜吟风似远泉天寒香自发日丽影长圆隂郊一夜雪榆柳皆枯折廻首望君家翠盖满琼花捧君青松曲自顾同衰木曲罢不相亲深山头白人柳宗元酬贾鹏山人郡内新栽松寓兴见赠二首芳朽自为别无心乃功夭夭日放花荣耀将安竆青松遗涧底擢莳兹庭中积雪表明秀寒花助葱茏幽贞夙有慕持以延清风无能常闭合偶以静见名奇姿来远山忽似人家生劲色不改旧芳心与谁荣喧卑岂所安任物非我情清韵动竽瑟谐此风中声商山临路有孤松往来斫以为明好事者怜之编竹成楥遂其生植感而赋诗孤松停翠盖托根临广路不以险自防遂为明所悮幸逢仁惠意重此藩篱防犹有半心存时将承雨露原孟郊寓言谁言碧山曲不废青松直谁言浊水泥不污明月色我有松月心仍骋风霜力贞明既如此摧折安可得衰松近世交道衰青松落颜色人心忌孤直本性随改易旣摧栖日榦未展擎天力终是君子材还思君子识增孟郊品松追悲谢灵运不得殊常封纵然孔与颜亦莫及此松此松天格高耸异千万重抓拏巨灵手擘裂少室峯擘裂风雨狞抓拏指爪道入难抱心学生易堕踪时时数防仙袅袅一线龙霏微岚浪际游戏颢兴浓品松徒高高雌鸣讵噰噰赏异尚可贵赏潜讵能容名华非典实翦弃徒纤茸刻削大雅文所以不敢慵元稹松树华山高幢幢上有高高松株株遥各各叶叶相重重槐树夹道植枝叶俱防防旣无贞直榦复有罥挂虫何不种松树使之揺清风秦时已曾种顦顇种不供可怜孤松意不与槐树同闲在高山顶樛盘虬与龙屈为大厦栋庇防侯与公不肻作行伍俱在尘土中画松张璪画古松往往得神骨翠帚扫春风枯龙戞寒月流传画师辈奇态尽埋没纤枝无潇洒顽榦空突兀乃悟尘埃心难状烟霄质我去淅阳山深山看眞物西斋小松二首松树短于我清风亦已多况乃枝上雪动揺微月波幽姿得闲地讵感岁蹉跎但恐厦终构借君当奈何簇簇枝新黄纤纤攒素指柔苙渐依条短莎还半委清风日夜高凌云竟何已千岁盘老龙修鳞自兹始白居易和松树亭亭山上松一一生朝阳森耸上参天柯条百尺长漠漠尘中槐两两夹康庄婆娑低覆地枝榦亦寻常八月白露降槐叶次第黄岁暮满山雪松色郁青苍彼如君子心秉操贯氷霜此如小人面变态随炎凉共知松胜槐诚欲栽道傍粪土种瑶草瑶草终不芳尚可以斧斤伐之为栋梁杀身获其所为君构明堂不能终天年老死在南冈不愿亚枝叶低随槐树行松声月好好独坐防松在前轩西南微风来潜入枝叶间萧寥发为声半夜明月前寒山飒飒雨秋琴泠泠弦一闻涤炎暑再听破昏烦竟夕遂不寐心体俱翛然南陌车马动西邻歌吹繁谁知兹檐下满耳不为喧寄题盭厔防前防松忆昨为吏日折腰多苦辛归家不自适无计慰心神手栽两树松聊以当嘉賔乘春日一往生意渐欣欣清韵度秋在绿茸随日新始怜涧底色不忆城中春有时昼掩关防影对一身尽日不寂寞意中如三人忽奉宣室诏征为文苑臣闲来一惆怅长似别交亲早知烟翠前攀翫不逡廵悔从白云里移尔落嚣尘赠卖松者一束苍苍色知从涧底来劚掘经几日枝叶满尘埃不买非他意城中无地栽庭松堂下何所有十松当我阶乱立无行次高下亦不齐高者三丈长下者十尺低有如野生物不知何人栽接以青瓦屋承之白沙台朝昏有风月燥湿无尘泥疎韵秋槭槭凉隂夏凄凄春深微雨夕满叶珠蓑蓑岁暮大雪天压枝玉皑皑四时各有趣万木非其侪去年买此宅多为人所咍一家二十口移转就松来移来有何得但得烦襟开即此是益友岂必交贤才顾我犹俗士冠带走尘埃未称为松主时时一愧懐栽松小松未盈尺心爱手自移苍然涧底色云湿烟霏霏栽植我年晚长成君性迟如何过四十种此数寸枝得见成隂否人生七十稀姚合松坛盘盘松上盖下覆青石坛月中零露垂日出露上漙山翁称絶境海峤无所观皮日休小松婆娑只三尺移来白云径亭亭向空意已解凌辽敻叶健似虬须枝脆如鹤胫清音犹未成绀彩空不定隂圆小芝盖鳞涩修荷柄先然被鷃抢预恐遭蜗病结根幸得地且免离离映磥砢不难遇在保晚成性一日造明堂为君当毕命陆龟防小松擢秀逋客岩遗根飞鸟径因求饰清閟遂得辞危敻贞同栢有心立若珠无胫枝形短未怪鬛数差难定况密三天风方遵四时柄那兴培塿叹免荅邻里病微霜静可分片月疎堪映奇当虎头笔韵叶通明性会拂阳乌胸抡材膺帝命宋王安石前日石上松前日石上松劚移沙水际青青折钗股俯映幽人砌蟠根今鬯茂落子还苍翠三年一楮叶世事眞期费苏轼种松得徕字春风吹榆林乱荚飞作堆荒园一雨过戢戢千万栽青松种不生百株望一枚一枚已有余气压千亩槐野人易斗粟云自鲁徂徕鲁人不知贵万灶飞青煤束缚同一车胡为乎来哉然解其缚清泉洗浮埃枝伤叶尚困生意未肻囘山僧老无子养防如婴孩坐待走龙蛇清隂满南台孤根裂山石直榦排风雷我今百日客养此千岁材茯苓无消息防鬓日夜摧古今一俛仰作诗寄余哀戏作种松我昔少年日种松满东冈初移一寸隂琐细如插秧二年黄茅下一一攒麦芒三年出蓬艾满山散牛羊不见十年余想作龙蛇长夜风波浪碎朝露珠玑香我欲食其膏已伐百本桑人事多乖迕神药竟渺茫朅来齐安野夹路须髯苍会开龟蛇窟不惜斤斧疮纵未得茯苓且当食流肪金盎百出入皎然散飞霜藁死三彭仇澡换五谷肠青骨凝緑髓丹田发幽光白髪何足道要使防瞳方却后五百年骑鹤还故乡曾巩高松高松高干云众木安可到汤汤鸣寒溪偃偃倚翠纛侧听心神醒仰视目睛眊风雨天地动一叶不欹倒岂同涧中萍上下逐流潦岂同墙根槐卷卷秋可扫凤凰引众禽此木隂可焘君求百常柱星日此可造般匠世有无方钟野人好孔平仲咏道上松长松高落落积雪白皑皑鳞鬛冻且僵郁结久不开观其纒压意直使同枯荄鴈带寒光去鸟传春信来微阳入直榦生意忽已囘豁若醉初醒整顿出尘埃秀色山腹孤标摩斗魁时至自当复安得长摧頽若非根本壮何能异草莱黄庭坚道中闻松声蟠空作风雨发地鸣鼓吹日晴四无人声在高林际伊优儿女语蹇浅市井议我欲抱七弦写此以卒岁秦观题防松寄陈季常遥闻连理松托根黄麻城枝枝相钩带叶叶同死生虽云金石姿未免儿女情想应风月夕满庭合欢声陆游秋夕大风松声甚壮戏作短歌人生不自怜坐受外物械荣华难把玩俄顷皆变坏山栖亦何有耳目差旷快秋郊多烈风夜壑起松籁初闻尚萧瑟彷佛听严濑忽如倒巨浸便欲翻大块又疑楚汉战澒洞更胜败不然六月雨雷电奔百怪三更势稍敛铁马归入塞孰能从吾游洗汝胸次隘杨万里小松小松如小儿能坐未能立乱髪覆地皮劲气排雪汁谁将救暍手种此青戢戢秋阳暴行人清防何时及裘万顷题余仲祥松斋芳妍桃李塲纷趋飇成蹊长松坐偃蹇遂尔不见知平生异时人不与俗转移萧然尘埃中擅此丘壑奇窓空境逾清四壁风来吹抱琴揖苍髯喜气掀两眉臭味旣与同相亲不相违直期阅岁寒可但忘朝饥金党懐英和张德远伐松之什社栎赋散财乃遭匠石嗤高梧中宫征不能保孙枝全伤随用否理固不可移堂堂十八公端劲出天姿蟠根借余润茂郁清溪湄雨师夜失律偶此遗神螭烟鳞渍寒雨雾鬛明朝曦腾拏困愈壮偃蹇僵不疲未能走沆漭聊与草木嬉长风动头角吟啸舒郁伊尘埃讵能久雷电会有时昨宵卧溪月老影闲横欹天明竟不举俯仰益怪奇拏拳攀半崖渴喙吞清漪希珍价不售复病樵柯危材高辄尔耳咄彼造化儿樛枝饱霜雪遽与蓬蒿衰孤标挽万牛未为廊庙知窈窕桃李春奈尔千岁期枯桑岂自贾取败以老龟兹非防下材梁栋终见施长短归自然勿为凫鹤悲郦权竹林寺矮松苍烟霭山曲囘溪抱修筠中藏古佛宫荒僻无四邻灵松插殿脚偃蹇今几春何年霹雳雨抉石搜潜鳞谪重飞举难堕此蜿蜒身联拳缩爪股气屈不得伸卧枝老无力支撑借樵薪无风自悲吟失水固不神安知才不才祸福了已分南山耸千嶂直榦排风云正以中绳墨中道遭斧斤岂知无用资千岁保其贞何必求先容养此老囷轮我亦爱奇节岁晏守贱贫他时来汝伴露顶挂葛巾冯璧同希颜怪松崧高地气灵花木竞妍秀玊峯西南趾有松独怪陋偃蹇如蟠螭奋迅如攫兽叶劲须髯张皮古鳞甲皱菌蠢藤瘿怒支离笻节瘦月上虬影揺风度雨声骤子落慰枯禅枝樛碍飞鼬盘根万乘器平盖千岁寿樵斤幸免寻厦匠矧肻构龙化会有时天旱期汝救麻九畴乐山松乐山一何崇上有千岁松清孤月露底秀拔天地中蒲柳抱常质桃李开芳容争如十八公笑傲冰霜风居然喜避世不肻污秦封蟠如北海螭伏如南阳龙纷纷过者多匠石终不逢明堂几时构唤起苍髯翁雷渊会善寺怪松物生自有常怪特物之病嗟嗟此老苍怪怪生魁柄侏儒蹙髀股宿瘤拥腮颈蜿蜒蛟龙戏腾掷防虎竞须髯喜张磔意气怒狂迸匠石求栋楹节目足讥评刍荛急薪槱坚悍空盼瞪静言观倚伏未易相吊庆虽违时世用顾免斧斤横阳秋莫荣悴岁月何究竟盘盘曲则全挺挺独也正小草悮扫迹伏神还守性傥随天中景广宇共庥映元刘诜赋小松树何时始移根今日已映坐沐露欲五寸出草先几个林深带宿润湑湑垂白唾欣然千丈意郁勃不可挫我无定居地此计恐成蹉他年欲待隂日月当已过桑麻要生养文字廹寒饿柳传未可学泛书眞足课如何抱空疎矧复习痴惰嗜饮此山水五岁饱高卧君看重来时风雨夜相和马祖常礼部合化堂前后栽小松买松栽两阶緑髪已可梳恐是女元君截须生地腴迟尔千尺长下产黄琥珀服以安心神飞身作仙客明刘基题赵文敏公画松呉兴昔王孙能画世莫及观其二松图矫若龙出蛰蟠根破坤舆拔萃滃原隰胶加各轩翥崱屴相倚立鼍鳞撑空青豕鬛振飒飁高藏日月气清滴云雾汁垂钓者何人短棹非妄集五湖多风涛蛟蜃头角不如洿泽间取足鰿与鳛倦眠松影下百窍清凉入愼勿惊松枝天寒衣袂湿张羽戴山石上听松溷耳俗諠久兹晨一清听长松逓解飇哀壑互相应奔腾骇涛濑窈渺韵笙磬至音不假器始觉自然胜缘触故成声动极还归静此时憩石坐黙然待其定乃知弃瓢者未悟闻中性七言古诗增唐张説遥同蔡起居偃松篇清都众木总荣纷传道孤松最出羣名接天庭长光景气连宫阙借氛氲悬池滴滴停华露偃盖重重拂瑞云不借流膏助仙鼎愿将桢榦奉明君莫比冥灵楚南树朽老江边代不闻王维新秦郡松树歌青青山上松数里不见今又逢不见君心相忆此心向君君应识为君颜色高且闲亭亭逈出浮云间原杜甫戏为防松图歌天下几人画古松毕宏已老韦偃少絶笔长风起纤末满堂动色嗟神妙两株惨裂苔藓皮屈铁交错廻高枝白摧朽骨龙虎死黑入太隂雷雨垂松根胡僧憇寂寞厐眉皓首无住着偏袒右肩露防脚叶里松子僧前落韦侯韦侯数相见我有一匹好东绢重之不减锦绣叚已令拂拭光凌乱请公放笔为直榦增杜甫题李尊师松树障子歌老夫清晨梳白头都道士来相访握髪唿儿延入户手提新画青松障障子松林静杳冥凭轩忽若无丹青隂崖却承霜雪榦偃盖反走虬龙形老夫平生好奇古对此兴与精灵聚已知仙客意相亲更觉良工心独苦松下丈人巾屦同偶坐似是商山翁怅望聊歌紫芝曲时危惨淡来悲风李贺五粒小松歌虵子虵孙鳞蜿蜿新香几粒洪崖饭緑波浸叶满浓光细束龙髯铰刀翦主人壁上铺州图主人堂前多俗儒月明白露秋泪滴石笋溪云肻寄书李咸用小松歌幽人不喜凡草生秋锄劚得寒青青庭闲土瘦根脚狞风揺雨拂精神醒短影月斜不满尺清声细入鸣蛩翼天人戏翦苍龙髯参差簇在瑶阶侧金精水鬼欺不得长与东皇逞颜色劲节暂因君子移贞心不为麻中直卢士衡灵溪老松歌灵溪古观坛西角千尺鳞皴栋梁朴横出一枝戞楼阁直上一枝扫寥廓白石苍苔拥根脚月明风撼寒光落有时风雨晦暝摆撼若黑龙之腾跃合生于象外峯峦枉滞乎人间山岳安得巨灵授请托拔向青桂白榆边安着宋蔡襄圣泉寺松径诗青松苒苒门前道根底坚牢颜色好鸣籁萧森风雨生紫鳞开动龙蛇老天若有意别留种百年其下无纤草雷霆时绕雪霜重劲节支扶不顚倒野姿峭拔已背时肻要藤花彊纒抱南方赤夏苦蒸湿万木无声就僵藁忽经密防少休息肌骨便惊秋气早寄言匠者勿复顾留作清凉除热恼苏辙种松城郭人家岁寒木桧柏森森映华屋青松介僻不入城野性特嫌尘土辱中庭冉冉盈尺苖条榦虽短风霜足培根不用粪壤厚插竹预防鸡犬触他年期汝三丈高独立仙翁毛髪緑老人自分不及见子孙见汝知遗直徐积大松东海有物天下雄万灵戮力生奇松天精地粹萃其下沧溟百道来相通一根直去穿九泉一根斜插鲸鱼渊远者压折巨鳌背近者倒纒山根偏小枝可就千钧弓大枝可挂万斛钟惟有老榦苦难状吕光营外堆龙身披北帝雄犀甲虎贲连臂围不匝无计都将大地遮有心尽把浮云刷樛枝入地旋复上怪怪奇奇非一状谷陵相变任古今土木两行专王相列帜空遗渭川垒犒师留得杨隋帐驹来撼亭亭盖渌鱼飞入苍苍浪最是半霄风雨声山妖走尽川魅惊十万争挥铁槊骑百千齐阚黑旗兵有时海面波涛小一部仙韶下蓬岛残声逐水散鸣琴遗响穿云聚啼鸟混沌死来凡几朝清气浊气防未消独叶耸来新盖凤防柯合处旧藏蛟其本既异其事殊德若有容材有余大鹏斥鷃皆可居相忘有似江湖鱼美哉此木眞不凡能以智免斧斤间过尽工师无所用庄周应作不材看大松小松如此奇方舆圆盖不可知隂阳山海气合离不然神物相防持金李纯甫怪松谣阿谁栽汝来几时轮囷拥肿苍虬姿鳞皴百怪雄牙髭拏空夭矫蟠枯枝疑是秘魔嵓中老慵物旱火烧天鞭不出睡中失却照海珠羞入黄泉蜕其骨石钳沙锢汗且僵埋头卧角政摧藏试与摩挲定何似怒我枨触髯张壮士囚不得住神物世间无着处隄防夜半雷破山尾血淋漓飞却去元傅若金奉题仇工部壁间古松图歌苍松在山自奇古灌木翳之人不惊忽然图向堂上壁满坐叹息长风生交柯崛走森昼晦其下将疑鬼神会雾雨寒霏虎豹毛雷霆怒折蛟鼍背乃知巨笔老且神力斡造化雄千钧皇天不夭栋梁具后土潜囘霜雪春尔松已为人爱惜见尔为尔生颜色山中岂无材木倚絶壁未逢匠石嗟何益王冕题夏廸防松图我昔曾上五老峯白云尽处看青松中有两树如飞龙正与夏廸画者同夏廸画松得松趣个个乃是廊庙具贞固不特凌雪霜偃蹇犹能吐烟雾苍髯猎猎如有声铁甲半掩苔花青六月七日炎火生对此似觉形神清丈人兀坐诚有道岂比商山采芝皓有琴有琴不须弹而今世上知音少孤松叹孤松倚云青亭亭故老谓是苍龙精古苔无花防铁甲五月忽听秋风声幽人恐尔斧斤辱独孤根结茅屋月明喜看清影揺雪冻却愁梢尾秃昨夜飞霜下南海山林草木无光彩起来摩挲屋上松颜色如常心不改幽人盘桓重慨慷此物乃是眞栋梁呜唿既是真栋梁天子何不用是扶明堂杨维桢题履元陈君万松图紫芝道人天思精南来新画青松障东家画水西家山积弃陈缣忽如忘突然槎牙生肺肝元气淋漓廹神王亟唿圆瓦倒墨汁尽写髯官立成仗羣争十丈百丈身气敌千人万人将交柯玉锁混鳞甲屈铁金绳殊骨相石鬭雷霆白日倾雨走蛡龙青天上前身要是僧择仁五百蜿蜒见情状天台老林亦画松三株五株成冗长我家东越大松冈五鬛苍苍郁相望门前两个赤婆娑上有禽语相向雕龙梓客朝取材伏虎将军夜偷饷安得射洪好绢百尺强令隂森移叠嶂鼓以轩辕之瑟五十弦共写江声入悲壮明髙启偃松行龙门西冈魏公祠祠前有松多古枝长身蜿蜒横数亩巨石作枕相撑搘春泥半封朽死骨冻藓全聚雏生皮无心昂耸上霄汉偃仰独向荒山陲蛰雷振岳撼不动千载一梦醒何迟政如卧龙未起日深意有待风云期太湖月出照夜魄天峯雪积埋寒姿涛声时吼若鼾息野老惊起山僧疑左仰右屈各异态天自出巧非人为画师安能把笔写樵子岂敢操斤窥杜陵枯柟已憔悴蜀相老柏非瑰奇何如此树怪且寿呵卫定想烦灵祗不知己阅几人代游客过尽今存谁明堂屡兴不见取得全正爱同支离我尝来观忍遽返醉卧其上高吟诗葛陂笻竹亦腾化神物终去可久羁何当一叱使飞起载我万里游天池他年还访旧城郭正是白鹤归来时陈宪章戏题张千户画松张侯画松人不识松不画横惟画直上干青霄下盘石倒卷苍龙二千尺神物安可留屋壁变化虚空了无迹不然恐遭雷斧噼左手执弓右持防所胜无过万人敌侯莫画松费笔力原冯琦斋前松树不盈咫亭亭车盖层云似虬枝婉婉世所希嗟尔劲节乃如此岂无凌霄姿一旦成绕指雷雨方排未敢争龙蛇将蛰何当起展转空向人诘曲谁相理直木从来忌先伐曲榦犹存愈于死问君曲直安可为大道委蛇谁则知请君看取岁寒色犹自青青似旧时陈继儒羣松合抱支硎侧十里浓隂半山黑村翁记松不记年依稀传是支公植支公曾向松之下调鹤调鹰复调马皮皴甲蜕化髯龙谁知复有屠龙者使君买松欲制亭烟姿雪榦仍青青一朝顿脱伧父厄要知树老多精灵夜静空林觉人语大松小松共尔汝愿以长生报使君结得茯苓如斗许老松作墙茆作瓦道人来自天台者不煑黄精不劚苓张口如箕坐松下一片松涛胜古冰细咀饱嚼风棱棱吾将砺齿齿已折只恐松枯化为石五言律诗增唐李峤松郁郁高岩表森森幽涧陲鹤栖君子树风拂大夫枝百尺条隂合千年盖影披岁寒终不改劲节幸君知杜甫严郑公堦下新松弱质岂自负移根方尔瞻细声闻玊帐疎翠近珠未见紫烟集虚防清露霑何当一百丈欹盖拥高檐钱起咏门上画松上元王杜三相公昔闻生涧底今见起豪端众草此时没何人知岁寒岂能裨栋宇且欲出门阑只在丹青笔凌云也不难李德裕金松台岭生竒树佳名世未知纤纤疑大菊落落是松枝照日含金晰笼烟淡翠滋勿言人去晚犹有岁寒期陆肱松雪霜知劲质今古占嘉名断砌盘根远疎阴偃盖清鹤栖何代色僧老四时声郁郁心弥久烟高万井生李商隐高松高松出众木伴我向天涯客散初晴后僧来不语时有风传雅韵无雪试幽姿上药终相待他年访伏龟喻凫广德官舍二松杨公休簿领二木日坚牢直甚彰吾节清宜庇尔曹幽隂月里细冷树雪中高谁见干霄后枝飘白鹤毛项斯和李用夫栽小松移来未换叶已胜在空山静对心标直遥吟境助闲影侵残雪际声透小牕间即耸凌空榦翛翛岂易攀于武陵友人亭松俛仰不能去如逢旧友同曾因春雪散见在华山中何处有明月访君听远风相将归未得各占石岩东张乔和薛监察题兴善寺古松种种近王城前朝古寺名瘦根盘地远香吹入云清鹤动池台影僧禅雨雪声看来人旋老因此叹浮生题小松松子落何年纤枝长水边劚开深涧雪移出远林烟带月栖幽鸟兼花灌冷泉防风动清韵闲听罢琴眠许棠和薛侍御题兴善寺松何年劚到城满国响高名半寺隂常匝邻坊景亦清伐多无巧势风定有余声自得天然状非同涧底生崔涂题兴善寺隋松与人期不至青青伊涧松移植在莲宫藓色前朝雨秋声半夜风长闲应未得暂赏亦难同不及禅栖者相看老此中王贞白述松远谷呈材榦何由入栋梁岁寒虚胜竹功绩不如桑秋老落干子春深裛嫩黄虽防匠者顾樵采日难防曹松僧院松此木韵弥全秋宵学瑟空知百余尺未定几多年古甲磨云拆孤根捉地坚何当抛一榦作盖道塲前谢仲宣赋松送德林少尹员外送人多折柳唯我独吟松若保岁寒在何妨霜雪重森梢逢静境廓落见孤峯还似君高节亭亭尠继踪杜荀鹤题唐兴寺小松虽小天然别难将众木同侵僧半牕月向客满襟风枝拂行苔鹤声分呌砌虫如今未堪看须是雪霜中张蠙郑毂补阙山松心将积雪欺根与白云离远寄僧犹忆高看鹤未知影交新长叶皴匝旧生枝多少同时种深山不得移僧无可松枝怪榦鳞皴烟梢出涧新屈盘高极目苍翠远惊人待鹤移隂过听风落子频青青寒木外自与九霄邻宋司马光古松摧颓岩壑间磊落得天顽香叶低渐水余根倒挂山白猿窥子落黄鹤认巢还不久应为石莓苔旧已斑郭祥正松风夜寂松风度魂清客枕寒琴声传不尽诗句写应难骤雨倾瑶砌眞珠落玉盘隐居如可访吾欲跨翔鸾林景熙古松独占寛闲地不知揺落天山林犹古色风雪自穷年龟伏灵根寿禽巢絶顶仙栋梁非所屑几见海成田金周昂望山中松地险蟠根古人稀小径消雨皴开白雪风响入青霄未畏斧斤逼惟愁霹雳烧解鞍那避远冷色故相招原明申时行松冈宛转循高阜青葱结茂林团云低盖影挟雨送涛音节抱风霜苦根盘岁月深亦知景意山阁助清吟御定佩文斋广羣芳谱卷六十九子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷七十木谱松三集藻七言律诗増唐刘禹锡庙庭偃松诗有序侍中后阁前有小松不特立而偃丞相晋公为赋诗美其犹龙蛇然植于髙檐乔木间上嵌旁轧盘蹙倾亚似不得天和者公以遂物性为意乃加怜焉命畚土以壮其趾使无欹索绹以牵其干使不仆盥漱之余以润之顾盻之辉以照之发于人心感召和气无复夭阏坐能敷舒向之跧蹙化为竒古故虽袤丈而有偃号焉予甞诣阁白事公为道所以且示以诗窃感嘉木之逢时斐然成咏势轧枝偏根已危髙情一见与扶持忽从顦顇有生意却为离披无俗姿影入岩廊行乐处韵含天籁宿斋时谢公莫道东山去待取成隂满鳯池李商隠题小松怜君孤秀植庭中细叶轻隂满座风桃李盛时虽寂寞雪霜多后始青葱一年几变枯荣事百尺方资柱石功为谢西园车马客定悲揺落尽成空赵嘏题横水驿双峰院松故园溪上雪中别野馆门前云外逢白发渐多何事苦清隂长在好相容迎风几拂朝天骑带月犹含度岭钟更忆葛洪丹井畔数株临水欲成龙曹唐题子侄书院双松自种双松费几钱顿令院落似秋天能藏此地新晴雨却惹空山旧烧烟枝压细风过枕上影笼残月到前莫教取次成闲梦使汝悠悠十八年李山甫松地种苍龙势抱云天教青共众材分孤标百尺雪中见长啸一声风里闻桃李傍他真是佞藤萝攀尔亦非羣平生相爱应相识谁道修篁胜此君崔涂题浄众寺古松百尺森踈倚梵台昔人谁见此初栽故园未有偏堪恋浮世如闲即合来天暝岂分苍翠色嵗寒应识栋梁材清隂可惜不驻得归去暮城空首回郑谷松下视垂杨拂路尘双峯石上覆苔文浓霜满径无红叶晩日髙枝有白云春砌花飘僧旋扫寒溪子落鹤先闻那湛寂寞悲风起千树深藏李白坟吴融和陆拾遗题谏院松落落孤松何处寻月华西畔结根深晓含仙掌三清露晩上宫墙百雉隂野鹤不归应有怨白云髙去本无心碧岩秋涧休相望捧日原湏在禁林韩溉松倚空髙槛冷无尘往事闲徴梦欲分翠色本宜霜后见寒声偏向月中闻啼猿想带苍山雨归鹤应和紫府云莫向东园竞桃李春光还是不容君李中题吉水县防前新栽小松劚开幽防藓苔斑移得孤根植砌前影小未遮官舍月翠浓犹带旧山烟羣花解笑香宁久众木虽髙节不坚输我婆娑栏槛内晩风萧飒学幽泉徐夤松涧底青松不染尘未逢良匠竞谁分龙盘劲节岩前见鹤唳翠梢天上闻大厦可营谁择木女萝相附欲凌云皇王自有増封日修竹徒劳号此君画松防底隂森验笔精笔闲开展觉神清曽当月照还无影若许风吹合有声枝偃只应鹤识根深宜与茯苓生天台道士频来见说似株株倚赤城炙毂子松寒松耸防倚苍岑緑叶扶疎自结隂丁固梦时还有意秦皇封日岂无心常将正节栖孤鹤不遣髙枝宿众禽好是特凋羣木后护霜凌雪翠逾深宋韩琦和润倅王太博林畔松郁山头翠色攅就中髙格出林端霜凌劲节难摧抑石纒危根任屈盘古鬛自随仙日老孤风不入俗人防时来匠者湏回頋且禀幽姿待歳寒蔡襄古寺偃松古寺无人野藓滋空庭永日雪风吹横柯圎若张青盖老干孤如植紫芝万乘未经蟠木器千年终与大椿期湏知才短为天幸江上婆娑得所宜安静堂庭松偏爱堂东砌下松三年潇洒伴衰翁寒声澹荡潮初上疎影孤圎月正中清彻纱帷延昼梦緑金盏带春风自縁多病饶归思便觉山林野意通王安石古松森森直干百余寻髙入青冥不附林万壑风生成夜响千山月照挂秋隂岂因粪壤栽培力自得干坤造化心廊庙乏材应见取世无良匠勿相侵次韵董伯懿松声天机自动岂闗情能作人间物外声暝聒一堂无客梦晓悲千嶂有猿惊庙中奏瑟沈三叹堂下吹箫失九成俚耳纷纷多郑卫直湏闻此始心清苏轼登州孙氏松堂万松谁种已摐摐半苍云映此邦露重珠璎防翠盖风来石齿碎寒江浮空两竹横南阁倒影扶桑射北窓坐待夕烽传海峤重城归去蹋逢逢万松亭并引麻城县令张植万松于道周以芘行者且以名其亭去未十年而松之存者十不及三四伤来者之不嗣其意也故作是诗十年栽种百年规好徳无人助我仪县令若同仓庾氏亭松应长子孙枝天公不救斧斤厄野火解怜冰雪姿为问几株能合抱殷勤记取角弓诗刘子翚咏松风韵飕飗逺更清苍髯痩甲耸亭亭连根欲鬭岩峦力一盖常雨露情曽映月明留鹤宿近经雷霹带龙腥衰残愧我无仙骨愿采流膏慰暮龄元谢宗可龙形松夭矫挐云海上来蜿蜒蜕骨老莓苔紫髯夜湿千山雨鐡甲春生万壑雷影动欲翻平陆起声号如卷怒潮回蜷枝冷挂岩前月犹似擎珠照九垓张雨次韵虞公和断江和尚种松松下微吟惬病悰支离潦倒似支公顶因巢鹤翻成结心为依禅毕竟空陆子坛前春古淡葛洪井上雨青葱茯苓乞与杨贠外谁复缄诗过浙东原明屠隆咏罗汉松何年苍叟住禅林百尺婆娑万壑隂四果总来成佛印一官应不受秦侵灵根歳月跏趺久老干风霜面壁深谡谡回飇响空谷犹闻清夜海潮音五言排律増唐贠南溟禁中春松郁郁贞松树隂隂在紫宸葱茏偏近日青翠更宜春雅韵风来起轻烟霁后新叶深栖语鹤枝亚拂朝臣全节长依地凌云欲致身山苖防不得生植荷陶钧陆贽禁中春松隂隂清禁里苍翠满春松雨露恩偏近阳和色更浓髙枝分晓日灵韵杂宵钟岚助炉烟逺形疑盖影重愿符千载夀不羡五株封倘得廻天眷全胜老碧峰周存禁中春松几歳含贞节青青紫禁中日华留偃盖雉尾转东风不为繁霜改那将众木同千条攅翠色百尺淡晴空影宻金茎近花明鳯沼通安知幽涧侧独与散樗丛常沂禁中春松映殿松偏好森森列禁中攒柯沾圣泽疎盖引皇风晩色连秦苑春香满汉宫操将贞石固材与直臣同翠影宜青苍枝秀碧空还知沐天眷千载更葱茏李胄文宣王庙古松列植成均里分行古庙前隂森非一日苍翠自何年寒影烟霜暗晨光枝叶妍近檐隂更静临砌色相鲜每愧闻钟磬多惭接豆笾更宜教胄子于此学贞坚元稹与杨十二巨源卢十九经济同游大安亭各赋二物合为五韵探得石松片石与孤松曽经物外逢月临栖鹤影云抱老人峯蜀客君当问秦官我旧封积膏当琥珀新刼长芙蓉待补苍苍去樛柯早变龙白居易题遗爱寺前溪松偃亚长松树侵临小石溪静将流水对髙共逺峰齐翠盖烟笼宻花幢雪压低与僧清影坐借鹤穏枝栖笔写形难似琴偷韵易迷暑天风槭槭晴夜露凄凄独憩依为舍闲行绕作蹊栋梁君莫采留着伴幽栖郑澣中书相公任兵部侍郎日后阁植四松逾数年澣沗此官因献拙作丞相当时植幽襟对此开人知舟楫器天假栋梁材错落龙鳞出襹褷鹤翅廻重隂罗武库细响静山台得地公堂里移根防水隈吴臣梦寐逺秦岳歳年催转觉飞缨谬何因继组来几寻珠履迹愿比角弓培柏恱犹依社星髙久照台后凋应共操无复问良媒刘禹锡和兵部郑侍郎省中四松诗十韵右相歴中台移松武库栽紫茸抽组绶青实长玫瑰便有干霄势防成构厦材数分天柱半影逐日轮廻旧赏台阶去新知谷口来息隂长仰望翫境几徘徊翠粒晴悬露苍鳞雨起苔凝音助瑶瑟飘蘂泛金罍月桂花遥烛星榆叶对开终须似鸡树荣茂近昭回姚合和兵部郑侍郎省中四松诗十韵四松相对植苍翠映中台擢干凌空去移根劚石开隂阳气潜照造化手亲栽日月滋佳色烟霄长异材清音胜在防寒影遍生苔静绕霜霑履闲防酒满杯同荣朱户际永日白云隈宻叶闻风度髙枝见鹤来赏心虽可尽丽什妙难栽此地无因到循墙几百回李正封贡院楼北新栽小松青苍初得地华省植来新尚带山中色犹含洞里春近楼依北户隠砌浄游尘鹤夀应成盖龙形未有鳞为梁资大厦封爵耻嬴秦此观光日清风屡得亲白行简贡院楼北新栽小松华省清霜曙楼隂植小松移根依厚地委质别危峰北户知犹逺东堂幸见容心坚终待鹤枝嫩未成龙夜影防仍薄朝岚色渐浓山苖不可防孤直俟秦封钱众仲贡院楼北新栽小松爱此凌霜操移来独占春贞心初得地劲节始依人晩日烟犹薄当轩色转新枝低无宿羽叶浄不留尘每与芝兰近常慙雨露均因逢顾盻生植及兹辰吴武陵贡院楼北新栽小松拂槛爱贞容移根自逺峯已曾经草没终不任苔封叶少初凌雪鳞生欲化龙乗春濯雨露得地近垣墉逐吹香微动含烟色渐浓时廻日月照为谢小山松刘得仁赋得听松声庭际微风动髙松韵自生听时无物乱尽日觉神清强与幽泉并翻嫌细雨并拂空増鹤唳过牖合琴声况复当秋暮偏宜在月明不知深涧底萧瑟有谁惊五言絶句御制戒坛卧松苍松卧如龙蜿蜒鳞鬛古肤寸起山云用汝作霖雨咏盆中松歳寒坚后雕秀萼山林性移根黼座傍可托青松柄増唐皇甫冉台头寺愿上人院古松下有小松栽毫末新生与纤草不辨重其有陵云干霄之志与赵八员外裴十补阙同赋之细草亦全髙秋豪乍堪比及至干霄日何人复居此元稹题翰林东阁前小松檐碍修鳞亚霜侵簇翠黄唯余入琴韵终待舜张王建小松小松初数尺未有直生枝闲即旁邉立防多长却迟叚成式竒松二十字杉桂何相踈榆栁方迥屑无人擅谈柄一枝不敢折偃盖入楼妨盘根侵井窄高僧独惆怅为与澄岚隔郑谷乳毛松松格一何髙何人号乳毛霜天寓直夜愧尔伴闲曺唐彦谦松托根盘泰华倚干蚀莓苔谁云山泽间而无梁栋材宋徐松细韵风中逺寒青雪后浓繁隂堪避雨效用待东封苏轼松强致南山树来经渭水滩生成未有意鸦鹊莫相干元李俊民松欝郁愁无地青青独有心疑从大夫后倾盖到如今明李东阳题画松种树自何年幽人不知老不爱松色竒只听松声好陈宪章画松为张别驾松乃木之雄公亦人中龙何湏防画本千丈在胸中朱鹭黄山松松无五仭髙矮者二三尺敷枝或横亩平翠可布席七言絶句御制阅乌稽并序古松林数十里防翳无际非午亭夜分不见日月松林黯黯百十里罕境偏为麋鹿游雨雪飘萧难到地嗁乌野草自春秋原唐杜甫凭韦少府觅松树子落落出羣非榉栁青青不朽岂杨梅欲存老盖千年意为覔霜根数寸栽増白居易松树白金换得青松树君既先栽我不栽幸有西风易凭仗夜深偷送好声来刘商与湛上人画松水墨乍成岩下树摧残半隠洞中云猷公曽住天台寺隂雨猿声何处闻章孝标小松爪叶鳞条龙不盘梳风幕翠一庭寒莫言只似人长短湏作浮云向上防僧院小松抛杉背柏冷僧锁月梳风出殿檐还似天台新雨后小峰云外碧尖尖施肩吾翫手植松却思毫末栽松处青翠才将众草分今日散材遮不得防防气色欲凌云李羣玉书院二小松一双幽色出凡尘数粒秋烟二尺鳞从此静闻细韵琴声长伴读书人崔涂涧松寸寸凌霜长劲条路人犹笑未干霄南园桃李虽堪羡争奈春残又寂寥郑谷传经院壁画松危根痩尽耸孤峰珍重江僧好笔踪得向游人多处画却胜涧底作真松陆希声松岭上春松手自栽已能苍翠映莓苔歳寒本是君家事好送清风月下来曹松题僧院松空山涧畔枯松树老对禅堂鳞甲身传是昔朝僧种着下头应有茯苓神杜荀鹤小松自小刺头深草里而今渐觉出蓬蒿时人不识凌云木直到凌云始道髙成彦雄松大夫名价古今闻盘屈孤贞更出羣将谓岭头闲得了夕阳犹挂数枝云张蠙华山孤松石罅引根非土力冒寒犹助岳莲光緑槐生在膏腴地何得无心拒雪霜罗隠小松已有清隂逼座隅爱声仙客肻过无陵迁谷变湏髙莭莫向人间作大夫徐夤咏大夫松五树旌封许歳寒挽柯攀叶也无端争如涧底凌霜节不受秦皇号此官僧景云画松松一似真松树且待寻思记得无曽在天台山上见石桥南畔第三株僧皎然题松为爱松声听不足每逢松树便忘还翛然此外更何事笑向闲云似我闲原宋王安石道旁大松人取以为明龙甲虬髯不可攀亭亭千丈防南山应嗟无地逃斤斧岂愿争明爝火间増王安石北山道人栽松阳坡风暖雪初融度谷遥防积翠重磊砢拂天吾所爱他生来此听楼钟郑獬种松髙标不畏雪霜侵狂劚孤根出旧林但恐长安无地种人家桃李自成隂苏轼予少年颇知种松手植数万株皆中梁柱矣都梁山中见杜舆秀才求学其法戏赠二首露宿泥行草棘中十年春雨养龙如今尺五城南杜欲问东坡学种松君方扫雪收松子我已开榛得茯苓为问何如挿杨栁明年飞絮作浮萍黄庭坚题仁上座画松偃蹇松枝隔烟雨知侬定是歳寒材百年根节要老硬将恐崩崕倒石来戏荅陈季常寄黄州山中连理松枝二首故人折松寄千里想听万壑风泉音谁言五鬛苍烟面犹作人间儿女心老松连枝亦偶然红紫事退独参天金沙滩头鏁子骨不妨随俗暂婵姢谢薖移松二首古貌苍髯十八公巍巍独出众村中朝来挽致茅堂下为我商量送好风河出昆仑派九州矻然砥柱立中流苍松若比丘山重岂但回头费万牛陆游双松东冈夭矫两苍龙千尺蟠空黛色浓六十余年松若此谁知我更老于松杨万里松七首翠旌緑纛夹车轮龙作长身鐡作鳞莫笑道傍数松树古来老却几官人修涂残暑仆夫劳午憩茅檐尺许髙忽有凉风飒然起小松唿舞大松号松本无声风亦无适然相值两相唿非金非石非丝竹万顷云涛殷五湖莫信秦人五大夫一生清苦不敷腴也将青玉雕钗子一一钗头缀两株老人手种一川松为栋为梁似未中只合茅斋听驱使为公六月唤清风夹道松杉半老苍前贤余泽未应君防直干连云起岂但当年蔽芾棠一生着数落人先自爱栽松自可怜待得茯苓堪采掘此翁久已作飞仙谢枋得松乔松磊磊多竒节冬无霜雪夏无热根头更有千嵗苓知谁可语长生诀元傅若金题画松遥忆商颜松色青女萝枝上醉眠醒自从四皓安刘后嵗莫何人采茯苓僧行端栽松钝镢横肩雪未消不辞艰歩上岧嶤等闲种得灵根活防防春风长緑条明李东阳画松三首为卜刑部从大题云匝地黯无辉老干盘空势不归疑是叶家堂上见夜深风雨墨龙飞十年不到山中路又见青松画里生拟着茅堂最深处石凉雨听秋声郎官对坐一松孤共识西台两大夫十八年中今已半夜来曽梦作公无原陈继儒曽笑西湖九里松樛枝数尺不成龙只因枯顶时多月照见南髙峰外峰诗散句増晋康遥望山上松隆冬青葱自遇一何髙独立迥无双袁宏森森千丈松磊砢非一节虽无榱桷丽较为栋梁杰唐王绩松生北岩下由来人径絶布叶捎云烟插根拥岩穴唐扶日射苍鳞动尘迎翠箒嫩茸含细粉初叶泛新杯宋石延年菌生枝上雨龙起穴中雷怪影漫溪侧寒根纒石回晋阮籍泽中生乔松万世未可期陶潜懐此贞秀姿卓为霜下杰原宋鲍照愿君松柏心采照无穷极梁吴均白云光彩丽青松意气多増唐孟浩然寥落幽居心飕飗青松树原李白开花必早落桃李不如松巫山小揺落碧色见松林松柏本孤植难为桃李颜勗君青松心努力保霜雪増李白长松入云汉逺望不盈尺五峰转月色百里行松声错落千丈松虬龙盘古根杜甫土室延白光松门耿疎影栁宗元日出雾露余青松如膏沐元稹君防孤松树左右萝茑纒台下三四松低昂势前却白居易爱君抱晩节怜君含直文临风有清韵向日无曲隂众目悦芳艳松独守其贞邵谒孤松自有色岂夺众草荣宋司马光藏春在何许万松林苏轼林中百尺松歳久苍鳞蹙养此霜雪根迟彼鸾鳯吟黄庭坚青松出防壑十里闻风声孙文懿疎影碎夜月寒声搅秋风金蔡松年髙陵五六松潭水涵清隂元杨载长松防泉水四时清如秋原唐李白南窓萧瑟松风起凭谁一听清心耳増韩愈山红涧碧纷烂熳时见松枥皆十围白居易有松百尺大十围生在涧底寒且卑烟叶葱茏苍麂尾霜皮剥落紫龙鳞惟忆夜深新雪后新昌台上七株松廖匡国曽于西晋封中散又向东吴作大夫原宋石延年影揺千尺龙蛇动声撼半天风雨寒王令却笑五株乔岳子将直节事嬴秦文同若遇风雷湏守护恐生头角似飞腾苏轼百年父老知谁在惟有双松识使君张舜民要有堂堂冠劒叟苍然千万甲夫中张商英如障如屏如绣画似幢似盖似旌旗増范成大松节焦膏当烛笼凝烟如墨染房栊金蔡松年老松阅世几千尺玉骨冷风战天碧晋左思郁涧底松刘琨系马长松下许询青松凝素髓湛方生林松冬夏青梁江淹青松挺秀萼唐太宗岩松千丈盖王绩涧松寒转直王丘松风鸣佩环王维松树有秦官青松学大夫日色冷青松孟浩然谷转松翠宻李白松寒不改容翠色明云松松古渐无烟长松鸣夜风原杜甫溪回松风长松门似画图防松露滴身増杜甫碧色见松林冬岭秀孤松青松寒不落原韩愈青鸾倚长松増白居易松张翠伞盖龙蟠松矫矫涧逺松如画孟郊青松多夀色万松无一斜松气清耳目姚合防月嫌松宻李商隠张琴和古松紫阁舞云松朱庆余山深松翠冷司空图松凉夏健人韩偓松长见日多裴说无风松自吟杜荀鹤松头穿破云李中清风生古松张蠙松髙影上楼松合径先秋僧卿云松径雨余香宋钱惟演松疎露下凉余靖松溪千盖雨司马光秀直寒松节苏轼长松度翠蔓陆游露浓松鬛长戴昺松凉鹤梦清吴儆松风六月寒元袁桷松耸翠崚嶒唐王维种松皆作老龙鳞李白枯松倒挂倚絶壁原杜甫新松恨不髙千尺踈松隔水奏笙簧増杜甫松髙拟对阮生论韦应物碧涧苍松五粒稀白居易寒松纵老风标在秋风拂松疎韵落李商隠青松手植变龙文方干小松出屋和巢长唐球松织香梢古道寒杜荀鹤涧底松揺千尺雨韩偓长松夜落钗千股韦荘松装粉穂临窓亚宋苏轼涧底松根斫雪腴范成大松根当路龙筋痩金王寂一轩松防碧油幢元袁桷松吼龙吟万壑奔陈樵千歳孤松生緑烟词増宋陈亮临江仙五百年前非一日可堪只到今年云龙欲化艶阳天从来耆旧传不博地行仙昨夜风声何处度典型犹在南山自怜不结傍时縁着鞭非我事避路只渠贤水龙吟钱王霸业成时多应是百年遗树羞将髙古为渠遮映鱼盐调度且向空山趂时多事四垂盘踞算兴衰坐阅权竒磊块世间斤斧又见当天明圣便弹丸也难分土一番整顿旧家草木新来雨露鐡石心膓蚪龙根干亭亭天柱纵茯苓下结茑萝髙际怎堪攀附别録増吴志孙晧传注初丁固为尚书梦松树生其腹上谓人曰松字十八公也后十八歳吾其为公乎卒如梦焉唐书儒学传郎余令授霍王元轨府参军事从父知年亦为王友元轨每曰郎家二贤皆入府不意培塿而松柏为林也原唐书回鹘传拔野古有川曰康干河断松投之三年辄化为石色苍致然节理犹在世谓康干石増世说顾悦与简文同年而髪早白简文曰卿何以先白对曰蒲栁之姿望秋而落松柏之质经霜弥茂世目李元礼谡谡如劲松下风嵇康身长七尺八寸风姿特秀见者叹曰萧萧肃肃爽朗清举或云肃肃如松下风髙而徐引山公曰嵇叔夜之为人也岩岩若孤松之独立其醉也傀俄若玉山之将崩庾子嵩目和峤森森如千丈松虽磊砢有莭目施之大厦有栋梁之用颜氏家训齐世有辛毗者清干之士官至行台尚书嗤鄙文学嘲刘逖云君辈辞譬若朝菌湏臾之翫非宏才也岂比吾徒千丈松树常有风霜不可凋悴矣刘应之曰既有寒木又发春华何如也辛笑曰可矣梦书松为人君梦见松者见人君也杜阳杂编武宗防昌元年夫余国贡松风石石方一丈莹彻如玉其中有树形若古松偃盖飒飒然而凉飇生于其间至盛夏上令置于殿内稍秋风飕飕即令撤去岳阳风土记白鹤老松古木精也李观守贺州有道人陈某自云一百三十六歳因言及吕洞賔曰近在南岳见之吕云过岳阳日憩城南古松隂有人自杪而下来相揖曰某非山精木魅故能识先生先生哀怜吕因与丹一粒赠之以诗吕举以示陈陈记其末云惟有城南老树精分明知道神仙过明日陈行防之不可后年余李守岳阳因访前事果城南有老松以问近寺僧曰先生旧题寺壁久已摧毁但能记其诗曰独自行来独自坐无限世人不识我惟有城南老树精分明知道神仙过后为亭松前曰过仙亭旧松枯藁今复郁茂得非丹饵之力耶原东坡集元祐元年正月十二日苏子瞻李伯时为栁仲逺作松石图仲逺取杜子羙诗松根胡僧憩寂寞厐眉皓首无住着偏右肩露双脚叶里松子僧前落之句复求伯时画此数句为憩寂圗子由题云东坡自作苍苍石留取长松待伯时只有两人嫌未足兼收前世杜陵诗因次其韵云东坡虽是湖州派竹石风流各一时前世画师今姓李不妨题作辋川诗文与可甞云老夫墨竹一派近在徐州吾竹虽不及石似过之此一卷公案不可不令鲁直下一句増避暑录话松磊落昂藏似孔北海洞天清録蜀中有石解开自然有小松形或三五十株行列成径描画所不及画史大夫长源作着色山水松顶似荆浩松身似李成叶取真松为之如灵防尾大有生意石不甚工作凌霄花纒松亦佳作钱藻字醇老收张璪松一株下有流泉涧松上有八分诗一首断句云近溪幽湿处全借墨烟浓图绘寳鉴毕宏善画山水作松石图于左省壁间一时文士有诗称之其落笔纵横变易常法意在笔前非防墨所能制故得生意为多宋廸字复古师李成画山水运思髙妙笔墨清润又喜画松或髙或偃或孤或双以至于千万株森森然殊可骇也马宋英温州人放达能诗至钱塘游静慈寺写古松于壁题云磨出一锭两锭墨扫出千年万年树月明乌鹊悮飞来踏枝不着空归去丁大全丞相赏其诗画急命索之人忌其能閟不令出卒不遇原梧浔杂佩松化石余曽于张雨若清江衙斋见之大小凡五松理而石质云得之古庙中大是竒物雨若绘图而系以诗好事者咸属和焉増素园石谱婺州永宁县松林一夕大风雨忽化为石悉皆新截大者径二三尺有松节脂脉土人运而为坐且至有小如拳者亦宜置几案间原种艺八月终择成熟松子柏子同收顿至来年春分时甜水浸十日治畦中下水土粪漫散子于畦内如种菜法或单排种上覆土厚二指许畦上搭短棚蔽日旱则频浇常湏湿润至秋后去棚髙四五寸十月中夹薥稭篱以御北风畦内乱撒麦糠覆树令梢上厚二三寸止南方宜微盖至谷雨前后手爬浄浇之次冬封盖如前二年后于三月带土移栽先撅坎用粪土相合纳坎中水调成稀泥栽于内拥土令坎满下水塌实不用杵筑脚蹋次日防有缝处以细土掩之常浇令湿至十月以土覆藏毋使露根春间去土次年不湏覆若果松湏种于盆仍用水隔勿令蚁伤根移植过冬至三以后至春社以前松柏杉槐一切树皆可移栽大树湏广留土如一丈树留土二尺逺移者二尺五寸用草防纒束根土树大者从下去枝三二层记南北运至栽处深凿穴先用水足然后下树加干土将树架起揺之令土至根底皆徧实土如旧根四围筑实然后浇水令足俟干再加土一二寸以防干裂勿令风入伤根百株百活若欲偃蹇婆娑将大根除去止留四邉根制用清异录却老霜九链松枝为之辟谷长生松节松之骨也质坚气劲筋骨间诸病宜之酿酒已风痹松叶一名松毛除恶疾安五脏生毛去风痛脚痹及风湿疮松白皮松根下皮也解劳益气松皮松树老皮也一名赤龙皮生肌止血敛疮口治疮松液火烧松枝溢出者治疮疥及牛马疮附録松花原松树二三月抽防生花长四五寸采其花蘂名松黄彚考原原化书崔希真十月一日遇老父于门献松花酒老父曰此酒无味乃于懐中取丸药置酒中味极羙后问天师师曰此真人葛洪第三子其药乃千歳松胶也増老学庵笔记青城山上官道人北人也巢居食松麨年九十矣人有谒之者但粲然一笑耳居山杂志松至三月花以杖叩其枝则纷纷坠落张衣裓盛之囊负而归调以蜜作饼遗人曰松花饼市无鬻者集藻五言古诗増金张建拟古客从岳顶来贻我松粉黄为言服之久身轻欲飞翔我甞淡无味我嗅寂无香还君三太息世方好膏梁七言律诗増唐韦应物紫阁东林居士叔缄赐松英丸碧涧苍松五粒稀侵云来去露霑衣夜唘羣仙合灵药朝思俗侣寄将归道塲斋戒今初服人事荤羶已觉非一望岚峰拜还使腰间铜印与心违七言絶句増唐姚合采松花拟服松花无处学嵩阳道士忽相教今朝试上髙枝采不觉倾翻仙鹤巢诗散句増宋吴儆风急忽惊乌鹊起空堦防防堕松花唐苏颋三月松作花朱庆余风起松花散元马祖常石洞松花落倪瓒堦下松粉黄唐白居易腹空先进松花酒张耒山下松花龙甲老方干惯縁险峭收松粉元尹廷髙满山黄雾落松花桷松花落径无人扫附録松脂原松脂松之津液精华也一名松膏一名松香一名松胶一名松肪一名沥青以通明如薫陆香颗者为胜老松皮内自然聚者为第一胜凿取及链成者根下有伤处不见日月者为隂脂尤佳气味苦温无毒润心肺强筋骨安五脏利耳目除伏热治疮疡消风气久服轻身不老千年松脂入地化为琥珀又千年为瑿状如黑玉蜜蜡金亦多年琥珀所化屑其末焚之有松香气彚考増汉武内传仙之上药有松柏之膏服之可延年原列仙传仇生者不知何许人汤时为木正甞食松脂在尸乡北山上自作石室周武王幸其室祠之増博物志松脂沦入地中千嵗为茯苓茯苓千年化为琥珀琥珀一名江珠今泰山有茯苓而无琥珀益州永昌出琥珀而无茯苓原抱朴子松树之三千嵗者其皮中有聚脂状如龙形名曰飞节芝増燕闲録戴石屏诗麦麨朝充食松明夜当灯此是山西本色语深山老松心有油者如蜡山西人多以代烛谓之松明颇不畏风原上党赵瞿病癞垂死其家弃之山中有仙人见而怜之与以药服百余日疮愈颜色丰悦肌肤玉泽后遇仙人乞其方乃錬过松脂也瞿服久身轻力倍年百余嵗齿髪如故夜卧忽见屋间有光大如镜久而一室尽明如昼又见面上有采女戏于口鼻间后入抱犊山中成地仙别録原制用辟谷松脂十斤桑薪灰汁一石煮五七沸捞入冷水中旋复煮凡七遍乃白细研为散每服一二钱粥饮调下日三服至十两不饥一年以后夜视目明久服延年益夀松脂不拘多少长流水桑柴煮挼三次再以枽灰汁煮七次扯防更以好酒煮二次仍以长流水煮二次色白不苦为度每斤入九蒸地黄末十两乌梅末六两炼蜜丸桐子大每服七十丸用盐米汤下补中强筋润肌大能益人取松柏粉带露采嫩叶捣末当日为之经日则无粉松蘂去赤皮取嫩白者蜜渍之略焙令蜜熟勿太熟则香脆附録艾蒳香増广志松树緑衣名艾蒳合众香烧之其烟回聚清白可爱春风堂随笔栝柏百年即有白衣如粉本草谓之艾蒳香吾乡钱鼒先生号艾蒳盖取诸此赵文敏号松雪乃是一琴名若艾蒳香亦可称曰松雪附録水松増南方草木状水松叶如桧而细长出南海土产众香而此木不大香故彼人无佩服者北人极爱之然其香殊胜在南方时植物无情者也不香于彼而香于此岂屈于不知己而伸于知己者欤物理之难穷如此附録落叶松増落叶松塞外兴安岭多有之五台亦有其皮防古无茶时可以当茶木性最坚其刺有毒入肉即烂入水即沉所以木商不取其榦直挺防天枝叶蔚然恍若九檐羽盖以塞北髙寒经秋叶脱至春复生松上寄生白脂厚五六寸光洁似玉微软而坚有用之为靴底者附録杄松増杄松一名白松生塞外汗帖木儿岭五台亦有其榦直上枝叶如盘下枝长以上渐短逺望无异浮图其体最轻商人取之运至通州御定佩文斋广羣芳谱卷七十钦定四库全书御定佩文斋广羣芳谱卷七十一木谱柏原柏一名椈尔雅云柏椈树耸直皮薄肌腻三月开细花结实成毬状如小铃多瓣九月熟霜后瓣裂中有子大如麦芬香可爱六书精蕴云柏隂木也木皆属阳而柏向隂指西盖木之有贞徳者故字从白白西方正色也处处有之古以生泰山者为良今陕州宜州宻州皆佳而干陵者尤异木之文理大者多为菩萨云气人物鸟兽状态分明径尺一株可值万钱川柏亦细腻以为几案光滑恱目増广雅汁柏柏也地理志华山生文柏一名黄肠广志柏有续柏彚考原书禹贡杶榦栝柏诗风泛彼柏舟鲁颂新甫之柏増礼记杂记畅臼以椈杵以梧疏捣郁鬯用柏臼桐杵者柏香桐洁于神为宜原论语殷人以柏増汉书武帝纪元鼎二年春起柏梁台注三辅旧事云以香柏为之郊祀志李少君见上上有故铜器问少君少君曰此器齐桓公十年陈于柏寝注以柏木为寝室于台之上东方朔传柏者鬼之廷也注言鬼神尚幽闇故以松柏之树为廷府朱博传御史府中列柏树常有野乌数千栖宿其上晨去暮来号曰朝夕乌晋书郭璞传璞洞五行天文卜筮之术王导深重之甞令作卦璞言公有震厄可命驾西出数十里得一柏树截断如身长置常寝处灾当可消矣导从其言数日果震柏树粉碎孝友传王裒庐于墓侧旦夕常至墓所拜跪攀柏悲号涕泣着树树为之枯庾衮字叔褒或有斩其墓柏莫知其谁乃召隣人集于墓而自责焉因叩头泣涕谢祖祢曰徳之不修不能庇先人之树衮之罪也父老咸亦为之垂泣自后人莫之犯宋书符瑞志王者耆老见敬则柏受甘露原宋书武三王列传鲁郡孔子旧庭有柏树二十四株经歴汉晋其大连抱有二株先折倒士人崇敬莫之敢犯义防悉遣人伐取父老莫不叹息増南齐书髙逸传伯徐伯珍宅南九里有髙山班固谓之九岩山后汉龙丘苌隠处也山多龙柽柏望之五采世唿为妇人岩伯珍移居之周书齐王宪传髙祖亲围晋州齐主将兵十万自来援之永昌公椿屯鸡栖原宪宻谓椿曰汝今为营不湏张幕可伐柏为庵示有形势令兵去之后贼犹致疑也及椿被勅追还率兵夜返齐人果谓柏庵为帐幕也不疑军退翌日始悟隋书王劭传劭上表言符命曰陈留老子祠有枯柏世传云老子将度世云待枯柏生东南枝廻指当有圣人出吾道复行至齐枯柏从下生枝东南上指夜有三童子相与歌曰老子庙前古柏树东南状如繖圣主从此去及至尊牧亳州亲至祠树之下自是柏枝廻抱其枯枝渐指西北道教果行原南史王晏传晏为员外郎斋前柏树忽变成梧桐论者谓梧桐虽有栖鳯之羙而失后凋之节及晏败果如之増裴传庙在光宅寺西堂宇敞松柏茂范云庙在三桥蓬蒿不翦梁武帝南郊道经二庙顾而叹曰范为已死裴为更生大同初都下旱蝗四篱门外桐柏凋尽唯墓犬牙不入当时异之孝义传霸城王整之姊嫁为卫敬瑜妻年十六而敬瑜亡手为亡婿种树数百株墓前柏树忽成连理一年许还复分散女乃为诗曰墓前一株柏根连复并枝妾心能感木頺城何足竒唐书狄仁杰传左威卫大将军权善才右监门中郎将范懐义坐误斧昭陵柏罪当免髙宗诏诛之仁杰奏不应死帝怒曰是使我为不孝子必杀之仁杰曰汉有盗髙庙玉环文帝欲当之族张释之廷诤曰假令取长陵一抔土何以加其法于是罪止弃市陛下之法在象魏固有差等犯不至死而致之死何哉今误伐一柏杀二臣后世谓陛下为何如主帝意解遂免死原方技桑道茂居有二柏甚茂曰人居而木蕃者去之木盛则土衰土衰则人病乃以鐡数十钧埋其下増山海经白于之山其上多柏讲山其上多柏尚书逸萹东社惟柏原穆天子传甲申天子升于大北之隥而降休于两柏之下増三辅黄图汉文帝霸陵不起山陵稠种柏春秋运斗枢玉衡星精散为柏东观汉纪李恂父母防六年躬自负土树柏常在冡下原谢承后汉书陈留虞延为郡督邮光武廵狩至外黄问延园林柏树株数延悉晓之由是见知东方朔外传孝武皇帝时闲居鸣新雨止朔执防在殿上唿问之荅曰殿后柏树有鹊立枯枝上东向鸣上遣视如朔言晋宫阁名华林园柏二株抱朴子大谷倒生之柏増神仙传孔元方凿水邉防作一窟室窟前有一柏树生道后棘草间委曲隠蔽弟子有急欲诣元方窟室者皆莫能知列士传延陵季子解寳劒挂徐君墓柏树三齐略记尧山在广固城西七里尭廵狩所登遂以为名山顶立祠祠邉有柏树枯而复生不知几代树也拾遗记始皇起云明台穷四方之珍木东得葱峦锦柏述征记柏谷谷名也谷中无回车地夹以髙原柏林防蔼穷日幽暗弗覩阳景从征记泰山庙中柏皆二十余围夹两堦赤眉尝斫一树见血而止今斧创犹在泰山记山南有泰山庙种柏树千株大者十五六围长老传云汉武所种述异记卢氏县有卢君古塜塜旁柏二株枝条防茂二百余歩树文起皆如甲根劲如铜石水经注沁水北有华岳庙庙侧有攅柏数百根对郭临川负冈防渚青青弥望竒可翫也陉山子产坟东有庙旧有一枯柏树其尘根故株之上多生稚柏列秀青青望之竒可嘉矣樊宗师园林记柏曰苍官酉阳杂爼上座璘公院有穂柏一株衢柯偃覆下坐十余人太常博士崔硕云汝西有练溪多异柏及暮秋叶上敛俗唿合掌柏海録碎事负霜柏一作宜霜柏寰宇记巴郡有柏柱大可十围髙二十余丈乃公孙述时楼柱所斫之处忽生枝而不朽真源县老子堂前有双柏树左阶之柏久枯大业十三年忽从根生一枝耸榦三丈三尺枝叶青翠唐武宗二年更生一枝直上五尺横枝两层枝叶相覆异于常树东斋纪事武侯庙柏其色若牙然白而光泽尚复生枝叶今才十丈原东坡集孤山有陈时柏二株其一为人所薪山下老人自为儿已见其枯矣然坚悍如金石愈于未枯者僧志诠作堂于其侧名之柏堂予来汝南地平无山清颍之外无以娱予者而地近亳社特宜桧柏自拱把而上辄有樛枝细纹治事堂前二柏与荐福两桧尤为殊絶孰使予安此寂寞而忘归者非此君欤増春渚纪闻元丰间朝廷问罪西夏五路举兵秦鳯路图上师行营憇形便之次至闗岭有秦时柏一株虽质榦不枯而枝叶略无存者既标图间裕陵披图顾问左右偶以御笔防其枝间而叹其阅嵗之久也后郡奏秦朝柏忽复一枝再荣殿中有记当时奏图叹赏之语私相耸异以为天人笔泽所加便同雨露之施少林集録嵩山汉武帝登封时神人唿万嵗之所峰之半乃昔嵩阳观故基有唐天寳年碑刻碑东古柏五株积翠婆娑可爱中有一株尤大五人聮手抱之围始合下一石刻曰汉武帝封大将军山川纪异汉阳县西柏泉寺有古井世传大禹植柏于大别山其根盘曲直至井底今柏根尚存又大别山阳太平兴国寺前亦有古柏俗传禹治水时所植者化源记柏叶仙人田鸾家居长安常闻道者有长生术遂入华山求问真侣心愿恳至至山下数十里见黄冠自山而出鸾遂礼谒祈问隐诀黄冠指柏树示之曰此即长生药也何必深逺但问志何如尔鸾遂捜寻仙方云侧柏服之久而不已可以长生乃取柏叶曝干为末服之稍莭荤味心志専一至六七十日未有他益但觉时时烦热至二年余病热头目如裂举身生疮而鸾意终不舍至七八年热疾益甚其身如火人不可近皆闻柏叶气诸疮溃烂黄水遍身如胶忽自云体今小可湏一沐浴遂命置一斛温水于室数人舁卧斛中遂于斛中寝三日方悟唿人起之身上诸疮皆已扫去光彩明白发绀緑顿觉耳目鲜明自云初寝梦黄冠数人持旌节导引谒上清遍礼古来列仙皆谓曰柏叶仙人来此遂授以仙术谓曰且止于人世修行后有位次当相召也自此絶谷于嵩阳年百二十三嵗无疾而终异香满室空中闻音乐声乃造青都赴仙约耳原燕谈寇莱公知巴东县手植双柏于庭民比之甘棠谓之莱公柏后大火柏与公祠俱焚莆阳郑赣为令悼柏之焚惜公手植不忍翦伐种凌霄花于下使附榦而上以着公之遗徳且慰邦人之去思云増西溪丛语青龙寺老柏院有布衣张在题一絶于院壁云南隣北舍牡丹开年少寻芳去又回唯有君家老柏树春风来似不曽来元祐中州学教授毕仲愈题跋刻石于平岚亭上姚氏残语太祖以柏为界尺谓之隔笔简避暑録话柏竒峻坚痩似李元膺遯斋闲览余靖庆歴中知桂州州境穷僻处有林木延袤数十里每至月盈之夕輙有笛声发于林中甚清逺土人云闻之已数十年终不知其何怪也公遣人寻之见其声出一大柏树中乃伐取以为枕声如期而发公甚寳惜凡数年公之季弟欲穷其怪命工解视但见木之文理正如人在月下吹笛之像虽善画者莫能及重以胶合之则不复有声矣玉堂闲话髙祖在襁褓之时母置放其荘柏树之隂而往饷田比及饷回日斜而树影不移墨客挥犀壶山有柏木一株长数尺半化为石半犹是坚木蔡君谟见而异焉因运至私第余在莆阳日亲见之老学庵笔记真宗御集有苑中赏花诗十首内一首龙柏花李文饶平泉山居草木记有蓝田之龙柏宋子京又有真珠龙柏诗刘子仪晁以道朱希真亦皆有此作予长于江南未甞见也或云本出鄜坊间方舆胜览桔柏渡在昭化县今昭化驿有古柏土人唿桔柏故名逰武夷山记峰山有仙柏树古而青翠可赏成都记日就殿以文柽绮柏为材原五色线嵩山天封观有古柏三株武后封五品大夫防百余歩俗云大小将军増济南行记岱岳观有汉柏柯叶甚茂蜀都杂抄蜀都大抵雨多风少故竹树皆修耸少陵古柏二千尺人讥其痩长诗固有放言要之蜀产与他逈异谓柏之森森者惟蜀为然所谓乔木如山者亦惟蜀为然逰香山寺记至洪光寺入石门路甚修平可歩古柏夹之外不见林上不见颠枝榦交防人行道上苍翠扑衣日影注射如荇藻凌乱可数百歩复折而上如是者凡十有一每登一折必右俯木末左瞰絶壁壁皆甃石为之嵗久若天造柏从石罅出多类鬼工初登一二盘竒在柏稍上诸山如螺髻自柏外见则又竒至七八盘山尽在下精蓝名墅棊布绣错金碧晃耀目境屡换殆无暇问柏竒矣桐柏山志柏香峰四望隂岩垂磴万仭上多柏木金陵诸园记东园一曰太傅园两柏异榦合杪下可出入曰柏门天中记广汉梁泉县汉故道县也龙女山多紫柏华阳志云梁泉有紫柏坂嵩逰记嵩阳宫外有汉武帝封三将军柏柏肤殻皆脱去独存肉理色苍白大者围六人次四次三人计千百年物矣其最大者南枝一节瘇甚盖木瘿也祖庵左一柏云恵能谒祖时从钵盂中带至也余为书六祖手植柏五字原涌幢小品髙祖取婺州过兰溪县见古柏甚竒驻师其下后剏亭绕之而空其中夜半辄有苍龙绕伏其上王世懋诗云何年古柏尚青青曽是髙皇玉辇停不信圣恩偏雨露枝枝都作老龙形増七曲山记应梦台右晋柏二株其形盘踞如虬龙色含苍翠自晋代传于今几三合抱泰山记炳灵殿汉柏三四株皆连理中一株最巨轮囷臃肿状尤诡异非千年不能有此四川志詹香山绵竹县人言某寺有古柏一株县令将伐之造署人莫敢逆者寺有老僧题一絶于树云定知此去栋梁材无复清隂覆緑苔只恐深山明月夜惧他千里鹤归来县令见之恻然而止原昆山县志南宋时髙丽进隂阳柏二株初仅二尺种之永懐寺殿庭左右久之髙与殿等每左花则右实右花则左实集藻记増宋田况古柏记成都诸葛孔明祠古柏年祀寖逺乔柯鉅围蟠固凌防有足异者杜甫甞作歌叚文昌亦作文摹状竒人多暗诵故老相传及记事者云自唐季凋瘁歴王孟二伪国蠧藁尤甚然以祠中树无敢翦伐者皇朝干徳丁夘嵗仲夏枯柯复生日益敷茂观者叹耸以为荣枯之变应时治乱武侯光灵如有意于兹者诚为异事因命工圗写备述本末以贻好事者题防増宋陆游防古柏图此圗吾家旧藏余居成都七年屡至汉昭烈恵陵此柏在陵旁庙中忠武侯室之南所谓先主武侯同閟宫者与此略无小异则画工亦当时名手也赞増宋苏轼东莞资福堂老柏再生賛生石首肎奘松肘回是心茍真金石为开堂去柏枯其留复生此柏无我谁为枯荣方其枯时不枯者存一枯一荣皆方便门人皆不闻瓦砾说法今闻此柏炽然常说赋原齐萧锋修柏赋既殊羣而抗立亦含贞而挺正岂春日之自芳在霜下而为盛冲风不能摧其枝积雪不能改其性虽坎于当年庶后凋之可咏増唐魏徴道观内柏树赋有序元坛内有柏树焉封植营护几乎二纪枝榦扶疎不过数尺笼于众草之中覆乎藂棘之下虽磊落节目不改本性然而翳荟蒙笼莫能自申达也惜其不生髙峰临絶壑笼日月带云霞而与夫臃肿之徒杂糅兹地此岂所谓方以类聚物以羣分者哉有感于懐喟然而赋其词曰览大钧之播化察草木之殊类雨露清而并荣霜雪茫而俱悴唯丸丸之庭柏禀自然而醇粹渉青阳不増其华歴英不减其翠原斯木之攸挺植新甫之髙岑干霄汉以上秀絶无地而下临笼日月以散彩俯云霞而结隂迈千祀而逾茂秉四时而一心灵根再徙兹庭爰植髙节未彰贞心谁识既杂沓乎众草又芜没乎丛棘匪王孙之见知志耿介其何极若乃春风起于苹末美景丽乎中园水含苔于曲浦草铺露于平原成蹊花乱幽谷莺喧徒耿然而自抚谢桃李而无言至于日穷于纪嵗云暮止飘蓬乱惊愁云叠起氷凝无际雪飞千里顾众类之飒然亭亭而孤峙贵不移于本性方有俪于君子染翰以写懐庶无亏于善始李徳裕栁柏赋并序夫受天地之正气者唯松柏而已故圣人称其有心美其后凋岂无他木莫可俦匹予常叹柏之为物贞若有余而华滋不足徒植于精舍列于幽庭不得处园池之中与松竹相映独此郡有栁柏风姿濯濯宛若荑杨而冒霜停雪四时不改斯得谓之具美矣惜其生于遐逺人罕知之偶为此赋以贻亲友惟天地之生物均覆载而不私虽草木之殊性皆荣落之有时感松柏自得经隆冬乃知常集霰于穷节秉心终而不移观夫竹婵娟以挺秀松英茂以含滋可防蔚于台榭故封植于园池嗟緑柏之贞苦爰自托乎幽崕或森森于寒垄或肃肃于神祠何炎徼之僻陋忽珍木而在兹齐芊蔚于兰苕俪真芳于桂枝逺而象之耸榦参差凝翠旌之陆离廹而翫之布叶低垂若孔盖之葳又似翠列巢以羣栖鸾奋翼而来仪含轻烟于夕景零露于朝曦逮秋实之蕃衍缀青珠以累累嗟乎材不可备人亦如此斯子张之容虽盛栁惠之贞则亏有长孺之正色无思曼之风姿叹此物之具美以幽深而见遗非企瑶林于尘外方玉树于前墀望旧国无际思故人未期曽不得倚树而泛瑶瑟攀条而献兰巵慨路逺而莫致抑毫端而孔悲顾谓稚子起为謡曰楚山侧湘水源羙斯柏兮托幽根条总翠冬转茂实垂珠秋始蕃彼变化不测焉知非张绪之精魂五言古诗増北齐魏收庭柏古松图偃盖新柏写炉峰凌寒翠不夺迎暄緑更浓茹叶轻沉体咀实化衰容将使中台麝违山能见从原唐杜甫病柏有柏生崇冈童童状车盖偃蹙龙虎姿主当风云防神明依正直故老多再拜岂知千年根中路颜色壊出非不得地蟠据亦髙大嵗寒忽无凭日夜柯叶改丹鳯领九雏哀鸣翔其外鸱鸮志意满养子穿穴内客从何乡来竚立久吁怪静求元精理浩荡难倚赖増宋司马光柏轩凛然凌霜色本自生丘壑徙之君子庭栽培固不薄静夜声飂飂清昼隂漠漠秀气逼檐楹翠影通帘箔知君梁栋材大匠偶未度但守歳寒心闲轩亦不恶苏轼和子由记园中草木种柏待其成柏成人已老不如种丛篲春种秋可倒隂阳不择物美恶随意造柏生何苦艰似亦费天巧天工巧有几肎尽为汝耗君防藜与藿生意常草草御史台柏故园多珍木翠柏如蒲苇幽囚无与乐百日防不已时来拾流肪未忍践落子当年谁所种少长与我齿仰视苍苍榦所阅固多矣应见李将军胆落温御史苏辙防前柏穉柏如婴儿冉冉三尺长移根出涧石植榦对华堂重露恣膏沐清风时抑我老不耐寒怜汝堪风霜朝夕望尔长尺寸常度量知非老人伴可入诸孙行想见十年后檐前蔚苍苍人来顾汝笑诵我此诗章嵩山天封观将军柏肃肃避暑宫石殿秋日冷凛然中庭柏气压千夫整风声荅万壑云色通诸岭材大难为工甘与蓬蒿屛元陈樵双柏亭亭山上柏柯榦如青桐苍古防俗姿肎作儿女容风霜日揺落万木为之空尔独不见摧屹立如老翁乃知归根妙生意恒内融愿乗雷雨兴化作双飞龙明方孝孺栽柏迂拙乖世用每蕴无穷思取效非目前逺与千载期翠柏信良材成长计功迟兹晨劚烟雨移种盈尺姿清庙严洁地圣灵防于斯岂无杞栁辈不足当阶墀殷社夙所尚古制非人为先师实殷人植此理固宜但恐枝榦弱不耐风霜欺培护茍无失终见盛大时三年过人长十年齐桷榱百年必合抱根深柯叶滋青霄泊鸾鳯厚土蟠蛟螭岂特傲寒暑将堪阅兴衰所托况得所永免斤斧危既膺顾盻荣复与翦伐辞寥寥百世后神物相扶持何必为栋梁乃见才气施流光若飞翰时代易推移行防好古士追说种者谁我生素多病中歳早孱羸待为鹤发翁见女凌云枝志士用心者濩落为世何如羣儿巧插槿纷成篱七言古诗原唐杜甫古柏行孔明庙前有老柏柯如青铜根如石霜皮熘雨四十围黛色参天二千尺君臣已与时际防树木犹为人爱惜云来气接巫峡长月出寒通雪山白忆昨路绕锦亭东先主武侯同閟宫崔嵬枝榦郊原古窈窕丹青户牖空落落盘踞虽得地冥冥孤髙多烈风扶持自是神明力正直原因造化功大厦如倾要梁栋万牛回首邱山重不露文章世已惊未辞翦伐谁能送苦心岂免容蝼蚁香叶终经宿鸾鳯志士幽人莫怨嗟古来材大难为用増宋梅尧臣龙柏花非龙香叶非柏独窃二羙夸芳苦楝不分颜色近紫荆未甘开谢迟羣公莫以得地贵竟费佳句何足思明李奎古柏行虞山古柏几千嵗根盘节错罗星文灵气常悬白日雨疎枝乱洒青天云霜柯露榦了不识半是苍苔半成石石上犹存古镜光青萍未拭芙蓉色我来八月秋气浓月明满地盘虬龙赤脚大呌不忍去长风吹落虞山钟天生异物讵可测呵护常闻鬼神泣岩壑宁教无此材嵗寒然后知松柏五言律诗増唐岑参使院中新栽柏树子呈李十五栖筠爱尔青青色移根此地来不曾台上种留向碛中栽脆叶欺门栁狂花笑院梅不湏愁歳晩霜露岂能摧李徳裕柏闻有三珠树惟应秘阆风瑚不生叶朱草又无丛未若凌云柏常能终嵗红晨霞与落日相照在巗中叚成式穂柏聮句一院暑难侵莓苔共影深枝标争息鸟余吹正开襟柯古宿雨香添色残阳石在隂乗闲动诗意助静入禅心善继李洞古柏手植知何代年齐偃盖松结根生别树吹子落隣峰古榦经龙嗅髙烟过雁冲可佳繁叶尽声不碍秋钟宋朱长文多榦柏古柏列重门连枝若弟昆防天分直榦得地共灵根月照龙蛇影风摧鐡石痕鸾凰期可宿香叶向春繁明吴寛追和朱乐圃苏学多榦柏新甫传遗种吴门见后昆碧霄多直榦黄壤本同根霜雪持髙节莓苔接古防三年非桤木十亩自隂繁七言律诗原唐温庭筠晋朝柏树晋朝名軰此离羣想对浓隂去住分题处尚寻王内史画时应是顾将军长廊夜静声疑雨古殿秋深影胜云一下南台到人世晓泉清籁更难闻増宋韩琦删柏翠柏枝繁郁未伸我来删理务躬亲孤根得地虽经嵗逸势参天不在人先易工夫知取舍后凋颜色长精神瓌材自入他年用莫厌因时翦择频王安石景福殿前柏香叶由来耐嵗寒几经真赏驻鸣銮根通御水龙应蛰枝触宫云鹤更盘怪石误防三品号老松先得大夫官知君劲节无荣慕宠辱纷纷一等防苏辙文殊院古柏曽防大柏孔明祠行尽天涯未见之此树湏当称子行他山只可作孙枝栋梁知是谁家用舟楫唯应海水宜日莫飞鵶集无数青田老鹤未曽知郭祥正柏青幢碧盖俨天成湿翠蒙蒙滴画楹禅客自陪千嵗老逰人时抱一樽倾耻随桃李春风短夺尽松篁夜气清安得鬼神题巨笔不容左纽独専名五言排律増唐李商隠武侯庙古柏蜀相阶前柏龙蛇捧閟宫隂成江外畔老向惠陵东大树思冯异甘棠忆召公叶凋湘燕雨枝折海鹏风玉垒经纶逺金刀歴数终谁将出师表一为问昭融五言絶句増唐武平一奉和正旦赐宰臣柏叶应制緑叶迎春緑寒枝歴嵗寒愿持柏叶夀长奉万年欢赵彦昭奉和元日赐羣臣柏叶应制器乏雕梁器材非搆厦材但将千嵗叶常奉万年杯李乂元日恩赐柏叶应制劲节临冬劲芳心待嵗芳偏令人益夀非止麝含香七言絶句増唐雍陶武侯庙古柏宿叶四时同一色髙枝千嵗对孤峰此中疑有精灵在为见盘根似卧龙宋司马光柏红桃素李竞年华周遍长安万万家何事青青亭下柏东风吹尽亦无花金完颜璹黄华画古柏黄华老人画古柏鐡简将军挽大弨意足不求颜色似荔支风味配江瑶诗散句増晋潘岳不见防边柏嵗寒守一度唐杜甫虽当霰雪岩未觉栝柏枯李贺幽幽太华侧老柏如建纛宋石延年蛇露根穿龙眠影在潭梅尧臣棐柏移皆活风霜不变青苏轼苍龙转玉骨黑虎抱金柅瘦皮纒鹤骨髙顶转龙腰苏辙孤直自新甫何年移禁廷陆游龙吟风雨夕山立雪霜晨唐张籍弱柏倒垂如线蔓檐头不见有枝柯宋夏竦托植久依山杏宻附枝俄接帝梧荣刘敞南墙双柏天生直材虽未老心千尺王令不惜以材同失地好留更老共支天强枝抝回信有力髙榦复俯交虬拳苏轼道人手植几生前鹤骨龙姿尚宛然周弼更添苍柏两三軰相伴髙枝作雨声金王元粹风吹髙柏影在衣忽惊满座蛟龙入原唐杜甫翠柏苦犹食増李贺小柏俨重扇薛能春气柏林香宋司马光翠色添崖柏金元好问细柏含古春元许有壬翠柏泻秋声唐王维柏叶初齐养麝香杜甫锦官城外柏森森宋欧阳修凛凛节竒霜榦柏苏轼拏龙濯雾屈虬枝吴儆庭柏无心不受夸别録原南史王俭传俭字仲寳丹阳尹袁粲闻其名及见之曰宰相之门也栝柏豫章虽小已有栋梁气矣増拾遗记太山下有连理文石髙十二丈状如柏树其文彪发似人雕镂自下而上皆合而中开广六尺望若真树也桂海虞衡志石柏生海中一榦极细上有一叶宛似侧柏扶疎无小异根所附着如乌药大抵皆化为石矣行营杂録大中祥符六年緜州彰明县崇仙观柏柱上有木文如画天尊状毛发眉目衣服履舄纤缕悉备素园石谱黄龙府山中产柏枝玛瑙石色甚莹白上如柏枝或黄或黑甚光润顷年白防亨奉使北主遗以一石大如桃上有鸲鹆如豆许栖柏枝上颇竒怪原种植九月中柏子熟采收俟来年二三月间用水淘过取沉水者着湿地二三日淘一次芽出将劚熟地调成畦水饮足以子匀撒其中覆细土半寸再以水压下二三日浇一次常使土润勿太湿太干既生出土四围竖矮篱护之恐为虾蟇所食常浇水亦宜粪俟长髙数尺分栽灌溉性喜晒一年中用晒过粪水浇三四次则青翠蓊欝秋时翦小枝二三尺可插活柏叶色緑不凋夏秋采者良种类非一入药惟取叶扁而侧生者名侧柏功効殊别古柏尤竒益州孔明庙中大柏蜀汉时植人多采入药其味甘香大异常柏他如花柏叶浓郁成朶无子丛柏树緑色并不入药制用嫩柏枝洗浄控干入梅卤晒干甘草桂心为细末入净磁器中一层药一层柏枝封藏之久不开则上盐花可玩可食煮汁酿酒去风痹歴节风附録柏实原本草柏实以干州者为最三月开花九月结子状如小铃霜后四裂中有数子大如麦粒芬香可爱彚考増列仙传赤松子好食柏实齿落更生贾氏谈録李徳裕平泉荘有珠子柏实皆如珠子帘生叶上香闻数十歩传灯録僧问赵州和尚祖师西来意赵云庭前柏树子茅亭客话遂州小溪县石城镇仙女垭村民程翁名君友开寳九年春往云顶山寺遇一道士随往青城山道士曰尔有仙表得至于此开囊取丹一粒令吞之曰若有饥渇则可嚼柏叶柏实些些君友归家无饥渇之念遂别止一室不顾家事甞焚柏子柏叶静坐无所营为不饮不食时嚼柏实三五颗而已门外有一柏树下有一大盘石常偃息于上至九月七日夜如有所待达旦云霞相映有如五色君友蹑空而去集藻诗散句増宋晏殊紫结茱茰实浓薫菡萏香唐皮日休荒径扫稀堆柏子别録原收子熟时顿采之易得过时则零落又易生虫制用子熟采蒸曝舂礧取仁用取子之沉者曝干为末每服方寸匕渐増三五合欲絶谷恣食取饱渇则饮水久服延年附録竹柏増益部方物略记竹柏生峨眉山中叶繁长而箨似竹然其榦大抵类柏而亭直集藻賛増宋宋祁竹柏赞叶与竹类致理如柏以状得名亭亭修直桧原桧柏叶松身见尔雅叶尖硬亦谓之栝今人名圎柏以别侧柏増尔雅翼又有一种别名桧柏不甚长其枝叶乍桧乍柏一枝之间屡变人家庭宇植之以为玩彚考増书禹贡杶榦栝柏诗卫风桧楫松舟宋史真宗纪大中祥符六年十月甲子亳州太清宫枯桧再生西京杂记上林苑栝十株洛阳伽蓝记永宁寺僧房楼观一千余间栝椿松柏扶疎拂檐水经注孔子旧庙西北二里有颜母庙庙像犹严有修栝五株封氏见闻记兖州曲阜县文宣庙门内并殿西南各有柏叶松身之树各髙五六丈枯藁已久相传夫子手植永嘉三年复枯俗传千年木疗心痛人多窃割削之树身渐细去地丈余皆以泥累泥封犹不免焉亦有取为笏者色紫而甚光泽肃宗时二树犹在幽燕记异幽燕思先驿后有五树桧忽生药圎试摘服之往往疗疾有验贾氏谈録李徳裕平泉荘有雁翅桧婆娑如鸿雁之翅洛阳名园记董氏东园北乡入门有栝可十围实小如松实而甘香过之归仁园其坊名也园尽此一坊广轮皆里余唐丞相牛僧孺园七里桧其故木也避暑録话苏州白乐天手植桧在州宅后余政和初甞见之已藁瘁髙不满二丈意非四百年物真伪未知也后为朱冲取献闻藁死于道中乃以他桧易之禁中多不知又有言华亭悟空禅师塔前桧亦唐物诏冲取之桧大不可越桥梁乃以大舟即华亭泛海出楚州以入汴既行一日张防风勐桧枝与帆低昂不可制舟与人皆没长兴大雄寺陈霸先宅庭亦有大桧中空裂为四枝防半庭质如金石相传以为霸先所植又欲取以献防闻悟空桧沉海乃已贤者因物幸托以不朽然此三桧一藁死于道一沉于海一仅以免盖欲为道旁橛株不可得也桧深宻纡盘似管防安渑水燕谈亳州法相寺矮桧髙才数尺偃亚蟠屈枝叶繁茂不可图唐大中年李待价石记云圎防三丈余讵今又三百余年广袤五六丈为一郡之珍玩士人目其寺曰矮栝游茅山録玉晨观东廊许长史手植桧其围丈余西廊左纽桧围八尺原太清记亳州太清宫有八桧老子手植根株枝榦皆左纽石曼卿集此桧不知年代李唐之盛一枝再生至圣朝复有此异増老学庵笔记海桧有二种海桧夭矫坚痩皆天成又有刻削盘屈而成者名土音杜桧海桧絶难致凡人家所有大抵土桧也亳州太清宫桧至多桧花开时蜜蜂飞集其间不可胜数作蜜极香而味带微苦谓之桧花蜜真竒物也欧阳公守亳时有诗曰蜂采桧花村落香则亦不独太清而已话腴宋真宗朝寝殿侧有古桧秀茂不羣名御爱桧然横碍殿檐真皇意欲去之一夕风雷转折其枝时以为瑞中吴纪闻白乐天为蘓州守时恩信及民皆敬而爱之甞植桧数本于郡圃后人目之为白公桧以况甘棠焉湖山胜槩鳯凰山有交枝桧东游记颜庙中孤桧髙五丈许逰茅山记茅峰之西麓有玉宸观门外有古桧千余皆逾抱纹左纽竒怪可画白马老君二殿前各桧一株尤古而竒西山逰记碧云寺殿前二栝松十围隠千牛焉日出映之山中蓊蓊如青云起龙鸣山记听松轩西即韩熙载读书堂遗址所植桧犹存原梧浔杂佩余甞憩两广公署前庭有榕桧二树骈生蟠根合体互相纠结异枝交防苍翠成帷每婆娑其下玩之不忍去増福建志王审知梦众僧奕奕有光所至有双桧并池旦寻而得之池曰浴圣桧曰息圣原曲阜孔庙殿前宣圣手植桧纹皆左纽上耸无枝而不朽每遇一代兴或圣君出则发一枝我朝太祖龙兴世宗继统曾两见真大异事常州烈帝庙有独孤桧颍州灵坛观有再生桧集藻赋御制阙里古桧赋并序孔子手植桧在杏坛之侧金贞祐间无复存矣元至元三十年再茁故处明宏治间又燬于火今所遗者不枯不荣屹立霜露而秀色独异抚摩久之乃作赋曰维槎枒之灵质实钧化之所钟标扶舆之竒特峙先圣之故宫涵元气以不朽与至道而俱崇尔其黛榦苍苍孤柯濯濯鹤骨初扶霜鳞未作俨茁轧以方舒类洪荒之忽凿谢缛采于春华完淳风于太朴夭矫拂勃星临露滴枝无取于樛樛叶全稀于摵摵夕飇度兮弗惊朝旭烘兮如涤伊间气之潜滋惟神爽之咸集徘徊延却宛转断连蟠屈兮若佾羽之在列耸削兮若簨簴之待悬则有筑以崇封沃以膏壤方以周防角以文磉足缩心歔目给神赏萝烟夺翠松籁失响于是楷因之而擢颍蓍感之而抽茎争葳防于弦诵之里齐扶疎于礼乐之庭朝菌惭兮一旦大椿让兮千龄上泝真宰之功逺契无为之代均云行兮雨施等干始兮坤载畴则出混茫之中而居耳目之外与三才以并植绵歴禩其长在亦有扶桑海表若木山巅东瀛西极掲日摩天迹虽夸于神异植非出于文宣宜瞠乎其后矣邈无得而称焉増唐温岐再生桧赋桧有再生之瑞天符圣运之兴挺松身而鳞皴迥出布柏叶而杳蔼相承隋道既穷则没身于乱土唐朝将建故发徳于休徴原夫日将兴而幽暗皆明君应期而纤微必表生于枯朽证受命于败徳之时长则繁华示寳祚于延庆之兆想夫拔陈根而已茂耸修榦以方妍凌朝而还宜宿露向晩而尤称新烟以状而方生荑之枯杨若此以理而喻易叶之僵栁昭然效殊祥以示后愿众瑞而居先嘉其擢本傍荣抽条迥秀歴朱夏而弥盛冒霜雪而不朽应昌业于龙潜之际岂曰无心彰圣徳于虎视之前孰云虚受徒观夫载光紫府効祉皇家竦亭亭之柯叶擢郁郁之辉华可以播之于万古可以流之于四遐是知歴数归唐祯祥启圣何厚地之朽木报上天之明命残阳未落宫庭之林薮忽生明月初悬玉砌之桂花复盛矧夫贞节独异髙标自持散芳气而微风乍动入重隂而宿鸟犹疑盖天所赞也亦神以化之客有生遇明时身防至徳穷胜负于朕兆慕休祥于邦国敢献赋以荣遂布之于翰墨元祝尧手植桧赋繄孔庭之乔木兮自夫子之文章象三林以毓秀兮开万叶以流芳根诗书之正脉兮表吾道之昌长昔阙里之微言兮称后凋之松柏惟若木之柏叶松身兮固手之而不能释谅因材以栽培兮在人物以如一元气防乎其根兮集条理而大成日月拂乎其枝兮掲文明而上行映尼山之正色兮纷苍翠之曽敷承泗波之余泽兮润渗漉而不枯云风歘霍而经庭兮差芳气之袭予八音噌吰以砰磕兮忽升堂而惊顾鳯飘飖以衔图兮遥千载以来下麒麟有时而出兮或迟兹而逰豫彼春秋之风雨兮超震凌以自掲后七雄之斩艾兮曾不足动其一发金石嫓乎其坚刚兮縦百秦而何焚神左右以扶持兮知未防于斯文吾闻孔坛之杏兮配斯文以永久何兹桧之鼎峙兮亦兹杏之不朽信圣人之于万物兮无一物而不仁茍仁心一有所寓兮自当与天地而长春建深根而不防兮矻儒家之柱石今将指天地为期兮夀皇图于箕翼北极建杓而秉持兮奎璧灿然而成行扶桑昭晰以警兮条风发乎震方皇览乎六艺之芳润兮熙文运以再昌録孔氏之子孙兮揽庭秀而不敢忘访故家而爱其木兮当百倍乎甘棠命青阳使发敷兮起朱融使楙鬯戒颢收以来杀兮警神冥以孳养谓英材之并育兮待栋梁以为用矧先圣之亲植兮诚有土之所重嗟七十子面承挈提兮各抱材而有施何梁木之既壊兮余乃不得与兹桧而同时幸壁藏之亡恙兮瞻墙仭以有基托余隂以延伫兮结芳条而遐思衣前后之襜如兮恍洋洋而在斯虽朽质之莫雕兮亦求柯而为则喜斯道之有依兮遂游歌而不息歌曰桧之根兮轮囷桧之节兮嶙峋自周及元吾不知其几春桧之古兮有神桧之今兮有灵维元继周益将开千万亿载之文明五言古诗増宋梅尭臣和曹光道风防三桧飘风西北至树苦万繂牵君家三古桧繁根龙地纒其固谓不防朱栏拥青塼今同秀林木摧倒谁复怜安得百力士扶持尚可全慎勿伐作薪岂无庭燎然原蘓轼和赵景贶栽桧汝隂多老桧处处屯苍云地连丹砂井物化青牛君时有再生枝还作左纽文王孙有古意书室延清芬应怜四孺子不堕凡木羣体备松柏姿气含芝术薰初扶鹤立骨末出龙纒筋巢根白蚁乱网叶秋虫纷乃知蔽芾初甚要封植勤他年皮三寸狐鼠了不闻増苏轼王仲至侍郎见恵穉栝种之礼曹北垣下今百余日矣蔚然有生意喜而作诗翠栝东南美近生神岳隂惜哉不可致霜根络云岑仙风振髙标香实陨平林偶随樗栎生不为樵牧侵忽惊黄茒岭稍出青玉鍼好事虽力取王城少知音岂无换鵞手但知觅来禽髙懐独夫子一见捐槖金得之喜不寐赠我意殊深公堂开后合凡木愧华簪栽培一寸根寄子百年心常恐樊笼中摧我鸾鹤衿谁知积雨后寒芒晓森森恨我廹归老不见汝十寻苍皮护玉骨旦暮视古今何人风雨夜卧听饥龙吟郭祥正合肥何公桧部使者杨公潜古命予赋之合肥有老桧得名自何公何公何代人名迹了莫穷髙枝偃羽盖低枝卧苍龙盘根彻厚地踈影落寒空荏苒九天碧仍为烟雾蒙相传魏武帝解甲休鐡骢甞坐此桧下吞吴未成功至今晦暝夕往往英风我公心好古清标耸千峰鉴赏挥巨笔丹青孰为工灿灿发明玉琤琤叩丝桐谈笑走兵役垣墙宻泥封拂拭枯折榦一助春风融愿回防山力移植明光宫原陈师道次韵赵徳麟植桧种木待成林为千年事目中趋百里宁同万牛费植桧三尺强已有凌云气生世能几何拟作千年计众人笑拍手君子用其意萧萧孤竹君忘言黙相契名以金石交椿杨皆奴婢缅懐万仭巅千丈蔚苍翠盘根泉石底用意霜雪外宁湏大厦材坐待斧斤至散为风雨声密作马牛蔽増金元好问济南庙中古桧同叔能赋亭亭祠宫桧郁郁上云雨扶持几来年造物心独苦青余玉川润根入鐡崕古虽含栋梁姿斤斧安得取沇洑地中久骇浪思一鼓天柱屹不移水国奠平土干坤此神物甲乙存世谱濑鄊留耳孙阙里传鼻祖秦松徒自污蜀柏共数防待十抱成兹焉重摩拊明吴宽观孔林手植桧鲁宫久已坏孔宅仍如新悠悠二千载手泽嗟犹存所存匪他物竒树当髙门矫矫歴霜雪青青出埃尘亲承时雨化生意常欣欣相传借文字烈火经嬴秦而此特萌蘖挺然异其羣羣木绕庭际合抱髙入云寻常岂得似隠起成旋文端如人索绹徽纆依然分米芾好竒士于道未必闻玩物有述作意与石丈均我来重谒拜欲去歩几廵维鲁多松柏断度见诗人徂徕与新甫遥瞻失嶙峋沈周七星桧海虞七星桧宜为羣木冠列生老子宫与邑作竒观广墀气萧森入门凛欲汗久信天地成沃知雨露灌植从萧梁其说我恐漫验斗形叵全七既毙其半三株实存难执嵗月各各具其异形容匪词翰西体裂多藁豁然敞三判东体活亦裂筋骸互续断北者蜷而秃袖破舞脱腕叶亦不暇叶榦亦不暇榦左文皮索绹孤蕝顶留繖槎折象齿跷瘿决鬼目烂疏越复丛穴骳骫仍轩岸蛟挛及猊跛努力不得窜矛长及劒短接战惊楚汉如此纷怪骇聃君不能按知遭几雷厄还屡兵火难生死付冥然造物反被玩君子重贞固顽丑小人谰缘髙坐吹箫我欲唿鹤鹳从根觅埋丹浇泉觊红灿长生就其防永作婆娑伴邓韨致道观七星桧琳宫何岧嶤爽气凌青苍中有古桧树传植自萧梁嵗逺四树存如斗酌天浆东株耸而老庆歴补其亡中株丽琼坛少日嬉其旁枿动手可撼鐡柱鎻蛟猖今已翦不遗彼盗其香两株在东南偃盖覆修廊攅枝细而宻叶聚如针芒拥挺析三本纠结连肺肠龙也方出海挟以子母将两株在西南赤立肤无霜偃蹇捎殿角督力示坚强龙也得云雾攫骛不复翔六子莫囚锁帝招遣巫阳北株最怪异不与羣木行质榦尽屈鐡夭矫互低昂辨叶知乃树寻柯惑其方众视兴怪叹应接不得遑乍疑古蚩尤蓄力抗轩黄拓臂运五兵有徒实跳踉劲者弩脱括弯者弧方张横者夺槊舞坚者操矛锵何乃大小柯亷嵴如斧螳怒虬防山出隠雾势腾骧理断一丝续肤削流乳肪我语非强聒细视乃知详四桧皆左纽玉晨逺相望霁晴亦黯昏黑常晶光仙真护呵久山鬼凭借长至今空翠表劒佩时将将蜀庙青铜柏涿郡羽葆桒圗经俨封殖况我桑梓乡入景星月夜清唳彻虚皇移酒与桧饮风露袭绡裳石田写东树髙词振琳琅遗墨付好事烟姿涨云房我诗费摹写传之起诪张録诗冠巨图尚与桧作堂原施显七星桧琳宫桧森森蟉枝郁苍翠植时应斗宿数列三之四龙鳞缀苔圎香叶凝烟细节操歴冰霜大材难小试匠石偶来见错愕相惊视吴纳七星桧仙坛有古桧森列同七星云是梁家种古怪如龙形东苏护朽骨新枝复青青造化呈竒观拱卫烦山灵谁栽若此树阅嵗逾千龄七言古诗原宋苏辙任氏阅世堂前大桧君家大桧长百尺根如车轮身直壮夫连臂不能抱孤鹤髙飞直上立狂风动地舞枝榦大雪翻空洗颜色人言此桧三百年未知昔是何人植君家大夫老不遇一生使气未甞屈没身不说归故里遗爱自知懐旧邑此翁此桧两相似相与阅世何终极汝南山浅无良材栎柱栋椽聊障日便令杀身起大厦亦恐众材无匹敌且留枝叶挠云霓犹得世人长太息増郭祥正咏蒋公桧淮南亭中有苍桧仰视团团翠为盖直榦每容鸾鳯栖盘根深压鲸鳌背北风预作氷阵声恐取蛟龙斩天外唿童出屋为我窥摩飐清隂月光碎问谁植之前蒋公得地倐经三十载不同种杏上青天正似甘棠有遗爱使华今复见公孙太平事业钟一门祖朝冠帯渐尘土却嗟此桧春常存孤髙岂忘栽培力秀发兼承造化恩已看枝叶饱霜露终作栋柱扶干坤新诗编聮尽珠玉光大先烈听箎埙更忆丹青妙手画进入明堂逢至尊林景熙双桧堂为鲁圣可行可赋鱼头公子氷雪姿根柢忠信华文辞乃翁手植岂无意贞固已作层霄期气含芝术体松柏容成山下神仙宅清隂冉冉生庭除緑雾纤纤护琴册风檐对语如索诗君家伯仲谐埙箎养成材器丰且硕蓄泄云雨蟠蛟螭黄州谪臣坐诗累杳杳蛰龙空九地苍根留取千载芳何物丑秦盗名字元谢应芳独孤公桧诗并序唐独孤宪公为常州刺史时有手植之桧今见诸郡志等书元末树毁于兵至此二十余年为常州民者宜再植以寓思贤之意况有周链师为松菊主者乎率尔口占呈乞诸搢绅先生更倡迭和相与賛成亦庶乎厚风俗云忆昔十五六好古尊前贤初问独孤桧快覩曽争先苍然一株枿旧根皴皮错节枝叶蕃适逢夜雨半身湿疑是往年甘露痕孔明庙前柏相似乃在陈司徒庙之后园乡来陵谷忽变改造化刧灰飞入海神焦鬼烂救不得桐鄊自此无光彩幸存一曲阑干石题公姓字留遗迹石苔斓斑土花碧相伴铜驼非荆棘余从海上避兵归几度摩挲长太息懐哉古之人好贤意无穷咏甘棠爱召伯赋菉竹美武公宪公此树堪比隆后人宁不仰髙风都道士桃千树一防区区岂难措龙钟野老及羣英亦媿因循坐迟暮桧乎桧乎重培植风枝相樛霜榦直邦人具瞻仰遗徳见树犹如见颜色六百二十五年如一昔明孙一元致道观防七星桧树歌海虞山前突兀见古桧眼中气势相盘拏上应七曜分布有神防地灵千嵗储精华皴皮无文尽剥落老根化石吞泥沙据山峞映谺身枯熘雨枝黑藏蛇伫立顷刻云雾遮日落未落山之厓同行观者皆叹嗟舌扪颈缩无敢哗归来灵物不可究夜宿撼牀恐龙鬭王叔承震泽普济寺观古桧歌沙门老树惊竒崛四百年来青未歇气交古佛通精灵命落残碑题嵗月皮为黛石根为鐡琥珀为枝玉为节曲阿倒纽上下错尖梢反掬东西掣扶疎入画画不成苔痕腻锁雷神结雨余细叶浮烟出新枝旧枝宛相龁飞天仙女生緑毛堕地骊龙蜕苍骨西方薄树何时分婆娑独立南江濆寒色虚揺五湖月清隂薄洒诸天云忽漫星槎过笠泽酣歌树底流光碧秦亡争笑大夫松蜀破空怜丞相柏信是僧家佛日长贝叶昙花幻今昔昔者火烧阙里桧仲尼寂寞斯文坠今来风击虞山枝言游澹文章废儒林乔木奈如许野寺孤根聊酹汝五言律诗御制阙里古桧榦耸朱甍外根蟠碧殿阿竒文成左纽元气挺孤柯瑞与龙并传来嵗月多徘徊防手泽不共刼灰磨増宋梅尭臣施景仁邀咏泗州普照王寺古桧来寻淮上寺老桧莫知年刼火已镕像樛枝宁改烟根拏怪石入节駮苍苔坚欲问浮波箭空嗟此独传朱长文并秀桧盘根几百龄合榦倚冥冥偃蹇双虬耸联翩两盖青紫鳞霜外跃绀叶雨余馨左纽凭仙宇何如拱泮亭明吴宽追和朱乐圃苏学并秀桧讲堂前并立霜雪傲冥此树今犹在常年不改青雨来添秀色风动散微馨科第能相继题名下有亭董其昌咏孟桧爱此孟家桧森然见典型沃根洙泗润含气峄山灵阅世消秦篆防天郁鲁青方知樗散夀只入列仙经七言律诗増唐刘禹锡谢寺双桧双桧苍然古貌竒含烟吐雾郁参差晩依禅客当金殿初对将军映画旗龙象界中成寳盖鸳鸯瓦上出髙枝长明灯是前朝焰曽照青青年少时原秦韬玉桧树翠云交榦痩轮囷啸雨吟风几百春深盖屈盘青麈尾老皮张展黒龙鳞唯堆寒色资琴兴不放秋声染俗尘嵗月如波事如梦竟留苍翠待何人増杜荀鹤题瓦棺寺真上人院矮桧天生仙桧是长材栽桧希逢此最低一似旧山来砌畔几番凡木与云齐廻无斜影教僧蹋免有闲枝引鹤栖今日偶题题似着不知题后更谁题宋韩琦得太清小桧植馆中仙桧移来近紫坛亭亭将见起毫端纤枝未觉来风韵劲节先知度嵗寒得地最宜儒馆种结根湏作栋梁防愿将轩竹陪苍翠帯雪开樽助雅欢梅尧臣桧咏文章老重欲追古便作帝宫苍桧诗青葱玉树传杨子盘屈洪桃见左思龙鳞已爱松身直珠实还看柏叶垂秀木艳丛那可拟但将霜雪定坚姿曽巩庭桧呈蒋颖叔樛枝髙下秀森森曽寄名卿异俗心草舍一时成往事松身千尺见新隂声清不受笙竽杂气劲能遗霰雪侵汉节从来縦真赏谢庭兰玉载芳音元成廷珪陈朝桧千年老桧上青霄三阁花飞不动揺香骨自来盘左纽苦心未忍弃前朝蛟龙并立江云黑鸾鳯双啼海雾消想得防题咏处殿头风雨正萧条五言排律増唐吴融三峯府内矮桧擢秀依黄阁移根自碧岑周围虽合抱直上岂盈寻逺砌行窥顶当庭坐芘隂短堪惊众目髙已让他林日转无长影风廻有细音不容萝茑附只耐雪霜侵玉帐笼应匝牙旗倚更禁叶低宜拂席枝褭易抽簪緑防支离久朱门揜映深何湏一千丈方有嵗寒心五言絶句増宋苏轼桧依依古松子郁郁緑毛身每长湏成节明年渐庇人明李东阳咏桧双枝出墙头亭亭两髙盖雨色爱青葱天声听灵籁七言絶句増唐皮日休重寺双矮桧扑地枝徊是翠钿碧丝笼细不成烟应如天竺难陀寺一对狻猊相枕眠陆防和重寺双矮桧可怜烟刺是青螺如到双林误礼多更忆早秋登北固海门苍翠出晴波宋韩琦小桧小桧新移近曲栏养成隆栋亦非难当轩不是怜苍翠只要人知耐嵗寒苏轼塔前古桧当年双桧是双童柏树无言老更恭庭雪到腰埋不死如今化作两苍龙王复秀才所居双桧二首吴王池馆遍重城竒草幽花不记名青盖一归无覔处只留双桧待升平凛然相对敢相欺直榦临空未要竒根到九泉无曲处世间惟有蛰龙知郭祥正桧花开供蜜叶经霜老柏乔松气亦降未遇李聃谁爱惜柘塘西院碧油幢元虞集古桧根到深泉石作身踈踈香叶不知春海波不动天风逺千嵗寒蛟作老人诗散句増宋苏轼团团山上桧岁岁阅榆栁郭祥正嵗老枝叶简春深香气新元王恽南山开画屏髙下蔚万桧唐张祐髙临月户秋云影静入风檐夜雨声孟郊防庾森岭桧李贺古桧拏云臂宋欧阳修夜苍桧起天风杨万里老桧如幢翠接连金许古苍桧四排严法界附録枞原枞松叶柏身见尔雅千仭无枝叶与身皆直枞桧树皆髙丈余花叶皆同但实稍大而色黄緑肉虚为异耳初甚酸涩经霜乃可食采药者不收彚考増尸子松柏之鼠不知堂宻之有羙枞西京杂记上林苑枞七株御定佩文斋广羣芳谱卷七十一子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷七十二木谱杉原杉一名煔尔雅云披煔一名沙一名防类松而干端直大者数围髙十余丈文理条直南方人造屋及多用之叶麤厚微扁附枝生有刺至冬不凋结实如枫有赤白二种赤杉实而多油白杉虚而干燥有斑纹如雉尾者谓之野雉斑入土不腐烧灰最发火药彚考増西京杂记太液池西有一池名孤树池池中有洲洲上煔树一株大十余围望之重重如盖故取为名南方草木状合浦东二百里有杉一树汉安帝永初五年春叶落随风飘入洛阳城其叶大常杉数十倍术士亷盛曰合浦东杉叶也此休徴当出王者帝遣使验之信然乃以千人伐树南康记南野巘山有汉太傅陈蕃墓遥望两杉树耸柯出岭垂隂覆谷游名山志华子冈上紫杉千仭被在崕侧金州山西面杉树偏为白猨所栖竟夕哀鸣行人所恶晁无咎诗注慎思家临湘豪塘晋陶淡隠此山仙去藏丹于杉今大十余抱矣避暑録话杉丰腴秀泽似谢安石福建志淳熙二年仙游县九座山上古杉木生花其臭如兰贵州志白云山在广顺州城东四十里建文帝常遯迹于此上有罗永庵庵外杉二株长可数十尺其一经帝手所摩至杪絶无附枝集藻颂増梁江淹杉颂桐梓旧丽松栝称竒焉如兹品独秀青崕羣木敛望杂卉不窥长入烟氛永鸾螭五言古诗増唐韦应物郡斋移杉擢榦方数尺幽姿已苍然结根西山寺来植郡斋前新含野露气稍静髙窓眠虽为赏心遇岂有岩中縁白居易栽杉劲叶森利防孤茎挺端标才髙四五尺势若干青霄移栽东窓前爱尔寒不凋病夫卧相对日夕闲萧萧昨为山中树今为檐下条虽然遇赏玩无乃近尘嚣犹胜涧谷底埋没随众樵不见欝欝松委质山上苖七言古诗増元范梈古杉行丹陵观有古杉屹如双阙当云门云是钟君之手植君去此树余空邨尾揺翡翠梢八表根结蛇蛟行九原幽邉岂无鬼神防深处直形天地恩一方拆裂引穿熘犹是百年烧火痕苍皮树裹渐欲合始知草木有道存或云下有丹火仗四时地底皆春温神还复壮此其騐疑是自此无传喧平生政坐嗜竒古来防适值寒冬昬长歌沉思绕其下夜半月髙松露繁飘飖叶县凫舄影牢落丰城龙劔魂何当唤起博物者共骑黄鹄凌昆崘傅若金古杉行题陈兵曹所藏李遵道画灵隠道中二杉圗灵隠道中古杉树上与云雾相胶葛李侯一见为写真霜雪萧萧起毫末此杉苍茫几百年鬼物扶持人所怜贞心岂容蝼蚁蚀老榦或有蛟龙纒山林万里那得致见者皆惊栋梁器暗壁寻常度雨声晴窓彷佛生秋气吾闻大厦众力持此杉谁能久弃之君见道邉不材木拥肿百围安所施五言律诗増明吴宽追和朱乐圃苏学新杉生为松柏类不逐歳寒凋弱质防春雨髙情薄紫霄诸生沾賸馥巧匠待长条此日材当大初栽自宋朝七言律诗原宋潘紫岩杉何代移来得许长想渠歴晋复经唐惯于岩畔谙风雪不与人间作栋梁二室七仙同守护千松万桧自低昂向来诸葛祠前柏此物当为伯仲行五言排律増唐皮日休武丘寺前有古杉一本形状丑怪图之不尽况百卉竞媚若妬若媢唯此杉死抱竒节髐然闯然不知雨露之可生也风霜之可瘁也乃造化者方外之材乎遂赋三百言以见志种日应逢晋枯来必自隋鳄狂将立处螭鬬未开时卓荦掷枪榦义牙束防枝初惊蟉篆活复讶獝狂痴劲质如尧痩贞容学舜霉势能擒土伯丑可骇山祗虎爪拏巗穏虬身脱浪欹槎头秃似刷枿觜利于锥突兀方相胫鳞皴夏氏胝根应藏鬼血柯欲漏龙漦抝似神荼怒呀如猰防饥朽痈难可吮枯瘇不堪治一炷元云防三寻黑矟竒狼头防窣竖虿尾掘挛垂目燥那逢爟心开岂中铍任苔为疥癣从蠧作疮痍品格齐辽鹤年龄等寳将懐缩地力欲负防山资未到防风骨初僵负贰尸漆书明古本鐡室抗全师碨礧还无极伶俜又莫持坚应敌骏骨文定写甝皮蟠屈愁凌刹腾骧恐攫池抢烟寒嶱披茑静防褷威仰诚难识勾芒恐不知好烧胡律防堪共达多期寡色诸芳笑无声众籁疑终添八柱位未要一绳维尽日来唯我当春玩更谁他年如入用直搆太平基陆龟防和袭羙古杉三十韵众木尽相遗孤杉独任竒插天形硉兀当殿势防危恐是夸娥怒教临嶻嶭衰节穿开耳目根瘿坐熊罴世只论荣落人谁问等衰有巅从日上无叶与秋欺虎抟应难动雕蹲不敢迟战锋新缺齾烧岸黑防鬭死龙骸杂争奔鹿角差脂销洪水脑棱耸梵天眉磔索瑚涌森严獬豸窥向空分荦指冲浪出鲸鬐杨仆橦在蚩尤阵纛隳下连金粟固髙用鐡菱披挺若苻坚捶浮于祖纳椎峥嵘惊露鹤防趣阂云螭傍宇将支压撑霄欲抵巇背交虫臂挶相向鹘拳追格笔差犹立阶干卓未麾鬼神应暗画风雨恐潜移已觉寒松伏偏宜后土疲好邀清啸傲堪映古茅茨材大应容蝎年深必孕防后凋依佛氏初植必僧弥拥肿烦荘辩槎牙费庾词咏多灵府困捜苦化权卑类既区中寡朋当物外推蟠桃标日域珠草侍仙墀真宰诚求梦春工可毉若能嘘嶰竹犹是动华滋七言絶句増宋曾巩七星杉古杉苍苍横斗文其榦十围隂蔽野应到夜深山月来林色天光迷上下王十朋杉记得先人手自栽森然千尺尽成材翠丝结作思人树他日儿孙岂忍摧诗散句増宋朱子门前杉径深屋后杉色竒空山嵗年晩郁欝凌寒姿梁吴均三秋合浦叶九月洞庭秋唐韩愈夜风一何喧杉桧屡磨飐曺唐雪风更起古杉叶时送歩虚清磬音宋范成大万杉离立翠云幢袅袅稀闻晚吹香朱子好把穉杉縁径插待迎凉月防清华原唐杜甫杉青延日华増孟郊石根百尺杉皮日休杉叶尖于镞杜牧杉树碧为幢宋唐庚杉木翠邉程隋薛道衡杉叶朝飞向京洛宋王阮万嵗灵杉守百神别録増种植江南宣池歙饶等防山广土肥堪挿杉苖先将地耕过种芝蔴一年来嵗芒种时截嫩苖头一尺二三寸长先用尖橛一把舂穴勿番转原土将苖揷下一半筑实离四五寸成行排宻则易长每年耘锄勿杂他木或种谷麦以当耘锄髙三四尺则不必锄原种树书插杉枝用惊蛰前后五日斩新枝锄开根入枝下泥杵视天隂则插插了遇雨十分无雨即有分数梓原梓或作杍楸类尔雅云椅梓注云即楸一名木王埤雅云梓木为木王植于林诸木皆内拱造屋有此木则羣材皆不震处处有之木莫良于梓故书以梓材名篇礼以梓人名匠木似桐而叶小花紫陆玑诗防谓楸之疏理白色而生子者为梓贾思勰齐民要术以白色有角者为梓似楸有角者名为角楸又名子楸角细如箸长径尺冬后落叶而角不落其实亦名豫章増齐民要术黄色无子者为栁楸世人见其木黄唿为荆黄楸本草李时珍曰梓木有三种木理白者为梓赤者为楸梓梓之羙文者为椅原梓以白皮者入药味苦寒无毒治热毒去三虫疗目疾吐逆反胃及一切温病彚考原书梓材若作梓材既勤朴斲惟其涂丹艧増诗风树之榛栗椅桐梓漆爰伐琴瑟椅梓属也原小雅维桑与梓必恭敬止増齐书髙逸传徐伯珍宅南九里有髙山班固谓之九岩山伯珍移居之门前生梓树一年便合抱论者以为隠徳之感山海经虖勺之山其上多梓柟堇理之山其上多美梓鸡山其上多羙梓尚书大传伯禽康叔见周公三见而三笞商子曰南山之阳有木名桥北山之隂有木名梓二子盍往观焉二子往观见桥木髙而仰梓木晋而俯反以告商子商子曰桥者父道也梓者子道也二子再见周公入门而趋登堂而跪周公拂其首劳而食之尚书逸篇南社惟梓竹书文王之妃曰太似梦商庭生棘太子发植梓树于阙间化为松柏棫柞以告文王文王币率羣臣与发并拜吉梦原尸子荆有长松文梓増礼斗威仪君乗火而王其政和平梓为长生华峤后汉书应华仲迁东平相赏罚必信吏不敢犯有梓树生于防事室上事后母至孝众以为孝感之应拾遗记始皇起云明台穷四方之珍木东得岏云之梓北得隂坂文梓南康记梓潭昔有梓树巨围叶广丈余垂柯数亩吴王伐树作使童男女挽之船自飞下中记秦文公造长安宫面四百里南至终南山山有梓树大数百围防宫中公恶而伐之连日不克輙大风雨夜有鬼问梓树树曰岂奈吾何鬼曰若使三百人披头以丝绕树岂不败汝树黙然不应明日人言于秦王王依此言伐之中有青牛逐之入澧水述异记梓树之精化为青羊生百年而红五百年而黄又五百年而色苍又五百年而色白杂五行书舍西种梓楸各五根子孙孝顺口舌消灭也云笈七籖果州开元观接郡城选立观额犹阙大殿州司遣工匠及道流采买林木临行梦有人云朱鳯潭中有木可以足用如此者三一匠曰吾于朱鳯山下江中寻之莫有商筏已到来否即往山下寻求潭水澄澈忽见潭底有木因使善沉者钩求得梓木千叚构成三尊殿钟楼经阁山门廊宇咸得周足原海虞王之稷通判贵阳运木渡黄河其最大梓木二忽防泥中千人不可出为文祭之乃见梦曰吾三千年为羣木领袖今乃逐逐随其后终当别去必欲相烦应天子命非巨舟载不可如其言拽而登舟举缆一唿如跃舟行甚疾絶无阻滞别録増汉武故事卫子夫入宫嵗余不得见因涕泣请出上曰吾昨梦子夫中庭生梓树数株岂非天意乎是日之有娠种艺齐民要术种梓法秋耕地令熟秋末冬初梓角熟时摘取曝干打取子耕地作垄漫散即再劳之明年春生有草枝令去勿使荒没后年正月间劚移之方歩两歩一树即无子可于大树四面掘坑取栽移之一方两歩一根两亩一行一行百二十株五行合六百株十年后一树千钱在外车板盘合乐器所在任用原春月断其根瘗于土遂能发条取以分种制用博物志桐梓二树花叶饲猪能肥大且易养附録鼠梓原鼠梓名楰诗所谓南山有楰是也今人谓之苦楸江东人谓之虎梓尔雅云楰防梓注云楸属也今江东有虎梓鼠李亦名鼠梓别是一种漆原漆说文云漆本作桼木汁可以防物其字象水滴下之形似榎而大树髙二三丈余身如柿皮白叶似椿花似槐子似牛李子木心黄生汉中山谷梁益陜襄歙州皆有金州者最善广州者性急易燥辛温有小毒干漆去积滞消淤血杀三虫通经脉李时珍曰漆性毒而杀虫降而行血主证虽烦功只在二者彚考増诗风椅桐梓漆唐风山有漆周礼夏官河南曰豫州其利林漆丝枲史记货殖列传陈夏千亩漆其人与千户侯等原后汉书樊宏传宏父重甞欲作器物先种梓漆时人之然积以嵗月皆得其用向之笑者咸求假焉魏志方技传樊城樊阿从华佗学求可服食益于人者佗授以漆叶青黏散漆叶屑一升青黏屑十四两以是为率言久服去三虫利五藏轻体使人头不白阿从其言夀百余嵗漆叶处所而有青黏生于丰沛彭城及朝歌云増山海经号山其木多漆防英鞮之山上多漆木原荘子桂可食故伐之漆可用故割之人皆知有用之用而莫知无用之用也増淮南子蟹见桼而不干西京杂记上林苑蜀漆树十株拾遗记始皇起云明台穷四方之珍木北得防阜干漆原本草葛洪抱朴子云漆叶青黏凡薮之草也樊阿服之得夀二百嵗而耳目聪明犹能持鍼治病此近代实事史所记注者也洪说犹近于理有言阿年五百嵗者误也或云青黏即葳防集藻七言律诗増宋萧文山漆树天以晶华累尔形千夫敛锷可曽停世间有器防鲜泽林下无辜受割刑斫壊孙枝难老大摧残老干易凋零退思禹贡周征日未必如春税不征五言絶句増唐王维漆园古人非傲吏自阙经世务偶寄一微官婆娑数株树裴廸漆园好闲早成性果此谐宿诺今日漆园游还同荘叟乐原宋朱子漆园旧闻南华仙作吏漆园里应悟见割爱嗒然空隠几诗散句増唐杜甫近闻西枝村有谷杉漆稠别録増后汉书雷义传义举茂才让于陈重刺史不听遂佯狂披发走不应命乡里为之语曰胶漆自谓坚不如雷与陈原种植春分前移栽易成一云腊月种制用六月中以刚斧斫皮开以竹管承之汁滴管中则成漆先取其液液满则树菑翳一云取于霜降后者更良取时湏荏油破故淳者难得可重重别拭之上等清漆色黑如瑿若鐡石者好黄嫩若蜂窠者不佳试验稀者以物蘸起细而不断断而急收更涂于干竹上防之速干者佳世重金漆出金州也人多以桐油杂入试诀云微扇光如镜悬丝急似钩撼成琥珀色打着有浮沤今广浙中出一种取漆物黄泽如金即唐书所谓黄漆也入药当用黒漆入药用干漆筒中自然干者状如蜂房孔孔隔者为佳湏捣碎炒熟不尔损肠胃亦有烧存性者生漆毒烈人以鸡子和服之去虫犹自啮肠胃者毒发饮鐡浆煎黄栌汁甘豆汤蠏并可制之因漆气成疮肿者杉木汤紫苏汤漆姑草汤蠏汤浴之良又嚼蜀椒涂口鼻可避漆气豫樟増本草豫章乃二木名一类二种也原豫章二木生七年乃可辨见淮南子豫一名乌樟一名樟又名钓樟通志云钓樟亦樟之类即尔雅所谓棆无疵是也又本草云钓樟即樟之小者茎叶寘门上辟天行树髙丈余小叶似柟而尖长背有黄赤茸毛四时不凋夏开细花结小子肌理细腻有纹故名樟可雕刻气甚芬烈大者数抱西南处处山谷有之可为居室器物又可制易长根侧分小木种之老则出火种勿近人家辛温无毒霍乱及干霍乱湏吐者樟木屑煎浓汁吐之甚良此物辛烈香窜能去湿气辟邪恶宿食不消常吐酸臭水酒煮服煎汤浴脚疥癣疯痒作履除脚气彚考増晋书王廙传廙为荆州刺史奏中兴赋上疏曰臣郡有枯樟更生宋书符瑞志愍帝建兴四年豫章有大樟树大三十五围枯死积久永嘉中忽更荣茂景纯言是元帝中兴之应陈书髙祖纪承圣中议欲营太极殿独阙一柱至是有樟木大十八围长四丈五尺流泊陶家后渚监军邹子度以闻山海经蛇山其木豫樟玉山其木多豫樟尸子土积则生楩柟豫樟神异经东方荒外有豫樟焉此树主九州其髙千尺围百尺本上三百丈本如有条枝敷张如帐枝主一州南北并列面向西南有九力士操斧伐之以占九州吉防荆州记山阳县豫樟木可伐作鼓颡陈留风土传尉氏章树生酸枣拾遗记岱舆山北有沙棠豫章之木长千寻细枝为舟犹长十丈述异记汉武帝寳鼎二年立豫章宫于昆明池中作豫章木殿豫章记新淦县封谿有聂友所用樟木残柯者遂生为树今犹存其木合抱始倒植之今枝条皆垂下水经注豫章城之南门曰松阳门门内有樟树髙七丈五尺大二十五围枝叶扶踈垂防数亩应劭汉官仪曰豫章郡树生庭中故以名郡矣此树尝中枯逮晋永嘉中一旦更茂丰蔚如初咸以中宗之襌也礼斗威仪曰君政讼平豫章常为生大兴中元皇果兴大业于南故郭景纯南郊赋云弊樟擢秀于祖邑是也以宣王祖为豫章故也栝瓯胜述栝州白云山下有丽阳庙其神即以丽阳作姓寝殿二像刻自老樟灵根千年不荣不藁而柯萌时出殿外闽部疏建宁都司后园多大樟皆十许人合抱一树中空可容五六人坐槎枒下垂俨如岩洞不知为树也原花史建昌邑人李公懋入朝髙宗问樟公安否李奏枝叶扶疎嵗寒独秀黄庭坚有记集藻记増宋祝穆南溪樟隠记余卜居南溪上流溪之漘有乔木二盖古之豫章而今俗以樟名者也其夀当三百余载而大且二十围团栾偃蹇庇及数亩老根盘踞髙突地面如巨石礧砢余因募工畚土厚培其根使平若一台可坐数客久焉根入土深得所滋养枝叶益敷畅亭午日不穿漏夏五六月清防覆地暑气不入凉飔时来方春稚緑竞秀霭若云屯及防冻沍此独挺秀余爱护封殖每为赋甘棠之诗余闻昔商山之老戏于橘中者谓之橘隠后世效山隂之种竹者谓之竹隠慕彭泽之采菊者谓之菊隠拟孤山之咏梅者谓之梅隠余爱此古樟遂名吾庐以南溪樟隠暇日披阅书箧得晦庵朱子所书四大字适契余所命名若有天相亟摹勒掲于防之楣即其右辟一小室取朱子所书嵗寒二大字为匾以表古樟之髙致室仅容膝处势最髙平挹翠岚下临緑浸隔防担簦负笈之行人中流披蓑鼓枻之渔父皆可坐见于几席之上市防虽近而一尘不侵余盖于此读书以求圣贤为已之学涵养体察私淑吾身庶几不负朱子教育之意且日有余力则编辑古人嘉言善行类成巨帙穷年矻矻皆手自抄録乐而忘疲今一二书行于世者行有子云不以一酱瓿之可为坐久神倦起而欠伸则信手拈取前辈诗文一二帙缓诵微吟战睡魔而却之此则樟隠之成趣也其西则筑小楼四楹与防对峙又取南轩张子所书藏书阁三大字掲匾楼上虽余无资聚书不能多视邺侯插架特泰山之毫芒然余性健忘不可无书旧所读不获尽记必借检阅积久抽取简帙散乱则必决其甲乙使如旧序剔去蠧鱼燥以风日盖兹楼也检书则登整书则登曝书则登当此之时窓櫺四敞不妨眺望以舒畅心目至于秋霄爽豁月槛澄鲜朔风怒号雪絮飞舞乗兴一登便觉水晶宫阙琼楼玉宇去人不逺此又樟隠之胜概也噫余晨兴而启吾扉出入而渉吾庭仰而瞻吾巨匾银钩鐡画动有法度则思其人俨若先儒之临其上顾而见吾古樟龙身虬柯昂霄耸壑则爱其木凛然嵗寒之友在吾侧是则吾庐虽甚湫隘卑陋而雄丽伟特之观固不在于轮奂之美也颂増梁江淹豫章颂伊南有材匪桂匪椒下贯金壤上笼赤霄盘薄广结捎瑟曽乔七年乃识非曰终朝赋増唐敬括豫章赋东南一方淮海维爰有乔木是名豫章根坎窞彗天纲欝四气焕三光矗缩云耸离披翼张一擢而其秀颕发七年而其材莫当懿夫倚荆衡连楚越廻合湘沅之浦芬敷吴防之阙彭蠡而烟垂汨沧浪而吹发清辉艶艶朝洒阳台之云翠影亭亭夕皓巫山之月尔其孤榦直指交茎乱倾绀叶烟緑朱华日明掩蓂灵之光价夺若木之芳荣卉不暇植蔓不及萦总此众羙畴之与京其下则啼飞猱逐暴武突兀鹿麌爪牙钩拏盘游其下盖难胜数其上则陆鸿渐谷莺迁孔翠曳曵鸾鹄翩翩翼翳日声闻天巢集其巅动盈百千嗟乎不囷不轮有典有则阙四字其材也直空懐寳以自弃谅斤斧之未识日者龙宫是搆鹊观云修罄山林之木应榱桷之求何独不见千金而留为媒绍也阙为出处也幽为尔不任大为贤而致尤今丛木之所忽吾亦为之心忧借如将赵括于上军秩长卿于下令良骥为盐车所伏谷松为山苖所映以曼倩而等侏儒尚俳优而轻雅正虽物情之共尔固君子之攸病向若廓君之林池充君之苑囿膏泽既沐鸿休亦覆门栁不可齐华庭梧不能独秀已矣夫用之则哲抑之则沉随取舍之攸措何栋梁之所任梓匠之瞻望靡及江潭之嵗月空深谁当徙植天池畔终兾成君桃李隂文散句増梁刘勰新论夫樟木盘根钩枝瘿节蠧皮轮箘拥肿则众眼不顾匠者采焉制为殿堂涂以丹漆画为黼藻则百辟卿士莫不頋盻仰视木性犹是也而昔贱今贵者良工为之容也豫樟之植百尺而莳柯五言古诗増唐白居易寓意诗豫章生深山七年而后知挺髙二百尺本末皆十围天子建明堂此材独中规匠人执斤墨采度将有期孟冬草木枯烈火燎山陂疾风吹勐焰从根烧到枝养材三十年方成栋梁姿一朝为灰烬柯叶无孑遗地虽生尔材天不与尔时不如粪土英犹有人掇之已矣勿重陈重陈令人悲不悲焚烧苦但悲采用迟七言絶句増宋祝穆豫章豫章偃蹇两苍龙雪榦宁湏匠石逢借重嵗寒双大字絶胜松拜大夫封诗散句増唐杜甫豫章夹日月嵗久空深根豫章深入地沧海濶无涯元稹千寻豫章干九万大鹏歇原杜甫豫章翻风白日动鲸鱼跋浪沧溟开増朱庆余馆依髙岭分樟叶附録樟脑原樟脑樟树脂也似龙脑色白如雪出韶州漳州辛热无毒通闗窍利滞气治中带邪血寒湿脚气霍乱心腹痛疥癣风瘙龋齿杀虫辟蠧别録原修治煎樟脑法新樟木切片井水浸三日三夜入锅煎之栁木频绞待汁减半栁上有白霜滤去滓倾汁入新瓦盆经宿自然结成块链樟脑法用铜盆以陈壁土为粉糁之糁樟脑一重又糁壁土如此四五重以薄荷安土上再用一盆覆之黄泥封固火上欵欵炙之湏以意斟酌不可太过不及勿令出气冷取出则脑皆升于上盆如此两三次可充片脑凡用每一两以二椀合住湿纸煳口文武火防之半时许冷定取出用制用烧烟熏衣箧蓆簟能辟壁虱虫蛀柟原柟生南方故又作楠黔蜀诸山尤多其树童童若幢盖枝叶森秀不相碍若相避然又名交让木文潞公所谓移植虞芮者以此本草李时珍曰叶似豫章大如牛耳一头尖经嵗不凋新陈相换花黄赤色实似丁香色青不可食榦甚端伟髙者十余丈麤者数十围气甚芬芳纹理细致性坚耐居水中今江南造皆用之堪为梁栋制器甚佳盖良材也子赤者材坚子白者材脆年深向阳者结成旋纹为鬭柏楠増格古要论骰一作鬭柏楠木出西蜀马瑚府纹理縦横不直其中有山水人物等花者价髙亦难得又谓之骰子柏楠彚考増史记货殖传江南出柟梓姜桂宋史五行志政和四年六月沅陵县江涨流出楠木二十七可为明堂梁柱山海经揺碧山其木多梓柟西京杂记上林苑柟四株原述异记黄金山有柟树一年东邉荣西邉枯后年西边荣东邉枯年年如此张华云交让树也增酉阳杂俎武陵郡记白雉山有木名交让众木敷荣后方萌芽亦更嵗迭荣也潜确类书真多市有楠木其窍若七星之状李八百妺蹑其窍而上仙后立星楠观原凡楠木最巨者商人采之凿字号编筏而下既至芜湖每年清江主事必来选择买供运舟之用南部又来争商人甚以为苦剔巨者沈江干俟其去没水取之常失去一二万歴癸酉一舟飘没中有老人素持斋守信义方拍水若有一人扶之至一潭口榜曰木龙府殿上人冕旒甚伟面有黒痕宛然所凿字号也传唿曰曽相识否老人顿首曰榜已明矣惟大王死生之又传唿曰汝善人数尚可延速归令一人负之而出俄顷抵防则身在大木上衣服皆不濡既登防一无所见増四州志楠溪在酉阳宣抚司西二百里其溪清浅傍多柟木集藻记増宋蒲咸临新繁古楠木记周公赋鸱鸮之年大风防木乃命邦人起而筑之最为异事然大风拔木天也起而筑之人也大木所偃因人而起之当无足怪者孔子定书从而记之示训戒也元祐八年繁江隆道观玉帝殿庭有古楠二章分列左右如辅如弼一夕风雷大作偃其左偏者邑宰命匠石取之方执柯伐其枝忽闻轧轧声乃稍稍起立匠石皆在上如猿猱然观者惊骇邑宰降阶俯伏谢罪君子以是知天道之不可诬也较诸金縢兹尤为异盖以不待人力而自起也今五十有一年矣缙绅先生尚能言之若不镵诸石以永其传则无以训戒后代余被命尉兹邑道士詹次渊请书其事因从春秋记异之法月而日之以警不能寅畏上帝者原陆游成都犀浦国宁观古楠记予在成都甞以事至沉犀过国宁观有古楠四皆千嵗木也枝扰云汉声挟风雨根入地不知几百尺而隂之所芘车且百辆正昼日不穿漏夏五六月暑气不至凛如九秋成都固多夀木然莫与四楠比者予盖爱而不能去者弥日有石刻立庑下曰是仙人蘧君手植余叹曰神仙至人手之所触气之所呵羸疾者起盲瞆者愈荣茂枯朽而金玉瓦石不难况其亲所培植哉久而不藁不死固宜欲为作诗文防多事不果甞以语道人蘧昌老真叟以为恨予既去蜀三年而昌老万里以书属予曰国宁之楠几伐以营缮郡人力全之仅乃得免惧卒不免也君为我终昔意予发书且叹且喜夫勿翦憩棠恭敬桑梓爱其人及其木自古已然姑以蜀事言之则唐节度取孔明祠柏一小枝为手版书于图志今见非诋蒋堂守成都有美政止以筑铜壶阁伐江渎庙一木坐謡言罢亦书国史且王建孟知祥父子専有西南穷土木之侈沉犀近在国城数十里间而四楠不为当时所取彼犹有畏而不敢者况今圣主以恭俭化天下有夏禹卑宫室汉文罢露台之风専阃方面皆重徳伟人岂其残灭千嵗遗迹侈大栋宇为王孟之所难哉意者情出于吏胥梓匠欺罔专以自为功而已使有以吾文告之者读未终篇禁令下矣然则其可不书赞増宋宋祁蜀楠賛在土所宜亭擢而上枝枝相避叶叶相让繁隂可庇羙榦斯仰赋増宋宗泽古柟赋有序巴城之南山有寺曰南龛寺之外有大木曰楠其生甚久唐刺史严武御史史俊皆有诗謌刻于岩腹严曰临溪插石盘老根史曰结根幽壑不知嵗自时迄今又数百年邦人谓之古楠宜矣仆到官之三月两至岩下读史严之清什感是楠之老于岩谷而可怜也因慨然操笔而赋之曰楠之生兮层崕之中巅询之人兮不知几何年包坚根而下蟠兮贯顽石而彻沉渊竦修榦以上凌兮并孤岑而参苍天大枝崛起兮虎豹拏攫小枝回屈兮蛟螭蜿蜒黄叶敷隂白昼沉沉轮广十亩盖穷百寻众鸟托宿邓林非深诸卉仰芘荆云非隂雨濯莹兮一尘不染风振响兮海潮同音露下兮鹤唳月明兮猿吟擅此清致亘古迄今有客戾止恻然动中吁嗟斯木之异兮有不遇之穷尔胡不生于泰山之侧秦帝东封防风雨之是避岂以五大夫之号而封松尔胡不生于周成之宫禁林九重顾亲贤之是戏岂以封国之瑞而翦桐尔胡不生于分陕之域舍彼召公未必以甘棠之蔽芾流咏于国风抑亦岂无工师之良识尔材之非常用之为栋梁则足以建九重之明堂用之为舟楫则足以济巨川之汪洋用为宗庙社稷之器则足以防鼎鼐交神明荐至徳之馨香夫何黙黙而甘老于穷山寂寞之鄊徘徊其下恍若梦兮心骇而目眙苍髯伟人瞠目视曰噫谓子知我乃不吾知吾生于斯长于斯始于毫末至于十围雨露不吾遗霜雪不吾欺春兮秋兮吾不知代谢之有期汉兮唐兮吾不知兴亡之几时柯叶颜色曽无改移过者千百睥睨焉不以吾为朴辈待之斧斤之害亦不罹吾受天地造化之恩孰有等夷子之不智而乃我悲使子处此复将奚为吾非不知强自取藏器以待时而动老当益壮自任以天下之重傥匠人斲而小之能不浼然而悔痛乃所愿比不材之樗同乎无所用若曰不遇自有物主之非吾所能为姑亦付之一梦客闻之释然悟曰达矣夫斯言可书绅而咏诵原明王煜楠树赋繄楠之生也含津防托根昆仑气之所凑殷殷屯屯羌濆浡之歘发触巨石而块分得贞刚以为性匪蓊茸之为伦迨夫雨以膏之雷以震之风以挠之霜以严之扶疎矗特轮轮囷囷虬枝上耸迥无旁纷凝若木之晶魄翕淑气之芳芬肤理润玉体榦坚金繄楠之茂也势防岱华光拍沧溟上悬三光下蟠九地青鸾白鹄朝夕是憩夫岂鹪鹩之敢寄也贞松巨柏戢戢相比夫岂蔓草之敢丽也荘生索之而骇眙匠石过焉而睥睨顾神物之伟竒斧欲挥而终忌是宜栋梁乎清庙为九垓之大庇繄楠之夀也沈液内盎姿华外妍颛顼不肃祝融不然枝拂常春之雾根渍不涸之泉元蟠其下卿云覆其巅丰隆为之呵护王孙憷而不前望之苍苍然叩之砰砰然腾神光兮夜曙播蕃隂兮昼帡老曽息防于髫龀王母于兹表道兮屡焉笑蟠桃之难熟轻铜狄之千年谅精之丕搆与日月而周旋文散句増晋左思蜀都赋楩柟幽蔼于谷底阙交让所植吴都赋楠榴之木相思之树五言古诗原唐杜甫枯楠楩楠枯峥嵘鄊党皆莫记不知几百歳无生意上枝摩皇天下根蟠厚地巨围雷霆坼万孔虫蚁萃冻雨落流胶冲风夺佳气白鹄遂不来天鸡为愁思犹含栋梁具无复霄汉志良工古昔少识者出涕泪种榆水中央成长何容易截承金露盘袅袅不自畏七言古诗原唐杜甫楠树为风雨所防叹倚江柟树草堂前故老相传二百年诛茅卜居总为此五月髣髴闻寒蝉东南飘风动地至江翻石走流云气榦排雷雨犹力争根断泉源岂天意沧波老树性所爱浦上童童一青盖野客频留惧雪霜行人不过听竽籁虎倒龙颠委榛棘泪痕血垂胸臆我有新诗何处吟草堂自此无颜色严武题巴州光福寺楠木楚江长流对楚寺楠木幽生赤崕背临谿插石盘老根苔色青苍山雨痕髙枝閙叶鸟不度半掩白云朝与暮香殿萧条转宻隂花龛滴沥垂清露闻道偏多越水头烟生霁敛使人愁月明忽忆湘川夜猿呌还思鄂渚秋防君幽霭几千丈寂寞穷山今遇赏亦知钟梵报黄昏犹卧禅牀恋竒响史俊题巴州光福寺楠木近郭城南山寺深亭亭竒树出禅林结根幽壑不知嵗耸榦摩天凡几寻翠色晩将岚气合月光时有夜猨吟经行緑叶望成盖宴坐黄花长满襟此木甞闻生豫章今朝独秀在巴鄊凌霜不肯让松柏作宇由来称栋梁会待良工时一盼应归法水作慈航五言律诗原唐杜甫髙柟柟树色防防江邉一盖青近根开药圃接叶制茅庭落景隂犹合微风韵可听寻常絶醉困卧此片时醒七言律诗増宋欧阳修至喜堂新开北轩手植柟木两株走笔呈元珍表臣为怜碧砌宜佳树自劚苍苔选緑丛不向芳菲趁开落直湏霜雪见青葱披条转清晨露响叶萧骚半夜风时扫浓隂北窓下一枰闲且伴衰翁七言絶句増宋范成大寄题郫县蘧仙观四楠沉犀浦上旧仙踪老木长春翠埽空敢请丹光来万里为扶云峤驾飞鸿诗散句増宋宋祁童童挺十寻一盖摩空緑孙觌枯柟郁峥嵘老榦空自表文同佛现寳幢经几刦天开云幄待何人唐薛能夜声柟树逺石楠増南方记石楠树野生二月花实如燕卵七八月熟出九真本草石楠一名枫药苏颂曰南北有之生于石上株有极髙大者江湖间出者叶如枇杷上有小刺凌冬不凋春生白花成簇秋结细红实关陇间出者叶似莾草青黄色皆有紫雨多则并生长及二三寸根横细紫色无花实叶至茂宻南北人多移植亭院间隂翳可爱不透日气冦宗奭曰石楠叶似枇杷叶之小者而背无毛光而不皱正二月间开花冬有二叶为花苞苞既开中有十五余花大小如椿花甚细碎每一苞约弹许大成一毬一花六叶一朶有七八毬淡白緑色叶末微淡赤色花既开蕋满花但见蕊不见花花才罢去年緑叶尽脱落渐生新叶彚考増述异记曲阜古城有颜回墓上石楠树二株可三四十围土人云颜子手植太真外传上发马嵬行至扶风道道旁有花寺畔见石楠树团圞爱玩之因唿为端正树酉阳杂俎衡山石楠花有紫碧白三色花大如牡丹亦有无花者齐云山志西山有石罅方广若门盖天造以通逰者门首有石楠一株其大数围集藻五言古诗増唐孟郊和宣州钱判官使院防前石楠树太朴既一剖众材争万殊懿兹南海华来与北壤俱生长如自惜雪霜无凋渝笼笼抱灵秀簇簇抽芳肤寒日吐丹艶赪子流细珠鸳鸯花数重翡翠叶四铺雨洗新妆色一枝如一姝耸异敷庭际倾妍来坐隅散彩饰几案余辉盈盘盂髙意因造化常情逐荣枯主公方寸中陶殖在湏臾养此奉君子赏觌日为娱始觉石楠咏价倾赋两都棠颂庶可比桂词难以逾因谢丘墟木空采落泥涂时来闻佳姿道去卧枯株争芳无由縁受气如欝纡抽肝在郢匠叹息何踟蹰五言律诗増宋朱长文石楠昔年曽赏玩移自碧山遥古榦摩文石寒枝熨翠绡虽殊楩梓用终免雪霜凋来者宜珍护毋令困采樵明吴宽追和朱乐圃苏学石楠泮水根常溉临池路不遥顾瞻依曲槛爱护障轻绡别种为交让终年亦后凋有材非防用斤斧免山樵七言律诗増唐白居易石楠树可怜颜色好隂凉叶翦红牋花扑霜伞盖低垂金翡翠薫笼乱搭绣衣裳春芽细炷千灯焰夏蕊浓薫百和香见说上林无此树只教桃栁占年芳胡汾石楠树本自清溪石上生移栽此处称闲情青云事尽识珍木白屋人多唤俗名重布緑隂滋藓色深藏好鸟引雏声余今一日千廻防每度防来眼益明七言絶句増唐王建防石楠花留得行人望却归雨中阙一字是石楠枝明朝独上铜台路客见花开少许时权徳舆石楠树石楠红叶透帘春忆得妆成下锦茵试折一枝含万恨分明说向梦中人温庭筠重题端正树路傍佳树碧云愁曽侍金舆幸驿楼草木荣枯似人事緑隂寂寞汉陵秋赵嘏咏端正树一树繁隂先着名异花竒叶俨天成马嵬此去无多地祗合杨妃墓上生诗散句増唐李白千千石楠树万万女贞林张籍江臯三月时花发石楠枝司空图客处偷闲未是闲石楠虽好懒频攀李白风扫石楠花宋蘓轼孤生有石楠元龚璛红树石楠春御定佩文斋广羣芳谱卷七十二钦定四库全书御定佩文斋广羣芳谱卷七十三木谱桐增尔雅翼桐有青赤白三种而青桐又有有实无实之辨原梧桐一名青桐埤雅今以梧桐皮青号曰青桐一名榇尔雅榇梧注今梧桐皮青如翠叶缺如花姸雅华净赏心悦目人家斋阁多种之其木无节直生理细而性四月开嫩黄小花如枣花坠下如醭五六月结子荚长三寸许五片合成老则开裂如箕名曰櫜鄂子缀其上多者五六少者二三大如黄豆云南者更大皮皱淡黄色仁肥嫩可生噉亦可炒食遁甲书云梧桐可知月正闰嵗生十二叶一边六叶从下数一叶为一月有闰则十三叶视叶小处则知闰何月立秋之日如某时立秋至期一叶先坠故云梧桐一叶落天下尽知秋白桐一名华桐一名泡桐叶三杈大径尺最易生长皮色麤白木轻虚不生虫蛀作器物屋柱甚良二月开花如牵牛花而色白华而不实贾勰云桐叶华而不实者曰白桐无子冬结似子者乃明年华房尔雅云荣桐木即此华而不实故曰荣桐木也木之荣者多矣独桐名荣者桐以三月华蔡邕月令曰桐始华桐木之后华者也穉之故曰始周书时训曰清明之日桐始华桐不华嵗有大寒盖不华则阳气防阳气防则寒可知也造琴瑟以华桐生山间者为乐器则鸣孙枝为琴则音清增桐谱一种文理麤而体性慢叶圆大而尖长光滑而毳稚者三角成条之时叶皆茸毳而嫩皮体清白喜生朝阳之地花先叶开白色心赤内凝红其实穟先长而大可围三四寸内为两房房中有肉肉上细白而黒者其子也谓之白花桐一种文理细而体性叶三角而圆大色青多毳而不光滑叶硬文防赤花亦先叶而开皆紫色而作穟类紫藤花谓之紫花桐二桐皮色皆一类但花叶小异体性慢不同彚考增书禹贡峄阳孤桐传孤特也峄山之阳特生桐中琴瑟原诗风椅桐梓漆爰伐琴瑟大雅梧桐生矣于彼朝阳注梧桐不生山冈太平而后生朝阳增礼记月令季春之月桐始华原礼记杂记杵以梧孟子拱把之桐梓人茍欲生之皆知所以养之者增史记晋世家成王与叔虞戏削桐叶为珪以与叔虞曰以此封若史佚因请择日立叔虞成王曰吾与之戏耳史佚曰天子无戏言言则史书之礼成之乐歌之于是遂封叔虞于唐后汉书蔡邕传邕在吴吴人有烧桐以防者邕闻火裂之声知其良木因请而裁为琴果有美音而其尾犹焦故时人名曰焦尾琴焉西南夷传哀牢夷有梧桐木华绩以为布晋书张华传吴郡临平岸崩出一石鼓槌之无声帝以问华华曰可取蜀中桐材刻为鱼形扣之则鸣矣于是如其言果声闻数里原晋书苻坚载记坚以姜宇为前将军与苻琳率众三万击慕容冲于灞上为冲所败冲遂据阿房城初长安谣曰凤凰凤凰止阿房坚以凤凰非梧桐不栖非竹实不食乃植桐竹数十万株于阿房城以待之冲小字凤凰至是入止阿房城焉增魏书彭城王勰传高祖与侍臣升金墉城顾见堂后梧桐竹曰凤凰非梧桐不栖非竹实不食今梧桐竹并茂讵能降凤乎勰对曰鳯凰应徳而来岂竹梧桐能降高祖曰何以言之勰曰昔在虞舜凤凰来仪周之兴也鸑鷟鸣于岐山未闻降桐食竹高祖笑曰朕亦未望降之也后宴侍臣于清徽堂日宴移于流化池芳林之下高祖仰观桐叶之茂曰其桐其椅其实离离岂弟君子莫不令仪今林下诸贤足敷歌咏遂令黄门侍郎崔光读暮春羣臣应诏诗北史李元忠传元忠甚工弹弹桐叶常出一孔掷枣栗而弹之十中八九原唐书李泌传徳宗在奉天召泌赴行在时李懐光叛嵗有蝗旱议者欲赦懐光帝博问羣臣泌破一桐叶附使以进曰陛下与懐光君臣之分不可复合如此叶矣繇是不赦增宋史五行志治平四年六月汀州进桐木板二有文曰天下太平山海经虢山其下多桐椐穆天子传是日天子鼓道其下而鸣乃树之桐注桐亦响木管子五沃之土其木宜桐原庄子空门来风桐乳致巢增列子人有枯梧树者其隣父言枯梧之树不祥其隣人遽而伐之隣人父请以为薪其人乃不悦曰隣人之父徒欲为薪而教吾伐之也与我隣若此其险岂可哉原淮南子梧桐断角马牦截玉增淮南子桐木成云注取十石瓮满以水置桐其中盖之三四日气如云作智者有所不及故桐不可以为弩以巨斧击桐薪不待利日良时而后破之加斧桐薪之上而无人力之奉虽顺招摇刑徳而不能破无其势也新书悬弧之礼东方之弧以梧梧者东方之草春木也风俗通梧桐生于峄阳山岩石之上采东南孙枝为琴声清雅伏防古今注昭帝丹凤二年冯翊人献桐枝长六尺九枚枚一叶也楚辞注梧桐春荣阳木也新论神农黄帝削桐为琴论衡李子长为政欲知囚情刻桐象囚形凿地为坎卧木囚其中囚若正木囚不动若有木囚动出盖人之精诚着木人也原易纬桐枝濡毳而又空中难成易伤须成气而后华礼斗威仪君乘火而王其政平梧桐为常生瑞应图王者任用贤良则梧桐生于东厢遁甲书梧桐不生则九州异增西京杂记上林苑桐三椅桐梧桐荆桐五柞宫西有青梧观观前有三梧桐树晋宫阁名华林园青白桐三株广志骠国有白桐木其叶有白毳取其毳淹渍缉织以为布华阳国志益州有梧桐木其华采如丝人绩以为布名曰华布南越志青桐华颇似木绵而辉薫过之安成记府君讳保如令树梧于苞两边柯叶庵蔼炎暑为之清凉百姓列宅其间邹山记邹山古之峄阳鲁穆公改为邹今邹山峄阳犹多桐树齐春秋豫章王于郊起山列种桐竹号为桐山武帝幸之置酒为乐齐地记城北十五里有桐台即桐宫水经注浦阳江自山东北迳太康湖车骑将军谢田居所在于江曲起楼楼侧悉是桐梓森耸可爱居民号为桐亭楼颜氏家训或有讳桐者唿梧桐树为白铁树便似戏笑耳原异苑句章吴平州门前忽生一株青桐树上有谣歌之声平恶而伐之平随军北行首尾三载死桐歘自还立于故根上闻声树巅空中歌曰死树今更青吴平寻当归适闻伐此树已复有光辉平寻归如鬼谣述异记梧桐园在呉夫差旧国一名琴川梧园在句容县传曰吴王别馆有楸梧成林焉古乐府云梧宫秋吴王愁是也增游山记吹台有高桐皆百围峄阳孤桐方此为劣隋唐嘉话唐初宫中少树孝仁后命种白杨谓何力曰此树易长三数年间宫中可得隂映何力一无所应但诵古诗云白杨多悲风萧萧愁杀人意谓此是冢墓间木非宫中所宜种孝仁遽令拔去更树梧桐也尚书故实李汧公取桐孙之精者杂缀为琴谓之百衲琴原酉阳杂俎厯城房家园齐博陵君豹之山池其中杂树森竦曾有人折其桐枝者公曰何为伤吾凤条自后人不复敢折增酉阳杂俎大兴善寺东廊之南素和尚院庭有青桐四株素之手植元和中卿相多游此院桐至夏有汗汚人衣如輠脂不可浣昭国东门郑相常与丞郎数人避暑恶其汗谓素曰弟子为和尚伐此树各植一松也及暮素戏祝树曰我种汝二十余年汝以汗为人所恶来嵗若复有汗我必薪之自是无汗南中桐花有深红色者临濑西北有寺寺僧智通常持法华经入禅每宴坐必求寒林静境殆非人所至经数年忽夜有人环其院唿智通至晓声方息厯三夜声侵户智通不耐应曰汝唿我何事可入来言也有物长六尺余皁衣青面张目巨吻见僧初亦合手智通熟视良久谓曰尔寒乎就是向火物亦就坐智通但念经至五更物为火所醉因闭目开口据炉而鼾智通覩之乃以香匙举灰火寘其口中物大唿起走至阃若蹶声其寺背山智通及明视蹶处得大皮一片登山寻之数里见大青桐树梢已童矣其下凹根若新缺然僧以木皮附之合无踪隙其半有薪者创成一蹬深六寸余盖魅之口灰火满其中火犹荧荧智通焚之其怪自絶十道志桐庐县吴黄武四年置以桐溪侧有大桐树垂条偃盖傍防数亩逺望似庐因谓之桐庐原本事诗蜀继图倚大慈寺楼偶飘一大桐叶上有诗云拭翠敛蛾睂为郁心中事搦管下庭除书作相思字此字不书石此字不书纸书向秋叶上愿逐秋风起天下有心人尽解相思死天下负心人不识相思意有心与负心不知落何地后数年继图卜任氏为婚始知字出任氏增高僧传僧瑜幼入释门担薪欲焚身以宋孝建中集薪为龛请僧设斋礼别而入火中经三日而瑜房内忽生防桐树根枝丰茂郁翠非常道辈异之号为防桐沙门原清异録同州郃阳县刘靖家兄弟同居宅边榆树上生桑西廊梧桐上生谷枝明年坟中白杨生桧并郁茂乡人号榆为义祖桐为小义杨为义孙县令出官钱为修三义亭北梦琐言王义方初拜御史置宅酬直讫数日忽对賔朋指庭中青桐一防曰此忘酬直召宅主付钱四千搢绅脞説顾况于御沟流水上得一桐叶有诗云一入深宫里年年不见春聊题一片叶寄与有情人况亦题叶于流泛之后十余日况又得一诗以荅况者集仙传吕洞賔题汴都峩睂院云明月斜秋风冷今夜故人来不来教人立尽梧桐影挥麈前録自祖宗以来故家以眞定韩氏为首忠宪公家也居京师庭有桐木都人以桐树目之以别相韩焉相韩则魏公家也洞天清録桐木年久木液去尽紫色透里全无白色更加细密方称良材龙门山记徐童观多桐木花其花清香袭人其子碧可染青碧色若移植他处则不活埤雅诗曰湛湛露斯在彼杞棘恺悌君子莫不令徳其桐其椅其实离离恺悌君子莫不令仪杞棘刚木故诗以况令徳椅桐柔木故诗以况令仪增古琴疏吴叔治夏日纳凉门外时闻桐树下有琴声后一人请以五百金买此树叔治曰金欲得耳苐吾自以口就食即见此树今何忍伐之后叔治出为北海主簿归已为族人卖去久之其人以二琴至示叔治一曰隂姬一曰阳娃不加少漆斵磨光毫其文宛然各有仙女弄琴之状云凉天月夜不鼓而自鸣请留其一以一相报叔治不受丹铅总録凡木本实而末虚惟桐反之试取小枝削之皆坚实如蜡而其本皆虚故世所以贵孙枝者贵其实也原滇南杂记永昌有梧桐子比中州者形颇长大者几可当莲实过永昌亦不可得已疟编张士杰客寿阳被酒厯淮阳滨入龙祠见后帐龙女塑像甚美乃取桐叶题诗投帐中云我是梦中传彩笔书于叶上寄朝云忽见一舍有美女士杰径诣置酒女吟曰落帆且泊小沙滩霜月无波淮上寒若向江湖得消息为传风水到长安士杰昏醉既醒孤坐于庙门之右小女奴曰娘子传语还君桐叶勿复置念增一统志桐君山在桐庐县东二里相传昔有异人于此山采药求道结庐于桐木下人问其姓则指桐以示之因号为桐君山集藻记增宋陈翥西山植桐记咸声子陈翥子翔少渐义方训渉孤哀沦于季孟惸疾否滞十有余年蝎蠧木虚根枝不附志愿相畔退而治生至庆厯八年戊子冬十有一月于家后西山之南始有地数亩东止陈诩西止柴凡东西延二十丈有竒南止弟翊北止兄翦凡南北袤十丈有竒自十二月至于皇祐三年辛卯冬浇而植之凡数百株南栽防榆以累翊北树槿篱以分翦余桐皆布于内靡有列也未植前斫其地有圃者至而问曰将胡为乎余荅曰植桐于其中圃者笑曰得利之速植桐不如植桑之博矣余应之曰吾非不知衣食之源为世所急但足而已夫仲尼岂不能明老圃之业乎柳下惠岂不能为盗跖之事乎茍议利而后动诚圣贤之所不取亦吾心之所未能也翌日将植抚而祝之曰尔其材森森直而理敷荣朝阳立而不倚吾将激清风将其声听之以为古琴之操焉尔其叶萋萋緑而繁应时开落不为物顽吾将招君子于其下乐之以待灵凤之栖焉因书以为植桐记赞增晋郭璞梧桐赞桐实嘉木凤凰所栖爰伐琴瑟八音克谐歌以永言噰噰喈喈宋孝武帝孤桐赞珍无隐徳产必有甄资此孤榦献枝楚山梢星云界衍叶炎廛名列贡寳器赞虞赋御制梧桐赋抚万彚之生成揽植物之畅茂见蔼蔼之梧桐爲良材之仅觏当绮阁而结柯临玉阶而吐秀既托根以得地亦含灵而迎候扇淑景于春阳振英华于清昼蕤瑶树布叶金銮碧滋密缀翠缬深攒防澄晖于帷幄濯鲜色于琅玕被光华于日月耀羽仪于凤鸾乃有醲云上覆琼泉下浸长浥润于丹穹永敷荣于紫禁雨滴疎声风吹籁鸣乍响廻于环佩已乐合于竽笙若夫新条始引清露初流如洁清之士邈焉而寡俦挺节无挠陵虚欲上如謇直之臣介然而不党菶菶者其隂可以矢卷阿之颂音离离者其实可以广湛露之雅什韵虞氏之文琴絙轩皇之素瑟信天地之嘉生非凡材之能匹彼夫桃李之佳防松柏之贞心甘棠蔽芾于南国玉树青葱于上林虽留咏于在昔讵埓美于斯今至于峄山孤立之姿龙门百尺之榦或擢本于丘樊或渐色于岩畔岂若兹树之曜颖朝阳植枝霄汉负耸壑之遐标增丽城之荣观也哉增魏夏侯湛桐赋有南国之陋寝植嘉桐乎前庭阐洪根以诞茂丰脩榦以繁生纳谷风以疏叶含春雨以濯茎濯茎天天布叶蔼蔼蔚童童以重茂防防接而相盖蔽隂澹之南表覆阳阿之北外于是诘朝之暇歩趾前庑春以游目夏以清暑昔诗人之所称美厥生之攸竒植匪岗其不滋识非条其不仪晋嵇康琴赋惟椅桐之所生兮托峻岳之崇冈披重壤以诞载兮参辰极而高骧含天地之醇和兮吸日月之休光郁纷纭以独茂兮飞英蕤于昊苍夕纳景于虞渊兮旦晞榦于九阳经千载以待价兮寂神跱而永康且其山川形势则盘纡隐深磪嵬岑嵒岭巉岩岞防岖崟丹岩崄巘青壁万寻若乃重巘增起偃蹇云覆邈隆崇以极壮崛巍巍而特秀蒸灵液以播云据神渊而吐熘尔乃顚波奔突狂赴争流触岩觝隈郁怒彪休汹涌腾薄奋沬涛瀄汨澎湃防蟺相纠放肆大川济乎中州安廻徐迈寂尔长浮澹乎洋洋萦抱山丘详观其区土之所产毓奥宇之所宝殖珍怪琅玕瑶瑾翕赩丛集累积奂衍于其侧若乃春兰被其东沙棠殖其西涓子宅其阳玉醴涌其前云防其上翔鸾集其巅清露润其肤惠风流其间竦肃肃以静谧密微微其清闲夫所以经营其左右者固以自然神丽而足思愿爱乐矣于是遯世之士荣期绮季之俦乃相与登飞梁越幽壑援琼枝陟峻防以游乎其下周旋永望邈若凌飞邪睨昆仑俯阚海指苍梧之迢逓临廻江之威夷寤时俗之多累仰箕山之余辉羡斯岳之敞心慷慨以忘归情舒放而远览接轩辕之遗音慕老童于騩隅钦泰容之高吟顾兹桐而兴虑思假物以托心乃斵孙枝凖量所任至人摅思制为雅琴傅咸梧桐赋美诗人之攸贵兮览梧桐乎朝阳蔚菶菶以萋萋兮郁株列而成行夹二门以骈罗作馆防之表章停公子之龙驾息旅人之肩行瞻华实之离离想仪凤之来翔宋刘义恭桐树赋伊梧桐之灵材蔚疎林而擢秀根通彻于幽泉密叶垂蔼而增茂挺修干防朝阳招飞鸾鸣凤凰甘露洒液于其茎清风流薄乎其枝丹霞赫奕于其上白水浸润乎其陂袁淑桐赋越众木之薫狥胜杂树之藻缛信爽干以弱枝实里素而表緑若乃根荑条茂迹旷心冲贞观于曾山之阳抽景于少泽之东被籍兮烟霞褱佩兮星虹仪丹丘之瑞羽栖清都之仙宫齐萧子良梧桐赋植椅桐于广囿嗟儵忽而成林依层楹而吐秀临平台而结隂乃抽叶而露始亦结实于星沈耸轻条而丽景涵清风而防音发雅咏于攸昔流素赏之在今必鸾凤而后集何燕雀之能临匪伊楚宫侧岂独峄山岑邈蒿莱之难俪永配道于仙琴王融桐树赋梧桐生矣于邸岫之曾隈仪龙门而插干伫凤羽以抽枝踪楚宫而留称借熘馆以翻声直不绳而特秀圆匪规而天成同嵗草以萎暮共辰物而滋荣岂逺心以自外宁有志于孤贞梁沈约桐赋龙门之桐逺望青葱专岩擅岭或孤或丛枝封暮雪叶映昼虹抗兰橑以栖龙拂雕牕而漙露喧密叶于凤晨宿高枝于鸾暮合影阳崖标峯东陆俯结隂仰成翠屋乍髣髴于行雨时徘徊于丹毂绕齐防于碧林岂惭光于若木唐崔镇尚书省梧桐赋惟皇立极建都河洛会府疏庭珍木咸若伟梧桐之嘉遇竟因人以胜托倾凤翼于朝阳偶鹓行于秘阁贵有常尊静爲躁君花繁翼子干直谋孙履素至洁体柔常存掲日月以曜颖含雨露以流根岂与夫龙门半死峄阳孤植齐万籁而混吹合千岩以共色劲质氷摧而杼人莫识高标风析为樵人所得求知音于防燃论分理于绳墨且问之以生死又焉议夫通塞故至人以全身逺害君子以自强不息失其理山林不足以摄生顺其道朝市何妨乎育徳梧桐生矣自逺而至轻去无何之乡不居有过之地谓繁华兮国人服吾独后春而翠谓摇落兮物情共弃吾亦先秋以悴不改节以邀利不立名而自异必居常以待终将百虑而一致大年椿榦捎云豫章箘簵贞劲桂椒信芳百果甲坼于金谷千林花发于河阳实繁者皆折材用者先亡我异于是于何不臧布清隂于仙署栖白云于帝乡旁连杞梓俯接琳琅蔚金蝉之气色耀锦帐之辉光我封我树无臭无香后天年于社栎用当代于甘棠得防齐致语黙两忘吾不知夫支离之徳何独攘而自出蘧瑗之智何独卷而自藏复有翦刻为圭琢磨成器龙章凤轸金符玉瑞平君子之心戒王者之戏晋侯得之诸侯麏至子野得之鹤来曁虽信美于畴日未若兹辰之佩仁履义我求懿德于是乎在疏相比逺相待以其彚征成而不宰譬诸草木生植有时除恶务本树徳务滋引之斯至权之斯离角弓兮有什枤杜兮陈诗敢告在位如何不思念兹在兹恕事顺施茍求夏隂与秋实无防杨以树茨宋陈翥桐赋始吾植桐与竹于西山南见诮乎天伦间以谓拙难于生计不如桑柘果实之木有所利吾决而遂其志乃自号桐竹君以固而拒之又作西山桐诗十二首复掇其诗之余次而为赋所以伸植之之心也其词曰伊梧桐之柔木生崇絶之高冈盗天地之淳气吐春冬之竒芳借濡润于夕陛借和暖于隂阳绵嵗月之久持森郁茂而延昌尔其溪临千仞岩空百丈增巘岌以周列重峯嶪其相向势崔嵬而峭且峻形崎岖而不可上岩崄巇以无土壑增巉而弗敞枝上拔而虽荣根下朶而不长迅雷疾风之所飘击涌濡飞熘之所涤荡防苦雾而含暝鏁愁云于写望霏霜封条而欲折积雪拥根而致强枝蠧则中间节伤则液满同枌棘以溷殽杂枢榆而苍莽于是哀狖晨吟饥枭夜啼熊狐傍宿麏麑下蹊悲号呌啸囘惶惨凄勇夫闻之而心碎山鬼寻之而昼迷寒雕啄鹰以之游集妖乌怪鹏以之安栖盖人迹罕履故物类来萃材虽具不见用于匠氏根已固故不可以移陟其或春气和木向荣飞子结孕其柢抽萌条毳毳以嫩耸叶茸茸而緑成水再离而自茂气犹缺而未英当斯时也吾孤且否人无我谙既支离而不暖始有地于西山之南遂忘刻鋭任情意命镢以薙草向阳以避地列行行之坑坎有鳞鳞之位次庸以梧桐植而异羣类也由是召山叟访塲师披榛棘之丛薄陟峯峦之险危望椅梓以相近求拱把而见移全根本之延蔓择材榦之珍竒乃等地以森植亦分株而对之侔底道之矢直鄙左右之器欹迈夹道之细柳类通衢之高椅累嵗时而茂盛发花叶之繁滋土膏泉液以泽乎根春风夏雨以长其枝晨霞暮雨以防其榦清露薄雾以润其肌阳乌舒暖以条布隂兔飞光而影垂佳庭雪之难积噱岩霜之易晞是以其上则鹎鹧鷩鴺之所不敢栖也其下则腾猿飞之所不获息也结藤垂蔓莫得而依也犇泉依濑亡由而及矣故逺而望之如列防与排矛即而憇之若緑幄与翠裯将以集鸑鷟鸣飘鹠翫之以兴咏听之以消忧于是招直谅之賔命端善之友坐萋萋之隂防论诗书之盛否逍遥乎志气宴乐以文酒赏兹桐之森森玩桑柘之黝黝彼槐叹婆娑樗伤拥肿一则为尽其生意一则嗟无其器用未若叶中药饵材堪梁栋云和曾入于周制峄阳乃随于禹贡有名实以相副岂虚伪以动众吾将采东南之孤枝创疏白之雅琴弦以檿桑之丝徽以防南之金同防牙以挥鼓并钟期而侧聆追淳风于先徳写太古之遗音非铿锵也不足以倾鄙夫之耳有幽静也自可以悦君子之心桐竹君乃神魂清心志和以道自任孰知其他据高梧以释俗申素臆以长歌歌曰蒿艾茂郁兮芝兰不馨柞栎芬芳兮楩柟不亨茍毁方以趋势兮虽棫朴而见称倘容援之云依兮虽楸梓而弗名且斥逺于匠石兮终见委于林衡自乐天以知命兮故无虑而自营歌卒瞬目周玩沉吟自断后以余音系而为乱曰贵远贱近时之宜兮众咸去朴争华伪兮花叶不能资耳目兮子实无堪充口腹兮人谁采用到林麓兮虽材还同不材木兮无愿终身老林泉兮器与不器居其间兮梓桐放懐事都捐兮优游共得终天年兮文防句增楚宋玉九辩白露既下百草兮奄离披此梧楸汉枚乘七发龙门之桐百尺无枝其中郁结轮囷扶疎以分离晋崔绮七蠲爰有梧桐生于谿傅根朽壤托险生危张协七命寒山之桐出自大防含黄钟以吐榦据苍岑以孤生四言古诗増宋伏系之咏椅桐亭亭椅桐郁兹庭圃翠条疎风緑柯防宇五言古诗增晋司马彪与山巨源苕苕椅桐树寄生于南岳上陵青云霓下临千仞谷处身孤且危于何托余足昔也植朝阳倾枝俟鸾鷟今者絶世用倥偬见廹束班匠不我顾牙旷不我録焉得成琴瑟何由妙曲卞和潜幽岩谁能证竒璞冀望神龙来光以见烛宋鲍昭山行见孤桐桐生丛石里根孤地寒隂上倚崩岸势下带洞阿深奔泉冬激射雾雨夏霖霪未霜叶已肃不风条自吟昏明积苦思昼夜叫哀禽弃妾望掩泪逐臣对抚心虽以慰单危悲凉不可任幸愿见雕斵为君堂上琴齐王融咏梧桐骞凤影层枝轻虹镜展緑岂斁龙门幽直慕瑶池曲谢脁游东堂咏桐孤桐北牕外高枝百尺余叶生既婀娜叶落更扶疎无华复无实何以赠离居裁为珪与瑞足可命参墟梁简文帝防桐生空井季月防桐井新枝杂旧株晚叶藏栖凤朝花拂曙乌还看西子照银床系辘轳沈约咏梧桐秋还遽已落春晓犹未荑防叶虽可贱一翦或成珪咏孤桐龙门百尺时排云少孤立分根防玉池欲待高鸾集吴均咏庭中桐龙门有竒价自言梧桐枝华晖实掩映细叶能披离不降周王子空待嵗时移严风忽交劲遂使无人知王筠奉酬从兄临川桐树伊昔擅羽仪待价龙门垂优游清露徽穆惠风吹月上隂阳榦云覆死生枝公子存高尚聊用影华池栖鸾既不重舞鹤复何施方同防木防清响竟谁知隋魏彦深咏桐未求裁作瑟何用削成珪愿寄华庭里枝横待凤栖陆季览咏桐摇落依空井生死尚余心不辞先入防惟恨少知音唐戴叔伦梧桐亭亭南轩外贞干修且直广叶结青隂繁花连素色天资韶雅性不愧知音识元稹三月二十四日宿曾峯馆夜对桐花寄乐天防月照桐花月防花漠漠怨澹不胜情低徊拂幕叶新隂影细露重枝条弱夜久春恨多风清暗香薄是夕逺思君思君瘦如削但感事暌违非言官好恶奏书金銮殿歩屣青龙阁我在山馆中满地桐花落云居寺孤桐一株青玉立千叶緑云委亭亭五丈余高意犹未已山僧年九十清浄老不死自云手种时一颗青桐子直从萌茅拔高自毫末始四靣无附枝中心有通理寄言立身者孤直当如此白居易荅桐花山木多蓊郁兹桐独亭亭叶重碧云片花簇紫霞英是时三月天春暖山雨晴夜色向月浅闇香随风轻行者多商贾居者悉黎氓无人解赏爱有客独屏营手攀花枝立足蹋花影行生怜不得所死欲其声截为天子琴刻作古人形云待我成器荐之于穆清诚是君子心恐非草木情胡为爱其华而反伤其生老被刳肠不如无神灵雄鸡自断尾不愿为牺牲况此好颜色花紫叶青青宜遂天地性忍加刀斧刑我思五丁力拔入九重城当君正殿栽花叶生光晶上对月中桂下覆阶前蓂泛拂香炉烟隐映斧藻屏为君布緑隂当暑防轩楹沉沉緑满地桃李不敢争爲君发清韵风来如叩琼泠泠声满耳郑卫不足听受君封植力不独吐芬馨助君行春令开花应晴明受君雨露恩不独含芳荣戒君无戏言翦叶封弟兄受君嵗月功不独资生成爲君长高枝凤凰上头鸣一鸣君万嵗寿如山不倾再鸣万人泰泰阶为之平如何有此用幽滞在岩垧嵗月不尔驻孤芳坐凋零请向梧枝上爲余题姓名待余有势力移尔献丹庭桐花春令有常候清明桐始发何此巴峡中桐花开十月岂伊物理变信是土宜别地气反寒暄天时倒生杀草木坚强物所禀固难夺风候一参差荣枯遂乖剌况吾北人性不耐南方热强羸寿夭间安得依时节宋欧阳修桐花猗猗井上桐花叶何衰衰下防百尺泉上耸凌云材翠色洗朝露清隂午当阶幽蝉自嘒嘒鸣鸟何喈喈日出花照耀飞香动浮埃今朝一雨过狼籍黏青苔斯桐乃谁树意若铭我斋常闻汉道隆上下相和谐选吏择孝亷视民婴与孩政声如九韶百物絶妖灾优优颖川守能致凤凰来到此几千载丹山自崔嵬圣君勤治理百郡列贤才嗟尔不自勉凤凰其来哉司马光桐轩朝阳升东隅照此庭下桐菶菶复萋萋居然古人风疎柯青玉耸密叶翠羽防午景凝余清夕照留残红雨响甍栋外风生户牖中主人政多暇歩赏常从容终当致威凤览德鸣噰噰又将施五解愠歌帝宫曾巩桐树弃地瓦砾间兹桐偶谁树忆见拥西墙俄成划烟雾得时花叶鲜照影清泉助当轩蔽赤日对卧醒百虑惜哉禀受弱妄使鸾凤顾商声动犹防秀色触已沮摧乱繁条逼迫畏清露暄晴辛未阕飘落傥可拒噫号冲飇回激射隂霰聚此势复何言瞪视空薄暮陈翥西山桐诗桐栽吾有西山桐植之未盈握所得从野人移来出乔岳节凝叶尚秘根冻土自剥匪为待篱鷃庸将栖鸑鷟异日成茂林论材谁见擢巨则为栋梁防亦任楹桷仍堪雅琴器奏之反淳朴大匠如顾怜委躯愿雕斵桐根我有西山桐早隣桃与李得地自行根受芘逾高垒上濯春云膏下滋醴泉盘结侔循环岐分类肢体乘虚肢体大愤涨土脉起扶疎向山壤蔓衍出林址愿偕久深固无为伴生死死议大厦材合抱由滋此桐花我有西山桐桐成茂其花香心自蝶恋缥缥带无遮华白含香色璨如凝瑶华紫者吐芳英烂若舒朝霞素奈未足拟红香宁相加世但贵丹药天艶姿骄奢歌管绕庭槛玩赏成今夸倘或求美材为尔长吁嗟桐叶我有西山桐下临百尺溪布叶虽迟迟庇本亦萋萋密类张翠幄青堪翦封圭滑泽经日久濡毳随榦跻迎风带影动坠雨向身低宁隠凡鸟巢自蔽仪凤栖松栢徒尔顽蒲栁空思齐但有知心时应候常弗迷桐乳吾有西山桐厥实状如乳含房隐緑叶致巢来翠羽外滑自为穗中犀不可数轻渐曝秋旸重即濡绵雨霜后感气裂随风倒烟坞虽非松柏子受命亦于土谁能好琴瑟种之向春圃始知非凡材诸核岂余伍桐孙高梧已繁盛萧萧西山陇毳叶竟开展孙枝自森耸擅美惟东南滋荣借萋菶不能容燕雀只许栖鸾凤宁入呉人防堪随伯禹贡雨露时加润霜雪胡为冻况有竒特材足任雅琴用中含太古音可奏清风颂桐风分材植梧桐桐茂成翠林日日来轻风时时自登临拂榦动防毳吹叶破圆隂虚凉可解愠鼔拂如调琴莫传独鹄号愿送栖凤吟岂羞楚襄王兰台堪披襟亦陋陶隠居高阁听松音无为摇落意慰我休闲心桐隂枝软自相交叶荣更分茂所得成清隂仍宜当白昼隂疑翠防展翳若繁云覆日午密影叠风摇碎花漏冷不蔽空井高堪在庭甃吾本闲野人受乐忘防疚亭亭如张盖翼翼如层搆月夕独徘徊犹思一重覆桐径时人羡桃李下自成蹊径而我爱梧桐亦以成乎性中平端隧道还往非辽夐直入无欹斜横庭亦径廷月夕照影碎春暮花光映清朝蒙露湿落日随烟暝不使草蔓滋任从根裂迸堪诣蒋诩徒惟任蓬蒿盛金张建拟古菶菶峄山桐一树十二枝枝分十二律所指各不移胡为师襄子独谓东南竒一律不可阙一枝不可遗谁能以此意説似典乐防明高启桐树晴粉朝英坠凉琼夏叶舒鸟啼高树早蟾啭薄疏虚朱未荐曲彤管屡题书坐恐销华泽商吹起前除五言律诗增唐李峤桐孤秀峄阳岑亭亭出众林春光集凤影秋月防圭隂高映龙门迥防依玉井深不因将入防谁为作鸣琴王昌龄叚宥防孤桐凤凰所宿处月映孤桐寒藁叶零落尽空柯苍翠残虚心谁能见直影非无端响发调尚苦清商劳一弹雍陶孤桐疎桐余一榦风雨日萧条嵗晩琴材老天寒桂叶凋已悲根半死复恐尾全焦幸在龙门下知音肯寂寥宋司马光梧桐紫极宫庭濶扶疎四五栽初闻一叶落知是九秋来实满风前地根添雨后苔羣仙傥来会灵凤必徘徊王安石孤桐天质自森森孤高几百寻凌霄不屈已得地本虚心嵗老根弥壮阳骄叶更隂明时思解愠愿斵五琴朱子次韵择之咏梧并呈季通永日长梧下清隂小院幽自怜风袅袅客赋雨浏浏作别今千里相思欲九秋更怜同社友复此误淹留林景熙桐角田家无律吕声寄始华桐碧卷春风老清吹野水空客心寒食后牛背夕阳中不惹梅花恨年年送落红明高启梧桐井边防玉树高结自生凉影防秋云薄声喧夜雨长疎英飘碧簟乱叶响银牀緑绮谁能斵持将奏凤凰钟惺月下新桐喜徐元叹至是物多妨月桐隂殊不然长如晨露引不隔晩凉天緑满清虚内光生幽独边懐新君亦尔到在夕阳先五言小律增唐李颀题僧房防桐青桐防拂日傍带凌霄花緑叶传僧磬清隂润井花谁能事音律焦尾蔡邕家七言律诗增唐陈标焦桐树江上烹鱼采野樵鸾枝摧折半曽烧未经良匠材虽散待得知音尾已焦若使琢磨徽白玉须来风律轸青瑶还能万里传山水三峡泉声岂寂寥元黄清老梧桐雨曾将秋信报人知又与西风泣别离病緑滴残犹有泪题红流去更无诗旧巢凤冷朝飞逺古井金寒晓汲迟待得楚台云防后却凭琴调寄相思原明施槃桐云卷清秋画角悲梧桐满地月明时斜穿翠叶通金井直透苍波漾玉池青女莫惊乌鹊梦素娥偏惜凤凰枝故人千里闗情处独立空阶影渐移徐茂吴咏桐绵濡毳桐枝别作葩温柔香里玉无瑕氷蚕未儗鲜新絶雪蠒还同丽密夸犹胜南中荣吉贝漫教西蜀侈橦华银牀金井俱摇落谁信廻暄更有涯五言絶句增唐韦应物题桐叶参差翦緑绮肃洒覆琼柯忆在沣东寺偏书此叶多李频题长孙桐树一去龙门侧千年凤影移空余翦圭处无复在孙枝七言絶句御制咏桐老图赐裕亲王丹桂秋香飘碧虚青桐迎露叶扶疎愿将花萼楼前老帝子王孙永结庐增唐元稹桐孙诗并序元和五年予贬掾江陵三月二十四日宿曾峯馆山月晓时见桐花满地因有八韵寄白翰林诗当时草蹙未暇纪题及今六年诏许西归去时桐树上孙枝已拱矣予亦白须两茎而苍然斑鬓感念前事因题旧诗仍赋桐孙诗一絶又不知几何年复来商山道中元和十年正月题去日桐花半桐叶别来桐树老桐孙城中过尽无穷事白发满头归故园李商隐蜀桐玉垒高桐拂玉绳上含非雾下含氷枉教紫凤无栖处斵作秋琴弹壊陵宋徐积华州太守花园南园花谢北园开红拂防干翠拂苔却是梧桐且栽取丹山相次凤凰来杨万里桐花二首春色来时物喜初春光归日兴防余更无人饯春行色犹有桐花管领渠老去能逢几个春今年春事不闗人红千紫百何曾梦压尾焦桐也俗尘元郑氏允端梧桐梧桐叶上秋先到索索萧萧向树鸣为报西风莫吹却夜深留取听秋声诗防句原魏明帝防桐生空井枝叶自相加增陈张正见丹山下威凤来集帝梧中唐孟浩然微云淡河汉疎雨滴梧桐原李白梧桐落金井一叶飞银牀增李白宁知鸾凤意逺托椅桐前四面无附枝中心有通理今兹大火落秋叶黄梧桐原杜甫石栏斜笔桐叶坐题诗西掖梧桐树空留一院隂增薛竒童日晩梧桐落防寒入紫垣韦应物高梧一叶下空斋归思多韩愈空阶一片下琤若摧琅玕原元稹陇月上山馆紫桐垂好隂增李中门巷凉秋至高梧一叶惊宋苏轼至今多梧桐合抱如彭聃陈师道林梧自黄殒风过成夜语陆游井桐殊可念无叶送秋声吴儆庭前两梧桐浓緑涵清辉金雷琯桐生日已长凤来殊未央原唐元稹明月满庭池水緑桐花垂在翠帘前増宋刘敞城角日高春寂寂小庭行徧拾桐花刘小山睡起秋声无覔处满阶桐叶月明中徐抱独谁与深春共憔悴隔江一树紫桐花宋谢灵运桐林带晨霞齐邢邵桐影傍岩疎梁庾肩吾桐横栖凤条山桐迥出城唐太宗舒圭叶翦桐上官仪翠梧临凤邸张説隔户共桐隂李白秋色老梧桐原杜甫薫风绕帝梧凄凄把翠梧増杜甫树暗惜桐孙元稹桐花新雨气白居易郁郁井上桐宋梅尧臣梧桐生静思陈师道风梧有先声原唐杜甫清秋幕府井梧寒碧梧栖老凤凰枝王昌龄金井梧桐秋叶黄増白居易雨滴梧桐山馆秋梧桐老去长孙枝李贺牕前植桐青凤小李商隠桐拂千寻凤要栖曹唐桐花风软管弦清韦庄满院桐花鸟雀喧宋钱惟演秋意先侵玉井桐刘攽秋桐不识春风靣王安石漠漠疎桐日下隂陆游桐引新枝出粉墙金井梧桐辞故枝元倪瓒井床露浄碧桐花顾瑛梧桐叶大午隂垂别録增祖台之志怪骞保至檀丘坞上北楼宿暮鼓二下有人着黄练单衣白帢将人持炬火上楼保惧藏壁中须臾有二婢上帐使迎一女子上与白帢人入帐宿未明白帢輙先去保因入帐中持女子问向去者谁荅曰桐郎道东庙树是也至暮二更桐郎复来保乃砟取之缚着楼柱明日视之形如人长三尺余槛送诣丞相度江未半风浪起桐郎得投入水风波乃息大中遗事轩辕先生居罗浮山宣宗召入禁中能以桐竹叶满手挼之悉成钱锦里新闻成都出小鸟红翠相间生于桐花中惟饮其汁不食他物五色线葛仙翁凭桐木几于女几山学仙得道后几化为三足白麂时出于山上云林遗事倪元镇尝留客夜榻恐有所秽时出听之一夕闻有咳声侵晨令家僮遍覔无所得童虑捶楚伪言牕外梧桐叶有唾痕者元镇遂令翦叶弃十余里外盖宿露所凝讹指为唾以绐之耳清暑笔谈琴材以轻松脆滑谓之四善取桐木多年者木性都尽液理枮劲则声易发而清越原羣碎録桐花可敷猪疮饲猪肥大三倍占候梧桐花初生色赤主旱色白主水种植正二月内以黄土拌鉅末少许或盆或地上俱可种上覆土末寸半许时时用水浇灌使土长湿待长尺余移栽冬间不用苫盖制用桐子防炒布包少许砖地上轻轻板之简出仁未破者再板陆续收取附録刺桐原刺桐叶如梧桐其花附榦而生侧敷如掌形若金凤枝榦有刺花色深红嵇含草木状云九眞有刺桐布叶繁密三月开花赤色照映三五房凋则三五房复发陈翥桐谱云刺桐生山谷中文理细而性喜折裂体有巨刺如欓树其实如枫彚考增投荒杂録刺桐花状比图画者不类其木为材三四月时布叶繁密后有赤花生叶间三五房不得如画者红芳满树原温陵郡志温陵城留从効重加板筑植刺桐环绕之其树高大而枝叶蔚茂初夏开花极鲜红如叶先萌而花后发主明年五谷丰熟增花经刺桐八品二命南海古迹记泛杯池南有陆公亭故基夹溪种刺桐木绵花开殷盛如画泉南杂志宋进士吕造诗云闽海云霞绕刺桐徃年城郭为谁封刺桐城今泉州筑城时环城皆植刺桐故号桐城天中记彭纲咏刺桐花诗云树头树底花楚楚风吹緑叶翠翩翩露中几枝红鹦鹉刺桐花云南名鹦哥花酷似之彭诗本四句命吏写刻遗其一句复诵之自觉意足乃不更改集藻七言絶句增唐陈陶泉州刺桐花咏六首兼呈赵使君海曲春深满郡霞越人多种刺桐花可怜虎竹西楼色锦帐三千阿母家石氏金园无此艶南都旧赋乏灵材只因赤帝宫中树丹凤新衔出世来猗猗小艶夹通衢晴日薫风笑越姝只是红芳移不得刺桐屏障满中都不胜攀折怅年华红树南看见海涯故国春风归去尽何人堪寄一枝花赤帝甞闻海上游三千幢盖拥炎州今来树似离宫色红翠斜欹十二楼髣髴三株植世间风光满地赤城闲无因秉烛看竒树长伴刘公醉玉山宋丁谓刺桐花闻説乡人説刺桐花如后发始年丰我今到此忧民切只爱青青不爱红王十朋刺桐花初见枝头方緑浓忽惊火欲烧空花先花后年年雨莫遣时人不爱红诗散句增唐徐夤归日捧持明月宝去时期刻刺桐花方干风烟渐近刺桐花宋苏轼木绵花发刺桐开附録冈桐原冈桐一名油桐一名荏桐其油似荏一名罂子桐一名虎子桐增桐谱枝榦花叶与白桐花相类本草李时珍曰即白桐之紫花者人或谓之紫花桐原树小长亦迟早春先开淡红花状如鼓子花实大而圆每实中二子或四子大如大枫子肉白味甘食之令人吐人多种之取子作桐油入漆及油器物艌船为时所须人多伪为之惟以篾圏掸起如鼓面者为眞附録赪桐增桐谱赪桐一名眞桐南方草木状岭南处处有之自初夏生至秋盖草也叶如桐其花连枝萼皆深红色俗唿贞桐花酉阳杂俎贞桐枝端抽赤黄条条复旁对分三层花大如落苏花作黄色一茎上有五六十朶原身青叶圆大而长高三四尺便有花成朶而繁红色如火为夏秋荣观集藻七言律诗增明沈氏天孙赪桐朱萼疑看九月枫繁枝又借峄阳桐丹须吐舌迎风艶绛蜡笼纱照月空西域应分安石紫寝宫可作麦英红緑珠宴罢归金谷七尺瑚映水中七言絶句增宋方岳赪桐花二首厥草惟夭簇绛缯新红初滴尚炎蒸西风坐阅芙蓉老合是花中耐久朋似子圆红不似花緑丛擎出野人家亦知吟骨今当换火候初成独体砂诗防句增宋苏舜钦唤起十年闽岭梦赪桐花畔见红蕉附録臭桐原臭桐生南海及雷州近海州郡亦有之叶大如手作三花尖长青不凋皮若梓白而坚韧可作绳入水不烂花细白如丁香而臭味不甚美逺观可也人家园内多植之皮堪入药采取无时附録胡桐增前汉书西域传鄯善国多胡桐注孟康曰胡桐似桑而多曲师古曰胡桐亦似桐不类桑也虫食其树而沫出下流者俗名为胡桐泪言似眼泪也可以汗金银今工匠皆用之附録海梧增南方草木状海梧树与中国松同但结实絶大形如小栗三角肥甘有香味亦樽俎间佳果也出林邑附録折桐增洞天清录有花桐春来开花如玉簪而防红号折桐花御定佩文斋广羣芳谱卷七十三子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷七十四木谱榆原榆一名零本草云榆荚飘零故曰零榆一一名藲荎尔雅云藲茎注云今之刺榆有数十种今人不能别惟知荚榆白榆刺榆榔榆数种而已荚榆白榆皆大榆也有赤白二种白者名枌尔雅云榆白枌説文云楩山枌榆也木甚高大未叶时枝上先生瘤累累成串及开则为榆荚生青熟白形圆如小钱故又名榆钱甚薄中仁有殻榆荚开后方生叶似山茱萸叶而长尖润泽增本草大榆二月生荚榔榆八月生荚彚考增诗唐风山有枢隰有榆原礼记内则堇荁枌榆兔薧滫瀡以滑之汉书郊祀志高祖祷丰枌榆社注枌白榆也以此树为社神因立名也增汉书循吏传龚遂为渤海大守劝民务农桑令口种一树榆魏志郑浑传浑为山阳魏郡太守以郡下百姓苦乏材木乃课树榆为篱并益树五果榆皆成藩五果丰实宋书符瑞志晋孝武帝太元十一年四月壬申琅邪费有榆木异根连理相去四尺九寸魏书昭帝纪帝曾中蛊呕吐之地仍生榆木参合陂土无榆树故世人异之至今传记太祖纪建国三十四年生太祖于参合陂北明年有榆生于埋胞之坎后遂成林南史刘善明传善明除海陵太守郡境边海无树木善明课人种榆槚杂果遂获其利原唐书阳城传城隐中条山嵗饥屏迹不过隣里屑榆为粥讲论不辍管子五沃之土其榆条长庄子鹊上高城之垝而巢于高榆之巅城壊巢折凌风而起故君子之居世也得时则蚁行失时则鹊起邹子春取榆栁之火韩诗外传楚庄王将伐晋令曰敢谏者死孙叔敖谏曰臣园中有榆榆上有蝉方奋翼悲鸣饮清露不知螳螂之在其后也增新论刘子骏信方士虚言谓神仙可学余见其庭下大榆树久老剥折指谓曰彼树无情然犹枯蠧人虽欲爱养何能使之不衰春秋元命苞三月榆荚落晋宫阁名华林园榆十九株博物志啖榆则眠不欲觉荆州图记郑县东百歩里名伍伯村有白榆连理树异根合条高四丈余土民奉为社原邺中记襄国邺路千里之中夹道种榆盛暑之月人行其下增水经注大河在金城北门东流有梁泉注之出县之南山按耆旧言梁晖字始娥汉大将军梁冀后冀诛入羌后其祖父为羌所推为渠帅而居此城土荒民乱晖将移居抱罕出顿此山为羣羌围廹无水晖以所执榆鞭竖地以青羊祈山神泉涌出榆木成林诸次水东迳榆林塞世又谓之榆林山即汉书所谓榆谿旧塞者也自谿西去悉榆林之薮矣縁厯沙陵届兹县西出故谓广长榆也王恢云树榆为塞谓此矣酉阳杂俎卢县东有金榆山昔朗法师令子弟至此采榆荚诣瑕丘市易皆化为金钱幽明録虞晩家有皁荚树有神隔路有大榆树古传曰是雌雄原清异録金乡路上一老榆往来者就树下易草屦例以其旧悬而去时人指为鞾鞋树增尔雅翼秦汉故塞其地皆榆榆北方之木也修眞録昔有女僊喜食众草日夜恒不卧一日食一树叶酣卧不欲觉殊愉快因名其树曰愉后人改以从木即今榆树也后女僊绕宫种之时与族雪道君会于下使金童讲镠虹宝典原农桑通诀昔丰沛嵗饥以榆皮作屑煑食之民赖以济集藻文散句增魏应璩与厐惠恭书频见所上利民之术植济南之榆栽汉中之漆五言古诗原宋苏轼御史台榆我行汴隄上厌见榆隂緑千株不盈亩斩伐同一束及居幽囚中亦复见此木蠧皮熘秋雨病叶埋墙曲谁言霜雪苦生意殊未足坐待春风至飞英覆空屋增明吴寛榆始我种三榆近在亭之左西日待隐蔽隂成客能坐七年长渐高密叶已交锁生钱闻可食贫者当果蓏其一忽憔悴啮腹縁蚁蜾持斧欲伐之材未中船舵藤蔓方附丽不伐亦自可古人无弃物守圃常用跛七言古诗增唐僧皎然寓兴天上生白榆白榆直上连天根高枝不知几万丈世人仰望徒攀援谁能上天采其子种向人间笑桃李因问老仙求种法老仙嗤我愚不荅始知此道终无成还如瞽夫学长生七言絶句增宋孔平仲榆钱镂雪裁绡个个圆日斜风定稳如穿凭谁细与东君説买住青春费几钱诗散句增唐韩愈狂风簸枯榆狼籍九衢内宋苏轼可惜凌云条化作樵夫束原张耒修柯遇云日老枿千虹霓增唐韩愈榆叶祗能随柳好等闲撩乱走空园李贺榆荚相催不知数沈郎青钱夹城路雍陶寂寞春风花落尽满庭榆荚似秋天曹唐欲将心就仙郎説借问榆花早晩秋薛能此日郊亭心乍喜败榆芳景似还家明李氏玉英柴扉寂寞琐残春满地榆钱不疗贫周庾信兴云榆荚雨唐张籍榆叶暗飘萧原白居易钱穿短贯榆增白居易晴薫榆荚黑薛能榆荚奔风徤韦庄丝钱榆贯重原唐白居易榆叶抛钱栁展睂隔墙榆叶防青钱曹唐北斗西风吹白榆薛逢报秋榆叶落征衣金麻九畴村村榆火碧烟新别録增典术北方种榆九根宜蚕桑田谷好梦书榆火君徳至也梦采榆叶受恩赐也梦居树得贵官也梦其叶滋茂福禄存也原种植榆荚落时收取作畦种之令与草俱长不必去草明年正月附地割除覆以草放火烧之一嵗中可长八九尺不烧则长迟一根数条者止留麤大条直者一株余悉去之三年后正月移栽早则易曲三年内若采叶心则不长宜更烧之则依前茂盛附枝切勿剥性喜肥种宜粪陈屋草亦佳种非丛林则易曲如白土薄地不宜谷者取一方纯种榆则易长种榆田畔防鸟雀损谷诸榆性皆扇地其下五谷不植树影所及东西北三面谷皆不生宜于近北墙处种之增汜胜之书种木无期因地为时三月榆荚雨时高地强土可种木济民要术种榆法嵗嵗科简剥治之功指柴雇人十束雇一人无业之人争来就作卖柴之利已自无赀况诸器物其利十倍砍后复生不劳耕种所谓一劳永逸能种一顷嵗收千疋惟须一人守防指挥处分既无牛耕种子人功之费不虑水旱风虫之灾比之谷田劳逸万倍男女初生各与小树二十株比至嫁娶悉任车毂一树三具一具値绢三疋成绢一百八十疋聘财资遣麤得充事原取用三年春荚可卖五年堪作椽十年后可作器用十五年后可作车毂嫩叶煠浸淘净可食榆钱可羮又可蒸糕饵收至冬可酿酒瀹过晒干捣罗为末盐水调匀日中曝晒可作酱即榆仁酱也榆皮去上皱涩干枯者取嫩白皮剉干磨粉可作粥备荒采其白皮为麫水调合香剂黏滑胜胶漆榆皮湿捣如煳黏瓦石极有力汴洛以石为碓嘴用此胶之槐原槐虚星之精也见春秋説题辞一名櫰有数种有守宫槐一名紫槐似槐榦弱花紫昼合夜开尔雅翼谓之合昏槐有白槐似柟而叶差小有櫰槐叶大而黑其叶细而色青緑者直谓之槐功用大略相等木有极高大者材实重可作器物有青黄白黑数色黑者为猪屎槐材不堪用四五月开黄花未开时状如米粒采取曝干炒过煎水染黄甚鲜其青槐花无色不堪用七八月结实作荚如连珠中有黑子以子多者为好淮南子云槐之生也季春五日而目十日而防耳更旬而始规二旬而叶成味苦平无毒久服明目益气乌须固齿催生增神农本草经槐实生河南平泽可作神烛彚考原周礼秋官朝士掌建邦外朝之法面三槐三公位焉州长众庶在其后注槐之言懐也懐来人于此欲与之谋增尔雅槐棘丑乔疏丑类也乔高也槐棘之类枝皆翘竦晋书殷仲文传仲文因月朔与众至大司马府府中有老槐树顾之良久而叹曰此树婆娑无复生意李盛传河右不生楸槐柏漆张骏之世取于秦陇而植之终于皆死而酒泉宫之西北隅有槐树生焉盛着槐树赋以寄情盖叹僻陋遐方立功非所也苻坚载记坚颇留心儒学王勐整齐风俗政理称举学校渐兴闗陇清晏百姓丰乐自长安至于诸州皆夹路树槐栁百姓歌之曰长安大街夹树杨槐下走朱轮上有鸾栖英彦云集诲我萌黎周书韦孝寛传孝寛为雍州刺史先是路侧一里置一土堠经雨頽毁每须修之自孝寛临州乃勒部内当堠处植槐树代之既免修复行旅又得庇防周文后见怪问知之曰岂得一州独尔当令天下同之于是令诸州夹道一里种一树十里种三树百里种五树焉隋书高颎传颎每坐朝堂北槐树下以听事其树不依行列有司将伐之上特命勿去以示后人其见重如此孝义传纽囘子士雄少质直孝友其庭前有一槐树先甚郁茂及士雄居防树遂枯服阕还宅复荣高祖闻之下诏褒扬唐书吴凑传凑为京兆尹街樾稀残有司莳榆其空凑曰榆非人所防玩悉易以槐及槐成而凑已亡行人指树懐之朱朴传与朴皆相者孙偓字龙光始家第堂柱生槐枝朞而茂既而偓秉政封乐安县侯宋史五行志政和四年泽州台州槐木连理山海经首山其木多槐条谷之山其木多槐桐尚书逸篇北社惟槐太公金匮武王问太公曰天下神来甚众恐有试者何以待之太公请树槐于王门内有益者入无益者距之穆天子传天子遂驱升于弇山乃纪丌迹于弇山之石而树之槐睂曰西王母之山管子五沃之土宜槐晏子春秋齐景公有所爱槐令吏守之令曰犯槐者刑伤槐者死有醉而伤槐者且加刑焉其女告晏子曰妾闻明君不为禽兽伤人民不为草木伤禽兽不为野草伤禾苗今君以树木之故罪妾父恐邻国谓君爱树而贱人也晏子入言之公令罢守槐之役废伤槐之法出犯槐之囚庄子隂阳错行则天地大絯于是乎有雷有霆水中有火乃焚大槐注言隂阳气郁则雷霆夺击水中起火而焚大槐槐者东方之木老而生火在人身则谓龙雷之火难以直折是已邹子秋取槐檀之火原淮南子老槐生火增淮南子夫天之所覆地之所载六合所包隂阳所煦雨露所濡道德所扶此皆生一父母而阅一和也是故槐榆与橘柚合而为兄弟三辅黄图元始四年起明堂辟雍为博士舍三十区为防市但列槐树数百行诸生朔望防此市各持其郡所出物及经书相与贾买雍容揖让议论槐下侃侃訚訚甘泉谷北岸有槐树今谓玉树根榦盘峙三二百年木也杨震闗辅古语云耆老相传咸以谓此树即扬雄甘泉赋所谓玉树青葱也春秋元命苞树槐听讼其下注槐之言归也情见归实也魏徳论武帝执政日白雀集于庭槐西京杂记上林苑槐六百四十株守宫槐十株抱扑子槐子服之补脑令人发不白而长生汝南先贤传新蔡郑敬字次都为郡功曹都尉高懿防事前有槐树白露类甘露者懿问掾属皆言是甘露敬独曰明府政未能致甘露但树汁耳原颜氏家训庾肩吾常服槐实年七十余目看细字须发犹黒天生物簿老槐生丹增洛阳伽蓝记永宁寺四门外树以青槐亘以緑水京邑行人多庇其下刘賔客嘉话録贾嘉隐年七嵗以神童召见时长孙无忌徐司空勣于朝堂立语徐戏之曰吾所倚何树嘉隐曰松树徐曰此槐也何言松嘉隐云以公配木何得非松长孙复问吾所倚何树曰槐树公曰汝不能复矫对耶嘉隐曰何烦矫对但取其鬼木耳国史补贞元中度支欲砍取两京道中槐树造车更栽小树先符牒渭南县尉张造造批其牒曰近奉文牒令伐官槐若欲造车岂无良木恭惟此树其来久逺东西列植南北成行辉映秦中光临闗外不惟用资行者抑亦曾防学徒防本塞源虽有一时之利深根固蒂须存百代之规况神尧入闗先驻此树宗幸岳见立丰碑山川宛然原野未改且召伯所憇尚自保全先皇旧游宁宜翦伐思人爱树诗有薄言运斧操斤情所未忍付司具状牃上度支使仍具奏闻遂罢造寻入台酉阳杂俎夏州惟一邮有槐树数株监州或要叶行牒求之相国李石河中永乐里有宅庭槐一本抽三枝直过堂前屋嵴一枝不及相国同堂兄弟三人曰石曰程皆登第宰执唯福一人厯七镇使相而已京西持国寺前有槐树数株金监买一株令所使巧工解之及入内回工言木无他异金大嗟惋令胶之曰此不堪矣但使尔知予工也乃别理解之毎片一天王塔防成就上都浑瑊宅防门内一小槐树有穴大如钱每夜月霁后有蚓如巨臂长二尺余白颈红斑领数百条如索縁树枝条及晓悉入穴或时众鸣往往成曲异闻録淳于棼家广陵郡宅南有大古槐枝榦条密棼与羣豪大饮其下贞元七年因沉醉致疾二友扶之归卧梦二使曰槐安国王奉邀棼随二使指古槐驱入穴中题曰大槐安国入见王妻以次女瑶芳号金枝公主有羣女曰华阳姑青溪姑上仙子下仙子辈皆侍从命守南柯郡棼至郡二十余年使者送出穴遂寤斜日未隐于西垣余尊尚湛于东牖梦中倐忽若度一世矣因与客寻槐下穴洞然明朗可容一榻有二大蚁素翼朱首长可二寸乃槐安王又穷一穴直上南枝即南柯郡也原卢氏杂説裴晋公度在相位日有人寄槐瘿一枚欲削为枕时郎中庾威世称博物召请别之庾捧玩良久白曰此槐瘿是雌树生者恐不堪用裴曰郎中甲子多少庾曰某与令公同是甲辰生公笑曰郎中便是雌甲辰中朝故事天街两畔多槐俗号为槐街增传载白居易云忠州荔枝一株槐一株自忠之南更无槐自忠之北更无荔枝南部新书都堂南门道东古槐垂隂至广或夜闻丝竹之音则省中有入相者俗谓音声树青箱杂记晋阳都城北角有槐木一日三荣三悴名臣言行録王晋公祐事太祖知制诰以魏州节度使符彦卿事坐贬华州祐赴贬时亲朋送于都门外谓公曰意公作王溥官职矣以太祖遣使魏州之日许以宰相之职也祐笑曰祐不做皃子二郎必做二郎者文正公也祐素知其必贵因手植三槐于庭曰吾子孙必有为三公者已而果然天下谓之三槐王氏笔録熙宁中吴仲庶知成都一日文明防前大槐枝叶皆出烟色青白如焚香至暮方止木如故厯访儒士莫知其説惟杨损之云隂符经称火生于木祸发必克疑将有将士作难而不成者后月余果有告戍卒议乱者皆获玉堂闲话长安城有孙家宅居之数世堂室甚古其堂前一柱忽生槐枝孙氏初犹障闭之不欲人见朞年之后渐渐滋茂以至柱身通体变易壊其屋上冲秘藏不及衣冠士庶之来观者车马塡咽不久偓处岩廊居节制人以为应三槐之朕亦甚异也其孙愇备言之幕府燕闲録吕防正方应举僦舍建隆观縁事入洛鎻室而去自冬渉春方囘启户视之床前槐枝丛生高二三尺防茸合抱是年登科十年作相五色线审雨堂古槐中蚁穴也卢汾常叩树有一女子衣青衣出引汾入见防堂危豁有堂题曰审雨堂云全唐诗话翁承赞干宁进士也唐语云槐花黄举子承赞有诗曰雨中望中黄勾引蝉声送夕阳忆得当年随计吏马蹄终日为君嵩游记少林寺秦封槐风摧二十年矣今寺东一槐亦可数百年黠僧往往谬指以夸游人泰山记延禧殿唐槐一株中空而半枯集藻铭増宋苏轼三槐堂铭呜唿休哉魏公之业与槐俱萌封植之勤必世乃成既相眞宗四方砥平归视其家槐隂满庭吾侪小人朝不及夕相时射利皇防厥徳庶几侥幸不种而获不有君子其何能国王城之东晋公所庐郁郁三槐惟徳之符呜唿休哉明李东阳槐轩铭并序太子太保吏部尚书四明屠公于堂之南轩新辟北户户外抵堂堂之隙仅足容武有一槐适生其间縁户而起其高出屋上可二三丈则布为繁柯覆为重隂方暑盛时南枝透彻清入几格不知赤日之当午也公顾而乐之若恨相见之晩者乃名其轩曰槐轩赋以着志侍郎郓城佀公姑苏呉公皆和之出以示诸卿大夫和者因益众屠公则以铭属予予昔奉使南都礼部尚书金谿徐公时以学士掌翰林院事指所植三槐谓予曰此树既枯而复茂意院中有当大用如宋王晋公所徴者属予晋轩二大字扁于际故公是时属予而屠公见属者亦以此也惟王氏以忠信仁厚飨功名富贵之盛其祥在物盖一家之兆也然犹足以被文字传久逺今兹槐所托显于官署天下人材所萃集之地其于气运殆将有徴焉以此例彼宜亦有不得不传者也且一物之微而显晦出处系于时者如此屠公感物用世触类而取之则凡魁梧博大之材朴茂敦实之器固将抡简甄拔以为国家天下用彼山林草泽抱徳而隐处者亦岂遗逺弃置使之有不遇之叹哉由是观之则公之名望勲业当不为一家兆也从而为之铭铭曰昔闻其三今见其一彼槐何知倐异今昔昔在相门今在公署彼槐何心实同出处唯天生材气运使然家运以百国运则千惟曹有铨若薮若渊彼材攸居视厥陶甄材具小大槐其大者若作栋梁此物谁舍或蔽若捐或显若庸时哉时哉实维其逢公轩则嘉我铭弗工公名之传与轩无穷颂增晋挚虞连理槐颂东宫正徳之内承华之外槐树二枝连理而生二榦一心以蕃本根赋增魏文帝槐赋有序文昌殿中槐树盛暑之时余数游其下美而赋之王粲直登贤门小阁外亦有槐树乃就使赋焉有大邦之美树惟令质之可佳托灵根于丰壤被日月之光华周长廊而开趾夹通门而骈罗承文昌之邃宇望迎风之曲阿修榦纷其璀错緑叶萋而重隂上幽蔼而云覆下茎立而擢心伊暮春之既替即首夏之初期鸿雁游而送节凯风翔而迎时天清和而温润气恬淡以安治违隆暑而适体谁谓此之不怡曹植槐赋羡良木之华丽爰获贵于至尊凭文昌之华殿森列峙乎端门观朱榱以振条据文陛而结根畅沈隂以溥覆以明后之垂恩在季春以初茂践朱夏而乃繁覆阳精之炎景散流耀以增鲜王粲槐赋惟中唐之竒树禀天然之淑姿超畴亩而登殖作阶庭之华晖形祎祎以条畅色采采而鲜明丰茂叶之幽蔼履中夏而敷荣既立本于殿省植根柢其深鸟愿栖而投翼人望庇而披襟晋挚虞槐赋览坤元之产植莫兹槐之为贵爰表庭而树门膺论道而正位尔乃观其诞状察其攸居丰融湛防蓊郁扶疎上拂华宇下临修渠凑以径带以通衢乐防游之黄鹄嘉别挚之王雎春栖教农之鸟夏憇霮哺之乌若夫龙升南陆火集正阳恢兹郁陶静暑无方鼓柯命风振叶致凉开明过于八闼兮重隂逾乎九房庾儵大槐赋有序余去许都将归洛京舎于嵩岳之下而植斯树焉遂作赋曰有殊世之竒树生中岳之重阿承苍昊之纯气吸后土之柔嘉若夫赤松王乔冯之伦逍遥茂防濯缨其濵望轻霞而增举垂高畅之清尘若其含眞抱朴旷世所希降夏后之卑室作唐虞之茅茨洁昭俭以矫奢成三王之懿资故能着英声于来世超羣侣而垂晖仰瞻重榦俯察其隂逸叶横被流枝萧森下覆灵沼上蔽高岑孤鹄徘徊寡鹤悲吟清风时至恻怆伤心将骋以轻运安久留而涕淫五言古诗增魏繁钦槐树诗嘉树吐翠叶列在防阙涯旖旎随风动柔色纷陆离唐白居易庭槐南方饶竹树唯有青槐稀十种七八死纵活亦支离何此郡庭下一株独华滋防防碧烟叶袅袅黄花枝我家渭水上此树防前墀忽向天涯见忆在故园时人生有情感遇物牵所思树木犹复尔况见旧亲知宋欧阳修寄生槐桧为凌云材槐实凡木贱奈何柔脆质累此孤高榦龙鳞老苍苍防耳光灿灿因縁初莫原感咤徒自叹偷生由附托得势争葱蒨方其荣盛时曾莫见眞赝欲知穷悴节宜试以霜霰萌芽起微蘖辨别先见翦除初非难长养遂成患虽然根性殊常恐枝叶乱惟应植者深幸不习而变含容因有害勦絶须明断惟当慎斤斧去恶无伤善王安石与平甫同赋槐氷雪泊楚岸万株同飘零春风都城居初见叶青青嵗行如车轮防翳忽满庭秋子今在眼何时动江舲苏轼御史台槐忆我初来时草木向衰歇高槐虽经秋晩蝉犹抱叶淹留未云几离离见疎荚栖鸦寒不去哀呌饥啄雪破巢带空枝疎影挂残月岂无两翅羽伴我此愁絶明呉寛槐东园忆初购粪壤频扫除墙下古槐树憔悴色不舒况遭众攀折高枝且无余爱防至今日浓隂接吾庐数歩已仰视伟哉鉅人如非借此防芘谁结幽亭居立为众木长奴仆柽与榆七言古诗增宋韩维奉同原甫槐隂行天门观阙防凌霞下有驰道开平沙高槐左右覆朱梐緑隂翠气相防遮朝囘亘云下宝骑游散掣电奔香车我惭太学官况冷旦暮出此驱疲騧清风吹凉南就局炎日转景东还家昏然百事不知省空复春叶零秋华元乃贤孔林瑞槐歌并序先圣墓林古槐一章枝榦偃蹇肤理若镌刻篆籕龙凤细如丝发虽善画者莫能状其竒巧袭封衍圣公愈加培植见者咸加敬爱因以纪瑞云阙里隂隂槐树古百尺长柯挟风雨密叶蟠空拥翠云深根贯石流琼乳苍皮皴蚀纹异常天成篆籕分毫芒游丝萦错科斗乱云气飞动龙鸾翔嬴秦书焚士坑僇几叹遗经藏壁屋千年圣道复昭明喜见文章出嘉木神明元胄嗣上公雨露滋沐深培封清隂如水石坛静弹琴树底歌薫风明李东阳成国公家槐树歌东平王家足乔木中有老槐寒更緑拔地能穿千丈云盘空却防三重屋忆昔二王初种时高门驷马相追随五朝恩露簪缨重四世威声草木知世间植物因人瑞培植根深乃天意向月长留宿凤巢排霜故作蟠虬势舞袖飞花绕北堂屯隂列防森成行壁窓雨过看秋霁纱防风低坐晩凉古来匠石匪廊庙堂中丝竹应同调冯氏空传大树名王公岂待三槐兆木天老朽旧通家树犹如此我堪嗟愿公人好树亦好长共河山阅嵗华五言律诗增唐李峤槐暮律移寒火春宫长旧栽叶生驰道侧花落凤庭隈烈士懐忠触鸿儒访业来何当赤墀下疎榦拟三台宋朱长文公堂槐五纪栽培后三春长育中灵根蟠故国密叶防儒宫患与盘斤逺歌宜鲁藻同先儒垂意厚期此出三公明呉寛追和朱乐圃苏学公堂槐密叶连街上孤根寄学中名苏子记隂覆鲁侯宫既久今何在惟乔自不同曾沾时雨化多幸遇朱公七言律诗增唐罗邺槐花行宫门外陌铜驼两畔分栽此最多欲到清秋近时节争开金蕊向闗河层楼寄恨飘珠箔骏马怜香撼玉珂愁杀江湖随计者年年为尔剰奔波呉融岐下寓居见槐花落因寄从事才开便落不胜黄覆着庭莎衬夕阳只共蝉催防鬂老可知人已十年晓窓须为吟秋兴夜枕应敎梦帝乡蜀国马卿看从猎肯将闲事入凄凉宋梅尧臣宫槐汉家宫殿防长槐嫩色葱葱不染埃天仗龙旂穿影去钩陈豹尾拂枝来青虫挂后蜂衔子素月生时桂并栽我意方同杜工部冷淘唯喜叶新开张耒防槐晩秀三月一日初见新叶东皇无处着繁华亦复分张到我家他日老苍悲败枿今晨嫩緑出新芽秃翁承弁纎纎发村妇萦鬟草草花桃李蹊中人迹絶緑隂门巷正藏鸦明马弓陈槐古本凌空百尺过根盘如石铁为柯浓隂不碍金莲座虚籁犹传玉树謌倦客解衣频徙倚老禅卓锡定摩挲云门寺里梁朝柏身上苔痕想更多五言絶句原唐王维宫槐陌仄径防宫槐幽隂多緑苔譍门但迎扫畏有山僧来裴迪宫槐陌门前宫槐陌是向欹湖道秋来山雨多落叶无人扫增宋苏轼槐采撷殊未厌忽然已成隂蝉鸣看不见鹤立赴还深杨万里槐隂作官街緑花开举子黄公家有三树犹带凤池香明李东阳庭槐去年长比人今嵗高过屋好雨东南来依稀满庭緑七言絶句增唐郑谷槐花毵毵金蘂扑晴空举子魂惊落照中今日老郎犹有恨昔年相谑十秋风宋范成大夏日田园杂兴槐叶初匀日气凉葱葱防耳翠成防三公只得三株看闲客清隂满北窓元郑氏允端庭槐风转庭槐拂槛开緑隂如染净无埃妇人不作功名梦闲看南柯蚁往来诗散句增唐李涛落日长安道秋槐满地花杜甫青青高槐叶采掇付中厨白居易槐花满田地仅絶人行迹薄暮宅门前槐花深一寸韩愈泥雨城东路夏槐作云屯宋梅尧臣古县太行下老槐三四株呉儆僧房因石室蚁穴梦槐安唐韩愈乐游下曯无逺近緑槐萍合不可芟宋司马光当时秋天落宫槐今此婆娑皆合抱梅尧臣六月御沟驰道间青槐花上夏云山苏轼庭槐似识天颜喜舞破清隂作两龙金高士谈数树高槐防乳鸦时于缺处见黄花宋谢庄秋槐响寒音梁刘孝绰青槐秋叶疎周庾信学市旧槐疎细火落空槐唐崔日知雾披槐市霭李峤槐烟乘晓散凌敬宫槐散緑穂王维槐隂清夏首孟浩然庭槐寒影疎白居易烟槐凝緑姿满地槐花秋韩愈槐密鹜长防孟郊高槐结浮隂朱庆余雨余槐穟重顾非熊寒色老槐稀郑谷高槐蘂半黄宋陆游槐晩纎纎緑元袁桷槐明金琐碎魏无名氏青槐夹道多尘埃唐韩愈夹道疎槐出老根朱庆余緑槐花堕御沟边罗邺古道槐花满树开韦庄临路槐花七月初宋苏轼风动槐龙舞交翠细细槐花暖欲零黄庭坚槐催举子看黄花陆游日长风舞一庭槐呉儆緑槐庭院锁薫风金蔡珪槐幄隂隂一亩凉麻九畴槐花满地黄金冷别録原种植收熟槐子晒干夏至前以水浸生芽和麻子撒当年即与麻齐刈麻留槐别竖木以绳拦定来年复种麻其上守宫槐春月从根侧分小本移种制用初生嫩芽煠熟水泡去苦味可姜醋拌食晒干亦可作饮代茶以槐子和穄黍种畦中至冬放火烧过明年取苖食如取枸杞苖法入土深割上粪浇遍遍如此至秋末常取芽食又且无虫若根大即劚去并以利锹锄深刬遍便上粪待春初雨过种之取一寸槐芽数斤水煮如泥去滓入盐一升煮干炒黑空心擦牙白而固终身无齿患庾肩吾服槐实法十月上已日取子去一子及五子者余纳黑牛胆中百日后空心服初一日一粒以后日增一粒至十六日后日减一粒檀原檀善木也其字从亶亶者善也有黄白二种江淮河朔山中皆有叶如槐皮青而泽肌细而腻体重而坚状与梓榆荚蒾相似材可为车辐及斧锤诸柯腊月分根傍小枝种江南有一种木至夏不生叶忽然叶开当有大水农人候之以占水旱号为水檀又有一种叶如檀高五六尺生高原四月开花正紫亦名檀树其根如葛彚考增诗郑风无折我树檀魏风坎坎伐檀兮寘之河之干兮汉书注孟康曰搀檀檀别名索隐曰皇览云孔子墓后有搀檀树也唐书南蛮传单单在振州东南多罗磨之西木多白檀山海经鸟危之山其隂多檀楮讙山其木多檀淮南子十月官司马其树檀论衡枫桐之树生而速长故其皮肌不能坚刚树檀以五月生叶后彼春荣之木其材强劲车以为轴长乐县志天王寺唐建初有檀木泝江湖而上牧童取之夜中发光里人林锜梦其木谓我北方毗沙门天王遂舍宅为寺别録原制用皮和榆皮为粉食可救荒断食附録紫檀增古今注紫木出扶南色紫亦谓之紫檀格古要论出交趾广西湖广性坚新者色红旧者色紫有蟹纹新者以水湿浸之色能染物集藻诗防句增宋欧阳修紫檀皮软御春寒附録檕蒾增陆玑诗疏檕迷一名挈橀尔雅作榽橀尔雅云魄榽橀注云魄大木细叶似檀今河东多有之齐人谚曰上山所檀榽橀先殚郑注按此俗唿朴树其木如檀子大如梧桐子而黄本草一名荚迷一名羿先苏恭曰荚蒾叶似木槿及榆作小树其子如疏溲两两相对而色赤所在山谷有之陈藏器曰生北土山林中皮堪为索附録駮马增陆玑诗疏駮马梓榆也其树皮青白駮荦遥视似駮马故谓之駮马崔豹古今注六駮山中有木叶似豫章皮多癣駮尔雅翼今之檀木皮正青而泽与荚蒾及此木相似彚考增诗秦风隰有六驳御定佩文斋广羣芳谱卷七十四钦定四库全书御定佩文斋广羣芳谱卷七十五木谱楸原楸与萩同汉书注云萩即楸也生山谷间今处处有之与梓树本同末异本草李时珍云即梓之赤者也周宪王曰楸有二种一种刺楸树高大皮色苍白上有黄白斑枝间多大刺叶薄埤雅云楸有行列茎干乔耸凌云高华可爱至秋垂条如线谓之楸线其木湿时脆燥则坚良木也白皮及叶味苦小寒无毒主治吐逆杀三虫及皮肤虫傅恶疮疽痈肿除脓血生肌肤长筋骨有拔毒排脓之功为外科要药彚考增史记货殖传淮北常山以南河济之间千树萩其人与千户侯等庄子宋有荆氏者宜楸柏桑其拱把而上者求狙猿之杙者斩之三围四围求高名之丽者斩之七围八围贵人富商之家求椫傍者斩之故未终其天年而中道之夭于斧斤此材之患也洛阳伽蓝记修梵寺北有永和里里中皆高门华屋斋馆敞丽楸槐防途桐杨夹植当世名为贵里述异记中山有楸户掌楸木者楸可为什器菊坡丛语汝州楸树极多富郑公知州时手植数百本于后圃中原埤雅董子曰木名三时草命一嵗若椿从春榎从夏楸从秋所谓木名三时也芓从子蔩从寅茆从卯莤从酉艼从丁茂从戊芑从已莘从辛葵从癸之类命以一嵗支干故曰草命一嵗也集藻五言古诗增唐韩愈庭楸庭楸止五株共生十歩间各有藤绕之上各相钩聨下叶各垂地树巅各云连朝日出其东我常坐西偏夕日在其西我常坐东边当昼日在上我在中央间仰视何青青上不见纤穿朝暮无日时我且八九旋濯濯晨露香明珠何聨聨夜月来照之蒨蒨自生烟我已自顽钝重遭五楸牵客来尚不见肯到权门前权门众所趋有客动百千九牛亡一毛未在多少间往既无可顾不往自可怜宋梅尧臣和王仲仪楸花十二韵春阳发草木美好一同时桃李杂山樱红白开繁枝楸英独娬淡紫相参差大叶与劲榦簇萼密自宜图出帝宫树耸向白玉墀高絶不近俗直许天人窥今植郡庭中根逺未可移但欣东风来不恨和煦迟山禽勿蹙踏蜂蝶休掇之昔闻韩吏部为尔作好诗爱隂无纤穿就影东西随公今亦牵此端坐曾莫疑七言絶句原唐杜甫楸树楸树馨香倚钓矶斩新花蕊未应飞不如醉里风吹尽可忍醒时雨打稀韩愈楸树青幢紫葢立童童细雨浮烟作防笼不得画师来貌取定知难见一生中楸树二首几嵗生成为大树一朝纒绕困长藤谁人与脱青罗帔看吐高花万万层幸自枝条能树立可烦萝蔓作交加傍人不解寻根本却道新花胜旧花增金元格楸树道边楸树老龙形社酒浇来渐有灵只恐等闲风雨夜怒随雷电上青防元叚克已楸花楸树馨香见未曾墙西碧葢耸孤棱防须雨洗尘埃尽看吐高花一万层诗散句增宋刘敞中庭长楸百尺余翠掩蔼叶当四隅魏曹植走马长楸间宋陆游摇摇楸线风初别録增典术西方种楸九根延年百病除原制用周宪王本草木可作棋枰叶味甘嫩时取以煠熟水淘浄拌食附録榎原榎槚也亦楸属尔雅注云楸细叶者为榎楸叶大而早脱故谓之楸榎叶小而早秀故谓之榎尔雅云小而皵音鹊榎小而皮麤皵者为榎大而皵楸老而皮麤皵者为楸附録山楸增尔雅槄山榎疏槄今山楸也亦如下田楸耳皮叶白色亦白材理好宜为车板能湿宜阳共北山多有之枫原枫一名香枫一名灵枫一名摄摄尔雅云枫摄摄汉书注云天风则鸣故曰摄江南及关陜甚多树高大似白杨枝叶修耸木最坚有赤白二种白者木理细腻叶圆而作岐有三角而香霜后丹二月开白花旋着实成毬有柔刺大如鸭卵八九月熟曝干可烧彚考增尔雅疏枫生江南有寄生枝高三四尺生毛一名枫子鬼天旱以泥泥之即雨南齐书祥瑞志建元二年九月有司奏上虞县枫树连理两根相去九尺防枝均耸去地九尺合成一榦周书武帝纪天和二年七月辛丑梁州上言凤凰集于枫树羣鸟列侍以万数宋史五行志政和三年南雄州枫木连理原山海经有宋山者木生山上名曰枫木枫木蚩尤所弃其桎梏是为枫木增西京杂记上林苑枫四株晋宫阁名华林园枫香三株拾遗记频斯国有大枫木成林高六七十里善算者以里计之雷电常出树之半其枝交防于上蔽不见日月之光其下平浄扫洒雨雾不能入焉南方草木状五岭之间多枫木嵗久则生瘿瘤一夕遇暴雷骤雨其树赘暗长三五尺谓之枫人越巫取之作术有通神之验取之不以法则能化去异苑乌伤程氏有女未醮着屐遥上大枫树颠了无危阂顾曰我应为神今便长去惟左苍右黄当暂归尔家人悉出见举手辞诀于是飘耸轻越极睇乃没既不了苍黄之意每春輙以苍狗秋黄犬设祀于树下原述异记南中有枫子鬼枫木之老者为人形亦唿为灵枫化书老枫化为羽人朽麦化为蝴蝶自无情而之有情也説文解字枫木厚叶弱枝善摇汉宫殿中多植之至霜后叶丹可爱故称枫宸增物类相感志枫木无风自动天雨则止埤雅兵法曰枫天枣地置之槽则马骇置之辙则车覆旧説枫之有瘿者风神居之故造式以为葢又以大霆击枣木载之所谓枫天枣地葢以风雷之灵在焉故能使马骇车覆也枫尊枣卑故式覆以风枫载以雷枣丹铅縂録张文成太卜判有枫天枣地之语唐六典三式云六壬卦局以枫木为天枣心为地原异林治乙卯长沙大旱枫树生李实集藻记增明钟人杰过枫林记枫林在城西南隅枕冈带郭境颇幽迥际秋老霜新之后悠然一往防心正不在远也嵗辛未重九后二日晨起霜风肃然日气爽洁不知何从忽动登眺之兴欲出郭念无可与游者遂独登候潮城循雉而西因山起伏不复规规罋整委蛇旋折足可送逺目适游履也将近枫林女墙竟与人家菜畦坦接穿篱度莽转一抝则枫木千本障天蔽野了无杂树时夕照已转林腰横射叶上光彩如泼丹砂者正坐吟逺上寒山之句希微间踽踽影动定视之乃一野衲扫落叶尔廹晩风景苍凉凛不可留望龛灯明处亟投渐闻石磬乃三茅福地遂由石径出而归文赋散句增楚宋玉招魂湛湛江水兮上有枫晋何晏景福殿赋槐枫被宸五言古诗增梁简文帝咏疏枫萎緑映葭青疏红分浪白花叶洒行舟仍持送逺客唐姚合枫林堰森森枫树林防此石门堰杏堤数里余枫影覆亦徧鸬鹚与钓童质异同所愿宋刘儗枫树枫叶不耐冷露下胭脂红无复恋本枝槭槭随惊风向来树头蝉去尽不见踪日落秋水寒哀哀鸣征鸿七言古诗增宋杨万里防枫一松相后前可怜老翁依少年少年翡翠新衫子老翁得衣青布被更有秋风清露时少年再换轻红衣莫教一夜霜雪落少年赤立无衣着老翁深衣却不恶朱湛庐凤山高兮上有枫青女染叶猩血红莫辞老红嫁西风一夜憔悴成秃翁五言律诗增唐杜甫防枫浦辍棹青枫浦防枫旧已摧自惊衰谢力不道栋梁材浪足浮纱防皮须截锦苔江边地有主蹔借上天廻七言律诗增明李东阳诸生有作红叶诗者爱其未句戏为补之碧树凋余老更红强将颜色慰飘蓬浓霜未着愁先醉返照初囘望欲空唐苑情多何足问吴江句好更谁工晩来蚁穴无归路应恨萧萧匝地风原徐渭红叶才见芳华照眼新又看红叶衣频只言春色能娇物不道秋霜解人宫水正寒愁字字呉江初冷锦鳞鳞更余一种闲风景醉杂黄花野老巾林若抚红叶花发炎方想刺桐谁知秋叶幻春红朝华忽防朝阳后晩艶都迷晩烧中凋谢未应随玉露翦裁元自出金风若教题就能飞去不待流波意已通七言排律原明于若瀛禁城玉露渐秋深枫色凄凄满上林万片作霞延日丽几株含露苦霜吟斜连防阙辉青琐倒影平津映碧浔岐叶着飇声瑟瑟殷红过雨色沉沉杂黄间緑纷成锦委砌飘檐埓作金向夕转深娇落照因风防响怖栖禽城头廻接青岑逺殿角寒生绣幄隂几度朝昬劳怅望徘徊故苑倍萧森五言絶句增唐钱起江行逺岸无行树经霜有伴红停船披好句题叶赠江枫成彦雄江上枫江枫自蓊郁不竞松筠力一叶落渔家斜阳带秋色七言絶句增唐杜牧山行逺上寒山石径斜白云深处有人家停车坐爱枫林晩霜叶红于二月花宋赵成德黄红紫緑岩峦上逺近高低松竹间山色未应秋后老灵枫方为驻童颜原明朱静庵女郎江空木落雁声悲霜入丹枫百草萎蝴蝶不知身是梦又随春色上寒枝诗散句增古诗长枫千余丈肃肃临涧水晋阮籍湛湛长江水上有枫树林唐李白帝子隔洞庭青枫满潇湘霜落江始寒枫叶緑未脱原杜甫独叹枫香林春时好颜色使者虽光彩青枫满地愁囘首过津口而多枫树林宋郭祥正一坞藏深林枫叶翻蜀锦明冯琦万里江枫夜相思秋已深唐杜甫含风翠壁孤云细背日丹枫万木凋增韩愈去嵗羁帆湘水明霜枫千里随归伴李嘉祐青枫独映摇前浦白鹭闲飞过逺村原鱼机枫叶千枝复万枝江桥掩映暮帆时宋朱行中遥看一树凌霜叶好似衰颜醉里红明唐文献苑外鸿声连画角帆前树色半丹枫增宋谢灵运晓霜枫叶丹梁庾肩吾江枫拂岸游唐张九龄两边枫作岸王维枫攒赤岸村孟浩然目极枫树林原李白枫叶叠青岑杜甫雨急青枫暮门巷散丹枫丹枫不为霜增李商隐神防青枫岸李咸用秋枫红蝶散宋王安石江枫湛湛青元马祖常光山枫制锦原唐杜甫赤叶枫林百舌鸣江石决裂青枫催玉露凋伤枫树林增严武江头赤叶枫愁客韩偓枫叶微红近有霜宋陆防枫叶欲残看愈好金王郁江林枫叶秋容醉元郭钰落日枫林红叶明词增宋张炎绮罗香万里飞霜千山落木寒艶不招春妬枫冷吴江独客又吟愁句正船流水孤村似花绕斜阳芳树甚荒沟一片凄凉载情不去载愁去长安谁问倦旅羞见衰颜借酒飘零如许谩倚新妆不入洛阳花谱为囘风起舞樽前尽化作断霞千缕记隂隂緑遍江南夜窓听暗雨别録增唐书崔信明传信明蹇亢以门望自负尝矜其文谓过李百药议者不许州録事叅军郑世翼者亦骜倨数佻轻忤物遇信明江中谓曰闻公有枫落吴江冷愿见其余信明欣然多出众篇世翼览未终曰所见不逮所闻投诸水引舟去原颜鲁公集唐金华张游朝妻刘氏梦枫生腹上后生子名志和立性孤峻笃志隐沦不可得而亲疎自号贞子结茅防稽东郭以豹皮为蓆防皮为屩隐素木几酌斑螺杯鸣榔拏杖随意取适垂钓去饵意不在鱼竟陵子陆羽问与何人往来荅曰太虚作室而共居明月为灯以同照与四海诸公未尝离别有何往来增湘山野录余杭能万卷者浮图之眞儒介然持古人风节有奥学着典类一百二十卷其居延庆寺在大慈坞时儒皆抱经受业师居常喜阅唐韵诸生长窃笑一日出题于法堂曰枫为虎赋其韵曰脂入于地千年成虎诸生皆不谕固请之不説凡月余检经史殆百家防萃小説俱无见者阁笔以听教师曰闻诸君笑老僧酷嗜唐韵兹事止在东字韵第二版请详阅诸生检之果见枫字注中云黄帝杀蚩尤弃其桎梏变为枫木脂入地千年化为虎魄后诸生始敬此书附録枫香增尔雅注枫树有脂而香今之枫香是本草金光明经谓其香为须萨折罗婆香原枫脂为白胶香五月斫为坎十一月采之气辛味苦平无毒治一切瘾疯痒痈疽疮疥金疮吐衂咯血活血生肌止痛解毒烧过揩牙永无齿疾近世多以松脂之清莹者为枫香又以枫香松脂为乳香总之二物功虽次于乳香谅亦彷佛不逺别録原制用取枫脂入虀水煮二十沸又冷水中揉扯数十次晒干用附録槭增説文槭木可作大车輮萧颖士诗序二室之间有槭树焉与江南枫形胥类集藻诗散句增唐萧颖士山有槭其叶漠漠榕增南方草木状榕树南海桂林多植之叶如木麻实如冬青枝榦拳曲其本棱理而深烧之无熖其防十亩枝条既繁叶又茂细软条如藤垂下渐渐及地藤梢入地便生根节或一大株有根四五处而横枝及邻树即连理南人以为常不谓之瑞木南州异物志榕木初生少时縁搏他树如外方扶芳藤形不能自立根本縁绕他木傍作连结如罗网相络然彼理连合郁茂扶疎高六七尺彚考增后山谈丛蔡州壶公观有大木四垂旁出人莫能知张戣闽人尝至蔡为余言乃榕木也南轩集昔山谷南迁维舟榕下后人为作榕溪阁丹铅録福建龙泉庵有榕木其中亦可盘坐五六人枝梢寄生大可数十围方广岩有木自深坑出直至岩顶寺僧自巅垂絙缒下度之得三十丈云而榦不甚巨半岩视之殊不觉其长也泉南杂志衞西榕树榦大如一间屋枝上有纚纚垂下者谓是根也其高参天枝叶防可三十余丈相传韩少卿国华为郡诞魏公日树杪为吐烟霭又云榕树千年者其上生伽楠香闽部疏布政司在山上堂后一大树是榕樟二树相樛结而生郁然干云因为堂以嘉树颜之榕城随笔闽中多榕树因号榕城闽以北无此其在江南则冬青之属也而枝榦柔脆榦既生枝枝又生根垂垂若流苏少着物即萦系或就本榦自相依附若七八树丛生者多至数十百条合并为一蜷樛结柯叶防茂其偶成章者垂若偃葢曲若虬龙似亦可观广西志榕树门即古南门相傅为唐时所筑门上植榕一株嵗久根蔕生跨门外盘错至地若天成焉因得今名元至正间其树忽憔悴平章唐元公祭之旬余枝叶复茂集藻记増明呉寛榕江记木之产于地者曰松曰柏曰栝曰桧曰豫章曰桐梓皆良材也其用于世大者为栋为梁小者为桷为棁各随其材以为用夫以材之良不用于什器而于宫室亦不枉其材矣然而数木也其生徧于天下而亦足天下之用惟五岭之南有木曰榕臃肿离竒偃蹇蓊郁横柯曲榦间有丝焉垂地輙复为根嵗久丛生成林其高且大过松柏栝桧豫章其不黄落而凋桐梓所不及也榕既偏生一隅中原之人初不之识故诗三百多草木之名而篇皆不载后世如郭璞陆佃之博物着书复遗之仅一见于栁子厚之诗而已余尝读子厚之诗而识其名询之土人而知其状曰此可取以譬乎人矣葢榕之材虽不若松柏之类之坚可用之于宫室而其高大不黄落而凋足以防庇乎人岭南春夏之交日气酷烈行旅负载之徒跋履劳苦争息其下或风雨暴至就而避之亦何异夏屋之帡幪也故虽不为宫室之用而其功与宫室等岂不犹乡里巨人厌爵禄谢民社而浮沉乎闾井之间一旦里之人有急焉投之无不周防者岂惟仅全其身以自足而已潮阳隐士陈孔诚甫淳朴恭谨兼通隂阳树艺之説家邑之华里村宅前有榕数十株数邀宾友携子弟往游其间弹瑟赋诗意甚乐也有水自西山来折而东环其宅又东注于海而榕适际水水日夜漱其根濯其条更茂密可爱孔诚或坐盘石投竿而钓悠然有防于心因自号榕江或谓之曰子其终老于是而忘斯世耶则对曰吾已有子出而仕矣于是使其子吴江教谕颢来乞余记所谓榕江者葢孔诚托此以自譬者意实有在岂惟追凉风弄明月以为供宾友子弟之乐之计耶且江之广不足以为负舟然抱瓮者即之亦可以灌畦孰谓孔诚无意于此江本出岷山禹贡所谓岷山导江是也此亦曰江南人指水之急流者多借以名之尔赋增宋薛士隆大榕赋越瓯而南岭山东麓有七闽之防焉厥都维福福都中闽城山堑水修逵孔直丽谯南指粤有乔木根乎此堂青葱映带经五门而之合江夹经途者凡十有五里其为根也盘桓诘曲势浮平陆隐丘陵斡坤轴如山如坻崟岑蔽亏列岫竒峯幻然黙为蜿蜒纠纷虵蟠鹿奔卷舒连蜷油如出云树无全株万本同植萦连拥肿钻坚露隙俦引俦縁自陵空碧和气郁赘疣生众丑备百怪形岌如神山冬无落木苍苍九夏森其翠幄枝柯离横从出竒翕如其合判如其离嗟如其往歘如其来夭蟜骊龙摩天切空雏翼云垂扶摇下风轮囷无心随之有本孔综根元谁分混沌轩然而大厦成蚴然而怪螭怒骈爪纷拏矗其八柱飞鸟千羣而咸栖有所绸缪束薪不堪以火盘根错节而摧斤缺斧其圆也不中乎规不成乎矩樵夫视而弗斫大匠行而弗顾以无堪而保其天斯所以迩乎人而寿莫之数也若夫景升之牛主人之雁不善其鸣服箱孔屯以不才而烹者何哉盖丰肌而蠧夫人之刍豢也斯榕木则不然承天之施得生于地不假乎人不离乎类不以直节为高不以孤生为异凌寒而不改其操连理而不称其瑞无庸而庸无尚焉为其全虚愚之义也至于交柯旁薄分根合枝异生同命萦缭相维倚天成盖蔽野成帷迷云而零雨不下畏日而炎天改色邑人之依行人之得不才而才无似焉斯其为大通之德也夫惟有大通之徳全虚愚之义守不才之位处无庸之地为物而物固莫之陵比人而人适当其意其事也无施其生乃克遂是生乎通邑大都之间尚亦躐千龄而几万嵗也走尝闻诸西方之人曰尼俱律陀之木其子芥三之一及其成材防车将五百乗所榕木者不几于是乎今夫闽中之木榕为大其萌也微物莫之害有蕞其芽蓊然天盖走不知命之者谁耶庸以劣其形而不文其内无文于内将或容于外而以成其大李纲榕木赋有序闽广之闲多榕木其材大而无用然枝叶扶疎芘防数亩清隂人寔赖之故得不为斧斤之所翦伐盖所谓无用之用也感而为之赋其辞曰南有巨木其名曰榕下蟠据于厚地上荡摩于高穹雨露之所霶润雷霆之所震耸日月之所照烛干坤之所含容与众木均夫何赋形禀气之独不同也尔其擢榦敷条轮囷离竒结根植本拳曲拥肿口鼻百围之窍穴龙蛇千尺而飞动仰视俯察何规矩绳墨之不中也高明之丽非栋梁之资斲削之工非俎豆之奉以为舟檝则速沉以为棺椁则速腐以为门户则液以为楹柱则蠧薪之弗熖无防鼎之功燎之弗明无爝火之用盖枵然之散木徒万牛之嗟重宜匠石之不顾同栎社而见梦然而脩枝翼布密叶云浓芘结驷之千乗象青盖之童童夏日方永畏景驰空垂一方之美防来万里之清风靓如帷幄肃如房栊为行人之所依归咸休影乎其中故能不夭斧斤棓击是免虽不材而无用乃用大而效显异文木之必折类甘棠之勿翦立乎无何有之乡配灵椿而独逺不然则雁以不鸣而烹漆以有用而割犀象以齿角而毙樗栎以恶木而伐处夫材与不材之间殆未易议其优劣也五言古诗增宋唐庚防榕水东防榕间有叟时出游清风衣屦古白雪须髯虬吟哦明月夕簸弄寒江秋惊传里中児不泊岸下舟君看鬼趣中有此风味否安知非黄石但恨无留侯此生锄犁手误入簮绅流无功折毫发负罪平山丘政尔求澡濯闻之叹绸缪抠衣倘可亲跪履安敢羞得闻半偈语一解终身忧性不喜伐国兵书非所求张栻榕溪寒溪淡容与老木枝相樛其谁合二美名此景物幽太师昔南骛于焉曾少休想当下榻时清与耳目谋品题得要领亦有翰墨留我来访遗地密竹鸣钩辀稍令旧观复还与佳客游树影防香篆水光泛茶瓯市声不到耳永日风飕飕所喜簿书隙有此足夷犹平生丘壑愿如痼不可瘳虽知等喧寂终觉静理优更思濯沧浪榕根浮小舟五言律诗增明傅汝舟南峯庵庵径有古榕树悬枝对峙宛若关门古树上危根依天巧出门云飞不在外虎过定消魂野客逢迎少山僧出入尊朋游坐不厌叶落满金樽七言絶句增唐栁宗元栁州二月榕叶落尽偶题宦情羁思共凄凄春半如秋意转迷山城过雨百花尽榕叶满庭鸎乱啼宋刘克庄榕溪阁榕声竹影一溪风迁客曾来系短蓬我与竹君俱晩出两榕犹及识涪翁诗散句增宋苏轼忽此榕林中跨空飞栱枅急雨萧萧作晩凉卧闻榕叶响长廊杨万里斜阳碎入高榕叶翻作青天覆作金数枝连碧眞成菌一胫空肥总是筋刘克庄拔地高标如铁色拂天老树作寒声唐许浑榕根架緑隂楮原楮一名谷一名谷桑陆玑诗疏云幽人谓之谷桑或日楮桑荆交广谓之谷中州人谓之楮有二种本草曰楮本作柠楮辨雌雄雄者皮斑而叶无桠又谓之斑谷今人用皮为冠者三月开花成长穗如栁花状不结实雌者皮白无花叶有桠又似葡萄叶开碎花结实如杨梅用时但取叶有桠又有子者为佳其实初夏生大如弹丸青緑色六七月成熟渐深红八九月采实名楮桃一名谷实甘寒无毒治水肿壮筋骨补虚劳益颜色健腰滕充肌明目久服轻身不饥不老增崔豹古今注楮实为任陆玑诗疏江南人绩其皮以为布又捣以为纸谓之谷皮纸其叶初生可以为茹彚考增诗小雅乐彼之园爰有树檀其下维谷注谷楮也汉书郊祀志帝太戊有桑谷生于廷一暮大拱注谷即今之楮树也山海经霍山其木多谷管子五沃之土宜谷抱朴子柠实赤者饵之一年老者还少酉阳杂俎谷田久废必生构叶有瓣曰楮无曰构澄懐録永徽中定州僧写华严经先以沉香种楮树取以造纸集藻传原明闵文振楮待制传楮待制初名藤及长为世用更名知白防稽剡溪人先世索居山林无所闻于世厯前汉有楮先生始以名显和帝时中常侍蔡伦有文思善造就人材辟召遍天下使者见楮氏归以告伦伦亟聘之得楮皮者俱来伦曰眞良材也一变化则就章程于是刮剂浸渍渐见防容延馆帘内知白闻而叹曰以皮之陋且沾抡选吾可终老林薮乎既至伦揭帘见之啧啧叹赏曰文明之化其在君矣引见帝帝嘉赏恨相得之晩超拜秘书省万字令寻擢秘阁待制日承任使自书契既造竹氏帛氏贵重于世者既数千年及知白用二氏遂废凡经史术艺百家九流之説皆托以行天下当代注记册籍臣民文移简札非知白不达也帝益加待每中书令毛颖松滋侯陈万石君罗文侍左右必召知白至展其边幅有咨议须令省记帝嘉其洁白戏语陈曰江汉以濯秋阳以暴若知白者殆孔氏之徒与卿与之反何哉曰知其白守其黑臣得自全之道皦皦者易污臣惧知白之不终也帝笑曰卿不加污谁复污之顿首谢一日知白侍经筵属微风神思飘乱不定帝曰朕固知卿体薄不耐风今加节镇俾边都防领之知白叩谢臣辱荷厚恩敢不竭方正之节捐躯以报士有以文辞投知白者颇渉谬恶知白怒防召因愬帝曰臣精白一心仰叨任使者数十年毎愿得嘉言醇文推明义理以淑人心翊世教利益国家今狂生浅夫任情谬恶臣一被污辱欲雪无由愿陛下一申文字乖谬之禁帝从其言且惜其防辱命儒臣撰悲剡藤文以舒其愤知白才博而通推其余雨旸可葢风露可障竖可屏挥可扇观美可图画夫子所称不器庶几近之晩年就闲族子曰麻曰桑曰竹曰茧曰敝布曰鱼网并出蔡氏陶铸继知白大用于世传嗣不絶其他银光陟厘罗文玉版蜡牋乌丝襕以至间杂五采尤为世所爱重云五言古诗增宋苏轼宥老楮我墙东北隅张王维老谷树先樗栎大叶等桑柘沃流膏马乳涨堕子杨梅熟胡为寻丈地养此不材木蹶之得舆薪规以种松菊静言求其用略数得五六肤为蔡侯纸子入桐君録黄缯练成素黝面颒作玉灌洒蒸生菌腐余光吐烛虽无傲霜节幸免狂酲毒孤根信微陋生理有倚伏投斧为赋诗徳怨聊相赎五言絶句增宋王安石咏谷可怜台上谷转目已隂繁不解诗人意何为乐彼园七言絶句增宋无名氏楮楮树婆娑覆小斋更无日影午窓开一端能败幽人意夜夜墙西碍月来别録增列子宋人有为其君以玉为楮叶者三年而成锋杀茎柯毫芒繁泽乱之楮叶中而不可别也此人遂以巧食宋国子列子闻之曰使天地之生物三年而成一叶则物之有叶者寡矣故圣人恃道化而不恃智巧齐民要术楮宜涧谷间种之地欲极良秋上楮子熟时多收净淘曝令燥耕地令熟二月耧耩之和麻子漫防之即劳秋冬仍留麻勿刈为楮作暖明年正月初附地芟杀放火烧之一嵗即没人三年便中斫斫法十二月为上四月次之每嵗正月常放火烧二月中间斫去恶根移栽者二月莳之亦三年一斫指地卖者省功而利少煮剥卖皮者虽劳而大自能造纸其利又多种三十亩者嵗斫十亩三年一遍嵗收绢三百疋物类相感志楮胶可以团丹砂水南翰记凡接纸缝如一线日久不脱用楮树汁白麪白芨末调为煳原种植熟时取子淘浄晒干同麻子种熟地至冬留麻取暖明春放火烧芟之三年可斫其皮抄纸斫以腊月为上四月次之非此月损其树本服食八月后采实水浸去皮穰甲子日隂干为末每水服二钱久之乃效椿按香者名椿臭者名樗二木形榦相类椿木实而叶香樗木疎而叶臭无花木身大其榦端直者为椿有花木身小榦多迂矮者为樗乃一类二种也原椿集韵作櫄夏书作杶左传作橁今俗名香椿本草陈藏器云俗唿为猪椿易长而有寿南北皆有之木身大而实其榦端直纹理细腻肌色赤皮有纵纹易起叶自发芽及嫩时皆香甘生熟盐腌皆可茹世皆尚之无花荚叶苦温无毒多食动风壅经络令人神昬和猪肉热麪频食则中满椿用叶彚考增书禹贡杶榦栝柏山海经成侯之山其上多櫄木原庄子上古有大椿者以八千嵗为春八千嵗为秋凤池篇卢携梦人赠句曰若问登庸日庭椿不染风初不解其言后数年携拜相庭下古椿一株虽狂风骤雨不湿不摇宦游纪闻涿州有灵椿寺寺中椿木一本大不可量枝榦繁盛凡树影皆随日月升沉以为邪正而椿影早暮未常少移涌幢小品福州之壶江在海上多烈风白崖之巅有椿一枝翠葢亭亭榕叶槐身经年无鸟迹虽风作不脱片叶三年一结子如红豆一道士夜半月明见树顶霞裳羽衣者数人随以鹤鹿盘桓其上隐隐有笙簧声鸡初号乃散集藻赋增元任士林庭椿赋燕山之阳南防之濵有大木焉其名曰椿盖抗嵗时而耸立揭造化之蹲蹲者与相彼竒亭夷庚掌平乃睠村甍椽列星维陋巷之萧萧兀幽人之柴扃有椿乔然阚乎中庭云构其堂宇秀色结乎轩楹观其崇根硕本挺柯稠叶蓊蓊焉防防焉青防黯黯皮熘雨而胼胝榦拂霓而冗还篲日月之氛隂控雪霜之飘飒千寻引而表端万鸟栖而影接盖根柢之拥肿性也岂不美乎庄生之栎枝叶之荣畅时也又何歆乎王氏之槐耶盼老人之豫章访嵗寒之松柏或轮囷以为竒或偃蹇以为杰孰与夫谢万牛而崔嵬却匠石而郁茀者乎尔则稚竹株连弱松肺附结绪根于地轴借沫濡于雨露想其簇榦帡幪列万间之厦屋不足以喻宗条鳞辏虽千社之枌榆又何足以同年而语耶于是天翊其贞地隆其植寒暑节其凉温鬼神呵其峻特醴泉夜注而人不能挹以草木之滋卿云晨覆而人不能衣以青黄朱緑之丝人不足以扶持而终风不移人不足以悦怿而阳春色怡此所以俯视君迁傲睨平仲而永为斯庭之瞻依也耶彼寻常之乔梓亦何足以与乎斯五言絶句原宋晏殊峩峩楚南树杳杳含风韵何用八千秋腾凌诧朝菌七言絶句原宋刘敞椿野人独爱灵椿馆馆西灵椿耸危榦风揉雨炼三月余奕奕中庭防华伞诗散句原宋苏轼从今八百嵗合抱是灵椿增后周冯道灵椿一株老唐张蠙灵椿还向细枝条金元好问溪童相对采椿芽别録增花木考采椿芽食之以当蔬亦有茶者其初茁时甚珍之既老则葅而蓄之樗原樗亦椿类气臭俗名臭椿一名虎目树一名大眼桐皮麤肌虚而白其叶臭恶荒年人亦采食膳夫采取瀹熟另用冷水浸去气息亦可油醋拌食但无味耳有花者无荚有荚者无花药中用根及荚叶增本草北人唿为山椿江东唿为虎眼谓叶脱处有防如虎之眼目又如樗蒲子故得此名彚考增诗豳风采荼薪樗小雅我行其野蔽芾其樗注樗恶木也山海经丹熏之山其上多樗柏灌题之山其上多樗柘槖山其木多樗原庄子惠子谓庄子曰吾有大树人谓之樗其大本拥肿而不中绳墨其小枝卷曲而不中规矩立之涂匠者不顾今子之言大而无用众所同去也庄子曰子有大树患其无用何不树之于无何有之乡广莫之野彷徨乎无为其侧逍遥乎寝卧其下不夭斤斧物无害者无所可用安所困苦哉增河洛记洛阳北山谓之邙山其上无大树都城之北岭上有古樗树不知其来早晩婆娑周廻四五亩与伊阙山正南相当越公等将建都城之日据此树以为南北定准嫌樗木名恶号曰婆娑罗树矣集藻五言古诗增宋梅尧臣尹师鲁治第伐樗伊人利营构思欲新其居匠筑经旧址檐楹碍高樗且云忍不伐何以成吾庐人言此树古百怪所凭依独秉一定议自将羣俗违乃俾执柯者丁丁霜刃挥歼殒条百尺横仆株数围从兹朝夕间不闻鸟雀喧既能考子室而复高其门周也昔骋辩后以不材论工今诚匪度茍害安可存舟檝且非借薪防聊用燔莫比沟中断区区望牺樽五言絶句增宋苏轼樗自昔为神树空闻蜩鵙鸣社公烦见辍为尔致羊羮七言絶句增唐白居易林下樗香檀文桂苦雕镌生理何曾得自全知我无材老樗否一枝不损尽天年附録山樗原栲山樗也似樗色小白叶差狭吴人取以为茗木虚大梓人亦或用之然爪之腐朽故古人以为不材之木增尔雅注栲类漆树疏俗云櫄樗栲漆相似如一草木疏山樗与下田樗略无异叶似差狭耳本草李时珍曰椿樗栲一木三种也栲木即樗之生山中者栎栎实附见增尔雅栩杼疏今柞栎也徐州人谓栎为杼或谓之为栩其子为皂或言皂斗其殻为汁可以染皂栎其实梂注有梂彚自裹疏栎似樗之木也梂盛实之房也孙炎曰栎实橡也图经柞栎也杼也栩也皆橡栎之通名本草栎有二种一种不结实者其名曰棫其木心赤一种结实者其名曰栩其实为橡二者树小则耸枝大则偃蹇其叶如槠叶而文理皆斜钩四五月开花如栗花黄色结实如荔支核而有尖其蔕有斗包其半截其仁如老莲子肉可以为饭或捣浸取粉其嫩叶可煎饮高者二三丈坚实而重有斑文大者可作柱栋小者可为薪炭栎实一名橡斗一名柞子一名杼古今注东海及徐州谓之木莲梂子八月中成搏以为烛明如胡麻烛研以为羮肥如胡麻羮彚考增诗唐风集于苞栩秦风山有苞栎疏秦人谓柞为栎小雅陟彼高冈析其柞薪析其柞薪其叶湑兮维柞之枝其叶蓬蓬大雅柞棫拔矣瑟彼柞棫民所燎矣周礼地官一曰山林其植物宜皂物注柞栗之属后汉书李恂传恂徙居新安闗下拾橡实以自资晋书挚虞傅虞从惠帝幸长安流离鄠杜之间转入南山中粮絶饥甚拾橡实而食之宋书符瑞志宋文帝元嘉二十二年七月南顿栎连理唐书文艺传杜甫客秦州负薪采橡栗自给山海经白于之山下多栎檀原庄子狙公赋芧曰朝三而暮四众狙皆怒曰然则朝四而暮三众狙皆悦名实未亏而喜怒为用亦因是也增庄子匠石之齐至乎曲辕见栎社树其大蔽牛絜之百围其高临山十仞而后有枝其可以为舟者旁十数观者如市匠伯不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何耶曰防木也以爲舟则沉以为棺椁则速腐以为器则速毁以为门户则液樠以为柱则蠧是不材之木也无所可用故能若是之寿匠石归栎社见梦曰予求无所可用久矣几死乃今得之使予也而有用且得有此大也耶古者兽多人少皆巢居以避之昼食橡栗夜栖树上故曰有巢氏列子杜厉叔居海上夏日则食菱芡冬日则食橡栗淮南子十二月其树栎注可以为车毂木不出火惟栎为然亦应隂气也三辅黄图五柞宫汉之离宫也在扶风盩厔宫中有五柞树因以为名五柞皆连抱上枝覆隂数亩风土记史记曰舜耕于厯山而始宁郯二县界上舜所耕田在于山下多柞树吴越之间名柞为故曰厯山水经注尧陵东城西五十余歩中山夫人祠尧妃也石壁堦墀仍旧南西北三面长栎聨防扶疎里余濏濏水出西谿东流水上有连理树其柞栎也南北对生凌空交合谿水厯二树之间若邪谿上有一栎树谢灵运与从弟惠连常游之作连句题刻树侧孝友传庾衮与邑人入山拾橡分夷崄序长幼推易居难礼无违者舆地志钟山最高有五愿树树柞木也元嘉中百姓祈祷率有验梦溪笔谈江南有小栗谓之茅栗以予观之此正所谓茅也则庄子所谓狙公赋茅者此文相近之误也诚斋杂记桂阳张硕为神女杜兰香所降出薯橡子三枚大如鸡子云食此令君不畏风波辟寒湿集藻诗散句原唐皮日休秋深橡子熟防落榛芜冈宋张耒野俎饱貆脯山罏煑橡麋唐杜甫唿鹰皂栎林孟郊翻翻橡叶鸣李嘉祐千峯栎树林皮日休橡实养山禽张蠙斋厨惟有橡杜荀鹤霜后岩猿拾橡忙方干嵗计有时添橡实宋唐庚橡实炊食如剥栗御定佩文斋广羣芳谱卷七十五钦定四库全书御定佩文斋广羣芳谱卷七十六木谱柳一増本草桞一名小杨一名杨柳陈藏器曰江东人通名杨柳北人都不言杨杨树枝叶短柳树枝叶长李时珍曰杨枝硬而扬起故谓之杨柳枝弱而垂流故谓之柳葢一物二种也原柳易生之木也埤雅云柳与杨同类虽纵横颠倒植之皆生性柔脆北土最多枝条长软叶青而狭长其长条数尺或丈余嬝嬝下垂者名垂柳木理最细腻唐曲江池畔多柳号为柳衙谓成行列如排衙也栁条柔弱嬝娜故言细腰娬媚者谓之柳腰彚考増易枯杨生稊注稊者杨之秀也疏稊者杨柳之穗故云杨之秀也原诗齐风折柳樊圃陈风东门之杨其叶牂牂东门之杨其叶肺肺増小雅昔我往矣杨柳依依原小雅菀彼柳斯増周礼地官司徒以土防之法辨五地之物生二曰川泽其动物宜鳞物其植物宜膏物注膏物谓杨柳之属原大戴礼正月柳稊稊者发孚也増战国策田需贵于魏王惠子曰子必善左右今夫杨横树之则生倒树之则生折而树之又生然使十人树杨一人拔之则无生杨矣楚有养由基者善射去柳叶百歩而射之百发百中原汉书五行志昭帝时上林苑种大柳树断仆地一朝起立生枝叶有虫食其叶成文字曰公孙病已立増汉书地理志信都国扶柳注师古曰阚骃云其地有扶泽泽中多柳故曰扶柳晋书嵇康传康性絶巧而好鍜宅中有一柳树甚茂乃激水圜之每夏月居其下以鍜原晋书陶侃传侃性纎密好问颇类赵广汉常课诸营种柳都尉夏施盗官柳植之于已门侃后见驻车问曰此是武昌西门前柳何因盗来此种施惶怖谢罪桓温传温自江陵北伐行经金城见少为琅琊时所种柳皆已十围慨然曰木犹如此人何以堪増晋书苻坚载记王勐整齐风俗自长安至于诸州皆夹路树槐柳百姓歌之曰长安大街夹树杨槐下走朱轮上有鸾栖英彦云集诲我萌黎原南齐书王敬则传敬则初为散骑使北于北馆种杨柳后员外郎虞长耀北使还敬则问我昔曽种杨柳树今若大小长耀曰北人以为甘棠敬则笑而不答隋书髙颎传颎少明敏有器局畧渉书史尤善词令初孩孺时家有柳树髙百许尺亭亭如葢里中父老曰此家当出贵人南史张绪传绪吐纳风流聼者皆忘饥疲见者肃然如在宗庙虽终日与居莫能测焉刘悛之为益州献蜀柳数株枝条甚长状若丝缕时旧宫芳林苑始成武帝以植于太昌灵和殿前常赏玩咨嗟曰此杨柳风流可爱似张绪当年时其见赏爱如此増南史陆慧晓传慧晓与张融并宅其间有池池上有二株杨柳何叹曰此池便是醴泉此木便是交让刘瓛传瓛晋丹阳尹惔六世孙笃志好学丹阳尹袁粲于后堂夜集闻而请之指防事前古柳树谓瓛曰人谓此是刘尹时树每想髙风今复见卿清徳可谓不衰矣隐逸传陶潜少有髙趣宅边有五柳树尝着五柳先生传旧唐书范希朝传希朝除振武节度使单于城中旧少树希朝于他处市柳子命军人种之俄遂成林居人赖之唐书吕渭传贞元中渭累迁礼部侍郎始中书省有古柳建中末枯死徳宗自梁还复荣茂人以为瑞柳渭令贡士赋之文艺传王维别墅在辋川有柳浪宋史五行志天圣元年二月河阳柳二本连理辛仲甫传干徳五年入拜右补阙出知光州六年移知彭州先是州少种树暑无所休仲甫课民栽柳防行路郡人徳之名为补阙柳辽史礼志辽国行瑟瑟仪若天旱前期置百柱天棚乃射柳皇帝再射亲王宰执以次各一射中柳者质志柳者冠服不中者以冠服质之不胜者进饮于胜者然后各归其冠服又翼日植柳天棚之东南巫以酒醴黍稷荐植柳祝之皇帝皇后东方毕子弟射柳皇族国舅羣臣与礼者赐礼物有差既三日雨则赐敌烈麻都马四匹衣四袭否则以水沃之山海经廆山之西有谷焉名曰雚谷其木多柳凤伯之山熊山真陵之山木多柳平丘山爰有杨柳沃民之国有白柳原管子五沃之土其木宜柳増淮南子注展禽之家有柳树身行惠徳因号柳下惠一曰邑名三辅黄图细柳观在长安西北三辅旧事云汉文帝大将军周亚夫军于细柳今唿古徼是也长安御沟谓之杨沟谓植髙杨于其上也荆州记縁城隄边悉植细柳緑条散风青隂交陌秦州记上邽县北有利山川中平地有土堆髙五丈生二杨树大数十围百姓祀之孔氏志怪会稽盛逸尝晨兴路未有行人见门内柳树上有一人长二尺衣朱衣冠冕俯以舌防树上露良久忽见逸神意如惊遽即隐不见开河记大业中开汴渠两堤上栽垂柳诏民间有柳一株赏一缣百姓竞植之邺侯家传泌赋诗讥杨国忠曰青青东门柳歳晏复憔悴国忠诉于明皇上曰赋柳为讥卿则赋李为讥朕可乎酉阳杂俎肃宗将至灵武一驿黄昬有妇人长大擕防鲤咤于营门曰皇帝何在众谓风狂遽白上潜视举止妇人言已止大树下军人有逼视见其臂上有鳞俄天黒失所在及上即位归京阙虢州刺史王竒光奏女娲坟云天宝十三载大雨晦防忽沉今月一日夜河上有人觉风雷声晓见其坟涌出上生防柳树髙丈余下有巨石兼画图进上初克复使祝史就其所之至是而见众疑向妇人其神也原清异録新栽柳树必用泥封其头颇类比丘顶元伯玉宅前插柳初春吐芽伯玉曰喜得漏春和尚一一无恙葢取杜子羙漏泄春光有柳条之句孔帖韦维初为省郎时莳柳于庭及其子虚心兄弟居郎省对之敛容増冷斋夜话王仲正言老杜诗江莲揺白羽天棘蔓青丝天棘非烟雨自是一种物曽见于一小説今忘之髙秀实曰天棘天门冬也天门冬一名颠棘非天棘也王元之诗曰水芝卧玉腕天棘舞金丝则天棘葢柳也西朝宝训真宗赋御沟柳诗令宰相两省和进陈执中诗曰一度春来一度新翠光长得照龙津君王自爱天然态恨杀昭阳学舞人其诗最尤者原古今诗话汉张敞为京兆尹走马章台街街有柳终唐世曰章台柳故杜诗京兆空柳色増暇日记孟伯饶説宋用臣种柳睿思殿用常柳五株批开急合为一取圜直麻缕系牛矢泥固深栽之一年有三年力白玉蟾集太微宫中箕宿之精化而为柳垂垂袅袅然于淡云疎雨之间其间则有五柳先生古人之所以隐于柳者葢欲彰其温柔谦逊之志也墨荘漫録州蜀冈上大明寺平山堂前欧阳文忠手植柳一株谓之欧公柳公词所谓手植堂前杨柳别来几度春风者薛嗣昌作守相对亦种一株自榜曰薛公柳人莫不嗤之髙僧传西域尼拘律陀树即东夏之杨柳西域人来止称尼拘方舆胜览建康有鳯州柳蜀主与江南结防求得其种凤州出手柳酒曽极诗云蜀主函封遣使时芳根原自鳯州移柔荑醽醁今安得惟有青丝拂地垂湖山胜槩叚桥又名叚家桥万柳如云望如裙带白乐天诗云谁开湖寺西南路草緑裙腰一道斜髙梁桥记髙梁桥在西直门外京师最胜地也两水夹堤垂杨十余里小辋川记蓝田别墅前有池淳一碧左右垂柳交防颜曰水木清华小昆山记红菱渡之东板桥横焉左右多垂杨曰杨柳桥闽部疏闽部最少杨柳福州城中士大夫园池边间有一两株作长条拂地不能拱把西浮籍皖城之东垂杨扑江隂数里帆影尽緑淮南记南门三里许有池曼衍碧澜映底菰菱蒲互相凌乱柳树百株笼烟拂风架木为桥濶可并骑度桥及洲洲上筑天妃宫堂楹精楚庭除清防亦柳为翳景也宫旁二百歩又为板桥小渚渚有亭亭有柳澄怀味象然尽陂泽山林之思西湖志西湖北山有柳洲亭览胜志引元史云南渡后自涌金至钱塘沿城五里堤岸徧插垂柳故名嘉兴志五柳桥在嘉兴县治西宋张尧同诗为怀陶靖节无复见其人惟种桥边柳犹含旧日春汉中府志金丝柳出鳯县宋元丰间有防下鳯州取金丝柳一百根墨客挥犀云鳯州妓女手皆纎白州境内生柳翠色可爱与他处不同又公库多羙醖故世言鳯州有三出淳熙初太守傅子平作诗云珍珠不见小槽红遐想柔荑剥嫩葱惟有万条罗带緑年年依旧舞春风原太原府志柳溪在府城西太守陈尧佐筑堤植柳数万有亭有阁率郡僚上已泛舟于此平凉府志柳湖在府城北三十里宋守蔡挺建湖畔柳数千株緑防平堤湖光可挹庆阳府志寕州治后圃宋建莲池柳巷花屿兰臯一郡胜地也予师带溪曲公自西粤左辖入觐为予言西粤无柳仅藩司一株毎吐叶则司中设席请三司赏柳以为竒观后以质之予同年唐兄抱一唐云岂止此某乡绅园中仍有一株夫柳中土林立而粤西至比之异卉竒葩然则物之贵贱岂有定哉集藻序原魏曹植柳颂序余以闲暇驾言出逰过友人杨徳祖之家视其屋宇寥廓庭中有一柳树聊戏刋其枝叶故着斯文表之遗翰遂因辞势以讥当今之士赋原汉枚乗忘忧舘柳赋忘忧之馆垂条之木枝逶迤而含紫叶萋萋而吐緑出入风云去来羽族既上下而好音亦黄衣而绛足蜩螗厉响蜘蛛吐丝阶草漠漠白日迟迟于嗟细柳流乱轻丝君王渊穆其度御羣英而翫之小臣瞽瞆于此陈辞于嗟乐兮于是罇盈缥玉之酒爵献金浆之醪庶羞千族盈满六庖弱丝清管与风霜而共雕鎗锽啾唧萧条寂寥隽乂英髦列襟聫袍小臣莫效于鸿毛空衔鲜而醪虽复河清海竭无増景于边橑増魏文帝柳赋并序昔建安五年上与袁绍战于官渡时余始植斯柳自彼迄今十有五载矣感物伤怀乃作斯赋曰伊中域之伟木兮瑰姿妙其可珍禀灵祗之笃施兮与造化乎相因四时迈而代运兮去冬节而渉春彼庶卉之未动兮固肇萌而先辰盛徳迁而南移兮星鸟正而司分应隆时而繁育兮翠叶之青纯修干偃蹇以虹指兮柔条婀娜而伸上扶疎而施散兮下交错而龙鳞在余年之二七植斯柳乎中庭始围寸而髙尺今连拱而九成嗟日月之逝迈忽亹亹以遄征昔周游而处此今倐忽而弗形感遗物而怀故俛惆怅以伤情于是曜灵次乎鹑首兮景风扇而増暖丰隂而博覆兮躬恺悌而弗倦四马望而倾葢兮行旅仰而廻睠秉至徳而不伐兮岂简卑而择贱含精灵而寄生兮保休体之丰衍惟尺断而能植兮信永贞而可羡王粲柳赋昔吾君之定武致天届而徂征元子从而抚军植嘉木于兹庭歴春秋以逾纪行复出于斯乡览兹树之丰茂纷旖旎以修长枝扶疎而覃布茎森梢以奋人情感于旧物心惆怅以増虑行防目而广望覩城垒之故处悟元正之话言信思难而存惧嘉甘棠之不伐畏取累于此树茍远迹而退之岂驾辞而不屡应玚杨柳赋赴阳春之和节植纎柳以承凉摅丰节而广布纷郁勃以敷阳三春倐其奄过景日赫其垂光振横条而远翳廻云葢于中唐繁钦柳赋有寄生之孤柳托余寝之南隅顺肇阳以吐芽因春风以杨敷交緑叶而重葩转纷错以扶疎郁青青以畅茂纷冉冉以陆离浸朝露之清液曜华采之猗猗晋柳赋羙允灵之铄气兮嘉木徳之在春何兹柳之珍树兮禀二仪之清纯受大角之祯祥兮生蒙汜之遐濵参刚柔而定体兮应中和以屈伸长茎舒而増茂兮密叶布而重隂夹通涂与广庭兮环清沼而成林于是云被岳素景含晖泰液渥流朝露未晞是精灵之所钟兮蔚郁郁以依依居者观而弭思兮行者乐而忘归夫其结根建本则固于防山兼覆广施则均于昊天虽尺断而逾兹兮配生生于自然无邦壤而不植兮象干道之屡迁纷猗靡以从风兮若往而复旋若乃丰葩茂树长枝夭夭婀娜四垂凯风振条同志来逰擕手逍遥成公绥柳赋宅京宇之西偏濵犊鼻之清渠启横门于大路临九达之通衢愍行旅之靡休树防柳于道隅弥年载而成隂纷婵娟而扶疎唐郭炯西掖瑞柳赋干坤至诚草木无情神灵乗化而致理枯朽効祥而发生当圣泽未沾故兀然枯瘁及天光廻照遂蔼尔敷荣因万物以咸遂与百祥而毕呈故得垂隂琐闼之中固本凤池之侧始孤标而颕拔乍苒弱而条直长西掖之佳翫迥夺东门之秀色芬敷自异永垂不朽之名变化无常用表好生之徳懿其荑生渐蔚干耸惟条拂瑞景而増丽褭祥风而独揺可以彰圣主之感可以见昊天之孔昭舒卷以时陋梧桐之半死荣枯顺理鄙松栢之后凋且春布发生之庆秋行肃杀之令于天地而不失其常在金木而各得其性众皆毕出尽达我则向日而衰众皆黄落萎腓我则感时而盛不然何知至徳之动天运神功而瑞圣者矣翠色牂牂异酒泉嘉奈之祥轻隂澹澹同鄱郡枯梓之感烟销雨霁霏素雪于宸居日晏春深杂繁花于睿览青翠葳蕤垂轩拂墀在日月偏临之处当鸳鸯集苑之时至矣哉天降灵贶圣为明证既得地而不杂众流常托根而独标羙称是知天聼自人而应者也陈诩西掖瑞柳赋柳羙西掖瑞彰圣时感廵逰之未至失荣落于先期雨露所均常比中园之郁郁宫闱暂闭若无春日之迟迟所以望车尘之行幸慰都人之怨思物或有凭神固难宰生植不易地而殊荣孤影忽同秋而异色岂上天之降鉴俾下民之是则于以激忠臣之心于以彰大君之徳初斯柳之失常人未知其为祥秦原之烟景明媚汉苑之草树芬芳独孤雕而藁瘁似永隔于风光无絮花之似雪意膏露之凝霜及夫天廻旧歩木得其性千官捧日以输忠万骑从龙而翊圣彼众芳之已歇我得秋而始盛岂固异于常材实愿贞乎景命伟夫瑞发匪遥成天意之孔昭徳惟可览结人心之幽感不然柳且无情曷枯而生其枯也当烟尘之晦其生也表氛沴之清与时不偶叶圣斯呈政或可持疾风始知夫草劲节无所立歳寒徒称乎柏贞宜其俯鳯池而洒润接鸡树以连荣儒有因物比兴属词揣称闻瑞柳于春宫遂揄于天应敬括枯杨生稊赋柔得乎刚则变化无方故能令老者以安分使衰者而再芳不然爻之均奚独殊其栋桡木之众奚独举其枯杨徒观其枝叶滋润色带韶光发枯藁擢豪芒直干森梢歘浮于青翠髙柯偃蹇渐变于苍黄岂比夫颠木贵枿瓌材称良而已哉至如和风稍吹迟日久照淡清烟而羃防合晚霭而凝耀茍非怀蠧状虽死而犹生忽应鸣禽类先号而后笑是知心动于内气变于形以类相感因时则或丛生落落或孤峙亭亭映平林而迥秀倚长空而半青爰有翰林墨客懿此维新覩物生兴与时为春在阳当荣于枯木理代实资于哲人遂稽大道期小伸相长杨以体物希百中于兹辰五言古诗増梁简文帝折杨柳杨柳乱成丝攀折上春时叶密鸟飞碍风轻花落迟城髙短箫发林空画角悲曲中无别意并是为相思和湘东王阳云楼檐柳暧暧阳云台春柳发新梅柳枝无极软春风随意来潭沲青帷闭玲珑朱扇开佳人有所望车声非是雷咏柳垂隂满上路结翠早知春花絮时随鸟风枝屡拂尘欲散依依采时要歌吹人元帝咏阳云楼檐柳杨柳非花树依楼自觉春枝边通粉色隙里映红巾带日交影因吹扫窓尘拂檐应有意偏宜桃李人緑柳长条垂拂地轻花上逐风露霑疑染緑叶小未障空沈约翫庭柳轻隂拂建章夹道连未央因风结复觧霑露柔且长楚妃思欲絶班女泪成行游人未应去为此还故乡呉均咏柳细柳生堂北长风发雁门秋霜常振叶春露讵濡根朝作离蝉宇暮成宿鸟园不为君所爱摧折当何言陈张正见折汾柳杨柳未垂空袅袅上春中枝疎董泽箭叶翠楚臣弓色映长河水花飞髙树风莫言限宫掖不闭长杨宫赋得垂柳映斜谿千清溪险三阳弱柳垂叶细临湍合根空带石危风翻夹浦絮雨濯倚流枝不分梅花落还同横笛吹祖孙登咏柳驰道藏乌日郁郁正翻风抽翠争连影飞绵乱上空髙叶临秦塞长枝拂汉宫欲騐伤攀折三春横笛中王瑳折杨柳塞外无春色上林柳已黄枝影侵云暗叶彩乱星光陌头藏戏鸟楼上掩新妆攀折思为赠心期别路长隋杜之松和卫尉于咏柳汉本屯营辽河有戍城大夫曽取姓先生曽得名髙枝拂远雁疎影度遥星不辞攀折苦为入管声唐卢照隣折杨柳倡楼启曙扉杨柳正依依莺啼知歳隔条变识春归露叶凝秋黛风花乱舞衣攀折安寄军中音信稀韦承庆折杨柳万里边城地三春杨柳节叶似镜中眉花如关外雪征人远乡思娼妇髙楼别不忍掷年华含情寄攀折郑愔折杨柳青柳映红颜黄云蔽紫关忽闻边使出枝叶为君攀舞腰愁欲断春心望不还风花滚成雪罗绮乱斑斑李白折杨柳垂杨拂渌水揺艶东风年花明玉关雪叶暖金烟羙人结长想对此心凄然攀条折春色远寄龙庭前金陵白下亭留别驿亭三杨树正当白下门呉烟长条汉水啮古根向来送行处廻首阻笑言别后若见之为余一攀翻姚系庭柳袅袅杨柳枝当轩杂佩垂交隂总共密分条各自宜因依似永久结更伤离爱此阳春色秋风莫遽吹皇甫冉崔十四宅各赋一物得檐柳官渡老风烟浔阳媚云日汉营前见胡笳曲中出复在此檐端垂隂仲长室韦应物西涧种柳宰邑所愿僶俛愧昔人聊休暇日种柳西涧濵置锸息微倦临流睇归云封壤自人力生条在阳春成隂岂自取为茂属他辰延咏留佳赏山水变夕曛孟郊揺柳弱弱本易惊看看势难定因风似醉舞尽日不能正时邀咏花女笑辍春妆镜宇文秀才斋中海柳咏玉缕青葳蕤结为芳树姿忽惊明月钩钩出瑚枝灼灼不死花防防长生丝饮柏况仙味咏兰拟古词霜风清飕飕与君长相思白居易有木诗有木名弱柳结根近清池风烟借颜色雨露助华滋峩峩白雪花袅袅青丝枝渐宻隂自庇转髙梢四垂截枝扶为杖软弱不自持折条用樊圃柔脆非其宜为树信可翫论材何所施可惜金隄地栽之徒尔为东溪种柳野性爱栽植植柳水中坻乗春持斧砍裁截而树之长短既不一髙下随所宜倚岸埋大干临流插小枝松柏不可待楩柟固难移不如种此树此树易荣滋无根亦可活成隂况非迟三年未离郡可以见依依种罢水边憇仰头闲自思富贵本非望功名湏待时不种东溪柳端坐欲何为种柳三首白头种松桂早晚见成林不及栽杨柳明年便有隂春风为催促副取老人心从君种杨柳夹水意如何凖拟三年后青丝拂緑波仍教小楼上对唱柳枝歌更想五年后千千条麴尘路傍深映月楼上闇藏春愁杀闲逰客闻歌不见人崔防五月水边柳结根挺涯涘垂影覆清浅睡脸寒未开嫩腰晴更软揺空条已重拂水带方展似醉烟景凝如愁月露丝长鱼悮恐枝弱禽惊践长别几多情含春任攀搴宋司马光柳驿道苦车马田庐悲斧斤谁栽官舎前老朽完天真所愿明府心庇树如庇人李元应折杨柳东风来何时百花已飘零独有堤上柳惨澹含春荣扁舟复何适延客江上亭顾无青玉案何以送子行攀条欲相赠上有防流莺流莺正求友奈此离别情元谢应芳六柳荘为沈太守作彭泽五株柳清风千载余顾余心乃心修名难与俱所以树六柳于焉结吾庐门前有流水树下堪钓鱼我柳已成隂岂不怀放归人生一趋舎世事纷万殊善学柳下惠风雨慎攸居继迹子陶子亦曰姑徐徐谁其知此心南山黙如愚明袁凯邹园柳堤柔条被晴莎密隂覆芳杜逶迤起沙际寂寞连水浒鸥眠雨未歇莺叫烟初曙还竹竿去从尔钓春渚七言古诗増唐许景先折柳篇春色东来渡渭桥青门垂柳百千条长杨西连建章路汉家林苑纷无数萦花始遍合欢枝游丝半相思树春楼初日照南隅柔条垂緑扫金铺寳钗新梳倭堕髻锦带交垂连理襦自怜柳塞淹戎幕银烛长啼愁梦着芳树朝催玉管新春风夜染罗衣薄城头杨柳已如丝今年花落去年时折芳远寄相思曲为惜容华难再持李白宜春苑奉诏赋龙池柳色初青聼新莺百啭歌东风已緑瀛洲草紫殿红楼觉春好池南柳色半青青萦烟袅娜拂绮城垂丝百尺挂雕楹上有好鸟相和鸣间关早得春风情春风卷入白云去千门万户皆春声是时君王在镐京五云垂晖耀紫清仗出金宫随日转天回玉辇绕花行始向蓬莱看舞鹤还过茝石聼新莺新莺飞绕上林苑愿入箫韶杂鳯笙刘商柳条歌送客露井夭桃春未到迟日犹寒柳开早髙枝低枝飞鹂黄千条万条覆宫墙几回离别折欲尽一夜东风吹又长拂人行不进依依送君无远近青春去住随柳条却寄来人以为信白居易苏州柳金谷园中黄袅娜曲江亭畔碧婆娑老来处处游应徧不似苏门柳最多絮扑白头条拂面使君无计奈春何崔珏门前柳门前蜀柳先知春风澹暖烟愁杀人谓只栽郡楼下不知迤逦连南津南津柳色连南市南市戎州三百里夷陬蛮落相连接故乡莫道心先死我今帝里还有家门前嫩柳插仙霞晨霑太乙坛边雨暮宿鳯凰城里鸦别来三载当谁道门前年年緑隂好春来定觧飞雪花雨后还应庇烟草忆昔当年栽柳时新芽茁茁嫌生迟如今宛转稊着地常向緑隂劳梦思不道彼树好不道此树恶试此意问野人野人尽道生处乐为报门前杨柳栽我应来歳当归来纵令树下能攀折白发如丝心似灰宋苏轼次韵子由柳湖感物忆昔子羙在东屯数间茅屋苍山根嘲吟草木调蛮獠欲与猿鸟争啾喧子今憔悴众所弃驱马独出无往还惟有柳湖万株柳清隂与子供朝昬胡为讥评不少借生意凌挫难为繁柳虽无言不觧愠世俗乍见应怃然娇姿共爱春濯濯岂问空腹修蛇蟠朝防浓翠傲炎赫夜爱疎影揺清圆风翻雪阵春絮乱蠧响啄木秋声坚四时盛衰各有态揺落凄怆惊寒温南山孤松积雪底抱冻不死谁复贤苏辙柳湖感物柳湖万柳作云屯种时乱插不湏根根如卧虵身合抱仰视不见蜩蝉喧开花三月乱飞雪过墙度水无复还穷髙极远风力尽弃坠泥土颜色昬偶然直堕湖中水化为浮萍轻且繁随波上下去无定物性不改天使然南山老松长百尺根入石底蛟龙蟠秋深叶上露如雨倾流入土明珠圆乗春发生叶短短根大如指长而坚神农尝药最上品气力直压钟乳温物生禀受久已异世俗何始分愚贤徐积杨柳枝杨柳杨柳复杨柳舞罢青衫困垂手相如病思最多情沈约才清更酣酒君防好鸟鸣枝间日与春风问安否清明前后峭寒时好把香绵闲抖擞杨万里岸柳柳梢拂入溪云隂柳根插入溪水深祗今立岸一敝帚归时弄日千黄金人生荣谢亦如此谢何足怨荣何喜秋霜春雨自四时老夫问柳柳不知金元好问结杨柳怨长乐坡前一杯酒郑重行人结杨柳可怜杨柳千万枝看看尽入行人手轻烟细雨緑相和恼乱春风态度多路人爱是风流树无奈朝攀暮折何朝攀暮折何时了不道行人暗中老素衣今日洛阳尘白发朝朝塞城草柳色年年歳嵗青关人何事管离情春风谁向丁寕道折断长条莫再生元龚璛题马虚中柳城春色图城中尘头十丈髙欲画春风风怒号佩霞仙人骑鹤背却度太虚观乐郊当时丹青争出色借与天公动揺碧上流老子余旧踪桓大军亦曽植树犹如此我何堪莫学江南繋船客雉堞平成天下平有情有思弄春晴隔叶睍睆黄鹂声刘诜水边柳影江南残腊冰雪消人家垂杨如防桥窥春娇眼寒未动彷佛已学东风腰东家女儿重嵗月心逐时物先妖娆此时欲寄未可折直待二月黄金条郯韶柳塘春羙人远在春塘住门外垂杨千万树微风白日袅逰丝度水轻隂荡飞絮使君来自白玉堂攀枝欲结防明珰门前系着紫骝马上堂急管弦清商羙人起舞为君夀再拜登歌酌君酒使君明日上长安莫唱东风折杨柳春塘二月春波深杨柳濯濯防轻隂防风袅袅金虫落隔屋两两黄鹂吟飞花莫遣度流水化作浮萍无定止折时湏折最长条堤边系取木兰桡王逄君家柳君家柳万株一色鹅黄酒龙鳞波暖袅翠烟飞花直渡江南天仓庚立晓燕穿午薄暮啄木声丁然腹中树蚀皮啮马旧隂半减金城下长条短条属行人犹有持斤睨之者秋来大地落叶鸣心忆阳春泪如防明黄世康新柳篇灵谷防梅初驻杖清溪又见柳条长穉叶晴窥拾翠堤流丝暗扑游春仗带结柔腰不自持笛弄新腔那得知小楼思妇见愁别南陌征人折恨离离亭欲折未堪折昨夜廻风复廻雪黯黯妆成寒食天怯近清明节汉苑三眠髻欲斜隋宫一望云半遮此时出谷绵蛮鸟此时曵艶桃李花萦花狎鸟空青滴金缕千行照窗碧抹黛当垆何氏娘垂鞭系马谁家客客来索酒蒲萄香巾悬结緑衣蘸黄迎隂半上秋千架踏影争登蹋踘塲塲前歌舞少年路绮罗綷尽伤心树但怜苏小门庭清谁知稽大园林暮一年柳色一年新新柳年年弄早春章台曲断惊残梦月淡烟疎恼杀人僧徳祥折杨柳小叶柳大叶杨今年折尽明年长明年今日在何乡春风吹断铁心肠叶叶比君眉条条比君发朝如青丝暮如雪能使离人几廻别五言律诗増唐太宗春池柳年柳变池台隋堤曲直廻逐浪分隂去迎风带影来疎黄一鸟咔半翠几眉开萦雪临春岸参差间早梅李峤柳杨柳郁氤氲金堤总翠氛庭前花类雪楼际叶如云列宿分龙影芳池冩鳯文短箫何以奏攀折为思君李白望汉阳柳色寄王宰汉阳江上柳望客引东枝树树花如雪纷纷乱若丝春风传我意草木别前知寄谢歌宰西来定未迟原杜甫柳边只道梅花发那知柳亦新枝枝总到地蕊蕊自开春紫燕时翻翼黄鹂不露身汉南应老尽防上远愁人增皇甫冉谢韦大夫栽柳本在胡笳曲今从汉营浓隂方待庇弱植岂无情比雪花应吐藏乌叶未成五株防远赐应使号先生卢纶送张成季往江上赋得垂杨垂杨真可怜地胜觉春偏一穗雨声里千条池色前露繁花的皪日丽影团圆若到隋堤望应逄花满船戴叔伦赋得长亭柳濯濯长亭柳隂连防水流雨搓金镂细烟袅翠丝柔送客添新恨聼莺忆旧游赠行多折取那得到深秋柳宗元种柳戏题柳州柳刺史种柳柳江边谈笑为故事推移成昔年垂隂当覆地耸干防参天好作思人树惭无惠化传白居易题王家荘临水柳亭弱柳縁堤种虚亭压水开条疑逐风去波欲上堦来翠羽偷鱼入红腰学舞廻春愁正无绪争不尽残杯顾非熊赋得江边柳送陈许郭员外拂水复含烟行分占岸边春风正揺落客思共悠然絮急频萦水根灵复系船微隂覆离岸祗此醉昬眠李啇隐柳动春何限叶撼晓几多枝觧有相思苦应无不舞时絮飞藏皓蝶弱露黄鹂倾国宜通体谁来独赏眉赠柳章台从掩映郢路更参差见説风流极来当婀娜时桥廻行欲断堤远意相随忍放花如雪青楼扑酒旗谑柳已带黄金缕仍飞白玉花长时湏拂马密处小藏鸦眉细从他敛腰轻莫自斜玳梁谁道好偏拟映卢家方千柳揺曵惹风吹临堤软胜丝态浓谁觧识力弱自难持学舞枝翻袖呈妆叶展眉如何一攀折怀友又题诗赵嘏垂柳覆金堤新年垂柳色袅袅对空闺不畏芳菲好自縁离别啼因风飘玉户向日映金堤驿使何时度还赠陇西薛能江柳条緑似垂缨离筵日照轻向人虽有态伤我为无情桥远孤临水墙低半出营天津曽此见亦是怆行行呉融咏柳自与莺为地不教花作媒细应和雨断轻祗爱风裁好拂锦歩障莫遮铜雀台防陵千万树日暮别离回李中题柳折向离亭畔春光满手生羣花岂无艶柔质自多情夹岸笼溪月兼风撼野莺隋堤三月暮飞絮想纵横原鱼机赋得江边柳翠色迷荒岸烟姿入远楼影铺秋水面花落钓人头根老藏鱼窟枝低系客舟潇潇风雨夜惊梦复添愁増宋韩琦狮子柳柳出狻猊首天然瘿赘髙枫瘤嗤鬼伏松干让龙豪根耸伸狞丝轻被毳毛三眠汉宫树人状可同褒徐照衰柳风吹无一叶不复翠成窠枝脆经霜气根空入水波寒栖江鹭早暗出野萤多废圃荒堤外人嗟旧迹过元孙氏蕙兰緑窗诗窗里人初起窗前柳正娇卷冲落絮开镜见垂条坐对分金线行防拂翠翘流莺空巧语倦听不湏调明髙启谑柳何恨苦长颦纎姿妩媚春惯愁行路客羞比舞筵人乱叶斜斜雨狂风衮衮尘残蝉来噪日应落汉潭濵杨基雪中柳春雪晚萧萧随莺上柳条渐丝共结终与絮俱飘泪粉凝啼眼珍珠压舞腰东风自怜惜留映赤栏桥顾璘问柳为问故园柳春光几许深未忘攀折处犹带别离心疎雨一川暝轻烟两岸沉主人归未得惆怅五株吟陈沂宫柳袅袅春声里隂隂晓色中缕垂金屋暗花散玉楼空凝露啼秦苑因风鬬楚宫不知行辇处几树近栊金銮柳堤春江水正平密树聼啼莺十里笼晴苑千条鎻故营雨香飞燕促风暖落花轻更欲劳攀折年年还自生原申时行适适圃柳堤一借河桥色长留水阁隂笼烟眉鎻黛飏日缕垂金叶底三眠梦枝头百啭音五株频对咏真慰故园心増谢肇淛赋得新柳送别短岸复长堤黄轻緑未齐晓风吹不定春雪压常低草细偏相妬莺娇未敢啼年芳君莫问日落防陵西七言律诗増唐白居易题路傍老柳树皮枯縁受风霜久条短为经攀折频但见半衰当此路不知初种是何人雪花零碎逐年减烟叶稀疎随分新莫道老株芳意少逄春犹胜不逄春喜小楼西新柳抽条一行弱柳前年种数尺柔条今日新渐欲拂他骑马客未多遮得上楼人湏教碧玉羞眉黛莫与红桃作麴尘为报金堤千万树饶伊未敢苦争春杜牧柳长句日落水流西复东春光不尽柳何穷巫娥庙里低含雨宋玉宅前斜带风莫榆荚共争翠深感杏花相映红防上汉南千万树几人游宦别离中李商隐柳江南江北雪初消漠漠轻黄惹嫩条防岸已攀行客手楚宫先骋舞姬腰清明带雨临官道晩日含风拂野桥如线如丝正牵恨王孙归路一何遥原温庭筠题柳杨柳千条拂面丝緑烟金穗不胜吹香随静婉歌尘起影伴娇娆舞袖垂羗管一声何处曲流莺百啭最髙枝千门九陌花如雪飞过宫墙两不知薛逄咏柳弱植惊风急自伤暮来翻遣思悠曽飘绮陌随髙下敢拂朱防竞短长萦砌乍飞还乍舞扑池如雪又如霜莫令岐路频攀折渐拟垂隂到画堂增顾云柳带露含烟处处黄绽黄揺緑嫩参差长堤未见风飘絮广陌初怜日映丝斜傍画筵偷舞态低临妆阁学愁眉离亭不放到春暮折尽拂檐千万枝韩偓宫柳莫道秋来芳意违宫娃犹自妬蛾眉幸当玉辇经过处不怕金风浩荡时草色长承垂地叶日华先动映楼枝涧松亦有凌云分争似移根太液池原唐彦谦柳春思春愁一万枝远村遥岸寄相思西园有雨和苔长南内无人拂槛垂游客寂寥缄远恨暮莺啼叫惜芳时晩来飞絮如霜鬓恐为多情管别离増李咸用咏柳日近烟饶还有意东垣西掖几千株牵仍别恨知难尽夸衒春光恐更无觧得人情常婉约巧随风势强盘纡天应绣出繁华景处处茸丝惹路衢罗绍威柳装防青春更有谁青春常许占先知亚夫营畔风轻处元亮门前日暖时花密宛如飘六出叶繁何惜借防眉交情别绪论多少好向行人赠一枝徐夤柳漠漠金条引线微年年先翠报春归觧笼飞霭延芳景不逐乱花飘夕晖啼鸟噪蝉堪怅望舞烟揺水自因依五株名显陶家后见説辞荣种者稀僧慕幽柳今古凭君一赠行几回折尽复重生五株斜傍渊明宅千树低垂太尉营临水带烟藏翡翠倚风兼雨宿流莺隋皇堤上依依在惹当时歌吹声宋欧阳修去思堂手植防柳今歳成隂因而有感曲栏髙柳拂层檐却忆初栽映碧潭人昔共逰今孰在树犹如此我何堪壮心无复身从老世事都消酒半酣后日更来知有几攀条莫惜驻征骖咏柳緑树低昂不自持河桥风雨弄春丝残黄浅约眉防敛欲舞先夸手小垂快马折鞭催远道落梅横笛共余悲长亭送客兼迎雨费尽春条赠别离陶弼咏柳子江头流水湄长安陌上暖风吹黄金璎珞雪晴后碧玉玲珑春尽时端的园林俱不及等闲台榭便相宜思量也是多情物占与人间赠别离邵雍垂柳短吟临溪拂水正依依更被狂风来往吹薄暮不胜烟羃羃深春无奈日迟迟谁家缥缈青罗被何处蹁跹金缕衣犹恐离人肠未断满天仍着乱花飞王十朋咏柳东君于此最钟情装防村村入画屏向我无言眉自展与人非故眼犹青萦牵别恨丝千尺断送春光絮一亭叶底黄鹂音更好隔溪烟雨醉时聼元张范风柳澹澹池塘近楚宫緑腰袅娜学盘中乱揺芳草飞轻白细搭朱防拂落红枝上娇莺啼恰恰树边舞蝶意悤悤东君应着吹嘘力莫把真愁一埽空明兴献王杨柳金丝缕缕是谁搓时见流莺为掷梭春暮絮飞清影薄夏初蝉噪緑隂多依依弱态愁青女袅袅柔情恋碧波惆怅路岐行客众长条折尽欲如何杨基新柳浓如烟草淡如金濯濯姿容袅袅隂渐软已无憔悴色未长先有别离心风来东面知春浅月到梢头觉夜深惆怅呉宫千万树乱鸦疎雨正沉沉李桢柳含烟袅露自青青爱近官桥与驿亭春满章台偏婀娜秋深隋岸最凋零长从苏小门前折几向年笛里聼絶胜东风桃李树飞花犹鲜化浮萍石珤宫柳内里垂杨自不同万条柔翠拂琼宫叶含华蕚楼前雨枝带朝元阁上风望入画眉情正切啭来黄鸟语初工一般防水桥头緑日日行人惆怅中谢榛春柳黄鹂时复唤春逰陌上杨花漫不休几向离筵揺落日莫教长笛动清秋轻烟直接都门外细雨低临防水头漫系王孙金络马萋萋緑草有人愁李言恭柳千株杨柳翠逶迤袅袅烟丝风细搓莺啭市桥牵客思马嘶官道促骊歌水边腻欲堆金缕花外轻堪度玉梭汉苑隋宫俱寂寞古堤草满夕阳多李奎咏湖上新柳依依弱柳不胜春袅袅垂条向水濵奈可轻盈愁少妇岂堪攀折赠离人烟消翡翠眠初起风折鸦黄舞乍新犹喜芳心未成絮肎眉黛向人颦原张祥鸢柳东风宛转柳条新攀折初荣赠玉人眉翠正逄三月望丝长能系百年春轻撩燕子昭阳舞低拂桃花洛水神唱罢新翻芳树曲半遮歌扇一含颦申时行烟柳拂地长翻绮陌尘防晴偏学黛眉颦三眠弱缕深如羃一抹轻绡黯未匀嘶入紫骝难辨影坐来黄鸟易藏身千条青琐还能记御气氤氲晓色新浅緑轻黄半吐姿长堤曲沼万垂丝才消冻水先窥眼乍着条风已放眉陌上折来偏弄色楼头望去转萦思一年一报芳菲节漫向河桥怨别离范景文春柳春晴乍被柳相挑费尽支持不自聊作意来防眼媚关情偏可惹魂消痩犹含态骄梅格暖故拖寒带雪条漫较疎黄与深緑好风吹绽防明朝郑之文咏柳防桥无恙绾离忧忽见扬鞭紫陌头学舞腰肢防妾妬含颦眉黛为君愁藏鸦门外条空结系马堤边叶正柔古道羗城惯吹笛悬知心已在封侯徐桂新柳条风一夜乍回枯黛色和烟半有无防柔条堪系马白门疎影不藏乌楼头寒映罗衣薄曲里风惊紫塞孤春水渌波春草碧等闲芳嵗莫教徂増康彦登咏柳照影盈盈拂自垂受风缕缕弱还吹关山笛里思归引防水桥边恨别枝翠黛莫因春去损纎腰乍向月明移可怜空傍章台老欲惜凋零更有谁朱谋防柳二十八星中有名千枝万树绾离情暖风拂地条初弱寒雨连空叶渐生半倚红亭江北岸低藏粉堞汉南城緑隂髙处春光暮吹送新蝉四五声陈继儒咏柳泥融沙涨雪防消到处芳菲着旧条隔水半藏青雀舫迎风斜倚赤栏桥楼头人醉初横笛防口春隂不上潮陶令柴桑归去久五株门外已飘揺翠条金穗舞娉婷野渡津头驿外亭啼鸟踏来枝太怯春风扶起态沉防黄河冰破初回緑紫塞沙寒不放青此日深闺逰子妇只愁飘泊逐浮萍东风淡荡影徘徊敛态凝愁傍落梅疎翠防枝披早霰绽黄黏冻候轻雷此时稽鍜隂全薄几夜羗吹花不开依旧西京春月色何人走马过章台僧智舷秋柳怅望依依南浦南春丝争吐似呉蚕一枝一叶俱无恙秋雨秋风也不堪蚤识愁催青眼变肎颦与翠眉含明年纵使连堤緑能忍清霜满树酣僧大遂柳沐雨梳烟千万枝春风挽住定何时青窥镜里愁人眼翠染机中织女丝柔舞难容莺坐穏轻揺易惹燕飞迟可怜嵗嵗章台路肠断忘归游侠儿御定佩文斋广羣芳谱卷七十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷七十七木谱柳二集藻五言排律増唐张昔小苑春望宫池柳色小苑春初至皇衢日更清遥分万条柳迥出九重城隐映龙池润参差鳯阙明影宜宫雪曙色带禁烟晴深浅残阳变髙低晓吹轻年光正堪折欲寄一枝荣黎逄小苑春望宫池柳色上宫新柳变小苑暮天晴始见和烟密遥怜拂水轻色乗阳气重隂助御楼清不厌随风袅仍宜向月明客中愁羙景池上仰光荣渐到依依处思闻出谷莺丁位小苑春望宫池柳色小苑宜春望宫池柳色轻低昂含晓景萦转带新晴似盖芳初合如丝防渐成依依连水暗袅袅出墙明虽以阳和发能令旅思生他时花满路从此接迁莺元友直小苑春望宫池柳色柳色新池徧春光御苑晴叶依青阁密条向碧流倾路暗隂初重波揺影转清风从垂处度烟就望中生断续游聚飘飖戏蝶轻怡然变芳节愿及一枝荣杨系小苑春望宫池柳色胜逰从小苑宫柳望春晴拂地青丝嫩萦风緑带轻光含烟色远影透水纹清玉笛吟何得金闺画岂成皇风吹欲断圣日映逾明愿驻髙枝上还同出谷莺杨凌小苑春望宫池柳色上苑闲游早东风柳色轻储胥遥掩映池水隔微明春至条偏弱寒余叶未成和烟变浓淡转日异隂晴不独芳菲好还因雨露荣行人望攀折远翠暮愁生崔绩小苑春望宫池柳色帝京春气早御柳已先荣嫩叶随风散浮光向日明悠生别意断续引芳声积翠连驰道飘花出禁城柔条依水弱远色带烟轻南望龙池畔斜光照晓晴裴逹小苑春望宫池柳色胜游经小苑闲望上春城御路韶光发宫池柳色轻乍浓含雨润微澹带云晴羃防残烟敛揺落照明几条垂广殿数树影髙旌独有风尘客思同雨露荣张季略小苑春望宫池柳色韶光归汉苑柳色发秦城半见离宫出才分远水明青葱当淑景隐映媚新晴积翠烟初合微黄叶未生迎春防尚嫩照日见先荣倘得辞幽谷髙枝寄一鸣沈廻小苑春望宫池柳色今来游上苑春染拂条轻濯濯方含色依依若有情分行临曲沼先发媚重城拂水枝偏弱揺风丝已生变黄随淑景吐翠逐新晴伫立徒延首徘徊欲寄诚贾棱御沟新柳御苑阳和早章沟柳色新托根偏近日布叶乍迎春秀质方含翠清隂欲庇人轻云度斜景多露滴行尘袅袅堪离赠依依独望频王孙如可赏攀折在芳辰陈羽御沟新柳宛宛如丝柳含黄一望新未成沟上暗且向日边春袅娜方遮水低迷欲醉人托空芳郁郁逐熘影鳞鳞防色滋宵露垂枝染夕尘夹堤连太液还似映天津欧阳詹御沟新柳东风韶景至垂柳御沟新媚作千门秀连为一道春柔荑生女指嫩叶长龙鳞舞絮廻青岸轻烟拂緑苹王孙初命赏楚客欲伤神芳意堪相赠一枝先远人冯宿御沟新柳夹道天衢远垂丝御柳新千条宜向日万户共迎春轻翠含烟发防音逐吹频静防思渡口廻望忆江濵褭褭分游骑依依驻旅人阳和如可及攀折在兹辰李观御沟新柳御沟廻广陌芳柳对行人翠色枝枝满年光树树新畏逄攀折客愁见别离辰近映章台骑遥分禁苑春嫩隂初覆水髙影渐离尘莫入边城笛还令泪湿巾刘遵古御沟新柳韶光先禁柳几处覆沟新映水疑分翠含烟欲占春悠悠迟日晚袅袅好风频吐节茸犹嫩通条泽稍均远和瑶草色暗拂玉楼尘愿假骞飞便归栖及此辰李啇隠垂柳垂柳碧髯茸楼昬雨带容思量成夜梦未久发春慵梳洗慿张敞乘骑笑稚恭碧虚随转笠红烛近髙舂怨目明秋水愁眉淡远小阑花尽蝶静院醉醒蛩旧作琴台鳯今为药店龙宝奁抛掷久一任景阳钟温庭筠原隰荑緑柳迥野韶光早晴川柳满堤拂尘生嫩緑披雪见柔荑碧玉牙犹短黄金缕未齐腰支弄寒吹眉意入春闺预恐狂夫折迎牵逸客迷新莺出谷应借一枝栖杜荀鹤御沟柳律到御沟春沟边柳色新细笼穿禁水轻拂入朝人日近韶光早天低圣泽匀谷莺栖未穏宫女画难真楚国空揺浪隋堤暗惹尘何如帝城里先得覆龙津元许有孚柳巷种柳圭塘路行行便向荣雨晴羞眼涩烟暖细眉横色比金犹嫩枝防翠易盈林疎无系马叶接有啼莺线乱柔条袅氊铺落絮平寻诗常独往送客或同行归院尘难到还家月每明上通陶令宅下接亚夫营京兆时非昔平康梦自惊阳关休疉曲司马易伤情但恐春回驭何酒觧酲托根因胜境由径得嘉名莫讶公休吏诗成句未精明僧广润赋得新月柳初月生明夜婵娟映柳时幽晖凝露叶淡影防风枝写黛开镜停梭未理丝弦调银指甲佩曵翠腰肢顾兎眠还起惊乌舞乍攲一防青眼媚万缕素心知濯濯俱盈手纎纎互鬬眉攀条悲往事流彩误佳期偏照深闺梦长牵故国思关山正愁絶莫向笛中吹五言絶句増唐太宗赋得临池柳岸曲丝隂聚波移带影疎还眉里翠来就镜中舒原王维辋川柳浪分行接绮树倒影入清漪不学御沟上春风伤别离裴廸辋川柳浪映池同一色逐吹散如丝结隂既得地何谢陶家时増岑参题平阳郡汾阳桥边柳树此地曽居住今来宛似归可怜汾上柳相见也依依王之涣送别杨柳东风树青青夹御河近来攀折苦应为别离多皇甫冉问柳接影武昌城分行汉南道何事闲门外空对青山老戴叔伦堤上柳垂柳万条丝春来识别离行人攀折处闺妾断肠时司空曙新柳全欺芳蕙晚似妒寒梅疾撩乱发春条春风来几日韩愈和虢州刘给事使君柳溪柳树谁人种行行夹岸髙莫条系防到处有蝉号柳巷柳巷还飞絮春余几许时吏人休报事公作送春诗白居易勤政楼老柳半朽临风树多情立马人开元一株树长庆二年春雨中题衰柳湿屈青条折寒飘黄叶多不知秋雨意更欲遣如何杜牧独柳含烟一株柳拂地揺风久佳人不忍折怅望廻纎手李啇隠巴江柳巴江可惜柳柳色緑侵江好向金銮殿移隂入绮窓柳下暗记无奈巴南柳千条傍吹台更黄映白拟作杏花媒李中途中柳翠色晴来近长亭路去遥无人折烟缕落日拂溪桥宋晏殊河柳河柳擅佳名青条发红穗因愁百卉娇强作芳菲意王安石五柳五柳柴桑宅三杨白下亭往来无一事长得见青青苏轼和子由岐下柳今年手自栽问我何年去他年我复来揺落伤人思朱子丘子野郊园咏柳欲识渊明家离离疎柳下中有白云人良非遯世者元杨维桢杨柳词杨柳董家桥鵞黄万万条行人莫到此春色易相撩明袁凯新柳浅色初含雨轻隂未过池黄昬画楼畔最是断肠时胡奎江边柳朝送木兰船暮迎征马鞭非关离别苦生长在江边原孙蕡折柳人言折柳恶侬言折柳好倘向柳边行识君去时道七言絶句御制苑西新柳二首岸草青回太液池春来又见柳垂丝东风小苑三眠后最爱鵞黄蘸水枝轻烟漠漠柳青青半拂虹桥半水亭嗁鸟数声春昼永博山香袅隔帘聼新柳畿内柳丝未出黄江南柳色已成行郁金枝上嗁莺早积翠河边待夕阳柳条边望月雨过髙天霁晚虹关山迢逓月明中春风寂寂吹杨柳揺曵寒光度远空原唐贺知章咏柳碧玉妆成一树髙万条垂下緑丝绦不知细叶谁裁出二月春风似翦刀増张旭柳濯濯烟条拂地垂城边楼畔结春思请君细防风流意未减灵和殿里时原王昌龄闺怨闺中少妇不知愁春日凝妆上翠楼忽见陌头杨柳色悔教夫婿觅封侯杜甫漫兴隔溪杨柳弱袅袅恰似十五女儿腰谁谓朝来不作意狂风挽断最长条刘方平春怨朝日残莺伴妾嗁开帘只见草萋萋庭前时有东风入杨柳千条尽向西増皇甫松杨柳枝词烂漫春环水国时呉王宫殿柳丝垂緑莺长叫香闺畔西子无因更得知刘禹锡杨柳枝词塞北梅花羗笛吹淮南桂树小山词请君莫奏前朝曲聼唱新翻杨柳枝南陌东城春早时相逄何处不依依桃红李白皆夸好湏得垂杨相发挥鳯阙轻遮翡翠闱龙池遥望麴尘丝御沟春水相辉映狂杀长安年少儿金谷园中莺乱飞铜驼陌上好风吹城中桃李湏臾尽争似垂杨无限时花蕚楼前初种时羙人楼上鬬腰支如今抛掷长街里露叶如嗁欲恨谁御陌青门拂地垂千条金缕万条丝如今绾作同心结赠行人知不知城外春风吹酒旗行人挥袂日西时长安陌上无穷树唯有垂杨管别离轻盈嬝娜占年华舞榭妆楼处处遮春尽絮飞留不得随风好去落谁家杨枝词迎得春光先到来浅黄轻緑映楼台只縁嬝娜多情思更被东风长挫摧巫峡巫山杨柳多朝云暮雨远相和因想阳台无限事为君回唱竹枝歌原杨巨源和练师素秀才杨柳水边杨柳麴尘丝立马烦君折一枝惟有春风最相惜殷勤更向手中吹赋得防岸柳留辞郑员外杨柳含烟防岸春年年攀折为行人好风倘借低枝便莫遣青丝扫路尘増李绅杨柳千条杨柳拂金丝日暖牵风叶学眉愁见花狂飞不定还同轻薄五陵儿陶令门前接防亚夫营里拂朱旗人事推移无旧物年年春至緑垂丝王建华清宫前柳杨柳宫前忽地春在先惊动探春人晓来唯欠骊山雨洗却枝头緑上尘白居易杨柳枝词八首六么水调家家唱白雪梅花处处吹古歌旧曲君休聼聼取新翻杨柳枝陶令门前四五树亚夫营里百千条何似东都正二月黄金枝映洛阳桥依依袅袅复青青勾引春风无限情白雪花繁空扑地丝丝条弱不胜莺红板江桥青酒旗馆娃宫暖日斜时可怜雨歇东风定万树千条各自垂苏州杨柳任君夸更有钱塘胜馆娃若觧多情防小小緑杨深处是苏家苏家小女旧知名杨柳风前别有情剥条盘作银环様卷叶吹为玉笛声叶含浓露如嗁眼枝袅轻风似舞腰小树不禁攀折苦乞君留取两三条人言柳叶似愁眉更有愁肠似柳丝柳丝挽断肠牵断彼此应无续得期忆江柳曽栽杨柳江南岸一别江南两度春遥忆青青江岸上不知攀折是何人青门柳青青一树伤心色曽入几人离恨中为近都门多送别长条折尽减春风元稹第三歳日咏春风慿杨员外寄长安柳三日春风已有情拂人头面稍怜轻殷勤为报长安柳莫惜枝条动輭声野狐泉柳林去日野狐泉上柳紫芽初绽拂眉低秋来寥落惊风雨叶满空林蹋作泥姚合杨柳枝词五首黄金丝挂粉墙头动似颠狂静似愁游客见时心自醉无因得见谢家楼叶叶如眉翠色浓黄莺偏恋语从容桥边陌上无人识雨湿烟和思万重江上东西离别饶旧条折尽折新条亦知春色人去犹胜狂风取次飘二月杨花触处飞悠悠漠漠自东西谢家咏雪徒相比吹落庭前便作泥江亭杨柳折还垂月照深黄几树丝见説隋堤枯已尽年年行客怪春迟杜牧柳絶句数树新开翠影齐倚风情态被春迷依依故国樊川恨半掩村桥半掩溪隋堤柳夹岸垂杨三百里祗因图画最相宜自嫌流落西归疾不见东风二月时李啇隐咏柳柳映江潭底有情望中频遣客心惊巴雷隐隐千山外更作章台走马声曽逐东风拂舞筵乐游春苑断肠天如何肯到清秋日已带斜阳又带蝉为有桥边拂面香何曽敢自占年光后庭玉树承恩泽不信年华有断肠离亭赋得折杨柳含烟惹雾毎依依万绪千条拂落晖为报行人休尽折半留相送半迎归关门柳永定河边一行柳依依长发故年春东来西去人情薄不为清隂减路尘温庭筠杨柳枝八首宜春苑外最长条闲袅春风伴舞腰正是玉人肠断处一渠春水赤栏桥南内墙东御路傍预知春色柳丝黄杏花未肯无情思何事行人最断肠苏小门前柳万条毵毵金线拂平桥黄莺不语东风起深闭朱门伴细腰金缕毵毵碧瓦沟六宫眉黛惹春愁晓来更带龙池雨半拂防干半入楼馆娃宫外邺城西远映征帆近拂堤系得王孙归思切不关春草緑萋萋两两黄鹂色似金袅枝啼露动芳音春来幸自长如线可惜牵纒荡子心御柳如丝映九重鳯凰窓柱绣芙蓉景阳楼畔千条露一面新妆待晓钟织锦机边莺语频停梭垂泪忆征人塞门三月犹萧索纵有垂杨未觉春叚成式折杨柳玉楼烟薄不胜芳金屋寒轻翠带长公子骅骝往何处緑隂堪系紫游缰微黄才绽未成隂绣户朱相映深长恨早梅无赖极先春色出前林陌上河边千万枝怕寒愁雨尽低垂黄金穟短人多折已恨东风不展眉赵嘏东亭柳拂水斜烟一万条几随春色倚河桥不知别后谁攀折犹自风流胜舞腰韩琮题柳和白乐天诏取永丰柳植上苑折柳歌中得翠条远移金殿种青霄上阳宫女吞声送不忍先归学舞腰杨柳枝词枝鬬纎腰叶鬭眉春来无处不如丝防陵桥上多离别少有长条拂地垂汪遵杨柳亚夫营畔柳蒙蒙隋主堤边四路通攀折赠君还有意翠眉轻嫩怕春风李山甫柳十首防岸江头腊雪消东风偷輭入纎条春来不忍登楼望万架金丝着地娇受尽风霜得到春一条条是逐年新寻常送别无余事争忍攀过与人长恨阳和也世情把香和艶与红英家家只是栽桃李独自无根到处生只为遮楼又拂桥被人摧折好枝条假饶张绪如今在湏把风流暗里销弱带低垂可自由傍他门户倚他楼金风不觧相擡举露压烟欺直到秋终日堂前学画眉几人曽道胜花枝试防三月春残后门外清隂是阿谁也曽飞絮谢家庭从此风流别有名不是向人无用处一枝愁杀别离情从来只是爱花人杨柳何曽占得春多向客亭门外立与他迎送往来尘强扶柔态酒难醒漠漠春风别有情公子王孙且相伴与君俱得几时荣无赖秋风斗觉寒万条烟一时干游人若要春消息直向江头腊后防薛能折杨柳八首华清髙树出离宫南陌柔条带暖风谁见轻隂是良夜瀑泉声畔月明中洛桥晴影覆江船羗笛秋声湿塞烟闲想习池公宴罢水蒲风絮夕阳天嫩緑轻悬似缀旒路人遥见隔宫楼谁能更近丹墀种觧播皇风入九州暖风晴日断浮埃废路新条发钓台处处轻隂可惆怅后人攀处古人栽潭上江边袅袅垂日髙风静絮相随青楼一树无人见正是女郎眠觉时窓外齐垂旭日初楼边轻袅暖风徐游人莫道栽无益桃李清隂却不如众木犹寒独早青御沟桥畔曲江亭陶家旧日应如此一院春条緑绕防帐偃缨垂细复繁令人心想石家园风条月影皆堪重何事侯门爱树萱柳枝二首县依陶令想嫌迂营伴军即大麤此日与君除万恨数篇风调更应无狂似纎腰嫩胜绵自多情态竟谁怜游人不折还堪恨抛向桥边与路边杨柳词四首朝阳晴照緑杨烟一别通波十七年应有旧枝无处觅万株风里卓旌旃晴垂芳态吐芽新雨摆轻条湿面春别有出墙髙数尺不知揺动是何人暖梳簮朶事登楼因挂垂杨立地愁牵断緑丝攀不及半空悬着玉搔头西园髙树后庭根处处寻芳有折防终忆我游桃叶舎一株斜映竹篱门顾云枯柳闲花野草总争新眉皱丝干独不匀乞与东风残气力莫教虚度一年春陆龟防冬柳柳汀斜对野人窓零落衰条傍晓江正是霜风飘断处寒鸥惊起一防防司空图杨柳枝夀杯词十首撼晚梳空不自持与君同折上楼时春风还有常情处系得人心免别离偶然楼上卷珠帘往往长条拂枕函恰值小娥初学舞拟偷金缕押春衫客泪休沾汉水濵舞腰羞杀汉宫人狂风更与回烟箒扫尽繁花独占春游人莫叹易凋衰长乐荣枯自有期防取明年春意动更于何处最先知絮惹轻枝雪未飘小溪烟束带危桥邻家女伴频攀折不觉回身翠翘处处萦空百万枝一枝枝好更题诗隔城远岫招行客便与朱楼当酒旗锦城分得映金沟两岸年年引胜游若似松篁湏带雪人间何处认风流日暖津头絮已飞防防还是送春归莫言万绪牵愁思缉取长绳系落晖大堤时节近清明霞衬烟笼绕郡城好是棃花相映处更胜松雪日初晴圣主千年乐未央御沟金翠满垂杨年年织作升平字髙映南山献夀觞杨柳枝数枝珍重蘸沧浪无限尘心暂免忙烦暑若和烟露裛便同佛手洒清凉柳二首谁家按舞傍池塘已见繁枝嫩眼黄漫説早梅先得意不知春力暗分张似拟凌寒妒早梅无端防色傍髙台折来未有新枝长莫遣佳人更折来韩偓咏柳褭雨拖风不自持全身无力向人垂玉纎折得遥相赠便似观音手里时一笼金线拂弯桥几被儿童损细腰无奈灵和标格在春来依旧褭长条唐彦谦咏柳绊惹春风别有情世间谁敢鬬轻盈楚王江畔无端种饿损宫腰学不成裴説柳髙拂危楼低拂尘防桥攀折一何频思量却是无情树不觧迎人只送人孙鲂杨柳枝词四首灵和风暖太昌春舞线揺丝向昔人何似晓来江雨后一行如画隔遥津彭泽初栽五树时只应闲着一枝垂不知天意风流处要与佳人学画眉暖傍离亭静拂桥入流穿槛緑隂揺不知落日谁相送魂断千条与万条春来緑树徧天涯未见垂杨未可夸晴日万株烟一阵闲坊兼是莫愁家成彦雄柳枝词九首轻笼小径近谁家玉马追风翠影斜爱把长条恼公子惹他头上海棠花鵞黄翦出小花钿缀上芳枝色转鲜饮散无人收拾得月明堦下伴秋千东君爱惜与先春草泽无人处也新委嘱露华并细雨莫教迟日惹风尘勾践初迎西子年琉璃为帚扫溪烟至今不改当时色留与王孙系酒船緑杨移傍小亭栽便拥浓烟泼不开谁把金刀为删掠放教明月入窓来远接关河髙接云雨余西出半天津牡丹不用相轻薄自有清隂覆得人掩映莺花媚有余风流才调比应无朝朝奉御临池上不羡青松拜大夫王孙宴罢曲江池折取春光伴醉归怪得羙人争鬬乞要他秾翠染罗衣残照林梢袅数枝能招醉客上金堤马骄如练缨如火瑟瑟隂中歩歩嘶李中柳春来无树不青青似共东风别有情闲忆旧居湓水畔数枝烟雨属啼莺最爱青青水国中莫愁门外间花红纎纎无力胜春色撼起啼莺恨晚风牛峤杨柳枝五首觧冻风来末上青觧垂罗袖拜无端褭娜临官路舞送行人过一生呉王宫里色偏深一簇纎条万缕金不愤钱塘苏小小引郎松下结同心桥北桥南千万条恨伊张绪不相饶金羁白马临风望认得羊家静婉腰狂雪随风扑马飞惹烟无力被春欺莫教移入灵和殿宫女三千又妒伊褭翠笼烟拂暖波舞裙新染麴尘罗章华台畔隋堤上傍得春风尔许多欧阳炯杨柳輭碧揺烟似送人映花时把翠眉颦青青自是风流主慢飒金丝待洛神罗隠柳一簇青烟锁玉楼半垂栏畔半垂沟明年更有新条在绕乱春风卒未休防岸晴来送别频相偎相倚不胜春自家飞絮犹无定争觧垂丝绊路人孙光宪杨柳枝词三首阊门风暖落花干飞徧江城雪不寒独有晚来临水驿闲人多凭赤防干有池有榭即蒙蒙浸润翻成长养功恰似有人长防检着行排立向春风根柢虽然傍浊河无妨终日近笙歌毵毵金带谁堪比还共黄莺不较多崔道融杨柳枝词雾捻烟搓一索春年年长似染来新应湏唤作风流线系得东西南北人宋徐柳枝词应制金马词臣赋小诗棃园子弟唱新词君恩还似东风意先入灵和蜀柳枝百草千花共待春緑杨颜色最惊人天边雨露朝朝在上苑芳华歳歳新长爱龙池二月时毵毵金线防春姿假饶叶落枝空后更有棃园笛里吹緑水成纹柳带揺春风初到不鸣条龙舟欲过偏留恋万缕轻丝拂御桥百尺长条涴曲尘诗题不尽画难真慿君折向人间种还似君恩处处春风暖云开晚照明翠条深映鳯凰城人间欲识灵和态聼取新诗玉管声醉折垂杨唱柳枝金城三月走金羇年年为爱新条好不学苍华也似丝新春花柳竞芳姿偏爱垂杨拂地枝天子徧教词客赋宫中要唱洞箫词凝碧池头蘸翠涟鳯凰楼畔簇晴烟新诗欲咏知难咏説与防成入管侍从甘泉与未央移舟偏要近垂杨樱桃未绽梅花老折得柔条百尺长柳枝词九首把酒慿君唱柳枝也从丝管遽相随逄春只合朝朝醉记取秋风叶落时夹岸朱颜柳映楼緑波平漫带花流歌声不出长条密忽地风回见防舟老大逄春总恨春緑杨隂里最愁人旧游一别无消息嫩叶如眉处处新蒙蒙堤岸柳含烟疑是阳和二月天醉里不知时节改漫随儿女打秋千水阁春来乍减寒晓妆初罢倚防干长条乱拂春波动不许佳人照影防柳岸烟昬醉里归不知深处有芳菲重来已见花飘尽惟有黄莺啭树飞此去仙源不是遥垂杨深处有朱桥共君同过朱桥去密映垂杨聼洞箫仙乐春来按舞腰清声偏似傍娇娆应縁鸎舌多无赖长向防成説翠条鳯笙临槛不能吹舞袖当筵亦自疑唯有羙人多意绪觧衣芳态画防眉宼凖柳晓带轻烟间杏花晚凝深翠拂平沙长条别有风流处密映钱塘苏小家种放柳白云溪畔种还生风摆长条拂水轻应为繁华压金谷依依终日是无情韩琦新柳二阕弄黄含緑叶开眉最有春来次第知生计任随栽者意却嗤松柏不禁移驿路行人东复西等闲攀折损芳枝有生自是无根物恐向东风赠别离再赋柳枝词二阕曲江风暖晓隂斜翠色相宜拂钿车自是春眠慵未起日髙人困又飞花叶叶新长约黛蛾丝丝轻輭任风梭啼莺便学歌喉啭知是春来舞意多垂柳东君于此最多情先与黄金捻画成何似亚夫坚壁地因人千古得嘉名和春学士柳枝词四阕楼前轻雪未全销偷得春光入嫩条似向东风犹旅拒可能浑忘舞时腰陌闲宫古緑烟迷惹尽春愁困拂堤却为多情足离恨故教沟水亦东西章街风晓起新眠寒食轻隂未雨天无限青丝拂游骑一生芳意负金鞭淡烟轻日簇谁家微出青旗一带斜对景似嫌春意老更揺疎影扫残花赵抃柳轩动入和风静惹烟翠条疎处露池莲林中尽是能吟物春有黄鹂夏有蝉原曽巩咏柳乱条犹未变初黄倚得东风势更狂觧把飞花防日月不知天地有清霜増司马光垂柳天意清和二月初春风不动整如梳陶潜宅外如无此想更萧条不易居二月六日初见待漏房前柳色微緑欣然成咏宫城映出丝丝緑顿觉皇州春意回从此不辞驱痩马六街终日蹋尘埃王安石御柳御柳新黄已迸条宫沟薄冻未全销人间今日春多少祗防东风北斗杓移柳移柳当门何啻五穿松作径适成三临流遇兴还能赋自比渊明或未慙原张耒柳永丰坊里旧腰支曽见青青初种时看尽道边离别恨争教风絮不狂飞谢逸门前柳门前杨柳暗沙汀雨湿东风未放晴防防落花春事晚青青芳草暮愁生吕本中柳含烟带雨过平桥袅袅千丝复万条张令当年成底事风流才似女儿腰増陆游柳桥村路初晴雪作泥经旬不到小桥西出来频觉春来早柳染轻黄已蘸溪柳杨柳春风緑万条慿鞍一望已魂销当年鳯集城边路曽爱纎纎拂画桥西园雨打杏花稀便面章台事已非只恐无情堤上柳又风絮送春归春来无处不春风偏在湖桥柳色中防得浅黄成嫩緑始知造物有全功徐照柳叶词嫩叶吹风不自持浅黄防緑映清池玉人未识分离恨折向堂前学画眉宋正父咏柳丝丝烟雨防轻柔偏称黄鹂与白鸥才着一蝉嘶晚日西风容易便成秋颜颐仲咏柳柳渐成隂万缕斜舞腰柔弱防韶华一庭春色无人管檐雨声中飞尽花陈北山腊雪逄春次第消等闲着脚上溪桥柳条毕竟带儿女一夜东风眼便娇任斯庵袅袅呉兴柳满城春光浓处白苹亭来时金缕黄犹浅防得枝枝叶叶青王漫翁春到枝枝是緑丝秋来叶叶似愁眉防桥何限经行者不记防花系马时薛独庵一撮娇黄染不成藏鸦未穏早藏莺行人自谓伤离别枉折无情赠有情朱淑真咏柳万缕千丝织暖风绊烟留露市桥东砌成幽恨斜阳里供断闲愁细雨中金施宜生柳魏王堤暗雨垂垂还似春残欲别时传语西风且停待黛残黄浅不禁吹刘昂客亭折尽官桥杨柳枝春风依旧緑丝丝啼莺为向行人道离别何时是尽时吕中孚柳风外丝丝袅緑烟轻花初破不成緜却嫌官路逄寒食恼乱离愁似去年赵逹夫柳杨柳搀春不耐秋十分憔悴尽风流水边沙际风烟冷收拾残阳合暮愁元元淮南园新柳万缕依依带嫩黄斜穿红杏防疎狂昼长舞得东风困半倚秋千半拂墙许有壬都门柳都门四十里青青几度迎人几送行老子有言来致柳只烦相送莫相迎蒲道源赋柳枯树生荑色已娇低垂江岸映溪桥东君不惜黄金缕散作春风十万条张伯淳杨柳村千丝万缕拂章台陌上行人几去来何事结根荒寂处东风青眼为谁开王士熙上都柳枝词曽见上都杨柳枝龙江女儿好腰肢西锦纒头急催酒舞到秋来人去时惹雪和烟复带霜小东门外万条长君王夜过五花殿曽与龙驹系紫缰来时垂叶嫩青青归去西风又飘零愿得侬身长似柳年年天上作飞星侬在南都见柳花花红柳緑有人家如今四月犹飞絮沙碛萧萧映草芽雪色骅骝窈窕骑宫罗窄袖袂能垂驻向山前折杨柳戏捻柔条作笛吹偏岭前头树树逄轻于苍桧短于松急风卷絮悲游子永日留隂送去侬合门岭上雪凄凄小树云深望欲迷何日汶阳寻故里緑隂隂里聼莺啼郭翼柳塘春隂隂覆地十余畆袅袅廻塘二月风雨过鸥眠沙色里花飞莺乱水声中贡性之涌金门见柳涌金门外柳垂金三日不来成緑隂折取一枝入城去使人知道已春深张昱柳枝词尊前不弃小腰身争欲搀先上舞茵多谢东风好擡举尽情分付画眉人春光领略不胜娇揺荡东风千万条悔尽江州白司马一生空咏小蛮腰明髙启秋柳欲挽长条已不堪都门无复旧毵毵此时愁杀桓司马暮雨秋风满汉南李桢杨柳枝参差几树瞰长河树树垂金拂緑波不是秋来易零落自縁人世别离多细叶如眉緑未匀修眉浑似带愁颦输他桃杏东风里不管南游北去人陈宪章河桥柳色庐阜清风长官宅渭城朝雨王维诗东西緑徧河桥路长与离人照酒巵看柳浅塘低竹小坭村黄土墙扄白板门望见西头杨柳树行人都讶是桃源原薛蕙咏柳闲倚防干看柳条可怜浑似董娇娆东风何处吹桃李空费心情学舞腰曹大章柳立尽东风草色青鹃啼日落暮愁生江流不断春云合一树垂杨万里情于若瀛咏柳秦淮柳色弱于丝十里烟花澹荡时明月一湾开水阁何人吹彻玉参差増董其昌题画柳摸索芳菲度画檐烟丝嬝嬝雨毵毵幽人无复灵和梦太守风流自汉南原晏铎咏柳河桥杨柳半无枝多为行人赠别离羗客不知萧索尽月明犹向笛中吹陈饶咏柳春归禁柳緑参差叶叶含烟树树垂怕有长条迷鳯辇临风折尽向南枝増僧木公恕自种柳防杨初种几经春始见长条已拂尘万里緑隂堪作帐一枝不许赠行人僧永瑛柳塘千树垂丝两岸烟緑波春雨白鸥天江乡不近章台路留得长条系钓船僧徳祥柳词莫折东风杨柳枝枝间叶叶是愁眉游人不省愁何事曽向东风笛里吹诗散句増唐戎昱江柳断肠色黄丝垂未齐人看几重恨鸟入一枝低孟郊杨柳多短枝短枝多别离赠远屡攀折柔条安得垂枝疎縁别苦曲怨为年多花惊燕地雪叶映楚池波李商隠娉婷小苑中婀娜曲池东朝佩皆垂地仙衣尽带风韩溉雪尽青门防影微暖风迟日早莺啼如慿细叶留春色湏把长条系落晖太宗还眉里翠来就镜中舒陈叔逹水岸衔堦转风条出柳斜乔侃登髙一游目始觉柳条新原韦承庆花裀低拥砌柳幔近当楼増宋璟园亭若有送杨柳最依依崔颢柳垂金屋暖花发玉楼春王维深巷斜晖尽闲门髙柳疎孟浩然垂柳金堤合平沙翠幕连岑参官柳叶尚小长安春未浓原李白暂出东门前杨柳可藏鸦咸阳二三月宫柳黄金枝緑杨已可折攀取最长枝杜甫野花随处发官柳着行新退朝花底散归院柳边迷冉冉柳枝碧娟娟花蘂红白花檐外朶青柳槛前梢増韩愈沟声通苑急柳色压城匀柳枝弱而细悬树垂百尺张籍客亭门外柳折尽向南枝白居易柳色早黄浅水纹新緑防柳眼黄丝缬花房绛蜡珠杜牧无端千树柳更拂一条溪许浑溪亭四面山横柳半溪湾李频年年送别处杨柳少垂条宋宋祁濯濯索春晚依依带暝饶细栽烟外叶繁并暖前枝梅尧臣柳重宫腰弱花肥粉颊丰折取东桥柳青青向故人王安石稍见青青色还从柳上归岸迥重重柳川低渺渺河苏辙如羙妇正立栉发长在地孙觌红轻花似肉緑细柳如缲陆游柳弱风惊絮花残雨渍香金刘铎烟柳千家晓风花百里春秦略浅情墙外柳新緑已依依元朱徳润柳丝缲十丈蘸水緑条鲜明髙启池柳疎含吹江云薄防霜何景明花飞御沟水叶傍汉宫烟秋风来上苑杨柳落金沟徐祯卿春风三月柳吹暗大同城原王世贞柳条恒扑岸花气欲薫舟冯琦芳草连山碧垂杨近水多増唐崔液江南日暖鸿始来柳条初碧叶半开许景先春楼初日照南隅柔条垂緑扫金铺原王维渭城朝雨裛轻尘客舎青青柳色新李白长安白日照春空緑杨结烟垂袅风増韩愈慿君先到江头防柳色如今深未深洛阳东风几时来川波岸柳春全廻白居易何处未春先有思柳条无力魏王堤鸳鸯荡漾防防翅杨柳交枝万万条叶含浓露如啼眼枝袅轻风似舞腰李山甫多谢防陵堤上柳与人头上拂尘埃韩溉如慿细叶留春色湏把长条系落晖无名氏一把柳丝收不住和风搭在玉防干原宋钱惟演章台街里翻轻吹防水桥边送落晖増张咏但见低垂长卫足更无疎耸直参天夏竦灯背翠人欲别月斜烟柳马频嘶原宋祁回雪有风尝借舞落梅无笛可供愁不知张绪当年少得似长条濯濯时増刘敞不识日髙眠起处何如风定舞余时王安石水底旧波吹嵗换柳梢新叶卷春回斜倚水开花有思暖随风转柳如痴陈师道白下官杨小防黄骑台南路緑无央陆游湖光涨緑分烟浦柳色揺金映市楼防桥烟柳知何限谁念行人寄一枝方岳粥香饧白清明近鬬挽柔条插画檐陈卓山门外莫栽杨柳树得春多处恨春多僧北涧初无恼乱春风意却是春风恼乱他金呉激遥忆东郊亭畔柳归时相见亦依依刘昂折尽官桥杨柳枝春风依旧緑丝丝刘中柳含烟翠丝千尺水写天容玉一寻元好问垂杨也被多情恼痩损春风十万条元赵雍闲倚防干防新柳不知谁为染鵞黄原晋潘岳弱柳防修衢増宋谢脁垂杨防御沟梁简文帝岸柳垂长叶柳枝无极輭沈约杨柳乱如丝髙杨拂地垂庾肩吾春塘细柳悬徐陵緑柳三春暗周庾信官渡柳应春岸柳被青丝王褒垂杨夹浦丝隋薛道衡檐隂翻细柳唐太宗残柳散雕栊拂浪堤垂柳初风飘带柳苏颋仙仗柳交枝赵冬曦柳翠垂堪结李峤细柳龙鳞映韩仲宣柳处云疑叶崔知贤柳揺风处色武三思柳发龙鳞出储光羲清川杨柳垂疎柳映新塘王维林薄媚新柳柳色春山映孟浩然防柳讶春迟柳色半春天岑参江暖柳条黄原李白柳色黄金嫩増李白春思结垂杨疎杨挂緑丝原杜甫市桥官柳细清秋凋碧柳増杜甫髙柳半天青塞柳半疎翠柳影含云幕张谓柳枝经雨重张均垂柳拂烟波章应物柳意不胜春司空曙柳丝遮緑浪风柳入江楼李嘉祐柳暗白田春孟郊緑烟柳际垂杨凝水添杨柳色白居易院柳烟婀娜金丝刷柳条春染柳梢黄杜牧楚岸柳何穷李啇隠烟轻惟润柳柳暗翻巷温庭筠堤柳雨中春柳占三春色公乘亿緑揺宫柳散崔涂緑杨无旧隂韩偓柳密藏烟易溪长柳似帷郑谷翠低孤屿柳韦荘緑摆杨枝嫩宋司马光柳隂浓不断弱柳周遭合邵雍微风挼杨柳风柳散如梳苏轼柳老半书虫陈师道緑暗连村柳陆游柳色新如染元黄庚丝柳緑缲烟赵孟頫杨柳半溪隂唐崔日用淑气依迟柳色青苏颋杨柳青青宛地垂千株御柳拂烟开沈佺期天津御柳碧遥遥王维柳条拂地不湏折杨柳青青渡水人孟浩然緑岸毵毵杨柳垂岑参千门柳色连青琐贾至日长风暖柳青青李白陌头杨柳黄金色河堤弱柳郁金枝原杜甫晓莺啼断緑杨枝天晴宫柳暗长春増杜甫漏泄春光有柳条欧阳詹新柳揺门青翡翠孟郊万里春风动江柳张籍阊门柳色烟中远白居易柳丝袅袅风缲出色浓柳最占春多李啇隠风柳夸腰住水村温庭筠丝飘弱柳平桥晚雍陶烟柳风丝拂岸斜方干杨柳斜牵一岸风薛逄杨柳初迷渡口烟薛能朝阳晴照緑杨烟章碣暖着柳丝金蘂重韩偓緑搓杨柳绵初輭柳带似眉全展緑李咸用丝垂杨柳当风輭杜荀鹤絶岸柳丝悬细雨韦荘嫩緑谁家柳眼开嫩烟轻染柳丝黄罗隠髙柳偷风已防条宋刘筠客馆春轻柳未眠拂波宫柳漫垂隂林逋春色半归湖岸柳欧阳修晴明风日家家柳邵雍烟柳嫩垂低更緑司马光长春宫柳远扶疎曲堤风暖柳丝长王安石雨压春风暗柳条禁柳万条金细捻苏轼东风弱柳万丝垂溪柳自揺沙水清范成大乱蝉髙柳满斜阳陆游墙头杨柳知秋早金赵沨杨柳似烟染成任询风里垂杨学舞腰叚成已青丝歩障柳千树元好问杨柳无风緑线齐元黄庚细柳雨中垂緑重袁桷门当杨柳湾湾碧马祖常官桥无柳不拖金贡奎玉禁春深柳染衣许有孚风吹杨柳回鸾舞周权緑染春风柳拂烟郭钰清明烟散柳枝斜华幼武城头杨柳緑如云顾瑛杨柳叶落带烟青御定佩文斋广羣芳谱卷七十七钦定四库全书御定佩文斋广羣芳谱卷七十八木谱柳三集藻词増宋晏几道浣溪沙二月和风到碧城万条千缕巧相迎舞烟眠露过清明妆镜巧眉偷叶様歌楼妍曲借枝名晚秋霜霰莫无情朱敦儒采桑子人如濯濯春杨柳彻骨风流脱体温柔牵系多情卒未休最怜恰似新眠起云雨初收斜倚琼楼叶叶眉心一様愁柳枝江南岸柳枝江北岸柳枝折送行人无尽时恨分离柳枝酒一杯柳枝泪防垂柳枝君到长安百事迷几时归柳枝原吕本中清平乐柳塘新涨艇子操防桨闲倚曲楼成怅望是处春愁一様傍人几防飞花夕阳又送栖鸦试问画楼西畔暮云恐近天涯増翁元龙醉桃源千丝风雨万丝晴年年长短亭闇黄防到緑成隂春由他送迎莺思重燕愁轻如人离别情绕湖烟冷罩波明画船移玉笙欧阳修朝中措平山栏槛倚晴空山色有无中手种堂前杨柳别来几度春风文章太守挥毫万字一饮千钟行乐直湏年少尊前防取衰翁梅尧臣玉楼春天然不比花含粉约月防黄春色嫩小桥低映欲迷人闲倚东风无奈困烟姿最与章台近冉冉千丝谁结恨狂莺来往恋芳隂不道风流真态尽欧阳修玉楼春黄金防色轻于粉濯濯春条如水嫩为縁力薄未禁风不奈娇多长似困腰柔乍怯人相近眉小未知春有恨劝君着意惜芳菲莫待行人攀折尽僧仲殊虞羙人一番雨过年芳浅袅袅心情章台人过马嘶声小眉不展恨盈盈怨清明烟柔露软湖东岸恼乱春风惯一声莺是故园莺及至而今始得闻又多情张先蝶恋花移得緑杨栽后院学舞宫腰二月青犹短不比防陵多送远残丝乱絮东西岸几叶小眉愁不展莫唱阳关真个人肠断分付与春春细防条条尽是离人怨贺铸蝶恋花为问浣溪桥畔柳拂水长条几赠行人手一様叶眉偏觧绉白绵飞尽因谁痩今日离亭还对酒唱断青青好去休回首羙防向人疎似旧何湏更待秋风后原周邦彦蝶恋花爱日轻明新雪后媚眼星星渐欲窥窓牖不待长条倾别酒一枝已入离人手浅浅柔黄轻蜡透过尽氷霜便与春争秀强对青铜簪白首老来风味难依旧増周邦彦蝶恋花桃蕚新香梅落后叶暗藏鸦冉冉垂亭牖舞困低迷如着酒轻丝偏近游人手雨过胧胧斜日透客舎青青特地添明秀停话鞭回别首渭城荒远无交旧方千里蝶恋花小阁隂隂人寂后翠幕搴风烛影揺疎牖夜半霜寒初索酒金刀正在柔荑手丝薄粉香光欲透小叶尖新未放防眉秀记得长条垂鹢首别离情味还依旧元张雨蝶恋花谁道鹅儿黄似酒对酒新鹅得似垂丝柳铅粉泥金初染就年年春色消时候一缕柔情能断否雨重烟轻无力萦窗牖试看溪南隂十畆落花都聚红云帚宋刘镇行香子云叶烟条天与多娇算风流张绪难消恼人春思正自无聊頼敛愁眉酣醉眼减围腰风絮还招蝶防莺嘲最关情是短长桥觧骖分袂催上兰桡更緑波平红日坠碧云遥李石谢池春烟雨池塘緑影乍添春涨鳯楼髙珠帘卷上金柔玉困舞腰肢相向似玉人痩时模様离亭别后试问阳关谁唱对青春翻成怅望重门静院度香风屏幛吐飞花伴人来往秦观江城子西城杨柳防春柔动离忧泪难收犹记多情曽为系归舟碧野画桥当日事人不见水空流韶华不为少年留恨悠悠几时休飞絮落花时候一登楼便做春江都是泪流不尽许多愁谭宣子江城子嫩黄初染緑初描倚春娇索春饶燕外莺边想见万丝揺便作无情终软羙天赋与眼眉腰短长亭外短长桥驻金镳系兰桡可爱风流年纪可怜宵办得重来攀折后烟雨暗不辞遥僧仲殊蓦山溪黄金线软玉露生轻润青豆破初芽拂烟防一枝独嫩东风着意不放舞时闲春渐暖柔无力悠悠怨和困旗亭带晚又是清明近惹尽别离愁约啼莺深深与问防陵伤感那更入阳关攀折处我无心行人自多恨苏轼洞仙歌江南腊尽早梅花开后分付新春与垂柳细腰肢自有入格风流仍更是骨体清英雅秀永丰坊那畔尽日无人惟见金丝防晴昼断肠是飞絮时緑叶成隂无个事一成消痩又莫是东风逐君来便吹散眉间一防春皱防洞仙歌枝枝叶叶受东风调防便是莺穿也防动自鹅黄千缕数到飞绵闲无事谁春迎送轻柔心性在教得游人酒舞花吟恣狂纵更谁鸾镜里贪学纎蛾移来傍妆楼新种总不道江头锁清愁正雨烟茫翠隂如梦章谦亨念奴娇垂杨得地在楼台侧畔无人攀折不似津亭舟系处只伴客愁离别丝过揺金带铺新翠雅称莺调舌芳筵相映最宜斜挂残月却得连日春寒未教轻滚一片庭前雪应恨张郎今老去难比风流时节醉眼浑醒愁眉都展舞困腰肢怯有时防笑把伊绾个防结元赵文瑞鹤仙緑柳深似雨西湖上旧日愁丝恨缕风流似张绪羡春风依旧年年眉妩宫腰楚楚倚画栏曽鬬妙舞想如今似我零落天涯却悔相妬痛絶长秋别后杨白花飞旧腔谁谱年光暗度凄凉孰诉记菩提寺路叚家桥水何时重到梦处况柔条老去争奈系春不住宋髙观国觧连环露条烟叶惹长亭旧恨几番风月爱细缕先窣轻黄渐拂水藏鸦翠隂相接纎輭风流眉黛浅三眠初歇奈年华又晚萦绊游蜂絮飞晴雪依依防桥怨别正千丝万缕难禁愁絶怅嵗久应长新条念曽系花骢屡停兰檝防影揺晴恨闲损春风时节隔邮亭故人望断舞腰痩怯张景修选冠子嫩水挼蓝遥堤影翠半雨半烟桥畔鸣禽防舌梦草萦心偏称谢家池馆红粉墙头歩揺金缕纎柔舞腰低软被和风搭在栏干终日画帘髙卷春易老细叶舒眉轻花吐絮渐觉緑隂成幔章台系马防水维舟谁念鳯城人远惆怅故国阳关杯酒飘零惹人肠断恨青青客舎江头风笛乱云空晩周邦彦兰陵王柳隂直烟里丝丝弄碧隋堤上曽见几番拂水飘绵送行色登临望故国谁説京华倦客长亭路年去嵗来因折柔条过千尺闲寻旧踪迹又酒聼哀弦灯照离席梨花榆火催寒食愁一箭风快半篙波暖回头迢逓便数驿望人在天北凄恻恨堆积渐别浦萦廻津堠岑寂斜阳冉冉春无极记月榭携手露桥闻笛沉思前事似梦里泪暗滴别録増汉书周亚夫传以河内守亚夫为军军细柳晋书王恭传恭羙姿仪人多爱悦或目之云濯濯如春月柳文苑传顾恺之尤信小术以为求之必得桓尝以一柳叶绐之曰此蝉所翳叶也取以自蔽人不见已恺之喜引叶自蔽就溺焉恺之信其不见已也甚以珍之隋书柳机传机字匡时初机在周与族人昂俱歴显要及机昂并为外职杨素时为纳言用事因上赐宴素戏机曰二柳俱摧孤杨独耸坐皆叹笑陈书陆琼传琼第三子从典年十三作柳赋其词甚美琼时为东宫管记宫僚并一时俊伟琼示以此赋咸竒其异才南史徐嗣伯传时有薛伯宗善徙痈疽公孙防患背伯宗为气封之徙置斋前柳树上明旦痈消树边便起一瘤如拳大稍稍长二十余日瘤大脓烂出黄赤汁斗余树为之痿损宣室志卢防于古宅中遇柳军者验之乃一枯柳树楚国先贤传孙敬到洛在太学左右一小屋安止母然后入学编柳为简以冩经睡则悬头于梁齐民要术正月元旦取柳枝悬户以驱百邪梦书柳为使者梦当出逰也青琐诗话韩翃少负才名隣居有李姓者毎妓柳氏至其居必邀韩同饮既久愈狎柳每以隙壁窥韩所往来语李曰韩秀才甚贫然所与游皆名人是必不久贫贱李深颔之一日具馔邀韩酒酣谓韩曰秀才当今名士柳氏当今名色以名色配名士不亦可乎遂命柳从坐接韩未几成名从辟淄青置之都下连三嵗不果迓寄诗曰章台柳章台柳往日依依今在否纵使长条似旧垂也应攀折他人手柳答曰杨柳枝芳菲节可恨年年赠离别一叶随风忽报秋纵使归来不堪折后果为番沙咤利所刼翃防入中书道逄之谓永诀矣是日临淄大校置酒疑翃不乐具告之有虞候许俊以义烈自许即诈取得之时沙咤利宠殊等翃惧祸防于侯希逸以事闻诸朝诏柳氏归翃原酉阳杂俎河阳城南百姓王氏荘有小池池边巨柳数株开成末叶落池中旋化为鱼大小如叶食之无味云仙杂记李固言未第时行古柳下闻有弹指声固言问之应曰吾柳神九烈君也已用柳汁染子衣矣科第无疑得蓝袍当以枣糕祀我固言许之未几状元及第古今诗话樊素善歌小蛮善舞乐天赋诗有曰樱桃樊素口杨柳小蛮腰至于髙年又赋诗曰失尽白头伴长成红粉娃因为杨柳词以托意云一树春风万万枝嫩于金色软于丝永丰东角荒园里尽日无人属阿谁及宣宗朝国乐唱是词上问谁词永丰在何处左右具以对遂因东使命取永丰柳两枝植于禁中白感上知其名且好尚风雅又为诗云一树衰残委泥土防枝移种植天庭定知此后天文里柳宿光中见两星洛下文士无不继作者増续前定録柳宗元自永州司马徴至京师意望録用一日诣卜者问命且告以梦曰余柳姓也昨梦柳树仆地其不祥乎卜者曰无苦但忧远官耳夫生则柳树仆则柳木木者牧也其牧柳州乎卒如其言原物类相感志清明柳条可止醤醋潮溢増苕溪渔隠丛话郑谷柳诗云半烟半雨溪桥畔间杏间桃山路中防得离人无限意千丝万絮惹春风或戏谓此诗乃柳谜子观者试一思之方知其善谑也原丽情集柳枝娘洛中里妓也因诵李义山燕台诗乃折柳结带赠义山乞诗増论画琐言宋人多冩垂柳又有叶柳垂柳不难画只要分枝得势耳防叶柳之妙在树头圆铺处只以汁緑渍出又要森梢有迎风揺飏之意其枝湏半明半暗又春三月树未垂条秋九月柳已衰飒俱不可混设色亦湏体此意也原种植正二月皆可栽谚云插柳莫教春知谓宜立春前也百木惟柳易栽易插但宜水湿之地尤盛一法柳栽近根三二寸许钻一窍用杉木钉拴之出其两头各二三寸埋深尺余杵实永不生刺毛虫且防偷抜之患先于坑中置蒜一瓣甘草一寸永不生虫常以水浇必数条俱发留好者三四株削去稍枝必茂其余皆削去増种树书种柳取青嫩枝条如臂大长六七尺烧下二三寸埋二尺以上顺插为柳倒插为杨附録柳絮原柳春初生柔荑如筋长寸余开黄花鳞起荑上甚细碎渐次生叶至晚春叶长成花中结细子如粟米大细扁而黑上带白絮如绒名柳絮又名柳绒随风飞舞着毛衣即生虫入池沼隔宿化为浮萍花味苦寒无毒主治风水黄疸四肢挛急膝痛收之贴灸诸疮甚良絮主治恶疮金疮溃痈逐脓血止血疗痹柔软性凉作缛与小儿卧甚佳彚考原晋书列女传王凝之妻谢氏字道韫安西军奕之女也聪识有才辨尝内集俄而雪骤下叔父安曰何所似也安兄子朗曰散盐空中差可拟道韫曰未若柳絮因风起安大悦増扪虱新话语曰南人不识雪向道似杨花然南方杨实无花以此知南人不识雪则亦不识杨花矣西溪丛语杨柳二种杨树叶短柳树叶长花即初发时黄蕊子为飞絮今絮中有小青子着水泥沙滩上即生小青芽乃柳之苖也东坡谓絮化为浮萍误矣全唐诗话韦蟾亷问鄂州罢賔僚祖饯蟾曽书文选句云悲莫悲兮生别离登山临水送归以牋毫授賔从请续其句逡廵有妓然起曰某不才不敢染翰欲口占两句韦大惊异令随念云武昌无限新栽柳不见杨花扑面飞坐客无不嘉叹韦令唱作杨柳枝词花经杨花五品五命原南部烟花记陈后主与张丽华游后园有柳絮防衣丽华谓后主曰何能防人衣曰轻薄物诚意也丽华笑而不答宗幸建章见杨花妃子衣曰似觧人意集藻赋増晋伍缉之柳花赋歩江臯兮骋望感春柳之依依垂柯叶而云布杨零花而雪飞或风廻而游薄或雾乱而飘零野净而同降物均色而齐明五言古诗増唐韦应物叹杨花空蒙不自定况值暄风度旧赏逐流年新愁忽盈素才萦下苑曲稍满东城路人意有悲欢时芳独如故明髙启柳絮轻盈易飘泊思逐春云乱已拂武昌门还萦防陵岸沙头雀啄堕水面鱼吹散官树晓茫茫哀歌肠欲断七言古诗増唐戴叔伦柳花歌送客往桂阳沧浪渡头柳花发断续因风飞不絶揺烟拂水积翠间缀雪含霜谁忍攀夹岸纷纷送君去鸣棹孤寻到何处移家深入桂水源种柳新成花更繁定知别后消散尽却忆今朝伤旅魂原杨巨源杨花落北斗南廻春欲老红英落尽緑尚早韶风澹荡无所依偏惜垂杨作春好此时可怜杨柳花萦盈艶曵满人家人家女儿出罗幙静扫玉除待花落宝环纎手捧更飞翠羽轻裙承不着歴厯瑶琴舞袖陈菲红拂黛怜玉人东园桃李芳已歇犹有杨花娇暮春増元袁桷杨花曲上都杨柳痩且坚叶叶不展圆如钱年年飞花作端午远客乍见心茫然上都飘雪不知数此花与雪相旋舞黄鹂声絶孤雁鸣万骑千车互来去手攀短条心欲絶宛转成毬恨初结寒风飞蓬卷车轮相亚随明灭南邻荡子衣夜单晓望出日如黄绵辛勤掇拾不敢弃愿刮龟毛同作氊胡天游杨花吟呉江春水拍天涯江上风吹杨柳花花飞满空无处所随风直渡呉江水渡水随风太有情萦花惹草恣轻盈狂如舞蝶穿花径细逐流鸎度绮城绮城楼阁连天际杨花飞入千门去飞去飞来稍觉多纷纷如雪奈君何珠绣箔深深见舞榭妆楼处处过楼中羙人春睡起愁见杨花思荡子荡子飘零去不归杨花嵗嵗春衣梦魂不识天涯路愿作杨花片片飞张宪杨花词东风吹春春不醒桃花杏花空娉婷万丝翦緑暗如雾千里相思长短亭亭前女儿十六七手挽柔条背春日六街马蹄蹋黄尘雪花漫天愁杀人明王廷相杨花篇广陵三月可怜春青青杨柳蘸湖新长条不绾思归客散作飞花愁杀人浣纱艶艶呉江女拾取香毬连袂举花防轻狂只欲飞徒欲多情乱心绪呉宫隋苑烟袅袅别有豪华竞春早飞璚流雪洒行旌日暮迷却长杨道江头一树白离离打阵随风趁落晖漫天扑地何时住困入沧波却怨谁朱阳仲杨花篇江南二三月杨花竞芳华寂寞长条攀折尽緑丝飞来千片花千片飞飞西复东白雪晴云昼溟蒙风吹满空翳白日散入千家池馆中池馆楼台媚春昼珠箔重重散花柳白玉筵中拂画衣琉璃杯里沽春酒落日千家春酒防飞花拂拂玉栏干髙处余风常不定低边日气转犹寒秦女楼中妆镜寂王孙道上相思忆讵春色报深闺还惹游丝度南陌南陌深闺两地情惜此飘花性轻焉知落地为香土更怜入水作浮萍香土浮萍那堪数虚令春色年年度今年已见柳花残明年复见杨花吐愁杀龙沙千万山春来春去损朱颜祗被杨花恼妾睡不教清梦到燕关五言律诗増唐李建勲柳花寄人每爱江城里青春向尽时一廻新雨歇是处好风吹破石黏虫网髙楼扑酒旗遥知陶令宅五树正离披吉中孚妻张氏柳絮蔼蔼芳春朝雪絮起青条或值花同舞不因风自飘过罇浮緑醑拂幌缀红绡那用持杯玩春怀不自聊宋徐积柳絮二首君防青丝蕊开花便弃捐临风竞离别就地忽团圆孤客正心乱浮云来马前防桥逄杜甫老泪更澘然长条徒自重狂絮去何之禁籞穿花树春江扑酒旗因风无定意着物有闲时谢女何为者深情在雪诗原蔡确杨花杨花二月暮撩乱送春归尽日闲相逐无风亦自飞轻轻拦乳燕故故扑征衣莫上髙楼望徘徊满落晖増明僧妙声杨花咏飞飞辞古柳冉冉媚晴空爱尔白于雪况乎兼以风游丝相上下戏蝶或西东终然太轻薄飘转委泥中七言律诗増唐刘禹柳絮飘飏南陌起东隣漠漠蒙蒙好度春花巷暖随轻舞蝶玉楼晴拂艶妆人萦廻谢女题诗笔缀陶公漉酒巾何处好风偏似雪隋河堤上古江津宋钱惟演柳絮三月江南花渐稀春隂漠漠雪霏霏章台街里翻轻吹防水桥边送落晖陆凯传情梅暗落韩慿遗恨蝶争飞诏书漫道吹纶薄谁见纷纷上客衣杨亿柳絮琼蕊飘英逐吹繁建章飞舞入千门羗人自怨残梅曲庄叟还迷梦蝶魂汉苑风光随猎骑洛城花雪扑离樽锦帆蔽日隋堤远枉逐东流箭浪翻刘筠柳絮半减依依学转蓬斑骓无奈恣西东平沙千里经春雪广陌三条尽日风北斗城髙连蠛蠓甘泉树密蔽青葱汉家旧苑眠应足岂觉黄金万缕空韩琦柳絮杨柳生花不恋枝纷纷终日亦何依聚来庭下为毬辊散向空中作雪飞闲共落英浮远水静和幽蝶舞斜晖见君方惜春难住忍纵轻狂搅扰归梅尧臣柳絮陶令生涯漉酒巾门前种柳万条新花今吹作蓬莱雪曲旧得于关塞人应与残红闲是伴不随舞蝶去争春可怜轻质都无定一落银河莫问津原张舜民柳絮随风坠露事轻儇巧占人间欲夏天只恐障空飞似雪从教糁迳白如绵末央宫里黏歌袖杨子江濵恼客船老去强防愁底事昬花满眼意茫然増金邢安国杨花细轻团转复飘隋家堤岸防陵桥非绵非絮寒无用如雪如霜暖不消狂惹客衣知有恨巧寻禅榻故相撩陂塘回首浮萍满依旧春风摆翠条元黄清老柳絮风三月韶光天气清游丝舒卷太无情微飘幕当春昼乱扑亭台似雪晴醉脸欲吹新燕弱舞腰初软落花轻江头防防行人泪相逐离歌洒客程陈基赋杨花巷南巷北昼冥冥揺荡春风未肎停薄命不禁巫峡雨前身曽化楚江萍已于谢女诗中见更向刘郎曲里聼肠断不堪回首处并人飞过短长亭马臻杨花品题曽入百花名长恨蒙蒙画不成防岸雨余黏穗湿章台风暖扑人轻缓随流水知无力闲度髙楼似有情想得山斋清影里乱和蛛网惹柴荆明朱应辰杨花三月江头飞送春扑人随马断人魂隔帘撩乱春无影着水亷纎雪有防燕带残香飞又落鱼吹小防吐还吞可怜天性何轻薄化作青萍不托根李东阳糁径杨花漠漠杨花带远天舞如轻雪糁如氊径当僻处随人到风向多时着意偏地湿似沾前夜雨日斜犹照隔溪烟春光到此真湏惜莫爱床头沽酒钱五言排律増唐薛能柳花浮生失意频起絮又飘沦发自谁家树飞来独院春朝容萦断砌晴影过诸隣乱掩空中蝶繁冲陌上人随波应到海霑雨或依尘防向慈恩日轻轻对此身金髙廷玉柳絮断送春归去纷飞不暂停和风三径雪微雨一池萍蝶惹依芳草蜂黏过小庭静宜投隙地狂欲搅青得得穿朱户时时扑翠屏黄莺枝上语似与诉飘零五言絶句原隋侯夫人妆成妆成多自惜梦好却成悲不及杨花意春来到处飞唐刘禹锡柳花词三首开从緑条上散逐香风远故取花落时悠占春晚轻飞不假风轻落不委地撩乱舞晴空发人无限思晴天黯黯雪来送青春暮无意似多情千家万家去増杨凝柳絮河畔多杨柳追游尽狭斜春风一回送乱入莫愁家李中柳絮年年二月暮散乱杂飞花雨过微风起狂飘千万家元朱徳润即事柳絮觉春归轻盈着处飞东风好收拾莫遣坠征衣傅若金古杨花怨杨花白如雪无事学髙飞莫作浮萍草漂零不肎归七言絶句増唐韩愈池上絮池上无风有落晖杨花晴后自飞飞为纎质凌清镜湿却无穷不得归白居易柳絮三月尽时头白日与春老别更依依凭莺为向杨花道绊惹春风莫放归张祜杨花散乱随风处处匀庭前几日雪花新无端惹着潘郎髩惊杀緑窓红粉人呉融杨花不鬬秾华不占红自飞晴野雪蒙蒙百花长恨风吹落唯有杨花独爱风薛涛柳絮二月杨花轻复微春风揺荡惹人衣他家本是无情物一任南飞又北飞宋韩琦柳絮惯恼东风不定家髙楼长陌奈无涯一春情绪空撩乱不是天生穏重花絮雪纷纷不自持乱愁萦困满春晖有时穿入花枝过无限蜂儿作队飞梅尧臣殿中柳絮玉几当中宝作床无端絮惹御袍香羣公唱第鱼龙化列侍金阶若堵墙原石柳絮苦无筋力太轻柔何物如君得自由带雨飘来成坠雪卷春归去作飞毬王岩叟柳絮银毬抛出翠烟深聚散髙低不自禁飘去长教迎暖日飞来深院怯春隂汪藻柳絮柳絮颠狂不肎归等闲东去复西飞我身也是无归着莫教风吹上妾衣増陈与义柳絮柳送腰肢日几廻更教飞絮舞楼台颠狂忽作髙千丈风力防时穏下来陆游睡起见杨花满庭偶书断香袅袅傍窗纱睡起瞢腾日未斜堪叹一春风雨恶今年四月见杨花原杨万里柳絮只道垂杨管别离杨花一去不思归浮踪浪迹无拘束飞到蛛丝也不飞増楼钥杨花雨压轻寒春较迟春深不见柳绵飞忽然飞入闲庭院疑是故人何处归柳绵无数糁枝头日暖随风扑画楼万象可观惟有雪喜防晴昼满空浮为我轻攀緑柳枝带花低防又擕归日长深院防风动要着松绵当面飞野芳庭草是生涯老去祗宜闲在家几日惜春留不住小鬟为我拾杨花李刘柳絮蝶扑蜂黏发出狂飘然欲上白云乡无端却被游丝搅绾住东风舞几塲原虞诏短长亭外柳依依念我思归未得归粉蝶不知行客恨也随飞絮防征衣孙文叔宫柳垂垂拂苑墙啼莺惊梦暗心伤起来羞见空中絮也得随风入御床増金髙士谈杨花来时官柳万丝黄去日飞毬满路傍我比杨花更飘荡杨花只是一春忙元张范柳絮东风殢杀柳梢头吹去香绵得自由不到池塘成翠靥颠狂飞入酒家楼张昱柳花词栏马墙西欲暮春花飞不复过中旬倚天楼阁晴光里争扑珠不避人满院长条散緑隂谁家门户碧沉沉地衣不许重隔雪白花铺一寸深杨维桢飞絮春风门巷欲无花絮起晴风落又斜飞入画空惹恨不知杨柳在谁家明刘涣柳花雪防颠狂乱送春穿透幙苦相亲年年三月西陵渡愁杀轻舟度水人原杨基风送杨花满绣床飞来紫燕亦成防闲人正在停针处笑嚼残绒唾碧窗疎疎帘影漾微波庭户无人鸟自过一树杨花三日雨池塘春水緑萍多呉寛柳絮緑嫩遥看更碧柔非烟非雾晓难收墙髙不使花飞过却似浮萍出御沟诗散句原明王世贞三眠初作絮百和欲成泥旖旎黏轻浪颠狂扑大堤青丝愁绾结红袖惜分携増元僧善住未得为萍去先来作雪飞带花黏燕嘴和雨防人衣原唐韦承庆叶似镜中眉花如关外雪増孟浩然燕子家家入杨花处处飞李白杨花满江来疑是龙山雪原刘禹晴风吹柳絮新火起厨烟増韩愈柳花还漠漠江燕正飞飞郑谷杨花满床席搔首度春隂宋欧阳修落絮风卷尽春归不留迹原呉潜邂逅一杯酒东风柳絮天贾似道轻袂杨花落遥装燕子随増唐杜甫雀啄江头黄柳花防防鸂鶒满晴沙原韩愈杨花榆荚无才思祗觧漫天作雪飞増李频无那杨花起愁思满天飘落雪纷纷罗邺处处东风扑晚阳轻轻醉粉落无香司空图萦愁惹恨奈杨花闭户垂帘亦满家原孙光宪阊门风暖落花干飞遍江城雪不寒宋宋祁二月纷纷飞作雪白门啼杀防儿鸦回雪有风尝借舞落梅无笛可供愁苏轼为问何如插杨柳明年飞絮作浮萍长恨漫天柳絮轻只飞舞逐清明増王安石杨花独得春风意相逐晴空去不归吕祖谦风絮落花一任北髙卧緑隂初陆游防雏燕子常更出着雨杨花又懒飞杨花正与人争路鸠语还催雨防衣原髙翥风前轻薄佳人命天外飘零荡子身呉潜落花飞絮春去断雨零云入暮寒陈长乐行人自逐杨花去不是杨花肎送人贾似道飞花落絮满长安饮尽离杯度漫孙月镜莫欺春到荼蘼尽更有杨花落后飞王花洲杨柳若知行客恨不教飞絮扑人衣王太冲惟有杨花思空濶正零落处是开时齐贤良依微谢女吟来雪零落襄王梦里云陈景沂赋性太轻难作主飘踪无着易黏人增朱淑真花边娇软黏蜂翅陌上轻狂趁马蹄金刘勲小轩无事谁如我卧防杨花砚池元萨都剌柳花满地无人扫隔水遥看是白云唐王维杨花飞上路杨花惹暮春杨花轻易飞原杜甫仰蜂黏落絮春风多柳花増杜甫杨花覆白萍韩愈柳花闲度竹原贾岛春风生柳絮白居易春隂妨柳絮増呉融柳寒难吐絮李白风吹柳花满店香原杜甫轻轻柳絮防人衣颠狂柳絮随风起生憎柳絮白于绵糁径杨花铺白氊増孟郊水边柳絮由春风白居易寻逐春风捉柳花杨柳花飘新白雪温庭筠陌上无风飘柳花呉融杨花千里雪中行韩偓袖拂杨花去却来韦荘杨花漫染霏霏雨许棠緑杨花扑一溪烟宋韩琦杨花铺水涨龙涎杨花飞雪满堦前王令柳花风远聚晴绵呉潜推排春事到杨花元陈基杨柳作花香胜雪方防漠漠杨花防客氊赵孟頫春隂柳絮不能飞倪瓒柳絮如姻迷晚浦词増宋周晋柳梢青似雾中花似风前雪似雨余云本自无情防萍成緑却又多情西湖南陌东城甚管定年年送春薄幸东风薄情游子薄命佳人原周邦彦蝶恋花蠢蠢黄金初脱后暖日飞绵取次黏窗牖不见长条低拂酒赠行应已输先手莺织金梭飞不透小榭危楼处处添竒秀何日隋堤萦马首路长人倦空思旧増张孝祥天仙子三月防桥烟共雨拂拂依依飞到处雪毬轻飏防精神扑不住留不住常系柔肠千万缕只恐舞风无定据容易着人容易去肎心事向才郎待拟处终湏与作个罗帏收拾取毛滂蓦山溪雪堂氊径扑扑怜飞絮柔弱不胜春任东风吹来吹去墙隂花外一半落谁家叶依依烟郁郁依旧如张绪那人拈得吹向钗头住不定却飞满眼前搅人情愫蜂儿蜨子教得越轻狂隔斜阳防芳草断送青春暮李邴洞仙歌一团纎软是春揉做撩乱随风到何处自长亭人去后烟草萋迷归未定妆防离愁无数飘无个事刚被萦牵长是黄昏怕防雨记那回深院静帘幕低垂花隂下霎时留住又只恐伊家忒疎狂更蓦地和春带归去周密声声慢燕泥沾粉鱼浪吹香芳堤十里新晴静惹游丝花边袅袅扶春多怜漂泊记章台曽挽青青堪爱处是扑娇嫩随马轻盈长是河桥三月做一番晴雪恼乱诗魂带雨沾衣罗襟防防离防休缀潘郎鬓影怕緑窗年少人惊卷春去翦东风千缕碎云原苏轼水龙吟似花还似飞花也无人惜从教坠抛家傍路思量却是无情有思萦损柔肠困酣娇眼欲开还闭梦随风万里寻郎去处又还被莺唿起不恨此花飞尽恨西园落红难缀晓来雨过遗踪何在一池萍碎春色三分二分尘土一分流水细防来不是杨花防是离人泪章楶水龙吟燕忙莺懒芳残正堤上杨花飘坠轻飞乱舞画青林全无才思闲趁游丝静临深院日长门闭傍珠散漫垂垂欲下依前被风扶起兰帐玉人睡觉怪春衣雪霑琼缀绣床渐满香毬无数才圆却碎时见蜂儿仰黏轻粉鱼吞池水望章台路沓金鞍游荡有盈盈泪马荘父二郎神日髙睡起又却见柳梢飞絮倩谁説与年年相挽却又因他相误南北东西何时定防碧沼青萍无数念蜀郡风流金陵年少那寻张绪应许雪花比并扑堆户更羽缀游丝氊铺小迳肠断鹁鸠唤雨舞态颠狂眠腰轻怯散了几回重聚空暗想昔日长亭别酒杜鹃催去叶梦得贺新郎睡起流莺语掩苍苔房栊向晓乱红无数吹尽残花无人问惟有杨花自舞渐防霭初回轻暑宝扇重寻明月影暗尘侵尚有乗鸾女惊旧恨镇如许江南梦断衡臯渚浪黏天蒲萄涨緑半空烟雨无限楼前沧波意谁采苹花寄取但怅望兰舟容与万里云帆何时到送孤鸿目断千山阻谁为我唱金缕别録増唐书南蛮传诃陵国以柳花椰子为酒饮之輙醉四民月令三月三日以及上除采柳絮可以愈疮清异録卢文纪有玉枕骨故凡枕之坚实者悉不可用亲旧间作杨花枕赠之遂获安寝自是缝青缯充以柳絮一年一易原嵗时记洛阳人家寒食煑杨花粥増物类相感志冬月令水不冰以杨花铺砚槽名文房春风膏砚原花史宋宪圣时收杨花为冬日鞵韈氊褥之用附録柳寄生原柳寄生状类冬青亦似紫藤经冬不凋春夏之间作紫花散落满地冬月望之杂百树中荣枯各异出蜀中柽柳増尔雅柽河柳注河旁赤茎小杨疏生水旁皮正赤如绛枝叶如松原柽柳一名雨师一名赤柽本草云天雨柽先起气应之负霜不凋乃木之圣故字从圣一名河柳一名人柳一名三眠柳一名观音柳一名长夀仙人柳即今俗所称三春柳也干小枝弱皮赤叶细如丝本草云南齐时益州献蜀柳条长状若丝缕即此一年三次作花花穗长二三寸色粉红如蓼花春前以枝插之易生草木子云大者为炭复入炭汁可铜成银酉阳杂俎言凉州有赤白柽王祯农书云河柳白而明则柽又有白者矣彚考増前汉书西域传鄯善国多葭苇柽柳胡桐白草南齐书祥瑞志永明五年山隂县孔广家园柽树十二层会稽太守随王子隆献之种芳林园鳯光殿西三辅故事汉苑中柳状如人形曰人柳一日三眠三起崔豹古今注赤杨霜降则叶赤材理亦赤也彦周诗话李义山赋云岂如河畔牛星隔年祗闻一过不及苑中人柳终朝剰得三眠集藻颂増梁江淹柽颂木贵冬荣柽实寒色停黛峯顶插翠在侧碧叶庵蔼赪柯翕赩方陋筠槚远笑荆棘五言古诗増梁简文帝柽凌寒竞贞节负雪固难亏无慙云母桂讵减瑚枝唐白居易有木诗有木名水柽远望青童童根株非劲挺柯叶多防笼彩翠色如柏鳞皴皮似松为同松柏类得列嘉树中枝弱不胜雪势髙常惧风雪压低还举风吹西复东柔芳甚杨柳早落先梧桐惟有一堪赏中心无蠧虫明呉寛柽读诗识其名谁谓材无用西戎每渡河此木能载重所以人字之岂在作梁栋两株倚东篱计亦七年种相对垂青丝蓦地来二仲七言古诗増李颀魏仓曹东堂柽树爱君防柽一树竒千叶齐生万叶垂长头拂石带烟雨独立空山人莫知攒青蓄翠隂满屋紫穗红英曽断目洛阳墨客游云间若到麻源第三谷诗散句増金雷琯濯濯柽树枝唐罗邺满院皆柽竹期栖鸾鹤羣金髙士谈山店柽花落细红附録榉柳原榉柳一名鬼柳本草云其树髙举其木如柳故名山人讹为鬼柳郭璞注尔雅作柜柳云似柳皮可煑饮也多生溪涧水侧木大者髙四五丈合二三人抱叶似柳非柳似槐非槐材红紫作箱案之类甚佳郑樵通志云榉乃榆类其实亦如榆钱乡人采其叶为甜茶彚考増孟子告子曰性犹杞柳也注杞柳柜柳也南史康绚传武帝筑淮堰假绚节都督淮上诸军事并防堰十五年四月堰成其长九里夹之以堤并树杞柳军人安堵列居其上荆溪疏琼树攑柳也以独孤常州诗得名拥肿轮囷空腹半死枝叶尚扶苏垂藤其上如斗附録水杨増尔雅杨蒲柳注可以为箭左传所谓董泽之蒲本草水杨一名青杨一名蒲杨一名蒲栘一名栘椰一名雚苻音丸蒲原陆玑疏云蒲柳有二种一种皮正青一种皮正白可为矢北土尤多花与柳同苏颂曰水杨叶圆濶而尖枝条短硬与柳全别彚考増左传楚熊负羁囚知防知荘子以其族反之厨武子御下军之士多从之每射抽矢菆纳诸厨子之房厨子怒曰非子之求而蒲之爱董泽之蒲可胜既乎别録増世説顾悦与简文同年而发早白简文曰何以先白对曰蒲柳之姿望秋而落松柏之质经霜弥茂种树书种水杨湏先用木桩钉穴方入杨庶不损皮易长腊月二十四日种杨树不生虫白杨増本草一名独揺冦宗奭曰本身似杨微白故名李时珍曰郑樵通志言白杨一名髙飞与栘杨同名今俗通唿栘杨为白杨且白杨亦因风独揺故得同名苏颂曰今处处有之北土尤多株甚髙大叶圆如梨皮白色木似杨李时珍曰叶面青而光背白色有锯齿木肌细白性坚直与栘杨乃一类二种也原杨有二种一种白杨叶芽时有白毛裹之及尽展似梨叶而稍厚大淡青色背有白茸毛蔕长两两相对遇风则有声人多植之坟墓间树耸直圆整防白色髙者十余丈大者径三四尺堪栋梁之任一种青杨树比白杨较小亦有二种一种梧桐青杨身亦耸直髙数丈大者径一二尺材可取用叶似杏叶而稍大色青緑其一种身矮多岐枝不堪大用北方材木全用杨槐榆柳四木是以人多种之彚考増南史萧惠开传惠开为少府不得志寺内斋前花草甚羙悉铲除别种白杨唐书契苾何力传龙翔中司稼少梁脩仁新作大明宫植白杨于庭示何力曰此木易成不数年可庇何力不答但诵白杨多悲风萧萧愁杀人之句脩仁惊悟更植以桐悬笥琐探予初不识白杨及来河南廵行郡邑常经平畴入山谷见多大树问从者曰白杨也其种易成叶尖圆如杏枝颇劲微风来则叶皆动其声萧瑟殊悲陜南山谷尤多髙可二三百尺圆可丈余修直端美用为寺观材久则疏裂不如松柏材劲实也集藻诗散句増古乐府白杨初生时乃在豫章山上叶拂青云下根通黄泉唐李白白杨亦萧萧肠断白杨声别録原种植白杨伐去大木根在地中者遍发小条候长至栗子核桃麤春月移栽勤浇之栽青杨于春月欲栽树地挑沟深一尺五六寸寛一尺长短任意先以水饮透次日将青杨枝如枣栗麤者利刀砍下仍截作二尺长叚密排沟内露出沟外二三寸加土与平筑实数日后方可浇水候芽长常浇为妙长至五六尺择其密者删之既可作柴又使易长种十畆嵗不虑乏柴及长至径四五寸便可取作屋材用留端正者长为大用每年春月仍可修其冗枝作柴而树身日益髙大附録栘杨増尔雅唐棣栘注似白杨江东唿夫栘埤雅其花反而后合凡木之花皆先合后开惟此花先开后合尔雅翼栘生江南山谷大十数围无风叶动崔豹古今注栘杨圆叶弱蔕微风大揺一名髙飞一名独揺一曰栘杨亦曰蒲杨本草栘杨与白杨是同类二种今南人通唿为白杨御定佩文斋广羣芳谱卷七十八钦定四库全书御定佩文斋广羣芳谱卷七十九木谱女贞原女贞楚辞作桢一名贞木一名蜡树本草云凌冬青翠有贞守之操故以贞女状之近时以放蜡虫故俗唿为蜡树处处有之以子种而生最易长树似冬青叶厚而柔长面青背淡长者四五寸甚茂盛凌冬不凋人亦唿为冬青本草云与冬青同名异物盖一类二种尔五月开细花青白色花甚繁九月实成似牛李子累累满树生青熟紫木肌白腻立夏前后取蜡虫种子褁置枝上半月其虫化出延縁枝上造成白蜡民间大获其利女贞实气味苦平无毒补中明目强隂安五臓养精神健腰膝除百病变白发乆服令人肥健轻身不老叶除风散血消肿定痛治头目昏痛诸恶疮肿彚考原山海经泰山多贞木増典术女贞木者少隂之精故冬不落叶晋宫阁名华林园女贞一株荆州记宜都有乔木丛生名为女贞原琴操鲁有处女见女贞木而作歌临安县图经有木名将军树今在浄土寺西小桥之侧乃女贞木也至今茂盛集藻颂原晋苏彦女贞颂昔东阿王作杨栁颂辞义慷慨防在其中余今为女贞颂虽事异于往作盖亦以厉冶容之风也女贞之树一名冬生负霜葱翠振柯凌风故清士钦其质而贞女慕其名或树之于云堂或植之于阶庭賛増汉郑氏婚礼谒文賛女贞之树柯叶冬生寒凉守节险不能倾文散句増汉司马相如上林赋豫章女贞诗散句増陈江总对幌女贞枝唐李白万万女贞林词増宋张镃眼儿媚山矾风味木犀魂髙树緑堆云水光殿侧月华楼畔晴雪纷纷何如且向南湖住深映竹边门月儿照着风儿吹动香了黄昏别録原辨讹人因女贞冬茂亦唿为冬青不知女贞叶长子黑冬青叶圆子红枸骨与女贞亦相似女贞即俗唿蜡树者冬青即俗唿冻青树者枸骨即俗唿猫儿刺者盖三树也种植栽女贞畧如栽桑法纵横相去一丈上下则树大力厚若相去六七尺太逼湏粪壅极肥嵗耕地一再过有草便锄之令枝条壮盛即蜡多子亦可种巴蜀撷其子渍淅米水中十余日捣去肤种之蜡生则近跗伐去发肄再养蜡养一年停一年采蜡必伐木无老榦寄虫虫微时白色大如鸡虱作蜡及老则赤黑色乃结苞于树枝初若黍米大入春渐长大如鸡头子紫赤色累累抱枝宛若树之结实盖虫将遗卵作房正如雀壅螵蛸之类俗唿为蜡种亦曰蜡子子内皆白卵如细虮一包数百凡寄子皆于夏前三日内从树上连枝翦下去余枝独留寸许令抱木或三四颗乃至十余颗作一簇或单颗亦连枝翦之翦讫用稲谷浸水半日许漉取水剥下虫颗浸水中一刻许取起用竹箬虚包之大者三四颗小者六七颗作一包靭草束之置洁浄瓮中若隂雨顿瓮中可数日天热其子多迸出宜速寄之寄法取箬包翦去角作孔如小豆大仍用草系之树枝间其子多少视枝小大斟酌之枝大如指者可寄枝太细榦太麤者勿寄寄后数日间鸟来啄箬包攫取子勤驱之天渐暖虫渐出包先縁树上下行若树根有草即附草不复上又防蚁食虫故树下湏芟刈极浄次行至叶底栖止更数日复下至枝条啮皮入咂食其脂液因作花状如凝霜取蜡凡采蜡树上如凝霜谓之蜡花湏看花老嫩太嫩不成蜡太老不可剥大约处暑后剥取谓之蜡滓剥时或就树或翦枝俱先洒水润之则易落次取蜡花投沸汤中融化倾入细嚢漉别锅中别锅亦注沸汤漉尽绞去滓乘热投入防套子则凝聚成块碎之文理如白石膏而莹彻或以麤布蒙甑口置蜡布上甑内安一器甑下加火蒸化入器中待成块取之其滓盛以绢嚢投热油中则蜡尽油可为烛蜡花取时不宜尽留待明年又生子过白露则蜡花黏住难剥虫白蜡纯用作烛胜他烛十倍若以和他油不过百分之一其烛亦不淋为用颇广多植无害唐宋以前浇烛入药所用白蜡皆蜜蜡此虫白蜡自元以来人始知之今则为日用物矣四川湖广滇南闽岭吴越东南诸郡皆有之以川滇衡永产者为胜息树女贞收蜡有二种有自生者有寄子者自生者初时不知虫何来忽遍树生白花取用炼蜡明年复生虫子向后恒自传生若不晓寄放树枯则已若觧放者传寄无穷寄子者取他树之子寄此树之上也其法或连年或停年或就树或伐条若树盛者连年就树寄之俟有衰顿即斟酌停年以休其力培壅滋茂仍复寄放即宋氏杂部所谓养一年停一年者也伐条者取树栽径寸以上者种之俟盛长寄子生蜡即离根三四尺截去枝榦收蜡随手下壅冬月再壅明年旁长新枝芽蘖以后恒择去繁冗令再直达又明年亦复修理恒加培壅第三年可放蜡子更三年仍翦去枝如条桑法如是无穷此所谓经三年停三年者也冬青原冬青一名冻青一名万年枝女贞别种也树似枸骨子而极茂盛身大合抱髙丈许木理白细而坚重有文作象齿笏叶似栌子树叶而小又似椿叶微窄而头颇圆光润经霜不凋堪染绯其嫩芽煠熟水浸去苦味淘净五味调之可食五月开细白花结子如豆红色放子收蜡一如女贞子及木与皮气味甘苦凉无毒去风补虚益肌肤江南冬青叶对生枝叶皆如桂但桂叶硬冬青叶软稍异岂另一种耶増本草陈藏器曰李邕云冬青出五防山似椿子赤如郁李微酸性热与此小异当是两种彚考増宋史五行志天圣九年十月公井县冬青木连理政和三年七月玉华殿万年枝木连理原晋宫阁名华林园有万年树十四株常氏日钞冬青花闗系水旱其花不落湿地谚云黄梅雨未过冬青花未破冬青花已开黄梅便不来委庵丛谈洪武中浙江都司徐司马令杭城人家植冬青树于门数年各街市緑隂匝地张舆赋诗云比屋冬青树人皆隐绮罗春风十年后惟恐緑隂多集藻七言古诗増宋林景熙冬青花冬青花花时一日肠九折隔江风雨清影空五月深山防微雪石根云气龙所藏寻常蝼蚁不敢穴移来此种非人间曽识万年觞底月蜀魂飞绕百鸟臣夜半一声山竹裂五言律诗增唐许浑洞灵观冬青霜霰不凋色两株交石坛未秋红实浅经夏緑隂寒露重蝉鸣急风多鸟宿难何如西禁栁晴舞玉防干五言排律増唐许稷风动万年枝琼树春偏早光飞处处宜晓浮三殿日暗度万年枝婀娜揺仙禁缤翻映玉池含芳烟乍合拂砌影初移为近韶阳煦皆先众卉垂成隂知可待不与众芳随七言絶句増唐赵嘏宛陵馆冬青树碧树如烟覆晩波清秋欲尽客重过故园亦有如烟树鸿雁不来风雨多宋韩驹冬青树离宫见尔近天墀雨露常私养种时惆怅一枝岚气里无人识是万年枝杨万里冬青百子池边种最竒无人识是万年枝细花宻叶青青子尝得披香雨露滋任政冬青禁路风清飞早鸦官卑难起紫宸衙了无公事钩帘坐闲看冬青落细花诗散句原唐杜甫下有冬青林石上走长根宋卢多逊太液池边看月时好风吹动万年枝元方防老农歇热藤隂下一树冬青落细花唐抑所苜蓿斋前万年树最宜葱蒨雪中看宋谢朓风动万年枝别録増物类相感志冬青树上接梅则开洒墨梅原宋徽宗试画院诸生以万年枝上太平雀为题无中程者或宻扣中贵曰万年枝冬青树也种植山居四要腊月下种次春发芽又次年三月移栽长七尺许可放蜡虫附録水冬青原宋氏树畜部水冬青叶细利于养蜡子枸骨増本草一名猫儿刺此木肌白如狗之骨叶有五刺如猫之形故名又卫矛亦名枸骨与此同名李时珍曰枸骨树如女贞肌理甚白叶长二三寸青翠而厚硬有五刺角四时不凋五月开细白花结实如女贞及菝子九月熟时绯红色皮薄味甘核有四瓣人采其木皮煎膏以黏鸟雀谓之黏防乌臼原乌臼一名鵶臼乌喜食其子因以名之或云其木老则根下黒烂成臼故得此名树髙数仞叶似小杏叶而微薄淡緑色可染皁五月开细花色黄白实如鸡头初青熟黒分三瓣八九月熟咋之如胡麻子汁味如猪脂压油燃灯极明南方平泽甚多根皮味苦微温有毒治头风通二便慢火炙令脂汁尽黄干后用子凉无毒压汁梳头变白为黑炒作汤下水气易生易长种之佳者有二曰葡萄臼穗聚子大而穣厚曰鹰爪臼穗散而殻薄临安人每田十数亩田畔必种臼数株其田主嵗收臼子便可完粮如是者租轻佃户乐种谓之熟田若无此树于田收粮租额重谓之生田江浙之人凡髙山大道溪邉宅畔无不种亦有全用熟田种者树大者或收子二三石忌近鱼塘令鱼黒且伤鱼彚考増罗逸长青山记山之麓曰朱村盖考亭之祖居也自此倚石啸歌松风上下遥望木叶着霜如渥丹始见怪以为红花乆之知为乌桕树也蓬窻续録陆子渊豫章録言饶信间桕树冬初叶落结子放蜡每颗作十字裂一丛有数颗望之若梅花初绽枝柯诘曲多在野水乱石间远近成林真可作画此与柿树俱穪美防园圃植之最宜集藻诗散句増宋陆游乌桕赤于枫园林九月中唐陆龟蒙行歇每依鵶臼影挑频时见防姑心元方乌桕数家村宋陆游乌桕新添落叶红乌桕犹争夕照红别録原制用采臼子在中冬以熟为候采湏连条剥之但留指大以上枝其小者总无子亦宜剥去则明年枝实俱繁盛剥刀长三四寸广半寸形如却月钩刄在钩内以竹木竿为柄令刄向上剥时向上镵之不伤枝榦剥下枝仍充燎防防取净子晒干入臼舂落外白穣筛出蒸熟作饼下榨取油如常法即成白油如蜡以制烛若穣少不满一榨即作饼入他油饼中杂榨之榨下盛油瓶中置一草帚候油出冷定臼油即凝附草帚不杂他油其筛出黑子石磨麤礲碎簸去殻存下核中仁复磨或碾细蒸熟榨油如常法即成清油燃灯极明涂髪变黒又可入漆可造伞凡制烛每白油十斤加白蜡三钱则不淋蜡多更佳常时肆中卖者白油十斤杂清油十斤白蜡不过一二钱其烛易淋收子一石可得白油十斤浙中一亩之宫但有树数株生平膏油足用不复市买用油之外其渣仍可壅田可潦防可宿火其叶可染皁其木可刻书及雕造器物且树乆不壊至合抱以上收子愈多故一种即为子孙数世之利接博子种者湏接之乃可树如杯口大即可接大至一两围亦可接但树小低接树大髙接耳接湏春分后数日法与杂果同闻之山中老圃云臼树不湏接博但于春间将树枝一一捩转碎其心无伤其肤即生子与接博者同试之良然若地远无从取佳贴者宜用此法此法农书未载农家未闻恐他树木亦然宜逐一试之桄榔増本草桄榔一名姑榔木一名麪木一名董防一名铁木广志木大者四五围髙五六丈拱直无旁枝巅顶生叶数十似防叶其木肌坚斫入数寸得粉赤黄色可食南方草木状木性如竹紫黒色有文理工人觧之以制奕枰出九真交趾临海异物志生防牱山谷其木刚作鋘锄利如铁中石更利唯中蕉根乃致败耳图经本草岭南二广州郡皆有之其木似栟榈而坚硬研其内取麪大者至数石食之不饥其皮至坚韧可以作绠其子作穗生木端不拘时月采之海槎余録桄榔木身直如杉又似防榈椰子槟榔波斯枣古散古散亦木名可为杖又名虎散诸树而稍异有节似大竹树杪挺出数枝开花成穗緑色结子如青珠每条不下百颗一树仅百余条团团悬挂若伞其木最重色类花梨而多纹番舶用代铁鎗锋铓甚利岭表録异叶下有须如麤马尾广人采之以织巾子其须尤宜盐水浸渍即麤胀而韧彼人以缚海舶不用钉线榕城随笔榦似防榈层层向上特节稀于防耳其叶类竹而大其榦中空两分之可为阁熘彚考増后汉书夜郎传句町县有桄榔木可以为麪百姓资之中南志梁水兴古西平三郡少谷有桄榔木可以作麪以牛酥酪食之水经注盘水又东迳汉兴县山溪之中多生卭竹桄榔树树出麪而土人资以自给故蜀都赋曰麪有桄榔北户録洛阳伽蓝记云昭仪寺有酒树麪木得非桄榔乎其心为炙滋腴极美东坡集东坡居士谪于儋耳无地可居偃息于桄榔林中摘叶书铭以记其处广东志连州北六十里曰桄榔山上多桄榔故名集藻七言絶句増宋杨万里题桄榔树化工到得巧穷时东补西移也大竒君看桄榔一窠子竹身杏叶海防枝诗散句増唐张九龄里树桄榔出白居易麪苦桄榔制宋苏轼雪粉剖桄榔唐于鹄槿篱疎处种桄榔宋黄庭坚日下桄榔羽扇开孙觌桄榔叶底秋声满防榈原防榈一名栟榈广雅云栟榈防也俗作防防皮中毛缕如马之騣防故名出岭南西川今江南亦有种之最难长初生叶如白芨叶长髙二三尺则木端数叶大如扇上耸四散岐裂大者髙一二丈叶有大如车轮者其茎三棱棱边如刺四时不凋其榦正直无枝近叶茎处有皮裹之每长一层即为一节榦身赤黒皆筋络宜为钟杵亦可旋为器物其皮有丝毛错综如织剥取缕觧可织衣帽褥椅钟盂之属大为时利每嵗必两三剥之否则树死或不长也剥之多亦伤树三月于木端茎中出数黄苞苞中有细子成列乃花之孕也状如鱼腹孕子谓之防鱼亦曰防笋渐长出苞则成花穗黄白色结实累累大如豆生黄熟黒甚坚实或云南方此木有两种一种有皮丝可作绳一种小而无丝惟叶可作帚郑樵以为王篲者非也按王篲乃落帚之名即地肤子也彚考増梁书处士传张孝秀性通率不爱浮华常冠谷布巾蹑蒲履执栟榈皮麈尾唐书南蛮传诃陵在南海中以木为城虽大屋亦覆以栟榈原山海经石脆之山其木多防柟天帝之山上多防柟増吴録地理志武陵临沅县多栟榈木生山中晋令其夷民守防防皮者一身不输髙士春秋方镕隐天门山以防榈叶拂书号曰无尘子月以酒脯祭之启颜录唐崔行功与敬播相逐播带榈木霸刀子行功问播云此是何木播曰栟榈木行功曰唯问刀子不问佩人原杜诗注杜甫因朝廷以李林甫琐琐之材代张九龄为相作防榈拂诗寓意集藻颂原梁江淹栟榈颂异木之生疑竹疑草攅丛石径森苁山道烟岫相珍云壑共寳不锦不缛何避工巧赋増宋刘敞栟榈赋圆方相摩纯粹精兮刚徤专直交神灵兮冯翼正性栟榈荣兮中立不倚何亭亭兮受命自天非曲成兮外无附枝匪其旁兮宻叶森森剑防铓兮温润可亲廉而不伤兮雪霜青青不界僵兮夀比南山邈其无彊兮被髪文身何佯狂兮沐雨栉风蹇无所妨兮苦身克已用不失职兮摩顶至踵尚禹墨兮黄中通理类有徳兮屹如承天孔武且力兮懔其无华不尚色兮表英众木如绳墨兮播弃蛮夷反自匿兮遯世无闷曷幽嘿兮明告君子吾将以为则兮赋散句増汉雄甘泉赋攅栟榈与茇葀兮纷被丽其亡鄂五言古诗原唐杜甫枯防蜀门多防榈髙者十八九其皮割剥甚虽众亦易朽徒布如云叶青青嵗寒后交横集斧斤凋丧先蒲桞伤时苦军乏一物官尽取嗟尔江汉人生成复何有有同枯防木使我沉叹乆死者即已休生者何自守啾啾黄雀啅侧见寒蓬走念尔形影干摧残没藜莠宋梅尧臣咏宋中道宅防榈青青防榈树散叶如车轮拥箨交紫髯嵗剥岂非仁用以覆雕舆何惮克厥身今植公侯第爱惜知防春完之固不长只与荠本均幸当勅园吏披割见日新是能去窘束始得物理亲刘攽防花砍破夜义头取出仙人掌鲛人满腹珠鱼新出网七言古诗原宋苏轼防笋并引防笋状如鱼剖之得鱼子味如苦笋而加甘芳蜀人以馔佛僧甚贵之而南方不知也笋生肤毳中盖花之方孕者正二月间可剥取过此苦涩不可食矣取之无害于木而宜于饮食法当蒸熟所施畧与笋同蜜煮酢浸可致千里外今以饷殊长老赠君木鱼三百尾中有鵞黄子鱼子夜义剖瘿欲分甘箨龙藏头敢言美愿随蔬果得自用勿使山林空老死问君何事食木鱼烹不能鸣固其理五言律诗原宋洪咨防防榈旧脱败蓑乱新添华节髙肃容春尚静侠气夏方豪黄孕子鱼腹青披孔雀凥丰撞如可裂雷动景钟号明吴寛防栎社异兹种如何身类之竒形岂天赋割剥谅非时磥磈还同瘿扶疎不是痿犹能为拂子敢负少陵诗五言絶句増唐徐仲雅咏防树叶似新蒲緑身如乱锦纒任君千度剥意气自冲天七言絶句増宋刘敞防榈纛影叱挲竿影直雪中霜里伴松筠可怜憔悴凌云色还胜昻藏独立人无名氏秀榦扶疎防槛新琅玕一束净无尘重苞吐实黄金穗宻叶围条碧玉轮诗散句増宋宋祁丛撩列盖端攅旄注旗首曽肇童童双防榈葱蒨两车盖程金紫孤出亭亭羽盖髙掌开圆叶臂抽条唐杜甫凿井六乂防叶白居易栟榈叶战水风凉原李羣玉防榈叶散夜义头増宋陆游栟榈子嫩供香饭别録原笋及子花苦濇有小毒生食防人喉主涩肠止泻痢皮止鼻衂吐血破症治肠风赤白痢主金疮疥癣生肌止血附录榈木原榈木性坚紫赤色似紫檀亦有花纹者谓之花榈木可作器皿床几扇骨诸物俗作花梨者非出安南及南海増格古要论木与降真香相似亦有香其花有鬼面者可爱花麤而色淡者低附录海防増益部方物畧记海防大抵防类然不皮而榦叶丛于杪至秋乃实似栋子彚考増老学庵笔记老杜海防诗在左緜所赋今已不存成都有一株在文明防东廊前正与制置司签防门相直签防乃故锦官合闻潼川尤多予未见也原埤雅广要蜀锦城之南有海防焉榦犹龙鳞枝犹鳯尾髙百余尺相传繇李唐来阅千稔矣国朝徙其株于金陵茎叶披萎畧无生意勅还蜀植之防以赤栏甃以纹石其枝仍前峻拔秀薄云汉若不知其徙也迩者榦古颠仆命中贵吴从政视之惜其材初未谙他用既而斵为五十余琴以进异音清发虽防下之桐未可儗也今秘内帑士之嗜音者恒企慕焉集藻賛増宋宋祁海防賛防皆褫皮此独自榦攅叶于颠纛首披散秋华而实其値则罕七言古诗原唐杜甫海防行左绵公馆清江濆海防一株髙入云龙鳞犀甲相错落苍棱白皮十抱文自是众木乱纷纷海防焉知身出羣移栽北辰不可得时有西域胡僧识附录蒲葵増南方草木状蒲葵似栟榈而柔薄可为扇笠出龙川本草蒲葵叶与防榈相似许慎説文以为防榈误也彚考増尔雅翼晋人称蒲葵扇扇自柄上攅众骨如防叶之状今宣歙衢信间扇是也西溪丛语李商隐诗云何人书破蒲葵扇记看南塘移树时蒲葵防榈也晋阳秋谢太傅乡人有罢中宿县诣安安问归资荅曰唯有五万蒲葵扇安乃取其中者执之其价数倍又王羲之见老姥持六角扇卖之因书其扇各五字老姥初有难色羲之谓曰但云右军书以求百金姥从之人竞买之乃二事误用也黄杨原黄杨木理细腻枝榦繁多性坚致难长嵗长一寸闰月年反缩一寸谓之厄闰考之尔雅桐茨菰皆厄闰不独黄杨叶小而厚色青微黄取此木必于隂晦夜无一星伐之为枕不裂増本草黄杨生诸山野中人家多栽插之枝叶攅簇上耸叶似初生槐叶而青厚不花不实四时不凋其木坚腻作梳剜印最良彚考原酉阳杂俎世重黄杨以无火或曰以水试之沉则无火増艮岳记増土叠石间留隙穴以栽黄杨曰黄杨巘集藻赋増宋欧阳修黄杨树子赋并序夷陵山谷间多黄杨树子江行过絶险处时时从舟中望见之郁郁山际有可爱之色独念此树生穷僻不得依君子封植备爱赏而樵夫野老又不知甚惜作小赋以歌之若夫汉武之宫丛生五柞景阳之井对植双桐髙秋羽猎之骑半夜严妆之钟鳯盖朝拂银床暮空固已葳蕤近日的皪含风婆娑万户之侧生长深宫之中岂知绿藓青苔苍崖翠壁枝蓊郁以含雾根屈盘而带石落落非松亭亭似柏上临千仞之盘薄下有惊湍之濆激涧断无路林髙暝色偏依最险之处独立无人之迹江已转而犹见峰渐囘而稍隔嗟乎日薄云昏烟霏露滴负劲节以谁赏抱孤心而谁识徒以窦穴风吹隂崖雪积咔山鸟之嘲袅惊猿之寂歴无游女兮长攀有行人兮暂息节既晚而愈茂嵗已寒而不易乃知张骞一见湏移海上之根陆凯如逢堪寄陇头之客五言律诗増宋朱长文百榦黄杨宝榦多材美孤根一气同春余花淡薄雪里叶青葱蕃衍非人力坚刚禀化工寸枝裁玉轸可助舜南风元华幼武黄杨咫尺黄杨树婆娑枝干重叶深团翡翠根古踞虬龙嵗歴风霜乆时霑雨露浓未应逢闰厄坚质比寒松明吴寛追和朱乐圃苏学百榦黄杨严凝霜雪后蕃衍弟兄同帖莫题青李刀难断寸葱厄多逄嵗闰材短谢良工桃李纷如许终看立下风傅汝舟圣水峻山多古黄杨树子为置二珠庵前闰厄无人见山深携汝囘暮蝉哀不去秋草喜同来梁栋随明世茅茨合短才千年如碍日能记野翁栽诗散句増宋曽肇虽非百尺材嵗晩好颜色婆娑两佳木生长在岩石苏轼黄杨生石上坚瘦纹如绮李廌黄树性坚正枝叶已刚愿原苏轼园中草木春无数只有黄杨厄闰年桦木増尔雅翼桦木似山桃即今之皮贴弓者又堪为烛取脂烧辟鬼本草桦古作防画工以皮烧烟熏纸作古画字故名防俗省作桦字也李时珍曰桦木生辽东及临洮河州西北诸地其木色黄有小斑防红色能收肥腻其皮厚而轻虚软柔皮匠家用衬鞾里及为刀靶之类谓之暖皮以皮卷蜡可作烛防彚考増魏书礼志魏先之居幽都也凿石为祖宗之庙真君中遣中书侍郎李敞诣石室告祭天地以皇祖先妣配既祭斩桦木立之以置牲体而还后所立桦木生长成林其民益神奉之咸谓魏国感灵祗之应也唐书囘鹘传黠戞斯古坚昆国也木有松桦榆桞蒲松髙者仰射不能及颠而桦尤多大业拾遗记二年汾州起汾阳宫宫南外平林率是大桦木髙百余尺行从文武皆剥取皮覆庵舍集藻七言絶句増元袁桷戏题桦皮褐裳新脱玉层层红叶朱蕉谢不能拟制小冠韬短髪意行云水一枝藤诗散句増唐白居易风烛桦烟香宋苏轼送客林中桦烛香别录増李肇国史补唐正旦晓漏以前三司使大金吾以桦烛拥谓之火城阑天竹原一名大椿一名南天竺或作东天竺一名南天烛榦生年久有髙至丈余者糯者矮而多子粳者髙而不结子叶如竹小鋭有刻缺梅雨中开碎白花结实枝头赤红如瑚成穗一穗数十子红鲜可爱且耐霜雪经乆不脱植之庭中又能辟火性好隂而恶湿栽贵得其地秋后髠其榦留孤根俟春遂长条肄而结子则身低矮子蕃衍可作盆景供书舎清玩浇用冷茶或臭酒糟水或退鸡鵞翎水最妙壅以鞋底泥则盛彚考増梦溪笔谈南烛草木记传木草所説多端今少有识者为其作青精饭色黒乃误用乌臼为之全非也此木类也又似草类故谓之南草木今人谓之南天烛者是也南人多植于庭槛之间茎如朔藋有节髙三四尺庐山有盈丈者叶微似栋而小至秋则实赤如丹南方至多学圃余疎天竹累累朱实扶揺绿叶上雪中视之尤佳人所在种之集藻赋増梁程詧东天竺赋有序中大同元年秋河东桞恽为秘书监詧以散骑为之贰雠校之暇情甚相狎监署西庑有异草数本緑茎疎节叶膏如翦朱实离离炳如渥丹恽为詧言西真书号此为东天竺其説曰轩辕帝铸鼎南湖百神受职东海少君以是为献且白帝云女娲用以錬石补天试以拂水水为中断试以御风风为之息金石水火洞达无阂帝异焉命植于蓬壶之圃此其遗状也然不复如向时之騐矣詧怪斯言诞而不经因窃叹曰物固有弱而刚微而彰当其时也雷轰而骑翔非其时也穴蟠而泥藏岂特斯草也感而作赋云彤庭赫兮敞入端闱而延顾粤若望直之都旁开羣玉之府则有芸裛湘素兰翳轩庑琳琅曵风琼玫雨诚神明之粤壌乃尤物之所处是何弱植之蔑蒙兮榦如剖璞之玉叶碎出蓝之緑色含朱膏实正秋熟受中地腴号东天竺盖女娲补有苍之缺公孙佩遐升之箓来自西海植之蓬圃飞廉为之辍御冯夷为之止舞于斯时也神农未知药后稷未播谷蓂荚尚晦萐莆犹伏芝混菌耳苓羣狼毒神禹所未识齐谐所未悉亦既擢质于神皋之苑献名于通灵之室矣尔乃芳掩茝若气矜筼筜宻束霞致骈罗星光菁茅海凫不足以侔洁薝卜薫陆不足以袭香璀璨于九闱之上而容与乎三阶之旁者也时异事改貌存质昧孰知无用之用而不为斯世之所采畦并稂莠隰兼蒿艾王田植表则有燔芿之酷樵竖载则有蒸薪之悔文异沟中之断音乖防下之桐心类飞灰首如飞蓬岂非有意于上林之积翠而禁籞之摛红者哉天嘉昌明万物咸覩姬姜在御不弃翘楚王鲔登庖旁徴鲂鱮曽是散材托兹宇卿云甘露之所濡白日阳春之所曜天鸡晨翔铜枝夜照傥穷年之若斯敢抢攘于往操愿黾勉于鸿私跖青箱而就藁七言絶句増宋杨巽斋南天竺花发朱明雨后天结成红颗更轻圆人间热恼谁医得止要清香净业縁荆増广志楚荆也牡荆蔓荆也本草牡荆一名黄荆一名小荆苏恭日牡荆作树不为蔓生故称为牡非无实之谓蔓荆子大牡荆子小故称小荆李时珍曰处处山野多有樵采为薪年乆不樵者其树大如盌其枝对生一枝五叶或七叶叶如榆叶长而尖有锯齿五月杪间开花成穗红紫色其子大如胡荽子而有白膜皮裹之有青赤二种青者为荆赤者为楛嫩条皆可为筥古者贫妇以荆为钗即此二木也彚考増诗周南翘翘错薪言刈其楚王风扬之水不流束楚唐风绸缪束楚秦风交交黄鸟止于楚礼记学记夏楚二物收其威也左传伍举奔郑将遂奔晋声子将如晋遇之于郑郊班荆相与食而言复故史记廉颇传廉颇肉袒负荆因宾客至蔺相如门谢罪汉书郊祀志告祷防一以牡荆画幡日月北斗登龙注牡荆作幡柄也南史齐武帝纪上将讨戴凯之大飨士卒是日大热上各令折荆枝自蔽言未终而有云垂防正当防所防罢乃散北史酷吏传燕荣尝按部道次见丛荆堪为笞棰命取之輙以试人人或自陈无咎荣曰后有罪当免及后犯细过将挝之人曰前日被杖许有罪宥之荣曰无过尚尔况有过耶榜捶如旧山海经虖勺之山其下多荆杞东观汉记尹勤治韩诗事薛汉身牧豕事亲至孝无有交游门生荆棘春秋运斗枢玉衡星散为荆孝子传古有兄弟忽欲分异出门见三荆同株接叶连隂叹曰木犹欣聚况我而殊哉还为雍和南方草木状荆宁浦有三种金荆可作枕紫荆堪作床白荆堪作履与他处牡荆蔓荆全异又彼境有牡荆指病自愈节不相当者月晕时刻之与病人身齐等置床下虽危困亦愈礼弓矢图楚弴以荆为之然以灼正以荆者凡木心圆荆心方也文中子子赴洛道于沔池主人不授馆子有饥色坐荆棘间讃易不辍也大业拾遗录五年南方置北景林邑海隂三郡北景在林邑南大海中与海隂接境或云马援铸柱尚存地暑热多大林木髙者数百寻有金荆生于髙山峻阜大者十围盘屈瘤蹙文如美锦色艳于真金中夏时有于海际得之工人取用甚精妙贵于沉檀登真隐诀注梁天监三年上将合神仙饮奉勅论荆曰荆花白多子子麤大歴歴疎生不过三两茎多不能圆或或异或多似竹节叶与余荆不殊蜂多采牡荆牡荆汁冷而甜余荆被烧则烟火气苦牡荆体慢汁实烟火不入其中主治心风第一于时远近寻覔不得犹用荆叶今之所有者云朝野佥载隋帝令朱寛征留仇国还得金荆瘤数十片木色如真金宻致而文采盘蹙有如美锦甚香极细可以为枕及案面虽沉檀不能及集藻颂増梁江淹金荆颂江南之山巨嶂连天既抱紫霞亦潄綘烟金荆佳树涵云宅仙姱节讵及幽意谁传文散句増汉东方朔七諌荆棘聚而成林宋颜峻几賛序今上在彭城赐金荆卧几诗散句増唐杜甫为歴云山问无辞荆棘深晋陆机三荆欢同株别録増神仙传吴有徐随居丹徒左慈过随门下有宿客车六七乘欺慈云徐公不在慈去客皆见牛在杨树杪车毂中皆生荆木长一二丈客惧入报随随曰此左公遣追之客逐慈叩头谢客还见牛故在地无复荆木也附録楛増陆玑诗疏楛其形似荆而赤茎似蓍上党人织以为斗筥箱器又屈以为钗故上党人调曰问妇人欲买赭不谓灶下自有黄土问买钗不谓山中自有楛彚考増书禹贡惟箘簵楛诗大雅瞻彼旱麓榛楛济济山海经上申之山下多榛楛棘増尔雅翼棘心赤而外有刺有赤白二种其刺亦有直者钩者本草白棘一名棘刺一名棘鍼一名赤龙爪花名刺原一名防蓂一名马朐生雍州川谷棘刺花生道旁冬至后一百二十日采之四月采实韩保升曰切韵云棘小枣也田野间有之丛髙三二尺花叶茎实俱似枣也宼宗奭曰白棘乃酸枣未长大时枝上刺也及至长成其实大其刺亦少故枣取大木棘取小科不必强分别焉彚考増诗风凯风自南吹彼棘心魏风园有棘唐风肃肃鸨翼集于苞棘曹风鸤鸠在桑其子在棘小雅湛湛露斯在彼杞棘营营青蝇止于棘周礼秋官朝士掌建邦外朝之法左九棘孤卿大夫位焉羣士在其后右九棘公侯伯子男位焉羣吏在其后注树棘以为位者取其赤心而外刺象以赤心三刺也左传桃弧棘矢以共御王事晋书艺术传石季龙大飨羣臣于太武前殿佛图澄吟曰殿乎殿乎棘子成林将坏人衣季龙令发殿石下视之有棘生焉山海经北岳之山多枳棘刚木竹书文王之妃太姒梦南庭生棘小子发植梓树于阙间化为松柏棫柞以告文王文王币率羣臣与发并拜吉梦韩子燕王好微巧卫人曰臣能以棘刺之端为母猴王悦之养以五乘之奉春秋繁露美恶之类各以类应故以龙致雨以扇逐暑军之所处生以棘楚白虎通景风至棘造实春秋元命苞树棘聼讼其下者愿取其赤实也陈留耆旧传魏尚繋诏狱有雀集棘树上占曰夫棘中心赤外有刺象我言有棘而赤心之至诚也水经注夫子墓茔方一里在鲁城北六里泗水上弟子各以四方竒木来植故多诸异树不生棘木防草酉阳杂爼卫公言衡山旧无棘弥境草木无有伤者曽彔知江南地本无棘润州仓库或要固墙隙植蔷薇枝而已埤雅旧云鹊巢中必有棘盖棘性暖今人养华之法而春以棘数枝置华丛上可以辟霜防其华芽也集藻文散句増汉刘向九叹折芳枝与琼华兮树枳棘与薪柴藜棘树于中庭御定佩文斋广羣芳谱卷七十九子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十木谱檀香原檀香一名旃檀一名直檀出广州云南及占城真腊诸国今岭南诸地亦皆有之树叶皆似荔枝皮青色而滑泽有三种黄檀皮实色黄白檀皮洁色白紫檀皮腐色紫其木并坚重清香而白檀黄檀尤盛宜以纸封固则不泄气紫檀新者色红旧者色紫有爪文白檀辛温气分之药故能理胃气调脾肺利胸膈紫檀咸寒血分之药故能和营气消肿毒治金疮中土所产之檀亦檀香之类但不香则地气使然也彚考増清异録同光中有舶上檀香色正白号雪檀长六尺人买为僧坊刹竿僧继颙住五台山手执香如意紫檀镂成芬馨满室继元时在潜邸以金易致毎接僧则项防具三衣假比丘秉此挥谈名为握君别録原种植腊月分木傍小珠种之降真香原防真香一名紫藤香一名鸡骨香生南海及大秦国今两广云南皆有不甚佳舶上来名番防紫而润者良焚之气劲而远可以防神故名防真増南方草木状紫藤叶细长茎如竹根坚实重重有皮花白子黒置酒中歴二三十年亦不腐败其茎截置炱中经时成紫香可以降神彚考増辍耕录道家者流为人典行醮事曰髙功其有行业精白者则必移檄南岳魏夫人请借仙鹤或二只或四只青鸾导卫翔骛澄空昭道妙往往亲见之偶读本草有云防真香出黔南伴和诸杂香烧烟直上天召鹤得盘旋于上注按仙传云烧之或引鹤防醮星辰烧之甚为第一度箓烧之功力极騐若然则鹤之来香所致也非欤蜜香树増南方草木状交趾有蜜香树榦似柜桞其花白而繁其叶如橘欲取香伐之经年其根榦枝节各有别色也木心与节坚黒沉水者为沉香与水面平者为鸡骨香其根为黄熟香其榦为香细枝紧实未烂者为青桂香其根节轻而大者为马蹄香其花不香成实乃香为鸡舌香珍异之木也香谱唐本草注云沉香出天竺单于二国与青桂鸡骨馢香同是一树叶似橘经冬不凋夏生花白而圆细秋结实如槟榔色紫似葚而味辛疗风水毒肿去恶气树皮青色木似榉桞重实黒色沉水者是今复有生黄而沉水者谓之蜡沉又不沉者谓之生结倦游杂録沉香木岭南诸郡悉有之濒海诸州尤多交榦连枝冈岭相接数千里不絶叶如冬青大者合数人抱木性虚韧山民或以搆茅庐或以为桥梁为饭甑尤善有香者百无一二葢木得水方结香多在折枝枯榦中或为沉或为煎或为黄熟自枯者谓之木盘香今南恩髙窦等州惟产生结香盖山民入山见香木之曲榦邪枝必以刀斫之成坎经年见雨水所渍结香复以锯取之刮去白木其香结为斑防亦名鹧鸪斑燔之甚佳沉之良者惟在琼崖等州俗谓角沉乃生水中取者宜用薫防黄沉乃枯木中得之宜入药用依木皮而结者谓之青桂气尤清在土中嵗乆不待刓剔而精者谓之龙鳞亦有削之自卷咀之柔韧者谓之黄腊沉尤难得彚考增梁书林邑传林邑国出沉木香土人斫断之积以嵗年朽烂而心节独在置水中则沉故名沉香次不沉不浮者曰香也唐书宗室传敬宗侈宫室舶贾献沉香亭材帝受之汉谏曰以沉香为亭何异瑶台琼室乎三辅黄图汉武帝元鼎六年破南越起扶荔宫以植所得竒草异木有蜜香百本清异录海舶来有一沉香翁剜镂若鬼工髙尺余以上吴越王王目为清门处士发源于心清闻妙香也髙丽舶主王大世选沉水近千斤叠为旖旎山象衡岳七十二峯钱俶许黄金五百两竟不售沉水带斑防者名鹧鸪沉华山道士苏志恬偶获尺许修为界尺寓简草木之最香者如沉水旃檀龙脑苏合薫陆郁金薝卜蔷薇素馨末利鸡舌之属皆产于岭表海南南迁集云雷化已南山多苓苓藿香芬芳袭人动或数里予尝推其理火盛于南方实能生土土味性甘而臭香其在南方乘火之王得其所养英华发外是以草木皆香此实理性之自然者而前此説香自范蔚宗以下未尝有及此也黄帝书言五香凑脾古人固知之矣楞严云纯烧沉水无令见火此自佛以来烧香妙方也南海古迹记晋吴隐之北归家人沉香一斤觉投香江中越中杂记青口两山夹天如线山石峭削一壁上有古木一株土人云是沉香树一年一花集藻赋増宋苏轼沉香山子赋古者以芸为香以兰为芬以郁鬯为祼以脂萧为焚以椒为涂以蕙为薫杜蘅带屈葛蒲荐文麝多忌而本羶苏合若芗而实荤嗟吾知之防何为方入之所分方根尘之起灭常颠倒其天君每求似于髣髴或鼻劳而妄闻独沉水为近正可以配薝卜而并云矧儋崖之异产实超然而不羣既金坚而玉润亦鹤骨而龙筋惟膏液之内足故把握而兼斤顾占城之枯朽宜防釡而燎蚊宛彼小山巉然可欣如太华之倚天象小孤之插云往夀子之生朝以写我之老懃子方面壁以终日岂亦归田而自耘幸置此于几席养幽芳于帨帉无一往之发烈有无穷之氤氲盖非独以饮东坡之夀亦取以食人之芹也别録増南方草木状蜜香帋以蜜香树皮叶作之微褐色有纹如鱼子极香而坚韧水渍之不溃烂防康五年大秦献三万幅常以万幅赐当阳侯杜预令写所撰春秋释例及经传集觧清异录有贾至林邑舎一翁姥家日食其饭浓香满室贾亦不喻偶见甑则沉香所剜也龙脑香増酉阳杂俎龙脑香树出婆利国婆利唿为固不婆律亦出波斯国树髙八九丈大可六七围叶圆而背白无花实其树有肥有瘦痩者有婆律膏香一曰痩者出龙脑香肥者出婆律膏也在木心中断其树噼取之膏于树端流出斫树作坎而承之入药用别有法香谱形似松脂作杉木气干脂谓之龙脑香清脂谓之波律膏子似豆防皮有甲错海药本草云味苦辛微温无毒主内外障眼去三虫疗五痔明目镇心秘精安息香树増酉阳襍爼安息香树出波斯国波斯唿为辟邪树髙三丈皮色黄黒叶有四角经冬不凋二月开花黄色花心微碧不结实刻其树皮其胶如饴名安息香六七月坚凝乃取之烧通神明辟众恶麝香木増清异録江南山谷间有一种竒木曰麝香树其老根焚之亦清烈号防香布罗香増西域记其树松身异叶花果亦别初采既湿尚未有香木干之后循理而折之其中有香木干之后色如氷雪亦龙脑香櫰香増本草櫰香一名兜娄婆香江淮湖岭山中有之木大者近丈许小者多被樵采叶青而长有鉅齿状如小蓟叶而香对节生其根状如枸杞根而大煨之甚香必栗香増本草必栗香一名花木香一名詹香生髙山中叶如老椿捣置上流鱼悉腮而死木为书轴白鱼不损书灵夀木増尔雅椐樻注肿节可以为杖郑注此木似藤节目相对陆玑诗疏木节中肿似扶老今人以为马鞭及杖农郡北山有之汉书注木似竹有枝节长不过八九尺围三四寸自然有合杖制不湏削治也本草一名扶老杖陈藏噐曰生剑南山谷圆长皮紫作杖令人延年益夀彚考増汉书孔光传光称疾辞位太后诏赐灵夀杖山海经广都之野灵夀实华水经注巴乡村侧有谿谿中多灵夀木集藻铭増汉李尤灵夀杖铭亭亭竒榦实曰灵夀甘泉润根清露流茎乃制为杖扶危定倾既凭其实亦贵其名五言古诗増唐桞宗元植灵夀木白华鉴寒水怡我适野情前趋问长老重复欣嘉名蹇连易衰朽方刚谢经营敢期齿杖赐聊且移孤茎丛萼中竞秀分房外舒英柔条乍反植劲节常对生循玩足忘疲稍觉歩武轻安能事翦伐持用资徒行五言律诗増宋张浮休曲木天然性叨名席上珍节髙工碍手倚壁快扶人莫问西来意终为灶下薪他时俘颉利拜赐敢忘身诗散句増宋曽肇林下搘来供燕息省中携去宠师儒蘓轼灵夀扶来似孔光娑罗木増通雅娑罗外国之交譲木也叶似柟皮如玉兰色葱白最洁鸟不栖虫不生子能下气益部方物畧记生峨睂山中类枇杷数葩合房春开叶在表花在中或言根不可徙吴舩录木叶如海桐又似杨梅花红白色春夏间开茅亭客话花苞大如拳叶凡二十余叶相沓捧苞类桐花一簇三十余朶经月方谢彚考増南史扶南国传梁天监十八年遣使送天竺旃檀瑞像娑罗树叶荆南记晋永康元年巴陵显安寺僧房床下忽生一树随伐随生如是非一树生愈疾众共异之置而不翦旬日之间枝柯极栋遂移房避之自尔已后树长渐迟但极晩秀夏中方有花叶枝茎与众木不殊多歴年稔人莫识也后外国僧见之攀而流涕曰此娑罗树也佛处其下湼槃吾思本事所以泣耳而花开细白不足观采元嘉十一年忽生一花形色如芙蓉树今见在此亦一方之竒迹也翻译南印建那补罗国北不远有多罗树林三十余里其叶长广其色光润诸国书写莫不采用酉阳杂俎慈恩寺殿庭大莎罗树大歴中安西所进其木桩赐此寺四橛大徳行逢自种之一株不活洛阳名园记苗帅园故有七叶二树对峙髙百尺春夏望之如山然今剏堂其北韩雍赐游西苑记桥南有娑罗树人所罕见长安客话卧佛寺内娑罗树二株子如橡栗可疗心疾名山记天台山有娑罗树花一名鹤翎出华顶峯以多经风霜树不髙大树数百枝枝十余头头六七叶经冬不凋花如芍药香如茉莉按蜀都赋雅州瓦屋山产娑罗花有五色照映山谷与此相类花史昌化千顷山侧娑罗一株每初夏花开香闻十里相传为许由故居云南志娑罗花在防城土主庙其本类大理和山花佛日盛开其色白微帯黄意异香芬馥非同凡花臭味中出一蕊如稗穗垂出瓣中毎朶十二瓣遇闰辄多一瓣相传髙僧以二念珠入土一珠出树不知大理所传仙人遗种者又出何典故且不独和山有之也俗传娑罗树炙之能却病土人有疾者度其髙下以艾灼焉今树枯集藻状増唐安西道进娑罗枝状臣所管四镇有拔汗那最为宻近水有娑罗树特为竒絶不庇凡草不止恶禽耸榦无慙于松栝成隂不愧于桃李近差官拔汗那使令采得前件树枝二百茎如得托根长乐擢颖建章布叶垂隂隣月中之丹桂连枝接影对天上之白榆碑増唐李邕楚州淮隂县娑罗树碑并序观厥好徳存树爱人及乌有情不忘虽小可作夫施及者也则有宗庙加敬墟墓増悲覩物可怀比事斯广此触类者也矧乃通感灵变符圣迹根柢浄土硕茂佛时烛金山之景彰聨玉豪之殊相至若泥日法防荼毘应身妙有双树之间光覆僧祗之众安可混曜散木比列清林议上茅之挺生喻坚固之神造者也娑罗树者非中夏物土所宜有者已婆娑十亩暎蔚千人密幄足以缀飞飇髙盖足以却流景恶禽翔而不集好鸟止而不巢有以多矣然深识者虽徘仰止而莫知防植博物者虽沉吟称引而莫辨嘉名华叶自竒荣枯尝异随所方面颇徴灵应东瘁则青郊苦而嵗不稔西茂则白藏防而秋有成唯南匪他自北常尔或季春肇发或仲夏萌生早先丰随晩暮俭若且藁茎后吐芬条前秀差池旬日奄忽齐同无今昔可殊非物理所测古老多怪时俗毎惊巫者占于鬼谋议者惑于神树证圣载有三藏义浄还自西域逮兹中休信宿因依斋戒瞻叹演夫本处徴之旧闻源其始也荣灼道成之际防其末也摧藏薪尽之余或森列四方或合并二体常清不坏应现分荣变白有终不灭同尽昔与释迦防首今为羣生立縁夫佛病从人大慈感故树萎因物深悲理然化能分身半枯即是心有合相后茂还齐宜其表正圣神灵贶品彚以变见一摄而称讃十方者也淮隂县者江海通津淮椘巨防弥越走蜀防闽驿吴七发枚乘之丘三杰楚王之窟胜引飞辔商旅接舻毎至同云冐山终风振壑宦子惕息藁工疚怀鱼贯迤其万艘雾集坌于曽渚莫不膜拜围绕焚香防持复悔多尤廻祈景福于是风水相借物色同和挂帆启行方舳骏迈浮山崛起而疏巘庆云乱飞而比峯虽电影施鞭夸父杖策罔可喻其神速曷云状其豁快者哉州牧宗子名仲康广孝惟家大忠形国播清政以主郡仪古式以在人知微知彰有礼有乐别驾扶风窦公名诫盈盛门贵仕懿徳令名利用以厚生明畧以营道上交不谄下交不黩司马宗子名景虚受贤交榦用柔克退遂中律先后自公且观麟定之诗未骥子之任邑宰清河张公名松质藐自雉节忽乎博闻始于能赋而彰中于成器而立牧人通急狥物合权威肃慑于神明慈惠安其父母岂伊政理自有才名莫不净虑一乘追攀八树叹徙植而多感惟化生而永怀大启上縁率心檀施硕徳道晖寺主道上座道绚都维那昙一等皆妙觉圆常释门上首痛金棺而既往骇坚林而在兹乡望司徒简戴景王珪张仁艺王怀俨刘元隐沈信详等夙悟大师深入真际勤行进力防供庄严州东大云寺法师希广派法流固祗徳本戒行有以镇浮俗利言有以诲求既凭借于众心亦谋明于独得是摽灵迹乃建丰碑其词曰政化之理兮甘棠犹存寳乘之妙兮娑罗是敦钦厥道成兮八相克尊感乎示迹兮一归可门与佛合縁兮荣落同时歘尔化生兮感变谁思休徴咎徴兮伺察不欺流俗莫识兮绵旷惊疑上人西还兮觏止増悲发皇灵应兮坚固在兹方国传闻兮想象凄其廻首正信兮顶礼防持优昙千年兮曷足议之賛増宋宋祁娑罗木賛聚葩共房叶附花外根不得徙见伟斯世歌御制娑罗树歌娑罗珍木不易得此树惟应月中植想见初从西域移山中有人多未识海桐结蕊松栝形千花散尽七叶青山禽廻翔不敢集虚堂落子风泠泠椘州遗碑今已偃峨睂雪外双林远未若兹山近可游灵根终古蟠层巘繁隂亭午转团圞回睇精蓝路防盘凭教紫府仙山树写入披香殿里看七言古诗増元郭翼题娑罗室娑罗树下幽人室山气因之与秋碧古色犹栖竺国云絶顶仰见扶桑日太隂垂地风雨防百尺撑空鬼神力醉唿北海起九原为尔重镌青石壁五言排律増宋欧阳修定力院七叶木伊洛多佳木娑罗旧得名常于佛家见宜在月中生暗砌隂铺静虚堂子落声夜风疑雨过朝露炫霞明车马王都盛楼防梵宇闳惟应静者乐时聼野禽鸣七言絶句増宋梅尧臣娑罗树桫椤古树常占嵗在昔曽看北海碑今日四方俱大稔不知荣悴向何枝扶木増山海经大荒之中有山名曰孽揺頵羝上有扶木柱三百里其叶如芥注扶木即扶桑汤谷上有扶木一日方至一日方出皆载于乌十洲记扶桑在碧海之中地方万里多林木叶皆如桑又有椹树长者数千丈大二千余围树两两同根偶生更相依倚是以名为扶桑仙人食其椹而一体皆作金光色飞翔空中其树虽大其椹故如中夏之桑也但椹稀而色赤九千嵗一生实耳彚考増梁书扶桑国传扶桑国地在中国之东其土多扶桑木故以为名扶桑叶似桐而初生如笋国人食之实如梨而赤绩其皮为布以为衣亦以为绵作板屋无城郭有文字以扶桑皮为纸原淮南子扶木在扬州日之所曊増拾遗记瀛州有扶桑万嵗一枯其人视之如旦暮也原寰中记天下之髙者扶桑无枝叶上至于天下通三泉集藻赋増唐朱邺扶桑赋木临大壑名曰扶桑厌洪波之万里在青帝之一方受浩气以生成那伦众木挺仙材之秀丽能戴朝阳尘外风吟天涯雨泣山晴而瑞气初动海晩而潮痕乍湿防千嵗月标下界之无双廻拔荣枯依髙空而独立雾折烟融孤光在东长迎旭日先得春风吾将原太极之意考真宰之功不产竒异安分混同物欲明焉我则与三才并起田云化矣我则与大朴无穷卓出古今莫逾贞固当干坤之上位瞰鱼龙之要路至若玉漏声残银蟾影度收人间之暝色未遍羣山耸海底之红轮先经此树露戢云惊珠悬焰生虽凌厥炽寕夺兹荣岂若常材随大匠之雕刻自如良辅契吾君之圣明巢之者不可得其窥蠧之者不可得其噬阳乌象择木之状晴虹作挂弓之势名大天下身髙水际掩彩翠于蟠桃病亏盈于月桂非海也不足以容其大非日也不足以升其髙叶茂而云垂霁景根深而龙撼惊涛卑沃焦于尺土微邓林以秋毫巨影倒空而漠漠寒声吹夜以飇飚灵境难寻人寰罕测性欺霜雪心藏正直故能齐众甫而拟沧浪永佐东君之徳五言古诗増晋陶潜读山海经逍遥芜臯上杳然望扶木洪柯百万寻森散覆旸谷灵人侍丹池朝朝为日浴神景一登天何幽不见烛若木原山海经洞野之山上有赤树青叶赤华名曰若木南海之内黒水青水之间有木名曰若木彚考増淮南子若木在建木西上有十日其华照下地水经注若木之生非一所也黒水之间厥木所植水出其下故木受其称焉集藻賛増晋郭璞若木賛若木之生昆山是濵朱华电照碧叶玉津食之灵智为力为神文散句増楚屈原离骚折若木以拂日兮逍遥以相羊天问羲和之未扬若华何光诗散句増唐李白西海栽若木东溟植扶桑别来几多时枝叶万里长挥手折若木拂此西日光丹木二种同名増山海经峚山其上多丹木圆叶而赤茎黄花而赤实其味如饴食之不饥丹木有玉膏以灌丹水崦嵫之山其上多丹木其叶如谷其实大如赤跗而黒理食之已痹可以御火集藻賛増晋郭璞丹木賛爰有丹木生彼淆盘厥实如其味甘酸蠲疴辟火用竒桂兰丹桂晔晔沸沸玉膏黄轩是服遂攀龙豪五言古诗増晋陶潜诗丹木生何许廼在峚山阳黄花复朱实食之夀命长白玉凝素液瑾瑜发竒光岂伊君子寳见重我轩黄建木二种同名増山海经有九丘以水络之有木青叶紫英华黄实名曰建木百仞无枝有九欘下有九枸其实如麻其叶如芒有木状如牛引之有皮若缨黄蛇其叶如罗其实如栾其木如蓲其名曰建木在窫窳西弱水上注建木青叶紫茎黒花黄实其下声无响立无影也彚考増淮南子建木在广都天帝所从上下处此木日中无影集藻賛増晋郭璞建木賛爰有建木黄实紫柯皮如蛇缨叶有素罗絶防弱水义人则过赋増唐无名氏建木赋广都有建木焉大五千围生不知始髙八千尺仰不见巅过雷电遗云烟倚白日摩青天靡蟠桃于度朔之上毫若木于沧海之边斯未足竒者天牧寸云日在午位明白宇宙光烛秘枝枝攅太虚外青叶叶积元气间翠无一防之影落之于地故自当玉京之要得天下之中左右仙翁前后玉童润璚露飗祥风五云翼之而斐亹八景含之而玲珑帝或自天而防天寕假羽翼帝或自地而还地不乘虚空以我有飞陆之力以我有防阶之功必我之由忽乎遂通如此见其真宰之意生巨材而不易上帝之心寄巨材而亦深不然奚至是哉俗人生代重叠诡谲其或不闻闻之或不信境之絶信之或不往往之或不到智之劣自非天付洞微神与明哲树杳杳而何在身纷纷而已灭士有以广都为帝王之宅以建木为台阶之臣自谓未达仰慕斯人髣髴云霄徘风尘若巨材之一见希谒帝之有因赋散句増晋孙绰天台赋建木灭影于千寻琪树璀璨而成珠迷谷増山海经招揺之山有木焉其状如谷而黒理其花四照其名曰迷谷佩之不迷集藻賛増晋郭璞迷谷賛爰有竒树产自招揺厥华流光上映重霄佩之不惑潜有灵标棪木増山海经堂庭之山多棪木注别名连其子似柰而赤可食白防増山海经仑者之山有木焉其状如谷而赤理其汗如其味如饴食者不饥可以释劳其名曰白防可以血玉注或作睾苏集藻賛増晋郭璞白防賛白防睾苏其汁如饴食之辟谷味有余滋逍遥忘劳穷生尽期文茎増山海经符禺之山有木焉名曰文茎其实如枣可以已聋杻木増山海经英山其上多杻橿注杻似棣而细叶一名土橿橿木中车材甘枣之山其上多杻木盼木増山海经浮山多盼木枳叶而无伤木虫居之稷木増山海经庅阳之山其木多稷柟豫章注稷似松有刺细理崇吾山木増山海经崇吾之山有木焉员叶而白柎赤华而黒理其实如枳食之宜子孙榣木増山海经槐江之山其隂多榣木之有若注榣木大木也言其上复生若木大木之竒灵者为若集藻賛増晋郭璞榣木賛榣惟灵树爰生若木重根増驾流光防烛食之灵化荣名仙録櫰木槐一名櫰与此木名同物异増山海经中曲之山有木焉其状如棠而员叶赤实实大如木瓜名曰櫰木食之多力集藻賛増晋郭璞櫰木賛櫰之为木厥形似梿若能长服拔树排山力则有之夀则宜然机木増山海经单狐之山多机木注机木似榆可烧以粪稻田出蜀中北号山木増山海经北号之山有木焉其状如杨赤华其实如枣而无核其味酸甘食之不疟芑木増山海经东始之山有木焉其状如杨而赤理其汁如血不实其名曰芑可以服马集藻賛増晋郭璞芑木賛马维刚骏涂之芑汁不劳孙阳自然闲习厥术无方理有潜执櫔木増山海经歴儿之山其上多櫔木是木也方茎而圆叶黄华而毛其实如栋服之不忘雕棠増山海经隂山多雕棠其叶如榆叶而方其实如赤菽食之已聋茇増山海经柄山有木焉其状如樗其叶如桐而荚实其名曰茇可以毒鱼黄棘増山海经苦山有木焉名曰黄棘黄华而圆叶其实如兰服之不字天楄増山海经堵山有木焉名曰天楄方茎而葵状服者不防木増山海经放臯之山有木焉其叶如槐黄华而不实其名曰木服之不惑帝休増山海经少室之山其上有木焉其名曰帝休叶状如杨其枝五衢黄华黒实服者不怒集藻賛増晋郭璞帝休賛帝休之树厥枝交对竦本少室曽隂云防君子服之匪怒伊爱栯木増山海经泰室之山其上有木焉叶状如梨而赤理其名曰栯木服者不妬集藻賛増晋郭璞栯木賛爰有嘉树厥名曰栯薄言采之窈窕是服君子维欢家无反目帝屋増山海经讲山有木焉名曰帝屋叶状如椒反伤赤实可以御防注反伤刺下勾也亢木増山海经浮戏之山有木焉叶状如樗而赤实名曰亢木食之不蛊葪栢増山海经敏山上有木焉其状如荆白华而赤实名曰葪栢服者不寒集藻賛増晋郭璞葪栢賛葪栢白华厥子如丹实肥变气食之忘寒物随所染墨子所叹三珠树増山海经三珠树在厌火北生赤水上其为树如栢叶皆为珠一曰其为树若彗集藻賛増晋郭璞三珠树賛三珠所生素水之际翘叶栢竦美壮若彗濯彩丹波自相霞映雄常树増山海经肃慎之国有树名曰雄常先入代帝于此取之注其俗无衣服中国有圣帝代立者则此木生皮可衣也栾増山海经云雨之山有木名曰栾禹攻云南有赤石焉生栾黄木赤枝青叶羣帝焉取药甘柤増山海经盖犹之山上有甘柤枝榦皆赤黄叶白华黒实甘华増山海经盖犹之上有甘华枝榦皆赤黄叶朱木増山海经盖山之国有树赤皮枝榦青叶名曰朱木注或作朱威木也寻木増山海经寻木长千里在勾缨南生河上西北集藻賛増晋郭璞寻木賛眇眇寻木生于河边疎枝千里上干云天垂隂四极下盖虞渊文玉树増山海经开明北有珠树文玉树玗琪树注玗琪赤玉属也吴天玺元年临海郡吏伍曜在海水际得石树髙二尺余茎叶紫色诘曲倾靡有光彩即玉树之类也彚考増淮南子昆仑上有珠树玉树璇树不死树在其西沙棠琅玕在其东綘树在其南碧树瑶树在其北隋唐嘉话云阳县界多汉离宫故地地有似槐而叶细土人谓之玉树扬子云甘泉赋云玉树青葱后左思以雄为假称珍怪不详也集藻賛増晋郭璞文玉玗琪树賛文玉玗琪方以类丛翠叶猗萎丹柯玲珑玉光争焕彩火龙不死树増山海经开明北有不死树注言长生也博物志负丘山上有不死树食之乃夀集藻賛増晋郭璞不死树賛万物暂见人生如寄不死之树夀敝天地请药西姥乌得如羿赋散句増汉张衡思赋登阆风之层城兮搆不死而为床圣木増山海经开明北有甘水圣木注食之令人智圣也集藻賛増晋郭璞甘水圣木賛醴泉睿木养龄尽性増之和袪神之防何必生知然后为圣服常琅玕树増山海经服常树其上有三头人伺琅玕树注服常木未详琅玕子似珠尔雅曰西北之美者有昆仑之琅玕焉庄周曰有人头递卧递起以伺琅玕与玕琪子谓此人也彚考増续仙传谢卿遇神仙见丹柯碧叶微风时叩五音相节云此琅玕树也集藻賛増晋郭璞服常琅玕树賛服常琅玕昆山竒树丹实珠离緑叶碧布三头是伺递望递顾槠増山海经前山其木多槠注或作储似柞子可食冬夏生作屋柱难腐本草槠木处处山谷有之大者数抱髙二三丈叶长大如栗叶稍尖而厚坚光泽锯齿峭利凌冬不凋三四月开白花广穗如栗花结实大如槲子外有小苞霜后苞裂子坠子圆褐而有尖大如菩提子内仁如杏仁生食苦涩煑炒乃带甘亦可磨粉集藻五言絶句増唐朱景双槠亭连檐对双树冬翠夏无尘未肯慙桃李成隂不待春槲増尔雅朴心注槲别名疏朴一名心有心能湿江淮间以作柱诗召南林有朴此作朴文虽别其实一也本草一名大叶栎一名栎橿子苏颂曰槲处处山林有之木髙丈余与栎相类亦有斗但小不中用耳李时珍曰槲有二种一种丛生小者名枹一种髙者名大叶栎叶树俱似栗长大麤厚冬月凋落三四月开花亦如栗八九月结实似橡子而稍短小僵涩味恶荒嵗人亦食之彚考増诗召南林有朴唐书后妃传后封嵩山禅少室封坛南有大槲赦日置鸡其杪赐号金鸡树集藻七言絶句増唐桞宗元种木槲花上苑年年占物华飘零今日在天涯祗因长作龙城守剰种庭前木槲花诗散句増唐李贺侵侵槲叶香木花滞寒雨元王恽闯首槲树间自太古练宋陆游三峯二室烟尘静要试霜天槲叶衣唐朱庆余山桥槲叶暗许浑古木髙生槲宋陆游扫园收槲叶杻増尔雅杻檍注似棣细叶叶新生可饲牛材中车辋闗西唿杻子一名土橿疏陆机云叶似杏而尖白色皮正赤为木多曲少直枝叶茂好二月中叶疎华如练而细蕊正白盖柎今官园种之正名曰万嵗既取名于亿万其叶又好故种之共汲山下人或谓之牛筋彚考増诗唐风隰有杻山海经崌崃之山其木多楢杻丹铅杂録谢眺诗云风动万年枝唐诗青松忽似万年枝三体诗注以为冬青非也草木疏云檍木枝叶可爱二月花白子似杏今官园种之取亿万之义改名万嵗树即此也桋増尔雅桋赤梀白者梀注赤梀树叶细而岐鋭皮理错戾好丛生山中中为车辋白梀叶圆而岐为大木疏陆玑云梀叶如柞皮薄而白其木理赤者为赤梀一名桋白者为梀其木皆坚韧今人以为车毂彚考増诗小雅隰有杞桋棫増尔雅棫白桵注桵小木丛生有刺实如耳珰紫赤可啖疏陆玑云王苍説棫即柞也其材理全白无赤心者为白桵直理易破可为椟车辐又可为矛防矜今人谓之白捄或曰白柘此二説不同未知孰是彚考増诗大雅柞棫拔矣芃芃棫朴薪之槱之山海经羭次之山多棫橿杬増尔雅杬鱼毒注杬大木子似栗生南方皮厚汁赤中藏卵果桥増尚书大传伯禽康叔见周公三见而三笞商子曰南山之阳有木名桥北山之隂有木名梓二子盍往观焉二子往观见桥木髙而仰梓木晋而俯反以告商子商子曰桥者父道也梓者子道也二子再见周公入门而趋登堂而跪周公拂其首劳而食之防灵増庄子楚之南有防灵者以五百嵗为春五百嵗为秋注防灵木名捻支増离骚注捻支草也支一作枝相如赋云枇杷橪支其字从木郭璞云橪支木也集藻文散句増楚辞采橪支于中洲赤木増吕氏春秋括姑之东中容之国有赤木之叶焉仁夀木増吕氏春秋木之美者有仁夀之华焉彚考増拾遗记晋文公焚林以求介之推有白鵶绕烟而噪或集之推之侧火不能焚晋人嘉之起一髙防名曰思烟防种仁夀木木似栢而枝长柔软其花堪食模木増淮南草木谱模木生周公塜上其叶春青夏赤秋白冬黑以色得其正也楷木増淮南草木谱楷木生孔子塜上其榦枝疎而不屈以质得其直也酉阳杂俎蜀中有木类柞众木荣时枯枿隆冬方萌芽布隂蜀人唿为楷木别録増元郝经诗序金源以来进士登第例授楷笏无则以槐代之不尽木増神异经南荒外有火山其中生不尽之木昼夜火燃得风不勐勐雨不灭南荒之外有火山长四十里广五十里其中皆生不烬之木火鼠生其中柤稼増神异经南方大荒之中有树焉名曰柤稼柤者柤棃也稼者株稼也亲昵也三千嵗作华九千嵗作实其华蘂紫色其实赤色其髙百丈或千丈也敷张自辅东西南北方枝各近五十丈叶长七尺广五尺色如緑青木皮如梓树理如甘草味饴实长九尺围如其长而无瓤核以竹刀剖之如凝蜜得食复见实即灭矣言复见后实熟者夀一万二千嵗返魂树増十洲记聚窟洲上有大山名为神鸟山山多大树与枫木相类而花叶香闻数百里名为返魂树扣其树亦能自作声声如羣牛吼闻之者皆心惊神骇伐其木根心于玉釡中煑取汁更微火煎如黑饧状令可丸之名为惊精香或名之为震灵丸或名之为震檀香或名之为人鸟精或名之为却死香一种六名斯灵物也香闻数百里死者在地闻香气乃却活不复亡也博物志武帝时西域月支国度弱水贡此香三枚大如燕卵黑如桑椹値长安大疫西使谓烧一枚辟之当中病者闻之即起香闻百里数日不歇疫死未三日者熏之皆活乃返生神药也声风木増东方朔外传太初二年朔从西那邪国还得声风木十枝以献帝长九尺大如指此木出因洹之水则禹贡所谓因桓是来即其源也出甜波上有紫燕黄鹄集其间实如细珠风吹枝如玉声因以为名帝以遍赐羣臣年百嵗者指星木増东方朔外传武帝常见彗星朔折指星木以授帝帝指彗星应时星没时人莫之测也平露増宋书符瑞志平露如盖以察四方之政其国不平则随方而倾白虎通贤不肖位不相逾则平露生于庭一名平虑瑞应图一名平两集藻赋増唐无名氏平露赋惟唐累庆唯天眷命植平露之殊祥表吾君之睿圣不窥于牖可以辨百寮之贤不下于堂可以观四方之政其仪可尚其义可覈平也者所以表太平之时露也者所以彰雨露之泽以此知庶类光賛神功昭格也希代以出旷古而无空尝覩于青史独有騐于祥图借如嘉禾合穗且生于陇亩萐蒲扇食未远于庖孰与夫荐祉于彤庭之际含荣于紫殿之前亭亭茎擢的的规圆属干坤交防风烈昭宣是以执正自守居中不偏偶香阶之蓂荚对玉户之賔连以承君顾盻以奉君周旋非夫圣哲首出英贤在位君臣同心上下一致五帝可以六三王可以四亦曷能感于兹瑞如或政有所缺道有未光则柢枝倾盖应是知方寕兹物兮自尔信有神兮所将似能存于炯诫岂独效于祯祥客有闻之而叹曰于戏哉莫瑞匪灵匪圣莫丁伟兹平露卓尔祥经物之咸若国之康寕覩珍符之有炳敢不颂乎徳馨颂曰官为贤兮政无失君与臣兮徳惟一伊平露兮应时出彰圣代兮光史笔赋散句増汉张衡东京赋植华平于春圃賔连増瑞应图賔连一名賔达一名賔连濶白虎通继嗣平明则賔连生于房户賔连者木名连累相承故在于房户象继嗣也垂龙木增洞防记元光中帝起夀灵坛坛上列植垂龙之木似青梧髙十丈有朱露色如丹汁洒其叶地皆成珠其树似龙之倒垂亦曰珍枝树女香树増洞防记影娥池有女香树细枝叶妇人带之香终年不减青樝木増洞防记青樝木有膏如淳漆削置噐中以蜡和之涂布燃照数里发日树増洞防记胥池寒国有发日树言日从云出云来掩日风吹树枝拂云开日光也亦名开日树树有汁滴如松脂也生金树増洞防记影娥池北作鸣禽之苑有生金树破之皮间有屑如金而色青亦名青金树长生树増邺中记金华殿后有皇后浴室种双长生树枝条交于栋上团团车盖形冬日不凋叶大如掌至八九月乃生华华色白子赤大如橡子不中啖也世人谓之西王母长生树彚考増西京杂记上林苑千年长生树十株万年长生树十株洛阳宫殿簿明光殿前长生二株含章殿前长生一株晋宫阁名华林园长生六株万年殿前长生二株集藻赋増晋嵇含长生树赋有序余婴丁闵防靡所定居老母垂圣善之训以为生事爱敬没则无改宜居墓次瞻奉威灵兼覧艺文可以不陨先轨祗奉慈令遂家于坟左扫除坛封种植松栢松栢之下不滋非类之草猥有长生育于域内岂老母至行表徴于嘉木哉辞曰美我亲之仁孝固徴瑞之必招降祖宗之遗徳振竒木之青条结根擢榦载生无渐弱茎猗猗緑华冉冉处隂冬而愈茂岂茎叶之有防感自然以旌贤谅有道之不掩丹青树増西京杂记终南山有树直上百丈无枝上结藂条如车盖叶一青一赤望之斑駮如锦绣长安谓之丹青树亦云华盖树亦生熊耳山述异记辰州嵩溪有丹青树上有五色叶圆如华盖俗谓之五采树文木彚考増西京杂记鲁恭王得文木一枚伐以为器意甚玩之中山王为赋曰丽木离披生彼髙崖拂天河而布叶横日路而摧枝幼雏羸鷇单雄寡雌纷纭翔集嘈嗷鸣啼载重雪而捎劲风将等嵗于二仪巧匠不识王子见知乃命班尔载斧伐斯隐若天崩豁如地裂花叶分披条枝摧折既剥既刋见其文章或如龙蟠虎踞复似鸾集鳯翔青緺紫绶环璧珪璋重山累嶂连波叠浪奔电屯云薄雾浓雰防宗骥旅鸡族雉羣蠋绣鸯锦莲藻芰文色比金而有裕质参玉而无分裁为用噐曲直舒卷修竹映池髙松植巘制为乐噐婉转蟠纡鳯将九子龙导五驹制为屏风郁岪穹窿制为杖几极丽穷美制为枕案文章璀璨彪炳涣汗制为盘盂采玩踟蹰猗欤君子其乐只且恭王大悦顾盻而笑赐骏马二匹上林苑树彚考増西京杂记初修上林苑羣臣远方各献名异树亦有制为美名以标竒丽白银树十株黄银树十株扶老木十株金明树二十株揺风树十株鸣风树十株琉璃树七株离娄树十株御定佩文斋广羣芳谱卷八十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十一木谱君子树增广志君子树似桱松曹爽树之于庭彚考増晋宫阁记华林园中有君子树三株集藻诗散句増晋戴暠接越称交譲连树名君子不灰木増抱朴子南海萧丘之上有自生之火春起秋灭丘山纯生一种木虽为火所着但小焦黒人或得以为薪者炊熟则灌灭之用之不穷齐地记卢水侧有胜火木方俗音曰柽子其木经野火烧死不灭故东方朔云不灰之木者也发记西域有火浣之布东海有不灰之木员生树増释典帝释殿前员生树梵语波利质多树髙一百繇旬枝叶覆五百繇旬寳花开时天界自然严饰妙好能逆风香诸天夏月于树下宴息法华经谓之天树王苏枋増崔豹古今注苏枋木出扶南林邑外国细破煑之以染色南方草木状苏枋树类槐花黒子出九真南人以染綘渍以大庾之水则色愈深本草一名苏木树似庵罗叶若榆叶而不涩抽条长丈许花黄子生青熟黒翳木増崔豹古今注翳或毉作木出交州色黑而有文亦谓之乌文木也格古要论乌木出海南南番云南性坚老者纯黒色且脆间道者嫩本草一名乌樠木叶似椶榈体重坚致可为筯及噐物南人多以檕木染色伪之贝多树増酉阳杂俎贝多出摩伽陀国长六七丈经冬不凋此树有三种一者多罗娑力义贝多二者多梨婆力义贝多三者部婆力义多罗梨并书其叶部阇一色取其皮书之贝多是梵语汉翻为叶贝多婆力义者汉言叶树也西域经书用此三种皮叶若能保防亦得五六百年交趾近出贝多枝弹材中第一彚考增广州记嵩山记曰嵩寺忽有思惟树即贝多也有人坐贝多树下思惟因以名焉内典所谓贝多树下思惟经是也汉世有道士从外国来将子于西山脚下种之有四树极髙大与众木异一年三花白色香美汉语翻为贝叶拾遗记洛阳翊津桥通翻经道场东街其道塲有婆罗门僧及身毒僧十余人新翻诸经其所翻经本从外国来用贝多树叶书贝多叶长一尺五六寸濶五寸许叶形似琵琶而厚大横作行书随经多少缝其一边帖帖然水经注菩萨入石窟时天地大动诸天在空言此非过去当来诸佛成道处去此西南行减半由延贝多树下是过去当来诸佛成道处诸天导引菩萨起行离树三十歩天授吉祥草菩萨受之复行十五歩五百青雀飞来绕菩萨三匝而去菩萨前到贝多树下敷吉祥草东向而坐寰宇志缅甸在滇南有树头椶髙五六尺结实如椰子土人以鑵盛麴悬于实下划其实汁流于鑵中以成酒名树头酒或不用麴惟取汁熬为白糖其树即贝树也缅人取其叶写书诸寺竒物记寳光寺有西域来贝多婆力义经长可六七寸广半之叶如细猫竹笋殻而柔腻如芭蕉梵典言贝多出摩伽陀国长六七丈经冬不雕其叶可写字贝多婆力义此翻叶树也渤泥入贡记王之所居若楼覆以贝多叶番书无笔札以刀刻贝多叶行之集藻五言排律増唐张乔兴善寺贝多树还应毫末长始见拂丹霄得子从西国成隂见昔朝势随双刹直寒出四墙遥带月啼春鸟连空噪暝蜩远根穿古井髙顶起凉飚影动悬灯夜声繁过雨朝静迟松桂老坚任雪霜凋永共终南在应随刼火烧诗散句増唐李白去时应过嵩少间相思为折三花树鬼目树増广州记鬼目树似棠梨叶如楮皮白树髙大如木瓜而小邪倾不周正味酢九月熟又有草昧子亦如之可为糁用其草似鬼目南方草木状鬼木树大者如李小者如鸭子二月花色似莲其实色黄以蜜煑之滋味柔嘉交趾武平兴古有之防母树増异物志防母树皮有盖状似栟榈但脆不中用用之当裂作三四片广州记防叶六七尺接之当覆屋梓棪増异物志梓棪大十围材贞劲非利刚截不能克堪作船其实类枣着枝叶重曝挽垂刻镂其皮藏味美于诸树莎树増广志莎树多枝叶叶两边行列若飞鸟之状蜀记莎树出麪一树出一石正白而味似桄榔出兴古抱木増岭表録异抱木生江溪中叶细如桧身坚类柏惟根软不胜刀锯今潮循人多用其根刳而为履当木湿时刻削易如割瓜木干之后刀不可理也或油画或漆其轻如通草暑月着之隔卑湿地气力如杉木今广州诸郡牧守初到任皆有油画抱木履也棹増南方草木状棹树榦叶俱似椿以其叶鬻汁渍果唿为棹汁若以棹汁杂彘肉食者即时为雷震死出髙凉郡仙人树増凉州记祁连山有仙人树行人山中饥渴者輙食之饱不得持去平居不可见都句増交州记都句树似栟榈木中出屑如麪可啖候风木彚考増宋书符瑞志宋元嘉十七年七月武昌崇譲乡程僧爱家候风木连理酒树増梁书扶南国传扶南国有酒树似安石榴采其花汁停瓮中数日成酒影木増拾遗记瀛州有树名影木日中视之则一叶百影花有光夜如列星万年一实大如瓜青皮黒瓤食之骨轻上如华盖羣仙以避风雨燧木増拾遗记燧明国不识四时昼夜有火树名燧木盘屈万顷有鸟名鹗来啄树则灿然火出圣人感焉因取小枝以鑚火号燧人氏夀木増拾遗记渠搜国之西有祈沦之国其俗淳和人夀三百嵗有夀木之林一树千寻日月为之隐蔽若经憩此木下皆不死不病或有泛海越山来防其国归懐其叶者则终身不老恒春树一作长春増拾遗记通霞台左右种恒春之树叶如莲花芬芳如桂花随四时之色昭王之末仙人贡焉列国咸贺王曰寡人得恒春矣何忧太清不至恒春一名沉生如今之沉香也述异记燕昭王种长春树春生碧花春尽则落夏生红花夏末则凋秋生白花秋残则萎冬生紫花遇雪则谢故号为长春树播栘树増林邑记播栘树柯叶发根下虚中森罗望之似悬发文众木増地道记句町有文众木摩防増南州异物志木有摩防生于斯调国其汁肥润其泽如脂膏馨香馥郁可以煎熬食物香美如中国用油石楼树増述异记案消山有石楼树吴太皇元年郡吏伍曜于海际得之枝茎紫色有光南越谓之石连理也子树増述异记顾渚山有子树其木如玉色渚人采之以为杖大食国树増述异记大食王国在西海中有一方石石上多树榦赤叶青枝上总生小儿长六七寸见人皆笑动其手足头着树枝使摘一枝小儿便死春浮増水经注波罗奈国在迦维罗卫国南千二百里中间有恒水东南流佛转法轮处在国北二十里树名春浮维摩所处也菩提树増酉阳杂俎菩提树出摩伽陀国在摩诃菩提寺盖释迦如来成道时树一名思惟树茎榦黄白枝叶青翠经冬不凋至佛入灭日变色凋落过已还生至此日国王人民大作佛事收叶而归以为瑞也树髙四百尺下有银塔周围绕之彼国人四时常焚香散花绕树作礼唐贞观中频遣使往于寺设供并施袈裟至显庆五年于寺立碑以纪圣徳此树梵名有二一曰賔橃梨力义二曰阿湿曷咃婆力义西域记谓之卑钵罗以佛于其下成道即以道为称故号菩提婆力义汉翻为树昔中天无忧王翦伐之令事火婆罗门积薪焚焉炽熖中忽生两树王因忏悔号灰菩提树遂周以石垣至赏设迦王复掘之至泉其根不絶坑火焚之溉以甘蔗汁欲其燋烂后摩竭陁国满曹王无忧之曽孙也乃以千牛乳浇之信宿树生如旧更増石垣髙二丈四尺奘至西域见树出垣上二丈余彚考増洛阳伽蓝记疑寺塔珠网以铜镬盛之在塔西北一百歩掘地埋之上种树树名菩提枝条四布密叶蔽天广东志菩提树种出西域大可数围风揺其叶若雨骤至梁天监元年僧智药三藏自天竺国持菩提一株航海而来植于广州光孝寺戒坛之前迄今千余年茂盛不改婆那娑树増隋书真腊国传婆那娑树无花叶似柿实似冬瓜酉阳杂爼婆那娑树出波斯国亦出拂林唿为阿蔀亸树长五六丈皮色青緑叶极光浄冬夏不凋无花结实其实从树茎出大如冬瓜有殻裹之殻上有刺瓤至甘甜可食核大如枣一实有数百枚核中仁如栗黄炒食甚美庵罗树増隋书真腊国传庵罗树花叶似枣实似李婆田罗树増隋书真腊国传婆田罗树花叶实并似枣而小异毗野树増隋书真腊国传毗野树花似木瓜叶似杏实似楮歌毕佗树増隋书真腊国传歌毕佗树花似林檎叶似榆而厚大实似李其大如升嫛弥増览大食西有嫛弥之树见人善笑摘之则藁酉阳杂爼人木大食西南二千里有国山谷间树枝上化生人首如花不觧语人借问笑而已频笑輙落咀赖罗増唐书西域传天竺有树名咀赖罗叶如梨生穷山崖腹前有巨虺守穴不可到欲取叶者以方镞矢射枝则落为羣鸟衔去则又射乃得之波罗树増唐书南蛮传太和祁鲜而西人不蚕剖波罗树实状若絮纽缕而幅之西域传贞观二十一年摩掲它始遣使自通于天子献波罗树树类白杨纶木増南越志咸寕县有穿州基多纶木似谷皮可以为绵勾芒木増寰宇记岭南容州陆川白石山色洁白四面悬絶上有飞泉瀑布下有勾芒木可以为布俚人斫之新条更生取之绩以为布橦树増广韵橦花可为布集藻赋散句増左思蜀都赋布有橦华五言古诗増元陈髙种橦花炎方有橦树衣被代蚕桑舍西得闲园种之漫成行苖生初夏时料理晨夕忙挥锄向烈日洒汗成流浆培根浇灌频髙者三尺强鲜鲜緑叶茂灿灿金英黄结实成秋茧皎洁如雪霜及时以收敛采采动盈筐缉治入机杼裁翦为衣裳御寒类挟纩老稚免凄凉豪家植花卉纷纷被垣墙于世竟何补争先玩芬芳弃取何相异感物増惋伤诗散句増唐王维橦布作衣裳汉女输橦布桤増益部方物畧记民家树桤不三年材可倍常疾种亟取里人以为利四川志桤木古称蜀木惟成都最多江干林畔蓊蔚可爱彚考増宋史五行志元符二年九月眉山悬桤木二株异根同榦木枝相附集藻賛増宋宋祁桤木賛厥植易安数嵗輙林民赖其用实代其薪不栋不梁亦被斧斤七言絶句増唐杜甫凭何十一少府邕觅桤木栽草堂堑西无树林非子谁复见幽心饱闻桤木三年大与致溪边十亩隂诗散句増元姚燧彼桤有二性生植惟峩岷栾栾干云姿才与樗散邻宋范成大疎密桤林整整来别録増齐东野语杜甫乞桤木诗无音或读作岂而韵书亦无此字集中又有桤林碍日吟风叶郑氏注曰五来反若然当作獃字余尝见陈体仁端明云见前辈读若欹韵颇以为疑后见劒南诗有着书増木品搜句觅桤栽又荆公诗云濯锦江边木有桤小园封植伫华滋益信欹音为然桤惟蜀有之不才木也或谓即榕云丹铅録姑苏王守溪在阁日论杜诗闻知桤木三年大因问先父桤木何音先父曰音欹守溪曰当依韵书作楷先父曰音欹则乡人农夫皆识之若作楷音不知何木矣因举王荆公桤木诗曰濯锦江边木有桤野园封植伫华滋地偏幸免桓魋伐嵗晩还同庾信移王乃悦服琪树增唐李绅诗序琪树垂条如弱桞结子如碧珠三年子可一熟毎嵗生者相续一年緑二年碧三年者红缀于条上璀错相间集藻五言古诗増唐刘驾琪树下因吟六韵呈先达者举世爱嘉树此树何人识清秋远山意偶向亭际得竒柯交若鬬珍叶密如织尘中尚青葱更想尘外色所宜巢三鸟影入瑶池碧移根岂无时一问紫烟客五言律诗増唐李羣玉佳人故居琪树种树人何在攀枝空叹嗟人无重见日树有每年花旧院雀声暮半庭春色斜东风不知恨满地落余霞七言律诗増唐李绅琪树石桥峯上栖鹤碧阙岩邉防羽人冰叶万条垂碧实玉枝千日保青春月中泣露应同色涧底侵云尚有尘徒使伏根成琥珀不知松老化龙鳞五言絶句増唐羊士谔初移琪树爱此丘中物烟霜尽日看无穷碧云意更助緑窻寒蔡隐石石桥琪树山上天将近人间路渐遥谁当云里见知欲渡仙桥鳯首木増杜阳编李辅国有鳯首木髙一尺雕刻鸾鳯之形置之堂中虽严冬之际而和煦如春故别名为长春木木龙树増酉阳杂俎木龙树徐之髙冡城南有木龙寺寺有三层甎塔髙丈余塔侧生一大树萦绕至塔顶枝榦交横上平容十余人坐枝杪四向下垂如百子帐莫有识此木者僧唿为龙木梁武曽遣人图写焉色绫木増酉阳杂爼防山有色绫木理如绫文百姓取为枕唿为色绫枕倒生木増酉阳杂爼倒生木依山生根在上有人触则叶翕人去则叶舒出东海黝木増酉阳杂爼黝木节似虫兽可以为鞭鹿木増酉阳杂爼武陵郡北有鹿木二株马伏波所种木多节独梪树増酉阳杂俎独梪树顿丘南应足山有之山上有一树髙十余丈皮青滑似流碧枝榦上耸子若五防嚢叶如亾子镜世名之仙人独梪树蜻蜓树増酉阳杂俎娄约居常山据禅座有一野妪手持一树植之于庭言此是蜻蜓树嵗乆芬芳郁茂有一鸟身赤尾长常止息其上没树増酉阳杂俎没树出波斯国拂林唿为阿縒长一丈许皮青白色叶似槐叶而长花如橘花而大子黑色大如山茱萸其味酸甜可食阿勃参増酉阳杂俎阿勃参出拂林国长一丈余皮色青白叶细两两相对花似蔓菁正黄子似胡椒赤色斫其枝汁如油以涂疥癣无不瘥者其油极贵价重于金齐増酉阳杂俎齐出波斯国拂林唿为顸勃梨咃长一丈余围一尺许皮色青薄而极光浄叶似阿魏每三叶生于条端无花实西域人常八月伐之至腊月更抽新条极滋茂若不翦除反枯死七月断其枝有黄汁其状如蜜微有香气入药疗病本草气味甘平无毒主治骨蒸发热痰开胃止渴瑞木増酉阳杂俎大歴中成都郭远因樵获瑞木一茎理成字曰天下太平诏藏于秘阁紫防树増酉阳杂俎紫防树出真腊国真腊国唿为勒佉亦出波斯国树长一丈枝条茂叶似橘经冬不凋三月开花白色不结子天大雾露及雨沾濡其树枝条即出紫防波斯国使乌海及沙利深所説并同真腊国使折冲都尉沙门施沙尼拔陀言蚁运土于树端作窠蚁壌得雨露凝结而成紫防昆仑国者善波斯国者次之尸利沙树増酉阳杂俎尸利沙树足蹈即长罗汉木増石湖诗注翠峰寺在东山雪窦显老道塲山半有悟道井庭下大罗汉木両株虬屈蟠状甚竒古思儡木増桂海虞衡志思儡木生两江州洞坚实渍盐水中百年不腐胭脂木増桂海虞衡志胭脂木坚致色如胭脂可碹作出融州及州洞桂林属县亦有之龙骨木増桂海虞衡志龙骨木色翠青状如枯骨韩木増竹坡诗话潮州韩文公祠有异木世传文公手植去祠数十歩种之輙不生有题文公祠者云韩木有情春谷暖鳄鱼无种海潭清是也集藻七言絶句増宋杨万里题韩庭韩木笑为先生一问天身前身后两般看亭前树子闗何事也得天公赐姓韩常増杜诗注额同常树无皮出肃慎氏之国圣人在位则木生皮可为衣其国朝贡中国成王时一生之锁锁木増辍耕録囘纥野马川有木名锁锁烧之其火经年不灭且不作灰彼处妇女取根制防入火不焚能辟寒椤木増格古要论椤木出湖广及江西南安万羊山木色白纹理黄花纹麤亦可爱谓之倭椤不花者多有一等稍坚理直而细谓之草椤俗唿曰梌木鸂木増格古要论鸂木出西番其木一半紫褐色内有蟹爪纹一半纯黑色如乌木有距者价髙西番作骆駞鼻中纹子不染肥腻虎斑木増格古要论虎斑木出海南其纹理似虎斑故名之曰虎斑木赤水木増格古要论此木色赤纹理细性稍坚且脆极滑浄人面木増格古要论人面木出郁林州春花夏实秋熟两边似人面故以名之千嵗木増宜都山川记佷山有异木人无见其朽者其名千嵗叶似枣色似桑冬夏青贞强少节强木増彚苑强木不沉水也以之造船木方一寸以百觔巨石缒之终不没阎浮树増彚苑阎浮树湏弥山有之月过树影入月中拘尼佗树増彚苑拘尼佗树其树花见月光即开稠锡树増南岳记南岳寺有稠锡树极髙大枝叶与他木絶异相传唐天寳中有稠锡禅师自桐庐来卓庵演法寺与树皆其遗迹铁树増杨万里诗注铁树叶似蒻而紫榦如密节菖蒲日询手镜吴浙间有俗谚见事难成则云湏铁树花开余在广西横之驯象卫殷指挥家见一树髙可三四尺榦叶皆紫黒色叶小类石榴质理细厚问之曰此铁树也每遇丁卯年乃花花四瓣紫白色如瑞香瓣较少圆一开累月不凋嗅之有草气乃知铁树花开之説有自来矣净土树原一统志浄土树在鄠县南八里三月开花如桃花八月结实状如小粟殻中皆黄土俗传鸠摩罗什憩此覆其屦土中所生黄栌増本草黄栌生商洛山谷及四川叶圆木黄可染黄色綟木増本草綟木生林泽山谷木文侧戾故曰綟木橉木増本草橉木一名橝木生江南深山大树有数种性最硬梓人谓之橉筋木染綘用叶亦可醸酒柯树増本草柯树一名木奴按广志云生广南山谷波斯家用木为船舫虎刺増本草一名伏牛花生蜀地所在皆有叶青细似黄蘗叶而不光茎亦有防开花淡黄色作穗似杏花而小三月采隂干不凋木増本草不凋木生太白山岩谷树髙二三尺叶似槐茎赤有毛如棠梨四时不凋卖子木増本草卖子木出岭南卭州山谷中其叶似柿髙三七尺径寸许春生嫩枝条叶尖长一二寸俱青緑色枝梢淡紫色四五月开碎花百十枝围攅作大朶焦红色随花便生子如椒目在花瓣中黑而光洁每株花裁三五大朶尔五月采其枝叶用樬木増本草樬木生江南山谷髙丈余直上无枝茎上有防山人折取头茹食谓之吻头又谓之鹊不踏以其多防而无枝故也木麻増本草木麻生江南山谷林泽叶似胡麻相对山人取以醸酒饮大空増本草大空生防州所在山谷亦有之秦陇人名独空作小树抽条髙六七尺叶似楮小圆厚根皮赤色黄葛増峩睂山志嘉树在罗目县东南三十里阳山江溉两树对植围各二三尺上引横枝亘二丈相援连理隂庇百夫其名曰黄葛号嘉树苏子由诗子生虽江阳未省到嘉树即此佛顶青増峩睂山志佛顶青其树叶碧翠异常生峯顶者尤具光彩椵木増椵木叶最大有类团扇其皮可以当麻取为鱼网之纲牢固殊常夜光木増夜光木一名亮木塞外木经乆而枯其根不朽蟠连理于土中水渍木根光辉透彻中外一色有类珠树夜明焰可以烛物取者昼日从朽株中騐其沴湿昏黒往取去其皮而光发则是矣泥沙浄尽竟体晶荧经月水干光乃渐减集藻赋御制夜亮木赋并序塞上古木夜视有光遇雨益明移置室中即之可以烛物嘉其有异故赋猗嘉木之迥异垂四照之华英蜿轮囷于川壌萃盘错于柯茎外禀防德内蕴离精焕然夕皎灼尔宵明晼瑞星之初丽炯璧月之渐生既腾辉于山谷亦扬彩于檐楹若乃灵根濯雨荣枝浥露芳泽加鲜澄晖远布方隐之而弥耀旋即之而如晤洵昭质之无亏何防行之是惧尔廼金膏灺蘂鹤焰韬光独飞熛而振采长煜煜以煌煌吐琼文于赤水悬瑶景于昆冈非朝华而夕谢殆积闇以能彰于是列之桂宫置以椒室流映金铺近烛缃帙岂浮艶之为容亮灵竒之足述庻含章之可贞虽在野而靡失万葛树集藻七言律诗増唐刘兼万葛树叶如羽盖岂堪论百歩晴隂锁緑云善政已闻思召伯英风偏称号将军静铺讲席麟才润髙拂阙一字枝兔影分更有嵗寒霜雪操莫将樗栎拟相羣水清木集藻诗散句増宋夏竦禁中迟日照南荣瑞木联祥耀国经合榦旧临宫槛密交枝重茂帝梧青密叶凝华承玉戺附枝交影防银塘藤増尔雅诸虑山櫐注今江东唿櫐为藤似葛而麤大广雅藟藤也原格物总论藤有大小数种皆依附大木蟠曲而上其緜亘不可以寻丈计所在山谷中多有之増南方草木状榼藤依树蔓生如通草藤其子紫黒色一名象豆三年方熟其殻贮药不坏觧诸药毒生南海按本草云一名榼子一名合子广州记云角如弓袋子若鸡卵取其中仁入药炙用浮沉藤生子大如韲瓯正月华包连着实十月腊月熟色赤生食之甜酢生交阯九真简子藤出合浦生缘树木正二月花四五月熟实如梨赤如雄鸡冠取生食之味淡泊出交阯野聚藤出合浦縁树木二月花包仍连着实五六月熟子大如羮瓯味甜酢出苍梧菽藤生金封山俚人往往卖之其色正赤出兴古广州记膏藤土人伐船为业随树所在就以成槽皆去水逺动有数里山生草名膏藤津汁软滑无比以此导地牵之如流苴藤状如栟榈叶疎破皮青多棘刺髙五六丈者如五六寸竹小者如笔管竹类有十许种原临海异物志钟藤附树作根软弱湏缘树而作藤既纒裹树便死且有恶汁尤令速朽也藤盛成树若木自然大者或至十围萪藤围数寸重于竹可以为杖以船及以为席胜于竹也増崔豹古今注酒杯藤出西域大如臂叶似葛花实似梧桐实花坚皆可以酌酒自有文章映彻可爱实大如指味如豆防香美消酒土人提酒来至藤下摘花酌酒仍以实销醒国人寳之不传中土张骞出大宛得之事出张骞出闗志酉阳杂俎人子藤出南安红色在蔓端有防其子如人状昆仑烧之集象南中亦难得本草千金藤陈藏器曰千金藤有数种南北名模不同生北地者根大如指色似漆生南土者黄赤如细辛舒庐间有一种藤似木蓼又有乌虎藤绕树生冬青亦名千金藤江西林间有草生叶头有瘿子似鹤漆叶似桞亦名千金藤又一种似荷叶只大如钱许亦名千金藤又名古藤又岭南有陈思岌亦名千金藤黄藤李时珍曰生岭南状若防已里人常服此藤饮食有毒亦自然不发白花藤苏恭曰生岭南交州广州平泽苖似野葛叶如女贞茎叶俱无毛而白花其根似葛而骨柔皮厚肉白韩保升曰蔓生白花叶有细毛根似牡丹凌冬不凋觧诸毒药常春藤一名土鼓藤一名龙鳞薜荔陈藏器曰生林薄间作蔓绕草木上其叶头尖结子正圆熟时如珠碧色扶芳藤一名滂藤陈藏器曰生吴郡藤苖小时如络石蔓延树木千嵗蘽一名蘽芜一名苣陶景曰藤生如葡萄叶似鬼桃蔓延木上汁白陈藏噐曰冬不凋叶大者盘薄故曰千嵗蘽蔓似葛叶下白其子赤幽州人谓之推蘽苏颂曰五月开花七月结实八月采子青黒微赤甘藤一名甜藤一名盛藤李时珍曰又有甘露藤皆此类含水藤一名大瓠藤交州记云生岭南及北海边山谷状若葛叶似枸杞多在路旁行人乏水处便吃此故以为名陈藏噐曰藤状如瓠断之水出饮之清美李时珍曰顾微广州记云水藤去地一丈断之更生根至地水不絶山行口渴断取汁饮之陈氏所谓大瓠藤盖即指此物也天仙藤苏颂曰生江淮及浙东山中春生苗蔓作藤叶似葛叶圆而小有白毛四时不凋根有须紫金藤一名山甘草苏颂曰生福州山中春初单生叶青色至冬凋落其藤似枯条南藤一名石南藤一名丁公藤一名丁公寄一名丁父一名风藤生石间蔓延木上叶细大枝赤茎其大如碛黄有汁苏颂曰生依南木茎如马鞭有节紫褐色叶如杏叶而尖李时珍曰江南湖南诸大山有之细藤圆腻紫緑色一节一叶叶深緑色似杏叶而微短厚其茎贴树处有小紫瘤疣中有小孔四时不凋茎叶皆臭而极辣清风藤一名青藤一名寻风藤苏颂曰生台州天台山中其苗蔓延木上四时常清百棱藤一名百灵藤苏颂曰生台州山中春生苗蔓延木上无花叶省藤一名赤藤一名红藤陈藏噐曰生南地深山赤皮大如指堪物片片自觧也千里及藤陈藏噐曰千里及藤生道旁篱落间叶细而厚苏颂曰千里急生天台山中春生苗秋有花又筠州有千里光生浅山及路旁叶似菊而长背有毛枝榦圆而青春生苗秋有黄花不结实名黄花演海藤广志云出岳鄂等州诸山崖花有蘂散落石上人收之谓之沙黄就树采者轻妙谓之蜡黄今人讹为铜黄李时珍曰今尽家所用藤黄皆经煎炼成者防之麻人按周达观真腊记云国有畵黄乃树脂番人以刀斫树枝滴下次年收之与郭氏所説不同不知即一物否地龙藤陈藏噐曰生天目山树绕蟠屈如龙故名吴中亦有而小异龙手藤陈藏噐曰出安荔浦石上向阳者叶如龙手牛领藤陈藏噐曰生岭南商山形褊如牛领牛妳藤陈藏噐曰生深山大如树牛好食之其中有粉鬼膊藤陈藏噐曰生江南林涧边叶如梨叶子如樝子斑珠藤陈藏噐曰生山谷中不凋子如珠而斑息王藤陈藏噐曰生岭南山谷冬月不凋万一藤陈藏噐曰生岭南蔓如小豆一名万吉曼游藤陈藏噐曰生无为天门山谷状如寄生着大树叶如桞春花色紫蜀人谓之沉蘤百丈青陈藏噐曰生江南林泽藤蔓硬叶如薯蓣对生蓝藤陈藏噐曰生新罗国根如细辛藤苏颂曰生施州四时有叶无花金棱藤苏颂曰生施州四时有叶无花含春藤苏颂曰生台州其苖延木冬夏常青独用藤苏颂曰生施州四时有叶无花叶上有倒刺祁婆藤苏颂曰生天台山中蔓延木上四时常有野猪尾苏颂曰生施州藤纒大木四时有叶无花石合草苏颂曰生施州藤纒木上四时有叶无花飞藤陈藏器曰生昆仑国苖似凌霄藤根如青木香安南亦有之名骨路支温藤陈藏噐曰生江南山谷着树不凋彚考增南史孝义传觧叔谦母有疾夜于庭中稽颡祈福闻空中语云此病得丁公藤为酒便差即访医及本草注皆无识者乃求访至宜都郡遥见山中一老公伐木问其所用荅曰此丁公藤疗风尤騐叔谦便拜伏流涕具言来意此公怆然以四叚与之并示以渍酒法叔谦受之顾视此人不复知处依法为酒母病即差唐书方技传姜抚自言通仙人不死术开元末召至东都舎集贤院因言服常春藤使白发还鬒则长生可致藤生太湖最良终南往往有之不及也帝遣使者至太湖多取以赐中朝元老因诏天下使自求之宰相裴耀卿奉觞上千万嵗夀帝悦御花萼楼宴羣臣出藤百奁徧赐之南蛮传环王以藤为铠山海经卑山其上多櫐始兴记晋中朝有质子将归忽有人寄其书告曰吾家在观亭亭庙石间有悬藤君至叩藤家人自出归者如其言果有二人出水取书并曰江伯令君前入水见屋舎甚丽今俗咸言观亭有江伯神也异苑永阳县有山壁立千仞岩上有石室在路右名为神农窟窟前百药丛茂莫不毕备又别有异藤花形似菱菜朝紫中緑晡黄暮青夜赤五色迭耀杜阳杂编处士伊祁元为上种万根藤于殿前一子而生万根枝叶皆碧钩连盘屈可防一亩其花鲜洁状类芍药而蘂色殷红细如丝发可长五六寸一朶之内不啻千茎亦谓之綘心藤游张公洞记其阳有悬岩朱藤纒络岩上丹花蔌蔌下坠芬香袭人泛舟録湖洑两岸多朱藤故号罨畵溪原词话秦少游词有醉卧古藤隂下杳不知南北之句后至藤州而卒増吴郡诸山志穹窿山紫藤坞幽深多藤花可掇一綂志紫花涧在长兴县西北三十里岸皆丛薄朱藤下垂暮春之月紫花满涧亦名花濑涧陆诗花濑蒙蒙紫气昏原昆山县志元衣和庵主苏州昆山人也隐居雪窦之妙髙峰在千丈岩岭有藤一枝蜿蜒其上下临不测乃蟠结成龛为藏修之所故号栖云集藻説増唐舒元舆悲剡溪古藤説剡溪上绵西五百里多古藤株枿逼土虽春入土脉他植发活独古藤气候不觉絶尽生意予以为本乎地者春到必动此藤亦本于地方春且有死色遂问溪上人人有道者言溪中多纸工持刀斩伐无时擘剥其皮肌以给其业噫藤虽植物者温而荣寒而枯养而生残而死亦将似有命于天地间今为纸工斩伐不得发生是天地气力为人中伤致一物疪疠之若此异日过数十百郡泊东雒西雍歴见言书文者皆以剡纸相夸乃寤曩见剡藤之死职正由此过固不在纸工且今九牧士人自专言能见文章户牖者其数与麻竹相多聼其语其自安重皆不啻握骊龙珠虽茍有晓寤者其伦甚寡不胜众者亦皆敛手无语胜众者果自谓天下文章归我遂轻傲圣人道使周南召南风骨折入于杨白华中言偃卜子夏文学防入于滛靡放荡中比肩握管动盈数千百人下笔动数千万言不知其为谬误日日以纵自然残藤之命易甚桑枲波波頺沓未见其止如此则妄言文辈谁非书剡纸者耶纸工嗜利晓夜斩藤以鬻之虽举天下为剡溪犹不足以给况一剡溪者耶以此恐后之日不复有藤生于剡矣大抵人间费用茍得着其理为不枉之道在则暴耗之过莫由横及于物物之资人亦有其时时其斩伐不为夭阏予谓今之错为文者皆夭阏剡溪藤之説也藤生也有涯而错为文者无涯世之损物不直于剡藤而已予所以取剡藤以寄其悲五言古诗増梁简文帝咏藤纤条寄乔木弱影掣风斜标春抽晓翠出雾挂悬花唐芩参石上藤石上生孤藤弱蔓依石长不逢髙枝引未得凌空上何处堪托身为君长万丈李白紫藤树紫藤挂云木花蔓宜阳春密叶隐歌鸟香风流美人韩愈感春偶坐藤树下暮春下旬间藤隂已可庇落蘂还漫漫斖斖新叶大珑珑晩花干青天髙寥寥两蝶飞翻翻时节适当尔懐悲自无端原李徳裕思平泉潭上紫藤故乡春欲尽一嵗芳难再岩树已青葱吾庐日堪爱幽溪人未去芳草行应碍遥忆紫藤垂繁英照潭黛増姚合架水藤蒙蒙紫花藤下复清谿水若遣随波流不如风飘起风飘或近人随波千万里宋梅荛臣垂涧藤寒松偃涧濵弱蔓垂缨緑波萦翠带长水溅低花馥终日采苹人攀条映岩曲朱子垂涧藤寒泉下碧涧古木垂苍藤防此万里流闲花自层层何人赏幽致白发岩中僧曹冠卿挂树藤本为独立难寄彼髙树枝蔓引数条远溟蒙千朶垂向日助成隂当风借持危谁言柔可屈坐见蟠蛟螭明吴寛朱藤袅袅数尺藤往嵗手亲插西庵敞短檐借尔两相夹嵗乆终蔓延枝叶已交接有花散红缨有子垂皂荚赤日隔繁隂偃息可移榻但忧风雨甚髙架一朝压霜雪却不妨忍冬共经腊七言古诗増唐李颀爱敬寺古藤歌古藤池水盘树根左攫右拏龙虎蹲横空直上相陵突丰茸离纚若无骨风雷霹雳连黒枝人言其下藏妖魑空庭落叶作开合十月苦寒常倒垂忆昨花飞满空殿密叶吹香饭僧遍南阶防桐一百尺相与年年老霜霰独孤及和题藤架防防叶成幄璀璀花落架花前离心苦愁至无日夜人去藤花千里强藤花无主为谁芳相思歴乱何由尽春日迢迢如线长宋唐庚采藤曲效王建体鲁人酒薄邯郸围西河度桥南越悲嵗调红藤百万计此贡一作无穷时去年采藤藤已乏今年采藤藤转竭入山十日脱身归新藤出土拳如蕨淇园取竹况有年越山采藤输不前今年采藤指黄犊明年输藤波及屋吾皇养民如养儿凿空为此谋者谁范成大次韵李噐之编修灵石山万嵗藤歌君不见东林怪蔓之诗三百年字如金绳铁索相紏纒不如李侯灵石句笔阵压倒长城坚藤隂诗律两秀发此叚竒事今无前吾闻草木未有不黄落雨荒霜倒相后先緜緜紫藟天所夀风雨不动常苍然坚姿絶邻傲一世深本无极融三泉腾虬舞蛟矫欲去流苏络带翩如仙班荆芘藾得吾党酌泉共吸杯中天诗成一斗属太白擘牋挥扫如云烟北门西掖君自有坐拥红叶然金莲山腰涧底莫濡滞早晩大风吹蜕蝉五言律诗増唐李峤咏藤吐叶依松磴舒苖长石防神农尝药罢质子寄书来色映葡萄架花分竹叶杯金隄不见识玉润几重开李徳裕忆新藤遥闻碧潭上春晩紫藤开水似晨霞照林疑彩鳯来清香凝岛屿繁艶映莓苔金谷如相并应将锦帐囘明吴寛藤墙倾何湏附尺地幸相容但惜渠何罪髠为城旦舂纒根维石固食叶有虫攻卭首疑飞跃乗云欲化龙五言小律増唐储光羲驾檐藤得从轩墀下如胜松栢林生枝逐驾远吐叶向门深何许荅君子檐间朝暝隂五言排律増唐张蠙和友人许裳题宣平里古藤欲结千年茂生来便近松迸根通井润交叶覆庭秾盖密胜丹桂层危类远峰嫩条悬野鼠枯节呌秋蛩翠老霜难蚀皴多藓乍封几家遥共翫何寺不堪容客对忘离榻僧看误过钟顷因陪预作终夕绕枝笻七言律诗増金冯延登藤花得春字白白红红委暗尘苍藤次第着花新龙蛇奋起三冬蛰缨络纷垂百尺身见説紫云偏得意不知翠幄巧藏春斋防晩甑清香满未信侯门有八珍原明王士骐手种藤花大可围暮春小圃亦芳菲黄鹂隐叶惟闻啭紫蝶寻春不辨飞满架迎风光眼緑溪着雨碧侵衣漫道破除情事尽长条柔蔓转依依五言絶句増唐钱起古藤引蔓出云树垂纶覆巢鹤幽人对酒时苔上闲花落顾况石上藤空山无鸟迹何物如人意委曲结绳文离披草书字原明于若瀛藤古结为梁蜒蜿凭云雾歩之时动揺疑驾采虹度七言絶句増唐独孤及垂花防醉后戏题并序庄周防南十许歩有丘一成上有樛藤垂花而蔓草荒之且隔大沟路不可陟道士张太和伐薪为堰封土以壅浍余亦命薙氏治芜秽而刬宿莽遂辟为登赋之位位广一席席间足以凾尊酒二簋三月戊子及羣英由堰而升焉诸花倒垂下拂杯案紫葩缡縰如钗如旒众君子瞻弄之不足故秉烛进酒以继落日欲称醉而不能也因命其地曰垂花坞堰曰缘花堰亦饰之以诗云紫蔓青条覆酒壶落花时与竹风俱归时自负花前醉笑向鯈鱼问乐无许浑紫藤緑蔓浓隂紫袖低客来防坐小堂西醉中掩瑟无人防家近江南罨畵溪诗散句増唐白居易下如蛇屈盘上若绳萦纡可怜中间树束缚成枯株原杜甫露浥思藤架霏想旧丛杳冥藤上下浓淡树荣枯策非新岸所攀仍旧藤増韩愈髙木八九株有藤缕络之宋宋祁虺蔓相结盘虬梢乆囘曲陆游老夫维小半醉摘藤花原唐杜甫不见髙人王右丞蓝田丘壑蔓寒藤増宋司马光山椒迢逓峻无极行挽枯藤踏危石宋谢朓丹藤绕新竹周庾信寒藤抱树疎婉婉藤倒垂长藤连格徙唐苏颋藤蔓野人家萧嵩余花发紫藤孟浩然藤架引梢长原杜甫庭中藤刺檐藤枝防眼新对门藤盖瓦藤蔓曲藏蛇増白居易拂榻藤隂清姚合垂藤压树偏李商隐绶藤萦弱蔓苍崖万嵗藤皮日休紫藤垂罽珥韦庄藤抽紫蔓肥张蠙蛮藤络酒瓢袁皓青藤夹岸低宋苏轼古树野藤垂陆游压架藤花重赵师秀藤深失树身唐王维藤花欲暗藏猱子白居易緑藤隂下铺歌席方干醉触藤花落酒杯姚合春风新上数枝藤宋戴昺轻风满面落藤花元王逢蔓长鸦藤故故青别録増北户録琼州出五色藤合子书嚢之类细于锦绮亦藤工之妙手也新州作五色藤筌防皆一时之精絶者梁刘孝仪谢太子五色藤筌蹄一枚云炎州采藤丽穷绮褥得非筌台与蹄语讹欤琼州出红藤簟一唿为笙或谓之籧篨亦谓之行唐其色殷红莹而不垢酉阳杂俎松槙即钟藤也叶大晋安人以为盘避暑録话晁任道自天台来以石桥藤杖二为赠自言亲取于悬崖间柔韧而轻坚如束筋余往自许昌归得天坛藤杖数十外圆实与此不类而中相若纸笺谱范寗教有上纸藤角纸蜀中有藤纸原制用收采藤花择浄盐汤洒拌匀晒干或蒸熟晒干皆可留作荤素食料女萝按兔丝非女萝或以为一物者谬辨见兔丝谱増尔雅玉女注即唐也女萝别名广雅女萝松萝也本草一名松上寄生尔雅翼女萝正青而细长无杂蔓长如带本草别録曰生熊耳山谷松树上陶景曰山东甚多生杂树上而以松上者为真彚考増诗小雅茑与女萝施于松栢水经注沅水又东带緑萝山颓岩临水悬萝钓渚新论碧萝附于青松以茂凌云之叶集藻五言古诗増齐王融咏女萝羃防女萝草蔓衍旁松枝含烟黄且緑因风卷复垂陈刘删赋松上轻萝叶绕千年盖条依百尺枝属与松风动时将薜影垂学带非难结为衣或易披山阿若近远独有楚人知五言律诗増唐杜牧緑萝緑萝萦数匝本在草堂间秋色寄髙树昼隂笼近山移花疎处过劚药困时攀日暮微风起难寻旧径还诗散句増魏曺植緑萝缘玉树光耀粲相辉刘桢青青女萝草上依髙松枝晋郭璞緑萝结髙林笼葢一山宋谢灵运想见山阿人薜萝若在眼伍缉之女萝依附松终已冠髙枝唐李白緑萝纷葳缭绕松柏枝杜甫侍婢卖珠牵萝补茅屋梁吴均女萝可代裙王筠风气入纤萝唐李白飞萝揺春烟延萝结幽居松甫髙萝成帷幄通林带女萝于鹄深萝月不通朱庆余秋近碧萝鲜李频新隂映緑萝殷璠髙萝出石悬宋孙觌萝牵篱羃翠唐李白緑萝树下春风来青萝袅袅挂烟树白居易烟萝初合涧新开宋孙觌緑萝髙张翠羽盖薜荔増尔雅翼薜荔状如乌韭而生于石上亦缘木生叶厚寔而圆多蔓其寔上鋭而下平外青而中经霜则红而甘鸟乌所啄儿童亦食之谓之木馒头亦曰鬼馒头岭外尤多本草一名木莲李时珍曰四时不凋厚叶坚强大于络石不花而实实大如杯微似莲蓬而梢长正如无花果之生者六七月实内空而红八月后则满腹细子大如稗子一子一须其味防濇其殻虚轻彚考増山海经小华之山其草有薜荔食之已心痛集藻文散句増楚屈原离骚贯薜荔之落蘂九薜荔柏兮蕙绸采薜荔兮水中罔薜荔兮为帷被薜荔兮带女萝九章令薜荔以为理兮惮举趾而縁木五言絶句増唐顾况薜荔庵薜荔作禅庵重叠庵边树空山径欲絶也有人知处诗散句増宋梅尧臣春城百花发薜荔上隂阶根随枝蔓生叶侵苔藓碧唐杜甫青垂薜荔长王缙薜荔成帷晚霭多桞宗元宻雨斜侵薜荔墙胡曽萝荔雨余山似黛方干窻户凉生薜荔风殷璠浅緑垣墙绵薜荔金髙士谈八尺龙蛇薜荔墙络石増本草络石一名石鲮一名石龙藤一名悬石一名耐冬一名云花一名云英一名云丹一名石血一名云珠苏恭曰生隂湿处冬夏常青实黑而圆其茎蔓延绕树石侧若在石间者叶细厚而圆短绕树生者叶大而薄韩保升曰叶似细橘叶茎节着处即生根须包络石旁花白子黑六七八月采陈藏噐曰与薜荔相似更有石血地锦等十余种藤皆是其类李时珍曰帖石而生其蔓折之有白汁其叶小如指头厚于木强面青背淡濇而不光有尖叶圆叶二种盖一物也御定佩文斋广羣芳谱卷八十一钦定四库全书御定佩文斋广羣芳谱卷八十二竹谱竹一原竹植物也非草非木説文云竹冬生草也竹谱云竹是一族之总名一形之偏称也植物之中有草木竹犹动品之中有鱼鸟兽也耐湿耐寒贯四时而不改柯易叶其操与松柏等第虽喜湿恶燥亦不宜水淹其根根之发生喜向上行本草云其根鞭喜行东南其性又与菊等宜添河泥覆之毎至冬月须厚加土为佳每长至四年者即伐去庶不碍新笋而林亦茂盛増格物总论竹中虚白膜外皮青緑色或黄或紫或斑驳文或小或大或长防短种族最多大抵皆自根而茎茎皆有节茎间节防生枝枝每两之枝亦有节枝间节防生叶叶每三之初出地为笋笋节有箨包之及成茎抽之而箨遂渐次脱落脱落防有粉嵗乆而茂茂则成林尔雅簜竹注竹别名疏李巡曰竹节相去一丈曰簜孙炎曰竹濶节者曰簜禹贡篠簜既敷孔安国云簜大竹郭氏曰竹别名无大小之异也莽数节注竹类也节间促桃枝四寸有节注今桃枝节间相去多四寸竹谱云桃枝竹皮赤编之滑劲可以为席余之所见节短者不兼寸长者或逾尺豫章徧有之恐尔雅所载草族自别有桃枝不必是竹郭注取之谬也按四寸有节盖畧言之戴凯之以所见不合而遂疑桃枝之非竹误矣粼坚中注竹类也其中实簢筡中注言其中空竹类按笋谱云其中耎曰筡可以为席则其内隔耎与常竹不相同也仲无笐注亦竹类未详篠箭注别二名原戴凯之竹谱云竹之品类六十有一黄鲁直以为竹类至多竹谱所载皆不详欲作竹史不果成今按其种有方竹产澄州体如削成劲挺堪为杖隔州亦出大者数丈东斋记事云武陵桃源山有方竹四面平整如削坚劲可以为杖宁波志云葛仙翁炼丹扵定海灵峰植竹筯化为竹而方续竹谱云方竹生岭外大者如巾筒小者如界方益部方物略记云圎众方寡故贵方者差小斑竹即吴地称湘妃竹者其斑如泪痕续竹谱云世传二妃将沉湘水望苍梧而泣洒泪染成斑出峡州宜都县飞鱼口大者不过寸鲜美可爱杭产者不如亦有二种出古辣者佳出陶虚山者次之土人裁为筯甚妙亦有大如瓯者按笋谱又有一种毛斑竹出蕲州初伐竹即无斑以灰汁洗之即斑见彼人多作帘席或笛管与二妃祠者不同棕竹棕本作防有三种上曰筯头梗短叶垂堪置书几次曰短栖可列庭阶次曰朴竹节稀叶硬全欠温雅但可作扇骨料耳性喜隂畏寒风冬月藏不通风防三月方可见天原不见日秋分后可分须出盆视其根须不甚牢固防噼开栽盆欲变化多盆则盆大更旺灌用浸豆水极肥舍此俱不堪用猫竹一作茅竹又作毛竹榦大而厚异扵众竹人取以为舟四明洞天记云毛竹丛生涧邉又金庭山洞天皆有续竹谱云毛竹生武夷山李义山诗武夷洞里生毛竹是也笋谱云出武陵洞口人斫竹随生土俗云仙人入洞故生此竹以隔浮生也防竹修篁嫩篠对抽并王子敬谓之扶竹犹海上之扶桑也武陵山西双竹院中产按续竹谱云瑞竹合欢发地尺余分为两竿笋谱云合欢竹出南岳下诸州山溪间彬州最多其笋初生合欢形势及成竹也或三茎合或两茎合断其间有窍竹皮或有斑防文双梢竹出九疑山第二重麓台侧笋长独茎及生枝叶即分为两梢叶宻而细亦谓为合欢竹与象扶桑者少同盖一类而数种也蕲竹出黄州府蕲州以色莹者为簟节疎者为笛带须者为杖唐韩愈诗蕲州笛竹天下知郑君所宝尤竒携来当画不得卧一府传防黄琉璃是也慈孝竹生作大丛长榦中耸羣篠外防向阳则茂宜种髙台柯亭竹生云梦之南可为管以七月望前生明年七月望前伐过期伐则音滞未期伐则音浮观音竹每节二三寸产占城国全州志云大覆釡山产扫堦竹仅尺许叶宻而枝小名观音竹黄金间碧玉成都古今记云对青竹竹黄而沟青毎节若间出浙中亦有之防稽甚多彼人唿黄金间碧玉按笋谱云竹则一边青一畔紫其色又与此小异龙公竹其大径七尺一节长丈二尺叶若芭蕉出浮罗山龙孙竹生辰州山谷间髙不盈尺细仅如针径尺竹可为甑出湖湘四季竹节长而圎中管籥生山石者音清亮月竹每月抽笋状轻短丛生如箭笋不堪食产嘉定州十二时竹产蕲州其竹绕节凸生子丑寅夘等十二字安福周俊叔得此植之家庭十余年笋而竹者十之三簩竹异物志云簩国出竹可砺指甲新州有此种制成琴様为砺甲之具用久微滑以酸浆渍之过宿快利如初亦可作箭李商隠所谓簩弩箭磨青石是也按续竹谱有竹皮上有文可为错子错甲利胜扵铁即此大夫竹其髙凌云围三尺幽怪録云鄜延一人伐此竹见内二仙翁相谓平生劲节惜为主人所伐遂腾空去凤尾竹髙二三尺纤小猗那植盆中可作书室清玩文竹崇阳县宝陀岩产仅一本制扇甚竒闻今亦絶种矣人面竹出剡山竹径防寸近本逮二尺节极促四面参差竹皮如鱼鳞面凸颇类人面黒竹如藤长丈八尺色理如铁思摩竹笋自节生笋旣成竹至春节中复生笋出交广无节竹出州大节竹一节一丈出黎母山疎节竹六尺一节通竹直上无节而空洞出溱州匾竹笋谱云匡庐山中多有之其竹匾而长传云释慧逺捻此竹为匾竹笋出皆匾藤竹出占城船竹出员丘其竹一节可为船弓竹竹谱云出东垂诸山中长数十丈每节輙曲既长且软不自立若遇木乃倚质有文章然要须膏涂火灼然后见之异物志云弓竹筋藤斑驳如玳瑁名玳瑁竹涕竹神异经云南方荒中有涕竹长数百丈围三丈六尺厚八九寸可以为其笋甚羙食之可以止疮疠丹青竹叶黄碧丹相间出熊耳山十抱竹出临贺慈竹内实而节疎性弱形而细可代藤一名义竹述异记谓之子母竹益部方物畧记云慈竹性丛生根不外引其宻间不容笴笋生夏秋阅嵗枝叶乃茂别有数种节间八九寸者曰笼竹一尺者曰苦竹弱梢垂地者曰钓丝竹桂竹竹谱云髙四五丈者二尺围状如甘竹而皮赤南康以南所饶也山海经云云山桂竹伤人必死是桂竹有二种名同实异其形未详桃竹叶如棕身如竹宻莭而实中犀理痩骨盖天成拄杖也出巴渝间出豫者细文一节四尺北人唿为桃丝竹续竹谱以为即防竹按防竹纹细桃竹纹粗一类而二种也相思竹出广东两两生笋増戴凯之竹谱籦龙竹黄帝使伶伦伐之扵昆仑之墟吹以应律声谱云籦龙大竹此言非大小之谓笛赋云籦龙非也自一竹之名耳所生若是大竹岂中律管与笛竹细竹也出蜀志薄肌而劲音卫篁竹坚而促节体圎而质坚皮白如霜粉大者宜作细者为笛棘竹生交州诸郡丛生有数十茎大者二尺围肉至厚实中破以为弓枝节皆有刺彼人种以为城卒不可攻万震异物志所谓种为藩落阻过层墉者也或卒崩根出大如十石物縦横相承如縿车一名笆竹笋味落人须发按续竹谱有箣竹即此贵州志云箣竹即竻竹又名涩勒单竹大者如腓虚细长爽岭南人取其笋未及竹者灰煑绩以为布其精者如縠焉按续竹谱一作箪竹苦竹有白有紫而味苦齐民要术云竹之丑有四有青苦者白苦者紫苦者黄苦者甘竹似篁而茂叶下节味甘合汤用之此处防亦有按图经本草云即淡竹也梦溪笔谈云淡竹对苦竹为文除苦竹悉谓之淡竹后人不晓扵本草内别疏淡竹为物非也一苏麻竹长数丈大者尺余围概莭多枝丛生四枝叶大如履此五岭左右徧有之筼筜竹最大大者中甑笋亦中射筒薄肌而最长节中贮箭因以为名箖箊竹叶薄而广越女试劒竹是也寻竹禹杀共工相繇二臣膏流为水其防腥臊不植五谷禹三堙皆沮寻竹生焉在昆仑之北南岳之山见大荒北经中按玉篇云竹可为舟即此般肠竹生东郡縁海诸山中其笋最羙云与笆竹相似出闽中其形未详筋竹长二丈许围数寸至坚利南土以为矛其笋未成竹时堪为弩见徐忠南中奏刘渊林云夷人以史叶竹为矛即是筋竹一物而二名者也百叶竹生南垂界甚有毒伤人必死一枝百叶因以为名沈志刘渊林云篣竹有毒以刺虎豹中之輙死或一物二名未详其同异防竹实厚肥孔小防扵实中安成以南有之其味苦防音雹性柔弱由衙竹二竹皆大竹也土人用为梁柱交州广志云亦有生扵永昌郡者为物丛生吴郡赋所谓由衙者篁也笻竹髙节实中状若人剖广志云出南广卭都县张孟阳云出兴古盘江县山海经谓之扶竹郭璞注谓之扶老竹按笋谱云此与扶竹并节者不同竹笋无味江汉间谓之苦音聊竹二种至似苦竹而细软肌薄音礼齿有文理也盖竹亦大肌薄色白生江南深谷山中不闻人家植之其族类动有顷亩典録贺齐传云讨建安贼洪明扵盖竹盖竹以名地犹酸枣之名邑豫章之名邦者类是也鸡胫竹篁竹之类纤细大者不过如指疎叶黄皮彊肌无所堪施笋美青斑色緑江山岗所饶也按此一作鸡头竹狗竹生临海山中节间有毛芦竹此竹肤是芦出扬州东垂诸郡箭竹髙者不过一丈节间三尺坚劲中矢江南诸山皆有之防稽所生最精好故尔雅云东南之美者有防稽之竹箭焉箘竹簵竹二竹亦皆中矢皆出云梦之泽大较是防稽箭类耳皮特黒涩以此为异吕氏春秋云骆越之箘然则南越亦产不但荆也篃竹山海经云其竹名篃生非一防江南山谷所饶也故是箭竹类一尺数节叶大如履可以作篷亦中作矢其笋冬生广志云魏时汉中太守王圗毎冬献笋谓之防笴防苦怪反按此亦名防竹篠竹篲篠竹中扫箒细竹也特异他篠见广志至大者不过如箭长者不出一丈根杪条等下节生惟髙隂动有町亩卢山所饶也扫箒之选浔阳人往往取下都货焉又鲁郡邹山有篠形色不殊质特坚润宜为笙管诸方莫及笙赋所谓邹山大竹也又海岛有篠大者如筯内实外坚拔之不曲枝叶稀少状若枯筯赤竹以色名按笋谱云赤竹出闽中大者如椽堪作弹织箔扇也白竹俗曰白鹿竹亦可作簟浔阳唿为白木竹燥时皮肉皆赤武陵溪中是所丰足也按笋谱云连州抱腹山多生白竹茎径白节心少许緑彼土人出笋后落箨撒梢时采此竹以灰煑水浸作竹布鞋或捶一节作箒谓曰竹拂若贡布一疋只重数两也筨竹大如脚指坚厚修直腹中白幕防隔状如湿麫生衣将成竹而笋皮未落輙有细虫囓之陨箨之后虫囓防往往成赤文颇似绣画南康所出按梧浔杂佩云滇之新化州山中生细竹长者十余丈本粗而末细其上有虫蚀防去之则斑痕如湘竹断以为箸甚雅当是此竹一类也箛竹生扵汉阳时献以为辂马防见南郡赋浮竹长者六十尺肉厚而虚软节濶而亚生水次彭蠡以南大岭以北徧有之其笋未出时掘取以甜糟藏之极甘脆南人所重竹见南郡赋防竹见蜀都赋僧赞宁笋谱孤竹襄阳薤山下有孤竹三年方生一笋及笋成竹竹母已死矣代谢如春秋焉竹出温防建以来竹如苦竹长节而薄可作屋椽木竹今灵隐山出中坚亦通小脉节内若通草中也又韶州有木竹成竹一茎如万嵗藤一莭长四尺无花而实实如草豆蔲土人盐之为果实按此当别一种也利竹其竹蔓生若藤蔓属实中而坚韧云母竹广志云大竹也蔓竹广志云皮青肉白如雪软韧可为索述异记云岑华山在西海之西有蔓竹为箫管吹之若羣凤之鸣镛竹出广州此竹絶大内空容三升许米交广以来人将此作升子量出入其出黄可疗风疾名天竹黄按黄名天竹言此竹大也相迷竹生广州以来竹状与镛竹少异其洪长亦同内空生黄堪作丸新妇竹出武林山隂其竹圆直韧可为篾白乌竹湘中有此竹见魏曹毗赋鱼肠竹其竹细而屈筒见吴都赋吴越有之防竹竹节疎篻竹其竹实中属出韶州茎五六寸中为弓弩服伤竹大者五六寸围长二丈其中实满筀竹吴越多生龙牙竹出永嘉大罗山其竹长四五尺稀莭人取必有大风雨雷雹人下山则止防榔竹见杜台卿淮赋丹竹出道州泷中峭壁之上竹毎节可一丈或八尺茎不大袅袅摇空粉节上似有丹色拂云箒竹出卢山茎大如指竹杪细叶密翠如箒彼人采为方物赠人谓之拂云箒箖竹出襄州卧龙山诸葛亮祠中长百尺只梢上有叶土人作幡竿承落水竹出黔南管内或岩下潭水中生古散竹节似马鞭叶似桐树而小皮似栟榈柔韧鹤膝竹竹状节下大上小似苦竹闽中土人唿为槌竹堪作拄杖按此即云南志所谓鸡腿竹盖卭竹类也石竹一名篻簩生闽中竹似石笋而小三棱竹其状若防榈叶茎柄若三然刘美之续竹谱沙摩竹生桂岭一人止可擎一竿欲种则鈖其苗载二尺许钉入土不逾月而生根叶期年长芽笋不三载而为林紫竹其茎如染出青城蛾眉山可作笙竽萧管益部方物畧记云蜀诸山中尤多园池亦种为玩然生二年色乃变三年而紫猫儿竹长沙有之下丰上细其笋甚甘羙大者重十余斤按毛竹一名猫竹与此各别华阳国志濮竹出永昌郡大竹节相去一丈受一斛许笋谱本草作汉竹疑濮字之讹本草防竹坚而促节体圎质劲皮白如霜大者宜刺船细者可为笛取沥并根叶皆入药峩眉山志龙竹根有二角髙莭实中可为杖逰山者多采之千嵗竹生山南絶壁间盛以竹篮培以砂石悬之檐前即畅茂夏三月着花壅土则枯死广东志电斑竹雷州土贡电斑竹婆娑罗竹増城县东南二十三里曰猊山产婆娑罗竹云南志黒竹出浪穹色黒可为箫管按此与原谱黒竹异麻竹其质绵软可为绳为屦巨竹出易门深谷节髙数尺原八月为竹小春竹之萌曰笋竹之节曰箹竹之丛曰筤竹之实曰竹之得风而体夭屈曰笑竹死曰防彚考増易説卦震为苍筤竹疏竹初生之时色苍筤取其春生之美也原书禹贡篠簜既敷传篠竹箭簜大竹水去已布生瑶琨篠簜惟箘簵楛三邦底贡厥名传箘簵美竹楛中矢榦三物皆出云梦之泽近泽三国常致贡之其名天下称善疏郑云箘簵防风也竹有二名或大小异也箘簵是两种竹増诗衞风籊籊竹竿以钓于淇小雅如竹苞矣传苞本也笺言时民殷众如竹之本生矣礼记月令日短至则伐木取竹箭礼器其在人也如竹箭之有筠也如松柏之有心也二者居天下之大端矣故贯四时而不改柯易叶周礼春官孤竹之管冬日至于地上之圜丘奏之注孤竹竹特生者孙竹之管夏日至于泽中之方丘奏之注孙竹竹枝根之末生者隂竹之管于宗庙之中奏之注隂竹生于山北者夏官东南曰州其利金锡竹箭史记河渠书天子自临决河沈白马玉璧于河令羣臣从官自将军已下皆负薪寘决河是时东流郡烧草以故薪柴少而下淇园之竹以为楗注树竹塞水决之口稍稍布插接树之水稍弱补令宻原史记货殖传渭川千畆竹其人与千户侯等増汉书地理志秦地有鄠杜竹林南山檀柘号称陆海为九州膏腴原晋书嵇康传康所与神交者惟陈留阮籍河内山涛豫其流者河内向秀沛国刘伶籍兄子咸琅琊王戎遂为竹林之逰世所谓竹林七贤也増晋书纪瞻传瞻立宅于乌衣巷馆宇崇丽园池竹木有足赏翫焉王徽之传吴中一士大夫家有好竹徽之欲观之便出坐舆造竹下讽啸良久主人洒扫请坐徽之不顾将出主人乃闭门徽之便以此赏之尽欢而去尝寄居空宅中便令种竹或问其故徽之但啸咏指竹曰何可一日无此君耶梁书处士传阮孝绪所居室惟有一鹿牀竹树环绕南史袁粲传粲家居负郭毎杖防逍遥当其意得悠然防反郡南一家颇有竹石粲率尔步往亦不通主人直造竹所啸咏自得主人出语笑款然俄而车骑羽仪并至方知是袁尹沈约传约孙众字仲兴好学颇有文词仕梁为太子舍人武帝召见于文徳殿帝令众为竹赋赋成奏之手勑答曰卿文体翩翩可谓无忝尔祖北史杨愔传愔一门四世同居家甚隆盛昆季就学者三十余人学庭前有柰树实落地羣儿咸争之愔頽然独坐其季父暐适入学馆见之大用嗟异宅内有茂竹遂为愔于林边别葺一室命独防其中常铜盘具盛馔以饭之因以督厉诸子曰汝辈但如遵彦谨慎自得竹林别室铜盘重肉之食唐书文艺传王维别墅在辋川有竹里馆五代史周臣传扈载字仲熙少好学善属文因逰相国寺见庭竹可爱作碧鲜赋题其壁世宗闻之遣小黄门就壁録之览而称善宋史五行志太平兴国八年十月乙酉蜀州献瑞竹一本十六节上分两枝雍熙三年四月睂山县献异竹圗淳化二年二月射洪县安国寺竹二茎同本六月舒州竹连理知州乐史以闻至道元年十一月潭州监军廨生竹一本长二尺许枝叶万余尤为殊异景徳三年十二月蓬州上瑞竹圗大中祥符八年四月开元寺桃竹一茎上分十八节皆相对宼准传准归葬西京道出京南公安县人皆设祭哭于路折竹植地挂纸钱逾月视之枯竹尽生笋众因为立庙嵗时享之山海经英山其阳多箭防竹山其阳多竹箭逾次之山其下多竹箭翠山其下多竹箭髙山其草多竹京山多竹虫尾之山其下多竹轩辕之山其下多竹渠猪之山其上多竹蔓渠之山其下多竹牡山其下多竹箭竹防长石之山其西有谷焉名曰共谷多竹夸父之山其木多竹箭荆山其草多竹大尧之山其草多竹师母之山其草多竹求山其木多防从山其下多竹云山有桂竹甚毒伤人必死山多扶竹丙山多筀竹大夫之山其草多竹山其木多竹箭防箘附禺之山有丘方圎三百里丘南帝俊竹林在焉大可为舟注俊舜字假借音言舜林中竹一节则可以为船也汲周书路人大竹路人东方蛮贡大竹穆天子传天子西征至于池乃树之竹是曰竹林家语山南之竹不抟自直斩而为箭射达犀革战国防蓟丘之植植于汶篁注竹田曰篁索隐云言燕蓟丘之植植齐王汶上之竹淮南子竹以水生汉水重安而宜竹丘陵坂险不生五谷者以植竹木礼斗威仪君乗木而王其政太平蔓竹紫脱为之长生孝经河图少室之山有防器竹堪为釡甑三辅黄图竹宫甘泉祠宫也以竹为宫天子居中三辅旧事窦将军有青竹田原三辅决録蒋诩舍种竹下开三径有羊仲裘仲之徒与之防増博物志尧之二女舜之二妃曰湘夫人舜崩二妃啼以涕挥竹竹尽斑神仙传苏仙公者桂阳人汉文帝时得道升云汉而去后母终乡人见州东北牛脾山紫云盖上有号哭之声咸知苏君之神也先生哭防有桂竹两枝无风自扫其地恒浄风土记阳羡县有袁君家坛边有数林大竹并髙二三丈枝皆下披扫坛上常洁浄也拾遗记始皇起云明台穷四方之珍木得云冈素竹蓬莱有浮筠之簳叶青茎紫子大如珠有青鸾集其上下有沙礰细如粉柔风至叶条翻起拂细沙如云雾仙者来观而戏焉风吹竹叶声如钟磬之音华阳国志有竹王者兴于遯水有一女子浣于水濵有三节大竹流入女子足间推之不肯去闻有儿声取持归破之得一男儿长养有才武遂以竹为姓捐所破竹于野成竹林今竹王祠竹林是也荆州记临贺谢休县东山中有大竹数十围髙亦数十丈有小竹生其旁皆四五围下有盘石径四五丈极方正青如弹碁局两竹屈垂拂扫石上初无尘秽未至数十里闻风吹此竹如箫管之音天门山角上各生一竹倒垂拂拭谓之天帚广州记石麻之竹劲而利削以为刀切象皮如切芋湘中记文竹山上有石牀方高一丈四面緑竹扶疎常随风委拂此牀原永嘉郡记乐城张廌者隐居颐志家有苦竹数十顷在竹中为屋常居其中王右军闻而造之廌逃避竹中不与相见一郡号为竹中髙士増永嘉郡记阳屿有仙石山顶上有平石方十余丈名仙坛坛陬輙有一防竹凡有四竹葳蕤青翠风来动音自成宫商石上浄洁初无粗箨相传云曽有却粒者于此羽化故谓之仙石小江縁岸有仙石坛有竹婵娟青翠风来枝动扫石坛坛上无尘也丹阳记江宁县南三十里有慈母山积石临江上生箫管竹王褒洞箫赋所称即此也其竹圎致异于余处自伶伦采竹嶰谷其后唯此簳见珍故歴代常给乐府而俗唿曰鼓吹山今慈湖戌常禁采之东阳记昆山去芜城山十里山峰岭髙峻常秀云表故老传云岭上有员池鱼鼈具有池边有竹极大风至垂屈扫地恒浄洁如人扫也南越志博罗县东苍州足簟竹铭曰簟竹既大薄且空中节长一丈其长如松异苑建安有筼筜竹节中有人长尺许头足皆具元嘉四年东阳留道先家筋竹林忽生连理野人无知谓之祸祟欲斫杀之洛阳伽蓝记永宁寺僧房楼观一千余间翠竹香草布濩堦墀述异记东海畔有孤竹焉斩而复生中为管衞有淇园出竹在淇水之上诗云瞻彼淇澳緑竹猗猗是也和州义城郡葭萌县有玉女房盖是一大石穴也昔有玉女入此石穴前有竹数茎下有青石坛毎因风自扫此坛玉女每遇明月夜即出于坛上闲步徘徊复入此房原地道志梁孝王东苑方三百里即兎园也多植竹中有修竹园増髙士春秋王徽之以菖蒲映竹曰菖蒲止以九节为贵而此君面目耸然正当再拜此君而此君亦安得不受之耶述征记山阳县城东北二十里魏中散大夫嵇康园宅竹林时有遗竹也酉阳杂俎衞公言北都惟童子寺有竹一窠才长数尺其寺纲维毎日报竹平安东宫郡汉顺帝时属南海西接髙凉郡又以其地为司谏都尉东有芜地西邻大海有长洲多桃枝竹縁岸而生北户録贞元五年畨禺有海户犯禁避罪罗浮山入至第十三岭遇巨竹百丈万竿竹围二十一尺有三十九节节长二丈海户因破之为篾防罢吏捕逐遂挈而归时有军人获一篾以为竒货后献于刺史李复复命陆子羽圗而记之澄州产方竹体如削成劲挺堪为拄杖亦不让张骞笻竹杖也又海晏出芦堪为拄杖髙潘州出千嵗蕨拄杖之类具多更有疎节竹五六尺一节僧道多以为杖又按王最云溱州通竹直上无节空心也山记孟浩然一日周旋竹间喜色可掬又见网师得鱼尤甚喜跃友人问之答云吾适得句中有鱼竹二物不知竹有防节鱼有防鳞疑致疎谬今见二物乃释然矣原开元天宝遗事太液池岸有竹数丛芽笋未尝相离密宻如栽也帝因与诸王闲步于竹间谓诸王曰人世父子兄弟尚有离心离意此竹宗本不相疎人有懐贰心生离间之意覩此可以为鉴诸王皆唯唯帝因唿为竹义増清异録江湖间有一种野竹其叶纠结如虫状山民曰此蚱蜢竹也原续世説杜子美居蜀于浣花里种竹植木结庐枕江縦酒吟咏与田畯野老相狎増独乐园记沼北横屋六楹前后多植美竹命之曰种竹斋原东坡集古氏南坡修竹数千竿大者皆七寸围盛夏不见日蝉鸣鸟唿有山谷气象竹林之西又有隙地数亩种桃李杂花今年秋冬当作三间一头取雪堂规模东防修竹西眺江山若果成此遂为一郡之嘉观也风篁岭多竹风韵凄清至此林壑深沉迥出屋表流淙活活自龙井而下四时不絶岭故丛薄荒宻元丰中僧辨才淬治洁椘名曰风篁予访辨才龙井送至岭上左右惊曰逺公过虎溪矣辨才笑曰杜子有云与子成二老来往亦风流遂作亭岭上名曰过溪亦曰二老作诗记之増梦溪笔谈近嵗延州永宁闗大河岸崩入地数十尺土下得竹笋一林凡数百茎悉化为石延郡素无竹此入在数十尺土下不知其何代物无乃旷古以前地卑气湿而宜竹耶岳阳风土记五月十三日谓之龙生日可种竹齐民要术所谓竹醉日也冷斋夜话邹志完南迁自号道乡居士在昭州江上为居室近崇宁寺因阅华严经于观音像前有修竹三根生像之后志完揭茅出之不可乃垂枝覆像有如今世画宝陀山岩竹今犹在昭人扃之以俟过客逰观西湖僧清顺怡然清苦多佳句尝赋十竹诗云城中寸土如寸金幽轩种竹只十个春风慎勿长儿孙穿我阶前緑苔破洛阳名园记富郑公园自其第东出探春亭登四景堂则一园之景胜可顾览而得南渡通津桥上方流亭望紫筠堂而还右旋花木中有百余步走防樾亭赏幽台抵重波轩而止直北走土筠洞自此入大竹中凡谓之洞者皆斩竹丈许引流穿之而径其上横为洞一曰土筠纵为洞三曰水筠曰石筠曰榭筠歴四洞之北有亭五错列竹中曰丛玉曰披风曰漪岚曰夹竹曰兼山苖帅园北竹万余竿皆大满二三围疎筠琅玕如碧玉椽董氏西园有一堂竹环之中有石芙蓉水自其花间涌出开轩窓四面甚敞盛夏燠暑不见畏日清风忽来留而不去幽禽静鸣各夸得意此山林之景而洛阳城中遂得之武夷山记峰山颇有佳竹多虬屈如龙蛇状华阳宫记循夀山而西移竹成林复开小径至百数步竹有同本而异干者不可纪极皆四方珍贡又杂以对青竹十居八九曰斑竹麓艮岳记景龙江北岸万竹苍翠蓊郁仰不见天有胜云庵蹑云台消闲馆飞岑亭无杂花异木四面皆竹也避暑録话山林园圃但多种竹不问其他景物望之自使人意潇然竹之类多尤可喜者筀竹益色深而叶宻吾始得此山即散植竹略有三四千竿杂众色有之意数年后所向皆竹矣戊申己酉间二浙竹皆结花而死俗谓之竹米于是吾所植亦藁尽今所存惟介竹数百竿尔方其初花时老圃輙识之告吾亟尽伐去存其根则来嵗尚可复生而余终不忍至已藁而后伐则与其根俱朽矣比虽复补种而竹种已难得不及前五之一然犹更须三五年始可望其干云蔽日也西溪丛话李义山崇让宅防诗风过塘万竹悲洛阳有崇让坊有河阳节度使王茂先宅李即茂先之婿韦氏述征记云此坊出大竹及桃却扫编苏黄门子由南迁既还居许下多杜门不通宾客有乡人自蜀川来见之伺扵门弥旬不得通宅南有丛竹竹中为小亭遇风日清美或徜徉亭中乡人既不得见则谋之阍人阍人使待于亭旁如其言后旬日果出乡人因趋进黄门见之大惊慰劳久之曰子姑待我于此翩然复入迨夜竟不复出西京一僧院后有竹林甚盛僧开轩对之极潇洒士大夫多逰集其间一日文潞公亦访焉大爱之僧因具榜乞命名公欣然许之携牓以归数月无耗僧往请则曰吾为尔思一佳名未之得也姑少待后半年方送牓还题曰竹轩余观士大夫立所在亭堂名当理而无疵者极少潞公之语虽质然不可破也研北杂志朱希真常言山隂富水竹有洛阳许下气象临汉隐居诗话竹有黒防谓之斑竹非也湘中斑竹方生时毎防上苔钱封之甚固土人斫竹浸水中用草穰洗去苔钱则紫晕斓斑可爱此真斑竹也挥麈余话绍兴中赵元镇为左相一日入朝见自外移竹栽入内奏事毕亟往视之方兴工于隙地元镇询谁主其事曰内侍黄彦节也元镇即唿彦节诟责之曰顷嵗艮岳花石之扰皆出汝曹今将复蹈前辙耶命勒军令状日下罢役彦节以闻于上翼日元镇奏事上谕曰前日偶见禁中有空地因令植竹数十竿非欲以为苑囿然卿防微杜渐如此可谓尽忠尔后傥有似此等事勿惮以警朕之不逮也邵氏闻见后録仁皇帝嘉祐七年十二月庚子幸天章阁召两府以下观瑞物十三种其一为瑞竹一节有二弦并生其中吴兴园林记章氏水竹坞章农卿北山别业也有水竹之胜原五色线罗浮第三峰有大竹径七尺围节长丈二谓之龙竹常有鸾凤栖宿东有溪曰罗阳涨有竹叶流出大如芭蕉増五色线竹名鱼肠梁简文修竹赋玉润桃枝之丽鱼肠金母之名丹铅总録竹亦有香人罕知之杜诗风吹细细香李贺诗竹香满幽寂粉节涂生翠闽部疏延福以南有竹丛生涉冬抽萌慈竹类也而长刺云大者拱把吴越慈竹迥出其下粉竹舂丝为佳纸料者美于江东白苎荆溪疏金沙寺在湖防东南一里唐陆希声旧宅今尚有读易台绕寺竹竿可数万个居山杂志美竹髙者至数丈其名曰毛竹并山左右皆有之三伏防其下无暑气然独宜山冈则生移之平陆则弗活其余竹数甚多无逾此品防人多爱刻名其上题迹可经数年不壊久之益若虫书古篆可观玉堂漫笔衡山后生竹最大名曰南竹土人截取其筒以为甑节防可制盥盆然在深山中人迹不到之防月河梵苑记聚景亭东隙地植竹数挺曰竹坞逰台宕路程玉京洞天前防美竹从竹间见晚烟野色甚媚越防杂记大平庵防竹俱大如汲桶而毛叶离离不啻云凤之尾燕都防览志驸马都尉万公白石庄在白石桥北台榭数重古木合抱竹色葱蒨盛夏不知有暑附郭园亭为第一原花史许州有修竹二十余亩潩水贯其中文彦博为置守桂东万玉城世传王曽寓此阶砌尚存旁有修竹数竿日夕自仆扫其地而复立増四川志卭州南八里有卭崃山汉张骞奉使西域得髙节竹植扵卭山汉窦谊居蜀之峩眉放浪不覊月夜子规啼竹上谊曰竹裂吾可归峩峰是夕竹裂黎明遁扵峩峰武帝三徴不起福建志古田县有马山多竹可为楮武彞山白云岩下为寒岩右为毛竹洞唐李商隐诗武彞洞里生毛竹老尽曽孙更不来广东志清逺县五十里曰峡山相传黄帝二庶子南采阮俞竹为黄钟之管与二臣俱隠此山祠在广庆寺东庑今山上小竹节间长九寸圆径三分疑此山即阮俞旧志悮为昆仑耳东安县之东南五里曰云浮岭上产异竹贵州志圣婆不知何许人领五男行至镇逺卭水司岑楼山以竹植地祝云我得地竹当成林果成林时挥涕竹上今雾雨竹有液如涕集藻传原宋刘子翚此君传此君之先出自震泽有号苍筤子者与苍颉同时颉观鸟迹制字苍筤子有记载之功帝皆赐姓命以字为苍氏苍筤子生篠禹修方贡以其材也上之其后有国封孤竹君生籊籊逸去钓扵卫诗人咏淇澳以美之天下想见其风采籊生篠篠生庭筠母慈氏庭筠在绷緥中已有竒骨濯濯如傅粉然及长清癯玉立七贤六逸皆从之逰王子猷最喜之尝曰不可一日无此君世以目之不名也此君性强项未尝折节下人得黄老深根固蔕之术蟠隐林麓间与徂徕十八公新甫柏直臭味之同素相友善帝尝特起三人俱至上林爱其风操迁直御史府拜十八公为大夫独此君不受爵帝馆扵行宫留以自近尝访养性之道此君曰虚心直已至道自凝帝钦其言又尝抚其腹曰此中何有曰空洞无物当容数十百人耳帝为之笑有説之曰君有长材典乐府则箫韶九成直史馆则汗青有日入武库则羽镞宣威荐宗庙则簠簋甚饰盖迎刃而解盛篾以加者也时方多难何不捐躯出力扫氛防棰四彞以成不朽之名而反韫其桢榦甘与草木俱腐邪此君曰凤鸟不至吾已矣夫与其排云呌阊阖披腹呈琅玕孰若乐行忧违确乎不可拔也遂营嶰谷将老焉此君常斋居每嵗惟五月十三日霑醉醉则外其形骸或为人徙至他所不知也故当时为之语曰此君经年常清斋一日不斋醉如泥有时倒载过习池茫然乗坠俱不知晚嵗益枯藁言无枝叶以兰焚漆割为戒竟保其天年云帝思之命墨工圗其形像以张座隅仍赐号曰靖节防士诸子皆崭崭露头角曰萌最爽美陆沉于世为识者赏味争挽致之俎豆扵诸公之间犹子曰筼苦节肉食者惮之其他支派繁衍青紫然居湘中者斑斑以文采称居渭川者千亩致富时比之封君居武夷者榦弱而毛髯人以为蜕骨仙云明方清清虚居士传先生姓竹名榦字子直号清虚居士始祖名籦黄帝时避蚩尤乱隐居嶰谷帝平涿鹿治定将作咸池之乐访律吕材扵羣臣伶伦以籦对帝命使持节钺召之籦甘山谷不肯应诏使者肩曳以行诣犹僵仆不起帝慰谕再四乃就断制敷宣征角含嚼羽宫乐大成絪缊和羣生乐文鸟巢阁瑞兽逰郊帝竒其功欲封之籦闻而叹曰宠利居成功非臣之福况以口舌得官乎乃上疏乞骸骨归嶰谷帝不允留乐府封同姓居嶰谷者以万计籦卒帝思悼不已防其子为湘江侯至有虞舜陟方崩苍梧野二妃恸哭侯扶持嬛疚身染血泪痕不可洗人嘉其忠号斑氏二妃卒湘人庙扵江浒曰湘君侯不自安徙淇澳子孙玉立根盘而固支繁而衍世以清洁自励耿耿之操直与冰雪争衡有猗猗子者文学斐然虚懐待物卫武公托为布衣交武公晚年进徳皆其切磋事载国风孙枝散防四方皆以籦裔得赐氏不可一一数其尤着者曰山隂氏渭川氏毛氏苦氏淡氏防氏爆氏箭氏篠氏至晋有林氏渭川所居延蔓千亩人称万户侯山隂孤介寡同独王子猷延之三径唿以君而不名毛有名椘者好申韩刑名之学嫉恶如仇名纸者受学蔡伦雅好笔墨官秘书着作郎篠之显者曰竿曰杖竿好渔隐钓矶杖扶人之颠危国老多赖之后遇链师授刀圭化为龙箭曰矢者有武才致逺盖其造诣有的也爆事神荼以火作霹雳声驱山魈颇自重今除夕多以楮生代防淡苦三子者好轩岐术善疗疯痰渴热遇病者輙解衣为剂吐液为汤急扵救人如此林生扵两晋间清而不隘和而不流士大夫倾慕之山阮康伶辈竞为风流荡废礼法日就林觞咏风月林不拒然屹立溪壑未尝少乱识者知为节介君子也林数传而为筠孤髙絶俗好空寂之学扵潜上人构轩礼之东坡诗云无竹令人俗指筠也竹氏之宗代多闻人如此筠又数传而生节节生榦是为先生疎畅洒落神采若飞羽仪如鸾凤欣然而形苍然而色下实上虚中通外直有君子操拂云冲霄玉立风尘之表翩翩飘飘真神仙侣也所居或深山穷谷云溪月径或困守篱落或飘泊舍宇要之随寓而安时则临风而舞扫月而眠意适如也趣向甚正独好儒者之学率其徒往从方子方子与之防其徒数十人皆衣緑飱风吸露以为食环绕门墙布列阶下风雪不退虽夜未尝就寝烟雨中时或垂头而睡风触之輙省撃节微吟声入枕畔锵然可爱本根虽固惜枝叶或被绕毎以笃实语与之榦虚心听受輙作防头状与徂徕木公孤山梅先生友善一日从容问榦曰梅生木公与子孰优曰含英咀华流芳百世吾不如梅生挺然独秀壁立万仞吾不如木公至扵有主则虚秉直不囘吾于二子亦有微长若乃宁耐嵗寒不以盛衰改此吾三人之所同也愿屈至轩下合公为四幸堪嵗寒方子曰梅生有寒酸气木公自立太峻不免假秦封以骄士孰若吾子劲节凌寒而文采外见清气袭人今且与子为嵗寒交他日立玉堦寸地随议二子之任使耳榦不豫退乃上书力疏二子材可用推引弗置方子颔之明日命使往孤山梅生辞曰闻江城有玉笛者欲褫吾魄俟少过夏五当往就东阁往徂徕木公辞曰以吾从大夫之后不可徒行也方子恶其迂不复召遂専与榦为忘形交洪璐管若虚传管若虚字直节号中虚子其先卫人也先世有事轩辕者制律吕协月筩以明君徳以通八风天下大服遂为宗庙官世传其子孙经事歴代功成之君若尧大章舜大韶禹大夏汤大濩文武清庙之乐皆管氏所调也故王者有事太庙必先召之否则众音残缺神人弗和卫有居淇上者其人美丰姿多徳度蚤与武公同学切磋琢磨以成有斐之徳卫人思之其先又有同太公钓隠渭川者族至千余家当时称其与千户侯等汉有产鄠杜间者名陆海客蒋氏舍下者名三径皆渭川人风流潇洒人鲜及之至晋有曰林者以放旷鸣江左常从嵇康辈七贤防林弟号此君王子猷深重之髙风清节至今在人耳目此君歴数世至溪居徂徕山薄势利尚豪迈日设酒肴召李白辈六逸士饮白后入翰林荐之朝名显扵唐后有名龙者官金陵多才榦迁署镇江因家丹阳宋尹袁粲公余造宅下与厥子石啸咏竟日其龙孙曰玉版师少谢尘俗虚心禅理东坡同刘器之叅焉因赠以诗其胄歴宋迄元以迨国朝南自闽广北极幽陵族属蕃衍若虚性质坚刚姿容美盛自始生已有髙节心无私曲既长吟咏风晨月夕有所激即清吟琳琅闻者叹曰洋洋乎盈耳哉此管氏子声诗也诚所谓铿金戞玉阳春寡和者矣且器宇敞襟度潇洒世之避烦热者多往依之蜀人叶恒盛大庾人白知春素重其节求与之交每接遇二人私语曰有若无实若虚犯而不校管氏子有之吾与若有愧焉若虚闻之益虚已逊硕肤恒盛尝曰吾慨天下物直而才者多夭折枉而不才者恒保贞固是以椅桐梓漆未尝成大拱樗栎桑谷更嵗月而恒存天耶人耶若虚曰不然物之生以天而遇以时顾所养若何耳得其养则无物不长失其养不伐于斧斤害于牛羊者防希又乌望其才且夀哉今子谓不才而夀才而夭岂其然哉窃试评之状貎魁梧挺挺大节天下称才称夀者莫如恒盛神姿清彻素有丰采则知春独擅其才惜玉质易衰风韵不耐耳如若虚者翠氛可掬清味婉如用舍随縁修短安命所谓夭夀不贰者吾扵二子亦有微长二子服其确论御定佩文斋广羣芳谱卷八十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十三竹谱竹二集藻记原唐白居易养竹记竹似贤何哉竹本固固以树徳君子见其本则思善建不防者竹性直直以立身君子见其性则思中立不倚者竹心空空以体道君子见其心则思应用虚受者竹节贞贞以立志君子见其节则思砥砺名行夷险一致者夫如是故君子人多树之为庭实焉贞元十九年春居易以防萃选及第授校书郎始于长安求假居防得常乐里故闗相国私第之东亭而防之明日履及于亭之东南隅见丛竹扵斯枝叶殄瘁无声无色询于闗氏之老则曰此相国之手植者自相国捐馆他人假居繇是筐篚者斩焉篲帚者刈焉刑余之材长无寻焉数无百焉又有凡草木杂生其中菶茸荟蔚有无竹之心焉居易惜其尝经长者之手而见贱俗人之目翦弃若是本性犹存乃芟翳荟除粪壤疏其间封其下不终日而毕于是日出有清隂风来有清声依依然欣欣然若有情于感遇也嗟乎竹植物也于人何有哉以其有似于贤而人爱惜之封植之况其真贤者乎然则竹之于草木犹贤之于众庶呜唿竹不自异惟人异之贤不自异惟用贤者异之故作养竹记书于亭之壁以贻其后之居斯者亦欲以闻扵今之用贤者云刘岩夫植竹记秋八月刘氏徙竹凡百余本列于室之东西轩泉之南北隅克全其根不伤其性载旧土而植新地烟翠霭霭寒声萧然适有问者曰树椅桐可以代琴瑟植樝棃可以代甘实茍爱其坚贞岂无松桂耶何不杂列其间也答曰君子比徳扵竹焉原夫劲本坚节不受雪霜刚也緑叶萋萋翠筠浮浮柔也虚心而直无所隐蔽忠也不孤根以挺耸必相依以林秀义也虽春阳气王终不与众木鬭荣谦也四时一贯荣衰不殊常也垂蕡实以迟凤乐贤也嵗擢笋以成榦进徳也及乎将用则裂为简牍于是写诗书彖象之辞留示百代微则圣哲之道坠地而不闻矣后人又何所宗欤至若镞而箭之挿羽而飞可以征不庭可以除民害此文武之兼用也又划而破之为篾席敷之扵宗庙可以展孝敬截而穴之为箎为箫为笙为簧吹之成虞韶可以和人神此礼乐之并行也夫此数徳可以配君子故岩夫列之于庭不植他木欲令独擅其美且无以杂之乎窃惧来者之未谕故书曰刘氏植竹记尚徳也増刘寛夫竹记右史院迩宸居之正地直日华之东偏俗尘不飞人意自逺閟防幽閴似非官曹有竹一丛翠接阶防其虚中洁外之操防坐袪烦之紫薇郎髙公尝赋之固已备尽然而嵗月滋久蔓衍浸淫大小相依髙下丛茂俾日光不透隂气常凝暝色为之早来阳春为之减煦四序不正一庭常昬蚊防曹飞雀鷃自遂披圗散帙观览不快二年冬侍轩之暇载笔之余偶步庭除病其蔽翳因命斧斤将治其芜沉吟积时乃用申诫且谓其徒曰砺尔器用端尔瞻视谨尔操执慎尔区分有其质微而叶环苯防者去之从风而不自正者去之大而倚者去之聚而曲者去之窍而不笙簧之用者去之挺而不栖鸾凤者去之其有羣居不乱独立自持振风发屋不为之倾大旱干物不为之瘁坚可以配松柏劲可以凌雪霜宻可以泊晴烟疎可以漏宵月婵娟可玩劲挺不廻者尔其保之既而芟翦成功蘩芜交尽去者存者邪正乃分不浃旬扶疎一林歴歴可观有清风澡虑之效无蔽日朋奸之讥檀栾风生韵合宫征君子是以知竹箭之美尚资科别之功即其他不俟言而详矣或以斯为小可以伸之因纪一时之妙广而述之原宋王禹偁竹楼记黄冈之地多竹大者如椽竹工破之刳去其节用代陶瓦比屋皆是以其价防而工省也予城西北隅雉堞圮毁蓁莽荒秽囙作小楼二间与月波楼通逺吞山光平挹江濑幽闲辽敻不可具状夏宜急雨有瀑布声冬宜宻雪有碎玉声宜鼓琴琴调虚畅宜咏诗诗韵清絶宜围棊子声丁丁然宜投壶矢声铮铮然皆竹楼之所助也公退之暇披鹤氅戴华阳巾手执周易一卷防香黙坐销遣世虑江山之外苐见风帆沙鸟烟云竹木而已待其酒力醒茶烟歇送夕阳迎素月亦谪居之胜槩也彼齐云落星髙则髙矣井榦丽谯华则华矣止扵贮妓女藏歌舞非骚人之事吾所不取吾闻竹工云竹之为瓦仅十稔若重覆之得二十稔噫吾以至道乙未嵗自翰林出滁上丙申移广陵丁酉又入西掖戊戌嵗除日有齐安之命己亥闰三月到郡四年之间奔走不暇未知眀年又在何防岂惧竹楼之易朽乎幸后之人与我同志嗣而葺之庶斯楼之不朽也増苏轼文与可画筼筜谷偃竹记竹之始生一寸之萌耳而节叶具焉自蜩蝮蛇蚹以至扵劒拔十寻者生而有之也今画家乃节节而为之叶叶而累之岂复有竹乎故画竹必先得成竹扵胸中执笔熟视乃见其所欲画者急起従之振笔直遂以追其所见如兎起鹘落少縦则逝矣与可之教予如此予不然也而心识其所以然然而不然者内外不一心手不相应不学之过也故凡有见扵中而操之不熟者平居自视了然而临机忽焉丧之岂独竹乎子由为墨竹赋以遗与可曰庖丁觧牛者也而养生者取之轮扁斵轮者也而读书者与之今夫夫子之托扵斯竹也而予以为有道者则非耶子由未尝画也故得其意而已若予者岂徒得其意并得其法与可画竹初不自贵重四方之人持缣素以请者足相蹑扵其门与可厌之投诸地而骂曰吾将以为韈士大夫传之以为口实及与可自洋州还而余为徐州与可以书遗予曰近语士大夫吾墨竹一派近在彭城可往求之韈材当萃扵子矣书尾复写一诗其畧曰拟将一匹鵞溪绢扫取寒梢万尺长予谓竹长万尺当用绢二百五十匹知公倦扵笔砚愿得此绢而已与可无以答则曰吾言妄矣世岂有万尺竹也哉余因而实之答其诗曰世间亦有千寻竹月落庭空影许长与可笑曰苏子辨则辨矣然二百五十匹吾将买田而归老焉因以所画筼筜谷偃竹遗予曰此竹数尺耳而有万尺之势筼筜谷在洋州与可尝令予作洋州三十咏筼筜谷其一也予诗云汉川修竹贱如蓬斤斧何曽赦箨龙料得清贫馋太守渭濵千亩在胸中与可是日与其妻逰谷中烧笋晚食发函得诗失笑喷饭满案元丰二年正月二十日与可殁扵陈州是嵗七月七日余在湖州曝书画见此竹废卷而哭失声昔曹孟徳祭乔公文有车过腹痛之语而余亦载与可畴昔戏笑之言者以见与可与予亲厚无间如此也晁补之有竹堂记济南李文叔为太学正得堂扵经衢之西输直扵官而居之治其南轩地植竹砌傍而名其堂曰有竹榜诸栋间又为之记扵壁率午归自太学则坐堂中扫地置笔砚呻吟防牍为文章日数百篇不休如茧抽绪如山蒸云如泉出流如春至草木发须臾盈卷轴门窓几席婢仆犬马目前之物有一可指无不论説形容强嘲而故评之以致其欣悦而扵竹尤数数也顾其地狭而卑天雨榛秽蜘蛛之织河栁菟葵之所交横而蒙翳人不知其竹也有过者文叔必顾堂下而语之读壁间记仰栋而指其榜曰吾固诏客矣客冁然而笑曰今夫渭濵之千亩淇园之林与南山之叅天而蔽日者其大若杯若盂若桐梓之躯其胶漆嵌岩之上而临百仞之渊不特出屋檐而摩墙堵也暮春者春雷隠隐万笴奋角如犀角作箨觧而出碧一日百尺弥望不可以极于时刀斧之取材度经围而得之大小齐一西转巴笮南引江汉浮渭而乱河囷束簰属而下者为筒为竿为屋椽犍菑千丈之笮徧国之籓篱是赖与窍而比于律吕以悲衷娱耳者声音满天地也视其旁之人室庐竹也器用竹也樵而薪者竹也以贸米盐而出之其邻境者竹也夫此人岂知竹之爱翛然而喜谆谆然语人而以之曰吾居有竹也哉文叔亦辗然而笑曰不然夫物安知有贵贱之所常在玉之美而蓝田以抵鹊沈为美木而交趾以为盘石彘白鹇锦鸡山中以醯腊而贵人以百金致茗以为粥而外国以为佩夫物固有以多为贱而以少为贵者今夫王城之广大九涂四达三门十二陌坊之棋置上自王侯至扵百姓庶民宫接而垣比车马之所腾借人气之所蒸渍嚣尘百里欲求尺寸之地以休逸而莫之致而贫者置圊无隙况扵其他哉然则环堵不容丈而有竹如吾堂者不知防人也则予所以揭之扵栋而名之书诸壁而记之翛然以喜谆谆然语客以夸之不亦可哉且竹之美昔人以比徳松柏冬夏青青君子之所独也以夫少犹贵之使得见夫渭川淇园与南山之苍蔚者而逰其间虽多固不可贱也夫多犹不可贱又况其少哉原明王世贞万玉山房记司先生颜其读书之舍曰万玉山房而属世贞为之记夫万玉者万竹也竹何以称玉也曰君子比徳扵玉已而比玉扵竹今夫玉中实竹中虚竹磊砢而多节玉浑沦而已胡以比也然玉温润而泽缜宻以栗竹之质同也玉有礼地之珪曰琅玕之青碧竹之色同也叩之清越以长竹之音同也音之在乐有八而各居其一又同也玉称君子竹亦称君子又同也胡弗比也始司先生之问舍扵江陵也谋所树客或进曰公不闻之腐史江陵千树橘乎哉苞可噉也市之入与千户侯等先生笑曰不尔吾且树竹客曰渭濵之千亩入与江陵等欤先生曰非是之谓也吾生平慕君子之佩玉而居贫不可致则有竹在令斥傍舍之隙悉移竹而加培溉焉既成临风而听之琮琮琤琤与天籁合悠然若韶濩之入耳过雨而抚之青葱峭蒨与天并色濯濯若璆琳之寓目暑而就之骄阳翔舞而不敢下枕流而翫之蔚蓝之光下上相接吾安知夫竹乎玉乎吾适吾宇而神吾境畅吾五官濯吾心腑而已且去吾舍数百武则悍王之宫也其横行若扫矣又去之则大相之府也其热可炙手矣又去之故郢都西通巫巴东有云梦之饶其市嚣若蜩螗矣然竟不越吾所谓万玉者而防入吾之山房交扵吾之视听而荡吾志吾岂以渭濵千亩为千户侯计哉不然吾何不因地之宜而树之橘也司先生居民部以见推择天官数迁选部郎至容台卿扵是不得长有兹舍而命工貌其凡恒挟以自随诸通人名士皆为诗歌咏之而今宗伯徐公子言序之司先生意犹未巳以书属世贞俾为记世贞治弇中有竹万个然不守舍而去之金陵安为先生记虽然使余如司先生貌之而又咏歌之序之其亦庶可以无繋于舍矣或曰子之言甚得司先生意其比竹扵玉甚辨不然椘之玉也不且以为周之璞也耶増唐顺之竹溪记余尝防于京师侯家富人之园见其所蓄自絶徼海外竒花石无所不致而所不致者惟竹吾江南人斩竹而薪之其为园亦必购求海外竒花石或千钱买一石百钱买一花不自惜然有竹据其间或芟而去焉曰毋以是占我花石地而京师人茍可致一竹輙不惜数千钱然才遇霜雪又藁以死以其难致而又多藁死则人益贵之而江南人甚或笑之曰京师人乃宝吾之所薪呜唿竒花石诚为京师与江南人之所贵然穷其所生之地则絶徼海外之人视之吾意其亦无以甚异于竹之在江以南而絶徼海外或素不产竹之地然使其人一旦见竹吾意其必又有甚扵京师人之宝之者是将不胜笑也语云人去乡则益贱物去乡则益贵以此言之世之好丑亦何常之有乎余舅光禄任君治园扵荆溪之上徧植以竹不植他木竹间作一小楼暇则与客吟啸其中而间谓予曰吾不与有力者争池亭花石之胜独此取诸土之所有可以不劳力而蓊然满园亦足适也因自谓竹溪主人甥其为我记之余以谓君岂真不与有力者争而漫然取诸其土之所有者无乃独有所深好扵竹而不欲以告人欤昔人论竹以为絶无声色臭味可好故其巧怪不如石其妖艶绰约不如花孑孑然有似乎偃蹇孤特之士不可以谐于俗是以自古以来知好竹者絶少且彼京师人亦岂知而贵之不过欲以此鬭富与竒花石等耳故京师人之贵竹与江南人之不贵竹其为不知竹一也君生长扵纷华而不溺乎其中裘马童奴歌舞凡诸富人所酣嗜一切斥去尤挺挺不妄与人交凛然有偃蹇孤特之气此其扵竹必有自得焉而举凡万物可喜可玩固有不间也欤然则虽使竹非其土之所有君犹将极其力以致之而后快乎其心君之力虽使致竒花石而其好固有不存也嗟乎竹固可以不出江南而取贵也哉吾重有所感矣跋増宋真徳秀跋陈慧父竹坡诗稿昔王子猷居必种竹曰何可一日无此君而子猷行不副名见谓污浊然则子猷固爱此君政恐此君不爱子猷耳今竹坡君并溪而庐种竹万个而有诗千篇好风凉月长吟其间此君有知亦当欣然为君一笑也建人真某为作歌曰万玉兮森森清风兮满林有幽人兮髙蹈时撃节兮长吟长吟兮陆续凤为起舞兮鸾为度曲羌此乐兮谁知箪瓢兮亦足杂着原晋戴凯之竹谱植物之中有名曰竹不刚不柔非草非木小异空实大同节目或茂沙水或挺岩陆条畅纷敷青翠森肃质虽冬蒨性忌殊寒九河鲜育五岭实繁萌笋苞箨夏多春鲜根干将枯花乃县防必六十复亦六年籦笼之美爰自昆仑员丘帝竹一节为船巨细已闻形名未传桂实一族同称异源尤劲薄博矢之贤篁任篙笛体特坚圎棘竹骈深一丛为林根若推轮节若束鍼亦曰笆竹城固是任篾笋既食鬓发则侵单体虚长各有所育苦实称名甘亦无目弓竹如藤其节郄曲生多卧土立则依木髙防百寻状若相续质虽含文须膏乃缛厥族之中苏麻特竒修榦平节大叶繁枝凌羣独秀蓊茸纷披筼筜射个箖箊桃枝长爽纤叶清肌薄皮千百相乱大细有差相繇既戮厥土惟腥三堙斯沮寻竹乃生物尤世逺畧状传名般肠实中与笆相类扵用寡宜为笋殊味筋竹为矛称利海表防仍其榦刃即其杪生扵日南别名为篻百叶参差生扵南垂伤人则死医莫治亦曰篣竹厥毒若斯彼之同异余所未知防与繇衙厥体俱洪围或累尺防实衙空南越之居梁柱是供竹之堪杖莫尚扵笻磥砢不凡状若人功岂必蜀壤亦产余邦一曰扶老名实县同二族亦甚相似把发苦竹促节薄齿束物体柔殆同麻枲盖竹所生大抵江东上密防露下疎来风连亩接町竦散岗潭鸡胫似篁髙而笋脆稀叶梢杪类记黄细狗竹有毛出诸东裔物类众诡千伯不计有竹象芦因以为名东瓯诸郡縁海所生肌理匀浄筠色润贞凡今之箎匪兹不鸣防稽之箭东南之美古人嘉之因以命矢箘簵载籍贡名荆鄙篃亦箘徒概节而短江汉之间谓之防竹根深耐寒茂彼淇苑篲条苍苍接町连篁性不卑植必也岩岗逾矢称大出寻为长物各有用扫之最良又有族类爰挺峄阳悬根百仞疎榦风生箫笙之选有声四方质清气亮众管莫伉亦有海篠生扵岛岑节大盈尺榦不满寻形枯若筯色黄若金徒为一异防知所任赤白二竹还取其色白薄而曲赤厚而直沅澧所丰余邦鲜植肃肃防畟畟攅植擢笋于秋冬乃成竹无大无小千万修直膜内暠绣文外赩箛箛诞节内实外泽作贡汉阳以供辂防浮竹亚节虚软厚肉临溪覆潦栖云防木供笋滋肥可为防蓄厥性异宜各有所育植扵宛防生扵蜀细篠大簜竹之通目互各綂体譬牛扵犊人之所知事生轨躅赤县之外焉可详録臆之笔之匪迈伊瞩颂増宋黄庭坚觉范师种竹颂并序简池觉范道人城东道友也今在简州景徳院其家风十二时似赵州东院西也种竹两枝扵宴坐轩中山谷老农作颂往在江南住竹山道人两嵗三来访听风听雨看成龙牛羊折角入朝饷简州城东刮地寒手种檀栾三两竿竹成要作无孔笛若有灵一任鑚竹颂深根藏器时寸寸抱竒节遭时上风云故可傲冰雪赞増宋谢庄竹赞瞻彼中唐緑竹猗猗贞而不介弱而不亏杳袅人圃萧瑟云崖推名椘潭美质梁池宋祁紫竹赞竹生三嵗色乃变紫伐榦以用西南之美慈竹赞根不他引是得慈名中实外坚笋不时萌末或下垂苒弱縁萦防竹赞叶防身竹族生不蔓有皮无枝实中而榦方竹赞竹个皆圆此独方形厚倍扵窍缃节棱棱苏轼戒坛院文与可画墨竹赞风梢雨箨上傲冰雹霜根雪节下贯金铁谁为此君与可姓文惟其有之是以好之骚原唐刘蜕哀湘竹怅二妃之泪竹圎红滴滴兮临乎烟沚竦枝与修榦兮吟哀风之不已摇劲节而锦舒兮垂髙隂而自美招翔鸾之与翠凤兮缉晴霞之数里繁柯重乎舜祠兮痩影叠乎湘水谅髙节之自任兮匪庭篠之云比鄙众防之延接兮耻凡羽之栖止入清溪之浪声兮无笙簧之相拟叶翻波兮骚屑之风露滴烟蒙兮濯缨之子怅灵均之节兮依然想贞姿兮千年若此赋御制竹赋并序江南修竹成林森如绿玉见辄爱之昔人所以歌君子也舟行闲暇偶作赋曰揽嘉生之植物美修竹之防娟振葳蕤以擢地结苍翠而叅天吐碧鲜扵原隰含玉润扵山川拂丹霄以焕采濯晨露以增妍尔其体本贞坚性惟髙孑欵欵虚中亭亭秀越居逺俗以无尘生自然而有列防必集扵鹓鸾色不渝扵霜雪抱君子之徳生岂凡姿之可埓至扵汗青为简截管成声文章彬郁律吕和鸣流两间之元化开万古之菁英亦有荡材敷布箭括丛生镞砺作器规矩中程或垂美扵九府或呈扵五兵斯其为致用之广逺尤不可以一得名也至若淇澳见称扵卫国夹池作赋扵梁园咏千亩扵渭上想一叶扵湘潭防不絶羣标杰意殊态严况尔北秋髙江南地洁见众茂之咸凋知孤贞之自结巨榦凌风修茎映月岂徒览夫清隂实兴感乎劲节何当植根绮殿布影彤庭彩鸾下集丹凤载鸣将晓餐夫珠实亦暮托扵绀茎廼其峭蒨之容檀栾之美繁条缀青芳筠孕紫散夏景扵瑶林防春华扵仙沚戞素籁以风疎被青晖而云委影入户而窥檐声含宫而嚼徴亦足以怡情适性娱目赏心徘徊晨夕杼写髙吟响萧萧而隐几飇飒飒以开襟披十重之缃帙鼓五弦之雅琴聊濡毫以成赋寄予思扵遥深増晋江逌竹赋有嘉生之美竹挺纯姿扵自然含虚中以象道体圎质以仪天托宗爽垲列族圃田縁崇岭带廻川薄循隰行平原故凌惊风茂寒乡借坚冰负雪霜振葳蕤扇芬芳翕幽液以润本承清露以濯茎拂景云以容与拊恵风而廻萦齐王俭灵丘竹赋灵丘深沉蔓竹凝隂神根合拱贞榦百寻振芳条乎昆岳敷緑采扵髙岑沿淮海而蔚映带沮漳而萧森志东南而擅美在淇衞而流音方灵夀而均茂仪菌桂而成林若乃青春受谢九野舒荣緑苹齐叶白芷抽萌榦抽葱而特秀篠擢颖而垂英霜皦镜扵原隰木衰疏扵郊阡翠叶与飞雪争采贞柯与层冰竞鲜梁简文帝修竹赋有防娟之茂篠寄江上而丛生玉涧桃枝之丽鱼肠云母之名日映花靡风动枝轻陈王欢旧小堂伫轴今饯故人亦赋修竹伊嘉賔之独劭顾余躬而自恧任昉静思堂秋竹赋静思堂连洞房临曲沼夹修篁竹宫丰丽扵甘泉之右竹殿敞扵神嘉之傍緑条发丹楹翠叶映雕梁入房扫文石傍檐拂象牀常生偶兰桂结实值鸳凰逢性与之至道偶斯文之在兹欢柏梁之有赋恨相如之异时江淹灵丘竹赋登﨑岖之碧巘入朱宫之珑玲临曲江之荡望南山之葱青郁春华扵石岸赩夏彩扵沙汀逺亘紫林秘野近帀玉苑禁垧扵是緑筠绕岫翠篁緜岭参差黛色陆离绀影上谧谧而留闲下微微而停靖蒙朱霞之丹气暧白日之素景故非英非蘂非香非馥而珍跨仙草宝逾灵木夹池水而檀栾绕园塘而橚矗既间霜而无凋亦中暑而増肃每冠名扵华戎将擅竒扵水陆况有朝云之馆行雨之宫窓峥嵘而緑色户踟蹰而临空绮疏蔽而停日朱帘开而留风被箘簵之窈蔚结篠簜之溟蒙或产鳷鹊之右或居露寒之东皆金舆之所出入瑶辇之所周通陈顾野王拂崖篠赋诗咏淇水骚美江干崖怜拂石神贵扫坛既来仪扵鸣凤亦攸集扵翔鸾入翠壁之宵月映沅澧之惊湍带金风之爽朗杂玉润之檀栾陪嘉宴扵秋夕等贞节之嵗寒隋萧大圜竹花赋嗟春色之澄明映阳流之澈清花绕树而竞笑鸟徧野而俱鸣残陂萍合斜蹊草荣暄条絮满暖路丝横防蜂集而衔蘂戏蝶飞而带英鹎欲啼而茝歇鴈始去而芦生别有葳蕤绣簜防娟緑筒缥枝承露缃箬来风汉律依节月桂临丛乍影翻扵乐沼时名留扵瑞宫学应龙扵葛水宿鶠凤扵方桐洛下七贤湘濵二女倾翠盖之踟蹰泛莲舟之容与倜傥傲人便嬛笑语拊嫩笋以含啼顾贞筠而命醑唐许敬宗竹赋惟修竹之劲节伟圣贤之留赏览山经而逖听咏周诗而遐想掩寰中而独秀非庶物之所仰若夫嶰谷着美嵇山见知衞国之称淇澳梁园之赋夹池山阳之翻宻叶江潭之竦乔枝虽有闻扵在昔谅无得而标竒乃徙植扵广庭爰移根扵禁苑亘蓂草而界列绕醴泉而右转修榦横扵松径低枝拂扵兰畹对紫殿之初旭临丹楼而向晚望威凤而来仪伫化龙之为逺尔乃春光变色夏景开松枝藏戏鸟叶间残虹上便娟而防露下檀栾而来风散归云之掩翳引落日之玲珑虽复严霜晓结惊飇夕扇雪覆层台寒生复殿惟贞心与劲节随春冬而不变考众卉而为言常最髙扵歴选吴筠竹赋惟坤灵之播育何物之实繁伟兹竹之标挺得造化之清源契道含灵表贞示节叶森散以翠错茎鲜修而琼洁尔其和风流畅万彚昭陈杨葩晔其密苑荑栁蔼扵通津不郁馥以启曜但葳蕤而有筠亦未知为异也至如杀气凌厉凝霜萧瑟览平椘之苍茫窥众林其如失冒冰霜之涸沍逾青荧以郁宻则殊可重焉故诗曰如苞书称厥贡猗兹淇园美彼云梦昔在轩后肇官隂阳俾伶伦扵嶰谷伐修竹之珍篁裁六律以协气调八风而顺常然后成竽籥以乐其声滥而弥长笙镛以间鸟兽跄跄谅自然之纯粹曷羣材之可方若乃渭川千亩山阳数林防稽方润扵碧玉罗浮比色扵黄金上防防以云翳下泠泠而凤吟袪赫曦之燠景纳凄凉之清隂王子所以啸咏嵇生为之幽寻召嘉賔及令友畅緑醖与鸣琴美逰盘之逸趣清寂寞之逺心若乃夹沧江倚丹崿蓄水雾之沉沉揺岩烟之漠漠湘妃有挥涕之感楚謡兴防露之作或挺鼓吹之嵚崟或垂天门之磅礴皆鸾凤之所翔集孔翠之所栖托岂独婵娟扵广汉之壤亦有璀璨扵蓬莱之峰结实珠粒敷花紫茸拂皓絮以飞雪摧绀茎以韵钟故列仙之攸翫匪吾人之所从也亦有化雉吴国成龙葛陂容人筼筜育虫桃枝一笋鸣其嗣三节获乎婴儿荣灯纉以感孝茂窓櫺以表竒彗家坛以尘灭环石牀以隂滋皆灵变之谲怪良难得而知尔其众彚非一则有篻簩筋射筒箖箊箛棰之肃矗龙钟云母之扶疎箬箭浮色以缥燠綷文而绣摅方志之所遗载山经之所书安可得而详矣靡不劲坚其性葱蒨厥色不规而圎不操而直故髙皇制冠以守位孝文剖符以表职博望侯传扵大夏之外穆天子树扵池之侧推此类以弥广匪斯文之可极也乔琳慈竹赋维竹称慈防乎有知九族敦叙孝友威仪是竹必滋五服相残骨肉擕离是竹必衰茍自家而刑国亦触类而増思苯防固防檀栾栉比如束之稠如揷之宻劲节中耸攅根内实声惟戞风影不透日类宗族之亲比同朋友之造膝至若暮嵗穷律霜凝雪霏陶钧无发生之理松柏有后凋之期是竹也丛篁噼开芽笋怒长紫箨连披青筠纷上有偕老之情感馈亲之养如受制扵篱界不旁侵扵土壤雨露之泽谢尔众芳细叶未吐贞心已长耻髙标而迥出斯褭曲而不匪趋时扵律宁随韵扵笙簧保无用而以道自将愧不才而与物俱昌苟成隂扵隙地作盛景之清凉重曰夫緜緜瓞兮知有子母邕邕鸿鴈兮如次弟兄于家则疏附御侮于国则磐石维城田氏不分庭之荆陈家则应天之星莫不郁映棠棣急难鹡鸰斯竹也共根连茹一本千茎年深转宻嵗晩弥荣一可以厚骨肉一可以敦友生扵灵台而莫非信性彰慈孝而感通神灵李程竹箭有筠赋喻人守礼如竹有筠俾修已以自守同固本而相因操持彰扵嵗暮勤徳贵乎日新所以取彼后雕之色戒夫行道之人将以御冬且见檀栾而守节比扵藏器讵可须臾而去身若乃清霜翻律改彼众卉之具落同受气于真宰何蓊茸而自异乃防娟而有待茍常其性寒竹何患扵时移不易其心志士当懐扵道在岂不以和泽自润表里相质竹无筠不固其节人舍礼曷以法扵时伊先哲之善喻作后代之元企扵礼者勤而行之苞本之时已包周身之防疎茎之势更叶凌云之期当其冒霰停霜云披风靡谅青青而斯在何冉冉而居彼是知礼之扵已如我有徒筠之扵竹如我有肤理无特立义必相须坚刚自持虽贯四时而莫改赏翫不足奚可一日而或无嗟乎皮之不存何以具其体心之不固何以谨其礼所以大戴之记足徴相防之诗爰启君子之道斯其象诸示外以固执中而虚阅寒暑之不变齐荣辱之所如天损不侵地利空积包緑箨而未改交翠叶而不易君子察扵此者可学礼而受益髙无际大明西垣竹赋嶰谷修篁移植仙堂左聮温室之树前对凤池之芳一生孤贞四时青蒨不争丽扵夏色不改贞扵秋霰保此嵗寒之容得防宰衡之院露羃歴以珠缀风清泠而响繁杂金丝扵北掖对云嵩扵西垣晓视含烟朝归捧日挺八桂以独秀与三槐而交宻若夫制为用也则笙可以下凤凰笛可以奏宫商笔可以播文章管可以调隂阳信无施而不可若有待而韬光乱曰托根胜地兮擢榦捎云抱贞节兮葱郁氤氲若赏七贤之清旷不可一日无此君也无名氏竹赋总羣籁以择音歴众材而简质惟兹竹之珍劲独懐贞而守一若洗文浓露濯影华池离离嘉实冉冉纎枝含夕气而拖翠照晨旭以舒猗凌积霜而莫改因虚心而不亏上横桂晖下拂松盖抗修茎扵云表脱轻花扵霞外千仞未极其髙十围宁申其大既絶羣以标杰亦冠丛而称最连星影而类珠晩虹挂而犹带蒙宻柔柯布濩繁叶白日朝映素轮夜接色浄潭深影沉攅叠洎乎层隂结长飇起清征奏鸣理金罍溢而未倾玉山俨而犹峙诋诃六籍咀嚼三史穷熙之根柢极天地之终始此乃至人胜集七子碌碌则安齿故语其用也则五离十折丝剖毫分萦九华扵纨扇结防雉扵簟文乍揺纨袖时拂湘裙掩凝铅之逸笼流麝之氤氲若夫取象制仪商流雅圎征有素清亮非假信凤鸣之可习实龙吟而可写乃曲絶而和微非韵髙而调下岂知分光绮殿散影华轩淡云霞之逺色霑雨露之余恩嘉庭树之蠲忿跂桃李之无言庶嵗寒而无易常耀节扵梁园无名氏慈竹赋有序广汉山谷有竹名慈生必向内示不离本修茎巨叶攅根沓柢丛之大者或至百千株焉而萦结逾乎咫步好事君子徙为阶庭之翫焉吁嗟非此土所有乃有厌流俗之讥动乡闗之思者盖抚髙节而兴感览佳名而思归遂为赋曰有竹猗猗生扵髙陂左连瑶带右杂琼枝恨幽客之方赏嗟君侯之不知徙蔚丹谷迁荣緑池气凛凛而犹在色苍苍而未离屈岩壑之容貌充阶庭之羽仪尔其划地分域骈隂抗趾叠榦龙廻攅根凤峙防碧落扵霄末翳红光扵夕始崇柯振而烟霭生繁叶动而风飇起拥凉砌之晨肃屏炎扃之昼滓至若白藏载谢英肇切塞北河坚江南地裂观众茂之咸悴验贞辉之独洁抽劲緑以垂霜总严青而负雪盖同类之常禀非殊方之异节若乃宗生族茂天长地久万柢争盘千株竞纠如母子之钩带似闺门之悌友恐孤秀而成危每羣居而自守何美名之天属而和气之受嗟乎道之存矣物亦有之不背仁以贪地不藏节以遁时故其贞不自炫用不见疑保夷险之无易哂荣枯之有期我蓬转扵岷徼遂萍流扵江汜分兄弟扵两乡隔晨昏扵万里抚贞容而骨媿伏嘉号而心死庶因感而长懐遂防情而励已无名氏孤竹赋有斐君子兮将以自怡艺孤篠扵前墀翫以时惬所思且面陛则阳笑猗猗而防渭向砌则燠袐青青之在淇问君何事生乎兹婵娟抱节而无词借而东南之美防稽千里阻江阻河所贵则那至乃柯叶不二嗟吁此地彼其之子贱目贵耳岂知孤者取稀物莫之依含混元之休气吸太阳之清晖长则尺准大可寸围有美逰兮防其归更忆朝霞露未晞悬明月而影短带疎雨而声微观乎褭娜容与风生其防应知黙定洪钟律防日令童子悟实方就而孤凤食来枝或成而一龙飞去天造自然含虚佩坚坚以保名虚以戒盈瞻彼标兮人之程万类则改千竿森在其在伊何増冰峨峨瞻彼嶙兮不可磨则知天籁竒兮由我起道生一兮得我始得之者非取翫物而已宋蔡襄慈竹赋种植至多强名万彚物防其萃兹乃当天地之正气有美竹兮特禀夫慈名而荣被岂有懐扵本根兮何千竿蓊然而环侍若夫吴郡名园王家新第逺阁斜栏横塘静水或薫风昼来或秋露宵坠日迟留兮檐外隂移人凄悄兮屏间籁起方且濯峭格而清举足檀栾之生意或翘而举者若堂有髙年兮勤素风而讲议或亚而侧者若家有令子兮闻话言而沉思怅如出门而事逺逰兮滋宿雨之清泪雍如奉巵而介眉夀兮羃春烟而怡醉紫芽蟠聨馨儿季穉去者奔追迎者嬉戏疎者如招并者如倚虽复贯千状扵巧笔曽莫形其髣髴借如秋晚霜重兮万木棱棱而僵悴陇榆尽兮塞月髙堤枫丹兮椘江紫此君也束蓝田之苗玉刻炎州之稍翠固节虚心兮虽大钧不夺其志扵是揖三荆扵堂下结蔓藟扵河涘袭气同根之豆交驩承萼之棣顾威凤之时下亦孝乌之来寄设有用扵律筩天声发兮太和备覩此芳物悲哉逺人昔我从军兮南之海濵今我辞家兮西逰洛尘怅然扵旧国旧都感庄生之论恭止乎维桑与梓讽周傅之陈指白云兮天逺采幽兰而露新嗟碧鲜之得地乃丛茅而相亲吾议尔徳岂止乎千亩之渭濵万石之封君者也黄庭坚对青竹赋有序余椘产也阅东南之竹多矣未尝闻对青竹者也嘉州僧従之包封见贻蓺之而成乃初识之惟范围之内有知之物一无穷无知之物一无穷一耳一目不徧览也况六合之外者乎感而赋之竹之美扵东南以节不以文也其在椘之西郁郁葱葱连山缭云也防稽之竒材任矢石蕲春之泽夏簟箫笛沅湘泪血卭崃髙节慈竹相守孝竹冬茁慈姥嶰谷笙竽笆篁长石之山一节可航犹未极其瑰怪不常也故吴椘无竹工非无竹工妇织缉之器儿鸡鹜之笼也今夫筥筐籯笲榱櫺翰藩巴百丈下汉为笪贵之则律吕汗简贱之则箕箒蒸薪惟所逢遭尽扵斧斤美哉斯竹黄质墨章如出杼轴织文自当解甲税枯金碧其相嵗寒在躬又免斮烹彼其文章之种性不可致诘刳心而求之不可得劚根而求之不可得匪人匪天有物有则惟其与蓬蒿共尽而无憾余亦不知白驹之过隙薛士隆种竹赋沔鄂之都牙堂之背乆废弗治污莱有秽徙修竹而莳焉地不改辟堂不改旧萧萧然郁郁然不移时而有拂云之意矣方其竹之始生自彼空谷颀然而修猗然而緑叶秀卿云云兴翠筠直节虚中羗来细风春生凛冬森然万丛及其应人而出树之庭陛葳蕤之态困顿美人之春睡洒落之韵谪仙頽乎其尚醉清飇时来振叶凌柯积翠招摇萧洒交加夜风冽揭朦胧素月琐碎兮清隂横斜兮错节吾不知前日之苍凉与如今之烦热也若乃天旻得助繁隂变暑防之以油云沐之以时雨翠榦盘根平安尔所稚子承承方流振古斯又类物之攸裁固非人之所防也至若渊眀之秫潘岳之花好乐不齐咸宜厥家至人遐观匪同匪异沈酗清芬各从尔志则夫是竹之清风斯子猷之逺致也王炎竹赋有序小人之情得意则颉颃自髙少不得意则摧折不守君子反是竹之操甚有似夫君子者感之作赋以自箴其辞曰晦叔读书南斋之上门巷僻左交防日稀环以桑麻之场带以芋之区路折西南万竹苍然下縁乎曲涧之湄其清可以延风月其髙可以扰云霓乎鸣苍玉之佩摇揺乎舒翠凤之旗森森乎甲胄之杂峙而切切乎矛防之参差其偃蹇挫折者如忠臣节士赴患难而不辞其婵娟萧爽者如慈孙孝子侍父祖而不违其挺拔雄劲者气毅色严又如侠客与勇夫其孤髙介特者格清貌古又如骚人与臞儒予虽朝夕吟啸扵其下曽无以名其美而状其竒然泛观宇宙之中万物均涵育扵一气而有刚柔坚脆之不齐荣者必悴盛者必衰实繁者易剥色丽者早萎惟松柏之有心及竹箭之有筠足以阅寒暑而贯四时春日载阳山川含滋零露兮宵润恵风兮晓披或萼或条或茁或荑含英吐华夭夭怡怡竹扵是时清而不腴冬日祁寒天地积威雪惨兮冰坚风饕兮日凄川原千里木脱草枯香尽芳歇扫迹无遗竹扵是时秀而不癯今而后见其含徳之有常特操之不移此吾所以无羡渭川之千亩有取淇澳之猗猗愿定交扵金石邀嵗寒以为期否泰兮消长剥复兮乗除秉吾心之坚一视此君乎庶防元赵孟頫修竹赋猗猗修竹不卉不蔓非草非木操挺特以髙世姿萧洒以拔俗叶深翠羽榦森碧玉孤生大山之阿千亩渭川之曲来清飇扵逺岑娱佳人扵空谷观夫临曲槛俯清池色侵云汉影动涟漪苍云夏集緑雾朝霏萧萧雨沐袅袅风披露鹤长啸秋蝉独嘶金石闲作笙竽杂吹若乃良夜明月穷冬积雪扫石上之隂听林间之折意参太古声沉寥泬耳目为之开涤神情以之怡悦盖其嫓秀碧梧托友青松蒲栁惭弱桃李羞容歌籊籊扵卫女咏淇澳于国风故子猷吟啸扵其下仲宣息宴乎其中七贤同调六逸齐踪良有以也又况鸣嶰谷之凤化葛陂之龙者哉至扵虚其心实其节贯四时而不改柯易叶则吾以是观君子之徳贡师泰小筼筜赋谓木非乔谓草非繇不蔓而夭不葩而条闲庭翳翳宻室翛翛名小筼筜有扁之昭或曰子真以筼筜为小耶则仙标出尘直榦凌嚣声谐鸣凤影挟翔蛟洒清风之叶叶弄明月之梢梢虽并户而当轩实拂云而腾霄子以植数少为小耶则两窓三四一径五六缃实漂黄锦苞凝緑或开樽而射金或援琴而撃玉虽无千顷之多聊可数竿而足然则小筼筜果何在乎主人曰肩髙扵墙斗大扵室门可旋履居仅容膝修及寻丈广袤咫尺以溉以种充我余隙匪谷斯盈匪川斯溢减晋林之七贤少唐溪之六逸异蒋诩之三径慕子猷之一日况城西幽迥堂北愉惋平安之报维昕与晚遗形尚存先徳不逺则又此心之所以思慕而忧慲也筼筜虽小其义实大谨葺谨培式萌孝爱或曰唯唯子诚是在虚心有容直节无懈庶其茂之勿翦勿败原杨维桢方竹赋秋孟之夕觉非道人寓宿扵主人之轩见植竹焉外方中坚峭然觚棱扣之如石有声硁硁予怪其不类众竹戏若有评曰后皇植物各畀以形洪纤肥瘠莫殚其名毫忽无僭若冶剖型尔竹之产为类实繁寄哀潇湘托兴淇园峄阳之材声叶鸣凤箘簵之坚荆效贡黄冈如椽用代陶瓦篲条丛生束之盈把由衙鸡胫般肠射筒苏麻筼筜笆箄钟龙体柔为节促为刃毒为篻依木为弓毳毛为狗扶老为笻名虽万变莫不示圎扵外而抱虚扵中故文理缜宻节槩疏通迎刃而觧落箨以从桃笙籧笛织翠生风缆维砥柱力绾艨艟干旄孑孑旌旂蔽空彤管炜炜横出词锋箫韶九奏至和攸同他如器使惟适所逢皆所以弼成人用翼賛天工尔之为质外方内塞肌不柔顺性复挺特櫽括莫施何堪组织岂非才不适用而名浮其实乎言既而去逡巡就睡梦一叟颀然而长防眉入鬓氅衣无裳头角峭厉枨立木僵歴阶而进出声琅琅凡今之人喜圎恶方顷闻诮讥顾不敢当予非舍圆而不居盖亦天赋之有常矧夫方圎不侔自昔为讱豨膏棘轴不独运凿枘异投终底扵吝黯直见疏诈乃近正论天人江都逺摈诙谐诡竒金马日进固知鬻圆以自私不若执方以自信也且物生而才罕即安防雕龙斵削自致困苦樗栎拥肿斧斤莫寻桐杉赭野枳棘成林天啬我才实非我仇以才莫全我获实优方将励吾之方坚吾之塞保天之全资地之力长吾儿孙同居夀域邀凉月扵江上疏冷风扵淇澳知我爱我过従成癖敲门竟造不辨主客札瘥奚生逍遥甚适彼以才而用世视予孰得而孰失予惊而寤万籁俱寂月明入户凉在巾舄惟见此君挺然扵庭粉壁铸形一尘不惊修柯滴露锵然成声予爽然如失惕然而醒乃歌曰圆以智行兮方以义守智或有穷兮义则可乆以虚而通兮以实而塞通或溃决兮惟塞乃格才应时用兮拙为世损用则精弊兮损则神全竹兮竹兮予将谓汝为方兮而不识汝之大圎明桑民怿竹赋有序学圃中种竹数竿不二年蓊然成林日婆娑其间若相防者今将秩满欲与圃别不防情为作赋以表其徳词曰兴赵藏符伐吴成象鸾凤声容龙蛇动荡知惟孔子智比辟支一本林立安有二岐直而不窒圎而不倚节操如是可谓君子文赋散句増汉东方朔七谏便娟之修竹兮寄生乎江潭上葳蕤而防露兮下冷冷而来风枚乗梁王兎园赋修竹檀栾夹池水张衡东京赋修竹冬青曹毗湘表赋其竹则筼筜白乌实中绀族濵荣幽渚繁宗隈曲萋蒨陵丘薆逮重谷晋左思吴都赋竹则苞笋抽节往往萦结緑叶翠茎冒霜停雪孙椘登楼赋羡緑竹之茂隂王彪之闽中赋竹则粉苞赤箬缥箭斑弓筼筜函人桃枝育虫缃箬素笋彤竿緑筒攅冈坻之苯防漫原泽之蓊防宋谢灵运山居赋竹縁浦以被緑石照涧而映红其竹则二箭殊叶四苦齐味水石别谷巨细各彚既修竦而便娟亦萧森而蓊蔚露夕沾而凄隂风朝振而清气捎云以拂杪临碧潭而挺翠蔑上林与淇澳验东南之所遗企山阳之防践迟鸾鹥之栖托忆昆冈之悲调慨伶伦之哀籥卫女行而思归咏椘客放而防露作御定佩文斋广羣芳谱卷八十三钦定四库全书御定佩文斋广羣芳谱卷八十四竹谱竹三集藻五言古诗御制竹林禅院在润州城南竹迳数里一迳入深竹数里来上方丛生岩磴宻枝拂云烟长华旗出林际芝葢停三阳飒飒吹霜风碧叶纷翺翔山斋颇幽寂万籁虚光触物感余懐歌彼淇澳章増齐谢脁秋竹曲防娟绮窓北结根未参差従风既袅袅映日颇离离欲求枣下吹别有江南枝但凌白雪贞心防曲池咏竹窓前一丛竹青翠独言竒南条交北叶新笋杂故枝月光踈已宻风来起复垂青扈飞不碍黄口得相窥但恨従风箨根株长别离北齐萧放咏竹懐风枝转弱防露影逾浓既来丹穴凤还作葛陂龙梁元帝赋得竹嶰谷管新抽淇园节复修作龙还葛水为马向并州柯亭临絶涧桃枝夹细流冠学芙蓉势花堪威凤防卬王若有献张骞应拜侯沈约檐前竹萌开箨已垂结叶始成枝繁防上蓊茸促节下离离风动露滴月照影参差得生君户牖不愿夹华池吴均緑竹婵娟鄣绮殿绕弱拂春漪何当逢采拾为君笙与箎刘孝威咏枯叶竹枯杨犹更緑卧栁尚还生勿嫌凤不至终当待圣明刘孝先咏竹竹生空野外梢云耸百寻无人赏髙节徒自抱贞心耻染湘妃泪羞入上宫琴谁制长笛当为吐龙吟虞羲见江邉竹挺此坚贞性来树朝夕池秋波潄下趾冬雪封上枝葳蕤防晓露葱蒨集羁雌风自飒飒负雪亦猗猗金明无异状玉洞良在斯但恨非嶰谷伶伦未见知江洪和新浦侯斋前竹本生出髙岭移赏入庭蹊檀栾拂桂橑蓊葱傍朱闺夜条风析析晓叶露凄凄箨紫春莺思筠緑寒蛩啼不惜凌云茂遂听羣雀栖愿抽一茎实试防翔凤来陈隂铿侍宴赋得夹池竹夹池一丛竹垂翠不惊寒叶醖宜城酒皮治薛县冠湘川染别泪衡岭拂仙坛欲见葳蕤色当来兎苑防张正见赋得风生翠竹里应教金风起燕观翠竹夹梁池翻花疑凤下飏水似龙移带露依深叶飘寒入劲枝聊因万籁响讵待伶伦吹赋得山中翠竹修竹映岩垂来风异夹池复涧藏髙节重林隠劲枝云生龙未上花落凤将移莫言栖嶰谷伶伦不复吹贺循赋得夹池修竹緑竹影参差葳蕤带曲池逢秋叶不落经寒色讵移来风韵晚迳集凤动春枝所欣髙蹈客未待伶伦吹唐虞世南赋得临池竹葱翠梢云质垂彩映清池波泛风影流揺防露枝龙鳞漾嶰谷凤翅拂涟漪欲识凌冬性惟有嵗寒知陈子昂修竹篇龙种生南岳孤翠郁亭亭峰岭上崇崒烟雨下微夜闻鼯防叫昼聒泉壑声春风正澹荡白露已清泠哀响激金奏宻色滋玉英嵗寒霜雪苦彩独青青岂不厌凝冽羞比春木荣春木有荣歇此节无凋零始愿与金石终古保贤贞不意伶伦子吹之学凤鸣遂偶云和瑟张乐奏天庭妙曲方千变箫韶亦九成信雕斵美常愿事仙灵驱驰翠虬驾伊郁紫鸾笙结交嬴台女吟弄升天行携手登白日逺逰戏赤城低昻鹤舞断续防云生永随众仙逝三山逰玉京原李白慈姥竹野竹攅石生烟映江岛翠色落波深虚声带寒早龙吟曽未听凤曲吹应好不学蒲栁凋贞心常自保杜甫营屋我有隂江竹令朱夏寒隂通积水内髙入浮云端甚疑鬼物慿不顾翦伐残东偏若面势户牖永可安爱惜已六载兹晨去千竿萧萧见白日汹汹开奔湍度堂匪华丽养拙异考槃草茅虽薙葺衰疾方少寛洗然顺所适此足代加餐寂无斧斤响庶遂憇息欢増韦应物对新篁新緑苞初觧嫩气笋犹香露渐舒叶抽丛稍自长清晨止亭下独爱此幽篁戴叔伦竹卷箨正离披新枝复宻翛翛月下闻褭褭林际出岂独对芳菲终年色如一卢纶颜侍御防丛篁咏送薛存诚玉榦百余茎生君此堂侧拂帘寒雨响拥砌深溪色何事凤凰雏兹焉理归翼李益竹磎访竹越云崖即林若磎絶宁知修榦下漠漠秋苔洁清光溢空曲茂色临水澈采摘愧芳鲜奉君嵗暮节张南史竹竹价长东南别种殊草木成林防防云抽笋年年玉天风起成韵池水涵更緑闲临庾信园数竿心自足栁宗元茅檐下始栽竹瘴茅葺为宇溽暑恒侵肌适有重腿疾蒸郁宁所宜东邻幸导我树竹邀凉飔欣然惬我志荷锸西岩垂椘壤多怪石垦凿力已疲江风忽云暮舆曵还相追萧瑟过极浦旖旎附幽墀贞根期永固贻尔寒泉滋夜窓遂不掩羽扇宁复持清泠集浓露枕簟凄已知网虫依宻叶晓禽栖迥枝岂伊纷嚣闲重以心虑怡嘉尔亭亭质自逺弃幽期不见野蔓草蓊蔚有华姿谅无凌寒色岂与青山辞巽公院苦竹桥危桥属幽迳缭绕穿疎林迸箨分苦节轻筠抱虚心俯瞰涓涓流仰聆萧萧吟差池下烟日嘲鸣山禽谅无要津用栖息有余隂原韩愈题新竹笋添南堦竹日日成清閟缥节已储霜黄苞犹揜翠出栏抽五六当户罗三四髙标陵秋严贞色夺春媚稀生巧补林并出疑争地縦横乍依行烂漫忽无次风枝未飘吹露粉先泪何人可携玩清景空瞪视増白居易湓浦竹浔阳十月天天气仍温燠有霜不杀草有风不落木气力薄草木冬犹緑谁湓浦头眼防修竹其有顾盼者持刀斩且束剖噼青琅玕家家葢墙屋吾闻汾间竹少重如玉胡为取轻贱生此西江曲题小桥前新竹招客雁齿小红桥垂檐低白屋桥前何所有苒苒新生竹皮开折褐锦节露抽青玉筠翠如可餐粉霜不忍触闲吟声未巳幽翫心难足管领好风烟轻欺凡草木谁有月夜伴我林中宿为君倾一杯狂歌竹枝曲新栽竹佐邑意不适闭门秋草生何以娱野性种竹百余茎见此溪上色忆得山中情有时公事暇尽日绕阑行勿言根未固勿言隂未成已觉庭宇内稍稍有余清最爱近窓卧秋风枝有声东楼竹潇洒城东楼绕楼多修竹森然一万竿白粉封青玉卷帘睡初觉欹枕防未足影转色入楼牀席生浮緑空城絶賔客向夕弥幽独楼上夜不归此君留我宿竹窓尝爱辋川寺竹窓东北廊一别十余载见竹未曽防今春二月初卜居在新昌未暇作廐库且先营一堂开窓不煳纸种竹不依行意取北檐下窓与竹相当绕屋声淅淅逼人色苍苍烟通杳霭气月透玲珑光是时三伏天天气热如汤独此竹窓下朝觧衣裳轻纱一幅巾小簟六尺牀无客尽日静有风终夜凉乃知前古人言事颇谙详清风北窓卧可以傲羲皇洗竹布裘寒拥颈氊履温承足独立冰池前久看洗霜竹先除老且病次去纤而曲翦叶犹可怜琅玕十余束青青复籊籊颇异凡草木依然若有情头语僮仆小者截鱼竿大者编茅屋勿作篲与箕而令粪土辱原元稹种竹并序昔乐天赠予诗云无波古井水有节秋竹竿予秋来种竹防下因而有懐聊书十韵昔公怜我直比之秋竹竿秋来苦相忆种竹防前防失地颜色改伤根枝叶残清风犹淅淅髙节空团团鸣蝉聒暮景跳蛙集幽栏尘土复昼夜梢云良独难丹丘信云逺安得临仙坛瘴江冬草緑何人惊嵗寒可怜亭亭干一一青琅玕孤凤竟不至坐伤时节阑増元稹寺院新竹宝地琉璃圻紫苞琅玕踊亭亭巧于削一一大如拱冰碧林外寒峰峦眼前耸槎枒矛防合屹仡龙蛇动烟泛翠光流嵗余霜彩重风朝竽籁过雨夜鬼神恐佳色有鲜妍修茎无拥肿节髙迷玉镞箨缀疑花捧讵必太山根本自仙坛种谁令植幽壤复此依闲冗居然霄汉姿坐受藩篱壅噪集勌鸱乌炎昬繁蠛蠓未遭伶伦听非安子猷宠威凤来有时虚心岂无奉和东川李相公慈竹十二韵慈竹不外长宻比青瑶华茅攅有森束玉立无蹉跎纤粉妍腻质细琼交翠柯亭亭霄汉近霭霭雨露多冰碧寒夜耸箫韶风昼罗烟胧胧影月泛鳞鳞波鸾凤一以顾燕雀永不过幽姿媚庭实颢气凌天涯峻节髙转露贞筠寒更佳托身仙坛上灵物神所呵时与天籁合日闻阳春歌应怜孤生者摧折成病疴鲍溶云溪竹园翁硠硠云溪里翠竹和云生古泉积见深竦竦如刻成椘客卧云老世间无姓名因兹千亩业以代防牛耕乱林不可留寸茎不可轻风暖鬭出地仰齐故年茎幽室结白宻叶罗众清照水寒澹荡对山緑峥嵘苍翠古貎秋桂俨白英相防受天风深夜戞撃声姚合垣竹种竹爱庭际亦以资翫赏穷秋雨萧条但见墙垣长宣尼髙数仞固应非土壤渚上竹叶叶新春筠下复清浅流微风屡此来决决复翛翛诗人月下吟月堕吟不休张仲方赋得竹箭有筠东南生緑竹独美有筠箭枝叶讵曽凋风霜孰云变偏宜林表秀多向嵗寒见碧色乍葱茏青光常蒨练皮开凤彩出节劲龙文现爰此守坚贞歌属时彦温庭筠春尽与友人入裴氏林探渔竿一迳互纡直茅棘亦已繁晴阳入荒竹暧暧如春园倚杖息憇倦徘徊恋微暄厯寻婵娟节翦破苍筤根地僻修茎孤林振余箨翻适心在所好非必寻湘沅皮日休公斋咏新竹笠泽多异竹移之植后楹一架三百本緑沉森圎紧瑚节钐利翡翠翎俨若青帝仗矗如紫姑屏槭槭微风度漠漠轻霭生如神语钧天似乐奏洞庭一翫九藏冷再闻百醒有根可以执有可以馨愿禀君子操不敢先凋零陆龟和袭美公斋咏新竹别隖破苔藓严城树轩楹恭闻禀璇玑化质离青色可定鸡胫实堪招凤翎立窥五岭秀坐对三都屏晴月窈窕入曙烟霏微生昔者尚借宅况来防賔庭金罍縦倾倒碧露还鲜醒若非抱苦节何以偶惟馨徐观穉龙出更赋锦苞零李咸用题友生丛竹菊华寒露浓兰愁晓霜重指佞不长生蒲萐今无种安如植丛篁他年待栖凤大则化龙骑小可钓璜用留烟伴独醒隂冷闲梦何妨积雪凌但为清风动乃知子猷心不与常人共陈陶题僧院竹喜逰蛟井寺复见炎州竹杳霭万丈间啸风清独速江南正霜霰吐秀弄颛顼似瑞惊坚贞如魔试金粟笋非孝子泣文异湘灵哭金碧谁与隣萧森自成族新闻赤帝种子落毛人谷逺祖赐鹪鹏遗芳遍南陆对烟苏麻丑夹涧筼筜伏美誉动丹青姿秦蜀因縁鹿苑识想像虵丘斸防叶别黄茅何年依白足龙树蛰一花砌瑶埽云屋色静曼仙花名髙给孤独青葱太子树洒落观音目法雨每沾濡玉毫时照烛离居鸾节变住冷金颜缩岂念葛陂荣幸无祖父辱光揺水精串影送莲花轴江鹜日相寻野鹤时寄宿幽香入茶灶静翠直碁局肎羡垣上蒿自多篱下菊从来道生一况伴藏六栖托讵星檀栾已云矗霞杯缥叶羽管吹紫玉久絶钓竿歌聊裁竹枝曲媿生黄金地千秋为师緑僧皎然寒竹袅袅孤生竹独立山中雪苍翠揺劲风婵娟带寒月狂风不相似还共凌冬发宋梅尧臣雨中移竹荷锸冒秋霖匆匆移翠竹欲分溪上隂聊助池边緑中散林未开子猷心已足青青谢栽培岂媿凡草木紫竹西南产修竹色异东筠緑裁箫映檀唇引枝宜凤宿移従防千里不改生幽谷和平叔道傍竹野田有修竹丛疎饱扵霜下上乏佳禽左右杂枯桑岂无行路子行路厌榛荒忽见此翠色徘徊未防车马去何疾顾隔山冈和永叔刑部防看竹苍苍庭中竹事莫叹迟速不同栏下草一嵗一緑朝开花照耀暮落风相逐何如饱霜雪冬夏森寒玉谁将种官舍本合近严屋不可一日无潇洒防未足阮生岂其愚林中醉醽醁我当明月时移床来此宿和王景彛省中咏孤竹爱此孤生竹碧叶琅玕柯结根甘泉里岂必泰山阿曽莫学兎丝徒以附女萝风扫庭户夜月谁与过拟水西寺咏隂崖竹背岭断崖下老竹生扶疎孤根石上引劲节松不如莫言霜雪多终见緑有余蕲竹顋肥节脑瘦蕲水长笛材洛阳袁氏坞此竹旧移来雪霰饱已久窍星谁为开与君作龙吟吹发江南梅欧阳修初夏刘氏竹林小饮春荣忽已衰夏叶换初秀披荒得深蹊扫緑防清昼万竿交已耸千亩蔚何富惊雷迸狂鞭雾箨舒文绣虚心髙自擢劲节晚愈痩虽慙桃李妖岂愧松柏后川原湛新霁林麓洗昬霿猗猗色可餐滴滴翠欲熘况兹夏首月景物得嘉晚蝶舞新黄孤禽弄清咮窥深入窓蒙玩宻爱林茂依依带幽涧隐隐见孤岫林荪缛堪眠野汲冷可潄鸣琴泻山风髙濑发仙奏暑却自蠲渴心闲疑愈疚杯盘杂芬芳圗籍罗左右怡然防簪组释若出羁廐矧予懐一丘未得觧黄绶官事偶多闲郊扉须屡叩新篁渐添林晚笋堪荐豆谁邀接防公有酒幸相就刘敞咏庭前箭竹冉冉东南美托根那在兹凤凰不可待嵗月方屡移非复山林意空余霜霰姿清风有时至独与幽人期原司马光题鲜于子骏竹轩兹轩最洒落歴歴种琅玕正昼薄云稀萧萧风雨寒翠隂凉晏坐疎韵成清欢锦箨裁夏扇玉笋供春盘晴蜗潜叶底雀投林端幽兴遇物惬髙懐随防安且免一日无何须千亩寛増司马光种竹斋吾爱王子猷借宅亦种竹一日不可无潇洒常在目雪霜徒自白柯叶不改緑殊胜石季伦瑚满金谷种竹种竹南墙隂竹生皆北向茍非阳在北竹性安可强乃知就阳意草木皆有情园葵最柔弱独取倾心名苏轼和子由记园中草木官舍有丛竹结根问囚防下为人所径土宻不容钉慇懃戒吏卒插棘防中庭绕砌忽坟裂走鞭瘦竛竮我常携枕簟来此防寒青日暮不去卧听窓风泠御史台竹今日南风来吹乱庭前竹低昂中音防甲刃纷相触萧然风雪意可折不可辱风霁竹亦囘猗猗散青玉故山今何有秋雨荒篱菊此君知健否归归南轩緑苏辙赋园中所有寒地竹不生虽生常若病斸根种幽砌开叶何已勐婵娟冰雪姿散乱风日影繁华见孤淡一个敌千顷令人忆江上森耸縁岸劲无风箨自飘防防鸣荒迳和鲜于子骏益昌官舍竹轩幽轩离纷华惟有一丛竹纎梢起余寒紫笋散轻馥擢干春雨余挺节秋霜足不知嵗时改守此娟娟緑上有吟风蝉空腹未尝食翦伐非所辞不受尘土辱次韵子瞻御史台竹故园今何有犹有百竿竹春雷起新萌不放牛羊触虽无朱栏拥不见红尘辱清风时一过交戞响鸣玉渊明避纷纭归嗔东篱菊嗟我独何为弃此北窓緑养竹病竹养经年生笋大如母初番放出林末番任供口欲求五寸围更听三年后萧疎尽椽桷无复堪作帚吾庐适营葺便可开户牖秀色到衣冠清风荡尘垢物生恨失养养至无不厚斧斤日摧剥隂阳日难救闲居玩草木农圃即师友养人如养竹举目皆孝秀黄庭坚和甫得竹数本扵周翰喜而作诗和之初侯一亩宫风雨到卧席前日筑短垣昨日始封植平生嵗寒心乐见嵗寒色翩翩佳公子为一窓碧忆公来相居筮吉墨食人言陋如何我自适其适白眼对俗徒醉帽坐欹侧人知爱酒尔不觧心自得阿堵絶往还此君是賔客清风吹月来驩甚折齿屐有节似见圣无言谅知黙数囘长者车犹恨地未僻隂雨打叶时曲肱自宴息心防万物初何防寻辙迹従来修竹林乃是逸民国秦观次韵曽存之啸竹轩翩翩曾公子子猷定前身嗜好准畴昔了然不缁磷寄食平准官植竹当比邻朝与竹相对暮与竹相亲安可一日无此君真可人晁补之秋竹秋风多烦寃竹是嵗寒物朝寒堦玲珑暮寒堦防勿翻然下一叶未觉痩崒岂无陈根旁寂寞众头屈何时雷填填防尔射地出朱子新竹春雷殷岩际幽草齐发生我种南窓竹戢戢已抽萌坐获幽林赏端居无俗情元虞集髙竹临水上髙竹临水上幽花在崖隂以彼贞女姿当此君子心春阳不自媚夕露忽已深湘妃昔鼔瑟怅望苍梧岑傅若金寒竹篇寒竹依涧阿竹生何磊磊滋息因厚地生成借宰春阳散华景枝叶被光彩及兹芳嵗防使吾忧心痗遽悲凛节变但恐惊尘凂寒燠既异宜迟暮复焉悔淇园防未息嶰谷音犹在君子夙相好深懐邈云海竹性谅靡迁人心惧中改愿言卒封植勿使伤樵采王士熙江上竹萧萧江上竹依依徧山麓晨霞屑眀金夕月拥寒玉梢梢緑凤翼叶叶青鸾足深丛疑立壁髙节折垂纛荒凉雨露歴乱同草木不求笋煑羮不求椽架屋搴条作长笛吹我平调曲丁复竹山离离凤食干绵互亘修峦君子懐静仪虚贞媚苍寒灵厓发潜颖崇苞閟幽盘筮邻从蒋诩永结求羊欢明杨基湘竹朝行湘竹下暮宿湘竹中云情与雨态万变俄不同宻宻深翳日疎疎细风新梢露袅袅花节烟蒙蒙纷如千灵妃从以万青童幡幢列缥缈环佩摇丁东来従蔚蓝天步入东华宫怅望不可即翩然若惊鸿夭矫喜而笑低囘俯乃恭质坚本外直性洁縁中空籊尔中矢揉之可彤弓冰雪誓不易肎与时汚隆今朝揭春晴更觉翠色浓戢戢琅玕丛忽见桃花红直疑路不逺便与桃源通我欲捐轻舟褰衣入崆峒春禽迎我啼音响谐孤桐终当听山雨自号苍筤翁李东阳懐竹三年不种竹得竹如得玉十日不见竹一日肠九曲初闻平安报旧叶舒更緑忽听欢笑声新笋抽五六儿童亦觧事知我性无欲平生爱孤澹不厌食无肉慿将垂老身医此未尽俗仓皇欲倾倒愁病相缚束昨夜偶梦之清风洒心目唿童汲泉水日夕勤灌沃吴寛竹翛然数君子落落俱长身东家每借防步去不嫌频移栽幸许我已自前年春自我得此辈园居岂为贫但忧积雨霁日暴少精神终然勤灌溉枝叶还如新因兹悟为学黾勉在斯晨七言古诗增陈张正见赋得阶前嫩竹翠竹梢云自结丛轻花嫩笋欲凌空砌曲横枝屡觧箨阶前疎叶强来风欲知抱节成龙防当扵山路葛陂中唐宋之问緑竹引青溪緑潭潭水侧修竹婵娟同一色徒生仙实凤不逰老在空山人讵识妙年秉愿逃俗纷归卧嵩丘弄白云情傲睨慰心目何可一日无此君岑参范公丛竹歌并序职方郎中兼侍御史范公乃扵陕西使院内种竹新制丛竹诗以见示美范公之清致雅操遂为歌以和之世人见竹不觧爱知君种竹府庭内此君托根幸得地种来防时闻已大盛暑翛翛丛色寒闲宵槭槭叶声干清案牍帘下见宜对琴书窓外防为君成隂将蔽日迸笋穿堦踏还出守节偏凌御史霜虚心愿比郎官笔君莫爱南山松树枝竹色四时也不移寒天草木黄落尽犹自青青君始知原白居易画竹歌并引协律郎萧悦善画竹举时无伦萧亦甚自秘重有终嵗求其一竿一枝而不得者知予天与好事忽写一十五竿恵然见投予厚其意髙其艺无以答贶作歌以报之凡一百八十六字云植物之中竹难写古今虽画无似者萧郎下笔独逼真丹青以来惟一人人画竹身肥拥肿萧画茎痩节节竦人画竹梢死嬴重萧画枝活叶叶动不根而生従意生不笋而成由笔成野塘水邉碕岸侧森森两丛十五茎婵娟不失筠粉态萧索尽得风烟情举头忽见不似画低耳静听疑有声西丛七茎劲而健省向天竺寺前石上见东丛八茎疎且寒忆曾湘妃庙里雨中防幽姿逺思少人别与君相顾空长叹萧郎萧郎老可惜手颤眼昬头雪色自言便是絶笔时従今此竹尤难得无名氏斑竹浓緑疎茎绕湘水春风抽出蛟龙尾色抱霜花粉黛光枝撑蜀锦红霞起交戞敲欹无俗声满林风曵刀鎗横瘢痕苦雨洗不落犹带湘娥泪血腥袅娜梢头埽秋月影穿林下凝残雪我今慙愧子猷心解爱此君名不灭増宋梅尧臣干眀院碧鲜亭壊衣削发逺尘垢虵祖龙孙生屋后不等渭川千户侯尺椽片瓦何尝有方丈东头一亩余中轩四面无窓牖青琼作枝钿为叶丹凤未食苍防走细藤织榻白昼眠寝浓鼻息如雷吼世间百事不厯心门外寒流彻溪口苏轼夀星院寒碧轩清风肃肃揺窓扉窓前修竹一尺围纷纷苍雪落夏簟冉冉緑雾霑人衣日髙山蝉抱叶响人静翠羽穿林飞道人絶粒对寒碧为问鹤骨何由肥于潜僧緑筠轩可使食无肉不可使居无竹无肉令人瘦无竹令人俗人瘦尚可肥士俗不可医傍人笑此言似髙还似痴若对此君仍大嚼世间那有州鹤陆防赠竹十韵放翁小筑湖西偏虚窓曲槛无炎天人间乃有真富贵绕舍十万碧玉椽连林娟娟清露髙枝袅袅揺苍烟常忧俗客触新粉屡戒园丁伤逸鞭凉生尊斚消午醉声撼窓扉惊昼眠春残劚土得美茁气压卿相食万钱尔来作吏苦堕穽毎一梦到心凄然还家再见却惝怳尘土何地従臞仙囊中幸藏餐玉法欲屏万事相周旋更当待月出东岭坐石泠泠挥响泉黄希旦和贾鸿举移竹琳房珠馆何虚寂宝砌无尘苔藓碧仙翁倚槛静吟哦却忆筼筜拂岩石劲节虚心守嵗寒未尝暂变风霜色移来迢递不辞劳深根讶向瑶台植渐承春意叶青青时惹天香烟羃羃月笼翠影尚萧疎露被繁枝才滴沥迎风闲夜拟龙吟结实他年期凤食非才终约老烟霞此际谬当亲采择寄言红紫莫相猜彼此无情化力逢时翦拂任他人沉去葛陂都咫尺金孟宗献题龚平甫森玉轩古人借宅亦种竹大是饕竒心未足髙斋闻有万琅玕坐对懐山饮秋緑官闲胜日无一事尊酒不空仍有肉他时剥啄叩君门髙枕矮床容我宿元髙克恭题管夫人竹窝图云梢露叶秋声古万玉丛深翠蛟舞此君拟结嵗寒盟拄笏相防立烟雨过雨山窓斜映日带烟霜节总宜秋冻雷迸出千崖翠勒此髙歌傲素侯马祖常息斋风竹圗往年家住筼筜谷丹鸾之实美如粟云翻空下深靓昆吾宝刀削秋玉石衣渍锦侵书光风微粉堕生细香琳馆瑶台九天近夜寒笙磬声锵锵万斛苍烟郁江雨二妃弹瑟潇湘浦郫筒蜀酒亦堪沽蟠石防杖令谁取河朔嵗晏冰为梁羣木鳞皴临雪霜迟汝狂飚莫吹裂截管他年侑帝觞杨载题墨竹嶰谷隂寒石如铁箨龙僵立露骨节春雷动地万物活畏汝飞腾冲石裂攅青聚緑生岩幽海涛引声风飕飕年年三伏林下卧白昼憀栗如深秋吴镇竹窝阿香怒鞭箨龙尾班鳞蚀去痕未洗天风吹作万琅玕翠压修林收不起林深有客栖寒烟玉版已悟禅中禅人间赤日迥不到着我六月秋泠然青云欲飞霖雨急佩环声里防蛾泣玉箫惊起老龙眠夜深潇湘半江碧野竹野竹野竹絶可爱枝叶扶疎有真态生平素守逺荆榛走壁悬厓穿石虚心抱节山之阿清风白月聊婆娑寒梢千尺将如何渭川淇澳风烟多王冕息斋防竹图李侯画竹真是竹气韵不下湖州牧墨波翻倒徂徕山笔锋移出筼筜谷千竿万竿清影逺百丈十丈意自足就中分取一两枝别是山隂潇洒族疎梢飒飒凤尾颤条干隐隐虬龙伏凭轩忽若秋风来坐使旁人脱尘俗我生爱竹太僻酷十载狂歌问淇澳归来不得翠琅玕听雨冷眠溪上緑而今已断那时想见景何曽动心目便欲为君真之相对空窓慰幽独柯博士竹圗先生原是丹丘仙迎风一笑春翩翩琅玕满腹造化足须臾笔底开渭川我家只在山隂曲修竹森森照谿緑只今榛莽暗荒烟梦想清风到茅屋今朝防画心茫茫坐乆忽觉生清凉夜深明月入髙堂吹箫唤来防凤凰华防武养竹轩歌为周庄吴逵子道赋髙轩公子良不俗不种竒花种修竹竒花照眼一时红修竹虚心万年緑春雷击地新笋生龙角森森那忍触自锄暖土厚栽培手挈银瓶细浇沃深根埽除蝼蚁窟香叶终期凤凰宿日使霑濡雨露恩嵗寒岂惮冰霜酷猗猗绕户矗琅玕雾连烟比淇澳招揺皓月金碎勾引清风声戞玉炎天展簟卧苍雪春日听莺泛醁可一日暂相防坐对此君防不足君不见白乐天重言养竹比养贤又不见东坡诗无竹士俗不可医君今有竹善培养防防直拂青云上舒頔竹溪书屋圗为黄克文题清谿谿上竹无数爱竹移家竹林住阶前老竹铿玉声秋夜读书霑竹露书声绕屋杂竹声竹色侵书助书趣竹根个个长龙孙竹上鸾凰亦来聚有时携琴倚竹弹两袖清隂分竹翠云梢月干竹弄影杖竹寻诗过桥去平生性癖亦爱竹不问主人造竹所君不见一笻投陂忽变化万卷蟠胷胜插架眀宣宗緑竹引蓟门八月霜华浓何时种竹成丛凤城之阳禁苑东琅玕万树凌青空光摇太液波心月髙出三山顶上松祥飚拂拂来天上鸣金戞玉声玲珑蓬莱宫中日如年髙柯宻叶霏云烟春阳挺秀百花表秋月争辉仙桂边九夏繁隂覆灵囿祥麟瑞鹤相周旋六花凝寒羣卉老清标转觉生光妍轩皇昔日初制律截筒来自昆仑谷江心蟠石桃竹枝斩根剥皮夸紫玉何如蓬莱宫中竹雨露偏多生意足盘根固节千万年逺胜猗猗淇水澳上林花木熈青春灵芝瑞草争芳芬爱此苍苍太古色竹边防度停逰轮世云凤凰食竹实又云凤凰栖竹枝凤笙九奏太平曲凤兮凰兮今来仪予将拭目而观之髙启爱竹轩为陈维寅赋匡山老客何清真自绕园屋栽苍筠年来无肉虽苦痩家有万玉谁言贫一竿防惜不忍翦何以持钓横江鳞僮来扫叶自可喜客至踏笋长遭嗔辀啼罢结逺梦碧云忽堕湘南春凉隂翛翛润琴砚落翠冉冉沾衣巾诗成时向节下写醉墨防破烟痕新风来清啸与相答若听金奏怡我神知无颜色媚儿女自古相爱惟幽人洛阳陌上花易过歌钟竞赏劳车轮何如此君最耐久嵗晚结托同情亲乱声朝送帘外雨疎影夜拂窓前尘我尝种此欲免俗即今伐尽惟荆榛故园咫尺未去移家幸得为子邻往来傥许如二仲敲门借防毋嫌频王绂过华叔端草堂写晴竹于壁上我爱君家逺城郭绕檐竹色侵帘幙醉中挥翰写晴梢湘云一翦春隂薄防来顿觉风气清耳边恍若闻秋声啸歌到晚不归去髙卧翠隂唿月明又雨竹髙轩置酒延夕曛眼前知己无如君枯肠醉后有芒角手挥髙节凌青云图成自觉精灵聚素壁俄然仪凤羽拟得秋深直造来翦烛连床听风雨王佐画竹潇湘緑玉昆仑石移向髙堂之素壁四座凉风带雪吹半窓疎雨和烟滴九疑梦断瑶瑟寒贴云影落防飞鸾霓旌冉冉欲归去美人持赠青琅玕也曽拂拭苍苔色坐弄参差椘天碧曲终日暮山鸟啼自写幽情寄相忆原王世贞题竹轩吾宗雅语世所闻何可一日无此君汝今卜居但种竹凡草不敢骄相羣箨龙个个迸春雨凤尾枝枝干碧云晨唿阿段汲溪润洗出潇湘防泪文慎莫学辟疆驱大令又莫学张鹰逃右军扁舟但过医俗士把臂相将醉夕曛题画竹野夫防杖村南复村北防防东君恡消息瞥然缟素一枝横又见琳琅数竿碧一枝春之先数竿冬之后俯仰天地间与尔成三友衡门掩卧不一旬淇园太痩无精神樵青已侵翠凤尾飓母吹散玉龙鳞赖得吴镇及王冕前与二友传其真虚堂展防仅盈尺二友居然侍吾侧问之不言对以臆眉宇肃肃吐佳色吾不防学范詹事西遣闗中使却寄江南春消芳悴粉何足论吾不学家骑曹不可一日无所至植此君封篱防箨何纷纭二友寓吾簏俨若洛下东西两头屋一头翦得潇湘云一头小贮罗浮玉镇也九烟吐吸天浆腴冕亦磊砢节目非凡夫扶舆清气合此圗快矣乎快矣乎此圗此友吾不孤冯琦题画竹何人写此青琅玕满堂爽飒生秋寒居然坐我三径下数茎不动风柏溪先生隐扵酒戏拈秃笔大如帚一幅淋漓竹亦醉醉竹合与先生友矗矗三株状殊絶迥若苍虬立烟雪别有一枝秀且长青鸾整翮従风翔葛陂化龙去已乆至今屏幛生辉光我观此圗懐耿耿墨花乱落团圞影素节偏宜君子堂虚中独立尚书省尚书华省凤池隅新长孙枝引凤雏夔龙礼乐方大伶伦之管公所须此君何可一日无五言律诗増唐李峤竹髙簳椘江濆婵娟曙氛白花摇凤影青节动龙文叶扫东南日枝梢西北云谁知湘水上流泪独思君张九龄和黄门卢侍郎咏竹清切紫庭垂葳蕤防露枝色无月变声有惠风吹髙节人相重虚心世所知凤凰佳可食一去一来仪蒋涣奉和徐侍郎中书丛篠韵中禁夕沈沈幽篁别作林色连鸡树近影落凤池深为重凌霜节虚应物心年年承雨露长对紫庭隂原杜甫苦竹青亦自守软弱强扶持味苦夏虫避丛卑春鸟疑轩墀曽不重翦伐欲无辞幸近幽人屋霜根结在兹严郑公宅同咏竹緑竹半箨新梢才出墙色侵书帙晚隂过酒樽凉雨洗娟娟浄风吹细细香但令无剪伐防见拂云长増刘长卿斑竹岩苍梧在何防斑竹自成林防防留残泪枝枝寄此心寒山响易满秋水影偏深欲觅樵人路笼不可寻郎士元和王相公题中书丛竹寄上元相公多时仙径里色并翠琅玕幽意烟月清隂庇蕙兰枝繁宜露重叶老爱天寒竟日防鸾止孤吟为一防李益竹窓闻风寄苗发司空曙微风惊暮坐临牖思悠哉开门复动竹疑是故人来时滴枝上露稍沾阶下苔何当一入幌为拂緑琴埃杨巨源池上竹一丛婵娟色四面清冷波气润晚烟重光闲秋露多翠筠入疎栁清影拂圎荷嵗晏琅玕实心期有凤过元稹新竹新篁才觧箨寒色已青葱冉冉偏凝粉萧萧渐引风扶疎多透日寥落未成丛唯有团团节坚贞大小同山竹枝深院虎溪竹逺公身自栽多慙折君节扶我出山来贵托安危步难将混俗材还投辋川水从作老龙囘姚合竹里径微径婵娟里唯同静者知迹深苔长防步狭笋生时髙是连幽树穷应到曲池纱巾灵夀杖行乐复相宜李贺竹入水文光动抽空緑影春露华生笋径苔色拂霜根织可承香汁裁堪钓锦鳞三梁曽入用一节奉王孙李德裕竹迳野竹自成迳绕溪三里余檀栾被层阜萧瑟映清渠日落见林静风行知谷虚田家故人少谁肎共防鱼杜牧栽竹本因遮日种却似为溪移歴歴羽林影疎疎烟露姿萧骚寒雨夜敲戞晚风时故国何年到尘冠挂一枝题刘秀才新竹数茎幽玉色晓夕翠烟分声破寒窓梦根穿緑藓纹渐笼当槛日欲碍入帘云不是山隂客何人爱此君许浑秋日白沙馆对竹萧萧凌雪霜浓翠异三湘疎影月移壁寒声风满堂卷帘秋更早髙枕夜偏长忽忆南溪路万竿今正凉方干方着作画竹叠叶与髙节俱从毫末生流传千古誉研錬十年情向月本无影临风疑有声吾家钓台畔似此两三茎刘得仁昊天观新栽竹清风枝叶上山鸟已栖来根别古沟岸影生秋观苔遍思诸草木惟此出尘埃为恨移君晚空庭更拟栽薛竹迳盘迳入依依旋惊幽鸟飞寻多苔色古踏碎箨声微鞭节横妨户枝梢动拂衣前溪闻到防应接钓鱼矶碧鲜庭春题竹竹少竹更重碧鲜强更名有防常凭立无径独穿行夕月隂何乱春风叶尽轻已闻图画客兼写薛先生李咸用庭竹嫩緑与老碧森然庭砌中坐消三伏景吟起数竿风叶影重还宻梢声逺或通更期春共防桃映小花红杜荀鹤新栽竹斸破苍苔色因栽十数茎窓风従此冷诗思当时清酒入杯中影碁添局上声不同桃与李潇洒伴书生孙岘赋竹送徳林少尹贠外万物中潇洒修篁独逸羣贞姿曽冒雪髙节欲凌云细韵风初发浓烟日正曛因题偏惜别不可暂无君李中庭竹偶自山僧院移归傍砌栽好风终日起幽鸟有时来筛月牵诗兴笼烟伴酒杯南窓睡新起萧飒雨声张蠙新竹新鞭暗入庭初长两三茎不是他山少无如此地生垂梢丛上出柔叶箨间成何用髙唐峡风枝扫月明王周碧鲜亭飋飋笼清籁萧萧鏁翠隂向髙思尽节従直美虚心防砌滋苍藓幽窓伴素琴公余时引步一径静中深薛涛酬人雨后翫竹南天春雨时那鉴雪霜姿众类亦云茂虚心宁自持多留晋贤醉早伴舜妃悲晚嵗君赏苍苍劲节竒宋王禹偁对邻家竹东隣谁种竹偏称长官心月上分清影风来恵好音低枝疑见接迸笋似相寻多谢此君意墙头诱我吟韩琦长安府舍竹径北榭层基下森森竹径幽枝繁低拂葢根宻仅通流劲节轻环粉狂鞭怒走虬风霜胡可动松栢乃吾俦梅尧臣县署丛竹袅袅幽亭竹团团自结丛寒生緑罇上影入翠屏中陶栁应惭弱潘花只竞红方持雪霜操不敢倚春风翠竹亭种竹防千个结亭三四椽逰人多寂静啼鸟亦留连酒有陶公爱林希阮氏贤我来归路逺跃马古城边细竹森森汉宫竹托本异孤生玉砌縁根迸朱栏与笋平朝烟生宻翠晩影漏斜明应待女娲采参差凤琯清司马光防竹诗有引草木类同而种殊者竹为多杭州广岩寺有防竹相比而生举林皆然其尤异者生枯树腹中自其顶出森然骈竦树如龙蛇相萦矫首砑然予见而赋之防干标孤腹青青凡防霜龙腾防角直鲸喷两须长讵欲寻支遁安问辟疆屡来非别意未与此君忘苏轼次韵子由緑筠堂爱竹延客求诗剰挂墙风梢千纛乱月影万夫长谷鸟惊碁响山蜂识酒香只应陶靖节防听北窓凉苏轼和孔武仲金陵华蔵寺此君亭緑竹不可数孤亭一倍幽色分岩石润梢出涧松修雪节寒方见春萌早不抽故山多此物长恨未归林次韵荅人槛竹猗猗元自直落落不须扶宻节风吹展清隂月共铺丛长傲霜雪根瘦耻泥涂更种愁无地应须翦碧芦咏竹湖濵宜草木修竹可三寻防居多野思移种近墙隂及尔迷未醒方予热正侵无嫌不逮本地薄肎成林南隣竹正茂门巷不容賔悬印君当往囊金我患贫翠旌梢乱起犀角笋初匀不惜图书卖端来作主人移竹墙隂竹蒙宻板筑念相妨欲补东园缺欣乗雨后凉三年生笋遍一径引风长但恐翁弥老笻枝懒复将黄庭坚和师厚栽竹大隐在城市此君真友生根须辰日斸笋要上畨成龙化葛陂去凤吹阿阁鸣草荒三径断嵗晚见交情朱子次韵择之咏竹竹隖深深防檀栾绕舍青暑风成惨淡寒月助清泠客去空尘榻诗来拓采櫺此君同一笑午梦顿醒黄希旦咏竹生涯何所有满砌植琳琅痩影碎秋月健梢横晓霜且従喧鸟雀终待集鸾凰吟绕都防却谁知此兴长元黄庚对竹门对南邻竹青青玉万竿虽然无地种且得隔篱防露叶晴犹湿风枝夏亦寒但教休翦伐何用报平安杜本寄题竹轩緑竹翛翛防华轩椘椘深暮留雏凤宿晓听蛰龙吟月进窓櫺影云移几席隂居然淇澳趣莫使俗尘侵僧善住盆竹瓦缶不多土娟娟枝叶蕃岂知么凤尾元是古龙孙苍雪洒禅榻细香浮酒尊王猷来此见应亦为销魂明袁凯闻张防士竹林甚盛欲观未兼简王一秀才闻道南村竹春来接逺坡色侵沽酒斾声送濯缨歌甚欲敲门防须慿拄杖过余隂过西沼应覆右军鵞李东阳竹坡种竹前坡满其如秋兴何迥山气爽低碍夕阳多有地留冰雪无心鬬绮罗锦衣归稚子洗耳听鸣珂种竹种竹幽堂下凉生暑气微爱长过我屋防緑上人衣坐久月初出梦囘风渐稀一竿如可钓吾欲问渔矶剰买城中地多应为此君凉生别院雨緑补后溪云秋至不改色梦醒时一闻防居或未免聊尔洗尘氛陈宪章雨中栽竹心被清虚引非闗索竹防檐前才数个淇上已千竿微雨土初覆北风天正寒昆丘有孤凤何防啄琅玕原申时行竹径欲借淇园胜凌霜挺万竿月来金影碎风动玉声寒障暑隂堪息停云秀可餐相过惟二仲尽日倚琅玕于若瀛咏竹緑笋半箨新梢才作林色连梧井近根入槿篱深雅有凌寒操虚应世心拂云不须待常对小庭隂戈汕题竹有竹见庭好当杯意转亲清声风间出文影日斜陈槛近迎根直天空写叶真知君杜寒暑长伴痩吟身嵗暮防吾辈萧疎赖此君横枝驯怪石直节藐寒云松傲低为伴梅清艶不羣有时当积雪秉烛倚霄分王徳操咏竹幽居思伴侣惟有此君宜萧飒既同我清空亦可师吟时声应和步防影追随不作人间态炎凉意便移増僧源际偶题竹上冷翠何宻幽寻独坐时扉开流水过风静到云迟嬾性知终弃虚心幸自持偶然吟未稳清响动髙枝御定佩文斋广羣芳谱卷八十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十五竹谱竹谱四集藻七言律诗増唐崔涯竹领得溪风不放廻傍窓缘砌遍庭栽行招野客为邻住看引山禽入郭来幽院独惊秋气早小门深向緑隂开谁怜翠色兼寒影静落茶瓯与酒杯令狐楚郡斋左偏栽竹百余竿炎凉已周青翠不改而为墙垣所蔽有乖爱赏假日命去斋居之东墙由是俯临轩堦低映帷戸日夕相对颇有翛然之趣斋居栽竹北窓边素壁新开映碧鲜青蔼近当行药处緑隂深到卧帷前风惊晓叶如闻雨月过春枝似带烟老子忆山心暂缓退公闲坐对婵娟刘禹锡和宣武令狐相公郡斋对新竹新竹翛翛韵晓风隔窓依砌尚笼数间素壁初开后一片清光入坐中欹枕闲看知自适含毫朗咏与谁同此君若欲长相见政事堂东有旧丛李绅南庭竹东南旧羙凌霜操五月凝隂入坐寒烟惹翠梢含玉露粉开春箨耸琅玕莫令戏马童儿见试引为龙道士看知尔结根香实在凤凰终拟下云端杨巨源和令狐舍人酬峯上人题山栏孤竹满院冰姿粉箨残一茎青翠近帘端离丛自欲亲香火抱节何妨共嵗寒能让繁声任真籁解将孤影对芳兰范云许访西林寺枝叶须和彩凤看李逺隣人自金仙观移竹移居新竹已堪看斸破莓苔得防竿圆节不教伤粉箨低枝犹拟拂霜坛墙头枝压和烟緑枕上风来送夜寒第一莫教渔父见且从萧飒满朱栏方千越州使院竹莫见凌云飘粉箨须知碍石作盘根细看枝上蝉吟处犹是笋时虫蚀痕月送緑隂斜上砌露凝寒色湿遮门列仙终日逍遥地鸟雀潜来不敢喧题新竹青苔斸破植贞坚细碧竿排郁眼鲜小凤凰声吹嫩叶短蛟龙尾褭轻烟节环腻色端匀粉根拔秋光暗长鞭怪得入门肌骨冷缀风黏月满庭前罗邺竹翠叶才分细细枝清隂犹未上堦墀蕙兰虽许相依日桃李还应笑后时抱节不为霜霰改成林终与凤凰期渭滨若更征贤相好作渔竿系钓丝薛能新竹桞营茅土倦麤材因向山家乞翠栽清露便教终夜滴好风疑是故园来栏边匠去朱犹湿溉后虫浮穴暗开他日防应威凤至莫辞公府受尘埃秦韬玉题竹削玉森森幽思清阮家髙兴尚分眀卷帘隂薄漏山色欹枕韵寒宜雨声斜对酒缸偏觉好静笼棊局最多情却惊九陌轮蹄外独有溪烟数十茎原郑谷竹宜烟宜雨又宜风拂水藏村复间松移得萧骚从逺寺洗来疎净见前峯侵堦藓折春芽迸绕迳莎微夏防浓无赖杏花多意绪数枝穿翠好相容増王贞白洗竹道院竹繁教畧洗鸣琴酌酒看扶疎不图结实来防凤且要长竿钓巨鱼锦箨裁冠添散逸玉芽修馔称清虚有时记得三天事自向琅玕节下书殷文圭题友人庭竹丛篁萧瑟拂清隂贵地栽成碧玉林尽待花开添凤食可怜风击伏龙吟钿竿离立霜文静锦箨飘零粉节深何事子猷偏寄赏此君心似主人心李中咏竹森森移得自山庄植向空庭野兴长便有好风来枕簟更无闲梦到潇湘防来砌藓经疎雨引下溪禽带夕阳闲约羽人同赏处安排碁局就清凉徐夤咏竹翠染琅玕粉渐开东南移得防稽栽游丝挂处渔竿去緑水夹时龙影来风触有声含六律露沾如洗絶浮埃王猷旧宅无人到抱却清隂葢緑苔刘兼新竹近窓卧砌两三丛佐静添幽别有功影镂碎金初透月声寒玉乍揺风无凭费叟烟波碧莫信湘妃泪防红自是子猷偏爱尔虚心髙节雪霜中宋韩琦次韵和方谨言郎中再观省中手植竹翠影参差渐拂堦清郎曽此占竒栽辞君昔为莼羮去恋尔今同菊径来玉耸劲枝欺暮雪绣残文箨委寒苔虚心髙节依然在几见繁英落又开梅尧臣和新栽竹斸破烟丛带笋移映轩临槛特为宜龙孙已见多竒节凤实新生入翠枝不向阮家林下集还思渭北水边窥一花一草公休咏惯作兰台侍从诗孔武仲惜竹诗并引东斋有竹数竿翠蔚可喜其傍众笋附生漫益深茂最后出者尤若竒特无不应意解箨未尽而为老兵手折之悲夫以干云蔽日之势而摧于窓戸之下以凌霜冐雪之姿而失于俄顷之间环歩往来凄怆良久不能忘情因寓之以诗老藓墙隂夕照间何人折我翠琅玕即之緑叶随尘化犹有低枝带露残不放云梢侵霰雪因嗟世故足波澜故园未乏筼筜品十顷繁隂六月寒王安石华蔵院此君亭咏竹一径森然四座凉残隂余韵去何长人怜直节生来瘦自许髙材老更刚曽与蒿藜同雨露终随松栢到冰霜烦君惜取根株在欲乞伶伦学凤凰苏轼次韵刘贡父西省种竹要知西掖承平事记取刘郎种竹初旧徳终唿名字外后生谁续笑谈余成隂障日行当见取笋供庖计已疎白首林间望天上平安待报故人书孤山竹阁海山兠率两茫然古寺无人竹满轩白鹤不留归后语苍龙犹是种时孙两丛恰似萧郎笔千亩空懐渭上村欲把新诗问遗像病维摩诘更无言苏辙寄题陈宪郎中竹轩家有修篁緑满轩趋庭诗礼旧忘言凌霜自得良朋友过雨时添好子孙试翦轻筠扶健歩旋收凉叶煑清樽风流共道胜桑梓邻里何妨种百根次韵刘贡父西掖种竹竹迷谁定知迷否趁取滂沲好雨初栽向凤池吹律处斸从芸阁杀青余迎风一笑朝回早弄月相差直宿疎应怪籍咸林下客相看不饮作除书曽巩南轩竹密竹娟娟数十茎旱天萧洒有髙情风吹已送烦心醒雨洗还供逺眼清新笋巧穿苔石去碎隂微破粉墙生应须万物冰霜后来看琅玕色转眀黄庭坚陈氏园咏竹不问主人来看竹小溪风物似家林春供馈妇几番笋夏与行人百亩隂直气虽冲云汉上髙材终恐斧斤寻截竿可比北溟钓欲赠溪翁谁姓任韩驹次韵何文缜种竹杜陵穷老觅桤栽不似何郎种笛材三径莫忧荒草合一樽如与故人开未堪急雨枝枝打便有幽禽日日来坐诵东坡食无肉诗肠日午转饥雷陆游东湖新竹插棘编篱谨防持养成寒碧映沦漪清风掠地秋先到赤日行天午不知解箨时闻声放梢初见叶离离官闲我欲频来此枕簟仍教到处随杨万里新竹青士何年入大荒羽仪禁省立如墙锦绷半脱娟娟玉粉节新涂拂拂霜带雨小酣三日后出墙忽喜一梢长今年秋闰防多暑剰借先生格外凉刘克庄种竹借居未定先栽竹为爱疎声与薄隂一日暂无能鄙吝数竿虽少亦萧森窓间对了添诗料郭外移来费俸金自笑眀年何处在虚檐风至且披襟岳珂咏小园防竹锦绷玉立纪防清瑞牒千年重得名龙竹髙标俨元致熊湘素节凛皇英质同陇麦两岐秀竒并庭柯连理荣却羡此君尤特立虚心直道不孤生金李献能丹阳观竹宫中移赐素士如林侍紫清紫清新许住蓬瀛娟娟粉节霜匀出矗矗烟梢玉削成福地根茎化育中天雨露借恩荣緑章封事朝来奏又听风前彩凤鸣原郭长倩义师院丛竹南轩移植自西坛瘐玉亭亭十数竿得法未应输老柏植根兼得近幽兰虽无秾艶包春色自许贞心老嵗寒百草千花尽零落请君来向此中看増毛端题崞县郝子玉此君轩桂林名姓一枝新万竹青青徳有邻渭上风烟分别山阳诗酒属闲人心期已到冰霜窟眼界不知花桞尘萱背从今看辉映嫩香新粉四时春元白珽竹隂占断人间潇洒地全身水墨画筼筜非烟非雾一林碧似雨似晴三径凉翠袖佳人黯空谷白须道士隠南塘数竿醉日君须记移向西轩补夕阳宋旡如镜伐竹架过墙蒲萄断竹插地复生枝叶无住序曰瑞竹余以诗赠之为引寒藤延晚翠试栽碧玉动秋根凤梢依旧生虚籁龙箨相将添逺孙林月过庭窥断影茶烟润色到啼痕阳休丽藻题还徧贝叶应多此处繙成廷珪题崔原亨竹深处并序余家有竹数竿人号之居竹轩原亨城西时则有竹亦数竿人号之竹深处余与崔君通家来往所好相同故及之居竹轩中也自寛不愁无地着琅玕文公胸次空千亩李侗门前只一竿天与老夫医恶俗日凭童子报平安崔家别墅尤髙致迟子归来守嵗寒贡性之雪竹山房此君节操独凌寒冰雪丛中更耐看帘幙影迷金琐碎佩环声动玉防干只疑圃翻琼树错讶瑶台舞素鸾白战防时能着我万竿深处一凭栏倪瓒居竹轩翠竹如云江水春结茅依竹住江滨阶前迸笋从侵迳雨后垂隂欲覆邻映叶黄鹂还自语傍人白鹤亦能驯遥知静者忘声色满屋清风未觉贫眀髙启新篁南池雨后见新篁袅袅烟梢渐出墙风度乱翻交箨响露垂微挹粉痕香帘前嫩色初含暝琴畔疎隂已送凉野饭休烧林下笋留添碧玉嫩竿长李东阳雨中种竹石栏沙路雨声干为欠萧萧一两竿深土膏从地底暝移茅屋过江干方于辰日依时种影待晴天拂翠看试倚蓬窓听疎密布袍沾尽不知寒吴寛竹种处能招凤鸟来月眀清影拂书堆笋鞭遇石犹斜出花米逢春莫乱开此物似贤今合荐吾宗医俗旧曽栽若从后圃论髙节棃白桃红孰取材原文征眀竹分得亭亭緑玉枝雨余生意满阶墀凌霄已展疎疎叶防粉聊营短短篱肎信移来真是醉不愁俗在未能医人间此夜频前席凉月虚窓更自宜申时行竹粉浮筠忽自散琳琅解箨依然抱雪霜应是凤苞素彩非关蝶翅腻琼芳铅华半染湘妃泪玉笋微含汉署香不见侍中频拭面晓来新雨沐苍筤邓云霄竹粉万竿晴拂渭川烟解箨琼枝自皛然湘水裙揺珠佩冷葛陂云防玉龙眠看来翻恨何郎妬栽处应将汉署连六月林间犹带雪可留清韵待羣贤于若瀛竹粉新抽翠篠碧于妆皜质辉辉抱节长操干未须逢越女解苞疑是试何郎痕销乍染三湘泪素积犹疑五月霜仆射盘中劳记事未裁斑管已含光五言排律増唐王维沈十四拾遗新竹生读经处同诸公作闲居日清静修竹自檀栾嫩节留余箨新丛出旧防细枝风响乱疎影月光寒乐府裁龙笛渔家伐钓竿何如道门里青翠拂仙坛刘长同郭叅谋咏崔仆射淮南节度使防前竹昔种梁王苑今移汉将坛笼低冕过青翠卷帘看得地移根逺经霜抱节难开花成凤实嫩笋长渔竿霭霭军容静萧萧郡宇寛细音和角暮疎影上门寒湘浦何年变山阳防处残不知轩屏侧嵗晚对袁安朱放竹青竹何森然沉沉独曙前出墙同淅开戸满婵娟箨卷初呈粉苔侵乱上钱疎中思水过深处若山连叠夜常栖鹭清朝乍有蝉砌隂迎缓策檐翠对欹眠迸笋防分箭繁梢一向偏月过惊散雪风动极闻泉幽谷添诗谱髙人欲制篇萧萧意何限不独住湘川白居易题卢秘书夏日新栽竹二十韵湘竹初封植卢生此考槃久持霜节苦新托露根难等度须当砌疎稠要满栏买怜分薄俸栽称作闲官叶翦蓝罗碎茎抽玉琯端防声清淅一簇緑檀栾未夜青岚入先秋白露漙拂肩揺翡翠熨手弄琅玕韵透窓风起隂铺砌月残炎天闻觉冷窄地见疑寛梢动胜揺扇枝低好挂冠碧笼烟羃羃珠洒雨珊珊晚箨晴云展隂芽蛰虺蟠爱从抽马策惜未截鱼竿松韵徒烦听桃夭不足观梁慙当家杏台陋夲司兰撑拨诗人兴勾牵酒客欢静连芦簟滑凉拂葛衣单岂止消时暑应能保嵗寒莫同凡草木一种夏中看王建杜中丞书院新移小竹此地夲无竹逺从山寺移经年求养法隔日记浇时嫩緑卷新叶残黄收故枝色经寒不动声与静相宜爱防出常数稀稠看自知贫家缘未有客散独行迟朱庆余赋得震为苍筤竹为擢东方秀翛然异众筠青葱才映粉密正含春嫩箨霑防雨幽根絶细尘乍怜分径小偏觉带烟新结实皆留凤垂隂似庇人愿唯竿在手深水挂赪鳞许昼江南竹江南萧洒地夲自与君宜固节还同我虚心欲待谁涧泉傍借响山木共含滋粉腻虫难篆丛疎鸟易窥尽应逢野渡中忽见村祠叶扫秋空静根横古壍危影迷寒霭里声出夜风时客棹深深过人家逺逺移游邉曽结念到此数题诗莫恨成龙晚成龙防有期贾岛题郑常侍防前竹緑竹临诗酒婵娟思不穷乱枝低积雪繁叶亚寒风萧飒疑泉过萦廻有径通侵庭根出土隔壁笋成丛疎影沙窓外清音寳瑟中卷帘终日看欹枕几秋同万顷歌王子千竿伴阮公露光怜片片雨润爱嶰谷蛮湖北湘川灞水东何如轩槛侧苍翠褭长空吴融玉堂种竹当砌植檀栾浓隂五月寒引风穿玉牖揺露滴金盘有韵和宫漏无香杂畹兰地严云鏁易日近雪封难静称围棋防闲宜阁笔看他年终结实不羡树栖鸾李建勲新竹袅袅薰风软娟娟湛露光参差仙子仗迤逦羽林枪廻去侵花地斜来破藓墙箨干犹抱翠粉腻若涂妆迳曲茎难数隂疎叶未长嬾嫌吟客倚甘畏夏虫伤映水如争立当轩自着行北亭樽酒兴还为此君狂徐夤钓丝竹藋藋拂清流堪维舴艋舟野虫悬作饵溪月曲为钩雨润揺堦长风吹绕指柔若将诸树比还使緑杨羞蚕妇非尧女渔人是子猷湖边旧栽处长映读书楼宋司马光防竹上苑通丹禁修林绕玉堂周阿纡镂槛并干擢新篁潇洒骈瑶甃连翩拂壁珰虬腾防角直鲸喷两须长晓泊烟华重晴留雨气凉分音成律吕齐秀待鸾凰碧借云霞润清依日月光物情知有谓天造固无方比节羣诚合虚心至道彰吾君愈勤徳不敢有嘉祥七言排律増唐白居易和令狐相公新于郡内栽竹百竿拆壁开轩旦夕对翫偶题七言五韵梁园修竹旧传名久废年深竹不生千亩荒凉寻未得百竿青翠种新成墙开乍见重添兴窓静时闻别有情烟叶笼侵夜色风枝萧飒欲秋声更登楼望尤堪重千万人家无一茎原眀吴国伦题竹竹里名依华子冈何年移傍此君堂鲜筠裛露丹珠细劲节凌霄緑玉长数亩繁隂飘陆海万竿疎雨过潇湘樽邀梁孝园中月袖拂元径里霜羗笛未裁龙竞奏秦箫欲截凤先翔防娟隔幔琴徽冷葱蒨临池水脉香居士风流还洛下故人消息半山阳异时看去同谁好独有王猷兴更长五言絶句御制咏盆中竹此君霜后青密叶欲停雪丛篁傍小山清节依然洁増唐太宗赋得临池竹贞条障曲砌翠叶贯寒霜拂牖分龙影临池待凤翔卢照邻临堦竹封霜连锦砌傍露拂瑶堦聊将仪凤质暂与俗人谐吕太一咏院中丛竹擢擢当轩竹青青重嵗寒心真徒见赏箨小未成竿张纮和吕御史咏院中丛竹闻君庭竹咏幽意嵗寒多叹息为冠小良工将奈何原王维斤竹岭檀栾映空曲青翠漾涟漪暗入商山路樵人不可知竹里馆独坐幽篁里弹琴复长啸深林人不知眀月来相照裴廸斤竹岭眀流纡且直緑篠密复深一径通山路行歌望旧岑竹里馆来过竹里馆日与道相亲出入惟山鸟幽深无世人増刘长斑竹苍梧千载后斑竹封湘沅欲识湘妃怨枝枝满泪痕刘禹锡庭竹露涤铅粉节风揺青玉枝依依似君子无地不相宜韩愈竹洞竹洞何年有公初斫竹开洞门无锁钥俗客不曽来竹溪蔼蔼溪流漫梢梢岸篠长穿沙碧簳浄落水紫包香张籍和韦开州盛山竹岩独入千竿里缘岩蹋石层笋头齐欲出更不许人登李羣玉题竹一顷含秋緑森风十万竿气吹朱夏转声扫碧霄寒殷璠题竹窓戸尽萧森空堦凝碧隂不缘冰雪里为识嵗寒心杜牧黄州竹迳竹岗蟠小迳曲折鬭蛇来三年得归去知绕防千宋徐铉北苑咏竹劲节生宫苑虚心奉豫游自然名价重不羡渭川矦石延年省中对竹擢翠向人孤潭潭省署虚雨余秋更晚风月共萧疎苏轼和庐山芝上人竹轩洞外复空中千千万万同劳师向竹颂清是阿谁风苏辙和文与可竹坞空陂放修竹肃肃复防防莫除坞外笋从使入园生霜筠亭林髙日气薄竹色浄如水寂厯断人声时有鸣禽起筼筜谷谁言使君贫已用谷量竹盈谷万万竿何曽一竿曲此君庵风梢绕檐匝霜干当浄遥知素壁上醉墨森相映杨万里咏竹凛凛冰霜节翛翛玉雪身便无文与可自有月传神朱子丘子野表兄郊园咏竹移自溪上园种此墙隂路墙隂少人行来嵗障幽户竹种竹官墙隂经年但憔悴故园新緑多宿干转苍翠云谷竹坞悄蒨桃蹊北萧槮竹坞深不堪秋夜永风雨助悲吟金李俊民咏竹潇洒能医俗檀栾看上番我宁负此腹忍使箨龙冤杨载题墨竹风味既澹泊颜色不娬媚孤生崖谷间有此凌云气元吴镇题露竹晴霏光煜煜皎日影曈曈为问东华尘何如北窓风题画竹霏霏桃李花竞向春前开何如此君子四时清风来亭亭月下隂挺挺霜中节寂寂空山深不改四时叶野色入髙秋寒影逝湘水日午思晚凉清风为谁起抱节元无心凌云如有意置之空山中凛此君子志元吉雅谟丁画竹雨过蛟龙起风生翡翠寒但存清白在日日是平安杨维桢雨竹倚石添新笋争妍个个添佳人听春雨笑隔水晶帘眀髙启畧上人房竹幽篠半梢横山窓飐月眀上人禅定久不怕有秋声题丛竹图窈窕复茸千山万竹中幽人夜惊起秋雨共秋风修竹坞色映溪沉沉秋云生夕隂无限楚山意鹤鸣风满林李东阳画竹山风与溪竹共作一林秋行人休更往前路有钩辀旭日照珊瑚秋风碧海枯只愁龙化去不敢鬭齐奴咏竹秋雨烂百草青青修竹林解使秋声爽还令秋色深原冯琦竹满地种琅玕修枝防茅屋微风如有防一一鸣寒玉本是潇湘人最爱潇湘竹何处丘中琴厯厯潇湘曲于若瀛竹清溪绕一湾种竹只数个朝来风箨疎落水青萍破陈继儒方竹杖外方而内虚得道己无上不作渔郎竿还斸仙人杖六言絶句御制闲坐咏竹门外千竿细竹窓前万朶鲜花秋寒众色皆变惟尔霜姿可嘉七言絶句御制咏潭柘寺竹翠叶才抽碧玉枝经旬清影上阶墀凌霜抱节无人见终日虚心与凤期题苏轼墨竹径尺筼筜墨浅深雪堂健笔势千寻纵饶凝露春梢色不比凌霜挺节心初秋咏竹森萃青青绕碧塘霜姿霭霭动幽香寒风不变终身节緑叶纷然映晚凉原唐杜甫从韦二眀府续处觅绵竹华轩霭霭他年到绵竹亭亭出县髙江上舍前无此物幸分苍翠拂波涛増刘长晚春归山居题窓前竹溪上残春黄鸟稀辛夷花尽杏花飞始怜幽竹山窓下不改清隂待我归韦应物将往滁城恋新竹简崔都水示端停车欲去绕丛竹偏爱新筠十数竿莫遣儿童触琼粉留待幽人廻日看桞宗元清水驿丛竹天水赵云余手植一十二茎檐下疎篁十二茎襄阳从事寄幽情祗应更使伶伦见写尽防雄防凤鸣原李涉葺夷陵幽居负郭依山一径深万竿如束翠沉沉从来爱物多成癖辛苦移家为竹林増王建乞竹乞取池西三两竿房前栽着病时看亦知自惜难判割犹胜横根引出防刘言史题竹园绕屋扶疎耸翠茎苔滋粉漾有幽情丹阳万戸春光静独自君家秋雨声题源分竹亭绕屋扶疎千万竿无人相诱独行看日光不透烟常在先校诸家一月寒僧檐前独竹咏乱石田中寄孤本亭亭不住凌虚引欲以袈裟拂着来一邉碧玉无轻粉施肩吾翫友人庭竹曽去洲看种玉那似君家满庭竹客来不用唿清风此处挂冠凉自足白居易别桥上竹穿桥迸竹不依行恐碍行人被损伤我去自慙遗爱少不教君得似甘棠问移竹问君移竹意如何慎勿排行但间窠多种少栽皆有意大都少校不如多题李次云窓竹不用裁为鸣凤管不须截作钓鱼竿千花百草凋零后留向纷纷雪里看原元稹斑竹得之湘流一枝斑竹渡湘沅万里行人感别魂知是娥皇庙前物逺随风雨送啼痕増马戴髙司马移竹丛居堂下幸君移翠掩灯窓露叶垂莫羡孤生在山者无人看着拂云枝薛能盩厔官舍新竹心觉清凉体似吹满风轻撼叶垂垂无端种在幽闲地众鸟嫌寒凤未知唐彦谦咏竹醉卧凉隂沁骨清石床冰簟梦难成月眀午夜生虚籁悮听风声是雨声竹风竹映风窓数阵斜旅人愁坐思无涯夜来留得江湖梦全为干声似荻花唐球庭竹月笼翠叶秋承露风亚繁梢暝扫烟知道雪霜终不变永留寒色在庭前陆希声苦竹径山前无数碧琅玕一迳清森五月寒世上何人怜苦节应须细问子猷看裴说春日山中竹数竿苍翠拟龙形峭拔须教此地生无限野花开不得半山寒色与春争李建勲竹琼节髙吹宿凤枝风流教我立忘归最怜瑟瑟斜阳下花影相和满客衣陈陶咏竹十首不厌东谿碧玉君天坛防凤有时闻一峯晓似朝仙处青节森森倚绛云万枝朝露学潇湘杳霭孤亭白石凉谁道乖龙不行雨春雷入地马鞭狂啸入新篁一里行万竿如瓮锁龙惊巢翡翠无寻处闲倚云根刻姓名青岚箒亚思吾祖緑润偏多忆蔡邕长听南园风雨夜恐生鳞甲尽为龙迸玉闲抽上钓矶翠苗番次脱霞衣山童泥乞青骢马骑过春泉掣手飞独题内史琅玕坞防醉山阳瑟瑟村剰养万茎将扫俗莫教凡鸟閙云门燕燕雏时紫米香野溪羞色过东墙诸儿莫抝成蹊笋从结髙笼养凤凰一节唿龙万里秋数茎垂海六鳌愁更须瀑布峯前种云里栏干过子猷丘壑谁堪话碧鲜静寻春谱认婵娟防当小杀青瑶简图写鱼把上天圃千春闭玉丛湛阳一祖碧云空不须骚屑愁江岛今日南枝在国风韦庄新栽竹寂寞堦前见此君绕防吟罢却沾巾异乡流落谁相识惟有丛篁似主人罗隠竹篱外清隂接药防晓风交戞碧琅玕子猷殁后知音少粉节霜筠谩嵗寒李中对竹懒穿幽径冲鸣鸟忍踏清隂损翠苔不似闭门欹枕听秋声如雨入轩来宋林逋竹林寺篱斜夹千梢翠山磴深穿万箨干却忆贵家防馆里粉墙时画数茎看韩琦中书东防緑篠莫轻丛篠緑隂微迸笋方抽嫩玉枝结实他年臻瑞物最宜栽向凤凰池王安石竹里竹里编茅倚石根竹茎疎处见前村闲眠尽日无人到自有春风为扫门苏轼和文与可洋州竹坞晚节先生道转孤嵗寒惟有竹相娯麤才杜牧真堪笑唤作军中十万夫霜筠亭解箨新篁不自持婵娟已有嵗寒姿要看凛凛霜前意须待秋风粉落时此君庵寄语庵前抱节君与君到处合相亲冩真虽是文夫子我亦真堂作记人西湖夀星院此君轩卧听谡谡碎龙鳞俯看苍苍立玉身一舸鸱夷江海去尚余君子六千人苏辙南斋竹旧山修竹半尘埃谁种南林待我来新笋出墙秋雨足闭门长与防苍苔大雨后咏南轩竹二首苦寒壊我千竿緑好雨还催众笋长痛饮虽无嵇阮客瓢尊一试午隂凉叶开翡翠才通日节竦琅玕不怕风梢放西边深二丈端如幽谷茂林中原葛敏修题竹轩不用山僧供帐迎世间无此竹风清独拳一手支颐卧偷眼看云生未生増范成大种竹了题爱山亭洒扫宣华舍此君烟中月下緑生尘他年叶叶清风满莫忘今年借宅人陆游法寳琏师求竹轩诗南轩竹色映谿光不减吾州五月凉犹恨秋来鸥鹭少须君更为筑横塘杨万里竹林珍重人家爱竹林织篱辛苦防寒青那知竹性元薄相须要穿来篱外生新竹东风弄巧补残山一夜吹添玉数竿半脱锦衣犹半着箨龙未信怯春寒王十朋咏竹万木萧疎怯嵗寒子猷相见喜平安世间宁有州鹤休讶平生肉食难楼钥防竹蛰龙惊起两龙角蛟室未呈防水犀同本若为分鲁衞清风应不愧夷齐厉小山庭竹渭川未暇栽千亩庭槛聊须种数根最爱深秋羣木脱独欺风雨战黄昬方伯谟斑竹凤尾森森半已舒玳纹滴沥画难如虚心不贮相思泪还作风流向绮疏金髙士谈咏苦竹密叶修茎雨后新肎因憔悴损天真清如南国纫兰客瘦似西山采蕨人厐铸题墨竹隔溪烟雨一溪流水玉涓涓溪上修篁接暮烟谁倩能诗文与可笔端移得小江天秋风骤雨弥川急雨暗秋空无限琅玕淡墨中劒甲摐摐军十万欲将貔虎战斜风春雷起蛰千梢万叶玉玲珑枯藁丛边緑转浓待得春雷惊蛰起此中应有葛陂龙元张范墨竹麝墨芸香小玉丛澹烟横月翠玲珑小屛春锁緑窓梦也胜湘江烟雨中许有壬雨中移竹山人聚景作池台移得龙孙带雨栽顷刻云间晴日上便教隂过酒尊来李孝光题竹翠袖临风一怅然雨余草木亦娟娟东头夜半明月出照见蛟龙石上眠吴镇题画竹此君不可一日无才着数竿清有余露叶风梢承砚滴潇湘一曲在吾庐叶叶如闻风有声尽消尘俗思全清夜深梦绕湘江曲二十五秋月明低垂新緑影离离倚石临泉一两枝忆得昔年今日见凰池上雨丝丝潘伯修题柯博士墨竹嶰谷春回落粉香拂云和露倚苍苍月眀后夜吹萧过应是伶伦学凤凰马臻墨竹拂云标格嵗寒心墨色分隂重又轻不似渭川千亩緑只和风雨作秋声张雨遵道竹枝筼筜谷口白云生云里琅玕万玉声惊破幽人春枕梦一窓斜月半梢横眀髙启池亭对竹秋隂弄色防池亭羣玉山横翡翠屏鸣鹤迎风时一唳先生髙枕梦初醒李东阳画竹汉臯亭上起秋风夜逐湘灵下楚宫晓入碧云看不见堕钿遗佩各西东墨竹乱石层厓卷暮湍秋风吹老碧琅玕苍苍月色萧萧籁迸作空堂一夜寒沈周丛竹亭前緑玉密成丛凤宿枝头烟雨空箫管一声人未寝满林眀月浸清风原王象晋种竹斸取江干老竹根防归家去长儿孙他年劲节干霄起招得丹山彩凤鶱増吴孔嘉咏竹防竿清影映窓纱筛月梳风带雨斜相对此君殊不俗幽斋松径伴梅花诗散句増梁到溉复有冐霜筠寄生桂潭侧文彩既斑烂质性甚绸直唐王绩竹生大夏谿苍苍富竒质緑叶吟风劲翠茎犯霄密张九龄修竹含清景华池澹碧虚原储光羲稚子脱锦绷骈头香玉滑増李白白沙留月色緑竹助秋声原杜甫傍舍连髙竹疎篱带晚花天寒翠袖薄日暮倚修竹花浓春寺静竹细野池幽名园依緑水野竹上青霄东林日影薄腊月更须栽野水平桥路春沙映竹村平生憇息地必种数竿竹増钱起楚竹青玉润从来湘水隂自爱赏心处丛篁流水滨原孟郊裂竹见直纹破竹见贞心李贺竹香满凄寂粉节涂生翠増元稹竹梢余雨重时复拂帘惊杜牧霜根渐随斧风玉尚敲秋宋张咏影射池光冷声敲鹤梦惊欧阳修新篁渐解箨翠色日已深苏轼门前两丛竹雪节贯霜根黄庭坚野次小峥嵘幽篁相依緑李觏斋间竹净好日幽人心吴儆此君丘壑姿不受世炎凉陆游雪重从压竹竹折有竒声唐张籍晚到金光门外寺寺中新竹隔帘多南唐先主栖凤枝梢犹软弱化龙形状已依稀元张翥箨中龙子振春蛰突出雷雨头参差晋阮籍修竹隠山隂齐谢朓翛翛防窓竹梁简文帝竹垂悬扫浪宋沈约紫箨开緑篠刘孝威溪竹暗难开庾肩吾竹叶含初箨周庾信风竹解寒苞水影揺丛竹陈徐陵竹密山斋冷唐太宗碧林青旧竹乔知之寒竹有贞叶张说天香涵竹气李白竹影扫秋月窓竹夜鸣秋王维緑竹含新粉岑参窓冷竹声干原杜甫翠干危栈竹种竹交加翠风前径竹斜霜埋翠竹根丛篁底地碧竹送清溪月修竹不受暑竹皮寒旧翠秋竹隠疎花竹光团野色増李益葳蕤凌风竹韩翃闲窓竹翠隂司空曙湿竹暗浮烟韩愈缘云竹竦竦院竹翻夏箨桞宗元筼筜遗清斑解带围新竹孟郊竹氛碧衣襟竹影金琐碎李贺野竹蛇涎痕白居易风竹玉相戞玉立竹森森朱庆余翠篠寒逾静姚合竹深云自宿许浑风静竹含秋罗隠砌竹揺风直郑谷风竹冷相敲竹色染衣巾宋林逋竹老生虚籁王安石山竹翠相围欧阳修嫩箨筠粉暗范大成宿云浮竹色吴儆修竹揺苍翠金元好问修竹四山云元马祖常竹光浮昼碧原唐杜甫风含翠篠娟娟静増韩翃千竿竹影乱登墙湘竹斑斑湘水春李贺水风浦云生老竹陆丛竹当封潇洒侯李洞入戸竹生床下叶韩偓窓竹芟多漏月光宋司马光竹月缘堦贴碎金緑篠影侵碁局暗秦观竹隂清扫月中坛金元好问竹香偏向静中闻元袁泰风动新篁隠隠香郭钰浓翠浮衣竹一寻词増宋陈亮谒金门西风竹韵入翠烟矗矗红小栏杆知防曲声声敲碧玉窓下凤台银烛断梦已惊难续曽伴去年庭下菊夜防听雨宿马庄父朝中措龙孙脱颖破苔痕英气欲凌云深处未须留客春风自掩柴门蒲团宴坐轻敲茶臼细扑炉薰弹到琴心三叠鹧鸪啼傍黄昬苏轼水龙吟楚山修竹如云异材秀出千林表龙须半翦凤膺微涨玉肌匀绕木落淮南雨晴云梦月眀风袅自中郎不见桓伊去后知辜负秋多少闻道岭南太守后堂深緑珠娇小绮窓学弄梁州初遍霓裳未了嚼征含宫泛商流羽一声云杪为使君洗尽蛮风瘴雨作霜天晓严三休沁园春竹焉羙哉爱竹者谁曰君子欤向佳山水处筑宫一亩好风烟里种玉千株朝引轻霏夕延凉月此外尘埃一防无须知道自乐其乐吾乐吾庐竹之清也何如应料得诗人清矣乎况满庭秀色对拈彩笔半窓凉影伴读残书休说龙吟莫言凤啸且道髙标谁胜渠君谁看正绕坡云气似渭川图别録増史记西南夷传元狩元年博望侯张骞使大夏来言居大夏时见蜀布卬竹杖注卬山名此竹节髙实中可作杖汉书髙祖纪髙祖为亭长乃以竹皮为冠令求盗之薛治时时冠之及贵常冠所谓刘氏冠也注应劭曰以竹始生皮作冠今鹊尾冠是也求盗者亭卒薛鲁国县也有作冠师故往治之韦昭曰竹皮竹筠也今南夷取竹幼时绩以为帐师古曰竹皮笋皮谓笋上所解之箨耳非竹筠也今人亦往往为笋皮巾古之遗制也原汉书律厯志黄帝使伶伦自大夏之西昆仑之隂取竹之解谷生其窍厚薄均者断两节间而吹之以为黄钟之宫制十二筩以听凤之鸣其雌鸣为六雄鸣亦六比黄钟之宫皆可以生之是为律本注孟康曰解脱也谷竹沟也取竹之脱无沟节者也一说昆仑之北谷名也应劭曰生者治也窍孔也孟康曰竹孔与肉厚薄等也晋灼曰取谷中之竹生而孔外肉厚薄自然均者截以为筩不复加削刮也晋书律厯志气之法灵台用竹律杨泉记云取农宜阳县金门山竹为管河内葭莩为灰以葭莩灰实律内端案厯而之气至者灰去増晋书陶侃传时造船木屑及竹头悉令举掌之咸不解所以后正防积雪始晴防事前余雪犹湿于是以屑布地及桓温伐蜀又以侃所贮竹头作丁装船其综理微密皆此防也南齐书髙逸传徐伯珍少孤贫书竹叶及地学书南史齐武帝诸子传南海王子罕字云华母乐容华尝寝疾子罕昼夜祈祷于时以竹为灯缵照夜此缵宿昔枝叶大茂母病亦愈咸以为孝感所致眀僧绍传齐髙帝赐僧绍竹根如意笋箨冠隠者以为荣焉唐书南蛮传战以竹笼头如兜鍪环王以竹为弓风俗通杀青书可缮写谨按刘向别録曰杀青者直用青竹简书耳原神仙传壶公谢遣费长房以一竹杖与之曰但骑此得到家耳房骑竹杖辞去忽如睡觉已到家所骑竹杖弃葛陂中视之乃青龙耳苏仙公持一竹杖时人谓曰苏生竹杖固是龙也増搜神记蔡邕尝至柯亭以竹为椽邕仰盻之曰良竹也取以为笛发声辽亮一云邕告吴人曰吾昔尝经防稽髙迁亭见屋东间第十竹椽可为笛取用果有异声南康记南野县有汉监匠陈隣其人通灵夜常乘龙还家龙至家輙化青竹杖隣内致戸前母不知因将杖去须臾光影满堂俄尔飞失杖乃御防鹄还异苑晋太元中汝南人入山伐竹见一竹中蛇形巳成上枝叶如故又吴郡桐庐人常伐余遗竹见一竹竿雉头颈尽就身犹未变此亦竹为蛇蛇为雉也原南雍州记辛居士名宣仲家贫春月鬻笋充觞酌截竹为罂用充盛置人问其故宣仲曰我惟爱竹好酒欲令二物常相并耳増南部烟花録临池观竹既枯后每思其响夜不能寝帝为作薄玉龙数十杖以缕线悬于檐外夜中因风雨相击听之与竹无异国史补李舟好事尝得村舍烟竹截以为笛坚如铁石遗李牟牟吹笛为天下第一月夜泛江维舟吹之寥亮逸发上彻云表俄有客独立于岸唿船请载既至请笛而吹甚为精壮山河可裂牟平生未尝见及入破唿吸盘擗其笛应声粉碎客散不知所之舟着记疑其蛟龙也眀皇杂録罗公逺引眀皇游月宫掷一竹于空中为桥色如白金行数里至一大城阙曰此月宫也异闻实録陈季卿者江南人举进士至长安十年不归一日于青龙寺访僧不值憇于大阁有终南山翁亦僧偶坐久之壁间有寰瀛图季寻江南路太息曰得此归不悔无成翁曰此何难乃折堦前竹叶置图上渭水中谓陈曰注目于此如愿矣季熟视即渭水波涛汹汹涌一舟甚大恍然登舟其去极速逾旬至家兄弟妻子迎见甚喜信宿乃复进棹倐然复至渭水径趋青龙寺山翁尚拥褐而坐僧犹未归在穷记广南以竹为砚梦书竹为处士梦者当归隠也常新録宗测乐闲静好松竹尝见日筛竹影上窓以笔备描之尚书故实崔魏公说有王修能变竹叶为黄金桂苑丛谈太尉朱崖公两出镇于浙右前任罢日游甘露寺因访别于老僧院啜茗既终将欲辞去公曰昔有客遗笻竹杖一条聊与师赠别亟令求之须臾而至其杖虽竹而方所持向上节眼须牙四面对出天生可爱别后不数嵗再领朱方复因到院问前时拄杖何在曰至今寳之公请出观之则老僧规圆而漆之矣公嗟叹弥日自此不复目其僧矣成都古今记山涛治郫时刳大竹酿酴釄作酒兼旬方开香闻百歩外故蜀人传其法画史苏轼子瞻作墨竹从地一直起至顶余问何不逐节分曰竹生时何尝逐节生运思清拔出于文同与可自谓与文拈一瓣香以墨深为面淡为背自与可始也作成林竹甚精朝议大夫王之才妻南昌县君李尚书公择之妹能临松竹木石画与可每作竹贶人一朝士张潜迂疎作谨文作纡竹以赠之如是不一又作横绢丈余着色偃竹以贶子赡南昌过黄借得以仿临之后数年防余真州求诗非自陈不能辨也余曰偃蹇宜如季挥毫已逼翁衞书无曲妙琰惠有遗工乍覩虬如物初披飒有风顾藏惟谨钥化去或难穷原东坡集昔时与可墨竹见精练良纸輙夺笔挥洒不能自已坐客争夺持去与可亦不甚惜后来见人设置笔研即逡廵避去人就求索至终嵗不可得或问其故与可曰吾乃者学道未至意有所不适而无所遣之故一发于墨竹是病也今吾病良已可若何然以予观之与可之病亦未得为已也独容有不发乎予将伺其发而掩取之彼方以为病而吾又利其病是吾亦病也岭南人当有愧于竹食者竹笋庇者竹瓦载者竹筏防者竹薪衣者竹皮书者竹纸履者竹鞋真可谓一日不可无此君也耶昔人以海苔为纸今无复有今人以竹为纸亦古所无有也増老学庵笔记北方多石炭南方多木炭而蜀又有竹炭烧巨竹为之易然无烟耐久竒物王荆公于富贵声色略不动心得耿天隲宪竹根冠爱咏不已拄杖斑竹为上竹欲老瘦而坚劲斑欲微赤而防疎贾长江诗云拣得林中最细枝结根石上长身迟莫嫌滴沥红斑少恰是湘妃泪尽时善言拄杖者也笻竹杖蜀中无之乃出徼外蛮洞蛮人持至泸叙间卖之一枝才四五钱以坚润细瘦九节而直者为上品酒谱老杜诗云醉倒终同卧竹根葢以竹根为饮杯也原五色线马均大巧能削竹作人语时天下大旱人皆将酒与此竹人语天下须臾雨也増图绘寳鉴李夫人西蜀名家未详世胄善属文尤工书画郭崇韬伐蜀得之夫人以崇韬武弁常郁悒不乐月夕独坐南轩竹影婆娑可喜即起挥毫濡墨横冩窓纸上眀日视之生意具足自是人间往往效之遂有墨竹宋徽宗作墨竹细不分浓淡一色焦墨丛密处微露白道自成一家不蹈袭古人端献王頵越国夫人呉氏以淡墨冩竹整整斜斜曲尽其态见者疑其影落缣素程堂字公眀睂人善画墨竹宗文湖州好画凤尾竹其梢极重作回旋之势而枝叶不失向背李诞河间人多画丛竹笋箨鞭节色色毕具此宣和体也庄靖王廼裕孝宗之弟也工墨竹喜作挂屏长竿枝梢旁出如檐底乍见浓墨猎猎颇具掀舞之态艾淑字景孟建宁人号竹坡善画竹时又有茅汝元号静斋善墨梅人以艾竹茅梅为称陈虞之字云翁号止所作墨竹每见竹折小枝就日影视之皆欲精到羣碎録宋魏之间方言谓簟为笙桃笙以桃竹为簟也云林遗事元镇尝自题其画竹云以中毎爱予画竹余之竹聊以冩胸中逸气耳岂复较其似与非叶之繁与疎枝之斜与直哉或涂抹久之他人视以为麻为芦仆亦不能强辨为竹真没柰览者何但不知以中视为何物耳西吴枝乗管道升画传者絶少在吴兴者错龙殿画竹耳然志不言管氏作又以为子昂读书其中所作则真否固未辨也原近世有妇人曹希蕴者颇能诗虽格韵不髙然时有巧语尝作墨竹诗云记得小轩岑寂夜月移疎影上东墙此语甚工文湖州竹生平仅见真迹一帖在横册上乃折竹也其题者二人柯九思题云湖州放笔夺造化此事世人那得知跫然何处见生气彷佛空庭月落时金粟道人阿瑛题云湖州昔在湖州日日日逢人写竹枝一段枯梢作三折分眀雪后上窓时移竹先期离竹本一二尺四围劚断旁根仍以土覆频浇水俟雨后移致即活亦不换叶移时须寻其西南根勿劚断照旧栽植竖架扶之尤妙竹中有树不须去虽风雪不复欹斜亦一助也若将死猫狗埋其下竹生尤盛埋之边傍亦能引竹宋时内苑种竹一二年即茂盛询之园子云只有八字疎种密种浅种深种疎种者谓三四尺方种一颗欲其上虚易于行鞭密种者大其根盘每颗须四五竿一堆欲根密自相维持浅种者入土不甚深深种者种得虽浅即用河泥厚壅之鉏竹园以稻糠或麦糠或河泥皆可壅只用一様勿杂移竹多带宿土勿踏以足若换叶勿遽拔去又有一法迎阳气则取季冬顺土气则取雨时连数根种则易生笋一法择大竹截去上段留近根三四寸通其节以土硫黄末填实倒种之第一年二年生小笋随去之至第三年生如旧竹甚有过之者择竹志林云竹有雌雄雌者多笋故种竹当择雌者物不能逃于隂阳也欲识雌雄当自根上第一节观之防枝者为雌宜取西南根栽向东北隅葢竹性西南行西南乃嫩根也其东北老根种亦不茂审时种竹之法要得天时五六月间旧笋已成新根未行此时可移又须醉日宋子京云除地墙隂植翠筠疎枝茂叶与时新赖逢醉日原无损政自得全于酒人五月十三日为竹醉日岳阳风土记谓之龙生日栽之勿用脚踏椎打遇隂雨更妙一云八月初八日又五月二十日为上时遇雨尤佳一云用本命日谓正月一日二月二日三月三日之类一云毎月二十日皆可或云凡七月间栽竹无不活者须记向背谚云种竹无时雨过便移多留宿土记取南枝冬至前后各半月栽竹难活葢天地闭塞无生意也至有谓腊日宜栽竹者至引杜少陵诗云东林竹影薄腊日更宜栽乃栽培之栽即今人冬月加马粪糠土之意非栽种也忌火日及西南风花木皆同别地凡栽竹须向阳为妙先锄地令松且濶沃以河泥临时用马粪拌湿土栽不用作泥浆水最忌猪粪勿用脚踏及锄杵筑实则笋生迟葢土虚松则鞭易行也种竹处须当积土令髙于旁地一二尺则雨潦不能浸损钱塘人谓之竹脚用旧茅茨夹土则竹根寻地脉易生伐竹腊月砍竹作器则不蛀一云六月竹要留三去四葢三年者留四年者去谚云公孙不相见母子不相离谓隔年竹可伐也凡竹未经年不堪作器若老竹不去竹亦不茂但伐之有时竹之滋泽春发于枝叶夏藏于干冬归于根冬月伐竹经日一裂自首至尾五月以前伐竹则根红而鞭烂盛夏伐不蛀但于林有损七八月犹可过此不堪用矣如要竹坚而不蛀须盛夏辰日庚午癸卯日血忌日御定佩文斋广羣芳谱卷八十五钦定四库全书御定佩文斋广羣芳谱卷八十六竹谱附録笋増尔雅笋竹注初生者疏竹初生谓之笋凡草木初生谓之笋则竹之初生者故曰笋竹也可以为菜殽防箭注笋属说文笋竹胎也笋谱笋始冒土者为生长挺挺然为笋也笋与笋通或又作箰古文作一名篛竹土内皮中谓之篛也一名竹牙即牙目之牙也一名茁谓竹初生茁茁然一名初篁初始也篁竹也一名竹子神异经云竹子羙煮而食之张华注云子笋也其种有笆竹笋八月生尽九月竹与笋俱有刺芒郿竹笋长节深根冬夏皆生箭笋十二月生防稽以来诸山絶多防笋自瓯越以南七月生至八月尽鷰笋钱塘多生其色紫苞当鷰至时生故俗谓鷰笋天目笋五月生尽六月色黄出天日山端午后方采鬻旱嵗则无竹王林笋其笋密密冒土南地热多冬生桃竹笋生涪陵相思崖质柔弱有异孤竹笋三年生一笋及笋成竹竹母已枮旋味笋一名苦蒲笋福州南多生苦竹春则生笋土人煑食甚苦而且涩及停久则味还可食故名竹笋出交趾竹实中有毒笋亦内实桂竹笋见山海经今未详桂竹状貌笋亦难识竹笋生海畔山竹与笋皆有毛伤人则死又有荏笋同此毒竹笋竹本根长千丈生海畔山其竹数丈犹为笋也簩竹笋无肉不可食防笋七月生至十月间缙云以南多出味苦节疎大于箭笋少许山人采剥以灰汁熟煑之都为金色然后可食苦味减而甘食甚佳也笋出温处建以来春生可食钓丝竹笋南越多之下广上锐味甘可食发病木竹笋今灵隠山中出笋坚可食卭竹笋出蜀中临卭春生罗浮山记曰此山左右时有之今山有笋生又早时与蜀不同赤竹笋出闽中无毒衞丘竹笋山海经注衞丘舜林中竹一节可以为船笋可知矣芦竹笋味苦可食出庐州对青竹笋可食出成都慈母山竹笋江宁县南慈母山竹其笋圆致异于余处三月生可食钟龙竹笋可食汉竹笋一节可受二三斗味虽甘而涩利竹笋随竹蔓而生亦实韧也簢笋笋嫩而节耎薄邻竹笋味同木竹笋云母笋广志云大竹也其笋亦相称箘笋簵笋尚书注箘簵美竹也母既曰美竹厥萌可曰美笋笋皮青而肉晳白少室竹笋长伟堪食渭川笋生晚四月方盛鄠杜竹笋鄠杜多竹而劲小西夏结干笋岂不是乎镛竹笋出广州可疗风疾相迷竹笋生广州减镛笋小分桃枝竹笋丛生其皮生毛聚虫蚁而不可食新妇竹笋三月生可食竹笋可食簟竹笋其竹直二丈犹为笋而可食鸡头竹笋可食堪茹斑竹笋脱殻乃为篛竹方生斑笋不可食篃笋竹叶大如履笋亦不大筼筜笋洪大沛竹笋其味羙煑而食之白乌笋湘中有此竹生是笋鱼肠竹笋其竹细而屈笋亦可识矣篁笋八月生止十一月皮黒紫色其心实人取细切盐渍少顷以浆水渍再宿沥干缾藏泥封谓之笋笴挲摩笋南人亦藏之为笋笴箣竹笋丛生罗浮笋甚直云丘帝笋竹一节可以为船笋大如本匾竹笋匡庐山中多生初冒土便匾薄堪食箖箊笋可食筒笋呉越有之可食防竹笋可食篻竹笋坚大可食自秋生至于冬末春即不生矣防竹笋天台图经云五县皆有服伤笋至四月已后方出味甚羙狗竹笋宁海以来多有三月生可食筀竹笋吴越多生扶竹笋是竹为笋便有合欢貌并出慈竹笋四月生江南人多以灰煑食之又蕲黄生丛竹一丛数竿笋不外进只向里生五六月长笋明年方成竹其笋不堪食玳瑁竹笋其笋脱殻微有斑文龙牙竹笋出永嘉大罗山春二月生棘竹笋味肥食之落人鬓发竹笋无味鸡胫竹笋食之肥羙防榔竹笋见杜台淮赋毛竹笋出武陵洞口砍竹随生篁竹笋无味由梧竹笋涩不可食按竹谱有由衙竹即此方竹笋硬不堪食丹竹笋以色名毛斑竹笋絶不堪食沙麻竹笋或云苏麻竹或云麤麻竹此疑与斯摩同斯摩笋一人只可担两茎亦堪为笋笴白竹笋以色名拂云箒竹笋大如指防梢竹笋笋长独茎及生枝叶即分为两箖竹笋出襄州卧龙山堪食甚羙木竹笋初生时礧磈然不堪食与今吴防间木竹笋食美而甘味不同水竹笋出黔南管内或岩下潭水中生随水深浅以成节若深一丈则笋出水面为一节蛮防采取以为食古散竹笋堪食秋芦竹笋可食鹤膝竹笋可食石竹笋生闽中可食紫竹笋不宜食月竹笋每月抽笋笋如箭竹人不食也三棱竹笋笋细初抽川中人家竹林中忽有云吉兆也本草竹有雌雄根上第一枝防生者雌也乃有笋土人于竹根行鞭时掘取嫩者谓之鞭笋江南湖南人冬月掘大竹根下未出土者为冬笋东观汉记谓之苞笋并可鲜食为珍品南人淡干者为玉版笋眀笋火笋盐曝者为盐笋并可为蔬食诸竹笋气味甘微寒无毒原笋谱笋利大肠无益于脾俗谓之刮肠箆食者审焉彚考増诗大雅其维何维笋及蒲周礼天官醢人加豆之实箈菹雁醢笋菹鱼醢注箈箭南齐书刘懐珍传懐珍子灵哲字文眀所生母尝病灵哲躬自祈祷梦见黄衣老公曰可取南山竹笋食之疾立可愈灵哲惊觉如言而疾瘳南史孝义传郭平原宅上种竹夜有盗其笋者平原遇见之盗者奔走坠沟平原乃于所植竹处沟上立小桥令通又采笋置篱外隣里惭愧无复取者原南史隠逸传沈道防吴兴武康人也有人拔屋后大笋令人止之曰惜此笋欲令成林更有佳者相与乃令人买大笋送与之盗者惭不取道防使置其门内而还増唐书百官志司竹监掌植竹苇供宫中百司帘篚之属嵗以笋供尚食宋史礼志太宗景祐三年礼官宗正请每嵗春季月荐蔬以笋果以含桃吕氏春秋和之羙者越簵之箘注箘竹笋也东观汉记马援至荔浦见冬笋名苞上言禹贡厥苞橘柚疑谓是也原笑林汉人有适吴吴人设笋问是何物语曰竹也归煑其牀箦而不熟乃谓其妻曰吴人轣辘欺我如此増华阳国志何随人有盗其园笋随见挈屐而归恐盗者见也楚国先贤传孟宗字恭武至孝母好食笋宗入林中哀号方冬为之出因以供养时人皆以为孝感所致述异记周武王时孤竹之国献瑞笋一株原酉阳杂俎张芬曽为南康亲随行军常拣向阳巨笋织竹笼之随长旋培常留寸许度竹笼髙四尺然后放长秋深方去笼伐之一尺十节其色如金増北戸録湘源县十二月食斑皮竹笋诸笋无以及之叩头録皮藩去北而复来鄱阳食竹笋曰三年不见羊角哀矣云仙杂记裴晋公于蓝田得一大笋破之有三四眼睛而香羙过甚清异録海南岛中一类笋极腴厚而甚短岛人号平头笋余为笋效传休奕作墓志曰邉幼节字脆中晋林琅琊之裔也以汤卒广政録孟氏有蜀时翰林学士徐光溥刘侍郎义叟分直忽覩庭中笋迸出徐因题之刘性多讥诮徐托土本是蜀人徐诗曰迸出斑犀数十株更添幽景向蓬壶出来似有凌云势因作丹梯得也无刘诗曰徐徐出土非人种枝叶难投日月壶为是因缘生此地从来长养譬如无二学士从此不睦笋谱王宣居宇堂前有笋两茎一日盗折而亡宣顾而不言丁固仕吴性敦孝敬母尝思笋固遂泣竹生笋齐孝宣陈皇后性嗜笋鸭卵永眀九年诏太庙祭后荐笋鸭卵云木虚着四眀山记云雪窦山北岩生石乳其峯非人可升有毛竹银笋详其毛竹自生毛笋若银笋即银鑛如笋或云毛竹笋白如银唐夏侯彪之上新繁令问吏胥曰笋一茎防钱曰一钱五茎取十千买五万茎谓之曰吾未要且寄林中养之至秋竹成一竿十文遂成五十万沈如琢成都人有孝行母亡负土成坟庐于侧白鹄二栖于庐冬笋抽十茎天寳二年诏旌表朱梁髙祖开平二年冬商州进笋以为瑞品诏赐太守币帛程崇雅者遂州蓬山县人有孝誉母冬月思笋焚香入林中哭泣感生大笋数株王子猷暂寄人家便令种竹或问暂居何烦子猷笑曰何可一日无此君后代人谓竹都为此君今作谱者可命笋为此君之子也俗闻唿笋为龙孙若然者龙未闻化竹竹化为龙岂宜言龙孙今详理实竹为龙龙且不生笋故嘉言巧论唿为龙孙耳或问笋有五色章采乎对曰江东黄筀闲居赋有青笋闽中赋有素笋钱塘多紫桂笋自余斑狸缃缥不可胜言大约不过青緑色愚着物类相感志常寄书问天目旧友问山中所出伊僧嗜笋却回诗云山中人事违天眼中修定我本无根株只将笋为命金城记黎举尝云欲以芥嫁笋但恨时不同耳原冷斋夜话东坡尝邀刘器之同叅玉版和尚器之每倦山行闻叅玉版欣然从之至廉泉寺烧笋而食器之觉笋味胜问此笋何名东坡曰即玉版也此老师善说法要能令人得禅恱之味于是器之乃悟其戏为大笑东坡亦恱作偈曰丛林真百丈嗣法有横枝不怕石头路来叅玉版师聊凭柏树子与问箨龙儿瓦砾犹能说此君那不知増冷斋夜话老杜诗曰笋根稚子无人见沙上凫雏并母眠世或不解稚子无人见何等语唐人食笋诗曰稚子脱锦防骈头玉香滑则稚子为笋眀矣赞宁杂志曰竹根有防大如猫其色类竹名竹豚亦名稚子予问韩子苍子苍曰笋名稚子老杜之意也不用食笋诗亦可耳西溪丛语杜牧之朱坡诗云小莲娃欲语幽笋穉相携言笋如穉子与杜甫竹根穉子无人见同意挥麈后録富郑公晚居西都尝防客于第中邵康节与焉因食羊肉郑公顾康节云煑羊惟堂中为胜尧夫所未知也康节云野人岂识堂食之味但林下蔬笋则常吃耳郑公赧然曰弼失言二老堂诗话紫芝云两京作斤卖五溪无人采此髙力士诗也鲁直作食笋诗云尚想髙将军五溪无人采是也张文潜作荠羮诗乃云论斤上国何曽饱旅食江城日至前尝慕藜羮最清好固应加糁愧吾缘则是髙将军所作乃荠诗耳非笋诗也二公同时而用事不同如此不知其故予按二诗各因笋荠而借用作斤卖之句初非用事不同紫芝何其拘也老学庵笔记吴人谓杜宇为谢豹杜宇初啼时渔人得虾曰谢豹虾市中卖笋曰谢豹笋唐顾况诗曰緑树村中谢豹啼也齐东野语世传涪翁喜苦笋尝从斌老乞苦笋诗云南园苦笋味胜肉又和坡翁春菜诗云公如端为苦笋归眀日青衫诚可脱坡得诗戏语坐客云吾固不爱做官鲁直遂欲以苦笋硬差致仕闻者絶倒尝赋苦笋云苦而有味如忠谏之可活国放翁又从而奖之云我见魏征殊妩媚约束童儿勿多取于是世以谏笋目之殊不知翁尝自跋云余生长江南里人喜食苦笋试取而尝之气苦不堪于鼻味苦不可于口故尝屏之未始为客一设及来黔中黔人冬掘苦笋萌于土中才一寸许味如蜜蔗初春则不食帷僰道人食苦笋四十余日出土尺余味犹甘苦相半以此观之涪翁所食乃取其甘非贵乎苦也南康简寂观有甜苦笋周益公诗云蔬食山间荼亦甘况逢苦笋十分甜君看齿颊留余味端为森森正且严此亦取其甜耳世人慕名忘味甘心荼苦者果何谓哉福建志罗源县回仙岩一石突起髙数十丈有僧名秀者常见吕洞賔来游啖以一笋复以手画石作回仙岩三字回字盖隠吕字也秀从此絶食飞锡而去福青县石竺山其产少竹而多笋春夏之交乡人于此采笋欲多则不可得号济贫笋南安县苦竹山有隠君寓石牀石臼存焉隠君好竹至今竹数里弥漫山中乡人取笋号曰英笋四川志笋筤山在大渡河西北五十余里曰前筤又行数十里曰后筤山多笋故名樵苏者以为衣食之源集藻表増唐李峤为百寮贺瑞笋表臣某等言伏见旧眀堂前有丛竹抽新笋数茎緑箨含霜紫苞承雪凌九冬而擢颖冒重隂而发翠伏惟陛下仁兼动植化感灵只故得动惟新象珍台之更始贞坚效质符圣夀之无疆隣帝座而虚心当嵗寒而抱节一人有庆万类呈祥凡在见闻孰不欣跃无任庆忭之至尺牍増宋苏轼与杜孟坚朱守饷笋云潭州来岂所谓猫头之穉者乎留之必为庖侩所壊尽致之左右馔成分一盘足矣颂増宋黄庭坚和宣叔乞笋颂笋充庖日百尾千角鹿九首虺心生窍浑沌死搜中林撅稚子腹便便老饕耳赋増宋黄庭坚苦笋赋僰道苦笋冠冕两川甘脆惬当小苦而反成味温润缜密多啖而不疾人盖苦而有味如忠谏之可活国多而不害如举士而皆得贤是其钟江山之秀气故能深雨露而避风烟食肴以之开道酒客为之流涎彼桂斑之梦永又安得与之同年蜀人曰苦笋不可食食之动痼疾令人萎而瘠予亦未尝与之言盖上士不谈而喻中士进则若信退若焉下士信耳而不信目其顽不可镌李太白曰但得醉中趣勿为醒者传文赋散句増汉张衡南都赋春卵夏笋李尤七欵橙醢笋葅晋潘岳闲居赋青笋紫姜左思魏都赋淇洹之笋王彪之闽中赋缃箬素笋彤竿緑筒梁简文帝七励澄琼浆之素色杂金笋之甘葅杜台卿淮赋緑筒缥箭罕节疎目防榔之笋盛冬所育五言古诗原唐卢仝寄男抱孙竹林吾所惜新笋好看守万箨抱龙儿攅迸溢林薮箨龙正称寃莫敎入汝口叮咛嘱托汝汝活箨龙否白居易食笋此州乃竹乡春笋满山谷山夫折盈把抱来早市鬻物以多为贱防钱易一束置之炊甑中与饭同时熟紫箨拆故锦素肌擘新玉每日遂加飡经时不思肉久为京洛客此味常不足且食勿踟蹰南风吹作竹増宋苏轼送笋与公择久客厌卤馔枵然思南烹故人知我意千里寄竹骈头玉婴儿一一脱锦防庖人应未识旅人眼先眀我家拙厨膳彘肉芼芜菁送与江南客烧煑配香稉和黄鲁直食笋饱食有残肉饥食无余菜纷然生喜怒似被狙公卖迩来谁独觉凛凛白下宰一饭在家僧至乐甘不壊多生味蠧简食笋乃余债萧然映樽俎未肯杂菘芥君看霜雪姿童穉已耿介胡为遭暴横三嗅不忍嘬朝来忽解箨势迫风雷噫尚可饷三闾饭筒纒五采黄庭坚食笋十韵洛下斑竹笋花时压鲑菜一束酬千金掉头不肯卖我来白下聚此族富庖宰蠒栗戴地翻觳触墙壊入中厨如偿食竹债甘葅和菌耳辛膳胹姜芥烹鹅杂股掌炮鳖乱裠介小儿哇不羙防壤有余嘬可贵生于少古来食共噫尚想髙将军五溪无人采萧巽葛敏修二学子和予食笋诗次韵荅之北馔厌羊酪南庖丰笋菜自北初落南防为儿所卖习知价廉平百态事烹宰盐稀枯腊瘦蜜渍真味壊就根煨茁羙岂念炮烙债咀吞千亩余胸次不虿芥二妙各能诗才名动江介论诗多佳句脍炙甘我嘬思君恩养竹万籁听秋噫从此缮籓篱下令禁渔采韭黄照春盘菰白秋菜惟此苍竹苗市上三时卖江南家家竹翦伐谁主宰半以苦见疎不言甘易壊葛陂雕龙睡未索儿孙债獭胆能分杯琥珀妙拾芥此物于食殽如客得傧介思入帝鼎烹忍遭饥涎嘬懒牀供翰墨碪杵风号噫每下叹枯枝焚如落樵采胡朝请见和食笋诗輙复次韵人笑庾郎贫满腹饭寒菜春动食指动笋茁入市卖回首万钱厨不羡廊庙宰民生暂神竒胞隽伐性壊忍持芭蕉身多负牛羊债箨龙不称寃易致等拾芥萧萧烟雨姿壮士持戈介骈头沸鼎烹可口垂涎嘬霜丛负后凋玉食香余噫续诗无全功葑菲傥可采韩驹荅蔡伯世食笋莼丝化盐豉槐叶资新麫岂知苦竹风味常独擅昔我居锦城屡吃田家饭扶杖自入箐煨此犊角蠒后叅鹤林禅餽我桑门馔烝烝沸鼎中乱下白玉片惟无他物乗始觉真味现三年客东都锦箨宁复见千金洛阳来惟大官膳前时过君食欣逢故人面那知列仙臞已杂蒯通隽吾宁饱甘肥愤咤那忍咽请归谓主孟厨人后当谏苦苣杂嘉蔬沉香和甲煎柯亭既误椽画障或遭练古来可叹事千载寄眀辨作诗吊箨龙助子当食叹陈与义食笋竹君家多材楚楚皆席珍成行着锦袍玉色映市人惠然集吾字老眼檐光新曲生亦税驾共慰藜藿贫不待月与影三人亦相亲可怜管城子头秃事苦辛披谱虽同宗闻道隔几尘诗成聊使写一笑惊比隣黄公度谢傅参议彦济惠笋用山谷韵北方九月霜賔盘无生菜岭南信地暖穷冬竹卖君念庾郎贫蠒栗供庖宰中有嵗寒姿真时久不壊前身渭川侯千亩偿宿债珍可配天花贱不数石芥早韭与晚菘奴仆望賔介文园酒渴余想不厌姑嘬预恐吹作竹眀日东风噫急须驱儿童倾筐携采采张九成食苦笋吾乡苦笋佳出处惟石屋玉肌腻新酥黄衣缘深緑林深恐人知头角互出缩烟雨养春姿此物未成熟三月腊酒香开罇幽独烹庖入盘俎防酱真味足未须五鼎牛聊称一囊粟朅来庾岭下嵗月去何速经冬又七春未分穷途哭今朝好事者惠我生一束头秃甲斓斑味恶韵麄俗儿童不惯尝哕噫惊媪仆老妻念乡味放箸泪盈目丈夫志有在何事校口腹唿奴更倾酒一笑风生谷七言古诗増唐李颀防笋歌送李回兼呈刘四并抽新笋色渐緑迥出空林防碧玉春风解箨雨润根一枝半叶清露痕为君当面拂云日孤生四逺何足论再三抱此怅为别嵩洛故人与之说宋梅尧臣韩持国遗洛笋龙孙春吐一尺牙紫锦包玉离泥沙金刀璀错截嫩节铜駞不与大梁賖特寄韩郎緑蒲束莫令衞女苦思家韩郎才调偏能赋分饷唯思楚景差因之善谑诵淇澳欲学报投无木韩持国再遗洛中斑竹笋牡丹开尽桃花红斑笋迸林犀角丰两株逺寄川上鸿韩郎辍口赠楚翁便令剥锦煑荆玉甘脆不道箪瓢空小谢旧城昭亭下侵天筀竹谿西东螗螂生后出芽茁罗列满地争强雄是时楚翁所食寡朝饭暮饭唯其充今来得此谓过分一贵一贱物茍同黄庭坚从斌老乞苦笋南园苦笋味胜肉箨龙称寃莫采録烦君更致苍玉束眀日风雨吹成竹张舜民谢南轩笋脯使君喜食笋脯味全胜肉秘法不肯传闭门课私仆君不见金谷馔客本萍虀豪世借此真成痴但令长须日致馈不敢求君帐下儿谢笋脯方笋脯登吾盘可使食无肉鲑腥避三舍棕栮乃从仆书生长有十瓮虀却笑虎头肉相痴得君新法也大竒且复从游锦防儿原陆游苦笋藜藿盘中忽眼眀骈头脱襁白玉婴极知耿介种性别苦节乃与生俱生我见魏征殊媚妩约束儿童勿多取人才自古要养成放使干霄战风雨杨万里记张定叟煑笋经江西毛笋未出尖雪中土膏养新甜先生别得煑箦法丁宁勿用醯与盐岩下清泉须旋汲熬出霜根生蜜汁寒牙嚼出氷片声余沥仍和月光吸菘羔楮鸡浪得名不如来叅玉版僧醉里何须酒解酲此羮一碗爽然醒大都煑菜皆如此淡处当知有真味先生此法未要传为公作经藏名山増杨万里谢唐德眀惠笋髙人爱笋如爱玉忍口不餐要添竹云何又遣十辈来昏花两眼为渠开贩夫束防向市卖外强中干美安在锦纹犹带落花泥不论烧煑两皆竒猪肝累人真可怍以笋累公端不恶煑笋金陵竹笋硬如石石犹有髓笋不及岭南市里笋如酥笋味清絶酥不如带雨斸来和箨煑中含柘浆新甘露可虀可脍最可羮绕齿防防氷雪声不须咒笋莫成竹顿顿食笋莫食肉元李孝光笋雷公蹑跎夜皷噪惊起龙孙触旌纛炎沙烧之修尾脱六丁控抟忽颠倒欲落不落虎豹皮锦防婴儿笼大防斧斤幸贷凌云姿留以观渠嵗寒操吴镇笋緑隂昼静南风来晴梢拂拂烟花开箨龙走地牙角出班班玉立横苍苔长镵穿云石路滑锦衣脱防玉版白鸣牙未下氷雪虀开笼先放州鹤眀杨基食烧笋留题陈惟寅竹间春雷一声万簪玉参差乱迸莓苔緑斩来扫叶当径烧何异燃萁煑秋菽登盘查牙玉版肥焦尾碎剥苍龙皮山人大嚼无以报写作林间烧笋诗岳岱新笋歌满林黄鸟不胜啼林下新笋与人齐春风闭门走山兔白昼露滴惊竹鸡雨中三日春已过又近石牀添防个竞将头角向青云不管堦前緑苔破五言律诗増唐李颀篱笋东园长新笋映日复穿篱迸出依青嶂攒生伴緑池色因林向背行逐地髙卑但恐春将老青青独尔为宋梅尧臣新笋挑笋春雷后晴坡过雨时何言江外早已比洛阳迟园客自偷卖主人那得知徒令养新竹待与作藩篱洪炎从寳峯长老求猫头笋不识猫头笋还思马祖山庭兰生旧茁绷锦换新斑蕴玉争懐寳登盘想饫餐分甘须剩劚逺助一瓢箪范成大谢李叔玠送笋堕地锦防茁解衣温玉姿来偿食竹债大胜伏雌炊少日羮藜子老来煨芋师盘餐登异味指动已先知朱子公济惠笋次韵新笋因君寄康庐入梦中丹元余故宅翠竹尚余风日日来威凤年年馔箨龙犹嫌有兼味不似一源功七言律诗御制过云栖憩竹林下令人劚笋劚兰寻春二月幸云栖满目天光入品题密林布防樵渔乐幽栢成行蕙芷齐浴手临泉开箨笋傍岩倚石选蓬藜余杭风景西湖胜未若山中待竹迷増唐皮日休闻开元寺开笋园寄章上人园锁开声骇鹿羣满林藓箨水犀文森森竞泣林梢雨争穿石上云并出亦如鵞管合各生还似犬牙分折烟束露如相遗何眀朝不茹荤陆和开元寺开笋园寄章上人春龙争地养檀栾况是防林雨后看迸出似豪当垤防孤生如恨倚栏杆凌虚势欲齐金刹折赠光宜照玉盘更待锦苞零落后粉环髙下挶烟寒徐夤笋鞭笻竹岩边剔翠苔锦江波冷洗琼瑰累累节转苍龙骨寸寸珠连巨蚌胎须向广塲驱驵骏莫从闲处挞驽骀宁同晋帝环营日抛赚中途后骑来宋苏辙食笋林竹抽不忍挑谁家盈束伴晨樵箨龙似欲号无罪食客安知惜后凋不愿盐梅调鼎味姑从律吕应箫韶林间老煞虽无用一试冬深雪到腰秦观次韵范纯夫戏荅李方叔馈笋兼简邓慎思楚山冬笋劚寒空北客长嗟食不重秀色可怜刀切玉清香不断鼎烹龙论羮未愧莼千里入贡当随传一封薄禄养亲甘防少满包时赖故人供唐庚长沙竹笋闻于天下大者可十余斤食之甚甘而不氷脾昔渡湘欲作诗未暇也今日复过之乃酬以此篇地入长沙莫叹卑竹径尺旧相知九重才复金门籍万里先叅玉版师契濶累年真负口徘徊弥月未妨脾渭川风味那能对中有离骚九辨辞陆游湖上笋盛出戏作长句穿苔瑇瑁簪按行日夜待成林养渠百尺干霄气见我平生及物心剩插藩篱忧玉折豫期风雨听龙吟眀年又徙囊衣去谁与平安报好音杨万里都下食笋自十一月至四月戏题竹祖龙孙渭上居供侬樽俎半年余斑衣戏防春无价玉版谈禅佛不如若怨平生食无肉何如陋巷饭斯蔬不须庾韭元修菜吃到憎时始忆渠方岳猫笋此君乃有宁馨儿犀角丰盈玉不如老去烟姿元耸壑生来风骨已专车诗肠惯识猫头笋食指宁知熊掌鱼莫遣匆匆万竿緑一春心事政闗渠金孙邦杰烧笋煨茁旧闻山谷语劝耕还忆大苏诗传将火无多诀留得天真又竒未放锦防开束缚已看玉版证茶毘白麻初拜惊烧尾见此应慙富贵痴眀吴寛荅于乔次韵送冬笋西郭清风碁墅开门前俗物敢持来聊供香饭抄云子为想长镵劚雪堆空腹冷含金琐碎壮心未怯玉崔嵬知君能画非馋守乞与鹅溪绢翦裁于慎行纪赐鲜笋殊锡光生玉笋班曽从青简赋檀栾蒲筐乍解香盈座锦箨初分緑满盘一饭疑含仙禁雨三秋犹忆北牕寒惭无凤实仪千仞祝有龙孙长万竿五言排律増唐韩愈和侯协律咏笋竹亭人不到新笋满前轩乍出真堪赏初多未觉烦成行齐婢仆环立比儿孙验长常携尺愁干屡侧盆对吟忘膳饮偶坐变朝昏滞雨膏腴湿骄阳气候温得时方张王挟势欲腾骞见角牛羊没看皮虎豹存攒生犹有隙散布忽无垠讵可持筹算谁能以理言纵横公占地罗列暗连根狂剧时穿壁羣强几触藩深潜如避逐逺去若追奔始讶妨人路还惊入药园牙防寖大覆载莫偏恩已复侵危砌非徒出短垣身宁虞瓦砾计拟揜兰荪且叹髙无数庸知上几番短长终不校先后竟谁论外恨苞藏密中仍节目繁暂须廻歩履要取助盘飱穰穰疑翻地森森竞塞门戈矛头戢戢蛇虺首掀掀妇懦咨聊拣儿痴谒尽髠侯生来慰意诗句读惊魂属和才将竭呻吟至日暾五言絶句増宋朱子和刘秀野新笋翛翛江上林白日暗风雨下有万玉虬三冬卧寒土笋脯南山春笋多万里行枯腊不落盘餐中今知緑如箦元范梈看东亭新笋问竹何年有亲曽共嵗寒昨传新笋发扶杖绕林看郑氏允端笋竹林春雨过瘦笋迸苔长坐待成髙节清标出短墙眀髙启烧笋幽人嗜烧笋出土不容长林下孤烟起风吹似竹香六言絶句増宋杨万里看笋笋如滕薛争长竹似夷齐独清只爱锦防满地暗林忽两三茎七言絶句原唐杜甫絶句无数春笋满林生柴门密揜断人行防须上番看成竹客至从嗔不出迎李贺昌谷北园新笋箨落长竿削玉开君看母竹是龙材更容一夜抽千尺别却园池数寸埃斫取青光写楚词腻香春粉墨离离无情有恨何人见露压烟啼千万枝家泉石眼两三茎晓看隂根紫陌生今年水曲春沙上笛管新篁拔玉青李商隠初食笋呈座中嫩箨香苞初出林五陵论价重如金皇都陆海应无数忍翦凌云一寸心宋苏轼谢惠猫儿头笋长沙一日煨边笋鹦鹉洲前人未知走送烦公助汤饼猫儿突兀防穿篱郭祥正休师惠雪笋雪竹生芽玉一簪北人此味岂尝谙病中得食胜牛乳行矣阿难师勿慙张商英食笋长江萦绕地膏腴风气相连不甚殊自是舌根分彼此致令苦笋胜宜都陆游笋絶句列仙阅世独清癯雪谷氷谿老不枯输与锦防孩子軰千金一束入天厨朱松新笋一雷惊起箨龙儿戢戢满山人未知急唤苍头劚烟雨明朝吹作碧参差梅雨防防相已齐连云篁竹暗蛮溪短萌解箨登雕俎错落黄金騕袅蹏朱子次韵谢刘仲行恵笋二首谁寄寒林新劚笋开奁喜见白差差知君调我酸寒甚不是封侯食肉姿君诗髙防古无师岛瘦郊寒讵足差得狞龙并寄我句中仍喜见雄姿诗散句増唐杜甫逺传冬笋味更觉防衣春白居易几见林抽笋频惊燕引雏元稹寳地琉璃折紫苞琅玕踊许浑竹楥昼看笋药栏春卖花宋梅尧臣便今剥锦煑金玉甘脆不道簟瓢空刘敞龙孙春吐一尺芽紫锦包玉离泥沙黄庭坚氷底斵春生笋束豹文解箨馔寒玉孙觌緑笋遗苞半出篱清溪一曲翠相迷陆游冬笋生林龙寒泉落磵佩梁简文帝横堦入细笋周庾信短笋犹埋竹唐张九龄林笋苞青箨孟浩然竹林深笋穊王维嘉蔬緑笋茎杜甫緑垂风折笋舎下笋穿璧司空曙岩笋出丛长白居易紫鲜林笋嫩姚合迸笋搘堦起杜牧斑笋新梢短李频春篁抽笋密方干迸笋入波生司空图坡暖冬生笋皮日休迸笋支檐楹宋林逋烟崖早笋肥邵雍洗竹留新笋张耒笋深鸣鸟下緑嫌新笋破唐庚翻泥逢暗笋唐杜甫堂西长笋别开门韩愈筼筜竞长纎纎笋白居易紫笋齐尝各闘新劝我加餐因早笋来鹏笋过东家作竹林宋韩琦竹笋迸堦抽兕角苏轼好竹连山觉笋香饱食不嫌谿笋痩范成大竹笋漫山鳯尾齐陆游穿破緑钱多穉笋方岳霜鞭行茁软于酥惠洪分外浓甘黄竹笋金吴激一畨痩笋羽林枪元方回鲜笋紫泥开玉版张雨斋庖得笋是佳蔬吉雅谟丁红稻供炊笋脯香词増宋钱惟演玉楼春锦箨参差朱槛曲露濯文犀和粉緑未容浓翠伴桃红已许纎枝防鳯宿嫩似春荑明似玉一寸芳心谁管束劝君速吃莫踟蹰看被南风吹作竹别録原取笋山谷云根湏辰日劚笋看上畨成凡笋一畨两畨出成竹至第三畨者止可供食不成竹矣故曰笋看上畨成也凡笋蒸煑炰酢惟人所好又可干藏采笋过一日曰蔫过二日曰箊取宜避露每日出掘深土取之半折取鞭根旋得旋投密竹器中覆以油革见风则触本坚入水则浸肉硬脱殻煑则失咮生着刃则失气采而乆停非鲜也净之入水非洗也蒸熟停乆非食也如此然后可与语食笋矣此外不足数也制用僧赞宁笋谱云麻油姜皆杀笋毒凡食笋之法譬若治药修炼之得法则益人反是则损取得以巾拭去土连殻沸汤瀹之煑宜乆生必损人苦笋最宜乆甘笋出汤后去殻煑笋汁为羮茹味全加美不然蒸最美味全煻灰中煨后入五味尤佳食笋去殻煑熟切片搾干盐腌过宿晒干贮慈竹笋四月生江南人多以灰煑食煑新笋以沸汤煑则易熟而脆味尤美若蔫者少入薄荷煑则不蔫与猪羊肉同煑则不用薄荷増山家清供夏初竹笋盛时扫叶就竹边煨熟其味甚鲜曰傍林鲜笋取鲜嫩者以料物和簿麫拖油如黄金色甘脆可爱旧好莫友访霍如庵延早供以笋切作方片和白米煑粥佳甚济颠笋疏云拖油盘内煿黄金和米铛中煑白玉二者兼得之矣原笋酢切作片子沸汤瀹过干入葱丝莳萝茴香花椒红麫并盐拌匀同腌一时増海槎余録酸笋大如臂摘至用沸汤泡出苦水投冷井水中浸二三日取出缕如丝醋煑可食好事者携入中州成罕物京师勲戚家防酸笋汤即此物也原笋干笋肉一百斤用盐五升水一小桶沸涌抝出汁干旋添笋汁煑熟捞出压之或用手揉在锅隔夜则黑热洒则枯一日晒干则硬火焙便不软临食时取浸笋汁煑笋则有味附録竹实増山海经注竹六十年一易根易根必生花生花必结实结实必枯死实落土又复生彚考増宋史真宗本纪咸平二年江南转运使言宣歙竹生米民采食之五行志政和四年八月建州境内竹生米数千万石三年十一月癸酉越州承天寺瑞竹一竿七枝干相似其叶圆细生花结实诏送秘书省仍拜表贺庄子鹓雏非练实而不食注练实竹实取其洁白也韩诗外传黄帝时鳯凰栖帝梧桐食帝竹实异苑晋惠帝元康二年巴西郡界竹生花紫色结实如麦外皮青中赤白味甚甘述异记止些山多竹长千仞鳯食其实去九疑万八千里芸牕私志凝波竹实服之肌滑体轻出区吴山紫枝緑叶坚滑如玉风吹有声如环佩成帝种于临池观更名曰环佩竹花如海榴实如莲子而小近谢芬兰庭中忽生此竹人以为瑞而不知为何物其夫读海外志始知之苐无花实明年出笋如常竹前种亦渐不然人以为积善所致该闻集旧称竹实为鸾鳯所食今近道竹间时见花开如枣结实如麦江淮间号为竹米以为荒年之兆其竹即死信非鸾鳯之食也近有余干人来言彼有竹实大如鸡子竹叶层层包裹味甘胜蜜食之令人心肺清凉生满竹林茂密防顷因得之虽日乆干枯而味尚存乃知鸾鳯所食必非常物也原天台山志甘竹实出天台山闲闲真人以致元帝増福建志绍兴十八年侯官县有竹实如米饥民采食之集藻七言古诗増宋陈造竹米行竹君亢宗擅楚墟一一修耸山泽臞风流秀整与世殊楚俗食息皆尔湏薪之篱之且籧篨笲筥箱篚防篮笯沟瓦厥祖羮其雏随索斯获掇诸涂今嵗麦秋旱嵗余得麦仅足偿官租竹君悯农如士夫着花结子千林俱密砌玉粒缀旒珠株株撷取虽锱铢弥顷亘亩无闲株磋磨蒸炊胜雕葫邻里乞索水火如坐令颦蹙兴歌唿野叟好事能分吾香清而冽甘而膄此君行能不一书此惠及物旋就枯摩顶放踵忘其躯所学无乃墨者徒老子苟禄天之隅防手无策苏孤投七三叹吾惭渠诗散句増唐李白竹实满秋圃鳯来何苦饥附録越王竹原岭表録南海岸边沙中生沙箸一名越王竹相传越王弃余算而生若细荻髙尺余春吐苗箕心茗骨青而且劲南海人爱其色以为酒筹凡欲采者湏轻歩向前拔之闻行声遽缩入沙中不可得附録淡竹叶原淡竹叶一名鸭跖草洛阳花木记云碧鳯花一名鸭脚即此一名芩鸡舌草一名碧竹子名竹鸡草一名耳环草一名碧蝉花一名蓝姑草一名竹叶菜处处平地有之三四月生苗紫茎竹叶嫩时可食四五月开花如蛾形两叶如翅碧色可爱结角尖曲如鸟喙实在角中大如小豆中有细子采花取汁作画色及彩羊皮灯青碧如黛彚考増永嘉郡记青田县有草叶似竹可染碧名为竹青此地所丰草故名青田集藻七言絶句増宋杨巽斋碧蝉花杨葩傍疎篱薄翅舒青势欲飞防误佳人将扇扑始知错认枉心机翁元广碧蝉花露洗芳容别种青墙头微弄晩风轻不湏强入羣芳社花谱原无汝姓名附録锦竹増宛陵诗注锦竹草也似竹而斑集藻五言古诗増宋梅尧臣锦竹虽作湘竹纹还非楚筠质化龙徒有期待鳯曽无实本与凡草俱偶亲君子室附録篇竹増尔雅竹篇蓄注似小藜赤茎节好生道旁可食又杀虫本草处处有之布地而生节间白花叶细緑人谓之篇竹煑汁与小儿饮疗蚘虫彚考増资暇録诗卫淇澳篇云緑竹漪漪按陆玑草木疏称郭璞云緑竹王刍也今唿为白脚莎一云即鹿蓐草又云篇竹似小藜赤茎节韩诗作亦云篇竹则明知非笋竹矣今为辞赋皆引漪漪入竹事大误也当时谢庄竹赞云瞻彼中唐緑竹漪漪便袭其谬附録竹菜増齐民要术竹菜生竹林下似芹科而茎叶细生极穊净洗暂经沸汤速出下冷水中即搦去水细切又胡芹小蒜亦暂经沸汤细切和之与盐醋拌暮春用至四月御定佩文斋广羣芳谱卷八十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十七卉谱芝増说文芝神草也嫏嬛记灵芝名夀潜一名希夷原芝瑞草也尔雅云苬芝注云芝一嵗三华瑞草一名三秀王逸楚辞注云三秀芝草也一名菌蠢神农经所传五芝云赤者如瑚白者如截肪黑者如泽漆青者如翠羽黄者如紫金气和畅王者慈仁则芝草生玉茎紫笋又云圣人休祥有五色神芝含秀而吐荣论衡云芝生于土土气和故芝生土食之令人眉夀有青云芝生名山青葢三重上有云气食之夀千嵗能乘云通天龙仙芝状似升龙之类叶为鳞其根如蟠龙服一株则夀千嵗金兰芝生名山之隂金石之间上有水葢饮其水夀千嵗九曲芝朱草九曲每曲三叶火芝叶赤茎青赤松子所服月精芝秋生山阳石上茎青土赤味辛苦盛以铜器十月服夀万嵗夜光芝生华阳洞山之隂有五色浮其上酉阳杂俎云一株九实实坠地如七寸镜视如牛目萤火芝生常良山此物在地如萤火状叶似草实如豆紫华夜视有光食一枚心中一孔眀食七枚七孔眀可夜书得食四十七枚夀万年白云芝云母芝皆生名山隂白石上白云覆之秋采食令人身轻商山紫芝四皓避泰入蓝田采而食之共入啇洛隠地肺山又转深入终南山汉祖召之不出九光芝七明芝皆瑞芝实石也状如盘槎有七孔者名七明九孔者名九光生临水之高山鳯脑芝仙经言穿地六尺以镮实一枚种之灌以黄水五合以土坚筑之三年生苖如匏实如桃五色名鳯脑芝食其实唾地爲鳯乘升太极五徳芝状如车马茎方其叶五色各具而不杂上如偃葢中有甘露紫气起数尺万年芝令人不老延年九千増抱朴子芝有石芝木芝肉芝菌芝凡数百种石芝石象生于海隅及岛屿之涯肉芝状如肉附于大石头尾具有乃生物也光明洞澈如坚氷大者十余斤小者三四斤菌芝或生深山之中或生大木之下或生泉水之侧其状或如宫室或如车马或如龙虎或如人形或如飞鸟五色无常凡百二十种木芝松脂沦入地千嵗化为茯苓茯苓万嵗其上生小木状如莲叶名曰木威食之夜视有光持之甚滑烧之不焦龙节芝松树枝三千嵗者其皮中有聚脂状如龙形大者重十斤木渠芝寄生大木上状如莲花九茎一丛其味甘而辛黄蘖芝黄蘗木下根有如三斛噐者去木株一二十余丈有细根相连状如缕建木芝生于广都其皮如缨其实如鸾樊桃芝其木如升龙其花叶如丹罗其实如翠鸟高不过五尺生于名山之隂东流泉水之上千嵗芝生枯木下根如坐人刻之有血已上皆木芝牛角芝生虎夀山及吴坂上状如葱特出如牛角长三四尺青色麻女芝似麻而茎赤色花紫色紫珠芝茎黄叶赤实如李而紫色二十四枚輙相连而垂如贯珠朱草芝九曲曲有三叶叶没三实其茎如鍼龙御芝常以仲春对生三节十二枝下根如坐人几此草芝有百二十种玉脂芝生于有玉之山常居悬危之处玉膏流出万年以上则凝而成芝有似鸟兽之形色无常彩多似山水苍玉亦鲜眀如水晶石蜜芝生少室山石戸中石桂英芝生名山石穴中似桂而实石也髙尺许大径尺光眀而味辛石脑芝生滑石中初破之其在石中五色光眀而自动石硫黄芝五岳皆有而箕山为多如此有百二十皆石芝也黄龙芝生于神山之中状如黄龙味辛甘华芝生于名山之阳及出深山大谷源泉水中赤葢白茎上有两叶三实金芝生于金石之中无葢青茎味甘辛黒芝生于山之隂大谷中白葢赤茎味甘月芝生于名山之隂昆仑之山大谷源泉金石之中山芝韩众所食人芝生名山之隂青葢白茎鬼芝青葢长茎酉阳杂俎隠辰芝状如斗以屋为节以茎为刚采芝图凤凰芝生名山金玉间黑云芝生山谷之隂黒葢赤理黒茎味苦五色龙芝五方芝天芝地芝上芝雷芝甘露芝云气芝白虎芝太乙芝原茅君内传云句曲山有五芝求之者投金环一防于石间勿顾念必得第一龙仙芝似交龙之相负食之为太极之仙第二参成芝赤色有光其枝叶如金石之音折而续之即复如故食之为太极大夫第三燕胎芝其色紫形如葵叶上有燕象光眀洞彻食之为太清龙虎仙君第四夜光洞鼻芝其色青其实正白如李夜视其实如月洞照一室食之为太清仙官第五玉料芝食之为三官真御史或云芝黄色者为善黑色者为恶増瑞应图芝草常以六月生春青夏紫秋白冬黑本草五芝经云青芝生泰山赤芝生霍山黄芝生嵩山白芝生华山黑芝生常山紫芝生髙夏山谷六芝皆六月八日采芝类甚多亦有花实者以木积湿处用药傅之即生五色芝原臞仙神隠芝有二种紫白二色形如菌生于朽木根朽壊上者菌也芝则有茎长尺余与灵芝相似豫章西山最多其灵芝生石上形如石可服秋采之菌芝可种于阶前彚考増礼记内则芝栭注人君燕食所加庶羞也疏庾蔚云无华叶而生者曰芝栭卢氏云芝水芝也王肃云无华而实者名栭皆芝属也庾又云芝栭是一物今春夏生于木可用为葅其有白者不堪食也贺氏云栭软枣亦云芝木椹也以芝栭为二物非也原汉书武帝本纪元封二年六月诏曰甘泉宫内中产芝九茎连叶上帝博临不异下房赐朕休其赦天下赐云阳都百戸牛酒作芝房之歌宣帝本纪神爵元年三月诏曰金芝九茎产于函徳殿铜池中増汉书艺文志黄帝杂子芝菌十八卷注服饵芝菌之法也吴志孙皓传天纪三年有鬼目菜生工人黄耉家依缘枣树长丈余茎广四寸厚三分东观案图名鬼目作芝草遂以耉为侍芝郎银印青绶晋书许迈传迈永和二年移入临安西山登岩茹芝尔自得有终焉之志隠逸传张忠隠于泰山恬静寡欲清虚服气餐芝饵石修导养之法宋书符瑞志芝草王者慈仁则生食之令人度世汉眀帝永平十七年春芝生前殿桓帝建和元年四月芝草生中黄藏府宋顺帝升平二年宣城山中生紫芝一株在所获以献南齐书祥瑞志升眀二年宣城临成县于籍山获紫芝一枝魏书灵征志世宗景眀三年七月鲁阳献乌芝原旧唐书宗夲纪天寳七载三月大同殿柱产玉芝有神光照殿羣臣请加皇帝尊号开元天寳圣文神武应道许之肃宗夲纪上元二年七月延英殿御座梁上生玉芝一茎三花上制玉灵芝诗唐书张九龄传九龄迁中书侍郎以母防解毁不胜哀有紫芝产坐侧増宋史五行志太平兴国五年九月真定府行宫殿梁生芝如荷花知府赵贤进以图上咸平四年正月潍州献芝草一夲如佛状六年五月导江县民潘矩田生芝三层黄紫色髙五寸许九月相州牧龙坊生芝一茎色紫黄长尺余分七枝枝如手五指状其最上枝防凤翥知州张鉴以献大中祥符元年五月辛未以东封遣经度制置使王钦若祭文宣王庙于孔林得芝五株色黄紫如云色及人戴冠冕之状诏内侍杨懐玉祭谢复得芝四夲轻黄如云气之状六月瑕丘县民宋固于尧祠前得黄紫芝九夲连理者四十月复州献芝草类神仙佛像三年十一月安乡县谢山获芝二十二夲其七状如珊瑚而色紫庆厯五年八月洪州章江禅院堂柱芝草生髙一尺三寸叶二十一层色白黄有紫晕旁生小芝叶九层上有气如烟建炎二年九月癸卯权知密州杜彦献芝草五叶如人指掌色赤而泽宰臣黄潜善奏色符火徳形像股肱之瑞髙宗不启视却之仪卫志绍兴二十五年适当郊祀而太庙生灵芝九茎礼部侍郎王珉等请绘之华旗以纪盛羙焉金史世宗夲纪大定二十四年正月辛卯徐州进芝草十有八茎五行志大定五年六月戊子河南府进芝草十三夲得于芝田石上甲辰大安殿楹产芝其色如玉淮南子紫芝生于山而不能生于盘石之上神农经山川云雨五行四时隂阳昼夜之精以生五色神芝皆为圣王休祥焉原尚书大传王者徳先地序则芝草生増十洲记瀛洲在东海中地方四千上生神芝仙草元洲在北海中地方三千里去南岸十万里上有五芝服此亦得长生方丈洲仙家数十万耕田种芝草课计顷亩如种稻状生洲上有仙家数万天气安和芝草常生春秋运斗枢瑶光得陵出黑芝孝经援神契徳至草木则芝草生善养老则芝草茂瑞应图王者敬事耆老不失旧故则芝草生汉武内传西王母之山上药有大真红芝草焦氏易林文山紫芝雍梁朱草长生和气王以为寳原论衡建初三年零陵泉陵县女子傅宅内生芝五夲长者尺四五寸短者七八寸茎叶紫色葢紫芝也太守沈鄷遣门下掾奏献皇帝恱怿赐钱衣诏防公卿郡国上计吏皆以芝草告示天下増东观汉记光和四年郡国上芝英古今注章帝元和二年芝生沛如人冠又生章武如人抱三子状建初五年芝出颍川常以六月中生一叶五嵗五重春青夏紫秋白冬黑色十月后黄气出土尺五寸抱朴子蔡诞求仙三年饥冻还家欺家人云吾为老君守视斑龙与诸仙博戏忽输此龙为此罪见责送吾付昆仑山下芸锄芝草三四顷并皆生细石中多荒秽治之勤苦不可论法当十年乃得原防偓佺子王乔诸仙来按行吾守请之并为吾作力且自放归当更自修理求去苍山芩石之中赤云之下状如人竖竖如连鼓其色如泽以夏采之隂干食之令人乗云能上天观见八极通见神眀延夀万年行山中见小人乗马车长七八寸者肉芝生取服即仙真诰罗江大霍有洞台中有五色隠芝枕中书玉京七寳山五色芝英上有万二千种拾遗记岱舆山北有王梁千丈驾流有七色芝生梁下其色青光辉燿谓之苍芝昆仑山第九层有芝田蕙圃羣仙种耨焉祥异记汉安帝时有异物生长乐宫东庑柏树永巷南闺合欢树识者以为芝草也广异记仙都有芝圃悉种灵芝或如车骑或如华葢或如楼阁或如飞鸟五色安城记郡渚江川发源同防落亭石上有芝草下有紫磨金也博物志名山生神芝不死之草上芝为车马中芝为人形下芝为六畜玉尘集成都朱善存家世寳一劒每生神芝则天下晏清原酉阳杂俎仙药有三十六芝天寳初临川人李嘉所居柱上生芝草状如天尊太守张景佚拔柱献焉大厯八年庐江县紫芝生髙一丈五尺凡学道三十年不倦天下金翅鸟衔芝至罗门山食石芝得地仙増唐新语崔希乔以孝友称为郑县丞芝草生所居堂一宿而葩葢盈尺杜阳杂编元和五年内给事张维则自新罗使廻云于海上泊洲岛间乗月闲歩约及一二里见花木台殿金戸银阙其中有数公子戴章甫冠着紫霞衣命一青衣捧金印以授维则曰致意皇帝其篆曰凤芝龙木受命无疆维则达京师即具以事进上叹异良久但不能喻其文尔是月寝殿前连理树上生灵芝二株宛如龙凤上因叹曰凤芝龙木宁非此验乎武宗每斋戒沐浴召道士赵归真已下共探希夷之理由是室内生灵芝二株皆如红玉尹祁元为上种防麟芝于殿前色褐一茎两穗隠形如麟头尾悉具其中有子如瑟瑟焉上自采饵之颇觉神验原内观日疏谢幼贞嗜菌庭中忽生一菌状若飞鸟沈子玉曰此飞禽芝以处女中单覆之则活煑而食可数百嵗谢入取中单有邻女乞火跨之翩然飞去谢但叹恨清异録杜荀鹤舍前椿树生芝草眀年及第以漆彩饰之安几砚间号科名草増南丰杂识王平甫熙宁癸丑嵗宿真崇文馆梦有人要之至海上见水中宫殿其中乐作笙箫鼓吹之伎甚众题其宫曰灵芝宫平甫欲与俱往有人在宫侧隔水曰时未至且令去他日迎之至此恍惚梦觉时禁中已钟鸣平甫自是颇负不凡为诗曰万顷波涛木叶飞笙箫宫殿号灵芝挥毫不是人间世长乐钟鸣梦觉时邵氏闻见后録仁宗降诞章懿后榻下生灵芝一夲四十二叶以应享国四十二年之瑞云燕翼诒谋録皇祐三年六月丁亥守臣茹孝标奏城内小山生芝三百五十夲悉以上进改名其上曰紫芝山蕞尔一培塿不应一时所产若是之多也上怒曰朕以丰年为瑞贤臣为寳草木虫鱼之异乌足尚哉长编景祐四年有芝生于化成殿柱御制瑞芝诗儒者并献赋养疴漫笔祥符崇尚道教建立宫观专尚祥瑞王钦若献芝草八千一百三十九夲丁谓献芝草三万七千余夲齐东野语王建父子之据蜀也致和隆盛之际地不爱寳所在奏贡芝草者动二三万夲蕲黄间至有一铺二十五里之间遍野而出密州山间至弥满四野有一夲数十叶众色咸备者太守李文仲采及三十万夲作一纲进即进职除夲道运使路史黄帝陞鸿隄受神芝施黄葢古今诗话宣和间王将眀赐第既而以梁生芝草为奏车驾临幸适久雨梅润芝坠地京师无名子有为十七字诗曰新公新赐第梁上生芝草为甚脱下来胶少湖山胜槩灵芝崇福寺钱王故苑以芝生其间舍以为寺故名灵芝居山杂志吴县金山雅多灵芝时产地上多碧色山人毎采得之弗贵也皇甫汸考芝宫乐曲序考芝宫者嵗乙丑献庙产芝瑶光映室乃建玉芝宫以时致享昭孝感也原庚巳编今年春长洲漕湖之濵有农妇治田见湖滩一物白如雪趋视之乃一小儿手也连臂约长尺许其下作声唧唧惊走报其夫夫往看亦甚疑怪掘之其根不可穷乃折而弃之湖尝读神仙感遇传云兰陵萧静之掘地得物类如人手肥润而红烹而食之逾月发再生力壮貌少后值道士顾静之曰神气若是必尝仙药指其脉曰所食者肉芝也夀等龟鹤矣然则漕湖之物正此类耳乃不弃于愚夫之手惜哉増弇山园记含雪楼下承檐熘处产芝已三阅嵗矣毎产时其阯不雨而润上有紫气受日晶荧因名之曰荣芝所原涌幢小品世宗有诏采芝宛平县民得五夲以献御医李果以岳鲜芝四十夲进三十六年九月礼部进千余夲眀年春鄠县民聚芝百八十夲为山以献内有径一尺八寸者数夲号曰仙应万年芝山四川廵抚黄光升进芝四十九夲十月礼部进芝一千八百六十四夲四十三年御医黄金进黄夀香山四座聚芝三百六十夲为之宋政和五年蕲州产芝草徧境计黄芝一万一千六百夲内一夲色紫九榦尤竒唐太宗贞观中安礼门御榻产灵芝五茎十七年太子寝室中产紫芝共十四茎并为龙与凤翥之形肃宗上元二年含晖院生金芝武宗起望仙台空中生灵芝二株色如红玉韩思复为滁州刺史有黄芝五株生州署邵君恊宰新昌五色灵芝十二枝生便坐之室贞观中滁州山原徧生芝草浙江乌程县大中丞潘印川季驯治河有功常筑舍于昆山下有芝生于庭始则一本色烂然紫继乃日盛生至百本扶疎偃仰照耀人目因标之曰芝林万厯三十年徳平葛祥宇宅产芝眀年登科三十一年费县王左海新城王荩臣宅皆产芝眀春俱得隽曹大章曰芝号无根以其天所特产非人力也然载之图经芝牒不可胜数诸凡草木芝固贵而产于铁石者谓之玉芝昔东王父服蓬莱玉芝夀九万嵗赤松居昆仑尝授神农服芝法而广成居崆峒之上亦尝以授轩辕水经言具茨山有轩辕受芝图处葢芝图自是始也集藻表増唐崔融皇太子贺芝草表伏承某月日芝草生于干元殿瑞命天来符祥日至煌煌三秀分芰井而攒柯晔晔九光间梅梁而吐叶晋都宫阁何必灵芝之台洛邑山川居然密芝之地伏惟天皇天临海内帝有域中兼汉制而宅两京用尧心而加百姓神精下降洽至道于丘陵灵液旁霑被深仁于草木观其如葢如阁如日如星得五方之气象合四时之景色仙人在上则车马疑飞神龙居下则风云不去谓蓬瀛之海列即昆阆之山开魏皇之防榦莫俦汉帝之九茎为劣可以荐郊庙可以觞公卿臣谬践储闱祗膺守国不获亲承左右日览休征虽玉胫延龄在神仙而可致而刀圭入膳视朝夕而犹賖是用心驰仁夀之前庆集肃成之后孙逖为宰相贺合链院产芝草表臣等伏见道士黄河清等奏兴庆宫合錬院内产芝草五色分辉六茎并秀神丹入链而转精祯祥应期以如荅覩兹嘉瑞望宣付史官者伏以灵芝所致和气之精着美仙经标名瑞典陛下深仁契道至徳通神链液飞丹既启长年之馆敷华有叶遽呈三秀之祥五色有类于卿云六茎且符于帝乐岂惟动植昭感以表于休征固亦真仙叶应用彰于圣夀常衮中书门下贺芝草嘉禾表伏见兵部尚书中书门下平章事李抱玉进芝草嘉禾者臣闻王者道洽则灵芝生天下和平则嘉禾应伏惟陛下诞膺景命忧济生灵合太上之徳感元精之气天地氤氲神眀滋液降此珍物叶于昌期垂葢连茎三华焕发离根合颖一穗孤秀沐我渥泽扇其祥风众草之英百谷之长以兆稔嵗以符太平昔周得唐郊之献列篇于典策汉获甘泉之祉荐歌于清庙三瑞之极一朝防同长发其祥无疆之庆中书门下贺芝草表今日中使吴承清至宣示宋汴节度使御史大夫田神功所献芝草一株紫葢黄茎丛生者天生神物王者嘉瑞竒秀之状灵篇未书伏惟陛下孝通神眀徳至草木和气所感祯祥屡彰煌煌灵芝郡国来献垂以金葢发其琼葩烂然紫云之色灼然红蕖之秀王徳斯应皇家永昌固可写状图牒荐于郊庙祗奉天意赞鸿休序増宋秦观俞紫芝字序余昔游玉笥山周行二十四峯访萧子云故隠道见灵芝焉生乎磐石之上回环而有叶秀泽而不根信天下之异草也窃爱久之留不能去俄有童子朱颜绀发自松隂中距石輙止抚芝叹曰嘻道人无本其亦如是矣余异而问曰适吾子有绪言不敏未知所谓愿终其说童子笑曰子求终乎终之久矣以为未耶没身无终虽然尝试为汝言其崖畧夫徳人以有本为宗道人以无本为宗天下皆知有物所以失已也不知有已所以失已也而徳人知之于是内观无是外观无彼无是故能以已为物无彼故能以物为巳巳物不二谓之真一夫是谓以有本为宗天下皆知有伪所以防真也不知有真所以防真也而道人知之于是前际无舍后际无取无舍故不断一切伪无取故不住一切真真伪两忘亦无真一夫是之谓以无本为宗葢非有本则不能离相而归空非无本则不能即空而证实有本然后眀心无本然后见性夫子识之人间所谓道徳者固不出乎此矣虽然有本无本吾岂能识之哉语未既有老人复杖策自松隂中来顾谓童子曰适何所言童子欲语老人引杖击之童子走松隂忽然不见还视老人亦已亡矣于是余茫然自失私识其言后九年游京师遇金华居士俞紫芝请余改字因思昔日玉笥童子之言字曰无本复以其说为序赠焉记増宋王安石芝阁记祥符时封泰山以文天下之平四方以芝来告者万数其大吏则天子赐书以宠嘉之小吏若民輙锡金帛方是时希世有力之大臣穷搜而逺采山农野老攀缘狙以上至不测之髙下至涧溪壑谷分崩裂絶幽穷隠伏人迹之所不通往往求焉而芝出于九州四海之间葢防于尽矣至今上即位谦让不徳自大臣不敢言封禅诏有司以祥瑞告者皆勿纳于是神竒之产销藏委翳于蒿藜榛莽之间而山农野老不复知其为瑞也则知因一时之好恶而能成天下之风俗况于行先王之治哉太丘陈君学文而好竒芝生于庭能识其为芝惜其可献而莫售也故阁于其居之东偏掇取而藏之葢其好竒如此噫芝一也或贵于天子或贵于士或辱于凡民夫岂不以时乎哉士之有道固不役志于贵贱而卒所以贵贱者何以异哉此予之所以叹也黄庭坚瑞芝亭记晋陵邵君叶为新昌宰视事之三月灵芝五色十二生于便坐之室吏民来观无不动色相与言曰吾令君殆将有嘉政以福我民乎山川鬼神其与知之矣不然此不莳而秀不根而成非人力所能致而自至者何也乃相与辟其室四达为亭命曰瑞芝奔走来谒记于豫章黄庭坚曰予观神农草木经青芝生泰山赤芝生衡山黄芝生嵩山白芝生华山黑芝生常山皆久食而轻身延年而不老葢序列养生之药不言瑞世之符又其传五芝曰赤者如瑚白者如截昉黑者如泽漆青者如翠羽黄者如紫金皆光眀洞彻如坚冰而世之所名芝草不能若是也故常考于信书自先秦之世未有称述芝草者及汉孝武厌饫四海之富贵求致神仙不死天下骚然元封中乃有芝草九茎连叶生甘泉殿斋房中于是赦天下作芝房之歌孝宣兴于民间励精万事事无过举然庙享数有美祥颇甘心焉故复修孝武郊祀以瑞纪年元康中金芝九茎又产函徳殿铜池中然此芝不生于五岳果神农经所谓芝者耶余又窃恠汉世既嘉尚芝草而两汉循吏之传未有闻焉何也岂其所居民得其职所去民思其功生则羽仪于朝殁则蒸尝于社则是民之凤凰麒麟醴泉芝草也耶抑使民田亩有禾黍则不必芝草生戸庭使民伏腊有鸡豚则不必麟凤在郊陬黠吏不舞文则不必虎北渡河里胥不追扰则不必蝗不入境此其见效优于空文也耶昔者黄霸引上计吏问兴化之条有鹖雀来自京兆舍中飞集丞相府上霸以为皇天降下神雀欲图上奏京兆尹张敞言郡国计吏窃笑丞相之仁厚智畧有余而微信竒怪也恐丞相兴化之条或长诈伪以败风俗天子嘉纳焉刘昆为江陵令连年火灾昆輙向火叩头多能反风降雨迁农太守驿道多虎崤渑不通昆为政三年虎负子渡河乃召入为光禄诏问昆江陵反风灭火农虎北渡河行何徳政而致是对曰偶然耳左右皆笑其质帝叹曰是乃长者之言由君子观之张敞之笃论世祖之知言建成之文不如光禄之质也虽然新昌之吏民爱其令君将徼福焉焉可诬也又尝试论之古之传者曰上世葢有屈轶指佞萐蒲扇庖蓂荚纪厯嶰竹生律既不经见后世亦不闻有之则前世之有芝草特未定也邵君家世儒者又能好修求自列于循吏之科故因其气熖而取之异草来瑞使因是而发政于民勤恤而无倦民得尽力于田士将尽心于学则非常之物而不虚其应且必受赐金増秩之赏用儒术显于朝廷矣岂独夸耀下邑而已乎故并书余所论芝草循吏之实使归刻之吉州西峯院三秀亭记庐院比缺守輙以它吏摄承托宿传舍吏胥视民为俎豆执鞭者众羊失其牧嵗嵗仍饥馑夜有枹鼓不治声闻京师元丰六年春诏用夀春魏侯魏侯有冢法以吏能名一世至则引见官吏问救敞所先下书教民谕以苦语奖拔才能昭劝不勉戒敕宿负听以功除按行州左右曹三狱累械至三百余决其得情引慝释其防染攀牵唯上请须报逺逮证左与系轻而捕重者乃付有司其所裁遣葢去三分之二人气以和下车之十二日芝草二本产于州院狱门之东其后得一本于郡斋便坐之室而最盛于西峯僧舍之秀野亭一月之间凡产芝二十余磊落权竒人物象成最后寺僧来献黄芝异本同颖黄者庆色异本同颖者不争之祥今郡侯乐士爱民天泽优渥五谷顺成钞盗其将衰息徤讼之民且化为慈祥弟友魏侯亦将鸿渐于台省以受福民之庆则灵芝之生不独为吉瑞魏侯因改秀野亭以为三秀属豫章黄庭坚记之魏侯名纶字君俞其嵗之六月甲戍记尺牍増宋苏轼与鞠持正尺牍文登虽稍逺百事可乐岛中出一药名白石芝者香味初若嚼茶久之甚美闻甚益人不可不白公知也白石芝状如石耳而有香味惟此为辨秘之秘之题防増宋陈傅良防陈籛芝草图顷桂阳廨中柱去础三四尺所出芝一本妇子不以为祥掇视余葢恍然叹芝不遇也眀日故枿复吐三叶紫质黄缘饰见之竒甚但令妇子軰谨视母掇取逾时色烂然不败今覩陈君绘芝为卷有内相李公宗伯倪公序且颂其所自来不虚得又追叹曩所产芝非特妇子不好事虽予亦不好事也周必大书安福刘徳礼家紫芝诗卷昔安福令欧阳万五世孙彬实文忠公之曽祖厯仕南京家于安福性至孝兄弟相友爱有紫芝一茎两葩生于楹乡人以为孝徳所感着为赋颂享年九十四累赠太师中书令后裔仕宦不絶杂着増宋蔡襄芝草述福州连江县宁善乡崇徳里保福院产芝一本四月八日癸未令朱定得之诣府质黑而坚叶如侧荷其上又出一本离为六茎枝柯耸密中有连理末如燕尾而朱湼之髙可尺许世传古篆芝字皆枝叶扶疎岂古人象形而作乎而汉斋房歌曰九茎连叶气之精正谓芝而有九茎与叶连也芝之为物在处有之大较形类苗檽音软近无是比傥或有焉而予未之见也故特书之赞原魏缪袭神芝赞青龙元年神芝产于长平之习阳其色丹紫其质光耀其长尺有八寸五分其本围三寸有三分上别为三榦分为九枝散为二十六茎围则一寸九分叶径二寸七分其榦洪纤连属有似珊瑚之形其吐柯载叶祥眀蠲防考图案牒葢羙乎所闻于前代者矣増无名氏神芝赞古瑞命纪曰王者慈仁则芝生采食之则延年与真人同又神农氏论芝云山川云雨五行四时隂阳昼夜之精以生五色神芝皆为圣王休祥焉自汉孝武显宗世号隆盛而元封永平所纪神芝方斯蔑如也且其枝榦条茎本末相承乃协乎天官之数非神眀其孰为此哉推其类象则蓂荚之植阶庭萐蒲之生庖厨视匹灵矣乃诏御府匮而藏之且画其形遂以名图为之赞曰帝徳允臻爰不难致煌煌神芝吐葩荣曩披其图今握其形永章遐纪载之颂声赋増唐史近汉武帝斋宫产灵芝赋武皇帝慕轩后之风储思幽通叶珍符于瑞牒产灵芝于斋宫太乙清精元君降衷色夺兼金发灵姿以温润质逾美玉浮真气以葱茏原夫帝在华帐俨于仙仗睿思邈以冲寂神心窅其相向髣髴受厘肃其防贶非煦育之所致乃精神之潜畅挺兹三秀表信乎三元之符擢此九茎示期尔九坻之上异屈轶之致用类朱英之为状足表天感与地生或臣和而君唱是知至精潜运神物昭彰灵液潜通愿生乎枯木贞石神心幽赞故出此閟殿神房冠庶草以为贵故有时而发祥信禀质以津泽非本乎馨香岂比夫楚水之空嘉萍实仙宫之独贵霜懿夫道心虚澹我则无味以感化象贵形我乃无根而效灵是用拔竒瑶砌标异彤庭紫葢与祥云允合朱茎将火徳相防秀射猗兰之室光连云母之屏焕国典而永昭歌颂彻风而丕耀徳馨彼丹甑呈丰器车表徳潜羙岩野挺芳幽侧曷比夫耀甲乙之帐赫矣朱荣结天地之精混然刚克异朝菌之为体同夜光之非饰含圣泽以成春体正阳而变色是知人心告防珍物效焉将防昌于羣帝必功格于上且神之符则受此灵草神之防则降彼真仙茍获符而为约与降质而相悬大寳在乎皇极真居本乎丹田茍溺异以趋怪顾汨没而表年彼乗峤而求静此执迷而征圣徒有托于斋祈信无裨于性命覩芝宫兮缅尔倐隙驷以奔竞庶归化之门小彼炎皇之庆宋王令蔵芝赋有序丙申嵗自四月至六月大雨而余之所客天长县东北皆濒湖泽地浸以下颇以水为患伤草木多死邑居无薪刍而益贵薪益来自逺以余之所居则薪之自北来者常售于余间而有得若枯华断颖根梗蔕芥支离拥肿与硕实所异于常草者皆取以戏就其中尝试视之余得则芝也折伤不完计之于全此当一叶耳不知其他安在也其生虽不知逺近要皆在县之北以常负薪之所来则芝从可知也示人则不齐有由是而知有芝有由是而信为芝有虽得是而弗之信者然芝之为物不常有而或出可爱者也自古诗之作见于今者凡三百篇其以风赋比兴而附见于物若苹蘩薇蕨荇苞苦藿荑唐葍蓫瓠匏瓜葛郁薁葵藚葑芹藻莫茅荼蕳苓蓬莠苹蒿苌蒲萑苇葭菼萧艾稂荍蓍芑禾麻菽麦黍稷豆菽秬秠穈粟稻梁菅苎卷耳芣苢菁莪莠葽荷华游龙茹藘芍药之类杂见并出然此特草耳其多盖如此而未尝及芝也自诗而下长辞章而善自托者独有屈原今其离骚九歌具存而可考然其况意所及自诗人所纪之外复益以江蓠芙蓉杜若薜荔木兰白苹菑荑揭车蕙芷茝菊芰蘅薋菉葹芜药荪而地所常产目所同识之草尽矣若夫陈忠而直私忿废而怨逐托于彼而取此以见义此则余之所知至于道则余不得而一也然称类已众而芝复独遗是诚何故邪说者遂以九歌之三秀为芝余以其不眀又其辞曰适山而采之则芝非独山草盖未足据信也及观汉乐歌盖当时文工椠人缘饰世治以裁主意耳非有如诗人骚客郁于中而不得言凭于物而后见者皆非余所好也今余得芝而赋之意皆在于赋序故不道也庭勾突抽蔚擢秀孰非春兮坯培壅堙播溉轧莳孰非人兮不为常生时见挺出芝则神兮灵榦不阿众叶类附不孤有邻兮生莫时期毓无种裔天生徳兮芣苢荐庭芜荐道退野即兮生无本根防不滞茹无吝惜兮荣而不华藁而不枯莫损益兮茨莱翳隂髙出下蔽适以取容兮朝菌射干齐长并秀徳不校同兮荒原秽壤弃放委废若将终兮知者谓谁何为来者似不必逢兮困于不知束于薪苏自信不耻兮摧戕折伤披本断榦祸不自已兮火炎木焚投置不缩知命有止兮偶于自生不祈见闻吾与尔已兮薛士隆灵芝赋宋兴二百有三年封陲载宁狼烽不惊上乃髙揖凝旒栖神泰清天之与子法舜承尧祗载蘷蘷斋栗以朝帝被衮章舁防寳列旄麾罗羽葆太师辅前少师保后工瞽登歌奉常賛道有觉彤庭皇拜稽首上天子之父号曰光尧夀圣太上皇帝母曰夀圣太上皇后宫维徳夀康夀其堂色养无违仪刑四方二圣相欢用惟其至仰孝俯慈假天准地二气之精百物之英诞秀灵草乗时挺生隆兴惟甲申嵗之阳羲皇御寅斗直东方有茁者芝有粲其房不植不根于殿之梁轮囷扶疎馨香有飶紫色芬蒕交光晔日歘腾龙而翥凤追金相而玉质焕燿宸居清眀帝闼阅之者神惊瞻之者目夺一本同柯支生十二错地分州蟠天列次瞻彼日月膺期嗣嵗亦有律吕八音以谐仙馆玉楼光于泰阶皇帝乃命东观启钥书披瑞命之篇参瑞应之图验通儒于白虎稽神契于孝经佥曰王者孝慈则芝茂又曰养老则芝生深仁是加于草木祥应是接于仙灵故肃宗养亲而产延英之座孝武严帝而秀甘泉之庭于是圣心恱怿称贺諠哗皇上赋玉华之诗太上发芝房之歌君臣动色室家胥庆被之于服章声之于讴咏蜑獠以之输琛海波以之愉静戴白之叟成黄之儿爰及闺房笑语嬉嬉自庆未始识也若岂天降而人为哉粤有狂生小子乐称古徳喜溢于颜忧形于色谓和气致祥允天子之慈孝天施地产诚圣人之达徳也乃若汉之宣章号称七制仁民得天休符接至桓灵何道而产中黄之藏有芝英之瑞也由是言之妖祥叵测尔雅离骚乃寻乃绎乃列芝兰乃识菌芝或云产于嵒阿采于山而有之盖希出堂殿髙华之所有沾濡郁结而为曽胡多之可尚青龙之际乃一柯而三十有六支此何敞所称生庭之怪草崔光以谓蒸气而生之也乃其竒祥有取蔑闻往古方士多岐有传汉武逮乎季末谀辞麕至鬼目呈符菌宫贺瑞岂黄精钩吻有时而乱亦鸡苏豨苓有时而帝也于惟我后秉文之徳昊天景贶三辰耀色虽无此芝何损于治生禁之庭亦孔之异此不可不察者诚何足以当上意也怅天居之髙逺欲告而谁言聊陈辞而写志庶有发于尘编乱曰灵芝秀兮烁宫庭春秋易色兮随月而生神父慈兮君至孝贶珍符兮天之云告我欲排阊阖兮云路迢遥物怪司阍兮翅折之招爰摅懐兮作赋傥六丁兮下来持去文赋散句増楚屈原九歌采三秀于山间汉东方朔七諌拔搴芝兮列树芋荷王褒九懐北饮兮飞泉南采兮芝英冯衍显志赋饮六醴之清液食五芝之茂英张衡西京赋浸石菌于重涯濯灵芝以朱柯东京赋芝房菌蠢生其隈思元赋聘王母于银台兮羞玉芝以疗饥魏曹植九咏寻湘汉之长流采芳岸之灵芝晋何晏景福殿赋灵芝生于邱园孙绰游天台山赋五芝含气而晨敷古歌乐章原汉四皓紫芝歌莫莫髙山深谷逶迤紫芝可以疗饥唐虞世远吾将何归驷马髙葢其忧甚大富贵之畏人兮不如贫贱之肆志増汉书郊祀歌斋房产草九茎连叶宫童效异披图案牒气之精回复此都蔓蔓日茂芝成灵华班固郊祀灵芝歌因露寝兮产灵芝象三徳兮瑞应图延夀命兮光此都配上帝兮象太微参日月兮光辉宋史上尊号乐章晔灵芝生于殿闱照映华栱纷敷玉防感召元和光符圣期祥篇恊吉百嵗咸宜朝防乐章嘉瑞降临应我皇徳神芝不根而植春秋三秀昼夜一色物播诗歌声被金石彼茁者芝茂英煌煌敷秀乔岳实繁其房适符修贡封峦允臧永言登荐抑惟旧章煌煌茂英不根而生蒲茸夺色铜池着名晨敷表异三秀分荣书于瑞典光我文眀五言古诗増梁庾肩吾芝草踟蹰玩芝草淹留攀桂丛桂丛方偃蹇芝叶正玲珑如龙复如马成阙复成宫黄金九华发紫葢六英通隠士苍山北神仙海穴东随丹聊变水独揺不湏风宋梅尧臣读吴季野芝草篇阮生存咏懐羙彼曜朱堂一荣不复枯五色异众芳众芳发朝露俄以敛夕阳丹茎起瓦砾又匪栋梁此禀由至和君子要有常七言古诗原宋苏轼石芝并引元丰三年五月十一日夜梦游何人家开堂西门有小园古井井上皆苍石石上生紫藤如龙蛇枝叶如赤箭主人言此石芝也予率尔折食一枝众皆惊笑其味如鸡苏而甘眀日作此诗空堂明月清且新幽人睡息来初匀了然非梦亦非觉有人夜唿祁孔賔披衣相从到何许朱阑碧井开琼户忽惊石上堆龙蛇玉芝紫笋生无数锵然敲折青珊瑚味如蜜藕和鸡苏主人相顾一抚掌满堂坐客皆卢胡亦知洞府嘲轻脱终胜嵇康羡王烈神山一合五百年风吹石髓坚如铁増苏轼石芝并引予昔梦食石芝作诗记之今乃眞得石芝于海上子由和前诗见寄予顷在京师有凿井得如小儿手以献者臂指皆具肤理若生予闻之隠者此肉芝也与子由烹而食之追记其事复次前韵土中一掌婴儿新爪指良具肌骨匀见之怖走谁敢食天赐我尔不及賔旌阳逺游同一许长史玉斧皆门戸我家韦布三百年祗有隂功不知数跪陈八簋加六瑚化人视之眞块苏肉芝烹熟石芝老笑唾熊掌嚬雕胡老蚕作茧何时脱梦想至人空激烈古来大药不可求眞契当如磁石铁苏辙次韵石芝并引子瞻昔在黄州梦食石芝起赋八韵记之元祐八年予与子瞻皆在京师客有至自登州者言海上诸岛石向日者多生耳海人谓之石芝食之味如茶久而益甘海上幽人或取服之言甚益人客以一篮遗子瞻遂次前韵鸡鸣东海朝日新光洲岛雾雨匀一晞石上徧生耳幽子自食无来宾寄书乞取乆未许箬笼蕉囊海神戸一掬谁令堕我前无为知我超诸数此身不愿清庙瑚但愿归去随樵苏龟龙百嵗岂知道养气千息存其胡尘中学仙定难脱梦里食芝空酷烈中山军府得安闲更试朝霞磨镜铁陆游丹芝行劒山峩峩挿穹苍千林万谷嶓其阳大丹九转古所藏灵芝三秀夜吐光如火非火森有芒朝阳欲升尚煌煌何由斸取换肝肠往驾素虬朝紫皇五言律诗増唐李义府宣正殿芝草眀王敦孝感寳殿秀灵芝色带朝阳浄光涵雨露滋且标宣徳重更引国恩施圣祚今无限微臣乐未移七言律诗増宋苏辙邵武游氏老人三清堂紫芝黑龟赤凤早逢师白发苍颜老不衰丹鼎一丸深自秘紫芝三叶却先知烟薰晴日云容薄色凝秋霜玉性竒何日刀圭救羸病尽芟荆棘种交棃张孝祥庙锡珍符岂偶然云华再见几经年详开二室昭诏燕根托同楹自属聨上瑞应诚难绍圣宸衷思孝益増防微臣愿考皇天意不厌终童效异篇煌煌瑞彩映金铺元气回旋即此都太史连年书盛事近臣更日献新图璇穹荐祉宁虚应玉叶流芳已兆符早晚清尘欵原庙临观敢请驻前驱原眀王世贞数尽潘园赋众芳何如神草被昆冈庭中玉露传三秀木末丹霞散九光出共萐蒲昭圣瑞归同天韭作仙粮野夫亦有黄公癖地肺何年许并藏七言絶句増宋补之旧说庐山有紫芝田百畮人莫得见偶于开光栖贤林中歩两日各得一枝正紫如玉戏成一首千古芝田人不到深林继日拾琼瑰从今为记夫子曾到芝田百畮来陆游斋中杂题幽居厌见凡花草红紫纷纷不复栽自斸苍苔换黄土南山移得玉芝来玉隆得丹芝何用金丹九转成手持芝草已身轻祥云平地拥笙鹤便自西山朝玉京馆中营缮方一新而右文殿生芝草甚异丹碧参差盛一时殿楹三秀见金芝汉庭漫道多才杰天马何劳作颂诗诗散句増魏曹植灵芝生王地朱草被洛濵荣华相晃耀光采晔若神原晋康煌煌灵芝一年三秀増张华西入华隂山求得神芝草原唐杜甫空闻紫芝歌不见杏坛丈但使芝兰秀何须栋宇邻知名未足称局促髙山芝其阳产灵芝其隂宿牛斗吾慕汉初老时清犹茹芝増宋王珪柯同庭柏劲色近御衣深夏竦四眀开奥壤三秀发灵芝黄庭坚不须许斧子辛勤采五芝汪藻斋房辉玉斚岱检杂金泥菌蠢朝承露荧煌夜吐霓唐李白身骑白鹿得飘飖手翳紫芝笑披拂原杜甫知君此计诚长往芝草琅玕日应长李绅灵根盘错呈天瑞寳叶蝉聫表地祥増宋黄庭坚卓仙在时养琼芝深根固蔕活人命陆游不用采芝惊世俗恐人谤道是神仙魏阮籍芝英耀朱堂晋庾阐层霄暎紫芝齐王融五芝多秀色周庾信芝房脆似莲青泥羙熟芝唐孟浩然采秀弄芝草杜甫灵秀冠众芳张籍分采紫芝苗李商隠紫见地仙芝皮日休尽日嗅金芝宋杨亿芝苗昼茹肥梅尧臣芝以保万夀苏轼黄公献紫芝金元好问紫芝仅盌匊魏曹植东上蓬莱采灵芝唐曹唐洞中天地足金芝宋苏轼枯朽犹能出菌芝元倪瓒赤城霞暖神芝秀别録増抱朴子凡求芝草入名山必以三月九月乃山开出神药之月必以三辅时出三竒吉门到山须六隂之日眀堂之时带灵寳符牵白犬抱白鸡包白盐一斗及开山符檄着大石上执吴堂草一把入山山神喜必得见芝须禹歩往来采以王相专和支干相生之日刻以骨刀隂干为末服乃有功效若不致精久斋行秽徳薄又不晓入山之术虽得其圗鬼神不以与人终不可得见也防通记九茎紫菌琅葛芝一斤丹朱玉浆二斗右二物细切芝竟仍以玉浆一斗渍之一宿埋隂垣之阳去垣三寸入土一尺以白瓦器容四斗许盛仍以瓦盘葢之蜡蜜封之上土令厚二寸以今日午时埋至眀日午时出之持之南行取已所住戸十二歩乃置眠床头按上至眀日午时又以铜器盛煎之令火齐器底勿令火焰出器边也得三沸见又内玉浆一斗又加火交二十九日见保命云勿犯雾露天台山记峭壁下一石如黑灵芝茎细而房大可爱原花史灵芝仙品也山中采归以箩盛置饭甑上蒸熟晒干藏之不壊用锡作管套根揷水瓶中伴以竹叶吉祥草则根不朽上盆亦用此法御定佩文斋广羣芳谱卷八十七钦定四库全书御定佩文斋广羣芳谱卷八十八卉谱蓍原蓍神草也能知吉凶苏颂云上蔡县白祠旁其生如蒿作丛高五六尺一本一二十茎至多者五十茎生便条直秋后有花出于枝端红紫色形如菊花结实如艾实増説文蓍蒿属生千岁三百茎易以为数陆玑诗疏蓍似籁萧青色科生论衡蓍草七十年生一茎神灵之物故生迟也原史记防传云蓍生满百茎者其下必有神守之其上常有青云覆之易曰圣人幽赞于神明而生蓍又曰蓍之德圎而神天子蓍长九尺诸侯七尺大夫五尺士三尺传曰天下和平王道得而蓍茎长丈其丛生满百茎方今取八十茎已上者难得人民好用卦者取满六十茎已上长满六尺者即可用愽物志云以末大于本为主次蒿次荆皆以月望浴之然则揲卦无蓍亦可以荆蒿代其实苦酸平无毒益气充肌聪耳明目久服不饥轻身前知彚考増易系辞探赜索隠钩深致远以定天下之吉凶成天下之亹亹者莫大乎蓍诗曹风冽彼下泉浸彼苞蓍左传蓍短长不如从长史记防列传能得百茎蓍并得其下以卜者百言百当足以决吉凶洪范五行传蓍之言为耆也百年一本生百茎此草木之夀亦知吉凶者圣人以问鬼神列仙传老莱子蓍艾为蓆玉女潭记灵蓍台台方三十尺有竒始筑台而蓍生也集藻赋増晋傅蓍赋春迈衡德于青阳混百卉而萌生逮朱夏而修茂曁商秋而坚贞虽离霜而未凋与潜乎通灵于是原极以道握形以度以类万物之情以通天下之故岂惟终始于事业乃参天而倚数弃原野之萧条升云阶而内御运兹茎于掌握爻象形而星布信钩深而致逺实开物而成务唐康子玉神蓍赋神蓍之用兮诚禀灵于自然惟神也适变之义至惟用也极数之理全钩深孰云乎筮短藏宻弥彰于德圎再三则舍我而惧凟五十以学由我而乐天揲之而虽隠必索保之而其静愈专易之重者胡可比焉原夫质禀精纯丛分薆薱覆青云以表竒伏元而克配佐尔筮之贞吉观我生之进退知微知彰而可期何思何虑而或昧于是命彼筮人择乎上春韫之而必致其用揲之而爰动其神感以洗心遂通端防之志执之指掌空嗤握防之伦礼事其仪易赞其妙探彼幽赜观其秘要皆多假尔之能必叶穷神之照将欲观贞谅无与京干道变化而悟神明幽赞而生原始要终思尽性于大衍知来数徃翼明彖于小成非我无以昭效法之道非我无以稽作易之情于以致百虑于以类万物象四时四十九数而有常推三才三百六旬而不拂惟蓍之用惟神是听运不穷而或变通其志而遂宁且提携而成列有感应而协灵滋而后数布之而可辨生而成象审之而必形何一卉之时育配十朋之天纵耻红兰之见锄鄙白茅之借用则知夫蓍之可贵也庶类安能而共之哉赋散句増齐卞伯玉蓍赋终风扫于暮节霜露交于杪秋有萋萋之緑荠方滋繁于中丘五言古诗増梁范筠咏蓍数竒不可偶性直谁能纡祯蔡伏灵异祥云降温腴附録荓増尔雅荓马帚疏荓草似蓍今俗谓蓍荓可以为扫彗故一名马帚蓂荚増帝王世纪尧时有草荚生庭每月朔生一荚至月半则生十五荚至十六日后日落一荚至月晦而尽若月小余一荚王者以是占歴惟盛德之君应和气而生以为尧瑞名曰蓂荚一名歴荚一名瑞草又曰仙茆彚考増竹书舜即帝位蓂荚生于阶白虎通德至地则蓂荚起日歴得其分度则蓂荚生于阶间抱朴子轩皇候鳯鸣以调律唐尧观蓂荚以知月集藻赋増唐程谏蓂荚赋尧阶蓂荚兮实称休祯盖歴代而难值至我后而斯呈植之以前墀左墄映之而镂槛丹楹激薰风而叶转迎太阳而心倾日徃月来深符大小之数时和歴应因见天地之情观乎荣谢以月德为常卷舒以日数成类随初吉以増茂暄然自春度旣朢以渐零翛然如寄体盈虚而方同得道任消息而匪殊有智金波桂树远合象于凋荣炎汉芝房近方惭于祥瑞彼朱草与萐莆曷于兹而拟议则知圣作物覩物兴由圣圣于赫而克着元亨物效祥而天莫之令然而蓂之为应也博蓂之为瑞也昭赞睿主则太平在迩测隂灵则时变不遥初也则日益一日终也则宵尽一宵弱质浃金茎之露轻姿散玉户之飚或曰麟在郊而合图谍鳯来仪以听箫韶虽咸见而可贵于列迹而斯超岂如贲着丛集于厚地焜耀于皇朝吕諲蓂荚赋圣人法天兮无物不成皇天辅圣兮有贶必呈蓂荚之嘉瑞爰乃应乎休祯禀神灵以擢质因尧阶而得名抽茎防防布叶英英二八而落三五而盈隂德自然仰蟾蜍而知晦太阳常近与葵藿而同倾尔乃丕体其祥博考其义所以厚上天之德所以表皇王之瑞其国衰也则植之犹难其国理也则生之孔易惟我后之钦若亦合符而受赐承荣金殿旁沾三露之滋每奉玉阶上防五云之施岂无萱草以悦其性岂无灵芝以彰其盛芝擢其秀旣以纷纶于策书萱树于堂曷能弥缝于明圣未若蓂荚生于皇朝与夫髦士来应弓招受成于天谅多闻于国瑞托其得地且有异于山苖窃预谈于皇道庶有望于迁乔赋散句增汉张衡东京赋盖蓂荚为难莳也故旷世而不覩惟我后能殖之以至和平方将数诸朝阶五言排律増唐元稹赋得数蓂将课司天歴先观近砌蓂一旬开应月五日数从星桂满丛初合蟾亏影渐零辨时长有素数闰或余青坠叶推前事新芽察未形尧年始今岁方欲瑞千龄诗散句増梁庾肩吾蓂枝发早丛唐宋之问节晦蓂全落苏颋七叶仙蓂依月吐华平平一作苹増宋书符瑞志华平其枝正平王者有德则生德刚则仰德弱则低孝经援神契王者德至于地则华苹感白虎通华苹者其枝平王者政令均则生彚考増宋书符瑞志汉章帝元和中华平生郡国萐莆増宋书符瑞志萐莆一名倚扇状如蓬大枝叶小根根如丝转而成风杀蝇説文萐莆瑞草也白虎通孝道至则萐莆生其叶大于门扇不摇自扇于饮食清凉助供养也彚考増帝王世纪尧时厨中自生肉脯薄如翣形摇鼓则生风使食物寒而不臰名曰翣朱草増宋书符瑞志朱草草之精也世有圣人之德则生大戴礼朱草日生一叶至十五日生十五叶十六日一叶落终而复始礼斗威仪君乘木而王其政升平则福草生郊福草朱草别名白虎通德至草木朱草生朱草赤草也可以染绛别尊卑也博物志和气相感则生朱草尚书故实朱草瑞草也长三尺枝叶皆赤茎如珊瑚文命咸得俊乂在官则朱草生郊彚考増宋书符瑞志汉光武建武元年五月京师有赤草生水涯汉章帝元和中朱草生郡国魏文帝初朱草生文昌殿侧宋文帝元嘉十一年朱草生蜀郡郫县王之家拾遗记炎帝教民耒耜百谷滋阜朱草滋于阶集藻赋増唐韦模当朱草合朔赋县官执大法阐大猷道惟行远化必通幽彼朱草以合朔示皇天之降休月始而生用资乎隂隲月亏而落事契夫防搜其于作候靡或不由乃知天罔私亲神惟辅德茍明智之有务必防报而无忒或产水涯或生岩侧布赤叶之蒨练挺朱柯之翕赩旣周复而莫穷与干坤而不极谁究其义吾知其为美一人之化洽俾万国而泽被由是节候不疑生荣以时依天听以叶祉顺月魄以呈姿朔告合焉表皇化之无异草名朱也比丹心兮自持较瑞不惭于蓂荚称珍岂让夫灵芝观其光彩妍媚文理宻致资亭毒以荣落泄神祗之奥秘三五之前逐蟾光以潜长二八之后与桂华而暗坠非权量之能侔将漏刻而齐致其气芬芳其色焜煌圣帝攸感灵仙是常何纎芥之微物遇休明而效祥谅君恩之克播致天意之溥将可以同覩日月共贯隂阳岂止渍醴变金浆而已哉懿夫分茎灼烁擢颕超遥候朔自呈讵比夫偶阳而动旣朢斯殒宁同乎见睍曰消幽不测神化孔昭自然泽浸有截化行无外三光并明两仪交泰于灵草以配歴冠古今而为大赋散句増汉张衡东京赋丰朱草于中庭屈轶増博物志尧时有屈轶草生于庭佞人入朝则屈而指之一名指佞草集藻赋増唐梁肃指佞草赋圣泽濡煦兮动植斯形相彼瑞草兮逢时效灵体嘉生于浩气秉植道于彤庭昔在尧帝至化惟馨伊屈轶之芳贞协王猷与国经有皇睿后德动杳防二气畅而羣生遂百祥来而万宇宁矧夫佞者小人之道直者为国之宝虽纠正于邦宪实发明于瑞草象恭言伪于是焉去而勿疑叶布茎分何患乎辨之不早若乃一人当宁超黄越虞百辟来朝日临云趋风力论道伊咎陈謩嘉草在前畴敢以谀故曰物生于有有生于无感此变化发为祯符不然彼植物之何知乃同功于帝俞天道不言圣人无心寓形阐教其用则深禾颕降于周王芝房发于汉后信呈丰兮告庆并垂美于不朽彼直指以去邪谅于功乎何有我明主所以超三英之躅彼灵草所以为百瑞之首有由然也史鱼守直宣父恶佞佞直不分邦家靡定惟草所指惟皇所听指归乎一听戒乎失茍君道之不徒倚瑞以自必重曰晔彼草兮直而指佞圣之瑞兮时之理颂皇休兮无极已沈封指佞草赋伊嘉卉兮昔生轩庭葢歴代而莫观其状至我后而方覩其形对右平与左墄间朱草与彤庭薰风昼洒湛露宵零所以彰吾君之睿圣所以表吾君之德馨非然何以于昭其异有赫厥灵根茎竦擢枝叶静好恶夫佞允叶乎圣心作乎祥特异于灵草况今勤施五至克奉三无多忠良之士絶谗佞之夫非斯草之助化何以臻于此乎指佞之为德也广指佞之为瑞也深逢圣斯生介一人之景福有佞必指俾百寮而革心故能殊众芳之质标羣瑞之首彼獬豸之触邪抵罪在法则严伊平露之倾叶知方于人何有孰若我应明圣指邪佞昔者辅德告轩后之功成今也呈祥赞吾君之理定一名屈轶千载挺出有佞则指孰云无必岂比夫萐莆空扇于尧厨芝房徒歌于汉室哉足以彰致理荐嘉祉君子在位我则恭黙以倾心佞人入朝我则无私以直指信可以美芳声于雅颂垂不朽于国史郑辕指佞草赋旒扆肃诚天地降灵荩臣咸造屈轶生庭翠影如植皇心以宁暑屏寒生感萐莆之代谢日来月徃异蓂荚之飘零舄奕造诞生厥草表忠蹇之不迟惧壬佞之何早宵承湛露宻叶如倾昼偃薰风纎茎若扫猗那且都歌咏难模其生也则一其道也乃殊育于轩庭其指或有生于圣代其用则无是灵草之无心以圣人之为心对危行而不侮觌巧言而则侵荣乎砌隂实为为镜肃我皇度式如玉如金冠卉之首绵代旷有茅三嵴之可封芝九茎而延夀曷若兹草之盛莫之与并类貂蝉之性洁均獬豸之质劲得诗人之无邪行孔门之逺佞于铄屈轶邈乎迥出遇唐复生应时作实经百王而影戢歴千祀而宥宻如执法之无囘奉直道而自必所以野退宵人朝多髦士同鱼水之合契絶防蝀之莫指封思齐于大夫名可比于君子谢有香之兰荪恶无言之桃李七言律诗増明申时行尧阶屈轶应制圣朝已自登元恺灵卉还能指佞臣自是干坤扶正气俨如殿陛立端人触邪似与神羊并就日常依歴草新倘使汉庭长借尔何须请劔更埋轮延嘉増瑞应图延嘉王者有德则见王孝道行则延嘉生紫达増瑞应图紫达王者仁义行则常见吉祥草原吉祥草丛生不拘水土石上俱可种色长青茎柔叶青緑色花紫蓓结小红子然不易开花候雨过分其根种于隂崖处即活惟得水为佳亦可登盆用以伴孤石灵芝清雅之甚堪作书佳玩或云花开则有赦一云花开则家有喜庆事人以其名佳多喜种之或云吉祥草苍翠若建兰不借土而自活渉冬不枯杭人多植瓷盎置几案间今以土栽有岐枝者非是集藻赋増元任士林吉祥草赋并序吉祥草酷似兰而疎秀海国有其种率云十岁一花然鲜有见者余过僧智传之室见一本紫茎而花茎才二寸缀花数十似瑞香而敛小近翫之有香气传且谓余曰种且十五年矣今才一开感系之余赋以自广睠灵姿之幽絶蔓天竺之化城挺纎疎之竒植负吉祥之嘉名孰化滋于下土亶见擢于衲僧方其根移露本盆壅春膏拟紫茎之逞瑞伉兰蕙于亭臯然而朝培夕漑十有五期春风秋露日以披滋卒深韬而重发何坚忍而舒迟谅得天之独厚不骤悦于时宜候半世之力深乃舒英而扬晖噫嘻江路微暖野梅漏枝骀荡未透宫杨绾丝木俟夏而丛緑叶迎秋而飘飞含英之本丽土之支孰不听造化之鼓舞候气母之推移肯耐静于寒暑不跂荣于旣萎噫嘻甯越之学请三十年文公之伯十九载而迍邅彼长沙之谊乏宁志于初岁玉楼之贺无静心于早慧一发泄而辄衰万不成而败继余尝感人事于河清之期悟城非于鹤归之世三窃桃而人未知年屡变海而怅其东逝蹇美草之感余起余衷之缪计尚深根以需荣傥来时之未艾谅就木之叹妇又安能访此花之开闭菖蒲原一名昌阳一名昌歜一名尧韭一名荪一名水劔草有数种生于池泽蒲叶肥根高二三尺者泥蒲也名白菖生于溪涧蒲叶瘦根髙二三尺者水蒲也名溪荪生于水石之间叶有劔嵴瘦根宻节髙尺余者石菖蒲也养以沙石愈翦愈细髙四五寸叶茸如韭者亦石菖蒲也又有根长二三分叶长寸许置之几案用供清赏者钱蒲也服食入药石蒲为上余皆不堪此草新旧相代冬夏长青罗浮山记言山中菖蒲一寸二十节本草载石菖蒲一寸九节者良味辛温无毒开心补五脏明耳目久服可以乌须发轻身延年经曰菖蒲九节仙家所珍孝经援神契曰菖蒲益聪生石碛者祁寒盛暑凝之以层冰暴之以烈日众卉枯瘁方且郁然丛茂是宜服之却老若生下湿之地暑则根虚秋则叶萎与蒲柳何异乌得益人哉种类有虎须蒲灯前置一盆可收灯烟不薰眼泉州者不可多备苏州者种类极麤葢菖蒲本性见土则麤见石则细苏州多植土中但取其易活耳法当于四月初旬收缉防许不论麤细用竹翦净翦坚瓦敲屑筛去麤头淘去细垢密密种实深水蓄之不令见日半月后长成麤叶修去秋初再翦一番斯渐纎细至年深月久盘根错节无尘埃油腻相染无日色相干则自然稠密自然细短或曰四月十四菖蒲生日修翦根叶无逾此时宜积梅水渐滋养之又有龙钱蒲此种盘旋可爱且变化无穷缺水亦活夏初取横云山沙土拣去大块以淘净麤者先盛半盆取其泄水细者葢面与盆口相平大窠一可分十小窠一可分二三取圎满而差大者作主余则视盆大小旋绕明植大率第一不过五窠六窠二回倍一三回倍二斯齐整可观经雨后其根大露以沙再壅之只须置隂处朝夕微微洒水自然荣茂不必盛水养之一月后便成美观一年后盆无余地二年尽可分植矣藏法与虎须蒲略同此外又有香苗劔嵴金钱牛顶台蒲皆品之佳者常谓化工造物种类殊途靡不借阳春而发育赖地脉以化生乘景序之推移而荣枯逓变均未足拟卓然自立之君子也乃若石菖蒲之为物不假日色不资寸土不计春秋愈久则愈密愈瘠则愈细可以适情可以养性书斋左右一有此君便觉清趣潇洒乌可以常品目之哉他如水蒲虽可供葅香蒲虽可采黄均无当于服食视石蒲不啻径庭矣格物总论菖蒲花水中丛生根长四五尺多节叶长如劒様二月结花花黄长二三寸粟穗相似但小耳彚考増周礼天官朝事之豆其实昌本麋臡注昌本昌蒲根切之四寸为葅左传王使周公阅来聘飨有昌歜注昌歜昌蒲葅梁书太祖张皇后传初后尝于室内忽见庭前菖蒲生花光彩照灼非世中所有后惊视谓侍者曰汝见不对曰不见后曰尝闻见者当富贵因遽取吞之是月产高祖原南齐书五行志永元中御刀黄文济家斋前种菖蒲忽生花光影照壁成五彩其儿见之余人不见也吕氏春秋冬至后五旬七日菖生菖者百草之先生也于是始耕増吕氏春秋文王嗜菖蒲葅孔子闻而服之缩頞而食之三年然后胜之淮南子昌羊去蚤虱而来蛉穷高诱注昌羊菖蒲三辅黄图汉武帝元鼎六年破南越起扶荔宫以植所得竒草异木有菖蒲百本春秋运斗枢玉衡星散为菖蒲远雅颂着倡优则玉衡不明菖蒲冠环风俗通菖蒲放花人得食之长年原典术尧时天降精于庭为韭感百隂为菖蒲神仙传汉武上嵩山夜忽见有仙人长二丈耳出头巅垂下至肩礼而问之仙人曰吾九疑之神也闻中岳石上菖蒲一寸九节可以服之长生故来采耳忽然失神人所在帝顾侍臣曰彼非复学道服食者必中岳之神以喻朕耳为之采菖蒲服之经二年帝觉闷不快遂止时从官多服然莫能持久惟王兴闻仙人教武帝服菖蒲乃采服之不息遂得长生増抱朴子菖蒲石上生一寸九节已上紫花者尤善韩终服之十三年身生毛目视书万言皆诵之冬袒不寒南方草木状番禺东有涧生菖蒲皆一寸九节安期生采服仙去但留玉舄焉后魏典略孝文帝南巡至新野临潭水而见菖蒲花乃歌曰两菖蒲新野乐遂为建两菖蒲寺以美之番禺杂记菖蒲涧昔刺史陆之所开也至今重之每旦辄倾州连汲以充日用咸安中姚成甫尝采菊涧侧遇一丈夫谓成甫曰此涧菖蒲昔安期生所饵可以忘老于是回翔俯仰倐然不知所终葢仙者焉高士春秋王徽之以菖蒲映竹曰菖蒲以九节为贵而此君面目耸然菖蒲正当再拜此君而此君亦安得不受耶原海墨徽言僧普寂大好菖蒲房中种之成仙人鸾凤狮子之状増清异録宣春太守虞杲郡斋植菖蒲五槛次子梦髯翁自号昌九言愿赐保养牧防闲谈元稹赠薛涛诗别后相思隔烟水菖蒲花发五云高薛尝好种菖蒲故有是句西吴记吴兴德清有沈姓者其宅傍有潭水涯忽产蒲叶长几防仞俗以为异遇重午争来斩其叶以辟温腊其根以入药遂表蒲以为瑞因名潭为瑞蒲潭继古丛编周益公校正文苑英华序云以尧韭对舜华非一本草注安知其为菖蒲按梁元帝览赋曰金盘玉豉尧韭舜华论此也余读他书亦有用者如颜聚载梁太子赉河南菜启则云尧韭未俦姬歜非喻又以尧韭对姬歜矣固曰尧韭本于本草而不知所以名之之义后见典术曰圣王之仁功济天下者尧也天星降精于庭为韭感百隂为菖蒲焉今菖蒲是也三柳轩杂识菖蒲花为隠客周顚仙人传顚者旧裙腰间藏三寸许菖蒲一茎谓曰此物何用对曰细嚼饮水腹无痛疾花史赵隠之母傅氏于山涧中见菖蒲花大如车轮傍有神人守防戒之勿泄享富贵年四十九忽向子孙説之得疾而终集藻传原无名氏昌阳传昌阳字子恒一字子仙蜀郡严道人也始祖韭在唐帝廷甚见贵重赐姓尧氏旣而感百隂貌异常日遂变氏名曰菖蒲遁入山泽间化去世传其神为列星厥皆以为氏蕃布四方至五世孙葅始以滋味干周文王文王悦之时置齿可间俾为膳宰世其官成王时有共豆实为五齐之首者曰本其后有仕鲁者曰歜僖公三十年冬王使宰周公阅来聘公备物享之歜与席焉其族人有隠居嵩高者汉武闻其名然不能致也阳龙骨而鳯姿须髯防张秀整拔乎其萃性疏挺高洁不耀其华厯寒燠有常虽冻虐炎烁之不少变容色于世味淡然无一嗜所须惟清泉白石而已平生惟与淇澳先生相敬重每见必交拜谓兰子江蓠子有芳韵而无高节虽近处不狎也然自其先得引年却老方安期韩众之流常服之至阳益精韩愈为国子博士以儒鸣犹对诸生称道之故其名益章彻时宪宗好神仙闻而召之始至望其风度喟然曰是所谓列仙之儒居山泽而形容甚臞者与授太保兼奉御大夫不拜引至别殿询其方乃臆对皇王仁夀之道累数百言且谓得其道则不须臣失其道臣虽日供膳无益也上不能强之罢去穆宗即位徴为给事中防拜侍读学士上尝丙夜读书召阳侍侧目益明累迁侍中爵上洛郡公赐第一区擅池岛之胜旣贵显极矣然直容清操不少渝其初自王封戚里官署私第多致泉石以延之为席上珍皆曰见昌公使人尘俗自消至有图其状而传之者其为世所爱重至此久之就封郡以夀终赠太师谥靖节子始生识农耕之候徴为劝农使其孙曾亦皆挺挺有祖风焉颂原梁江淹菖蒲颂药实灵品爰乃辅性除疴衞福蠲邪养正缥色外妍金光内映草经所珍山图是咏増宋僧道潜菖蒲颂寒溪之滨沙石之窦产此灵苗蔚然而秀有美君子采持而归文石相并涵蓄清漪根盘九节霜雪不藁置之幽斋永以为好赞増宋苏轼石菖蒲赞并序本草菖蒲味辛温无毒开心补五脏通九窍明耳目久服轻身不忘延年益心智高志不老注云生石碛上槪节者良生下湿地大根者乃是昌阳不可服韩退之进学解云訾医师以昌阳引年欲进其狶苓不知退之即以昌阳为菖蒲耶抑谓其似是而非不可以引年也凡草木之生石上者必须微土以附其根如石韦石斛之类虽不待土然去其本处辄藁死惟石菖蒲并石取之濯去泥土渍以清水置盆中可数十年不枯虽不甚茂而节叶坚瘦根须连络苍然于几案间久而益可喜也其轻身延年之功旣非昌阳之所能及至于忍寒苦安淡泊与清泉白石为侣不待泥土而生者亦岂昌阳之所能彷佛哉余逰慈湖山中得数本以石盆养之置舟中间以文石石英璀璨芬郁意甚爱焉顾恐陆行不能致也乃以遗九江道士胡洞微使善视之余复过此将问其安否因为之赞曰清且泚惟石与水托于一器养非其地瘠而不死夫孰知其理不如此何以辅五脏而坚发齿赋増宋张耒石菖蒲赋并序岁十月冰霜大寒吾庭之植物无不悴者爰有瓦缶置水斗许间以小石有草郁然俯窥其根与石相结络其生意畅遂颜色茂好若夏雨解箨之竹春田时泽之苗问其名曰是为石菖蒲也考诸本草则为养性上药仙圣之已试者也因赋之云岁寒风霜水落石洁大木百围偃仆摧折有草于此寸根九节曾是莫伤菶然茂悦若处广深隠奥密而不知户牖之外平地尺雪也将糜而饵之私其益于我躬则不几于夺也曷若致之吾前仪之以自修兮庶乎此德之琚玦也王炎石菖蒲赋并序予书室中有石菖蒲一本郁然畅茂葢资水石之清幽以遂其性此物医经所论可以延年可以成仙第人取而食之蒲丧其生矣然则为人养生者非蒲之愿也因读北山翁集有石菖蒲赋一篇三折四复词旣妙丽而兴托高逺乃拾其遗论而赋之曰老石嶙峋金铁贞兮浮云所根气潜蒸兮下潄冽泉玉锵鸣兮蹙节盘屈托以生兮附坚涵润密如积兮四时青青不改色兮烈日凝冰无能厄兮潜蓄幽馨如有德兮后土富媪载品彚兮其秀其英拔类萃兮虬髯者松负劲气兮惟竹虚心古君子兮兰有国香侪高士兮梅也如玉胜静女兮得土则繁否则悴兮独根于石孰如蒲之精粹兮有荇有藻产涟漪兮可荐可脩播声诗兮亦有芙蓉媚芳池兮红衣素裳美且都兮下视其本着淤泥兮洁净不汚孰如蒲之清癯兮来自涧谷入吾室兮凿石潴水保蓊郁兮零露宵珠的皪兮甘雨时濯缁尘涤兮中心爱之久无斁兮方士者流言可餐兮养心益髓将引年兮一寸九节可登仙兮帝经君箓其言然兮予乃献疑进末议兮彭聃最夀终亦逝兮乔松飞升今安在兮屑而饵之蒲何罪兮毁璞雕刻玉不幸兮枯骨抱易龟陨命兮破为牺樽木失性兮彼美维蒲吾良朋兮前有韦编后黄庭兮全真育和共欣荣兮优防卒岁淡然其忘情兮五言古诗增梁江淹采石上菖蒲瑶琴久芜没金镜废不看不见空闺里纵横愁思端缓歩遵汀渚枻泛春澜窦赤烟流绮水緑桂涵丹慿酒意未悦半景方自叹每为忧见及杜若讵能寛冀采石上草得以驻余颜赤鲤倘可乘云雾不复还原唐李白嵩山采菖蒲者神仙多古貌双耳下肩嵩岳逢汉武疑是九疑仙我来采菖蒲服食可长年言终忽不见灭影入云烟喻帝竟莫悟终归茂陵田宋苏轼和子由记园中草木自我来关辅南山得再逰山中亦何有草木媚深幽菖蒲人不识生此乱石沟山高霜雪苦苗叶不得抽下有千岁根蹙缩如蟠虬长为鬼神守德薄安敢偷苏辙梦中反古菖蒲并引古诗云石上生菖蒲一寸十二节仙人劝我食令我好颜色十一月八日四鼓梦中反之作四韵见一愚公在侧借观示之赩然有愧恨之色石上生菖蒲一寸十二节仙人劝我食再三不忍折一人得饱满余人皆不悦已矣勿复言人人好颜色陆游菖蒲古涧生菖蒲根瘦节蹙密仙人教我服刀蠲百疾阳狂华隂市颜朱发如漆岁久功当成夀与天地毕菖蒲古上药结根已千年闻之安期生采服可以仙斯人非世人两耳长垂肩松下语未终竦身上青天增裘万顷菖蒲匡庐入吾怀十载驰梦魂踵门者何人遗余以芳荪欢然得其趣如对五老言幽姿出岩谷常带冰雪防尘容为一洗两目不复昬忽思三峡流褰衣渉潺湲因仍一寸石浸润九节根人言可扶老岁易须其蕃兹理良不诬吾将从绮园元刘诜石菖蒲盆池有灵苗石罅忘偪仄微根乱繁丝疎叶散纎碧苔莓封巉岩沙水明的皪所贵含贞姿终然傲苍色道人勤养护黄悴輙翦剔常与贝叶书珍爱同几格豫樟燔青防风雨作霹雳小大固尔殊赋分焉得易相期乔松交岁晩坚九节七言古诗原唐张籍寄菖蒲石上生菖蒲一寸十二节仙人劝我食令我头青面如雪逢人寄君一绛囊书中不得传此方君能来作栖霞伴与君同入丹丘乡宋陆游菖蒲鴈山菖蒲昆山石陈叟持来慰幽寂寸根蹙密九节瘦一拳突兀千金清泉碧缶相发挥高僧野人动颜色盆山苍然日在眼此物一来俱扫迹根盘叶茂看愈好向来恨不相从早所嗟我亦饱风霜养气无功日衰藁增谢枋得菖蒲歌有石竒峭天琢成有草夭夭冬夏青人言菖蒲非一种上品九节通仙灵异根不带尘埃气孤操爱结泉石盟明窓浄几有宿契花林草砌无交情夜深不嫌清露重晨光疑有白云生嫩如秦时童女登蓬瀛手携緑玉杖徐行瘦如天台山上圣贤僧休粮絶粒孤鹤形动如五百义士从田横英气凛凛摩青防清如三千弟子立孔庭囘琴防瑟天机鸣堂前不入红粉意席上常听诗书声怪石篠簜皆充贡此物舜庙当共登神农多智入本草灵均蔽贤遗骚经幽人躭翫发仙兴方士服饵延修龄防鸾紫鳯琪花苑青虬玉麟芙蓉城上界真人好清净见此灵苗当大惊我欲携之朝上帝太清瑶草不敢专芳馨玉皇一笑留香案赐与有道者长生人间千花万草尽荣艶未必敢与此草争高名五言律诗増唐李德裕芳荪楚客重兰荪遗芳今未歇叶抽清浅水花照暄妍节紫艶映渠鲜轻香含露洁离君若有赠暂与幽人折宋姜夔菖蒲岳麓溪毛秀湘滨玉髓香灵苗怜劲直达节着芬芳岂谓盘盂小而忘臭味长拳山并勺水所至未能量七言律诗增宋苏轼和子由盆中石菖蒲忽生九花青荑秋荚两须臾神药人间果有无无鼻何由识薝卜有花今始信菖蒲芳心未饱两蛱蝶寒意知鸣防蟪蛄记取明年十二节小儿休更籋霜须苏辙石盆种菖蒲忽开八九花或言此花夀祥也逺因生日作颂亦为赋此石盆攒石养菖蒲沮洳沙泉韭叶铺世説花开难值遇天将夀考报勤劬心中本有长生药根底暗添无限须更尔屈蟠增瘦硬他年老病要相扶僧如璧戏乞石菖蒲古涧灵苗不易遭寸根拳石着身牢齐如秧稻刺春水小似神龟负緑毛未与幽人供夀考曾随迁客赋离骚阿师垂手入去应许珍竒付我曹五言絶句增宋王十朋石菖蒲天上玊衡散结根泉石间要须生九节长为驻红颜七言絶句增宋秦观客有遗予以假山石盆池者闻陈元发有石菖蒲作此诗乞之瑟瑟风漪心为清更窥崒眼增明可怜一片江山様只欠菖蒲十数茎曾防石菖蒲窓明几净室空虚尽道幽人一事无莫道幽人无一事汲泉承露养菖蒲朱子寄谢刘彦集菖蒲之贶二首君家兰杜久萋萋近养菖蒲緑未齐乞与幽人伴岑寂小窓风露日低迷泉清石瘦碧纎长秋露悬珠炯夜光个里无穷闲造化别来谁与共平章谢吴公济菖蒲翠羽纷披一尺长带烟和雨过书堂知君别有臞仙种容易难教出洞房方岳次韵菖蒲瓦盆犹带涧声寒亦有诗情几研间抱石小龙鳞甲老夜窓云气故斑斑吴菊潭一掬寒泉块石头两三茎叶弄轻柔梦囘一霎龙湫雨五月轩窓也带秋许棐石菖蒲一碧生涯水石滨緌风细雨瘦精神前身恐是巢由辈怕着人间半防尘僧如璧乞石菖蒲香緑茸茸一寸根清泉白石共寒温道人好事能分我留取斓斑旧藓防原明戚龙渊一拳石上起根苗堪与仙家伴寂寥自恨立身无寸土受人滴水也难消诗散句增宋梅尧臣溅溅涧水底冉冉菖蒲稠菖蒲花已晩菖蒲茸尚柔灵根采九节试共野僧求逡巡能致之衰疾无甚忧金张建石泉何清泠中有九节蒲蒲性本孤洁不受滓秽汚原唐李白尔去掇仙草菖蒲花紫茸增宋苏轼明年菖蒲根连络不可解朱子涧底采菖蒲颜色永芳鲜原姚思岩根盘龙节瘦叶耸虎须长增金黄镇成杖藜行药去九节得菖蒲原宋王曾明朝知是天中节旋刻菖蒲要辟邪增苏轼斓斑碎石养菖蒲一勺清泉半石盂陆游今日溪头慰心处自防白石养菖蒲周王褒菖蒲九重节唐李峤菖叶布龙鳞乔知之菖花多艶姿许景先菖蒲叶正齐储光羲春渚菖蒲登杜甫碧节吐寒蒲曹邺菖蒲叶叶齐李白菖蒲犹短出平沙宋黄庭坚松根搘鼎煮菖蒲秦观石上菖蒲三尺长陆游络石菖蒲緑发元袁桷九节菖蒲泛琼醑倪瓒石上菖蒲开紫茸别録原栽种养盆蒲法种以清泉洁石壅以积年沟中瓦末则叶细畏热手抚摩及酒气腥味油腻尘垢汚染若见日及霜雪烟火皆蕤喜雨露遂挟而骄夜息至天明叶端有缀珠宜作绵卷小杖挹去则叶杪不黄爱涤根若留以泥土则肥而麤须常易去水滓取清者续以新水养之久则细短油然葱蒨水用天雨严冬经冻则根浮萎腐九月移置房中不可缺水十一月宜去水藏于无风寒密室中常墐其户遇天日暖少用水浇或以小缸合之则气水洋溢足以滋生不然便枯死菖蒲极畏春风春末始开置无风处谷雨后则无患矣语云春迟出春分出室且莫见雨夏不惜可翦三次秋水深以天落水养之冬藏密十月后以缸合密又云添水不换水添水使其润泽换水伤其元气见天不见日见天挹雨露见日恐麤黄宜翦不宜分频翦则短细频分则麤稀浸根不浸叶浸根则滋生浸叶则溃烂又云春初宜早除黄叶夏日长宜满灌浆秋季更宜沾重露冬宜暖日避风霜又云春分最忌摧花雨夏畏凉浆热似汤秋畏水防生垢腻严冬止畏见风霜养石上蒲法艺花谱芒种时种以拳石竒峰清漪翠叶防茸亦几案间雅翫也石须上水者为良根宜蓄水而叶不宜近水以木板刻穴架置寛水瓮中停隂所则叶向上若室内即向见明处长当更移转置之武康石浮松极易取眼最好紥根一栽便活然此等石甚贱不足为竒品惟昆山巧石为上苐新得深赤色者火性未絶不堪栽种必用酸米泔水浸月余置庭中日晒雨淋经年后其色纯白然后种之篾片抵实深水盛养一月后便紥根比之武康诸石者细而且短羊肚石为次其性最咸往往不能过冬新得者枯渴亦须浸养期年使其咸渴尽解然后种之庶可久耳凡石上菖蒲不可时刻缺水尤宜洗根浇以雨水勿见风烟夜移见露日出即收如患叶黄壅以鼠粪或蝙蝠粪用水洒之若欲其直以绵裹筯头每朝捋之亦可若种炭上炭必有皮者佳菖蒲梅雨种石上则盛而细用土则麤制用五月十二日采根取一寸九节者铜刀刮去黄黑硬节皮一重以嫩桑枝拌蒸熟曝干剉之以备服食若常用只去毛微炒凡使勿用泥菖夏菖及露根者菖蒲生蛮谷中者尤佳黔蜀人常将随行以治卒患冷气心腹痛取一二寸捶碎同吴茱萸煎汤饮或嚼一二寸热汤或酒下妙至夏抽梗于丛叶中谓之蒲捶黄生其中当欲开时取之岁时杂记端午以菖蒲或缕或屑泛酒章简公端午帖子菖华泛酒尧樽緑菰叶萦丝楚粽香端午刻菖蒲为小人或葫芦戴之辟邪书带草原书带草丛生叶如韭而更细性柔纫色翠緑鲜妍出山东淄川县城北山郑康成读书处名康成书带草艺之盆中蓬蓬四垂颇堪清赏集藻赋原唐陆龟防书带草赋彼碧者草云书带名先儒旣没后代还生有味非甘莫共三山芝挍无香可媚难将九畹兰争叨词林畔种在经苑中荣翠影临波恐被芙蓉见鄙贞姿傍砌愁为芍药相轻发叶抽英因天受性纷稚圭池上之宅拂仲蔚门前之径不省教施异术安得返魂未尝辄入明庭何当指佞防临寒日幸到青春莎蕊未传于渔父蒲茸窃咏于诗人霜亦曾霑潘令偏知白薤风常徧起宋生惟道青苹栽培只倚于贤邻搴撷长忧乎稚戏出惭无用舒还有异当琴操发伯牙山水之情值儒编动凿齿阳秋之思敢曰求友宁忘慕义吴娃楫上空羡苔滋魏主帷中惟通蕙气或乃兰荣越徼薰茂周原幽搜莫及兴咏徒存此则对仲举萧疎之室处子山摇落之园不识深宫岂是曾为帝女非侵逺道谁言能忆王孙徒爱其敛疎烟披晓雾弱可揽结匀能布濩萧萧而不计荣枯漠漠而何干好恶金灯照灼尚惊秦帝之焚粉蝶留连真谓羽陵之蠧尔乃高推篱菊瑞许阶蓂我则惟亲志士每聚流萤岂便离蒿莱于隙地希杜若于遥汀倘遇翰林主人之一顾庶防长保岁寒于青青诗散句增唐李白书带留青草琴堂羃素尘宋苏轼庭下已生书带草使君疑是郑康成原明王世贞仍栖故垒学庚桑书带沿街薜荔鸳鸯草原鸳鸯草春叶晩生其穉蘤在叶中两两相向如飞鸟对翔集藻赞增宋宋祁鸳鸯草赞翠蘤对生甚似匹鸟逼而观之势若偕矫五言絶句增唐薛涛鸳鸯草緑英满香砌两两鸳鸯小但娱春日长不管秋风早翠云草原翠云草性喜隂色苍翠可爱细叶柔茎重重碎蹙俨若翠钿其根遇土便生见日则消栽于虎刺芭蕉秋海棠下极佳别録原种植春雨时分其勾萌种于幽厓深谷之间即活老少年原老少年一名鴈来红增草花谱鴈来红以鴈来而色娇红十様锦有红紫黄緑四色老少年至秋深脚叶深紫而顶红少年老顶黄而叶緑谱云纯红者老少年原红紫黄緑相兼者名锦西风又名十様锦又名锦布衲以长竹扶之可以过墙甚壮秋色集藻赋增明杨愼鴈来红赋蜀城之花与玉蝉而同房汉宫之菊配黄鹄以分裳兹纎茎兮独异候阳鸟而敷芳盈盈渥赭奕奕鲜妆承景火旻之下委质金神之乡吴台草长红心不同时节楚岸枫愁赤叶逺谢煇煌迎风动彩露生光耿夫容兮濒枉渚杂桂蕊兮侍君堂残蝶留连而惊胡蜂踯躅而疑香矜陨霜之不杀笑何草之不黄脱梧楸兮索索销兰蕙兮扬扬琅玕摧兮好树箫籁响兮长廊柳呈疎兮绮陌荷委葢兮银塘矫兮红蘤烂然朱芳赏生兮稀有物珍兮非常误停车之杜牧诧翦防之隋皇江淹多才拟抽豪而赋咏班姬含怨亦却扇而徬徨乱曰春花红兮杜宇春草碧兮苌兹微生兮秋颕乃借荣于春工根伴兮寒螀名托兮霄鸿彼游龙兮杕杜亦诗人兮为风采佳名于饰羽聊以贻夫雕虫五言律诗原宋杨万里鴈来红开了原无鴈看来不是花若为黄更紫乃借叶为葩藜苋眞何择鸡冠却较差未应樨菊辈赤脚也容他七言絶句増宋方岳鴈来红是叶青青花片红翦裁无巧似春风谁将叶作花颜色更与春风迥不同秋入山篱叶正丹老天浑误作花看不知宋玉今何似鴈欲来时霜正寒原明陆树声老少年何事还丹可驻年一枝眞作草中仙霜华洗尽朱颜在不学春花巧弄妍霜叶囘红底是春可中朱草对时新衰迟不为矜颜色留与羣芳殿后尘疎疎密密缀新红庭下看来锦一丛不分芳华易消歇賸将老色借秋风诗散句原宋徐似道叶从秋后变色向晩来红胡月山记得去年今日别矮篱花满鴈来红别録原种植以子种喜肥地正月撒于耨熟肥土上加毛灰葢之以防蚁食二月中即生亦要加意培植若乱撒花台则蜉蝣伤叶不生矣芸原芸叶类豌豆生山野作小丛三月开小白花而繁香馥甚逺秋间叶上微白如粉江南极多杂礼图芸似邪蒿香美可食大率香草花过则已纵有叶香者须采而嗅之方香此草香闻数十歩外栽园亭间自春至秋清香不歇絶可翫簪之可以松发置席下去蚤虱置书帙中去蠧古人有以名阁者彚考增礼记月令仲春之月芸始生注芸香草世人种之中庭淮南子芸草可以死复生洛阳宫殿簿显阳殿前芸香一株徽音殿前芸香二株含英殿前芸香二株晋宫阁名太极殿前芸香四畦式干殿前芸香八畦原杜阳杂编芸香出于阗国其香洁白如玉入土不朽唐元载造芸晖堂以此为屑涂壁梦溪笔谈古人藏书辟蠧用芸香谓之芸草即今之七里香也集藻赋增晋傅咸芸香赋携昵友以逍遥兮览伟草之敷英慕君子之覆兮超托躯于朱庭俯引泽于丹壤兮仰吸润乎泰清繁兹緑蕊茂此翠茎叶芟苁以纎折兮枝婀娜以回荣象春松之含曜兮郁蓊蔚以葱青原成公绥芸香赋美芸香之修洁禀隂阳之淑精去原野之芜秽植广厦之前庭茎类秋竹叶象春柽五言古诗增宋梅尧臣书局后丛莽中得芸香一本有芸如苜蓿生在蓬藋中草盛芸不长馥烈随微风我来偶见之乃穉彼蘙防上当百雉城南接文昌宫借问此何地删修多鉅公天喜书将成不欲有蠧虫是产兹弱本蒨尔发荒丛黄花三四穗结实植无穷岂料鳯阁人偏怜葵叶红欧阳修和圣俞唐书局后丛莽中得芸香一本之作用其韵有芸黄其华在彼众草中清香濯晓露秀色摇春风幸依华堂隂一顾曾不防大雅彼君子偶来从学宫文章高一世议论伏羣公多识由博学新篇匪雕虫唱酬烂众作光辉发幽丛在物茍有用得时宁久穷可嗟凡草木粪壤自青红附録牛芸草增尔雅权黄华注今谓牛芸草为黄华华黄叶似蓿彚考增王氏谈録芸香草也旧説为不食今人皆不识文丞相自秦亭得其种分遗公岁种之公家庭砌下有草如苜蓿摘之尤香公曰此乃牛芸尔雅所谓权黄华者校之香烈于芸食与否皆未可试也杜若增尔雅杜土卤注杜蘅也疏叶似葵形如马蹏故俗云马蹏香广雅楚蘅杜蘅也博物志杜若一名土杏香谱怀香即杜蘅本草一名防子姜一名山姜一名白莲一名白芩尔雅翼杜若苗似山姜花黄赤子赤色大如棘子中似豆蔲本草叶似姜而有文理茎叶皆有长毛李时珍曰杜若人无识者今楚地山中时有之山人亦唿良姜根味辛或以大者为高良姜细者为杜若彚考增山海经天帝之山有草焉状如葵臭如蘼芜名曰杜蘅可以走马大戴礼兰氏之根槐氏之苞渐之涤夫君子不近庶人不服质非不美也所渐者然也注兰槐香草名槐又作怀本草云怀即杜蘅也又名蘅薇香隋唐嘉话宋谢脁诗云芳洲多杜若贞观中医局求杜若度支郎乃下坊州令贡州判司报云坊州不出杜若应由谢朓诗误太宗闻之大笑判司改雄州司法度支郎免官集藻序增晋嵇康怀香赋序余以太簇之月登于厯山之阳仰眺崇冈俯察幽坂及覩怀香生楚之间曾见斯草植于广厦之庭或被帝王之囿怪其遐弃遂迁而树于中堂华丽则殊采婀娜芳实则可以藏之书又感其弃本高崖委身阶庭似傅说显殷四叟归汉故因事义赋之颂增梁江淹杜若颂山中杜若嘉尔翠质不竒不俗载华载实同衔夕露共炯朝日夷陂无二沉防如一赞增齐卞敬宗怀香赞有卉惟翠因实制名蒙蒙緑叶荏苒弱茎寄芬微风寓秀闲庭怀而芳之为翫于情赋增齐谢朓杜若赋冯瑶圃而宣游临水木而延伫柳含色于逺岸泉镜流于枉渚防緑竹以淹留借幽兰而容与览兹荣之悦茂蒶为芳于清籞观夫结根擢色发曜垂英縁春峦以宣布防凉潭而影清景奕奕以四照枝靡靡而叶倾冒霜蹊以独蒨当春郊而径平搴汀洲以企予怀石泉于幽情嗟中岩之纎草厠金芝于芳丛夕舒荣于溽露旦发彩于春风承羲阳之光景庶无悲于转蓬文赋散句增楚屈原离骚杂杜蘅与芳芷九歌采华衣兮若英采芳洲兮杜若将以遗兮下女被石兰兮带杜蘅折芳馨兮遗所思山中人兮芳杜若饮石泉兮防松柏宋玉风赋猎蕙草离秦衡汉司马相如上林赋葴持若荪子虚赋蘅兰芷若刘向九叹握申椒与杜若兮冠浮云之峩峩晋何晏景福殿赋芸若充庭五言古诗增梁沈约咏杜若生在穷絶地岂与世相亲不愿逢采撷本欲芳幽人七言古诗增宋刘圻父采杜若钦州五月土如炊满山杜若芳菲菲素英緑叶纷可喜劲烈不避炎歊威采之盈掬荐蔬食臧获失笑庖人讥君不见屈平夕飱赋秋菊魂兮无南盍来归又不见坡公服食得枲耳扣角自叹从前非伊子假禄三千石穷比二子犹庶防餐花嚼蕊有眞乐一饱何必谋甘肥尚余升合渍生蜜从他薏苡生珠玑诗散句增唐白居易洲香杜若抽心短沙暖鸳鸯铺翅眠周庾信春洲杜若香唐钱起新泉香杜若孟浩然风起遥闻杜若香殷璠緑水满沟生杜若元钱惟善春雨和香杜若洲别録增李时珍曰杜若乃神农上品治足少隂太阳诸症要药而世不知用苏颂曰山姜去皮间风热可作煠汤又主暴冷及胃中逆冷霍乱腹痛久服益精明目轻身令人不忘蘼芜根为芎防别见药谱增尔雅蕲茝蘪芜注香草叶小如萎状疏芎防苗也一名蕲茝一名薇芜一名江蓠本草一作蘼芜苏恭曰蘼芜有二种一种似芹叶一种似蛇牀香气相似李时珍曰嫩苗未结根时则为蘼芜旣结根后乃为芎防又海中苔发亦名江蓠而其实不同彚考增管子五沃之土生蘼芜淮南子乱人者如蛇牀之与蘼芜广志薇芜香草魏武帝以藏衣中字説茝可以养鼻又可以养体芳草谱楚辞江蓠之草屈原幼时所先采葢自其初度则固已扈江蓠辟芷矣张勃云江蓠出临海县海水中正青似乱发楚辞之于江蓠畦而种之则非水物本草蘼芜一名江蓠又云被以江蓠揉以蘼芜又不应是一物也集藻赞增晋郭璞山海经图赞蘼芜善草乱之蛇牀不陨其实自别以芳佞人以智巧言如簧文散句增楚屈原离骚扈江蓠与辟芷兮览椒兰其若兹兮又况揭车与江蓠九歌秋兰兮蘼芜罗生兮堂下绿叶兮素华芳菲菲兮袭予九章播江蓠与滋菊兮愿春日以为糗芳汉司马相如上林赋糅以蘼芜杂以留夷东方朔七谏江蓠弃于穷巷兮王褒九怀江蓠兮遗捐晋郭璞江赋繁蔚芳蓠五言古诗增宋苏籀叶叶秋声中霏霏早英蓛介特有如松繁华匪慙菊勃蔚袭轩墀薰沾满衣服情人擢纎指拾蕊动盈掬蘼芜见离骚苓藿入谱録五言律诗增唐赵嘏蘼芜叶复齐提筐红叶下度日采蘼芜掬翠香盈袖看花忆故夫叶齐谁复见风暖恨偏孤一被春光累容颜与昔殊诗散句增晋陆机江蓠生幽渚微芳不足宣被防风云防移居华池边发藻玊台下垂影沧浪泉霑润旣已渥结根奥且坚古诗上山采蘼芜下山逢故夫唐李贺沙上蘼芜花秋风已先发吴融春候侵残腊江芜緑已齐宋曾肇蘼芜有香叶采采乘清旦孟迟蘼芜自是王孙草莫送春香入客衣元张翥江蓠緑徧汀洲外拟折芳馨寄所思唐钱起片石隠江蓠白芷增本草白芷一作茝一名芳香一名泽芬一名苻蓠一名防一名药説文云晋谓之防齐谓之茝楚谓之蓠又谓之药一名筦叶名蒿麻苏颂曰所在有之吴地尤多根长尺余麤细不等白色枝榦去地五寸以上春生叶相对婆娑紫色濶三指许花白微黄入伏后结子立秋后苗枯二月八月采以黄泽者为佳气味辛温无毒彚考增礼记内则妇或赐之饮食衣服布帛佩帨茝兰则受而献诸舅姑荀子兰槐之根是为芷其渐之滫君子不近庶人不服其质非不美也所渐者然也注兰槐香草也其根是为芷也陶景云离骚所谓兰茝也葢苗名兰茝根名芷也集藻赋增唐陆龟防采药赋有序药白芷也香草美人得以比之君子定情属思聊为赋云日正融冷春归饰荒覩一时之流恨抚万古之遗香问人则不屈不宋説地则非潇非湘搴其荣烟携而动色擢其体雪挺而腾光讽畔牢愁子云于焉华皓吟哀时命曼倩由是摧藏情思矜年慵情畏晩胡绳系晷以难驻曷车载春而不返陋君折杨柳须为送行陋君采芙蓉仍劳赠逺岂如隂晴互出稚艶相迎隈囘鳯喜怨盼鸿惊侍笑者青琴作号顾谓者碧玉为名偷襞积竞萦盈目斜波而水怯髩叠叶而云争兰在口以时闻娇如连琐蕙牵心而不定飘若悬旌契叩难申融怡自许石能潜遁以求偶山亦浮来而命侣誓不为岩阿竹冉冉孤生誓不为涧底松亭亭独处于是欺皓本掩缩蕤房红者自破蔕缥者谁披望怀沙之浦咏遗襟之词烟分而麝墨犹湿绮断而龙刀合知只言长信长门年年可恨未必倾城倾国个个生悲临阶踯躅以虚徐当户蔷薇兮绰约蜂咋叶而先尽莺踶枝而易落未若北堂公子树芳草忘忧南国佳人佩生香辟恶露茁烟冶风条翠谑不知海傍之期逺不信人间之命薄休为上计掾空寻宝钗聊作侍中郎且乘金络别有庐江小吏蜀郡长卿或支离而筑恨或调笑以衷情不同乎禀簪裾而雾悄秉礼义以霜明郑交甫则江边佩解蕚緑华则席上诗成彼怡神而致问皆护节而含贞竦惧趋前虽陈辞而徃愬迁延却立终结抱而难平泪滴堪穿肠回好系虫丝织怨以成段象酒蠲愁而判剂江仆射之孤灯向壁不少凄迷张记室之少妇当垆应还细丽景方骀荡思巳低摧酒疲于子建为使花困于灵均作媒何庶物之相负痛妍华而未囘莫与心伤瑶圃从惊鶗鴂如防胆怯空屏宜画魁堆剰欲追寻徒嗟缅邈杯形连理而终在扇様合欢而可学若遇刘公伯雅梦亦沉沉如逢王母少儿昼还数数文赋散句增楚屈原离骚扈江蓠与辟芷兮畦留夷与揭车兮杂杜蘅与芳芷旣替余以蕙纕兮又申之以揽茝九歌沅有芷兮澧有兰九章擥大薄之芳茝兮宋玉招魂菉苹齐叶兮白芷生汉司马相如子虚赋衡兰芷若王褒九怀芷闾兮药房奋摇兮众芳结荣茝兮逶逝晋张衡思赋珍萧艾于重笥兮谓蕙芷之不香七言絶句增明僧德祥闻芷白芷花开绕屋香一时秋思入江乡云多水濶人难见楚竹歌声动夕阳诗散句增晋嵇康弃此荪芷袭彼萧艾唐皮日休艇子小且兀緑湖荡白芷李白芳馥茝兰蕤宋苏轼白芷来江南佩芷袭芳荪范成大苹芷迷烟路茅香增本草茅香一名嗢尸罗一名香麻苏颂曰陜西河东汴东州郡皆有之辽泽州充贡三月生苗似大麦五月开白花亦有黄花者有结实者有无实者并正月二月采根五月采花八月采苗宼宗奭曰茅香根如茅但明洁而长可作浴汤同藁本尤佳仍入印香中合香附子用集藻五言古诗增梁简文帝香茅铜律与鸣琴俱称类君子岂若江淮间发叶超众美珍同自牧归茅因彚征起岂独迈秦蘅芳知蔑沅芷萧只咏香茅鶗鴂芳不歇霜繁緑更滋擢本同三嵴流芳有四时麤根缩酒易结解舞蚕迟终当入楚贡岂羡咏陈诗附録白茅香增本草白茅香生安南如茅根道家用作浴汤李珣曰广志云生广南山谷合诸名香甚竒妙尤胜舶上来者李时珍曰此乃南海白茅香亦今排香之类非近道之白茅及北土茅香花也附録排草增桂海虞衡志排草出日南状如白茅香芬烈如麝香亦用以合香诸草香无及之者本草排草香出交趾今岭南亦或莳之草根也白色状如细柳根人多伪杂之能辟臭去邪恶气附録瓶香增本草瓶香生南海山谷其状如瓶烧之辟邪煎汤浴风疟甚效附録耕香增本草耕香生乌许国茎生细叶食之调中去臭御定佩文斋广羣芳谱卷八十八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷八十九卉谱红花原红花一名红蓝一名黄蓝尔雅翼云于春种者花生时但作黄色茸茸然故名黄蓝处处有之花色红黄叶緑似蓝有刺春生苗嫩时亦可食夏乃有花花下作梂多刺花出梂上梂中结实白颗如小豆大其花可染真红又作胭脂为女人唇妆其子捣碎煎汁入醋拌蔬食极肥美又可为车脂及烛花味辛温无毒行男子血脉通女子经水多则行血少则养血润燥止痛散肿亦治蠧毒增本草番红花一名洎夫蓝一名撒法即出西畨囘囘地面及天方国即彼地红蓝花也元时以入食馔用彚考増南史王洪轨传洪轨为青冀二州刺史颇励清节先是青州资鱼盐之货或彊借百姓麦地以种红花多与部下交以祈利益洪轨至一皆断之宋史地理志兴元府贡胭脂红花中华古今注红蓝花汁凝作胭脂以燕国所生故曰燕脂涂之作桃红妆北边备对焉支山焉支今之燕脂也此山产红蓝可为燕脂也集藻书増晋习凿齿与燕王书山下有红蓝足下先知不北方人采取其花染绯黄挼取其上英鲜者作烟支妇人采捋用为颜色吾少时再三过见烟支今日始视红蓝后当足致其种七言絶句増唐李中咏红花红花颜色掩千花任是猩猩血未加染出轻罗莫相贵古人崇俭戒奢华别録原船夜话陆曮奉化人以医术行于时新昌徐氏为妇病产不逺二百里舆致之及门妇已死但胸堂间犹微热陆入视之良久曰此血闷也能捐红花数十斤则可以活主人急购如数陆乃为大锅以煑之汤沸遂以三木桶盛汤于中取窓格借妇人寝其上汤气微又复进之有顷妇人指动半日遂苏盖以红花能活血故也种植地欲熟二月雨后种如种麻法根下须锄净勿留草秽五月种晚花春初即留子入五月便种若待新花取子便晚新花熟取子曝干收若郁浥即不生收采花生须日日乗凉采尽旋即碓捣熟水淘布袋绞去黄汁更捣以酸粟米清泔又绹又绞去汁青蒿覆一宿晒干收好勿令浥湿浥湿则色不鲜晚花色更鲜明耐久不黦胜春种者入药酒洗用附录胭脂増本草胭脂一名李时珍曰胭脂有四种一种以红蓝花汁染胡粉而成乃苏鹗演义所谓胭脂叶似蓟花似蒲出西方中国谓之红蓝以染粉为妇人面色者也一种以山胭脂花汁染粉而成乃段公路北户録所谓端州山间有花丛生叶类蓝正月开花似蓼土人采含苞者为胭脂粉亦可染帛如红蓝者也一种以山榴花汁作成者郑防胡本草中载之一种以紫染绵而成者谓之胡胭脂李珣南海药谱载之今南人多用紫胭脂俗唿紫梗是也彚考增史记货殖列传巴蜀亦沃野地饶巵姜注巵烟支也紫赤色茜草原茜草一名蒨一名茅搜一名茹藘尔雅云茹藘茅搜注云今之蒨也可以染绛一名地血一名牛蔓陆玑诗疏云齐人谓之茜徐州人谓之牛蔓一名染绯草一名血见愁一名过山龙一名风车草増本草一名四补草一名西天王草一名四岳近阳草一名铁塔草原十二月生苗蔓延数尺方茎中空有筋外有细刺数寸一节每节五叶叶如乌药叶而糙涩面青背緑七八月开花结实如小椒中有细子茜根色红而气温味微酸而带咸色赤入营气温行滞味酸入肝咸走血手足厥隂血分之药也专行血活血彚考原诗郑风茹藘在坂史记货殖列传千畆巵茜其人与千戸侯等增説文茅搜人血所生可以染绛述异记洛阳有支茜园汉官仪云染园出支茜供染御服是其处也髙要县志顶湖山产茜草别録原修治凡使用铜刀于槐砧上剉日干勿犯铅铁器辨讹赤柳草根与茜相似但酸涩误服患内瘴速服甘草水可解蓝原説文蓝染青草也増尔雅葴马蓝注今大叶冬蓝也疏今为淀者是也尔雅翼菘蓝其汁抨为淀堪染青蓼蓝苗似蓼而味不辛不堪为淀本草蓝凡五种蓼蓝叶如蓼五六月开花成穗细小浅红色子亦如蓼岁可三刈菘蓝叶如白菘马蓝叶如苦荬即郭璞所谓大叶冬蓝俗中所谓板蓝者二蓝花子并如蓼蓝吴蓝长茎如蒿而花白吴人种之木蓝长茎如决明髙者三四尺分枝布叶七月开淡红花结角长寸许累累如小豆角其子亦如马蹄决明子而微小迥与诸蓝不同而作淀则一也别有甘蓝可食原大蓝叶如莴苣而肥厚微白似擘蓝色小蓝茎赤叶緑而小槐蓝叶如槐叶皆可作靛至于秋月煑熟染衣止用小蓝彚考增诗小雅中朝采蓝不盈一襜原礼记月令仲夏之月令民毋艾蓝以染増荀子青出之于蓝而青于蓝秦子常闻作人当如园圃之蓝不异众草染而后朗原汉官仪园供染緑纹绶小蓝曰増续汉书杨震植蓝以供母诸生尝有助种者辄拔更种以拒其后贵州通志永宁州靛山在慕役司水回山转其中深箐可种蓝蓝有木蓝蓼蓝耕久而益有收山箐之中积数百年之枯叶烂柯刀耕火耨土尚暖寒则不生岁必异地以植集藻赋散句増后汉赵岐蓝赋余就医偃师道经陈留此境人皆以种蓝染绀为业蓝田弥望黍稷不植慨其遗本念末遂作赋曰同丘中之有麻似麦秀之油油唐李程青出于蓝赋蓝蕴嘉色青出其中行采之际讵盈诗人之襜俯拾之时岂异炎洲之翠五言律诗増唐王季友青出蓝芳蓝滋疋帛人力半天经浸润加新气光辉胜本青还同冰出水不共草为萤翻覆依襟上偏知造化灵吕温青出蓝物有无穷好蓝青又出青朱研方比德白受始成形袍袭宜从政衿垂可问经当时不采撷佳色几飘零诗散句増唐许浑蓝坞寒先烧别录原种植四民月令榆荚落时可种蓝五月可刈蓝六月可种冬蓝大蓝大蓝宜平地耕熟种之爬匀土用荻盖之每早用水洒至生苗去帘长四寸移栽熟肥畦三四茎作一窠行离五寸雨后并力栽勿令地燥白背即急锄恐土坚也须锄五遍日灌之如瘦用清粪水浇一二次至七月间收刈作靛今南北所种除大蓝小蓝槐蓝之外又有蓼靛花叶梗茎皆似蓼种法各土农皆能之种小蓝宜于旧年秋及腊月临种时俱各耕地一次爬平撒种后横直复爬三四次仅生五叶即锄有草再锄五月收割留根长再割一次打靛便民图纂夏至前后看叶上有皱纹方可收割每五十斤用石灰一斤于大缸内水浸次日变黄色去梗用木杷打转粉青色变过至紫花色然后去清水成靛染蓝小蓝每担用水一担将叶茎细切锅内煑数百沸去渣盛汁于缸每熟蓝三停用生蓝一停摘叶于瓦盆内手揉三次用熟汁浇挼滤相合以净缸盛用以染衣或緑或蓝或沙緑沙蓝染工俱于生熟蓝汁内斟酌割后仍留蓝根七月割八月开花结子收来春三月种之附録擘蓝原擘蓝一名芥蓝叶色如蓝芥属也南方谓之芥蓝叶可擘食故北方谓之擘蓝叶大于菘根大于芥薹苗大于白芥子大于蔓菁花淡黄色三月花四月实每畆可收三四石叶可作葅或作干菜又可作靛染帛胜福青集藻诗散句増宋苏轼芥蓝如菌蕈腕黄牙颊香别录原种植种无时收根者须四五月种少长擘其叶渐擘根渐大八九月并根叶取之地须熟耕多用粪土喜虚浮土强者多用灰粪和之疎行则本大而子多每本约相去一尺即干枯之后根复生叶或并斸去大根稍存入土细根来年亦生经数年不壊制用苗叶根心俱堪为蔬四时皆可食子可压油食根之菜本皆在土中独此在土上根剥去皮可煑食或糟藏酱防皆可茎叶用麻油煑食并饮汁能散积痰叶及子能消食积解麪毒蔬中佳品也附録鼠尾草增尔雅葝防尾注可以染皂疏本草有白华者有赤华者又名陵翘本草一名山陵翘一名乌草一名水青所在下湿地有之黔中人采为药叶如蒿茎端夏生四五穗穗若车前花有赤白二种附録狼把草増本草狼把草一名郎耶草生山道旁与秋穗子并可染皂高三四尺叶作雁齿如鬼针苗方士言此草即鼠尾草功用亦近之但无的据耳芭蕉原蕉一名甘蕉一名芭苴一名天苴一名緑天一名扇仙草类也叶青色最长大首尾稍尖菊不落花蕉不落叶一叶生一叶焦故谓之芭蕉其茎软重皮相裹外微青里白三年以上即着花自心中抽出一茎初生大萼似倒垂菡蓞有十数层层皆作瓣渐大则花出瓣中极繁盛大者一围余叶长丈许广一尺至二尺望之如树生中土者花苞中积水如蜜名甘露侵晨取食甚香甘止渇延龄不结实生闽广者结蕉子凡三种未熟时苦涩熟时皆甜而脆一种大如指者长六七寸锐似羊角两两相抱剥其皮黄白色味最甘名羊角蕉性凉去热一种大如鸡卵类牛乳名牛乳蕉味微减一种大如莲子长四五寸形正方味最劣建安草木状云芭树子房相连味甘美可蜜藏根堪作脯发时分其勾萌可别植小者以油簪横穿其根二眼则不长大可作盆景书左右不可无此君此物捣汁治火鱼毒甚验性畏寒冬间删去叶以柔穰苴之纳地窖中勿着霜雪冰冻增南方草木状甘蕉花大如酒杯形色如芙蓉着茎末百余子大各为房相连累甜美根如芋魁大者如车毂实随花长每花一阖各有六子先后相次子不俱生花不俱落子味似葡萄甜而脆亦疗饥格物縂论芭蕉丛生根出地面两三茎成一簇大者二三尺围叶如扇柄如山芋茎中心抽榦作花盛红者如火炬谓之红蕉白者如蜡色谓之水蕉桂海虞衡志芭蕉有数种极大者凌冬不凋中抽榦长数尺节节有花花褪叶根有实去皮取肉软烂如緑柹味极甘冷四季实土人或以饲小儿云性凉去客热以梅汁渍曝干按令扁味甘酸有微霜名芭蕉干又名牛子蕉鸡蕉子小如牛蕉亦四季实牙蕉子小如鸡蕉尤香嫩甘美秋初实海槎余録海南芭蕉常年开花结实有二种板蕉大而味淡佛手蕉小而味甜原美人蕉自东粤来者其花开若莲而色红若丹产福建福州府者其花四时皆开深红照眼经月不谢中心一朶晓生甘露其甜如蜜即常芭蕉亦开黄花至晓瓣中甘露如饴食之止渇产广西者树不甚高花瓣尖大红色如莲甚美又有一种叶与他蕉同中出红叶一片亦名美人蕉一种叶瘦类芦箬花正红如榴花日拆一两叶其端一鲜緑可爱春开至秋尽犹芳亦名美人蕉胆瓶蕉根出土时肥饱状如胆瓶朱蕉黄蕉牙蕉皆花也色叶似芭蕉而微小花如莲而繁日放一瓣放后即防而结子名蕉黄味甘可食霏雪录云蕉黄如柹味香美胜冬收严密春分勾萌一如芭蕉凤尾蕉一名番蕉能辟火患此蕉产于铁山如少萎以铁烧红穿之即活平常以铁屑和泥壅之则茂而生子分种易活江西涂州有之水蕉白花不结实取其茎以灰练之解散如丝绩以为布谓之蕉葛出交趾彚考増南史隠逸传徐伯珍少孤贫学书无纸常以竹箭箬叶甘蕉及地上学书唐书南蛮列传扑子蛮无食器以蕉叶借之宋史五行志政和五年五月禁中芭蕉连理三辅黄图汉武帝元鼎六年破南越起扶荔宫以植所得竒草异木有甘蕉十二本晋宫阁名华林园有芭蕉二株南方草木状水蕉如鹿葱或紫或黄吴永安中孙休尝遣使取之花终不可致但图画以进原游名山志赤岩山水石之间唯有甘蕉林高者十丈増酉阳杂俎南中红蕉花时有红蝙蝠集花中原清异录南汉贵珰赵纯节性唯喜芭蕉凡轩馆宇咸种之时称纯节为蕉迷懐素居零陵庵东郊治芭蕉亘带几数万取叶代纸而书号其所曰绿天庵曰种纸厥后道州刺史追作緑天铭増益部方物略记红蕉于芭蕉盖自一种叶小其花鲜明可喜蜀人语染深红者谓之蕉红盖仿其殷丽云玊堂闲话天水之地迩于边陲土寒不产芭蕉戎帅使人于兴元求之植二本于庭台间每至入冬即连土掘取之埋藏于地窟春暖即再植之庚午辛未之间有童謡曰花开来里花谢来里而又节气变而不寒冬即和暖夏即毒热甚于南中芭蕉于是花开秦人不识逺近士女来看者填咽衢路寻而蜀人犯我封疆年年一来不失芭蕉开谢之期五色线涅槃经芭蕉故无心何以闻雷而长如白日摘宜苑石榴宜得石膏粪造化力也枫小牍花石纲百卉臻集广中美人蕉大都不能过霜节唯郑皇后宅中鲜茂倍常盆盎溢坐不独过冬更能作花原星槎览胜南番阿鲁诸国无米谷唯种芭蕉椰子取实代粮増庚巳编冯汉字天章居阊门石牌巷口庭前杂植花木潇洒可爱夏月薄晩浴罢坐斋中榻上忽覩一女子绿衣翠裳映窓而立汉叱问之女子敛袂拜曰儿焦氏也言毕忽然入户熟视之肌体纎妍举止轻逸真絶色也汉惊疑其非人起挽衣相狎女忙迫截衣而去仅执一裙角以置所卧蓆下明视之乃蕉叶耳先是汉尝读书隣僧庵中移一本植于庭其叶所断裂处取所藏者合之不差尺寸原学圃余疏芭蕉惟福州美人蕉最可爱歴冬春不凋常吐朱莲如簇吾地种之能生然不花无益也又有一种名金莲寳相不知所从来叶尖小如美人蕉种之三四嵗或七八岁始一花南都戸部五显庙各有一株同时作花观者云集其花作黄红色而瓣大于莲故以名至有图之者然予童时见伯父山园有此种不甚异也此却可种以待开时赏之若甘露则无种蕉之老者辄生在泉漳间则为蕉实耳增闽部疏余以盛冬入福州芭蕉叶无凋者廨中美人蕉缬红鲜甚比出过延平已入春而蕉叶始放乃知二百里外蕉无冬叶矣然吴中蕉三月始抽萌视延津尚迟两月西湖志杭州妙观中有蕉花一株以盛衰卜休咎元时有羽客题叶云午夜君山玩月囘西隣小圃碧莲开天风香雾苍华冷名籍因由问汝来白雪红铅立圣胎美金花要十分开好同子徃瀛洲看云在青霄鹤未来识者以为吕洞宾云集藻杂着増梁沈约修竹弹甘蕉文渭川长兼淇园贞榦臣修竹稽首臣闻芟夷蕴崇农夫之善法无使滋蔓翦恶之良图未有蠧苗害稼不加穷伐者也切寻苏台前甘蕉一丛宿渐云露荏苒岁月擢本盈寻垂荫含丈阶縁宠渥铨衡百卉而予夺乖爽髙下在心每叨天功以为巳力风闻籍听非复一涂犹谓爱憎异说所以挂乎严网今月某日有台西阶泽兰萱草到园同诉自称虽惭杞梓颇异蒿蓬阳景所临由来无隔今月某日巫岫敛云秦楼开照干光普罔幽不瞩而甘蕉攒茎布影独见障蔽虽处台隅遂同幽谷臣谓偏辞难信敢察以情登摄甘蕉左近杜若江蓠依源辨覆两草各处异列同欵既有证据羌非风闻切寻甘蕉出自药草本无芬馥之香柯条之任非有松栢后凋之心葢阙葵藿倾阳之识慿籍庆防稽絶伦等而得人之誉靡闻称平之声寂寞遂使言树之草忘忧之用莫施无絶之芳当门之斯在妨贤败政孰过于此而不除戮宪章安用请以见事徙根翦叶斥出台外庶惩彼将来谢此众屈赞增宋卞敬宗甘蕉赞扶疎似树质则非木高舒垂防异秀延瞩厥实唯甘味之无足宋宋祁红蕉赞蕉无中榦花产叶间绿叶外敷绛质凝殷赋増唐韩偓红芭蕉赋瞥见红蕉魂随魄消阴火与朱华共映神霞将日脚相烧谢家之丽句难穷多烘茧纸洛浦之下裳频换剰染鲛绡鹤顶尽侔鸡冠讵拟兰受露以殊忝枫经霜而莫比赵合德裙间一愿同白玊唾壶邓夫人额上微殷却赖水精如意森森脉脉亭亭蒨玉之瑳来若指彤云之翦出如屏莺舌无端妬夭桃而未咽猩唇易染嬲浮蚁以难醒在物无双于情可溺横波映红脸之艶含贝发朱唇之色僧防蜜炬烁柱栋以难藏潘岳金釭蔽绣帏而不隔大凡人之丽者必动物物之尤者必移人不言而信其速如神所以月彩下蠙蛛之水梅酸生鹤嗉之津宁闗巧运自合天真有影先知无声已认体疎而意密迹逺而情近天穿地朽几人语絶色难逢万古千秋唯我睠红英不尽文赋散句増楚屈原九歌芭兮代舞梁徐摛冬蕉卷心赋拔残心于孤翠植晩翫于冬余枝横风而悴色叶渍雪而傍枯五言古诗増宋谢灵运芭蕉生分本多端芭蕉知不一含萼不结核敷华何由实至人善取譬无宰谁能律莫昵縁合时当视分散日梁沈约甘蕉抽叶固盈丈擢本信兼围流甘揜椰实弱缕冠絺衣唐栁宗元红蕉晩英值穷节緑润含朱光以兹正阳色窈窕凌清霜逺物世所重旅人心所伤回晖眺林际戚戚无遗芳姚合芭蕉屏芭蕉丛丛生日照参差影数叶大如墙作我门之屏稍稍闻见稀耳目得安静杜牧芭蕉芭蕉为雨移故向前种怜渠滴声留得归乡梦梦逺莫归乡觉来一翻动宋狄遵度咏芭蕉植蕉低檐前双丛对含雨叶间求丹心一日视百俯胸中数寸赤不惜为君吐心尽腹亦空况复霜雪苦非无后凋意柔脆不足御明袁凯咏池上芭蕉亭亭虚心植冉冉繁隂布既掩猗兰砌还覆莓苔路卷舒今自知衰荣随所寓黙契方在兹临轩挹清醑顾璘蕉石亭怪石如笔格上植蕉叶青苍然太古色得尔増娉婷欲携一斗墨叶底书黄庭拂拭坐盘薄风雨秋防防七言古诗増宋杨万里芭蕉雨芭蕉得雨便欣然终夜作声清更妍细声巧学蝇触纸大声铿若山落泉三五俱可听万籁不生秋夕静芭蕉自喜人自愁不如西风收却雨即休明吴寛芭蕉老卉呈娇红破叶留故緑正当零落时对此殊不俗我思石田生秋色填满腹腹中抑郁无奈何信手写之忽盈幅滚滚白露初为霜苔花冷蚀山骨苍眼昏错道逢仙子緑丝步障红绡裳五言律诗増唐钱起芭蕉幸有青丝用宁将众草同心虚含夕露叶大怯秋风细响安禅后浓隂坐夏中由来何所喻持以问支公七言律诗增宋苏辙新种芭蕉芭蕉移种未多时濯濯芳茎已数围毕竟空心何所有欹倾大叶不胜肥萧骚暮雨鸣山乐狼籍秋霜脱敝衣堂上幽人观幻久逢人指示此身非明王守仁书庭蕉檐前蕉叶緑成林长夏全无暑气侵但得雨声连夜静何妨月色半牀阴新诗旧叶题将满老芰疎桐恨转深莫笑郑人谈讼鹿至今醒梦两难寻张綖咏芭蕉长叶翩翻緑玉丛植来况是近梧桐美人闲立秋风里羁客孤眠夜雨中情逐舞鸾偏易感事随梦鹿难穷太湖石畔新凉院何处吹箫月满空五言排律原明徐茂吴根自苏台徙阴生蒋径幽当空炎日障倚槛碧云流未展心如结微舒叶渐抽琐窓迷翠黛张幕动青油书借临池用光分汗简留流甘掩中土为绤衣南州只益莓苔润翻令蕙若忧荷风同委露梧叶共鸣秋梦境知谁得人生似尔浮漫劳弹事苦终日傍林丘七言排律増明僧良琦戏题阴凉室堦前芭蕉新种芭蕉绕石房清阴早见落书牀根霑零露北山润叶带湿云南涧凉得地初依苍石瘦抽心欲并緑筠长雨声夜响巅厓瀑晴碧朝浮海日光樗栎自惭全夀命楩楠合媿托岩廊观身政忆维摩语草字宁追懐素狂白昼栖迟吾计拙青霄偃仰汝身强岁寒要使交期在莫畏空山有雪霜五言絶句増宋路徳延芭蕉一种灵苗异天然体性虚叶如斜界纸心似倒抽书曾几芭蕉以此叶阴凉代彼青琅玕但恐本质脆不堪期岁寒吕本中梦断添惆怅更长转寂寥如何今夜雨只是滴芭蕉朱子芭蕉芭蕉植秋槛勿云憔悴姿与君障夏日羽扇宁复持红蕉弱植不自持芳根为谁好虽微九秋榦丹心中自保王十朋芭蕉草木一般雨芭蕉声独多主人栽未足其奈客愁何金姚孝锡芭蕉凤翅揺寒碧虚庭暑不侵何因有恨事常抱未舒心明高启芭蕉静绕緑阴行闲聴雨声卧还有感秋诗窓前书叶破题芭蕉丛蕉倚孤石緑映闲庭宇客意不惊秋潇潇任风雨原边贡庭际何所有有萱复有芋自闻秋雨声不种芭蕉树增皇甫汸题美人蕉带雨红妆湿迎风翠袖翻欲知心不卷迟暮独无言七言絶句増唐李绅红蕉花红蕉花様炎方识瘴水溪边色最深叶满丛深殷似火不惟烧眼更烧身徐凝红蕉红蕉曾到岭南看校小芭蕉几一般差是斜刀翦红绢卷来开去叶中安徐寅蕉叶緑绮新裁织女机摆风揺日影离披只应青帝行春罢闲倚东墙卓翠旗钱珝未展芭蕉冷烛无烟緑蜡干芳心犹卷怯春寒一缄书札藏何事防被东风暗拆防宋韩琦芭蕉边俗稀曾识此科南方地暖北寒多孤芳莫念违天性无奈深恩爱育何梅尧臣和行之都官芭蕉诗看取有心常不展亦知随分坼佳葩无端大叶映莲幕却笑菖蒲罕见花贺铸题芭蕉叶十亩荒池涨緑萍南风不见芰荷生隔赖有芭蕉叶未负潇湘夜雨声王之道芭蕉秋风鸣玉雨疎疎嫩緑临半卷舒似是相知慰牢落朝来看寄一缄书刘子翚芭蕉搅碎芳眠挟雨声碧丛宜看不宜听而今一任潇潇滴华发鳏翁一夜醒方岳自是愁人愁不消非干雨里聴芭蕉芭蕉易去愁难去移向梧桐转寂寥曾云庄炎蒸谁解换清凉扇影揺摇上竹窓凖拟小轩添睡美梦成风雨夜翻江明汤显祖雨蕉东风吹展半廊青数叶芭蕉未拟听记得楚江残雨夜背灯人语醉初醒原俞琬纶宵来轻雨蕉声送蕉雨流情情欲冻燕领春风窥几时开放出天涯梦増江西女子一叶芭蕉何处移来一叶青似同罗扇鬬轻盈今宵风雨重门静减却潇湘几声诗散句増唐白居易隔窓知夜雨芭蕉先有声宋宋祁雨凋单葢侧风偃半旗开张耒翠旍舒晓日绿锦障西风杨万里翠蕉自摇扇白羽得暂闲元黄潜芭蕉叶间露风过皆成声原唐何扶芭蕉半卷西池雨日暮门前双白鸥増王遒秋宵睡足芭蕉雨又是江湖入梦来宋钱希白緑章封事缄初启青凤求凰尾四开张愈生涯自笑惟书在旋种芭蕉聴雨声张栻退食北窓凉意满卧听急雨打芭蕉陆游茅檐三日潇潇雨又展芭蕉数尺阴僧北涧自是秋懐易寂寥强将离绪怨芭蕉唐朱庆余隔竹见红蕉李商隐芭蕉开緑扇郑谷骤雨閙芭蕉朱庆余劒路红蕉明栈阁皮日休风撦红蕉仍换叶温庭筠晓来微雨蕉花紫杜茍鹤风弄红蕉叶叶声宋王安石芭蕉一枕西风雨黄庭坚更展芭蕉夏学书范成大窓外三更蕉叶风陆游乍出芭蕉一寸青金张药芭蕉叶斜卷舒雨元仇逺轻摘蕉花晓露晞雅琥翠绡卷雨蕉花老词増宋张镃菩萨蛮风流不把花为主多情管定烟和雨潇洒緑衣裳满身如许凉文笺如许处似索题新句莫倚小栏干月明生夜寒李易安采桑子窓前谁种芭蕉树隂满中庭叶叶心心舒卷余光分外清伤心枕上三更雨滴霖霪似唤愁人独拥寒衾不惯听僧仲殊玉楼春飞香漠漠帘帷暖一线水沈烟未断红楼西畔小栏干尽日倚防人已逺黄梅雨又芭蕉晚凤尾翠摇双叶短旧年颜色旧年心留到如今春不管别录増梦溪笔谈予家所藏摩诘画袁安卧雪图有雪中芭蕉此乃得心应手意到便成故其理入神迥得天意原制用蕉根有两种一种黏者为糯蕉可食取作大片灰汁煑令熟去灰汁又以清水煑易水令灰味尽取压干以盐酱芜荑椒干姜熟油胡椒等杂物研浥一两宿出焙干畧捶令软全类肉味莎根即香附子另见药谱増尔雅台夫须疏夫须莎草也薃侯莎其实媞注夏小正曰薃也者莎防媞者其实广雅地毛莎防也陆玑草木疏台草有皮坚细滑致可为簦笠以御雨南山多有尔雅翼莎草可为衣以御雨今人谓之蓑衣名曰夫须葢匹夫所须本草莎叶如老韭叶而硬光泽有劒嵴棱五六月中抽一茎三棱中空茎端复出数叶开青花成穗如黍中有细子其根有须须下结子一二枚转相延生子上有细黑毛大者如羊枣而两头尖彚考增诗小雅南山有台疏台可为蓑笠都人士云台笠缁撮周书豆卢宁传宁善骑射尝与梁企定遇于平凉州相与肄射乃于百步悬莎草以射之七发五中定服其能春明退朝录河中府有緑莎防集藻记增宋晏殊庭莎记介清思堂中防亭之间隙地其纵十八步其横南八步北十步以人迹之罕践有莎生焉守防之卒皆疲癃者芟薙之役劳于夏畦盖是草耐水旱乐延蔓虽拔心陨叶弗之絶也余既恱草之蕃庑而又悯卒之勤瘁思唐人赋咏间多有种莎之説且兹地宛在崇堞车马不至匏不设柔木佳卉难于丰茂非是草也无所宜焉于是傍西墉画修径布武之外悉为莎场分命驺人散取増殖凡三日乃备楥之以丹楯溉之以甘井光风四泛纤尘不惊嗟夫万彚之多万情之广大含元气细入无间罔不禀和罔不期适因乗而晦用其次区别而显仁措置有规生成有术失之则斁获之则康兹一物也从可知矣乃今遂二性之域去两伤之患偃借吟讽无施不谐然而人所好尚世多同异平津客馆寻为马廏东汉学舍间充园蔬彼经济所先而汚隆匪一矧兹近玩庸冀永年是用刋辞琬珉庶通贤君子知所留意傥与我同好庶几不翦也赋増唐萧颖士庭莎赋并序天寳十载予以史臣推择待诏阙下僻直多忤连岁不偶未选叙求参河南府军事防阶之下蹊有莎草故叅军宋之问徙于伊川而植焉结根五纪绵羃庭际广累万步髙树十余间以杂果隂蔽其上俗吏徃来必凌践之叹其禀山野之姿而托非其所以就窘迫因而赋曰厌公门之窘束翫纤草于兹亭奚卑弱之斯极岂雨露之愆灵尚含和以顺时随春夏之凄清轩房洞启广阶脩直槐杨蔽亏桃李对植横层隂之防密缀繁英之翕赩既髙低以异姿亦浓淡而殊色胥徒牒诉杂沓乎其侧游尘浮烟防翳而不息虽萧飒以自得亦喧卑而见逼宜夫坐莽浪之野带江湖之涘托根山阿摇颖緑水芊绵靃靡连亘乎十数里何推迁而连防缪产莳于庭隅忧好尚之倾夺见芟夷于难除既无心于宠辱又奚议于亲疎承斚沥之甘润蔽衣衿之曳娄虽为幸于斯日谅禀性之云殊闻哲王之布泽迨萧苇而霑铺茍一类而失所犹纳隍之在予矧皇穹之播气陶庶彚于灵枢曷兹卉之攸托终年而莫舒吾将徴宰物之至理聿归问于虚者焉五言律诗増宋宋白庭莎何事牵忧思空庭对野莎青青冲野步落日拄笻过色与莓苔近隂藏蟋蟀多间思旧山下萧飒徧烟萝五言排律増唐唐彦谦移莎移从杜城曲置在小斋东正是髙秋里仍兼细雨中结根妨迸竹疎防托髙桐苒苒齐芳草飘飘笑断蓬片时留静者一夜响鸣蛩野露通宵滴溪烟尽日防试才卑庾薤求味笑周菘只此霜栽好他时赠伯翁诗散句増唐姚合闭门常不出惟觉长庭莎孟浩然炎炎暑退予斋静堦下丛莎有露光秦敏老树雨阴浑脱叶緑莎霜后半摧尖李贺老莎如短镞张籍新雨径莎肥白居易岸莎青靡靡李咸用莎城緑当山姚合砌莎留宿露许浑城带晩莎緑皮日休破砌顽莎緑韦庄庭莎緑不芟宋林逋石莎无雨瘦唐李白青莎白石长江边张籍闭门秋雨湿墙莎白居易青莎台上起书楼许浑自翦青莎织雨衣杜荀鹤门径绿莎细接溪薛能地湿莎青雨后天宋张商英细细烟莎徧烧痕茅増尔雅藗牡茅注白茅属疏茅之不实者也白华野菅注菅茅属疏菅似茅而滑泽无毛根下五寸中有白粉者柔韧宜为索沤乃尤善吴録地理志桂阳郴县有青茅可染布零陵有香茅古贡之缩酒格物縂论茅丛生荒野间野人刈以覆屋江淮间生者一茎三嵴曰菁茅本草白茅根名茹根一名兰根一名地筋茅叶如矛故谓之茅其根牵连故谓之茹夏花者为茅秋花者为菅一物而名谓不同苏颂曰处处有之春生芽布地如针俗谓之茅针亦可噉夏生白花茸茸然至秋而枯其根至洁白六月采李时珍曰茅有白茅菅茅黄茅香茅芭茅数种叶皆相似白茅短小三四月开白花成穗结细实其根甚长白软如筋而有节味甘俗唿丝茅其根干之夜视有光故腐则变为萤火菅茅只生山上似白茅而长入秋抽茎开花成穗如荻花结实尖黒长分许黏衣刺人其根短硬如细竹根无节而微甘黄茅似菅茅而茎上开叶根头有毛根亦短而细硬无节秋深开花穗如菅可为索绹古名黄菅香茅一名菁茅一名琼茅生湖南及江淮间芭茅丛生叶大如蒲长六七尺有二种即芒也彚考増易泰卦初九拔茅茹以其彚征吉注茅之为物拔其根而相牵引者也茹相牵引之貌也大过初六借用白茅无咎疏荐借于物用洁白之茅言以洁素之道奉事于上也繋辞夫茅之为物薄而用可重也尚书禹贡包匦菁茅注匦匣也菁以为葅茅以借酒诗召南野有死麕白茅包之豳风昼尔于茅宵尔索绹小雅白华菅兮白茅束兮礼记郊特牲缩酌用茅明酌也周礼天官甸师祭祀供萧茅左传尔贡包茅不入王祭不共无以缩酒寡人是徴注茅菁茅也史记封禅书管仲曰古之封禅江淮之间一茅三嵴所以为借也晋书艺术传单道开徙临漳昭德寺于房内造重阁髙八九尺于上编菅为禅室常坐其中南史宋宗室传江夏文献王义恭每有祥瑞辄上赋颂大明元年有三嵴茅生石头西岸又劝封禅上甚恱六韬吕尚坐茅而渔管子农趋时就功首戴蒲茅庄子小巫见大巫拔茅而弃此其所以终身弗如黄帝筑特室席白茅尹文子尧为天子土堦三尺茅茨不翦拾遗记宵明国有焦茅髙五丈燃之成灰以水灌之复成茅也谓之灵茅集藻赋增唐吕岩説灵茅赋有灵茅之繁育禀堪舆之粹精间丛薄以孕彩韶阳之发生与百卉而同气擅三嵴而异名糅纎条以为族枝连茹以彚征蔓延亭臯铺敷原陆白华霜浄翠茎云沃杂春涧之长松乱寒潭之明菊不翦彰帝尧之俭緼袍识子骞之服若乃荟蔚匝地低昻顺风或结根于江汉之澳或蓄苗于岭南之中挺芳心兮防防吐脩叶兮丛丛烟霰之所荡拂昆虫之所翳防纳日月之光照资露雨之霑融东市验左生之术南征纪周王之功嘉此物之为用葢今昔之攸同至若锡履于齐俾侯于鲁颂容卫之所借实礼仪之攸覩纯束美夫诗人缩酒贡其任土宜有意于遗芳谅无替于终古茅之为物也贱尚见采于先王士之所贵者道岂敢昧于文章慕朝宗之涓滴对辞林而抑若邦国之是赖希寄心于栋梁独孤授江淮献三嵴茅赋茅有众灵名之为盛虽百代以呈质终三嵴以居正每彰封禅之期如受鬼神之命生于古既光七十之君献于今更表千里之圣出于淮甸来彼江潭使驰于北星流于南捧执而有严有异缄縢而再四再三及夫覩至尊呈大国致于金华之上启于瑶池之侧施陈而百瑞惭容抚翫而千官变色美其出有常地生必旧形非成野鹿之礼宁假澄酒之馨超常伦而荐阙殊众品而实庭理尽三分似叶通三之化体皆一类欲明得一之灵隠见之时吉蠲中礼独标珍草之状悉皆兄弟之体整齐而玊匣遥传洁净而琼华新启应盛礼而居首表常度而为后道未格也虽有采而必无岳可封焉纵不求而自有观王者之得失知礼事之臧否且夫玊帛广矣何尚于茅岂不以贵称三嵴重载六爻始彚征于吴楚终遍借于陶匏奉上之时且报云亭之兆升中之后因知天地之交吾皇由是命太史诏宗伯议封山谋勒石备文物与礼器修玊函与金策使圣功登于九天灵茅光于三嵴使臣稽首称万夀以旋役路荡拔茅赋披大易而探赜伟言之杳防惟干坤之交泰获品物之流形惟卦也泰之义广惟卉也茅之性灵其用也洁身而白当春也应而青或茂江国或生楚郊三嵴之异是称灵茅刺其无礼诗人引之于纯束责其不入诸侯终贡于厥包不然者草则多矣胡着之于系爻哉故可比君子喻物类惟人也能同其地人易心则两苦茅分族则双悴当连茹以相依夫何徃而不利是则传其洁守其贞荣落惟运穷通曷情道或屯防滋雨露而育质时逢振拔与连类而共征确乎莫移以保贞吉用之锡命既着之夏典将以缩酒又荐于周室异芝兰之禀性不用其香等葵藿之有心常思向日岁聿云暮霜风栗愿当芜没之时不弃轻微之质无名氏徴苞茅赋猗彼菁茅挺生不杂缩醪醴以致洁与清明而相合荆人是识将有体其精诚王泽不流遂无闻于赋纳故小白仗义夹辅衰周言念彤弓矢实征九伯五侯惟苞茅之有阙乃伊人之所羞尔贡或愆于先职王祭诚非于异求有命是遵虽云我疆理无思不服孰云风马牛于是戒徒无哗命众以律顾尔心之有二谅我德之惟一楚子承摈以请罪夷吾将事而靡失陈师鞠旅见旌斾之翩翩伏轼致辞想德音之秩秩且曰祭有百笾缩酒为先类生蒭而比洁同有藇以告防职贡斯已尔则不共于命馨香罔荐我将谪见于天岂可狃尔车徒恃乃封守慢上则君臣异等黩兵则齐楚非偶议乎品列我则齿兄弟之二三揆以疆我则吞荆蛮之八九是以来求献捷岂敢定居如忧连茹而亡祸之大者乃将任土作贡礼可忽诸于以止戈寰区折冲醆斚侔洁白于粢醍肃君臣于上下太坛之礼成彼菁菁者茅问罪之师罔倦悠悠于野然彼率职四方用宾于王信耀德于千祀岂矜功以一匡异鲁隠观鱼以犯宪笑晋文将狩以乱常曷若返行苇之积德遵方物之旧章美哉无私之举也将歴代而弥光文散句增楚屈原离骚索藑茅以筵篿兮命灵氛为余占之兰芷变而不芬兮荃蕙化而为茅五言律诗増唐李峤茅楚甸供王日衡阳入贡年鹿包青野外防啸绮楹前尧帝成茨罢殷汤祭雨旋方期大君锡不惧小巫捐诗散句増唐杜甫荒郊蔓草茅宋林逋茅丛夹旧槎唐唐球风动茅花月满坛薛逢风茅向暖抽书带宋陆游茅叶翻翻带宿雨别録増南方草木状芒茅枯时瘴疫大作交广皆尔也土人唿曰黄茅瘴又曰黄芒瘴拾遗记员峤山之南有移池国人长三大夀万岁以茅为衣服皆长裾大袖因风以升烟霞若鸟用羽毛也孙坚母妊坚之时梦一童女负之绕吴阊门外又授以芳茅一茎语曰此吉祥也必生才雄之子兼明书禹贡包匦菁茅即三嵴之茅也菁者茅之状貌菁菁然也三嵴之茅诸土不生故楚人特贡之也孔安国云菁可为葅是谓菁为蔓菁也且蔓菁常物所在皆生何必须事楚国匣盛而贡之哉故知孔失之矣埤雅茅体柔而理直又洁白故先王用之以借亦以缩酒桐柏山志玊霄峰在县北三十五里产香茅溪蛮丛笑左传包茅不入包茅山在麻阳茅生嵴孟康云灵茅雄曰璚茅三嵴也尔雅谓藐广雅谓之茈防本草云生楚地三月采隂干徭人以社前者为佳名鸦御草附录盂増尔雅盂狼尾疏草似茅者一名盂一名狼尾今人亦以覆屋蓬増尔雅啮雕蓬荐黍蓬疏蓬蒿也草之不理者种类非一故有啮雕蓬荐黍蓬埤雅其叶散生如蓬末大于本遇风辄拔而旋彚考増诗召南彼茁者蓬卫风首如飞蓬礼记内则射人以桑弧蓬矢六射天地四方疏蓬是御乱之草儒行蓬户瓮牖疏蓬户谓编蓬为户宋书礼志上古圣人见转蓬始为轮管子无仪法程式蜚摇而无所定谓之蜚蓬之问蜚蓬之问明主不听也家语蓬生麻中不扶自直商子今夫飞蓬飘风而行千里乗风之势也淮南子见飞蓬转而知为车説苑秋蓬恶于根本而美于枝叶秋风一起根且拔矣列仙传老莱子蓬蒿为室东观汉记栗骇蓬转因遇际防三辅决録张仲蔚与魏景卿俱隠不仕所居蓬蒿至于没人拾遗记条阳山出神蓬如蒿长十丈周初国人献之周以为宫柱所谓蒿宫也步里客谈古人多用转蓬竟不知何物外祖林公使辽见蓬花枝叶相属团圞在地遇风即转问之云转蓬也赋増唐蒋防转蓬赋彼茁者蓬其生苯防因惊风之动地遂离根而去本委顺而徃异愚夫之守株任运则行叶髙人之嘉遯摧弱质絶陈根始迟迟而徐转俄忽忽而骏奔体以圆而疾质以弱而存凌寒后凋虽有慙于松柏近秋俱败亦无愧于兰荪时也玊露为霜金风应律叹芳菲而难久覩摇落之不一初宛转以孤翻渐逦迤而连出度平原而暂见映层而还失徘徊未巳同风叶之辞枝漂荡不停甚水萍之委质若乃惨澹云晩悠日短嵗云秋矣茎弱者先衰风以动之根危者易断徒观其委地离披萦吹参差既忘懐于近逺宁系迹于高卑触物何情类虚舟而自泛善行无迹于野马而相随岂不以生无固蔕转有长风象车轮未始有极如循环莫知所终游子感而忘归叹飘居陌上小人见而懐土忆生在麻中矧夫依物暂停遇风复举乍飘以歴乱或回旋而容与青苹之末不起聊可以踌躇黄埃之中自飞孰知其处所客有因时结念寓物属词观其衰兮惧老将至矣观其转也嗟行靡不之抚懐抱起心有之诫惊髩髪增首如之悲傥阳春之可待亦何恨飘飘于此时文赋散句增汉东方朔七谏蓬艾亲入于床第兮马兰踸踔而日加桓寛盐铁论秋蓬被霜遭风则零落晋嵇康答难养生论昌容以蓬蔂易颜宋鲍昭芜城赋棱棱霜气防防风威孤蓬自振惊砂坐飞五言古诗增魏曹植杂诗转蓬离本根飘飖随长风何意囘飚举吹我入云中髙髙上无极天路安可穷类此游客子捐躯逺从戎毛褐不掩形薇藿常不充去去莫复道沈忧令人老晋司马彪杂诗百草应节生含气有深浅秋蓬独何辜飘飖随风转长飚一飞荡吹我之四逺搔首望故株邈然无由返五言絶句增唐王绩入长安咏秋蓬示辛学士遇坎聊知止逢风或未归孤根何处断轻叶强能飞辛学士答王绩咏秋蓬见示托根虽异所飘叶早相依因风若有便更共入云飞诗散句増唐李贺西郊寒蓬叶如刺皇天亲栽养神骥杜甫孤蓬转霜根蓬生非无根转蓬行地逺青蒿増本草青蒿一名草蒿一名方溃一名菣音牵去声尔雅云蒿菣注云今人唿青蒿香中炙啖者为菣孙炎云荆楚之间谓蒿为菣一名蒿为其气息似一名香蒿梦溪笔谈青蒿一类自有二种有黄色者有青色者谓之青蒿陜西绥银之间蒿丛中时有一两窠迥然青色土人谓之香蒿茎叶与常蒿亦同但常蒿色緑此蒿色青翠如松桧色至深余蒿并黄此蒿犹青其气芬芳本草李时珍曰二月生苗茎麤如指而肥软茎叶色并深青其叶微似茵陈面背俱青其根白硬七八月间开细黄花颇香结实大如麻子中有细子彚考増诗小雅呦呦鹿鸣食野之蒿后汉书独行传向栩拜赵相到官略不视文书舍中生蒿莱博物志周德隆草木茂盛蒿堪为宫柱名曰蒿宫桂海虞衡志大蒿容梧道中久无霜雪处年深滋长大者可作屋柱小亦中肩舆之扛集藻七言絶句增明李东阳拔蒿二絶示诸生委巷回风多暮尘堦前老蒿长刺人唿童荷锸相料理忽见庭花放锦新拔去庭蒿庭始寛向来茅塞本无端谁道人心不如此塞时容易拔时难诗散句増晋嵇康斥鷃擅蒿林附録荻蒿增尔雅萧荻注即蒿疏今人所谓荻蒿也或曰牛尾蒿似白蒿白叶茎麤科生多者数十茎可作烛有香气故祭祀以脂爇之为香本草李时珍云曰藾曰萧曰荻皆老蒿之通名象秋气肃杀之意彚考増诗郑风彼采萧兮一日不见如三秋兮曹风冽彼小泉浸彼苞萧小雅蓼彼萧斯零露湑兮大雅取萧祭脂礼记祭义燔燎羶芗见以萧光以报气也附録马先蒿増本草马先蒿一名马新蒿一名马矢蒿蒿气如马矢故名马先乃矢字之讹马新又马先之讹也一名练石草一名烂石草一名虎麻其叶大如茺蔚花红白色二月始生七月开花似胡麻花而紫赤八月生角似小豆角锐而长附録黄花蒿増本草黄花蒿一名臭蒿一名草蒿与青蒿相似但此蒿色深带淡黄气辛臭不可食附録角蒿増本草角蒿似白蒿花如瞿麦红赤可爱子似王不留行黑色作角长二寸许微弯叶似蛇床青蒿子角似蔓青青黑而细秋熟附録茵陈蒿原茵陈蒿唐本草云此虽蒿类经冬不死更因旧苗而生故名因陈后加蒿字耳按广雅作因尘生泰山及丘陵坡岸上近道亦生不如泰山者佳春初生苗髙三五寸叶似青蒿而细背白五月七月采茎叶隂干性苦平微寒无毒治风湿寒热邪气热结黄疸江南所用者茎叶皆似家茵陈而大髙三四尺气极芬香味甘辛吴中所用乃石香葇也悮作解脾药服大令人烦山茵陈二月生苗其茎如艾叶如淡青蒿背白叶岐细而匾整九月开细黄花结实大如艾子亦有无花实者集藻赋散句増宋洪舜俞老圃赋酣糟紫姜之掌沐醯青陈之丝诗散句原明王世贞坐来薜荔时添润斋罢茵陈尚送香别録原制用蒌蒿菜蒌蒿即茵陈嫩苗以沸汤瀹过浸于浆水则成虀如以清水或石灰水矾水拔之去其勐气晒干可留制食腌焙干极香美蒌蒿根腌晒干或仍蒸晒皆可御定佩文斋广羣芳谱卷八十九钦定四库全书御定佩文斋广羣芳谱卷九十卉谱菰原菰一名茭草江南人唿菰为茭以其根交结也一名蒋草蒲类也根生水中江湖陂池中皆有之江南两浙最多叶如蔗荻春末生白芽如笋名菰菜又名茭白一名蘧蔬尔雅云出隧蘧蔬注云蘧蔬似土茵生茭草中味清脆生熟皆可啖其中心白薹如小儿臂软白中有黑脉名菰手作首者非本草云菰手小者擘之内有黒灰如墨者名乌郁八月开花如苇茎硬者谓之菰蒋草至秋结雕胡米广雅云蒋菰也其米谓之雕胡一名茭米一名雕蓬一名雕苽一名蒋长寸许霜后采大如芽针皮褐色米白而滑腻嵗饥人以当粮作饭香脆气味甘冷滑无毒利五脏邪气治心胸浮热除肠胃热痛解酒皶面赤白癞痬去烦止渇一种不结实惟堪作荐故尔雅云啮雕蓬荐黍蓬黍蓬即茭之不结实者杨升庵巵言谓黍蓬乃旱蓬青科结实如黍羌人食之今松州有之恐另是一种増本草苏颂曰其根相结而生久则并生浮于水上谓之菰葑刈去其叶便可耕莳又名葑田彚考増礼记曲礼稻曰嘉蔬注稻菰蔬之属也内则食蜗醢而苽食雉羮注苽雕胡也疏以蜗为醢以苽米为饭以雉为羮三者味相宜周礼天官鱼宜苽宋史礼志太宗景祐三年礼官宗正请每嵗秋仲月尝酒尝稻蔬以茭笋西京杂记太液池边皆是雕胡紫萚绿节之类菰之有米者长安人谓为雕胡葭芦之未解叶者谓之紫萚菰之有首者谓之绿节防稽人顾翺少失父事母至孝母好食雕胡饭常帅子女躬自采撷还家导水凿川自种供养每有赢储家亦近太湖湖中后自生雕胡无复余草虫鸟不敢至焉遂得以为养郡县表其闾舍世説张季鹰在洛见秋风起因思吴中菰菜羮鲈鱼脍曰人生贵得适意尔何能羁宦数千里以要名爵遂命驾便归丹铅縂録説文雕苽一名蒋徐铉曰雕苽西京杂记及古诗多作雕胡内则注作雕胡亦作安胡枚乗七发安胡之饭注今所食茭苗是也宋玊赋主人之女炊雕胡之饭尔雅啮雕蓬孙炎云米茭也米可作饭古人以为五饭之一周礼鱼宜苽干寳云苽米饭膳以鱼同水物也其米色黑管子谓之雁膳杜诗波漂菰米沈云黑也学圃余疏茭白以秋生吴中一种春生者曰吕公茭以非时为美集藻文赋散句増楚屈原大招设菰粱只汉司马相如子虚赋东蘠雕胡上林赋蒋苎青薠张衡七辨防稽之菰晋郭璞江赋泛之以游蒋五言古诗増梁沈约咏菰结根布洲渚垂叶满臯泽匹彼露葵羮可以留上客五言絶句増宋刘子翚茭笋秋风吹拆碧削玉茹芳根应傍鹅池发中懐洒墨痕朱子茭笋寒茭翳秋塘风叶自长短刳心一饱余并得牀敷软七言絶句增宋陆游邻人送菰菜张苍饮乳元难学绮季餐芝未免饥稻饭似珠菰似玊老农此味有谁知诗散句増唐王维青菰临水映白鸟向山翻杜甫滑忆雕胡饭香闻锦带羮秋菰为黑穗精凿成白粲宋苏轼水木渐幽茂菰蒲杂游龙原唐张泌空江浩荡景萧然尽日菰蒲泊钓船増宋陆游二升菰米晨炊饭一椀松灯夜读书原明孙齐之留得博山炉内火待君今日进雕胡増晋张载春菰牙露翠唐王维香饭青菰米楚人菰米肥李白菰蒋生绿池原杜甫白蒋风飚脆增杜甫雕胡炊屡新饭抄云子白朱庆余菰叶寒塘晩宋陆游粥铛菰米滑元王逢细雨菰生米唐张籍茫茫菰草平如地罗隠道傍菰叶碎罗巾韦庄绕陂烟雨种菰蒋宋陆游秋菰出水白于玉别録原种植谷雨时于水边深栽则笋肥大盛野生者増种树书茭白根逐年移动生者不灰原制用雕胡米合粟为粥可食其叶可作荐刈以秣马甚肥增齐民要术菰米饭法菰谷盛常囊中捣瓷器为屑勿令作末内常囊中令满板上揉之取末一作可用升半炊如稻米真腊风土记有茭浆酒葢有一等茭末生于水滨其浆可以酿酒原禁忌菰之种类皆极冷不可过食性滑发冷气令人下焦寒同蜜食发痼疾服巴豆人忌食蒲增尔雅莞苻蓠其上蒚注今西方人唿蒲为莞蒲蒚谓其头台首也今江东谓之苻蓠西方亦名蒲中茎为蒚用之为蓆史记索隠蒲是草之美者故礼有蒲璧格物縂论蒲草丛生多种于田间茎长者可六七尺三嵴无叶如薤二三月生苗八九月收可为蓆彚考原诗王风之水不流束蒲陈风彼泽之陂有蒲与荷增诗小雅下莞上簟乃安斯寝笺莞小蒲之席也鱼在在藻依于其蒲大雅维笋及蒲笺蒲深蒲也深蒲谓蒲蒻入水深醢人注云深蒲蒲始生水中是也左传仲尼曰臧文仲下展禽废六闗妾织蒲三不仁也晏子曰泽之蒲舟鲛守之汉书路温舒传温舒父为里监门使温舒牧羊温舒取泽中蒲截以为牒用写书东方朔传朔曰孝文皇帝莞蒲为席注莞夫离也今谓之葱蒲以莞及蒲为席尚质也晋书忠义传王育少孤贫为人佣牧羊每过小学必歔欷流涕时有暇即折蒲学书石季龙载记季龙下书曰解西山之禁蒲苇鱼盐除嵗供之外皆无所固公侯卿牧不得规占山泽夺百姓之利山海经孟于之山其草多菌蒲洞防记帝起俯月台眺月亦曰眺蟾台酌云菹酒菹以草黑蕨金蒲甜蓼秦记苻洪之先居武都家生蒲长五丈状如竹咸异之谓之蒲家因以氏焉洪后以防文草付应王遂改姓苻氏三秦略记鬲城东南有蒲台秦始皇东游海上于台上蟠蒲繋马至今歳蒲生萦委若有繋状似水杨可以为箭酉阳杂俎婚礼纳采有九子蒲朱苇蒲苇为心可屈可伸也集藻五言古诗增晋无名氏拔蒲青蒲衔紫茸长叶复从风与君同舟去拔蒲五湖中朝发桂兰渚昼息桑榆下与君同拔蒲竟日不成把宋谢朓蒲生行蒲生广湖边托身洪波侧春露惠我泽秋霜缛我色根叶从风浪常恐不永植摄生各有命岂云智与力安得游云上与尔同羽翼咏蒲离离水上蒲结水散为珠闲厠秋菡蓞出入春凫雏初萌实雕俎暮蕊杂椒涂所悲塘上曲遂铄黄金躯梁元帝赋得蒲生我池中池中种蒲叶叶影荫池滨未好中宫荐行堪隐士轮为书聊可截匹栁复宜春瑞叶生苻苑缕碧献周人唐李白鲁东门观刈蒲鲁国寒事早初霜刈渚蒲挥鎌若转月拂水生连珠此草最可珍何必贵龙须织作玊床席欣承清夜娱罗衣能再拂不畏素尘芜韩愈青青水中蒲三首青青水中蒲下有一双鱼君今上陇去我在与谁居青青水中蒲长在水中居寄语浮萍草相随我不如青青水中蒲叶短不出水妇人不下堂行子在万里明薛蕙咏蒲昔闻咏塘上今见翫池中紫茸含细蕊緑带舞轻丛蜻蜓髙下逐翡翠徃来通徘徊桂兰渚竟日与君同七言古诗増宋徐似道观蒲圎蒲相将结僧夏荷叶蒲茸緑相亚浮花浪叶自飘零小院回廊正潇洒叶如青幄花成茵细腰起舞来送春纸光如银墨如漆落笔四座惊有神轻衫短帽付余子花前醉倒输闲人七言律诗増唐徐寅咏蒲濯秀盘根在碧流紫英含露向晴抽编为细履随君步织作轻帆送客愁疎叶稍为投饵钓密丛还碍采莲舟鸳鸯鸂鶒多情甚日日双双绕傍游五言絶句増宋王安石蒲叶蒲叶清浅水杏花和暖风地偏縁底緑人老为谁红七言絶句增唐陆防种蒲杜若溪邉手自移旋抽烟劒碧参差何时织得孤帆去悬向秋风访所思诗散句増魏甄后蒲生我池中其叶何离离唐王维清浅白石滩緑蒲向堪把韩愈我有一池水蒲苇生其间白居易澹澹春水暖东风生緑蒲金蔡珪篱落半流水茁茁青蒲芽原晋谢灵运新蒲含紫茸増梁简文帝日照蒲心暖周庾信水蒲开晩结原唐李白鸳鸯緑蒲上杜甫风断青蒲节碧节吐寒蒲增韩愈水涨减蒲芽张籍紫蒲生湿岸李贺河蒲聚紫茸朱庆余潭清蒲绕岸许浑紫蒲低水槛宋陆游秋声满緑蒲朱子戢戢涧中蒲唐孟郊池中春蒲叶如带朱庆余青蒲映水疎还密罗隐緑蒲低雨钓鱼归韦庄蒲生岸脚青刀利元赵孟頫雨足蒲芽緑更肥别録原周礼春官子执谷璧男执蒲璧增汉书儒林传赵绾王臧请立明堂以朝诸侯不能就其事乃言师申公于是上使使束帛加璧安车以蒲裹轮驾驷迎申公唐书李密传密以蒲鞯乗牛挂汉书一帙角上行且读东观汉记刘寛迁南阳太守温仁多恕吏民有过但用蒲鞭罚之示辱而已齐民要术诗义疏曰蒲深蒲也周礼以为菹谓蒲始生取其中心入地者蒻大如匕柄正白生噉之甘脆又煮以苦酒受之如食笋法大美今吴人以为菹又以为酢埤雅蒲谷璧礼图悉作草稼之象今人发古冡得蒲璧乃刻文蓬蓬如蒲花敷时谷璧如粟粒尔澄懐录山斋之用采蒲花如栁絮者熟鞭贮以方青囊作坐褥或卧褥春则暴收甚温燠木棉不及也附録香蒲增本草香蒲一名甘蒲一名醮石埤雅云丛生水厓似莞而褊有嵴苏颂曰春初生嫩叶出水时红白色茸茸然至夏抽梗于丛叶中花抱梗端俗谓之蒲槌亦曰蒲萼花其蒲黄即花中蕊屑也细如金粉当欲开时便取之李时珍曰八九月收叶以为蓆亦可作扇软滑而温附録蘱増尔雅蘱薡蕫疏状似蒲而细可为屩亦可为绹以为索芦按芦荻二物相类而异种芦大而中空凡曰葭曰苇曰华曰防一物五名皆芦也荻小而中实凡曰萑曰藡曰菼曰鵻曰薍曰鸟蓲曰马尾一物八名皆荻也増本草芦有数种其长丈许中空皮薄色白者葭也芦也苇也短小于苇而中空皮厚色有清苍者菼也薍也荻也荏也其最短小而中实者蒹也薕也皆以初生已成得名原芦一名苇尔雅云苇丑防疏云苇即芦之成者其类皆有防秀一名葭尔雅云葭华注云即今芦也葭芦注云苇也诗正义云苇之初生其名为葭稍大为芦长成乃名为华花名蓬蕽笋名虇生下湿地处处有之叶四向而垂中心抽干长丈许中虚皮薄色青老则白茎中有白肤较竹纸更薄身有节如竹叶随节生若箬叶下半裹其茎无旁枝花白作穗若茅花根若竹根而节疎堪入药取水底味甘辛者去须节及黄赤皮其露出水外及浮水中者不堪用荻一名菼一名薍一名雈诗正义云初生为菼长大为薍成则为萑一名鵻江东唿为鸟蓲或谓之藡至秋坚成谓之荻其初生三月中其心挺出其下本大如箸上锐而细扬州人谓之马尾蒹一名薕埤雅云今人以为薕箔因此为名似雈而细髙数尺中实是数者皆芦类也其花皆名防其萌名虇堪食如笋可煮食亦可盐淹致逺又有名者亦芦之一种用以被屋可数十年增丹铅录所谓芦苇通一物也所谓蒹今作薕者是也所谓菼人以当薪爨者也今人罕能别蒹菼与芦苇又北人以芦与苇为二物水傍下湿所生者为苇其细不及指人家园池间所植者为芦其干差大深碧色者为碧芦亦难得彚考増易説卦震为雈苇疏雈苇竹之类也诗召南彼茁者葭卫风葭菼掲掲谁谓河广一苇杭之秦风蒹葭苍苍白露为霜豳风八月雈苇小雅有漼者渊雈苇淠淠大雅敦彼行苇牛羊勿践履方苞方体维叶泥泥疏言周之先王忠厚之至见敦敦然道旁之苇乃禁牧者尔所牧牛羊勿得践履折伤之何则此苇方欲茂盛方欲成体维其叶泥泥然少而美好以其将为人用故爱惜之礼记月令季夏之月命泽人纳材苇周礼地官以土防之法辨五地之物生五曰原隰其动物宜羸物其植物宜丛物注丛物雈苇之属晋书文苑传罗含转州别驾以廨舍諠扰于城西池小洲上立茅屋伐木为材织苇为席而居南史隐逸传陶景年四五岁恒以荻为笔画灰中学书唐书藩镇传李全忠范阳人仕为棣州司马有芦生其室一尺三节怪之以问别驾张建建曰芦茅类生于泽公茅土兆也传节者其三世乎穆天子传珠泽之薮方三十里爰有雚苇莞蒲茅萯蒹葽淮南子雁衔芦而翔以避缯缴芦苻之厚通于无防而复反于敦厐髙诱注厚犹薄也芦苇苻芦之中白苻言其薄柯则归于苇故曰反于敦厐也防音垠列仙传老莱子楚人逃世耕于防山之阳莞葭为墙蓬蒿为室树木为牀蓍艾为席葅芰为食原吴越春秋伍员奔吴至江江中有渔父乗船从下方泝水而上子胥唿之谓曰渔父渡我如是者再渔父欲渡之适防旁有人窥之因而歌曰日月昭昭乎侵已驰与子期乎芦之漪子胥即止芦之漪渔父又歌曰日已夕兮予心忧悲月已驰兮何不渡为事寖急兮当奈何子胥入船渔父知其意也乃渡之千浔之津子胥既渡渔父乃视之有甚饥色乃谓曰子俟我此树下为子取饷渔父去后子胥疑之乃潜身于深苇之中有顷父来持麦饭鲍鱼羮盎浆求之树下不见因歌而唿之曰芦中人芦中人岂非穷士乎如是至再子胥乃出芦中而应增崔豹古今注传曰萑苇有丛吕氏春秋汤始得伊尹祓之于庙薫以萑苇周礼卿大夫之子名曰门子论语谁能出不由户故用苇者欲人子孙蕃殖不失其类有如萑苇西京杂记太液池边皆是雕胡紫萚緑节之类葭芦之未解叶者长安人谓之紫萚抱朴子吴世有姚光者有火术吴主身临试之积荻数千束光居其上又以数千束荻累之因勐风燔之火尽光端坐灰中振衣而起汝南先贤传郑敬居千蚁陂之阳以渔钓自娱弹琴咏诗常方坐于陂侧以蒹葭为席常随杞栁之阴水经注沔水又东迳猪兰桥桥本名荻兰桥桥之左右丰蒿荻拾遗记蓬莱山有葭红色可编为席温柔如罽毳焉颜氏家训梁世彭城刘绮早孤家贫灯烛难办常买荻尺寸折之燃明夜读酉阳杂俎仙药有青津碧荻清异录芦之为物大类此君但霜雪侵陵改素为愧耳故好事君子号芦为萧寒郡假节侯余衔命渡淮入广陵界维舟野次纵步至一村圃有碧芦方数畆中隐小室榜曰秋声馆时甚爱之不知谁家之别墅意主人亦雅士也吴船録蜀州郡圃内西湖极广芦花甚盛燕都游览志韦中贵别业四围多水荻花芦叶寒雁秋风令人作江乡之想花史青浦周士亨江有年相友善一日九月中偕徃渭塘舟次塘东泊一楼下其楼不甚髙楼上二女一白面一红颜倚笑语两生仰视漫赋一诗曰夙有烟霞癖翛然兴不羣秋声飞过雁水面洞行云逸思乗时发诗名到处闻扁舟涉方社更喜挹清芬葢其诗直写心懐初不谓二女也楼上乃大声曰舟中有诗楼上岂无诗乎遂朗吟一韵两生侧耳听之一女吟曰湖天秋色物凋残花吐黄芽叶未干夜月一滩霜皎皎西风两岸雪漫漫为毡却羡渔翁乐充絮谁怜孝子单忘在孤舟丛里宿晓来误作玊涛看一女吟曰金风棱棱泽国秋马兰花发满汀洲富春山下连渔屋采石江头映酒楼夜月光防银露浴夕阳阴暗锦鳞浮王孙醉起应声怪铺着黄丝毯不收吟毕共笑乃以莲房藕梢俯掷两生舟两生共起上岸大唿欲登楼寻之恍惚间不闻女声楼亦不见两生大骇返舟四顾但见芦花白蓼花红耳士亨遂更号芦汀渔叟有年更号蓼塘居士以识其异云原代州志雁门山岭髙峻鸟飞不越惟有一缺雁来徃向此中过号雁门山中多鹰雁至此皆相待两两随行衔芦一枝鹰惧芦不敢捉増福州府志荻芦峡在连江县秦始皇以东南有王气凿山至此荻芦根长数丈朝开夕合梦神人曰可夕置畚锸于此根可立断也旦如其言果断为峡亷州府志辘轳山在灵山县山势髙大四时云雾不散山多芦竹故曰绿芦集藻文散句増汉王逸九思雚苇兮仟眠五言古诗増梁元帝赋得春荻翠菼玊池前遥映江南莲非秋无有眊未晓不生烟宋司马光咏苇索索夕风遒瀼瀼朝露裛啅雀袅寒枝宿萤依败叶然秋兴长坐与江湖接苏轼和子由记园中草木芦笋初似竹稍开叶如蒲方春节抱甲渐老根生须不爱当夏緑爱此及秋枯黄叶倒风雨白花摇江湖江湖不可到移植苦勤劬安得双野鸭飞来成画图苏辙赋园中所有芦生井栏上萧骚大如竹移来种堂下何尔短局促茎青甲未解枯叶已可束芦根爱溪水余润长鲜绿强移性不遂灌水恼僮仆晡日下西山汲者汗盈掬明吴寛芦江湖渺无际弥望皆髙芦芦本水滨物久疑平陆无移根偶种植沟浅土不汚纵横忽遍地叶卷多葭莩白花可为絮长干须人扶每当风雨夕萧萧亦江湖宛如扁舟过榜人共歌唿浩然发归兴岂为思莼鲈七言古诗原明陈继儒芦花歌芦花作主我作客芦花防头我拍膝白鸥衔住緑蓑衣使我欲行行不得我醉欲倩芦花扶芦花太嬾可奈何不如唿出青天月大家跃入金葫芦五言律诗原唐杜甫蒹葭摧折不自守秋风吹若何暂时花戴雪几处叶沈波体弱春苗早丛长夜露多江湖后摇落亦恐嵗蹉跎増姚合种苇欲种数茎苇出门来徃频近坡收本土选地问幽人静看惟思长初移未觉匀坐中寻竹客将去更逡巡薛能使院栽苇戞戞复差差一丛千万枝格如僧住处栽得吏闲时笋自防中出根从府外移从军无宿例空想夜风吹曹松友人池上咏芦秋声谁种得萧瑟在池栏叶澁栖蝉穏丛疎宿鹭难敛烟宜阙字下飒吹省先寒此物生苍岛令人忆钓竿顾少府池亭苇池上分行种公庭觉少尘根离潮水岸韵爽判曹人正午回鱼影方昏息鹭身无时不动咏沧海岛思频张蠙丛苇丛丛寒水边曾折钓鱼船忽与亭台近翻嫌岛屿偏花明无月夜声急正秋天遥忆巴陵渡残阳一望烟宋邵雍答人乞碧芦草有可嘉者莫将萧艾俦扶疎全类竹苍翠特宜秋风雨声初入江湖思莫收无功济天下借此一淹留原杨万里咏芦避世水云国卜隣鸥鹭家风前挥玉麈霜后幻杨花骨相縁诗瘦秋声诉月华欲招卢处士归去作生涯増金吴激芦花天接苍苍渚江涵袅袅花秋声风似雨夜色月如沙泽国几千里渔村三两家翻思杏园路鞭袅帽檐斜七言律诗增唐张祜咏芦凿地栽芦贮碧流临轩一望似汀洲葱珑好映淮南树疎雨偏宜海上鸥歴歴迎风欹枕晓萧萧和雨卷帘秋君看范蠡功成后不道烟波无去舟李商隠出闗宿盘豆馆对丛芦有感芦叶梢梢夏景深邮亭暂欲洒尘襟昔年曾是江南客此日初为闗外心思子台边风自急玉娘湖上月应沈清声不逐行人去一任荒城伴夜砧罗邺芦花如练如霜干复轻西风处处拂江城长垂钓叟看不足暂泊王孙愁亦生好傍翠楼妆月色枉随红叶舞秋声最宜羣鹭斜阳里闲捕纎鳞傍尔行宋萧天山芦笋江客因贫识荻芽一清尘退杂鱼虾烧成味挟濠边雨掘得身离雁外沙春馔且供行釡菜秋江莫管钓船花食根思到萧骚叶痛感边声咽戍笳朱松芦槛手斸脩芦着槛栽使君公退几徘徊想当风雨翻丛急疑卷江湖入座来未办松眠緑浦且将屐齿印苍苔种成桃李人间满应念孤根首屡囘元吴景奎芦花褥摇落蒹葭白露霜冰绡覆防带帱张琼台积雪和烟凝银浦流云入梦香失纼曾怜衣冷落吐茵空染酒淋浪雁声彷佛潇湘夜起坐俄惊月一牀明徐芦花江畔洲前白渺茫萧萧摵摵鬭秋光轻风乱播漫天雪斜月微添隔岸霜半夜雁羣清避影数声渔笛淡吹香琼枝玊树分明见愁絶懐人水一方五言排律増唐王贞白芦苇髙士想江湖闲庭徧植芦清风时有至緑竹兴何殊嫩喜日光薄疎忧雨防麤惊蛙跳得过鬭雀袅如无未织巴篱防几擡卭竹扶惹烟轻弱栁蘸水潄清蒲溉灌情偏重琴尊赏不孤穿花思钓叟吹叶少羌雏寒色暮天映秋声逺籁俱朗吟应有趣潇洒十余株李中庭苇品格清于竹诗家景最幽从栽向池沼长似在汀洲玩好招溪叟栖堪待野鸥影疎当夕照花乱正深秋韵细堪清耳根牢好系舟故溪髙岸上冷澹有谁游宋司马光和人苇花葭菼迷河曲髙秋一畨荣齐纨张野白楚练照川明不夜月长皎逾时雪未晴万仙霓帔合千亩玊苗生漠漠波澜偃茫茫砂碛平际空盐海竭垂地塞云横日暖鸥无色风高鹤有声逢君得嘲赋岂愧束薪并五言絶句増宋苏辙和文与可荻蒲离披寒露下萧索微风触摧折有余音纵横未须束寒芦港芦深可藏人下有扁舟泊正似洞庭风日暮孤帆落原潘女郎园亭当水中两岸芦花雪夜深人未眠碧水荡秋月七言絶句增唐朱长文吴兴送梁补阙归朝赋得荻花栁家汀洲孟冬月云寒水清荻花发一枝持赠朝天人愿比蓬莱殿前雪宋宋祁咏芦袅娜脩茎青玊攒凫翁睡罢翠痕干湘君直寄江湖乐要作风汀雨濑看原苏轼和文与可洋州园池荻浦雨折霜干不耐秋白花黄叶使人愁月明小艇湖边宿疑是江南鹦鹉洲增苏轼和文与可洋州园池寒芦港溶溶晴港漾春晖芦笋生时栁絮飞还有江南风物否桃花流水鮆鱼肥诗散句増元姚燧濒江不可禾岁惟葭苇茁青林无端倪永与江水匹原古诗衔芦过岱岭日望鸳鸯洲唐王昌龄出塞复入塞处处黄芦草李白一一衔芦枝散落天地间増李白西望白鹭洲芦花似朝霜杜甫蒹葭离披去天水相与永白居易萧萧芦叶里风起钓丝斜钱起风晩冷飕飕芦花已白头人居芦苇岸终夜动秋声原姚合无竹栽芦看思山叠石为増宋石延年叶嫩藏脩节苞遗出绀肤刘敞萧萧江上苇夏生丛已深故移芦苇丛粗慰江湖趣唐杜甫请看石上藤萝月已映洲前芦荻花杜荀鹤秋风忽起溪浪白零落岸邉芦荻花原张蠙十年九陌寒风夜梦扫芦花絮客衣宋林逋最爱芦花经雨后一蓬烟浪饮渔船张载归雁羁鸿共断魂荻花枫叶泊孤村苏庠白苹满棹归来晩秋着芦花一夜霜增陆游最是平生防心事芦花千顷月明中文天祥沧洲棹影荻花凉欵乃一声江水长原张一斋忘却芦花丛里宿起来误作雪天吟赵讷轩门外酒帘风未定橹声摇玉出芦花白鸟一双帘外去芦花风静钓舟闲増金刘着八月边城山未雪芦花籍籍已漫天原明董其昌苇花平岸带霜容縂似窗前书带丛增梁刘孝绰荻苗抽故丛唐储光羲芦花白雪飞原杜甫渚秀芦笋緑增杜甫芦花留客晩荻岸如秋水李嘉祐荻花寒漫漫司空曙冰霜葭菼变顾非熊疎苇秋前渚张籍洲白芦花吐白居易紫笋折新芦钱珝穿芦觉渚幽罗隠细雨翻芦叶宋欧阳修春洲生荻芽元马祖常横浦荻飞绵唐孟浩然月明全见芦花白李嘉祐楚地蒹葭连海回陶岘鹭立芦花秋水明栁宗元蒹葭淅沥含秋露朱庆余芦苇声多雁满陂温庭筠夜船闻雨滴芦花杜荀鹤苇花零落向秋深罗隠短芦冒土初生笋吴融苇花深处睡秋声薛涛水国蒹葭夜有霜宋夏竦萍汀残雨老蒹葭司马光荻迸短芽淝水暖陆游苇花漠漠弄斜晖朱子两岸蒹葭秋色里词增宋方岳齐天乐孤篷夜傍低丛宿萧萧雨声悲切一片霜痕半山烟色愁到沙头枯叶淡云没灭黯吹老西风满汀新雪天岂无情离筵黙送归客归去来兮怎得尽鹭翘鸥倚乍寒时节秋晚山川夕阳浦溆赢得别膓千结涛翻浪叠那得似西来一笻横絶搔首江南雁衔千里月别録増比齐书方伎传信都芳少明筭术有巧思祖珽谓芳曰律管吹灰术甚微妙絶来既久吾思所不至卿试思之芳遂留意十数日便云我得之矣然终须河内葭灰后得河内葭莩用其术应节便飞余灰即不动也不为时所重竟不行故此法遂絶云原荆楚岁时记元日悬苇索于门百鬼畏之孝子传闵子骞事亲孝后母生二子衣之絮衣骞以芦花父察知欲出后母骞告父曰母在一子寒母去三子单遂不出其母亦化而慈増集异记元和中故都尉韦宥出牧温州忽忽不怡江波脩永舟船燠热一日晩凉乃跨马登岸依舟而行忽逢浅沙乱流芦苇青翠因纵辔饮马而芦枝有拂鞭者宥因闲援熟视忽见新丝筝弦周纒芦心宥即援芦伸弦其长倍寻则试纵之应手复结宥竒骇因寘于懐行次江馆即付筝妓曰我于芦心得之颇甚新紧然沙洲江徼是物何自而来吾甚异之试施于器以聴其音妓将安之更无少异惟絶二三寸耳方馔妓即置之赴食随置复纫及食罢就视则已蜿蜒舒展蠕蠕摇动妓乃惊告众来竞观而双眸了然宥骇曰得非龙乎遽命衣冠焚香致敬盛诸盂水之内而投于江才及中流风浪皆作蒸云走电咫尺昏晦俄有白龙长百丈挐攫升天众咸视之良久乃灭归田录先公四岁而孤家贫无资太夫人以荻画地教以书字画史余收易元吉逸色笔作芦如真上一鸜鹆活动晋卿借去不归埤雅旧云芦灰缺而月晕移説者以为取芦草灰随牖下月光中令图画缺其一面则月晕亦缺于上也欧阳贯云石神道碑云石尝过梁山泺见渔父织芦花絮为被爱之以绸易被渔父见其贵易贱异其为人阳曰君欲吾被当更赋诗公援笔立成竟持被徃诗傅人间号芦花道人公自钱塘因以自号羣碎録葭莩之亲葭莩芦管中白衣至薄者也原种植春时取其勾萌种浅水河濡地即生有收其花絮沾湿地即成芦体縂不如成株者横埋湿地内随节生株最易长成箬増本草箬一作篛一名叶生南方平泽其根与茎皆似小竹其节箨与叶皆似芦荻而叶之面青背淡柔而韧新旧相代四时常青荇原荇一名莕菜一名凫葵一名水葵一名莕公须一名荇丝菜一名水镜草一名防一名屏风一名靥子菜一名金莲子尔雅翼云花黄色日出照之如金故名一名接余尔雅云莕接余其叶苻处处池泽有之叶紫赤色形似莼而微尖长径寸余浮在水面茎白色根大如钗股长短随水浅深夏月开黄花亦有白花者实大如棠梨中有细子气味甘冷无毒治小渇利小便去诸热毒火丹游肿彚考増诗周南参差荇菜左右流之洞冥记旦露池西有灵池方四百步有连钱荇荇如钱纹颜氏家训诗云参差荇菜尔雅云荇接余也字或为莕先儒解释皆云水草圆叶细茎随水浅深今是水悉有之黄花似莼江南俗亦唿为猪莼或唿为荇菜刘芳具有注释而河北俗人多不识之博士皆以参差者是苋菜唿人苋为人荇亦可笑之甚原埤雅诗曰参差荇菜左右流之三相参为参两相差为差参差言其出之无类左右言其求之无方王文公曰接余惟后妃可比焉其德行如此可以比接余草矣若苹蘩藻所谓余草旧説藻华白荇花黄颜氏家训云今荇菜是水有之黄花似莼是也夫后妃祭荇夫人祭蘩大夫妻祭苹藻至于盛之湘之奠之无所不为焉亦其位弥髙者其事弥畧之证也又后妃言河夫人大夫妻言涧后妃言洲夫人言沼言沚大夫妻言滨言潦亦言之杀也且苹蘩蕰藻溪涧沼沚之毛也而荇则异矣故后妃采荇诗传以为夫人执蘩菜以助祭神飨德与信不求备焉沼沚溪涧之草犹可以荐后妃则荇菜也据此荇菜厚于苹藻故曰后妃有闗睢之徳乃能共荇菜备庶物以事宗庙荇之言行也苹言宾藻言澡蘩言盛然则荇菜言采言芼是亦共之而已故教成之祭芼用苹藻以成妇顺増名山记武夷山神人八月十五日防村人酒行命食或云防即水苔也或云缃即荇也集藻文散句增楚宋玊招魂紫茎屏风五言律诗増宋梅尧臣荇荇叶光于水钩牵入逺汀浅黄双蛱蝶五色小蜻蜓老去懐江女飘浮笑楚萍西风莫苦急孤蘂有余馨诗散句原唐杜甫春光淡沲秦东亭渚蒲芽白水荇青原明彭绍贤泉分石窦泻珠光坐挹矶邉水荇香增晋张载水荇叶连香宋谢脁鱼戏乱水荇梁刘孝威风荇散余香唐储光羲浅渚荇花繁宋钱惟演緑荇溢鱼防原唐杜甫水荇牵风翠带长増曹唐迎风细荇传香粉崔橹荇花初没舸行时元戴帅初甃堑水温初荇叶别録原制用茎叶根花并可伏硫煮砂制矾用苦酒浸其白茎肥美可以案酒岩栖幽事吾乡荇菜烂煮之其味如蜜名曰荇酥郡志不载遂为渔人野夫所食此见于农田余话俟秋明水清时载菊泛泖脍鲈捣橙并试前法同与莼丝荐酒梧浔杂佩荇菜首见于三百篇吾乡陂泽中多有之农田余话谓熟煮其味如蜜名曰荇酥然知之者絶少苹原苹説文作薲一名芣菜一名四叶菜一名田字草叶浮水面根连水底茎细于莼莕叶大如指顶面青背紫有细纹颇似马蹄决明之叶四叶合成中折十字夏秋开小白花故称白苹其叶攒簇如萍故尔雅谓大者为苹也本草云其叶径一二寸有一缺而形圆如马蹄者莼也似莼而稍尖长者莕也其花并有黄白二色叶径四五寸如小荷叶而黄花结实如小黍角者萍蓬草也楚王所得萍实乃此萍之实也四叶合成一叶如田字形者苹也増本草俗唿破铜钱项氏言白苹生水中青苹生陆地按田字草有水陆二种陆生者多在稻田沮洳之处其叶四片合一与白苹一様但茎生地上髙三四寸不可食谓之水田翁项氏所谓青苹即此原气味甘寒滑无毒主治暴热下水彚考増诗召南于以采苹南涧之滨礼记昏义芼之以苹藻周礼春官春入学舍采合舞注采读为菜苹藻之属左传苹蘩蕰藻之菜可荐于鬼神可羞于王公酉阳杂俎太原晋祠冬有水底苹不死食之甚美吴兴志白苹洲在霅溪东南一里乃越女采苹处梁栁恽为守时赋诗云汀洲采白苹日暮江南春因以得名集藻文散句増楚屈原九歌鸟何萃兮苹中五言古诗増魏刘桢赠从弟泛泛东流水磷磷水中石苹藻生其涯华叶纷扰溺采之荐宗庙可以羞嘉客岂无园中葵懿此出深泽宋梅尧臣孤汀苹潇湘归去人正值江南春始愿逢拾羽今乃见采苹寄语栁使君莫恨日已曛五言律诗増宋徐铉秋日泛舟赋苹花素艶拥行舟清香覆碧流逺烟分的的轻浪泛悠悠雨歇平湖满风凉运渎秋今朝流咏处即是白苹洲韩琦长生苹竒种定仙草长生晋水苹采芳曾着咏荐洁可供神万卉衰何速三冬色自新大年如欲较吾岂愧庄椿五言絶句増唐张仲素春江曲摇漾越江春相将采白苹归时不觉夜山浦月随人七言絶句原唐于鹄江南曲偶向江边采白苹还随女伴赛江神众中不敢分明语暗掷金钱卜逺人明陈继儒秋老苹花贴岸开雪鸥一防夜飞来逢人尽道游烟雨月白何曾独上台诗散句増唐赵冬曦江天千里望惟见緑苹齐李白渌水明秋月南湖采白苹原杜甫闻道通舟地江潭隠白苹増张籍渡口过新雨夜来生白苹于邺二月烟波暖南风生绿苹李羣玉沅湘寂寂春归尽水绿苹香人自愁晋张华白苹开素叶唐刘希夷苹花日自新夕采弄风苹王勃风生苹浦叶徐皓苹早犹藏叶孟郊白苹多清风白居易池幽绿苹合许浑苹花绕郭香皮日休苹花染衣白宋司马光鱼惊动苹叶唐李康成风光摇荡緑苹齐白居易细砌池心緑苹合姚合春风绕郭白苹生张乔蒹葭浦际丛青苹皮日休盆池有鹭窥苹沫宋范成大緑苹叶齐春涨生御定佩文斋广羣芳谱卷九十子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十一卉谱萍原萍一名水花一名水白一名水帘一名薸尔雅云萍蓱注云水中浮萍江东谓之薸字説云以与水平故名萍以无定性随风漂流故名薸处处池沼中有之季春始生杨花入水所化一叶经宿即生数叶叶下有微须即其根也浮于流水则不生浮于止水则一夕生九子故名九子萍无根而浮常与水平有大小二种小者面背俱青为萍大者面青背紫为薸一名紫萍今薸有麻薸异种长可指许叶相对聨缀不似萍之防防清轻也増唐夲草萍有三种大者曰苹中者曰荇小者即水上浮萍原萍乃隂物静以承阳故曝之不死惟七月中采取拣净以竹筛摊晒盆水在下承之即枯死晒干为末可驱蚊虫味辛寒能疗暴热身痒下水气胜酒长须髪久服身轻善治疯疾彚考原礼记月令季春萍始生周礼秋官萍氏掌国之水禁注以不沉溺取名増后汉书方术传华佗尝行道见有病咽塞者因语之曰向来道隅有卖饼人萍虀甚酸可取三升饮之病自当去即如佗言立吐一蛇汲冡周书谷雨一日萍始生萍不生隂气增盈家语楚昭王渡江江中有物大如斗圆而赤直触王舟舟人取之王大怪之徧问羣臣莫之能识使使聘于鲁问于孔子孔子曰此所谓萍实者也可剖而食之吉祥也唯霸者为能获焉使者返王遂食之大美久之使来以告鲁大夫大夫因子游问曰夫子何以知其然曰吾昔之郑过乎陈之野闻童謡曰楚王渡江得萍实大如斗赤如日剖而食之甜如蜜此是楚王之应也吾是以知之范子水萍出三辅色青者善原淮南子萍树根于水木树根于土増淮南子海闾生屈龙屈龙生容华容华生蔈蔈生萍藻萍藻生浮草凡浮生不根苃者生于萍藻注海闾浮草之先也屈龙游龙容华芙蓉草花蔈流也无根水中草淮南毕万术老血变为萍吕氏春秋菜之美者昆仑之萍渚宫故事宋文帝为宜都王临川人献王萍实六子大者如升小者如鹤卵圆而赤初莫有识者以问长史王华曰此萍实也宣尼所谓王者之应云林异景志浮光多美鸭太原少尹樊千里买百只置后池载数车浮萍入池使为鸭作茵褥酉阳杂俎临邑县北有华公墓寻失唯趺存焉石赵世此夜常负碑入水至晓方出其上常有萍藻楚辞芳草谱天问曰靡萍九衢言其枝叶分为衢道犹今言花五出六出也南濠诗话魏仲先诗名鉅鹿东观集有咏盆池萍云莫嫌生处波澜小免得漂然逐众流眞隠者之话言也原江右萍乡县相传楚王得萍实于此邑因以名而范石湖以为去大江远非是然萍实因渡江而得非谓得之大江中传闻必有所自未可遽疑其説集藻赞増晋郭璞萍赞苹之在水犹卉植地靡见其布漠尔鳞被物有常托孰知所自赋増晋夏侯湛浮萍赋歩长渠以游目兮览随波之微草纷漂潎以澄茂兮羗孤生于灵沼因纎根以自滋兮乃逸荡乎波表散圆叶以舒形兮发翠绿以含缥防修鱼之华鳞兮翳兰池之清潦既澹淡以顺流兮又雍容以随风有纒薄于岸侧兮或廻滞乎湍中纷上下其靡常兮漂徃来其无穷仰熙阳曜俯凭绿水渟不安处行无定轨流息则宁涛扰则动浮轻善移势危易荡似孤臣之介立随排挤之所往内一志以奉朝兮外结心以絶党萍出水而立枯兮士失据而身枉覩斯草而慷慨兮固知直道之难爽苏彦浮萍赋余尝泛舟游观鼓檝川湖覩浮萍之飘浪乃触水而自居体任适以应防亦随遇而靡拘伊弱卉之无心合至理之冥符唐常衮浮萍赋居洪泉而不根植者惟浮萍而已矣不怀芳以贾害不衒色以标美动不忤物卑以安已乗流则游得坻则止如识变而知时似委命而顺理故能无幽不渉无逺不寻随长汀而自泛値惊浪而不沉既不迁其清浊亦可避乎浅深可以明逍遥之意可以警滞着之心然而推移河海凌歴隈澳熘缓则去迟水急则浮速秋遇枫浦与坠叶而齐奔春渡桃源共落花而相逐披拂丹草揺演青苹出入经其潭洞高下归其奫沦择利而行有似见机之士不常厥所同乎漂梗之人歌曰大江之水东西流别有孤萍朝夕浮莫言此中长泛泛终当结实触王舟赵昻浮萍赋泛泛者萍乗流匪宁殊源比影异沼均形初苒弱兮碕岸乍连延兮广汀映池兮草色同翠照日兮苔光共青霞凝兮片片成玉月上兮处处疑星入门自媚秾李徒矜其妖艶取足为乐行潦岂小于沧溟观其枯华有时动静无必习坎斯止遇亨则逸安卑取顺契君子之用心波随流岂渔翁之能诘每托隣于藻荇不混迹于蓬荜与菡蓞而相鲜向莓苔而如失实幽赏之可嘉何寓游之足匹夫物之云云纠纒谁分茨处墙兮或不才而见弃兰生幽也终以香而自焚惟兹萍矣独擅其美谦能居下知则乐水鉴擥芳于楚客宁见羞于彝簋象虚舟而不系或倐往而忽来类至人之无心更出生而入死噫欤植匪深根长无固蔕将舍之而不芟翦岂见用而能种艺鄙朝菌之暂荣笑匏之长系空慙雨露之恩窃愧陶钧之惠愿同蒹葭比玉而见珍托陋质于池塘之际原明杨云鹤浮萍赋嗟杨花之漠漠纷辞树而绵绵乍飘飖于幕底忽荡漾于池边雨过易质浸久移妍根无寸蔕叶吐双骈傍汀兰而戢戢映岸草之芊芊鱼惊跳而忽破风漪敛而还连委柔姿兮晓涨寄弱质兮春田流潦凝兮并止归波逝兮均迁商羊舞兮保世以滋大肥见兮聚族而纎旃有似乎边塞征人关河客子去国辞家流行坎止意忽忽以何之惟苍苍之黙使感兹萍质怅此萍踪慨他乡之萍梗怜知巳之萍逢有如一枝暂栖两心密契不约而聨无根而蔕始宛转而密依忽参商而遥逝知宛在兮水中恨长波之靡际嗟嗟每生有识我辈钟情欣繇合起恨以离生虽离合之皆幻终怅怏而难平若夫合不心醉离不骨惊齐悲愉于一致反寄羡无识之浮萍夏茂卿浮萍赋有序夫萍为风约起灭不常水草中至尠小琐细物也顾萍氏掌禁于秋官萍生纪日于月令燕飨则乐嘉賔于鱼藻朝防则示周行于鹿苹萍之时义大矣成都杨令公年方二十视篆梁谿甫下车輙以浮萍一赋见眎清华流丽騞然大家夫相如子云之在蜀都也翩翩皆以赋鸣吐凤凌云喷薄西京之上即我明用修杨子灵心作赋秀防峩睂公岂其苗裔耶遂率尔效颦而抽辞以拟之其词曰粤万卉之布彚禀一气之陶钧纷纷纶纶职职芸芸毓彼池面贴于波纹既曰杨花之转蜕复云老血之为精巧随浪以开合逐流水以低平兆翔鸿之始见应谷雨而萌生采芳馨于雷泽撷异美于昆明一名水帘亦唿薸苹西河之侧南涧之濵羌乍斟而止渇朅久服而身轻汉昆明池翠网横披于曲岸楚昭王渡赤斗直触于江濆周穆廵方则取摘湖头以资鹤唼太原吏隠则数车捆载而为鸭茵漂潎连绵馥郁葐蒕可以羞王公可以荐鬼神若夫不根不蔕时合时张江妃题字汉女搴芳翠盖覆而蛟龙匿影青雷破而明月舒光重叠侵沙开暮春之烟景参差委岸宣大块之文章紫叶带流快题诗于李白秋风春草喜琢句于刘商色映菰蒲似罽賔之铺寳而斜临曲渚光分杜若如洛姝之遗翠钿而乱矗横塘若乃波翻浪急雨骄风妬自西自东曷冯归路孤标冷淡兮埒孝子之履霜时危震荡兮恍羁臣之莫诉至若良朋怆别执友临岐臭兰偶契金石遽违玉玦遥分于塞外寳钗划断于中闺是何异萍水之相遭而瞥焉转化于天涯胡然而散胡然而聚消息盈虚浮萍莫喻生马生人儵忽为帝即干坤亦水上之萍抑蜾蠃螟蛉之一致有酒既清有肴既馨太虚为御久凿奚争万期须臾晱防电惊毋掘泥以波畴皆醉而独醒纵心浩然何虑何营吾将濯足万里身蓬阆而戞长啸于青防文赋散句増楚宋玊风赋起于青苹之末晋刘伶酒徳颂俯观万物扰扰焉如水之载浮萍郭璞江赋萍实时出而漂泳五言古诗原南齐刘绘咏萍可怜池内萍葐蒕紫复青巧随浪开合能逐水低平微根无所缀细叶讵须茎飘荡终难测流连如有情増梁庾肩吾赋得池萍风翻乍青紫浪起时疎密木欲叹无根还惊能有实魏冯元兴浮萍诗有草生碧池无根水上荡脆弱恶风波危微苦惊浪唐李徳裕感遇幽涧生蕙若幽渚老江蓠荣落人不见芳香徒尔为不及绿萍草生君红莲池左右美人弄朝夕春风吹叶洗玉泉水珠清湛露滋心亦愿如此托君君不知宋谢翺萍间穉荷效王司马体初萍半含絮顷刻开数亩荷生浮其间风雨足解后百年游子心欲作千岁乆昔为浮萍根今为穉荷藕荷高刺已深鱼游触其首离离荷下萍吹向白鱼口明杨基赋得萍赠陈久中浮踪散寒星一夕生无数鱼跳翠乍开沤过青还聚微风和影去急雨连根露惆怅别君时杨花满衣絮薛蕙咏萍参差如霰布的皪似星出鱼戏影初开鸟散文仍密幸因云雨防且免风波失无裨江海流徒谢芳菲质五言律诗増唐李峤萍二月虹初见三春蚁正浮青萍含吹转紫叶带波流屡逐明神荐恒随旅客游既能甜似蜜还绕楚王舟李觏萍尽日看流萍谁原造化情可怜无用物偏解及时生泥滓根萌浅风波性质轻晩来堆岸曲犹得防蛙鸣七言律诗増唐徐夤咏萍为实随流瑞色新泛风萦草防游鳞密行碧水澄涵月涩滞轻桡去采苹比物何名腰下剑无根堪并镜中身平湖春渚知何限拨破闲投独蠒纶明日本贡使咏萍锦鳞密砌不容针只为根儿做不深曽与白云争水面岂容明月下波心几翻浪打应难灭数阵风吹不复沉多少鱼龙藏在底渔翁无处下钩寻五言絶句增唐王维萍池春池深且广会待轻舟廻靡靡绿萍合垂杨扫复开元宋旡萍风波长不定浪迹在天涯莫怨生轻薄前身是柳花七言絶句原唐刘商醉后青月秋风老此身一瓢长醉任家贫醒来还爱浮萍草飘寄官河不属人増皮日休木兰后池浮萍嫩似金脂飏似烟多情浑欲拥红莲明朝拟附南风信寄与湘妃作翠钿原陆龟和木兰后池浮萍晩来风约半池明重叠侵沙绿罽成不用临池更相笑最无根蔕是浮名原僧可斋咏萍盆池本不种青萍春杪无根也自生人道一宵生九叶不知谁数得分明宋文同可笑口号可笑庭前小儿女栽盆贮水种浮萍不知何处闻人説一夜一根生七茎原刘师邵乍因轻浪叠晴沙又趂廻风拥钓槎莫怪狂踪易飘泊前身不合是杨花乩仙防防青青浮野塘不容明月照沧浪风吹雨逐沙泥上燕子衔来绕画梁诗散句増魏文帝泛泛绿池中有浮萍寄身流波随风靡倾宋谢翺浮萍随涨水上到荷叶端水退不得下犹黏花萼间魏曹植浮萍寄清水随风东西流晋司马彪泛泛江汉萍飘荡永无根何晏愿为浮萍草托身寄清池傅浮萍无根本非水将何依原唐杜甫萍泛无休日桃隂想旧蹊増宋林景熙栁花滚雪春冥冥溪风一夜吹为萍原乩仙见説杨花能变化是他种子亦轻浮増齐王俭萍开欲半池梁王筠萍生雁鹜池谢脁新萍时合水邢邵新萍巳冒沼唐太宗萍间日影乱原杜甫萍泛若夤缘増刘禹锡风小悲流萍韩愈萍盖污池净风约半池萍白居易紫浮萍泛泛姚合萍任连池绿温庭筠萍皱风来后萍多钓下迟李中萍嫩铺波面唐白居易南潭萍开水沉沉姚合浮萍重叠水团圆薛能水风初见绿萍隂逺舸冲开一路萍原宋张先浮萍破处见山影陆游覆水青萍锦一方别录原制用取浮萍重五午时投厠中絶青蝇五日午时取浮萍隂干加雄黄作纸纒香烧之能袪蚊虫七月七日取赤浮萍干为末遇冬雪寒水调二盏服又用汉椒末拌浮萍末擦身不畏寒藻増博雅夌菜藻也原藻水草也有二种水藻叶长二三寸两两相对生即马藻也聚藻叶细如丝节节连生即水蕰也俗名鳃草又名牛尾蕰尔雅云莙牛藻细叶蓬茸如丝可爱一节长数寸长者二三十节气味甘大寒滑无毒去暴热热痢止渴凡天下极冷无过藻菜荆人遇岁饥以叶当谷食彚考増诗召南于以采藻于彼行潦小雅鱼在在藻鲁颂思乐泮水薄采其藻左传苹蘩蕰藻之菜蕰藻聚藻也博物志岁欲恶恶草先生恶草者水藻也洞冥记旦露池西有灵池方四百歩有倒枝藻枝横倒水中长九尺余如结网有野鸭秋凫及鸥鹥来翔水上入此草中皆不得出如缯网也亦名水网藻酉阳杂俎仙药有神吾黄藻原埤雅藻水草之有文者出于水下其字从澡言自洁如澡也书曰藻火粉米藻取其清火取其明也山节藻棁盖非特为取其文亦以禳火今屋上覆橑谓之藻井取象于此亦曰绮井又谓之覆海亦或谓之罳顶风俗通曰殿堂室象东井形刻作荷菱荷菱水草也所以厌火与此同类诗鱼在在藻有颁其首王在在镐岂乐饮酒鱼在在藻有莘其尾王在在镐饮酒乐岂盖鱼性食藻王者徳至渊泉则藻茂而鱼肥故以颁首莘尾为得其性诰传曰士卒凫藻言其和睦欢悦如凫之戏于水藻也増名胜志青田溪生蕰藻冬天水热如汤众鱼归之名曰鱼仓集藻解増明李东阳藻轩解青华主人建阀南舆高居江渺搆材为亭甃石为沼层澜碧皱众卉云绕撷芳潄洁名之曰藻客有过者难之曰万彚藂茁羣植并分鉅者为楩櫲秀者为篁筠坚者为桧柏芬者为兰荪山苞水葩莫可具陈彼藻之细何足以云主人曰君子设佩圣人取物匪名则嘉惟义斯择品不必富类不必僻泥形为迂执象为惑子坐听我言藻之德夫藻者气孕天秀根含地灵内秉柔质外敷素英不雕而华匪馞其馨顺时生者为孙命与物徙者为和光宁负洁以自濯亦何心于行藏客曰可得闻邪主人曰穷海之裔荒溪之涯舟檝之所不至人迹之所不加以汗漫为方以波涛为家虽溷迹于草莽宁委情于泥沙客曰媺哉善藏其用子既出矣请言乎动主人曰或载衣襟或登筐篚涤以甘泉荐以方簋陋末迹于刍荛耻遗瑕于葑菲绘形则与火齐光比徳则与鉴为轨功虽着而不知其劳用非奢而莫閟其美客曰韪哉君子之斐主人曰嘻物贵实用礼戒弥文弗玩其华而采其根楚佩江茝周歌涧蘩桃李薇蕨维葛与苹匏瓜行苇列国所陈繄藻之徳于吾则均朝尔吾居夕尔吾羣匪藻吾轩亦藻吾身下雪民隠上华国勲惟夙夜是存以无负于吾轩客起再拜敛容棘吻君门巍巍蒙者莫瞬君行濯濯瑕莫可捃包荒纳污辞不我摈鄙人何知敢谢不敏主人不荅莞尔而哂赋増唐郭元超水藻赋游子行迈登晋山之孤岳翠谿皛以沦涟红嶂赫兮崩驳尔其云崖委熘风壑鸣泉苔彬彪以冒石藻漫莽兮盈川于以采藻于彼行潦沼沚之毛污潭之草靃靃靡靡泛泛悠悠乍夤缘于春水或羃防于春洲观其往往萦散离离无畔防娟岛屿暐江汉碎流月于澄波隠孤云于断岸生不择所长亦无丛不资润于微露不惧威于劲风纎茎璀璀密叶茸茸宿银塘之白鹭矫清水之文虹则知乗流则游遇坻则植柔而能全弱而能直其为隠也不居高而处卑其为谦也常韬光而晦色嗟茂族之无托愿贞芳之见移生君之铜沼泛君之瑶池杂青莲与翠荇偶杜若与江蓠生于水兮人不知岁岁年年幽涧垂赋散句増汉司马相如上林赋唼菁藻诗散句増晋嵇康俯唼绿藻托身洪流唐杜甫北风起寒文弱藻舒翠缕张籍藻密行舟涩金呉激微流带文藻唐白居易翠藻蔓长孔雀尾绿藻潭中系钓舟别录原制用二藻皆可食煮熟挼去腥气米麫糁蒸为茹甚滑美入药以马藻为胜附录海藻増尔雅海薻注一名海萝夲草一名落首一名藫生海岛上黑色如乱髪而大少许叶大都如藻叶陈藏器曰此有二种马尾藻生浅水中如短马尾细黑色大叶藻生深海中新罗国叶如水藻而大海人以绳系腰没水取之海带増夲草海带出东海水中石上似海藻而麤柔韧而长今登州人干之以束器物纶増尔雅纶似纶组似组东海有之注纶今有秩啬夫所带纠青丝纶组组绶也海中草生彩理有象之者因以名云夲草一名昆布生南海叶如手大似莼紫赤色可搓为索蔛草增夲草蔛草一名蔛菜一名蔛荣所在有之生水旁似泽泻而小花青白色亦堪蒸啖江南人用蒸鱼食甚美五六月采茎暴干用气味甘寒无毒主治暴热喘息小儿丹肿苔原苔一名绿苔一名品藻一名品菭以形如品字也一名泽葵一名绿钱一名重钱一名圆藓一名垢草增古今注一名绿藓述异记苔钱一名连钱一名青肤原空庭幽室隂翳无人行则生苔藓色既青翠气复幽香花钵拳峯颇堪清赏欲石上生苔以茭泥马粪和匀涂润湿处不久即生増夲草苔衣之类有五在水曰陟厘在石曰石濡在瓦曰屋游在墙曰垣衣在地曰地衣其蒙翠而长数寸者亦有五在石曰乌韭在屋曰瓦松在墙曰土马騣在山曰卷柏在水曰藫格物总论苔生于地之隂湿处隂湿气所生也初生其处渐青成晕斑斑久则堆积渐厚如尘埃然又久则微有根叶又能傍缘树木阶砌砖瓦柱础而上彚考増庄子得水土之际则为鼃濵之衣注青苔也淮南子穷谷之汚生青苔原拾遗记祖梁国献蔓金苔色如黄金若萦聚之大如鸡卵投之水中蔓延于波澜之上光出照日皆如火生水上也乃于宫中穿池广百歩时观此苔以乐宫人宫人有幸者以金苔赐之置漆盘中照耀满室名曰夜明苔着衣襟则如火光増拾遗记岱舆山北有玉梁千丈驾元流之上紫苔覆漫味甘而柔滑食者千岁不饥原宋畧王微太保弟子也吏部尚书江湛举为吏部郎辞不受与湛书告絶足不逾阃十余年栖迟环堵之室苔草没阶増游名山志石篑山缘崖而上高百许丈里悉青苔无别草木酉阳杂俎慈恩寺唐三藏院后檐阶开成末有苔状如苦苣初生塼上色如盐绿轻嫩可爱原耕桑偶记石崇砌上就苔藓刻成百花饰以金玉曰壶中之景不过如是増三峩山记山高多风木不能长枝悉下垂古苔如乱髪鬖挂木上垂至地长数丈彦周诗话东坡梅花诗云凭仗幽人收艾蒳国香和雨入莓苔艾蒳香名正松上莓苔也出本草及沈氏香谱原云林遗事倪元镇阁前置梧石日令人洗拭及苔藓盈庭不留水迹绿缛可坐每遇坠叶輙令童子以针缀杖头刺出之不使防坏花史王彦章葺园亭叠墙种花急欲苔藓少助野意而经年不生顾弟子曰叵耐这绿抝儿鞠国在防野古东北五百里六日行至其国有树无草但有苔集藻増梁江淹青苔赋有序余凿山楹为室有苔焉意之所之故为是作云嗟青苔之依依兮无色类而可方必居闲而就寂似幽意之深伤故其处石则松栝交隂泉长注絶涧俯视崩壁仰顾悲凹兮唯流水而驰骛遂能﨑屈上生斑駮下布异人贵其贞精道士悦其迥趣咀松屑以高想捧丹经而永慕若其在水则镜带湖沼锦匝池林春塘秀色阳鸟好音青郊未谢兮白日照路贯千里兮绿草深乃生水而揺荡遂出波而沈淫假青条兮总翠借黄华兮舒金游梁之客徒马疲而不能去园之女虽蚕饥而不自禁原唐王勃青苔赋并序吾之旅游数月矣憩乎荒涧覩青苔焉缘岩而上乃喟而叹曰嗟乎苔之生于林塘也为幽客之赏苔之生于轩庭也为居人之怨斯择地而处无累于物也爱憎从而生遂作赋曰若夫桂洲含润松岩秘液绕江曲之寒沙抱岩幽之古石泛廻塘而积翠萦修树而凝碧契山客之寄情谐埜人之妙适及其瑶房有寂琼室无光霏微君子之砌蔓延君侯之堂引浮青而泛露散轻绿而承霜起金钿之旧感惊玉箸之新行若夫弱质绵羃纎姿布濩措形不用之境托迹无人之路望夷险而齐归在高深而委遇惟爱憎之未染何悲欢之诡赴宜其背阳就隂违喧处静不根不蔕无华无影耻桃李之暂芳笑兰桂之非永故顺时而不竞每乗幽而自整増杨炯青苔赋粤若稽古圣皇重晖月光开博望之苑辟思贤之堂华馆三袭雕轩四下地则经省而书坊人则后车而先马相彼草木兮或有足言者吁嗟青苔今可得而闻也借如灵山偃蹇巨壁崔嵬画千峯而锦照图万壑而霞开王孙游兮山之隈披薜荔兮践莓苔怅容与兮徘徊一去千年兮时不复来至若圆潭写镜方流聚玉苔何水而不清水何苔而不绿渔夫游兮汉川曲歌沧浪兮濯吾足桂舟横兮兰枻触浦溆邅兮心断续别有崇台广厦粉壁椒涂梁木兰兮椽瑇瑁草离合兮树瑚白露下苍苔芜暗瑶砌涩琼铺有美人兮向隅应门闭兮踟蹰心震荡兮意不愉颜如玉兮泪如珠请循其本也见商羊兮鼓舞召风伯兮电赴占顾兮离毕星雷阗阗兮雨冥冥皓兮荡兮见潢污之满庭倐兮忽兮视苔藓之青青尔其为状也羃防绵密浸淫布濩彬駮兮长廊夤缘兮古树肃兮若逺山之松柏泛兮若平郊之烟雾春澹荡兮景物华承芳卉兮借落花岁峥嵘兮日云暮迫寒霜兮犯危露触类而长其生也蕃莫不文阶兮镂瓦碧地兮青垣别生分类西京南越则乌韭兮绿钱金苔兮石髪苔之为物也贱苔之为徳也深夫其为让也每违燥而居湿其为谦也常背阳而即隂重扃秘宇兮不以为显幽山穷谷兮不以为沉有达人卷舒之意君子行藏之心惟天地之大徳匪予情之所任赋散句増晋郭璞江赋绿苔鬖髿乎研上孙绰游天台山赋践莓苔之滑石五言古诗増梁沈约咏青苔缘阶已漠漠泛水复绵绵微根如欲断轻丝似更聨长风隠细草深堂没绮钱萦郁无人赠葳蕤徒可怜庾肩吾新苔随潮染岸石逐沬聚浮查徒令阿谷丽停筐不汰沙唐李益与僧法振同赋应门照绿苔宫上何年月应门何岁苔青光一似照白露共徘徊珠履久行絶玉房重未开妾心正如此昭阳歌吹来姚合题金州西园苔阶茅堂阶岂高数寸是苔藓只恐秋雨中牕户亦不溅眼前无此物我情何由遣宋梅尧臣水次藓花秋雨日霏霏碧花生叠叠水边有神女妆去遗翠靥岸侧小家妇不知所宜惬采得未还人自将浑面帖古壁苔隂壁流暗泉古苔长自好不改春与秋何如路傍草空山正幽蔼净绿无人扫七言古诗増唐顾云苔歌槛前溪夺秋空色百丈潭心数砂砾松筠条条长碧苔苔色碧于秋水碧波梳开孔雀尾根细贴着盘陀石拨浪轻拈出少时一髻浓烟三四尺山光日华乱相射静缕蓝鬐匀襞积试把临流抖擞看琉璃珠子泪双滴如看玉女洗头处解破云鬟收未得即是仙宫欲制六铢衣染丝未倩鲛人织采之不敢盈篚箧苦把龙神河伯惜琼苏玉盐烂熳煮咽入丹田续灵液会待功成插翅飞蓬莱顶上寻仙客五言律诗増唐包何同舍弟佶班韦二员外对秋苔成咏每看苔藓色如向簿书闲幽思纒芳树高情寄逺山雨痕连地绿日色出林斑却要兴公赋临危滑石间李咸用苔几年风雨迹叠在石孱颜生处景长静看来情尽闲吟亭侵坏壁药院掩空关每忆东行径移笻独自还原明于若瀛咏苔一雨生无蔕孤茵湿欲寒被阶藏石瘦席径受花安易作夤缘想难拈空色看纹全如侧理有意鸟书残七言律诗增唐徐夤咏苔印留麋鹿野禽踪岩壑渔矶是处逢金谷晓凝花影重章华春映栁隂浓石桥羽客遗前迹陈阁才人没旧容归去扫除阶砌下藓痕残绿一重重宋赵企咏苔斑斑染黛色差匀个个微圆类绿萍不比榆钱铺砌白未饶荷叶防溪青陶镕尽出春工力磨就多应雨夜零好与诗人买风月何妨积贮满空庭明朱谋防苔布叶如钱个个青不争要路占闲庭风前印鹤移罡歩雨后留蜗作篆形生阁久萦词客恨入碑多蚀古人名红英堕地交相映小屐跫然未忍停原徐茂呉咏苔寂歴空庭缀绮钱缘阶依砌更蝉连长门底是生金辇芳径无从认翠钿宜借落花相掩映肯教新草独芊眠违喧只合幽人侣怪得江淹怨思偏瑶砌琼铺紫翠匀高台曲榭净无尘停云斐亹沿阶绿经雨葳蕤涩浪新侧理成时无汗简文茵烂处絶车轮径开二仲逢迎少鎭日荒荒覆碧筠地斑斑积翠平年年和草玉阶生石家砌上镂春卉晋帝宫中号夜明乍讶绿筠经雨长不因白露减秋清坐时随意妨行滑几日空庭断屐声五言排律原明于若瀛咏苔研上碧于染鬖髿满绿钱根防踏未断丝细势相聨每向重隂合偏逢雨过鲜绵绵缘阁上漠漠没阶前滋石随潮长浮查逐沫纎江淹曽有赋无用总堪怜五言絶句原唐王维鹿柴空山不见人但闻人语响返景入深林复照青苔上増钱起蓝田溪咏石上苔静与溪色连幽宜松露滴谁知古石上不染世人迹宋梅尧臣苔径林间夏雨滋复有斜阳照绿净不摇风从教春草笑明高启堦前苔莫扫雨余绿任满闲阶路留借落来花春泥免相污李东阳苔径岂不爱佳客客来残我苔西园十日雨三径不曽开七言絶句増唐白居易石上苔漠漠斑斑石上苔幽芳静绿絶纎埃路傍凡草荣遭遇曽得七香车辗来原郑谷苔钱春红秋紫绕池台个个圆如济世财雨后无端满穷巷买花不得买愁来増李中春苔春霖催得锁烟浓竹院莎齐迳小通谁爱落花风味处莫愁门巷衬残红诗散句增梁刘孝威石岸生寒藓沉根渍水苔宋沈约賔阶绿钱满客位紫苔生唐杨炯百果珠为窦羣峯锦作苔薛稷阳林花已红寒涧苔未绿王维坐看苍苔色欲上人衣来原李白门前迟行迹一一生绿苔杜甫兴来无洒扫随意坐莓苔雨抛金锁甲苔卧绿沉枪李嘉祐苔色侵衣桁潮痕上井阑白居易云覆莓苔封苍然无处觅黛润霑新雨斑明古苔冷滑无人迹苔防如花笺上官昭容石苔凌几杖空翠扑肌肤石画装苔色风梭织水纹增宋梅尧臣湿翠连涧隂净绿绕岩坎司马光森沉殿瓦碧羃歴井苔苍原唐杜牧莫厌潇湘少人处水多菰米岸莓苔陆龟防澄溪水过苔还净深树云来鸟不知闲牕雨过苔花润小簟风来薤叶凉增韩偓钓矶自别经秋雨长得莓苔更几重宋梅尧臣庭下隂苔未教扫榴花红落防青苍王安石人传湫水未尝枯满底苍苔乱髪麤陆游柴门虽设不曽开为怕人行损绿苔晋陆机青苔暗阶除原齐谢朓苍苔依砌上梁江淹青苔日夜黄增唐太宗绿沼翠新苔崔善为石苔终岁青张九龄苔益山文古孟浩然苔壁饶古意王维屐齿印苔深绿髪莓苔地原杜甫虫书玉佩藓归休歩紫苔苔移玉座春苔钱似锦萍苔径临江竹玉殿莓苔春刘长卿苍苔绿竹径增韦应物新苔侵履湿司空曙苔色徧春石雨涤莓苔绿李益漠漠秋苔洁孟郊白苔浮水钱张籍石苔生紫防白居易苔斑钱剥落苔壁锦漫煳朱庆余积润苔纹厚姚合古苔寒更翠苔文翻古篆苔藓疎尘色薛能地燥春苔裂温庭筠紫苔侵壁润罗隠水梳苔髪直郑谷染岸苍苔古皮日休苔染浑成绮苔髪红鬇鬡韦庄壁峻苔如画李中藓色花隂濶溅石苔花润宋林逋雨壁上苔衣王安石青苔挟雨骄苔侵垂磴蔓陆游云防苍藓平戴复古苔生石径斑金李献能苔花锦斓斑元好问苔滑水无声元方回苔纹深翠毯唐王维青苔日厚自无尘岑参雨滋苔藓侵阶绿原杜甫石田茅屋荒苍苔苍苔浊酒林中静苔藓蚀破沙涛痕增韩翃雨后青苔散防墙姚合尘静寒霜覆绿苔白居易青苔地上消残暑温庭筠砌因流水长秋苔杜荀鹤石榻人稀藓色交原陆龟防顚倒青苔落綘英皮日休破扉开涩染苔花呉仁壁为惜苔钱妨换砌呉融水笼沙浅露莓苔韦庄禁城烟暖蒸青苔宋钱惟演碧鲜初圆乱缥墙增欧阳修青苔雨后深红防原司马光雨岸莓苔舒绣斑増苏轼研竹穿花破绿苔金蔡松年雨余岩石古苔青附录水苔原水苔一名石髪一名石衣一名藫尔雅云藫石衣注云水苔也一名水衣增夲草水苔一名陟厘一名侧棃一名水绵按石髪有二生水中者为陟厘生陆地者为乌韭原生石上色青绿防茸如髪初生嫩者择去虫石以石压干入盐油酱姜椒切韭芽同拌食亦可油酱炒食集藻五言律诗増宋梅尧臣水苔深苔何所若苦咏费毫尖绕绕水仙髪茸茸蛟客髯绿萦秋石净嫩値翠篙黏尚芼参差荇薄言无此嫌七言絶句増宋司马光石髪万古风涛浸石岩老苔垂足细防鬖传闻海底珠无数何事从来散不簪金阙银城仙客居欲传消息问麻姑蓬莱无物堪为信翦寄苍龙一握须诗散句増唐皮日休水苔青髬髵别录原拾遗记张华撰博物志奏于武帝帝诏芟截浮疑分为十卷即于御前赐侧理纸万番此南越所献后人言陟里与侧理相乱南人以海苔为纸其理纵横斜侧因以为名垣衣增夲草垣衣一名垣嬴一名天韭一名防韭一名昔邪此乃砖墙城垣上苔衣也生屋瓦上者即为屋游集藻五言律诗增唐李益赋得垣衣漠漠复霏霏为君垣上衣昭阳辇下草应笑此生非掩霭青春去苍茫白露晞犹胜萍逐水流浪不相依诗散句増梁简文帝缘阶覆绿绮依檐映昔邪齐王融垣衣不可裳附录屋游原屋游一名瓦衣一名瓦苔一名瓦藓一名博邪一名昨叶一名兰香此瓦屋上苔衣也生久屋之瓦木气泄则生其长数寸叶圆而肥嫩长寸余顶生小白花名瓦松甘寒无毒治浮热在皮肤往来寒热时气烦闷小儿癎热附录瓦松增夲草瓦松一名昨叶何草一名瓦花一名向天草赤者名铁脚婆罗门草一名天王铁塔草如松子作层故名苏恭曰初生高尺余逺望如松栽马志曰处处有之生年久瓦屋上六月七月采苗日干彚考增梦溪笔谈崔融为瓦松赋云谓之木也访山客而未详谓之草也验农皇而罕记叚成式难之曰崔公博学无不该悉岂不知瓦松已有着説引梁简文诗依檐映昔邪成式以昔邪为瓦松殊不知昔邪乃是垣衣瓦松自名昨叶何成式亦自不识集藻増唐崔融瓦松赋崇文馆瓦松者产于屋霤之上千株万茎开花吐叶高不及尺下才如寸不载于仙经靡题于药录谓之为木也访山客而未详谓之为草也验农皇而罕记岂不以在人无用在物无成乎俗以其形似松生必依瓦故曰瓦松杨炯谓余曰此中草木咸可为赋其词曰賔馆兮沉沉明月高兮重海深试一望兮上栋下宇开阳阖隂彼美嘉族依于夏屋煌煌特秀状金芝兮产霤歴歴空悬若星榆而种天苯防丰茸青防芊眠葩条郁毓根柢连拳间青苔而裛露陵碧瓦而含烟春风摇兮郁起冬雪糅兮苍然讵充采掇罕任雕镌桐君莫赏梓匠难甄用匪适于时要必滥闻于俗传惭魏宫之乌韭恧汉官之红莲观其众开荣列虚心独洁高宁我慕无木禾之五寻卑以自安类石蒲之九节进不必媚居不求利芳不为人生不因地其质也菲无忝于天然其隂也薄才足以自庇望之常见其表寻之罔得其秘肃穆承华堂皇不赊绳悬麦穗户刻菱花竹苍筤而众色树连理而相加芙蓉发池兮照烂日及悬霤兮纷葩彼怀寳以遇赏此不材而见嗟虽有慕于阶闼亦无混于泥沙已矣哉不学悬萝附柏直蓬倚麻固将含美恶以同贯齐是非于一家乱曰少阳之地兮于何不春博望之苑兮莫匪正人纎根弱植兮生君之馆荷施霑恩兮为人所翫物不谢生不知其荣惟愿圣皇千万寿但知倾叶向时明无名氏瓦松赋式观图籍幽山穷野闻卉木之名焉考神农之尝者根茎可验洪纎不舍惟瓦松兮阙书何昔人兮智寡原其所托高而又雅抽形先寄于鹤楼耸质更资于鸳瓦旖旎芬葩含风接霞既当春而吐叶亦凌秋而防花异山苗之极秀状涧松兮抽芽高居壤霤匪杂泥沙向朝阳兮发荣经夕露兮増华常在危檐心必直讵欲牵风影暂斜小大殊品高卑异盼离离兮若星榆之照灼煜煜兮疑石蒲之葱蒨既乏栋梁之用宁怯镌雕之变岂比夫桂山上兰谷中长幽隠兮销馥为芬芳兮败丛奚若兹物之独茂无忧患兮养五言排律增唐李华尚书都堂瓦松华省秘仙踪高堂露瓦松叶因春后长花为雨来浓影混鸳鸯色光含翡翠容天然斯所寄地势太无从接栋临双阙连甍近九重宁知深涧底霜雪岁兼封诗散句增宋张耒别来秋意苦但见瓦松长唐韩偓睡起墙隂下药栏瓦松花白闭柴关宋陆游屋老瓦松长唐白居易墙有衣兮瓦有松仙人縚增酉阳杂俎仙人绦出衡岳无根蔕生石上状如同心带三股色绿亦不常有益部方物记仙人縚生大山中与苔同种但岩隂石隈多鲜翠长二三尺丛垂若縚或言深谷有长丈余者集藻赞增宋宋祁仙人縚赞附阳而生垂若文縚大槩苔类土石所交附录罗汉绦增湖湘故事罗汉后洞有草蔓结如带长丈余附木而生相传谓之罗汉绦集藻七言絶句增宋毕向罗汉绦五百移栖絶洞深空留辙迹杳难寻绿丝绦带何人施长到春来挂满林御定佩文斋广羣芳谱卷九十一钦定四库全书御定佩文斋广羣芳谱卷九十二卉谱祝余増山海经招摇之山有草焉其状如韭而青花其名曰祝余食之不饥注或作桂荼条二种同名増山海经符禺之山其草多条状如葵而赤花黄实如婴儿舌食之使人不惑石脆之山其草多条其状如韭而白花黒实食之已疥黄雚増山海经竹山有草焉其名曰黄雚其状如樗其叶如麻白花而赤实其状如赭浴之已疥又可以已胕蓇蓉増山海经嶓冡之山有草焉其叶如蕙其夲如桔梗黑华而不实名曰蓇蓉食之使人无子无条二种同名増山海经臯涂之山有草焉其状如槀苃其叶如葵而赤背名曰无条可以毒鼠苦山有草焉圆叶而无茎赤华而不实名曰无条服之不瘿薲草増山海经昆仑之丘有草焉名曰薲草其状如葵其味如葱食之已劳箨増山海经甘枣之山有草焉葵本而杏叶黄华而荚实名曰箨可以已瞢植楮増山海经脱扈之山有草焉其状如葵叶而赤华荚实实如防荚名曰植楮可以已癙食之不眯鬼草増山海经牛首之山有草焉名曰鬼草其叶如葵而赤茎其秀如禾服之不忧集藻赞増晋郭璞鬼草赞焉得鬼草是树是艺服之不忧乐天遗世如波滚舟任波流滞荣草増山海经鼓镫之山有草焉名曰荣草其叶如栁其本如鸡卵食之已风荀草増山海经青要之山有草焉其状如葌而方茎黄华赤实其本如藁本名曰荀草服之美人色集藻赞増晋郭璞荀草赞荀草赤实厥状如菅妇人服之练色易颜夏姬是艳厥媚三迁葶甯増山海经熊耳之山有草焉其状如苏而赤华名曰葶甯可以毒鱼薫草增山海经浮山有草焉名曰薰草麻叶而方茎赤华而黒实臭如蘼芜佩之可以已疠风条增山海经休与之山有草焉其状如蓍赤叶而夲丛生名曰风条可以为簳焉酸增山海经鼓钟之山有草焉方茎而黄华员叶而三成其名曰焉酸可以为毒防草二种同名增山海经姑媱之山帝女化为防草其叶胥成其华黄其实如菟丘服之媚于人泰室之山有草焉其状如白华黒实泽如蘡薁其名曰防草服之不昧集藻赞增晋郭璞防草赞防草黄华实如菟丝君子是佩人服媚之帝女所化其理难思嘉荣增山海经半石之山其上有草焉生而秀其高丈余赤叶赤华华而不实其名曰嘉荣服之者不霆蛇山其草多嘉荣集藻赞增晋郭璞嘉荣赞霆维天精动心骇目曷以御之嘉荣是服所正者神用口肠腹草增山海经少陉之山有草焉名曰草叶状如葵而赤茎白华实如蘡薁食之不愚集藻赞増晋郭璞草赞草赤茎实如蘡薁食之益智忽不自觉殆齐生知功竒于学梨草增山海经太山有草焉名曰梨其叶状如荻而赤华可以已疽草増山海经大騩之山有草焉其状如蓍而毛青华而白实其名曰服之不夭可以为腹病集藻赞增晋郭璞草赞大騩之山爰有苹草青华白实食之无夭虽不增龄可以穷老高梁山草増山海经高梁之山有草焉状如葵而赤华荚实白柎可以走马鸡谷増山海经牀之山其草多鸡谷其本如鸡卵其味酸甘食者利于人妪山其草多鸡谷苕饶增陆玑诗疏苕苕饶也幽州人谓之翘饶蔓生茎如劳豆而细叶似蒺藜而青其茎叶绿色可生食如小豆藿也彚考增诗陈风卭有防苕虉増尔雅虉绶注小草有杂色似绶彚考增诗陈风卭有防鹝疏鹝绶草也莫增陆玑诗疏莫茎大如箸赤节节一叶似栁叶厚而长有毛刺今人缫以取茧绪其味酢而滑始生可以为羮又可生食五方通谓之酸迷冀州人谓之干绛河汾之间谓之莫彚考增诗魏风彼汾沮洳言采其莫葍增尔雅葍防注大叶白华根如指正白可啖疏幽州人谓之燕防其根可着热灰中温啖之饥荒之岁可蒸以御饥也葍藑茅注葍华有赤者为藑藑葍一种耳亦犹蓤苕华黄白异名彚考増诗小雅我行其野言采其葍芑增陆玑诗疏芑菜似苦菜也茎青白色摘其叶有白汁出脃可生食亦可蒸为茹青州人谓之芑西河鴈门芑尤美彚考增诗小雅薄言采芑于彼新田于此菑亩大雅丰水有芑藬増尔雅藬牛蘈注今江东唿为牛蘈者高尺余许方茎叶长而鋭有穗穗间有华华紫缥色可淋以为饮结缕增尔雅横目注一名结缕俗谓之鼓筝草前汉书注师古曰结缕蔓生着地之处皆生细根如线相结故名结缕今俗唿鼓筝草者两防童对衔之手鼓中央则声如筝也蔖增尔雅蓾蔖注作履苴草疏即蒯类也中作履底揺车增尔雅柱夫揺车注蔓生细叶紫华可食今俗唿曰翘摇车疏华翘起摇动因名绵马增尔雅绵马羊齿注草细叶叶罗生而毛有似羊齿今江东唿为鴈齿缫者以取茧绪瓝增尔雅瓝九叶注今江东有草五叶共丛生一茎俗因名为五叶即此类也鸡肠草増尔雅蔜注今蘩也或曰鸡肠草疏本草云蘩味辛多生下湿坑渠之侧人家园庭亦有此草莸一作莤增尔雅莤蔓于注多生水中一名轩于江东唿莤本草一名马唐一名马饭一名羊麻一名羊粟节节有根着土如结缕草堪饲马彚考増左传一薰一莸十年尚犹有臭防车増尔雅防车防舆注防车香草广志防车味辛生彭城高数尺重叶白花海药本草生海南山谷凡诸树虫蛀者煎此香冷淋之即辟也又辟恶气薰衣佳集藻文赋散句增楚屈原离骚畦留与揭车兮汉司马相如上林赋揭车衡兰蘮蒘增尔雅蘮蒘窃衣注似芹可食子大如麦两两相合有毛着人衣疏俗名鬼麦玉红草增尸子赤县洲为昆仑之墟其东则卤水岛左右玉红之草生焉食其一实醉卧三百岁留夷增楚词注留夷文选作蒥荑张揖曰留夷辛夷颜师古曰留夷香草非辛夷辛夷乃树耳集藻文赋散句増楚屈原离骚畦留夷与揭车兮汉司马相如上林赋杂以留夷不死草增十洲记祖洲上有不死之草草形如菰苗长三四尺人已死三日者以草覆之皆当时活也服之令人长生秦始皇时有鸟如乌状衔此草来遣使者赍草以问北郭鬼谷先生云此草是东海祖洲上不死之草生琼田中或名为养神芝其叶似菰苗丛生一株可活一人始皇乃使使者徐福发童男童女入海采之明茎草增东方朔别传天汉二年帝升苍龙馆思仙术召诸方士言逺国遐乡之事唯朔下席操笔疏曰臣游北极至镜火山日月初不照有龙衔火以照山四极亦有园囿池苑皆植异草木有明茎草如金灯折为烛照见鬼物形仙人甯封尝以此草然为夜照见腹内外有光亦名洞腹草帝剉此草为苏以涂明云之观夜坐此观即不加烛亦名照魅草采以借足则入水不沉吉云草增洞冥记东方朔曰臣有吉云草十种种于九景山东二千岁一花明年应生臣走请刈之得以秣马马终不饥神精香草増洞冥记波祗国亦名波弋国献神精香草亦名荃蘼一名春芜一根百条其间如竹节柔软其皮如丝可为布所谓春芜布亦名香荃布坚宻如纨氷也握一片满室皆香妇人带之弥月芬馥梦草增洞冥记有梦草似蒲色红昼缩入地夜则出懐其叶则知梦之吉凶立验也武帝思李夫人之容不可得朔乃献一枝帝懐之夜果梦夫人因改曰怀梦草拾遗记背明国有梦草叶如蒲茎如蓍采之以占吉凶万不遗一却睡草增洞冥记有五味草初生味甘花时味酸食之使人不眠名曰却睡草武帝时末多国献此草瑶琨碧草增洞冥记瑶琨去玉门九万里有碧草如麦割之以酿酒则味如醇酎饮一合三旬不醒但饮甜水随饮而醒地日草増洞冥记武帝末年弥好仙术与东方朔狎昵帝曰朕所好者不老其可得乎朔曰臣能使少者不老帝曰服何药耶朔曰东北有地日之草西南有春生之草帝曰何以知之朔曰三足乌数下地食此草羲和驭之以手揜乌目不听下也食草能不老他鸟兽食此草则美闷不能动矣帝曰子何以知乎朔曰臣小时掘井陷落地下数十年无所托寄有人引臣欲徃此草中隔红泉不得渡其人以一只屐与臣臣泛红泉得至此草之处臣采而食之凤葵草增洞冥记有凤葵草色丹叶长四寸味甘久食令人身轻肌滑赤松子饵之三岁乗黄入水得黄珠一枚色如眞金或言是黄蛇之卵蹑空草增洞冥记鸟哀国有掌中芥叶如松子取其子置掌中吹之而生一吹长一尺至三尺而止然后可移于地上若不经掌中吹则不生食之能空中孤立足不蹑地亦名蹑空草寿荣草增典术寿荣草出少室金山丘下服之令人不老取叶服之可通百神迷迭增广志迷迭出西域魏畧迷迭香出大秦国夲草其草修榦柔茎细枝弱根繁花结实严霜弗凋收采去枝叶入袋佩之芳香甚烈主去恶气令人衣香烧之去鬼集藻赋増魏文帝迷迭赋坐中堂以游观兮览芳草之树庭重妙叶于纎枝兮修榦而结茎承灵露以润根兮嘉日月而敷荣随廻风以揺动兮吐芳气之穆清薄西之秽俗兮越万里而来征岂众卉之足方兮信希世而特生曹植迷迭香赋播西都之丽草兮应青春而凝晖流翠叶于纎柯兮结微根于丹墀信繁华之速实兮弗见雕于严霜方暮秋之幽兰兮丽昆仑之芝英既经时而收采兮遂幽杀以增芳去枝叶而特御兮入绡縠之雾裳附玉体以行止兮顺微风而舒光王粲迷迭赋惟遐方之珍草兮产昆仑之极幽受中和之正气兮承隂阳之灵休丰馨于西裔兮布和种于中州去原野之侧陋兮植高宇之外庭布萋萋之茂叶兮挺苒苒之柔茎色光润而采发兮似孔翠之精陈琳迷迭赋立碧茎之婀娜铺防条之蜿蟺下扶疎以布濩上绮错而交纷匪荀方之可乐实来仪之丽闲动容饰而发微穆斐斐以承颜应防迷迭赋列中堂之严宇跨阶序而骈罗建茂茎以竦立擢修榦而承阿烛白日之炎隂承翠碧之繁柯朝敷条以诞节夕结秀而垂华振纎枝之翠粲动采叶之莓莓舒芳香之酷烈乘清风以徘徊诗散句增乐府氍毹防五木香迷迭艾蒳及都梁龙须草增夲草石龙刍一名龙须一名龙修一名龙华一名龙珠一名悬莞一名草续断一名缙云草一名方宾一名西王母簪丛生状如粽心草及凫茈苗直上夏月茎端生小穗花结细实并无枝叶今呉人多栽莳织席他处自生者不多彚考增山海经贾超之山多龙修注龙须也似莞而细生山石穴中茎倒垂可为席崔豹古今注孙兴公问曰世称黄帝链丹于凿砚山乃得仙乘龙上天羣臣援龙须须坠而生草曰龙须有之乎荅曰无也有龙须草一名缙云草故世人为之妄传至如今有虎须草江东亦织以为席号曰西王母席可复是西王母乘虎而堕其须也水经注自洮嵹南北三百里中地草徧是龙须而无樵柴福建志武平县梁山分十二面寄峻叠出昔乡民采茗误至一岩见龙须草蒙幕垂门披而入见佛像经帙钟磬幢盖如新造设后再徃遂迷所在集藻诗散句增唐李白莫卷龙须席从他生网丝附录龙常草增本草龙常草一名粽心草生河水旁状如龙刍冬夏生按尔雅云防莞郭璞云纎细似龙须可为席蜀中出好者恐即此龙常也虹草増拾遗记背明国有草名虹草枝长一丈叶如车轮根大如毂花似朝虹之色昔齐桓公伐山戎国人献其种乃植于庭曰霸者之瑞也宵明草增拾遗记背明国有宵明草夜视如列烛昼则无光自消灭也黄渠草増拾遗记背明国有黄渠草映日如火其坚韧若金食者焚身不热闻遐草增拾遗记背明国有闻遐草服者耳聪香如桂茎如兰合欢草增拾遗记魏明帝时有合欢草状如蓍一株百茎昼则众条扶疎夜则合为一茎万不遗一谓之神草濡姧草增拾遗记方丈山有草名濡姧叶色如绀茎色如漆细软可萦海人织以为席荐卷之不盈一手舒之则列坐方国之宾娑罗草增拾遗记方丈山有娑罗草细大如发一茎百寻柔软香滑羣仙以为龙首之辔遥香草增拾遗记岱舆山北有遥香草其花如丹光耀入目叶细长而白如忘忧之草其花叶俱香扇馥数里故名遥香草其子如薏中实甘香食之累日不饥渴体如草之香久食延龄万岁仙人常采食之莽煌增拾遗记岱舆山有草名莽煌叶圆如荷去之十歩炙人衣则燋刈之为席方冬弥温以枝相摩则火出矣芸苗草增拾遗记瀛洲有草名芸苗状如菖蒲食叶则醉饵根则醒芸蓬草增拾遗记员峤山有草名芸蓬色白如雪一枝二丈夜视有白光可以为杖铜鼓草增桂海虞衡志铜鼓草其实如疗疮疡毒珊瑚鞭增黄山志珊瑚鞭涧壑中草也丛生叶深绿初秋防茎长二三尺徧茎布小花花色殷似珊瑚更红俗名金线海棠又名状元鞭红席草増南史梁武帝纪海中浮鹄山去余姚岸可千余里上有女人年三百岁有女官道士四五百人年并出百但在山学道遣使献红席云此草常有红鸟居下故以为名观其图状则鸾鸟也咸草增南史扶桑传扶桑东千余里有女国食咸草如禽兽咸草叶如邪蒿而气香味咸千歩香草增述异记南海山出千歩香佩之香闻于千歩也今海隅有千歩草是其种也叶似杜若而红碧杂贡籍曰南郡贡千歩香睡草增述异记桂林有睡草见之则令人睡一名醉草亦唿嬾妇箴又出南海地记龙刍增述异记东海岛龙川穆天子养八骏处也岛中有草名龙刍马食之一日千里古语云一株龙刍化为龙驹蓆具草增述异记蓆具草一名塞路生北方古诗云千里蓆具草相思草增述异记秦赵间有相思草状如石竹而节节相续一名断肠草又名愁妇草亦名霜草人唿寮莎活人草增述异记汉武帝时西方日支国有献活人草三茎有人死者将草覆面即活麝香草增述异记紫述香一名红兰香一名金桂香亦名麝香草出苍梧桂林上郡界今呉中有麝香草似红蓝而甚芳香悬肠草増述异记悬肠草一名思子蔓南中唿为离别草宫人草增述异记楚中有宫人草状如金防而甚氛氲花色红翠防门草增酉阳杂俎防门草出常山北寘诸门上夜有人过輙叱之物类相感志一名百灵草集藻诗散句增梁王筠霜被守宫槐风惊防门草金光草增广异记谢元卿至东岳夫人所居有异草叶如芭蕉花正黄色光可以鉴曰此金光草也食之化形灵元寿与天齐集藻诗散句增唐李白愿餐金光草寿与天齐倾元鹿草增道籥元鹿之草生于名山人迹不到处烹而食之寿二千岁鹤子草增北户录鹤子草蔓花也当夏开南人云是媚草甚神可比懐子梦芝采之曝干以代面靥形如飞鹤状翅羽嘴距无不毕备亦草之竒者草蔓延春生双虫常食其叶土人收于奁粉间饷之如养蚕诸虫老不食而蜕为蝶女子佩之如细鸟皮号为细蝶醒醉草增开元天寳遗事兴庆池南岸有草数丛叶紫而心殷有一人醉过于草傍不觉失其酒态后有醉者摘草嗅之卒然醒悟故目为醒醉草变昼草増杜阳杂编顺宗即位拘弥国贡变昼草有类芭蕉可长三尺而一茎千叶树之则百歩内昏黑如夜始藏于百寳匣中上见而怒曰背明向暗之物何贵并匣焚之迎凉草增酉阳杂俎迎凉草碧色簳似苦竹叶细如杉虽若干枯而未尝凋落盛暑挂之牕户间则凉风自生集藻诗散句增宋章得象已持犀避暑更乞草迎凉左行草增酉阳杂俎左行草使人无情范阳长贡青草槐增酉阳杂俎龙阳县裨牛山南有青草槐丛生高尺余花若金灯仲夏发花一夲云迄千秋野狐丝增酉阳杂俎野狐丝庭中草蔓生色白花微红大如栗秦人唿为狐丝望舒草增酉阳杂俎望舒草出扶支国草红色叶如莲叶月出则舒月没则卷蜜草增酉阳杂俎北天竺国出蜜草蔓生大叶秋冬不死因受霜露遂成蜜如塞上蓬盐本草交河沙中有草头上有毛毛中生蜜名为给防罗高昌有草名羊刺其上生蜜西番撒马儿罕地有小草叶细如蓝秋露凝其上味甘如蜜老鵶篱增酉阳杂俎老鵶篱叶如牛蒡而美子熟时色黑状如篱鸭舌草增酉阳杂俎鸭舌草生水中似莼俗唿为鸭舌草铜匙草增酉阳杂俎铜匙草生水中叶如翦刀水耐冬增酉阳杂俎水耐冬经冬在水不死成式于城南村墅池中有之天芊增酉阳杂俎天芊生终南山中叶如荷而厚油防草增酉阳杂俎油防草叶似莙荙每叶上有黑防相对三赖草增酉阳杂俎三赖草如金色生于高崖老子弩射之魅药中最切金盘草增唐王周诗注金盘草生宁江巫山南陵林木中其根一年生一节人采而服可觧毒也集藻五言古诗增唐王周金盘草诗今春从南陵得草名金盘金盘有仁性生在林木端根节歳一节食之甘而酸风俗竞采掇俾人防急难巴中虵虺毒解之如走丸巨叶展六出软干分长竿摇摇绿玉活褭褭香荷寒世云暑酷月郁有神物看天之产于此意欲生民安今之为政者何不反此观知彼苛且勐愼勿虐而残一物茍失所万金惟可叹莫并蒿与莱岂羡芝及兰勤渠防根本栽植富庭栏寄言好生者休説神仙丹芜荑增五代史胡峤自契丹亡归中国畧能道其所见云自褭潭入大山行十余日而出过一大林长二三里皆芜荑枝叶有芒刺如箭羽其地皆无草息鸡草增五代史胡峤自契丹亡归中国畧能道其所见云自上京东行至褭潭水草丰美有息鸡草尤美而本大马食不过十本而饱千金草增寰宇记广州草有大千金小千金守房郎千里万里忆金星草増益部方物畧记金星草生峩睂青城山叶似萱草其背有防双行相偶黄泽类金星人号金星草亦云金钏草皆以肖似取之今医家以傅疽创甚良嘉祐本草金星草喜生背隂石上净处及竹箐中少日色处或生大木下及背隂古瓦屋上初出深绿色叶长一二尺至深冬背生黄星防子两两相对色如金因得金星之名无花实凌冬不凋其根盘屈如竹根而细折之有筋如猪马騣集藻赞增宋宋祁金星草赞长叶丛生背星布高医近识傅疽可愈石长生增本草经石长生一名丹草一名丹沙草花紫色南中多生石岩下叶似蕨而细如龙须黑如光漆高尺余不与余草杂也益部方物畧记长生草山隂蕨地多有之修茎茸叶色似桧柏而泽经冬不凋损故号长生集藻赞増宋宋祁长生草赞色与柏类苒苒其茎冬不甚黄故谓长生集藻七言律诗增宋楼钥长生草玻璃擢叶玉蟠根千里提携寄海滨雨泽不霑仍自润土膏无着自长春岁寒秀色鎭依旧日暖素英能一新我欲饵之求久视恐君灵已不灵人附录红茂草增图经本草红茂草一名地没药一名长生草生施州四季枝叶繁故有长生之名通泉草增庚辛玉册通泉草一名长生草多生古道丘垄荒芜之地叶似地丁中心抽一茎开黄白花如雪又似麦饭摘下经年不藁根入地至泉故名通泉俗唿秃疮花女香增奚囊橘柚女香草出繁缋妇女佩之则香闻数里男子佩之则臭昔海上有丈夫拾得此香嫌其臭弃之有女子拾去其人迹之香甚欲夺之女子疾走其人逐之不及乃止故语曰欲知女子强转臭得成香吕氏春秋云海上有逐臭之夫疑即此事鼠麴草增本草鼠麴草一名米麴一名鼠耳一名佛耳草一名无心草一名香茅一名黄蒿一名茸母原野间甚多二月生苗茎叶柔软叶长寸许白茸如鼠耳之毛开小黄花成穗结细子马鞭草增本草马鞭草一名龙牙草一名凤颈草下地甚多春月生苗方茎叶似益母对生夏秋开细紫花作穗如车前穗子如蓬蒿子而细根白而小附录蛇含增本草蛇含一名蛇衔一名威蛇一名小龙牙一名紫背龙牙处处有之有两种并生石上亦生黄土地一茎五叶或七叶根名女青八月采隂干又有一种藤生叶似萝摩亦名女青石帆増夲草石帆生海屿石上草类也无叶高尺许其花离楼相贯连根如漆色至梢上渐软作交罗纹人以饰作瑚装佛甲草增夲草佛甲草生筠州二月生苗成丛髙四五寸脆茎细叶柔泽如马齿苋尖长而小夏开黄花经霜则枯人多栽于石山瓦墙上唿为佛指甲虎耳草增夲草虎耳草一名石荷叶生隂湿处人亦栽于石上茎髙五六寸有细毛一茎一叶如荷盖状人唿为石荷叶叶大如钱状似初生小葵叶及虎之耳形夏开小花淡红色离鬲草增夲草离鬲草生人家阶庭湿处高三二寸苗叶似幕罨江东有之北土所无仙人草增本草仙人草生阶庭间高二三寸叶有鴈齿似离鬲草北地不生集藻赞増宋谢惠连仙人草赞并序余之中园有仙人草焉春颖其苗夏秀其英秋有贞实冬无凋色可谓贯四时而不改者也既嘉其名而美其质染笔作咏庶以摅述云园有佳草名曰仙人煜煜炜炜莫莫臻臻颖发炎暑苗秀和春竒尔灵质乃植中林宜南草增夲草宜南草生广南山谷有荚长二尺许内有薄片似纸大小如蝉翼小男女以绯绢袋盛佩之臂上辟恶止惊此草生南方故名仙人掌增本草仙人掌草生合州筠州多于石上贴壁而生如人掌形故名叶细而长春生至冬犹有四时采之集藻赋增明黄佐仙人掌赋并序仙人掌者竒草也多贴石壁而生惟罗浮黄龙金沙洞有之叶劲而长若龃龉状发苞时外类芋魁内攒瓣如翠毬各擎子珠如掌然青赤转黄而有重殻剖之厚者在外如小椰可为匕勺薄者在里如银杏衣而裹圆肉煨食之味兼芡栗可补诸虚久服轻身延年俗唿为千岁子云移植惟宜沙土粤州书院精舍中庭后圃皆有之子以其竒赋焉其词曰有仙人之瑶草惟龙洞之嘉生毓金沙于后土承日景于朱明植深根而擢颖谢修榦以敷荣展青鸾之羽叶攒威凤之毬英尔乃览启其前圃丛隂映乎松篁霑骞林之瑞露翕神霄之寳光子珠擎于翠掌青赤綦乎中黄傲冬雪而奋起迎凯风以翺翔谅抗时而耀质遥作对乎男贞补桐君之遗录起葛令之丹经盍朋簪而萃止盈倾筐以胥庆同服食以霞举集瑶池而濯缨萍蓬草增本草萍蓬草一名水粟一名水栗子生南方池泽三月出水茎大如指叶大如荇花亦黄未开时状如算袋其根如藕饥年可以当谷鸡足草增五台山志山有异草二鸡足草瞢草知风草增一统志知风草广东出丛生若藤蔓土人视其节以占一岁风候每一节则一风无节则无风扁担草增盛京通志扁担草似黍叶稍窄有穗有粒多生田中可以饲马娇草增盛京通志娇草似香蒲可以饲马马房增盛京通志马房节节相生无叶可以饲马星星草增盛京通志星星草叶如韭有穗星星故名亦可饲马黄背草增盛京通志黄背草层层有节细叶干之可代茅结屋塔子头增盛京通志塔子头洼地丛生其根能裹土上壅成堆如塔故名久则根与土纠结坚不可破俗唿塔子头可雕琢为木器水稗草增盛京通志水稗草叶似稗子中多汁故名可饲马凤尾草增盛京通志凤尾草叶茎如凤尾故名多生山隂近水处稠稉增新津县志稠稉山有草名稠稉服之可以长生琉璃草增始兴县志县南十里曰玲珑岩有草名琉璃食之可已风蝎子草增蝎子草塞外多有之高四五尺丛生乱草间其叶最毒人悮触之立即红瘇如蝎子所螫故名马亦不敢近之唯驼能食与防相类特勒苏草增特勒苏草塞外丛生葱翠挺防经秋霜则变而为白取之组织为凉帽光皎异常恒春草集藻五言古诗增唐梁锽方士进恒春草东呉有灵草生彼剡溪傍既乱莓苔色仍连菡蓞香掇之称逺士持以奉明王北阙颜弥驻南山寿更长金膏徒骋妙石髓莫矜良倘使沾涓滴还游不死方附录烟草增食物本草烟草一名烟酒味辛温有毒治风寒湿痹滞气停痰解山岚瘴气多食则火气薫灼耗血损年闽产者佳燕次之春种夏花秋日取叶曝干切叶形如细髪草顶数叶名曰盖露御定佩文斋广羣芳谱卷九十二子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十三药谱甘草原甘草甘古作苷一名国老一名灵通一名美草一名蜜草一名蜜甘一名落草生陜西河东州郡青州间亦有之春生青苗高三四尺枝叶悉如槐叶端微尖而糙濇似有白毛七月开紫花冬结实作角子熟时角拆子扁如小豆极坚根长者三四尺麤细不定皮赤上有横梁梁下皆细根采得去芦头及赤皮隂干用以坚实断理者为佳谓之粉草其轻虚纵理及细靭者不堪用味甘平无毒最为众药之主治七十二种乳石毒觧一千二百般草木毒调和众药故有国老之号生用泻火热熟用散表寒其性能缓能急而又协和诸药使之不争惟中满呕吐嗜酒者忌用昔有中乌头巴豆毒者甘草入腹即定加大豆其验竒应岭南觧蛊毒凡饮食先取炙甘草一寸嚼之咽汁若中毒随吐出仍以炙甘草三两生姜四两水六升煮二升日三服常帯数寸随身备用若含甘草食物而不吐是无毒者也头生用能行足厥隂阳明二经污浊之血消痈疽肿痛之毒宜入吐药梢生用治胸中积热去茎中痛加酒煮胡索苦楝子尤佳彚考增梁书宕昌国传天监四年王梁弥博来献甘草当归诏以为使持节都督河凉二州军事安西将军东羌校尉河梁二州刺史陇西公宕昌王酉阳杂爼秀才权同休元和中下第旅游苏湖间遇疾贫窘走使者本村野人雇已一年矣疾中思甘豆汤令其市甘草雇者久而不去但具火汤水秀才且意其怠于祗承复见折树枝盈握仍再三搓之微近火上忽成甘草良久取麤沙数掊挼捘已成豆矣及汤成与甘豆无异疾亦渐瘥梦溪笔谈本草注引尔雅云蘦大苦注甘草也蔓延生叶似荷青茎赤此乃黄药也其味极苦谓之大苦非甘草也甘草枝叶悉如槐髙五六尺但叶端微尖而糙涩似有白毛实作角生如相思角作一本生熟则角拆子如小扁豆极坚齿啮不破霏雪录西土甘草大者如柱土人以架屋唐愚士西游亲见之集藻五言律诗增宋梅尧臣司马君实遗甘草杖美草将为杖孤生马岭危难从荷莜叟宁入化龙陂去与秦人采来扶楚客衰药中称国老我懒岂能医别录原炙法长流水蘸湿炙透为熟刮去赤皮或用浆水有云用酒及酥炙者非也黄耆原黄耆本草纲目云耆长也色黄为百药之长故名今俗通作茋或作蓍者非一名芰草一名蜀脂一名百本一名独椹一名戴椹一名戴糁叶扶踈作羊齿状似槐叶而微尖小又似蒺藜而微濶大青白色开黄紫花大如槐花结小尖角长寸许独茎或作丛生枝榦去地二三寸根长二三尺以紧实如箭簳者良味甘微温无毒陇西者温补白水者冷补赤色者作膏消痈肿其皮折之如绵出绵上故名绵黄耆绵上山西沁州有白水耆白水陜西同州赤水耆赤水乡属陇西木耆功用并同而力不及白水者木耆短而理横今人多以苜蓿根假作者苜蓿根坚而脆亦名土黄茋能令人瘦黄茋柔靭皮微黄褐色肉白能令人肥宜辨黄耆之功有五补诸虚不足一也益元气二也壮脾胃三也去肌热四也排脓止痛活血生血内托隂疽为疮家圣药五也治气虚盗汗自汗及肤痛是皮表之药治咯血柔脾胃是中州之药治伤寒尺脉不至补肾脏元气乃上中下内外三焦之药也苖嫩时亦可煠淘作茹食收其子十月种如种菜法彚考增梁书邓至国传国居西凉州界天监元年诏以邓至王象舒彭为督西凉州诸军事号安北将军五年舒彭遣使献黄耆四百斤马四匹原本草衍义唐许宗初仕陈为新蔡王外兵叅军时柳太后病风不能言脉沉而口噤宗曰既不能下药宜汤气蒸之药入腠里周时可瘥乃造黄耆防风汤数斛置于牀下气如烟雾其夕便得语也集藻诗散句増金王特起但说今年秋雨多黄茋满谷无人采别录原制用凡使勿用木耆草形相似但叶短根横绵耆则否须去头上皱皮槌扁蜜水涂炙数次以透为度人参原人参古作薓又作参本草纲目云年深渐浸长成者根如人形故名陶景别录云一名人微微乃薓字之讹一名血参一名黄参色黄属土而补脾胃生隂血故有二名一名神草其根如人形有神故名神草一名地精广雅云地精人薓也一名土精见异苑一名人衔其成有阶级故名人衔一名鬼盖其草背阳向隂故名鬼盖一名海腴一名皱面还丹旧以上党为佳今不复采迩来所用皆辽参髙丽参别录云生上党山谷及辽东呉氏本草云或生邯郸本草注云生百济髙丽蜀本草云沁州辽州泽州箕州平州易州檀州幽州妫州并州并出唐本草云潞州紫团山所出者谓之紫团参图经云河东诸州及泰山皆有之又有河北及闽中来者名新罗参蒙筌云紫参紫色稍扁百济参白坚且圎名白条参俗名羊角参辽东参黄润纤长有须俗名黄参独胜髙丽参近紫体虚新罗参亚黄味薄纲目云上党今潞州民以人参为地方累不复采取今所用者皆是辽参其髙丽百济新罗三国皆属于朝鲜其参犹来中国互市大抵人参春生苖多于深山背隂椵漆树下润湿处初生小者三四寸许一桠五叶四五年后两桠五叶未有花茎十年后生三桠年深者生四桠各五叶中心生一茎俗名百尺杵三四月有花细小如粟蕊如丝紫白色秋后结子七八枚如大豆生青熟红自落泰山出者叶榦青根白江淮出者形味皆如桔梗欲试上党参使二人急走三五里一含参一空口其参者不喘乃真也辽参连皮者黄润纤长色如防风去皮者坚白如粉秋冬采者坚实春夏采者虚软髙丽参类鸡腿者力大伪者皆以沙参荠苨桔梗造作乱之沙参体虚无心而味淡荠苨体虚无心桔梗体坚有心而味苦人参体实有心而味甘微带苦自有余味俗名金井玉阑干者是也性微寒无毒别录云微温调中开胃补五脏安精神定魂魄止惊悸通血脉主五劳七伤男妇一切虚损痰弱虚促短气止渴生津及胎前产后诸病开心益智久服轻身延年其有手足面目似人形者更神效谓之孩儿参而假伪者尤多彚考增晋书石勒载记勒居武乡北原山下草木皆有铁骑之象家园中生人参花叶甚茂悉成人状南史隠逸传阮孝绪母王氏有疾合药须得生人参旧传钟山所出孝绪躬歴幽险累日不逢忽见一鹿前行孝绪感而随后至一所遂灭就视果获此草原隋书五行志髙祖时上党有人宅后每夜有人唿声求之不得去宅一里所但见人参一本枝叶峻茂因掘去之其根五尺余具体人状唿声遂絶春秋运斗枢揺光星散而为人参人君废山渎之利则揺光不明人参不生礼斗威仪下有人参上有紫气增异苑人参一名土精生上党者佳人形皆具能作儿啼昔有人掘之始下铧便闻土中呻吟声寻音而取果得人参卓异记骆琼采药北山月夜见紫衣童子歌曰山涓涓兮树蒙防明月愁兮当夜空烟茂宻兮垂枯松遂于古松下得参一本食之而寿海药本草新罗国所贡人参有手足状如人形长尺余以杉木夹定红丝纒饰之本草衍义上党参有长及一尺余者或十岐者其价与银等稍为难得土人得一窠则置板上以新防绒饰之梦溪笔谈王荆公病喘药用紫团山人参不可得时薛师政自河东还适有之赠公数两不受人有劝公曰公之疾非此药不可治疾可忧药不足辞公曰平生无紫团参亦活到今日竟不受集藻赞增髙丽人人参赞三桠五叶背阳向隂欲来求我椵树相寻五言古诗增宋苏轼紫团参寄王定国谽谺土门口突兀太行顶岂惟团紫云实自俯倒景刚风被草木真气入苕颖旧闻人衔芝生此羊肠岭纤攕虎豹鬛蹙缩龙蛇瘿蚕头试小嚼龟息变方骋矧予明真子已造浮玉境清宵月挂户半夜珠落井灰心宁复然汗喘久已静东坡犹故目北药致遗秉欲持三桠根徃侑七转鼎为予置齿颊岂不贤酒茗小圃人参上党天下嵴辽东真井底泉倾海腴白露洒天醴灵苖此孕毓肩股或具体移根到罗浮越水灌清泚地殊风雨隔臭味终祖祢青桠缀紫萼圎实堕红米穷年生意足黄土手自启上药无炮炙龁啮尽根柢开心定魂魄忧恚何足洗麋身辅吾躯既食首重稽七言律诗增唐皮日休友人以人参见恵因以诗谢之神草延年出道家是谁披露记三桠开时的定涵云液劚后还应帯石花名士寄来消酒渴野人煎处撇泉华从今汤剂如相续不用金山焙上茶陆龟防和袭美谢友人恵人参五叶初成椵树隂紫团峰外即鸡林名参鬼盖须难见材似人形不可寻品第已闻升碧简携持应合重黄金殷勤润取相如肺封禅书成动帝心宋杨万里谢人寄紫团参新罗上党各宗枝有两曽参果是非入手截来花晕紫闻香已觉玉池肥旧传饮子安心妙新捣珠尘看雪飞珍重故人相问意为言老矣共思归七言絶句增唐叚成式与周为宪求人参少赋令才犹强作众医多识不能唿九茎仙草真难得五叶灵根许恵无周繇以人参遗叚柯古人形上品传方志我得真英白紫团惭非叔子空持药更请伯言审细看诗散句增唐韩翃佳期别在春山里应是人参五叶齐别录原种植子熟时收取于十月下种一如种菜法若春初生苖时移根种之亦可活收藏人参易蛀见风日尤易蛀惟纳新器中密封可经年不坏又盛过麻油磁器泡净烘干入华隂细辛相间收之可久又用淋过灶灰晒干罐收亦可制用正旦未明佩紫赤囊中盛人参木香如豆様时时嚼吞日出乃止号迎年佩沙参原沙参一名羊乳一名羊婆奶一名苦心本草纲目云宜于沙地故名沙参其根多白汁故俚人唿为羊婆奶即别録所谓羊乳此物无心味淡而别录一名苦心又与知母同名不知所谓也一名文希一名识美增本草一名白参以其色白也一名铃儿草象花形也一名志取原色白味淡种宜沙地二月生苖叶如初生小葵叶而圆扁不光茎髙一二尺叶尖长如枸杞叶而小有细齿秋月叶间开小紫花如铃五出白蕊亦有白花者结实如冬青实中有细子霜后苖枯根生沙地者长尺余大一虎口黄土地者短而小根茎皆有白汁八九月采者白而实春采者微黄而虚味苦微寒无毒人参专补脾胃元气因而益肺与肾内伤元气者宜之沙参专补肺气因而益脾与肾金受火尅者宜之一补阳而生隂一补隂而制阳荠苨原荠苨尔雅云苨菧苨注云荠苨一名杏参一名杏叶沙参一名茋苨一名甜桔梗本草纲目云根如沙参而叶如杏故河南人唿为杏叶沙参图经杏参即此俗谓之甜桔梗一名白麫根苖名隠忍苖髙一二尺茎青白叶似杏叶小而微尖背白边有叉牙杪间开五瓣白盌子花根如野葫萝卜颇肥皮色灰黝中间白毛亦有开碧花者嫩苖煠熟水淘可油盐拌食根换水煮亦可食又可蜜煎味甘寒无毒觧百药毒杀蛊毒压丹石发动罯毒箭治蛇咬辟沙虱短狐毒寒而利肺甘而觧毒药中良品也语云荠苨乱人参故详着之桔梗原桔梗一名梗草一名白药一名荠苨本草纲目云桔梗荠苨乃一类有甜苦二种故本经桔梗一名荠苨而今俗唿荠苨为甜桔梗也一名利如一名符扈一名房图见呉普本草生嵩髙山谷及寃句今处处有之二三月生苖嫩时可煮食根如指大黄白色茎髙尺余叶似杏叶而长四叶对生夏开小花紫碧色颇类牵牛花秋后结子八月采根关中所出根黄其皮似蜀葵根茎细青色叶小而青似菊叶性辛微温有小毒治心腹胀痛胸脇痛如刀刺肠鸣血积痰涏逆口舌生疮赤目肿痛清肺气利咽喉破症瘕治鼻塞除腹中冷痛小儿惊癎为肺部引经之药与甘草同用为药中舟楫有承载之功别录原辨讹凡使勿用木梗木梗真似桔梗只是咬之腥涩不堪桔梗荠苨叶有差互者亦有叶三四对者皆一茎直上叶既相乱惟根有心者桔梗无心者荠苨此足为别耳制用雷斆炮炙论云凡用桔梗须去头上尖二三分并两畔附枝于槐砧上细剉用生百合捣膏投水中浸一伏时滤出缓火熬干每桔梗四两用百合二两五钱李时珍曰今但刮去浮皮米泔水浸一夜切片微炒用桔梗煎先以米泔水浸去皮及烂者次以井水煮毕取入蜜煎尽添蜜晒至蜜干再添蜜收贮长松增本草纲目长松一名仙茅其叶如松服之长年功如松脂及仙茅故有二名生古松下根色如荠苨长三五寸味甘微苦类人参清香可爱并代间土人多以长松杂甘草山药为汤煎甚佳气味甘温无毒温中去风又觧诸蛊毒补益长年彚考增无尽居士集僧普明居五台山患大风睂髪俱堕衰苦不堪忽异人教服长松示其形状明采服之旬余毛髪俱生颜色如故东坡集上党鴈门出一草药名长松治大风气味芳烈亦可作汤常服近嵗河东人多以为饷集藻七言絶句増宋苏轼谢王泽州寄长松兼简张天觉二首莫道长松浪得名能教覆额两睂青便将径寸同千尺知有竒功似茯苓慿君说与埋轮使速寄长松作解嘲无复青黏和漆叶枉将钟乳敌仙茅词増宋黄庭坚鹧鸪天汤泛氷甆一坐春长松林下得灵根吉祥老子亲拈出个个教成百岁人灯焰焰酒醺醺壑源曾未破醒魂与君更把长生盌略为清歌驻白云黄精原黄精一名黄芝一名玉芝草一名戊巳芝羊公服黄精法云黄精芝草之精也五符经云黄精获天地之精淳故名为戊巳芝一名兔竹一名鹿竹本草纲目云叶似竹而鹿兔喜食之也一名龙衔广雅云龙衔黄精也一名鸡格一名米餔九蒸九曝可以代粮故名一名重楼一名野生姜以其根嫩姜也一名救穷草本草拾遗作救荒草一名仙人余粮以其功名也増本草纲目黄精一名葳蕤根似葳蕤故亦有此名一名日及一名茍格一名马箭一名垂珠以子形也原南方皆有嵩山茅山者佳根苖花实皆可食三月生苖髙一二尺叶如竹而短两两相对本草拾遗云叶不对者名偏精功用不如正精嫩苖采为茹名笔管菜甚美茎梗柔脆颇似桃枝本黄末赤四月开青白花如小豆花结子白如黍米粒亦有无子者根如嫩生姜而黄肥地者大如拳薄地仅如拇指纯得土之冲气而秉乎季春之令味甘平无毒补中益气除风湿安五脏久服轻身延年不饥彚考増博物志黄帝问天老曰天地所生岂有食之令人不死者乎天老曰太阳之草名曰黄精饵而食之可以长生太隂之草名曰钩吻不可食入口立死人信钩吻之杀人不信黄精之益寿不亦惑乎髙士传陆通字接舆与妻俱隠峩睂诸名山食菌栌实服黄精子俗传以为仙神仙传尹轨学道常服黄精华日三合计年数百岁后到太和山中仙去王烈常服黄精及鈆年三百三十八岁犹有少容登山歴险行歩如飞原稽神录临川有士人唐遇虐其所使婢婢不堪其毒乃逃入山中久之粮尽饥甚坐水邉见野草枝叶可爱即防取濯水中连根食之甚美自是恒食久之遂不饥而更轻健夜息大树下闻草中兽走以为虎而惧因念得上树杪乃生也正尔念之而身已在树杪矣及晓又念当下平地又歘然而下自是意有所之身輙飘然而去或自一峰之一峰顶若飞鸟焉数嵗其家人伐薪见之以告其主使捕之不得一日遇其在絶壁下即以网三面围之俄而腾上山顶其主亦骇异必欲致之或曰此婢也安有仙骨不过得灵草饵之尔试以盛馔多其味令甚香美致其徃来之路观其食否果如其言常来就食食讫不复能远去遂为所擒具述其故问其所食草之形状即黄精也复使寻之遂不能得増福地记武当县石堦山西北角有大松树树下生草名救穷日食三寸絶谷不饥久之度世陶先生谓之西岳佐命是也原梧浔杂佩顾况纪秦时建阿房宫采木者偶食黄精天蒜不觉竦身飞上就山下人家裁诗云酒尽君莫酤壶倾我当发城市多嚣尘还山弄明月今平乐志所载萦山木客事葢附防此说余昔在昭州尝询之陶伟西明府云少时闻父老云曾有人见之今久不闻矣峩睂山志黄精峩山产者甚佳宿进游峩诗云拾得黄精须烂煮饭侬明日上峩睂集藻五言古诗増宋鲍照遇铜山掘黄精土肪閟中经水芝韬内策寳饵缓童年命药驻衰厯矧蓄终古情重拾烟雾迹羊角栖断云榼口流隘石铜谿昼森沉乳窦夜涓滴既类风门磴复像天井壁蹀蹀寒叶离灇灇秋水积松色随野深月露依草白空守江海思岂懐梁郑客得仁古无怨顺道今何惜唐韦应物饵黄精灵药出西山服食采其根九蒸换凡骨经着上世言候火起中夜馨香满南轩斋居感众灵药术启妙门自懐物外心岂与俗士论终期脱印绶永与天壤存宋韩维荅象之谢恵黄精之什仙经着灵药兹品上不刋服之岁月久衰羸反童颜岩居有幽子乘时劚苍山溪泉濯之洁秋阳暴而干九蒸达晨夜候火不敢安持之落城市谁复着眼看富贵无所嗜口腹穷甘酸贫贱固不暇锥刀乃其干坐使至灵物委弃同草菅惟君冲旷士敦然守髙闲食之易为力天和中自完故以此为餽其容几一簟报我三百言浩浩驰波澜何以谕珍重如获不死丹方当烦燠时把玩毛骨寒他年灵气成与子骖防鸾元吾丘衍张伯雨赠黄精山中有灵草乃云太阳精况闻天老言饵之可长生故人赤松意分赠慰我情玉津比灵芝采采三秀英我愿服此久飘然出蓬瀛绿髪无秋霜身如羽翰轻举臂入霄汉丹台列髙名手把金芙蓉与君游太清七言古诗増宋朱弁苏子翼送黄精酒仙经何物堪却老较功无如太阳草龙衔鸡衔名虽异兎公羊公事可考苏君真是神仙裔橘井隂功贯穹昊云笈书成数万言银阙珠宫用心早独知此物有竒效福地名山为储寳不惮林泉新劚掘斥去杵臼谢筛捣况从髙士论麴糜更课公田收秫稻一朝灵液浮瓮盎三冬浩气生襟抱且欣輭饱得浇肠漫说逆流上补脑眼碧那忧散黑花髪白故应还翠葆贾傅只嫌松醥陋刘堕敢夸桑落好直须五斗论解酲宁待三杯乃通道谁知万里落旄人亦许匏尊自倾倒为君唤廻雪窖春八载羇愁供一扫七言絶句增唐张籍寄王奉御爱君紫阁峰前好新作书堂药灶成见欲移居相近住有田多与种黄精诗散句原唐杜甫三春劚黄精一餐生毛羽增白居易丹灶烧烟煴黄精花丰茸宋苏轼闻道黄精草丛生绿玉篸原唐杜甫扫除白髪黄精在君看他年氷雪容增宋苏轼诗人空腹待黄精生事只看长柄械唐姚合饶篱栽杏种黄精宋王安石雪底黄精兴不踈孙觌连筒自灌黄精圃别录原种植三月间噼根长二寸稀种膏腴地一年后极稠子亦可种冬取其根制用凡采得以溪水洗净蒸之从巳至子薄切晒干春深采根九蒸九曝捣如饴可作果实服食根一石细切水二石五斗煮去苦味漉入绢袋压汁澄之再煎如膏以炒黑豆黄为末作饼约二寸大可供客臞仙神隠书黄精细切一石用水二石五斗自旦煮至夕冷以手挼碎布袋榨取汁煎之渣晒干为末同入釜中煎熬为丸如鸡子大每服一丸日三服絶粮除百病身轻不老渴则饮水圣惠方黄精根茎不拘多少细剉隂干捣末每日水调多少任服一年内变老为少久久成地仙同桑椹漆叶何首乌茅山术作丸饵可变白久之杀三虫能使足温而不寒同术久服可轻身陟险不饥同地黄天门冬酿酒可去风益血附录黄独増明道杂志老杜同谷诗有黄精无苖山雪盛后人所改也其旧乃黄独也读者不知其义因改为精其实黄独自一物也本处谓之土芋其根唯一颗而色黄故名黄独饥岁土人掘食以充粮故老杜云耳葳蕤增尔雅荧委萎按本草即今葳蕤也酉阳杂俎葳蕤草一名丽草亦唿为女草江湖中唿为娃草美女曰娃故以为名本草纲目葳蕤一名女萎见本经当是尔雅委萎二字之讹一名萎蕤一名萎防一名萎香一名玉竹一名地节按古今韵会云葳蕤草木叶垂之貌此草根长多须如冠缨下垂之緌而有威仪故以名之别录作萎蕤有文也说文作萎防音相近也其叶象竹其根多节故又有玉竹地节诸名呉普本草又有乌女虫蝉之名宋本一名马薰即乌萎之讹者也苏颂曰茎根强直似竹箭榦有节叶狭而长表白里青亦类黄精而多须大如指长一二尺三月开青花结圆实李时珍曰处处山中有之其根横生黄白色性柔其叶如竹两两相值亦可采根种之极易繁嫩叶及根并可煮淘食茹气味甘平无毒用代参耆不寒不燥大有殊功彚考増瑞应图葳蕤者礼备至则生一曰王者爱人命则生一名葳绥也集藻诗散句增唐韩愈葳蕤缀蓝瑛别录增本草凡使勿用黄精并钩吻二物相似萎蕤节上有须毛茎斑叶尖有小黄防为不同采得以竹刀刮去节皮洗浄以蜜水浸一宿蒸了焙干用知母増尔雅莐藩注生山上叶如韭一名蝭母防药草知母也本草纲目知母一名蚳母蚳说文作茋一名连母一名货母一名地参一名水参一名水须一名水浚一名苦心一名儿草一名儿踵草一名女雷一名女理一名鹿列一名韭逢一名东根一名野蓼一名昌支李时珍曰宿根之旁初生子根如蚳蝱之状故谓之蚳母后讹为知母蝭母也余多未详陶宏景曰形似菖蒲而柔润叶至难死掘出随生须枯燥乃止苏颂曰四月开青花如韭花八月结实气味苦寒无毒张元素曰气寒味大辛苦气味俱厚沉而降隂也又云隂中微阳肾经本药入足阳明经手太隂经气分李杲曰其用有四泻无根之肾火疗有汗之骨蒸止虚劳之热滋化源之隂别录增炮炙论凡使先于槐砧上挫细焙干木臼杵捣勿犯铁器本草凡用拣肥润里白者去毛切引经上行则用酒浸焙干下行则用盐水润焙肉苁蓉原肉苁蓉本草纲目云此物补而不峻故有从容之号从容和缓也一名肉松容一名黑司命出肃州福禄县沙中今陜西州郡多有之然不及西界中来者肉厚而力三四月掘根长尺余切取中央好者三四寸防穿隂干八月始好别录云五月五日采隂干吴氏本草云二月至八月采图经云八月采恐老不堪故多三月采之皮有松子鳞甲性甘微温无毒补五劳七伤益精髓悦颜色飬五脏延年轻身令人多子别录原辨讹朱震宁曰河西混一之后方识其真形何尝有所谓鳞甲者盖苁蓉罕得人多以金莲根用盐盆制而为之又或以草苁蓉充之陈嘉谟曰今人以嫩松梢盐渍伪为之制用清酒浸一宿以棕刷去沙土浮甲噼破中心去白膜一层如竹丝草様有此能隔人心前气不散令人上气以甑蒸之从午至酉取出再用酥炙得所西人刮去鳞甲酒浸洗去黑汁薄切合山芋羊肉作羮极益人胜服补药列当原列当一名草苁蓉一名花苁蓉一名栗当秦州原州渭州灵州皆有之暮春抽苖四月中旬采取长五六寸至一尺茎圆白色采取压扁日干以其功劣于肉苁蓉故谓之列当性甘温无毒治男子五劳七伤补腰肾令人有子煮酒浸酒服之大补益人锁阳增本草纲目锁阳出肃州其形如笋上丰下俭鳞甲栉比筋脉连络即肉苁蓉之类气味甘温无毒大补隂气益精血可代苁蓉煮粥弥佳天麻增本草纲目天麻即赤箭根一名赤箭芝以状而名一名独揺芝一名定风草陶景曰赤箭有风不动无风自揺一名离母一名合离草苏颂曰仙方有合离草一名独摇芝一名离母所以谓之合离离母者此草下根如芋魁有游子十二枚周环之以仿十二辰去大魁数尺皆有纫根如白髪虽相须而实不相连但以气相属耳按西京杂记云终南山多离合草叶似江蓠而红绿相间茎皆紫色亦与此草相一名神草一名鬼督邮与徐长卿同名以功而言也马志曰生郓州利州太山劳山诸处叶似芍药而小当中抽一茎直上如箭榦茎端结实状若续随子至叶枯时子黄熟其根连一十二枚犹如天门冬之类形如黄亦如芦菔大小不定苏恭曰是芝类茎似箭榦赤色端有花叶赤色远看如箭有羽四月开花结实似枯苦楝子核作五六棱中有肉如麫日暴则枯萎苏颂曰春生苖独抽一茎茎中空依半以上贴茎微有尖小叶梢头生成穂开花结子如豆粒大其子至夏不落即透虚入茎中潜生土内俗名还筒子根形如黄连生一二十枚大者至重半斤或五六两皮黄白色名曰龙皮肉名天麻初得乗润刮去皮沸汤略煮过暴干收之嵩山衡山人或取生者蜜煎作果食甚珍之李时珍曰暴干肉色坚白如羊角色唿羊角天麻蒸过黄皱如干者俗名醤天麻皆可用一种形尖而空薄如参状者不堪用根茎气味并辛温无毒彚考增抱朴子独揺芝生髙山深谷其生左右无草根有大魁如斗细者如鸡子十二枚绕之人得大者服之延年梦溪笔谈赤箭即今之天麻也后人既误出天麻一条遂指赤箭别为一物既无此物不得已又取天麻苖为之兹为不然本草明称采根隂干安得以苖为之草药上味除五芝之外赤箭为第一此神仙补理飬生上药世人惑于天麻之说遂止用之治风良可惜哉以谓其茎如箭既言赤箭疑当用茎此尤不然至如鸢尾牛膝之皆谓茎叶有所似则用根耳何足疑哉集藻诗散句增唐白居易赤箭一瓯汤别录増本草陈藏器曰天麻生平泽似马鞭草节节生紫花中有子如青箱子性寒李时珍曰此一种天麻草是益母草之类也嘉祐本草误引入天麻耳术原术一作有两种本草云古方二术通用后人方有苍白之分白术枹蓟也尔雅云扬枹蓟注云似蓟而肥大本草云扬州之域多种白术其状如枹故有枹蓟之名今人谓之呉术是也一名天蓟一名山姜一名山芥本草云以其叶似蓟而味似姜芥也一名山连一名马蓟増本草西域谓之乞力伽苏颂曰白术生杭越舒宣州髙山岗上叶叶相对上有毛方茎茎端生花淡紫碧红数色根作桠生二三月八九月采暴干用以大块紫花为胜原吴越有之嫩苖可茹叶梢大而有毛根如指大状如鼓槌亦有大如拳者彼人剖开曝干谓之削术亦曰片术白而肥者为浙术俗名云头术其力胜歙术俗曰狗头术甚燥白胜于浙术痩而黄者为幕阜山术其力劣味苦而甘性温厚气薄除湿益燥温中补气强脾胃生津液止胃中及肌肤热解四肢困倦佐黄岑安胎清热在气主气在血主血有汗则止无汗则发苍术山蓟也尔雅云术山蓟注云术似蓟一名山精一名仙术一名赤术处处山中有之苖髙二三尺其叶抱茎而生叶似棠梨叶其脚下叶有三五叉皆有锯齿小刺根如老姜苍黑色肉白有油膏以茅山嵩山者为佳味甘而辛烈性温而燥除湿发汗健脾安胃治湿痰留饮驱灾沴邪气消痃癖气块妇人冷气症瘕山岚瘴气瘟疾总之二术所治大略相近除湿解郁发汗驱邪苍术为要补中焦益胎元健脾胃消湿痰益脾白术为良彚考増晋书许迈传迈初采药于桐庐县之桓山饵术渉三年时欲断谷南史刘虬传虬宋防始中仕至晋平王骠骑记室当阳令罢官归家静处常服鹿皮袷断谷饵术及胡麻山海经首山其草多术莞女几之山其草多术淮南毕万术术草者山之精也结隂阳精气服之令人长生絶谷致神仙故神农药经曰子欲长生当服山精子欲轻翔当服山姜列仙传涓子饵术栟食其精三百年乃见于齐南方草木状药有乞力伽术也濒海所产一根有至数斤者刘涓子取以作煎令可丸饵之长生神仙传汉武帝东廵狩见老翁鉏于道旁头上白光高数尺怪而问之对曰臣年八十五时头白齿落遇有道者教臣絶谷但服术饮水并作神枕臣行之转老为少黑髪更生齿落复出日行三百里臣今一百八十岁矣帝受其方赐玉帛老父后入岱山中每十年五年时还乡里三百余年乃不复还葛字孝先从左元放受九丹金液仙经未及合作常服饵术后尸解去陈子皇得饵术要方服之得仙去霍山妻疲病其壻用饵术法服之病自愈安寿一百七十岁登山取术重檐而归不息不极颜色气力如二十许人原抱朴子南阳文氏汉末逃难华山中饥困欲死有人教之食术遂不饥数十年乃还乡里颜色更少气力转胜増建康记建康出精术广州记彰平县偏饶术颜氏家训尔雅云术山蓟案木叶其体似蓟近世文士遂读蓟为筋肉之筋以耦地骨用之恐失其义原吐纳经紫微夫人术序云吾察草木之精速益于巳者并不及术之多验也可以长生久视逺而更灵山林隠逸得服术者五岳比肩增洛阳要记陈宛盛其居止厠上以术汤盥手清异录潜山产善术以其盘结丑怪有兽之形因号为狮子术东坡杂记黄州山中苍术甚多就野买一斤数钱尔此长生药也人以为易得不复贵重至以熏蚊子此亦可为太息舒州白术茎叶亦甚相似特华紫耳然甚难得三百一两其效止于和胃去游风非神仙上药也原气类编越民髙氏妻病恍惚谵语亡夫之鬼慿之其家烧苍术鬼遽求去夷坚志江西一士为女妖所染其鬼将别曰君为隂气所侵必当暴泄但多服平胃散为良中有苍术能去邪也増水南翰记范文正公所居宅必先浚井纳青术数斤于其中以辟瘟气集藻启増梁庾肩吾荅陶隠居赉术煎启窃以绿叶抽条生于首峰之侧紫花标色出自郑岩之下百邪外御六府内充山精见书华神在箓木荧火谢尽采撷之难启旦移申穷淋漉之剂故能竞爽云珠争竒冰玉自非身疲掌砚役倦攀桃岂可立致还年坐生羽翼临洮丹井方觉可捐郦县菊泉无劳复汲庶得遨游海岸追涓子之尘驰骛霍山共陈生为侣谣俗轻施尚曰难酬出世鸿尘宁知上报荅陶隐居赉术蒸启味重金浆芳逾玉液足使芝慙明丽丹愧芙蓉坐致延生伏深铭戴五言古诗增唐栁宗元种术守闲事服饵采术东山阿东山幽且阻疲薾烦经过戒徒劚灵根封植閟天和违尔涧底石彻我庭中莎土膏滋液松露坠繁柯东南自成畆缭绕纷相罗晨歩佳色媚夜眠幽气多离忧茍可怡孰能知其他防竹茹芳叶宁虑瘵与瘥留连树蕙辞婉娩采薇歌悟拙甘自足激清愧同波单豹且理内高门复如何宋梅尧臣采白术吴山雾露清羣草多秀发白术结灵根持锄采秋月归来濯寒涧香气流不歇夜火煮石泉朝烟编岩窟千岁扶玉颜终年固髪曾非首阳人敢慕食薇蕨范成大次韵谢施进之恵紫芝术山精媒长生仙理信可诘棃枣本寓言杞菊亦凡质幽人爱臞儒药鼎荐珍物絶粒谢烟火耘苖换肌骨摩挱莱芜甑尘生不须拂七言絶句增明邵寳以蜜术问南沙医家白术重天台郡守曾将蜜浸来嚼罢不知香满室桃花流水梦瑶台诗散句增宋张耒南畆稻粮仍岁熟旧山芝术入秋肥髙似孙一筯术丝仙有分依然只作秘书香唐温庭筠衣湿术花雨宋林逋蒸术拾邻梢陆游土润术苖肥别录原种植取其根栽之一年即稠制用白术以米泔浸一宿入药一法东壁土炒用苍术性燥须糯米泔浸洗再换泔浸二日浸去油去粗皮切片焙干用亦有用脂麻同炒以制其燥者以术作饮甚甘香狗嵴增本草纲目狗嵴一名强膂一名扶筋一名百枝一名狗青苏恭曰根如狗嵴而色青故名李时珍曰强膂扶筋以功名也别录又名扶盖乃扶筋之误本经一名百枝而呉普谓百枝为萆薢误也苏颂曰今太行山淄温诸州有之苖尖细碎青色髙一尺无花其茎叶似贯众而细其根黑色长三四寸多岐似狗之嵴骨大有两指许其肉青绿色春秋采根干李时珍曰狗嵴有二种一种根黑色如狗骨一种有金黄毛如狗形皆可入药其茎细而叶花两两对生正似大叶蕨比贯众叶有齿面背皆光其根大如拇指有硬黑须簇之气味苦平无毒治风痹益腰膝续筋骨强肝肾别录增炮炙论凡修治火燎去须细剉丁酒浸一夜蒸之从巳至申取出晒干用本草今人惟剉炒去毛须用贯众増尔雅泺贯众注叶圎锐茎毛黑布地冬不死一名贯渠广雅云贯节疏药草名也本草云一名百头一名虎卷一名萹苻一名伯萍一名药藻此谓鸱头陶注云叶如大蕨形色毛芒全似老鸱头因名之本草纲目一名黑狗嵴一名尾草李时珍曰此草茎叶如尾其根一本而众枝贯之故草名鳯尾根名贯众贯节贯渠渠者魁也呉普本草作贯中俗名贯仲管仲者皆谬称也别录名伯萍药藻皆字讹也呉普曰四月开花白七月实黑聚相连卷旁生苏颂曰春生苖赤叶大如蕨茎榦三棱叶绿色似鸡翎其根紫黑色形如大下有黑须李时珍曰多生山隂近水处数根丛生一根数茎茎大如筯其涎滑叶两两相对似狗嵴之叶而无锯齿青黄色面深背浅其根曲而有尖嘴黑须丛簇亦似狗嵴根而大气味苦微寒有毒治腹中邪热诸毒杀三虫破症瘕除头风止金疮止鼻血解骨哽治妇人血气巴防天増本草纲目巴防天一名不凋草一名三蔓草别录曰生巴郡及下邳山谷陶宏景曰今亦用建平宜都者根状如牡丹而细外赤内黑苏恭曰其叶似茗经冬不枯根如连珠宿根青色嫩根白紫用之亦同以连珠多肉厚者为胜苏颂曰今江淮河东州郡亦有但不及蜀州者佳多生山林内内地生者叶似麦门冬而厚大至秋结实今方家多以紫色为良蜀人云都无紫色者采时或用黑豆同煮欲其色紫殊失气味又有一种山葎根正似巴防但色白土人采得用醋水煮之乃以杂巴防莫能辨也但击破视之中紫而鲜洁者伪也其中虽紫又有微白糁有粉色而理小暗者真也气味辛甘微温无毒治风邪强筋骨安五脏补中增志益气补五劳疗水胀补血海别录增炮炙论凡使须用枸杞子汤浸一宿待稍软漉出再酒浸一伏时漉出同菊花熬焦黄去菊花以布拭干用本草今法惟以酒浸一宿剉焙入药若急用只以温水浸软去心也远志増尔雅葽绕蕀蒬广雅蕀蒬逺志也其上谓之小草本草纲目逺志苖名小草一名细草一名醒心杖此草能益智强志故有逺志之称记事珠谓之醒心杖也苏颂曰河洛陕西州郡有之根形如蒿根黄色苖似麻黄而青又如毕豆叶亦有似大青而小者三月开白花根长及一尺泗州出者花红根叶俱大于他处商州出者根又黑色俗传夷门出者最佳四月采根晒干古方通用远志小草今医但用逺志稀用小草气味苦温无毒治欬逆伤中补不足除邪气利九窍益智慧耳目聪明不忘强志倍力益精定心气安魂魄长肌肉助筋骨治一切痈疽久服轻身不老彚考増抱朴子陵阳子仲服逺志二十年有子三十七人能坐在立忘也世说谢公始有东山之志后严命屡臻势不获已始就桓公司马于时人有饷桓公药草中有逺志公取以问谢此药又名小草何一物而有二称谢未即荅时郝隆在坐应声荅曰此甚易解处则为远志出则为小草谢甚有愧色桓公目谢而笑曰郝叅军此过乃不恶亦极有防百脉根増本草纲目苏恭曰百脉根出肃州巴西一似苜蓿花黄根如远志二月八月采根晒干李时珍曰按唐书作栢脉根肃州岁贡之千金外台大方中亦时用之今不复闻此或者名称又不同也气味苦微寒无毒下气止渴去热除虚劳补不足滛羊藿原滛羊藿本草经云西川北部有滛羊常食此藿故名纲目云豆叶曰藿此叶似之故亦曰藿一名仙灵脾脾柳集作毗人脐曰毗此物补下于理尤通一名放杖草一名弃杖草一名千两金一名刚前皆言其功也一名干鸡筋一名黄连祖一名三枝九叶草皆言其形也江东陕西防山汉中湖湘间皆有之生大山中一根数茎茎麤如线髙一二尺一茎二桠一桠三叶长二三寸青似杏叶及豆叶面光背淡甚薄而细齿邉有刺根紫色有须四月中开白花亦有紫花者碎小独头子五月采叶晒干根如黄连根叶俱堪用生处不闻水声者良性辛寒无毒补腰膝强心志益气力坚筋骨治老人昏耄中年健忘一切冷风筋骨挛急四肢不仁久服令人有子集藻五言古诗増唐柳宗元种仙灵毗穷陋阙自飬疠气剧嚣烦隆冬乏霜霰日夕南风温杖藜下庭际曵踵不及门门有野田吏慰我飘零魂乃言有灵药近在湘西原服之不盈旬蹩皆腾鶱笑抃前即吏为我擢其根蔚蔚遂充庭英翘忽巳繁晨起自采曝杵臼通夜喧灵和理内藏攻疾贵自源拥覆逃积雾伸舒委余暄竒功茍可征宁复资兰荪我闻畸人术一气中夜存能令深深息唿吸还归跟疎放固难效且以药饵论痿者不忘起穷者宁复言神哉辅吾足幸及儿女奔别录原制用凡使时唿仙灵脾以夹刀夹去四邉花枝每一斤羊脂四两拌炒以脂尽为度真阳不足者宜之疗治仙灵脾酒用滛羊藿一斤酒一斗浸三日逐时饮之御定佩文斋广羣芳谱卷九十三钦定四库全书御定佩文斋广羣芳谱卷九十四药谱仙茅原仙茅海药本草云其叶似茅久服轻身故名梵音唿为河轮勒陀一名独茅图经本草云其根独生故名一名茅爪子一名婆罗门参详见后图经本草初出西域今大庾岭蜀川江湖两浙诸州亦皆有之叶青如茅而软且畧濶面有纵纹又似初生防榈秧高尺许至冬尽枯春初乃生四五月间抽茎开小花深黄色六出不结实其根独茎直大如小指下有短细肉根相附外皮稍麤褐色内肉黄白色二月八月采根曝干衡山出者花碧五月结黑子处处大山中皆有人惟取梅岭者用性辛温有小热小毒治心腹冷气不能食腰脚风冷挛痹不能行丈夫虚劳无子久服通神强记益颜色健筋骨长肌肤助精神明耳目填骨髓许真君书云仙茅久服长生其味甘能养肉辛能养节苦能养气咸能养骨滑能养肤酸能养筋宜和苦酒服必効集藻七言絶句增宋范成大玉虚观去宜春二十五里许君上升时飞白茅数叶以赐王长史王以宅为观观旁至今有仙茅极异常草备五味尤辛辣云久食可仙道士煮汤以设客白云堆里白茅飞香味芳辛胜五芝揉叶煮泉摩腹去全胜石髓畏风吹别录原图经本草开元中婆罗门僧进此药明皇服之有効禁方不外传天宝之末方书流散上都僧不空三藏传司徒李勉尚书路嗣供仆射张建封给事齐抗服之皆有効路公久服金石无効得此药其益百倍齐给事生平少气力风疹继作服之遂愈五代唐王颜着续传信方编录服仙茅方当时盛行云十斤乳石不及一斤仙茅本草会编五台山有仙茅患大风者服之多瘥本草纲目按范成大虞衡志云广西英州多仙茅其羊食之举体悉化为筋不复有血肉食之补人名乳羊沈括笔谈云夏文庄公禀赋异于人但睡则身冷如逝者既觉须令人温之良久乃能动常服仙茅钟乳硫黄莫知纪极观此则仙茅盖亦性热补三焦命门之药也惟赋禀素怯者宜之若体状火盛者服之反能动火按张果医说云一人中仙茅毒舌胀出口渐大与肩齐因以小刀之随破随合至百数始有血一防出曰可救矣煮大黄朴硝与服以药掺之应时消缩此皆火盛性淫之人过服之害也宏治间东海张弼梅岭仙茅诗有使君昨日才持去今日人来乞墓铭之句皆不知服食之理惟借药纵恣以速其生者于仙茅何尤制用清水洗刮去皮槐砧上用铜刀切豆许大生稀布袋盛黑豆水内浸一宿取出酒拌湿蒸从已至亥取出曝干勿犯铁器及牛乳斑人鬓须彭祖单服法竹刀刮切糯米泔浸去赤汁出毒后无妨损元参原元参一名黑参以色名也本草注云其茎微似人参故得参名一名鹿肠一名馥草开宝本草云合香家用之故俗唿馥草一名元台一名重台一名正马一名逐马一名鬼藏一名野芝麻宿根二月生苗叶似脂麻对生又如槐柳而尖长有锯齿细茎青紫色七月开花青碧色八月结子黑色又有白花者茎方大紫赤色而有细毛有节若竹者高五六尺一根五七枚微有腥气地蚕喜食之故其中空味苦微寒无毒治胸中氤氲之气无根之火与地黄同功其消瘰疬解斑毒亦以散火之故别录增炮炙论凡采得后须用蒲草重重相隔入甑蒸两伏时晒干用勿犯铜器饵之噎人喉丧人目地榆原地榆一名玉豉本草注云其叶似榆初生布地故名其子紫黑色如豉故又名玉豉一名玉札一名酸赭蕲州唿为酸枣纲目云外丹方地榆一名酸赭以其味酸其色赭故也俗又讹赭为枣处处平原川泽皆有之宿根三月内生苗初生布地独茎直上高三四尺对分出叶叶似榆叶而稍狭细长似锯齿状青色七月开花如椹子紫黑色根外黑里红似柳根味苦微寒无毒消酒止渴补脑明目止脓血除恶肉疗金疮此草雾而不濡太阳气盛也烧作灰能铄金烂石故道家煮石方用之炙其根作饮若茗取其汁酿酒治风痹采其叶作饮亦好又可煠食彚考原东华真人煮石经昔西域真人王屋山人王常言何以得长夀何不食石用玉豉玉豉者即地榆也昔尹公度闻孟绰子董子固共相与言曰宁得一斤地榆安用明月宝珠丹参原丹参一名赤参以色名也一名山参一名郗蝉草一名木羊乳一名逐马一名奔马草四声本草云丹参治风软脚可及奔马故名二月生苖高一尺许茎方有棱青色一枝五叶相对如薄荷而有毛三月至九月开花红紫似苏花成穗如蛾形中有细子根大者如指长尺余一苗数根皮丹而肉紫味苦微寒无毒破宿血补新血安生胎落息胎破痈除瘕排脓止痛定精养神定志通利关脉妇人明理论云四物汤冶妇人诸病调妇人经脉皆可通用一味丹参散与之同功紫参原紫参一名牡与王孙同名一名童肠一名马行一名众戎一名五鸟花以形得名苗长一二尺茎青而细叶青似槐叶亦有似羊蹄者五月开花白色絶似葱花亦有红紫而似水荭者根淡紫黑色如地黄状肉红白色肉浅而皮深三月采根火炙紫色用范子计然云紫参出三辅有三色以青赤色为上味苦寒无毒治诸血病及心腹积聚寒热疟痢痈肿积块之属集藻七言古诗增钱起紫参歌并序紫参幽芳也五葩连萼状飞禽羽举俗名之五鸟花起故山道人兰若尤丰此药校书刘公咏歌之俾予继组远公林下满青苔春药偏宜间石开往往幽人寻水见时时仙蝶隔云来隂阳雕刻花如鸟对鳯连鸡一何小春风宛转虎溪傍紫翼红翘翻霁光贝叶经前无住色莲花会里暂留香蓬山才子怜幽性白雪阳春动新咏应知仙卉老烟霞莫赏夭桃满蹊迳王孙增本草纲目王孙一名牡与紫参同名一名黄孙一名黄昏陶景曰今方家皆唿为黄昏云牡市人少识者一名旱藕其根如藕吴普曰楚名王孙齐名长孙又名海孙吴名白功草又名蔓延赤文整延相当苏恭曰叶似及已而大根长尺余皮肉皆紫色李时珍曰叶生顶上似紫河车叶气味苦平无毒治五脏邪气寒湿痹四肢疼酸膝冷痛疗百病益气长生不饥黑毛发彚考增唐书方技传开元末姜抚言终南有旱藕饵之延年状类葛粉帝作汤饼赐大臣右骁卫将军甘守诚能识药石曰旱藕牡也方家久不用抚易名以神之紫草原紫草一名紫丹一名紫芙一名茈防广雅云茈防紫草也一名藐尔雅云藐茈草一名地血一名鸦衔草本草云猺獞唿之云尔生砀山山谷南阳新野及楚地苗似兰香茎赤节青二月开花紫白色结实亦白色秋月熟根色紫可以染紫味甘咸气寒无毒补中益气利九窍入心包络及汗经血分凉血和血利大小肠故痘疹欲出未出血热毒盛大便闭涩者宜用得木香白术佐之尤妙已出而紫黑闭者亦可用若出而红活者及白陷大便利者切忌盖脾气实者可用脾气虚反能作泻古方惟用茸取其初得阳气以类触类所以用发痘疮今人不达此理一概用之则非矣一切恶疮瘑癣肿毒亦可用彚考增山海经劳山多茈草敦薨之山其下多茈草隅阳之山其草多茈博物志平氏山之阳紫草特好广志陇西紫草紫之上者集藻乐曲增宋无名氏读曲歌紫草生湖边误落芙蓉里色分都未获空中染莲子别录原种植宜黄白輭良之地青沙地亦善开荒黍穄下大佳性不耐水必须高田秋耕深细耢平不深不细易生草秽至春又转耕之三月种之耧耩地逐陇手下子良田一亩用子二升半薄田三升下讫耢之或以轻砒碾过地洁净为佳陇底草手拔之用锄恐伤根不茂此草娇嫩也刈获九月中子熟刈之候燥聚打取子收草宜速竟为良湿打则子浥郁不速恐遇雨损草一把随以茅束之擘葛尤善四把为一束当日斩齐一颠一倒十层许为长行置坚平地上板石压之令稨两三宿防头置日中曝之令浥浥然不压难售太干则碎带湿为良不晒郁黑太燥碎折五十头作一洪着屋下隂凉处棚栈上洪十字大头向外以葛纒之棚下勿有驴马粪及人溺又忌烟皆令草失色其利胜蓝若欲久停者入五月内着屋中闭门塞向密泥勿使风入漏气过立秋然后开出草色不黑若经夏在棚栈上草便变黑不复任用矣制用秋深子熟傍去其土连根取就地铺齐少干轻振其土以茅策束切去虚梢以之染紫其色殊美增炮炙论凡使每一斤用蜡二两镕水拌蒸之待水干取去头并两畔髭细挫用白头翁增本草纲目白头翁陶宏景曰近根处有白茸状似白头老翁故以为名一名野丈人一名胡王使者一名柰何草李时珍曰皆状老翁之意苏颂曰所在有之正月生苗作丛生状似白薇而柔细梢长叶生茎头如杏叶上有细白毛而不滑泽近根有白茸根紫色深如蔓青其苗有风则静无风而揺与赤箭独活同也气味苦温无毒李杲曰气厚味薄可升可降治疟痢狂寒热瘕症瘿气逐血止诸痛疗金疮鼻衂明目治一切风气大明曰花子茎叶气味并同集藻五言律诗增唐李白见野草中有白头翁者醉入田家去行歌荒野中如何青草里亦有白头翁折取对明镜宛将衰鬓同微芳似相诮留恨向东风白及增本草纲目一名连及草一名甘根一名白给李时珍曰其根白色连及而生故曰白及连及其味苦而曰甘根反言也吴普作白根其根有白亦通金光明经谓之罔达罗喝悉多别录作白给韩保升曰叶似初生防苗叶及藜芦三四月抽出一薹开紫花七月实熟黄黑色冬凋根似菱有三角白色角头生芽八月采根用李时珍曰一科止抽一茎开花长寸许红紫色中心如舌其根如菱米有脐如凫茈之脐又如扁螺旋纹性难干三七原三七一名山漆一名金不换本草云彼人言其叶左三右四故名三七盖恐不然或云本名山漆谓其能合金疮如漆黏物也此说近之金不换贵重之称也生广西南丹诸州番峒深山中采根曝干黄黑色团结者状畧似白及长者如老姜地黄有节味微甘而苦颇似人参之味气温无毒止血散血亦主吐血衂血下血血痢崩中不止产后恶血不下血晕血痛赤目痈肿虎咬蛇伤诸病治金疮箭伤跌扑杖疮血出不止嚼烂涂或为末掺之血立止青肿者即消若受杖时先服一二钱则血不冲心杖后尤宜服产后服亦良乃阳明厥隂血分之药故能治一切血病忌铁器与骐驎竭紫钏相同试法以末掺猪血中血化为水者乃真其叶功効畧同本草纲目云近传一种草春生苗夏高三四尺叶似菊艾而劲厚有岐尖茎有赤棱夏秋间开黄花蘂如金丝盘纽可爱而气不香花干成絮如苦荬絮根叶味甘治金疮折伤出血及上下血病甚効云是三七而根大如牛蒡根与南中来者不类恐是刘寄奴之属甚易繁衍黄连原黄连一名王连一名支连本草纲目云其根连珠而色黄故名江湖荆夔皆有而以宣城九节坚重相击有声者为胜施黔者次之东阳歙州处州者又次之苗高尺许丛生一茎三叶叶似甘菊凌冬不凋四月开花黄色六月结实似芹子色亦黄江左者根黄节高若连珠叶如小雉尾草正月开花作细穗淡黄白色六七月根始堪采苏恭云蜀道者麤大味极浓苦疗渴为最江东者节如连珠疗痢大善澧州者更胜李时珍云今虽吴蜀皆有惟以雅州眉州者为良大抵有二种一种根麤无毛有珠如鹰鸡爪形色深黄而坚实一种无珠多毛黄色稍淡而中虚味苦寒无毒止消渴厚肠胃利骨益胆降火疗口疮其用有六泻心脏火一也去中焦湿热二也诸疮必用三也除风湿四也治赤眼暴发五也止中部见血六也彚考增宋史地理志施州贡黄连神仙传封衡字君达陇西人也幼学道通老庄学勤访真诀初服黄连五十年后入鸟兽山采药又服术百余年还乡里如二十许人原异林治乙卯长沙大旱黄连上生王集藻赞原宋王微黄连赞黄连味苦左右相因断凉涤暑阐命轻身缙云昔御飞踔上旻不行而至吾闻其人颂原梁江淹黄连颂黄连上草丹砂之次御孽辟妖长灵久视骖龙行天驯鳯匝地鸿飞以仪顺道则利书增宋秦观与乔希圣论黄连书某比闻公以眼疾饵黄连至数十两犹不已不知果然否审如所闻殆不可也某顷年血气未定颇好方术之说读医经数年尝记释者云服黄连苦参久而反热甚以为不然后乃信之盖五味入胃各归其所喜故酸先归肝苦先归心甘先归脾辛先归肺咸先归肾入肝则为温入心则为热入肺则为清入肾则为寒入脾则为至隂而血气兼之皆谓增其气不已则脏气有所偏胜有所偏胜则必有所偏絶黄连苦参性虽大寒然其味至苦入胃则先归于心久而不已则心火之气胜火胜则热乃其理也眼疾之生本于肝之热肝与心为子母夫心为子肝为母心火也肝亦火也肾孤脏也人尝患一水不胜二火今病本于肝而久饵苦药使心有所偏胜是所谓以火救火命之曰益多其不可亦明矣夫药所以疗疾其过也适所以为疾闻比初作时十已损其七八正宜节药慎防饮食以俟其自平非如决疣溃痈可以忽然一朝去也輙具以进惟留意而听之无忽五言古诗增明吴寛黄连花细山桂然阶下不堪嗅野人劚其根根长节应九苦节不可贞服食可资寿其功利于病有客嫌苦口戒予勿种兹味苦和难受岂不见甘草百药无不有五言絶句增明僧智舷黄山黄连黄山有黄连甘美类苹果不是性味移头陀能忘苦诗散句增宋苏轼蜂閙黄连采蜜花别录原本草纲目本经别录并无黄连久服长生之说惟陶宏景言道方服食长生窃谓黄连大苦大寒之药用之降火燥湿中病即当止岂可久服使肃杀之令常行而伐其生发冲和之气乎荆端王素多火病医令服金花丸乃芩连栀柏四味服至数年其火愈炽遂至内障丧明观此则寒苦之药不但使人不能长生久则气增偏胜速夭之由矣陶氏道书之说皆谬谈也制用布拭去毛浆水浸半日时漉出柳木火焙干用黄连入手少隂心经为治火主药治本脏火生用治肝胆实火猪胆汁浸炒治肝胆虚火醋浸炒治上焦火酒炒治中焦火姜汁炒治下焦火盐水或朴硝炒治气分湿热之火茱萸汤浸炒治血分块中伏火干漆水炒治食积之火黄土炒不独为之引导盖辛热能制其苦寒酸寒能制其燥性用者详酌之附录胡黄连原胡黄连一名割孤露泽本草纲目云其性味功用似黄连故名割孤露泽梵语也生波斯国海畔陆地今南海秦陇间亦有之初生似芦苗若夏枯草根头似乌嘴干则似杨柳枯枝心黑外黄折之内似鸜鹆眼尘出如烟者良八月上旬采气味苦平无毒治骨蒸劳热三消五心烦热妇人胎蒸虚惊冷热泄痢厚肠胃益颜色黄芩原黄芩本草纲目云芩说文作菳谓其色黄也或云芩者黔也黔乃黄黒之色也一名经芩一名空肠一名腐肠一名内虚一名黄文一名印头一名妬妇一名苦督邮内实者名子芩一名条芩一名防尾芩一名防尾芩本草注云圆者名子芩破者名宿芩其腹中皆烂故名腐肠纲目云宿芩乃旧根多中空外黄内黒即今所谓片芩故又有腐肠妬妇诸名妬妇心黯故以比之子芩乃新根多内实即今所谓条芩或云西芩多中空而色黔北芩多内实而深黄川蜀河东陜西近郡皆有之苗长尺余茎麤如筯叶从地四面作丛生类紫草高一尺许亦有独茎者叶细长青色两两相对六月开紫花根如知母长四五寸二月八月采根曝干气寒味微苦而甘气厚味薄得酒上行得猪胆汁除肝胆火得柴胡退寒热得厚朴黄连止腹痛得芍药止下痢得桑白皮泻肺火得五味子牡蛎令人有子得白术安胎得黄茋白敛赤小豆疗防瘘李时珍曰黄芩气寒味苦色黄带绿苦入心寒胜热泻心火治脾之湿热一则金不受刑一则胃火不流入肺即所以救肺也肺虚不宜者苦寒伤脾胃损其母也少阳之证寒热胸脇痞满实兼心肺上焦之邪心烦喜呕黙黙不欲饮食又兼脾胃中焦之证宜用黄芩以治手足少阳相火黄芩亦少阳本经药也别录增物类相感志磨黄芩写字在纸上以水沉去纸则字画脱在水面上本草纲目予年二十时因感冒咳既久且犯戒遂病骨蒸发热肤如火燎每日吐痰盌许暑月烦渴寝食既废六脉浮洪遍服柴胡麦门冬荆沥诸药月余益剧皆以为必死矣先君偶思李杲治肺热如火燎烦燥引饮而昼盛者气分热宜一味黄芩汤以泻肺经气分之火遂按方用片芩一两水二钟煎一钟顿服次日身热尽退而痰皆愈药中肯綮如鼓应桴医中之妙有如此哉秦艽增本草纲目秦艽一名秦防一名秦苏恭云俗作秦胶本名秦防与纠同李时珍曰出秦中以根作罗纹交纠者佳故名苏颂曰河陜州郡多有之其根土黄色而相交纠长一尺以来麤细不等枝榦高五六寸叶婆娑连茎梗俱青色如莴苣叶六月中开花紫色似葛花当月结子每于春秋采根隂干李时珍曰以左文者为良气味苦平无毒治寒热邪气寒湿风痹肢节痛骨蒸疳及时气疗黄疸解酒毒去头风泻血养血荣筋益胆气治胃热手足阳明经也兼入肝胆柴胡增本草纲目柴胡柴旧作茈苏恭曰茈古柴字一名地薰一名芸蒿一名山菜一名茹草李时珍曰嫩则可茹老则采而为柴故有芸蒿诸名而根名柴胡也苏颂曰关陜江湖间近道皆有之以银州者为胜二月生苗甚香茎青紫坚硬微有细线叶似竹叶而梢小亦有似斜蒿者亦有似麦门冬叶而短者七月开黄花根淡赤色似前胡而强生丹州者结青子与他处者不类其根似芦头有赤毛如防尾独窠长者好李时珍曰银州即今延安府神木县所产柴胡长尺余而微白且软不易得也北地所产者亦如前胡而软今人谓之北柴胡是也入药亦良南土所产者不似前胡正如蒿根强硬不堪使用其苗有如韭叶者竹叶者以竹叶者为胜其如邪蒿者最下也近时有一种根似桔梗沙参白色而大市人以伪充银柴胡殊无气味不可不辨气味苦平无毒治心腹肠胃中结气饮食积聚寒热邪气五劳七伤头痛目昏耳鸣诸疟妇人产前产后诸热小儿痘疹时疾内外热不解单煮服之良彚考增战国防今求柴胡桔梗于沮泽则累世不得一焉及之睾黍梁父之隂则郄车而载耳炮炙论茈胡出银州银县西畔生处多有白鹤绿鹤于此飞翔是茈胡香直上云间若有过往闻者皆气爽也别录增炮炙论凡采得银州柴胡去须及头用银刀削去赤薄皮少许以麤布拭净剉用勿令犯火立便无効前胡增本草纲目前胡孙愐唐韵作湔胡苏颂曰陜西梁汉江淮荆襄州郡及相州孟州皆有之春生苗青白色似邪蒿初出时有白芽长三四寸味甚香美又似芸蒿七月内开白花与葱花相类八月结实根青紫色今鄜延将来者大与柴胡相似但柴胡赤色而脆前胡黄色而柔软为不同耳一说今诸方所用前胡皆不同汴京北地者色黄白枯脆絶无气味江东乃有三四种一种类当归皮斑黑肌黄而脂润气味浓烈一种色理黄白似人参而细短香味都微一种如草乌头者肤赤而坚有两三岐为一本皆非真前胡也今最上者出吴中又寿春生者皆类柴胡而大气芳烈味亦浓苦李时珍曰前胡有数种惟以苗高一二尺色似邪蒿叶如野菊而细痩嫩时可食秋月开黪白花类蛇牀子花其根皮黑肉白有香气为真大抵北地者为胜故方书称北前胡云气味苦微寒无毒治一切气破症结开胃下食通五脏主霍乱转筋骨节烦闷反胃呕逆气喘咳安胎小儿一切疳气清肺热化痰热散风邪别录增炮炙论凡修治先用刀刮去苍黑皮并髭细剉以甜竹沥浸令润日中晒干用防风原防风一名屏风一名回芸一名回草一名铜芸一名蕳根一名百枝一名百蜚本草纲目云防者御也其功疗风最要故名屏风者防风隐语也曰芸曰茴曰蕳者其花如茴香其气如芸蒿蕳兰也出齐州龙山最善淄青兖者亦佳今汴东淮浙皆有之茎叶俱青绿色茎深而叶淡似青蒿而短小春初嫩时紫红色采作菜茹极爽口五月开细白花中心攒聚作大房似莳萝花实似胡荽子而大根土黄色与蜀葵根相类二月十月采关中生者三月六月采然轻虚不及齐州者良气温味辛而甘治三十六种风男子一切劳劣补中益神通利五脏心烦体重羸痩盗汗散头目中滞气经络中留湿得葱白能行周身又有石防风出河中府根如蒿根而黄叶青花白五月开花六月采根曝干亦疗头风彚考增博物志太原晋阳以北生屏风草酉阳杂俎香州防风子可乱毕拨原金銮密记白居易在翰林赐防风粥一瓯剔取防风得五合余食之口香七日别录原制用江淮所产多是石防风生于山石之间二月采嫩苗作菜辛甘而香唿为瑚菜其根麤丑子亦可种入药以黄色脂润头节坚如蚯蚓头者为好白者多沙条不堪用禁忌义头者令人发狂义尾者发人痼疾独活增本草纲目一独活一名羌活一名羌青一名独揺草一名防羌使者一名胡王使者一名长生草陶景曰一茎直上不为风揺故曰独活别录曰此草得风不揺无风自动故名独揺草李时珍曰独活以羌中来者为良故有羌活胡王使者诸名苏颂曰独活羌活出蜀汉者佳春生苗叶如青麻六月开花作丛或黄或紫结实时叶黄者是夹石上所生叶青者是土脉中所生本经云二物同一类今人以紫色而节密者为羌活黄色而作块者为独活而陶隐居言独活色微白形虚大用与羌活相似今蜀中乃有大独活类桔梗而大气味亦不与羌活相类用之微寒而少効今又有独活亦自蜀中来类羌活微黄而极大收时寸解干之气味亦芳烈小类羌活又有槐叶气者今京下多用之极効验意此为真者大抵此物有两种西蜀者黄色香如蜜陇西者紫色秦陇人唿为山前独活李时珍曰独活羌活乃一类二种以中国者为独活西羌者为羌活按王贶易简方云羌活须用紫色有蚕头鞭节者独活是极大羌活有白如鬼眼者寻常皆以老宿前胡为独活者非也气味甘平无毒治风寒金疮癎痓疝瘕疗诸贼风百节痛风五劳七伤利五脏及伏梁水气彚考增文系唐刘师贞之兄病风梦神人曰但取胡王使者浸酒服便愈师贞访问皆不晓复梦其母曰胡王使者羌活也求而用之兄病遂愈别录增炮炙论采得细剉以淫羊藿拌挹二日干去藿用免烦人心土当归增本草纲目近时江淮山中出一种土当归长近尺许白肉黑皮气芬香如白芷人亦谓之水白芷用充独活气味辛温无毒除风和血煎酒服之闪抝手足同荆芥葱白煎汤淋洗之都管草增图经本草都管草生宜州田野根似羌活头岁长一节苗高一尺许叶似土当归有重台二月八月采根隂干施州生者作蔓又名香毬蔓长丈余赤色秋结红实四时皆有采其根枝淋洗风毒疮肿桂海虞衡志都管草一茎六叶解蜈蚣毒升麻增本草纲目升麻一名周麻李时珍曰其叶似麻其性上升故名按张揖广雅吴普本草并云升麻一名周升麻则或指周地如今人唿川升麻之义今别录作周麻非省文即脱误也陶景曰旧出宁州者第一形细而黒极坚实今惟出益州好者细削皮青绿色谓之鸡骨升麻北部亦有而形虚大黄色建平亦有而形大味薄不堪用苏颂曰蜀汉陜西淮南州郡皆有之以蜀川者为胜春生苗高三尺以来叶似麻叶并青色四五月着花似粟穗白色六月以后结实黑色根如蒿根紫黑色多须气味甘苦平微寒无毒解百毒辟瘟疫瘴疠邪鬼蛊毒治阳明头痛补脾胃去风邪疗痈肿能发浮汗消斑疹行瘀血彚考增前汉书地理志益州郡县有牧靡注李奇曰靡音麻即升麻杀毒药所出也博物志牧靡草可以解毒鸟多误食中毒必急飞往牧靡山啄牧靡草以解之水经注涂水出建宁郡之牧靡县南山县山并即草以立名山在县东北焉句山南五百里山生牧靡可以解毒百世方盛别录增炮炙论采得刮去麤皮用黄精自然汁浸一宿干剉蒸再用本草纲目今人惟取里白外黑而实者谓之鬼脸升麻去须及头芦剉用苦参增本草纲目苦参一名苦与蔬部苦同名异物一名苦骨一名地槐一名水槐一名菟槐一名骄槐一名野槐一名白茎别录又名芩茎绿白陵郎虎麻李时珍曰苦以味名参以功名槐以叶形名也苏颂曰其根黄色长五七寸许两指麤细三五茎并生苗高三四尺以来叶碎青色极似槐叶春生冬凋其花黄白色七月结实如小豆子河北生者无花子五六月十月采根干李时珍曰七八月结角如萝卜子角内有子二三粒如小豆而坚气味苦寒无毒治心腹结气症瘕积聚黄疸逐水补中明目养肝胆气安五脏平胃轻身定志利九窍除风热止渴杀虫疗痈肿疮疹泻血热痢彚考增梦溪笔谈予尝苦腰重久坐则旅距十余歩然后能行有一将佐见予曰得无用苦参洁齿否予时以病齿用苦参数年矣曰此病由也苦参入齿其气伤肾能使人腰重后有太常少卿舒昭亮用苦参揩齿岁久亦病腰自后悉不用苦参腰病皆愈别录增炮炙论采根用糯米浓泔汁浸一宿其腥秽气并浮在水面上湏重重淘过即蒸之从巳至申取晒切用白鲜增本草纲目白鲜一名白羶一名白羊鲜一名地羊鲜一名金雀儿椒陶景曰俗唿为白羊鲜气息正似羊羶故又名白羶李时珍曰鲜者羊之气也此草根白色作羊羶气其子累累如椒故有诸名陶宏景曰近道处处有以蜀中者为良苏颂曰今河中江宁府滁州润州皆有之苗高尺余茎青梢白如槐亦似茱萸四月开花淡紫色似小蜀葵花根似小蔓青皮黄白而心实山人采嫩苗为菜茹气味苦寒无毒治一切风热疮癣时疾黄疸风痹欬逆小儿惊癎通关节利九窍及血脉其花同功延胡索增本草纲目延胡索一名元胡索陈藏器曰延胡索生奚国从安东来根如半夏李时珍曰今二茅山西上龙洞种之每年寒露后栽立春后生苗叶如竹叶样三月长三寸高根丛生如芋卵样立夏掘起气味辛温无毒治妇人诸血病除风治气暖腰膝破症癖扑损瘀血专治一身上下诸痛用之中的妙不可言盖能活血化气第一品药也贝母增尔雅贝母注根如小贝圆而白华叶似韭陆玑诗疏蝱今药草母也其叶如栝楼而细小其子在根下如芋子正白四方连累相着有分解也本草纲目贝母一名勤母一名苦菜一名苦花一名空草一名药实陶景曰形似聚贝子故云贝母苏颂曰河中江陵府郢寿随郑蔡润滁州皆有之二月生苗茎细青色叶亦青似荞麦叶随苗出七八月开花碧绿色形如鼓子花八月采根根有瓣子黄白色有数种陆玑诗疏所云今近道出者正类此郭璞尔雅注所云罕复见之雷斆曰贝母中有独颗圆不作两瓣无皱者号曰丹龙精不入药用误服令人筋脉永不收惟以黄精小蓝汁服之立解气味辛平无毒治伤寒烦热邪气疝瘕喉痹乳难金疮风痉疗结胸欬上气止烦热渴出汗安五脏和骨髓消痰润心肺治时疾黄疸散心胸郁结之气研末防目去肤瞖烧灰傅人畜恶疮彚考增诗鄘风陟彼阿丘言采其蝱酉阳杂爼许卑山人言江左数十年前有商人左膊上有疮如人面亦无他苦商人戏滴酒口中其面亦赤以物食之凡物必食食多觉防内肉胀起疑胃中也或不食之则一臂痹也有善医者教其歴试诸药金石草木悉与之至贝母其疮乃聚眉闭口商人喜曰此药必治也因以小苇筒毁其口灌之数日成痂遂愈石蒜增本草纲目石蒜一名乌蒜一名老鸦蒜一名蒜头草一名防防酸一名一枝箭一名水麻蒜以根状名箭以茎状名李时珍曰处处下湿地有之春初生叶如蒜秧及山慈姑叶背有剑嵴四散布地七月苗枯乃于平地抽出一茎如箭簳长尺许茎端开花四五朶六出红色如山丹花状而瓣长黄蘂红须其根状如蒜皮色紫赤肉白色此有小毒而救荒本草言其可熟水浸过食盖为救荒尔一种叶如大韭四五月抽茎开花如小萱花黄白色者谓之铁色箭功与此同二物并抽茎开花后乃生叶叶花不相见气味辛甘温有小毒治肿毒疔疮恶核可水煎服取汗及捣傅之又中溪毒者酒煎半升服取吐良龙胆增本草纲目龙胆一名陵游马志曰叶如龙葵味苦如胆因以为名陶宏景曰出近道以吴兴者为胜根状似牛膝其味甚苦苏颂曰宿根黄白色下抽根十余条类牛膝而短直上生苗高尺余四月生叶如嫩蒜细茎如小竹枝七月开花如牵牛花作铃铎状青碧色冬后结子苗便枯俗唿草龙胆又有山龙胆味苦濇其叶经霜雪不凋山人用治四肢疼痛与此同类而别种也气味苦濇大寒无毒治骨间寒热惊癎邪气续絶伤定五脏杀蛊毒除胃中伏热时气温热热泄下痢去肠中小虫益肝胆气久服益智不忘轻身耐老明目止烦治疮疥痈肿咽喉痛风热盗汗别录增炮炙论采得隂干用时铜刀切去须上头子剉细甘草汤浸一宿漉出干用细辛增本草纲目细辛一名小辛一名少辛苏颂曰根细而味极辛故名李时珍曰小辛少辛皆此义也别录曰生华隂山谷二月八月采根隂干陶景曰今用东阳临海者形段乃好而辛烈不及华隂高丽者冦宗奭曰细辛叶如葵赤黑色一根一叶相连非此则杜衡也李时珍曰柔茎细根直而色紫味极辛气温无毒治欬逆上气头痛脑动百节拘挛风湿痹痛明目利九窍轻身长年温中下气破痰利水道开胸中滞结除喉痹痈鼻风癎癫疾下乳结汗不出血不行安五脏益肝胆通精气除齿痛治口舌生疮治督脉为病嵴强而厥凡使细辛切去头子以水浸一宿暴干用须拣去双叶者服之害人彚考增山海经浮戏之山多少辛管子五沃之土羣药生少辛博物志杜衡乱细辛梦溪笔谈东方南方所用细辛皆杜衡也又谓之马蹄香也黄白拳局而脆干则作团非细辛也细辛出华山极细而直深紫色味极辛嚼之习习如椒其辛更甚于椒故本草云细辛水渍令直是以杜衡伪为之也襄汉间又有一种细辛极细而直色黄白乃是鬼督邮亦非细辛也集藻赋散句增宋谢灵运撰征赋摭曾岭之细辛附录木细辛增本草拾遗木细辛生终南山冬月不凋苗如大防根似细辛味苦温有毒主腹内结聚症瘕推陈去新破冷气未可轻服令人利下至困附录及己增本草纲目及己一名獐耳细辛李时珍曰及己名义未详叶如獐耳根如细辛故名獐耳细辛苏恭曰生山谷隂虚软地其草一茎茎头四叶隙着白花根似细辛而黑今人以当杜衡非也二月采根日干气味苦平有毒入口使人吐血治诸恶疮可煎汁研末傅之鬼督邮增本草纲目鬼督邮一名独揺草李时珍曰此草独茎而叶攒其端无风自动故曰鬼独揺草后人讹为鬼督邮耳因其专治鬼病犹司鬼之督邮也徐长卿赤箭皆治鬼病故并有鬼督邮之名名同而物异苏恭曰鬼督邮所在有之有必丛生苗惟一茎茎端生叶若繖状根如牛膝而细黑今人以徐长卿代之非也韩保升曰茎似细箭簳高二尺以下叶生茎端花生叶心黄白色根横生而无须二月八月采根气味苦平有小毒治鬼疰卒忤中恶心腹邪气百精毒温疟疫气强腰脚益膂力别录增炮炙论凡采得细剉用生甘草水煮一伏时日干用徐长卿增本草纲目徐长卿一名鬼督邮一名别仙踪李时珍曰徐长卿人名也常以此药治邪病人遂以名之吴普本草一名石下长卿石间生者为良也苏颂曰淄齐淮泗间谓之别仙踪苏恭曰所在川泽有之叶似柳两叶相当有光泽根如细辛微麤长黄色而有臊气今俗以代鬼督邮非也韩保升曰三月苗青七月八月着子似萝藦子而小九月苗黄十月凋八月采根日干气味辛温有毒治鬼物百精蛊毒疫疾邪恶气温疟久服强悍轻身益气延年别录增炮炙论凡采得麤杵拌少蜜令遍以瓷器盛蒸三伏时日干用白微增尔雅葞春草注一名芒草疏药草也今俗唿为菵草也按本草即今白薇也本草纲目白微一名白幕一名骨美李时珍曰微细也其根细而白也按尔雅曰葞微葞音相近则白微又葞音之转也苏颂曰陜西诸郡及舒滁润辽州皆有之茎叶俱青颇类柳叶六七月开红花八月结实其根黄白色类牛膝而短小今人八月采之气味苦醎平无毒治中风狂惑邪气温疟痓病鬼魅疗伤中淋露下水气利隂气益精久服利人别录增炮炙论凡采得以糯米泔汁浸一宿取出去髭于槐砧上细挫蒸之从申至巳晒干用白前增本草纲目白前一名石蓝一名药陶宏景曰气方多用之苏恭曰苗高尺许其叶似柳或似芫花根长于细辛白色生洲渚沙碛之上马志曰根似白微牛膝辈二月八月采隂干气味甘微温无毒治胸脇逆气欬上气一切气肺气烦闷贲豚肾气降气下痰别录增炮炙论凡用以生甘草水浸一伏时漉出去头须了焙干收用草犀增广州记草犀生岭南及海中独茎对叶而生如灯台草本草纲目草犀李时珍曰其解毒之功如犀角故曰草犀陈藏器曰生衢婺洪饶间苗高二三尺独生根如细辛生水中者名水犀气味辛平无毒解一切毒气并烧研服之临危者亦得活治天行疟瘴寒热欬痰壅飞尸喉痹疮肿丹毒中恶注忤痢血等病煮汁服之钗子股增本草纲目钗子股一名金钗股李时珍曰石斛名金钗花此草状似之故名陈藏器曰生岭南及南海山谷根如细辛每茎三四十根李珣曰忠州万州者亦佳草茎功力相似缘岭南多毒家家贮之气味苦平无毒解诸药毒蛊毒治疟瘴天行喉痹痈疽吉利草原南方草木状吉利草其茎如金钗股形类石斛根类芍药交广俚俗多蓄蛊毒惟此草解之极验吴黄武中江夏李俣以罪徙合浦始入境遇毒其奴吉利者偶得是草与俣服遂解吉利即遁去不知所之俣因此济人不知其数遂以吉利为名良耀草增南方草木状良耀草枝叶如麻黄秋结子如小栗煨食之解毒功不亚于吉利始者有得是药者梁氏之子耀因以为名梁转为良尔花白似牛李出高凉朱砂根增本草纲目朱砂根生深山中今惟太和山人采之苗高尺许叶似冬青叶背甚赤夏月长茂根大如筯赤色与百两金相髣髴气味苦凉无毒治咽喉肿痹磨水或醋咽之甚良辟虺雷增本草纲目辟虺雷一名辟蛇雷此物辟蛇虺有威故以雷名之苏恭曰状如麤块苍术节中有眼李时珍曰今川中峨眉鹤鸣诸山皆有之根状如苍术大者如拳彼人以充方物气味苦大寒无毒解百毒消痰袪大热头痛辟瘟疫治咽喉痛痹解蛇虺毒锦地罗增本草纲目锦地罗出广西庆远山岩间镇安归顺柳州皆有之根似萆薢及栝楼根状彼人颇重之以充方物气味微苦平无毒治山岚瘴毒疮毒并中诸毒以根研生酒服一钱匕即解紫金牛增图经本草紫金牛生福州叶如荼叶上绿下紫结实圆红色如丹朱根微紫色八月采根去心干颇似巴防气味辛平无毒治时疾膈气去风疾拳参增图经本草拳参生淄州田野叶如羊蹏根似海虾黑色土人五月采之为末淋渫肿气铁线草增图经本草铁线草生饶州三月采根隂干气味苦平无毒疗风消肿毒有效金丝草增本草纲目金丝草出庆阳山谷气味苦寒无毒治诸血病解瘴气诸药毒疗痈疽恶疮凉血散热御定佩文斋广羣芳谱卷九十四子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十五药谱当归原当归一名文无古今注云相招召赠之以文无文无亦名当归也一名干归一名山蕲一名白蕲尔雅云薜山蕲又云薜白蕲说文云蕲草也生山中者一名薜一名山蕲色白者名白蕲广雅云山蕲当归也本草云蕲古芹字以花叶似芹故得芹名春生苗叶绿有三棱七八月开花似莳萝浅紫色根黑黄色以肉厚不枯者为胜今秦蜀诸处多栽莳货卖其头圆尾多色紫气香肥润者秦产也名马尾归最胜唐本草云似大叶芎防者名马尾当归今人多用似细叶芎防者名蚕头当归不堪用他处者头大尾多色白坚枯名镵头归止宜入发散药气味苦温无毒凡血病宜用之治姙妇产后能使气血各有所归当归之名宜取诸此治上当用头治中当用身治下当用尾通治则全用此一定之理也恶湿麪防茄畏菖蒲海藻牡生姜制雄黄彚考原孙盛杂记初姜维诣诸葛亮与母相失复得母书令求当归维曰良田百顷不在一亩但有远志不在当归也增云仙杂记虢州别驾窦淝以当归为地仙圆曰使血海增光续仙传罗公远鄂人元宗学其术不肯尽怒杀之后有使者入蜀见公远自道姓名以蜀当归为寄比元宗入蜀始悟当归之意集藻诗散句增元陈樵当归叶长映芭蕉别录原修治凡用去芦头水洗去土酒浸一宿日干或火干切片如收藏晒干乗热纸封瓮不蛀芎防原芎防博雅云苗曰江蓠根曰芎防一名香果以气香也一名山鞠防详见左传增本草芎防一名胡防以戎地者为佳故名古人因其根节状如马衔谓之马衔芎防后世因其状如雀脑谓之雀脑芎其出关中者唿为京芎亦曰西芎出蜀中者为川芎出天台者为台芎出江南者为芜防皆因地而名也金光明经谓之阇莫迦原清明后宿根生苗分而横埋之宜松肥土节节生根浇宜退牲水叶香似芹而微细窄有丫义文似白芷叶而细又似胡荽叶而微壮丛生细茎七八月间开碎白花如蛇牀子花根下始结芎防坚痩黄黑色关中出者形块重实为雀脑芎最有力九月十月采者佳三四月虚恶不堪用凡用以块大内中色白不油嚼之微辛甘者佳他种不入药止可为末煎汤沐浴耳味辛温无毒治中风入脑头痛寒痹除脑中冷痛面上油风一切风气劳损血病止泻痢燥湿行气开郁今人用此最多头面风不可缺须以他药佐之不可单服彚考增左传楚子伐萧还无社与司马卯言号申叔展叔展曰有麦麴乎曰无有山鞠防乎曰无注麦麴鞠防所以御湿欲使无社逃泥水中无社不解故曰无疏本草有芎防者是药草之名观传文欲使无社逃于泥水中而问有此物否以知是御湿所用山海经号山其草多芎防绣山其草多芎防洞庭之山其草多芎防淮南子夫乱人者若芎防之与藁本益部方物畧记芎蜀中处处有之成都九月九日药市芎与大黄如积香溢千防或言其大若胡桃者不可用多莳于园槛叶落时可用作羮蜀少寒茎叶不萎今医家最贵川芎川大黄云集藻赞增宋宋祁川芎赞柔叶美根冬不殒零采而掇之可糁于羮赋散句增汉扬雄甘泉赋排玉戸而飏金铺兮发兰蕙与防五言古诗增宋苏轼和子由记园中草木芎防生蜀道白芷来江南漂流到关辅犹不失芳甘濯濯翠茎满愔愔清露涵及其未花实可以资筐篮秋节忽已老苦寒非所堪斸根取其实对此微物慙七言絶句增宋韩琦中书防芎防蘼芜嘉树列羣芳御湿前推药品良时摘嫩苗烹赐茗更从云脚发清香诗散句增宋陆游泉洁煑芎苗苏轼穿林闲覔野芎苗蛇牀增尔雅盱虺牀注蛇牀也广雅虺牀马牀也本草经蛇牀一名蛇米一名思益一名绳毒一名枣棘一曰墙蘼注近道田野墟落间甚多花叶正似蘼芜本草纲目韩保升曰生下湿地所在皆有以扬州襄州者为良苏颂曰三月生苗高三二尺叶青碎作丛似蒿枝每枝上有花头百余结同一窠似马芹类四五月乃开白色又似繖状子黄褐色如黍米至轻虚李时珍曰其花如碎米攒簇其子两片合成似莳萝子而细亦有细棱气味苦平无毒治男子妇人风湿痹毒小儿惊癎温中下气暖丈夫阳气女子隂气久服轻身好颜色令人有子别录增炮炙论凡使须用浓蓝汁并百部草根自然汁同浸一伏时漉出日干却用生地黄汁相拌蒸之从巳至亥取出日干用日华本草凡服食即挼去皮殻取仁微炒杀毒即不辣也作汤洗浴则生用之藁本增本草纲目藁本苏恭曰根上苗下似禾藁故名一名藁茇出山海经一名鬼卿一名鬼新一名微茎苏颂曰西川河东州郡及兖州杭州皆有之叶似白芷香又似芎防但芎防似水芹而大藁本叶细五月有白花七八月结子根紫色气味辛温无毒张元素曰乃太阳经风药其气雄壮寒气郁于本经头痛必用之药与木香同用治雾露之清邪中于上焦与白芷同作面脂既治风又去湿亦各从其类也彚考増王氏谈录公云京师市药须当精别市中藁本多杂以葳灵仙不可称辨往往误售入药遂不为効藁本盖柔细而芳香者是邵氏闻见录夏英公病泄太医以虚治不効霍翁曰风客于胃也饮以藁本汤而止附录徐黄增名医别录徐黄生泽中大茎细叶香如藁本味辛平无毒主心腹积瘕茎主恶疮蜘蛛香增本草纲目蜘蛛香出蜀西茂州松潘山中草根也黑色有麤须状如蜘蛛及藁本芎防气味芳香彼人亦重之或云猫喜食之味辛气温无毒辟瘟疫中恶邪精鬼气尸疰木香增本草纲目木香一名蜜香一名青木香一名五木香一名南木香李时珍曰木香草类也本名蜜香因其香气如蜜也缘沉香中有蜜香遂讹此为木香昔人谓之青木香后人因唿马兜铃为青木香乃唿此为南木香广木香以别之今人又唿一种蔷薇为木香愈乱真矣三洞珠囊云五香者五木香也一株五根一茎五枝一枝五叶叶间五节故名五香烧之能上彻九天金光明经谓之矩琵佗香别录曰生永昌山谷陶景曰永昌今不复贡今皆从外国舶上来乃云出大秦国今皆以合香不入药用苏恭曰此有二种当以昆仑来者为佳西湖来者不善叶似羊蹄而长大花如菊花结实黄黑所在亦有之功用极多甄权曰出天竺是草根状如甘草也苏颂曰今惟广州舶上来他无所出根窠大类茄子叶似羊蹄而长大亦有如山药而根大开紫花者不拘时采根芽为药以其形如枯骨味苦黏牙者为良江淮亦有此种名土青木香不堪药用蜀本草言孟昶苑中亦尝种之云苗高三四尺叶长八九寸皱软而有毛开黄花恐亦是土木香种也雷斆曰其香是芦蔓根条左盘旋采得二十九日方硬如朽骨其有芦头丁盖子色青者是木香神也冦宗奭曰常自岷州出塞得青木香持归西洛叶如牛蒡但狭长茎高二三尺花黄一如金钱其根即香也李时珍曰南番诸国皆有一统志云叶类丝冬月取根晒干味辛温无毒乃三焦气分之药能升降诸气诸气膹郁皆属于肺故上焦气滞者用之乃金郁则泄之也中气不运皆属于脾故中焦气滞者宜之脾胃喜芳香也大肠气滞则后重膀胱气滞则癃淋肝气郁则为痛故下焦气滞者宜之乃塞者通之也彚考增隋书樊子盖传大业五年车驾西廵将入吐谷浑子盖以彼多瘴气献青木香以御雾露甘松香增广志甘松出姑臧凉州诸山细叶引蔓丛生可合诸香及裛衣本草纲目甘松香产于川西松州其味甘故名金光明经谓之苦弥哆苏颂曰黔蜀州郡及辽州皆有之丛生山野叶细如茅草根极繁密八月采之作汤浴令人身香治恶气卒心腹痛满下气理元气去气郁山柰增本草纲目山柰一名山辣俗讹为三柰又讹为三赖或云本名山辣南人舌音唿山为三唿柰如赖故致谬误生广中人家栽之根叶皆如生姜作樟木香气土人食其根如食姜切断暴干则皮赤黄色肉白色古之所谓廉姜恐其类也气味辛温无毒暖中辟瘴疠恶气治心腹冷气痛寒湿霍乱风虫牙痛入合诸香用廉姜增本草纲目廉姜一名姜彚一名蔟葰陈藏器曰似姜生岭南剑南李时珍曰生沙石中似姜大如蠃气勐近于臭南人以为虀其法陈皮以黑梅及盐汁渍之乃成也郑樵云似山姜而根大气味辛热无毒治胃冷温中下气消食益智山姜增岭表录异山姜茎叶皆姜也但根不堪食亦与豆花相似而微小尔花生叶间作穗如麦粒腌藏入甜糟中经冬如琥珀色辛香可爱用为鲙无以加矣又以盐杀治干者煎汤服之极除冷气本草纲目山姜与杜若同名一名美草陶宏景曰东人唿为山姜南人唿为美草苏颂曰生九真交趾今闽广皆有之李时珍曰生南方叶似姜花赤色甚辛子似草豆根如杜若及高良姜今人以其子伪充草豆然其气甚勐烈气味辛热无毒治腹中冷痛辟谷止饥去恶气温中止霍乱功用如姜花及子辛温无毒调中下气破冷气滑食杀酒毒集藻五言古诗增唐刘禹锡崔元受少府自贬所还遗山姜花以诗荅之故人博罗尉遗我山姜花采从碧海上来自谪仙家云涛润孤根隂火照晨葩静揺扶桑日对瀛洲霞世人受苦辛搴撷忘幽遐传名入帝里飞骑辞天涯王济本尚味石崇方鬬奢雕盘多不识绮席乃增华驿马损筋骨贵人滋齿牙顾予藜藿士持此重咨嗟五言律诗增唐刘禹锡奉和郑相公以寄考功十弟山姜花俯赐篇咏采撷黄姜蘂封题青琐闱共闻调膳日正是退朝归响为纎筵发情随绿翰飞故将天下宝万里与光辉豆增海药本草红豆生南海诸谷高良姜子也其苗如芦其叶如姜花作穗嫩叶卷之而生微带红色嫩者入盐累累作朶不散落须以朱槿花染令色深善醒醉解酒毒桂海虞衡志红豆花丛生叶痩如碧芦春末发初开花抽一榦有大箨包之箨解花见一穗十蘂淡红鲜妍如桃杏花色蘂重则下垂如葡萄又如火齐缨络及翦防鸾枝之状每蘂心有两瓣人谓之比目连理云本草纲目高良姜一名蛮姜陶宏景言此姜始出高良郡故名按高良即今高州汉为高凉县吴改为郡则高良当作高凉也气味辛大温无毒治胃中冷逆霍乱腹痛止痢治风破气健脾胃寛噎膈破冷癖除瘴疟子名红豆蔲气味主治畧同酉阳杂爼白豆蔲出迦古罗国唿为多骨形如芭蕉叶似杜若长八九尺冬夏不凋花浅黄色子作朶如葡萄初出微青熟则变白七月采本草纲目白豆子圆大如白牵牛子其殻白厚其仁如缩砂仁气味辛大温无毒治积冷气止吐逆反胃消谷下气散肺中滞气治噎膈除疟疾解酒毒桂海虞衡志草豆蔲入梅汁盐渍令色红干以荐酒曰红盐草果鹦舌即红盐草果之珍者实始结即频取红盐干之才如小舌本草纲目草豆南方异物志谓之漏蔲通志谓之草果金光明经谓之苏乞迷罗纳苏颂曰岭南皆有之苗如芦叶似山姜杜若根似高良姜二月间花作穗房生于茎下嫩叶卷之而生初如芙蓉花微红穗头深红色其叶渐广花渐出而色渐淡亦有黄白色者结实若龙眼子而锐皮无鳞甲皮中子如石榴瓣夏月熟时采之干气味辛温濇无毒温中治心腹痛呕吐下气止霍乱一切冷气消酒毒调中补胃健脾消食治瘴疟噎膈反胃痞满痰饮积聚开郁破气杀鱼肉毒制丹砂彚考增宋史地理志庆远府贡生豆蔲草豆蔲五代史防牱蛮天成二年贡草豆蔲二万个环氏吴记黄初二年魏求豆蔲南方草木状旧说红豆蔲花食之破气消痰进酒增倍泰康二年交州贡一篚上试之有验以赐近臣集仙传轩辕集不知何许人唐宣宗召见时京师素无豆蔲荔支花上因语及集袖中出之二花各数百朶皆连枝叶鲜明芳洁如新折者西溪丛语杜牧之诗云娉娉袅袅十三余豆蔲梢头二月初不解豆蔲之义阅本草豆蔲花生叶间南人取其未大开者谓之含胎花言尚小如姙身也花经豆蔲花四品六命集藻赋散句增晋左思蜀都赋草则藿蒳豆蔲五言律诗增宋范成大咏红豆蔲花诗绿叶蕉心展红苞竹箨披贯珠垂宝络翦防倒鸾枝且入花栏品休论药裹宜南方草木状为尔首题诗诗散句增唐李渉瘴山江上重相见醉里同看豆蔲花韩翃春生豆蔲枝梁简文帝江南豆蔲生连枝缩砂蔤增图经本草缩砂蔤岭南山泽间有之苗茎似高良姜高三四尺叶长八九寸濶半寸以来三月四月开花在根下五六月成实五七十枚作一穗状似益智而圆皮厚而皱有粟纹外有细刺黄赤色皮间细子一团八隔可四十余粒如大黍米外微黑色内白而香似白豆蔲仁七月八月采之辛香可调食味及蜜煎糖纒用本草纲目缩砂蔤仁气味辛温濇无毒治一切气消食和中止痛安胎补肺醒脾养胃益肾理元气通滞气散寒饮胀痞噎膈呕吐除咽喉口齿浮热化铜铁骨硬益智增南方草木状益智子如笔毫长七八分二月花色若莲着实五六月熟味辛杂五味中芬芳亦可盐曝出交阯合浦广州记叶如蘘荷长丈余其根上有小枝高八九寸无花萼茎如竹箭子从心中出一枝有十子丛生大如小枣其中核黑而皮白核小者佳含之摄涎秽四破去核取外皮蜜煑为粽食味辛异物志益智子类薏苡长寸许如枳椇子味辛辣香如豆蔲本草纲目今之益智子形如枣核而皮及仁皆似草豆蔲气味辛温无毒益气安神补不足利三焦调诸气益脾胃理元气补肾虚治冷气腹痛彚考增南方草木状建安八年交州刺史张津常以益智子粽饷魏武帝二十六国春秋安帝元年卢循为广州刺史遗刘裕益智粽裕乃荅以续命汤庐山记山果有益智蒲萄东坡杂记海南产益智花实皆作长穗而分三节其实熟否以岁之丰歉其下节以蚕禾中上亦如之大凶之岁则皆不实盖罕有三节并熟者其为药治气止水而无益于智智岂求之于药其得此名者岂以知岁耶集藻书增宋僧慧远荅卢循书捐饷六种深抱情至益智乃是一方异味即于僧中行之五言古诗增梁刘孝胜咏益智挺芳铜岭上擢颖石门端连丛去本叶杂和委雕盘宁推不迷草讵识聪明丸傥逢公子宴方厌永夜欢荜茇增南方草木状蒟酱生于蕃国者大而紫谓之荜茇酉阳杂爼荜拨出摩伽陁国唿为荜拨梨拂林国唿为阿梨诃咃苗长三四尺茎细如箸叶似蕺叶子似桑椹八月采图经本草岭南特有之多生竹林内正月发苗作丛高三四尺其茎如筯叶青圆如蕺菜濶二三寸如桑面光而厚三月开花白色在表七月结子如小指大长二寸以来青黒色类椹子而长九月收米晒曝干南人爱其辛香或取叶生茹之复有舶上来者更辛香本草纲目荜拨草木状作荜茇陈藏器本草作毕勃扶南传作逼拨大明防典作毕蕟气味辛大温无毒温中下气补腰脚杀腥气消食除胃冷治霍乱心痛呕逆醋心脏腑虚冷别录增炮炙论凡使去挺用头以醋浸一宿焙干以刀刮去皮粟子令净乃用免伤人肺令人上气蒟酱增南方草木状蒟酱生于番禺可以为食故谓之酱焉交趾九真人家多种蔓生益部方物畧记蒟出渝泸茂威等州即汉唐防所得者叶如王厚而泽实若桑椹缘木而蔓子熟时外黑中白长三四寸以蜜藏而食之辛香能温五脏或用作酱善和食味或言即南方所谓浮留藤取叶合防榔食之本草纲目蒟子一名土荜茇苗名蒌藤一名扶留藤刘歆期交州记云扶留有三种一名获留其根香美一名扶留其藤味亦辛一名南扶留其叶青味辛气温无毒下气温中破痰治欬逆上气心腹虫痛胃弱虚泻霍乱吐逆解酒食味散结气消谷解瘴疠去胸中恶邪气温脾燥热彚考增汉书西南夷传大行王恢使番阳令唐风晓南粤南粤食蜀枸酱问所从来曰道西北牂牁江江广数里出番禺城下归至长安问蜀贾人独蜀出枸酱多持窃出市夜郎夜郎者临牂牁江江广百余歩足以行船南粤以财物役属夜郎西至桐师然亦不能臣使也集藻赞增宋宋祁蒟酱赞蔓附木生实若椹累或曰浮留南人谓之和以为酱五味告宜五言絶句增宋朱子扶留根节含露辛苕颖扶楥绿蛮中灵草多夏永清隂足别录增炮炙论凡采得后以刀刮去麤皮捣细每五钱用生姜自然汁五两拌之蒸一日曝干用肉豆增本草纲目肉豆一名肉果一名迦拘勒冦宗奭曰肉豆蔲对草豆蔲为名李时珍曰花实皆似豆蔲而无核故名苏颂曰岭南人家种之春生苗夏抽茎开花结实似豆蔲六月七月采之李时珍曰花实虽似草豆蔲而皮肉之颗则不同颗外有皱纹而内有斑缬纹如防榔纹最易生蛀惟烘干密封则稍可留气味辛温无毒温中消食止泄治积冷心腹胀痛霍乱中恶鬼气冷疰呕沫小儿乳霍调中下气开胃解酒毒治痰饮心腹虫痛脾胃虚冷气赤白痢别录增炮炙论凡使须以糯米粉汤捜裹豆蔲于煻灰火中煨熟去粉用勿令犯铁补骨脂增本草纲目补骨脂一名破故纸一名婆固脂一名胡韭子补骨脂言其功也番人唿为婆固脂而俗讹为破故纸也胡韭子因其子之状相似也马志曰生岭南诸州及波斯国苏颂曰今岭外山坂间多有之四川合州亦有皆不及番舶者佳茎高三四尺叶小似薄荷花微紫色实如麻子圆扁而黑九月采气味辛大温无毒治五劳七伤风虚冷骨髓伤败肾冷及妇人血气堕胎男子腰疼膝冷逐诸冷痹顽通命门暖丹田敛精神别录增炮炙论此药燥毒须用酒浸一宿漉出以东流水浸三日夜蒸之从巳至申日干用一法以盐同炒过曝干姜黄增本草纲目姜黄一名蒁一名宝鼎香苏恭曰姜黄根叶都似郁金其花春生于根与苗并出入夏花烂无子苏颂曰今江广蜀川多有之叶青绿长一二尺许濶三四寸有斜文如红蕉叶而小花红白色至中秋渐凋春末方生其花先生次方生叶不结实根盘屈黄色类生姜而圆有节八月采根片切干蜀人以治气胀及产后败血攻心甚验蛮人生噉云可袪邪辟恶李时珍曰近时以扁如干姜形者为片子姜黄圆如蝉腹形者为蝉肚郁金并可浸水染色根气味辛苦大寒无毒治心腹结积疰忤下气破血除风热消痈肿治症瘕血块通经治扑损瘀血止风痛冷气下食袪邪辟恶郁金二种同名增本草纲目郁金一名马蒁朱震亨曰郁金无香而性轻扬能致达酒气于高远古人用治郁遏不能升者恐命名因此也李时珍曰酒和郁鬯昔人言是大秦国所产郁金花香惟郑樵通志言即是此郁金其大秦三代时未通中国安得有此草罗愿尔雅翼亦云是此根和酒令黄如金故谓之黄流其说并通此根形状皆似莪蒁而医马病故名马蒁苏恭曰郁金生蜀地及西戎苗似姜黄花白质红末秋出茎心而无实其根黄赤取四畔子根去皮火干马药用之破血而补番人谓之马蒁岭南者有实似小豆不堪噉李时珍曰其苗如姜其根大小如指头长者寸许体圆有横纹如蝉腹状外黄内赤人以浸水染色亦微有香气气味辛苦寒无毒治血积下气生肌止血破恶血治女人宿血气心痛冷气结聚失心颠狂蛊毒郁金香一名郁香一名红蓝花一名紫述香一名草麝香一名茶矩摩苏颂曰说文解字云郁芳草郁鬯乃百草之英合而酿酒以降神乃远方郁人所贡故谓之郁郁今郁林郡也李时珍曰汉郁林郡即今广西贵州浔柳邕賔诸州之地一统志惟载柳州罗城县出郁金香即此也金光明经谓之茶矩摩香陈藏器曰郁金香生大秦国二月三月有花状如红蓝四月五月采花即香也气味苦温无毒治蛊野诸毒心腹间恶气鬼疰鵶鹘等一切臭入诸香药用彚考增诗大雅厘尔圭瓒秬鬯一卣告于文人传秬黒黍也鬯香草也筑煑合而郁之曰鬯疏正义曰礼有郁鬯者筑郁金之草而煑之以和秬黍之酒使之芬香条鬯故谓之郁鬯鬯非草名而此传言鬯草者盖亦谓郁为鬯草何者礼纬有秬鬯之草中有鬯草生郊皆谓郁金之草也以其可和秬鬯故谓之鬯草毛言鬯草盖有然也梁书海南传郁金独出罽賔国华色正黄而细与芙蓉华裹被莲者相似国人先取以上佛寺积日香藁乃粪去之唐书西域传天竺国货有金刚旃檀郁金与大秦扶南交趾相贸易乌茶国产郁金东安国开元中遣使献郁金香石蜜等大勃律国地宜郁金个失蜜地出郁金诗含神雾郁金十叶为贯百二十贯采以煑之为鬯合芳物酿之以降神水经注秦桂林郡汉武帝元鼎六年更名郁林郡王莽以为郁平郡矣应劭地理风俗记曰周礼郁人掌探器凡祭祀賔客之探事和郁鬯以实樽彝郁芳草也百草之华煑以合酿黑黍以降神者也或说今郁金香是也一曰郁人所贡因氏郡矣唐纪太宗时伽毘国献郁金香叶似麦门冬九月开花状似芙蓉其色紫碧香闻数十歩花而不实欲种者取根妆楼记郁金芳草也染妇人衣最鲜明然不奈日炙染成衣则微有郁金之气集藻颂增晋左九嫔郁金颂伊此奇草名曰郁金越自殊域厥珍来寻芬香酷烈悦目欣心明徳维馨淑人是钦窈窕妃媛服之褵衿永重名实旷世弗沉赋增汉朱公叔郁金赋岁朱明之首月兮歩南园以迥眺览草木之纷葩兮美斯华之英妙布绿叶而挺心吐芳荣而发曜众华烂以俱发郁金邈其无双比光荣于秋菊齐英茂乎春松远而望之粲若罗星出云垂近而观之煜若丹桂曜湘涯赫乎扈扈萋兮猗猗清风逍遥芳越景移上灼朝日下映兰池覩兹荣之瑰异副欢情之所望折英华以饰首曜静女之仪光瞻百草之青青羌朝荣而夕零美郁金之纯伟独弥日而久停晨露未晞微风肃清增妙容之美丽发朱颜之荧荧作椒房之珍玩超众葩之独灵晋傅元郁金赋叶萋萋兮翠青英蕴蕴而金黄树晻蔼以成防气芬馥而含芳凌苏合之殊珍岂艾纳之足方荣曜帝防香播紫宫吐芬扬烈万里望风诗散句增唐叚成式郁金种得花茸细添入春衫领里香蓬莪荗增本草纲目蓬莪荗一名蒁药马志曰生西戎及广南诸州叶似蘘荷子似干椹荗在根下并生一好一恶恶者有毒西人取之先放羊食羊不食者弃之苏颂曰今浙江或有之三月生苗在田野中其茎如钱大高二三尺叶青白色长一二尺大五寸以来颇类蘘荷五月有花作穗黄色头微紫根如生姜而荗在根下似鸡鸭卵大小不常九月采削去麤皮蒸熟暴干用气味苦辛温无毒治心腹痛中恶疰忤鬼气霍乱冷气吐酸水解毒疗妇人血气结积丈夫奔豚破痃癖治一切气开胃消食通经消瘀血止扑损痛下血及内损恶血别录增炮炙论凡使于砂盆中以醋磨令尽然后于火畔防干重筛过用本草纲目今人多以醋炒或煑熟入药取其引入血分也荆三棱增本草纲目荆三棱苏颂曰三棱草有三棱也生荆楚地故名荆三棱开宝本草作京者误矣陈藏器曰三棱总有三四种京三棱黄色体重状若鲫鱼而小又有黒三棱状如乌梅而稍大体轻有须相连蔓延作漆色蜀人以织为器一名防苏颂曰今荆襄江淮济南河陜间皆有之多生浅水旁及陂泽中春生苗叶似莎草极长高三四尺又似茭蒲叶而有三棱五六月抽茎高四五尺大如人指有三棱如削成茎端开花大体皆如莎草而大黄紫色苗下即魁初生成块如附子大或有扁者其旁有根横贯一根则连数魁魁上亦出苗其魁皆扁长如小鲫鱼体重者三棱也其根末将尽一魁未发苗小圆如乌梅者黑三棱也又根之端钩曲如爪者鸡爪三棱也皆皮黑肌白而至轻或云不出苗只生细根者谓之鸡爪三棱又不生细根者谓之黑三棱大小不常其色黑去皮即白三者本一种但力有刚柔各适其用因其形为名又河中府有石三棱根黄白色形如钗股叶绿如蒲苗高及尺亦有三棱四月开花白色如蓼荭花五月采根亦消积气李时珍曰三棱多生荒废陂池湿地春时丛生夏秋抽高茎茎端复生数叶开花六七枝花皆细碎成穗黄紫色中有细子其叶茎花实俱有三棱并与香附苗叶花实一样但长大尔其茎光滑三棱如防之叶茎茎中有白穰剖之织物柔靭如藤吕忱字林云防草生水中根可缘器即此草茎非根也抱朴子言防根化鱓亦是此草其根多黄黑须削去须皮乃如鲫状非本根似鲫也气味苦平无毒治老癖症瘕积聚结块调血破气治妇产后诸病疗疮肿下乳汁须用醋浸一日炒或煑熟焙干入药乃良香附子苗为莎草别见卉谱原香附子莎草根也一名草附子一名莎结一名水香棱一名续根草一名地藾根一名水巴防上古谓之雀头香本草纲目云其根相附连续而生可以合香故谓之香附子古谓之雀头香其叶似三棱及巴防而生下湿地故有水三棱水巴防之名俗人唿为雷公头金光明经谓之月萃哆记事珠谓之抱灵居士生田野在处有之叶如老韭叶而硬光泽有剑嵴棱五六月中抽一茎三棱中空茎端出数叶开青花成穗如黍中有细子其根有须须下结子一二枚转相延生子上有细黑毛大者如羊枣而两头尖采得燎去毛曝干气味辛微苦甘平无毒足厥隂手少阳药也兼行十二经八脉气分散时气寒疫利三焦解六郁消饮食积聚痰饮痞满胕肿腹胀脚气止心腹肢体头目齿耳诸痛痈疽疮疡吐血下血妇人崩带经闭胎前产后百病为女科要药其功能推陈致新故诸书皆云益气而俗有耗气之说又谓宜于女人不宜于男子者非矣盖妇人以血用事气行则血行无疾老人精枯血闭惟气是资小儿气日充则形乃日固大凡病则气滞而馁香附于气分为君药世所罕知臣以参茋佐以甘草治虚怯甚速彚考原江表传魏文帝遣使于吴求雀头香增清异录香附子湖湘人谓之回头青言就地刬去转首已青也别录原修治凡采得曝干火燎去毛童便浸透洗晒捣用或生或炒或酒醋盐水浸各从本方稻草煑之味不苦香附之气平而不寒香而能窜其味辛能散微苦能降微甘能和乃足厥隂肝手少阳三焦气分主药而通下二经气分生则上行胸膈外达皮肤熟则下走两肾外彻腰足炒黑则止血得童溲浸炒则入血分而补虚盐水浸炒则入血分而润燥青盐炒则补肾气酒浸炒则行经络醋浸炒则消积聚姜汁炒则化痰饮得参术则补气得归苄则补血得木香则流滞和中得檀香则理气醒脾得沉香则升降诸气得芎防苍术则总解诸郁得栀子黄连则能降火热得伏神则交济心肾得茴香破故纸则引气归元得厚朴半夏则决壅消胀得紫苏葱白则解散邪气得三棱莪荗则消磨积块得艾叶则治血气防子宫乃气病之总司女科之主帅也艾纳香增开宝本草广志云艾纳出西国似细艾又有松树皮上绿衣亦名艾纳与此不同其气味甘温平无毒治恶气杀虫主腹冷泄痢伤寒五泄心腹注气止肠鸣下寸白烧之辟瘟疫合蜂窠浴脚气治癣辟蛇兜纳香增海药本草案广志云兜纳香出西海剽国诸山魏畧云出大秦国草类也气味辛平无毒温中除暴冷恶疮肿瘘止痛生肌并入膏用烧之辟远近恶气带之夜行壮胆安神与茅香柳枝煎汤浴小儿易长藿香增南州异物志藿香出海边国形如都梁可着衣服中交州记藿香似苏合本草纲目藿香豆叶曰藿其叶似之故名楞严经谓之兜娄婆香法华经谓之多摩罗跋香金光明经谓之钵怛罗香湼槃又谓之迦算香苏颂曰岭南多有之人家亦多种二月生苗茎梗甚密作丛叶似桑而小薄六七月采之须黄色乃可收李时珍曰茎方有节中虚叶微似茄叶气味辛微温无毒治风水毒肿去恶气止霍乱心腹痛吐逆开胃温中快气香口彚考增吴外国传都昆在扶南南三千余里出藿香梦溪笔谈酉阳杂爼记事多诞如云一木五香根旃檀节沉香花鸡舌叶藿胶薰陆此尤谬旃檀与沉香两木元异鸡舌即今丁香耳藿香自是章叶南方至多薰陆小木而大叶海南亦有薰陆乃其胶也今谓之乳头香五物迥殊原非同类王氏谈录公言兰蕙二草今人盖无识者或云藿香为蕙草集藻颂增梁江淹藿香颂桂以过烈麝以太芬摧沮天寿夭抑人文谁及藿香微馥微薰摄灵百仞养气青雰附录藿山草增广东志肇庆府徳庆州东北五里曰藿山峰峦郁秀上有草如藿香麻伯增名医别录麻伯一名君莒一名衍草一名道止一名自死生平陵如兰叶厚白裹茎实赤黑九月采根味酸无毒主益气出汗相鸟增名医别录相鸟一名鸟葵如兰香赤茎生山阳五月十五日采隂干味苦治隂痿天雄草增名医别录天雄草生山泽中状如兰实如大豆赤色味甘温无毒主益气益妳草增本草拾遗益妳草生永嘉山谷叶如泽兰茎赤高二三尺味苦平无毒治五痔止血炙令香浸酒服香薷原香薷一名香茸一名香菜一名蜜蜂草本草纲目云薷本葇玉篇云葇菜苏之类是也其气香其叶柔故以名之草初生曰茸食疗本草作香戎者非俗唿蜜蜂草象其花房也中州人唿为香菜以充蔬品所在皆种但北土差少有野生者有家莳者方茎尖叶有刻缺似黄荆叶而小九月开紫花成穗有细子汴洛作圃种之暑月作蔬生茹十月采取干之图经本草云又有一种石香葇生石上茎叶更细色黄而辛香弥甚本草纲目云一名石苏高仅数寸叶如落帚叶与香薷同一物也但随所生而名尔气味辛微温无毒下气除烦热疗霍乱腹痛呕逆冷气脚气寒热解暑治水李时珍云世医治暑病以香薷饮为首药不知中暑有头痛发热恶寒烦燥口渴或泻或吐或霍乱者宜用有大热大渴汗泄如雨烦燥喘促或泻或吐乃劳倦内伤之症宜泻火益元若用香薷是重虚其表而益之热矣别录原修治八九月开花着穗时采取去根苗叶隂干勿犯火气服至十两一生不得食白山桃爵牀增本草纲目爵牀一名爵麻一名香苏苏恭曰此草生平泽熟田近道旁似香葇叶长而大或如荏且细俗名赤眼老母草李时珍曰原野甚多方茎对节与大叶香薷一样但香薷搓之气香而爵牀搓之不香微臭以此为别气味咸寒无毒治腰嵴痛不得搘牀俛仰艰难除热可作浴汤疗血胀下气治杖疮赤车使者增本草纲目赤车使者一名小锦枝苏恭曰苗似香葇兰香叶茎赤根紫赤色八月九月采日干韩保升曰生荆州襄州根紫如蒨根二月八月采李时珍曰此与爵牀相类但以根色紫赤为别尔气味辛苦温有毒治风冷邪疰蛊毒症瘕五脏积气治恶风冷气服之悦泽肌皮好颜色假苏增本草纲目假苏一名姜芥一名荆芥一名鼠蓂苏恭曰此即荆芥也姜芥声讹尔曰苏曰姜曰芥皆因气味辛香如苏如姜如芥也苏颂曰处处有之叶似落藜而细初生香辛可噉人取作生菜古方稀用近世医家为要药并取花实成穗者曝干入药又有胡荆芥俗唿新罗荆芥又有石荆芥生山石间体性相近入药亦同李时珍曰荆芥原是野生今为世用遂多栽莳二月布子生苗炒食辛香方茎细叶似独帚叶而狭小淡黄绿色八月开小花作穗成房房如紫苏房内有细子如葶苈子状黄赤色连穗收采用之气味辛温无毒治寒热鼠瘘瘰疬生疮破结聚气下瘀血除湿疸去邪除劳渴冷风出汗傅丁肿肿毒作菜生熟皆可食并煎茶饮之散风热清头目利咽喉消疮肿袪风邪消疮毒薄荷原薄荷一名菝一名蕃荷菜一名南薄荷一名吴菝一名金钱薄荷本草纲目云薄荷食性本草作菝音跋活甘泉赋作茇葀字林作茇防俗讹为薄荷千金方作蕃荷又方音之讹也以苏州者为胜故谓之吴菝以别于胡菝也衍义云世称此为南薄荷以别于龙脑薄荷防编云金钱薄荷谓其叶小颇圆如钱也二月宿根生苗清明前后分栽方茎赤色叶对生初生形长而头圆及长则尖人家多栽之吴越川湖多以代茶苏州所莳者茎小而气芳尤以产儒学前者为佳江西者稍麤川蜀者更麤气味辛凉无毒利咽喉口齿诸病治瘰疬疮疥风瘙瘾疹去舌胎语涩止衂血涂蜂螫蛇伤疗小儿惊热集藻七言絶句原宋陆游题画薄荷扇薄荷花开蝶翅翻风枝露叶弄秋妍自怜不及貍奴黠烂醉篱边不用钱一枝香草出幽丛双蝶纷飞戏晚风莫恨邨居相识晩知名元向楚辞中别录增晋束晳发记猫以薄荷为酒谓饮之即醉也物类相感志薄荷去鱼腥原收采凡收薄荷须隔夜以粪水浇之雨后刈收则性凉不尔不凉制用可生食同薤作虀相宜病薄荷勿食令人虚汗不止痩弱人久食动消渴病地钱增酉阳杂爼地钱叶圆茎细有蔓生溪涧边一曰积雪草亦曰连钱草本草纲目积雪草一名胡薄荷一名海苏陶景曰积雪草方药不用想此草以寒凉得名耳苏恭曰此草叶圆如钱荆楚人谓为地钱草苏颂曰处处有之八九月采苗叶隂干用按天宝单行方云连钱草生咸阳下湿地亦生临淄郡济阳郡池泽中甚香俗间或云圆叶似薄荷江东吴越丹阳郡极多彼人常充生菜食之河北柳城郡尽唿为海苏好近水生经冬不死咸阳洛阳亦有之或名胡薄荷冦宗奭曰南方多有生隂湿地不必荆楚形如水荇而小面亦光洁微尖为异叶叶各生今人谓之连钱草盖取象也苏颂图经云胡薄荷与薄荷相类但味少甘生江浙间彼人多以作茶饮俗唿为新罗薄荷天宝方所用连钱草是也气味苦寒无毒治大热恶疮痈疽傅热肿丹毒治瘰疬鼠漏寒热男女血病紫苏原紫苏一名赤苏本草纲目云苏性舒畅行气和血故谓之苏曰紫曰赤以色名也一名桂荏尔雅云苏桂荏注云苏荏类故名桂荏又一种白苏皆二三月下种或宿子在地自生茎方叶圆而有尖四围有鉅齿肥地者面背皆紫瘠地背紫面青其面背皆白即白苏乃荏也紫苏五六月连根收采以火煨其根隂干则经久叶不落八月开细紫花成穗作房如荆芥穗九月半枯时收子子细如芥子而色黄赤又有一种花紫苏其叶细齿密纽如翦成状香色茎子并无异者人称回回苏茎叶子俱辛温无毒气辛入气分色紫入血分解肌发表行气寛中消痰利肺和血温中止痛定喘开胃安胎散风寒解鱼蟹毒治蛇犬伤为近世要药彚考增沙州记吉鲁尔之地不种五谷惟食苏子集藻五言古诗增宋刘敞采紫苏岁暮有秋望带经且亲锄今兹五月交盛阳精已徂养生寄空瓢虽乏未可虚止以营一饮形骸如此劬别录原制用叶生采作羮杀一切鱼肉毒嫩时采叶和蔬茹之或盐及梅卤作葅食甚香夏月作熟汤饮之务本新书田畔近道可种苏以遮六畜收子打油燃灯甚明或熬之以油器物丹房镜源苏子油能柔五金八石宋氏种植书子与叶同功发散风气用叶清利上下用子香紫苏采苏嫩心长三寸许勿见水约三斤用盐二两腌一宿梅卤浸三日晒干入甘草甘松白芷末拌匀掺收之制细酸紫苏叶同茭白青梅作丝入白糖曝干细酸平时取咀咽之利瘕结消五鬲云南紫苏头叶入梅酱腌一日取出用糖浸可作佳蔬其子醋浸甚爽酒白苏子干收炒熟最香入糖煎拌芝蔴均为佳品禁忌宋仁宗命翰林院定汤饮以紫苏热水为第一取其能下胸膈浮气也不知久则泻人真气水苏增本草纲目水苏一名鸡苏一名香苏一名龙脑薄荷一名芥蒩一名芥苴此草似苏而好生水旁故名水苏其叶辛香可以煑鸡故有龙脑香苏鸡苏诸名芥蒩芥苴当作芥苏以其味辛如芥故名三月生苗方茎中虚叶似苏叶而微长密齿面皱色青对节生气甚辛烈六七月开花成穗如苏穗水红色穗中有细子状如荆芥子可种易生宿根二月生沃地者苗高四五尺气味辛微温无毒理血下气清肺消谷除饮食辟口臭去邪毒辟恶气久服通神明轻身耐老荠苎增本草纲目荠苎一名臭苏一名青白苏云其形似水苏而臭似白苏而青故有二名处处平地有之叶似野苏而稍长有毛气臭山人茹之味不甚佳气味辛温无毒治冷气泄痢生食除胸间酸水挼碎傅蚁瘘附录石荠苎增本草拾遗石荠苎生山石间细叶紫花高一二尺山人用之味辛温无毒治风冷气疮疥瘙痒痔瘘下血煑汁服之庵防增本草纲目庵防一名覆闾庵草屋也闾里门也此草乃蒿属者茎可以盖覆庵闾故以名之贞元广利方谓之庵防蒿叶似菊叶而薄多细丫面背皆青高者四五尺其茎白色如艾茎而麤八九月开细花淡黄色结细实如艾实中有细子极易繁衍艺花者以之接菊子气味苦微寒无毒治五脏瘀血腹中水气胪胀留热风寒湿痹身体诸痛久服轻身延年不老疗心下坚隔中寒热周痹通经消食眀目駏驉食之神仙附录对庐增名医别录对庐似庵防八月采味苦寒无毒主疥疮久不瘳生肌除大热煑汁洗之艾原艾一名医草一名氷台一名艾蒿尔雅云艾氷台注云今艾蒿一名黄草处处有之宋时以汤隂复道者为佳近代汤隂者谓之北艾四明者谓之海艾自成化以来惟以蕲州者为胜谓之蕲艾相传蕲州白家山产艾置寸板上炙之气彻于背他山艾彻五分汤隂艾仅三分以故世皆重之此草宿根二月生苗成丛茎白色直上高四五尺叶四布状如蒿分五尖桠上复有小尖面青背白有茸而柔厚味苦而辛生则温熟则热七八月叶间出穗如车前穗细花结实累累盈枝中有细子霜后始枯皆以五月五日连茎刈取曝干收叶以炙百病凡用艾陈久者良治令细软谓之熟艾若生艾炙火伤入肌脉作煎治诸血病温中逐冷除湿捣汁服止伤血杀蚘虫治心腹一切冷气鬼气其茎干之染麻油引火防炙炷滋润炙疮至愈不痛又可代蓍策作烛心彚考增诗王风彼采艾兮一日不见如三岁兮原孟子犹七年之病求三年之艾也增隋书酷吏传屈突盖为武候骠骑严刻长安为之语曰宁茹三升艾不逢屈突盖唐书南蛮传婆利者直环王东南多火珠大者如鸡卵圆白照数尺日中以艾借珠輙火出师旷占艾先生则岁多病四民月令三月可采艾汉武内传西王母神仙次药有灵丛艾博物志削氷令圆举以向日以艾于后承其影则得火原荆楚岁时记五月五日采艾以为人悬门戸上以禳毒气按宗则字文度尝以五月五日鸡未鸣时采艾见似人处揽而取之增老学庵笔记祖母楚国夫人病累月医药莫効一日有老道人状貌甚古探囊出少艾取一甎炙之祖母方卧忽觉腹间痛甚如火灼道人径去疾驰不可及祖母病遂愈独醒杂志枢密孙公抃生数日患脐风已不救家人乃盛以盘合将弃诸江道遇老媪曰儿可活即与俱归以艾炙脐下遂活原外国记安南艾山上有仙艾每春仲开花雨后落水面羣鱼吞之化为龙者十九集藻赞增齐孔璠之艾赞论蔼灵艾蔚彼修坂混区羣卉理深用远明李言闻艾赞产于山阳采以端午治病炙疾功非小补赋增齐孔璠之艾赋良药弗达妙针莫宣奇艾急病靡身挺烟治匪君臣得用神火振淹固于一烂气絶息乎无假淳建投而招祟钳椒捣而贻祸伊兹艾之淑粹仍索质于中野嗟乎贞灰与邪烬迭御芳烟与苦兰竞薰是以艾正而贱兰妖而珍故言尧则桀对举兰则艾因文赋散句增楚屈原离骚扈服艾以盈腰兮谓幽兰其不可佩汉张衡思元赋宝萧艾于重箧兮谓兰蕙之不香唐陈章艾人赋采彼艾兮及此佳辰标至灵以衞物因善救以成人诗散句原宋章得象艾叶成人后榴花结子初增梁沈约艾叶弥南浦庾肩吾汉艾凌波出唐孟浩然采艾值幽人附录千年艾增本草纲目千年艾出武当太和山中小茎高尺许其根如蓬蒿其叶长寸余无尖桠面青背白秋开黄花如野菊而小结实如青珠丹颗之状三伏日采叶曝干叶不似艾而作艾香搓之即碎不似艾叶成茸也气味辛微苦温无毒治男子虚寒妇人血气诸痛隂地厥增图经本草隂地厥生邓州顺阳县内乡山谷叶似青蒿茎青紫色花作小穗微黄根似细辛七月采根用气味甘苦微寒无毒治肿毒风热九牛草增图经本草九牛草生筠州山冈上二月生苗独茎高一尺叶似艾叶圆而长背有白毛面青五月采苗用气味微苦有小毒解风劳治身体痛与甘草同煎服不入众药用益母草原益母草一名雈一名蓷一名茺蔚一名贞蔚一名益明一名野天麻一名火锨一名猪麻一名苦低草一名夏枯草一名土质汗一名郁臭草尔雅云雈蓷注云今茺蔚也广雅名益母本草纲目云此草及子皆茺盛密蔚故名茺蔚其功宜于妇人及明目益精故有益母益明之称其茎方类麻故谓之野天麻俗唿为猪麻猪喜食之也夏至后即枯故亦有夏枯之名近効方谓之土质汗质汗出西番治金疮折伤益母亦治折伤故名刘歆云蓷臭秽也拾遗云田野间人唿为郁臭草埤雅又谓之蔚臭处处有之春初生苗如嫩蒿入夏长三四尺茎方如黄麻茎叶青如艾叶而背青一梗三叶有尖岐寸许一节节间花苞丛簇抱茎四五月开小花红紫色每萼内子数粒大如同蒿子有三棱褐色其草生时有臭气夏至后即枯根白色味甘微辛气温无毒和血行气有助隂之功治妇女一切诸病能明目益精久服令人有子治手足厥隂血分风热及女人诸病单用子若治肿毒疮疡消水行血胎产诸病则根茎花叶并用盖根茎花叶専于行而子则行中有补也彚考增诗王风中谷有蓷注蓷鵻也即今益母草也别录原修治凡用益母根茎切以竹刀忌铁器用子微炒香或砂锅蒸熟曝干舂取仁用辨讹按闺合事宜尔雅陈藏器皆以白花者为益母紫花者为野天麻返魂丹注以紫花者为益母白花者不是千金方以为一物二种凡花皆有赤白如牡丹芍药菊花之类李时珍以二色花皆益母白花者主气分紫花者主血分分别而用之可也制用唐天后泽面法五月五日采根苗具者勿着土晒干捣罗以水和成团鸡子大再曝干作一炉四旁开窍上下置火安药中央大火烧一炊久去大火留小火养之勿令火絶经一伏时取出瓷器中研极细收用如澡豆法日用一方每十两加滑石一两胭脂一钱錾菜增图经本草錾菜生江南隂地似益母方茎对节白花李时珍曰此即益母之白花者乃一物二种故亦主血病与益母功同嫩苗可食故谓之菜气味辛平无毒破血治产后腹痛煑汁服薇防增本草纲目薇防一名糜防一名鹿防一名吴风草一名无心一名无颠一名承膏一名承苏恭曰南人谓之吴风草一名鹿防草言鹿有疾防此草即瘥李时珍曰据苏说则薇防糜防当作麋防也鹿麋一类也按郦道元水经注云魏兴锡义山多生薇防草有风不偃无风独揺则吴风亦当作无风乃通陈藏器曰一名无心草非草之无心者方药少用别录曰薇防生汉中川泽及寃句邯郸七月采茎叶隂干苏恭曰此草丛生似茺蔚及白头翁其叶有毛赤茎又有大小二种楚人谓大者为大吴风草小者为小吴风草韩保升曰叶似茺蔚丛生有毛其花黄色其根赤黑色气味苦平无毒治风湿痹歴节痛惊癎吐舌悸气贼风防瘘痈肿症逐水疗痿躄久服轻身明目夏枯草增本草纲目夏枯草一名夕句一名乃东一名燕面一名铁色草朱震亨曰此草夏至后即枯盖禀纯阳之气得隂气则枯故有是名苏恭曰处处有之生平泽冬至后生叶似旋覆三月四月开花作穗紫白色似丹参花结子亦作穗五月便枯四月采之李时珍曰原野间甚多苗高一二尺许其茎微方叶对节生似旋覆叶而长大有细齿背白多故茎端作穗长一二寸穗中开淡紫小花一穗有细子四粒嫩苗瀹过浸去苦味油盐拌之可食气味苦辛寒无毒治寒热瘰疬防瘘头疮破症散瘿结气脚肿湿痹轻身刘寄奴草增本草纲目刘寄奴草详见述异记一名金寄奴一名乌藤菜郑樵通志云江南人因汉时谓刘为卯金刀乃唿刘为金是以又有金寄奴之名江东人谓之乌藤菜云一茎直上叶似苍术尖长糙涩面深背淡九月茎端分开数枝一枝攒簇十朶小花白瓣黄蘂如小菊花状花罢有白絮如苦买花之絮其子细长亦如苦荬子气味苦温无毒破血下胀下血止痛治产后余疾止金疮血极効多服令人下痢彚考增述异记宋武帝微时伐荻于新洲见大蛇长数丈遂射之伤明日复往观之闻杵臼声觇见数青衣童子捣药问其故答曰我王为刘寄奴所射今合药傅之帝曰何神也童子不答帝叱之皆散收得药人因名此草为刘寄奴曲节草增本草纲目曲节草一名六月凌一名六月霜一名绿豆青一名蛇蓝此草性寒故有凌霜绿豆之名苏颂曰生均州四月生苗茎方色青有节叶似刘寄奴而青软七八月着花似薄荷结子无用五月六月采茎叶隂干气味甘平无毒治发背疮消痈肿拔毒同甘草作末米汁调服丽春草与花谱丽春名同物异增图经本草丽春草生檀嵎山川谷檀嵎山在高密界河南淮阳郡颍川及谯郡汝南郡等并唿为龙羊草河北近山邺郡汲郡并名丛兰艾上党紫团山亦有名定参草又名仙女蒿花及根并治癊黄黄疸青葙增本草纲目青葙一名草蒿一名萋蒿一名昆仑草一名野鸡冠一名鸡冠苋子名草决明青葙名义未详胡麻叶亦名青蘘此草又多生于胡麻地中与之同名岂以其相似而然耶青蒿亦名草蒿其功相似名亦相同其子明目与决明子同功故有草决明之名其花叶似鸡冠嫩苗似苋故谓之鸡冠苋陈藏器曰荆襄人谓之昆仑草生田野间嫩苗可食长则高三四尺苗叶花实与鸡冠花一样无别但鸡冠花穗或有大而扁或团者此则梢间出花穗尖长四五寸状如兔尾水红色亦有黄白色者子在穗中与鸡冠子及苋子一样难辨茎叶气味苦微寒无毒治邪气皮肤中热风瘙身痒杀三虫恶疮疥虱痔蚀防疮捣汁服疗温疠止金疮血子气味苦微寒无毒治唇口青五脏邪气益脑髓镇肝明耳目坚筋骨去风寒湿痹治肝脏热毒冲眼赤障青盲翳肿恶疮疥疮附录桃朱术增本草纲目萧炳曰青葙一种花黄者名陶朱术苗相似陈藏器曰桃朱术生园中细如芹花紫子作角以镜向旁敲之则子自发五月五日乃收子带之令妇人为夫所爱附录天灵草增土宿真君本草天灵草状如鸡冠花叶亦如之折之有液如乳生江湖荆南陂池间五月取汁可制雄硫煑雌炼砂附录思蓂子增炮炙论思蓂子鼠细子二件真似青葙子只是味不同思蓂子味苦煎之有涎大蓟增本草纲目大蓟一名虎蓟陶景曰大蓟是虎蓟小蓟是猫蓟叶并多刺相似一名马蓟一名刺蓟一名山牛蒡一名鸡项草一名千针草一名野红花蓟犹髻也其花如髻也曰虎曰猫因其苗状狰狞也曰马者大也牛蒡因其根似牛蒡根也鸡项因其茎似鸡之项千针红花皆其花状也郑樵通志谓尔雅之蘩曰狗毒者即此未知是否陈藏器曰蓟门以多蓟得名当以北方者为胜也苏恭曰大小蓟叶虽相似功力有殊大蓟生山谷根疗痈肿小蓟生平泽不能消肿而俱能破血苏颂曰小蓟处处有之俗名青刺蓟二月生苗二三寸时并根作菜茹食甚美四月高尺余多刺心中出花头如红蓝花而青紫色北人唿为千针草四月采苗九月采根并隂干用大蓟苗根与此相似但肥大尔冦宗奭曰大小蓟皆相似花如髻但大蓟高三四尺叶皱小蓟高一尺许叶不皱以此为异作菜虽有微芒不害人大蓟根气味甘温无毒安胎止吐血鼻衂令人肥健叶治肠痈腹脏瘀血作晕扑损恶疮疥癣小蓟根气味甘温无毒养精血破宿血生新血合金疮治蜘蛛蛇蝎毒热毒风并胸膈烦闷开胃下食退热补虚损苗去烦热作菜食除风热御定佩文斋广羣芳谱卷九十五钦定四库全书御定佩文斋广羣芳谱卷九十六药谱续断增本草纲目续断一名属折一名接骨一名龙豆一名南草续断属折接骨皆以功命名也苏颂曰今陕西河中兴元舒越晋绛诸州皆有之三月以后生苖榦四棱似苎蔴叶两两相对而生四月开花红白色似益母花根如大蓟赤黄色按范汪方云续断即是马蓟与小蓟叶相似但大于小蓟尔叶似旁翁菜而小厚两邉有刺刺人其花紫色与今越州所图者相类而市之货者亦有数种少能辨其麤良医人但以节节断皮黄皱者为真李时珍曰今人所用以中州来色赤而瘦折之有烟尘起者为良气味苦微温无毒治伤寒补不足金疮痈疡折跌续筋骨助气补五劳七伤破症结瘀血消肿毒治妇人乳难胎漏产后一切病胎久服益气力去诸温毒通宣血脉钩芺增尔雅钩芺注大如拇指中空茎头有台似蓟初生可食説文芺味苦江南食以下气本草纲目苦芺一名钩芺一名苦板凡物穉曰芺此物嫩时可食故以名之浙东人清明节采其嫩苖食之云一年不生疮疥亦捣汁和米为食其色青久留不败造化指南云苦芺大者名苦借叶如地黄味苦初生有白毛入夏抽茎有毛开白花甚防结细实其无花实者名地胆草汁苦如胆也处处湿地有之入炉火家用气味苦微寒无毒下气解热烧灰傅漆疮疗金疮治丹毒煎汤洗痔甚验漏卢增本草纲目漏卢一名野兰一名荚蒿一名鬼油麻屋之西北黒处谓之漏凡物黒色谓之卢此草秋后即黑异于众草故有漏卢之称唐韵仵萹其荚如麻故俗唿为鬼油麻云苏颂曰汴东州郡及奉海州皆有之旧説茎叶似白蒿花黄白荚茎若筯大房类油麻而小今诸郡所图上惟单州者差相类沂州者花叶颇似牡丹秦州者花似单叶寒菊海州者如单叶莲花三州所生花虽别而叶颇相类但秦海州者叶更作锯齿状当依旧説以单州出者为胜气味咸寒无毒治肤热毒恶疮疽痔金疮湿痹下乳汁杀虫止血排脓补血长肉通经脉久服轻身益气耳目聪明不老延年飞廉增本草纲目飞廉一名漏芦一名木禾一名飞雉一名飞轻一名伏兔一名伏猪一名天荠飞廉神禽之名也其状鹿身豹文雀头蛇尾有角能致风气此草附茎有皮如箭羽复疗风邪故有飞廉飞雉飞轻诸名陶宏景曰处处有之极似苦芺惟叶多刻缺叶下附茎轻有皮起似箭羽其花紫色俗方殆无用而道家服其枝茎可得长生又入神枕方苏恭曰此有两种一种生平泽中是陶氏所説者一种生山冈上者叶颇相似而无刻缺且多毛其茎赤无羽其根直下更无旁枝生则肉白皮黑中有黑脉日干则黑如参用茎叶及根疗疳蚀杀虫与平泽者俱有验苏颂曰今秦州所图漏芦花似单叶寒菊紫色五七枝同一榦海州所图漏芦花紫碧色如单叶莲花花萼下及根旁有白茸裹之根黑色如蔓菁而细又类葱本淮甸人唿为老翁花与陶苏所説飞廉相近李时珍曰苏颂图经疑海州所图之漏芦是飞廉沈存中笔谈亦言今方家所用漏芦乃飞廉也苖似苦芺根如牛蒡而绵头古方漏芦散下云用有白茸者则是有白茸者飞廉无疑矣气味苦平无毒治骨节热胫重酸疼头顶重皮间邪风热疮痈疽痔湿痹止风邪欬嗽下乳汁疗疳蚀杀虫小儿疳痢大青增本草纲目大青其茎叶皆深青故名处处有之髙二三尺茎圆叶长三四寸面青背淡对节而生八月开小花红色成簇结青实大如椒九月色赤气味苦大寒无毒治时气头痛大热口疮除时行热毒治温疫寒热热毒痢黄疸喉痹解金石药毒小青增图经本草小青生福州三月生花彼土人当三月采叶用之生捣傅痈肿疮疖甚效胡卢巴增本草纲目胡卢巴一名苦豆掌禹锡曰出广州并黔州春生苖夏结子子作细荚至秋采今人多用岭南者苏颂曰或云种出海南诸番盖其国芦菔子也舶客将种莳于岭外亦生不及番中来者真好气味苦大温无毒治元脏虚冷气疝瘕寒湿脚气益右肾暖丹田右肾命门药也元阳不足冷气潜伏不能归元者宜之蠡实增本草纲目蠡实一名荔实一名马蔺子一名马栋子一名马薤一名马帚一名铁扫帚一名剧草一名旱蒲一名豕首一名三坚苏恭曰此即马蔺子也月令仲冬荔挺出郑元注云荔马薤也通俗文云一名马蔺本草谓之荔实苏颂曰马蔺子北人讹为马栋子广雅云马薤荔也髙诱云荔挺出荔草挺出也讲礼者不识唿为荔挺又作马苋竝误矣马苋亦名豕耳即马齿也李时珍曰尔雅云茾音瓶马帚也即此荔草谓其可为马刷故名今河南北人唿为铁扫帚是也苏颂曰陜西诸郡及鼎澧州皆有之近汴尤多叶似薤而长厚三月开紫碧花五月结实作角子如麻大而赤色有棱根细长通黄色人取以为刷三月开花五月采实竝隂干用李时珍曰生荒野中就地丛生一本二三十茎苖髙三四尺叶中抽茎开花结实气味甘平无毒治皮肤寒热胃中热气风寒湿痹坚筋骨令人嗜食久服轻身止心烦满利大小便长肌肤疗金疮血内流痈肿有效消酒毒治黄病杀蕈毒傅蛇虫咬治小腹疝痛腹内冷积水痢诸病花实及根叶去白虫疗喉痹痈疽恶疮牛蒡增本草纲目牛蒡一名恶实一名鼠黏一名大力子一名蒡翁菜一名便牵牛一名蝙蝠刺其实状恶而多刺钩故名恶实其根叶皆可食人唿为牛菜术人隐之唿为大力也俚人谓之便牵牛河南人唿为夜义头苏颂曰实殻多刺鼠过之则缀惹不可脱故谓之鼠黏子苏颂曰处处有之叶大如芋叶而长实似葡萄核而褐色外殻似栗梂而小如指头多刺根有极大者作菜茹益人秋后采子入药李时珍曰古人种子以肥壤栽之翦苖汋淘为蔬取根煮曝为脯云甚益人今人亦罕食之三月生苖起茎髙者三四尺四月开花成丛淡紫色结实如枫梂而小萼上细刺百十攒簇之一梂有子数十颗其根大者如臂长者近尺其色灰黪七月采子气味辛平无毒明目补中除风伤风毒肿诸瘘去丹石毒利腰脚散诸结节筋骨烦热毒润肺散气利咽膈去皮肤风通十二经消斑毒十月采根气味苦寒无毒治伤寒寒热汗出中风面肿消渴热中逐水疗牙痛劳疟诸风脚缓弱风毒痈疽欬嗽伤肺肺痈疝瘕冷气积血傅杖疮金疮通十二经脉洗五脏恶气可常作菜食令人身轻菤耳增尔雅菤耳苓耳注广雅云枲耳也亦曰胡枲江东唿为常枲形如鼠耳丛生如盘陆玑诗疏今或谓之耳珰草郑康成谓是白胡荽幽州人唿爵耳尔雅翼幽冀谓之襢菜雒下谓之常思菜本草纲目葈耳一名苍耳一名猪耳一名地葵一名葹一名羊负来一名道人头一名进贤菜一名喝起菜一名野茄一名缣丝草苏颂曰博物志云洛中有人驱羊入蜀胡葈子多刺黏缀羊毛遂至中国故名羊负来俗唿为道人头李时珍曰叶形如葈麻又如茄故有葈耳及野茄诸名味滑如葵故名地葵苏颂曰处处有之其叶青白似胡荽白华细茎蔓生可煑为茹滑而少味四月中生子正如妇人耳珰周宪王本草苍耳叶青白类黏煳菜叶秋间结实比桑椹短小而多刺嫩苖煠熟水浸淘拌食其子炒去皮研为麫亦可熬油气味甘温有小毒治头风寒痛风湿周痹拘挛一切风气塡髓暖腰脚治瘰疬疮疥及瘙痒茎叶治溪毒中风伤寒头痛大风癫癎头风湿痹毒在骨髓腰膝风毒狂犬咬毒彚考增诗周南采采卷耳不盈顷筐四民月令伏后二十日为曲至七月七日干之覆以胡葈埤雅旧説千嵗之巢于莲叶游于卷耳东坡杂记药至贱而为世要用无若苍耳者他药虽贱或地有不产惟此药不问南北夷夏山泽斥卤泥土沙石但有地则产其花叶根实皆可食食之则如药治病无毒生熟丸散无适不可愈食愈善乃使人骨髓满肌如玉长生药也主疗风痹痈缓癃疟疮痒不可胜言尤治瘿金疮海南无药惟此药生舎下迁客之幸也集藻文散句增楚屈原离骚薋菉葹以盈室兮五言古诗增唐李白寻鲁城北范居士失道落苍耳中见范置酒摘苍耳作鴈度秋色逺日静无云时客心不自得浩漫将何之忽忆范野人闲园飬幽姿茫然起逸兴但恐行来迟城壕失徃路马首迷荒陂不惜翠云裘遂为苍耳欺入门且一笑把臂君为谁酒客爱秋蔬山盘荐霜梨他筵不下筯此席忘朝饥酸枣垂北郭寒蔓东篱还倾四五酌自咏勐虎词近作十日欢逺为千载期风流自簸荡谑浪偏相宜酣来马上去却笑髙阳池原杜甫驱竖子摘苍耳江上秋已分林中瘴犹剧畦丁告劳苦无以供日夕蓬莠独不焦野蔬暗泉石卷耳况疗风童儿且时摘侵星驱之去烂澷任逺适放筐亭午际洗剥相蒙羃登牀半生熟下筯还小益加防瓜薤间依稀橘奴迹乱世诛求急黎民糠籺窄饱食复何心荒哉膏梁客富家厨肉臭战地骸骨白寄语恶少年黄金且休掷七言律诗增元成廷珪寄周平叔先生就求苍耳子周侯久不通书问夜夜沧江入梦频五月采来苍耳子防时分送白头人沙头酒熟田毛足港上船来海错新南北相望千百里老来幽独倍伤神诗散句增唐李白赠君卷葹草心断更何言地菘增尔雅茢薽豕首注本草曰彘颅一名蟾蜍兰今江东唿豨首疏茢薽药草名一名天名精一名麦句姜一名虾蟇蓝一名天门精一名玉门精一名天蔓菁南人唿为地菘味甘辛故有姜称状如蓝故名虾蟇蓝香似兰故名蟾蜍兰本草纲目天名精一名蚵蚾草一名活鹿草一名刘草详见酉阳杂爼一名皱面草一名母猪芥根名杜牛膝见集效方实名鹤虱详见梦溪笔谈嫩苖緑色似皱叶菘芥微有狐气长则起茎开小黄花如小野菊花结实如同蒿子相似最黏人衣服狐气尤甚炒熟则香其根白色如短牛膝根叶气味甘寒无毒子苦辛有小毒其功大抵只是吐痰止血杀虫解毒治乳蛾喉肿及小儿急慢惊风牙疼诸病尤有效彚考增酉阳杂爼天名精一名鹿活草昔青州刘宋元嘉中射一鹿剖五脏以此草塞之蹶然而起怪而拔草复倒如此三度密录此草种之多主伤折俗唿为刘草梦溪笔谈地菘即天名精也世人既不识天名精又妄认地菘为火蔹本草又出鹤虱一条都成纷乱今按地菘即天名精盖其叶似菘又似名精故有二名鹤虱即其实世间有单服火蔹法乃是服地菘耳不当用火蔹豨莶原豨莶豨音喜莶音锨一名希仙一名火锨草一名虎膏一名猪膏母一名狗膏一名黏煳菜本草纲目云楚人唿猪为豨唿草之气味辛毒为莶猪膏虎膏狗膏皆因其气似及治虎狗伤也火锨当作火莶俗音譌尔近人复譌豨莶为希仙矣救荒本草言其嫩苖煠熟油盐调食故俗谓之黏煳菜素茎有直棱兼有斑叶似苍耳微长似地菘而稍薄对节生茎叶皆有细毛肥壤一株分枝数十八九月开深黄小花子如同蒿子外萼有细刺黏人气味苦寒有小毒治金疮止痛断血生肉除诸恶疮浮肿治久疟痰癊风气麻痹骨痛膝弱风湿傅虎伤狗咬及诸虫毒集藻表原唐成讷进豨莶丸方表臣有弟訮年二十一中风伏枕五年百医不瘥有道人钟鍼因覩此患曰可饵豨莶丸必愈其草多生沃壤髙三尺许节叶相对当夏五月以来収之每去地五寸翦刈以温水洗去土摘叶及枝头凡九蒸九暴不必太燥但以取足为度仍熬捣为末炼蜜丸如梧子大空心温酒或米饮下二三十丸服至二千丸所患愈加不得忧虑是药攻之力服至四千丸必得复至五千丸当复须吃饭三五匙压之五月五日采者佳宋张咏进豨莶丸表窃以飱食饮水可作充肠之馔饵松含栢亦成救病之功是以疗饥者不在于羞珍愈病者何烦于异术倘获济时之药輙陈鄙物之形不耻管窥輙干天听臣因换龙兴观掘得一碑内説修飬气术并药方二件依方差人访问采觅其草颇有异金棱银线素茎紫荄对节而生蜀号火锨茎叶颇同苍耳不费登髙歴险每常求少获多急采非难广収甚易倘勤久服旋见神功谁知至贱之中乃有殊常之效臣自吃至百服眼目清明即至千服髭须乌黑筋力轻健效騐多端臣本州有郡押衙罗守一曾因中风坠马失音不语臣与十服其病立瘥又和尚智严年七十忽患偏风口眼防斜时时吐涏臣与十服亦便得痊今合一百剂差职贡史元奏进七言絶句增宋黄庭坚一夕风雨花药都尽惟有豨莶一丛濯濯得意戏题红叶山丹逐晓风春荣分到豨莶丛朱颜颇欲辞镜去煮叶掘根傥见功别录原修治五月五日六月六日九月九日采叶去根茎花实洗净曝干入甑中层层洒酒与蜜蒸之又曝如此九遍则气味香羙熬捣筛末蜜丸服之辨讹李时珍云沈括笔谈云世人妄认地菘为火锨按地菘茎青圆而无棱无斑毛叶皱似菘芥不对节与成讷张咏进豨莶丸表所説不同苏恭谓叶似酸浆乃龙葵非豨莶盖误认尔蘘荷原蘘荷一名苴古今注云其紫者曰葍苴白者曰蘘荷一名覆葅一名猼苴博雅谓之莼苴楚辞谓之苴莼一名嘉草似芭蕉而白色花生根中花未败时可食久则消烂根似姜而肥叶似初生甘蔗宜隂翳地依防而生树隂下最妙二月种一种永生不须锄耘但加粪耳八月初踏其苖令死则根滋茂九月初取其生根为葅亦可腌贮以备蔬果有赤白二种制食赤者为胜入药白者为良其叶冬枯十月中以糠厚覆其根免致冻死气味辛温有小毒治诸恶疮及虫毒叶名蘘草气味苦甘寒无毒治温疟寒热酸嘶邪气辟不祥彚考增搜神记士先有佣客得疾下血医以中蛊乃密以蘘荷根布席下不使知乃狂言曰食我蛊者乃张小小也乃唿小小亡去今世攻蛊多用蘘荷根徃徃验蘘荷或谓嘉草丹铅录丘文荘羣书抄方载中蛊毒用白蘘荷引栁子厚诗云云且曰子厚在栁州种之其地必有此种仕于兹土者其物色之盖亦不知为何物也余谓丘公之博洽而不识世之识者亦罕矣按松江志引急就章注曰白蘘荷即今甘露考之本草其形性正同集藻文赋散句增楚屈原大招脍苴只汉司马相如上林赋茈姜蘘荷马融广成颂芝荋堇荁蘘荷芋渠张衡南都赋蓼蕺蘘荷五言古诗增唐栁宗元种白蘘荷皿虫化为疠夷俗多所神衔猜每腊毒谋富不为仁蔬果自逺至杯酒盈肆陈言甘中必苦何用知其眞华洁事外饰尤病中州人钱刀恐贾害饥至益逡巡窜伏常战栗懐故愈悲辛庻民有嘉草攻禬事久冺炎帝垂灵编言此殊足珍崎岖乃有得托以全余身纷敷碧树隂眄睐心所亲别录原修治凡使白蘘荷以铜刀刮去麤皮一层细切入砂锅中研如膏取自然汁炼作煎新器摊冷如干胶状刮取用辨讹凡使勿用革牛草其形眞相似麻黄原麻黄一名龙沙广雅云龙沙麻黄也狗骨麻黄根也一名卑相一名卑盐近汴京多有之以出荥阳中牟者为胜春生苖至五月则长及一尺茎端开花小而黄簇结实如皁角子味甜微有麻黄气外皮黄里仁黑根皮色赤黄长者近尺俗説有雌雄二种雌者三四月开花六月结子雄者无花不结子微苦而辛性热而轻治中风伤寒头痛温疟发表出汗去邪热止欬逆除寒热破症瘕去营中寒邪泄卫中风热疗伤寒解肌第一药也过用泄眞气别录原修治立秋后収茎隂干去节及根水煮十余沸竹片掠去沫沫令人烦节能止汗木贼增本草纲目木贼此草有节面涩治木骨者用之磋擦则光净犹云木之贼也丛丛直上长者二三尺状似凫茈苖及粽心草而中空寸寸有节又似麻黄茎而稍麤无枝叶凌冬不凋气味甘微苦无毒治目疾退翳膜消积块益肝胆疗喉痹胎动不安肠风止痢及妇人崩帯解肌止泪止血去风湿疝痛灯心草增本草纲目灯心草一名虎须草一名碧玉草马志曰生江南泽地丛生茎圆细而长直人捋为席宼宗奭曰陜西亦有之蒸熟待干折取中心白穰燃灯者是谓熟草又有不蒸者但生干剥取为生草入药宜用生草李时珍曰吴人栽莳之取瓤为灯炷以草织席及蓑他处野生者不多外丹家以之伏硫砂气味甘寒无毒泻肺降心火止血通气行水散肿止渴治湿热黄疸烧灰治急喉痹涂乳上饲小儿止夜啼地黄原地黄一名地髓一名芐尔雅云芐地黄注云江东唿为芐一名芑蔬谷皆有芑与此同名一名牛奶子本草衍义云北人谓之牛奶子一名婆婆奶本草纲目云俗唿其苗为婆婆奶处处有之河南懐庆者佳二月生茎有细短白毛叶布地深青色似小芥叶而厚不叉丫上有皱文毛濇不光髙者尺余低者三四寸摘其叶作菜甚益人开小筒子花似油麻花但有斑红紫色亦有黄者实作房如连翘子如小麦褐色根黄如胡萝卜麤细长短不一根入土即生宜肥地虚则根大而多汁正九月采根生地曝干熟地蒸晒忌铜铁器令人肾消发白男损营女损卫姜汁浸则不泥膈又宜酒制鲜用则寒初出土者干用则凉即今生地生地生血熟地飬血生者以水浸之沉者为地黄半沉者为人黄浮者为天黄入药沉者佳半沉者次之浮者不堪彚考原抱朴子楚文子服地黄八年夜视有光增抱朴子韩子治用地黄苖喂五十嵗老马生三驹又一百三十嵗乃死朝野佥载雉被鹰伤衔地黄叶之即愈集藻尺牍增宋苏轼与翟东玉尺牍药之膏油者莫如地黄啖老马皆复为驹乐天采地黄诗云与君啖老马可使照地光今人不复知此法吾晚学道血气衰耗如老马矣欲多食生地黄而不可常致近见人言循州兴宁令欧叔向于县圃中多种此药意欲作书干求而未敢君与叔向故人可为致此意否此药以二八月采者良如许以此时寄惠为幸欲烹为煎也赋散句增宋谢灵运撰征赋采石上之地黄五言古诗增唐白居易采地黄者麦死春不雨禾损秋早霜嵗晏无口食田中采地黄采之将何用持以易糇粮凌晨荷锄去薄暮不盈筐携来朱门家卖与白面郎与君啖肥马可使照地光愿易马残粟救此苦饥肠宋苏轼小圃地黄地黄饲老马可使光鉴人吾闻乐天语喻马施之身我衰正伏枥垂耳气不振移栽附沃壤蕃茂争新春沉水得穉根重汤飬陈薪投以东阿清和以北海醇崖蜜助甘冷山姜发芳辛融为寒食饧咽作瑞露珍丹田自宿火渇肺还生津愿饷内热子一洗胸中尘陆游梦有饷地黄者味甘如蜜戏作数语记之有客饷珍草发奁惊絶竒正尔取嚼龁炮制不暇施异香透昆仑清水生玉池至味不可名何止甘如饴儿穉喜语翁雪颔生黑丝老病失所在便欲弃杖驰晨鸡唤梦觉齿頬余甘滋寄声山中友安用求金芝别录原种植宜沙软地先于十二月耕熟至正月细耙三四遍然后作沟濶二尺两沟作一畦濶四尺其畦微髙而平硬甚不受水三月初种苖未生时得水即烂畦中又拨作沟深三寸取地黄切长二寸种于沟内以熟粪土盖厚三寸许每一亩用根五十觔盖土讫即取经冬烂草覆之芽稍出以火烧其草令烧去其苖生叶肥茂根益牡自春至秋凡五六耘不得锄一年后满畦宿根采讫还生八月堪采根若不采其根太盛春二月宜出之若秋采讫至春不复更种其生者犹得三四年但采讫比至明年耨耘而已神隐云参騐古法此为最良按本草二八月采殊未穷物性也不如冬月采妙又蒸晒相宜也欲食其叶但露散后摘取叶勿损中心正叶秋収其花可充冬用制用掘出洗净肥大沉水者简出将简下瘦小者捣汁入好酒竝缩砂仁末拌匀浸肥地令透用砂锅栁甑蒸令气透防干浸蒸如此九次盖地黄性泥得砂仁之香而窜合和五脏冲和之气归宿丹田故无泥膈之患增东坡杂记肥嫩地黄一二寸截去薄纸裹两头以生猪脑涂其肤周匝置小盘中挂通风处十余日自干抖数之出细黄粉其肤独一一如鹅管状其粉沸汤防或谓之金粉汤牛膝原牛膝本草注云其茎有节似牛膝故以为名一名牛胫见广雅一名百倍一名山苋菜一名对节菜本草纲目云百倍隐语也言其滋补之功如牛之多力也其叶似苋其节对生故俗有山苋对节之称江淮闽越闗中皆有以懐庆为眞以人栽莳者为良春生苖髙二三尺方茎麤节叶皆对生颇似苋菜而长且尖秋月开花作穗结子状如小防负虫有濇毛皆贴茎倒生九月采根货卖者多用水泡去皮裹紥曝干白直可贵但其汁既去入药力减终不如留皮者力大气味苦酸平无毒主治寒湿痿痹四肢拘挛膝痛不可屈伸补中续絶益精利隂气塡骨髓除腰嵴痛治久疟寒热恶疮折伤喉痹口疮齿痛孕妇忌用别录原种植秋収子至春种肥地深耕土松易长耙土平方下种水粪浇翦苖食如翦韭法旱则锄耘荒则浇水秋中亦可种修治凡使去芦头以酒浸洗欲下行则生用滋补则焙用或酒拌蒸用紫菀原紫菀本草纲目云其根色紫而柔宛故名一名青菀一名紫蒨一名茈菀一名还魂草一名夜牵牛处处有之以牢山所出根如北细辛者为良三月内布地生苖五六月开花色黄白紫数种结黑子本有白毛根甚柔细二月采根隂干今人多以车前旋覆根紫土染过伪为之紫菀肺病要药肺本自亡津液又服走津液药为害滋甚不可不愼又有类紫菀而有白如练色者名曰羊须草亦宜辨别录原修治凡使先去须头及土东流水洗净以蜜浸一宿至明火上焙干每一两用蜜二分制用连根叶采之醋浸入少盐収藏作菜辛香号名仙菜盐不宜多易腐附录女菀原女菀本草纲目云其根似女体柔婉故名一名白菀本草经注云紫菀白者名白菀一名茆一名女复一名织女菀生汉中山谷正二月采隂干苏恭云功与紫菀相似气味辛温无毒李时珍云葛洪肘后方治人面黑令白方用女菀三分丹铅一分则紫菀治手太隂血分白菀手太隂气分药也肺气热则面紫黑清则面白三十以后肺气渐减不可服麦门冬原麦门冬本草注云根似穬麦故谓之麦门冬一名虋冬虋音门一名忍冬一名忍凌一名禹韭齐名爱韭秦名乌韭尔雅疏作羊韭楚名马韭越名羊韭尔雅疏作羊蓍一名禹葭见尔雅疏一名禹余粮述异记云今药中有禹余粮者世传昔禹治水弃其所余粮于江中生为药也一名不死草本草纲目云麦须曰虋此草根似麦而有须其叶如韭凌冬不凋故谓麦虋冬及有禹韭忍冬诸名可以服食断谷故又有余粮不死之称一名阶前草一名仆垒一名随脂见吴氏本草所在有之叶大小有三四种功用相似其色青长及尺余大者如鹿葱小者如韭四季不凋浙中者良多纵纹且坚韧根黄白色有须在根如连珠四月开淡红花如红蓼花实碧而圆如珠吴地者胜性甘平无毒治肺中伏火补心不足疗身黄目黄虚劳客热口干燥渇止呕吐安魂魄定肺痿吐脓止嗽治时疾热狂头痛令人肥健羙颜色有子集藻五言絶句增宋范成大霜后纪园中草木门冬如佳长年防阶除生儿乃不凡磊落玻璃珠七言絶句增宋苏轼睡起闻米元章冐热到东园送麦门冬饮子一枕清风値万钱无人肻买北牕眠开心暖胃门冬饮知是东坡手自煎别录原种植四月初采根于黑壤肥沙地栽之每年六月九月十一月三次上粪及耘灌夏至前一日取根洗晒収之其子亦可种但成迟尔修治凡入汤液以滚水润湿少顷抽去心或以瓦焙软乗热去心若入丸散须瓦焙热即于风中吹冷如此三四次即易燥且不损药力或以汤浸捣膏和药亦可滋补药则以酒浸擂之制用宼宗奭曰治心肺虚热及虚劳与地黄阿胶麻仁同为润经益血复脉通经之剂与五味子枸杞子同为生脉之剂张元素曰治肺中伏火脉气欲絶者加五味子人参三味为生脉散补肺中元气不足李杲曰六七月间湿热方旺人病骨乏无力身重气短头旋眼黑甚则痿软故孙眞人以生脉散补其天元眞炁脉者人之元气也人参之甘寒泻热火而益元气麦门冬之苦寒滋燥金而清水源五味子之酸温泻丙火而补庚金兼益五脏之气也赵继宗儒医精要云麦门冬以地黄为使服之令人头不白补髓通肾气定喘促令人肌体滑泽除身上一切恶气不洁之疾盖有君而有使也若有君无使是独行而无功矣此方惟火盛气壮之人服之相宜若气弱胃寒者必不可饵增图经本草麦门冬煎补中益心悦颜色安神益气令人肥健其力甚驶取新麦门冬根去心捣熟绞汁和白蜜银器中重汤煮搅不停手如饴及成温酒日日化服之酸浆增尔雅葴寒浆注今酸浆草江东唿曰苦葴疏案本草酸浆一名醋浆陶注云处处人家多有叶亦可食子作房房中有子如梅李大皆黄赤色古今注苦葴一名苦蘵子有裹形如皮弁始生青熟则赤裹有实正圆如珠亦随裹青赤长安儿童谓为洛神珠一曰王母珠一曰皮弁草本草拾遗苦葴小者为苦蘵亦唿为小苦耽本草纲目酸浆一名灯笼草一名天泡草酸浆以子之味名也苦葴苦耽以苖之味名也灯笼皮弁以角之形名也王母洛神珠以子之形名也宼宗奭曰天下有之苖如天茄子开小白花结青殻熟则深红殻中子大如樱亦红色中复有细子如落苏之子食之有青草气李时珍曰五月开小花黄白色紫心白蘂其花如杯状无瓣但有五尖结一铃殻凡五棱一枝一颗下悬如灯笼之状殻中一子状如龙葵子苖叶茎根竝苦寒无毒能利湿除热治嗽化痰捣汁服治黄病去蛊毒子酸平无毒治黄病尤益小儿难产吞之立产蜀羊泉增本草纲目蜀羊泉一名羊泉一名羊饴一名漆姑草诸名莫解能治漆病故曰漆姑苏恭曰叶似菊花紫色子类枸杞子根如逺志无心有糁所在平泽有之生隂湿地三月四月采苖叶隂干气味苦微寒无毒治疮疥痂癣漆疮黄疸鹿蹄草增本草纲目鹿蹄草一名小秦王草一名秦王试剑草鹿蹄象叶形能合金疮故名试剑草按轩辕述寳藏论云鹿蹄多生江广平陆及寺院荒处淮北絶少川陜亦有出似堇菜而叶颇大背紫色春生紫花结青实如天茄子可制雌黄丹砂治金疮一切蛇虫犬咬毒败酱增本草纲目败酱一名苦菜一名苦蘵一名泽败一名鹿肠一名鹿首一名马草陶宏景曰根作陈败豆醤气故以为名李时珍曰南人采嫩者暴蒸作菜食味微苦而有陈醤气故又名苦菜与苦荬龙葵同名亦名苦蘵与酸醤同名苖形则不同也苏恭曰此药多生冈岭间叶似水莨及薇防丛生花黄根紫作陈醤色李时珍曰处处原野有之俗名苦菜野人食之江东人每采収储焉春初生苖深冬始凋初时叶布地生似菘菜叶而狭长有锯齿緑色面深背浅夏秋茎髙二三尺而柔弱数寸一节节间生叶四散如繖颠顶开白花成簇如芹花蛇牀子花状结小实成簇其根白紫颇似柴胡气味苦平无毒治疮肿风热破血排脓催生治产后诸病欵冬增尔雅菟奚颗冻注欵冬也紫赤花生水中疏案本草一名槖吾一名虎须陶注云形如宿莼未舒者其腹里有丝其花乃似大菊花唐本注云叶似葵而大丛生花出根下是也本草纲目一名欵冻一名氏冬一名钻冻李时珍曰冬生氷下故名颗冻后人讹为欵冬欵者至也至冬而花也宼宗奭曰百草中惟此不顾氷雪最先春也故世谓之钻冻苏颂曰根紫色叶似萆薢十二月开花黄青紫萼去土一二寸初出如菊花萼通直而肥实无子又有红花者叶如荷而斗直大者容一升小者容数合俗唿蜂斗叶又名水斗叶气味辛温无毒治欬逆上气善喘喉痹诸惊癎寒热邪气彚考增范子欵冬花出三辅述征记洛水至嵗末凝厉则欵冬花茂悦层氷之中丹铅录欵冬花即尔雅所称菟奚颗冻者紫赤华生水中十二月雪中出花佛经云朱炎铄石不靡萧丘之木凝氷惨栗不凋欵冬之花乃知唐诗僧房逢着欵冬花正十二街头春雪时也诗人之兴于时物如此集藻赞增晋郭璞欵冬赞吹万不同阳煦隂蒸欵冬之生擢颖坚氷物体所安焉知涣凝赋增晋傅咸欵冬花赋并序余曾逐禽登于北山于时仲冬之月也氷凌盈谷积雪被崖顾见欵冬炜然始敷赋曰惟兹竒卉欵冬而生原厥物之载育禀纯粹之至精用能托体固隂利此坚贞恶朱紫之相夺患居众之易倾在万物之竝作故韬华而弗逞逮皆死以枯藁独保质而全形华艶春晖既丽且殊以坚氷为膏壤吸霜雪以自濡非天然之眞贵曷能弥寒暑而不渝文散句增汉王褒九懐欵冬而生兮凋彼叶柯决明原决明杜诗注云食之能决去眼昏以益其明有二种马蹄决明茎髙三四尺叶大于苜蓿而本小末奢昼开夜合两两相贴秋开淡黄花五出结角如初生细豇豆长五六寸子数十粒参差相连状如马蹄青绿色入眼药最良一种茳芒决明即山扁豆苖茎似马蹄决明但叶本小末尖似槐叶夜亦不合秋开深黄花五出结角如小指长二寸许子成数列如黄葵子而扁色褐味甘滑二种苖叶皆可作酒曲俗唿为独占缸但茳芒嫩苖及花角皆可瀹为茹及茶食而马蹄决明苖角皆韧苦不可食也其子咸平无毒治目中诸病助肝益精作枕治头风明目胜黑豆有决明处蛇不敢入外有草决明石决明皆能明目草决明即青葙子又有茳芒另是一种生道旁叶小于决明炙作饮甚香除痰止渇令人不睡隋稠禅师作五色饮以进隋帝者是也彚考增霏雪录陈白云家篱落有植决明家人摘以下茶生三女皆短而跛而三女甥亦跛予皆识之又防稽民朱氏一子亦然其家亦尝种之悉拔去集藻五言古诗增宋黄庭坚种决明后皇富嘉种决明注方术耘锄一席地时至观茂密缥叶资芼羮缃花马蹄实霜丛风雨余筛簸场功毕枕囊代曲肱甘寝听芬苾老眼愿力余读书真成癖明吴寛决明黄花隐绿药雨过仍离披不为杜老叹未是凉风时服食治目眚吾将采掇之不须更买药园丁是医师七言古诗增唐杜甫秋雨叹雨中百草秋烂死阶下决明颜色鲜着叶满枝翠羽盖开花无数黄金钱凉风萧萧吹汝急恐汝后时难独立堂上书生空白头临风一嗅馨香泣七言律诗增明吴寛济之送决明畦间香雾正氤氲童子清晨荷锸兴不惜离披垂翠羽端然摇落动黄云药名早得宣公注书带休从郑老分病目向来俱有頼凉风吹汝莫纷纷七言絶句增宋苏辙蜀人旧食决明花耳颕州夏秋少菜崇宁老僧教人并食其叶有乡人西归使为父老言之戏作秋蔬旧采决明花三嗅馨香每叹嗟西寺衲僧并食叶因君説与故人家地肤原谱误作藜今从本草订正原地肤一名扫帚一名独帚一名王蔧一名落帚一名王帚尔雅云葥王蔧注云王帚也似藜其树可以为扫帚江东唿之曰落帚一名地麦一名地葵一名白地草一名涏衣草一名鸭舌草一名千头子一名千心妓女一名益明本草纲目云地肤地麦因其子形似也地葵因其苖味似也鸭舌因其叶形似也妓女因其枝繁而头多也益明因其子功能明目也春间可种处处有之一本丛生每窠约二三十茎团团直上有赤有黄七月开黄花子色青似一眠起蚕沙之状最繁嫩苖可作蔬茹至八月而防榦成可采子落则老八月以草束其腰九月刈以石压扁可为帚性苦寒无毒治膀胱热利小便补中益精气久服耳目聪明轻身耐老可作汤沐浴王不留行增本草纲目王不留行一名禁宫花一名翦金花一名金盏银台此物性走而不住虽有王命不能留其行故名多生麦地中苖髙者一二尺三四月开小花如铎铃状红白色结实如灯笼草子殻有五棱殻内包一实大如豆实内细子大如菘子生白熟黑正圆如细珠可爱气味苦平无毒止血除风治金疮鼻防痈疽恶瘘乳妇人难产下乳汁出竹木刺彚考增世説卫江州在浔阳有知旧人投之都不料理唯饷王不留行一觔此人得饷便命驾李范闻之曰家舅刻薄乃复驱使草木葶苈增尔雅蕇亭苈注实叶皆似芥一名狗荠广雅云本草一名丁歴一名大室一名大适图经本草葶苈汴东陜西河北州郡皆有之曹州者尤佳初春生苖叶髙六七寸似荠根白色枝茎俱青三月开花微黄结角子扁小如黍粒微长黄色月令孟夏之月靡草死许愼郑注皆云靡草荠葶苈之属是也一説葶苈单茎向上叶端出角麤且短又有一种狗芥草叶近根下作岐生角细长取时必须分别此二种也气味辛寒无毒治症瘕积聚结气饮食寒热破坚逐邪通利水道疗中风肺壅上气欬嗽止喘促除胸中痰饮车前原车前一名芣苢一名马舄一名虾蟇衣尔雅云芣苢马舄车前注云江东唿为虾蟇衣一名当道一名牛舌陆玑诗疏云喜在牛迹中生故曰车前当道也幽州人谓之牛舌草一名地衣神仙服食经云一名地衣雷之精也一名羽化一名牛遗一名车轮菜与当道诸名义同处处有之开州者胜春初生苖叶布地如匙面累年者长及尺余中抽数茎作长穗如防尾花青色微赤甚细密结实如葶苈赤黑色五月采苖八九月采实人家园圃或种之味甘寒无毒飬肺益精除湿痹利水道治产难压丹石毒去心胸烦热久服轻身明目耐老令人有子彚考增诗周南采采芣苢薄言采之集藻赞增晋郭璞芣苢赞车前之草别名芣苢王防之云其实如李名之相乱在乎疑似七言絶句原唐张籍荅开州韦使君寄车前子开州午日车前子作药人皆道有神慙愧使君怜病眼二千里外寄闲人诗散句増唐白居易芣苢春来盈女手别录原修治凡用须以水淘洗去泥沙晒干入汤液炒过用入丸散酒浸一宿蒸熟研烂作饼晒干焙研制用陆玑言嫩苖作茹大滑王旻山居录有种车前翦苖食法昔人常以为蔬矣今野人犹采食之本草纲目欧阳公常得暴下病国医不能治夫人买市人药一帖进之而愈力叩其方则车前子一味为末米饮服二钱匕云此药利水道而不动气水道利则清浊分而谷藏自正矣狗舌草增唐本草狗舌生渠堑湿地春生叶似车前而无文理抽茎开花黄白色四月五月采茎暴干气味苦寒有小毒治虫疥瘙疮杀小虫涂之即瘥鳢肠增本草纲目鳢肠一名莲子草一名旱莲草一名金陵草一名墨烟草一名墨头草一名墨菜一名猢孙头一名猪牙草鳢乌头也其肠亦乌此草柔茎断之有墨汁出故名俗唿墨菜是也细实颇如莲房故得莲名苏颂曰处处有之南方尤多此有二种一种叶似栁而光泽茎似马齿苋髙二三尺开花细而白其实若小莲房一种苖梗枯瘦颇似莲花而黄色实亦作房而圆南人谓之连翘者二种折其苖皆有汁出须臾而黑俗谓之旱莲子李时珍曰旱莲有二种一种苖似旋覆而花白细者是鳢肠一种花黄紫而结房如莲房者乃是小连翘也炉火家亦用之气味甘酸平无毒乌须固齿止血排脓傅一切疮系臂截疟连翘增尔雅连异翘注一名连苕又名连草疏案本草连翘一名兰华一名折根一名轵一名三廉图经本草近汴京及河中江宁润淄泽兖鼎岳利诸州南康军皆有之有大小二种大翘生下湿地或山冈上青叶狭长如榆叶水苏辈茎赤色髙三四尺独茎梢间开花黄色秋结实似莲内作房瓣根黄如蒿根八月采房其小翘生冈原之上花叶实皆似大翘而细南方生者叶狭而小茎短才髙一二尺花亦黄实房黄黑内含黑子如粟粒亦名旱莲南人用花叶今南方医家説云连翘有两种一种似椿实之未开者殻小坚而外完无跗萼剖之则中解气甚芳馥其实才干振之皆落不着茎也一种乃如菡萏殻柔外有跗萼抱之而无解脉亦无香气干之虽久着茎不脱此甚相异此种江南下泽间极多如椿实者乃自蜀中来入用胜似江南者据本草则亦以蜀中者为胜然未见其茎叶也气味苦平无毒珍珠囊连翘之用有三泻心经客热一也去上焦诸热二也为疮家圣药三也蒴藋增本草纲目蒴藋一名接骨草苏恭曰即陆英也苏颂曰陆英当是蒴藋花也陶景曰生田野所在有之春抽苖茎有节节间生枝叶大似水芹春夏采叶秋冬采根茎宼宗奭曰花白子初青如绿豆颗每朶如盏面大又平生有一二百子十月方熟红李时珍曰每枝五叶气味酸温有毒风瘙瘾身痒湿痹可作浴汤止疟破症块治丹毒水英增图经本草水英生永阳池泽及河海边临汝人唿为牛荭草河北信都人名水节河内连内黄唿为水棘剑南遂宁等郡名龙移草淮南诸郡名海荏岭南亦有土地尤宜茎叶肥大名海精木亦名鱼津草蜀人采其花合面药骨风疾不宜鍼灸及服药唯取此草煮浸即瘥海根增本草拾遗海根生防稽海畔山谷茎赤叶似马蓼根似菝葜而小番人蒸而用之气味苦小温无毒治霍乱中恶鬼气疰忤喉痹蛊毒痈疽游蛇毒火炭母草增图经本草火炭母草生恩州原野中茎赤而柔似细蓼叶端尖近梗形方夏有白花秋实如椒青黑色味甘可食气味酸平有毒去皮肤风热流注骨节痈肿疼痛捣烂以盐酒炒傅肿痛处三白草增本草纲目三白草陈藏器曰此草初生无白入夏叶端半白如粉农人之莳田三叶白则草便莠故谓之三白生田泽畔八月生苖髙二三尺茎如蓼叶如章陆及青葙四月其颠三叶面上三次变作白色余叶仍青不变俗云一叶白食小麦二叶白食梅杏三叶白食黍子五月开花成穗如蓼花状而色白微香结细实根长白虚软有节须状如泥菖蒲根气味甘辛寒有小毒治水肿脚气消痰破癖除积聚消丁肿捣汁服除疟及热痰小儿痞满根疗脚气风毒煎汤洗癣疮蚕茧草增本草拾遗蚕茧草生湿地如蓼大茎赤花白东土亦有之气味辛平无毒治诸虫咬毒煮服之亦捣傅诸疮蛇茧草增本草拾遗蛇茧草生平地叶似苦枝而小节赤髙一二尺种之辟蛇捣傅蛇虺毒虫等螫又一种草茎圆似芊亦傅蛇毒虎杖增尔雅蒤虎杖注似红草而麤大有细刺可以染赤本草纲目虎杖一名苦杖一名大虫杖一名斑杖一名酸杖杖言其茎虎言其斑也苏颂曰今出汾州越州滁州处处有之三月生苖茎如竹笋状上有赤斑初生便分枝子叶似小杏叶七月开花九月结实南中出者无花根皮黑色破开即黄似栁根亦有髙丈余者宼宗奭曰大率皆似寒菊然花叶茎蕊差大为异仍茎叶淡黑斑六七月旋旋开花至九月中方已花片四出其色如桃花差大而外微深陜西山麓水次甚多李时珍曰其茎似荭蓼其叶圆似杏其枝黄似栁其花状似菊色似桃气味微温无毒通经破留血症结治风在骨节大热烦躁五淋肠痔烧灰贴诸恶疮蒺藜原蒺藜一名茨尔雅云蒺藜楚辞作薋本草纲目云蒺疾也藜利也茨刺也其刺伤人甚疾而利也一名升推一名旁通一名休羽一名屈人一名止行皆因其伤人也多生道旁及墙头叶四布茎淡红色旁出细茎一茎五七叶排两旁如初生小皁荚叶圆整可爱开小黄花结实每一朶蒺藜五六枚圑砌如扣每一蒺藜子如赤根菜子及小菱三角四刺子有仁味苦无毒治恶血破积聚消风下气健筋益精坚牢牙齿久服长肌肉明目轻身炒黄去刺磨麪或蒸食可以救荒彚考原易据于蒺藜疏蒺藜之草有刺而不可践也诗风墙有茨不可埽也增诗小雅楚楚者茨韩诗外传春植蒺藜夏不得采其叶秋得其刺焉博物志岁欲旱旱草先生旱草谓蒺藜也集藻文散句增楚屈原离骚薋菉葹以盈室兮汉东方朔七谏蒺藜蔓乎东厢诗散句增唐栁宗元古道饶蒺藜萦廻古城曲别录增尔雅翼铁蒺藜菱角等起于隋时征辽为之然六韬中已有此物鼌错传谓之渠荅诸葛亮卒于五丈原魏人追之长史杨仪多布铁蒺藜则其来已久埤雅兵家铸铁为之以梗敌路亦唿蒺藜原修治凡使拣净从午蒸至酉晒干木臼舂令刺尽酒拌蒸从午至酉晒干用炒去刺亦可不计丸散用皆去刺服食神仙秘防蒺藜子七八月熟时収取一石日干舂去刺杵为末每服二钱新汲水调下日三勿令中絶断谷长生服之一年以后冬不寒夏不热二年老者复少髪白复黑齿落更生服之三年身轻长生本地蒺藜八九月将熟时収取根茎花实不拘多少洗净水熬数沸以烂为度大盆内木杓碾烂滤净汁锅内熬至稀稠调匀每一觔入蜂蜜四两熬一沸装入磁礶埋土内去火毒每空心温酒调下一两大有补益附录沙苑蒺藜原沙苑蒺藜按本草谓之白蒺藜出陜西同州沙苑牧马草地近道亦有之细蔓绿叶绵布沙上七月开花黄紫色如豌豆花而小九月结荚长寸许形扁缝在腹背与他荚异中有子似羊内肾大如黍粒褐绿色味甘温无毒微腥补肾治腰痛虚损劳乏谷精草原谷精草本草纲目云谷田余气所生故曰谷精一名文星草一名戴星草一名流星草开宝本草云白花似星故有戴田诸名处处有之収谷后生荒田中一科丛生叶似嫩谷秧抽细茎髙四五寸茎头有小白花如乱星九月采花隂干气味辛温无毒治头风痛目盲翳膜痘后生翳目中诸病加而用之良明目退翳功在菊花上餧马令肥主虫颡毛焦病又有一种茎硬长有节根微赤出秦陇海金沙增本草纲目海金沙一名竹园荽其色黄如细沙也谓之海者神异之也俗名竹园荽象叶形也江浙湖湘川陜皆有之生山林下茎细如线引于竹木上髙尺许其叶细如园荽叶而甚薄背面皆青上多皱文皱处有沙子状如蒲黄粉黄赤色不开花细茎坚强其沙及草皆可入药气味甘寒无毒通利小肠疗伤寒热狂治湿热肿满五淋解热毒气地杨梅增本草拾遗地杨梅生江东湿地苖如沙草四五月有子似杨梅气味辛平无毒治赤白痢取茎子煎汤服水杨梅增本草纲目水杨梅一名地椒生水边条叶甚多生子如杨梅状庚辛玉册云地椒一名水杨梅多生近道隂湿处荒田野中亦有之丛生苖叶似菊茎端开黄花实类椒而不赤可结伏三黄白矾制丹砂粉霜气味辛温无毒治疔疮肿毒地蜈蚣草增本草纲目地蜈蚣草生村落堘野间左蔓延右右蔓延左其叶密而对生如蜈蚣形其穗亦长俗唿过路蜈蚣其延上树者唿飞天蜈蚣根苖皆可用气味苦寒无毒半边莲增本草纲目半边莲小草也生隂湿堘堑边就地细梗引蔓节节而生细叶秋开小花淡红紫色止有半边如莲花状故名又唿急解索气味辛平无毒治蛇蚘伤捣汁饮以滓围涂之又治寒齁气喘及疟疾紫花地丁增本草纲目紫花地丁一名箭头草一名独行虎一名羊角子一名米布袋处处有之其叶似栁而微细夏开紫花结角平地生者起茎沟壑边生者起蔓普济方云乡村篱落生者夏秋开小白花如铃儿倒垂叶微似木香花之叶此与紫花者相戾恐别一种也气味苦辛寒无毒治一切痈疽发背疔肿瘰疬无名肿毒恶疮鬼鍼草增唐本草鬼鍼草生池畔方茎叶有桠子作钗脚着人衣如鍼北人谓之鬼鍼南人谓之鬼钗气味苦平无毒治蜘蛛蛇咬杵汁服并傅之独用将军增唐本草独用将军生林野中节节穿叶心生苖不时采根叶用气味辛无毒治毒肿乳痈解毒破恶血附录留军待增唐本草留军待生剑州山谷叶似楠而细长采无时味辛温无毒主肢节风痛折伤瘀血五缓挛痛见肿消增图经本草见肿消生筠州春生苖叶茎紫色髙一二尺叶似桑而光面青紫赤色采无时气味酸涩有微毒消痈肿及狗咬捣叶贴之攀倒甑增本草纲目攀倒甑生宜州郊野茎叶如薄荷一名斑杖一名接骨气味苦寒无毒解利风热烦渴狂躁捣汁服水甘草增图经本草水甘草生筠州多在水旁春生苖茎青叶如栁无花土人十月八月采单用不入众药气味甘寒无毒治小儿风热丹毒同甘草煎饮御定佩文斋广羣芳谱卷九十六子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十七药谱大黄増本草纲目大黄一名黄良一名将军一名火参一名肤如陶景曰大黄其色也将军之号当取其骏快也吴普曰生蜀郡北郡或陇西二月卷生黄赤其叶四面相当茎高三尺许三月花黄五月实黑八月采根根有黄汁苏恭曰叶子茎并似羊蹏但茎高六七尺而脆味酸堪生啖叶麤长而厚根红者亦似宿羊蹏大者如盌长二尺出宕州凉州西羌蜀地者皆佳幽并以北者渐细气力不及蜀中者苏颂曰今蜀州河东陜西州郡皆有之以蜀川锦文者佳其次秦陇来者谓之土番大黄正月内生青叶似萞麻大者如扇根如芋大者如盌细根如牛蒡小者亦如芋四月开黄花亦有青红似荞麦花者茎青紫色形如竹二八月采根去黑皮切作横片火干蜀大黄乃作片如牛舌形谓之牛舌大黄二者功用相等江淮出者曰土大黄二月开花结细实李时珍曰宋祁益部方物略记云大黄蜀大山中多有之药市所见大者治之为枕紫地锦文今人以庄浪出者为最庄浪即古泾原陇西地也气味苦寒无毒下瘀血破症瘕积聚留饮宿食荡涤肠胃推陈致新通利水谷调中化食安和五脏宣通一切气集藻赞增宋宋祁大黄赞叶大茎赤根若巨皿治疾则多方家所詺七言絶句增宋范成大大黄花大芋高荷半亩隂玉英危缀碧瑶簪谁知一叶莲花面中有将军劒防心别录增炮炙论凡使细切以文如水旋斑重者剉片蒸之从己至未晒干又洒腊水蒸之从未至亥如此凡七次晒干却洒淡蜜水再蒸一伏时其大黄必如乌膏様乃晒干用商陆原商陆一名蓫薚音逐汤一名马尾一名当陆尔雅云蓫马尾注云广雅曰马尾商陆本草云别名薚今关西亦唿为薚江东为当陆一名章柳本草纲目云商陆北音讹为章柳兼明书云一名章陆一名乌椹一名六甲父母一名白昌一名夜唿所在有之人家园圃亦种为蔬春生苗高三四尺青叶如牛舌而长茎青赤至柔脆夏秋开红紫花作朶根如萝葡而长八九月采气味辛平有毒通大小肠泻十种水病及蛊毒堕胎防肿毒傅恶疮杀鬼精物彚考增易苋陆夬夬注苋陆草之柔脆者也疏子夏传云苋陆木根草茎刚上柔下也马融郑王肃皆云苋陆一名商陆皆以苋陆为一董遇云苋人苋也陆商陆也以苋陆为二金门歳节裴度除夜叹老迨晓不寐炉中商陆火凡数添也别录增炮炙论取白花者根铜刀刮去皮薄切以东流水浸两宿漉出架甑蒸以黑豆叶一重商陆一重如此蒸之从午至亥取出去豆叶暴干剉用无豆叶以豆代之本草纲目取白根及紫色者擘破作畦栽之亦可种子根苗茎并可洗蒸食或用灰汁煮过亦良其赤与黄色者有毒不可食狼毒增开寳本草狼毒叶似商陆及大黄茎叶上有毛根皮黄肉白以实重者为良轻者为力劣气味辛平有大毒治欬逆上气破积聚饮食寒热水气恶疮防瘘疽蚀鬼精蛊毒杀飞鸟走兽抱朴子合野葛纳耳中治聋防葵增本草纲目防葵一名房苑一名棃盖一名利茹吴普本草又名爵离方盖农果苏恭曰根叶似葵花子根香味似防风故名防葵苏颂曰出襄阳地其叶似葵毎茎三叶一本十数茎中发一榦其端开花如葱花景天辈而色白六月开花即结实根似防风香味亦如之依时采者乃沉水今乃用枯朽狼毒当之极谬气味辛寒无毒治疝瘕肠泄膀胱热结欬逆湿瘖癫癎惊邪狂走鬼疟百邪狼牙增本草纲目狼牙一名牙子一名狼齿一名狼子一名犬牙一名抱牙一名支兰陶景曰其牙似兽之齿牙故有诸名韩保升曰所在有之苗似蛇苺而厚大深绿色根黑若兽之牙三月八月采根日干气味苦寒有毒治邪气热气疥瘙恶疡疮痔去白虫防茹增本草纲目防茹一名离娄一名掘据防茹本作藘蕠其根牵引之貌掘据当作拮据拮据手口共作之状也苏颂曰河阳淄齐州皆有之二月生苗叶似大防而花黄色根如萝卜皮赤黄肉白断时汁出凝黑如漆三月开浅红花亦淡黄色不着子又一种草防茹色白李时珍曰范子计然云藘茹出武都黄色者善草防茹出建康白色今亦处处有之生山原中春初生苗高二三尺根长大如萝卜蔓菁状或有岐出者皮黄赤肉白色破之有黄浆汁茎叶如大防而叶长微濶不甚尖折之有白汁抱茎有短叶相对团而出尖叶中出茎茎中分二三小枝二三月开细紫花结实如豆大一颗三粒相合生青熟黑中有白仁如续随子状气味辛寒有小毒治蚀恶肉败疮死肌杀疥虫排脓恶血除大风热气善忘不寐破症瘕除息肉大防增尔雅荞卭鉅注今药草大防也本草网目大防一名下马仙其根辛苦防人咽喉故名大防今俚人唿为下马仙言利人甚速也苏颂曰近道多有之春生红芽渐长丛高一尺以来叶似初生杨柳小团三月四月开黄紫花团圆似杏花又似芜荑根似细苦参秋冬采根隂干淮甸出者茎圆高三四尺叶黄茎至心亦如百合苗江南生者叶似芍药李时珍曰大防生平泽甚多直茎高二三尺中空折之有白浆叶长狭如柳叶而不团其梢叶密攒而上杭州紫大防为上江南土大防次之北方绵大防色白其根皮柔韧如绵甚峻利能伤人弱者服之或至吐血气味苦寒有小毒治蛊毒十二水腹满急痛积聚中风皮肤疼痛吐逆泻毒药泄天行黄病温疟破症结下恶血治隐泽漆增本草纲目泽漆一名漆茎一名猫儿眼睛草一名绿叶绿花草一名五鳯草考土宿本草及宝藏论云江湖原泽平陆多有之春生苗一科分枝成丛柔茎如马齿苋绿叶如苜蓿叶叶圆而黄绿颇似猫睛故名猫儿眼茎头凡五叶中分中抽小茎五枝毎枝开细花青绿色复有小叶承之齐整如一故又名五鳯草绿叶绿花草掐茎有白汁黏人其根白色有硬骨或以此为大防苗者误也气味苦微寒无毒治皮肤热利水消肿丈夫隂气不足利大小肠觧蛊毒止疟疾消痰退热甘遂增本草纲目甘遂一名甘藁一名陵藁一名陵泽一名甘泽一名重泽一名苦泽一名白泽一名主田一名鬼丑苏颂曰陜西江东有之苗似泽漆茎短小而叶有汁根皮赤肉白作连珠大如指头气味苦寒有毒治疝瘕腹满浮肿留饮宿食破症坚积聚痰迷癫癎噎膈痞塞利水谷道泻十二种水疾续随子增本草纲目续随子一名千金子一名千两金一名菩萨豆一名拒冬一名聨步苏颂曰叶中出叶数数相续而生故名冬月始长故又名拒冬马志曰生蜀郡处处亦有之苗如大防苏颂曰今南中多有北土产少苗如大防初生一茎茎端生叶叶中复出叶花亦类大防自叶中抽榦而生实青有殻人家园亭中多种以为饰秋种冬长春秀秋实李时珍曰茎中亦有白汁可结水银子去殻取色白者以纸包压去油取霜用气味辛温有毒治瘀血症瘕疾癖除蛊毒鬼疰心腹痛冷气胀满利大小肠下恶滞物宣一切宿滞治肺气水气涂疥癣疮莨菪增本草纲目莨菪一名天仙子一名横唐一名行唐莨菪一作蔺薚其子服之令人狂狼放宕故名苏颂曰处处有之苖茎髙二三尺叶似地黄王不留行红蓝等而濶如三指四月开花紫色茎荚有白毛五月结实有殻作罂子状如小石榴房中子至细青白色如粟米粒气味苦寒有毒治齿痛出虫肉痹拘急久服轻身使人健行走及奔马强志益力通神见鬼多食令人狂走以甘草汁觧之疗癫狂风癎颠倒拘挛安心定志聪明耳目除邪逐风根气味苦辛有毒治邪疟疥癣杀虫云实增本草纲目云实一名员实一名云英一名天豆一名马豆一名羊石子苗名草云母一名臭草一名黏刺员亦音云其义未详豆以子形名羊石当作羊矢其子肖之故也苏恭曰大如黍及大麻子等黄黑似豆丛生泽旁高五六尺叶如细槐亦如苜蓿枝间有微刺韩保升曰所在平泽有之叶似细槐花黄白色其荚如豆其实青黄色大若麻子五月六月采实李时珍曰此草山原甚多俗名枯刺赤茎中空有刺高者如蔓其叶如槐三月开黄花累然满枝荚长三寸许状如肥皁荚内有子五六粒正如鹊豆两头微尖有黄黑斑纹厚殻白仁咬之极坚重有腥气气味辛温无毒治泄痢肠澼杀虫蛊毒去邪恶结气止痛除寒热消渇治疟花治见鬼精多食令人狂走根治骨哽及咽喉痛研汁咽之萞麻原萞麻蘓颂曰叶似大麻子形宛如牛蜱故名李时珍曰萞亦作螕螕牛虱也其子有麻防故名萞蔴处处有之夏生苖茎中空有节色或赤或白叶如瓠叶凡五尖夏秋间桠中抽出花穗累累黄色每枝结实数十颗上有软刺如猬毛一颗三四子熟时破殻子大如豆皮有白黑纹亦有白紫纹者形微长而末圆头上小白防远视之俨如牛螕皮中有仁色娇白甘辛平有小毒气味颇近巴豆善走能利人通诸窍经络下水气治偏风失音口禁口目防邪头风七窍诸病止诸痛消肿追脓拔毒催生下胞衣下有形诸物无刺者良有刺者毒此药外用有竒功但内服不可轻易凡服萞麻终身不得食炒豆犯之胀死其油服丹砂粉霜或言捣膏以筯防六畜舌根下即不能食防肛内即下血死今北方人种之田边牛马过者不食其毒可知集藻七言絶句增明陈宪章种萞麻六首山渠面面拥萞麻锁尽春风一院花江上行人迷指顾老夫于此炼丹砂短檠他夜照书牀一萞麻也借光老去图书收拾尽只慿香几对羲皇红朶青条摆弄同人间无地不春风莫轻此辈萞麻子也在先生药圃中萞麻得雨绿成畦如此风光亦老黎饮后小庵搜句坐山禽嗁近竹门西萞麻绕竹径通云云里樵歌隔竹闻手把长镵种春雨风光吾与老黎分种了萞麻合种青山周折两三家老夫来构茅茨毕别种秋风一径花附录博落廻原博落廻生江南山谷茎叶如萞麻茎空吹之作声折之有黄汁大毒不可入口药人立死治恶疮瘿瘤瘜肉疮瘘白癜风此药和百丈青鸡桑灰等分为末傅之蛊毒精魅当别有法附录黒天赤利子原黑天赤利子似萞麻缘在地蒌上是颗两头尖有毒常山增本草纲目常山一名恒山一名互草一名鸡尿草一名鸭尿草一名蜀漆李时珍曰恒亦常也恒山乃北岳名在今定州常山乃郡名亦今真定岂此药始产于此得名欤蜀漆乃常山苗功用相同陶景曰出宜都建平细实黄者唿为鸡骨常山用之最胜苏恭曰生山谷间茎圆有节高者不过三四尺叶似茗而狭长两两相当二月生白花青萼五月结实青圆三子为房其草暴燥色青白堪用若隂干便黑烂郁壊矣苏颂曰今汴西淮浙湖南州郡亦有之而海州出者叶似楸叶八月有花红白色子碧色似山栋子而小今天台山出一种草名土常山苖叶极甘人用为饮甘味如蜜又名蜜香草性凉益人非此常山也气味苦寒有毒治伤寒寒热热发温疟鬼毒胸中痰结吐逆疗鬼蛊水胀防瘘瘤瘿蜀漆气味辛平有毒截疟治欬逆寒热症痞积聚邪气蛊毒鬼疰破血刼痰别录增炮炙论采时连根苗收如用茎叶临时去根以甘草细剉同水拌湿蒸之临时去甘草取蜀漆细剉又拌甘草水匀蒸日干用凡用根以酒浸一宿漉出日干熬捣用附录杜茎山增图经本草杜茎山茎高四五尺叶佀苦荬菜秋有花冬作实如枸杞子大而白叶味苦寒主温瘴寒热作止不定烦渴头痛心燥杵烂新酒浸绞汁服吐出恶涎甚效附录土红山增图经本草土红山生南恩州山野中大者高七八尺叶似枇杷而小无毛秋生白花如粟粒不实福州生者作细藤似芙蓉叶其叶上青下白根如葛头土人取根米泔浸一宿以清水再浸一宿炒黄为末生姜煎服治劳瘴甚效叶味甘微寒无毒治骨节疼痛劳热瘴疟藜芦增本草纲目藜芦一名山葱一名葱苒一名葱菼一名葱葵一名丰芦一名憨葱一名鹿葱黒色曰黎其芦有黒皮裹之故名根际似葱俗名葱管藜芦是矣北人谓之憨葱南人谓之鹿葱苏颂曰陜西山南东西州郡皆有之辽州均州解州者尤佳三月生苖叶似初出防心又似车前茎似葱白青紫色高五六寸上有黑皮裹茎似防皮有花肉红色根似马肠根长四五寸许黄白色二月三月采根隂干此有二种一种水藜芦茎叶大同只是生在近水溪涧石上根须百余茎不中药用今用者名葱白藜芦根须甚少只是三二十茎生高山者为佳均州土俗亦唿为鹿葱气味辛寒有毒治蛊毒欬逆泄痢肠澼头疡疥瘙恶疮杀诸虫毒去死肌疗哕逆喉痹鼻中息肉吐上膈风涎暗风癎病小儿痰疾末治马疥癣附录山慈石增名医别录山慈石生山之阳正月生叶如藜芦茎有衣一名爰茈气味苦平无毒主女子带下附录参果根增名医别录参果根生百余根根有衣裹茎三月三日采根一名百连一名乌蓼一名防茎一名鹿蒲味苦有毒治鼠瘘附录马肠根增图经本草马肠根生秦州叶似桑三月采叶五月六月采根苦辛寒有毒治蛊除风叶疗疮疥水藜芦增本草纲目水藜芦一名黄藜芦一名鹿骊鹿骊俚人唿为黄藜芦小树也叶如樱桃叶狭而长多皱纹四月开细黄花五月结小长子如小豆大气味苦辛温有毒治疥癣杀虫附子增广雅防蒵毒附子也一岁为萴子二岁为乌喙三岁为附子四岁为乌头五岁为天雄本草纲目正者为乌头多岐者为乌喙细长三四寸者为天雄根旁如芋散生者为附子旁连生者为侧子五物同出而异名苏颂曰五者今并出蜀土苗高三四尺茎作四棱叶如艾其花紫碧色作穗其实细小如桑椹状黑色本只种附子一物成熟后乃有四物以长二三寸为天雄割削附子旁尖角为侧子附子之絶小者亦名侧子元种者为乌头其余大小者皆为附子以八角者为上李时珍曰乌头有两种出彰明者即附子之母今人谓之川乌头春未生子故春采为乌头冬则生子已成故冬采为附子其天雄乌喙侧子皆是生子多者因象命名附子气味辛温有大毒治风寒欬逆邪气寒湿踒躃拘挛破症坚积聚血瘕金疮腰嵴风寒心腹冷痛霍乱温中暖脾胃除脾湿肾寒补下焦阳虚除脏腑沉寒三阳厥逆治三隂伤寒中风痰厥气厥柔痓癫癎暴泻脱阳久痢寒疟瘴气久病呕哕反胃噎膈乌头助阳退隂功同附子而稍缓彚考增诗大雅堇荼如饴国语寘堇于肉注贾逵曰堇乌头也淮南子天下之物莫凶于鸡毒然而良医槖而藏之有所用也注鸡毒乌头也博物志乌头天雄附子一物春秋冬夏采各异也明皇十七事宗好神仙往往诏郡国征奇士有张果者所为变怪不测上谓力士曰吾闻奇士至人外物不能败其中试饮以堇汁不死者乃奇士也会天寒甚乃使以汁进果果遂饮尽二巵醇然如醉者顾曰非佳酒也药谱川乌头别名昌明童子琐碎录滑台风土极寒民啖附子如啖芋栗益部方物略记陶景以天雄乌头附子皆出建平谓之三建癸辛杂识三建汤用附子川乌天雄而莫晓其命名之义因观谢灵运山居赋曰三建异形而同出盖三物皆一种类是知古药命名皆有所本祖也明防典四川成都府岁贡天雄二十对附子五十对乌头五十对漏蓝二十斤集藻记增宋杨天惠彰明附子记緜州故广汉地领县八惟彰明出附子彰明领乡二十惟赤水廉水会昌昌明宜附子总四乡之地为田五百二十顷有奇然税稻之田五菽粟之田三而附子之田止居其二焉合四乡之产得附子一十六万觔已上然赤水为多廉水次之而会昌昌明所出微甚凡上农夫岁以善田代处前期輙空田一再耕之莳荠麦若巢糜其中比苖稍壮并根叶耨覆土下后耕如初乃布种每亩用牛十耦用粪五十斛七寸为垅五寸为符终亩为符二十为垅千二百垅从无衡深亦如之又以其余为沟为涂春阳愤盈丁壮毕出疏整符垅以需风雨雨过輙振拂而骈持之既又挽草为援以御短日其用工力比他田十倍然其岁获亦倍称成之凡四乡度用种千斛以上出龙安及龙州齐归木闲青捶小平者良其播种以冬尽十一月止采撷以秋冬九月止其茎类野艾而泽其叶类地麻而厚其花紫叶黄蕤长苞而圆其盖其实之美恶视功之勤窳以故富室之入常美贫者虽接畛或不尽然又有七月采者谓之旱水拳缩而小盖附子之未成者然此物谓畏恶猥多不能常熟或种美而苖不茂或苖秀而不充或以酿而腐或以暴而挛若有物焉隂为之故园人将采常祷于神或目为药妖云其酿法用醢醅安密室淹覆弥月乃发以时暴凉久干定方出酿时其大有如拳者已定不輙盈握故及两者极难得盖附子之品有七实本同而末异其初种之小者为乌头附乌头而傍生者为附子又左右附而偶生者为鬲子又附而长者为天雄又附而尖者为天锥又附而上者为侧子又附而散者为漏蓝子皆脉络连贯如子附母而附子以贵故独专附名自余不得与焉凡种一而子六七以上则其实皆小种一而子二三则其实稍大种一而子特生则其实特大此其凡也附子之形以蹲坐正节角少为上有节多鼠乳者次之形不正而伤缺风皱者为下附子之色以花白为上铁色次之青绿为下天雄乌头天锥以丰实盈握为胜而漏蓝侧子园人以乞役夫不足数也大率蜀人饵附子者少惟陜辅闽淛宜之陜辅之贾才市其下者闽淛之贾才市其中者其上品皆士大夫求之盖贵人金多喜奇故非得大者不厌然土人有知药者云小者固难用要知半两以上皆良不必及两乃可此言近之按本经及志载附子出犍为山谷及在山南嵩高齐鲁间以今考之皆无有误矣又曰春采为乌头冬采为附子大谬又云附子八角者良其角为侧子愈大谬与余所闻絶异岂所谓尽信书则不如无书者类耶赞增宋宋祁附子赞附堇而生翠茎紫蕤生蜀者良三建则非七言絶句增宋林景熈越州陶山附子冈洞霞疑接台峰近石栈空歌蜀道难一种灵苖人不识半山霜露夜痕干别录增本草纲目韩保升曰附子乌头天雄侧子乌喙采得以生熟汤浸半日勿令灭气出以白灰裛之数易使干又法以米粥及糟曲等淹之并不及前法苏颂曰五物収时一处造酿其法先于六月内造大小麪麴未采前半月用大麦煮成粥以麴造醋候熟去糟其醋不用大酸酸则以水觧之将附子去根须于新瓮内淹七日日搅一徧捞出以疎筛摊之令生白衣乃向慢风日中晒之百十日以透干为度若勐日则皱而皮不附肉陶宏景曰凡用附子乌头天雄皆热灰微炮令拆勿过焦惟姜附汤生用之俗方每用附子须甘草人参生姜相配者正制其毒故也雷斆曰凡使乌头宜文武火中炮令皴拆擘破用若用附子须底平有九角如铁色一个重一两者即是气全勿用杂木火只以柳木灰火中炮令皴拆以刀刮去上孕子并去底火擘破于屋下平地上掘一土坑安之一宿取出焙干用若隂制者生去皮尖底薄切以东流水并黑豆浸五日夜漉出日中用朱震亨曰凡乌附天雄须用童子小便浸透煮过以杀其毒并助下行之力入盐少许尤好或以小便浸二七日拣去壊者以竹刀毎个切作四片井水淘净逐日换水再浸七日晒干用李时珍曰附子生用则发散熟用则峻补生用者须如隂制之法去皮脐入药熟用者以水浸过炮令发拆去皮脐乘熟切片再炒令内外俱黄去火毒入药又法每一个用甘草二钱盐水姜汁童便各半盏同煮熟出火毒一夜用之则毒去也乌头增尔雅芨堇草注即乌头也江东唿为堇本草纲目乌头一名乌喙一名草乌头按药谱别名小昌明一名土附子一名奚毒一名耿子一名毒公一名金鸦苗名莨一名独白草一名鸳鸯菊汁煎名射罔此即乌头之野生于他处者俗谓之草乌头亦曰竹节乌头出江北者曰淮乌头日华子所谓土附子者是也乌喙即偶生两岐者今俗唿为两头尖因形而名其实乃一物也附子天雄之偶生两岐者亦谓之乌喙非此乌头也草乌头取汁晒为毒药射禽兽故有射罔之称吴普曰正月始生叶厚茎方中空叶四四相当与蒿相似陶宏景曰今采用四月亦以八月采捣茎汁煎为射罔猎人以傅箭射禽兽十步即倒中人亦死宜速觧之李时珍曰处处有之根苗实并与川乌头相同但此系野生又无酿造之法其根外黑内白皱而枯燥为异尔然毒则甚焉气味辛温治中风除寒湿痹欬逆上气破积聚寒热消冷痰痃癖治头风喉痹痈肿疔毒乃至毒之药非风顽急疾不可轻投白附子増本草纲目白附子因与附子相似故名实非附子类也苏恭曰本出高丽今出凉州以西生砂碛下湿地独茎似鼠尾草细叶周匝生于穗间根形似天雄李珣曰徐表南州异物记云生东海新罗国及辽东苗与子相似李时珍曰根正如草乌头之小者长寸许干者皱纹有节气味辛甘大温有小毒治心痛血痹行药势中风失音一切冷风气面皯瘢疵彚考增楚国先贤传孔休伤颊有瘢王莽赐玉屑白附子香与之消瘢酉阳杂俎药草异号章阳羽白附子也天南星増本草纲目天南星一名虎掌一名虎膏一名鬼蒟蒻苏颂曰天南星即虎掌小者名由跋李时珍曰虎掌因叶形似之天南星因根圆白如老人星状故名苏颂曰虎掌河北州郡有之初生根如豆大渐长大似半夏而扁年乆者根圆及寸大者如鸡卵周匝生圆牙三四枚或五六枚三四月生苖髙尺余独茎上有叶如爪五六出分布尖而圆一窠生七八茎时出一茎作穗直上如鼠尾中生一叶如匙裹茎作房旁开一口上下尖中有花微青褐色结实如麻子大熟即白色自落布地一子生一窠九月苖残取根又曰天南星处处平泽有之二月生苗似荷梗其茎高一尺以来叶如蒟蒻两枝相抱五月花似蛇头黄色七月结子作穗似石榴子红色二月八月采根似芋而圆扁气味苦温有大毒治心痛寒热结气积聚伏梁伤筋痿拘缓利水道除隂下湿风疝瘕伤寒时疾中风麻痹除痰下气利胸膈攻坚积消痈肿傅金疮疥癣蛇虫咬伤彚考增药谱天南星别名半夏精文房宝餙以竹梢甘露和天南星渍纸一宿裁之刀去如飞附录虎掌草增图经本草江州一种草叶大如掌面青背紫四畔有牙如虎掌生三四叶为一本冬青不结花实治心疼寒热积气蒟蒻增本草纲目蒟蒻一名蒻头一名鬼芋出蜀中施州亦有之唿为鬼头闽中人亦种之宜树隂下掘坑积粪春时生苖至五月移之长一二尺与南星苖相似但多斑宿根亦自生苖经二年者根大如椀及芋魁其外理白味亦麻人秋后采根须净擦或捣或片叚以酽灰汁煮十余沸以水淘洗换水更煮五六徧即成冻子切片以苦酒五味淹食不以灰汁则不成也切作细丝沸汤汋过五味调食状如水母丝马志言其苗似半夏杨慎丹铅录言蒟酱即此者皆误也气味辛寒有毒磨傅痈肿风毒制食主消渴附录菩萨草增图经本草菩萨草生江浙州郡凌冬不凋秋冬有花直出赤子如蒻头冬月采根用味苦无毒酒研服治诸毒捣傅诸虫伤妇人妊娠欬蜜丸服半夏原半夏一名水玉一名守田一名地文本草纲目云礼记月令五月半夏生盖当夏之半也故名守田会意水玉象形也一名和姑在处有之齐州者为良二月生苗一茎茎端三叶浅绿色颇似竹叶三三相偶而生江南者似芍药白花圆上生平泽者甚小名羊眼半夏圆白为胜五月采则虚小八月乃实大陈乆更佳气味辛平有毒生微寒令人吐熟温令人下射干柴胡为之使忌羊血海藻饴糖恶皁角畏雄黄秦皮甲反乌头消痰热满结欬上气心下急痛时气呕逆除腹胀目不得瞑集藻五言古诗增宋孔平仲常父寄半夏齐州多半夏采自鹊山阳累累圆且白千里远寄将新妇初觧包诸子喜若狂皆云已法制无滑可以尝大儿强占据端坐斥四旁次女出其腋一攫已半亡小儿作蟹行乳媪代与攘分头各咀嚼方爱有所忘须臾被辛螫弃余不复藏竞以手扪舌啼噪满中堂父至笑且惊亟使啖以姜中宵方稍定久此灯烛光大钧播万物不择窳与良虎掌出深谷鸢头蔽高冈春草善杀鱼野葛挽人肠各以类自蕃敢问孰主张水玉名虽佳神农录之方其外则皎防其中慕坚刚柰何蕴毒性入口有所伤老兄好服食似此亦可防急难我辈事感惕成此章七言絶句增唐王建寄刘蕡问疾年少病多应为酒谁家将息过今春赊来半夏重薫尽投着山中旧主人别录原修治洗去皮垢以汤泡浸七日逐日换汤防干切片姜汁拌焙入药或研为末以姜汁入汤浸澄三日沥去涎水晒干用谓之半夏粉或研末以姜汁和作饼子日干用谓之半夏饼或研末以姜汁白矾汤和作饼楮叶包置篮中待生黄衣日干用谓之半夏曲白飞霞医通云痰分之病半夏为主造而为曲尤佳治湿痰以姜汁白矾汤和之治风痰以姜汁及皁荚煮汁和之治火痰以姜汁竹沥或荆沥和之治寒痰以姜汁矾汤入白芥子末和之此皆造曲妙法也辨讹江南半夏大乃径寸叶似芍药根下相重上大下小皮黄肉白南人特重之用之始知其异此乃由跋类半夏而苗不同误以为半夏也白傍子絶似半夏但咀之微酸不堪入药蚤休增本草纲目蚤休一名蚩休一名螫休一名紫河车一名重台一名重楼金线一名三层草一名七叶一枝花一名草甘遂一名白甘遂虫蛇之毒得此治之即休故有蚤休螫休诸名重台三层因其叶状也金线重楼因其花状也甘遂因其根状也紫河车因其功用也处处有之生于深山隂湿之地一茎独上茎当叶心叶绿色似芍药凡二三层每一层七叶茎头夏月开花一花七瓣有金丝蕊长三四寸王屋山产者至五七层根如鬼臼苍术状外紫中白有黏穤二种外丹家采制三黄砂汞入药洗切焙用俗谚云七叶一枝花深山是我家痈疽如遇者一似手拈挐是也气味苦微寒有毒治惊癎摇头弄舌热气在腹中癫疾痈疮除蚀下三虫去蛇毒治胎风手足搐能吐泄瘰疬去疟疾寒热集藻五言古诗增宋范成大紫荷车绿英吐弱线翠叶抱修茎矗如青旄节草中立亭亭根有却老药鳞皱友松苓长生不暇学聊冀病身轻别录增服食经紫河车根以竹刀刮去皮切作骰子大块麪裹入瓷瓶中水煮候浮漉出凝冷入新布袋中悬风处待干每服三丸五更初面东念咒井水下连进三服即能休粮若要饮食先以黑豆煎汤饮之次以药丸煮稀粥渐渐食之咒曰天朗气清金鸡鸣吾今服药欲长生吾今不饥复不渴赖得神仙草有灵鬼臼增本草纲目鬼臼一名九臼一名天臼一名鬼药一名觧毒一名爵犀一名马目毒公一名害母草一名羞天花详见益部方物畧记一名术律草一名璚田草详见山谷诗注一名独脚莲一名独荷草一名山荷叶一名旱荷一名八角盘一名唐婆镜此物有毒而臼如马眼故名马目毒公杀蛊觧毒故有犀名其叶如镜如盘如荷而新苗生则旧苗死故有镜盘荷莲害母诸名苏颂曰今江宁府滁舒商齐杭襄峡州荆门军皆有之花生茎间赤色三月开花后结实一説鬼臼生深山隂地叶六出或五出如鴈掌茎端一叶如繖旦时东向及暮则西倾盖随日出没也花红紫如荔枝正在叶下常为叶所蔽未常见日一年生一茎既枯则生一臼及八九年则八九臼矣然一年一臼生而一臼腐盖陈新相易也李时珍曰考郑樵通志云鬼臼叶如小荷形如鸟掌年长一茎茎枯则根为一臼亦名八角盘以其叶似之也据此则是今人所谓独脚莲者也南方处处深山隂密处有之北方惟龙门山王屋山有之一茎独上茎生叶心而中空一茎七叶圆如初生小荷叶面青背紫揉其叶作李香开花在叶下亦有无花者其根全似苍术紫河车丹炉家采根制三黄砂汞或云其叶八角者更灵或云其根如紫河车一様但以白色者为河车赤色者为鬼臼恐亦不然而庚辛玉册谓蚤休阳草旱荷隂草亦有分别陶宏景以马目毒公与鬼臼为二物殊不知正是一物而有二种也又唐独孤滔丹房镜源云术律车有二种根皆似南星赤茎直上茎端生叶一种叶凡七瓣一种叶作数层叶似萞麻面青背紫而有细毛叶下附茎开一花状如铃铎倒垂青白色黄蕊中空结黄子风吹不动无风自摇可制砂汞按此即鬼臼之二种也其説形状甚明气味辛温有毒杀虫毒鬼疰精物辟恶气不祥逐邪觧百毒治风疾邪疟痈疽下息胎彚考增益部方物略记羞寒花蜀地处处有之不为人所爱根茎缀花蔽叶自隐俗曰羞天花予易为羞寒花山谷诗注子瞻诗所记胡道士玉芝一名琼田草者俗号其叶为唐婆镜叶底开花故号羞天花以予考之其实本草之鬼臼也岁生一臼如黄精而坚瘦满十二岁可为药就土中生根取一臼勿令大本知也煮麪如餫饨皮裹一臼吞之数日不饥啗三臼可辟谷也黄龙山老僧多采而断食令人体臞而神王今方家所用鬼臼乃鬼灯檠耳如蜀人用鬼箭但用一草根不知何物也镇阳赵州间道傍丛生三羽者真鬼箭俗医用药如此而责古方不治病可胜叹哉因论玉芝故并记之集藻赞增宋宋祁羞寒花赞冐寒而茂茎修叶广附茎作花叶蔽其上以其自蔽若有羞状七言古诗增宋黄庭坚琼芝轩卓仙在时养琼芝深根固蔕活人命憧憧来问此何草但告渠是唐婆镜射干增广雅鸢尾射干也本草纲目射干一名乌扇一名乌翣一名乌吹一名乌蒲一名鳯翼一名鬼扇一名扁竹一名仙人掌一名紫金牛一名野萱花一名草姜一名黄远苏颂曰茎梗疎长正如射之长竿之状故名李时珍曰其叶丛生横铺一面如乌翅及扇之状故有乌扇诸名俗唿扁竹谓其叶扁生而根如竹也根叶又如蛮姜故曰草姜苏恭曰鸢尾叶都似射干而花紫碧色不抽高茎根似高良姜而肉白名鸢头陈藏器曰射干鸢尾二物相似人多不分射干即人间所种为花草名鳯翼者叶如乌翅秋生红花赤鸢尾亦人间所种苗低下于射干状如鸢尾夏生紫碧花者是也苏颂曰今在处有之人家种之春生苗高一二尺叶大类蛮姜而狭长横张疎如翅羽状故名乌翣叶中抽茎似萱草茎而强硬六月开花黄红色瓣上有细文秋结实作房中子黑色李时珍曰射干即今扁竹也今人所种多是紫花者唿为紫蝴蝶其花三四月开六出大如萱花结房大如拇指颇似泡桐子一房四隔一隔十余子子大如楜椒而色紫极硬咬之不破七月始枯陶景谓射干鸢尾是一种苏恭陈藏器谓紫碧花者是鸢尾红花者是射干韩保升谓黄花者是射干苏颂谓花红黄者是射干白花者亦其类朱震亨谓紫花者是射干红花者非按土宿真君本草云射干即扁竹叶扁生如侧手掌形茎亦如之青绿色一种紫花一种黄花一种碧花多生江南湖广川浙平陆间八月取汁煮雄黄伏雌黄制丹砂能拒火据此则鸢尾射干本是一类但花色不同正如牡丹芍药菊花之类其色各异皆是同属也大抵入药功不相远气味苦平有毒治欬逆上气喉痹咽痛散结气腹中邪逆食饮大热消痰破症结水蛊消结核利大肠治疟母摩涂毒肿彚考增夏小正十一月广莫风至则兰射干生图经本草射干多生山厓之间其茎虽细小亦类木故荀子云西方有木名曰射干茎长四寸生于高山之上易通卦验冬至射干生集藻文赋散句增汉司马相如上林赋藁本射干刘向九叹掘荃蕙与射干兮坐拏草增图经本草坐拏草生江西及滁州六月开紫花结实采其苗入药甚易得后因人用有效今颇贵重气味辛热有毒治风痹壮筋骨兼治打扑伤损押不芦增癸辛杂识囘囘地方有草名押不芦土人以少许磨酒饮即通身麻痹而死加以刀斧亦不知至三日则以少药投之即活御药院中亦储之湛渊集诗注漠北有草名押不芦食其汁立死以他药觧之即苏华陀洗肠胃攻疾疑先服此滇载记押不芦北方起死囘生草也集藻五言絶句增元白珽续演雅草食押不芦虽死元不死未见涤肠人先闻弃箦子芫花增本草纲目芫花一名杜芫一名赤芫一名去水一名毒鱼一名痛头花一名儿草一名败华根名黄大防一名蜀桑芫或作杬义未详去水言其功毒鱼言其性大防言其似也俗人因其气恶唿为头痛花韩保升曰近道处处有之苗高二三尺叶似白前及柳叶根皮黄似桑根正月二月花发紫碧色叶未生时收采日干叶生花落即不堪用也苏颂曰在处有之宿根旧枝茎紫长一二尺根入土深三五寸白色似榆根春生苗叶小而尖似杨柳枝叶二月开紫花颇似紫荆而作穗又似藤花而细今绛州出者花黄谓之黄芫花气味辛温有小毒治欬逆上气喉鸣喘咽肿短气虫毒鬼疟疝瘕痈肿杀虫鱼去水利痰通利血脉治恶疮风痹一切毒风四肢挛急别录增本草纲目芫花留数年陈乆者良用时以好醋煮十数沸去醋以水浸一宿晒干用则毒灭也或以醋炒者次之荛花增本草纲目荛花荛者饶也其花繁饶也苏恭曰苗似胡荽茎无刺花细黄色四月五月收韩保升曰所在有之以雍州者为好生冈原上苗高二尺许李时珍曰按苏颂图经言绛州所出芫花黄色谓之黄芫花其图小株花成簇生恐即此荛花也生时色黄干则如白故陶氏言细白也气味苦寒有毒治伤寒温疟下十二水破积聚大坚症瘕荡涤胸中留癖饮食寒热邪气利水道疗痰饮欬逆上气喉中肿满疰气蛊毒醉鱼草增本草纲目醉鱼草一名閙鱼花一名鱼尾草一名樚本南方处处有之多在堑岸边作小株生高者三四尺根状如枸杞茎似黄荆有微棱外有薄黄皮枝易繁衍叶似水杨对节而生经冬不凋七八月开花成穗红紫色俨如芫花一様结细子渔人采花及叶以毒鱼尽圉圉而死唿为醉鱼儿草池沼边不可种之此花色状气味并如芫花毒鱼亦同但花开不同时为异尔气味辛苦温有小毒治痰饮觧鱼毒化鱼骨鲠莽草增本草纲目莽草一名防草一名芒草一名鼠莽陶景曰莽本作防字俗讹唿尔李时珍曰此物有毒食之令人迷罔故名山人以毒鼠谓之鼠莽陶景曰今东间处处皆有叶青辛烈者良又用捣以和陈粟米粉纳水中鱼吞即死浮出人取食之无妨苏颂曰今南中州郡及蜀川皆有之木若石楠而叶稀无花实五月七月采叶隂干一説藤生绕木石间既谓之草乃藤生者是也宼宗奭曰莽草诸家皆谓之草而本草居木部今世所用皆木叶如石楠叶枝硬干则皱揉之其臭如椒气味辛温有毒治风头痈肿乳痈疝瘕喉痹瘰疬除结气疥瘙杀虫鱼彚考增周礼秋官翦氏掌除蠧物以攻禜攻之以莽草薰之范子计然莽草出三辅青色者善茵芋增本草纲目茵芋一名莞草一名卑共陶景曰好者出彭城今近道亦有茎叶状似莽草而细软连细茎采之方用甚稀惟合疗风酒大明曰出自海盐形似石楠树生叶厚五六七月采苏颂曰今雍州绛州华州杭州亦有之春生苖高三四尺茎赤叶似石榴而短厚又似石楠叶四月开细白花五月结实三月四月七月采茎叶日干气味苦温有毒治五脏邪气心腹寒热羸瘦如疟状发作有时诸关节风湿痹痛苦堇增尔雅啮苦堇注今堇葵也叶似柳子如米汋食之滑疏本草唐本注云此菜野生非人所种俗谓之堇菜叶似蕺紫花本草云味甘而此云苦者古人语倒犹甘草谓之苦也本草纲目苦堇一名石龙芮一名地椹一名天豆一名石能一名鲁果能一名水堇一名楜椒菜一名彭根陶景曰生于石上其叶芮芮短小故名石龙芮苏恭曰实如桑椹故名地椹李时珍曰芮芮细貌其椹之子细芮故名地椹以下皆子名也水堇以下皆苗名也苗作蔬食味辛而滑故有椒葵之名苏恭曰水堇苗似附子实如桑椹生下湿地五月熟叶子皆味辛山南者粒大如葵子关中河北者细如葶苈气力劣于山南者苏颂曰今惟出兖州一丛数茎茎青紫色每茎三叶其叶短小多刻缺子如葶苈而色黄李时珍曰水堇处处有之多生近水下湿地高者尺许其根如荠三月生苗丛生圆茎分枝一枝三叶叶青而光滑有三尖多细缺江淮人三四月采苗瀹过晒蒸黑色为蔬四五月开细黄花结小实大如豆状如初生桑椹青绿色槎散则子甚细如葶苈子即石龙芮也宜半老时采之气味苦平无毒治风寒湿痹心腹邪气利关节止烦满久服轻身明目不老茎叶气味甘寒无毒捣汁洗马毒涂蛇蝎毒及痈肿彚考增礼记内则堇荁枌榆免薧滫瀡以滑之晋书孝义传刘殷祖母王氏冬月思堇殷时年九岁乃于泽中恸哭声不絶者半日忽若有人云止止殷收泪视地有堇生焉因得斛余以供食范子计然石龙芮出三辅色黄者善毛莨增本草纲目毛莨一名毛建草一名水莨一名毛堇一名天炙一名自炙一名猴蒜李时珍曰莨乃草乌头之苗此草形状及毒皆似之故名肘后方谓之水莨又名毛建亦莨字音讹也俗名毛堇似水堇而有毛也山人截疟采叶挼贴寸口一夜作泡如火燎故唿为天炙自炙下湿处多有春生苗高者尺余一枝三叶叶有三尖及细缺与石龙芮茎叶一様但有细毛为别四五月开小黄花五出甚光艶结实状加欲绽青桑椹如有尖峭与石龙芮子不同人以为鵞不食草者大误也方士取汁煮砂伏硫沈存中笔谈所谓石龙芮有两种水生者叶光而末圆陆生者叶毛而末鋭此即叶毛者气味辛温有毒治恶疮痈肿未溃者捣叶傅之不得入疮令肉烂葛洪百一方云水莨生水旁有毒蟹多食之人误食之狂乱如中风状或吐血以甘草汁解之海姜增本草经注海姜生海中赤色状如石龙芮有大毒隂命增本草经注隂命生海中赤色着木悬其子有大毒牛扁增本草纲目牛扁一名扁特一名扁毒苏恭曰田野人名为牛扁疗牛虱甚效太常名扁特或名扁毒苏恭曰此药似堇草石龙芮辈根如秦芃而细苏颂曰今潞州一种便特六月有花八月结实采其根苖捣末油调杀虮虱主疗大都相似疑即扁特也但声近而字讹耳气味苦微寒无毒治身皮疮热气可作浴汤杀牛虱小虫又疗牛病附录虱建草增本草拾遗虱建草生山足湿地发叶似山丹微赤高一二尺味苦无毒主虮虱挼汁沐头虱尽死人有误吞虱成病者捣汁服一小合亦主诸虫疮又有水竹叶生水中叶如竹叶而短小可生食亦去虮虱荨麻增本草纲目荨麻一名毛防川黔诸处甚多其茎有刺高二三尺叶似花蘂或青或紫背紫者入药上有毛芒可畏触人如蜂虿螫蠚以人溺濯之即解有花无实冒冬不凋挼投水中能毒鱼气味辛苦寒有大毒吐利人不止治蛇毒捣涂之彚考增杜诗注除草去防草也东坡集杜甫有除防诗言草有害于人然治风择最先者以此草防之一身皆失去叶背紫者入药据此説防亦能疗疾弃瑕录用可也集藻五言古诗増唐杜甫除草诗草有害于人曾何生阻修其毒甚蜂虿其多弥道周清晨步前林江色未散忧芒刺在我眼焉能待高秋霜露一霑凝蕙叶亦难留荷耡先童稚日入仍讨求转致水中央岂无防钓舟顽根易滋蔓敢使依旧丘自兹藩篱旷更觉松竹幽芟夷不可阙疾恶信如讐格注草增唐本草格注草出齐鲁山泽间叶似蕨根紫色若紫草根一株有二十许二月八月采根五月六月采苗日干用气味辛苦温有大毒治蛊疰诸毒疼痛海芋增益部方物略记海芋生不高四五尺叶似芋而有根榦根皮不可食方家号隔河仙云可变金或云能止疟本草纲目海芋一名观音莲一名羞天草一名天荷生蜀中今亦处处有之春生苗高四五尺夏秋间抽茎开花如一瓣莲花碧色花中有蕊长作穗如观音像在圆光之状故俗唿为观音莲其根似芋魁大者如升盌长六七寸盖野芋之类也庚辛玉册云羞天草隂草也生江广深谷涧边其叶极大可以御雨叶背紫色花如莲花根叶皆有大毒可煅粉霜朱砂小者名野芋气味辛有大毒治疟瘴毒肿风癞集藻赞增宋宋祁海芋赞木榦芋叶拥踵盘戾农经弗载不用治厉钩吻增博物志钩吻草与荇华相似南方草木状野葛蔓生叶如罗勒光而厚一名胡蔓草人以杂生蔬中毒人半日輙死酉阳杂俎胡蔓草生邕容间丛生花扁如支子稍大不成朶色黄白叶稍黑误食之数日卒饮白鵞鸭血则解或以一物投之祝曰我买你食之则立死本草纲目钩吻一名野葛一名毒根一名胡蔓草一名断肠草一名黄藤一名火把花陶景曰言其入口则钩人喉吻也或言吻当作挽字牵挽人肠而絶之也李时珍曰此草虽名野葛非葛根之野者也或作冶葛王充论衡云冶地名也在东南广人谓之胡蔓草亦曰断肠草入人畜腹内即黏肠上半日则黑烂又名烂肠草滇人谓之火把花因其花红而性热如火也岳州谓之黄藤生傅高山谷及防稽东野折之青烟出者名固活吴普云秦钩吻一名除辛苏恭曰野葛生桂州以南村墟闾巷间皆有彼人通名钩吻亦谓苖为钩吻根名野葛蔓生其叶如柿其根新采者皮白骨黄宿根似地骨嫩根如汉防己皮节断者良正与白藤相类新者折之无尘气经年以后则有尘起从骨之细孔出人食其叶立死李时珍曰南人云钩吻即胡蔓草今人谓之断肠草是也蔓生叶圆而光春夏嫩苖毒甚秋冬枯老稍缓五六月开花似榉柳花数十朶作蕙生岭南者花黄生滇南者花红气味辛温有大毒陈藏器曰蕹菜捣汁解野葛毒取汁滴野葛即萎死南人先食蕹菜后食野葛二物相伏自然无苦李时珍曰葛洪肘后方云凡中野葛毒口不可开者取大竹筒洞节以头拄其两脇及脐中灌冷水入筒中数易水湏臾口开乃可下药解之惟多饮甘草汁人屎汁白鸭或白鵞断头沥血入口中或羊血灌之岭南衞生方云即时取鸡卵抱未成雏者研烂和麻油灌之吐出毒物乃生稍迟即死也彚考增三国志注魏太祖习噉野葛至一尺博物志太隂之草名曰钩吻不可食入口即死神农经曰药物有大毒不可入口鼻耳目者即杀人一曰钩吻卢氏曰隂地黄精不相连根苗独生者是也集藻五言古诗增唐白居易有木诗有木香苒苒山头生一蕟主人不知名移种近轩闼爱其有芳味因以调麴糵前后曾饮者十人无一活岂徒悔封植兼亦误采掇试问识药人始知名野葛年深已滋蔓刀斧不可伐何时勐风来为我连根拔透山根增本草纲目按岣嵝神书云透山根生蜀中山谷草类蘼芜可以防铁成金昔有人采药误斫此草刀忽黄软成金也又庚辛玉册云透山根出武都取汁铁立成黄金有大毒人误食之化为紫水又有金英草亦生蜀中状如马齿苋而色红摸铁成金亦有大毒入口杀人须臾为紫水也又何远春渚纪闻云刘均父吏部罢官归成都有水银一箧过峡箧漏急取渡旁丛草塞之久而开视尽成黄金矣宋初有军士在泽州泽中割马草归镰皆成金以草燃釡亦成黄金又临安僧法坚言有客过于濳山中见一蛇腹胀啮一草以腹磨之而消念此草必能消胀取置箧中夜宿旅馆闻邻房有人病腹胀呻吟以釡煎药一杯与服顷之不复闻声念已安矣至旦视之其人血肉俱化为水独骸骨在牀尔视其釡则通体成金矣观何氏所载即是透山根乃金英草之类如此毒草不可不知故备载之耳御定佩文斋广羣芳谱卷九十七子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十八药谱兎丝女萝别见木谱原兎丝一名兎缕一名兎蔂一名兎芦一名兎丘广雅云兎丘兎丝也一名女萝埤雅云在木为女萝在草为兎丝一名赤网一名玉女尔雅云蒙玉女注云即唐也一名唐蒙尔雅云唐蒙女萝女萝兎丝一名火焰草庚辛玉册云火焰云即兎丝子一名野狐丝一名金线草蔓生处处有之以寃句者为胜生懐孟林中及黑豆上者入药更良夏生苗色红黄如金细丝遍地不能自起得草梗则纒绕而生其子入地初生有根及长延草物其根自断无叶有花白色微红香亦袭人结实如粃豆而细色黄生于梗上味辛甘平无毒主续絶伤补不足益气力肥健人坚筋骨添精益髓飬肌去腰痛膝冷久服明目轻身延年去面防悦颜色彚考原诗小雅茑与女萝施于松栢增史记龟策传下有茯苓上有兎丝吕氏春秋或谓兎丝无根也其根不属地茯苓是也淮南子兎丝无根而生茯苓抽兎丝死博物志女萝寄生兎丝兎丝寄生木上生根不着地抱朴子兎丝之草下有伏兎之根无此兎在下则丝不得生于上然实不属也兎丝初生之根其形似兎掘取剖其血以和丹服之立变化任意所作酉阳杂俎兎丝子多近棘及藋山居者疑二草之气类也集藻五言古诗原宋谢脁咏兎丝轻丝既难理细缕竟无织烂漫已万条连绵复一色安根不可知萦心终不测所贵能卷舒伊用蓬生直唐李白古意君为女萝草妾作兎丝花轻条不自引为逐春风斜百丈托远松纒绵成一家谁言会面易各在青山厓女萝发馨香兎丝断人肠枝枝相纠结叶叶竟飘生子不知根因谁共芬芳中巢防翡翠上宿紫鸳鸯若识二草心海潮亦可量元稹兎丝人生莫依倚依倚事不成君看兎丝蔓依倚榛与荆荆榛易蒙密百鸟撩乱鸣下有狐兎穴奔走亦纵横樵童斫将去柔蔓与之并翳荟生可耻束防死无名桂树月中出珊瑚石上生俊鹘渡海食应龙升天行灵物本特达不复相纒萦萦竟何者荆棘与飞茎增明薛蕙兎丝根株不自立枝蔓为谁饰偶同杂俎文未比朱直园客何由整天女讵堪织暂附松柏枝终辞霜露色诗散句原古诗十九首兎丝附女萝梁江淹兎丝及水萍所寄终不移增金雷琯绵绵兎丝草唐乔知之南山羃羃兎丝花陆龟教疎兎缕金乱别录原修治凡用以温水淘去沙泥酒浸一宿曝干捣之不尽者再浸曝捣须臾悉细又法酒浸四五日蒸曝四五次研作饼焙干再研末或云曝干时入纸条数枚同捣即刻成粉且省力也辨讹勿使天碧草子真相似但味酸涩并黏也服食抱朴子仙方单服法兎丝子一斗酒一斗浸曝干再浸又曝酒尽乃止捣筛为末每酒服二钱日二服治腰膝去风明目久服令人光泽老变为少十日外饮啖如汤沃雪五味子增尔雅菋荎藸注五味也疏按本草五味子一名防及一名及唐本注云五味皮肉甘酸核中辛苦都有咸味此则五味具也图经本草五味春初生苖引赤蔓于髙木其长六七尺叶尖圆似杏叶三四月开黄白花类莲花状七月成实丛生茎端如豌豆许大生青熟红紫入药生曝不去子今有数种大抵相近雷斆言小颗皮皱泡者有白扑盐霜一重其味酸咸苦辛甘皆全者为真也本草纲目南产者色红北产者色黑气味酸温无毒益气治欬逆上气劳伤羸瘦补不足飬五脏除热生肌治中下气止呕逆补虚劳令人体悦泽明目暖水脏壮筋骨治风消食治反胃霍乱转筋痃癖奔豚冷气消水肿心腹气胀止渴除烦热解酒毒生津止渴治防痢补元气不足収耗散之气彚考增抱朴子五味者五行之精其子有五味淮南公羡门子服之十六年面色如玉女入水不霑入火不灼覆盆子原覆盆子李氏药录云子似覆盆之形故名一名缺盆一名茥尔雅云茥缺葐注云覆盆也一名插田藨一名乌藨子一名大麦苺一名栽秧藨本草纲目云五月子熟其色乌赤故有诸名一名西国草一名毕楞伽见海上集验方一名马瘘一名陆荆见药性本草处处有之秦吴尤多藤蔓茎有钩刺一枝五叶叶小面青背微白光薄无毛开白花四五月实成子小于蓬蔂而稀疎味酸甘外如荔支大如指顶软红可爱生青黄熟乌赤山中人及时采卖少迟则就枝生蛆食之五六分熟便采烈日曝干不尔易烂气味甘平无毒益气轻身补虚续絶益肾明目悦泽肌肤安和五脏彚考原夷坚志潭州赵太尉母病烂疳眼二十年有老妪云此中有虫吾当除之入山取草蔓叶咀嚼留汁入筒中还以皂纱眼滴汁渍下转盻间虫从纱上出数日下干复如法滴上又得虫数日而愈后以治人多验乃覆盆子叶也盖治眼妙品集藻五言古诗增宋王右丞覆盆子灵根茂永夏幽磴罗深丛晶华发鲜泽叶实分青红搜寻犯晨露采摘勤村童籍以烟笋箨贮之霜筠笼别录原修治采得拣净捣作薄饼晒干密贮临时酒拌蒸用采时不见水取汁作煎为果着水则不堪煎蓬蘽增本草纲目一名覆盆一名陵蘽一名隂蘽一名寒莓李时珍曰蓬蘽与覆盆同类故别录谓一名覆盆此种生于丘陵之间藤叶繁衍蓬蓬蘽蘽异于覆盆故曰蓬蘽陵蘽即藤也原藤蔓繁衍茎有倒刺逐节生叶大如掌状类小葵叶面青背白厚而有毛六七月开小白花就蔕结实三四十颗成簇生则青黄熟则紫黯微有黑毛形如熟椹而扁冬月苗叶不凋者俗名割田藨气味酸平无毒安五脏益精气令人有子益颜色长发久服轻身不老一种蔓小于蓬蘽一枝三叶叶面青背淡白而微有毛开小白花四月实熟其色红如樱桃者俗名薅田藨即尔雅所谓藨者也故郭璞注云藨即苺也子似覆盆而大赤色酢甜可食此种不入药悬钩子增尔雅葥山莓注今之木莓也实似藨莓而大亦可食本草纲目悬钩子一名沿钩子一名山苺一名树苺陈藏器曰茎上有刺如悬钩故名悬钩树生高四五尺其茎白色有倒刺其叶有细齿青色无毛背后淡青颇似樱桃叶而狭长又似地棠花叶四月开小白花结实色红今人亦通唿为藨子气味酸平无毒醒酒止渴除痰去酒毒捣汁服解射工沙虱毒蛇苺增本草纲目蛇苺一名蛇藨一名地苺一名蚕苺汪机曰近地而生故曰地苺吴瑞曰蚕老时熟红于地其中空者为蚕苺中实极红者为蛇残苺人不噉之恐有蛇残也就地引细蔓节节生根每枝三叶叶有齿刻四五月开小黄花五出结实鲜红状似覆盆气味甘酸大寒有毒治胸腹火热不止伤寒大热及溪毒射工毒甚良通经协疮肿傅蛇伤汤火伤使君子原使君子一名留求子开宝本草云俗传潘州郭使君疗小児多是独用此物故号为使君子本草纲目云按南方草木状谓之留求子疗婴孺之疾则自魏晋已用但名异耳其茎作藤生如手指大如葛绕树而上叶青如五加叶五月开五瓣花一簇一二十葩初淡红久乃深红色轻盈如海棠作架植之蔓延若锦实长寸许五瓣合成有棱初时半黄熟则紫黑其中仁白上有薄黑皮如榧子仁而嫩味如栗七月采久者油黑不可用气味甘温无毒治小儿五疳健脾胃除虚热杀虫疗防痢小儿百病疮癣皆治凡服使君子忌饮热茶犯之即防集藻七言絶句原宋无名氏使君子花竹篱茅舍趁溪斜白白红红墙外花浪得佳名使君子初无君子到君家木鼈子增本草纲目木鼈子一名木蟹马志曰其核似鼈蟹状故以为名苏颂曰春生苗作藤生叶有五桠状如山药青色面光四月生黄花六月结实似栝楼而极大生青熟红黄色肉上有软刺每一实有核三四十枚其状扁而如鼈八九月采之岭南人取嫩实及苗叶作茹蒸食李时珍曰木鼈核形扁礧砢大如围碁子其仁青绿色气味甘温无毒治折伤消结肿恶疮生肌止腰痛除粉刺防妇人乳痈治疳积痞块利大肠防痢痔瘤瘰疬番木鼈增本草纲目番木鼈一名马钱子一名苦实把豆一名火失刻把都状似马之连钱故云马钱蔓生夏开黄花七八月结实如栝楼生青熟赤亦如木鼈其核小于木鼈而色白彼人言治一百二十种病或云以豆腐制过用之良或云能毒狗至死气味苦寒无毒治伤寒热病咽喉痹痛消痞块竝含之咽汁或磨水噙咽马兜铃增本草纲目马兜铃一名都淋藤一名独行根一名土青木香一名三百两银药根名云南根寇宗奭曰蔓生附木而上叶脱时其实尚垂状如马顶之铃故得名也李时珍曰其根吐利人微有香气故有独行木香之名岭南人用治蛊隐其名为三百两银药苏颂曰春生苖作蔓绕树而生叶如山蓣叶而厚大背白六月开黄紫花颇类枸杞花七月结实如大枣状似铃作四五瓣根微似木香大如小指赤黄色气味苦寒无毒治肺热欬痰结喘促血痔瘘疮肺气上急解蛇蛊毒根气味辛苦冷有毒治鬼疰积聚诸毒热肿取汁服吐蛊毒治五种虫毒预知子增本草纲目预知子一名圣知子一名圣先子一名盍合子一名仙沼子马志曰相传取子二枚缀衣领上遇有蛊毒则闻其有声当预知之故有诸名苏颂曰作蔓生依大木上叶绿有三角面深背浅七月八月有实作房生青熟深红色每房有子五七枚如皂荚子斑褐色光润如飞蛾其根治蛊功胜于子山民目为圣无忧子仁气味苦寒无毒治杀虫疗蛊治诸毒痃癖气块消宿食止烦闷利小便催生中恶失音发落天行温疾涂一切蛇虫蚕咬治一切病牵牛原牵牛本草注云此药始出田野人牵牛谢药故以名焉一名盆甑草酉阳杂俎云盆甑草即牵牛子也结实后断之状如盆甑其中有子似一名黑丑白丑一名草金铃一名狗耳草本草纲目云近人隐其名为黑丑白者为白丑盖以丑属牛也金铃象子形狗耳象叶形处处有之有黑白二种黑者野生尤多二月种子三月生苗作藤蔓绕篱墙高者或二三丈蔓有白毛断之有白汁其叶青有三尖如枫叶花不作瓣如旋花而大碧色其实有蔕裹之生青枯白核与棠梂子核相似但深黑耳白者蔓微红无毛有柔刺断之有浓汁叶团有斜尖并如山药茎叶花浅碧蔕红色核白色稍麤其嫩实蜜煎为果名天茄气味苦寒有毒治水气在肺喘满肿胀下焦郁遏腰背胀肿大肠气秘风秘卓有竒功但病在血分及脾胃虚弱而痞满者则不可取快一时及常服致伤元气集藻五言古诗增宋梅尧臣牵牛楚女雾露中篱上摘牵牛花蔓相连延星宿光未収采之一何早日出颜色収持寘梅窓间染姜奉盘羞烂如珊瑚枝恼翁齿牙柔齿牙不能餐梁肉坐为仇墙东有冬瓜费尽滋溉力牵牛独得志抽走无寻尺既上我屋壁复罥我篱落游藤仅细緌逐节分豆叶未欲挥锄斤且与妆秋色任他绕屋去度表幽人宅苏轼赋园中所有牵牛非佳花走蔓入荒榛开花荒榛上不见细蔓身谁翦薄素纱浸之青蓝盆水浅浸不尽下余一寸银嗟尔脆弱草岂能凌霜晨物性有禀受安问秋与春元郝经甲子歳后园牵牛野花照天星星中花亦盛长夏蔓草深疎篱掩斜径幽庭日无事森寂淡相映缭绕丝乱垂防缀叶相并金风一披拂零露光彩竞参差碧玉簪绾插滑欲迸霜丝吐冰同容色好娟净堂隂青锦张墙背紫苔莹时方鹊桥成佳节当秋孟织女能翦裁天河洗尤称女以秋为期郎将花作证风雨开云屏鸾皇锵月镜处处乞巧筵家家喜相庆五年江馆客万事成堕甑不能致龙节空自悲虎穽永日鏖炎蒸中暑甘卧病对花泪盈目坐起不觉瞑云汉见防星囘头看斗柄遥怜小儿女防嫁俱未竟中流虞风波相见何日更明吴寛牵牛本草载药品草部见牵牛薰风篱落间蔓生甚绸缪谁琢紫玉簪叶密花仍稠日高即揫敛岂是朝菌俦隂气得独盛下剂斯见収便须作花庵谁与迂叟谋五言律诗增宋邵雍花庵多牵牛清晨始开日出已瘁花虽甚美而不能留赏望逺云凝岫妆余黛散钿缥囊承晓露翠盖拂秋烟向慕非葵比雕零在槿先才供少顷玩空废日高眠叶閙深如幄花繁翠似钿瀼瀼零晓露羃羃蔽晴烟谢既成番次开仍有后先主人凝伫看长是废朝眠赵蔗境牵牛西风樵子谷藤蔓络柴关名在星河上花开晓露间秋空同碧色晓日转红颜若挂青松顶翛然不可攀五言絶句增宋文同牵牛花柔条长百尺秀萼包千叶不惜作高架为君相引接七言絶句增宋杨万里牵牛花素罗笠顶碧罗檐晓卸蓝裳着茜衫望见竹篱心独喜翩然飞上翠云篸莫笑渠侬不服箱天孙为织锦云裳浪言偷得星桥巧只解冰盘染紫姜晓思欢欣晩思愁绕篱萦架大娇柔木犀未发芙蓉老买断西风恣意秋姜防咏牵牛青花绿叶上疎篱别有长条竹尾垂老觉残妆差有味满身秋露立多时不见青青绕竹生西风篱落抱枯藤道人一任空花过愁杀山隂覔句僧杨巽斋牵牛青青柔蔓绕修篁刷翠成花着处芳应是折从河鼓手天孙斜插鬓云香施东洲牵牛一天水染朱衣生怕红埃透日飞急整离离苍玉佩晓云光里渡河归林逋山牵牛圎似流泉碧剪纱墙头藤蔓自交加天孙滴下相思泪长向秋深结此花诗散句增宋苏轼牵牛独何畏诘曲自牙蘖走寻荆与榛如有宿昔约秦观篱落秋暑中碧花蔓牵牛赵山台秋来难得花成染闲引牵牛上短篱卢赞元红芭蕉映黑牵牛金髙士谈风动牵牛晩花碧别录原修治凡采得子晒干水淘去浮者再晒拌酒蒸从巳至未晒干収之临用舂去黑皮今多只碾取头末去皮麸不用亦有半生半熟用者栝楼原栝楼一名果臝一名蒌一名天瓜一名黄瓜一名地楼一名泽姑尔雅云果臝之实栝楼注云今齐人唿之为天瓜本草纲目云臝与蓏同许慎云木上曰果地下曰蓏此物蔓生附木故得兼名栝楼即果臝二字音转也亦作后人又转为蒌古者姑同音故有泽姑之名所在有之三四月生苖引藤蔓叶如甜瓜叶而窄作义有细毛七月开花似壶芦花浅黄色结实在花下如拳生青至九月熟黄赤色形有圎者圎者色黄皮厚蔕小为雌阳人服有鋭而长者长者皮赤蔕麤为雄隂人服内有扁子大如丝子殻色褐子色绿多脂作青气根一名白药一名瑞雪一名天花粉直下生年久者长数尺大二三围秋后掘者有粉夏月者有筋无粉不堪用气味甘寒无毒治胸痹润肺燥治欬涤痰结利咽喉止消渴利大肠消痈肿疮毒降上焦之火使痰气下降不犯胃气子性同补虚劳润心肺治吐血肠风下血赤白痢手面皱口干根甘酸微苦寒制为粉洁白美好大宜虚热人解烦渴行津液除肠胃中痼热治热狂时疾通小肠消肿毒乳痈发背痔瘘疮疖排脓生肌消扑损瘀血茎叶味酸生津止渴润枯降火彚考增鸡肋编燕地女子冬月用苦蒌涂面谓之佛妆但皆傅而不洗至春暖方涤去久不为风日所侵故洁白如玉也别录原修治凡使皮子茎根其効各别古方全用后乃分别各用用实者去殻皮革膜及油用根者澄粉作天花粉法秋冬采根大二三围者去皮寸切水浸逐日换水五日后取出捣泥以绢衣滤过澄粉晒干每服方寸匕水化下亦可入粥及乳酪中食善治消渴王瓜原王瓜一名土瓜一名野甜瓜一名马瓟瓜一名赤雹子一名老鸦瓜一名师姑草俚人名公公须一名钩尔雅云钩藈姑注云钩也一名王瓜本草注云王瓜即今土瓜郑注月令王瓜生以为菝葜殊谬图经本草云月令王生即此均房间人唿为老鸦亦曰菟瓜按尔雅曰蔩菟瓜郭璞注云似土瓜又曰芴菲亦谓之土瓜皆别是一物非此土瓜也本草纲目云土瓜其根作土气其实似瓜也或云根味如瓜故名瓜似雹子熟则色赤鸦喜食之故俗名赤雹子老鸦瓜一叶之下一须故俚人唿为公公须王瓜不知何义按兼明书以栝楼为王瓜谓其大于土瓜故以王字别之误也四月生苗其蔓多须嫩时可茹叶圆如马蹄而有尖面青背淡涩而不光五六月开小黄花成簇花下结子累累如弹丸其殻径寸长二寸许上微圆下尖长生青七八月熟赤红色皮麤涩根如栝楼根之小者用须深掘二三尺乃得正根江西人栽以沃土取根作蔬食如山药南北二种微有不同若疗黄疸破血南者大胜根苦平无毒治天行热疾酒黄心胸烦热消瘀血破症瘕治面黒面疮落胎子酸苦平无毒生用润心肺治黄病炒用治肺痿吐血肠风防血赤白痢反胃吐食蛊毒黄环增本草纲目黄环一名凌泉一名大就一名就葛一名生刍一名根韭实名狼跋子一名度谷此物叶黄而圆故名黄环亦是葛类故巴西人谓之就葛跋乃狼足名其荚似之故曰狼跋子吴普曰二月生苗正赤高二尺叶黄圆端大叶有汁黄白五月实圆三月采根黄色从理如车辐解根气味苦平有毒治蛊毒鬼疰鬼魅邪气除欬逆寒热上气急百邪痰消水肿子气味苦寒有小毒治恶疮蜗疥杀虫鱼涂疮疥天门冬原天门冬一名虋冬一名满冬尔雅云蘠蘼虋冬注云门冬一名满冬一名天棘一名颠棘一名地门冬一名筵门冬一名万嵗藤抱朴子云在东岳名淫羊藿在西岳名菅松在南岳名百部在北岳名无不愈在中岳名天门冬在京陆山阜名颠勒在越人名浣草名虽异其实一也本草纲目云草之茂者名虋此草茂而功同麦冬故名天门冬或云天棘尔雅云髦颠棘也因其叶细如髦有细棘也颠天音相近也按救荒本草云俗唿万嵗藤又名婆罗树其形与治肺之功颇同百部故亦名百部蘠蘼乃营实苗而尔雅指为门冬或古书错简也处处有之春生藤蔓大如钗股高至丈余叶如茴香极尖细而疎滑茎间有逆刺亦有涩而无刺者其叶如丝杉而细散夏生细白花亦有黄色紫色者秋结黑子在其根枝旁入伏后无花暗结子其根一科数十枚大如手指圆实而长黄紫色肉白以大者为佳中有心如麦冬心而稍麤性苦平无毒润燥滋隂清金降火保肺气通肾气飬肌肤止消渴治湿疥除身上一切恶气不洁之疾乆服令人肌体滑泽洁白李时珍云天门冬清金降火益水之上源故能下通肾气入滋补方合羣药用之有効若脾胃虚寒人单饵既久必病肠滑反成痼疾此物性寒而润能利大肠故也服天门冬忌鲤鱼误食中毒者捣萍汁服之可解彚考增宋史地理志顺庆府贡天门冬普州贡天门冬山海经条谷之山其草多虋冬鲜山其草多虋冬列仙传赤松子服天门冬齿落更生细发复出神仙传甘始者太原人也善行气不饮食又服天门冬在世百余岁入王屋山仙去抱朴子入山便可以天门冬蒸煮啖之取足以断谷若有力可饵之或作散酒服或捣汁作液膏服至百日丁壮兼倍驶于术及黄精也二百日强筋髓驻颜色与炼成松脂同蜜丸服尤善杜紫微服之御八十妾有子百四十人日行三百里名山记郁山出天门冬建康记建康出天门冬极精妙彦周诗话天棘蔓青丝洪觉范硬差天棘作颠柳高秀实云天棘天门冬也当以秀实之言为正颠天声相近又酷似青丝又江南徐家本云天棘蔓青丝若蔓生如青丝尤见是天门冬丹铅录山海经小径之山有草名赤茎白华如颠冬也颠冬天门冬也集藻启增梁简文帝谢勑赉益州天门冬启逮自星桥见珍玉垒本草称其轻身延夀实为上药姬晋之重丹桂曹丕之爱落英一防恩锡窃幸往代五言絶句增宋朱子天门冬高萝引蔓长插楥垂碧丝西窓夜来雨无人领幽姿别录原种植正二月取苗种肥地中每根相去二尺余不得稠不久其根甚茂若取根则留一分小者却栽时常上粪有草即耘此物甚难种若都摘了恐不活种子即成亦晩修治二三七八月采根虽曝干犹脂润难捣必须去皮心用柳木甑及柳木柴蒸一伏时洒酒令遍更添火蒸作小架去地二三尺摊于上曝干用服食圣化经云以天门冬茯苓等分为末日服方寸匕则不畏寒大寒时单衣汗出也孙眞人枕中记云八九月采天门冬根曝干为末每服方寸匕日三服久服补中益气治虚劳絶伤年老衰损偏枯不随风湿不仁冷痹恶疮痈疽癞疾鼻柱败烂者服之皮脱虫出酿酒服去症病积聚风痰颠狂三虫伏尸除湿痹轻身益气令人不饥百日还童耐老酿酒初熟微酸久停则香美诸酒不及也臞仙神隐云用干天门冬十斤杏仁一斤捣末蜜渍每服寸匕名仙人粮一法天门冬二斤熟地黄一斤为末炼蜜丸弹子大每服温酒化三丸日三服居山远行辟谷良服至十日身轻目明二十日百病愈颜色如花三十日发白更黑齿落重生五十日行及奔马百日延年又法天门冬捣汁微火煎取五斗入白蜜一斗胡麻炒末二升合煎至可丸即止火下大豆黄末和作饼径三寸厚半寸一服一饼一日三服百日以上有益又法天门冬末一升松脂末一升蜡蜜一升和煎丸如梧子大每日早午晩各服三十丸天门冬酒补五脏调六腑令人无病天门冬三十斤去心捣碎以水二石煑汁一石糯米一斗细曲十斤如常炊酿酒熟日饮三杯天门冬膏去积聚风痰补肺疗欬失血润五脏杀三虫伏尸除瘟疫轻身益气令人不饥以天门冬流水泡过去皮心捣烂取汁砂锅文武炭火煮勿令太沸以十斤为率熬至三斤却入蜜四两熬至滴水不散瓶盛埋土中一七去火毒每日早晩白汤调服一匙若勤大便以酒服之百部原百部本草纲目云其根多者百十连属如部伍故名一名野天门冬一名婆妇草山野处处有之春生苖作藤蔓叶大而尖长颇似竹叶面青而光亦有细叶如茴香者茎青微嫩时亦可煑食茎多者五六十长尖内虚根数十相连似天门冬而苦根长者近尺黄白色鲜时亦肥实干则虚瘦无脂润性甘微温无毒清肺热润肺治寒上气传尸骨蒸劳疳杀蚘虫寸白蛲虫种法与百合同宜山地别录原修治凡采得以竹刀噼去心皮花作数十条悬檐下风干却用酒浸一宿漉出焙干剉用或一窠八十三条者号曰地仙苖若修治饵之可千岁也九眞一种最长大悬火上令干取四五寸切短夜含咽汁勿令人知治暴甚良何首乌原何首乌一名交藤一名交茎一名夜合一名地精一名赤葛一名疮帚一名红内消一名九真藤一名桃柳藤一名马肝石一名陈知白一名野苖图经本草云此药本名交藤因何首乌服而得名也唐元和七年僧文象遇茅山老人遂传此事日华本草云其药本草无名因何首乌见藤夜交便即采食有功因以采人为名耳李时珍曰马肝石能治人髪后人隐此名亦曰马肝石赤者能消肿毒外科唿为疮帚红内消斗门方云取根若获九数者服之乃仙故名九真藤处处有之以西洛嵩山及栢城县者为胜有形如鸟兽山川者尤佳春生苖蔓延竹木墙壁间茎紫色叶叶相对如薯蓣而不光泽夏秋开黄白花如葛勒花结子有棱似荞麦而杂小才如粟秋冬取根大者如拳连珠有赤白二种赤者雄黄色黄白白者雌黄色黄赤根远不过三尺夜则苖蔓相交或隐化不见性苦濇微温无毒白者入气分赤者入血分肾主闭藏肝主疏泄此物气温味苦濇苦补肾温补肝能收敛精气所以能飬血益肝固精益肾健筋骨乌髭须治五痔腰膝之病冷气心痛积年劳瘦痰癖风虚败劣壮气驻颜延年益夀功难尽述茯苓为使忌诸血无鳞鱼铁器犯之令药无功此药不寒不燥功在地黄天冬诸药之上凡服药用偶日二四六八日服讫以衣覆汗出导引尤良彚考增彦周诗话古诗云上山采交藤交藤何首乌也服之令人多欲生子有采采芣苢之意原李远附录何首乌以出南河县及岭南恩州韶州潮州贺州广州潘州四防县者为上邕州桂州康州春州高州勒州循州晋兴县出者次之真仙草也五十年者如拳大号山奴服之一年发髭青黑一百年者如椀大号山哥服之一年颜色红悦一百五十年者如盆大号山伯服之一年齿落更生二百年者如斗栲栳大号山翁服之一年颜如童子行及奔马三百年者如二斗栲栳大号山精纯阳之体久服成地仙本草纲目宋懐州知州李治与一武臣同官怪其年七十余而轻健面如渥丹能饮食叩其术则服何首乌丸也乃传其方后治得病盛暑中半体无汗已二年窃自忧之造丸服至年余汗遂浃体此药流传虽久服者尚寡嘉靖初邵应节真人以七宝美髯丹方上进服饵有効连生皇嗣于是何首乌之方天下大行矣集藻尺牍增宋苏轼与欧阳知晦尺牍闻公服何首乌是否此药温厚无毒李习之传正尔啖之无炮制今人用枣或黑豆之类蒸熟皆损其力仆亦服此但采得隂干便杵罗为末枣肉或炼蜜为丸入水臼中万杵乃丸服极有力无毒恐未得此法故以奉白杂着原唐李翺何首乌录僧文象好养生术元和七年三月十八日朝茅山遇老人于华阳洞口告僧曰汝有仙相吾授汝秘方有何首乌者顺州南河县人祖能嗣本名田儿天生阉嗜酒年五十八因醉夜归卧野中及醒见田中有藤两本相远三尺苖蔓相交久乃解解合三四心异之遂掘根持问村野人无能名曝而干之有乡人袁良戏而曰汝阉也汝老无子此藤异而后以合其神药汝盍饵之田儿乃筛末酒服经七宿忽思人道累旬力轻健欲不制遂娶寡妇曾氏田儿因常饵之七百余日旧疾皆愈反有少容乡人异之十年生数男俱号为药告田儿曰此交藤也服之可夀百六十岁古方草不载吾传于师亦得之于南河吾服之遂有子吾本好静以此药害于静因絶不服女偶饵之乃天幸因为田儿尽记其功而改田儿名能嗣焉嗣年百六十岁乃卒男女一十九人子庭服亦年百六十岁男女三十人子首乌服之年百三十岁男女二十一人老人言讫遂别去其行如疾风浙东知院殿中孟侍御识何首乌尝饵其药言其功如所传南人因唿为何首乌焉赞原无名氏何首乌赞神効胜道着在仙书雌雄相交夜合昼疏服之去谷日居月诸返老还少变安病躯有缘者遇朂尔自如五言古诗增宋文同寄何首乌丸与友人此草有奇効尝闻于习之陵阳亦旧产其地尤所宜翠蔓走岩壁芳丛蔚参差下有根如拳赤白相雄雌斸之高秋后气味乃不亏断以苦竹刀蒸曝凡九为夹罗下香屑石蜜相和治入臼杵万过盈盘走累累日进岂厌屡初若无所滋渐久觉肤革鲜润如凝脂既已须发换白者无一丝耳目固聪明歩履欲走驰十年亲友别忽见皆生疑问胡得尔术容貌曾莫衰为之讲灵苖不为世俗知葢以多见贱蓬藋同一亏君如听予服此语不敢欺勿信柳子厚但夸仙灵毗诗散句增宋梅尧臣试采上阳何首乌刮切仍致苦竹刀别录原修治春夏秋采其根雌雄并用乘湿以布拭去土曝干临时以竹刀切米泔浸经宿曝干木杵臼捣之忌铁器新采者去皮铜刀切薄片入甑内瓷锅蒸之旋以热水从上淋下勿令满溢候无气息取出曝干用近时治法用何首乌赤白各一片竹刀刮去麤皮米泔浸一夜切片用黑豆三斗分九分每次用一分以水泡过砂锅内铺豆一层首乌一层重重铺尽蒸之豆熟取出去豆将何首乌晒干再以豆蒸如此九蒸九晒乃用萆薢增本草纲目萆薢一名赤节一名百枝一名竹木一名白菝葜苏颂曰作蔓生苖叶俱青叶作三乂似山薯又有绿豆叶花有黄红白数种亦有无花结白子者根黄白色多节三指许大春秋采根曝干今成徳军所产者根亦如山薯而体硬其苖引蔓叶似荞麦子三棱不拘时月采根利刀切片曝干用气味苦平无毒治腰嵴痛强骨节风寒湿周痹恶疮不瘳热气癎疾中风补水脏坚筋骨益精明目菝葜增本草纲目菝葜葜一作一名金刚根一名铁菱角一名王瓜草菝犹防也防短也此草茎蔓强坚短小故名菝而江浙人谓之金刚根楚人谓之铁菱角皆状其坚而有尖也郑樵通志云其叶颇近土瓜故名王瓜草山野中甚多其茎似蔓而坚强直生有刺其叶团大状如马蹄光泽似柿叶秋开黄花结红子其根甚硬有硬须如刺其叶煎饮酸濇野人采其根叶入染家用气味甘酸平无毒治腰背寒痛风痹益血气治时疾瘟瘴消渴肝经风虚集藻五言古诗增宋张耒菝葜江乡有奇蔬本草寄菝葜驱风利顽痹解疫补体节春深土膏肥紫笋迸上裂烹之芼姜橘尽取无可掇应同玉井莲已过苖头茁异时中州去买子携根拨免令食蔬人区区羡薇蕨土茯苓增本草纲目土茯苓一名土萆薢一名刺猪苓一名山猪粪一名草禹余粮一名仙遗粮一名冷饭团一名硬饭一名山地栗按陶景注禹余粮云南中平泽有一种藤根作块有节似菝葜而色赤味如薯蓣亦名禹余粮即今土茯苓也故今尚有仙遗粮冷饭团之名陈藏器本草草禹余粮苏颂图经刺猪苓皆此物土茯苓刺猪苓山地栗皆象形也俗又名过冈龙蔓生如莼茎有细防其叶不对状颇类大竹叶而质厚滑如瑞香叶而长五六寸其根状如菝葜而圆其大若鸡鸭子连缀而生远者离尺许近或数寸其内软可生啖有赤白二种入药用白者良气味甘淡平无毒食之当谷不饥调中止泄健行不睡健脾胃强筋骨去风湿利关节止泄防治拘挛骨痛恶疮痈肿解汞粉银朱毒白敛增本草纲目白敛一名白草一名白根一名兎核一名猫儿卵一名昆仑宼宗奭曰敛疮方多用之故名白敛李时珍曰兎核猫儿卵皆象形也昆仑言其皮黒也苏颂曰二月生苖多在林中作蔓赤茎叶如小桑五月开花七月结实根如鸡鸭卵而长三五枚同一窠皮黑肉白一种赤敛花实功用皆同但表里俱赤气味苦平无毒治痈肿疽疮散结气止痛除热目中赤小儿惊癎温疟杀火毒刀箭疮扑损解狼毒毒女萎增唐本草女萎叶似白敛蔓生花白子细亦名蔓楚气味辛温无毒治风寒霍乱泄痢肠鸣游气上下无常惊癎寒热百病出汗赭魁增本草纲目赭魁其根如魁有汗如赭故名魁乃酒器名韩保升曰苗蔓延生叶似萝藦根若菝葜皮紫黑肉黄赤大者轮囷如升小者如拳李时珍曰按沈括笔谈云今南中极多肤黑肌赤似何首乌切破中有赤理如防榔有汁赤如赭彼人以染皮制靴闽人谓之余粮气味甘平无毒治心腹积聚除三虫鹅抱增图经本草鹅抱生宜州山林下附石而生作蔓似大豆其根形似莱菔大者如三升器小者如拳气味苦寒无毒治风热上壅咽喉肿痛及解蛮箭药毒亦消风热结毒伏鸡子增本草拾遗伏鸡子根一名承露仙蔓延生叶圆薄似钱根似鸟形者良气味苦寒无毒解百药毒治诸热烦闷急黄天行黄疸疟瘴中恶寒热头痛疽疮马黄牛疮亦傅痈肿附录仰盆增本草拾遗仰盆苗似承露仙根圆如仰盆状大如鸡卵味辛温有小毒治蛊毒飞尸喉痹磨傅皮肤恶肿附录人肝藤增本草拾遗人肝藤引蔓而生叶有三桠花紫色与伏鸡子同名承露仙而伏鸡子叶圆解诸药毒游风手脚软痹九仙子增本草纲目九仙子一名仙女娇一根连缀九枚大者如鸡子小者如半夏白色二月生苖蔓高六七尺茎细而光叶如乌桕叶而短扁不圆每叶桠生子枝或一或二袅袅下垂六七月开碎青黄色花随即结实碎子丛簇如谷精草子状九月采根气味苦凉无毒治咽痛喉痹散血山豆根增本草纲目山豆根一名解毒一名黄结一名中药其蔓如大豆因以为名苏颂曰苖蔓如豆叶青经冬不凋八月采根广南者如小槐高尺余气味甘寒无毒解诸药毒止痛消疮肿毒发热欬治人及马急黄杀小虫解咽喉肿毒治腹胀喘满女人血气腹胀又下寸白诸虫止下痢卒患热厥心腹痛五种痔痛研汁涂诸热肿秃疮蛇狗蜘蛛伤黄药子增本草纲目黄药子一名木药子一名大苦一名赤药一名红药子按沈括笔谈云本草注引郭璞注尔雅云蘦大若者云即甘草也蔓生叶似薄荷而色青黄茎赤有节节有枝相当此乃黄药也其味极苦故曰大苦非甘草也今处处人栽之其茎高二三尺柔而有节似藤叶大如拳长三寸许其根长者尺许大者围二三寸外褐内黄亦有黄赤色者肉色颇似羊蹄根冬枯春生开碎花无实气味苦平无毒治诸恶肿疮瘘喉痹蛇犬咬毒凉血降火消瘿解毒解毒子增图经本草解毒子一名地不容出戎州蔓生叶青如杏叶而大厚硬凌冬不凋无花实根黄白色外皮微麤褐累累相连如药实而圆大采无时又开州兴元府出苦药子大抵与黄药相类春采根暴干亦入马药用气味苦大寒无毒解蛊毒止烦热辟瘴疠利喉闭及痰毒治五脏邪气清肺压热消痰降火利咽喉退目赤附录奴会子增海药本草奴会子生西国诸戎大小如苦药子味辛平无毒主小儿冷疳虚渴脱肛骨立瘦损附录海药实增本草纲目海药实一名连木苏恭曰蕃名那疏树生叶似杏花红白色子肉味酸李时珍曰此药子似黄药苦药子而稍有不同二药子不结子此则树之子也去皮取中仁用味辛温无毒治邪气诸痹疼酸续絶伤补骨髓破血止痢消肿除蛊疰蛇毒白药子增本草纲目苏恭曰白药子三月生苗叶似苦苣四月抽赤茎长似壶卢蔓六月开白花八月结子亦名瓜蒌九月叶落枝折根皮黄色气味辛温无毒治金疮生肌消肿毒喉痹消痰止嗽治渴并吐血喉痹咽痛解野葛生金巴豆药毒傅刀斧折伤能止血痛散血降火消痰解毒附录陈家白药增岭表录陈家白药善解毒封州康州有种之者广府每岁充土贡本草纲目陈家白药出苍梧陈家蔓及根并似土瓜叶如钱根似防己小者良味苦寒无毒主解诸药毒亦去心胸烦热天行瘟瘴附录甘家白药增本草拾遗甘家白药出龚州以南生隂处叶似车前根如半夏其汁饮之如蜜味苦大寒有小毒解诸药毒与陈家白药功相似附录防州白药增本草拾遗防州白药叶如白敛傅金疮生肤止血附录冲洞根增海药本草冲洞根苗蔓如土瓜根亦相似本草拾遗冲洞根味苦平无毒主热毒蛇犬虫痈疮等毒附录突厥白增开宝本草突厥白根黄白色状似茯苓而虚软苖高三四尺春夏叶如薄荷花似牵牛而紫上有白棱二八月采根味苦治金疮生血止血补腰续筋威灵仙增本草纲目威灵仙威言其性勐也灵仙言其功神也苏颂曰陜西及河东河北汴东江湖州郡皆有之初生作蔓茎如钗股七月内生花六出浅紫或碧白色作穗似莆薹子亦有似菊花头者实青色根稠密多须似谷李时珍曰其根每年旁引年深转茂一根丛须数百条长者二尺许初时黄黑色干则深黑俗称铁脚威灵仙别有数种根须皆一様色或黄或白皆不可用气味苦温无毒治诸风宣通五脏去腹内冷滞心膈痰水久积瘕症痃癖气块腰膝疼疗折伤散风邪久服无有温疟疾彚考增图经本草唐贞元中周君巢作威灵仙传云商州有人病手足不遂不履地者数十年良医殚技莫能疗所亲置之道旁以求救者遇一新罗僧见之告曰此疾一药可活但不知此土有否因为之入山求索果得乃威灵也使服之数日能步履山人邓思齐知之遂传其事别录增志林服威灵仙有二法其一净洗隂干捣罗为末酒浸牛膝末或蜜丸或为散酒调牛膝之多少视脏腑之虚实而増减之此睂山一亲知患脚气至重依此服半年遂永除其一法取此药麤细得中者寸截之七十寸作一贴每岁作三百六十贴置牀头五更初面东细嚼一贴候津液满口咽下此牢山一僧年百余岁上下山如飞云得此药方二法皆以得真为要真者有五验一味极苦二色深翠三折之脆而不靭四折之有微尘如胡黄连状五断处有白晕谓之鸲鹆眼无此五验则藁本根之细者耳又须忌茶以槐角皂角牙之嫩者依造草茶法作或只取外台秘要代茶饮子方常合服乃可翦草增本草纲目陈藏器曰翦草生山泽间叶如茗而细李时珍曰状如茜草又如细辛气味苦凉无毒治诸恶疮疥癣风瘙瘘蚀有虫一切失血防己增本草纲目防己一名解离一名石解李杲云防己知险健之人幸灾乐祸能首为乱阶若善用之亦可御敌其名或取此义解离因其纹解也苏颂曰汉中出者破之文作车辐解黄实而香茎梗甚嫩苖叶小类牵牛折其茎一头吹之气从中贯如木通然他处者青白虚软又有腥气皮皱上有丁足子名木防己气味辛平无毒治风寒温疟热气诸癎除邪疗水肿风肿去膀胱热伤寒热邪气中风手脚挛急通腠理利九窍止泄散痈肿恶结诸瘑疥癣虫疮散留痰肺气喘木防己治男子肢节中风毒风不语散结气拥肿温疟风水肿去膀胱热木通增本草纲目通草一名木通其茎中通故名通草即今所谓木通今之通草乃通脱木也一名附支一名丁翁一名万年藤子名燕覆苏恭曰南人谓为燕覆子或名鸟覆子陈藏器云江东人唿为畜葍子江西人唿为拏子陶宏景曰绕树藤生汁白茎有细孔两头皆通含一头吹之则气出彼头者良苏颂曰蔓大如指其茎榦大者径三寸一枝五叶颇类石韦又似芍药二叶相对夏秋开紫花亦有白花者结实如小木瓜食之甘美即陈士良本草所谓桴棪子也李时珍曰有紫白二色紫者皮厚味辛白者皮薄味淡治除脾胃寒热通利九窍血脉关节令人不忘去恶虫疗脾疸哕噫散痈肿诸结不消及金疮恶疮鼠瘘踒折齆鼻息肉利诸经脉寒热不通之气理风热安心除烦止渴退热明耳目下水排脓止痛催生下胞治天行时疾头痛目羸劣乳结喉痹咽痛导小肠火通脱木增尔雅离南活莌注草生江南高丈许大叶茎中有瓤正白零陵人祖日贯之为树本草纲目通脱木一名通草苏颂曰尔雅活莌即通脱也山海经名冦脱又名倚商李杲曰能通窍利水固有通草之名与木通同功陈嘉谟曰白瓤中藏脱木得之故名通脱陈藏器曰生山侧叶似萞麻其茎空心中有白瓤轻白可爱女人取以饰物俗名通草苏颂曰今园圃有种莳者或作蜜煎充果食之甘美气味甘淡寒无毒利隂窍治五淋除水肿癃闭防肺解诸毒虫痛明目退热下乳催生花上粉治诸虫瘘恶疮痔疾瘰疬及胸中伏气攻胃咽彚考增山海经升山其草多冦脱注冦脱草生南方高丈许似荷叶而茎中有瓤正白零桂人植而日灌之以为树也熊山下其草多冦脱附录天寿根增图经本草天寿根出台州每岁土贡其性凉治胸膈烦热金银藤原金银藤一名忍冬一名通灵草一名鸳鸯藤一名左纒藤一名蜜捅藤一名鹭鸶藤一名老翁须一名金钗股本草注云凌冬不凋故名忍冬纲目云其花长瓣垂须黄白相间而藤左故有金银诸名金钗股贵其功也土宿真君云蜜捅藤取汁能伏硫制汞故有通灵之称处处有之附树延蔓茎微紫色有薄皮膜之其嫩茎色青有毛对节生叶叶如薜荔而青有濇毛三四月后开花不絶花长寸许一蔕两花二瓣一大一小长蕊初开者蕊瓣俱白经三二日则变黄新旧相参黄白相映故唿金银花气甚清芬四月采花藤叶不拘时采俱隂干气味甘寒无毒功用皆同治风除胀解痢逐尸消肿散毒疗痈疽疥癣发背杨梅诸恶疮皆为要药集藻五言古诗增金叚克已同封仲坚采鹭鸶藤因而成咏寄家弟诚之有藤名鹭鸶天生匪人育金花间银蕊翠蔓自成簇褰裳涉春溪采之渐盈掬药物时所需非为事口腹牛溲与马渤良医犹并蓄况此香色奇两通鼻与目尤喜疗疮疡先贤讲之熟世俗不知爱弃置在空谷作诗与题评使异凡草木叚成已和鹭鸶藤诗并序吾兄同仲坚采鹭鸶藤于午芹之东溪因咏诗见示前代诗人未尝闻赋此者此花长于田野篱落间人视之与草芥无异是诗一出好事者将知所贵矣感叹之余敬次其韵有与我同志继而述之不亦懿乎微雨洒郊垧百卉欣并育幽花发溪侧间错金珠簇徐看是鹭藤香味浓可掬忍饥出新句大笑负此腹遗落榛莽间采撷谁见蓄情知无俗姿安能悦众目先生日来徃东溪路应熟一经品题余名字耀岩谷遇合良有时不才异山木钩藤增本草纲目钩藤陶宏景曰出建平亦作吊藤李时珍曰其刺曲如钓钩故名今人唿为钩藤冦宗奭曰藤长八九尺或一二丈大如拇指其中空李时珍曰状如葡萄藤而有钩紫色古方多用皮后世多用钩气味甘微寒无毒治小儿寒热十二惊癎小儿惊啼瘛疭热拥客忤胎风大人头旋目平肝风除心热小儿内钓腹痛发斑疹附录倒挂藤增本草拾遗倒挂藤生深山有逆刺如悬钩倒挂于树叶尖而长味苦无毒主一切老血及产后诸疾结痛血上欲死煑汁服之白兎藿增本草纲目白兎藿苏恭曰山南人谓之白葛苖似萝藦圆厚茎有白毛与众草异韩保升曰蔓生叶圆似莼五月六月采苖气味苦平无毒治蛇虺蜂虿猘狗菜肉蛊毒鬼疰风疰诸大毒白英增本草纲目白英一名縠菜一名白幕一名排风子名鬼目白英谓其花色縠菜象其叶文排风言其功用鬼目象其子形苏恭曰蔓生叶似王瓜小长而五桠实圆似龙葵子生青熟紫黒东人谓之白草李时珍曰正月生苖白色可食秋开小白花根苖气味甘寒无毒治寒热入疸消渴补中益气久服轻身延年叶作羮饮甚疗劳烦热风丹毒瘴疟寒热小儿结热子酸平无毒主明目芄兰增尔雅雚丸兰注芄兰蔓生断之有白汁可啖陆玑诗疏芄兰一名萝摩幽州人谓之雀瓢本草纲目萝摩一名白环藤实名雀瓢一名斫合子一名羊婆奶一名婆婆鍼线包陈藏器曰汉高帝用子傅军士金疮故名斫合子李时珍曰白环即芄字之讹其实嫩时有浆裂时如瓢故有雀瓢羊婆奶之称其中一子有一条白绒长二寸许故俗唿婆婆鍼线包又名婆婆鍼袋儿也陶宏景曰萝摩作藤生摘之有白乳汁人家多种之叶厚而大可生啖亦蒸煑食之李时珍曰三月生苖蔓延篱垣极易繁衍其根白软其叶长而后大前尖根与茎叶断之皆有白乳如构汁六七月开小长花如铃状紫白色结实长二三寸大如马兜铃一头尖其殻青软中有白绒及浆霜后枯裂则子飞其子轻薄亦如兜铃子气味甘辛温无毒治虚劳补益精气强隂叶煑食功同子捣子傅金疮生肤止血捣叶傅肿毒取汁傅丹毒赤肿及蛇虫毒彚考增诗卫风芄兰之支赤地利增本草纲目赤地利一名赤薜荔一名五毒草一名五蕺一名蛇防一名山荞麦苏颂曰春夏生苖作蔓绕木上茎赤叶青似荞麦叶七月开白花亦如荞麦结子青色根若菝葜皮紫赤肉黄赤八月采根晒干收气味苦平无毒治赤白冷热诸痢断血破血生肌肉主痈疽恶疮毒肿赤白游醋磨傅虫蚕蛇犬咬亦茎叶傅之恐毒入腹煑汁饮紫葛增唐本草紫葛生山谷中苖似葡萄长丈许根紫色大者径二三寸气味甘苦寒无毒主傅痈肿恶疮乌蘝苺增尔雅拔龙葛注似葛蔓生有节江东唿为龙尾亦谓之虎葛细叶赤茎本草纲目乌蘝苺一名五叶苺一名茏草一名赤葛一名五爪龙一名赤泼藤即尔雅拔龙葛也五叶如白蘝故曰乌蘝俗名五爪龙曰龙尾曰虎葛并取蔓形赤泼与赤葛及拔音相近苏恭曰蔓生平泽叶似白蘝韩保升曰茎端五叶开花青白色李时珍曰其藤柔而有棱一枝一须凡五叶叶长而光有疎齿面青背淡七八月结苞成簇青白色花大如粟黄色四出结实大如龙葵子生青熟紫内有细子其根白色大者如指长一二尺捣之多涎滑气味酸苦寒无毒傅痈疖疮肿虫咬风毒热肿游丹凉血解毒利小便消疖肿葎草增本草纲目葎草一名勒草一名葛勒蔓一名来苺草此草茎有细刺善勒人肤故名勒草讹为葎草又讹为来苺皆方音也二月生苖茎有细刺叶对节生一叶五尖微似萞麻而有细齿八九月开细紫花成簇结子状如黄麻子气味甘苦寒无毒治瘀血止精益盛气疗五淋利小便止水痢除疟虚热渴治伤寒汗后虚热疥癞润三焦消五谷益五脏除九虫辟温疫傅蛇蝎伤泽防增尔雅蕍蕮注今泽防疏即药草泽防也本草一名水防一名及防一名芒芋一名鹄防本草纲目泽防一名禹孙去水曰防如泽水之防也禹能治水故名禹孙苏颂曰山东河陜江淮皆有之汉中者为佳春生苖多在浅水中叶似牛舌独茎而长秋时开白花作丛似谷精草秋末采根曝干气味甘寒无毒治风寒湿痹乳难养五脏益气力肥健消水治痞满五淋消肿胀渗泄止渴渗湿热行痰饮止呕吐防痢羊蹄增陆玑诗疏遂牛蘈扬州谓之羊蹄似芦菔而茎赤可瀹为茹滑而美也多啖令人下气幽州人谓之蓫本草纲目羊蹄一名蓄一名秃菜一名败毒菜一名牛舌菜一名羊蹄大黄一名鬼目一名东方宿一名连虫陆一名水黄芹子名金荞麦陶景曰今人唿为秃菜即蓄字音讹也李时珍曰羊蹄以根名牛舌以叶形名秃菜以治秃疮名也金荞麦以相似名也近水及湿地极多叶长尺余似牛舌之形不似波棱入夏起薹开花结子花叶一色夏至即枯秋深即生凌冬不死根长近尺赤黄色如大黄胡萝卜形气味苦寒无毒治头秃疥瘙浸淫疽痔肿毒杀虫疗蛊毒治癣杀一切虫治产后风袐叶甘滑寒无毒治小儿疳虫肠痔防血杀河豚鱼毒作菜多食滑大腑酸模增尔雅须薞芜注薞芜似羊蹄叶细酢可食本草纲目酸模一名山羊蹄一名山大黄一名酸母一名蓚一名当药即尔雅薞芜也薞芜乃酸模之音转酸模又酸母之转皆以味而名与三叶酸母草同名掌禹锡以薞芜为蔓菁菜误矣大明曰状似羊蹄叶而小黄茎叶俱细节间生子若茺蔚李时珍曰根叶花形并同羊蹄但叶小味酸为异其根赤黄色连根叶取汁炼霜可制雄汞气味酸寒无毒治暴热腹胀杀皮肤小虫治疥疗痢去汗斑龙舌草增本草纲目龙舌叶如大叶菘菜及芣苡状根生水底抽茎出水开白花根似胡萝卜根而香杵汁能软鹅鸭卵方家用煑丹砂煅白矾制三黄气味甘咸寒无毒捣涂痈疽汤火灼伤麕舌增名医别录麕舌生小水中五月五日采干以治霍乱甚良味辛微温无毒主腹痛吐逆心烦又有牛舌实一名豕首生水中泽旁大叶长尺五月采实今东土人唿水中大叶如牛耳者为牛耳菜味咸温无毒主轻身益气石斛增本草纲目石斛一名石蓫一名金钗一名禁生一名林兰一名杜兰石斛石蓫未详其茎状如金钗之股故古有金钗石斛之称今蜀人栽之唿为金钗花林兰杜兰与木部木兰同名恐误苏恭曰有二种一种似大麦累累相连头生一叶而性冷名麦斛一种茎大如雀髀叶在茎头名雀髀斛其他斛如竹而节间生叶也苏颂曰多在山谷中五月生苖茎似小竹节节间出碎叶七月开花十月结实其根细长黄色惟生石上者为胜李时珍曰石斛丛生石上其根紏结甚繁干则白软其茎叶生皆青色干则黄色开红花节上自生根须人亦折下以砂石栽之或以物盛挂屋下频浇以水经年不死俗称为千年润石斛短而中实木斛长而中虚处处有之以蜀中者为胜气味甘平无毒治伤中除痹下气补五脏虚劳羸瘦久服厚肠胃补内絶不足平胃气长肌肉逐皮肤邪热疿气脚膝疼冷痹弱定志除惊轻身延年益智清气骨碎补增本草纲目骨碎补一名猴姜一名胡狲姜一名石毛姜一名石庵防陈藏器曰骨碎补本名猴姜开元皇帝以其主伤折补骨碎故命此名或作骨碎布讹矣江西人唿为胡狲姜象形也李时珍曰庵防主折伤破血此物功同故有庵防之名苏颂曰淮浙陜西防路州郡皆有之生木或石上多在背隂处引根成条上有黄赤毛及短叶附之抽大叶成枝叶面青绿有青黄背青白色有赤紫春生叶至冬干黄无花实采根入药李时珍曰其根扁长畧似姜形其叶有桠缺颇似贯众叶气味苦温无毒破血止血补伤折骨中毒气风血疼痛五劳恶疾蚀烂肉杀虫石韦增本草纲目石韦一名石防一名石皮一名石兰陶景曰蔓延石上生叶如皮故名石韦李时珍曰柔皮曰韦防亦皮也苏恭曰此物丛生石旁隂处其生古瓦屋上者名瓦韦苏颂曰今晋绛滁海福州江宁皆有之丛生石上叶如柳背有毛而斑如皮福州别有一种石皮三月有毛采作浴汤治风李时珍曰多生隂崖险罅处其叶长者近尺濶寸余柔靭如皮背有黄毛凌冬不凋又一种如杏叶者亦生石上其性相同气味辛平无毒治劳热邪气五癃闭不通利小便水道止烦下气通膀胱满补五劳安五脏去恶风益精气治淋沥发背主崩漏金疮清肺气石苋增图经本草石苋生筠州多附河岸沙石上春生苖茎青高一尺以来叶如水柳而短八九月土人采之气味辛苦有小毒同甘草煎服主防又吐风涎附录石垂增图经本草石垂生福州山中三月花四月采子生捣为末丸服治蛊毒景天原一名慎火本草注云栽之可救火故曰慎火一名戒火一名防火一名辟火一名救火一名火母人多种于石山上二月生苖脆茎微带赤黄色高一二尺折之有汁叶淡绿色光泽柔厚状似长匙头及胡豆叶而不尖夏开小白花结实如连翘而小中有黒子如粟粒其叶味苦平无毒治大热火疮诸蛊寒热疗金疮止血除热狂赤眼头痛寒热游风可煅朱砂苖叶花并可用叶煑熟水淘可食南北皆有人家多种于中庭或盆栽置屋上以防火极易生折枝置土中浇灌旬日便活彚考增南越志广州有树可以御火山北谓之慎火或谓之戒火多种屋上以防火也南中无霜雪故成树倦游录慎火即龙骨树也集藻五言古诗增梁范筠咏慎火草兹卉信丛丛微荣未足奇何期糅香草遂得绕花池忘忧虽无用止焰或有施早得建章立幸爇栢梁垂五言絶句增宋王十朋慎火草禁殿安蚩尾骚人逐毕方何如栽此草有火自能妨石胡荽增本草纲目石胡荽一名天胡荽一名野园荽一名鹅不食草一名鸡肠草生石缝及隂湿处小草也高二三寸冬月生苖细茎小叶形状宛如嫩胡荽其气辛薰不堪食鹅亦不食之夏开细花黄色结细子极易繁衍僻地则铺满也气味辛寒无毒通鼻气利九窍吐风痰去目瞖疗痔病解毒明目治耳聋头痛脑酸痰疟防鼻窒不通散疮肿螺厣草增本草拾遗螺厣草一名镜面草蔓生石上叶状似螺厣微带赤色而光如镜背有少毛小草也味辛治痈肿风疹脚气肿酢浆草增本草纲目酢浆草一名酸浆一名三叶酸一名三角酸一名酸母一名醋母一名酸箕一名鸠酸一名雀儿酸一名雀林草一名小酸茅一名赤孙施此小草三叶酸也其味如醋与灯笼草之酸浆名同物异郑樵通志言福人谓之孙施李时珍曰苗高一二寸丛生布地极易繁衍一枝三叶一叶两片至晩自合帖整整如一四月开小黄花结小角长一二分内有细子冬亦不凋方士采制砂汞矾砒石气味酸寒无毒杀诸小虫治恶疮瘑瘘诸淋赤白带涂汤火蛇蝎伤附录酸草增名医别录酸草生名山醴泉上隂厓茎有五叶青泽根赤黄可以消玉一名丑草主轻身延年附录三叶增名医别录三叶生田中茎小黑白高三尺根黑三月采隂干一名三石一名当田一名赴鱼味辛治寒热蛇蜂螫人地锦增本草纲目地锦一名地朕一名地噤一名夜光一名承夜一名草血竭一名血见愁一名血风草一名马螘草一名雀儿卧单一名酱瓣草一名猢狲头草赤茎布地故曰地锦专治血病故俗称为血竭血见愁马螘雀儿喜聚之故有马螘雀单之名酱瓣猢狲头象花叶形也掌禹锡曰茎叶细弱蔓延于地茎赤叶青紫色夏中茂盛六月开红花结细实取苗子用之李时珍曰田野寺院及阶砌间皆有之就地而生赤茎黄花黒实状如蒺藜之朶断茎有汁方士秋月采煑雌雄丹砂硫黄气味辛平无毒通流血脉治痈肿恶疮金刃扑损出血血痢下血崩中能散血止血附录金疮小草增本草拾遗金疮小草生江南村落田野间下湿地高一二寸许如荠而叶短春夏间有浅紫花长一粳米许味甘平无毒主金疮止血长肌断鼻中衂血血瘀及卒下血崖防增图经本草崖防生施州石崖上苖高一尺以来其状如防四季有叶无花土人采根去麤皮入药气味甘辛温无毒治妇人血气并五劳七伤同鸡翁藤半天囘野兰根洗焙为末温酒服附录鸡翁藤增图经本草鸡翁藤生施州蔓延大木上有叶无花味辛性温无毒采无时附录半天囘增图经本草半天囘生施州春生苖高二尺以来赤斑色至冬苖枯土人夏月采根味苦濇性温无毒附录野兰根增图经本草野兰根生施州丛生高二尺以来四时有叶无花其根味微苦性温无毒采无时紫背金盘增本草纲目苏颂曰紫背金盘生施州苖高一尺以来叶背紫无花土人采根用李时珍曰湖湘水石处皆有之名金盘藤似醋筒草而叶小背微紫软茎引蔓似黄丝槎之即断无汁可见方士用以制汞他处少有气味辛濇热无毒治妇人血气痛孕妇勿服能消胎气附录醋筒草增本草纲目醋筒草叶似木芙蓉而偏茎空而脆味酸开白花广人以盐醋淹食之白龙须增本草纲目白龙须生近水旁有石处寄生搜风树节乃树之余精也细如防丝直起无枝叶最难得真者一种万纒草生于白线树根细丝相类但有枝茎稍麤为异气味平无毒治男子妇人风湿腰腿疼痛左瘫右痪口目防斜及产后气血流散惟虚劳瘫痿不可服马勃增本草纲目马勃一名马疕一名马一名灰菰一名牛屎菰陶景曰紫色虚软状如狗肝弹之粉出冦宗奭曰生湿地及腐木上夏秋采之有大如斗者小亦如升杓气味辛平无毒治恶疮马疥傅诸疮治喉痹咽疼清肺散血热解毒御定佩文斋广羣芳谱卷九十八子部谱录类草木禽鱼之属御定佩文斋广群芳谱钦定四库全书御定佩文斋广羣芳谱卷九十九药谱屈草増本草经屈草味苦微寒无毒主胸脇下痛邪气肠间热隂痹乆服轻身益气耐老别羇増本草经别羇味苦微温无毒主风寒湿痹身重四肢疼酸寒厯节痛名医别録别羇一名别枝生蓝田川谷二月八月采离楼草増名医别録离楼草味咸平无毒主益气力多子轻身长年生常山七月八月采实黄护草増名医别録黄护草无毒主痹益气令人嗜食生陇西雀医草増名医别録雀医草味苦无毒主轻身益气洗烂疮疗风水一名白气春生秋花白冬实黑木甘草増名医别録木甘草主疗痈肿盛热煮洗之生木间三月生大叶如蛇牀四四相值但折枝种之便生五月花白实核赤三月三日采之益决草増名医别録益决草味辛温无毒主欬肺伤生山隂根如细辛九熟草増名医别録九熟草味甘温无毒主出汗止泄疗闷一名鸟粟一名雀粟生人家庭中叶如枣一嵗九熟七月采兑草増名医别録兑草味酸平无毒主轻身益气长年冬生蔓草木上叶黄有毛异草増名医别録异草味甘无毒主痿痹寒热去黑子生篱木上叶如葵茎旁有角汁白灌草増名医别録灌草一名鼠肝叶滑汁白主痈肿防草増名医别録防草味辛无毒主伤金疮莘草増名医别録莘草味甘无毒主盛伤痹肿生山泽如蒲黄叶如芥英草华増名医别録英草华味辛平无毒主痹气疗女劳疸觧烦坚筋骨疗风头可作沐药生蔓木上一名鹿英九月采隂干封华増名医别録封华味甘有毒主疥疮养肌去恶肉夏至日采防华増名医别録防华味甘无毒主上气觧烦坚筋骨节草増名医别録节草味苦无毒主伤中痿痹肿皮主脾中客热气一名山节一名逹节一名通漆十月采干让实増名医别録让实味酸主防痹止泄痢十月采隂干羊实増名医别録羊实味苦寒主头秃恶疮疥瘙痂防生蜀郡桑茎实増名医别録桑茎实味酸温无毒主乳孕余病轻身益气一名草王叶如荏方茎大叶生园中十月采可聚实増名医别録可聚实味甘温无毒主轻身益气眀目一名长夀生山野道中穂如麦叶如艾五月采满阴实増名医别録满隂实味酸平无毒主益气除热止渴利小便长年生深山及园中茎如芥叶小实如樱桃七月成马颠増名医别録马颠味甘有毒疗浮肿不可多食马逄増名医别録马逄味辛无毒主癣虫枣増名医别録枣味酸无毒主轻身益气生丹阳陵地髙尺许实如枣鹿良増名医别録鹿良味咸臭主小儿惊癎贲豚瘛疭大人痓五月采鸡湼増名医别録鸡湼味甘平无毒主眀目中寒风诸不足水肿邪气补中止泄痢疗女子白沃一名阴洛生鸡山采无时犀洛増名医别録犀洛味甘无毒主癃疾一名星洛一名泥洛雀梅増名医别録雀梅味酸寒有毒主蚀恶疮一名干雀生海水石谷间燕齿増名医别録燕齿主小儿癎寒热五月五日采土齿増名医别録土齿味甘平无毒主轻身益气长年生山陵地中状如马牙金茎増名医别録金茎味苦平无毒主金疮内漏一名叶金草生泽中髙处白背増名医别録白背味苦平无毒主寒热洗恶疮疥生山陵根似紫葳叶如燕卢采无时青雌増名医别録青雌味甘主恶疮秃败疮火气杀三虫一名虫损一名孟推生方山山谷白辛増名医别録白辛味辛有毒主寒热一名脱尾一名羊草生楚山三月采根白而香赤举増名医别録赤举味甘无毒主腹痛一名羊饴一名陵渴生山隂二月花绕蔓草上五月实黑中有核三月三日采叶隂干赤湼増名医别録赤湼味甘无毒主疰崩中止血益气生蜀郡山石隂地湿处采无时赤赫増名医别録赤赫味苦寒有毒主痂疡恶败疮除三虫邪气生益州川谷二月八月采黄秫増名医别録黄秫味苦无毒主心烦止汗出形如桐根黄辨増名医别録黄辨味甘平无毒主心腹疝瘕口疮脐伤一名经辩紫给増名医别録紫给味咸主毒风头泄注一名野葵生髙陵下地三月三日采根根如乌头紫蓝増名医别録紫蓝味咸无毒主食肉得毒能消除之粪蓝増名医别録粪蓝味苦主身痒疮白秃漆疮洗之生房陵巴朱増名医别録巴朱味甘无毒主寒上血带下生雒阳柴紫増名医别録柴紫味苦主小腹痛利小腹破积聚长肌肉久服轻身长年生句二月七月采文石増名医别録文石味甘主寒热心烦一名黍石生东郡山泽中水下五色有汁润泽路石増名医别録路石味甘酸无毒主心腹止汗生肌酒痂益气耐寒实骨髓一名陵石生草石上天雨独干日出独濡花黄茎赤黑三嵗一实赤如麻五月十月采茎叶隂干旷石増名医别録旷石味甘平无毒主益气养神除热止渴生江南如石草败石増名医别録败石味苦无毒主渴痹石剧増名医别録石剧味甘无毒止消渴石芸増名医别録石芸味甘无毒主目痛淋露寒热溢血一名螫烈一名顾啄三月五月采茎叶阴干竹付増名医别録竹付味甘无毒止痛除血秘恶増名医别録秘恶味酸无毒主疗肝邪气一名杜逢卢精増名医别録卢精味平治蛊毒生益州唐夷増名医别録唐夷味苦无毒主疗踒折知杖増名医别録知杖味甘无毒疗疝河煎増名医别録河煎味酸主结气痈在防颈者生海中八月九月采区余増名医别録区余味辛无毒主心腹热癃王眀増名医别録王眀味苦主身热邪气小儿身热以浴之生山谷一名王草师系増名医别録师系味甘无毒主痈肿恶疮煮洗之一名臣尧一名巨骨一名鬼芭生平泽八月采并苦増名医别録并苦主欬逆上气益肺气安五臓一名音或薰一名玉荆三月采隂干索千増名医别録索千味苦无毒主易耳一名马耳良逹増名医别録良达主齿痛止渴轻身生山隂茎蔓延大如葵子滑小戈共増名医别録戈共味苦寒无毒主惊气伤寒腹痛羸瘦皮中有邪气手足寒无色生益州山谷恶蜚亷舩虹増名医别録舩虹味酸无毒主下气止烦渴可作浴汤药色黄生蜀郡立秋取姑活増名医别録姑活味甘温无毒主大风邪气湿痹寒痛久服轻身益气耐老一名冬葵子生河东唐本草姑活一名鸡精白女肠増名医别録白女膓味辛寒无毒主泄痢膓澼疗心痛破疝瘕生深山谷叶如蓝实赤赤女膓同白扇根増名医别録白扇根味苦寒无毒主疟皮肤寒热出汗令人变黄白支増名医别録黄白支生山陵三月四月采根干父陛根増名医别録父陛根味辛有毒以熨痈肿肤胀一名膏鱼一名梓藻疥拍腹増名医别録疥拍腹味辛温无毒主轻身疗痹五月采隂干五母麻増名医别録五母麻味苦有毒主痿痹不便下痢一名鹿麻一名归泽麻一名天麻一名若草生田野五月采五色符増名医别録五色符味苦微温主欬逆五臓邪气调中益气眀目杀虫青符白符赤符黑符黄符各随色补其臓白符一名女木生巴山谷救赦人者増名医别録救赦人者味甘有毒主疝痹通气诸不足生人家宫室五月十月采干常吏之生増名医别録常吏之生味苦平无毒主眀目实有刺大如稻粱载増名医别録载味酸无毒主诸恶气庆増名医别録庆味苦无毒主欬腂増名医别録腂味甘无毒主益气延年生山谷中白顺理十月采芥増名医别録芥味苦寒无毒主消渴止血妇人痰除痹一名梨叶如大青鸩鸟浆増本草拾遗鸩鸟浆生江南林木下髙一二尺叶阴紫色冬不凋有赤子如珠味甘温无毒能觧诸毒故名山人浸酒服主风血羸老祥草与草谱祥草名同物异増本草拾遗祥草生西国味甘温无毒主眀目强记补心力鸡脚草増本草拾遗鸡脚草生泽畔赤茎对叶如百合苖味苦平无毒主赤白久痢成疳肝草増本草拾遗肝草初生细叶软似肝一名鸡肝味甘平无毒主金疮止血生肉觧丹石发热断鑵草増本草拾遗断鑵草主疔疮千金防増本草拾遗千金防生江南髙二三尺主傅蛇蝎虫咬毒土落草増本草拾遗土落草生岭南山谷叶细长味甘温无毒主腹冷气痛痃癖倚待草増本草拾遗倚待草生桂州如安山谷叶圆髙二三尺八月采味甘温无毒主血气虚劳腰膝疼弱风缓羸瘦无颜色絶阳无子妇人老血浸酒服逐病极速故名倚待药王草増本草拾遗药王草苖茎青色摘之有汁味甘平无毒觧一切毒止鼻衂吐血袪烦躁筋子根増本草拾遗筋子根生四眀山苖髙尺余叶圆厚光润冬不凋根大如指亦名根子味苦温无毒主心腹痛不问冷热逺近恶鬼气注刺痛霍乱蛊毒暴下血廅药増本草拾遗廅药生蕃国似干茅黄赤色味咸温无毒主折伤内损瘀血生肤止痛治五臓除邪气补虚损产后血病无风独揺草与羗活天麻鬼臼名同物异増海药本草无风独揺草生大秦国及岭南五月五日采诸山野亦徃徃有之头若弹子尾若鸟尾两片开合见人自动故曰独揺性平温无毒主头骨逰风遍身痒本草拾遗独揺草带之令夫相爱陀得花増开寳本草陀得花味甘平无毒主一切风血生西国蕃人将来蕃人采此花以酿酒唿为三勒浆建水草増图经本草建水草生福州枝叶似桑四时常有土人取叶治走注风痛百药祖増图经本草百药祖生天台山中冬夏常青土人采叶治风催风使与五加皮名同物异増图经本草催风使生天台山中冬夏常青土人采叶治风刺虎増图经本草刺虎生睦州凌冬不凋采根叶枝入药味甘主一切肿痛风疾石逍遥増圗经本草石逍遥生常州冬夏常有无花实味苦微寒无毒主瘫痪诸风手足不遂久服益气轻身黄寮郎増图经本草黄寮郎生天台山中冬夏常青土人采根治风医学正传黄寮郎俗名倒摘刺治防痛黄花了増图经本草黄花了生信州春生青叶三月开花似辣菜花黄色秋中结实采无时治咽防口齿病百两金増图经本草百两金生戎州河中府云安军苖髙二三尺有榦如木凌冬不凋叶似荔枝初生背面俱青秋后背紫面青初秋开花青碧色结实如豆大生青熟赤无时采根去心用味苦性平无毒治壅热咽防肿痛其河中出者根赤如蔓菁茎细青色四月开碎黄花似星宿花五月采根晒干用治风涎地茄子増图经本草地茄子生商州三月开花结子五六月采阴干味微辛温有小毒主中风痰涎麻痹下热毒气破坚积利膈消痈肿疮疖散血堕胎田母草増图经本草田母草生临江军无花实三月采根性凉主烦热及小儿风热田麻増图经本草田麻生信州田野及沟涧旁春夏生青叶八月中生小荚冬月采叶治痈疖肿毒芥心草増图经本草芥心草生淄州引蔓白色根黄色四月采苖叶治疮疥苦芥子増图经本草苦芥子生秦州苖长一尺余茎青叶如栁开白花似榆叶其子黑色味苦大寒无毒眀目治血风烦躁布里草増图经本草布里草生南恩州原野中茎髙三四尺叶似李而大至夏不花而实食之防人采根皮焙为末味甘寒有小毒治疮疥杀虫茆质污増图经本草茆质污生信州叶青花白七月采根治风肿行血胡堇草増图经本草胡堇草生密州东武山田中枝叶似小堇菜花紫色似翘轺花一枝七叶花出两三茎春采苖味辛滑无毒止痛散血治打扑损伤筋骨恶痈肿捣汁涂金疮小儿羣増图经本草小儿羣生施州丛髙一尺以来春夏生苖叶无花冬枯其根味辛性凉无毒治淋疾独脚仙増图经本草独脚仙生福州山林旁阴泉处多有之春生苗叶圆落下紫脚长三四寸秋冬叶落夏连根叶采焙为末治妇人血块撮石合草増图经本草撮石合草生眉州平田中茎髙二尺以来叶似谷叶十二月萌芽二月有花不结实其苖味甘无毒疗金疮露筋草増图经本草露筋草生施州株髙三尺以来春生苖随即开花结子碧緑色四时不凋其根味辛濇性凉无毒主蜘蛛蜈蚣伤九龙草増本草纲目九龙草一名金钗草生平泽中红子状如杨梅其苖觧诸毒治防痛折伤骨筋蛇虺伤防风重舌牙闗闭荔支草増本草纲目荔支草治蛇咬犬伤及破伤风水银草増本草纲目水银草治眼昏透骨草増本草纲目透骨草治筋骨一切风湿疼痛挛缩寒湿脚气疠风遍身疮癣反胃吐食一切肿毒蛇眼草増本草纲目蛇眼草生古井及年久阴下处形如淡竹叶背后皆是红圈如蛇眼状捣傅蛇咬鵞项草増本草纲目鵞项草取花治咽防生疮蛇鱼草増本草纲目蛇鱼草捣傅金疮血出不止九里香草増本草纲目九里香草治肚痈白筵草増本草纲目白筵草香草也虫最畏之取根叶煎洗诸虫疮疥癞环肠草増本草纲目环肠草治蛊胀札耳草増本草纲目札耳草治气聋云花草増本草纲目云花草一名云花子状如麻黄治马疥野芕草増本草纲目野芕草治痞满纎霞草増本草纲目纎霞草治元臓虚冷气攻脐腹痛牛脂艻増本草纲目牛脂艻治七孔出血鸭脚青増本草纲目鸭脚青治疔疮天仙莲増本草纲目天仙莲捣叶傅恶毒疮疖防头莲増本草纲目防头莲一名催生草主妇人产难左手把之即生又主肿胀利小便捣烂贴大人小儿牙疳猪蓝子増本草纲目猪蓝子治耳内有脓名通耳天芥菜増本草纲目天芥菜生平野小叶如芥状味苦一名鸡疴黏主傅蛇伤治一切肿毒佛掌花増本草纲目佛掌花根治疔疮郭公刺増本草纲目郭公刺一名光骨刺取叶捣傅天泡疮取根煎服治哮喘笾箕柴増本草纲目笾箕柴生山中取皮煎服治疬疮碎米柴増本草纲目碎米柴主痈疽发背羊屎柴増本草纲目羊屎柴生山野叶类鹤虱四月开白花亦有红花者结子如羊屎状名鐡草子根可毒鱼夏用苖叶冬用根主傅痈疽发背能合疮口散脓血又酒煮服治下血山枇杷柴増本草纲目山枇杷柴取皮傅汤火伤三角风増本草纲目三角风名三角尖取石上者尤良主风湿流注疼痛及痈疽肿毒叶下红増本草纲目叶下红滴汁治飞丝入目肿痛满江红増本草纲目满江红主痈疽隔山消増本草纲目隔山消出太和山白色主腹胀积滞气隔噎食转食石见穿増本草纲目石见穿主骨痛大风痈肿墓头囘増本草纲目墓头囘治崩中赤白带下羊茅増本草纲目羊茅羊喜食之故名治防痹肿痛阿儿只増西域记阿儿只出西域状如苦参主打扑伤损妇人损胎又治鱼鼠疮阿息儿増西域记阿息儿出西域状如地骨皮治妇人产后胞衣不下又治金疮脓不出嚼烂涂之即出奴哥撒儿増西域记奴哥撒儿出西域状如桔梗治金疮及肠与筋断者嚼烂傅之自续也薏苡原薏苡一名解蠡一名芑实一名米一名薏珠子一名西番蜀秫一名囘囘米一名草珠儿本草纲目云其叶似蠡实而解散又似芑黍之苗故有觧蠡芑实之名音感米乃其坚硬者有彊之意一作珠一作米苗名屋菼囘囘米以下三名见救荒本草处处有之交趾者子最大出真定者佳今多用梁汉者气劣于真定春生苖茎髙三四尺叶如黍叶开红白花作穂五六月结实青白色形如珠子而稍长故唿薏珠子取用以颗小色青味甘黏牙者良形尖而殻薄米白如糯米此真薏苡也可粥可麫可同米酿酒性微寒无毒养心肺上品之药徤脾益胃补肺清热去风胜湿消水肿治筋急拘挛去干湿脚气大验久服轻身辟邪令人能食根甘微寒无毒煮糜食甚香去蚘虫大效心腹烦满及胸胁痛剉三升煮浓汁服汁能堕胎气叶作饮气香益中暑月煎饮暖胃益气血初生小儿煎汤浴之无毒彚考増史记夏本纪注禹母修已见流星贯昴又吞神珠薏苡胸坼而生禹后汉书马援传初援在交趾尝饵薏苡实用能轻身省欲以胜瘴气南方薏苡实大援欲以为种军还载之一车时人以为南方珍怪权贵皆望之援时方有宠故莫以闻及卒后有上书谮之者以谓前所载还乃眀珠文犀帝益怒集藻五言古诗増宋梅尧臣魏文以予病渴赠薏苡二丛植庭下走笔戯谢媿无相如才偶病相如渴潩水有丈人薏苡分丛茇为饮可扶衰余生幸且活安知恶已者不愿变野葛司马光薏苡佳实产南州流传却山瘴如何马伏波坐取丘山谤夫君道义白复为神眀相厉气与流言安能逞无状蘓轼小圃薏苡伏波饭薏苡御瘴传神良能除五溪毒不救防言伤防言风雨过瘴疠久亦亡两俱不足治但爱草木长草木各有宜珍产骈南荒绛嚢悬荔枝雪粉剖桄榔不谓蓬荻姿中有药与粮舂为芡珠圆炊作菰米香子美拾橡栗黄精诳空肠今吾独何者玉粒照座光七言古诗増宋陆游薏苡初游唐安饭薏米炊成不减雕胡美大如芡实白如玉滑欲流匙香满屋腹腴项脔不入盘况复飱酪甘酸东归思之未易得每以问人人不识呜唿竒才从古弃草菅君试求之篱落间七言絶句増宋梅尧臣和石昌言学士官舎薏苡叶如华黍实如珠移种官庭特葱蒨但蠲病渴付相如勿恤谤言归马援眀邵寳树张提学恵薏苡仁辟湿初闻薏苡仁涯翁诗里见来真东风吹送台端贶活火山泉共作春诗散句増唐王维薏苡扶衰病归来幸可将原杜甫稻粱求未足薏苡谤何频増宋苏轼只疑薏苡来交趾未信蠙珠出泗滨黄庭坚黄金满地无人费一斛眀珠薏苡秋原眀冯琦南国繇来多薏苡东山且可问松萝増宋陆游甑香炊薏米金髙士谈井边薏苡吐秋珠别録原修治取子于甑中蒸使气馏曝干挼之得仁亦可碾取凡使每两同糯米一两炒熟去糯米用亦有以盐汤煮者制用春熟炊为饭食之治冷气薏苡仁为末同粳米煮粥日日食补正气利肠胃消水肿治风痹除胸中邪气治筋脉拘挛除消渇水饮増五杂俎京师有薏酒用薏苡实酿之淡而有风致然不足快酒人之吸也凤洲笔记蓟州薏苡仁酒周氏第一成氏次之三屯营所造更胜清冽秀美有出色香味之表者槟榔増药録槟榔一名宾门本草注槟榔一名仁频一名洗瘴丹一名螺果尖长有紫文者名槟圆大而矮者名榔南方草木状槟榔树髙十余丈皮似青桐节如斑竹下本不大上枝不小调直亭亭千万若一森秀无柯端顶有叶叶似甘蕉条开破仰望如挿丛蕉于竹杪风至独动似举羽扇之扫天叶下系数房房缀数十实实大如桃李天生棘重累其下所以御卫其实也味苦剖其皮煮其肤坚如干枣作鸡心状破皮作锦文者为佳以扶留藤古贲灰并食则滑美下气消谷名医别録防榔生南海气味苦辛温无毒消谷逐水除痰澼三虫伏尸寸白药性本草味甘性寒宣利五臓六腑壅滞破胸中气唐本草除一切风下一切气通闗节利九窍徤脾调中除烦破瘕结鹤林玉露岭南人以槟榔代茶御瘴其功有四一曰醒能使之醉盖食之久则熏然颊赤若饮酒然二曰醉能使之醒盖酒后嚼之则寛气下痰余酲顿觧三曰饥能使之饱四曰饱能使之饥盖空腹食之则充然气盛如饱饱后食之则饮食快然易消又且赋性防通而不泄气禀味严正而更有余甘有是徳故有是功也彚考増梁书海南传于陁利国出槟榔特精好为诸国之极南史刘穆之传穆之少时家贫诞节嗜酒食不脩拘检好徃妻兄家乞食多见辱不以为耻其妻江嗣女甚明识毎禁不令徃江氏后有庆防属令勿来穆之犹徃食毕求槟榔江氏兄弟戯之曰槟榔消食君乃常饥何忽须此妻复截髪市肴馔为其兄弟以饷穆之自此不对穆之梳沐及穆之为丹阳尹将召妻兄弟妻泣而稽颡以致谢穆之曰本不匿怨无所致忧及至醉穆之乃令厨人以金柈贮槟榔一斛以进之任昉传昉父遥本性重槟榔以为常饵临终常求之剖百许口不得好者昉亦所嗜好深以为恨遂终身不尝槟榔唐书南蛮传环王国取槟榔沈为酒哥罗国凡嫁娶纳槟榔为礼多至二百盘真腊国客至屑槟榔龙脑香蛤以进婆贿伽卢国土热衢路植椰子槟榔仰不见日宋史地理志琼州贡槟榔三辅黄圗汉武帝元鼎六年破南越起扶荔宫以植所得奇草异木有槟榔百余本风俗记王髙丽年十四五时四月八日在彭城佛寺中谢混见而以槟榔赠之执王手谓曰王郎谢叔源可与周旋否南中八郡志槟榔土人以为贵婚族欵客輙先进此物若邂逅不设用相嫌恨三国典略齐命通直散骑常侍辛徳源聘于陈陈遣主客蔡佞宴酬因谈谑手防槟榔乃曰顷闻北间有人为噉槟榔获罪人间遂禁此物定尔否徳源答曰此是天保初王尚书罪状故耳犹如李固被责云胡粉饰面搔首弄姿不闻汉世顿禁胡粉酉阳杂俎槟榔枝苗可以忘忧岭表録异安南自嫩及老采槟榔实啖之自云交州地温不食此无以袪其瘴疠广州亦噉槟榔然不甚于安南也西溪丛语闽广人食槟榔每切作片蘸蛎灰以荖叶裹嚼之荖音老又音蒲口切初食微觉似醉面赤故东坡诗云红潮登頬醉槟榔宋类苑南海地气暑湿人多患胸中痞滞故常防槟榔数十口加以勃蒌藤洎蚬灰同咀之液如朱色程思孟知畨禺凡左右侍史啖槟榔者悉杖之或问其故曰恶其口唇如潄血耳海槎余録防榔产于海南惟万崖琼山防同乐防诸州县为多他处则少每亲朋防合互相擎送以为礼至于议姻不用年帖只送防榔而已瀛涯胜览哇国人防榔不离口寘饭于盘酥浇之餐则去榔屑向盘掬而食食既水饮待賔以防榔集藻牋増晋俞益期与韩康伯牋惟防榔树最南防之可观子既非常木亦特异余在交州时度之大者三围髙者九丈余叶聚树端房栖叶下花秀房中子结房外其擢穂似黍其缀实似谷其皮似桐而厚其节似竹而穊其中空其外劲其屈如覆虹其伸如缒绳本不大末不小上不倾下不斜稠直亭亭千百若一歩其林则寥朗庇其荫则萧条信可以长吟可以逺想矣但性不耐霜不得北植必当遐树海南辽然万里弗遇长者之目自令人深恨启増梁庾肩吾谢东宫赉防榔启无劳朱实兼荔支之五滋能发红颜类芙蓉之十酒登玉案而上陈出珠盘而下逮泽深温柰恩均含枣谢赉防榔启形均緑竹讵扫山坛色譬青桐不生空井事逾紫柰用兼芳菊方为口实永以蠲疴王僧孺谢赐于佗利所献防榔启窃以文轨一覃充仭斯及入侍请朔航海梯山献琛奉贡充庖盈府故其取题任赋多述俞书萍实非甘荔葩慙美赋増眀黎遂球防榔赋有序防榔生于海外予粤人喜杂蒌叶蚬灰嚼之婚姻之约以表结言客粤者每不谙食且资嘲笑然攷食槟榔不惟予粤人也晋刘穆之微时尝造妻家已食毕求槟榔妻兄弟曰君尝苦饥何用此物及任丹阳尹召妻兄弟以金盘贮防榔一斛赠之然则徃故吴俗所贵何以云然予读书之暇作赋争之美嘉实之贞烈含文采于炎方榦亭亭而直上枝扶举而踈张渉南海以流望见盖之彷徉摘鲛人之明珠犹什袭而锦装牵异草而荐叶朋翡翠于越裳凖削以成瓣防如钱而掷筐疑獭髓与玉屑并资嚼而得浆拟潄石而砺齿胜含脂以为容于是集良耦邀上賔进鲤尾献猩唇调甘选脆嘉澹雪醇龙华代烛鸡人迟更觞羽倦而既醉徳味饱乎大烹却易牙而不顾视杜康以逡廵并牵裾与捧袂见微诚于华巾结方胜以象物翅则蜨而首螓香俨含乎鸡舌液半饮而霞蒸酌腑臓之损益导元气以降升是以靡俗不珍无时不宜托吉士以为友比白茅而包之指摽梅以兴感伫斯焉之相遗陈果以穿鍼悬艾虎而续丝匪一端以调笑即懐袖以寄怡在凝寒而拥背防立月而露滋忽温霭而如醺惟丹丸之馥頥彼啮唇与唼舌乐并枕于低帷畅同心之兰言相吞吐而气佳笑贞士之苦节采松实而縁阿分藜藿之我安适晚食而婆娑咏素餐以不怍歌无酒而可酡从乐饥于衡门亦囘味以防多况鼎养之罗列侑退食而委蛇五言古诗増梁刘孝绰有人乞牛舌乳不付因饷防榔陈乳何能贵烂舌不成珍空持渝皓齿非但污丹唇别有无枝实曾要湛上人差比朱樱熟讵易紫梨津莫言蔕中久当看心里新微芳虽不足含咀愿相亲周庾信忽见防榔緑芳千子熟紫穂百花开莫言行万里曾经相识来宋苏轼食防榔月照无枝林夜栋立万础云间扇荫此九月暑上有垂房子下绕绛刺御风欺紫凤卵雨暗苍龙乳裂包一堕地还以皮自煮北客初未谙劝食俗难阻中虚畏泄气始嚼忽半吐吸津得微甘着齿随亦苦面目太严冷滋味絶媚妩诛彭勲可防推毂勇宜贾瘴风作坚顽导利时有补药储固可尔果録讵用许先生失膏粱便腹委败鼓日噉过一粒膓胃为所侮蛰雷殷脐肾藜藿腐亭午书灯看膏尽钲漏歴歴数老眼怕少睡竟使赤眦努渴思梅林咽饥念黄独举奈何农经中收此困羇旅牛舌不饷人一斛肎多与乃知见本偏但可酬恶语戴复古泉南即事寄迹小园中自笑客异乡东家送防榔西家送防榔咀嚼唇齿赤亦能醉我肠南人爱敬客以此当茶汤慇懃谢其来此意不可忘眀刘基初食防榔防榔红白文色似青扶留驿吏劝我食可已瘴疠忧初惊刺生颊渐若防在防纷纷花满眼岑岑晕头将疑悮腊毒复想致无由稍稍热上靣轻汗如珠流清凉彻肺腑麤秽无纎留信知殷王语瞑疾乃瘳三复増永叹书之遗朋俦五言律诗増宋朱子防榔忆昔南游日初尝靣发红药嚢知有用茗盌讵能同蠲疾收殊效修真録异功三彭如不避糜烂七非中五言排律増宋李纲防榔踈林沧海上结实已累累烟湿頳虬卵风揺翠羽旗飞翔金鸑鷟掩映箨龙儿濩落咍椰子匀圆讶荔枝当茶消瘴速如酒醉人迟蒌叶偏相称蛎灰亦漫为乍餐颜愧渥频嚼齿愁疲饮啄随风土端忧化岛黎七言絶句増宋黄庭坚几道复覔防榔蛮烟雨里红千树逐水排痰肘后方莫笑忍饥穷县令烦君一斛寄防榔朱子防榔五絶卒章戏简及之主簿暮年药裹闗身切此外翛然百不贪薏苡载来縁下气槟榔收得为祛痰锦文缕切劝加餐蜃炭扶留共一盘食罢有时求不得英雄邂逅亦饥寒向来试吏着南冠马甲蚝山得饫餐却借芳辛来觧秽鸡心磊落看堆盘个中有味要君参螫吻舂防久不甘珍重人心亦如此莫将寒苦换春酣髙士沉迷簿领书有时红糁缀须定知不着金盘贮儿女心情本自无诗散句増唐李白何如黄金盘一斛荐防榔宋唐庚织贝流肌滑防榔入颊红元张翥防榔新善啖一斛宿酲空宋苏轼不用长愁挂月村防榔生子竹生孙唐曹邺防榔自无柯宋郑域防榔共聘币戴复古红吐防榔唾附録山防榔増罗浮山防山防榔一名蒳子生日南树似栟榈而小与防榔同状一丛十余榦一榦十余房一房数百子子长寸余五月采之味近甘苦大腹子増本草纲目大腹子一名大腹防榔出岭表滇南防中一种腹大形扁而味者不似防榔尖长味良甘者所谓猪防榔也云南记云大腹防榔每枝有二三百颗青时以一片蒌叶及蛤粉卷和食之即减味与防榔可通用但力稍劣耳皮味辛微温无毒治冷热气攻心腹大肠蛊毒痰膈醋心下一切气止霍乱通大小肠健脾开胃消肌肤中水气壅逆瘴疟痞满胎气恶阻胀闷马防榔原马防榔俗譌为马金囊一名马金南一名紫防榔结实紫色内有核而殻薄去殻其仁色白盘转与北方文官果无异第文官果干久食之刺防马防榔虽干嚼之软美嚼完以新汲水送下其清甜香美凡果无与为比味甘寒无毒出云南金齿沅江诸夷地核仁气味苦甘寒无毒治产难伤寒热病恶疮肿毒俱以冷水嚼服数枚集藻五言古诗増眀吴寛马防榔有树吾不识人云马防榔防榔产南海结实因瘴乡平生冐其名岂亦如丁香白花细而密实甘翻可甞其叶与麻同沃若泽且光麻马音防譌欲问郭驼亡茱萸二种同类増本草纲目吴茱萸陈藏器曰茱萸南北总有入药以吴地者为好所以有吴之名也处处有之江淮蜀汉尤多木髙丈余皮青緑色叶似椿而濶厚紫色三月开红紫细花七八月结实似椒子嫩时微黄至熟则深紫李时珍曰枝柔而肥叶长而皱其实结于梢头累累成簇而无核一种粒大一种粒小小者入药为胜气味辛温有小毒温中下气止痛除湿逐风邪开腠理治欬逆寒热利五脏去痰冷逆气治饮食不消心腹诸冷绞痛中恶心腹痛霍乱吐泻痹刺痛腰脚软弱利大肠壅气膓风痔疾杀三虫鬼疰治肾气通闗节健脾厚肠胃开郁化滞食茱萸一名藙一名榝一名艾子一名辣子一名越椒一名欓子陶景曰礼记名藙而俗唿为榝子当是不识藙子也苏恭曰尔雅云椒榝丑莍陆玑诗防云椒榝属也并有榝名李时珍曰此即欓子也蜀人唿为艾子楚人谓之辣古人谓之藙及榝子因其辣蜇口惨腹有杀毅党然之状故有诸名曹宪博雅云欓子越椒茱萸也郑樵通志云欓子一名食茱萸以别吴茱萸也苏颂曰南北皆有之其木甚高大有长及百尺者枝茎青黄茎间有刺上有小白叶类油麻其花黄色子宜入食羮中能发辛香李时珍曰髙木长叶黄花緑子丛簇枝上味辛而苦土人八月采捣滤取汁入石灰搅成名曰艾油亦曰辣米味辛辣入食物中用主治功同吴茱萸但力少劣耳彚考増礼记内则三牲用藙注藙煎茱萸也汉律防稽献焉尔雅谓之榝防贺氏云今蜀郡作之九月九日取茱萸折其枝连其实广长四五寸一升实可和十升膏名为藙也南齐书祥瑞志始兴郡本无欓树调味有阙世祖在郡堂屋后忽生一株唐书文艺传王维别墅在辋川有茱萸沜诗含神雾茱萸耐老淮南毕万术井上宜种茱萸茱萸叶落井中饮此水者无瘟病悬茱萸于屋内鬼畏不入杂五行书舎东种白杨茱萸三根増年益夀除患害也搜神记永嘉六年正月无锡县歘有四枝茱萸树相樛而生状若连理发记蛇以茱萸为酒谓饮之即醉也异苑晋新野庾绍字道遐与南阳宋协中表之亲情好绸缪桓时庾为湘东太守病亡义熙中忽见形诣协求酒协时时饵茱萸酒因为设之酒至执杯还置云有茱萸气恊云卿恶之耶绍云上官皆畏之非独我也风土记俗尚九月九日谓之上九茱萸到此日气烈熟色赤可折其房以挿头云辟恶气御冬易洞林郭璞避难至新息有人以茱萸令璞射之璞曰子如小铃含珠按文言之是茱萸续齐谐记汝南桓景随费长房游学长房谓之曰九月九日汝南当有大灾戹急令家人缝囊盛茱萸系臂上登山饮菊花酒此祸可消景如言举家登山夕还见鸡犬牛羊一时死长房问之曰此可代矣今世人九日登髙饮酒带茱萸囊盖始于此成都古今记蜀人每进酒輙以艾子一粒投之少顷香满盂醆福建志建宁府重阳日登髙饮茱萸酒名茱萸为辟邪翁集藻赞増宋宋祁艾子赞緑实若萸味辛香苾投粒羮臛椒桂之匹赋増晋孙楚茱萸赋有茱萸之嘉木植茅茨之前庭歴汉女而始育阅百嵗而长生森蔓延以盛兴布緑叶于紫茎鹑火西徂白藏授节零露既凝鹰隼飘厉攀紫房于纎阿缀朱实之酷烈应神农之本草疗生民之疢疾文散句増楚屈原离骚榝又欲充夫佩帏五言古诗増梁简文帝茱萸女茱萸生狭邪结子复衔花遇逄纎手摘滥得映铅华杂与鬟簪插偶逐鬓钿斜东西争赠玉纵横来问家不无夫婿马空驻使君车唐万楚茱萸女山隂栁家女九日采茱萸复得东隣伴防为陌上姝插枝着髙髻结子置长裾忤性常迟缓非闗诧丈夫平眀折林樾日入返城隅侠客要罗袖行人挑短书蛾眉自有主年少莫踟蹰五言律诗増宋徐奉御扎赋茱萸万物庆西成茱萸独擅名房排红结小香透夹衣轻宿雾霑犹重朝阳照更眀长和菊花酒髙宴奉西清七言律诗増宋徐奉和御制茱萸台畔西风御果新芳香精彩丽萧辰柔条细叶妆治好紫蔕红芳缀匀防朶得陪天上宴千株长作洞中春今朝圣藻偏流咏黄菊无由更敢隣五言絶句増唐王维茱萸沜结实红且緑复如花更开山中傥留客置此芙蓉杯山茱萸朱实山下开清香寒更发幸与丛桂花窻前向秋月裴廸茱萸沜飘香乱椒桂布叶开檀栾云日虽囘照森沉犹自寒七言絶句増唐武元衡寄题江南所居茱萸树手种茱萸旧井傍防回春露又秋霜今来独向秦中见攀折无时不断肠诗散句増唐孟浩然茱萸正可佩折取寄情亲司空曙强向衰丛见芳意茱萸红实是繁花张说茱囊系牧童李白九日茱萸熟李益茱萸滴露房宋司马光萸房近令节唐王昌龄茱萸插鬓花宜夀王维徧插茱萸少一人杜甫醉把茱萸仔细看卢纶茱萸一朶映华簮权徳舆酒泛茱萸晚易曛白居易舞鬟摆落茱萸房茱萸色浅未经霜元稹茱萸暗绽红珠蘂崔橹茱萸冷吹溪口香无名氏茱萸蘂绽蝇头赤别録増齐民要术食茱萸二月栽之宜固城隄冡髙燥之处实开便收之挂着屋里壁上令隂干勿使烟薰用时去中黒子炮炙论凡使吴茱萸去叶梗每十两以盐二两投东流水四斗分作一百度洗之自然无涎日干入丸散用之若用醋煮者每十两用醋一镒煮三十沸后入茱萸晒干用桂岩桂别见花谱増尔雅梫木桂注今南人唿桂厚皮者为木桂桂树叶似枇杷而大白华华而不着子丛生岩岭枝叶冬夏常青桂海虞衡志桂南方竒木上药也桂林以地名地实不产而出于宾宜州凡木叶心皆一纵理独桂有两纹形如圭制字者意或出此叶味辛甘与皮无别而加芳美人喜咀嚼之南方草木状桂出合浦生必以髙山之巅冬夏常青其类自为林间无杂树交趾置桂园桂有三种叶如柏叶皮丹者为丹桂叶似柿叶者为菌桂叶似枇杷叶者为牡桂酉阳杂俎牡桂叶大如苦竹叶叶中一脉如笔迹花蔕叶三瓣瓣端分为两岐其表色浅黄近岐浅红色花六瓣色白心凸起如荔枝其色紫出婺州山中唐本草牡桂乃尔雅所云梫木桂也叶长尺许花子与菌桂同大小枝皮俱名牡桂但大枝皮肉理麤虚如木而肉少味薄名曰木桂亦云大桂不及小嫩枝皮肉多而半卷中必皱起其味辛美一名肉桂亦名桂枝一名桂心出邕州桂州交州甚良其菌桂叶似柿叶中有纵文三道表里无毛而光泽肌理薄如竹大枝小枝皮俱是筒其大枝无肉老皮坚板不能重卷味极淡薄不入药用小枝薄而卷及二三重者良或云筒桂陶氏云小桂是也今惟出韶州本草纲目牡桂叶长如枇杷叶坚硬有毛及锯齿其花白色其皮多脂菌桂叶如柿叶而尖狭光净有三纵文而无锯齿其花有黄有白其皮薄而卷今商人所货皆此二种别録单名桂者即肉桂李杲云桂之细薄者为枝厚脂者为肉去皮与里当其中者为桂心桂肉气味甘辛有小毒利肝肺气心腹寒热冷痰霍乱转筋头痛腰痛出汗温中坚筋骨通血脉理防不足宣导百药治沈寒痼冷之病去营卫中风寒表虚自汗桂心苦辛无毒治九种心痛腹内冷痛欬逆结气壅脾脚痹不仁止痢破血杀三虫治一切风气补五劳七伤通九窍利闗节益精眀目暖腰膝治风痹骨节挛缩续筋骨生肌肉消瘀血破痃癖症瘕杀草木毒治风癖失音阳虚失血内托痈疽痘疮觧蛇蝮毒牡桂即木桂其最薄者为桂枝枝之嫩小者为栁桂气味辛温无毒治上气欬逆结气防痹吐吸利闗节补中益气治心痛脇痛温筋通脉止烦发汗去冷风疼痛菌桂气味辛温无毒治百病养精神和颜色为诸药先聘通久服轻身不老靣生光华媚好常如童子昔人所服食者盖此类也彚考増战国防苏秦曰楚国之食贵于玉薪贵于桂山海经桂林八树在贲隅东注八树成林言其大也庄子桂可食故伐之列仙传范蠡好食桂饮水卖药人间世世见之说文桂江南木百药之长原地理志桂阳郡有桂岭开花遍树林岭尽香増捜神记彭祖者殷时大夫也姓籛名铿帝颛顼之孙陆终氏之中子歴夏而生商末号七百嵗常食芝桂抱朴子赵佗子服桂二十年足下生毛日行五百里力举千斤广州记桂父常食桂叶见知其神人尊事之一旦与乡曲别飘然入云拾遗记闇河之北有紫桂成林其实如枣羣仙饵焉韩终采药四言诗曰闇河紫桂实大如枣得而食之后天而老临海记郡东南有白石山望之如雪山有湖传云金鵞之所集八桂之所植水经注林邑城隍堑之外林棘荒蔓榛梗冥郁縢槃等秀参错际天其中香桂成林气清澄烟桂父象人也栖居此林服桂得道罗浮山记山顶有桂山海经所谓贲禺之桂一品集李徳裕平泉庄有东阳之牡桂酉阳杂俎大凢木脉皆一嵴唯桂叶三嵴孙公谈苑南唐后主尝召徐锴至清暑阁前地经雨草生砖缝中薙去复生锴曰吕氏春秋云桂枝之下无杂木味辛故也后主令取桂屑数斗匀布缝中经宿尽死梦溪笔谈吕氏春秋云桂枝之下无杂木盖桂枝味辛螫故也然桂之杀草木自是其性不为辛螫也雷公炮炙论云以桂为丁以钉木中其木即死一丁至微未必能螫大木自是其性相制耳避暑録话苏子瞻在恵州作桂酒尝问其二子迈过云一试之而止大抵气味似屠苏酒二子语及亦自抚掌大笑刘禹钖传信方有桂浆法善造者暑月极快美凡酒用药未有不夺其味况桂之烈楚人所谓桂酒椒浆者安知其为美酒但土俗所尚今欲因其名以求美亦过矣集藻赞増晋郭璞桂赞桂生南裔拔萃岑岭广莫熈葩凌霜津颖气王百药森然云挺文赋散句増楚屈原离骚杂申椒与菌桂兮岂维纫夫茝汉司马相如上林赋桂椒木兰晋孙绰天台赋八桂森挺以凌霜五言古诗原周庾信咏桂南中有八桂繁华无四时不识风霜苦安知零落期増唐颜真卿谢陆处士杼山折青桂花见寄之什羣子游杼山山寒桂花白緑荑含素萼采折自逋客忽枉岩中诗芳香润金石全髙南越蠧岂谢东堂策防惬名山期从君恣幽觌诗散句増唐李白何以折相赠白花青桂枝孟浩然青桂春再荣白云暮来变白居昜身倚白石崖手攀青桂树晋张恊尺烬重防桂梁庾肩吾八桂动芳枝原唐李白青桂隠遥月増姚合辛香发桂丛李贺山头老桂吹古香别録原汉书南越传尉陀献桂蠧一器注师古曰此虫食桂故味辛而渍之以蜜食之也御定佩文斋广羣芳谱卷九十九钦定四库全书御定佩文斋广羣芳谱卷一百药谱丁香与花谱丁香名同物异增本草纲目丁香一名丁子香一名鸡舌香陈藏器曰鸡舌香与丁香同种花实丛生其中心最大者为鸡舌撃破有顺理而解为两向如鸡舌故名乃是母丁香也马志曰生交广南番树髙丈余木类桂叶似栎叶花圆细黄色其子出枝蘂上如钉长三四分紫色其中有麤大如山茱萸者俗唿为母丁香鸡舌香气味辛微温无毒治风水毒肿霍乱心痛去恶热丁香气味辛温无毒温脾胃止霍乱壅胀风毒诸肿齿疳防杀虫辟恶治口气反胃鬼疰蛊毒杀酒毒消痃癖疗肾气奔豚腹痛呕逆去胃寒理元气血气盛者勿服按今所种丁香花三四月开又一种也彚考增酉阳杂俎药草异名亭炅独生鸡舌香也药谱丁香异名支解香梦溪笔谈予集灵苑方论鸡舌香以为丁香母盖出陈氏拾遗今细考之尚未然按齐民要术云鸡舌香世以其似丁子故一名丁子香即今丁香是也日华子云鸡舌香治口气所以三省故事郎官日含鸡舌香欲其奏事对答其气芬芳此正所谓丁香治口气至今方书为然又古方五香连翘汤用鸡舌香千金五香连翘汤无鸡舌香却有丁香此最为明验新补本草又出丁香一条盖不曽深考也今世所用鸡舌香乳香中得之大如山茱萸剉开中如柿核畧无气味以治痰殊极乖谬集藻五言古诗增唐杜甫丁香丁香体柔弱乱结枝犹垫细叶带浮毛疎花披素艶深栽小斋后庶近幽人占晚堕兰麝中休懐粉身念五言律诗增唐钱起赋得池上防丁香树得地移根逺交柯绕指柔露香浓结桂池影鬭蟠虬黛叶轻筠緑金花笑菊秋何如南海外雨露隔炎洲七言絶句增唐陆龟丁香江上悠悠人不问十年云外醉中身殷勤解却丁香结从放繁枝散诞春金元好问赋瓶中杂花香中人道睡香浓谁信丁香臭味同一树百枝千万结更应薫染费春工明许邦才丁香花苏小西陵踏月廻香车白马引郎来当年剰绾同心结此日春风为翦开诗散句增宋宋白昨日司花新奉勅后园差使结丁香陶弼万枝千叶逓相就内结花心外结身乌药增本草纲目乌药一名旁其一名鳑魮一名矮樟乌以色名其叶状似鳑魮鲫鱼故俗唿为鳑魮树拾遗作旁其方音讹也南人亦唿为矮樟其气似樟也苏颂曰台州雷州衡州皆有之以天台者为胜木似茶槚髙五七尺叶微圆而尖靣青背白有纹四五月开细花黄白色六月结实根有极大者又似钓樟根然根有二种岭南者黑色而坚硬天台者白而虚软并以八月采根如车毂纹形如连珠者佳李时珍曰呉楚山中极多人以为薪根叶皆有香气但根不甚大才如芍药嫩者肉白老者肉色其子如冬青子生青熟紫核殻极薄其仁亦香而苦根味辛温无毒治中恶心腹痛蛊毒疰忤鬼气宿食不消天行疫瘴膀胱肾间冷气攻冲背膂妇人血气小儿腹中诸虫除一切冷霍乱反胃吐食泻痢痈疖疥疠并解冷热附録研药增海药本草研药生南海诸州小树叶如椒根如乌药而圆小根味苦温无毒主霍乱下利赤白中恶蛊毒腹不调者剉水煎服乳香增香録乳香一名薫陆香出大食国南其树类松以斤斫树脂溢于外结而成香聚而成块上品为拣香圆大如乳头透明俗唿滴乳又曰明乳次为瓶香以瓶收者次为乳塌杂沙石者次为黑塌黒色次为水湿塌水渍色败气变者次为斫削杂碎不堪次为纒末播为尘者本草纲目熏陆香一名马尾香一名天泽香一名摩勒香一名多伽罗香宼宗奭曰薫陆香即乳香为其垂滴如乳头也镕塌在地者为塌香皆一也李时珍曰佛书谓之天泽香言其润泽也又谓之多伽罗香又曰杜噜香李珣言薫陆是树皮乳是树脂陈藏器言乳香是薫陆之类宼宗奭言是一物陈承言薫陆是总名乳香是薫陆之乳头也掌禹锡曰按南方异物志云薫陆出大秦国在海岛有大树枝叶正如古松生于沙中盛夏木胶流出沙上状如桃胶夷人采取卖与商贾无贾则自食之气味微温无毒主风水毒肿去恶气伏尸瘾痒毒治耳聋中风口噤不语妇人肉气止大肠泄澼疗诸疮令内消能发酒理风冷下气益精补腰膝治肾气止霍乱冲恶中邪气心腹痛疰气长血活血定痛伸筋治妇人产难折伤彚考增酉阳杂俎药草异名灵华泛腴薫陆香也贞元中蜀郡有僧志功言住寳相寺持经夜乆忽有飞虫五六枚大如蝇金色迭飞灯熖或蹲于柱花上鼔翅与火一色久乃灭熖中如此数夕童子击堕一枚乃薫陆香也亦无形状自是不复见没药增本草纲目没药一作末药皆梵言也苏颂曰今南海诸国及广州或有之木之根株皆如橄榄叶青而宻歳乆者则有脂液流滴在地下凝结成块或大或小亦类安息香采无时按一统志云没药树髙大如松皮厚二三寸采时掘树下为坎用斧伐其皮脂流于坎旬余方取之气味苦平无毒破血止痛疗金疮杖疮诸恶疮痔漏卒下血目中翳晕痛肤赤破症瘕宿血损伤瘀血消肿痛治心胆虚肝血不足堕胎及产后心腹血痛骐驎竭增本草纲目骐驎竭一名血竭骐驎马名也此物如干血故谓之血竭曰骐驎者隐之也苏颂曰南番诸国及广州皆有之木髙数丈婆娑可爱叶似樱桃而有三角其脂液从木中流出滴下如胶饴状乆而坚凝乃成竭赤作血色采无时按一统志云血竭树畧如没药树其肌赤色采法亦于树下掘坎斧伐其树脂流于坎旬日取之多出大食诸国今人试之以透指甲者为真气味甘咸平无毒治心腹卒痛金疮血出破积血止痛生肉去五脏邪气伤折打损一切疼痛血气搅刺内伤血聚补心包络肝血不足益阳精消隂滞气阿魏增酉阳杂俎阿魏木出伽阇郍国即北天竺也伽阇郍唿为形虞亦出波斯国唿为阿虞截树长八九丈皮色青黄三月生叶似防耳无花实断其枝汁如饴乆乃坚凝名阿魏拂林国僧弯所説同摩伽陁国僧提婆言取其汁如米豆屑合成阿魏本草纲目阿魏一名薫渠一名哈昔泥夷人自称曰阿此物极臭阿之所畏也经谓之央匮防古人谓之哈昔泥元时食用以和料其根名稳展以淹羊肉甚香美苏恭曰生西番及昆仑苗叶根茎酷似白芷捣根汁日煎作饼者为上截根穿暴干者为次体性极臭而能止臭又婆罗门云薫渠即是阿魏取根汁暴之如胶或截根日干并极臭西国持呪人禁食之常食用之云去臭气陈承曰今江浙人家亦种之枝叶香气皆同而差淡薄但无汁膏李时珍曰阿魏有草木二种草者出西域可晒可煎木者出南番取其脂汁校一统志所载有此二种云出火州及沙鹿海牙国者草髙尺许根株独立枝叶如盖臭气逼人生取其汁熬作膏名阿魏出三佛齐及暹罗国者树不甚髙土人纳竹筒于树内脂满其中冬月破筒取之其树低小如枸杞牡荆之类西南风土不同故或如草如木也气味辛平无毒杀诸小虫去臭气破症积下恶气除邪鬼蛊毒治风邪鬼疰心腹中冷传尸冷气辟瘟治疟霍乱心腹痛肾气瘟瘴御一切蕈菜毒解自死牛羊马肉诸毒消肉积卢防增本草纲目卢会一名奴会一名讷会一名象胆陈藏器曰俗唿为象胆以其味苦如胆也李珣曰卢防生波斯国状如黒饧乃树脂也苏颂曰今惟广州有来者其木生山野中滴脂泪而成采之不拘时月李时珍曰一统志云哇三佛齐诸国所出者乃草属状如鲎尾采之以玉器捣成膏气味苦寒无毒治热风烦闷胸膈间热气明目镇心小儿癫癎惊风疗五疳杀三虫及痔病疮瘘解巴豆毒除鼻痒传齿治湿癣出黄汁黄蘗原黄蘗俗作黄柏一名蘗木根名檀桓出邵陵者轻薄色深为胜出东山者厚而色浅树髙数丈叶似呉茱萸亦如紫椿经冬不凋皮外白里深黄色厚二三分二月五月采皮隂干性苦寒无毒泄伏火补肾水坚肾壮骨治冲脉气逆不渴而小便不通消五脏肠胃中结热黄疸除骨蒸泻膀胱相火得知母滋隂降火得苍术除湿清热为治痿要药得细辛泻膀胱火治口舌生疮金张元素曰黄蘗之用有六泻膀胱心火一也利小便结二也除下焦湿肿三也痢疾先见血四也脐中痛五也补肾壮骨髓六也凡膀胱肾水不足诸痿厥腰无力于黄茋汤中加用使两足膝中气力涌出痿软即去乃瘫痪必用之药明李时珍曰古书言知母佐黄柏滋隂降火有金水相生之义黄柏无知母犹水母之无虾盖黄柏能制膀胱命门隂中之火知母能清肺金滋肾水之化源气为阳血为隂邪火煎熬则隂血渐涸故隂虚火动之病须之非隂中之火不可用又必少壮气盛能食者用之相宜若中气不足邪火炽甚者乆服有寒中之变彚考增牕间纪闻古人写书皆用黄纸以蘗染之所以辟蠧故曰黄卷别録增修治炮炙论云削去麤皮用生蜜水浸半日晒干每五两用蜜三两涂之文武火炙令蜜尽为度李时珍云黄蘗性寒而沉生用降实火熟用不伤胃酒制治上盐制治下蜜制治中小蘗增本草纲目小蘗一名子蘗一名山石榴此与金樱子杜鹃花并名山石榴非一物也苏恭曰生山石间所在皆有襄阳岘山东者为良其树枝叶与石榴无别但花异子细黒圆如牛李子及女贞子尔李时珍曰其皮外白里黄状如蘗皮而薄小气味苦大寒无毒治口疮疳防杀诸虫去心腹中热气治血崩厚朴增广雅重皮厚朴也汉书注朴木皮也此药以皮为用而皮厚故唿厚朴本草纲目厚朴一名烈朴一名赤朴一名厚皮树名榛子名逐折其木质朴而皮厚味辛烈而色紫赤故有厚朴烈赤诸名苏颂曰以梓州龙州者为上木髙三四丈径一二尺春生叶如槲叶四季不凋红花而青实皮极鳞皱而厚紫色多润者佳薄而白者不堪李时珍曰朴树肤白肉紫五六月开细花细实如冬青子生青熟赤有核七八月采之味甘美皮气味苦温无毒治中风伤寒头痛寒极惊悸气血痹死肌去三虫温中益气消痰下气疗霍乱腹痛胀满胃中冷逆泄痢淋露反胃转筋泻膀胱及五脏一切气消宿食去结水破宿血化水谷止吐酸水大温胃气彚考增温公诗话文徳殿百官常朝之所也宰相奏事毕乃来押班常至日旰守堂卒好以厚朴汤饮朝士朝士有乆无差遣厌苦常朝者戏为诗曰立残阶下梧桐影吃尽街头厚朴汤亦朝中之实事也杜仲增广雅杜仲曼榆也原一名思仲一名思仙一名木棉一名檰本草纲目云昔有杜仲服此得道因以名之思仲思仙皆此义其皮中有银丝如绵故曰木棉汉中建平宜都者佳脂厚润者良豫州山谷及上党商州陜州亦有之树髙数丈叶类柘又似辛夷江南谓之檰初生嫩叶可食谓之檰牙花实名逐折味苦涩亦堪入药木可作屐益脚皮色紫而润状如厚朴而更厚折之多白丝相连如绵二五六九月皆可采味甘微辛气温平甘温能补微辛能润故能润肝而补肾主补中益精治腰膝痛坚筋骨强志疗腰肾嵴挛润肝燥补肝经风虚叶作蔬去风毒脚气乆积风冷别録原修治凡使削去麤皮每一斤用酥一两蜜三两和涂火炙以尽为度细剉用秦皮增本草纲目秦皮一名梣皮一名桪木一名石檀一名樊槻一名盆桂一名苦树一名苦枥秦皮本作梣皮其木小而岑髙故名人讹为桪木又讹为秦木或云木出秦地故得秦名髙诱注淮南子云梣苦枥木也苏恭云树叶似檀故名石檀俗因味苦唿为苦树苏恭曰此树似檀叶细皮有白而不麤错取皮渍水便碧色书纸看之皆青色者是真苏颂曰其木大都似檀枝榦皆青緑色叶如匙头虚大而不光并无花实根似槐根俗唿为白桪木气味苦微寒无毒治风寒湿痹除热目中青瞖白膜乆服头不白轻身可作洗目汤彚考增淮南子夫梣木色青翳而羸瘉蜗睆此皆治目之药也人无故求此物者必有蔽其明者皁角原皁角一名皁荚一名乌犀一名悬刀一名鸡栖子本草纲目云荚之树皁故名广志谓之鸡栖子曽氏方谓之乌犀外丹本草谓之悬刀所在有之树髙大叶如槐叶瘦长而尖枝间多刺夏开细黄花结实有三种一种小如猪牙一种长而肥厚多脂而黏一种长而瘦薄枯燥不黏以多脂者为佳不结实者凿一孔入生铁三五斤泥封之即结性辛咸温有小毒通闗节破坚症通肺及大肠气治咽喉痹塞痰气喘咳风疠疥癣下胞衣堕胎彚考原神仙传左亲骑军崔言一旦得大风恶疾防目昏盲睂髪自落鼻梁崩倒势不可救遇异人传方用皁角刺三斤烧灰蒸一时乆日干为末食后浓煎大黄汤调一匕饮之一旬睂髪再生肌润目明后入山修道不知所终增墨客挥犀唐华清宫今灵泉观也七圣殿之西南隅数十歩间有皁角一株合数人抱枝榦颇瘁相传明皇洎贵妃共植于此每歳结实必有十数荚合欢者京兆尹命老卒数人守视之移接于他树则不复合欢也集藻七言絶句增宋张耒皁荚树畿县尘埃不可论故山乔木尚能存不縁去垢湏青荚自爱苍鳞百歳根别録原采取树多刺难上采时以篾篐其树一夕尽落修治皁荚取赤肥不蛀者新汲水浸一宿铜刀削去麤皮以酥反复炙透去子每一两酥五钱又有蜜炙绞汁烧灰之异各依方法子拣圆满坚硬不蛀者瓶煮熟剥去硬皮取向里白肉两片去黄以铜刀切晒用禁忌皁角与铁有相感召处铁砧槌皁角即自损铁碾碾之乆则成孔铁锅防之多爆片落制用溽暑乆雨时皁荚合苍术烧烟辟瘟疫邪湿气皁荚浸酒中取尽其精煎成膏涂帛上贴一切肿毒子炒舂去赤皮水浸软煮熟糖渍食疏导五脏风热增翰墨丛记淮南人藏盐酒蟹凡一器十只以皁荚半挺置其中则经歳不壊附録波斯皁荚增酉阳杂俎波斯皁荚出波斯国唿为忽野檐黙拂林唿为阿棃去伐树长三四丈围四五尺叶似钩縁而短小经寒不凋不花而实其荚长二尺中有隔隔内各有一子大如指头赤色至坚硬中黒如墨甜如饴可噉亦入药用本草拾遗一名阿勃勒状如皁角而圆长味甘好吃附録鬼皁荚增酉阳杂俎鬼皁荚生江南地泽如皁荚髙一二尺沐之长髪亦去衣垢附録肥皁荚增本草纲目肥皁荚生髙山中其树髙大叶如檀及皁荚叶五六月开白花结荚长三四寸状如云实之荚而肥厚多肉内有黒子数颗大如指头不正圆其色如漆而甚坚中有白仁如栗煨熟可食亦可种之十月采荚煮熟捣烂和白麫及诸香作丸澡身靣去垢而腻润胜于皁荚也气味辛温微毒去风湿治下痢便血疮癣肿毒附録酸角增云南志临安府出酸角如皁角而小味酸诃黎勒增南方草本状诃黎勒树似木梡花白子形如橄榄六路皮肉相着可作饮变白髭髪令黑出九眞本草纲目诃黎勒一名诃子诃黎勒梵言天主持来也苏颂曰岭南皆有而广州最盛子形如巵子橄榄青黄色七八月实熟时采未熟时风飘堕者谓之随风子暴干收之益小者彼人尤珍贵之气味苦温无毒治冷气心腹胀满下食破胸膈结气下宿物止肠澼乆泄赤白痢消痰活水调中止呕吐霍乱心腹虚痛奔豚肾气彚考增岭南异物志广州法性寺有诃黎勒四五十株子极小而味不濇皆是六路每歳州贡只以此寺者寺有古井木根蘸水水味不咸每子熟时有佳客至则院僧煎汤以延之其法用新摘诃子五枚甘草一寸破之汲井水同煎色若新茶集藻五言排律增唐包佶抱病谢李吏部赠诃黎勒叶一叶生西徼赍来上海查歳时经水府根本别天涯方士眞难见商胡輙自夸比香同异域看色胜仙家茗饮暂调气梧丸喜伐邪幸蒙却老疾深愿驻韶华别録增炮炙论凡用诃黎勒酒浸后蒸一伏时刀削去皮取肉剉焙用用核则去肉婆罗得增本草纲目婆罗得一名婆罗勒婆罗得梵言重生果也李珣曰婆罗得生西海波斯国树似中华栁树子如荜麻子气味辛温无毒治冷气块温中补腰肾破痃癖可染髭发令黑巴豆增本草纲目巴豆一名巴菽一名刚子一名老阳子此物出巴蜀而形如菽豆故名宋本草一名巴椒菽字之讹也苏颂曰嘉州戎州睂州皆有之木髙一二丈叶似樱桃而厚大初生青色后渐黄赤至十二月叶渐凋二月复渐生四月旧叶落尽新叶齐生即花发成穗微黄色五六月结实作房生青至八月熟而黄渐渐自落乃收之一房有二瓣一瓣一子或三子仍有殻戎州出者殻上有纵文隠起如线一道至两三道土人唿为金线巴豆最为上等气味辛温有毒治伤寒温疟寒热破症瘕结聚坚积留饮痰癖开通五脏六腑闭塞利水谷道去恶肉除鬼毒蛊疰邪物杀虫鱼峻用则有戡乱刼病之功微用亦有抚绥调中之妙彚考增稽神録明经赵瑜鲁人累举不第困厄甚矣因游泰山祈于岳庙将出门忽有小吏自后至曰判官召随之而去奄至一防事良乆闻帘中检阅簿书既而言曰君命生至薄名与禄仕皆无分今此见告当有以奉济今以一药方授君君以此给足衣食然不可置家置家则贫矣瑜拜谢而出至门外空中飘大桐叶至乃书巴豆丸方于其上与人间之方正同瑜遂称前长水令卖药于夷门市饵其药者病无不愈获利甚多道士李徳阳亲见其桐叶已十余年尚如新折者隣几杂志呉冲卿説其先君为瑞昌令一卒力防巴豆如松子问其由始用饭一盌巴豆两粒渐加巴豆减饭积以歳月至于纯食巴豆此亦习噉葛之类大风子原大风子出海南诸番国乃大树之子状如椰子而圆中有核数十枚大如雷丸子中有仁白色乆则黄而油不堪入药气味辛热有毒取油治疮有杀虫之功不可多服或至防明用之外涂功不可没别録原修治取油法用子二三斤去殻及黄油者研极烂盛磁器中封口入滚汤中盖锅宻封勿令透气文武火煎至黑色如膏名大风油以和药海红豆增南州异物记海红豆生南海人家园圃中大树而生叶圆有荚近时蜀中种之亦成益都方物畧记红豆叶如冬青而圆泽春开花白色结荚枝间其子累累而缀珠若大红豆而扁皮红肉白以似得名蜀人用为果饤本草纲目红豆树髙二三丈叶似棃叶而圆气味微寒有小毒治人黑皮防花癣头靣游风宜入靣药及澡豆集藻赞增宋宋祁红豆赞叶圆以泽素蘤春敷子生荚间累累缀珠相思子增本草纲目相思子一名红豆古今诗话云相思子圆而红故老言昔有人殁于邉其妻思之哭于树下而卒因以名之生岭南树髙丈余白色其叶似槐其花似皁荚其荚似扁豆其子大如小豆半截红色半截黑色彼人以嵌首饰叚公路北户録言有蔓生用子收龙脑香相宜令香不耗也气味苦平有小毒通九窍去心腹邪气止热闷头痛风痰瘴疟杀腹脏及皮肤内一切虫除蛊毒取二七枚研服即吐出猪腰子增本草纲目猪腰子生栁州蔓生结荚内子大若猪之内肾状酷似之长三四寸色紫而肉坚彼人以充土宜馈送中土气味甘微辛无毒治一切疮毒及毒箭伤金樱子增本草纲目金樱子一名刺棃子一名山石榴一名山头鸡子金樱当作金罂谓其子形如黄罂也石榴鸡头皆象形也苏颂曰丛生郊野中大类蔷薇有刺四月开小白花夏秋结实亦有刺黄赤色形似小石榴李时珍曰花最白腻其实大如指头状如石榴而长其核细碎而有白毛气味酸濇平无毒治脾泄下痢止小便利濇精气乆服耐寒轻身集藻五言古诗增宋黄庭坚和孙公善李仲同金樱饵唱酬二首人生欲长存日月不肯迟百年风吹过忽成甘蔗滓传闻上世士烹饵草木滋千秋垂緑髪每恨不同时李侯好方术肘后探神竒金樱出皇坟刺槖揽霜枝寒牕司火候古鼎冻胶饴初尝不可口醇酒和味宜至今身七十孺子色不衰田中按耘耝孙息亲抱持却笑隣舍翁未老湏杖藜假手富春公秋毫听民词夙夜临公防归卧酸体肢李侯来馈药期以十日知深中防灵根金鏁秘玉符不湏许斧子辛勤来玉芝我方困健讼挝翁争一锥不能鸣弦坐颇愧巫马期敢乞刀圭余归和夘饮巵傥令忧民病从此得国医七言絶句增宋谢薖采金樱子三月花如薝卜香霜中采实似金黄煎成风味亦不浅润色犹烦顾长康诗散句增宋杨万里霜红半脸金樱子卫茅增本草纲目卫茅一名鬼箭一名神箭刘熙释名言齐人谓箭羽为卫此物榦有直羽如箭羽矛刃自卫之状故名张揖广雅谓之神箭宼宗奭衍义言人家多燔之遣祟则三名又或取此义也苏颂曰生山石间小株成丛春长嫩条条上四面有羽如箭羽视之若三羽青叶状似野茶对生味酸濇三四月开碎花黄緑色结实大如冬青子气味苦寒无毒除邪杀鬼毒蛊疰治妇人血气五加原五加一名文章草一名金玉香草一名金盐一名五花一名追风使一名犲漆一名犲节一名五佳一名白刺一名木骨本草纲目云此药以五叶交加者良故名五加又名五花丹铅録作五佳云一枝五叶者佳故也蜀人唿为白刺异物志名文章草本草犲漆犲节之名不知何义苏颂图经云蕲州人唿为木骨呉中俗名追风使金盐详见煮石经江淮湖南州郡皆有之春生苗茎叶皆青作丛苗茎俱有刺类蔷薇长者至丈余叶五出香气似橄榄春时结实如豆粒而扁色青得霜乃紫黑根类地骨皮轻脆芬香一云生南方者微白而柔韧大类桑白皮生北方者微黑而硬入药用南方者苖可作茹用皮浸酒乆服轻身耐老明目下气补中益精坚筋强志意黑须髪令人有子或只为散代茶饵之亦验彚考增煮石经舜尝登苍梧之山曰厥金玉之香草朕欲偃息正道此五加也又异名曰金盐昔西域眞人王屋山人王常曰何以得长乆何不食石蓄金盐何以得长寿何不食石用玉豉玉豉者即地榆也五加地榆皆是煮石而饵得长生之药也昔尹公度闻孟绰子董士固相与言曰宁得一把五加不用金玉满车宁得一斤地榆安用明月寳珠昔鲁定公母服五加酒以致不死尸解而去张子声杨建始王叔牙于世彦等皆服此酒而房室不絶得寿三百年有子二十人世人服而延年者甚众眞人王常云五加者五车之星精也水应五湖人应五徳位应五方物应五车故青精入茎则有东方之液白气入节则有西方之津赤气入华则有南方之光精入根则有北方之黄烟入皮则有戊巳之灵五神镇主转相育成饵之者真仙服之者反婴集藻赞增汉谯周文章草赞文章作酒能成其味以金买草不言其贵别録原种植深掘肥地每二尺埋一根令没旧痕甚易活苖生从一头翦讫锄土壅之五月采茎十月采根皆取皮隂干制用造酒方用五加皮洗净去骨茎叶亦可以水煎汁和麴酿米酒成时时饮之亦可煮酒饮加逺志为使更良一方加木煮酒服谈野翁试验方云神仙煮酒法用五加皮地榆刮去麤皮各一斤袋盛入无灰好酒二斗大坛封固安大锅内文武火煮坛上安米一合米熟为度取出入水中三日出火毒以渣晒干为丸每旦服五十丸药酒送下临卧再服能去风湿壮筋骨顺气化痰添精补髓乆服延年益寿功难尽述王纶医论云风病饮酒能生痰火惟五加皮一味浸酒日饮数杯最有益诸浸酒药惟五加皮与酒相合且味美也枸杞原枸杞一名枸檵尔雅云杞枸檵注云今枸杞也一名枸棘一名天精广韵云春名天精子夏名枸杞秋名却老枝冬名地骨皮一名地仙一名却老增本草纲目一名地辅一名枸忌一名却暑一名苦杞一名地节一名羊乳一名仙人杖一名西王母杖原枸杞二木名此物棘如枸之刺茎如杞之条故兼二名处处有之春生苖叶如石榴叶而软薄堪食俗唿为甜菜其茎髙三五尺丛生六七月开小花淡红紫色随结实微长生青熟红味甘美根名地骨根之皮名地骨皮古以常山者为上近时以甘州者为絶品今陜之兰州灵州以西并是大树叶厚根麤河西及甘州者子圆如樱桃曝干小红润甘美可作果食花叶根实并用益精补气不足悦颜色坚筋骨黑须髪耐寒暑明目安神轻身不老叶甘凉除烦益志壮心气益精解热补五劳七伤去皮肤骨节间风消麫毒散疮肿去上焦心肺客热和羊肉作羮益人忌与乳酥同食皮甘淡寒解骨蒸肌热消渴风湿痹坚筋骨凉血挫拌麫煮熟吞之去肾家风益精气治金疮去下焦肝肾之虚热子味甘而润性滋而补不能退热止能补肾润肺生精益气乃平补之药所谓精不足者补之以味也谚云去家千里莫食枸杞言无所用其补益也其茎坚硬者可作拄杖彚考增易姤卦以杞包注杞之为物生于肥地者也疏薛虞记云杞杞栁也案王氏云生于肥地盖以杞为今之枸杞也原诗小雅集于苞杞陟彼北山言采其杞南山有杞薄言采杞于彼新田于此菑亩隰有杞桋续神仙传朱孺子嘉安国人幼事道士王真居大箬岩常登山岭采黄精服饵一日就溪濯蔬忽见岸侧有二小花犬相趂孺子异之乃防逐入枸杞丛下归语真讶之遂与孺子俱徃伺之复见二犬戏跃逼之又入枸杞下真与孺子共寻掘乃得二枸杞根形状如花犬坚若石洗挈归煮食之俄顷而孺子忽飞升在前峯上真惊异乆之孺子谢别真升云而去今俗唿其峯为童子峯图经本草蓬莱县南丘村多枸杞髙者一二丈其根盘结甚固其乡人多寿考润州开元寺大井傍生枸杞嵗乆土人目为枸杞井云饮其水甚益人也增梦溪笔谈枸杞陜西极邉生者髙丈余大可作柱叶长数寸无刺根皮如厚朴甘美异于他处千金翼云枸杞出甘州者为真叶厚大者是大体出河西诸郡其次江池间埂上者实圆如樱桃全少核暴干如饼极膏润有味东坡集蜀青城山老人村有五世孙者道极险逺生不识盐醯而溪中多枸杞根如龙蛇饮其水故寿近歳道稍通渐能致五味而寿益衰贵耳録綦内相崇礼在太学前廊裕陵有进枸杞根如犬大作贺表学宫令前廊撰述皆不下笔綦欣然当之其用一句灵根夜吠举学皆服用东坡诗云灵尨或夜吠又出白乐天枸杞诗因此后登玉堂茅亭夜话华阳邑村民叚九者常入山野中采枸杞根茎货之有年矣因于紫山脚下见枸杞一株甚大遂劚之根本怪异不类常者长尺余四茎如四足两茎如头尾若一兽形持归村舍家狗吠之不已至夜四隅村落羣狗聚而吠之终夕不辍不堪其喧也迟明妻怒将充朝防羣狗乃不复吠矣休复见道书云枸杞茯苓人参薯药术等形有异者饵之皆获上寿或除嗜欲啬神抱和则必有真灵降顾接引为地仙尔浩然斋日抄徽宗时顺州筑城得枸杞于土中其形如獒状驰献阙下乃仙家所谓千歳枸杞其形如犬者也集藻赋增宋史子玉枸杞赋有序史子分教剑庠之明年目逾月废卷黙坐客有告之曰兹土之宜杞根实繁产诸泮林尤腴而美揆之本草明目养神盍试其味寻命僮仆则取之不竭食之既厌而昏者开翳者鲜矣于是作而叹曰是物也不假种植沾濡雨露芬敷自荣其功效足以囬光返照如此况出于辅之翼之长之养之者岂不足以备明时之采择哉有感而为之赋曰当春用事肝怙势而骄厥火弥壮用弗利乎眸紫珍兮尘漫望舒兮云浮熨之平之濯之冷之计屡施而防功书既展而复收其谁巧运乎金箆抑将乞诸其龙湫者也客莞尔而笑曰泮宫眈眈灵根萃止匪藻匪芹强名曰杞或云羊乳亦曰狗忌其效伊何未易殚纪于以安神于以轻体至于莹秋水之神而烂岩电之光则又其效验之细者也子居是间左抽右取不费一钱多取其数餐厥英还尔明为子之计不亦近而易行乎应之曰广文一寒饭嘲不足信如子言载采盈掬因以比离娄之目且不负将军之腹岂不鱼熊之兼得又何必空糜乎廪禄于是叱畦丁戒仆夫捜诸荆棘之塲探诸榛莽之区丛然而遂油然而达或压枝以骈出或附趾而簪碧随取随足不耘不植蔓延布满夭矫瑰特有如蒙顶之苖而枪之始露有如楚畹之香而芽之方茁至若仙杖飞空髣髴骖鸾寿通灵时闻吠尨幸则髙人逸士袭其馨而挹其味不幸则樵夫野叟防之弃而斧之戕也于是小摘荐至大烹可期错落琉璃之碎青葱雨露之滋悯寒庖之屡空笑盛馔之莫知燎南山之煤罂西涧之水洁蠲瓦酌中火剂登爼过熟喷香雾之蒙茸举箸顿空觉余糁之滑美混甘苦而爽口逼寒凉而液齿知再饭之防如陋八珍之鲜味朝焉咀英暮焉茹脆曽不论乎韮菘又何数乎莼豉殆不可无此君于一日又何拘乎去家之一思惜乎首阳之夫贪采薇而遂足商岩之老厌噉芝而遂止秦人之炙夫何太俗相如之渇胡不嗜此哉已而心体舒逸神情爽垲涌真水于玉池炯夜光于银海客不予欺逊而谢之荷神农之知音怅离骚之偶遗虽则一草之微无庸多谈感物悟理斯有可观彼弗种而然矧种之者乎彼弗养而然矧养之者乎所以菁莪诵育才之乐棫朴歌官人之能行有枝叶可使莠乱苗之去仁在乎熟深惧茅塞子之心维杞维梓扶而养之一薰一莸疏而别之自本自根种而茂之孝弟忠信培而植之师友渊源灌而溉之先王遗言餍而饫之散柯布叶日积月长摩厉青冥直干霄汉股肱心膂无施不可如此则劒山之植物岂但收近效于眸子了焉而已哉五言古诗增宋梅尧臣舟中行自采枸杞子野岸竟多杞小实霜且丹系舟聊以掇粲粲忽盈盘助吾苦羸薾岂必采琅玕自异骄华人百金求秘丸昔闻王子乔上帝降玉棺此焉即不免但愿在世安原苏轼小圃枸杞神药不自閟罗生满山泽日有牛羊忧歳有野火厄越俗不好事过眼等茨棘青荑春自长绛珠烂莫摘短篱防新植紫笋生卧节根茎与花实收拾无弃物大将吾髩小则饷我客似闻朱明洞中有千年质灵尨或夜吠可见不可索仙人可许我借杖扶衰疾增黄庭坚显圣寺庭枸杞仙苗寿日月佛界承露雨谁为万年计乞此一坏土扶疎上翠盖磊落缀丹乳去家尚不食出家何用许政恐落人间采剥四时苦养成九节杖持献西王母七言古诗增宋苏轼周教授索枸杞因以诗赠録呈广倅萧大夫邺侯藏书手不触嗟我嗜书终日读短檠照字细如毛怪底昏花悬两目扶衰赖有王母杖名字于今挂仙箓荒城古堑草露寒碧叶丛低红菽粟春根夏苗秋着子尽付天随耻充腹兰伤桂折縁有用尔独何损丹其族赠君慎勿比薏苡采之终日不盈匊外泽中干非尔俦敛藏更借秋阳暴鸡壅桔梗一称帝堇也虽尊等臣仆时复论功不汝遗异时谨事东篱菊原杨万里题张似道寒緑轩菊芽伏土掺青粟杞笋傍根埋紫玉雷声一夜雨一朝森然迸出如蕨苗先生饥肠诗作梗小摘珍芳汲水井风炉蟹眼候松声罩篱亲捞微带生烂炊雕胡淅青精芼以天随寒緑萌饥时作韲仍作羮饱后龙鳯同庖烹大官蒸羊压花片宰夫胹蹯削琼软豹胎熬出祸胎来贵人有眼何曽见天随尚有愁作魔愁杞作棘菊作莎君不见黄金钱照红玉豆秋髙更觉风味多先生酿金炼红玉自莎自棘如予何金空玉尽苗复出吃苗吃花并吃实天随白眼屠沽儿不道有人头上立七言律诗原唐刘禹锡楚州开元寺北院枸杞临井繁茂可观羣贤赋诗因以继和僧房药树依寒井井有香泉树有灵翠黛叶生笼石甃殷红子熟照铜瓶枝繁本是仙人杖根老新成瑞犬形上品功能甘露味还知一勺可延龄宋杨万里尝枸杞芥花菘莟饯春忙夜吠仙苗喜晩尝味抱土膏甘复脆气含风露咽犹香作虀淡着微施酪芼茗临时莫过汤却忆荆溪古城上翠条红乳摘盈箱增明吴寛谢顾良弼甘州枸杞畦间此种看来无緑叶尖长也自殊似取瑚沉铁网空将薏苡作明珠菊苗同摘慿谁赋药品兼收正尔须曽是老人宜服食只今衰病莫如吾五言排律原唐孟郊井上枸杞架深锁银泉甃髙叶架云空不与凡木并自将仙盖同影疎千月声细万条风迸子邻沟外飘香客位中花杯承此饮椿岁小无穷七言絶句增唐白居易和郭使君题枸杞山阳太守政严明吏静人安无犬惊不知灵药根成狗怪得时闻吠夜声诗散句增宋张耒江臯春气足佳杞蕃新苗老枿饱霜露余滋发柯条神农不吾欺夸誉何忉忉坚筋及奔马莹目察秋毫曾肇腹饱仙人杖心存姹女丹朱子雨余芽甲翠光匀杞菊成蹊亦自春陆游雪霁茒堂钟磬清晨斋枸杞一杯羮苏轼新芽摘杞丛别録原移植拣好地熟斸加粪逐畦开深七八寸取枸杞连茎剉四寸长以草索束如碗大垅中立种相去尺许调烂牛粪如稀煳灌束上令满减则更灌以肥土壅满更加熟牛粪然后灌水不乆即生极肥嫩从一头割如翦韮法种半亩料理如法可供数人割时以早朝为佳避热及雨须与地靣平髙留则无叶深翦则伤根要数锄壅灌每月一加粪尤妙种子取枸杞于水盆内揉去皮取子曝干斸肥地作畦畦中去土二三寸仍深斸熟加粪用二月初一日撒子如种菜法又以烂牛粪盖之又盖土一层令与畦平苗出频浇之当年疎痩二年以后悉肥可作菜食割如上法一年但五度不可过勿令长不堪食如食不尽即翦作干菜以备冬用如此从春及秋其苗不絶其根年年生发可备常用辨讹叶厚而长梗上无刺者枸杞叶圆梗上有刺者名白棘味辛苦麻人不堪服慎之制用养生杂纂采枸杞子红熟者去蔕水净洗沥干砂盆内烂研以细布袋盛滤去滓沉清一宿去清水若天气稍暖更不待经宿入银石器中慢火熬成膏不住手搅之勿黏底候稀稠得所泻向新瓷瓶中盛之蜡纸封勿令透气每日早朝温酒下二大匙夜卧再服百日身轻气壮耳目聪明须髪乌黑嵗时记澡浴除病正月一日二月二日三月三日四月四日以至十二月十二日皆用枸杞叶煎汤洗澡令人光泽百病不生九月上戌日采枸杞十月上亥日制服法天生意廿一日枸杞煎汤沐浴令人不病不老十月壬癸日面东采枸杞子二升以好酒五升磁瓶内浸二十一日开封入生地黄汁三升搅匀以纸三重封口更浸候至立春前三日开瓶空心暖饮一杯至立春后髭须却黑补益精气服之耐老轻身忌食萝卜芜夷十四日取枸杞煎汤沐浴令人光泽不老十一月初十日十二月除夜取枸杞煎汤沐浴令人光泽不病不老去灾增外台秘要枸杞酒补虚损去劳热长肌肉益颜色肥健人止肝虚目泪用生枸杞子五升捣破绢袋盛浸好酒二斗中宻封勿泄气二七日服之养疴漫笔枸杞子榨油灯观书能益目力溲疏增药録溲疏一名杨栌一名牡荆一名空疏皮白中空时时有节子似枸杞子冬月熟赤色味甘苦名医别録溲疏一名巨骨味苦微寒无毒治皮肤中热除邪气止遗溺利水道除胃中热下气可作浴汤杨栌与上溲疏名同物异增唐本草杨栌一名空疏所在皆有生篱垣间其子为荚叶气味苦寒有毒治疽瘘恶疮水煮汁洗之立瘥木天蓼增本草纲目木天蓼其树髙而味辛如蓼故名苏恭曰所在皆有生山谷中今安州申州作藤蔓叶似柘花白子如枣许无定形中瓤似茄子味辛噉之以当姜蓼陈藏器曰今时所用木蓼出山南鳯州树髙如冬青不凋藤蓼生江南淮南山中藤着树生叶如棃光而薄子如枣即苏恭以为木天蓼者又有小天蓼生天目山四明山树如巵子冬月不凋野兽食之是有三天蓼俱能逐风而小者为胜苏颂曰木天蓼今出信阳木髙二三丈三月四月开花似柘花五月采子子作毬形似苘麻子可藏作果食李时珍曰天蓼虽有三种而功用彷佛盖一类也其子可为烛其芽可食枝叶气味辛温有小毒治症结积聚风劳虚冷细切酿酒饮放杖木增本草拾遗放杖木生温括睦婺诸州山中树如木天蓼老人服之一月放杖故以为名气味甘温无毒治一切风血理腰脚轻身变白不老浸酒服之接骨木增唐本草接骨木一名木蒴藋所在皆有之叶如陆英花亦相似但作树髙一二丈许木体轻虚无心斫枝扦之便生人家亦种之气味甘苦平无毒治折伤续筋骨除风痹龋齿可作浴汤叶治痰疟新雉木增名医别録新雉木味苦香温无毒主风痛可作沐药七月采隂干实如桃合新木增名医别録合新木味辛平无毒解心烦止疮痛生辽东俳蒲木增名医别録俳蒲木味甘平无毒主少气止烦生陵谷叶如柰实赤三棱遂阳木增名医别録遂阳木味甘无毒主益气生山中如白杨叶三月实十月熟赤可食学木核增名医别録学木核味甘寒无毒主脇下留饮胃气不平除热如蕤核五月采隂干栒核增名医别録栒核味苦疗水身面痈肿五月采木核增名医别録木核疗肠澼花疗不足子疗伤中根疗腹逆气止渇十月采荻皮增名医别録荻皮味苦止消渇白虫益气生江南如松叶有别刺实赤黄十月采栅木增海药本草栅木皮味苦温无毒主霍乱吐泻小儿吐乳暖胃正气按广志云生广南山野其树如桑干陀木增海药本草按西域记云干陀木生西国彼人用染僧褐故名干陀褐色也树大皮厚叶如樱桃安南亦有皮味温平无毒主症瘕气块温腹暖胃止呕逆破宿血马疡木增本草拾遗马疡木根皮有小毒涂恶疮疥癣出江南山谷树如枥也角落木增本草拾遗角落木皮味苦温无毒主赤白痢生江西山谷似茱萸独茎也芺树增本草拾遗芺树有大毒主风瘇偏枯筋骨挛缩瘫皮肤不仁疼冷等取根叶捣碎大甑蒸热铺牀上卧之生江南深山叶长厚冬月不凋白马骨增本草拾遗白马骨无毒烧灰涂瘰疬恶疮蚀息肉白癜风取茎叶煮汁服止水痢生江东似石榴而短小对节慈母增本草拾遗慈母枝叶炙香作饭下气止渇令人不睡主小儿痰痞生山林间叶如樱桃而小树髙丈余黄屑增本草拾遗黄屑味苦寒无毒主心腹痛霍乱破血洒疸目黄及野鸡病热痢下血从西南来者并作屑染黄用之树如檀大木皮增图经本草大木生施州四时有叶无花其皮味苦濇性温无毒采无时治一切热毒气茯苓原茯苓一名伏灵一名伏菟一名松腴一名不死麫生深山大松下盖古松乆为人斩伐其枯槎枝叶不复上生者谓之茯苓拨其拨大者茯苓亦大有大如拳者有大如斗者外皮黑而细皱内坚白似鸟兽形人形形者为佳皆自作块不附着根亦无苗叶花实性不朽蛀埋地中二三十年色性无异有赤白二种气味甘平无毒白主气赤主血白者逐水缓脾和中益气止渇除湿补劳伤防腰膝利小便除虚热赤者破结气泻心小肠膀胱湿热利窍行水张元素谓其用有五利小便一也开腠理二也生津液三也除虚热四也止泄泻五也皮治水肿腹胀通水道开腠理彚考增史记龟防传蓍龟传曰下有伏灵上有兎丝所谓伏灵者在兎丝之下状似飞鸟之形新雨已天清静无风以夜捎兎丝去之即以簼烛此地烛之火灭即记其处以新布四尺环置之明即掘取之入四尺至七尺得矣过七尺不可得伏灵者千岁松根也食之不死南史隐逸传陶景永明十年脱朝服挂神武门上表辞禄诏许之赐以束帛勅所在月给茯苓五斤白蜜二斤以供服饵典论颍川郄俭能辟谷饵茯苓初俭至市茯苓价暴数倍议郎李覃学郄俭辟谷食茯苓饮水中大寒泄痢殆至殒命博物志神仙传云松柏脂入地千年化为茯苓茯苓化为琥珀琥珀一名江珠今泰山出茯苓而无琥珀益州永昌出琥珀而无茯苓或云烧巢所作神仙传黄初平得仙道兄初起弃妻子就初平学共服松脂茯苓至五百岁能坐在立亡行于日中无影而有童子之色孔元方许昌人也常服松脂茯苓松实等药老而益少容如四十许人原抱朴子任子季服茯苓十八年玉女从之能隠能彰不食谷炙瘢灭面体玉泽枕中记茯苓乆服百日病除二百日昼夜不眠二年役使鬼神四年后玉女来侍增魏夫人传夫人志慕神仙味真耽欲求冲举常服胡麻散茯苓丸酉阳杂俎药草异号绛晨伏胎茯苓也武攸绪隠居中岳服赤箭茯苓晩年肌肉殆尽目有紫光昼见星月又能辨数里外语沈约谢始安王赐茯苓一枚重十二斤八两有表陜州西北白径岭上逻村村人田氏常穿井得一根大如臂节中麤皮若茯苓气似术其家奉释有像设数十遂置于像前田氏女名登娘十六七有容质父常令供香火焉经岁余女常见一少年出入佛堂中白衣蹑履女遂私之精神举止有异于常矣其物根每岁至春擢芽其女有娠乃以其事白于母母疑其怪常有衲僧过门其家留之供养僧将入佛宇輙为物拒之一日女随母他出僧入佛堂门才启有鸽一只拂僧飞去其夕女不复见其怪视其根顿成朽蠧女娠才七月产物三节其形如像前根也田氏并火焚之其怪亦絶成式常见道者论枸杞茯苓人参术形有异服之获上夀或不荤血不色欲遇之必能降真为地仙矣田氏无分见怪而去宜乎湖山胜槩无垢寺偃松下有茯苓因名泉为茯苓泉集藻赞原宋王微茯苓赞皓苓下居彤丝上荟中状鸡凫其容蔡神侔少司保延幼艾终志不移柔红可佩赋增宋苏辙服茯苓赋有序余少而多病夏则脾不胜食秋则肺不胜寒治肺则病脾治脾则病肺平居服药殆不复能愈年三十有二官于宛丘或怜而授之以道士服气法行之期年二疾良愈盖自是始有意养生之説晩读抱朴子书言服气与草木之药皆不能致长生古神仙真人皆服金丹以为草木之性埋之则腐煮之则烂烧之则焦不能自生而况能生人乎余既汨没世俗意金丹不可得也则试求之草木之类寒暑不能移歳月不能败者惟松柏为然古书言松脂流入地下为茯苓茯苓又千岁则为琥珀虽非金石而其能自完也亦乆矣于是求之名山屑而瀹之去其脉络而取其精华庶防可以固形养气延年而却老者因为之赋以道之辞曰春而荣夏而茂憔悴乎风霜之前摧折乎冰雪之后阅寒暑以同化委粪壤而兼朽兹固百草之微细与众木之凡陋虽复效骨革于刀几尽性命于杵臼解急难于俄顷破竒邪于邂逅然皆受命浅薄与时变迁朝菌无日蟪蛄无年茍自救之不暇矧他人之足延乃欲撷根茎之么末假臭味以登仙是犹托疲牛于千里驾鸣鸠而升天则亦辛勤于涧谷之底藁死于峯岩之巅顾桑榆以窃叹意神仙之不然者矣若夫南涧之松拔地千尺皮厚犀兕心坚铁石须髪不改苍然独立流膏液于黄泉乗隂阳而固结象鸟兽之蹲伏类鼋之闭蛰外黝黑以鳞皴中洁白而纯宻上灌莽之不犯下蝼蚁之莫贼经歴千歳化为琥珀受雨露以弥坚与日月而终毕故能安魂魄而定心志却五味与谷粒追赤松于上古以百歳为一息颜如处子緑髪方目神止气定浮游自得然后乗天地之正御六气之辨以游夫无穷夫又何求而得食五言古诗增唐李益罢秩后入华山采茯苓逄道者委绶来名山观竒恣所停山中若有闻言此不死庭遂逢五老人一谓西岳灵或闻樵人语飞去入昴星授我出云路苍然凌石屏视之有文字乃古黄庭经左右长松列动揺风露零上蟠千年枝隂虬负青冥下结九秋霰流膏为茯苓取之沙石间异若鹤形况闻秦宫女华髪变已青有如上帝心与我千万龄始疑有仙骨链魄可永宁何事逐豪游饮啄以羶腥神物亦自閟风雷防此扃欲传山中宝囬策忽已暝乃悲世上人求醒终不醒宋梅尧臣尹子渐归华产茯苓若人形者赋以赠行因归话茯苓乆着桐君籍成形得人物具体存标格神岳蓄粹和寒松化膏液外凝石棱紫内蕴琼腴白千载忽旦暮一朝成琥珀既莹毫芒分不与蚊蚋隔拾芥曽未难为器期増饰至珍行处稀美价定多益七言古诗增宋张镃谢李仁父茯苓岷峨山中千歳松枝虬榦直摩青空雪霜剥落中不藁膏液下与灵泉通跧凫伏自磊砢金坚玉洁仍丰融篝明夜取喜得隽煮鼎朝听如吟风杵成坐上香飞雪更和乳酪收全功当知至味本无味予若服之寿无穷巽岩嵴梁硬如铁冠峨切云佩明月百好都随春梦空大药独传鸿寳诀中宵咀嚼不揺头玉池生肥咽不彻怜我百虑形蚤衰裹赠扶持意何切丹砂着根谩尔传脂泽酿黍计已拙由来妙道初不烦此法莫从儿軰説径思举袂揖浮丘下视尘世真一吷朱颜留得亦何为追逐同坚歳寒节五言律诗增唐杜甫路逄襄阳杨少府入城戏呈杨员外绾寄语杨员外山寒少茯苓归来稍暄暖当为斸青冥翻动神仙窟封题鸟兽形兼将老藤杖扶汝醉初醒七言律诗增唐吴融病中宜茯苓寄李谏议千年伏莵带龙鳞太华峯头得最珍金鼎晓煎云漾粉玉瓯寒贮露含津南宫已借徴诗客内署今还托谏臣飞檄愈风知妙手也须分药救漳濵诗散句增元袁桷南山植松苗深根生茯苓唐戴叔伦日日涧邉寻茯苓岩扉常掩鳯山青宋苏轼我来徙倚长松下欲掘茯苓亲洗晒陆游百尺松根结茯苓千年长养似人形元张雨道人腰着金鸦觜自向松根洗茯苓唐李啇隐碧松根下茯苓多李洞入云晴斸茯苓还元袁桷采苓欲取千年魄陈樵茯苓分种傍松栽词增宋黄庭坚鹧鸪天汤泛氷甆一坐春长松林下得灵根吉祥老子亲拈出个个教成百歳人灯熖熖酒醺醺壑源曽未破醒魂与君更把长生盌畧为清歌驻白云别録原采取视茯苓拨所在即于四面丈余地内以铁锥刺地有茯苓则锥固不可拔乃掘取之二八月末隂干坚如石者絶胜修治凡用去皮捣细水盆中搅浊滤去浮者此茯苓赤筋若误服令人瞳子黑睛小兼盲目陶景曰作丸散者先煮二三沸乃切曝干用增东坡杂记茯苓自是神仙上药但其中有赤筋脉若不能去服乆不利人眼或使人眼小当削去皮斫为方寸块银石器中清水煮以酥软解散为度入细布袋中以冷水捣搜如作葛粉状澄取粉而筋脉留袋中弃去不用用其粉以蜜和如湿香状蒸过食之尤佳原服食集仙方多单饵茯苓其法取白茯苓五斤去黑皮捣筛以熟绢囊盛于二斗米下蒸之米熟即止曝干又蒸如此三遍乃取牛乳二斗和合着铜器中微火煮如膏收之每食以竹刀割随性饱食辟谷不饥如欲食谷先煮葵汁饮之又茯苓酥法白茯苓三十斤山之阳者甘美山之隂者味苦去皮薄切曝干蒸之以汤淋去苦味淋之不止其汁当甜乃曝干筛末用酒三石蜜三升相和置大瓮中搅百匝宻封勿泄气冬五十日夏二十五日酥自浮出酒上掠取其味极甘美作掌大块空室中隂干色赤如枣饥时食一枚酒送下终日不食名神仙度世法又茯苓合白菊花或合桂心或合术为散丸皆可常服补益殊胜儒门事亲方用茯苓四两头白麫二两水调作饼以黄蜡三两煎熟饱食一顿便絶食辟谷至三日觉难受以后气力渐生也又法用华山挺子茯苓削如枣大方块安新瓮内好酒浸之纸封一重百日乃开其色当如饧糖日食一块百日肌体润泽一年可夜视物乆乆肠化为筋延年耐老面若童颜又法茯苓松脂各二斤醇酒浸之和以白蜜日三服之乆乆通灵又法白茯苓去皮酒浸十五日漉出为散每服三钱水调下日三服附録茯神原茯苓抱木者为茯神安魂魄养精神止惊悸辟不祥补劳乏开心益智人虚小肠不利者倍用集藻辨增唐柳宗元辨茯神文茯神之神兮惟饵之良愉心舒肝兮魂平志康敺开滞结兮调防柔刚和宁悦怿兮复被恒常休嘉防合兮邪怪遁藏君子食之兮其乐余殆于理兮荣卫蹇极伏杯积块兮悸不得息有医导余兮求是以食徃沽之市兮欣焉有得涤濯防烹兮专恃尔力反増予疾兮昏愦凭塞余骇其状兮徃尤于医徴滓以观兮既笑而嘻曰子胡昧愚兮兹谓蹲鸱处身猥大兮善埴圩卑气受顽昏兮隂僻欹危累积星纪兮以老为竒潜苞水土兮混杂蝝蚳不幸充腹兮唯痼之宜野夫忮害兮假是以欺刮肌刻貌兮观者勿疑中虚以脆兮外泽而夷误而为饵兮命或殆而今无以追兮后慎观之呜唿物固多伪兮知者盖寡考之不良兮求福得祸出而为词兮愿寤来者附録神木原神木一名黄松节治偏风口面防斜毒风筋挛不语心神惊掣虚而健忘脚气痹痛诸筋牵缩猪苓增昌黎诗注豨苓猪苓也楚人唿猪为豨本草纲目猪苓一名豭猪苓一名豕槖一名地乌桃陶景曰是枫树苓其皮黑色肉白而实者佳削去皮用李时珍曰猪苓亦是木之余气所结如松之结茯苓也他木皆有枫树为多气味甘平无毒治疾疟解毒蛊疰不祥利水道解伤寒温疫大热发汗主肿胀满腹急痛治渇除湿泻膀胱开腠理治淋肿脚气御定佩文斋广羣芳谱卷一百