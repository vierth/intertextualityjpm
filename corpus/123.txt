仲氏易提要钦定四库全书经部一仲氏易易类提要等谨案仲氏易三十卷国朝毛竒龄撰竒龄一名甡字大可号秋晴一曰初晴又以郡望称西河萧山人康熙己未以廪监生召试博学鸿词授翰林院检讨初竒龄之兄钖龄邃于易而未着书惟时时口授其子文辉后竒龄乞假归里钖龄已卒乃摭文辉所闻者以己意润饰之而成是书或传竒龄假归之后僦居杭州一日着一卦凡六十四日而书成虽以其兄为辞实即竒龄所自解以理断之或当然也大㫖谓易兼五义一曰变易一曰交易是为伏羲之易犹前人之所知一曰反易谓相其顺逆审其向背而反观之如屯转为蒙咸转为恒之类一曰对易谓比其隂阳絜其刚柔而对观之如上经需讼与下经晋明夷对上经同人大有与下经夬姤对之类一曰移易谓审其分聚计其往来而推移上下之如泰为阴阳类聚之卦移三爻为上爻三阳往而上阴来则为损否为阳阴类聚之卦移四爻为初爻四阳来而初阴往则为益之类是为文王周公之易实汉晋以来所未知故以序卦为用反易以分篇为用对易以演易系词为用移易其言甚辨虽不免牵合附会以词求胜之失而大致引据古人不同于冥心臆测纯用空言遂谓能契画前之易者是亦可备一家之説也干隆四十四年四月恭校上总纂官纪昀陆钖熊孙士毅总校官陆费墀仲氏易卷一钦定四库全书仲氏易卷一翰林院检讨毛竒龄撰仲氏者予仲兄与三也仲氏在崇祯之季避难得锢疾授生徒以说经自娱而尤长于说周易或劝之註周易不答当予出亡时仲氏泣送予谓曰古贤处忧患者必明易汝知之乎予拜而受言暨予归被征而仲氏病至乞假而仲氏已不可见矣顾其说易实有西汉以还魏晋六朝遗法为宋元诸儒所未及者予哀其志就兄子口授诸说易大旨暨各卦诂义而扩大之为仲氏易虽然使仲氏为易而止如是乎仲氏之言曰易有五易世第知两易而不知三易故但可言易而不可以言周易夫所谓两易者何也一曰变易谓阳变隂阴变阳也一曰交易谓阴交乎阳阳交乎隂也此两易者前儒能言之然此祇伏羲氏之易也是何也则以画卦用变易重卦用交易也画卦重卦伏羲之事也若夫三易则一曰反易谓相其顺逆审其向背而反见之一曰对易谓比其隂阳絜其刚柔而对观之一曰移易谓审其分聚计其往来而推移而上下之此三易者自汉魏迄今多未之着而周易之所为易实本诸此是何也则以序卦用转易分经用对易演易系词用移易也夫序卦分经者文王之为易也演易系词者则亦文王之为易而或云周公之为易也夫文王周公之为易则正周易也今既说周易而曾不知周之为易也而可乎然则何以知变易交易为伏羲氏之易夫世信以为伏羲画卦如陈氏所授先天之说由两而四而八而十六而三十二而六十四为画卦之终始乎夫两仪四象者生卦之序非画卦之序也因而重之者以三重三非谓二可重一四可重二八可重四也故就其成卦而观之则由两而四由四而八由八而至六十四未为不可而就其画卦而观之则不然夫伏羲但画八卦耳何曾画六十四卦乎系辞曰干坤成列易立其中则先画干坤又曰八卦成列象在其中则次画八卦又曰因而重之爻在其中则于是不再画也第因其所画而复配之为六十四卦而易象终焉故周礼经卦皆八扬雄谓宓羲经以八卦孔安国曰伏羲氏之王天下也始画八卦皆以画八卦为一截未尝一及重卦而重卦之起旧有归之神农者有归之大禹者虽其说不可深信然亦以见八卦与六十四卦纵成自伏羲亦必不连次而加画之断可识矣故先天之圗其误有八一画繁二四五无名三三六无住法四不因五父子母女并生六子先母女先男少先长七卦位不合八卦数杜撰无据具此八误而以为伏羲画卦次第如是不可通矣故伏羲画卦先画三阳参天也参天之谓干故始乎干也然后以三而两之两地也两地而得坤所谓效法乎坤也此阳之变隂者也于是以三坤而变一阳谓之震所谓震一索而得男也以三干而变一隂谓之巽所谓巽一索而得女也夫然后二阳二隂再变三变而于是再索三索之坎离艮兑以次成焉此隂阳互易干坤之变为八卦者也此变易也至于八之乗八则因而重之谓之交易以干交干则为干以干交坤则为否以坤交坤则为坤以坤交干则为泰而于是以干坤二卦遍交之六子之卦而随以六子之卦反交之干坤而六十四卦成焉此因而重之也此真兼三才而两之者也此交易也不读史记乎神农观曰中交易之象始作重卦夫交易者固观象之所由成然而专属之重卦则明明以六十四卦为交易一法而其他无与则因而曰重卦用交易岂无谓也然而周易无是也伏羲八卦图☰☳☵☶☷☴☲☱伏羲六十四卦圗干干坤震巽坎离艮兑坤震巽坎离艮兑若夫周易则文王取已成之八卦与六十四卦而先为次第曰序卦盖前此未尝首干也商以坤为首夏以艮为首而文王断然以干为之首既已隐然具天统之象矣乃由干而坤由坤而屯而蒙则又创为反易一法取诸兼卦之已成者而相其画之顺逆向背而故为颠倒不以名不以义专以画数为对待而次第之故系词曰数往者顺谓前一卦顺也知来者逆谓就前一卦逆视之而已知为后一卦也是故易逆数也谓夫易之以转逆而成数者也故孔子序卦假以义而故匿其㫖以为义亦有如是者孔子杂卦假以名而并示以义以为即名与义而亦且有两相待如是焉者而世顾未之理也第汉魏言易祇列序卦于彖首惟虞翻以观反临明夷反晋为言而王弼直曰卦有反对致孔颖逹以二二相偶为反对疏义且曰正卦列两为对者谓之变卦反卦转两为一者谓之覆卦变卦者干变坤坎变离也覆卦者反为屯覆为蒙也顾在唐以前有说无圗有标㫖而无绘象至赵宋儒生窃其说而扩大之于是创六宫之圗增先变之象分宫交卦绘圆画方不过逞狡侩伎俩另创作参互诸法以为巧妙而不知圣人演易之㫖全不在此盖序卦分篇非闗祕㫖祇一次第焉而已无他也夫两卦者一卦之析也覆卦者变卦重卦之则也文王就一卦以测两卦而即就变卦重卦以推覆卦故干坤为变卦屯蒙为覆卦需讼为交卦先以立三易之则而就其中计之则变易者八兼变者八兼交易者十二而反易之数成焉故有合三易而列上经者泰否是也此天地之用也泰否体天地者也合三易而终下经者既未济是也此水火之用也既未济体水火者也况上经卦三十下经卦三十有四旧儒以为合竒偶隂阳之数而不知以覆卦推之其数均等上经反对者十二合之六变对而成十八下经反对者十六合之二变对而亦成十八两十八三十六也三十六者天数也然而分篇无是也文王序卦圗干䷀坤䷁屯䷂蒙需䷄讼师䷆比䷈履泰䷊否否䷋䷌谦䷎豫随䷐蛊蛊䷑临䷒观䷔贲剥䷖复䷘頥䷚䷛坎䷜离䷝咸䷞恒遯䷠晋䷢䷤睽蹇䷦解损䷨益夬䷪姤萃䷬升困䷮井革䷰鼎震䷲艮渐䷴䷵丰䷶旅巽䷸兑涣䷺节䷼䷽䷾䷿至于分篇则孔子大传早已有二篇之䇿之语谓上下篇也故序卦于坎离作一截而以咸恒为另序之首易干凿度云孔子谓阳三隂四位之正也分六十四卦而上下之象隂阳也即前汉孟喜受田王孙易有云分上下二经而后人述子夏所传易亦有云分上下二篇则明明以上下二篇为文王作易时所自分矣第分篇之意原无祕㫖祇以上下相对举而宋程氏作上下篇义曲求其说至千数百言而究竟不合元泰定间泰和萧汉中作读易考原全书专释上下篇象数名义论隂阳主客进退赢缩至数卷合五十余板而终不得其要领至如晁氏所云后人妄分而朱子谓卷繁必析并无义理则于周文分篇之大意仍昧昧焉间尝繙绎其概知判一为两但用对举而对举所始预以八纯分上下使干坤坎离列之上篇震艮巽兑列之下篇则已无偏畸之意此泰和萧氏所谓上经以干坤坎离为主下篇以震艮巽兑为主虽其云主客之义未为深确然而八纯之所分已如是矣顾干坤父母不当与六子相对而欲以六子而上配干坤则又无雷风山泽与水火该并之卦于是以八经卦分属上下篇者使俱无所对而第取六子之化体如咸恒兼震艮巽兑四卦者为首卦既未济兼坎离两卦者为末卦而六子之数以全若云六子之自为对则以全坎对震艮皆一阳也而三男之类归焉以全离对巽兑皆一隂也而三女之类归焉此则六子之自为对者而干坤以两而对下四坎离各以一而对下两则祇此六十四卦而总以上四而对下八就中分之半而各就寡多上篇得三十下篇得三十有四是因此所得而即分之为上下之数虽若有亏赢而仍无畸致何其均也乃綂而计之除八纯之外上篇余二十六卦下篇余二十六卦合之得五十二卦各两两相对而咸恒既未济四卦但为之首尾则正与序卦反易之数适相合焉此岂无故而云然者哉故曰此对易也故曰分篇用对易此之谓也然而演易与系辞俱无是也文王分上下篇圗干坤䷀䷁䷞䷟䷂剥姤䷠䷃复夬䷡䷄干坤䷢䷅坎离䷣䷆䷤䷇䷥䷈䷦䷉䷧䷊䷨䷋䷩䷌䷪䷍䷫䷎坤坤䷬䷏坤坤䷭䷐䷮䷑䷯䷒剥姤䷰䷓复夬䷱震艮䷲䷳䷔䷴䷕䷵䷖䷶䷗䷷㢲兑䷸䷹䷘䷺䷙䷻䷚䷼䷛䷽坎离䷜䷝䷾䷿仲氏易卷一仲氏易卷二钦定四库全书仲氏易卷二翰林院检讨毛竒龄撰乃若演易与系词则正有周作易之本事也虽夏商有易在前此未必无辞特周易彖象则文王实始为之故孔子曰作易者其于中古乎中古者文王与纣之时也虽其所演爻词或问及牳野伐纣之后则谓文王作卦彖周公演爻象亦无不可独其系辞则于序卦分篇之外又特创一法以为吾欲演易则必使易之为义行于辞间取六十四卦之已成者相其隂阳之各萃与夫隂阳之相间者而两判之其各萃者则谓之聚谓隂与隂聚阳与阳聚也以中无间之者也其相间者则谓之分谓分隂于阳分阳于隂也若因其已聚而分之者也而于是就已成之聚与已成之分者而为之移易焉在羲画之时未尝先画聚而后画分也即序卦之时亦未尝序聚先而序分后也而文以为吾演卦演爻则必从其已聚之卦而移而易之而然后繋之以辞故其分卦之为彖则必与聚卦之所移有相发者分爻之为象则必与聚爻之所移有相应者而无如文王演之孔子赞之文王演之而繋之以词孔子赞之而复申之以传其开卷发端谆谆启迪若惟恐后人之少昧其㫖而上传首言之下传又首言之而世读其文而不之察也上传首章不云乎天尊地卑干坤定矣此言羲之立干坤也卑高以陈贵贱位矣此言羲之设重卦也动静有常刚柔断矣此言文之为易必先使隂阳之分聚有常度而无疑情也而于是曰方以类聚审隂阳之从类者而先为区之所谓初率其词而揆其方方者位也而于是曰物以羣分顺隂阳之羣处者而于焉分之所谓干为阳物坤为隂物爻有等而谓之物爻相杂而谓之时物者物者族也就其族而分易之也然犹未言繋词也于是又曰圣人设卦观象系辞焉而明吉凶刚柔相推而生变化夫卦彖爻象谓之繋辞乃以文王之作彖作象而皆属之刚柔之相推是分明以推易之易为演易者所有事矣葢推即移也所谓推而行之也屈平有云吾闻圣人不凝滞于物而能与世推移推移者移易之谓也乃犹未己也其于下传之首章复曰八卦成列象在其中矣则申言伏羲之画八纯因而重之爻在其中矣则申言伏羲之生六十四卦此与上传之干坤定而髙卑位同一义也伏羲为易止此也而于是论有周之为易则仍曰刚柔相推变在其中矣与上传之刚柔相推而生变化无异焉系词焉而命之动在其中矣与上传之系词焉而明吉凶无异焉则因而断之曰演易系词用移易岂有诬与闲尝读类聚羣分与刚柔相推之文而不得其解及读随之刚来而下柔与贲之柔来而文刚而解之夫随本三刚贲本三柔其为刚与柔亦固其因重之所自有又何尝谓伏羲画卦时与文王演易时取他卦之画而置之此以为两有所从来而彖传云然则明明以随自否移以否之上九移而为随之初六而刚下分贲自泰移以泰之九二移而为贲之上九而柔下分矣故易有往来未尝言占推行不穷非以云画借否泰之小大示刚柔之上下每一移易间而辞义生焉故易有五易谓变易交易转易对易移易而实有不易之理该乎其中生平读易见从来爲易说者言人人殊并鲜一致即就彖象而细探之亦且如梦如呓滋怅惘而罕归宿因疑三古作易千圣同揆岂无一定之义理可示人指的而乃荐賔假庙行师折狱建侯取女以及涉川伏莽驱禽即鹿诸系词无不彼此回惑前后迷贸按之无实情析之无定旨强辨曲释一往鹘突其所谓不易者安在且易者筮也周官司筮掌三易而春秋史氏每以筮法禅羲文之祕如秦伯伐晋晋献嫁姬诸筮其见诸传者往往布词断事炯若神明此岂有意为妄诞者乃易义既亡而史氏之司筮亦且风流歇絶而不可复见岂易之果善易与抑亦说易者多蒙昧而未之觉也乃以推易之法一准诸爻则爻不可易一准诸词则词不可易一准诸占则占不可易故自推易法出而春秋之筮其可疑者悉不疑其可信者则益信以之而覈之汉晋唐明其占存而断失者无不按验亲切动若影响是三古不传之藴至今日而长夜始一旦者汉后说易回惑迷贸至今日而始旷若发蒙洞然若观火者第其说所自开则汉焦贑着易林有一隂一阳之卦自姤复来五阴五阳之卦自剥夬来似早已启发其端而其义未备嗣此而蜀才侯果辈已得旧传如需自大壮卦来九四升五位为位乎天位而不竟其说虞翻解诸卦亦偶得旧传如讼自遯之二三相易为三来二中而亦不竟其说乃当时不立推易名色且其说杂出虽未尝言变卦杂卦变于其中致王弼言易推其说而不尽合则槩埽弃之而于是辞象变占茫无所据唐时李鼎祚见当时奉敕譔疏遵行弼书急搜虞翻蜀才诸所说列之卦首而彼伸此诎阙略未备暨五代北宋间不能行其书惟陈氏之徒刘牧李之才辈稍知其概私画之为圗而误名卦变且叅以己意补苴所不足而程頥蘓轼诸儒在北宋说易家则复以卦变却之至南渡以后有朱侍读震力持其说曾于绍兴间辑刘李诸图进之御览而朱文公熹则又以彖传诸辞其不可解处非卦变不解极言程氏不取卦变之非于是就朱震所进圗而恢扩以尽其变其于推易祕㫖可谓十得八九矣惜其圗概从一卦所推而所着本义每卦下己旁及他卦然究非夫子所云类聚羣分之㫖故南渡诸儒虽已遵之若蓍蔡而终难尽合疑议多有元时朱升又复从而参订之有十辟卦变六子卦变之说此皆得乎汉晋诸儒之各体者然而六子之说疎焉至明代来氏知德专以反对诸卦释夫子彖传所云而改卦变曰卦综然于彖传诸辞仍有未合暨何楷作周易订诂又稍变其说以为诸卦俱本干坤所生以求合扵程氏蘓氏本干坤不本他卦之意然究非了义总由彖象不明无所依据即不能不仍取其说而再三致意而不得要领屡更不定亦安知夫子大传明明言之所云书不尽言言不尽意黙而成之存乎其人原谓其说难传当从悟入而歴汉唐宋元明纵横上下各欲尽其义而累求不得乃不意今日而竟得之也夫大传之曰变曰化为羲易言之也其曰迁曰推则皆为周易言之也推迁者周易之易也第夫子赞易分作三翼而以杂卦赞反易序卦赞对易其于上系下系则专以刚柔相推作推易之赞而印之彖象质之卜筮系辞演繇所至悉合则夫序卦分篇皆演易之所偶及而専以移易一法为彖为象即曰演易用移易而不易之义存乎其间又何疑焉若夫汉儒诸说暨宋元明诸家圗本详载予推易始末一书兹不具述文王演易系辞圗不易卦干䷀坤䷁聚卦剥䷖复䷗观䷓临䷒否䷋泰䷊遯䷠䷡姤䷫夬䷪半聚卦一名环聚卦䷽䷼子母聚卦一名子母易卦无頥䷚萃䷬升䷭咸䷞恒䷟损䷨益䷩䷛䷘䷙无分易卦又名分推卦剥䷖复䷗师䷆谦䷎豫䷏比䷇师谦豫此观䷓临䷒䷽頥䷚蒙䷃艮䷳晋䷢屯䷂坎䷜蹇䷦萃䷬升䷭解䷧坎蒙䷣震䷲屯頥震解萃晋升蹇艮頥萃升蒙艮晋震屯屯坎蹇震解晋蹇艮解坎蒙否䷋泰䷊益䷩涣䷺渐䷴䷔䷿旅䷷随䷐困䷮咸䷞恒䷟井䷯蛊䷑丰䷶䷾贲䷕䷵节䷻损䷨咸恒损益随困井渐丰恒旅丰咸旅困井蛊蛊涣贲益节涣渐损贲节随遯䷠䷡䷼䷘讼䷅䷤巽䷸离䷝鼎䷱革䷰䷛鼎革离兑䷹睽䷥需䷄䷙巽讼睽需兑革兑讼需巽鼎讼睽离兑革鼎巽离睽需姤䷫夬䷪䷌履䷉䷈䷍履干坤泰否临观剥复遯姤夬咸恒损益萃升頥师比谦豫履屯蒙坎晋蹇解震艮需讼离睽革鼎巽兑随困渐旅涣蛊贲井丰节干坤泰否观临遯剥复姤夬师比履谦豫頥咸恒损益萃升随蛊贲困井渐丰旅涣节屯蒙需讼坎离晋睽蹇解革鼎震艮巽兑仲氏易卷二仲氏易卷三钦定四库全书仲氏易卷三翰林院检讨毛奇龄撰周易上经凡卜筮书皆称易周礼太卜掌三易之法是也特此名周易者易纬云因代以题周此与连山称夏易归藏称商易正同祇周易以移易为义而干凿度有去入二音因有易本易知之解此由三国以前不设四声故去入并音而误解之者若唐孔氏曰经字为后人所加世昧所始则前后汉传俱有之其来旧矣分上下篇说见前䷀聚卦干元亨利贞干者卦名也三画名干重之亦名干者以所重亦干也干以下皆文王繋辞所谓卦辞亦所谓彖辞而或以干是旧名祇元亨以下为辞则习坎履虎尾同人于野诸辞皆连名为文不可通矣第干本首卦为伏羲画卦之一而前此易书皆不以为首首之自文王始干天也又健也则是天者干之名健者干之德也夫干健之德岂易名哉虽健祇一德而分之有四元始亨通利和贞固干元建而健德备焉此帝王之象也元亨利贞文言称四德有元者善之长也诸语此是明註而朱子作本义作大亨而利于正后人多非之夫元之训大始自彖传且古亦间有之第在干卦则㫁属四德而必不可更有所训按易卦词用元亨利贞者六旧皆训四德而文言之所引则春秋传穆姜所筮随卦语也随卦筮词与文言诸语一一相同故或谓文言非孔子所作焉有穆姜此事先孔子生时十有余年而反得引孔子之言以为証者但晋于宝论此辞谓四行者道德之门犹春秋之备五始也故夫子留意焉则明明以四德为孔子赞辞又无可疑者大抵旧易所训原有成书文言用易训不必左传用文言故元亨利贞皆训四德穆姜所筮之随卦特其一耳尝考子服惠伯筮南蒯之叛则坤之元亨亦训元长卫史朝之筮立君晋司空季子之筮反国则屯之元亨亦训元长每疑易彖元亨不止干卦凡坤而屯而随而无妄临革皆当以四德为训而孔子赞易首重干元惧其与诸卦相埓故自干而外或易为大亨以正使德独归干以为德之有四即四象八卦所由始故干宝曰犹春秋之备五始是四德之训旧词启之孔子又从而更定之他卦可易在干则断断不可易者乃必曰大亨而利于正然则孔子非与初九潜龙勿用此为爻辞亦为象辞初始也卦从下始故下曰初曰内曰本独其以阳为九以阴为六则老少之说不可为训大抵画成于三三其三则为九两其三则为六所谓参天两地者也干为龙龙所以象阳也天下之物莫健于龙故借龙以象在天之阳而无如其尚在地也潜也葢其时尚勿之用耳按后汉鲁恭封事曰潜龙勿用以阳气潜藏未得用事此勿用之义也若贾谊新书云潜龙入而不能出故易曰勿用勿用者不可也陆佃埤雅云勿用戒使勿为也若然则非潜龙之勿用也勿用潜龙矣九二见龙在田利见大人当九二时爲出潜离隐之际此不在地下而在地上矣夫龙德君德也即大人也龙见即大人见矣第初三四上或隐或亢或过或不及以爲盛德则利于此时见之以爲大业则利于九五时见之九三君子终日干干夕惕若厉无咎三于三才为人道虽秉天德必尽人事此君子自修之时也第以干刚居刚位而又当两干之间干而又干若惟恐内外相际畧有所间而无间也其惕若厉也葢自朝而至夕矣淮南子曰终日干干以阳动也夕惕若厉以隂息也夫干以为动而惕以为息虽厉何咎之有九四或跃在渊无咎四虽人道而近乎天矣渊者下不离田而上可与天接跃则可上可下正由田而天之际管辂曰龙阳精而居于渊故能兴云以此九五飞龙在天利见大人此为刚健中正以天德乗天时而进据天位龙至此飞矣然而离羣絶人已极乎天盛德大业不宜于此全见之乎故又曰利见大人上九亢龙有悔上虽天道而位过乎中龙之亢者也夫穷居曰亢亢则知进而不知退蔡泽所谓亢龙有悔此言上而不能下信而不能绌往而不能自返者也夫悔者变也洪范曰贞曰悔悔者则变之名也夫能悔即能变文中子曰平陈之后隋德亢而卒不悔悲夫彼亦以不变为不悔矣盖四德循环贞复起元此正穷则变变则通之际故此为盈卦又为极卦夫月盈则仄物极必反用九见羣龙无首吉此亦上九爻辞以每卦通例而兼寓全卦推易之法夫所谓每卦通例何也大凢每卦终爻俱有通变而特于干坤开其端以为诸卦类推之例盖干九既亢而思所用之则行返乎藏飞归乎潜有羣龙无首之象龙阳物首又龙一身之阳物身动必首先之无首则动不可见故以六爻树观则上爻爲首首藏而六爻之为羣龙者若无首然此正贞复起元之时所以斡旋上九之过亢者故文言直以干元用九四字并指用九谓用九即干元也所谓贞元也此卦终必变也此通例也若夫寓全卦推易之法则以周易一书无非干坤之用用干坤以为诸易故六十二卦皆无用字而独于干坤二卦发之此正干坤成列而用之为往来推易之法盖曰诸卦皆从干坤来干坤不从诸卦来也夫首者来也先也谓所生者也今以易之体言之则干坤之生必有所来而祗以用言则刚柔相生无有先于干坤者故六子之生本于干坤不待言也乃演卦之法即从类聚羣分以推至于极则自剥复临观否泰以及于姤夬无非由干坤刚柔展转推易而惟干六爻则无所来惟坤六爻则无所往无来则无始故曰无首无往则无变故曰永贞此即象传之所谓天德不可为首与永贞以大终事者是用九用六之法即文王演易繋辞之法所谓易以易为义不易者推易之始也此全法也按此与亢龙有悔相接不分亢之则悔用之则吉皆上九爻辞其说在春秋传蔡墨见龙之对有之而世儒不解遂致脱误据蔡墨对云其夬曰亢龙有悔其坤曰见羣龙无首吉夫墨为此对非谓夬有亢龙坤有羣龙也又非谓夬之上六可以亢龙为之占坤之上六可以羣龙为之占也墨欲引龙见之多以为干初有之干二有之干五干上俱有之乃其称干初干二干五不曰初与二与五也但曰干之姤与干之同人大有而初二五以见以初可变姤二可变同人五可变大有也其称上九不曰上九也但曰其夬其坤而上九以见以一爻变则上可变夬六爻变则上又可变坤也惟引经之意专主龙见故亢龙羣龙虽共一爻而故为分之实则其夬上九其坤亦上九无可分者亢龙上九辞则羣龙亦上九辞无有异者若谓用九自变无闗上九则天下无非爻而可云变者用九非爻焉能变坤能变坤则非上九不可矣若谓用九另变当另立爻辞则天下无七爻之卦因两变而分两爻则七爻矣第其说从来不解惟宋王介甫有云用九八字当合上节然不知所据若蘓氏易传谓一爻一变各指其一惟坤则六爻皆变当通六爻是以墨说为变占既属可笑至朱子本义又云使遇此卦而六爻皆变者即此占之则既误解墨说而又因误而创为一变六变仍占本辞之法是误之又误夫天下无既变而仍只占本辞者古人占法贞悔并重两卦既定则必先举所遇卦而后杂及于所变之辞如单以所遇占所之则墨所云干之大有犹之大有之干也干之大有当占飞龙则大有之干当占厥孚也乃春秋成季所筮祇占变干有云同复于父敬与干同未尝占交威何也若六爻俱变古亦罕见然考唐时耳目记载王庭凑事则正六干变六坤然断之者但云坤为土地当有分胙则正以土地河山为坤隂得位之解何尝以羣龙为占夫墨所引经亦但倣筮家狡狯辞例如所谓歴家记度以退作进筮家名爻即以变名正此与子太叔引易称复之頥王子伯廖引易称丰之离正同夫太叔所引不过取复之上九迷复一语未尝筮也即王子所引不过取丰之上六三歳不觌一语未尝变而之离也夫墨与太叔王子俱未尝筮其所引干与复与丰俱未尝变而之坤之頥之离则其曰之坤之頥之离不过干与复与丰之爻名已耳而据以解占妄矣若本义用九用六以用老不用少为言尤属非义略见潜龙节下彖曰大哉干元万物资始乃綂天此孔子赞易文也旧名十翼以上彖下彖上象下象上繋下繋文言说卦序卦杂卦为十篇第汉田何易原离二经与十翼为十二篇至东莱费直始合十翼附之经以代章句今本干卦是也其后郑𤣥倣马融周礼註例就经列註于是复分彖象诸传附之经下今本坤后六十三卦是也特文王演易凡于卦下所繋辞原名彖辞其在爻下者原名象辞故孔子彖象则皆加传字别之谓之彖传象传在魏晋以前不知何时又脱去传字或谓韩康伯删之按魏髙贵乡公有彖象连经之询则但称彖象已无传字谓康伯所删缪矣但彖字难解传曰材也亦无义王辅嗣曰谓统论一卦之体则知材者体材耳元者德之始也然而万物资之以为始则所綂不惟德矣云行雨施品物流形所以亨也大明终始六位时成时乗六龙以御天夫能明乎元之綂乎终与物之资乎始则始可贯终终亦可原始即此终始而时生乎其间焉位以时得龙以时驾綂天者其德御天者其时也此德位时兼至之候也亨之至也干道变化各正性命保合太和乃利贞人第知利和贞固徒处常守正以为利物干事之本而不知易贵变化即此纯干之道一变一化推致无穷而自人而物凡本之太和以为性命者皆有以保合而使之各正此乃所谓利贞也首出庶物万国咸宁可以为天下王矣象曰天行健君子以自强不息此孔子卦象传也连下爻象阳在下也诸辞俱名象传今脱传字乃以卦象传为大象爻象传为小象详见彖下潜龙勿用阳在下也见龙在田德施普也不曰在地而曰在田原田畮畮何汎濩也终日干干反复道也反复干道或跃在渊进无咎也飞龙在天大人造也亢龙有悔盈不可久也用九天德不可为首也文言曰元者善之长也亨者嘉之㑹也利者义之和也贞者事之干也此亦孔子十翼之一以为绎文王所言故名文言若梁武帝云文王所作误矣宋人伪造古易谓王辅嗣取文言以附干坤二卦因加文言二字以别之则汉儒姚信说易有云干坤为易之门户文说干坤而六十二卦皆倣焉又何妥曰坤文惟一章者以一心奉顺于主也则干坤文言与文言章次皆旧所定何待辅嗣余见彖下在天四德与在人四德相合独贞干或以为信或以为智大抵四德不及信以信属土土王四季无位故也余见干卦辞下君子体仁足以长人嘉㑹足以合礼利物足以和义贞固足以干事君子行此四德者故曰干元亨利贞初九曰潜龙勿用何谓也子曰龙德而隠者也不易乎世不成乎名遯世无闷不见是而无闷乐则行之忧则违之确乎其不可拔潜龙也夫干无交错守其初位而不与有位之爻相易是不易乎世也假使初化柔而得㢲则有声感物亦可以自成其名而不尔也夫不易乎世则遯世矣不成乎名则有败其名而非之者矣于此而并无闷焉用行舍藏其不易其初若此九二曰见龙在田利见大人何谓也子曰龙德而正中者也庸言之信庸行之谨闲邪存其诚善世而不伐德博而化易曰见龙在田利见大人君德也以位言之则正而且中但信言谨行以初与三为之闲使外邪不得入而独存其中孚之诚则德在天下而与之相忘干为君此其基也九三曰君子终日干干夕惕若厉无咎何谓也子曰君子进德修业忠信所以进德也修辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而惕虽危无咎矣进德修业皆干惕中事夫内卦至此已至已终而能知之而与为至与为终是介于内外之交而已得其几当截然有界限有裁制之时而能独存其义也则虽处内卦之上外卦之下而何勿得焉九四或跃在渊无咎何谓也子曰上下无常非为邪也进退无恒非离羣也君子进德脩业欲及时也故无咎时至此则上下进退俱无所定矣夫所以朝干夕惕进德脩业者为此时也九五飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也此则天开地辟万象昭呈山泽雷风各相效顺之际故以天德言则为圣作物睹以易例言则正櫽括衆卦变通诸爻使知类聚羣分之法皆从干坤成列中一一推致故特以相求相应相从相就者彚示六子而一以类字概之此易例也夫天地定位则雷风相薄山泽通气水火不相射夫然后八卦相错此天德亦天则也乃大人一出而弥纶所及动静刚柔皆有以变化而各正所谓雷风即震㢲也相薄则声应也山泽者艮兑也通气即气求也水与火则坎与离也水坎就湿火离就燥所谓水火不相射也然且山泽通气併之为云震㢲相薄合而为风而干龙坤虎各相感契则是干坤为震㢲艮兑坎离所从出而雷风山泽水火凡以求以应以就以从者无不相准是即此六子中而生乎天者亲上生乎地者亲下方之聚物之分变化而徃来所谓类也外此可推矣上九曰亢龙有悔何谓也子曰贵而无位髙而无民贤人在下位而无辅是以动而有悔也在上则贵失位则无位上而失位则髙而不能君其民三之君子二之大人皆隔处下卦乗而不应而不能为之辅故有悔潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也干元用九天下治也贞复起元故以干元用九合称之此与坤卦以用六永贞合称正同潜龙勿用阳气潜蔵见龙在田天下文明六位之数竒偶相间下三位一二三即阳隂阳离位也他卦六爻不纯则位数不见惟干坤俱纯则上坎下离相对显然故繋词者偶于此爻发其例以示易理之一前云闲邪存诚亦其意也离为火为丽文明之象九二位离中故取诸此终日干干与时偕行或跃在渊干道乃革飞龙在天乃位乎天德位乎德犹召诰云王位在德元也亢龙有悔与时偕极干元用九乃见天则干元者始而亨者也利贞者性情也干始以生物为性情故物成乃见干始能以美利利天下不言所利大矣哉大哉干乎刚健中正纯粹精也不杂阴柔则纯不变则粹刚则精六爻发挥旁通情也时乗六龙以御天也云行雨施天下平也君子以成德为行日可见之行也潜之为言也隐而未见行而未成是以君子勿用也夫初以刚德之成入居阳位岂非君子君子则自可即见诸用而勿用者以其潜也君子学以聚之问以辨之寛以居之仁以行之易曰见龙在田利见大人君德也九三重刚而不中上不在天下不在田故干干因其时而惕虽危无咎矣九四重刚而不中上不在天下不在田中不在人故或之或之者疑之也故无咎夫大人者与天地合其德与日月合其明与四时合其序与鬼神合其吉凶先天而天勿违后天而奉天时天且勿违而况于人乎况于鬼神乎与天地合德者以六阳统六隂也与日月合明者上位坎下位离也与四时合序者四德即四时也与鬼神合吉凶者干神合吉坤鬼合凶三神似厉而非厉四鬼有咎而无咎也干德綂乎天而天不能违其德上治继乎天而即承天以乗时是大人之见固合天地日月鬼神以为造而天尚如此况生于天地而为人比之日月四时而称鬼神者亢之为言也知进而不知退知存而不知亡知得而不知丧其惟圣人乎知进退存亡而不失其正者其惟圣人乎是以贵乎用九也干元用九则贞而元矣知之者明之者也知始知终所谓大明终始者如此仲氏易卷三仲氏易卷四钦定四库全书仲氏易卷四翰林院检讨毛竒龄撰䷁聚卦坤元亨利牝马之贞君子有攸往先迷后得主利西南得朋东北丧朋安贞吉夫两仪并生为万物所始则干曰元坤亦曰元而特贞之有健顺也夫干为龙为马坤亦马也而牝矣故干元之德谓之元亨而坤元亦然但其所利者不仅仅曰贞而曰牝马之贞一若以柔顺为安贞者夫牝马之贞而何以利也原夫君子攸往牝马何尝不可往第牝马之往必所趋有时而所向有方所谓时先后是也凡行必求先而隂不可先是何也先必迷也所谓坤为牝为迷是也凡行不可后而隂则必后是何也以阳为隂主后乎主则得所主也所谓先失道而后顺常是也夫牝马之贞而以云利此其利矣乃以其趋时而揆其向方则其为时也可以后而不可以先其为方也可以东北而不可以西南夫西为兑南为离皆阴类也隂类吾朋也得吾朋而何以不可往东为震北为坎皆阳类也阳类非吾朋也丧吾朋而何以可往夫天下得丧何尝惟贞是安今兹所行亦惟欲得吾主耳先则失主后则得主西南则失主东北则得主然则西南之所得者不过朋耳非主也虽得之有何利也东北之所丧者祇朋耳非主也虽丧之又何害也葢以顺为正妾妇之道第得主而不得朋攸往之正苟所行得主而顺安于正此即彖之所为顺承卦之所为利贞者何有勿吉据九家虞氏汉后说易诸家皆以先迷断句后得主利又句惟程传本义俱以先迷后得断句而以主利又句此不惟与本文得主得朋两得字比较相峙之文一联一析偏畸不合且与文言后得主而有常得主二字蝉援并出为矛盾矣及註文言亦以得主之文与前註有碍又谓得主下脱一利字竟欲增此一字以曲全主利之说至元时呉澄作易纂言又谓后得主断句利字连下读夫三圣经文何容割裂即谓有脱误处当借补救亦必令其可安毋论圣经义理定无差误可勿烦补救而即以辞例言之古人行文首重辞句况易本筮繇有类赋颂尤为辞句所最先者文言后得主而有常含万物而化光读之有句按之有辞傥于主下増利字其能读乎至于利西南得朋东北丧朋则尤拗戾之甚者若然则彖传何以不曰利西南得朋乃以类行也易不经秦火幸无剥蚀然不意训故家又复为割裂如此汉后诸家易皆有西南得朋东北丧朋之说然皆以枝干杂方位论易总属旁义惟崔憬以兑离为西南震坎为东北此按说卦方位与男女少长为言此断可信者程传稍为移易谓西南隂方东北阳方不指卦位则南隂北阳方位不合然程犹指丧朋为从阳得朋为此隂故一曰类行一曰有庆若本义谓东北虽丧朋然反之西南乃终有庆则既非程氏方位之意且以反从隂类为吉其于卦彖辞义俱悖盖矣若西南果庆何必于东北先赞之也若反之始庆则何地不可反也彖曰至哉坤元万物资生乃顺承天夫坤元合天而即能以发万物者育万物是其合之乃所以顺承之也至与大对大者无外至则无间坤厚载物德合无疆含𢎞光大品物咸亨此所谓亨也厚又兼四德含者能容光者能彻𢎞则不陿大则不细牝马地类行地无疆柔顺利贞君子攸行能得所往则利贞矣先迷失道后顺得常西南得朋乃与类行东北丧朋乃终有庆安吉之吉应地无疆先迷何也以失道也后顺何也顺则得隂之常矣妇道之常从阳不从类故文言以得主为有常象曰地势坤君子以厚德载物初六履霜坚氷至象曰履霜坚氷隂始凝也驯致其道至坚冰也六爻皆隂则隂已至盛而开其盛者初也初不即盛而有驯致乎盛之势才履霜也而坚冰至焉则阳消隂长所宜惕然者正此时也象传履霜坚冰郭京举正据王辅嗣韩康伯本作履霜无坚冰字朱子本义引魏志作初六履霜亦无坚冰字遂谓二字宜衍按后汉鲁恭传封章全引象传明曰履霜坚冰隂始凝也恭在和帝时先于魏晋则必古本原有二字可知矣若魏文帝纪太史许芝所引偶然遗脱此皆汉后文而郭京以臆见妄称古本何足据乎六二直方大不习无不利象曰六二之动直以方也不习无不利地道光也夫地之坦衍而不衺曲者直也其中正不偏方也遍六幕而无所于亏大也直方与大地道总然然惟于六二之动见之葢坤象一体而二以坤爻坤位且又当三坤之间则坦衍中正既含𢎞而又光大若非六二之动不为归者夫爻贵因重所为习也以纯坤之爻而为重坤习之者然也习者重也人但知牝马之利重坤有之得主之利亦重坤有之以为坤重则厚厚则无疆坤重则积积则内可直而外可方今三坤之间特单卦耳不习也不习则不大然而二已大不习则不直不方然而二已直已方则是二虽单卦而其所为利攸往利得主无不然也若地道之光则以坤象至此当隂气成物之候万类灿着出地有光其时固然然以位言之则内为离位纯阴则见所谓离为火为光者其位象如此六三含章可贞或从王事无成有终象曰含章可贞以时发也或从王事智光大也时至三爻物已成章矣坤能以含𢎞之德蕴其菁华而又发之以其时则三位虽不正而由是以安于贞不亦可乎葢坤为臣道即以臣言纵或劳于王事不居成功然光大之智必能终事葢三居重坤之半其于全卦固未成也所谓无成也然而内卦之坤于此终焉则有终者也此臣道即坤道也光大义见上节康熙乙已宣城施闰章讲学庐陵白鹭洲时湖广杨洪才至问难间曰某最不能读易如坤之无成有终在诸儒言之非不娓娓然此系臣道六爻皆然何独于三爻发之衆皆嘿然仲氏曰不观谦之九三睽之六三乎一曰君子有终一曰无初有终然皆在三爻何也此可悟矣洪才俯首间吉安词林张贞生方乡居湘潭举人王岱为湖西道客纷然而起曰谦之卦辞亦曰君子有终何也岂亦三爻耶仲氏曰谦以三爻为卦主故卦爻同辞卦辞所指正三爻也洪才起揖曰言易至此得矣旷若发蒙矣仲氏之易其言简而确如此六四括囊无咎无誉象曰括囊无咎慎不害也坤主受有囊之象故坤为帛又为囊六爻至四则已三分受其二可以括矣括结也后汉书括囊大典谓结而藏之葢阴相比多咎而四能承五则无之阴在二多誉而隔而居四则无之盖括囊则慎慎则利且不言何有于害故曰慎不害六五黄裳元吉象曰黄裳元吉文在中也黄土色裳为下饰以臣妾自居此坤中之君王宫之后下国之侯也元吉者坤元之吉若小象曰文在中则以坤为文文在中即黄中与含章不同上六龙战于野其血𤣥黄象曰龙战于野其道穷也隂盛则必与阳争战者争也但盛隂争进战在坤六而反曰龙战者臣不可与君战故曰战之者龙也干为龙干者战也又曰战乎干则非干不战矣盖二气相薄虽必两伤而隂道之穷至此必变战之者亦即其变之者耳说文战鬭也龙鬭古有之近说易家有以龙战为不驯解战作动言阳动于野则其血为不通矣汉卢芳传赞天地闭隔野战羣龙野战行陈之辞也若朱穆传龙战于野言阳道将胜而阴道负也非战鬬有胜负乎用六利永贞象曰用六永贞以大终也阴动极矣用之者使之还归乎静此永贞也此所谓大终也三为内卦之终曰有终故此为大终文言曰坤至柔而动也刚至静而德方后得主而有常含万物而化光坤道其顺乎承天而时行明张元冲传载晋王易本作顺承乎天而时行则顺承连字正与乃顺承天合较似有理积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辨之不早辨也易曰履霜坚氷至盖言顺也直其正也方其义也君子敬以直内义以方外敬义立而德不孤直方大不习无不利则不疑其所行也上曰直其正下曰敬以直内与义方相承不同或谓正是敬字之讹深衣直其政以敬政形似故讹敬作政而后遂易本文以正字虽似有理第古文变换处多不拘此不必穿凿隂虽有美含之以从王事勿敢成也地道也妻道也臣道也地道无成而代有终也天地变化草木蕃天地闭贤人隐易曰括囊无咎无誉盖言谨也君子黄中通理正位居体美在其中而畅于四支发于事业美之至也隂疑于阳必战为其嫌于无阳也故称龙焉犹未离其类也故称血焉夫𤣥黄者天地之杂也天𤣥而地黄䷂四易卦易观䷓临䷒萃䷬頥䷚屯元亨利贞勿用有攸往利建侯彖曰屯刚柔始交而难生动乎险中大亨贞雷雨之动满盈天造草昧宜建侯而不宁屯者重卦之名也重卦惟干坤六子原名不易而余则各就其两合者而别予以名于是六十四卦之名兴焉夫坎与震而何以谓之屯哉干坤甫列即以两坤交一干而得震此刚柔相交之始乃坎为再交其距始交不甚逺而动而得险险而成陷是刚柔始交而难以生比之阴阳相薄万物初动而骤加险陷则勾芒甲坼一往多难其名之曰屯所固然也第干元之体既乗震动而又当险陷之中则干震之行既为大通而震始坎中又极正固所谓既元亨又利贞者诚以震为雷坎为雨隂阳交而雷雨作自能动盪盈满于天地之间其所以稍有屯难勿用攸往者以坎者水也在下为水在上祇为雨不惟为雨也亦祇为云云未为雨雨又未为水则未免屯难故水在雷上则祇曰云雷屯必水在雷下然后可曰雷水解此正天地初开国家肇造之际所云草创㝠昧者断宜有承干出震应运而兴之一人葢震雷百里诸侯之象由侯而王端在此际特驱除屯难其事方未宁息耳象曰云雷屯君子以经纶初九磐桓利居贞利建侯象曰虽磐桓志行正也以贵下贱大得民也夫屯下为震屯之初则震之刚也震为动为健而震之刚则尤健动之甚者所谓帝出乎震继天徳而行干健者于是乎在而无如其屯也屯则难难则迁延焉而不能进其因而磐桓无足怪者第初分自观与上相易又分自萃与四相易上四皆髙位而俱下而易之为初似乎以贵下贱者夫屯难守正固宜居贞而震雷百里又当善建以屯难之卦而推震初为卦主则直以屯之卦辞移之为初之爻辞卦曰贞爻亦曰贞卦曰建侯爻亦曰建侯卦曰利利爻亦曰利利举卦之两利而悉归之爻此真所谓处利出亦利者此岂磐桓之所能已也葢兑为泽初为民萃四之降决兑泽以流于民上为天巽为命观上之来降天命以受坤衆非大得民者而安有是按春秋闵元年毕万筮仕于晋得屯之比䷇史廖曰屯固比入吉孰大焉震为土车从马足居之兄长之母覆之衆归之合而能固安而能杀公侯之卦也此占易法即演易法三易要㫖所借以传一线者全在于此此岂启蒙变占所谓仅占本辞者观此者可悟矣六二屯如邅如乗马班如匪寇婚媾女子贞不字十年乃字象曰六二之难乗刚也十年乃字反常也震行稍进而屯难未解邅回固其所也特屯有四隂惟六三无所移而二四与上皆与阳爻为对易则皆有彼此婚媾之象故干为龙为马而二四与上皆乗刚爻有似乎乗马者然但二之所乘者初也而其所应者五也五本正应何庸乘初乃不幸当屯难之时邅回不前安能上从则今兹所乗虽曰乗马而上有正应若别有所驾者然班者别也谓九五也夫此九五者虽在坎中坎为寇为盗实则匪寇也此婚媾也当在临兑时一少女耳今已居正与九五正应为妇则民之初生亦隂阳始交衆庶冯生之首事然且自三而四连三隂为离中之象离为大腹即以互体观之二四同坤坤亦为腹则欲求孕字当亦不逺第屯难之时贵乎居贞贞即不字亦惟是屯邅而进踌躇乗马以求上应将必自二而三自三而四历坤隂之尽而后亲九五以成大离不十年乎十者阴数之尽繋曰地数十反常者十年而后能反乎常道所谓邅回也屯也按本义谓许嫁曰字此据礼记女子许嫁笄而字男子冠而字语然已误解矣谓笄而字者命字也男子焉能许嫁耶自朱子误解后明代墓状墓志皆以女嫁为女字而近代字书且引之註字字下按说文字乳也并无许嫁之义而徐锴原註即以易贞不字为据且说文序篇亦谓文字之义比之物象孶乳而生即左传大不字小亦作字养如孶乳解然后知近儒猥陋凡引易註许嫁者皆宋后之书宋前无是也汉说易家如郑氏虞氏辈皆註曰字妊育也无别义六三即鹿无虞惟入于林中君子几不如舍往吝象曰即鹿无虞以从禽也君子舍之往吝穷也夫当此草木勾萌蛰虫将作之候而未能畅遂此以秋冬之气而行春今雷伏地中飞动未发则时当屯三正于此不能无田禽之事第震象为鹿虽可亲就而时非缵武虞官不至惟外坎在前坎为藂棘得敺而入之君子以为虽已几及宁复舍去葢三爻当下震之终互艮之首震动未毕而艮止先之动止相寻几不如舍总是屯难未解往即吝穷耳仲氏尝曰一爻而具离震坤坎四卦则弓矢车马旗皷戈兵之象备恒之四明夷之三谦之五离晋之上皆是按明正德间都御史张嵿敇巡抚保定兼提督紫荆诸闗筮得此爻曰行无虞官何以即鹿吾入林而已时提学李梦阳在座曰不然三闗古鉅鹿地也急即之无虞者不疑也惟入林中惟恐为彬所中耳后武宗西狩江彬索璧马妇女不应驾言三闗迎驾军不至罢职此臆断倖中然古占法原是有此六四乘马班如求婚媾往吉无不利象曰求而往明也夫屯为刚柔相交之卦则四与初应阴阳相配有何邅回但此所乗马亦初刚也萃兑本四刚而今降为初则刚柔顿反原有不甘婚媾之意况五刚相此乘初颇逺则别有授绥亦其恒事而无如初九正应阳自求隂则从而往焉有何勿利盖卦体大离离为眀其明于决择如此九五屯其膏小贞吉大贞凶象曰屯其膏施未光也頥之易由颐之养以为屯临之易竭下泽以自润而成屯是屯其膏也虽君位居贞而得民在初故初之居贞为小贞小贞则吉此之居贞为大贞大贞则凶葢下卦施泽之地易兑为震而倒艮光上卦施泽之人易艮为坎而反离光施未光矣何吉之有大抵屯难至此则草昧将辟建侯得宁矣汉谷永传引此曰小贞为臣大贞为君遭屯难则当开振君吝则凶臣吝则吉此贞字别解然以大小分上下则亦可验者上六乗马班如泣血涟如象曰泣血涟如何可长也此乘马指乘坎五言然亦曰班如者以初与五相峙不决也葢观頥之易初与五之刚皆从上刚互易之是已既舍刚以从柔而三六不应初与五又非正应则此一阴阳之父亦终邅回而不得释所谓屯也但屯难之至物极必变泣尽继血以与初与上相别以为此岂可与为久长者凡阴阳刚柔藴结不解者从此得泮散而解泽生焉故曰何可长言即屯难亦不久耳葢草昧既开奇偶聚散皆在阖辟中卦三言班马凡三邅回而一迟一速或合或否皆足征否泰通塞薄蚀变化之妙经纶者视此矣按国语晋文侯筮反国得屯之豫䷏司空季子曰皆利建侯得国之务也震车也坎水也坤土也屯厚也豫乐也车班内外顺以训之泉源以资之土厚而乐其实不有晋国何以当之主雷与车而尚水与衆主震雷长故曰元衆而顺嘉也故曰亨内有震雷故曰利贞车上水下必伯若夫勿用有攸往小事不济一夫之行也其占象之法如此若震为车坎为衆传中屡及之此必说卦文而偶脱之者仲氏易卷四仲氏易卷五钦定四库全书仲氏易卷五翰林院检讨毛竒龄撰䷃四易卦易临䷒观䷓升䷭頥䷚蒙亨匪我求童蒙童蒙求我初筮告再三渎渎则不告利贞夫以卦言则艮为止坎为通下欲通而上止之是蔽也蔽者蒙也然而蒙必求其通是蒙亨也通者亨也第蒙自观来者也观以巽之九五降而为坎之九二是上固巽也而今易为艮下固坤也而今易为坎而互于震是此六爻中均为蒙䜿而五以艮之少男当蒙之最幼是童也谓之童蒙二以坎之中男而兼互震长男之任因之统诸蒙以受家政是主卦者也主卦者我也则谓之我顾非我求蒙蒙求我也何也以五来居二非二往居五也所谓礼闻来学未闻往教也然而蒙又自临来者也临以兑之初九升而为艮之上九是初筮时固兑也兑为口为说则因而告之宜也至于再则震固多躁而至于三则坤又善迷是渎也渎则何告焉葢蒙之以养正为利者如此彖曰蒙山下有险险而止蒙蒙亨以亨行时中也匪我求童蒙童䝉求我志应也初筮告以刚中也再三渎渎则不告渎蒙也蒙以养正圣功也夫蒙之能通者不惟坎为通也夫二与五皆中也观能舍㢲五之中而趋坎中是时中也未有时中而不应者也非强之使应志应也临能虚兑初之告以实坎中是刚中也未有刚中而可渎者也渎则匪渎我渎蒙也是何也则以中者正位也以中而养中则正养也夫蒙以正养而蒙不通乎圣则无不通非圣功乎象曰山下出泉蒙君子以果行育德君子以刚果之行而行养正之德初六发蒙利用刑人用说桎梏以往吝象曰利用刑人以正法也初者养蒙之始也养蒙之始贵以发之者通之夫发之而刑之可乎然而扑作教刑多施之童穉而长者杀焉故初为下坎坎为律则初之发蒙固有以律为用者所谓用则利是也第坎固为律为刑然又为桎梏夫刑以佐教则刑者击蒙者也桎梏以锢罪则桎梏者困蒙者也击则发困则不发夫不发则不通矣独不有刑则用之桎梏则不用而可以攸往者乎则脱之乎葢初自兑来兑为毁为折故脱之夫脱之而后可以往虽曰歴险尚在前小歉耳虞氏易曰坎为法故又曰正法法与律同九二包蒙吉纳妇吉子克家象曰子克家刚柔接也坎能藏垢二又当埳藏之间则凡为诸蒙无不在其度量中所谓包也第蒙本贸昧而加之隂柔则犹是蒙也而孺与妇兼之故二上两刚既主蒙求为发蒙击蒙之长则五为二应三为上应未免以妪畜之情而通乎匹配其或称纳妇或称取女宜也苐此所云纳非汎汎而应之也又非以我之刚致彼之柔也夫贞悔阴阳谁不相配而此则二从观来移观之阳五而易为蒙二似乎出乎彼而入乎此者是纳之也夫蒙而能包吉矣乃以包之者而复为纳之又吉矣是何也则以授室者即承家者也故曰此克家之子也此主器者也是非孺子之愚与妇人之暗所能间也夫孺与妇皆柔也以一刚为诸柔之长而包之又纳之自非刚柔接而何以有是六三勿用取女见金夫不有躬无攸利象曰勿用取女行不顺也夫蒙自頥来又自升来者也以升之九三而易为上九是前之上六固为我所取女也而今勿用矣葢三为上应我刚彼柔则我将取彼而以我之刚而易彼之柔则彼将取我然且升本互兑兑少女为金而艮当少男正金夫也不幸兑易成艮若欲见金夫之美因甘变躬之九三而不之有何其蒙乎则安所利乎夫坤顺也身本上应而今复为他所有是既不能取又不能嫁逆矣何顺之有六四困蒙吝象曰困蒙之吝独逺实也四于互为震之终于上为艮之始介动止之交而不能决是困也夫刚中者实也坎中满也而四处衆虚之中隔于三而不与之比是逺之也此非衆逺之独逺之也六五童蒙吉象曰童蒙之吉顺以㢲也以少男居尊位而惟刚中之是应是顺且㢲也顺者临之坤㢲者观之㢲也上九击蒙不利为寇利御寇象曰利用御寇上下顺也四隂皆蒙而惟二与上以阳刚而为发蒙之人第二以中正而为包容上以过髙而行击断两阳相搏而分峙之势成焉夫上以刚爻而居艮首艮为石是以石投水有似乎击蒙然者虽曰坎为盗为寇当击之顾坎以刚中而为发蒙之长是主人也主寇不两立彼为主则此为寇为寇何利焉或者从而御之斯已耳夫刚而不中则上不顺击蒙而不能养正则下不顺乃以一坤夹两阳之间而上阳以击发而比于刑下阳以包荒而为其所养则祇一相抗之间而坤之为顺上下皆见夫亦以蒙亨无方以㢲育德者固其常而以刚出险者亦其变也是皆求通之法也䷄四易卦易䷡䷼䷛䷙需有孚光亨贞吉利涉大川彖曰需须也险在前也刚健而不陷其义不困穷矣需有孚光亨贞吉位乎天位以正中也利渉大川往有功也养蒙必有待需之序也健于行而险在前需之由也第需则渐进逺险安而近险危而需必出险刚可陷而柔不可陷则此卦四阳固为隂主而一阳正中当又为诸阳之主故躁动叵测迟重可信卦义固然而以象言之则两卦相合中有虚契便为有孚况中心可信则皦然坦白合互离上坎日月交互之际而日月并而光自生非光亨乎若夫贞则天位正中正则必吉不待言也且夫坎之在前也人第以为此险耳不知徐视之实川也险但以不陷为义而川则又以利渉为功有如此之孚且光孚光且贞而尚患涉乎忠信可行昧险无渡利害与功过了然矣盖此卦凡四易一自中孚易三作上则向为正合今为侧合故有孚象一自大畜易五作上则向为大离今成正离故有光象一自大壮易四作五则向一刚中今二刚中故有贞象一自大过易四作初则向为大坎今成正坎故有涉川象象曰云上于天需君子以饮食宴乐云升于天而雨未降亦需也此需之别义饮食宴乐以九五言初九需于郊利用恒无咎象曰需于郊不犯难行也利用恒无咎未失常也郊尚逺于水未犯险也况初九在大过为初六体当大坎则其遇坎难固恒事耳常与恒同九二需于沙小有言终吉象曰需于沙衍在中也虽小有言以吉终也九二当互兑之始兑于地为刚卤即沙也兑为说为口舌即小有言也夫沙者水石之交濒于水矣所恃者二位正中其为寛衍犹在耳若兑之为说小有人言进前即离矣离即致誉何患不终吉九三需于泥致寇至象曰需于泥灾在外也自我致寇敬慎不败也泥则见水矣需迟之久觊觎必生况坎险逼临原属寇盗而身处互离以负垂而当兵戈之间则外至之灾岂止泥中然而不败者九三在中孚为六三孚合之诚自能敬慎敬慎者不败理也六四需于血出自穴象曰需于血顺以听也坎为血为穴此在坎中矣陷于血或姑听之若夫穴则尚须夫出之者耳需至三四皆有不能姑待之意然无大灾者需故也九五需于酒食贞吉象曰需于酒食以中正也五一易自艮一易自兑由兑口艮手以入乎互离之复是酒食也夫以酒食为宴乐在国家则酾酒速客以俟升平在士君子则饮醇自放以全患难此最善于处需者所谓中正之需也故贞吉上六入于穴有不速之客三人来敬之终吉象曰不速之客来敬之终吉虽不当位未大失也坎陷之极竟入穴矣然犹以身居险中效九五酒食之需请召賔客则客谁至者惟前此三阳渐进不召而来虽极濡滞亦应至此此当需极而进进而出险之际而犹泄泄燕乐柔弱不振所谓需者德之贼也故曰此刚中之事尔非其位也然而不大失者以需也彖曰刚健而不陷正在此时以此时在利涉不在需险耳其言敬者以上六自中孚来与九三言敬正同此又望九五以出险之事䷅四易卦易遯䷠䷼䷘䷛讼有孚窒惕中吉终凶利见大人不利涉大川彖曰讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也内险而外健所以讼也第讼多虚辞而易逞暋不知畏而究极于不可止是必孚以窒之惕中以息之而后讼不成而不至于凶今讼所自来一自中孚中孚本正合而改四作初中虚稍实然其侧合者自在也则有孚也一自无妄无妄以大离而近噬嗑讼口善噬而今以刚横坎中是塞也则窒者也一自大过大过体大坎坎为忧为劳而今易三上而坎仍见焉合大坎小坎而忧见于中是惕中也一自遯遯三上俱刚三上为两卦之终而健不可止必致终讼今以三易上而上下相应不成不终是吉也终则凶不终则不凶也故讼虽凶德而反加以吉以诸卦所变无非刚来得中者耳若夫三干在上而刚中元吉大人见焉一坎居下虽为大川而壅而成渊不利涉焉夫大人在上而可以讼乎大川不利涉而讼可终乎象曰天与水违行讼君子以作事谋始健险成讼一义天水违行又一义天左旋水东注此违行一义天上浮水下流此违行又一义夫天爲三才之始水为五行之始故法之所谓有德司契而讼自息者谋始焉耳初六不永所事小有言终吉象曰不永所事讼不可长也虽小有言其辨明也此初作讼人少不更事者但初本中孚之兑兑为说则乌能无言所恃者互离在前一辨即明耳六爻自九五外皆讼人也然皆曰吉曰终吉岂非以不终故即按后汉永元五年梁相讼节王畅不道畅上疏谢诏曰易不云乎虽小有言而终吉亦指不终讼言九二不克讼归而逋其邑人三百户无眚象曰不克讼归逋窜也自下讼上患至掇也此健讼者也二以刚爻居坎险之中此真健而险且得位者则其为讼主固也但三刚在前何能讼胜至讼之不胜而逃逃而至尽破其诸家之产一身逋负而不能偿其亦至不幸矣然而犹无大灾者不终也坤为邑下二坤即其邑也三百戸者合三爻言之是通一邑之戸也凡逃亡而负人之物者曰逋是人健讼预敛诸邑之所有以讼而不胜而逃遂至逋负眚灾也书曰眚灾肆赦谓以不幸致轻罪者而今既已逃则并其轻罪而无之坎为眚二能以刚中出险故无眚葢此九二一自无妄之震来震为言为动则讼然又自遯之艮来艮即止矣则不终讼不然以下讼上患如掇拾岂能无灾乎大抵易例以阳为七以隂为十若汎及数目则皆称三以爻数在三如三品三狐三驱三钖类六三食旧德贞厉终吉或从王事无成象曰食旧德从上吉也三一由初易祇讼党耳一由上易则虽亦讼党而尚为我应且能以干刚而据髙位是我所自来之处即旧德也今我忽为二所胁而将上讼有似乎食其德者食如史食墨书食言皆噬没之意故食蚀同又吐而复吞曰食左传伍员曰后虽悔之不可食也汉外戚传妬而相噬曰对食悉以败创毁蚀为义六三忘其旧德似欲销没其生平而与上讐讦此又一讼也然上不可敌而三当互㢲之中㢲为顺为从则贞以固守而厉以惕中改心从上则上终为我所应所谓从上则吉者且此一讼人大非逋逃戸中人也身当坎极位在离腹此出险而能眀之际而坎为劳卦三又终位则又有从王而可成之几是虽系讼党而或从王事容亦有之然而无成也成则有终吾惧其以终王事者终此讼也葢初为始事三为终事俱就爻位言之特既系讼卦则但当慎始不当成终故象如此九四不克讼复即命渝安贞吉象曰复即命渝安贞不失也四从中孚之初阳入居互巽要其初实正㢲也正㢲互㢲无非顺敬亦何一可用吾讼而无如其据刚爻而处隂位也则此亦一讼人矣第此一讼人近尊而有应力能出险断非终讼者故讼既不胜则必返而听命曰渝矣吾改行矣是已安于正而何勿吉焉即就也谓俯而就听讼者之命因㢲为命令返复柔巽则将有听命之象渝变同九五讼元吉象曰讼元吉以中正也大人中正以听讼故元吉上九或钖之鞶带终朝三褫之象曰以讼受服亦不足敬也上从大过之三来改阴成阳化大坎小兑以成一干讼胜之人也然而干为言为衣故当以讼胜受服而互离为腹为革则其所受服或有似乎鞶带者奈上应在三三处离中而以离火尅上干之金虽则钖之必将褫之葢其讼多端故褫之亦不一也夫初固畏罪三亦悔非惟二四与上三阳互结而一以不胜而逋逃一以不胜而归命惟此独阳阳受赏束带自得而又倾刻而夺之夺之不已至于再至于三讼庭之褫辱于衣赭然则讼亦何利乎可以省矣䷆二易卦易剥䷖复䷗师贞丈人吉无咎彖曰师衆也贞正也能以衆正可以王矣刚中而应行险而顺以此毒天下而民从之吉又何咎矣夫以坤为田土为国邑而险即存乎其间似乎画井里而藏兵甲如所谓寓兵于农者古之师也葢师者衆也坤衆水亦衆而坤为大舆震为小车坎为弓为轮皆有兵象且以一阳綂五隂与古者五人为伍五伍为两二十五家为师之说又复相合况九二一阳独尊为衆阴之长凡两变而成一自复来复之震长男也一自剥来剥之艮少男也今又见为坎坎中男也以一爻历三男而在复为长在剥为髙位之长今在坎为互震之长则无往非男无往非长俨然一丈人矣丈人者帅师之人其阳刚而中五复得应自能出坎险而遇坤顺所谓秉军正以正衆而衆因以正真王者之师也夫毒荼苦也五刑之用斩刺肌体六军之锋创残城邑皆所以荼毒天下之具也而民能从之则戡暴亭毒天下归往吉又何咎焉象曰地中有水师君子以容民畜衆容民畜衆地德如是井象亦如是古者师出于井井以容民而师畜其中故曰畜衆管子作内政以寄军令亦即此义初六师出以律否臧凶象曰师出以律失律凶也坎为法为律而初自复来以震易为坎而师象成此出以律也然而非其位也否也否则恐失律虽臧亦凶矣黄钟为律本而位乎坎故坎为律史迁作律书以十二律与兵事并言即此义按春秋传宣十二年邲之战智荘子曰此师殆哉周易有之在师之临曰师出以律否臧凶执事顺成为臧逆为否衆散为弱川壅为泽不行之谓临有帅而不从临孰甚焉必有大咎此亦解易之法大抵师律不一如甘誓攻御牧誓步伐周官司马法坐作进退有常鲁侯誓费出师马牛臣妾勿逐皆是也而此独以顺成为律重从主之义以五爻皆坤坤为顺为从而邲之战则又以不从主令见败故以此说若其爻主动变则以师之临是初阴变阳坎化为兑故云夫师本五阴为衆而今变其一则衆散而弱矣师本坎为流水而今变为兑则川壅而泽矣况师本复之震来震为行为动而今化为兑兑则不行不行之谓临临则不从而致败其解断之法一如仲氏之为易汉晋大朝犹能仅存其大概而今尽亡矣故略识于此以见遗法若其并入化象者则原非占筮但连类及之故如此傥仅解初辞则师散川壅不宜豫见汉晋诸儒亦有错杂解入者则何爻无变其说乱矣此书不取卦变但以成列分聚之例溯所自来而其辞并騐与占变之说大不同观者详之九二在师中吉无咎王三钖命象曰在师中吉承天宠也王三钖命懐万邦也刚中主震帅师之人也然礼任不隆则上既失宠而下必不从今二在师中而六五应之钖命不既多乎师中即春秋传所谓将中军者以二位正中故以为象周礼一命受职再命受服三命受位大抵钖命以三为度而此则从长男少男以至中男兼长而合为文人一若至再至三者是在上得天在下得民承天宠而怀万邦吉何待言六三师或舆尸凶象曰师或舆尸大无功也中为次舍三过中不当乃乗刚而为出师之佐上下无应此偏裨致败之象也坤震坎皆舆而坤又为迷为死全坤在前震动致丧则败而舆尸有何功焉舆车也尸陈也程传以舆尸解作衆主苏氏传亦然蘓程同时此必宋人早有作是解者夫舆人舆皂祇指下役即左传舆人诵亦然自后人偶去人字祇称舆诵遂有以舆训衆者若尸从卧形陈是正义故死人称陈人即毛诗谁其尸之亦是陈设祭物不必季女主祀也若左传有作主字解者亦后人借用字耳三圣行文岂得两字俱用别义且三圣未必读左传也况师中舆尸正冩凶象何等儆动若作衆主与象何渉以衆指三三不独受以衆指衆何必在三且师者衆也若舆又训衆则衆或衆主矣况同一衆字而长子帅衆则曰师弟子衆主则曰舆且弟子即衆也既弟子又衆其于修辞之义谓何六四师左次无咎象曰左次无咎未失常也春秋传三宿为次左次退舍也兵家尚右故以退为左今四不及中而五上为右则已为左大抵兵法有可杀而不可使处不定能度德量力则退不为怯此皆兵法中常度故曰未失常六五田有禽利执言无咎长子帅师弟子舆尸贞凶象曰长子帅师以中行也弟子舆尸使不当也蒐狩征伐皆师也田有禽者为民除害也利执言者有罪可声也化坎豕于坤中是田中害稼之禽也互兼画之大震即声罪致讨之衆也葢震为鼓又为厉言故也然而师出有名则必择将若能用长子坎智渊深震勇奋起老成谙练无忝帅师如其不然则诸柔皆弟子也暗不更事万一以剥复之来而误任之则伏震车之轸而尸以归者必是役矣然则中行之使其可忽乎哉上六大君有命开国承家小人勿用象曰大君有命以正功也小人勿用必乱邦也此用师已毕论功行赏之候也大君谓王也开国封诸侯也承家立都邑也或析土地或定采食皆指丈人言文人有功则正之若小人诸柔非失律即舆尸勿用之矣用之则乱邦矣葢坤为国邑上为宗庙命将献功皆在此地如书所称用命赏祖颂所称献捷告庙者况上在剥时本为艮阳艮为门阙正属庙象所谓衆正而可以王者至此始见若以专位言则隂柔已极暗迷无应否臧渝次总是小人但顺极不抗定无他咎则其分亦止于勿用已耳此以汎设王命兼专演之辞另一象例仲氏易卷五仲氏易卷六钦定四库四全书仲氏易卷六翰林院检讨毛奇龄撰䷇二易卦易剥䷖复䷗比吉原筮元永贞无咎不宁方来后夫凶彖曰比吉也比辅也下顺从也原筮元永贞无咎以刚中也不宁方来上下应也后夫凶其道穷也水附地曰比下从上亦曰比夫比则必附比则必以下从上有何勿吉但比自复来以初刚之偏而居五中又自剥来以上刚之偏而亦居五中是其得正中以为上下之应必再筮而始得之再筮者一推自初来一推自上来也筮者推也原筮者再推也再推而居中则为元居正则为永贞元以合干而贞以嫓坤有何咎焉盖上坎为劳而体当大坎则益劳下坤为顺而加以互坤则益顺是其遗艰大以抱不安统下国以俟方来上与下应有何勿比而独此后一人向之所称为夫者倚畴昔之刚而不甘内附容或有之然此系上六以隂处髙位而又乘刚而抗阳是道穷矣夫道穷则凶君可再推夫不可再袭则亦徒自居于凶地已耳夫初与上同此筮也其筮而得五又未尝谓一当辅一不当辅也然而吉凶悬殊顺逆相反者何也初向而上背初逺而上近初卑而上亢初承柔而上乘刚初自复而上自剥也象曰地上有水比先王以建万国亲诸侯初六有孚比之无咎有孚盈缶终来有他吉象曰比之初六有他吉也夫比者孚也惟孚故比而复以震之初刚而升为坎中中诚相附则实有所以孚之而非苟比也比之何咎焉夫其有所以孚之者则又非偶然相附者也夫震为仰缶缶者汲器也今第仰勿汲而坎水之下注者虽无缶而尝至于溢缶此何如附者吾尝疑初在二应之外且坤为国初为民下卦为坤则民处国中而反以互坤而处国之外外之者他也初既为他则其所谓方来者或疑其不必来而吾则终以为来何则以其孚也六服交孚不止要荒他皆我有矣有他故吉六二比之自内贞吉象曰比之自内不自失也二为内之主而比之则内皆比矣二为五应正也正又何失焉六三比之匪人象曰比之匪人不亦伤乎三以阴处不正之位而其所乗与所承所应者又无非阴类乃亦欲比之而不知非其人也可伤也六四外比之贞吉象曰外比于贤以従上也四为外之首而比之则外皆比矣五为四所承虽所居不正而以之従上何勿贞焉九五显比王用三驱失前禽邑人不诫吉象曰显比之吉位正中也舍逆取顺失前禽也邑人不诚上使中也且夫所为比者非隠芘而私暱之也葢显者也离中暗而坎内光位居坎中则正处光明之地昭然示所比于天下虽衆比之中犹有不比如后夫者亦明明舍之如三驱然古军礼驱禽在前舍其逆来者而取其背我而去者今上六以剥艮之刚不甘内附虽背我而去亦等之为禽之前縦逆我而反舍之不与校也其自复来而有他者皆邑人也坤为邑初已在诸坤之中与邑人稠处顾未尝曰是邑人者当诫之使来也而已无不来一若上有以使之者书曰民心罔中惟尔之中有使者然也则是显比之世不求其不比者而亦不强其比昭融坦白任其自然葢坎主隠伏而艮则主指其去来顺逆向背未明者坎之隠伏而不使而若使之则艮之指也东汉永建三年立大将军梁商女为贵人筮之得坤之比正此爻也当时解之者但曰元吉位正中而已其后进为后顺帝崩进为皇太后以无子立他妃子临朝即冲帝也冲帝崩质帝立又临朝及兄冀弑质帝然后迎桓帝立之而于是有兄冀擅权宦官乱政之祸今推之则坤五后也之比而变刚君也临朝也所谓显比者也三驱者立三帝也失前禽者无子也犹无前星也舍逆取顺者信宦官杀忠良也其最可异者一推自复以震初之刚而易比五一推自剥以艮上之刚而易比五震为长子为兄艮为门阙为阍寺合兄冀与宦官而皆与九五有参易之迹因之有弑帝乱政之祸何推易之神一至是也向使汉之太史能不失周史推解之法则必唾而置之矣此皆虞翻蜀才辈所心知而未明言者而宋人言易率以先后天方圎两圗造占变诸法而不识周史三易之祕宜其相去益河汉耳上六比之无首凶象曰比之无首无所终也上六以剥之艮刚而易为坎柔是无阳也夫首者阳也干为首无阳即无首无首而苟能终来则无成有终是亦臣道乃但效干之无首而反失坤之大终故爻曰无首象曰无终两者均无利焉夫上每言首以卦之上下言也亦每言终以卦之内外言也夫九五一阳同为初上之所推乃初曰终来而上反无首祗一顺逆间而吉凶相去至于如此可不戒哉䷈二易卦易姤䷫夬䷪小畜亨宻云不雨自我西郊彖曰小畜柔得位而上下应之曰小畜健而巽刚中而志行乃亨密云不雨尚往也自我西郊施未行也以大畜小者谓之小畜以小畜大者谓之大畜畜者蔵也又止也大小者阴阳也夫以一阴居衆阳之中为其所包蔵而櫽止之则以大畜小其名曰小畜宜也第既名小畜则小为卦主而此六四者一従姤来以初六升四一従夬来以上六降四则向之为阴爻者一居内一居外而今以四爻而为外卦之首则尽居于外小往在外阴位也此得位也且四为偶位向之初与上一以刚居柔一又以柔居刚而今则适以柔爻而居柔位此又得位也且一巽二离三兑皆阴卦也向姤初为巽阴夬上为兑阴而今则正居巽阴而又兼互离互兑之阴是一位之中三阴并见此又得位也然且身居兑柔而上之为兑柔者应之身居巽柔而下之为巽柔者应之是柔一得位而上下皆应是何如蔵乎况下健上巽上下皆刚中而四志行岂非亨乎而无如其多櫽止也夫坎为云雨故屯以坎震而名云雷又名雷雨此易晓也今小畜以姤之初六升为六四是在姤时止得坎之下半以夬之上六降为六四是在夬时又止得坎之上半而今则四居互离在下半上半之间是皆徒有云而不成雨之象也夫姤夬小畜所在皆云则云亦已密矣而畜而不雨然且在姤时下为巽风而今则上为巽风无处非风则无处非止髙唐赋所谓风起雨止是也在夬时上为兑西而今则下为兑西向为衆之西郊而今为我之西郊四为卦主则我之䝉之以九二为我是也夫宻云不雨虽止而尚往也自我西郊既已施而但未行也则夫今之藴畜以止之者亦正以助其往之而行之者耳何为勿亨象曰风行天上小畜君子以懿文徳四为卦主而独居离中离者文明之象也初九复自道何其咎吉象曰复自道其义吉也夫其所以包蔵之而櫽止之者非谓强为制而力为沮也夫初自姤来则初与四本相应而今与之为对易是今之以初刚而畜夫四者即向之以四刚而来夫初者也夫往来者道也往有自往来有自来者则自道也刚自彼来今复自此往即此刚亦即此畜然则初刚之畜四亦祗还夫向之自四刚而来初者耳还所自来即复所自道道在是义亦在是吉矣何咎之有九二牵复吉象曰牵复在中亦不自失也二与四非应非对易而亦以刚而畜四一如初之复之者何也有所以牵之也二与初同为地道则同为畜复况二在姤时原居巽中巽为绳因而牵之虽九五无应而不失为中则亦吉耳不失以初言初不失则二亦不失所为牵也三则失矣九三舆説辐夫妻反目象曰夫妻反目不能正室也此不能畜小者也夫三与上应上在夬时以六柔而应九三之刚今易居四爻而反乗其上用柔凌刚是干反坤舆离反坎轮三之所乗亦且当互兑之脱而毁折而不能行而况能畜有四乎夫四従上来固向之所谓正应者也夫妻也今已降为四而仍相比而同处人道之中则犹是正室而实则乖错不应如反目然葢离为目三与四同居互离之半目多偏侧况四居巽阴巽为多白眼则在舆为脱辐而在夫妻为反目虽三四旧应而今自有夫固室也而不正久矣辐轮中直木所以搘轮者惟舆坏故辐脱与大畜舆脱輹为舆下缚木可自脱不同六四有孚血去惕出无咎象曰有孚惕出上合志也离有孚象今四居离中体与坎反故坎为疑而此则有信坎为血而此则血去坎为忧为惕而此则惕出虽衆阳迫束优游不害互兑正巽倍加悦顺一若承九五之有孚而上与合志所谓刚中而志行者此不止初二之复道已也此畜之成也九五有孚挛如富以其隣象曰有孚孪如不独富也五亦在离中而与四同其有孚所谓合志者且复牵巽绳而为之挛则四真为所畜矣夫畜者养也又聚也田养与积聚非富不可而五居正巽之中巽为近利市三倍此是富者富则可畜畜则不以隣而谁以乎夫既以四为挛如矣可独富乎上九既雨既处尚徳载妇贞厉月㡬望君子征凶象曰既雨既处徳积载也君子征凶有所疑也上本兑六合四六而成坎象坎为雨虽不雨亦既雨矣坎为隠伏虽不处亦既处矣处者畜也畜则在上者以尚自居积干徳而成巽富瓯窭满车畜聚一何盛也在四以离中而兼巽长巽至上刚虽女也而已妇矣妇贞且厉畜养一何挚也夫以诸阳畜一阴而望其成而以当体之大离易姤夬之大坎坎藏离中离负坎背隠月魄而就日光互光偏上有似乎㡬望然者则是阴类如月亦得充其光以图满志是何如畜也夫稂莠樗栎总成名材宫闱妇寺并洽大化倘于斯尚不尽孚致生携贰以为阴为小人当以君子之道进之则天下事其以疑致败者正不少耳或问仲氏曰一阴畜五阳固为非义然五阳畜一阴不太劳乎曰小人难制共驩在朝合虞廷二十二人尚未能畜至有姚继世而终至流放何言易也夫西京冀啇东京操卓未尝多人而尔时之为君子者适如林如蕡充朝溢野然而究不能畜何也又曰君子党疏始患其不结连故牵复反吉所以连之也既患其太分别故君子征凶恶其别之也又曰説易最忌以厯朝事实抵掌娓娓此真宋人作论恶习不可不戒试思此卦以君子畜小人以小人畜君子何代不可説然于易理有釐毫得当乎如此上六何雨何处何妇何月总不可问只君子征凶一语假曰一隂畜衆阳则诸阳受制亦已极矣行至上九正畜极而亨之时尚往志行庶或于此时得一大展而反曰君子征凶其能通乎二易卦易姤䷫夬䷪履虎尾不咥人亨彖曰履柔履刚也説而应乎干是以履虎尾不咥人亨刚中正履帝位而不疚光明也离巽为东南之卦皆夏令主礼而此以干兑之义兼互巽互离之礼礼者履也礼由义起而履以礼行推姤下之巽夬上之兑而并易之为天泽之三则巽嫺素履正姤之所自往而兑应干金亦夬之所自来也然而曰履虎尾何也夫姤夬两阴推易之祗一柔也以一柔而居五刚之间其在下者为我所践践固履也其在上者为我所蹑蹑亦履也上下环列无非刚健而以区区之一柔践之蹑之有似乎履虎尾者然虎属金为西方之兽而干与兑皆位金故干之五爻兼言龙虎革之上兑并及虎豹特干为首兑为口首举而尾随口向则必咥所幸兑悦而应干以柔驭刚虽其间履之所及或凶或吉而以概视之则固不咥而亨者葢履非一履第就六三为辞则为柔履刚而人各有履若推之九五之履则为刚中正所谓履帝位而无所于疚何则以光明也五互巽向离巽为命令而离为光明皆南面之象象曰上天下泽履君子以辨上下定民志上下以天泽言辨与志以离言初九素履往无咎象曰素履之往独行愿也夫此履也勿谓其初履兑刚遂以为非故履也方其本姤而来倒兑为巽以巽柔而易兑刚兑悦而巽顺则今之履兑初而上悦者乃其旧之履巽柔而下顺者也素也素不愿外虽独行可以往矣九二履道坦坦幽人贞吉象曰幽人贞吉中不自乱也此则履之最正者兑为卤卤地广衍坦坦然进无应而退有比非幽人乎幽亦兑象兑位西周礼所谓极西多阴是也葢刚在兑中二本正位贞而能中则所履自不乱耳六三眇能视跛能履履虎尾咥人凶武人为于大君象曰眇能视不足以有明也跛能履不足以与行也咥人之凶位不当也武人为于大君志刚也夫三居兑柔兑主悦而以互视之则倒兑且居五巽之柔巽主顺而以下视之则倒巽是悦不终悦顺不终顺也况巽固多躁而兑亦附决阴僣自用其在夬上为不全之离离为目此目眇也及履干而补离目于隔界则以为能视在姤之下为正巽巽为股以易兑而折于干此跛也乃借兑口而强续互巽之足以为足则以为能履而不知其实不能何也不足故也乃眇固已矣而跛则不伏尚欲恃其跛之履而履虎尾以为柔能悦刚可以不咥而不知巽足所加即兑口之所向也兑口反向反则必咥何其凶乎夫此一柔也阴也武人之象也而以离为戈兵为甲胄为向明而治肆其威武谓可以南面而称大君其志非不刚而位不当也夫武人也而可以为大君也乎九四履虎尾愬愬终吉象曰愬愬终吉志行也夫虎尾不専在刚也履之者亦不必専在柔也虽曰柔履刚惟三有然而四与三为同才不中不正并处于人道之中三履虎而四即随之然而三多躁而四多惧吉凶分焉葢愬愬者惧也传云虽处危惧终获其志已愬愬而志行矣时未吉终吉耳九五夬履贞厉象曰夬履贞厉位正当也乃以刚卦刚爻而当此刚位所应所辅皆莫有以柔济者此其为履所以多刚果而少従容也夫大君贵断而决则能断既贞且厉大居正而严天威于此位见之故演易者曰此推卦之従夬来者也吾欲明指其所自来以为推移之本而难竟其説曰独不观履与同人乎夫履与同人则皆従姤夬初上而推之者也夫自姤夬初上而推之者其卦有四而履与同人居其二则欲借此以类推其説九五可按也夫五卦君也同人之五曰大师克相遇遇者姤也同人而姤何哉非易姤而何以姤哉履之五曰夬履夬夬也履而夬何哉非易夬何以夬哉上九视履考祥其旋元吉象曰元吉在上大有庆也诸阳无应惟上独有应而其相应者则正对易之六三也三居巽初为眼可视我所履而又居兑上为决则可以考我所履之吉与否葢祥即吉也苟従其所来而考视之向以下干之三刚易而为上干之上刚特未能旋其刚而复之三耳其旋之乎则以兑従干者而更为纯干虽居履卦之终而实为干卦之首干元善长吉莫大焉吉而在上不其祥乎则不大有庆乎夫履无定位随所易而各得其义素履之往视履之旋即一履而往来备焉故繋曰履不处此之谓也仲氏易卷六仲氏易卷七钦定四库全书仲氏易卷七翰林院检讨毛竒龄撰䷊聚卦泰小往大来吉亨彖曰泰小往大来吉亨则是天地交而万物通也上下交而其志同也内阳而外阴内健而外顺内君子而外小人君子道长小人道消也此聚卦也夫犹是天地设位干坤成列之卦而必天与地并设干与坤同列然后往来之象见焉故曰独不见往来乎否泰是也往者自内而达之外也来者自外而达之内也小大者阴阳也小者阴大者阳也夫阳本在上阴本在下而今顾反之何与曰所谓交也交则上者有时而下下者有时而上内外亦然夫内即下也外即上也下阳上阴即内阳外阴故阳为健为君子阴为顺为小人健与君子则尝欲其居于内顺与小人则尝欲其居于外而以交言之则内健而往往则仍外外顺而来来则复内似乎君子小人迭为消长内外往来本无一定而在此时则不然君子也内也道长也小人也外也道消也故曰泰也象曰天地交泰后以财成天地之道辅相天地之宜以左右民初九拔茅茹以其彚征吉象曰拔茅征吉志在外也三阳与三阴为交故三阳连类以进而阴即翩翩以应之如茅茹然葢卦有互兑即倒巽也巽为茅虽互在二四与初无涉而茅根为茹根必下生茅在二则根在初矣拔茅者以其根进贤者以其类二三之征自有连初阳而并彚者不其吉乎彖曰上下交而其志同葢阴阳上下亦各有志今初征之彚亦曰其志在外耳惟阳志在外故阴志在内一曰中心愿一曰中以行愿葢同之也九二包荒用冯河不遐遗朋亡得尚于中行象曰包荒得尚于中行以光大也九二为卦主合三阳而居三干之中则俨一天矣夫三坤地也地曰荒犹四方之称四荒也而二能以广大之量包之上卦居坎位河也二身居互兑之初亦河也乃干健之徳足以冯之然且远迩同观中外一体三阴虽遐而不遗其志有在三阳并征而非比朋党尽消其得乎刚中进乎行健为何如者此无他身居离位则髙而倍明而旁有兼阳则光且益大也九三无平不陂无往不复艰贞无咎勿恤其孚于食有福象曰无往不复天地际也夫以三阳之终交三阴之始此正往来之机消息之会若所称天地际者如概言其理则天下无有平而不陂往而不复者而君子于此则一以人事持之修盈保大艰而能贞有何咎乎縦或其志在外将与阴交如六四之以孚即其孚也而任其自然勿以为虑则虽饮食之间亦且获泰交之福所谓寝食俱安也故曰保泰者持满之道也兑口为食离合为孚六四翩翩不富以其隣不戒以孚象曰翩翩不富皆失实也不戒以孚中心愿也夫四之翩翩而来者以交阳也第阴能广生则必先有资于阳而后孚之以其心今四居互巽之倒是巽近市利而四则反之况位当坤首坤亦吝啬虽欲富其隣而莫之以也且四之欲孚阳也当有戒矣信以心必信以言而四居互巽之倒是巽为命令而四则反之况位当兑口兑尽则口脱虽欲孚以言而亦莫之以也然富可不以而孚则必以是何故葢富之不以则以似巽而实非巽故似富而实非富失其实也若夫孚则中心愿之信虽在言而愿之在心夫在心而有不能以之也乎虽不戒犹能以之所为上下交而志同如此六五帝乙归妹以祉元吉象曰以祉元吉中以行愿也乃交之至五而为婚姻夫五与二应固也五为阴而二为阳以阴従阳不待言也何也中心愿也乃二四同功为互兑三五同功为互震震为长子兑为少女震为兄兑为妹合震之与兑而归妹之象成焉所为雷泽归妹是也夫当纣之时帝乙为尊故春秋传曰㣲子者帝乙之元子也以帝乙之尊而归六五之妹于九二则阴之従阳顺之従健小人之従君子皆得之矣以愿而见诸行矣既济之受福坤五之元吉两无愧耳上六城复于隍勿用师自邑告命贞吝象曰城复于隍其命乱也然而泰至此而否象生焉夫城土也隍去土者也向取隍之土以为之城今且复倾城之土以塡之隍此平之无不陂而往之无不复也葢坤当外尽而坎位上形坤为土为城而坎为隍为窞坤坎之合象固有之则虽坤衆水亦衆地水相比变而为师而亦何所用则虽坤为国邑兑为口语邑之不戒治以告命而究近于乱何则往复之㡬介于俄顷即守之甚固犹且不免于吝何况征也保泰者视此矣䷋聚卦否之匪人不利君子贞大往小来彖曰否之匪人不利君子贞大往小来则是天地不交而万物不通也上下不交而天下无邦也内阴而外阳内柔而外刚内小人而外君子小人道长君子道消也否则与泰反矣象曰天地不交否君子以俭徳避难不可荣以禄初九拔茅茹以其彚贞吉亨象曰拔茅贞吉志在君也夫犹是茅茹之拔而不可征也贞则有守有守则志不在彚而在君矣互巽为茅位在三五而其根在下故三为茅初为茹与泰同六二包承小人吉大人否亨象曰大人否亨不乱羣也亦将用其包并之量而欲上包阳而必不可包乃徒包其承已之小人以为羣在小人则吉矣大人当此肯乱其羣哉不乱故否亦不乱故亨小人都不可与作缘也六三包羞象曰包羞位不当也包羞则凡可耻者俱容之矣九四有命无咎畴离祉象曰有命无咎志行也此复泰之始也干刚在上虽与下不交而大君有命常伸于下葢艮为门阙巽为命令布干刚之徳以加坤衆纵使小人茹彚不利大人而既曰有命则大人自有羣在泰之时则朋欲其亡而在否之时则俦又欲其离祉初以彚见志此以俦见志也九五休否大人吉其亡其亡系于苞桑象曰休否之吉位正当也否従此休矣休未至于倾而稍休息焉故曰前者大人否今大人吉矣然而消长之理循环无端安危之几间不容髪虽或否运初开泰期将转而国家存亡自此政未可定也故尝念曰其亡乎其亡乎系于苞桑乎夫九鼎之重不悬缕丝万来之絇难絷弱木今以丛生之桑而系奔亡之辔我知其危矣上卦位坎坎为丛棘而五当互巽巽为拘为绳故有司象若苞桑之喻旧称坚厚按苞为木之丛生枝细不能系物此正与坚厚相反故唐陆贽收复河北后请罢兵状有云邦国之杌陧緜緜连连若苞桑缀旒幸而不殊者缕矣此亦以苞桑细弱难以维系为解旧过泥苞字遂认作坚厚实非义也上九倾否先否后喜象曰否终则倾何可长也否终则倾天下岂有长否之世哉䷌二易卦易姤䷫夬䷪同人于野亨利涉大川利君子贞彖曰柔得位得中而应乎干曰同人同人曰同人于野亨利涉大川干行也文明以健中正而应君子正也惟君子为能通天下之志同人者同于人也独阴不同于衆阳而反曰同人则以六二之应九五初亦但同于衆阳而厯久而后应之故卦词曰同人于野野者衆处之地也而彖则曰柔得位得中而应乎干应乎干则所以同之者祗此人也故是卦以二为主而六二之词但曰同人于衆与卦词同而九五之应则曰先号咷而后笑葢先违而后遇之又曰大师克相遇与彖义同第是卦六二一自姤推则在初一自夬推则在上故爻言同人凡四其在二与五则正中相应其各称同人固也初与上何与而亦曰同人若曰以言乎推则此亦其可同者耳故初曰同人则不出门而早已同之然而非相应者也上曰同人则昔同而今反违等之在野汎汎然不我应也若夫九五曰相遇则俨以姤与之矣曰师克则俨以夬决之矣至于干健中正则九五君子居正而应虽坤应而实干行焉故上卦坎位以纯爻得见而离有伏坎复相背不解则即此爻位原有川象况姤夬未推则初上两阴而夹中阳为大坎大坎大川也今既推之则已灭坎象为利涉矣反姤初之豖蹢变夬上之灭顶此非应乎干而干行不至此故离中为志而干行中正可以通天下之志焉按石晋髙祖以太原拒命废帝遣兵围之势甚急命马重绩筮之遇同人重绩曰干健而离明健者君之徳明者南面而向之所以治天下也同人者人所同也此其时将必有同我者焉易曰战乎干干西北也又曰相见乎离离南方也其同我者自北而南乎干九十月卦也战而胜其九十月之交乎是嵗九月契丹果助晋击败唐军晋遂有天下象曰天与火同人君子以类族辨物初九同人于门无咎象曰出门同人又谁咎也初不及同而上过乎同初以姤之六往而居二则连九三而艮象成矣艮为门故爻曰于门以本爻言也象曰出门则连二言也葢出门而即求同人何同焉然出门而不即同人何咎焉六二同人于宗吝象曰同人于宗吝道也二本与五为同人而尚未同也尚未同则同之者衆矣传曰人尽夫也谚曰一女留百家求也夫至一女当衆求而不其羞乎按广韵宗衆也荀氏九家易亦以宗训衆徐咸清曰同于宗与同于野同此汉儒説易与隋唐字书无一不合今为字书者妄有引类而特遗此训遂使易义俱晦一何陋也九三伏戎于莽升其髙陵三嵗不兴象曰伏戎于莽敌刚也三嵗不兴安行也三与四则求同而不得者也夫三居离刚离为戎兵而背有伏坎坎者伏也伏其戎于互巽之木间则已伏戎于莽矣然而自姤推而连艮象艮为山艮之上刚即髙陵也互巽为股为髙则升而髙也伏戎而升髙将以敌五而艮止矣虽厯离三之终㡬三嵗而弗克兴矣夫巽顺艮止则固所当安行者而欲其干行不亦过乎九四乘其墉弗克攻吉象曰乗其墉义弗克也其吉则困而反则也离刚坚乎外为墉三为二墉而四则乗之乗者乗三也其墉者二之墉也弗克攻者顺也互巽也然干为天则弗克攻则又以互干而反天则焉九五同人先号咷而后笑大师克相遇象曰同人之先以中直也大师相遇言相克也夫五之所应者二也则其所同亦二也然二以一阴而所承所乘所比皆阳焉能遽遇哉夫先反侧而后友乐闗雎之义也同人亦然然有升陵者有乗墉者是必用干行之衆借离应之兵而出刚金以克之则始可相遇姤者遇也凡推卦者亦曰此所同者则亦従姤来者也按卦主离火火无定体故易例凡遇离则皆有笑咷之象如离不鼓缶而歌则大耋之嗟出涕沱若戚嗟若中孚为大离或鼔或罢或泣或歌旅上卦离先笑后号咷类故旧说以号咷笑皆离火之声非无谓也虞翻曰同人与师反故亦称师或曰师五阴称师同人五阳称大师上九同人于郊无悔象曰同人于郊志未得也葢従此是路人矣徐咸清曰同于郊与同于野同䷍二易卦易姤䷫夬䷪大有元亨彖曰大有柔得尊位大中而上下应之曰大有其徳刚健而文明应乎天而时行是以元亨大有者多也夫以一阴踞五中而诸阳之大皆为所有不既多乎况上离互兑以干之天行当夏秋成物之候长养矣稔矣不又多乎故曰大有者多也苐是卦所推以姤之下柔与夬之上柔同易五刚是上下两柔俱得尊位居诸大之中而夬上与姤下皆应之则夫内为刚健外为文明刚柔相应而乗时以行凡四徳之所谓元善而亨通者亦皆于天火见之而何勿多之有象曰火在天上大有君子以遏恶扬善顺天休命初九无交害匪咎艰则无咎象曰大有初九无交害也初之所有本自五来则向原与五有交而今无矣是何也则以五之交如者自有在也但六五为离中为日日行交道或自外而内或自内而外而惟当正交之地则不无阴亢阳月揜日之害如三当内外之交而曰小人害是也今既无交则亦无害而特其所为无交者匪以害故葢害者咎也大有之初四阳递行但稍为难进则已无咎吾所谓无交害者亦大有之初如是焉耳故象特申之曰大有初九九二大车以载有攸往无咎象曰大车以载积中不败也二则阳多矣居下干之中当互干之首重刚而中比积载之时也干为大车行健有攸往而离牛前之此大有之所积者而何有于败九三公用亨于天子小人弗克象曰公用亨于天子小人害也以干三而踞下国之首三公象也大有至此已衆多之极而身居互兑进为容悦则将绌所有以享于君时固有之第三当内外之交与初之无交不同而又不能为六二交如之应则过于容悦反为小人小人则弗克享矣何也以害故也按左传晋文侯将纳王筮之遇大有之睽曰战克而王飨吉孰大焉则享君固大有事其害者以弗克享耳若其变干天为兑泽而以当离日谓之天子降心以逆公则此卦干下离上降心亦然故传又曰复亦其所大凡占卦既有动则贞悔俱占无有舍之卦而仍占遇卦如朱子用九所云者畧见干下九四匪其彭无咎象曰匪其彭明辨晳也四则阳之多従此而极尝恐以衆阳逼一阴曰阳多矣则阳虽五有而非五所有乃其有也其有则咎矣故于此改大有之名曰彭彭者多也犹大有也葢居四者能不以为彭而其所为衆多者若非其彭则处髙不危处近不偪处极盛而不盈满自非得离火之明而辨而能晳何以至此六五厥孚交如威如吉象曰厥孚交如信以发志也威如之吉易而无备也五居离之中孚象也乃下应乎干亲贤惇信若与之相交者然是能以孚中而发通志虽一阴自守简易无备而其威俨然是非不戒而孚不怒而自威者乎上九自天祐之吉无不利象曰大有上吉自天祐也夫五之交孚既已应乎天而承上刚而不知此上刚者即向之自天而助成之者也上与五俱为天位而夬以上柔而易五刚则实借天以助之虽一阳与四阳同而此有所自凡所谓尚贤所谓履信所谓元亨而无不利者上与五共之矣大有之终莫盛乎此故传又申之曰大有上吉仲氏易卷七仲氏易卷八钦定四库全书仲氏易卷八翰林院检讨毛竒龄撰䷎二易卦易剥䷖复䷗谦亨君子有终山形一何髙而居乎地下谦也谦则必亨是以君子有终也夫君子刚象也三终象也艮者万物成终之象也夫以君子之刚处内卦之终而又当万物成终之艮则有终矣葢万物之所以成终者莫如艮彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也夫谦自剥来者也夫上与五天道也夫以剥之上而降为三是天道下济而成光明也谦又自复来者也夫初与二地道也夫以复之初而升为三是地道虽卑而气上行也且夫三与上卦之终也亦卦之盈也剥降上之阳而予之下是天之所盈者亏矣复升初之阳而予之三是地之所盈者变矣天道亏上盈以益下之谦地道变内之所盈而流其谦于外然且三为神四为鬼而三盈之神居坎险而近于害三与四綂为人道而三盈之刚诎坤下而近于恶一若鬼神人道亦惟谦是福而谦是好则夫谦之在天固尊而光而谦之在地虽卑而不可以踰非君子之终而何象曰地中有山谦君子以裒多益寡称物平施字书引易掊多益寡掊者尅也即剥也上従剥来是裒多也益者愈也不亏也下従复往是益寡也损益备则施予平矣初六谦谦君子用涉大川吉象曰谦谦君子卑以自牧也谦之初即复之三也夫三在下卦谦也复逊位以居于初人谦也山在地中谦也而初又为山之足又谦也谦又谦非君子乎虽然互坎在前川也而通视之为大坎则大川矣是惟柔降而刚升者能涉之而何勿吉六二鸣谦贞吉象曰鸣谦贞吉中心得也二为正位而居中则其谦正而出自中心不必自鸣其谦也有鸣之者也鸣者声也诵也按复为地雷则下卦本震震善鸣而前有互震则又有遥鸣之象所谓鸣也若姚信曰三体震为善鸣而二亲承之故曰鸣谦则隔一位矣九三劳谦君子有终吉象曰劳谦君子万民服也三以一阳居互坎之中坎为劳非劳谦乎且以刚綂柔相其互体与地水之师无二而又据艮之三履震之首则谦让忧劳或动或止以之成万物而服万民固其所也六四无不利撝谦象曰无不利撝谦不违则也三之前后皆顺刚不贰有何勿利而特其所居位髙有似乎三之谦反聴其指撝然者然而未尝违度也六五不富以其隣利用侵伐无不利象曰利用侵伐征不服也已无所利而惟臣隣之是利君之谦也然而犹有不服者夫三处刚位而上六则应刚而傲五六二则承刚而不合五皆不服者也夫爻具师象以敌二也命三率师以敌上也九三震之刚有钟鼓之伐也六五震之柔无钟鼓之侵也夫五阴见坎而成互离离主兵戈而人适当此不服之象形于比应则夫仁者之勇或侵或伐光明震动以出之何勿利焉上六鸣谦利用行师征邑国象曰鸣谦志未得也可用行师征邑国也夫六二之为鸣谦也以本震也此非己鸣之而人鸣之也若上六本艮而倒震且又乗上互之震乃欲效震鸣而自鸣其谦岂得志乎第上六以坤极而加互坎之上地与水互师象也师则居髙而綂衆舍亏盈之谦而恃剥艮之刚容或有之然以之为利则不可葢坤顺其性也尊而光者其徳也乗刚而应刚乗柔而比柔者其位也以至谦至顺居应刚比柔受侵受伐之髙位而以之行师縦曰可亦第自征其邑国已耳葢上六之谦其配乎有终而思以善成其终有如此䷏二易卦易复䷗剥䷖豫利建侯行师彖曰豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动故刑罚清而民服豫之时义大矣哉豫有二义早计也乐也葢先物而动则莫如雷之出地而雷既出地则物以生成而乐然而曰建侯曰行师者震为侯坤为土建侯象也以一阳綂五阴为地为水而以上震之长子帅之行师象也虽刚非中位然一刚而诸柔应之且合三五之互坎与体之大坎坎中为志刚得应而志自行下顺上动此与天动于上地顺于下者相同而况君之抚有此衆乎故其在天地则日月不过互坎大坎皆与伏离为背合坎月离日无过差也四时不忒上震下坤互坎互艮递四时而顺序之不少僭也其在圣人则坎为律而互艮而止而刑清坤为衆而居下而顺而民服则是剥与复为时卦乃易而为豫而长阳绌阴之义皆见焉何其大也按国语晋侯将入秦筮之得屯䷂之豫初四五三爻皆动占法爻动多则占彖故司空季子占法谓屯豫彖皆利建侯得国之象也若占此彖则曰坤母也震长男也母老子彊故曰豫其繇曰利建侯行师居乐出威之谓也此皆以两卦内外及説卦互象为断与推易之法正相表里若晋史郭璞传所载晋元筮兴复事则近乎狡狯且第有案验而无占断骤觉难测及以推易之法衍之则了若指掌非畸事也豫上震下坤震为龙为首出之子而下连坤土此奋而出地之象也悔为睽上离下兑向明而治而金以宣之体离互亦离此重明重光中兴之象也震为鸣为声故先王以作乐崇徳而合暌之兑金以升于暌之离火是坐明堂向南离而考击钟镛以作乐之象也祗两卦皆有坎水以陷之则尚在陷中未经出土而豫坎互坤则当在水土之间况豫之震为东方离为南方会稽者东南郡也豫有互艮艮为成万物之所以成终者也则非告成功乎若曰钟有勒铭有古文则睽离为文兑为言以文为言非勒铭乎至若长七寸二分者南北为縦縦即长也南离之数天七地二则七寸二分也大数阳小数阴也东西为衡衡即径也西兑之数地四天九则四寸半也阴数四折阳数之九而半分之则四寸有五也象曰雷出地奋豫先王以作乐崇徳殷荐之上帝以配祖考初六鸣豫凶象曰初六鸣豫志穷凶也豫上为震震当鸣而初自复来向时之震鸣今已易为坤喑矣乃复倚虚震而为之鸣夫无实而有声者为妖况震鸣在四而我故先之是太早计也计之太早则似豫而实穷矣穷则凶凶又何乐六二介于石不终日贞吉象曰不终日贞吉以中正也此以不豫为豫者也二处坤之中以阴居阴而五不我应乃复当艮山之初而介艮刚以与五相阻是介于石也且离象为日下卦本离位纯阴则见而二当离位之中离象未竟是不终日也夫前有所介而其所自处者复为不终日之计可谓豫乎然爻处坤中顺而守正与初之妄动者反可谓不豫乎夫初与二同为地道而一动而凶一顺而吉此无他顺动之致殊由中外之势异也六三盱豫悔迟有悔象曰盱豫有悔位不当也三多悔介亦多悔葢以坤迷之尽当艮止之半不能早计徒仰视上震羡其所得而悔之则亦晚矣夫离为目三四半离而従上则为盱目徒盱目以观虽曰悔晚然不可谓无悔也何也位使然也九四由豫大有得勿疑朋盍簮象曰由豫大有得志大行也此其为豫则有所自者也由自也自复为震震则先事而动自剥为艮艮则后事而成先事而动则早计后事而成则乐此豫之大有得者故互坎为疑而互艮止之曰勿疑也夫西南得朋五阴皆朋也而合而总乎此矣盍合也簮总也以一阳括衆阴而贯乎其中如簮之括髪者然非得坎志而大震行不至此六五贞疾恒不死象曰六五贞疾乗刚也恒不死中未亡也坎为疾疾与豫反书所云王有疾勿豫是也夫四五皆互坎而体之大坎则君独受之第坎象为月而五当坎上正弦满之时所谓縆也縆与恒同即诗所谓如月之恒者虽恒有半魄而中明未亡实未尝死则为久长计仍有类于不终日者此则豫仍未豫者也五与二应正上坎下离相对之位而上爻不纯且四刚逼而多亢遂致坎忧离乐坎月之恒明反不如离日之暂丽如此上六㝠豫成有渝无咎象曰㝠豫在上何可长也上自剥来剥上刚为艮而今易四柔而㝠艮之迹是豫之有成者莫如艮所谓成言乎艮者而今已变而渝矣渝则㝠㝠则不长然而犹无咎者天下难与图成者未必不可与虑始既已遇豫而败其所成则变动方开正谋始之事所谓以毁为成以变为正者豫道有焉几一阳所推之卦俱自剥复则俱従初上对易然特于此卦发其例如初既变震则鸣震为凶上既变艮则㝠艮为无咎第于九四所易之爻直揭由字以明推必有由而初揭震鸣上揭艮成与一阴推自姤夬而履揭夬履同人揭姤遇正同特姤夬分揭二卦而此従一卦并揭之则亦阴阳竒偶之㣲意耳葢推卦之显着而精核如此䷐三易卦易否䷋咸䷞益䷩随元亨利贞无咎彖曰随刚来而下柔动而悦随大亨贞无咎而天下随时随时之义大矣哉随者従也震动乎内而兑悦乎外动则将为人所従而悦则因而従之则以悦従动以兑従震以阴柔従阳刚随义固然第震位正东为初春之卦雷动水随则阴本従阳而兑位正西为秋尽之卦雷收泽中则阳又従阴所谓时也葢随自否来以上刚与初易又自咸来以三刚与初易又自益来以上刚与四易皆刚来而下乎柔则原是以阳従阴而既易之后下动上悦则然后以阴従阳是必动而能通不诡随而一以正则阴阳相随惟时所従所谓天下随时者此其义岂细故也宋时金主完颜亮入冦筮蛊䷑之随䷐占者曰我有震威而外当毁拆敌败之象也葢随自否来又自益来皆以上刚填下柔而蛊之所变亦复如是艮上变柔巽初变刚干元在上下填坤初断金主之首而坠于地矣且两互为渐渐之辞曰夫征不复其何能返后果验象曰泽中有雷随君子以向晦入宴息初九官有渝贞吉出门交有功象曰官有渝従正吉也出门交有功不失也夫初以否上咸三为震刚是今之为长男为出帝所称官者皆従初柔之变而得之者也渝者变也第四为正应两刚不交唯出当互艮艮为门阙则二与四同功二柔四刚似乎可交而特其所交者功焉耳非其应也夫出门者随也随而得阴不能无失顾变柔得刚则自处者既已正而在前所随复阴阳同功则彼之所有亦即官之所有何失焉葢同功为互体此三圣所共演而其説不明乃此曰有功而四爻之所应者即曰明功犹不明乎观易者审诸六二系小子失丈夫象曰系小子勿兼与也三阴固当随谓之妇随而特此妇人之足羇绊不前犹圈豚然毎随男子辄若为男子所系累者况二三两爻聨袂相随又复前当少男而后遇长子夫少男者小子也长子即大夫也今二之所随本近大夫而忽与小子同体长者足未展而小子之手已拘之前后牵曳势不兼与是前所见系者为小子而后所失者在丈夫也六三系大夫失小子随有求得利居贞象曰系大夫志舍下也乃若三甫入艮门而震足已追及之小子之艮背尚未依而丈夫健足一若连鸡之不可解是后所见系者为丈夫而前之所失者在小子也夫力求上进犹惧不前志在居下安望有及特是三自咸来当在咸时居刚为巽而今易为柔柔亦为巽是我之所随虽已受巽绳之系而未必不足邀巽利之得惟恐小子在前艳其多获忘向之所失而于此复求其有得则前后长少牵曳何已故曰三位不正惟正则吉也葢恶三之多诡随也九四随有获贞凶有孚在道以明何咎象曰随有获其义凶也有孚在道明功也九四居巽中而利有获自此以往将必凶幸身居坎孚当离明之旁而震行随之则我之有孚已在道涂即当六二同功之始而其义已明虽凶何咎葢四与初应两刚不交故借二以为功而四亦借二之同功以为应其相随而相照如此九五孚于嘉吉象曰孚于嘉吉位正中也此全卦之君上大坎而下大离得负阴向明之治而坎孚离嘉祗位当正中而上下应焉随之主也上六拘系之乃従维之王用亨于西山象曰拘系之上穷也此阴之见系于五者也凡随皆以后従前而系则有与后随者上之系五犹三之系丈夫也苐此之所系固结不解系之又系之干凿度亦云上六九五拘繋之又维持之则以随至此而极无可解焉葢此爻在益原居巽刚今变为三五互巽其巽绳所系与二三同而倒巽尤甚至随之之尽内动外悦天下皆随于是告名山而升享祀一如我周之肇西土者自非随时之极大亨以正焉能有此兑西方之卦连艮为山而此当兑口象为飨食当其时者非王而何仲氏易卷八仲氏易卷九钦定四库全书仲氏易卷九翰林院检讨毛竒龄撰䷑三易卦易泰䷊损䷨恒䷟蛊元亨利渉大川先甲三日后甲三日彖曰蛊刚上而柔下巽而止蛊蛊元亨而天下治也利涉大川往有事也先甲三日后甲三日终则有始天行也蛊坏也器不用则坏人不事事则亦壊夫以内巽之行而复外艮以止之宜其壊也然而大亨者岂非以其蛊也哉不事则蛊而蛊必有事诚能事其所不事则治乱之功勇于治治虽大坎在前而震互于巽雷既动而风自行大川之涉有何勿利特事贵及时彼夫巽与止而犹可以事事者所赖有震动之时在也故震为木为甲而甲为干始凡天时所周将有所终则必有所始今已得始甲则凡先乎此后乎此而皆得以甲周之所谓终则有始者虽曰干有十数而前三后三厯七日而十已周葢先甲为辛为金为壬癸为水后甲为乙为木为丙丁为火合木火金水而四时悉备所不用者独戊已耳故子夏传曰先甲三日者辛壬癸也后甲三日者乙丙丁也夫第言辛壬癸乙丙丁而不言戊已则明以戊已为不用矣葢戊已属土分王于八干而所行特迟言震甲者必去之若是者何也夫蛊自泰来者也以泰之初刚而升为上刚又自恒来者也以恒之上柔而降为四柔则是刚使上而柔使下也且又自损来者也损内卦本兑而今改为巽损外止可脱而今加以顺是向之说而止者今巽而止也然第患不事事耳苟能事事则治乱之功勇于治治虽以治天下可矣而况于涉川葢涉川之往贵有事也自甲至癸终而复始所事者急也夫人事尽则天行亦见按秦伯伐晋之筮详见左传少时读其文而不得其解叹易义已亡三圣所传之㫖茫然不晓即周汉相距曽无㡬时而周史占法至汉尽失縦或晋唐诸儒偶有触发终不得要领及闻仲氏推演之说印之三圣之所传戃怳相合因复返而观周史之易知推易之法即占易之法而惜当时所传兼卦多而専卦少也夫兼卦则义在动变两卦比校不全用本辞然犹有本辞可按验者若専卦则所演所占皆是物也然而不观之所推则其义不见如秦伯伐晋筮之得蛊夫蛊彖与蛊象具在也即宣圣所賛今所谓大象小象者其辞亦未尝亡也然而涉河之师三进之胜侯车之败雄狐之获于卦于象于爻于辞何曽有是而印之推易则旷若发蒙了若指掌剨然嗒然若雾卷若冰释踊跃而不可已然后知周史之占宣圣之賛文周之推演掩抑数千年而今日而始暏之也夫所谓涉河者何也夫河者水也坎也凡爻之踰刚中而成坎象者即为涉川此通易之例也今蛊自泰来以泰之初九越二三之刚而为上九又自损来以损之初九越二之刚中而为九三是皆踰刚爻而成坎象所为踰河之师是也然而未尝三去也夫相筮之法内我也外敌也以我向敌而一则以泰之初刚进为上刚再则以损之初刚进为三刚是三进之师既已有二而又且一自恒来以恒之四刚而进为上刚三阳递进无非劲卒而皆足以制其险一曰三去一曰三败向非此推易而何以有是三也且夫侯车何以败也夫坤者舆也泰易外卦之坤舆以为艮止外为敌固将止敌之车矣乃震亦车也恒又易外卦之震以为艮止夫震为动木视若仰盂此车箱之象也今易为艮止而又倒震象以覆其车非车败乎震为侯非侯车败乎故曰千乗三去言我本千乗之侯也三刚并进是三去也三去而覆其车则雄狐获矣何也艮为狐狼艮之阳一爻即雄狐也雄狐阳狐也阳狐而蛊者必其君蛊者君父之恶也故又曰夫狐蛊必其君也此以推易为占易者也至于卦本辞则贞风也其悔山也贞巽木而悔艮土以木尅土以风落山谁曰不克此则占本辞者耳夫既占推易又占本辞推法可验占法亦可验葢其以専卦而见三圣之易者有如此象曰山下有风蛊君子以振民育徳初六干父之蛊有子考无咎厉终吉象曰干父之蛊意承考也夫天下之以不事事而致壊事者岂少哉晏安之习积之有渐葢自其祖父而已然矣此其际不可不有以干之干者事也干蛊者事事也夫事事而岂止于一家已哉然请观之家夫泰之以三阳为干也是父也今与上易位而成艮刚是父亡矣父亡称考而无如其有遗事也蛊也此非他之蛊父之蛊也夫言父则谓父不可以死也乃犹幸其干之也曰有子矣今而后可以瞑矣故曰是考也无咎者也在父则有蛊而在考则无咎子虽厉亦何伤乎故厉终吉按子夏传曰临事専故厉成其志故无咎有事然也葢巽为命令父有命而子承之亡则不然今曰意承亦曰吾承之以意所谓従治不従乱者此耳九二干母之蛊不可贞象曰干母之蛊得中道也父为考则所存者母也父蛊母亦蛊所谓蛊矣蛊在母则当以不事事之所谓善事也可以贞乎葢二以刚爻居中正之位似乎可贞然下体位巽而又当互兑之始则其所以为中者乃巽之中也巽而悦则不可贞不可贞即中矣此六爻皆干蛊之子其所为父为母者本无定位夫亦随象而名之此之为母以初爻而言也初与二同为地道如兄弟然初既承考则二当将母九三干父之蛊小有悔无大咎象曰干父之蛊终无咎也蛊事也又惑也三爻本损泽之阴移阳为风是以少女为长女此则蛊之所由来也第三为互震之始正干蛊者徒以四上两阳不能相应而又居坎中故小有悔耳夫干蛊又何咎焉六四裕父之蛊往见吝象曰裕父之蛊往未得也四本震阳而移为艮阴上下无应乃又互于兑以兑折之终当艮止之始此大不能事事者且夫父之蛊以长女也今复易恒之干刚而为兑之少女兑为妾是既惑长妻而又以少女当下妻之惑裕其蛊矣夫艮止也惑且止将安往乎六五干父之蛊用誉象曰干久用誉承以徳也外卦为受蛊之地而亦干蛊者重干也二与五应用二之令闻以承前之徳此善干者繋曰二多誉上九不事王侯髙尚其事象曰不事王侯志可则也上之刚一自初来初之所承事者二也二臣象也侯也一自四来四之所承事者五也五君位也王也今皆不事矣以言其位则至髙以言其志则可尚此虽在干蛊之外者然泉石之癖亦一蛊也要之事有不同干蛊者事所不事髙尚者不事而事故曰艮虽止而出险之刚往可有事即不事亦其事耳䷒聚卦临元亨利贞至于八月有凶彖曰临刚浸而长悦而顺刚中而应大亨以正天之道也至于八月有凶消不久也地临水曰临如临深然故以卦言之则为坤临兑而以爻言之则为阳临阴第是卦体当大震震体従干故一以干徳予之所谓大亨以正者则以震主行二阳方动由渐而长内说外顺刚中而应此固天道之自然而祗其所为阳长者不可久恃従来消长之㡬循环无穷既有长则必有消故取象于临以为临则不行而无如阳日以升隂日以转今以十二辟卦计之临之为卦祗二阳生地不过建丑十二月耳而试一反观则临观对见即此临之十二月已至于观之八月虽同是二阳而阳之所为长者亦即阳之所为消况坤位西南时在六月兑位正西时在八月上坤下兑原有所临非时之忧而倒兑为巽従外视内则以观对临更有反观而得之之象且文在商时确守商正二阳建丑此正一王端朔所由始也商徳浸衰至是己见作易者其有忧患矣象曰泽上有地临君子以教思无穷容保民无疆初九咸临贞吉象曰咸临贞吉志行正也以阳临阴则初与二皆临也咸者皆也夫二为正临初与偕则志行正矣九二咸临吉无不利象曰咸临吉无不利未顺命也二与初皆临则不惟得吉且得利焉夫巽为近利市三倍又为顺为命令二与初既同居倒巽之刚而二又刚中则一为利市一为顺命两宜有之特此时以阳临阴不以上临下恃刚中之应而上临诸阴利市则有之矣以言顺命则未也六三甘临无攸利既忧之无咎象曰甘临位不当也既忧之咎不长也三当兑口之未而上承坤土之甘是以甘说为临者夫身处阴位既不能下临二阳而又同在四阴而已独别于下位下又难以临上是其所居之位两不相当若甘心临人而为人所临而亦甘之何所利乎且卦所为倒观而得八月者指观四也临之三即观之四则此爻虽甘殊为可忧葢坎为忧兑上为半坎是也但既能忧之反甘为苦反说为忧则观之四终是临之三位非正当何咎之有六四至临无咎象曰至临无咎位当也临至此而八月矣所谓至于八月者此则其至之者也三地内临至此见临二阳外消亦至此见消时实为之又谁咎焉故以卦位言则以阴居阴位固相当以四应初位又相当而况従临象反观则今之临四即后之观四其于八月之位抑又相当如此所以与向之以临三为观四者有别耳不然三与四同为失位而一曰当一曰不当何辨焉六五知临大君之宜吉象曰大君之宜吉行中之谓也上柔应下刚五原不足以临二而无如五中君位则即用中以临之然亦智矣中庸曰惟天下至圣为能聪明睿知足以有临也此大君之宜也上卦坎位以纯爻而见五居坎中坎水于五徳属智故有是象上六敦临吉无咎象曰敦临之吉志在内也敦如覆敦地之髙者也上坤至此髙矣夫泽上有地以髙临深故谓之临则此据髙地正临之本分而特其所居者非正中之位身虽临而志有在葢志在五也上在五外则五在上内诗曰如临深渊又曰如临于谷皆以髙临下艮之敦艮亦此义䷓聚卦观盥而不荐有孚颙若彖曰大观在上顺而巽中正以观天下观盥而不荐有孚颙若下观而化也观天之神道而四时不忒圣人以神道设教而天下服矣观为大艮而三五同功则又为互艮艮者门阙之象故曰观春秋传所称两观是也第朝有观庙亦有观皆门旁双阙而是卦下坤上巽以地上之木而岿然髙峙谓之鬼门鬼门者宗庙之象故卦词盥而不荐郑康成谓诸侯贡士于天子卿大夫贡士于其君皆以賔礼祼献酬酢而不必设俎此据爻词利用宾于王一语而妄以周礼賔兴当之其说颇无据有谓诸侯相朝灌用郁鬯无笾豆之荐又诸侯朝天子在始至时天子使大宗伯祼以鬯酒无笾豆一献而罢此庶与盥而不荐义合然考大行人掌大賔客礼仪亦原有飨礼食礼诸献参差不一且殷以前未必即用周礼况贡士朝会皆与圣人神道设教本义殊不相涉惟马融王肃诸家直指祭祀言谓灌地降神此是正㫖第引论语既灌而往为証以为王道可观莫大乎祭祭事可观莫盛乎灌及神降荐牲而简畧至矣则直以鲁之郊禘说易岂有此理且祭礼之诚全在祼荐所谓殷荐上帝礼以荐重故従时祭言则荐韭荐黍有羞无牲而以大祭言则荐牲荐酒荐币荐璧皆谓之荐岂有荐礼盛大而反简畧不足观者葢观有两义以门阙为楼观之事则以上观下而往往悬法以示垂象则又为天下人所观故在朝在庙皆有观象而此属宗庙则上之与下皆将于是乎观礼乃巽当夏令时值礼行四五半坎有孚在衆则即以祼荐大礼观之而以艮手搴巽茅祼鬯荐借两皆有象毋论祼荐相仍不可阙一而第当祼初斯时尚不荐也而相信之至即已秩然其可观如所谓上颙颙下颙颙者况既荐乎葢上为大观下为观化下顺上巽五刚居中正以观天下而天下化之所谓殷人尚鬼文在殷时亲见夫有殷圣人法天之神道以为嵗时之序祭而周流不忒传云圣人以神道设教而天下服此之谓也象曰风行地上观先王以省方观民设教初六童观小人无咎君子吝象曰初六童观小人道也夫观则合上下中外男妇大小而皆可为观虽宗庙之中未必容童竖妇女之窥伺而人卑地远则遥望不及有斯象焉艮为少男初则尤穉矣此童也夫五上二阳为君子则此童小人也夫以小人而作是观亦曰道在则然固无足咎傥君子出此而不其吝乎六二闚观利女贞象曰闚观女贞亦可丑也兼画之艮既为阙于庙门之前而三五互艮为之重门然且坤为阖戸此重门又阖者也乃下卦离位纯阴则见而六二以中女之目加之重门半阖之间非闚观乎虽二阴小人不必果皆女流然幸当大观之世不入庙骏奔同于助賛而仅仅以观女自居女虽贞不亦羞乎六三观我生进退象曰观我生进退未失道也三与五同功既已升阶当飨荐之位所谓盥而不荐者此则其当荐时也葢生者进也即荐也说文谓草出土上以渐进长曰生而集韵广韵皆以荐进同字如列子王进而问之作荐而问之之类以荐用草借凡荐食荐物皆有所借而借必用草故以草土之生作进餽之荐进为荐生亦为荐此按之说文诸书而厯厯可验者今三与四当臣位而庙祀之际原有大夫賛币卿大夫従君之文则君荐而卿大夫随之以荐虽曰此君之荐然实我荐也以臣固有従君之道故也乃下卦之终既值内外之交而同功伊始又适当升降之际则以之进荐而干为金玉坤为布帛艮为菓蓏巽为茅苴皆当荐之物而我为之进退乎其间不特人当观我我亦当自观所谓自我荐之亦自我观之道也何失乎六四观国之光利用賔于王象曰观国之光尚賔也六四近君而加于臣民之上此助祭之賔书所谓作賔于王家者是也第虞賔在位殷士祼将皆称觐光觐者观也而二阳以髙明踞艮髙之上则又合坤离而为国光此正载见之诗羣公助祭所云休有烈光者而賔且观之则其观之所尚为何如者也按左传陈敬仲初生筮之遇观之否䷋太史以为利用賔于王为代陈有国之象正以陈为三恪之后为賔故云然若其云庭实旅百则兼诸侯朝王之说葢筮法随象取义与解易不同至唐人定命录载天寳十四年王诸入解筮遇干之观谓己及賔王而大人未见遂遇禄山变而返此与郑𤣥賔兴之説又适相巧合然亦筮法如是耳九五观我生君子无咎象曰观我生观民也此大观也五处君位当在上之观则凡进荐之礼我之所以必观者以为此非人之荐而我之荐也礼所谓君亲制祭者也葢巽礼可观本欲以示观于民今大观在上而我之所自观者皆为民之所观化然则其观我荐者观我也与哉观民也夫民能观则小人无咎君能观己以示观于民则君子无咎上九亦然上九观其生君子无咎象曰观其生志未平也上与五同居巽刚其礼巽与五同而位非正中此诸父诸舅合同异姓之尊而居髙而观不必尽厠之牵牲賛币之列则其所观者凡王之荐与诸臣之荐皆其荐而非已荐也夫非己之荐而犹观之者以观之在上而必先观之在下葢惟恐民志之有未平也故观之也従来宗庙之礼贵在平志故商颂汤孙之祭一曰绥我思成既和且平又曰既戒既平时靡有争此则神道设教殷人尚鬼之显然者大观君子不于是之观而何观已后汉杨宣策灾引京房易传以观其生谓大臣当观贤人之性行然后贡之则汉儒亦有以生训性者且与康成贡士説合总是占验家各有师承不碍同异至宋后则茫无依据耳仲氏易卷九仲氏易卷十钦定四库全书仲氏易卷十翰林院检讨毛竒龄撰䷔三易卦易否䷋益䷩损䷨噬嗑亨利用狱彖曰颐中有物曰噬嗑噬嗑而亨刚柔分动而明雷电合而有章柔得中而上行虽不当位利用狱也噬嗑象也噬者齿决物也嗑者合也初上二阳为龈刚上下相向而填诸物于其中名为噬嗑但贲象倒见与此并同而不名噬嗑则以上开下动与上止下开有分殊也夫开而能动中有决断自能亨通而即以其象旁推之上下两刚同于犴狴决断诸有兼类折狱则噬嗑既亨即因而用狱亦有利焉是何也卦象类颐而中决诸物因名噬嗑第物以类聚而后始従而分之凡阴阳刚柔皆谓之物传所谓阳物阴物是也今卦従否推又従益与损分推则当未推时刚柔皆聚而不分自九四互易而刚柔分焉所谓物以羣分者而于是下动上明下雷震上电相合成章但以否卦推之则初柔易得五中而柔従上行而以益与损分推则亦以四柔易得五中以三柔易得二中皆柔之得中而従震而上行者虽五中以阴居阴殊不当位而开明决断自能出离光之照以为震雷之决虽以之用狱尚有兼利而况噬嗑乎象曰雷电噬嗑先王以明罚敇法初九履校灭趾无咎象曰屦校灭趾不行也噬嗑以初上两刚为断物之具其取象噬嗑而复以用狱为义者虽坎为刑律亦以噬嗑之刚能断决也但初刚従否来当在否时本坤柔之一而今易为震刚而阴没于阳之中似震足下垂见刚木而不见趾一若以校木为屦緉者校者足械也夫如是则不行矣震为动为行而前当互艮故有此象六二噬肤灭鼻无咎象曰噬肤灭鼻乗刚也二柔与三柔皆在噬嗑之间而体当大离离火炎上则近上者为干腊而近下者为革肉肤者革也礼所谓肤鼎是也第此六二本损之兑刚兑口上向而二刚隆然于兑口之上所谓鼻也今易以四柔而隆然者亡矣虽二四互艮艮为黔喙为鼻而二当艮喙之根但见喙而不见鼻一似従根而噬噬之深而灭其鼻者所谓没鼻之噬也夫艮之所以得称鼻者徒以一刚踞口上与兑口同而今已灭去则凡为刚者皆鱼肉之矣可乗刚乎六三噬腊肉遇毒小吝无咎象曰遇毒位不当也三于大离稍近上则为腊肉腊者火所干也周礼腊人有腊鼎是也但三入互坎之内坎为隠伏为病则厚味腊毒容亦有之然故小吝耳何咎焉或曰腊固有毒张协七命云甘腊毒之味此即甘脆肥脓所谓腐肠之药者与遇毒不同九四噬干胏得金矢利艰贞吉象曰利艰贞吉未光也离为干卦以一阳而夹两离之间则其所噬者直干胏而已然四従损来损下为兑又従益来益上为巽而皆易之为互坎之中是坎本弓也而兑金巽木合之作金矢而贯于坎中虽离火未光而离兵之用早见之则我之所噬不过残肉而已得利器此饮食之道吉凶相循所谓于味必思其毒于利必思其难者金矢之得所由必艰贞而后为利也葢刚噬固艰噬刚尤艰明罚敇法端必由此旧以此爻为所噬之物不通即以中四爻全指狱讼牵强傅会亦殊不合此言噬嗑耳金矢本箭镞今食田肉而得九镞者往有之朱本义引周礼钧金束矢狱讼所入者为解其于金矢固巧合矣然于噬胏之义何居且得金矢与遇毒得黄金一例黄金无矢毒又何物况文王演易禾必用周礼也六五噬干肉得黄金贞厉无咎象曰贞厉无咎得当也其噬干肉同而此又得黄金者以五柔为否干所易干为金而位当坤五之中则为黄金天下事何常以意外之获而守以恐厉之心虽以刚决刚以柔决刚事有不同而贞厉与艰贞一也何咎之有上九何校灭耳凶象曰何校灭耳聪不明也初刚为足为屦校则上刚在首为荷校荷校者项械也夫三五同功者坎也坎为耳而此踞坎上而荷械于项则并坎耳而灭之矣夫离为电为明而灭耳而不聪即不明矣以不聪不明者而使之用狱不其凶乎夫犹是罹刑而屦校无咎荷校即凶者刚固不可成也䷕三易卦易泰䷊损䷨益䷩贲亨小利有攸往彖曰贲亨柔来而文刚故亨分刚上而文柔故小利有攸往天文也文明以止人文也观乎天文以察时变观乎人文以化成天下贲者饰也衣裳以饰躬而五服五采则又绘山于上衣绣火于下裳以为衣裳之饰则是山火者天地之大文而上山下火尤前古迄今后王君公借以饰躬之善物也第贲固以饰为义而贲之为色则其质本白而或间以黒或间以黄其在卦色则为巽为坤而在方色则见之东西南之间故是卦所推自泰自益自损皆有坤巽有黄白而既易而皆去之所幸火与山合则山石火照亦间有黄白之色惜其色不纯所谓白不白黒不黒黄不黄孔子之筮贲而愀然者以是也今第观其饰而不观其色则色必有质而饰当用文彼柔来而文刚者非泰与损乎以泰之上柔损之三柔来而皆饰乎二之刚此刚柔之相饰也分刚上而文柔者非益乎益上本二刚乃分刚上之一而文三之柔此物之以文分也夫卦有两离自三至上为大离以其在上为天文自一至三为离以其在下为人文夫惟天文则互震为动动即不穷亦惟人文则上艮为止止必有节震动而不穷则必变因而察之艮止而有节则必成因而成之则夫贲之为亨葢将察时变以化成天下所谓垂衣裳而饰至治者端在乎此岂止震动艮止小利有攸往已哉象曰山下有火贲君子以明庶政无敢折狱初九贲其趾舍车而徒象曰舍车而徒义弗乗也夫饰不止在衣裳已也当益未推时下震为足而初当震足之下此趾也今易震为离则既以离文而饰其趾矣苐益下为震而泰之下实为干干为车震又为车则有车可乗原不用趾乃尽易为离则并干与震之车而尽舍之以为初居民位所当徒行此岂矜屦緉之华忘安车之适哉义固然也六二贲其须象曰贲其须与上兴也且饰有近在身者夫损兑上口口之下为须二至五为互颐颐之下亦为须须者须也而二之为位适当须间则夫颊上之毫所以饰面而离中之文又所以饰须也葢泰之与损则皆従上三之柔而文二之刚是二柔之所与为兴起者不在上乎兴在上则饰亦在上所谓初与二同道而初饰下足二饰上首有如此九三贲如濡如永贞吉象曰永贞之吉终莫之陵也三居卦末而当坎之中此以洗濯为饰者虽推従损益皆易二五之至正以趋不正而能守坎险之中即正也永能守正则卦位已终又谁敢陵其上者明嘉靖中先聴斋司马讲易浮峯书院有问陵义者曰艮在上得母陵乎然何以莫陵曰刚能陵刚而不能陵柔濡者柔之至也地以濡自文而陵免矣彖之所为文柔者于斯见之六四贲如皤如白马翰如匪冦婚媾象曰六四当位疑也匪冦婚媾终无尤也四以后皆以贲之色为饰贲有白黄黒三色而益当未推上卦皆巽故四五与上则皆有巽白之色白者巽色亦贲色也虽四当互震为马而本之巽白则为白马白马翰然将以与初为婚媾而三四同道又九三六四适阴阳爻位刚柔相当则配合之际若于此不能无疑而不知弗疑也初九六四实正应也即或四居坎中坎为冦盗而白马之出又近戎事其乗此文翰下寻贲趾翻有似乎为冦者曰匪冦也乃婚媾也无尤也郑𤣥曰翰白也又发白曰皤马白曰翰此皤不止发而翰则指马葢商人乗翰本亦时色文之演贲或者取时色以却黒黄未可知也六五贲于丘园束帛戋戋吝终吉象曰六五之吉有喜也五为君位而以阴居之且下又无应则第如处士之可自饰者其所饰丘园而已艮为山为菓蓏而五当山半而填菓蓏于其中半山为丘蔬圃为园处士所居也乃泰本上坤益本上巽坤为帛而巽绳束之此聘币之礼张衡东京赋所云聘丘园之耿介旅束帛之戋戋者而规模减小草野羞啬不其吝乎然而聘币到门究亦可喜葢帛者白也以白缯为束故谓之帛此又以礼为饰者而何勿吉上九白贲无咎象曰白贲无咎上得志也上则单以色饰矣不言所饰以无所不饰也葢此本泰干之二而上饰坤柔则自此一上而大离炯然借此作天文之饰非得志乎贲本杂色而到此已纯其无所不白较之四之止白其马五之苐白其帛端有进者天文在上合人文而化成焉艮为成艮之上刚则成之时也此贲终也䷖聚卦剥不利有攸往彖曰剥剥也柔变刚也不利有攸往小人长也顺而止之观象也君子尚消息盈虚天行也此十二辟卦之一也汉儒以十二辟卦分配十二月枝辰之数如一阳复配子十一月六阳干配巳四月一阴姤配午五月六阴坤配亥十月类分配秩然第诸卦名义各以因重及分聚起见而独剥与复则纯以阴阳往来消息盈虚为卦名卦义葢剥为阳之将尽复为阳之始生易惟重阳故于一生一死间消息盈虚明明指揭以为君子小人所当儆戒者在此际也夫剥者削也落也以阴柔而变其阳刚是剥其阳刚也夫阳往则阳剥阴阴往则阴剥阳往则息剥则消往则盈剥则虚此天行之显然者今阳之止而待剥已及五矣尚安往乎虽下坤上艮坤顺艮止其止而待剥观象固然然不曰有天行在乎夫止而不往者人之行也而消而复息虚而复盈小人之进而复退者天之行也君子所尚者天行而已往与止何计焉象曰山附于地剥上以厚下安宅初六剥牀以足蔑贞凶象曰剥牀以足以灭下也夫其所以欲剥而尚未剥者止此艮之一阳耳夫艮之一阳以坦然平直而横陈于衆阴之上有似乎牀而剥之是剥牀也然而尚未剥也葢当剥之初必自近乎地者始牀之足则近乎地也所谓下也剥牀者何以以此而已夫剥者削也蔑与灭亦削也虽剥下非正而剥阳则剥正矣剥正则凶六二剥牀以辨蔑贞凶象曰剥牀以辨未有与也足之上为辨谓屈伸之际有分辨也而牀梐亦然牀有笫有足而笫足之交复设梐以当分辨之处故亦谓之辨则辨之加于足犹之二之加于初也初以足则此以辨矣夫二为五应亦赖五之为我与也今五阳已剥而不我与则二五正位虽与初异而剥阳灭正则正与初等其凶也视之初可耳六三剥之无咎象曰剥之无咎失上下也三则有与矣第其所与者则即其所剥者夫四阴无应而祗此区区之一阳下为我应而尚忍剥之然而与者三所独剥者衆所同也衆皆欲剥吾何独不剥则亦曰剥之而已初不言其所剥者何物也牀也庐也且不言我之所以剥之者何所以也以足也以辨也以肤也以宫人也一若为衆所逼而阴为避嫌阳故若不觉者夫如是则何咎矣虽上下四阴皆无所与而我独有与则所得者一而所失者在上下此即坤之所为得主为利丧朋为安贞者阴类小人其宜离而不宜合如此六四剥牀以肤凶象曰剥牀以肤切近灾也牀之有荐席犹兽之有皮毛也故兽以皮毛为肤而牀亦以荐席为肤四之剥牀则渐与上近矣虽牀终未剥而剥牀以此故曰灾不远耳六五贯鱼以宫人宠无不利象曰以宫人宠终无尤也五亦剥牀者也且切近于牀牀肤既剥则此正剥牀之际而无如牀未可剥也何也以剥之为象将及乎坤而犹未坤也斯时也五阴排连骈头而进有似乎贯鱼然者夫鱼本阴类五坤是也乃以艮手牵巽绳而贯而穿之将何以哉夫鱼阴类宫人亦阴类与小人同而大小一贯一若后夫人嫔妇女御次第而进如贯鱼之有序者此非以肤以辨以足者可同年语也葢以宫人宠矣夫盈虚消息全借天行天行未至不虞不待此正小人之欲剥而时尚未至伎俩有限故止蔑为宠止凶为利此在小人亦无如何者而昧者谓设一转变之㡬夫爻义所在何容设变若谓此即消而转息虚而转盈之际则何以处夫坤亥之尽剥也善观易者于此当自省耳后汉梁皇后曰愿陛下思雨云之均泽识贯鱼之次序正引此辞夫梁氏乱政此剥牀之尤者然汉祚未尽犹能受宠而顺止如此此可监矣上九硕果不食君子得舆小人剥庐象曰君子得舆民所载也小人剥庐终不可用也夫此一阳也必致于剥而时尚未剥则于此有危㣲之㡬焉试观艮之菓蓏至刚而硕祗此硕果县之于衆阴之上而羣欲食之而不能食可谓幸矣然而祸福之端得失之数皆蕴于此浸假君子居此则以坤为大舆而我乗其上而得之小人居此则以艮为门阙而我居其下而必欲剥之夫得时则驾君子之行乃以非所攸往而不得与民为周旋厚下安宅亦顺止之义而小人道长凡艮之安止象牀又象庐者而必欲尽剥之而不可为用此剥之所以不终剥而自此以往所由继之以坤亥而不可救也按汉五行志引京房易传曰小人剥庐厥妖山崩兹谓隂乗阳弱胜强则以艮为山艮刚剥则山崩此平实了义后儒解易多傅会谓牀为阳所居庐为阴所居既已可怪未闻艮刚之牀复有一阳居其上者且谓剥牀为使阳失所居剥庐为自失所居不成坤亥之月六阴皆露处乎此皆说易之最可笑者仲氏易卷十仲氏易卷十一钦定四库全书仲氏易卷十一翰林院检讨毛竒龄撰䷗聚卦复亨出入无疾朋来无咎反复其道七日来复利有攸往彖曰复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎复者反本之称羣阴剥阳至坤而全失其位所借震之反生以复乎其初故剥则蔑而复则亨虽一出一入阴阳恒理而复则无病六阴反一坤朋尚来而复则无咎苟能反乎震以复阳之道则七日已复虽阳従内生而有似乎外来者葢此之一刚従剥艮上爻入坤而今反乎震震为动是反动也既反动而外坤仍在坤为顺震为行是顺行也内卦反动外卦顺行是同一天行而剥之所谓顺而止者今已顺而行剥之所谓小人长者今已刚长则剥之所为不利有攸往者今不宜利有攸往乎夫阳长阴消君子长而小人消道也天行也而天心见焉虽阴阳递代消长并行君子小人互为进退无非天心而此其见端也心在此行亦在此即曰天地之心在此不在彼亦何不可象曰雷在地中复先王以至日闭闗商旅不行后不省方初九不远复无祗悔元吉象曰不远之复以修身也七日来复不远之复也虽方未复时羣阴剥阳一何有悔今已无多矣祗者多也葢一阳始生而元善之长具焉故曰元吉复之六爻皆言复然所复者止初爻犹之剥之六爻皆言剥而其所欲剥者止上爻也若诸爻皆复则二即临三即泰矣且阳惟絶而复生故谓之复若二三四五则即就一阳而渐进渐长以驯至于干何复之有后儒因文立义但见每爻有复字以为在在可复于二曰美其复于五曰厚其复寃哉如易义何六二休复吉象曰休复之吉以下仁也少息则如所复矣葢一既复则二自随之而进而未可遽也有待也夫四徳于元属仁四时于春四方于东皆属仁而初以震刚而居东春之位谓之无吉则有仁在下矣仁在下而我乗之虽少息亦无碍耳六三频复厉无咎象曰频复之厉义无咎也三与初相连固为一体而阳既渐长则他日自连类而进频者连也而此时未能也时既未能则三位多凶而震终成恐于此不能无惕厉之事然三阳果进则阳气见地卦𨽻正月正行阳令者震动恪恭之际其转而为厉义也何咎焉六四中行独复象曰中行独复以従道也复之四即剥之三也复之四应初即剥之三应上也两爻相应每倒观而皆见之故五阴上下各二而四居其中谓之中行犹剥之五阴上下各二而三居其中谓之失上下谷梁子所谓三有中五亦有中者葢参两而三中名参四而五中名焉第此时四固非复而嗣此而进则又将不止于四而曰独复者吾敢言复哉吾独有一复者若在吾中行之间彼固以我应而我将与为従也道在故也六五敦复无悔象曰敦复无悔中以自考也居尊位而与复稍远若嗣复至此则复亦大矣敦者大也然而能大否也当考也上六迷复凶有灾眚用行师终有大败以其国君凶至于十年不克征象曰迷复之凶反君道也上与初甚远则非不远而迷矣坤先行即迷以无主也此坤正无主而复阳至此则又过盛而将絶则复之五阴独此为远阳之位絶阳之地也凡上卦位坎纯爻则见今以纯坤加坎位之上而坎之灾眚无不毕发坎之冦盗弓轮无不毕出是以行师之衆而当前军之迷不大败乎坤为国震为君非以国君乎自此以往阳盛阴生将必厯姤坤之尽而后得以复其位已十年矣阳复以七七阳数也坤迷以十十阴数也阳复幸其速故曰不远坤迷恶其迟故曰十年按春秋传游吉如楚有迷复之告其义甚明若晋楚鄢陵之战筮卦遇复太史所占有断无解惟杜元凯註颇亦明析近阅何𤣥子订诂别有解断似于杜注之外更饶义例惜其中亦仍有未合处如云震坤相拱有巽离在中间楚正南国今有东方震西南角坤而无巽与离即坤又仅得南之小半为南国䠞不知本卦两体内我外敌东方之震我也即晋地在西而春秋战国往以秦为西陲楚为南服而燕齐晋郑皆称为东方之国西南之坤敌也楚正南国而偏近于西然总称南国夫复従坤来南势甚盛今一阳乍复而即已掀全坤之半据有其地不南国䠞乎所谓䠞者以全坤而割半坤若有物蹑䠞之者也如此则在坤已䠞何必以无巽离为辞无巽离是卦外支説非卦中义也又云巽为白眼离为目光无离无巽岂非丧目乎震为苍筤竹岂非矢乎则又不然巽离不上卦何足取象凡卦两体必有六卦不上者若以此为义不胜演矣此除巽不议外惟离坎为凡卦之位爻纯则位见坤为纯阴则离位显然而我以来复而忽加一阳之矢横集于南离之目间震为君而离亦南方之卦则亦为楚此楚共王之目也至又云只就两体言贞我悔彼初九元吉在我上六迷复凶至灾眚大败以其国君皆属之彼且以震木克坤土射之义也以灾眚而致大败眚为目疾即中厥目之象也则真杜註所未逮者易义近情苟能悉心观玩则辞象具在何患古史占法不再见于今日也䷘子母卦易遯䷠䷼无妄元亨利贞其匪正有眚不利有攸往彖曰无妄刚自外来而为主于内动而健刚中而应大亨以正天之命也其匪正有眚不利有攸往无妄之往何之矣天命不祐行矣哉无妄者不罔也天下惟虚则有罔而天之与雷虽若至虚而自有至实者存乎其间实则不虚不虚则人何㒺第至实之行必当以至虚之心出之故以干元而当首出之震自宜大亨而利之以正而特其所为利正者惟正故利非正则勿利也夫外为坎位爻纯则见今以纯干而覆外坎之上坎为多眚虽曰震行当往而亦无所利是曷故哉葢无妄之推一自遯来以遯艮三刚在二爻之外者今已自外来而为主于内外干如故而内变为震是内动而外健也一自中孚以上巽下兑两中不应者而乃易四柔而为二柔是使刚中在上者可使下而与二应也凡此者所谓正也天之命也非正则非天矣非正则妄矣妄则有眚行何利焉夫震行也干天也行而至于天又将焉往虽曰天行之健震为肖子法天行健固有天命然天命已不祐矣行也乎哉象曰天下雷行物与无妄先王以茂对时育万物初九无妄往吉象曰无妄之往得志也卦惟初与四皆以柔易刚惟二与三皆以刚易柔故初之与四两偏不应而不以为眚重刚也二之与三当位而应而不以为亨抑隂也故不正则不利攸往而初则利往有眚则不可以正而四则可正初与四其旁翰两柔而为无妄之刚干如此故此初九也彖以刚来内为言而爻以柔往外为言若曰初以遯艮之下柔而往而易以震刚是无妄之往而得其志也六二不耕获不菑畬则利有攸往象曰不耕获未富也二与三则皆示之以妄之之象以为无妄无他第识其所为妄而无妄见焉犹鲁语言辨惑不言所辨也祗言其所为惑而辨惑明焉夫二不従中孚推乎二本中孚之兑刚而今易为柔使妄人当此必谓柔则得柔刚则得刚使不刚者而得与以刚不柔者而得与以柔是犹不耕者而使之获不菑者而使之畬也夫震为耒耜又为禾稼而互艮为手耒耜入手则为耕禾稼入手则为获又下卦大离上卦伏坎水耕火耨为菑为畬而我于是乎设一妄象夫不耕而求获不菑而求畬世以为妄然而非妄也耕而不求获菑而不求畬人亦以为妄然而亦非妄也大凡妄境之生不患无诚而患求诚之太速亦不患有妄而患去妄之太过拘牵迫陿加以执锢夫然后胶拄鼓瑟刻舟求剑之妄生焉彼夫耕而不获菑而不畬世以为妄则夫耕而获菑而畬之为非妄可知不耕求获不菑求畬之皆以为妄则夫必耕而获必菑而畬之为非妄更可知而不知必耕而获则不耕者勿获矣必菑而畬则不菑者勿畬矣不耕者勿获则男不通工女不易布而于是并耕而食饔飱而治之邪说得以横行不菑者勿畬则厥考作室子勿肯堂前人播敷后勿疆畎而于是世爵勿承兄禄不食之矫行得以杂进夫祗此用力得报积勤有获之恒理初亦自以为其说之必无有妄而不知天下之大妄即在乎是夫不有非柔而可为柔非刚而可为刚者乎则不耕获乎夫不有初柔而可继以刚初刚而可继以柔者乎则不菑畬乎此推移之精通观之要也可以往矣夫四民各业工商异营推其所得本欲致富今毋论菑畬治田尚未有获而即以耕者推之彼通工易事互相得食其所推移不过秷秸之间耳以言乎富则未也奈何其不之也六三无妄之灾或繋之牛行人之得邑人之灾象曰行人得牛邑人灾也惟三亦然三以遯艮之刚而易为震柔则三已震柔非艮刚矣有妄者于此谓此固艮也刚也吾当终求之艮刚以践实境而于是妄境顿生所谓无妄之灾也夫无妄之灾何也坤为国邑或以艮手牵巽绳而繋之大离之牛此在邑人未尝为利然亦未尝为害也而无如行人之得之也是何也震在下也夫得牛之人不必顾击牛之人繋牛之处不必即得牛之处行人得之亦行人求之有何不可而无妄者曰吾向之繋之者固邑也繋在此则求亦在此而于是行人之得邑人之灾焉此非妄之灾无妄之灾也夫求物者而求之繋物之处原未尝妄而妄乃滋甚夫行人之得邑人之灾也而非妄也乎就震柔而求艮刚何以异是九四可贞无咎象曰可贞无咎固有之也四则可正者若曰四得中孚之二阳而易居于四四即非正然而可正者以正吾固有者也二也九五无妄之疾勿药有喜象曰无妄之药不可试也五居坎位纯干则见坎为病是疾也然其为疾母亦位遇之偶然而无妄者遂信之而加之药此非妄之疾无妄之疾也其惟勿药则庶乎有喜不然是试也夫无妄之药而何可试也上九无妄行有眚无攸利象曰无妄之行穷之灾也无妄至此而震动穷干行亦穷矣不可往矣此非妄之行无妄之行也卦之所谓有眚者在此所谓不利有攸往者亦在此䷙子母卦易䷡䷼大畜利贞不家食吉利涉大川彖曰大畜刚健笃实辉光日新其徳刚上而尚贤能止健大正也不家食吉养贤也利涉大川应乎天也大畜者大者为所畜也夫大阳也小阴也阴为阳畜则以大畜小曰小畜阳为阴畜则以小畜大曰大畜夫小而何以能畜大也哉天下之阳孰有大于干者乃以三干蔵艮山之内干欲行而艮止之则艮虽有阳而亦总入之艮止之间一若以两阴而畜四阳者则大畜矣大畜非大正不可矣且其所谓大正者岂非以其徳也哉干则刚健其徳也艮则笃与实其徳也乃合而言之以山之材而又照之以天光则谓之辉光辉光又其徳也然且内卦离位纯阳则见今以三干居内位则离见离为日而人三至上为大离离不止一见则离又为日新辉光日新又其徳也而不特此也大畜者大壮之所易者也移大壮之九四而易为上九则其徳也以下刚而进乎上是为尚贤以上刚之贤而能畜干是为止健尚贤能止健而不大正乎而不特此也大畜者又中孚之所易者也移中孚之九五而易为九三则在九三本震也而今易为兑兑为口舌在上九本巽也而今易为艮艮为宫阙是其所为畜止者又将通之为畜养使诸阳伏处皆得出兑口而食艮阙之食不家食矣不家食而不吉乎且夫能畜之者必其能通之者也夫互兑在前川也离位见而得互坎亦川也当其畜时山阻川亦阻而苟其通之则川且能涉而何有于山此其中有天焉干为天以一艮之干而应三干之干一若川甫涉而天应之登天阙食天禄子不云乎君子不以小言受大禄不以大言受小禄易曰不家食吉言得天也上九之荷天荷此而已蜀才曰此本大壮卦以九四之阳升为上刚而为主于外所谓阳刚居上而尚贤也此推易之法也象曰天在山中大畜君子以多识前言往行以畜其徳初九有厉利己象曰有厉利己不犯灾也甫畜而求进则有厉厉者健之过即干三所谓惕若厉也夫如是则不如己之为便矣己者止也即艮止也虞氏易曰体有坎故灾九二舆说輹象曰舆说輹中无尤也畜不可进故干为大车伏坎为轮而二当互兑之初兑为毁为折则说之輹者车下缚木说之解之也停不进也尤者过也九三良马逐利艰贞曰闲舆衞利有攸往象曰利有攸往上合志也畜至三则畜已至矣可以行矣虽然犹未也夫以干行之健而加之震动之迷干为马震亦为马马良矣良则何为不可逐然而艰也虽三与上应上之尚贤与下之养贤中外合志贞则利攸往则亦利而尚有待也故居干之终干本大车而履震之始震亦警衞每曰闲之哉闲之哉可以行乎夫如是而后攸往焉庶或利耳所谓志在则然耳离为甲胄为戈兵震为马足考工记周人尚舆车有六等之数戈也人也殳也㦸也矛也轸也皆衞名葢有马则有舆有衞六四童牛之牿元吉象曰六四元吉有喜也乃以所畜之阳而进观之畜之之隂彼二隂者亦何能畜阳也哉小人不能厉君子而君子自厉之小人不能养君子而君子自养之请譬之畜夫国之畜贤与家之畜牧等也初以干之初阳而为伏离之初刚离为牛初为童是童牛也乃四以艮之下柔而内与初应将以应之者畜之而无如四阴所易本大壮之震刚也向以一阳横震足而今移之于艮端原其意若欲械童牛之角而加艮之坚木于其首使之一仰视而知所畏而不知其不然也夫童牛者无角之牛也无角曰童曾童牛也而牿之也乎则何勿喜乎侯果曰牿楅也以木为之而横施于角以止其牴触诗曰设其楅衡是也六五豮豕之牙吉象曰六五之吉有庆也二以干之中阳而居伏坎之初阴坎为豕而以阳居阴则夺其阳是豮豕也豮豕剧豕也乃五以艮之中柔而下与二应将以应之者畜之而无如五阴所易本中孚之三刚也向以一阳横巽中而今移之于干上原其意若欲絷豮豕于牙而推离之藁木于其前使之一举足而知所戒而不知其无庸也夫豮豕者无势之豕也豕无势则不躁曽豮豕也而加之牙乎则何勿庆乎豕多躁故多突制势则否埤雅曰牙杙也海岱之间以杙繋豕谓之牙赋曰置牙摆牲是也上九何天之衢亨象曰何天之衢道大行也畜之极而大通矣上九本在外不受所畜而三阳迟久亦将进而与上合彖之所谓不家食而利涉川象之所谓闲舆衞而上合志皆其时也夫震为大涂即天衢也大壮之上本震初而升为艮艮为倒震一若反大涂而背负之所谓荷也夫以尚贤之人当养贤之任而其所为负荷者无非开艮阙以辟震涂若所谓天衢也者是阳气方升君子并进之一时也有勿亨乎葢畜养者其徳而大行者其道也按何荷通字与噬嗑何校灭耳商颂何天之休同若灵光殿赋云荷天衢以元亨则直以易文更作荷字可验王辅嗣註易误云何语辞而程𫝊引胡安定说遂谓何是误加之字以至季彭山作易学四同欲改何字为向字妄矣若本义作何其通达之甚解则何其天衢无此辞例仲氏易卷十一仲氏易卷十二钦定四库全书仲氏易卷十二翰林院检讨毛竒龄撰䷚子母易卦易观䷓临䷒頥贞吉观頥自求口实彖曰頥贞吉养正则吉也观頥观其所养也自求口实观其自养也天地养万物圣人养贤以及万民頥之时大矣哉頥以养为义顾卦无所为养也祗以艮止在上震动在下上止而下动比之頥然乃就頥观之则四隂互坤有养象焉但养以静为主礼记所谓口容止者故下三爻以震动得凶而上三爻以艮止得吉虽上下两阳同一辅车亦同一卦主而吉凶判然特其所为吉者则一归于正无两义耳且其所为两阳者一従观来移观之九五而为初九是以观艮之两观而观其养也一自临来移临之九二而为上九是以临兑之口实而观其养之有自也夫降艮观以观頥而升兑口以观养诚以得一在天得一在地而养隂衆于其间干为圣人艮为贤人而养坤民于在下頥养之义有如是其大焉者此非他之时而頥之时也侯果曰此本观卦初六升五九五降初而成頥虞翻曰以临观四隂二阳之例言之则临二之上兑为口故有口实此汉晋以来推易遗法象曰山下有雷頥君子以慎言语节饮食初九舍尔灵龟观我朶頥凶象曰观我朶頥亦不足贵也頥之初则頥之下车也以下车统下頥而动而得震则急于求食固亦有之特初自观来当在观时内卦以纯隂而见离位离为龟而初又早承离照之灵是灵龟也乃以一刚填下頥而离隠矣离隠则灵龟亦隠矣人第见易观为頥而下頥俯出如树之下垂朶朶然而不知舍灵龟而观朶頥去尔之聪明而尔自以为我有口腹何足贵也侯果曰初本五也五互体艮艮为山龟自五降初则为頥矣是舍尔灵龟之徳来观朶頥之馔也此灵龟又一解亦通六二颠頥拂经于丘頥征凶象曰六二征凶行失类也二仰吭求食但以半口加下頥之上有似乎倒提其頥者夫近頥之口下通于吭所谓经也口之所食每縁气以为出入庄子所谓縁督为经熊经鸟伸者徒以求食之故往往仰其吭而抑搔之而不知临二之刚已移上九是其反而提下頥者正其往而为丘頥者也艮为丘丘则不动而乃以震动而得震行不其凶乎葢上九固我类而今已失之失则何可行丘頥即髙頥谓上车也于往也诗于茅于耜是也六三拂頥贞凶十年勿用无攸利象曰十年勿用道大悖也三当頥之中为上之应而不幸处震极而为艮所逼夫頥之中宜有食为上之应则并宜得食而迫于艮止则或反以动之过而发愤不食拂頥而去犹之染指而出也夫如是则凶矣虽曰吾守正不食亦何利矣葢三当互坤之中坤为民衆在养万民者或未必不思用之而必歴坤尽而后有用已十年所矣此非頥之时也传曰地数十六四颠頥吉虎视眈眈其欲逐逐无咎象曰颠頥之吉上施光也四以半口缀上頥之下有似乎倒倾其颐者然而吉何也葢四本艮止之始而下与初应止不急食应则不汎食而今为倒頥则悬之而不即食故其求食也不苟食也此其象有如虎艮为虎艮位寅亦虎艮统寅以为正亦虎以艮虎下视而出大离之目以视之相择而食眈眈然岂易见其欲哉视之又视不一眈也渐之又渐不一逐也大离至是有光矣虽倒而上施而亦又何咎逐逐渐渐也今俗云逐渐是也世不识逐字但以逐逐为趂逐作解则于六四止食之吉大有乖舛不得已而强文之曰为贤求食不得不急则养人自养起于后儒在前此未有此解且六爻本文亦并无养人之义按汉书引易作其欲浟浟而子夏传作攸荀爽九家易作悠三字并同则悠悠者正渐渐之谓也但悠字与逐字义同而声殊及观刘瓛易则又曰跾跾据説文跾音式六则音本同逐且其义作悠逺解则又与悠悠义合是跾逐二字在当时未知所従然总解作渐无可疑也不然眈眈逐逐过于朶頥十倍矣而必强曰吉曰无咎寃哉六五拂经居贞吉不可涉大川象曰居贞之吉顺以従上也五又以喉吭当上頥之下虽艮止而下无应亦未免有仰吭抑搔之意而犹幸其居于正也居正则养正吉矣特五位坎中在观巽时则以一刚掩其坎而今移之初则頥见而川亦见焉夫艰食可求何难涉险而不知其不可也以口腹之故而轻其身以试非頥也即非正也正养无是也五本尊位而依庇上九似乎不顺但頥主两刚而二五之互坤俱従之隂之従阳犹辅之従车坤为顺此其顺耳上九由頥厉吉利涉大川象曰由頥厉吉大有庆也于是推易者曰吾乃今而得所自焉夫临之二即上九所自来也由者来也二往为艮则曰于二来为上则曰田葢由是而得为頥则以頥厉物亦以物自厉而砥厉之义见焉有勿吉乎且临上为坤以纯隂而坎位见此大川也今以刚填之而涉之矣山以止之川以通之天地万物何养不得而况养贤以及民其为正养者方未艾也故曰此頥之时也䷛子母易卦易䷡遯䷠大过栋挠利有攸往亨彖曰大过大者过也栋挠本末弱也刚过而中巽而説行利有攸往乃亨大过之时大矣哉大过非过之大者乃大者之过夫泽与风合而有何过且泽与风合而何以为大者之过大者干也阳也刚也泽风一合而四刚并列大不过乎此専以象名卦者故即以象言之四刚相并有似一木而两端受窍有似乎木之为栋者乃象之所至而义即随之葢巽为木为杨而两巽相背颠倒皆木然且两兑上下亦颠倒相背以滋之合观之则成一大坎坎为宫为栋则以杨作栋于义于象均有之奈四刚两端附以两柔则本末俱弱是栋挠于下理所固然第四刚虽过而尽居于中其自遯来者则上来居二以外刚居内卦之中其自大壮来者则初往居五以下刚居上卦之中而三四则又居诸刚之中虽刚大者过而过不失中内巽外悦不行则已行则所往皆利虽有栋挠之凶而旋有栋隆之吉所以亨也则过非细事也象曰泽灭木大过君子以独立不惧遯世无闷不言泽风而言泽木以重在木也葢四刚皆木也二五木之体三四木之用也独立不惧者由大壮来也遯世无闷者由遯也初六借用白茅无咎象曰借用白茅柔在下也刚至大壮错地可矣柔従上来以借之巽为柔为白借用白茅洁诚之过也又何咎乎九二枯杨生稊老夫得其女妻无不利象曰老夫女妻过以相与也夫以遯之上九而改为四刚之栋是质本杨也而已枯矣第刚虽多与而二居刚中得与初柔为比附则在三与四反为独阳不生而二殊不然是三四为栋而二尚杨也杨虽枯犹可生也葢天下颠倒之事不少今大者既过则不能无颠倒于其间故犹是泽风而大过之泽与大过之风皆上下相背颠之倒之传所谓大过为颠非无义也夫枯菀异形老少殊质枯可生菀则老可配少乃遯之上九本来无应此未娶之寡夫也而今併四刚而五仍不偶其亦老矣何意巽之长女可相与也夫未与女也既与妻也女可为妻则得之得之诚过也所谓颠也初二在互卦为姤姤为遇故有斯象九三栋挠凶象曰栋挠之凶不可以有辅也夫犹是四刚之中而二五无应而反有应三四有应而反失其应此颠倒也然九三九四同在刚中有何颠倒之可寻而三为栋挠四为栋隆则又何説曰此正所谓颠倒也夫九三者顺巽而倒兑者也夫风自下上顺则转髙泽自上下倒则倾竭以转髙之风而当倾竭之泽则在巽为髙为躁而在兑为脱为毁折栋不挠乎挠则凶虽刚辅甚多而有不可也九四栋隆吉有它吝象曰栋隆之吉不挠乎下也夫九四者顺兑而倒巽者也夫泽顺则由㣲至盈㣲则滋盈则灭风倒则背小向大小可受大不可受以可受之风当方滋之泽则在巽为顺为入而在兑为悦为附决栋不隆乎隆则吉虽别有所吝而下不动也九五枯杨生华老妇得其士夫无咎无誉象曰枯杨生华何可久也老妇士夫亦可丑也乃以大壮之初九而为刚栋之五亦枯杨也其刚中与二同其比于上柔亦与二同则夫以大过之颠枯而复生亦其理也第时有不同而由来亦异大过之时进而转甚向之生稊者今且生华而五以大壮初九而居于兑中少阳居尊不碍士夫而上六在前则竟以兑之少女而居垂暮之地少艾之姿居然老妇一何颠倒然且兑悦在中説成在外互夬独行一往不决以士夫而不能得妇反为妇得则颠倒极矣然而无咎也以大过也无誉也以大过也大过则何可以久也大过则丑亦可也按汉武伐匈奴筮之得此卦太卜因谓匈奴不久当破占用何可久也一语乃遣贰师伐匈奴后巫蛊事发贰师降武帝咎卦兆反谬葢当时既失周史之占如春秋传所记而后儒笼统论理则又谓占者有徳则吉在我占者无徳则吉在彼如此则但修徳可已用五用二筮人太卜一切可废此正后儒最笼统最无着落一语而举世遵之及畧按易理并畧按春秋传占法则象辞观玩休咎了然如此九五则在本卦为兑中在大壮所来为震中兑为刚卤而震以出之此北伐之象但大过通视合为大坎而互当重干之未进承坤上龙战𤣥黄正在此际幸干坎二位皆居北方我以南向北则我南为凯彼北为败所以能破匈奴兵乗胜追北至范夫人城者此也奈身在坎中尚未出险而兑为口舌又为毁折非因令误当以间败乃诅呪事发而脱身降矣兑者脱也夫枯杨之华不入寒地身为士夫敌丑非偶乃既降单于则身己为人所得而单于又妻之以女此正匹配反常一若老妇之得士夫者其卜筮之精占验之确孰过于此假使得周太史者将此㫁文出以韵语即是春秋繇词矣今易理具在此间所註一循其法郑𤣥荀爽皆非所云则仲氏是书谓非秦汉以后直接周史之周易不可也上六过涉灭顶凶象曰过涉之凶不可咎也以遯之阳上改为兑之上六则涉泽而过在通卦视之则巽为木谓之灭木在本爻视之则干为顶谓之灭顶岂非凶乎然而不可咎也大过也大过非过苟行有攸往则大过之时即従此而建大过人之业无不可耳仲氏易卷十二仲氏易卷十三钦定四库全书仲氏易卷十三翰林院检讨毛竒龄撰䷜四易卦易临䷒观䷓萃䷬升䷭习坎有孚维心亨行有尚彖曰习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉习坎重坎也习者重也犹尚书云不习吉也第八纯皆重而此独以习名者古卦名多加字如夏易以艮为连山商易以豫为阳豫类独周易不然故祗于坎卦八纯之首特加习字以为卦名有如是者耳郭京于习坎上欲更増坎字以为坎是名习坎是义陋矣第坎离相对离乐坎忧此本忧危卦而坎体旁陷以重坎言之则亦中爻平而两旁陷虽初为忧患之始上当忧患之终终则必变而惟恐以出险之后或易险而反入乎险故坎六爻皆少吉而初上尤凶以为坎之形与坎之义固如是也然而四无咎何也原坎之卦辞以中为主所谓有孚维心亨皆中象也虽坎以险中以刚中指两坎中言而以全坎观之则三四中也且所谓行有尚者指中爻言大传自二至五为中爻今中爻自二至五下互震而上互艮震为行而艮则以髙山居上位所谓行而有尚者非三四两爻不足当此故三犹勿用而四即无咎亦以三主行四主尚水尚则盈盈则出险故三不如四不止三多凶四多惧也夫坎者孚也即信也凡卦之上下相合而中虚中实者皆谓之孚以为可相合作符信也今以形言之则两体中实信也全体中虚又信也上下与内外皆得印合如使竹又信也而以义言之水附于坎其流也盈坎而后行然盈则必行无徒盈者可信也盈坎而行则行乎险矣然而犹此盈即犹此行前坎之行无以异于后坎之行也可信也此其间独心为之坎为心为通是为心亨乃心在中而坎以两刚而居实中又复以一行而居虚中是其往也三行而四通三无功而四有尚则即以多功有尚而推四爻为卦主岂有诬乎夫险凶徳也然而上合乎天下合乎地中合乎人故后王君公因险设险而即有以用其险所谓生忧患而死安乐者此险也所谓危者使平易者使倾者此险也故曰险不终险而终乎险惟终乎险故可无险也此处险之道也象曰水洊至习坎君子以常徳行习教事初六习坎入于坎窞凶象曰习坎入坎失道凶也习坎在外而此亦曰习坎者以上下言之则重又在下也窞者坎又坎也初为坎之隂坎也然又为临兑所易兑为泽又坎也故先言习坎者以两坎之重而继言坎窞者则又以坎兑之复也失道失处险之道也九二坎有险求小得象曰求小得未出中也此险中也然刚能处险虽未出乎中而初有失此反可求得特小耳葢二自观来移观巽上九而为坎中巽多利故有小得犹随卦互巽之称有求得也六三来之坎坎险且枕入于坎窞勿用象曰来之坎坎终无功也以升之六五移来为坎是其坎为来之坎也今以来之坎而逼重坎又坎也坎之又坎而且安之有如枕入于坎又入于窞是初之坎窞以坎兑之复而此之坎窞则仍以两坎之重也夫往有功者以行之尚也今以震之尽而当艮之首行未尚也三虽终何功之有坎坎劳貌诗坎坎伐檀是也故传曰劳乎坎又曰坎为劳卦今劳而无功矣六四樽酒簋贰用缶纳约自牖终无咎象曰樽酒簋贰刚柔际也此行尚时也前险既过则盈坎坎行将必有尚而出乎险者当其时以三位之刚与四柔相接宜有宴衎酬酢为遵养之借此如需之遇坎而需酒食困之遇坎而困酒食者则饮食相欢夫亦处险者之不得已也夫以艮木之坚兼震竹苍筤之细木可为樽而竹可为簋比之王臣之㑹诸侯享之樽而副以簋所谓樽酒簋副者亦燕礼也而不特此也险者俭也汉刘修碑以险为俭故君子俭徳避难于险时用之其为樽也不必木其为簋也不必竹用缶而已所谓汗樽而土簋门内樽而门外缶此其时也尔雅盎为缶虞氏易曰震为仰缶今樽与簋交用之凡此者所为约也约者俭也然且以至约之物当相见之欢而又以三四刚柔相接之宻乃不纳于户而纳于牖艮为门阙而四当艮门之半比之墙牖如云陈之牖下者此约之又约亦以四自升来却巽刚而受坎柔犹之坎与坎交居艮柔而受坎约其情同也贰与副同本义引周礼三贰谓益酒之副遂以簋贰不合引晁以道説谓先儒以樽酒簋为句既又以夫子象词樽酒簋贰四字连读又不合又引晁氏据陆徳明本欲去贰字则以解经之故而至改经不可矣夫子象词自无误句晁氏古易多出伪造况唐时郭京陆徳明诸本私臆穿凿明属乖舛可轻信耶九五坎不盈祗既平无咎象曰坎不盈中未大也五虽刚中而仍未出险坎者科也水必盈科而后进内坎稍终而外坎未既是未盈也彖之所谓水流而不盈是也葢互艮为止止水不行且临初升三俱为兑泽泽又潴水故五従兑升则皆有不盈之意以止水潴泽皆不能溢而出也故曰此不盈者也但已平耳庄子曰平者水停之盛停亦止也盈则行平则停夫二不出中而此云中未大者犹是坎中而以险而出则必以大而行也上六系用徽纆寘于丛棘三嵗不得凶象曰上六失道凶三嵗也若夫上六则可以出险之时所谓险极必变者而万一恃为必得失处险之道则前坎之终既在坎窞习坎之终犹是也虽曰已出水矣可以无坎窞矣然独不有丛棘在乎坎虽为水而实为丛棘以观巽之绳为徽为纆系而寘之丛棘之中向之六二在险中者祗求小得而尚不即出今以出险之际而一或不戒反致出险而仍居于险当其时虽欲如畴昔之求小得尚可得乎故曰我亦不知得在何时三嵗阳数以坎为中男故数三言不得者已三周阳矣夫处险有道初失之今又失之初失之而凶今失之而又凶然则坎岂终险乎故曰此忧危之卦也可戒也刘表曰三股为徽两股为纆皆索名虞翻曰狱外种九棘故称丛棘九家易曰司寇公卿议狱上罪三年舍中二年舍下一年舍不舍故不得郑康成曰终不自改而出诸圜土者杀故凶䷝四易卦易遯䷠䷡䷘䷙离利贞亨畜牝牛吉彖曰离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也离以丽为义丽者附也以一柔附两刚而命名为离亦以离体为火火隠无形必着物而后能形如附丽然故以重离之体言之五上本天道以五隂附上阳而两离成日大坎成月如日月之丽乎天初二本地道以二隂附初阳而互巽为草木互兑为百谷如百谷草木之丽乎土三四本人道以下离接上离而三阳一明四阳又一明如人道之上兼天下兼地跨两离以踞六爻之正上下皆明而化成天下则是所谓利贞亨者亦惟火柔之丽于中并丽于正故云然也且夫离者中女也以中女而兼互巽则为长女其又兼互兑则又为少女以两离兼三女而三隂备焉此全坤也夫干为马则坤为牝马今坤为牛而离不为牝牛乎乃以坤为人腹与离为大腹而畜之向亦不知畜之为何以而其丽如是然后知丽之而亨者亦即其畜之而吉者也是之以也离与坎对然坎内胜外离外胜内坎四吉上凶而离四凶上吉者卦位内离而外坎纯爻则见坎易四卦皆以纯隂见坎离则内坎以离位相逼而外坎不然自内不如外离易四卦皆以纯阳见坎离则外离以坎位见尅而内离不然自外不如内况离下卦互巽巽为木为风风以助火而木以生火皆丽之有益于火者也上卦互兑兑为泽为金泽以灭火而金以仇火皆丽之有损于火者也夫如是而吉凶内外了然矣故二五君臣同为柔中而二反为卦主者亦内胜有然不止卦位不合耳象曰明两作离大人以继明照于四方初九履错然敬之无咎象曰履错之敬以辟咎也火主礼礼者履也然而礼为履初亦为履以人之行必自履于地者始也乃初従遯来以遯之五刚下移为初一似避尊而趋卑避崇髙而趋污下者然且履蹈之间仪文错然凛于中而习于外所云敬也夫敬则宛然左辟即在尊髙且避之而何有于咎六二黄离元吉象曰黄离元吉得中道也离以中女受坤索而二为坤隂然且当互巽之末坤顺巽亦顺卦所谓畜牝牛者指此爻也夫坤色黄牛为土又黄而以互巽东南之木生正南之火火既盛而土生其间又黄则名此离为黄离不大吉乎六二以大壮上九大畜六四移之为中此以推易得之者故曰得中或曰离为日日行道黄而居中故云九三日昃之离不鼓缶而歌则大耋之嗟凶象曰日昃之离何可久也九家易曰初为日出二为日中三为日昃故曰此离非他日昃之离也夫光景何常毋论石火电光难以久恃而即以离日言曽㡬何时而遂至于昃人生行乐耳桑榆在前何足把玩故曰何不日鼔缶今者不乐逝者其耋矣嗟何及矣三従无妄来其下为震为仰缶风俗通曰缶瓦器可以节歌此即淮南子所云小人鼓缶战国䇿所云秦王击缶者鼔即击也又郑康成以此为艮爻艮位在丑丑上值弁星似缶此与坎之互震而云用缶正同震艮皆东北方丑位而上星如此则又不止作震坎形似己耳耋者八十之称九四突如其来如焚如死如弃如象曰突如其来如无所容也四以火继火厝火在下而通火于上有如突然突者灶囱也当四在大畜身本柔也移干二之刚而来为离刚若火之延来者然然且以上火接下火而四以阳体而居互巽之上巽风扬之如焚然夫离者丽也即附也火以附物为义而今以附物而反焚物及物焚而火亦无所容矣是其焚之而物死非物死也火也焚之而物死而弃非物弃也火也火以丽为体而乃失所丽如死然如弃然膏以明自煎火以焚自灭谁为为之葢四居兑中兑为泽为金金为火所灭而泽又足以灭火故象如此荀慈明曰隂丽于阳相附丽也然而有别离之义焉离者火也託木而生是附丽也烟焰飞升而灰炭降滞是别离也六五出涕沱若戚嗟若吉象曰六五之吉离王公也五位坎中坎为忧而又当重离之目出互兑之口则従而涕沱従而戚嗟亦时㑹使然然而终吉者彼其所附丽皆后王君公处尊髙而负艰大若所谓袁安之念王室自然流涕者此非妇人之泣与孤士之叹已也火上为灾故上九杀人九四自杀而五亦尚在忧危之间此即外氏説易所谓水欲其上火欲其下者不止前説如内巽外兑之有异而本义谓迫于上下两阳故有忧虞则黄离元吉独非两阳之间乎何前后不顾如此上九王用出征有嘉折首获匪其丑无咎象曰王用出征以正邦也离为戈兵故终以征伐与坎为法律故终以刑狱正同然此乃王者之事向明出治命将出师皆王之所为故其有嘉者第折取其魁首而不及其类尚书所谓殱厥渠魁胁従㒺治汉陈汤传所谓第诛其首恶之人而诸不顺者皆従之真掌邦政以正庶邦之事也大壮之易以二刚加上首是折上六之首也五上皆六皆隂类而易上而不及五是不及类也坎与离对然往往相反者坎者陷也以两隂陷一阳故终陷离者附也以一隂附两阳故终附若胡仲虎谓坎水内明而外暗上六暗外故陷刑离火内暗而外明上九明外故出征其説亦通然于坎陷离丽外又一义矣若周易首干坤而次坎离以干坤为隂阳之纯坎离为隂阳之中不若震艮巽兑之各居于偏也且坎离为上经之终坎离互体为下经之终以坎离为干坤之用二济又坎离之用不若震艮巽兑所重卦之各异其用也凡此皆易理所自有者然専见及此便为京焦陈邵所滥觞而易义亡矣仲氏曰易有真义请自思之仲氏易卷十三仲氏易卷十四钦定四库全书仲氏易卷十四翰林院检讨毛竒龄撰周易下经䷞子母易卦易否䷋恒䷟咸亨利贞取女吉彖曰咸感也柔上而刚下二气感应以相与止而説男下女是以亨利贞取女吉也天地感而万物化生圣人感人心而天下和平观其所感而天地万物之情可见矣上经首干坤下经首咸恒者干坤不与六子对祗取六子之化体以相比见若所谓干坤定位者既为倡首则但以咸之山泽通气恒之雷风相薄既未济之水火不相射以应之于下前分篇对易之説有云以四配两者正指此也第夫子序卦以干坤属天地为天道之始以咸属夫妇为人道之始故干坤以六干老阳六坤老隂为天地而咸以下艮少男上兑少女为夫妇而又山气下降泽气上升艮男居下兑女居上有类乎男下女者故郑康成谓三十之男下二十之女正以男女皆少者婚之时而男下于女者则婚之礼也夫天地一大夫妇也大夫妇则全有四徳夫妇一小天地也小天地则亦有四徳之三是以康成又云嘉㑹礼通和顺于义干事能正具此三徳而用以取女所为吉也葢咸者感也谓男女相感也卦従否易以否坤六三之柔而升之为上是桑上也以否干上九之刚而下之为三是刚下也然且转従恒易以恒之震男上巽女者而易之为艮男之下兑女是二气相与而艮止兑悦男止无他感而女悦有正应天道以感应而生万物人道以感应而生父子君臣以及于上下此其中有心焉坎为心卦体大坎则即以心感而情应志亦应焉所谓感应而相与者有如此夫以分卦言则艮内为夫兑外为妇以分爻言则三四五为夫初二上为妇以卦爻合体言则三阳为身心三隂为首足而合隂阳男女而总象乎人之一身葢天地以气感夫妇以形感感之有形者莫如辅颊口舌以下至股足而爻之自初而上自拇腓以至颊舌四体百体无不相感蔡中郎协和昏赋有云干坤和其刚柔艮兑感其股腓此説易之最善者况男女两心居六爻之中而四又适当三阳之中不言感而无不感大传所谓何思何虑同归而殊涂一致而百虑者于是乎在此万物之所以生而天下之所以和且平也蜀才曰此本否卦案六三升上上九降三是柔上刚下二气交感以相与也此推易之法若元儒朱升作㑹通亦有云卦自否来此皆一隟之偶通者然亦未易事也晋元帝初镇建邺王导使郭璞筮之遇咸䷞之井䷯璞曰东北郡县有武名者当出铎以着受命之符西南郡县有阳名者其井当沸后晋陵武进人于田中得铜铎六枚歴阳县中井沸经日乃止此事载晋书郭璞传然世终莫解尝以此询仲氏仲氏曰此最浅近者铜铎之出以贞咸也井之沸以悔井也咸内为艮艮东北之卦也其名武者以上兑在右武位也其出铎者兑为金与互干金合而干数六故得六铎然且互干为天互巽为命此天命也故曰此受命之符也若夫井则二四互兑三五互离离兑为西南郡县而南为阳方故宜有阳名乃以下巽与互兑为金木之交上坎与互离为水火之际木间金得火而上承以水此非薪在釡下得火而水乃沸乎且四正相纒干丽坤域非中兴受命何以得此凡此皆前人占筮所未及者象曰山上有泽咸君子以虚受人虞翻曰坤为虚谓否之坤虚其三以受上刚之来曰虚受人此亦以推易为説者又曰艮山在地下为谦在泽下为虚初六咸其拇象曰咸其拇志在外也此相感之始也下以足为始拇者足之将指也艮为倒震震为足而初当震之下柔则足拇矣六爻互相感而感必有应感者其情以应而感者则其志耳四与初应在外卦故曰外六二咸其腓凶居吉象曰虽凶居吉顺不害也腓者脚膊即俗所称脚腨肚者上于拇而下于股正下体之中倒震之二也第二以恒之九二升之为五而自居于柔若有不安于居腓者此凶象也独不思腓不自动随股而动诗所谓君子所依小人所腓者隂随阳而转小人随君子而行未有阳刚既迁移而隂柔犹不安其居者苟能居而又何害也艮止而巽顺二居止之中互巽之末且上有正应顺者顺所应也惟顺应故不惟不凶抑且得吉九三咸其股执其随往吝象曰咸其股亦不处也志在随人所执下也股䏶则髙于腓者此倒震之刚下体之上也第三以否之上九降为三刚而犹志在上亦若有不甘于处股者此吝道也独不思上降为三将必有随之而下降者非阳刚耶夫犹是阳刚而以上言之则谓之随人以三言之即其随也以为随人犹不可不执以为其随而可不执乎执者持也谓持所处也虽上本三应所志在上而既随而下则处之亦下曰所执固然葢股以腓为下腹又以股为下诗所谓邪幅在下者谓腓以下而所谓无以下体者谓股以下也传曰男下女此正艮男之下兑女者其特称执下非汎语也若其又曰往吝者以处下则吉往上则吝易例凡自上至下谓之来自下至上谓之往九四贞吉悔亡憧憧往来朋従尔思象曰贞吉悔亡未感害也憧憧往来未光大也此心感也卦体下二隂象足上一隂象口中三阳象身四又当三阳之间则心位也心之官则思故言思而感在是焉第四与初应自有正感徒以位在阳中上下三隂均伺之则于此不能无朋従之扰所谓憧憧者扰在心也故曰尔自有正应贞者正也正则吉吉则亡悔不然则下往而上上来而下其连隂为朋而尔是思者皆扰心之具也朋者隂类即坤之所为得朋蹇之所为朋来者従者朋之与也体为大坎坎与离反故未光大大抵憧扰者中未明耳九五咸其脢无悔象曰咸其脢志末也五与二应而所感渐厚且由心而上至嵴背之间而亦感之是感固在心而其感之者则其脢也葢三以上降而曰志下五以二升而曰志末论卦体则五六为上论行卦则五六为末此即大过之所为本末弱者卦凡三言志而皆以应言第初则隂应阳而惟三与五则皆以阳刚而为他所应应之者即志之者也然则五之志末非二之志五而谁志焉上六咸其辅颊舌象曰咸其辅颊舌滕口説也感而逾上则为口为舌而口傍有辅口外有颊一举口而无不相感有似乎送口説者虞氏易云滕者送也葢口説虽浅感送则深以否之三干易为兑柔是兑之所移本干之所送虽其所移者祗兑之口舌而其所送者实干之言説也郑康成以滕作媵然亦作送解以为咸道极薄徒送口舌言语相感而已不复有志于其间此别是一説然其解作送则汉儒俱如是耳䷟子母易卦易泰䷊咸䷞恒亨无咎利贞利有攸往彖曰恒久也刚上柔下雷风相与巽而动刚柔皆应恒恒亨无咎利贞久于其道也天地之道恒久而不已也利有攸往终则有始也日月得天而能久照四时变化而能久成圣人久于其道而天下化成观其所恒而天地万物之情可见矣雷风为恒不知其何以恒也但曰亨而已无咎而已且中有两利一利乎守一利乎行亦不知其何以守何以行也但曰利利而己夫子解之曰恒者久也是何也夫恒自泰来以泰之初刚易为四刚是刚上也以泰之四柔易为初柔是柔下也乃又自咸来以泽山之不相与者而易为雷风之相与雷动而上风入而下是上震动而下巽顺也夫刚尊柔卑恒一两长相配恒二上动下顺恒三刚柔皆应恒四葢泰之地上于天天下于地者为偶道而易之而夫长在上妇长在下则道贞而可常守也利贞也咸之艮男终于阳兑女终于隂者为有终而易之而为震男之始又易之而为巽女之始是终则有始也利攸往也夫互干与上震皆行也则皆往也况天地万物日月四时其有借于久道为何如者而谓圣人有异乎第恒则惟惧其不恒故卦曰恒亨而其为爻则若有鉴于不恒之不亨者匪悖也象如是也泰为地天而坎离卦位纯爻则见故従泰推易则有天地有日月若震巽兑艮周歴四时则咸恒俱备焉虞翻曰干为圣人此又以互卦言恒傍从亘字书皆然説文所谓从舟在二之问是也唐人书法因避穆宗讳故或去下一画而来氏梁山易註谓易恒字无下画左旁立心右傍一日所谓立心如一日者则笑话矣来註多近理然犹有牵合如此类者故指出之象曰雷风恒君子以立不易方初九浚恒贞凶无攸利象曰浚恒之凶始求深也以泰之全干而一索得女甘使刚上进而柔下居是不求之髙而求之深也其能久乎夫终则有始而可求之深乎九二悔亡象曰九二悔亡能久中也此三阳之始也干已变巽则一见互干之阳而喜之曰悔亡实不知其何以亡也葢二阳本泰干之中而咸以五之刚中而易为二中皆中也夫子曰中亦久矣故象曰九二悔亡而传亦即曰九二悔亡其所为亡者以此或曰此卦主也九三不恒其徳或承之羞贞吝象曰不恒其徳无所容也九三居三干之中而在泰为干终在咸为干始是不常于终与始也然且当大坎之中而在下为巽终在上为兑始上下终始并无常位是于干于坎于巽于兑俱无所容也夫干为健徳而居于坎心坎心为亟亟则不可以长久况乎以巽徳之躁值兑徳之决亟躁与决无非不终日之计其于徳之不恒为何如者向以为不恒者其位耳今而知不恒者乃其徳曽徳之不恒而不引之为愧乎徳不常则愧亦不常所云或也夫不知愧之进之为何人而谓非徳之不常不可也夫不知进愧者为何人而何可以不常也内巽女故有羞象朱氏㑹通以羞为庶羞荐羞之羞谓妇不能主中馈则他人有代之馈者其于巽义于羞义俱得之矣然安见不恒其徳为不能主馈食也按聴斋杂记云明土木之变南冢宰魏骥集同官上监国疏㑹钱唐客陆时至善易请筮之得恒之解骥曰帝出之不恒而承之羞固也乃变而负乗寇将复至如之何客曰既已负帝且乘矣再至何害所虑者贞之则吝惟恐徒守反吝耳骥曰善乃易疏去次日客过骥骥曰昨筮无大凶乎曰大吉曰何谓曰夫恒为大坎而三当坎中所以陷也然而恒互为干三以一干而嵬然居三干之间若无往而不为君者乃一变为解则已解矣且解之辞曰利西南西南者所狩地也又曰其来复则还复也夫恒者久也日月得天而久照今解之互体则正当两坎互离之间䷧坎月离日非日月幽而复明乎大明吾国号非返国乎祗解有两坎两离而上离未全尚有待耳后宼果再至以战得胜而英宗卒返国复辟若先见者九四田无禽象曰久非其位安得禽也夫以全坤之田而为九四大坎之豕则宜田有禽而试观此何田而能有禽乎坤易为震则田已为涂以兑易兑则有禽皆脱葢初升为四阳居隂位在彖词则谓之刚上而在象词则谓之非位也况以兑易兑本初位非二位也六五恒其徳贞妇人吉夫子凶象曰妇人贞吉従一而终也夫子制义従妇凶也五自咸来向之柔居二中者而今居五中犹是位即犹是徳恒也可守也第五宜阳位以咸之九五甘逊而易之为六以应乎二向使五而妇人也耶则应二为吉所谓従一而终也使五而夫子则宜以义制而下従妇乎凶也上六振恒凶象曰振恒在上大无功也上为震之三振者震也公羊传曰震之者何犹曰振振然也故旧儒易本多以振作震震则动动则不恒矣夫震之攸往而能有功者谓其恒也谓其终则有始也若竟以震终则但知有终而不知有始而欲其有功也得乎夫三为巽终巽女则羞而上为震终震男则凶葢恒固能亨而震已不恒而犹曰恒曰震恒此恒之所以难亨而不恒之所以内有羞而外有凶也象如是也仲氏易卷十四仲氏易卷十五钦定四库全书仲氏易卷十五翰林院检讨毛竒龄撰䷠聚卦遯亨小利贞彖曰遯亨遯而亨也刚当位而应与时行也小利贞浸而长也遯之时义大矣哉遯者避也违而去之也天与山相望而不相接往往违而去之有似乎退避然者则谓之遯顾四阳二隂阳衆隂寡似隂宜避阳而无如隂少在内阳衆在外在内者有日进之㡬而在外者有日消之势进従内升消向外退则以卦言之谓之天遯山而以爻言之即谓之阳遯隂葢遯在十二辟中为六月之卦六月者未月也午月一隂生未月二隂生才二隂耳而一进为否再进为观三进为剥至亥月而六隂成矣故诗曰蟋蟀在堂嵗聿云莫夫蟋蟀以季夏居壁计其在堂时甫六月耳而见㡬者闻之遂以为嵗忽已暮遯何独不然故曰遯亨谓遯则亨也刚当位阳在上也应者初应四二应五也时行者相其时可以行矣遯也小利贞谓小者当利贞也是何也隂浸长也小者隂也遯以时行而以大遯小此其中有义焉郑康成曰艮为门阙干健徳而互体有巽巽则有进退之象故君子一出门而行有进退谓之遯遯之取象固如此此聚卦无所分者自侯果谓本干卦来既已非例而朱子作变卦又以为变自大壮则变易非推易矣若侯果又谓殷之父师可当二爻颍濵巢许可当上爻即宋衷亦有太公遯殷四皓遯秦之喻而宋后为説者遂竞引诸史以实之嗟乎于易义乎何有晋渡江后宣城太守殷祐以郭璞为㕘军㑹有物如牛足卑类象大力而迟行到城下祐将伏取之而令璞作卦遇遯之蛊䷑其辞曰艮体连干其物壮巨山潜之畜非兕非虎身与鬼并精见二午法当为禽两翼不许遂被一创还其本墅按卦名之是为驴鼠卜竟伏者以㦸刺之深尺余遂去不见郡纲纪上祠巫云庙神不悦曰此䢼亭驴山君鼠也偶诣荆山暂来过我何容触之其验如此象曰天下有山遯君子以逺小人不恶而严初六遯尾厉勿用有攸往象曰遯尾之厉不往何灾也遯在四阳初与二则皆以隂制遯者上为首则初为尾况遯者外向而我追之是尾之也隂本欲逐阳而其势未盛则第従而羁縻之因之有尾遯之象谓隂蹑其后而使之止也艮者止也而厉也欲往蹑勿可往也葢四阳尚衆以初长之隂而思蹑之非其时耳六二执之用黄牛之革莫之胜説象曰执用黄牛固志也二亦隂之欲止遯者而不可止也夫以下艮之指拘当互巽之绳自当有絷縻之象则従而执之固其志也且艮体半坤坤为牛为中色而体半未全有革无肤则即用此黄牛之革作韏靽以执遯者谁曰能脱而无如巽为倒兑二正当兑口毁折而去虽以艮止之而早已脱矣遯矣莫之胜脱犹言不胜其脱耳九三繋遯有疾厉畜臣妾吉象曰繋遯之厉有疾惫也畜臣妾吉不可大事也三以卦言则山当为止遯者而以爻言之则固四阳之首遯者也第遯位居下与二隂隣而其体则究与艮止为始终则于此而繋恋焉容亦有之夫繋恋则有疾矣厉矣艮刚为半坎故有疾而幸而艮为阍寺居闱闼之间初以艮男之下柔而为人臣二以巽女之下柔而为人妾而我以门阙之刚従而畜之则隂固羁阳而阳亦因以羁隂可与语小利不可与语大事何勿吉乎所谓以不遯为遯而深于遯者此遯始也九四好遯君子吉小人否象曰君子好遯小人否也四与初应好仇也而我従遯之彼君子兮不与我好兮未为否也初虽长三阳尚未消也小人不然也九五嘉遯贞吉象曰嘉遯贞吉以正志也五与二应嘉耦也而我従遯之其新孔嘉未可与偕隠也虽二五皆中亦皆处正而志各有在遯者以之不遯者不以也四阳惟四五与二隂应而上下相遯一如夫妇之违背然者故曰好曰嘉其象如此上九肥遯无不利象曰肥遯无不利无所疑也上九当四干之末而与四干之首为相应并无尾之而执之者则干首尚繋乎遯而此则裕乎遯者也夫浸长利极小遯亨利极大四刚至此用干㫁而却巽疑矣按张平子思𤣥赋欲飞遯以保名曹植七启飞遯离俗凡李善吕向诸註皆引易上九飞遯无不利则在唐以前原有易本作飞遯者而晁以道辈作伪古易反不及之何也又诸註引淮南九师道训云遯而能飞吉执大焉明焦竑又引金陵摄山碑缅懐飞遯以証飞字大抵不繋即肥亦不繋即飞别无二义杨用修谓古肥作故因误蜚因蜚误飞则古文字反不可考恐是臆见知者详之䷡聚卦大壮利贞彖曰大壮大者壮也刚以动故壮大壮利贞大者正也正大而天地之情可见矣大壮者遯之反也遯以隂在内故隂虽少而不以为少曰小浸长大壮阳在内故阳已盛而犹幸其盛曰大者壮然而遯利贞大壮亦利贞夫犹是四阳二隂之卦干行上下无非利贞而遯贞利小而不谓之正大壮利大正亦大而即谓之为大正是何也则以大者壮故大者正也葢遯为六月卦大壮为二月卦隂阳中正两俱有之而惟大壮则行见乎天止见乎地倒艮之止予之隂消刚动之行又喜其阳长故震动在下而坤柔在上谓之见天地之心干刚在后而震动在前则谓之见天地之情心存乎内而情现乎外所动有浅深故所见有隠显也旧谓三画卦以初为少二为壮三为究六画卦则以初二为少三四为壮五上为究则此壮字又以阳至三四得名然另是一义象曰雷在天上大壮君子以非礼弗履初九壮于趾征凶有孚象曰壮于趾其孚穷也震为足而初在下则趾也四阳之壮以趾为始初者壮之始也然而过也天下无趾大于足而可以行者虽四为我应而四阳五隂适当半坎相孚则有之矣以言乎征则未也夫孚者信也信于行亦谓其可以行也苟不可征则虽其孚亦穷矣而况于行乎按春秋传赵简子论季氏出君事史墨谓在易大壮曰雷乗干以震雷诸侯加之干君之上天道有然则此所云大壮者正尾大不掉壮趾之谓也大象曰非礼弗履而传以越礼犯分者当之推易占易其变化不一类如此九二贞吉象曰九二贞吉以中也大壮之所以利贞者以此二也故但称九二而即可曰此正而吉者何也中故也九三小人用壮君子用罔贞厉羝羊触藩羸其角象曰小人用壮君子㒺也三以下干之终当互干之中此正壮之至者而不可用也夫壮亦何不可用而自用其壮则不可葢恃强而往小人则然若君子则安用哉君子所用者无壮而已故卦之全体为兼画之兑而三又适当三五互兑之初兑为羊而以干震之刚成之则为羝羊羝羊勇于进而不能退有藩在前即触之夫触之亦何损于角而厉矣角且羸矣欲用壮反失壮矣夫壮之不可恃也如此羸瘠也震为竹为苇故曰藩九四贞吉悔亡藩决不羸壮于大舆之輹象曰藩决不羸尚往也四虽以偏位居偏刚而阳穷于此惟惧不进则幸其进之曰贞吉哉向在三时以为在前有藩耳今阳尽而藩撤矣兑为附决今决矣向以抵藩故或羸今不羸矣壮矣其壮也于何见之夫坤为大舆而以坤之初而索之为震是舆輹也輹者舆之根震者坤之氐也夫欲尚所往而观所壮壮此而已四为干健之中当震动之始其象如此六五丧羊于易无悔象曰丧羊于易位不当也阳已壮矣于此又进则此隂当并丧者夫此丧者羊也全兑未终而此当三五互兑之口兑为羊互兑亦为羊而适当兑口则兑脱矣第此一丧羊在无意之间直易易耳时应递代即偃玩翕忽而得失循至事已如此亦又何悔夫以易丧之势抵大壮之时虽曰五位本正中能相当乎易与埸同音亦同义然于象无疆埸之証仲氏尝言解经不宜改字良然上六羝羊触藩不能退不能遂无攸利艰则吉象曰不能退不能遂不详也艰则吉咎不长也体兑则为羊而三当内终上当外终则皆有及藩而触之之象况震动之极则尤躁妄之至者而第此震柔为诸阳侵逼之际虽触藩之羊仍名羝羊而实与三异三可退而此不能退以诸阳在后也三可遂而此不能遂以前无所之也夫如是则何利乎亦惟艰以自守以聴壮动之及焉已矣葢躁妄抵触绌于进退亦惟不自量以至于此然而虽不能详亦不久困自此以往则全干之后继以姤遯仍反覆事耳此壮遯之相因而君子于此所当详壮㒺而审所用也䷢四易卦易观䷓䷽頥䷖萃䷬晋康侯用钖马蕃庶昼日三接彖曰晋进也明出地上顺而丽乎大明柔进而上行是以康侯用钖马蕃庶昼日三接也晋者日出也进也下坤上离则日出乎地而因而进之是之谓晋然不曰明而曰进者以推易言则观以六四一柔进而上行因之填五位而为卦主是卦之得明全借乎进乃因而转推则頥以下震而易为坤小过以上震而易为离上震下震皆康侯也康侯已觐日而萃以巽之命令易离日以君临之是下之觐上者有升进之名而上之临下者则又兼晋接之义此如诸侯朝天子而天子又従而礼接之坎马美嵴比之坤衆之蕃庶用以敷钖而以一晋昼而下三坤日三接焉是非明出地上以坤顺而丽大明何以至此大行人职曰诸公三飨三问三劳诸侯三飨再问再劳子男三飨一问一劳即天子三接诸侯之礼也象曰明出地上晋君子以自昭明徳初六晋如摧如贞吉㒺孚裕无咎象曰晋如摧如独行正也裕无咎未受命也初本以頥之震刚而升之为四因之作二四同功之艮是我甫欲进而跬步当前顿成丘阜然且为我所应者一刚上临俨如山之倾压而下之摧何如也虽四居坎中坎可下孚而时命未至谁则能信亦惟独守其正以俟命之自至已耳六二晋如愁如贞吉受兹介福于其王母象曰受兹介福以中正也二欲进而三五同功者为坎是甫跬步间而坎险相接又如污窞之隠伏而加忧焉愁何如也所幸位居正中以坤顺而应离柔在尊之隂俨降福于我而我受之差无愁耳周礼有享先妣之礼尔雅云父之妣为王母葢指五也或曰干为王坤为母王母者王者之母也上离为中女故有母象六三衆允悔亡象曰衆允之志上行也三以小过之艮易之为下坤之首是我一为坤而诸坤皆信之然而初为艮刚今乃为艮柔岂能无悔而悔亡者衆信则可行可行者吾志也进也坎当中刚相接处则为孚为信以符使信合得名况三四内外交际与初之称四孚正同是初摧二愁三信五失必不能稍有假借而晋后説易彼此笼统三可愁如二可衆允易道亡矣或曰坤为衆则三坤俱有之然初二尚未衆耳九四晋如鼫鼠贞厉象曰鼫鼠贞厉位不当也四进而居互艮之刚艮为鼠而上逼离中昼不能出此其为位较于离丽晋昼俱不相当者如鼫鼠然蔡伯喈云鼫鼠五能不成一技此即旧所称五技而穷者九家易解此直指五穷谓体离欲升体坎欲降游不度渎不出坎也飞不上屋未至上也縁不及木不出离也穴不掩身五坤薄也走不先足外震在下也此解之至确者郑康成谓鼫鼠即大鼠硕鼫通字误矣若广韵以为蝼蛄玉篇谓形似鼠头类兔尾有毛则但是鼠类恐于艮鼠之象又未合耳六五悔亡失得勿恤往吉无不利象曰失得勿恤往有庆也五为离中是当丽大明者故甫称六五而即曰悔亡然而五在观为巽刚巽利有得而今已失之矣在互体为坎柔坎忧有恤而今幸而出恤矣虽无得然亦无恤进亦何害故爻曰吉曰无不利而夫子直加之曰此其往将有庆焉诚喜乎其为进也此晋主也上九晋其角维用伐邑厉吉无咎贞吝象曰维用伐邑道未光也至上九而进止矣离为牛上者离牛之角也进乎此而前无所往则进之以角或抵或触以之作开先之具固己非分然且恃离之戈兵离之甲胄转而伐夫坤之下邑虽曰以之为振厉本无咎乎而非其正也正则吝也葢离为明徳上处尊位不能降康侯之钖分王母之享而徒以戈兵甲胄转而陵下道未明矣何光之有仲氏易卷十五仲氏易卷十六钦定四库全书仲氏易卷十六翰林院检讨毛竒龄撰䷣四易卦易临䷒䷽頥䷚升䷭明夷利艰贞彖曰明入地中明夷内文明而外柔顺以蒙大难文王以之利艰贞晦其明也内难而能正其志箕子以之乃由晋反之而明夷矣离日之伤伤于入地向非歴艰难而守正固亦又何利夫子曰吾于斯见文王焉夫所谓明夷者蒙难者也明离在内而坤顺在外于以当互坎而蒙险难苟非体明夷之全处忧患之极恐未足以当此也此非文之以而谁以也且于斯见箕子焉夫所谓利艰贞者晦其明者也外位为坎纯爻则见而箕子以坤五明夷坐坎中而反离照本其明也而于以晦之然且文之坎难在离外箕子之坎难在坤内商辛至亲发为内难而终能正其坤五坎中之志苟非履利贞之爻秉艰贞之徳或未足以㡬此也非箕子之以而谁以也按彖传为夫子所作而是卦爻词以六五有箕子字故疑非文王所作而归之周公然则六五箕子乃周易旧文而彖传文王则夫子特掲之以与箕子并者故文王属全卦而箕子止属六五非偏也易文固如是也象曰明入地中明夷君子以莅衆用晦而明初九明夷于飞垂其翼君子于行三日不食有攸往主人有言象曰君子于行义不食也夫明夷者必见㡬者也见㡬则必实审其夷于何所而夷不可见往往于飞鸟见之彼日有飞鸟离象固然而初上两刚以健羽相夹而为之翼则初固离之一翼也而頽然下垂有似乎夷其翼者夫初为离刚本君子也以四应而成互震则又震行也君子于行则正可比之离鸟之飞乃小过及升凡经两易而皆废兑口以成离虚蔑口而枵腹则皆有不食之象而离日三爻正当三日君子何往乎夫行者亦谓其可以往也我既有应则我之所往者亦即我之所应者也乃以彼应我则我为主人以我往彼则彼又为主人我甫欲往而主人之应我者纷纷有言则我将安行主人指四以四为初应也四互震为行又为厉言故曰于行曰有言乃行之既夷则于其言无论已而即以其食观之夫子曰其不食也夷也义亦如是焉夫身居闇朝而食其食可谓义乎荀九家易曰有明徳者耻食其禄按左传昭四年叔孙穆子疾其子竖牛寘馈不进叔孙不食卒初穆子之生其父庄叔筮之遇明夷之谦以示卜楚丘曰是将行而归为子祀以谗人入其名曰牛卒以馁死成十六年叔孙避侨如之难奔齐及庚宗遇妇人宿焉襄二年召归立为卿庚宗妇人携其子献雉问所生曰能奉雉矣召见号曰牛使为竖有宠长使为政乃以谗杀长子孟又谮而逐仲至是叔孙以不食馁死解之者曰明夷日也日之数十而当十位今明夷之谦明而未融其当旦乎故曰为子祀当三在旦非食时也故三日不食而仲氏曰方避难而奔此于行也之谦而有终则归嗣也夫庚宗之妇固下离之中女也离者别也而初变为艮而少男生焉彼竖牛者继孟仲之嫡而为庶子非少男乎顾变艮而犹本乎离则犹奉离雉号离牛焉乃离上为震震有言也变艮而艮亦有震阍寺之为言则谗言也夫离为腹腹下败则馁矣去离日而就鬼门则馁死矣故前之不食为于行也离废兑口故不食故叔孙遇妇使私为食而宿焉后之不食为絶馈也艮败离腹故不食故山有菓蓏则反虚器而出焉其义之精博而可类推概如此六二明夷夷于左股用拯马壮吉象曰六二之吉顺以则也六二之明夷则明之中也其夷也于何见之夫此之离二非即升之巽二乎巽为股而以右前而左后推之则为左股明夷夷于是可不拯乎夫二四互坎为美嵴之马美嵴者壮也马壮可代足用以拯之而吉矣是何也则以六二本巽来巽为顺则顺乎拯而前当互坎坎为法则拯之又有法也则者法也九三明夷于南狩得其大首不可疾贞象曰南狩之志乃大得也若三之明夷则无所夷也夫离者南方卦也离为戈兵本可以狩而三固日尽时也日尽于冬故三当出行有似乎狩传所谓冬狩是也然而明夷之伤于身见之则幸而不伤而或有得亦复于身见之当三以颐艮之刚横据上爻上为首而刚横之如大首然今降而为离三之刚是彼失大首而我得之矣夫我所伤者或翼或股而我所得者反在乎首则自此一行而已大有得虽复居坎中亦有何疾葢坎为心病险难多有而三以震刚而出大险则縦欲疾之而有不可者此非他之志南狩之志也离与坎皆为志六四入于左腹获明夷之心于出门庭象曰入于左腹获心意也四在卦中为腹心况离为腹坤亦为腹以内外言之则坤右离左而以上下言之则坤五右而离四左今入于左腹矣夫明夷有心吾由翼而股而首而及于心若惟恐以伤吾明者伤吾心而吾之正其志而反得之者亦在是焉当四以小过之刚据兼画之大坎于其心而今易坤柔而夺窞中是既入其腹又得其心也夫此心非他明夷之心也而我乃得之而于以出行则艮为门阙虽向之为行者必先庭后门而今以倒艮之故而先于门而后于庭倒行逆施不碍逺引是非自正其志而获其心并获其意何以有此离与坎皆为心为意六五箕子之明夷利贞象曰箕子之贞明不可息也若夫六五则不言其明于何夷于何也亦不言其为所夷不为所夷也直曰箕子之明夷夫箕子以诸父之尊不得已为商辛所囚至武王入殷而囚始释夷亦极矣然而箕子之处此或披发或佯狂或囚或奴艰而能贞晦其明而能正其志以视推易凡四推而皆不可易有如箕子之处此者则直曰此箕子明夷而已蜀才本以箕子为其子其箕古通字若谓不敢显称箕子之名但称其子而孔子逆知文意始于彖传明指之则穿凿矣高宗帝乙尚可斥言何况箕子若汉书儒林传蜀人赵賔为易饰易文以为箕子明夷万物方荄兹也祇以文王演易时不宜豫及箕子事故云但刘向云今易箕子作荄滋则在前止为训诂而此时竟有改此二字者然曰今易则明非古本且夫子已明明实指箕子与文王并而后儒尚从而纷纭之何也上六不明晦初登于天后入于地象曰初登于天照四国也后入于地失则也此明夷之极也夫明者日也日登则明日入则晦者明晦之理也然而登尝在初入尝在后者又明晦之时也今不明而晦矣以三离当三坤坤尽而初亦登之今后矣入于地矣然不曰后仍有初乎晋则出地明夷则入地晋为昼明夷为夜然而昼必入夜夜又必入昼晋与明夷一反视间耳故以推易之法观之当在頥时上居艮刚使卦成大离而明极于天以照四坤于其下谓之登天宜也今已易为坤而堕其在天之明以入于地是夷之也夫六二之以拯马为顺则者能附坎也此之以入地而失则者由坎位蔽也离有时失则坎有时得然则处此者何得何失何贞何吝亦惟守其则正其志以俟明之自复焉可矣盐铁论引易曰小人处盛位虽髙必崩不盈其道不恒其徳而能以善终身未之有也是以初登于天后入于地此数语连易引入似韩婴传诗例何𤣥子疑此必易纬文字良然䷤四易卦易遯䷠䷼䷘䷙家人利女贞彖曰家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣风与火无家人之理祇以离巽二女同室而居谓之家人则于离兑二女之名睽较有未通彼独非二女耶何也曰此则风火之所为家人者也离之与兑水与火不相合也而惟巽与离则风従火生火因风发两相入而两无间如家人然曰家人然而由卦观之则止有二女故文王曰所利者止女之正焉已矣而夫子曰不然此其中有男焉不观爻之以二隂而间四阳乎离巽皆隂而离与巽之二刚则皆阳也故卦之有位原分隂阳一三五者阳位也二四六者隂位也而卦之有爻则又各各以隂阳实之初为阳则阳当位也二为隂则隂当位也而至于卦有内外其以分卦言则下为内上为外而以合卦言则中间为内两际为外此如序卦转易所云隂内附阳外向者是此之二为隂四又为隂者女正位乎内也初为阳上亦为阳者男正位乎外也人第知家有夫妇阳竒隂耦之谓耳三五谓夫则二四谓妇已耳而不知家之中有严君焉父称君母亦称君上本天也父当之而其位在六则母同于父父称严母亦称严初本地也母当之而其位在一则父同于母故上与初同为家人亦同为严君而男女夫妇不及焉此无他父母之谓也夫上为父则初为母五为兄则三为弟五三为夫则四二为妇父子兄弟如父子兄弟夫妇如夫妇而家人之道不其正乎此天地之义而天下之所由以定也象曰风自火出家人君子以言有物而行有恒初九闲有家悔亡象曰闲有家志未变也此阳之正外者也遯之下为艮门阙也门阙开而两柔露矣乃以四刚易艮初而为之闲之一牡外横而二柔之居正者得位乎内焉是闲有家也夫内卦以之卦为外四刚本外卦而闲乎内此素志也今一易在初又复以外爻而闲内爻一如彖传之所谓正乎外者爻虽变志何变焉六二无攸遂在中馈贞吉象曰六二之吉顺以巽也二在离之中本中女也然移大畜之干中而上之五既不敢居尊以畜下刚且移中孚之三柔而归之已又不敢専泽以承上命是迄无所遂杨震所谓妇人不得与政事者也夫妇无遂事而有常职今二以离中而互坎初则以火承水而中馈之职成焉是上本巽也而我以黄离之顺承之有勿吉乎九三家人嗃嗃悔厉吉妇子嘻嘻终吝象曰家人嗃嗃未失也妇子嘻嘻失家节也离火声不常或咷或笑或嗟或歌此恒态也今三以一刚跨两离之间本家人也而时或呵之妇子也而时或嬉之一唿一笑了无节制于其中虽三位多厉而坎律有节乃以互坎互离之际而忧乐相杂律节不一则得之与失未免相半傥所谓吉厉悔吝均有之者非耶三在无妄为震三震鸣有声在大畜为干三干则其声严嗃嗃者严也在遯为巽二巽风亦有声在中孚为兑三兑则其声悦嘻嘻者悦而笑也正家者严不失节而逸乐而后失之故説文云嗃嗃严酷貌侯果曰嘻嘻笑也此是正解何氏订诂谓严之甚曰嘻以为嘻者叹惧之声则又杜撰矣陆公理以嘻为喜虽古字本通然亦嘻近于喜耳六四富家大吉象曰富家大吉顺在位也家人至六四而巽临焉又一女也然而身居巽柔巽利市三倍此其家本不贫然且在中孚为外巽之一在无妄为互巽之二在大畜为倒巽之三是巽有全利而四皆周之尚谓非富家女乎故夫子曰其富也则以巽在位故也顺也九五王假有家勿恤吉象曰王假有家交相爱也顾勿谓家人止家事已也夫所谓家正而天下定者王者也五本尊位而以大畜之干中升受巽命则其所有者不翅二应而自上及下凡为家人皆有之夫初曰有家而止于家则闲之闲者限也此曰有家而不止于家则格之格者通也故男女正位中外交懽家道之成比之庙格其在大畜为乗干之长而在家人则为向明之治严君也而可以王焉虽互坎在前类有忧恤而王者勿之曰今而后吾可无内顾忧矣假格通字言感格也与诗奏格书平格并同上九有孚威如终吉象曰威如之吉反身之谓也六虽巽刚然本遯与无妄大畜中孚之四刚而终不易则亦威矣夫治家贵严内卦之终严与縦并用而人或失之今以外卦之终当全卦之终而反身有节自视肃然人有不信之者乎葢坎离多孚家人之上则坎离之极致也上以威自律而自初至五其为家人皆孚之五之相爱而生感与此之威如而生信一雍一肃家道正矣夫三曰终吝非终吝也终之者吝也此曰终吉非终吉也终之者吉也初以正始而上以正终所谓男正位乎外者如此或曰此严君也威如者严之谓也三阳皆正家而惟五与上则一以爱而为归往之王一以严而成畏威之君家道正天下定矣然夫子于此特于反身致意焉将大学所云修身齐家而天下平者复于易道有相发与仲氏易卷十六仲氏易卷十七钦定四库全书仲氏易卷十七翰林院检讨毛竒龄撰䷥四易卦易䷡䷼䷙䷘睽小事吉彖曰睽火动而上泽动而下二女同居其志不同行説而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉卦第曰睽而传者解之离火炎上兑泽润下一也中女少女同家不同嫁二也其为説如是而已乃推易者于此以中孚之四柔无妄之三柔并进而居之于五是柔上行也然且五位在中而二之为应者又即五所易之刚是得中而应乎刚也夫柔者隂也柔之事小事也柔小而得中吉也卦所谓小事吉者以此若夫悦而丽乎明则恒象有然不待言矣人第以为此睽耳睽则离离则不合而不知善处睽者反即有以用乎睽天下未有睽而不终合者亦未有合而不始乎睽者彼夫火同乎天泽临乎地倒火泽而为夫妇合天地男女而生万物而皆于睽乎得之惟睽故同惟睽故通惟睽故偕事物而以类従是睽者其时而睽之而不终睽者乃其用也象曰上火下泽睽君子以同而异彖曰睽而同此曰同而异者彖以睽终此以睽始也仲氏曰此其所以为睽也初九悔亡丧马勿逐自复见恶人无咎象曰见恶人以辟咎也夫睽者未合者也未合者则必于合乎观之彼以内外为间隔者火水耳内与外皆女耳若夫男女相应则仍在内外故夫初之所应者四也应则必合而当其睽时则必上行焉以従乎四是以大壮大畜身驾干马无妄中孚则又跨震马而随震马今乃易为睽而尽丧之干震既丧马将焉适所幸初尚未移马往来而初不动且兑决返干或亦因之有勿遂自复之㡬则一言初九而即悔亡毋亦始睽终合之小吉者与且夫四非他我之人也徒以人在坎中坎为寇为盗遂疑此四为恶人而不知人有好恶相见则一我以见为恶而彼以不见为咎与我以不见而避其恶又何如见之而可避其咎也勿睽也九二遇主于巷无咎象曰遇主于巷未失道也二以五为应亦我人也然而名不同时方睽离岂能遽遇二以无妄之二柔进之五而为我应向之以阳倡我者今以隂従我是五本君位而旧为我倡此非我之人而我之主也乃复以睽故而在五不能遇于室在我不能遇于门祗以互离在前两刚相夹如巷者而以两相就而遇于此间虽非正道然犹不失道以为此巷遇非野合也巷遇何咎焉六三见舆曳其牛掣其人天且劓无初有终象曰见舆曳位不当也无初有终遇刚也若夫三则睽之至矣其従上也亦犹夫初之见四二之遇五也而睽离太过间阻横出三居坎之傍而当互离之柔中坎舆离牛逝将上従而舆以偏轮而为坎所曳牛以一后一先而为坎所掣此其势必不能以急合而且视其人实我人也去中孚之巽发而天之割大畜之艮鼻而且为劓之其人之险艰为何如者尔乃三为卦终上亦为卦终虽我之与应皆非卦始则皆为无初无初必睽然不曰君子有终乎縦上下相接其所遇之位固为不当而所遇在刚则以柔従刚遇也非睽也按左传僖二十四年襄王出居郑狐偃劝晋文侯勤王筮之遇大有之睽䷍䷥曰吉遇公用享于天子之卦战克而王飨吉孰大焉且是卦也天为泽以当日天子降心以逆公不亦可乎大有去睽而复亦其所也其后晋侯逆王入之王果享醴命之宥则此占法明云悔卦睽爻为吉即不占睽爻而反之而复占大有爻亦吉此明明兼占贞悔之据若惟恐后此占法单占本爻而故为反覆之者乃启蒙占法误解蔡墨及司空季子诸语而造为一爻变则以本卦爻词占而註者仍引此筮以为証何罔罔乎九四睽孤遇元夫交孚厉无咎象曰交孚无咎志行也至于九四则与初为应而以刚遇刚犹之卦之二女以柔遇柔两雄不相下必至于孤而原夫四推所易四有移而初必不移则初四俱为刚抑初夫也且夫者对妇得名而此以两夫而逊为长夫元者长也此非坎中之孚初与四交而志在同行不至此则虽睽而孤孤而至于厉而亦又何咎彖曰其志不同行而此曰志行其不同行者所以为睽而志行而无勿同者所以为合此用睽者之所为用阳而不用隂与六五悔亡厥宗噬肤往何咎象曰厥宗噬肤往有庆也一及六五而即曰悔亡以有应也然其为应同而其人不同夫二之以五为主者尊之也今五亦以二为宗宗即主也然而亲之也尊之亲之则虽睽而合在是焉夫上火下雷而噬嗑以名其曰噬肤则六二之文也今五以应二而二为阳刚居外腹内口之间其噬嗑犹是而乃借刚龈而上阖之则是噬肤而肤易离者噬嗑之噬噬肤而噬易合者则睽之噬也睽之二犹之噬嗑之二也葢内往而外来者合也内来而外往者睽也五仍上往此所以为睽而噬合如此往何咎上九睽孤见豕负涂载鬼一车先张之弧后説之弧匪寇婚媾往遇雨则吉象曰遇雨之吉羣疑亡也上与三应虽睽何孤而亦曰孤者上处睽之极虽有应而如无应然所为孤也然而有终也夫睽有所遇亦有所见今所求遇者三也而所隔在坎坎为豕则所见者惟豕耳然且三之所处坎与兑俱豕涉泽而如涂附焉夫坎车也载于其中者三也即我人也乃三与四同道三为神四为鬼而以上而视之下则三为四蔽但见鬼而不见人且坎为弓轮其在前者为巽绳张之者也而在后者为兑口脱之者也即一偶见间而乍是而乍非如此徒以三在坎傍坎为宼为盗则同此应爻而在初与在三为人在二为主在四为夫在五为宗而在上则变名为寇匪寇也此婚媾也上虽上往而反而遇焉睽三见三遇而此不必遇主也抑不必遇元夫也即遇雨乎坎在地为水在天为雨如屯所云雷雨者而于焉遇之解孤独而释羣疑小事之吉则此终吉矣所谓无初有终者此大终也此用睽者也按左传晋献公筮嫁伯姬于秦遇归妹之睽䷵䷥史苏占之曰不吉其繇曰士刲羊亦无也女承筐亦无贶也西隣责言不可偿也归妹之睽犹无相也震之离亦离之震为雷为火为嬴败姬车脱其輹火焚其旗不利行师败于宗丘归妹睽孤寇张之弧姪其従姑六年其逋逃归其国而弃其家明年其死于髙梁之虚公不従遂嫁秦穆为穆姬僖九年献公卒公子夷吾许秦穆重赂而纳之是为恵公十年不与赂及秦饥乞籴闭之籴仲氏曰此刲羊无也有所求而不之应也十五年秦伯伐晋仲氏曰此西隣之责言也败晋于韩原仲氏曰此不利行师败于宗丘也夫离为戈兵为甲胄此行师者也以我之震柔变而为彼之戈兵甲胄是利在彼不利在我也不利在我则我败矣且夫震我也之离客也我之主震倒艮山而为之丘是主丘也主丘者韩原晋地也而乃变客之离刚而败之获晋侯十一月归晋侯仲氏曰此归妹睽孤宼张之弧也夫归妹之所之者睽孤也之彼为敌则睽孤者宼也然而其词曰先张之弧后脱之弧夫犹是弧也而宼张之宼忽脱之则犹是晋侯而宼获之宼又忽归之焉十六年晋太子圉质秦秦妻之仲氏曰此则为姪之従姑者也夫以嫁女言之则离火者震木之女也而以归妹言之则离火者又震兄之子也母女为姑而兄子即为姪则同此一离而姑姪并居有似乎従之者然二十二年子圉逃归二十三年恵公卒子圉立是为懐公二十四年秦穆纳公子重耳懐公奔髙梁重耳弑之仲氏曰此六年其逋归国弃家而终死于髙梁者也史不曰震之离亦离之震乎自上之初阅六爻而上又变则逋矣上本离而仍变震则归国而弃其家矣男以女为家弃家者弃所妻也然而离一变而离刚已亡夫离刚之上横者髙梁也变之震而刚已亡则变于是死亦于是焉䷦四易卦易观䷓䷽萃䷬升䷭蹇利西南不利东北利见大人贞吉彖曰蹇难也险在前也见险而能止知矣哉蹇利西南往得中也不利东此其道穷也利见大人往有功也当位贞吉以正邦也蹇之时用大矣哉蹇以跛得名坎险在前而艮止不进如跛者之艰于行故谓之蹇顾蹇者难也险以成蹇而惟知足以济蹇故蹇之由坎在象固然而以济蹇言则坎徳为智坎质为通坎之心为刚而多坚是以艮外蔽而障坎于内即谓之蒙坎外发而止艮在中则谓之智葢推易之道所尚往来而亦惟智能周之彼夫神以知来知以藏往知者智也彰往而察来彰察亦智也往来不穷谓之通通亦智也蹇以智济而蹇之为象则悉以往来觇济蹇之用是以蹇必择地艮者东北之卦也东此不利则反西南以济之语所谓治险必以夷是也葢履险非跛者事也然而济蹇必择人坎艮者两阳之卦也隂柔成坎则借阳刚以振之𫝊所谓柔不利逺者是也以出险非弱者事也诚以是卦所推刚居三五以小过四刚与升之二刚并往而居于坎中又复以观之上刚萃之四刚并来而居于互坎之中皆得中也虽一往一来而言往而来亦见焉则同此坎中而智能见险刚能出险智可择西南之利而刚复能救东北之穷此其人之大为何如者夫遇蹇者时也济蹇者用也大人以济蹇为有功而三同功而五多功所谓人大用亦大此不止当位而正邦已也西南东北以卦位言虞翻谓坤西南卦五在坤中坎为月月生西南故利西南艮东北卦月消于艮丧乙灭癸故不利东北此以卦位兼卦时言与蹇之时正合但纳甲后起不如説卦之更妥耳若朱氏㑹通以三为南四为西初为东上为北则不可解矣象曰山上有水蹇君子以反身修徳不能前则反之矣初六往蹇来誉象曰往蹇来誉宜待也推易者曰吾于蹇得往来之説焉夫刚柔往来推易者然也泰否以聚卦首发其义而蹇复仍之蹇自二至上皆有往来而惟初无有乃预设一往来之象以为往无有不蹇者所为蹇也第初未尝往也浸假往而有不蹇乎蹇也亦未尝来也浸假来而初外为二非二来乎二多誉则非二来也乃来誉也然而未来也宜待也葢设词也六二王臣蹇蹇匪躬之故象曰王臣蹇蹇终无尤也二者臣位也以臣位而为五君所用即为王臣第此二非他本升巽之刚易居五位而成坎此蹇也然向使二刚不易则下互兑也今易之而成互坎此又蹇也夫其所以蹇而又蹇者是曷故哉曰无故也以不有其躬而上之君也夫躬且不有于人何尤九三往蹇来反象曰往蹇来反内喜之也三则济蹇者夫三在观时以三柔往上而成坎在萃时以三柔往五而成坎皆往蹇也然幸其所来之刚则合观与萃而皆反乎坎以一刚居三而互离见焉离也者坎之反也反乎坎则济蹇矣夫彖以为利西南者谓坤也而离以正南而与坤近九三在内近坤而喜此非与五同功者而曷有是季本以来反为反身之反是周易爻词翻従传起矣季氏四同其乖舛每如此六四往蹇来连象曰往蹇来连当位实也四在二坎之间往遇坎来亦遇坎然而宁来者以互坎连艮也夫艮名连山本有连类之义而以五坎之上柔来而下连乎艮刚则柔既当位而又连三刚而遇三之实是其来连者虽三实即四实也四乗刚故乗实与上六乗刚而曰来硕同九五大蹇朋来象曰大蹇朋来以中节也五则为济蹇之主而身居坎中位大蹇亦大所幸三刚以互坎之中而可与为朋夫内向曰来五向内则当曰来朋而此曰朋来一若三之反就五而来之者葢尊之也夫九五在小过萃升皆为大坎在观为大艮是合大坎大艮而成此坎艮之蹇非大蹇乎大蹇而刚中则有节节者制也五刚中而所与朋来者皆刚中非中节乎上六往蹇来硕吉利见大人象曰往蹇来硕志在内也利见大人以従贵也此乗刚者也观以三柔往上而成蹇则所往者固蹇也而来而乗五则五硕犹之四来而乗三则三实也然而五与三同处刚中亦同为济蹇而彖所称大人者惟五当之彖所称利见大人则惟上于五见之亦以多凶多功三五所自分贵贱之等亦三五所従判则今之来硕者以五在上内而其所为利见大人者又以五本贵而上従之也此往来之用也仲氏易卷十七仲氏易卷十八钦定四库全书仲氏易卷十八翰林院检讨毛竒龄撰䷧四易卦易临䷒䷽升䷭萃䷬解利西南无所往其来复吉有攸往夙吉彖曰解险以动动而免乎险解解利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲坼解之时大矣哉反乎蹇则解矣上震下坎动出乎险而免乎险则谓之解第蹇以艮位东北而利西南今坎位正北震位正东而亦云利西南者非谓东北之不利也但蹇难初解创痍未复则必借长养之地以休息之夫致养者莫如坤而坤位西南则蹇之利西南者以其行而解之利西南者又以其养也葢坤衆也养则得衆得衆则不可以不往顾推易之法各有往来蹇不利于往而利于来以险在前也解则不然可以来而亦可以往来吉往亦吉浸假无所往而必来也耶则其来也复也复则吉也浸假有所往而不来也耶则其往也夙也夙则又吉也故小过以三刚而来居二中萃以五刚而亦来居二中是来也然而解之刚来而得坎中者祗以复夫蹇之刚往而得坎中者也惟复也乃得中也临以初刚往居四而成震升以三刚往居四而亦成震皆往也然而解之出乎震而动有功者实早具乎蹇之以倒震而成艮功者也惟夙也乃有功也原夫序卦之法以画反对则解为蹇之反而以卦反对则解又为屯之反屯不云乎雷雨之动满盈雨在雷上草木句曲而成屯今天地解而雷雨作雨在雷下则水泽解散百果草木皆甲坼虽蹇难已解无借于用然此时何时而尚得以往来细故小视之哉象曰雷雨作解君子以赦过宥罪赦过宥罪即解难也初九无咎象曰刚柔之际义无咎也解之初尚未解也而即曰无咎曰有解之者也夫解在两刚二与四也而四之刚従初往初之柔従四来祗刚柔往来之际而解生焉葢初四相应者其位而刚柔相易者乃其义也义何咎焉九二田获三狐得黄矢贞吉象曰九二贞吉得中道也此解之主也二四以坎震两刚出乎险而为之解而二位地道之上地上为田则田者固二之所有事也乃二当萃时居互艮之初在小过时居下艮之中其在临时则又居倒艮之三艮为狐狼此狐也然而为初为中为三则三狐也自推易为坎而三狐尽亡是三狐皆为我获然且二四互离离为矢而二以离初而居离位之中中为黄离则又为黄矢以黄矢而射三狐三狐既获矢将焉往是矢本我有而一若得狐而并得之其解难之功有如此彖之所为得中者得此而已六三负且乗致宼至贞吝象曰负且乗亦可丑也自我致戎又谁咎也三以隂柔处两刚之间上以刚与四而反承四刚如负然下以刚与二而反乗二刚如乗然世有以肩背负荷而乗车舆者乎则寇之夺之非利之乃丑之也丑之谁咎焉坎为舆为寇为盗三前后皆坎故象如此此所当解去者九四解而拇朋至斯孚象曰解而拇未当位也四亦解主也推临之初刚升之三刚而尽踞而成震之初震为足初则其足之拇也夫蹇难以震动而解解而能动则必自汝拇始矣且夫二与四位不同而其解同也四之逊于二者徒未当位而要其解则一也向蹇五与三同济蹇而谓之朋来今四与二同解难而即谓之朋至两相助则两相合焉斯非坎与离交实有以孚信之不至此六五君子维有解吉有孚于小人象曰君子有解小人退也五借二四以为解而二则与五相易者也以相易者而且为之应则其相维系为何如者夫君子解之小人孚之而五则従而并有之有解亦有孚斯岂特而拇之解与朋至之孚已哉上六公用射隼于髙墉之上获之无不利象曰公用射隼以解悖也乃以解之至而羣隂之聴命者皆能解焉夫解之六爻自二至五皆与四卦有移易而上独不然此岿然自峙者也公也尊者也当夫初为地道本地亲下则为田为兽而今以转上而为天道本天亲上则为射为飞鸟此固解难之各至者乃以离鸟夹两刚之间如髙墉然而公用互坎之矢射髙墉之隼以为离在我后有似乎悖我也者而因而获之攻逆解悖何计利钝夫蹇难方平所贵休养而驱除难者犹且仓皇振动以解之其攸往而夙吉如此故曰蹇以往蹇而解不止以来解也䷨子母易卦易泰䷊益䷩损有孚元吉无咎可贞利有攸往曷之用二簋可用享彖曰损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行夫艮与兑而何以谓之损哉原推易之法文王有之伏羲未尝有之也其因重命名或取卦义或取卦象未尝移卦画而上下之也惟此损益两卦则于象于义俱无所取而独取卦画上下移易焉而为之定名一若伏羲画卦早于名六十四卦时示移易之意而文王演辞则始従而尽发之故文王于干坤之后阅十卦而至泰否咸恒之后亦阅十卦而至损益上下二经两相对易然且上经十卦合得阳画三十隂画三十使隂阳均等而后泰否以三隂三阳开聚散之门下经十卦亦合得阳画三十隂画三十使爻画齐一而后损益以一子一母立推易之准而为爻词者若犹恐后人稍昧其説乃独于六三一爻明指三画曰所谓损者损此三画之一也又明指一画曰所谓推移者亦止移此一画以为上下之交也而至于夫子为传则又明示上下惟惧舛贸于损曰其道上行言移而之上于益曰自上下下言移而之下其于推易一法致意如此故汉儒自荀爽蜀才虞翻诸易皆明言従泰卦三画移为上画而名之为损至益卦亦然是以唐后诸儒自李鼎祚后至宋儒朱子本义指定其説而元明以后凡为易説者类百家皆不敢有所同异即不信变易如程氏伊川亦云下兑之成兑由六三之变也上艮之成艮自上九之变也三本刚而成柔上本柔而成刚其谆谆再三且有然者是故损下益上损干三而益坤上也然而惧其朘于民也其道上行进下刚而易上柔也然而虑其行之亟也是必上下相信体大离之孚以合其志而后干元之吉可以无咎且必守其正固协互坤之贞以慎其出而后互震之行可以攸往则其所以损之者于何用之夫以下之奉上者比之诸臣之享君古者享礼陈簋以八簋为盛四簋为中二簋为简乃以供献之礼而此之陈簋已为至薄而又取陈簋之至简者以当之问曰曷可用曰即二簋可以用矣然二簋亦何可遽用以时用可矣是以损有时益有时损刚益柔有时夫损刚者损盈也益柔即益虚也此不特损卦然也即以益卦言之其盈虚损益上行下行亦何者不与时偕而谓损独无时哉孔子读易至损益喟然而叹子夏避席而问答曰夫自损者益自益者缺吾是以叹也此皆与杂卦盛衰之始有相发者震为盂为木为竹而合之成簋二者初与二两阳数也至若下兑口食上艮门阙而致互坤之养于其间其享礼之象明切如此象曰山下有泽损君子以惩忿窒欲夫内干刚忿易六三而成兑説是惩之也外坤柔欲易上九而成艮止是窒之也初九已事遄往无咎酌损之象曰己事遄往尚合志也夫卦之名祗以三与上相易而三为损下上为益上则上与三为卦主而诸爻无与然而初与二则皆在所损之列以皆下也四与五则皆在所益之列以皆上也况初尤下之下者顾勿谓下可损也夫下之奉上特故事耳急公之谊分所固有而速于往应即已无咎若夫损则未可遽也如酌然哜之啐之审其深浅而裁啜之葢享之用簋以其薄而享之需酌又恐其厚也此上志也九二利贞征凶弗损益之象曰九二利贞中以为志也二则近损矣三损则二将及矣故守正则利遄往则凶此其势有弗可损者不惟弗损即二従五易似乎益之而亦弗可益葢益之则必有従而损之者故曰益尚不可况损乎夫上下相孚亦各有志徒事驩虞为小补而朘民实多非中也即非志也九二従益卦九五所易故曰益之非汎设语贞正也犹正供也禹贡厥赋贞六三三人行则损一人一人行则得其友象曰一人行三则疑也此损之实也三人行三阳进也损一人一阳移也一人行三独升也得其友获上应也其推易之法如此若夫三阳并行疑于无隂三隂并峙又疑于无阳自一阳既动而偶形成焉象曰一则得传曰三则疑非合观焉能知之三居互震之中为行为足为大涂故有行人之象来註不识推易止晓反易故以益下三爻反于损之上三爻为三人行则不特损下三爻反于益之上三爻亦当为三人行即六十四卦三十二对何一非下反上上反下者三爻上行当不止此一卦矣且其以一人行为六三往上而居四夫三四皆隂居上居下何従见之祗强解反易而不顾情理何也六四损其疾使遄有喜无咎象曰损其疾亦可喜也四与五皆受益之地益又何损夫以无损者而观其损则其所损必其所不喜而必欲去者则惟疾而已夫四与初应初既遄往则四以遄使报之离者坎之反坎有心疾而今以大离反坎而去疾得喜则是惟弗损损岂有咎乎六五或益之十朋之龟弗克违元吉象曰六五元吉自上祐也此则有益之者然不知其谁益之也且益亦匪利也天下有得之不为富而损之不见伤者则莫若纳钖之龟夫龟弃于地得而献之虽实之为十朋亦龟耳非其利也然弗之却也弗求弗却一似鬼神所钖自天祐之者此在民不费而在上不贪彖之所谓元吉者非与夫下之所损止于二簋为宴享之需而上之所益不过一龟为卜筮之用其取予之正而不过如此五在益卦则二与五易然损五益二此于五非益而亦曰益者以互坤叠隂如龟甲然虽所损在阳而叠隂相饷隣于纳龟故曰此所益者龟也又卦象离为龟而升艮之门阙之间则正宗庙所蔵者汉食货志元龟长尺二寸直二千一百六十为大贝十朋註两贝为朋言直重也但两贝系新莽所定在古则五贝为一朋直五十贝为尤重若郑康成引尔雅説谓龟有十名则十龟非十朋矣非是上九弗损益之无咎贞吉利有攸往得臣无家象曰弗损益之大得志也损以三上为卦主而上尤受益之主也三既损其刚以与之上而上即以柔应之则不惟弗损抑又何益彖之所谓无咎贞吉而利有攸往者则惟此爻能当之葢三以所损为所得则所得者友也并行者也上以所益为所得则所得者臣也奉我者也夫臣各有家既已得臣则天下之家皆其家虽刚柔相应隣于家室而视若无有如此则不谓之大得志不可矣彖言有孚即爻言志也皆大离中合之象但初九合志九二中志上九大得志皆以志归阳其重泰三阳如此䷩子母易卦易否䷋损䷨益利有攸往利涉大川彖曰益损上益下民説无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行损泰之三画以益之上谓之损损否之四画以益之下即谓之益夫同有损益而一名损一名益者虽曰损泰将成否益否又将成泰然亦以下不可损损民以益君则虽益而亦名损上不可益益民而损君则虽损而亦名益理固然也第益従外至而反曰利有攸往者夫四刚之従外至者来也然而初柔之従内出者即为往也往而利则即隂上行而亦谓之往即偏于为下而亦谓之中与正况夫来之利则更有不可言者夫卦位之在内者坎也否以纯坤而见坎则大川也乃四刚之来特涉大川以成震而初柔之往亦遂涉大川以成巽巽木震木皆为木道则自此一来而方春布徳木道乃行其为涉川之所利方未既也故彖传曰损上益下犹之损下益上也而升损兑二之画以见倒兑是兑多悦亦多也自上下下犹之其道上行也而降否干四之画以体大离是离大光亦大也若夫巽顺震动天施地生则在损行已有时而况乎益焉此卦推易则正従否来移上之初凡蜀才干寳虞翻荀爽辈皆知之即本义亦云损上卦初画之阳益下卦初画之隂自上卦而下于下卦之下其言歴然若兼従损来则子母推易他人不解耳余见损卦象曰风雷益君子以见善则迁有过则改迁改二义本推易之法以推迁改易即推易二字也损上四而可以益下是所迁者善矣益初画而无损于上则所改者无过矣初九利用为大作元吉无咎象曰元吉无咎下不厚事也夫上之益下不必真有所予也夫予下何㡬而使下自益则无尽故自益之道莫如农事彼夫耕植方兴即谓之作犹书曰东作是也耕植具举即谓之大作犹史曰大兴农功是也葢初二皆地道而初又民位则正小民力地之际子不云乎神农氏作斲木为耜揉木为耒耒耜之利以教天下葢取诸益则在周易未演时亦即于益象见农事焉况初为震刚震于卦为稼于方为春于时为三月而以全象言则坤土在中前巽入而后震动有如耒耜且以震巽之木大离之牛而耕之三坤之土间艮手持耒震足动耜进退田间无非耕象而初以震刚当之则彖所谓自上下而利攸往此其利也不然康功田功本无艰重可以为大作而不可以谓厚事葢不竭民力而大有功上之益下者益是而已六二或益之十朋之龟弗克违永贞吉王用享于帝吉象曰或益之自外来也益之二即损之五也其位同其所益亦同然而十朋之龟在下钖上本为无益之物而以上益下则元龟敷钖夫亦赉予之最尊者也第二自五来叠隂相饷而二即报之以兑刚一若推兑牲而上享之者葢农功大作则卜郊祈谷无非享祀况五出下震则又为出震之帝而二以坤国而进享之享従内出则益自外至也虞翻谓二为帝五为王以出震在二爻也不知出震在二故二能享帝不必二即帝也此与随之兑西在上故上称享于西山不必上自为西山正同六三益之用凶事旡咎有孚中行告公用圭象曰益用凶事固有之也三亦在所益者第三本多凶而又处三坤之中与穿土交陷而成凶象者正相合焉夫民饥为凶孟子曰河内凶周官凶事即荒政也但凶事用圭凡王者忧凶之礼出镇圭以致王命使恤凶之地或去其征或弛其政此即益下之最变而最厚者故曰益之何用用凶事也凶事必信民而三在大离之中则有孚者也况以分卦言之则二五称中行泰之二夬之五是也以合卦言之则三与四称中行此之三复之四是也以必信之凶事而奉信圭以作信使则此所称中行者或亦周官之所称大行者乎乃坤土之国多连诸公震雷之鸣用申布告秉坤艮重土之圭行巽上风行之令此固以上益下所自有者而有何咎焉六四中行告公従利用为依迁国象曰告公従以益志也此正以推易为卦辞者也夫推移者迁也易之为道也屡迁而四以否之坤柔迁而为益之巽柔而此巽柔者然且仍居之坤土之间是迁者国所迁者亦国専以迁国为益下者也夫殷王五迁无非为民向使迁之而民不以为利则告在民也乃迁之而实与下为有益则所告又在君也今四与三处卦中同为中行则已有告君之责乃不敢斥言告君而姑告君之従者曰告公従以巽顺坤亦顺皆従也然而迁国何利其所用以为利者非依也乎周之东迁晋郑是依今以柔居上将必有依之为刚者初是也初本四所来亦四所应以所来之方而居之所应之地则向之以四易初者下之所従益而今之以初应四者又上之所由依也夫损无可损则损其疾益无可益则益其志今志在益民而以迁国者益之一若徒告公而益以志者葢大离中孚其为信为志毎如此九五有孚恵心勿问元吉有孚恵我徳象曰有孚恵心勿问之矣恵我徳大得志也大离本为孚为心为志而以巽刚而降顺命凡受我益者无不有孚信而顺其心无庸问矣顾其有孚信而顺之者徒心也与哉夫上之与下为损益者分也下之与上为投报者其徳也今五以柔与之二而二即以刚上之五两易而两无所怨情深矣是岂止有孚而恵心也乎其恵我也以徳矣损曰大得志益亦曰大得志亦以为上下相益君人之志也而乃今而大得之上九莫益之或击之立心勿恒凶象曰莫益之偏辞也或击之自外来也此不益之戒也上乗刚踞刚而无以益下则下谁为益之者夫下之受益者震也震主击无以益之则或将击之矣且下之恵心每视乎上之立心原夫转易之法以益与损对者就卦画言也若以卦名则风雷之益当以对夫雷风之恒夫雷风为恒则反之而非不恒乎此无论上卦体巽巽为进退已原有不恒之象而即以卦名推之风雷尽而不恒见是上之与下者无恒产而上之自立者遂无恒心上之自立者既无恒心而责下之有恵心也能乎夫有孚在中偏即不及上之不孚以其偏也下之无恵心亦以其偏也若夫击则不敢斥言下也故或之乃或之而反曰自外来一似过欲避下而反佯指一在外者非也夫上已尽矣何有于外仲氏易卷十八仲氏易卷十九钦定四库全书仲氏易卷十九翰林院检讨毛竒龄撰䷪聚卦夬扬于王庭孚号有厉告自邑不利即戎利有攸往彖曰夬决也刚决柔也健而説决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也夬者缺也环之有缺者名玦而玦形为故説文释夬为决从以形缺得名而今以五阳而戴一阴其形上缺则因象名夬而义亦随之合五阳之力而决去一阴此与左传赐之玦则决白虎通君子有决断则佩玦其义正同若云泽上于天则泽必决㡬见泽有上于天者此妄释也第夬之为决原始于缺而其为卦则专以阳刚决阴柔为义故直曰夬者决也刚决柔也干健而兑悦健为决而悦为和以决归健若忘乎决之始于缺而本于兑者以为缺在兑而其所以决之者仍在干耳且夫五阳余一阴而何用去哉五阳递升既已扬于王庭矣扬者举也书曰扬侧陋是也王庭者纯干之地也羣贤满朝既已升进祇此宵小一线亦何难少为姑息而必従而决去之以为一线未除所忧方大此其中有戒心焉所谓有厉也夫小人可分而不可合君子可合而不可分孚也者同合之谓也五刚既齐则合为号令使各告于所自来之邑以为诸阳之自来者坤也自邑也古者车甲出于邑继自今自邑幸勿出车甲出之不利彼穷寇可追耶但申严令无兴戎事则以次递往彼将自退所谓不决即决耳凡卦位皆上坎下离纯爻即见今五画纯阳止余上画而上又阴画适当坎上阴之位则坎离两位显然全现兵车戈甲两俱有之祗以六爻外蔽现不终现故勿即戎即传所云其危乃光亦以离言言厉则光也若以干金兑金便指为戎则坐失正象矣象曰泽上于天夬君子以施禄及下居徳则忌泽升于天则降泽及下居则不得矣故禁之忌者禁也言禁使勿居也凡此皆于卦名外别是一义初九壮于前趾往不胜为咎象曰不胜而往咎也夬自大壮之四阳而进为五阳夫四阳尚为壮而此不壮乎但卦以上为首以下为趾壮在初则壮在趾矣大壮以四阳而壮于趾则此进于前而加一阳壮于在前之趾焉夫初逺于阴而势未可往壮亦何用且趾巨于足壮往所忌卑居自大多见其不胜任耳九二惕号莫夜有戎勿恤象曰有戎勿恤得中道也二则当任决者但逺未可决因仅取共申之教令而憷惕之而无如宵小势穷乗间伺隙每思以暮夜之间作兴戎之计壁人腹刃投以不测而不知能守中正便已无虑盖二处离中离日中闇而又当外蔽之际戈兵隠伏乗暮窃发象所当有但蔽即不显且坎者离之反坎为恤离则勿恤矣以惕去恤所谓其危乃光者夫犹是离戎而君子势盛尚戒勿兴彼何人斯乃敢作贼按五代史唐明宗时路晏夜如厠有盗伏焉晏心动取烛照之盗告晏勿惊某禀命虽有自来然察公正直不敢妄害匣劒而去后召董贺筮遇夬九二曰难已过矣但守中正请释忧心晏亦终无患九三壮于頄有凶君子夬夬独行遇雨若濡有愠无咎象曰君子夬夬终无咎也三于重卦为腹于单卦为首頄者首頬骨也特三当中外相承之际未宜健决且宻戒兴戎难以显斥而乃悻悻然见于颜面意未行而形先露颧髙頬厚岂非凶象但三与上六为应者也使以六为妃匹耶则三为夫夫者君子也使以六为佥人耶则三为正人正人亦君子也既名君子则夬之又夬初壮难行二惕未行而三独行之虽上六相遇正当坎窞坎之在上水也非泽也而自天而下则易水名雨乃遇雨而亦有似乎泽濡然者此岂真与小人有湔淹之意哉垢浊相侵却之若凂天下有形乎面则有凶而拂于心则无咎者不恶而严其夬夬本如是耳九四臀无肤其行次且牵羊悔亡闻言不信象曰其行次且位不当也闻言不信聪不明也四于重卦为腹于单卦为足臀者足上体也第臀下有肤肤本柔肉而乘刚却柔有似乎无肤然者则其行不前趑趄焉岂堪往哉但既不能决则姑従而羁縻之既不能前则且従而退挽之故曰汝第牵羊盖兑之在前者羊也羊躁狠不驯凡牵牲者必牵之在前而惟羊则牵之使前今四与上尚隔位而任其前行阴相控制则既可不前而亦不失之不决如是则悔亡且夫兑口之张彼此共之其従兑刚出者则谓之号以王者命令従喉舌出也其従兑阴出者即谓之言以小人语言祇仅仅从口出也今人言亦可畏矣彼以兑口出我以坎耳入不能使不言而能使不闻且不能使不闻而能使闻而不信虽耳曰聪目曰明各有所司然耳苟失闻虽聪亦等之不明伏坎在上犹之伏离之在下而何勿决焉九五苋陆夬夬中行无咎象曰中行无咎中未光也五叠五干为髙冈而上㣲露以兑羊之角象泽菜之生坂上者曰此苋陆也夫以髙平之大陆而栖此丝㣲细草于其间大地一茎何用决去而为君子者必戒之戒之夬之又夬若惟恐坎水外闇中德加蔽而未光而中行断然此干健之极所谓健而决者非与苋本菜名陆者地之髙平者也荀爽谓陆亦草名而郑康成谓即商陆泽草则于象义反不明矣若説文谓苋为山羊而吴澄袭其説且谓苋不读现当读桓则许慎之説当因易误而吴澄之音则又従虞仲翔苋读莞陆读睦以彖词和悦为解而阴窃其音而又误之者也详见予易小记中上六无号终有凶象曰无号之凶终不可长也决至此无庸号矣此长终则彼凶终耳䷫聚卦姤女壮勿用取女彖曰姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉夬与姤同五阳一阴之卦而夬为刚终姤为柔始反视截然故姤止一阴而以形言之则一阴而反接衆阳之壮以为壮谓之女壮而以义言之则今虽一阴而従此将渐侵渐长以驯至于坤女自此壮矣亦谓之女壮夫此女壮者干巽不敌天既不可配长女而又五阳齐亢势难独使四应成偶以助其方长之势则曰此女也勿取之非勿取之勿用取之晋叔向之母所谓深山大泽必生龙蛇恐取之而多不利者盖夬为上缺上缺者兑口决也少女口决则一阳再上而其缺已灭故易决姤为下缺下缺者巽股挠也长女已壮大而下股虚挠则上阳既不下取而下徒恃其一缺以冀为升进即古词所云老女不嫁只生口者此上古重卦所为特予以姤名而不之顾也夫姤者媾也重婚也曾壮女也而重婚也乎曰女壮类妇贱之故媾之且亦谁与为媾者夫婚媾者取女者也天下有不取女而可为婚媾者哉且取女者男下女者也天下有女下男而可以为取并可以为嫁者哉故夫子解姤不曰媾也而曰遇以为姑遇之焉耳且不曰刚遇柔也而曰柔遇刚以为此非刚之所欲遇也柔来而遇之焉耳然而遇合何常惟时之行一阴乍生虽拒之絶之有必不可与相长之势而究之坤之所始即干之所终天地相遇时至则然况姤辰在午五阳丁夏以仲夏恢台之候加之南离长养之时品物咸章天下于是乎观姤遇焉且夫干健非不行也巽风下播不止命令之细也姤而未遯则二尚为阳姤而未剥则五尚为阳従来阴长阳消迭为盛衰二五虽中正亦何易得此并据阳刚之世在一阴而遇五阳则为诡遇以二五而并据阳位则又为殊遇日虽易仄而中亦难逢此姤之时与姤之义所谓其系颇大者惟其可惧所以可幸也后汉鲁恭以盛夏断狱疏谏曰易五月姤用事经曰后以施命诰四方言君以夏至之月施命令止四方行者所以助㣲阴也此以养阴言与天地相遇意合其于扶阳抑阴正㫖稍有不同象曰天下有风姤后以施命诰四方初六系于金柅贞吉有攸往见凶羸豕孚蹢躅象曰系于金柅柔道牵也此一阴也而可使之前进哉巽阴为绳则系之而系于何所夫不有以干金合巽木而为金柅者乎金柅本弱木而可以系物却絷则吉行前见凶以柔道相牵本如是耳且其所系者非即居坎半而为羸豕者哉坎为豕而半则羸之向见其欲进而恶其壮者今见其受絷而又哀其羸彼夫瘁然而羸者正其欲求遇而不得者也身居坎半而坎位之在上者纯干难揜而与之相对坎位虽殊交孚则一则虽金柅之系过于杙枒而踢蹶不前蹢其蹢躅其躅较似乎欲就而不能者是何如遇已巽为股为进退而初当股阴故象如此九二包有鱼无咎不利賔象曰包有鱼义不及賔也此姤遇之始也古士大夫相见各有䞇献即民庶相遇亦必有包苴之物彼此餽饷此国风之所以有包麕也今二在倒兑之中兑为泽水故有鱼然犹幸其有之万一阴再进而剥巽成艮则艮为丘阜便无此矣故易言鱼二中孚豚鱼则上巽下兑喜其有之剥之贯鱼则五剥至艮恶其无之此明征也今幸而有鱼则遇与不遇任之自然而又何咎焉至于二为士位士苟上进则作賔王家别有䞇献鱼非所利且吾亦极畏夫进之耳阳进则阴蹑及之义之所在何必作賔善言遇者自晓耳九三臀无肤其行次且厉无大咎象曰其行次且行未牵也以上卦言则臀为下体故夬四为臀以下卦言则臀为上体故姤三为臀然而夬之四爻即姤之三爻故姤之三爻词亦即夬之四爻词但彼厌其迟此喜其缓耳无肤亦以乗刚言不与柔牵则不遇然不遇无咎九四包无鱼起凶象曰无鱼之凶逺民也四与初为应极宜遇而必不与遇则絶之倍严故直曰包无鱼盖此时倒兑已脱虽身居坎傍而坎水非泽不必有鱼则无之诚喜乎其无之也然而可虞也一阴傥进岂无剥至四而成观象者二以有鱼而恶其为观此又以无鱼而反虑其成艮则三之趑趄不足忧而此之起之诚凶事也夫初本四妃也其谢而起去亦欲与之逺之也乃起之未㡬而蹑者循至则其止之也不曰妃而曰民不曰恶其近之而反曰恶其逺之其隠相讳避有如是者九五以杞包瓜含章有陨自天象曰九五含章中正也有陨自天志不舎命也此则有所包而不必遇者姤五月之卦五月瓜生而五尤姤之当时者水杨泽蒲裹以白㼐不必艮之蓏巽之杨而祇取应时之物以之包之比诸献瓜削谷有所掩覆为贻赠之用此其待遇为何如者且五月南讹夏离长养彖传所谓品物咸章者于是乎在故离火有章而五以伏坎而为之含之光大中正此其乗遇之时又何如者而无如其不必遇也阴渐进则阳渐陨今所恃者祇五上天道去初尚逺耳乃无㡬而有陨自天观剥之至岂所豫料夫遇合升陨各有天命君子第抱此定命之志以为升陨递行不舎吾志然亦何遇焉上九姤其角吝无咎象曰姤其角上穷吝也遇至此穷矣角者首之尽于此求遇则吝可知耳所谓宁为陨勿为遇姤义如此䷬子母易卦易观䷓䷽萃亨王假有庙利见大人亨利贞用大牲吉利有攸往彖曰萃聚也顺以悦刚中而应故聚也王假有庙致孝亨也利见大人亨聚以正也用大牲吉利有攸往顺天命也观其所聚而天地万物之情可见矣泽上于地则不聚地中生木则不升然而名聚者此在重卦命名时亦豫知推易之法有子母聚者曰此虽非聚而犹聚也以阴虽间而阳未间也其名升者亦豫知分卦之中有上下移者曰此虽有降而犹之升也以阳可上而阴亦可上也惟聚非卦义故其为聚也不以义而以形专取互观大艮作门阙之象而以坎神坤牲合羣族而骏奔之以隠合乎名聚之义且曰四五并干此其中有大人焉下位离目以一见为利二四倒震此其际可攸往焉三五巽命又复以顺行为利则虽顺以悦刚中而应其所为聚不在此而即以聚观萃以正孝享以顺命将传所谓方以类聚者未免没情谁能遣此此牺之命名文之演辞孔子之賛传三圣之为易共此义也升亦犹是也象曰泽上于地萃君子以除戎器戒不虞初六有孚不终乃乱乃萃若号一握为笑勿恤往无咎象曰乃乱乃萃其志乱也聚在阳而不在阴以阴多于阳且分其一也然而坤为民初又为民民则聚时易而散时少且三坤犹未析也故欲观聚象则必于坤初观之乃聚必有信而初固有之离为孚下位见也聚必有终而初则不然坤为终初方始也当其未聚则有时而散上阴隔也及其未散则有时而聚二三比也且夫聚之象果何为者耶羣情蛹蛹合并而动有号召者有持搤而捉搦者有譁且笑者有吁恤者乃初居倒震之侧震有声可以号也身与艮手邻搤之便也上口与初相对兑悦笑也位离初而去坎逺忧与恤所未及也一若上悦下顺见若号召者而思以应之无俟推引即一捉搦间而笑而従之别无悔恤此何如聚也盖四坤并列渐上则渐分而初当羣聚之始势犹未散故象如此若夫其初或散者以初方聚时其志或多未定耳易随象取义变化莫测然一定之义词理凿凿而陋者妄以比应二字傅㑹牵强谓四不附五初不従四四握五号其象安在若此者思之骩心言之诎口观者详之六二引吉无咎孚乃利用禴象曰引吉无咎中未变也此聚之稍进者坤类尚合则借巽绳艮手以牵引之以上坤下亦坤也然而二固士也位离中孚身入艮阙则当借彖之格庙以为之聚而离丁夏令则因而用禴应有孚者禴夏祭名周礼宗伯以禴夏享先王是也旧註作春祭则名礿且系夏商礼与禴不同六三萃如嗟如无攸利往无咎小吝象曰往无咎上巽也三则聚将尽而上又相隔则返而观之虽若萃而实非萃也如萃然则如嗟然然则何利乎所幸互巽在前犹可顺则犹可入耳巽为互卦陋儒谓易不及互则夫子曰上巽非耶九四大吉无咎象曰大吉无咎位不当也四与五皆阳聚者虽以观之上而易之四位皆不当然聚则吉矣此干吉也九五萃有位无咎匪孚元永贞悔亡象曰萃有位志未光也五则有位矣以小过之三而易之五伏坎未见不孚亦不光然聚则无咎矣元永贞者干吉亦坤吉也上六赍咨涕洟无咎象曰赍咨涕洟未安上也若夫上六则独阴不聚赍咨而涕洟赍咨兑口声也涕洟兑口泽也夫聚则欢而散则悲者人之情也当其聚时则执子之手兮咥其笑矣不知其嗟如也乃忽当间隔而叹息不已继之以泣所谓悲莫悲兮生别离者此非聚散之间有难言者哉此夫子賛萃所为不言时与义而独言情也仲氏易卷十九仲氏易卷二十钦定四库全书仲氏易卷二十翰林院检讨毛竒龄撰䷭子母易卦易临䷒䷽升元亨用见大人勿恤南征吉彖曰柔以时升巽而顺刚中而应是以大亨用见大人勿恤有庆也南征吉志行也惟升以升进为义故临初之三尚有临象临曰元亨此亦曰元亨小过四之二为连干即有干象干曰见大人此亦曰见大人此其中有离坎焉坎以纯见当有恤而戒使勿恤离不以纯见不利南征则冀其南征凡此者以云迁也故夫子于此明推易之法曰以刚迁而人知之也以柔迁而人不知之以初刚迁三而人知之也二柔迁四而人不知之亦知夫刚以时升柔亦以时升者乎时之所在而巽逊坤顺二刚五中皆备焉坎已伏而勿恤互有震而志行其因时升进有如是者象曰地中生木升君子以顺德积小以髙大初六允升大吉象曰允升大吉上合志也以初升三则信乎其升之矣初升上也三当半坎之交合志也九二孚乃利用禴无咎象曰九二之孚有喜也小过以四刚而易二柔非升也然而柔已升彖传所为柔以时升是也夫升刚事人升柔祀鬼而乃以柔升之时用升柔之祀当必有时祭焉为之交孚而下位伏离离为夏非夏禴乎兑口尚食巽臭达气曽孙至是有喜矣夫萃以聚人为祀而升以升鬼为祀卦象如此九三升虚邑象曰升虚邑无所疑也坤为邑虚者髙也诗曰升彼虚矣自初登三即初所称允升者初己信矣三何疑焉六四王用亨于岐山吉无咎象曰王用亨于岐山顺事也四本小过之刚也而易之而甘居于柔此正二之所谓升柔而祀鬼者则四之为祀固也乃以其地当兑震之间震为倒艮艮山也而兑方在西当为西山西山者岐山也六四为西山之祀而九二以大人而升而享之王用享之也推易者曰不观吾先王之迁岐者乎夫迁者移也犹夫易象之推移而迁徙之也乃去邠就岐本非择取而辞强大而居小弱当此流离抢攘之际一推一迁真有似乎却刚而居柔谢阳而反就阴者而西岐之祀至今益大升柔者可知已故同一升象而以全卦言则南征吉以此爻言则西迁亦吉彖象所演各有分属不然夫犹是因重之卦凡六十四中其为六四者何限乃忽曰岐山忽曰王享与獃人説梦乆矣六五贞吉升阶象曰贞吉升阶大得志也三坤六排如雁齿而五由中以升之坎为志此得志而升阶之时也夫初为震足二亦大震之足也乃临以左足而升之三小过以右足而升之四循次拾级若升阶然及升四而五巳届矣五上各不升而五以比四而临于阶故其象如此上六㝠升利于不息之贞象曰㝠升在上消不富也此则无所升者㝠者息也第坤为永贞升可息而贞不可息巽为利市富可消而利不可消吾故于坤巽之合柔升之尽而仍于利贞示之意焉盖升之为卦一従临来临曰元亨故此曰元亨此前己言之者也乃一従小过来小过曰利贞彖不曰利贞也而于此爻终发之曰利贞其一应于始一应于终有似乎推易之法必不可暂忘所自而必为之致意焉者此固文王之志亦孔子之志也吾故曰推易者周易之要也䷮三易卦易否䷋咸䷞恒䷟困亨贞大人吉无咎有言不信彖曰困刚掩也险以説困而不失其所亨其惟君子乎贞大人吉以刚中也有言不信尚口乃穷也水能漏泽则困柔能掩刚则亦困特卦主刚掩以柔困刚而观之诸爻则不无刚柔俱困之理所赖困而能通善乎处困则惟阳刚君子所称贞大人者为能不失其所耳故坎险兑悦二五刚中皆足济困苟徒恃兑口冀以言辞相抵拦此则小人之处困者穷可知矣虞翻曰否二之上荀爽曰此本否卦阳降为险阴升为悦皆推易之法若虞氏谓震为言折入兑故有言不信则并以恒卦推易为解此尤近代所罕识者象曰泽无水困君子以致命遂志初六臀困于株木入于幽谷三嵗不觌象曰入于幽谷幽不明也夫困则俱困是岂独阴困阳也阳亦困阴矣夫下体为臀两阴豁然正象坎初阴之位乃一画当前比之坚木有根株而无枝叶后既不可为据坐而前若闗牡动辄有碍是臀之困于此株木也夫既不能出当观所入坎有重窞而此当最下如幽谷然一入其中则歴坎之尽势必三嵗虽二四互离张目下视而究无所觌是无故离为明不幽即明幽即不明耳九二困于酒食朱绂方来利用亨祀征凶无咎象曰困于酒食中有庆也此真阳之受困者然其困与阴不同二固士位而又以阳刚居之当君子而为大人之际其困也醉饱之过也夫坎酒也兑者口食也酒食諐尤不无或失而且二従否来以坤裳之饰而蔽以离朱方且来而加诸互巽之股间此其困于衣冠为何如者所借坎为伏神则用之享祀朱芾斯皇尚亦有利盖衣帔束缚酒食厌饫登降飨馂固不为苦特従此而以为可征焉则处困之时居困之地轻举妄动或恐未得其所耳按绂韠也蔽膝之服与韨黻同字左传黻珽杜註作韦韠可验特説文天子赤绂诸侯朱绂各不同惟汉儒註易则概曰祭祀之服无所分者若郑氏谓初辰在未未上值天厨故有酒食四辰在午午离气朱赤故有朱绂俱不可解六三困于石据于蒺藜入于其宫不见其妻凶象曰据于蒺藜乗刚也入于其宫不见其妻不祥也三上为四卦凡三易而四终不动如石然且亦否之艮刚也虞仲翔曰二变正时三在艮山下故困于石此非推易乎若坎为蒺藜则三之据之而困固其所耳且三居互离之中而前后掩窒此非中空若房世俗之所称离宫者哉夫坎男之阴亦即离女之阴也既为坎男而已入离宫即欲再求所为离女者而何可复得九家易曰此本否卦二四同功为艮为宫而入宫无妻非常之困此亦推易法汉儒説易家多见及此按左传襄二十五年崔杼欲娶棠姜筮之遇困之大过陈文子曰夫従风风陨妻不可娶也且其繇曰困于石往不济也据于蒺藜所恃伤也入于其宫不见其妻凶无所归也后果验九四来徐徐困于金车吝有终象曰来徐徐志在下也虽不当位有与也四未尝移而下者夫下移者来也未尝来故曰来缓缓也第四固阳也君子也君子则驾车者其缓缓也匪懈也亦困于金车焉耳盖困干初四两爻俱未尝易四不下来初亦不上往然而非无与者志在下则来终在上故易例于三于上每曰有终四非终而亦曰终者以初为始则以四为终而已兑为金坎为车虞氏曰否干为中之应歴坎故困于金车此亦以推易之解解之九五劓刖困于赤绂乃徐有説利用祭祀象曰劓刖志未得也乃徐有説以中直也利用祭祀受福也九五之困亦君子也以恒之三刚而易之为五其在恒时五方以震足而兼倒艮之鼻乃以一刚割其间而既劓艮鼻复刖震足则其受困之至有难言者夫坎为刑律兑为毁折不幸而皆及于身而犹幸刚中俨然居不失所则刀锯非常势不再及而祗以手足束湿被服绞急为君子之困则夫君子于此又岂能无説哉夫逞口语以惑人而有言不信小人之穷也正言词以自解而困德有辩君子之通也今所困者特赤绂耳施伏坎之赤于离韦之绂仍举而加之巽股之端凡兑口所及为巫为説不过饬章服修词命骏奔嘏祝以进为宗庙享祀之用则夫咸中有庆祭则受福得毋五与二有同观者耶此君子之困也上六困于葛藟于臲卼曰动悔有悔征吉象曰困于葛藟未当也动悔有悔吉行也若夫小人之困又不然初为株木既为蒺藜今复为葛藟以弱丝而纠累于巽木之颠以小加大以卑居髙其困也于葛藟乎亦于此危然自尊杌不自安己耳则因而告之曰毋动动则悔矣悔者愧也乃徐而察之果有悔矣有悔者变也夫悔而能变则困极必通何止君子故君子居困时未可行则虽朱绂之方来而犹曰征凶小人之处困苟当其时则虽葛藟之杌而可曰吉行盖困之必亨固有君子小人所共勉者传曰困穷而通又曰困以寡怨惟通故不穷亦惟悔故无怨也䷯三易卦易泰䷊咸䷞恒䷟井改邑不改井无丧无得往来井井汔至亦未繘井羸其瓶凶彖曰巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以凶也井以巽木取水为义而文王演彖则专以推易之法演之为辞以为推易者改易之谓也故井従泰来以泰初之五而改名为井是泰者坤干之卦也改干初之刚而填之坤土之中坤土成坎而干以刚金而生坎水则坤本邑也而今改为井是改邑也然而井者坎兑之卦也改坤五之柔而反之干刚之初坤改坎水而干以阴金而改巽木是干巽皆非井也而但改坤邑而即名井是不改井也故以干之刚而改为柔干不为丧以坤之柔而改为刚坤不为得惟是阳上而往往固为井阴下而来来亦为井往来井井将传所谓井居其所而迁者虽复迁改犹居其所其谓是与特井以养人为义者也水上出井则能养人水不上出井则不能养人故以象言之上坎水也井也五刚为井上为口四为腹而合两体而观之则一坎三爻俨辘轳之横陈于井端而二四互兑为缺口之缾累以巽绳非即彖之所为繘爻之所为收而垂缾绠于井干者乎而无如巽为倒兑而缾底且下漏也故井有三截初二为下井井杂涂泥此不能出水者也三四为中井井已贮水然犹未出也五上为上井上则出之向使汔至于井而不得水亦犹之不繘井也汔者㡬也繘者绠也况已繘其瓶而敝而下漏是羸也羸者毁也羸非凶乎盖井以养人为德传所谓井德之地贵出水不贵入水有如此象曰木上有水井君子以劳民劝相初六井泥不食旧井无禽象曰井泥不食下也旧井无禽时舎也初二皆地道而初尤土下井底之近泥者也兑为口兑口倒矣其能食乎夫初本泰干因移为坎井而虚其下则初非井也而亦名井如所云井泥是也乃既名为井而反以改移之故更名此地为旧井夫新泉可食旧水不可食向使泉水新生滃然上浮则禽鸟亦时时下之今忽为旧井井眢下缺即巽为山雉离亦飞鸟并无反而顾之者此其弃置为何如者也故曰时舎也九二井谷射鲋瓮敝漏象曰井谷射鲋无与也二犹在井下而内水不浮外甓不治俨溪井之在山谷者荘子所谓缺甃之崖是也夫二居互兑之底倒兑之中兑泽有鱼况井类溪谷则中多水虫今嵓涧之间有物穿水来往如射谓之射鲋以射鲋而生井中此固非恒汲之水可养人者而且倒兑下缺有如翻壶身敝底漏一如彖之所谓羸其瓶者此岂可与乎夫汲之引之必有所以与之者顾谁则与此九三井渫不食为我心恻可用汲王明并受其福象曰井渫不食行恻也求王明受福也三在井之中而居刚乗刚下鲜漏败井之渫去其汚者渫者泄也史记屈原传井泄不食是也乃兑口颠倒一在二下一在三上皆相隔不及则虽渫不食亦其恒事夫清不见亮贤不见收当必有代为之恤者所幸三五互离离日之明则五与三共有之夫五王位至尊王能明则凡共处离位与不共处离位者皆得受福所谓井养之徳在一人而井养之利及天下非欤夫不食而恻非我恻也有恻之者也王明之求非我求也有求之者也并恻之并汲之亦并求之则其福也非并受之而何六四井甃无咎象曰井甃无咎修井也四居井之中即离中也以离中之火烧坤土为甓而甃之四傍马季长之所谓以瓦治井者修之象也夫四为兑口口已及水而中不汚败外得甃甓水可以上矣九五井冽寒泉食象曰寒泉之食中正也此上水时也坎水正中冽也不泥也寒也坎北寒地干金又寒德也泉也有本也上坎下又坎也食也兑口正向也上六井收勿幕有孚元吉象曰元吉在上大成也如是则水已出井可以养人矣坎水上达而巽绳之在下者井面无有是井收也兑口已决而坎口之上向者仍见其缺是勿幕井也夫辘轳有繘所以汲水井干有幕所以止汲今汲者已稀而井之待汲者仍勿之止求之者穷而与之者不竭是非履坎半之孚乗干元之吉而由旧而修而成而进于大成不至此此井养之不穷而汔至之所以未有功也仲氏易卷二十仲氏易卷二十一钦定四库全书仲氏易卷二十一翰林院检讨毛竒龄撰䷰四易卦易遯䷠䷡䷛䷘革已日乃孚元亨利贞悔亡彖曰水火相息二女同居其志不相得曰革已日乃孚革而信之文明以説大亨以正革而当其悔乃亡天地革而四时成汤武革命顺乎天而应乎人革之时大矣哉革者兵也更也离火锻干兑之金以为兵而观者因之得更革之义以为兑当毁折改象生焉独夫子为传则不然夫子曰昔者文王之序卦也以反对为法顾反对有三以义对耶则革与鼎对曰革去故而鼎就新也以画对耶则革亦与鼎对曰离画同而巽兑倒也独不曰有卦名对乎泽火之革对之为火泽之睽吾即以泽火火泽为睽革较观夫犹是水火犹是水火之二女而睽止相违革至相蔑则以睽为火泽火炎上而水润下相违而已而革为泽火泽之润下者必及火火之炎上者必及泽相搏也已而相息二女亦然夫二女同居本皆失志而睽中女上而少女下长少不紊犹不能无同忧相恤之心至于革则女兄在下女弟居上孤嫠既不堪而复以晨夕先后短长错迕之细相对诟谇其势不至于不相得不已此夫子为传所以独取睽之水火二女与革相发明以为卦固有反观焉而可反见若是者也若夫彖之演革则不问水火不问二女且不问兑金与兑泽而祇以革论则将欲革之必先孚之天下无不信于人而可言革者夫庚者更也更革之义也以十干言之则先于庚者己也庚欲革必先之已日而乃可以革庚欲孚必先之已日而乃可以孚所谓事必豫而后有立者况己位在中于徳为信革而信之其借于己者正多也如第以卦言而下离文明上兑顺悦大亨以正则革之而当与革之而信无勿同者盖天地革而四时成干坤变而为巽离为兑坎也汤武革命顺天而应人大壮之二升而顺乎天无妄之上又下而应乎人也夫庚必先己固已豫定之为革之时而不知革之时大复如此象曰泽中有火革君子以治历明时作厯授时凡作讹成易寒暑昼夜推迁递代皆革也俗儒止以更定嵗差为言失全义矣初九巩用黄牛之革象曰巩用黄牛不可以有为也初未当革时一若有物束之者所谓巩也第巩用韦束而初居离刚即用离牛之刚革而黄其色者于以为巩则既坚且韧而急不能革故曰此不可以有为者特革者革也兽有皮而改去其毛因以名革则牛之为革正革象之所由名而特其所革者皮焉耳初易自大过以二改初故虽革而不革如此六二已日乃革之征吉无咎象曰已日革之行有嘉也二未革而位处离中离为日纳甲在己此正彖之所谓已日者夫革之必先庚而乃可孚者此己日也向以为庚日为更主更革之义必庚日乃可为革已日第孚耳而以今观之庚也乎哉必已乃革之所谓以不革为革者他日之革具此矣二易自大壮以五改二则五本二偶故曰有嘉嘉者偶也凡卦中言嘉皆二五应如随之孚于嘉遯之嘉遯皆是九三征凶贞厉革言三就有孚象曰革言三就又何之矣三则将革矣顾位当改卦之交两宫相隔未可顿前且三四五三干递行身虽干健不能越四五上行则征之见凶固无足怪第干为言三干虽递行而我为干始则先行而发之为言于是有所谓革言者夫犹是当革之令约之与父老更始而既下为令未下为言则时苟未至当必有令未下而言先就者然岂易就哉干之言以干成之人第知九三之言从革始耳而不知有成于先者当在遯时为下卦互干之一是今之干以遯之一干成之其就一在大过时为下卦互干之二是今之干以大过之二干成之其就二在大壮时为下卦正干之三是今之干以大壮之三干成之其就三夫祇一干言而历干之一与二与三而后得以冀于成其中外之相夹前后之相信有如此者如此而犹有未孚焉又何之矣九四悔亡有孚改命吉象曰改命之吉信志也四已改卦且又当兑金方革之初故不曰革而曰改改者革之至也但合卦以三四为中四又为互干之中中可为主且以推易言五爻皆改而独此九四一爻合遯壮大过无妄而并无一易不易者又改易之主故革莫大乎革命而即以改命二字归之传所称改物改命非欤夫互干为言互巽为命而此云改命则天命之命当又在文词诰命之外与彖之所云汤武革命者正相合是非孚乎人而信乎志不至此彖重有孚而象凡三干之爻三称有孚则尊干可知况四又干之中乎又卦自二至五为大坎凡言志言孚皆坎象九五大人虎变未占有孚象曰大人虎变其文炳也九五大人则又兼创继而为主者故改命之后益复创制立法更朔易服考车书而定礼乐其乗干向离文明饰治如马季长所云周公修文德者因不名改而名变以为变则并无改之迹也第五以干金合兑金之阳而易従壮来往来皆兑则虎为金兽而宿在西方正与干兑金行位西之象相合然且毛文烜灿如变化然夫黄牛之革去其毛而不以为改此革犹不革也虎豹之皮华其文而即谓之变此不革犹革也况乎已日乃孚不在革后九五有孚断之未占此又合革言之孚与改命之孚而归于一者故曰此大人之业也上六君子豹变小人革面征凶居贞吉象曰君子豹变其文蔚也小人革面顺以従君也至于上六则鼎革既定创制复新贤者识大不贤者识小天下孰敢或外其化理者故以遯之上九而变为此爻则肥遯之贤诚君子也君子而豹变被虎余文作国华焉以无妄上九而改为此爻则行眚之夫本小人也小人则革面回面向化不止革心焉然而更创之后务在休息张而不弛盛世所忌动则凶居则吉上六兑脱象固如此夫非常之举更革之行可以处变而不可以处常惟可处变故当其未革虽用黄牛之革而犹厌其固惟不可处常故及其既革则虽虎豹炳蔚偃然文治而犹恐其遽动时使然也扬子云曰貍变则豹豹变则虎陆公理曰阳爻称虎阴爻称豹虎大而豹小䷱四易卦易遯䷠䷡䷛䷙鼎元吉亨彖曰鼎象也以木巽火亨餁也圣人亨以亨上帝而大亨以养圣贤巽而耳目聪明柔进而上行得中而应乎刚是以元亨以巽木炊离火而夹干金兑泽于其间则谓之鼎而夫子曰此象也鼎有足有腹有耳有铉而卦文俱象之如第据卦名则以木巽火不过为烹餁之用已耳然而烹餁匪细事也古人造鼎所用惟祭祀賔客二事而祭祀以享帝为大飨賔客以养圣贤为大故烹人掌鼎其享上帝大抵煮牲体于镬既熟而脀于牲鼎已耳而至乎养圣贤则饔飱牢醴水火调剂当具品物故享帝曰烹养圣贤曰大烹礼以简为贵而情以繁而浃用有多寡而事无隆杀以为烹餁之所司固如是者且夫彖之称元吉亨也非谓干元之德必得吉而后能通哉夫事神飨賔以致福为吉而旦明自治即又以作徳为吉今所下见者祗巽耳而上离为目目既能明且复以体当大坎借坎耳坎聪而周通于上下之间将书之所称亶聪明作元后者诚不是过乃以大壮之初柔升之为五而进而上行以遯之六五易之为二而得中而应乎刚此即古王定鼎改易神器所谓以德不以物传鼎不传玺者悉见于是是虽干元之德不并言吉而胡勿亨焉象曰木上有火鼎君子以正位凝命初六鼎颠趾利出否得妾以其子无咎象曰鼎颠趾未悖也利出否以従贵也卦以初为足况巽股两开如双趾然则以象鼎足固其位也第初以大壮之上柔大畜之四柔易而为初则其为趾也皆従上卦倒易之是倒而为趾即颠趾也夫鼎趾亦原有可颠之理以为鼎之未实则必先颠之以去其汚故以新旧之迹言之则因新却旧谓之出否以卑髙之位言之则由卑居髙谓之従贵出否従贵则虽颠而犹未悖盖初在巽阴巽为顺勿为悖耳且夫鼎也者烹餁之器也有其器将必有主其事者间尝因巽离二女观其所主则初本巽阴巽为长女而以颠趾之象求之实倒兑阴也夫以大壮三五之兑与大畜二四之兑皆兑也而皆易之为倒兑之阴兑为少女为妾是自此一易而欲得一主餁之人者今第得其妾求主得妾颇为颠倒乃革之与鼎无非女索并无有三男之形见于上下而大壮之兑与长男相互大畜之兑与少男相互得妾而并以其子有如母以子贵者是得一主事者而主器之人并得之又何咎也夫颠趾非为利而出否则利烹餁非为子而得妾以子鼎也而家人之道备焉盖鼎与革以卦画反对其与家人则又以卦名反对此与革彖之不对鼎而反对火泽正同郑康成解是爻谓足所以承鼎喻君夫人之事君若失正礼是踣其为足之道则当以和义出之如否者嫁于天子虽失礼无出道则废逺之而已坤为顺又为子母牛在后妃之旁侧妾之例有顺德子必贤贤而立以为世子何咎按此甚难解汉儒説经甚不易得况王学既行郑学全废易木书此爱不忍释因附此以质解者九二鼎有实我仇有疾不我能即吉象曰鼎有实慎所之也我仇有疾终无尤也二当鼎下腹而得阳爻则中实第二従五来大壮之五刚为二所易则五者我匹也今已居离中而伏坎位之病于其心是有疾也有疾则焉能我即哉夫鼎在烹餁既失主餁自当慎所之人之不来兮终无尤兮此亦以家人之象而反对及之九三鼎耳革其行塞雉膏不食方雨亏悔终吉象曰鼎耳革失其义也三当下卦将革之时又鼎制凡鼎既实则以铉贯耳而扛近食前仪礼所谓扃鼎是也若未实则撤铉脱耳谓之耳革今二中有实而未盈四则盈实而兹尚未逮是三亦犹在耳革之际夫鼎行在耳扄其耳将以行也乃耳之既革如汉五行志云鼎以耳行耳革则行塞则其不可行岂顾问哉第祗以鼎观上离为雉离与三不相及而三居互兑之足越卦而上又不及口故虽升雉于鼎可以为膏而亦不能食一似违水火之宜亡烹餁之节所云失其义者而以观乎行其为行塞祗以三在三干之中干为行而蔽于两干故塞之也然而三又在大坎之中且又在颠倒两兑之中坎为耳而兑革之坎为雨而兑又缺之变之夫行之方雨所以阻行而塞而能缺塞而能变此又耳之所可行而亏与悔之所为未尽失也故终吉也九四鼎折足覆公餗其形渥凶象曰覆公餗信如何也四当鼎既实之候而复以干刚居之刚则必盈盈则必覆而特此干刚者本大畜初刚所升而初则自安于柔而为之足则四之过刚夫亦初之过柔致之故曰其覆也非鼎盈也折足之故也此岂四之好移辜而初之甘受过哉亦曰初固四所易而非有他耳且鼎实维何公食之餗也公餗既覆则全鼎之体尚皆沦濡而况乎足之仅在初也夫趾虚不折则颠不及覆耳实既革则塞不致折今果如何矣言不意其至于是按其形渥谓鼎覆则全鼎淋沥其形渥如此演象至切处旧有作其刑剭者释文剭重刑京房云刑在頄为剭又周礼司烜氏屋诛谓所杀不于市而以适甸师屋读如其刑剭之剭则剭本与屋同其后新唐书元载以罪诛传赞引此谓即司烜氏屋诛之刑则旧早有作剭解者实字形字声各相傅会之误宋晁以道作伪古本周易改作刑剭而本义従之不知汉谷永传又有以刑剭为刑渥谓加以厚刑则同刑字而剭与渥又不同将安从焉六五鼎黄耳金铉利贞象曰鼎黄耳中以为实也五以偶画居鼎端象鼎之耳而其爻固离中也离有伏坎坎为耳黄离中色而贯耳有铉所以闗举此鼎者金亦黄色也五耳非实鼎之地而亦曰实者二为五所易遯五之刚易居于二是二之所有亦即五之所有也故二曰鼎有实而五即曰中以为实此犹彖之得中而应乎刚者虽无实实在其中焉上九鼎玉铉大吉无不利象曰玉铉在上刚柔节也上一画则正闗鼎之铉也顾铉为耳设不能离耳故五有黄耳而铉即及之今无耳而亦言铉是岂一鼎有二铉哉耳可兼铉而铉不可以兼耳犹之金可兼玉而玉不可以兼金故五曰金铉则兼言铉也而此曰玉铉则又兼言玉也盖刚柔之际尊卑系焉刚尊而柔卑则刚用柔柔尊而刚卑则柔反借刚今五上相比耳铉相借而刚柔相反则刚之助柔原欲兼柔而必使之柔兼刚者大宝之形亦正位凝命之所在也夫水火相齐亦犹阴阳之相接今以鼎为象而天下之所为相齐者皆莫之过则刚柔相兼正以云节况大过五上九六对易尊卑错互正与君臣之一德有相类者谁谓离上之刚非即前兑上之柔而相节而后有此仲氏易卷二十一仲氏易卷二十二钦定四库全书仲氏易卷二十二翰林院检讨毛竒龄撰䷲四易卦易临䷒颐䷚萃䷬䷽震亨震来虩虩笑言哑哑震惊百里不丧匕鬯彖曰震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也震本雷也而雷动必惊故祗就雷言则为震动而就闻雷者言之则为震惊第震祗一雷而重雷而亦名震者以为雷虽再来索无二震故六爻两刚皆为震主而必专归之下震之刚出震者主器之所尤重也是以易例往来自下而上者为往自上而下者为来而此两震刚则一従下往三従上来三来一往而皆谓之来即刚之摄柔下以初往上以四往皆以下爻摄上爻而亦皆谓之来以为出震在初而五爻居外一切洊至无非外来之震动而主震者不震焉故震来甚恐而言笑如故即惊至百里而匕箸不失此何如主耶虽曰恐惧非徼福之借而常度従容可为法则则执匕奉鬯正宗庙社稷君主躬亲之事诗曰百神尔主矣不止祭则寡人已也虩虩恐也哑哑笑声也震为声为言故有笑言震雷百里诸侯之象也匕者挠鼎器也鬯者灌也互坎为棘为酒醴故有匕鬯仲氏尝与张南士坐闻雷南士曰雷震何以丧匕鬯曰不过如当饮堕杯当食失箸等广譬及之耳曰其象何居曰一刚载二柔鼎肉尚在匕匕不丧也互坎于仰盂之中所酌尚在斚鬯不丧也南士起谢书之去近从南士集中録此一节因附载此象曰洊雷震君子以恐惧修省初九震来虩虩后笑言哑哑吉象曰震来虩虩恐致福也笑言哑哑后有则也彖之所为词与象传之所为词皆以是也六二震来厉亿丧贝跻于九陵勿逐七日得象曰震来厉乘刚也自此至上皆震惊而有所丧者二下乘震刚震来固厉而又自临之大震而易乎此则尤厉且当在临时四坤鳞次如贝然乃以二易四顿使一刚间四坤而贝形大丧然且二本兑刚易居于四而成艮艮为丘为陵而以阳刚居之阳为九则为九陵而乃自二而升之曰跻有似乎多所丧而逐之焉者则夫二之为震惊端可知也然而勿逐也夫一卦之推不及他卦六爻之易不及他爻今兹所丧历一卦六爻而丧已尽矣则自二而三而四而五而上而初而又至于二七日也而即已复得何用逐为卦为月爻为日亿者多也多与大通故象传六五以大释亿夫子解之则不容更立解矣推易重正推故爻于临卦所易尤致意如此六三震苏苏震行无眚象曰震苏苏位不当也苏苏即虩虩三当下震之末而接互坎之初故可效震行而未有坎患九四震遂泥象曰震遂泥未光也四従临颐来而居之互艮之末互坎之中艮以倒震而坎以陷之得不胜失故震惊之极遂至丁水土之合身居泥中而不自振拔若徒负震刚而反陷于四坤者何如震也夫震可下上亦可上下二之跻陵与四之遂泥此正上下有相互者若象曰未光则坎与离反既居坎又何光焉六五震往来厉亿无丧有事象曰震往来厉危行也其事在中大无丧也五本従萃之初往故曰往然震卦例不及往而此兼言往者曰此推易也五之震与二同且以坎末居震中故危于行然其无大丧而可有事者震惊在初来继此则习以为故而不复震故曰其事在中言所事在上中即与下中有异耳事即祭祀之事国之大事在祭祀若以恐惧修省为事则夫子大象爻词安得先有之上六震索索视矍矍征凶震不于其躬于其邻无咎婚媾有言象曰震索索中未得也虽凶无咎畏邻戒也上则震稍逺然犹索索然索索即虩虩雷有先后而震来则一故至目视矍矍如惊駴而未有定则其为征凶所固然也特震従外来实从下起初为震主则上位辽濶然且初四两刚皆隔二五则毋论上震下震主従稍殊而第言乎震洊至之厉未尝亲承也所矍矍者祗震邻之恐耳邻有同患戒备乃免矣戒如孟子予有戒心之戒若上従颐来颐之四柔本初刚之妃也婚媾也今易上以柔而初刚四亦刚两刚相敌俱有震言则姻娅之情较邻尤切然亦何咎哉震而能恐虽震无害故六爻各震而其各不同也如此䷳四易卦易观䷓頥䷚升䷭䷽艮其背不获其身行其庭不见其人无咎彖曰艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也艮山也惟山故止故兼山亦止但止以义言而以艮之止而推之于象则艮形为人人身皆动而惟背不动有如山然故以卦观艮艮山也而以人观艮则艮其背也夫身有向背向则得而背则失以背求身则安能得其身哉不惟不得其身而已夫艮为门阙而兼则两之两门之间即庭也庭之象见则人之形隠于庭求人则又安能见其人哉文王之演艮止此其演止也亦止此而夫子释彖则又以反对之象参互言之曰不观艮之与震对乎反震为艮反艮即为震故震为倒艮而艮为倒震如第以艮言则艮止也独不曰时止则止时行则行乎艮为止而震为行止即静也行即动也静有时而动亦有时静不可乆也时亦不可失也惟有时则止固静而行亦为静惟有时则静固止而动亦为止此其兼艮之光与倒震之火反覆对观而止之为道光明如此如曰艮者其止焉而已止其所而已上下相敌不相应与而已彖之所谓不获其身行其庭不见其人者惟是之故而又何勿止焉艮与震对震两刚以下刚为主艮两刚以上刚为主故震六爻皆动而惟初与彖词合艮六爻皆止而惟上与彖义合正同象曰兼山艮君子以思不出其位初六艮其趾无咎利永贞象曰艮其趾未失正也此皆不获其身者夫卦従初起犹身之先于趾也乃初以颐之下刚移之与三而自居于柔而安于趾苟能贞乆则亦不失其正者顾趾耳安能止哉六二艮其腓不拯其随其心不快象曰不拯其随未退聴也腓上于趾犹二之上于初也乃二以升之下刚不自居而推之于上此亦能安其止者顾身居坎窞坎为心为病揣其心一似有不快焉者以为推二于上当必有随之而上者则也今腓随足动隔于下刚不能上举而承其所随是用怏怏而夫子曰既已上矣彼亦何能退聴焉夫我欲上承而彼不能为退聴上下之间亦可云各止其所而无如其腓也腓随足动不在上岂无在下者拯抍也上举也与同黄氏韵会引古易不其随而丁氏集韵又别出承字故陆德明本作承此正拯抍承同音同义并无别释之验俗第晓拯救一义而强作傅会遂至救三救四终无着落寃哉按左传襄九年载穆姜筮往东宫事得艮之随正指此爻以艮五爻俱变而为随惟此爻不变故以商易推之谓得艮之八以商易少阴不变八为少阴则此二之不变当称八是也但易学启䝉谓五爻变当以之卦不变爻占则正宜占此爻辞而当时但引随彖以元亨利贞为言曽有一字及此爻辞否事有明明实据开卷即了而故为臆断且又仍引此传文以为之証不审何解九三艮其限列其夤厉薰心象曰艮其限危薰心也三则居艮刚而当艮背者乃一従观五一从颐初并移之上下卦相限之间比之人身之腰胯所云腰限者虽腰限在背有似乎艮背而实非背也第从后以观祗见夹嵴之间分为背夤俨然横一刚而排四坤于两旁有似乎摆列然者此岂艮背哉背与心反而心在身前亦祗以干阳之厉反炙之已耳坎为心薰者薰炙之义汉书马廖传声薰天地是也夫腰可折夤亦可分列以是求止是向心求背也况心又极动者耶六四艮其身无咎象曰艮其身止诸躬也此则艮其身者夫身在背前彖之所谓不获其身者而兹反获之盖上为艮背而四以小过之刚移之与上是以背与人而以身自与也则其艮也亦其身而已身与躬同六五艮其辅言有序悔亡象曰艮其辅以中正也五以刚易柔而承上九之一阳如一首两颊所云口傍之辅者则其不能止可知也第辅以夹口有口辅必有言説辅动言亦动祗五当互震之末震言至此或稍有序耳上九敦艮吉象曰敦艮之吉以厚终也此艮背也尔雅丘再成曰敦敦者兼山之艮也以刚实居上而为艮主则直以艮山与之山即背也又孟子盎于背盎有厚义而説文曰厚者山陵之厚则敦与厚皆取义于山而背象因之有周二圣其用字明确如此䷴三易卦易否䷋咸䷞益䷩渐女归吉利贞彖曰渐之进也女归吉也进得位往有功也进以正可以正邦也其位则得中也止而巽动不穷也咸恒渐归妹皆以震艮巽兑作男女之象而惟咸为得正惟恒为得常渐与归妹则不无乖互之形故归妹以兄娣为变象而渐则长女少男义近蛊惑必欲取配非渐不可盖泽山两少男可下女巽艮非匹岂容自归况女大以择配为急而男小以待时自阻则上巽下止不过以巽止立渐进之名而其为少男为长女象无与焉然而曰女归吉何也曰惟渐则女归亦吉也非女归之吉渐吉也曰利贞何也曰岂惟渐哉又必贞而后能利非渐勿利非贞又勿利也乃夫子于此则又以推易之法为女归断夫女归何与于推易程传曰干坤之变为巽艮巽艮之重而为渐以渐体言在中二爻交由中二爻交然后男女各得正位而吉夫以巽女交艮男男女俨然而其释女归反不曰巽女归艮男艮男取巽女而曰男女之交在中二爻则在宋儒不讲推易程氏不道变卦者尚确见及此谆谆以在此不在彼为辞则其不在卦名之二女而断在推卦之两爻亦可知矣故虞仲翔曰否三之四谓之渐女者四也归者由否坤之三上而归于四也三进四曰得位阴阳体正故吉也功谓五四进承五往有功也巽为进也刚得中者以三在外体之中故称得中文言曰中不在人谓三也其言之详尽而明决如此是以传若曰渐之进也不遽为进也巽女不遽下艮男不遽上各以渐也渐而后进始吉也人亦不知其所进为何等耳渐之三四皆有所自来而进而得位进而与五同功是三干既正而可以正三坤之邦亦惟得所进故如是也且夫所谓得位者此其位何位哉不过此三刚所推进而得其中焉耳如仅以卦言则下止上巽渐义已尽即曰倒震为动互坎为通进则进矣其于女归何用焉象曰山上有木渐君子以居贤徳善俗初六鸿渐于干小子厉有言无咎象曰小子之厉义无咎也巽为鹳艮为黔喙加之互离飞鸟而集之互坎水洼之间此其象当为鸿鸿者雁之大者也鸿以时至而其飞有序得渐之义而惜所渐之非其地矣初艮山之足而推自三来由坎中以出坎畔若所云河之干者而于以渐之渐之犹近也而非所安也夫鸿之不得水犹夫男之不得女也夫艮男者小子也倒震者言也小子不取女而徒有辞説喋喋焉不其厉而然而无咎也渐也六二鸿渐于磐饮食衎衎吉象曰饮食衎衎不素饱也二当坎水之濵而居艮石之正中则水傍石磐也磐盘同石之平者磐较干不安而于以渐之但当饮坎水而唼震稼雁水鹜稻衎衎然自得已焉虽曰志不在徒饱而渐固如是九三鸿渐于陆夫征不复妇孕不育凶利御寇象曰夫征不复离羣丑也妇孕不育失其道也利用御寇顺相保也三则愈进而愈觉不安以坎水之间而合之艮山之背在水则填之在山则夷之有云髙平曰陆者而于以渐之在否四益初而合推之为三刚则此三夫也今已征进于此而不复返矣其推刚于此而自廿居于柔者妇也妇一在离中一在坤中离与坤皆腹而一当巽虚一当艮止皆宜孕而未即育所恃者身居坎中坎为寇而出艮刚以御之则犹利以为刚固可用耳夫以女归之吉刚中得正而彖以为吉爻以为凶何也演卦例顾爻刚柔相交者爻之吉也演爻例顾卦巽艮相配者卦之凶也故夫子于此特着曰离羣之丑夫推易之法非以类聚羣分为分合之大致哉而三本否干与连干为羣初本益干与环干为羣而一旦分其羣而不之复阴固失道阳亦出丑是以进苟失渐虽观之推易而犹未吉也故曰凶也六四鸿渐于木或得其桷无咎象曰或得其桷顺以巽也鸿之栖也以跖不以爪焉能渐木而渐之巽为木四当巽之阴稍开平者因变名曰桷桷如榱桶可容跖而或则得之然而未安也然而无咎者以渐故九五鸿渐于陵妇三嵗不孕终莫之胜吉象曰终莫之胜吉得所愿也陵则山之髙出者重丘之上加以覆敦因之有陵驾陵轹之义今三艮为丘而五刚复髙出之此陵也曽陵而可以渐之也乎而渐之是毋论巽刚非夫难以言征而即以妇孕观之四居离腹尚不能育今五居巽中歴二三四爻而坎与离反则并其腹孕而亡之夫三止不育而此且不孕二四同功亦越三嵗自兹以往又孰能胜其任而为之孕者是孕而不育者固失其道而归而不孕者反得其愿也何也渐使然也上九鸿渐于陆其羽可用为仪吉象曰其羽可用为仪吉不可乱也既渐于陵复渐于陆以巽为进退巽极则进而又退然此亦渐之至也上与三为表里上巽极即三止极故复渐于此然而何之矣鸿渐至此第可用其羽为舞具而已仪舞也书凤凰来仪文舞用羽名羽舞故云不可乱谓羽舞有次第如鸿序然皆渐之有象者如以仪为法谓仪法其次第则其羽字可用字皆不通矣鸿水鸟与陆反故他书亦多以水陆比言如诗鸿飞遵渚为鸿所宜鸿飞遵陆不为鸿所宜此是确証况两言于陆正是古文变换法汉晋唐儒传写传读字画形声实多异同然犹仅作音註不敢改窜今勒石镂木板册俨然而辄以己意擅改经字圣言之侮自此日甚吴澄季本罪可胜数耶仲氏易卷二十二仲氏易卷二十三钦定四库全书仲氏易卷二十三翰林院检讨毛竒龄撰䷵三易卦易泰䷊恒䷟损䷨归妹征凶无攸利彖曰归妹矢地之大义也天地不交而万物不兴归妹人之终始也説以动所归妹也征凶位不当也元攸利柔乘刚也此则男女不相配而别取象者夫长男为震少女为兑男长女少匹配不当因有序长少为兄妹之象盖卦従泰推坤干一变遂以损上来四改少男为长男恒三易初变长女为少女虽男仍为男女仍为女而男女不交第排长少凡震动悦随并非男女相悦夫妇倡随之义诚有如徐氏説易所云震兄归妹似桓王下姬孙权嫁妹者但女子有行不容征迈无父之女迟归终吉盖嫁女之家夜不息烛况干宝曰归妹为哀落之女父既殁矣兄主其礼亦又何利祗以阴阳聚列必需交媾王肃曰男女交而人民蕃天地交而万物兴虽震兑不交而干首得震坤终成兑即借此阴阳交索之情为归妹婚姻之义曰此亦生人之终始也其所以男动女悦而不为过者以所归者妹也若位在中闺志存征进动而得凶即曰柔之乘刚従夫类然然亦何利焉象曰泽上有雷归妹君子以永终知敝初九归妹以娣跛能履征吉象曰归妹以娣以恒也跛能履吉相承也初以恒巽之柔易兑初之刚是以长女而改少女此长庶之为娣者也天子诸侯一娶女君则其余皆娣是归妹以娣亦恒事可第兑本二刚一柔而二刚自为一类然而二刚则于女德有不合矣且俱在地道揣其象俱有于不合中寓相合之意如媵娣之非妻而妻非嫁而嫁者所谓跛能履眇能视是也然初何以履二何以视初与二何以有此跛眇之履视则以初本震爻二本离爻震为足离为目则初本能履二本能视而震为外卦则四又为震之足且互当坎中坎为曳是四与二为两足而坎従而专曳之牵戾成跛其何能履然而犹能也本震故也如是则征亦吉耳九二眇能视利幽人之贞象曰利幽人之贞未变常也而离为互卦则二虽位离而反居离目之侧侧为半目近乎眇者然而犹能视也何也本离故也大扺归妹六爻皆为女象但以其一为女君作此卦之主则余皆辅爻乃不以二为卦主而仍以五者二虽女道臣道而以刚爻处柔位则位反不当与初四等故第可孤处而为幽人之贞幽者幽闲贞者贞静幽闲贞静妇道之常故曰未变常娣道犹妇道也六三归妹以须反归以娣象曰归妹以须未当也六三本泰之干三而降为兑三是刚夫而降少女之末此贱女也则此归妹亦第用以为须而已须者媵妾之称以所降之位实未当耳然此六三者又以恒之巽初而进为兑三今巽初既已为娣矣则此兑三者万一不容于女君而反归故位亦第如巽初之为娣焉斯已耳勿过贱也盖三与初本同类而三嫌近君故又有反归之象九四归妹愆期迟归有时象曰愆期之志有待而行也九四之刚本泰损柔爻所易外刚内柔志意不决加之居坎埳之中而逼近君侧迟囘不前则従媵虽有期而不无愆之所谓待年之娣也坎为月离为日合月与日而为期四当互坎中而踰于互离之外故愆期六五帝乙归妹其君之袂不如其娣之袂良月㡬朢吉象曰帝乙归妹不如其娣之袂良也其位在中以贵行也通卦皆妹而不及兄第于此爻合见之帝出乎震甲乙皆木遂借殷王成号为震兄之称其云归妹者或殷王当日原自有嫁妹一事亦未可知然亦帝震本君兄则其所归者必帝妹也第帝妹贵主位又正中然且逊处在上主家舆服有不及姪娣而不为嫌者则其妇道终始如月之将朢而未有已何其吉也盖衣口为袂干为衣兑为口初三两娣以二干爻成一兑而五比乎四以一干爻成半兑是五君之袂不如初三两娣之袂良也乃若坎月离日合璧在中上震下兑东西相对有如朢然其曰几者以五位坎中于离日之光稍偏耳卦従泰来故泰六五曰帝乙归妹此六五亦曰帝乙归妹虽推易之法全不在此然此亦一验也上六女承筐无实士刲羊无血无攸利象曰上六无实承虚筐也上加五之上而非正位则女将于归欲承筐以荐而无所荐也士家娶妇欲刲羊以祭而无可祭也何也非正配也盖上従损来艮刚居上原象倾筐今既改为震则身丽震筐似乎可承而位出坎满虚而无实且震为士兑为羊离为刃坎为血刲羊荐血其象皆见而上位过髙不惟超兑兼越离坎则承筐既无实刲羊又无血矣何利乎夫归妹本不利而此尤不利之甚若此者宁勿行可也征凶也按左传晋献公筮嫁伯姬于秦遇归妹之睽正此爻也史苏占之曰不吉其繇即截取此爻词而相杂成文非谓易爻原词如是也详见蛊睽两卦中䷶三易卦易泰䷊咸䷞恒䷟丰亨王假之勿忧宜日中彖曰丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎夫丰者大也夫震与离明与动雷与电皆无大理而曰大夫子解之曰明与动何足以大然而所以致大者或在是也故此大非他王大之也出乎震向乎离皆王也则皆大也假者大也诗烈假不瑕言烈之大者不敝也然而疑之天下几有人君而可以大自居之者乎夫大则必减犹夫盈必亏满必损此其中有忧焉卦处大坎焉能无忧而勿然也离以日之中而可照天下此大之当然者也宜也能保此大则正当乘此日中中宜照亦宜也乃夫子于此又従而推解之曰夫所谓忧者非日中也日中何足忧夫亦谓日既中则即此日中而已昃焉耳福不再至盛不常有盈必亏满必损惟月亦然然且天地盈虚与时消息炎寒递代山泽成毁无事不然而况于人之当乗此消息鬼神之能主此消息者也旧説初二为地下三四为人间自初至三有日坠地下之象故曰昃则凡下离皆明夷矣此言象而无理者也惟钱国瑞云下卦离为日中爻互兑为西昃象自二至上大象坎为月中爻互兑为毁蚀象此解得之第仲氏则尤有进者同邑徐徽之尝讲学留轩问曰丰象何以见日昃仲氏曰干之中爻易而为四是离光射地之左隅日昃之日也上卦坎位受光于日乃光不能满而祗以下爻一阳为近离之照缺蚀之月也一座快然象曰雷电皆至丰君子以折狱致刑初九遇其配主虽旬无咎往有尚象曰虽旬无咎过旬灾也初为咸五与恒二所易而此二与五则皆以阴处人位而可为我配是其与我为主客者我従彼来我为客则彼为主也夫上震下离合以成卦而二五两主则各分居于上下卦之中以纳甲言震纳庚离纳已自庚至已适周十干为十日夫两主相寻虽延十日而不以为咎何则以二与五皆在上志在尚往不厌多日也若因而过之则盈旬之后邻于日昃天下有留连浃日不为乆而一旦稽迟坐生他变往往而是也过时之忧毖之在初矣十日为旬尧典三百有六旬註六十日是也惟周礼公旬註均此通字耳若郑康成谓十日者朝聘之礼又曰大礼曰旬不知所据六二丰其蔀日中见斗往得疑疾有孚发若吉象曰有孚发若信以发志也丰至二有渐大之几而前当坎棘互以巽草暧曃靡宻斯何丰也必求其丰则丰者其蔀耳且丰必有时日中者丰之时也二与四相易而居离中正离日正中之会彖之所云宜日中正此爻也而无如所易者为震刚震仰孟象斗而离日见之是日中也而已为日昃天下有仰头见斗而犹然日中者乎不惟日昃且已昏时虽欲前往而巽疑坎疾轇结不果所借离为孚坎亦为孚以孚中而发外震二四之交或因之以得启其志焉已耳九三丰其沛日中见沬折其右肱无咎象曰丰其沛不可大事也折其右肱终不可用也三亦坎巽之间则丰与二同三之沛即二之蔀皆水草也且离在上刚将尽之日昃尤易见向已见斗今且见沬矣沬者斗杓后星正指震上二阴言言细小也夫三以咸之下艮泰之倒艮而其易之为下离互兑之刚艮为手肱者手也今以兑之毁折而折其肱矣卦例上右而下左今为离之上非右肱乎人亦第见为丰耳而丰者其沛则何可大事况大期有用右肱之折较甚他体夫本欲丰大自居而徒大而不可用乃至如此九四丰其蔀日中见斗遇其夷主吉象曰丰其蔀位不当也日中见斗幽不明也遇其夷主吉行也四与二易二曰丰其蔀此亦曰丰其蔀二曰日中见斗此亦曰日中见斗而夫子曰不然夫犹是坎巽之间同此丰大亦同此蔀而一在离中一在坎中位不当也亦犹是离震之间同此离日亦同此震斗而由日以仰斗其象明践斗以去日其象幽明者不幽幽者不明也且夫四之刚従二来也来者主也乃我夺其刚而予之以柔是夷主也夷主者伤主也彼伤则我吉矣彼伤而往有疾则我不伤而行得吉矣故初柔易刚而目所易者为配主就彼柔言也此亦以柔易刚而称所易者为夷主则就我刚言也夫以不当之位处不明之地而我刚彼柔我吉彼伤其相同而不同如此世之以履丰为保大者宜何鉴焉六五来章有庆誉吉象曰六五之吉有庆也五则従初来者也初曰往则此当曰来况初阴之来而下始得离则其所来者非离章乎夫初与二五共易在五为有庆在二为有誉今庆誉俱矣此非来章有之谁有之上六丰其屋蔀其家闚其户阒其无人三嵗不觌凶象曰丰其屋天际翔也闚其户阒其无人自藏也上居倒艮之末艮为门阙而岿然而据其上则其所为丰者祗屋焉耳即向所云丰其蔀今观之蔀也乎哉其家焉耳夫艮为人故凡所云艮其身与夫不见其人者皆以艮言也今岿然而髙者屋也其暧曃靡宻望如蔀者其家也则虽家有屋屋复有户而既已为家为屋为户则不能又为人将自上至四历震三之数已满三嵗而欲借下离之目以闚艮人其可得乎夫如翚斯飞天际之翔者其屋也髙明鬼瞰深藏而不出者其人也丰不可居大不可极是故彖言丰而爻则无丰彖有日中而爻则并无日中亦以为丰与日中有必不可居者在也而况上为丰之极乎左传郑公子曼满欲为卿王子伯廖语人曰其在丰之离弗过之矣丰之离者正丰之上六言曼满必亡将如此爻所云也此非筮丰而之离者但以此爻变可之离故以此爻为之离之爻传中引易多如此而启䝉引以为占法误矣説见干卦用九下䷷三易卦易否䷋咸䷞恒䷟旅小亨旅贞吉彖曰旅小亨柔得中乎外而顺乎刚止而丽乎明是以小亨旅贞吉也旅之时义大矣哉旅者衆也周礼五卒为旅而説文谓军旅五百人为周制一鄙之衆是旅本以衆为义而特衆行者必客居因之以师旅陈行之目反之为羇旅寄託之名此与丰大之一反而为旅琐其情同也是故震与艮明与止火与山皆无旅理而夫子解之则曰丰大也旅小也丰大故亨旅则小者亨也且亦知旅之所以得名也哉以否之三柔升之为五而得居外卦之中是客外也以否之五刚降之为三而顺为互巽之刚是顺乎刚也夫客乎外而顺乎刚旅也然且明止上下各得所亨山火北南并不失正是艮与离遇者旅之时而以止而丽明者即旅之义也夫亨虽小而时义甚大按汉儒释此卦并主推易之説如姚信曰此本否卦三五交易去其本体故曰客旅荀爽曰阴升居五与阳通谓之小亨蜀才曰九五降三降不失正为旅贞吉是卦名卦词皆推易法姚信为九家易中之一家蜀才即范贤三国人见华阳国志象曰山上有火旅君子以明慎用刑而不留狱初六旅琐琐斯其所取灾象曰旅琐琐志穷灾也此穷旅也旅人本猥屑而此当艮止下柔尤纎细之至者虀盐包裹琐琐然然且寄居櫩牖所踞才尺寸而与同行者较量彼此必至分析其处所而后已此何如旅也夫寄迹天涯固已偪仄所恃广大自处与同行相亲庶足慰借而琐琐如是此岂能免患者其穷而致灾必耳按斯本作分析解其又作语词者借焉耳故説文以斯为分尔雅以斯为离毛诗斧以斯之以斯为析薪之义且傍通厮㒋正以析薪为㒋贱厮养所有事故王辅嗣註此爻以寄旅不得所安而为斯贱之役所取灾而应劭风俗通怪神篇引此云凡变怪皆妇人下贱愚而善畏斯自取灾此皆稍辨斯字颇知易义与他解作语词者极为卓越第斯必改㒋且其所二字无着耳考易例凡其字不下百十俱有实指并无凭虚作转词者如屯之屯其膏贲之贲其趾类此明明卦名固无足论他如大有之匪其彭同人之乗其墉大过之过其祖既济之曳其轮类上下二字皆有实义此易例也况丰旅二卦合十六其字其指住止者凡六如其家其屋其户其所其次其巢类此云斯其所正与蔀其家焚其次同盖云析其所在也且所之为义世亦不解乆矣所者旅寓也又曰行居之名故郑诗献于公所谓茇舍之所而汉制车驾所在曰行在所蔡邕独断云天子以四海为家故指行在为所是也是明明一斯字一所字字义易义无不一辙而俗儒浅薄安陋就简经文稍艰便不能解因不能解反欲改经圣言受侮已极矣又此爻以琐所为韵正哿语之协又初为艮之下柔艮为门阙下柔薄外门正旅寓之下者又此旅初爻即丰上爻也在丰上则为蔀屋在旅下则为斯所其反对确切又如是又所字易文曽用之即艮止其所之所六二旅即次懐其资得童仆贞象曰得童仆贞终无尤也二由外以居于内且因之得艮门之中是就所宿也夫旅既有宿将必有赍持以为宿者聘礼问几月之赍即资也二以艮中当互巽之末则已能懐其资而且艮为小子为童为阍寺为仆而二居中而刚柔长少俱得之周叔夜曰唐人诗渐与骨肉逺转于童仆亲又何尤焉九三旅焚其次丧其童仆贞厉象曰旅焚其次亦已伤矣以旅与下其义丧也三従五来而五即为离火之中是焚其所居也三居艮刚而反之即为倒兑之刚是脱其艮之所得也夫旅恶过髙亦忌太下今乃由上五而寄居下三是以旅与下也而求其不丧得乎九四旅于处得其资斧我心不快象曰旅于处未得位也得其资斧心未快也卦凡三推易而四独不及是人皆旅行而四独得所居处也夫处者居也旅者寓也昔者公刘之迁豳也以乆处者为处处而以旅寓者为庐旅今旅也而于处矣然且以巽刚之三合离刚之一既懐巽资复得离斧糇粮戚扬正旅迁者所有事所虑者以于处而当大坎之中坎为亟心恐于其心有未快耳六五射雉一矢亡终以誉命象曰终以誉命上逮也五以三干之中干金合巽木为矢而抽其一矢以射离雉雉得而一矢亡矣幸三五同功为兑为倒巽而五正当巽兑两口之间以兑悦之口出之成誉而又加巽口以为之命是羇旅之臣所至扬诵传所谓出亡之子文而有礼非与否三与五易三为与下则五为上逮夫子于推易一例致意如此上九鸟焚其巢旅人先笑后号咷丧牛于易凶象曰以旅在上其义焚也丧牛于易终莫之闻也旅固耻下然以二与五各弃其中德而并争而合栖于上则未免好髙此非旅人所宜有也夫旅之覔宿犹夫鸟之覔栖也乌鹊绕树祗求一枝乃以离之飞鸟巢离之科木翘然特出此逆旅之宿上舎衆方指目以为非义而乃际炎上之火加巽风之扬三之焚次在离傍不过野火所延烧耳而此之焚巢直当离上一若薪烛不戒并主人屋树而尽焚之何罔罔乎夫旅勿好髙人第知旅名为客而不知实指之即人也旅人无亲杂卦传曰同人亲也惟同人为亲故先或号咷而终必笑何则以亲故也又曰亲寡旅也惟旅为亲寡故先或笑而后必号咷何则以寡所亲也离火之声笑号皆有无亲之旅终致哀恻况离火易焚兑脱多丧三之焚次而童仆亡此一焚巢即其所牵之车牛亦皆以漫易丧之同行虽多谁肻相告离牛坎耳至此爻俱尽矣按汉成帝报许皇后诏云迺昔之月鼠巢于树野鹊变色五月庚子鸟焚其巢太山之域易曰鸟焚其巢旅人先笑后号咷丧牛于易凶言王者处民上如鸟之处巢也不顾卹百姓百姓畔而去之若鸟之自焚也虽先快意悦笑其后必号而无及也百姓丧其君若牛亡其毛也故称凶此鸟焚其巢为当时实事故就事引易而释其义与易解不同仲氏易卷二十三仲氏易卷二十四钦定四库全书仲氏易卷二十四翰林院检讨毛竒龄撰䷸四易卦易遯䷠䷼䷛䷙巽小亨利有攸往利见大人彖曰重巽以申命刚巽乎中正而志行柔皆顺乎刚是以小亨利有攸往利见大人重巽仍名巽正以二阴所易并卑逊而居二阳之下由小阴通大谓之小亨故巽有两利一则以退为进而可以尚往一则由小通大而可以见大人盖巽为命令大人之事命以行巽而重以申之诚以中外推易凡阳刚诸爻皆得巽入二五而行中正之志阴柔两爻则专归之初四而不拂乎刚而顺乎刚是攸往者其行而见大人者又其顺也陆绩曰阴为卦主故小亨王氏易是曰刚巽乎中正言刚迁入于二五也巽者入也二五皆中也而正兼之或以中为二正为五非是象曰随风巽君子以申命行事初六进退利武人之贞象曰进退志疑也利武人之贞志治也初居重巽之下进则刚在前而退又无地夫巽为进退原有犹豫不决之意而位当极巽犹豫甚矣独不曰巽为躁乎履以互巽之阴而名为武人此亦巽阴也刚中之命师武臣为政借张皇之师以振其犹豫之志则其本互震承干之治以去巽疑之不果此行事之至贞者也而何有勿利九二巽在牀下用史巫纷若吉无咎象曰纷若之吉得中也初阴之易未成重巽也自遯二易四大过之上又易四而重巽象成是此四者固二柔与上柔所相合而成之者也乃巽为木以二阳木架一阴而为之牀而所易之四适巽而居于牀足之间是自坐牀上而坐客牀下不巽极矣第二上俱刚而二在刚中独有所用礼王前巫而后史前后记告纷纷若若而王独中心无为以守至正则二五大人与上迥别以此申命彼方以得见为利又何止上牀下牀之间哉故曰吉也夫重巽惟恐过于巽故九五先庚后庚以制巽也此之前巫后史者以行巽也有巽在彼者而我能守中以行巽则不患不巽耳若爻有史巫象者二在中孚本兑刚而今易为互兑之刚是终始以言説为事况兑为巫为口舌今两兑矣其为巫为史固有然者九三频巽吝象曰频巽之吝志穷也三当下巽之终而接上巽之始以巽承巽巽之频者也夫下巽至三而巽穷上巽至上而巽又穷虽三在过巽上在不巽而其巽之穷则一也吝也六四悔亡田获三品象曰田获三品有功也此则善处巽者矣故一称六四而即曰悔亡盖四居上卦之阴坤阴为田而互离以网罟戈兵合之为春猎之名巽固利倍而此以巽位当巽爻之实倍而又倍遂准卦画之数而全获三品诚以位居离中适当心腹而阴又复成巽股之髀上中下杀悉于所获有相孚也盖师中之命可用较閲而三品之获正兼随巽传曰五多功而此则重巽之成全在乎四非二上两阴合为顺刚不能有此则即以九五之功归之六四岂有过焉九五贞吉悔亡无不利无初有终先庚三日后庚三日吉象曰九五之吉位正中也九五即刚之中正者故一称九五而即曰贞吉又曰悔亡又曰无不利此巽之利见者也但巽恐太过便涉卑薾巽木荏苒故当以刚金胜之大抵十干之周始于甲而更于庚故蛊恶惰始则以震互于巽而治以甲木巽虑终萎则以兑互于离而治以庚金盖甲乙丙丁为十干之上上者始也庚辛壬癸为十干之下下者终也以甲木为主木可以克土则用木之刚而去土之柔故不用戊巳而但用甲木所谓终则有始也以庚金为主木为金所克则去木之柔而用金之刚所谓无初有终也故曰先庚三日者丁戊巳也后庚三日者辛壬癸也所不用者独甲乙耳甲乙为木正巽方所属行巽令者必去之故易内传曰凡灾异所生各以其政变之则除消之则亦除夫变取其克我者消取其我克者消之者洩之也今欲行其令而顾以洩之者消之可乎故甲去戊巳庚去甲乙凡以恶其消之也上九巽在牀下丧其资斧贞凶象曰巽在牀下上穷也丧其资斧正乎凶也上以阴与四犹之二也二之所巽在牀下则上之所巽亦在牀下也三曰穷此亦曰穷也第巽在上爻巽极必反且又当倒兑之末将巽之资离之斧而尽毁脱而丧之而尚以贞固自命夫贞者正也正乎吾第见其凶而已按资斧诸説见旅卦汉魏解易多作齐斧而齐义不同若汉书王莽遣王寻屯洛阳将发亡其黄钺其士房杨曰此经所谓丧其资斧者也应劭云齐利也资如齐衰之齐资齐音同误作资则齐斧本黄钺巽固无碍恐旅人不宜有耳䷹四易卦易䷡䷼䷛䷘兑亨利贞彖曰兑説也刚中而柔外説以利贞是以顺乎天而应乎人説以先民民忘其劳説以犯难民忘其死説之大民劝矣哉説文以兑为説而当时註者即以易説卦为巫为口为据则説者説也非悦也而或曰不然不观説命之为兑命乎説命本为悦説者悦也然而去心则为兑犹之咸卦本为感咸者感也然而去心则为咸其例同也而或曰不然夫兑则焉能为悦哉兵以聚名兑水以聚而亦名兑则兑者不过以聚物为义而泽能聚水则兑名焉然而兵聚则斯水聚则滋天下有泽润于人而不为之忻然者乎是兑之为悦实本于泽之为悦然且以言悦人者泽其言以貌悦人者泽其貌既以泽悦人而又必自泽以为悦泽曰悦两泽亦曰悦理固然也故兑可悦人人未有不受其悦者此所以亨也而悦人以兑即未有能出于正者此所以又利于贞也是以兑者悦也就卦名言之也而移刚于二五而为中谓之刚中易柔于三上而为外谓之柔外又以推易言之也悦以柔为主而悦而利贞则又以悦之得正者为主故易有天道以上兑而处天位则顺乎天焉易有人道以下兑而居人位则应乎人焉顺天应人则悦而正顺天应人则悦而又大而不特此也人亦知夫坎与兑之分名也哉犹是水也而一则名坎一则名兑一阳居中而以两阴导其傍川流下渫则谓之坎半坎上潴而以一阳窒其底障坎下流即谓之泽是坎为劳卦而塞之以兑而劳以亡坎为死位而兑以阏之而泯其死是不特兑为毁折可以祛忧兑为附决用能致快也夫先民兴作不得不劳导民犯难不得不死而乃以劳民之故而致伤民以死民之故而致民怨人之不应何有于悦而有如悦以先之不求民劳也而民卒相劝而忘其劳悦以导之非以死民也而民卒相劝而忘其死是柔外而利贞者悦之正而应人以顺天者又悦之大也説卦传曰兑以悦之又曰兑正秋也万物之所悦也则夫子解兑悦原以兑秋能成物而物遂因以悦之此义今人不识乆矣要当以传为正解耳象曰丽泽兑君子以朋友讲习丽两也朋友者两兑也讲习兑口两相向也此以丽字解一卦之体初九和兑吉象曰和兑之吉行未疑也重卦有中外而惟兑不然以悦无浅深也六爻有次第而兑又不然以悦无可为先后也故演卦至兑创作偶体上下贞悔无应敌而有比俪一如大象之所谓丽泽者初四一偶则皆调所悦悦之始也二五一偶则皆准所悦悦之中也三上一偶则于以为悦悦之成也故卦凡四易易大壮大过以为三而易无妄中孚以为上是三上二阴固为卦主而于是分其所易则初従三来以大过九三易为初九是以大过之下巽而易为兑也四従上来以中孚上九易为九四是以中孚之上巽而易为兑也初九以巽为兑而九四亦以巽为兑是初四二爻天然一偶而巽为顺为协有调和之义焉盖惟恐所悦之有不正也故吉也若传曰未疑亦惟疑故调若调而行则亦未之疑耳疑亦巽象九二孚兑吉悔亡象曰孚兑之吉信志也二五则皆准所悦者悦道甚大而善处悦者则必中外孚合有若符节故二従上来以无妄上九易为九二是以无妄之上干而易为兑也五従三来以大壮九三易为九五是以大壮之下干而易为兊也九二以干为兑而九五亦以干为兑是二五两爻天然一偶而二居离位纯干则见五居坎位亦纯干则见是以离坎之相印孚合若信有准量之义焉盖惟恐所悦之有未大也故吉且无悔也传曰信志信即符信之信信志亦离象六三来兑凶象曰来兑之凶位不当也三与上则皆兑之阴悦之成者也夫成悦则不可道矣故曰佞人来矣相引而至矣盖三易自大壮与大过一来一往而皆谓之来上易自无妄与中孚两皆上往而总谓之引虽三多凶上不曰凶而凶同传曰位不当以上居兑位而三居艮位上位正当则三不当耳九四商兑未宁介疾有喜象曰九四之喜有庆也商者度也书曰我商赉汝又协也周礼司商协名姓掌赐族受姓之官人始生则吹律合之然而商则不宁展转调剂岂无营心所恃间隙小疾究得喜悦耳四居大坎之中坎为不宁为疾传曰忧悔吝者存乎介介指上下相介言九五孚于剥有厉象曰孚于剥位正当也孚于剥即孚于兑也以悦固剥我者也且兑秋之终九月为剥厉者坎象耳若传曰位正当则以五居坎位二居离位上下偶对正得相当此与三上二爻以位不当作一照顾正同上六引兑象曰上六引兑未光也牵引来悦非善悦者此自中孚之巽来巽为绳故引兑𫝊曰未光以自三至上皆大坎上尤坎仄耳䷺三易卦易否䷋损䷨益䷩涣亨王假有庙利涉大川利贞彖曰涣亨刚来而不穷柔得位乎外而上同王假有庙王乃在中也利涉大川乗木有功也风行水上则水散故曰涣涣者散也第巽为命令坎为险难风行水散则命令一出而险难以平有勿亨乎顾世之秉号令而平险难者非他人必王也王则不特号令所自出而曽孙祝告由下达上者皆其所秉王则不特险难于以平而险难初来其形未着者亦期有济彼夫互艮为宗庙而陈坎豕以荐之然且倒巽为兑申以嘏祝是格有庙也下坎为大川而浮巽木以乗之然且风樯雨楫冒险而济是利涉大川也盖干四之刚散来坎二而坎则通而不穷坤二之柔散升外四而一坤与两干则比而上同是王之在坎中者虽初四皆中而乗巽木而有功不必二祗有誉五始有功也此涣之所为亨也按卢氏曰此本否卦干之九四来居坤中刚来成坎水流而不穷坤之六二上升干四柔得位乎外上承贵王与上同皆推易法考卢氏无名惟北史儒林传云魏末大儒徐遵明讲郑康成易传之范阳卢景裕胡氏震亨谓即是其人则在北魏时传郑学者犹能识推易如此始宁徐仲山与仲氏论假庙谓汉儒取象务尽夫互艮为庙下坎为豕为牲可谓当矣虞仲翔必曰干为先王享祭者也震为帝艮为庙干四之二杀坤大牲何其宻也仲氏曰未也夫上爻祖考之位也有三男之卦在前则侯之大小官之崇卑昭穆之长幼也王与少男同体者昭穆愈繁则王之世次愈卑也仲山为咋舌书之去见𫝊是斋日记象曰风行水上涣先王以享于帝立庙初九用拯马壮吉象曰初六之吉顺也初以震马之刚升之二而为坎马之刚是馵足之马移而为美嵴之马马綦壮矣顾是马虽壮然必散损之三坤而抍干而后得之依然顺也坤者顺也拯抍同即承也有承上之义见明夷卦九二涣奔其机悔亡象曰涣奔其机得愿也二従干四来是散三干之一而奔之坤横一阳于缺阴之上而艮肱凭之如机然是其奔之者其坎也乎哉其机也夫离其类而他奔岂能无悔顾动得凭依实所深愿机几也周礼五几通作机左传设机而不倚故旧註易者皆作依据之物宋礼部韵引易奔其机註承物者是也诸本作杌则梼杌之杌非其义矣若来氏梁山易註谓机出蜀中似榆山海经云大尧之山多松栢多机机指五则误认木名已非易註旧义且曰机指五则二何必奔五也误矣六三涣其躬无悔象曰涣其躬志在外也卦三易三散散否之三干与损益之三坤而三总不及则三何散乎亦散其躬而已矣躬内坎之末而外之互震互艮皆分之则是惟无散散则其志在外耳六四涣其羣元吉涣有丘匪夷所思象曰涣其羣光大也此正否干之下奔者也𫝊曰物以羣分此则其分羣者矣故分健为逊干元未散风行自上有命即吉祗四当艮中涣散之后真不信岿然独聚如此丘者此非等夷所念及也𫝊曰光大以艮従干分左氏所谓有山之材而照之以天光者其为大不待言耳按卢氏曰自二居四离其羣侣涣其羣也得位承尊故元吉也皆推易法九五涣汗其大号涣王居无咎象曰王居无咎正位也五则当巽之刚中真王之主命令者而散自初来不复再易是王以柔予之下而未尝反也夫大号无反涣之必汗之此之人液之去体有出无入上无悔言而下无违命所谓无反汗者非与且夫艮为门阙虽宗庙实王居也㝠门可栖神而王居为正位否四未易则艮刚在四损初未易则艮刚在上皆非正位而今散诸艮而为互艮之刚是散诸所居而独居正位一若分三涂九术千庐八卫而合而归之中央之帝居将彖之所谓王乃在中者以二之中而此之所谓王居正位者不又以五之正与然则涣亦何负于王哉九家易曰此本否卦体干为首来下处二成坎水汗之象也阳称大故曰大号此亦推易法上九涣其血去逖出无咎象曰涣其血逺害也此亦无涣者坎为血为逖逖忧也小畜六四以离反坎则血去惕出此之上九以巽极而却全坎亦血去逖出故曰此何散亦散其血而已矣盖血为阴澁象多隠忧隠忧则害生有如散其血而血去则中之所忧随之而出亦又何害逖本悐字与惕同汉书王商𫝊无憷悐忧可騐𫝊以血去惕出为涣其血不及惕出此与小畜有孚血去惕出为有孚惕出不及血去正同仲氏易卷二十四仲氏易卷二十五钦定四库全书仲氏易卷二十五翰林院检讨毛竒龄撰䷻三易卦易泰䷊损䷨益䷩节亨苦节不可贞彖曰节亨刚柔分而刚得中苦节不可贞其道穷也説以行险当位以节中正以通天地节而四时成节以制度不伤财不害民坎水兑金秋冬敛蔵之卦也敛蔵必有节而况坎水汎滥潴之以兑泽如节缩然第兑口上向合有甘苦而互震大离则各有甘苦分乎其间故节之为亨三刚三柔互相推易而两刚特峙于二五之中未尝过也而其节甘焉甘则通而苟或过节厯泽水之尽而尚蹈坎窞居上位而受炎苦则虽贞而其节苦焉苦则穷盖下悦上险二五当位既中且正不穷而通诚以卦自泰来既分阳分隂而震离兑坎之四序无不备焉是天地节而四时成也坎为法律可裁以制度而下收兑泽而倒以㢲既不伤财塞兑之下画而不成坎又不害民也胡云峰曰天地之数六十故卦六十而为节日有中气有节气节以抑其过而归之中也郑康成曰空府蔵则伤财力役繁则害民二者奢泰之所致奢泰者正节之反卢氏曰此本泰卦分干九三上升坤五分坤六五下处干三是刚柔分而刚得中也此推易法象曰泽上有水节君子以制数度议徳行数者备数度者审度徳行则中庸喜怒哀乐中节皆是若何氏毅庵説易谓数度如名族品目礼乐制度徳行如忠靖廉清贞亮髙介其下皆着得一节字则推类言之而其説巧合如此初九不出户庭无咎象曰不出户庭知通塞也泽之能节全在初画否则皆坎矣是其一刚自守不出户庭者正其知节之通在乎塞而后有此也户庭者户外之庭门庭者门内之庭古室有户戸外为堂堂下阶前相直曰庭门者庭之外辟者也互艮为庭而初二两阳键若闗牡故不出况卦凡三易而初并不及故吉凶与二亦稍异焉九二不出门庭凶象曰不出门庭凶失时极也二与益之上九相易向固震也而今始得为泽中之节则其不出门庭虽较户庭稍通乎而其为中节固屹然者而无如其为互震刚也向为震柔今为震刚则泽动必溢虽二之多誉而并无凶者而亦以为凶盖惟恐失时中之节也极者中也屋极为中汉儒易註皆以极训中可验节卦六爻皆取节惟上以过节为戒其余则与奢宁俭未有节而反凶者况初二相比初既以节为知通塞为无咎曽几何时而二顿欲其不节世无是理旧説以不出门庭为过节之戒则于卦词卦象卦候俱紊甚矣此之为凶正戒其不节非戒其节也是何也则以震动者正不节所自始也故三在震中则直以不节若继之六三不节若则嗟若无咎象曰不节之嗟又谁咎也以泽口而受外水则易于汎溢况在震动之间乎不节之嗟谁咎焉三易自五则干之为泽坤之为水皆三一爻变成之其不节可知耳六四安节亨象曰安节之亨承上道也坎水就下自能受节况以震动之未而当艮止之中其止也中心安焉盖卦惟初四不易故初四俱能节者又上卦坎位而适填以坎则下窞正承坎中所谓承上道者惟上窞则坎陷之极窞而又险为过节耳余皆取节説见前九五甘节吉往有尚象曰甘节之吉居位中也两易俱抑过就中正所谓中正以通者则其以节为甘而不以节为苦断可知也二四为互震震为稼穑为甘则五为甘节二五为大离离为炎上为苦则上为苦节若其云往有尚者犹坎云行有尚谓以震行当艮髙节而能通盖盈坎后进必尚盈而后可行今既节且有尚矣所谓中正以通者如此按三国吴志虞翻𫝊闗羽既败权使翻筮之得兑下坎上节五爻变之临翻曰不出二日必当殒首果如翻言此専以象占与朱氏启蒙占例截然不同上六苦节贞凶悔亡象曰苦节贞凶其道穷也上居卦位重窞之中过于节缩而大离炎上薫炙作苦所谓不可贞者贞则凶也道穷也然而犹悔亡者天下岂有过于检俭而犹膺大戾者哉易是曰泽所以节水者也三为泽口翻以不节为戒而上为水口翻以过节为戒何也曰施者易不足而受者易有余理固然也若何氏毅庵説易谓潴水易渫陷水易竭尤为明切盖节苦而犹悔亡者即夫子之云宁俭贞凶而犹悔亡者即夫子之云宁固也贞者固也䷼聚卦中孚豚鱼吉利涉大川利贞彖曰中孚柔在内而刚得中説而巽孚乃化邦也豚鱼吉信及豚鱼也利涉大川乗木舟虚也中孚以利贞乃应乎天也夫天下无形之感莫如风水风入水而不知水蔵风而不见风水相遭则原有㝠合之义况两形相向彼此均等上下比观有若合竹夫合符曰信合竹亦曰信风水既合而信生其中则名曰中孚夫岂或谬第两形一体不可显见则将举一风水合并同体并形之一物以为观象夫巽象为鱼坎象为豚豚风物也而丽乎水鱼水物也而翻见乎风则即此两物而已各具一合并之象则或指曰豚或指曰鱼亦无不可然而犹两也乃有非水不生非风不见乗乎风而拜乎浪见必向风风静即灭若所称豚鱼者天下有彼此轇结混然无迹㝠㝠之中牢不可解如此物者乎则言中孚者不必言何以孚也且不必言孚之何以及乎人不及乎人也但曰豚鱼则已吉矣然而泽水也泽而有风则犹川也泽有风固难涉也泽风各相向则涉大川也而往而利焉不止豚鱼善涉矣是何也盖刚虽居外得位之中柔虽相比克安乎内内兑悦而外巽顺有不孚乎孚可以化国信足及之豚鱼信及之一验也且其所为涉川者吾知之矣夫巽木也坤方也方者舟也二坤连巽木以乗兑泽而又体丽乎大离之中离中虚有似乗木舟而虚其中然盖结信必固贞者固也信而贞固则可以化国即可以应天况涉川乎象曰泽上有风中孚君子以议狱缓死风行于上而泽流于下皆信及之事况论语片言折狱甫刑忠信折狱议狱而缓其死尤信及之大者兑为説坤为死大离中虚有囹圄之象故君子以此初九虞吉有他不燕象曰初九虞吉志未变也初与四合三与上合天然匹配但三四在中各隔二五以为应则两阳夹廹去就难决故在隂二爻俱有向背未定之意此孚之将合而反龃龉者然则初之为应者可知矣虞安也燕亦安也安之当吉也敌有在也然而介于中也有他也有他则不安矣若其曰安吉者以四当初时其志应未变耳九二鹤鸣在隂其子和之我有好爵吾与尔靡之象曰其子和之中心愿也二与五则刚之得中而能孚者也二位大离而又当互震之初离既为鹤震又善鸣则其象为鹤鸣固已与五有相孚之意乃兑震相向两口互对则不惟呜之有和之者顾此鸣之和之者非夫妇也父子也以二与五皆阳也且二互当震刚五互当艮刚震为长男艮为小子则长兄若父固有父二子五之象而倡和次第亦复如是则二虽应五而实父父我也五虽尊于二而实子子尔也二五正位无非好爵我与尔共之而已靡者共也此中孚也张杉曰兑隂地故曰在隂六三得敌或鼓或罢或泣或歌象曰或鼔或罢位不当也三以柔而应上刚是得敌也敌者对也然而间于五也间则不决故或之张杉曰鼓震象罢艮象或泣或歌大离象六四月几望马匹亡无咎象曰马匹亡絶类上也四与初相对犹日月也乃离为日坎为月坎不可见而相反而为大离比之月无体以日之体为体离在而坎之体皆具焉顾月当望时月体本黑得日光而白此亦孚象然而全体皆离而四偏近上如几望然上满而下缺夫上满者受上之光下缺者不受下之光则夫四之上孚于五而不下孚于初亦可知矣夫干马也初阳也六四者马之匹也马有匹谓所对也对者类也今四已亲上而马之匹亡矣马之匹亡是对类之在下者与上已絶虽咎之亦何有九五有孚挛如无咎象曰有孚挛如位正当也孚而如挛孚之至也夫孚贵乎固轇结不解化邦应天㝠然无迹一如豚鱼之所为则两丝交纒罥手如一亦孰有如挛象者此二与五之所为中孚者也盖二五位正而又相当挛顾之孚位固有然巽为绳互艮为手挛象如是上六翰音登于天贞凶象曰翰音登于天何可长也上与五同为刚而上位不中不能挛孚譬则鸡与禽同为羽族而徒晓步啄不能髙飞乃欲效化邦而登于天虽有贞不几凶乎盖刚中则利贞刚极则贞凶利贞则应天贞凶则不能登天中孚之象贵㝠感而不贵强合有如此巽为鸡鸡曰翰音上为天爻故又有登天之象后汉封事引易𫝊曰有貌无实佞人也有实无貌道人也所谓有貌无实者指此爻言䷽聚卦小过亨利贞可小事不可大事飞鸟遗之音不宜上宜下大吉彖曰小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也小过小者过也大阳也小隂也大过以四阳并列为大者之过则此四隂环列非小者过乎然而亨利贞者以隂居二五正也正则中正中所在而时生焉盖四隂所据虽柔得中而两刚卦主反失其二五之位而聚居三四三四为中行而实非正中夫小得中而可小事大失中而不可大事理也此其间有飞鸟之象焉盖震为动为鹄物之动者莫如鸟而鹄又鸟之最动者飞则愈动矣况两震相背絶类飞鸟而谛观其体则两阳居中有似腹背而四隂分张而为之翼实有其象焉夫小人轻浮翕忽不测比之飞鸟亦复何吉特是卦之体上震下艮震固主动而艮实主静上动而下则止之四隂虽伙幸不并列如大过四刚之聚而又分处于上下两卦之傍如飞鸟然止则鸣飞则不鸣今既已飞矣而犹存止意恍遗其音于飞后而止而不去则上动下静上飞下止上逆下顺虽动逆势成而犹有顺止之意正如宵人杂处事权不一上下牵掣依囘莫定苟于此而察其宜焉则宜下而止不宜上而动弃上取下顺逆分明何勿吉之有系𫝊曰震善鸣象曰山上有雷小过君子以行过乎恭丧过乎哀用过乎俭初六飞鸟以凶象曰飞鸟以凶不可如何也四柔皆鸟翼而初与上则翼之翰也翼之强在翰翰举而身即从之此以臣制君以末制本之象凶象也然而无可如何也春秋传曰能左右之曰以六二过其祖过其妣不及其君遇其臣无咎象曰不及其君臣不可过也六二进与刚非应而退与柔比夫刚体从干干为君为父祖犹父也柔体从坤坤为臣为母妣即母也今三四两刚可为君祖反相承而不相应一若尊髙太过任其濶絶而独返而比乎妻四而臣刚之初柔是过在祖而所亲遇者在妣不及在君而所亲遇者反在臣也然而无咎也以柔中也夫过犹不及也过在彼则不及在此也然而不曰过曰不及者夫子曰臣不可过君故讳之此传语不释义而释词与有飞鸟之象语同一变体九三弗过防之从或戕之凶象曰从或戕之凶如何也九三当艮刚之末有所防止而不谓其身入坎中坎为隠伏或不能无在下窥测之事惟恐防之太密反致以猜嫌而起隠祸故曰勿过防之也过防恐或有戕之者戕则凶矣可如何徐咸清曰此如鲁君欲去季氏而反为所逐者二四皆君象小过之时大不可过故各以勿过戒之九四无咎弗过遇之往厉必戒勿用永贞象曰弗过遇之位不当也往厉必戒终不可长也夫以震刚居兑中动而能悦何咎乎特兑悦善附而五以震隂而据尊髙之位逼临君侧恐于此又不能无降心相从之事傥过为礼遇而由是而往则不正之厉反从此生故又戒之曰勿过遇之也往必有厉而当戒故勿可用也夫四之所以为此者徒以其位不当耳春秋大居正永以正之何厉之有若夫君下于臣必戒也渐不可长也徐咸清曰自新莽典午以后多有以隆遇而致劝进者六五密云不雨自我西郊公弋取彼在穴象曰密云不雨已上也五过而无比合之情有如宻云不雨者虞氏曰坎在天为云堕地成雨今已出大坎之中而反居水上则云而不雨一如水雷屯之称云雷者乃位当互兑之口兑为西此西郊也然而四隂分列而即有分据之意初为二翼上为五翼羽翼一分而角立之势成焉盖坎为狐艮为䑕皆与飞鸟为小人之象虽浮云之蔽见于天象而事权自上动无过举傥能奉公家之令而以我震矢下连巽绳而弋之弋之何在乎夫小过之震上下皆震也其为艮上下皆艮也上为倒艮艮为山穴在山下而今以倒见而在前皆穴则从而取之何难焉夫二比初而遇初五承上而反弋上何也曰此所谓不宜上宜下者也上动而下静上逆而下顺其穴在上则且从而上取之故曰五之已上不止宻云不雨矣上六弗遇过之飞鸟离之凶是谓灾眚象曰弗过过之已亢也四隂至此羽翼成矣勿谓君遇之过也而亢之飞鸟将离之矣言当谢去也坎为多眚此坎之尽也故灾𤯝亢者过髙之象仲氏易卷二十五仲氏易卷二十六钦定四库全书仲氏易卷二十六翰林院检讨毛竒龄撰䷾三易卦易泰䷊咸䷞益䷩既济亨小利贞初吉终乱彖曰既济亨小者亨也利贞刚柔正而位当也初吉柔得中也终止则乱其道穷也上经终坎离下经终既未济説者谓坎离为干坤之用既未济又坎离之用又谓转易之卦至坎离而穷两互之卦至既未济而穷实则文王推易以全经为首尾干坤者聚之始既未济者分之终隂阳浑聚始于干坤隂阳等分极于既未济盖六十四卦中无有一隂一阳循次间析如二卦者也故夫子阐易于十翼之首倡曰方以类聚物以羣分而于六十四卦之终即以未济一卦统之曰君子以辨物以居方所谓方即类聚之方也居方者阳与阳居隂与隂居也所谓物即羣分之物也辨物者一阳分一隂一隂又分一阳也故以全经观之则干坤为居方既未济为辨物而以终卦言之则隂阳相间为辨物隂阳各见为居方推易之法实于系辞开其始于大象收其终焉夫水火者本相反而实相需者也相反者既见之火泽之睽泽火之革彼火上泽下则火不及泽泽不及火睽而已耳泽上火下则火必及泽泽必及火而于是有更革之行若相需则不然火上水下则炎上者益上润下者益下火水不交未有利益而苟其坎在上而离在下则水火互入炎润交契于此不能无相资相助之用若此者所谓济也即春秋传所谓寛以济勐勐以济寛者也第卦兼坎离坎独利渉系词有云舟楫之利以济不通则又以济渡之名当利济之目是坎在外而离在内者虽水火相交原自有济然亦以坎水在外则自此涉彼济之可尽以尽于水也尽者既也离在外而坎在内者虽炎润未接本未有济然亦以坎水在内则自此渉彼济之未可尽以未能尽于水也未尽者未也况卦合正互皆具两离两坎之象而坎上离下则以二四之坎而接外之正坎上下皆水而济至于尽离上坎下则以内之正坎接三五之坎上下虽皆水然阻于上九而济不至于尽则虽同此济而既济未济分于其间故曰既济之亨小者亨也以隂皆借阳以通也三阳济则三隂亦济也小利贞者以隂皆借阳以得其正也三阳踞刚位则三隂自得踞柔位刚当位而正则柔亦当位而正也特其间有初终焉初之吉以阳始也阳在始则隂在次而得中所谓柔得中也若夫终则止于柔也止于柔则隂阳道穷隂阳道穷则易乱以明周易言道未有得止以隂者也至若未济而亦亨以阳终也阳在上则隂当在五而亦得中所谓柔得中也若夫终则止于刚也止于刚则不可不续不绩则无攸利以明周易言道亦未有仅止以阳者也盖易无终穷道恶其尽其不终于既而终于未以为穷则不通不续则将终续耳杂卦𫝊曰既济定也未济男之穷也男之穷者阳终也惟终故穷惟男之穷故续终盖阳为刚为男阳在上则为终为穷宋人不善言易妄以三阳失位为男穷之証则三隂不失位乎既济亨句小利贞又句与小利有攸往同自虞仲翔误以亨小作句而朱元晦遂改作小亨误矣张杉尝曰既济亨小未济亦亨小幸而狐汔济不可句耳此虽谐语然至当之言侯果谓此本泰卦六五降二九二升五此推易法象曰水在火上既济君子以思患而豫防之初九曳其轮濡其尾无咎象曰曳其轮义无咎也车轮所以济行也二四为互坎坎为轮而初迣轮后是曳之也坎为水在前而初渉之上为首初为尾是濡其尾也夫车行而曳之水行而濡之其何以济然而无咎者以既济在初则义未可以济也此既济而尝恐其不济者也既未二济皆取象于济水然而既之初未厯坎也而曰濡尾未之终踰坎矣然仍曰濡首以上下互坎皆水也既济濡首尾未济亦濡首尾者以求济则无论己未无不濡也祇未济之彖则仅濡尾而止耳故谓之未言此时犹未续耳六二妇丧其茀勿逐七日得象曰七日得以中道也离为中女而二当离之隂爻隂位则又妇也顾是妇本泰干之阳移入坤五为坎中方在泰时干为首互震为发而今易为坎而首发已丧是其丧之必有先为盗之者盗之者坎也坎盗之则当逐坎而勿逐也夫二五皆中道也以中易中合二五而为七数则七日当得之所谓二五应而七日得者虽不济不其济乎茀髴通首饰也虞仲翔曰谓鬒发也干为首取干二之坤为坎坎为盗故妇丧其发王辅嗣亦曰茀首饰也故子夏传直作髴字可验若荀氏作绂此由茀误芾虞氏谓俗説以发为妇人蔽膝之茀非是至他儒以车笰为解则茀亦原可通笰祇首饰在妇身可専称妇茀若车茀则凡巾车皆有之如蒲笰藻笰类妇所乗者独翟笰耳是当称妇之车笰或翟笰为辞岂可单单以茀之一字属之妇者况汉晋前儒从无以茀为车笰者也或曰笰与茀不同尔雅车前谓之鞎车后谓之笰笰即蔽也故周礼作蔽而毛晃増韵以茀通笰则熊忠举要即指为误此亦説之最可据者若七日之解则夫子象传明言之此与震六二勿逐七日得故自不同九三髙宗伐鬼方三年克之小人勿用象曰三年克之惫也三自益上之刚来为九三夫上者髙位刚者君象也方在益时三在互坤之间而当互艮之初坤为方艮则鬼㝠门也夫西北之戎有云西落鬼方者在殷武丁曽伐之武丁髙宗也以上刚之尊下伐鬼方岂曰无济然而自上至三已经三年三当坎间坎为劳则亦惫矣第坎夹两隂自今伊始宁无小人从而觊觎之者此勿可用也彖曰小者亨勿使亨也汉匡衡疏云成汤化夷俗而懐鬼方西羌传云殷室中衰诸侯皆叛至髙宗征西戎鬼方三年乃克此是实事盖鬼方本商先王属国而髙宗乃伐叛者程𫝊云髙宗必商之髙宗似乎设为其事以为象非也又九三以离三而当互坎之中离为戈兵而坎为寇盗故有此象若鬼方在北而又称西落西北者正干三位耳六四繻有衣袽终日戒象曰终日戒有所疑也咸为大坎而三刚连比如舟之济水者然自九四来初一阳中虚而舟之罅漏生矣舟漏则濡此四之所以为繻也繻者濡也特衣有敝䋈可塞舟漏故敝䋈名袽而四在咸时所云居三刚之中而连比若舟者即互干也干为衣而去干中画而示以罅则衣已敝破乃即此敝破之衣而填之互干之中一如敝䋈之塞舟漏者则虽濡而有衣袽矣顾衣袽可恃乎衅舟用臭䋈一衅再三顾虽幸济亦安可不戒也系曰四多惧惧即戒也象传曰有所疑也疑亦有惧意盖离为日四处互离中而又当下离之尽故曰终日其又曰疑则以四居咸互巽之三巽固有疑象耳繻缯采也即汉制以帛边繻头为闗门符信者故旧説以终日戒为闗防戒严之意则是以汉制解周易矣若直释作衣则衣又有衣无理且与济义不合虞氏易谓伐鬼方三年旅人愬劳衣服皆败鬼方之民犹或寇窃故终日戒之则以振旅之际而犹虑敌人窃其败衣非笑话乎按説文引易作需有衣䋈需濡便文而王辅嗣註直曰繻当作濡则犹是汉晋人师承有据之言若夫袽䋈帤同音同是败絮塞舟漏之物故徐锴云帛臭臭者败也黄庭经云人间纷纷臭如帤亦指臭败而尚书盘庚篇有云若乗舟汝勿济臭厥载则竟以臭为败漏之义似乎帛臭之名原以治臭为臭者此正与濡舟之説更相发明学者审之九五东邻杀牛不如西邻之禴祭实受其福象曰东邻杀牛不如西邻之时也实受其福吉大来也九五以泰干中阳推之填坤之中隂隂阳易而东西分焉坎为水与西金伍曰西邻离为火与东木伍曰东邻虽既济之世国无两大而第以水火敌应观之俨隣比之相分峙者彼夫百物俱济各主飨祀而其在东者变干畜而为离牛且加之坎刑之刃是杀牛也在西者移坤牲而作坎豕且承之夏离之礼是禴祭也奢不如俭衰不如盛冬烝之用牛不如夏禴之用豕所谓时也得其时则吉之来且大矣岂止小者亨而已哉李氏易解载崔憬説以有周受命之日为言且云按尚书克殷之嵗厥四月哉生明王来自商至于丰丁未祀于周庙四月殷之三月春也则明西邻之禴得其时而受祉福也绎其意似谓此四月克商之后来祭周庙向使在商则时尚三月为春春当郊祀杀牛以祭而今为周之四月四月惟夏则禴祭矣商之杀牛不如周之禴祭者一失时一得时也其説甚巧但崔氏原文则以上坎为月月出西方谓之西邻下离为日日出东方谓之东邻此本康成旧説即以东邻为纣国中西邻为文王国中亦系康成坊记之註朱氏既祖郑氏説以东为坎以西为离反谓九五居尊不如六二之得时其于卦义爻义全不可解乃又曰当文王与纣之事则是以九五为纣六二为文王与康成旧註又不合矣且验之象传吉大来句周章难明未有吉在二爻而五大来者若程传于大来之註曰亨小初吉是也则以亨小为吉大其可通乎且六二丧茀犹吉大乎上六濡其首厉象曰濡其首厉何可久也上易益巽之首而为坎窞勿谓既济也首濡矣吉且厉矣故曰柔不可止也济亦不可久也所谓终乱如此䷿三易卦易否䷋恒䷟损䷨未济亨小狐汔济濡其尾无攸利彖曰未济亨柔得中也小狐汔济未出中也濡其尾无攸利不续终也虽不当位刚柔应也反既济则未济矣既济曰亨未济亦曰亨以未济终济也既济以阳始而内柔居中曰柔得中未济以阳终而外柔居中亦曰柔得中以内外一中也第得中无内外出中有内外而既之与未从此判焉中者极也我所守也济者由此以达之彼也方既济时水在外而火在内由中以济水而已出乎此今乃未济火在外而水反在内一涉足而水已濡之求其由此而济之以出乎中势乃甚难故内坎为水而此非水也必假物以象之则坎当为狐且又不止狐也内坎为狐三五之坎当为小狐乃小狐之济则正丁坎刚之外离刚之内所云一柔得中者而究未能出则几济而仍未济焉所云汔也汔者几也汔济非济也故曰未也盖隂不可终隂终则道穷阳不可终阳终则隂与阳无不穷穷则续之曰续终苟能续则未济终济虽曰濡尾曰无攸利何害焉虽既济六爻隂阳皆当位未济六爻隂阳皆不当位而刚柔内外尚能相应何勿终焉既济求济未济亦求济既济不可穷未济亦不可穷而易义已备文王以未济终全易者如此狐善涉水且尾长故涉必濡尾古语狐欲渡河无如尾何可验余见前卦象曰火在水上未济君子以慎辨物居方物者隂阳也犹云坤隂物干阳物也方者位也犹云初率其词而揆其方也辨则物自解所云分也居则类自合所云聚也此正文王推易一法而夫子于系词发其始于大象六十四卦之末直明揭而终结之一篇之中三致意焉故干坤聚之始既未分之终聚始为居方分终为辨物而即此一卦六爻之中竒偶分列即辨物也竒自为竒偶自为偶即居方也故夫子于説卦一𫝊皆该以方于叙卦一𫝊皆该以物而其于杂卦曰否泰反其类也于序卦未济曰物不可穷也则以否泰者为既未推易所自来而于否泰揭类字见其类聚于未济揭物字则见其羣分也呜唿微矣初六濡其尾吝象曰濡其尾亦不知极也初在损居四未出中之时也见摧于阳刚而易居水裔与中逺矣而乃居坎窞之中而思以求济尾则濡矣济于何有夫中者极也中极甚遥相望未可及而褰裳濡足则亦不知极之所在为何等矣按既济之初亦有濡尾曳轮语而此卦初二分见之以爻义各有在也王辅嗣不明象数而自为义例概以君臣比应强合卦位而言易者悉遵之易焉得不长晦乎九二曳其轮贞吉象曰九二贞吉中以行正也互坎轮在前而迣而不进与既济曳轮同而阳居正中中以行正则惟否五之易为能贞耳卦三言贞吉皆以能守为义未济不急济是以终济九二有焉六三未济征凶利涉大川象曰未济征凶位不当也三以恒干之中阳易以震隂虽干震皆刚勇于征行而此固未可遽济时也但内坎之川则已逾险中矣涉矣前征虽凶所利者此耳位不当谓处正互两坎之间非当济之位与上虽不当位义又别未济六爻不当位岂止三乎朱子疑利涉上有不字此亦意及之耳易学四同遂増一不字着书之宜慎如此九四贞吉悔亡震用伐鬼方三年有赏于大国象曰贞吉悔亡志行也未济总须贞而四以贞济此正守中将出时也特未济之四即既济之三虽劳逸不同功过亦异而其为振兴而圗济世则事一也故四在损时居外艮互坤之间取初刚而填之坤方艮鬼之门谓之伐鬼方此与既济亦何异而特其时当震动四之所履为互震即震也时当行赏四填互坤为大国开国承家即赏也则犹是三年而一惫一赏劳逸功过顿殊矣坎为志功成而有赏故志行六五贞吉无悔君子之光有孚吉象曰君子之光其晖吉也五自二往作离日于天中而下使坤衆为坎以受日光是君子之光也是离中与坎中交相孚也是得中而济者也吉也坎离中合如符信然故凡坎离皆有孚象其称君子以五本阳位阳者君子也若𫝊以晖颂光者晖光之本也此推原言之以此离之五本否之干中遡日光以见天光故曰其晖吉言其晖已早吉矣按周礼眡祲以十晕为十煇煇即晖字皆以光气内敛为言故诗曰庭燎有煇言向晓则其光将敛管辂云日中有光朝日为晖正以日中光散朝日光敛耳程朱以为晖者光之散则相反矣且词无証据亦何可杜撰如此上九有孚于饮酒无咎濡其首有孚失是象曰饮酒濡首亦不知节也此终济时也而狃于必济仍未济矣故卦以未终而爻亦终以未然之意以为如是可续终耳上以恒干之中而易之加互坎之首此时下坎与互坎均出险矣以此求济更无所为水也向之离坎相孚者本孚以水火而今已出险而踞髙位坎有罇酒而离鼓歌而飨之则其有孚者又在饮酒饮酒何咎乎需时求济假以宴乐正贞守者所有事而无如亦濡其首也夫首者干也恒干之体加于坎上一若举干首而埋之坎酒之中溺于川犹可救溺于酒不可救矣所云有孚者失于是矣夫初以急济而不知极今以必济而又不知节节者时也在中为时得时为节始济终济其不可自恃如此虞仲翔极举推易之法而不能遍推以尽其致如此上九亦知干在坎上为濡首然第知未济为否所推不知又为恒所推因但举否推之例曰干为首五动则首在酒中是以否三干为首而降五为二则以上干之首而埋之下坎之酒中其为説非不极精甚确与俗之言象言数者十倍有进而不知此是五爻之解与上何渉乎世之欲得其理者以此谛观则思过半矣仲氏易卷二十六仲氏易卷二十七钦定四库全书仲氏易卷二十七翰林院检讨毛竒龄撰系辞上传此十翼文也旧以上彖下彖上象下象上系下系文言説卦序卦杂卦为十翼而此二翼者从释彖释象后専释周文当日作易属辞之意故曰系辞系者属也第属辞指文王如辞中早有繋辞焉而明吉凶与系辞焉而命之诸语岂夫子自指之故旧以此为系辞𫝊如王肃本李鼎祚本皆作系辞上𫝊系辞下𫝊惟史记引此辞同归而殊涂一致而百虑作易大传説者谓史迁曽受易杨何何自为𫝊故特加大𫝊以别之大抵二𫝊并发明推易分聚以属之为卦辞爻辞之例虽重言彖爻大义并蓍筮布揲诸法而大㫖在属辞则系辞名焉若转易之义则杂卦言之对易则序卦旁及之至説卦则借以释经与尔雅释诗同一义例详见传下天尊地卑干坤定矣卑髙以陈贵贱位矣动静有常刚柔断矣方以类聚物以羣分吉凶生矣在天成象在地成形变化见矣干坤定位而全易见焉六子之本干坤与周易之首干坤皆以是也乃即以位之卑髙而定为因重之法或下或上互相区别而卦位爻位之贵贱亦以是定乃又谛观诸六十四卦中其为变易者几何交易者几何变易者以阳变隂以隂变阳变者为动不变者为静交易者以下卦交上卦以八卦交六十四卦上交者为动下受交者为静就其或动或静者而反覆审测令有常度则其中有刚者有柔者有柔而刚者有刚而柔者而刚柔断乎其中刚柔者隂阳也隂阳既断可以属辞矣乃于是倡为推易之例曰方以类聚取此六十四卦三百八十四爻中其上下方位隂阳合并者谓之聚卦夫阳与阳类隂与隂类而从而聚之是类聚也干卦所谓亦各从其类者是也乃即此卦画之类聚者而于以推移而分易之谓之分卦亦谓之易卦夫聚阳为阳羣聚隂为隂羣而此为分之是羣分也否卦所谓大人否亨不乱羣是也而于是乃为之辞就分所自来而依象立言在彖有彖辞在爻有爻辞虽卦自羲画文未尝推即羲但画卦重卦亦未尝移易而文王以推易为属辞之法而审其美恶着其休咎遂属之为吉凶之辞以为司筮司占推易定繇所自始使列国史氏就辞论事疑鬼疑神斯世所相传而惊且怪者而皆本诸此何变化也然且辞义之博震雷巽风离日坎月以至艮山兑泽干金坤土震竹巽木牛马甲兵井繘牀胏凡天地间有象有形者皆得以变易造化而为之辞其属辞也如此画卦无隂阳分聚之法自不晓推易卦爻俱晦至于辞则开卷䝉昧两汉至今其同在漆室乆矣小年读易疑愤满胸至读系则废卷累月日方物分聚岂无实指而汉儒就卦爻推测则或水或火或阳或隂或坤或干或姤或复全无把鼻而王弼矫枉槩以混沌施之但曰方曰物不立义疏致宋人凭臆无所捉摸以方为情曰情向以物为事曰事物又以方为理曰事理以物为形曰物形又总以方为事理总以物为事物周章蔑略东投西蓦而至于分聚则全不问何等为聚何等为分何故言及聚何故言及分朦胧冒昧迷闷不释而近之言易者且援及康成乐记之註以方为行虫行虫识道理故称方以物为植物植物不识道理故仅称物且引杨慎以方为虸蚄张有复古编以虸蚄为子方作据嗟乎经学之晦蚀一至于此尚不痛自振拔而动狃成説轇固不解亦独何矣是故刚柔相摩八卦相盪鼓之以雷霆润之以风雨日月运行一寒一暑干道成男坤道成女干知大始坤作成物干以易知坤以简能易则易知简则易从易知则有亲易从则有功有亲则可久有功则可大可久则贤人之徳可大则贤人之业易简而天下之理得矣天下之理得而成位乎其中矣刚柔相摩即推隂推阳也摩者推也八卦相盪从八卦之已重者而移易之盪者移也此时隂阳已成故称刚柔画卦已成故称八卦夫震艮巽兑即雷霆风雨也坎离即日月也今乃以推移摩盪之法而鼔之润之运行之以此推彼以彼推此一往一来如寒暑然而总要之于干坤之成列故曰干坤成列而易立乎其中矣夫干坤成列则止一知能祇一易简而万事万化皆从此出其有体有用如此圣人以徳业配久大而成六位以守宝位参天两地岂外是焉圣人设卦观象系辞焉而明吉凶刚柔相推而生变化夫所谓类聚羣分而生吉凶者系辞也前未明言系辞故此以系辞直揭之所谓成形成象而见变化者即推易也前未明言推易故此以推易特指示之盖三易之法文王倡之惟夫子能知之然不欲明言但以隠微相㑹悟如杂卦明有转易然閟不一及序卦补言对易然若不解对易者可騐也设者倡施也已成之卦文不再画而乃曰设卦则明明以推易为文所设矣设推易之卦观其象而系以辞吉凶之生生以此矣天地即刚柔推刚柔为辞而变化见此即变化矣仲长统传曰虽周物之智不能研其推变以推能变化故以推变合言此皆善解处尝集徐仲山许讲推易之法其子东谓説经必有据向疑辅嗣説易启宋人杜撰之习以少据也推易何据耶仲山厯引焦贑虞翻侯果蜀才九家易诸家以示之时方説上系东诵类聚羣分语曰得之矣仲山曰未也试讫诵之至此二语仲山故朗声以和其诵曰何如东拜曰圣人明指之而世不察何也此见康熙丁夘𫝊是斋録是故吉凶者失得之象也悔吝者忧虞之象也变化者进退之象也刚柔者昼夜之象也六爻之动三极之道也是故君子所居而安者易之序也所乐而玩者爻之辞也是故君子居则观其象而玩其辞动则观其变而玩其占是以自天祐之吉无不利从吉凶变化而申言之悔吝与吉凶为类刚柔为变化所推此总卦爻辞也若独言爻辞则六位具而三才备焉故以此为筮揲所始则静用所次之卦辞动用所占之爻辞彖者言乎象者也爻者言乎变者也吉凶者言乎其失得也悔吝者言乎其小疵也无咎者善补过也是故列贵贱者存乎位齐小大者存乎卦辨吉凶者存乎辞而彖辞爻辞因之以分故第以吉凶言而悔吝无咎皆可类见盖卦有卑髙大小之位着为推易而总存之于辩吉凶之繋辞则所谓类聚羣分而吉凶生所谓系辞焉而明吉凶者如是其三致意也忧悔吝者存乎介震无咎者存乎悔是故卦有小大辞有险易辞也者各指其所之若夫前所云忧悔吝者祇存乎介介者吉凶之间也震无咎者祇存乎悔震者厉也悔者变也但从吉凶之辨推暨之而于此为辞者即于此为占虽卦辞爻辞各有小大险易而辞各指之其以辞为占如此易与天地准故能弥纶天地之道仰以观于天文俯以察于地理是故知幽明之故原始反终故知死生之説精气为物㳺魂为变是故知鬼神之情状是何也则以易本干坤而天地之道皆弥纶其中焉故仰观俯察则干坤成列而隂阳以分乃推其隂阳之初聚者曰原始隂阳之既分者曰反终原始则隂精阳气聚而为物反终则魂升魄降散而为变凡隂幽阳明始生终死鬼归神伸之説由推易以为彖象而玩辞玩占厯厯知之与天地相似故不违知周乎万物而道济天下故不过旁行而不流乐天知命故不忧安土敦乎仁故能爱范围天地之化而不过曲成万物而不遗通乎昼夜之道而知故神无方而易无体以此参天地周万物虽行权反正旁行侧见而未尝流失在天为乐天在地为安土是天地为我范围万物于以曲成通于寒暑运行昼夜往来之道而厯见其知者也然则方以类聚而分之则无方物以体分而易之则无体屈平曰圣人不凝滞于物而能与世推移无方无体虽物也何凝滞焉一隂一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣显诸仁藏诸用鼔万物而不与圣人同忧盛徳大业至矣哉富有之谓大业日新之谓盛徳生生之谓易成象之谓干效法之谓坤极数知来之谓占通变之谓事隂阳不测之谓神夫物与方即隂阳也隂阳即道也向所谓由易简以推知能而盛徳大业皆由此出者以为继道者善也干元坤元皆善长也继善而成之者性也成已成物皆性生也然且得阳之性者曰仁得隂之性者曰知仁见则谓仁知见则谓知随其见于人者而称之彼百姓日用何尝非道特不知故道鲜耳有如仁显乎外而用蔵乎内震动万物而不假圣人忧世之忧此正向所谓盛徳大业而各得其至者有如是也然则由盛大以见推易而属辞应占变化不测夫岂无所谓而云然者乎生生推易之法效法者呈其法也阳之变隂从坤始故推移转变其法首于坤见之而后推极其三百六十四爻之数以为彰往察来占卜之事吉凶变化皆本于易夫易广矣大矣以言乎逺则不御以言乎迩则静而正以言乎天地之间则备矣夫干其静也専其动也直是以大生焉夫坤其静也翕其动也辟是以广生焉广大配天地变通配四时隂阳之义配日月易简之善配至徳则何其广大也是干坤之大生广生推迁不穷者即天地也即四时日月也即至徳也子曰易其至矣乎夫易圣人所以崇徳而广业也知崇礼卑崇效天卑法地天地设位而易行乎其中矣成性存存道义之门是故盛徳大业断自干坤成列始圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以断其吉凶是故谓之爻然后以六十四卦三百八十四画之赜且动者为彖为爻就物之形象推移立法而于焉属辞所谓类聚羣分而吉凶明者既明之可断之也此系辞也此又致意也言天下之至赜而不可恶也言天下之至动而不可乱也拟之而后言议之而后动拟议以成其变化繋辞者言也乃其所言有善无恶则不可恶静正不御则不可乱拟议推移而变化成焉所谓刚柔相推以生变化者既生之当成之也此推易也此又致意也鸣鹤在隂其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行发乎迩见乎逺言行君子之枢机枢机之发荣辱之主也言行君子之所以动天地也可不慎乎此下七节本文言传文而脱误于此者同人先号咷而后笑子曰君子之道或出或处或黙或语二人同心其利断金同心之言其臭如兰初六借用白茅无咎子曰苟错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也亢龙有悔子曰贵而无位髙而无民贤人在下位而无辅是以动而有悔也此见干卦文言传不出户庭无咎子曰乱之所生也则言语以为阶君不密则失臣臣不密则失身几事不密则害成是以君子慎宻而不出也虞仲翔以节本泰卦故坤为乱互震为言语干坤为君臣此亦推易法子曰作易者其知盗乎易曰负且乗致寇至负也者小人之事也乗也者君子之器也小人而乗君子之器盗思夺之矣上慢下暴盗思伐之矣慢蔵诲盗冶容诲淫易曰负且乗致寇至盗之招也仲氏易卷二十七仲氏易卷二十八钦定四库全书仲氏易卷二十八翰林院检讨毛竒龄撰大衍之数五十其用四十有九分而为二以象两挂一以象三揲之以四以象四时归竒于扐以象闰五嵗再闰故再扐而后挂天数五地数五五位相得而各有合天数二十有五地数三十凡天地之数五十有五此所以成变化而行鬼神也夫如是可以占矣于是倡揲筮之法曰大衍洪范曰卜五占用二衍忒衍者推演也大衍者所以推演揲筮之法而得其大焉者也其数五十即下文天地之数五十五也祇言五十者蓍数五十且亦以天地生成之数止五十也其用四十有九者谓用之为大衍则祇四十九盖蓍圆卦方蓍数竒卦数偶故分天地五十五数而以四十九数为衍蓍之数六为卦数蓍圆象天卦方象地且五十全数必不可以作七八九六大衍之用故必减也乃以四十九蓍两分之左右以象两仪又挂起一蓍以象三才于是以四数数蓍而连拨之象春夏秋冬之四时夫向之挂一者竒也谓零也今之所揲之余者扐也谓勒之指间也向已挂奇于指间而今又四揲左右之蓍而仍归于此是归奇于扐也此象闰也闰者余也以四揲之余而归于此四揲象四时时余为闰则此亦闰也而乃取竒扐所合而并数之而竒偶之数见焉此一变也然而卦不一变蓍不一揲当有再数其余者即再扐也四时更五嵗而得再闰兹之蓍筮者合两分一挂二揲为五节可当五嵗而亦得再闰是再变也再变虽亦有竒偶而尚未成爻则再扐者其次而既扐而后又复挂一为三次而三变以成三变成而一爻定焉乃若所云数五十者非他即天地生成之原数也夫天数地数分布五位而隂阳各合由二五分之以合为五十有五而统名五十即凡鬼神变化皆在于是而况区区大衍乎哉按郑康成註大衍之数其于五位相得而各有合最为明晰如云天一生水于北地二生火于南天三生木于东地四生金于西天五生土于中此五生数也然而阳无耦隂无配未得相成也于是地六成水于北与天一并天七成火于南与地二并地八成木于东与天三并天九成金于西与地四并地十成土于中与天五并而后五位以成盖天地之数有五即五行之数一水天数合地六为一匹二火地数合天七为二耦三木天数合地八为三匹四金地数合天九为四耦五土天数合地十为五匹故二五隂阳各有合焉此本註天地五十五数而用之为大衍之数之説乃准其数目核其次第析其方位详其分并俨然一二三四金木水火中边奇偶四正四维灼灼在目虽汉晋唐儒凡説易者从无绘圗之事而俨然有一圗存于目中因之华山道士陈抟者窃之为圗且隠其所来不曰大衍之数圗而曰河圗以为隂与大衍之数合使人可信乃以圗註衍数者反曰衍数合圗并取干凿度太乙下九宫法见之后汉书张衡传中者窃名之曰洛书而于是经学乃大晦焉夫大衍之数虽亦易学所固有即太乙下九宫法亦衍数之最有据者然总非圗书盖太乙九宫显然为汉儒所遵然并无名洛书者故张衡疏中盛称律厯卦候九宫风角而疏末又另举河洛六艺篇名并不溷及可騐也如此註为康成所撰凡汉晋唐儒皆宗之然并不曰此河圗之数况康成于下文河出圗洛出书註又别云春秋纬云河以通干出天苞洛以流坤吐地符河龙圗发洛龟书感河圗有九篇洛书有六篇此数语并见之汉书及列史志中是大衍之数本康成所註而康成自云此非河圗河圗有九篇则他人不得搀一语矣况自抟授圗后其徒刘氏与邵氏各相牴牾刘以五十五数为洛书四十五数为河圗而邵氏反之其时学者无所适从而胡瑗门人阮逸者乃伪造闗朗易传袒邵辟刘于是南宋儒者多是邵説然终涉疑义乃又假为蜀山隠者所授作龙马旋毛文袭司马君实潜虚画数甲文改易星㸃思镘饰其隟而不知紪漏益甚盖河圗久亡自尚书周康王时有天球河圗在东序语而其后遂不可考故汉世纬书妄倚河圗立説者凡百十家列史志中多载之皆无所稽騐而孔安国曰河圗即八卦此亦厌世之纷纷故直捷指之而不知其説之又有碍也若大衍之数原配八卦故其后卦数悉从此起如坎为一数则以説卦云坎北方卦而天一生水于北正与相合离为二数以説卦云离南方卦而地二生火于南正与相合推之干坤震兑皆然故数有一定坎一离二震三兑四干六巽七艮八坤九此本之夫子之书万不可易而作伪洛书者窃太乙下九宫法而不得其説误以坎北离南方位当之而不知九宫方位又自不同九宫明云太乙行八卦从坎北始坎数一故履一也乃自北而南则下于坤宫以坤数九故戴九九非南离数也又自南而东下于震宫震三故左三乃自东而西则又下于巽宫惟巽七故右七焉不然七岂西数哉于是其法曰每四乃还遂还而憇于中央中央者太乙宫也以中央无卦也乃又自此从西北始而下于干宫干数六则六为右足又从西北而东南下于兑宫兑数四则四为左肩此与巽为互易者也又从东南而东北下艮宫焉艮八则左足八又从东北而西南下离宫焉离二则右肩二此又与坤为互易者也乃于是不返中央而竟上游于紫庭有五数无十数焉所谓九宫缺十数者如此是其窃九宫为洛书者予已详辨之兹不再赘而即其位数较之太乙行八卦以卦定数不以方定卦故方位干坎艮震一如説卦而巽离坤兑则又从干逆推不从震顺转半离半合而宋儒祇从抟受并不识原文祇晓离南坎北方位而不知太乙之行八卦南坤西巽东南兑而西南离四位不同故坤九离二巽七兑四位与数殊而宋儒仍以本位当异数致北宋到今六七百年间以坤数为二离数为九巽数为四兑数为七颠倒悖谬而茫然不之知也故河圗之谬诸不待辨即其所绘圗又有舛者夫康成之演此数以配卦言也其云六与一并七与二并者非叠复而溷为一也并者併也言相肩併也犹隂阳并合而仍然分也几见隂画阳画合并列之而溷然叠复作一画者説卦有四正四维而大衍之数因之则坎离震兑四正也干巽艮坤四维也其曰并者以一维聨一正而干坎西北艮震北东巽离东南坤兑南西相聨并列今抟所授圗一与六复二与七复三与八复四与有正无维有生无成有合数无分数有四卦而无八卦其为无理莫大于是而陈氏误传刘邵误受以致四十五数有正有维五十五数无正无维其中或圗或书或圎或方起水火之争成戈矛之势虽以邵氏之能犹然有圗圎书方之説轇固胸中而不知所受之差之又如是也且説卦夫子书也以夫子明云干者西北之卦巽者东南之卦故干数之六巽数之七于是乎取而今一并之南北则所云干为西北巽为东南者谓何且安知坎不为六离不为七而一六二七分属如此此皆周章之甚者而误袭其説而误之又误何与详见予河圗洛书原舛编干之䇿二百一十有六坤之䇿百四十有四凡三百有六十当期之日二篇之䇿万有一千五百二十当万物之数也是故四营而成易十有八变而成卦八卦而小成引而伸之触类而长之天下之能事毕矣显道神徳行是故可与酬酢可与祐神矣故即以大衍究言之阳数九而乗之以揲四之数四九三十六此阳爻之䇿也干有六阳则当有二百一十六䇿隂数六而乗之以揲四之数四六二十四此隂爻之䇿也坤有六隂则当有一百四十四䇿则祇此大衍五十而合干坤所得之䇿可以当三百六十日一期之数合上下二经六十四卦三百八十四爻隂阳相半所得万有一千五百二十之䇿可以当万物之数而皆于四揲求之是四营而易仪已成十八变而内卦又成以内卦之小成而引伸推类以及于重卦之大成所以显其道神其徳行而与神明相酬酢者即一大衍而天下之能事已尽于是也子曰知变化之道者其知神之所为乎易有圣人之道四焉以言者尚其辞以动者尚其变以制器者尚其象以卜筮者尚其占是以君子将有为也将有行也问焉而以言其受命也如向无有逺近幽深遂知来物非天下之至精其孰能与于此参伍以变错综其数通其变遂成天地之文极其数遂定天下之象非天下之至变其孰能与于此易无思也无为也寂然不动感而遂通天下之故非天下之至神其孰能与于此夫易圣人之所以极深而研几也唯深也故能通天下之志唯几也故能成天下之务唯神也故不疾而速不行而至子曰易有圣人之道四焉者此之谓也以言尚辞者系辞也以动尚变者推易也以制器尚象者包牺神农黄帝尧舜各有其事如后所云也而总见之于卜筮之尚占然则卜筮可少哉问即筮也命者告也神告之而我受之谓之受命如冠礼筮日宰自右賛命是也如向者谓相向犹言如对面也物即隂阳之物谓来事也三人相杂曰参五人相杂曰伍史记引周书曰必参而伍之註三卿五大夫欲更议是也错杂也综者三苍训云理经也谓丝缕制经可开合也筮法以三揲而得一爻五闰而再扐即参伍也取扐之余数而合计之乗除往复即错综也夫物相杂而成文揲三变而成爻此参伍以变也通三极之数以定天下吉凶之象此错综其数也韩康伯曰非忘象者无以制象非遗数者无以极数至精者无筹䇿而不可乱至变者体一而无不周至神者寂然而无不应斯盖功用之母象数所由立故曰非至精至变至神则不能与于此也夫易之为易其㫖极深其辞极变极深故通志极变故成务而统以一神该之故圣人道四而一在占概谓此也天一地二天三地四天五地六天七地八天九地十据前汉律厯志及卫元嵩元包运蓍篇引此下与天数五地数五一段相接则此应在大衍之数至再扐而后挂之下而脱误于此者故李鼎祚亦云此大衍之数五十有五蓍龟所从生者程朱遂移至大衍之数之上则误耳若虞仲翔註下文易何为句曰问易何爲取天地之数也则谓先列此数而后发其义以阐大衍五十所以取数于天地之故并未言脱简于此故陆绩註开物成务句亦曰触长爻册至于万一千五百二十当万物之数则就文观义亦似可通者汉晋唐儒力卫圣经必不敢移易一字而宋人必毛举而曲辟之何也子曰夫易何为者也夫易开物成务冒天下之道如斯而已者也是故圣人以通天下之志以定天下之业以断天下之疑是故蓍之徳圆而神卦之徳方以知六爻之义易以贡圣人以此洗心退蔵于密吉凶与民同患神以知来知以蔵往其孰能与于此哉古之聪明睿知神武而不杀者夫是以明于天之道而察于民之故是兴神物以前民用圣人以此斋戒以神明其徳夫夫圣道有四占虽一道而上兴鬼神下开事物通民志以定大业莫切于此故如此而已无他矣盖占筮之法莫备推易观春秋史氏尚能理㑹故夫子三致意而惜乎后世之昧其法也蓍圆者蓍以七为数七七四十九象阳之竒竒则圆也卦方者卦以八为数八八六十四象隂之偶偶则方也如圆则径一围三而数竒方则径一围四而数偶理有然也六爻者变易而贡之贡即告也然而无思无为何思何虑固已退蔵于密矣而出其吉凶与民同其忧患而蓍神知来卦知蔵往往来既未无不藴彻既作占筮之法以兴神物而临筮则又洗心而斋戒之是聪明睿知神武而不用刑杀者也夫趋吉避凶各知忧患又安所罹刑杀哉是故阖户谓之坤辟户谓之干一阖一辟谓之变往来不穷谓之通见乃谓之象形乃谓之器制而用之谓之法利用出入民咸用之谓之神盖本于干坤而极于民用是故易有太极是生两仪两仪生四象四象生八卦八卦定吉凶吉凶生大业此为揲筮三致意也夫祇一揲筮而本干坤而全民用至于如是是故未揲之先合五十之数聚而不分有大中之道焉説文极中也屋极谓之中言不分于一隅也崔憬云舍一蓍为太极是也而于是分之为二以象两则是太极生两仪也李氏易解云祇四十九数而未分为太极分之为隂阳是也而于是揲之以四以象四时则是两仪生四象也虞翻谓四象即四时是也而于是一扐再扐再变三变而八卦成焉则是四象生八卦也荀爽云四时通变为八卦之所由始是也夫如是而所生止八卦已哉吉凶定则大业即于是生而况其他矣所谓生生之谓易如是矣其不及挂一象三归余象闰者略言之也犹后文祇言象四时也旧以太极两仪汎指天地则于易有太极易有四象两易有不合一谓是伏羲画卦时则画卦是作卦不是生卦繋词凡言生如生变化生吉凶生情伪生利害皆是筮卦非画卦也二伏羲画卦是由干而坤而八纯而因重以至六十四此夫子本辞自言之并无由一而二而三而四之法三太极祇中而不分之义而为圗为説聚讼不决此必不可为训者四四象从来无解五且后文明云易有四象所以示也与下所以示所以断同若指画卦言则隂阳老少但画时取资之象谓可以示世告世断吉凶乎六予初释此节凡两换稿已略有成説忽儿子逺宗从南昌舟中寄书谓终狃习见恐是申言揲筮之意反覆举似予幡然从之然此亦祕㫖不谓其遽见到此汉儒多以四象为四时然不解揲筮则四时安能生八卦今洞然矣若康成以木火金水为四象虞翻以男女长少为四象侯果以神物变化垂象圗书为四象总是不合至赵宋専龙陈抟先天圗谓老阳少阳老隂少隂为四象而世其遵之考隂阳老少仍是揲蓍所用与画卦不同惟卦有动静爻有贞变老动少静老变少不变故立此数今画圗者先以两仪为一重则是而画始非一画也若又加一虚中夹画于两仪之前以为太极则又别一画非画卦也且庖牺未尝有此画也乃以两阳两隂作四象而以为二重夫老之与少并从已成之卦所推故干为老阳非老阳而后干也当庖牺作干画时虽有二画然尚未知所成为何等而乃先曰此当为纯阳之卦此画为老阳有是理乎此説之必不可通者也乃作三重画而并以干兑离震巽坎艮坤一齐出之为八卦是一画之后不必成干已先作兑离诸卦之画及成干之后又不必继坤而反以六子之卦成之坤前将夫子大传所云成象乎干效法乎坤与夫干坤成列因而重之一索再索得男得女诸语显然牴牾是敢于悖圣而以此解经真卤莽之甚者也故先天之学创自魏伯阳而道家传之予有八误辩见之卷首兹不更述特是九六七八数复不伦据崔憬立説谓三天两地阳数从三起隂数从二起乃自三而五而七而九顺数之则九为老阳为干七为长阳为震五为中阳为坎三为少阳为艮自二而十而八而六逆数之则六为老隂为坤八为长隂为巽十为中隂为离二为少隂为兑而其后揲筮法出则计四十九䇿中揲四所余但有九六七八而并无一四三五十二之数于是祇以七为少阳八为少隂而复以三四立法在纯阳则三三成九在纯隂则二三成六两隂一阳则三为一阳四为两隂而成七两阳一隂则六为两阳二为一隂而成八其所为老少者数有如此今既名老少而其为数则干一兑二离三震四巽五坎六艮七坤八是既非大衍又非参两又非扐三揲四而公然以此当老少之数是妄也又陈抟授太极圗并圗説于种放放授穆修修授周敦頥者其圗本魏伯阳参同契中坎离匡廓三五至精两圗而隋唐间道士合两为一名为上方大洞真元妙经品圗而唐𤣥宗有御制序冠于其端今所传一圈一三轮一五行而又足以一小圈两大圈者是也其圗説不知何人作意亦旧有之观开句无极二字即参同契三寳章往来洞无极与𤣥宗序中寳号所称真元圣主上方开化无极而龙而用之可验也至若匡廓三五原圗真元圗并绍兴间朱内翰子发所进圗其纰缪无理厯有考据详见予太极圗説遗议是故法象莫大乎天地变通莫大乎四时县象着明莫大乎日月崇髙莫大乎富贵备物致用立成器以为天下利莫大乎圣人探赜索隠钩深致逺以定天下之吉凶成天下之亹亹者莫大乎蓍龟以故法象变化各有小大即知崇礼卑不过位分之间犹且以富有之业贵贱之等辨其重轻而况制器之尚象卜筮之尚占者乎是故天生神物圣人则之天地变化圣人效之天垂象见吉凶圣人象之河出圗洛出书圣人则之易有四象所以示也繋辞焉所以告也定之以吉凶所以断也是以天生蓍龟加之以法象变化无不可法而可则又况洪荒甫辟神物初开河出马圗山出器车其可则有不止于蓍龟者是其析干坤而为四象所以示吉凶之意而于是繋辞以告之凡以为断也所谓繋辞焉以断吉凶也所以占也易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也此亦文言之脱于此者大有以夬之上六移为五六而与上以九是尚贤也顺者五顺上也信者五孚也子曰书不尽言言不尽意然则圣人之意其不可见乎子曰圣人立象以尽意设卦以尽情伪繋辞焉以尽其言变而通之以尽利鼓之舞之以尽神则繋辞要矣然而繋辞者书也书亦有不尽言者繋辞而为书即言也言亦有不尽意者夫不尽则意不可见而易不尔也夫易未尝不尽言不尽意也以立言尽意而凡卦爻之为情为伪无不尽也以繋辞尽其言而凡通之以利用占卜之以行鬼神无不尽也干坤其易之緼耶干坤成列而易立乎其中矣干坤毁则无以见易易不可见则干坤或几乎息矣是故形而上者谓之道形而下者谓之器化而裁之谓之变推而行之谓之通举而错之天下之民谓之事业是故夫象圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼繋辞焉以断其吉凶是故谓之爻极天下之赜者存乎卦鼔天下之动者存乎辞化而裁之存乎变推而行之存乎通神而明之存乎其人黙而成之不言而信存乎徳行而特其所为意言不尽中有蕴奥者则蔵于易之为干坤自干坤成列而聚卦生焉向非成列则无以考其推移之迹而凡一隂一阳之谓道亦以为止此已矣惟夫隂阳道也而聚之为形形上为道形下为器器即物也所谓物以羣分者也而于焉推之分之化裁为变推行为通夫变化而推行之非推易乎变化推行非即所云刚柔相推而变化见乎而况通于鬼神见于事业乎吾前已言之矣惟恐世之不得其言而又不能以明言一篇之中三致意焉吾前所云见赜见动因物成象立推法以作繋辞非不言也故曰繋辞焉而吉凶生也前所云言天下之赜言天下之动拟议之以成变化非不言也故曰刚柔相推而变化见也特其意则终不可见存乎黙成耳仲氏易卷二十八仲氏易卷二十九钦定四库全书仲氏易卷二十九翰林院检讨毛竒龄撰繋辞下传八卦成列象在其中矣因而重之爻在其中矣刚柔相推变在其中矣繋辞焉而命之动在其中矣吉凶悔吝者生乎动者也刚柔者立本者也变通者趣时者也吉凶者贞胜者也天地之道贞观者也日月之道贞明者也天下之动贞夫一者也夫干确然示人易矣夫坤隤然示人简矣爻也者效此者也象也者像此者也爻象动乎内吉凶见乎外功业见乎变圣人之情见乎辞此皆就上传而复賛之其分上下以是也八卦成列则不止干坤定也而彖象生焉因而重之不止画卦有卑髙也而爻象在其中焉于是推移之以见变化向所谓刚柔相推而变化生者此是也此推易也于是以推易为繋辞而吉凶悔吝动于中向所谓设卦观象繋辞焉以明吉凶者此是也此繋辞也然则吉凶悔吝皆生乎系辞之动而刚柔相推为之本焉其以推易为变通而占以趣吉以繋辞为吉凶悔吝而占以正乎其胜是即所谓观天观地日月着明与夫见天下之动而归本于一隂一阳者而皆有以贞之是干坤一易简而天下之理得有如是者占之爻象不过其法是者耳动乎内见乎外者耳焉能与推易之变圣人之繋辞争功业较情伪哉天地之大徳曰生圣人之大寳曰位何以守位曰仁何以聚人曰财理财正辞禁民为非曰义古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情作结绳而为网罟以佃以渔盖取诸离包牺氏没神农氏作斲木为耜揉木为耒耒耨之利以教天下盖取诸益日中为市致天下之民聚天下之货交易而退各得其所盖取诸噬嗑神农氏没黄帝尧舜氏作通其变使民不倦神而化之使民宜之易穷则变变则通通则久是以自天祐之吉无不利黄帝尧舜垂衣裳而天下治盖取诸干坤刳木为舟剡木为楫舟楫之利以济不通致逺以利天下盖取诸涣服牛乘马引重致逺以利天下盖取诸随重门击柝以待暴客盖取诸豫断木为杵掘地为臼臼杵之利万民以济盖取诸小过弦木为弧剡木为矢弧矢之利以威天下盖取诸睽上古穴居而野处后世圣人易之以宫室上栋下宇以待风雨盖取诸大壮古之葬者厚衣之以薪葬之中野不封不树丧期无数后世圣人易之以棺椁盖取诸大过上古结绳而治后世圣人易之以书契百官以治万民以察盖取诸夬第揲筮之法则既已详言之矣乃即以制器而尚象者观之不曰干大生坤广生乎此大徳也不曰贵贱以位列贵贱者存乎位乎此大寳也乃王天下者以显仁守位以富有聚人以道义之门理财正辞禁民为非则制器要焉而要皆本于庖牺之作易然则制器之取象于易匪一端也即罟犹然也佃畋同离有两目而中爻以巽绳牵之如网罟然耜者犁之入土者也耒即耜柄以曲木为之益上巽下震中为艮坤巽木入坤土而前动以艮手后动以震足是耕象也益初爻以农事为辞此是也古有三市朝与夕与日中而日中为盛故言市者多该之噬嗑上离下震即日中之动也翟𤣥曰市井交易为饮食之道故以为义黄帝尧舜并称者孔颖达曰略举五帝之终始而少皥颛顼帝喾皆在其间焉徐仲山曰后世圣人概指五帝言是也盖典礼文物至五帝始备故孔子曰后世虽有作者虞舜为弗可及矣当时垂作㑹之衣絺绣之裳而天下治单指虞舜并不及黄尧可验通变以制作言然皆本之易故仍以易之通变实之干为衣坤为裳刳木使空剡木使鋭涣上巽下坎以木乘水行舟之象故彖曰利涉大川𫝊曰乘木有功以此水有舟楫陆有牛马可以行天下矣随兑上震下兑蔵坤牛震行干马而艮手震足俱随之随与豫虽尚象而义亦具焉盖牛马可相随击柝宜豫戒此卦义卦象可并观者九家易曰豫上震下坤中有互艮而从外视震复为倒艮两艮对合则重门之象也郑康成又曰艮为门震日所出亦为门故重门若击柝则震木而艮手持之三五为坎坎为盗即暴客也待暴客与威天下则皆有禁民为非之意杵臼与小过无象而虞氏谓艮下震上下止而上动为杵臼之义然震仰盂似臼故震象尝称缶而艮为倒震亦臼也若通象作臼则中二阳其杵耳张弦于木则为弧剡木鋭头则为矢睽上离下兑而又互坎离坎为弧离为矢至其义则亦以睽违而取威伏焉栋屋嵴檩也宇櫩也考工记栋尊而宇卑则吐水疾而霤逺是也大壮上震下干风雨动于上而栋宇承之如干之健此亦无象而取义者古葬以薪裹尸如衣然不封土为坟不植木为识居丧之期无日月之数后始易之以中棺外椁或曰礼有虞氏瓦棺夏后氏堲周殷人棺椁则有虞夏后皆用陶埴而殷始用木谓之棺椁以棺椁非有虞以前事殊不知用瓦用木帝王或殊若其名棺椁则黄虞早有之观其瓦棺亦名棺可验也若其取象大过者虞仲翔谓巽为木为入处兑为口干为人木而有口干人入处棺椁之象若康成云初六在巽体巽为木上六位在己巳当巽位巽又为木两木在外以夹四阳有似棺椁俱为近理结绳而治者相事大小结绳以为约事大大其绳事小小其绳各执一端以相考信后易以书契则以刀笔画木简为文字之书凡言有不能记并书识之刻木为一二三四之画而中分其半予者执左取者执右以为合约之契其取象夬者以义言则夬者决也可决事也以象言则兑为口干为言而用干兑之金以刻木其五爻比列有似乎契画然者是故易者象也象也者像也彖者材也爻也者效天下之动者也是故吉凶生而悔吝着也是故易之尚象不止制器为然也材者材度一卦之义也阳卦多隂隂卦多阳其故何也阳卦竒隂卦耦其徳行何也阳一君而二民君子之道也隂二君而一民小人之道也此后杂论卦爻而总归之推易属辞之意易曰憧憧往来朋从尔思子曰天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以往未之或知也穷神知化徳之盛也此下十一节亦文言之脱于此者易曰困于石据于蒺藜入于其宫不见其妻凶子曰非所困而困焉名必辱非所据而据焉身必危既辱且危死期将至妻其可得见邪虞仲翔以咸三之二为阳名之辱亦推易法易曰公用射隼于髙墉之上获之无不利子曰隼者禽也弓矢者器也射之者人也君子蔵器于身待时而动何不利之有动而不括是以出而有获语成器而动者也括者矢受弦处书曰往省括于度则释是也动而不括谓虽动而不筑矢于弦以明蔵器于身待时而动意从来误解语言也子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可解易曰何校灭耳凶子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡繋于苞桑子曰徳薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也子曰知几其神乎君子上交不谄下交不凟其知几乎几者动之微吉之先见者也君子见几而作不俟终日易曰介于石不终日贞吉介如石焉宁用终日断可识矣君子知微知彰知柔知刚万夫之望此皆断节取义者与本卦辞义不必同子曰颜氏之子其殆庶几乎有不善未尝不知知之未尝复行也易曰不逺复无祇悔元吉天地絪緼万物化醇男女搆精万物化生易曰三人行则损一人一人行则得其友言致一也一则得三则疑所以取象于偶也子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶子曰干坤其易之门邪干阳物也坤隂物也隂阳合徳而刚柔有体以体天地之撰以通神明之徳其称名也杂而不越于稽其类其衰世之意邪夫易彰往而察来而微显阐幽开而当名辨物正言断辞则备矣其称名也小其取类也大其㫖逺其辞文其言曲而中其事肆而隠因贰以济民行以明失得之报此重提属辞之意而切指之夫所谓物者非他即隂阳也隂阳诸名分于衆卦中虽若错杂而究不越乎二者惟恐类聚之分隂阳互争则君子小人错处未免衰世有忧患耳彰往察来微显阐幽当名辨物正言断辞各以二字成章开者开隂阳也称名取类即辨物㫖逺辞文言中事隠即断辞贰疑也疑则卜失得即吉凶此句以筮言应上吉凶生而悔吝着句易之兴也其于中古乎作易者其有忧患乎是故履徳之基也谦徳之柄也复徳之本也恒徳之固也损徳之修也益徳之裕也困徳之辨也井徳之地也巽徳之制也履和而至谦尊而光复小而辨于物恒杂而不厌损先难而后易益长裕而不设困穷而通井居其所而迁巽称而隠履以和行谦以制礼复以自知恒以一徳损以逺害益以兴利困以寡怨井以辨义巽以行权处忧患者莫备于易故以易卦九徳翻覆言之辨别也郑康成曰君子固穷小人穷则滥徳于是别也徳之地者井为行徳之地也复小而辨于物者虞翻曰阳始见故曰小干阳物坤隂物也以干居坤而能别故辨于物据此则凡繋传言物未有不指隂阳者此亦一証也恒杂而不厌者荀爽曰夫妇虽错居不厌之道也长裕不设谓天施地生其益无方也居其所而迁韩康伯曰改邑不改井井所居不移而能迁其施也巽称而隠崔憬曰巽能申命行事是称扬也隂助徳化是微隠也易之为书也不可逺为道也屡迁变动不居周流六虚上下无常刚柔相易不可为典要唯变所适其出入以度外内使知惧又明于忧患与故无有师保如临父母初率其辞而揆其方既有典常苟非其人道不虚行此重提推易而切指之夫易之为书其辞虽赜其名虽杂然求之岂在逺哉祇一迁焉尽之矣迁者移也即推也易之所以为推即易之所以为易故又曰向所谓刚柔相推者非他即相易也特其义难明其事肆而隠其道则黙而成之不言而信所谓书不尽言言不尽意不可显然作典则立要㑹耳然亦有度焉前所云稽其物类若有忧患者苟能明于其故而因属辞而揆其方则类聚羣分各有法度吾固曰神明黙成亦存乎其人尔岂虚行哉易之为书也原始要终以为质也六爻相杂唯其时物也其初难知其上易知本末也初辞拟之卒成之终若夫杂物撰徳辨是与非则非其中爻不备噫亦要存亡吉凶则居可知矣知者观其彖辞则思过半矣二与四同功而异位其善不同二多誉四多惧近也柔之为道不利逺者其要无咎其用柔中也三与五同功而异位三多凶五多功贵贱之等也其柔危其刚胜耶乃重提彖爻而切指之原始要终此以全卦言即彖也若夫六爻则向所云阳物隂物以时上下者而特取其相杂之爻以为初上中爻之分彼初上二爻本末易晓不难属辞惟此六爻相杂之时物较徳行而辨是非则非去初上二爻而单取中四爻观之其法仍未备也盖上下六爻但具两正而中四则又兼互体之用所谓杂物犹是隂阳之为物而杂其中焉故以卦爻本辞言原有互辞如坤坎为师则中互坤震其在六五曰长子帅师长子者震也坤艮为谦则中互震坎其在初六曰用涉大川大川者坎也以史氏占辞言亦有互辞如左传陈敬仲筮初生得观之否观为巽坤否为干坤而观上否下皆有互艮则太史占曰风为天于上上山也有山之材而照之以天光所谓山指艮也国语晋文筮反国得屯之豫屯为坎震豫为震坤而屯互艮坤豫互坎艮则司空季子曰泉源以资之土厚而乐其实所谓泉源者指艮所谓土厚者指坤也则夫互卦一法在文周爻辞与周太史占辞均有之故夫子于中爻于二四同功三五同功明明切指而王弼浅陋不用互卦遂使后世行王学者反谓易学无互体妄矣故夫子又云果善观易则就居观彖亦庶有得而无如中爻杂物必不可冺也二与四本两卦界隔而同其功用即互也若祇论其位则虽同功而亦有异二每多誉四每多惧以四近五也虽隂柔倚上不利于逺而二要无咎者以其中也三与五亦然三多凶五多功位实使之但多凶之中柔则益危意者刚或较胜耳易之为书也广大悉备有天道焉有人道焉有地道焉兼三才而两之故六六者非他也三才之道也道有变动故曰爻爻有等故曰物物相杂故曰文文不当故吉凶生焉故初上中爻不止初上二爻与中四爻有分也盖就三画纯卦言之则谓之参天以六画重卦言之则谓之两地而要之祇天人地三者分属其间如三画卦则初地二人三天六画卦则初二地三四人五上天此谓之三才之道即吾前所云三极是也然而以是为爻则仍本之分聚之物与推迁之文惟推迁而不相当然后吉凶以生易之兴也其当殷之末世周之盛徳邪当文王与纣之事耶是故其辞危危者使平易者使倾其道甚大百物不废惧以终始其要无咎此之谓易之道也吾前所谓易兴于中古则殷周之际也前所谓作易有忧患则文与纣之事也前所谓易在屡迁内外知惧平陂不常而安倾有故则推易属辞之道本如是也夫干天下之至健也徳行恒易以知险夫坤天下之至顺也徳行恒简以知阻能説诸心能研诸侯之虑定天下之吉凶成天下之亹亹者是故变化云为吉事有祥象事知器占事知来天地设位圣人成能人谋鬼谋百姓与能八卦以象告爻彖以情言刚柔杂居而吉凶可见矣变动以利言吉凶以情迁是故爱恶相攻而吉凶生逺近相取而悔吝生情伪相感而利害生凡易之情近而不相得则凶或害之悔且吝将叛者其辞惭中心疑者其辞枝吉人之辞寡躁人之辞多诬善之辞其辞㳺失其守者其辞屈是何也则以干坤二物示易示简以易简而知险阻乐天不忧无思遂通贞变化而生亹亹者祇此吉凶与制器尚象卜筮尚占之三事所谓引伸触类而天下之能事毕者而要皆以刚柔杂居之推易与言情告象之繋辞尽之则此繋辞者岂止生情生伪生利害悔吝已哉即以凡为辞者观之其杂居变动言情告象者往往如是而况于系辞诸侯之虑即天下之虑与前后天下字相应谓诸国也爱恶逺近情伪俱指推易言爱恶犹言宜不宜也逺近所移之位也情伪虚实也虚者实之谓之情实者虚之谓之伪凡此皆移易之法故曰凡易之情近即移就之谓则凶句或害之又句韩康伯註情近不相得在则凶句下仲氏易卷二十九仲氏易卷三十钦定四库全书仲氏易卷三十翰林院检讨毛竒龄撰説卦传按汉史秦火后汉初易亡説卦三篇至宣帝时河内女子伐老屋得之隋经籍志所载亦然但其云三篇今祗一篇或云合序卦杂卦为三或云其二已亡观汉儒説易多有补传所未备者可验大抵是篇初释系辞而其后分説诸卦则如尔雅释文类但説诸卦所有而辞中释义已见此解经之最肻綮者宋儒狂妄如欧阳修辈动輙云非夫子之书可云无忌惮之至者矣朱氏本义増註九家易文附各节下兹更广他儒所註以资考索傥更有闻见不妨陆续附入耳昔者圣人之作易也幽賛于神明而生蓍参天两地而倚数观变于隂阳而立卦发挥于刚柔而生爻和顺于道徳而理于义穷理尽性以至于命蓍者筮也生蓍者作筮也犹前所云生吉凶生变化也旧解作生蓍泽中似画卦反从生蓍后起误矣参天两地依以立数曰倚数以画卦言则三阳画参天也中分而为两两地也以重卦言则纯卦三画参天也重卦两其三两地也以爻数言三其三画而为九故阳称九参天也两其三画而为六故隂称六两地也以䇿数言则三变三竒而成阳参天也三变两竒而成隂两地也以扐数言凡四十九䇿中扐十三为阳则賸三十六以三乘之三其十二䇿参天也扐二十五为隂则賸二十四以两乘之两其十二䇿两地也推之而至干䇿二百一十六坤䇿一百四十四干䇿六千九百一十二坤䇿四千六百零八其参两皆然分隂阳而立卦发刚柔而成爻与生蓍倚数皆一时事无次第先后者故象立而义生其间如一隂一阳之道与干易坤简之徳各归于义理因之尽义理以究其继善之性而驯至于达天知命之命先圣之作易如是也昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章乃后圣以之而繋辞则知隂阳刚柔其本三才而立极者在画卦之时已然故以之推易复取隂阳之类聚者而分之刚柔之变化者而迭用之即卦画而成辞章焉按干凿度云物有隂阳故三画成干六画成坤其称物亦就分聚言天地定位山泽通气雷风相薄水火不相射八卦相错数往者顺知来者逆是故易逆数也雷以动之风以散之雨以润之日以烜之艮以止之兑以説之干以君之坤以蔵之则以干坤二聚卦定位而已不相易也其可易者聚凡十二卦祗有山泽有雷风而并无水火即推之为子母易卦凡十卦亦祗有山泽有雷风而并无水火是何也则以山泽可通气雷风可相薄而水火则必不相射以相射则不可易也故观推易者不必八纯与八重相序顺也只相错而移易生乎其间盖从既往之卦而数之则因纯得重纯在杂先从未推之卦而欲知之则重反生纯纯后于杂故错之为杂以逆作顺凡为易之义皆然不止转易对易一反一正为逆易已也故六子为干坤所生而推卦逆易则六子可以先干坤此固与画卦次第变易交易之序顺有不同者帝出乎震齐乎巽相见乎离致役乎坤説言乎兑战乎干劳乎坎成言乎艮万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也圣人南面而聴天下向明而治盖取诸此也坤也者地也万物皆致养焉故曰致役乎坤兑正秋也万物之所説也故曰説言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮故卦通乎时时见乎位假如以大衍之数观八卦时位而考其道徳则位从东起时从春首由是而周之以示诸推移之法按震巽离坤兑干坎艮此文王所演夫子所传之卦位万古不可易者故夫子于此凡三复言之朱子信陈邵先天之説妄指为伏羲所画反以此文王孔子所传卦位註曰未详何也及后节仍如此序又註曰未详何也岂真未详耶抑必如陈氏者而后能详耶至他日又曰文王八卦有些似京房卦气则显相牴牾矣帝者天也崔憬曰天之王气也如震王于春离王于夏类若指王者言则圣人南面而聴天下为复见矣干坎艮震四卦皆阳巽离坤兑四卦皆隂隂疑于阳必战故遇干而战此秋冬相交之时隂阳相嬗之候也天气转环于物见之故复言物何氏订诂曰洁齐即姑洗之意致役者坤为天养物如效役然劳者养物至此有成劳矣艮阳尽于上而震复生阳于下故艮止震起比之剥复其次第如此仲氏尝曰八卦方位其理多端即以相生论之火不能生金故离火兑金必间坤土此人所晓也水能生木矣而坎水震木又间艮土天下有水木不夹土而可以自生者乎若震木取离火必借巽风兑金化坎水煅以干阳此亦一节之可验者又曰天地西北髙而东南下山水皆从西至东故干起西北直领三男坤起西南间领三女又曰干得隂数坤得阳数正隂阳交互化生六子之所始故易纬谓阳始于亥而形于丑隂始于已而形于未干祖始而坤正形者以阳之生物无形而隂之生物有形也此为至理神也者玅万物而为言者也动万物者莫疾乎雷挠万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也乃复就六子之及物观之而知干坤即六子也故推易者自干坤不推外凡以之玅物而羣分者水火不相射而相及故聚卦无水火分卦有水火而况雷风山泽之通气而不相悖其变化及物固如是也干健也坤顺也震动也巽入也坎陷也离丽也艮止也兑説也故欲明易例请究观八纯之名物与象类而遍指之以为文王推易属辞之用盖方位时气如前所云则周易次第也自干坤父母顺生六子如后所云则羲易次第也今但释八纯而不及重卦则未可移易自当以羲易次第为八卦先后故自此及终凡十二节皆用此为序此正汉儒所传虙羲作十言之教曰干坤震巽坎离艮兑消息无文字谓之易者审此则先天之圗可不作矣风善入火必附物以为体故曰巽入曰离丽干为马坤为牛震为龙巽为鸡坎为豕离为雉艮为狗兑为羊此逺取诸物也唐孔氏曰巽主号令鸡善知时坎主水渎豕处汚湿郑康成谓狗以善守能止人礼羊曰柔毛史记弱如羊干为首坤为腹震为足巽为股坎为耳离为目艮为手兑为口此近取诸身也坤善蔵为腹巽则股顺随足其义也上连下坼其象也唐孔氏曰坎北方主聴故为耳离南方主视故为目何氏订诂曰横亘而在上能止物者手也开坼而在上能悦物者口也按孔氏亦以为西方卦主言语此以五事配五行者然与书洪范所註不同又手能止物止即拘也故虞仲翔以后文艮为狗作为拘可验干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女此羲易次第也以干坤为父母六子为男女始此干为天为圜为君为父为玉为金为寒为氷为大赤为良马为老马为瘠马为驳马为木果按荀慈明集九家易解十卷见诸史志而文献通考引陈氏説谓汉淮南王所聘明易者九人荀爽尝爲之集解但陆氏作释文其序録列九家名氏明有京房马融郑𤣥宋衷虞翻陆绩姚信翟子𤣥荀爽九人其但称荀氏者或慈明总集之未可知也但其书已亡朱氏据释文所引数语耳崔憬云天体清刚故为金玉孔颖达云寒氷西北地也大赤盛阳之色老马行乆瘠马多骨説文駮马踞牙能食虎豹木发于春而果成于夏皆阳物坤为地为母为布为釡为吝啬为均为子母牛为大舆为文为衆为柄其于地也为黑布者播也釡者孔氏曰化生成熟也吝啬者受而不施也均者土匀匀也子母牛者孳牛也九家易曰万物相杂故曰文柄者生物之根黑隂色震为雷为龙为𤣥黄为旉为大涂为决躁为苍筤竹为萑苇其于马也为善鸣为馵足为作足为的颡其于稼也为反生其究为健为蕃鲜震初得天地之气以生故天𤣥地黄得间合以成东方之苍色观此则上文为龙旧本有作为駹者是复见也旉者花也木荣也大涂者一竒甫动而两偶开通如涂然徐仲山曰震与巽皆初得隂阳之气而贲奋以生故震曰决躁而巽为躁卦苍筤陆农师曰幼竹也萑苇亦竹类皆本末孤生无附桠者震之怒生类似之善鸣以雷作足以动馵足的颡则皆以色白而动而易见尔雅左足白馵秦风有马白颠若作足则双足齐举鲁诗思马斯作是也反生谓萌芽自下而生反勾向上宋衷云即枲豆之属带甲生者干凿度云物有始有壮有究言究极也蕃鲜孔氏曰草木之生蕃育而鲜明巽为木为风为长女为绳直为工为白为长为髙为进退为不果为臭其于人也为寡发为广颡为多白眼为近利市三倍其究为躁卦木王东方而巽以东南而与震同属然亦以木可矫輮巽顺之义也又巽以命令齐物如绳之直木而工则操之正所云巽为徳之制者记曰白受采白者质也巽以二阳蔽一隂内隂为文外阳为质故色白长者短之反风长且髙巽则进退不决臭风所发也寡发者隂血不上行也广颡阳上盛也眼以白为阳以黒为隂何氏订诂曰离目上下白而黒居中巽目上中白而黒掩在下是白眼多也隂主利欲凡利必于市曰利市言利者以三倍为率诗如贾三倍是也巽木干体而主利于内凡干之金玉皆有之故近利如此躁卦见前坎为水为沟渎为隠伏为矫輮为弓轮其于人也为加忧为心病为耳痛为血卦为赤其于马也为美嵴为亟心为下首为薄蹄为曳其于舆也为多眚为通为月为盗其于木也为坚多心隠伏水藏地中也矫曲使直輮直使曲水流似之惟险故忧惟忧故心病其曰耳痛者坎为耳也血与水为类赤者血色坎阳在中象马嵴以心坚故亟第水流必首先就下而马首似之水廹地而行而马蹄之不能作似之水漫衍如牵曳而马之迣后似之其于马也至此皆指马言与震同或曰坎之象马以马兴龙类龙水中马故推龙及马不通坎为中男尚得阳性之纯者多眚谓舆不任载也通者水空明也月水之精也盗者水潜窃如盗也坚多心刚在内也离为火为日为电为中女为甲胄为戈兵其于人也为大腹为干卦为鼈为蟹为蠃为蚌为龟其于木也为科上藁甲胄戈兵鼈蟹蠃蚌刚在外也大腹者中虚也干者躁也科亦中虚意木中虚则上必枯藁艮为山为径路为小石为门阙为果蓏为阍寺为指为狗为䑕为黔喙之属其于木也为坚多节一阳象山二隂则径路也木实为果草实为蓏俱阳实之表见者䑕与黔喙则皆阳刚之在口者周礼阍人掌王宫中门之令寺人掌玊之内人及宫女之戒令皆止人出入之官故取此作艮止义然其象则又以门阙而推及之若吴幼清谓外一刚阍人无足内二柔寺人无阳则又过凿矣夫子作传时恐见不及此耳兑为泽为少女为巫为口舌为毁折为附决其于地也为刚卤为妾为羊巫口舌之官兑秋杀物故毁折一隂上升行将决去兑干之所以得夬也夬者决也説文西方曰卤李氏易解曰干阳在下故刚泽水润下故咸序卦传二篇分上下名曰对易此文王周易所谓三易之一者其例有对待而无聨属夫子故创为聨属之説以寄意焉然仍不明註对待者书不尽言也黙而成之存乎人也有天地然后万物生焉盈天地之间者惟万物故受之以屯屯者盈也屯者物之始生也物生必䝉故受之以䝉䝉者䝉也物之穉也物穉不可不养也故受之以需需者饮食之道也饮食必有讼故受之以讼讼必有衆起故受之以师师者衆也衆必有所比故受之以比比者比也比必有所畜故受之以小畜物畜然后有礼故受之以履履而泰然后安故受之以泰泰者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以苟合而已故受之以贲贲者饰也致饰然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以頥頥者养也不养则不可动故受之以大过物不可以终过故受之以坎坎者陷也陷必有所丽故受之以离离者丽也有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不久也故受之以恒恒者久也物不可以久居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反其家故受之以家人家道穷必乖故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以巽巽者入也入而后説之故受之以兑兑者説也説而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉杂卦传文王三易一曰转易反对卦也反对之説发于汉晋儒者而宋后陈邵易兴反弃置不道遂致后儒朱升来知徳辈逺承汉易以反对立説世争以为创义而传奉之可笑极矣夫子于两繋説卦切指推易之法而以序卦释对易杂卦释转易三易之賛至此始全第序卦并不及对易一字祇聨络而对在其中杂卦并不及转易一字祇对待而反对在其中所谓书不尽言也黙成之存乎人也杂者错也干刚坤柔比乐师忧临观之义或与或求屯见而不失其居䝉杂而着震起也艮止也损益盛衰之始也大畜时也无妄灾也萃聚而升不来也谦轻而豫怠也噬嗑食也贲无色也兑见而巽伏也随无故也蛊则饬也剥烂也复反也晋昼也明夷诛也井通而困相遇也咸速也恒久也涣离也节止也解缓也蹇难也睽外也家人内也否泰反其类也大壮则止遯则退也大有衆也同人亲也革去故也鼎取新也小过过也中孚信也丰多故亲寡旅也离上而坎下也小畜寡也履不处也需不进讼不亲也大过颠也姤遇也柔遇刚也渐女归待男行也頥养正也既济定也归妹女之终也未济男之穷也夬决也刚决柔也君子道长小人道忧也仲氏易卷三十