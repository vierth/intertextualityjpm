万籁声先生着武术汇宗静坐诸法即为修大道根基不过未明修道诀窍而习明心见性之功耳至于研究性命双修而归于正觉似非今人所谈易易有谓静坐十余载即可成仙者有谓十六步功夫成仙者其说不一或亦有其旨趣惟余闻仙道并无定式亦无定期苟固执于坐易出疚疠反为不美缘尘缘未尽不可过谈深究而修道则系真正功夫毫无虚幻特今人尚西说崇科学致目为虚幻耳亦知人之思想有限不克穷之神秘尽多岂数部理化所能囊括一切耶如苦心孤诣得高明而探索之则实地功夫不难见也真理不难求也是惟科学得以实地见之哉顾学道之人有如牛毛得道之入有如牛角真心苦志信行者少标榜趋务虚名者多不系走入旁门即系有眼错过而谓道术陷人群相指摘不亦诬乎然有谓外国何无鬼神之说者亦知外洋立国年限浅短新进之邦完全在鬼道上自其辟国以来即未行此等人材研习此道焉有仙佛可见我国乃数千年历史且风气竞尚研习者多自不得同日而语此种功夫无论成否封于身心要有极大补益今东西洋亦渐有研禅学者我辈不妨习之以养身而得以努力国家人事岂不甚善并非教诸君一习即成仙佛也缘在道中深层研究不得不稍为附及余诚不肖不克成大业惟嗜文武道三宗虽有所得仍未窥其万一良以互相秘密为非计但其中又有需为秘密者因功夫不到滥言先示反获不良结果而遗书虎不成之讥是诚有不得已之苦衷第今人谈道看伙矣高明之士不乏其人余亦不乐成专书多谈无益之论兹将修大道程序述之于后庶嗜斯学者阅之不无少补而妄谈谬误犹幸大雅指正矣第一节修道之程序修道有动而修者有静而修者动而修者先强外丹炼谷化精养成松胶之体再从事乎内丹静而修者先不煅炼体之康健着手即收放心而炼内丹也虽其成功则一但仍以动而修者为佳盖无后天焉能得有先天无此阿罗汉之顽健躯骸焉能有证仙佛之强敏婴兄然令人多不谙动而修之程途且多文墨之士欲求速效均趋于静修是亦因各人赋性有异而未得师傅之故耳是以修道需明寿功道三字乃系相连而来其初步以能却疾多活寿数为则次则练大功筑道基以固三宝此而后始可以谈道今人先即谈道将寿功二字置之脑后是如欲设立一公司者资本未就先算每年挣若干红利出息多少如何摆布空中楼阁幻想一阵询及资本仍系两袖清风此所谓舍本逐末也盖不能却疾延年怎得益寿怎得成仙耶人生六十年一换筋骨届期则器官朽毁多失作用纵能多延数载亦如半死之人无生趣矣故于未朽之前需日加修剔永似新发于研一逾甲子即过一鬼门关此所以习功以保之也道中之旁门亦甚多有三十六道止观七十二道旁门各立名词终归仍不出炼谷化精炼精化气炼气化神炼神还虚四步功程之诀窍耳有专炼性不炼命者即稍事定坐究佛讲经穿透世事涤去人心复见天心默证道心则存心养性此所谓真儒也有专炼命而不炼性者即着手禅定未得诀窍枯坐顽空日烧干锅以求却疾延年者也均系半偏修道之士或略习于静而止者如真求大道旨趣而归正觉则必需性命双修不可何谓性盖心之根为性性之根谓神神即寓于心故三者实一物而心即通性情者也其修明心见性乃修道第一步功程命即肾也精也元气也吾人炼精化气气化神神还虚以后天补先天即本于此此即修道之第二步功程亦即修道之结局也故性修死而命修活先完第一步再修第二步而第一步自亦在二步之中是即为性命双修心属火位于南八卦中为离肾属水位于北八卦中为坎其炼道之理即以火煮水水化气气行动周转而为神而还虚其不谙功程一意枯坐以为腹中作响为功日加火烧而肾水不固锅中无水此所谓烧干锅不出疵病者几希矣所谓降龙伏虎者龙即性虎即命心定龙归海情忘虎隐山如是而已其余之铅汞也乌兔也药物也修慧也均性命双修之别名耳修道之步骤有三一求却疾延年二求长生不老三求修仙大道却疾延年者如习内外八段锦与其他外丹功夫再进坐功采药还童长生不老再经若干年岁体扣松胶内外丹均已完固始谈面壁九年还虚之大道功夫也其真正修炼即如本书静坐次序早晚略习于静勿求采药等等功程而习除疾道功内方外圆见物内省以穿人道之一切种种先作明心见性之第一步功程俟功到后再作第二步未晚也性命双修之道即练已与不漏也练已即明心见性不漏即炼精化气明心见性即需明真我真我即无我真息即无息无我即无息无息即无我故有我即有息无我即无息有神即有息有息即有神故练习需无气此即坐时明心见性之境在平日则需先收放心然后再断绝淫根而求不漏何谓放心即心易为外物眩晃而动如一见美色心即随之以去而起欲心见利禄而萌贪心见富贵豪侈而起慕心或嫉心凡此种种皆系忘却真我心为形役均需即境收回盖心想他处即系他觉将其收回即系自觉由自觉而归于无觉由无觉而归于正觉此即离宫修定也需做穿人生不容心内有丝毫悬念随缘来去一任自然盖自然之谓道自然不悖道德则自然无害也缘修道者形可拘束而心不可拘束一丝牵挂万变撄心需以我为主勿以人之訾谤而舍己从人外为痴聋内有定见始克穿尽世事而得以明心见性也在正式入道者需达入道年龄以免日后回头之苦如年方少壮偶撄刺激即谓穿尽天下事而遁迹佛道中则如幼年投身佛道僧尼几曾见有修得正果者男子需逾五旬少则四旬女子逾四旬有五或五旬在以前期间只可练性功俟至此年龄心已定欲已平再实行绝欲吃素誓志入道可耳如以前未作穿者其六七旬老叟犹娶少妻者比比皆是固未可概论也然吃素绝欲非断然行之亦渐渐作穿至生厌心而来而吃素更非为杀生而不食乃荤物多生淫精易生刺戟故正式入道大功未成之前前仍以忌之为佳则根基清因大道不难矣其作来程途如绝欲知其趣亦不过如此鱼肉之味亦不过一时之美直至生厌心见之毫无异趣心如死灰始可为之苟见色犹萌妄念见美味而犹思染指是尚未至入时期也若复修道而心仍不死于淫则死后不过一灵鬼而已其强制修行未得正道者所出均系阴神非为阳神特一鬼仙而已万难齐入仙佛之域此等功夫均应于未正式入道时煅练之然后再谈不漏所谓不漏即断淫也然淫非一断即可完其不御女色而自起遗精者又将若之何且淫心淫身淫根三者均需断绝不与妻室同房不过断淫身耳其淫心淫根犹未易断也自来修道只此色字难断丹经所谓断却淫根即是仙者从可知矣缘人生嗜好中若烟酒嫖赌等等在诸嗜好之内淫字犹不显其威力如将诸嗜好全行戒绝只余此一色字难去矣所谓愈拒绝而愈深一息尚存此念不易断也是诚天演圈套万物皆然莫不如此盖无此念则种族不其灭绝耶诚有之不好无之亦不好有之不易戒无之难修道此宦者与阳痿之人无此缘分也生我之门死我之户生生死死死死生生均终于斯亦可慨矣盖由色生爱由爱生情由情生淫由淫生棺材乃相连而来者也精顺行生子逆行成仙常入以精顺行与妇人交而生子精尽归土以了天演生殖之职而修道者乃将此精断绝不循与妇人交而生子之途而将此精逆行归入己身龙虎会合而结圣胎其理固亦相同特手段有异耳其顺行生子者乃已死后有子孙代我而生其逆行成仙者乃不需他人代我而生而我代我而生此庄生所谓生生者不生杀生者不死之义也至于绝妻室而断淫身乃己不思淫而起厌心其仍不时遗漏则习功夫以固之俟至功夫到后淫根自缩即所谓马阴藏相金龟缩首须欲纵欲而不能则大道可望矣女子修道略与男子有别即初步女子斩赤龙男子降龙优虎其诀窍不同嗣后则系一班且女子修道较男子为速缘女子系纯阳之体只下部一点属阴男子乃纯阴之体只下部一点属阳故女子较速所谓赤龙在乳房之内两乳之中练至无乳房时则赤龙断矣故女子练形男子练气也至于练神气之所以贯通乃任督二脉关系任脉在前督脉在后有脉之位无脉之道如究其起止之点则任脉起于汇阳穴终于承浆穴督脉起于汇阴穴终于人中穴神气即自此两脉周行不息是为河车之象其步骤先系采药归炉慢慢养成舍利而过关后胎养成而出胎出胎后婴儿犹未老练不可远行随放随收以至能舍此躯壳自由行动后则散为气聚为神逍遥自得即可将此形骸寄于名山大川而仙去矣但在结胎之前有小周天百日随时可纯练无次数大周天七日止火只此一次此期极为危险需特别留神盖至炼精化气一步则已完全还于童体已有河车之象小河车即小周天大名大周天至练气化神则已结胎炼神还虚则无唿吸已出阳神千百化身而成佛矣炼道在人身上凡六关分前三阴与后三关前三关即上田中田下田后三关即玉枕夹嵴尾闾此乃炼精化气过关之关节故道书有谓前三山后三山通了三山是神仙者此之谓矣又凡炼功时凡交感精与唿吸气乃后天精气不可用至不唿吸而唿吸者始系先天之气此乃静极生阳之理至于动心之药不可采其旁门采战之浊精以成仙者不可学也此等功夫损人利已天地不容五百年遭一雷劫千余年始可成枉劳艰辛殊非修道者所宜而道书中所谓美女炉鼎等等皆指自身阴阳配合而言乃旁门误为采取实大谬也简略书来头绪万端不知从何着手然道中大概情形精微不出乎此研道之士欲求深邃造诣自需另访高明指示矣第二节修道之关戒修道之人第一要能耐烦要坚心不要热心坚心则朝夕如斯年年如斯不及不离无一日不在此处热心则发奋忘食锐气一过仍自辍息一曝十寒等于不练故心需如金玉之坚不为外物所动始能度一切苦恼一切关戒而皈依于大道也修道之人当以慈悲为本道功为根而酒色财气乃修道人之四大魔关不能降此四魔勿用修仙缘饮酒使气伤神败事最宜戒绝色乃道中最大恶魔尤需斩除根蒂日粉面桃花不过一时魔障万般旖旎亦带肉之骷髅需知房屋是量人的斗娇妻是渡客的船良田是身外的物儿女是眼前的冤悟得真空在色中修道者当深勐省也财帛乃流通之物修道者不可贪钱财只克自给足矣苟诛求无厌沉迷财中则人为财死乌为食亡已成利禄市侩尚何修道之可言至遇事不能涵忍动生嗔愤抑闷气恼最能伤身盖有烦即有恼有恼即有气有气即有死至于死矣道于何有何谓之道自然之谓道也混俗和光混而不入和而不出以不动主人为本逆来顺受行住一般不用性急存其心养其性方是天也一切冤孽均需以解脱法避免为佳勿思如何对付往善道上想往宽洋大道上走而皈依于佛法所谓善入本性善心如明镜现日日集阴功时时行方便修道即系开方便之门与天下人结大欢喜尚思其何以报冤乎道高一尺魔高一丈辛苦才得见世尊修道之士能为人之所不能为行人之所不能行实俱智仁勇三字之要素苟全恃聪明而无智慧者决不能成道盖智慧之人不能为物所迷试观聪字系耳字旁乃示闻人言而后明也智字乃知日二字知日者乃知其每日之所作为也而慧字头系两主字乃示能知自己之主而又知人之主故智慧乃天赋其聪明无智慧之人苟不善用其聪明则反被聪明误矣所谓慧剑者乃对于某魔关而以某智慧之方法制御之即系以慧创斩断之因事因人而不同非一概论也修道之士不知经若干辛苦几许魔难几许风霜始克有光明之一日在此困窘中多历艰险是以修仙学佛之人均有冲破天之胆量大英雄大豪杰始可以为此几会见仙佛中有匹夫者从知修道者当有以自重矣语不云乎要知前世因今生受者是要知后世因今生作者是种瓜得瓜种豆得豆如是而巳其他骄僻傲纵等等赋性能明此义自不难一扫而空矣今后世界乃弥勒佛掌教即昔日之未来佛在第入十一劫之中盖燃灯古佛与如来佛已成过去矣凡佛掌教必动刀兵近正大乱封神之时苟不躲入金线之路难逃此劫大难是亦乱极必治之兆无关我修道者之事所谓金线之路即佛界之路因西方属金也故此后即不奉佛者亦当行之盖奉佛并非在于静坐即纠正此心耳如上古乃兽面人心中古乃人面兽心今后则需人人治成一佛面佛心者矣刻正人面兽心办交代之期此等人非经此次水旱兵燹等等大难不克收尽而所存者则系善良之辈矣是以此等滥人乃所以遭劫者也故今后书籍亦有变更如上古系三经二书中古系五经四书未来将九经十书矣古时三十岁为一花甲子中古六十为一花甲子现在将改为九十矣节令自周甲起至今止以后亦需更换如上古一年为十二节令中古为二十四现将三十六矣在民国以后四十年中国将统一天下从此五百六十年后即分为十二小国又入战国时期再千年后人如肘马如狗混沌度世不成正统矣此不过意兴所及略为道之或亦修道之士所乐闻也至于佛家始祖如来佛之根源乃老子一气化三清所自出三清即三山故出三圣人是以中天终南山出老子西方熊耳山出如来东方太行山出孔夫子也佛有五身五眼五眼为天眼法眼慧眼肉眼佛眼五身为动身静身出身人身穷身即变化无穷也凡修道抑不修道之士善男信女皆可于每晨略念经咒以为外功盖外功内果亦系相连而来今之奉经咒者甚伙惟多不识何经之佳以为能多读经多解经为功殊不知滥读多经不过一驮经之驴未得真诀则修行系佛爷弟子读经系佛爷戏子有何用处如能奉行得力数种经咒一世用之不尽既可广集阴功又可降伏内魔实有辅道功能所谓三干功德圆满可成上仙立德立功立言亦道中入功成义务而说法即系度人是以修仙学佛之士有千百化身凡三教九流七十二行诸子百家无所不悉盖人性不同嗜好各异见相公讲书见屠户讲猪始可以成友谊而渐诱导以度之也苟一律加以垂训其孰听之哉经亦度人度己善功谨按虔验者附三节后阅者可以参考之其余之十魔九难等等关戒均不出慧剑斩断之法自然应之而已十魔者何一六贼二富三贵四七情五恩爱六患乱七圣贤八刀兵九女乐十女色是也九难者何衣食逼迫一也尊长邀拦二也妻女牵缠三也名利萦绊四也殃祸横生五也盲师约束六也议论差错七也志意懈怠八也岁月蹉跎九也而佛门所谓之三皈五戒者何即一要皈依佛性二要皈奉正法三要皈敬师友此为三皈五戒者即一戒不要杀生二戒不要偷盗三戒不要邪淫四戒不要贪酒五戒不要妄语此均佛门戒条是亦学佛者多良莠不齐不得不有此戒约至于我辈出于志愿研道者更何需究及乎此只求心之所安而已耳修道之士不惟解除关戒犹需善于养道目不观其色耳不闻其声学个聋哑就是道人而心者万神之主目者万神之户目动则心动心动则神动生死之机在斯二者邪气不入真气长存大风不出门大雨不出行终日不可走逾三十里之遥此乃养道之精窍也在修道者多喜山林溪谷之区但石洞通水气不可久居仍以构一茅庐为佳水果多吃亦令人发虚烟火物亦不可骤断如在山中久居佐以果类自无不可其宜于久远存储者有四即榛子松子榧子核桃是也因此等果肉均藏坚强壳中不畏风吹雨打久而如新故谓为四般长命果永为山人集粮也如东南之橘柚杨梅西北之奈榴梨枣非为不佳惟只算一时之新不堪久于保存耳而吾辈所栖之山林宜北不宜于南因南省多水不便禅修北省如甘陕等处最为适宜神仙多出于此天下凡四大名山五岳四界八小山以及其他名山皆吾道中人之家乡不可不述四大名山即四川峨嵋山山西五台山安徽九华山南海普陀山此四大名山多居僧人五岳为东岳泰山南岳衡山西岳华山北岳恒山中岳嵩山此五岳多居道士内以华山为粹出有火祖所钻石室凡七十二个半洞天有六峰便于修道四界一为清凉界二为幽冥界三为银光界四为琉璃界八小山一为湖广五当山二为云南鸡脚山三为陕西太白山四为江西龙虎山五为平凉崆峒山六为江苏毛山七为广东天台山八为山东劳此均荦荦大者至于陕西秦岭小香山大小终南山大小太白山吴山甘肃之仇诉山金龙山卦台山大香山汉中之小南海临朐普陀山之大南海山西铁锁岭河南羊角山新疆之大小雪山以及王屋小有洞蜀之青城山歙之黄山武夷山之大王峰茅山之华阳洞惠州之浮罗山等等均仙佛修道之所四川出治公杭州出济公与慈航道人南省只出此三有名神仙余者多出于秦地此乃天下名山之大凡也至于成仙地位原分五等因得道之浅深有别即鬼仙人仙地仙神仙天仙是也鬼仙人仙属下乘地仙属中乘天仙即金仙属上乘鬼仙乃平日一意枯坐所出之阴神而成今人致力乎此抑何可嘻人仙乃未得大道只悟其一法以求之毫无疾疠延岁益寿乐其天年而已地仙乃已得大道之半而犹未全入大道之境长生住世不入鬼籍如再进一步即入神仙地位得道之士多由此境而来神仙乃已五气朝元三阳聚顶功程完满胎脱自化纯阳之体另有金身则已超脱苦海入圣域矣天仙者用功稍有不同则亦由神仙而来不过人道间之功德圆满佛法高深天地虽尽亦不同尽永不入于轮回乃仙佛中之上上乘法也盖仙佛五百年有一轮回地仙则随时转如功德大者又可以稍免是以转轮回与刮罡风即系神仙之劫世传五百年一雷劫者此乃旁门或妖邪成道以采阴补阳损人益己残伤生命故有此劫如正道成佛者不致有此可勿计也总之修道者一入佛门即系如死囚过市虽景物纷华周匝围绕然此身将亡何计其他一意孤诣努力前程所谓传道在师傅修行在各人凡一切有形皆系有为之法悉同渣秽精诚所注金石为开药医不死病佛度有缘人届时自有高师指引不难越迷津而登彼岸也勉旃勉旃第三节修道之三宝三乘分论合论仙有五等以天仙为最上乘已详前论至炼道之程序即一日斋戒二日安处三日存想四日坐忘五日神解固可不释而明也而其成道之理由即胎息经所云胎从伏气中结气自有胎中息气入身来谓之生神去离形谓之死知神气可以长生固守虚无以养神气神行则气行神住则气住若欲长生神气相注心不动念无去无来不出不入自然常住勤而行之是真道路者殊为近是兹将修道之三宝三乘分论合论详细释文书之于后此乃秘传特为露布修道之士其细玩焉不难一索而得也响月文通古佛三宝分论三宝者精气神也盖精气神为修丹至宝之物故曰三宝然三宝有先天后天之辨者正有说焉何以谓之先天精元精是也元精发于肾之元气从虚极静笃生来则精乃清从妄念淫事中生来则精乃浊清浊之辨不辨之于其精而辨之于其神也当其意定神闲之时无所感触忽然一阳初动以诀试之散则气弱不散则气旺此不老不嫩之时也趁其未成铁珠用法采之以复命根以填脑海则元气渐旺而破体可补若不知所以采斯时若无识神以调之则元精消散而不用有形之精若稍动淫念识神即调于其中则元精即成形质趋过阳关而为后天之败精矣精愈败则神气愈耗欲其不死亡也得乎何以谓之先天气元气是也此气从无极判来伏于肾阴中杳杳冥冥静而不动长生之灵药超劫之至宝而为后天唿吸之根蒂也夫后天唿吸之气又为先天元气之妙用采取烹炼非唿吸之气不能成功周天度数非唿吸之气不能运用抽添沐浴非唿吸之气不能干旋而且唿吸之气急则伤丹唿吸之气缓则冷丹唿吸之气不善调唿吸之气不相依则必飞丹而走丹其要在勿忘勿助似有似无而后唿吸乃能冲和焉仙佛所以有调息之说火候之经者盖先天之气不能不依于后天之气也何以谓之先天神元神是也此神亦谓之本性亦谓之真意其心必要清清朗朗浑浑沦沦无一毫念虑无一毫觉知则空洞之中恍惚似见元神悬照于内斯时殊觉五蕴皆空四体皆假而我有真我矣若一涉驰想偶动情欲则元神变为思虑之神尽在后天用事神不守舍而气亦因之消耗将见神情倦怠神气消沮而百体俱不从令奄奄有似如死人则神为一身之主宰其所关何大哉夫后天之精气神都由先天之精气神所发而先天之精气神每为后天之精气神所败修丹者当以后天培先天不使先天堕后天则先天后天之辨宜早矣然三宝之中只有气先后天并用至于精与神则专用先天断不可用后天以后天之精神浊而不清不可为丹也人其细参细悟焉可也响月文通古佛三宝合论虚生神神生气气生精三宝本相合也本相合者而不使之相合则不能与道大通即不能超凡入圣仙佛故曰下田有炼精化气之妙法先辨至清至真之精不老不嫩之药起火止火之景归炉温炉之功随生随炼随炼随补久之精尽化气无复有生精之时斯时也淫根自缩阳关自闭虽欲纵欲而不得基已成矣大药可采用上乘天机打开三关金门九重铁鼓上至昆仑下十二层楼而归于中田即行大周天之火候而温养之伏气成胎胎中伏气所谓炼气化神也十月以内常入大定之中胎神圆矣不可久留于中使形神不能超脱又由中田迁至上田而用炼神还虚之功炼虚功到接炼还无一着上上乘法然后放心大胆而出或什大罗天上或入极乐国中而金丹大道始成而金仙上果始证斯三者有下有中有上其序似不可乱然即上即中即下其妙又不可言要之亦自信自度而已无量度世古佛三乘分论仙有五等佛家以三乘该之而究共等之所以异实不外阴神阳神二者而已故有单修性者不炼命中之真阳以点之一味闭目寂坐冥心寂照则静中寻静悟入顽空寂灭矣而未灭尽定只炼得一个强定之阴神到气尽时阴神一出便为灵鬼谓之鬼仙有从下关用功者不使真气泄于阳关保守元气镇守下田不悟移鼎换炉之法而安长生不老之果或延寿于数百年或延寿于数千年久而不死谓之人仙然亦小果自足淫念未绝欲根未断终是有生死的夫凡此鬼仙人仙之所以为下乘法也有从中关用功者前此精已化气得丹服食未能常定绝少胎息绵绵景况唿吸之气时在心肾中往来不断阳气未尽化神所以有唿吸有唿吸即有饮食形质重浊无冲举变化之能虽容光焕发步履康强寿增无量高出人仙一筹然而离地仍是一步不能行谓之地仙此无事时则已若遇水火刀兵之小劫终不能逃罗网亦与凡夫同归于尽倘不安于地仙得药后即用大周天之火候以气化神务使神气并而为一心无生灭息无出入即此已高地仙一着而可为天仙之阶梯也炼至十月胎神虽足犹是少阳还要炼老为佳而乃竟解重浊之形而化为神升于三界之上者谓之神仙但出神太早歉了炼神一层功夫然犹有神之迹而未合于虚无亦犹吾门之佛而不离菩萨虽能免夫三灾而不能逃浩劫终与天地同敝此地仙神仙之所以为中乘法也有从上关用功者将神迁至泥丸时时乳哺加持一定至于大定常定不着相于有神不着相于无神以似有似无之意炼至虚至灵之神炼到圆觉境地然后渐起一念使神从天门而出现形则毫光普照敛形则元气浑然出而即收神在定中收而复出神亦在定中始而由近及远渐至远不着物老阳成矣尸解而去一得永得一证永证神通无外法力无边天地闭时而不同闭天地开时而使之开斯其亿万大劫不坏之金身也谓之天仙此天仙之所以为上乘法吾也举此五等之仙该以三乘之法其用功迥异其证果悬殊孰优孰劣了如指掌也是在学道者审而择之无量度世古佛三乘合论乘虽有三法可该一第世人不能遽至于一也而示以渐法焉然世人不可不归于一也而示以顿法焉方其炼精而欲求人仙炼气而欲求神仙炼神而欲求天仙也层次井然不可紊乱故利用夫渐及其炼精而必至人仙炼气而必至神仙炼神而必至天仙也志愿挺然不可摇夺故利用夫顿且夫渐与顿之交致其功更有妙于定中者自初禅而后念住二禅而后息住三禅而后脉住四禅而后寂灭尽定由浅入深此渐而进之之义也自初禅而即念住二禅而即息住三禅而即脉住四禅而即寂灭尽定虽久不变此顿而超之之义也由习定便常定由正定便大定则渐中有顿能常定因习定能大定因正定则顿中有渐而此渐舆顿也皆仙佛大修行之渐仙佛大修行之顿而非凡夫之所谓渐囿于因循苟且耳非凡夫之所谓顿流于进锐退速终身无与于道者之可同年而语也吾论渐法顿法而毕然高望于古吾论渐法顿法又慨然致念夫今谓修行自下乘始白上乘终法非不是然下乘之基未筑成已到桑榆晚景死限攻矣安望向上如此修行莫说今生不成即有千万亿劫都怕难望此非老仙限人进修之机也特悲悯之深而为此奋激之语耳仙佛故以已之成仙佛者传一上上乘法不必拘拘三乘之序而三乘自该于其中以一贯万以万归一其法妙其功省其费廉其成速无论老幼无论智愚无论富贵无论贫贱只要有根只要有德得诀皆可成就以结诸仙佛之大缘修士得勿有意乎敢以此言告天下之修道者敢以此书正万世之学道者响月文通古佛丹语调息功夫亦不难有无二字用详参切忌不可微用力用力必致伤本原有作有为皆是病无作无为自抽填有火用火则火旺火息去火不可延火前止火降伏意火后加火精不全大道无为勿参二便是佛门上乘禅