古文龙虎上经注正统道藏三家本一卷太玄部古文龙虎上经註映四神室者丹之枢组汞者衆石之父母砂汞别居出阳入阴流曜二方列数有三栖象水火同契曰干坤者易之门户此言神室者丹之枢纽神室印干坤也在人干爲首坤爲腹复谓上下釜也印在首爲上丹田腹爲下中二丹田也丹则比易也六十卦比衆石也砂汞比坎离离爲日阳也以出爲用坎爲月阴也以入爲用坎属水一数也离属火二数也合而爲三又曰栖象水火右第一章制由王者武以讨叛文以怀柔土德以王提劔偃戈以镇四方坎离数一二南北独爲经故冠七十二石之长刚柔有表里阴阳禀自然牝牡二卦处中制外乃王者讨叛怀柔之义也提劔偃戈以镇四方印覆冒阴阳之道也以南离北坎爲经而诸卦爲纬成以六十卦分于三十日之内以象周天一年七十二候故以六十卦比七十二石也干刚坤柔坎阳离阴皆自然相爲表里也右第二章金火当直事金水相含受雄雌併一体用之有条理同契第十篇曰𡸁象着明莫大乎日月比此经云丹术着明莫大乎金火是金火即坎离也坎爲肾水也水之所生爲金离爲心心之所属爲火同契言屯直事蒙知受此言金火直事金水相含受盖朝屯暮蒙乃坎离之发爲六十卦而始以此二卦爲首也故同契言其用此言其体也至于雌雄相盪而爲六十卦遂成一全体矣且自屯蒙而推之于既未则一月之内而周六十卦岂不有条理乎右第三章变化既未神终则复更始初九爲期度阳和准旦暮自初一起九至十六则起六九阳生也六阴生也九自子起而至于巳六自午起而至于亥故曰凖旦暮右第四章周暦合天心阳爻毕于巳正阴发离午自丁终于亥此段言十二月乃年火也自复至干爲阳也自姤至坤爲阴也右第五章水火列一方守界成寒暑东西表仁义五行变四时如是则阴阳互用顺三一而得其理水主北火主南阳生子阴生午寒暑于此乎基东主春西主秋春生而秋杀惟阳生子至卯而大壮故有施仁之道阴生午至酉而阴盛故有剥落之象当其施仁则象其吐萌而飞晶当其立义则取其剥落以养根故阴阳皆得五用矣三者上而心肺肝之液也一者下而肾液也四者皆本乎中官之土故同契曰五行得其理右第六章神室设位变化在乎其中矣神室者上下釜也设位者列雌雄配合之密也变化谓砂汞砂汞者金土之二用二用无定位张翼飞虚危徃来既不定上下亦无常独居不改化归中宫包囊衆石爲丹祖宗同契曰以干坤比神室以阴阳配雌雄以砂汞比坎离又以金土配干坤盖干金也坤土也故以坎离爲干坤二用以比砂汞爲金土二用也张翼南方也虚危北方也往来不定上下无常谓砂汞二物合爲一体而百骸九窍五脏六腑皆于此而生之犹坎离施出化爲六十卦也故爲万物之包囊而莫覩其迹也右第七章有无相制朱雀炎空紫华耀日砂汞没亡同契以坎离没亡比砂汞没亡盖六十卦本乎坎离而金丹本乎砂汞卦成而坎离无用亦犹丹变紫华而初不用砂汞也故丹经曰用铅不用铅须向铅中作是也此复曰眞火者眞铅也右第八章诀不辄造理不虚设约文申奥叩索神眀演爻徴卦五行爲讽坎雄金精离雌火光金火相伐水土相尅土旺金郷三物俱丧四海辐辏以置太平并由中宫土德黄帝之功同契曰坎戊月精离巳日光比此坎雄金精离雌火光是藏于坎者则爲金化流于外则爲水藏于离者则爲火而出于外则与脾液合而化爲土坎金离火虽相伐水与火虽相尅而相爲夫妇亦在乎是脾属土而附于心肺之间先能生肺之金液故肺液递能相生如是也金水土三物俱堕于虚无之间故四十一篇曰俓入虚无是也所以曰俱丧然后坎离之戊已得以运六十卦由四方而至如四时之成物也岂不有功哉右第九章金火者眞铅也丹术着眀莫大乎金火穷微以任化阳动而阴消混沌终九一寳鼎更相持合有三百八十四铢铢据一斤斤谓十六两也金精一化青龙受符当斯之时神灵炼其精火金相运推雄阳翠玄水雌阴赭黄金阴阳混交接精液包元气万象凭虚生感化各有类衆丹之灵迹长生莫不由同契曰易𡸁象着明莫大乎日月比此丹术着明莫大乎金火金火即九章谓坎金离火也故离爲日爲阳坎爲月爲阴自朔旦以来则月受日光是月始生矣至上弦之前阴阳各半则三阴三阳未交也上弦之后则阳气壮盛而索乎阴至于十五则上三阴俱交而爲阳自十六以后则姤之壮女复索乎阳至于下弦之前三阳俱化爲阴而三阴三阳至是始判而爲二矣故自上弦而至下弦皆爲混沌相交接之际修炼之士则因上弦以后之盛阳而收半斤之金因下弦以前之壮女而收半斤之水也半斤者八两一两二十四铢故合十六两之铢可以当乎易全之爻矣及其金水既合化而爲一于神室之内又当象阴阳消长之数发火以炼之则金丹之所由成也其曰火金相运推而下者皆行而不已之谓也右第十章于是元君始炼汞神室含洞虚玄白作金公巍巍建始初冠三五以相守飞精乃濡滋同契以干坤比神室谓上下釜也汞生于离铅生于坎相与爲夫妇亦关睢后妃正夫妇之本始也三五乃坎离也飞精濡滋而后得以相守亦犹夫妇之相合亦必自元年而始也右第十一章玄女演其序戊巳贵天符天符道渐剥难以应玄图故演作丹意干坤不复言戊巳印坎戊离巳也天符即发爲六十卦以应三十日内阴阳之消长也然阳气至于三十日则剥尽矣使其终于尽剥则不足以爲玄图之用也惟其运转无穷无徃不复如是故可以演作丹术之用在人之身则首爲干腹爲坤心爲离肾爲坎除此四卦不用而即用六十卦爲天符矣故戊巳干坤不复言右第十二章丹砂流汞父戊巳黄金母钟律还二六斗枢建三九赤童戏朱雀变化爲青龙坤初变成震三日月出庚东西分卯酉龙虎自相寻坤再变兑成八日月出丁上弦金半斤坤三变成干十五三阳备圆照东方甲金水湿太阳赤髓流爲汞姹女弄眀铛右第十三章月盈自合亏十六运将减干初缺成巽平明月见辛干再损成艮二十三下弦下弦水半斤月出于丙南干三变成坤坤乙三十日东北丧其朋月没于乙地坤乙月既晦土木金将化继坤生震龙砂汞印第七叚谓坎离也前言坎离冠七十二石之长故此爲黄金母乃诸丹石皆自离坎而生故曰万象凭虚生是也十二律年火也斗枢首指辰末指戌故曰建三九赤童心神也朱雀火神也青龙东方震卦也右第十四章干坤括始终如上三十日坤生震兑干干生巽艮坤八卦列布曜推移不失中调火六十日变化自爲证干坤括始终者其初也未有天地则混然一太空耳及其阳气始萌于太空之中亦犹坎生于纯坤中矣故坤终而坎始也及坎之上生化爲震兑以至爲干则轻清之体成于上矣自阳气一极而阴气已萌于纯阳之中亦犹离之生于纯干中矣故干终而离始及离之下降化爲巽艮以至于坤则重浊之质凝于下矣此天地之所由成也但此经以爲调火六十日则不如同契之朝暮屯蒙以至既未至晦爽爲合造化矣右第十五章神室有所象鸡子难爲容五岳峙潜洞际㑹爲枢辖发火初微温亦如爻动时上戴黄金精下负坤元形中和流汞情参合应三才干动运三光坤静含阳气神室用施行金丹然后成可不坚乎炼化之器包括飞凝开合灵户希夷之府五岳五脏也洞者言有所藏也黄金精即干元而在上者坤也即地形而在下者流汞者五金也三光者离日坎月五星也故同契云河图文即天文也地形即坤元也人心察乎天地而採取丹药也皆谓三才器府丹也右第十六章造化泉窟阳气发坤日晷南极五星连珠日月合璧金砂依分唿吸相应泉窟肾部也坎属肾即一阳始萌于纯阴之中在月爲建子在时爲半夜故当五星连珠之时谓五脏寳生也然后于日月合璧之后依分定其铢两以收砂汞入于神室也于日则言唿于月则言吸黄庭曰出日入月唿吸存是也右第十七章华盖上临三合下辅统録之司当密其固诘责能否华盖者乃人君于此而临下谓干居首上以号令天下也台辅者坎离之奉行君命以辅弼之统録之司各掌所部恐其漏泄也亦当察其能否而用之谓吐故纳新也右第十八章火炼中宫土金入北方水土水金三物变化六十日自然之要光存没亡或土数多分两违则或水铢不定同处别居刚柔抗行不相涉入非火之咎谴责于土土镇中宫龙罩四方火鍊中宫土即心液出而与脾液相㑹则化爲土也金肺液也入玄牝之门而与肾液相㑹则爲入北方水也故土水金三物先存于三府之间而后入于丹田之内则化爲金丹矣故曰后亡有如土数或太多水数或不定则刚柔相抗虽同居一处而终不能相入故曰别居此非火之不能炼成金丹实土数太多之咎也惟土数得宜则龙虎铅汞四者始能相生而相成矣右第十九章三光合度以致太平五藏内养四肢调和水涸灭影含曜内朗金水相莹闭塞沈曜调火温水发之俱化道近可求三光坎月离日并诸金物也採取之各合其度无过不及之患则可以致太平矣惟採取有度故其余可用以内养五藏使四肢得其调和惟坎宫之水苟能固而制之不使妄泄则自然内涸而不见其形影灭而不覩其迹故金水之曜含莹内朗沈濳于中以养四肢此黄庭经所谓内主六府九液源是也若更调火以温之莫不俱化爲内丹矣岂不至近乎右第二十章水土独相配翡翠生景云黄黑混其精紫华敷太阳水能生万物圣人独知之土脾也水肾也此二宫功用同也故曰相配翡翠景云言五彩备也何者使此二宫之液得相㑹合于丹田之内则变爲紫金丹与太阳争光矣今脾能造化心肺肝之液以内养五藏百骸九窍修炼之士或能知之惟水不妄泄则自内而流注四肢百骸九窍之内以生万物非圣人不能知之也故同契曰世人莫知也右第二十一章金德尚白鍊铅以求黄色焉感位生中宫黄金销不飞灼土烟云起有无互相制上有青龙居两无宗一有灵化妙难窥金者即下文所谓银者金精是也铅则金之母也鍊铅以求黄色者盖坎中有戊乃坎生于纯坤之中故有土性以火炼之则爲黄金故同契曰先液而后凝号曰黄轝焉是也惟有黄色故能感中宫之土以生之而凝不飞也有者坎中之阳也亦号爲虎乃月魄也青龙者肝魂也谓之龙则取其能变化也离宫之火又能烧炼之故谓之两无宗一有右第二十二章鍊银于铅神物自生银者金精铅色北灵水者道枢其数名一阴阳之始故能生银铅化黄丹寄位五金爲铅外黑色禀北方内怀银精被褐怀玉外似狂夫同契曰知白守黑神明自来白者金精黑者水基惟能守此水基则金精由是而生故曰神明自来乃五行不顺行金向水中生是也及是铅之化黄丹也则寄五金之位矣亦二十二叚所谓感位生中宫也由是而观则递互相生而无穷矣右第二十三章银爲铅子子隐铅中铅者银母子藏母胞素真眇邈似有似无灰池炎灼铅沈银浮洁白见寳可造黄金铅者生银其始也银在铅中即子在母胞也无形可见无迹可求譬如烹银于灰池之中必使铅以引之及其火气薫灼一盛则铅沈而银出矣今焉坎中之银必假偃月以煅炼之则铅自沈而银自浮其寳洁白而见故从而炼之则黄金可造矣右第二十四章殻爲金精水环黄液俓寸之质以混三才天地未分混如鸡子圆高中起状似蓬壶关闭微密神用其中炉灶取象固塞周坚殻爲金精同契曰以金爲隄防是也此金即铅母所生者也水环黄液水即离宫所生乃玉池清水也黄液即脾液也俓寸之质即丹田也三才者离本于干坎本于坤脾之在中而象人也方其天地之未分也混如鸡子有神运于中则能化爲天地万物而炉灶实取象乎此右第二十五章委曲相制以使无虞自然之理神化无方磁石吸铁隔碍潜通何况鸡子配合而生金土之德常与汞俱委曲相通同契以爲曲阁盖尾闾关也且磁石之于铁虽有物隔之犹可濳通况炉鼎自有委曲相制而相违如鸡子之配合者乎金即干属金而居上土印坤属土而居下汞属人而居中此经前第十叚指金火爲其铅到此章又只言汞大抵心肾之液皆不出爲至寳故总以铅汞目之也右第二十六章火记不虚作郑重解前文丹术既着不可更疑故演此诀以附火记庶使学者取象无惑焉火记同契解龙虎经至二十六叚却叹后学之不明乎此复作火记序于末此言郑重解前文者廼十三十四十五叚复提说第四第五叚事也古文龙虎上经註