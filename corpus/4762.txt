太上洞玄灵宝二部传授仪正统道藏三家本一卷正一部太上洞玄灵寳二部传授仪阶八度思微定志局鸣法鼔二十四通无上三天玄元始三炁太上老君召出臣身中三五功曹左右官使者左右捧香驿龙骑吏侍香金童传言玉女五帝直符各三十六人出关启此间土地里域眞官正神臣今正尔烧香度法愿得太上十方正眞生炁入我身中所启速达迳御太上无极大道至眞玉帝御前次长跪出官曰谨出某身中五体眞官功曹吏出身中上三天执法开化隂阳功曹度道消灾散祸觧厄君吏各十二人出身中治职君吏某治建节监功大将军前部効功后部效杀驿庭令驿庭丞四部监功谒者身中仙灵直使正一功曹治病功曹左右官使者隂阳神决吏科车赤符吏罡风骑置吏驿马上章吏飞茏骑吏等各二人岀出者严装显取冠带垂缨整其威仪直使功曹戴通天之冠衣皂䊵单衣正一功曹冠朱阳之帻绛章单衣使者冠九德之冠五色寿命单衣腰带虎符荠执玉板直使功曹住立四方正一㓛曹住立中央治病功曹营衞身在官使者建节在前右官使者持幢在后阳神决吏立左隂神决吏立右上部功曹住立上方中部功曹住身中促炁功曹催促十方上部使者逺望上天中部使者逺瞻八方都官使者帀绕臣身狼吏虎贲察姧钩骑都官㒒射天驺甲卒天丁力士收炁食炁吏收神食神吏收鬼食鬼吏收邪食邪吏收精食精吏收毒食毒吏诛符破庙吏科车赤符吏罡风骑置吏驿马上章吏飞龙骑吏屯驻臣前后左右功曹使者严装事竟罗列卤簿关启灵寳官属领仙监斋君吏天师所布下二十四治三十六靖庐七十二福地三百六十名山崑崙等上宫三万六千神日月星辰璇玑玉衡天地五帝三界官君将吏及道上二玄三元四始四面方位风炁注炁甲子诸官君将吏考召君东九夷胡老君南八蛮越老君西六戎氐老君北五狄𦍑老君中央三秦伧老君五岳四渎丘沼君诸庙神祇所左髙山山川溪谷山林孟长十二溪女根源本始土地之主社稷将吏一时严装与臣身中功曹使者飞龙骑吏上启太上无极大道太上大道君太上老君太上丈人无上玄老十方无极大道道德衆圣天尊至眞大帝天帝天师君灵寳监斋大法师诸官君臣受法之日要当宣通法音讃扬大化传授后学开度天人今有某郡县郷里男女生某甲洁巳清行志求神仙已受三洞大度之法玄宗难悟未极眞途今赍信效心求受天尊所演思微定志两半图局十戒要诀丹情慊苦不可违逆輙依法与甲对斋日限事竟今付度解脱谨拜黄缯赤表一通功曹使者飞龙骑吏以时腾奏上诣上上太上曹表露在玉案上分别请省次读表次鸣鼓三通曰臣重因衆眞上官功曹使者飞龙骑吏分别关奏操臣拜度定志戒诀黄缯赤表一通上闻清玄御前无令下官故炁邀截公文令不上逹臣闭口炁昇表到三天曹伏须告报次师起左廻还南面北向弟子还北面南向相对师长跪曰具位法师某岳先生臣某甲稽首再拜上启太上无形无名虚无自然至眞大道无上元尊太上大道君十方无极大道道德衆圣天尊至眞玄中大法师太极眞人玄一三眞人天师君臣以下愚行尸臭肉宿命縁㑹谬荷非分进受大法三寳尊经未能栖隐幽林超絶尘迹又不能敷宣皇教广建福田济度苦行立功𥙷过而混同常人魔俗不别大道多恩赐全首领得有今日视息三光恩深施重实在罔极臣某诚惶诚恐稽首顿首死罪死罪盖闻神经尊贵非凡陋之徒所可施行妙义渊𧷤非贱臣小子浅识肉眼所可仰瞻臣侥倖之运遭遇际㑹三洞御世捜选种人得以秽质叨忝灵文臣受经始浅未宜宣露今壬辰之运太平巳近祸福交行自非得道之夫年劫难保虽人心难测贤者勤求不宜闭絶谨有某郡县郷里男女官道士某甲洁巳清行志求神仙巳受三洞大度之法玄宗难悟未极眞途今赍信効心求受天尊所演思微定志两半图局十戒要诀丹情慊苦难可违逆今谨依玄科分劵受局传说禁戒吿誓三官约不妄宣谨以上闻须报施行某诚惶诚恐稽首再拜以闻次读局文曰清虚自然四炁本是一散爲两半因氤氲之炁分半下降四体合爲一受思微定志经不行五逆上昇反乎一清虚自然因在欲时受思微定志十戒之勲自然渐昇十方无极天尊功德不住处于长乐不受思微定志爲恶不止自然爲积下降枉魂故枉魂自然招上半下人此半尽两半成一尽从此入十八地狱不住饿鬼畜生又复四体合爲一爲恶下降爲善上昇无色界色界欲界无色天空不住色天空不住欲天空不住无住一切空空无住不得住次画一师受捉笔上弟子手捉笔下共画一左就右弟子随师言曰画一之后谨依契令尊道贵德崇重师寳修斋持戒救度生死自此之外违负科法一如明眞之文次破局劵次刻环次刻环次师以环贯局劵置案上次弟子向南长跪执丹水当心师向北启盟曰太上灵寳无上三洞法师某岳先生某敢告丹水某郡县郷里甲乙年如干歳操辞立誓投命诣臣求受思微定志两半图局十戒要诀向巳爲拜黄缯章表列启太上衆尊愿监盟君吏灵寳君灵寳丈人天官地官水官三宫君吏及某家七世祖考监见某自来求生斋戒投心所受灵妙经㫖诀约承按大法奉尊俯仰检口慎行弃诸色累断絶外想静心夷黙专志在法不得混浊更相招引以乱眞炁每行大慈广度一切国安民丰四海宁一七祖父毋皆得昇度身入光明早生人中大劫运终同飞上清其未仙度五八爲期不得中洩妄传非其人愆盟负誓轻漏灵文生死父毋长役幽夜风刀万劫不得有怨违诸禁戒一如明眞之文次弟子自誓曰弟子某甲承眞告命法师口诀不敢达负妄传非其人殃延甲身要不负上下中央四面八方正眞神明今共吞盟水案法斋戒修行妙旨乞弟子及师得度天灾阳九百六甲申大厄从劫到劫无有亏盈日月同曜三寳齐轮伏受灵寳丈人三洞天文见生之恩次师三噏丹水度与弟子三噏令尽次师度局劵与弟子长跪受男左手取女右手取度者左手并绕腰三过向师三拜次诵智慧三首竟回心礼十方次师法居南弟子向师礼三拜心存见十方大圣在于上方乃受九戒师说戒天尊曰两半成一其义有五卿等知乎二眞答曰巳知不亦于彼清虚之炁因烟煴之交分半下降就此四半合爲一邪不亦或此假一而爲恶者致招自然之炁沦于三徒乎不亦爲善离此四半还登太虚复我清虚之炁反我两半处于自然乎天尊曰卿体之矣今便以两半轮转图局相示于空中下左眞之前天尊曰虽得此诀要当以九戒爲本一者不杀当念衆生二者不淫妄行邪念三者不盗取非义财四者不欺善恶反论五者断酒常思净行六者宗亲和睦无有非亲七者见人善事心助欢喜八者见人有忧助爲作福九者一切未得道我不有望弟子某受戒终身修奉礼师三拜次弟子行咏智慧五首讃太上玄虚宗弘道尊其经俯仰巳得仙歴劫无数龄巍巍太眞德寂寂因无生霄景结空搆乗虚自然征日月爲炳烛安和乐未央学仙絶华念念念相因积去来乱我神神躁靡不歴灭念停虚闲萧萧入空寂请经若饥渴持志如金石保子飞玄路五灵度符籍济我六度行故能解三罗清斋礼太素吐纳养云芽逍遥金阙内玉京爲余家自然生七寳人人坐莲华仰嚼玄都捺俯含空洞𤓰容颜曜十日奚计年劫多法鼔㑹天仙鸣钟征大魔灵风扇香华灿烂开繁衿太眞抚云璈衆仙弹云琴雅歌三天景散慧玉华林七祖昇福堂由此歩玄音前世德未足斯书邈难寻信道情不尽图飞乃反沉太上无爲道弘之在兆心学道由丹信奉师如至亲挹景偶清虚孳孳随日新衆人未得度终不度我身太上洞玄灵寳二部传授仪