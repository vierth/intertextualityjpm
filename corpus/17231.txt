山东海疆圗记凡例一旧时诸志中皆列海防一门予谓海防一名盖为明时御倭而设今当海不扬波之盛世旣合中外而为一家尚复何事于防况山东海上无潮汐冲决之虞非若两浙时有筑塘捍御之役盖江河皆可云防两浙之海亦可以防目之而东海之防可以不设故以海疆名篇一近来志州郡之书前后叙次皆可互易增损阅者茫不知其意绪所存盖立言贵乎有序今窃用孟子天原书缺叶山东海疆图记卷一地利部自来志州郡者皆详地域若夫渤澥沧溟茫洋不见端际安所得言地利然或指为北海或指为东海岂不以地有可凭斯疆域攸判乎故先之以水口山岛之目㠯定其形势继之以道里延袤之数以便夫往来终之以鱼塩之利以见其生殖之繁而总目之为地利志庻使防海者得因是施其区画盖亦所谓行政必自经界始也水口志刘熈释名云海晦也主承秽浊其水黑如晦一曰天池以纳百川者也盖海之承纳者广矣志海而不及所承纳之水是沿流而忘其原矣况原流偹悉则通塞之囙度有方而出入之防御亦得其宜囙就海道所经之地举凡川泽委输水一一循其方位次第书之至于支流细港固不能无遗漏云山东固表海之国也东北正东东南凡三面濵海经武定莱州登州青州沂州五府于汉郡国时为渤海北海东海之地古称小海又曰少海博物志云东海之别有渤澥故东海共称渤海又通谓之沧海他䖏之海色多浑黄此独望之澄碧殆十洲记所谓东有碧海者耶其西北与直隶之庆云相接南则与江南之贑榆交流北逹奉天东为大洋直抵朝鲜诸国海水自直隶庆云县祁河口以东入山东境为武定府海丰县之大沽口是为黄河故道即唐永徽元年刺史薛大鼎请开之无棣沟也其上流则自直隶元城县入山东冠县境至乐陵复由直隶塩山来注旁有自然泉海水味咸而此井独甘洁舟行者取给焉齐乘引元和志谓海浦旁有一沙埠髙丈余俗唿闘口淀济水入海与海潮相闘故名淀上有井极甘海潮不能没未知即此否由大沽河而东则有鬲津笃马马颊诸水会注之其地曰沙土河口又东南经沾化县东北之大洋堡口一名绛河口盖漯水故道今名徒骇河者是也水自朝城县西南诸陂导流东北来注之又东南厯濵州径利津县东北之牡蛎嘴即大清河口汉时河水经流至于千乘者是也省志谓元明海运皆由此岀口又东南经蒲台县东北又东为青州府博兴县乐安县东北有小清河口即古济水入海䖏而淄河北阳河孝妇河诸水同会于马车渎来注之今其地曰淄河门又东南径寿光县东北七里庄为巨弥河口一名唐渡河水出临朐县南沂山东北流来注之又东南至莱州府之潍县为大于河口为白狼河口大于河则上承大小二丹河尭河跪河诸水同入白狼河有小于河水入之又东昌邑县北为潍河口水出莒州西北箕屋山合百尺水浯水来注之潍汉志或作淮盖古人省文潍字或作维或作淮总一字也土人名为淮河谬矣自淄河门以东皆小港口惟潍河口为大禹贡所谓潍淄其道盖指此二水也今曰下营口旧为商船出入之所干隆三十七年议令封禁渐已淤塞又东径莱州府治掖县西海沧口即北胶莱河口也水岀平度州分水岭西流折而北来注其南流由胶州之麻湾口入海元至元初莱人姚演议凿岭通漕即此时疏时止聚讼纷纷其说具载海运志中又东为掖河水口水自掖县南寒洞山西北流来注之又东北为三山口有万岁河水来注之万岁河在掖县城北三十五里其北岸有万里沙祠史记武帝纪祷万里沙即此三齐记畧云曲城东有万岁水水北有万岁祠即万里沙祠又东朱桥河口又东北径登州府之招远县西北有界河口一名东良口水岀莱阳县北芝山北流来注之又东北径黄县西北龙口白沙河水注之又东北为黄水河口水出栖霞县蚕山西北合绛水河及蓬莱县之大沙河水来注之又东径登州府治蓬莱县之西北有孙家栾家西望庄西山四口又东径丹崖山下为石落口一名新开口北与奉天之旅顺相望新开口在偹倭城内为北汛水师营宋庆厯二年郡守郭志髙奏直置刀鱼廵检水兵三百戍沙门岛偹御每仲夏仍居鼍矶岛以防不虞秋冬还南岸相传新开口即旧屯刀鱼战棹之所明洪武九年知州周斌奏设登州卫置海船运辽东军需指挥使以河口浅隘奏议挑浚绕以土城北砌水门以抵海涛南设闗禁以讥往来其外为沙门岛往来直沽者必于此泊舟盖海道咽喉之地迤东有黑宻二水从府治西北水门合流注之又东北为抹直口相传唐张亮伐高丽南还于此登岸而公元原为商贩渔捕出入之所又东为湾子口有安香河水来注之又东为刘家旺口为平畅口为芦洋口又东南迳福山县北八角口宋史淳化四年遣陈靖等使髙丽自东牟趍八角即此又相传有辽东孙氏兄弟八人避难来此分为八家故亦名八家口明神宗时副使陶朗先开辽东运道由此放舟又东迳县城东北为大姑河口水出莱阳三螺山合清洋流子二河水来注之又东北有地悬入海中曰之罘岛口又东南迳奇山所东北又东南迳寕海州城北清泉寨口又东为龙门港口有辛安河水来注之又东为飬马岛口为金山寨口有金水河入焉又东迳文登县北之双岛口又东南威海司之龙王庙口又东迳荣成县之长峯口朝阳口又东径成山成山地一线北东南三面悬居海中省志谓此䖏怪石嵯峩巨波汹涌潮涨南流潮退北流水势湍激涛声如雷其海口名骆驼圈海自成山之东折而西南迳山西至县城南之里岛口始折而南迳龙口崖距龙口崖五里为始皇桥又南养鱼池口东汛水师驻此又折而西而南为寻山所东之青鱼滩口家鸡旺口又南而西为寕津所东北之桑沟口又东北而南而西南经斥山寨东南之石岛口又西南为马头嘴口为朱家圈口为柳埠口为靖海卫南之龙王庙口又西折而北为文登县南之望海口长会口有高村河水入焉又西为五垒岛口有郭家河会母猪河水来注之又西经海阳县境为窑头口为原缺二字口有熏河水来注之又西为黄岛为南洪西洪乳山四口乳山口一名琵琶口有大河水自寕海州西南山来注之又西南经海阳县城西之徐家口羊角盘口朝里口鲁家口丁字嘴又西折而北为迟家嘴为大山所又西经行村口旧名髙丽戍寰宇记曰魏司马懿讨辽于此置戍故名金时筑以防海又南有地悬入海曰何家口又西经莱阳县之李家口北为羊圈口五龙河水注之五龙河上承栖霞县艾山南麓之西大河合九里河莱阳县河陶章河昌水河之水而五故名五龙又西曲入为金家口旋折而南为齐家口又东南经雄崖所又南经即墨县王村岛之坡子口东又西有渚曲入曰巉山口曰臧村口又西南经鳌山卫东南又南经县东南境劳山东登窑口又折而西经浮山所南有青岛口又折而北至县西南之女姑口墨水河注之自雄崖所西南来所厯之巉山鳌山卫劳山皆三面悬居海中水程屈曲湾环盖如螺旋而波涛又险恶又西北经东南之会海口麻湾口水出平度分水岭东南流至胶州之夹河套会大小姑河来注之即南胶河也又西北经州城南之小河大河头营子洋河四港口其东南曰古积洋即东海大洋也头营子今为南汛水师逰击驻札之所又南迳大珠山有古齐长城环临海崖旁为小珠山有错水来注之又南迳灵山卫之唐岛口又西为大湾古镇二口及夏河所又西迳琅琊山则为青州府境又西为龙湾董家宋家三港口又西南迳沂州府日照县县东南之龙汪口石臼所又西迳县南夹仓口有固河传疃河水合流来注之又西为涛雒涨雒二口涨雒口有竹子河水来注之又西南为岚山口迳安东卫西南之荻水口以逹于江南海州之贑榆县境凡厯州县所辖之境二十有五计水程二千四百里有奇其现为商船出入稽查税务之口则有海丰之大姑河口利津之牡蛎口掖县之海庙口小石岛口三山口黄县之龙口黄河营口蓬莱之天桥口福山县之八角口之罘口寕海州之清泉口养马口戏山口金山口文登县之双岛口威海口长峯口马头嘴口朱家圈口龙王庙口望海口张家埠口长会口五垒岛口荣成县之石岛口里岛口飬鱼池口海阳县之桃林口乳山口莱阳县之蠡岛口即墨县之金家口女姑口胶州之塔埠口诸城县之宋家口董家口日照县之龙汪口夹仓口岚山口凡四十所其仅可为渔筏往来者水口既小礁沙填塞或偶遇水涨间可停泊及可避风者不能一一详考偹记晋木华海赋昔在帝妫臣唐之世天纲浡潏为凋为瘵洪涛澜汗万里无际长波涾迤延八裔于是乎禹也乃铲临崖之阜陆决陂潢而相湲启龙门之岝岭垦陵峦而崭凿群山既略百川潜渫泱漭澹泞腾倾赴势江河既导万穴俱流掎拔五岳竭涸九州岛沥滴渗淫荟蔚云雾涓流泱瀼莫不来注于廓灵海长为委输其为广也其为怪也宜其为大也尔其为状也则乃浟涘㶑灔浮天无岸冲瀜沆瀁渺㳽湠澷波如连山乍合乍散嘘噏百川洗涤惟汉襄陵广斥蔼浩汗若乃大明摭辔于金枢之穴翔阳逸骇于扶桑之津彯沙礜石荡岛濵于是鼓怒滥浪扬浮更相触搏飞沫起涛状如天轮胶戾如激转又似地轴挺拔而争回岑岭飞腾而反复五岳鼔舞而相磓渭濆沦而滀漯欎沏迭而隆颓盘激而成窟滐而为魁㴸泊栢而迤扬磊匒匌而相豗惊浪雷奔骇水迸集开合觧会瀼瀼湿湿葩华踧沑澒泞潗若乃霾曀潜消莫振莫竦轻尘不飞纤罗不动犹尚呀呷余波独涌澎濞灪䃶碨磊山垄尔其枝岐潭瀹渤荡成汜乖蛮隔夷回互万里若乃偏荒速告王命急宣飞迅鼓楫泛海凌山于是候劲风揭百尺维长绡挂㠶席望涛远泱冏然鸟逝鹬如惊凫之失侣鯈如六龙之所掣一越三千不终朝而济所届若其负秽临深虗誓愆祈则有海童邀路马御当蹊天昊乍见而髣髴罔象暂晓而闪尸群妖遘逆眇䁘冶夷决㠶摧橦戕风起恶廓如灵变惚怳幽暮气似天霄靅云布䨹昱絶电百色妖露呵㗵掩郁睒无度飞涝相磢激势相沏崩云屑雨浤浤泊泊踔湛泺沸溃渝溢瀖泋濩渭荡云沃日于是舟人渔子徂南极东或屑没于鼋鼍之穴或挂于岑㟼之峰或掣掣泄泄于祼人之国或泛泛悠悠于黑齿之邦或乃萍流而浮转或因归风以自反徒识观怪之多骇乃不悟所厯之近远尔其大量也则南澰珠崖北洒天墟东演析木西薄青徐经途瀴溟万万有余吐云霓含龙鱼隠鲲鳞潜灵居岂徒积大巅之宝贝与隋侯之明珠将世之所收者尝闻所未名者若无且希世之所闻恶审其名故可仿像其色鱫霼其形尔其水府之内极深之庭则有崇岛巨鳌峌孤亭擘洪涛指太清竭盘石栖百灵扬凯风而南逝广莫至而北征其垠则有天琛水怪鲛人之室瑕石诡晖鳞甲异质若乃云锦散文于沙汭之际绫罗被光于螺蚌之节繁采扬华万色隠鲜阳冰不冶阴火潜然熺炭重燔吹炯九泉珠绿烟腰眇蝉蜎珊瑚琥珀群产接连车渠玛瑙全积如山鱼则横海之鲸突抗孤逰戛岩㟼偃髙涛茹鳞甲吞龙舟噏波则洪连踧蹜吹涝则百川倒流或乃蹭蹬穷波陆死盐田巨鳞插云鬐鬣刺天颅骨成岳流膏为渊若乃岩坻之隈沙石之嵚毛翼产剖卵成禽凫雏离褷鹤子淋渗羣飞侣浴戏广浮深翔鹜连轩泄泄滛滛动翮成雷扰翰为林更相呌啸诡色殊音若乃山光既清天地融朗不泛阳侯乘硚絶住覩安期于蓬莱见乔山之帝像群仙缥缈餐玉清履阜乡之㽞舄被羽翮之襂翔天沼戏穷滇甄有形于无欲永悠悠以长生且其为器也包干之奥括坤之区惟神是宅亦祗是庐何奇不有何怪不储茫茫积流含形内虗旷哉坎德卑以自居宏往纳来以宗以都品物类生何有何无唐太宗春日望海诗披襟眺沧海凭轼翫春芳积流横地纪疏派引天潢仙气凝三岛和风扇八荒拂朝云布色穿浪日舒光照岸花分影迷云雁断行怀卑运深广持满守灵长有形非易测无原讵可量洪涛经变野翠岛屡成桒之罘思汉帝碣石想秦皇霓裳非本意端拱且圗王唐白居易诗海漫漫直下无底旁无邉云涛烟浪寂深䖏人传中有三神山山中多生不死药服之羽化为天仙秦皇汉武信此语方士年年采药去蓬莱今古但闻名烟水茫茫无觅䖏海澷澷风浩浩眼穿不见蓬莱岛不见蓬莱不敢归童男丱女舟中老徐福文成多诳诞上元太乙虗祈祷君看骊山顶上茂陵头毕竟悲风吹蔓草何况玄元圣祖五千言不言药不言仙不言白日升青天宋务光诗旷哉潮汐池大矣干坤力浩浩去无际沄沄深不测崩腾噏众流漭泱环中国鳞介错殊品氛霞饶诡色天波混莫分岛树遥难识漠主探灵恠秦王恣逰陟搜奇大壑东竦望成山北方术徒相误蓬莱安可得吾君略仙道至化孚淳默惊浪宴穷溟飞航通絶域马韩底厥贡龙伯修其职粤我遭休眀匪躬期正直敢输鹰隼威以问豺狼忒海路行已殚輶轩未遑息劳歌元月暮旅睇沧浪极魏阙渺云端驰心附归翼髙适和贺兰判官望北海诗圣代务平典輶轩推上才迢遥溟海际旷望沧波开四牡未遑息三山安在哉巨鳌不可钓高浪何崔嵬湛湛朝百谷茫茫连九垓挹流纳广大观异增遅回日出见鱼目月圆知蚌胎迹非相像到心以精灵猜远色带孤屿虗殾涵雷风行越棠贡水过天吴灾揽辔隼将击忘机鸥复来缘情韵骚雅独立遗尘埃吏道竟殊用翰林仍忝陪长鸣谢知己所媿非龙媒独孤及观海诗北登渤澥岛回首秦东门谁尸造物功凿此天地源澒洞吞百谷周流无四垠廓然混茫际望见天地根白日自中吐扶桑如可扪迢遥蓬莱峯想象金䑓存秦帝昔经此登临冀飞翻扬旌百神会望日群山奔徐福竟何成羡门徒空言唯见石桥足千年潮水痕李峤诗习坎疏丹壑朝宗合紫微三山巨鳌涌万里大鹏飞楼写青山色珠含明月辉会因添露雾方逐众川归元于钦齐乘云海岱惟青州谓东北跨海西南距岱跨小海也本名渤海亦谓之渤澥海别枝名也葢太行恒岳北徼之山循塞东入朝鲜海限塞山有此一曲北自平缺一字碣石南至登州沙门岛是谓渤海之口阔五百里西入直沾几千里焉汉王横乃谓九河之地沦为小海然则唐虞之时青州跨海者跨河海耶且海溢出浸数百里何自秦汉以来青兖营平郡县不闻有漂没去者足证横失海溢者有之横言之过也近世蔡氏书传金履祥通鉴前编皆祖横说又谓小海所谓沦青兖北境悉非全壤岂二州北境有荒漠弃地为海所渐而厯代信史不之书耶无是理也盖因委九河于海中指碣石在海外遂有此说今青境无缺兹不必辨古兖之地自今济南以西北包濵棣沧瀛带雄鄚西襟深冀南绕曹濮东括鲁郓四至亦不狭矣在春秋战国其地瓜分后世从而小之未详考也金氏又云碣石有二在高丽者左碣石在平州者正禹贡之右碣石也乃今沙门岛对岸之铁山正当渤海之口果为右碣石则唐虞之时青兖东北直岸大海无渤海矣此又可信耶今齐境东南则日照即墨胶州正东则寕海登州皆岸大海东北则莱潍昌邑正北则博兴寿光西北则濵隶二州皆岸渤海云明薛瑄诗骢马晓辞莱子国北上高冈俯辽碣辽碣万里天风寒山溪二月凌澌结空蒙极目春无邉春涛涌涌含春烟还从絶顶下长坂高城忽起沧溟前沧溟倒浸红楼影通衢四逹尘埃净已应持莭是明时况复观风得佳境天空海阔霜台高霜台逸思何飘飘巨鳌负山真浪语大方见笑非虗谣干坤俛仰高歌起有物无名大莫比瀛海茫茫何足夸直是人间一泓水王世贞与僚佐观海诗二首携君跃马最高峯海色苍然尽汉封落日层波明玳瑇青天孤屿削芙蓉洲邉大海仙人缺一字浦外灵槎使者逢起看白云出天矫不知何事但从龙悬梯阁道倚蓬莱地尽山空鸿鴈回日似海珠人捧出山疑秦帝石驱来千秋未假徐生药六月长㽞袁绍杯为语异时陵陆改始知尘世有仙才国朝施云润章诗苍茫登海峤恍惚异人间岛屿浮天碧珊瑚照日鲸波横作岸蜃气或成山的的羣仙见蓬壶不可攀刘以贵诗纵观东海与天通岂容蠡测量神功地比中国还有九环以大瀛水色黝鲸鱼身长二千尺怒随潮上离窟宅扳取鲸牙大于椽骨莭专车今犹昔齐谐志怪何足恠海上异闻迭有获虾须如竿惊舟子夜起火光照水赤大块噫气自喷薄唿吸潮信雪浪拍视月盈虗磁引针子母相从无改移海涌旭曜人浪说直凭目力决黄雌日广坤维六千倍海底难容伊谁知骨利干脾熟即曙雪山三更见朝曦坎水常流兑刚卤润下作咸演自箕日行周天绕地走岛民攀屿澷相窥鼍吼波涛撼山陵芃芃禾黍畏咸疑万壑宗兮百谷纳鱼饮海水人不能物性差异原如此莫效夏虫诧疑水赵执信诗洗眼见云海前期未参差心目忽一豁神情恍四驰大地直前赴高天歘下垂颠波从东来神山竞西移斜日万里碧寒风十月吹半主在埳井跬步临津涯蠡测亦云妄桴泛将安归虗倘可作词赋犹能追前人泛海言怀诗忽登万斛舟如蹑长鲸背寄身入无涯旷覧干坤态潮动风色遒棹急云光碎潜随元气逰逈出人境外千山相簸扬六合欲横溃顿觉䘮吾我何知齐小大幼安漂泊久谢传襟情在谁发小海讴回颿引雄㮣山东海疆图记卷二地利部山岛志蟠峙于海涯者有山孤悬于海中者有岛皆海邦所恃以自固而亦舟行者所借为表志者也山东之海自海丰以至莱州不临大洋皆沙港平衍无大山为限制惟沾化有久山特培塿耳逾莱以东则山岛参错礁沙危暗所在皆阨塞险要之区内可以自守外可以御敌是不特舟行者所当偹考而知其趋避之宜抑亦任海疆者所宜烛照焉以为筹偹者也久山在沾化县东北七十里大姑河口相传秦始皇筑此以镇海口旧设廵检司今裁禄山在掖县西北五里莱府志谓峰岭高峻北凌沧海常有烈风暴雨之异上产温石可为器三山在掖县北六十里海中史记封禅书八祀三山为阴主即此祠址尚存临海有盘石方圆五步上有污樽状若石盏故老相传秦始皇于此凿盏以盛酒醢祈祭百神齐乘云在郡治北二十里汉志秦祠八神四曰阴主祠三山环寰宇记曰在掖县北海之南岸颜监谓即三神山者非也汉志曰蓬莱方丈瀛洲此三神山者其传在渤海中则三山乃蓬莱方丈瀛洲之总称岂海岸之三山也宋苏轼过莱州雪后望三山诗东海如碧环西北卷登莱云光与天色直到三山回我行适仲冬薄雪收浮埃黄昏风絮定半夜扶桑开参差太华顶出没云涛堆安期与羡门乘龙安在哉茂陵秋风客劝尔挥一杯帝乡不可期楚此招归来虎头崖在掖县西二十里每春夏间天津各䖏渔船皆在此捕鱼崖东西有碎石舟行宜避国朝王士禄虎头崖观奇石歌虎头之崖渤海隅共言奇絶天下无我闻数思褰裳去风尘覊绁空嗟吁昨者得暇事幽讨海风十里吹眉须到来拄杖沙侧侧周頋果尔形模殊横堆数拳紫靺鞨斜迸十丈黄珊瑚更有怒猊如雷势欲突碧者翡翠苍鹧鸪宛然杨氏五花队纷然奇错丽且都又如夫差黄池阵如火如墨还如荼侧闻嬴皇鞭石渡海水秦桥如指通瀛壶如何此石偃蹇龙宫蛟室侧咫尺不受神人驱吾家逰囊岳图旧阔幅署名记是蓝田叔岳色各各随其方青元朱白中黄簇无乃妙畵果通灵风雨奔腾向山麓野人有圃郊郭东残山碣石开玲珑安得愚公移此去班然互峙荒庭中㟂屺岛在黄县西北四十里虽以岛名然有沙路可通根连陆地上有淤田茅屋登府志谓莱人作牧之地相传为明勋臣牧马场田横山在蓬莱县西北三里汉韩信破齐田横兴与其徒五百人退保海上栖此即墨县亦有田横岛盖奔窜非一䖏耳明神宗癸巳因倭警调浙兵戌登州置城垣廨宇今废明陈凤梧诗苍山迢递白云间高出丹崖迥不凡西北天空浮海水东南地尽送风㠶层䑓上倚田横寨峭壁下临珠子岩欲构孤亭撑絶顶烟霞深䖏可能攀国朝赵执信诗骨换黄金赤骥趋何烦絶海觅龙刍但令和氏能知玉谩道齐门总滥竽舍客三千两鸡狗岛人五百一头颅凭谁寄问重瞳子死到虞兮更有无珠玑岩在田横山下石壁千尺水中有小石状如珠玑或如弹丸岁久为海浪所磨圆莹可爱俗唿为弹子涡宋苏轼知登州日尝取数百枚养石菖蒲且作诗遗垂慈堂老人宋苏轼诗蓬莱海上峰玉立色不改孤根捍滔天云骨有破碎阳侯杀亷角阴火发光采累累弹丸间琐细成珠琲闾浮一沤尔真妄果安在我持此石归袖中有东海垂慈老人眼俯仰了大块置之盆盎中日与山海对明年菖蒲根连络不可觧倘有蟠桃生旦暮犹可待明王世贞诗昔闻蓬莱顶神仙好围碁争道不相娱散掷东海湄海若鼓洚涛为汝作玉师厯落涵天星皎镜支汉机数惊骊龙顾或起陵阳悲我无菖蒲根杯水浴置之岂必真壸峤方圆亦参差宇宙在一掬芥子为须弥姜侯蟾翁裔服食宿所宜他日访三神煑以疗我饥左懋第诗水拍青天涛卷雪石峯片片皆奇絶浮白狂歌长吉诗元气茫茫收不得国朝沈廷芳和左萝石韵诗赤脚炎天蹋冰雪千年珠琲洵奇絶晶光长耀海东隅岩下骊龙擎不得前人弹子涡诗海天挿水石如笏忽肖怒涛势欝勃㽞在波间作山骨中有通水硿礲螖双巨弹子相磨汨祖龙欲鞭鞭不得生此莫计万岁月顷乘长风驾云㠶攀掖登岸凌巉巗俯视窈深宛在㨔试尝水味仍作咸若龙遗卵质不凡移置隔宿剑合函坡仙频访忘磛岩爱之不异耽香馋余亦痴兴弗可芟匹聆古乐逢英咸品题奚止玉与瑊归石顶胜野麙潮平一色春蕉衫丹崖山在蓬莱县北二里许水城环峙其上东西两面石壁巉巗上有蓬莱阁海潮庵海镜亭及半仙狮子等十三洞秀丽奇絶蓬莱阁之旁有苏东坡祠多名人题诗石刻按省志谓泰山之脉自辽东旅顺铁山龙嵴伏海底至此隆起分支则此山寔为东省诸山之祖脉也宋朱处约蓬莱阁记世传蓬莱方丈瀛洲在海之中皆神仙所居人莫能及其处其言恍惚诡异多出方士之说难于取信而登州所居之邑曰蓬莱岂非秦汉之君来逰以追其迹意神仙果可求也蓬莱不得见而空名其邑曰蓬莱使后得传以为惑据方士三山之说大抵草木鸟兽神怪之名又言仙者宫室伟大气序和平之状餐其草木则可以长生不死长往之士莫不欲到其境而脱于无何有之乡际海而望翕然注想物外不惑其说者缺一字矣嘉佑辛丑治郡踰年而岁事不愆风雨时若春蓄秋获五谷登成民皆安堵因思海德润泽为大而神之有俾遂新其祠庙即其旧以构此阁将为州人逰覧之所层崖千仞重溟万里浮波涌金扶桑出日霁河横银阴灵生月烟浮雾横碧山远刋沙浑潮落白鹭交舞㳺鱼浮上钓歌和应仰而望之身企鹏翔俯而瞰之足蹑鳌背听覧之间恍不知神仙之蓬莱也乃人世之蓬莱也上德远被恩涵如春恍若致俗于仁寿之域此治世之蓬莱也复因名其阁曰蓬莱盖志一时之事意不知神仙之蓬莱也赵抃诗山巅危构倚蓬莱水阔风长此快哉天地涵容百川入晨昏浮动两潮来遥思座上逰观远愈觉胸中度量开忆我去年曾望海杭州东向亦楼台明潘滋蓬莱阁赋厥惟登州在昔牟子星分虗危地接瀚海出日之方产药之窟泉有温汤城曰不夜于是寕州开烟霞之洞文邑筑望仙之䑓庻几遇子乔于缑氏接玉女于天台者也于是楚之客而至齐者言于齐伯小人以吏事聘于诸侯无所辱命则必观蓬莱而归矣齐伯曰诺谷旦惟差辽左胥会霜戟明鸾车哕建霓旌飘羽盖布自刀鱼之寨经于沙门之宫重岭巍危以㑁仡连冈閕间以巃嵸磥逶迤以层升周寥窲而径至覧檀峦之秘偈觌苍巘之绘事薜藟钩颉以倩俐鼯鼬睒矆以腃漩罔象闪偭以窱鳄螭菌蹐而骈颠扵是鸣籁吹华钟撞肃龙妃祠海王尔乃置酒于晃爌之室息燕于迢递之轩琼浆之瀖灂蔬石华之蜷为坻为渑或履或船三釂二酬既沃既沾于是停杯候潮酾酒临浪极目空阔舒襟沆瀁气漂泊以不风天清冷而无云夫何冯夷挥霍阳侯濆濆滛滛泄泄悬瀬襄汉澎澎濞濞流沫迸岸泊硙旷以倾腾冏崛岉而相豗纷盘荡以激雪訇赴势以奔雷㴸滀漯以逈而飞涝怳蛇惊而鸟攫歘龙踔而虎跑斯可以为杰矣则又有杰者于是西望诸山大竹小竹弥雾渺烟峭壁无路絶壑连天大洋半洋案衍亶曼千百㠑竆之无端其上则翡翠孔雀鸲鹆睢鸠其下则白虎赤狐驳马骊牛其华则雁红枸杞薏苡蘼芜其树则楂䔧橡栗其土则丹青雌黄锡锌金银其石则赤玉元厉玫瑰琳琘斯可以为宏矣则又有宏者于是重城言言以中峙大海汤汤以回还似芙蓉之出水数明珠之走盘既星罗于八州亦棊置于六卫貔貅偹倭之如林冠带鸣学而如缀朱门烨于长衢黄茆绵于广陌驱噩织罽之乡负盐黑齿之国斯可以为奇矣则又有奇者尔乃凌丹崖而直上抗蓬莱之所基虹修梁以夭矫猊穿柱之躨跜鱼麟切迭于重桷虾须屈戍于绮䟽莽雾䁆翳于藻井朝阳炫射于金铺于是拜抃神鳌以扬䰇运大鹏而奋翮青天荡荡引舌可舐牝瓜厯厯举手可摘启罘崽而流眺呌阊阖以披胸窥泰山之日观招九疑之祝融何大畜之天衢信凭虗而御风抚八埏于我闼渺四渎于盂盎虽身䖏江海之远而心存魏阙之上于是划然长啸草木振恐单衣无温毛骨尽竦尔乃揖容而下洗盏更酌杂坐巗楹踦屦盘髆握取石子射䨱纵谑既而碧云垂于员峤明月出于西山发商歌而互荅放白鹤以高骞于是潘子頋谓客曰今日之逰乐乎客曰乐则乐矣然而有所闻者未之见也有所慕者未之遇也潘子曰何谓有所闻者未之见也有所慕者未之遇也客曰昔蓬莱之仙有安期生之出阜乡麻姑之降蔡经此而无之是虗名也有而不见是虗行也二者无一焉而可潘子曰异乎吾所闻徐生侯生入海求仙者是方士之瞀也文成死栾大诛明天下之无仙人者是武之觉也今吾与子之登是阁也有所见有所遇矣太公之兴于营邱尚其功也鲁仲连之辞封爵高其志也韩信之军于潍水屈其谋也田横之入海岛服其义也孟子述先王之逰观止邪心也仲尼之欲乘桴浮海示有为也今圣人在上百臣咸能天无烈风海波不兴岁豊人足讼简刑清于是致白雉于越裳来肃慎之楛矢内外向风遐迩一体然后作为雅颂陈之清庙告厥成功书之竹帛以垂无竆此蓬莱之寳也若夫流连之乐神仙之事何足多乎客怃然避席曰吾乃今得闻先王之风敬受教无他王世贞诗六首坐看红日映天鸡曙色中原一瞬齐雄观古来谁得似昆仑高挂大荒西虗无紫气隠蓬莱水落青天忽对开已借鳌簮为岛屿还从蜃口出楼台绛莭秋逢鸾鹤羣安期遣信欲相闻袖中亦有千年枣不羡瀛洲五色云早晚苍龙自在眠春波织就蔚蓝天风雷忽卷秦桥去日月还依禹碣悬万乘秋风屈布衣沧桑今古定谁非田横五百应如在徐市三千竟不归君泛仙槎拟问津我从东海学波臣隋珠却坠双明月鲸岛寒光夜夜新陶朗先诗蓬莱踪迹半虗真杰阁峨峨俨若神槛外浮槎还逼汉石邉短碣尚称秦苍茫海国悬东极错落星芒动北辰千古沧桒谁定是止余鸥岛一相亲国朝周亮工诗万派空明际凭高昧所之先生移我意此水过吾师云堕千㠶乱波腾一岛移神仙不可接浩渺使人悲施闰章诗精舍俯丹崖复阁眺竆髪眷兹物外逰寕辞云际歇日暝红霞散洞阴瑶草发缓带驭天风临流坐海风洪涛争怒号岛屿时出没成连移吾情安期逝超忽天鸡鸣中宵白露如凝雪赵执信蓬莱阁望诸岛歌君不见不周崩摧地维裂东南海溅共工血千山万山皆平沉鳌撑无力海水深女娲拣石炼天色余块累累向空掷落䖏蓬莱浅且清看当霜雪寒逾碧长山西接沙门长鼍矶北去凌苍苍牵牛灭没见尻臂大竹小竹争颉颃或如星槎堕河汉或如古鼎腾光芒鱼鼋戢戢尽昻首云霞厯厯森成行余者琐细不足数鸥浮鹭立参微茫䧺观何年付高阁丹邱县圃檐间落云卧兮明见凤麟天飞真拟骖鸾鹤惊风飒碣石来银涛山连中划开漂摇岛屿相摩戞激荡海底生轰雷登高望远心易哀黄昬白日湏臾催半城烟火下山路身是仙人被放廽前人坡仙祠诗五日登州守千秋海市诗蛟龙留胜迹雨雪满荒祠才觉干坤尽名将日月垂丹青余想象漂泊识须眉岛翠堆虚牖檐丝罥断碑仙灵几延竚山鬼强攀追黯淡苍苔气雕残碧树枝寿陵归国步邻舍捧心姿徧选丹崕字谁为黄绢词寒山公独在坐卧我于斯酒酬沧波远吟躭夕照迟方平有云驾肯负执鞭期沈廷芳蓬莱阁谒苏公祠即用公取石韵人事有推迁山海无移改阁下千丈壁洪涛冲不碎胡为先生祠倾圮失光彩享座埋烟尘石颗乱珠排轩楹纵寥落古像岿然在平生爱临水身后常面海群龙或来朝幻蜃发润瑰奇观底用祷重到我欣对灵旗翻晴风煦拂沴应解再拜祝有年新祠行可待胡德琳诗二首百川奔凑尽朝宗云外长桥落彩虹高阁凌虚天在水小亭倚石地无风银涛春涨千山紫蜃气斜阳万顷红幻境当前人不觉浪传贝阙现珠宫太虚一碧镜光平坐久微闻浪有声昼静艅艎虚远哨春生岛屿已深畊丰碑欲堕羊公泪奇论真怜楚客情旧说梯航通万里近传根本重陪京王尚珏蓬莱阁谒苏公祠诗二首本是乡邦旧使君瓣香有愿荐蒿焄蜃楼创见惊霜晓辽鹤遥飞怅海云漫说风流耽静乐须知簿领切忧勤即看盐榷水军状俎豆何惭奕世芬已求阳羡毕余年复爵登朝向此迁东海自矜归袖底吟魂常许绕楼前摩挲残碣怀诗老俯仰遗祠配水仙漫拟迎神歌一曲涛声为我佐丝弦漏天岩在蓬莱县东三十里海涯有岩石覆下石孔如筛冬夏水滴如漏故名明段璋诗梦里逢人说漏天兴来携友共探元不妨梅雨山头过为有珠泉鸟道悬壁立光摇河汉影风廽声压水龙眠匡庐瀑布当年兴把酒高歌忆谪仙王言诗漏天遥向海东涯漠漠轻烟护浅沙悬峤未云晴亦雨平潮没石浪分花湏知尘世俱成幻始信沧波别是家长日欲曛犹对酒归途莫问去程賖西凤山在蓬莱县东五十里朱高山在蓬莱县东八十里其山临海产滑石洪武二十七年移沙门岛廵检司于此崮山在蓬莱县南八十里海洋山在福山县东北二十八里北枕海濵东抵大洋沙山在福山县北十里顺治初风吹海沙所聚今则高数十丈东西展立如屏清洋大姑二河会流于此入海福山三面皆山独北无之忽聚此山形家谓鎻两河水口能避阴风而聚阳气有禆于邑非浅之罘山在福山县东三十五里连文登界汉地理志东莱腄县有之罘山祠山高九里周五十里长三十里三面距海史记秦始皇二十八年登之罘立石颂德二十九年登之罘刻石三十七年又自琅邪使徐福采药福言苦大鱼为患于是连舟下海登之罘射巨鱼郊祀志齐有八祠之罘为阳主山有阳主庙武帝太始三年登之罘浮大海山称万岁司马相如子虗赋云射乎之罘其东南海中有垒石相传武帝造桥两石铭犹存极巅有齐康公墓按康公名贷田和欲篡齐迁公海上卒葬于此秦始皇登之罘刻石文维二十九年时在仲春阳和方起皇帝东游廵登之罘临照于海从臣嘉观原念休烈追颂本始大圣作治建㝎法度显着纲纪外教诸侯光施文惠眀以义理六国回辟贪戾无厌虐杀不已皇帝哀众遂发讨师奋扬武德义着信行威惮旁逹莫不宾服烹灭强暴振救黔首周定四极普施眀法经纬天下永为仪则大矣哉宁县之中承圣意群臣诵功请刻于石表垂于例程又登之罘东观刻石文维二十九年皇帝春逰覧省远方逮于海隅遂登之罘照临朝阳观望广丽从臣咸念原道至眀圣法初兴清理疆内外诛强暴武威旁畅振动四极禽灭六王阐并天下菑省絶息永偃戎兵皇帝眀德经理宇内视聴不怠作立大义昭设偹噐咸有章旗职臣遵兮各知所行事无嫌疑黔首改化远通同度临古絶尤常职旣㝎浚嗣循业长承圣治群臣嘉德祗诵圣烈请刻之罘眀马诏诗半岩老挂藤萝一径萦纡走峻坡黄草西来平地少青天南下乱山多云栖海峤罗烟缕雪皱滩沙漾月波千古潮来版潮去断崕无数掺空螺沈应奎诗阳主荒祠亱不闗层岩屹屹水潺潺东来欲问驱山事海若无言野草间蒋燮眀诗羽葆曾经此地行求仙原不为苍生典坟已作咸阳烬百世翻传石刻铭国朝赵执信诗屈秦皇勒石年雄文二十字流传当时总遣山为碣谁向沧溟䕶一拳九妹山与之罘山相近岿山在寕海州城北山临海岸州城即在山下大昆嵛山齐乗云在寕海州东南四十里嵎夷海岸名山也秀拔为群山之冠仙经云姑余山麻姑于此修道上昇余趾犹存因名姑余后世以姑余崑嵛相相而讹为崑嵛然今东夷人止名崑嵛又有小崑嵛与之相连宋政和六年封仙姑室妙真人重和元年赐号显异观元遗山续夷坚志崑嵛山石落村刘氏尝于海濵淂百丈巨鱼取骨为梁构屋曰鲤堂堂前一槐隂蔽数忽梦女冠自麻姑乞此脩庙刘许之后数日风雷大作昬晦如夜失槐所在相与求之麻姑庙中已卧庙前矣山有东牟侯神祠又金大㝎间闗西王祖师访山前大姓于氏曰我前生脩炼此山山有烟霞洞盍往登焉于氏以为我世居此未闻有洞相与登山求之果见洞口有烟霞字迹大为神异建祠纪石焉太平广记云唐元宗长安大会道衆麻姑仙自崑嵛山三千余里往赴之帝见其衣冠异常问其所自曰自东海浚问来几何时曰夘兴而辰至会闲遣二待臣即其所麻姑令二人入袖中闭目二人入袖但觉有如飞昇者过莱阳其一闻市声开目视之遂坠焉土人立庙以祀之号仆射庙金王真人烟霞洞诗古洞无门掩碧沙四山空翠鎻烟霞天开玉三清府地涌金蓬七子家阐教客来传道法逰仙人去换年华可怜此地今谁春暖桃夭自花邱䖏机烟霞洞四絶句山云勃勃涌惊涛海水浸巨鳌极目下观千万里扶桑依约见蟠桃白石磷磷绕洞泉苍松鬰鬰鎻寒烟碧桃花发朱樱秀别是人间一洞天海上羣山培塿多姑余高峻出坡陀太平直与稽天翠五岳高标未见过海曲山阿洞府低蓬壸苑海东西仙人玉女时逰集不许桃源过客迷眀王思诚诗崑嵛雄跨东海盘桓百里相属连嵯峩不知几万仞七十二峰青磨天闗西神师旧修炼烟霞洞启犹宛然古来麻姑亦隐此三见沧海变兵田渺茫有无果可信父老至今相留传秦皇汉武信方士东逰几度求神仙世间那有不药海中谁独长生年翘首东望鸡鸣岛石桥龙口横苍烟国朝胡德琳诗㝡爱崑嵛好峯峦夕照眀烟霞传洞古杖策入秋清曾与麻姑约重为海峤行仙人在人世吾欲学长生成山汉书地理志云在文登西北百九十里师古曰在东莱不夜县今属荣成县封禅书云七曰日主祠成山成山斗入海最居齐东北阳㠯迎日出云郊祀志作盛山史记秦始皇二十七年过黄腄穷成山汉武帝太始元年幸东海获赤雁作未雁之歌礼日成山齐乗云今按召石山与成山相近因始皇会海神故后世遂唿成山为神山山下多礁岛海艘经此失风多覆海道极险要处也山巅有李斯秦东门天尽头讼狱公所诸石刻文登志谓自来上官索取印往往扰累居民眀末掷诸海中以没其迹惜哉汉武帝朱雁歌象载瑜白集西食甘露飮荣泉赤雁集六纷员殊翁五采文神所见施祉福登蓬莱结无极唐独孤及不夜城诗凉风台上三更月不夜城邉万里沙别莫言闗塞远梦魂长在子陵家国朝王苹诗齐谐志怪知多少应似龙门封禅书见说成山斗入海三峯今日竟何如九州岛之外更名州此城何曾天尽头可笑东门丞相磨厓不见见沙鸥秦时桥并汉时坛满目蒿莱古堞残何许曾謌朱雁曲一绳霜信呌秋寒凭襟地老更天荒畤土鞭痕尽渺茫安得射鱼好身手街空月苦射贪狼丛大为诗召士䑓连饮马池苍云物古秦遗阿房已逐青磷冷行殿空余碧草滋天外霞眀徐市岛滩头水没李斯碑即今桥石参差见雄略千秋笑虎痴沈廷芳诗振衣凌絶顶高瞰八荒周水共天无际山当地尽头城传不夜残碣没千秋望海䑓空在长含覧古愁胡德琳诗地尽天无尽茫茫东海头白云连岸合紫气向空浮词赋真何有神仙似可求乗风期汗浮身世两悠悠武梁山仓山夫人山右三山皆与成山相属召石山在成山东三齐记略曰始皇造桥渡海观日出䖏于时有神人能驱石下海城阳一山石尽立岩岩东倾状似相随而行石去不速神人輙鞭之尽流血石莫不悉赤至今亦尔伏琛齐记曰始皇造桥观日出海神为之驱石柱始皇感其惠求与神相见神曰我丑莫图我形当与帝会始皇従桥入海四十里与神相见左右有巧者潜以足画神形神怒曰帝负约可速去始皇转马前脚才立浚脚随崩仅得登岸今验成山东入海道水中有石往往相望似桥柱之状又有石柱二乍出乍没琛云始皇渡海立此石标之以为记山下有海神庙望海䑓始皇庙王革云始皇桥在大海中日主祠望之恠石嵯峨忽断忽连相去丈许疑人力为之纷列者苍茫莫极不知所届日主祠在海东㟁尽䖏祠不浚有岸矣唐李白诗秦皇归六合虎视何哉飞剑决浮云诸侯尽西来眀断自天启大略驾群才收兵铸金人谷正东开铭功会稽岭骋望琅邪䑓刑徒七十万土骊山隈尚采不死药茫然使心哀连弩射海鱼长鲸正崔嵬额鼻象五岳扬波喷云雷鬐鬛蔽青天何由覩蓬莱徐市载秦女楼船几时廽但见三泉下金棺葬寒林弼题秦皇庙诗往事悠悠逐海波荒祠寂寂寄巖阿三神山下仙舟远万里城邉骨多东鲁尚存周礼乐西秦空壮汉山河早知一世能移祚崖石书功不用国朝王萃始皇桥诗三月海上怒风佛天云下垂天吴骄祖洲田在何许漭滉东望桥崩湍激石色积铁错山波峯嶕峣近者因依布碁子远者罗列横斗杓长鲸悲啸老蛟舞冯夷出没腾灵鳌浪花突堕翻地轴潮势凭陵倾天瓢三千年矣约畧在孤岛几冬华凋于虖祖龙临渤海百神祕恠纷来朝神人鞭石不速徐市入海甘逋逃受珠䑓空长苍耳养神芝说同菰苗及貌寝勿图我凖蜂膺鸷赦豹嘷扶桑碧海一万里欎仪之居崦嵫遥高春下春杳难即血般山骨鞭痕销老我东行事临眺春风初合喧春涛一行两行沙鸥路千松万松苍鹘巢观碑风雨碎文字殿壁龙蛇昏蟏蛸秦东门刻相斯磨厓灭成山踌躇平生相萧瑟自喜真见三峰高急唿成连如可作珠弦遗音林水交此会旷怀自卤莽此地湏以尊浇作桥未几祠日主秦时汉时何劳劳斥山在文登县东南六十里尔雅云东北之美者有斥山之文皮乌盖取海濵广斥之义五垒山在文登县南五十里山行南北成行入海如垒石门山在五垒山南两石耸立如门铁槎山在文登县南一百二十里山连九顶南瞰大海絶顶大石之上有龙窝龙迹宛然有龙池大旱不枯有千佛洞洞壁有窝每窝一佛传为真人王䖏一用木鱼穵成山东有石名上天梯以手拂石方能行年久手印入石寸许东顶有云光洞即王真人修炼䖏东南有云梦山山下有水帘洞洞内有二石珠将大风两珠荡激响如雷土人以卜阴晴每元旦水退可至洞门外窥之窅然无际洞门题水洞三字大如斗齐乗云在文登正南斥山之西甚奇秀图经弗载岂古与斥山为一或即五垒石门之异欤国朝沈廷芳诗翠丹梯东海东怒涛激雪冷云中晶帘光莹飞泉瀑珠石声喧荡两风苔蚀虗龛千佛古松遮逰磴百盘空岿然长峙嵎夷宅应与尭时枯木同何燧诗蓬莱何䖏传仙趾峌灵山无踰此铁槎横亘控沧溟恍疑银潢浮汉使森然九顶拥莲花古洞一片飞烟起俯视苏山若弹九千里吴门咫尺耳朅来秋色蔼菱苔铺锦刺绣山之隈忽然长风廽地角谽谺荡声喧豗腾跃鱼龙戞岩窟阿香鼓震天吴来信哉造化多神变动静阖辟相胚胎忆昔营田留浭上车轴峯头观春涨但识吐纳输羣流那知光恠难名状山能障海海连山伫看潮汐时来往此身飘渺白云间海上飞仙如在望峩石山在文登东一百二十里屹声海涯登之一望无际马头山荣光山齐山右三山皆在靖海卫侧乳山在海阳县南七十里其尤如乳故名大珠山在胶州南百二十里齐乗云海岸名山也又名玉泉山山中有玉泉寺金元时建齐筑长城止于此山有石室晋永嘉中陈仲举隐此淂道仙去眀孙鎭诗巍巍大珠山其高逼星斗冲击闻波涛豁爽见陵阜白日落海上青天挂峰首划然古石室元㝠何代剖时时云霞出夜夜风雷走古来栖真仙药室留石臼如何缚尘缨不见长年叟我欲弃家逰不知终得否小珠山在胶州南九十里其东有朝阳寺寺东峭石突立下出清泉极甘美齐乗云小珠错水所出黄庵山其下为准子口有露眀石大仙桥小仙桥之险舟行往往倾䨱灵山在胶州东南百二十里莱州府志云大海之洋先日而曙先云而丙称灵境马地多竹木州人樵苏皆借于此浮山在灵山侧西与薛岛陈岛相接徐山在灵山侧方士徐福将童男女二千人会此入海封山在胶州东南薛家岛正东十里东南北三面临海跻巅一望浩瀚无际远近岛屿厯厯可数逰者于此候日出如蓬莱阁也大小二劳山在即墨县东南六十里齐记云泰山虽云高不及东海劳其山有二高大者曰大劳差小者曰小劳二劳相联高二十五里周八十里又名劳盛山四极眀科云轩皇一登劳盛山是也吴王夫差登之得灵寳度人经神仙传乐子长遇仙人授以巨胜赤散方曰蛇服此药化为龙人服此药老成童子长服之年百八十颜如少女登劳山仙去有上清官五代末华盖仙人识宋太祖于侧徽宋人为建此官元时有刘使臣者弃金符遯此其徒建碧落宫唐李白诗我昔东海上劳山餐紫霞亲见安期生食枣大如中年谒汉主不惬还归家朱颜谢春辉白发见生涯所期就金液飞步升云车愿随夫子天坛上闲与仙人扫落花元戴良诗稍入东胶即见大劳山峯攅侔剱戟嶂仝颁云烟棱棱挿巨海渺渺中水波涛共突兀天曰相澄鲜祗若栖岛屿观宇连汁既馆茹茅士亦巢遯世贤客行积昏旦水宿体舟船兹焉思独往结茅征愿言于师不我浞太息归中原邱处机诗卓荦鳌山出海隅霏徽灵秀满天衢群峯削玉几千仞乱石穿空一万株眀陈沂劳山纪逰鳌山本曰劳山有大劳小劳齐记谓泰山高不如东海劳秦始皇登劳盛山盛乃成山劳即此也今在即墨东南四十里东西南直距海上山形延亘若城雉峰若堞纵横高卑直突旁拥相系凡五百余里其奇峰怪石不能以状崩崖幽谷深巗絶壑峻岭曲崦不尽以名栖禅炼真灵异之迹不可以徧土人以峰名崮山多崓名嘉靖癸巳九月二十有二日余按县至胶闻蓝侍御玉甫悉山之胜云不易到不能自遏越二日与玉甫出东郭三十里由三标山出海上蒿莽中十里累数邱一高起曰鹤山至则攀陟亦峻石谽谺磊砢凭借为磴松多偃枝古干夹石而上一道宫曰通真庵浚有洞洞旁石室道人邱长春大书鹤山洞镵于上鹤山鳌之东也西南诸峰插天横亘数重望之若剑戟羽镞森刋然若云并海濵东南行二十里皆巉巗一峰深秀多长松恠石由丛石厯块转折成路至狮子巗下有䑓宇乃宋太平宫也岩有二石结架如户出其上时夕阳在峰顶海涛撞激直至峯下是夜宿道人居夜半月色潮声不能寐起坐䑓际鸡鸣与玉甫登巗见日自海隅涌出云霞异色海气沧漭曰光浮金万里世之大观也是日宿巗下题石门曰寅宾巗从宫之南渡飞仙桥寻白龙老君华阳诸洞陟赦舍舆乗以兠从者徒步缘海乱滩石间行转入山遵海而东歴番眼下临不测屡策杖惴惴由恶水河乱石滩皆海涛中行山廽从蛟龙嘴歇肘石黑松林皆山腹䖏极险非人迹所到有下清官官在山隅不能至从黄水滩西北入山中凡三十里始有人居就下饭由山歴黄山崮墨山崮观音崦皆矗起数十百仞极奇秀又三十里入羣岫间有北峰峻极山半隐隐䑓殿至则巉削攀絶行垂木阶下乃援而升上有石洞额大书眀霞洞大安辛未其中空洞上如厦环石如堵前后户牑洞左有佛宇僧卢左右门促磴数百级上绝壁数仞视沧海与天浮动岛屿皆空壁下有草庵老僧入定处是夜宿洞中明日晨饭毕下山经石瓢清凉甸聚宝峰三里小峰下有道院六宋所建上清宫宫傍石涧跨朝真迎仙二桥桥侧巨石鑱诗十六邱长春者字画端整由宝珠山入河十五里登天门山极峻峯多竒状山口复有二峰岩石垒就高数十仞两楹相峙上逼云际下瞰沧海有邱长春大书南天门三字从天门南下厯数十峰初视若蚁壤且近行数十里不绝每峰皆峻大而仰莫及者降至蠜濒海上曰韩基一道院曰聚仙宫碑勒元学士张巗记饭扵宫西北入山循渰牛涧砖塔岭僧帽石大风口三里河小风口瘦龙岭清凉寺仙迹桥金刚崮二十里至巨峯冣高而竒周山之峰异状百出徘徊不能去巨峰下数十百仞壁立梯穷径絶有两石若噼处见一窍上闻犬声一僧垂木梯下请升遂援之而上由辟中行转至一茅庵甚明洁左有佛嵌崖隙甚幽西北羣峰直出其浚东南海色相映庵前牡丹诸竒花偃松异木其建筑木石所植花卉皆僧负戴梯而至之是夜余宿庵中明日题其夹石曰壁洞涧上辟大篆灵鹫庵三字从道十五里出海濵循山西南行皆平地侍从者始四十里至华楼山下缘涧仄而陟数里至巅松千株皆偃盖从石隙间入有万寿宫老君殿少憇寻翠屏巗时已晚宿道人庵明日晨与玉甫寻古遗迹周山之石摩勒殆遍多金元人者泛王乔崮至凌烟崮下见海色远映道人吹笙笛扵髙崮山上飘然有物外之思遂循金液泉夕阳涧石门山至清风岭小飮又步至华表峰下曰聚仙䑓其峯垒石数十仞峻㧞且竒秀少马与玉甫别至是山逰凡五日行三百余里玉甫所计行踪止宿不失尺寸余六淂诗三十余首去今以往想莫有继之者矣下华楼山乗舆四十里至县所未至者五龙岭下清宫黄石宫也海中诸岛东有大管小管车门沧洲南有鲍鱼老公车屋大古小古浮岛皆登陟所见者阴山在即墨县东南八十里齐乘云上有小池深不盈尺水旱不增减旁有石人石马蹄迹寰宇记云秦始皇逰牢盛山望蓬莱镇立马此山遣石人驱牢山不动因立扵此石人今海濵山上往往有之葢劳山之髙以其登陟之难则名劳驱之不动又名牢也华楼山与劳山相属齐乗云疑即阴山明蓝田诗前山浚山红叶多东涧西涧白云和红叶白云迷远近云叶缺䖏山嵯峨闲抛书卷踏秋芳扶藜偶入仙人房柴门月上客初到瓦瓮酒垫兼松香玉皇洞口晓花暗金液泉头秋草遍药罏丹井尚依稀白云黄芽今不见长春髙举霞外使臣远出风尘界当时人已号飞仙祗今惟有残碑在人生意且尊酒莫放朱颜空老丑神仙千古真浪传丹沙一粒原非有廼知造物本无物薄命不逢随意云满青山风满松何必洞天三十六巉山在即墨县东北百二十里胡家山在诸城县东南沐官岛侧琅邪山在诸城县东南百五十里齐景公放扵琅邪吴越春秋越王勾践徒琅邪立观台以望东海汉郊祀志秦始皇祠八神八曰四时主祠琅邪在齐东北盖岁之所始师古云山海经云琅邪台在渤海间谓临海有山形如台也秦始皇二十八年南登琅邪大乐之留三月乃徒黔首三万户台下作台立石纪秦功德䑓基三层层髙三丈上级平敞方二百余步髙五里三十七年从江乘渡并海上北至琅邪汉武帝元封五年太始三年凢幸扵此御覧云䑓上神泉人或污之即竭汉隋皆扵此置县齐乘云今山下井邑遗址犹存登山石道如故土人名曰御路秦始皇石刻文维二十六年皇帝作始端平法度万物之纪以明人事合同父子圣智仁义显白道理来抚东土以省卒士事已大毕乃临扵海皇帝之功勤劳本事上农除末黔首是富普天之下搏心揖志械一量同书文字日月所照舟舆所载皆终其命莫不得意应时动事是维皇帝匡饬异俗凌水经地忧恤黔首朝夕不懈除疑㝎法咸知所辟方伯分职诸治绖易举错必当莫不如画皇帝之明临察四方尊卑贵贱不踰次行姦邪不容皆务贞良细大尽力莫敢怠荒远通辟隐专务肃荘端直敦忠事业有常皇帝之德存㝎四极诛乱除害兴利致富节事以时诸产繁殖黔首安寕不用兵革六亲相保终无㓂贼驩欣奉教尽知法式六合之内皇帝之土西涉流沙南尽北户东有东海北大夏人迹所至无不臣者功盖五帝泽及牛马莫不受德各安其宇维秦王兼有天下立名爲皇帝乃抚东土至扵琅邪列侯武城侯王列侯通武侯王贲伦侯建成侯赵灭伦侯昌武侯成伦侯武信侯冯母择丞相隗林丞相王绾乡李斯卿王戊五大夫赵婴五大夫杨樛从与议扵海上曰古之帝者地不千里诸侯各守其封域或朝或否相住暴乱残伐不止偤刻金石以自为纪古之五帝三皇知教不同法度不明假威鬼神以斯逮方实不称名故不久长共身未殁诸侯背叛法令不行今皇帝并一海内以为郡县天下和平几明宗庙体道行德尊号大成群臣相与诵皇帝功德刻扵金石以为表经齐江孝嗣北戍琅琊城诗驱马一连翩日下恉不息芳树似佳人惆怅余何极薄暮苦羇愁终朝伤旅食丈夫许人世安淂顾心臆按剑勿言谁能耕与织宋苏轼刻秦篆记秦始皇二十六年初并天下二十八年亲廵东方海上登琅琊观出日乐之归徏黔首三万家台下刻石颂秦德焉二世元年刻诏书其旁今颂士矣特其从臣姓名仅有存者而二世诏书俱在自始皇帝二十八年在壬午至今熈寕九年丙辰凢千二百九十五年而蜀人苏轼来守髙宻淂旧纸本扵民间比今所见犹为完好知其存者磨灭无日矣而庐江文邉以事至宻勲好古善策淂李斯用笔意乃摩之石置之超然䑓上夫秦虽无道而所立有絶人者其文字之工世亦莫及皆不可废浚之君子淂以观览明刘翼明琅琊碑诗文字推先秦漠以后莫及政如对法物不矜余习彼虽为无道神灵供唿吸苔藓剥蚀间尚觉浑沌集存此大风雅表表甞独立上蔡即生一字六难入碓硙工何为径寸镌墨汁时余风雨声厥向臣斯泣国朝王柽诗东门髙䖏望蓬莱传说秦䑓人越台怪石空劳鞭血去虹桥何䖏涌金来凄其辇路惟黄草剥落碑文有緑苔黔首损迁三万户求仙男女几时囘岚山在日照县南九十里秦山在安东卫南相传秦皇遣卢生扵此入海求仙阿掖山在安东卫东四里上有上元寺元人碑尚存国朝宋琬诗未雨如山醉既两如山醒遥遥水云间苍翠无时㝎我擕笻竹根扪萝践危磴平穿鸥鹭群幽造鹿廪径髙峰矗层霄兀有余劲鸣鼓云色摇吹箫谷鼓应僧房山鸟栖松祭孤凝薄暮投石床阑干醉复凭右濵海可名之山凢三十有九其不可名之山而不临海涯者不与焉蜉蝣岛在县西北一百里远望若蜉蝣然故名一名芙蓉岛循环数里怪石巉巗突出海中上建小海神庙无村落岛下水深数尺底皆细沙可泊十余艘岛之北为雕翖嘴小石岛在蜉蝣岛东北有长沙一带可泊一百余艘三山岛在小石岛东省志谓西达天津北收旅顺一水平洋北海之要地也按三山岛与黄县之㟂屺岛福山之之罘岛虽以岛名根联陆地故其景蹟皆详山志不赘㟂屺岛在县北七十里可泊十余艘桑岛在㟂屺岛东五里县北四十里距岸又十五里岛周十余里一带平沙省志云上有龙王庙居民五十一戸田地九顷有奇东有礁石岸数丈突出水下有暗礁宜避老岸岛在桑岛正南岛旁水深八尺余下皆碎石可泊五六十余艘依岛在县北四十五里距岸二十五里大黑山岛在城西八十里居民男七百八十五丁女六百三十四口地四千五百三十九有奇小黑山岛在城西七十里居民男二百二十六丁女百十四口地六百有竒其西为外洋沙门岛即庙岛在城西北六十里南连南峯山北接凤凰山旧有城中央平坦䖏城趾犹存长山环其东大小黑山绕其西齐乗云在登州北海中九十里上置廵检司海艘南来转帆入渤海者皆望此为表志其相联属则有鼍矶牵牛大竹小竹诸岛厯厯海中苍秀如画海市现灭常在五岛之上登府志云凢海舟渡辽必泊此以避风上有龙女庙厯代皆有封额宋史太祖建隆三年索内外军不律者配沙门岛按自警编云沙门岛旧制有㝎额额则取一人投之海中宋马默知登州建言朝廷既贷其生矣投诸海中非朝廷之本意今浚溢额乞选年深至配所不作过人移登州神宗然之着为㝎制干德元年女直遣使献名马蠲登州沙门岛民税令专治舟渡马元人通海运扵此设监置戍其时与城北为二社明洪武初移二社之民附扵近郭其岛遂空今则居民男二百九十二丁女一百八十九口田地五百六十有竒南黑港水丈余东北名曰珍珠门可泊数十艘洋船往来直沽扵此泊海道喉也宋苏轼北海十二石记登州下临大海目力所及沙门鼍矶牵牛大竹小竹凢五岛惟沙门㝡近兀然焦扵其余皆紫翠巉绝出没波涛中真神仙所宅也上生石芝草木皆竒玮多不识名者人多美石五采斑斓或作金色熈宁己酉李大章师中为登守吴子野往从之逰时觧贰卿致政退居扵登使人入诸岛攸石淂十二株皆秀色粲然冉有舶在岸下转海至潮子野请扵解公尽得十二石以归置所居寒堂下近世好事能致石者多矣未有北海而置南海者也元祐八年八月十五日东坡居士蘓轼记元宋无诗积沙成岛浸苍空古祀龙妃石崦东亦有逰人记曾列昔年今日此门中长山岛在城北四十里省志云在沙门岛南东西长三十余里若马鬣然山多产鹿中有屯田明时为军佃居民男二千二百五十四丁女一千八百九口田地六千七百五十六有竒又有岨岛虎岛半洋岛与长山岛相近莫邪岛在县东北省县二志俱无从府志採入小竹岛在长山岛东城北九十里其东为外洋无居民地大竹岛在小竹岛东距城八十里中产竹故名居民男五丁女二口田地二十亩牵牛岛在大竹岛西北距城北二百里大钦岛在城北一百六十里居民男二百五十一丁女二百三口田地三百四十六小钦岛即羊驼岛在大钦岛东距城一百八十里居民男四十一丁女三十口田地二十鼍矶岛在沙门岛东省志作北与小钦岛相对距城一百二十里居民男四百三十五丁女三百十六口田地四百六十三其石可作砚唐录载登州駞基岛石色黑罗纹金星墨类歙髙山岛在沙门岛北距城一百二十里候鸡岛南隍城岛在城东北二百二十里省志云去郡四百余里居民男二十四丁北隍城岛在城东北二百四十里省志云南隍城北九十里居民男八十四丁女五十口田地一百十其北与于顺口连界省志谓泰山之脉始扵辽东由旅顺口铁山渡海隍城鼍矶诸岛皆其奘露䖏也南北隍城二岛府县皆失载今从省志及县册补入汉岛省志山川门扵南北隍城二岛外别列漠岛谓在海中东约五六百里扵海疆门北隍城岛条下注云即漠岛登府志不载南北二隍城岛而止列漠岛谓与辽东连界运海所经故道蓬莱县志皆不载惟申报之册但列南北二隍城岛而六不及漠岛未知漠岛之名的系何属然检府志艺文中有元代刘遵鲁漠岛记云有庙曰灵祥神曰显应神妃则漠岛之由来旧关而省志扵秩祀门所载天妃庙云宋崇寕间赐额灵祥在沙门岛岂漠岛又即沙门岛耶懐疑者久之偶检闫士镜石记云海中有山名漠岛因建海庙扵其上土人又称为庙岛始知庙岛沙门岛漠岛其寔一岛而异名耳岛胡岛在县北二百六十五里上有鸟胡戍唐太宋贞观二十年因征髙丽置岛胡大谢二戍浚遂为镇永徽中废按通鑑太宗贞观二十二年岛胡镇将古神感将兵击髙丽註云岛胡镇常置扵海中自登州东北海行大谢岛龟歆岛岛至鸟胡岛大三百里北渡岛胡海大谢岛在县北三十里之罘岛在县北海岸省志云周围四十里上有龙王庙居民六十九户地三顷二十余亩西有长沙环抱东向处水深二大余有巨石当流立扵港口两旁舟楫皆可往来口外水深七丈东西有七八小屿岛内寛濶可容艘洋船往来庙岛者多扵此泊可避飓风国朝沈廷芳福山道中望之罘岛用东坡海市韵之罘插海凌寒空切天戍削霄中潮痕四抱环玦山木一径通隆宫崒嵂窈窕巗石劲凿非人力皆天工阳主祠前冠绮旭康公墓下蟠乖龙梁千户洞气馥郁或拾瑶草来仙翁忆昔秦并天下递视六合称豪雄厯徧东颂功德刻石岛上垂无穷巨无射杀迹已冺穹碑沈浚字久融汉武登之唿万往事厯厯随僧钟我来弔古雪凕遥睇清境何太丰乍明乍灭景更幻絶似雾翳摇青铜宅时振衣蹑其顶一覧坐啸洪涛风胡德琳逰之罘岛诗北壁如削南山路逶迤康公犹有墓斯篆已无碑莺啭迁乔谷云开阳主祠秋来约朱雁与作啸风辞海洋岛在县北十里韩家岛潘家岛胡家岛右三岛皆在县东北五里宫家岛在县东北十里栲栳岛浮山岛右二岛省志山川门谓在州南海中而扵海疆门则又谓栲栳岛在州北海中考州册盖在州西北此说近是崆峒岛在州西北八十里距㟁四十里両距之罘岛二十里其北爲大洋东南有沙港上有居民田地可容二三十艘夹岛可容六七十艘府志失载从省志採入飬马岛在州北十二里南距海㟁三里北爲大洋上有村落数䖏共七十余户地二十余顷港内水深大余黑泥底可容三四十艘按齐乗宁海北列营岛海口十里今诸志无之岂即飬马岛欤筥岛在州东北旧海运往来经此登府志人有东清西清鹿岛皆属州境按省志有鹿岛入荣成县境而无东西清二岛刘公岛在县北九十里去威海司东五里距岸二十余里东南长十里广六里东北有二海口南口水寛濶隔水两旁皆髙山正东临大海有礁石中多林木四五月间舟人入採之县志谓岛产方竹稜刃宻节坚劲异常裁作杖铿然有声今已罕有见者旧有辛汪二里居民明初魏国公徐辉祖徏之近郭神宗末年知府陶朗先招募人开垦纳税现有地四顷八十五亩居民三十六户岛下水深四丈泥底可容百余艘考故时运道由江南崇明县江北有了角嘴开洋或正西西南北风潮落正东或带北一字行半日可长滩是曰水洋东北行见緑水一日见黑绿水循黑绿水正北行好风二日一夜到黒水洋又二日一夜见北洋绿水又一日夜正北望显神山半日成山正西行到刘公岛盖洋船往直沽辽东者成山头必扵此停泊然浚开舡乃要津也按省志上有新垦地三顷合之现垦之地此四十余年又增开一顷有余矣双岛在县北九十里西距飬马岛八十里鸡鸣岛在成山正西有浮礁舟行宜避康熈五十一年十月海贼抵此水师逰击滕国祥率舟师捕之力死王苹诗羣盗来竆海楼船出点兵军竟鱼腹地有鸡鸣叶堕烽泪潮闻戈戟声三年洪搔首秋屿夕阳横青矶岛在刘公岛东南一百五十里岛对沙岸名朝阳石文登志云旧产文石体质温莹往往有文如人物状隐约可爱近不可待胡德琳谢王明府惠文石诗白石初闻堪作枕弹涡圆熟锐坡翁岂知小邑滩初长七有竒价讶许同斯篆蚀余春草碧秦桥鞭賸夕阳红莫嫌琐碎论升合东海真归两袖中海牛岛齐乗云在文登东北海边海驴岛在始皇桥西十里无地亩居民岛北有浅沙舟行宜避右二岛以产海牛海驴得名其说详鱼塩志也龙岛一名龙口崖距县三十里北至成山头五里倭岛省志在文登县东一百里飬鱼池正南八十里孤石岛鹿岛镆铘岛一名砪矶岛在县东南一百五十里距岸二里鹿岛西三里上有居民田地文登县志云相传古有武弁铸剑三年不成惧法其妻跃入炉中顷刻成雌雄二劒故名延真岛县东南一百里旧有城东至镆铘岛三十里东西长五十里可容百余艘东北岸下有三孤石又旁多㴔石考元时江闽运船自松江府上海县望东南行羊山大小七山太仓寳塔望东北行两日夜见黒水洋南风一日见绿水了海内悬山便是延真岛为开洋㨗径王家岛在镆铘岛南苏门岛在县南一百二十里靖海卫东南距岸四十里文登志谓上有海神庙隆冬花开名耐冬相茶花有泉甘冽此岛与姑苏遥对故名无居民可容四十余艘五垒岛省志谓在县南八十里旧有城远岛文登志谓在县西八十里旧有城姑嫂岛登府志不入岛类仅载姑嫂石在靖海卫相传有姑嫂投海化为石春夏海市多出其上镮石岛瓮岛琵琶岛右三岛府志皆缺塔岛草岛可容五六十艘岛右三岛皆从省志采入官家岛距岸九里可容三十余艘竹岛距岸七里可容十余艘省志古迹门载入文登境谓在文登县东南八十里文登志云去元真岛二十里有城青岛省志作小青岛岸十一里可容七八艘黄岛距岸九里可容十余艘右四岛省志皆入寕海州境今按海阳所报册籍皆县境当是近年改耳绵花岛距岸五里母猪岛在海口内右六岛皆在内洋千里岛距岸七百里在外洋鲁岛距岸二里泥岛距岸八里牙官岛距㟁十里马官岛距岸十五里上有居民土埠岛距岸十四里右五岛省志皆无从县册采入灰岛麦岛鸭岛卢岛右四岛县册所无从省志采入香岛蠡岛在县南九十里白马岛青岛在外洋田横岛在县东一百里距㟁二十里长十里上有齐王庙祀横广里许上有居民余户其东北皆沙滩西南皆礁石隔水西南有坡头山西有小岛在海中对峙岛下水深二丈沙泥底可容百余艘张牙岛龙口岛白龙岛女岛从省志海图採入巉岛在劳山东北与徐福岛相近大管岛在县东北百里田横岛西七十里小管岛在大管岛西十里狮子岛女子岛按莱府志山门仅载女岛而海汛一门列女岛扵内洋别载女子岛扵外洋岂女岛之外渡有女子岛耶省志海圗扵狮子岛东渡列小女岛未知孰是车门岛车公岛劳公岛右五岛皆在外洋徐福岛在县南五十里背东西周二十余里有地七十余顷皆傍山下登窰口之民渡水来耕収获即近上无居民劳公岛在其西自东北及正南高山长数十里皆名劳山岛口水深一丈五尺黑泥底可容二百艘赤岛古蹟岛莱府志有古镇岛属胶州省志于即墨载古蹟岛蹟与镇字讹胶即二境相连故有此误隂岛在县西九十里有居民颜武岛在县壮一百里小青岛在爪子口对岸黄岛在州西北九十里东通淮子口东南有小珠山廽抱面带沙坡东北望见劳山有居民田地名虽为岛实为沃壤潮生则四皆水潮落则徒步可通岛下水六丈沙底可容数十艘沙船洋船到胶州必由之路张谦宜云齐筑长城海上之黄岛厓遗迹在焉竹槎岛与大小管岛相近頋家岛牛岛鸡岛薛家岛在州南九十里眀阳武侯薛禄故里旁有青泥桃林子李家诸小岛一临海三居陆寔为平地中多良田其西十里许有平冈曰马家壕即元议凿运道䖏唐岛在州南九十里宋绍兴中李寳败金舟师扵此杀其郑索有饮马池相传唐征髙丽时饮马旧迹按莱府志唐贞十八年太宗驻晔唐岛周五里无居民中有露眀石一条如带与陆地相通潮涨则没潮退则露徒步可行隔山即旧灵山卫岛居正南旁有二海口俱西南向其西海口狭小水深一丈五尺泥底可容二十余艘其东口较寛但多礁石海船以进口为艰往来多扵西口渟泊盖为入胶州必由之道胡德琳诗三首拜原来望荡百里见平芜石矗东西耳山眀大小珠鱼塩通少海舟楫控三吴谁解牛鸣语今无介葛宜二月已半春寒天乍晴风廻逄勐镇草长计斤城灵鹊何喜杜鹃花未生清明时莭近客岂无情不识唐王岛年始一来灵山先日潮水遇云回鹰卧疑如鱼鸣讶似雷徐封看咫尺真见小蓬莱古镇岛在州南一百十里大珠山前海道迤西其北岸多礁石陈家岛在淮子口西其东为黄庵山峭壁巨石不可攀跻按莱府志宋绍兴十一年李寳大破金人扵胶西陈家岛石臼岛在州南一百二十里与陈家岛相接有八仙石大数十上有卧迹甚多如人形而大俗谓八仙过海处今亦渐为石工凿坏其东有二石大如楼随潮开闭曰鬼动石灵山岛在海中央束峭壁如削西多巨石其对岸为柴葫荡石矶险窄港汉曲廻斋堂岛在县东南一百四十里琅琊山南距五里周二十余里无居民对岸多礁石水深一丈五尺细泥底可容数十艘青州府志云岛中地千余甚肥饶产紫竹黄精海枣上有井沙径可行车相传秦皇汉武廵幸从官齐戒扵此旧有龙母祠船商香火之所沐官岛在信阳场东南半居海中潮上则没山多石硗确不可耕其名沐官者亦在昔从官齐沐之所曲福岛右海中可名之岛凢其不可名之小岛不可胜考今亦不能详载也山东海防志卷三地利部道里志海洋道里与内地不同乘潮驶风远近所经讵可拘泥舟行者不曰几里而曰几更更者每一昼夜分为十更以焚香枝数为度以木片投海中人从船面行船风迅缓定为多寡可知船至某山洋界以六十里为一更按自直隶祈河口以东入东省界至丁河口一更船至虎头崖四更船至小石岛四更船至屺岛二更船至黄河营一更船至天桥口一更船至八角口三更船至之罘岛一更船至养马岛一更船至刘公岛四更船至成山头三更船折而西南至龙须岛一更船至养鱼池一更船至青鱼滩一更船至屺岛一更船至里岛口一更船至马头嘴一更船至靖海卫一更船至海阳所口二更船至棉花岛一更船至乳山口一更船至海阳县一更船至行村口一更船至田横岛一更船至劳山下清宫一更船至登窑口一更船至浮山所一更船至青岛口一更船至胶州头营子二更船至唐岛口二更船至柴葫荡一更船至古镇口一更船至曹家口一更船至琅邪台一更船至董家口一更船至宋家口一更船至夹仓口一更船至安东卫岚山头一更山东海防志卷四天时部地既详则洪涛巨浪之险既已了若康庄径涂毕列矣然涉海者非乘潮信之消长风色之顺逆必不能攸徃而咸利至于占风侯潮又每视乎日色云气以为之凖是天时之利所関尤要矣因偹採旧闻兼徴里谚用资利涉非徒以荡云沃日侈陈东海之竒观也説者谓潮信风色时去时来徃徃有洋洋如在之灵此其事赤若有天焉者故凡祷祀之典窃倣尔雅祭名附于释天之例并载于此潮夕朝曰潮夕曰汐消长各有其时山海经以为海䲡出入穴之度拂书以为神龙之变化其説皆近于诞大率元气为嘘吸而水亦因之为起伏也其至仲秋最盛者盖隂阳气均而隂方壮鼓怒之势雄耳每月十三七名曰起水是为大汛各七日二十初五名曰下岸是为小汛亦各七日寕波海潮记云一日之内凡遇子午时壮则卯酉时衰丑未时壮则辰戍时衰寅申时壮则己亥时衰以所壮之时起则衰可测矣又以初一日何时壮越三日而更进一时越五日则更进二时下半月与上半月䓁以此推测无不凴凖干凿度云潮者水气徃来行险而不失其信者也此后世潮信之所由名也頋潮候亦有随地而不同者如寰宇记所谓琼海之潮半月东流半月西流而浙江之潮盛于他处徃徃髙至数丈每逄八月十八为尤盛桂林圣水巗则湏三五十年有大潮此又理之所不可测者也抱朴子云夫河从北极分为両条至于南极其一经南斗中其一经东斗中両河随天转入地下而下水相得又与海水合三水相荡而天转之故激涌而成潮一月之中天再东再西故潮水再大再小又夏时日居南宿阴消阳盛而天髙一万五千里故潮大也冬时日居北宿阴盛阳消而天卑一万五千里故冬潮小也春时日居东宿天髙一万五千里故春潮渐起也秋时日居西宿天卑一万五千里故秋潮渐减也窦叔䝉海涛志潮汐作涛必待于日月与海相催海与月相明东海鱼翁海潮论地浮与大海随气出入上下地下则沧海之水入于江谓之潮地上则江之水归于沧海谓之汐宣昭潮侯说圆则之运大气举之方仪之静大水承之气有升降地有浮沉而潮汐生焉月有盈虚潮有起伏故盈于朔望虚于両弦息于脁朒消于朏魄而大小凖焉月者阴精水之所生日为阳宗水之所从故昼潮之期日常加子夜潮之侯月必在午而晷刻定焉夘酉之月阴阳之交故潮大于余月大梁析水河汉之津也朔望之后天地之変故潮大于余日唐卢肇海潮赋夫潮之生因乎日也其盈其虚击乎月也故君子所未究之将为之辞犹惮夫有所未通者故先序以尽之肇始窥尧典见歴象日月以定四时乃知圣人之心盖行乎浑天矣浑天之法者阴阳之运不差阴阳之运不差万物之理皆得万物之理皆得得其海潮之出入欲不尽着将安适乎近代言潮者皆验其及时而絶朔乃兴月弦乃小赢月望乃大至以为水为阴类䑓于月而高下随之也按遂为涛志定其朝夕以为万古之式莫之逾也殊不知月之与海同物也物之同能相激乎易曰天地睽而其事同也男女睽而其志同也夫物之形相睽而后震动焉生植焉譬犹烹餁置水盈鼎而不受之欲望膳羞之熟成五味之美其可得乎潮不然也天之行健昼夜复焉日傅于天天旋入于海而日随之佐日之至也水其可以附之乎故因其灼激而退焉退于彼盈于此则潮之徃来不足怪也其小大之期则制之于月大小不常必有迟有速收盈之势与月同体何以然日月合朔之除则潮始微絶以其至阴之物迩于至阳是以阳之威不得肆焉阴之辉不得明焉阴阳敌故无进无退乃适平焉是以月之与潮皆隐乎晦地潮生之寔验也其朒其朓则潮亦随之乃知日激水而潮生月离日而潮大斯不刋之理焉古之人或以日如平地执烛远则不见何其谬乎夫日之入海其必然之理乎且自朔之后月入不尽昼尝见焉以至于望自望之后月出不尽昼长见焉以至于晦见于昼者未尝有光必待日入海隔以映之受光多少随日远近近则光少远则光多至近则甚至远则大满此理又足证夫日至于海水退于朝尤较然也肇适得其旨以潮之理未始着于经籍问以类言之犹干坤立则易行乎其中易行乎其中则物有象焉物有象而后有辞此圣人之教也肇观乎日月之运乃识海潮之道识海潮之道亦欲推海潮之象得其象亦欲为之辞非敢衒于学者盖欲请示千万祀知圣代有苦心之士如肇者焉赋曰开圆灵于混沌色四极以永贞赩至阳之示精作寒暑与晦明截穹崇以高步涉浩漾而下征回龟鸟于両至曾不愆乎度程其出也天光来而气曙其入也海水退而潮生何古人之守惑谓兹涛之不测安有夫虞泉之乡沃焦之域栖悲谷以成暝浴汜而改色巨鳅隐见以作规价人唿吸而为式阳侯玩威于鬼工伍胥怒乎忠力是以纳人于聋昧遗羞乎后代曾未知海潮之生兮自日而太阴裁其小天也今将考之以不惑之理着之于不刋之辞陈其本则昼夜之运可见其影响言其征则朔望之后不爽乎毫厘岂不谓乎有耳目之疾而耀将乎神医者也粤自大极分阴分阳阳为日故节之以分至启闭阴为水故霏之以雨露雪霜虽至颐而可见虽至大而可量岂谓居其中而不察乎漠亡其外而不考其茫洋者哉故水者阴之母曰者阳之相阳不下而昏晓之望不得成阴不升而云雨之施不得覩因上下之交泰识洪涛之所鼓胡为乎歴象取其枝叶而迷其本根也策其涓滴而丧其泉源也于是欲抉其所迷而论之采其所长而存之光乎廓乎汩磅礡乎差瀴之无际鸿而可以尽度乎乃知夫言潮之初心逰六虚索蜿蜒乎干龙驾轇轕乎坤代知六合之外洪波无所识四海之内至精有所储不然何以使百川赴之而不溢万古揆之而靡余也是乃察乎涛之所由主也骇乎哉彼其为广也视之而荡荡矣彼其为状也欲乎其沆沆矣其增其嬴其难为状矣当夫巨波所稽视无巅倪涌澒洞穷东极西浮厚地也体定半圆天而势齐谓无物可以激其志故有识而皆迷及其碧落右转阳精西入抗雄威之独燥却众记其极木华指近而未考其根焉有末学后尘遽荒唐而敢论先生矍然而疑乃因其后推席捧席执腒伺颜言之少间请见征之所如客乃曰人所不知而不言不谓之讷人所未识而不道不谓之愚彼亦何敢擅夫天之美干究地之羭指溢漭之难悟欲蛊听于羣儒今将尽索乎彼潮之至理何得与日月而相符且大章所步东西有极容成叩元阴阳已测阳秀受乎江政元㝠佐乎水德莫不穷海运稽日域及周公之为政也则土圭致晷周髀作则禆灶穷情乎天象子云赞数于幽默张衡考动以铸仪淳风述时而建式彼皆凝神于经纬之间极思乎圆方之壶胡不立一辞于兹潮以明乎击日之根本也先生苟竒之胡不思之先生将寳之胡不考之苟由日升当若凖若䋲何春夏差小而秋冬勃兴其逾朔也当少进何遽激而斗增其望也当少退何积日而凭陵昼何尝㣲夜何尝大何钱塘然以独起殊百川之进退何仲秋忽尔而自兴异三时之滂霈日之赫焉犹火之烈火至水中其威乃絶入洪溟以深渍何日光而不㓕潮之徃来既云因日日唯一沈潮何再出万流之多匪江匪河发自畎浍徃成天波终古不极盍沈四国何成彼潮而小大一式爲潮之外水归何域又云水实浮地在海之内日潜其下而逄彼太隂且其土厚石重山峻水深投块置水靡有不沈岂同其芥叶而泛以啼涔繄坱圠之至大何水力之能任吾闻之天地噫气有吸有唿昼夜成侯潮乃不踰岂由日月之所运作夸诞以相诬者哉先生阅赋之初深通厥旨及闻客论忻然启齿于是客论徐坐善聼厥辞盖闻南越无颁冰之礼郑人有市璞之尝桎梏于独见终沈溺扵羣疑既别白而不悟爰提耳而告之然事有至理无争无胜犹权衡之在悬审锱朱而必应稽潮海之奥㫖谅余心之足证当爲子穷幽而洞溟岂止于拨物而称哉夫日北而燠阳生于复离南斗而景长尔中都而夜促当是时也气蒸川源云归草木既作云而雨乃襄陵而溢谷鱼龙发坼于胎卵鸟兽含兹于孕育水生之数一而得土之数六不测者虽能作扵溟渤苟穷之当无羡于升掬其散也爲万物之腴其聚也归四海之腹归则视之而有余散则察之而不足春夏当气散之时故潮差而小也及其曰南而凉隂生于姤退东井而延夕远神州而减昼当其时也草木辞荣风霜入侯水泉闭而上涸滋液归而下凑瘁万物以如燖空大泽而若漏缩于此者盈于彼信吾之理非谬秋冬当气聚之时故潮差而大也両曜之形常信彼东逰亦闻其揆赋之者究物理尽人谋水无远而不识地无大而不挟古者立名而可騐何天之造物而难筹且浙者折也盖取其潮出海屈折而倒流也夫其地形也则石蟠吴而大江覃其腹左挟越而巨泽其喉独兹水也夹羣山而远入射一带而中投夫潮以平来百川皆就浙入既深激而爲此一览而可如又何索于详究羣隂既归水与天违当宵分之际避至烈之辉因圆光之既对引大海以羣飞夫秋之中而隂盛亦犹春之半而阳肥事苟稽于已着理必辩于犹㣲故涛生于八月之望者尤岌岌而巍巍也万物之中分日之叩琢鑚研其火乃烈吹烟得熖传薪就附于坚则难销焚于藁则曰絶所依无定遇水乃灭太阳之精大非其匹至灭无熖至精有质入四海而水不敢濡照八綋而物莫能屈就之者咸得其光辉仰之者不知其何物其体若是岂比夫寒死炭遇溼而同漂泊哉方舆之下阳祖所廻歴亥子而右盛逾丑寅而左来右激之远兮远为朝左激之远兮远爲夕既因月而大小成亦随时而前后隔此日之所以一沈而潮之所以両折也天地一气也隂阳一致也其虚其盈随日之经界寒暑之二道将无差于万龄故小大可法而干坤永寕也若夫云者雨者风者露者爲雪为霜者爲雹爲雾者雷之所鼓者龙之所赴者羣生之所赋者万物之所附者彼皆与日而推移所以就其衰而成其茂也然后九围无余而万流爲之长辅谈未竟客又勦而言曰若乃寒暑定而风雨均也吾闻之洪范云豫尝燠急尝寒狂乃隂雨爲沴僣则阳气来干苟日月之一定又何远于王政之大端彼有后问姑纾前言夫三才者其德之必同天以阳爲主地以隂爲宗二仪之道在一人之躬一人行之三才皆恊德顺时则雨霁均行逾常则主荒接僣慢所以犯阳德也故曝尫莫之哀狂急所以犯隂德也故离毕爲之灾此则爲政之所致非可以尝度而剸裁也客曰唯其余如何复从而觧之曰惟干与坤余尝究焉清者浮于上浊者积于渊浊以载物爲德清以不极爲元载物者以积卤负其大不极者以上规奠其圆故知卤不积则其地不能载元不运则其气无以宣夫如是山岳虽大地载之而不知其重华夷虽广卤承之而不知其然也气之轻者其升乃高故积云于岳不驻鸿毛轻而清也而物莫能劳及其干霄穷霏然下坠随壑而虚受任畎浍之疏溃着则重也故舟楫可以浮至天离九天笁九地作重隂之胶固自坚冰以驯致固可以乘鸿溟以自安受万有而不圯者也聼兹言较兹道定一阳之所主何衆理之难考且合昏知暮而翰音司晨安有怀五常之美预率土之濵苟无谅乎此旨亦何足齿于吾人子以天地之中元气噫为夕爲朝且登且没泛辞波而甚雄处童而未孰观地喙乎深泉之涯孰指天吭乎巨海之窟既无究于兹源寕有因其唿吸而腾勃者哉客谢曰辞既已矣欲入壶奥愿申一间光生幸以所闻教之尝居海裔觌潮之势或久徃而方来或合沓而相济曷舛互之若斯今幸后乎所制先生撰屦旁躬亦穷其変吾因讯夫墨客当大索其所见役亦告扵余曰日徃月来气回天转其激也大则体盛而相竦其作也小则势接而相践惟体势之可凖故合沓而有羡其何怪焉客乃跽躯敛色交袂而辞彼圆元方頣古惑今疑叹载籍之不具恨象数之尚遗方尽迷于阃域非先生亲得于学者而孰肯论之于是乎若卵判雏生鼓击声随雷电至而幽蛰起蛟龙升而云雨滋形开梦云醒至酲离既手之舞之足之蹈之乃避席而称诗为贺庻知元先生之辞辞曰噫哉古人迷潮源弓刓编献齿翰曾未言兮罗虚列怪无藩垣兮名儒幽讨理可尊兮高驾日域窥天门兮涛疑一释永立言兮若何与扁祛吾惽兮昔之论者何其繁兮意摩心惴秪为讙兮阴数定焉水长存兮进退与日游混元兮一升一降兮寒暑成下凝浊兮上浮清随盈任缩兮浮四溟釜镉蒸爨兮拟厥形愿扬此辞兮显为经高夸百氏兮贻亿龄先生曰彼能赋之子能演之非文锋之破镝可以觧乎羣疑客乃酣然自得油然而退也两浙海防类考云东南二海之潮平于东者常先平于南者常后北水南来则为长南水北来则为落是故气有翕张则潮有长落方其气之始张于地则水为气所拥而南奔是为长张之极则水益南而潮平张极而翕翕则水还而潮落矣翕极则张张极复翕此潮又长而落矣且夫天地之有水犹人身之有血也水由气以徃来于地犹血之以气徃未于脉皆一气之所致也故水有潮而不潮者如人身之血有行脉不行脉者时刻之不爽者即一息四至之期也大小之不同者即春弦夏洪之道也日止于一潮半月东流半月西流者亦犹两硚之与两手迟速大小所见之不同也是脉虽皆由于一身而经络所属自异耳至于潮必东起者东乃生气之方阴阳之气始于此也百川之尽赴于东反本之义焉如人身之气血必归源于中焦亦于寅时生气之际也是以每月初一初二十五十六日潮长于寅时半于卯平于辰落于已半于午尽于未长于申半于酉平于戍落于亥半于子尽于丑初三初四十七十八日长于卯落于卯落于午长于酉落于子余仿此东海之潮汐也至于浙江扬子江去东海万有余里水之长落止差一二时辰并不外此况寅时又当以月分定之方准如五月日高三丈地十月十二四更二点是也是以每月初五二十谓之小水渐水至初八二十三大亏而不长为极小水二十五初十谓之起水渐长至初三十八大盈是谓大潮春夏之潮昼小而夜大九秋之潮昼夜俱大八月十八谓之潮生三冬之潮画大而夜小凡此潮侯人多习知之然或有忽不介意者海贼相搏多临沙滩时方平沙衍圹俨若陆地湏臾潮至遂成巨浸趋避莫及嘉靖甲寅秋会真定兵平倭于柘林南河卒遇潮长偾事岂不为永戒哉任海防者固不可不讲也风信海道之险曰痴风曰黑风痴风之作连日怒号不已四方莫辨黑风则天色晦明不分昼夜春夏之交大风有海沙云起谓之飓风今人亦谓之风潮南越志谓飓风者具四面之风也一曰惧风番禺杂记云飓风将发有㣲风细雨先缓后急谓之炼风其先一二日片云漫空疾飞海人唿为扬潮风蘓海赋云断蜺饮江而北指赤云夹日以南翔此飓风之渐也或云物惨然有晕如虹长六七尺此侯则飓风必发故唿为飓母见忽有震雷则飓风不作矣舟人常以为侯预为偹之田家五行志云风单日起单日止双日起双日止凡大风于日出时必略静谓之风让日至于春风则又有踏脚报之谚言易转如傅报不停也或言吹一日南风必还一日北风犹报答也沂州府志云明时倭㓂犯东境每视风之所之大抵冬春多飓风不堪渡风侯不常难以凖定及三月至五月东南颷动且积久不变倭可乘风而至夏秋之交风渐又不可至及九十月小阳届令倭亦可来是以防海者以三四五月为大汛九十月为小汛故舟行者徃西以仲春徃北以仲夏徃东以仲秋徃南以仲冬凡南风防尾北风防头南风愈吹愈急北风吹便大月尽无风则来月初必有大风俗云二十五二十六若无雨初三初四莫行舡每值日于执破多风雨又云执破无雨危承当他如正月初九日十五日二十五日二月初十七日十八日十九日三月初三日初七日十五日二十三日二十八日四月初二日初八日二十三日二十五日五月初五日十三日二十一日六月十一日二十四日七月初八日十五日月十四日二十一日九月初九日二十七十月初五日下二十日二十五日十一月十四日十九日十二月初八日二十四日一之中凡三十有二日必有大风率以为常俗谓之风暴虽其命名取义类皆附会不经然舟行者习奉其说而皆验恒先期而预为偹避之处海中行船夏秋之间遇西北风不曰必有巨风湏急收安㠗兵船在海遇晚俱要酌量收船安㠗以防夜半风至追贼亦要预计今晚牧船何䖏若一意前追遇夜风起悔之无及其在东省海程若套见河大沟河口牡蛎嘴可避飓风大沙河口避东北西北风绛河口避正南东南西南风淄河门淮河口小石岛避飓风三山岛避东北风㟂屺岛避正北东北西北风桑岛避西北东北正北风刘家旺口避四面风之罘岛东南旺避西北东北正北风崆峒岛避飓风飬马岛避西北风威海卫教埸坞避西北风刘公岛避飓风栁夼口避西北东北风成山头避东南正北正西风飬鱼池避东风马头嘴可避大风惟东南风浪巨不便湾泊蘓门岛避大南风靖海卫避东南正北东北风宫家岛避飓风小竹岛避西南风小青岛避南风塔岛避飓风乳山岛口避飓风田横岛避东北风劳公鸟避飓风辉村岛青岛避东北西北正北风黄岛避东风唐岛避东风东北西北风鼓楼避正北西北风灵山岛西南嘴避东北正北正东风斋堂岛避西北正北东北东南风计可避之䖏凡三十有八摭遗别録王师中知登州一日大风异常唿问父老曰海鳅将此必先有大风次日师中登蓬莱阁侯之湏臾鱼至不见其首但见其眷如山出水上隐隐自北而南经一日始见其尾两浙海防类考云孙子曰发火有时起火有日时者天之燥也日者月在箕壁翼轸也凡此四宿风起之日也如正月太阳在子初一日太阴孕于子谓子朔五日両宫即戍位此三日内决有风者月在壁宿是也初十日太阴申三日内主雨者月离于毕是也十五日太阴午谓之望十七十八十九太阴已及辰三四日内有风者月在翼轸是也二十五太阴寅二三日内有风者月在箕宿是也二十九三十日太阴复于子谓之晦二月太阳在亥太阴随之余放此大率节侯不同弦望亦异节候不同者如立春或在月前月后弦望不同者弦有初七初八初九望有十四十五十六十七是以月之宫亦有三四日之差其风亦应在三四日之内质以歴之所推无不验矣日色东海固羲仲寅宾出日之乡嵎夷晹谷皆在其境而齐地记又谓古有日夜出见于东莱莱子因以立城名曰不夜秦始皇东逰海一造桥观日封禅书八祠七曰日主祠成山今其遗迹犹存夫日于天四海咸照临焉而论其所出则惟东海为特近故自来观日出者皆于东海周宻癸辛杂志云杨州有赵都统号赵马儿提兵船徃援李坛于山东舟至登莱滞留数月常于舟中见日出海门时有一人通身皆赤眼色纯碧头顶大日轮而上日渐髙人渐小凢数月所见皆然岂即山海经所谓东方有羲和国每日出其国人为御推而升太虚者或又谓海底三更见日出光芒四起盖地䖏极东而海上又无髙山为之障蔽宜其所见较异于中土也唐熊曜琅琊台观曰赋秦筑东门于海岸曰琅琊台髙可望远而东之人悉以分之后观日于海底者壮其观而为赋云秦东之门天地一空直见晓日生于海中赤光曰浪如沸如铄惊涛连山前拒后却圆规上下隐见寥廓焜煌天垂若吞巨壑当扶桑涌于云光阳德出鹿于干刚汗漫榻纳将吞六合冲融青宴遥侵大莹羲和首驭夸父上征眩转心目苍黄性情倾地舆而通水府吸天盖而骇长鲸彼秦伊何崇此为门委絶人力其谁敢论失万者虽设门而必圮表东海者谅无门而亦存步秦亭而在此伤魏阙而何言千载之后石梁斯在时无鬼功岂越沧海念无道而肆志将不亡而何待我国家踰渤而布声教穷地理而立郊垧畧秦皇于帝典汉武于天经顾荒台而寂寞取殷鍳于生灵尔其秋景超忽晴光焕发蜃气千云蚌胎侯月长波沃荡超百谷以深沈唳鹤徘徊想三山之灭没齐鲁郡色霜天泬㵳陵虚无而倒景临沆瀣而乘潮日向汜云横谯追鲁运之逹节行将蹈海仰田横之行意若在云霄税龙之珠群玉之府想望绵邈依稀䖏所有海客之无心托扶摇之轻举施闰施章望日楼同杨郡守王司李张蓬莱看日出诗并序日初出时一线横袤如有方幅棱角色深赤如丹砂已而如火外有綘帷浮动不可方物乆之赤轮涌出厥象乃圆光彩散越不弹指而离海数尺其大仅如镜其色如月矣烛龙夜半开大荒羲和振辔严晨装珊瑚十丈横天出乍看弦直忽已方大如华盖覆金屋艶如玉盘堆火齐鲛绡菡菑作帷障髣髴隐见无端倪车轮从中跃赤鸟飞起彩云落光鍖倒射鼋鼍宫扶桑技罥蓬莱阁客云日出光不同阴晴万变随神工连朝霾雾今日霁使君天许开心胸数言未毕日千尺翻如素月城头出天明万事从此生安得长䋲系白日徐绩崂山观日出记崂山在即墨县东南七十里史称秦始皇自琅邪北至劳盛山说者谓盛即成山劳则今所谓崂山者也山三面环海上有狮子岩可以观日三十九年夏余阅兵至即墨营闻其胜特徃逰焉是为四月十有四日是夜宿华严庵明登岩观日是日无云无风海水澄碧如镜少焉红光昱耀变为万顷池一线金光横凝天末稍腾而上其下如有承盘又上顶如戴冠已忽下束其口而其顶甚平作䨱瓿之状再上形如八角先是如盘如冠如瓿日上下皆带绀紫之色至八角时其色正赤又腾而上形始全员时同观者莱州守王鹗胶莱运判谢洙即墨令崔云豊伸守偹李进忠试用武进士张鋐千总鲍瑛国子生髙源凡八人所见皆同徃时观日者多于㤗山之日观峯然距海甚远卦山逼近海濵所见有的頋前代观日出者但云浮金万里以是为字内之奇观如余所见其形状且数变昔人未有言及者余谓物形虽方斜亷钝之不同悬诸髙䖏仰而视之无有不见为负者天文家言月形多凹凸填星形如瓜旁有二小星如耳星四周有四小星遶行不息太白光有盈如月之弦望用窥远镜观之尽人皆可得见日光炎烁隔镜輙得火而燃非如星月之可以仰窥惟初出时光不甚赫而目之平视为㝡真故独能有以穷其变其色带绀紫者窃谓积阴之气为初阳所逼非日之本形其正赤者乃为本形余今所见盖可以补歴代天文志所未及则谓日形八角其自余始发之亦奚不可太阳出入图正九出乙入庚方二八出兎入鸡场三七发甲入辛地四六出寅入犬藏五月生艮归干上仲冬出巽入坤方惟有十月与十二出寅入申仔细详海市地以五云腾气海市者云气之聚也每于春夏之交风日晴和则见之见后翌日必雨梅圣所谓用之卜阴晴者是也东省环海之岛多有之而登州为特着常在沙门鼍矶牵牛大竹小竹五岛之上观者谓其如宫室䑓观人物车马变幻莫测殆史所谓海旁蜃气象楼䑓各象其山川人民之蓄积者欤夫云气所象因地而异天官书谓渤海间气正黑色晋志云东海气如员簦隋书云齐云如绛衣唐卲谔谓东齐之云如青靛登州海市其即员簦绛衣之欤至于海上舟行乘风鼓浪茫然不见端际尤借云气以为占侯昔人谓见黄气知有人烟国土见白气知有山岩壑见黑气则知为水沈氏笔试云每日五鼓初起视星月皎洁四际无云便可行舟至于己时即止则不遇风矣又凢云头从东方起必有东风从西方起必有西风南北亦然如前面云头已后面云脚未尽风亦未止必天色明净后更无云然后风止若行云片片相逐聚散不常又云脚黄日色赤云行急天色黯淡日月昏晕并主大风予志海市夫亦因云气而及之为渡海者示占侯之方云尔宋蘓轼登州海市诗并序予闻登州海市旧矣父老云尝出于春夏今晚不复见矣予到官五日而去以不见为恨祷于海神广德王之庙明日见焉乃作此诗东方云海空复空羣出没空明中荡揺浮世生万象岂有贝阙藏珠宫心知所见皆幻影敢以耳目烦神工寒水冷天地闭为我起蛰鞭鱼龙重楼翠阜出霜晓异事惊倒百翁人间所得容力取世外无物谁为雄率然有请不我拒信我人厄非天穷潮阳太守南迁归喜见方堆祝融自言正直动山鬼岂如造物哀龙钟信眉一笑岂易得神之报汝亦已丰斜阳万里孤岛没但见碧海磨青铜新诗绮语亦安用相与变烕随东风梅尧臣送朱司封知登州诗驾言发夷门东方守牟城城临沧海上不厌风涛声海市有时望闾屋空虚生车马或隐见人物亦纵横变怪其若此安知无瀛昨日闻公说今日闻公行行将劝农耕用之卜阴晴元于钦乗海市论海市之名始见江邻几杂志东坡诗序或谓南海蜃楼蛟蜃嘘气所及成殆不然钦尝至登州海上访之盖海市常以春夏晴和之时果日初升东风微作云脚齐敷于海岛之上海市必现现则山林城阙楼观旌幢毡车驼马衣冠人物凢世间所有象万殊或小或大或蹔或乆或变现终日或际海皆满其为灵怪赫奕岂蜃楼可拟哉盖沧与元气唿吸神龙变化浩不可测如佛经所谓龙王能兴种种雷电云雨居于本宫不动不揺山海幽深容有此理钦以仲秋后至海濵天已㣲寒知州事李述之诗人也亦相与祷于广德王之祠越二日忽报云今晨风色云气海市当现同登宾日楼候之日初出大竹岛上横一巨艘长余百寻述之指以示余曰此海舟耳述之曰谛观之何故不动湏臾前后曵数旗劎㦸纷纭忽不见惟有空舟渐変如长廊而烕述之曰风稍急而寒不然现未已也呜唿神哉然则史汉所称三神山莱方文瀛洲望之如云未能至者殆此耳且秦汉入海方士仅能徃来于矶岛之间偶见此异慕之为仙亦不为非今人航海逺泛黒水洋外或飘荡月而后返果有莱仙山何不闻也斯言足破千古之惑矣明秦金诗晴云昼䕶莱岛海上清风翠螺小烟波万里驾沧蓦地神工衒奇巧珠宫贝阙寳藏兴恍惚阛阓移山城八千世界苍龙窟十二楼台白玉京芙蓉秀出孤松岭亭子分明傍仙境气化絪緼有倐无万象盪摩皆幻影髙阁乘风此望洋干坤吾道心茫茫杂爼披奇竟何补夷坚志怪诚荒唐异哉海市何人传寒健笔惊坡仙谁知卦祥非偶然一而三日占豊年海市之名今更显柱史文章光琬琰陈诗凌虚出市何应与万物同论功相传灵蜃觧尔尔云胡见莱东竹山妃子巧粧束翠屏金镜堆芙蓉几囬梳云蛟室暗有时浴日鲸波红恍疑根着带鳌极不然底柱榰骊龙海若无言风伯死六丁白日驱豊隆楼居十二隔云雾齐州九点攅神工三朝宜雨卜已乆卷舒谁者尸幽宫求仙童男招不返征辽残卒心犹雄无乃精魂依幻刼不随逝水徒匆匆小儿造化只宜此芦色石非谈空三山遥指亦有意桃花未许刘通归来几席有沧海终当稽首乘槎翁袁可立诗并序畲建牙东牟华三易每欲寓日海市竟为机务缨罔克一觏甲子春方得旨予告因整理诸事之未集又两阅月始成结局于是乃有暇晷仲夏念一日偶登署中楼推北眺于平日沧茫浩间俨然见一雄城在焉因徧观诸岛咸非故形卑者抗之鋭者夷之宫殿楼䑓杂出其中谛观之飞檐列栋丹垩粉黛莫不具焉纷然成形者或如盖如旗如浮屠如人偶语春万家参差远迩桥梁洲渚断续聨络时分时合乍显乍隐真有畵工之所不能穷其巧者世传莱仙岛备诸灵异其即此是与自己歴申为时最乆千态万状未易殚述岂海若縁予之将去而故示此以酬风愿因作诗以记其事云登楼披绮䟽天水色相溶云雾洚无际豁逹霭长风湏臾蜃气吐岛屿失踪茫茫浩波里突忽起崇墉垣隅逈如削瑞彩鬰葱茏阿阁叠飞槛烟霄直荡胸遥岑相映带変幻纷不同峭壁成广阜平峦秀奇髙下时翻覆分合瞬息中云林䕃琦珂阳樊麓焕丹丛浮屠相对峙峥嵘信鬼工邨落敷洲渚断岸驾长虹人物出没间罔辨色与空倐显还倐隐造化有元功乘来渤海三载始一逄纵观歴己申渇肠此日充行矣感神异赋诗愧长公徐应元诗有美莱阁屹然丹山头髙出五云端俯瞰大海流坐对三神山下藏蛟与虬云气时出没忽然结为楼冉冉双城市鸟隼杂彩斿见岂山灵发隐若山灵收把酒一眺望因之悟所由岛云有聚㪚世事䓁蜉东家铅椠子篝灯焚膏油西家羽林儿跃马试戈矛一旦受知遇谈笑致通矦穷逹其何尝海云一转眸我生信有縁家事亦瀛洲岂其追仙侣来作岛逰麻姑今何在所思空悠悠幻影与浮名总之任短脩倚栏长啸傲此外复何求施闰章观海市诗有引余校士东牟思见海市事竣谒海庙因祷焉翌日临登海市见歌以记之莱海市光有无元冬物色夸大蘓我亦再拜乞海若颁假灵迹看湏臾是时若旱海水渴神龙困枯珊瑚鼍鼓忽鸣津吏唿天吴出舞鲛人趋大竹盈盈横匹练小竹湛湛浮明珠方员断续忽易位明灭低昂顷刻殊列屏帐闪宫阙桃源茅屋成邨墟沙门小岛更奇絶浮屠倒影凌空虚有时立为两人上者爲笠下为车砉然双扉开白板中有琪何扶疎三山十洲一步地群仙冉冉来蓬壶神揺目眩看不定惜哉风伯为驱除人间快意亦如此浮云长据胡为乎噫嘻浮云长据胡为乎徐续崂山道中观海市记自崂山东北望海中两山南北峙者为巉山岛中有平山尔雅所谓山上正曰章是也岛之西南复一小山土人以为距岸七十里而不知其名余于狮子巖观日后还食华严菴中循去道以返二十里修真庵小憇又行二里见两岛各透一白气故时平山与两岛相接今为白气隔絶望如横堵岛南复现一山与西南小山相从者曰此海市也停舆观之横堵忽化为城垣延属岛南新现之山雉堞髙下隐隐可指数西南小山幻为庐舍市肆与林木相间厠市南髙矗一竿竿旗㣲动若迎风揺飏然者已而岛南别起一城不与故城相接其上崇楼杰耸数之凢三层而西南庐肆渐隐㣲见茫茫烟而已顷之崇楼降为方亭垣周其外其南复为庐肆如前凡诸物象变迁皆在西南新旧二山岛中城垣固如故也少焉余象尽冺唯见岛峰髙矗其他悉化为平远之山已而但存两岛及西南新旧二山岛中平山亦灭意为幻境已穷俄焉城垣复显岛南浮屠五级髙与峰齐其南茂连屋屋尽䖏复见竿旗而城垣直西北海中复涌出丛林杰庙庙南数里林益茂谛视见两人先后次入林中庙渐髙后幻为城上重楼楼上下礮眼皆具故时林木悉变为附郭民居民居既隐而楼南复涌一七级浮屠瘦削千云盖自日中以至晡时几十数变其竟时远时近近者如在十数里以内时未晡食遂去而海市尚未已也自昔观海市者多于登州或祷海神祠始得见余独于莱州即墨道中不待祷而见之又凡昔人所见率皆变灭随风兹更歴三时而不灭或以是为海神灵贶则余今受贶之隆盖又倍蓰前人矣虽然人世有形之物无聚而不散矧其为形之幻者必俟风伯驱除始叹浮云之难乆据母乃见事之已迟余与诸君皆及半而止归途弥有充然不尽之趣翻笑前人碧海青铜之句为不免看尽鱼龙百变也时同行者即平旦观日出诸君唯胶莱运判先行独不与余以浃日而暏异境者二堆巖䖏好奇之士或未能兼遇焉既归行馆因次所记忆而为之记胡德琳用东坡韵题徐中丞海市图诗海水如镜宿雾空耀灵乍涌澄波中然犀欲照百怪出芒角倒射冯夷宫宫公昔阅兵驻海上洪惟人代钦天工劳山坐见日五色羲和晓驭迎六龙回车半道报海市奇絶突眉山翁林庐郭色逓隐见旌旗揺扬浮屠雄城不其天不夜俄顷变幻真无穷归命绘图纪胜迹日光海气相为融我公度人䄂灵寳祥征有兆福所锺移节中州作柱石晹谷应时歌年豊好是正直得神佑依然黑髪明青铜小子读画如有悟吟成一粲廽春风山东海疆图记卷五天时部祷祀自秦皇汉武廵游东海惑于方士巫祝之说祀遍海上后世讥之然名江大川法当秩祀即八神之属亦本之郊社六宗有其举之固莫敢废也今八神之祀海濵居其五亦时着呵䕶之灵因先之以东海神祠而并及之东海神按山海绖曰东海之渚中有神人且鸟身珥两黄践两黄名曰禺䝞黄帝生禺䝞禺䝞生禺京禺京䖏北海禺䝞处东海是惟海神飬生杂书曰名阿明龙鱼河圗曰姓冯名修夫人姓朱名隐娥通典云天寳十载正月始封四海神为王以东海为广德王分命卿监诣取三月十七日一时偹礼册祭省志谓宋仁宗康定二年又封为渊圣广德王元前至元三年夏四月定祀海渎之制以立春祀东海于莱州界立夏日遥祭南海大江于莱州界立冬日祭北海于登州界祀官以所在守土官为之中统二年以东海为东道遣官代祀既而又以驿骑迂远复为五道道遣使二人集贤院奏遣汉官翰林院奏遣古官出玺书给驿以行中统初遣道士或副以汉官至元二十八年正月帝谓中书省臣言曰五岳四渎祠事朕宜亲往道远不可大臣如卿䓁又有国务宜遣重臣代朕祠之汉人名儒及道士官祀事者其礼物则每䖏祀银香合一重二十五两海则销金幡二钞二百五十贯至则守臣奉诏使行礼皇帝登寳位他有祷礼亦如之二十八年加封广德灵会王眀洪武七年诏去封改称东海之神国朝雍正四年诏封显仁龙王之神其庙滨海郡邑皆有之漠书地理志临朐城註有海水祠则海之有祠自汉已然会典在莱州府祭庙在城西北十八里海岸上建自隋大业间宋开寳六年重修洪武宣德成化屡加修整正德七年燬于㓂嘉靖十九年海道吴道南重修神宗二十八年知府龙文眀大加修造国朝雍正六年发帑重修干隆二年大门仪门燬于火知府严有禧请帑修葺其制中为正殿前为庙门门前翼以碑亭左右列以钟鼓楼又前为山门门前以白石坊曰朝宗左右廊庑各九间塑海山云龙之饰以金碧至寝殿厨库道流栖息之舘使臣斋宿之堂吏役祗候之所无不偹焉康熈四十二年御书海天浴日四字额于庙中规模宏大古欎然碑碣林立海濵称爲巨观国有大事遣官告以春秋二仲月中丁日有司致祭其制自洪武间已着爲令主者海防道品帛一青色羊一豕一铏一笾四豆四簋二簠二他若黄县有海渎庙在城东北二十里大人城见寰宇记蓬莱有广德王庙在城北丹崖山上唐贞观中建即蘓轼祷海市处元中统三十八年修明洪武十八年指挥谢规监修学士谢漙记神宗时参政李本纬知府徐应元重修其在宁海则州北十里元至正四年建文登则县南六十里相传秦皇东廵欲渡海观日海神爲之驱石造桥之处海阳则县南丁字嘴诸城则琅邪台上日照有二海神庙一在县东南二十里石所海岸宋绍兴中李寳督海舟捍御完颜亮抵石岛亮兵已泊唐岛相距寳祷于龙王庙俄有风自柁楼来如钟铎声乘风疾击亮兵掣矴举帆帆皆油缬风浪卷聚一隅寳命大箭环射遂之诏封爲佑顺侯赐额威济即指此也一在安东卫城东南八里即元人海运泊舟䖏嘉靖间即旧址重建博物志云太公爲未坛令武王夣妇人当道夜哭间之曰吾是东海神女嫁于西海神童今灌坛令当道废我行我行必有大风雨而太公有德吾不敢以暴风雨也武王乃名太公三日三夜果有疾风骤雨去者皆西来也唐陈子昻禜海文万通天二年月日清邉道军海度支大使虞部郎中王元珪敢以牲酒沉浮海王之神神之听之我国家昭列象胥惠飬戎貊百蛮率聀万方攸同鲜卑猖狂忘道悖乱人弃不保王师用征故有度辽诸军横海诸天子命我粮景从今旌甲云屯楼船雾集且欲浮碣石方壶袭裔即幽都而溟涨无倪云涛洄潏孤山逺岛鸿洞天波惟尔粛㳟祀典导蠲首屏鲸鱼呵风伯遏天吴使苍猊不惊皇师济攘慝剿虐安人定灾苍苍生非神孰頼无昏汨乱流而作神羞急急如律令宋贾黄中新修东海广德王庙碑文惟尧之圣就如日望如云而下民罹洪水之患惟禹之德殾爲律身爲度而尽力有济川之劳垂利无穷流惠斯大然而究其本末论乎委输苟疏凿不使于崇朝渟蓄非由于善下则尭欲济难虗罄知人之明禹无成功徒施焦思之苦夫成二圣之丕绩冠乎古今觧万方之倒悬免其垫溺满而不溢大无不色则其惟东海广德二乎若乃騐五行之用习坎推先纪四溟之序东方称首太昊是都于析本大帝寔舘子扶桑限蛮以分疆兴云雨而成其广也尽天之覆助元化以无其深也载地如舟使舍生而共济统元气以资始擅洪名而不居涤盪日月之精推斥隂阳之侯物惟错以称富作咸而兴利龙门导其九曲吸爲安流鳌峯耸其八柱鏁爲巨镇祸滛如响駈山岂足以加威福善必诚航苇皆期于利涉是故毳冕之制异其章以着明罍水之洁法其左以定位信夫太极兼之以生万物资之以成九州因之以平百谷頼之以倾至若不以污浊分别见其仁也不以寒暑增损全乎义也卑以爲体合乎礼也深而无际乎智也潮必以时着乎信也如是则象止可以目覩神莫得而智知三王之际已严祀典万世而下率修旧章德若非馨罔有昭答祭或如在必闻感通惟品彚之盛衰繋时风之隆替允属昌运遐光令猷应天广运圣文神武明道至德仁孝皇帝覆载羣生照临下土飞龙正在天之位丹鳯效来仪之资负斧扆以朝诸侯登紫坛而欵太一执玉帛者万国防风无后至之诛舞千羽于两阶有苗悛不恭之罪九流式叙七德用成化治雍熈羙溢图史然后较步骤之优劣论礼秩之等夷声教所通人神具举东莱之地海祠在焉月滋深规模非壮岂称集灵之所徒招偪下之讥葢累朝以来中夏多故垣墉虽建诚异于可圩牲牢虽设或于掩豆噫太平之难遇既如彼亵黩之成又如此惟大圣以有作眷皇明而烛幽经乆之图自我爲始于是大匠颁式百工献能暗叶占星岂烦兼并不资民力盖示扵豊财无夺农时诚彰于悦使长廊千柱以环布虚殿中央而崛起牖合其寒暑金碧含吐其精荧衮冕尊南之仪羽衞图永逺之制节内外以严関键寛步武而辟轩庭固乆极物表之环竒尽人间之壮丽且黄金爲阙止是虗谈紫贝开宫何甞目睹于是祀史举册而致命彻侯当祭而爲献粛肃庙貌雍雍礼容牢醴载陈而有加光拜赐以来格斯盖答贶于穹昊属意于黎元使俗被和平物消疵疠于以隆治道于以无穷岩夫信徐市之言逰方丈惑文成之妄欲访安期意在虗无事皆怪诞校其得失何止天坏哉宜乎九译来庭不覩波之兆三时多利屡臻大有之年膺寳厯以永昌率羣神而授职般诗考义遐播无疆之休望秩陈仪长垂不刋之典昔汾洮二水左传尚纪其始封泾渭两川马史犹书其命祀况兹广德王之盛烈焉可阙如爰诏下臣俾文其事虽逢时偹位固絶乘桴之嗟而爲学甚芜俞增持翰之愧廼勉爲铭曰在昔洪水下民其咨惟天命尧当数之竒惟尧命禹救时之危頼二圣之有德导万流之东驰纳而无所功安施以圣翊圣无爲而爲幽鍳不昧聪明可知既载既奠以京以坻运有否泰时有盛衰崇其秩望俟乎雍熈我后之明照临寰瀛我后之德覆载蛮貊乃豊礼秩乃盛严祠乃荐牲币乃洁樽官室羽衞王者之规衮冕剑珮南之仪眷彼平野蔓草如束既图既刬以嘉本眷彼旧址坏垣相属既经既营峙以华屋元贶斯答皇明斯烛神之来兮君受万福庙貌惟赫享献惟肃神之来兮臣荷百禄疵疠消扵八纮和浃扵羣生披文勒石超三代之兴开宝六年次癸酉六月癸未朔十二日甲午建蘓轼诗并序顷年杨康功使高丽还奏乞立海庙板桥仆嫌其地湫隘移书使迁之文登因古庙而新之杨竟不从不知定国何从见此书作诗称道不已仆复不记其云何也次韵答之退之仙人也逰戯于斯文谈笑出竒鼓舞南海神顷年三韩使几爲蛟鳄吞归来筑祠宇要使百贾奔我欲迁其庙下数浮空群移书竟不从信非磊落人公胡爲拳拳繋此空中云作诗颂其羙何异刻剑痕我今已括象在六四坤明太祖改定诸神位号告东海文生同天地浩瀚之既雄深浅之处莫测古昔人居名之曰海神而祝之于敬则诚于礼则冝自唐以及近代皆加以封号予因元君失驭四方沸起自布衣承上天后土之祐百神之助削平暴乱以主中国职当奉天地享鬼神以依时式古以治民今寰宇既清特修祀仪因神别一牲用太牢祀官以当界都督刺史充之宪宗元和中庙祀南海韩愈爲记又封东海爲广德王独无庙祀宋臣尝曰本朝沿唐制莱州立祠即此推之则庙建扵唐不以爲可信哉自是而后皆因旧以增餙之尔俗传宋太祖微时至海上每获竒应及即位干德六年有司请祭东海使莱州以办品物开寳五年诏以县令兼祀事仍籍其庙宇器之数于受代日交之六年大修海庙规制焕然一新仁宗康定二年又封海神爲圣广德王徽宗遣使祭东海于莱郚孝宗时太常少卿林栗请照国初仪立春以祀之宋未甞不以海庙爲重至元辛夘加封广德会王至顺壬申及至正四年大加增修而奉使致者或赍金旙或赍银盒每爲不絶我太祖高皇帝御极之初谓岳镇海渎俱受命扵上帝幽㣲莫测固非封号之所能加乃去王爵止称东海之神葢革元之滥以从其实诚迈厯代而莫之京矣更遣使降香以春秋致祭庙始修于洪武乙夘修于宣德乙巳并甲寅至成化乙巳大加修拓如今制皆有司事也覩庙貌可以仰见圣代祀事之重且慎如此云黄克纉谒海庙观海诗元气茫茫接太清乘春一望水云平雪花浮浪千层起日色蒸霞四㪚明海上销旗半偃津头潮落棹空横馨香好答神灵贶莫遣鲸波又震惊国朝施章海庙文维丁酉四月之望日提督山东学政按察司佥事施章谨以一羊一豕致于东海广利王之神曰惟神育含万灵吐吸百谷沐日浴月化无为而自成出雨兴云诚有祈而斯应乃有蜃楼海市飘忽迷既隠见之靡常亦淹速之莫测远者愿见而不得至至者屡月而不得观閠章待罪于斯不揣固陋窃欲寓目俄顷快意平生是用斋沐洗心粛牲帛维春夏既交之节乃龙吐气之期伏兾鞭蛟驾螭现神竒于翌日行洞心駴目着词赋于来者子聸觏于非时事爲创见岂今日告䖍而不贶神或弃予閠章冐渎尊严不胜惶悚谨告雍正四年勑封东海神位号遣官祭告文维神派衍扶桑膏流析木元精物宏纳百川朕抚驭寰区考稽典礼祈福以庇民宜加封而致爰命所司崇神封号曰东海显仁龙王之神所兾波澜永息蒸黎获利济之安风雨以时稼穑享屡丰之庆神其昭鍳来享苾芬劳之辨谒海庙诗古庙丹青半画龙百川东注此能容燔柴大典侔苍帝沉璧常经并岱宗千长松寒雪冻歴朝遗碣旧苔封蜃楼气象无邉幻直等江河作附庸沈廷芳祈雨告龙神文维年月日山东登莱青道议沈某谨昭告于东海龙王之神惟神德恊正中泽漙天下列兹震位宅镇归国家有行庆施惠之举必遣重臣祭告复荷累朝御书匾额敬悬祠宇典礼尊崇踰于岳渎诚以昭应用之神能溉乎民物也今三郡入夏雨泽愆期麦禾兼稿农民愁苦奔走叩祈日不遑暇某观察斯土目覩旱干尽焉伤惨深愧尸位官救济无术以致吾民重困痛自怨艾谨斋沐修省步祷祠前祗望神庥即降霖雨以出民扵水火而登诸祍席神宜酬朝廷之德心有感必应自不漫视民瘼某爲民佑当永矢报祀弗懈益䖍神其有灵幸鍳诚意谨告前人陪祀东海神庙诗东海泱泱表大风神祠肃穆仰龙公千秋特重浮沉祭万泒羣归雨泽功蕃国版图长在驭圣朝清晏庆攸同遥天斗转潮初落庭燎光争绮旭红山东海疆图记卷人事部序夫依山负海地非不险也然如明代倭匪荡摇莫虽其帆穑所向一视乎风若有天意存马要亦人事有未尽也昔贤谓地利不如人和又谓人定可以胜天则度时以策机宜其在人为之耶盖防海之制兵戎为要其次则城寨墩䑓其次则艘操防又其次则讥察非常夫如是斯啇贾之出入是途者皆险如夷矣因为次第书之以见人事之不可废有如此者若夫海运之法今虽无借于此然既行之而有效是亦筹国用者之一策也予志海防而并次之岂曰侈陈掌故以示博予夫亦古圣人足兵足食之遗意云尔兵戎志海道用师古人盖屡行之考之史传吴徐承率舟师自海入齐则蘓州之通山东海道也自春秋已然矣其后唐太宗遣强伟于剣南伐木造舟舰自巫崃抵江扬造莱州宋李自江隂率舟师旼金兵于胶西之石岛此又自江南下海而山东也其自山东下海用师则有若汉武帝遣楼船军杨仆从齐浮渤海击朝鲜晋元帝大兴元年掖人蘓峻帅衆浮海奔晋魏明帝遣汝南太守田豫督青州诸军自海道讨公孙渊秦符坚遣石越率骑一万自东莱出右袭和龙隋文帝开皇时縂管周罗㬋自东莱泛海征高丽帝大业阿幽州縂元宏造舡三百艘于东莱命縂来护率楼船由东莱渡海讨高丽唐太宗伐高丽命张亮率舟师自东莱渡海趋平壤薛万彻率甲士三万自东莱渡海入鸭緑木宋都统制徐文率舰数十泛海投金他若公孙度越海攻东莱诸县侯希逸自平卢浮海据青州此又辽东下海而至山东也迨自元迄明则海上用兵且习以为常而设官守御之事亦日以宻矣我朝德威远被寰海咸宾民生几不知有金革之事然而简精鋭汰冗滥镇帅控制于东牟艘分廵于三汛桑土绸缪之计固未甞废也爰为博考旧典近稽今制凡有关海上之军政者咸着于为官制水陆营汛弓兵山东防海之制汉晋各朝史不概见魏天赐元年夏五月置山东诸冶发州郡徒谪造兵甲以偹海防此海防所自始欤然不言设官唐天宝元年设登莱守捉莱州领之东牟守捉登州领之则设官防御当自唐始宋时有登州都督干德元年罢庆歴二年登州郡守郭志高奏置力鱼廵简水兵三百戍沙门岛偹御每仲夏仍居鼍矶以防不虞秋冬旦南岸着为令于是始有水兵船出哨防汛之事康定增置登州弩手登州军为禁兵元佑三年制擅乘船由海入界河及徒高丽新罗登莱州境者罪以徒往北界者加等此即严禁私渡出洋之始元佥山东沿邉州民户为军益都淄莱所辖登莱州李坛旧军内起佥一万人差官部领御倭讨贼而水军之防仍循宋制中统元年七月以张荣寔从南征多立功命为水军万户喟棣州海口总杞张山军一百人悉听命鸟是海口水军在元时武定亦有之也至正八年十一月命买列竹斗分元帅府于所州以镇御东海盗十一年三月置山东分元帅有于登州提调登莱宁海三州三十六处海口事十二年二月置安东分元帅府二十三年三月置胶东行中书省于莱阳总制东方事明洪武初武定之大沽海口属蓟辽宿重兵领以副总兵于山海卫要地保一郡者设所连郡者设卫大率五千六百人为卫千一百二十人为千户所百十有二人为百户所设总旗二小旗十凡五十人为总旗十人为小旗沿海之卫凡十有一所凡十有四户千户领以偹倭都指挥使驻札登三从山东郡司周彦言建立总寨于寕海卫与莱州卫八总寨共辖小寨四十八永乐六年始命都指挥王荣搃领之七年给符验九年加总督兼设廵察海道驻莱州而青州别有海防道廵检司分隶之凡二十有一有民兵马快谓之兵偹海防道其谓之兵偹者则自宏治中虑武职不修始有之正德六年惩流贼乱奉勑与偹都司参同军务仍合莱州壮快以寔行伍嘉靖三十四年建署于登州以偹廵历四十一年专设海防道于登州以副使佥事推补时各道皆设道标营有守偹把总哨官标兵隶之则海防道固以丈职而豆武偹者也万歴二十年因倭㓂朝鲜调集南北水陆官兵防海于是登州遂为重鎭与诸等设登莱廵抚以都御史仕驻登莱州称防抚军门专辖沿海屯卫兼辖辽东各岛二十二年登州设陆营七水营五或以参或以逰击领之忠听防抚提调请四十八年设登莱总兵官崇正元年裁总兵改副十年仍设总兵十一年移镇临清州登州但设城守水师二营本朝定海夷咸服因时易制悉去稽挥千百户之职顺治九年撤登莱廵抚十八年复移临清镇于登州凡沿海各营汛皆隶康熈五年裁莱州道归并登州道改衔为登莱道六年裁青州分廵道九年复设青州海防道四十二年又裁并登莱道为分守登莱青道兼通省海防至今无改登莱青武四府各有同知皆司海防而以沿海之县丞廵检分任稽查水师营配船廵哨国初存明制什分之一领以守偹千搃等官沙唬江船十三只水兵三百八十六名驻水城分防东西海口初属城守营移镇后建为前营水师康熈四十三年添设逰击二员守偹千搃副之增兵为一千二百名改沙唬船为赶缯船二十只分廵东西海口东至宁海州西至莱州府而止因分为前后二营统隶本标水陆各专其责四十五年前营移驻胶州廵哨南海后营驻水城廵哨北海五十三年裁水师后营经制官减兵七百名分发各营补缺还伍裁赶缯船十只送关东旅顺口新设水师营驾止存前营水师逰击一员守偹一员千搃二员把搃三员赶缯船十只分南北両汛逰击守偹各分辖兵船之半而北汛少一把搃雍正七年每船添兵十名南北両汛共添兵一百名又添设逆篷艍船七只每船配兵三十名南汛艍船三只北汛艍船四只北汛添把搃一员九年又添设艍船三只添兵一百九十名每艍船并前共配兵四十名南北汛各五只両汛官兵船只悉同雍正十二年添设外委千搃二员外委把搃四员又于成山头添设一东汛于南北二汛内抽拨赶缯船各一只及篷艍船各一只守兵共二百名南汛拨把搃及外委把搃各一员北汛拨把搃及外委千搃各一员今制束汛增设守偹一员共额设将弁十二员寔在差操守兵五百十八名赶缯船十只乙篷船船二只其濒海陆营汛地为武定营莱州营登州中营右营寕福营文登营即墨营胶州营安东都互为椅角至于分汛设官代有更易欲稽往制固有更仆而难终者也故不偹载宋蘓轼登州吕还议水军状元丰八年十二月某日朝奉郎前知登州军州事蘓轼状奏右臣窃见登州地近北卤号为极邉卤中山川隐约可见便风一帆奄至城下自国朝以来常屯重兵教习水旦暮传烽以通警急每岁四月遣兵戍驰基岛至八月方还偹不虞旬景德以后屯兵常不下四五千人除本州岛诸军外更于京师南京济郓兖军等州差拨兵马屯驻至庆歴二年知州郭志高为诸处差来兵马头项不一军政不肃擘画奏讫创制澄海水军弩手両指挥并旧有乎海西指挥并用教习水军以偹北卤为京东一路择屏卤知有偹未尝有警意者见其久安便为无事近岁始差平海六十人分屯宻州信阳板桥涛洛三处去年今路安抚司人更差澄海一百人徃莱州一百人往宻州屯驻检会景德三年五月十二日圣旨指挥今后宣命抽差本城兵士往诸处只于威邉等指挥内差拨即不得抽差平海兵士其平海兵士虽无不许差出指挥盖縁元初创置本为抵替诸州差来兵马岂有许差往诸处之理显是不合差拨不惟兵势分弱以启戎心而此四指挥更番差出无处学习水武艺惰废有悮缓急伏乞朝廷详酌明降指挥今后登州平海澄海四指挥兵士并不得差往别州屯驻谨録奏闻伏候旨水师南汛驻胶州头营子逰击一员统领千縂把縂外委千搃外委把搃各一员逰击驾登字第五号赶缯船一只守兵四十五名千搃驾登字第二号赶缯船一只守兵四十五名外委把搃驾登字第三号赶缯船一只守兵四十五名把搃驾登字第四号赶缯船一只守兵四十五名所辖海洋东至荣成县马头嘴南至江南交界计程二十六更东汛驻成山养鱼池守偹一员统领千搃把搃外委千搃外委把搃各一员守偹驾登字第六号赶缯船一只守兵四十七名千搃驾合字第七号足篷船船一只兵三十名把搃驾登字第一号赶缯船一只守兵四十五名外委千搃驾登字第六号篷艍船一只兵三十名所辖海洋南自马头嘴北至成山头计程六更北汛驻登州府水城中军守偹一员统领把搃外委把搃各二员守偹驾登字第九号赶缯船一只守兵四十七名把搃驾登字第七号赶缯船一只守兵四十六名外委把搃驾登字第八号赶缯船一只守兵四十六名把搃驾登字第十号赶缯船一只守兵四十六名所辖海洋南自成山头西至直隷祁河口计程二十四更又自天桥北至隍城岛北计程五更半武定营海丰县汛大沽河口分防把搃一员守兵十三利津县分防䑓子関海口守兵二名莱州营将领存营寔在差操马守兵一百八十九名西海汛分防把搃一员马兵十三名守兵三十一名掖县北海汛驻防把搃一员马兵十二名守兵三十三名登州中营逰击领存营寔在差操守兵五百三十二名分防西海汛黄河营㟂屺岛把搃一员守兵十三名登州右营都司领存营寔任差操马守兵五百四十五名驻防八角口汛把搃一员马兵二名守兵二十一名之罘岛东西両大口汛恊防外安千搃一员马兵一名守兵十七名寕福营都司领存营寔在差操马守兵一百十五名寕海州汛分防海口把搃一一员守兵十二名威海汛驻防把搃外委把搃各一员马兵七名守兵四十名查行村汛驻防外委把搃一员马兵四名守兵二十六名差文登营副将领存营寔在差操马守兵二百七十三名荣城县汛驻防千搃外委把搃各一员马兵十六名守兵十四名靖海汛驻防杞搃外委把搃各一马兵九名守兵六十六名海阳县汛驻防把搃外委千搃各一马兵十四名守兵五十四名即墨营将领存营寔任差操马守兵二百九十四名鳌山汛驻防十搃恊防外委把搃各一员马兵十二名守兵六十一名雄崖所汛驻防把搃外委把搃各一员马兵七丘守兵四十八名胶州营副将存营寔差操马守兵二百五十六名登登口汛驻防把把一员马兵三名守兵十八名浮山所汛驻防把搃外委把搃各一员马兵九名守兵四十七名灵山汛驻防千搃外委把搃各一员马兵十四名守兵六十九名安东营都司领存营寔在差操马守兵一百八十一名日照汛分防龙汪口外委杞搃一员马兵三名守兵二十七名本营及分防岚山张雒涛雒夹仓四海口千搃一员外委二员额外外委一员马兵十四名守兵一百四十名前代有马快民壮皆有操防之责有司不操练民壮私役杂差者如役占军人罪嘉靖间增州县民壮额大者千人七六七百小者五百二十登州设民壮五百名为圑隶营海道中军守偹领之万歴间增至二千六百九十五人分左右中前四营而沂州复设长竿手三千二百人每百人设百长一人伍长二人领之月赴州操演有警内则防护城郭外则分遣从征盖不独隶于营伍者之为兵也元时廵检司有弓手明制曰弓兵分隶各道以资防御考旧志所载沿海廵检司二十有一其额设弓兵若莱州府属之鱼见铺海仓某葫古镇逢勐灵山鳌山雄崖浮山各设弓兵二十名登州府属之杨家店守城弓兵二十一名守墩弓兵九名高山守城弓兵二十四名守墩弓兵六名马亭镇守城守墩弓兵各十五名孙奋镇守城弓兵二十名守墩弓兵九名东良口守城弓兵二十四名守墩弓兵六名行村寨守城弓兵二十二名守墩弓兵九名乳山寨守城弓兵二十一名守墩弓兵三名守堡弓兵四名辛汪寨守城弓兵二十七名守墩弓兵三名温泉镇守城弓兵二十四名守墩弓兵六名亦山寨守城弓兵二十七名守墩弓兵三名沂州府属之南龙夹仓无考按今制于旧志所列之廵检司已去其半其现设之廵检司为海主县之大沽河黄县之黄山馆福山县之八角口文登县之靖海威海海阳县之行村荣成县之石岛胶州之灵山卫即墨县之栲栳岛鳌山卫诸城之信阳曰照县之安东所设弓共逓有裁减只复知有训练者矣然弓兵之名如故是在廵检司之循名责寔耳城寨墩台志夫众志成城岂必专借金汤之固然揆诸王公设险之义则缮城坦以待不虞固守土者所不容缓也又况濵海之地尤资保障邑有城乡有寨设炮曰䑓司烽曰墩前民所以寓安不忘危之意盖綦重矣山东海上诸郡邑在明代时屡遭倭警洪武十七年命汤和廵视海上筑山东江南北淅东西沿海诸城二十三年山东都司周彦言建五总于寕海兴莱州卫八搃寨共辖小寨四十八故其时城寨墩台之设其比如栉今承平日久减存不什一然旧设之地何可诸故一一稽其在处而偹书之至其建造修筑之由高卑周广之数皆足以见昔人经昼之方尤不敢从其略也海仓廵检司城在掖县西北九十里土城元时用胶莱河运道所筑遗址犹存莱州府城本汉东莱郡治故址掖县附郭明洪武四年莱州卫指挥使茅贵修筑砖城神宗二十六年因倭警莱州道盛稔知府龙文明复加缮治周五里有奇高三丈五尺厚二丈池阔四丈四门灶河所寨城所裁在掖县北五十里砖城周二里高一丈五尺厚一丈池阔一丈深八尺南北二门王徐所寨在掖县东北八十里砖城周二里高一丈五尺厚一丈池阔一丈深八尺南北二门马停寨城在黄县西四十五里石城周二里高一丈五尺南北二门黄水河寨城在黄县东北二十里唐时建寨明崇正间增筑石城周一百三十八丈高二丈五尺厚一丈余池阔一丈深五尺敌台十二座南一门登州府城古蓬莱镇汉武帝于此望蓬莱山因筑城以为名唐贞观八年置蓬莱镇神龙三年移黄县治蓬莱镇改县蓬莱石城周九里高三丈八尺厚二丈池阔二丈深丈四门水门三明神宗因倭警增筑台二十八座今名旱城唐骆宾王蓬莱镇诗旅客春心边城夜望高野楼疑海气白鹭似江涛结绶疲三入承冠泣二毛将飞怜弱羽欲济之轻舠頼有阳春曲穷愁且代劳宋蘓轼知登州谢表臣轼言伏奉告命授臣朝奉郎知登州军州事臣已于今月十五日到任上讫者登虽小郡地号极邉自惊缧绁之余忽有民社之寄拜恩不次陨涕何言臣闻臣不宻则失身而臣无周身之智人不可以无学而臣有不学之愚积此両愆本当万死坐受六年之谪甘如五之珍击登闻安求自使买句阳羡誓毕此生岂期柘朽之中有此逢之异收吕魂魄复为平人洗濯瑕疵尽还旧物此盖遇陛下内行曾闪之孝外发禹汤之仁日将旦而四海明天方春而万物作于其党而观谓臣或出于爱君就所短而求长知臣稍习于冶郡致兹异骤及非才仰惟先帝全臣于衆怒必死之中陛下起臣于散官永弃之地没身难妖碎首为期前人登州谢両府启右轼启蒙恩授前件官已于今月十五日到任上讫愚迂之守没齿不移废逐之余归田已幸岂谓承宣之寄忽爲枯朽之荣眷此东州下临北徼俗近齐鲁之厚迹皆秦汉之陈賔出日于谯山川炳焕传夕烽于海峤皷南淸闲頋静乐之难名笑妄庸之窃据此盖伏遇某官股肱元圣师保万民才全而德不形任重而道愈远谓使功不如使而观足以知仁特借齿牙曲成羽翼轼敢不服勤簿领祗畏简书策磨鈆少答非常之遇息点补劓渐无用之身此以还未知所措国朝施闰章诗郡僻沧洲外城孤绝岛邉乱云时结蜃六月未闻蝉水气垂濶涛教裂地穿乗槎门牛女消息转茫然偹倭城在府城北海海本宋之刀鱼寨也明洪武九年指挥使谢规疏通海口由水闸引海入城中名小海为泊船所设立帅府城周三里许高三丈五尺一门楼舖二十五座神宗时縂兵李承勲以砖甃东北西三面增建敌䑓三座今名水城明蓝田縂督偹倭题名记登州故嵎夷境也三面距海为京东捍屏东海之东有岛夷焉曰日本国在汉曰倭奴至于有唐自其名更曰日本以其国近日所出也或曰日本廼小国为倭所併故曰日其名云岛夷之地为国者无虑百数北起拘邪韩南至邪马台旁又有夷洲纻屿皆倭种也附庸于倭是故倭之强悍东莫敌倭奴捎字赋性以狡狎习波涛若凫川然艨艟巨船东风张帆瞬息之间百有余里其具有铠甲有戈矛剑钴锋淬锷天下无利铁焉昔者元人东征舟师十万业于平台岛得生还者三人耳是虽元之佳兵不祥而亦倭之恃险善也厥后航海报怨燔城郭抄掠民庶濒海而南自青营以及吴越广罹其我高庙之逐元氏革夷咸臣倭尝入贡矣后胡惟庸之不轨也倭寔阴预其谋遂拒绝之载于祖训者可考也是以沿海之地设诸卫所堡寨屯兵防御至于文庙继统倭复入贡夫拒之者讨逆之成也纳之者怀远之㤙也㤙威并施庙谟宏深矣永乐戊戍立帅府于登新城即宋刀鱼寨寔御倭要冲命宣城伯卫青镇守而恊以都督李凯赐以玺书符验佩以关防节制三营坚诸卫所成化丙申命都指挥高通来改为搃督偹倭使与臬偹恊议行事迄今仍之嘉靖乙已临清卫指择使王民子承大司马荐之曰若子承可当一面之寄遂擢都指挥佥事建牙于此乃考首询故叹曰伐柯伐柯其则不远光进故自开府以来几百七十年当是寄者已数十人矣名氏漫无纪载日月于泟多至湮没不傅于是稽诸厝牒以侯伯来者二人以都督佥事来者二人以都指挥使来者一人以都指挥佥事来者五人以署都指挥佥事来者十三人以都指挥体綂行事来者六人其之列于督府都司虽异名之为镇守总督虽殊而傋倭之责任则同也廼采其名氏录其里址次其爵位歴月之槪勒诸坚珉树诸堂左以昭垂永久介武举千户施礼来问记于予予曰公署题名非古也其昉于有唐诸署之壁记乎至于有宋诸署之题名记则刻之石矣我朝中外诸署咸刻题名记独登之帅府未之有也夫记者所以张善而不党指而不诬竦神示人不朽之义也夫何居位而自记者则媚已不居其位而代人记者则媚人春秋之旨盖委于地矣予尝询堵老兵言帅于登能惜士如子而得其心者前有卫宣城伯后有徐永康是以至今有画像在兵家饮食祝之编询诸师亦有可録訾者吁可畏哉夫诸卫之兵困于分番三营之兵困于资装而有司之餽饷困在告乏由是近者潜匿远者逃避而行伍尺籍空名鲜寔长頋却虑者之所寒心也近者癸未俀奴入㓂寕绍震惊此殷鍳也万一不虞何以取刘广寕之㨗乎有不可仍而机有不可缓者此则縂督者之责而非草病废者之所敢闻也王都阃民之来申阵之法而习蒐狩之礼师律既和军容丕肃君子四王氏之子有宣城永康之风矣帅府题名之举后事之师也虚其左方以俟后之来者国朝徐可光增置天桥铁栅记登海郡也三面鲸波万家蜃气俪然称东国雄藩焉故郡城翼峙海陬控引巨浸虑其孤特更设水城齿頼唇安车资辅立依倚盖甚重也頋氶城北隅突兀波而中开广浦以泊艟艨城缺丈余以通出入上横巨板名曰天桥制城善已独天桥之下不设关关咫尺怒涛飞帆迅驶倘㓂䑸突犯阑入周垣仓卒张皇堵御无策是天桥非通行之口直揖贼之门也水城有事廹近郡城敌得所慿我失所恃是水城非维干之助直借㓂之资也夫郡城必不可无水城水城必不可无天桥乃以天桥一潦全使水城失其利郡城滋其害犹不思所以严扃錀固防闲非所称虑患周详御侮镇宻者也余以顺治戊戍拜命登当海氛昌炽之时值年土斁残之后彷徨守夙夜靡寕审视天桥尤深顾虑谓塞以门关风涛之喷薄可畏甃以砖石舟师之作止难通爰采众谋最宜栅闸䟽其罅任潮汐之往还宻其棂杜奸宄之窥窃无事则悬之而舟航不阻有事则下之而保卫久完外施铁叶攻击无虞内坚材久长可恃偹万全之纤漏图永逸于一劳议罔有踰焉也已于是详久各宪日庀工始于已之秋竣于庚子之夏愼司启用久恊舆情而登之両城遂若封函谷以丸泥更无不测震惊之恐矣兼设郡城水门板闹三座亦以铁叶固之计费共一千五百有奇惟时民资方殚国课正殷加派不堪关支不便邉督抚许公文秀直指程公衡兵道朱公廷璟寔捐资首倡而同守马君思才司李彭君舜龄陆佳司李王君鼐以及蓬莱令成克襄黄县令王作福山令申修招远令张作砺栖霞令翟进仁寕海收王之仪文登令李荫澄咸志乐输蓬莱丞王启疆尤克任综理虽余亦裁俸赞襄要不成事因人何敢自矜劳勖所患燕安日久渐底废弛或忘㔙始之艰不时加修葺焉则非所兾于将来而不能不几几望之者是为记刘家汪寨城在县东北四十里石城周一里高二丈五尺厚一丈三尺池阔一丈深五尺南一门楼铺五座觧宋寨城在县东北六十五里石城周一里六十丈高二丈五尺厚丈余池阔一丈深七尺南一门楼铺五座卢洋寨城属福山县在县西北五十里与蓬莱接壤砖城明洪武二十九年百户张刚所筑周二里高一丈七尺厚一丈五尺池阔一丈深七尺东西二门楼铺六座福山县城金天会中村登州之両水镇置县本土城明永乐九年傋御千户周玘重筑砌以砖石周三里有奇高二丈四尺厚二丈池阔一丈五尺深八尺三门崇正间增置炮䑓八座奇山所城所裁在福山县东北三十里与寕海接攘砖城周二里有奇高二丈二尺厚二丈池阔三丈五尺深一丈楼铺十六座清泉寨城属寕海州在州西北四十里砖城周二里高二丈五尺一门楼铺六座寕海州城本汉牟平县金大定二十二年置州旧土城明洪武十年指挥陈德砌以砖石周九里高三丈二尺厚四丈池阔三丈二尺深九尺四门神宗二十二年知州张以祥增修城楼并敌台十二座金山所城所裁在州东北四十里砖城周二里高二丈三尺池阔二丈深一丈二门楼铺二十座威海卫城卫裁今为廵检司属文登县在县东北一百二十里砖城明永乐初周六里有奇髙二丈五尺厚一丈二尺池阔一丈五尺深八尺四门楼铺二十座靖海卫城古名普庵郡明置卫今改为巡检司属文登在县南一百二十里石城洪武三十年筑周立里七十一丈髙二丈四尺池阔二丈五尺深一丈东南北三门楼铺二十九座寕津所城所裁在文登东南一百二十里砖城周三里髙二丈五尺厚二丈三尺池阔二丈深一丈四门楼铺十六座百尺崖所城所裁在文登东北一百四十里砖城周一里髙三丈池阔一丈五尺深九尺东西南三门楼铺十五座荣成县城古名天水郡明置成山卫今改为县洪武三十一年置卫筑石城周六里一百六十八步髙一丈八尺厚二丈池阔一丈五尺深一丈四门楼铺二十四座山所城所裁在荣城县东南一百二十里砖城周二里三十六丈髙二丈五尺厚二丈池阔二丈深一丈东西二门楼铺二十九座海阳县城旧为大嵩卫今改为县砖城明洪武三十一年指挥邓清筑周八里髙一丈九尺厚一丈五尺池阔八尺深一丈四门楼铺二十八座海阳所城所裁在县南十里砖城周三里许髙二丈厚一丈二尺池阔一丈二尺深八尺南西二门楼铺二十九座大山所城所裁在县西二十里砖城周四里髙一丈五尺池阔一丈深七尺四门楼铺一十五座行村寨古髙戍也在县西境寰宇记魏司马懿计辽于此置戍金时因旧址筑以防海按东坡论髙奉进状云伏见熈寕以来髙入贡至元丰末十六七年间両浙淮南京东三路筑城造船建立亭馆所在骚然又除竞奉使髙图经云元丰七年自宻之板桥札海而往则此戍或亦当时祗侯之所欤南龙湾镇海口近检司城在诸城县东南一百三十里石城周一百二十丈胶州城本隋胶西县治土城明洪武千户袁正重果八年千户申义甃以砖石周四里髙二丈厚一丈二尺池阔二丈五尺深一丈五尺三门角楼四座敌䑓八座齐乗云胶州宋移临海军理此大德间东岳庙碑云临海军治胶西为东武剧邑盖控东南海道风颿信可全吴楚灵山卫城卫裁改为逃检司在州东南九十里土城眀洪武二十五年指挥佥事朱兴筑永乐指挥佥事郭景易以砖周五里髙一丈五尺厚二丈池阔二丈深一丈五尺四门夏河所城所裁在州西南八十里石城眀洪武间灵山卫百户成筑周三里髙一丈七尺厚二丈池阔一丈五尺四门鳌山卫城卫裁改为逃检司即墨在县东四十里砖域眀洪武二十一年卫指挥佥事亷髙筑周五里髙三丈五尺厚一丈七尺池寛二丈五尺深一丈五尺四门雄崖守御所城旧例鳌山卫今裁并即墨在县东北九十里土城周二里浮山守御所城鳌山卫今裁并即墨在县东南九十里土城周二里栲栳岛巡检寨县东北九十里土城仅存遗址石臼寨所城所裁在日照东南二十里石城周三里有竒髙一丈四尺厚三丈池阔三丈二尺深一尺三门楼铺十五座国朝方正玭诗江淮红粟达神京转运都由石臼行较室氷销㽞楚客然堂银甲拨蛮筝悬灯洋货舟中市揷汉虹梁郭外城坐拥机貅当地险偹倭分设水师营东牟回首是尸乡三岛横云入混死怪英雄无姓字幻成楼阁入文章椒浆逺吊较龙宅蕙圃常占草木香曾记年时登日观铜钲侵晓挂扶桑夹仓镇逃检司城在日照东南二十里石城周六十丈安东卫城在日照南九十里南距江南海州七十里石城明宏治三年筑周五里髙二丈一尺厚二丈池涧二丈五尺深八尺四门东接日照诸城直逹斋堂岛大洋为南海重泛眀王世贞提兵安东海上诗新提千向东方剑客材官士束装桃叶衘珠勒马梨花半吐绿沉枪拍天涛拥军殾合驾海云扶阵气扬莫笑书生无燕额斗来金印岀眀光明洪武五年立墩军例设五名堡军例设五名各有泛地分辖于营弁逃司神宗七年副使蔡叔逵置墩军田每名二十畆今官制数更地无专辖墩军田固不可考即墩台故迹皆湮没难稽按省府诸志所载现存炮台曰三山岛曰天桥口曰八角口曰之罘岛曰祭祀台曰龙口崖曰养鱼池曰石岛口曰马头嘴曰五垒岛曰黄岛口曰丁字嘴曰黄龙荘曰峰山口曰栲栳岛曰董象湾曰青岛口曰唐岛口曰古镇口曰亭子栏曰董家曰宋家口曰龙湾曰夹仓曰曰龙汪口遽凡二十所其旧设之炮台而今已无存者凡七十所曰牡砺口曰鱼浦曰虎头崖曰海庙口曰黑港口曰小石岛曰黄沙曰石嘴曰王徐曰㟂屺岛曰黄河营曰安子口曰刘家汪曰白石曰卢洋曰大口曰沿台曰清泉寨曰貉子寨曰威海卫曰三官营曰樵子埠曰长峰口曰海埠口曰灶埠口曰朝阳口曰池北曰里岛曰倭岛曰青鱼滩曰家鸡旺曰石岛北墩曰马头嘴曰朱家圈曰龙王庙曰望海曰长会口曰浪暖口曰白沙曰南洪曰旗竿曰琵琶口曰草岛嘴曰羊角盘曰北墩曰何家口曰金家口曰米粟曰七口曰望山曰周荘曰新荘曰走马岭曰大桥曰七沟曰登窑口曰不老人曰野鸡台曰女姑口曰张头嘴曰大湾口曰龙王口曰董家口曰宋家口曰石向所曰东墩曰夹仓口曰涛口曰涨雄曰曰岚山口然据各郡志所载明制烽堠墩堡有数百十所今存者已不及什之一二然间有遗址野老尚能指其处因偹录于后以见前人用意之周且使后之㽞心防御者亦可因旧而修复也旧制鱼铺司北墩六海仓司东墩八柴葫司北墩五西墩一马埠所北墩二南墩一竃河所北墩三马停所北墩二南墩三王徐所北墩五西墩一登州卫墩六刘家汪寨墩五觧宋寨墩三杨家店司墩三髙山司墩二芦洋寨墩六孙夼镇司墩三福山所墩二堡二寄山所墩四堡二清泉寨墩二寕海卫墩六堡十二金山所墩五堡四威海卫墩八堡四辛汪寨司墩一百尺崖所墩六堡三温泉镇司墩二成山卫墩十堡九寻山所墩八堡七寕津所八堡九赤山寨司墩一靖海卫墩二十堡八海阳所墩七堡十乳山寨司墩一玄堡二大嵩卫墩七堡五大山寨所墩二堡二行村寨司墩三灵山所南墩十东墩七东北墩北墩七西墩五夏河所南墩八北墩八鳌卫南墩十东墩三北墩十三浮山所东墩五南墩七西墩六胶州所南墩八东墩十滩东南墩六南墩二雄崖所南墩五北墩六逄勐司西墩三古镇司西墩一东墩二栲栳岛司城山墩一西南墩一东墩一钱南龙司墩三新增墩五夹仓镇司墩四新增墩三石勿寨墩十五新增墩四安东衞墩十三明郑若曾万里海防堠论自古守边不过远斥堠谨火至于海中风帆瞬息千里堠尤为要凡滨海墩台俱应尽数修复或年远为水所冲没或民居木遮蔽或仍旧贯可恃或就中加添或改移可了之所以十里内为率难了者三四里亦可墩法举狼南方狼翼既少火失制拱把之草火燃不乆数里之遥岂能接应且遇隂霾昼晦何以了望宜多积柴草火大而且乆庶隣墩相望可见国沿海卫所每衞分左右二路各设营墩官一员以千百户充之每所如卫例以旗舍充之各省以指挥一员縂其事称为提调墩哨近视为闲㪚之局废弃职守或台堠不修或噐械不整索受军士常例聼其偷安略无惩究㓂犯地方则火之号不传贼艘在内则声息之警不报玩愒废弛莫此为甚夫内地防御安危邉海居民趋避调发军旅机宜全在堠传报所系非尠小湏责成搃兵逰等官详明守墩号令风汎时月既闻警报督令逃守军兵昼夜分番了望俾无踈虞庻计之得哉眀史营堡墩台分极冲次冲为设军多寡哨探守了无敢惰稍违制輙按军法武安侯郑亨充搃兵官其敕书云各处烟墩务增筑髙厚上贮五月粮及柴薪药弩墩旁开井井外围墻与墩平外望如一重门御暴之意常凛凛也山东海疆图记六人事部船墨子曰公输般自鲁之楚为舟之具谓之钩拒此船所由始与水之具详于越絶书阖卢见子胥敢问船运之偹何如曰船名大翼小翼冐楼船桥船令船军之教比陵军之法乃可用之大翼者当陵军之重车小翼者当陵军之轻车突冐者当陵军之冲车楼船者当陵军之行楼车也桥船者当陵军之轻足剽定骑也一云大翼艘长十丈小翼九丈舟制之大无过于晋武帝伐吴王濬所作之大船连舫方百二十步受二千余人以木为城起楼橹开四出门其上皆得马徃来又画鹢首怪兽以惧江神具次若隋书所云杨素在永安造大舰名曰五牙上起楼五层髙百余尺左右前后置六拍竿并髙十尺容士八百人次曰黄龙置兵百人他若宋洞庭贼杨么有四轮激水行船如飞兴二年王彦恢制飞虎舰旁设四轮每轮八檝四八旋转日行千里杨诚斋海船序谓虞文于舟中踏车以行船破虏但见船行而不见人其用尤为神异至晋时水有飞云船相去五十步仓凖船相去四十步金船相去二十步小先登飞鸟船相去五十步则入为水面列阵之法海船之制与江船各异明代海氛屡警特重舟师故明史言海舟之制最偹其略云海舟以舟山之鸟槽为首福船耐风涛且御火淅之十装标号软风苍山亦利追逐广东船铁栗木为之视福船尤巨而坚其利用者二可发佛狼机可掷人毬大福船亦然能容百人底尖上濶首昻尾高枹楼三重帆枹二傍䕶以板上设木女墙及炮状中为四层最下实土石次寝息所次左右六门中置水柜帆炊爨皆在是最上如露台穴梯而登傍设翼板可慿以矢石火皆俯发可顺风行海苍视福船稍小开浪船能容三五十人头鋭四浆一橹其行如飞不拘风潮顺逆艟船视海苍又小苍山船首尾皆阔帆橹并用橹设船傍近后每傍五枝每五跳跳二人以板闸跳上露首于外其制上下三层下寔土石上为场中寝处其张帆下椗皆在上层戚継光云倭舟甚小一入里海大福海苍不能入必用苍船逐之冲敌便㨗温州人谓之苍山铁也沙鹰二船相胥成用沙船可接然无翼蔽鹰船両端锐进退如飞傍钉大茅竹竹间可发鋭箭内弦外隐人以荡浆先驾此入贼队沙船随虽短兵接无不胜渔船最小每舟三人一执布帆一执浆一执鸟嘴锐随波上下可掩贼不傋网梭船定海临海象山俱有之形如梭竹桅布帆仅容二三人遇风涛輙舁入山麓可哨探蜈蚣船象形也能驾佛郎机鋭底尖面阔両傍数十行如飞両头船旋转在舵因风四驰诸船无逾其速按郑若曾云船有七百料五百料四百料二百料尖之殊因贼舟不大停造七百料其余五百料之类亦以不便海改造福清等船复调发广东横江乌尾船雇税苍沙民船又有小哨草撇船军驾八浆船装火噐出奇埋伏划网船明代海舟之大略如此今制各省设立外海船称名各异要皆随地势之险易合驾驶之宜以供操防之用其在以东旧有沙船唬船江船名目今皆废去但有赶缯船反㕠篷艍船二者赶缯船自头至尾楼长八丈八尺㕠篷艍船自头至尾楼且长六丈四尺盖遇贼于岛屿萦回之处赶缯船大或不利于行则以艍船追逐故成山泛于赶缯船二之外特设艍船二东南両泛皆临大洋则但用赶缯足矣或云艍船者即福苍船也江南又有单篷艍船视㕠篷尤小东省所云㕠篷者别于江南之单篷而言也至赶缯之义尚当别考船式仿照福建鸟船盖其龙骨尖底抵御风浪为尤便凡有修造皆镇臣及海防道查验诸领部价委员经理如船拆造应领部价银一干零八十六両有竒大修应领五百二両有竒小修应领三百十六両有竒艍船拆造应领部价银四百九十七両有竒大修三百二十両有奇小修一百八十五両有竒别有津贴运料之费其银与所领部价之数同以新造之年为始届三年一小修三年一大修再届三年如船只尚堪修理仍令再大修否则奏明折造造船之厂一在登州一在胶州需用工料于修期八月之前委员领银赴江浙采办或玩视船工将应领之帑延挨不领照遅延预偹军需例降一级调用大修以四月小修以三月为限如违限至五月以上未完及控报完工转报者皆予草职督修官降二级调用船不坚固未至应修年限损坏者尿修官草职督修官降二级调用仍令分贻工竣交与地方官看守如看守不慎损坏一二只者降二级任七只以上职癸幸志云南海诸国有泥油浅番船相遇海中则用四人立于柁斗上以泥油小瓶中梹楖皮塞其口燃火于梹榔皮上自髙之泥油着板令人郎仆以水沃之愈炽所制者干泥与竃耳今官兵船不能近浅番者正畏此物也武偹志云飞艎闘舰于水中俱受命于风涛冲风破浪相机用力在人所马非舟之大小而能取胜于人之勇怯也水非鄕兵所惯乃沙民所宜盖沙民生长海滨习知水性岀入波涛如履平地在江南大仓崇明吴淞等处有之故船曰沙船但沙船仅可于各港恊守内洋岀哨若欲赴马蹟陈钱花鸟尽山等处必湏用福苍船及广东鸟尾等船盖沙船能调戗使逆风然惟便于北洋而不便于南洋北洋浅南洋淙沙船底平不能破深水大浪北洋有滚头浪福苍船底尖最畏此浪沙船却不畏此浪北洋可抛铁锚南洋水深惟下木椗明盛万年岭西兵纪云哨船内宜设捕盗一名提督船兵舵工斗手缭手椗手各二名各执镖鎗队长四名各理喷筒九龙箭各项火噐鎗门兵一名执斧头锣鼓兵二名缝刀手兼理发熕各鋭没水兵一名执镖蒺䔧兵一名犁头小镖兵一名执钩镰兵一名左右鸟锐兵十六名橹兵十六名系牌鎗挞刀手船使风则各执噐械无风则各摇橹如哨官坐驾船增掌号令一名执镖斧头両浙海防考云防御之术据险为先截杀之机在洋为易若纵之登陆则为下策彼殊死闘我兵难于收功矣故探哨莫便于刀舸冲犁必资于楼舰惟福船体艕髙大形势巍峩望若邱山建大之旗鼓风行瀚海扑贼艇如鹰鹯若遇大举非此无以取胜但其转折艰难非顺风潮莫动若造作脆薄或冐飓浪难支惟利深深难泊浅岸至小哨叭喇唬等船反觉追剿便㨗遇敌收功故或设小船当增大船当减殊不知小船止利于零贼之追捕而不利于大举之仰攻当要両利而并存之岂可因噎而废食耶惟在依期拆造底梁坚厚自然巨浪无虞兵船在外海卒遇异常飓风收泊不及人力难支事出不测者查勘的寔所失军噐姑准免赔如在近港或事势稍缓不行预防及捕舵不识风候怠缓悮事临期弃船不頋者责令官捕赔追军噐重加罚治继光云凡捕盗专一船之务无所不理凡入船者俱聴束当重其事权俾有专力无掣肘可也舵工专舵兼防舵门下攻守椗手专椗正头前攻守缭手专帆樯绳索主持调斗手遇贼则上斗用犁头镖下射敌舟掌号专接应司哨号令及独船对敌进止号今队长司一队内攻守督兵用命贼近专发火桶平时督兵习艺修治军火噐械守舱门者临敌牢守舱门平时一应家伙杠具支销昼夜出入防闲火噐海上遇敌船其为先而恃以制胜曰惟兵噐兵家噐械甚多然资以为用水陆异宜其利于海者无火噐明史中于火噐之制特详名类有二三百种縂兵戚继光云惟飞天喷筒及埋火药筒二者至易至便万用无差即火箭神机火砖喷筒皆不及也盖飞天喷筒截径二寸装药制打成饼修合筒口饼両邉取渠一道用药线之下火药一层下饼一筒用送入堆紧可高十数丈远三四十步径粘帆上如胶立见帆燃莫救故远则用飞天喷筒近则用火药桶烧之大柢火攻之法先湏自爲水偹假如一舟五十人只用十人持火噐其四十人俱执水斗水桶设敌人亦以火攻羣手倾水灭之操防明时最重舟师滨海卫所每百户及巡检司皆置船二巡海上非独水军造舟防倭也且置多橹快船无事则廵徼遇㓂以火船薄快船逐之定出哨之期初哨以三月二哨以四月三哨以五月是爲春汛而十月小阳汛亦慎防之按明史江防有哨官五日一会哨于进中地领官亦月両至会哨阅旧志如登莱即墨诸营皆设哨官其制亦与江防等其防守海汛必相其形分别缓急轻重之宜斯可知用兵多寡顺治十五年縂督三省张元钖献海防图分爲八汛一曰险汛両山相阨水多嶕石风潮不测者宜用把截如淮子口田横岛是也二曰要汛衆道必由舍此无岐者宜屯重兵如延真岛刘公岛长山岛沙门岛成山头是也三曰冲汛徃来必经驻泊定程者宜用守防如莺逰山齐岛福岛之罘岛八山岛海仓唐岛是也四曰会汛居中控制众途总集者宜立军门如登州水城是也二曰间汛潮水入小狭滩不堪驻船者宜设墩卒如古镇口薛家岛是也六曰散汛道旁岛屿暂可避风者宜用北哨如头营子二营子州汛四大十涨余然是也七曰迂汛避风入口换风出口无关正道者宜用了望如灵山岛鼓楼圈登口董家湾是也八曰僻汛支流廽曲偏在一隅者冝用侦探如柴荡是也其説颇爲详偹万里海防云每月初一至初六十五至二十等日子午之交潮汛长大沙礁平没港口流通贼船正可乘潮入防汛尤宜预偹又于每日晨昏升旗放炮于海表之髙山先声振夺知有偹不敢登泊是皆防御之良法今山东水师南东北三汛皆于春末驾船出洋廵哨秋尽乃还循旧制也其廵哨地界南汛自莺逰山东至荣成县马头嘴与东汛会旗东汛自马头嘴北至成山头与北汛会旗北汛自成山头起西至直隷交界北至隍城岛北九十里与奉天水师分界莱州三山岛以西皆沙港海口不临大洋易于防守故北汛所辖之洋面较南东両汛爲多平时弁各于洋面训练水操至五月间搃兵官亲诣三廵简阅巡抚亦再岁一至海上阅视焉明郑若曾山东预偹论倭患之作岭峤以北达于淮扬靡不受害而山东独不之及者岂其无意于此哉亦以山东之民便于鞍马而不便于舟楫无通番下海之人爲之向导接济焉耳然迩年青齐之兵多爲所掳安知其中无识海道而勾引者乎愚观山东诸郡民性强悍乐于闘倭之短兵不足以当其长鎗劲弩倭之步不足以当其方轨列万一至此是自䘮其元也所虞者登莱哭出海中三面受敌难于隄偹国朝专设偹倭都指挥一员廵海副使一员分驻二郡卫所森严墩堡周备承平日久不无废弛申明振厉庶几其无患乎虽然倭船至岸而后御之亦末矣孰若立水寨置廵船制㓂于海洋山沙策之上也尝闻宋以前日本入贡自新罗以趋山东今若入㓂必由此路但登莱之海危礁暗沙不可胜测非练之至则舟且不保何以迎敌而追击乎故安东以北若劳山赤山竹篙旱门刘公之罘八角沙门三山诸岛乃贼之所必泊而我之所当伺马者也若白蓬头淮子口桥鸡鸣屿夫人屿金嘴石仓庙浅滩乱矶乃贼之所必避而我之所当远焉者也必严出洋之令勤会哨之期交牌信騐习熟有素则来庙堂或修海运以偹不虞之变亦大有頼焉独御㓂云乎哉登州府莱二郡出于海如人吐舌东南北三面受敌故设三营连络每营当一面之登州营所以控北海之险也登莱二卫并青州左卫俱隷马策应地方语所则有奇山福山中前王徐前诸所语寨则有黄河口刘家汪觧宋卢洋马停皂河马埠诸寨诸巡司则有杨家店髙山孙夼镇马亭镇东良海口葫海仓鱼舖髙家港诸司三营各立把縂二员縂辖之在海外则岛屿环抱自东北崆峒半洋西扺长山蓬莱田横沙门鼍矶三山芙蓉桑岛错落盘踞以爲登州北门之䕶此而北则辽阳矣此天造地设之险也然诸岛虽近登州而居岛中以取鱼塩之利者乃辽阳之编伍非山东之戍卒也呌呶跳梁可畏而不可恃故北海之滨既有府治复健偹倭城于新河海口以爲屏翰且有本营之建马沿海兵防特重其责非若他省但建水寨于岛屿良有以也夫岛屿既不设险则海口所系非轻自营城东若抹直石落湾子刘家汪平畅芦洋诸处自营城西若西王荘西山栾家孙家海洋山后八角城后之人莒岛诸处皆可通番船登哭严外户以緌堂阅其本营典守之责乎文登营守御论登莱乃太山余络突入海中文登县尤其东之尽处也成山以东曰旱门滩九峰赤山白蓬头诸岛纵横沙蹟联络潮势至此冲击腾沸议者谓倭船未敢猝达然考之昔年倭㓂成山掳白峯寨罗山寨延大嵩草岛嘴等处海侧居民重罹其殃倭果畏海奚而有是哉故文登县东北有文登营之设所以控东海之险也寕海威海成山靖海四卫皆隷马策应地方语所则有寕津海阳金山百尺崖寻山诸所语寨则有清泉赤山等寨语廵司则有辛注温泉镇赤山寨诸司逶而北则拔乎登州迤而南则应援乎即墨三营建相爲犄角形胜调度雄且宻矣有干城之者其思昔年成山之变而儆戒无虞也哉即墨营守御论山东与直隷连坏即墨县南望淮安东海所城左右相错如喉関锁迩年登莱海警告寕然准扬屡被登刧自淮逹莱片帆可至犯淮者犯莱之渐也故即墨所系较二营似尤爲要自大嵩鳌山灵山安东一带南海之险皆本营控御之责策应地方语所则有雄崖胶州大山浮山夏河石洞诸所语巡司则有乳山行村栲栳岛逢勐南龙湾古镇信阳夹仓诸司其海石若唐家湾大任陈家湾鵞儿栲栳天井湾颜武周疃松林全家湾青岛徐家荘等处俱为冲要隄防尤难昔年倭㓂鳌山毒痛甚即本营所辖之地也殷坚不远其可以不愼乎冯琦东省防倭议防倭犹防黄河也夫虏患如海虽复瀁洞与天无际然潮汐有所届而止河则奔突横益迁徙无常可使平陆为河可使河为平陆当其冲决不知所问亦不知所止令倭患有能知其所向与所止者乎倭所向非辽左则天津非天津则登莱愚以为犯辽左则难入也犯天津暂扰而易定犯登莱则易入且难定中国之祸未有已也辽左皆军衞又当虏城有可守野无可掠令四方有事皆调辽左兵彼所入即我精兵处无论能守必有余我能自坚彼坐困故曰犯辽左难入犯天津畿辅重地为国咽喉一有缓急远迩大震然进可攻而退无巢穴以自守各邉之兵远者十日近者五日一唿立集平原广野以骑蹙步万矢齐发我用其长彼无所据一而胜立可芟夷故曰犯天津暂扰而易定倭水不及南兵者舟不如也陆不及兵者不如也若出于无水兵无邉兵之处被擣其一而我违其両长腹州县城不坚人无固志郡城守不足安能救人各城披靡则郡城亦难孤立北震邦畿西梗运道逰兵襍沓道路不通须我南北兵集彼已自立窟穴我反劳被反逸我反为客彼反为主我反致于人彼反致人故曰犯登莱则易入且难定也请畧陈三郡之形势齐之所以称四塞者何也东面海西南面山也正北一面绾其口北自井山南至穆陵万山绵亘二百里不絶山势西起泰山南接蒙山钩连至郡城北始尽故青州者海山之间一大都会也登莱员海险在郡东青州负山险在郡西山东海面二千七百里处处可注销于登则莱不能救出于莱则登不能救南而诸城日照北而乐安寿光则直出于青之境内而反抄登莱之后盖登莱可捍外不可卫内若外控登莱内护省直抱山海而居其会则惟青州为重凡用兵必先积饷积饷必先求颉饷之处夫有重饷无坚城非吾饷也有坚城无重兵非吾城也有重兵无厚饷非吾兵也兼此三者则可以为重镇矣青州因山势为城可据以守其人轻悍好门可训以若结以恩惠授以纪律则皆可使为兵内凭百雉外阻羣山强者秉城弱者入山以避难不空尽委以资敌壁可坚野可清亦惟青州为然故莫若建青州为重镇厚增阳广积饷饷兵以据登莱之项皆互相声立相输而内于中原添一重保障窃以为于计便倭入朝且前守如处女忽如脱兔此非进掠之兵而据地之兵非浪之兵而有前后着之兵也有如被知我空中国兵赴辽左而潜以水军秉风渡海处处无偹登莱两郡城不可知其它州县望风瓦觧必望名城以为归青素无蓄积一年耕不足一年之用若使闭城坐食加以四方避乱之衆不出一月立因矣青州之民勇私閗法公平居皆鲜衣怒马六博蹋踘逰食少比肩接踵无事尚且思乱一旦有事弃机报缓之则不减于倭急之则潜应倭今倭在大海外而不逞之徒谈之已津津有喜已青之城必可守而必难守者人心然也倭至登莱我失大海之险一矣至青州我失郡山之险二矣此一往更无险阻我无地不可而彼反可可守可进可退外倚海为门户西抱河山以而以北一面与中国衡即以信臣精卒带甲十万临之未易月定也窃忆计之倭越大海载糗构噐具以来跣足登岸而驰多不斋一月食而因粮于我海邉空润人烟稀加以逃避鸟惊汲即能得几何我诚以重兵居要地阻羣山以之清野固垒以老之宜有可膳之理故青州守则我东面以抱倭青州不守则倭北面以抱我然则青州首天下大胜大败之机也就我畿辅论则天津急子登莱就彼盘涺论则登莱便于天津就彼进犯论则登莱急青州就我控抱论则青州重于登莱山东六郡青州城坚固第一地险要第一然则建青州为重镇一定不易之策也谨献其说以俟筹国者釆鸟刘应节海岛悉平疏臣等㸔岛民盘据三十余处固三十余年时入难于势重难于驻逐惟设官両处协同缉摘使居者不增来首渐止侍郎汪道昆所议庶为得策但海水无注岛与分峙半夜扁舟千里在内不能周防在彼岂肯待如壅水心决养痈必溃虽幸司前之稍安终贻后日之巨祸臣等日以养为忧每吴兵官李成梁巡按史郭思极计杀之切晋之则遗患佯示剿摘以寖逆心曰为招抚以系归念必使岛无一人庶可患绝両省因选乖觉丁男数人同都司蘓成勋执票驾舟徧赴岛中恳恳宣谕一则为尔等虽有旧犯罪今両奉诏书通行赦免一则为尔等祖宗田墓俱在辽地安忍久弃一则为尔等已徃粮差亦不退赔一则谓后幇军幇马通不许攀扯此正尔等生还故土保全身家之时失此不从今造楼船百只会发镇城家丁选锋前来荡平巢穴于是尔等进退无路虽悔无及每岛俱逐一宣布岛民感泣极口称硕回卫其中间桀者恐系诱回擒拿治罪议令岛首罗景桐等八名随蘓成勋见廵按御史又至广寕见张巡抚以探进止皆许以复业免罪又量赏米布各首感悦而去比至二月未见回岸消息张巡抚屡行文查催谈郭御史因岛民已顺不来必畏卫官恐吓因带蘓承勋先出巡金州再差人徃谕各岛闻知先有张辅等八十二名口上岸见郭御史面加安谕又行给赏张巡抚即行分别壮丁老糿酌给银粮由是欢唿传布终及半年共四千四百有余尽数回还张巡抚仍恐未的人重复差官查勘取安挿地方邻及荡平居巢甘结并花名卫所领认册状前来又行寺及蘓承勋等逐一再行安慰务令得所去后今据前因为照天下之患养成者甚于激成平患之方既乱者难于未乱今岛民潜住已非一日节年为害尤非一耑始本罪以逃生后敢负险以怙乱每紏衆驾船潜赴登莱行刼彼中姦民秉机为盗莫可究诘一害也両镇逃军逃民杀人亡命之徒利具送趋为渊薮二害也沿海人民捕鱼为生多被抢夺甚至沉其人于海而夺船以归不敢赴官司告诉三害也朝鲜相去甚近每刼其财物马匹公然赴州县变卖不敢缉捕四害也逃军半渡中流尽夺其行资而沉之海在辽以逃伍行原籍清勾在原籍不知生死五害也先议起发未有一人敢至其地敢一言者此起发之説不可行也后议両镇发兵夹勦但彼以逸居岛内我以劳趋海中计岛三十余处非官兵万余不克非巨舟数百不济公费之多粮饷之耗固不可胜纪即舟师近岛彼其肯束手就且此辈习干潮汛凿舟焚舟之事惯习已久我军一挫官船官兵俱归覆汶即使力以尽勦但叛逆未甚而王石俱焚上朝廷好生之德下伤数千无辜之命此央勦之説不可行也又谓止宜严加巡逻来则防捕去则勿追不必与较然各岛物产甚多赡养极便今盘住未久处置已难年复一年转相附雄长一出号召为乱如周御史所言淅直滔天之患安保必无况明在上威如雷霆而使捕逃有衆南不属之山东北不属之辽镇可乎但此辈盘据海洋年深人衆治之急是促之使乱也付之不问是纵之为乱也待其大乱而图之其难有百倍于今日者矣故揣时度必使尽数招囬方得永无后患但其徃抚也宣谕失机则亵威而辱命风帆不稔则覆衆而䘮生因选差都司蘓承勋入岛招谕反行苑马寺卿朱金今代事佥事贺溱巡查海道副使杨家相偹倭都司姚天与协力催督今不出数月尽数招囬凡房室井灶及碾磨居食所需之物俱荡平无存不加一刃消数千里根据之不戮一人平数十年痈肿之患今复叶者已踰四千若后日生息者何止数万计辽镇各衞在册之军未有见在如此之衆查各邉招降之例未有归正如此之多拟各省献㨗擒斩之功亦未有生全如此之甚者且徃返海涛半年以外不伤一命不覆一尤为异事盖由我皇上九天垂雨露之恩万里普生成之化故百神受职驱逆命者相率朝宗沧海效灵俾反侧者各全躯命伏乞敕下兵部细加查议将各官分别陞赏以劝有功再照患每积小成大谋当谨始虑终登莱沿海诸岛旧有州县姦民始利辽人交易継辽人潜居一人勾引数人一岛蔓延数岛両地官司容隐推诿坐视因循养成厉阶几至大乱令虽荡平若责成不专禁缉不宻恐日复一日又蹈前辙臣等反覆思善后之计其议有四一口专责成查得登州都司今改都司金州守偹原为偹倭防海而设近倭㓂絶迹而岛民初平似应不妨原务悉令辖诸岛每当三月六月九月约日登舟量带兵卒徧诣各岛搜捕一次每月委官搜捕一次如有一人一家在岛潜住即擒拏到官照谋叛未行拟以重罪如敢拒捕许官兵登时杀死勿论如登莱人先在岛勾引罪坐登州都都司辽东人逃至岛潜住罪坐金州都司仍此项增入勅书以便遵守其辽东苑马寺卿山东廵察海道副使亦要时时稽考各岛有无居人分别功罪终呈报両镇抚按以凭举庶各官不敢推诿而岛民不敢逃匿一曰严防守金复両卫地皆濒海如石城广鹿长山诸岛皆卫所额地去岸远者二十里近者不十里见有军余在种纳辨粮差卫所官亦不时赴岛催征与登莱远岛不受官法者不同除将岛民安挿各卫城堡外内有男妇不及一千原系前项岛内旧有田产亲族者若一概勒令登岸恐居食俱无相将就毙合无将前三岛各建公馆一所移本卫官一员在内专住如守堡官之例编岛内旧军为堡首以新来者附之凡征粮纳差倶属本官钤束本官俱听金州都司节制但有罪犯及谋逃别岛者拏送苑马寺拟罪以絶再逃之望一曰加存恤岛民初归携老扶㓜家口众多贫病相仍极可怜悯职等已行于金州仓库照人口多寡大小量给银粮又将原遗田房许其取赎近虽相安但各卫捕军幇军买马养马之费俱按照所丁出银此軰初到居产且无安能办纳又畏卫官追究已徃罪疑畏靡定合无先给印帖准免以后杂差十年其已徃罪犯不分轻重遵奉隆庆六年诏书悉与宥免以广朝廷浩荡之息以慰各丁生还之一曰编船只查得国初山东俱以本色饷辽故通舟楫今山东本色既不可卒复则海运之说必不可竹若両处私船不禁是仍开递送之途也合将海岸民船规制不盈丈每口不三只全其搬运米薪捕捉鱼虾仍编立字号籍名在官旦夕听岛民查见今私船大者给与官银改为官船别为印记聫系海岸专官看守以偹公差廵岛之用小者照前由数只其余心行噼县如有不行告官私造船只者卖者买者枷示本地原船入官其余归并渡口申严讥察设立保甲禁革科敛拨给荒田候复墩堠及未尽事宜职等见今应行者行应禁者禁不敢缕缕条陈以上渎天听至于建都司衙门于登州见奉钦依议有次第但今岛民已归似应停止以省劳费并乞勅下兵部通行酌议题覆行臣等遵奉施行国朝陈谦条陈节略窃照沿海地方每多失事贼艘饱扬而去缉捕无从皆由口岸辽阔汛广兵单水师一营鞭长莫及除州县海口水浅不能泊船者姑缓置议外其水深可以就岸者宜急选乡勇而团练之寓兵于农寓于守最为简便请条其法一每家门牌内签壮丁一名每十家举一牌长除牌内老废孤寡母庸挑选外余者以年二十以上每牌止用一人每十人统于一牌长一每五牌长内举一材勇人者为练长每一大村内无论十牌长与二三十牌长搃以同甲为主举一材勇人者为练搃壮丁牌长指挥牌长听练长指挥练长听练总指挥如沿海稍有警息各练搃听文武官会同调遣一民间所有噐械如刀枪木梃随其所习之用如有善于弓箭鸟鎗者官给注册一民间齐集丁众或以铜锣或以钟鼓听其随便自为立号一凡应防应御之处听地方官相机筹划如应用若干练总用印信小旗分传各总或不足数则益以附近之练总如旗到而练总不到练总到而练长壮丁不到以法惩之一无事时遇春秋令节地方官分廵阅勤者犒赏如有事防御果能打退贼船擒真贼者分别以次请赏如此训练有方永远遵行与水师陆泛互相犄角可无頋此失彼之虞即地方居民亦可有恃以无恐矣沂州府志曰倭之所以为㓂者以其知海道也自明初招谕入贡徃来习惯始犯辽东継犯江淅后犯山东虽竭力驱之而彼谓可试也况倭四面皆海于闽淅为北隅至辽东远而闽淅近若淮山东则在远近之中其入㓂也每视风之所之在江以南者不论而在江以北则首犯淮扬以为犯日照之渐次而及莱及登盖其在大洋而风歘东南也步州洋乱沙入塩城口则㓂淮安矣入庙湾港则犯扬州矣再越而北则山东矣日照者山东之首冲也故安东卫尤为要倭勇而戅不甚别生死每輙捉刀而舞无能捍者又善设伏以寡击众然陆则骑不若北兵水则舟不若南兵故南当扼之于海北当殱之于陆海则沿海宜设卫所以待陆则宜开屯田筑堡戍之倭至互为角逐蔑不济矣徐绩蓬莱阁水操记登州北濒大口其山曰丹堐其最胜者曰蓬莱阁士大夫燕逰歌咏必集其处盖不独海市幻形盪摇万象有珠宫具阙之奇而风㠶沙屿灭没于沧波浩淼之区云物诡殊顷百変意古高世隐德之士若安期羡门之徒犹有徃来栖息于是中者明季倭犯朝鲜登州外接重洋距朝鲜不远故御倭之制为特偹既于城北增筑水城而水师兵额最广至分营为六近制但有前营设兵六百余名分南北东三汛百数十年来海波恬息民生不见有犬吠之警反得倚巨浸为天堑而鱼塩蜃蛤不待他仰而足黄髪垂髫皆熈然自遂其生岂非国家教灵遐暨寰海咸賔吾民父子祖孙其涌濡于郅治之泽者为已深哉间尝按图考志得故学使施閠章海镜亭记谓此亭先朝䑓使者阅水师处而讶今武偹之不讲也久輙为之低三复感二百年来前后事之异而叹本朝之治化为独隆又念使兹土者荷圣化之帡陈得优闻月苟禄以冐迁者亦复不乏其人是则登覧之余又可以动旷官之戒也三十七年秋余以阅兵至此得逰所谓蓬莱阁者于焉勒习水师纵观诸艘扬㠶捩舵徃来驶疾之纷纷而縂戎窦公复募善水士教以蹴波列阵跃入深潭计三四丈余而腰以上不没藏火药具于帽檐旁侧忽焉礟教四起与洪涛教砰訇互答炬羃重溟廽风环云滃雺乱博望迷离已复各出牌刀相斫撃撇旋左右出没如神余为目眩者久之爰加厚赏以旌其能窦公特请余为文以记之余既叹本朝治化之隆幸斯民得生海不扬波之盛世又嘉窦公之勤于其职而余得借是以讨军寔时训练庶非无事而漫逰者公又检得大小奅位五十四具为故时兵所不载一一稽其在处而籍书之此皆海防军政所关于事为可书者遂不辞其请而为之记若夫良云涛之壮观而肆登覧之奇怀前人之所述者侈矣余又何以加焉窦公名璸山西平定州人山东海疆志卷人事部商贩班氏谓货通然后国实而通财鬻货者曰商商不出则三寳絶其何以足国而富民故牵车服贾儒者不废而齐之富强实始于鱼塩之通今武沂青登莱诸郡山面海地陿且确黍穄所产不足以供终之食给生不甚舒愉故其民多贾大抵借辽东以通有无凡食用财贿咸仰给焉驾短楫凌惊涛所在皆然也盖设防御以安民尤必通财货以厚其生此皆任海疆者之责也故继之以商贩至其利害之宜则明副使陶朗先论之详矣变而通之是在存实心而行实政者明陶朗先登辽原非异域议职府于四十三四両年设厂煑粥赈救饥民因登地僻在一隅本地既已絶粮商贾又复难至百万灾黎嗸嗸待毙惟有辽阳与登相望一水可通而又闻辽民苦于粟多无从贸易具禀両院请弛辽禁大约谓登州粟价每市斗且及一金而辽价每市斗仅一钱程途切近朝发夕至无淮米迂阻之艰水道平夷无漕陆运之苦随䝉抚院一面具题一面发给招啇路引职遵奉招徕共得商粟二十余万再发官兵唬船八十余只徃来接运而街衢充溢市价骤平厥后麕至愈多登粟之价反贱于辽而孑遗之众始欣然庆更生矣此当日之景状然也然疏未奉钦依以危急暂通者以事平即禁辽粟乍涌发粜不行辽商贮粟登城日久红腐再欲运还故土而海禁又䋲其后始所为慕救荒之招而来者今且自捄其身之不给矣于是有如佟国用沙禄匡廷佐軰或甘弃粟而遄㷌如丁后甲芳茂李大武軰或至流落而难厺相率而主控于职者日数十百人其词如怨如诉盖谯职疏禁之议聀始之职不能终之而此数十百人职招之来职又不能利之徃也职乃泫然对泣尤不胜怅然心深慨夫登州自有利而自失之乃仰给于辽迨辽稍有利于登而登又以此困辽也请先言登辽不可相离之故而后及登辽相通之利可乎我太祖高皇帝肇造夏再涤干坤其经营天下何所不周寕不知登辽与倭共此一水又寕不知辽于京畿陆地相接登于辽左隔水如壍而卒属辽左于山东也岂无深意厥后判辽东与山东而二之宜其一判不后相关矣乃自正德年间疏通海运而后如嘉靖三十七年辽境阻饥从廵按辽东御史陶之请而转登莱之粟以捄至万厯十四年辽境又饥从海盖道按察使郝之请而又转登莱之粟以捄至十九年倭奴侵犯朝鲜大兵东剿又从廵抚山东都御史宋之请而转全省之饷以饷官军又从廵按山东御史何之请许商人由海贸易至万厯三十年间又从廵抚辽东都御史赵之请添设辽东海防同知而商旅乃为之大通至三十七年因登州总兵吴有孚以兵船兴贩私货山东辽东各抚按两院奏立海禁合言之登辽两地通者其常也不通者其变也精言之登辽海禁无事尚能禁也有事未有不议开者也然曰无事禁之既无事矣将马用禁曰有事开之夫有事尚议开矣无事又何为禁议者曰与其有事开之无事禁之不若无事开之有事禁之与其待有事而开之而令两地扞格不相习又不若乘无事而尝开之使两地旋相为用之为便也昨三月间辽东按院不尝以此说疏请于朝乎内言辽之通登有利六焉彼辽言辽尚未及于东省之利也职调登州而通辽东其利有六一曰粟谷通则丰凶相济而地方可保无荒乱也四十二三年东省之饥至于父食子夫食妻东省之乱至于攻城池刼库狱初犹斗粟千钱后至絶无粒粟甚有抱金而自缢者为荒为乱皆起于无可疗饥耳登州以辽粟焱至乃免此厄其期效大验也诚使先无禁辽之令则辽闻粟贵将不召而自来其来常继其粟常盈何至死亡遍沟中而潢池接踵也由此以推而辽之需登当不异于登之需辽辽为境安危所系尤自不小胡可谓昨年轮运为一时之计而非久长之算也二曰货殖通则农末相资而军民可保无逃亡也登之为郡僻在一隅西境虽连莱青而阻山介岭鸟道羊肠车不能容轨人不能方辔荒年则莱青各与之同病而无余以及登丰年则莱青皆行粜于淮徐沛而登州独无线可通之路是以登属军民不但荒年逃安年逃也故登民为之谚曰登州如瓮天小民在釡底粟贵斗一金粟贱喂犬豕大妾頼粮逃大荒受饿死谓有无之不相应也盱彼辽阳一水可渡也是天造地设以为登民生路者奈何天固与之人固絶之诚令登辽两地不为禁限则商贾往来络绎不絶不惟登辽邉腹之间徴贵徴贱人可使富即青莱淮泗皆可与登辽转相贸易则登州且为一大都会奚翅丰年败粟可以完粮且市侩牙䜿之业俱可自食其力而何患户口之不殷繁方舆之不充实也言登而辽可知也辽不通登更有何术以富之否则相通之法又何惮而不为也三曰汛哨通则守相应而兵食可以互酌也登辽两境俱设南兵以御倭初谓其习于水与北兵殊耳然登州营南兵多至二千八百余名坐糜厚饷二三十年既不闻与倭夷有朿矢之加亦不闻与辽东效丰臂之用费东帑五万六七千金识者已自之辽东为一大镇而所募南水兵止旅顺营五百名耳以之偹哨探则不必如是之多以之当折冲则何至如是之少倘遇有事能不调登兵以充之乎欲调登兵可以素不识辽路者应之乎及查登辽防信登兵出城五百里至皇城岛为信地辽兵出旅顺四百里亦至皇城岛为信地则知春秋两汛两营之兵原未尝不往来水也且四十二年旅顺兵船久枯坏特遣把搃唐尧弼驾至登州庀材艌则知辽之水楼橹又不能舍登州而别为坚利也独奈何登兵饱食安眠老之陆地旅兵孤悬一堡徒守枯鱼水道既通谓宜无事则合操以习水出汛则更番以轮戍守或每年于春秋二汛中先期择抽数日聴登州縂兵与旅顺守偹轮管一季于交翏䖏所如皇城岛䓁䖏操演水俾指臂之时时服习庻临时不至仓皇此武事之有禆者也而又有可议者御倭专重水而南水兵二十年不闻水则与土兵何异乃土兵每名月食粮九钱而南兵每名月食粮有二两一钱者有一两七八钱者最少亦不下一两四五钱则多费饷金无谓也人谓南兵乘船惯便北兵乘船股栗此诚有之然在习与不习耳窃见登民专以捕鱼为业乘潮出洋目不加瞬此独非北人乎况今在唬船充火兵者半系北人安见北兵之不可以水也今若南兵时演水即酌于船中兼用一二北兵以渐教演行之乆久北兵皆知水即以土人充水兵而以北兵之饷饷北人南兵之在陆营并不习水者不可散归以省饷乎饷省而泒征自少此亦与氏同休息之急务也四曰舟楫通则水道相习而缓急可以为用也万歴十九年倭㓂朝鲜大兵抜欲觅舟师不得而招太仓州沙船以为舰沙舡者商船也用商船者何以官船价轻料觕不倚命耳国家既防登人而恐其构倭则奚不并防倭㓂而虑其入乎设或朝鲜乞师如十九年故事其不能不募沙船甚朋也平时则防啇舟如巨㓂跬步不许动移有事则招之于太仓旦夕惟恐其不至抑何愚已孰若无事之时俾俾啇旅出于途家有沙船人知水性有事之时一可云集也至于海啇虑其通倭则或编定字号或给引刻期或造成一式非家良善者不得驾使非保结的确者不许开行况由登逹辽不及千里非若浙闽之海杳范无掾给引于比验泊于彼违限有惩蒂有禁自然不能为奸万万不必计倘曰国家何患无金钱作舟檝而焉资此啇船为殊不知沙船一只非八百金不能造无事而议兴作衆必以为迂浩之而徒若清人之在彭则又终归于涣析未有东海有事而不思招募沙船者也五曰禁令则海贼屏迹而草莱可辟以为利也由登至辽之路从东北行而海中诸山如螺如黛遶于登辽之问俗谓之岛岛有在登境而应属登辖者有在辽境而应属辽辖者其中灌莽隂森鞠为茂草者固有之乃平衍膏腴可井而耕者不少矣自登辽戒絶往来而海中诸岛一弃而不问海贼乘机盘据其中非夏非夷自耕自食问之辽曰登之流民也问之登曰辽之捕㓂也如刘公岛一处威海衞不百里海贼王宪五造房五十三座凖而有之聀督率汛兵逐其人火其庐而其地见在丈耕他如黑山小竹庙岛钦岛井岛等䖏业已开由八千余亩此外格于海禁不得而问之此軰不靖将㓂在门廷而又奚用远虑倭也诚令登辽水道不隔则汛舸有稽查民轲时有往返被兎营犬之軰司不能濽藏岛中膏地刻大可以为薪焚畬可以则赋即令黑山䓁䖍募民仁种初川三年设令纳谷再耕三年议照开荒例纳银再越三年可成沃土即照内地科粮见报抚按両院作止济迹充饷则何独以诸岛而不然其为利亦既彰明较矣六曰啇贩通则货财毕集而国税可因以为课也日辽东按院疏请通辽谓山东不通于辽东尚有六通四辟之辽东不通于山东止余山海一线之路且谓辽东形势东南则庙鲜正东则建州东北则北关宰赛暖免正北则歹青诸夷西北则贵笑诸夷而旧辽阳既去则炒花诸夷反进而收马于两河之间㣲海之咽喉无几而三岔河又为腰之势此其为辽东至深远也但常人狃于目前苟幸无事山海一线不以为危而反欲借此一线以为国税之咽喉在路有恐山海关之税坐而登辽两处瀚漫不可稽查者殊不知九之逵终出城门之千章之干不离孚甲之恨由山东逹辽虽由大海而水路必由之途未有能越旅顺口而飞渡者也今旅顺见属辽东原与山海关同一枝泒而近金山厺旅顺不远原设有海防同知一员专管海务莫若并以税务令其兼管稽以海盖道臣以山海关部臣万一山海之陆税稍则旅顺之水税旋溢况海运轻使徃者必多计其所税山海关之外未必不有嬴余况事权尽属于辽东则国税仍归于山海旅顺口之熙攘孰非山海之金钱合旅顺口与山海关之金钱又孰非国家之利耶以上六皆下访士民之同情上稽祖制之深意质之事理既可行酌之边计亦无浮故敢即与论而为请且而世犹有难六者不曰恐海船之通倭也曰恐邉军之逋逃也抑不思国家因近倭而为金辽也令并力以拒倭乎抑欲登拒辽辽柜登乎果登与辽皆为拒倭而设也政如同室之捄然平时耳目交相识噐用交相习而后临事可使相救如左右手也奈何不忍拒敌而徒自相拒曰北防倭也则不知何䇿也至于逃军一项何地无之亦何地必欲以海为限虑辽军之逃而以不通海运壍之矣彼大同宣府寕夏延绥邉皆无海者将特凿一海以界之乎察异杜隙存乎人耳人之不求而乞灵于海一事偶失遂欲指喧以禁食可乎哉语曰利不百者事不举害不百首事不废通之事在辽先有按疏之六利而在登尤有今议之六利而害则无之似乎无不可行者若夫天津一路莱州之民往返最便此又属在内海防警策应皆与山东青登莱武德四道相关载在仍书则又不必于议通自随时可行者也徐应元辽运船粮议东省六郡惟有登州僻居东隅阻山环海地民贸易不通啇贾罕至非自今日然也即向来所淮啇亦只至胶州行村而止未有涉歴成山之险勺求刀锥之利者迨海运一开淮啇足该本府节院道明文自四十六年迄今招啇之示南至淮扬北抵德津不啻数十丁兵复奉督饷部院召买三十万之檄再行揭示今又数阅月矣并无一啇来应及查南贩淮安有子母之利而无涉波之虞北抵辽阳有戎马之警而兼风涛之若今淮啇实无一人来非禁之不使南往也南徃尚且不应若令北至辽阳又谁肯舎平就险而应之至以钱银易来必湏加值然与其加值招啇而啇不来母寕加值于民而民可办是阴为救人以寓自救之术也然必其有银而后有粮也乃库藏空虗即欲加值于本地而无米之炊将能之为今之计宜总计登莱新旧辽饷并起运之银为数不足更湏合之通省加泒之银田粮计价先行借发庻可措手故稔即多方储蓄以待运歉则通融转输以济急总之完此三十万石而止此犹就召买三十万石而言也若总计四府通运之数年之豊歉银両之多寡又不可以一定拘登莱岁稔则籴买于登莱登莱歉不妨籴买于青済而计所加之值作为搬剥之费总之完此六十万石石而止然粮偹而船不给亦安䏻飞渡乎又湏雇造为急而雇造之任当转委府佐以董其事则任专而事克済夹说者曰登莱程近而造船有未造驾使有人收买有米以专属之然为路程近者彼济青独不有近海州县乎登之莱文莱之胶即不俱转成山之险而远于済之沾利青之乐寿乎至于山多沙碛地尽斤卤产木有几即有几许杨不以之造船恐难涉险而任重载也捕鱼之軰不敢一到深洋驾筏之流安能善持橹棹乎故买粮惟有先偹多粮登莱両府分任之而船尤湏专委一官青両府择任之则旧运与新添自当勉襄厥事而不敢有所委矣丁泰疏山东海岸迤北由利津以逹天津者无庸赘陈其迤南则由胶州诸城日照以至前所复海州之云䑓山仅半日程由海州海邉至淮安之庙湾镇亦一日可到庙湾迤南则山汤高陆一带之里河直通江淮不用海舟矣是庙湾镇云䑓山皆为海邉内地而南北贸易之咽喉也况云䑓山今已收入界内居民复业已久其自山东海岸以逹海舟庙湾者之为海邉内地也明甚南北豊歉不常未禁海口以前所时以转连兴贩南北互卜者米豆非船不能运载船非至庙湾不通河口但淮扬地方系山东贸易必由之路而山东地方官或凛越之淀不敢令贸易者踰东省地方一步是欲其出而闭之门也如民生何臣以为淮安迤南通大洋者仍应禁也而庙湾云䑓一带为山东门户者应通行也数百石之艘可通大洋者仍应禁也而一二百石之小艇沿邉行走者应通行也况庙湾设专泛逰击海防同知海州云䑓山亦设逰击守偹足供稽察母庸更议防守增兵弁也至货物之纳税船只之挂号皆有旧例可循特恐事属新复贪黯官役或借稽察以行私强横弁兵或假化栏而生事甚之势要光棍霸行渔利种种厉民皆不可定伏乞度勅禁止俾小民得安生理以享乐利所关非小也讥禁自我朝扩无外之规而薄海咸宾舟揖之往来如织然不有厉禁以讥察非常安保无意外之虞乎是以圣朝立法防御之役责之营泛稽查之事掌自有司于通啇柔远之中黙寓戢暴安良之意今百数十年来卒伍安见海波恬息夫孰非法详荣宻之效欤因仿前史刑法志例敬就功令所载凡有关于海上之禁者胪列偹书俾司土者得有所省庻几严法即以固疆圉也啇涣船只不分单桅悉从民便造船时呈报州县官查取澳甲户族里邻佑保结方准成造完日报官亲验给照开明在船人年貌籍贯并啇船所带噐械件数及船内偹用铁钉物数目以便泛口查验若夹带违禁硝磺钉铁樟板䓁物接济外洋者船户以通贼论斩舵工水手知情同罪不知情者皆杖八十徒二年原保人皆徒三年杖一百若船主在籍而船只出洋有事并责问船主承查取结之地方官泛口盘查之文武官失察俱革职卖放者流三千里税闗衙门先验看地方官印照然浚给牌有妄给者人照地方官议䖏泛口盘查挂号有勒索踈纵者人照例议䖏船只出洋十船编为一甲取具连环保结一船为非余船并坐能首捕到免坐出口时泛口挂号符船照呈送地方官营官验眀验注日月盖印放行入口亦如之经省分一省必挂一号回籍仍扵本籍印官䖏送照查验违禁者治罪如有不由各泛偷越外洋者船户舵工人䓁并富民谋利造船租与人及租之者各杕一百枷号三个月州县官失察罚俸一年眀知造船受租而容其造者降二级调用渔船出洋不许装载米酒进口不许载货物违者严加治罪啇渔船只分别书刻字号营船刋刻某营第几号哨船舵工水手人䓁各给腰牌刋刻姓名年貌籍贯如船无字号人有可疑严加治罪守口文武官不行盘查照奸船出入海口律罚俸一年沿海一应采捕及内河通海之各色小船地方官取具澳甲邻右甘结一体印烙编号给票查验如有私造私卖及偷越出口者俱照违禁例治罪邻甲不行呈报一体治罪呈报遭风船只必查訉实据方准销号报者即行究治盘形迹可疑之船货物人数不符税单牌票者限三日内查系啇船即速放行系贼船交地方官审鞫如廵缉官兵以贼船作啇船释放照讳盗治罪以啇船作贼船扰害照诬良治罪索取财物者拏问上司失察照例议处出洋船只将本船作何生业贸易照内详细填注到口上㟁之日宫弁将货物核对原数相符即行放进若货物与照内不符实时盘诘来歴不明交有司官审鞫来歴有因亦详记档簿遇洋而报有夫事地方官即开具失单关查各口设有报窃日期并所失货物与档簿相符者立即根究拿兵役人等不得借端索诈指留影射事如有失察故纵及扰累无辜各照讳盗诬良分别治罪失察匪船不由泛口地方沿邉私驾出洋者文职地方官及守口官均照不实力稽查例降一级白任专泛武职守口员弁加一等降二级调用承审官意存回䕶不盗匪偷越地方究明指出照狥注不报例降二级调用将马牛军需铁货铜钱縀疋绸縜丝绵私出下海者杖一百货物船只入官以十分之三付告人乞赏受载之人减一等人口军噐下海者绞监因而走泄事情斩监候该官司及守把之人通同夹带或故纵与犯人同罪失察者官减三䓁罪止杖一百兵又减一䓁私造海船违禁货物往番国买卖潜通海贼同谋结聚及为乡导刼掠良民正犯照谋叛已行枭示全家邉卫充军打造海船卖与外国图利首斩监候从邉卫充军将大船雇与下海之人分取番货到来买贩卖蘓木胡椒至一千觔以上俱丛邉卫充军番货入官守把海防职官聴受外番金银货物许令船货私入串通交易贻害地方及引惹番贼海㓂出没杀居民除犯死罪外余发邉卫充军贩卖黄金出洋照铁货铜钱䓁物出境下海律治罪守口官弁受贿故纵者与犯人同罪失扵觉察者照律䖏将废铁潜出海洋货卖一百觔以下杖一百徒三年一百觔以上及舟车绸载发邉卫充军贲与外国及邉海贼㓂者照军噐下海律绞监候文武员弁照啇渔船夹带打铁出口照例议处漠船只铁锅出洋货卖土照此例每日煑食之锅照旧置用红黄铜噐铜觔出海货卖一百觔以下杖一百徒三年一百觔以上发邉卫充军为从及船户各减一等铜觔船只入官文武员弁知情故纵草职卖放革职治罪失察降一级调用奸徒偷运未及豆麦杂粮出洋接济奸匪者绞立决但米谷偷运出口图利并无接济奸匪情米一百石发邉卫充军一百石以下杖一百徒三年不及十石枷号一个月杖一百为从及船户知情各减一䓁船只货物俱入官豆麦杂粮照二谷一米料断该文武通同受贿知情故纵照违禁货物出口律治罪如廵查弛及偷越各䖏泛口浚经别泛拿查眀失察米一百石降一级调用一百石以下罚俸一年不及十石罚俸半年奉天米石停其运往江南等䖏东省黄豆照运赴江南之例聴商由海运浙东省有票舡只夹带无票流民私渡奉天无论单身成伙及携眷者船户照无票船只夹带流民例量减一䓁杖九十徒二年半船只入官其私渡民人及舵工水手均照例分别治罪右船户不能亲身出洋别令亲属押驾已经报官不给者押驾之人即照船户治罪船只入官郑若曾云稽查之说有二其一曰稽其船式濵海之民以海为生采捕鱼虾有不得禁者则易以混焉要之双桅尖底始可通番各官司扵采捕之船㝎以平底单桅别以计号违者毁之照例问拟则船有㝎式而接济无所施矣其二曰稽其装载盖舡虽小亦分载出海合之以通番者各官司严加监诘如果采捕之船则计其合带水米之外有无违禁噐物乎其回也鱼虾之外有无贩载番货乎有之即照例问拟则载有㝎限而接济无所容矣此湏海道严行设法如某寨责成某官某地责成某哨某䖏㝎以某号某澳束以某甲如此而谓通番之不可禁吾未之信也山东海疆图记卷人事部漕运史秦纪谓飞刍挽粟起于黄腄则海上漕粟之事当自秦始其后魏景初二年司马懿征辽屯粮于黄县造大人城船从此出隋开皇十八年汉王谅军出榆关值水潦馈饷不通周罗㬋自东莱泛海大业七年勅幽州总管元宏嗣徃东莱海口造舟三百只唐贞观二十二年伐高丽勅沿海具舟舰为水运故杜甫有云帆转辽海粳稻来东吴及幽燕盛用武供给亦劳哉吴门转粟帛汛海凌蓬莱之句他若旧唐书所载懿宗咸通二年南蛮䧟交址征兵赴岭南时湘漓泝运功役艰难军屯广州乏食以州人陈璠石为塩铁廵官徃扬子院专督海运是海舟输运又不独东省海上行之然此仅以供一时之饷储而非以足国用至元代则遂定为恒制造舰设官终元之世专仰海运元史所谓民无挽输之劳国有储蓄之富诚一代之良法明永乐十年会通河成始罢去海运运论者谓海运视河漕之费十省七八中间议复议止者屡矣今虽不敢言更复然如昨黄水溢入运河济寕以下一望汪洋挽运为难幸頼庙算神谟俾无阻塞则海运之事当亦思患预防者所宜留意也盖使海运复兴则停泊之所必有逐利之民迁徙有无以就之者荒洲孤屿皆为阛之且运官漕卒络绎徃来不待廵哨而海中奸宄潜踪其于防海之策又未尝无所禆益也若夫胶莱新河议者以为海运㨗径虽劳费不赀势难浚然以昔人惓惓于此当非漫无所见也囙并着扵篇庻有所折焉元制明制胶莱河元都扵燕去江南极远而百司庶府之繁衞士编民之衆无不飬给于江南自丞相伯颜献海运之言而江南之粮分爲春夏二运盖至于京师者一多至三百万余石民无輓输之劳国有储蓄之富岂非一代之良法欤初伯颜平江南时常命张瑄朱清等以宋库藏图籍自崇明州泛海道载入京师而运粮则自浙西涉江入淮由黄河逆水至中滦旱站陆运至淇门入御河以逹扵京城又开济州泗河自淮至新开河由大清河至利津河入海因海口沙壅又泛东阿旱站运至临清入御河又开胶莱河道通海劳费不赀卒无成効至元十九年伯颜追忆海道载宋图籍之事以爲海运可行扵是请扵朝廷命上海縂管罗璧朱清张瑄等造平底海船六十膄运粮四万六千余石从海道至京师然剏行海洋沿山求屿风信失时明年始至直沽时朝廷未知其利是年十二月立京畿江淮都漕运司二仍各置分司以督纲运每令江淮漕运司运粮至中滦京畿漕运司自中滦运至大都二十年又用王积翁议令阿八赤等广开新河然新河候潮以入船多损坏民亦苦之而兀言海运之舟悉皆至焉扵是罢新开河颇事海运立万户府二以朱清爲中万户张瑄爲千户兀倡爲万户府逹鲁花赤未几又分新河军士水手交船扵扬州平滦両处运粮命三省造船二千艘扵济州河运粮犹未专扵海道也按是年定仰江淮漕一百万石海运十万石胶莱运六十万石济州运三十万石又按是年勅漕江淮米一百万石泛海贮于高严之合浦二十四年始立行泉府司专掌海运增置万户府二总为四府是年遂罢东平河运粮二十五年内外分置漕运司二其在外者扵河西务置司领接运海道粮事二十八年又囙朱清张瑄之请并四府为都漕运万户府二止令清瑄二人掌之其属有千户百户等官分为各翼以督运至大四年遣官至江浙议海运事时江东寕国池饶建康等处运粮率令海船从杨子江逆流而上江水湍急又多石矶走沙涨浅粮船俱坏有之又湖广江西之粮运至真州泊入海船船大底小亦非江中所宜扵是以嘉兴私江秋粮并江淮江浙财赋府办粮充运海漕之利盖至是博矣初海运之道自平江刘家港入海经扬州路通州海门县黄连沙头万里长滩开洋沿山㠗而行抵淮安路盐城县歴西海州海寕府东海县宻州胶州界放灵山洋投东北路多浅沙行月余始抵成山计其水程自上海至杨村马头凡一万三千三百五十里至元二十九年朱清等言其路险恶开生道自刘家港开洋至撑脚沙转觜至三沙洋子江匾担沙大洪又过万里长滩放大洋至青水洋又经黑水洋至成山过刘岛至之罘沙门二岛放莱州大洋抵界河口其道差为径直明年千户殷明畧又开新道泛刘家港入海至崇明州三沙放洋向东行入黑水大洋取成山转西至刘家岛又至登州沙门岛扵莱州大洋入界河当舟行风信有时自浙西至京师不过旬日而已视前二道为最便云然风涛不测粮船漂溺者无无之间亦有船坏而弃其米者至元二十三年始青亻于运官人船俱溺者乃免然视河漕之费则其所得者盖多矣大德七年官司抬雇两浙上户造船运粮分拨春夏二运延佑以来各运海船大者八九千石小者二千余石是以海道冨盛运三百六十万石供给京师甚为易便迤南番海皆泛此道贡献仿効其路矣其运粮之船有仙鹤哨船每船三十只为一纲大都船九百余只漕米三百余万石船户八千余户又分其纲为三千每纲设押纲官二人以常选正八品为之其行船者又雇募水手移置杨州先加教习领其事者则设专官秩三品而任之又专责朱清张瑄等但加秩而不易其人此所以享利几百年至正之末犹借张士诚给数年岂非措置淂宜久而不变哉附元史运之数至元二十年四万六千五十石至者四万二千一百七十二石二十一年二十九万五百石至者二十七万五千六百一十石二十二年一十万石至者九万七百七十一石二十三年五十七万八千五百二十石至者四十三万三千九百五石二十四年三十万石至者二十九万七千五百四十六石二十五年四十万石至者三十九万七千六百五十五石二十六年九十三万五千石至者九十一万九千九百四十三石二十七年一百五十九万五千石至者一百五十一万三千八百五十六石二十八年一百五十二万七千二百五十石至者一百二十八万一千六百一十五石二十九年一百四十万七千四百石至者一百三十六万一千五百一十三石按是年中书省言今海运粮至京师者一百五万石至辽阳十三万石比徃年并无折耗然以所列之数较之不符何也三十年九十万八千石至者八十八万七千五百九十一石三十一年五十一万四千五百三十三石至者五十万三千五百三十四石按省志云是年以所储充足止海运三十万石元贞元年三十四万五百石按是年减海运脚价钞一贯计每石六贯五百文着为令二年三十四万五百石至者三十三万七千二十六石大德元年六十五万八千三百石至者六十四万八千一百三十六石二年七十四万二千七百五十一石至者七十万五千九百五十四石三年七十九万四千五百石四年七十九万五千五百石至者七十八万八千九百一十八石五年七十九万六千五百二十八石至者七十六万九千六百五十石按是年畿内钱诏增明年海运为百二十万石六年一百三十八万三千八百八十三石至者一百三十二万九千一百四十八石七年一百六十五万九千四百九十一石至者一百六十二万八千五百八石八年一百六十七万二千九百九石至者一百六十六万三千三百一十三石九年一百八十四万三千三石至者一百七十九万五千三百四十七石十年一百八十万八千一百九十九石至者一百七十九万七千七十八石十一年一百六十六万五千四百二十二石至者一百六十四万四千六百七十九石按是年中书省言每海运漕粮一百四十五万石今年江沂俭不能如数请仍旧例湖广江西各输五十万石并由海道运京师至大元年一百二十四万一百四十八石至者一百二十万二千五百三石二年二百四十六万四千二百四石至者二百三十八万六千三百石三年二百九十二万六千五百三十二石至者二百七十一万六千九百十三石按是年江浙漕三百万石四年二百八十七万三千二百一十二石至者二百七十七万三千二百六十六石皇庆元年二百八万三千五百五石至者二百六万七千六百七十二石按是年增江浙海运漕粮二十万石二年二百三十一万七千二百二十八石至者二百一十五万八千六百八十五石延佑元年二百四十万三千二百六十四石至者二百三十五万六千六百六石二年二百四十三万五千六百八十五石至者二百四十二万二千二百五石三年二百四十五万八千五百一十四石至者二百四十三万七千七百四十一石四年二百三十七万五千三百四十五石至者二百三十六万八千一百一十九石五年二百五十五万三千七百一十四石至者二百五十四万三千六百一十一石六年三百二万一千五百八十五石至者二百九十八万六千一百一十七石七年三百二十六万四千六石至者三百二十四万七千九百二十八石至治元年三百二十六万九千四百五十一石至者三百二十三万八千七百六十五石二年三百二十五万一千一百四十石至者三百二十四万六千四百八十三石三年二百八十一万一千七百八十六石至者二百七十九万八千六百一十三石泰定元年二百八万七千二百三十一石至者二百七万七千二百七十八石二年三百六十七万一千一百八十四石至者二百六十三万七千五十一石三年三百三十七万五千七百八十四石至者三百三十五万一千三百六十二石四年三百一十五万二千八百二十石至者三百一十三万七千五百三十二石天暦元年三百二十五万五千二百二十石二年三百五十二万二千一百六十三石至者三百三十四万三百六石明制洪武元年命汤和造海舟饷北征士卒天下既定募水工运莱州洋海仓粟以给永平后辽左及迤北用兵五年命靖海侯吴祯总舟师数万由登莱转运饷辽十年封都督张赫为航海侯朱寿为舳舻侯自是每年一举军食頼之督江浙邉海卫军大舟百余艘运粮数十万赐校以下绮帛胡椒苏木钱钞有差民夫则复其家一年溺死者厚恤三十年以辽东军饷赢羡苐令辽军屯种其地而罢海运永乐元年平江伯陈瑄督海运粮四十九万余石饷北京辽东二年以海运但抵直沽别用小船转运至京命扵天津置露囤千四百所以广储蓄四年定海陆兼运瑄每运粮百万建百万仓扵直沽尹见湾城天津卫籍兵万人戍守至是命江南粮一由海运一由淮黄陆运赴卫河入通州以为常十三年五月会通河成罢海运惟存遮洋一总运辽苏粮正统十三年减登州卫海船百艘为十八艘以五艘运青莱登布花钞锭十二万余觔赏辽军成化二十三年侍郎邱浚请寻海运故道与河漕并行其言曰海运之法自秦有之唐人亦转东吴粳稲継幽然亦给远方之用而已用以足国则始于元焉伯颜平宋命张瑄等以宋图籍自崇明由海道入京师至元十九年始建海运之䇿命罗璧等造平底海船运粮海道抵直沽是时犹有中泺之运不专扵海道也二十八年立都漕万户府以督运至大中以江淮江浙财赋府每所办粮充运以至末年专仰海运矣海运之道其初也自平江刘家港入海至海门县界开洋月余始抵成山计其水程自上海至杨村马头凡一万三千三百五十里最后千户殷明略又开新道从刘家港至崇明州三沙放洋向东行入黑水大洋入界河当舟行风信有时自浙西至京师不旬日而已说者谓其虽有风涛漂溺之虞然视河漕之费所得盖多故终元之世海运不废我朝洪武三十年会通河通利始罢海运考元史食货志论海运有云民无挽输之劳国有蓄积之富以为一代良法又云海运视河漕之数所淂盖多作元史者皆国初史臣其人皆生长胜国时习见海运之利所言非无征者以为自古漕运之道有三曰陆曰河曰海陆运以车水运以舟而皆资乎人力所运有多寡所费有繁省漕河视陆运之费省什三四海运视河运之费省什七八河漕虽免陆行而人挽如故海运虽有漂溺之患而省牵率之劳较其利害盖亦相当今漕河通利运充积固无资乎海运也然善谋国者恒扵未事之先而为意外之虑今国家都幽养极北之地而财赋之入皆自东南而来会通一河譬则人身之咽喉也一日食不下咽立有死亾之祸况自古皆是转搬而以塩为佣直今则专役军夫长运而加以充支之耗常运储积之粮虽多而征戍之卒日少食固足矣如兵之不足何迂儒为远虑请扵无事之秋寻元人海运之故道别通海运一路与河漕并行江西湖广江东之粟照旧河运而以浙西东濒海一带由海通运使人习知海道一旦漕渠少有滞塞此不可来而彼来是亦思患预防之先计也家居海隅颇知海舟之便舟行海洋不畏深而畏浅不虑风而虑礁故制海舟者必为尖底首尾必俱置柁卒遇风转航为难亟以尾为首纵其所如且风之作多在盛夏今后率以正月以后开船置长篙以料角㝎盘针以取向一如番船之制夫海运之利也以其放洋而其险也亦以其放洋今免放洋之害宜预遣习知海道者起自苏家港访问傍海居民捕鱼渔户煎塩灶丁逐一次第踏视海涯有无行舟潢道舶船港㲼沙石多寡洲渚远近亲行试验委曲为之设法可通则通可塞则塞可避则避畵图具本以为傍通海运之法万一可行是亦良便若夫占视风候之说见扵沈氏笔谈每日五鼓初起视星月明洁四际至地皆无云气便可行舟至扵己时即止则不遇风矣中道忽见云起即使昜舵回舟仍舶旧处如此可保万全永无沉溺之患万一言有可采乞先行下闽广二藩访寻旧会通番航海之人及行广东塩课提举司归德等场起取惯驾海舟灶丁令有司优给驿遣既至访询其中知海道曲折者以海道事宜许以事成加以官赏俾其监工照依海舶式様造为运船及一应合用噐物就行委官督领其人起自苏州歴杨淮青登莱等府直抵直沽滨海去处踏看可行与否先成运舟十数艘付与驾使给以月粮俾其沿海按视经行停泊去处所至以山岛港㲼幖帜询看是何州县地方一一纪録造成图册纵其徃来十数次既已通习保其决然可行无疑然后扵崑山太仓起葢船厰工部原泒船料差官扵此收贮照依见式造爲海运尖底船每量军夫若干装载若干大扺海舟与河舟不同河舟畏浅故宜轻海舟畏风故冝重假如海载八百石则爲造一千石舟许其以二百石载私货三年后军夫自载者三十税一客啇附载者照依税课常例就扵直沽立一宣课司收贮以爲造船料之费其粮既从海运脚费北漕河爲省其兑支之加耗宜量爲减杀大约海船一载千石则可当河舟所载之三河舟用卒十人海舟加五或倍之则漕卒亦比旧省矣此又非徒可以足国用自此京城百货骈集而公私俱足矣考宋朱子文集其奏札言广东海路至浙东爲近宜扵福建广东沿海去处招邀米客元史载顺帝末年山东河南之路不通国用不继至正十九年议遣户部尚书贡师太往福建以闽盐易粮给京师得数十万石京师頼焉其后陈友㝎亦自闽中海运进奉不絶况今京师公私所用多资南方货物而货物之来苦扵运河窄浅舳舻挤塞脚费倍扵物值货物所以踊贵而用度爲难此䇿既行则南货曰集扵兆空船南归者必湏物寔而北货亦日流于南矣今日富国足用之䇿莫大扵此説者若谓海道险远恐其损人费财请以元史质之其海运自至元二十年始至天歴二年止偹载逐年所至之数以见其所失不无意也恐今日河运之粮每年所失不止此数况海运无剥浅之费无挨次之守而其支兑之加耗每石须有所减亦浮扵所失之数矣此䇿既行果利多而害少又量江淮荆湖之漕折半入海运除减军卒以还隧伍则兵食两足而国家亦有水之偹可以制服朝鲜安南邉海之夷诚万世之利也章句末儒偶有臆见非敢以为决然可行万世无也念此乃国万年深远之虑姑述此尝试之䇿请试用之试之而可则行不可则止其说未行宏治五年河决金龙口有请复海运者朝议弗是嘉靖二年遮洋总漂粮二万石溺死官军五十余人五年停登州造船二十年总河王以旗以河道梗涩言海运虽难行然中间平度州东南有南北新河一道元时运闸直逹安东南北悉由内洋而行路捷无险所当讲求帝以海道迂远其议四十五年从给事中胡应嘉言革遮洋总隆元年户科魏时亮言辽阳自罢海运转饷甚艰乞稍通旧路扵每年或大熟极荒之秋间一行之万一盆河戒严而襟喉之地可无阻矣从之五年邳州河道淤平一百八十里诏议海运给事中宋良佐言复设遮洋总存海运遗志山东廵抚梁梦龙极论海运之利言海道南自淮安至胶州北自天津至海仓岛啇贾所出入臣遣指挥王惟精等自淮安运米二千石自胶州运米一千五百石各令入海出天津以试海道无不利者淮安至天津三千三百里风便両旬可逹舟近洋岛屿连络遇风可依视殷明略故道甚安便五月前风顺而桑此时出海可保无虞而海防卫所犬牙错落又可以严海禁壮神都命量拨近地漕粮十二万石并与银万五千两充佣召水手之费俾梦龙行之六年山东左布政司王宗沐督漕请行海运曰朝廷都燕北有居庸巫闾以为城南通大海以为漕犹凭左臂从左胁下取物也元人用之百余年乃弃之而专借一线之河非计矣遂以十二万石自准入海其道由云梯关东东北歴鹰游山安东卫石臼所夏河所斋堂岛灵山卫古镇胶州鳌山卫大嵩卫行村寨皆海面自海洋所歴竹岛寕津所靖海卫东北转成山卫刘公岛威海卫西歴寕海卫皆海面自福山之罘岛至登州城北新开口沙门岛西歴桑岛㟂屺岛自㟂屺西歴三山岛芙蓉岛莱州大洋海仓口自海仓西歴淮河海口鱼铺西北歴侯镇店唐头塞自侯镇店西大清河小清河海口乞沟河河入直沽扺天津凡三千三百九十里万歴元年即墨福山岛坏粮运七艘漂米数千石溺军丁十五人给事御史交章论其失罢不复行二十五年倭㓂作自登州运粮给朝鲜军山东副使于仕亷复言饷辽莫如海运海运莫如登莱盖登莱度金州六七百里至旅顺口仅五百余里顺风扬帆一二曰可至又有沙门鼍矶隍城诸岛居其中天设水递止宿避风惟皇城至旅顺二百里差远得便风半日可度也若天津至辽则大洋无泊淮安至胶州虽仅三百里而由胶至登千里而遥礁碍难行惟登莱济辽便而事易时颇以其议爲然而未行也四十六年山东廵抚李长庚奏行海运特设户部侍郎一人督之山东泒运辽饷米豆十万石抵尽州套加至十五万石额济登莱青共六十万石副使道陶朗先又扵额偹十万并运崇正十二年崇明沈廷扬爲内阁中书复陈海运之便且辑海运书五卷进呈命造舟试之廷杨乘二舟载米数百石十三年六月朔由淮安出海望日抵天津守风者五日行仅一旬帝大喜加廷杨户部郎中命住登州与廵抚徐人龙计度十四年登州府学生员田士龙疏言海运贵在乘时惟是三月以至七月柔輭海不扬波及是时自淮口扬帆不经月而即至天津万万无虞若云成山始皇桥之险卧龙石之危则有知路之鄕导自能避险而之昜避危而之安此外臣又有开河之捷径焉以臣之衞迤正东三十里名曰成山所迤西北五里名曰朝阳口内有一小海口迤南七里名曰飬鱼池内有小海口迤正西爲进京大路南北小海相联一线止十二里许此地并无峭山坚石俱是沙冈土埠由此而开凿一渠引両小海之水合爲一处徃来运船可行永避成山所而此利万世且开凿之费不烦发帑劳民但留东三府京班両邉军丁挑掘不曰即可告成其图可騐也倘虑海运爲通番臣以爲啇船必扵淮安抚臣登州抚臣各讨给引行票至成山衞先设一官挂号騐引两票相同方许放出海口转至天津则天津抚臣亦必讨给引票騐号不差始爲真啇且又有登府额设廵海之兵船兼治沿海墪官了望更有何路可通番也此皆一一可行之寔事惟皇上俯赐采纳焉十五年山东副縂兵黄恩上海运九议帝即命领米五万石抵天津先是寕远军饷率用天津船赴登州候东南风转米至天津又候西南风转至寕远廷扬自登州直输寕远省费多寻命赴淮安经理海运爲督漕侍郎朱大典所沮乃命易驻登州领寕远饷务胶莱河者海运捷径也元以灵山之东浮山劳山北至扵成山西至扵九臯大洋之险扵是莱人姚演献议始开胶莱新河南至麻湾北至海仓三百余里以避之然浮山之西有薛岛陈岛相接百数十里石礁林立横踞大洋若桥梁然尤爲险阻薛岛之西十里许运海涯处有平冈焉曰马濠者南北几五里元人尝凿之遇石而罢明正统六年昌邑民王坦上言曰请濬通故道以便海运部寝其议嘉靖十一年御史方远宜廵歴登莱访遗迹爲图表之而新河之名以始十七年山东廵抚胡纉宗言元时新河石座旧迹犹在惟马濠未通已募夫凿治请复濬淤道三十余里从之十九年副使王献慨然身任而新河事与议凿马壕以扺麻湾新河以出北海仓乃扵旧所凿地迤西七丈作许凿之其初土石相半下则皆石又下石顽如铁焚以烈火用水沃之石烂化爲烬海波流滙麻湾以通长十有四里广六丈有奇深半之由是江淮之舟逹扵胶莱踰年复濬新河水泉旁溢其深濶设九闸置浮梁建官署以守而中间分水岭难通者三十余里时縂河王以旂议复海运请先开平度新河帝谓妄议生扰而献遆去扵是工未就而罢三十一年给事中李用敬言胶莱新河在海运旧道西王献凿马家壕导张鲁白现诸河水益之今淮舟直抵麻湾即新河南口也从海仓直抵天津即新河北口也南北三百余里潮水深入中有九穴湖大活河皆可引济其当疏濬者百余里耳宜开通给事中贺泾御史何廷钰亦以爲请诏廷钰会山东抚按官行视既而以估费浩繁报罢隆五年给事中李贵和复请开濬诏遣给事中胡槚会山东抚按官议槚言献所凿渠流沙善崩所引白河细流不足灌注他若现河小胶河张鲁河九穴都泊皆黄污不深广胶河虽有微源地东下不能北引诸水皆不足资上源则水泉沽涸无可仰给下流则浮沙易溃不能持久扰费无益廵抚梁梦龙亦言献吴执元人废渠爲海运故道不知渠身太长春夏泉涸无所引注秋冬暴涨无可蓄洩南北海沙昜塞舟行滞而不通乃复报罢万歴三年南京工部尚书刘应节潍县人侍郎徐栻复议海运言我朝定昇燕京极西北一切军国重需悉仰给东南国犹借海运之利转输万里以给邉饷自会通河开而海运始罢致使国家万年之命脉仅恃一线之喉扵是有识之士谓宜别通海运与漕河并行以偹意外之防后留遮洋一縂者存此意也其虑远矣矧今黄河不驯漕渠多故经理无䇿至厪宵旰万一河流他徙转运不通彼时怆惶而后爲计不亦晚乎近该河道都御史傅希挚有见扵此广求运道议泇河亦思患预防之意职等愚陋无知谬有一得敢爲我皇上陈之窃谓海运之所以可虑者特有放洋之险覆溺之危二者而已欲去此二患而坐收转输之利惟山东胶州一河南至淮子口入海内斋堂岛莺游口入淮以抵淮杨贾客往来殆无虚日风顺不五六日之程亦人所共知也中间未通者不胶州以北杨家圈以南计地约有一百五六十里其间深沟巨浸尚居其半应挑濬者不百里且平原疏通非高山长之隔也畚易施工费不剧非有甚劳民伤财之患也往时诸臣建议盖屡及朝廷亦屡遣重臣徃勘之矣然其累年经营迄无成功此其故何欤縁勘事者未覩开河之利计未行之害止据见在故河而未暇别求便道殊不知故河纾曲长亘二百六十余里久积沙濶至三十余丈且一水中分両濬之浅则潮不通濬之深则力难措水至则必淤沙高则必崩扵是有人力莫施之议潮既不通河浅阻于是有引水灌输之议既而潮既不通河不可濬求诸远近又无水可引于是开河之举囙而报罢兹事有因非当事臣工任事之不力也臣等之愚以爲欲开胶河必通潮水必寻故河而寻便道查得胶州南自淮子口大港头出海由州治而西抵匡家庄约四十里俱冈黄土宜用挑治自刘家庄北抵擡头河张奴河至亭口闸三十里俱黑泥下地水深数尺宜用挑濬自亭口闸厯陶家崖陈家口孙店口至玉皇庙约六十里河寛水浅宜従旧河之旁另开一渠玉皇庙至杨家圈二十余里水渐深约五六尺宜量行疏濬杨家圈以北则悉通海潮无烦工程矣大抵此河以工力计之宜开创者十五桃濬者十三量濬者十二以地论之宜桃深丈余者十一桃深数丈者十九以水圭测之高下悉有凖以锥探之上下皆无石似的然可开无复可疑矧此工一成凡有数利也海潮所至风帆顺利不半月之程其利一也海潮所至划然成渠以后可免剥浅之费挨帮之守桃濬之劳其利二也循港而行遇风则止外无放洋覆溺之害内避黄河迁徙之虞其利三也漕运之粟率而致一石海运脚费既省则兊支加耗自宜减省其利四也吴越荆湖诸省之粟查照先臣邱濬所载议一半入海一半入漕海既通便河复迅速彼或有此尚可来是両利而俱图之其利五也海舟一载千䂖足载河舟所载之三海舟率十五人可减河舟用卒之半退军还伍俾国有水之偹可制邉海之㓂其利六也仍查国初济邉事例每年改拨数万䂖以济辽蓟军饷亦可省空运之费免招买之苦其利七也要之以万夫之力兴数月之工掘地止数十里所费仅数万金审时量力似无甚难亦何惮而不爲也切惟胶河之设事理甚明若往还会勘则筑室道旁竟成聚谈若委用不得其人则推奸避事又成尽饼合无免行覆勘但简命寔心大臣一员往督其事一切河海运道查照前议并未尽事宜悉聼便宜行事应会议者会同漕河诸臣计议停当而行则任用既专肤功可奏若治河无效愿请并治臣等之罪又查得班军四枝除二枝赴邉外尚有六千在籍操练一枝屯住胶州一枝屯住青州及查即墨一营亦爲附近合于该营起军数千连前班军约及一万之数然后度地以分工量工而论日免其练专事功作仍于月粮之外每日给银二三分以佐其费而作其气庻衆竞劝不世之功将不日可成矣臣等生长海滨颇谙水利身膺水土之寄目击漕渠之变屡差知水性人员徃复查勘至至三信胶河之役似不可已輙敢冐昧上请倘圣明纳勅下该部详议施行不惟相济漕运日意外之虞且兼通海道无复昔年险远之虑国家大计万世永頼之功或在此矣上以爲然命栻往相视栻言匡家荘地高难挑改之黄埠岭潮仍不通惟都泊爲水洭船路沟有行舟故道上流爲姑胶诸河下流爲张鲁诸水庻泉源可濬而河道可成也必爲多建闸广置水柜筑堤岸开月河设仓厫偹剥船计年大挑小挑估费百万诏切责栻谓其以难词沮成事会给事中光懋䟽论之且请令应节往勘节至条悉其便以闻谓南北海口相距中系河道凡三百里除潮水所至不湏桃濬者不啻百里应桃濬者不百五十里应深挑者五十里前者王献已开此河中间分水岭未开者仅三十里今虽稍稍淤塞尚可囙新河全形両岸之上如胶一水中流若练下无旁无疏土谚谓铜帮铁底殆非虚语止有沽河一叚积沙约长五里后议开璧沟河十二里直接黑龙潭正所以避沽河之沙也又有白河一道当分水之冲积沙约长三里后议开船路沟八里正所以避白河之沙也夫水之有沙犹山之有石也但问其爲害不爲害可开不可开而已今以数百里之间不知几经千百年之久客沙之积不数里则亦何妨于运道哉天地之高下有定形则水之浅深有定凖衆谓分水岭视海面高九丈何以施工乃不得已酌量地截水爲使水水自爲平水平与海面相照乃知由麻湾而北以至璧沟地高于海面者得制尺五尺由璧沟以至吴家口地高于海面者一丈五尺由吴家口以至分水岭地高于海面共得二丈四尺四寸此而至崔家口则渐低五尺四寸至赵家舖渐低一丈五尺至刘家舖渐二丈至海口渐低二丈四尺四寸又与南海平矣或谓河船不入海海船不入河河海屡经则船当数换不知此指海运由黑水大洋者説今开河运非海运也虽胶南行海一日胶北行海五六日第循海之涯水平浅挂帆而行遇港则止海水犹河水也转输不迟所载无多河船即海船也虽底有平尖载有轻重稍稍更之则河海并运矣或谓河开则建闸设张官置吏事端纷起不无烦费不知両潮既通一河中注水自有余但于河之南北建大闸二座潮至则闭而蓄水潮退则开而放船子潮甫至午潮継之潮潮相接万古不爽凡西河所谓建闸设官夫积水捞浅修堤卷埽等务皆无所用之将西河户工郎署裁减二员移之新河无余事矣国家漕运四百万悉由西河千里一线梗塞易作即淮后仍湏数月始达京师若加以意外旱干水溢之患则寄囤对支端百出矣合无将浙直漕粮俾东河自高邮塩河入海一日而抵胶州三日而抵海仓口再五七日而抵天津縂之不半月之程可省盘剥折耗等费不啻数倍其江西湖广河南山东等处漕粮仍由西河粮数既分转输自速一切挨帮闭闸积水捞浅等亦可省往日之半倘河水壅决则漕粮暂改东河若有奸究谋及饷道则漕粮尽蓬东河亦可也谨分叚约畧议之按把浪庙去官路口约十四五里水甚大而大姑河属之东入南海漂沙之患亦所不免此䖏湏挽流而北向方成大通第大姑河秋水泛涨极是涌恐爲河害北折而三家口约三十里水匀停功半事就殊不爲难又折而吴家口至孙家口不足二十里水微小奏功甚难当以人力胜之又十余里至分水岭水至此几絶流然无他故寔由二三百年壅沙所致且白河之水直来急冲涛涨波涌両水分而壅阏甚议者有欲避大姑河由陈家村借璧沟河径上王家邱船路沟迤西而入大河未爲无见也西折而亭口等䖏三十里水亦微小湏頼人工挑修又遡至大成等䖏约二十余里水虽微亦不爲难又至㕠庙至先家集水渐大疏瀹甚易北至玉皇庙杨家圈张家闸新河其间寛窄浅深不同大已成河矣水有一二尺三四尺深者不幇穵浅之力耳独海仓之壅沙光来所苦但沙逐潮出入而船行亦借潮徃来海潮朝夕不爽北潮迤南动以百里计南潮亦不下五七十里夏月水发来之甚平若迟至五六月间作五大工分泒每夫开一尺半百曰计工共夫三万三千六百名每日每人工价五分计银十六万八千両杴镢筐䋲价银九百四十両三钱九分建闸银九千六百余両共计十七万八千五百四十両有奇其它立坝撤水湏用水车草木之费又当议䖏山东廵抚李世达上言谓应节有建闸筑堤约水障沙及改桃王家邱之议臣以马闸闭则潮安从入闸启则沙又安从障障両岸之沙则可若潮自中流冲激安能障也吴家口至亭口高峻者共五十里大㮣多碙石费当若何而舍此则又无河可行也夫潮信有常大潮稍远亦止及陈村闸杨家圈不能更进况月止二潮乎此潮水之难恃也河道纡由二百里张鲁白胶三水微细都泊行潦业已干涸设遇亢旱何泉可引引泉亦难恃也元人开浚此河史臣谓其劳费不赀终无成功足为前鍳廵按御史啇为正亦言挑分水岭下方广十丈用夫千名下数尺为碙研石又下皆沙又下尽黑沙又下水泉涌出甫挑即淤止深丈二尺必欲通海行舟更湏挑一丈虽二百余万未足了此给事中王道成亦论其失工部尚书郭朝宾覆请停罢遂召应节还京罢其役三十年监生崔旦伯言东塞沽河西塞潍河可以海运马家壕石峡五里王献开凿将成偶为当道所阻事不底积或欲両头置闸以蓄潮水通舟避险亦有可讲者但旷日持乆徒费工役近来客船多由薜家岛迤东淮子口大洋转尖入麻湾口自把浪庙入龙家屯石喇湾虽小石里余亦易爲工五里至陈村闸旧时有遏沽河水不得东行而海潮止此不北矣大沽河汉唐以来古蹟尚存卷扫打横遏沽水南下若大雨时行沽水泛滥则开闸以防其横流春夏之交河水浅涩则闭闸以逹其清由小闸河入桃河十五里入吴家口以厚分水岭以南水分水岭乃白沙年久积沙所渗而淘取甚易置闸障之以隔淤沙由河身坚固如铁非頺岸崩崖之此也窝舖有都泊环水百里筑置长堤作减水闸以约水北下引胶河水入张鲁河河通高宻县五龙河连络诸城诸水以厚分水岭以北水周家荘闸引大河与小河相通入九穴泊凿渠五丈引水以入昌许渠潍河水极大打坝遏水东行自媒河以达胶河蓄淘泉皆如沽河事例以厚玉皇庙迤东水玉皇庙浅窄孙镇口淤土稍费工力杨家圈新河海仓大海口潮水时至乘潮可举潮至吕桥亦不南矣河身北之泊身颇高每遇旱则河水稍耗每遇霖涝则野水混合若将河身濬五六尺衆水就下取河身土以爲堤外取土重覆之以成水减水开水有闸以时蓄则水有归向而淤塞之患免矣夫三百余里之内今宜开淤挑浅不百五十里耳以钱计不七八百万钱以人计不二百万工以时计不二年权度其疏凿之孰急乘除其利害之孰甚毅然必行寔社稷无疆之庆也三十七年御史颜思忠直陈新河可开工力省便之状言麻湾至把浪庙等处约共百九十里河窄水浅及全未挖修者把浪庙自陈村闸等约共百五十里分水岭地形颇高尤宜深浚约略其费可不及十五万大都小沽河可以灌中叚大姑河以灌陈村之南白河以灌分水岭南岸山河以灌新店之北以及中间诸河泊之水以济助之凡有水来必挟沙至黄泇二河岂无冲沙焉得一一躱避唯当倣临清济宁事例建闸设夫时常修浚于大小姑河上源修盖土以障沙来或建造斗门以防水涨囙利导随机曲防在临时酌量行之耳此一役也沿岸而行万无一失既非有黑海开洋之险又非有黄河迁徙之虞居恒则両路兼行遇变则此或有滞彼尚可来国计民生无侯于此时中书程守训尚书杨一魁相继议及皆不果行崇正十四年山东廵抚曾樱户部主事邢国玺复申王献刘应节之说给内帑十万金工未举樱去官而罢十五年正月淮海縂兵黄久恩疏言分水岭嵴不可凿者约四十里意今漕河应挑剥者亦不下数十䖏今即留此岭嵴爲盘剥之地计将淮扬重船其运至胶河洞水津之空船令按至中间通濬小河多造脚船飞輓如通州抵故事独于接建仓厫留本省京邉军推驾轻车尽足盘剥之用倣古河阳洛口之运以待囬空受载南自淮河抵胶北自海仓抵津计日直达较河漕水程固远迩霄壤而北成山一转亦缩近数倍每一年而三运四运无不可者河渠有淤浅㓂贼之患海洋有风波岛屿之险此正用海以辅漕而用胶莱又所以辅海一举而数事得事㨗而功倍实为万世之利也时尚书榥元璐亦主是说皆未及行国朝雍正三年八月尚书朱轼请开胶莱运道诏内阁学士何国宗廵抚陈世倌会议云明时议开胶莱新河其说有二一则欲自分水岭深加开穵使河底与海口相平南北河口各建一闸每日潮方至时则开闸纳朝船可乘潮而入潮将退时则闭闸蓄水船可通行而岀一则欲自分水岭开通河渠修复闸座广引来源设立水柜按启闭蓄之法以资挽运二说俱似近理今等细加测量分水岭以南比麻湾口高二丈二尺以北比新河闸高一丈八尺八寸又将分水岭试为开穵虽有碙石糜沙尚可桃浚惟是南海口潮水止至陈村闸北海口潮水止至手河闸则両潮之隔不相通者中有二百余里若欲南北通流必湏渐次开凿深至二丈二三尺况朔望大潮深不四五尺余日小潮深不三四尺潮落之后仅深一二尺即于河口建闸而欲引数尺随长随落之水通二百余里之流恐不能济且麻湾以南水底皆系石块海仓以北一望壅沙故麻湾口海仓口虽可通潮而啇船渔艇絶无停泊若欲将海口一并开浚而潮汐日至工力难施此通潮之不足恃也再查分水岭地当水嵴所恃为分水之源者仅平度州之白河来源既微又无泉流可引雨多则水涨喷沙雨少则全河九陈村闸下虽有姑尤河㑹流而其地已近麻湾顺流南下亦于运道无济分水岭北有胶河自胶州鉄橛山发源流至高宻县东与五龙河张鲁河陂水会至亭口闸下入新河北流水源稍盛中有百湖地卑洼周围百余里若堤蓄水以为水柜犹可开引使其南北分行然一河一湖又无泉源输助欲以济二百八十余里之运道必不能此蓄洩之不足恃也考胶莱通运之议创之元人乃开之数年而即罢明时屡试而终不行良亦此若夫由河达海更造船只以及开穵劳费不赀又余事自海仓抵直估四百里大洋风涛之险更难逆者至于来徃啇船现惟泊于于榆县之青口及胶州之淮子口要滨海水深之䖏不肯乘潮深入恐致浅搁纵使开通胶河而海口淤浅如故难以通行亦于客啇无所禆益若转漕通啇所不遂能遂罢