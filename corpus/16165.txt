卫生宝鉴元罗天益序医自轩岐设教其为天下斯民虑至深远也然去圣既远教虽存而不免浸至失真此所以必又待豪杰之士为之维持发越而后可以永其传也历代以来若秦越人淳于意张仲景华元化孙思邈盖皆其人焉奈何自思邈而下世代益远所失益甚士之习医业者各尊所闻行所知伥伥乎莫知适从矣是故凡遗书所存其处方立论纷纷乖缪或气运之有遗或经络之不审或表里升降而混于所施君子于此不能无识议焉天愍斯民嗣生豪杰而镏河间张洁古李东垣诸公者挺然复出启前圣不传之秘焕然为后学之模范然当时学人惟真定罗谦甫氏独得李氏之正传故所辑卫生宝鉴一书论病则本于素难必求其因其为说也详而明制方则随机应变动不虚发其为法也简而当太抵皆采摭李氏平日之精确者而间括以己意旁及于诸家者也江左旧有刻板兵燹不存士大夫家罕有其书虽间有能誊录者往往病于差缪弃置不省后生晚学殆有未尝经目者矣吾友院判韩公公达为予言其幼稚时尝承先君子复斋先生之训谓罗氏深得李氏不传之奥其处方立论不偏于一而于针法本草莫不备述实医家至要之书尝雠校其讹舛欲重刊行而未暇汝辈当继志勿忘也先人没已久言犹在耳某今幸承泽余叨仕医垣日近圣天子清光思所以报称万一者惟是书为然恒惜其传布之不广乃命医士钱垣缮写捐俸赀鸠工木与众共之子盍为序呜唿罗氏之书将翕然为人所争诵矣夫李氏之学得罗氏而益明罗氏之书得韩氏而传播不朽是其嘉惠后学羽翼医教之盛心于何如也因不辞而书以为末序云永乐十五年岁在丁酉冬十一月癸丑太医院院判淮南蒋用文书序卫生宝鉴者罗谦甫所着之书也谦甫东垣李明之之门人东垣在当时有国医之目已达奥谦甫盖升其堂而入其室者发言造诣酷类其师有裨于前人之未备书已板行元末毁于兵燹故今少见全籍近年以来间有抄录之者又多遗逸独吴郡韩氏家藏为善本盖复斋韩公恒补其缺略正其讹误此书之不废其有幸矣复斋尝欲梓以惠于世有志未遂而卒遗命属其子公达公达拳拳服膺不忘既刻东垣脾胃论及内外伤辨用药珍珠囊三书已又刻完是书为费不赀卒成其先人之志间征广文为序窃观方书古今不一家其或有非出于良医师之手集录往往用之或失其宜不能收效而反有戕贼人者非方之罪盖不知医之误也大抵医家着述其说尤难一或失理生死安危在亳忽间耳世或病张长沙着论有大人之病而无婴儿之患有北方之药而无南方之治斯殆所谓难也欤今观谦甫是书备诸证疗盖斟酌古方而参以己意且一一经试用之无不神应如养由基之于射百发百中诚有裨于医道为不少矣复斋深究其然乃欲广其传以寿斯人于无穷闵世疾苦之心切矣公达克推是心无所违焉果能俾是书之传如其先人之欲贤哉公达之为人子也使其书家列而户置之其功不亦溥乎穷乡下邑之士猝然有疾不得良医师得是书而观之对证以求方根据方而服药必洒然如褫不至于束手待毙使凡浅之夫为医者得是书而观之于用药必有所循仿必不至于谬误其为惠泽于人者讵可涯乎遂书以为序以见公达父子之用心也今国家覃至仁以为治跻斯世斯民于寿域之中而公达之为盖有所助也欤公达名夷仕为太医院判忠勤端悫小心慎密尤为上所知遇云永乐十五年岁次丁酉十二月戊戌文渊阁大学士兼左春坊大学士奉政大夫庐陵胡广序序吴郡韩公复阳精于医学尝以李东垣门人罗谦甫所着卫生宝鉴书详加考订将寿诸梓未就而殁公之季子公达克世其业遭逢圣明仕为太医院判尝持此书语予曰吾将刻之以成先志幸一言以序之予既诺而未暇为今年冬公达又殁其子布复泣且拜恳求不已予惟上古圣神闵斯民之扎瘥夭阏不得以全其寿于是为之医药以济之厥后名医世出各以意见着方书联篇累牍非止一家然用而试之有得有失独近世东垣所着内外伤辨等篇发前人之所未发故其所着之方靡不神效谦甫受业其门得闻至论其为此书斟酌损益具载悉备嘉惠于世者浓矣公达既精通其艺上承于眷遇下济于斯人而尤以继先志为务此仁人孝子之用心予于公达素相知于其殁岂能忘言哉世之为医者得此书诚如鉴之烛物一举然在目必不至于差谬凡有疾者观于此书诚足以卫生不至于危殆然则此书之传其功不亦博乎遂书以序于后永乐十五年岁次丁酉十二月戊申翰林院学士奉政大夫兼右春坊右庶子建安杨荣书序太医罗先生学于东垣李君源流于易水张君其道大行惧夫二君之传久而泯没也集录铨次而刻之梓者非一编矣暇日携成书四帙见示而曰且将板行一序毋吝翻而阅之曰药误永鉴者知前车之覆恐后人蹈之也曰名方类集者古今之方择之已精详而录之使后人有所据根据也曰药类法象者气味浓薄各有所用证治增损欲后人信之也曰医验纪述者遇如是病用如是药获如是效使后人慎之也大抵皆仁者之用心抑论之天下之事辨之不明固有似是而非利于此而害于彼者况医之为道阴阳虚实千状万态神圣工巧存乎其人合四者而一之名曰卫生宝鉴夫鉴之本明其应物也无心乎妍丑而妍丑莫能得是书者诚能习而读之玩而味之了然于心而无疑一旦临用如鉴之虚明物来而应若妍若丑无纤亳之差其用岂不博哉不然未用时置之高阁仓卒间但备检阅殆有辨之不明似是而非其所失不啻霄壤诗云伐柯伐柯其则不远执柯以伐柯睨而视之犹以为远殆非先生垂示后人之意也至元辛巳冬至日郧城砚坚题于卷首序夫医与造化参学之精者为难至着书垂训冀后世必然之用者为尤难罗君谦甫东垣先生之高弟尝谓予言初受简席下东垣先生曰汝将为为人之学欤闻道之士乎请曰愚虽不敏幸蒙先生与教理之深指乃所愿也故十数年间虽祁寒盛暑亲炙不少辍真积力久尽传其私淑不传之妙大抵人之疾不外乎阴阳变征我能参两间会一身推穷其所受根源方为可尔用是以所得日用之间如敌在目中然后审药为攻未尝不如吾之所必取也因集为一书题曰卫生宝鉴曰辨误者证世之差谬明其理之所自也曰择方者别夫药之精粗寒燠以酌其疾证之宜否也曰纪验者述其己之治疗与彼之深浅见其功效之实也仆平昔所得者如是吾子其为我序之余闻医之为学古圣贤致知格物之一端也轩岐以来难素灵枢等书累千万言自非以医为任者孰克而究之若罗君者可谓以医为任而究其理之所自欤昔王彦伯医声既着列三四灶煮药于庭老幼塞门来请彦伯曰热者饮此寒者饮此风者气者各饮此初不计其酬谢今罗君亦以道心济物复能着书垂后冀必然之用其仁心普济当以彦伯同流其谁曰不然故乐为题其端云至元癸未清明日中议大夫治书侍御史汲郡王恽序自启天益上东垣先生启曰窃以射不师于后羿岂能成弹日之功匠非习于公输未易耸连云之构惟此医药之大关乎性命之深若非择善以从之乌得过人之远矣兹者伏遇先生聪明夙赋颖悟生资言天者必有验于人论病者则以及于国驱驰药物如孙吴之用兵条派病源若神禹之行水是以问病而证莫不识投药而疾靡不瘳有元化涤胃之神功得卢扁起人之手段犹且谦以接物莫不忠于教人如天益者口口晚生东垣口族幼承父训俾志学于诗书长值危时遂苟生于方技然以才非卓荦性实颛蒙恐贻口人之讥常切求师之志幸接大人之余论始惭童子以何知即欲敬服弟子之劳亲炙先生之教朝思夕诵日就月将其奈千里孑身一家数口内以生涯之逼外为官长之拘不得免焉是以难也今乃谨修薄礼仰渎严颜伏望怜鄙夫之间为之竭焉见互乡之童与其进也使得常常之见得闻昧昧之思若味亲糟粕之余是赐获丘山之重过此以往未知所裁谨启重刊卫生宝鉴后序夷幼承先子严训言东垣李先生医术之精古今罕及门人罗谦甫深得其秘奥二公所着脾胃论卫生实鉴诸书皆补前人之未备分门辨误不执于一偏以至针法本草无不详尽诚医家切要而不可缺者或乃论其用药不施攻法而多补迂缓难用此不能深究其旨而妄为之说也观各方中所用麻黄葛根汗剂也瓜蒂赤豆吐剂也大黄芒硝牵牛巴豆下剂也三攻之法未尝不用特其攻补随宜施之先后各有攸当传诸书皆已版行于世惜乎毁于元兵今抄本传讹者多吾尝正其缺误欲寿诸梓因循未果汝他日当成吾志焉未几先子下世夷拳拳服膺弗敢忘迩年以来东垣脾胃论内外伤辨用药珍珠囊三书刊板已就今复捐俸资令医士钱垣缮写罗氏卫生宝鉴二十四卷补遗一卷计四百八十一板共一十五万五千余字募工刊完将以广布四方庶几不负我先子平昔之志非惟从事于活人之术者究心于此大有所益而遐壤僻邑无医之处仓卒遇病检方用药亦必得其效也永乐十五年十二月初一日承德郎太医院院判吴郡韩夷公达谨识补刻卫生宝鉴后序神农氏尝百药以治人病于是为有医之始厥后素难诸篇继作而医乃大备然上古之治疾简略不繁所用不过一二味而已自张仲景制伤寒诸方而后世相承竞撰方书至有充栋之当然或奇峻太过或泛杂不专求其一验者盖鲜矣若东垣李明之生金源之时得轩岐之髓用药处方如衡准物攻补之施未尝有毫发苟盖二三百年来南北所共遵用而不敢有异议者此岂非杰然于其学人哉罗谦甫氏为东垣高第弟子卫生宝鉴则李氏十书之羽翼也有论有方跬步不敢越其师家法而发明遗蕴时有裨所未备者盖今学东垣者之所必由而世决不可少者也旧刻在苏余因弭节之暇取而览之则残缺特甚乃属郡守史侯订正其讹且求善本而补焉呜唿济人利物士君子之急务而有位者尤甚若是书不完则是览者必废而东垣无辅也何忍其若是哉此固予之心也倘今既全之后从此流传或穷乡乏医之处一有所需而无遗珠之叹则前贤及物之仁举在是矣孰谓不收于一补之功乎书成宜志乃书其后以为有志泽世者之告匪直为医家之言也矣弘治七年夏五月既望赐进士出身巡按直隶监察御史汝南刘廷瓒宗敬跋于姑苏之冰玉堂卷一春服宣药辨戊申春先师东垣老人论春月奉生之道月令云是月也不可以称兵称兵必天殃毋杀孩虫胎夭飞鸟毋伐山林又云祭先脾孟春行冬令则首种不入行秋令则民大疫故国有春分停刑之禁十二经有取决于胆之戒仲景云大法春宜吐故少阳证禁下宜小柴胡汤和解之少阳用事万物方生折之则绝生化之源此皆奉生之道也有假者反之且春初服宣药者乃伐天和而损脾胃非徒无益而又害之予因演先师之论着为此论世传宣药以牵牛大黄之类或丸或散自立春后无病之人服之辄下数行云凡人于冬三月浓衣暖食又近于火致积热于内春初若不宣泄必生热疾又云解三焦积热去五脏余毒殆无此理方冬严气凝寒浓衣暖食近火所以敌天气之寒也冬裘夏葛冬饮汤而夏饮水皆自然之道何积热于内而生疾乎且阴阳偏胜则疾果三焦积热是阳亢阴绝岂有得生之理哉故难经云腑病易治脏病难愈邪气中脏病之极矣今言五脏俱有邪毒则神将何根据内经亦曰春三月此谓发陈天地俱生万物以荣夜卧早起广步于庭被发缓形以使志生生而勿杀予而勿夺赏而勿罚此春气之应养生之道也逆之则伤肝夏为寒变奉长者少又曰必先岁气无伐天和故智者之养生也必顺四时适寒温和喜怒而安居处节阴阳而调刚柔如是则邪僻不至又曰苍天之气清净则志意治顺之则阳气固虽有贼邪弗能害也失之则内闭九窍外壅肌肉卫气散解此谓自伤气之削也当少阳用事万物向荣生发之时惟当先养脾胃之气助阳退阴应乎天道以使之平今反以北方寒水所化气味俱浓苦寒之剂投之是行肃杀之令于奉生之月当升反降伐脾胃而走津液使营运之气减削其不能输精皮毛经络必矣奉长之气从何而生脏腑何所以禀受脾胃一衰何病不起此诛罚无过是谓大惑无病生之有病甚之所谓春服宣药者自轩岐而下历代明医俱无是说呜唿此理明白非难知也世多雷同莫革其弊深可痛哉凡有志保生者但以圣贤之言为准则可免疑误之悔夭折之祸矣卷一革春服宣药歌天与圣人同一体长养万物不言利黄帝内经福万世惟恐生民触邪气调神四气谨根据行身体康强无病滞去圣逾远医道衰谁解非非而是是初春宣药服寒凉无故令人遭疫疠肠鸣腹痛下数行脾土既衰复损胃周身百脉失经常安乐身中强生事少阳用事物向荣一夜风霜反凋弊春不生荣秋不收奉养之气从何至四时失序化难成血气一衰神不炽主明下安养生昌心不明时灾患继哀哉此理久不明故以言理革其弊保生君子勿他求当向内经求圣意卷一无病服药辨谚曰无病服药如壁里安柱此无稽之说为害甚大夫天之生物五味备焉食之以调五脏过则生疾故经云阴之所生本在五味阴之五宫伤在五味又曰五味入胃各归其所喜攻酸先入肝辛先入肺苦先入心甘先入脾咸先入肾久而增气气增而久夭身之由也又云酸走筋辛走气苦走骨咸走血甘走肉五味口嗜而欲食之必自裁制勿使过焉至于五谷为养五果为助五畜为益五菜为充气味合而食之补精益气倘用之不时食之不节犹或生疾况药乃攻邪之物无病而可服焉圣济经曰彼修真者蔽于补养轻饵药石阳剂刚胜积若燎原为消狂痈疽之属则天癸竭而荣涸阴剂柔胜积若凝冰为洞泄寒中之属则真火微而卫散一味偏胜一脏偏伤一脏既伤四脏安得不病唐孙思邈言药势有所偏胜令人脏气不平裴谏唐宪宗曰夫药以攻疾非朝夕常用之物况金石性酷烈有毒又加炼以火气非人五脏所能禁至于张皋谏穆宗曰神虑清则气血和嗜欲多而疾作夫药以攻疾无疾不可饵故昌黎伯铭李子之墓曰余不知服食说自何世起杀人不可计而世慕尚之益至此其惑也今直取目见亲与之游而以药败者六七公以为世诫工部尚书归登殿中御史李虚中刑部尚书李逊弟刑部侍郎建襄阳节度使工部尚书孟简东川节度使御史大夫卢植金吾将军李道古今又复取目见者言之僧阎仲章服火炼丹砂二粒项出小疮肿痛不任牙痒不能嚼物服凉膈散半斤始缓后饮酒辄发药以寒凉之剂则缓终身不愈镇人李润之身体肥盛恐生风疾至春服搜风丸月余便下无度饮食减少舌不知味口干气短脐腹痛足胫冷眩运欲倒面色青黄不泽日加困笃乃告亲知曰妄服药祸悔将何及后添烦躁喘满至秋而卒张秀才者亦听方士之说服四生丸推陈致新服月余大便或溏或泻饮食妨阻怠惰嗜卧目见黑花耳闻蝉声神虚头旋飘飘然身不能支至是方知药之误也遂调饮食慎起居谨于保养三二年间其证犹存逾十年后方平复刘氏子闻人言腊月晨饮凉水一杯一月至春而无目疾遂饮之旬余觉腹中寒痛不任咳嗽呕吐全不思食恶水而不欲见足胫寒而逆医以除寒燥热之剂急救之终不能效此皆无故求益生之祥反生病焉或至于丧身殒命壁里安柱果如何哉且夫高堂大厦梁栋安基址固壤涂毁暨柱于壁中甚不近人情洁古老人云无病服药乃无事生事此诚不易之论人之养身幸五脏之安泰六腑之和平谨于摄生春夏奉以生长之道秋冬奉以收藏之理饮食之有节起居而有常少思寡欲恬虚无精神内守此无病之时不药之药也噫彼数人者既往不咎矣后人当以此为龟鉴乎卷一古方名实辨仲景以小柴胡治少阳证口苦舌干往来寒热而呕盖柴胡味苦平行少阳经黄芩味苦寒为佐治发热口苦生姜辛温半夏辛热治发寒而呕人参甘温安胃和中大枣甘平温和阴阳调荣卫生律液使半表半里之邪而自解矣大承气汤治阳明本实痞满燥实枳实苦微寒泄痞浓朴苦温除满芒硝辛寒润燥邪入于腑而作热实以大黄苦寒下之酒制者为因用热散气升而作汗解矣因以承气名之钱仲阳以升麻汤治小儿寒暄不时阳明经受邪身热目疼鼻干不得卧及疮疹未发发而不匀升麻苦平葛根甘平解散外邪甘草甘温芍药酸微寒调和中气拒邪不能伤其里白术散治小儿阳明本虚阴阳不和吐利后而亡津液虚热口干人参甘草白术甘温和中补胃藿香木香辛温芳馨可以助脾茯苓甘平分阴阳而导其湿葛根甘平倍于众药其气轻浮鼓舞胃气上行生津液而解肌热局方中四物汤调荣养卫益气滋血当归辛温熟地黄甘温能滋血川芎辛温白芍药味酸微寒能养气盖血为荣气为卫四物相合故有调益滋养之实黄建中汤治面色痿黄脐腹急痛脾胃不足者肝木乘之也木胜其中土走于外故痿黄见于面难经曰其平和不可得见衰乃见耳黄甘草甘温能补脾土芍药之酸能泻肝木水挟木势亦来侮土故作脐腹急痛官桂辛热散其寒水生姜大枣饴糖辛甘大温益气缓中又与脾胃行其津液以养四脏建脾制水补子泻鬼使四脏各安其气必清必净则病气衰去建中之名亦不诬矣上数方药证相对名实相辅可垂法于世近世用双解散治风寒暑湿饥饱劳逸殆无此理且如风邪伤卫必自汗而恶风寒邪伤荣必无汗而恶寒又云伤寒伤风其证不同中暑自汗必身热而气虚中湿自汗必体疼而沉重且四时之气更伤五脏一往一来未有齐至者也饥则损气饱则伤胃劳则气耗逸则气滞其证不同治法亦异盖劳者温之损者补之逸者行之内伤者消导之今内外八邪一方治之有此理乎内经云调气之方必别阴阳内者内治外者外治故仲景云且除其表又攻其里言仍似是其理实违其是之谓欤如搜风丸祛风丸有搜风祛风之名无搜风祛风之实百解散亦此类也谚云看方三年无病可医疗病三年无药可用此亦名实不相辅故也噫去圣逾远其术昧人自为法无可考证昔在圣人垂好生之德着本草作内经仲景遵而行之以立方号群方之祖后之学人以仲景之心为心庶得制方之旨卷一承气汤辨仲景伤寒论云寒邪外伤传而入里里者入胃是也邪气入胃则变而为热胃中之气郁滞糟粕秘结壅而为实实则泻之人所共知如缓急轻重之剂则临时消息焉若不恶寒反恶热谵语烦渴腹满而喘手足然汗出者急下之宜大承气汤如邪气入深恐有燥屎欲知之法与小承气汤试之若腹中转失气者有燥屎也乃可攻之不转失气者必初硬而后溏尚未可攻攻之则腹满不能食若腹大满不通者亦以小承气汤微和其胃气勿令大泄也如发汗后不恶寒但热者胃实也当和其胃气调胃承气汤主之成无己云大热结实者大承气小热微结者小承气以热不甚大故于大承气汤内去芒硝又以结不至坚故不减浓朴枳实也如不至大坚满邪气盛而须攻下者亦未可投大承气汤必以轻缓之剂攻之于大承气汤中去浓朴枳实加甘草乃轻缓之剂也若大承气证反用调胃承气汤治之则邪气不散小承气汤证反用大承气汤下之则过伤正气而腹满不能食故有勿大泄之戒此仲景所以分而治之未尝越圣人之制度后之学人以此三药合而为一且云通治三药之证及无问伤寒杂病内外一切所伤一概治之若根据此说与仲景之方甚相违背又失轩岐缓急之旨红紫乱朱迷惑众听一唱百和使病者暗受其弊将何诉哉有公心审是非者于内经仲景方内求责使药证相对以圣贤之心为心则方之真伪自可得而知矣卷一阴盛阳虚汗之则愈下之则死仲景云阴盛阳虚汗之则愈下之则死者此言邪气在表之时也夫寒邪属阴身之外者属阳且夫各脏腑之经络亦属阳也盖阳气为卫卫气者所以温分肉充皮毛肥腠理司开阖此皆卫外而为固也或烦劳过度阳气外损不能卫固阳为之虚阳虚者阴必凑之故阴得以胜邪气胜则实阴盛阳虚者此也阴邪既盛腠理致密阳气伏郁不得通畅所以发热恶寒头项痛腰嵴强应解散而药用麻黄者本草云轻可去实葛根麻黄之属是也盖麻黄能退寒邪使阳气伸越作汗而解故曰阴盛阳虚汗之则愈里气和平而反下之中气既虚表邪乘虚而入由是变证百出故曰下之则死外台秘要云表病里和汗之则愈下之则死正此意也卷一阳盛阴虚下之则愈汗之则死仲景云阳盛阴虚下之则愈汗之则死者此言邪气在里之时也夫寒邪始伤于表不解而渐传入于里变而为热人之身在里者为阴华佗云一日在皮二日在肤三日在肌四日在胸五日在腹六日在胃入胃谓之入腑也腑之为言聚也若府库而聚物焉又为水谷之海荣卫之源邪气入于胃而不复传流水谷水谷不消去郁而为实也此阳盛阴虚者此也故潮热引饮腹满而喘手足汗出大便难而谵语宜大承气汤下之则愈潮热者为实也此外已解可攻其里而反汗之表无阴邪汗又助阳阳实而又补表里俱热不死何待外台秘要云表和里病下之则愈汗之则死正此意也卷一汗多亡阳齐大哥十一月间因感寒邪头项强身体痛自用灵砂丹四五粒并服以酒引下遂大汗出汗后身轻至夜前病复来以前药复汗其病不愈复以通圣散发汗病添身体沉重足冷而恶寒是日方命医医者不究前治又以五积散汗之翌日身重如石不能反侧足如冰冷及腰背头汗如贯珠出而不流心胸躁热烦乱不安喜饮冷西瓜梨柿冰水之物常置左右病至于此命予治之诊得六脉如蛛丝微微欲绝予以死决之主家曰得汗多矣焉能为害予曰夫寒邪中人者阳气不足之所致也而感之有轻重汗之者岂可失其宜哉仲景曰阴盛阳虚汗之则愈汗者助阳退阴之意也且寒邪不能自出必待阳气泄乃能出也今以时月论之大法夏月宜汗此大法焉然并以太过为戒况冬三月闭藏之时无扰乎阳无泄皮肤使气亟夺为养藏之道也逆之则少阴不藏此冬气之应也凡有触冒宜微汗之以平为期邪退乃已急当衣暖衣居密室服实表补卫气之剂虽有寒邪弗能为害此从权之治也今非时而大发其汗乃谓之逆故仲景有云一逆尚引日再逆促命期今本伤而汗汗而复伤伤而复汗汗出数回使气亟夺卫气无守阳泄于外阴乘于内故经云独阳不生独阴不长不死何待虽卢扁亦不能治之活也是日至夜将半项强身体不仁手足搐急爪甲青而死矣金匮要略云不当汗而妄汗之令人夺其津液枯藁而死今当汗之一过亦中绝其命况不当汗而强汗之者乎卷一下多亡阴真定赵客乙丑岁六月间客于他方因乘困伤湿面心下痞满躁热时作卧不得安遂宿于寺中僧以大毒食药数丸下十余行心痞稍减越日困睡为盗劫其财货心有所动遂燥热而渴饮冷酒一大瓯是夜脐腹胀痛僧再以前药复下十余行病加困笃四肢无力燥热身不停衣喜饮冷水米谷不化痢下如烂鱼肠脑赤水相杂全不思食强食则呕痞甚于前噫气不绝足冷少腹不任其痛请予治之诊其脉浮数八九至按之空虚予溯流而寻源盖暑天之热已伤正气以有毒大热之剂下之一下之后其所伤之物已去而无余矣遗巴豆之气流毒于肠胃之间使呕逆而不能食胃气转伤而然及下脓血无度大肉陷下皮毛枯藁脾气弱而衰也舌上赤涩口燥咽干津液不足下多亡阴之所致也阴既已亡心火独旺故心胸燥热烦乱不安经曰独阳不生独阴不长天之由也遂辞而退后易他医医至不审其脉不究其源惟见痞满以枳壳丸下之病添喘满利下不禁而死金匮要略云不当下而强下之令人开肠洞泄便溺不禁而死此之谓也夫圣人治病用药有法不可少越内经云大毒去病十去其六小毒治病十去其七常毒治病十去其八无毒治病十去其九如不尽行复如法以谷肉果菜养之无使过之过则伤其正矣记有之云医不三世不服其药盖慎之至也彼僧非医流妄以大毒之剂下之太过数日之间使人殒身丧命用药之失其祸若此病之择医可不谨乎戒之卷一方成弗约之失丁巳冬十月予从军回至汴梁有伶人李人爱谓予曰大儿自今岁七月间因劳役渴饮凉茶及食冷饭觉心下痞请医治之医投药一服下利两行其证遂减不数日又伤冷物心腹复痞满添呕吐恶心饮食无味且不饮食四肢困倦懒于言语复请前医诊视曰此病易为更利几行即快矣遂以无忧散对加牵牛末白汤服至夕腹中雷鸣而作阵痛少焉既吐又泻烦渴不止饮冷无度不复能禁时发昏愦再命前医视之诊其脉不能措手而退顷之冷汗如洗口鼻气渐冷而卒矣小人悔恨无及敢以为问予曰未尝亲见不知所以然既去或曰予亲见之果药之罪欤而非欤对曰此非药之罪乃失其约量之过也夫药用之无据反为气贼内经云约方犹约囊也囊满弗约则输泄方成弗约则神与气弗俱故仲景以桂枝汤治外伤风邪则曰若一服汗出病瘥停后服不必尽剂大承气汤下大满大实则曰得更衣止后服不必尽剂其慎如此此为大戒盖得圣人约囊之旨也治病必求其本盖李人以优杂剧为戏劳神损气而其中疹然因时暑热渴饮凉茶脾胃气弱不能运化而作痞满以药下之是重困也加以不慎又损其阳虚而复伤伤而复下阴争于内阳扰于外魄汗未藏四逆而起此仲景所谓一逆尚引日再逆促命期如是则非失约量之过而何故内经戒云上工平气中工乱脉下工绝气危生下工不可不慎也卷二灸之不发国信副使覃公中四十九岁至元丙寅春病脐腹冷疼完谷不化足寒而逆皮肤不仁精神困弱诊其脉沉细而微遂投以大热甘辛之剂及灸气海百壮三里三穴各三七壮阳辅各二七壮三日后以葱熨灸疮皆不发复灸前穴根据前壮数亦不发十日后疮亦更不作脓疮口皆干癸丑岁初予随朝承应冬屯于瓜忽都地面学针于窦子声先生因询穴曰凡用针者气不至而不效灸之亦不发大抵本气空虚不能作脓失其所养故也更加不慎邪气加之病必不退异日因语针灸科忽教授亦以为然至元戊辰春副使除益都府判到任未几时风疾半身麻木自汗恶风妄喜笑又多健忘语言微涩医以续命汤复发其汗津液重竭其证愈甚因求医还家日久神气昏愦形容羸瘦饮食无味便溺遗失扶而后起屡易医药皆不能效因思内经云阳气者若天与日失其所则折寿而不彰今因此病而知子声先生之言矣或云副使肥甘足于口轻暖足于体使令足于前所为无不如意君言失其所养何也予曰汝言所养养口体者也予论所养养性命者也且覃氏壮年得志不知所养之正务快于心精神耗散血气空虚因致此疾灵枢经云人年十岁五脏始定血气已通其气在下故好走二十岁血气始盛肌肉方长故好趋三十岁五脏大定肌肉坚血气盛满故好步四十岁五脏六腑十二经脉皆大盛以平定腠理始疏华荣颓落发颇斑白平盛不摇故好坐五十岁肝气始衰肝叶始薄胆汁始减目始不明六十岁心气始衰善忧悲血气懈惰故好卧七十岁脾气始衰皮肤已枯八十岁肺气衰魄魂散离故言善误九十岁肾气焦脏枯经脉空虚百岁五脏皆虚神气皆去形骸独居而终矣盖精神有限嗜欲无穷轻丧性命一失难复其覃氏之谓欤卷二脱营疏五过论云尝贵后贱虽不中邪病从内生名曰脱营镇阳有一士人躯干魁梧而意气雄豪喜交游而有四方之志年逾三旬已入任至五品出入从骑塞途姬侍满前饮食起居无不如意不三年以事罢去心思郁结忧虑不已以致饮食无味精神日减肌肤渐至瘦弱无如之何遂耽嗜于酒久而中满始求医医不审得病之情辄以丸药五粒温水送之下二十余行时值初秋暑热犹盛因而烦渴饮冷过多遂成肠鸣腹痛而为痢疾有如鱼脑以至困笃命予治之诊其脉乍大乍小其证反复闷乱兀兀欲吐叹息不绝予料曰此病难治启玄子云神屈故也以其贵之尊荣贱之屈辱心怀慕眷志结忧惶虽不中邪病从内生血脉虚减名曰脱营或曰愿闻其理黄帝针经有曰宗气之道纳谷为宝谷入于胃乃传之脉流溢于中布散于外精专者行于经隧终而复始常营无已是为天地之纪故气始从手太阴起注于阳明传流而终于足厥阴循腹里入缺盆下注肺中于是复注手太阴此营气之所行也故日夜气行五十营漏水下百刻凡一万三千五百息所谓变通者并行一数也故五十营备得尽天地之寿矣今病者始乐后苦皆伤精气精气竭绝形体毁阻暴喜伤阳暴怒伤阴喜怒不能自节盖心为君主神明出焉肺为相辅主行荣卫制节由之主贪人欲天理不明则十二官相使各失所司使道闭塞而不通由是则经营之气脱去不能灌溉周身百脉失其天度形乃大伤以此养生则殃何疑之有焉卷二泻火伤胃经历晋才卿膏粱而饮至春病衄医曰诸见血者为热以清凉饮子投之即止越数日其疾复作医又曰药不胜病故也遂投黄连解毒汤既而或止止而复作易医数回皆用苦寒之剂俱欲胜其热而已然终不愈而饮食起居浸不及初肌寒而时躁言语无声口气臭秽恶如冷风然其衄之余波则未绝也或曰诸见血者热衄热也热而寒之理也今不惟不愈而反害之何哉内经曰以平为期又言下工不可不慎也彼惟知见血为热而以苦寒攻之抑不知苦泻土土脾胃也脾胃人之所以为本者今火为病而泻其土火固未尝除而土已病矣土病则胃虚胃虚则营气不能滋荣百脉元气不循天度气随阴化而无声肌寒也意粗工嘻嘻以为可治热病未已寒病复起此之谓也卷二肺痿辨华严寺和上座代史侯出家年未四十至元癸酉四月间因澡浴大汗出还寺剃头伤风寒头疼四肢困倦就市中购通圣散服之又发之汗头疼少减再日复作又以通圣散发之发汗数回反添劳动喘促自汗恶风咳而有血懒于言语饮食减少求医治之医与药多以生姜为引子至六月间精神愈困饮食减少形体羸瘦或咳或唾红血极多扶而后起请予治之具说前由诊其脉浮数七八至按之无力予曰不救矣或曰何谓不救内经曰血之与汗异名而同类夺汗者无血夺血者无汗金匮要略云肺痿之病从何而得之师曰或从汗出又被快药下利重亡津液故得之今肺气已虚又以辛药泻之重虚其肺不死何待藏气法时论曰肺欲收急食酸以收之用酸补之辛泻之盖不知内经之旨仲景云祸术浅狭懵然不知病源为治乃误发汗吐下之相反其祸至速世上之士但务彼翕习之荣而莫见此倾危之败惟明者居然能识其本近取诸身夫何远之有焉其僧不数日果亡卷二下工绝气危生丁巳予从军至开州夏月有千户高国用谓予曰父亲年七十有三于去岁七月间因内伤饮食又值霖雨泻痢暴下数行医以药止之不数日又伤又泻止而复伤伤而复泄至十月间肢体瘦弱四肢倦怠饮食减少腹痛肠鸣又以李医治之处以养脏汤治之数日泻止后添呕吐又易以王医用丁香藿香人参去白橘皮甘草同为细末煎生姜数服而呕吐止延至今正月间饮食不进扶而后起又数日不见大便予问医曰父亲数日不见大便何以治之医曰老官人年过七旬气血衰弱又况泻痢半载脾胃又虚津液耗少以麻仁丸润之可也众亲商议一亲知曰冯村牛山人见证不疑有果决遂请治之诊其脉问其病证曰此是风结也以搜风丸百余丸服之利下数行而死予悔恨不已敢以为问予曰未尝亲见将何以言高千户退而去或者曰予亲见之细说其证予曰人以水谷为本今年高老人久泻胃中津液耗少又重泻之神将何根据灵枢经云形气不足病气不足此阴阳俱不足也不可泻之泻之则重不足重不足则阴阳俱竭血气皆尽五脏空虚筋骨髓枯老者绝灭少者不复矣又曰上工平气中工乱脉下工绝气危生绝气危生其牛山人之谓欤卷二酸多食之令人癃至元己巳上都住夏月太保刘仲晦使引进史柔明来曰近一两月作伴数人皆有淋疾是气运使然是水土耶予思之此间别无所患此疾独公所有之殆非运气水土使然继问柔明近来公多食甚物曰宣使赐木瓜百余对遂多蜜煎之每客至以此待食日三五次予曰淋由此也内经曰酸多食之令人癃可与太保言之夺饮则已一日太保见予问曰酸味致淋其理安在予曰小便主气针经云酸入于胃其气涩以收上之两焦弗能出入也不出则留胃中胃中和温则下注膀胱之胞胞薄以懦得酸则缩绻约而不通水道不行故癃而涩乃作淋也又曰阴之所生本在五味阴之五宫伤在五味五味口嗜而欲食之必自裁制勿使过焉五味过则皆能伤其正岂止酸味耶太保欢曰凡为人子不可不知医信哉卷二冬藏不固刑部侍郎王立甫之婿发二十五岁至元丁卯十一月间困劳役忧思烦恼饮食失节而病时发躁热肢体困倦盗汗湿透其衾不思饮食气不足一息面色青黄不泽请予治之具说前证诊其脉浮数而短涩两寸极小予告曰此危证也治虽粗安至春必死当令亲家知之夫人不以为然遂易医至正月躁热而卒异日立甫同外郎张介夫来谓予曰吾婿果如君言愿闻其理予曰此非难知也内经曰主胜逆客胜从天之道也盖时令为客人身为主冬三月人皆惧寒独渠躁热盗汗是令不固其阳时不胜其热天地时令尚不能制药何能为冬乃闭藏之月阳气当伏于九泉之下至春发为雷动为风鼓坼万物此奉生之道也如冬藏不固则春生不茂又有疫疠之灾且人身阳气亦当伏潜于内不敢妄扰无泄皮肤使气亟夺此冬藏之应也令婿汗出于闭藏之月肾水已涸至春何以生木阳气内绝无所滋荣不死何待二君乃叹息而去卷二主胜客则逆古廉韩子玉父年逾六旬有三病消渴至冬添躁热须裸袒以冰水喷胸腋乃快日食肉面数回顷时即饥如此月余命予治疗诊得脉沉细而疾予以死决之子玉及弟泣跪予前曰病固危笃君尽心救治则死而无悔予答曰夫消之为病其名不一曰食亦曰消中曰宣疾此膏粱之所致也阳明化燥火津液不能停自汗小便数故饮一溲二胃热则消谷善饥能食而瘦王叔和云多食亦饥虚是也此病仲景所谓春夏剧秋冬瘥时制故也令尊今当瘥之时反剧乃肾水干涸不能制其心火而独旺于不胜之时经曰当所胜之时而不能制名曰真强乃孤阳绝阴者也且人之身为主天令为客此天令大寒尚不能制其热何药能及内经曰主胜逆客胜从正以此也设从君治疗徒劳而已固辞而归遂易医与灸不数日而卒其后子玉感予之诚相好愈浓卷二用药无据反为气贼北京按察书吏李仲宽年逾五旬至元己巳春患风证半身不遂四肢麻痹言语謇涩精神昏愦一友处一法用大黄半斤黑豆三升水一斗同煮豆熟去大黄新汲水淘净黑豆每日服二三合则风热自去服之过半又一友云通圣散四物汤黄连解毒汤相合服之其效尤速服月余精神愈困遂还真定归家养病亲旧献方无数不能悉录又增喑哑不能言气冷手足寒命予诊视细询前由尽得其说予诊之六脉如蛛丝细予谓之曰夫病有表里虚实寒热不等药有君臣佐使大小奇偶之制君所服药无考凭故病愈甚今为不救君自取耳未几而死有曹通甫外郎妻萧氏六旬有余孤寒无根据春月忽患风疾半身不遂语言謇涩精神昏愦口眼斜与李仲宽证同予刺十二经井穴接其经络不通又灸肩井曲池详病时月处药服之减半予曰不须服药病将自愈明年春张子敬郎中家见行步如故予叹曰夫人病全得不乱服药之力由此论李仲宽乱服药终身不救萧氏贫困恬自如获安内经曰用药无据反为气贼圣人戒之一日姚雪斋举许先生之言曰富贵人有二事反不如贫贱人有过恶不能匡救有病不能医疗噫其李氏之谓欤卷三主不明则十二官危癸丑春城令张君年三十有余身体丰肥精神康健饮食倍于常人太医王彦宝曰君肥盛如此若不预服凉药恐生热疾张君从之遂服三一承气汤二两下利三十余行异日觉阴阴腹痛且不欲食食而无味心下痞满精神困倦次添胸膈闭塞时作如刀刺之痛稍多食则醋心腹胀不能消化以此告予予曰昔君刚强饮啖如常血气周流循其天度十二脏之相使各守所司神气冲和身体太平君自戕贼冲气败乱而致病如此虽悔何及予遂以四君子汤甘温之剂补脾安胃更加人参黄升麻升阳补气戒以慎起居节饮食服之月余胸中快利而痛止病气虽去终不复正气未几三旬中风而死灵兰秘典云主不明则十二官危形乃大伤以此养生则殃以为天下者其宗大危戒之戒之启玄子云心不明邪正一邪正一则损益不分损益不分则动之凶咎陷身于羸瘠矣故形乃大伤夫主不明则委于左右委于左右则权势妄行权势妄行则吏不奉法吏不奉法则民众失所而皆受枉曲矣且民惟邦本本固邦宁本不获安国将何有宗庙之主安得不至于倾危乎故曰戒之戒之张君安危不察损益不分妄加治疗以召其祸可痛也哉此既往不可咎后人当以此为明鉴卷三时气传染总帅相公年近七旬戊午秋南征过扬州俘虏万余口内选美色室女近笄年者四置于左右予因曰总帅领十万余众深入敌境非细务也况年高气弱凡事宜慎且新虏之人惊忧气蓄于内加以饮食不节多致疾病近之则邪气相传其害为大总帅笑而不答其副帅时亦在坐异日召予曰我自十三岁从征回鹘此事饱经汝之言深可信矣至腊月中班师值大雪三日新掠人不禁冻馁皆病头疼咳嗽腹痛自利多致死亡者逮春正月至汴随路多以礼物来贺相公因痛饮数次遂病脉得沉细而弦三四动而一止其证头疼咳嗽自利腹痛与新虏人病无异其脉短涩其气已衰病已剧矣三日而卒邪气害人其祸如此内经云乘年之虚遇月之空失时之和因而感邪其气至骨又曰避邪如避矢石钱仲阳亦曰粪履不可近襁褓婴儿多生天吊惊风亦犹正气尚弱不能胜邪故也由是观之圣贤之言信不诬矣卷三戒妄下真定钞库官李提举年逾四旬体干魁梧肌肉丰盛其僚友师君告之曰肥人多风证君今如此恐后致中风搜风丸其药推陈致新化痰宜服之李从其言遂合一料每日服之至夜下五行如是半月觉气短而促至一月余添怠惰嗜卧便白脓小便不禁足至膝冷腰背沉痛饮食无味仍不欲食心胸痞满时有躁热健忘恍惚不安凡三易医皆无效因陈其由请予治之予曰孙真人云药势有所偏助令人脏气不平药本攻疾无病不可饵平人谷入于胃脉道乃行水入于经其血乃成水去则荣散谷消则卫亡荣散卫亡神无所根据君本身体康强五脏安泰妄以小毒之剂日下数行初服一日且推陈下行疏积已去又何推焉今饮食不为肌肤水谷不能运化精微灌溉五脏六腑周身百脉神将何根据故气短而促者真气损也怠惰嗜卧者脾气衰也小便不禁者膀胱不藏也便下脓血者胃气下脱也足寒而逆者阳气微也时有躁热心下虚痞者胃气不能上荣也恍惚健忘者神明乱也金匮要略云不当下而强下之令人开肠洞泄便溺不禁而死前证所生非天也君自取之治虽粗安促君命期矣李闻之惊恐汗浃于背起谓予曰妄下之过悔将何及虽然君当尽心救其失予以谓病势过半命将难痊固辞而退至秋疾甚作医以夺命散下之躁热喘满而死内经曰诛罚无过是谓大惑如李君者盖内经所谓大惑之人也卫生君子可不戒哉卷三轻易服药戒何秀才一女子病其父谓予曰年十三时五月间因伤冷粉腹中作痛遂于市药铺中赎得神芎丸服之脐腹渐加冷疼时发时止今逾七八年不已何也答曰古人云寒者热之治寒以热良医不能废其绳墨而更其道也据所伤之物寒也所攻之药亦寒也重寒伤胃其为冷痛岂难知哉凡人之脾胃喜温而恶冷况女子幼小血气尚弱不任其寒故阳气潜伏寒毒留连久而不除也治病必先求其本当用温中养气之药以救前失服之月余方愈呜唿康子馈药孔子拜而受之以未达不敢尝此保生之重者也奈何常人命医拱默而令切脉以谓能知病否且脉者人之血气附行于经络之间热胜则脉疾寒胜则脉迟实则有力虚则无力至于所伤何物岂能别其形象乎医者不可不审其病源而主家不可不说其病源如何氏女子不以病源告医而求药于市铺发药者亦不审其病源而以药付之以致七八年之病皆昧此理也孙真人云未诊先问最为有准东坡云只图愈疾不图困医二公之语其有功于世大矣卷三妄投药戒高郎中家好收方书及得效药方家人有病自为处治亦曾有效中统庚申五月间弟妇产未盈月食冷酪苦苣及新李数枚渐觉腹中痛太夫人以自合槟榔丸七十丸服之至夜痛尤甚恐药力未达又进五十丸须臾间大吐且泻其痛增极肢体渐冷口鼻气亦冷急求医疗未至而卒后太夫人见予诉其由曰天命耶药之过耶君试裁之予曰非难知也凡医治病虚则补之实则泻之此定法也人以血气为本今新产血气皆损胃气虚弱不能腐熟生硬物故满而痛也复以寒剂攻之又况夏月阴气在内重寒相合是大寒气入腹使阴盛阳绝其死何疑难经曰实实虚虚损不足而益有余如此死者医杀之耳非天命也太夫人然其言噫曲礼谓医不三世不服其药其慎如此彼过已往而不可咎后之用药者当以此为戒之卷三福医治病丙辰秋楚丘县贾君次子二十七岁病四肢困倦躁热自汗气短饮食减少咳嗽痰涎胸膈不利大便秘形容羸削一岁间更数医不愈或曰明医不如福医某处某医虽不精方书不明脉候看证极多治无不效人目之曰福医谚云饶你读得王叔和不如我见过病证多颇有可信试命治之医至诊其脉曰此病予饱谙矣治之必效于肺各灸三七壮以蠲饮枳实丸消痰导滞不数服大便溏泄无度加腹痛食不进愈添困笃其子谓父曰病久瘦弱不任其药病剧遂卒冬予从军回其父以告予予曰思内经云形气不足病气不足此阴阳俱不足泻之则重不足此阴阳俱竭血气皆尽五脏空虚筋骨髓枯老者绝灭壮者不复矣故曰不足补之此其理也令嗣久病羸瘦乃形不足气短促乃气不足病潮作时嗜卧四肢困倦懒言语乃气血皆不足也补之惟恐不及反以小毒之剂泻之虚之愈虚损之又损不死何待贾君叹息而去予感其事略陈其理夫高医愈疾先审岁时太过不及之运察人之血气饮食勇怯之殊病有虚实浅深在经在脏之别药有君臣佐使大小奇偶之制治有缓急因用引用返正之则孙真人云凡为太医必须谙甲乙素问黄帝针经明堂流注十二经三部九候五脏六腑表里孔穴本草药对仲景叔和诸部经方又须妙解五行阴阳精熟周易如此方可为太医不尔则无目夜游动致颠损正五音者必取师旷之律吕而后五音得以正为方员者必取公输之规矩而后方员得以成五音方员特末技耳尚取精于其事者况医者人之司命列于四科非五音方员之比不精于医不通于脉不观诸经本草赖以命通运达而号为福医病家遂委命于庸人之手岂不痛哉噫医者之福福于渠者也渠之福安能消病者之患焉世人不明此理而委命于福医至于伤生丧命终不能悟此惑之甚者也悲夫卷四予受学于东垣先生先生授以内经要奥仍授以制方之法中书左丞董公彦明中统辛酉夏领军攻济南时暑隆盛军人饮冷多成痢疾又兼时气流行左丞遣人来求医于予遂以数药付之至秋城陷矣公回谓予曰向所付药服之多效其方君自制耶古方耶予曰有自制方有古方公曰君用药如此可谓得医之三昧矣以自制方及古方用之经验者类而集之以济人不亦善乎予遂允之凡古今名方亲获效者类以成书详列于后卷四饮食自倍肠胃乃伤论痹论云阴气者静则神藏躁则消亡饮食自倍肠胃乃伤谓食物无务于多贵在能节所以保冲和而遂颐养也若贪多务饱饫塞难消徒积暗伤以召疾患盖食物饱甚耗气非一或食不下而上涌呕吐以耗灵源或饮不消而作痰咯唾以耗神水大便频数而泄耗谷气之化生溲便滑利而浊耗源泉之浸润至于精清冷而下漏汗淋漉而外泄莫不由食物之过伤滋味之太浓如能节满意之食省爽口之味常不至于饱甚者即顿顿必无伤物物皆为益糟粕变化早晚溲便按时精华和凝上下津液含蓄神藏内守荣卫外固邪毒不能犯疾无由作故圣人立言垂教为养生之大经也卷四食伤脾胃论论曰人之生也由五谷之精化五味之备故能生形经曰味归形若伤于味亦能损形今饮食反过其节以至肠胃不能胜气不及化故伤焉经曰壮火食气气食少火壮火散气少火生气痹论云饮食自倍肠胃乃伤失四时之调养故能为人之病也经曰气口紧盛伤于食心胃满而口无味口与气口同气口曰坤口乃脾之候故胃伤而气口紧盛夫伤者有多少有轻重如气口一盛得脉六至则伤于厥阴乃伤之轻也枳术丸之类主之气口二盛脉得七至则伤于少阴乃伤之重也雄黄圣饼子木香槟榔丸枳壳丸之类主之气口三盛脉得八至九至则伤太阴填塞闷乱则心胃大痛备急丸神保丸消积丸之类主之兀兀欲吐则已俗唿食迷风是也经曰上部有脉下部无脉其人当吐不吐者死瓜蒂散吐之如不能吐则无治也经曰其高者因而越之在下者引而竭之也枳术丸治痞消食强胃白术枳实上为末荷叶裹烧饭为丸如梧子大每服五十丸多用白汤下无时用白术者本意不取其食速化但久服令胃气强实不复伤也橘皮枳术丸治老幼元气虚弱饮食不消或脏腑不调心下痞闷白术枳实橘皮上为末荷叶裹烧饭为丸如桐子大每服五十丸温水送下食远夫内伤用药之大法所贵服之强人胃气令胃气益浓虽勐食多食重食而不伤此能用食药者此药久久益胃气令不复致伤半夏枳术丸治因冷食内伤白术半夏枳实上为末荷叶裹烧饭为丸如桐子大每服五十丸温水送下食远汤浸蒸饼丸亦可如食伤寒热不调每服加上二黄丸十丸白汤送下木香枳术丸破滞气消饮食开胃进食白术木香枳实上为末荷叶裹烧饭为丸如桐子大每服五十丸温水送下食远木香化滞汤治因忧气食冷湿面结于中脘腹皮底微痛心下痞满不思饮食食之不散常常痞气半夏草豆蔻炙甘草柴胡木香橘皮枳实当归身红花上九味咀每服五钱水一盏生姜五片煎一盏去渣稍热服食远忌生冷酒湿面丁香烂饭丸治饮食所伤卒心胃痛甘松缩砂仁丁香皮甘草京三棱香附子木香益智仁丁香广术上十味为末汤浸蒸饼丸如绿豆大每服三十丸白汤送下细嚼烧生姜亦可无时消滞丸治一切所伤心腹痞满刺痛积滞不消黑牵牛五灵脂香附上为末醋煳丸如小豆大每服三十丸食后生姜汤下煮黄丸治一切酒食所伤心腹满闷不快雄黄巴豆上件研匀入白面三两再同研匀滴水丸如桐子大每服时先煎浆水令沸下二十四丸煮二十沸漉入冷浆水内沉冷一时下二丸一日服尽二十四丸也加至微利为度用浸药生浆水下治胁下癖气块痛如神木香槟榔丸治一切气滞心腹痞满胁肋胀闷大小便结滞不快利者并宜服之木香槟榔青皮陈皮枳壳广术黄连黄柏香附大黄黑牵牛上为末滴水丸如豌豆大每服三五十丸食后生姜汤送下加至微利为度上二黄丸治伤热食痞闷兀兀欲吐烦乱不安黄芩黄连枳实升麻柴胡甘草上六味为极细末汤浸蒸饼丸如绿豆大每服五七十丸白汤下量所伤服之消积集香丸治寒饮食所伤心腹满闷疼痛及消散积聚癖气块久不愈宜服木香陈皮青皮三棱广术黑牵牛白牵牛茴香巴豆上为末醋煳丸如桐子大每服七丸至十丸温姜汤下无时以利为度忌生冷硬物枳壳丸治中焦气滞胸膈痞满饮食迟化四肢困倦呕逆恶心常服升降滞气化宿食祛痰逐饮美进饮食三棱广术黑牵牛白茯苓白术青皮陈皮木香枳壳半夏槟榔上为末醋煳丸如桐子大每服五十丸温姜汤送下食后开结妙功丸治怫热内盛癖坚积酒食积一切肠垢积滞瘕积聚疼痛发作有时三焦壅滞二肠燥结或懊烦心不得眠咳喘哕逆不能食兼为肿胀一切所伤心腹暴痛又能宣通气血消酒进食解积三棱神曲川乌大黄麦茴香半夏巴豆干姜拣桂牵牛上为末同前膏和丸如小豆大生姜汤下十丸至十五丸或嚼生姜温水送下亦得渐加二三十丸或心胃间稍觉药力暖性却即减丸数或取久积或破坚积初服十丸次服二十丸每服加十丸大便三五行后如常服少得食力后更加取利为度感应丸治虚中积冷气弱有伤停积胃脘不能传化或因气伤冷因饥饱食饮酒过多心下坚满两胁胀痛心腹大痛霍乱吐泻大便频数后重迟涩久痢赤白脓血相杂米谷不化愈而后发又治中酒呕吐痰逆恶心喜睡头旋胸膈痞满四肢倦怠不欲饮食不拘新久积冷并皆服之南木香肉豆蔻丁香干姜巴豆杏仁上上四味为末外入百草霜二两研与巴豆杏仁七味同和匀用好蜡六两溶化成汁以重绢滤去滓更以好酒一升于银石器内煮蜡数沸倾出待酒冷其蜡自浮于上取蜡秤用春夏修合用清油一两铫内熬令末散香熟次下酒煮蜡四两同化成汁就铫内乘热拌和前项药末秋冬修合用清油一两半同煎煮熟成汁和前药末成剂分作小铤子油纸裹旋丸服之每服三十丸空心姜汤下备急丹治心腹百病卒痛如锥刺及胀满下气皆治之易老名独行丸脾胃论名备急大黄丸川大黄末干姜末巴豆上合和一处研匀炼蜜丸臼内杵千百下如泥丸如小豆大夜卧温水下一丸如下气实者加一丸如卒病不计时候妇人有胎不可服如所伤饮食在胸膈兀兀欲吐反复闷乱一物瓜蒂散吐去之瓜蒂散上部有脉下部无脉其人当吐不吐者死何谓下部无脉此所谓木郁也饮食过饱填塞胸中胸中者太阴之分野内经曰气口反大于人迎三倍食伤太阴故曰木郁则达之吐者是也瓜蒂赤小豆上二味为极细末每服一钱匕温浆水调下取吐为度若不两手尺脉绝无不宜便用此药恐损元气令人胃气不复若止是胸膈中窒塞闷乱不通以指探之如不得吐者以物探去之得吐而已如食不去用此吐之枳实栀子大黄汤治大病瘥后伤食劳复枳实栀子豆豉上以清浆水三盏空煮退八分内枳实栀子煮取八分下豉再煮五七沸去渣温服覆令汗出若有宿食纳大黄如博棋子大五六枚同煎劳复则热气浮越以枳实栀子汤以解之以其热聚于胃上以苦吐之热散于表以苦发之食复则以苦下之食膏粱之物过多躁热闷乱者亦宜服之金露丸治天行时病内伤冷物饮食心下痞闷桔梗大黄枳实牵牛头末上四味为末烧饭丸如桐子大每服三十丸食后温水下如常服十丸至二十丸甚妙卷四饮伤脾胃论神农本草云酒味苦甘辛火热有毒主百邪毒行百药通血脉浓肠胃润皮肤久饮伤神损寿若耽嗜过度其酷烈之性挠扰于外沉注之体淹滞于中百脉沸腾七神迷乱过伤之毒一发耗真之病百生故内经曰因而大饮则气以逆肺痹寒热喘而虚惊有积气在胸中得之醉而使内也酒入于胃则络脉满而经脉虚脾主于胃行其津液者也阴气者静则神藏躁则消亡饮食自倍肠胃乃伤盖阴气虚则阳气入阳气入则胃不和胃不和则精气竭精气竭则不营于四肢也若醉饱入房气聚脾中不得散酒气与谷气相搏热盛于中故热遍于身内热而溺赤名曰热厥凡治消瘅仆击偏枯痿厥气满发逆皆肥贵人膏粱之疾也古人惟麦菽之曲酿黍而已为辛热有毒犹严戒如此况今之酝造加以马兰芫花乌头巴豆大毒等药以增气味尤辛热之余烈也岂不伤冲和损精神涸荣卫竭天癸夭人寿者也故近年中风虚劳消狂疮疡癖积衄藏毒下血者多有之大概由朝醉夕醒耽乐为常而得之也古人云脾热病则五脏危岂不信哉孔子云惟酒无量不及乱谓饮之无多而且有节则所以养精神而介眉寿也凡饮酒之际切宜慎之戒之也卷四饮伤脾胃方夫酒者大热有毒气味俱阳乃无形之物也若伤之止当发散汗出则愈此最妙法也其次莫如利小便二者乃上下分消其湿何酒病之有今之酒病者乃服酒症丸大热之剂下之又有用牵牛大黄下之者是无形元气受病反下有形阴血乖误甚矣酒性大热已伤元气而重复泻之况亦损肾水真阴及有形阴血俱为不足如此则阴血愈虚真水愈弱阳毒之热大旺反增其阴火是谓元气消亡七神何根据折人长命不然则虚损之病成矣金匮要略云酒疸下之久久为黑疸慎不可犯此戒不若用葛花解酲汤令上下分消其湿葛花解酲汤白豆蔻缩砂葛花干生姜神曲泽泻白术人参白茯苓猪苓橘皮木香莲花青皮上十三味为极细末每服三钱匕白汤调下但得微微汗出酒病去矣此盖不得已而用之岂可恃赖此药日日饮之此方气味辛辣偶因病酒而用之则不损元气何者敌酒病故也若赖此服之损人天年矣法制生姜散治饮酒过多或生冷停滞吐逆恶心不欲饮食生姜毕澄茄缩砂仁白豆蔻白茯苓木香丁香官桂青皮陈皮半夏白术甘草葛根上十四味为末每服一钱至二钱温酒调下不拘时藿香散温脾胃化痰饮消宿冷止呕吐治胸膈痞闷腹胁胀痛短气噎闷咳呕痰水噫醋吞酸哕逆恶心山岚瘴气浓朴半夏藿香陈皮甘草上五味咀每服二钱水一盏生姜三片枣子一个煎至七分去滓温服无时日三服快气汤治一切气疾缩砂仁香附子甘草上为细末每服一钱盐汤点下或咀入姜同煎名小降气汤五苓散去水利小便泽泻白术赤伏苓猪苓官桂上为细末每服二钱热汤调下不计时大七香丸治脾胃虚冷心膈噎塞渐成膈气脾泄泻痢反胃呕吐香附子麦丁香缩砂仁藿香甘松乌药官桂甘草陈皮上十味为末蜜丸弹子大每服一丸盐酒盐汤任嚼下忌生冷肥腻物小七香丸温中快膈化积和气治中酒呕逆气膈食噎茶酒食积小儿疳气甘松益智仁香附子丁香皮甘草篷术缩砂上为末蒸饼为丸绿豆大每服二十丸温酒姜汤熟水任下枳术汤治心下坚大如盘乃水饮所作白术枳实上以水一斗煎至三升分作三服腹中软即稍减之对病增损木香槟榔丸疏导三焦宽胸膈破痰遂饮快气消食通润大肠木香槟榔杏仁枳壳青皮半夏曲皂角郁李仁上八味为末别用皂角四两用浆水一碗搓揉熬膏更入熟蜜少许丸如桐子大每服五十丸温淡生姜汤送下食后导饮丸治风痰气涩膈脘痞满停饮不消头目昏眩手足麻痹声重鼻塞神困多睡志意不清常服去痰三棱蓬术白术白茯苓青皮陈皮木香槟榔枳实半夏上十味为末面煳丸如桐子大每服五十丸温生姜汤送下食后渐加至百丸忌猪肉荞面等物蠲饮枳实丸消痰逐饮导滞清膈枳实半夏陈皮黑牵牛头末上四味为末面煳丸如桐子大每服五十丸温生姜汤送下食后神应丸治因一切冷水及潼乳酪水所伤腹痛肠鸣米谷不化巴豆杏仁干姜百草霜丁香木香上六味先将黄蜡二两用好醋煮浮滤去渣将巴豆杏仁二味同炒黑烟尽研如泥余四味为细末然后再将黄蜡上火春夏入小油半两秋冬入小油八钱溶开入杏仁巴豆泥于内同搅旋旋下四味末子于内研匀搓作锭子油纸裹了旋丸如芥子大用每服三五十丸温米饮汤送下食前日三服大有神效卷四饮食自倍肠胃乃伤治验癸丑岁予随王府承应至瓜忽都地面住冬有博兔赤马刺约年三旬有余因猎得兔以火炙食之各人皆食一枚惟马刺独食一枚半抵暮至营极困倦渴饮乳斗余是夜腹胀如鼓疼痛闷乱卧而欲起起而复卧欲吐不吐欲泻不泻手足无所措举家惊慌请予治之具说饮食之由诊其脉气口大一倍于人迎乃应食伤太阴经之候也右手关脉又且有力盖烧肉干燥因而多食则致渴饮干肉得乳之湿是以滂满于肠胃肠胃乃伤非峻急之剂则不能去遂以备急丸五粒觉腹中转失气欲利不利复投备急丸五粒又与无忧散五钱须臾大吐又利十余行皆物与清水相合而下约二斗余腹中空快渐渐气调至平旦以薄粥饮少少与之三日后再以参术之药调其中气七日而愈或曰用峻急之药汝家平日所戒今反用之何也予对曰理有当然不得不然内经曰水谷入口则胃实而肠虚食下则肠实而胃虚更虚更实此肠胃传化之理也今饮食过节肠胃俱实胃气不能腐熟脾气不能运化三焦之气不能升降故成伤也大抵内伤之理伤之微者但减食一二日所伤之物自得消化此良法也若伤之稍重者以药内消之伤之大重者以药除下之痹论有云阴气者静则神藏躁则消亡饮食自倍肠胃乃伤今因饮食太过使阴气躁乱神不能藏死在旦夕矣孟子云若药不瞑眩厥疾弗瘳峻急之剂何不可用之有或者然之卷五劳倦所伤虚中有寒理中丸心肺在膈上为阳肾肝在膈下为阴此上下脏也脾胃属土处在中州在五脏曰孤脏在三焦曰中焦因中焦独治在中一有不调此丸专主故名曰理中丸人参味甘温内经曰脾欲缓急食甘以缓之缓中益脾必以甘为主是以人参为君白术味甘温内经曰脾恶湿甘胜湿温中胜湿必以甘为助是以白术为臣甘草味甘平内经曰五味所入甘先入脾脾不足者以甘补之补中助脾必须甘剂是以甘草为佐干姜味辛热喜温而恶寒者胃也寒则中焦不治内经曰寒淫所胜平以辛热散寒温胃必先辛剂是以干姜为使脾胃居中病则邪气上下左右无所不之故有诸加减焉若脐下筑者肾气动也去白术加桂气壅而不泻则筑然动也白术味甘补气去白术则气易散桂辛热肾气动者欲作奔豚也必服辛热以散之故加桂以散肾气经曰以辛入肾能泄奔豚气故也吐多者去白术加生姜气上逆者则吐多术甘而壅非气逆者之所宜千金方曰呕家多服生姜此是呕家圣药生姜辛散于是吐多者加之下多者还用白术气泄而不收则下多术甘壅补使正气收而不下泄也或曰湿胜则濡泄术专除湿于是下多者加之悸者加茯苓饮聚则悸茯苓味甘渗泄伏水是所宜也渴欲得水者倍加术津液不足则渴术甘以补津液故加之腹中痛者加人参虚则痛内经曰补可以去弱即人参羊肉之属是也寒多者加干姜以辛热能散寒也腹满者去白术加附子内经曰甘者令人中满术甘壅补于腹中满者则去之附子味辛热气壅郁腹为之满以热胜寒以辛散满故加附子内经曰热者寒之寒者热之此之谓也人参干姜甘草白术上为末炼蜜为丸如鸡子黄大以沸汤数合研碎温服之日三二服建中汤内经曰肝生于左肺藏于右心位在上肾处在下左右上下四脏居焉脾者土也应中为中央处四脏之中州治中焦生育荣卫通行津液一有不调则荣卫失所育津液失所行必以此汤温中益脾是以建中名之焉胶饴味甘温甘草甘平脾欲缓急食甘以缓之建脾者必以甘为主故以胶饴为君而甘草为臣桂辛热辛散也润也荣卫不足润而散之芍药味酸微寒酸收也泄也津液不逮收而行之是以桂芍药为佐生姜味辛温大枣味甘温胃者卫之源脾者荣之本黄帝针经云荣出中焦卫出上焦是也卫为阳不足者益之必以辛荣为阴不足者补之必以甘甘辛相合脾胃健而荣卫通是以姜枣为使也或谓桂枝汤解表而芍药数少建中汤温里而芍药数多殊不知二者远近之制皮肤之邪为近则制小其服也故桂枝汤芍药相佐桂枝以发散非与建中同体心腹之邪为远则制大其服也故建中汤芍药佐胶饴以建脾非与桂枝同用尔内经曰近而奇偶制小其服远而奇偶制大其服此之谓也呕家不用此汤以味甜故也芍药桂枝甘草大枣生姜胶饴上六味咀以水七升煎至三升去渣入胶饴更上微火令消温服一升日三升育气汤通流百脉调畅脾元补中脘益气海祛阴寒止腹痛进饮食大益脏虚疼痛木香丁香藿香人参白术白茯苓缩砂白豆蔻荜澄茄炙甘草干山药陈橘皮青皮白檀香上十四味为末每服一钱至二钱用木瓜汤调下空心食前盐汤亦得养胃进食丸治脾胃虚弱心腹胀满面色痿黄肌肉消瘦怠惰嗜卧全不思食常服滋养脾胃进美饮食消痰逐饮避风寒湿冷邪气苍术神曲白茯苓浓朴大麦陈皮白术人参甘草上九味为末水面煳丸如桐子大每服三十丸至五十丸食前温姜汤送下粥饮亦得宽中进食丸滋形气喜饮食猪苓半夏草豆蔻仁神曲枳实橘红白术泽泻白茯苓缩砂甘草大麦人参青皮干生姜木香一方有槟榔一钱半合用上十六味为末汤浸蒸饼为丸如桐子大每服三十丸温米汤送下食前和中丸治久病厌厌不能食而脏腑或秘或结或溏此皆胃虚之所致也常服和中理气消痰去湿浓肠胃进饮食白术浓朴陈皮半夏槟榔枳实甘草木香上八味为末生姜自然汁浸蒸饼和丸如桐子大每服三十丸温水送下食远服安胃丸治寒邪伤胃温中补气安胃进食白术干姜大麦陈皮青皮白茯苓缩砂木香上八味为末汤浸蒸饼为丸如桐子大每服三十丸温水送下食远忌冷物补中丸补脾虚调胃弱止泻痢进饮食定痛浓朴甘草白茯苓陈皮干姜上五味为末炼蜜丸如樱桃大每服一丸白汤化下细嚼亦得空心食前加减平胃散治脾胃不和苍术浓朴陈皮甘草人参茯苓上为细末每服二钱水一盏入姜二片枣子二个同煎至七分去姜枣带热服空心食前或入盐沸汤点服亦得嘉禾散补脾胃治五噎五膈枇杷叶薏苡仁白茯苓人参缩砂大腹子随风子杜仲石斛藿香叶木香沉香丁香陈皮谷槟榔五味子白豆蔻青皮桑白皮白术神曲半夏曲甘草上二十四味为细末每服二钱水一盏姜二片枣三个同煎至七分温服不拘时白术散治诸病烦渴津液内耗不问阴阳皆可服之大能止烦渴生津液干葛白术人参茯苓甘草藿香木香上七味为粗末每服三钱水一盏半煎至一盏去渣温服不拘时缓中丸治脾胃虚弱六脉拘急而指下虚食少而渴不止心下痞腹中或痛或腹中窄狭如绳束之急小便不利而急大便不调精神短少此药专治大渴不止腹中急束而食减少神妙自晒生姜白茯苓陈皮上为末炼蜜丸如弹子大每服一丸白汤送下细嚼亦得空心食前如脉弦急或腹中急甚加人参甘草各三钱沉香鳖甲散治一切劳伤诸虚百损干蝎沉香人参木香巴戟牛膝黄柴胡白茯苓荆芥半夏当归秦艽附子官桂鳖甲羌活熟地黄肉豆蔻上十九味为细末每服二钱水一盏葱白二寸姜三片枣二个同煎至七分去姜葱枣空心食前服十华散补暖元气调理脾胃风劳解二毒伤寒除腰膝疼痛疗酒色衰惫霍乱吐利偏风顽脉脾痛香港脚注肿行步不得等证神效不可俱述附子桂心人参白术黄干姜青皮羌活甘草五加皮上十味为粗末每服二大钱水一中盏姜三片枣二个煎六分去滓温服不拘时沉香温脾汤治脾胃虚冷心腹疼痛呕吐恶心腹胁胀满不思饮食四肢倦怠或泄泻吐利沉香木香丁香附子官桂人参缩砂川姜白豆蔻甘草白术上十一味为末每服三钱水一盏姜五片枣一个煎至七分去滓热服空心食前作粗末亦可浓朴温中汤治脾胃虚寒心腹胀满及秋冬客寒犯胃时作疼痛或戌火已衰不能运化又加客寒聚为满痛散以辛热佐以苦甘以淡泄之气温胃和痛自止矣浓朴橘皮干姜甘草草豆蔻茯苓木香上七味为粗末每服五钱匕水二盏姜三片煎一盏去滓温服食前忌一切冷物双和汤治虚劳养气血白芍药当归黄熟地黄川芎甘草官桂上为细末每服二钱水一盏半姜三片枣一个煎至六分空心食前服小沉香丸和中顺气嗜食消痰又治痰及酒后干呕痰涎气噎痞闷甘草益智仁舶上丁香皮甘松广术缩砂沉香香附子上八味为末汤浸蒸饼丸如桐子大每服三十丸至四十丸食后姜汤送下或嚼亦得木香分气丸善治脾胃不和心腹胀满胁肋膨胀胸膈注闷痰嗽喘息干呕醋心咽喉不利饮食不化气不宣畅并皆治之木香槟榔青皮陈皮姜黄干生姜当归白术玄胡索广术三棱赤茯苓肉豆蔻上十三味为末白曲煳丸如桐子大每服三十丸食后姜汤下日三服忌马齿苋生茄子秋冬加丁香木香饼子快气消食利胸膈化痰涎止宿酒痰呕吐哕恶心木香官桂姜黄香附香白芷甘松川芎缩砂仁甘草上九味为末水和捻成饼子每服十数饼细嚼姜汤送下不拘时候法制陈皮消食化气宽利胸膈美进饮食茴香青盐甘草干生姜乌梅肉白檀上六味为末外以陈皮半斤汤浸去白净四两切作细条子用水一大碗煎药末三两同陈皮条子一处慢火煮候陈皮极软控干少时用干药末拌匀焙干每服不拘多少细嚼温姜汤下不拘时卷五温中益气治验中书左丞相史公年六旬有七至元丁卯九月间因内伤自利数行觉肢体沉重不思饮食嗜卧懒言语舌不知味腹中疼痛头亦痛而恶心医以通圣散大作剂料服之覆以浓衣遂大汗出前证不除而反增剧易数医四月余不愈予被召至燕命予治之予诊视得六脉沉细而微弦不欲食食即呕吐中气不调滞于升降口舌干躁头目昏眩肢体倦怠足冷卧不欲起丞相素不饮酒肢体本瘦又因内伤自利又复获汗是重竭津液脾胃愈虚不能滋荣周身百脉故使然也非甘辛大温之剂则不能温养其气经云脾欲缓急食甘以缓之又脾不足者以甘补之黄人参之甘补脾缓中故以为君形不足者温之以气当归辛温和血润燥木香辛温升降滞气生姜益智草豆蔻仁辛甘大热以荡中寒理其正气白术炙甘草橘皮甘苦温乃浓肠胃麦面宽肠胃而和中神曲辛热导滞消食而为佐使也上件咀一两水煎服之呕吐止饮食进越三日前证悉去左右侍者曰前证虽去九日不大便如何予曰丞相年高气弱既利且汗脾胃不足阳气亏损津液不润也岂敢以寒凉有毒之剂下之仲景曰大发汗后小便数大便坚不可用承气汤如此虽内结宜以蜜煎导之须臾去燥屎二十余块遂觉腹中空快上下气调又以前药服之喜饮食但有所伤则以橘皮枳术丸消导之至月余其病乃得平复丞相曰病既去矣当服何药以防其复来予曰不然但慎言语节饮食不可服药夫用药如用刑民有罪则刑之身有疾则药之无罪妄刑是谓疟民无病妄药反伤正气军志有曰允当则归服而舍之可也丞相说而然之参术调中汤治内伤自利脐腹痛肢体倦不喜食食即呕嗜卧懒言足冷头目昏人参黄当归身浓朴益智仁草豆蔻木香白术甘草神曲麦面橘皮上十二味锉如麻豆大每服一两水二盏生姜三片煎至一盏去滓温服食前卷五劳倦所伤虚中有热金匮要略云夫男子平人脉大者为劳极虚亦为劳男子色薄者主渴及亡血卒喘悸脉浮者里虚也男子脉虚沉弦无力寒热气促里急小便不利面色白时目眩兼衄少腹满此为劳使之然劳之为病其脉浮大手足烦春夏剧秋冬瘥阴寒精自出酸削不能行男子脉微弱而涩为无子精气清冷夫失精家少腹弦急阴头寒目瞑发落脉极虚芤迟为清谷亡血失精也桂枝加龙骨牡蛎汤治脉得诸芤动微紧男子失精女子梦交桂枝芍药甘草龙骨牡蛎上五味咀水七升生姜三片切大枣十二个擘煎至三升去渣分三服短剧云脉浮汗者除桂加白薇附子各三分故曰二加龙骨汤黄建中汤治诸虚不足或因劳伤过度或因病后不复黄官桂甘草白芍药上四味为咀每服三钱水一盏半生姜三片枣一个同煎至七分去渣入饧少许再煎令溶稍热服空心食前集验云呕苦加生姜腹满去饧枣加茯苓肺虚损补气加半夏五两为妙人参黄散治虚劳客热肌肉消瘦四肢倦怠五心烦热咽干颊赤心忡潮热盗汗减食咳嗽脓血胸胁不利人参秦艽茯苓知母桑白皮桔梗紫菀柴胡黄地骨皮生地黄半夏赤芍药天门冬鳖甲炙甘草上十六味为粗末每服三钱水一盏半煎七分去渣服食远续断汤治骨蒸热劳传尸瘦病潮热烦躁咳嗽气急身体疼痛口干盗汗神效方生地黄桑白皮续断紫菀青竹茹五味子桔梗甘草赤小豆上九味为粗末每服三钱水一盏半小麦五十粒煎至一盏去渣温服食后日三服兼治咳嗽唾脓血童男室女亦可服柴胡散治虚劳羸瘦面色痿黄四肢无力不思饮食夜多盗汗咳嗽不止地骨皮柴胡鳖甲知母五味子上五味为末每服二钱水一盏半乌梅两个青蒿五叶煎至一盏去渣温服食后秦艽鳖甲散治骨蒸壮热肌肉消瘦唇红颊赤气粗四肢困倦夜有盗汗柴胡鳖甲地骨皮秦艽当归知母上六味为粗末每服五钱水一盏青蒿五叶乌梅一个煎至七分去渣温服空心临卧各一服人参地骨皮散治脏中积冷营中热按之不足举之有余阴不足阳有余之脉也人参地骨皮柴胡黄生地黄知母石膏茯苓上八味咀每服一两水一盏姜三片枣一枚煎至一盏去渣细细温服连夜顿服间服生精补虚地黄丸地仙散治心脏积热口干或烦渴颊赤舌涩生津液兼治汗后余热地骨皮防风人参甘草上四味为粗末每服三钱水一盏青蒿五七叶煎至七分去渣温服无时无青蒿用竹叶五七片调中益气汤治因饥饱劳役损伤脾胃元气不足其脉弦或洪缓按之无力中指下时一涩其证身体沉重四肢困倦百节烦疼胸满短气膈咽不通心烦不安耳鸣耳聋目有瘀肉热壅如火视物昏花口中沃沫饮食失味忽肥忽瘦怠惰嗜卧溺色变赤或清利而数或上饮下便或时飧泄腹中虚痛不思饮食黄人参甘草当归白术白芍药柴胡升麻橘皮五味子上十味咀作一服水二盏煎至一盏去滓温服食前论曰内经云劳则气耗热则气伤以黄甘草之甘泄热为主以白芍药五味子之酸能收耗散之气又曰劳者温之损者温之以人参甘温补气不足当归辛温补血不足故以为臣白术橘皮甘苦温除胃中客热以养胃气而为佐升麻柴胡苦平味之薄者阴中之阳为脾胃之气下熘上气不足故从阴引阳以补之又以行阳明之经为使也当归补血汤治肌热躁热困渴引饮目赤面红昼夜不息其脉洪大而虚重按全无内经曰脉虚则血虚血虚则发热证象白虎惟脉不长实为辨也误服白虎汤必危此病得之于肌困劳役黄当归上二味咀作一服水三盏煎至一盏去渣温服食前犀角紫河车丸治传尸劳服三月必平复其余劳证只数服便愈此药神效紫河车鳖甲桔梗胡黄连芍药大黄贝母败鼓皮心龙胆草黄药子知母犀角蓬术芒硝朱砂上十五味为末炼蜜丸如桐子大朱砂为衣每服二十丸温酒送下空心食前服之如膈热食后服之重病不过一料人参柴胡散治邪热客于经络肌热痰嗽五心烦躁头目昏痛夜有盗汗此药补和真气解劳倦及妇人血热虚劳骨蒸人参白术白茯苓柴胡甘草半夏曲当归干葛赤芍药上九味为末每服三钱水一盏姜四片枣二个煎至八分带热服不拘时候但是有劳热证皆可服病退即止大抵透肌解热干葛为君柴胡次之所以升麻葛根汤为解肌之冠也清神甘露丸治男子妇人虚劳病患不至大骨枯藁大肉陷下并皆治之生地黄汁牛乳汁白莲藕汁上三味用砂石器内以文武火熬成膏子用和后药人参白术黄连胡黄莲五味子黄上六味为末用前膏子和丸如桐子大每服三十丸至五十丸煎人参汤送下不拘时双和散治邪入经络体瘦肌热推陈致新解利伤寒时疾中伏暑柴胡甘草上为末每服二钱水一盏煎至八分食后热服此药冬月可以润肺止咳嗽除壅热春夏可以御伤寒时气解暑毒居常不可缺不以长幼皆可服之四君子汤治荣卫气虚人参甘草茯苓白术上等分为末每服二钱水一盏煎至七分通温服不拘时猪肚丸治男子肌瘦气弱咳嗽渐成劳疾牡蛎苦参上三味为末以猪肚一个煮烂熟锉研如膏和丸如桐子大每服三十丸米饮汤送下日三四服此药神效瘦者服之即肥莫测其理酸枣仁丸治胆经不足心经受热精神昏愦恐畏多惊情思不乐时有盗汗虚烦不眠朝瘥暮剧或发眩运地榆酸枣仁茯苓菖蒲人参丹砂上六味为末水蜜面煳丸如桐子大每服三五十丸煎人参汤送下不拘时米饮汤亦得定志丸治心气不足远志菖蒲人参白茯苓上为末蜜丸如桐子大朱砂为衣每服七丸加至二十丸温米汤下食后临卧日三服麦煎散治诸虚不足及新病暴虚津液不固体常自汗夜卧即甚久而不止羸瘠枯瘦心忪惊惕短气烦倦牡蛎上三味为粗末每服三钱水一盏半小麦百余粒煎至一盏去渣热服不拘时日进三服独圣散治盗汗及虚汗不止上以浮小麦不以多少文武火炒令焦为细末每服二钱米饮汤调下频服为佳一法取陈小麦同干枣煎服更妙温粉治多汗不止烦躁不得眠扑之白术白芷本川芎上四味捣为细末每末一两入米粉三两和匀用粉扑周身能止汗卷五虚中有热治验建康道按察副使奥屯周卿子年二十有三至元戊寅三月间病发热肌肉消瘦四肢困倦嗜卧盗汗大便溏多肠鸣不思饮食舌不知味懒言语时来时去约半载余请予治之诊其脉浮数按之无力正应王叔和浮脉歌云脏中积冷荣中热欲得生精要补虚先灸中脘乃胃之经也使引清气上行肥腠理又灸气海乃生发元气滋荣百脉长养肌肉又灸三里为胃之合穴亦助胃气撤上热使下于阴分以甘寒之剂泻热其佐以甘温养其中气又食粳米羊肉之类固其胃气戒于慎言语节饮食惩忿窒欲病气日减数月气得平复逮二年肥盛倍常或曰世医治虚劳病多用苦寒之剂君用甘寒之药羊肉助发热人皆忌之令食羊肉粳米之类请详析之予曰内经云火位之主其泻以甘藏气法时论云心苦缓急食酸以收之以甘泻之泻热补气非甘寒不可若以苦寒以泻其土使脾土愈虚火邪愈盛又曰形不足者温之以气精不足者补之以味劳者温之损者益之十剂云补可去弱人参羊肉之属是也先师亦曰人参能补气虚羊肉能补血虚虚损之病食羊肉之类何不可之有或者叹曰洁古之学有自来矣卷六泻热门上焦热凉膈散治大人小儿积热烦躁多渴面热唇焦咽燥舌肿喉闭目赤鼻衄领颊结硬口舌生疮谵语狂妄肠胃燥涩便溺闭结睡卧不安一切风壅皆治之连翘朴硝川大黄薄荷黄芩山栀子甘草上七味为末每服三钱水一盏半竹叶五七片蜜少许煎至七分去渣温服食后小儿半钱量岁数加减得利下止后服龙脑鸡苏丸治胸中郁热肺热咳嗽吐血鼻衄血崩下血血淋虚劳烦热柴胡木通阿胶蒲黄人参麦门冬黄鸡苏净叶甘草生干地黄末上为细末以蜜二斤先炼一二沸然后下生地黄末不住手搅时时入绞下柴胡木通汁慢慢熬成膏勿令焦然后将其余药末同和为丸如豌豆大每服二十丸熟水下洗心散治心肺积热风壅上攻头目昏痛肩背拘急肢节烦疼口苦唇焦咽喉肿痛痰涎壅滞涕唾稠粘小便赤涩大便秘滞白术麻黄当归荆芥芍药甘草大黄上为细末每服二钱水一盏入生姜薄荷少许同煎至七分温服卷六泻热门中焦热调胃承气汤治胃中实热而不满甘草芒硝大黄内经云热淫于内治以咸寒佐以苦甘芒硝咸寒以除热大黄苦寒以荡实甘草甘平助二物推陈而致新上锉如麻豆大水一大盏煎二味取七分去渣下硝更上火二三沸顿服之无时泻脾散治脾热目黄口不能吮乳藿香山栀石膏甘草防风上五味用蜜同炒香为末每服二钱至三钱水一盏煎至七分温服清汁无时贯众散解一切诸热毒或中食毒酒毒药毒并皆治之黄连贯众甘草骆驼蓬上四味为末每服三钱冷水调下食前卷六泻热门下焦热大承气汤治痞满燥实地道不通大黄浓朴芒硝枳实内经云燥淫所胜以苦下之大黄枳实之苦以除燥热又曰燥淫于内治以苦温浓朴之苦以下结满又曰热淫所胜治以咸寒芒硝之咸以攻蕴热上四味用水五升先煮二味至三升去渣纳大黄煮取二升去渣入芒硝更上火微煮一二沸分温再服得下余勿服三才封髓丹降心火益肾水滋阴养血润补下燥天门冬熟地黄人参黄柏砂仁甘草上六味为末面煳丸如桐子大每服五十丸苁蓉半两切作片子酒一盏浸一宿次日煎三四沸去渣空心食前送下滋肾丸治下焦阴虚脚膝软而无力阴汗阴痿足热不能履地不渴而小便闭肉桂知母黄柏内经曰热者寒之又云肾恶燥急食辛以润之黄柏之苦辛寒泻热补水润燥为君知母苦寒以泻肾火为佐肉柱辛热寒因热用也上为末熟水丸如鸡头实大每服一百丸加至二百丸百沸汤送下空心服之卷六泻热门气分热柴胡饮子解一切肌骨蒸热积热作发或寒热往来蓄热寒战及伤寒发汗不解或不经发汗传受表里俱热口干烦渴或表热入里下证未全下后热未除及汗后余热劳复或妇人经病不快产后但有如此证并宜服之柴胡人参黄芩甘草大黄当归芍药上七味锉散每服四钱水一盏姜三片煎至六分去渣温服小儿分三服病除为度日三服热甚者加服白虎汤治伤寒大汗出后表证已解心胸大烦渴欲饮水及吐或下后七八日邪毒不解热结在里表里俱热时时恶风大渴舌上干燥而烦欲饮水数升者宜服之知母甘草石膏上咀每服三钱水一盏半入粳米三十粒煎至一盏去渣温服或加人参亦得此药立夏后立秋前可服春时及立秋后亡血家并不可服卷六泻热门血分热桃仁承气汤治热结膀胱其人如狂热在下焦与血相搏血下则热随出而愈芒硝甘草大黄桂枝桃仁内经曰甘以缓之辛以散之小腹急结缓以桃仁之甘下焦蓄血散以桂枝之辛大热之气寒以取之热甚搏血加二味于调胃承气汤中也上咀用水七升煮取二升半去渣纳芒硝再上火煮一二沸温服五合日三服得微利止清凉四顺饮子治一切丹毒积热壅滞咽喉肿痛当归甘草赤芍药大黄上咀每服五钱水一盏煎至七分去渣食后温服卷六泻热门通治三焦甚热之气三黄丸治三焦热黄连黄芩大黄上为末炼蜜丸如桐子大每服三十丸熟水吞下黄连解毒汤治大热甚烦错语不得眠黄连黄柏栀子黄芩上四味锉散每服五钱水一盏半煎至一盏去滓热服未知再服海藏加防风连翘为金花丸治风热加柴胡治小儿潮热与四物相合为各半汤治妇人潮热卷六泻热门发狂辨甲寅岁四月初予随斡耳朵行至界河里住丑兀闽病五七日发狂乱弃衣而走唿叫不避亲疏手执乳与人饮之时人皆言风魔了巫师祷之不愈而反剧上闻命予治之脉得六至数日不得大便渴饮乳予思之北地高寒腠理致密少有病伤寒者然北地此时乍寒乍热因此触冒寒邪失于解利因转属阳明证胃实谵语又食羊肉以助其热两热相合是谓重阳则狂阳胜宜下急以大承气汤一两半加黄连二钱水煎服之是夜下利数行燥屎二十余块得汗而解翌日再往视之身凉脉静众人皆喜曰罗谦甫医可风魔的也由此见用伤寒非杂病之比六经不同传变各异诊之而疑不知病源立相侮嫉呜唿嗜利贪名耻于学问此病何日而愈耶卷六泻热门阳证治验两省参议官常德甫至元申戌三月间赴大都路感伤寒证勉强至真定馆于常参谋家迁延数日病不瘥总府李经历并马录事来求治予往视之诊得两手六脉沉数外证却身凉四肢厥逆发斑微紫见于皮肤唇及齿龈破裂无色咽干声嗄默默欲眠目不能闭精神郁冒反侧不安此证乃热深厥亦深变成狐惑其证最急询之从者乃曰自内丘县感冒头痛身体拘急发热恶寒医以百解散发之汗出浃背殊不解每经郡邑治法一同发汗极多遂至如此予详其说兼以平昔膏粱积热于内已燥津液又兼发汗过多津液重竭因转属阳明故大便难也急以大承气下之得更衣再用黄连解毒汤病减大半复与黄连犀角汤数日而安自此德甫交情愈浓也卷六除寒门上焦寒铁刷汤治积寒痰饮呕吐不止胸膈不快不下饮食半夏草豆蔻丁香干姜诃子皮生姜上六味咀水五盏煎至二盏半去渣分三服无时大吐不止加附子三钱生姜半两桂附丸疗风邪冷气入乘心络脏腑暴感风寒上乘于心令人卒然心痛或引背膂乍间乍甚经久不瘥川乌黑附干姜赤石脂川椒桂上六味为末蜜丸如桐子大每服三十丸温水送下觉至痛处即止若不止加至五十丸以知为度若早服无所觉至午时再服二十丸若久心痛服尽一剂终身不发胡椒理中丸治肺胃虚寒咳嗽喘急呕吐痰水胡椒甘草款冬花荜茇良姜细辛陈皮干姜白术上九味为末炼蜜丸如桐子大每服三十丸至五十丸温汤或温酒米饮任下附子理中丸治脾胃冷弱心腹疼呕吐泻利霍乱转筋体冷微汗手足厥冷心下逆冷满闷腹中雷鸣饮食不进及一切沉寒痼冷并皆治之人参白术干姜甘草附子上五味为末蜜丸每两作十丸每服一丸水一盏化破煎至七分稍热服食前二气丹助阳退阴正气和中治内虚里寒冷气攻击心胁腹满刺痛泄利无度呕吐不止自汗时出小便不禁阳气渐微手足厥冷及伤寒阴证霍乱转筋久下冷痢少气羸困一切虚寒痼冷硫黄肉桂朱砂干姜黑附子上研匀水面煳为丸如桐子大每服三十丸空心煎艾盐汤送下大建中汤疗内虚里急少气手足厥冷小腹挛急或腹满弦急不能食起即微汗阴缩或腹中寒痛不堪劳唇口干精自出或手足乍寒乍热而烦躁酸疼不能久立多梦寐补中益气黄当归桂心芍药人参甘草半夏黑附上八味咀每服五钱水二盏姜三片枣二个煎至一盏去滓食前温服卷六除寒门下焦寒八味丸补肾气不足牡丹皮白茯苓泽泻熟地黄山茱萸山药附子官桂上为末炼蜜丸如桐子大每服三十丸温酒下空心食前日二服还少丹大补心肾脾胃治一切虚损神志俱耗筋力顿衰腰脚沉重肢体倦怠血气羸乏小便混浊山药牛膝远志巴戟山茱萸白茯苓楮实五味子肉苁蓉杜仲石菖蒲舶上茴香枸杞熟地黄上为末炼蜜同枣肉为丸如桐子大温酒盐汤任送下三十丸日进三服食前五日后有力十日精神爽半月气力颇壮二十日目明一月夜思饮食冬月手足常暖久服身体轻健筋骨壮盛悦泽虽老更看体候加减身热加山栀子一两心气不宁加麦门冬一两少精神加五味子一两阳弱加续断一两常服牢牙永无瘴疟妇人服之姿容悦泽暖子宫去一切病天真丹治下焦阳虚沉香穿心巴戟茴香萆胡芦巴破故纸杜仲琥珀黑牵牛官桂上十味为末用酒浸打煳为丸如桐子大每服五十丸空心温酒送下盐汤亦得卷六除寒门气分寒桂枝加附子汤治太阳病发汗遂漏不止其人恶风小便难四肢微急难以屈伸者宜服之桂枝芍药甘草附子上锉如麻豆大每服五钱生姜四片枣子一枚水一盏半煮至八分去滓温服桂枝加芍药生姜人参新加汤治发汗后身疼痛脉来迟者此主之桂枝人参芍药甘草上锉如麻豆大每服五钱生姜四片枣子一枚水一盏半煮至八分去滓温服卷六除寒门血分寒巴戟丸治肝肾俱虚收敛精气补真戢阳充悦肌肤进美饮食白术五味子川巴戟茴香熟地黄肉苁蓉人参覆盆子菟丝子牡蛎益智仁骨碎补白龙骨上十三味为末蜜丸如桐子大焙干每服三十丸食前米饮下日三服神珠丹治下焦元气虚弱小腹疼痛皮肤燥涩小便自利病机云澄澈清冷皆属于寒此之谓也一名离珠丹杜仲萆诃子龙骨破故纸胡桃仁巴戟砂仁朱砂上九味为末酒煳丸如桐子大朱砂为衣每服三十丸空心温酒或盐汤送下气不化小便不利湿一肌润滑热蒸少阴气不化气走小便自利皮肤燥涩为迫津液不能停离珠丹主之弦数者阳陷于内从外而之内也弦则带数甲终于甲也紧则带洪壬终于丙也若弦虚则无火细则有水此二脉从内之外也不宜离珠丹卷六除寒门通治三焦甚寒之气大已寒丸治脏腑虚寒心腹痛泄泻肠鸣自利自汗米谷不化手足厥冷荜茇肉桂干姜良姜上为末面煳丸如桐子大每服二十丸米饮汤下食前服四逆汤治伤寒自利不渴呕哕不止或吐利俱发小便或涩或利或汗出过多脉微欲绝腹痛胀满手足逆冷及一切虚寒逆冷并宜服之甘草干姜附子上咀每服三钱水一盏半煎至八分去渣温服不计时卷六除寒门阴证治验至元己巳夏六月予住于上都佥院董彦诚年逾四旬因劳役过甚烦渴不止极饮乳又伤冷物遂自利肠鸣腹痛四肢逆冷冷汗自出口鼻气亦冷六脉如蛛丝时发昏愦众太医议之以葱熨脐下又以四逆汤五两生姜二十片连须葱白九茎水三升煮至一升去渣凉服至夜半气温身热思粥饮至天明而愈玉机真脏论云脉细皮寒气少泄利饮食不入此谓五虚浆粥入胃则虚者活信哉鲁斋许先生闻之叹曰病有轻重方有大小治有缓急佥院之证非大方从权急治则不能愈也至真要大论云补下治下制以急急则气味浓此之谓也卷六除寒门阴气有余多汗身寒真定府武德卿年四十六岁至元丙子三月间因忧思劳役饮食失节得病肢体冷口鼻气亦凉额上冷汗出时发昏愦六脉如蛛丝一医作风证欲以宣风散下之予因思钱氏小儿论制宣风散谓小儿内伤脾胃或吐或泻久则风邪陷入胃中而作飧泄散中有结恐传慢惊以宣风散导去风邪内经云久风为飧泄正此谓也今德卿形证乃阴盛阳虚苦寒之剂非所宜也内经云阴气有余为多汗身寒又阴阳应象论云阴盛则身寒汗出身常清数栗而寒寒而厥调经篇亦云阴盛生内寒岐伯曰厥气上逆寒气积于胸中而不泻不泻则温气去寒独留故寒中东垣解云此脾胃不足劳役形体中焦营气受病末传寒中惟宜补阳遂以理中汤加黑附子每服五钱多用葱白煎羊肉汤取清汁一大盏调服之至夕四肢渐温汗出少夜深再服翌日精神出六脉生数服而愈尝记李思顺云证者证也病状于中证形于外凡学医道不看内经不求病源妄意病证又执其方此皆背本趣末之务其误多矣宜慎思之卷七中风门中风论经曰风者百病之始善行而数变行者动也风本为热热胜则风动宜以静胜其躁是养血也治须少汗亦宜少下多汗则虚其卫多下则损其荣汗下各得其宜然后宜治其在经虽有汗下之戒而有中脏中腑之分中腑者宜汗之中脏者宜下之此虽合汗下亦不可过也仲景云汗多则亡阳下多则亡阴亡阳则损气亡阴则损形故经言血气者人之神不可不谨养也初谓表里不和须汗下之表里已和是宜治之在经也其中腑者面颜显五色有表证而脉浮恶风恶寒拘急不仁或中身之后或中身之前或中身之侧皆曰中腑也其病多易治其中脏者唇吻不收舌不转而失音鼻不知香臭耳聋而眼瞀大小便秘结皆曰中脏也其病则难治经曰六腑不和留结为痈五脏不和九窍不通外无留结为痈内无九窍不通知必在经也初证既定宜以大药养之当须按时令而调阴阳安脏腑而和荣卫少有不愈者也风中腑者先以加减续命汤随证发其表如忽中脏则大便多秘涩宜以三化汤通其滞表里证已定别无变端故以大药和而治之大抵中腑者多着四肢中脏者多滞九窍虽中腑者多兼中脏之证至于舌强失音久服大药能自愈也有中风湿者夏月多有之其证身重如山不能转侧宜服除风胜湿去热之剂如不可则用针灸治之今其六经续命汤治法小续命汤通治八风五痹痿厥等疾以一岁为总六经为别春夏加石膏知母黄芩秋冬加官桂附子芍药又于六经别药内随证细分加减自古名医不能越此麻黄人参黄芩芍药甘草川芎杏仁防己官桂防风附子上十一味除附子杏仁外为粗末后入二味和匀每服五钱水一盏半生姜五片煎至一盏去滓稍热服食前凡治中风不审六经之形证加减虽治与不治无异也内经云腠理开则淅然寒闭则热而闷知暴中风邪宜先以加减续命汤药证治之若中风无汗恶寒麻黄续命汤主之于本方中加麻黄防风杏仁一倍宜针太阳经至阴出血昆仑举跷中风有汗恶风桂枝续命汤主之于本方中加桂枝芍药杏仁一倍宜针风府以上二证皆太阳经中风也中风无汗身热不恶寒白虎续命汤主之于本方中加石膏知母甘草中风有汗身热不恶风葛根续命汤主之于本方中加葛根桂枝黄芩各一倍宜针陷谷刺厉兑针陷谷者去阳明之贼邪刺厉兑者泻阳明之实热以上二证皆阳明经中风也中风无汗身凉附子续命汤主之于本方中加附子一倍干姜加甘草加宜针隐白去太阴之贼邪此一证太阴经中风也中风有汗无热桂枝附子续命汤主之于本方中加桂枝附子甘草一倍宜针太溪此一证少阴经中风也凡中风无此四经六证混淆系于少阴厥阴或肢节挛痛或麻木不仁宜羌活连翘续命汤主之于本方中加羌活连翘上古之续命混淆无别今立分经治疗又分各经针刺无不愈也治法厥阴之井大敦刺以通其经少阳之经绝骨灸以引其热此通经引热是针灸同象治法之大体也大秦艽汤治中风外无六经之形证内无便溺之阻隔是知为血弱不能养于筋故手足不能运动舌强不能语言宜此药养血而筋自荣也秦艽石膏甘草川芎当归芍药羌活独活防风黄芩白术白芷茯苓生地黄熟地黄细辛上十六味咀每服一两水二盏煎至一盏去滓温服无时如遇天阴加生姜七片煎如心下痞每服一两加枳实一钱煎此秋冬药如春夏加知母一两凡中风外有六经之形证先以加减续命汤随证治之内有便溺之阻隔复以三化汤导之三化汤浓朴大黄枳实羌活上四味咀每服三两水三升煎至一升半终日服以微利则已若内邪已除外邪已尽当服愈风汤以行中道久服大风悉去纵有微邪只从愈风汤加减治之然治病之法不可失于通塞或一气之微汗或一旬之通利如此乃常治之法也久之清浊自分荣卫自和矣羌活愈风汤疗肾肝虚筋骨弱语言难精神昏愦是中风湿热内弱者是为风热体重也或瘦而臂肢偏枯或肥而半身不遂或恐而健忘喜以多思思忘之道皆精不足也故心乱则百病生心静则万病息是以此药能安心养神调阴阳无偏胜羌活甘草防风防己黄蔓荆子川芎独活细辛枳壳麻黄地骨皮人参知母甘菊薄荷白芷枸杞子当归杜仲秦艽柴胡半夏浓朴前胡熟地黄白茯苓黄芩生地黄苍术石膏芍药桂枝上三十三味重七十五两咀每服一两水二盏煎至一盏去渣温服如遇天阴加生姜三片煎空心一服临卧再煎渣服俱要食远空心咽下二丹丸为之重剂临卧咽下四白丸为之轻剂立其法是动以安神静以清肺假令一气而微汗用愈风汤三两加麻黄一两匀作四服每服加生姜五七片空心服以粥投之得微汗则佳如一旬之通利用愈风汤三两加大黄一两亦匀作四服每服生姜五七片临卧煎服得利为度此药常服之不可失于四时之辅如望春大寒之后本方中加半夏人参柴胡各二两木通四两谓迎而夺少阳之气也如望夏谷雨之后本方中加石膏黄芩知母各二两谓迎而夺阳明之气也如季夏之月本方中加防己白术茯苓各二两谓胜脾土之湿也如初秋大暑之后本方中加浓朴一两藿香一两桂一两谓迎而夺太阴之气也如望冬霜降之后本方中加附子官桂各一两当归二两谓胜少阴之气也如得春气候减冬所加药四时加减类此虽立此四时加减更宜临病之际审病之虚实土地之所宜邪气之多少此药具七情六欲四气无使五脏偏胜及不动于荣卫如风秘服之则永不结燥久泻服之能自调适初觉风气能便服此药及新方中天麻丸各一料相为表里治未病之圣药也若已病者更宜常服无问男女老幼小儿风痫急慢惊风皆可服之神效如解利四时伤寒隋四时加减法服之果如圣矣四白丹能清肺气养魄谓中风者多昏冒气不清利也白术砂仁白茯苓香附防风川芎甘草人参白芷羌活独活薄荷藿香白檀香知母细辛甜竹叶麝香龙脑牛黄上二十味为末蜜丸每两作十丸临卧嚼一丸分五七次细嚼之煎愈风汤咽下能上清肺气下强骨髓二丹丸治健忘养神定志和血内以安神外华腠理丹参天门冬熟地黄甘草麦门冬白茯苓人参远志朱砂菖蒲上十味为末蜜丸桐子大朱砂为衣每服五十丸至一百丸空心食前煎愈风汤送下常服安神定志此治之法一药安神一药清肺故清中清者归肺以助天真清中浊者坚强骨髓浊中之清者荣养于神浊中之浊者荣华腠理卷七中风门中风杂说风者能动而多变因热胜则动宜以静胜燥是养血也宜和是行荣卫壮筋骨也天麻丸主之非大药不能治也天麻丸附子天麻牛膝萆玄参杜仲当归羌活生地黄独活上十味为末炼蜜丸如桐子大每服五七十丸病大加至百丸空心食前温酒或白汤送下平明服药日高饥则食不饥且止食大忌壅塞失于通利故服药半月稍觉壅塞微以七宣丸疏之使药再为用也牛膝萆强壮筋骨杜仲使筋骨相着羌活防风治风之要药当归地黄能养血和荣卫玄参主用附子佐之行经也如风痫病不能愈者吐论浓朴丸出洁古家珍其本方后另有此病加添药如中风自汗昏冒发热不恶风寒不能安卧此是风热烦躁泻青丸主之如小便少不可以药利之既自汗津液外泄小便内少若利之使荣卫枯竭无以制火烦热愈甚俟热退汗止小便自行也兼此证属阳明经大忌利小便须当识此卷七中风门中风见证泻青丸治中风自汗昏冒发热不恶寒不能安卧此是风热烦躁之故也当归川芎栀子羌活大黄防风龙胆草上末蜜丸弹子大竹叶汤化下一丸此方去栀子加独活防风甘草菊花蝉蜕川芎丸服凡人初觉大指次指麻木不仁或不用者三年内有中风之疾也宜先服愈风汤天麻丸各一料此治未病之先也是以圣人治未病不治已病中风人多能食盖甲己化土脾盛故能多食由此脾气愈盛下克肾水肾水亏则病增剧宜广服药不欲多食病能自愈中风病多食者风木盛也盛则克脾土脾受敌则求助于食经曰实则梦与虚则梦取是也当泻肝木治风安脾脾安则食少是其效也中风人初觉不宜服脑麝恐引风气入骨髓如油入面不能得出如痰涎潮盛不省人事烦热者宜用之下痰神效卷七中风门中风刺法卷七中风门中风刺法足太阳膀胱之脉出于至阴足小指外侧去爪甲角如韭叶为井金足少阴肾之脉涌泉穴足心也起于小指之下趋足心手厥阴心包络之脉其直者循中指出其端去爪甲如韭叶陷中为井中冲穴也其支者别掌中小指次指出其端手少阳三焦之脉起于小指次指之端去爪甲角如韭叶为井足少阳胆之脉出于窍阴足小指次指之端去爪甲角如韭叶为井其支者上入大指岐骨内出其端还贯爪甲出三毛中足厥阴肝之脉起大指之端入丛毛之际去爪甲如韭叶为井大敦也及三毛中手太阴肺之脉起大指之端出于少商大指内侧去爪甲如韭叶为井其支者出次指内出其端手阳明大肠之脉起大指次指之端入次指内侧去爪甲如韭叶为井中指内交足阳明胃之脉起足大指次指之端去爪甲如韭叶为井其支者入大指内出其端足太阴脾之脉起足大指端循指内侧去爪甲角如韭叶为井隐白也手少阴心之脉起手小指内出其端循指内去爪甲如韭叶为井手太阳小肠之脉起手小指之端去瓜甲一分陷中为井卷七中风门中风刺法手太阴肺之脉起手大指端出于少商大指内侧去爪甲角如韭叶为井手阳明大肠之脉起手大指次指之端去爪甲如韭叶为井其支者入大指间出其端足太阴脾之脉起足大指端循指内侧去爪甲如韭叶为井隐白也手少阴心之脉起手小指内出其端循指内去爪甲如韭叶为井手太阳小肠之脉起手小指之端去爪甲下一分陷中为井足太阳膀胱之脉起足小指外侧至阴去爪甲如韭叶为井金足小指之端也足少阴肾之脉起足小指之下斜趋足心为井涌泉穴也手厥阴心包之脉其直者循手中指出其端去爪甲如韭叶为井中冲穴也其支者从掌中循小指次指出其端手少阳三焦之脉起手小指次指之端去爪甲如韭叶为井足阳明胃之脉起足大指次指之端去爪甲如韭叶为井其支者入大指间出其端足少阳胆之脉起于窍阴是小指次指之端也去爪甲如韭叶为井其支者上入大指歧骨内出其端还贯爪甲出三毛中足厥阴肝之脉起足大指之端入丛毛之际去爪甲如韭叶为井大敦也及三毛中卷七中风门中风针法卷七中风门中风针法手太阴列缺偏风半身不遂天府卒中恶鬼疰不得安卧手阳明肩曲池偏风半身不遂足阳明大巨偏枯四肢不举冲阳偏风口眼斜足缓不收手太阳腕骨偏枯狂惕足太阳转阳风痹不仁四肢不举足少阴照海大风偏枯半身不遂善悲不乐足少阳阳陵泉半身不遂环跳风眩偏风半身不遂失音不语手阳明天鼎暴喑并喉痹合谷喑不能言足阳明颊车地仓不语饮食不收承浆漏落左治右右治左手少阴阴喑不能言灵道暴喑不语手少阳支沟暴喑不语三阳络暴哑不能言手太阳天窗暴喑不能言足少阴通谷暴喑不语手厥阴间使喑不能言黄帝灸法疗中风眼戴上不能视者灸第二椎并第五椎上各七壮一齐下火炷如半枣核大立愈独圣散治诸风膈实诸痫痰涎津液壅杂病亦然瓜蒂上一味锉如麻豆大炒令黄为末量病患新久虚实大小或一钱或二钱末用茶一钱酸齑汁水一盏调下须是病患隔夜不食晚食服药下吐再用温齑水投之如吐风痫加半钱全蝎炒如湿肿加赤小豆末一钱如吐虫加狗油五七点雄黄末一钱甚者加芫花末半钱立吐其虫出凡吐须天色晴明阴晦不用如病卒暴不拘此法吐辰巳午前为妙内经曰平旦至日中天之阳阳中之阳也若论四时之气故仲景大法春宜吐是天气在上人气亦在上一日之气则寅卯辰时也故宜早不宜晚此药不可常用大要辨其虚实实则瓜蒂散虚则栀子豉汤腹满加浓朴不可一概用之吐罢可服降火利气安神定志之剂此方出气宜保命集卷八中风灸法风中脉则口眼斜中腑则肢体废中脏则性命危凡治风莫如续命汤之类然此可扶持疾病要收全功必须火艾为良具穴下项卷八中风灸法灸风中脉口眼斜聪会二穴在耳微前陷中张口得之动脉应手颊车二穴在耳下二韭叶陷者宛宛中开口得之地仓二穴在侠口吻傍四分近下有脉微动者是凡向右者为左边脉中风而缓也宜灸左陷中二七壮凡向左者为右边脉中风而缓也宜灸右陷中二七壮艾炷大如麦粒频频灸之以取尽风气口眼正为度卷八中风灸法灸风中腑手足不遂等疾百会一穴在顶中央旋毛中陷可容豆许发际是两耳前两穴肩二穴在肩端两骨间陷者宛宛中举臂取之曲池二穴在肘外辅屈肘曲骨中以手拱胸取之横纹头陷中是风市二穴在膝外两筋间平立舒下手着腿当中指头尽陷者宛宛中足三里二穴在膝下三寸外两筋间绝骨二穴一名悬钟在足外踝上三寸动脉中凡觉手足麻痹或疼痛良久乃已此将中腑之候宜灸此七穴病在左则灸右病在右则灸左如因循失灸手足以瘥者秋觉有此候春灸春觉有此候者秋灸以取风气尽轻安为度卷八中风灸法灸风中脏气塞涎上不语昏危者下火立效百会一穴如前大椎一穴在顶后第一椎上陷中风池二穴在颞后发际陷中肩井二穴在肩上陷解中缺盆上大骨前一寸半以三指按取之当其中指下陷中者是曲池二穴如前足三里二穴如前间使二穴在掌后三寸两筋间陷中凡觉心中愦乱神思不怡或手足麻痹此中脏之候也不问是风与气可连灸此七穴但根据次第自急灸之可灸各五七壮日后别灸之至随年壮止凡遇春秋二时可时时灸此七穴以泄风气如素有风人尤须留意此灸法可保无虞此法能灸卒死医经云凡人风发强忍怕痛不肯灸忽然卒死是谓何病曰风入脏故也病者不可不知此予自五月间口眼斜灸百会等三穴即止右手足麻无力灸百会发际第七穴得愈七月气塞涎上不能语魂魄飞扬如坠江湖中顷刻欲绝灸百会风池等左右颊车二穴气遂通吐涎半碗又下十余行伏枕半月遂平复自后凡觉神思少异于常即灸百会风池等穴无不立效卷八风中血脉治验太尉忠武史公年六十八岁于至元戊辰十月初侍国师于圣安寺丈室中煤炭火一炉在左侧边遂觉面热左颊微有汗师及左右诸人皆出因左颊疏缓被风寒客之右颊急口于右脉得浮紧按之洪缓予举医学提举忽君吉甫专科针灸先于左颊上灸地仓穴一七壮次灸颊车穴二七壮后于右颊上热手熨之议以升麻汤加防风秦艽白芷桂枝发散风寒数服而愈或曰世医多以续命汤等药治之今君用升麻汤加四味其理安在对曰足阳明经起于鼻交中循鼻外入上齿中手阳明经亦贯于下齿中况两颊皆属阳明升麻汤乃阳明经药香白芷又行手阳明之经秦艽治口噤防风散风邪桂枝实表而固荣卫使邪不能再伤此其理也夫病有标本经络之别药有气味浓薄之殊察病之源用药之宜其效如桴鼓之应不明经络所过不知药性所在徒执一方不惟无益而又害之者多矣学人宜精思之秦艽升麻汤治中风手足阳明经口眼斜恶风恶寒四肢拘急升麻葛根甘草芍药人参秦艽白芷防风桂枝上咀每服一两水二盏连须葱白三茎长二寸约至一盏去渣稍热服食后服药毕避风寒处卧得微汗出则止犀角升麻汤治中风麻痹不仁鼻颊间痛唇口颊车发际皆痛口不可开虽语言饮食亦相妨左额颊上如煳急手触之则痛此足阳明经受风毒血凝滞而不行故也犀角升麻防风羌活川芎白附子白芷黄芩甘草上为末每服五钱水二盏煎至一盏去渣温服食后日三服论曰足阳明者胃也经云肠胃为市如市廛无所不有也六经之中血气便多腐熟水谷故饮食之毒聚于肠胃此方以犀角为主解饮食之毒也阳明经络环唇挟口起于鼻交额中循颊车上耳前过客主人循发际至额颅故王公所患此一经络也以升麻佐之余药皆涤除风热升麻黄芩专入胃经为使也卷八风中腑兼中脏治验顺德府张安抚字耘夫年六十一岁于己未闰十一月初患风证半身不遂语言謇涩心神昏愦烦躁自汗表虚恶风如洒冰雪口不知味鼻不闻香臭闻木音则惊悸小便频多大便结燥若用大黄之类下之却便饮食减少不敢用不然则满闷尽夜不得瞑目而寐最苦于此约有三月余凡三易医病全不减至庚申年三月初七日又因风邪加之痰嗽咽干燥疼痛不利唾多中脘气痞似噎予思内经有云风寒伤形忧恐忿怒伤气气伤脏乃病脏病形乃应又云人之气以天地之疾风名之此风气下陷入阴中不能生发上行则为病矣又云形乐志苦病生于脉神先病也邪风加之邪入于经动无常处前证互相出见治病必求其本邪气乃覆论时月则宜升阳补脾胃泻风木论病则宜实表里养卫气泻肝木润燥益元气慎喜怒是治其本也宜以加减冲和汤治之加减冲和汤柴胡黄升麻当归甘草半夏黄柏黄芩人参陈皮芍药上十一味咀作一服水二盏煎至一盏去渣温服如自汗加黄半钱嗽者加五味子二十粒昼夜不得睡乃因心事烦扰心火内动上乘阳分卫气不得交入阴分故使然也以朱砂安神丸服之由是昼亦得睡十日后安抚曰不得睡三月有余今困睡不已莫非他病生否予曰不然卫气者昼则行阳二十五度夜则行阴亦二十五度此卫气交入阴分循其天度故安抚得睡也何病之有焉止有眼白睛红隐涩难开宜以当归连翘汤洗之当归连翘汤黄连黄柏连翘当归甘草上作一服水二盏煎至一盏去渣时时热洗之十三日后至日晡微有闷乱不安于前冲和汤中又加柴胡三分以升少阳之气饮三服至十五日全得安卧减自汗恶寒躁热胸膈痞元小便多服药之后小便减少大便一二日一行鼻闻香口知味饮食如常脉微弦而柔和按之微有力止有咽喉中妨闷会厌后肿舌赤早晨语言快利午后微涩宜以玄参升麻汤治之玄参升麻汤升麻黄连黄芩连翘桔梗鼠粘子玄参甘草白僵蚕防风上十味咀作一服水二盏煎至七分去渣稍热噙漱时时咽之前证良愈止有牙齿无力不能嚼物宜用牢牙散治之牢牙散羊筒骨灰升麻生地黄黄连石膏白茯苓人参胡桐泪上为极细末入麝香少许研匀临卧擦牙后以温水漱之安抚初病时右肩臂膊痛无主持不能举动多汗出肌肉瘦不能正卧卧则痛甚经曰汗出偏沮使人偏枯予思内经云虚与实邻决而通之又云留瘦不移节而刺之使经络通和血气乃复又言陷下者灸之为阳气下陷入阴中肩膊时痛不能运动以火导之火引而上补之温之以上证皆宜灸刺谓此先刺十二经之井穴于四月十二日右肩臂上肩井穴内先针后灸二七壮及至疮发于枯瘦处渐添肌肉汗出少肩臂微有力至五月初八日再灸肩井次于尺泽穴各灸二十八壮引气下行与正气相接次日臂膊又添气力自能摇动矣时值仲夏暑热渐盛以清肺饮子补肺气养脾胃定心气清肺饮子白芍药人参升麻柴胡天门冬麦门冬陈皮甘草黄芩黄柏甘草上十一味咀作一服水二盏煎至一盏去渣温服食后汗多者加黄五分后以润肠丸治胸膈痞闷大便涩滞润肠丸麻子仁大黄桃仁泥子当归尾枳实白芍药升麻人参生甘草陈皮木香槟榔上十二味除麻仁桃仁外为末却入二仁泥子蜜丸桐子大每服七八十丸温水食前送下初六日得处暑节暑犹未退宜微收实皮毛益卫气秋以胃气为本以益气调荣汤主之本药中加时药使邪气不能伤也益气调荣汤人参益气和中当归和血润燥陈皮顺气和中熟地黄养血润燥泻阴火白芍补脾胃微收治肝木之邪升麻使阳明气上升滋荣百脉黄实皮毛止自汗益元气半夏疗风痰强胃进食白术养胃和中浓肠胃甘草调和胃气温中益气柴胡引少阳之气使出于胃中乃风行于天上麦门冬犹有暑气未退故加之安肺气得秋分节不用上十二味咀作一服水二盏煎至一盏去渣温服忌食辛热之物反助暑邪秋气不能收也正气得复而安矣卷八风中腑诸方大通圣白花蛇散治诸风疾杜仲天麻海桐皮干蝎赤箭郁李仁当归浓朴蔓荆子木香防风本官桂羌活白附子萆虎骨白芷山药菊花白花蛇肉牛膝甘草威灵仙上二十四味等分为末每服一二钱温酒调下荆芥汤亦得空心服之犀角防风汤治一切诸风口眼斜手足拽语言謇涩四肢麻木并皆治之犀角防风甘草天麻羌活滑石石膏麻黄独活山栀子荆芥连翘当归黄芩全蝎薄荷大黄桔梗白术细辛上二十味咀每服五钱水二盏生姜十片煎至一盏去渣稍热服未汗再一服如病患脏气虚则全去大黄木香丸疏风顺气调荣卫宽胸膈清头目化痰涎明视听散积滞槟榔大黄陈皮木香附子人参官桂川芎羌活独活三棱肉豆蔻上十二味为细末每料末二两入牵牛净末一两蜜丸桐子大每服十丸至十五丸临卧生姜橘皮汤下此药治疗极多不可具述续命丹治男子妇人卒中诸风口眼斜言语謇涩牙关紧急半身不遂手足搐搦顽麻疼痛涎潮闷乱妇人血运血风喘嗽吐逆睡卧不宁川芎羌活南星川乌天麻白鲜皮当归防风海桐皮地榆虎骨熟地黄朱砂乌蛇铅白霜干蝎肉桂牛黄雄黄轻粉麻黄上二十一味为末麻黄酒汁入蜜半升同熬成膏和前药末为丸弹子大每服一丸豆淋酒下或葱汁化下不拘时候张文叔传此二方戊辰春中书左丞张仲谦患半身不遂麻木太医刘子益与服之汗大出一服而愈故录之疏风汤治半身不遂麻木及语言微涩季春初夏宜服麻黄杏仁益智仁甘草升麻上五味咀每服五钱水一小碗煎至六分去渣温服脚蹬热水葫芦以大汗出去葫芦不用趁风膏治中风手足偏废不举红海蛤川乌穿山甲上为末每服用半两捣葱白汁和成浓饼子约一寸半贴在所患一边脚心中缚定避风密室中椅上坐椅前用热汤一盆将贴药脚于汤内浸仍用人扶病患恐汗出不能支持候汗出急去了药汗欲出身麻木得汗周遍为妙宜谨避风自然手足可举如病未尽除候半月再用一次自除根本仍服治诸风之药补理忌口远欲以自养卷八风中脏诸方活命金丹治中风不语半身不遂肢节顽麻痰涎上潮咽嗌不利饮食不下牙关紧急口噤及解一切酒毒药毒发热腹胀大小便不利胸膈痞满上实下虚气闭面赤汗后余热不退劳病诸药不治无问男女老幼皆可服之贯众甘草板蓝根干葛甜硝川大黄牛黄珠子粉生犀角薄荷辰砂麝香桂青黛龙脑上十五味为末与研药和匀蜜和水浸蒸饼为剂每两作十丸朱砂为衣就湿用真金箔四十片为衣腊月修合瓷器收贮多年不坏如疗风毒茶清化下解药毒新汲水化下汗后余热劳病及小儿惊热并用薄荷汤化下以上并量大小加减服之至宝丹辰砂生犀玳瑁雄黄琥珀人参牛黄麝香龙脑天南星银箔金箔安息香龙齿上十三味为末用安息香膏重汤煮炀搜剂旋丸梧子大每服三丸至五丸人参汤下小儿一两丸至圣保命金丹治中风口眼斜手足拽语言謇涩四肢不举精神昏愦痰涎并多贯众生地黄大黄青黛板蓝根朱砂蒲黄薄荷珠子龙脑麝香牛黄上十二味为末入研药和匀蜜丸鸡头大每用一丸细嚼茶清送下新汲水亦得如病人嚼不得用薄荷汤化下无时此药镇坠痰涎大有神效用金箔为衣牛黄通膈汤初觉中风一二日实则急宜下之牛黄朴硝大黄甘草上四味除研药为末每服一两水二盏除牛黄朴硝外煎至一盏去渣入牛黄朴硝一半调服以利为度须动三两行未利再服量虚实加减诃子汤治失音不语诃子桔梗甘草上三味为末每服五钱用童子小便一盏煎五七沸温服甚者不过三服正舌散治中风舌强语涩雄黄荆芥穗上为末每服二钱豆淋酒调下茯神散治证同前茯神心薄荷蝎梢上为末每服一二钱温酒调下胜金丹治中风涎潮卒中不语合吐利者当服此吐利风涎青薄荷猪牙皂角瓜蒂末朱砂粉霜洛粉上以上四物研匀入前膏纳入臼内杵三二千杵丸如樱桃大以朱砂为衣每服一丸酒磨下急即研细酒调灌之瘫中前如觉有证状每于四孟月服一丸自愈有病方可服分涎散治中风涎潮作声不得口噤手足搐溺藿香干蝎白附子南星丹砂腻粉粉霜上七味同为末研匀每服一钱加至二钱薄荷汤或茶清汤调下未吐利再服卷八风邪入肝真珠丸治肝经因虚内受风邪卧则魂散而不守状如惊悸真珠母熟地黄当归酸枣仁柏子仁人参犀角茯神沉香龙齿虎睛加麝香上为末蜜丸如桐子大辰砂为衣每服四五十丸金银薄荷汤下日午夜卧服独活汤独活人参羌活防风前胡细辛沙参五味子白茯苓半夏曲酸枣仁甘草上十二味咀每服四钱水一盏半生姜三片乌梅半个煎七分去渣温服不拘时绍兴癸丑予待次四明有董生者患神气不宁卧则梦飞扬虽身在床而神魂离体惊悸多魇通宵不寐更数医无效予为诊视之询曰医作何病治之董曰众皆以为心病予曰以脉言之肝经受邪非心也肝经因虚邪气袭之肝藏魂者也游魂为变平人肝不受邪卧则魂归于肝神静而得寐今肝有邪魂不得归是以卧则魂扬若离体也肝主怒故小怒则剧董生欣然曰前此未之闻也虽未服药似觉沉去体矣愿求药治之予曰公且持此说与众医议所治之方而徐质之阅旬日复至云医遍议古今方书无与病对者故予处此二方以赠之服一月而病悉除此方以真珠母为君龙齿佐之真珠母入肝为第一龙齿与肝同类故也龙齿虎睛今人例以为镇心药殊不知龙齿安魂虎睛定魄各言其类也东方苍龙木也属肝而藏魂西方白虎金也属肺而藏魄龙能变化故魂游而不定虎能专静故魄止而能守予谓治魄不宁者宜以虎睛治魂飞扬者宜以龙齿万物有成理而不失亦在夫人达之而已卷八风中脏治验真定府临济寺赵僧判于至元庚辰八月间患中风半身不遂精神昏愦面红颊赤耳聋鼻塞语言不出诊其两手六脉弦数尝记洁古有云中脏者多滞九窍中腑者多着四肢今语言不出耳聋鼻塞精神昏愦是中脏也半身不遂是中腑也此脏腑俱受病邪先以三化汤一两内疏三两行散其壅滞使清气上升充实四肢次与至宝丹加龙骨南星安心定志养神治之使各脏之气上升通利九窍五日音声出语言稍利后随四时脉证加减用药不匀即稍能行步日以绳络其病脚如履阈或高处得人扶之方可逾也又刺十二经之井穴以接经络翌日不用绳络能行步几百日大势尽去戒之慎言语节饮食一年方愈卷八治风杂方祛风丸有人味喜咸酸饮酒过多色欲无戒添作成痰饮聚于胸膈满则呕逆恶心涎流一臂麻木升则头目昏眩降则腰脚疼痛深则左瘫右痪浅则蹶然倒地此药宽中祛痰搜风理气和血驻颜延年益寿半夏荆芥槐角子白矾陈皮朱砂上六味为末生姜汁打煳为丸桐子大每服三十丸生姜皂角子仁汤送下日二服早辰临卧服轻骨丹主中风瘫痪四肢不遂风痹等疾苦参桑白皮白芷苍术甘松川芎麻黄上七味为末入前麻黄膏和丸弹子大每服一丸温酒一盏研化温服之卧取汗五七日间再服手足当即轻快卒中涎潮分利涎后用之当归龙胆丸治肾水阴虚风热蕴积时发惊悸筋惕搐搦神志不宁荣卫壅滞头目昏眩肌肉螈胸膈痞满咽嗌不利肠胃燥涩小便淋闭筋脉拘急肢体痿弱暗风痫病常服宣通血气调顺阴阳病无再作当归龙胆草大栀子黄连黄柏黄芩大黄芦荟青黛木香麝香上十一味为末蜜丸小豆大每服二十丸姜汤送下食后张文叔传此方风药圣饼子治男子妇人半身不遂手足顽麻口眼斜痰涎壅盛及一切风他药不效者小儿惊风大人头风妇人血气并皆治之川乌草乌麻黄白芷苍术何首乌川芎白附子白僵蚕防风干姜藿香荆芥雄黄上十四味为末醋煳丸如桐子大捻作饼子每服二饼嚼碎茶清送下食后服乌荆丸治诸风疾川乌头荆芥穗上为细末醋面煳为丸梧子大每服二十丸酒或熟水下食空时日三四服搜风润肠丸治三焦不和胸膈痞闷气不升降饮食迟化肠胃燥涩大便秘难沉香槟榔木香青皮陈皮京三棱槐角大黄萝卜子枳壳枳实郁李仁上十二味为末蜜丸如桐子大每服五六十丸热白汤送下食前常服润肠胃导化风气澡洗药治一切诸风及遍身瘙痒光泽皮肤可常用干荷叶威灵仙本零陵香茅香藿香甘松白芷上八味为粗末每服二两生绢袋盛水二桶约四斗煎四五沸放热于无风处淋渫洗了避风少时如水冷少时更添热汤斟酌得可使用勿令添冷水不添药末拈痛散治肢节疼痛熨烙药羌活独活防风细辛肉桂白术良姜麻黄天麻川乌葛根吴茱萸乳香小椒全蝎当归川姜上十七味为粗末入乳香研匀每抄药十钱痛甚者十五钱同细盐一升炒令极热熟绢袋盛熨烙痛处不拘时早晚顿用药冷再炒一次用毕甚妙药不用卷九诸风门风痫龙脑安神丸治男子妇人五种癫痫无问远年近日发作无时服诸药不效者茯神人参地骨皮甘草麦门冬朱砂乌犀屑桑白皮龙脑麝香马牙硝牛黄金箔上十三味为末和匀蜜丸弹子大金箔为衣如痫病多年冬月温水化下夏月凉水下不拘时候又治男子妇人虚劳发热咳嗽新汲水一盏化下其喘满痰嗽立止又治男女语涩舌强日进三服食后温水化下治痫疾川芎防风猪牙皂角郁金明矾蜈蚣上六味为细末蒸饼丸如梧子大空心茶清下十五丸一月除根神验神应丹治诸痫好辰砂上细研猪心血和匀以蒸饼裹剂蒸熟就热取出丸如桐子大每服一丸人参汤下食后临卧服珠子辰砂丹治风痫久不愈山药人参远志防风紫石英茯神虎骨虎睛龙齿五味子石菖蒲丹参细辛真珠末辰砂上为末面煳丸如桐子大朱砂为衣每服三五十丸煎金银汤送下日进三服忌鱼肉湿面动风之物参朱丸治风痫大有神效人参蛤粉朱砂上三味为末猪心血为丸如桐子大每服三十丸煎金银汤下食远乌龙丸治五风痫病川乌草乌天仙子五灵脂黑豆上为末水丸如桐子大每服五七丸温汤下如中风加附子半两神应丹治诸风心痫病狐肝乌鸦鸱枭白矾生犀角野狸上为末酒打煳丸如皂角子大朱砂为衣每服一丸温酒送下无时坠痰丸治风痫天南星上为末姜汁丸桐子大每服二十丸人参汤下菖蒲麦门冬汤亦得治风痫及心风病皂角三挺捶碎挪滤取汁如稀煳摊纸上曝干取两叶如小钱大用温浆水浸洗下去纸注于两鼻内各一蚬子壳许须臾涎下咬筋沥涎尽后用赭石白矾上为末稀煳丸如桐子大每服三十丸冷水送下无时以效为度琥珀寿星丸天南星一斤掘坑深二尺用炭火五斤于坑内烧熟红取出炭扫净用好酒一升浇之将南星趁热下坑内用盆急盖讫泥壅合经一宿开取出再焙干为末入琥珀朱砂上为末和匀猪心血三个生姜汁打面煳将心血和入药末丸如桐子大每服五十丸煎人参汤空心送下日三服法煮蓖麻子治诸痫病不问年深日近蓖麻子黄连上用银石器内水一大碗慢火熬水尽即添水熬三日两夜为度取出黄连只用蓖麻子仁风干不得见日用竹刀切每个作四段每服五粒作二十段荆芥汤下食后日二服卷九诸风门惊痫治验魏敬甫之子四岁一长老摩顶授记众僧念咒因而大恐遂惊搐痰涎壅塞目多白睛项背强急喉中有声一时许方省后每见衣皂之人辄发多服朱犀龙麝镇坠之药四十余日前证仍在又添行步动作神思如痴命予治之诊其脉沉弦而急黄帝针经云心脉满大痫螈筋挛又肝脉小急痫螈筋挛盖小儿血气未定神气尚弱因而惊恐神无所根据又动于肝肝主筋故痫螈筋挛病久气弱小儿易为虚实多服镇坠寒凉之药复损其气故行步动作如痴内经云暴挛痫眩足不任身取天柱穴者是也天柱穴乃足太阳之脉所发阳痫附而行也又云癫痫螈不知所苦两跷主之男阳女阴洁古老人云昼发取阳跷申脉夜发取阴跷照海先各灸二七壮阳跷申脉穴在外踝下容爪甲白肉际陷中阴跷照海穴在足内踝下陷中是也次与沉香天麻汤服三剂而痊愈沉香天麻汤沉香川乌益智甘草姜屑独活羌活天麻黑附子半夏防风当归上十二味咀每服五钱水二盏姜三片煎一盏温服食前忌生冷硬物寒处坐卧素问举痛论云恐则气下精竭而上焦闭又曰从下上者引而去之以羌活独活苦温味之薄者阴中之阳引气上行又入太阳之经为引用故以为君天麻防风辛温以散之当归甘草辛甘温以补气血不足又养胃气故以为臣黑附川乌益智大辛温行阳退阴又治客寒伤胃肾主五液入脾为涎以生姜半夏燥湿化痰十剂云重可去怯以沉香辛温体重清气去怯安神故以为使气味相合升阳补胃恐怯之气自得而平矣卷九诸风门破伤风诸方乌梢散治破伤风及洗头风神效乌梢蛇麻黄草乌蛮姜黑附川芎白附天麻蝎梢上为末每服一钱热酒调下日三服重者三五日见效四般恶证不可治第一头目青黑色第二额上汗珠不流第三眼小目瞪第四身上汗出如油朱砂丸治破伤风目瞪口噤不语手足搐搦项筋强急不能转侧发则不识人朱砂半夏川乌凤凰台雄黄麝香上为末枣肉丸如桐子大每服一丸或两丸冷水送下以吐为度天麻丸治破伤风神效不可言天麻川乌草乌雄黄上为末酒煳丸如桐子大每服十丸温酒送下无时卷九诸风门疠风论内经云脉风成疠此疾非止肺肾脏有之以其病发于鼻俗唿为肺风也鼻准赤肿胀大乃血随气化也气既不施则血聚血聚则肉烂而生虫此属厥阴前证之论详矣肉中生虫鼻准赤大以药疏之可用局方升麻汤下钱氏泻青丸是也余病各随经而治之疠风成癞桦皮散主之此药出局方从少至多服五七日后灸承浆七壮疮轻再灸病愈再灸同上桦皮散治肺壅风毒遍身疮疥及瘾疹瘙痒杏仁荆芥穗枳壳桦皮甘草上五味为末每服二钱食后温酒调下日进三服承浆一穴一名悬浆在颐前唇下宛宛中足阳明任脉之会疗偏风口面肿消渴口齿疳蚀虫疮灸亦佳日灸七壮至七七壮止灸则血脉通宣其风应时立愈艾炷根据小竹箸头大不灸破血肉但令当脉灸亦能愈疾凌霄散治疠风神效蝉壳地龙僵蚕全蝎凌霄花上为末每服二钱热酒调下无时于浴室中常存汤中一时许服药神效四圣保命丹大黄黄柏苦参荆芥虾蟆上为末蜜和匀分作一百二十丸每服一丸温酒送下食远日三服忌肉酱祛风散大蚕砂东行蝎虎上为末每服一二合熬柏叶汤调服食前日三服柏叶汤东南枝上摘柏叶一秤水一桶煮三沸去渣瓮盛起旋熬蚕砂调服初服苦涩三五日后甜十日四肢沉重便赤白痢一月后发出疮疙瘩四十日后疮破用乌龙散倒悬青灰二钱乌鸡子皮用地沥青调搽于破疮疙瘩上神效天麻汤治疠风胡麻天麻乳香上为末每服五钱匕腊茶调下日三服服半月两腰眼灸四十壮忌动风物换肌散治大风年深久不愈以至眉毛堕落鼻梁崩塌额颅肿破白花蛇黑乌蛇地龙蔓荆子威灵仙荆芥甘菊花沙苑蒺藜苦参紫参沙参甘草不灰木木贼九节菖蒲天门冬赤芍药定风草何首乌胡麻子木鳖子草乌苍术川芎天麻细辛当归白芷上二十八味为末每服五钱匕温酒调下食后酒多为妙服至逾月取效如神如圣散淋洗大风疾大有神效顽荆子苦参玄参紫参浓朴荆芥沙参陈皮麻黄蔓荆子防风白芷威灵仙桃柳枝上为末水五升药三钱煎数沸临卧热洗之忌酒湿面五辛之物醉仙散治大风疾遍身瘾疹瘙痒麻木胡麻子蔓荆子牛蒡子枸杞子白蒺藜苦参栝蒌根防风轻粉上为末每服一钱茶清一盏调下空心日午临卧各一服服后五七日先于牙缝内出臭黄涎浑身疼痛次后便利脓血病根乃去加减何首乌散治紫白癜风筋骨疼痛四肢少力眼断白人鼻梁崩塌皮肤疮疥及手足皴裂睡卧不稳步履艰辛何首乌蔓荆子石菖蒲荆芥穗甘菊花枸杞子威灵仙苦参上为末每服三钱蜜茶调下无时卷九诸风门疠风刺法并治验内经曰脉风成疠又云风气与太阳俱入行诸脉俞散于分肉之间卫气相干其道不利故使肉愤而有疡卫气有所凝而不行故肌肉不仁也夫疠风者有荣卫热腑其气不消故使鼻柱坏而色败皮肤疡溃风寒客于脉不去名曰疠风或名曰寒热病大风之病骨节重眉鬓坠名曰大风刺其肌肉故汗出百日刺骨髓汗出百日凡二百日鬓眉生而止针戊寅岁正月段库使病大风满面连颈极痒眉毛已脱落须以热汤沃之则稍缓昼夜数次沃之或砭刺亦缓先师曰脉风者疠风也荣卫热其气不清故使鼻柱坏皮肤色败大风者风寒客于脉而不去治之当刺其肿上以锐针针其处按出其恶气肿尽乃止常食方食勿食他食宜以补气泻荣汤治之此药破血散热升阳去痒泻荣辛温散之甘温升之以行阳明之经泻心火补肺气乃正治之方补气泻荣汤升麻连翘桔梗黄芩生地黄苏木黄连黄全蝎人参白豆蔻甘草地龙桃仁蠓虫胡桐泪麝香当归水蛭上十九味除连翘别锉胡桐泪研白豆蔻为末麝香蠓虫水蛭令为末余药都作一服水二盏酒一盏入连翘同煎至一盏去渣再入胡桐泪白豆蔻二味末并麝香等再上火煎至七分稍热服早饭后午饭前服忌酒面生冷硬物卷九诸风门鹤膝风方丸治鹤膝风及腰膝风缩胡楚望博士病风疰手足指节如桃李痛不可忍服之悉愈白附子阿魏桂心白芷乳香当归北漏芦芍药威灵仙地骨皮牛膝羌活安息香桃仁没药上十六味桃仁白附阿魏桂心白芷安息香乳香没药九味同童子小便并酒二升炒热冷处入余药为末蜜丸弹子大空心温酒化下一丸无时头痛门并治法方太阳头痛恶风寒诸血虚头痛少阳头痛脉弦细寒热阳明头痛自汗发热不恶寒诸气虚诸气血俱虚头痛太阴头痛必有痰体重或腹痛为痰癖厥阴头痛项痛其脉浮微缓知欲入太阳病矣必有痰少阳头痛手三部三阳经不流行而足寒气逆为寒厥矣救苦神白散治男子妇人偏正头疼眉骨两太阳穴痛及热上攻头目目赤不已项筋拘急耳作蝉鸣川芎甘松白芷赤芍药两头尖川乌甘草上为末每服二钱茶清调下服后饮热汤半盏投之川芎散治头风偏正头疼昏眩妙川芎细辛羌活槐花石膏香附子甘草荆芥薄荷茵陈防风菊花上十二味为末每服二钱食后茶清调下日三服忌动风物石膏散治头疼不可忍麻黄石膏葛根何首乌上为末每服三钱用水一盏生姜三片煎至七分去渣温服极者三服神效川芎神功散治风热上攻偏正头疼无问轻重久新并皆治之川芎甘草川乌南星麻黄白芷上为末每服三钱水一盏姜三片煎七分入清酒半盏和渣温服避风如人行五七里再服汗出为度其痛立愈茯苓半夏汤治风热痰逆呕吐或眩运头痛赤茯苓黄芩橘皮甘草半夏上咀作一服水二盏姜三片煎至一盏去渣分三服一日以效为度乳香盏落散治男子妇人偏正头疼不可忍大有神效御米壳柴胡桔梗甘草陈皮上为末每服三钱水一盏灯草十茎长四指煎至七分去渣食后服清空膏治偏正头痛年深不愈及暗风湿热头痛上壅损目及脑痛不止羌活防风甘草柴胡川芎黄芩黄连上同为末每服二钱匕热盏入茶少许调如膏以匙抄入口内少用白汤下临卧如苦头痛每服加细辛二分如太阴脉缓有痰名痰厥头疼去羌活防风川芎甘草加半夏一两半如头疼服之不愈减羌活防风川芎一半加柴胡一倍白虎加白芷汤治阳明头痛发热恶寒而渴止于白虎汤加吴白芷根据本方煎石膏散治头疼川芎石膏白芷上末四钱热茶清调下如圣散治眼目及头风偏头痛麻黄盆硝麝香脑子上为末搐鼻内神效半夏茯苓天麻汤治痰厥头痛头旋眼黑烦闷恶心气短促言语心神颠倒目不敢开如在风云中头痛如裂身重如山四肢厥冷天麻黄人参苍术橘皮泽泻白茯苓炒曲白术半夏麦干姜黄柏上咀每服五钱水二盏煎至一盏去渣稍热食后服此头痛为足太阴痰厥头痛非半夏不能疗眼黑头旋风虚内作非天麻不能除天麻苗谓之定风草独不为风所摇以治内风之神药内风者虚风是也黄甘温泻火补元气实表虚止自汗人参甘温调中补气泻火二术甘温除湿补中益气泽泻茯苓利小便导湿橘皮苦温益气调中而升阳炒曲消食荡胃中滞气麦宽中而助胃气干姜辛热以涤中寒黄柏苦寒用酒洗以疗冬日少火在泉而发躁也川芎散治偏头痛神效白僵蚕甘菊花石膏川芎上四味为末每服三钱茶清调下食后无时服忌猪肉荞麦面卷九诸风门气虚头痛治验杨参谋名德字仲实年六十一岁壬子年二月间患头痛不可忍昼夜不得眠郎中曹通甫邀予视之其人云近在燕京初患头昏闷微痛医作伤寒解之汗出后痛转加复汗解病转加而头愈痛遂归每过郡邑召医用药一同到今痛甚不得安卧恶风寒而不喜饮食诊其六脉弦细而微气短而促语言而懒内经云春气者病在头年高气弱清气不能上升头面故昏闷此病本无表邪因发汗过多清阳之气愈亏损不能上荣亦不得外固所以头苦痛而恶风寒气短弱而不喜食正宜用顺气和中汤此药升阳而补气头痛自愈顺气和中汤黄人参甘草白术陈皮当归白芍升麻柴胡细辛蔓荆子川芎上咀作一服水二盏煎至一盏去渣温服食后服之一服减半再服全愈内经云阳气者卫外而为固也今年高气弱又加发汗卫外之气愈损故以黄甘温补卫实表为君人参甘温当归辛温补血气白芍酸寒收卫气而为臣白术陈皮炙甘草苦甘温养胃气生发阳气上实皮毛肥腠理为佐柴胡升麻苦平引少阳阳明之气上升通百脉灌溉周身者也川芎蔓荆子细辛辛温体轻浮清利空窍为使也明年春赴召之六盘山曹郎中以古风见赠云东垣李明之早以能医鸣易水得奥诀为竭黄金一灯静室穷内经黄帝拊掌岐伯惊日储月积不易售半世岂但三折肱所长用药有活法旧方堆案白鱼生不闻李延同居且同病一下一汗俱得明早平乃知古人一证有一方后世以方合证此理殊未明公心审是者谁子直以异己喧谤声先生饮恨卧黄壤门生赖汝卓卓医中英活人事业将与相一旦在己权非轻连年应召天策府廉台草木皆欣荣好藏漆叶青粘散莫使樊阿独擅名卷九头面诸病头风论并方肝经风盛木自摇动尚书云满招损老子云物壮则老故木陵脾土金来克之是子来与母复仇也使梳头有雪皮见肺之证也肺主皮毛大便实泻青丸主之虚者人参消风散主之人参消风散治诸风上攻头目昏痛项背拘急肢体烦疼肌肉蠕动目眩旋运耳啸蝉鸣眼涩好睡鼻塞多嚏皮肤顽麻瘙痒瘾疹川芎甘草荆芥穗羌活防风白僵蚕茯苓蝉壳藿香叶人参浓朴陈皮上为末每服二钱茶清调下如脱着沐浴暴感风寒头痛声重寒热倦疼用荆芥茶清调下温酒调下亦得可并服之龙脑芎犀丸治头面诸风偏正头痛心肺邪热痰热咳嗽石膏川芎生龙脑生犀屑山栀朱砂人参茯苓细辛甘草阿胶麦门冬上为细末蜜丸如樱桃大每服一丸至二丸细嚼茶清送下一方加白豆蔻龙脑以金箔为衣神清散治头昏目眩脑痛耳鸣鼻塞声重消风壅化痰涎檀香人参羌活防风薄荷荆芥穗甘草石膏细辛上为末每服二钱沸汤点服卷九头面诸病雷头风方清震汤治头面疙瘩肿痛憎寒发热四肢拘急状如伤寒升麻苍术荷叶上咀每服五钱水一盏半煎至七分去渣温服食后雷头风诸药不效者证与药不相对也夫雷者震卦主之震仰孟故药内加荷叶象其震之形状其色又青乃述类象形也卷九头面诸病眉骨痛方选奇汤治骨痛不可忍大有神效羌活防风甘草酒黄芩上咀每服三钱水二盏煎至一盏去渣温服食后时时服之卷九头面诸病时毒疙瘩方漏芦汤治脏腑积热发为肿毒时疫疙瘩头面洪肿咽嗌堵塞水药不下一切危恶疫疠若肿热甚加芒硝快利为度利已去硝漏芦升麻大黄黄芩蓝叶玄参上六味为粗末每服二钱水一盏半煎至六分去渣温服肿热甚加芒硝二钱半消毒丸治时疫疙瘩恶证大黄牡蛎僵蚕上三味为末蜜丸弹子大新汲水化下一丸无时卷九头面诸病胃虚面肿方胃风汤治虚风证能食麻木牙关急搐目内蠕动胃中有风故面独肿白芷苍术当归身升麻葛根麻黄本黄柏草豆蔻柴胡羌活蔓荆子甘草干生姜枣上十五味咀作二服每服水二盏煎至一盏去渣温服食后卷九头面诸病面热治法并方杨郎中之内五十一岁身体肥盛己酉春患头目昏闷面赤热多服清上药不效请予治之诊其脉洪大而有力内经云面热者足阳明病脉经云阳明经气盛有余则身以前皆热况其人素膏粱积热于胃阳明多血多气本实则风热上行诸阳皆会于头故面热之病生矣先以调胃承气汤七钱黄连二钱犀角一钱疏利三两行彻其本热次以升麻加黄连汤去经络中风热上行如此则标本之病邪俱退矣升麻加黄连汤升麻葛根白芷黄连甘草草豆蔻仁人参黑附益智上九味咀作一服水三盏连须葱白同煎至一盏去渣温服数服良愈卷九头面诸病升麻汤辨或曰升麻汤加黄连治面热加附子治面寒有何根据答曰出自仲景云岐子注仲景伤寒论中辨葛根汤云尺寸脉俱长者阳明经受病也当二三日发以其脉夹鼻络目故身热目疼鼻干不得卧此阳明经受病也始于鼻交额中从头至足行身之前为表之里阳明经标热本实从标脉浮而长从本脉沉而实阳明为病主蒸蒸而热不恶寒身热为标阳明本实者胃中燥鼻干目疼为肌肉之本病兀兀而热阳明禁不可发汗在本者不禁下发之则变黄证太阳主表荣卫是也荣卫之下肌肉属阳明二阳并病葛根汤主之卫者桂枝荣者麻黄荣卫之中桂枝麻黄各半汤荣卫之下肌肉之分者葛根汤主之又名解肌汤故阳明为肌肉之本非专于发汗止汗之治桂枝麻黄两方互并为一方加葛根者便作葛根汤故荣卫肌肉之次也桂枝芍药甘草生姜大枣止汗麻黄桂枝甘草生姜发汗葛根味薄独加一味非发汗止汗从葛根以解肌故名葛根汤钱仲阳制升麻汤治伤寒温疫风热壮热头痛体痛疮疹已发未发用葛根为君升麻为佐甘草芍药安其中气朱奉议活人书将升麻汤列为阳明经解若予诊杨氏妇阳明标本俱实先攻其里后泻经络中风热故升麻汤加黄连以寒治热也尼长老阳明标本俱虚寒先实其里次行经络升麻汤加附子以热治寒也仲景群方之祖信哉卷九头面诸病阴出乘阳治法方一妇人三十余岁忧思不已饮食失节脾胃有伤面色黧黑不泽环唇尤甚心悬如饥状饥不欲食气短而促大抵心肺在上行荣卫而光泽于外宜显而不藏肾肝在下养筋骨而强于内当隐而不见脾胃在中主传化精微以灌四脏冲和而不息其气一伤则四脏失所忧思不已气结而不行饮食失节气耗而不足使阴气上溢于阳中故黑色见于面又经云脾气通于口其华在唇今水反来侮土故黑色见于唇此阴阳相反病之逆也上古天真论云阳明脉衰于上面始焦始知阳明之气不足故用冲和顺气汤此药助阳明生发之剂以复其色耳冲和顺气汤葛根升麻防风白芷黄人参甘草芍药苍术上咀作一服水二盏姜三片枣两个煎至一盏去渣温服早饭后午前取天气上升之时使人之阳气易达故也数服而愈内经曰上气不足推而扬之以升麻苦平葛根甘温自地升天通行阳明之气为君人之气以天地之疾风名之气留而不行者以辛散之防风辛温白芷甘辛温以散滞气用以为臣苍术苦辛蠲除阳明经之寒湿白芍药之酸安太阴经之怯弱十剂云补可去弱人参羊肉之属是也人参黄甘草甘温益正气以为臣至真要大论云辛甘发散为阳生姜辛热大枣甘温和荣卫开腠理致津液以复其阳气故以为使也卷十眼目诸病并方上命周都运德甫诸路求医治眼名方得金露膏于济南刘太医用之多效此药除昏退翳截赤定痛金露膏治一切眼神效淄州黄丹蕤仁黄连蜜上先将黄丹铁锅内炒紫色入蜜搅匀下长流水四升以嫩柳枝五七条把定搅之次下蕤仁滚十数沸又下黄连以柳枝不住手搅熬至二升笊篱内倾药在纸上慢慢滴之无令尘污如有瘀肉加砂末一钱上火煨开入前膏子内用此药多效故录于此加味春雪膏治风热上攻眼目昏暗痒痛瘾涩难开多泪疼痛或生翳膜黄连方炉甘石好黄丹乌鱼骨乳香当归白丁香麝香轻粉砂上十味各为末另裹起用白砂蜜二十两炼去蜡下炉甘石末不住手搅次下黄丹及诸药末不住手搅至紫色不粘手为度搓作铤子每用一粒新汲水少许化开时时点之忌酒湿面猪肉荞麦上清散治上热鼻壅塞头目不得清和此二方予从军征南数年有病眼者用之多效川芎薄荷荆芥穗盆硝石膏桔梗上为末每服一字口噙水鼻内搐之神效加龙脑三分尤妙重明散治一切风热之毒上冲眼目暴发赤肿疼痛或生翳膜瘀肉瘾涩羞明两睑赤烂炉甘石川椒黄连铜绿砂蒲黄雄黄绿豆粉上上六味同炉甘石末密罗罗过乳细齿上嚼不糁为度后用脑子一钱南硼砂一钱研细用大豆养之每用少许以骨箸干点卧少时忌酒湿面诸杂鱼肉辛热等物此方得之路大夫家数口为生夜光散治赤眼翳膜昏花宣黄连诃子当归铜绿上咀以河水三升同浸两昼夜于银石器熬取汁约一大盏内八分来得所看渣黑色为度生绢纽取汁再上文武火熬槐柳条搅滴水成珠为度入后膏和剂猪胰子炉甘石黄丹鹅梨青盐蜜上将梨汁甘石膏子内熬五七沸入青盐以杨柳枝搅至褐色倾入瓷瓮冷冰水浸拔去火毒腊月合为妙正月十一月次之余月各不可合每用铜箸醮药点入眼大内碧霞丹治目赤肿瘾涩难开铜绿枯白矾乳香上为末将黄连熬成膏子入药丸如鸡头大水浸开洗之鱼胆丸太医太史齐正臣传大效黄连秦皮当归上以三味净水洗去泥土锉碎用温水二升瓷盆浸药一宿于净室中用铁锅内熬到一少半药力尽在水中新绵滤去渣换绵滤两遍再熬至盏平如稀煳状取出银器中炭火上熬成膏子入脑子药绿豆粉和成剂用盏盖之旋丸豆大用净几上搓成细条子竹刀切如米大点之拨云散治眼因发湿热不退而作翳膜遮睛昏暗羞明瘾涩难开川芎楮实龙胆草羌活薄荷石决明苍术大黄荆芥穗甘草木贼密蒙花连翘川椒草决明桔梗石膏甘菊花白芷地骨皮白蒺藜槟榔石燕上净为末每服三钱茶清调下食后日三服忌杂鱼猪马荞面辛热之物还睛散治眼翳膜昏涩泪出瘀肉攀睛龙胆草川芎草决明石决明楮实荆芥穗野菊花甘草野麻子白茯苓川椒仙灵脾白蒺藜木贼茵陈蒿上为末每服二钱食后茶清调下日三服忌杂鱼肉及荞面热物甘菊花丸治男子肾脏虚弱眼目昏暗或见黑花常服明目活血驻颜暖水脏甘菊花枸杞子熟地黄干山药上为末蜜丸桐子大每服三十丸至五十丸空心食后各一服温水送下五秀重明丸治翳膜遮睛瘾涩昏花常服清利头目甘菊荆芥穗本贼楮实川椒上为末炼蜜丸如弹子大每服一丸细嚼时时咽下噙化亦得食后忌酒肉热物煮肝散治小儿疳眼翳膜羞明不见物服十日必退下大人雀目一服取效夜明砂青蛤粉谷精草上为末每服一钱五七岁以上二钱猪肝一匙大一片批开糁药在内摊匀麻扎定米泔水半碗煮肝熟取出肝倾汤碗内熏眼分肝作三次嚼吃却用肝汤下一日三服不拘时候大人雀目空心服至夜便见物如患多时不效日二服龙脑饮子治疳眼流脓生疳翳湿热为病神效不治寒湿为病者青蛤粉谷精草龙胆草羌活麻黄黄芩升麻蛇蜕皮川郁金甘草上为末每服二钱食后茶清调下忌辛热物助阳活血汤治眼发之后上热壅甚白睛红多眵泪无疼痛而瘾涩难开因服苦寒药过多真气不能通九窍也故眼昏花而不明宜助阳和血补气黄甘草蔓荆子防风白芷升麻当归柴胡上咀作一服水一盏半煎至八分去渣热服临卧忌风寒食冷物避风处睡卷十眼目诸病并方灸雀目疳眼法小儿雀目夜不见物灸手大拇指甲后一寸内横纹头白肉际灸一壮炷如小麦大小儿疳眼灸合谷二穴各一壮炷如小麦大在手大指次指两骨间陷中者是卷十鼻中诸病并方论曰胆遗热于脑则嚏频而鼻渊脑热浊涕不止如涌泉不常久而不已必成衄血之疾宜以防风汤主之防风汤防风人参黄芩麦门冬甘草川芎上为末每服二钱沸汤点服食后日三服犀角地黄汤治伤寒及温病应发汗而不发汗内有瘀血鼻衄吐血面黄大便黑此方主消化瘀血兼治疮疹出得太盛以此解之犀角生地黄牡丹皮芍药上咀每服五钱水一盏半煎至一盏服有热加黄芩二两脉大来迟腹不满自言满为无热不加黄芩也生地黄汤治鼻衄昏迷不省以生地黄三五斤不暇取汁使患衄者生吃吸汁一二斤许又以渣塞鼻须臾血止取汁服尤佳一妇人病经血半年不通因见涂中余渣汁以为弃去言可惜辄饮数杯其经即通乃知地黄之治血其功如此地黄散治衄血往来久不愈生地黄熟地黄枸杞子地骨皮上四味焙干为末每服二钱蜜汤调下日三服不拘时三黄补血汤治六脉俱大按之空虚必面赤善惊上热乃手少阴心之脉也此气盛多而亡血以甘寒镇坠之剂泻火补气以坠气浮以甘温微苦酸补其血此药补之以防血溢止渴生地黄熟地黄川芎当归柴胡升麻黄牡丹皮芍药上咀每服五钱水二盏煎至一盏去渣稍热服食前凡两寸脉两头则有中间全无曰芤以血在上焦或衄血或呕血以犀角地黄汤则愈清肺饮子治衄血吐血久不愈服此药以三棱针刺气冲穴出血立愈五味子黄当归身麦门冬生地黄人参上为粗末都作一服水二盏煎至一盏去渣温服不拘时候治鼻衄不止或素有热而暴衄诸药不效以白纸一张作八叠或十叠极冷水内浸湿纸置项中以热熨斗熨至一二重纸干立愈寸金散治鼻衄不止甘草土马黄药子上为末每服二钱新汲水调下未止再服立止麦门冬饮子治脾胃虚弱气促气弱精神短少衄血吐血人参麦门冬当归身五味子黄甘草芍药紫菀上咀分作二服水二盏煎至一盏去渣温服食前丽泽通气汤治鼻不闻香气服之忌一切冷物及风寒处坐卧行立黄羌活独活防风升麻葛根苍术甘草白芷麻黄川椒上咀每服五钱水二盏姜三片枣二枚葱白三寸煎至一盏去渣稍热食远服之轻黄散治鼻中肉轻粉雄黄杏仁麝香上于乳钵内先研杏仁如泥余药同研细匀瓷盒盖定每有患者不问深浅夜卧用骨箸或竹箸点如粳米大在鼻中肉上隔一日夜卧点一次半月取效铅红散治风热上攻阳明经络面鼻紫赤刺瘾疹俗唿肺风以肺而浅在皮肤也舶上硫黄白矾灰上为末入黄丹少许染与病患面色同每上半钱津液涂之洗漱罢及临卧再上兼服升麻汤下泻青丸服之除其本也卷十耳中诸病并方黄帝针经云精脱者则耳聋夫肾为足少阴之经而藏精气通乎耳耳者宗脉之所聚也若精气调和则肾脏强盛耳闻五音若劳伤气血兼受风寒损于肾脏而精脱精脱则耳聋也然五脏六腑十二经脉有络于耳者其阴阳经气有相并时并则脏逆名之曰厥气搏于耳之脉故令聋其肾病精脱耳聋者其候颊颧色黑手少阳之脉动其气厥逆而耳聋者其证耳内辉辉也手太阳厥而耳聋者其候聋而耳内气满也烧肾散治耳聋附子川椒磁石上为末用猪肾一枚去筋膜细切葱薤白各一分入药末一钱盐花一字和令匀以十重湿纸裹于溏灰火内烧熟空心细嚼酒解薄粥下之十日效犀角散治风毒热壅心胸痰滞两耳虚聋头重目眩神效犀角屑甘菊花前胡枳壳菖蒲泽泻羌活木通生干地黄麦门冬甘草上为末每服三钱水一盏煎至五分去渣食后温服茯神散治上焦风热耳忽聋鸣四肢满急胸膈痞满昏闷不利茯神羌活蔓荆子防风菖蒲薏苡仁黄五味子麦门冬甘草上为末每服三钱水一中盏生姜半分煎至五分去渣食后温服卷十耳卒聋诸方夫卒耳聋者由肾气虚为风邪所乘搏于经络随其血脉上入耳正气与邪气相搏故令耳卒聋也蒲黄膏治卒聋细辛蒲黄曲末杏仁上为末研杏仁如膏和匀捻如枣核大绵裹塞耳中一日一易以瘥为度龙脑膏治卒聋龙脑椒目杏仁上为末研杏仁膏和如枣核大绵裹塞耳中日二易之卷十耳诸方夫耳者宗脉之所聚肾气之所通足少阴之经也若劳伤气血热气乘虚入于其经邪随血气至耳热气聚则生脓汁谓之耳也禹余粮丸治耳有脓水塞耳禹余粮乌鱼骨釜底墨伏龙肝附子上为末以绵裹如皂角子大安耳内日再易之如不瘥者内有虫也松花散治耳脓水不绝白矾麻勃木香松脂花胭脂上为末先用绵净拭脓尽后以药满耳填取效白连散治耳出脓汁白矾乌贼鱼骨黄连龙骨上为末以绵裹枣核大塞耳中日三易之红绵散治耳出脓以白矾枯成白灰每用二钱入胭脂二字研匀用绵杖子拭去耳中脓及黄水尽即用别绵杖引药入耳中令到底糁之即干如壮盛之人积热上攻耳中出脓水不瘥用局方无忧散雄黄丸泻三五次瘥卷十耳中生疮诸方夫耳内生疮者为足少阴肾之经其气通于耳其经虚则风热乘之随脉入于耳与气血相搏故令耳内生疮也曾青散治耳内有恶疮雄黄曾青黄芩上为末每用少许纳耳中如有脓汁用绵杖子拭干用之黄连散黄连白矾上为末每用少许绵裹纳耳中黄丸治肾虚耳鸣夜间睡着如打钟鼓觉耳内风吹四肢抽掣疼痛黄白蒺藜羌活黑附子羯羊肾上为末酒面煳丸如桐子大每服三四十丸空心食前煨葱盐汤下菖蒲挺子治耳中痛菖蒲附子上为末每用少许油调滴耳中立效又方耳痛食盐不以多少炒热用枣面蒸物青花布包定枕之其效如神通耳丹治耳聋安息香桑白皮阿魏朱砂上用巴豆七个蓖麻仁七个大蒜七个研烂入药末和匀枣核大每用一丸绵裹纳耳中如觉微痛即出之治蚰蜒入耳方湿生虫研如泥摊在纸上捻成纸捻安耳中即出又方蜗牛虫去壳研烂滴水五七点再研匀灌耳内无活者干者研亦可治蜈蚣入耳炙猪肉掩两耳即出又方用生姜汁灌耳中即出治飞蛾入耳酱汁灌入耳即出又方击铜器耳边即出治蚁入耳以大蒜捣取汁灌耳中又方鲮鲤甲烧灰水调滤清者滴耳中即出又方猪脂一指大炙令香安耳孔边即出一切虫物入耳用口气尽力吸出最妙卷十一咽喉口齿门龙麝聚圣丹治心脾客热毒瓦斯攻冲咽喉赤肿疼痛或成喉痹或结硬不消愈而复发经久不瘥或舌本肿胀满口生疮饮食难咽并皆服之南硼砂川芎生地黄犀角屑羚羊角南琥珀南玄参桔梗升麻铅白霜连翘马牙硝赤茯苓人参脑子朱砂牛黄麝香上十八味为末炼蜜丸每两作十丸金箔五十片为衣每服一丸用薄荷汤或新汲水化下若细嚼并噙化津液咽下皆可食后临卧服祛毒牛黄丸治大人小儿咽喉肿痛舌本强硬口内生疮涎潮喘急胸膈不利不欲饮食人参犀角南琥珀桔梗生地黄南硼砂牛黄雄黄南玄参升麻蛤粉朱砂脑子铅白霜寒水石上为细末研匀炼蜜丸如小弹子大金箔为衣瓷器内收每服一丸浓煎薄荷汤化下或新汲水化服亦得食后日进三服噙化亦得朱砂膏治镇心安神解热又虚损嗽血等疾金箔朱砂真珠末生犀人参甘草玳瑁牛黄麝香龙脑南硼砂羚羊角远志西琥珀安息香赤茯苓苏合油铁粉上为末炼蜜破苏合油和剂为小铤子更以金箔为衣瓷盒内密封每服一皂角子大食后噙化卫尉叶承得效并阿胶丸相杂服此药活血安神更胜如至宝丹每两作五铤子碧玉散治心肺积热上攻咽喉肿痛闭塞水浆不下或喉痹重舌木舌肿胀可服青黛盆硝蒲黄甘草上为末和匀每用少许干糁于咽喉内细细咽津绵裹噙化亦得若作丸用砂糖和丸每两作五十丸每服一丸噙化咽津亦得发声散治咽痛不妨咽物咽物则微痛不宜用寒凉药过泄之此妨闷明热也栝蒌白僵蚕桔梗甘草上为末每用少许干糁咽喉中若大肿痛左右有红或只一壁红紫长大而水米不下用此药一钱朴硝一钱匕和匀干糁喉中咽津如喉中生赤肿或有小白头疮用此药一钱匕白矾半钱细研如粉和匀干糁之玄参散治悬痈肿痛不可食玄参升麻射干大黄甘草上为末每服三钱水一盏半煎至八分放温时时含咽良验增损如圣汤治风热上攻冲会厌语声不出咽喉妨闷肿痛并皆治之桔梗甘草防风枳壳上为末每服三钱水一大盏煎至七分去渣入酥如枣许搅匀温服食后二奇汤治感寒语声不出桔梗甘草诃子上为末每服十钱匕入砂糖一小块水五盏煎至三盏时时细呷一日服尽其声速出玉粉丸治冬月寒痰结咽喉不利语音不出针经云寒气客于会厌卒然如哑宜服玉粉丸桂草乌半夏上为末生姜自然汁浸蒸饼为丸鸡头大每服一丸至夜含化多年不愈者亦效开关散治缠喉风气息不通白僵蚕枯白矾上二味为末每服三钱生姜蜜水一盏调下细细服之不拘时候备急如圣散治时气缠喉风渐入咽喉闭塞水谷不下牙关紧急不省人事雄黄白矾藜芦猪牙皂角上四味为末每用一豆大鼻内之立见效解毒雄黄丸治缠喉风及急喉痹郁金雄黄巴豆上为末醋煳为丸绿豆大用热茶清下七丸吐出顽涎立便苏省未吐再服卷十一咽喉口齿门肺热喉腥治验梁济民因膏粱而饮因劳心过度肺气有伤以致气出腥臭唾涕稠粘口舌干燥以加减泻白散主之难经云心主五臭入肺为腥臭此其一也加减泻白散桑白皮桔梗地骨皮甘草知母麦门冬黄芩五味子上咀作一服水二盏煎至一盏去渣温服食后忌酒面辛热之物日进二服论曰梁氏膏粱之子因洪饮大热之气所伤滋溢心火刑于肺金故以桑白皮地骨皮苦微寒降肺中伏火而补气用以为君黄芩知母苦寒治气息腥臭清利肺气用以为臣肺欲收急食酸以收之五味子之酸温以收肺气麦门冬甘苦寒治涕唾稠粘口舌干燥用以为佐桔梗体轻辛温治痰逆利咽膈为使也卷十一咽喉口齿门口糜论并治法方逆调论云膀胱移热于小肠膈肠不便上为口糜心胃壅热水谷不转下传小肠以导赤散去小肠热五苓散泻膀胱热故以导赤散调五苓散主之胡黄连散治口糜胡黄连细辛宣黄连藿香上四味为末每用半钱干糁口内漱千漱吐之绿袍散治老幼口疮多时不效者黄柏甘草青黛上先杵二味为末入青黛同研匀每用半钱干糁口内忌醋酱盐一二日黄连升麻散治口舌生疮升麻黄连上为末绵裹含咽汁多效散治唇紧疼及疮诃子肉五倍子上为末用少许干粘唇上立效红芍药散歌曰心病口疮紫桔红苍三钱四两五服安康上用紫菀桔梗红芍药苍术等分为末羊肝四两批开糁药三钱麻扎定火内烧令香熟空心食之大效后用白汤下遗山牢牙散王汉卿所传方云折太守得之于李节使折得此方九十余岁牙齿都不曾疏豁及无疼痛汉卿今八十九岁食肉能齿决之知此方如神也茯苓石膏龙骨寒水石白芷细辛石燕子上七味为末早辰用药刷牙晚亦如之玉池散治风蛀牙疼肿痛当归本地骨皮防风白芷槐花川芎甘草升麻细辛上为末每用少许揩牙痛甚即取二钱水一盏半黑豆半合生姜三片煎至一盏稍温漱口候冷吐之救苦散治一切牙疼及塞风牙疼川乌草乌桂花良姜红豆胡椒荜茇细辛石膏官桂上为末先漱净里外干糁之出涎立愈荜茇散治风牙疼兼治偏正头疼荜茇良姜草乌上为末每用半字先含水一口应痛处鼻内上吐了水用指粘药擦牙疼处立定麝香散治牙疼铜绿白芨白蔹白矾麝香上为末用麝香研细入药和匀每用少许贴于牙患处乳香丸治走马牙疳如神明乳香轻粉砒麝香上先将乳香在钵内令一人执钵水盆内浸钵底一人研乳香如粉细取出入轻粉麝香砒再研细和匀每用以薄纸一韭叶阔去药内按过纸少许丸如黄豆大夜卧先漱口齿净后以细杖子粘药丸札牙疳处至明便效忌酱醋盐卷十二咳嗽门咳嗽论论曰咳谓无痰而有声肺气伤而不清也嗽谓无声而有痰脾湿动而为痰也若咳嗽有声而有痰者因伤肺气动于脾湿也故咳而兼嗽者也脾湿者秋伤于湿积于脾也故经云秋伤于湿冬生咳嗽大抵素秋之气宜清而肃若反动之则气必上冲而为咳嗽甚则动脾湿而为痰也是知脾无留湿虽伤肺气而不为痰也若有痰而寒少热多各随五脏证而治之假令湿在肝经谓之风痰湿在心经谓之热痰湿在脾经谓之湿痰湿在肺经谓之气痰湿在肾经谓之寒痰各宜随证而治之咳而无嗽者以辛甘润其肺咳而嗽者治痰为先故从南星半夏胜其痰而咳嗽自愈人参款花散治喘嗽久不已者予从军过邓州儒医高仲宽传此并紫参散甚效人参款冬花知母贝母半夏御米壳上为粗末每服五六钱水一盏半乌梅一个煎至一盏去渣温服临卧忌多言语紫参散治形寒饮冷伤肺喘促痰涎胸膈不利不得安卧五味子紫参甘草麻黄桔梗御米壳上六味为末每服四钱匕入白汤点服嗽住止后服九仙散治一切咳嗽太医王子昭传甚效此方得之于河中府姜管勾人参款冬花桑白皮桔梗五味子阿胶乌梅贝母御米壳上为末每服三钱白汤点服嗽住止后服人参蛤蚧散治三二年间肺气上喘咳嗽咯唾脓血满面生疮遍身黄肿蛤蚧杏仁甘草知母桑白皮人参茯苓贝母上八味为末净瓷合子内盛每日用如茶点服永除神效人参清肺汤治肺脏不清咳嗽喘急及治肺痿劳嗽人参阿胶地骨皮杏仁知母桑白皮乌梅甘草罂粟壳上等分咀每服三钱水一盏半乌梅枣子各一个同煎至一盏去渣食后临卧服人参款花膏治久新一切咳嗽人参款冬花五味子紫菀桑白皮上五味为末蜜丸如鸡头大每服一丸食后细嚼淡姜汤下或含化亦得紫苏半夏汤治喘咳痰涎不利寒热往来紫菀茸紫苏半夏杏仁陈皮五味子桑白皮上为粗末入杏仁一两去皮尖麸炒匀每服三钱水一盏半姜三片煎至一盏去渣温服日三款花清肺散治咳嗽喘促胸膈不利不得安卧人参甘草甜葶苈白矾款冬花御米壳上为末每服二钱温米饮调下食后忌油腻物及多言语损气一方加乌梅一两去核人参理肺散治喘嗽不止麻黄木香当归人参杏仁御米壳上六味为末每服四钱水一盏半煎至一盏去渣温服食后紫团参丸治肺气虚咳嗽喘急胸膈痞痛短气噎闷下焦不利脚膝微肿蛤蚧人参白牵牛木香甜葶苈苦葶苈槟榔上为末用枣肉为丸如桐子大每服四十丸煎人参汤送下食后团参散治肺气咳嗽上喘不利紫团参款冬花紫菀茸上为末每服二钱水一盏乌梅一个煎至七分去渣温服食后安肺散治咳嗽无问新久麻黄甘草御米壳上为末每服三钱水一盏乌梅一个煎至七分去渣温服临卧马兜铃丸治多年喘嗽不止大有神效半夏马兜铃杏仁巴豆上除巴豆杏仁另研外余为细末用皂角熬膏子为丸如梧子大雄黄为衣每服七丸临卧煎乌梅汤送下以利为度人参半夏丸化痰坠涎止嗽定喘疗风痰食痰一切痰逆呕吐痰厥头痛或风气偏正头痛或风壅头目昏或耳鸣鼻塞咽干胸膈不利人参茯苓南星薄荷寒水石白矾半夏姜屑蛤粉藿香上为末水面煳为丸桐子大每服三十丸姜汤送下食后日三服温水送亦得人参清镇丸治热止嗽消痰定喘人参柴胡黄芩半夏甘草麦门冬青黛陈皮五味子上为末面煳丸桐子大每服三十丸温白汤送下食后金珠化痰丸治痰热咳嗽皂荚仁天竺黄白矾半夏生龙脑辰砂金箔上为末姜汁煳为丸梧子大每服十丸至二十丸姜汤下食后临卧服化痰玉壶丸治风痰吐逆咳嗽生南星生半夏天麻头白面上为细末滴水为丸梧子大每服三十丸用水一大盏先煎令沸下药煮五七沸候药浮即漉出放温别用姜汤下不拘时候皂角化痰丸治劳风心脾壅滞痰涎盛多喉中不利涕唾稠粘嗌塞吐逆不思饮食或时昏愦人参赤茯苓白矾半夏白附子南星枳壳皂角木白皮上为末生姜自然汁打煳为丸如桐子大每服二十丸姜汤送下不拘时候延寿丹天麻白矾枸杞子半夏甘草人参上为末水酒和成剂再用蒸饼裹定于笼内蒸熟去蒸饼搓药为丸如桐子大每服三十丸温水送下食后临卧服大阿胶丸治咳嗽并嗽血唾血经效阿胶卷柏生地黄大蓟干山药五味子薄荷柏子仁人参远志百部麦门冬茯苓防风熟地黄上十五味为末炼蜜为丸如弹子大不拘时候浓煎小麦并麦门冬汤嚼下半丸加至一丸若觉气虚空心不可服此恩袍散治咯血吐血唾血及治烦躁生蒲黄干荷叶上为末每服三钱浓煎桑白皮汤放温调下食后地血散治一切吐血唾血能解一切毒及诸热烦躁茜根大豆黄药子甘草上为末每服二钱新汲水调下加人参二两治痰嗽有血五味黄散治因嗽咯血成劳眼睛疼四肢困倦脚膝无力黄麦门冬熟地黄桔梗甘草白芍药五味子人参上为粗末每服四钱水一盏半煎七分去渣温服日三服透罗丹治痰实咳嗽胸肺不利太医王子礼传此方得之于西夏下痰甚快以透罗名者谓脱罗网之患也皂角黑牵牛半夏大黄杏仁巴豆上六味为末生姜自然汁丸桐子大姜汤送下三十丸咳嗽甚者三四服必效大利膈丸治风热痰实咳嗽喘满风气上攻牵牛半夏皂角青皮槐角木香上六味为末生姜汁煳和丸桐子大每服五十丸食后生姜汤送下全真丸金朝兴定年间宣宗赐名保安丸治五脏积热洗涤肠垢润燥利涩风毒攻疰手足浮肿或顽痹不仁痰涎不利涕唾稠粘胸膈痞闷腹胁胀满减食嗜卧困倦无力凡所内伤并宜服之大黄黑牵牛上以皂角二两轻炒去皮子水一大碗浸一宿入萝卜一两切片同皂角一处熬至半碗去渣再熬至二盏投药末丸桐子大每服二三十丸至五十丸诸般饮下无时槐角利膈丸治风胜痰实胸膈痞满及喘满咳嗽牵牛皂角槐角半夏上为末生姜汁打煳丸桐子大每服三五十丸食后生姜汤送下涤痰丸治三焦气涩下痰饮消食利胸膈满咳唾稠粘面赤体倦常服化痰宽膈木香槟榔京三棱陈皮青皮枳壳半夏大黄黑牵牛上为细末面煳丸桐子大每服三十丸食远姜汤下木香半夏丸治痰涎上壅心胸不利常服消痰饮宽胸膈木香人参白附子姜屑陈皮草豆蔻白茯苓半夏上为细末煳丸桐子大每服三五十丸姜汤下太白丹治三焦气涩破饮除痰止嗽开胃此方并木香半夏丸得之于张文叔半夏南星寒水石白矾上为末煳丸如桐子大每服三十丸温姜汤下桔梗汤除痰下气桔梗半夏陈皮枳实上咀每服二钱水一盏生姜三片同煎至七分去渣温服不拘时定喘饼子累经神验孕妇不可服芫花桑白皮吴茱萸陈皮寒食面马兜铃白牵牛上为末入牵牛末和匀滴水和如樱桃大捏作饼子取热灰半碗于铛内同炒饼子热每服一饼烂嚼临卧马兜铃汤送下如心头不快加一饼或二饼至明微利下神效卷十二咳嗽门盛则为喘治验己未岁初秋越三日奉召至六盘山至八月中霖雨不止时承上命治不邻吉歹元帅夫人年逾五旬身体肥盛因饮酒吃乳过度遂病腹胀喘满声闻舍外不得安卧大小便涩滞气口脉大两倍于人迎关脉沉缓而有力予思霖雨之湿饮食之热湿热大盛上攻于肺神气躁乱故为喘满邪气盛则实实者宜下之故制平气散以下之平气散青皮鸡心槟榔大黄陈皮白牵牛上为末每服三钱煎生姜汤一盏调下无时一服减半再服喘愈止有胸膈不利烦热口干时时咳嗽以加减泻白散治之内经曰肺苦气上逆急食苦以泻之故白牵牛苦寒泻气分湿热上攻喘满故以为君陈皮苦温体轻浮理肺气青皮苦辛平散肺中滞气故以为臣槟榔辛温性沉重下痰降气大黄苦寒荡涤满实故以为使也加减泻白散知母陈皮桑白皮桔梗地骨皮青皮甘草黄芩上咀每服五钱水二盏煎至一盏去渣温服食后数服良愈华佗云盛则为喘减则为枯活人书云发喘者气有余也凡看文本须要晓会得本意且盛而为喘者非肺气盛也喘为气有余者亦非肺气有余也气盛当认作气衰有余当认作不足肺气果盛又为有余当清肃下行而不喘以火入于肺衰与不足而为喘焉故言盛者非言肺气盛也言肺中之火盛言有余者非言肺气有余也言肺中之火有余也故泻肺用苦寒之剂者非泻肺也泻肺中之火实补肺气也用者不可不知卷十二咳嗽门呕吐呃逆藿香安胃散治脾胃虚弱不进饮食呕吐不待腐熟人参丁香藿香陈皮上为末每服二钱水二盏生姜三片煎至一盏去渣凉服二陈汤治痰饮为患半夏橘红茯苓甘草上咀每服五钱水一盏半姜五片乌梅半个同煎至八分去渣热服不以时呕吐甚者加丁香一两丁香柿蒂散治诸种呃噫呕吐痰涎丁香柿蒂青皮陈皮上为粗末每服三钱水一盏半煎至七分去渣温服无时羌活附子汤治呃逆木香附子羌活茴香干姜上五味为细末每服二钱水一盏半盐一捻煎二十沸和渣热服一服止治一切呃逆不止男左女右乳下黑尽处一韭叶许灸三壮病甚者灸二七壮卷十二咳嗽门消渴治法并方生津甘露饮子治膈消大渴饮水无度舌上赤涩上下齿皆麻舌根强硬肿痛食不下腹时胀满疼痛浑身色黄目白睛黄甚则四肢瘦弱无力面尘脱色胁下急痛善嚏善怒健忘臀肉腰背疼寒两足冷甚顺德安抚张耘夫年四十五岁病消渴舌上赤裂饮水无度小便数多先师以此药治之旬日良愈古人云消渴多传疮疡以成不救之疾既效亦不传疮疡享年七十五岁终名之曰生津甘露饮人参山栀子甘草知母姜黄升麻白芷白豆蔻荜澄茄甘草白葵兰香当归麦门冬黄柏石膏连翘杏仁木香黄连柴胡桔梗全蝎藿香上为末汤浸蒸饼和成剂捻作饼子晒半干杵筛如米大食后每服二钱抄在掌内以舌舐之随津咽下或白汤少许送亦可此治制之缓也不惟不成中满亦不传疮疡下消矣论曰消之为病燥热之气盛也内经云热淫所胜佐以甘苦以甘泻之热则伤气气伤则无润折热补气非甘寒之剂不能故以石膏甘草之甘寒为君启玄子云滋水之源以镇阳光故以黄连黄柏栀子知母之苦寒泻热补水为臣以当归麦门冬杏仁全蝎连翘白芷白葵兰香甘辛寒和血燥润为佐以升麻柴胡苦平行阳明少阳二经白豆蔻木香藿香荜澄茄反佐以取之因用桔梗为舟楫使浮而不下也东垣先生尝谓予曰洁古老人有云能食而渴者白虎倍加人参大作汤剂多服之不能食而渴者钱氏白术散倍加葛根大作汤剂广服之酒蒸黄连丸治消渴用黄连半斤酒一升汤内重蒸伏时取出晒干为末滴水为丸如梧子大每服五十丸温水下参苓饮子治口干燥生津液思饮食麦门冬五味子白芍药熟地黄黄白茯苓天门冬人参甘草上为粗末每服三钱水一盏半生姜三片枣子二个乌梅一个煎至一盏去渣温服食后麦门冬饮子治膈消胸满烦心津液燥少短气多为消渴人参茯神麦门冬知母五味子生地黄甘草栝蒌根葛根上咀每服五钱水二盏竹叶十四片煎至七分去渣温服无时麦门冬汤治消渴日夜饮水不止饮下小便即利此方并冬瓜饮子得之张文叔麦门冬黄连冬瓜干上为粗末每服五钱水一盏煎至七分去渣温服如无干者用新冬瓜一枚重三斤去皮穣子分作十二片为十二服又方冬瓜一片擘破水三盏煎七分去渣温服日三冬瓜饮子治消渴能食而饮水多小便如脂麸片日夜无度冬瓜黄连上先取冬瓜割开去穣净糁黄连在冬瓜内再将顶盖热灰火中煨熟去皮细切烂研用布取汁每服一盏至二盏食前日三服夜二服卷十二咳嗽门辨六经渴并治法太阳渴脉浮无汗者五苓滑石之类阳明渴脉长有汗者白虎凉膈之类少阳渴脉弦而呕者小柴胡加栝蒌根也太阴渴脉细不欲饮水纵饮唯思汤不思水四君子理中汤之类少阴渴脉沉自利者猪苓汤三黄汤之类厥阴渴脉微引饮者当少少与之滑石滑石治渴本为窍不利而用之以其燥而能亡津液也天令湿气太过当用之若无湿而用之是为犯禁假令小便不利或渴或不渴知内有湿热也小便自利而渴知内有燥也湿宜渗泄之燥宜润之则可矣杂证有汗而渴者以辛润之无汗而渴者以苦坚之伤寒食少而渴者当以和胃药止之不可用凉药恐损胃气愈不能食白术茯苓是也太阳无汗而渴者不宜白虎汗后脉洪大而渴者方可与之矣阳明有汗而渴者不宜五苓若小便不利汗少脉浮而渴者宜与之若人病心肺热而不渴者知不在太阴少阴之本只在标也在标则不渴矣若渴者是在本也卷十二咳嗽门胆瘅治验内经云有病口苦名曰胆瘅乃肝主谋虑胆主决断盛汁三合为清净之府肝取决于胆或不决为之患怒怒则气逆胆汁上溢故口苦或热盛使然也主之以龙胆泻肝汤龙胆泻肝汤黄芩柴胡甘草人参天门冬黄连知母龙胆草山栀子麦门冬五味子上十一味咀作一服水二盏煎至一盏去渣温服食远忌辛热物此方因焦秀才病口苦予制此方用之得效卷十三疮肿门丙午岁予居城人多患疔疮县尹董公谓予曰今岁患疔疮者极多贫民无力医治近于史侯处得数方用之无不效官给药钱君当舍手医之遂诺其请董公榜示通衢有患疔疮者来城中罗谦甫处取药如此一年余全活者甚众保生铤子千金托里散神圣膏药破棺丹凡四方至元戊寅岁董公拜中书左丞兼枢密院事保生铤子治疔疮背疽瘰一切恶疮金脚信雄黄砂麝香轻粉巴豆上为极细末用黄蜡五钱溶开将药和成铤子冷水浸少时取出旋丸捏作饼子如钱眼大将疮头拨开安一饼子次用神圣膏贴后服托里散若疮气入腹危者服破棺丹神圣膏药治一切恶疮当归本没药黄丹黄蜡乳香琥珀白芨胆矾粉霜白胶香清油木鳖子巴豆槐枝柳枝上件一处先将槐柳枝下油内熬焦取出不用后下余药熬至药焦亦取出不用将油澄清下黄丹再熬成膏用绯帛摊之立有神效千金托里散治疔疮发背一切恶肿官桂人参甘草川芎香白芷芍药木香没药乳香当归连翘黄防风桔梗浓朴上十五味为细末每服三钱酒一大盏煎三二沸和渣温服无时破棺丹治疮肿一切风热大黄芒硝甘草上为末炼蜜丸如弹子大每服半丸食后茶清温酒任化下童便半盏研化服亦得忌冷水二仙散治疔肿恶疮太医院李管勾传白矾黄丹上各另研临用时各抄少许和匀三棱针刺疮见血待血尽上药膏药盖之不过三易决愈曲阳县慈顺里刘禅师善治疮疡瘰其效更捷壬子岁孟春诏到六盘山回瓜忽都地而住冬朝夕相从传得四方太乙膏玉烛散克效散翠玉膏用之每有神效甲寅岁仲秋王师还遣使送禅师回乡里赐院门额曰慈济禅院太乙膏治子疮神效脑子轻粉乳香麝香没药黄丹上用清油一斤先下黄丹熬用柳枝搅又用憨儿葱七枝先下一枝熬焦再下一枝葱尽为度下火不住手搅觑冷热得所入脑子等药搅匀瓷器盛之用时旋摊克效散治子疮官桂砂赤小豆粳米斑蝥上五味研为末初服一字次服二字次服三字次服四字煎樟柳根汤送下空心服小便淋沥为效如恶心呕吐黄水无妨瘰日日自消矣玉烛散治瘰和血通经服之自消日进一服七八日取效当归芍药川芎甘草芒硝熟地黄大黄黄芩上为粗末每服三钱水一盏生姜三片煎至七分去渣温服翠玉膏治疮沥青黄蜡铜绿没药乳香上先研铜绿为末入油调匀又将黄蜡沥青火上熔开次下油调铜绿搅匀将没药旋入搅匀用河水一碗将药倾在内用手扯拔匀油纸裹觑疮大小分大小块口嚼捻成饼子贴于疮上纸封三日一易之黄连消毒汤治膏粱之变发背脑疮始觉者能消之黄连黄芩黄柏本当归桔梗生地黄知母防己羌活独活防风连翘人参黄泽泻甘草苏木陈皮上咀都作一服用水三盏煎至一盏半去渣温服食后五利大黄汤治人年四十以前血气壮实多苦患痈疽大小便不通大黄升麻黄芩芒硝栀子仁上咀每服五钱水一盏半煎至七分去滓温服食前内消升麻汤治证同前大黄升麻黄芩枳实当归甘草芍药上咀每服五钱水一盏半煎至七分去渣温服食前复元通气散治诸气涩闭耳聋耳痛腹痈便痈疮疽无头通一切气青皮陈皮甘草穿山甲栝蒌根金银花上为末每服二钱热酒调下如疮无头津液调涂此方活血止痛内消疮肿乳香消毒散专治恶疮锦纹大黄黄牛蒡子牡蛎金银花甘草没药乳香悬蒌上九味为粗末每服五钱水一盏半煎至七分去渣温服疮在上食后在下食前内消丸治疮肿初生及瘰结核热毒郁滞服之内消广术三棱青皮陈皮牵牛薄荷叶皂角沉香上为末入牵牛头末和匀用膏和丸如绿豆大每服三十丸煎连翘汤送下食后竹叶黄汤治发背发渴通治诸疮大渴淡竹叶生地黄黄麦门冬当归川芎人参甘草黄芩芍药石膏上十一味为粗末每服五钱水一盏半竹叶五七片煎至一盏去渣温服不拘时候五香连翘汤治瘰痈疽恶肿沉香乳香生甘草木香连翘射干升麻独活桑寄生木通丁香大黄麝香上咀每服四钱水二盏煎至一盏去渣空心热服五香汤治毒瓦斯入腹托里丁香木香沉香乳香麝香上为粗末每服三钱水一盏半煎至八分去渣空心稍热服呕者去麝加藿香一两渴者加人参一两总录圣惠千金外台治诸疮肿方中皆载与此方大同小异大抵此药治毒瓦斯入腹烦闷气不通者其余热渴昏冒口燥咽干大便硬小便涩者皆莫与服之赤芍药散治一切恶疔疮痈疽肿初觉不消增寒疼痛金银花大黄赤芍药当归枳实甘草上件入栝蒌大者一个同为粗末作四服每服水酒各一盏煎至一盏去渣温服不拘时金银花散治发背恶疮托里止痛排脓金银花甘草上为粗末每服四钱水酒各一盏煎至一盏去渣稍热服之者乳香丸治诸般恶疮疖乳香穿山甲当归猪牙皂角木鳖子上用松枝火烧存性为细末入乳香研匀炼蜜丸如弹子大每服一丸温酒化下食前水澄膏治热毒肿痛大效大黄黄柏郁金白芨大南星朴硝上入黄蜀葵花干者一两共前药为细末每药末二钱以新水一盏半搅匀澄沉底者去浮水以纸花子摊于肿上贴之如觉燥津唾润之如皮肤白色者勿用拔毒散治热毒丹肿游走不定寒水石石膏黄柏甘草上为末每用生水调扫于赤肿处或纸花子涂贴之如干则水润之龙麝追毒丹治一切恶疮内毒瓦斯未出尽者皆可用之如箭头针刺痈疖恶疮内有毒瓦斯不着骨者不过一二上药其针刺自出破伤风恶疮不痛者亦效龙脑麝香轻粉粉霜雄黄乳香砒黄巴豆上研极细面煳丸如麦粒大每用之先以针捻疮口入药量轻重上药后一两时辰肿痛尽是应如患下疳疮蚀茎或半或尽者用浆磨一两粒搽之不三上立效桃红散敛疮口生肌肉定血辟邪风寒水石滑石乳香小豆粉轻粉上为末每用少许干糁血不止者加灯草贴疮口上以帛裹之木香散治多时不敛一切恶疮此药能生肌肉止痛木香南黄连槟榔白芷上为末每日一遍干贴又方加地骨皮为末先口噙温浆水洗疮口上干贴药及治下疳疮神效玉龙膏摩风止痛消肿化毒治一切伤折疮肿栝蒌黄蜡白芷麻油麝香松脂零香藿香杏仁升麻黄赤芍药白芨白蔹甘草上以油浸七日却取出油先炼令香熟放冷入诸药慢火煎黄色用绢滤去渣入银石锅内入蜡并麝香松脂熬少时以瓷合器盛每用少许薄摊绢帛上贴若头面风癣痒疮肿疼痛并涂磨令热频用之如耳鼻中肉铃用纸捻子每日点之至一月即愈如治灸疮及小儿瘤疮涂之兼灭瘢痕神效司马温公解毒膏治诸疮及杖疮尤宜贴之乳香木鳖子杏仁蓖麻子巴豆槐枝柳枝桃枝黄丹上件用清油一斤下诸药熬黑滴水内不散成也用好绵滤过用时于水内浴贴之善应膏黄丹没药白蔹官桂乳香木鳖子白芨当归白芷杏仁柳枝上除黄丹乳香没药外余药用麻油五斤浸一宿于炭火上铁锅内熬至变黑色滤去药不用将黄丹入油内上火用柳条如小钱粗四指长搅令微变褐色出火再用柳枝搅令出烟尽入乳香没药再用柳条搅令匀候冷倾入瓷盆内切成块油纸裹之后用如常法大红膏治从高坠下及落马堕车筋骨疼痛当归赤芍药乌药小油没药乳香琥珀黄丹沥青上将沥青于银石器内熔开入油觑冷热硬软滴水不散用绵滤在银石器内入黄丹并诸药末用手不住搅令匀为度用时摊纸上贴伤处大有神效消毒膏治一切肿毒结硬疼痛柴胡本牛膝续断丹参牡丹皮甘草细辛槐白皮苍术羌活何首乌天麻白芷玄参葛根升麻白蔹木通木香当归川芎白附子乱发赤茯苓木鳖子沉香桃仁杏仁白芨防风赤芍药黄黄丹麻油上件药三十三味入油内浸七日七夜于净银石器内慢火熬候白芷焦黄色放温以白绵滤去渣于瓷罐内密封三昼夜候取出倾于锅内慢火温再滤去渣倾入好沙锅中慢火再熬次下黄蜡十五两用竹篦不住手搅令匀次下黄丹搅匀以慢火再熬动出火搅匀续次再上火三日方欲膏盛于瓷合子内密封每用时以软白绢上摊匀贴患处绿白散治汤熨火烧疼痛苦参上细末用香油调搽冰霜散治火烧燎损汤油热浇伤皮烂肉大痛寒水石牡蛎明朴硝青黛轻粉上为末新汲水调或油调湿则干贴痛处立止如神如神散治冻疮皮肤破烂痛不可忍川大黄上为末新汲水调搽冻破疮上黄连散敛多年不效疮木香槟榔黄连上为末先洗疮净干贴水出勿怪未效隔三日再用贴之卷十三疮总论大凡疮疾有五善七恶之证不可不察也烦躁时嗽腹痛渴甚或泄利无度或小便如淋一恶也脓血大泄肿尤甚脓血败臭痛不可近二恶也喘粗短气恍惚嗜卧三恶也目视不正黑睛紧小白睛反青瞳子上看四恶也肩项不便四肢沉重五恶也不能下食服药则呕食不知味六恶也声嘶色败口鼻青赤面目四肢浮肿七恶也动息自宁饮食知味一善也便利调匀二善也脓溃肿消色鲜不臭三善也神彩精明语言清爽四善也体气和平五善也若五善见三则瘥七恶见四则危然则病有源同七恶皮紧急者如善病有源同五善皮缓虚者如恶夫如是者岂凡医之所知哉若五善病至则妙无以加也如七恶并臻则恶之剧矣卷十三汗之则疮已丁巳岁予从军回住冬于曹州界以事至州有赵同知谓予曰家舅牛经历病头面赤肿耳前后尤甚疼痛不可忍发热恶寒牙关紧急涕唾稠粘饮食难下不得安卧一疡医于肿上砭刺四五百余针肿赤不减其痛益甚不知所由然愿请君一见予遂往诊视其脉浮紧按之洪缓此证乃寒覆皮毛郁遏经络热不得升聚而赤肿经云天寒则地冻水冰人气在身中皮肤致密腠理闭汗不出血气强内坚涩当是之时善行水者不能注冰善穿地者不能凿冻善用针者亦不得取四厥必待天温冰释冻解而后水可行地可穿人脉亦犹是也又云冬月闭藏用药多而少针石也宜以苦温之剂温经散寒则已所谓寒致腠理以苦发之以辛散之宜以托里温经汤麻黄苦温发之者也故以为君防风辛温散之者也升麻苦辛葛根甘平解肌出汗专治阳明经中之邪故以为臣血留而不行者则痛以香白芷当归身辛温以和血散滞湿热则肿苍术苦甘温体轻浮力雄壮能泄肤腠间湿热人参甘草甘温白芍药酸微寒调中益气使托其里故以为佐根据方饵之以薄衣覆其首以浓被覆其身卧于暖处使经血温腠理开寒乃散阳气伸大汗出后肿减八九分再服去麻黄防风加连翘黍粘子肿痛悉去经言汗之则疮已信哉斯言或人以仲景言疮家虽身肿痛不可发汗其理何也予曰此说乃营气不从逆于肉理而患疮肿作身疼痛非外感寒邪而作疼痛故戒之以不可发汗若汗之则成也又问仲景言鼻衄者不可发汗复言脉浮紧者当以麻黄汤发之衄血自止所说不同其故何也愿闻其说予曰此议论血正与疮家概同且夫人身血之与汗异名而同类夺汗者无血夺血者无汗今衄血妄行为热所逼更发其汗反助邪热重竭津液必变凶证故不可汗若脉浮则为在表脉紧则为寒寒邪郁遏阳不得伸热伏荣中迫血妄行上出于鼻则当麻黄汤散其寒邪使阳气得舒其衄自止又何疑焉或者叹曰知其要者一言而终不知其要流弊无穷洁古之学可谓知其要者矣托里温经汤治寒覆毛皮郁遏经络不得伸越热伏荣中聚而为赤肿痛不可忍恶寒发热或相引肢体疼痛人参苍术白芍药甘草白芷当归身麻黄防风葛根新升麻上咀每服一两重水三盏先煎麻黄令沸去沫再下余药同煎至一盏去渣大温服讫卧于暖处以绵衣覆之得汗而散卷十三凡治病必察其下戊午冬予从军住冬于成武县有贾仓使父年逾六旬冬至后数日疽发于背五七日肿势约七寸许不任其痛疡医视之曰脓已成可开发矣公惧不从越三日医曰不开恐变证生矣遂以燔针开之脓泄痛减以开迟之故迨二日变证果生觉重如负石热如火痛楚倍常六脉沉数按之有力此膏粱积热之变也邪气酷热固宜以寒药治之时月严凝复有用寒远寒之戒乃思内经云有假者反之虽违其时以从其证可也与疡医议急作清凉饮子加黄连秤一两五钱作一服服之利下两行痛减七分翌日复进前药其证悉除后月余平复又陈录判母年七十有余亦冬至后脑出疽形可瓯面大命疡医诊视俟疮熟以针出脓因怒笞侍外家疮辄内陷凹一韭叶许面色青黄不泽四肢逆冷汗出身清时复呕吐脉极沉细而迟盖缘衰老之年严寒之时病中苦楚饮食淡薄已涤肥脓之气独存瘦瘁之形加之暴怒精神愈损故有此寒变也病与时同与疡医议速制五香汤一剂加丁香附子各五钱剂尽疡复大发随证调治而愈内经曰凡治病必察其下谓察时下之宜也诸痛疮疡皆属心火言其常也如疮盛形羸邪高痛下始热终寒此反常也固当察时下之宜而权治故曰经者常也法者用也医者意也随所宜而治之可收十全之功矣卷十三舍时从证至元壬午五月二十八日王伯禄年逾五旬有七右臂膊肿盛上至肩下至手指色变皮肤凉六脉沉细而微此乃脉证俱寒予举疡医孙彦和视之曰此乃附骨痈开发已迟以燔针起之脓清稀解次日肘下再开之加呃逆不绝彦和与丁香柿蒂散两服稍缓次日呃逆尤甚自利脐腹冷痛腹满饮食减少时发昏愦于左乳下黑尽处灸二七壮又处托里温中汤用干姜附子木香沉香茴香羌活等药咀一两半欲与服或者曰诸痛痒疮疡皆属心火又当盛暑之时用干姜附子可乎予应之曰理所当然不得不然内经曰脉细皮寒泻利前后饮食不入此谓五虚况呃逆者胃中虚寒故也诸痛痒疮疡皆属心火是言其定理也此证内外相反须当舍时从证也非大方辛热之剂急治之则不能愈也遂投之诸证悉去饮食倍进疮势温脓色正彦和复用五香汤数服后月余平复噫守常者众人之见知变者知者之事知常而不知变细事因而取败者亦多矣况医乎哉守常知变岂可同日而语乎哉托里温中汤治疮为寒变而内陷者脓出清解皮肤凉心下痞满肠鸣切痛大便微溏食则呕逆气短促呃逆不绝不得安卧时发昏愦沉香丁香益智仁茴香陈皮木香甘草羌活干姜黑附子上咀作一服水三盏生姜五片煎至一盏去渣温服无时忌一切冷物内经云寒淫于内治以辛热佐以苦温故以附子干姜大辛热温中外发阳气自里之表故以为君羌活味苦辛温透关节炙甘草甘温补脾胃行经络通血脉胃寒则呕吐呃逆不下食益智仁丁香沉香大辛热以散寒为佐疮气内攻气聚而为满木香茴香陈皮苦辛温治痞散满为使也卷十三打扑损伤从高坠下缪刺论云人有所坠恶血留内腹中痛胀不得前后先饮利药此上伤厥阴之脉下伤少阴之络刺足内踝之下然骨之前血脉出血刺足跗上动脉不已刺三毛上各一见血则已左刺右右刺左善悲惊不乐刺如右方当归导滞散治打扑损伤落马坠车瘀血大便不通红肿暗青疼痛昏闷蓄血内壅欲死川大黄当归麝香上为末入麝香研匀每服三钱热酒一盏调下食前内瘀血去或骨节伤折疼痛不可忍以定痛接骨紫金丹治之复元活血汤治从高坠下恶血留于胁下疼痛不可忍大黄柴胡栝蒌根穿山甲当归红花甘草桃仁上除桃仁为咀每服一两重水二盏半酒半盏同煎至七分下桃仁泥再煎一两沸去渣大温服食前以利为度利后痛不尽者当服乳香神应散黄帝针经云有所坠堕恶血留内若有所大怒气上而不下损于胁下则伤肝肝胆之经俱行于胁下经属厥阴少阳以柴胡为引用为君以当归和血脉又急者痛也甘草缓其急亦能生新血甘生血阳生阴长故也为臣穿山甲栝蒌根桃仁红花破血润血为佐大黄酒制以荡涤败血为使气味相合使气血各有所归痛自去矣圣灵丹治一切打扑伤损及伤折疼痛不可忍乳香乌梅莴苣子白米上为末炼蜜丸如弹子大每服一丸细嚼热酒送下吃一服不痛勿服如痛再服神效接骨丹治打扑损伤伤筋折骨及寒湿香港脚腿疼或一切恶疮疼痛不止皆可服之乳香没药白胶香密陀僧红豆香白芷大豆贯芎赤芍药自然铜菰子仁当归水蛭上先以自然铜火烧红醋淬烧如银为度用四两入前十二味药各等分同为末以黄蜡为丸如弹子大每服一丸以黄米酒一盏煎开和渣温服年少者只一服年老者加添服病在上食后在下食前此药内去自然铜水蛭菰子加桂花川楝子茴香为细末酒面丸如桐子大每服十五丸酸石榴汤送下食前日进二服治小肠气如神一切脐腹疼痛并皆治之此药男子妇人老幼皆可服神效不可具悉乳香散治杖疮大有神效乳香没药茴香当归自然铜上细末每服五钱温酒调下立效五黄散治杖疮定痛黄丹黄连黄芩黄柏大黄乳香上为细末新汲水调成膏用绯绢帛子摊在上贴于疮上紫金丹治打扑损伤及伤折疼痛不可忍川乌草乌五灵脂木鳖子黑牵牛骨碎补威灵仙金毛狗嵴自然铜防风禹余粮地龙乌药青皮茴香乳香没药红娘子麝香陈皮上为末醋煳丸如桐子大每服十丸至二十丸温酒送下病在上食后在下食前乳香神应散治从高坠下疼痛不可忍及腹中疼痛独科栗子雄黑豆桑白皮乳香没药破故纸上为末每服五钱醋一盏于砂石器内煎至六分入麝香少许温服花蕊石散治一切金伤扑损急以此药糁伤处如内损血入肠胃煎童便入酒调下二钱服之立效石硫黄花蕊石上二味为粗末拌匀先以纸筋和胶泥固济瓦罐子一个内可容药候泥干入药在内泥封口了焙笼内焙干令透热便安在四方砖上用炭一秤笼叠周匝自巳午时从下生火令渐渐上彻有坠下火旋夹火上直至经宿火冷炭消尽又放经宿罐冷定取出细研瓷合内盛根据前法使用涌铁膏取箭头一切针刺入肉尽皆治之粪鼠头蝼蛄虫土消虫芫青马肉中蛆酱内蛆蜣螂巴豆信蛄砂夏枯草磁石黄丹苏木地骨皮石脑油蒿柴灰汁上将灰汁石脑油以文武火熬成膏次下诸药令匀瓷器内收贮临用时看疮大小点药良久箭头自然涌出万圣神应丹出箭头鱼骨针麦芒等远近皆治之随陕西行省出军曾用莨菪科上于端午前一日持不语寻上项科取酌中一科要根枝叶实全道先生你在这里耶道罢用柴灰自东南为头围了用木篦撅取子根下土次日端午日未出根据前不语用只一下取出用净水洗了不令鸡犬妇人见于净室中石臼中捣如泥丸如弹子大黄丹为衣纸袋内封了悬高处阴干如有着箭其箭头不能出者以绯绢袋盛一丸放在脐下用绵裹肚系了先用象牙末于箭疮上贴了后用此药若箭疮口生合用刀子微刮开以象牙末贴之神圣膏取针因误入皮肤车脂上成膏子者好摊纸上如钱大贴之二日一换三五次针自出大有神效乌翎散取针铁误入皮肤乌翎上为末好醋调成膏涂疮上纸盖一两次其针自出神效黄石膏治金疮深者若以药速合则溃宜用黄丹滑石上研细敷之又方降真香一味更好刀箭药方锻石乌鱼骨上五月五日平旦本人不语采地上青蓟莴苣菜各一握同前药捣于日未出时抟作饼子晒干用时旋刮削敷之早用并不作脓卷十三疣瘤疥癣皴揭附癸丑岁承应冬住于瓜忽都有太医大使颜飞卿传四方用之尝效故录之井金散枯瘤大有神效土黄砂雄黄粉霜轻粉乳香没药上为末假令瘤如胡桃大用药末少许用唾调如稀面煳得所摊于瘤顶上如小钱大唾湿纸花两重盖之后用黄龙膏盖之间日一度上药次添药彻的周回大如韭叶如此上之无复渐渐拆之后根摇自然有裂随后自然下来黄龙膏凉肌退肿黄柏黄芩大黄上为末唾调摊在纸上生肌青龙膏诃子皮龙骨高茶上为末干糁上做土黄法砒黄木鳖子巴豆砂上件砒黄一处为末后用木鳖子同石脑油和成一块油纸裹埋于坑内四十九日取出收于瓷器内盛噼作小块灸瘤子法治果报面生疣瘤上用艾丸灸十壮即用醋磨雄黄涂纸上剪如螺蛳靥大贴灸处用膏药重贴二日一易候痒挤出脓如绿豆粉即愈枯瘤膏草乌川乌干桑耳桑朽木细白锻石桑柴灰上朽木等四味烧令存性同二灰研匀用水一桶淋汁如法熬成膏用之宝金散偏医瘿气无不瘥神效猪羊靥海藻海带琥珀麝香木香丁香真珠上为末入研药合匀再研极细重罗每服一钱热酒一盏调下夜卧服垂头卧若是在室男女不十服必效如男子妇人患一月见效妇人有胎不可服切宜忌之海带丸治瘿气久不消海带贝母青皮陈皮上件各等分为末炼蜜丸如弹子大食后噙化一丸大效海藻溃坚丸治瘿气大盛久不消散海藻海带昆布广术青盐上为末炼蜜丸如指尖大每服一丸噙化食后何首乌散治脾肺风毒攻冲遍身疥癣痒痛或生瘾疹搔之成疮肩背拘急肌肉顽痹手足皴裂风气上攻面头生疮及治紫白癜顽麻等风荆芥穗蔓荆子威灵仙何首乌甘草防风上用呵草干一两同为末每服一钱食后温酒调下沸汤亦得茹散治疥经年不瘥水银好茶茹轻粉上为细末每用不以多少油调搽之苦参散治遍身疮疥瘙痒经年不瘥蔓荆子何首乌荆芥穗威灵仙苦参上为末每用二钱食前茶酒调下日三服忌发风物甚妙硫黄散治疥硫黄川椒石膏白矾上为末以生油调搽神验狗嵴膏治疥硫黄雄黄信川乌黑狗嵴白矾巴豆上为末先以油熬次下黄蜡调匀搽之效柏脂膏治干湿癣地沥青黄蜡杏仁朴硝上于铁器内熬老生葱三根一顺搅五七沸滤过成膏搽疮祛湿散治干湿癣蚕砂薄荷上为末生油调搽之湿者干糁之苦参丸治肺毒邪热头面生疮生疥癣并宜服之苦参上为末粟米饭丸如桐子大每服五十丸空心米饮汤送下玉粉散治热汗浸渍成疮肿痒痛粟米粉寒水石白石脂白龙骨石膏滑石蛤粉上为末再研极细每用药干搽汗处七宝散治热汗浸渍成疮痒痛不已黄当归防风木通荆芥穗地骨皮上为粗末入白矾生末一两匀每用一两水三碗煎五六沸去渣热洗拭干避风少时先师东垣老人路次方城北独树店客舍有推江轴者皮肤皴裂不任其痛两手不能执辕足不能履地停辙止宿因制此与之即效明日遂行润肌膏治手足皴涩皮肤裂开疼痛不能迎风入手屡用屡效故录于此珠子沥青白黄蜡乳香上于铁铛内先下沥青随手下黄蜡乳香次入麻油一二匙俟沥青熔开微微熬动放大净水盆于其旁以搅药用铁滴一二点于水中试之如硬少入油看硬软合宜新绵滤于水中揉扯以白为度瓷器内盛或油纸裹每用先火上炙裂口子热捻合药亦火上炙软涂裂口上用纸少许贴之自然合矣卷十三烦躁门发汗吐下后虚烦不得眠若剧者必反复颠倒心中懊栀子豉汤主之若汗若下之后而烦热者胸中窒者亦以栀子豉汤仲景云病患旧微溏者不可与之栀子豉汤肥栀子豆豉上水二盏先煎栀子至一盏下豉同煎七分服加吐止后服一云快利止后服朱砂安神丸治心神烦乱怔忡不安兀兀欲吐胸中气乱而有热若懊之状皆膈上血中伏火蒸蒸而不安宜从权衡法以镇阴火之浮行以养上焦之元气朱砂黄连生地黄当归甘草上为末酒浸蒸饼丸如黍米大朱砂为衣每服十五丸津唾送下食后此缓治之理也内经曰热淫所胜治以甘寒以苦泻之以黄连之苦寒去心烦除湿热而为君甘草生地黄之甘寒泻火补气滋生阴血以为臣当归补血不足朱砂纳浮熘之火而安神明也八物定志丸平补心气安神镇惊除膈热痰实远志菖蒲麦门冬茯神白茯苓白术人参牛黄上为末入牛黄匀炼蜜丸如桐子大朱砂为衣每服二三十丸熟水送下无时卷十三胸膈痞人参利膈丸治胸中不利痰嗽喘满利脾胃壅滞调大便秘利推陈致新消饮进食藿香当归木香槟榔人参甘草浓朴枳实大黄上为末滴水丸如桐子大每服三十丸食后温汤送下此治膈气之圣药也一方汤浸蒸饼丸亦可桔梗枳壳汤治伤寒痞气胸膈欲绝枳壳桔梗上咀每服一两水二盏煎至一盏去渣温服食后赤茯苓汤治伤寒呕哕心下满胸膈宿有水气头眩心悸人参赤茯苓陈皮白术川芎半夏上为粗末每服四钱水一盏半生姜五片煎至一盏去渣温服不拘时通气汤主胸膈气逆桂生姜吴茱萸半夏大枣上咀用水一升煎取四合分作三服放温服之对病增损卷十三膈气噎桂香散治膈气反胃诸药难效朝食暮吐暮食朝吐甚者食已辄出其效如神水银黑锡硫黄上三味铫内用柳木捶研煞微火上细研为灰取出后入丁香末二钱桂末二钱生姜末三钱一处研匀每服三钱黄米粥饮调下一服取效病甚者再服丁香附子散治膈气吐食丁香槟榔黑附舶上硫黄胡椒上先将四味为末入硫黄和匀每服二钱用附子一个去毛翅足肠肚填药在内湿纸五七重裹定慢火烧热取出嚼食后用温酒送下日三服如不食荤酒粟米饮下不计时汉防己散治五噎官桂陈皮汉防己杏仁紫苏羚羊角细辛上七味为粗末每服三钱水一盏生姜三片煎七分去渣温服忌酸味生冷滑物一日两服红豆丸治诸呕逆膈气反胃吐食胡椒缩砂拣丁香红豆上为末姜汁丸如皂角子大每服一丸枣一个去皮填药面裹煨熟细嚼白汤下空心日三服卷十三心下痞大黄黄连泻心汤治心下痞按之濡其脉关上浮者又伤寒大下后复发汗心下痞恶寒者表未解也不可攻痞当先用桂枝汤解表表解乃可用此汤攻痞大黄黄连黄芩上咀以煎沸汤二大盏热渍之一时久绞去渣分作二服大消痞丸治一切心下痞闷及积年久不愈者半夏干生姜神曲砂仁甘草猪苓人参橘皮浓朴枳实黄连黄芩白术姜黄一方加泽泻上为末水浸蒸饼丸如桐子大每服五七十丸至百丸白汤送下食后枳实理中丸治中脘痞滞气不宣通积寒停饮食入不化人参干姜枳实甘草白术上为细末炼蜜丸如弹子大每服一丸细嚼白汤送下汤化亦得不拘时三脘痞气丸治三焦痞滞气不升降水饮停积不得流行胁下虚满或时刺痛宜服沉香大腹子槟榔缩砂青皮陈皮木香白豆蔻三棱半夏上为末神曲煳丸如桐子大每服三十丸温水送下陈皮汤亦得食后枳实消痞丸治右关脉浮紧心下虚痞恶食懒倦开胃进食干生姜人参白茯苓甘草白术麦曲半夏曲浓朴枳实黄连上为末汤浸蒸饼丸如桐子大每服三十丸温水送下无时量虚实加减卷十三药戒客有病痞者积于其中伏而不得下自外至者捍而不得纳从医而问之曰非下之不可归而饮其药既饮而暴下不终日而向之伏者散而无余向之捍者柔而不支焦膈导达唿吸开利快然若未始有疾者不数日痞复作投以故药其快然也亦如初自是不逾月而痞五作而五下每下辄愈然客之气一语而三引体不劳而汗股不步而栗肤革无所耗于前而其中柔然莫知其所来嗟夫心痞非下不可已予从而下之术未爽也然独何如闻楚之南有良医焉往而问之医叹曰子无怪是然者也凡子之术固而是然也坐吾语汝且天下之理有甚快于吾心者其末必有伤求无伤于终者则初无望其快于吾心夫阴伏而阳蓄气与血不运而为痞横乎子之胸中者共累大矣击而去之不须臾而除甚大之累和平之物不能为也必将击搏震挠而后可夫人之和气冲然而甚微汨乎其易危击搏震挠之功未成而子之和盖已病矣由是观之则子之痞凡一快者子之和一伤矣不终月而快者五子之和平之气不既索乎故体不劳而汗股不步而栗然如不可终日也且将去子之痞而无害于和也子归燕居三月而后与之药可为也客归三月斋戒而后请之医曰子之气少复矣取药而授之曰服之三月而疾少平又三月而少康终年而复常且饮药不得亟进客归而行其说然其初使人懑然而迟之盖三投药而三反之也然日不见其所攻之效久较则月异而时不同盖终岁而疾平客谒医再拜而谢之坐而问其故医曰是医国之说也岂特医之于疾哉子独不见秦之治民乎悍而不听分堕而不勤事放而不畏法令之不听治之不变则秦之民尝痞矣商君见其痞也厉以刑法威而斩伐悍厉勐惊不贷毫发痛而力锄之于是乎秦之政如建瓴流通四达无敢或拒而秦之痞尝一快矣自孝公以至二世也凡几痞而几快矣顽者已圯强者已柔而秦之民无欢心矣故勐政一快者欢心一亡积快而不已而秦之四支枵然徒具其物而已民心日离而君孤立于上故匹夫大唿不终日而百疾皆起秦欲运其手足肩膂而漠然不我应故秦之已者是好为快者之过也昔者先王之民其初亦尝痞矣先王岂不知砉然击去之以为速也惟其有伤于终也故不敢求快于吾心优柔而抚存之教以仁义导以礼乐阴解其乱而除去其滞旁视而懑然有之矣然月计之岁察之前岁之俗非今岁之俗也不击不搏无所忤逆是以日去其戾气而不婴其欢心于是政成教达安乐久而无后患矣是以三代之治皆更数圣人历数百年而后俗成则予之药终年而愈疾盖无足怪也故曰天下之理有快于吾心者其末也必有伤求无伤于其终则初无望其快吾心虽然岂独于治天下哉客再拜而记其说卷十三心胃痛及腹中痛草豆蔻丸治因饥饱劳役脾胃虚弱而心火乘之不能滋荣心肺上焦元气衰败因遇冬冷肾与膀胱之寒水大旺子能令母实助肺金大旺相辅而来克心乘脾故胃脘当心而痛此大复其仇故经云大乘必大复理之常也故皮毛血脉分肉之间元气已绝于外又以大寒大燥二气并而乘之其人苦恶风寒耳鸣及腰背相引而鼻内苦肉不通不闻香臭额寒脑痛目时眩寒水反乘脾土痰唾沃沫饮食反出腹中常痛心胃痛胁下急缩有时而痛腹不能伸大便多泄而不秘下气不绝或腹中鸣胸中气乱心烦不安而成霍乱之意膈咽不通极则有声鼻中气短遇寒滋甚或居暖处方过口吸风寒则复作四肢厥逆身体沉重不能转侧头不可以顾小便溲而欠此脾虚之至极也橘皮僵蚕草豆蔻泽泻青皮吴茱萸半夏黄益智仁人参神曲生甘草姜黄桃仁当归身柴胡大麦甘草上除桃仁另研外余同为末入桃仁研匀汤浸蒸饼丸如桐子大每服三十丸热白汤送下旋斟酌虚实多少用之神保丸治心膈痛腹胁痛肾气痛痰积痛木香胡椒干蝎巴豆上为细末入巴豆霜令匀汤浸蒸饼为丸麻子大朱砂为衣每服三丸姜汤下丁香止痛散治心气痛不可忍良姜茴香甘草丁香上为末每服二钱沸汤点服不拘时失笑散定心气痛不可忍小肠气痛蒲黄五灵脂上先用酽醋调二钱熬成膏入水一盏煎七分食前热服二姜丸治心脾疼温养脾胃疗冷食所伤干姜良姜上二味等分为细末面煳为丸梧子大每服二三十丸食后陈皮汤下妊妇不宜服七气汤治七气为病内结积聚心腹绞痛时发时止人参官桂炙甘草半夏上咀每服三钱水一大盏入姜三片煎七分稍热服益智散治冷气奔冲心胁脐腹胀满绞痛川乌益智干姜青皮上咀每服三钱水二盏入盐一捻姜五片枣二个同煎至八分去渣温服食前茱萸丸治脾胃虚冷呕逆醋心腹闷不快大效官桂荜茇荜澄茄浓朴胡椒黑附子干姜吴茱萸上为末炼蜜丸如桐子大每服二十丸食前温米饮送下日三服高良姜汤治心腹痛如刺两胁支满而闷不可忍良姜浓朴当归官桂上咀以水一升煎取四合强人分作二服弱人分作三服一服痛定止后服对病增损卷十三胃脘当心而痛治验两浙江淮都漕运使崔君长男云卿年二十有五体本丰肥奉养膏粱时有热证友人劝食寒凉物及服寒凉药于至元庚辰秋病疟久不除医以砒霜等药治之新汲水送下禁食热物疟病不除反添吐泻脾胃复伤中气愈虚腹痛肠鸣时复胃脘当心而痛不任其苦屡易医药未尝有效至冬还家百般治疗而不瘥延至四月间因劳役烦恼过度前证大作请予治之具说其由诊得脉弦细而微手足稍冷面色青黄而不泽情思不乐恶人烦冗饮食减少微饱则心下痞闷呕吐酸水发作疼痛冷汗时出气促闷乱不安须人额相抵而坐少时易之予思内经云中气不足溲便为之变肠为之苦鸣下气不足则为痿厥心冤又曰寒气客于肠胃之间则卒然而痛得炅则已炅者热也非甘辛大热之剂则不能愈遂制此方扶阳助胃汤干姜拣参草豆蔻仁甘草官桂白芍药陈皮白术吴茱萸黑附子益智仁上咀都作一服水三盏生姜三片枣子两个煎至一盏去渣温服食前三服大势皆去痛减过半至秋先灸中脘三七壮以助胃气次灸气海百余壮生发元气滋荣百脉以还少丹服之则喜饮食添肌肉润皮肤明年春灸三里二七壮乃胃之合穴也亦助胃气又引气下行春以芳香助脾复以育气汤加白檀香平治之戒以惩忿窒欲慎言语节饮食一年而平复内经曰寒淫于内治以辛热佐以苦温附子干姜大辛热温中散寒故以为君草豆寇仁益智仁辛甘大热治客寒犯胃为佐脾不足者以甘补之炙甘草甘温白术橘皮苦温补脾养气水挟木势亦来侮土故作急痛桂辛热以退寒水芍药味酸以泻木克土吴茱萸苦热泄厥气上逆于胸中以为使也卷十四腹中积聚真定路惠民司令张君传砂煎丸香棱丸木香砂煎丸三方多效砂煎丸消磨积块癖一切凝滞老人虚人无妨黑附子木香破故纸荜茇砂上先将砂用水一盏续续化开于瓮内熬干为末安在附子瓮内却用剜出附子末盖口用和成白面裹约半指浓慢灰火内烧匀黄色去面同木香等药为细末却用元裹附子熟黄面为末醋调煮煳丸桐子大每服十五丸至三十丸生姜汤送下此药累有神功仙方香棱九破痰癖消块及冷热积木香丁香京三棱青皮枳壳川楝子茴香广术上为末醋煳丸如桐子大用朱砂为衣每服二十丸炒生姜盐汤下温酒亦得食后日进三服木香砂煎丸治妇人消癖积聚血块刺痛脾胃虚寒宿食不消久不瘥者木香砂官桂附子干漆猪牙皂角细辛乳香京三棱广术大黄没药干姜青皮巴豆霜上除研药外同为末以好醋一升化开砂去渣纳银石器中慢火熬次下巴豆霜大黄末熬成膏将前药末膏内和丸如桐子大每服三五十丸食后温酒送下温白丸治心腹积聚久癖块大如杯碗黄胆宿食朝起呕吐支满上气时时腹胀心下坚结上来抢心傍攻两胁十种水病八种痞塞翻胃吐逆饮食噎塞五种淋疾九种心痛积年食不消化或疟疾连年不瘥及疗一切诸风身体顽麻不知痛庠或半身不遂或眉发堕落及疗七十二种风三十六种遁尸疰忤及癫痫或妇人诸疾断续不生带下淋沥五邪失心愁忧思虑意思不乐饮食无味月水不调及腹中一切诸疾有似怀孕连年累月羸瘦困惫或歌或哭如鬼所使但服此药无不除愈川乌柴胡吴茱萸桔梗菖蒲紫菀黄连干姜肉桂茯苓人参蜀椒浓朴皂荚巴豆上为细末入巴豆匀炼蜜为丸如梧桐子大每服三丸生姜汤下食后或临卧服渐加至五七丸鸡爪三棱丸治五脏癖气块年深者一月取效木香石三棱京三棱青皮陈皮鸡爪三棱槟榔肉豆蔻砂上九味为末姜汁打煳丸如桐子大每服二十丸姜汤下空心临卧各一服忌一切生冷硬粘物青盐丸治一切冷积作痛无时宿食不消及治一切酒食所伤神效青盐砂细曲末盐豉大椒巴豆上入拣枣三十个同末入巴豆和匀醋煳丸桐子大每服三十丸温姜汤下积在上食后玄胡丸解化伤滞内消饮食治吐利瘕气结虫烦不安心腹胀痛顺三焦和脾胃木香当归玄胡索青皮雄黄广术槟榔京三棱上八味为末入雄黄匀煳丸如桐子大每服三十丸生姜汤下不拘时破积导饮丸治有积块坚硬饮食不消心下痞闷槟榔陈皮广木香青皮枳壳枳实广术半夏京三棱神曲麦干生姜茯苓甘草泽泻牵牛巴豆上为末入巴豆匀生姜汁打煳丸梧桐子大每服三十丸温姜汤下食前木香三棱汤和脾胃进饮食消化生冷物治心腹刺痛霍乱吐利胸膈胀闷木香神曲京三棱甘草陈皮益智广术上为末每服二钱入盐一捻沸汤点服空心食前干柿丸取虚实积下膈甚妙朱砂没药猪牙皂角干漆京三棱青礞石干姜水银沙子轻粉巴豆上件各研匀软饭和丸如绿豆大煎柿蒂汤冷下三五丸加减用妇人有胎勿用神效五食汤丸取虚实积食气蛊胀满积块水气年深癖并皆治之大戟甘遂猪牙皂角胡椒芫花巴豆上除巴豆外杵为末入巴豆再研匀煳丸如绿豆大每服五七丸气实者十丸夜卧水一盏用白米白面黑豆生菜猪肉各少许煎至半盏去渣用汤温下药取下病忌油腻粘滑物妇人有胎不可服之磨积三棱九治远年近日诸般积聚癖气块或气积酒积诸般所伤无问男子妇人老幼并宜服之常服进饮食木香麦京三棱广术枳壳石三棱杏仁干漆鸡爪三棱葛根官桂黑牵牛丁香槟榔香附子青皮缩砂白牵牛陈皮上为末醋煳丸如桐子大每服二十丸生姜汤下食后日二服病大者四十日消温水送下亦得圣散子治远年积块及妇人干血气砂川大黄麦干漆蓄茴香槟榔瞿麦上为末每服五钱临睡温酒调下仰卧此药只在心头至明大便如烂鱼小便赤为验取去药无毒性如君子有神效小儿用一钱十五以上五钱或七钱空心服之更效如治妇人干血气加穿山甲二两炮荆蓬煎丸破痰癖消块及冷热积聚胃膈疰闷通利三焦升降阴阳顺一切气消化宿食木香青皮川茴香枳壳槟榔京三棱广术上七味修事毕为末水煳丸如豌豆大每服三十丸温生姜汤送下食后醋煮三棱丸治一切积聚远年近日皆治之如神效川芎京三棱大黄上三味为末水煳丸如桐子大每服三十丸温水下无时病甚者一月效小者半月效流气丸治五积六聚瘕块癖留饮以上之疾皆系寒气客搏于肠胃之间久而停留变成诸疾此药能消导滞气通和阴阳消旧饮虽年高气弱亦宜服之木香川茴香红橘皮菖蒲青皮萝卜子广术槟榔补骨脂神曲枳壳荜澄茄缩砂麦曲牵牛上为末水煳丸如桐子大每服五七丸细嚼白豆蔻仁一枚白汤送下食后广术溃坚汤治中满腹胀内有积块坚硬如石令人坐卧不安半夏黄连当归梢浓朴黄芩广术曲甘草益智仁红花橘皮升麻柴胡泽泻吴茱萸青皮上咀都作一服水二盏先浸药少时煎至一盏去渣稍热服食前忌酒湿面如虚渴加葛根卷十四腹中积聚治积要法许学士云大抵治积或以所恶者攻之或以所喜者诱之则易愈如砂阿魏治肉积神曲麦治酒积水蛭虻虫治血积木香槟榔治气积牵牛甘遂治水积雄黄腻粉治涎积礞石巴豆治食积各从其类也若用群队之药分其势则难取效须是认得分明是何积聚兼见何证然后增减酌量用药不尔反有所损要在临时通变也卷十四腹中积聚养正积自除真定王君用年一十九岁病积脐左连胁如覆杯腹胀如鼓多青络脉喘不能卧时值暑雨加之自利完谷日哺潮热夜有盗汗以危急来求予往视之脉得浮数按之有力谓病家曰凡治积非有毒之剂攻之则不可今脉虚弱如此岂敢以常法治之遂投分渗益胃之剂数服而清便自调杂以升降阴阳进食和气而腹大减胃气稍平间以削之不月余良愈先师尝曰洁古老人有云养正积自除犹之满坐皆君子纵有一小人自无容地而出今令真气实胃气强积自消矣洁古之言岂欺我哉内经云大积大聚衰其大半而止满实中有积气大毒之剂尚不可过况虚中有积者乎此亦治积之一端也邪正虚实宜精审焉卷十四腹中积聚腹中诸虫乌梅丸治脏寒蛔虫动作上入膈中烦闷呕吐时发时止得食即呕常自吐蛔有此证候谓之蛔厥此药主之又治久痢乌梅黄柏细辛肉桂附子人参干姜当归蜀椒黄连上异捣筛合治之以酒浸乌梅一宿去核蒸之令熟用米饭熟捣成泥和药令相得纳臼中与炼蜜杵二千下丸如梧桐子大每服十五丸温米饮下食前服化虫丸鹤虱槟榔苦楝根胡粉白矾上为末水煳丸如麻子大小儿疾病多有诸虫或因脏腑虚弱而动或因食甘肥而动其动即腹中疼痛发作积聚往来上下痛有休止亦攻心痛则哭不休合眼仰身扑手心神闷乱呕哕涎沫或吐清水四肢羸困面色青黄饮食虽进不生肌肉或寒或热沉沉默默不的知病之处其虫不疗则子母相生无有休止长一尺则能害人一岁儿服五丸温浆水入生油一两点打匀下之温米饮亦得不拘时候其虫细小者皆化为水大者自下补金散治诸般虫鹤虱雷丸定粉锡灰上为末每服三钱空心食前少油调下又用猪肉一两烧熟糁药在上细嚼亦得每服药时用鸡翎甘遂末一钱与前药一处服之其虫自下矣雷金散治诸虫雷丸郁金黑牵牛上三件末和匀以生油调下三两匙饭压之化虫散取寸白虫黄丹锡灰定粉上同研极细末每服一钱先烧猪肉五片吃了后以生油一口许调药服至晚取下妇人有胎不可服李副统女子菊花年十三一服取虫一抄终身不发卷十四腹中积聚诸湿肿满沉香海金砂丸治一切聚积散脾湿肿胀肚大青筋羸瘦恶证沉香海金砂轻粉牵牛头末上为末研独头蒜如泥丸如桐子大每服五十丸煎灯草汤送下量虚实加减丸数取利为验大便利止后服海金砂散治脾湿太过遍身肿满不得卧及腹胀如鼓牵牛白术甘遂海金砂上为末每服二钱煎倒流水一盏调下食前待宣利止后服以上二方系太医刘仲安传用之累累获效如神尤速故录于此续随子丸治通身肿满喘闷不快人参木香汉防己赤茯苓大槟榔海金砂续随子葶苈上为末枣肉丸如桐子大每服二十丸至三十丸煎桑白皮汤送下食前圣灵丹治脾肺有湿喘满肿盛小便赤涩人参木香汉防己茯苓槟榔木通苦葶苈上七味为末枣肉和丸桐子大每服三十丸煎桑白皮汤送下食前赤茯苓丸治脾湿太过四肢肿满腹胀喘逆气不宣通小便赤涩木香赤茯苓防己苦葶苈上为末枣肉丸如桐子大每服三十丸煎桑白皮汤送下食前人参葶苈丸治一切水肿及喘满不可当者人参苦葶苈上为末枣肉丸如桐子大每服三十丸煎桑白皮汤送下食前海藻散治男子妇人通身虚肿喘满闷不快海藻大戟锦纹大黄续随子上锉碎用好酒二盏净碗内浸一宿取出晒干后用白牵牛桂府滑石甘遂肉豆蔻青皮陈皮上共前药一处为细末大人每服二钱气实者三钱平明冷茶清调下至辰时取下水三二行肿减五七分隔二三日平明又一服肿消忌盐鱼肉百日小儿肿服一钱五岁以下者半钱妇人有孕不可服白丸子治通身肿及脾腹胀满喘闷不快小便赤涩神效轻粉桂府滑石粉霜砂白丁香寒水石上先将轻粉滑石二味研匀用油纸裹了却更和白面作饼再裹合药用桑柴火烧以熟为度取出与前四味一处研匀水浸蒸饼搦干为丸如绿豆大第一日每服二丸煎生姜汤送下食前一日三服第二日三丸三服第三日四丸一服第四日五丸亦三服如觉小便多时肿渐减便休服白丸子如小便未多更服一日至两服加作六丸做一服一日亦三服肿消为效如服药至第三日觉牙缝内痒痛口气恶便用漱口药黄连贯众上为散每用一钱水一盏煎至七分入龙脑少许搅匀温漱之每日煎一钱漱口如肿消忌盐鱼肉冷硬果食只吃粥百日永瘥如脏腑秘涩气实人先服治肿海藻散此药亲用救人甚多神效除湿丹治诸湿肿客搏腰膝重痛足胫浮肿乳香没药牵牛头末槟榔威灵仙赤芍药泽泻葶苈甘遂大戟陈皮上为末煳丸如桐子大每服五十丸至七八十丸温水送下食前得更衣止后服如服药前后忌酒二日湿面两三日食后温淡粥补胃尤佳三花神佑丸治中满腹胀喘嗽淋一切水湿肿满湿热肠垢沉积变生疾病久病不已黄瘦困倦血气壅滞不宣通或风热燥郁肢体麻痹走注疼痛风痰咳嗽头目旋运疟气不已瘕积聚坚满痞闷酒积食积一切痰饮呕逆湿热腹满实痛并宜服之轻粉大黄牵牛芫花甘遂大戟上为末滴水丸如小豆大初服五丸每服加五丸温水送下无时日三服加至快利后却常服病去为度十枣汤治太阳中风下痢呕逆短气不恶寒汗出发作有时头痛心下痞硬引胁下痛兼下水肿腹胀并酒食积肠垢积滞癖坚积蓄热暴痛疟气久不已或表之正气与邪热并甚于里热极似阴反寒战表气入里阳气极深脉微而绝并风热烦甚结于下焦大小便不通实热腰痛甘遂芫花大戟上为末水一大盏枣十枚切开煮取汁半盏调半钱人实更加一钱量虚实加减葶苈木香丸治水气通身虚肿人参汉防己苦葶苈木香槟榔木通白茯苓上为末枣肉和丸如桐子大每服三十丸温水送下食前木香通气丸导滞宽膈塌肿进食南木香茴香槟榔海金砂破故纸陈皮牵牛上为末清醋为丸如桐子大每服三十丸熟水送下食后神秘汤治病患不得卧卧则喘水气逆行上乘于肺肺得水而浮使气不通流脉沉大白茯苓木香桑白皮紫苏叶橘皮人参上咀水三升入生姜七钱煎至一升半去渣分作五服食后消痞丸治积湿热毒甚者身体面目黄肿心胁腹满呕吐不能饮食痿弱难以运动咽嗌不利肢体焦眩悸膈热坐卧不宁心火有余而妄行上为咳血衄血下为大小便血肠风痔漏三焦壅滞塞热中消渴传化失常小儿疳积热木香官桂青黛牵牛黄连黄芩大黄黄柏葛根栀子薄荷藿香茴香浓朴上为末滴水丸如桐子大每服二十丸温水送下食前无碍丸治脾病横流四肢肿满木香蓬莪术京三棱槟榔郁李仁大腹皮上六味为末炒麦杵为粉煮煳丸如桐子大每服二十丸生姜汤送下无时香苏散治水气虚肿小便赤涩陈皮防己木通紫苏叶上四味为末每服二钱水二盏生姜三片煎至一盏去渣温服食前五皮饮治他病瘥后或久痢之后身体面目四肢浮肿小便不利脉虚而大此由脾肺虚弱不能营运诸气诸气不理散漫于皮肤肌腠之间故令肿满也大腹皮生姜皮赤茯苓皮桑白皮陈皮上咀每服五钱水一盏煎至八分去渣温服无时日二服此方异于局方载中藏经牡蛎泽泻散治脾胃气虚不能制纳肾水水溢下焦腰以下有肿也金匮要略曰腰以下有肿当利小便牡蛎泽泻蜀漆葶苈栝蒌根商陆根海藻上七味异捣筛为散更入臼中制之自饮和服方寸匕小便利止后服内经云咸味涌泄牡蛎泽泻海藻之咸以泻水气湿淫于内平以苦佐以酸辛以苦泻之蜀漆葶苈商陆栝蒌之酸辛与苦以导肿利小便以散水卷十四腹中积聚胃气为本至元戊寅五月间霖淫积雨不止鲁斋许平仲先生时年五十有八面目肢体净肿大便溏多腹胀肠鸣时痛饮食短少命予治之脉得弦细而缓先生曰年壮时多曾服牵牛大黄药面目四肢时有浮肿今因阴雨故大发予曰营运之气出自中焦中焦者胃也胃气弱不能布散水谷之气荣养脏腑经络皮毛气行而涩为浮肿大便溏多而腹肿肠鸣皆湿气胜也四时五脏皆以胃气为本五脏有胃气则和平而身安若胃气虚弱不能运动滋养五脏则五脏脉不和平本脏之气盛者其脉独见轻则病甚过则必死故经曰真脏之脉弦无胃气则死先生之疾幸而未至于甚尚可调补人知服牵牛大黄为一时之快不知其为终身之害也遂用平胃散加白术茯苓草豆蔻仁数服而肠胀溏泻肠鸣时痛皆愈饮食进止有肢体浮肿以导滞通经汤主之良愈导滞通经汤治脾湿有余及气不宣通面目手足浮肿木香白术桑白皮陈皮茯苓上咀每服五钱水二盏煎至一盏去渣温服空心食前内经曰湿淫所胜平以甚热以苦燥之以淡泄之陈皮苦温理肺气去气滞故以为主桑白皮甘寒去肺中水气水肿胪胀利水道故以为佐木香苦辛温除肺中滞气白术苦甘温能除湿和中以苦燥之白茯苓甘平能止渴除湿利小便以淡泄之故以为使也卷十四腹中积聚黄胆论寸口脉浮而缓浮则为风缓则为痹痹非中风四肢苦烦脾色必黄瘀热以行趺阳脉紧而数数则为热热则消谷紧则为寒食即为满尺脉浮为伤肾趺阳脉紧为伤脾风寒相搏食谷则眩谷气不消胃中苦浊浊气下流小便不通阴被其寒热流膀胱身体尽黄名曰谷疸额上黑微汗出手足中热薄暮即发膀胱急小便自利名曰女劳疸腹如水状不治心下懊而热不能食时时欲吐名曰酒疸阳明病脉迟者食难用饱饱则发烦头眩心烦小便难此欲作谷疸虽下之腹满如故所以然者脉迟故也夫病酒黄胆者必小便不利其候心中热足下热是其证也酒黄胆者或无热静言了了腹满欲吐鼻燥其脉浮者先吐之沉弦者先下之酒疸心中热欲呕者吐之即愈酒疸下之久久为黑疸目青面黑心中如啖蒜韭状大便正黑皮肤爪之不仁其脉浮弱虽黑微黄故知之师曰病黄胆发热烦喘胸满口燥者以病发时火劫其汗两热所得然黄皆从湿得之一身发热面黄肚热热则在里当下之脉沉渴欲饮水小便不利者皆发黄也腹胀满面痿黄躁不得睡属黄家师曰黄胆之病当以十八日为期治之十日以上宜瘥反剧为难治又曰疸而渴者其疸难治疸而不渴者其疸可治发于阴部其人必呕发于阳部其人振寒发热也茵陈蒿汤治谷疸为病寒热不食食即头眩心胸不安久久发黄茵陈蒿大黄栀子上三味咀水一斗二升煮茵陈减一半纳二味煮至三升去渣分温三服小便利溺如皂荚色汁状正赤壹宿腹减黄从小便去也硝石矾石散治黄家日晡所发热而反恶寒此女劳疸也得之膀胱急小腹满一身尽黄额上黑足下热因作黑疸其腹胀如水状大便必黑或时溏此女劳之为病非水也腹满者难治硝石矾石上二味为末以大麦面粥和服方寸匕日三服病随大小便去大便正黑小便黄是其候栀子大黄汤治酒黄胆心中懊或热痛宜服此方主之栀子枳实豆豉大黄上咀以水六升煮取二升去渣分温三服无时茵陈五苓散治黄胆病一本茵陈汤及五苓散五苓散茵陈蒿末上和匀先食饮服方寸匕日三服大黄硝石汤治黄病腹满小便不利而赤自汗出此表和里实当下之大黄黄柏硝石栀子上咀水六升煮取二升去渣纳硝石煮一升顿服之黄连散治黄胆大小便秘涩壅热累效川大黄黄连甘草黄芩上四味为末每服二钱食后温水调下日三服鼻瓜蒂散治黄胆遍身如金色此方累经效瓜蒂母丁香黍米上先将瓜蒂为细末次入二味同碾罗为末每于夜卧令病患先含水一口两鼻孔内入半字以下吐了水便睡至半夜或明日取下黄水旋用熟帛了直候取水定便服前黄连散病轻五日见效重者半月取效卷十四腹中积聚食劳疳黄胆矾丸治男子妇人食劳食气面黄虚肿癖气块胆矾黄蜡青州肥枣上以沙锅或石器内用头酷三升先下胆矾共枣子慢火熬半日取出枣子去核次下蜡二两再慢火熬一二时辰如膏入好蜡茶二两同和为丸桐子大每服二十丸茶清下日三服食后如久年肠风痔疾陈米饮下日三服一月见效枣矾丸治食劳黄目黄身黄者皂矾上为末枣肉丸如桐子大每服二三十丸食后生姜汤下五疳丸治小儿疳瘦面黄眼涩羞明好吃泥土乳食不消化常服退黄化虫绿矾密陀僧夜明沙上为末枣肉丸如麻子大每服五七丸温米饮下量大小加减日三服不计时茯苓渗湿汤治黄胆寒热呕吐渴欲饮冷身体面目俱黄小便不利全不食不得卧茵陈白茯苓木猪苓泽泻黄连黄芩栀子汉防己白术苍术陈皮青皮上十二味咀作一服水二盏煎至一盏去渣温服空心食前卷十四腹中积聚谷疸治验完颜正卿丙寅二月间因官事劳役饮食不节心火乘脾脾气虚弱又以恚怒气逆伤肝心下痞满四肢困倦身体麻木次传身目俱黄微见青色颜黑心神烦乱怔忡不安兀兀欲吐口生恶味饮食迟化时下完谷小便癃闭而赤黑辰巳间发热日暮则止至四月尤盛其子以危急求予治之具说其事诊其脉浮而缓金匮要略云寸口脉浮为风缓为痹痹非中风四肢苦烦脾色必黄瘀热以行趺阳脉紧为伤脾风寒相搏食谷则眩谷气不消胃中苦浊浊气下流小便不通阴被其寒热流膀胱身体尽黄名曰谷疸宜茯苓栀子茵陈汤主之茯苓栀子茵陈汤茵陈叶伏苓栀子仁苍术白术黄芩黄连枳实猪苓泽泻陈皮汉防己青皮上十三味咀作一服用长流水三盏煎至一盏去渣温服食前一服减半二服良愈内经云热淫于内治以咸寒佐以苦甘又湿化于火热反胜之治以苦寒以苦泄之以淡渗之以栀子茵陈苦寒能泻湿热而退其黄故以为君难经云并主心下满以黄连枳实苦寒泄心下痞满肺主气今热伤其气故身体麻木以黄芩苦寒泻火补气故以为臣二术苦甘温青皮苦辛温能除胃中湿热泄其壅滞养其正气汉防己苦寒能去十二经留湿泽泻咸平茯苓猪苓甘平导膀胱中湿热利小便而去癃闭也卷十五诸腰痛筋骨冷疼木瓜虎骨丸治风寒湿合而成痹脚重不仁疼痛少力足下隐痛不能踏地脚膝筋挛不能屈伸及项背拘急手背无力耳内蝉鸣头眩目晕诸证香港脚行步艰难并皆服之木瓜骐竭虎胫骨没药自然铜枫香脂败龟骨碎补甜瓜子当归桂乳香木香安息香地龙上为末入研药和匀酒煳丸如桐子大每服三十丸温酒送下煎木瓜汤送下亦得渐加至五十丸空心食前葱丸治寒湿筋骨冷疼不能举动川乌黑牵牛盐豉乳香没药上为末入研药匀用肥葱一握洗去土淡醋一升不犯铜铁于文武火熬葱醋一半漉去渣慢火再熬成膏滴水中不散为度将前药末和丸如桐子大每服一十丸加至二十丸温酒送下大便微利则愈活血应痛丸治风湿为病血脉凝滞腰腿重疼身体麻木头面虚肿下注脚膝重痛行履艰难狗嵴苍术香附陈皮没药威灵仙草乌头上七味为末酒煳丸桐子大每服二三十丸温酒或熟水任下不以时左经丸治筋骨诸疾手足不遂不能行步运动但不曾针灸伤筋脉者四五丸必效此药尤能通行荣卫导经络专治心肾肝三经服后小便少淋涩乃其验也木鳖子白胶香五灵脂常归草乌头斑蝥上后四味为末与前二味和匀用黑豆去皮生杵粉一斤醋煮为煳和药丸如鸡头大每服一丸酒磨下神应丸治一切腰痛当归肉桂威灵仙上为末酒煮面煳为丸桐子大每服十五丸温酒下乌灵丸久患风虚麻痛行步艰难正宜服之川乌五灵脂上为末酒煳丸如桐子大每服十丸加至五十丸空心温酒送下忌一切冷物克效饼子治腰痛及腿膝累效甘遂荞面黑牵牛上为末每服三钱夜卧滴水和成饼慢火烧黄色取出气实者作一服烂嚼后煎半生半熟葱白酒送下气虚人作两服先吃一多半至明取动再嚼一少半亦用半生半熟葱白酒送下微取一行如妇人有胎不可服之独活寄生汤治肾气虚弱冷卧湿地腰背拘蜷筋骨挛痛或当风取凉风邪流入脚膝为偏枯冷痹缓弱疼痛或腰痛牵引脚重行步艰辛独活寄生杜仲牛膝细辛秦艽桂心茯苓防风川芎人参甘草当归熟地黄芍药上咀每服三钱水二盏生姜五片煎至一盏去渣稍热服食前独活汤治因劳役得腰痛如折沉重如山羌活肉桂大黄防风独活泽泻当归连翘桃仁甘草黄柏防己上咀每服五钱水一盏半酒半盏煎至一盏去渣热服食前立愈薏苡仁汤疗病者一身尽痛发热所剧者此名风湿此病伤于肝汗出当风或久伤取冷所致也麻黄薏苡仁杏仁甘草上咀作一服水三盏半煎至二盏去渣分温二服防己黄汤疗风湿脉浮身重汗出恶风防己黄甘草白术生姜大枣上咀作一服水三盏煎至一盏半去渣温分作二服卷十五灸腰痛法肾俞二穴在十四椎下两傍各寸半陷中灸五壮主腰痛不可俯仰转侧难身寒热食倍多身羸瘦面黄黑目又主丈夫妇人冷积气劳病中膂俞二穴在十一椎下两傍各寸半灸五壮主腰痛不可俯仰夹嵴膂痛上下按之应手者从项后始至此穴痛皆灸之立愈也腰俞一穴在二十一椎节下间陷中灸五壮主腰疼不能久立腰以下至足冷不仁起坐难腰嵴痛不能立急强不得俯腰重如石难举动也张仲文传神仙灸法疗腰重痛不可转侧起坐难及冷痹脚筋挛急不可转侧屈伸灸曲两文头左右脚四处各三壮每灸一脚二火齐下艾炷到肉初觉疼痛用二人两边齐吹至火灭午时着灸人定己来脏腑自动一两行或转动如雷声其疾立愈此法神效卒不可量也疝气痛及腰痛膝无力及控睾证至真大要论云小腹控睾引腰嵴上冲心唾出清水及为哕噫甚则入心善悲善忘甲乙经曰邪在小肠也小肠病者小腹痛引腰嵴贯肝肺其经虚不足则风冷乘间而入邪气既入则厥之证上冲肝肺客冷散于胸结于脐控引睾丸上而不下痛而入腹甚则冲心胸盖其经络所属所系也控引睾丸治小肠病结上而不下痛引心臆茴香楝实食茱萸陈皮马兰花芫花上为末醋煳丸如桐子大每服十丸至二十丸温酒送下空心食前阴疝足厥阴之脉环阴器抵少腹或痛肾虚寒水涸竭泻邪补肝宜以蒺藜汤主之蒺藜汤治阴疝牵引小腹痛诸厥疝即阴疝也喜欲劳痛不可忍也蒺藜附子栀子上为末每服三钱水一盏半煎至七分去渣温服食前茴香楝实丸治阴疝痛不可忍及小肠气痛川楝实茴香山茱萸食茱萸吴茱萸青皮马兰花芫花陈皮上为末醋煳丸如桐子大每服三十丸温酒送下食前丁香楝实丸治男子七疝痛不可忍妇人瘕聚带下皆任脉所主阴经也乃肾肝受病治法同归当归附子川楝茴香上四味各一两以好酒三升同煮酒尽焙干为细末每秤药末一两再入下项药丁香木香全蝎玄胡索上四味同为末与前项药末拌和匀酒煳丸如桐子大每服三十丸至一百丸用酒送下空心食前凡疝气带下皆属于风全蝎治风之圣药茴香川楝皆入小肠经当归玄胡活血止痛疝气带下皆积寒邪入于小肠之间故用附子佐之丁香木香为引导也沉香鹿茸丸大补益脾胃强壮筋骨辟除一切恶气令人内实五脏外充肌肤补益阳气和畅荣卫沉香麝香鹿茸上三味同研匀水煳丸如桐子大每服三十丸至五十丸暖酒送下空心食前三白散治阴囊肿胀大小便不通白牵牛桑白皮白术木通陈皮上为细末每服二钱姜汤调下空心服未觉再进葫芦巴丸治小肠疝气偏坠阴肿小腹有物如卵上下去来痛不堪忍或绞结绕脐攻刺呕吐闷乱葫芦巴吴茱萸川楝子巴戟川乌头茴香上为末酒煳丸桐子大每服十五丸空心温酒下川苦楝散治小肠气痛木香茴香川楝子上为末每服二钱温酒一盏调下空心食前许学士云大抵此疾因虚得之不可以虚骤补经云邪之所凑其气必虚留而不去其病则实故必先涤所蓄之热然后补之是以诸方多借巴豆气者盖谓此也卷十五疝气治验癸丑岁奉诏至六盘山上命治火儿赤纽邻久病疝气复因七月间饥饱劳役过饮乳所发甚如初面色青黄不泽脐腹阵痛搐撮不可忍腰曲不能伸热物熨之稍缓脉得细小而急予思难经云任之为病男子内结七疝皆积寒于小肠之间所致也非大热之剂即不能愈遂制此方沉香桂附丸治中气虚弱脾胃虚寒饮食不美气不调和退阴助阳除脏腑积冷心腹疼痛胁肋膨胀腹中雷鸣面色不泽手足厥冷便利无度又治下焦阳虚及疗七疝痛引小腹不可忍腰屈不能伸喜热熨稍缓沉香附子川乌干姜良姜茴香官桂吴茱萸上为末醋煳丸如桐子大每服五十丸至七八十丸热米饮汤送下温酒吞下亦得空心食前日二服忌冷物天台乌药散治小肠疝气牵引脐腹疼痛乌药木香茴香良姜青皮槟榔川楝巴豆上为末每服一钱温酒调下痛甚者炒生姜热酒调下亦得服此二药旬日良愈明秋王征班师遂远迎拜精神如故上大悦辄录于此卷十五阴毒伤寒玉肚川乌细辛良姜干姜天仙子牡蛎粉肉桂胡椒上为末醋煳调涂脐下绵衣覆之又名温内玉抱肚回阳丹治阴毒伤寒手足厥冷川乌牡蛎不灰木良姜白芍药麝香上为末每用一钱男病女津唾调涂外肾上女病男津唾调涂乳上手阳丹治阴毒伤寒手足逆冷指甲青色体冷脉沉细而微神效憨葱陈蜂窝上和丸如弹子大手心内握定用手帕紧扎定须臾汗出以绵被覆盖如手心热甚休解开如服药时先服升麻汤五钱出子葱连须三枝生姜五片水二大盏煎至一盏去渣温服以被覆之汗出而愈王海藏已寒丸治沉寒痼冷脐腹冷疼回阳返阴附子干姜茴香良姜茯苓桂上为末醋煳丸如桐子大每服三五十丸温酒送下食前卷十五白淫诸证痿论云思想无穷所愿不得意淫于外入房太甚宗筋弛纵发为筋痿及为白淫夫肾脏天一以悭为事志意内治则精全而涩若思外淫于房室太甚则固有淫不守随溲溺而下也然本于筋痿者以宗筋弛纵也内补鹿茸丸治劳伤思想阴阳气虚益精止白淫鹿茸菟丝蒺藜紫菀白蒺藜肉苁蓉官桂附子阳起石蛇床桑螵蛸黄上为末炼蜜丸如桐子大每服三十丸温酒送下食前茯菟丸治小便白浊及梦泄遗精菟丝子白茯苓石莲子上为细末酒煳丸如桐子大每服三十丸空心盐汤下金箔丸治下焦虚小便白淫夜多异梦遗泄韭子原蚕蛾破故纸牛膝肉苁蓉山茱萸龙骨菟丝子桑螵蛸上为末炼蜜丸如桐子大每服三十丸温酒送下空心食前珍珠粉丸治白淫梦泄遗精及滑出而不收真蛤粉黄柏上为末滴水丸如桐子大每服一百丸空心温酒送下法曰阳盛阴虚故精泄也黄柏降心火蛤粉咸而补肾阴补真玉露丸治阳虚阴盛精脱淫乐胫酸白茯苓白龙骨韭子菟丝上为末醋煳丸如桐子大每服五十丸温酒送下盐汤亦得空心食前待少时以饭羹压之王瓜散治小便自利如泔色此肾虚也王瓜根桂心白石脂菟丝子牡蛎上为末每服二钱大麦煎粥汤调下一日三服食前府判补药方菟丝子肉苁蓉牛膝巴戟没药麻黄穿山甲鹿茸乳香麝香甘草通草海马上为末炼蜜丸如桐子大每服三五十丸空心温酒送下盐汤亦得卷十六泄痢门泄痢论论曰脏腑泄痢其证多种大抵从风湿热论之是知寒少热多寒则不能久也故曰暴泄非阴久泄非阳论云春宜缓形形缓动则肝木乃荣反静密则是行秋令金能制木风气内藏夏至则火盛而金去独火木旺而脾土损矣轻则飧泄身热脉洪谷不能化重则下痢脓血稠粘里急后重故曰诸泄稠粘皆属于火经曰溲而便脓血知气行而血止也宜大黄汤下之是为重剂黄芩芍药汤是为轻剂是实则泄其子木能自虚而脾土实矣故经曰春伤于风夏为飧泄此逆四时之气人所自为也有自太阴脾经受湿而为水泄虚滑身重微满不知谷味假令春宜益黄散补之夏宜泄之法云宜补宜泄宜和宜止和则芍药汤止则诃子汤久则防变而为脓血是脾经传受于肾谓之贼邪故难愈也若先利而后滑谓之微邪故易痊也此皆脾土受湿天之所为也虽圣智不能逃口食味鼻食气从鼻而入留积于脾而为水泄也有厥阴经动下痢不止其脉沉而迟手足厥逆脓血稠粘此为难治宜麻黄汤小续命汤汗之法云谓有表邪缩于内当散表邪而自愈有暴下无声身冷自汗小便清利大便不禁气难布息脉微呕吐急以重药温之浆水散是也故法云后重者宜下腹痛者当和身重者除湿脉弦者去风脓血稠粘者以重药竭之身冷自汗者以毒药温之风邪内缩者宜汗之则愈溏为痢当温之而已又云在外者发之在内者下之在上者涌之在下者竭之身表热者内疏之小便涩者分利之又曰盛者和之去者送之过者止之兵法有云避其来锐击其惰归泄之谓也芍药黄芩汤治泄痢腹痛后重身热久不愈脉洪疾者及下痢脓血稠粘黄芩芍药甘草上咀每服半两水一盏半煎至一盏去渣温服不拘时大黄汤治泻痢久不愈脓血稠粘里急后重日夜无度大黄上一味锉碎好酒二大盏浸半日许再同煎至一半去渣将酒分作二服顿服之痢止勿服如未止再服取利为度后服芍药汤和之痢止再服白术黄芩汤盖彻其毒也芍药汤行血调气经曰溲而便脓血知气行而血止行血则便自愈调气则后重除芍药当归黄连黄芩大黄桂甘草槟榔木香上九味咀每服五钱水二盏煎至一盏去渣温服如痢不减渐加大黄食后如便后脏毒加黄柏半两白术黄芩汤服前药痢疾虽除更宜调和白术黄芩甘草上三味咀作三服水一盏半煎至一盏温服浆水散治暴泄如水周身汗自出一身尽冷脉微而弱气少不能语甚者加吐此为急病半夏附子桂干姜甘草良姜上六味为末每服三五钱浆水二盏煎至一盏和渣热服甚者三四服微者一二服太阳经伤动传太阴下痢为溏大肠不能禁固卒然而下下成小油光色其中或有硬物欲起而又下欲了而不了小便多清此寒也宜温之春夏宜桂枝汤秋冬宜白术汤桂枝汤桂枝白术芍药甘草上四味咀每服五钱水一盏煎七分去渣温服白术汤白术芍药干姜甘草上四味为粗散如前煎甚者去干姜加附子三钱谓辛能发散也卷十六泄痢门溢饮水渍入胃名为溢饮滑泄渴能饮水水下复泄泄而大渴此无药证当灸大椎大椎一穴一名大椎在第一椎下陷中手足三阳督脉之会针五分留三唿泄五吸灸以年为壮卷十六泄痢门濡泄内经云湿胜则濡泄甲乙经云寒气客于下焦传为濡泄夫脾为五脏之至阴其性恶寒湿今寒湿之气内客于脾故不能裨助胃气腐熟水谷致清浊不分水入肠间虚莫能制故洞泄如水随气而下谓之濡泄法当除湿利小便也对金饮子主之对金饮子平胃散五苓散草豆蔻上相合作四服水一盏半姜三片枣两个煎一盏去渣温服食前卷十六泄痢门飧泄内经云清气在下则生飧泄又曰久风入胃中则为肠风飧泄夫脾胃土也其气冲和以化为事今清气下降而不升则风邪久而干胃是木贼土也故冲和之气不能化而令物完出谓之飧泄或饮食太过肠胃所伤亦致米谷不化此俗唿水谷利也法当下者举之而消克之也加减木香散主之加减木香散木香良姜升麻人参槟榔神曲肉豆蔻吴茱萸缩砂仁干姜陈皮上十一味为粗末每服四钱水一盏半煎至一盏去渣温服食前宜加白术卷十六泄痢门痢疾内经曰脓血稠粘皆属于火夫太阴主泻少阴主痢是先泄而亡津液火就燥肾恶燥居下焦血分其受邪者故便脓血也然青白为寒赤黄为热宜须两审治热以坚中丸豆蔻香连丸治寒以白胶香散或多热少寒水煮木香膏虚滑频数宜止滑宜养脏汤病气大退正气未复当补脾且如泻痢止脾胃虚难任饮食不可一概用克伐之剂若补养其脾胃气足自然能饮食宜钱氏方中异功散设或喜嗜饮食太过有伤脾胃而心腹痞满呕逆恶心则不拘此例当权用橘皮枳术丸一服得快勿再服若饮食调节无伤则胃气和平矣坚中丸治脾胃受湿滑泄注下黄连黄柏赤茯苓泽泻白术陈皮肉豆蔻人参白芍药官桂半夏曲上十一味为末汤浸蒸饼丸如桐子大每服五七十丸温米饮送下食前纯阳真人养脏汤治下痢赤白人参当归白术官桂甘草肉豆蔻木香诃子白芍药罂粟壳上咀每服四钱水一盏半煎至八分去渣食前温服水煮木香膏治脾胃受湿脏腑滑泄腹中疼痛日夜无度肠鸣水声不思饮食每欲痢时里急后重或下赤白或便脓血并皆治之御米壳乳香肉豆蔻缩砂当归白芍药木香丁香诃子皮藿香黄连青皮干姜甘草浓朴陈皮枳实上十七味为细末炼蜜丸如弹子大每服一丸水一盏枣一枚擘开煎至七分和渣稍热食前服丁巳年八月从军过邓时值霖雨民多痢疾遂得白术安胃散圣饼子于高仲宽处传之用之多效故录于此白术安胃散治一切泻痢无问脓血相杂里急后重窘痛日夜无度及治小肠气痛妇人脐下虚冷并产后儿枕块痛亦治产后虚弱寒热不止者御米壳茯苓车前子白术乌梅肉五味子上六味为粗末每服五钱水二盏煎至一盏去渣空心温服之圣饼子治泻痢赤白脐腹撮痛久不愈者定粉密陀僧舶上硫黄黄丹轻粉上五味为末入白面四钱匕滴水丸如指头大捻成饼阴干食前温浆水磨下大便黑色为效南白胶香散治脾胃虚寒滑肠久泻脐腹疼痛无休止时御米壳龙骨南白胶香甘草干姜上五味为粗末每服五钱水一盏半煎至一盏去渣温服食前忌冷物伤胃豆蔻燥肠丸治沉寒涸冷泄痢腹痛后重附子赤石脂舶上硫黄良姜肉豆蔻干姜上六味为末酷煳丸如桐子大每服三十丸米汤下食前忌生冷硬物及油腻物玉粉散治冷极泄泻久作滑肠不禁不思饮食服之神效红豆大附子干姜舶上硫黄上四味为末入研药匀每服二钱空心半稀半稠粟米饮下至晚又一服重者十服必效轻者三五服安玉粉丹逐化虚中积止脓血痢撮痛里急后重并皆治之定粉粉霜延胡腻粉石燕子上先杵石燕延胡为末入乳钵内共粉霜等一处研如粉鸡清丸如豌豆大每服三丸至五丸温米饮下食前临卧不论老弱妊妇产人皆可服之粥饮下五丸或另丸一等麻子大量小儿大小夜卧温米饮下五七丸渐服十丸忌油腻粘滑冷硬等物桃花丸治肠胃虚弱冷气乘之脐腹搅痛下痢赤白赤石脂干姜上为末面煳丸桐子大每服三十丸温米饮下空心食前日三服一方治禁口痢验梨一枚去心入好蜜一匙煨过食玄青丸治下痢势恶频并窘痛或久不愈诸药不止须吐下之以开除湿热痞闷积滞而使气液宣行者宜以逐之兼宣利积热酒食积黄瘦中满水气肿腹胀兼治小儿惊疳积热乳癖等证牵牛青黛黄连黄柏大黄甘遂芫花大戟轻粉上九味为末研匀水丸小豆大初服十丸再服加十丸空心日午临卧三服以快利为度后常服十五丸数日后得食力痢病未痊者徐加再取利利后却常服以意消息病去为度后随证止之小儿丸如黍米大退惊疳积热不须下者常服十丸阿胶梅连丸治下痢无问久新赤白青黑疼痛诸证阿胶乌梅肉黄连黄柏赤芍药当归赤茯苓干姜上八味为末入阿胶末和匀水丸如桐子大每服十丸温米饮送下食前卷十六泄痢门四时用药例溲而便脓血者小肠泄也脉若五至以上洪大者宜以七宣丸脉平和者立秋至春分宜香连丸春分至立秋宜芍药柏皮丸四时皆宜加减平胃散如有七宣丸证候者亦宜服此药去其余邪兼平胃气芍药柏皮丸芍药黄柏上为末醋煳丸如桐子大每服五七十丸温米饮送下食前加减平胃散经云四时皆以胃气为本久下血则脾胃虚损而血不流于四肢却入于胃中而为血痢宜服此滋养脾胃木香槟椰白术浓朴陈皮甘草人参黄连白茯苓阿胶桃仁上十一味为末每服五钱水二盏生姜三片枣子一个煎至一盏去渣温服无时加减法血多加桃仁气不下后重加槟榔木香脓多加阿胶腹痛加官桂芍药甘草湿多加白术脉洪大加大黄热泄加黄连小便涩加茯苓泽泻黄连阿胶丸治痢阿胶黄连茯苓上各为末以水调阿胶末为丸桐子大每服三十丸温水下食前服诃黎勒丸治休息痢日夜无度腥臭不可近脐腹撮痛诸药不效者诃子母丁香椿根白皮上为末醋煳丸如桐子大每服五十丸陈米饮送下空心食前鞠丸治中风或中风湿脏腑滑泻附子芎白术神曲上四味为末面煳丸如桐子大每服三五十丸温米饮送下此药亦治飧泄甚妙素问云春伤于风夏必飧泄米谷不化盖春木旺肝生风邪淫于脾经夏饮冷当风故多飧泄也陈曲丸磨积止泻痢治腹中冷疼陈曲官桂人参干姜白术当归甘草浓朴上八味为末炼蜜丸如桐子大每服三五十丸温酒或淡醋汤任下食前日二服曲术丸治时暑暴泻壮脾温胃及治饮食所伤胸膈痞闷神曲苍术上为细末面煳丸桐子大每服三十丸温米饮下不拘时胃风汤治风冷虚气入客肠胃水谷不化泄泻注下腹痛虚满肠鸣疼痛及肠胃湿毒下如豆汁或下瘀血白术川芎白芍药人参当归官桂茯苓上七味锉每服二钱水一盏粟米百粒同煎至七分热服室心食前量小儿加减服之当归和血散治肠癖下血及湿毒下血升麻当归身槐花青皮熟地黄白术川芎荆芥上八味为末每服二钱清米饮调下空心食前卷十六泄痢门阴阳皆虚灸之所宜至元己亥廉台王千户年四十有五领兵镇涟水此地卑湿因劳役过度饮食失节至秋深疟痢并作月余不愈饮食全减形容羸瘦乘马轿以归时已仲冬求予治之具陈其由诊得脉弦细而微如蛛丝身体沉重手足寒逆时复麻痹皮肤痂疥如疠风之状无力以动心腹痞满呕逆不止此皆寒湿为病久淹真气衰弱形气不足病气亦不足阴阳皆不足也针经云阴阳皆虚针所不为灸之所宜内经曰损者益之劳者温之十剂云补可去弱先以理中汤加附子温养脾胃散寒湿涩可去脱养脏汤加附子固肠胃止泻痢仍灸诸穴以并除之经云府会太仓即中脘也先灸五七壮以温脾胃之气进美饮食次灸气海百壮生发元气滋荣百脉充实肌肉复灸足三里肾之合也三七壮引阳气下交阴分亦助胃气后灸阳辅二七壮接续阳气令足胫温暖散清湿之邪迨月余病气去渐平复今累迁侍卫亲军都指挥使精神不减壮年卷十六泄痢门结阴便血治验真定总管史侯男十哥年四十有二肢体本瘦弱于至元辛巳因收秋租佃人致酒味酸不欲饮勉饮三两杯少时腹痛次传泄泻无度日十余行越十日便后见血红紫之类肠鸣腹痛求医治之曰诸见血皆以为热用芍药柏皮丸治之不愈仍不欲食食则呕酸形体愈瘦面色青黄不泽心下痞恶冷物口干时有烦躁不得安卧请予治之具说其由诊得脉弦细而微迟手足稍冷内经云结阴者便血一升再结二升三结三升经云邪在五脏则阴脉不和阴脉不和则血留之结阴之病阴气内结不得外行无所禀渗入肠间故便血也宜以平胃地榆汤治之平胃地榆汤苍术升麻黑附子地榆陈皮浓朴白术干姜白茯苓葛根甘草益智仁人参当归曲白芍药上十六味作一服水二盏生姜三片枣子二个煎至一盏去渣温服食前此药温中散寒除湿和胃服之数服病减大半仍灸中脘三七壮乃胃募穴引胃上升滋荣百脉次灸气海百余壮生发元气灸则强食生肉又以还少丹服之则喜饮食添肌肉至春再灸三里二七壮壮脾温胃生发元气此穴乃胃之合穴也改服芳香之剂戒以慎言语节饮食良愈卷十六泄痢门葱熨法治验真定一秀士年三十有一肌体本弱左胁下有积气不敢食冷物得寒则痛或呕吐清水眩运欲倒目不敢开恶人烦冗静卧一二日及服辛热之剂则病退延至甲戌初秋因劳役及食冷物其病大作腹痛不止冷汗自出四肢厥冷口鼻气亦冷面色青黄不泽全不得卧扶几而坐又兼咳嗽咽膈不利故内经云寒气客于小肠膜原之间络血之中血滞不得注于大经血气稽留不得行故宿昔而成积矣又寒气客于肠胃厥逆上出故痛而呕也诸寒在内作痛得炅则痛立止予与药服之药不得入见药则吐无如之何治之遂以熟艾约半斤白纸一张铺于腹上纸上摊艾令匀又以憨葱数枝批作两半铺于熟艾上数重再用白纸一张覆之以慢火熨斗熨之冷则易之若觉腹中热腹皮暖不禁以绵三多缝带系之待冷时方解初熨时得暖则痛减大暖则痛止至夜得睡翌日再与对证药服之良愈故录此慰法以救将来之痛也卷十六泄痢门霍乱吐泻活人百问云问呕吐而利者何也此名霍乱也呕吐而利热多而渴者五苓散寒多不饮水者理中丸若夏月中暑霍乱上吐下利心腹撮痛大渴烦躁四肢逆冷冷汗自出两脚转筋宜服香薷散井中沉冷顿服乃效香薷散治阴阳不顺清浊相干气射中焦名为霍乱此皆因饮食或风冷伤于脾胃食结不消阴阳二气壅而不反阳气欲降阴气欲升阴阳交错变成吐利百脉混乱荣卫俱虚冷气搏筋令转皆宜服此浓朴黄连香薷上三味为末每服三钱水一盏酒半盏同煎至七分去渣新汲水频换浸令极冷顿服之药冷则效速也增损缩脾饮解热躁除烦渴消暑毒止吐利霍乱后服热药太多者尤宜服之草果乌梅缩砂甘草干葛上咀每服五钱水一碗生姜十片煎至八分水浸令极冷旋旋服之无时洁古老人云霍乱转筋吐利不止者其病在中焦也阴阳交而不和发为疼痛也此病最急不可食分毫粥饮谷气入胃则死矣治有两种渴欲饮水者阳气多也五苓散主之不欲饮水者阴气多也理中丸主之只待吐尽多时微以粥饮渐渐养之以迟为妙也半夏汤治霍乱转筋吐利不止茯苓白术半夏曲甘草淡味桂上为末渴者凉水调下不渴者大温水调下三钱无时卷十六泄痢门中暑霍乱吐利治验提学侍其公年七十九岁至元丙寅六月初四日中暑毒霍乱吐利昏冒终日不省人事时夜方半请予治之诊其脉洪大而有力一息七八至头热如火足寒如冰半身不遂牙关紧急予思内经五乱篇中云清气在阴浊气在阳营气顺脉冒气逆行乱于胸中是谓大云云乱于肠胃则为霍乱于是霍乱之名自此而生盖因年高气弱不任暑气阳不维阴则泻阴不维阳则吐阴阳不相维则既吐且泻矣前贤见寒多以理中丸热多以五苓散为定法治之今暑气极盛阳明得时况因动而得之中暑明矣非甘辛大寒之剂则不能泻其暑热坠浮焰之火而安神明也遂以甘露散甘辛大寒泻热补气加白茯苓以分阴阳约重一两冰水调灌渐渐省事而诸证悉去后慎言语节饮食三日以参术调中汤之剂增减服之理正气逾十日后方平复卷十六泄痢门内伤霍乱治验戊午春攻襄阳回住夏曹州界有蒙古百户昔良海因食酒肉饮乳得霍乱吐泻从朝至午精神昏愦以困急来求予视之脉得浮数按之无力所伤之物已出矣即以新汲水半碗调桂苓白术散徐徐服之稍安又于墙阴撅地一穴约二尺许贮以新汲水在内搅动待一时澄定名曰地浆用清者一盏再调服之渐渐气调吐利遂止至夜安眠翌日微燥渴却以钱氏白术散时时服之良愈或问用地浆者何也予曰坤为地地属阴土平曰静顺感至阴之气又于墙阴贮以新汲水取重阴之气也阴中之阴能泻阳中之阳今霍乱因暑热内伤而得之故痹论云阴气者静则神藏躁则消亡又加以暑热七神迷乱非至阴之气则不愈予用之者此也或曰内经福世之方书岂不信然桂苓白术散治冒暑饮食所伤传受湿热内盛霍乱吐泻转筋急痛腹满闷小儿吐泻惊风宜服茯苓白术桂甘草泽泻石膏滑石寒水石上八味为末热汤调下三钱喜冷新汲水调姜汤亦得小儿服一钱桂苓甘露饮流湿润燥治痰涎止咳嗽调脏腑寒热呕吐服之令人遍身气溢宣平及治水肿泄利官桂藿香人参木香茯苓白术甘草泽泻葛根石膏寒水石滑石上十二味为末每服二钱白汤调下新汲水或姜汤亦得宣明益元散又名天水散滑石炙甘草上为末每服三钱蜜少许温水调下日三服新汲水亦得欲解肌发汗者煎葱白豆豉汤调无时附录圣惠方治霍乱吐泻浓朴上为末新汲水调下二钱无时如神卷十六泄痢门疟病脉证并治师曰疟脉自弦弦数者多热弦迟者多寒弦小紧者可下之弦迟者可温之弦紧者可发汗及针灸也浮大者可吐之弦数者风疾发也以饮食消息之问曰疟以月一日发当十五日愈设不瘥当月尽日解也如其不瘥当云何师曰此结为瘕名曰疟母急宜治之可用鳖甲煎丸鳖甲煎丸鳖甲赤硝蜣螂虫牡丹皮蜂窝乌扇黄芩柴胡干姜大黄芍药桂枝浓朴紫菀阿胶桃仁瞿麦鼠妇葶苈石苇半夏人参上二十三味为末先取锻灶下灰一斗清酒一斛五斗浸灰候酒浸一半着鳖甲于中煮令泛烂如胶漆绞取汁纳诸药煎为丸如桐子大空心服七丸日三服千金用鳖甲十二片海藻三分大戟一分虻虫五分无鼠妇赤硝以鳖甲煎和为丸小柴胡去半夏加栝蒌根汤治疟疾发渴者柴胡人参黄芩甘草生姜栝蒌根大枣上七味咀以水一斗二升煮取六升去渣再煎至三升温服一升日三服柴胡桂姜汤柴胡桂枝黄芩牡蛎甘草干姜栝蒌根上以水一斗二升煎至六升去渣再煎至三升温服一升日三服初服微烦再服汗出愈师曰阴气孤绝阳气独发则热而少气烦满手足热而欲吐名曰瘅疟若但热不寒者邪气内藏于心肺外舍于分肉之间令人肌肉消烁温疟者其脉如平身无寒但热骨筋疼烦时时呕逆以白虎加桂枝汤主之白虎加桂枝汤石膏知母桂枝甘草粳米上咀水一斗二升煮米取去渣煎三升温服一升日三服汗出而愈疟疾多寒者名曰牝疟蜀漆散主之蜀漆散蜀漆云母龙骨上为末发作前浆水半盏服一盏温疟加蜀漆半分临发时服一钱以上牡蛎汤治牡疟牡蛎麻黄蜀漆甘草上咀以水八升先煮麻黄蜀漆至六升去上沫纳诸药煮取二升去渣温服一升吐则勿更服一剪金治疟疾寒热乃疟中圣药硫黄信上同研末用绯红绢子手捻药一捻放于绢上裹如豆大上用细丝线紧缠系数遭系定用剪子剪切切须紧系如不紧恐药有失每服一丸星宿全时新汲水送下空心服无得人知如服药先一日夜服至明正发日早去净野处避不令人知广宇亦得克效饼子治一切疟疾龙脑麝香朱砂荷叶绿豆粉炙甘草信定粉金箔上细末炼蜜丸每两作二十丸捏作饼金箔为衣每服一饼以新汲水磨化每日发者未发前服间日发者不发夜服隔数日发者一日夜服连日发者凌晨服温脾散治疟疾寒热发歇多时不瘥者甘草绿豆柴河车砒上先杵紫河车等为末入砒和匀罗为末每服半钱新汲水少许送下如是隔日发须好日夜深服如频日发只夜深睡服忌荤腥瓜果酒面鱼肉生冷硬物三两日如受邪气深者只一服便定十岁以上服一字十岁以下至三五岁服半字妇人有胎不可服但请放心修合与人服切勿畏砒不敢用予用此药三五十年救人甚多虽砒一味有绿豆等三味性凉解得新汲水亦解此药并不吐人有人一种积实痰疟每发时自吐食或涎不曾服药亦吐非药力也假令金液丹用硫黄紫霜丸用巴豆杏仁有大毒大热制了服之皆有效小儿亦可服恐不合此药故论及此常山饮子治疟疾知母常山草果甘草乌梅良姜上锉每服三钱水一盏生姜三片枣二枚煎至八分去渣无时温服草果饮子治脾寒疟疾草果川芎紫苏叶白芷良姜炙甘草青皮陈皮上等分为粗末每服二钱水一盏煎至七分去渣温服留渣两服并一服当发日进二服不以时交加双解饮子治疟疾辟瘴气神效肉豆蔻草豆蔻浓朴甘草生姜上咀匀分二服水一碗沙石器内煎至一大钱去渣发日空心带热服未效再一服必效两渣并为一服煎卷十六泄痢门瘅疟治验燕南河北道提刑按察司书吏高士谦年逾四十至元戊寅七月间暑气未退因官事出外劳役又因过饮午后大发热而渴冰水不能解其病早辰稍轻减服药不效召予治之诊其脉弦数金匮要略云疟脉自弦弦数者多热疟论曰瘅疟脉数素有热气盛于身厥逆上冲中气实而不外泄因有所用力腠理开风寒舍于皮肤之内分肉之间而发发则阳气盛而不衰则病矣其气不及于寒故但热而不寒者邪气内藏于里而外舍于分肉之间令人消烁脱肉故名曰瘅疟月令云孟秋行夏令民多瘅疟洁古云动而得之名曰中暑以白虎加栀子汤治之士谦远行劳役又暑气有伤酒热相搏午后时助故大热而渴如在甑中先以柴胡饮子一两下之后以白虎加栀子汤每服一两数服而愈征南副帅大忒木儿巳未奉敕立息州其地卑湿军多病疟痢予合辰砂丹白术安胃散多痊效辰砂丹治疟疾大有神效朱砂信砒雄黄上三味为末入白面六钱同研匀滴水丸如桐子大朱砂为衣每服一丸星宿全时用无根水送下忌湿面热物卷十七肠风痔漏门肠风痔漏论肠风痔漏总辞也分之则异若破者谓之痔漏大便秘涩必作大痛此由风热乘食饱不通气逼大肠而作也故经曰因而饱食筋脉横解肠为痔也受病者燥气也为病者胃热也胃刑大肠则化燥火以乘燥热之实胜风附热而来是湿热风燥四气相合故大肠头成块者湿也作大痛者风也大便燥结者主病兼受火邪热乘也当去此四者其西方肺主诸气其体收下亦助病为邪须当以破气药兼之治法全矣不可作丸以锉汤与之效如神速秦艽苍术汤秦艽泽泻当归尾苍术防风大黄槟榔桃仁皂角仁黄柏上十味咀和匀都作一服水五盏煎至一盏二分去渣入桃仁槟榔皂角仁再上火煎至一盏去渣空心温服待少时以美膳压之不犯胃也服日忌生冷硬物酒面菜大料物之类犯之其药无效如有白脓加白葵花五朵去心萼细剪青皮半钱不去白入正药中同煎又入木香末半钱同皂角等末同入根据上法服若病大者再服而愈乳香丸治诸痔下血肛边生肉或结核肿疼或生疮痒痛或大便艰难肚肠脱出又治肠风下血无问新久及诸根在脏腑悉能治之枳壳牡蛎荜澄茄大黄鹤虱芫青乳香白丁香上为末粟米煳丸如梧桐子大每服十丸至十五丸如治肠风腊茶清下诸痔煎薤白汤下诸煎铁屑汤下并食前服神应黑玉膏治丈夫妇人久新肠风痔漏大肠头疼不可忍服此药不过三四次便效初得此疾发痒或疼谷道周回多生硬核此是痔破即成漏只下血肠风皆因酒色风气食五辛过度即成此疾人多以外科涂治不知病在肠自有药若不去根本此病不除此药的有神效猪悬蹄刺皮牛角腮败棕乱发槐角苦楝根雷丸脂麻上九味锉碎用瓷罐内烧存性细末入乳香二两麝香八钱研令匀酒面煳丸如桐子大每服八丸先嚼胡桃一个以温酒吞下早晚腹空时日二服甚者三服切忌别药不过三日除根钓肠丸治久新诸痔肛边肿痛或生疮痒时有脓血又治肠风下血及肛门脱出并宜服之乱发皮鸡冠花白矾绿矾胡桃枳壳附子白附子诃子半夏天南星上为细末以醋煮面煳为丸如梧桐子大每服二十丸空心临卧温酒下远年不瘥者服十日见效久服永除根本小可肠风等疾一二年内者只十服瘥永不发动淋渫药治肠风痔漏经久不瘥疮口脓汁不绝及疮内有虫痒痛不止宜此淋洗之枳壳威灵仙荆芥穗乳香凤眼草细辛上六味为粗末每用三两水一大碗煎至一升去渣稍热洗患处冷再温热更洗一遍不用洗罢用软帛揩干上药如疮破后不须上药只淋洗之淋渫地榆散治肛门痒痛或肿地榆蒴荆芥苦参蛇床子上为粗末每用一匙水一碗煎二三沸去渣避风处通手热洗患处淋渫鸡冠散治五痔肛边肿痛或窜乳或穿穴或作疮久而不愈变成漏疮鸡冠花凤眼草上为粗末每用粗末半两水碗半煎三五沸热法患处结阴丹治肠风脏毒下血诸大便血疾枳壳黄威灵仙陈皮何首乌荆芥穗椿根白皮上七味为末酒煳丸如桐子大每服五十丸至七十丸陈米饮入醋少许煎一二沸放温送下平明服之空腹服之亦妙淋渫威灵仙散治痔漏大肠头痒痛或肿满枳壳威灵仙上粗末每用一两水一碗半煎至一碗去渣熏洗冷再暖避风洗三次软帛拭干敷蒲黄散蒲黄散治下部痔漏蒲黄血竭上为细末每用少许贴患处椿皮散专治血痢及肠风下血神验椿白皮槐角子明白矾甘草上为末每服三钱热米饮调下卷十七大便门趺阳脉浮而涩浮则胃气强涩则小便数浮涩相搏大便则难以脾约麻仁丸主之脾约麻仁丸芍药枳实麻子仁大黄浓朴杏仁上六味为末炼蜜为丸桐子大每服十丸日二服渐加以利为度润肠丸治脾胃中伏火大便秘涩或干燥不通全不思食此乃风结秘血结秘皆令闭塞而不通也风以润之血以和之和血疏风自然通矣桃仁羌活大黄当归麻子仁上以桃仁麻仁研如泥入罗末药匀炼蜜丸如桐子大每服五十丸至百丸空心白汤送下以通为度如不通而滋其荣盛者急加酒洗大黄以利之如血涩而大便燥者加桃仁酒洗大黄如风结燥大便不行者加麻仁大黄如风涩大便不行者加皂角仁大黄秦艽以利之如脉涩觉身有气涩而大便不通者加郁李仁大黄以除气涩当归润燥汤升麻生地黄麻子仁当归熟地黄生甘草桃仁泥大黄红花上咀入研药都作一服水二盏煎一盏去渣空心宿食消尽稍热服之犀角丸治三焦邪热一切风气又治风盛痰实头目昏重肢体拘急肠胃燥涩大小便难犀角黄连人参大黄黑牵牛上为末炼蜜丸如桐子大每服十五丸至二十丸临卧温水下量虚实加减七宣丸疗风气结聚宿食不消兼砂石皮毛在腹中及积年腰脚疼痛冷如冰石脚气冲心烦愦头旋暗倒肩背重心腹胀满胸膈痞塞及风毒连头面肿大便或秘小便时涩脾胃虚痞不食脚转筋挛急掣痛心神恍惚眠寐不安桃仁柴胡诃子皮枳实木香甘草大黄上为末炼蜜丸如桐子大每服二十丸米饮下食前临卧各一服以利为度觉病势退服五补丸此药不问男女老幼皆可服量虚实加减丸数七圣丸治风气壅盛痰热结搏头目昏重涕唾稠粘心烦面热咽干口燥肩背拘急心腹胁肋胀满腰腿重疼大便秘小便赤睡卧不安又治大肠疼痛不可忍肉桂川芎大黄槟榔木香羌活郁李仁上七味为末炼蜜丸如桐子大每服十五丸温水送下食后山岚瘴地最宜服虚实加减之润肠橘杏丸此二味降气润肠服之大肠自无涩滞久服不损胃气杏仁橘皮上为末炼蜜丸桐子大每服五十丸空心温水下麻仁丸顺三焦和五脏润肠胃除风气治冷热壅结津液耗少令人大便秘难或闭塞不通若年高气弱及有风人大便秘涩尤宜服之枳壳白槟榔菟丝子山药防风山茱萸肉桂车前子木香羌活郁李仁大黄麻仁上为细末入别研药匀炼蜜和丸如梧桐子大每服十五丸至二十丸温水临卧服之神功丸治三焦气壅心腹痞闷大腑风热大便不通腰腿疼痛肩背重疼头昏面热口苦舌干心胸烦躁睡卧不安及治香港脚并素有风人大便结燥火麻仁人参诃黎勒皮大黄上为细末入麻仁捣研匀炼蜜为丸如梧桐子大每服二十丸温水下温酒米饮皆可服食后临卧如大便不通可倍丸数以利为度论曰凡脏腑之秘不可一概治之有虚秘有实秘胃实而秘者能食而小便赤当以麻仁丸七宣丸之类主之胃虚而秘者不能食而小便清利宜以浓朴汤主之浓朴汤白术浓朴陈皮甘草枳实半夏曲上为粗末每服三钱水一盏半姜三片枣二个煎至八分去渣大温服食前夫胃气实者秘物也胃气虚者秘气也蜜导煎阳明病自汗出若发汗小便自利此为津液内竭虽硬不可攻之当须自欲大便宜蜜导煎而通之及土瓜根与猪胆汁皆可为导蜜上一味熬欲凝丸如指大长二寸头锐纳谷道中欲大便时去之半硫丸除积冷暖元藏温脾胃进饮食治心腹一切癖冷气及年高风秘冷秘或泄泻等并皆治之半夏硫黄上等分以生姜自然汁同熬入干蒸饼末搅和匀入臼内杵数百下丸如梧桐子大每服空心温酒或生姜汤下十五丸至二十丸妇人醋汤下卷十七胞痹门痹论云胞痹者小腹膀胱按之内痛若沃以汤涩于小便上为清涕夫膀胱者为州都之官津液藏焉气化则能出矣今风寒湿邪气客于胞中则气不能化出故胞满而水道不通其证小腹膀胱按之内痛若沃以汤涩于小便以足太阳经其直行者上交巅入络脑下灌鼻窍则清涕也茯苓丸治胞痹脐腹痛小便不行防风细辛赤茯苓白术附子泽泻官桂紫菀栝蒌根牛膝黄芍药甘草山药生地黄半夏独活山茱萸上十八味为末炼蜜丸如桐子大每服十丸温酒送下食前巴戟丸治胞痹脐腹痛小便不利巴戟远志桑螵蛸山药附子生地黄续断杜仲菟丝子石斛鹿茸五味子龙骨官桂山茱萸肉苁蓉上十六味为末炼蜜丸如桐子大每服三十丸温酒送下空心食前服之肾沥汤治胞痹小腹急小便不利杜仲桑螵蛸犀角屑木通五加皮麦冬桔梗赤芍药上八味为粗末每服五钱水一盏半羊肾一个切竹沥少许同煎温服八正散治大人小儿心经邪热一切蕴毒咽干口燥大渴引饮心忪面热烦躁不宁目赤睛疼唇焦鼻衄口舌生疮咽喉肿痛及治小便赤涩或癃闭不通及热淋血淋并宜服之瞿麦蓄车前子滑石山栀子仁甘草木通大黄上为散每服二钱水一盏入灯心煎至七分去渣温服食后临卧小儿量力少少与之石苇散治肾气不足膀胱有热水道不通淋沥不宣出少起数脐腹急痛蓄作有时劳倦即发或尿如豆汁或便出砂石并皆治之芍药白术滑石葵子瞿麦石苇木通当归甘草王不留行上为细末每服二钱煎小麦汤调下食前日二三服白花散治膀胱有热小便不通朴硝上为末每服二钱用茴香汤调下食前良法治小便不通诸药不效或转胞至死危困此法用之小便自出而愈用猪尿胞一个底头出一小眼子翎筒通过放在眼儿内根底以细线系定翎筒子口细杖子观定上用黄蜡封尿胞口吹满气七分系定了再用手捻定翎筒根头放了黄蜡塞其翎筒放在小便出里头放开翎筒根头手捻其气透于里小便即出大有神效黄芩清肺汤治因肺燥而得之小便不通黄芩栀子上作一服水一盏半煎至七分去渣温服食后不利加盐豉二十粒滋阴化气汤治因服热药过多小便不利或脐下闷痛不可忍服诸药不效者如昼不通者加知母黄连黄柏甘草上咀每服三钱水二盏煎至一盏去渣温服食前论曰问此如何得利答曰无阳者阴无以生无阴者阳无以化又云膀胱者津液之府气化则能出焉因服热药过度乃亡阴也二药助阴使气得化故小便得以通也或以滋肾丸服之其效更速红秫散治小便不通上喘蓄灯草红秫黍根上咀每服五钱用河水二盏煎至七分去渣热服空心食前立效散治下焦结热小便黄赤淋闭疼痛或有血出及大小便俱出血者亦宜服之甘草山栀子瞿麦穗上为末每服五钱至七钱水一碗入连须葱根七个灯心五十茎生姜五七片同煎至七分时时温服不拘时候海金砂散治小便淋涩及下焦湿热气不施化或五种淋疾癃闭不通木通海金砂滑石通草瞿麦穗杏仁上六味为末每服五钱水一盏半灯草二十茎煎至七分去渣温服食前琥珀散治五种淋涩疼痛小便有脓血出琥珀没药海金砂蒲黄上四味为末每服三钱食前用通草煎汤调下日进二服葵花散治小便淋沥经验葵花根上锉碎用水煎五七沸服灸法治小便淋涩不通用食盐不以多少炒热放温填脐中却以艾灸七壮小便自出艾炷如箸头大卷十七胞痹门淋痛治验参苓琥珀汤中统三年六月中黄明之小便淋茎中痛不可忍相引胁下痛制此服之大效人参茯苓川楝子琥珀生甘草玄胡索泽泻柴胡当归梢上九味咀都作一服用长流水三盏煎至一盏去渣温服空心食前水芝丸治下焦真气虚弱小便频多日夜无度此方得之于高丽国王莲实上为末醋煳丸如鸡头大每服五十丸温酒送下空心食前卷十七胞痹门小便数而欠中书右丞合刺合孙病小便数而欠日夜约去二十余行脐腹胀满腰脚沉重不得安卧至元癸未季春下旬予奉圣旨治之遂往诊视脉得沉缓时时带数尝记小便不利者有三不可一概而论也若津液偏渗于肠胃大便泄泻而小便涩少一也宜分利而已若热搏下焦津液则热湿而不行二也必渗泄则愈若脾胃气涩不能通利水道下输膀胱而化者三也可顺气令施化而出也今右丞平素膏粱湿热内蓄不得施化膀胱窍涩是以起数而见少也非渗泄分利则不能快利遂处一方名曰茯苓琥珀汤内经曰甘缓而淡渗热搏津液内蓄脐胀腹满当须缓之泄之必以甘淡为主是用茯苓为君滑石甘寒滑以利窍猪苓琥珀之淡以渗泄而利水道故用三味为臣脾恶湿湿气内蓄则脾气不治益脾胜湿必用甘为助故以甘草白术为佐咸入肾咸味下泄为阴泽泻之咸以泻伏水肾恶燥急食辛以润之津液不行以辛散之桂枝味辛散湿润燥此为因用故以二物为使煎用长流甘澜水使不助其肾气大作汤剂令直达于下而急速也两服减半旬日良愈茯苓琥珀汤茯苓琥珀白术泽泻滑石木猪苓甘草桂上八味为末每服五钱用长流甘澜水煎一盏调下空心食前待少时以美膳压之卷十八妇人门调经顺气加减四物汤治胎前产后腹痛及月事不调或亡血去多或恶露不下妇人一切疾证当归白芍熟地黄川芎上咀每服四钱水一盏半煎至八分去渣带热服无时日进二服三服平常产乳服至三腊如虚弱者至一月止妊妇下血加阿胶末一钱艾叶五七片因虚致血热热与血搏口干欲饮水加麦门冬三分栝蒌根一两血崩加地黄蒲黄各一两恶露不下腹中刺痛加当归白芍药各一分因热生风加川芎一分柴胡半两身热脉躁头昏项强加柴胡黄芩各半两秘涩加大黄半两炒桃仁一分滑泄加附子官桂各一分呕吐加人参白术各半两发寒热加干姜芍药牡丹皮各一分腹胀加浓朴枳实各一分虚烦不得眠加人参竹叶各一分烦躁大渴加知母石膏各半两水停心下吐逆加猪苓茯苓防己各二分寒热类伤寒加人参柴胡防风各三分妇人血积加三棱蓬术桂干漆炒共等分逍遥散治血虚发热经候不调甘草当归白茯苓白术柴胡白芍药上锉每服二钱水一大盏烧生姜一块切破薄荷少许同煎至七分去渣热服不拘时候温经汤治冲任虚损月候不调阿胶当归川芎人参肉桂甘草芍药牡丹皮半夏麦门冬吴茱萸上锉每服五钱水一盏半生姜三片煎至八分热服空心食前黄白术汤治妇人四肢沉重自汗上至头际颈项而还恶风躁热黄人参白术黄柏羌活甘草柴胡升麻当归川芎吴茱萸细辛五味子上十三味咀每服五钱水二盏生姜五片煎至一盏去渣稍热服食前汗出不止加黄柏半钱腹中不快加炙甘草一钱异方油煎散治妇人血风劳气攻疰四肢腰背疼痛呕吐恶心不思饮食日渐瘦弱面色痿黄手脚麻痹血海冷败川乌头白芍药五加皮牡丹皮海桐皮上五味为末每服二钱水一盏油浸开通钱一文煎至六分去渣温服日三服不拘时如常服用油浸五七文钱煎药用活血丹治冲任不足下焦大寒脐腹疼痛月事不匀或来多不断或过期不来或崩中出血或带下不止面色痿黄肌肉瘦瘁肢体沉重胸胁胀满气力衰乏饮食减少一切血气虚寒并宜服之桃仁虎杖吴茱萸当归杜仲柏子仁附子木香山茱萸延胡索安息香干姜肉桂牝丹皮黄艾叶泽兰叶肉苁蓉浓朴上为细末以前安息香膏入白面同煮作煳和丸如梧桐子大每服三十丸食前以温酒下醋汤亦得滋血汤治妇人血热气虚经候涩滞不通致使血聚肢体麻木肌热生疮浑身疼倦将成劳瘵不可妄服他药但宜以此滋养通利马鞭草荆芥穗牡丹皮赤芍药枳壳肉桂当归川芎上为粗散每服四钱乌梅一个水二盏煎一盏去渣食前空心日四五服有此证服至半月或一月经脉自通百病皆除神效增损四物汤治妇人血积当归川芎熟地黄芍药广术桂三棱干漆上八味各等分为粗末每服三钱水二盏煎至一盏食前稍热服当归丸治妇人经血不调血积证当归川芎赤芍药广术熟地黄京三棱神曲百草霜上八味为末酒煳丸如桐子大每服三十丸用温水送下食前温酒亦得玄胡苦楝汤治脐下冷撮痛阴内大寒甘草肉桂附子玄胡苦楝子熟地黄上咀入黄柏二分为引用都作一服水二盏煎至一盏去渣稍热服空心食前卷十八妇人门师尼寡妇异乎妻外家之治昔宋褚澄疗师尼寡妇别制方者盖有谓也此二种寡居独阴无阳欲心萌而多不遂是以阴阳交争乍寒乍热全类温疟久则为劳尝读史记仓公传载济北王侍人韩女病腰背痛寒热众医皆为寒热病治之不瘥仓公曰此病得之欲男子不可得也众曰何以知欲男子不可得仓公曰诊其脉肝脉弦出寸故是以知之盖男子以精为主妇人以血为主男子精盛以思室妇人血盛以怀胎夫肝摄血者也是厥阴肝脉弦出寸口上鱼际则阴盛可知矣故知褚澄之言信有谓矣通经丸治妇人室女月水不调疼痛或成血瘕桂心川乌头桃仁当归广术干姜川椒大黄青皮上九味为末每一两用四钱以米醋熬成膏和余药六钱入臼中杵千下可丸则丸如桐子大每服二十丸淡醋汤送下加至三十丸温酒亦得一妇人血气凝疼痛数服便效生地黄丸许学士治一尼患恶风体倦乍寒乍热面赤心怔忪或时自汗是时疫气大行医见其寒热作伤寒治之用大小柴胡汤杂进数日病急召予治之诊视之曰三部无寒邪脉但厥阴弦长而上鱼际宜服抑阴等药治之故予制此方生地黄柴胡秦艽黄芩芍药上为细末蜜丸如桐子大每服三十丸用乌梅汤吞下日三服不拘时熟地黄丸治妇人月经不调每行数日不止兼有白带渐渐瘦瘁饮食少味累年无子熟地黄山茱萸白芜荑干姜代赭石白芍药浓朴白僵蚕上八味为末炼蜜丸如桐子大每服四五十丸酒下食前日三服卷十八妇人门热入血室证治并方许学士治一妇人病伤寒寒热遇夜则如见鬼状经六七日忽然昏塞涎响如引锯牙关紧急瞑目不知人病热危困召予视之曰得病之初曾值月经来否其家云经水方来病作而经遂止得一二日发寒热昼虽静而夜有鬼祟从昨日来不省人事予曰此乃热入血室证仲景云妇人中风发热恶寒经水适来昼则明了暮则谵语如见鬼状发作有时此名热入血室予制以小柴胡汤加生地黄三服而热除不汗而自解矣又一妇人患热入血室证医者不识用补血调气血药治之数日遂成血结胸或劝用前药予曰小柴胡用已迟不可行也无已则有一方可刺期门矣予不能针请善针者治之如言而愈或问热入血室何为而成结胸也予曰邪气传入经络与正气相搏上下流行遇经水适来适断邪气乘虚入于血室血为邪所迫入于肝经肝受邪则谵语而见鬼复入膻中则血结于胸中何以言之妇人平居水养木血养肝方未受孕则下行之为月水既妊则中蓄之以养胎及已产则上壅之以为乳汁皆血也今邪逐血并归于肝经聚于膻中结于乳下故手触之则痛非药可及故当刺期门也小柴胡加地黄汤治产后恶露方来忽然断绝活人书海蛤散亦治录于后柴胡人参半夏黄芩甘草生地黄上六味咀每服五钱水二盏生姜五片枣子一个煎至一盏去渣温服不拘时海蛤散治妇人伤寒血结胸膈揉之痛手不可近海蛤滑石甘草芒硝上为末每服二钱鸡子清调下小便利血数行更与桂枝红花汤发其汗则愈卷十八妇人门妊娠养血安胎半夏茯苓汤治妊娠恶阻陈皮桔梗旋复花人参甘草白芍药川芎赤茯苓熟地黄半夏上十味锉每服五钱水一盏半生姜四片同煎至八分稍热服食前次服茯苓丸即痰水消除便能食茯苓丸治妊娠阻病葛根枳实白术人参干姜赤茯苓肉桂陈皮半夏甘草上十味为细末蜜丸桐子大每服三十丸温米饮空心下食前服保安白术散治妊娠伤寒安胎但觉头疼发热三二服便效白术黄芩上为末每服三钱水一盏生姜三片枣子两个煎至七分温服安胎阿胶散治妊娠伤寒阿胶桑寄生白术人参白茯苓上为细末每服二钱煎糯米饮汤调下无时安胎白术散补荣卫养胎气治妊娠宿有食冷胎痿不长或失将理伤胎多堕白术川芎蜀椒牡蛎上为细末每服二钱温酒调下空心食前吴茱萸汤治妊娠伤胎数落而不结实或冷成热黄川芎甘草吴茱萸上为末每服二钱温酒调下空心食前忌生冷果实前胡汤治妊娠伤寒头疼壮热肢节烦疼前胡石膏大青黄芩知母栀子仁上咀每服四钱水一盏半甜竹茹一块葱白二寸煎至八分去滓温服无时黄龙汤治妊娠伤寒壮热头疼嘿嘿不欲饮食胁下痛呕逆痰气及产后伤风热入胞宫寒热如疟并经水适来适断病后劳伤余热未除柴胡人参甘草黄芩上咀每服五钱水一盏半煎至七分去渣温服无时保安散治妊娠因有所伤胎动疼痛不止不可忍及血崩不止连皮缩砂上一味炒黑去皮为末每服二钱温酒一盏调下若觉腹中热胎已安矣立圣散治妊娠下血不止鸡肝上用酒一升煮熟共食之大效赤茯苓散治妊娠小便不利及水肿洒洒恶寒动转筋痛赤茯苓葵子上为末每服二钱新汲水调下无时犀角散治妊娠妇人产前诸风热困倦时发昏眩拣参犀角川羌活山栀黄连青黛川芎甘草吴白芷茯苓上为粗末每服五钱水一盏生姜三片竹叶五七片煎至八分去渣温服食远大宁散治妊娠下痢赤白及泄泻疼痛垂死者黑豆甘草粟壳上为粗末作一服水一盏半生姜三片煎至七分去渣温服食前神效火龙散治妊娠心气痛艾叶末川楝子茴香上为粗末每服二钱水一盏煎至七分去渣温服不拘时圣酒方治妊娠腰疼如折大豆上一味用清酒一盏煎至七分去渣温服食前独圣散治妊娠小便不通蔓荆子上为末每服二钱浓煎葱白汤调下食前日三服万应丸治妊娠胎动不安及产后小户痛不可忍知母上为末蜜丸如弹子大每服一丸清酒一盏化下食前卷十八妇人门难产催生丹麝香别研一字乳香母丁香兔脑髓上拌匀以兔脑和丸如鸡头穣大阴干用油纸密封每服一丸温水下实时产下随男左女右手中握药丸出是验榆白皮散治临产惊动太早产时未至秽露先下致使胎胞干燥临产艰难或曾因漏胎去血并宜服之冬葵子榆白皮瞿麦木通火麻仁牛膝上六味锉每服五钱水一盏半煎至八分温服不以时独胜散治难产黄葵子四十粒或墨或朱为衣无灰酒下黄葵子炒四十粒研烂酒服济君急若也临危难产时免得全家俱啼泣黑神散治产后瘀血作病及血晕黑豆当归熟地黄肉桂干姜甘草芍药蒲黄上八味为末每服二钱酒半盏童便半盏同煎调下不拘时连进二服下死胎方桂麝香当门子上同研细酒服须臾如手推下卷十八妇人门产后扶持荣卫当归建中汤治妇人一切血气虚损及产后劳伤腹中痛少腹拘急痛引腰背时自汗出当归肉桂甘草白芍药上四味切每服五钱水一盏半生姜五片枣一枚同煎至八分去渣热服空心食前芎归汤治胎前产后一切去血过多当归川芎上锉每服五钱水一盏半煎至八分去渣稍热服不拘时犀角饮子治产后亡津液虚损时自汗出发热困倦唇口干燥犀角麦门冬白术柴胡地骨皮枳壳甘草生地黄当归拣参茯苓黄芩黄上十三味为粗末每服三钱水一盏半浮小麦七十粒生姜三片煎至七分去渣温服食后牡丹皮散治产后寒热脐下疼痛烦躁神效牡丹皮地骨皮天台乌药海桐皮青皮陈皮上为末入研了没药二钱半再罗过每服二钱水一盏煎至七分如寒多热服热多寒服食前日三服忌生冷硬滑醋物枳壳丸治产后大小便涩滞木香枳壳麻仁大黄上为末炼蜜丸如桐子大每服三十丸温水送下食后如饭食不化亦宜服之通和汤治妇人乳痈疼痛不可忍者穿由甲川木通自然铜上为末每服二钱热酒调下食远服之针法治乳痈肿痛诸药不能止痛者三里穴针入五分其痛立止如神穴在膝下外两筋间举足取之涌泉散治妇人因气奶汁绝少瞿麦穗麦门冬王不留行紧龙骨穿山甲上五味为末每服一钱热酒调下后食猪蹄羹少许投药用木梳左右乳上梳三十来梳一日三服食前服三次羹汤投三次梳乳胜金丹治妇人吹奶极有效百齿霜上一味用无根水丸如桐子大每服三丸倒流水送下食后病左乳左卧右乳右卧温覆出汗倒流水法取水倾屋上流下是卷十八妇人门肠覃论治并方黄帝针经水胀篇云肠覃何如岐伯曰寒气客于肠外与卫相搏卫气不得荣因有所系瘕而内着恶气乃起肉乃生其始生者大如鸡卵稍以益大至其成如怀子之状久者离岁按之则坚推之则移月事以时下此其候也夫肠者大肠也覃者延也大肠以传导为事乃肺之府也肺主卫卫为气得热则泄得冷则凝今寒客于大肠故卫气不荣有所系止而结瘕在内贴着其延久不已是名肠覃也气散则清气聚则浊结为瘕聚所以恶气发起肉乃生小渐益大至期而鼓其腹则如怀子之状也此气病而血未病故月事不继应时而下本非胎娠可以此为辨矣露丸治寒伤于内气凝不流结于肠外久为瘕时作疼痛腰不得伸广术京三棱干漆川乌砂青皮雄黄茴香穿山甲轻粉麝香巴豆上除研药外将巴豆炒三棱广术二味深黄色去巴豆不用共为末入研药匀生姜汁打面煳丸如桐子大每服二十丸至三十丸姜汤送下酒亦得空心食前木香通气散治寒气结瘕腹大坚满痛不可忍木香戎盐京三棱浓朴枳实甘草干姜蓬术上八味为末每服三钱淡生姜汤调下食前卷十八妇人门石瘕论并治方黄帝针经水胀篇云石瘕何如岐伯曰石瘕生于胞中寒气客于子门子门闭塞使气不通恶血当泻而不泄以留止日久益大状如怀子月事不以时下皆生于女子可导而下之夫膀胱为津液之府气化则能出焉今寒客于子门则气必塞而不通血壅而不流以留止结硬如石是名石瘕也此病先气病而后血病故月事不来则可宣导而下出者也难经云任之为病其内苦结男子生七疝女子为瘕聚此之谓也非大辛之剂不能已也可服见丸见丸治寒气客于下焦血气闭塞而成瘕聚坚大久不消者附子鬼箭羽紫石英泽泻肉桂玄胡索木香槟榔血竭水蛭京三棱桃仁大黄上十三味除血竭桃仁外同为末入另研二味和匀用元浸药酒打煳丸如桐子大每服三十丸淡醋汤送下食前温酒亦得和血通经汤治妇人室女受寒月事不来恶血积结坚硬如石当归京三棱广术木香熟地黄肉桂红花贯众苏木血竭上十味除血竭外同为细末和匀每服三钱热酒一盏调下食前忌生冷及当风大小便和血通经丸治妇人经水凝滞不行腰背脐腹疼痛渐成血瘕芍药木香当归肉桂干添五灵脂大黄水蛭广术虻虫桃仁上为末醋煳丸如桐子大每服二十丸醋汤送下温酒亦得食前日进一服木香砂丸治妇人癖积聚血块刺痛脾胃虚寒宿食不消久不瘥者丁香木香砂干漆细墨大黄附子官桂乳香广术青皮京三棱没药巴豆霜猪牙皂角干姜上十六味除另研外同为末以好醋一升化开砂去了渣银石器内慢火熬次下巴豆霜大黄末熬成膏下前药末丸如麻子大每服三十丸温酒送下量虚实加减大便利为度血竭膏治妇人干血气不可不用也此药是妇人经水之仙药也大黄上为末用酽醋一升熬成膏丸如鸡头大每服一丸热酒化开临卧温服大便利一二行后红脉自下一方治经候闭塞不行亦治干血气斑蝥桃仁大黄上为末煳丸如桐子大温酒下五丸甚者十丸空心温服大便利一二行后红脉自下此药是妇人经水之仙药不可不用一法加虻虫半钱水蛭一钱云薹散治妇人室女血气刺痛不可忍者官桂没药云薹子良姜上为末每服二钱乳香酒调下热服无时卷十八妇人门崩漏带下胶艾汤治冲任虚损月水过多及妊娠胎动不安腹痛下坠阿胶川芎甘草当归艾叶白芍药熟地黄上锉每服五钱水一盏酒六分煎至八分去渣稍热服空心食前日三服甚者连夜并服伏龙肝散治经血崩下伏龙肝赤石脂熟地黄艾叶甘草肉桂当归干姜川芎麦门冬上十味锉每服五钱水一盏半入枣三个擘破煎至七分食前温服丁香胶艾汤治崩漏走下不止盖心气不足劳役过度及饮食不节所得经隔少时其脉两尺俱弦紧而洪按之无力其证自觉脐下如冰求浓衣被以御其寒白带白滑之物多间有如屋漏水下时有鲜血不多右尺时洪微也屋漏水暴下多者夫如屋漏水者黑物多而赤物少合而成也急弦脉见是寒多洪脉时见乃热少合而言之急弦者北方寒水多也洪脉时出者命门包络之火少也阿胶当归身生艾末川芎丁香末熟地黄白芍药上七味咀作一服水五盏先煎五味作二盏去渣入胶艾再煎至一盏空心食前热服柴胡调经汤治经水不止鲜红项筋急嵴骨强脑痛不思饮食羌活苍术柴胡本独活升麻当归葛根甘草红花上十味咀作一服水四盏煎至一盏去渣空心稍热服取微汗立止凉血地黄汤治妇人血崩不止肾水阴虚不能镇守包络相火故血走而崩也柴胡防风黄柏知母黄连本川芎升麻羌活生地黄当归尾黄芩细辛甘草荆芥穗蔓荆子红花上十七味咀作一服水二盏煎至一盏去渣稍热服空心食前益胃升阳汤治血脱益气古人之良法也先补胃气以助生发之气故曰阳生阴长用诸甘剂为之先务举世皆以为补气殊不知甘能生血此阳生阴长之理也故先理胃气人之身内谷气为宝白术黄甘草人参陈皮当归身炒曲柴胡升麻生黄芩上十味咀每服三钱或五钱视食加减之如吃食少已定三钱内更减之不可令胜食气每服水二盏煎至一盏去渣稍热服无时黄芩夏月每服中少加秋冬去之如腹中痛每服加芍药三分去皮中桂少许如渴或口干加葛根二分升阳举经汤治经水不调右尺脉按之空虚是气血俱脱也是大寒之证轻手按之脉数疾举指弦紧或涩皆阳脱之证阴火亦亡若见热证于口鼻眼兼之或渴此皆阴躁阳欲先去也当温之举之升之浮之燥之此法当大升浮血气而切补命门之下脱也黄白术当归身柴胡本防风羌活独活川芎地黄白芍甘草人参细辛黑附子肉桂桃仁红花上十八味咀每服三钱若病势稍缓当渐渐加之至半两止每服水三盏煎至一盏去渣空心食前稍热服备金散治妇人血崩不止香附当归尾五灵脂上为末每服五钱醋汤调空心服立效寸金散治妇人子肠下不收蛇床子韶脑葫芦巴紫梢花上四味为末每服五七钱水半碗淋洗之三二遍为效散全蝎上为末口噙水鼻内之立效加减四物汤治妇人冷热不调阴阳不分大小便相反四物汤益元散上和匀用水酒各半盏煎至八分去渣空心温服酒煮当归丸治疝白带下疰香港脚腰以下如在冰雪中以火焙炕重重浓绵衣盖其上犹寒冷不任此寒之极也面白如枯鱼之象肌肉如刀刮削瘦之峻速也小便不止与白带常流不禁固自不知觉面白目青如篮菜色目无所见身重如山行步欹侧不能安地腿膝枯细大便秘难口不能言无力之极食饮不下心下痞烦心中懊不任其苦面停垢背恶寒小便遗而不知此上中下三焦真气俱虚欲竭呕哕不止胃虚之极也其脉沉厥紧而涩按之空虚若脉洪大而涩按之无力犹为中寒况按之空虚者乎服此药忌湿面油腻生冷毒物当归良姜黑附子茴香上锉如麻豆大以好酒一升半同煮酒干为度炭火上焙干为细末后入玄胡全蝎柴胡木香黄盐升麻丁香甘草苦楝上为末与前四味末和匀酒煳丸如桐子大每服五七十丸淡醋汤送下空心食前升阳燥湿汤治白带下阴户痛控心而急痛身黄皮肤燥身重如山前阴中如冰冷柴胡白葵花防风良姜郁李仁甘草干姜生黄芩橘皮上九味咀分作二服水二盏煎至一盏去渣食前稍热服少顷以美膳压之当归附子汤治赤白带下脐下冷痛当归附子干姜良姜柴胡升麻蝎梢甘草炒盐黄柏上十味为粗末每服五钱水五盏煎至一盏去渣稍热服或为末酒煳丸亦得桂附汤治白带腥臭多悲不乐大寒肉桂附子黄芩知母上咀都作一服水二盏煎至一盏稍热服食远不思饮食加五味子三十个烦恼面上麻如虫行乃胃中元气极虚加黄人参各七分甘草炙三分升麻五分白芍药散治妇人赤白带下腹脐疼痛服半月见效白芍干姜上二件同为粗末炒黄色碾为细末每服二钱空心温米饮汤调下至晚又服火龙丹治妇人二气不和赤白带下白矾蛇床子上为末醋煳丸如鸡头大干胭脂为衣绵裹纳阴中卷十八灸妇人崩漏及诸疾血海二穴乃足太阴脾经在膝膑上内白肉际二寸中主女子漏下恶血月事不调逆气腹胀其脉缓者是也可灸三壮阴谷二穴乃足少阴肾之经在足内辅骨后大筋下小筋上按之应手屈膝取之主女子如妊娠赤白带下妇人漏血不止腹胀满不得息小便黄如蛊及治膝痛如锥刺不得屈伸舌纵涎下烦逆溺难小腹急引阴痛股内痛会阴一穴在两阴间主女子不月可灸三壮气冲二穴在归来下鼠鼷上一寸动脉应手宛宛中主妇人月水不利难产子上冲心痛不得息可灸七壮炷如小麦大水泉二穴在内踝下主妇人月事不利利即多心下满目不能远视腹中痛可灸五壮气海一穴在脐下一寸五分主妇人月事不调带下崩中因产恶露不止绕脐痛带脉二穴在季胁下一寸八分陷者宛宛中灸七壮主妇人不月及不调匀赤白带下气转连背引痛不可忍气门二穴在脐下三寸两傍各三寸灸五十壮治妇人产后恶露不止及诸淋炷如小麦大石关二穴在心下二寸两傍各五寸灸五十壮主产后两胁急痛不可忍阴交一穴在脐下一寸主女子月事不调带下及产后恶露不止绕脐冷疼灸百壮关元一穴在脐下三寸主妇人带下瘕因产恶露不止断产绝下经冷可灸百壮足下廉二穴在膝下三寸外廉两筋内举足取之主乳痈喉痹肿足跗不收可灸三壮承浆一穴在唇下灸五壮主妇人卒口噤语音不出风痫之疾凡妇人产后气血俱虚灸脐下一寸至四寸各百壮炷如大麦大元气自生卷十八灸妇人崩漏及诸疾中气不足治验佚庵刘尚书第五子太常少卿叔谦之内李氏中统三年春欲归宁父母不得情动于中又因劳役四肢困倦躁热恶寒时作疼痛不欲食食即呕吐气弱短促怠惰嗜卧医作伤寒治之解表发汗次日传变又以大小柴胡之类治之至十余日之后病证愈剧病家云前药无效莫非他病否医曰此伤寒六经传变至再经传尽当得汗而愈翌日见爪甲微青黑色足胫至腰如冰冷目上视而睹不转睛咽溢不利小腹冷气上冲心而痛呕吐不止气短欲绝召予治之予诊其脉沉细而微不见伤寒之证此属中气不足妄作伤寒治之发表攻里中气愈损坏证明矣太夫人泣下避席曰病固危困君尽心救治予以辛热之药咀一两作一服至夜药熟而不能饮续续灌下一口饮至半夜稍有呻吟之声身体渐温忽索粥饮至旦食粥两次又煎一服投之至日高众医皆至诊之曰脉生证回矣众喜而退后越三日太夫人曰病患大便不利或以用脾约丸润之可乎予曰前证用大辛热之剂阳生阴退而愈若以大黄之剂下之恐寒不协转生他证众以为不然遂用脾约丸二十丸润之至夜下利而行翌日面色微青精神困弱呕吐复作予再以辛热前药温之而愈矣故制此方温中益气汤附子干姜草豆蔻甘草益智仁白芍药丁香藿香白术人参陈皮吴茱萸当归上十三味咀每服五钱水二盏煎至一盏去渣温服食前病势大者服一两重论曰内经云寒淫于内治以辛热佐以苦甘温附子干姜大辛热助阳退阴故以为君丁香藿香豆蔻益智茱萸辛热温中止吐用以为臣人参当归白术陈皮白芍药炙甘草苦甘温补中益气和血脉协力用以为佐使矣卷十八灸妇人崩漏及诸疾胀治验范郎中夫人中统五年八月二十日先因劳役饮食失节加之忧思气结病心腹胀满旦食则呕暮不能食两胁刺痛诊其脉弦而细黄帝针经五乱篇云清气在阴浊气在阳乱于胸中是以大内经曰清气在下则生飧泄浊气在上则生胀此阴阳返作病之逆从也至夜浊阴之气当降而不降胀尤甚又云脏寒生满病大抵阳主运化精微聚而不散故为胀满先灸中脘穴乃胃之募引胃中生发之气上行次以此方助之木香顺气汤苍术吴茱萸木香浓朴陈皮姜屑当归益智仁白茯苓泽泻柴胡青皮半夏升麻草豆蔻上十五味咀作一服水二盏煎至一盏去渣稍热服食前忌生冷硬物及怒气数日良愈论曰内经云留者行之结者散之以柴胡升麻苦平行少阳阳明二经发散清气营运阳分故以为君生姜半夏豆蔻益智辛甘大温消散大寒故以为臣浓朴木香苍术青皮辛苦大温通顺滞气当归陈皮人参辛甘温调和荣卫滋养中气浊气不降以苦泄之吴茱萸苦热泄之者也气之薄者阳中之阴茯苓甘平泽泻咸平气薄引导浊阴之气自上而下故以为佐使也气味相合散之泄之上之下之使清浊之气各安其位也卷十八灸妇人崩漏及诸疾疝气治验赵运使夫人年五十八岁于至元甲戌三月中病脐腹冷疼相引胁下痛不可忍反复闷乱不得安卧予以当归四逆汤主之先灸中庭穴当归四逆汤治脐腹冷痛相引腰胯而痛当归尾附子官桂茴香柴胡芍药茯苓玄胡索川楝子泽泻上十味咀作一服水二盏半煎至一盏去渣温服空心食前数服而愈论曰难经云任之为病内结七疝此寒积所致也内经云寒淫于内治以辛热佐以苦温以附子官桂甘辛大热助阳退阴用以为君玄胡茴香辛温除下焦虚寒当归辛温和血止痛故以为臣芍药之酸寒补中焦之气又防热药损其肝温泽泻咸平茯苓甘平去膀胱中留垢川楝子苦寒酒煮之止痛又为引用乃在下者引而竭之之意也柴胡苦平行其本经故以为使也中庭一穴在膻中下一寸六分陷者中任脉气所发可灸五壮针入三分或灸二七壮三七壮效卷十九小儿门时气温疫外伤风寒升麻葛根汤治大人小儿时气温疫头痛发热肢体烦疼升麻甘草白芍药葛根上四味锉碎每服三钱水一盏半煎八分稍热服不以时日二三服惺惺散治小儿风热疮疹伤寒时气头痛壮热目涩多睡咳嗽喘粗鼻塞清涕人参细辛栝蒌根茯苓白术甘草桔梗上七味为末每服一钱水一小盏入薄荷三叶同煎至四分温服如要和气入生姜煎服不以时一法加防风川芎各一分同煎人参生犀散解小儿时气寒壅咳嗽痰逆喘满心忪惊悸脏腑或秘或泻调胃进食又主一切风热服寻常凉药即泻而减食者前胡杏仁桔梗人参甘草上为粗末每服二钱水一盏煎至六分去渣温服食后大青膏治伤风吐泻身温凉热天麻白附青黛蝎尾天竺黄乌梢蛇肉麝香朱砂上再研细和匀生蜜和成膏每服半皂角子大至一皂角子大月中儿粳米大同牛黄膏温薄荷水化一处服之五岁以上同甘露散服之天麻防风丸治一切惊风身体壮热多睡惊悸手足抽掣痰涎不利及风温邪热干蝎白僵蚕天麻防风人参朱砂雄黄麝香甘草牛黄上十味为末蜜丸桐子大每服一丸至二丸薄荷汤化下不以时涂囟法治伤寒麝香牛黄青黛蜈蚣蝎尾薄荷上同研匀熟枣肉剂成膏新绵上涂匀贴囟上四方可出一指许火上炙手热频熨百日里内外儿可用此涂浴体法青黛天麻乌梢肉蝎尾朱砂白矾麝香上七味同研匀入白矾末三钱和匀每用三钱水三碗桃枝一握并叶五七枚同煎十沸温热得所浴之勿浴背上紫霜丸治乳哺失节宿滞不化胸膈痞满呕吐恶心或大便酸臭乳食不消代赭石赤石脂杏仁巴豆上为末和匀汤浸蒸饼丸如黄米大儿生三十日外可服一丸一岁至三岁可服二丸至三丸皂角子煎汤送下米饮亦得微利为度未利再服更量虚实加减消积丸砂仁丁香乌梅巴豆上为末煳丸如黍米大三岁以上三五丸以下二三丸温水送下无时浓肠丸治小儿失乳以食饲之未有食肠不能克化而生腹胀四肢瘦弱或病色无常苍术神曲大麦橘皮半夏枳实人参浓朴青皮上为末煳丸如麻子大每服二十丸温水送下食前忌饱食卷十九小儿门五脏热及肌热泻青丸治肝热生风一名泻肝丸若斑后眼有翳膜亦可服汤使同微利为度当归川芎草龙胆羌活山栀仁川大黄防风上为末炼蜜丸如鸡头大每服一丸至二丸煎竹叶汤同砂糖化下钱氏导赤散治大人小儿小便赤涩脐下满痛木通生甘草生干地黄上咀每服三钱水一盏竹叶少许煎至六分温服不以时泻黄散治脾热目黄口不吮乳甘草石膏山栀仁防风藿香上锉用蜜酒微炒香为细末每服一钱至二钱水一盏煎至五分温服清汁无时泻白散治肺热盛桑白皮地骨皮甘草上为末每服二钱水一中盏粳米百粒煎至六分食后温服之地骨皮散治虚热潮作亦治伤寒壮热及余热人参知母赤茯苓柴胡甘草地骨皮半夏上七味为末每服二钱水一盏生姜三片煎至六分去渣温服食后量大小加减生犀散治小儿骨蒸肌热瘦悴颊赤口干日晚潮热夜有盗汗五心烦热生犀地骨皮赤芍药柴胡干葛甘草上为粗末每服一二钱水一盏煎至七分去渣食后温服大小加减卷十九小儿门云岐子论宣风泻白散云岐子云钱氏用宣风散三味俱无治风之药惟有治风之名合加防风一味譬如用军先锋辨证以大便飧泄为热大便散中有结以宣风散下太过为寒各认其寒热而再详合用药耳泻白散三味亦无泻肺之理合加黄连一味为泻肺是也内经云肺苦气上逆急食苦以泻之由是钱氏自言兼煎入脏君臣药是包藏其法而言之也卷十九小儿门喘促胸痹夺命散治肺胀喘满胸高气急两胁扇动陷下作坑两鼻窍张闷乱嗽渴声嗄不鸣痰涎潮塞若不急治死在旦夕川大黄白牵牛黑牵牛大槟榔上为末三岁儿服二钱冷浆水调下涎多加腻粉少许利下涎为度出杨氏极济方无价散治风热喘促闷乱不安辰砂轻粉甘遂上为末每服一字温水少许滴下小油一点抄药在上沉下去脚以浆水灌之立效如神卷十九小儿门阎孝忠辨急慢惊风小儿急慢惊风者古无之惟曰阴阳痫所谓急慢惊者后世名之耳正如赤白痢之类是也阳动而速故阳病曰急惊阴静而缓故阴病曰慢惊此阴阳虚实寒热之别治之不可误也急惊由有热热即生风又或因惊而发则目为连札潮涎搐搦身体与口中气皆热及其发定或睡起即了了如故此急惊证也当其搐势渐减时与镇心治热之剂一二服候惊势已定须臾以药下其痰热利下痰热心神安宁即愈慢惊得于大病之余吐泻之后或误取转致脾胃虚损风邪乘之似搐而不甚搐此名螈似睡而精神慢四肢与口中气皆冷睡中露睛或胃痛而啼哭如鸦声此证已危盖脾胃虚损故也卷十九小儿门洁古老人辨急慢惊风急惊阳证小儿咳嗽痰热积于胸膈属少阳诸腑受病也谓热即生风或因闻大惊而作谓东方震卦得火气而发搐火本不动焰须风而动当用利惊丸与导赤散泻青丸地黄丸搐止服安神丸慢惊阴证小儿吐泻病久脾胃虚损大便下痢当去脾胃间风先以宣风散导之后用使君子丸益黄散其痢即止若不早治即成慢惊螈者似搐而不甚搐脾胃虚损致被肝木所乘属诸脏受病也用温补羌活膏主之卷十九小儿门急惊利惊丸天竺黄青黛轻粉黑牵牛上同研匀炼蜜丸如豌豆大一岁儿一丸薄荷温水化下食后服地黄丸治肾虚熟地黄山药山茱萸白茯苓泽泻牡丹皮上六味为末炼蜜丸如桐子大三岁以下一二丸或三丸温水化下食前服安神丸治心虚疳热面黄颊赤壮热惊啼山药麦门冬马牙硝甘草白茯苓寒水石朱砂龙脑上为末炼蜜丸如鸡头大每服半丸砂糖水化下不拘时妙香丸治小儿惊痫巴豆牛黄龙脑腻粉麝香辰砂金箔上合研匀炼黄蜡六两入白沙蜜三分同炼令匀为丸每两作三十丸小儿惊痫急慢惊风涎潮搐搦蜜汤下绿豆大二丸小抱龙丸治小儿伤风瘟疫身热昏睡气粗喘满痰实壅嗽及惊风潮搐中暑天竺黄雄黄辰砂麝香天南星上为末煮甘草膏子和丸如皂子大每服一丸温水化下一法用浆水或新汲水浸南星三日侯透软煮三五沸取出乘软切去皮只取白软者薄切焙干炒黄色取末八两甘草一两半拍破用水二碗浸一宿慢火煮至半碗去渣渐渐洒入天南星末慢研之令甘草水浸入余药亦治室女白带伏暑用盐少许细嚼一二丸新水送下镇肝丸治小儿急惊风目直上视抽搐昏乱不省人事是肝经风热也当归天竺黄生地黄川芎竹叶龙胆草防风川大黄川羌活上九味为末炼蜜丸如鸡头大每服二丸砂糖水化下无时大人服镇肝丸三五丸次服天麻散天麻散治小儿急慢惊风其效如神及大人中风涎盛半身不遂言语难不省人事半夏老生姜白茯苓白术甘草天麻上锉用水一盏瓷器内同煮水干焙为末每服一钱半生姜枣汤调下无时大人三钱灸法治小儿急惊风前顶一穴在百会前一寸若不愈须灸眉头两处及鼻下人中一穴各三壮炷如小麦大卷十九小儿门慢惊宣风散甘草橘皮牵牛槟榔上为末二三岁儿每服半钱蜜汤调下年以上者一钱食前服使君子丸治小儿五疳脾胃不和心腹满时复疼痛不进饮食使君子浓朴陈皮川芎上为末炼蜜丸如皂角子大三岁以上一丸以下半丸陈米饮化下大治小儿腹痛羌活膏治脾胃虚肝气热盛而生风或取转过多或吐泻后为慢惊者用无不效天麻人参羌活川芎赤茯苓白附子沉香木香母丁香藿香肉豆蔻麻黄干葛川附子真珠末麝香牛黄雄黄辰砂干蝎白僵蚕白花蛇轻粉龙脑上同为末入研药和匀炼蜜和成剂旋丸如大豆大每服一二丸食后煎薄荷汤化下或麦门冬汤亦得实热急惊勿服性温故也钩藤饮子治吐泻脾胃气弱虚风慢惊人参蝉壳蝎尾麻黄防风白僵蚕天麻麝香钩藤甘草川芎上为末每服二钱水一盏煎至六分温服量大小加减寒多者加附子末半钱无时异功散温中和气治吐利不思食凡治小儿虚冷病先与数服以正其气人参茯苓白术甘草陈皮上为细末每服二钱水一盏生姜二片枣子二个煎至七分食前温服量多少与之大人小儿口噤牙关不开服诸药不效者此药用之立开以生天南星末一钱脑子少许相和研匀用指蘸生姜自然汁药于左右大牙根上擦之便开神效卷十九小儿门灸慢惊风及脐风撮口癫痫风痫惊痫等疾小儿慢惊风灸尺泽穴各七壮在肘中横纹约上动脉中炷如小麦大初生小儿脐风撮口灸然谷穴三壮在内踝前起大骨下陷中针入三分不宜见血立效小儿癫痫螈嵴强互相引灸长强穴三十壮在嵴底端趺地取之乃得小儿癫痫惊风目眩灸神庭一穴七壮在鼻上入发际五分小儿风痫先屈手指如数物乃发也灸鼻柱主发际宛宛中灸三壮炷如小麦大小儿惊痫先惊怖啼叫乃发也后灸顶上旋毛中三壮及耳后青丝脉炷如小麦大卷十九小儿门癖积疳瘦烧青丸治小儿食癖乳癖每日午后发寒热咳嗽胁下结硬并皆治之玄精石轻粉粉霜砂上先将砂研细入三味研匀更入寒食面一钱半研匀滴水和成饼再用面裹了慢火内煨黄取出去面将药饼再研为细末滴水和丸如黄米大一岁五丸二岁十丸夜卧温浆水送下至天明取下恶物是效如不下渐加丸数如奶癖未消尽隔三两日又一服癖消尽为度三棱煎丸治小儿食饮过多痞闷疼痛食不消化久而成癖也此药并治妇人血积血块广术三棱大黄上将大黄银石器内以好醋渍令平慢火熬可以二味为丸如麻子大或绿豆大每服十丸至二十丸食后温水送下虚实加减大人如桐子大每服四十丸青礞石丸治小儿奶癖硫黄青礞石五灵脂锅底墨白丁香上为末米饭为丸如绿豆大捻作饼子每服三十饼子温水送下食前鳖甲猪肚丸治癖积发热柴胡黄连鳖甲枳实木香青皮上入干青蒿七钱同为末以猪肚一个去脂盛药蒸熟同捣和为丸如桐子大每服一二十丸煎人参汤送下食后克效圣饼子治癖积陈皮巴豆香附子广术京三棱上为末煳丸如绿豆大捻作饼子每服三十饼子温水送下广术化癖丸治乳食不消心腹胀满壮热喘粗呕吐痰涎肠鸣泄利米谷不化完出下痢赤白腹痛里重及食癖乳癖气痞气并皆治之朱砂当归代赭石枳壳广术京三棱麝香巴豆霜木香上为末入研药匀煳丸如麻子大一岁儿二丸温米汤送下食后量虚实大小加减橘皮丸治癖积坚硬不消陈橘皮巴豆上将橘皮锉碎以巴豆同炒令重黄色拣去巴豆不用只捣陈皮为末软烂饭研为丸如绿豆大每服二十丸生姜汤送下食前量儿岁数旋丸大小加减广术溃坚丸治小儿癖积腹胁满发热咳嗽喘促不思饮食木香青皮陈皮广术乌梅京三棱大椒巴豆上八味为末煳丸如麻子大每服五七丸温米汤饮送下食远量小儿大小为丸加减服圣效透肌散治小儿奶癖食癖时发寒热咳嗽胁下坚硬结块桑皮荆芥雄黄粉霜蒺藜当归砂豆蔻穿山甲轻粉海金砂上十一味除研药外余拣净为末入研药和匀令将独科蒜去皮研如泥入头醋和如稀煳调药如膏约癖积大小摊在纸上贴病处用新绵一叶覆之以三紧系待一二时辰觉疼痛无妨只待口鼻内蒜香为度其效不可具述癖消为度赵黄姑十三岁癖积甚大以至危笃予以此贴之得效如神中脘一穴章门二穴专治小儿癖气久不消者中脘从下取病儿四指头是章门在大横骨外直脐季胁端侧卧屈上足举臂取之各灸七壮脐后嵴中灸二七壮禹讲师用灸之经验脾俞二穴治小儿胁下满泻痢体重四肢不收癖积聚腹痛不嗜食痰疟寒热又治腹胀引背食饮不多渐渐黄瘦在第十一椎下两旁相去各一寸五分可灸七壮若黄胆者可灸三壮卷十九小儿门癖积治验真定总管董公长孙年十一岁病癖积左胁下硬如覆手肚大青筋发热肌热咳嗽自汗日晡尤甚牙疳臭恶宣露出血四肢困倦饮食减少病甚危笃召太医刘仲安先生治之约百日可愈先与沉香海金砂丸一服下秽物两三行次日合塌气丸服之十日复以沉香海金砂丸再利之又令服塌气丸如此互换服至月余其癖减半未及百日良愈近年多有此疾服此愈之者多录之以救将来之病者也塌气丸治中满下虚单腹胀满虚损者陈皮萝卜子木香胡椒草豆蔻青皮蝎梢上为末煳丸如桐子大每服三十丸米饮下食后日三服白粥百日重者一年小儿丸如麻子大桑白皮汤下十丸日三服大人丸如桐子大每服四十丸如阴囊洪肿冰冷用沧盐干姜白面为末各三钱水和膏子摊纸上涂阴囊上卷十九小儿门疳瘦丹砂丸治小儿五疳八痢麝香朱砂青黛丁香肉豆蔻没石子上用干大虾蟆一个去头足酥炙黄同为末煳丸绿豆大每服三十丸米饮下空心服神效豆蔻丸治小儿脾疳瘦弱或泄利无度神曲麦肉豆蔻黄连芦荟使君子上为末猪胆汁丸如黍米大或桐子大每服二三十丸米饮送下空心食前芦荟丸治小儿脾疳瘦弱面色痿黄芦荟蟾酥麝香朱砂黄连槟榔鹤虱使君子肉豆蔻上为末煳丸如绿豆大每服三十丸温水送下空心食前肥儿丸治小儿蒸热腹胁胀满面色痿黄饮食迟化大小便不调麦炒川黄连大芜荑神曲胡黄连上为末猪胆汁丸如麻子大米饮送下三十丸食前乳母忌酒面生冷橘连丸治疳瘦久服消食和气长肌肉陈皮黄连上为末另研麝香半钱和匀用猪胆七个分药入胆内浆水煮候临热时以针微札破以熟为度取去粟米丸如绿豆大每服十丸米饮下量大小加减之黄帝疗小儿疳瘦脱肛体瘦渴饮形容瘦瘁诸方不瘥者尾翠骨上三寸陷中灸三壮炷如小麦大岐伯云兼三伏内用柳水浴孩儿正午时灸之当自灸之后用帛子拭见有疳虫随汗出此法神效不可具述章门二穴治小儿身羸瘦贲豚腹胀四肢懈惰肩背不举根据前禹讲师灸癖处取之卷十九小儿门咳嗽辰砂半夏丸治小儿肺壅痰实咳嗽喘急胸膈痞满心忪烦闷朱砂五灵脂葶苈杏仁半夏上为末姜汁煮面煳为丸如小麻子大每服五七丸淡姜汤下食后润肺散治小儿寒壅相交肺气不利咳嗽喘急语声不出痰涎壅塞胸膈烦满鼻塞清涕咽喉干痛贝母杏仁麻黄人参阿胶桔梗陈皮甘草上粗末每服一钱水一盏煎至六分去渣温服食后人参半夏丸治肺胃受冷咳嗽气急胸膈痞满喉中呀呷呕吐涎沫乳食不下半夏浓朴丁香陈皮人参细辛上为末姜汁煳丸麻子大三岁儿每服二十丸姜汤下食后服量儿大小加减涂唇膏治襁褓小儿咳嗽吐乳久不愈石燕子上一味为末每用一捻蜜少许调涂儿唇上日三五次不拘奶食前后卷十九小儿门吐泻痢疾丁香散治胃虚气逆呕吐不止人参丁香藿香上为末每服一钱水半盏煎五七沸入乳汁少许去渣稍热服不以时玉露散治小儿吐泻石膏寒水石甘草上为末每服一字或半钱一钱温汤调下食后立夏以后立秋以前宜用余月不可用益黄散治小儿脾胃虚弱腹痛泄痢丁香陈皮甘草诃子青皮上为细末每服一钱水七分盏煎至五六分食前服豆蔻散治吐利腹胀烦渴小便少肉豆蔻丁香桂府滑石舶上硫黄上为末每服一字至半钱米饮汤调下无时白术丁香散治小儿吐利不止烦渴小便少丁香白术舶上硫黄肉豆蔻人参桂府滑石上为末大人每服二钱小儿一钱温米饮调下食前立效散治一十六般风及热吐不止累经效川甜硝桂府滑石末上二味研匀每服半钱浆水少许生油一两点打匀同调服极者三服必愈大人每服一钱忌生鱼果实玉液散治小儿呕逆吐利霍乱不安烦躁不得卧及腹胀小便赤烦渴闷乱或伤寒疟病丁香藿香桂府滑石上为末每服一钱清泔水半盏调下冷服大人霍乱吐利水打腊茶清下三钱立效如圣丸治冷热疳泻胡黄连川黄连白芜荑使君子麝香干虾蟆上为末与虾蟆膏子为丸如麻子大每服一二丸人参汤下二三岁儿六七丸以上十丸十五丸中庭一穴治小儿吐乳汁灸一壮在膻中穴下一寸陷中炷如小麦大豆寇香连丸治泄泻不拘寒热赤白阴阳不调腹痛肠鸣此方用之如神黄连南木香肉豆蔻上为末粟米饭丸如米粒大每服十丸至二十丸米饮下日夜各四五服食前白附子香连丸治肠胃气虚暴伤乳哺冷热相杂下痢赤白里急后重腹中撮痛日夜频并乳食减少木香黄连白附子尖上为末粟米饭丸如绿豆大或黍米大每服十丸至二三十丸食前清米汤送下日夜各四五服小香连丸治冷热腹痛水谷痢滑肠黄连木香诃子肉上为末粟米饭丸如绿豆大米饮下每服十丸至三五十丸食前频服之没石子丸治泄泻白痢及疳痢滑肠腹痛木香黄连诃子没石子肉豆蔻上为末饭和丸如麻子大米饮下十五丸量儿大小加减食前服之赤石脂散治小儿因痢后努躯气下推出肛门不入赤石脂伏龙肝上为末每用半钱敷肠头上每日三次用之岐伯灸法疗小儿脱肛泻血秋深不效灸龟尾一壮如小麦大乃嵴端穷骨也小儿脱肛灸脐中三壮千金云随年壮小儿脱肛久不瘥及风痫中风角弓反张多哭语言不择发无时节盛则吐沫灸百会穴七壮在鼻直入发际五寸顶中央旋毛中可容豆炷如小麦大卷十九小儿门杂证诸方黄散治虚热盗汗牡蛎黄生地黄上为末每服一二钱水一盏小麦二三十粒煎至七分去渣食后温服猪尾膏治疮倒靥黑陷用小猪尾刺血三五点入生脑子少许研匀新汲水调下立效治斑后小儿眼有翳膜煎竹叶汤同砂糖化下泻青丸三丸微利为度白菊花散治疹痘疮后眼内生翳膜者病浅二十日见效深者一月必效一日吃三服白菊花绿豆皮谷精草上为末每服一钱干柿一个生粟米泔一盏熬米泔尽将柿去蒂核食之无时黄连散治小儿眉癣黄连大黄黄芩密陀僧百药煎轻粉上为极细末每用不以多少油蜜调擦神效沥青膏治小儿粘疮黄蜡沥青园葵子黄丹上为末小油三两熬擦不须洗绛玉散治小儿头上并身上湿疳时复痒痛皮肤湿烂久不愈黄丹绿豆粉上为末清油调鸡翎扫于疮上后糁胜金散覆之大有神效胜金散石膏黄芩上为末先擦了绛玉散后不以多少覆之神效千金膏治腊姑如神一名蝼蛄又治多日诸般恶疮沥青黄蜡散绿上先用小油三两熬温入沥青黄蜡化开搅匀入散绿取下火搅匀滤入水中瓷器内收之每用时将药入水捻作饼于绯绵上贴之软青膏治一切风热疮又治小儿头疮沥青黄蜡芝麻油巴豆上先将沥青麻油黄蜡熬成汁次入巴豆不住手搅候巴豆焦黑去巴豆不用次入腻粉二钱再搅极匀放冷敷疮上神良羊蹄散治小儿顽癣久不瘥白矾羊蹄根上二味烂研入米醋小半盏同擦不住擦之后觉癣极痒至痛即止隔日洗去再擦麝香散治小儿口疳唇齿皆蚀损臭烂砂砒麝香上各研细和匀先以帛抹口每用少许糁之应是口齿疳疮皆可用不可咽了咽了只是吐入耳用之无有不效大人用一字卷十九小儿门小儿季夏身热痿黄治验一小儿身体蒸热胸膈烦满皮肤如渍橘之黄眼中白睛亦黄筋骨痿弱不能行立此由季夏之热加以湿气而蒸热搏于经络入于骨髓使脏气不平故脾遂乘心湿热相和而成此疾也盖心火实则身体蒸热胸膈烦满脾湿胜则皮肤如渍橘之黄有余之气必乘己所胜而侮不胜是肾肝受邪而筋骨痿弱不能行立内经言脾热者色黄而肉蠕动又言湿热成痿信哉斯言也此所谓子能令母实实则泻其子也若脾土退其本位肾水得复心火自平矣又内经曰治痿独取于阳明正谓此也予用加减泻黄散主之加减泻黄散此药退脾土复肾水降心火黄连茵陈黄柏黄芩茯苓栀子泽泻上咀都作一服水一大盏煎至六分去渣稍热服后一服减半待五日再服而良愈论曰内经云土位之主其泻以苦又云脾苦湿急食苦以燥之故用黄连茵陈之苦寒除湿热为君肾欲坚急食苦以坚之故以黄柏之苦辛寒强筋骨为臣湿热成烦以苦泻之故以黄芩栀子之苦寒止烦除满为佐湿淫于内以淡泄之故以茯苓泽泻之甘淡利小便导湿热为使也卷二十杂方门八毒赤丸治鬼疰病入国信副使许可道至雄州请予看脉予诊之脉中乍大乍小乍短乍长此乃血气不匀邪气伤正本官说在路到邯郸驿中夜梦一妇人着青衣不见面目用手去胁下打了一拳遂一点痛往来不止兼之寒热而不能食乃鬼击也予曰可服八毒赤丸本官言尝读名医录中见李子豫八毒赤丸为杀鬼杖予遂与药三粒临卧服明旦下清水二斗立效又进白海青陈庆玉第三子因昼卧于水仙庙中梦得一饼食之心怀忧思心腹痞满饭食减少约一载有余渐渐瘦弱腹胀如蛊屡易医药及师巫祷之皆不效又不得安卧召予治之予诊之问其病始末因思之此疾既非外感风寒又非内伤生冷将何据而医予思李子豫八毒赤丸颇有相当遂合与五七丸服之下清黄涎斗余渐渐气调而以别药理之数月良愈不二年身体壮实如故故因录之此药可谓如神合时宜斋戒沐浴净室志心修合雄黄矾石朱砂附子藜芦牡丹皮巴豆蜈蚣上八味为末炼蜜丸如小豆大每服五七丸冷水送下无时蝉花散治夏月犬伤及诸般损伤蛆虫极盛臭恶不可近者晋州吴权府佃客五月间收麦用骡车搬载一小引头被一骡跑倒又咬破三两处痛楚不可忍五七日脓水臭恶难近又兼蛆蝇极盛药不能救无如之何卧于大门外车房中一化饭道人见之云我有一方用之多效我传与汝修合既得方合服之蛆皆化为水而出蝇亦不敢近又以寒水石为末敷之旬日良愈众以为神故录之蝉蜕青黛华阴细辛蛇蜕皮上为末和匀每服三钱酒调下如驴马牛畜损伤成疮用酒灌之如犬伤用酵子和与吃蛆皆化为水蝇不敢再落又以生寒水石末干掺上定风散治风狗咬破先口含浆水洗净用绵子干贴药更不再发无脓大有神效凡恶犬伤人咬破或一年二年三年四五年至七八年被犬伤咬破处或发疼痛或先发憎寒或甚至发风遍身搐搦数日不食而死十死八九余亲见死者数人此药但凡犬伤咬破无有不愈防风天南星上为细末干上药更不再发无脓不可具述治食诸鱼骨鲠久而不出以皂角末少许吹入鼻中得嚏鲠出多效乌白散治蝎螫痛不可忍乌鱼骨白矾上同为极细末不以多少搐鼻如在右者左鼻孔内搐之在左者右鼻搐之雄黄消毒膏治蝎螫痛不可忍矾雄黄信巴豆黄蜡上为末熔开蜡入药末在内搅匀为铤子如枣子大每用时将铤子于热焰上炙开滴于患处其痛立止圣核子治蛇咬蝎螫大有神效五月五日不闻鸡犬及孝子妇人见之修合雄黄信皂角子巴豆耳塞麝香上为末入在合子内封之用时针挑出上病处复生散治卒病死压死溺死一切横死但心头温者救之半夏上一味为细末心头温者用一字许吹入鼻中立活良法衣香方茅香零陵香香百芷甘松檀香三赖上件为粗末入麝香少许和匀以绢囊盛之八白散治劳汗当风寒薄为郁乃痤及点之类白丁香白芨白僵蚕白牵牛杜蒺藜新升麻三赖子白蔹白芷白附子白茯苓上为末至夜津调涂面明旦以莹肌如玉散洗之莹肌如玉散治点粉刺之类并去垢腻润泽肌肤楮实白芨升麻甘松白丁香连皮砂仁糯米三赖子绿豆皂角上七味为末入糯米绿豆皂角末一处搅匀用之神效面油摩风膏麻黄升麻防风白蔹羌活白芨上六味入檀香当归身各一钱用小油半斤银石器内用绵子同包定入油中熬之得所澄净去渣入黄蜡一两麝香少许熬烊为度干洗头药方甘松川芎百药煎薄荷白芷五倍子藿香茅香草乌头上为末不以多少干洗头发出油龙粉散龙骨乌鱼骨定粉滑石风化锻石上捣为末如冬月用以热砖上爆或炕上夏月用日头炙只用风化锻石一味亦得曾试有验出油白粉散白石脂为末有油处掺定用纸隔熨斗熨之颜色衣服亦不改色取字法砂瓦粉白龙骨木贼密陀僧白石脂桑柴灰信上为细末先湿字后掺药末以熨斗熨之干随落卷二十针法门癸丑岁与窦子声先生随驾在瓜忽都田地里住冬与先生讲论因视见流注指要赋及补泻法用之多效今录于此使先生之道不泯云云流注指要赋题辞望闻问切惟明得病之源补泻迎随揭示用针之要予于是学始迄于今虽常覃思以研精竟未钩玄而赜隐俄经传之暇日承外舅之训言云及世纷孰非兵扰其人也神无根据而心无定或病之精必夺而气必衰兼万国因乱而隔殊医物绝商而那得设方有效历市无求不若砭功立排疾势乃以受教遂敏求师前后谨十七年晓会无一二辈后避屯于蔡邑方获诀于李君斯人以针道救疾也除疼痛于目前愈瘵疾于指下信所谓伏如弩应若发机万举万全百发百中者也加以好生之念素无窃利之心尝谓予曰天宝不泄于非人圣道须传于贤者仆不自揆遂伸有求之恳获垂无客之诚授穴之秘者四十有三疗疾而弗瘳者万千无一遂铭诸心而着之髓务极其困而扶其危而后除疼痛迅若手拈破结聚涣如冰释夫针也者果神矣哉然念兹穴俞而或忘借其声律则易记辄裁入韵赋就一篇讵敢匿于己私庶共传于同志壬辰重九前二日谨题卷二十针法门流注指要赋必欲治病莫如用针巧运神机之妙工开圣理之深外取砭针能蠲邪而扶正中含水火善回阳而倒阴原夫络别支殊经交错综或沟池溪谷之歧异或山海邱陵而隙共斯流派以难揆在条纲而有统理繁而味纵补泻以何功法捷而明自迎随而得用且如行步难移太冲最奇人中除嵴膂之强痛神门去心性之呆痴风伤项急便求于风府头晕目眩要觅于风池耳闭须听会而治也眼疼必合谷以推之胸结身黄取涌泉而即可脑昏目赤泻攒竹以偏宜若两肘之拘挛仗曲池而平扫四肢之懈惰凭照海以消除牙齿痛吕细堪治颈项强承浆可保太白宣通于气冲阴陵开通于水道腹而胀夺内庭兮休迟筋转而疼泻承山而在早大抵脚腕痛昆仑解愈昆仑膀胱经在足外踝后跟骨上陷中股膝痛阴市能医痫发癫狂兮凭后溪而疗理疟生寒热兮仗间使以扶持期门罢胸满血膨而可已劳宫退胃翻心痛以何疑稽夫大敦去七疝之偏坠王公谓此三里却五劳之羸瘦华老言斯固知腕骨祛黄然谷泻肾行间治膝肿腰疼尺泽去肘疼筋紧目昏不见二间宜取鼻窒无闻迎香可引肩井除两臂湿痛难任丝竹疗偏头疼痛不忍咳嗽寒痰列缺堪凭眵冷泪临泣尤准髋骨将腿疼以祛残肾俞把腰疼而泻尽以见越人治尸厥于维会随手而苏文伯泻死胎于阴交应针而陨所谓诸痛为实但麻曰虚实则自外而入也虚则自内而出欤是故济母而裨其不足夺子而平其有余观二十七之经络一一明辨据四百四之疾证件件皆除故得夭枉都无跻斯民于寿域几微以判彰往古之玄书抑又闻心胸病求掌后之大陵肩背痛责肘前之三里冷痹肾败取足阳明之土连脐腹痛泻足少阴之水嵴间心后者针中渚而立痊胁下肋边者刺阳陵而即止头项痛拟后溪以安然腰脚疼在委中而已矣夫用针之士于此理苟能明焉收祛邪之功而在乎捻指卷二十针法门离合真邪说古有离合真邪云者盖圣人欲使其真邪相离而勿合之谓也若邪入于真则真受其蠹而不遂其纯一之真真之不遂则其所谓真也罹害有不可言者真被乎邪窃其柄而肆其横逆邪既横逆则其为患复可胜言哉呜唿真邪之不可合也如此胡为真胡为邪真之为言也天理流行付与万物万物得以为生者皆真也圣人保之如持盈邪之为言也天地间非四时五行之正气而差臻迭至者皆邪也圣人避之犹矢石其防微杜渐之严如是渊有旨哉盖真立则邪远邪厉则真残邪固可除真尤宜养养真之道无须异求但饮食男女节之以限风寒暑湿御之以时复能实慈恕以爱人虚中襟而应物念虑必为之防举止必为之敬如斯内外交养周备则吾之生不永生而生不期寿而寿矣不然摄养少或不严则六邪乘隙竞入诸疾交生众害并作则吾之真所能存者几希故圣人忧之揆度权衡机宜所在示之以克邪之方使屏之如沃雪拔刺而无遗者以此古人有云树德务滋除恶务本亦此意也然去邪之方经旨俱存再拜遗诠敬为节录卷二十针法门针有补泻法帝问邪气在经其病何如取之奈何对曰邪之在经如水得风波涌陇起其行脉中循循然其中手也时大时小动无常处在阴与阳不可为度卒然逢之早遏其路吸则内针无令气忤静以久留无令邪市吸则转针以得气为故候唿引针唿尽乃去大气皆出故命曰泻帝曰不足者补之奈何必先扪而循之切而散之推而按之弹而之爪而下之通而取之外引其门以闭其神唿尽内针静以久留以气至为故如待所贵不知日暮其气以至过而自缓候吸引针气不得出各在其处推阖其门令神气存大气留止故命曰补泻法先以左手揣按得穴以右手置针于穴上令病患咳嗽一声捻针入腠理得穴令病患吸气一口针至六分觉针沉涩复退至三四分再觉沉涩更退针一豆许仰手转针头向病所以手循经络循扪至病所气至病已合手回针引气过针三寸随唿徐徐出针勿闭其穴命之曰泻补法先以左手揣按得穴以右手按之置针于穴上令病患咳嗽一声捻针入腠理得穴令病患唿气一口将尽内针至八分觉针沉紧复退一分许如更觉沉紧仰手转针头向病所根据前循扪至病所气至病已随吸而疾出针速闭其穴命之曰补卷二十针法门春夏秋冬深浅补泻法春夏刺者皆先深而后浅秋冬刺者皆先浅而后深凡补泻皆然卷二十针法门寒热补泻法凡补泻之法皆如前也若病入患热者觉针气至病所即退针三二分令病患口中吸气鼻中出气根据本经生成数足觉针下阴气隆至根据前法出针若病患患寒者觉针气至病所即进针至二三分令病患鼻中吸气口中出气根据本经生成数足觉针下阳气隆至根据前法出针卷二十针法门灸法补泻黄帝针经云云气盛则泻之气虚则补之以火补者毋吹其火须待自灭也以火泻者疾吹其火催其艾火灭也卷二十针法门造度量权衡法丁德用注难经云其升斗秤尺四者先正其尺然后造其升斗秤两皆以同身寸为以尺造斗面阔一尺庭阔七寸高四寸俱后三分可容十升凡以木之脂脉全者方一寸为两十六方为一斤此制同身寸尺升斗之度为人之肠胃轻重长短之法也洁古老人云丁公注当卷二十针法门求寸法黄帝明堂灸经有云岐伯明堂经云以八寸为尺以五分为一寸人缘有长短肥瘦不同取穴不准秦时扁鹊明堂云取男左女右手中指第一节为一寸为缘人有身长手短手长身短取穴不准唐时孙思邈明堂经云取病患男左女右大拇指节横纹为一寸以意消详巧拙在人亦有差身今取男左女右手中指第二节内度两横纹相去为一寸自取此寸法与人着灸疗病已来多得获愈此法有准今已为定矣素问要旨论云取灸之法以从男左女右以中指与大指相接如环无端度中指上侧两横纹之际为一寸也卷二十一咀药类古人用药治病择净口咀嚼水煮服谓之咀后人用铡刀细锉桶内锉过以竹筛齐之药有气味浓薄升降浮沉补泻各各不同今详录之及拣择制度修合之法具列于后风升生防风疗风通用泻肺实散头目中滞气除上焦风邪之仙药也误服泻人上焦元气去芦并叉股铡碎锉桶内锉过竹筛齐之用升麻此足阳明胃足太阴脾行经药也若补其脾胃非此为引用不能补若得葱白香白芷之类亦能走手阳明后阴能解肌肉间热此手足阳明伤风之的药也刮去黑皮兼腐烂里白者佳铡碎锉桶内锉过竹筛齐之用羌活治肢节疼痛利诸节手足太阳风药也加川芎治太阳少阴头痛透关利节去黑皮并腐烂铡碎锉桶锉过竹筛齐之用独活足少阴肾行经药也若与细辛同用治少阴经头痛一名独摇草得风不摇无风自摇动去皮净铡锉碎桶锉过竹筛齐之用柴胡除虚劳烦热解肌去热早晨潮热此少阳厥阴行经药也妇人产前产后必用之药善除本经头痛非他药能止治心下痞胸膈痛去芦铡碎锉桶锉过竹筛齐之用前胡主痰满胸胁中痞心腹强气治伤寒热实明目益精推陈致新半夏为使铡锉用葛根治脾胃虚而渴除胃热解酒毒通行足阳明之经去皮铡碎锉桶锉竹筛齐之用威灵仙主诸风湿冷宣通五脏腹内癖滞腰膝冷疼及治折伤铁足者佳去芦铡细用细辛治少阴头痛如神当少用独活为使去芦并叶华州者佳铡细用香白芷治手阳明头痛中风寒热解利药也以四味升麻汤中加之通行手足阳明经先铡碎锉桶内锉过竹筛齐之用桔梗治咽喉痛利肺气去芦米泔浸一宿焙干铡碎锉桶锉竹筛齐用黍粘子主风毒肿利咽膈吞一枚可出疮疽头捣细用本此太阳经风药治寒气郁结于本经头痛大寒犯脑令人脑痛齿亦痛铡细用川芎补血治血虚头痛之圣药也妊妇胎动数月加当归二味各二钱水二盏煎至一盏服之神效捣细以纱罗罗细用蔓荆子治太阳头痛昏闷除头昏目暗散风邪之药也胃虚人不可服恐生痰拣捣用秦艽主寒热邪气寒湿风痹下水利小便疗黄病骨蒸治口噤及肠风泻血去芦头铡碎锉桶内锉竹筛齐之用天麻治头风诸风湿痹四肢拘挛小儿风痫惊气利腰膝强筋骨锉用苗谓之定风草麻黄发太阳少阴经汗去芦铡微捣碎煮三二沸掠去上沫不然令人心烦荆芥穗辟邪毒利血脉宣通五脏不足气能发汗除劳冷捣和醋封毒肿去枝手搓碎用薄荷能发汗通关节解劳乏与薤相宜新病患不可多食令人虚汗不止去枝茎及黄叶搓碎用之热浮长黑附子其性走而不守亦能除肾中寒甚白术为佐谓之术附汤除寒湿之圣药温药中少加之通行诸经引用药也及治经闭慢火炮裂铡细用川乌头疗风痹血痹半身不遂行经药也先以慢火炮裂刮去皮脐铡细用肉桂补下焦相火不足治沉寒痼冷之病及表虚自汗春夏为禁药也去皴捣用桂枝仲景伤寒论发汗用桂枝桂枝者乃桂条也非身干也取其轻薄而能发散今又有一种柳桂乃嫩小桂条也尤宜入治上焦药用也以铡碎用木香除肺中滞气若疗中下焦气结滞须用槟榔为使广州者佳铡细用丁香温脾胃止霍乱消癖气胀反胃腹内冷痛壮阳暖腰膝杀酒毒捣细用白豆蔻荡散肺中滞气主积冷气宽膈止反胃吐逆消谷下气进食去皮捣细用草豆蔻治风寒邪客在于胃口上善去脾胃客寒令人心胃痛面裹煨熟捣细用益智仁治脾胃中受寒邪和中益气治多唾于补中药内兼用不可多服去皮捣细用川椒主邪气温中除寒痹坚齿发明目利五脏凡用炒去汗及合口者手搓细用缩砂仁治脾胃气结滞不散主虚劳冷泻心腹痛下气消食捣细用干姜治沉寒痼冷肾中无阳脉气欲绝黑附子为引用水同煎姜附汤是也亦治中焦有寒水洗慢火炮裂后挫细用玄胡破血治气妇人月水不调小腹痛温暖腰膝破散瘕捣细用干生姜主伤寒头痛鼻塞上气痰嗽止呕吐生姜同治与半夏等分治心下急痛铡用良姜主胸中冷霍乱腰痛反胃呕食转筋泻利下气消宿食铡细用吴茱萸治塞在咽嗌噎塞胸中经言咽膈不通食不下食则呕令人口开目瞪寒邪所结气不得上下此病不已令人寒中腹满膨胀下利寒气用之如神诸药不可代也洗出苦味晒干捣用浓朴能除腹胀若虚弱人虽腹胀宜斟酌用之寒胀是也大热药中兼用结者散之神药也误服脱人元气切禁之紫色者佳去皮铡碎姜制微炒锉桶锉竹筛齐用茴香破一切臭气调中止呕下食炒黄捣细用红花主产后口噤血晕腹内恶血不尽绞痛破流血神验手搓碎用神曲消食治脾胃食不化须用于脾胃药中少加之微炒黄用湿化成人参治脾肺阳气不足及肺气促短气非升麻为引用不能补上升之气升麻一分人参三分可为相得也若补下焦元气泻肾中火邪茯苓为之使甘草梢子生用为君此药能补中缓中短气少气泻肺脾胃火邪善去茎中痛或加苦楝酒煮玄胡为主尤好尤效去芦铡细用黄治虚劳自汗补肺气实皮毛泻肺中火脉弦自汗善治脾胃虚弱血脉不行疮疡内托阴证疮疡必用之去芦皴铡碎锉桶锉竹筛齐之用甘草生用大凉泻热火炙则温能补上中下三焦元气调和诸药共为力而不争性缓善解诸争故有国老之称去皮铡碎锉桶锉竹筛齐之用当归和血补血尾破血身和血用以温水洗去土酒制焙晒干去芦铡细用熟地黄酒晒蒸如乌金假酒力则微温大补血虚虚损血衰人须用善黑鬓髦忌萝卜铡用半夏治寒痰及形寒饮冷伤肺而咳大和胃气除胃寒进饮食太阳厥痰头痛非此药不能除也汤泡七次铡细用白术能除湿益燥和中益气利腰膝间血除胃中热捣碎纱罗子罗过用苍术主治与白术同若除上湿发汗功最大若补中焦除湿力少如白术泔浸刮去皮捣细用橘红能益气加青皮减半去气滞推陈致新若补脾胃不去白理胸中肺气去白捣细用青皮主气滞消食破积结膈去穣捣细用藿香疗风水去恶气治脾胃吐逆霍乱心痛去枝茎用叶以手搓细用槟榔治后重如神性如铁石之沉重能坠诸药至于下极捣细用广术主心膈痛饮食不消破癖气最良火炮铡开捣细纱罗罗过用京三棱主老癖瘕结块妇人血脉不调心腹刺痛火炮铡开捣细纱罗罗过用阿胶主心腹痛血崩补虚安胎坚筋骨和血脉益气止痢慢火炮肥搓细用诃子主腹胀满饮食不下消痰下气通利津液破胸膈结气治久痢赤白肠风去核铡用桃仁治大便血结血秘血燥通润大便七宣丸中用之专疗血结破血汤泡去皮尖研如泥用杏仁除肺燥治气燥在胸膈麸炒去皮尖用大麦气温味咸补脾胃虚宽肠胃先捣细炒黄色取面用紫草主心腹邪气五疸补中益气利九窍通水道疗腹肿胀满去土用茸铡细用之苏木主破血产后血胀满欲死排脓止痛消痈肿瘀血月经不调及血晕口噤铡细用燥降收茯苓能止渴利小便除湿益燥和中益气利腰脐间血为主治小便不通溺黄或赤而不利如小便利或数服之则大损人目如汗多人服之损元气夭人寿医云赤利白补上古无此说去皮捣细纱罗过用猪苓大燥除湿比诸淡渗药大燥亡津液无湿证勿服去黑皮白者佳捣罗过用琥珀安五脏定魂魄消瘀血通五淋捣细纱罗子罗过用泽泻除湿之圣药也治小便淋沥去阴间汗无此疾服之令人目盲捣碎纱罗过用滑石性沉重能泄气且令下行故曰滑则利窍治前阴窍涩不利利窍不比与渗淡诸药同白者佳捣水飞用瞿麦主关格诸癃结小便不通治肿痈排脓明目去翳破胎堕子下闭血逐膀胱邪热去枝用穗铡细用车前子主气癃闭利水道通小便除湿痹肝中风热冲目赤痛捣细纱罗过用木通主小便不通导小肠中热去粗皮铡碎锉桶锉竹筛齐用灯草通草通阴窍涩不利利小水除水肿治五淋闭铡细生用五味子大益五脏之气孙真人云五月常服补五脏气遇夏月季月间人困乏无力乃无气以动也以黄人参麦门冬少加黄柏锉煎汤服使人精神神气两足筋力涌出生用白芍药补中焦之药得炙甘草为辅治腹中痛如夏月腹痛少加黄芩若恶寒腹痛加肉桂一分白芍药三钱炙甘草一钱半此仲景神品药也如冬月大寒腹中痛加桂一钱半水二盏煎一盏去渣铡碎锉桶锉竹筛齐用桑白皮主伤中五劳羸瘦补虚益气除肺中水气止唾血热渴消水肿利水道去皮铡锉桶内锉竹筛齐之用天门冬保肺气治血热侵肺上喘气促加黄人参用之为主如神汤浸去心晒干用麦门冬治肺中伏火脉气欲绝加五味子人参二味谓之生脉散补肺中元气不足汤浸去心用犀角主伤寒温疫头痛安心神烦乱明目镇肝治中风失音小儿风热惊痫镑为末用之乌梅主下气除热烦满安心调中治痢止渴以盐豉为白梅亦入除痰药去核铡细用牡丹皮治肠胃积血及衄血吐血之要药犀角地黄汤中之一味也铡细用地骨皮解骨蒸肌主消渴去风湿痹坚筋骨去骨用皮锉细用连翘治寒热瘰诸恶疮肿除心中客热去白虫通五淋以手搓细用枳壳治胸中痞塞泄肺气麸炒去穣捣细纱罗子罗过用枳实除寒热破结实消痰痹治心下痞逆气胁痛麸炒去穣捣罗过用寒沉藏大黄其性走而不守泻诸实热大肠不通荡肠胃热专治不大便去皮铡碎竹筛齐用黄柏治肾下膀胱不足诸痿厥腰脚无力于黄汤中少加用之使两足膝中气力涌出痿软实时去也蜜炒为细末治口疮痈痪必用药也去皮铡碎锉桶锉竹筛齐用黄芩治肺中湿热疗上热目中赤肿瘀肉壅盛必用之药泄肺受火邪上逆于膈上补膀胱之寒水不足乃滋其化源去皮并黑腐铡细锉桶锉竹筛齐用黄连泻心火除脾胃中湿热烦躁恶心郁热在中焦兀兀欲吐治心下痞满仲景云治九种心下痞泻心汤皆用之去须铡碎用之石膏治足阳明经发热恶热躁热潮热自汗小便浊赤大渴引饮身体肌肉壮热苦头痛白虎汤是也善治本经头痛若无此证医者误用有不可胜救也捣细罗用草龙胆治赤目肿痛睛胀瘀肉高起痛不可忍以柴胡为主治眼疾必用之药也去芦铡碎锉桶锉竹筛齐用生地黄凉血补益肾水真阴不足此药大寒宜斟酌用恐伤人胃气铡细用知母治足阳明火热大补益肾水膀胱之寒刮去黑皮苗里白者佳铡细用汉防己疗腰以上至足湿热肿盛香港脚补膀胱去留热行十二经去皮铡细锉桶锉竹筛齐用茵陈蒿除烦热主风湿寒热邪气热结黄胆通身发黄小便不利去枝用叶手搓碎用朴硝除寒热邪气遂六腑积聚结固血癖胃中食饮热结血闭去停痰痞满消毒生用栝蒌根主消渴身热烦满大热补虚安中通月水消肿毒瘀血及热狂疮疖捣细罗过用牡蛎主伤寒寒热温疟女子带下赤白止汗心痛气结涩大小肠治心胁下痞烧白捣罗用苦参足少阴肾经之君药也治本经须用铡细锉桶锉竹筛齐之用地榆主产乳七伤带下月经不止血崩之病除恶血止痛治肠风泄血小儿疳痢性沉寒入下焦治热血痢用川楝子主伤寒大热烦躁杀三虫疥疡通利大便小便捣细用山栀子治心烦懊烦不得眠心神颠倒欲绝血滞小便不利捣细用香豉主伤寒头痛烦躁满闷生用之图卷二十一升降者天地之气交茯苓淡为在天之阴阳也阳当上行何为利水而泄下经云气之薄者乃阳中之阴所以茯苓利水而泄下然而泄下亦不离乎阳之体故入手太阳也麻黄苦为在地之阴阴也阴当下行何谓发汗而升上经云味之薄者乃阴中之阳所以麻黄发汗而升上亦不离乎阴之体故入手太阴也附子热气之浓者乃阳中之阳故经云发热大黄苦味之浓者乃阴中之阴故经云泄下粥淡为阳中之阳所以利小便茶苦为阴中之阳所以清头目清阳发腠理清之清者也清阳实四肢清之浊者也浊阴归六腑浊之浊者也浊阴走五脏浊之清者也卷二十一药性要旨苦药平升微寒平亦升甘辛药平降甘寒泻火苦寒泻湿热苦甘寒泻血热卷二十一用药升降浮沉补泻法肝胆辛补酸泻温补凉泻心小肠咸补甘泻热补寒泻脾胃甘补苦泻温凉寒热补泻肺大肠酸补辛泻凉补温泻肾膀胱苦补咸泻寒补热泻五脏更相平也若一脏不平所胜平之此之谓也故云安谷则昌绝谷则亡水去则荣散谷消则卫亡荣散卫亡神无所居仲景云水入于经其血乃成谷入于胃脉道乃行故血不可不养气不可不温血温气和荣卫流行常有天命卷二十一脏气法时补泻法肝苦急急食甘以缓之心苦缓急食酸以收之肺苦气上逆急食苦以泄之脾苦湿急食苦以燥之肾苦燥急食辛以润之开腠理致津液通气也肝欲散急食辛以散之以辛补之以酸泻之心欲软急食咸以软之以咸补之以甘泻之脾欲缓急食甘以缓之以甘补之以苦泻之肺欲收急食酸以收之以酸补之以辛泻之肾欲坚急食苦以坚之以苦补之以咸泻之此五者有辛酸甘苦咸各有所利或散或收或缓或急或软或坚四时五脏病随五味所宜也卷二十一君臣佐使法帝曰方治君臣何谓也岐伯曰主病之为君佐君之为臣应臣之为使非上中下三品之为也帝曰三品何谓曰所以明善恶之殊贯也凡药之所用者皆以气味为主补泻在味随时换气主病者为君假令治风者防风为君治上焦热黄芩为君中焦热黄连为君下焦湿热防己为君治寒附子之类为君看兼见何证以佐使药分治之此制方之要也本草说上品药为君各从其宜卷二十一治法纲要气交变论说五运太过不及云云夫五运之政犹权衡也高者抑之下者举之化者应之变者复之此生长化成收藏之理气之常也失常则天地四塞矣失常之理则天地四时之气无所营运故动必有静胜必有复乃天地阴阳之道也卷二十一抑举辨假令高者抑之非高者固当抑也以其本下而失之太高故抑之而使下若本高何抑之有假令下者举之非下者固当举也以其本高而失之太下故举之而使高若本下何举之有卷二十一用药用方辨仲景治表虚制桂枝汤桂枝味辛热发散助阳体轻本乎天者亲上故桂枝为君芍药甘草佐之阳脉涩阴脉弦法当腹中急痛仲景制小建中汤芍药味酸寒主收补中本乎地者亲下故芍药为君官桂甘草佐之一则治表虚一则治里虚各言其主用也后之人用古方者触类而长之则知其本而不至于差误矣卷二十一药味专精至元庚辰六月中许伯威五旬有四中气本弱病伤寒八九日医者见其热甚以凉剂下之又食梨三四枚伤脾胃四肢冷时昏愦请予治之诊其脉动而中止有时自还乃结脉也亦心动悸呃噫不绝色青黄精神减少目不欲开倦卧恶人语予以炙甘草汤治之成无己云补可去弱人参大枣甘补不足之气桂枝生姜辛益正气五脏痿弱荣卫涸流湿以润之麻仁阿胶麦门冬地黄之甘润经益血复脉通心加桂枝人参急扶正气减生地黄恐损阳气锉一两服之不效予再思脉病对莫非药陈腐而不效乎再于市铺选尝气味浓者再煎服之其病减半再服而愈凡药昆虫草木生之有地根叶花实采之有时失其地性味少异失其时气味不全又况新陈不同精粗不等倘不择用用之不效医之过也内经云司岁备物气味之专精也修合之际宜加意焉卷二十二北方下疰香港脚论内经云太阳之胜火气内郁流散于外足肿饮发于中肿于上又云脾脉搏坚而长其色黄当病少气其而散色不泽者当病足肿若水状也脾病者身重肉痿足不能行善脚下痛此谷入多而气少湿居下也故湿从下受之如上所说皆谓脾胃湿气下流乘其肝肾之位由是足胫疼痛而肿也夫五谷入胃糟粕津液宗气分为三隧故宗气积于胸中出于喉咙以贯心肺而行唿吸焉营气者秘其津液注之于脉化而为血以营四末内注五脏六腑以应刻数焉卫气者出悍气之疾而先行于四末分肉之间行而不休者也又宗气之道内谷为实谷入于胃乃传之于脉流溢于中布散于外精专者行于经隧常营无已终而复始是谓天地之纪或饮食失常胃气不能鼓舞脾气不能运化行于百脉其气下流乘其肝肾土木水相合下疰于足肿而作疼痛晋苏敬号为香港脚是也凡治此疾每旦早饭任意饱食午饭少食日晚不食弥佳恐伤脾胃营运之气失其天度况夜食则血气壅滞而行阴道愈增肿痛古之人少有此疾自永嘉南渡衣缨士人多有之大唐开关爪牙之士作镇于南极其地卑湿雾露所聚不袭水土往者皆遭之关西河北人皆不生此疾外台秘要总录亦说江东岭南大率有此此盖清湿袭虚伤于下故经云感则害人皮肉筋骨者也故制方立论皆详其当时土地所宜而治之今观此方爽恺而无卑湿之地况腠理致密外邪难侵而有此疾者何也盖多饮乳酪醇酒水湿之属也加以奉养过度以滋其湿水之润下气不能之故下疰于足积久而作肿满疼痛此饮之下流之所致也岂可与南方之地同法而治哉当察其地势高下详其饮食居处立为二法一则治地之湿气一则治饮食之下流随其气宜用药施治使无疾之苦庶几合轩岐之旨哉孙真人云医者意也随时增损物无定方真知言哉卷二十二北方香港脚治验中书粘合公年四旬有余躯干魁梧丙辰春从征至扬州北之东武隅香港脚忽作遍身肢体微肿其痛手不能近足胫尤甚履不任穿跣以骑马控两镫而以竹器盛之以困急来告予思内经有云饮发于中肿于上又云诸痛为实血实者宜决之以三棱针数刺其肿上血突出高二尺余渐渐如线流于地约半升许其色紫黑顷时肿消痛减以当归拈痛汤重一两半服之是夜得睡明日再服而愈本草十剂云宣可去壅通可去滞内经云湿淫于内治以苦温羌活苦辛透关节而胜湿防风甘辛温散经络中留湿故以为主水性润下升麻葛根苦辛平味之薄者阴中之阳引而上行以苦发之也白术苦甘温和中胜湿苍术体轻浮气力雄壮能去皮肤腠理间湿故以为臣夫血壅而不流则痛当归身辛温以散之使血气各有所归人参甘草甘温补脾胃养正气使苦剂不能伤胃仲景云湿热相合肢节烦疼苦参黄芩知母茵陈苦寒乃苦以泄之者也凡酒制炒以为因用治湿不利小便非其治也猪苓甘温平泽泻咸平淡以渗之又能导其留饮故以为佐气味相合上下分消其湿使壅滞之气得宣通也当归拈痛汤治湿热为病肢体烦疼肩背沉重胸膈不利下疰于胫肿痛不可忍甘草茵陈蒿酒黄芩羌活防风知母猪苓泽泻当归身苦参升麻黄芩人参葛根苍术白术上咀每服一两水二盏半先以水拌湿候少时煎至一盏去渣温服食前待少时美膳压之卷二十二病有远近治有缓急征南元帅不吉歹辛酉八月初三戌时生年七旬丙辰春东征南回至楚丘诸路迎迓多献酒醴因而过饮遂腹痛肠鸣自利日夜约五十余行咽嗌肿痛耳前后赤肿舌本强涎唾稠粘欲吐不能出以手曳之方出言语艰难反侧闷乱夜不得卧使来命予诊得脉浮数按之沉细而弦即谓中书粘公曰仲景言下利清谷身体疼痛急当救里后清便自调急当救表救里四逆汤救表桂枝汤总帅今胃气不守下利清谷腹中疼痛虽宜急治之比之咽嗌犹可少待公曰何谓也答曰内经云疮发于咽嗌名曰勐疽此疾治迟则塞咽塞咽则气不通气不通则半日死故宜急治于是遂砭刺肿上紫黑血出顷时肿势大消遂用桔梗甘草连翘黍粘酒制黄芩升麻防风等分咀每服约五钱水煮清令热漱冷吐去之咽之恐伤脾胃自利转甚再服涎清肿散语言声出后以神应丸辛热之剂以散中寒解化宿食而燥脾湿丸者取其不即施化则不犯其上热至其病所而后化乃治主以缓也不数服利止痛定后胸中闭塞作阵而痛予思灵枢有云上焦如雾宣五谷味熏肤充身泽毛若雾露之溉是为气也今相公年高气弱自利无度致胃中生发之气不能滋养于心肺故闭塞而痛经云上气不足推而扬之脾不足者以甘补之再以异功散甘辛微温之剂温养脾胃加升麻人参上升以顺正气不数服而胸中快利而痛止内经云调气之方必别阴阳内者内治外者外治微者调之其次平之胜者夺之随其攸利万举万全又曰病有远近治有缓急无越其制度又曰急则治其标缓则治其本此之谓也卷二十二寒治验征南副元帅大忒木儿年六旬有八戊午秋征南予从之过扬州十里时仲冬病自利完谷不化脐腹冷疼足寒以手搔之不知痛痒尝烧石以温之亦不得暖予诊之脉沉细而微予思之年高气弱深入敌境军事烦冗朝暮形寒饮食失节多饮乳酪履于卑湿阳不能外固由是清湿袭虚病起于下故寒而逆内经云感于寒而受病微则为咳盛则为泄为痛此寒湿相合而为病也法当急退寒湿之邪峻补其阳非灸不能病已先以大艾炷于气海灸百壮补下焦阳虚次灸三里二穴各三七壮治寒而逆且接引阳气下行又灸三阴交二穴以散足受寒湿之邪遂处方云寒淫所胜治以辛热湿淫于外平以苦热以苦发之以附子大辛热助阳退阴温经散寒故以为君干姜官桂大热辛甘亦除寒湿白术半夏苦辛温而燥脾湿故以为臣人参草豆蔻炙甘草甘辛大温温中益气生姜大辛温能散清湿之邪葱白辛温以通上焦阳气故以为佐又云补下治下制以急急则气味浓故大作剂服之不数服泻止痛减足渐温调其饮食逾十日平复明年秋过襄阳值霖雨阅旬余前证复作再根据前灸添阳辅各灸三七壮再以前药投之数服良愈加减白通汤治形寒饮冷大便自利完谷不化脐腹冷痛足寒而逆附子干姜官桂甘草半夏草豆蔻人参白术上八味咀每服五钱水二盏半生姜五片葱白五茎煎一盏三分去渣空心宿食消尽温服气海一穴在脐下一寸五分任脉所发三里二穴在膝下三寸外廉两筋间取足举之足阳明脉所入合也可灸三壮针入五分三阴交二穴足内踝上三寸骨下陷中足太阴少阴厥阴之交会可灸三壮针入三分髓会绝骨针经云脑髓消胫酸耳鸣绝骨在外踝上辅骨下当胫中是也髓会之处也洁古老人云头热如火足冷如冰可灸阳辅穴又云酸冷绝骨取之阳辅二穴在足外踝上四寸辅骨前绝骨端如前三分去丘墟七寸足少阳脉之所行也可灸三七壮针入五分由是副帅疾愈以医道为重待予弥浓卷二十二肝胜乘脾真定路总管刘仲美年逾六旬宿有脾胃虚寒之证至元辛巳闰八月初天气阴寒因官事劳役渴而饮冷夜半自利两行平旦召予诊视其脉弦细而微四肢冷手心寒唇舌皆有褐色腹中微痛气短而不思饮食予思内经云色青者肝也肝属木唇者脾也脾属土木来克土故青色见于唇也舌者心之苗水挟木势制火凌脾故色青见于舌也难经有云见肝之病则知肝当传之于脾故先实其脾气今脾已受肝之邪矣洁古先师云假令五脏胜各刑已胜补不胜而泻其胜重实其不胜微泻其胜而以黄建中汤加芍药附子主之且芍药味酸泻其肝木微泻其胜黄甘草甘温补其脾土是重实其不胜桂附辛热泻其寒水又助阳退阴饴糖甘温补脾之不足肝苦急急食甘以缓之生姜大枣辛甘大温生发脾胃升腾之气行其荣卫又能缓其急每服一两根据法水煎服之再服而愈黄建中汤卷二十二风痰治验参政杨公七旬有二宿有风疾于至元戊辰春忽病头旅眼黑目不见物心神烦乱兀兀欲吐复不吐心中如懊之状头偏痛微肿而赤色腮颊亦赤色足冷命予治之予料之此少壮之时喜饮酒久积湿热于内风痰内作上热下寒是阳不得交通痞之象也经云治热以寒虽良工不敢废其绳墨而更其道也然而病有远近治有轻重参政今年高气弱上焦虽盛岂敢用寒凉之剂损其脾胃经云热则疾之又云高巅之上射而取之予以三棱针约二十余处刺之其血紫黑如露珠之状少顷头目便觉清利诸证悉减遂处方云眼黑头旋虚风内作非天麻不能除天麻苗谓之定风草此草独不为风所摇故以为君头偏痛者乃少阳也非柴胡黄芩酒制不能治黄连苦寒酒炒以治上热又为因用故以为臣橘皮苦辛温炙甘草甘温补中益气为佐生姜半夏辛温能治风痰茯苓甘平利小便导湿热引而下行故以为使服之数服邪气平生气复而安矣天麻半夏汤治风痰内作胸膈不利头旋眼黑兀兀欲吐上热下寒不得安卧天麻半夏橘皮柴胡黄芩甘草白茯苓前胡黄连上九味咀都为一服水二盏生姜三片煎至一盏去渣温服食后忌酒面生冷物卷二十二明年春参政除怀孟路总管以古风一阕见赠云书生暮年私自怜百病交遘无由痊自知元气不扶老肝木任纵心火燃上炎下走不相制一身坐受阴阳偏一月十五疾一作一作数日情惘然心抨抨兮如危弦头蒙蒙兮如风船去年卧病几半载两耳但觉鸣秋蝉罗君赴召来幽燕与我似有前生缘药投凉冷恐伤气聊以砭石加诸巅二十余刺若风过但见郁气上突霏白烟胸怀洒落头目爽压坌一灌清冷渊东垣老人医中仙得君门下为单传振枯起怯入生脉倒生回死居十全方今草野无遗肾姓名已达玉阶前病黎报君为一赋欲使思邈相周旋青囊秘法不可惜要令衰朽终天年卷二十三上热下寒治验中书右丞姚公茂六旬有七宿有时毒至元戊辰春因酒病发头面赤肿而痛耳前后肿尤甚胸中烦闷咽嗌不利身半以下皆寒足胫尤甚由是以床相接作炕身半以上卧于床身半以下卧于炕饮食减少精神困倦而体弱命予治之诊得脉浮数按之弦细上热下寒明矣内经云热胜则肿又曰春气者病在头难经云蓄则肿热砭射之也盖取其易散故也遂于肿上约五十余刺其血紫黑如露珠之状顷时肿痛消散又于气海中火艾炷灸百壮乃助下焦阳虚退其阴寒次于三里二穴各灸三七壮治足冷亦引导热气下行故也遂处一方名曰既济解毒汤以热者寒之然病有高下治有远近无越其制度以黄芩黄连苦寒酒制炒亦为因用以泻其上热以为君桔梗甘草辛甘温上升佐诸苦药以治其热柴胡升麻苦平味之薄者阳中之阳散发上热以为臣连翘苦辛平以散结消肿当归辛温和血止痛酒煨大黄苦寒引苦性上行至巅驱热而下以为使投剂之后肿消痛减大便利再服减大黄慎言语节饮食不旬日良愈既济解毒汤治上热头目赤肿而痛胸膈烦闷不得安卧身半以下皆寒足尤甚大便微秘大黄黄连黄芩甘草桔梗柴胡升麻连翘当归身上咀作一服水二盏煎至一盏去渣食后温服忌酒湿面大料物及生冷硬物卷二十三阳证治验真定府赵吉夫约年三旬有余至元丙寅五月间因劳役饮食失节伤损脾胃时发烦躁而渴又食冷物过度遂病身体困倦头痛四肢逆冷呕吐而心下痞医者不审见其四肢逆冷呕吐心下痞乃用桂末三钱以热酒调服仍以绵衣覆之作阴毒伤寒治之须臾汗大出汗后即添口干舌涩眼白睛红项强硬肢体不柔和小便淋赤大便秘涩循衣摸床如发狂状问之则言语错乱视其舌则赤而欲裂朝轻暮剧凡七八日家人皆自谓危殆不望生全邻人吉仲元举予治之诊其脉六七至知其热证明矣遂用大承气汤苦辛大寒之剂一两作一服服之利下三行折其胜势翌日以黄连解毒汤大苦寒之剂二两使徐徐服之以去余热三日后病十分中减之五六更与白虎加人参汤约半斤服之泻热补气前证皆退戒以慎起居节饮食月余渐得平复内经曰凡用药者无失天时无逆气宜无翼其胜无赞其复是谓至治又云必先岁气无伐天和当暑气方盛之时圣人以寒凉药急救肾水之原补肺金之不足虽有客寒伤人仲景用麻黄汤内加黄芩知母石膏之类发黄发狂又有桂枝汤之戒况医者用桂末热酒调服此所谓差之毫厘谬之千里此逆仲景之治法经云不伐天和不赞其复不翼其胜不失气宜不然则故病未已新病复起矣卷二十三阴黄治验至元丙寅六月时雨霖霪人多病瘟疫真定韩君祥因劳役过度渴饮凉茶及食冷物遂病头痛肢节亦疼身体沉重胸满不食自以为外感伤用通圣散两服药后添身体困甚方命医治之医以百解散发其汗越四日以小柴胡汤二服后加烦热躁渴又六日以三一承气汤下之躁渴尤甚又投白虎加人参柴胡饮子之类病愈增又易医用黄连解散汤朱砂膏至宝丹之类至十七日后病势转增传变身目俱黄肢体沉重背恶寒皮肤冷心下痞硬按之而痛眼涩不欲开目睛不了了懒言语自汗小便利大便了而不了命予治之诊其脉紧细按之虚空两寸脉短不及本位此证得之因时热而多饮冷加以寒凉药过度助水乘心反来侮土先囚其母后薄其子经云薄所不胜乘所胜也时值霖雨乃寒湿相合此为阴证发黄明也予以茵陈附子干姜汤主之内经云寒淫于内治以甘热佐以苦辛湿淫所胜平以苦热以淡渗之以苦燥之附子干姜辛甘大热散其中寒故以为主半夏草豆蔻辛热白术陈皮苦甘温建脾燥湿故以为臣生姜辛温以散之泽泻甘平以渗之枳实苦微寒泄其痞满茵陈苦微寒其气轻浮佐以姜附能去肤腠间寒湿而退其黄故为佐使也煎服一两前证减半再服悉去又与理中汤服之数日气得平复或者难曰发黄皆以为热今暑隆盛之时又以热药治之何也予曰理所当然不得不然成无己云阴证有二一者始外伤寒邪阴经受之或因食冷物伤太阴经也二者始得阳证以寒治之寒凉过度变阳为阴也今君祥因天令暑热冷物伤脾过服寒凉阴气大胜阳气欲绝加以阴雨寒湿相合发而为黄也仲景所谓当于寒湿中求之李思顺云解之而寒凉过剂泻之而逐寇伤君正以此也圣圣之制岂敢越哉或者曰洁古之学有自来矣茵陈附子干姜汤治因凉药过剂变为阴证身目俱黄四肢皮肤冷心下痞硬眼涩不欲开自利蜷卧附子干姜茵陈白术草豆蔻白茯苓枳实半夏泽泻陈皮上十味咀为一服水一盏半生姜五片煎至一盏去渣凉服不拘时候卷二十三肢节肿痛治验真定府张大年二十有九素好嗜酒至元辛未五月间病手指节肿痛屈伸不利膝膑亦然心下痞满身体沉重不欲饮食食即欲吐面色痿黄精神减少至六月间来求予治之诊其脉沉而缓缓者脾也难经云主体重节痛者脾之所主四肢属脾盖其人素饮酒加之时助湿气大胜流于四肢故为肿痛内经云诸湿肿痛皆属脾土仲景云湿流关节肢体烦痛此之谓也宜以大羌活汤主之内经云湿淫于内治以苦温以苦发之以淡渗之又云风能胜湿羌活独活苦温透关节而胜湿故以为君升麻苦平威灵仙防风苍术苦辛温发之者也故以为臣血壅而不流则痛当归辛温以散之甘草甘温益气缓中泽泻咸平茯苓甘平导湿而利小便以淡渗之也使气味相合上下分散其湿也大羌活汤羌活升麻独活苍术防风威灵仙白术当归白茯苓泽泻上十味咀作一服水二盏煎至一盏去渣温服食前一服食后一服忌酒面生冷硬物卷二十三中寒治验参政商公时年六旬有二元有胃虚之证至元己巳夏上都住时值六月霖雨大作连日不止因公务劳役过度致饮食失节每旦则脐腹作痛肠鸣自利须去一二行乃少定不喜饮食懒于言语身体倦困召予治之予诊其脉沉缓而弦参政以年高气弱脾胃宿有虚寒之证加之霖雨及劳役饮食失节重虚中气难经云饮食劳倦则伤脾不足而往有余随之若岁火不及寒乃大行民病骛溏今脾胃正气不足肾水必挟木势反来侮土乃薄所不胜乘所胜也此疾非甘辛大热之剂则不能泻水补土虽夏暑之时有用热远热之戒又云有假者反之是从权而治其急也内经云寒淫于内治以辛热干姜附子辛甘大热以泻寒水用以为君脾不足者以甘补之人参白术甘草陈皮苦甘温以补脾土胃寒则不欲食以生姜草豆蔻辛温治客寒犯胃浓朴辛温浓肠胃白茯苓甘平助姜附以导寒湿白芍药酸微寒补金泻木以防热伤肺气为佐也不数服良愈附子温中汤治中寒腹痛自利米谷不化脾胃虚弱不喜饮食懒言语困倦嗜卧干姜黑附子人参甘草白芍药白茯苓白术草豆蔻浓朴陈皮上十味咀每服五钱或一两水二盏半生姜五片煎至一盏三分去渣温服食前卷二十三时不可违中书左丞张仲谦年五十二岁至元戊辰春正月在大都患风证半身麻木一医欲汗之未决可否命予决之予曰治风当通因通用汗之可也然此地此时虽交春令寒气独存汗之则虚其表必有恶风寒之证仲谦欲速瘥遂汗之身体轻快后数日再来邀予视之曰果如君言官事繁剧不敢出门常如之何予曰仲景云大法夏宜汗阳气在外故也今时阳气尚弱初出于地汗之则使气亟夺卫气失守不能肥实腠理表上无阳见风必大恶矣内经曰阳气者卫外而为固也又云阳气者若天与日失其所则折寿而不彰当汗之时犹有过汗之戒况不当汗而汗者乎遂以黄建中汤加白术服之滋养脾胃生发荣卫之气又以温粉扑其皮肤待春气盛表气渐实即愈矣内经曰心不可伐时不可违此之谓也黄建中汤卷二十四阴证阳证辨静江府提刑李君长子年一十九岁至元壬午四月间病伤寒九日医者作阴证治之与附子理中丸数服其证增剧别易一医作阳证议论差互不敢服药李君亲来邀请予为决疑予避嫌辞李君拜泣而告曰太医若不一往犬子只待死矣不获已遂往视之坐间有数人予不欲直言其证但细为分解使自忖度之凡阳证者身须大热而手足不厥卧则坦然起则有力不恶寒反恶热不呕不泻渴而饮水烦躁不得眠能食而多语其脉浮大而数者阳证也凡阴证者身不热而手足厥冷恶寒蜷卧面向壁卧恶闻人声或自引衣盖覆不烦渴不欲食小便自利大便反快其脉沉细而微迟者皆阴证也诊其脉沉数得六七至其母云夜来叫唿不绝全不得睡又喜冰水予闻其言阳证悉具且三日不见大便宜急下之予遂秤酒煨大黄六钱炙甘草二钱芒硝二钱水煎服之至夕下数行燥粪二十余块是夜汗大出翌日又往视之身凉脉静矣予思素问热论云治之各通其脏腑故仲景述伤寒论六经各异传受不同活人书亦云凡治伤寒先须明经络若不识经络触途冥行前圣后圣其揆一也味者不学经络不问病源按寸握尺妄意疾证不知邪气之所在动致颠要终不肯悔韩语公曰医之病病在少思理到之言勉人学问救生之心重矣卷二十四解惑省郎中张子敬六十七岁病眼目昏暗唇微黑色皮肤不泽六脉弦细而无力一日出示治眼二方问予可服否予曰此药皆以黄连大苦之药为君诸风药为使凡人年五十胆汁减而目始不明内经云土位之主其泻以苦诸风药亦皆泻土人年七十脾胃虚而皮肤枯重泻其土使脾胃之气愈虚而不能营运营卫之气滋养元气胃气不能上行膈气吐食诸病生焉又已年高衰弱起居皆不同此药不可服只宜慎言语节饮食惩忿窒欲此不治之治也子敬以为然明年春除关西路按察使三年致仕还精神清胜脉遂平和此不妄服寒药之效也内经曰诛罚无过是谓大惑解之可也卷二十四执方用药辨省掾曹德裕男妇三月初病伤寒八九日请予治之脉得沉细而微四肢逆冷自利腹痛目不欲开两手常抱腋下昏昏嗜卧口舌干燥乃曰前医留白虎加人参汤一服可服否予曰白虎虽云治口燥舌干若执此一句亦未然今此证不可用白虎者有三伤寒论云立夏以前处暑以后不可妄用一也太阳证无汗而渴者不可用二也况病患阴证悉具其时春气尚寒不可用三也仲景云下利清谷急当救里宜四逆汤遂以四逆汤三两加人参一两生姜十余片连须葱白九茎水五大盏同煎至三盏去渣分三服一日服之至夜利止手足温翌日大汗而解继以理中汤数服而愈孙真人习业篇云凡欲为太医必须谙甲乙素问黄帝针经明堂流注十二经三部九候本草药性仲景叔和并须精熟如此方为太医不尔犹无目夜游动致颠陨执方用药者再斯可矣卷二十四过汗亡阳变证治验中山王知府次子薛里年十三岁六月十三日豪雨方过池水泛溢因而戏水衣服尽湿其母责之至晚觉精神昏愦怠惰嗜卧次日病头痛身热腿脚沉重一女医用和解散发之闭户塞牖覆以重衾以致苦热不胜禁遂发狂言欲去其衾明日寻衣撮空又以承气汤下之下后语言渐不出四肢不能收持有时项强手足螈搐急而挛目左视而白睛多口唇肌肉蠕动饮食减少形体羸瘦命予治之具说前由予详之盖伤湿而失于过汗也且人之元气起于脐下肾间动气周于身通行百脉今盛暑之时大发其汗汗多则亡阳百脉行涩故三焦之气不能上荣心肺心火旺而肺气焦况因惊恐内蓄内经曰恐则气下阳主声阳既亡而声不出也阳气者精则养神柔则养筋又曰夺血无汗夺汗无血今发汗过多气血俱衰筋无所养其病为痉则项强手足螈搐急而挛目通于肝肝者筋之合也筋既燥而无润故目左视而白睛多肌肉者脾也脾热则肌肉蠕动故口唇蠕动有时而作经云肉痿者得之湿地也脾热者肌肉不仁发为肉痿痿者痿弱无力运动久而不仁阳主于动今气欲竭热留于脾故四肢不用此伤湿过汗而成坏证明矣当治时之热益水之原救其逆补上升生发之气黄帝针经曰上气不足推而扬之此之谓也以人参益气汤治之内经曰热淫所胜治以甘寒以酸收之人参黄之甘温补其不足之气而缓其急搐故以为君肾恶燥急食辛以润之生甘草甘微寒黄柏苦辛寒以救肾水而生津液故以为臣当归辛温和血脉橘皮苦辛白术苦甘炙甘草甘温益脾胃进饮食肺欲收急食酸以收之白芍药之酸微寒以收耗散之气而补肺金故以为佐升麻柴胡苦平上升生发不足之气故以为使乃从阴引阳之谓也人参益气汤黄人参黄柏升麻柴胡白芍药当归白术炙甘草陈皮生甘草上十一味咀都为一服水二盏半先浸两时辰煎至一盏去渣热服早食后午饭前各一服投之三日后语声渐出少能行步四肢柔和食饮渐进至秋而愈卷二十四用热远热从乎中治郝道宁友人刘巨源时年六十有五至元戊寅夏月因劳倦饮食不节又伤冷冻饮料得疾医者往往皆以为四时证治之不愈逮十日道宁请太医罗谦甫治之诊视曰右手三部脉沉细而微太阴证也左手三部脉微浮而弦虚阳在表也大抵阴多而阳少今所苦身体沉重四肢逆冷自利清谷引衣自覆气难布息懒语言此脾受寒湿中气不足故也仲景言下利清谷急当救里宜四逆汤温之内经复有用热远热之戒口干但欲嗽水不欲咽早晨身凉而肌生粟午后烦躁不欲去衣昏昏睡而面赤隐隐红斑见于皮肤此表实里虚故也内虚则外证随时而变详内外之证乃饮食劳倦寒伤于脾胃非四时之证明矣治病必察其下今适当大暑之时而得内寒之病以标本论之时为标也病为本也用寒则顺时而违本用热则从本而逆时此乃寒热俱伤必当从乎中治中治者温之是也遂以钱氏白术散加升麻就本方加葛根甘草以解其斑少加白术茯苓以除湿而利其小便也人参藿香木香安脾胃进饮食咀每服一两煎服再服斑退而身温利止而神出次服异功散治中汤辛温之剂一二服五日得平止药主人曰病虽少愈勿药可乎罗君曰药攻邪也内经曰治病以平为期邪气既去强之以药变证随起不若以饮食调养待其真气来复此不药而药不治而治之理存焉从之旬日良愈噫谦甫之为医深究内经之旨以为据根据不为浮议之所摇胸中了然而无所滞岂验方而用药者比也巨源友旧朝夕往视之故得其详不可不录之以为戒五月二十五日郝道宁谨题卷二十四病宜早治仲景伤寒论曰凡人有疾不时即治隐忍冀瘥以成痼疾小儿女子益以滋甚时气不和盒饭早言若不早治真气失所邪方萌动无惮劬劳不避晨夜而即治之则药饵针艾之效必易为之不然患人忍之数日乃说邪气极盛而病极成而后施治必难为力内经曰其善治者治皮毛其次治肌肤其次治六腑其次治五脏治五脏者半死半生矣正以谓此昔桓侯怠以皮肤之微疾以至骨髓之病虽悔何及戊午春桃李始华雨雪浓寸许一园叟遽令举家执梃击树尽堕其雪又焚束草于其下以散其寒使冲和之气未伤而复是年他家果皆不成熟独此园大熟噫果木之病治之尚有不损况人之有病可不早治乎故金匮玉函云生候长存形色未病未入腠理针药及时脉浮调节委以良医病无不愈者矣补遗罗谦甫先生卫生宝鉴一书分门别类纤悉俱备惟治伤寒之法虽纪述一二而不全录盖以其一门理趣幽深未易殚举况其玄机妙旨已备于仲景以下历代名医书中先生之意欲使可医者究心寻绎庶得其奥今犹恐遐方僻壤临病仓卒医者欲求全书检阅岂可得乎故粗述仲景诸公治内伤外感经验方并中暑方附刊卷末名曰补遗庶免卤莽灭裂之辈妄投匕剂误伤于人耳若欲究其极致则仲景治外感三百九十七法一百一十三方东垣治内伤国中末三法及历代名医方论具有全书诚能刻意推求以施治疗而全人生亦仁者之用心也兹不能尽述云补遗外感伤寒等证表证头疼发热或鼻塞声重四时俱用芎术香苏散治之川芎香附紫苏甘草苍术陈皮上锉每服三五钱水煎去渣热服不拘时候日三服伤风伤冷鼻塞声重头痛目眩四肢拘倦咳嗽多痰胸满气短证重者三拗汤治之轻者金沸草散治之局方三拗汤麻黄不去根节杏仁甘草上锉每服五钱生姜五片水煎通口服被覆取汗局方金沸草散旋复花麻黄前胡荆芥穗甘草半夏赤芍药上七味每服五钱水一盏半生姜三片枣一枚煎八分去渣温服不拘时候头疼项强发热恶寒肢体拘急骨节烦疼腰嵴强痛胸膈烦满四时用消风百解散治之春初秋末用葛根解肌汤治之局方消风百解散荆芥白芷陈皮苍术麻黄甘草上六味每服五钱水一盏半生姜三片乌梅一枚连须葱白三寸煎至八分去渣温服不拘时候局方葛根解肌汤葛根麻黄芍药甘草黄芩肉桂上六味每服五钱水一盏半枣一枚擘破煎八分去渣稍热服不以时候汗出为度头痛项强壮热恶寒身体烦疼目睛痛多寒壅咳嗽鼻塞声重春夏秋俱用败毒散治之冬用十神汤治之春秋若寒亦用局方败毒散人参茯苓甘草前胡川芎羌活独活桔梗柴胡枳壳上十味各等分每服五钱水一盏半生姜薄荷各少许煎至八分去渣温服不拘时候局方十神汤陈皮麻黄川芎甘草香附紫苏白芷升麻芍药干葛上十味每服五钱水一盏半生姜五片煎至八分去渣热服不拘时候如发热头痛加连须葱白三茎如中满气实加枳壳数片同煎服伤寒发热头痛四时用十味芎苏散治之川芎紫苏干葛柴胡茯苓甘草半夏枳壳陈皮桔梗上锉每帖五钱水二盏姜三片葱白二根煎一盏去渣不拘时候服伤寒热毒烦闷口燥或干呕用黄连解毒汤治之春暖夏暑秋热皆可用之虽冬寒若病患旧有郁热亦可用也黄连黄柏黄芩大栀子上四味每服五钱水煎温服如腹满呕吐或欲作利加半夏三枚浓朴二钱茯苓四钱生姜三片煎服表证不解下证未全或燥热沸结心烦不得眠烦渴头昏唇焦咽燥目赤或便溺秘结证轻者用凉膈散治之夏宜用之如春秋久病患旧有郁热者亦宜用之洁古凉膈散连翘山栀大黄黄芩薄荷叶甘草朴硝上七味每服五钱水一盏半竹叶七片蜜少许煎至八分去渣食后温服如或咽痛涎嗽加桔梗一两荆芥穗半两或咳而呕加半夏半两生姜三片或鼻衄呕血加当归芍药各半两生地黄一两或淋者加滑石四两茯苓一两或风眩头痛加川芎防风各半两石膏三两或有酒毒加葛根一两或斑疹加葛根荆芥穗赤芍药川芎防风桔梗各半两凡言加减者皆自本方中加减也宣明双解散防风川芎当归芍药大黄薄荷麻黄连翘芒硝石膏黄芩桔梗滑石甘草荆芥栀子白术生姜滑石甘草上二十味每服五钱葱白五寸生姜三片水煎服伤寒七八日邪毒不解表里俱热心胸大烦头痛自汗大渴饮水燥干脉滑数而实或长而实用启源白虎汤治之夏热时用如上证脉洪大可加人参如鼻中气短促上喘脉洪大而虚无力或微迟则内伤治知母甘草粳米石膏上四味每服五钱水煎温服如或烦渴口干脉洪大加人参半两名人参白虎汤此药立夏后立秋前天气热时可服立夏前立秋后天气不热时不可服内伤气虚血虚脉虚之人并不可服此方与仲景方分两不同伤寒四五六日蒸热发作身热或恶风或筋脉拘急身体疼痛寒热往来或胸满胁痛或自汗四时俱用仲景小柴胡汤治之柴胡黄芩人参甘草半夏上五味每服五钱水一盏半生姜五片枣子一枚煎至八分去渣热服不拘时候补遗外感伤寒等证里证伤寒四五日或十余日邪结在里大便秘涩腹满或胀痛或绕脐刺痛或谵语或心下痞硬脉长脉沉实或下利心下坚硬或已经下其脉浮沉尚有力用仲景大柴胡汤治之柴胡黄芩赤芍药大黄半夏枳实上六味每服五钱水一盏半生姜五片枣子一枚煎至八分去渣热服不拘时候恶热不恶寒手心腋下汗出胃中干涸燥粪结聚潮热大便硬小便如常或腹满而喘或谵语脉沉而滑用仲景调胃承气汤治之硝甘草大黄上锉每服临期斟酌多少先煮二味熟去渣下硝上火煮二三沸顿服之始初发热恶寒今汗后不恶寒但大热发而躁始初脉浮大今脉洪实或沉细数始初惺惺今狂语用调胃承气汤治之心胸连脐腹大闷腹中疼坐卧不安胃闷喘急或腹中微满不大便用仲景小承气汤治之大黄浓朴枳实上锉碎二味大黄切如棋子大临证斟酌多少用之胸腹胀满按之痛日久不大便小便赤涩表里俱热或烦渴谵妄或狂妄不识人或潮热懊又如疟状或大渴反不能饮或喘急胃闷或微喘直视脉实数而沉用大承气汤或三一承气汤治之仲景大承气汤大黄浓朴枳实芒硝上四味每服看证斟酌多少用水三盏先煮二物取一盏半去渣纳大黄煮取八分去渣纳芒硝微煎一两沸温服得下余勿服启源三一承气汤大黄酒洗芒硝浓朴枳实甘草上五味每服斟酌多少用水一盏半生姜三片煎八分热服得利则止未利再服伤寒手足温自利不渴腹满时痛咽干脉沉细用三因治中汤治之人参干姜白术甘草陈皮青皮上六味锉每服五钱水一盏半煎七分去渣食前服补遗外感伤寒等证半表半里证往来寒热或胸满胁痛或心烦或呕或咳或口苦舌干或渴或小便不利或心悸脉弦或弦紧用小柴胡汤治之寒热往来大便秘涩腹满胀痛或时发烦躁或已经汗后如疟日晚发热用大柴胡汤治之补遗外感伤寒等证外感有内伤证外感风寒内伤生冷憎寒壮热头目昏疼肢体拘急或中脘虚寒呕逆恶心用局方人参养胃汤治之浓朴苍术半夏藿香草果茯苓人参甘草橘红上九味锉每服五钱水一盏半生姜七片乌梅一枚煎七分去渣热服外感发热头疼内因痰饮凝滞为热或中脘痞满呕逆恶心用参苏饮或藿香正气散治之局方参苏饮陈皮枳壳桔梗甘草木香半夏干葛紫苏叶前胡人参茯苓上十一味锉每服五钱水一盏半生姜七片枣一枚煎七分去渣微热服局方藿香正气散茯苓白芷大腹皮紫苏陈皮桔梗白术浓朴半夏甘草藿香上十一味锉每服五钱水一盏半生姜三片枣一枚煎至七分去渣热服如欲出汗被盖再煎服如以上证候未见愈用小柴胡汤治之如以上证候又未见愈腹或满数日不大便用活人书小柴胡加芒硝汤治之柴胡黄芩人参甘草半夏芒硝上六味锉每服五钱水一盏半生姜五片枣一枚煎八分去渣下硝再煎一两沸稍热服补遗外感伤寒等证阳证身动而轻言语有声目睛了了鼻中唿吸出入能往来口中鼻中俱气热用调胃承气汤治之补遗外感伤寒等证阴证身静而重语言无声气少难以布息目睛不了了鼻中唿吸不能出入往来口中鼻中气俱冷水浆不入大小便不禁面上恶寒有如刀刮用四逆汤及葱熨法治之仲景四逆汤甘草干姜附子上三味每服斟酌多少用水二盏煮取八分去渣温服活人书葱熨法葱一束以绳缠如饼大切去根叶惟存葱白长二寸许以火烘一面令热勿至灼火乃以热处着病患脐连脐下其上以熨斗盛火熨之令葱饼热气透入腹中更作三四饼如壤不可熨即易一饼俟病患渐醒手足温有汗乃瘥更服四逆汤以温内补遗外感伤寒等证阳证似阴手足逆冷大便秘结小便赤色或大便黑硬脉沉而滑补遗外感伤寒等证阴证似阳身微热烦躁面赤脉沉而微身冷脉细沉数烦躁不饮水此名阴盛格阳用仲景干姜附子汤加人参治之干姜附子人参上三味每服酌量多少水一盏半煎至八分去渣或温或凉服伤寒目赤而烦渴脉七八至东垣曰此阴盛格阳于外非热也诊脉以数为热迟为寒今脉七八至是热极也然按之至骨则无脉是无根蒂之脉虽七八至其下无根蒂故知非热也治法用干姜附子汤加人参又用仲景白通加猪胆汁汤葱白干姜附子人尿猪胆汁上锉每服酌量多少水一盏煮至五分去渣纳尿胆汁和匀或温或凉服无胆亦可补遗外感伤寒等证烦躁烦为烦扰躁为躁愦皆为热证然烦有虚烦躁有阴躁古人所谓阴极发躁补遗外感伤寒等证阳证五六日不大便或心下硬而烦躁者治用大柴胡汤或调胃承气汤大热干呕呻吟错语不得眠治用黄连解毒汤烦躁发热胸中烦闷或已经汗解内耗胸中烦满其证不虚不实治用三黄泻心汤或用竹叶石膏汤治之活人书三黄泻心汤大黄黄连黄芩上锉每服一两百沸汤二大盏热渍之停一时久绞去渣暖动分二服仲景竹叶石膏汤石膏半夏甘草人参麦门冬上锉每服五钱水二盏入淡竹叶生姜各五片煎至一盏半去渣入粳米百余粒再煎候米熟去米温服不计时补遗外感伤寒等证阴证手足冷或身微热脉皆沉细微弱而烦躁者治用四逆汤加葱白或白通加猪胆汁汤或用人参三白汤加竹茹或无忧散上四方选而用之人参三白汤加竹茹白术白芍药白茯苓人参竹茹上锉每服五钱水二盏生姜三片煎八分去渣温服三因无忧散以天南星为末入腊月黄牛胆中缚令紧悬于当风避日处候干为末用人参半两煎汤七分盏调末二钱乘热服之迟少时更以热人参汤投之或入辰砂细末亦可补遗外感伤寒等证阳证寒邪在半表半里舌胎白滑或黄胎治用小柴胡汤热结在里表里俱热舌上或白或黑不滑而涩治用白虎汤加人参经曰藏结舌上白胎滑者难治又曰藏结无阳证不往来寒热其人反静舌上胎滑者不可攻也补遗外感伤寒等证阴证手足冷舌胎黑治用四逆汤补遗外感伤寒等证谵语补遗外感伤寒等证阳证胃实不大便谵语治用大柴胡汤或调胃承气汤妇人伤寒经水适断发热恶寒至夜谵言此为热入血室补遗外感伤寒等证阴证手足冷脉细微而谵语治用四逆汤补遗外感伤寒等证郑声补遗外感伤寒等证阳证身微热脉微弱而郑声者治用人参三白汤补遗外感伤寒等证阴证身凉手足或冷而郑声者治用四逆汤补遗外感伤寒等证呃逆补遗外感伤寒等证阳证不虚不实而呃逆者治用小柴胡汤或用橘皮竹茹汤或用丁香柿蒂汤加人参活人书橘皮竹茹汤橘皮青竹茹甘草人参上锉每服五钱水二盏生姜五片枣二枚煎八分去渣温服丁香柿蒂汤加人参丁香柿蒂青皮陈皮人参上锉每服三钱水一盏半煎七分去渣温服身热脉虽数而呃逆者治用人参三白汤加竹茹或用八物汤加竹茹或用丁香柿蒂汤加人参八物汤加竹茹人参白术白茯苓甘草当归熟地黄川芎竹茹白芍药上锉每服五钱水一盏生姜三片煎八分去渣温服补遗外感伤寒等证阴证身冷手足或冷而呃逆者治用四逆汤加人参如病后无他证独见呃逆者治用人参三白汤加当归人参白术茯苓芍药当归上锉每服五钱水二盏生姜三片煎八分不拘时服补遗外感伤寒等证阳证身热不大便而发黄者用仲景茵陈蒿汤茵陈大黄山栀子上锉每服酌量多少以水三升先煮茵陈至二升纳二味煮取一升去渣服身热大便如常小便不利而发黄者治用茵陈五苓散泽泻白术猪苓赤茯苓官桂茵陈上锉水煎温服身热大小便如常而发黄者治用仲景栀子柏皮汤加茵陈栀子甘草柏皮茵陈上锉水煎温服补遗外感伤寒等证阴证皮肤凉又烦热欲卧水中喘呕脉沉细迟无力而发黄者治用茵陈四逆汤干姜甘草附子茵陈上锉每服酌量多少水煎凉服皮肤冷心下硬按之痛身体重背恶寒目不欲开懒言语自汗小便利大便了而不了脉紧细而发黄者治用茵陈四逆汤遍身冷面如桃李枝色腹满小便涩关尺脉沉迟细而发黄者治法先用茵陈茯苓汤以利其小便次用茵陈四逆汤更加当归木通茵陈茯苓汤茯苓官桂猪苓滑石茵陈当归上锉每服五钱水煎温服补遗外感伤寒等证阳证斑斑如锦纹或面部或胸背或四肢红赤者胃热也紫黑者胃烂也赤者五死一生治用玄参升麻汤重者白虎加人参汤三因玄参升麻汤玄参升麻甘草上锉每服五钱水一盏半煎七分温服补遗外感伤寒等证阴证斑如蚊蚤咬痕稀少而微红此下元阴火失守聚在胃中上熏于肺肺主皮毛故胸背皮肤发此斑也治用大建中汤桂心芍药黄人参当归甘草附子生姜半夏上九味锉每服酌量多少水二盏枣一枚煎八分去渣温服补遗外感伤寒等证阳证发狂烦躁面赤脉实治用调胃承气汤补遗外感伤寒等证阴证发狂如肌表虽或热以手按之则冷透手或肩背胸膈有斑十数点脉弦沉细治用干姜附子汤加人参补遗外感伤寒等证厥逆补遗外感伤寒等证阳证手足虽冷有时或温手足心必暖脉虽沉伏按之则滑其证或畏热或渴欲饮水或扬手掷足烦躁不得眠大便秘小便赤此名热厥古人所谓阳极发厥也治用白虎汤大承气汤双解散凉膈散以上四方详证轻重选而用之补遗外感伤寒等证阴证四肢冷身不热恶心蜷足卧或引衣被自覆不渴或下利或大便如常脉沉微不数或虽沉实按方则迟弱此名冷厥治用通脉四逆汤或当归四逆汤或白通加猪胆汁汤若病患寒热而厥面色不泽冒昧两手忽无脉或一手无脉此是将有好汗宜用麻黄附子甘草汤以助其汗汗出则愈不用药助亦好汗必自出麻黄甘草附子上锉每服五钱水二盏煎至八分不拘时温服补遗多汗阳证身微热表虚汗出不已或因医者发汗以致表虚脉不实治用王海藏黄汤黄人参白茯苓白术白芍药甘草陈皮上锉每服酌量多少用水二盏生姜三片煎八分温服补遗多汗阴证身凉额上手背有冷汗治用四逆汤加人参补遗多汗结胸心胸高起大痛手不可按治用轻者枳实理中丸重者大陷胸丸治之活人书枳实理中丸茯苓人参枳实白术干姜甘草上为末炼蜜和匀每一两作四丸热汤化下一丸仲景大陷胸丸大黄葶苈杏仁芒硝上以前二味为末研杏仁芒硝如泥和药末丸如弹子大每服一丸别杵甘遂末一钱匕白蜜一大匙水二盏煎至七分顿服之一宿乃下如不下更服以下为度但甘遂性勐宜详虚实斟酌用之按之心中痛脉浮滑者治用仲景小陷胸汤黄连半夏栝蒌实上以水三盏先煎栝蒌实至一盏半去渣入前药二味煎至一盏分作二服利下黄涎即安补遗多汗心下痞心下满而不痛者治用半夏泻心汤或生姜泻心汤或枳实理中丸仲景半夏泻心汤半夏一两半黄芩人参甘草干姜黄连枣子上锉用水一斗煮取六升去渣再煎取三升温服一升日三服仲景生姜泻心汤生姜甘草人参黄芩干姜黄连半夏枣子上八味以水一斗煮取六升去渣再煎取三升温服一升日三服心下痞满心烦腹鸣下利治用生姜泻心汤补遗多汗呕补遗多汗阳证呕而发热或寒热或潮热者治用小柴胡汤补遗多汗阴证呕而身微热或厥或烦小便利脉弱者治用四逆汤补遗多汗吐补遗多汗阳证吐而身热或不热者治用小半夏加茯苓汤或小半夏加橘皮汤或干姜黄芩黄连人参汤活人书小半夏加茯苓汤半夏生姜茯苓白术陈皮甘草上锉水煎服活人书小半夏加橘皮汤半夏一两陈皮白术茯苓甘草上锉每服五钱水二盏生姜十片煎至八分去渣温服仲景干姜黄芩黄连人参汤干姜黄芩黄连人参上锉每服五钱水二盏煎八分去渣温服补遗多汗阴证吐而手足寒或烦躁治用四逆汤补遗下利或下脓血阳证胁热下利脐下热大便赤黄或有肠垢者治用仲景黄芩汤黄芩芍药甘草上锉每服五钱水二盏枣子三枚煎至八分服如呕加半夏生姜热毒入胃下利脓血治用仲景黄连阿胶汤黄连黄芩芍药阿胶鸡子黄水五升先煮三物取二升去滓入胶炀尽小冷纳鸡黄令相得温服七合日三服一方无芍药鸡子黄有栀子仁半两补遗下利或下脓血阴证寒毒下利脐下寒腹胀满大便或黄白或清黑或有青谷治用理中汤或四逆汤或白通汤仲景理中汤人参干姜甘草白术上锉每服五钱水一盏半煎八分去渣稍热服空心食前病重者加附子补遗下利或下脓血衄血应汗不汗内有瘀血故鼻衄治用活人书犀角地黄汤主之芍药生地黄犀角牡丹皮上锉每服五钱水一盏半煎至八分有热狂加黄芩二两补遗下利或下脓血吐蛔藏寒蛔上入膈吐蛔此胃寒乃胃虚寒非实寒也治用仲景理中丸人参干姜甘草白术上四味细末蜜丸每服一两作四丸以沸汤研一丸温服日三四服夜二服仲景乌梅丸乌梅细辛附子官桂人参黄柏当归蜀椒干姜黄连上用苦酒浸乌梅一宿去核蒸捣成泥余药为细末和匀入熟蜜杵二千下丸如桐子大米汤送下十丸日三服稍加至二十丸补遗下利或下脓血烦满囊缩此厥阴经证其筋脉循阴器络舌本厥阴经受病其筋脉劲急故舌卷囊缩者难治治用当归四逆汤吴茱萸生姜汤吴茱萸生姜人参上用水煎不拘时服代灸涂脐膏附子马兰子蛇床子木香肉桂吴茱萸上六味细末用面一匙药一匙或各半匙生姜汁和煨成膏摊纸上圆三寸许贴脐下关元气海自晓至晚其火力可代灸百壮脐痛亦可贴之补遗下利或下脓血头大头面肿盛目不能关上喘咽喉不利舌干口燥治用试效方普济消毒饮子黄芩黄连人参橘红玄参生甘草柴胡桔梗黍粘子马勃板蓝根僵蚕升麻连翘上十四味细末半以汤调时时服之半用蜜丸口噙化之或加防风薄荷川芎当归身咀或大便硬加酒煨大黄一钱或二钱以利之如肿势盛大宜针刺之补遗下利或下脓血瘥后劳复瘥后又头重目眩治用小柴胡汤瘥后又自热无汗神气不清爽治用小柴胡汤瘥后又身热无汗心下大烦骨节疼痛目眩恶寒食则呕用三因橘皮汤橘皮甘草人参竹茹上锉每服五钱水一盏半生姜三片枣子一枚煎七分食前服瘥后面肿或腰以下肿治用索矩三和汤橘皮浓朴槟榔白术甘草紫苏木通海金沙上锉每服五钱水一盏生姜三片煎至八分温服如鼻上有汗出必气血和而自愈大病瘥后虚烦不得眠此胆寒也治用三因温胆汤半夏枳实竹茹橘皮甘草白茯苓上六味锉每服酌量多少水一盏半生姜五片枣一枚煎七分去渣食前温服补遗下利或下脓血阴阳易男子阳易病头重不欲举眼中生花腰踝内连腹痛身重少气阴肿入里腹内绞痛治用烧散通脉四逆汤当归四逆汤仲景烧散取其妇人裆近隐处者烧灰细研服方寸匕日三服小便即利阴头微肿则愈如妇人病则烧男子裆仲景通脉四逆汤甘草干姜附子上锉每服酌量多少水煎去渣调服烧散仲景当归四逆汤当归桂枝芍药细辛甘草通草枣子上锉每服酌量多少水煮去渣调服烧散妇人阴易病热气上冲胸手足拘急搐搦如中风状治用活人书青竹茹汤栝蒌根青竹茹上锉以水二升半煎至一升二合分作三服妇人阳易病小腹急痛腰胯四肢举动不已身无热治用活人书当归白术汤白术当归桂枝附子甘草芍药黄人参生姜上锉用水三升煎至一升半分作二服通口服一盏食顷再服温覆微汗瘥补遗内伤似外感证始为热中病头痛大作四肢疰闷气高而喘身热而烦上气鼻息不调四肢困倦不收无气以动无气以言或烦躁闷乱心烦不安或渴不止病久者邪气在血脉中有湿故不渴如病渴是心火炎上克肺金故渴或表虚不任风寒目不欲开恶食口不知味右手气口脉大大于左手人迎三倍其气口脉急大而数时一代而涩涩是肺之本脉代是无气不相接乃脾胃不足之脉大是洪大洪大而数乃心脉刑肺急是弦急乃肝木挟心火克肺金也其右关脾脉比五脉独大而数数中时显一代此不甚劳役是饮食不节寒温失所则无右关胃脉损弱隐而不见惟内显脾脉如此也治用补中益气汤黄人参橘皮当归身白术炙甘草升麻柴胡上八味锉都作一服水二盏煎至一盏去渣温服早饭后临病斟酌轻重加减补遗内伤似外感证末传寒中病腹胀胃脘当心痛四肢两胁膈咽不通或涎唾或清涕或多溺足下痛不能任身履地骨乏无力喜睡两丸多冷阴阴作痛或妄见鬼状梦亡人腰背胛眼腰嵴皆痛不渴不泻脉盛大以涩名曰寒中治用神圣复气汤白术附子汤草豆蔻丸神圣复气汤柴胡本防风羌活人参干姜甘草升麻半夏白葵花当归身郁李仁黑附子上件锉用水五盏同煎至二盏入黄橘红草豆蔻仁上入在内再煎至一盏再入下项药黄柏黄连枳壳生地黄以上四味预一日另用新水浸又次入华细辛根川芎蔓荆子预一日用新水半大盏分作二处浸此三味并黄柏等前正药作一大盏不去渣入此浸药再上火煎至一大盏去渣稍热服空心又能治咬颊咬唇咬舌舌根强硬等证如神忌肉汤及食肉使不助经络中火邪也大抵肾与膀胱经中有寒元气不足者皆宜服之于月生月满时隔三五日一服如病急不拘时分白术附子汤白术附子苍术陈皮浓朴半夏茯苓泽泻猪苓肉桂上十味锉每服五钱水一盏生姜三片煎至半盏食前温服量虚实加减草豆蔻丸治胃脘当心而痛草豆蔻生甘草半夏大麦一钱半益智陈皮吴茱萸僵蚕黄桃仁青皮当归身曲末姜黄人参熟甘草泽泻柴胡上十八味除桃仁另研如泥外为极细末同研汤浸蒸饼为丸如桐子大每服二十丸熟汤送下旋斟酌多少服之补遗内伤似外感证似外感阳明中热证有天气大热时劳役得病或路途劳役或田野中劳役或身体怯弱食少劳役或长斋久素胃气久虚劳役其病肌体壮热躁热闷乱大恶热渴饮水此与阳明伤寒热白虎汤证相似鼻口中气短促上喘此乃脾胃久虚元气不足之证身亦疼痛至日西作必谵语热渴闷不止脉洪大空虚或微弱白虎汤证其脉洪大有力与此内伤中热不同治用清暑益气汤人参白术陈皮神曲泽泻黄甘草黄柏葛根青皮当归身麦门冬苍术升麻五味子上十五味锉作一服水二盏煎至一盏去渣稍热服食远补遗内伤似外感证似外感恶风寒证有因劳力坐卧阴凉处后病表虚不任风寒少气短促懒言语声困弱无力此因劳役辛苦肾中阴火沸腾后因脱衣或沐浴歇息于阴凉处其阴火不行还归皮肤腠理极虚无阳被风与阴凉所遏以此表虚不任风寒与外感恶风相似不可同外感治宜用补中益气汤补遗内伤似外感证似外感杂证劳役形体饮食失节脾胃中州变寒走痛而发黄治用小建中汤或大建中汤或理中汤小建中汤芍药桂枝甘草大枣生姜胶饴上咀以水七升煎至三升去渣入胶饴更上微火消解温服一升日三服补遗内伤似外感证长夏湿热胃困有长夏五六月湿热之时人困倦四肢不收精神短少胸满短气肢节疼痛气促而喘身热而烦或大便泄利而黄或白泔色或渴或不渴或不饮食或小便频数而黄治用清暑益气汤五苓散治中暑烦渴身热头痛霍乱吐泻小便赤少或饮水即吐亦宜服之泽泻白术赤茯苓猪苓肉桂上为细末每服二钱热汤调下不拘时服缩脾饮解伏热除烦渴消暑毒止吐利霍乱之后服热药太多致烦躁者并宜服之缩砂仁干葛乌梅肉白扁豆草果甘草上咀每服五钱水二盏煎至一盏不拘时任意代熟水饮之极妙枇杷叶散治中暑伏热引饮太过脾胃伤冷饮食不化胸膈痞闷呕哕恶心头目昏眩口干烦渴肢体困倦全不思食或阴阳不和致成霍乱吐利转筋烦躁引饮枇杷叶香薷白茅根麦门冬丁香甘草干木瓜陈皮浓朴上为末每服二钱温水调下烦躁用新汲水调下不拘时服小儿亦可服量岁数减少与之桂苓甘露饮治伏暑引饮过度肚腹膨胀霍乱泻利并皆治之白术猪苓白茯苓滑石甘草寒水石泽泻肉桂上为末每服三钱热汤或冷水调下不拘时服入蜜少许亦好黄连香薷汤治伏暑引饮口燥咽干或吐或泻及治脏腑冷热不调饮食不节或食腥脍生冷过度或起居不节或露卧湿地或当风取凉而风冷之气归于三焦传于脾胃脾胃得冷不能消化水谷致令真邪相干肠胃虚弱饮食变乱于肠胃之间便致吐利心腹疼痛霍乱气逆有心痛而先吐者有腹痛而先利者有吐利俱发者有发热头痛体疼而复吐利虚烦者或但吐利心腹刺痛者或转筋拘急疼痛或但呕而无物出或四肢逆冷而脉欲绝或烦闷昏塞而欲死者此药悉能主之黄连香薷白扁豆浓朴上咀每服五钱水二盏入酒少许煎至一盏沉冷不拘时服消暑十全饮消暑气进饮食人参浓朴白术香薷木瓜白扁豆黄陈皮白茯苓甘草上咀每服五钱水二盏生姜三片煎至一盏不拘时服六和汤治心脾不调气不升降霍乱轻筋呕吐泄泻寒热交作痰喘咳嗽胸膈痞满头目昏痛肢体浮肿嗜卧怠惰小便赤涩并伤寒阴阳不分冒暑伏热烦闷或成痢疾中酒烦渴畏食妇人胎前产后并宜服之半夏杏仁缩砂仁人参甘草赤茯苓藿香木瓜白扁豆香薷浓朴上咀每服五钱水二盏生姜三片枣一枚煎至一盏不拘时服大顺散治冒暑伏热引饮过多脾胃受湿水谷不分清浊相干阴阳气逆霍乱呕吐脏腑不调甘草干姜杏仁肉桂上为末每服三钱白汤调下不拘时服益元散治中暑身热小便不利此药性凉除胃脘积热滑石甘草上为细末每服三钱用热汤或冷水调下如欲发汗以葱白豆豉调汤下不拘时服