增刊校正王状元集注分类东坡先生诗集註分类东坡先生诗前序集註分类东坡先生诗姓氏増刋校正王状元集註分类东坡先生诗姓氏状元王公十朋龟龄纂集豫章黄氏东溪诗僧黄氏汪氏后山陈氏汪氏陈氏汪氏陈氏汪氏陈氏季氏陈氏晁氏潘氏髙氏潘氏韩氏谢氏杨氏谢氏夏氏洪氏蕲阳林氏洪氏林氏洪氏林氏饶氏林氏临安李氏林氏李氏何氏李氏眞隐诗僧徐氏曽氏徐氏秦氏苕溪胡氏苏氏胡氏元氏西蜀赵氏西蜀孙氏西蜀赵氏孙氏赵氏崔氏赵氏贾氏建安刘氏薛氏刘氏薛氏沈氏万氏曹氏万氏程氏万氏程氏永嘉甄氏永嘉丁氏龚氏丁氏芮氏汉阳张氏冯氏历阳张氏喻氏永嘉张氏毛氏呉氏朱氏呉氏永嘉项氏呉氏西蜀宋氏呉氏宋氏永嘉孙氏周氏鹿氏永嘉叶氏师氏叶氏任氏傅氏东莱吕氏王氏王氏永嘉王氏王氏王氏増刋校正王状元集註分类东坡先生诗姓氏集註分类东坡先生诗目録増刋校正王状元集註分类东坡先生诗目録宋礼部尚书端明殿学士兼侍读学士赠太师谥文忠公苏第一卷纪行诗九十一首奉诏减决囚禁记所经历太白山下早行至横渠鎭行至磻溪未明自磻溪憇翠麓亭自平阳宿南山蟠龙寺怀贤阁李节推留风水洞见待风水洞二首和李节推新城道中二首别黄州过淮过江夜行武昌山上闻黄州鼔角自兴国往筠宿石田驿南野人舎将至筠寄三犹子迟适逺端午游眞如迟适逺从雪中过淮谒客回作二首筑髙丽亭馆一絶过密州次韵赵明叔乔禹功再过常山和昔年留别再过超然台赠霍守相视新河次张秉道韵泛颕淮上早发宿泗间次张天骥旧韵自广陵召还汶公乞诗复用前韵三首临城道中作过汤隂市得豆麦粥过髙邮亭寄孙君孚泊金陵得泉公书慈湖崃阻风五首过庐山下西江𥘉入赣过惶恐滩过大庾岭宿建封寺三首舟行至清逺县见顾秀才发广州𥘉到惠州谪海南作诗示子由行琼儋间肩舆坐睡梦中得句次前韵寄子由澄迈驿通潮阁六月二十日夜渡海自雷适廉宿浄行院藤州江上夜起对月将至广州寄迈迨二子余昔过岭而南题诗龙泉钟上过岭二首郁孤台䖍州守倅见和复次前韵𥘉发嘉州过宜賔夜泊牛口牛口见月戎州泊南井口期任遵圣入崃游三游洞再赋二首出崃荆州十首浰阳早发白塔铺歇马寿阳岸下过范县访徳孺𥘉贬英州赠马梦得夜雨宿浄行院过海得子由书卷之二述懐诗六首秋怀二首次韵子由述怀四絶咏史诗八首和刘道原咏史王莽董卓八阵圗开元遗事三首戏作贾梁道懐古诗二首襄阳乐朱亥墓古迹诗三十七首鳯翔八观濠州七絶游东西巖䖍州八境圗八首王齐万寓居武昌刘郎洑金山妙髙台郁孤台廉泉尘外亭天笁寺碧落洞白水山佛迹巖严颜碑诸葛盐井过巴东闻莱公遗迹隆中时事诗二首闻黄河巳复北流二首卷之三宫殿诗十七首将如终南太平宫读书洞霄宫祭太一和韩川韵四首次韵子由五月一日同转对次韵王晋卿上元侍燕端门次韵蒋颕叔钱穆父从驾景灵宫二首次韵蒋颕叔二首上元侍饮楼上三首永安宫渚宫省宇诗八首次韵张昌言给事省宿和三舎人省上次韵刘贡父省上再和和子由省宿致斋三首直玉堂诏赐官烛法酒陵庙诗四首白帝庙神女庙黄牛庙颕大夫庙坟茔诗三首同年程德林求先坟二首叶待制求先坟永慕亭居室诗十四首和蔡景繁海州石室过建昌李野夫公择故居迁居白鹤峯新居欲成夜过西邻翟秀才二首次韵子由所居六咏迁居之夕闻邻舎儿诵诗新居贫家浄扫地堂宇诗四十一首中隐堂五首避丗堂秀州僧本莹静照堂石苍舒醉墨堂次韵子由緑筠堂傅尧俞济源草堂越州张中舎寿乐堂海㑹寺清心堂刁同年草堂平山堂次王居卿祠部韵苏州姚氏三瑞堂西斋张安道乐全堂张寺丞益斋杜介熈熈堂郓州新堂月夜二首雪斋王巩清虚堂赵阅道髙斋南堂五首陶子骏佚老堂二首溪隂堂登州孙氏松堂与赵陈同过欧阳叔弼小斋谷林堂衆妙堂景德寺荣师湛然堂寒食与器之游寂照室张竞辰永康所居万卷堂刘壮舆长官是是堂欧阳永叔至喜堂卷之四城郭诗二首石鼻城芙蓉城壁坞诗二首郿坞寄题刁景纯藏春坞田圃诗八首东坡八首宗族诗五首小儿姪安节逺来夜坐三首冬至日赠安节妇女诗十一首薄命佳人于潜女钱安道席上令歌者道服朝云与数客野歩求观林氏悼朝云昭君村赵成伯家丽人戏赠田辩之琴姬韩康公坐上侍儿求书扇二首仙道诗十六首次韵回先生三首张先生三朶花赠梁道人赠李道士送乔仝寄贺君六首梦与人论神仙道术安期生过安乐山释老上诗四十首记呉道子画佛灭度读道藏成都进士杜暹出家过永乐文长老巳卒题云阇梨壁僧惠勤𥘉罢僧职赠上天笁辩才师次韵僧潜见赠书黁公诗后继子由颂石台长老二首次韵乐着作天庆观醮次韵荅寳觉玉带施元长老二首送金山郷僧归蜀开堂龟山辩才师就僦蒜山松林中卜居赠常州报恩长老二首参寥得智果院分韵得心字送小夲禅师赴法云留别蹇道士拱辰赠月长老送芝上人游庐山见长芦夫禅师三首赠清凉寺和长老赠蒲涧长老寄邓道士次韵定慧钦长老见寄八首过逍遥堂何道士宗一问疾卷之五释老下诗十六首呉子野絶粒不睡和合浦愈上人留题赠龙光长老乞数珠赠南禅湜老再用数珠韵赠湜长老重赋数珠督南禅和二首清都观谢道士求诗赠诗僧道通次旧韵赠清凉长老荅径山长老赠昙秀过杨州寿宁文觉显公房送佛靣拄杖与罗浮长老赠䖍州慈云寺鉴老碣石菴寄赠湛庵主寺观诗五十九首留题延生观后山上小堂楼观自清平鎭游南山十一首游金山甘露寺游灵隐寺雨中游天笁灵感观音院宿临安浄土寺自浄土寺歩至功臣寺报本禅院文长老方丈独游冨阳普照寺自普照游二菴佛日山荣长老方丈五絶宿海㑹寺夜至永乐文长老院虎丘寺同柳子玉游鹤林招隐游鹤林招隐二首书普慈长老壁书焦山纶长老壁与毛令方尉游西菩提寺二首留题石经院三首游浄居寺宿黄州禅智寺一絶定惠院寓居月夜偶出次韵前篇安国寺浴游武昌寒溪西山寺颙师开啸轩雪后到干明寺遂宿宿圎通禅院石塔寺月华寺南华寺崃山寺广州蒲涧寺游博罗香积寺与正辅游香积寺次韵刘湜崃山寺见寄入寺留题显圣寺留题仙都观过木枥观留题崃州甘泉寺寄题淸溪寺双凫观次周焘韵题惠州灵惠院卷之六塔诗四首泗州僧伽塔北寺悟空禅师塔游灵隐髙峯塔屈原塔节序诗四十三首四时词四首新年五首次韵杨襃早春次韵元日立春三首元日次韵张子野见和七夕元日过丹阳寄鲁元翰次韵刘景文路分上元次韵曽仲钖元日见寄上元夜上元夜过赴儋守召独坐有感追和戊寅上元元夕夜游春日和子由寒食寒食雨二首送春三月二十九日二首首夏官舎郎事次韵朱光庭𥘉夏上巳与老符秀才饮七月五日二首九日次韵王巩次韵苏伯固主簿重九九日次定国韵丙子重九二首歳暮思归寄子由弟三首除夜宿常州城外二首梦诗十首石芝记梦回文二首秦少游贺刘发首荐次韵金山梦中作记梦夜梦梦苏伯固手持乳香婴儿梦中作寄朱行中梦雪月诗十七首与述古有美堂乗月夜归中秋月三首中秋见月寄和二首十月十五观月黄楼席上次韵台头寺歩月得人字赵德麟饯饮湖上舟中对月酒醒歩月理发而寝江月五首妬佳月夜行观星卷之七雨雪诗四十六首九月微雪怀子由弟二首病中大雪荅虢令赵荐追和子由洛下所寄五首立秋日梼雨宿灵隐寺癸丑春分后雪有美堂暴雨和柳子玉喜雪雪后至临平见陈尉列雪后书北台壁二首谢人见和前篇二首次韵章传道喜雨雪夜独宿柏山庵除夜大雪元日早晴遂行大雪怀东武园亭寄孔周翰次韵李公择以诗相迎二首和田国博喜雪祈雪雾猪泉赠舒尧文次韵舒尧文祈雪雾猪泉荅郡中同僚贺雨蔡州道上遇雪二首次韵乆旱巳而甚雨三首过莱州雪后望三山次韵王觌正言喜雪次韵朱光庭喜雨次韵张昌言喜雨微雪与子由再饮淸虚堂次韵毛滂法曹感雨聚星堂雪祷雨张龙公旣应次韵刘景文用前韵作雪诗留景文和刘景文雪次韵陈履常雪中江上值雪効欧阳体大雪独留尉氏风雷诗八首将至涡口遇风留宿发洪泽中涂遇大风复还十月六日记所见天目山上不闻雷震大风留金山两日舶趠风迨作淮口遇风戏用其韵次韵王郎子立风雨有感山岳诗三十六首出颍口𥘉见淮山龟山登玲珑山宿九仙山庐山五咏韩太祝送游太山登云龙山与客游道埸何山得鸟字𥘉入庐山三首赠柬林揔长老题西林壁庐山二胜木山次韵王忠玉游虎丘三絶上巳游涂山荆山记所见灵隠前一首赠唐林夫同正辅表兄游白水山次韵正辅同游白水山江上看山巫山岘山万山骊山骊山絶句三首卷之八江河诗十首汤村开运盬河雨中督役河复百歩洪二首江涨用过韵连雨江涨二首新滩新滩阻风汉水湖诗二十六首次韵子由柳湖感物和蔡凖郎中见邀游西湖三首夜泛西湖五絶湖上夜归寒食未明至湖上怀西湖寄晁美叔同年去杭州十五年复游西湖次韵刘景文周次元游西湖次韵荅王忠玉次韵曹子方雪中游西湖次韵仲殊雪中游西湖二首西湖戏作西湖成赵德麟见怀次韵次韵赵德麟见懐絶句再次韵赵德麟新开西湖许州西湖西湖絶句泉石诗三十一首磻溪石周公庙后润徳泉调水符和子由木山引水二首焦千之求惠山泉诗韩子华石淙庄虎跑泉留别雩泉浚井过温泉戏徐凝瀑布诗杨康公有石如醉道士取弹子涡石飬石菖蒲文登白石遗梅子明次韵和杨次公惠径山龙井水双石以仇池石借王晋卿王晋卿欲夺海石复次前韵以石易画晋卿难之复次韵次韵滕大夫三首壷中九华咏汤泉凿井遇磐石石尽得泉泂酌亭和壷中九华诗韵虾蟆培荆门惠泉溪潭诗十首留题仙游潭中兴寺仙游潭五首六和寺冲师闸山溪爲水轩故周茂叔先生濂溪次韵陈履常张公龙潭江郊卷之九池沼诗三首题兴州晁太守新开古东池道者院池上作和宋肇游西池次韵舟楫诗二首七月一日出城舟中苦热舟中夜起桥梁诗三首海神庙板桥不果迁两桥楼阁诗二十七首吉祥寺僧求阁名望湖楼醉书五絶宿望湖楼再和望海楼晚景五絶李公择求黄鹤楼诗南寺千佛阁法惠寺横翠阁聚逺楼三首九日黄楼作过贾牧水阁见其子三首蔡景繁官舎小阁寓居合江楼和黄秀才鉴空阁留独秀峯犍爲王氏书楼亭榭诗四十五首次韵刘京兆石林亭和刘长安题薛周逸老亭姚氏山亭招隐亭凌虚台孙莘老求墨妙亭诗天庆观园亭道士乞名与诗于潜令刁同年野翁亭僧淸顺新作垂云亭东阳水乐亭李行中醉眠亭三首次韵陈海州乗槎亭登常山絶顶广丽亭种徳亭城南县尉水亭得长字迁居临臯亭徐大正闲轩泗州萧渊东轩二首刘乙新作射亭留题兰臯亭南都妙峯亭寿星院寒碧轩西湖寿星院此君轩次韵林子中蒜山亭再和并荅杨次公次韵刘景文登介亭袁公济和登介亭诗复次韵荅之阅丗亭诗赠任仲微浴日亭次韵子由三首望夫台阮籍啸台陈徳任占山亭二首寄傲轩薝卜亭醉题望湖亭次韵半山亭和庐仙芝上人竹轩观台卷之十园林诗五十七首和子由园中草木十一首新城陈氏园次晁𥙷之韵和文与可洋州园池三十首和孔密州五絶司马君实独乐园滕县时同年西园寄题梅宣义园亭三月二十日开园三首小圃五咏果实诗九首送郑户曹赋席上果得榧子食柑橄榄次韵曽仲钖食蜜渍生荔枝再和曽仲钖荔枝次韵刘焘抚句蜜渍荔枝𥘉食荔枝荔枝叹食荔枝二首廉州龙眼质味殊絶荅晋卿传柑燕饮上诗二十七首微雪南谿小酌至晚陪欧阳公燕西湖用前韵求述古移厨饮湖上𥘉晴后雨二首与临安令宗人同年剧饮述古召饮介亭以病先起重九亦以病不赴述古㑹次韵述古过周长官夜饮述古以诗见责屡不赴㑹和王苏州侍太夫人观灯之什不及赴此㑹二首金山寺与栁子玉饮醉书其壁苏州闾丘江君二家雨中饮酒二首闻乔太博换左藏知钦州以诗招饮与梁左藏㑹饮传国博家约公择饮是日大风座上赋戴花得天字夜饮次韵毕推官闻李公择饮传国博家大醉二首月夜与客饮酒杏花下陈州与文郎逸民饮别与潘三失解后饮酒二月三日点灯㑹客与欧育等六人饮酒卷之十一燕饮下诗十七首次韵王定国谢韩子华过饮次韵韩康直置酒见留次韵王定国㑹饮清虚堂与莫同年雨中饮湖上次韵詹适宣德小饮巽亭次韵刘景文西湖席上次韵督两欧阳破陈酒戒劝陈履常饮以病在告独酌独酌试药玉滑盏有怀诸君子竹间亭小酌怀叔弼季黙次韵张朝奉仍招晚饮次韵钱穆父㑹饮立春日小集戏李端叔用过韵冬至与诸生饮小饮公谨舟中与闲山居士小饮试选诗八首监试呈诸试官试院煎茶催试官考校戏作复登望海楼和前韵五首书画上诗六十三首和子由论书和人求笔迹过广爱寺三首荅李颀秀才以画山见寄栁氏二外甥求笔迹二首赠冩眞何充秀才次韵周邠鴈荡山圗二首书韩干牧马圗章质夫寄惠崔徽眞韩干十四马赠冩御容妙善师续丽人行鲜于子骏见遗呉道子画李思训画长江絶岛圗陈季常所蓄朱陈嫁娶圗郭祥正家醉画竹石壁上髙邮陈直躬处士画鴈二首雍秀才画草虫八物王伯所藏赵昌画四首墨花书文与可墨竹虢国夫人夜游圗题文与可墨竹赵令晏崔白大圗幅径三丈书李伯时所藏韩干马郭熈画秋山平逺书晁𥙷之所藏与可画竹三首书李丗南所画秋景二首书鄢陵王所画折枝二首次韵米黻二王书跋尾二首郭熈秋山平逺二首谢赐燕并御书进诗一首书艾宣画四首次韵鲁直画马试院中作柏石圗和王晋卿题李伯时画马书归去来阳関二圗后二首戏书伯时画御马好头赤卷之十二书画下诗五十一首题李伯时画琴鹤圗二首书王定国所藏烟江叠嶂圗王晋卿所藏着色山二首次韵王晋卿和烟江叠嶂圗书王晋卿画着色山二首书王子敬帖絶句书宗少文一笔画书浑令公宴鱼朝恩图次韵王晋卿画山水二首又书王晋卿画四首题王晋卿画后次韵子由晋卿所和画山水二首六观堂老人草书阎立本职贡圗和叔盎画马次韵书晁说之考牧圗后书丹元子所示李太白眞题毛女眞书清汶老所传秦湘二女圗次韵李端叔鸳鸯竹石圗子由新修龙兴寺呉画壁题过所画枯木竹石三首和曹子方欧阳晦夫画茅菴书韩干二马王晋叔所藏画跋尾五首韦偃牧马圗李亮功旧隐宅圗画车诗二首宋复古画潇湘晚景圗三首题黄筌画翎毛花蝶二首申王画马圗书伯时所画王摩诘邢房悟前生图笔墨诗九首次韵荅舒教授观余所藏墨赠潘谷孙莘老寄墨四首欧阳季黙以油烟墨见饷明日复以大鱼爲餽谢宋汉杰送李承晏墨砚诗八首龙尾砚歌以铜劒易张几仲龙尾子石砚张作诗送砚反劒乃和归劒眉子石砚歌和范子功月石砚屏次韵范纯父涵星砚月石风林屏龙尾石砚寄犹子逺骊山沉泥砚音乐诗十一首宋叔逹家听琵琶古缠头曲听僧昭素琴听贤师琴润州甘露寺弹筝破琴听武道士弹贺若九月十五日观月弹琴西湖缾笙次韵子由弹琴舟中听大人弹琴卷之十三器用诗十首次韵栁子玉二首荅胡穆秀才遗古劒器无钖道中赋水车以双刀遗子由有诗次韵铁拄杖观杭州钤辖欧育刀劒战𫀆送竹几与谢秀才秋咏石屏和张耒髙丽松扇灯烛诗三首祥符寺九曲观灯上元过祥符僧房无灯火次韵颕叔观灯食物诗五首和黄鲁直食笋次韵携白酒魲鱼过詹史君食冷陶狄韶州煑蔓菁芦菔羹玉糁羮山中笋出戏语器之同参玉板长老酒诗十二首送碧香酒与赵明叔教授赵旣见和复次韵荅之赵往莒县还以一壷遗之送钱道士酒二壷新酿桂香酒惠守詹君见和复次韵薄薄酒二首眞一酒尝天门冬酒二首竹叶酒茶诗十二首月兎茶佛舎饮茶戏作和钱安道寄惠建茶和蒋夔寄茶惠山谒钱道人烹小龙团登絶顶望太湖以大龙团报垂云新茶次韵荅程朝奉谢送新茶次韵曹辅寄壑源试焙新芽种茶汲江煎茶送南屏谦师又赠老谦禽诗十三首僧爽白鸡五禽言五首异鹊鹤叹五色鹊巫山庙乌野鹰来食雉兽诗四首竹乌觜涪州得山胡仙都观鹿虫诗二首蝎虎鱼诗六首渼陂鱼次韵潜师放鱼戏作鮰鱼戏作放鱼复次放鱼前韵鳊鱼竹诗三首于潜僧竹筠堂次韵刘贡父西省种竹此君轩木诗十一首塔前古桧王复秀才所居双桧二首种松得徕字戏作种松万松亭和赵贶栽桧杜舆秀才学种松法二首种稺栝礼曹北垣下宥老楮卷之十四花诗七十九首吉祥寺赏牡丹和陈述古拒霜花吉祥寺花将落而述古不至述古明日即来复用前韵李钤辖座上分题戴花陌上花三首和述古冬日牡丹四首次韵刁景纯赏瑞香花天笁山送桂花分赠元素谢郡人田贺二生献花惜花玉盘盂二首留别释迦院牡丹呈赵倅次韵李公择梅花梅花二首定惠院海棠雨中看牡丹三首岐亭道上见梅花红梅三首问大治长老乞桃花茶栽和秦太虚梅花再和潜师海棠玉堂栽花周正孺有诗次韵和王晋卿送梅花垂云花开荅顺阇梨以诗见招菩萨寺南漪堂杜䳌花题杨次公春兰题次公蕙次韵钱穆父紫薇花二首次韵杨公济秦议海花十首再和杨公济梅花十絶㯶笋眞觉院瑞香花腊梅一首赠赵景贶赠朱逊之次韵同赏田曹梅花三月二十日多叶杏开松风亭下梅花盛开再用前韵花落复次韵次韵程正辅江行见梅花和子由石菖蒲忽生九花次韵子由月季花再生赠岭上梅净土院观牡丹三蕚牡丹雨中赏牡丹山茶菜诗五首春菜元脩菜雨后行菜和子由种菜乆旱不生煑菜菌蕈诗一首与参寥师行园中得黄耳蕈卷之十五投赠诗二十七首赠孙莘老七絶至秀州赠钱端公安道赠治易僧智周除夜病中赠叚屯田乔太博见和复次韵荅之二公再和亦再荅之赠王仲素寺丞赠寳觉长老赠惠山僧惠表赠钱道人赠黄山人赠袁陟赠章黙赠葛苇赠王寂赠杜介庆源宣义王文求红带赠王子直秀才赠郑清叟秀才赠岭上老人赠杨耆戏赠诗三十二首戏子由盐官部役戏呈同事将之湖州戏赠莘老戏赠戏赠贾収秀才三首戏鲁少卿二首张子野年八十五尚闻买妾戏钱道人雨絶赠张刀二老戏毛国华长官戏乔太博饮客戏问辩才法师复归上天笁夜过舒尧文戏作戏作陈孟公诗戏徐君猷孟亨之不饮酒戏子由五首戏周正孺二絶戏用晁𥙷之韵东川清丝寄鲁冀州戏赠章质夫送酒书至而酒不逹戏作小诗问之作六虫篇荅南禅长老戏孙公素和赵成伯兼戏禹功卷之十六简寄诗五十九首郑州别后马上寄子由病中闻子由得告不赴三首和子由苦寒见寄将往终南和子由见寄华隂寄子由次韵柳子玉见寄和子由𥘉到陈州见寄二首𥘉到杭州寄子由二絶和刘道原见寄和刘道原寄张师民是日宿水陆寺寄北山清顺僧二首用和人求笔迹韵寄莘老寄刘孝叔寄吕穆仲寺丞寄黎眉州代书荅梁先次韵舒教授寄李公择作诗寄王晋卿罢徐州往南京马上走笔寄子田五首过淮三首赠景山兼寄子由寄浄慈夲长老次韵和刘贡父登黄楼见寄并寄子由二首今年正月十四日与子由别于陈州五月子由复至齐安未至以诗迎之晓至巴河迎子由陈季常见过三首𥘉秋寄子由寄蕲簟与蒲传正寄怪石石斛与鲁元翰寄呉德仁兼简陈季常谢王泽州寄长松兼简张天觉二首寄蔡子华和钱四寄其弟龢次韵谢赵景贶陈履常见和兼简欧阳叔弼兄弟召还至都门先寄子由次韵穆父乌上寄颕叔二首寄馏合刷饼与子由寄虎儿桄榔杖寄张文潜闻正辅将至以诗迎之再和夜坐违晓寄子由得迈寄书酒用过韵寄子姪渝州寄王道矩和寄夫选官长和子由除日见寄怀旧上诗二十三首和子由渑池怀旧曽氏阁怀赵荐宿余杭法喜寺怀孙莘老看月怀子由并崔贤良常润道中有懐钱塘寄述古五首捕蝗至浮云岭山行疲苦有怀子由弟二首宿逍遥堂追感前约二小诗和子由㑹宿两絶六年正月二十日复出东门仍用前韵岐亭五首西太一见荆公诗偶次其韵二首卷之十七懐旧下诗十三首武昌西山再用前韵次韵子由与孔常父唱和诗圉空和都㕔旧题呈二通守和唐彦猷诗送其子埛二首感旧东堂次诸公旧诗韵三首遇定国有感忆中和堂㝷访诗十七首游孤山访惠勤惠思二僧李𣏌见和复用前韵荅之再和湖上㝷周李二君不见九日㝷臻阇梨遂泛舟至懃师院二首过云龙山人张天骥访张山人得山中字二首雨中过舒教授出郊㝷春和女王城诗韵大寒歩至东坡赠巢三残腊独出二首𬒳酒独行三首酬荅上诗五十九首次韵王诲夜坐次韵张安道读杜诗和柳子玉过陈絶粮二首径山回招吕察推宿湖上荅任师中次韵沈諌议召游湖不赴二絶和欧阳少师㑹老堂次韵和欧阳少师寄赵少师次韵次韵孔文仲推官见赠和致仕张郎中春昼杂兴荅鲜于子骏次韵荅章传见赠有美堂和周邠见寄二首独游浄慈荅周长官见寄径山道中次韵荅周长官次韵汪覃秀才见寄景纯见和复次韵赠之二首柳子玉亦和因以送之荅子玉家宴用前韵见寄次韵景纯见和二首刁景纯席上和谢生三首次韵沈长官三首和刘孝叔㑹虎丘二首次韵陈海州书懐次韵孙职方苍梧山次韵孙巨源见寄五絶莫笑银杯小荅乔太博和叚屯田荆林馆游庐山次韵章传道和顿教授见寄荅陈述古二首和章七出守湖州二首和张子野见寄三絶荅李邦直和潞公超然台次韵次韵刘贡父李公择见寄二首和赵郎中捕蝗见寄次韵赵郎中见和戏复荅之和晁同年九日见寄和孔郎中荆林马上见寄和孔君亮郎中见赠卷之十八酬荅中诗九十一首次韵刘贡父见戏和李邦直沂山祈雨有应宿州次韵刘泾和赵郎中见戏二首和子由游百歩洪次韵李邦直感旧次韵荅邦直子由四首荅任师中家汉公阳关词三首次韵吕梁仲屯田次韵荅王巩见寄次韵仲屯田见寄次韵呉正字王户曹二首荅吕梁仲屯田荅孔周翰求书与诗闻李公择过云龙张山人寒食日荅公择三絶次韵荅刘泾和孙莘老次韵次韵荅文与可见寄次韵秦观秀才见赠次韵黄鲁直见赠古风二首荅仲屯田次韵次韵荅密州宋国博荅范祖禹次韵荅王定国戏王巩自谓恶客次韵王定国马上见寄次韵荅顿起二首谢太虚以黄楼赋见寄次韵荅王巩张安道见示近诗次韵王巩颜复同泛舟次韵张十七九日赠子由次韵王巩独眠次韵王巩留别荅王定民次韵王庭老九日见寄次韵参寥师寄秦观三絶次韵庭老退居见寄二首和黄鲁直次韵粲字诗次韵田国博部夫南京见寄再次韵田国博部夫还二首荅国博见示石炭诗次韵曹九章见赠次韵秦太虚见戏耳聋荅李公择见戏和孙同年卞山龙洞祷睛次韵徐祕丞见赠次韵周开祖长官见寄次韵荅孙倅重寄次韵乐着作野歩次韵荅子由和何长官六言次韵五首次韵子由病酒肺疾发杭州故人信至齐安和王巩六首并次韵次韵陈四雪中赏梅和子由题孔平仲草庵次韵荅元素次韵孔毅父集句见赠五首次韵子由种杉竹次韵王巩南迁𥘉归二首孔毅父以诗戒饮酒次韵次韵王郎见庆生日并寄茶卷之十九酬荅下诗一百四十三首次韵道潜留别次韵叶致逺见赠次韵杭人裴维甫次韵叚缝见赠次韵滕元发许仲途秦少游次韵蒋颕叔和王游二首次韵张琬和人见赠次韵王定国南迁回见寄和王胜之三首和田仲宣见赠和仲伯逹次韵荅贾耘老次韵许遵次韵孙莘老斗野亭次韵送徐大正次韵徐积次韵赵令铄次韵王定国得颕倅二首次韵王震次韵周邠次韵胡完夫次韵钱穆父次韵荅完夫穆父次韵荅满思复和蒋发运和人假山次韵钱舎人病起次韵和王巩次韵李脩孺留别二首次韵黄鲁直赤目和周正孺坠马伤手和鲁直烧香四首次韵曽子开别驾四首荅孔常父见访次韵刘贡父独直省中次韵王定国倅杨州次韵张舜民倅州留别和王晋卿次韵刘贡父所和忆持国二首次韵刘贡父叔姪扈驾次韵荅张天觉二首次韵王都尉偶耳病次韵荅钱穆父作诗见及次韵黄鲁直嘲小德次韵谢景仁和赐酒烛次韵刘贡父春日赐幡胜再和荅叶公秉王仲至见和再和次韵秦少章和钱蒙仲次韵钱越州次韵荅刘景文左藏次韵钱越州见寄次韵子由涿州见寄四首次韵荅刘景文见赠次韵袁公济谢芎椒次韵林子中王彦祖唱酬复次溽字韵记龙井之游次韵林子中见寄次韵参寥同前次韵荅马忠玉次韵黄安中兼简林子中次韵刘景文见寄次韵荅钱穆父见寄荅王定国和刘景文见赠新渡寺席上次韵送叔弼次韵赵景贶春思且怀呉越山水次韵王滁州见寄和赵景贶求东斋榜铭谢二鲜于以诗文见寄和陈传道雪中观灯次韵徐仲车次韵林子中春日书事次韵和晁无咎学士相迎次韵刘景文赠傅曦秀才次韵定国见寄和钱穆父蒋颕叔王仲至四首次天字韵荅岑巖起次秦少游韵赠姚安丗次丹元姚先生韵次韵王晋卿奉诏押髙丽燕射次韵丹元子次韵聦上人见寄次韵王雄州还朝留别詹守携酒见过用前韵和之荅周循州次韵惠循二守相㑹又次韵二守同访新居二首循守临行出小鬟复用前韵次韵赠呉子野先生二絶次韵王郁林和孙叔静兄弟李端叔唱和荅广倅萧大夫借前韵见赠二首次韵郑介夫二首次韵韶守狄大夫见赠二首次韵韶倅李通直二首和阳行先和犹子迟韵赠孙志举用前韵再和霍大夫用前韵再和许朝奉用前韵再和孙志举崔文学甲携文见过次韵江晦叔二首次韵江晦叔兼呈器之次韵郭功甫二首次韵法芝举旧诗次韵和子由闻予善射次韵马元賔次韵荅李端叔和晁美叔和穆父新凉卷之二十惠贶诗三十五首送笋芍药与公择二首次韵关令送鱼丁公黙送蝤蛑次韵乐着作送酒送牛尾狸与徐使君酴醿花菩萨泉二首徐使君分新火谢陈季常惠一揞巾次韵周穜惠石棹除夜黄师是送酥酒二首章钱二君见和复次韵荅之二首次韵赵令铄惠酒杜介送鱼次韵宋肇惠澄心𥿄二首次韵王晋卿惠花栽谢关景仁送红梅栽二首以屏山赠欧阳叔弼洞庭春色赵德麟惜梅且饷柑三首戏谢毛正仲惠茶谢刘景文以画松鹤爲寿谢程德孺惠海中柏石呉子野出家赠扇山枕屏中山松醪寄雄守王引进欧阳晦夫惠枕琴谢欧阳晦夫遗接䍦琴枕谢人惠云巾方舄二首送别上诗三十九首送曽子固倅越得燕字王頥钱监求诗及草书送安惇秀才失解西归送任伋通判黄州送刘攽倅海陵送钱藻出守婺州得英字送吕希道知和州送文与可出守陵州送刘道原归觐南康送张安道赴南都留台颕州𥘉别子由二首寿州李定出饯城东龙潭上送蔡冠卿知饶州送岑着作送张职方吉甫赴闽漕送张轩民寺丞赴省试次韵孙莘老见赠赠别席上代人赠别三首送杜戚陈三椽罢官归郷次韵周长官同饯鲁少卿次韵杭州周令见寄二首送叚屯田分得于字送李供备席上和李诗送赵寺丞寄陈海州送乔施州送范景仁游洛中次韵景仁留别送鲁元翰少卿知卫州次韵送蒋夔赴代州学官送颜复兼寄王巩𥘉别子由雨中送李邦直赴史馆二首送李公恕赴阙卷之二十一送别中诗七十五首送郑户曹送孔郎中赴陜郊送李公择和子由送将官梁左藏仲通送胡椽送将官梁左藏赴莫州又送郑公曹次韵子由送赵㞦归觐钱塘送顿起送孙勉送参寥师次颜长道韵送傅倅台头寺送宋希元送蜀人张师道赴殿试二首送刘寺丞赴余姚送孙着作赴考城送渊师归径山送表忠观钱道士归杭送俞节推送安节十四首送沈逹赴广南送杨杰送穆越州送范纯粹守庆州送戴蒙赴成都玉局观送陈睦知潭州用前韵荅西掖诸公见和送表弟程六知楚州送王伯敡守次韵子由送千之姪用王巩韵送其姪知蔡州用旧韵送鲁元翰知洺州次韵子由送陈侗知陜州送贾讷倅眉二首送程建用送杜介归杨州送杨孟容送钱承制赴广西路分都监送顾子敦奉使河朔诸公饯子敦以病不往送家退翁知怀安军送宋彭州迎侍二亲送张天觉河东提刑送张天觉得山字送欧阳辩监澶州酒送安家国教授归成都送李方叔次韵送成都髙士敦钤辖次韵送程六表弟送钱穆父出守越州二首送程七表弟知泗州送曹辅赴闽漕送蹇道士归庐山送周朝议守汉州送千乗千能两姪还郷送周正孺知东川次前韵再送周正孺送吕昌明知嘉州送子由使契丹跋姜公弼课册送仲素寺丞致政归潜山送都监北归送柳宜归送苏伯固効韦苏州卷之二十二送别下诗五十六首送岢岚军通判叶朝奉送邓宗古还郷次韵送周山人归彭城送仲元贶王元直五首次韵刘景文送钱蒙仲三首介亭饯杨杰次公送表弟程懿叔赴夔州运判送张嘉州送程之邵签判赴阙送李陶通直赴淸溪送江公着知吉州送欧阳主簿赴官韦城四首送欧阳推官赴华州监酒送欧阳季黙赴阙次前韵送刘景文送王竦朝散赴阙送路都曹新渡寺送任仲微送运判朱朝奉入蜀和赵德麟送陈传道送陈伯脩察院赴阙送张嘉父长官次韵范淳父送秦少章送李孝博奉使岭表送晁美叔送陈德林赴眞州送蒋颕叔帅熈河再送二首送襄阳从事李友谅归钱塘送黄师是赴两浙宪送范中济经略侍郎送王敏仲北使送曽仲钖通判如京师和钱穆父送别并求顿逓酒送翟安常赴阙兼寄子由次韵王雄州送侍其泾州追饯正辅至博罗赋诗爲别再用前韵送鲜于都曹归蜀灌口旧居送邵道士彦肃还都峤送㧕子玉赴灵山留别诗十四首和董传留别和沈立之留别二首次韵代留别留别金山寳觉圎通二长老子由自南都来陈三日而别过新息留示郷人任师中别子由三首𥘉别子由至奉新东府雨中别子由留别廉守赣上留别王子立庆贺诗十五首贺朱寿昌郎中得母所在次韵钱穆父侍祠郊丘郊祀庆成次韵王仲至喜雪御筵表弟程德孺生日以檀香观音爲子由生日寿借前韵和子由第四孙子由生日以黄子木拄杖爲子由生日寿闻陜西兵杀西夏获鬼章二十韵无咎生日置酒见留乐全先生生日以铁拄杖爲寿二首贺陈述古弟章生子虎儿卷之二十三游赏诗五十六首和子由踏青和子由𧖟市自金山放船至焦山游径山冬至独游吉祥寺后十余日复至游道埸山何山病后述古邀往城外㝷春自昌化双溪馆下歩㝷溪源至治平寺二首与吕仲甫等同泛湖游北山病中游祖塔院游径山次韵二首再游径山与梁先舒焕泛舟二首携妓乐游张山人园游张山人园与顿起孙勉泛舟得未字游惠山三首端午遍游诸寺得禅字泛舟城南得人皆苦炎字四首遶城观荷得月明星稀字四首与胡祠部游法华山又次韵赠贾耘老安国寺㝷春雨晴后歩至四望亭二首与子由同游寒溪西山上巳出游随所见作句日日出东门同王胜之游蒋山至眞州再和二首与孟震同游常州僧舎三首同秦仲二子雨中游寳山与刘景文赏枇杷又和刘景文韵游罗浮山一首示儿子过游罗浮道院及栖禅精舎次韵程正辅游碧落洞徐元用同游浮金堂上渚吟重游终南杭州游山柳子玉以诗见邀同刁文游金山射猎诗五首㑹猎苇园和梅户曹猎铁沟祭常山回小猎人日猎城南得鸟字将官雷胜得过字代作题咏上诗三十二首题南溪竹上小诗和所乗船上小诗八首寳山昼睡孤山二咏跋李留台与二钱唱和四絶句书双竹湛师房二首寳山新开径俞康直郎中所居四咏戏书呉江三贤画像三首青牛岭小寺人迹罕到留题薰储郎中故居和孔周翰二絶游戏马台二首卷之二十四题咏下诗四十二首书泗州孙景山西轩题织锦圗上回文三首书李公择白石山房题孙思邈眞归宜兴留题竹西寺三首惠崇春江晚景二首书皇亲扇郭明父颕州西斋二首戏书乐天身心问荅后书丹元子寕极斋题灵峯寺壁题冯通直明月湖诗后和子由𡵨下二十一咏和鲁人孔宗翰题诗二首光禄庵医药诗三首赠眼医王生彦若次韵子由清汶老龙珠丹紫团参寄王定国卜相诗二首赠善相程杰赠䖍州术士谢晋臣伤悼诗四十九首陆龙圗诜挽词胡完夫母周夫人挽词姚屯田挽词哭欧公僧惠思示小诗次韵弔天笁海月辩师三首孔长源挽词二首余主簿母挽词张文𥙿挽词同年王中甫挽词苏潜圣挽词京师哭任遵圣哭刁景纯弔李台卿曹旣见和复次其韵孔毅父妻挽词任师中挽词邓忠臣母周挽词徐君猷挽词哭干儿二首叶致逺见和复次其韵张庖民挽词王中父挽词李献仲哀词苏子容母陈夫人挽词神宗皇帝挽词三首潘推官母李氏挽词故李承之待制挽词韩康公挽诗三首王郑州挽诗哭王子立次儿子迨韵三首滕达道挽词二首王文玉挽词吕与叔学士挽词大行太皇后挽词二首闻太后升遐二首弔徐德占絶句诗二十一首山村五絶八月十五日看潮五絶临安三絶东坡次荆公韵四絶臂痛谒告作三絶歌诗十首画鱼歌呉中田妇歌武昌铜劒歌蜜酒歌又一首荅二犹子与王郎中见和安州老人食蜜歌次韵王传正枯木歌秧马歌眞一酒歌竹枝歌行诗三首鸦种麦行铁沟行赠乔太博起伏龙行卷之二十五杂赋诗九十五首欧阳少师令赋所蓄石屏广陵㑹三同舎三首𣑽天寺僧守註小诗次韵客位假寐妙庭观发地得丹鼎二首送客不及歩至溪上二首读孟郊诗二首石炭云龙山观烧得云字游栢山得泽字戴道士得四字代作㑹松江得风字二首追和林子中寄文与可𥘉到黄州雨中熟睡至晚强起观张师正所蓄辰砂往岐亭郡人潘古郭送余偶至汪氏居仍用前韵鱼蛮子闻子由爲郡寮所捃和李太白一首豆粥渔父四首题王逸少书林逋诗后登州海市遗直坊玉堂独坐怀王定国次韵鲁直歳寒知松栢书李端叔诗后赠刘景文别诸山作三絶句到颕公帑巳竭斋厨索然两欧阳许唱和以此句挑之欧阳叔弼见访诵渊明事叹其絶识感而赋诗喜刘景文至病中夜读朱博士诗沐浴启圣僧舎与赵德麟邂逅刘丑厮诗自笑和子由次月中梳头韵闻子由瘦客爼无肉又子由劝不读书观棊籴米次韵子由浴罢独觉谪居三适三首倦夜纵笔三首夜烧松明火吕承事读书作诗不巳贫甚闻米元章到送麦门冬饮子郭纶御史台榆槐竹栢四首系御史台狱云子由二首再和二首出局偶书病后醉中足柳公权聮句効永叔瑞鹧鸪夜坐与迈聮句归去来集字十首问渊明増刋校正王状元集註分类东坡先生诗目録集註分类东坡先生诗诗序増刋校正百家註东坡先生诗序状元王公十朋龟龄譔昔秦延君註尧典二字至十余万言而君子讥其繁丁子襄註周易一书才二三万言而君子恨其略训註之学古今所难自非集衆人之长殆未易得其全体况东坡先生之英才絶识卓冠一丗平生斟酌经传贯穿子史下至小说杂记佛经道书古诗方言莫不毕究故虽天地之造化古今之兴替风俗之消长与夫山川草木禽兽鳞介昆虫之属亦皆洞其机而贯其妙积而爲胷中之文不啻如长江大河汪洋闳肆变化万状则凡波澜于一吟一咏之间者讵可以一二人之学而窥其涯涘哉予旧得公诗八註十註而事之载者十未能五故常有窥豹之叹近于暇日捜索诸家之释裒而一之刬繁剔冗所存者几百人庶几于公之诗有光虽然自八而十自十而百固非略矣而亦未敢以繁言盖以一人而肩乌获之任则折筋絶体之不暇一旦而均之百人虽未能舂容乎通衢张王乎大都而北燕南越亦不难到此则百註之竟也若夫必待读遍天下书然后荅尽韩公䇿则又望诸后人焉西蜀赵公夔尧卿譔昔杜预註春秋左传颜籕註班固汉书时人谓征南祕书爲丘明孟坚忠臣又李善于梁宋之间开文选学註六十卷流传于丗皆仆所喜而慕之者此註东坡诗集所以作也东坡先生读书数千万卷学术文章之妙若太山北斗百丗尊仰未易可窥测藩篱况堂奥乎然仆自㓜歳诵其诗文手不暂释其𥘉如渉大海浩无津涯孰辨淄渑泾渭而鱼龙异状莫识其名旣穷山海变怪然后了然无有疑者崇宁年间仆年志于学逮今三十年一句一字推䆒来历必欲见其用事之处经史子传僻书小说圗经碑刻古今诗集本朝故事无所不览又于道释二藏经文亦常遍观抄节及询访耆旧老成间其一时见闻之事有得旣巳多矣顷者赴调京师继复守官累与小坡叔党游从至熟叩其所未知者叔党亦能爲仆言之仆旣慕先生甚切精诚感通一日梦先生野服乗驴若丗之所画李太白者惠然见访仆方坐一室中书史环列起而迎见先生顾仆喜曰天下之乐莫大于此了无它语又一日梦与先生对谈因问水仙王事即荅以茫昧之语殊不可晓不知何意也仆于此诗分五十门緫括殆尽凡偶用古人两句用古人一句用古人六字五字四字三字二字用古人上下句中各四字三字一字相对止用古人意不用字所用古人字不用古人意能造古人意能造古人不到妙处引一时事一句中用两故事疑不用事而是用事疑是用事而不用事使道经僻事释经僻事小说僻事碑刻中事州县圗经事错使故事使古人作用字成一家句灋全类古人诗句用事有所不尽引用一时小话不用故事而句灋髙胜句灋明白而用意深逺用字或有未稳无一字无来历点化古诗拙言间用夲朝名人诗句用古人词中佳句改古人句中借用故事有偏受之故事有参差之语言诗中自有竒对自撰古人名字用古謡言用经史註中隐事间俗语俚谚诗意物理此其大略也三十年中殚精竭虑仆之心力尽于此书今乃编写刋行愿与学者共之若乃事有遗误当竢博雅君子𥙷而䥴之庶俾先生之诗文与左传汉书文选并传无穷而仆于杜预颜籕李善三子亦庶几焉虽然尚有可以言者先生之用事不可谓无心先生之用古人诗句未必皆有意耳盖胷中之书汪洋浩博下笔之际不知爲我语耶它人之语也观者以意逹之可也增刊校正王状元集注分类东坡先生诗集註分类东坡先生诗卷第一増刋校正王状元集註分类东坡先生诗卷之一苏轼纪行诗九十二首壬寅二月有诏令郡吏分往属县减决囚禁自十三日受命出府至寳鸡虢郿盩厔四县旣毕事因朝谒太平宫而宿于南溪溪堂遂并南山而西至楼观大秦寺延生观仙游潭十九日乃归作诗五百言以记凡所经历者寄子由逺人罹水旱王命释俘囚分县传明认循山得胜游萧条初出郭旷荡实消忧薄暮来孤镇登临忆武侯峥嵘依絶壁苍茫瞰奔流半夜人唿急横空火气浮天遥殊不辨风急巳难収晓入陈仓县犹余卖酒楼烟煤巳狼籍吏卒尚呀咻鸡岭云霞古龙宫殿宇幽南山连大散归路走吾州欲往安能遂将还爲少留回趋西虢道却渡小河洲闻道磻溪石犹存渭水头苍崖虽有迹大钓夲无钩东去过郿坞孤城象汉刘谁言董公健竟复伍孚雠白刃俄生肘黄金谩似丘平生闻太白一见驻行驺鼔角谁能试风雷果致不嵓崖巳竒絶冰雪更琱锼春旱忧无麦山灵喜有湫蛟龙懒方睡缾罐小容偷二曲林泉胜三川气象侔近山麰麦早临水竹篁脩先帝膺符命行宫画冕旒侍臣簪武弁女乐抱箜篌袐殿开金鏁神人控玉蚪黒衣横巨劒𬒳髪凛双眸邂逅逢佳士相将弄綵舟投篙披緑荇濯足乱清沟晚宿南溪上森如水国秋遶湖栽翠宻终夜响飕飗冒晓穷幽邃操戈畏炳彪尹生犹有宅老氏旧停辀问道遗踪在登山往事悠驭风归汗漫阅丗似蜉蝣羽客知人竟瑶琴系马秋不辞山寺逺来作鹿鸣帝子传闻李嵓堂髣像缑轻风帏幔卷落日䯻鬟愁入谷惊蒙密登坡费挽搂乱峯巉似槊一水淡如油中使何年到金龙自古投千重横翠石百丈见游鯈最爱泉鸣洞𥘉甞雪入喉满缾虽可致洗耳叹无由忽忆㝷蟆培方冬脱鹿裘山川良甚似水石亦堪俦惟有泉傍饮无人自献酬太白山下早行至横渠镇书崇夀院壁马上续残梦不知朝日昇乱山横翠幛落月淡孤灯奔走烦邮吏安闲愧老僧再游应眷眷聊亦寄吾曽二十六日五更起行至磻溪未明夜入磻溪如入崃照山炬火落惊猿山头孤月耿犹在石上寒波晓更喧至人旧隠白云合神物巳化遗踪蜿安得夣随霹雳驾河奔马困嘶青草僧留荐晚飱我来秋日午旱乆石牀温安得云如盖能令雨泻盆共看山下稻凉叶晚翻翻二十七日自阳平至斜谷宿于南山中蟠龙寺横槎晚渡碧涧口骑马夜入南山谷谷中暗水响泷泷岭上踈星明煜煜寺藏嵓厎千万仞路转山腰三百曲风生饥虎啸空林月黒惊麏窜修竹入门突兀见深殿照佛靑荧有残烛媿无酒食待逰人旋斫杉松煑溪蔌板阁独眠惊旅枕木鱼晓动随僧粥起观万瓦郁参差日乱千巖散红緑门前商贾负椒荈山后咫尺连巴蜀何时归耕江上田一夜心逐南飞鹄是日至下马碛憇于北山僧舎有阁曰怀贤南直斜谷西临五丈原诸葛孔明所从出师也南望斜谷口三山如犬牙西观五丈原郁屈如长蛇有怀诸葛公往冨阳新城李节推先行三日留风水洞见待春山磔磔鸣春禽此间不可无我吟路长漫漫傍江浦此间不可无君语金鲫池边不见君追君直过定山村路人皆言君未逺骑马少年清且婉风巖水穴旧闻名只隔山溪夜不行溪桥晓熘浮梅蕚知君系马巖花落出城三日尚逶遟妻孥怪骂归何时丗上小儿夸疾走如君相待今安有风水洞二首和李节推风转鸣空穴泉幽冩石门虚心闻地籁妄意覔桃源过客诗难好居僧语不繁归瓶得冰雪淸冷慰文园山前乳水隔尘凡山上仙风舞桧杉细细龙鳞生乱石团团羊角转空巖冯夷窟宅非樑栋御㓂车舆谢辔衘丗事渐艰吾欲去永随二子脱讥䜛新城道中二首东风知我欲山行吹断檐间积雨声岭上晴云披絮帽树头𥘉日挂铜钲野桃含笑竹篱短溪栁自揺沙水清西崦人家应最乐煑葵烧笋饷春耕身丗悠悠我此行溪边委辔听溪声散材畏见捜林斧疲马思闻卷斾钲细雨足时茶戸喜乱山深处长官清人间𡵨路知多少试向桑田问耦耕过淮朝离新息县𥘉乱一水碧暮宿淮南村巳渡千山赤麏鼯号古戍雾雨暗破驿回头梁楚郊永与中原隔黄州在何许想像云夣泽吾生如寄耳𥘉不择所适但有鱼与稻生理巳自毕独喜小儿子少小事安佚相从艰难中肝肺如鐡石便应与晤语何止寄衰疾别黄州病疮老马不任鞿犹向君王得敝帏桑下岂无三宿恋樽前聊与一身归长腰尚载撑肠米阔领先裁盖瘿衣投老江湖终不失来时莫遣故人非过江夜行武昌山闻黄州鼔角淸风弄水月衘山幽人夜渡呉王岘黄州鼔角亦多情送我南来不辞逺江南又闻出塞曲半杂江声作悲健谁言万方声一槩鼍愤龙愁爲余变我记江边枯柳树未死相逢真识面他年一叶泝江来还吹此曲相迎饯自兴国往筠宿石田驿南二十五里野人舎溪上青山三百曡快马轻衫来一抹倚山脩竹有人家横道清泉知我渴芒鞋竹杖自轻软蒲荐松床亦香滑夜深风露满中庭惟见孤萤自开阖将至筠先寄遟适逺三犹子露宿风飡六百里明朝饮马南江水未见丰盈犀角儿先逢玉雪王郎子对床欲作连夜语念汝还湏戴星起夜来夣见小于莵犹是髧髦垂两耳忆过济南春未动三子出迎残雪里我时移守古河东酒肉淋漓浑舎喜而今憔悴一羸马逆旅檐夫相汝尔出城见我定惊嗟身健穷愁不须耻我爲乃翁留十日掣电一欢何足恃惟当火急作新诗一醉两翁胜酒美端午游真如迟适逺从子由在酒局一与子由别却数七端午身随綵丝系心与昌歜苦今年匹马来佳节日夜数儿童喜我至典衣具鸡黍水饼旣怀郷饭筒仍愍楚谓言必一醉快作西川语宁知是官身糟麴困薫煑独携三子出古刹访禅祖髙谈付梁罗诗律到阿虎归来一调笑慰此长龃龉正月一日雪中过淮谒客回作二首十里清淮上长堤转雪龙冰崖落屐齿风叶乱裘茸万顷穿银海千㝷渡玉峯从来脩月手合在广寒宫攅眉有厎恨得句不妨清霁雾开寒谷饥鵶舞雪城桥声春市散塔影暮淮平不用残灯烛船牎夜自明元丰七年上有诏京东淮南筑髙丽亭馆宻海二州骚然有逃亡者明年轼过之叹其壮丽留一絶云檐楹飞舞垣墻外桑柘萧条斤斧余尽赐昆邪作奴婢不知偿得此人无过宻州次韵赵明叔乔禹功先生依旧广文贫老守时遭醉尉嗔汝辈何曾堪一笑吾侪相对复三人黄鸡催晓凄凉曲白髪惊秋见在身一别胶西旧朋友扁舟归钓五湖春再过常山和昔年留别诗伛偻山前叟迎我如迎新那知夣幻躯念念非昔人江湖乆放浪朝市谁相亲却㝷泉源去桃花逢避秦再过超然台赠太守霍翔昔饮雩泉别常山天寒嵗在龙蛇间山中儿童拍手笑问我西去何当还十年不赴竹马约扁舟独与渔蓑闲重来父老喜我在扶挈老㓜相遮攀当时襁褓皆七尺而我安得留朱颜问今太守爲谁欤护差充国鬓未斑躬持牛酒劳行役无复𣏌菊嘲寒悭超然置酒㝷旧迹尚有诗赋鑱坚顽孤云落日在马耳照耀金碧开烟鬟却淇自古北流水跳波下瀬鸣玦环愿公谈笑作石埭坐使城郭生溪湾与叶淳老侯敦夫张秉道同相视新河秉道有诗次韵二首君不见元帅府前罗万㦸涛头未顺千弩射至今鳯皇山下路长借一箭开两翼我凿西湖还旧观一眼巳尽西南碧又将回夺浮山险千艘夜下无南北坐陈三䇿本人谋惟留一诺待我画老病思归真暂寓功名如幻终何得从来自笑画虵足此事何殊食鸡肋怜君嗜好更迂阔得我新诗喜折屐江湖粗了我径归余事后来当润色一庵闲卧洞霄宫井有丹砂水长赤荆溪父老愁三害下斩长蛟夲无頼平生倔强韩退之文字犹爲鳄鱼戒石门之役万金耳首䑕不爲吾巳隘江湖开塞古有数两鹄飞来告成坏劝农使者非常人一言巳破黎民骇上饶史君更超逸坐睨浮山如累块髯张乃我结袜生诗酒淋漓出狂怪我作水衡生作丞他日归朝同此拜泛颕我性喜临水得颕意甚竒到官十日来九日河之湄吏民笑相语使君老而痴使君实不痴流水有令姿遶郡十余里不駃亦不迟上流直而清下流曲而漪画船俯明镜笑问汝爲谁忽然生鳞甲乱我须与眉散爲百东坡顷刻复在兹着书自要且穷愁孤松早偃元非病倦鸟虽还岂是休更欲河边几来往秪今霜雪巳蒙头七年九月自广陵召还复馆于浴室东堂八年六月乞㑹稽将出汶公乞诗乃复用前韵三首乞郡三章字半斜庙堂传笑眼昏花上人问我迟留意待赐头纲八饼茶梦绕呉山却月廊白梅卢橘觉犹香㑹稽且作须臾意从此归田䇿最良南来去此几时归倦鸟孤云岂有期断送一生消厎物三年光景六篇诗临城道中作予𥘉赴中山连日风埃未甞了了见太行也今将适岭表颇以是爲恨过临城内丘天气忽清彻西望太行草木可数冈峦北走崖谷秀杰忽悟叹曰吾南迁其速返乎退之衡山之祥也书以付迈使志之逐客何人着眼看太行千里送征鞍未应愚谷能留柳可独衡山解识韩过汤隂市得豌豆大麦粥示三儿子一首朔野方赤地河壖但黄尘秋霖暗豆夏旱臞麦人逆旅唱晨粥行庖得时珍青斑照匕筯脆响鸣牙龈玉食谢故吏风飱便逐臣漂零竟何适浩荡寄此身争劝加饮食实无负吏民何当万里客归及三年新过髙邮寄孙君孚过淮风气清一洗尘埃容水木渐幽茂菰蒲杂游龙可怜夜合花青枝散红茸美人游不归一笑当谁供故园在何处巳偃手种松我行忽失路归夣山千重闻君有负郭二顷収横从卷野毕秋获殷牀闻夜舂乐哉何所忧杜酒粥面醲官游岂不好母令到千钟六月七日泊金陵阻风待钟山泉公书寄诗爲谢今日江头天色恶礮车云起风欲作独望钟山唤寳公林间白塔如孤鹤寳公骨冷唤不闻却有老泉来唤人电眸虎齿霹雳舌爲予吹散千峯云南行万里亦何事一酌曹溪知水味他年若画蒋山圗爲作泉公唤居士慈湖崃阻风五首捍索桅竿立啸空篙师酣寝浪花中故应菅蒯知心腹弱䌫能争万里风此生归路愈茫然无数青山水拍天犹有小舡来卖饼喜闻墟落在山前我行都是退之诗真有人家水半扉千顷桑麻在舡底空余石发挂鱼衣日轮亭午汗珠融谁识南讹长飬功暴雨过云聊一快未妨明月却当空卧看落月横千丈起唤清风得半帆且并水村欹侧过人间何处不巉巖过庐山下一首予过庐山下云物腾涌黙有祷焉未午衆峰凛然故作是诗乱云欲埋山势与飘风南羣隮相应和勇往争骖驔可怜荟蔚中时出紫翠岚鴈没失东岭龙腾见西龛一时供坐笑百态变立谈暴雨破坱圠清飈扫浑酣廓然归何处陋矣安足戡亭亭紫霄峯窈窈白石庵五老数松雪双谿落天潭虽云黙祷应顾有移文慙江西一首江西山水真吾邦白沙翠竹石厎江舟行十里磨九泷篙声荦确相舂撞醉卧欲醒闻淙淙真欲一口汲老庞何人得隽窥鱼矼举义絶呌尺鲤双八月七日𥘉入赣过惶恐滩七千里外二毛人十八滩头一叶身山忆喜懽劳逺夣地名惶恐泣孤臣长风送客添帆腹积雨浮舟减石鳞便合与官充水手此生何止略知津过大庾岭一念失垢污身心洞清浄浩然天地间惟我独也正今日岭上行身丗永相忘仙人拊我顶结发受长生宿建封寺晓登尽善亭望韶石三首双阙浮光照短亭至今猿鸟歗青荧君王自此西廵狩再使鱼龙舞洞庭蜀人文赋楚人辞尧在崇山舜九疑圣主若非真得道南来万里亦何爲岭海东南月窟西功成天巳钖玄圭此方定是神仙宅禹亦东来隠㑹稽舟行至清远县见顾秀才极谈惠州风物之美到处聚观香案吏此邦冝着玉堂仙江云漠漠桂花湿梅雨翛翛荔子然闻道黄柑常抵鹊不容朱橘更论钱恰从神武来弘景便向罗浮见稚川发广州朝市日巳逺此身良自如三杯软饱后一枕黒甜余蒲涧踈钟外黄湾落木𥘉天涯未觉逺处处各樵渔十月二日𥘉到恵州彷彿曽游岂梦中欣然鸡犬识新丰吏民惊怪坐何事父老相携迎此翁苏武岂知还漠北管宁自欲老辽东岭南万户皆春色㑹有幽人客寓公吾谪海南子由雷州𬒳命即行了不相知至梧乃闻其尚在藤也旦夕当追及作诗示之九疑聮绵属衡湘苍梧独在天一方孤城吹角烟树里落月未落江苍茫幽人抚枕坐叹息我行忽至舜所藏江边父老能说子白须红颊如君长莫嫌琼雷隔云海圣恩尚许遥相望平生学道真实意岂与穷逹俱存亡天其以我爲箕子要使此意留要荒他年谁作舆地志海南万里真吾郷行琼儋间肩舆坐睡梦中得句云千山动鳞甲万谷酣笙钟觉而遇淸风急雨戯作此数句四州环一岛百洞蟠其中我行西北隅如渡月半弓登髙望中原但见积水空此生当安归四顾真途穷眇观大瀛海坐咏谈天翁区区魏中梁一米谁雌雄幽怀忽破散永啸来天风千山动鳞甲万谷酣笙钟安知非群僊钧天宴未终喜我归有期举酒属青童急雨岂无意催诗走羣龙梦云忽变色笑电亦改容应怪东坡老颜衰语徒工乆矣此妙声不闻蓬莱宫次前韵子由我少即多难邅回一生中百年不易满寸寸弯彊弓老矣复何言荣辱今两空泥丸尚一路所向余皆穷似闻崆峒西仇池迎此翁胡爲适南海复驾垂天雄下视九万里浩浩皆积风回望古合州属此琉璃钟别离何足道我生岂有终渡海十年归方镜照两童还郷亦何有暂假壸公龙峨眉向我笑锦水爲君容天人巧相胜不独数子工指点昔游处蒿莱生故宫澄迈驿通潮阁二首倦客愁闻归路遥眼明飞阁俯长桥贪看白鹭横秋浦不觉青林没晚潮余生欲老海南村帝遣巫阳招我䰟杳杳天低鹘没处青山一发是中原六月二十日夜渡海参横斗转欲三更苦雨终风也解晴云散月明谁点缀天容海色夲澄清空余鲁叟乗桴意粗识轩辕奏乐声九死南荒吾不恨兹游竒絶冠平生自雷适廉宿于兴廉村浄行院荒凉海南北佛舎如鸡栖忽此榕林中跨空飞栱枅当门冽碧井洗我两足泥髙堂磨新甎洞户分角圭倒床便甘寝鼻息如虹霓僮仆不肯去我爲半日稽晨登一叶舟醉兀十里溪醒来知何处归路老更迷藤州江上夜起对月赠邵道士江月照我心江水洗我肝端如径寸珠堕此白玉盘我心本如此月满江不湍起舞者谁欤莫作三人看峤南瘴疠地有此江月寒乃知天壤间何人不清安牀头有白酒盎若白露漙独醉还独醒夜气清漫漫仍唿邵道士取琴月下弹相将乗一叶夜下苍梧滩将至广州用过韵寄迈迨二子皇天遣出家临老乃学道北归爲儿子破戒堪一笑披云见天眼回首失海潦蛮唱与黎歌余音犹杳杳大儿牧衆穉四歳守孤峤次子病学医三折乃粗晓小儿耕且养得暇爲书绕我亦困诗酒去道愈茫渺纷纷何时定所至皆可老莫学柳仪曹诗书教蛮獠亦莫事登陟溪山有何好安居与我游闭户净洒扫予昔过岭而南题诗龙泉钟上今复过而北次前韵秋风卷黄落朝雨洗緑浄人贪归路好节近中原正下岭独徐行艰崄未敢忘遥知叔孙子巳致鲁诸生过岭二首暂着南冠不到头却随北鴈与归休平生不作兎三窟今古何殊貉一丘当日无人送临贺至今有庙祀潮州劒关西望七千里乗兴真爲玉局游七年来往我何堪又试曹溪一勺甘梦里似曽迁海外醉中不觉到江南波生濯足鸣空涧雾绕征衣滴翠岚谁遣山鸡忽惊起半嵓花雨落毵毵郁孤台吾生如寄耳岭外亦闲游赣石三百里寒江尺五流楚山微有霰越瘴乆无秋坚断横云峤魂飞咤雪洲晓钟时出寺暮鼔各鸣楼归路迷千嶂劳生阅百州不随猿鹤化甘作贾胡留秪有貂裘在犹堪买钓舟䖍守霍大夫监郡许朝奉见和此诗复次前韵大邦安静治小院得闲逰赣水雨巳涨廉泉春未流同烹贡茗雪一洗瘴茆秋秋思生莼鲙寒衣待橘洲杨雄未有宅王粲且登楼老境无多日归心夣几州敢因逃酒去端爲和诗留旧箧藏新语清风自满舟𥘉发嘉州朝发鼔阗阗西风猎画旃故郷飘巳逺往意浩无边锦水细不见蛮江清更鲜奔腾过佛脚旷荡造平川野市有禅客钓台㝷暮烟相期定先到乆立水潺潺过冝賔见夷中乱山江寒晴不知逺见山上日朦胧含髙峯晃荡射峭壁横云忽飘散翠树纷歴歴行人挹孤光飞鸟投逺碧蛮荒谁复爱秾秀安可适岂无避丗士髙隠錬精魄谁能从之游路有豺虎迹夜泊牛口日落江雾生系舟宿牛口民居偶相聚三四依古柳负薪出深谷见客喜且售煑𬞞爲夜飡安识肉与酒朔风吹茆屋破壁见星斗儿女自咿嚘亦足乐且乆人生本无事苦爲丗味诱冨贵耀吾前贫贱独难守谁知深山子甘与麋鹿友置身落蛮荒坐意不自陋今予独何者汲汲强奔走牛口见月掩牎寂巳睡月脚垂孤光披衣起周览飞露洒我裳山川同一色浩若渉大荒幽怀耿不寐四顾独彷徨忽忆丙申年京邑大雨蔡河中夜决横浸国南方车马无复见纷纷操栰郞新秋忽巳晴九陌尚汪洋龙津观夜市灯火亦煌煌新月晈如昼踈星弄寒芒不知京国喧谓是江湖郷今来牛口渚见月重凄凉却思旧游处满陌沙尘黄戎州乱山围古郡市易带羣蛮痩岭春耕少孤城夜漏闲往时边有警征马去无还自顷方从化年来亦欵关颇能贪汉布但未脱金镮何足争彊弱吾民尽玉颜泊南牛口期任遵圣长官到晚不及见复来江上有微迳深榛烟雨埋﨑岖欲取别不见又重来下马未及语顾巳慰长怀江湖渉浩渺安得与之偕入崃自昔怀清赏今兹得纵探长江连楚蜀万派㵼东南合水来如电黔波緑似蓝余流细不数逺势竞相参入崃𥘉无路连山忽似龛萦纡収浩渺蹙缩作渊潭风过如唿吸云生似吐含坠崖鸣窣窣垂蔓緑毶毶冷翠多崖竹孤生有石楠飞泉飘乱雪怪石走惊骖絶涧知深浅樵僮忽两三人烟偶逢郭沙岸可乗篮野戍荒州县邦君古子男放衙鸣晚鼔留客荐霜柑闻道黄精草丛生緑玉篸尽应充食饮不见有彭聃气候冬犹暖星河夜半涵遗民悲昶衍旧俗接鱼蚕板屋漫无瓦巖居窄似菴伐薪尝冒险得米不盈甔叹息生何陋劬劳不自慙叶舟轻逺泝大浪固尝谙矍铄空相视呕哑莫与谈蛮荒安可驻幽䆳信难妉独爱孤栖鹘髙超百尺岚横飞应自得逺飏似无贪坠翮游霄汉无心顾雀䳺尘劳丗方病局束我何堪尽解林泉好多爲冨贵酣试看飞鸟乐髙遁此心甘游三游洞冻雨霏霏半成雪游人屦冷苍崖滑不辞携𬒳巖厎眠洞口云深夜无月游洞之日有亭吏乞诗旣爲留三絶句于洞之石壁明日至崃州吏又至意若未足乃复以此授之一径遶山翠萦纡去似蛇忽惊溪水急争看洞门呀滑磴攀秋蔓飞桥踏古槎三扉迎北吹一穴向西斜叹息㷑云老追思歳月遐唐人昔未到古俗此爲家洞暖无风雪山深冨鹿猳相逢衣尽草环坐髻应髽灶突依巖黒樽罍就石洼鸿荒无传记想像在羲娲此事今安有遗踪我独嗟山翁劝留句强爲冩槎牙出崃入崃喜巉巖出崃爱平旷吾心淡无累过境即安畅东西径千里胜处颇屡访幽㝷逺无厌髙絶毎先上前诗尚遗略不録乆恐忘忆从巫庙回中路寒泉涨汲归真可爱翠碧光满盎忽惊巫崃尾巖腹有穿圹仰见天苍苍石室开南向宣尼古庙宇丛木作帏帐鐡楯横半空俯瞰不计丈古人谁架构下有不测浪石窦见天囷瓦棺悲古葬新滩阻风雪村落去携杖亦到龙马溪茆屋沽村酿玉虚悔不至实爲舟人诳闻道石最竒寤寐见怪状崃山冨竒伟得一知几䘮苦恨不知名历历但想像今朝脱重险楚水渺平荡鱼多客庖足风顺行意王追思偶成篇聊助舟人唱荆州十首游人出三崃楚地尽平川北客随南贾呉樯问蜀舩江侵平野断风卷白沙旋欲问兴亡意重城自古坚南方旧战国惨澹意犹存慷慨因刘表凄凉爲屈原废城犹带井古姓聚成村亦解观形胜升平不敢论楚地阔无边苍茫万顷连耕牛未甞汗投种去如捐农事谁当劝民愚亦可怜平生事游惰那得怨凶年朱槛城东角髙王此望沙江山非一国烽火畏三巴战骨沦秋草危楼倚断霞百年豪杰尽扰扰见鱼鰕沙头烟漠漠来往猒喧卑野市分麞閙官帆过渡迟游人多问卜伧叟尽携龟日暮江天静无人唱楚词太守王夫子山东老俊髦壮年闻勐烈白首更雄豪食鴈君应猒驱车我正劳中书有安石慎勿赋离骚残腊多风雪荆人重歳时客心何草草里巷自嬉嬉爆竹惊邻鬼驱傩聚小儿故人应念我相望各天涯江水深成窟潜鱼大似犀赤鳞如琥珀老枕胜玻瓈上客举雕爼佳人揺翠箆登庖更作器何以免屠刲北鴈来南国依依似旅人纵横遭折翼感恻爲沾巾平日谁能挹髙飞不可驯故人持赠我三嗅若爲珍柳门京国道驱马及春阳野火烧枯草东风动緑芒北行连许邓南去极衡湘楚境横天下怀王信弱王浰阳早发冨贵本无定丗人自荣枯嚣嚣好名心嗟我岂独无不能便退缩但使进少徐我行念西国巳分田园芜南来竟何事碌碌随商车自进苟无𥙷乃是懒且愚人生重意气出处夫岂徒永怀江阳叟种藕春满湖白塔铺歇马甘山庐阜郁相望林隙熹微漏日光吴国晚蚕𥘉断叶占城早稻欲移秧迢迢涧水随人急苒苒巖花扑马香望眼尽穷千里逺白云深处是吾郷夀阳岸下絶句街东街西翠帷成池南池北緑钱生幽人独来带残雨闻得黄鹂第一声过范县访德孙渐觉东风料峭寒青蒿黄韭试春盘遥想庆州千嶂里暮云衰草雪漫漫𥘉贬英州赠马梦得万古仇池穴归心负雪堂殷勤竹林夣犹自数山王夜雨宿净行院芒鞋不踏利名埸一叶虚舟寄渺茫林下对床听夜雨静无灯火照凄凉过海得子由书经过废来乆有弟忽相求户外三竿日江关一叶秋萧踈悲白发漫浪散穷愁丗事江声外吾生幸且休增刋校正王状元集注分类东坡先生诗卷之一集註分类东坡先生诗东坡纪年录一卷东坡纪年録僊谿傅藻编纂公姓苏讳轼字子瞻一字和仲眉州眉山县人也苏氏出髙阳而蔓延于天下唐神龙𥘉长史味道刺眉一子留眉眉有苏氏自此始公髙大父祐曽大父杲大父序三丗皆不显序三子曰澹曰涣曰洵洵字明允公父也澹涣皆以文学举进士而涣至都官郎中序以涣官故任大理评事致仕累赠尚书职方贠外郎明允少不喜学年二十有七始发愤读书六年而大䆒六经百家之书娶大理寺丞程文应之女生三子曰景先曰轼曰辙景先早丗嘉祐间明允与公同其季子由至京师父子皆知名时号三苏而以老苏别其父欧阳文忠公得老苏着书二十二篇以爲荀卿子文也乃缴进之召试紫微阁辤不就遂除祕书省校书郎㑹修纂建隆以来礼书授霸州文安县主簿食其禄与陈州项城令姚辟同着太常因革礼一百卷书奏未报卒年五十八英宗闻而哀之特赠光禄寺丞公曽大父以公与子由登朝赠太子太保大父赠太子太传父赠太子太师程氏追封成国太夫人公娶郷贡进士王方之女讳弗亦眉人也追封通义郡君继室以其从女弟讳閠之字季章封同安郡君子三人长曰迈雄州防御推官知瀛州河间县次曰迨次曰过皆承务郎孙男十四人箪符箕筌筹篑籥籍节笈筚笁公有东坡集四十卷后集二十卷奏议一十五卷内外制一十卷责齐安日因宫师之学作易传九卷又作论语说五卷儋耳又作书传𥘉公与子由师其宫师最好贾谊陆贽书后读庄子以爲得其心晚读释氏书深有所悟参之孔老博辩无碍浩然不见其涯也宫师公庆历间宦学四方成国夫人亲授公书问古今成败辄能语其要比冠学通经史日数千言嘉祐二年唱第钖宴琼林与蒋魏公接席情话约卜居阳羡𥘉倅钱塘诿亲党单君贶问田及移临汝自言有田阳羡建中靖国𥘉奉祠玉局留毗陵居无何请老而终公生岷峨负当丗大名道德文学政事辉映今昔自居雪堂遂成求田之计而文登谢表云买田阳羡誓毕此生乃卒如其言夫岂偶然者公之薨也呉越之民相与哭于市君子相与弔于家讣闻四方人皆咨嗟出涕太学士人数百相率饭僧惠林佛舎公之于文得之于天山谷尝评云公文字言语历劫赞扬有不能尽者景祐三年丙子十二月十九日卯时公生于眉山县纱縠行私第景祐四年丁丑寳元元年戊寅寳元二年已卯康定元年庚辰庆历元年辛巳庆历二年壬午是年公知读书上韩太尉与梅直讲书云某七八歳知读书祭欧阳文忠公曰某自龆齓以学爲嬉童子何知惟公我师昼诵其文夜梦见之庆暦三年癸未是年公入小学道士张易简爲师见书陈太𥘉事范文正公文集序曰某始緫角入郷校士有自京师来者以鲁人石守道所作庆历圣德诗示郷先生某从旁窃观则能诵习其词问先生所以颂十一人者何人也先生曰童子何用知之某曰此天人也邪则不敢知若亦人耳何爲其不可先生竒某言尽以告之且曰韩范冨欧阳此四人者人杰也时虽未尽了则巳私识之矣又曰以八歳知敬爱公庆历四年甲申庆历五年乙酉庆历六年丙戌庆历七年丁亥是年公祖父亡与曽子固书云某逮事祖父祖父之殁某年十二矣钟子翼哀词曰庆历丁亥某始年十二先君宫师归自江南曰吾南游至䖍有隐君子钟君与其弟槩从吾游是年于所居纱縠行宅隙地中与羣児凿地爲戏得天石研而用之且爲之铭庆历八年戊子皇祐元年巳丑皇祐二年庚寅皇祐三年辛卯皇祐四年壬辰皇祐五年癸巳至和元年甲午至和二年乙未是年公至成都乐泉先生文集序云某年二十以诸生见公成都公一见待以国士作后正统论嘉祐元年丙申公自蜀举进士入京鳯鸣驿记云嘉祐丙申举进士过扶风六祖赞云嘉祐𥘉举进士馆于兴国寺浴堂老僧德香之院范文正公文集序云嘉祐元年始举进士至京师牛口见月诗云忽忆丙申年京师大雨滂嘉祐二年丁酉春赴礼部文忠公知举患时文以诡异相髙思欲救之梅圣俞与其事得公论刑赏以示文忠公公惊喜欲以冠多士疑曽子固所爲子固文忠公门下士也乃寘第二复以春秋义第一文忠公尝令晁美叔与公定交谓公必名丗且以书抵圣俞曰读轼书不觉汗出快哉快哉老夫当避此人放出一头地文忠公未尝以此许人也公上梅直讲书云今年春天下之士羣至于礼部执事与欧阳公实亲试之诚不自意获在第二殿试中丙科升一甲章衡爲牓首赐进士及第遂上所业及上韩魏公富郑公曽丞相并两制等书乞应制举上韩魏公书曰某生二十有二年矣上曽丞相书云某自爲学至于今十有五年祭文忠公曰十有五年乃克见公公爲抚掌欢笑改容此我辈人余子莫羣我老将休付子斯文四月八日成国太夫人亡讣至公丁忧归嘉祐三年戊戌嘉祐四年巳亥公服除冬侍宫师适楚南行前集叙曰巳亥之歳侍行适楚时十二月八日江陵驿书是年荆州上王兵部书曰自蜀至楚舟行六十日过郡十一县二十有六公由水路至嘉州入嘉陵江由泸渝涪忠夔等州入崃江故作嘉州过宜賔泊牛口望夫台仙都观入崃出崃等诗自荆门岀陆由宜城襄邓唐许尉氏至京故作浰隔早发汉水竹叶酒留尉氏阮籍啸台许州西湖等诗嘉祐五年庚子公正月过唐作新渠诗过许见范尧夫文正公文集序曰其后过许始识公之仲子今丞相尧夫是年入都授河南府福昌簿不赴嘉祐六年辛丑是年应制科文忠公荐公祕阁试六论旧不起草故文多不工公始具草文义灿然时以爲难又荅制䇿复入三等授大理评事签书鳯翔府签判诗序有曰嘉祐六年予与子由同举制䇿寓怀逺驿时年二十有六而子由年二十有三上呉内翰书云今年春天子将求直言之士而某适来调官京师舎人杨公不知其不肖而採其鄙野之文五十篇奏之于天子使与明诏之末上吕龙圗书云某西蜀之鄙人㓜承家训长知义方粗识名教遂坚晩节两登进士举一中茂材科冬赴鳯翔任十一月十九日与子由别于郑西门之外作诗十二月作鳯翔八观诗其石鼔诗云冬十二月歳辛丑我𥘉从政见鲁叟嘉祐七年壬寅公在鳯翔二月分决属县囚十三日出府至寳鸡郿盩厔四县旣毕事因朝谒太平宫宿于南溪遂并南山而西至楼观大秦寺延生观仙游潭十九日乃归所过作诗又作楼观等十一题寄子由七月二十四日祷雨磻溪宿虢县二十五日渡渭宿于僧舎二十六日至磻溪自磻溪往阳平二十七日至斜谷由下马碛怀赵荐及磻龙寺等诗重九不与府㑹独游普门寺僧阁有怀子由作诗二十日微雪怀子由作诗是年作喜雨亭记又荅赵荐并餽歳等诗并子由不赴商州及和子由𧖟市等诗嘉祐八年癸卯英宗即位公在鳯翔覃恩转大理寺丞是年作思治论又作授经台调水符往南溪等诗治平元年甲辰公在鳯翔磨勘转殿中丞冬任满还京至华隂作诗寄子由治平二年乙巳公在京师差判登闻鼔院英宗在藩邸闻公名欲以唐故事召入翰林宰相限以近例召试祕阁及试二论皆入三等除直史馆五月二十八日夫人王氏卒六月六日殡于京城外夫人有子迈治平三年丙午公在京师是年始见范彛叟文正公文集序云又六年始见其叔彛叟京师四月二十五日丁父宫师忧奉柩归蜀治平四年丁未神宗即位九月十五日题摹夲兰亭记后熈宁元年戊申公服除十月二十六日作四菩萨阁记是年和子由记园中草木木山引水寄题古东池緑筠堂等诗熈宁二年已酉还朝差判官诰院兼尚书祠部三月送钱藻守婺诗是年送任伋倅黄王頥赴建董传留别安惇西归醉墨堂等诗熈宁三年庚戌公在京师三月送刘攽倅海陵曽巩倅越诗十一月二十日送章子平岀牧郑州作诗及叙是年送吕希道守和文与可守陵王晦夜坐等诗熈宁四年辛亥迁太常博士摄开封府推官有能吏声以言事议论大不恊乞外任除通判杭州五月作张方平赴南京留台诗又次韵读杜诗诗七月二日作涡口遇风诗来陈和舟中八诗至陈同子由过汝隂见欧阳公作石屏燕西湖诗六日记所见作诗是月作颍州别子由出颍口寿州李少卿出饯濠州七絶泗州塔龟山洪泽遇风广陵㑹三同舎游金山等诗十一月到杭州作寄子由诗腊月游孤山访僧作诗又和李𣏌并自和熈宁五年壬子公在杭州二月作蔡冠卿知饶诗三月二十二日观花吉祥寺作牡丹记序并诗閠七月哭欧阳公于孤山次韵惠思诗是月监试作呈试官煎茶催考校榜出后等诗八月十日夜登望海楼作诗十七日复登作诗重九日游西湖及诸寺所至有诗及不赴府㑹诗十月十日作送进士诗序冬至日游吉祥寺作诗后十日复至作诗十二月以事至湖州与孙守约有言及时事者罚一大盏作诗云若对青山谈丗事直湏举白便浮君又作莘老求墨妙亭诗并记及赠寄等诗画鱼歌是年作墨寳堂记并和沈立之留别蔡凖见邀次韵子由柳子玉等诗又作送杜子方陈珪戚秉道诗熈宁六年癸丑公在杭州正月九日作杂兴荅鲜于子骏上元祥符寺九曲观灯作诗过僧可乆房无灯火作诗二十一日述古邀城外㝷春作诗二十七日游风水洞作诗又作李佖留待及和等诗五月望与吕仲甫辈泛湖留北山作诗八月望观潮作诗又再游风水洞作诗并临江仙九月和刘攽诗十二月与李杞因猎游孤山作诗冬以事至姑苏爲王诲作仁宗御飞白记又作三瑞堂诗是年作和陈述古十月牡丹刘恕见寄钱顗送茶及寄孙觉等诗除夜宿常州城外作诗熈宁七年甲寅元日以事过丹阳作寄鲁元翰又柳子玉鹤林招隐并与子玉景纯唱和等诗是月秀州赠钱端公文长老等诗二十九日过毗陵跋李后主书五月作钱公辅哀词又次韵周邠诗六月自常润还所至作诗秋捕蝗至浮云岭作懐子由诗至于潜作赠毛国华野翁亭緑筠轩于潜女诗又同年临安令剧饮并所至诸县有诗九月移知密州是月作勤上人诗集序十月赴密州早行马上作沁园春十一月三日到任十二月作凫绎先生文集序是年常润道中怀述古并答述古诗苏州雨中饮酒金山饮醉大风留金山留别金山二长老留京口和苏守王规甫观灯什次韵孙巨源水车等诗自京口还寄述古作卜筭子行香子杭妓迓新守杨元素寄规甫作菩萨蛮送述古赴南都作清平乐南郷子菩萨蛮江神子送述古迓元素作诉衷情述古将去作虞美人荅元素浣溪沙和元素泛金船移守密和元素南郷子再过苏赠闾丘公显作浣溪沙过呉兴李公择生子作减字木兰花作六客词爲定风波别公择作蝶恋花赴密过苏有门这回来不来者其色凄然苏守嘉之令求词作阮郎归润州和元素菩萨蛮多景楼与孙巨源相遇作採桑子送巨源作更漏子离京口呈元素作醉落魄诉衷情得郷书作蝶恋花代人寄逺作少年游金山送子玉作昭君怨赠润守许仲涂作减字木兰花别润守作南郷子海州寄巨源作永遇乐除夜作赠叚屯田诗曰龙钟三十九劳生已强半熈宁八年乙卯公在密州上元作蝶恋花二十日记梦作江神子春祷常山得雨次韵章传道喜雨诗首夏作官舎即事诗四月十一日作送刘述诗六月和李常诗中夏旱再祷雩泉皆应如响作雩泉记留别诗以旱蝗斋素方春牡丹盛开不获赏九月忽开一朶雨中特置酒作雨中花冬祭常山回与同官习射放鹰作诗和梅戸曹㑹猎铁沟行荅乔太博莫笑银杯小并唱和诗又作江神子是年作赵倅成伯家宴赠杨姐诗又成伯室诞辰口号后𣏌菊赋増治城上故台名之曰超然作记又作大悲阁记又于超然台作望江南送东武令赵晦之归海州作减字木兰花赠晦之吹篴侍儿作水龙吟熈宁九年丙辰公在密州迁祠部贠外郎正月五日跋赤溪山主颂七日书琅琊篆后立春日请成伯主㑹作诗上已日流觞于南禅小亭作满江红四月作玉盘盂诗六月作山堂铭中秋欢饮逹旦作水调歌头十一月朔作李氏山房藏书记祭山神有文十二月移知徐州别徐州东武雪中送章传道东武道中皆作江神子除夜留潍州熈宁十年丁巳元日早晴离潍州作诗青州道上大雪作诗二月三日作送范鎭游洛诗并次韵是月复与子由㑹于澶濮之间相从赴彭城到京作送范蜀公诗三月一日与王诜㑹四照亭有倩奴者求曲遂作洞仙歌喜长春与之明日晋卿送韩干画马跋以诗五月到徐州范德孺作滕县文正公集序曰其后十一年与其季德孺同僚于徐五月六日作寄题司马君实独乐园诗六月十一日保母杨氏卒七月十七日河决八月十一日水及徐城十月五日水退作河复诗修城捍水以活徐人作黄楼东门之上二十一日作王诜寳绘堂记重九邀仲屯田爲大水所隔作诗是月作送李邦直修国史诗十月作表忠观碑是年荅任师中诗曰我今四十二衰发不满梳过齐时公择守齐席上作南郷子又作蝶恋花别公择子由过中秋而别作水调歌头又作书黁公诗后彭城感前约逍遥堂别观百歩溪诗放鹤亭记元丰元年戊午公在徐州三月始识王子髙作芙蓉城诗春旱置虎头石潭中作起伏龙行谢雨道中作浣溪沙四月九日书鲜于子骏楚辞后是月次韵潜师放鱼诗六月题王禹偁碑隂七月望观月黄楼作诗又作眉州逺景楼记二十二日作滕县公堂记八月作诗题张方平诗卷末九月王巩来先作定国将见过诗定国十日往返作诗几百篇及登松山荅定国见过见寄次韵同泛舟独眠留别等诗九日黄楼作诗又次韵定国诗又作千秋歳晦日黄楼作鹿鸣燕诗并叙十月十二日作日喻望日观月黄楼作诗十一月八日作云龙放鹤亭记十九日作庄子祠堂记十二月遣人访获石炭作诗又荅田国博诗冬祈雪出城马上作诗是年作登云龙山石盘游戯马台过张天骥山人访游园与梁先左藏舒焕教授颜复长道孙勉顿起泛舟及唱和又李公择唱和送梁知莫州送孙顿颜李等诗又作阳关词又藏春园赠田楚州小鬟送颜梁作浣溪沙元丰二年巳未人日猎城南㑹者十人以身轻一鸟过枪急万人唿爲韵分得过字又代雷胜鸟字诗十五日作王巩之祖懿敏公眞赞二十四日作思堂记晦日游桓山作记㑹者十人以春水满四泽夏云多竒峯爲韵分得泽字又代戴道士四字诗二月移知湖州别徐州作江神子三月至南京马上作诗二十七日作灵壁张氏园亭记是日作宿州次韵刘泾泗州孙景山西轩舟中夜起次韵髙邮秦太虚去金山五年而复至游常州无钖惠山赠惠山僧惠表秦观参寥㑹松江诗四月二十日到湖州五月五日遍游诸寺作诗是月过贾収耘老水阁作诗又次前韵耘老小妓号双荷叶作词七月七日作与可画篔筜谷偃竹记是月太子中允权监察御史何大正舒亶諌议大夫李定言公作爲诗文谤讪朝政及中外臣寮无所畏惮囯子博士李宜之状亦上七月二日崇政殿进呈奉圣旨后批四状三日进呈奉圣旨送御史台根勘二十八日皇甫遵到湖州追摄过南京文定张公上札范蜀公上书救之八月十八日赴台狱中作寄子由二诗时狱吏必欲寘之死地煅炼乆之不决子由请以出身官爵赎之而上亦终怜之促具狱十二月二十四日得旨责检校尚书水部贠外郎黄州团练副使本州安置二十九日受勑元丰三年庚申正月过陈子由自南都来三日而别与文郎逸民饮作诗十八日蔡州道上遇雪作诗过新息示任师中过淮作诗二月一日到黄州寓居定慧院之东作𥘉到黄月夜偶出安囯寺浴安囯㝷春海棠土人不知贵二十六日雨中熟睡雨晴后牡丹乐着作野歩王齐万寓居竹下开啸轩杜沂见饷五禽言等诗四月上文潞公书云某始就逮赴狱有一子稍长徒歩相随其余守舎皆妇女㓜稺至宿州御史符下就家取文书州郡望风遣吏发卒围船捜取老㓜几怖死旣去妇女恚骂曰是好着书书成何所得而怖我如此悉取烧之比事定重复㝷理十亡其七八矣到黄无所用心辄复覃思于易论语端居深念若有所得遂因先子之学作易传九卷又自以意作论语说五卷五月子由来齐安以诗迎之又作暁至巴河同游西山次韵等诗十一夜梦游何人家食石芝明日作诗是日迁居临臯亭作诗九月望读战囯䇿书商君事二十五日书杜羔事赠朱康叔十月九日孟亨之置酒秋风亭有双拒霜独向君猷而开坐客喜笑以爲非史君莫当此花作定风波又作守倅不饮诗十二月二日作石氏画苑记十八日书蒲永昇画后是月荅秦大虚书曰𥘉到黄廪入旣絶人口不少私甚忧之但痛自节倹日用不得过百五十毎月朔便取四千五百钱断爲三十块挂屋梁上平旦用画义挑取一块却藏去义仍以大竹筒别贮用不尽者以待賔客此贾耘老法也荅李端叔书云得罪以来深自闭塞扁舟草屦放浪山水间与樵渔杂处往往爲醉人所推骂辄自喜渐不爲人识是年作胜相院经藏记元丰四年辛酉公在黄州正月二十日往𡵨亭郡人潘古郭送于女王城道上见梅花作诗四月八日饭僧于安国寺作应梦罗汉记端午作少年游赠徐君猷十二日作评书唐林夫六家书后十月二十二日作闻捷诗并叙是月姪安节来作夜坐冬至日赠安节等诗安节归以伯父送先人诗人希野店休安枕路入灵关稳跨驴之句爲韵作诗送之十二月二日雨后微雪君猷携酒见过作浣溪沙明日酒醒大雪又作二十五日大雪始晴梦人以雪水烹小团茶以献梦中作回文诗雪后干明寺宿杭州故人信至作诗是年马正卿爲于郡中请得故营地数十畒使得躬耕其中地旣乆荒垦辟之劳释耒而叹乃作东坡八诗自是始号东坡居士元丰五年壬戌公在黄州正月二日书欧阳公黄牛庙诗后又作文祭与可及堂兄子正十七日梦扁舟渡江中流回望栖霞楼中歌乐杂作舟中人言公显方㑹客觉而异之乃作水龙吟二十日与潘郭二生出郊记去年是日同至女王城作诗乃和前韵又因至汪氏居作诗寒食作雨诗有曰我自来黄州巳过三寒食徐守分新火作诗春躬耕东坡筑雪堂居之拟斜川之游以渊明归去来词櫽括爲哨遍五月以怪石供佛印作怪石供诗七月六日与文甫饮家醸白酒集古人句作墨竹词爲定风波十二日书伯父中都公启事后旣望泛舟于赤壁之下作赤壁赋又懐古作念奴娇九月彭城曹焕子文将往筠见子由求诗赠行重九涵晖楼作南郷子呈君猷十月望歩自雪堂归于临皐二客从之过黄泥之坂复游赤壁之下作赤壁后赋十二月十九东坡生日也置酒赤壁矶下踞髙峯俯鹊巢酒酣笛声起于江上客有郭古二生颇知音谓坡曰笛声有新意非俗工也使人问之则进士李委闻坡生日作新曲曰鹤南飞以献唿之使前则青巾紫裘腰篴而巳旣奏新曲又快作数弄嘹然有穿云裂石之声坐客皆引满醉倒委求诗作一絶句王郎以诗见庆次其韵元丰六年癸亥公在黄州正月二十日复岀东门用前韵作诗二月三日点灯㑹客作诗上巳日与二三子出游随所见作数句明日集爲诗七月望书刘廷式事二十七日生小子遯小名干儿閠八月作土琴诗居黄三见重九毎歳与君猷㑹子栖霞楼君猷将去念此悯然故作醉蓬莱文作好事近送君猷十月望书唐林夫笔说十一月十二日爲张梦得书昆阳赋十九日书四箴在于快哉亭作水调歌头赠张偓佺元丰七年甲子正月二十五日特授汝州团练副使本州安置四月一日将自黄移汝以留别雪堂邻里作满庭芳五月作黄州安国寺记又作别黄过江行武昌用𡵨亭韵𥘉入庐山二十四日宿庐山庐山二胜自兴国往筠先寄遟适逺端午游眞如别子由至奉新等诗六月九日作石钟山记略云余自齐安舟行适临汝而长子迈将赴饶之德兴尉送之至湖口二十三日舟过芜湖七月十八日㓜子遯病亡于金陵作诗哭之曰吾年四十九覊旅失㓜子又作同王胜之游蒋山诗赏心亭送胜之作渔家傲至眞州再和蒋山诗十月二十六日书韩魏公诗后十一月晦日与刘仲逹相逢泗上同游南山作满庭芳十二月同泗州太守游南山过十里滩作行香子萧渊东轩作诗二十四日从刘倩叔游南山作浣溪沙二十八日浴雍熈塔下戏作如梦令除夜黄师是送酥酒作诗冬作水龙吟记子微太白之事是年和李太白㝷阳紫极宫感秋诗元丰八年乙丑元日雪中过淮谒客作诗四日离泗州表请常州居住略云一从吏议坐废五年近蒙恩移汝州累重道逺不免舟行自离黄州风涛惊恐举家重病一子䘮亡今虽至泗州而赀用罄竭去汝尚逺难于陆行二十余口饥寒朝夕与其强颜忍耻干求于衆人不若归命投诚控告于君父臣有薄田在常州宜兴县粗给飦粥欲望圣慈许常州居住书朝奏夕报可二月葬保母杨氏于宋作铭又作荐诚院五百罗汉记妙峯亭诗蒙恩放归阳羡复作满庭芳至髙邮作陈处士画鴈诗七月二十五日金山赠杜介诗又作妙髙台梦中作与元老等诗京口作王中父哀词至常州作与孟震游僧舎赠报恩老归宜兴留题竹西寺等诗哲宗即位复朝奉郎八月十七日得旨除知登州九月书楞伽经后过密题髙丽亭次韵赵明叔乔禹功和昔年留别超然台赠密守霍翔诗十月十五日到登州二十日召爲礼部贠外郎作孙氏松堂遗直坊等诗晦日作海市诗过莱州雪后望二山作诗过济州作眞相院舎利塔铭十一月七日书呉道子画后是月到京供礼部职十二月以七品服入侍延和赐绯鱼除起居舎人元祐元年丙寅公在京师正月除中书舎人辤免状云臣顷自贬所起知登州到任五日而召以省郎半月而擢爲右史今又冒荣直授躐等骤迁非惟其人旣难以处不试而用尤非所安二月八日朝退独在起居读儒林传感申公事作小诗闰二月八日题子由日本扇诗后四月作法堂寺钟铭九月一日司马温公薨作祭文行状十月十二日书黄泥坂辞遗王晋卿是日除翰林学士知制诰十一月供翰林学士职㝷除侍读召入院九日考试馆职与圣求㑹宿玉堂作武昌西山诗十二月五日与狄咏同馆北客书狄武襄事元祐二年丁卯公在翰苑毎时各有内制九月一日作石舎人北使序十五日迩英殿讲论语终篇赐御书诗翌日进诗又进读故事八说十九日作祭王宜甫文十二月作送乔仝寄贺水部诗贺五代人得道不死仝曰吾师尝于密州识君于常山道上意若喜君是年作司马温公神道碑又作富郑公神道碑又作赵清献公神道碑郑公以元丰六年閠六月二十一日薨于洛阳至是其子绍庭请于朝命公撰碑清献公以元丰七年八月二十六日薨于杭至是其子㞦请于朝命公撰碑又作赠冩眞道士李得素曰五十之年𥘉过二衰颜记我今如此元祐三年戊辰公在翰苑毎时各有内制知贡举㑹大雪士坐庭中噤不能言公寛其禁约而廵铺内臣过爲凌辱伤动士心公奏挞而逐之士皆恱服试院次韵鲁直画马送李方叔作诗二月八日夜㑹于伯时斋舎书鬼仙诗三月三十日同钱穆父游金明池始见其雪中诗因次韵四月五日跋宋汉杰画五月一日与子由同转对次韵子由诗九月十八日作文骥字说卧病逾月请郡不许复直玉堂十一月一日鏁院是日苦寒诏赐官烛法酒呈同院作诗十二月六日书诗人冩物之功付过八日龙兴节侍宴前一日微雪与子由王定囯清虚堂小饮作诗立春日赐幡胜次韵刘贡父诗元祐四年巳巳上元日侍宴端门次韵王晋卿诗内制止于三月二月二十二日奏告东太一宫十神祝文是月三上章乞越州三月得旨以龙圗阁学士左朝奉郎知杭州公直玉堂有赠送次韵和荅之诗几数百篇以歳月未分先后难辨姑輙阙之以俟它日四月十六日跋邢敦夫赋十七日书太宗赐守臣御书扇子后二十一日作范文正公文集叙所谓又十三年乃克爲之者也重九日和苏坚点绛唇冬至日作书文登石涡遗堂老人诗是年作范蜀公墓志铭蜀公以元祐三年闰十二月薨又作去杭十五年复游西湖莫同年雨中饮湖上同秦仲二子游寳山书辨才白云堂壁文登石遗梅子明参寥得智果院分韵等诗又送子由使契丹诗云单于若问君家丗莫道中朝第一人子由过虏往往有问公安否子由至涿州寄诗曰谁将家谱到燕都识底人人问大苏莫把声名动蛮貊恐妨它日卧江湖又次韵子由涿州诗元祐五年庚午公在杭州二月十七日书髙丽公案二十六日过金文寺再观李西台诗书其后二十七日作参寥泉铭寒食次韵刘景文周次元同游西湖诗三月八日同杨次公过刘景文题文忠公墨迹四月十八日眞觉院赏枇杷作诗又和景文韵重九日再和苏坚前年点绛唇韵又次韵伯固诗十七日书醉道士石诗十八日书朱象先画后十二月八日作六一泉铭十二日同景文义伯圣从游七寳寺题诗竹上除夜作狱空诗和通守时韵是年作垂云花开杂花开尽赏牡丹游虎丘怡然饷新茶谢曹子方惠茶曹辅寄新芽新茶送程签之邵登垂云亭寒碧轩此君轩蒜山亭南漪堂龙井泉过溪亭介亭题兰蕙紫薇花梅花等诗又与刘景文杨次公袁公济杨公济程之邵林子中叶教授次韵和荅等诗又送张山人归彭城之邵赴阙诗又仲天贶自眉来诗元祐六年辛未上元次韵刘景文诗二十三日题伯时画支遁养马圗二月三日作诗并㯶笋饷殊老九日𬒳旨再除翰林承旨次韵刘景文西湖席上诗三月六日作别南北山道人诗九日罢杭守辤天笁作诗十九日宿呉江常州太平寺观牡丹作诗四月到阙二日作送聦师归孤山叙五月入院作六月朔祭刘氏文六月十八日作上清宫碑二十四日跋呉君采琴说是月作破琴诗东堂次诸公韵闰六月十三日跋张乖崖书后八月十三白作茶说是月除龙圗阁学士知颍州九月望观月听琴西湖作诗又作祭欧阳文忠公文秋作昭灵庙碑十月二十五日以旱请教授陈师道并男迨迎张龙公作文十一月一日作聚星堂雪诗祷雨旣应次景文韵十日作送张龙公文十四日在告独酌试滑盏有怀诸君子以诗招之十二月八日爲文定张公举哀于荐福院文定公以是月二日薨于南都将属纩不问后事但言伸意子瞻兄弟二十三日作李简夫诗集序祭辩才文是年作感旧别子由诗序云元祐六年予自杭召还寓子由东府数月复出领汝隂时予年五十六矣又作赵德麟字说又作泛颍到颍公帑竭祷雨旣应颍大夫庙喜景文至屏山赠叔弼雪诗留景文送王竦及季黙赴阙及与赵景贶陈履常刘景文赵德麟欧阳季黙叔弼次韵赠送等诗生日景文以古画松鹤爲寿且贶佳篇次韵谢元祐七年壬申上元和履常雪中观灯诗二月十五夜与德麟小酌聚星堂作减字木兰花十七日书柳子厚瓶赋后是月移知杨州淮上早发作诗三月上巳日过濠与迨过游涂山荆州记所见次韵王滁州见寄作诗十六日到任是月作韩文公庙碑四月二十七日跋醉翁亭记是月次韵徐仲车德麟湖成见怀诗无咎以诗相迎乆不暇荅昨日始次其韵五月端午小集石塔作诗二十四日㑹无咎随斋汲泉渍白芙蓉不复有病暑意作减字木兰花七月和渊明饮酒诗二十首以土物寄少游作诗八月作张文定公滕元发志铭九月以兵部尚书召兼侍读郊祀爲卤簿使㝷除端明殿学士兼翰林侍读学士守礼部尚书行宿泗间见张天骥重九与定国相遇于宋至都门先寄子由作诗冬至作郊祀庆成次韵钱蒋从驾郊丘瞻望天光退而相庆作诗元祐八年癸酉元日立春次韵秦少游诗上元侍饮楼上呈同列诗十六日赠别颍叔诗六月汶公乞诗用前韵八月一日夫人王氏卒子过夫人所生二日作祭文是月以二学士知定州九月十四日东府雨中别子由诗曰庭下梧桐树三年三见汝前年适汝隂见汝鸣秋雨去年秋雨时我自广陵归今年中山去白首归无期自杭还京和子功月石屏纯父涵星砚邂逅德麟叔盎画马等诗及与王定国蒋颕叔钱穆父王晋卿王仲至秦少游等次韵诗十一月作祭韩忠献公文又作释迦文佛颂十二月二十三日到定州绍圣元年甲戌立春日小集作诗呈李端叔次韵曽仲钖元日见寄二月二十日子由生日以檀香观音像及新合印香银篆盘爲寿作诗二十三日作松醪赋三月二十日开园作诗四月十六日作北岳祈雨祝文二十日作雪浪斋铭二十四日题三国名臣赞是月奉命追一官落两职以承议郎知英州公在定州作送王敏仲北使求穆父逓酒雪浪石沈香石刘丑厮石芝送翟安常赴阙中山松醪寄王引进谢端叔鸳鸯竹石圗等诗又次韵及留别王雄州诗马教授文登人甞食石芝诗请同赋南迁过汤隂得豆麦粥作诗临城道中作诗叙云始予赴中山连日风埃未甞了了见太行也今将适岭表颇以爲恨过内丘天气清澈西望太行草木可数忽悟叹曰予南迁其速返乎退之衡山之祥也途中寄定武同僚过𣏌赠马梦得过髙邮寄孙君孚过长芦赠夫老次韵闻复忆中和堂作诗六月七日泊金陵阻风蒋山泉老召食不及往作诗九日阿弥陁像成奉安于金陵清凉寺作赞并赠和老诗慈湖夹阻风作诗至太平当涂县奉告责授寕逺军节度副使惠州安置过南康望湖亭过庐山下庐山寿师竹轩湖口壷中九华江西江水煎茶作诗过庐陵作秧马歌八月七日入赣过惶恐滩作诗九日评孔文举渊明诗十七日过䖍州作郁孤台访乐天天笁寺诗书八境圗廉泉尘外亭赠慈云老等诗过大庾岭过韶州南华望韶石英州碧落洞作诗九月十三日游广州清逺崃山寺舟中寄耘老顾秀才谈惠风物浴日亭蒲涧寺发广州等诗二十六日舣舟泊头肩舆于罗浮山入寳积寺礼天笁瑞像作罗浮题名及游罗浮示过诗十月二日到惠州寓合江楼作诗十三日与程郷令侯晋叔归善簿潭汲游大云寺野饮万家春于松下设松黄汤作浣溪沙十八日迁于嘉祐寺松风亭作诗二十日作思无邪斋铭食㯽榔作诗十一月作自笑戏朝云诗二十六日松风亭下梅花盛开作诗造桂酒成诗詹守见和复次韵十二月十二日与过游白水山佛迹院浴于汤池作记并诗和詹守携酒见过诗绍圣二年乙亥公在惠州正月十日寄邓道士诗十二日跋王右军斫鲙圗及逺近景圗十三日书东皐子传后上元夜作诗有曰前年侍王辇端门万枝灯又曰去年中山守老病亦宵兴今年江海上云房託山僧亦复举膏火松间见层层十六日饮嘉祐寺野人家作诗二十四日和过罗浮栖禅韵寄迈迨二十六日林媪家杂花开作诗三月再游佛迹巖归卧旣觉闻过诵渊明归田园居诗六首乃悉次其韵始予在广陵和饮酒诗二十首今复爲此要当尽和其诗乃巳尔九月书外曽祖程公逸事十三日书桂酒颂后云仆眼五十后颇昏今复了然天意复令见子由与平生故人耶十九日迁居合江楼二十九日携酒鱼过詹史君食槐叶冷淘作诗四月十一日𥘉食荔枝作诗十三日再书五十年前所作梁处士緑筠亭诗五月二十七日作䖍州崇庆院藏经记六月九日书柳子厚大鍳禅师碑隂十二日酒醒歩月作诗十九日跋大鍳碑尾八月一日书金光明经后二十七日书养生说九月和渊明贫士诗七首又作江水诗以残夜水明楼爲韵十一月一日菊花始开和渊明巳酉歳重九诗九日夜梦论神仙道术作诗是年与陈季常书略云自当涂闻命便遣还骨肉阳羡独与㓜子过及老云并二庖婢过岭到惠将半年风土食物不恶吏民相得甚厚孔子云虽蛮貊之邦行矣岂欺我哉与徐得之书云到惠巳半年凡百粗遣旣习其水土风气絶俗息念之外浩然无疑殊斍安健也与呉子野次韵等诗绍圣三年丙子公在惠州作新年诗二月八日过逍遥堂作诗二十一日饮醉食饱黙坐思无邪斋兀然如睡旣斍和渊明东方有一士诗三月二日卓契顺至惠州以诸子书来得书径还问其所求荅曰契顺惟无所求而后来惠州若有所求当走都下矣苦问不巳乃曰昔蔡明逺鄱阳一校耳颜鲁公絶粮江淮之间明逺载米以赒之鲁公怜其意遗以尺书天下至今知有明逺也今契顺虽无米与公然区区万里之勤傥可以援明逺之例得数字乎公爲书渊明归去来词以遗之五日作祭寳月大师文四月八日卜新居五月十七日作诗示过二十日复归于嘉祐寺时卜新居于白鹤峯作迁居诗又和渊明移居诗五月二十七日过水西买笔作诗六月作东西新桥诗七月五日朝云亡作悼朝云诗遯朝云所生八月三日葬于栖禅寺之东麓爲亭名六如作铭重九作诗曰三年瘴海上越峤眞我家登山作重九蛮菊秋未花又𥙷龙山文十一月二十日记野吏亭十二月十一日记呉子野所示李承晏墨二十五日酒尽米竭和渊明歳暮和张常侍诗有曰我年六十一頽景薄西山绍圣四年丁丑正月六日题刘景文诗后三月十四日白鹤新居成自嘉祐寺迁和渊明时运诗又作三马圗赞新居欲成过翟秀才循惠二守相㑹二守访新居新居凿井二十九日作诗四月𬒳命责授琼州别驾昌化军安置太守方子容自携告身来且曰此固前定乎无恨吾妻沈素事泗洲僧伽谨甚一夕梦和尚告别问所往荅云当与苏子曕同行七十二日当有命今适七十二日岂非前定乎吾谪海南子由雷州𬒳命即行了不相知至梧闻其尚在藤旦夕当追及作诗示之五月十一日与子由相遇于藤同行至雷州作雷州诗六月十一日与子由相别渡海和渊明止酒诗行琼儋间坐睡梦中得句作诗过海得迈书酒作诗七月至儋州作儋耳诗十三日作夜梦诗叙云至儋十余日矣初僦官舎居之有司犹谓不可买地筑室三间于城之南士人畚士运甓助之飮咸食腥陵暴飓雾人不堪其忧公恬然着书爲乐元符元年戊寅公在儋州上元过赴使君召独坐有感作诗二十三日书渊明形影神诗付过仍和其韵上巳日与老符饮作诗十五日作衆妙堂记二十日祭妹夫承议柳仲逺作文五月望造眞一酒成拜奠北斗作朝斗记及诗歌七月十六日跋渊明祭文后九月七日书温峤问郭文语八日和渊明九日闲居诗九日次韵鲁直食笋诗冬至日书阮籍传后与诸生饮用过元符二年已卯公在儋州立春日作减字木兰花四月十五日作十八罗汉赞中元日书跋九月二十日嘉鱼亭下作送邵进士诗十二月十七日夜坐逹暁作诗二十八日记所作墨是年和渊明与殷晋安别王抚军座上送客荅庞参军三诗送昌化军使张中又作谪居二适家贫浄扫地夜烧松明万安守约游岺公洞等诗元符三年庚辰徽宗即位正月朔记养黄中曰歳次庚辰朔日戊辰是日辰时则丙辰也三辰一戊四土㑹焉丙土母而庚其子也土之富未有过于斯时吾当以斯时肇养黄中之法又曰非谪居岭外安得此庆耶又曰十二日天门冬酒熟上元追和戊寅韵作诗二月二十日书黎子云道唐村老人言过黎君郊居诗三月清明日闻过诵书声节闲美感念少时怅然追怀先君宫师之遗意且念淮德二㓜孙无以自遣乃和渊明酬郭主簿诗七日书王光禄送行诗后十五日书柳子厚牛赋后是月放鱼于城北作记五月𬒳命移廉州安置作灵峻王伏波将军庙碑六月十七日过琼州作惠通井记太守陆公乞琼山泉上之亭名与诗名之曰泂酌作诗又澄迈驿通潮阁乌觜泅济二十日渡海作诗二十五日与秦少游相别于海康作自雷适廉夜雨宿浄行院廉州龙眼留别廉守合浦愈上人等诗七月四日记渡合浦曰予自海康适合浦连日大雨桥梁尽坏水无津涯自兴廉浄行院下乗小舟至官寨闻自此而西皆涨水无复桥船或劝乗蜒舟并海即白石是年六月晦无月碇宿大海中天水相连星河满天起坐四顾太息曰吾何数乗此险也旣济徐间复厄于此乎所撰昜书论语皆以自随而丗未有别书拊之而叹曰天未欲丧是也吾侪必济八月二十二日书臞仙帖二十四日题合浦清乐轩是月𬒳命授舒州团练副使永州安置二十八日刘几仲饯饮作瓶笙诗郁林次韵王守藤州江下对月将至广寄迈迨和广倅作诗十月十四日过清逺寳林寺颂禅月十八罗汉十一月十五日呉子野辈追饯于广庆寺赠子野诗是月𬒳命复朝奉郎提举成都府玉局观在外军州任便居住十二月十九日书南华重辩长老逸事次韵韶守狄韶倅李狄守东坡羮伯固南华相待作诗建中靖国元年辛巳正月朔作九成台铭又作南华题名记五日过南安法椽呉君示昔所作石钟山记复题其后又作至南安诗九日作南安常乐院法藏铭再过郁孤台和前韵又与䖍守霍倅许南禅湜老唱和诗又作钟子翼哀词又赠孙志举吕倚次韵江晦叔等诗二月八日过龙光求竹作肩舆作诗三月一日书宗人养直诗后四日作南安军学记寒食与刘器之游南塔寂照堂戏器之同访玉版师发䖍至永和清都观留别王子直等诗过湖口九华石巳爲好事者取去和前韵四月四日舣舟呉城山顺济王祠下得石砮作记八日舣舟豫章彭蠡之间五月一日舟至金陵作崇因院观音颂次韵清凉老诗是月至常州睡起闻米元章到东园送麦门冬饮作诗六月以疾告老于朝以夲官致仕七月疾颇革折简钱丗雄云昨夕齿中岀血如蚯蚓者无数若专是热毒根源不浅即今诸药尽却惟取人参茯苓麦门冬瀹汤渇即饮之庄生云在宥天下未闻治天下也三物可谓在宥矣此而不愈则天也径山老惟琳来说偈荅曰与君皆丙子各巳三万日一日一千偈电往那能诘大患縁有身无身则无疾平生笑摩什神呪眞浪岀琳问神呪事索笔书昔鸠摩罗什病亟出西域神呪三番令弟子诵以免难不及事而终併出一帖云某岭海万里不死而归宿田里有不起之忧非命也耶盖絶笔于此后二日殆将属纩而闻观先离琳叩耳大声云端明宜勿忘西方不无但箇里着不得丗雄云固先生平时履践至此更须着力曰着力即差语絶而逝二十八日公薨享年六十六崇宁元年閠六月迈葬公于汝州郏城县钓台郷上瑞里嵩阳峨眉山遵公治命也公自龆齓知读书始入郷校便有大志及游埸屋爲名进士试馆阁应制科皆中髙等临事以正不能与时卷舒而名益重天下翕然宗师之平生出处游历悲欢感叹一寓于诗与其杂着其文集行于丗者不但东坡集与后集又有兰台毗陵备成大全者矣其间诗文颠倒错乱不可胜纪览者病焉汴阳叚仲谋编爲行纪清源黄德粹撰爲系谱一则择焉而不精一则语焉而不详予于暇日因二家之述徧访公之文集採其标题与其歳月芟夷繁乱翦截浮辞而质诸名士大夫以求其当足以观公宦游穷逹之节吟咏着作之时名之曰东坡纪年録又将因此而类公之诗文使成次序固有志焉姑少俟之东坡纪年録增刊校正王状元集注分类东坡先生诗集註分类东坡先生诗卷第二增刋校正王状元集注分类东坡先生诗卷之二述怀诗六首秋怀二首苦热念西风常恐来无时及兹遂凄又作徂年悲蟋蟀鸣我牀黄叶投我帏䆫前有栖鵩夜啸如狐狸露冷梧叶脱孤眠无安枝熠燿亦求偶髙屋飞相追定知无几见迫此清霜期物化逝不留我兴爲嗟咨便当勤秉烛爲乐戒暮迟海风东南来吹尽三日雨空堦有余滴似与幽人语念我平生欢寂寞守环堵壸浆慰作劳裹饭救寒苦今年秋应熟过从饱鸡黍嗟我独何求万里渉江浦居贫岂无食自不安畎畒念此坐逹晨残灯翳复吐定似香山老居士丗縁终浅道根深咏史诗八首和刘道原咏史仲尼忧丗接舆狂臧谷虽殊竟两亡呉客谩陈豪士赋桓侯𥘉笑越人方名髙不朽终安用日饮无何计亦良独掩陈编弔兴废䆫前山雨夜浪浪王莽汉家殊未识经纶入手功名事事新百尺穿成连夜井千金购得解飞人董卓公业平时劝用儒诸公何事起相图只言天下无健者岂信车中有布乎八阵图平沙何茫茫髣髴见石蕝纵横满江上岁嵗沙水啮孔明死巳乆谁复辨行列神兵非学到自古不留诀至人巳心悟后丗徒妄说自从汉道衰锋起尽姦杰英雄不相下祸难乆连结驱民市无烟战野江流血万人睹一掷杀尽如沃雪不爲乆逺计草草常无法孔明最后起意欲扫羣孽﨑岖事节制隠忍乆不决志大遂成迂嵗月去如瞥六师纷未整一旦英气折唯余八阵图千古壮䕫崃开元遗事三首姚宋亡来事事新一官铢重万人轻朔方老将风流在不取西蕃石堡城潭里春船百倍多广陵铜器越溪罗三郞官爵如泥土争唱弘农得寳歌琵琶絃急衮梁州羯鼔声高舞臂鞴破费八姨三百万大唐天子要缠头戯作贾梁道诗王凌谓贾充曰汝非贾梁道之子耶乃欲以国与人由是观之梁道之忠于魏也乆矣司马景王旣执凌归过梁道庙凌大唿曰我亦大魏之忠臣也及司马病见凌与梁道守而杀之二人者可谓忠义之至精贯于神明矣然梁道之灵独不能巳其子充之姦至使首发成济之事此又理之不可晓者也故予戯作小诗云嵇绍似康爲有子郄超叛鉴似无孙如今更恨贾梁道不杀公闾杀子元懐古诗二首襄阳乐使君未来襄阳愁提戈入市褁氊裘自从氊裘南渡沔襄阳无事多春游襄阳春游乐何许岘山之阳汉江浦使君朱斾来翻翻人道使君似羊杜道边逢人问洛阳中原苦战春田荒北人闻道襄阳乐目送征鸿应断肠朱亥墓昔日朱公子雄豪不可追今来游故国大冢屈称儿平日轻公相千金弃若遗梁人不好事名字寄当时鲁史盗齐豹求名谁复知慎无怨丗俗犹不遭仲尼古迹诗三十七首鳯翔八观鳯翔八观诗记可观者八也昔司马子长登㑹稽探禹穴不逺千里而李太白亦以七泽之观至荆州二子盖悲丗悼俗自伤不见古人而欲一观其遗迹故其勤如此鳯翔当秦蜀之交士大夫之所朝夕往来此八观者又皆跬歩可至而好事者有不能徧观焉故作诗以告欲往观而不知者石鼔歌冬十二月歳辛丑我𥘉从政见鲁叟旧闻石鼔今见之文字郁律蛟蛇走细观𥘉以指画肚欲读嗟如箝在口韩公好古生巳遟我今况又百年后强㝷偏傍推点画时得一二遗八九我车旣攻马亦同其鱼维鱮贯之桞古器纵横犹识鼎衆星错落仅名斗糢煳半巳似瘢胝诘曲犹能辨跟肘姢姢缺月隠云雾濯濯嘉禾秀稂莠漂流百战偶然存独立千载谁与友上追轩颉相唯诺下挹冰斯同鷇㝅忆昔周宣歌鸿鴈当时籕史变蝌蚪厌乱人方思圣贤中兴天爲生耆耇东征徐虏阚虓虎北伐犬戎随指嗾象胥杂沓贡狼鹿方邵聮翩赐圭卣遂因鼔鼙思将帅岂爲考击烦蒙瞍何人作颂比崧髙万古斯文齐岣嵝勲劳至大不矜伐文武未逺犹忠厚欲㝷年歳无甲乙岂有名字记谁某自从周衰更七国竟使秦人有九有扫除诗书诵法律投弃爼豆陈鞭杻当年何人佐祖龙上蔡公子牵黄狗登山刻石颂功烈后者无继前无偶皆云皇帝廵四国烹灭彊暴救黔首六经旣巳委灰尘此鼔亦当遭击掊传闻九鼎沦泗上欲使万夫沉水取暴君纵欲穷人力神物义不污秦垢是时石鼓何处避无乃天工令鬼守兴亡百变物自闲冨贵一朝名不朽细思物理坐叹息人生安得如汝夀诅楚文峥嵘开元寺髣髴祈年观旧筑扫成空古碑埋不烂诅书虽可读字法嗟乆换词云秦嗣王敢使祝用瓉先君穆公丗与楚约相捍质之于巫咸万叶期不叛今其后嗣王乃敢搆多难刳胎杀无罪亲族遭圉绊计其所称诉何啻桀纣乱吾闻古秦俗面诈背不汗岂惟公子卬社鬼亦遭谩辽哉千载后发我一笑粲王维呉道子画何处访呉画普门与开元开元有东塔摩诘留手痕吾观画品中莫如二子尊道子实雄放浩如海波翻当其下手风雨快笔所未到气巳吞亭亭双林间彩晕扶桑暾中有至人谈寂灭悟者悲涕迷者手自扪蛮君鬼伯千万万相排竞进头如鼋摩诘夲诗老佩芷袭芳荪今观此壁画亦若其诗清且敦祗园弟子尽鹤骨心如死灰不复温门前两丛竹雪节贯霜根交柯乱叶动无数一一皆可㝷其源呉生虽妙絶犹以画工论摩诘得之于象外有如僊翮谢笼樊吾观二子皆神俊又于维也歛祍无间言维摩像唐杨塑在天柱寺昔者子舆病且死其友子祀往问之跰鉴井自叹息造物将安以我爲今观古塑维摩像病骨磊嵬如枯龟乃知至人外生死此身变化浮云随丗人岂不硕且好身虽未病心巳疲此叟神完中有恃谈笑可却千熊罴当其在时或问法俛首无言心自知至今遗像兀不语与昔未死无増亏田翁俚妇那肯顾时有野䑕㗸其髭见之使人毎自失谁能与诘无言师东湖吾家蜀江上江水緑如蓝迩来走尘土意思殊不堪况当岐山下风物尤可慙有山秃如赭有水浊如泔不谓郡城东数歩见湖潭入门便清奥怳如梦西南泉源从髙来随波走涵涵东去触重阜尽爲湖所贪但见苍石螭开口吐清甘借汝腹中过胡爲目耽耽新荷弄晚凉轻棹极幽探飘飖忘逺近偃息遗佩篸深有鱼与龟浅有螺与蚶曝晴复戯雨戢戢多于蚕浮沉无停饵倐忽遽满蓝丝緍虽强致琐细安足戡闻昔周道兴翠鳯栖孤岚飞鸣饮此水照影弄毵毵至今多梧桐合抱如彭聃綵羽无复见上有鹯抟䳺嗟予生虽晚好古意所妉圗书巳漫漶犹复访侨郯卷阿诗可继此意乆巳含扶风古三辅政事岂汝谙聊爲湖上饮一纵醉复谈门前远行客劫劫无留骖问胡不回首无乃趂朝参予今正踈懒官长幸见函不辤日游再行恐歳满三暮归仍倒载钟鼔巳韽韽眞兴寺阁山川与城郭漠漠同一形市人与鸦鹊浩浩同一声此阁几何髙何人之所营侧身送落日引手攀飞星当年王中令斫木南山頳冩真留阁下铁面眼有稜身彊八九尺与阁两峥嵘古人虽暴恣作事今丗惊登者尚呀喘作者何以胜曷不观此阁其人勇且英李氏园朝游北城东回首见脩竹下有朱门家破墻围古屋举鞭叩其户幽响荅空谷入门所见伙十歩九移目异花兼四方野鸟喧百族其西引溪水活活转墻曲但未搉羹粥当时夺民田失业安敢哭谁家美园圃籍没不容赎此亭破千家郁郁城之麓将军竟何事虮蝨生刀韣何甞载美酒来此驻车毂空使后丗人闻名颈犹缩我今官正闲屡至因休沐人生营居止竟爲何人卜何当办一身永与清景逐秦穆公墓橐泉在城东墓在城中无百歩乃知昔未有此城秦人以泉识公墓昔公生不诛孟明岂有死之日而忍用其良乃知三子殉公意亦如齐之二子从田横古人感一饭尚能杀其身今人不复见此等乃以所见疑古人古人不可望今人益可伤濠州七絶涂山川锁支祁水尚浑地埋汪罔骨应存樵苏巳入黄熊庙乌鹊犹朝禹㑹村彭祖庙跨历啇周看盛衰欲将齿髪闘蛇龟空飡云母连山尽不见蟠桃着子时逍遥䑓常怪刘伶死便埋岂伊忘死未忘骸乌鸢夺得与蝼蚁谁信先生无此怀观鱼台欲将同异较锱铢肝胆犹能楚越如若信万殊归一理子今知我我知鱼虞姬墓帐下佳人拭泪痕门前壮士气如云苍皇不负君王意独有虞姬与郑君四望亭頽垣破础没柴荆故老犹言短李亭敢请使君重起废落霞孤鹜换新铭浮山洞人言洞府是鳌宫升降随波与海通共坐船中那得见干坤浮水水浮空游东西巖谢公含雅量丗运属艰难况复情所钟感槩萃中年正頼丝与竹陶冩有余欢常恐儿辈觉坐令髙趣䦨独携缥缈人来上东西山放怀事物外徙倚弄云泉一旦功业成管蔡复流言慷慨桓野王哀歌和清弹挽须起流涕始知使君贤意长日月促卧病巳辛酸恸哭西州门往驾那复还空余行乐处古木昏苍烟䖍州八境圗八首坐看奔滩遶石楼使君髙㑹百无忧三犀窃鄙秦太守八咏聊同沈隠侯涛头寂寞打城还章赣台前莫霭寒倦客登临无限思孤云落日是长安白鹊楼前翠作堆萦云岭路若爲开故人应在千山外不寄梅花逺信来朱楼深处日微明皁盖归时酒半醒薄暮渔樵人去尽碧溪青嶂遶螺亭使君那暇日叅禅一望丛林一怅然成佛莫教灵运后着鞭从使祖生先却从尘外望尘中无限楼台烟雨蒙山水照人迷向背只㝷孤塔认西东烟云缥眇郁孤台积翠浮空雨半开想见之罘观海市绛宫明㓕是蓬莱回峯乱嶂郁参差云外髙人丗得知谁向空山弄明月山中木客解吟诗王齐万秀才寓居武昌县刘郎洑正与伍洲相对伍子胥奔呉所从渡江也君家稻田冠西蜀擣玉扬珠三万斛塞江流柹起书楼碧瓦朱栏照山谷倾家取乐不论命散尽黄金如转烛惟余旧书一百车方舟载入荆江曲江上青山亦何有伍洲遥望刘郎薮明朝寒食当过君请杀耕牛压私酒与君飮酒细论文酒酣访古江之濆仲谋公瑾不湏弔一酹波神英烈君金山妙髙台我欲乗飞车东访赤松子蓬莱不可到弱水三万里不如金山去清风半帆耳中有妙髙台云峯自孤起仰观𥘉无路谁信平如砥台中老比丘碧眼照牎几巉巉玉爲骨凛凛霜入齿机锋不可触千偈如飜水何湏㝷徳云即此比丘是长生未暇学请学长不死郁孤䑓八境见圗画郁孤如旧游山爲翠浪涌水作玉虹流日丽崆峒晓风酣章贡秋丹青未变叶鳞甲欲生洲岚气昏晨树滩声入市楼烟云侵岭路草木半炎州故国千峯外髙台十日留他年三宿处凖拟系归舟廉泉水性故自清不清或挠之君看此廉泉五色烂摩尼廉者谓我廉我以此各爲有廉则有贫有慧则有痴谁爲柳宗元孰是呉隐之渔父足岂㓗许由耳何淄纷然立名字此水了不知毁誉有时尽不知无尽时朅来廉泉上捋须看鬓眉好在水中人到处相娯嬉尘外亭楚山澹无尘赣水清可厉散䇿尘外游麾手谢此丗山髙惜人力十歩輙一憇却立浮云端俯视万井丽幽人宴坐处龙虎爲斩薙马驹独何疑岂墯山鬼计夜垣非助我谬敬欲其逝戯留一转语千载起攘𬒮天笁寺予年十二先君自䖍州归谓予言近城山中天笁寺有乐天亲书诗云一山门作两山门两寺元从一寺分东涧水流西涧水南山云起北山云前台花发后台见上界钟清下界闻遥想吾师行道处天香桂子落纷纷笔势竒逸墨迹如新今四十七年予来访之则诗巳亡有刻石存耳感涕不巳而作是诗香山居士留遗迹天笁禅师有故家空咏连珠吟叠璧巳亡飞鸟失惊蛇林深野桂寒无子雨浥山姜病有花四十七年真一梦天涯流落泪横斜碧落洞槎牙乱峯合晃荡絶壁横遥知紫翠间古来仙释并阳崖射朝日高处连玉京隂谷叩白月梦中游化城果然石门开中有银河倾幽龛入窈窕别户穿虚明泉流下珠琲乳盖交缦缨我行畏人知恐爲仙者迎小语辄响荅空山自雷惊䇿杖归去来治具烦方平白水山佛迹巖一首何人守蓬莱夜半失左股浮山若鹏蹲忽展垂天羽根株互连络崖峤争吞吐神工自炉鞴融液相缀𥙷至今余隙罅流出千斛乳方其欲合时天匠麾月斧帝觞分余沥山骨醉后土峯峦尚开阖涧谷犹唿舞海风吹未凝古佛来布武当时汪罔氏投足不盖拇青莲虽不见千古落花雨双谿汇九折万马腾一鼔奔雷溅玉雪潭洞开水府潜鳞有饥蛟掉尾取渴虎我来方醉后濯足聊戯侮回风卷飞雹掠靣过彊弩山灵莫恶剧微命安足赌此山吾欲老慎勿厌求取溪流变春酒与我相賔主当连青竹竿下灌黄精圃严颜碑先主反刘璋兵意颇不义孔明古豪杰何乃爲此事刘璋固庸主谁爲死不二严子独何贤谈笑傲碪几国亡君巳执嗟子死谁爲何人刻山石使我空涕泪吁嗟断头将千古爲病悸诸葛盐井五行水本咸安择江与井如何不相入此意谁复省人心固难足物理偶相逞犹取嫌未多井上无闲绠过巴东县不泊闻颇有莱公遗迹莱公昔未遇寂寞在巴东闻道山中树犹余手种松江山养豪俊礼数困英雄执板迎官长趋尘拜下风当年谁刺史应未识三公隆中诸葛来西国千年爱未衰今朝逰故里蜀客不胜悲谁言襄阳野生此万乗师山中有遗貌矫矫龙之姿龙蟠山水秀龙去渊潭移空余蜿蜒迹使我寒涕垂时事诗二首庚辰歳人日作诗闻黄河巳复故流老臣旧数论此今斯言乃验老去仍栖隔海村梦中时见作诗孙天涯巳惯经人日归路犹欣过鬼门三䇿巳应思贾让孤忠终未赦虞翻典衣剰买河源米屈指新篘作上元不用长愁挂月村槟榔生子竹生孙新巢语燕还窥砚旧雨来人不到门春水芦根看鹤立夕阳枫叶见鵶翻此生念念随泡影莫认家山作夲元增刋校正王状元集注分类东坡先生诗卷之二增刊校正王状元集注分类东坡先生诗集註分类东坡先生诗卷第三增刋校正王状元集注分类东坡先生诗卷之三宫殿诗十七首和子由闻子瞻将如终南太平宫鸡堂读书役名则巳勤徇身则巳媮我诚愚且拙身名两无谋始者学书判近亦知问囚但知今当爲敢问向所由士方其未得惟以不得忧旣得又忧失此心浩难収譬如倦行客中路逢清流尘埃虽未脱暂憇得一漱我欲走南涧春禽始嘤鞅掌乆不决尔来巳徂秋桥山日月迫府县烦差抽王事谁敢愬民劳吏冝羞中间罹旱暵欲学唤雨鸠千夫挽一木十歩八九休渭水涸无泥菑堰旋挿修对之食不饱余事更遑求近日秋雨足公余试新篘劬劳幸巳过朽钝不任锼秋风欲吹帽西阜可纵游聊爲一日乐慰此百日愁洞霄宫上帝髙居愍丗顽故留琼馆在凡间青山九琐不易到作者七人相对闲庭下流泉翠蛟舞洞中飞䑕白鵶翻长松怪石冝霜鬓不用金丹苦驻颜奉敕祭西太一和韩川韵四首圣主新除袐祝侍臣来乞丰年夀宫神君欲至半夜灵风肃然玉玺亲题御笔金童来侍天香礼罢祝融参乗前驱巳过衡湘解劒独行残月披衣困卧清风梦蝶犹飞旅枕粥鱼巳响枯桐陂水初含晓渌稻花半作秋香皂盖却迎朝日红云正遶宫墻次韵子由五月一日同转对跪奉新书笏在腰谈王正欲伴渔樵晋阳岂爲一门事宣政聊同五日朝忧患半生聮出处归休上䇿早招要后生可畏吾衰矣刀笔从来错料尧次韵王晋卿上元侍燕端门月上九门开星河绕露台君方枕中梦我亦化人来光动仙毬缒香余歩辇回相从穿万马衰病若爲陪次韵蒋颕叔钱穆父从驾景灵宫二首归来病鹤记城闉旧踏松枝雨露新半白不羞垂领发软红犹恋属车尘雨収九陌丰登后日丽三元下降辰粗识君王爲民意不才何以助精禋与君并直记𥘉元白首还同入禁门玉殿齐班容小语霜廷稽首泫微温病贪赐茗浮铜叶老怯香泉灔寳樽回首鹓行有人杰坐知羗虏是游魂次韵蒋颕叔二首扈从景灵宫道人幽梦晓𥘉还巳觉笙箫下月坛风伯前驱清宿雾祝融骖乗破朝寒英姿连璧从多士妙句锵金和八鸾巳向词臣得颇牧路人莫作老儒看凝祥池似知金马客时梦碧鸡坊冰雪销残腊烟波冩故郷鸣銮自容与立马乆回翔乞与三韩使新圗到乐浪上元侍饮楼上三首呈同列澹月踈星遶建章仙风吹下御炉香侍臣鹄立通明殿一朶红云捧玉皇薄雪𥘉销野未耕卖薪买酒看升平吾君勤俭倡优拙自是丰年有笑声老病行穿万马群九衢人散月纷纷归来一点残灯在犹有传柑遗细君永安宫千古陵谷变故宫安得存徘徊问耆老惟有永安门游人杂楚蜀车马晚喧喧不见重楼好谁知昔日尊吁嗟蜀先主兵败此亡魂只应法正死使公去遭燔渚宫渚宫寂寞依古郢楚地荒茫非故基二王台阁巳卤莽何况逺问纵横时楚王猎罢击灵鼔勐士操舟张水嬉钓鱼不复数鱼鼈大鼎千石烹蛟螭当时郢人架宫殿意思妙絶般与倕飞楼百尺照湖水上有燕赵千蛾眉临风掦掦意自得长使宋玉作楚词秦兵西来取钟簴故宫禾黍秋离离千年壮观不可复今之存者盖巳卑池空野逈楼阁小惟有深竹藏狐狸台中绛帐谁复见台下野鸭浮清漪緑䆫朱户春昼闭想见深屋弹朱丝腐儒亦解爱声色何用白首谈孔姬沙泉半涸草堂在破牎无𥿄风飔飔陈公踪迹最未逺七瑞寥落今何之百年人事知几变直恐荒废成空陂谁能爲我访遗迹草中应有湘东碑省宇诗八首次韵张昌言给事省宿冯颠乆巳欹残雪戎眼何曽眩落晖朔野按行犹雀跃东台瞑坐觉乌飞谩夸年少容吾在若闘樽前举丗稀待向崧阳求水竹一犁烟雨伴公归和三舎人省上纷纷荣瘁何能乆云雨从来翻覆手怳如一梦堕枕中却见三贤起江右嗟君妙质皆瑚琏顾我虚名但箕斗明朝冠盖蔚相望共扈翠辇朝宣光武皇巳老白云郷正与群帝骖龙翔独留𣏌梓扶明堂次韵刘贡父省上宻云今日破郊西踈雨翛翛未作泥要及清闲同笑语行看衰病费扶携花前白酒倾云液户外青騘响月题不用临风苦挥泪君家自与竹林齐再和当年曹守我胶西共厌餔糟与汨泥自古赤丸成习俗因公黄犊免提携生还各有青山兴病起犹能小字题莫怪歌唿数相和曽将狱市寄全齐和子由除夜元日省宿致斋三首江湖流落岂关天禁省相望亦偶然等是新年未相见此身应坐不归田白髪苍颜五十三家人强遣试春衫朝回两䄂天香满头上银幡笑阿咸当年踏月走东风坐看春闱鏁醉翁白发门生几人在却将新句调儿童卧病逾月请郡不许复直玉堂十一月一日鏁院是日苦寒诏赐宫烛法酒书呈同院微霰踈踈点玉堂词头夜下揽衣忙分光御烛星辰烂拜赐宫壸雨露香醉眼有花书字大老人无睡漏声长何时却逐桑榆暖社酒寒灯乐未央陵庙诗四首白帝庙朔风催入崃惨惨去何之共指苍山路来朝白帝祠荒城秋草满古树野藤垂浩荡荆江逺凄凉蜀客悲遟回问风俗涕泗闵兴衰故国依然在遗民岂复知一方称警跸万乗拥旌旗逺略𥘉吞汉雄心岂在䕫﨑岖来野庙闵黙愧当时破甑蒸山麦长歌唱竹枝荆都真壮古天柱夲经师失计虽无及圗王固巳竒犹余帝王号皎皎在门楣神女庙大江从西来上有千髙山江山自环拥恢诡冨神姦深渊鼍鼈横巨壑虵龙顽旌阳斩长蛟雷雨移苍湾蜀守降老寋至今带连镮纵横若无主荡逸侵人寰上帝降瑶姬来处荆巫间神仙岂在勐玉堂幽且闲飘䔥驾风驭弭节朝天关倐怱巡四方不知道里艰古粧具法服邃殿罗烟鬟百神自奔走杂沓来趍班云兴灵怪聚云散鬼神还茫茫夜潭净皎皎秋月弯还应揺玉佩来听水潺潺黄牛庙江边石壁髙无路上有黄牛不服箱庙前行客拜且舞击鼔吹箫屠白羊山下耕牛苦硗确两角磨崖四蹄脱青刍半束长苦饥仰看黄牛安可及颕大夫庙人情难强回天性可微感丗人争曲直苦语费揺撼大夫言何柔暴主意自惨荒祠旁孤冢古隧有残坎千年惟茅焦丗亦贵其胆不解此微言脱衣徒勇敢坟茔诗三首同年程德林求先坟二诗思成堂宰树连山谷祠堂照路隅养松无触鹿助祭有驯乌归梦先寒食儿啼到白湏遥知邻里化醉叟道争扶归真亭旧笑桓司马今师郑大夫不知徂歳月空觉老松梧祭礼传家法阡名载版圗㑹看千字诔木杪见龟趺叶待制求先坟永慕亭诗灵区有异产化国无潜珍承平百年间簮缨半齐民建溪冨竒伟叶氏𥘉隠沦森然见乔木其下维德人佳哉郁葱葱气若鳯与麟聮翩出儒将岂惟十朱轮新松无鹿触旧栢有乌驯待翁归上冡泪叶乃肯春居室诗十四首和蔡景繁海州石室芙蓉仙人旧游处苍藤翠壁𥘉无路戯将桃核裹黄泥石间散掷如风雨坐令空山出锦绣倚天照海花无数花间石室可容车流苏寳盖窥灵宇何年霹雳起神物玉棺飞出王乔墓当时醉卧动千日至今石缝余糟醑仙人一去五十年花老室空谁作主手植数松今偃盖苍髯白甲低琼户我来取酒酹先生后车仍载胡琴女一声冰鐡散巖谷海爲澜翻松爲舞尔来心赏复何人持节中郎醉无伍独临断岸唿出日红波碧巘相吞吐径㝷我语覔余声拄杖彭铿叩铜鼔长篇小字逺相寄一唱三叹神凄楚江风海雨入牙颊似听石室胡琴语我今老病不出门海山巖洞知何许门外桃花自开落牀头酒瓮生尘土前年开合放桞枝今年洗心参佛祖梦中旧事时一笑坐觉俯仰成今古愿君不用刻此诗东海桑田真旦暮过建昌李野夫公择故居彭蠡东北源庐阜西南麓何人脩水上种此一双玉思之不可见破宅余脩竹四邻戒莫犯十畒森似束我来仲夏𥘉解箨呈新緑幽鸟向我鸣野人留我宿裴回不忍去微月挂乔木遥想他年归解组巾一幅对牀老兄弟夜雨鸣竹屋卧听邻寺钟书䆫有残烛迁居一首吾绍圣元年十月二日至惠州寓合江楼是月十八日迁于嘉祐寺二年三月十九日复迁于合江楼三年四月十二日复归于嘉祐寺时方卜筑白鹤峯之上新居成庶几其少安乎前年家水东回首夕阳丽去年家水西湿靣春雨细东西两无择縁尽我輙逝今年复东徙旧馆聊一憇巳买白鹤峯规作终老计长江在北户雪浪舞吾砌青山满墻头鬌几云䯻虽慙抱朴子金鼎陋蝉蜕犹贤栁栁州庙爼荐丹荔吾生本无待俯仰了此丗念念自成刧尘尘各有际下观生物息相吹等蚊蚋白鹤峯新居欲成夜过西邻翟秀才二首林行婆家𥘉闭户翟夫子舎尚留関连姢缺月黄昏后缥缈新居紫翠间系闷岂无罗带水割愁还有劒芒山中原北望无归日邻火村舂自往还瓮间毕卓防偷酒壁后匡衡不点灯待凿平江百尺井要分清暑一壸冰佐卿恐是归来鹤次律宁非过去僧他日莫㝷王粲宅梦中来往夲何曽次韵子由所居六咏堂前种山丹错落码碯盘堂后种秋菊碎金収辟寒草木如有情慰此芳歳䦨幽人正独乐不知行路难诗人固多感花发忆两京石榴有正色玉树真虚名粲粲秋菊花卓爲霜中英茰盘照重九缬蘂两鲜明幽居有古意义井分西墻谁云三伏热止湏一杯凉先生坐忍渴羣嚣自披猖衆散徐酌饮逡巡味尤长先生饭土塯无物与刘义何以娱醉客时嗅砌下花井水分西邻竹隂借东家萧然行脚僧一身寄天涯东斋手种栢今复几尺长知有桓司马榛茆爲遮藏近闻南台松新枝出余僵年来此怀抱岂敢惊凡亡新居巳覆瓦无复风雨忧桤栽与笼竹小诗亦可求尚欲烦贰师刺山出飞流应湏凿百井两绠载一牛迁居之夕闻邻舎儿诵书欣然而作幽居乱蛙黾生理半人禽跫然已可喜况闻絃诵音儿声自圎美谁家两青衿且欣习齐咻未敢笑越吟九龄起韶石姜子家日南吾道无南北安知不生今海阔尚挂斗天髙欲横参荆棘短墻缺灯火破屋深引书与相和置酒仍独斟可以侑我醉琅然如玉琴新居堂宇诗四十一首中隠堂诗岐山宰王君绅其祖故蜀人也避乱来长安而遂家焉其居第园圃有名长安城中号中隐堂者是也予之长安王君以书戒其子弟邀予游且乞诗甚勤因爲作此五篇去蜀𥘉逃难游秦遂不归园荒乔木老堂在昔人非凿石清泉激开门野鹤飞退居吾乆念长恐此心违径转如脩蟒坡垂似伏鳌树从何代有人与此堂髙好古嗟生晚偷闲厌乆劳王孙早归隠尘土汗君𫀆二月惊梅晚幽香此地无依依慰逺客皎皎似呉姝不恨故园隔空嗟芳嵗徂春深桃杏乱笑汝益羁孤翠石如鹦鹉何年别海壖莫随南使逺载压渭舟偏巳伴乔松老那知故国迁金人解辞汉汝独不澘然都城更几姓到处有残碑古隧埋蝌蚪崩崖露伏龟安排壮亭榭収拾费金赀岣蝼何须到韩公浪自悲秀州僧夲莹静照堂鸟囚不忘飞马系甞念驰静中不自胜不若听所之君看厌事人无事乃更悲贫贱苦形劳冨贵嗟神疲作堂名静照此语子谓谁江湖隠沦士岂无适时资老死不自惜扁舟自娯嬉从之恐莫见况肯从我爲石苍舒醉墨堂人生识字忧患始姓名粗记可以休何用草书夸神速开卷戃怳令人愁我甞好之毎自笑君有此病何年瘳自言其中有至乐适意无异逍遥游近者作堂名醉墨如饮美酒销百忧乃知栁子语不妄病嗜土炭如珍羞君于此蓺亦云至堆墻败笔如山丘兴来一挥百𥿄尽骏马倐忽踏九州我书意造本无法点画信手烦推求胡爲议论独见假只字片𥿄皆藏収不减钟张君自足下方罗赵我亦优不须临池更苦学完取绢素充衾禂次韵子由緑筠堂爱竹能延客求诗剰挂墻风梢千纛乱月影万夫长谷鸟惊棊响山蜂识酒香只应陶靖节㑹听北牎凉傅尧俞济源草堂微官共有田园兴老罢方㝷隠退庐栽种成隂十年事仓皇求买万金无先生卜筑临清济乔木如今似画图邻里亦知偏爱竹春来相与护龙雏越州张中舎夀乐堂青山偃蹇如髙人常时不肯入官府髙人自与山有素不待招邀满庭户卧龙蟠屈半东州万室鳞鳞枕其股背之不见与无同狐裘反衣无乃鲁张君眼力觑天奥能遣荆榛化堂宇持頥宴坐不出门収揽竒秀得十五才多事少厌闲寂卧看云烟变风雨笋如玉筯椹如簮强饮且爲山作主不忧儿辈知此乐但恐造物怪多取春浓睡足午牎明想见新茶如泼乳海㑹寺清心堂南郭子綦𥘉丧我西来逹磨尚求心此堂不说有清浊游客自观随浅深两岁频爲山水役一溪长照雪霜侵纷纷无𥙷竟何事慙愧髙人闭户吟刀同年草堂不用长竿矫绣衣南园北第两参差青山有约长当户流水无情自入池岁乆酴醿浑欲合春来杨柳不胜垂主人不用怱怱去正是红梅着子时平山堂次王居卿祠部韵髙㑹日陪山简醉狂言屡发次公醒酒如人面天然白山向吾曹分外青江上飞云来北固槛前脩竹忆南屏六朝兴废余丘壠空使姦雄笑宁馨苏州姚氏三瑞堂君不见董邵南隠居行义孝且慈天公亦恐无人知故令鸡狗相哺儿又令韩老爲作诗尔来三百年名与淮水东南驰此人丗不乏此事亦时有枫桥三瑞皆目见天意宛在虞鳏后惟有此诗非昔人君更徃求无价手西斋西斋深且明中有六尺牀病夫朝睡足危坐觉日长昬昬旣非醉踽踽亦非狂褰衣竹风下穆然中微凉起行西园中草木含幽香榴花开一枝桑枣沃以光鸣鸠得美䕃困立忘飞翔黄鸟亦自喜新音变圎吭杖藜观物化亦以观我生万物各得时我生日皇皇张安道乐全堂列子驭风殊不恶犹𬒳庄生讥数数歩兵饮酒中散琴于此得全非至乐乐全居士全于天维摩丈室空翛然平生痛饮今不饮无琴不独琴无絃我公天与英雄表龙章鳯姿照鱼鸟但令端委坐庙堂北狄西戎谈笑了如今老去苦思归小字亲书寄我诗试问乐全全底事无全何处更求亏张寺丞益斋张子作斋舎而以益爲名吾闻之夫子求益非速成譬如逺游客日夜事征行今年适燕蓟明年走蛮荆东观尽沧海西涉渭与泾归来闭户坐八方在轩庭又如学医人识病由饱更风雨晦明淫跛蹩瘖聋盲虚实在其脉静躁在其情荣枯在其色寿夭在其形苟能阅千人望见知死生爲学务日益此言当自程爲道贵日损此理在旣盈愿君书此诗以爲益斋铭杜介熈熈堂﨑岖丗路最先回窈窕华堂手自开咄咄何曽书怪事熈熈长觉似春台白砂碧玉味方永黄𥿄红旗心巳灰遥想闭门投辖饮鵾絃鐡拨响如雷和鲜于子骏郓州新堂月夜二首去歳游新堂春风雪销后池中半篙水池上千尺桞佳人如桃李胡蝶入衫䄂山川今何许疆界巳分宿嵗月不可思驶若舡放流繁华真一梦寂寞两荣朽惟有当时月依然照杯酒应怜船上人坐稳不知漏明月入华池反照池上堂堂上隐几人心与水月凉风萤已无迹露草时有光起观河汉流歩屧响长廊名都信繁㑹千指调丝簧先生病不飮童子爲烧香独作五字诗清絶如韦郎诗成月渐侧皎皎两相望雪斋言公君不见峩眉山西雪千里北望成都如井厎春风百日吹不消五月行人如冻蚁纷纷市人争夺中谁信言公似賛公人间热恼无处洗故向西斋作雪峯我梦扁舟适吴越长廊静院灯如月开门不见人与牛惟见空庭满山雪王巩清虚堂清虚堂里王居士闭眼观心如止水水中照见万象空敢问堂中谁隠几呉兴太守老且病堆案满前长渇睡愿君勿笑反自观梦幻去来殊未巳长疑安石恐不免未信犀首终无事勿将一念住清虚居士与我盖同耳赵阅道髙斋见公奔走谓公劳闻公引退云公髙公心厎处有髙下梦幻去来随所遭不知髙斋竟何义此名之设縁吾曹公年四十巳得道俗縁未尽余伊臯功名冨贵俱逆旅黄金知系何人𫀆超然巳了一大事挂冠而去眞秋毫坐看猿猱落罟网两手未肯置所操乃知贤逹与愚陋岂直相去九牛毛长松百尺不自觉企而羡者蓬与蒿我欲赢粮往问道未应举臂辞卢敖南堂五首江上西山半隠堤此邦台馆一时西南堂独有西南向卧看千帆落浅溪暮年眼力嗟犹在多病颠毛却未华故作明牎书小字更开幽室养丹砂他时雨夜困移床坐厌愁声点客肠一听南堂新瓦响似闻东坞小荷香山家爲割千房蜜稚子新畦五畒𬞞更有南堂堪着客不忧门外故人车扫地烧香闭合眠簟纹如水帐如烟客来梦觉知何处挂起西牎浪接天陶子骏佚老堂二首文举与元礼尚得称丗旧渊明吾所师夫子乃其后挂冠不待年亦岂爲五斗我歌归来引千载信尚友相逢黄卷中何似一杯酒君醉我且归明朝许来否我从庐山来目送孤飞云路逢陆道士知是千歳人试问当时友虎溪巳埃尘似闻佚老堂知是几丗孙能爲五字诗仍戴漉酒巾人唿小靖节自号葛天民溪隂堂白水满时双鹭下緑槐髙处一蝉吟酒醒门外三竿日卧看溪南十畒隂登州孙氏松堂万松谁种巳摐摐半岭苍云映此邦露重珠缨蒙翠盖风来石齿碎寒江浮空两竹横南阁倒景扶桑射北牎坐待夕烽传海峤重城归去踏逢逢与赵陈同过欧阳叔弼所治小斋戯作江湖渺故国风雨倾旧庐东来三十年愧此一束书尺椽亦何有而我常客居羡君开此窒容膝眞有余拊牀琴动摇弄笔牎明虚后夜龙作雨天明雪填渠梦回闻剥啄谁唿陈赵予添丁走沽酒通德起挽𬞞主孟当㗖我湛然无观古真人我独观此衆妙门夫物芸芸各归根妙中得一道乃存道人晨起开东轩趺座一醉扶桑暾余光照我玻瓈盃倒射牎几清而温欲収月魄飡日䰟我自日月谁使吞䖍州景徳寺荣师湛然堂卓然精明念不起兀然灰藁照不㓕方定之时慧在定定慧照寂非两法妙湛揔持不动尊黙然真入不二门语息则黙非对语此话要将周昜论诸方人人把雷电不容细看真头靣欲知妙湛与揔持更问江东三语掾寒食与器之游南塔寺寂照堂城南钟鼔闘清新端爲投荒洗瘴尘揔是镜空堂上客谁爲寂照境中人红英扫地风惊晓緑叶成隂雨洗春记取明年作寒食杏花曽与此翁邻张竞辰永康所居万卷堂君家四壁如相如卷藏天禄吞石渠岂惟邺侯二万轴家有丗南行祕书儿童拍手笑何事笑人空腹谈经义未许中郎得异书且与杨雄说竒字清江萦山碧玉环下有老龙千古闲知君好事家有酒化爲老人夜扣关留侯之孙书满腹玉凾寳方何用读濠梁空复五车多圯上从来一编足刘壮舆长官是是堂间燕言仁义是非安可无非非义之属是是仁之徒非非近乎讪是是近乎䛕当爲感麟翁善恶分锱铢抑爲阮嗣宗臧否两含煳刘君有家学三丗道益孤陈古以刺今䌷史行天诛皎如大明镜百陋逢一姝鹗立时四顾何由扰群狐作堂名是是自说行坦途孜孜善称人不善自逺徂愿君置座右此语禹所谟夷陵县欧阳永叔至喜堂西陵有小邑自古控荆呉形势今无用英雄乆巳无谁知有文伯逺谪自王都人去年年改堂倾嵗嵗扶追思犹咎吕感叹亦怜朱旧种孤楠老新霜一橘枯清篇留崃洞醉墨冩邦图故老问行客长官今白须着书多念虑许国减懽娯寄语公知否还须数倒壷増刋校正王状元集註分类东坡先生诗卷之三增刊校正王状元集注分类东坡先生诗集註分类东坡先生诗卷第四增刋校正王状元集注分类东坡先生诗卷之四城郭诗二首石鼻城平时战国今无在陌上征夫自不闲北客𥘉来试新险蜀人从此送残山独穿暗月朦胧里愁渡奔河苍茫间渐入西南风景变道边脩竹水潺潺芙蓉城丗传王逈子髙与仙人周瑶英逰芙蓉城元丰三年三月余始识子髙问之信然乃作此诗极其情而归之正亦变风止乎礼义之意也芙蓉城中花冥冥谁其主者石与丁珠帘玉案翡翠屏云舒霞卷千俜停中有一人长眉靑烱如微云淡踈星往来三丗空錬形竟坐误读黄庭经天门夜开飞爽灵无复白日乗云軿俗縁千劫磨不尽翠𬒳冷落凄余馨因过缑山朝帝庭夜闻笙箫弭节听飘然而来谁使令皎如明月入牎櫺忽然而去不可执寒衾虚幌风泠泠仙宫洞房本不扄梦中同蹑鳯皇翎径度万里如奔霆玉楼浮空耸亭亭天书云篆谁所铭遶楼飞歩髙竛竮仙风锵然韵流铃蘧蘧形开如酒醒芳卿寄谢空丁寕一朝覆水不反缾罗巾别泪空荧荧春风花开秋叶零丗间罗绮纷膻腥此生流浪随沧溟偶然相值两浮萍愿君収视观三庭勿与佳谷生蝗螟从渠一念三千龄下作人间尹与邢壁坞诗二首郿坞衣中甲厚行何惧坞里金多退足慿毕竟英雄谁得似脐脂自照不湏灯寄题刁景纯藏春坞白首归来种万松待㸔千尺舞霜风年抛造物陶甄外春在先生杖屦中杨栁长齐低户暗樱桃烂熟滴堦红何时却与徐元直共访襄阳庞德公田圃诗八首东坡八首余至黄二年日以困匮故人马正卿哀余乏食爲于郡中请故营地数十畒使得躬耕其中地旣乆荒爲茨棘瓦砾之埸而歳又大旱垦辟之劳筋力殆尽释耒而叹乃作是诗自愍其勤庶几来歳之入以忘其劳焉废垒无人顾頽垣满蓬蒿谁能捐筋力歳晚不偿劳独有孤旅人天穷无所逃端来拾瓦砾歳旱土不膏﨑岖草棘中欲刮一寸毛喟焉释耒叹我廪何时髙荒田虽浪莽髙各有适下湿种秔稌东原莳枣栗江南有蜀士桑果巳许乞好竹不难栽但恐鞭横逸仍湏卜佳处规以安我室家童烧枯草走报暗井出一饱未敢期瓢饮巳可必自昔有微泉来从逺岭背穿城过聚落流恶壮蓬艾去爲柯氏陂十畒鱼鰕㑹歳旱泉亦竭枯萍粘破块昨夜南山云雨到一犂外泫然㝷故渎知我理荒荟泥芹有宿根一寸嗟独在雪芽何时动春鸠行可脍种稻清明前乐事我能数毛空暗春泽鍼水闻好语分秧及𥘉夏渐喜风叶举月明看露上一一珠垂缕秋来霜穗重颠倒相撑拄但闻畦壠闲蚱蜢如风雨新舂便入甑王粒照筐筥我乆食官仓红腐等泥土行当知此味口腹吾巳许良农惜地力幸此十年荒桑柘未及成一麦庶可望投种未踰月覆块巳苍苍农父告我言勿使苗叶昌君欲冨饼饵要湏纵牛羊再拜谢苦言得饱不敢忘种枣期可剥种松期可斵事在十年外吾计亦巳悫十年何足道千载如风雹旧闻李衡奴此䇿疑可学我有同舎郞官居在灊岳遗我三寸柑照坐光卓荦百栽傥可致当及春冰渥想见竹篱间青黄垂屋角潘子乆不调沽酒江南村郭生本将种卖药市西垣古生亦好事恐是押牙孙家有十畒竹无时容叩门我穷交旧絶三子独见存从我于东坡劳饷同一飡可怜杜拾遗事与朱阮论吾师卜子夏四海皆弟昆焉生本穷士从我二十年日夜望我贵求分买山钱我今反累生借耕辍兹田刮毛龟背上何时得成氊可怜马生痴至今夸我贤衆笑终不悔施一当获千宗族诗五首小儿小儿不识愁起坐牵我衣我欲嗔小儿老妻劝儿痴儿痴君更甚不乐愁何爲还坐愧此言洗盏当我前大胜刘伶妇区区爲酒钱姪安节逺来夜坐三首南来不觉歳峥嵘坐拨寒灰听雨声遮眼文书元不读伴人灯火亦多情嗟予潦倒无归日今汝蹉跎巳半生免使韩公悲丗事白头还对短长檠心衰面改瘦峥嵘相见惟应识旧声永夜思家在何处残年知汝逺来情畏人黙坐成痴钝问旧惊唿半死生梦断酒醒山雨絶笑看饥䑕上灯檠落第汝爲中酒味吟诗我作忍饥声便思絶粒真无䇿苦说归田似不情腰下牛闲方解佩洲中奴长足爲生大弨一㢮何縁彀巳觉翻翻不受檠冬至日赠安节我生几冬至少小如昨日当时事父兄上寿拜脱膝十年阅凋谢白髪催衰疾瞻前惟兄三顾后子由一近者隔涛江逺者天一壁今朝复何幸见此万里姪忆汝緫角时啼笑爲梨栗今来能慷慨志气坚铁石诸孙行复尔丗事何时毕诗成却超然老泪不成滴妇女诗十一首薄命佳人双颊凝酥发抺漆眼光入帘珠的皪故将白练作仙衣不许红膏污天质呉音娇软带儿痴无限闲愁揔未知自古佳人多命薄闭门春尽杨花落于潜女青裙缟𬒮于潜女两足如霜不穿屦沙鬓发丝穿柠蓬沓障前走风雨老濞宫粧传父祖至今遗民悲故主苕溪杨桞𥘉飞絮照溪画眉渡溪去逢郎樵归相媚妩不信姬姜有齐鲁钱安道席上令歌者道服乌府先生铁作肝霜风卷地不知寒犹嫌白发年前少故点红灯雪里㸔它日卜邻先有约待君投绂我休官如今且作华阳服醉唱侬家七返丹朝云诗丗谓乐天有粥骆马放杨栁枝词嘉其主老病不忍去也然梦得有诗云春尽絮飞留不得随风好去落谁家乐天亦云病与乐天相伴住春随樊子一时归则是樊素竟去也予家有数妾四五年相继辞去独朝云者随予南迁因读乐天集戏作此诗朝云姓王氏钱塘人甞有子曰干儿未朞而夭云不似杨枝别乐天恰如通德伴伶玄阿奴络秀不同老天女维摩緫解禅经卷药炉新活计舞衫歌扇旧因縁丹成逐我三山去不作巫阳云雨仙正月二十六日偶与数客野歩嘉祐僧舎东南野人家杂花盛开扣门求观主人林氏媪出应白髪青裙少寡独居三十年矣感叹之余作诗记之缥蔕缃枝出绛房緑隂青子送春忙㳙㳙泣露紫含笑熖熖烧空红佛桑落日孤烟知客恨短篱破屋爲谁香主人白发青裙𬒮子美诗中黄四娘悼朝云诗绍圣元年十一月戏作赠朝云诗三年七月五日朝云病亡于惠州葬之栖禅寺松林中东南直大圣塔予旣铭其墓且和前诗以自解朝云始不识字晩忽学书粗有楷法盖甞从泗上比丘尼义沖学佛亦略闻大义且死诵金刚经四句偈而絶苗而不秀岂其天不使童乌与我玄驻景恨无千歳药赠行惟有小乗禅伤心一念偿前债弹指三生断后縁归卧竹根无逺近夜灯勤礼塔中仙昭君村昭君夲楚人艶色照江水楚人不敢娶谓是汉妃子谁知去郷国万里爲胡鬼人言生女作门楣昭君当时忧色衰古来人事尽如此反覆纵横安可知赵成伯家有丽人仆沗郷人不肯开樽徒吟春雪美句次韵一笑绣帘朱户未曽开谁见梅花落镜台试问髙吟三十韵何如低唱两三盃莫嫌衰鬓聊相映须得纎腰与共回知道文君隔青琐梁园赋客肯言才戏赠田辩之琴姬流水随絃滑清风入指寒坐中有狂客莫近绣帘殚韩康公坐上侍儿求书扇上二首䆫摇细浪鱼吹日手弄黄花蝶透衣不觉春风吹酒醒空教明月照人归一一䆫扉面水开更于何处覔蓬莱天香满袂人知否曽到旃檀小殿来仙道诗十六首回先生过湖州东林沈氏饮醉以石榴皮书其家东老庵之壁云西邻巳冨忧不足东老虽贫乐有余白酒酿来因好客黄金散尽爲収书西蜀和仲闻而次其韵三首东老沈氏之老自谓也湖人因以名之其子偕作诗有可观者丗俗何知贫是病神仙可学道之余但知白酒留佳客不问黄公覔素书符离道士晨兴际华岳先生尸解余忽见黄庭丹篆句犹传青纸小朱书凄凉雨露三年后髣髴尘埃数字余至用榴皮縁底事中书君岂不中书张先生先生不知其名黄州故县人本姓卢爲张氏所飬佯狂垢污寒暑不能侵常独行市中夜或不知其所止往来者欲见之多不能致余试使人召之欣然而来旣至立而不言与之言不应使之坐不可但俯仰熟视传舎堂中乆之而去夫熟视传舎者是中竟何有乎然余以有思惟心追蹑其意盖未得也熟视空堂竟不言故应知我未天全肯来传舎人皆说能致先生子亦贤脱屣不妨眠粪屋流澌争看浴冰川士廉岂识桃椎妙妄意称量未必然三朶花房州通判许安丗以书遗余言吾州有异人常戴三朶花莫知其姓名郡人因以三朶花名之能作诗皆神仙意又能自冩真人有得之者许欲以一本见惠乃爲作此诗学道无成鬓巳华不劳千刼漫烝砂归来且看一宿觉未暇逺㝷三朶花两手欲遮缾里雀四条深怕井中蛇画图要识先生面试问房陵好事家赠梁道人採药壶公处处过笑㸔金狄手摩挲老人大父识君乆造物小儿如子何寒尽山中无历日雨斜江上一渔蓑神仙护短多官府未厌人间醉踏歌赠李道士驾部贠外郞李君宗固景祐中良吏也守汉州有道士尹可元精练善画以遗火得罪当死君缓其狱㑹赦获免时可元八十一自誓且死必爲李氏子以报可元旣死二十余年而君子丗昌之妇梦可元入其室生子曰得柔小名蜀孙㓜而善画旣长读庄老喜之遂爲道士赐号妙应事母以孝谨闻其冩真盖妙絶一时云丗人只数曹将军谁知虎头非痴人腰间大羽何足道颊上三毛自有神平生狎侮诸公子戯着㓜舆巖石里故教丗丗作黄冠布袜青鞋弄云水千年鼻祖守关门一念还爲李耳孙香火旧縁何日尽丹青余习至今存五十之年𥘉过二衰颜记我今如此它时要指集贤人知是香山老居士送乔仝寄贺君六首旧闻靖长官贺水部皆唐末五代人得道不死宋章圣皇帝东封有谒于道左者其谒云晋水部贠外郞贺元再拜而去上不知也巳而阅谒见之大惊物色求之不可得天圣𥘉又使其弟子喻澄者诣阙进佛道像直数千万张公安道与澄游具得其事又有乔仝者少得大风疾几死贺使学道今年八十益壮盛人无复见贺者而仝数见之元祐二年十二月仝来京师十许日予留之不可曰贺以上元期我于蒙山又曰吾师甞游密州识君于常山道上意若喜君者作是诗以送之且作五絶句以寄贺君年二十美且都𥘉得恶疾堕眉湏红颜白发惊妻孥覧镜自嫌欲弃躯结茆穷山啖松腴路逢逃秦博士卢方瞳照野清而癯再拜未起烦一唿觉知此身了非吾烱然莲花出泥涂随师东游渡潍却山头见我两轮朱岂知仙人混屠沽尔来八十胷垂胡上山如飞嗔人扶东归有约不敢渝新年当参老仙儒秋风西来下双凫得枣如瓜分我无五絶生长兵间早脱身晚爲元祐太平人不惊渤澥桑田变来㸔龟蒙漏泽春曽谒东封玉辂尘幅巾短褐亦逡廵行宫夜奏空名姓怅望云霞缥缈人垂老区区蚩爲身微言一发重千钧始知不见髙皇帝正似商山四老人旧闻父老晋郎官巳作飞腾变化㸔闻道东蒙有居处愿供薪水㸔烧丹千古风流贺季眞最怜嗜酒谪仙人狂吟醉舞知无益粟饭藜羹问养神十一月九日夜梦与人论神仙道术因作一诗八句旣觉颇记其语録呈子由弟后四句不甚明了今足成之耳析尘妙质本来空更积微阳一线功照夜一灯长耿耿闭门千息自蒙蒙养成丹灶无烟火点尽人间有晕铜寄语山神停伎俩不闻不见我何穷安期生安期生丗知其爲仙者也然太史公曰蒯通善齐人安期生生甞以䇿干项羽羽不能用羽欲封此两人两人终不肯去予毎读此未甞不废书而叹嗟乎仙者非斯人而谁爲之故意战国之士如鲁连虞卿皆得道者欤安期夲䇿士平日交蒯通甞干重瞳子不见隆凖公应如鲁仲连扺掌吐长虹难堪踞牀洗宁挹扛鼎雄事旣两大谬飘然籋遗风乃知经丗士出丗或乗龙岂比山泽臞忍饥啖栢松纵使偶不死正堪爲仆僮茂陵秋风客望祖犹蚁蜂海上如瓜枣可闻不可逢过安乐山闻山上木叶有文如道士篆符云此山乃张道陵所寓天师化去知何在玉印相传丗共珍故国子孙今尚死满山秋叶岂能神释老上诗四十首记所见开元寺呉道子画佛灭度以荅子由西方真人谁所见衣𬒳七寳从双狻当时修道颇辛苦柳生两肘乌巢肩𥘉如𪷟𪷟隐山玉渐如濯濯出水莲飘然籋遗风道成一旦就空灭奔㑹四海悲人天翔禽哀响动林谷兽鬼踯躅泪迸泉厖眉深目彼谁子遶林弹指性自圆隐如寒月堕清昼空有孤光留故躔春游古寺拂尘壁遗像乆此霾香烟画师不复写名姓皆云道子口所传从横固巳蔑孙邓有如巨鳄吞小鲜来诗所夸孰与此安得携挂其旁观读道藏嗟予亦何幸偶此琳宫居宫中复何有戢戢千函书盛以丹锦囊冒以青霞𥚑王乔掌关籥蚩尤守其庐乗闲窃掀搅渉猎岂暇徐至人悟一言道集由中虚心闲反自照皎皎如芙蕖千歳厌丗去此言乃蘧蒢人皆忽其身治之用士苴何暇及天下幽忧吾未除成都进士杜暹伯升出家名法通往来呉中欲识当年杜伯升飘然云水一孤僧若教俯首随缰鎻料得如今似我能过永乐文长老巳卒𥘉惊鹤瘦不可识旋觉云归无处㝷三过门间老病死一弹指顷去来今存亡惯见浑无泪郷井难忘尚有心欲向钱塘访圎泽葛洪川畔待秋深对酬今年复扣门空房但飕飗云巳灭无余薪尽火不留却疑此室中常有斯人不所遇孰非梦事过吾何求僧惠勤𥘉罢僧职轩轩青田鹤郁郁在樊笼旣爲物所縻遂与吾辈同今来始谢去万事一笑空新诗如洗出不受外垢蒙清风入齿牙出语如风松霜髭茁病骨饥坐听午钟非诗能穷人穷者诗乃工此语信不妄吾闻诸醉翁赠上天竺辩才师南北一山门上下两天竺中有老法师瘦长如鹳鹊不知修何行碧眼照山谷见之自清凉洗尽烦恼毒坐令一都㑹男女礼白足我有长头児角颊峙犀玉四歳不知行抱负烦背腹师来爲摩顶起走趂奔鹿乃知戒律中妙用谢羁束何必言法华佯狂啖鱼肉次韵僧潜见赠道人胷中水镜清万象起灭无逃形独依古寺种秋菊要伴骚人飱落英人间底处有南北纷纷鸿鴈何曽冥闭门坐穴一禅榻头上歳月空峥嵘令年偶出爲求法欲与慧劒加砻硎云衲新磨山水出霜髭不剪儿童惊公侯欲识不可得故知倚市无倾城秋风吹梦过淮水想见橘柚垂空庭故人各在天一角相望落落如晨星彭城老守何足顾枣林桑野相邀迎千山不惮荒店逺两脚欲趂飞猱轻多生绮语磨不尽尚有宛转诗人情猿吟鹤唳夲无意不知下有行人行空堦夜雨自清絶谁使掩挹啼孤惸我欲仙山掇瑶草倾筐坐叹何时盈簿书鞭扑昼填委煑茗烧栗冝宵征乞取摩尼照浊水共㸔落月金盆倾书黁公诗后过加禄镇南二十五里大许店休马于逆旅祁宗祥家见壁上有幅纸题云满院秋光浓欲滴老僧倚杖青松侧只怪髙声问不譍瞋余踏破苍苔色其后题云滏水僧寳黁宗祥谓余此光黄间狂僧也年百三十死于熈宁十年旣死人有见之者宗祥言其异事甚多作是诗以识之黁公夲名清戒俗谓之戒和尚云黁公昔未化来往淮山曲寿余两甲子气压诸尊宿但嗟浊恶丗不受龙象蹴我来不及见怅望空遗躅霜颅隐白毫鎻骨埋青玉皆云似逹么只履还天竺壁间余清诗字势颇拔俗爲吟五言偈一洗凢眼肉子由作二颂颂石台长老问公手冩莲经字如黒蚁且诵万遍胁不至席二十余年予亦作二首眼前扰扰黒蚍蜉口南纷纷白唾珠要识吾师无碍处试将烧却㸔瞋无眼睛心地两虚圎胁不霑牀二十年谁信吾师非不睡睡蛇巳死得安眠次韵乐着作天庆观醮浊丗纷纷肯下临梦㝷飞歩五云深无因上到通明殿只许微闻玉佩音次韵荅寳觉芒鞵竹杖布行纒遮莫千山更万山从来无脚不解滑谁信石头行路难以玉带施元长老元以衲裙相报次韵病骨难堪玉带围钝根仍落箭锋机欲教乞食歌姬院故与云山旧衲衣此带阅人如传舎流传到我亦悠哉锦𫀆错落真相称乞与佯狂老万回送金山郷僧归蜀开堂撞钟浮玉山迎我三千指衆中闻謦欬未语知郷里我非箇中人何以嘿识子振衣忽归去只影千山里涪江与中冷共此一味水冰盘荐琥珀何似糖霜美龟山辩才师此生念念浮云改寄语长淮今好在故人宴坐虹梁南新河巧出龟山背木鱼唿客振林莽铁鳯横空飞綵绘忽惊堂宇变雄深坐觉风雷生謦欬羡师游戏浮沤间笑我荣枯弹指内甞茶㸔画亦不恶问法求诗了无碍千里孤帆又独来五年一梦谁相对何当来丗结香火永与名山供井硙蒜山松林中可卜居余欲僦其地地属金山故作此诗与金山元长老魏王大瓠无人识种成何翅实五石不辞破作两大樽只忧水浅江湖窄我材濩落无所用虚名惊丗终何益东方先生好自誉伯夷子路并爲一杜陵布衣老且愚信口自比契与稷莫年欲学栁下惠嗜好酸咸不相入金山也是不羁人早嵗闻名晩相得我醉而嬉欲仙去旁人笑倒山谓实问我此生何所归笑指浮休百年宅蒜山幸有闲田地招此无家一房客赠常州报恩长老二首碧玉盌盛红马脑井花水养石菖蒲也知法供无穷尽试问禅师得饱无荐福老怀真巧便净慈两本更尖新慿师爲作铁门限凖备人间请话人参寥上人𥘉得智果院㑹者十六人分韵赋诗轼得心字涨水返旧壑飞云思故岑念君忘家客亦有怀归心三间得幽寂数歩藏清深攅金卢橘坞散火杨梅林茶笋尽禅味松杉真法音云崖有浅井玉醴常半㝷遂名参寥泉可濯幽人襟相携横岭上未觉衰年侵一眼吞江湖万象涵古今愿君更小筑歳晚解我簮送小本禅师赴法云寓形天宇间出处㑹有役澹然都无营百年何由毕山林等忧患轩冕亦戯剧我未即归休师宁便安逸王城满豪杰议论纷黒白圣谛第一义对面谁不识师来亦何事孤月挂空碧是身如浮云安可限南北出岫夲无心旣雨归亦得林泉有旧约何年挂缾钖留别蹇道士拱辰黒月在浊水何曽不清明寸田满荆棘梨枣无从生何时反吾真歳月今峥嵘屡接方外士早知俗縁轻庚桑託鸡鹄未肯化南荣晚识此道师似有宿丗情笑指北山云诃我不归耕仙人汉隂马微服方地行咫尺不往见烦子通姓名愿持空手去独控横江鲸赠月长老天形倚一笠地水转两轮四时之所运毫端栖一尘功名半幅纸儿女浪苦辛子有折足铛中容五合陈十年此中过却是英特人延我地炉坐语软意甚真白灰如积雪中有红麒麟勿触红麒麟作灰维那嗔拱手但黙坐墻壁徒谆谆今宵恨客多污子白㲲巾后夜当独来不烦主与賔蒲团坐纸帐自要观我身送芝上人游庐山二年阅三州我老不自惜团团如磨牛歩歩踏陈迹岂知丗外人长与鱼鸟逸老芝如云月烱烱时一岀比年三见之常若有所适逝将走庐阜计阔道愈宻吾生如寄耳出处谁能必江南千万峯何处访子室仆所至未甞岀游过长芦闻夫禅师病甚不可不一问旣见则有间矣明日阻风复留见之作三絶句呈闻复并请转呈参寥子各赋数首亦知壶子不死敢问老聃所游瑟瑟寒松露骨耽耽老虎垂头莫言西蜀万里且到南华一游扶病江边送客杖挐浦口回头老去此生一诀兴来明日重游卧闻三老白事半夜南风打头赠清凉寺和长老代北𥘉辞没马尘江南来见卧云人问禅不契前三语施佛空留丈六身老去山林徒梦想雨余钟鼔更清新㑹湏一洗黄茆瘴未用深藏白㲲巾赠蒲涧长老优钵昙花岂有花问师此曲唱谁家巳从子美得桃竹不向安期覔枣瓜燕坐林间时有虎髙眠粥后不闻鸦胜游自古兼支许爲採松肪寄一车寄邓道士罗浮山有野人相传葛稚川之隷也邓道士守安山中有道者也甞于庵前见其足迹长二尺许绍圣二年正月十日予偶读韦苏州寄全椒山中道士诗云今朝郡斋冷忽念山中客涧底束荆薪归来煑白石遥持一樽酒逺慰风雨夕落叶满空山何处㝷行迹乃以酒一壷依苏州韵作诗寄之一杯罗浮春逺饷採薇客遥知独酌罢醉卧松下石幽人不可见清啸闻月夕聊戏庵中人空飞本无迹次韵定慧钦长老见寄八首苏州定慧长老守钦使其徒卓契顺来惠州问予安否且寄拟寒山十颂语有璨忍之通而诗无岛可之寒吾甚嘉之爲和八首左角看破楚南柯闻长滕钩帘归乳燕穴纸出痴蝇爲䑕常留饭怜蛾不点灯﨑岖真可笑我是小乗僧鐡桥本无柱石楼岂有门舞空五色羽吠云千歳根松花酿仙酒木客餽山飱我醉君且去陶云吾亦云罗浮髙万仭下看扶桑卑黙坐朱明洞玉池自生肥从来性坦率醉语漏天机相逢莫相问我不记吾谁幽人白骨观大士甘露㓕根尘各清净心境两竒絶真源未纯熟习气余陋劣譬如巳放鹰中夜时掣绁谁言穷巷士乃窃造化权所见皆我有安居受其全戏作一篇书千古发争端儒墨起相杀予𥘉夲无言闲居蓄百毒救彼跛与盲依山作陶穴掩此暴骨横区区效一漑岂能济含生力恶不巳出时哉非汝争少壮欲及物老闲余此心微生山海间坐受瘴雾侵可怜邓道士摄衣问呻吟覆舟弔私渡断桥费千金净名毗耶中妙喜恒沙外𥘉无往来相二土同一在云何定慧师尚欠行脚债请判维摩慿一到东坡界二月八日与黄焘僧昙颕过逍遥堂何道士宗一问疾安心守玄牝闭眼覔黄庭问疾来三士浇愁有半缾风松时落蘂病鹤不梳翎樽空我归去山月照君醒増刋校正王状元集注分类东坡先生诗卷之四增刊校正王状元集注分类东坡先生诗集註分类东坡先生诗卷第五增刋校正王状元集注分类东坡先生诗卷之五释老下诗十六首呉子野絶粒不睡过作诗戯之芝上人陆道士皆和予亦次韵聊爲不死五通仙终了无生一大縁独鹤有声知半夜老𧖟不食巳三眠怜君解比人间梦许我来逃醉后禅㑹与江山成故事不妨诗酒乐新年合浦愈上人以诗各岭外将访道南岳留诗壁上云闲伴孤云自在飞东坡居士过其精舎戯和其韵孤云出岫岂求伴钖杖凌空自要飞爲问庭松尚西指不知老奘几时归赠龙光长老斫得龙光竹两竿持归岭北万人看竹中一滴曹溪水涨起西江十八滩乞数珠赠南禅湜老从君覔数珠老境仗消遣未能转千佛且从千佛转儒生推变化干䇿数大衍道士守玄牝龙虎看舒卷我老安能爲万劫付一喘嘿坐閲尘界往来八十返区区我所寄蹙缩𧖟在茧适从海上回蓬莱又清浅再用数珠韵赠湜老嗣宗虽不言叔寳犹理遣东坡但熟睡一夕一展转南迁昔虞翻却扫今冯衍古佛旣手提诸方皆席卷当年清隐老鹤痩龟不喘和我弹丸诗百发亦百反耆年日彫䘮但有犊角茧时来窥方丈共笑虎毛浅明日南禅和诗不到故重赋数珠篇以督之二首未来不可招巳过那容遣中间见在心一一风轮转自从一生二巧历莫能衍不如䄂手坐六用都怀卷风雷生謦欬万窍自号喘诗人思无邪孟子内自反大珠分一月细绠合两茧累然挂禅床妙用夫岂浅朝来取饭化乃是维摩遣全锋虽未露半藏巳曽转说有陋裴頠谈无笑王衍看经聊尓耳遮眼𥘉不卷三咤故自醒一吷何由喘请归视故椟静夜珠当反安居三十年古衲磨山茧持珠尚嘿坐岂是功用浅永和清都观道士童颜鬒髪问其年生于丙子盖与予同求此诗镜湖勑赐老江东未似西归玉局翁覊枕未容春梦断清都宛在黙存中毎逢佳境携儿去试问行年与我同自笑余生消厎物半篙清涨百滩空赠诗僧道通雄豪而妙苦而腴秪有琴聦与蜜殊语带烟霞从古少气含蔬笋到公无香林乍喜闻薝卜古井惟慙断辘轳爲报韩公莫轻许从今岛可是诗奴増刋次旧韵赠清凉长老过淮入洛地多尘举扇西风欲汚人但怪云山不改色岂知江月解分身安心有道年颜少遇物无情句法新送我长芦舟一叶笑看雪浪满衣巾荅径山长老与君皆丙子各巳三万日一日一千偈电往那容诘大患縁有身无身则无疾平生笑罗什神呪真浪出赠昙秀白云出山𥘉无心栖鸟何必恋旧林道人偶爱山水故纵歩不知湖岭深空巖巳礼百千相曹溪更欲瞻遗像要知水味孰冷暖始信梦时非幻妄䄂中忽出贝叶书中有璧月缀星珠人间胜絶畧巳遍匡庐南岭并西湖西湖北望三千里大堤冉冉横秋水诵师佳句说南屏瘴云应逐秋风靡胡爲只作十日欢杖策复㝷归路难荻芽笋蕨不及遇怅望荔子何时丹过杨州寿宁文觉显公房䦨斑碎玉养菖蒲一勺清泉满石盂净几明䆫书小楷便同尔雅註虫鱼送佛面柱杖与罗浮长老十方三界丗尊面都在东坡掌握中送与罗浮德长老携归万窍緫号风赠䖍州慈云寺鉴老居士无尘堪洗沐道人有句借宣扬䆫间但见蝇鑚𥿄门外唯闻佛放光徧界难藏真薄相一丝不挂且逢埸却滇重说圆通偈千眼薫笼是法王碣石庵戯赠湛庵主保康桥上夜观灯碣石巖前夏饮冰莫把山林笑朝市老夫手里有乌藤寺观诗五十九首留题延生观后山上小堂溪山愈好意无厌上到巉巉第几尖深谷野禽毛羽怪上方仙子鬓眉纎不慙弄玉骑丹鳯应逐常娥驾老蟾涧草巖花自无主晚来胡蝶入踈帘楼观门前古碣卧斜阳阅丗如流事可伤长有幽人悲晋惠强修遗庙学秦皇丹砂乆窖井水赤白术谁烧厨灶香闻道神仙亦相过只疑田叟是庚桑自清平镇游楼观五郡大秦延生仙游往返四日得十一诗寄舎弟子由同作楼观鸟噪猿唿昼闭门寂寥谁识古皇尊青牛乆巳辞辕轭白鹤时来访子孙山近朔风吹积雪天寒落日淡孤村道人应怪游人衆汲尽堦前井水浑五郡古观正依林麓断居民来就水泉甘乱溪赴渭争趋北飞鸟迎山不复南羽客衣冠朝上象野人香火祝春𧖟汝师岂解言符命山鬼何知託老聃授经台劒舞有神通草圣海山无事化琴工此台一览秦川小不待传经意巳空大秦寺晃荡平川尽坡陁翠麓横忽逢孤塔逈独向乱山明信足幽㝷逺临风却立惊原田浩如海衮衮尽东倾游金山寺我家江水𥘉发源䆠游直送江入海闻道潮头一丈髙天寒尚有沙㾗在中冷南畔石盘陁古来出没随涛波试登絶顶望郷国江南江北青山多覊愁畏晚㝷归楫山僧苦留看落日微风万顷靴纹细断霞半空鱼尾赤是时江月𥘉生魄二更月落天深黒江心似有炬火明飞焰照山栖鸟惊怅然归卧心莫识非鬼非人竟何物江山如此不归山江神见怪惊我顽我谢江神岂得巳有田不归如江水甘露寺欲游甘露寺有二客相过遂与偕行寺有石如羊相传谓之很石云诸葛孔明坐其上与孙仲谋论曹公也大镬二案铭梁武帝所铸画师子一菩萨二陆探微笔衞公所留祠堂在寺手植栢合抱矣近寺僧发古殿基得舎利七粒并石记乃衞公爲穆宗皇帝追福所葬者也江山岂不好独游情易䦨但有相携人何必素所欢我欲访甘露当途无闲官二子旧不识欣然肯聮鞍古郡山爲城层梯转朱栏楼台断崖上地窄天水寛一览吞数州山长江漫漫却望大明寺惟见烟中竿很石卧庭下穹隆如伏羱𬗟怀卧龙公挟策事琱鑚一谈収猘子再说走老瞒名髙有余想事往无留观萧公古鐡镬相对空团团坡陁受百斛积雨生微澜泗水逸周鼎渭城辞汉盘山川失故态怪此能独完僧繇六化人霓衣挂冰纨隐见十二叠观者疑夸谩破版陆生画青猊戏盘上有二天人挥手如翔鸾笔墨虽欲尽典刑垂不刋赫赫賛皇公英姿凛以寒古栢亲手种挺然谁敢干枝撑云峯裂根入石窟蟠薙草得断碑斩崖出金棺瘗藏岂不牢见伏理可叹四雄皆龙虎遗迹俨未刓方其盛壮时争夺肯少安废兴属造物迁逝谁控抟况彼妄庸子而欲事所难古今共一轨后丗徒辛酸聊兴广武叹不待雍门弹游灵隐寺李𣏌寺丞见和游孤山复用前韵君不见钱塘湖钱王壮观今巳无屋堆黄金斗量珠运尽不劳折简唿四方䆠逰散其孥宫阙留与闲人娯盛衰安乐两湏臾何用多忧心郁纡溪山处处皆可庐最爱灵隐飞来孤乔松百丈苍髯须扰扰下笑栁与蒲髙堂㑹食罗千夫撞钟击鼔喧朝晡凝香方丈眠氍毹絶胜絮𬒳缝海图清风时来惊睡余遂超羲皇傲几蘧归时栖鸦正毕逋孤烟落日不可摹雨中逰天笁灵感观音院𧖟欲老麦半黄前山后山雨浪浪农夫辍耒女废筐白衣仙人在髙堂宿临安净土寺鸡鸣发余杭到寺巳亭午参禅固未暇饱食良先务平生睡不足急扫清风宇闭门羣动息香篆起烟缕觉来烹石泉紫笋发轻乳晩凉沐浴罢衰发稀可数浩歌出门去暮色入村坞微月半隐山圆荷争㵼露相携石桥上夜与故人语明朝入山房石镜烱当路昔照熊虎姿今爲猿鸟顾兴废何足弔万丗一仰俯自净土寺歩至功臣寺落日岸葛巾晚风吹羽扇松间野歩稳竹外飞桥转神功凿横岭巖石得巨片直渡千人沟下有微流泫冈峦蔚回合金碧烂明绚缅怀异姓王负担此郷县长逢跨下辱屡乞桑间饭谁知山石顽识此希丗彦凛然隂气逼屹起犹耸战他年万骑归父老恣欢宴锦绣𬒳原野珠金散贫贱窦融旣入朝呉芮空记面荣华坐销歇阅丗如邮传惟有长明灯依然照深殿秀州报夲禅院郷僧文长老方丈万里家山一梦中呉音渐巳变儿童毎逢蜀叟谈终日便觉峨眉翠扫空师巳忘言真有道我除捜句百无功明年採药天台去更欲题诗满浙东独游冨阳普照寺冨春真古邑此寺亦唐余鹤老依乔木龙归护赐书连筒春水逺出谷晓钟踈欲继江潮韵何人爲起予自普照游二庵长松吟风晚雨细东庵半掩西庵闭山行尽日不逢人裛裛野梅香入𬒮居僧笑我恋清景自厌山深出无计我虽爱山亦自笑独往神伤后难继不如西湖饮美酒红杏碧桃香覆䯻作诗寄谢採薇翁本不避人那避丗佛日山荣长老方丈五絶陶令思归乆未成逺公不出但闻名山中只有苍髯叟数里萧萧管送迎千株玉槊搀云立一穗珠旒落镜寒何处霜眉碧眼客结爲三友冷相看东麓云根露角牙细泉幽咽走金沙不堪土肉埋山骨未放苍龙浴渥洼食罢茶瓯未要深清风一榻抵千金腹摇鼻息庭花落还尽平生未足心日射囬廊午枕明水沉销尽碧烟横山人睡觉无人见只有飞蚊遶鬓鸣宿海㑹寺篮舆三日山中行山中信美少旷平下投黄泉上青冥线路毎与猿狖争重楼束缚遭涧坑两股酸哀饥肠鸣北渡飞桥踏彭铿缭垣百歩如古城大钟一撞千指迎髙堂延客夜不扄杉槽斛江湖倾本来无垢洗更轻倒牀鼻息四邻惊紞如五鼔天未明木鱼唿粥亮且清不闻人声闻履声夜至永乐文长老院文时卧病退院夜闻巴叟卧荒村来打三更月下门往事过年如昨日此身未死得重论老非怀土情相得病不开堂道益尊惟有孤栖旧时鹤举头见客似长言虎丘寺入门无平田石路细穿岭隂风生涧壑古木翳潭井湛卢谁复见秋水光耿耿铁花秀巖壁杀气噤蛙黾幽幽生公堂左右立顽矿当年或未信异类服精勐胡爲百嵗后僊鬼互驰骋窈然留清诗读者爲悲哽东轩有佳致云水丽千顷熈熈览生物春意破凄冷我来属无事暖日相与永喜鹊翻𥘉旦愁鸢蹲落景坐见渔樵还新月溪上影悟彼良自咍归田行可请同桞子玉游鹤林招隠醉归呈景纯花时腊酒照人光归路春风洒面凉刘氏宅边霜竹老戴公山下野桃香巖头疋练兼天静泉厎真珠溅客忙安得道人携笛去一声吹裂翠崖冈游鹤林招隐二首郊原雨𥘉霁春物有余妍古寺满脩竹深林闻杜䳌睡余栁花堕目眩山樱然西䆫有病客危坐看香烟行歌白云岭坐咏脩竹林风轻花自落日薄山半隂涧草谁复识闻香杳难㝷时见城市人幽居惜未深书普慈长老壁普慈寺后千竿竹醉里曽看碧玉椽倦客再游行老矣髙僧一笑故依然乆参白足知禅味苦厌黄公聒昼眠惟有两株红百叶晚来犹得向人妍书焦山纶长老壁法师住焦山而实未甞住我来輙问法法师了无语法师非无语不知所荅故君看头与足夲自安冠屦譬如长鬣人不以长爲苦一旦或人问毎睡安所措归来𬒳上下一夜着无处展转遂逹晨意欲尽镊去此言虽鄙浅故自有深趣持此问法师法师一笑许与毛令方尉游西菩提寺二首推挤不去巳三年鱼鸟依然笑我顽人未放归江北路天教看尽浙西山尚书清节衣冠后处士风流水石间一笑相逢那易得数诗狂语不湏删路转山腰未足移水清石瘦便能竒白云自占东西岭明月谁分上下池黒黍黄粱𥘉熟后朱柑緑橘半甜时人生此乐湏天赋莫遣儿曹取次知留题石经院三首葱倩门前路行穿翠宻中却来堂上看巖谷意无穷夭矫亭中桧枯枝鹊踏销瘦皮纒鹤骨髙顶转龙腰窈窕山头井潜通伏涧清欲知深几许听放辘轳声游浄居院寺在光山县南四十里大苏山之南小苏山之北寺僧居仁爲余言齐天保中僧思惠过此见父老问其姓曰苏氏又得二山名叹曰吾师告我遇三苏则住遂留结庵而父老竟无有盖山神也其后僧智顗见思于此山而得法焉则丗所谓思大和尚智者大师是也唐神龙中道岸禅师始建寺于其地广明庚子之乱寺废于兵火至干兴中乃复而赐名曰𣑽天云十载游名山自制山中衣愿言毕婚嫁携手老翠微不悟俗縁在失身蹈危机刑名非宿学䧟穽损积威遂恐死生隔永与云山违今日复何日芒鞋自轻飞稽首两足尊举头双涕挥灵山㑹未散八部犹光辉愿从二圣往一洗万刼非徘徊竹溪月空翠摇烟霏钟声自送客出谷犹依依回首吾家山嵗晚将焉归少年时甞过一村院见壁上有诗云夜凉疑有雨院静似无僧不知何人作也宿黄州禅智寺寺僧皆不在夜半雨作偶记此诗故作一絶佛灯渐暗饥䑕出山雨忽来脩竹鸣知是何人旧诗句巳应知我此时情定惠院寓居月夜偶出幽人无事不岀门偶逐东风转良夜参差玉宇飞木末缭绕香烟来月下江云有态清自媚竹露无声浩如㵼巳惊弱栁万丝垂尚有残梅一枝亚清诗独吟还自和白酒巳尽谁能借不词青春忽忽过但恐欢意年年谢自知醉耳爱松风㑹㨂霜林结茅舎浮浮大甑长炊玉熘熘小槽如压蔗饮中真味老更浓醉里狂言醒可怕但当谢客对妻子倒冠落佩从嘲骂次韵前篇去年花落在徐州对月酣歌美清夜今年黄州见花发小院闭门风露下万事如花不可期余年似酒那禁㵼忆昔还郷泝巴崃落帆樊口髙桅亚长江衮衮空自流白髪纷纷宁少借竟无五畒继沮溺空有千篇凌鲍谢至今归计负云山未免孤衾眠客舎少年辛苦真食蓼老景清闲如啖蔗饥寒未至且安居忧患巳空犹梦怕穿花踏月饮村酒免使醉归官长骂安国寺浴老来百事懒身垢犹念浴衰髪不到耳尚烦月一沐山城足薪炭烟雾𪷟旸谷尘垢能几何翛然脱覊梏披衣坐小合散发临脩竹心困万縁空身安一牀足岂惟忘清浄兼以洗荣辱黙归无多谈此理观要熟逰武昌寒溪西山寺连山蟠武昌翠木蔚樊口我来巳百日欲济空搔首坐看鸥鸟没梦逐麏䴥走今朝横江来一苇寄衰朽髙谈破巨浪飞屦轻重阜去人曽几何絶壁寒溪吼风泉两部乐松竹三益友徐行欣有得芝木在蓬莠西上九曲亭衆山皆培塿却看江北路云水渺何有离离见呉宫莾莾真楚薮空传孙郎石无复陶公栁迩来风流人惟有漫浪叟买田吾巳决乳水况冝酒所湏脩竹林深处安井臼相将踏胜絶更里三日糗定惠院颙师爲余竹下开啸轩雪后到干明寺遂宿门外山光马亦惊堦前屐齿我先行风花误入长春苑云月长临不夜城未许牛羊伤至㓗且看鸦鹊弄新晴更湏携𬒳留僧榻待听摧檐㵼竹声圎通禅院先君旧游也四月二十四日晚至宿焉明日忌日也乃手写寳积献盖颂佛一偈以赠长老僊公僊拊掌笑曰昨夜梦寳盖飞下着处輙岀火岂此祥乎乃作是诗院有蜀僧宣逮事讷长老识先君云石耳峯头路接天𣑽音堂下月临泉此生𥘉饮庐山水他日徒参雪窦禅䄂里寳书犹未出梦中飞盖巳先传何人更识嵇中散野鹤昂藏未是仙石塔寺丗传王播饭后钟诗盖杨州石塔寺事也相传如此戏作此诗饥眼眩西东诗肠忘蚤晏虽知灯是火不悟钟非饭山僧异漂母但可供一莞胡爲三十年记忆作此讪斋厨养若人无益秖遗患乃知饭后钟阇梨盖具眼月华寺天公胡爲不自怜结土融石爲铜山万人採斵冨媪泣秖有金帛资豪姦脱身献佛意可料一瓦坐待千金还月华三火岂天意至今茇舎依榛菅僧言此地夲龙象废兴反掌曽何艰髙巖夜吐金碧气晓得异石青斓斑坑流窟发钱涌地莫施百镒朝千镮此山出寳以自贼地脉巳断天应悭我愿铜山化南畒烂熳黍麦苏惸鳏道人修道要厎物破铛煑饭苑三间南华寺云何见祖师要识本来面亭亭塔中人问我何所见可怜明上座万法了一电饮水旣自知指月无复眩我本修行人三丗积精錬中间一念失受此百年谴抠衣礼真相感动泪雨霰借师钖端泉洗我绮语砚崃山寺广州蒲涧寺不用山僧导我前自㝷云外出山泉千章古木临无地百尺飞涛㵼漏天昔日菖蒲方士宅后来薝卜祖师禅而今只有花含笑笑道秦皇欲学仙游博罗香积寺寺去县七里三山犬牙夹道皆美田麦禾甚茂寺下谿水可作碓磨若筑塘百歩闸而落之可转两轮举四杵也以属县令林抃使督成之二年流落鼃鱼郷朝来喜见麦吐芒东风摇波舞浄緑𥘉日泫露酣娇黄汪汪春泥巳没膝剡剡秋谷𥘉分秧谁言万里出无友见此二美喜欲狂三山屏拥僧舎小一谿雷转松隂凉要令水力供臼磨与相地脉増隄防霏霏落雪看収麫隐隐叠鼔闻舂糠散流一啜云子白炊裂十字琼肌香岂惟牢九荐古味要使真一流天浆诗成捧腹便絶倒书生说食真膏肓増舟与正辅游香积寺越山少松竹常苦野火厄此峯独苍然感荷佛祖力茯苓无人採千嵗化琥珀幽光发中夜见者惟木客我岂无长鑱真赝苦难识灵苗与毒草疑似在毫髪把玩竟不食弃置长太息山僧类有道辛苦甞谷汲我慙作机舂凿破混沌穴幽㝷恐不继书板记嵗月次韵髙要刘湜崃山寺见寄新闻妙无多旧学闲可束犹当隐季主未遽逃梅福空肠吐余思静似𧖟缀簇寸田结𥘉果秀若铜生緑荆棘扫诚尽梨枣忧不熟髙人寕铸金下士乃服玉君看岭峤隘我欲巾笥蓄曽攀罗浮顶亦到朱明谷旋观真历块归卧甘破屋故人老犹仕丗味薄如縠偶从越女笑不怕蛮江浴惊闻尺书到喜有新诗辱应怜五管客曽作八州督骨销谗口铄胆破狱吏酷陇云不易寄江月乃可掬遥知清逺寺不称空洞腹蹇驴歩武碎短瑟絃柱促仰看泉落佩俯听石响毂千峯㵼清駃一往无囬躅狂雷失晤语过电不容目要知僧长饥正坐山少肉人间无南北蜗角空出缩仇池九十九嵩少三十六天人同一梦仙凡无两録陋邦真可老生理亦粗足便囬爇天焰长作照海烛入寺曳杖入寺门辑杖挹丗尊我是玉堂仙谪来海南村多生宿业尽一气中夜存早随老鵶起饥食扶桑暾光圎摩尼珠照曜玻瓈盆来从佛印可稍觉魔忙奔闲看树转午坐到钟鸣昬歛収平生心耿聊聊留题显圣寺渺渺踈林集晚鸦孤村烟火𣑽王家幽人自种千头橘逺客来㝷百结花浮石巳干霜后水焦坑闲试雨前茶秪疑归夣西南去翠竹江村遶白沙留题仙都观山前江水流浩浩山上苍苍松栢老舟中行客去纷纷古今换易如秋草空山楼观何峥嵘真人王逺隂长生飞符御气朝百灵悟道不复诵黄庭龙车虎驾来下迎去如旋风抟紫清真人厌丗不回顾丗间生死如朝暮学仙度丗岂无人飡霞絶粒长苦辛安得独从逍遥君泠然乗风驾浮云超丗无有我独行过木枥观石壁髙千尺微踪逺欲无飞檐如劒寺古栢似仙都许子甞髙遁行舟悔不迂斩蛟闻勐烈提劒想﨑岖寂寞棺犹在修崇丗巳愚隠居人不识化去俗争吁洞府烟霞逺人间瓜髪枯飘飘乗倒景谁复顾遗留题崃州甘泉寺轻舟横江来弔古悲纯孝逶迤㝷逺迹婉娈见遗貌清泉不可挹涸尽空石窖古人飘何之唯有风竹閙行行玩村落户户悬罔罩民风坦和平开户夜无钞丛林冨笋茹平野絶虎豹嗴哉此乐郷无乃姜子教寄题清溪寺口舌安足恃韩非死说难自知不可用鬼谷乃真姦遗书今未亡小数不足观仪秦固新学见利不知患嗟时无桓文使彼二子颠死败无足怪夫子固使然君看巧更穷不若愚自安遗宫若有神颔首然吾言双凫观王乔古仙子时出观人寰常爲汉郞吏厌丗去无还双凫偶爲戏聊以惊丗顽不然神仙迹罗网安能攀纷纷尘埃中铜印纡青纶安知无隐者窃笑彼愚姦次周焘韵周焘游天笁观激水作诗云拳石耆婆色两青竹龙驱水转山鸣夜深不见跳珠碎疑是檐间滴雨声东坡和之云道眼转丹青常于寂处鸣早知雨是水不作两般声题惠州灵惠院直视无前气吐虹五湖三岛在胷中相逢莫恠不相揖只见山僧不见公增刋校正王状元集注分类东坡先生诗卷之五增刊校正王状元集注分类东坡先生诗集註分类东坡先生诗卷第六増刋校正王状元集注分类东坡先生诗卷之六塔诗四首泗州僧伽塔我昔南行舟系汴逆风三日沙吹靣舟人共劝祷灵塔香火未収旗脚转回头顷刻失长桥却到龟山未朝饭至人无心何厚薄我自怀私欣所便耕田欲雨刈欲晴去得顺风来者怨若使人人祷輙遂造物应须日千变我今身丗两悠悠去无所逐来无恋得行固愿留不恶毎到有求神亦倦退之旧云三百尺澄观所营今巳换不嫌俗士污丹梯一看云山遶淮甸北寺悟空禅师塔巳将丗界等微尘空里浮花梦里身岂爲龙颜更分别只应天眼识天人游灵隠髙峯塔言游髙峯塔蓐食治野装火云秋未衰及此𥘉旦凉雾霏巖谷暗日出草木香嘉我同来人乆便云水郷相劝小举足前路髙且长古松攀龙蛇怪石坐牛羊渐闻钟磬音飞鸟皆下翔入门空无有云海浩茫茫惟见聋道人老病时絶粮问年笑不荅但指穴藜牀心知不复来欲归更徬徨赠别留匹布今岁天早霜屈原塔楚人悲屈原千载意未歇精魂飘何在父老空哽咽至今沧江上投饭救饥渴遗风成竞渡哀呌楚山裂屈原古壮士就死意甚烈丗俗安得知眷眷不忍决南賔旧属楚山上有遗塔应是奉佛人恐子就沦灭此事虽无凭此意固巳切古人谁不死何必较考折声名实无穷富贵亦暂热大夫知此理所以持死节节序诗四十三首四时词春云隂隂雪欲落东风吹冷惊罗幕渐看逺水緑生漪未放小桃红入蕚佳人瘦尽雪肤肌眉歛春愁知爲谁深院无人剪刀响应将白纻作春衣垂柳隂隂日𥘉永蔗浆酪粉金盘冷帘额低垂紫鷰忙蜜脾巳满黄蜂静髙楼睡起翠眉颦枕破斜红未肯匀玉腕半揎云碧䄂楼前知有断肠人新愁旧恨眉生緑粉汗余香在蕲竹象牀素手熨寒衣烁烁风灯动华屋夜香烧罢掩重扄香露空𪷟月满庭抱琴转轴无人见门外空闻裂帛声霜叶萧萧鸣屋角黄昏陡觉罗裳薄夜风揺动镇帷犀酒醒梦回闻雪落起来呵手画双鵶醉脸轻匀衬眼霞真态生香谁画得玉奴纎手嗅梅花新年五首晓雨暗人日春愁连上元水生挑菜渚烟湿落梅村小市人归尽孤舟鹤踏飜犹堪慰寂寞渔火乱黄昏北渚集羣鹭新年何所之尽归乔木寺分占结巢枝生物㑹有役谋身各及时何当禁毕弋看引雪衣儿海国空自暖春山无限清冰谿结瘴雨雪到江城更待轻雷发先催冻笋生丰湖有藤菜似可敌莼羹小邑浮桥外青山石岸东茶枪烧后有麦浪水前空万户不禁酒三年真识翁结苑来此住岁晚有无同荔子几时熟花头今巳繁探春先拣树买夏欲论园居士常携客参军许叩门明年更有味怀抱带诸孙次韵杨襃早春穷巷凄凉苦未和君家庭院得春多不辞瘦马骑冲雪来听佳人唱踏莎破恨径须烦麴糵増年谁复怨羲娥良辰乐事古难并白发青衫我亦歌细雨郊园聊种菜冷官门户可张罗放朝三日君恩重睡美不知身在何次韵秦少游王仲至元日立春三首省事天公厌两回新年春日併相催慇懃更下山隂雪要与梅花作伴来巳卯嘉辰寿阿同愿渠无过亦无功明年春日江湖上回首觚稜一梦中词锋唯作楚骚寒德意还同汉诏寛好遣秦郎供帖子尽驱春色入毫端元日次韵张先子野见和七夕寄莘老之作得句牛女夕转头参尾中青春先入睡白髪不遗穷酒社我爲敌诗坛子有功缩头先夏鼈实腹鄙秋虫莫唱裙垂緑无人脸断红旧交怀贺老新进谢终童𫀆鹘双双瑞腰犀一一通小蛮知在否试问嗫嚅翁元日过丹阳明日立春寄鲁元翰堆盘红缕细茵蔯巧与椒花两闘新竹马异时宁信老土牛明日莫辞春西湖弄水犹应早北寺观灯欲及辰白髪苍颜谁肯记晓来频嚏爲何人次韵刘景文路分上元华灯閟艰岁冷月挂空府三呉重时节九陌自歌舞云从月几望遂至一百五嘉辰可屈指乐事相继武今宵扫云阵极目静天宇嬉游各忘归阗咽顷未覩飞毬互明灭激水相吞吐老去反儿童归来尚铙鼔新年消暗雪旧嵗添丝缕何时九江城相对两渔父次韵曽仲钖元日见寄萧索东风两鬓华年年幡胜翦宫花愁闻塞曲吹芦管喜见春盘得蓼芽吾国旧供云泽米君家新致雪坑茶燕南异事真堪记三寸黄柑擘永嘉上元夜前年侍玉辇端门万枝灯璧月挂罘罳珠星缀觚稜去年中山府老病亦宵兴牙旗穿夜市铁马响春氷今年江海上云房寄山僧亦复举膏火松间见层层散策桄榔林林踈月鬅鬙使君置酒罢箫鼔转松陵狂生来索酒一举輙数升浩歌出门去我亦归瞢腾上元夜过赴儋守召独坐有感使君置酒莫相违守舎何妨独掩扉静看月牎盘蜥蝪卧闻风幔落蛜蝛灯花结尽吾犹梦香篆残时汝欲归搔首凄凉十年事传柑归遗满朝衣追和戊寅岁上元春鸿社燕巧相违白鹤峯头白板扉石建方欣洗牏厠姜庞不解叹蟏蝛一龛京口嗟春梦万炬钱塘忆夜归合浦卖珠无复有当年笑我泣牛衣元夕夜游絶句午夜胧胧淡月黄梦回犹有暗尘香纵横满地霜槐影寂寞莲灯半在亡春日鸣鸠乳燕寂无声日射西䆫泼眼明午醉醒来无一事只将春睡赏春晴和子由寒食寒食今年二月晦树林深翠巳生烟遶城骏马谁能借到处名园意尽便但挂酒壶那计盏偏题诗句不须编忽闻啼鵙惊覊旅江上何人治废田寒食雨二首自我来黄州巳过三寒食年年欲惜春春去不容惜今年又苦雨两月秋萧瑟卧闻海棠花泥汚臙脂雪暗中偷负去夜半眞有力何殊病少年疾起头巳白春江欲入户雨势来不巳小屋如渔舟蒙蒙水云里空庖煑寒菜破灶烧湿苇那知是寒食但见乌衘纸君门深九重坟墓在万里也拟哭涂穷死灰吹不起送春梦里青春可得追欲将诗句绊余晖酒阑病客惟思睡蜜熟黄蜂亦懒飞芍药樱桃俱扫地鬓丝禅榻两忘机慿君借取法界观一洗人间万事非三月二十九日二首南岭过云开紫翠北江飞雨送凄凉酒醒梦回春尽日闭门隐几坐烧香门外橘花犹的皪墻头荔子巳斓斑树暗草深人静处卷帘欹枕卧看山首夏官舎即事安石榴花开最迟绛裙深树出幽菲吾庐想见无限好客子倦游胡不归座上一樽虽得满古来四事巧相违令人却忆湖边寺垂柳隂隂昼掩扉虽次韵朱光庭𥘉夏朝罢人人识郑崇直声如左履声中卧闻踈响梧桐雨独咏㣲凉殿阁风諌苑君方续承业醉郷我欲访无功陶然一枕谁唿觉牛蚁𥘉除病后聦海南人不作寒食而以上巳上冡余携一瓢酒㝷诸生皆出矣独老符秀才在因与饮至醉符盖儋人之安贫守静者也老鵶衘肉纸飞灰万里家山安在哉苍耳林中太白过鹿门山下德公回管宁投老终归去王式当年本不来记取城南上巳日木绵花落刺桐开七月五日二首避谤诗㝷医畏病酒入务萧条北䆫下长日谁与度今年苦炎热草木困薫煑况我早衰人幽居气如缕秋来有佳兴秫稻巳含露还复此微吟往和糟牀注何处覔新秋萧然北台上秋来未云几风日巳清亮云间耸孤翠林表浮逺涨新枣渐堪剥晚瓜犹可饷西风送落曰万窍含凄怅念当急行乐白髪不汝放九日次韵王巩我醉欲眠君罢休巳教从事到青州鬓霜饶我三千丈诗律输君一百筹闻道郞君闭东阁且容老子上南楼相逢不用忙归去明日黄花蝶也愁次韵苏伯固主簿重九云间朱䄂拂云和应是长松挂女萝髻重不嫌黄菊满手香新喜緑橙搓墨翻衫䄂吾方醉𥿄落云烟子患多只有黄鸡与白髪玲珑应识使君歌九日次定国韵朝菌无晦朔蟪蛄疑春秋南柯巳一丗我眠未转头仙人视吾曹何异蜂蚁稠不知蛮触氏自有两国忧我观去来今未始一念留奔驰竟何得而起无穷羞王郎误渉丗屡献乆不酬黄金散行乐清诗岀穷愁俛仰四十年始知此生浮轩冕陈道路往往儿童収封侯起大第或是君家驺似闻负贩人中有第一流烱然径寸珠藏此百结裘意行无车马倐忽略九州邂逅独见之天与非人谋笑我方醉梦衣冠戏沐猴力尽病骐骥伎穷老伶优北方有云根寸田自可耰㑹当无何郷同作逍遥游归来城郭是空有累累丘丙子重九二首三年瘴海上越峤真我家登山作重九蛮菊秋未花惟有黄茆浪堆壠生坳窊蜑酒孽衆毒酸甜如梨楂何以侑一樽邻翁餽鼃蛇亦复彊取醉讙謡杂悲嗟今年吁恶嵗僵仆如乱麻此㑹我虽健狂风卷朝霞使我如霜月孤光挂天涯西湖不欲往暮树号寒鵶穷途不择友过眼如乱云余子谁复数坐閲两使君共饮去年堂俯看秋水纹此水与此人相追两沄沄老去各休息造物嗟长勤佳哉此令节不惜与子分何以娯我客游鱼在清濆水师三百指铁网欲掩群获多虽一快买放尤可欣此乐眞不朽明年我归耘嵗晚相与餽问爲餽岁酒食相邀唿爲别嵗至除夜逹旦不眠爲守嵗蜀之风俗如是余官于歧下嵗暮思归而不可得故爲此三诗寄子由餽嵗农功各巳収嵗事得相佐爲欢恐无见假物不论货山川随出产贫冨称小大寘盘巨鲤横发笼双兎卧冨人事华靡綵绣光翻座贫者愧不能微挚出舂磨官居故人少里巷佳节过亦欲举乡风独唱无人和别嵗故人适千里临别尚迟迟人行犹可复嵗行那可追问嵗安所之逺在天一涯巳逐东流水赴海归无时东邻酒𥘉熟西舎彘亦肥且爲一日欢慰此穷年悲勿嗟旧嵗别行与新嵗辞去去勿回顾还君老与衰守嵗欲知垂尽嵗有似赴壑蛇脩鳞半巳没去意谁能遮况欲系其尾虽勤知奈何儿童彊不睡相守夜諠譁晨鸡且勿唱更鼓畏添挝坐乆灯烬落起看北斗斜明年岂无年心事恐蹉跎努力尽今夕少年犹可夸除夜野宿常州城外二首行歌野哭两堪悲逺火低星渐向微病眼不眠非守嵗郷音无伴苦思归重衾脚冷知霜重新沐头轻感发稀多谢残灯不嫌客孤舟一夜许相依南来三见嵗云徂直恐终身走道涂老去怕看新历日退归拟学旧桃符烟花巳作青春意霜雪偏㝷病客须但把穷愁博长健不辞最后饮屠酥梦诗十首石芝元丰三年五月十一日夜梦游何人家开堂西门有小园古井井上有苍石石上生紫藤如龙蛇枝叶如赤箭主人言此石芝也余率尔折食一枝衆皆惊笑其味如鸡苏而甘明日作此诗空堂明月清且新幽人睡息来𥘉匀了然非梦亦非觉有人夜唿祁孔賔披衣相从到何许朱栏碧井开琼户忽惊石上堆龙蛇玉芝紫笋生无数锵然𫾣折青珊瑚味如蜜藕和鸡苏主人相顾一抚掌满堂坐客皆卢胡亦知洞府嘲轻脱终胜嵇康羡王烈神山一合五百年风吹石髓坚如铁梦回文二首十二月二十五日大雪始晴梦人以雪水烹小团茶使美人歌以饮余梦中爲作回文诗觉而记其一句云乱点余花唾碧衫意用飞燕唾花故事也乃续之爲二絶句云酡颜玉盌捧纎纎乱点余花唾碧衫歌咽水云凝静院梦惊松雪落空巖空花落尽酒倾釭日上山融雪涨江红焙浅瓯新火活龙团小碾闘晴䆫秦少游梦发殡而葬之者云是刘发之柩是嵗发首荐秦以诗贺之刘泾亦作因次其韵君看三代士执雉本以杀身爲小𥙷居官死职战死绥梦尸得官真古语五行胜巳斯爲官官如草木吾如土仕而未禄犹賔客待以纯臣盖非古餽焉曰献称寡君岂比公卿相尔汝丗衰道微士失巳得䘮悲欢反其故草𫀆芦箠相妩媚饮食嬉逰事群聚曲江船舫月灯毬是谓舞殡而歌墓看花走马到东野余子纷纷何足数二生年少两豪逸诗酒不知轩冕苦故令将仕梦发棺劝子莫爲官所腐涂车刍灵皆假设着眼细看君勿误时来聊复一飞鸣进隐不须烦伍举金山梦中作江东贾客木绵裘㑹散金山月满楼夜半潮来风又熟卧吹箫筦到杨州记梦乐全先生梦人以诗三篇示之字皆旁行而不可识旁有人道衣古貌爲读其中一篇云人事且常在留质悟圆间凡四句觉而忘其二以告其客苏轼轼以私意广之云圎间有物物间空岂有圎空入井中不信天形真箇様故应眼力自无穷连环巳解如神手万窍犹号未济风稽首问公公大笑本来谁碍更求通夜梦七月十三日至儋州十余日矣澹然无一事学道未至静极生愁夜梦如此不免以书自怡夜梦嬉游童子如父师检责惊走书计功当毕春秋余今乃始及桓庄𥘉怛然悸寤心不舒起坐有如挂钩鱼我生纷纷婴百縁气固多习独此偏弃书事君四十年仕不愿留书绕缠自视汝与丘孰贤易韦三絶丘犹然如我当以犀革编昔在九江与苏伯固唱和其略曰我梦扁舟浮震泽雪浪横空千顷白觉来满眼是庐山倚天无数开青壁盖实梦也昨日又梦伯固手持乳香婴儿示予觉而思之盖南华赐物也岂复与伯固相见于此耶今得来书知巳在南华相待数日矣感叹不巳故先寄此诗扁舟震泽定何时满眼庐山觉又非春草池塘惠连梦上林鸿鴈子卿归水香知是曹溪口眼浄同看古佛衣不向南华结香火此生何处是真依梦中作寄朱行中舜不作六器谁知贵玙璠哀哉楚狂士抱璞号空山相如起晲柱头璧与俱还何如郑子产有礼国自闲虽微韩宣子鄙夫亦辞环至今不贪寳凛然照尘寰梦雪残盃失春温破𬒳生夜悄开门千山白俯仰同一照虽时出圭角固自絶瑕窍群儿勿惊惧调汝得一笑月诗十七首与述古自有美堂乗月夜归姢姢云月稍侵轩㶑㶑星河半隐山鱼钥未収清夜永鳯箫犹在翠微间凄风瑟缩经絃柱香雾凄迷着髻鬟共喜使君能鼓乐万人争看火城还中秋月三首慇懃去年月㶑灔古城东憔悴去年人卧病破牎中徘徊巧相覔窈窕穿房栊月岂知我病但见歌楼空抚掌三叹息扶杖起相从天风不相哀吹我落琼宫白露入肝肺夜吟如秋虫坐令太白豪化爲东野穷余年知几何佳月岂屡逢寒鱼亦不睡竟夕相噞喁六年逢此月五年照离别歌君别时曲满坐爲凄咽留都信繁丽此㑹岂轻掷镕银百顷湖挂镜千㝷阙三更歌吹罢人影乱清樾归来北堂下寒光翻露叶唤酒与妇饮念我向儿说岂知衰病后空盏对梨栗但见古河东麦如铺雪欲和去年曲复恐心断絶舒子在汶上闭门相对清郑子向河朔孤舟连夜行顿子虽咫尺兀如在牢扄赵子寄书来水调有余声悠哉四子心共此千里明明月不解老良辰难合并囬顾座上人聚散如流萍尝闻此宵月万里同隂晴天公自着意此㑹那可轻明年各相望俯仰今古情中秋见月寄子瞻兄西风吹暑天益髙明月耿耿分秋毫彭城闭门青嶂合坐听百歩鸣飞涛史君携客登燕子月色着人如着水筵前不设鼓与钟处处笛声相应起浮云卷尽流金丸戏马台西山郁蟠杯中渌酒一时尽衣上白露三更寒扁舟明月浮古汴廻首逡巡陵谷变河吞巨野入长淮城没黄流只三版明年筑城城似山伐木爲堤堤更坚黄楼未成河巳退空有遗迹令人看城头看月应更好河流深处今生草子孙免𬒳鱼鼈食歌舞聊寛史君老南都从事老更贫羞见青天月照人飞鹤投笼不能岀曽是彭城坐中客和明月未出羣山髙瑞光千丈生白毫一杯未尽银阙涌乱云脱坏如崩涛谁爲天公洗眸子应费明河千斛水遂令冷看丗间人照我湛然心不起西南大星如弹丸角尾奕奕苍龙蟠今宵注眼看不见更许萤火争清寒何人舣舟临古汴千灯夜作鱼龙变曲折无心逐浪花低昂赴节随歌版青荧灭没转前山浪飐风回岂复坚明月易低人易散归来唿酒更重看堂前月色愈清好咽咽寒螀鸣露草卷帘推户寂无人牎下咿哑惟楚老南都从事莫羞贫对月题诗有几人明朝人事随日出怳然一梦瑶台客十月十五观月黄楼席上次韵中秋天气未应殊不用红纱照坐隅山下白云横匹素水中明月卧浮图未成短棹还三崃巳约轻舟泛五湖爲问登临好风景明年还忆使君无台头寺歩月得人字风吹河汉扫微云歩屧中庭月趂人浥浥炉香𥘉泛夜离离花影欲揺春遥知金阙同清景想见毡车碾暗尘回首旧游眞是梦一簮华髪岸纶巾赵德麟饯饮湖上舟中对月老守惜春意主人留客情官余闲日月湖上好清明新火发茶乳温风散粥饧酒䦨红杏闇日落大堤平清夜除灯坐孤舟擘岸撑逮君帻未墯对此月犹横六月十二日酒醒歩月理髪而寝羽虫见月争翾翻我亦散髪虚明轩千梳冷快肌骨醒风露气入霜蓬根起舞三人谩相属停杯一问终无言曲肱薤簟有佳处梦觉琼楼空断䰟江月五首岭南气候不常吾甞云菊花开时乃重阳凉天佳月即中秋不须以日月爲断也今嵗九月残暑方退旣望之后月岀愈迟然予尝夜起登合江楼或与客游丰湖入栖禅寺扣罗浮道院登逍遥堂逮晓乃归杜子美云四更山吐月残夜水明楼此殆古今絶唱也因其句作五首仍以残夜水明楼爲韵四更山吐月皎皎爲谁明幽人赴我约坐待玉绳横野桥多断板山寺有微行今夕定何夕梦中逰化城五更山吐月牎逈室幽幽玉钩还挂户江练却明楼星河澹欲晓鼔角冷知秋不眠飜五咏清切变蛮讴妬佳月狂云妬佳月怒飞千里黒佳月了不嗔曽何污㓗白爰有谪仙人举酒爲三客今夕偶不见汍澜念风伯无烦风伯来彼也易㓕没支頥少待之寒空净无迹粲粲黄金槃独照一天碧玉绳惨无辉玉露洗秋色浩歌玻璃盏和光入胸臆使我能永延约君爲莫逆夜行观星天髙夜气严列宿森就位大星光相射小星閙如沸天人不相干嗟彼夲何事丗俗彊指擿一一立名字南箕与北斗乃是家人器天亦岂有之无乃遂自谓迫观知何如逺想偶有似茫茫不可晓使我长叹喟増刋校正王状元集注分类东坡先生诗卷之六增刊校正王状元集注分类东坡先生诗集註分类东坡先生诗卷第七増刋校正王状元集註分类东坡先生诗卷之七雨雪诗四十六首九月二十日微雪怀子由弟二首岐阳九月天微雪巳作萧条嵗暮心短日送寒砧杵急冷官无事屋庐深愁肠别后能消酒白髪秋来巳上簮近买貂裘堪出塞忽思乗传问西賝江上同舟诗满箧郑西分马涕垂膺未成报国慙书劒岂不怀归畏友朋官舎度秋惊岁晚寺楼见雪与谁登遥知读易东䆫下车马敲门定不譍病中大雪数日未甞起观虢令赵荐以诗相属戯用其韵荅之经旬卧斋合终日亲剂和不知雪巳深但觉寒无奈飘萧纸牎明堆压檐板墯风飈助凝冽帏幔困轩簸惟思近醇醲未敢窥璨瑳何时反炎赫却欲躬曰磨谁言坐无氊尚有裘充货西邻歌吹发促席寒威挫崩腾踏成迳缭绕飞入座人懽瓦先融饮隽缾屡卧嗟余独愁寂空室自困坷欲爲后日赏恐𬒳游尘涴寒更报新霁皎月悬半破有客独苦吟清夜黙自课诗人例穷蹇秀句出寒饿何当暴霜雪庶以蹑郊贺追和子由去岁试举人洛下所寄诗五首暴雨𥘉晴楼上晚景秋后风光雨后山满城流水碧潺潺烟云好处无多子及取昏鵶未到间洛邑从来天地中嵩髙苍翠北邙红风流耆旧消磨尽只有青山对病翁白汗翻浆午景前雨余风物便萧然应倾半熟鹅黄酒照见新晴水碧天疾雷破屋雨翻河一扫清风未觉多应似画师呉道子髙堂巨壁冩降魔客路三年不见山上楼相对梦䰟间明朝却踏红尘去羞向清伊照病颜立秋日祷雨宿灵隐寺同周徐二令百重堆案掣身闲一叶秋声对榻眠牀下雪霜侵戸月枕中琴筑落堦泉﨑岖丗味尝应遍寂寞山栖老渐便惟有悯农心尚在起占云汉更茫然癸丑春分后雪雪入春分省见稀半开桃杏不胜威应慙落地梅花识却作漫天柳絮飞不分东君专节物故将新巧发隂机从今造物尤难料更暖须留御腊衣成眠一夜捻须吟喜雪诗成就我覔懽处我穷正与君髣髴曷不走投陈孟公有酒醉君仍饱德琼瑶欲尽天应惜更遣清光续残月安得佳人耀素手笑捧玉盌两竒絶艶歌一曲回阳春坐使髙堂生煖热雪后至临平与柳子玉同至僧舎见陈尉烈落㠶古戍下积雪髙如丘强邀诗老出踈髯散飕飗僧房有宿火手足渐和柔静士素寡言相对自忘忧铜鑪擢烟穟石鼎浮霜沤我行虽有程坐稳且复留大哉天地间此生得浮游雪后书北台壁二首黄昏犹作雨纎纎夜静无风势转严但觉衾禂如泼水不知庭院巳堆盐五更暁色来书幌半夜寒声落画檐试扫北台看马耳未随埋没有双尖城头𥘉日始翻鵶陌上晴泥巳没车冻合玉楼寒起粟光揺银海眩生花遗蝗入地应千尺宿麦连云有几家老病自嗟诗力退空吟冰柱忆刘义谢人见和前篇二首巳分酒杯欺浅懦敢将诗力闘深严渔蓑句好眞堪画柳絮才髙不道盐败履尚存东郭足飞花又舞谪仙檐书生事业眞堪笑忍冻孤吟笔退尖九陌凄风战齿牙银杯逐马带随车也知不作坚牢玉无奈能开顷刻花得酒彊欢愁厎事闭门髙卧定谁家台前日暖君湏爱冰下寒鱼渐可义次韵章传道喜雨去年夏旱秋不雨海畔居民饮咸苦今年春暖欲生蝝地上戢戢多于土预忧一旦开两翅口吻如锋那肯吐前时渡江入呉越布阵横空如项羽农夫拱手但垂泣人力区区固难御扑縁騣凶尾困牛马啗啮衣服穿房户坐观不救亦何心秉卑炎火传自古荷锄散掘谁敢后得米济饥还小𥙷常山山神信英烈麾驾雷公呵电母应怜郡守老且愚欲把疮痍手摩抚山中归时风色变中路巳觉啇羊舞夜䆫骚骚閙松竹朝畦泫泫流膏乳从来旱蝗必相资此事吾闻老农语庶将积润扫余孽収拾丰岁还明主县前巳窖八千斛率以一升完一畒更㸔蚕妇过初眠未用贺客来旁午先生笔力吾所畏蹙踏鲍谢跨徐庾偶然谈笑得佳篇便恐流传成乐府陋邦一雨何足道吾君盛德九州普中和乐职几时作试向诸生选何武雪夜独宿栢山庵晚雨纎纎变玉霙小庵髙卧有余清梦惊忽有穿䆫片夜静惟闻㵼竹声稍压冬瘟聊得徤未濡秋旱若爲耕天公用意真难大雪青州道上有怀东武园亭寄交代孔周翰超然台上雪城郭山川两竒絶海风吹碎碧琉璃时见三山白银阙盖公堂前雪緑䆫朱户相明灭堂中美人雪争妍粲然一笑玉齿颊就中山堂雪更竒青松恠石乱琼丝惟有使君游不归五更上马愁歛眉君不见淮西李常侍夜入蔡州缚取呉元济又不见襄阳孟浩然长安道上骑驴吟雪诗何当闲门饮美酒无人毁誉河东守至济南李公择以诗相迎次其韵二首弊裘羸马古河濵野阔天低糁玉尘自笑飡氊典属国来看换酒谪仙人䆠游到处身如寄农事何时手自亲剰作新诗与君和莫因风雨废鸣晨夜拥笙歌霅水濵回头乐事緫成尘仐年送汝作太守到处逢君是主人聚散细思都是梦身名渐觉两非亲相从继烛何湏问蝙蝠飞时日正晨和田国博喜雪畴昔月如昼暁来云暗天玉花飞半夜翠浪舞明年螟螣无遗种流亡稍占田嵗丰君不乐钟磬几时编祈雪雾猪泉出城马上有作赠舒尧文三年走呉越踏遍千重山朝随白云去莫与栖鸦还翩如得木狖飞歩谁能攀一爲符竹累坐老敲榜间此行亦何事聊散腰脚顽浩荡城西南乱山如玦环山下野人家桑柘杂榛菅歳晏风日暖人牛相对闲薄雪不盖土麦苗稀可删愿君发豪句嘲谈破天悭次韵舒尧文祈雪雾猪泉长笑蛇医一寸腹衘冰吐雹何时足苍鹅无罪亦可怜斩颈横盘不敢哭岂知泉下有猪龙卧枕雷车踏隂轴前年太守爲旱请雨点随人如橵菽太守归国龙归泉至今人咏淇园緑我今又复罹此旱凛凛疲民在沟渎却㝷旧迹叩神泉坐客仍携王子渊看草中和乐职颂新声妙语慰华㒹暁来泉上东风急须上冰珠老蛟泣恠词欲逼龙飞起崄韵不量吾所及行看积雪厚埋牛谁与春工掀百蛰此时还复借君诗余力汰辀仍贯笠挥毫落纸勿言疲惊龙再起震失匕荅郡中同僚贺雨水旱行十年饥疫遍九土竒穷所向恶岁岁祈晴雨虽非爲巳求重请终愧古鬼神亦知我老病入腰膂何曽拜向人此意难不许重云凄巳合微润先流础萧萧止还作坐听及三鼔天明将吏集泥土满靴屦登城望麰麦緑浪风掀舞愧我贤友生雄篇闘新语君看大熟岁风雨占十五天地本无功祈禳何足数渡河不入境未若无蝗虎而况刑白鹅下䇿君勿取正月十八日蔡州道上遇雪次子由韵二首兰菊有生意微阳回寸根方忧集暮雪复喜迎朝暾忆我故居室浮光动南轩松竹半倾㵼未数葵与萱三径瑶草合一瓶井水温至今行吟处尚余履舄痕一朝岀从仕永愧李仲元晚岁益可羞犯雪方南奔山城买废圃藁叶手自掀长使齐安人指说故侯园鈆膏染髭须旋露霜雪根不如闭目坐丹府夜自暾谁知忧患中方寸寓羲轩大雪从压屋我非儿女萱平生学踵息坐觉两镫温下马作雪诗满地鞭箠㾗伫立望原野悲歌爲黎元道逢射猎子遥指狐兎奔踪迹尚可㝷窟穴何足掀寄谢李丞相吾将反丘园次韵孔毅父乆旱巳而甚雨三首饥人忽梦饭甑溢梦中一饱百忧失乆知梦饱本来空末悟真饥定何物我生无田食破砚尔来砚枯磨不出去年太岁空在酉傍舎壷浆不容乞今年旱势复如此岁晚何以黔吾突青天荡荡唿不闻况欲稽首号泥佛罋中蝪尤可笑跋跋脉脉何等秩隂阳有时雨有数民是天民天自䘏我虽穷苦不如人要亦自是民之一形容可似䘮家狗未肯弭耳争投骨倒冠落帻谢朋友独与蚊雷共圭荜故人嗔我不开门君视我门谁肯屈可怜明月如泼水夜半清光翻我室风从南来非雨候且爲疲人洗蒸郁褰裳一和快哉謡未暇饥寒念明日去年东坡拾瓦砾自种黄桑三百尺今年刈草盖雪堂日炙风吹面如墨平生懒惰今始悔老大勤农天所直沛然例赐三尺雨造化无心怳难测四方上下同一云甘霔不爲龙所隔蓬蒿下湿迎暁耒灯火新凉催夜织老夫作罢得甘寝卧听墻东人响屐奔流未巳坑谷平折苇枯荷恣漂溺腐儒麄粝支百年力耕不受衆目怜破陂漏水不耐旱人力未至求天全㑹当作塘径千歩横断西北遮山泉四邻相率助举杵人人知我囊无钱明年共看决渠雨饥饱在我宁关天谁能伴我田间饮醉倒惟有支头甎天公号令不再出十日愁霖併爲一君家有田水冐田我家无田忧入室不如西州杨道士万里随身惟两膝㳂流不恶泝亦佳一叶扁舟任漂突山芎麦麴都不用泥行露宿终无疾夜来饥肠如转雷旅愁非酒不可开杨生自言识音律洞箫入手清且哀不湏更待秋井塌见人白骨方衘杯过莱州雪后望三山东海如碧环西北卷登莱云光与天色直到三山回我行适冬仲薄雪収浮埃黄昏风絮定半夜扶桑开参差太华顶出没云涛堆安期与羡门乗龙安在哉茂陵秋风客劝尔麾一杯帝郷不可期楚些招归来次韵王觌正言喜雪圣人与天通有诏寛狱市好语夜喧街湿云朝覆砌纷然退朝后色映宫槐媚欲夸翦刻工故上朱蓝𬒮我方执笔侍未敢书上瑞君犹伏合争髙论亦少慰霏霏止还作盎盎风与气神龙乆潜伏一怒势必倍行当见三白拜舞万岁归来饮君家酣咏追旣醉次韵朱光庭喜雨乆苦赵盾日欣逢傅说霖坐知千里足初觉两河深破屋常持无薪欲㸑琴清诗似庭燎虽美未忘箴和张昌言喜雨二圣忧勤忘寝食百神奔走㑹风云禁林夜直鸣江瀬清洛潮回起縠纹梦觉酒醒闻好句帐空簟冷发余薰秋来定有豊年喜剰作新诗凖备君次韵张昌言喜雨千里黄流失故居年来赤地到青徐遥闻争诵十行诏无异亲巡六尺舆精贯天人一言足云兴岳渎万灵趋爱君谁似元和老贺雨诗成即諌书兴龙节侍宴前一日微雪与子由同访王定国小饮清虚堂定国出数诗皆佳而五言尤竒子由又言昔与孙巨源同过定国感念存殁悲叹乆之夜归稍醒各赋一篇明日朝中以示定国也天风浙浙飞玉沙诏恩归沐休早衙遥知清虚堂裹雪正似薝卜林中花出门自笑无所诣唿酒持劝惟君家踏冰凌兢战疲马扣门剥啄惊寒鸦羡君五字入诗律欲与六出争天葩头风巳倩檄手愈背痒恰得仙瓜爬银缾㵼油浮蚁酒紫盌铺粟盘龙茶幅巾起作鸲鹆舞曡鼔谁掺渔阳挝九衢灯火杂梦寐十年聚散空咨嗟明朝握手殿门外共看银阙暾朝霞次韵毛滂法曹感雨江南佳公子遗我锦绣端揽之温如春公子焉得寒兴雨自有时肤寸便𪷟歛藏以自润牛斗何足干空庭月与影彊结三友欢我岂不足欤要此清团团所欢在一醉常恐樽中干舍酒尚可乐明珠如弹丸但恐千仞雀怱怱发虚弹迨子间暇时种子田中丹一朝渉丗故空腹容欺谩我顷在东坡秋菊爲夕餐永愧坡间人布褐爲我完雪堂𥘉覆瓦上簟无下莞时时亦设客毎醉筒輙殚一笑便倾倒五年得轻安公子岂我徒衣钵传一箪定非郊与岛笔势江河寛悲吟古寺中穿帷雪漫漫他年记此味芋火对懒残聚星堂雪元祐六年十一月一日祷雨张龙公得小雪与客㑹饮聚星堂忽忆欧阳文忠公作守时雪中约客赋诗禁躰物语于艰难中特出竒丽尔来四十余年莫有继者仆以老门生继公后虽不足追配先生而賔客之美殆不减当时公之二子又适在郡故輙举前令各赋一篇牎前暗响鸣枯叶龙公试手𥘉行雪映空先集疑有无作态斜飞正愁絶衆賔起舞风竹乱老守先醉霜松折恨无翠䄂点横斜秪有微灯照明灭归来尚喜更鼔永晨起不待铃索掣未嫌长夜作衣稜却怕𥘉阳生眼缬欲浮大白追余赏幸有回飈惊落屑糢煳桧顶独多时历乱瓦沟裁一瞥汝南先贤有故事醉翁诗话谁续说当时号令君听取白战不许持寸铁祷雨张龙公旣应刘景文有诗次韵张公晚爲龙抑自龙中来伊昔风云㑹咄嗟潭洞开精神苟可贯賔主眞相陪洞箫振羽舞白酒浮云雷言从関州妃逺去焦氏台倾倒缾中雨一洗麦上埃破旱不论功乗云却空回嗟龙与我辈用意岂逺哉使君今子义英风冠东莱笑说龙爲友幽明莫相猜用前韵作雪诗留景文万松岭上黄千叶载酒年年踏松雪刘郞去后谁复来花下有人心断絶东斋夜坐搜雪句两手龟坼霜须折无情岂亦畏嘲弄穿帘入户吹灯灭纷纷儿女争所似碧海长鲸君未掣朝来云汉接天流顾我小诗如点缬欧阳陈赵在户外急扫中庭铺木屑交游虽似雪栢坚聚散行作风花瞥晴光融作一尺泥归有何事真无说泥干路穏放君去莫倚马蹄如踣铁和刘景文雪占雨又得雪龟寕欺我哉似知吾軰喜故及醉中来童子愁冰砚佳人苦胶杯那堪李常侍入蔡夜衘枚次韵陈履常雪中可怜扰扰雪中人饥饱终同寓一尘老桧作花真强项冻鸢储肉巧谋身忍寒吟咏君堪笑得煖讙唿我未贫坐听屐声知有路拥裘来㸔玉梅春江上值雪效欧阳体限不以塩玉鸖鹭絮蝶飞舞之类爲比仍不使皓白㓗素等字次子由韵缩颈夜眠如冻龟雪来唯有客先知江边晓起浩无际树杪风多寒更吹青山有似少年子一夕变尽沧浪髭方知阳气在流水沙上盈尺江无澌随风㒹倒纷不择下满坑谷高陵危江空野阔落不见入户但觉轻丝丝沾裳细看巧刻镂岂有一一天工爲霍然一麾徧九野吁此权柄谁执持丗间苦乐知有几今我幸免沾肤肌山夫只见压樵檐岂知带酒飘歌儿天王临轩喜有麦宰相献寿嘉及时冻吟书生笔欲折夜织贫女寒无帷髙人着屐踏冷洌飘拂巾㡌真仙姿野僧斫路出门去寒液满鼻清淋漓洒袍入䄂湿靴底亦有执板趍阶墀舟中行客何所爱愿得猎骑当风披草中咻咻有寒兎孤隼下击千夫驰敲冰煑鹿最可乐我虽不饮强倒巵楚人自古好弋猎谁能往者我欲随纷纭旋转从满靣马上操笔爲赋之大雪独留尉氏古驿无人雪满庭有客冒雪来自北纷纷笠上巳盈寸下马登堂靣苍黒苦寒有酒不能饮见之何必问相识我酌徐徐不满觥看客倒尽不流湿千门尽闭行路絶相与笑语不知夕醉中不复问姓名上马忽去横短䇿风雷诗八首十二月二日将至涡口五里所遇风留宿长淮乆无风放意弄淸快今朝雪浪满始觉平野隘两山控吾前吞吐乆不嘬孤舟系桑本终夜舞澎湃舟人更传唿弱䌫恃菅蒯平生傲忧患乆巳恬百怪鬼神欺吾穷戏我留一噫瓶中尚有酒信命谁能戒发洪泽中涂遇大风复还风浪忽如此吾行欲安归挂㠶却西迈此计未爲非洪泽三十里安流去如飞居民见我还劳问亦依依携酒就船卖此意厚莫违醒来夜巳半岸木声向微明日淮隂市白鱼能许肥我行无南北适意乃所祈何劳弄澎湃终夜摇牎扉妻孥莫忧色更典箧中衣十月六日记所见风髙月暗云水黄淮隂夜发朝山阳山阳暁雾如细雨烱烱𥘉日寒无光云収雾卷巳亭午有风北来寒欲僵忽惊飞雹穿户牖迅駃不复容遮防市人㒹沛百贾乱疾雷一声如頽墻使君来唿晚置酒坐定巳复日照廊恍疑所见皆梦寐百种变恠旋消亡共言蛟龙厌旧穴鱼鼈随徙空陂塘愚儒无知守章句论说黒白推何祥惟有主人言可用天寒欲雪饮此觞唐道人言天目俯视雷雨毎大雷电但闻云中如婴儿声殊不闻雷震也巳外浮名更外身区区雷电若爲神山头只作婴儿㸔无限人间失筯人大风留金山两日塔上一铃独自语明日㒹风当断渡朝来白浪打苍崖倒射轩䆫作飞雨龙骧万斛不敢过渔艇一叶从掀舞细思城市有底忙却笑蛟龙爲谁怒无事乆留童仆恠此风聊得妻孥许灊山道人独何事半夜不眠听粥鼔舶趠风呉中梅雨旣过飒然清风弥旬嵗岁如此湖人谓之舶趠风是时海舶𥘉回云此风自海上与舶俱至云尔三旬巳过梅黄雨万里𥘉来舶趠风几处萦回度山曲一时清駃满江东惊飘蔌蔌先秋叶唤醒昏百年一俯仰寒暑相主客稍増裘褐气巳觉团扇厄不烦计荣辱此丧彼有获我琴终不败无攫亦无释后生不自牧呻吟空挟䇿揠苗不待长卖菜苦求益此郎独静退门外无行迹但恐陶渊明每爲饥所迫凄风弄衣结小雪穿门席愿君付一笑造物亦戯剧朝来赋云梦笔落风雨疾爲君裁春衫髙㑹开桂籍山岳诗三十六首出颍口初见淮山是日至寿州我行日夜向江海枫叶芦花秋兴长平淮忽迷天逺近青山乆与船低昂寿州巳见白石塔短棹未转黄苑冈波平风软望不到故人乆立烟苍茫龟山我生飘荡去何求再过龟山岁五周身行万里半天下僧卧一庵𥘉白头地隔中原劳北望潮连沧海欲东游元嘉旧事无人记故垒摧頽今在不登玲珑山何年僵立两苍龙瘦嵴盘盘尚倚空翠浪舞飜红罢亚白云穿破碧玲珑三休亭上工延月九折巖前巧贮风脚力尽时山更好莫将有限趂无穷宿九仙山风流王谢古仙真一去空山五百春玉室金堂余汉士桃花流水失秦人困眠一榻香凝帐梦遶千岩冷逼身半夜老僧唿客起云峯缺处涌冰轮庐山五咏卢敖洞上界足官府飞仙亦何益还在此山中相逢不相识饮酒台博士雅好饮空山谁与娱莫向山去君王不喜儒圣灯巖石室有金丹山神不知祕何必露光芒夜半惊童穉三泉皎皎巖下泉无人还自㓗不用比三星清光同一月障日峯长安不自逺蜀客苦思归莫教名障日唤作小峩眉韩太祝送游太山偶作郊原十日游未应廻首厌笼囚但教尘土駈驰足终把云山烂熳酬闻道逢春思濯锦便湏到处覔莵裘恨君不上东峯顶夜看金轮出九幽登云龙山醉中走上黄苑冈满冈乱石如羣羊冈头醉倒石作牀仰看白云天茫茫歌声落谷秋风长路人举首东南望拍手大笑使君狂与客游道场何山得鸟字清溪到山尽飞路盘空小红亭与白塔隐见乔木杪中休得小庵孤絶寄云表洞庭在北户云水天渺渺庵僧俗縁尽净业洗未了十年画鹊竹益以诗自绕髙堂俨像设禅客各深窈奔泉何处来华屋过溪沼何山隔幽谷去路清且悄长松度翠蔓絶壁挂啼鸟我友自杭来尚叹所历少㱕涂风雨作一洗红日燎我惊万窍号黒雾卷蓬蓼舟人纷变色坐羡轻鸥矫我独换酒杯醉死胜流殍书生例强狠造物空烦优更将掀舞势把烛画风篠美人爲破颜正似腰肢袅明朝便陈迹清景堕空杳作诗记余欢万古一昏暁𥘉入庐山三首青山若无素偃蹇不相亲要识庐山面他年是故人自昔怀清赏神游杳霭间如今不是梦真箇在庐山芒鞋青竹杖自挂百钱㳺可恠深山里人人识故侯赠东林緫长老溪声便是广长舌山色岂非清浄身夜来八万四千偈他日如何举似人题西林壁横看成岭侧成峯逺近髙低无一同不识庐山眞面目只縁身在此山中庐山二胜余游庐山南北得十五六竒胜殆不可胜纪而懒不作诗独择其尤者作二首开元漱玉亭髙巖下赤日深谷来悲风擘开青玉崃飞出两白龙乱沫散霜雪古潭揺青空余流滑无声快㵼双石谼我来不忍去月出飞桥东荡荡白银阙沉沉水精宫愿随琴髙生脚踏赤鯶公手持白芙蕖跳下清冷中栖贤三崃桥吾闻太山石积日穿线熘况此百雷霆万丗与石闘深行九地底险出三崃右长输不尽溪欲满无底窦跳波翻潜鱼震响落飞狖清寒入山骨草木尽坚瘦空蒙烟霭间澒洞金石奏弯弯飞桥出㶑㶑半月彀玉渊神龙近雨雹乱晴昼垂缾得清甘可嚥不可漱木山吾先君子尝蓄木山三峯且爲之记与诗诗人梅二丈圣俞见而赋之今三十年矣而犹子千乗又得五峯益竒因次圣俞韵使并刻之其侧梅圣俞空山枯楠大蔽牛霹雳夜落鱼凫洲鱼凫水射几千秋蠧肌烂髓沙荡流唯存坚骨蛟龙锼形侔三山中雄酋左右两峯相挟翼尊奉君长无慢尤苏夫子见之惊且喜买于溪叟凭貂裘因嗟大不爲梁栋又叹残不爲薪槱雨侵藓澁得石瘦冝与夫子归隐丘次韵木生不愿回万牛愿终天年仆沙洲时来幸逢河伯秋掀然见恠推不流蓬婆雪岭巧雕锼蛰虫行蚁爲豪酋阿咸大胆忽持去河伯好事不汝尤城中古沼浸坤轴一林瘦竹吾莵裘二顷良田不难买三年桤木行可槱㑹将白发对苍巘鲁人不厌东家丘次韵王忠玉游虎丘絶句三首当年大白此相浮老守娯賔得二丘白发重来故人尽空余丛桂小山幽青盖红旗映玉山新诗小草落玄泉风流使者人争看知是真娘立道边舞衣歌扇转头空只有青山杳霭中莫共呉王闘百草使君未敢借惊鸿上巳日与二子迨过㳺涂山荆山记所见此生终安归旋轸天下半朅来乗槐庙复作微禹叹从祠及彼像设偶此粲秦祖当侑坐夏郊亦荐祼可怜淮海人尚记弧矢旦荆山碧相照楚水清可乱刖人有余坑美石肖温瓉龟泉木杪出牛乳石池漫小儿彊好古侍史笑流汗归时蝙蝠飞炬火记逺岸灵隐前一首赠唐林夫灵隠前天笁后两涧春淙一灵鹫不知水从何处来跳波赴壑如奔雷无情有意两莫测肯向冷泉亭下相萦回我在钱塘六百日山中暂来不煖席仐君欲作灵隠居葛衣草屦随僧𬞞能与冷泉作主一百日不用二十四考书中书同正辅表兄游白水山伟哉造物真豪纵攫土抟沙爲此弄擘开翠崃走云雷截破奔流作潭洞因随化人履巨迹得与仙兄蹑飞鞚曳杖不知巖谷深穿云但觉衣裘重坐㸔惊鸟救霜叶知有老蛟蟠石罋金沙玉磔粲可数古镜寳奁寒不动念兄独立与丗踈絶境难到惟我共求词角上两蛮触一洗胷中九云梦浮来山髙回望失武陵路絶无人送筠篮撷翠爪甲香素绠分碧银缾冻归路霏霏旸谷暗野堂活活神泉涌解衣浴此无垢人身轻可试云间鳯次韵正辅同游白水山秪知楚越爲天涯不知肝胆非一家此身如线自萦绕左回右转随缫车误抛山林入朝市平地咫尺千襃斜欲从稚川隐罗浮先与灵运开永嘉首参虞舜欵韶石次谒六祖登南华仙山一见五色羽雪树两摘南枝花赤鱼白蟹箸屡下黄柑緑橘笾常加糖霜不待蜀客寄荔支莫信闽人夸恣倾白蜜收五稜细斸黄土㘽三桠朱明洞里得灵草翩然放杖凌苍霞岂无轩车驾熟鹿亦有鼔吹号寒蛙仙人劝酒不用勺石上自有樽罍洼径从此路朝玉阙千里莫遣毫釐差故人日夜望我归相迎欲到长风沙岂知乗槎天女侧独倚云机㸔织纱丗间谁似老兄弟笃爱不复相疵瑕相擕行到水穷处庶几一见留子嗟千年狗𣏌常夜吠无数草棘工藏遮但令凡心一洗濯神人僊药不我遐山中归来万想㓕岂复回顾双飞鸦江上看山船上看山如走马倐忽过去数百群前山槎牙忽变态后岭杂沓如惊奔仰看微迳斜缭绕上有行人髙缥渺舟中举手欲与言孤帆南去如飞鸟巫山瞿塘迤逦尽巫崃峥嵘起连峯稍可恠石色变苍翠天工运神巧渐欲作竒伟坱北势方深结意未遂旁观不暇瞬歩歩造幽邃苍崖忽相逼絶壁凛可悸仰观八九顶俊爽凌浩气晃荡天宇髙崩腾江水沸孤超兀不让直拔勇无畏攀縁见神宇憇坐就石位巉巉隔江波一一问庙史遥观神女石绰约诚有以俯首见斜鬟拖霞弄脩帔人心随物变逺觉含深意野老笑吾旁少年尝屡至去随猿猱上反以绳索试石笋倚孤峰突兀殊不类丗人喜神恠论说惊㓜穉楚赋亦虚传神僊安有是次问扫坛竹云此今尚尔翠叶纷下垂婆娑緑鳯尾风来自偃仰若爲神物使絶顶有三碑诘曲古篆字老人那解读偶见不能记穷探到峯背採斫黄杨子黄杨生石上坚瘦纹如绮贪心去不顾涧谷千㝷缒山髙虎狼絶深入坦无忌冥蒙草树密葱蒨云霞腻石窦有洪泉甘滑如流髓终朝自灌漱冷冽清心胃浣衣挂树梢磨斧就石鼻徘徊云日晚归意念城市不到今十年衰疾筋力惫当时伐残木芽蘗巳如臂忽闻老人说终日爲叹喟神僊固有之难在忘势利贫贱尔何爱弃去如脱屣嗟尔若无还絶粒应不死岘山逺客来自南游尘昏岘首过関无百歩旷荡吞楚薮登髙忽惆怅千载意有偶所忧谁复知嗟我生苦后团团山上桧岁岁阅榆柳天才固巳殊安得同永乆可怜山前客倐忽星过霤贤愚未及分来者当自剖万山西行度连山北出临汉水汉水蹙成潭旋转山之趾禅房乆巳坏古甃含清泚下有仲宣栏绠刻深容指回头望西北隠隠龟背起传云古隆中万树桑柘美月烱转山曲山上见洲尾緑水带平沙盘盘如抱珥山川近且秀不到懒成耻问之安能详画地费簮箠骊山君门如天深几重君王如帝坐法宫人生难处是安稳何爲来此骊山中复道凌云接金阙楼观隐烟横翠空林深雾暗迷八骏朝东暮西劳六龙六龙西幸峨眉栈悲风便入清华院霓裳肃散羽衣空麋鹿来游猿鹤怨我上朝元春半老满地落花无人扫羯鼔楼髙挂夕阳长生殿古生青草可怜呉楚两醯鸡筑台未就巳堪悲长杨五柞汉幸免江都楼成隋自迷由来流连多䘮国宴安鸩毒因奢惑三风十愆古所戒不必骊山可亡国骊山絶句三首功成虽欲善持盈可叹前王恃太平辛苦骊山山下土阿房才废又华清几变雕墻几变灰举烽指鹿事悠哉上皇不念前车戒却怨骊山是祸胎海中方士覔三山万古明知去不还咫尺秦陵是商监朝元何必苦跻攀増刋校正王状元集注分类东坡先生诗卷之七增刊校正王状元集注分类东坡先生诗集註分类东坡先生诗卷第八増刋校正王状元集註分类东坡先生诗卷之八江河诗十首汤村开运盐河雨中督役居官不任事萧散羡长卿胡不归去来滞留愧渊明盐事星火急谁能䘏农耕薨薨暁鼔动万指罗沟坑天雨助官政泫然淋衣缨人如鸭与猪投泥相溅惊下马荒堤上四顾但湖泓线路不容足又与牛羊争归田虽贱辱岂失泥中行寄语故山友慎母厌藜羮河复熈宁十年秋河决澶渊注鉅野入淮泗自澶魏以北皆絶流而齐楚大𬒳其害彭门城下水二丈八尺七十余日不退吏民疲于守御十月十三日澶州大风终日旣止而河流一枝巳复故道闻之喜甚庶几可塞乎乃作河复诗歌之道路以致民愿而迎神休盖守土者之志也君不见西汉元光元封间河决瓠子二十年鉅野东倾淮泗满楚人恣食黄河鳣万里沙回封禅罢𥘉遣越巫沉白马河公未许人力穷薪蒭万计随流下吾君仁圣如帝尧百神受职河神骄帝遣风师下约束北流夜起澶州桥东风吹冻收微渌神功不用淇园竹楚人种麦满河淤仰看浮槎栖古木百歩洪二首王定国访予于彭城一日棹小舟与颜长道携盻英卿三子游泗水北上圣女山南下百歩洪吹笛饮酒乗月而归余时以事不往夜着羽衣伫立于黄楼上相视而笑以谓李太白死丗无此乐三百余年矣定国旣去逾月余复与钱塘参寥师放舟洪下追怀曩游巳铜駞觉来俯仰失千刼回视此水殊委蛇君看岸边苍石上古来蒿眼如蜂窠但应此心无所住造物虽駃如吾何回舩上马各归去多言哓哓师所呵佳人未肯回秋波㓜舆欲语防飞梭轻舟弄水买一笑醉中荡桨肩相磨不学长安闾里侠貂裘夜走臙脂坡独将诗句拟鲍谢渉江共採秋江荷不知诗中道何语但见两颊生微涡我时羽服黄楼上坐见织女𥘉斜河归来笛声满山谷明月正照金叵罗奈何舎我入尘土扰扰毛羣欺卧駞不念空斋老病叟退食谁与同委蛇时来洪上看遗迹忍见屐齿青苔窠诗成不觉双泪下悲吟相对惟羊何欲遣佳人寄锦字夜寒手冷无人呵江涨用过韵草木生故墟牛羊满空渎春江围草市夜浪浮竹屋巳连涨海白尚带霍山緑坎离更休王鱼鼈横陵陆得非崑崙囚欲报陆浑衂行看北风竞来救南国蹙长驱连山烧一扫含沙毒孤吟愍造化何时停倚伏当怜水旱氓不作舟车蓄江流傥席卷社酒期茆缩连雨涨江二首越井冈头云出山䍧柯江上水如天牀牀避漏幽人屋浦浦移家蜑子船龙卷鱼鰕并雨落人随鸡犬上墻眠只应楼下平堦水长记先生过岭年急雨萧萧作晚凉卧闻榕叶响长廊微明灯火耿残梦半湿帘帷浥旧香髙浪隠牀吹瓮盎闇风惊树摆琳琅先生不出晴无用留向空堦滴夜长新滩扁舟转山曲未至巳先惊白浪横江起槎牙似雪城畨畨从髙来一一投涧坑大鱼不能上暴腮滩下横小鱼散复合瀺灂如遭烹鸬鹚不敢下飞过两翅轻白鹭夸瘦捷挿脚还欹倾区区舟上人薄技安敢呈只应滩头庙頼此牛酒盈新滩阻风北风吹寒江来自两山口𥘉闻似摇扇渐觉平沙走飞云满巖谷舞雪穿牎牖滩下三日留识尽山前叟孤舟倦鵶轧短䌫困牵揉甞闻不终日今此独何乆只应留逺人此意固亦厚吾今幸无事闭户爲饮酒汉水舍棹忽逾月沙尘困逺行襄阳逢汉水偶似蜀江清蜀江固浩荡中有蚊与鲸汉水亦云广欲渉安敢轻文王化南国游女俨如卿洲中浣纱子环佩锵锵鸣古风随丗变寒水空泠泠过之不敢慢伫立整冠缨湖诗二十六首次韵子由栁湖感物忆昔子羙在东屯数间茅屋苍山根嘲吟草木调蛮獠欲与猿鸟争啾喧子今憔悴衆所弃驱马独出无往还惟有栁湖万株栁清隂与子供朝昏胡爲讥评不少借生意凌挫难爲繁栁虽无言不解愠丗俗乍见应怃然娇姿共爱春濯濯岂问空腹脩蛇蟠朝看浓翠傲炎赫夜爱踈影摇清圎风翻雪阵春絮乱蠧响啄木秋声坚四时盛衰各有态摇落悽怆惊寒温南山孤松积雪厎抱冻不死谁复贤和蔡凖郞中见邀游西湖三首夏潦涨湖深更幽西风落木美蓉秋飞雪暗天云拂地新蒲出水栁映洲湖上四时看不足惟有人生飘若浮解颜一笑岂易得主人有酒君应留君不见钱塘游䆠客朝推囚暮决狱不因人唤何时休城市不识江湖幽如与蟪蛄语春秋试令江湖处城市却似麋鹿游汀洲髙人无心无不可得坎且止乗流浮公卿故旧留不得遇所得意终年留君不见抛官彭泽令琴无絃巾有酒醉欲眠时遣客休田间决水鸣幽幽挿秧未遍麦巳秋相携烧笋苦竹寺却下踏藕莲花洲船头斫鲜细缕缕船尾炊玉香浮浮临风饱食得甘寝肯使细故胷中留君不见壮士憔悴时饥谋食渴谋饮功名有时无罢休和子由栁湖乆涸忽有水开元寺山茶旧无花今歳盛开二首太昊祠东鐡墓西一樽曽与子同携回瞻郡阁遥飞槛北望樯竿半隐堤饭豆羮藜思两鹄饮河噀水頼长蜺如今胜事无人共花下壷卢鸟劝提长明灯下石栏干长共杉松闘歳寒叶厚有稜犀甲健花深少态鹤头丹乆陪方丈曼陀雨羞对先生首蓿盘雪里盛开知有意明年开后更谁看夜泛西湖五絶新月生魄迹未安才破五六渐盘桓今夜吐艶如半璧游人得向三更看三更向䦨月渐垂欲落未落景特竒明朝人事谁料得看到苍龙西没时苍龙巳没牛斗横东方芒角昇长庚渔人收筒及未暁船过惟有菰蒲声菰蒲无边水茫茫荷花夜开风露香渐见灯明岀逺寺更待月黒看湖光湖光非鬼亦非仙风恬浪静光满川湏臾两两入寺去就视不见空茫然湖上夜归我饮不尽器半酣味尤长篮舆湖上归春风吹面凉行到孤山西夜色巳苍苍清吟杂梦寐得句旋巳忘尚记梨花村依依闻暗香入城定何时賔客半在亡睡眼忽惊矍繁灯閙河塘市人拍手笑状如失林麞始悟山野姿异趣难自彊人生安爲乐吾䇿殊未良寒食未明至湖上太守未来两县令先在城头月落尚啼乌乌榜红舷早满湖鼔吹未容迎五马水云先巳飏双凫映山黄帽螭头舫夹道青烟鹊尾炉老病逢春只思睡独求僧榻寄湏臾怀西湖寄眺美叔同年西湖天下景游者无愚贤浅深随所得谁能识其全嗟我本狂直早爲丗所捐独专山水乐付与寕非天三百六十寺幽㝷遂穷年所至得其妙心知口难传至今清夜夣耳目余芳鲜君持使者节风采烁云烟清流与碧巘安肯爲君妍胡不屏骑从暂借僧榻眠读我壁间诗清凉洗烦煎䇿杖无道路直造意所便应逢古渔父苇间自寅縁问道若有得买鱼莫论钱去杭州十五年复游西湖用欧阳察判韵我识南屏金鲫鱼重来拊槛散斋余还从旧社得心印似省前生覔手书葑合平湖乆芜漫人经丰歳尚凋踈谁怜寂寞髙常侍老去狂歌忆孟诸次韵刘景文周次元寒食同游西湖絮飞春减不成年老境同乗下瀬船蓝尾忽惊新火后遨头要及浣花前山西老将诗无敌洛下书生语更妍共向北山㝷二士画桡鼍鼔聒清眠连日与王忠玉张全翁游西湖访北山淸顺道潜二诗僧登垂云亭饮参寥泉最后过唐州陈使君夜饮忠玉有诗次韵荅之北山非自髙千仞付我足西湖亦何有万象生我目云深人在坞风静响应谷与君皆无心信歩行㸔竹竹间逢诗鸣眼色夺湖渌百篇成俯仰二老相追逐故应千顷池养此一双鹄山髙路巳断亭小膝屡促夜㝷三尺井渴饮半瓯玉明朝閙丝管寒食杂歌哭使君坐无聊狂客来不速载酒有鸱夷扣门非啄木浮蛆灔金盌翠羽出华屋须臾便陈迹觉夣那可续及君未渡江过我勤秉烛一笑换人爵百年终鬼録次韵曹子方运判雪中同游西湖词源灔灔波头展清唱一声巖谷满未容雪积句先髙岂独湖开心自逺云山巳作歌眉浅山下碧流清似眼樽前侑酒只新诗何异书鱼餐蠧简次韵仲殊雪中游西湖二首夜半幽夣觉稍闻竹苇声起续冻折絃爲鼔一再行曲终天自明玉楼巳峥嵘有怀二三子落笔先飞霙共爲竹林㑹身与孤鸿轻秀语出寒饿身穷诗乃亨赵两欧阳举鞭拍手笑山简秪有并州一葛强轼在颍州与赵德麟同治西湖未成改杨州三月十六日湖成德麟有诗见怀次韵太山秋毫两无穷鉅细本出相形中大千起灭一尘里未觉杭颕谁雌雄我在钱塘柘湖渌大堤士女争昌丰六桥横絶天汉上北山始与南屏通忽惊二十五万丈老葑席卷苍云空朅来颍尾弄秋色一水萦带昭灵宫坐思呉越不可到借君月斧修朣胧二十四桥亦何有换此十顷玻瓈风雷塘水干禾黍满寳钗耕出余鸾龙明年诗萦流作态清而丰千夫余力起三闸焦陂下与长淮通十年憔悴尘土窟清澜一洗啼痕空王孙本自有仙骨平生宿卫明光宫一行作吏人不识正似云月𥘉朦胧时临此水照氷雪莫遣白发生秋风定须却致两黄鹄新与上帝开濯龙湖成君归侍帝侧灯花巳缀钗头虫许州西湖西湖小雨晴灔灔春渠长来从古城角夜半传新响使君欲春游浚沼役千掌纷纷具畚閙若蚁运壤夭桃弄春色生意寒犹怏惟有落残梅标格苦矜爽游人坌巳集挈榼三且两醉客卧道傍扶起尚偃仰池台信宏丽贵与民同赏但恐城市欢不知田野怆颍川七不登野气长苍莽谁知万里客湖上独长想西湖絶句春来濯濯江边柳秋后离离湖上花不羡千金买歌舞一篇珠玉是生涯泉石诗三十一首磻溪石墨突不暇黔孔席未甞煖安知渭上叟跪石留双骭一朝婴丗故辛苦平多难亦欲就安眠旅人讥客懒周公庙庙在𡵨山西北七八里庙后百许歩有泉依山涌洌异常国史所谓润德泉丗乱则竭者也吾今那复梦周公尚喜秋来过故宫翠鳯旧依山硉兀清泉长与丗穷通至今游客伤离黍故国诸生咏雨𪷟牛酒不来乌鸟散白杨无数暮号风爱玉女洞中水旣致两缾恐后复取而爲使者见给因破竹爲契使寺僧藏其一以爲往来之信戏谓之调水符欺谩乆成俗关市有契繻谁知南山下取水亦置符古人辨淄渑皎若鹤与凫吾今旣谢此但视符有无常恐汲水人智出符之余多防竟无及弃置爲长吁和子由木山引水二首蜀江乆不见沧浪江上枯槎逺可将去国尚能三犊载汲泉何爱一夫忙﨑岖好事人应笑冷淡爲欢意自长遥想纳凉清夜永牎前微月照汪汪千年古木卧无梢浪卷沙翻去似瓢几度过秋生藓晕至今流润应江潮泫然疑有蛟龙吐断处人言霹雳焦材大古来无适用不须郁郁慕山苗焦千之求惠山泉诗兹山定空中乳水蒲其腹遇隙则发见臭味实一族浅深各有值方圎随所蓄或爲云汹涌或作线断续或鸣空洞中杂佩间琴筑或流苍石缝宛转龙鸾蹙缾罂走千里眞伪半相渎贵人髙宴罢醉眼乱红緑赤泥开方印紫饼截圎玉倾瓯共叹赏窃语笑僮仆岂如泉上僧盥洒自挹掬故人怜我病篛笼寄新馥欠伸北牎下昼睡美方熟精品厌凡泉愿子致一斛韩子华石淙庄绛侯百万兵尚畏书牍背功名意不巳数与危机㑹我公抱絶识凛凛镇横溃欲収伊吕迹逺与巢由对誓言虽未从乆巳断诸内区区爲怀祖颇觉羲之隘此身随造物一叶舞澎湃田园不早定归宿终安在彼美石淙庄每到百事废泉流知人意屈折作涛瀬寒光洗肝鬲清响跨竽籁我旧门前客放言不自外园中亦何有荟蔚可胜计请公试回首岁晚余苍桧虎跑泉亭亭石塔东峯上此老𥘉来百神仰虎移泉眼趂行脚龙作浪花供抚掌至今游人灌濯罢卧听空堦环玦响故知此老如此泉莫作人间去来想留别雩泉举酒属雩泉白发日夜新何时泉中天复照泉上人二年饮泉水鱼鸟亦相亲还将弄泉手遮日向西秦浚井古井没荒莱不食谁爲恻缾罂下两绠蛙蚓飞百尺腥风𬒳泥滓空响闻点滴上除青青芹下洗凿凿石沾濡愧童仆盃酒煖寒栗白水渐泓停青天落寒碧云何失旧秽厎处来新㓗井在有无中无来亦无失余过温泉壁上有诗云直待衆生緫无垢我方清冷混常流问人云长老可遵作遵巳退居圎通亦作一絶石龙有口口无根自在流泉谁吐吞若信衆生本无垢此泉何处覔寒温丗传徐凝瀑布诗云一条界破青山色至爲尘陋又伪作乐天诗称美此句有赛不得之语乐天虽渉然岂至是哉乃戯作一絶帝遣银河一派垂古来惟有谪仙词飞流溅沬知多少不与徐凝洗恶诗杨康功有石状如醉道士爲赋此诗楚山固多猿青者黠而寿化爲狂道士山谷恣腾蹂误入华阳洞窃饮苑君酒君命囚巖间巖石爲械杻松根络其足藤蔓缚其肘苍苔眯其目丛棘哽其口三年化爲石坚痩敌琼玫无复号云声空余舞杯手樵夫见之笑抱费易升斗杨公海中仙丗俗那得友海边逢姑射一笑微俛首胡不载之归用此顽且丑求诗纪其异本末得细剖吾言岂妄云得之亡是叟文登蓬莱阁下石壁千丈爲海浪所战时有碎裂淘洒岁乆皆圎熟可爱土人谓此弹子涡也取数百枚以养石菖蒲且作诗遗垂慈堂老人蓬莱海上峯玉立色不改孤根捍滔天云骨有破碎阳侯杀廉角隂火发光采累累弹丸间琐细成珠琲阎浮一沤尔眞妄果安在我持此石归袖中有东海垂慈老人眼俯仰了大块置之盆盎中日与山海对明年菖蒲根连络不可解傥有蟠桃生旦暮犹可待轼始于文登海上得白石数升如芡实可作枕闻梅丈嗜石故以遗其子子明学士子明有诗次其韵海隅荒怪有谁珍零落珊瑚泣季伦法供坐令微物重色难归致孝心纯只疑薏苡来交趾未信蠙珠岀泗濵愿子聚爲江夏枕不劳挥扇自宁亲次韵和杨次公惠径山龙井水漏尽鸡号厌夜行年来小噐溢缾罂弃官纵未归东海罢郡犹堪作水衡幻色将空眼先暗胜游无碍脚殊轻空烦逺致龙渊水寕复临池似伯英双石至杨州获二石其一緑色冈峦迤逦有穴逹于背其一正白可鉴渍以盆水置几案间忽忆在颕州日梦人请住一官府榜曰仇池觉而诵杜子美诗曰万古仇池穴潜通小有天乃戏作小诗爲僚友一笑梦时良是觉时非汲水埋盆固自痴但见玉峯横太白便从鸟道絶峨嵋秋风与作烟云意晓日令涵草木姿一点空明是何处老人真欲住仇池仆所藏仇池石希代之寳也王晋卿以小诗借观意在于夺仆不敢不借以此诗先之海石来珠宫秀色如蛾緑坡陀尺寸间宛转陵峦足连姢二华顶空洞三茅腹𥘉疑仇池化又恐瀛洲蹙慇懃峤南使餽饷杨州牧得之喜无寐与汝交不渎盛以髙丽盆借以文登玉幽光先五夜冷气压三伏老人生如寄苑舎乆未卜一夫幸可致千里常相逐风流贵公子窜谪武当谷见山应巳厌何事夺所欲欲留嗟赵弱宁许负秦曲传观慎勿许间道归更速王晋卿示诗欲夺海石钱穆父王仲至蒋颕叔皆次韵穆至二公以爲不可许独颕叔不然今日颕叔见访亲覩此石之妙遂悔前语轼以谓晋卿岂可终闭不予者若能以韩干二散马易之者盖可许也复次前韵相如有家山缥缈在眉緑谁云千里逺寄此一颦足平生锦绣肠早岁藜苋腹从教四壁空未遣两峯蹙吾仐况衰病义不忘樵牧逝将仇池石归泝岷山渎守子不贪寳完我无瑕玉故人诗相戒妙语予所伏一篇独异论三占从两卜君家画可数天骥纷相逐风騣凶掠原野电尾捎涧谷君如许相易是亦我所欲仐朝安西守来听阳关曲劝我留此峯他日来不速轼欲以石易画晋卿难之穆父欲兼取二物颕叔欲焚画碎石乃复次前韵并解三诗之意春冰无真坚露叶失故緑鷃疑鹏万里蚿笑䕫一足二豪争攘𬒮先生一捧腹明镜旣无台浄缾何用蹙盆山不可隠画马无由牧聊将置庭宇何必弃沟渎焚寳真爱寳碎玉未忘玉乆知公子贤出语耆年伏欲观转物妙故以求马卜维摩旣复舍天女还相逐授之无尽灯照此乆幽谷定心无一物法乐胜五欲三峨吾郷里万马君部曲卧云行归休破贼见神速次韵滕大夫三首云浪石太行西来万马屯势与岱岳争雄尊飞狐上党天下嵴半掩落日先黄昏削成山东二百郡气压代北三家村千峯石卷矗牙帐崩崖凿断开土门朅来城下作飞石一礮惊落天骄䰟承平百年熢燧冷此物僵卧枯榆根画师争摹雪浪势天工不见雷斧痕离堆四面遶江水坐无蜀士谁与论老翁儿戏作飞雨把酒坐看珠跳盆此身自幻孰非夣故园山水聊心存我顷三章乞越州欲㝷万壑看交流且慿造物开山骨巳见天呉出浪头履道凿池虽可致玉川卷地若爲收洛阳泉石今谁主莫学痴人李与牛沉香石壁立孤峯倚砚长共疑沉水得顽苍欲随楚客纫兰佩谁信呉儿是木肠山下曽逢化松石玉中还有辟邪香早知百和俱灰烬未信人言弱胜刚石芝予昔梦食石芝作诗记之仐乃真得石芝于海上子由和前诗见寄予顷在京师有凿井得如小儿手以献者臂指皆具肤理若生予闻之隐者曰此肉芝也与子由烹而食之追记其事复次前韵土中一掌婴儿新瓜指良具肌骨匀见之怖走谁敢食天赐我尔不及賔旌阳逺游同一许长史玉斧皆门戸我家韦布三百年只有隂功不知数跪陈八簋加六瑚化人视之真块苏肉芝烹熟石芝老笑唾熊掌嚬雕胡老𧖟作茧何时脱梦想至人空激烈古来大药不可求真契当如礠石铁壷中九华湖口人李正臣蓄异石九峯玲珑宛转若牎櫺然予欲以百金买之与仇池石爲偶方南迁未暇也名之曰壷中九华且以诗记之淸溪电转失云峯梦里犹惊翠扫空五岭莫愁千嶂外九华仐在一壷中天池水落层层见玉女牎明处处通念我仇池太孤絶百金归买碧玲珑咏汤泉积水焚大槐蓄油灾武库惊然丞相井疑浣将军布自怜耳目隘未测隂阳故郁攸火山烈觱沸汤泉注岂惟渴兽骇坐使痴儿怖安能长鱼鼈仅可燖狐兎山中惟木客户外时芒屦虽无倾城浴幸免亡国汚白鹤山新居凿井四十尺遇盘石石尽乃得泉海国困烝溽新居利髙寒以彼陟降劳易此寝处干但苦江路峻常慙汲腰酸矻矻烦四夫硗硗斵层峦弥旬得㝷丈下有青石磐终日但迸火何时见飞澜豊我粲与醪利汝椎与鑚山石有时尽我意殊未阑今朝僮仆喜黄土复可抟晨缾得雪乳暮罋停冰湍我生类如此何适不艰难一勺亦天赐曲肱有余欢泂酌亭琼山郡东衆泉觱发然皆冽而不食丁丑歳六月轼南迁过琼得双泉之甘于城之东北隅以告其人自是汲者当蒲泉相去咫尺而异味庚辰歳六月十七日迁于合浦复过之太守承议郎陆公求泉上之亭名与诗名之曰泂酌其诗曰泂酌彼两泉挹彼注兹一缾之中有渑有淄以瀹以烹衆喊莫齐自江徂海浩然无私岂弟君子江海是仪旣味我泉亦哜我诗予昔作壷中九华诗其后八年复过湖口则石巳爲好事者取去乃和前韵以自解云江边阵马走千峯问讯方知冀北空尤物巳随清梦断真形犹在画圗中归来晚歳同元亮却扫何人伴敬通頼有铜盆修石供仇池玉色自璁珑虾蟆培蟆背似覆盂蟆頥如偃月谓是月中蟆开口吐月液根源来甚逺百尺苍崖裂当时龙破山此水随龙出入江江水浊犹作深碧色禀受苦清㓗独与凢水隔岂惟煮茶好醸酒应无敌荆门惠泉泉源从髙来走下随石脉纷纷白沫乱隐隐苍崖坼湾回成曲沼清彻见肝鬲潨㵼爲长溪奔駃荡蛙蝈𥘉开不容椀渐去巳如帛传闻此山中神物颇遭谪不能致雷雨灔灔吐寒碧遂令山前人千古灌稻麦溪潭诗十首留题仙游潭中兴寺东有玉女洞洞南有马融读书石室过潭而南山石益竒潭上有桥畏其崄不敢渡清潭百尺皎无泥山木隂隂谷鸟啼蜀客曽游明月崃秦人今在武陵溪独攀书室窥巖窦还访仙姝𣢾石闺犹有爱山心未至不将双脚踏飞梯仙游潭五首翠壁下无路何年雷雨穿光摇巖上寺深到影中天我欲燃犀看龙应抱寳眠谁言孤石上危坐试僧禅东去愁攀石西来怯渡桥碧潭如见试白塔苦相招野馈惭微薄村沽慰寂寥路穷斤斧絶松桂得干霄唐𥘉传有此乱后不留碑畏虎关门早无村得米迟山泉自入瓮野桂不胜炊信羙那能乆应先学忍饥未应将军聘𥘉从季直游绛纱生不识苍石尚能留岂害依梁兾何须困李侯吾诗慎勿刻猿鹤爲君羞洞里吹箫子终年守独幽石泉爲晓镜山月当帘钩歳晚杉枫尽人归雾雨愁送迎应鄙陋谁继楚臣讴六和寺沖师闸山溪爲水轩欲放清溪自在流忍教冰雪落沙洲出山定𬒳江潮涴能爲山僧更少留故周茂叔先生濂溪丗俗眩名实至人疑有无怒移水中蟹爱及屋上乌坐令此溪水名与先生俱先生本全德廉退乃一隅因抛彭泽米偶似西山夫遂即丗所知以爲溪之唿先生岂我軰造物乃其徒应同柳州柳聊使愚溪愚次韵陈履常张公龙潭明经宣城宰家此百尺澜郑公不量力敢以非意干玄黄杂两战绛青表双蟠烈气毙彊敌仁心恻饥寒精诚祷必赴苟简求亦难萧条麦麰枯浩荡日月寛念子无吏责十日勒征鞍春𬞞得雨雪少助先生槃龙不惮往来而我独宴安闭合黙自责神交清夜阑江郊惠州归善县治之北数歩抵江少西有磐石小潭可以垂钓作江郊诗云江郊葱昽云水蒨绚碕岸斗入洄潭轮转先生恱之布席间燕𥘉日下照潜鳞俯见意钓忘鱼乐此竿线优哉悠哉玩物之变増刋校正王状元集註分类东坡先生诗卷之八增刊校正王状元集注分类东坡先生诗集註分类东坡先生诗卷第九増刋校正王状元集註分类东坡先生诗卷之九池沼诗三首寄题兴州晁太守新开古东池百畒新池傍郭斜居人行乐路人夸自言官长如灵运能使江山似永嘉纵饮座中遗白帢幽寻尽处见桃花不堪山鸟号归去长遣王孙苦忆家道者浣池上作下马逢佳客携壷傍小池清风乱荷叶细雨出鱼儿井好能冰齿茶甘不上眉归涂更潇瑟真箇解催诗和宋肇游西池次韵汉皇慈俭不开边尚教千艘下瀬船贪看艨艟飞鬪舰不知赑屃舞钧天故山西望三千里往事回思二十年自笑区区足官府不如公子散神仙舟楫诗二首七月一日出城舟中苦热凉飈唿不来流汗方𬒳体稀星乍明㓕暗水光弥弥香风过莲芡惊枕裂鲂鲤欠伸宿酒余起坐濯清泚火云势方壮未受月露洗身微欲安适坐待东方启舟中夜起微风萧萧吹菰蒲开门看雨月满湖舟人水鸟两同梦大鱼惊窜如奔狐夜深人物不相管我独形影相嬉娯暗潮生渚弔寒蚓落月挂柳看悬珠此生忽忽忧患里清境过眼能须臾鸡鸣钟动百鸟散船头击鼔还相唿桥梁诗三首顷年杨康功使髙丽还奏乞立海庙板桥仆嫌其地湫隘移书使迁之文登因古庙而新之杨竟不从不知定国何从见此书作诗称道不巳仆复不记其云何也次韵荅之退之仙人也游戯于斯文谈笑出伟竒鼔舞南海神顷年三韩使几爲鲛鳄吞归来筑祠宇要使百贾奔我欲迁其庙下数浮空羣移书竟不从信非磊落人公胡爲拳拳系此空中云作诗颂其美何异刻劒痕我今巳括囊象在六四坤两桥惠州之东江溪合流有桥多废坏以小舟渡罗浮道士邓守安始作浮桥以四十舟爲二十舫鐡琐石钉随水涨落榜曰东新桥州西如去登楼梯不知百年来几人陨沙泥岂知涛澜上安若堂与闺往来无晨夜醉病休扶携使君饮我言妙割无牛鸡不云二子劳叹我捐腰犀我亦寿使君一言听扶藜常当修未坏勿使后噬脐西新桥昔桥本千柱挂湖如断霓浮梁䧟积淖破板随奔溪笑看逺岸没坐觉孤城低聊因三农隙稍进百歩堤炎州无坚植潦水轻推挤千年谁在者鐡柱罗浮西独有石塩木白蚁不敢跻似开铜驼峯如凿鐡马蹏岌岌类鞭石山川非㑹稽嗟我乆阁笔不书𥿄尾鹥萧然无尺箠欲构飞空梯百天下一杙㭬此百尺泥探囊頼故侯寳钱出金闺父老喜云集箪壷无空携三日饮不散杀尽西村鸡似闻百岁前海近湖有犀那知陵谷变枯渎生茭藜后来忽忘今冬渉水过脐楼阁二十七首吉祥寺僧求阁名过眼荣枯电与风乆长那得似花红上人宴坐观空阁观色观空色即空六月二十七日望湖楼醉书五絶黒云飜墨未遮山白雨跳珠乱入船卷地风来忽吹散望湖楼下水如天放生鱼鼈逐人来无主荷花到处开水枕能令山俯仰风舡解与月徘徊乌菱白芡不论钱乱系靑菰裹緑盘忽忆甞新㑹灵观滞留江海得加飡献花游女木兰桡细雨斜风湿翠翘无限芳洲生杜若呉儿不识楚词招未成小隐聊中隐可得长闲胜暂闲我本无家更安徃故郷无此好湖山宿望湖楼再和新月如佳人岀海𥘉弄色姢姢到湖上㶑㶑揺空碧夜凉人未寝山静闻响屐骚人故多感悲秋更憀慄君胡不相就朱墨纷黝赤我行得所嗜十日忘家宅但恨无友生诗病莫诃诘君来试吟味定作鹤头侧改罢心愈疑蒲𥿄蛟蛇黒望海楼晚景五絶海上涛头一线来楼前指顾雪成堆从今潮上君须上更看银山二十回横风吹雨入楼斜壮观应须好句夸雨过潮平江海碧电光时掣紫金虵青山断处塔层层隔岸人家唤欲譍江上秋风晚来急爲传钟鼔到西兴楼下谁家烧夜香玉笙哀怨弄𥘉凉临风有客吟秋扇拜月无人见晚粧沙河灯火照山红歌鼔喧喧语笑中爲问少年心在否角巾欹侧鬓如蓬李公择求黄鹤楼诗因记旧所闻于冯当丗者黄鹤楼前月满川抱関老卒饥不眠夜闻三人笑语言羽衣着屐响空山非鬼非人意其僊石扉三扣声清圎洞中铿鈜落门関缥缈入石如飞烟鸡鸣月落风驭还迎拜稽首愿执鞭汝非其人骨腥膻黄金乞得重莫肩持归包裹弊席氊夜穿茆屋光射天里闾来观巳变迁似石非石鈆非鈆或取而有衆忿喧讼归有司今几年无功暴得喜欲颠神人戏汝真可怜愿君爲考然不然此语可信冯公传南寺千佛阁古邑居民半海涛师来搆筑便能髙千金用尽身无事坐看香烟遶白毫法惠寺横翠阁朝见呉山横暮见呉山从呉山故多态转侧爲君容幽人起朱阁空洞更无物惟有千歩冈东西作帘额春来故国归无期人言悲秋春更悲巳泛平湖思濯锦更看横翠忆峨眉雕栏能得楚时好不独慿栏人易老百年兴废更堪哀悬知草莽化池台游人寻我旧游处但觅呉山横处来单同年求徳兴俞氏聚逺楼诗三首云山烟水苦难亲野草幽花各自春頼有髙楼能聚逺一时収拾与闲人无限青山散不収云奔浪卷入帘钩直将眼力爲疆界何啻人间万户侯闻说楼居似地僊不知门外有尘寰幽人隐几寂无语心在飞鸿㓕没间九日黄楼作去年重阳不可说南城夜半千沤发水穿城下作雷鸣泥满城头飞雨滑黄花白酒无人问日暮归来洗靴韈岂知还复有今年把盏对花容一呷莫嫌酒薄红粉陋终胜泥中千柄黄楼新成壁未干青荷巳落霜𥘉杀朝来白雾细如雨南山不见千寻刹楼前便作海茫茫楼下空闻橹鸦轧薄寒中人老可畏热酒浇肠气先压㷑销日出见渔村逺水鳞鳞山齾齾诗人勐士杂龙虎楚舞呉歌乱鹅鸭一杯相属君勿辞此境何殊泛清霅乗舟过贾収水阁収不在见其子三首爱酒陶元亮能诗张志和青山来水槛白雨满渔蓑涙垢添丁面贫低举案蛾不知何所乐竟夕独酣歌袅袅风蒲乱猗猗水荇长小舟浮鸭緑大杓㵼鹅黄得意诗酒社终身鱼稻郷乐哉无一事何处不清凉曵杖青苔岸系船枯栁根德公方上冡季路独留言巳占蒲鱼港更开松菊园从兹来往数儿女自譍门蔡景繁官舎小阁使君不独东南美典刑长记先君子戯嘲王叟短辕车肯爲徐郎书𥿄尾三年弭节江湖上千首放怀风月里手开东阁坐虚明目净东溪照清泚素琴浊酒容一榻落霞孤骛供千里大舫何时系门栁小诗屡欲书牎𥿄文昌新构满鹓鸾都邑正喧収𣏌梓相逢一醉岂有命南来寂寞君归矣寓居合江楼海山葱昽气佳哉二江合处朱楼开蓬莱方丈应不逺肯爲苏子浮江来江风𥘉凉睡正美楼上啼鸦唿我起我今身丗两相违西流白日东流水楼中老人日清新天上岂有痴仙人三山咫尺不归去一杯付与罗浮春和黄秀才鉴空阁明月本自明无心孰爲境挂空如水鑑冩此山河影我观大瀛海巨浸与天永九州居其间无异虵盘镜空水两无质相照但耿耿妄云桂兎蟇俗说皆可屏我游鉴空阁缺月正凄冷黄子寒无衣对月句愈警借君方诸泪一沐管城颕谁言小丛林清絶冠五岭予𥘉谪岭南过田氏水阁东南一峯丰下锐上俚人谓鸡笼山予更名独秀峯今复过之戏留一絶倚天巉絶玉浮屠肯与彭郎作小姑独秀江南知有意要今人别四方壷犍爲王氏书楼树林幽翠满山谷楼观突兀起江濵云是昔人藏书处磊落万卷今生尘江边日出红雾散绮䆫画阁青氛氲山猨悲啸谷泉响野鸟嘐戞巖花春借苍根漱潺潺唐人唯竒章好石古莫攀尽令属牛氏刻凿纷班班嗟此本何常聚散实循环人失亦人得要不出区寰君看刘李末不能保河関况此百株石鸿毛于太山但当对石饮万事付等闲和刘长安题薛周逸老亭周善饮未七十致仕近闻薛公子早退惊常流买园招野鹤凿井动潜虬自言酒中趣一斗胜凉州翻然拂衣去亲爱挽不留隐居亦何乐素志庶可求所亡嗟无几所得不啻酬青春爲君好白日爲君悠山鸟奏琴筑野花弄闲幽虽辞功与名其乐实素侯至今清夜梦尚惊冠压头谁能载美酒往以大白浮之子虽不识因公可与游自仙游回至黒水见居民姚氏山亭髙絶可爱复憇其上山鵶晓辞谷似报游人起出门犹屡顾惨若去吾里道途险且迂继此复能几溪边有危归驾聊复尼爱此山中人缥缈如仙子平生慕独往官爵同一屣胡爲此溪边眷眷若有竢国恩乆未报念此慙且泚临风浩悲咤万丗同一轨何年谢簮绂丹砂留迅晷南溪有㑹景亭处衆亭之间无所见甚不称其名予欲迁之少西临断岸西向可以逺望而力未暇特爲制名曰招隠仍爲诗以告来者庶几迁之飞檐临古道髙榜劝游人未即令公隐聊须濯路尘茆茨分聚落烟火傍城闉林缺湖光漏牎明野意新居民惟白帽过客谩朱轮山好留归屐风回落醉巾他年谁改筑旧制不须因再到吾虽老犹堪作坐賔凌虚台才髙多感激道直无往还不如此台上举酒邀青山青山虽云逺似亦识公颜崩腾赴幽赏披豁露天悭落日衘翠壁暮云点烟鬟浩歌清兴发放意末礼删是时歳云暮微雪洒袍班吏退迹如扫賔来勇跻攀台前飞鴈过台上雕弓弯聮翩向空坠一笑惊尘寰孙莘老求墨妙亭诗兰亭蠒𥿄入昭陵丗间遗迹犹龙腾颜公变法岀新意细筋入骨如秋鹰徐家父子亦秀絶字外岀力中藏稜峄山传刻典刑在千载笔法留阳冰杜陵评书贵痩硬此论未公吾不慿短长肥瘦各有态玉环飞燕谁敢春风欲动北风微归鴈亭边送鴈归蜀客南游家最逺呉山寒尽雪先晞扁舟去后花絮乱五马来时賔从非惟有道人应不忘抱琴无语立斜晖于潜令刁同年野翁亭山翁不出山溪翁长在溪不如野翁来徃溪山间上友麋鹿下凫鹥问翁何所乐三年不去烦推挤翁言此间亦有乐非丝非竹非蛾眉山人醉后鐡冠落溪女笑时银栉低我来观政问风謡皆云吠犬足生氂但恐此翁一旦舍此去长使山人索寞溪女啼僧清顺新作垂云亭江山虽有余亭榭着难稳登临不得要万象各偃蹇惜哉垂云轩此地得何晚天功争向皆诗眼巧増损路穷朱栏出山破石壁很海门浸坤轴湖尾抱云巘葱葱城郭丽淡淡烟村逺纷纷乌鹊去一一渔樵返雄观快新获微景収昔遁道人眞古人啸咏慕嵆阮空斋卧蒲褐芒屦每自捆天怜诗人穷乞与供诗本我诗乆不作荒澁旋锄垦从君覔佳句咀嚼废朝饭东阳水乐亭君不学白公引泾东注渭五斗黄泥一钟水又不学哥舒横行西海头归来羯鼔打凉州但向空山石壁下爱此有声无用之清流流泉无絃石无窍彊名水乐人人笑惯见山僧巳厌听多情海月空留照洞庭不复来轩辕至今鱼龙舞钧天闻道磬㐮东入海遗声恐在山海间锵然涧谷含宫徴节奏未成君独喜不须冩入薫风絃纵有此声无此耳李行中醉眠亭三首巳向闲中作地仙更于酒里得天全从教丗路风波恶贺监偏工水底眠君且归休我欲眠人言此语出天然醉中对客眠何害须信陶潜未苦贤孝先风味也堪怜肯爲周公昼日眠枕麴先生犹笑汝枉将空腹贮遗编次韵陈海州乗槎亭人事无涯生有涯逝将归钓汉江槎乗桴我欲从安石遁丗谁能识子嗟日上红波浮翠巘潮来白浪卷青沙清谈美景双竒絶不觉归鞍带月华登常山絶顶广丽亭西望穆陵关东望琅邪台南望九僊山北望空飞埃相将呌虞舜遂欲归蓬莱嗟我二三子狂饮亦荒哉红裙欲仙去长笛有余哀清歌入云霄妙舞纎腰回自从有此山白石封苍苔何甞有此乐将去复徘徊人生如朝露白髪日夜催弃置当何言万刼终飞灰种德亭处士王复家于钱塘爲人多技能而医尤精期于活人而巳不志于利筑室候潮门外治园囿作亭榭以与贤士大夫游惟恐不及然终无所求人徒知其接花蓺果之勤而不知其所种者德也乃以名其亭而作诗以遗之小圃傍城郭闭门芝术香名随市人隐徳与佳木长元化善养性仓公多禁方所活不可数相逢旋相忘但喜賔客来置酒花满堂我欲东南去再观双桧苍山茶想出屋湖橘应过墻木老德亦熟吾言岂荒唐城南县尉水亭得长字两尉郁相望东南百歩埸挿旗蒲柳市伐鼔水云郷巳作观鱼槛仍开射鸭堂全家依画舫极目乱红粧㶑㶑波头细踈踈雨脚长我来闲濯足溪涨欲浮牀泽国山围里孤城水影旁欲知归路处苇外记风樯迁居临皐亭我生天地间一蚁寄大磨区区欲右行不救风轮左虽云走仁义未免迟寒饿劒米有危炊鍼氊无穏坐岂无佳山水借眼风雨过归田不待老勇决凡几箇幸兹废弃余疲马解鞍䭾全家占江驿絶境天爲破饥贫相乗徐未见可弔贺淡然无忧乐苦语不成些徐大正闲轩冰𧖟不知寒火䑕不知暑知闲见闲地巳觉非闲侣君看东坡翁懒散谁比数形骸墯醉梦生事委尘土早眠不见灯晚食或欹午卧看氊取盗坐视麦漂雨语希舌颊强行少腰脚偻五年黄州城不踏黄州鼔人言我闲客置此闲处所问闲作何味如眼不自睹颇讶徐孝廉得闲能几许介子愿奉使翁归备文武应縁不耐闲名字挂庭宇我诗爲闲作更得不闲语君如汗血驹转眄略燕楚莫嫌銮辂重终胜盐车苦泗州南山监仓萧渊东轩二首偶随樵父採都梁竹屋松扉试乞浆但见东轩堪隐几不知公子是监仓溪中乱石墻垣古山下寒𬞞匕箸香我是江南旧游客挂冠知有老萧郎北望飞尘若昼霾洗心聊复记东斋玲禽声好犹思越野橘香清未过淮有信微泉来逺岭无心明月转空堦一官仓庾真堪老坐看松根络断崖刘乙新作射亭兰玉当年刺史家双鞬驰射笑穿花而今白首闲騘马只有清樽照画蛇寂寂小轩蛛网遍隂隂垂柳鴈行斜手柔弓燥春风后置酒看君中㦸牙留题兰臯亭雪后东风未肯和扣门迁客夜经过不知旧竹生新笋但见清伊换浊河无复往来乗下泽聊同笑语说东坡明年我亦开三径寂寂兼无雀可罗南部妙峯亭千寻挂云阙十顷含风湾开门弄清泚照见双铜镮池台半禾黍桃李余榛管无人肯回首日暮车斑斑史君非丗人心与古佛闲时邀声利客来洗尘埃颜新亭在东阜飞宇临通阛古甃磨翠壁霜林散烟鬟孤云抱商丘芳草连杏山俯仰尽法界逍遥寄人寰亭亭妙髙峯了了蓬艾间五老压彭蠡三峯照潼关均爲拳石小配此一掬悭烦公爲摽指免使勤跻攀寿星院寒碧轩清风肃肃揺䆫扉牎前脩竹一尺围纷纷苍雪落夏簟冉冉緑雾沾人衣日髙山蝉抱叶响人静翠羽穿林飞道人絶粒对寒碧爲问鹤骨何縁肥西湖寿星院此君轩卧听谡谡碎龙鳞俯看苍苍立玉身一舸鸱夷江海去尚余君子六千人次韵林子中蒜山亭见寄竒逸多闻老敬通何人慷慨解怜翁十年簿领催衰白一笑江山发醉红闻道赋诗临北固未应举扇向西风叩头莫唤无家客归扫岷峨一畒宫再和并荅杨次公毗卢海上妙髙峯二老遥知说此翁聊复舣舟寻紫翠不妨持节散陈红髙怀却有云门兴好句真传雪窦风唱我三人无谱曲冯夷亦合舞幽宫次韵刘景文登介亭泽国梅雨余衰年困蒸溽髙堂磨新塼颇觉利腰足松根百尺井两绠飞净渌流觞聚儿童一笑爲捧腹清风信可驭刚气在巖麓始知共此丗物外无三伏长歌入云去不待管絃逐西湖真西子烟树点眉目涛江少醖借髙浪飜雪屋俛仰抚四海百丗飞鸟速逺追钱氏余近弔祖侯躅吾生如寄耳寸晷轻寸玉谁似刘将军逸韵谢边幅千言一挥手五车不再读春巖彩鸡舞月崃哀猿哭朝先啼鴂起暮与寒螀续我老废吟哦頼君时击触从今事逺览发轫此幽谷清游得三昧至乐谢五欲莫作狂道士气压刘师服袁公济和刘景文登介亭诗复次韵荅之昬昬堕醉梦柰此六月溽君诗如清风吹我朝睡足登临得佳句江白照湖渌䄂手独不言黙藁巳在腹是时风雨过蔼蔼云归麓踈星带微月金火争见伏惜哉此清景变灭不可逐归来读君诗耿耿犹在目却思少年日声价争埸屋文如翻水成赋作义手速秋风起鸿鹄我亦继华躅那知君蹭蹬独泣荆山玉相见南新道青衫垂破幅早知事大缪恨不十年读莫嫌冯唐老终胜贾谊哭今年复爲僚旧好许重续升沉何足道等是蛮与触共爲湖山主出入穷涧谷衆驰君不争人弃我所欲何时神武门相约挂冠服阅丗亭诗赠任仲微任公镇西南甞赠绕朝䇿当时若尽用善阵无赫赫凄凉十年后邪正乆巳白却留封德彛天意渺难测象贤真骥种号诉甘百适岂云报仇雠祸福指络脉髙才食旧德但恐里门窄伤心千骑归赠印黄壌隔惟有亭前桧阅丗不改色千年与井在记此王粲宅浴日亭劒气峥嵘夜挿天瑞光明灭到黄湾坐看旸谷浮金晕遥想钱塘涌雪山巳觉沧凉苏病骨更烦沆瀣洗衰颜忽惊鸟动行人起飞上千峯紫翠间次韵子由三首东亭僊山佛国本同归丗路玄関两背驰到处不妨闲卜筑流年自可数期頥遥知小槛临门里市定有新松长棘茨谁道茆檐劣容膝海天风雨看纷披东楼白发苍颜自照盆董生端合是前身独栖髙阁多辞客爲着新书未絶麟小醉易醒风力软安眠无梦雨声新长歌自誷真堪笑底处人间是所欣椰子冠天教日饮欲全丝美酒生林不待仪自漉踈巾邀客醉更将空殻付冠师规模简古人争看簮导轻安发不知更着短檐髙屋帽东坡何事不违时望夫台山头孤石逺亭亭江转船回石似屏可怜千古长如昨船去船来自不停浩浩长江赴沧海纷纷过客似浮萍谁能坐待山月出照见寒影髙伶俜阮籍啸台阮生古狂逹遯丗黙无言犹余匈中气长啸独轩轩髙情遗万物不与丗俗论登临偶自冩激越荡干坤醒爲啸所发饮爲醉所昏谁能与之较乱丗足自存怀口令陈德任新作占山亭二絶尚父提封海岱间南征唯到穆陵関谁知海上诗狂客占得胶西一半山我是胶西旧使君此山仍合与君分故应窃比山中相时作新诗寄白云寄傲轩先生英妙年一扫千兎秃仕进固有余不肯践埸屋通阛何所傲傲名非傲俗定知轩冕中享荣不偿辱岂无自安计得失犹转毂先生独扬扬忧患莫能渎得如虎挟乙失若龟藏六茅檐聊寄寓俛仰亦自足东坡无边春方寸尽藏蓄醉哦傍若无独侑一樽緑牀头车马道残月挂踈木朝客纷扰时先生睡方熟常州太平寺法华院薝卜亭醉题六花薝卜林间佛九节菖蒲石上僊何似东坡鐡柱杖一时惊散野狐禅望湖亭八月渡长湖萧条景物踈西风片帆急暮霭一山孤许国心犹在匡时术巳虚岷峨家万里投老得归无次韵半山亭登岭势巍巍莲峯大半齐凭栏红日早回首白云低松柏月中老猿猴物外啼禅师吟絶后千古指人迷和庐山芝上人竹轩洞外复空中千千万万同劳师向竹颂清是阿谁风观台三界无所住一台聊自寕尘劳付白骨寂照起黄庭残磬风中溺孤灯雪后青须防戏童子投砾犯清冷増刋校正王状元集註分类东坡先生诗卷之九增刊校正王状元集注分类东坡先生诗集註分类东坡先生诗卷第十増刋校正王状元集註分类东坡先生诗卷之十园林诗五十七首和子由记园中草木十一首煌煌帝王都赫赫走群彦嗟汝独何爲闭门观物变微物岂足观汝独观不倦牵牛与葵蓼採摘入诗卷吾闻东山傅置酒携嬿婉冨贵未能忘声色聊自遣汝今又不然时节㸔瓜蔓天工巧有几肯尽爲汝耗君看藜与藿生意常草草萱草虽微花孤秀能自㧞亭亭乱叶中一一芳心挿牵牛独何畏诘曲自牙蘖走寻荆与榛如有宿昔约南斋读书处乱翠晓如泼偏工贮秋雨岁岁坏篱落芦笋初似竹稍开叶如蒲方春节抱甲渐老根生须不爱当夏緑爱此及秋枯黄叶倒风雨白花揺江湖江湖不可到移植苦勤劬安得双野鸭飞来成画图行乐惜芳晨秋风常苦早谁知念离别喜见秋瓜老秋瓜感霜霰茎叶飒巳藁宦游归无时身若马系皁悲呜念千里耿耿志空抱多忧竟何爲使汝玄髪缟官舎有丛竹结根问囚㕔下爲人所径土密不容钉慇懃戒吏卒挿棘䕶中庭遶砌忽坟裂走鞭痩竛竮我常携枕簟来此䕃寒青日暮不能去卧听䆫风冷芎䓖生蜀道白芷来江南漂流到関辅犹不失芳甘濯濯翠茎满愔愔清露涵及其未花实可以资筐篮秋节忽巳老苦寒非所堪斸根取其实对此微物慙自我来关辅南山得再游山中亦何有草木媚深幽菖蒲人不识生此乱石沟山髙雪霜苦苗叶不得抽下有千歳根蹙缩如蟠蚪长爲鬼神守德薄安敢偷我归自南山山翠犹在目心随白云去梦遶山之麓汝从何方来笑齿粲如玉探怀出新诗秀语夺山緑觉来巳茫昧但记说秋菊有如採樵子入洞听琴筑归来写遗声犹胜人间曲野菊生秋涧芳心空自知无人惊歳晚唯有暗蛩悲花开涧水上花落涧水湄菊衰蛩亦蛰与汝岁相期楚客方多感秋风咏江蓠落英不满掬何以慰朝饥新城陈氏园次晁神之韵荒凉废圃秋寂歴幽花晚山城巳穷僻况与城相逺我来亦何事徙倚望云巘不见苦吟人清樽爲谁满和文与可洋州园池三十首湖桥朱栏画柱照湖明白葛乌纱曵履行桥下龟鱼晚无数识君拄杖过桥声横湖贪看翠盖拥红粧不觉湖边一夜霜卷却天机云锦叚从教疋练冩秋光书轩雨昏石砚寒云色风动牙籖乱叶声庭下巳生书带草使君疑是郑康成冰池不嫌冰雪遶池看谁似诗人巧耐寒记取羲之洗砚处碧瑠璃下黒蛟蟠竹坞晚节先生道转孤岁寒唯有竹相娯麄才杜牧真堪笑唤作军中十万夫荻浦雨折霜干不柰秋白花黄叶使人愁月明小艇湖边宿便是江南鹦鹉洲蓼屿秋归南浦蟪蛄鸣霜落横湖沙水清卧雨幽花无限思抱丛寒蝶不胜情望云楼隂晴朝暮几回新巳向虚空付此身出本无心归亦好白云还似望云人天汉台汉水东流旧见经银潢左界上通灵此台试向天文覔阁道中间第几星待月台月与髙人本有期挂檐低户映蛾眉只从昨夜十分满渐觉冰轮出海迟二乐榭此间真趣岂容谈二乐并君巳是三仁智更烦诃妄见坐令鲁叟作瞿昙灙泉亭闻道池亭胜两川应须烂醉荅云烟劝君多㨂长腰米消破亭中万斛泉吏隐亭纵横忧患满人间颇怪先生日日闲昨夜清风眠北牖朝来爽气在西山霜筠亭解箨新篁不自持婵姢巳有岁寒姿要看凛凛霜前意须待秋风粉落时无言亭慇勤稽首维摩诘敢问如何是法门弹指未终千偈了向人还道本无言露香亭且老绣屏锦帐咽笙簧过溪亭身轻歩稳去忘归四柱亭前野彴微忽悟过溪还一笑水禽惊落翠毛衣禊亭曲池流水细鳞鳞髙㑹传觞似洛濵红粉翠蛾应不要画船来往胜于人菡蓞亭日日移牀趂下风清香不尽思何穷若爲化作龟千歳巢向田田乱叶中荼䕷洞长忆故山寒食夜野荼䕷发暗香来分无素手簮罗䯻且折霜𬎼浸玉醅篔筜谷汉川脩竹贱如蓬斤斧何曽赦箨龙料得清贫馋太守渭濵千畒在胷中寒芦港溶溶晴港漾春晖芦笋生时柳絮飞还有江南风物否桃花流水鮆鱼肥野人庐少年辛苦事犁锄刚厌青山遶故居老觉华堂无意味却须时到野人庐此君亭寄语庵前抱节君与君到处合相亲冩真虽是文夫子我亦真堂作记人金橙径金橙纵复里人知不见鲈鱼价自低须是松江烟雨里小船烧薤擣香虀南园不种夭挑与緑杨使君应欲作农桑春畴雨过罗纨腻夏壠风来饼饵香北园汉水巴山乐有余一麾从此首归涂北园草木慿君问许我他年作主无和孔宻州五絶见邸家园留题大斾传闻载酒过小诗未忍看塼磨阳关三曡君须祕除却胶西不解歌春歩西园见寄岁岁开园成故事年年行乐不辜春今年太守尤难继慈爱聦明惠利人东栏梨花梨花淡白柳深青柳絮飞时花满城惆怅东栏一株雪人生看得几清明和流杯石上草书小诗蜂腰鹤膝嘲希逸春蚓秋蛇病子云醉里自书醒自笑如今二絶更逢君堂后白牡丹城西千叶岂不好笑舞春风醉脸丹何似后堂氷玉㓗游蜂非意不相干司马君实独乐园青山在屋上流水在星下中有五畒园花竹秀而野花香袭杖屦竹色侵盏斝樽酒乐余春棊局消长夏洛阳古多士风俗犹尔雅先生卧不出冠盖倾洛社虽云与衆乐中有独乐者才全德不形所贵知我寡先生独何事四海望陶冶儿童诵君实走卒知司马持此欲安归造物不我舍名声逐吾辈此病天所赭抚掌笑先生年来效喑哑滕县时同年西园人皆种榆柳坐待十畒隂我独种松栢守此一寸心君看闾里间盛衰日骎骎种木不种德聚散如飞禽老时吾不识用意一何深知人得数士重义忘千金西园手所开珍木来千岑养此霜雪根迟彼鸾鳯吟池塘得流水龟鱼自浮沉幽桂日夜长白花乱青衿岂独蕃草木子孙巳成林拱把不知数㑹当出千寻樊侯种梓漆寿张冨华簮我作西园诗以爲里人箴寄题梅宣义园亭仙人子真后还隐呉市门不惜十年力治此五畒园𥘉期橘爲奴渐见桐有孙清池压丘虎异石来湖鼋敲门无贵贱遂性各琴尊我本放浪人家寄西南坤敝庐虽尚在小圃谁当樊羡君欲归去柰此未报恩爱子幸僚友乆要疑弟昆明年过君西饮我空缾盆三月二十日开园三首雪髯霜鬓语伧狞澹荡园林取次行要识将军不凡处从来秖啜小人羹西园牡钥夜沉沉尚有游人卧柳隂鹤睡觉时风露下落花飞絮满衣襟郁郁苍髯真道友丝丝红蕚是郷人何时翠竹江村路送我柴门月色新小圃五咏人参上党天下嵴辽东真并底玄泉倾海腴白露洒天醴灵苗此孕毓肩股或具体移根到罗浮越水灌清泚地殊风雨隔臭味终祖祢青桠缀紫萼圎实堕红米穷年生意足黄土手自启上药无炮炙龁啮尽根柢开心定魂魄忧恚何足洗糜身辅吾躯旣食首重启地黄地黄饲老马可使光鉴人吾闻乐天语喻马施之身我衰正伏枥垂耳气不振移栽附沃壌蕃茂争新春沉水得穉根重汤养陈薪投以东阿清和以北海醇崖蜜助甘冷山姜发芳辛融爲寒食饧嚥作瑞露珍丹田自宿火渇肺还生津愿饷内热子一洗胷中尘枸𣏌神药不自閟罗生满山泽日有牛羊忧岁有野火厄越俗不好事过眼等茨棘青荑春自长绛珠烂莫摘短篱护新植紫笋生卧节根茎与花实収拾无弃物大将玄吾鬓小则饷我客似闻朱明洞中有千岁质灵厖或夜吠可见不可索仙人傥许我借杖扶衰疾甘菊越山春始寒霜菊晚愈好朝来出细蘂稍觉芳岁老孤根䕃长松独秀无衆草晨光虽照耀秋雨半摧倒先生卧不出黄叶纷可扫无人送酒壷空腹嚼珠寳香风入牙颊楚些发天藻新荑蔚巳满宿根寒不藁扬扬弄芳蝶生死何足道颇讶昌黎公恨尔生不早薏苡伏波饭薏苡御瘴传神良能除五谿毒不救䜛言伤䜛言风雨过瘴疠乆亦亡两俱不足治但爱草木长草木各有冝珍产骈南荒绛嚢悬茘支雪粉剖桄榔不谓蓬荻姿中有药与粮舂爲芡珠圎炊作菰米香子美拾橡栗黄精诳空肠今吾独何者玉粒照座光果实诗九首送郑户曹赋席上果得榧子彼美玉山果粲爲金盘实瘴雾脱蛮溪清樽奉佳客客行何以赠一语当加璧祝君如此果德膏以自泽驱攘三彭仇巳我心腹疾愿君如此木傲霜雪斵爲君倚几滑净不容刮物微兴不浅此赠无轻掷食柑一双罗帕未分珍林下先甞愧逐臣露叶霜枝翦寒碧金盘玉指破芳辛清泉蔌蔌先流齿香露霏霏欲噀人坐客慇勤爲収子千奴一掬柰吾贫橄㰖纷纷青子落红盐正味森森苦且严待得微甘回齿颊巳输崖蜜十分甜次韵曽仲钖承议食蜜渍生茘支代北寒虀擣韭萍竒苞零落似晨星逢盐乆巳成枯腊得蜜犹疑是薄刑欲就左慈求拄杖便随李白跨沧溟攀条与立新名字儿女称唿恐不经再和曽仲钖茘支栁花着水万浮萍茘实周天两歳星本自玉肌非鹄浴至今丹殻似猩刑侍郎赋咏穷三崃妃子烟尘动四溟莫遣诗人说功过且随香草附骚经次韵刘焘抚句蜜渍茘支时新满座闻名字别乆何人记色香叶似杨梅蒸雾雨花如卢橘傲风霜毎怜莼菜下䜴肯与蒲萄压酒浆回首惊尘卷飞雪诗情真合与君甞四月十一日𥘉食茘支南村诸杨北村卢白华青叶冬不枯垂黄缀紫烟雨里特与茘子爲先驱海山仙人绛罗𥜗红纱中单白玉肤不须更待妃子笑风骨自是倾城姝不知天公有意无遣此尤物生海隅云山得伴松桧老霜雪自困楂梨麄先生洗醆酌桂醑冰盘荐此頳虬珠似开江鳐斫玉柱更洗河豚烹腹腴我生渉丗本爲口一官乆巳轻莼鲈人间何者非梦幻南来万里真良圗茘支叹十里一置飞尘灰五里一候兵火催㒹坑仆谷相枕借知是茘支龙眼来飞车跨山鹘横海风枝露叶如新採宫中美人一破颜惊尘溅血流千载永元茘支来交州天寳岁贡取之涪至今欲食林甫肉无人举觞酹伯游我愿天公怜赤子莫生尤物爲疮痏雨顺风调百谷登民不饥寒爲上瑞君不见武夷溪边粟粒芽前丁后蔡相笼加争新买宠各出意今年鬪品充官茶吾君所乏岂此物致养口体何陋邪洛阳相君忠孝家可怜亦进姚黄花食茘支二首惠州太守东堂祠故相陈文惠公堂下有公手植茘支一株郡人谓之将军树今岁大熟尝啖之余下逮吏卒其髙不可致者纵猿取之丞相祠堂下将军大树旁炎云骈火实瑞露酌天浆烂紫垂先熟髙红挂逺扬分甘徧铃下也到黒衣郎罗浮山下四时春卢橘杨梅次第新日啖茘支三百颗不妨长作岭南人廉州龙眼质味殊絶可敌茘支龙眼与茘支异出同父祖端如柑与橘未易相可否异哉西海濵琪树罗玄圃累累似桃李一一流膏乳坐疑星陨空又恐珠还浦图经未甞说玉食逺莫数独使皴皮生弄色映琱爼蛮荒非汝辱幸免妃子污荅晋卿传柑侍史传柑玉座傍人间草木尽天浆寄与维摩三十颗不知薝卜是余香燕饮上诗二十七首十二月十四日夜微雪明日早往南溪小酌至晚南溪得雪真无价走马来看及未消独自披榛寻履迹最先犯晓过朱桥谁怜破屋眠无处坐觉村饥语不嚣惟有暮鵶知客意惊飞千片落寒条陪欧阳公宴西湖谓公方壮须似雪谓公巳老光浮颊朅来湖上饮美酒醉后剧谈犹激烈湖边草木新着霜美蓉晚菊争煌煌挿花起舞爲公寿公言百岁如风狂赤松共游也不恶谁能忍饥啖僊药巳将寿夭付天公彼徒辛苦吾差乐城上乌栖暮霭生银缸画烛照湖明不辞歌诗劝公饮坐无桓伊能抚筝有以官法酒见饷者因用前韵求述古爲移厨饮湖上喜逢门外白衣人欲脍湖中赤玉鳞游舫巳粧呉榜稳舞衫𥘉试越罗新欲将渔钓追黄帽未要靴刀抹绛巾芳意十分强半在爲君先踏水边春饮湖上𥘉晴后雨二首水光㶑灔晴方好山色空蒙雨亦竒欲把西湖比西子淡粧浓抹揔相冝朝曦迎客灔重冈晚雨留人入醉郷此意自佳君不㑹一杯当属水仙王与临安令宗人同年剧饮我虽不解饮把盏欢意足试唿白发感秋人令唱黄鸡催晓曲与君登科如隔晨敝𫀆霜叶空残緑如今莫问老与少儿子森森如立竹黄鸡催晓不须愁老尽丗人非我独𥘉自径山归述古召饮介亭以病先起西风𥘉作十分凉喜见新橙透甲香迟暮赏心惊节物登临病眼怯秋光惯眠处士云庵里倦醉佳人锦瑟傍犹有梦廻清兴在卧闻归路乐声长明日重九亦以病不赴述古㑹再用前韵月入秋帷病枕凉霜飞夜簟故衾香可怜吹㡌狂司马空对亲舂老孟光不作雍容倾座上飜成肮脏倚门傍人间此㑹论今古细看茱茰感叹长次韵述古过周长官夜饮二更铙鼔动诸邻百首新诗间八珍巳遣乱蛙成两部更邀明月作三人云烟湖寺家家境灯火沙河夜夜春曷不劝公勤秉烛老来光景似奔轮述古以诗见责屡不赴㑹复次前韵我生孤癖本无邻老病年来益自珍肯对红裙辤白酒但愁新进笑陈人北山怨鹤休惊夜南畒巾车欲及春多谢清诗屡推毂豨膏那解转方轮和苏州太守王规父侍太夫人观灯之什余时以刘道原见访滞留京口不及赴此㑹二首不觉朱轓辗后尘争看绣幰锦缠轮洛濵侍从三人贵京兆平反一笑春但逐东山携妓女那知后阁走穷賔滞留不见荣华事空作𢋫诗第七人翻翻缇骑走香尘激激飞涛射火轮美酒留连三夜月丰年倾倒五州春安排诗律追彊对蹭蹬归期爲恶賔墯珥遗簮想无限华胥犹见梦回人金山寺与柳子玉饮大醉卧寳觉禅榻夜分方醒书其壁恶酒如恶人相攻剧刀箭頽然一榻上胜之以不战诗翁气雄拔禅者语清软我醉都不知但觉红緑眩醒时江月墯摵摵风响变惟有一龛灯二豪俱不见苏州闾丘江君二家雨中饮酒二首小圃隂隂遍洒尘方塘㶑㶑欲生纹巳烦仙𬒮来行雨莫遣歌声便驻云肯对绮罗辤白酒试将文字恼红裙今宵记取醒时节点滳空堦独自闻五纪归来鬓未霜十眉环列坐生光唤船渡口迎秋女驻马桥边问泰娘曽把四絃娯白传敢将百草闘呉王从今却笑风流守画㦸空凝宴寝香闻乔太博换左藏知钦州以诗招饮今年果起故将军幽梦清诗信有神马革裹尸真细事虎头食肉更何人阵云冷压黄茆瘴羽扇斜挥白葛巾痛饮从今有几日西轩月色夜来新与梁左藏㑹饮传国博家将军破贼自草檄论诗说劒俱第一彭城老守本虚名识字劣能欺项籍风流别驾贵公子欲把笙歌暖锋镝红斾朝开勐士譟翠帷暮卷佳人出东堂醉卧唿不起啼鸟落花春寂寂试教长笛傍耳根一声吹裂堦前石约公择饮是日大风先生生长匡庐山山中读书三十年旧闻饮水师颜渊不知治剧乃所便偷儿夜探赤白丸奋髯忽逢朱子元半年群盗诛七百谁信家书藏九千春风无事秋月闲红粧执乐豪且妍紫衫玉带两部全琵琶一抹四十絃客来留饮不计钱齐人爱公如子产儿啼卧路唿不还我慙山郡空留连牙兵部吏笑我寒邀公饮酒公无难约束官奴买花钿薫衣理鬓夜不眠晓来颠风尘暗天我思其由岂坐悭作诗愧谢君笑懽归来瑟缩愈不安要当啖公八百里豪气一洗儒生酸座上赋戴花得天字清明𥘉过酒阑珊折得竒葩晚更妍春色岂关吾辈事老狂聊作座中先醉吟不耐欹纱帽起舞从教落酒舩结习渐消留不住却须还与散花天夜饮次韵毕推官簿书丛里过春风酒圣时时且复中红烛照庭嘶騕褭黄鸡催晓唱玲珑老来渐减金钗兴醉后空惊玉筯工月未上时应早散免教壑谷问吾公闻李公择饮传国博家大醉二首儿童拍手閙黄昏应笑山公醉习园纵使先生能一石主人未肯独留髠不肯惺惺骑马回玉山知爲玉人頽紫云有语君知否莫唤分司御史来月夜与客饮酒杏花下杏花飞帘散余春明月入戸寻幽人褰衣歩月踏花影烱如流水涵青苹花间置酒清香发争挽长条落香雪山城薄酒不堪饮劝君且吸杯中月洞箫声断月明中惟忧月落酒杯空明朝卷地春风恶但见緑叶栖残红陈州与文郎逸民饮别携手河堤上作此诗白酒无声滑㵼油醉行堤上散吾愁春风料峭羊角转河水眇緜瓜蔓流君巳思归梦巴崃我能未到说黄州此生聚散何穷巳未忍悲歌学楚囚与潘三失解后饮酒千金弊帚人谁买半额蛾眉丗所妍顾我自爲都眊矂怜君欲闘小婵姢青云岂易量它日黄菊犹应似去年醉里未知谁得䘮满江风月不论钱二月三日点灯㑹客江上东风浪接天苦寒无頼破春妍试开云梦羔儿酒快㵼钱塘药玉船𧖟市光隂非故国马行灯火记当年冷烟湿雪梅花在留得新春作上元与欧育等六人饮酒忽惊春色二分空且看樽前半丈红苦战知君便白羽倦游怜我忆黄封年来齿发老未老此去江淮东复东记取六人相㑹处引杯看劒坐生风增刋校正王状元集註分类东坡先生诗卷之十增刊校正王状元集注分类东坡先生诗集註分类东坡先生诗卷第十一增刋校正王状元集註分类东坡先生诗卷十一燕饮下诗十七首次韵王定国谢韩子华过饮楚有孙叔敖长城隐千里哀哉练裙子负薪蹑破屣岂无故交亲逝去如覆水不如老优孟谈笑託谐美丗家不可恃如倚折足几祥符有贤相手握天下砥懿敏亦名公三贵德爵齿盖棺今几日公子谁料理谁要卿料理欲说且止止宅相开府公乆爲苍生起如何垂老别冰盘餽苍耳亲嫌妨鹗荐相对发微泚新诗如弹丸脱手不移晷我亦老賔客苦语落纨绮莫辞三上章有道贫贱耻次韵韩康公置酒见留庭下黄花一醉同重来雪巘巳穹窿不应屡费讥安石但使无多酌次公钟乳金钗人似玉鵾絃鐡拨坐生风少卿尚有车茵在颇觉寛容胜弱翁次韵王定国㑹饮清虚堂何逊杨州又几年官梅诗兴故依然何人可复间季孟与子不妨中圣贤卜筑君方淮上郡归心我巳劒南川此身正似蚕将老更尽春光一再眠与莫同年雨中饮湖上到处相逢是偶然梦中相对各华颠还来一醉西湖雨不见跳珠十五年次韵詹适宣德小饮巽亭君方梦谪仙我亦弔文园江上同三黜天涯又一樽涛雷殷白昼梅雪耿归去多情雨应随御史轩次韵刘景文西湖席上二老长身屹两峯常撞大吕应黄钟将辞邺下刘公干却见云间陆七龙白发怜君略相似青山许我定相从吾今官巳六百石慙愧当年邴曼容次韵赵景贶督两欧阳诗破陈酒戒商也哀未散歳月忽巳秋祥琴虽未调余悲不敢留矧此乃韵语未入金石流羲之生五子緫角出银钩吾家有二许下笔两不休君言不能诗此语人信不千钟斯爲尧百榼斯爲丘陋矣陶士衡当以太白浮酒中那有失醉则不惊鸥明当罚二子巳洗两玉舟叔弼云履常不饮故不作诗劝履常饮我本畏酒人临觞未甞诉平生坐诗穷得句忍不吐吐酒茹好诗肝胃生滓污用此较得䘮天岂不足付吾侪非二物歳月谁与度悄焉得长愁爲计巳大误二欧非无诗恨子不饮故强爲釂一酌将非作愁具成言如皎日援笔当自赋它年五君咏山王一时数十月十四日以病在告独酌翠柏不知秋空庭失揺落幽人得佳䕃露坐方独酌月华稍澄穆露气尤清薄小儿亦何知相语翁正乐铜鑪烧柏子石鼎煑山药一杯赏月露万象纷酬酢此生独何幸风䌫欣𥘉泊誓逃颜跖网行赴乔松约莫嫌风有待谩欲戯寥廓泠然心境空彷彿来笙鹤独酌试药玉滑盏有怀诸君子明日望夜月庭佳景不可失作诗招之镕鈆煑白石作玉真自欺琢削爲酒杯规模定州瓷荷心虽浅狭镜面良渺弥持此寿佳客到手不容辞曹侯天下平定国岂其师一饮至数石温克颇似之风流越王孙诗酒屡出竒喜我有此客玉杯不徒施请君诘欧阳问疾来何迟唿儿扫月榭扶病及良时竹间亭小酌怀欧阳叔弼季黙呈赵景贶陈履常歳暮自急景我闲方缓觞醉余西湖晚歩转北渚长地坐略少长意行无涧冈乆知荠麦青稍见榆柳黄盎盎春欲动㶑㶑夜未央水天鸥鹭静月露松桧香抚景方婉娩怀人重凄凉岂无一老兵坐念两欧阳我意正麋鹿君材亦珪璋此㑹恐难乆此欢不可忘次韵致政张朝奉仍招晚食扫白非黄精轻身岂胡麻怪君仁而寿未觉生有涯曽经丹化米亲授枣如瓜云蒸作雾楷火灭噀雨巴自此养鈆鼎无穷走河车至今许玉斧犹事萼緑华我本三生人畴昔一念差前身或草圣习气余惊虵儒臞谢赤松佛缚慙丹霞时时一篇出扰扰四座譁清诗得可惊信美词多夸回车入官府治具随贫家萍虀与豆粥亦可成咄嗟次韵钱穆父㑹饮弹冠恨不早挂冠常苦迟盛服毎假寐角阙时伏思东门未祖道西山公拄頥逝将江海去安此麋鹿姿要当谋三径何暇择一枝与君几合散得酒忘醇醨君谈似落屑我饮如弈碁居官不任事造物真见私主人独贤劳金谷方流驰行人亦束结杖杜乃归期公卿虽少安河流正东酾我得㑹稽去方囬良不痴立春日小集戏李端叔白发巳十载青春无一堪不惊新岁换聊与故人谈牛健民声喜鸦娇雪意酣霏微不到地和暖要宜蚕岁月斜川似风流曲水慙行吟老燕代坐睡梦江潭丞掾颇哀援歌唿谁怕参衰怀乆灰藁习气尚馋贪白啖本河朔红消真劒南辛盘得青韮腊酒是黄柑归卧残灯帐醒闻叶打庵须烦李居士重说后三三用过韵冬至与诸生饮小酒生黎法干糟瓦盎中芳辛知有毒滴沥取无穷冻醴寒𥘉泫春醅暖更饛华夷两樽合醉笑一欢同里闬峩山比田园震泽东归期那敢说安讯不曽通鹤发惊全白犀围尚半红愁颜解符老寿耳闘呉翁得谷鹅𥘉饱亡猫䑕益丰黄姜収土芋苍耳斫霜丛儿痩縁储药奴肥爲种菘频频非窃食数数尚乗风河伯方夸若灵娲自舞冯归途䧟泥淖炬火燎茆蓬膝上王文度家传张长公和诗仍醉墨戏海乱群鸿小饮公谨舟中青泥赤日午相烘走扣船䆫栁影中辍我东坡无限睡当君南浦不赀风坐看邸报谈适叟闲说滁山忆醉翁此去澄江三万顷只应明月照还空与闲山居士小饮一盃连坐两髯棊数片深红入座飞十分㶑灔君休诉且看桃花好面皮试选诗八首监试呈诸试官我本山中人寒苦盗寸廪文词虽少作勉强非天禀旣得旋废忘懒惰今十稔麻衣如再着墨水真可饮毎闻科诏下白汗如流沈此邦东南㑹多士敢题品刍荛尽兰荪香不数葵荏贫家见珠贝眩晃自难审缅怀嘉祐𥘉文格变巳甚千金碎全璧百衲収寸锦调和椒桂酽咀嚼沙砾碜广眉成半额学歩归踔踸维时老宗伯气压羣儿凛蛟龙不丗出鱼鲔𥘉惊淰至音乆乃信知味犹食椹至今天下士微管几左袵谓当千载后石室祠髙朕尔来又一变此学𥘉谁谂权衡破旧法刍豢笑凡餁髙言追衞乐篆刻鄙曹沈先生周孔岀第子渊骞寝却顾老钝顽朴谢䥴锓诸君况才杰容我懒且噤聊欲废书眠秋涛舂午枕试院煎茶蟹眼巳过鱼眼生飕飕欲作松风鸣蒙茸出磨细珠落眩转遶瓯飞雪轻银缾泻汤夸第二未识古人煎水意君不见昔时李生好客手自煎贵从活火发新泉又不见今时潞公煎茶学西蜀定州花瓷琢红玉我今贫病常苦饥分无玉盌捧蛾眉且学公家作茗饮塼炉石铫行相随不用撑肠拄腹文字五千卷但愿一瓯常及睡足日高时催试官考较戯作八月十五夜月色随处好不择茅檐与市楼况我官居似蓬岛鳯咮堂前野橘香劒潭桥畔秋荷老八月十八潮壮观天下无鵾鹏水击三千里组练长驱十万夫红旗青盖互明灭黒沙白浪相吞屠人生㑹合古难必此景此行那两得愿君闻此添蜡烛门外白袍如鹄立八月十七复登望海楼自和前篇是日牓出与试官五人复留五首楼上烟云怪不来楼前飞𥿄落成堆非关文字须重㸔却𬒳江山未放回眼昏烛暗细行斜考阅精彊外巳夸明日失杯君莫怪早知安足不成蛇乱山遮晓拥千层睡美𥘉凉撼不譍昨夜酒行君屡叹定知归梦到呉兴天台桂子爲谁香倦听空堦夜点凉頼有明朝看潮在万人空巷鬪新粧秋花不见眼花红身在孤舟兀兀中细雨作寒知有意未教金菊出蒿蓬书画上诗三十三首和子由论书吾虽不善书晓书莫如我苟能通其意常谓不学可貌妍容有嚬璧美何妨椭端庄杂流丽刚健含婀娜好之毎自讥不谓子亦颇书成辄弃去缪𬒳旁人裹皆云本阔落结束入细么子诗亦见推语重未敢荷迩来又学射力薄愁官笴多好竟无成不精安用伙何当尽屏去万事付懒惰吾闻古书法守骏莫如跛丗俗笔苦骄衆中强嵬騀钟张忽巳逺此语与时左新添和人求笔迹麦光铺几浄无瑕入夜青灯照眼花从此剡藤真可吊半纡春蚓绾秋虵过广爱寺见三学演师观杨惠之塑寳山朱瑶画文殊普贤三首寓丗身如梦安闲日似年败蒲飜覆卧破祴再三连劝客眠风竹长斋饮石泉回头万事错自笑觉师贤妙迹苦难寻兹山见几层乱峰螺䯻岀絶磵阵云崩措意元同画观空欲问僧莫教林下意终老叹何曽朱瑶唐晚軰得法尚雄深满寺空遗迹何人识苦心长廊歌雨脚破壁撼钟音成败无穷事他年复弔今李颀秀才善画山以两轴见寄仍有诗次韵荅之平生自是箇中人欲向渔舟便写真诗句对君难出手云泉劝我早抽身年来白发惊秋速长恐青山与丗新从此北归休怅望囊中収得武陵春栁氏二外甥求笔迹二首退笔如山未足珍读书万卷始通神君家自有元和脚莫厌家鸡更问人一纸行书两絶诗遂良须鬓巳成丝何当火急传家法欲见诚悬笔諌时赠写真何充秀才君不见潞州别驾眼如电左手挂弓撗捻箭又不见雪中骑驴孟浩然皱眉吟诗肩耸山饥寒富贵两安在空有遗像留人间此身常拟同外物浮云变化无踪迹问君何苦冩我真君言好之聊自适黄冠野服山家容意欲置我山巖中勲名将相今何限往写褒公与鄂公次韵周邠寄鴈荡山圗二首指点先慿採药翁丹青化出大槐宫眼明小阁浮烟翠齿冷新诗嚼雪风二华行观雄陜右九仙今巳压京东此生的有寻山分巳觉温台落手中西湖三载与君同马入尘埃鹤入笼东海独来看出日石桥先去踏长虹遥知别后添华发时向樽前说病翁所恨蜀山君未见它年携手醉郫筒书韩干牧马圗南山之下汧渭之间想见开元天寳年八坊分屯隘秦川四十万疋如云烟骓駓骃骆骊骝騵白鱼赤兎骍皇䮧龙颅鳯颈狞且妍竒姿逸德隐驽顽碧眼胡儿手足鲜歳时翦刷供帝闲柘𫀆临池侍三千红粧照日光流渊楼下玉螭吐清寒往来蹙踏生飞湍衆工䑛笔和朱鈆先生曹覇弟子韩廐马多肉凥睢圎肉中画骨夸尤难金羁玉勒绣罗鞍鞭箠刻烙伤天全不如此圗近自然平沙细草荒芊绵惊鸿脱兔争后先王良挟䇿飞上天何必俯首服短辕章质夫寄惠崔徽真玉钗半脱云垂耳亭亭芙蓉在秋水当时薄命一酸辛千古华堂奉君子水边何处无丽人近前试㸔丞相嗔不如丹青不解语丗间言语元非真知君𬒳恼更愁絶卷赠老夫惊老拙爲君援笔赋梅花未害广平心似鐡韩干十四马二马并驱攅八蹄二马宛颈騣凶尾齐一马任前双举后一马却避长鸣嘶老髯奚官骑且顾前身作马通马语后有八疋饮且行微流赴吻若有声前者旣济出林鹤后者欲涉鹤俛啄最后一疋马中龙不嘶不动尾揺风韩生画马真是马苏子作诗如见画丗无伯乐亦无韩此诗此画谁当看赠冩御容妙善师忆昔射䇿干先皇珠帘翠幄分两厢紫衣中使下传诏跪捧冉冉闻天香仰观昡晃目生晕但见晓色开扶桑迎阳晚岀歩就坐绛纱玉斧光照廊野人不识日月角彷彿尚记重瞳光三年归来真一梦桥山松桧栖风霜天容玉色谁敢画老师古寺昼闲房梦中神授心有得觉来信手笔巳忘幅巾常服俨不动孤臣入门涕自滂元老侑坐湏眉古虎臣侍立冠劒长平生惯冩龙鳯质肯顾草间猿与麞都人踏破鐡门限黄金白璧空堆牀尔来摹冩亦到我爲是先帝白发郎不湏覧镜坐自了明年乞身归故郷续丽人行深宫无人春日长沉香亭北百花香美人睡起薄梳洗燕舞莺啼空断肠画工欲画无穷意背立东风𥘉破睡若教回首却嫣然阳城下蔡俱风靡杜陵饥客眼长寒蹇驴破帽随金鞍隔花临水时一见只许腰肢背后看心醉归来苑屋底方信人间有西子君不见孟光举案与眉齐何曽背面伤春啼仆曩于长安陈汉卿家见呉道子画佛碎烂可惜其后十余年复见之于鲜于子骏家则巳粧背完好子骏见遗作诗谢之贵人金多身复闲争买书画不计钱巳将鐡石充逸少更𥙷朱繇爲道玄烟薫屋漏装玉轴鹿皮苍璧知谁贤呉生画佛本神授梦中化作飞空仙觉来落笔不经意神妙独到秋毫颠我昔长安见此画叹息至寳空澘然素丝断续不忍看巳作胡蝶飞聮翩君能収拾爲𥙷缀躰质散落嗟神全志公彷彿见刀尺脩罗天女犹雄妍如观老杜飞鸟句脱字欲𥙷知无縁问君乞得良有意欲将俗眼爲洗湔贵人一见定羞怍锦囊千纸何足捐不须更用博麻缕付与一炬随飞烟李思训画长江絶岛圗山苍苍江茫茫小孤大孤江中央崖崩路絶猿鸟去惟有乔木搀天长客舟何处来棹歌中流时抑扬沙平风软望不到孤山乆与船低昻峩峩两烟鬟晓镜开新粧舟中贾客莫漫狂小孤前年嫁彭郎陈季常所畜朱陈村嫁娶图何年顾陆丹青手画作朱陈嫁娶图闻道一村唯两姓不将门户买崔卢我是朱陈旧史君劝农曽入杏花村而今风物那堪画县吏催钱夜打门郭祥正家醉画竹石壁上郭作诗爲谢且遗古铜劒二枯肠得酒芒角出肝肺槎牙生竹石森然欲作不可回冩向君家雪色壁平生好诗仍好画书墻涴壁长遭骂不瞋不骂喜有余丗间谁复如君者一双铜劒秋水光两首新诗争劒铓劒在牀头诗在手不知谁作蛟龙吼髙邮陈直躬处士画鴈二首野鴈见人时未起意先改君从何处看得此无人态无乃藁木形人禽两自在北风振枯苇微雪落璀璀惨澹云水昏晶荧沙砾碎弋人怅何篡一举眇江海衆禽事纷争野鴈独闲㓗徐行意自得俯仰若有节我衰寄江湖老伴杂鹅鸭作书问陈子晓景画苕霅依依聚圎沙稍稍动斜月先鸣独鼔翅吹乱芦花雪雍秀才画草虫八物促织月丛号耿耿露叶泣漙漙夜长不自暖那忧公子寒蝉蜕形污浊中羽翼便翾好秋来间何阔巳抱寒茎藁虾蟇晘目知谁瞋皤腹空自胀慎勿困蜈蚣饥蛇不汝放蜣蜋洪钟起暗室飘瓦落中庭谁言转丸手能作殷雷声天水牛两角徒自长空飞不服箱爲牛竟何事利吻穴枯桑蝎虎跋跂有足蛇脉脉无角龙爲虎君勿笑食尽虿尾虫蜗牛腥涎不满殻聊足以自濡升髙不知回竟作粘壁枯鬼蝶双眉卷鐡丝两翅晕金碧𥘉来花争妍忽去鬼无迹王伯敡所藏赵昌花四首梅花南行渡关山沙水清练练行人巳愁絶日暮集微霰慇懃小梅花彷彿呉姬面暗香随我去回首惊千片至今开画图老眼凄欲泫幽怀不可写归梦君家倩黄葵弱质困夏永竒姿苏晚凉低昂黄金盃照曜𥘉日光檀心自成晕翠叶森有芒古来冩生人妙絶谁似昌晨粧与午醉真态含隂阳君㸔此花枝中有风露香芙蓉清飈巳拂林积水渐収潦谿边野芙蓉花水相媚好坐㸔池莲尽独伴霜菊藁幽姿强一笑莫景迫摧倒凄凉似贫女嫁晚惊衰早谁冩少年容樵人劒南老山茶萧萧南山松黄叶陨劲风谁怜儿女花散火冰雪中能传歳寒姿古来惟丘翁赵叟得其妙一洗胶粉空掌中调丹砂染此鹤顶红何须夸落墨独赏江南工儿女花墨花丗多以墨画山水竹石人物者未有以画花者也汴人尹白能之爲赋一首造物本无物忽然非所难花心起墨晕春色散毫端缥缈形才具扶踈态自完莲风起倾倒杏雨半披残独有狂居士求爲黒牡丹兼书平子赋归向雪堂看书文与可墨竹亡友文与可有四絶诗一楚词二草书三画四与可甞云丗无知我者惟子瞻一见识吾妙处旣没七年覩其遗迹而作是诗笔与子皆逝诗今谁爲新空遗运斤质却弔断絃人国夫人夜游图佳人自鞚玉花騘翩如惊燕踏飞龙金鞭争道寳钗落何人先入明光宫宫中羯鼔催花柳玉奴絃索花奴手坐中八姨真贵人走马来看不动尘明眸皓齿谁复见只有丹青余泪痕人间俯仰成今古呉公台下雷塘路当时亦笑张丽华不知门外韩擒虎新添题文与可墨竹故人文与可爲道师王执中作墨竹且谓执中勿使他人书字待苏子瞻来令作诗其侧与可旣没八年而轼始还朝见之乃赋一首斯人定何人游戯得自在诗鸣草圣余兼入竹三昧时时岀木石荒怪轶象外举丗知珍之赏㑹独余最知音古难合奄忽不少待谁云死生隔相见如龚隗赵令晏崔白大图幅径三文扶桑大蠒如罋盎天女织绡云汉上往来不遣鳯衘梭谁能鼔臂投三丈人间刀尺不敢裁丹青付与濠梁崔风蒲半折寒鴈起竹间的㿨横江梅画堂粉壁翻云幕十里江天无处着好卧元龙百尺楼笑㸔江水拍天流次韵子由书李伯时所藏韩干马潭潭古屋云幕垂省中文书如乱丝忽见伯时画天马朔风胡沙生落锥天马西来从西极势与落日争分驰龙膺豹股头八尺奋迅不受人间羁元狩虎嵴聊可友开元玉花何足竒伯时有道真吏隐饮啄不羡山梁雌丹青弄笔聊尔耳意在万里谁知之干惟画肉不画骨而况失寳空余皮烦君巧说腹中事妙语欲遣黄泉知君不见韩生自言无所学廐马万匹皆吾师郭熈画秋山平逺玉堂昼掩春日闲中有郭熈画春山鸣鸠乳燕𥘉睡起白波青嶂非人间离离短幅开平逺漠漠踈林寄秋晚却似江南送客时中流回头望云巘伊川佚老鬓如霜卧看秋山思洛阳爲君纸尾作行草烱如嵩洛浮秋光我从公游如一日不觉青山映黄发爲画龙门八节滩待向伊川买泉石书晁𥙷之所藏与可画竹三首与可画竹时见竹不见人岂独不见人嗒然遗其身其身与竹化无穷岀清新庄周出无有谁知此凝神若人今巳无此竹宁复有那将春蚓笔画作风中栁君看断崖上痩节蛟虵走何时此霜竿复入江湖手晃子拙生事举家闻食粥朝来又絶倒䛕墓得霜竹可怜先生槃朝日照苜蓿吾诗固云尔可使食无肉书李丗南所画秋景二首野水参差落涨痕踈林欹倒出霜根扁舟一棹归何处家在江南黄叶村人间斤斧日创夷谁见龙蛇百尺姿不是溪山曾独往何人解作挂猿枝书鄢陵王主簿所画折枝二首论画以形似见与儿童邻赋诗必此诗定非知诗人诗画本一律天工与清新边鸾雀冩生赵昌花传神如何此两幅踈澹含精匀谁言一点红解寄无边春痩竹如幽人幽花如处女低昂枝上雀揺荡花间雨双翎决将起衆叶纷自举可怜採花蜂清蜜寄两股若人富天巧春色入毫楮悬知君能诗寄声求妙语次韵米黻二王书跋尾二首三馆曝书防蠧毁得见来禽与青李秋蛇春蚓乆相杂野鹜家鸡定谁美玉函金籥上天来紫衣敕使亲临启纷纶过眼未易识磊落挂壁空云委归来妙意独追求坐想蓬山二十秋怪君何处得此本上有桓玄寒具油巧偷豪夺古来有一笑谁似痴虎头君不见长安永宁里王家破垣谁复修元章作书日千𥿄平生自苦谁与美画地爲饼未要令痴儿岀馋水锦囊玉轴来无趾粲然夺真疑圣智忍饥看书泪如洗至今鲁公余乞米郭熈秋山平逺二首目尽孤鸿落照边遥知风雨不同川此间有句无人识送与襄阳孟浩然木落骚人巳怨秋不堪平逺发诗愁要看万壑争流处它日终烦顾虎头九月十五日迩英讲论语终篇赐执政讲读史官燕于东宫又遣中使就赐御书诗各一首臣轼得紫薇花絶句其词云丝纶阁下文书静钟鼔楼中刻漏长独坐黄昏谁是伴紫薇花对紫薇郎翌日各以表谢又进诗一篇臣轼诗云绣裳画衮云垂地不作成王翦桐戯莫言弄笔数行书湏信时平由主圣犬羊散尽沙漠空捷烽夜到甘泉宫似闻指麾筑上郡巳斍谈笑无西戎文思天子师文母终闭玉関辞马武小臣愿对紫薇花试草尺书招賛普书艾宣画四首竹鹤此君何处不相宜况有能言老令威谁识长身古君子犹将缁布縁深衣黄精鹿太华西南第几峯落花流水自重重幽人只採黄精去不见青山鹿飬茸杏花白鷴天公翦刻爲谁妍抱蘂游蜂自作团把酒惜春都是梦不如闲客此闲看莲龟半脱莲房露压欹緑荷深处有游龟只应翡翠兰苕上独见玄夫曝日时次韵黄鲁直画马试院中作少年鞍马勤逺行卧闻龁草风雨声见此忽思短䇿横十年髀肉磨欲透那更陪君作诗痩不如芋魁归饭豆门前欲嘶御史騘诏恩三日休老翁羡君怀中双橘红柏石图増刋陈公弼家藏柏石图其子慥季常传寳之东坡居士作诗以爲之铭柏生两石间天命本如此虽云生之艰与石相终始韩子俯仰人但爱平地美土膏杂粪壌成坏几何耳君看此槎牙岂有可移理苍龙转玉骨黒虎抱金柅画师亦可人使我毛发起当年落笔意正欲讥韩子和王晋卿题李伯时画马督邮有良马不爲君所竒顾収纸上影骏骨何由归一朝见萦䇿蚁封惊肉飞岂惟马不遇人巳半生痴戯书伯时画御马好头赤山西战马饥无肉夜嚼长稭如嚼竹蹄间三丈是徐行不信天山有坑谷岂如廐马好头赤立仗归来卧斜日莫敖优孟卜葬地厚衣薪槱入铜历书林次仲所得李伯时归去来阳关二图后二首不见何戡唱渭城旧人空数米嘉荣龙眠独识慇懃处画出阳关意外声两本新图墨寳香樽前独唱小秦王爲君翻作归来引不学阳关空断肠王状元集百家注东坡先生诗卷之十一增刊校正王状元集注分类东坡先生诗集註分类东坡先生诗卷第十二増刋校正王状元集注分类东坡先生诗卷之十二书画下诗五十一首题李伯时画赵景仁琴鹤图二首清献先生无一钱故应琴鹤是家传谁知黙鼓无絃曲时向珠宫舞幻仙丑石寒松未昜亲聊将短曲调长人乗轩故自非明眼终日僛僛舞㸑薪书王定国所藏烟江叠嶂图王晋卿画江上愁心千叠山浮空积翠如云烟山耶云耶逺莫知烟空云散山依然但见两崖苍苍暗絶谷中有百道飞来泉萦林络石隠复见下赴谷口爲奔川川平山开林麓断小桥野店依山前行人稍度乔木外渔舟一叶江吞天使君何从得此本点缀毫末分清妍不知人间何处有此境径欲往置二顷田君不见武昌樊口幽絶处东坡先生留五年春风揺江天漠漠暮云卷雨山姢姢丹枫翻鸦伴水宿长松落雪惊醉眠桃花流水在人丗武陵岂必皆神仙江山清空我尘土虽有去路㝷无縁还君此画三叹息山中故人应有招我归来篇王晋卿所藏着色山二首缥缈营丘水墨仙浮空出没有无间尔来一变风流尽谁见将军着色山荦确何人似退之意行无路欲从谁宿云解駮晨光漏独见山红涧碧时王晋卿作烟江叠嶂图仆赋诗十四韵晋卿和之语特竒丽因复次韵不独纪其诗画之美亦爲道其出处契阔之故而终之以不忘在莒之戒亦朋友忠爱之义也山中举头望日边长安不见空云烟归来长安望山上时移事改应澘然管絃去尽賔客散惟有马埒编金泉渥洼固自千里足要饱风雪轻山川屈居华屋啖枣脯十年俯仰龙旂前却因病瘦出竒骨盐车之厄宁非天风流文采磨不尽水墨自与诗争妍画山何必山中人田歌自古非知田郑䖍三絶君有二笔埶挽回三百年欲将巖谷乱窈窕眉峰脩嫮夸连姢人间何有春一梦此身将老𧖟三眠山中幽絶不可乆要作平地家居仙但能水石长在眼非君好我当谁縁愿君终不忘在莒乐时更赋囚山篇书王定国所藏王晋卿画着色山二首白发四老人何曽在商颜烦君纸上影照我胸中山山中亦何有木老土石顽正頼天日光涧谷纷斓斑我心空无物斯文何足间君㸔古井水万象自往还君归岭北𥘉逢雪我亦江南五见春寄语风流王武子三人俱是识山人书刘景文所藏王子敬帖絶句家鸡野骛同登爼春蚓秋蛇緫入奁君家两行十二字气压邺侯三万籖书刘景文所藏宗少文一笔画宛转回纹锦萦盈连理花何湏郭忠恕匹素画缫车书浑令公宴鱼朝恩图咸宁英气似汾阳夜饮军容出红粧不湏纒头万疋锦知卿末办作吕强次韵子由书王晋卿画山水二首老去君空见画梦中我亦曽游桃花纵落谁见水到人间伏流山人昔与云俱出俗驾今随水不回頼我胸中有佳处一樽时对画圗开又书王晋卿画四首山隂陈迹当年不识此清眞强把先生拟季伦等是人间一陈迹聚蚊金谷本何人雪溪乗兴谿山雪月两佳哉賔主谈锋夜转雷犹言不见戴安道爲问适从何处来四明狂客毫端偶集一微尘何处谿山非此身狂客思归便归去更求勑赐枉天真西塞风雨斜风细雨到来时我本无家何处归仰看云天真篛笠旋収江海入蓑衣题王晋卿画后丑石半蹲山下虎长松倒卧水中龙试君眼力看多少数到云峯第几重次韵子由书王晋卿画山水晋卿和误点故教同子敬杂篇真欲拟汤休壠云寄我山中信雪月追君溪上舟㑹看飞仙虎头箧却来颠倒拾遗裘王孙办作玄真子细雨斜风不湿鸥此境眼前聊妄想几人林下是真休我今心似一潭月君巳身如万斛丹看画题诗双鹤鬓归田送老一羊裘明年兼与士龙去万顷苍波没两鸥六观堂老人草书诗一首物生有象象乃滋梦幻无根成斯湏方其梦时了非无泡影一失俯仰殊清露未晞电巳徂此㓕㓕尽乃眞吾云如死灰实不枯逢埸作戯三昧俱化身爲医忘其躯草书非学聊自娯落笔巳唤周越奴苍䑕奋髯饮松腴剡藤玉板开雪肤游龙天飞万人唿莫作羞澁羊氏姝阎立本职贡图贞观之德来万邦浩如沧海吞河江音容獊狞服竒尨横絶岭海逾涛泷珍禽瑰产争牵扛名王解辫却盖幢粉夲遗墨开明䆫我喟而作心未降魏徴封伦恨不双和叔盎画马次韵天骥德力备马外龙麟中皇天不遣言兀与画圗同驽骀饱宫粟未受一洗空十驾均一至何事籋云风书晁说之考牧圗后我昔在田间但知羊与牛川平牛背穏如驾百斛舟舟行无人岸自移我卧读书牛不知前有百尾羊听我鞭声如鼓鼙我鞭不妄发视其后者而鞭之泽中草木长草长病牛羊㝷山跨坑谷腾趠筋骨彊烟蓑雨笠长林下老去而今空见画丗间马耳射东风悔不长作多牛翁书丹元子所示李太白真天人几何同一沤谪仙非谪乃其游麾斥八极隘九州化爲两鸟鸣相酬一鸣一止三千秋开元有道爲少留縻之不可矧肯求西望太白横峨岷眼髙四海空无人大儿汾阳中令君小儿天台贺季真生平不识髙将军手污吾足乃敢嗔作诗一笑君应闻题毛女真雾鬓风鬟木叶衣山川良是昔人非秪应闲过商颜老独自吹箫月下归次韵子由书清汶老所传秦湘二女圗春风消冰失瑶玉我夲无身安有触羊生得妇如得风握手一笑未爲辱先生室中无天游环珮何处鸣风鸥随魔未必皆魔女但与分灯遣归去胡爲冩眞传丗人更要维摩一转语丹元茅茨秪三间太极老人时往还点检凡心早除拂方平䄂鞭常使物次韵李端叔谢送牛戬鸳鸯竹石图闻君谈西戎废食忘早晚王师本不阵贼垒何足刬守边在得士此语要而简知君论将口似我识画眼笑指尘壁间此是老牛戬平生师衞玠非意常理遣诉君定何人未用朝市显置之勿复道丗俗固多舛归去亦何湏单车渡殽渑如虫得羽化巳脱安用蠒家书空万轴凉曝困舒卷念当扫长物闭息黙自煖此画聊付君幽处得小展新诗勿纵笔羣吠惊邑犬时来未可知妙斵待轮扁子由新修汝州龙兴寺呉画壁丹青乆衰工不艺人物尤难到今丗毎摹市井作公卿画手悬知是徒隷吴生巳与不传死那复典刑留近歳人间几处变西方尽作波涛翻海势细观手面分转侧妙筭毫釐得天契始知真放夲精微不比狂花生客慧似闻遗墨留汝海古壁蜗涎可垂涕力捐金帛扶栋宇错落浮云卷新霁使君坐嘨清梦余几叠衣纹数衿袂他年吊古知有人姓名聊寄东坡弟题过所画枯木竹石三首老可能爲竹冩真小坡今与竹传神山僧自觉菩提长心境都将付卧轮散木支离得自全交柯蚴蟉欲相纒不湏更说能鸣鴈要以空中得尽年倦看澁勒暗蛮村乱棘孤藤束瘴根惟有长身六君子依依犹得似淇园梅圣俞之客欧阳晦夫使工画茅庵居其中一琴横牀而巳曹子方作诗四韵仆和之云寂寞王子猷回船剡溪路超遥戴安道雪夕谁与度倒披王恭氅半掩袁安户应调折絃琴自和捻须句书韩干二马赤髯碧眼老鲜卑廻䇿如萦独善骑赭白紫骝俱絶丗马中岳湛有妍姿王进叔所藏画䟦尾五首徐熈杏花江左风流王谢家尽携书画到天涯却因梅雨丹青暗洗出徐熈落墨花赵昌四季芍药倚竹佳人翠䄂长天寒犹着薄罗裳杨州近日红千叶自是风流时丗粧踯躅枫林翠壁楚江边踯躅千层不忍看开卷便知归路近劒南樵叟爲施丹寒菊轻肌弱骨散幽葩真是青裙雨䯻丫便有佳名配黄菊应縁霜后苦无花山茶游蜂掠尽粉丝黄落蘂犹收密露香待得春风几枝在年来杀菽有飞霜韦偃牧马圗神工妙技帝所収江都曹韩逝莫留人间画马唯韦侯当年爲谁扫骅骝至今霜蹄踏长楸圉人困卧沙壠头沙苑茫茫蒺藜秋风骔雾鬛寒飕飕龙种尚与驽骀游长稭短豆岂我羞八銮六辔非马谋古来西山与东丘李伯时画其弟亮功旧隠宅圗乐天蚤退今安有摩诘长闲古亦无五畒自栽池上竹十年空看川圗近闻陶令开三径应许扬雄寄一区晚歳与君同活计如云鹅鸭散平湖画车二首何人画此只轮车便是当年欹器圗上易下难湏审细左提右挈免踈虞九衢歌舞颂王明谁恻寒泉独自清頼有千车能散福化爲膏雨满重城宋复古画潇湘晚景图三首西征忆南国堂上画潇湘照眼云山出浮空野水长旧游心自省信手笔都忘㑹有衡阳客来看意渺茫落落君怀抱山川自屈蟠经营𥘉有适挥洒不应难江市人家少烟村古木攅知君有幽意细细爲㝷㸔咫尺殊非少隂晴自不齐径蟠趋后崦水㑹赴前溪自说非人意曽经入马蹄他年游官处应话劒山西题黄筌画翎毛花蝶二首短翎长喙苦喧卑曵练双翔亦自竒頼有黄鹂闘嬛好独依藓石立多时緑隂青子巳愁人忍见东风燕麦新惆怅刘郎今白首时来看卷覔余春申王画马圗天寳诸王爱名马千金争致华轩下当时不独玉花騘飞电流云絶潇洒两坊岐薛宁与申冯凌内廐多清新肉汗血尽龙种紫𫀆玉带眞天人骊山射猎包原隰御前急诏穿围入扬鞭一蹙破霜蹄万骑如风不能及鴈飞兎走惊弦开翠华按辔从天回五家锦绣遍山谷百里舄珥遗纎埃青骡蜀栈西超忽髙准浓蛾散荆棘首蓿连天鸟自飞五陵佳气春萧瑟次韵鲁直书伯时所画王摩诘前身陶彭泽后身韦苏州欲覔王右丞还向五字求诗人与画手兰菊方春秋又恐两皆是分身来入流予作破琴诗求得宋复古画邢和璞于桞仲逺仲逺以此夲託王晋卿临冩爲巨轴名爲邢房悟前生图作小诗题其上此身何物不堪爲逆旅浮云自不知偶见一张闲故纸便疑身是永禅师笔墨诗九首次韵荅舒教授观余所藏墨异时长笑王㑹稽野鹜膻腥污刀几莫年却得庾安西自厌家鸡题六纸二子风流冠当代顾与儿童争愠喜秦王十八已龙飞嗜好晚将蛇蚓比我生百事不挂眼时人谬说云工此丗间有癖念谁无倾身障簏尤堪鄙一生当着几两屐定心肯爲微物起此墨足支三十年但恐风霜侵髪齿非人磨墨墨磨人缾应未罄罍先耻逝将振衣归故国数畒荒园自锄理作书寄君君莫笑但覔来禽与青李一螺点漆便有余万灶烧松何处使君不见永宁第中擣龙麝列屋闲居清且美倒晕连眉秀岭浮双鸦画鬓香云委时闻五斛赐蛾緑不惜千金求獭髓闻君此诗当大笑寒牎泠研冰生水赠潘谷潘郞暁踏河阳春明珠白璧惊市人那知望拜马蹄下胸中一斛泥与尘何似墨潘穿破褐琅琅翠饼敲玄笏布衫漆墨手如龟未害冰壷贮秋月丗人重耳轻目前区区张李争媸妍一朝入海㝷李白空看人间画墨仙孙莘老寄墨四首徂徕无老松易水无良工珍材取乐浪妙手惟潘翁鱼胞熟万杵犀角蟠双龙墨成不敢用进入蓬莱宫蓬莱春昼永玉殿明房栊金牋洒飞白瑞雾萦长虹遥怜醉常侍一笑开天容谿石琢马肝剡藤开玉板嘘嘘云雾出弈弈龙蛇绾此中有何好秀色纷满眼故人归天禄古漆窥蠹简隃麋给尚方老手擅编刬分余幸见及流落一叹赧我贫如饥䑕长夜空齩啮瓦池研灶煤苇管书柿叶近者唐夫子逺致乌玉玦先生又继之圭璧烂箱箧晴牎洗砚坐蛇蚓稍蟠结便有好事人敲门求醉帖吾穷夲坐诗乆服朋友戒五年江湖上闭口洗残债今年复稍稍快痒如爬疥先生不讥诃又复寄诗械幽光发竒思点点出荒怪诗成自一笑故疾逢虾蟹欧阳季黙以油烟墨二丸见饷各长寸许戯作小诗书牎拾轻煤佛帐扫余馥辛勤破千夜收此一寸玉痴人畏老死腐朽同草木欲将东山松涅尽南山竹墨坚人苦脆未用叹不足且当注虫鱼莫草三千牍明日复以大鱼爲餽重二十斤且求诗故复戏之汉庭九尺人谁似老方朔那将一寸金令足三冬学饷鱼欲自洗鳞尾先卓荦我是骑鲸手聊堪充鹿角谢宋汉杰送李承晏墨老松烧尽结轻花妙法来从北李家翠色冷光何所似墻东鬒发墯寒鵶砚诗八首龙尾砚歌余旧作鳯咮砚铭其略云苏子一见名鳯咮坐令龙尾羞牛后已而求砚于歙歙人云子自有鳯咮何以此爲盖不能平也奉议郞方君彦德有龙尾大砚竒甚谓余若能作诗少解前语者当奉饷乃作此诗黄琮白琥天不惜顾恐贪夫死怀璧君看龙尾岂石材玉德金声寓于石与天作石来几时与人作砚𥘉不辞诗成鲍谢石何与笔落钟王砚不知锦茵玉匣俱尘垢擣练支牀亦何有况瞋苏子鳯咮铭戯语相嘲作牛后碧天照水风吹云明牎大几清无尘我生天地一闲物苏子亦是支离人麄言细语都不檡春蚓秋蛇随意画愿从苏子老东坡仁者不用生分别张㡬仲有龙尾子石砚以铜劒易之我家铜劒如赤虵君家石砚苍璧椭而洼君待我劒向何许大明宫里玉佩鸣冲牙我得君砚亦安用雪堂牎下尔雅笺虫鰕二物与人𥘉不异飘落髙下随风花蒯缑玉具皆外物视草草玄无等差君不见秦赵城易璧指图睨柱相矜夸又不见二生妾换马骄鸣啜泣思其家不如无情两相与永以爲好譬之桃李与琼华张作诗送砚反劒乃和其诗卒以劒归之赠君长铗君当歌毎食无鱼叹委蛇一朝得见暴公子櫑具欲与冠争峩岂比杜陵贫病叟终日长鑱随短蓑斩蛟刺虎老无力带牛佩犊吏所诃故将换砚岂无意恐君雕琢伤天和作诗反劒亦何谓知君故以诗相磨报章苦恨无好语试向君砚求余波诗成劒往砚应笑那将屋漏供悬河眉子砚歌君不见成都画手开十眉横云却月争新竒游人指点小嚬处中有渔阳胡马嘶又不见王孙青琐横双碧肠断浮空逺山色书生性命何足论坐费千金买消渴迩来䘮乱愁天公谪向君家书砚中小䆫虚幌相妩媚今君暁梦生春红毗耶居土谈空处结习巳空花不住试教天女爲磨鈆千偈澜翻无一语轼近以月石砚屏献子功中书公复以涵星砚献纯父侍讲子功有诗纯父未也复以月石风林砚屏赠之谨和子功诗并求纯父数句紫潭出玄云翳我潭中星独有潭上月倒挂紫翠屏我老不看书黙坐养此昏花睛时时一开眼见此云月眼目明乆知丗界一泡影大小真伪何足评笑彼三子欧苏梅无事自作雪羽争故将屏砚送两范要使珠壁栖牎櫺大范忽长謡语出月胁令人惊小范当继之说破星心如鸡鸣牀头复一月下有风林横急送小范家护此涵星泓愿从少陵博一句山木尽与洪涛倾次韵范纯父涵星砚月石风林屏月次于房历三星斗牛不神箕独灵簸揺桑榆尽西靡影落苏子砚与屏天工与我两厌争孰居无事爲此形与君持槖侍帷幄同到温室观尧自怜太史牛马走技等卜祝均倡伶欲留衣冠挂神武便击云水归南𬈑陶泓不称管城沐醉石可助平泉醒故持二物与夫子欲使妙质留天庭但令滋液到枯藁勿遣光景生晦冥上书挂名岂待我独立自可当雷霆我时醉眠风林下夜与渔父同青荧抚物怀人应独叹作诗寄子谁当听龙尾石研寄犹子逺皎皎穿云月青青出水荷文章土点忠义老研磨伟节何湏怒寛饶要少和吾衰此无用寄与小东坡次韵和子由欲得骊山沉泥研举丗争称邺瓦坚一枚不换百金颁岂知好事王夫子自採临潼绣领山经火尚含泉脉暖弔秦应有泪痕澘封题寄去吾无用近日从戎拟学班音乐诗十一首宋叔逹家听琵琶数絃巳品龙香拨半面犹遮鳯尾槽新曲飜从玉连琐旧声终爱鬰轮𫀆梦回只记归舟字赋罢双垂紫锦绦何异乌孙送公主碧天无际鴈行髙古纒头曲慙贫病百不足强对黄花饮白酒转关濩索动有神雷辊空堂战牎牖四絃一抹拥𬒮立再拜十分爲我寿丗人只解锦缠头与汝作诗传不朽听僧昭素琴至和无攫绎至平无按抑不知微妙声究竟从何出散我不平气洗我不和心此心知有在尚复此微吟听贤师琴大絃春温和且平小絃廉折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔归家且覔千斛水净洗从前筝笛耳润州甘露寺弹筝多景楼上弹神曲欲断哀絃再三促江妃出听雾雨愁白浪翻空动浮玉唤取吾家双鳯槽遣作三崃孤猿号与吾合奏芳春调啄木飞来霜树杪江神破琴诗旧说房琯开元中甞宰卢氏与道士邢和璞出游过夏口村入废佛寺坐古松下和璞使人凿地得罋中所藏娄师德与永禅师书笑谓琯曰颇忆此耶琯因怅然悟前生之爲永师也故人桞子玉寳此画云是唐夲宋复古所临者元祐六年三月十九日余自杭州还朝宿呉松江梦长老仲殊挟琴过余弹之有异声就视琴破损而有十三絃余方叹息不巳殊曰虽损尚可修曰奈十三絃何殊不荅诵诗云度数形名岂偶然破琴今有十三絃此生若遇邢和璞方信秦筝是响泉余梦中了然识其所谓旣觉而忘之明日昼寝复梦殊来理前语再诵其诗方惊觉而殊适至意其非梦也问之殊盖不知是歳六月见子玉之子子文京师求得其画乃作诗并书所梦其上子玉名瑾善作诗及行草书复古名迪画山水草木盖妙絶一时仲殊本书生弃家学佛通脱无所着皆竒士也破琴虽未修中有琴意足谁云十三絃音节如佩玉新琴虽髙张丝声不附木宛然七絃筝动与丗好逐陋矣房次律因循墯流俗悬知董庭兰不识无絃曲听武道士弹贺若清风终日自开帘凉月今霄肯挂檐琴里若能知贺若诗中定合爱陶潜九月十五日观月听琴西湖示坐客白露下衆草碧空卷微云孤光爲谁来似爲我与君水天浮白屋河汉落酒樽使我冰雪肠不受麴糵醺尚恨琴有絃出鱼乱湖纹哀弹本旧曲妙耳非昔闻良时失俯仰此见宁朝昏悬知一生中道眼无由浑缾笙庚辰八月二十二日刘几仲饯饮东坡中觞闻笙箫声杳杳若在云霄间抑扬往反粗中音节徐而察之则出于双缾水火相得自然吟啸盖食顷乃巳坐客惊叹得未曾有请作缾笙诗记之孤松吟风细泠泠独茧长缫女娲笙陋哉石鼎逢弥明蚯蚓窍作苍蝇声缾中宫商自相𢋫昭文无亏亦无成东坡醉熟唿不醒但云作劳吾耳鸣舟中听大人弹琴弹琴江浦夜漏永歛祍窃听独激昻风松瀑布巳清絶更爱玉珮声琅珰自从郑卫乱雅乐古器残破丗巳忘千年寥落独琴在有如老仙不死阅兴亡丗人不容独反古强以新曲求铿锵微音淡弄忽变转数声浮脆如笙簧无情枯木今尚尔何况古意堕渺茫江空月出人响絶夜䦨更请弹文王次韵子由弹琴琴上遗声乆不弹琴中古意夲长存苦心欲记常迷旧信指如归自着痕应有僊人依树听空教瘦鹤舞风寒谁知千里溪堂夜时引惊猿憾竹轩王状元集百家注分类东坡先生诗卷之十二增刊校正王状元集注分类东坡先生诗集註分类东坡先生诗卷第十三乱纹龟殻细相连惯卧青绫恐未便㓗似僧巾白㲲布煖于蛮帐紫茸氊锦衾速卷持还客破屋那愁仰见天但恐娇儿还恶睡夜深踏裂不成眠胡穆秀才遗古铜器似鼎而小上有两柱可以覆而不蹶以爲鼎则不足疑其饮器也胡有诗荅之只耳兽啮环长脣鹅擘喙三趾下锐春蒲短两柱髙张秋细君㸔翻覆俯仰间覆成三角翻两䯻古书虽满腹苟有用我亦随丗嗟君一见唿作鼎才注升合巳漂逝不如学鸱夷尽日盛酒真良计无钖道中赋水车翻翻聮聮衘尾鸦荦荦确确蜕骨虵分畦翠浪走云阵刺水緑鍼抽稻牙洞庭五月欲飞沙鼍鸣窟中如打衙天公不见老翁泣唤取阿香推雷车新添以双刀遗子由子由有诗次其韵寳刀匣不见但见龙雀镮何曽斩蛟蛇亦未切琅玕胡爲穿窬軰见之要领寒吾刀不汝问有愧在其肝念此力自藏包之虎皮班湛然如古井终歳不复澜不忧无所用忧在用者难佩之非其人匣中自长叹我老衆所易屡遭非意干惟有王玄通堦庭秀芝兰知子后必大故择刀所便屠狗非不用一歳大七刓欲试百錬刚要须更泥蟠作诗铭其背以待知者㸔鐡柱杖栁眞龄字安期闽人也家寳一鐡柱杖如楖栗木牙节宛转天成中空有簧行輙微响栁云得之浙中相传王审知以遗钱镠镠以赐一僧桞偶得之以遗余作此诗谢之栁公手中黒蛇滑千年老根生乳节忽闻铿然瓜甲声四座惊顾知是鐡含簧腹中细泉语迸火石上飞星裂公言此物老有神自昔闽王饷呉越不知流落几人手坐看变㓕如春雪忽然赠我意安在两脚未许甘衰歇便㝷辙迹访崆峒径度洞庭探禹穴披榛覔药採芝菌刺虎鏦蛟擉蛇蝎㑹教化作两钱锥归求见公未华发问我鐡君无恙否取出摩挲向公说观杭州钤辖欧育刀劒战袍青绫衲衫暖衬甲红线勒帛光遶胁秃襟小䄂鵰鹘盘大刀长劒龙蛇挿两军鼓譟屋瓦坠红尘白羽纷相杂将军恩重此身轻笑履锋铓如一搯书生只肯坐帷幄谈笑毫端弄生杀呌唿击鼓催上竿勐士应怜小儿黠试问黄河夜偷渡掠面惊沙寒霎霎何如大舰日高眠一枕清风过苕霅送竹几与谢秀才平生长物扰天眞老去归田只此身留我同行木上座赠君无语竹夫人但随秋扇年年在莫鬬琼枝夜夜新堪笑荒唐玉川子莫年家口若爲亲狄咏石屏霏霏点轻素眇眇开重隂风花乱紫翠雪外有烟林雪近势方壮林逺意殊深㑹有无事人支頥识此心新添和张耒髙丽松扇可怜堂堂十八公老死不入光明宫万牛不来难自献裁作团团手中扇屈身蒙垢君一洗挂名君家诗集里犹胜汉宫悲婕妤网虫不见乗鸾子灯烛诗三首祥符寺九曲观灯纱笼擎烛迎门入银叶烧香见客邀金鼎转丹光吐夜寳珠穿蚁閙连朝波翻熖里元相激鱼舞汤中不畏焦明日酒醒空想像淸吟半逐梦魂销上元过祥符僧可乆房萧然无灯火门前歌舞鬪分朋一室清风冷欲冰不把璃璃闲照佛始知无尽夲无灯次韵颕叔观灯安西老守是禅僧到处应燃无尽灯永夜出游从万骑诸羗入㸔拥千层便因行乐令投甲不用防秋更打冰振旅归来还侍燕十分宣劝恐难胜新添食物诗五首和黄鲁直食笋次韵饱食有残肉饥食无余菜纷然生喜怒似𬒳徂公卖迩来谁独觉凛凛白下宰一饭在家僧至乐甘不坏多生味蠹简食笋乃余债萧然映樽爼未肯杂菘芥君看霜雪姿童稚巳耿介胡爲遭暴横三嗅不忍嘬朝来忽解箨势迫风雷噫尚可饷三闾饭筒纒五采三月十九日携白酒鲈鱼过詹史君食槐叶冷淘枇杷巳熟粲金珠桑落𥘉甞灔玉蛆暂借垂莲十分盏一浇空腹五车书青浮卵盌槐芽饼红点冰盘藿叶鱼醉饱髙眠真事业此生有味在三余秋韶州煑蔓菁芦菔羮我昔在田间寒庖有珍烹常支折脚鼎自煑花蔓菁中年失此味想像如隔生谁知南岳老解作东坡羮中有芦菔根尚含晓露清勿语贵公子从渠嗜羶腥刘器之好谈禅不喜游山中笋出戏语器之可同参玉版长老丛林眞百丈法嗣有横枝不怕石头路来参玉版师聊慿柏树子与问箨龙儿瓦砾犹能说此君那不知过子忽岀新意以山羊作玉糁羮色香味竒絶天竺酥酏则不可知人间决无此味也香似龙涎仍酽白味如牛乳更全清莫将南海金虀脍轻比东坡玉糁羮酒诗十二首送碧香酒与赵明叔教授闻君有妇贤且廉劝君愼勿爲楚相不羡紫駞分御食自遣赤脚沽村酿嗟君老狂不知愧更吟丑妇恶嘲谤诸生闻语定失笑冬暖号寒卧无帐碧香近出帝子家鹅儿破殻酥流盎不学刘伶独自饮一壷徃助齐眉饷赵旣见和复次韵荅之新添长安小吏天所放日夜歌唿和丞相岂知后丗有阿瞒北海樽前捉私酿先生未出禁酒国诗语孤髙常近谤几回无酒欲沽君却畏有司书簿帐酸寒可笑分一斗日飮无何足袁盎更将崄语压衰翁只恐自是台无饷赵郎中往莒县逾月而归亦以一壷遗之仍用前韵东邻主人游不归悲歌夜夜闻舂相门前人閙马嘶急一家喜气如春酿王事何曽怨独贤室人岂忍交谪谤大儿踉蹡越门限小儿咿哑语绣帐定教舞袖彻伊凉更想夜庖鸣瓮盎题诗送酒君勿诮免使退之嘲一饷闻钱道士与越守钱穆父饮酒送二壷龙根爲脯玉爲浆下界寒醅亦谩甞一𥿄鹅经逸少醉他年鹏赋谪仙狂金丹自足留衰鬓苦泪何湏点别肠呉越旧邦遗泽在定应符竹付诸郎新酿桂酒捣香筛辣入缾盆盎盎春溪带雨浑収拾小山藏社罋招唿明月到芳樽酒材巳遣门生致菜把仍叨地主恩烂煑葵羮斟桂醑风流可惜在蛮村惠守詹君见和复次韵巳破谁能惜甑盆頽然醉里得全浑欲求公瑾一仓米试满庄生五石樽三杯卯困忘家事万户春浓感国恩刺史不须邀半道篮舆未暇走山村薄薄酒二首胶西先生赵明叔家贫好饮不择酒而醉常云薄薄酒胜茶汤丑丑妇胜空房其言虽俚而近乎逹故推而广之以𥙷东州之乐府复自和一篇以发覧者之一噱薄薄酒胜茶汤麄麄布胜无裳丑妻恶妾胜空房五更待漏靴满霜不如三伏日髙睡足北牎凉珠襦玉柙万人祖送归北邙不如悬鹑百结独坐负朝阳生前富贵死后文章百年瞬息万丗忙夷齐盗跖俱亡羊不如眼前一醉是非忧乐两都亡面发红薄薄酒饮两钟麄麄布着两重美恶虽异醉暖同丑妻恶妾夀乃公隠居求志义之从本不计较东华尘土北䆫风百年虽长要有终冨死未必输生穷但恐珠玉留君容千载不朽遭樊崇文章自足欺盲聋谁使一朝冨贵面发红逹人自逹酒何功丗间是非忧乐本来空芬天门冬熟新年喜曲米春香并舍闻菜圃渐踈云漠竹扉斜掩雨纷纷拥裘睡觉知何处吹面东风散缬纹载酒无人过子云年来家醖有奇芬醉郷杳杳谁同梦睡息齁齁得自闻口业向时犹小小眼花因酒尚纷纷点灯更试淮南语汎溢东风有縠纹竹叶酒楚人汲汉水酿酒古宜城春风吹酒熟尤似汉江清耆旧何人在丘坟应巳平唯余竹叶麴留此千古情茶诗十二首月兎茶环非环玦非玦中有迷离月兎儿一似佳人裙上月月圎还缺缺还圎此月一缺圎何年君不见鬪茶公子不忍鬭小团上有双衘绶带双飞鸾游诸佛舍一日饮酽茶七盏戯书懃师壁示病维摩元不病在家灵运已忘家何须魏帝一丸药且尽卢仝七椀茶和钱安道寄惠建茶我官于南今几时甞尽溪茶与山茗胸中似记故人面口不能言心自省爲君细说我未暇试评其略差可听建溪所产虽不同一一天与君子性森然可爱不可慢骨清肉腻和且正雪花雨脚何足道啜过始知眞味永纵复苦硬终可録汲黯少戆寛饶勐草茶无頼空有名髙者妖邪次顽矿体轻虽复强浮泛性滞偏工呕酸冷其间絶品岂不佳张禹纵贤非骨鲠葵花玉不易致道路幽崄隔云岭谁知使者来自西开缄磊落收百饼嗅香嚼味夲非别透𥿄自觉光烱烱粃糠团鳯友小龙奴隷日注臣双井収藏爱惜待佳客不敢包裹鑚权倖此诗有味君勿传空使时人怒生瘿新添惠山谒钱道人烹小龙团登絶顶望太湖踏遍江南南岸山逢山未免更留连独携天上小团月来试人间第二泉石路萦回九龙嵴水光翻动五湖天孙登无语空归去半岭松声万壑传和蒋䕫寄茶我生百事常随縁四方水陆无不便扁舟渡江适呉越三年饮食穷芳鲜金虀玉鲙饭炊雪海螯江柱𥘉脱泉临风饱食甘寝罢一瓯花乳浮轻圎自从舍舟入东武沃野便到桑麻川剪毛胡羊大如马谁记鹿角腥盘筵厨中烝粟埋饭罋大杓更取酸生涎拓罗铜碾弃不用脂麻白土湏盆研故人犹作旧眼㸔谓我好尚如当年沙溪北菀强分别水脚一线争谁先清诗两幅寄千里紫金百饼费万钱吟哦烹噍两竒絶只恐偷乞烦封缠老妻稚子不知爱一半巳入姜盐煎人生所遇无不可南北嗜好知谁贤死生祸福乆不择更论甘苦争蚩妍知君穷旅不自释因诗寄谢聊相镌怡然以垂云新茶见饷报以大龙团仍戏作小诗妙供来香积珍烹具太官㨂芽分雀舌赐茗出龙团晓日云菴暖春风浴殿寒聊将试道眼莫作两般看新茶送签判程朝奉以餽其母有诗相谢韵荅之缝衣送与溧阳尉舍肉怀归颕谷封闻道平反供一笑㑹湏难老待千钟火前试焙分新雪里头纲辍赐龙从此升堂是兄弟一瓯林下记相逢次韵曹辅寄壑源试焙新芽仙山灵雨湿行云洗遍香肌粉未匀明月来投玉川子清风吹破武陵春要知冰雪心肠好不是膏油首面新戯作小诗君一笑从来佳茗似佳人种茶松间旅生茶巳与松俱瘦茨棘尚未容蒙翳争交天公所遗弃百歳仍穉㓜紫笋虽不长孤根乃独寿移㘽白鹤岭土软春雨后弥旬得连隂似许晚遂茂能忘流转苦戢戢出鸟咮未任供臼磨且可资摘嗅千团输太官百饼衒私闘何如此一啜有味出吾囿汲江煎茶活水仍湏活火烹自临钓石取深清大瓢贮月归春瓮小杓分江入夜缾茶雨巳翻煎处脚松风忽作泻时声枯肠未易禁三椀坐数荒村长短更增刋送南屏谦师南屏谦师妙于茶事自云得之于心应之于手非可以言传学到者十二月二十七日闻轼游落星逺来设茶作此诗赠之道人暁出南屏山来施点茶三昧手忽惊午盏兎毛斑打作春罋鹅儿酒天台乳花丗不见玉川风腋今安有先生有意续茶经㑹使老谦名不朽又赠老谦㵼汤旧得茶三昧覔句近窥诗一斑清夜漫漫困捜搅斋肠那得许坚顽禽鸟诗十三首僧爽白鸡断尾雄鸡本畏烹年来听法伴修行还湏却置莲花漏老怯风霜恐不鸣五禽言五首梅圣俞作四禽言余谪黄州寓居定慧院遶舍皆茂林脩竹荒池蒲苇春夏之交鸟鸣百族土人多以其声之似者名之遂用圣俞体作五禽言使君向蕲州更唱蕲州鬼我不识使君寕知使君死人生作鬼㑹不免使君巳老知何晚新増南山昨夜雨西溪不可渡溪边布谷儿劝我脱破袴不辤脱袴溪水寒水中照见催租瘢去年麦不熟挟弹规我肉今年麦上场处处有残粟丰年无象何处㝷听取林间快活吟力作力作蚕丝百箔壠上麦头昻林间桑子落愿侬一箔千两丝缫丝得蛹饲尓雏姑恶姑恶姑不恶妾命薄君不见东海孝妇死作三年干不如广汉庞姑去却还新增异鹊熈宁中柯侯仲常通守漳州以救饥得民有二鹊栖其厅事讫侯之去鹊亦送之漳人异焉爲赋此诗昔我先君子仁孝行于家家有五畒园么鳯集桐花是时乌与鹊巢鷇可俯拏忆我与诸儿饲食观群呀里人惊瑞异野老笑而嗟云此方乳哺甚畏鸢与虵手足之所及二物不敢加主人若可信衆鸟不我遐故知中孚化可及鱼与鰕柯侯古循吏悃愊真无华临漳所全活数等江干沙仁心格异族两鹊栖其衙但恨不能言相对空楂楂善恶以类应古语良非夸君㸔彼酷吏所至号鬼车鹤叹园中有鹤驯可唿我欲唿之立坐隅鹤有难色侧睨予岂欲臆对如鵩乎我生如寄良畸孤三尺长胫阁瘦躯俛啄少许便有余何至以身爲子娯驱之上堂立湏臾投以饼饵视若无戞然长鸣乃下趋难进易退我不如五色雀海南有五色雀常以两绛者爲长进止必随焉俗谓之鳯皇云乆旱而见辄雨潦则反是吾卜居儋耳城南甞一至庭下今日又见之进士黎子云及其弟威家旣去吾举酒祝之曰若爲吾来者当再集也巳而果然乃爲赋诗粲粲五色羽炎方鳯之徒青黄缟玄服翼衞两绂朱仁心知闵农常告雨霁符我穷惟四壁破屋无瞻乌惠然此粲者来集竹与梧锵鸣如玉佩意欲相嬉娯寂寞两黎生食菜眞臞儒小圃散春物野桃陈雪肤举杯得一笑见此红鸾雏髙情如飞仙未昜握粟唿胡爲去复来眷眷岂属吾回翔天壤间何必怀此都巫山庙上下数十里有乌鸢无数取食于行舟之上舟人以神之故亦不敢害羣飞来去噪行人得食无忧便可驯江上饥乌无足怪野鹰何事亦频频野鹰来野鹰来万山下荒山无食鹰苦饥飞来爲尔系綵丝北原有兎老且白年年养子秋食菽我欲击之不可得年深兎老鹰力弱野鹰来城东有台髙崔嵬台中公子着皮䄂东望万里心悠哉心悠哉鹰何在嗟尓公子归无劳使鹰可唿亦凡曹天隂月黒狐夜嘷食雉雄雉曵脩尾惊飞向日斜空中纷格鬪綵羽落如花喧唿勇不顾投网复谁嗟百钱得一双新味时所佳烹煎杂鸡鹜瓜距漫槎牙谁知化爲蜃海上落飞鸦兽诗四首竹野人献竹腰腹大如盎自言道旁得採不费罝网鸱夷让圎滑混沌慙瘦爽两牙虽有余四足仅能髣逢人自惊蹶闷若儿脱襁念兹微陋质刀几安足枉就擒太仓卒羞愧不能飨南山有孤熊择兽行䑛掌予来儋耳得吠狗曰乌觜甚勐而驯随予迁合浦过澄迈泅而济路人皆惊戏爲作此诗乌喙本海獒幸我爲之主食余巳瓠肥终不忧鼎爼昼驯识賔客夜悍爲门户知我当北还掉尾喜欲舞跳踉趂僮仆吐舌喘汗雨长桥不肯蹑径渡清深浦拍浮似鹅鸭登岸剧虓虎盗肉亦小疵鞭箠当贳汝再拜谢恩厚天不遣言语何当寄家书黄耳定乃祖涪州得山胡次子由韵终日锁筠笼回头惜翠茸谁知声㗲㗲亦自意重重夜宿烟生浦朝吟日上峯故巢何足恋鹰隼岂能容仙都山鹿日月何促促尘丗苦局束仙子去无踪故山遗白鹿仙人巳去鹿无家孤栖怅望层城霞至今闻有游洞客夜来江市呌平沙长松千树风萧瑟仙宫去人无咫尺夜鸣白鹿安在哉满山秋草无行迹虫诗二首蝎虎黄鸡啄蝎如啄黍䆫间守宫称蝎虎闇中缴尾伺飞虫巧捷工夫在腰膂跋跂脉脉善縁壁陋质从来谁比数今年岁旱号蜴狂走儿童閙欹舞能㗸渠水作冰雹便向蛟龙覔云雨守宫努力搏苍蝇明年歳旱当求汝二虫君不见水马儿歩歩逆流水大江东流日千里此虫趯趯长在此君不见鷃滥堆决起随冲风随风一去宿何许逆风还落蓬蒿中二虫愚智俱莫测江边一笑无人识鱼诗六首渼陂鱼霜筠细破爲双掩中有长鱼如卧劒紫荇穿顋气惨悽红鳞照座光磨闪携来虽逺鬛尚动烹不待熟指先染坐客相㸔爲解颜香粳饱送如填堑早歳甞爲荆渚客黄鱼屡食沙头店濵江易採不复珍盈尺辄弃无乃僣自从西征复何有欲致南烹嗟乆欠游鯈琐细空自腥乱骨纵横动遭砭故人远餽何以报客爼乆空惊忽赡东道无辝信使频西邻幸有庖虀酽次韵潜师放鱼法师说法临泗水无数天花随麈尾劝将净业种西方莫待梦中唿起起哀哉若鱼竟坐口逺愧知几穆生醴况逢孟简对卢仝不怕校人欺子美疲民尚作鱼尾赤数罟未除吾颡泚法师自有衣中珠不用辛苦泥沙底戏作鮰鱼粉红石首仍无骨雪白河豚不药人寄语天公与河伯何妨乞与水精鳞西湖秋涸东池鱼窘甚因㑹客唿网师迁之西池爲一笑之乐夜归𬒳酒不能寝戯作放鱼东池浮萍半枯块裂碧跳青出鱼背西池秋水尚涵空舞阔揺深吹荇带吾僚有意爲迁居老守纵馋那忍脍纵横争㸔银刀出瀺灂𥘉惊玉花碎但愁数罟损鳞鬛未信长甞讥韩子隘且陋一饱鲸鱼何足脍东坡也是可怜人披抉泥沙収细碎誓将归修八节滩又欲往钓七里瀬正似此鱼逃网中未与造物游数外且将新句调二子湖上秋髙风月㑹爲君更唤木肠儿脚扣两舷歌小海鳊鱼晓日照江水游鱼似玉瓶谁言解缩颈贪饵毎遭烹杜老当年意临流忆孟生吾今又悲子辍箸涕纵横竹诗三首于潜僧緑筠轩可使食无肉不可使居无竹无肉令人瘦无竹令人俗人瘦尚可肥俗士不可医傍人笑此言似髙还似痴若对此君仍大嚼丗间那有杨州鹤次韵刘贡父西省种竹要知西掖承平事记取刘郎种竹𥘉旧德终唿名字外后生谁续笑谈余成隂障日行当见取笋供庖计巳踈白首林间望天上平安时报故人书此君轩云幢烟节七洲人犀甲檀枪百万军翳荟丛生何足数此君眞是此君君木诗十一首塔前古桧当年双桧是双童相对无言老更恭庭雪到腰埋不死如今化作两苍龙王复秀才所居双桧二首呉王池馆遍重城竒草幽花不记名青盖一归无覔处只留双桧待昇平凛然相对敢相欺直榦临空未要竒根到九泉无曲处丗间唯有蛰龙知种松得徕字春风吹榆林乱荚飞作堆荒园一雨过戢戢千万栽青松种不生百株望一枚一枚巳有余气压千畒槐野人昜斗粟云自鲁徂徕鲁人不知贵万灶飞青煤束縳同一珠玑香我欲食其膏巳伐百夲桑人事多乖迕神物竟渺茫朅来齐安野夹路湏髯苍㑹开龟蛇窟不惜斤斧创纵未得茯苓且当拾流肪釡盎百出入皎然散飞霜藁死三彭仇澡换五谷肠青骨凝緑髓丹田发幽光白发何足道要使双瞳方却后五百年骑鹤还故郷万松亭麻城县令张毅植万松于道周以芘行者且以名其亭去未十年而松之存者十不及三四伤来者不嗣其意故作是诗十年栽种百年规好德无人助我仪县令若同仓庾氏亭松应长子孙枝天公不救斧斤厄野火解怜氷雪姿爲问几株能合抱殷勤记取角弓诗和赵景贶栽桧汝隂多老桧处处屯苍云地连丹砂井物化青牛君时有再生枝还作左纽文王孙有古意书室延清芬应怜四孺子不墯凡木羣体备松栢姿气含芝木薰𥘉扶鹤骨立未出龙缠筋巢根白蚁乱网叶青虫纷乃知蔽芾𥘉甚要封植勤他年皮三寸狐䑕了不闻予少年颇知种松手植数万株皆中梁柱矣都梁山中见杜舆秀才求学其法戯赠二首露宿泥行草棘中十年春雨养髯龙如今尺五城南杜欲问东坡学种松君方扫雪収松子我巳开榛得茯苓爲问何如挿杨栁明年飞絮作浮萍王仲至侍郎见惠稺秳种之礼曹北垣下今百余日矣蔚然有生意喜而作诗翠栝东南美近生神岳隂惜哉不可致霜根络云岑仙风振髙标香实陨平林偶随樗栎生不爲樵木侵忽惊黄茆岭稍岀青玉鍼好事虽力取王城少知音岂无换鹅手但知覔来禽髙怀独夫子一见捐橐金得之喜不寐赠我意殊深公堂开后合凡木愧华簮栽培一寸根寄子百年心常恐樊笼中摧我鸾鹤衿谁知积雨后寒芒暁森森恨我迫归老不见汝十㝷苍皮护玉骨旦暮视古今何人风雨夜卧听饥龙吟宥老楮我墻东北隅张王惟老谷树先樗栎大叶等桑柘沃流膏马乳涨堕子杨梅熟胡爲㝷文地养此不材木蹶之得舆薪规以种松菊靖言求其用略数得五六肤爲蔡侯𥿄子入桐君録黄缯练成素面颒作玉灌洒蒸生菌腐余光吐烛虽无傲霜节幸免狂酲毒孤根信㣲陋生理有倚伏投斧爲赋诗德怨聊相赎増刋校正王状元集註分类东坡先生诗卷之十三增刊校正王状元集注分类东坡先生诗集註分类东坡先生诗卷第十四増刋校正王状元集注分类东坡先生诗卷十四花诗七十九首吉祥寺赏牡丹人老簮花不自羞花应羞上老人头醉归扶路人应笑十里珠帘半上钩和陈𫐠古拒霜花千株扫作一畨黄只有芙蓉独自芳唤作拒霜知未称细思却是最宜霜吉祥寺花将落而述古不至今歳东风巧剪裁含情只待使君来对花无信花应恨直恐明年便不开述古闻之明日即来坐上复用前韵同赋仙衣不用剪刀裁国色𥘉酣卯酒来太守问花花有语爲君零落爲君开李钤辖座上分题戴花二八佳人细马䭾十千美酒渭城歌帘前柳絮惊春晚头上花枝奈老何露湿醉巾香掩冉月明归路影婆娑緑珠吹笛何时见欲把斜红挿皂罗陌上花三首游九仙山闻里中儿歌陌上花呉越王妃毎歳春必归临安王以书遗妃曰陌上花开可缓缓归矣吴人用其语爲歌含思宛转听之凄然而其词鄙野爲易之云陌上花开胡蝶飞江山犹是昔人非遗民几度垂垂老游女长歌缓缓归陌上山花无数开路人争㸔翠軿来若爲留得堂堂去且更从教缓缓廻生前冨贵草头露身后风流陌上花且作迟迟君去鲁独歌缓缓妾回家和述古冬日牡丹四首一朶妖红翠欲流春光回照雪霜羞化工只欲呈新巧不放闲花得少休花开时节雨连风却向霜余染烂红漏泄春光私一物此心未信出天工当时只道鹤林僊能遣秋花发杜䳌谁信诗能回造化直教霜枿放春妍不分清霜入小园故将诗律变寒暄使君欲见蓝関咏更倩韩郎爲染根刀景纯赏瑞香花忆先朝侍宴次韵上苑夭桃自作行刘郎去后㡬回芳厌从年少追新赏闲对宫花识旧香欲赠佳人非泛洧好纫幽佩弔沉湘鹤林神女无消息爲问何年返帝郷八月十七日天竺山送桂花分赠元素月缺霜浓细蘂干此花元属桂堂僊鹫峰子落惊前夜蟾窟枝空记昔年破祴髙僧怜耿介练裙溪女闘清妍愿公採撷纫幽佩莫遣孤芳老涧边谢郡人田贺二生献花城里田贠外城西贺秀才不愁家四壁自有锦千堆珍重尤竒品艰难最后开芳心困落日薄艶战轻雷老守仍多病壮怀先巳灰殷勤此粲者攀折爲谁哉玉腕揎红䄂金樽泻白醅何当镊霜鬓强挿满头廻惜花吉祥寺中锦千堆前年赏花真盛哉道人劝我清明来腰鼔百面如春雷打彻凉州花自开沙河塘上戴花回醉倒不觉呉儿咍岂知如今双鬓摧城西古寺没蒿莱有僧闭门手自㘽千枝万叶巧剪裁就中一丛何所似马脑盘盛金缕杯而我食菜方清斋对花不饮花应猜夜来雨雹如李梅红残緑暗吁可哀钱塘吉祥寺花爲第一壬子清明赏㑹最盛金盘綵蓝以献于座者五十三人夜归沙河塘上观者如山尔后无复继也今年诸家园圃花亦极盛而龙兴僧房一丛亦竒但衰病牢落自无以发兴耳昨日雨雹如此花之存者有几可爲叹惜也玉盘盂二首东武旧俗毎歳四月大㑹于南禅资福两寺芍药供佛而今歳最盛凡七千余朶皆重跗累蕚繁丽丰硕中有白花正圎如覆盂其下十余叶稍大承之如盘姿格絶异独出于七千朶之上云得之于城北苏氏园中周宰相莒公之别业也而其名俚甚乃爲易之杂花狼籍占春余芍药开时扫地无两寺粧成寳璎珞一枝争看玉盘盂佳名㑹作新翻曲絶品难㝷旧画圗从此定知年谷熟姑山亲见雪肌肤花不能言意可知令君痛饮更无疑但持白酒劝佳客直待琼舟覆玉彛负郭相君𥘉择地㸔羊属国首吟诗吾家岂与花相厚更问残芳有几枝留别释迦院牡丹呈赵倅春风小院𥘉来时壁间唯见使君诗应问使君何处去慿花说与春风知年年歳歳何穷巳花似今年人老矣去年崔护若重来前度刘郞在千里次韵李公择梅花诗人固长贫日午饥未动偶然得一饱万象困嘲弄㝷花不论命爱雪长忍冻天公非不怜听饱即喧閧君爲三郡守所至满賔从江湖常在眼诗酒事豪纵奉使今折磨清比于陵仲永怀茶山下携妓修春贡更忆槛泉亭挿花云䯻重萧然卧灊麓愁听春禽咔忽见早梅花不饮但孤讽诗成独寄我字字愈头痛嗟君夲侍臣笔橐从上雍脱靴吟芍药给札赋云梦何人尉流落嘉蘤天爲种杯倾笛中吟帽拂果下鞚感时念羁旅此意吾侪共故山亦何有桐花集么鳯君亦忆匡庐归扫藏书洞何当种此花各抱汉隂瓮梅花二首春来幽谷水潺潺的皪梅花草棘间一夜东风吹石裂半随飞雪度关山何人把酒慰深幽开自无聊落更愁幸有清溪三百曲不辞相送到黄州新添寓居定惠院之东杂花满山有海棠一株土人不知贵也江城地瘴蕃草木只有名花苦幽独嫣然一笑竹篱间桃李漫山緫麄俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠䄂卷纱红映肉林深雾暗晓光迟日暖风轻春睡足雨中有涙亦悽惨月下无人更清淑先生食饱无一事散歩逍遥自扪腹不问人家与僧舍柱杖㪣门看脩竹忽逢絶艶照衰朽叹息无言揩病目陋邦何处得此花无乃好事移西蜀寸根千里不易到㗸子飞来定鸿鹄天涯流落俱可念爲饮一樽歌此曲明朝酒醒还独来雪落纷纷那忍触雨中看牡丹三首雾雨不成点映空疑有无时于花上见的皪走明珠秀色洗红粉暗香生雪肤黄昏更萧瑟头重欲相扶明日雨当止晨光在松枝清寒入花骨肃肃𥘉自持午景发浓艶一笑当及时依然暮还歛亦似惜幽姿幽姿不可惜后日东风起酒醒何所见金粉抱青子千花与百草共尽无妍鄙未忍污泥沙牛酥煎落蘂岐亭道上见梅花戏赠季常蕙死兰枯菊亦摧返䰟香入岭头梅数枝残緑风吹尽一点芳心雀啅开野店𥘉甞竹叶酒江云欲落豆稭灰行当更向钗头见病起乌云正作堆红梅三首怕愁贪睡独开迟自恐冰容不入时故作小红桃杏色尚余孤痩雪霜姿寒心未肯随春态酒晕无端上玉肌诗老不知梅格在更看緑叶与青枝雪里开花却是遟何如独占上春时也知造物含深意故与施朱发妙姿细雨裛残千颗泪轻寒瘦损一分肌不应便杂夭桃杏半点微酸巳着枝幽人自恨探春遟不见檀心未吐时丹鼎夺胎那是寳玉人頩颊更多姿抱丛暗蘂𥘉含子落盏秾香巳透肌乞与徐熈画新様竹间璀璨出斜枝问大冶长老乞桃花茶栽东坡周诗记苦荼茗饮出近丗𥘉縁厌粱肉假此雪昏滞嗟我五畒园桑麦苦䝉翳不令寸地闲更乞茶子蓺饥寒未知免巳作太饱计庶将通有无农末不相戾春来冻地裂紫笋森巳锐牛羊烦诃叱筐筥未敢睨江南老道人齿发日夜逝他年雪堂品尚记桃花裔和秦太虚梅花西湖处士骨应藁只有此诗君压倒东坡先生心巳灰爲爱君诗𬒳花恼多情立马待黄昏残雪消遟月出早江头千树春欲暗竹外一枝斜更好孤山山下醉眠处点缀裠腰纷不扫万里春随逐客来十年花送佳人老去年花开我巳病今年对花还草草不知风雨卷春归収拾余香还卑昊再和潜师化工未议苏群藁先向寒梅一倾倒江南无雪春瘴生爲散冰花除热恼风清月落无人见洗粧自趂霜钟早惟有飞来双白鹭玉羽琼枝鬬清好呉山道人心似水眼净尘空无可扫故将妙语寄多情横机欲试东坡老东坡习气除未尽时复长篇书小草且撼长条飱落英忍饥未忍穷唿昊海棠东方袅袅泛崇光香雾霏霏月转廊只恐夜深花睡去高烧银烛照红粧玉堂㘽花周正孺有诗次其韵故山桃李半荒榛粗报君恩便乞身竹簟暑风招我老玉堂花蘂爲谁春纎纎翠蔓诗催发皎皎霜葩髪鬬新只有来禽青李帖他年留与学书人和王晋卿送梅花次韵东坡先生未归时自种来禽与青李五年不踏江头路梦逐东风泛苹芷江梅山杏爲谁容独笑依依临野水此间风物君未识花浪飜天雪相激明年我复在江湖知君对花三叹息卧病弥月闻垂云花开顺阇梨以诗见招次韵荅之道人心似水不碍照花妍燕坐春强半清隂月屡迁平生无起㓕一念有陈鲜袅袅风枝举离离日蕚蔫病吟终少味老醉不成㒹何必遨头出湖中有散仙菩萨南漪堂杜鹃花南漪杜鹃天下无披香殿上红氍毹鹤林兵火真一梦不归阆苑归西湖题杨次公春兰春兰如美人不採羞自献时闻风露香蓬艾深不见丹青冩真色欲𥙷离骚传对之如灵均冠佩不敢燕题杨次公蕙蕙夲兰之族依然臭味同曽爲水仙佩相识楚词中幻色虽非实眞香亦竟空云何起微馥鼻观巳先通次韵钱穆父紫薇花二首虚白堂前合抱花秋风落日照横斜阅人此地知多少物化无涯生有涯折得芳𬎼两眼花题诗相报字倾斜箧中尚有丝纶句坐觉天光照海涯次韵杨公济奉议梅花十首梅梢春色弄微和作意南枝剪刻多月黒林间逢缟𬒮霸陵醉尉误谁何相逢月下是瑶台借草淸樽连夜开明日酒醒应满地空令饥鹤啄莓苔緑发㝷春湖畔回万松岭上一枝开而今纵老霜根在得见刘郎又独来月地云堦漫一樽玉奴终不负东昏临春结绮荒荆棘谁信幽香是返魂日出冰壷散水花野梅官柳渐欹斜西郊欲就诗人饮黄四娘家子羙家君知早落坐先开莫着新诗四句催岭北霜枝最多思忍寒留待使君来冰盘未荐含酸子雪岭先㸔耐冻枝应笑春风木芍药豊肌弱骨要人医寒雀喧喧冻不飞遶林空啅未开枝多情好与风流伴不到双流燕语时蛟绡剪碎玉簮轻檀晕粧成雪月明肯伴老人春一醉悬知欲落更多情缟裙练帨玉川家肝胆清新冷不邪秾李争春犹辨此更教踏雪㸔梅花再和杨公济梅花十絶一枝风物便清和看尽千林未觉多结习巳空从着𬒮不湏天女问如何天教桃李作舆台故遣寒梅第一开慿仗幽人収艾蒳国香和雨入青苔白发思家万里回小轩临水爲花开故应剰作诗千首知是多情得得来人去残英满酒樽不堪细雨湿黄昏夜寒那得穿花蝶知是风流楚客魂春入西湖到处花裙腰芳草抱山斜盈盈解佩临烟浦脉脉当垆傍酒家莫向霜晨怨未开白头朝夕自相催斩新一朶含风露恰似西厢待月来洗尽鈆华见雪肌要将真色闘生枝檀心巳作龙涎吐玉颊何劳獭髓毉湖面𥘉惊片片飞樽前吹折最繁枝何人㑹得春风意怕见梅黄雨细时长恨漫天栁絮轻只将飞舞占清明寒梅似与春相避未解无私造物情比客南来岂是家醉看参月半横斜他年欲识呉姬面秉烛三更对此花㯶笋㯶笋状如鱼剖之得鱼子味如苦笋而加甘芳蜀人以馔佛僧甚贵之而南方不知也笋生肤毳中盖花之方孕者正二月间可剥取过此苦澁不可食矣取之无害于于木而宜于饮食法当蒸熟所施略与笋同蜜煑酢浸可致千里外今以饷殊长老赠君木鱼三百尾中有鹅黄子鱼子夜义剖瘿欲分甘箨龙藏头敢言美愿随𬞞果得自用勿使山林空老死问君何事食木鱼烹不能鸣固其理次韵曹子方龙山真觉院瑞香花幽香结浅紫来自孤云岑骨香不自知色浅意殊深移栽青莲宇遂冠薝卜林结爲楚臣佩散落天女襟君持风霜节耳冷欹笑音一逢兰蕙质稍回鐡石心置酒要妍暖养花须晏隂及此隂晴间恐致悭啬霖綵云知易散鷤鴂忧先吟明朝便陈迹试着丹青临蜡梅一首赠赵景贶天公点酥作梅花此有蜡梅禅老家蜜蜂採花作黄蜡取蜡爲花亦其物天工变化谁得知我亦儿嬉作小诗君不见万松岭上黄千叶玉蘂檀心两竒絶醉中不觉渡千山夜闻梅香失醉眠归来却梦㝷花去梦里花僊覔竒句此间风物属诗人我老不饮当付君君行适呉我适越笑指西湖作衣钵赠朱逊之元祐六年九月与朱逊之㑹议于颍或言洛人善接花岁出新枝而菊品尤多逊之曰菊当以黄爲正余可鄙也昔叔向闻鬷蔑一言知其爲人予于逊之亦云黄花候秋节逺自夏小正坤裳有正色鞠衣亦令名一从人伪胜遂与天力争易性寓非族改颜随所令新竒旣易售粹駮定相倾疾恶逢伯厚识眞似渊明君言我所印丗论谁敢评愿君爲霜风一扫紫与頳次韵钱穆父王仲至同赏田曹梅花寒㕔不知春独立耿玉雪闭门愁永夜置酒及明发忽惊庭戸暁未受烟雨没浮光风宛转照影水方折鬓霜未易扫眉斧亲自伐惟当此花前醉卧黄昏月三月二十日多叶杏开零露泫月蘂温风散晴葩天公了不睡连夜开此花芳心谁剪刻天质自清华恼客香无有弄粧影横斜中山古战国杀气浮髙牙丛台余祇服易水雄悲笳自从此花开玉肌洗尘沙坐令游侠窟化作温柔家我老念江海不饮空咨嗟刘郎归何日红桃烁残霞明年花开时举酒望三巴十一月二十六日松风亭下梅花盛开春风岭上淮南村昔年梅花曽断魂岂知流落复相见蛮风蜑雨愁黄昏长条半落荔枝浦卧树独秀桄榔园岂惟幽光留夜色直恐冷艶排冬温松风亭下荆棘里两株玉蘂明朝海南仙云娇墯砌月下缟衣来扣门酒醒梦斍起绕树妙意有在终无言先生独饮勿叹息幸有落月窥清樽再用前韵罗浮山下梅花村玉雪爲骨冰爲䰟纷纷𥘉疑月挂树耿耿独与参横昏先生索居江海上悄如病鹤栖荒园天香国艶肯相顾知我酒熟诗清温蓬莱宫中花鸟使緑衣倒挂扶桑暾抱丛窥我方醉卧故遣啄木先㪣门麻姑过君急扫洒鸟能歌舞花能言酒醒人散山寂寂惟有落蘂粘空樽花落复次韵玉妃谪堕烟雨村先生作诗与招魂人间草木非我对奔月偶桂成幽昏暗香入户㝷短梦青子缀枝留小园披衣连夜唤客饮雪肤满地聊相温松明照坐愁不睡井花入腹清而暾先生来年六十化道眼巳入不二门多情好事余习气惜花未忍都无言留连一物吾过矣笑领百罚空罍樽次韵表兄程正辅江行见桃花曲士赋怀沙草木伤莽莽德人无荆棘坐失岭峤阻我兄瑚琏姿流落瘴江浦净眼见桃花纷纷堕红雨萧然振衣祴笑问散花女我观解语花粉色如黄土一言破千偈况尔𥘉不语可怜一转话他日如何举故复此微吟聊和鸥鸦橹江边闲草木闲客当爲主迩来子美瘦正坐作诗苦䄂手焚笔研清篇真谩与愿君理北辕六辔去如组上林桃花开水暖鸿北翥和子由盆中石菖蒲忽生九花春荑秋荚两湏臾神药人间果有无无鼻何由识薝卜有花今始信菖蒲芳心未饱两蛱蝶寒意知鸣几蟪蛄记取明年十二节小儿休更籋霜须次韵子由月季花再生幽芳夲长春暂瘁如蚀月且将付造物未易料枯枿也知宿根深便作紫笋茁乗时出婉娩爲我暖栗洌先生早贵重庙论推英拔而今城东瓜不记召南茇陋居有逺寄小圃无阔蹑还爲乆处计坐待行年匝腊果缀梅枝春杯浮竹叶谁言一萌动巳觉万木活聊将玉蘂新挿向纶巾折赠岭上梅梅花开尽百花开过尽行人君不来不趂青梅甞煑酒要看细雨熟黄梅游太平寺净土院观牡丹中有澹黄一朶特竒异爲作一小诗醉中眼缬自斓斑夭雨曼陀照玉槃一朶官黄微拂掠鞓红魏紫不湏㸔三蕚牡丹风雨何年别留真向此邦至今遗恨在巧过不成双雨中赏牡丹霏霏雨露作清妍烁烁明灯照欲燃明日春隂花未老故应未忍着酥煎山茶山茶相对本谁栽细雨无人我独来说似与君君不见烂红如火雪中开菜诗五首春菜蔓菁宿根巳生菜韮牙戴土拳如蕨烂蒸香荠白鱼肥碎点青蒿凉饼滑宿酒𥘉消春睡起细履幽畦掇芳辣茵陈甘菊不负渠鲙缕堆盘纎手抹北方苦寒今未已雪底波稜如鐡甲岂知吾蜀冨冬𬞞霜叶露芽寒更茁乆抛松菊犹细事苦笋江豚那忍说明年投劾径湏归莫待齿揺并发脱元脩菜菜美者吾郷之巢巢元脩嗜之余亦嗜之元脩云使孔北海见当复云吾家菜耶因谓之元脩菜余去十有五年思而不可得元脩适自蜀来见余于黄乃作是诗使归致其子而种之东坡之下云彼美君家菜铺田緑茸茸豆荚圎且小槐芽细而豊种之秋雨余擢秀繁霜中欲花而未蕚一一如青虫是时青裠女採撷何怱怱烝之复湘之香色蔚其饛点酒下塩䜴缕橙芼姜葱那知鸡与豚但恐放筯空春尽苗叶老耕飜烟雨丛润随甘泽化暖作青泥融始终不我负力与粪壌同我老忘家舎楚音变儿童此物独妩媚终年系余胸君归致其子囊盛勿函封张骞移首蓿适用如葵菘马援载薏苡罗生等蒿蓬悬知东坡下卤化千钟长使齐安人指此说两翁雨后行菜梦回闻雨声喜我菜甲长平明江路湿并岸飞两桨天公真富有乳膏泻黄壌霜根一畨滋风叶渐俯仰未任筐筥载巳作杯盘想艰难生理窄一味敢专飨小摘饭山僧清安寄真赏芥蓝如菌蕈脆美牙颊响白菘类羔豚冒土丗蹯掌谁能视火候小灶当自养和子由种菜乆旱不生新春阶下笋芽生厨里霜韲倒旧甖时遶麦田求野荠强爲僧舎煑山羮园无雨润何须叹身与时违合退耕欲看年华自有处鬓间秋色两三茎煑菜吾借王参军地种菜不及半畒而吾与过子无以解酒辄撷菜煑之味含土膏气饱风露虽粱肉不能及也人生湏底物而更贪耶乃作四句秋来霜露满东园芦菔生儿芥有孙我与何曽同一饱不知何苦食鸡豚菌蕈诗一首与参寥师行园中得黄耳簟遣化何时取衆香法筵斋钵乆凄凉寒𬞞病甲谁能採落蘂空畦半巳荒老楮忽生黄耳菌故人兼致白牙姜萧然放筯东南去又入春山笋蕨郷增刋校正王状元集注分类东坡先生诗卷十四增刊校正王状元集注分类东坡先生诗集註分类东坡先生诗卷第十五增刋校正王状元集注分类东坡先生诗卷之十五投赠诗二十七首赠孙莘老七絶嗟予与子乆离羣耳冷心灰百不闻若对青山谈丗事当须举白便浮君新刋天目山前渌浸𥚑碧澜堂下看衘舻作堤捍水非吾事闲送苕溪入太湖夜来雨洗碧㠝岏浪涌云屯遶郭寒闲有弁山何处是爲君四靣竟求看新添夜桥灯火照溪明欲放扁舟取次行暂借官奴遣吹笛明朝新月到三更三年京国厌藜蒿长羡淮鱼压楚糟今日骆驼桥下泊恣看脩网出银刀增刋乌程霜稻袭人香酿作春风霅水光时复中之徐邈圣母多酌我次公狂去年腊日访孤山曽借僧䆫半日间不爲思归对妻子道人有约径须还至秀州赠钱端公安道并寄其弟惠山老鸳鸯湖边月如水孤舟夜傍鸳鸯起平明系䌫石桥亭惭愧冒寒髯御史结交最晚情独厚论心无数今有几寂寞抱关叹萧生耆老执㦸哀扬子怪君颜采却秀发无乃迁谪反便美天公欲困无奈何丗人共抑真踈矣毗陵髙山钖爲骨陆子遗味泉冰齿贤哉仲氏早拂衣占断此山长洗耳山头望湖光泼眼山下濯足波生指傥容逸少问金堂记与嵆康留石髓赠治昜僧智周寒牎孤坐冻生缾尚把遗编照露萤阁束九师新得妙梦吞三画旧通灵断絃挂壁知音䘮挥麈空山乱石听斋罢何湏更临水胸中自有洗心经除夜病中赠叚屯田龙钟三十九劳生巳强半岁暮日斜时还爲昔人叹今年一线在那复堪把玩欲起强持酒故交云雨散惟有病相㝷空斋爲老伴萧条灯火冷寒夜何时旦倦仆触屏风饥鼯嗅空案数朝闭合卧霜髪秋蓬乱传闻使者来䇿杖就梳盥书来苦安慰不怪造请缓大夫忠烈后髙义金石贯要当击权豪未肯觑衰懦此生何所似暗尽灰中炭归田计巳决此邦聊假馆三径粗成资一枝有余煖愿君更信宿庶奉一笑粲乔太博见和复次韵荅之百年三万日老病常居半其间迕忧乐歌笑杂悲叹顚倒不自知直爲神所玩湏臾便堪笑万事风雨散自从识此理乆谢少年伴逝将游无何岂暇读城旦非才更多病二事可并案愧烦贤使者弭节整纷乱乔侯瑚琏质清庙甞荐盥奋髯百吏走坐变齐俗缓未遭甘鹢退并进耻鱼贯毎闻议论余凛凛激贪懦莫耶当自跃岂复烦炉炭便应朝秣越未暮刷燕馆胡爲守故丘眷恋桑榆暖爲君叩牛角一咏南山粲二公再和亦再荅之寒鸡知将晨饥鸖知夜半亦如老病客遇节甞感叹光隂等𫾣石过眼不容玩亲友如抟沙放手还复散羇孤毎自笑寂寞谁肯伴元逹号神君髙论森月旦纪明本贤将汨没事堆桉欣然肯相顾夜阁灯火乱盘空愧不饱酒薄仅堪盥雍容许着帽不怪安石缓虽无窈窕人清唱弄珠贯幸有纵横舌说劔起慵懦二豪沉下位暗火埋湿炭岂似草玄人嘿嘿老儒馆行看冨贵逼炙手借余煖应念苦思归登楼赋王粲赠王仲素寺丞养气如养儿弃官如弃泥人皆笑予拙事定竟难迷归耕独患贫问予何所赍尺宅自足芘寸田有余畦明珠照短褐陋室生虹蜺虽无孔方兄顾有法喜妻弹琴一长啸不荅阮与嵆曹南刘夫子名与子政齐家有鸿寳书不铸金褭蹄促膝问道要遂蒙分刀圭不忍独不死尺书肯见梯我生本彊鄙少以气自挤孤舟倒江河赤手揽象犀年来稍自笑留气下暖脐苦恨闻道晚意象飒以凄空见孙思邈区区赋病黎余去金山五年而复至次旧诗韵赠寳觉长老谁能斗酒博西凉但爱斋厨法䜴香旧事眞成一梦过髙谈爲洗五年忙清风偶与山阿曲明月聊随屋角方稽首愿师怜乆客直将归路指茫茫赠惠山僧惠表行遍天涯意未䦨将心到处遣人安山中老宿依然在案上楞严巳不看歌枕落花余几片闭门新竹自千竿客来茶罢空无有卢橘杨梅尚带酸赠钱道人书生苦信书世事仍臆度不量力所负轻出千钧诺当时一快意事过有余作不知几州鐡铸此一大错我生渉忧患常恐长罪恶净观殊可喜脚浅犹容却而况钱夫子万事𥘉不作相逢更何言无病亦无药赠黄山人靣颊照人元自赤眉毛覆眼见来乌倦游不拟谈玄牝示病何妨出白须絶学巳生真定惠说禅长笑老浮屠东坡若肯三年住亲与先生看药炉赠袁陟是身如虚空万物皆我储胡爲强分别百金买田庐不见袁夫子神马载尻舆游乎无何有一饭不愿余官湖爲我池学舎爲我居何以遗子孙此身自籧篨薫风暗杨柳秋水静芙蕖应观我知子不怪子知鱼赠章黙章黙居士字志明生公侯家才性髙爽弃家求道不蓄妻子与丗无累而父母与兄之䘮贫不能举以是眷眷丗间不能无求于人余深哀其志旣有以少助之又取其言爲诗以赠其行庻几有哀之者章子亲未葬余生抱羸疾朝吟噎邻里夜泪腐茵席前年黒花生今嵗白发出身随日月逝恨与天地毕愿求不毛田亲筑长夜室难从王孙祼未忍夏后堲五陵多豪士百万付一掷心知义财难甘就贫友乞不辞毛粟施行自丘山积此志苟朝遂夕死真不戚誓求无生理不践有爲迹弃身尸陀林乌鸢任狼籍赠葛苇竹椽茆屋半摧倾肯向蜂窠寄此生长恐波头卷室去欲将船尾载君行小诗试拟孟东野大草闲临张伯英消遣百年湏底物故应怜我不归耕赠王寂与君暂别不湏嗟俯仰归来鬓未华记取江南烟雨里靑山断处是君家赠杜介元豊八年七月二十五日杜几先自浙东还与余相遇于金山话天台之异以诗赠之我梦游天台横空石桥小秋风吹菵露翠湿香袅袅应真飞钖过絶涧度云鸟举意欲从之翛然已松杪微言粲珠玉未说意先了觉来如堕空耿耿牎户晓羣生䧟迷网独逹从古少杜叟子何人长啸万物表妻孥空四壁振䇿念䡖矫遂爲赤城游飞歩凌缥缈问禅不归舎屡爲瓠壷绕何人识此志佛眼自照了我梦君见之卓尔非魔娆仙葩发茗椀剪刻分葵蓼从今更不出闭户闲騕䮍时从佛顶巖驰下双莲沼庆源宣义王丈人以累举得官爲洪雅主簿雅州户掾遇吏如家人人安乐之旣谢事居眉之青神瑞草桥放怀自得有书来求红带旣以遗之且作诗爲戏黄鲁直学士秦少游贤良各赋一首爲老人光华青衫半作霜叶枯遇民如儿吏如奴吏民莫作官长看我是识字耕田夫妻啼儿号刺史怒时有野人来挽须拂衣自注下下考芋魁饭豆吾岂无归来瑞草桥边路独游还佩平生壷慈姥巖前自唤度青衣江畔人争扶今年𧖟市数州集中有遗民怀袴𥜗邑中之黔相指似白髯红带老不癯我欲西归卜邻舎隔墙抚掌容歌唿不觉王山乗驷马回头空指黄公垆赠王子直秀才万里云山一破裘杖端闲挂百钱游五车书巳留儿读二顷田应爲鹤谋水底笙歌蛙两部赠岭上老人鹤骨霜髯心巳灰青松合抱手亲栽问翁大庾岭头住曽见南迁几箇回赠杨耆西蜀杨耆二十年前见之甚贫今复见之益贫所异于昔者苍颜白发耳女无美恶冨者妍士无贤不肖穷者鄙使耆逢时遇合岂必减当丗之士哉顷宿扶风驿舎夜半逆旅有歌者其声悲甚起问之盖昔冨今贫者余亦爲悽然因饮之以酒而作此诗今日寒雨不止忽忆其事且念杨君之栖迟与逆旅者何异故出以与之孤村微雨送秋凉逆旅愁人怨夜长不寐相看惟枥马悲歌互荅有寒螀天寒滞穗犹横畒嵗晩空机尚倚墻劝尔一杯聊复睡人间贫冨海茫茫戯赠诗三十二首戯子由宛丘先生长如丘宛丘学舎小如舟常时低头诵经史忽然欠伸屋打头斜风吹帷雨注靣先生不愧傍人羞任从饱死笑方朔肯爲雨立求秦优眼前勃磎何足道处置六凿湏天游读书万卷不读律致君尧舜知无术劝农冠盖閙如云送老韲塩甘似蜜门前万事不挂眼头虽长低气不屈余杭别驾无功劳画堂五丈容旗旄重楼跨空雨声逺屋多人少风骚骚平生所慙今不耻坐对疲氓更鞭箠道逢阳虎唿与言心知其非口诺唯居髙志下眞何益气节消缩今无几文章小技安足程先生别驾旧齐名如今衰老俱无用付与时人分重轻塩官部役戯呈同事兼寄述古新月照水水欲冰夜霜穿屋衣生稜野庐半与牛羊共晓鼔却随鸦鹊兴夜来履破裘穿缝红颊曲眉应入梦千夫在野口如林岂不怀归畏嘲弄我州贤将知人劳巳酿白酒买豚羔耐寒努力归不逺两脚冻硬公湏软将之湖州戯赠莘老余杭自是山水窟侧闻呉兴更清絶湖中橘林新着霜溪上苕花正浮雪顾渚茶芽白于齿梅溪木瓜红胜颊呉儿脍缕薄欲飞未去先说馋涎垂亦知谢公到郡乆应怪杜牧㝷春遟鬓丝只好对禅榻湖亭不用张水嬉戯赠惆怅沙河十里春一番花老一番新小楼依旧斜阳里不见楼中垂手人和邵同年戯赠贾牧秀才三首倾盖相欢一笑中从来未省马牛风卜邻尚可容三径投社终当作两翁古意巳将兰缉佩招词闲咏桂生丛此身自断天休问白发年来渐不公朝见新荑出旧槎骚人孤愤苦思家五噫处士太穷约三赋先生多诞夸帐外鹤鸣奁有镜筒中钱尽按无鲑玉川何日朝金阙白昼关门守夜义生涯到处似樯乌科第无心摘颔须黄帽刺船忘歳月白衣担酒慰鳏孤徂公欺病来分栗水伯知馋爲出鲈莫向洞庭歌楚曲烟波渺渺正愁予九日舟中望见有美堂上鲁少卿饮处以诗戯之二首指点云间数点红笙歌正拥紫髯翁谁知爱酒龙山客却在渔舟一叶中西阁珠帘卷落晖水沉烟断珮声微遥知通徳凄凉甚拥䯻无言怨未归张子野年八十五尚闻买妾述古令作诗锦里先生自笑狂莫欺九尺鬓眉苍诗人老去鸎鸎在公子归来燕燕忙柱下相君犹有齿江南刺史巳无肠平生谬作安昌客略遣彭宣到后堂钱道人有诗云直湏认取主人翁作雨絶戯之首断故应无断者冰销那复有冰知主人若苦令侬认认主人人竟是谁有主须还更有賔不如无镜自无尘只从半夜安心后失却当年觉痛人赠张刁二老两邦山水未凄凉二老风流緫健彊共成一百七十歳各饮三万六千觞藏春坞里莺花閙仁夀桥边日月长惟有诗人𬒳磨折金钗零落不成行梅圣俞诗中有毛长官者今于潜令国华也圣俞没十五年而君犹爲令捕蝗至其邑作诗戯之诗翁憔悴老一官厌见苜蓿堆青盘归来羞澁对妻子自比鲇鱼縁竹竿今君滞留生二毛饱听衙鼔眠黄䌷更将嘲笑调朋友人道猕猴骑土牛愿君恰似髙常侍暂爲小邑仍刺史不愿君爲孟浩然却遭明主放还山宦游逢此岁年恶飞蝗来时半天黒羡君封境稻如云蝗自识人人不识乔将行烹鹅鹿出刀劔以饮客以诗戯之破匣哀鸣出素虬倦看鶂鶂听明朝只恐兼烹鹤此去还湏却佩牛便可先唿报恩子不妨仍带醉郷侯他年万骑归应好奈有移文在故丘闻辩才法师复归上天竺以诗戯问道人出山去山色如死灰白云不解笑青松有余哀忽闻道人归鸟语山容开神光出寳髻法雨洗浮埃想见南北山花发前后台寄声问道人借禅以爲诙何所闻而去何所见而回道人笑不荅此意安在哉昔年本不住今者亦无来此语竟非是且食白杨梅夜过舒尧文戯作先生堂前霜月苦弟子读书喧两庑推门入室书纵横蜡纸灯笼幌云母先生骨淸少眠卧长夜黙坐数更皷耐寒石砚欲生氷得火铜鉼如过雨郎君欲岀先自賛坐客歛袵谁敢侮明朝阮籍过阿戎应作羲之羡怀祖陈季常自歧亭见访郡中及旧州诸豪争欲邀致之戯作陈孟公诗一首孟公好饮宁论斗醉后关门防客走不妨闲过左阿君百适终爲贤太守老居闾里自浮沉笑问伯松何苦心忽然载酒从陋巷爲爱扬雄作酒箴长安冨儿求一过千金夀君君笑唾汝家安得客孟公从来只识陈惊坐苦心太守徐君猷通守孟亨之皆不饮以戯之孟嘉嗜酒桓温笑徐邈狂言孟德疑公独未知其趣耳臣今时复一中之风流自有髙人识通介宁随薄俗移二子有灵应抚掌吾孙还有独醒时子由在筠作东轩记或戯之爲东轩长老其壻曹焕往筠余作一絶句送曹以戯子由曹过庐山出以示圎通慎长老慎欣然亦作一絶送客出门归入室趺坐化去子由闻之乃作二絶一以荅予一以荅慎明年予过圎通始得其详乃追次其韵君到髙安几日回一时抖薮旧尘埃赠君一笼牢収取盛取东轩长老来东轩长老未相逢巳见黄州一信通何必扬眉资目击湏知千里事同风增刋东轩只似虚空様何处人家笼解盛纵使盛来无处着雪堂自有老师兄担头挑得黄州笼行到圎通一笑开却到山前人巳寂亦无一物可担回大士何曽有生死小儒底处覔穷通偶留一吷千山上散作人间万窍风戯周正儒二絶折臂三公未可知㑹当千镒访权竒劝君鬻骆犹闲事肠断闺中杨柳枝天廐新颁玉鼻骍故人共弊亦常情相如虽老犹能赋换马还应继二生戯用晁𥙷之韵昔我甞陪醉翁醉今君但吟诗老诗清诗咀嚼那得饱瘦竹潇洒令人饥试问鳯凰饥食竹何如驽马肥首蓿知君忍饥空诵诗口颊澜翻如布谷东川淸丝寄鲁冀州戏赠鹅溪清丝清如冰上有千岁交枝藤藤生谷厎饱风雪岁晚忽作龙蛇升嗟我虽爲老侍从骨寒只受布与缯牀头锦衾未还客坐觉芒刺在背膺岂如髯卿晚乃贵福禄正似川方増醉中倒着紫绮裘下有半臂出缥绫封题不敢妄裁剪刀尺自有佳人能遥知千骑出清晓积雪未放游尘兴白须红带柳丝下老弱空巷人相登但放竒纹出领䄂吾髯虽老无人憎章质夫送酒六壷书至而酒不逹戯作小诗问之白衣送酒舞渊明急扫风轩洗破觥岂意青州六从事化爲乌有一先生空烦左手持新蟹漫遶东篱嗅落英南海使君今北海定分百榼饷春耕南禅长老和诗不巳故作六虫篇荅之鳯凰览德辉逺引不待遣鷾鸸恋庭宇倐忽来千转那将坐井蛙而比谈天衍蠧鱼着文字藁死犹遭卷老牛疲耕作见月亦妄喘东坡方三问南禅巳五反老人但目击侍者应足茧最后六虫篇深寄恨语浅戯孙公素披扇当年笑温峤握刀晚岁战刘郎不须戚戚如冯衍便与时时说李阳和赵成伯兼戯禹功金钱石竹道傍秋翠黛红裙马上讴无限小儿齐拍手山公又作习池游增刋校正王状元集注分类东坡先生诗卷之十五增刊校正王状元集注分类东坡先生诗集註分类东坡先生诗卷第十六増刋校正王状元集注分类东坡先生诗卷之十六简寄诗五十九首辛丑十一月十九日旣与子由别于郑州西门之外马上赋诗一篇寄之不飮胡爲醉兀兀此心巳逐归鞍发归人犹自念庭闱今我何以慰寂寞登髙回首坡陇隔惟见乌帽出复没苦寒念尔衣裘薄独骑瘦马踏残月路人行歌居人乐僮仆怪我苦悽恻亦知人生要有别但恐歳月去飘忽寒灯相对记畴昔夜雨何时听萧瑟君知此意不可忘愼勿苦爱髙官职增刋病中闻子由得告不赴商州三首病中闻汝免来商旅鴈何时更着行逺别不知官爵好思归苦觉歳年长着书多暇眞良计从宦无功谩去郷惟有王城最堪隐万人如海一身藏近从章子闻渠说苦道商人望汝来说客有灵慙直道逋翁乆没厌凡才夷音仅可通名姓瘿俗无由辨颈顋荅䇿不堪宜落此上书求免亦何哉增刋辝官不出意谁知敢向清时怨位卑万事悠悠付杯酒流年冉冉入双髭䇿曽悞丗人嫌汝易可忘忧家有师此外知心更谁是梦魂相覔苦参差增刋和子由苦寒见寄人生不满百一别费三年三年吾有几弃掷理无还长恐别离中摧我鬓与颜念昔喜着书别来不成篇细思平时乐乃爲忧所縁吾从天下士莫如与子欢羡子乆不出读书蝨生氊丈夫重岀处不退要当前西羌解仇隙勐士忧塞壖庙谋虽不战虏意乆欺天山西良家子锦縁貂裘鲜千金买战马百寳粧刀环何时逐汝去与虏试周旋将往终南和子由见寄人生百年寄鬓须富贵何啻葭中莩惟将翰墨留染濡絶胜醉倒蛾眉扶我今废学如寒竽乆不吹之澁欲无歳云暮矣嗟几余欲往南溪侣禽鱼秋风吹雨凉生肤夜长耿耿添漏壷穷年弄笔衫䄂乌古人有之我愿如终朝危坐学僧趺闭门不薄雷轻雨暁晴𥘉陌上春泥未溅𥚑行乐及时虽有酒出门无侣谩㸔书遥知寒食催归骑定把鸱夷载后车他日见邀湏强起不应辞病似相如和子由𥘉到陈州见寄二首道丧虽云乆吾犹及老成如今各衰晚那更治刑名懒惰便樗散踈狂託圣明阿奴湏碌碌门户要全生旧隐三年别松杉好在不吾今尚眷眷此意恐悠悠闭户时㝷梦无人可说愁还来送别处双泪寄南州𥘉到杭州寄子由二絶眼看时事力难任贪恋君恩退未能迟钝终湏投劾去使君何日换聋丞圣明寛大许全身衰病摧頽自畏人莫上冈头苦相望吾方祭灶请比邻增刋和刘道原见寄敢向清时怨不容直嗟吾道与君东坐谈足使淮南惧归去方知兾北空独鹤不湏惊夜旦羣乌未可辨雌雄庐山自古不到处得与幽人子细穷和刘道原寄张思民仁义大捷径诗书一旅亭相夸绶若若犹诵麦青青腐䑕何劳吓髙鸿本自冥顚狂不用唤酒尽渐湏醒是日宿水陆寺寄北山淸顺僧二首草没河堤雨暗村寺藏脩竹不知门拾薪煑药怜僧病扫地焚香浄客魂农事未休侵小雪佛灯𥘉上报黄昏年来渐识幽居味思与髙人对榻论长嫌钟鼔聒湖山此境萧条却自然乞食遶村眞爲饱无言对客本非禅披榛覔路冲泥入洗足关门听雨眠遥想后身穷贾岛夜寒应耸作诗肩用和人求笔迹韵寄莘老君不见夷甫开三窟不如长康号痴絶痴人自得终天年智士死智罪莫雪困穷谁要卿料理举头看山笏拄颊野凫翅重自不飞黄鹤何事两翼垂泥中相从岂得乆今我不往行恐遟江夏无双应未去恨无文字相娯嬉寄刘孝叔君王有意诛骄虏椎碎铜山铸铜虎聮翻三十七将军走马西来各开府南山伐木作车轴东海取鼍漫战鼔汗流奔走谁敢后恐乏军兴污资斧保甲连村团未遍方田讼牒纷如雨尔来手实降新书抉剔根株穷脉缕诏书恻怛信忠厚吏能浅薄空劳苦平生学问止流俗衆里笙竽谁比数忽令独奏鳯将雏仓卒欲吹那得谱况复连年苦饥馑剥啮草木啖泥土今年雨雪颇应时又报蝗虫生翅股忧来洗盏欲强醉寂寞虚斋卧空甒公厨十日不生烟更望红𥚑踏筵舞故人屡寄山中信只有当归无别语方将雀䑕偷太仓未肯衣冠挂神武呉兴文人眞得道平日立朝非小𥙷自从四方冠盖閙归作二浙湖山主髙踪巳自杂鱼钓大隐何曽弃簮组去年相从殊未足问道巳许谈其粗逝将弃官往卒业俗縁未尽那得覩公家只在霅溪上上有白云如白羽应怜进退苦皇皇更把安心教𥘉祖寄吕穆仲寺丞孤山寺下水侵门毎到先看醉墨痕楚相未忘谈笑是中郎不见典刑存君先去踏尘埃陌我亦来㝷桑枣村回首西湖眞一梦灰心霜鬓更休论寄黎眉州胶西髙处望西川应在孤云落照边瓦屋寒堆春雪后峨眉翠扫雨余天治经方笑春秋学好士今无六一贤且待渊明赋归去共将诗酒趂流年代书荅梁先此身与丗眞悠悠苍颜华发谁汝留强名太守古徐州忘归不如楚沐猴鲁人岂独不知丘借蹸夫子无罪尤异哉梁子淸而脩不逺千里从我游了然正色悬双眸丗之所驰子独不一经通明传节侯小楷清絶规模欧我衰废学懒且媮畏见问事贾长头别来红叶黄花秋夜梦见之起坐愁遗我駮石盆与瓯黒质白章声琳球谓言山石生涧沟追琢尚可王公羞感子佳意能无酬反将木瓜报珍投学如冨贵在博収仰取俯拾无遗筹道大如天不可求修其可见致其幽愿子笃实愼勿浮发愤忘食乐忘忧次韵舒教授寄李公择草书妙絶吾所兄眞书小字犹抗衡论文作诗俱不敌看君谈笑収降旌去年踰月方出昼爲君剧饮几濡首今年过我虽少留寂寞陶潜方止酒别时流涕揽君须悬知此懽堕空虚松下纵横余屐齿门前轣辘想君车怪君一身都是德近之清润沦肌骨细思还有可恨时不许蓝桥见倾国作诗寄王晋卿忽忆前年寒食北城之游走笔爲此诗北城寒食烟火微落花胡蝶作团飞王孙出游乐忘归门前騘马紫金鞿吹笙帐厎烟霏霏行人举头谁敢晞扣门狂客君不麾更遣倾城出翠帏书生老眼省见稀画图但觉周昉肥别来春物巳再菲西望不见红日围何时东山歌采薇把盏一听金缕衣罢徐州往南京马上走笔寄子由五首吏民莫扳援歌管莫凄咽吾生如寄耳寕独爲此别别离处处有悲恼縁爱结而我本无恩此涕谁爲设纷纷等儿戏鞭镫遭割截道边双石人几见太守发有知当解笑抚掌冠缨絶增刋父老何自来花枝袅长红洗盏拜马前请夀使君公前年无使君鱼鼈化儿童举鞭谢父老正坐使君穷穷人命分恶所向招灾凶水来非吾过去亦非吾功古汴从西来迎我向南京东流入淮泗送我东南行蹔别还复见依然有余情春雨涨微波一夜到彭城过我黄楼下朱栏照飞甍可怜洪上石谁听月中声前来过南京麦老樱桃熟今来旧游处樱麦半黄緑歳月如宿昔人事几反覆青衫老从事坐稳生髀肉聮翩阅三守迎送如转毂归耕何时决田舎我巳卜卜田向何许石佛山南路下有尔家川千畦种秔稌山泉宅龙蜃平地流膏乳异时畒一金近欲爲逃户逝将解簮绂卖劔买牛具故山岂不怀废宅生蒿橹便恐桐郷人长祠仲卿墓过淮三首赠景山兼寄子由好在长淮水十年三往来功名眞巳矣归计亦悠哉今日风怜客平时浪作堆晚来洪泽口捍索响如雷过淮山渐好松桧亦苍然霭霭藏孤寺泠泠出细泉故人眞吏隐小槛带巖偏却望临淮市东风笑语传回首濉阳幕簿书髙没人何时桐栢水一洗庾公尘此去渐佳境独游长惨神待君诗百首来写浙西春仆去杭五年呉中仍歳大饥疫故人往往逝去闻湖上僧舎不复往日繁丽独浄慈本长老学者益盛作此诗寄之来往三呉一梦间故人半作冡累然独依旧社传眞法要与遗民度厄年赵叟近闻还印绶竺翁先巳返林泉何时䇿杖相携去任性逍遥不学禅次韵和刘贡父登黄楼见寄并寄子由二首靑派连淮上黄楼冠海隅此诗尤伟丽夫子计魁梧丗俗轻瑚琏巾箱袭武夫坐令乗传遽奔走爲储湏邂逅我巳失登临谁与俱贫贪仓氏粟身听冶家橅㑹合难前定归休试后图腴田未可买穷鬼却湏唿二水何年到双洪不受舻至今清夜梦飞辔䇿天呉新添与子皆去国十年天一隅数竒逢恶歳计拙集枯梧好士余刘表穷交忆灌夫不矜持汉节犹许揽桓须清句金丝合髙楼雪月俱吟哦出新意指画想前橅自写千言赋新裁六幅圗传看一坐耸劝着尺书唿莫使骚人怨东游不到呉今年正月十四日与子由别于陈州五月子由复至齐安未至以诗迎之惊尘急雪满貂裘泪洒东风别宛丘又向邯郸枕中见却来云梦泽南州睽离动作三年计牵挽当爲十日留早晚青山映黄发相看万事一时休晓至巴河口迎子由去年御史府举动触四壁幽幽百尺井仰天无一席隔墻闻歌唿自恨计之失留诗不忍冩苦泪渍𥿄笔余生复何幸乐事有今日江流镜靣静烟雨轻羃羃孤舟如凫鹥点破千顷碧闻君在礠湖欲见隔咫尺朝来好风色旗尾西北掷行当中流见笑眼淸光溢此邦疑可老脩竹带泉石欲买柯氏林兹谋待君必陈季常见过三首仕宦常畏人退居还喜客君来辄馆我未觉鸡黍窄东坡有竒事巳种十畒麦但得君眼青不词奴饭白送君四十里只使一帆风江边千树柳落我酒盃中此行非逺别此乐故无穷但愿长如此来往一生同闻君开龟轩东槛俯乔木人言君畏事欲作龟头缩我知君不然朝饭仰旸谷余光幸分我不死安可独𥘉秋寄子由百川日夜游物我相随去惟有宿昔心依然守故处忆在怀逺驿闭门秋暑中藜羹对书史挥汗与子同西风忽凄厉落日穿户牖子起㝷裌衣感叹执我手朱颜不可恃此语君勿疑别离恐不免功名定难期当时巳悽断况此两衰老失涂旣难追学道恨不早买田秋巳议筑室春当成雪堂风雨夜巳作对牀声寄蕲簟与蒲传正兰溪美箭不成笛离离玉筋排霜嵴千沟万缕自生风入手未开先惨慄公家列屋闲蛾眉珠帘不动花隂移雾帐银牀𥘉破睡牙籖玉局坐弹棊东坡病叟长覉旅冻饿饥吟似饥䑕倚頼春风洗破衾一夜雪寒披故絮火冷灯淸谁复知孤舟儿女自嚘咿皇天何时反炎燠愧此八尺黄琉璃愿公浄扫淸香阁卧听风漪声满榻习习还从两腋生请公乗此朝阊阖寄怪石石斛与鲁元翰山骨裁方斛江珍拾浅滩清池上几案碎月落杯盘老去怀三友平生困一箪坚姿聊自儆秀色亦堪飡好去髯卿舎慿将道眼看东坡最后供霜雪照人寒寄呉德仁兼简陈季常东坡先生无一钱十年家火烧凡鈆黄金可成河可塞只有霜须无由玄龙丘居士亦可怜谈空说有夜不眠忽闻河东师子吼拄杖落手心茫然谁似濮阳公子贤飮酒食肉自得仙平生寓物不留物在家学得忘家禅门前罢亚十顷田清溪遶屋花连天溪堂醉卧唿不醒落花如雪春风顚我游兰溪访清泉已办布袜青行纒稽山不是无贺老我自兴尽回酒船恨君不识颜平原恨我不识元鲁山铜驼陌上㑹相见握手一笑三千年谢王泽州寄长松兼简张天觉二首莫道长松浪得名能教覆额两眉青便将径寸同千尺知有竒功似伏苓慿君说与埋轮使速寄长松作解嘲无复青黏和漆叶枉将钟乳敌仙茅寄蔡子华故人送我东来时手栽荔子待我归荔子巳丹吾发白犹作江南未归客江南春尽水如天肠断西湖春水船想见青衣江畔路白鱼紫笋不论钱霜髯三老如霜桧旧交零落今谁辈莫从唐举问封侯但遣麻姑更背和钱四寄其弟龢再见涛头涌玉轮烦君乆驻浙江春年来緫作维摩病堪笑东西二老人复次前韵谢赵景贶陈履常见和兼简欧阳叔弼兄弟能诗李长吉识字扬子云端能望此府坐啸获两君逝将江湖去浮此五石樽眷焉复少留尚爲丗所醺或劝莫作诗儿辈工织纹朱絃寄三叹未害俗耳闻共㝷两欧阳伐薪照黄昏是家有甘井汲多终不浑召还至都门先寄子由老身倦马河堤永踏尽黄榆緑槐影荒鸡号月未三更客梦还家时一顷归老江湖无歳月未塡沟壑犹朝请黄门殿中奏事罢诏许来迎先出省巳飞青盖在河梁定饷黄封兼赐茗逺来无物可相赠一味丰年说淮颕次韵穆父马上寄颕叔二首玉关不用一丸泥自有长城鸟䑕西剰与故人㝷土物腊糟红麴寄駞蹄多买黄封作洗泥使君来自陇山西髙才得兎人人羡争欲㝷踪覔旧蹄寄馏合刷缾与子由老人心事日摧頽宿火通红手自培小甑短缾良具足稺儿娇女共燔煨寄君东阁闲烝栗知我空堂坐画灰约束家僮好収拾故山棃枣待翁来寄虎儿独倚桄榔树闲挑荜拨根谋生看拙否送老此蛮村桄榔杖寄张文潜一首时𥘉闻黄鲁直迁黔南范淳父九疑也睡起风清酒在亡身随残梦雨茫茫江边曵杖桄榔瘦林下㝷苗荜拨香独歩傥逢嵝令逺来莫恨曲江张遥知鲁国眞男子独忆平生盛孝章闻正辅表兄将至以诗迎之生逢尧舜仁得作岭海游虽怀跫然喜岂免跕墯忧莫雨侵重膇晓烟腾郁攸朝槃见蜜唧夜枕闻鸺鹠几欲烹鬰屈固尝馔钩辀舌音渐䝤变靣汗尝骍羞頼我存黄庭有时仍丹丘目听不任耳踵息殆废喉稍欣素月夜遂度黄茆秋我兄清庙器持节瘴海头萧然三家歩横此万斛舟人言得汉吏天遣活楚囚惠然再过我乐哉十日留但恨参语贤忽潜九原幽万里傥同归两鳏当对耰强歌非眞逹何必师庄周新添再和稚川眞长生少从郑公游孝章偶不死免爲文举忧余龄会有适独往岂相攸由来警露鹤不羡撮蚤鹠愿加视后鞭同驾躅空辀宁飱堕齿堇勿忆齐眉羞何时遂纵壑归路同首丘泉冈松栢老西岭橘柚秋着意㝷弥明长颈髙结喉无心逐定逺燕颔飞虎头君方卒功名一泛范蠡舟我亦霑霈渥渐解钟仪囚宁湏张子房万户自择留犹胜嵆叔夜孤愤甘长幽南䆫可寄傲北山早归耰此语君勿疑老彭跨商周十二月十七日夜坐逹暁寄子由灯烬不挑垂暗蘂香炉重拨尚余熏淸风欲起鸦翻树缺月𥘉升犬吠云闭眼此心新活计随身孤影旧知闻雷州别乗应危坐跨海清光与子分过于海舶得迈寄书酒作诗逺和之皆粲然可观子由有书相庆也因用其韵赋一篇并寄诸子姪我似老牛鞭不动雨滑泥深四蹏重汝如黄犊却走来海阔山髙百程送庶几门户有八慈不恨居邻无二仲他年汝曹笏满牀中夜起舞踏破罋㑹当洗眼看腾跃莫指痴腹笑空洞誉儿虽是两翁癖积德巳自三丗种岂惟万一许生还尚恐九十烦珍从六子晨耕箪瓢出衆妇夜绩灯火共春秋古史乃家法诗笔离骚亦时用但令文字还昭丗粪土腐余何足梦渝州寄王道矩曽闻五月到渝州水拍长亭砌下流唯有梦魂长缭绕共论唐史更绸缪舟经故国歳时改霜落寒江波浪収归梦不成冬夜永猒闻船上报更筹和寄天选长官寓形宇宙间佚我以方老流光安足恃百歳同过鸟湏臾婴网罗文采縁自表自古山林人何曽识机巧但记寒巖翁论心秋月皎黄香十年旧禅学参衆妙虚怀飬天和肯徇奔走閙官居职事理晨起何用早桐隂满西斋叱吏供洒扫眷予东南来野饭着芹蓼葆光旣清尚令尹亦髙蹈相将古寺行软语頽晚照公家有畸人虚縁能自保卜筑嵩山阳行当从结好山中遶胜景人览亦易了何时命巾车共陟云外峤飜思筋力疲不复恃踊跳公诗拟南山雄㧞千丈峭形容逼天眞邂逅识其要藩篱吾未窥敢议穷阃奥和子由除日见寄薄官驱我西逺别不容惜方愁后㑹逺未暇忧歳夕强欢虽有酒冷酌不成席秦烹惟羊羮陇馔有熊腊念爲儿童歳屈指巳成昔往事令何追忽若箭巳释感时嗟事变所得不偿失府卒来驱傩矍铄惊逺客愁来岂有魔烦汝爲攘磔寒梅与冻杏嫩蕚𥘉似麦攀条爲惆怅玉蘂何时拆不忧春艶晚行见弃夏覈人生行乐耳安用声名籍胡爲独多感不见膏自炙诗来苦相寛予意逺可射依依见其靣疑子在咫尺兄今虽小官幸忝佐方伯北池近所凿中有汧水碧临池饮美酒尚可消永日但恐诗力弱闘徤未免馘诗成十日到谁谓千里隔一月寄一篇忧愁何足掷怀旧上诗二十三首和子由渑池怀旧人生到处知何似应似飞鸿踏雪泥泥上偶然留指爪鸿飞那复计东西老僧巳死成新塔坏壁无由见旧题往日﨑岖还记否路长人困蹇驴嘶七月二十四日以乆不雨出祷磻溪宿二十五日自虢渡渭宿于僧舎曽阁阁故曽氏所建也夜乆不寐见壁有前县令赵荐留名有怀其人龛灯明灭欲三更欹枕无人梦自惊深谷留风终夜响乱山衘月半牀明故人渐逺无消息古寺空来看姓名欲向磻溪问姜叟仆夫屡报斗标倾宿余杭法喜寺后緑野亭望呉兴诸山怀孙莘老学士徙倚秋原上凄凉晚照中水流天不尽人逺思何穷问谍知秦过看山识禹功稻凉𥘉吠蛤柳老半书虫荷背风翻白莲腮雨退红追游慰遟暮覔句傚儿童北望苕溪转遥怜震泽通烹鱼得尺素好在紫髯翁八月十日夜看月有怀子由并崔度贤良宛丘先生自不饱更笑老崔穷百巧一更相过三更归古栢隂中看参昴去年举君首蓿盘夜倾闽酒赤如丹今年还看去年月露冷遥知范叔寒典衣自种一顷豆那知积雪生科斗归来四壁草虫鸣不如王江长饮酒常润道中有怀钱塘寄𫐠古五首从来直道不辜身得向西湖两过春沂上巳成曽点服泮宫𥘉采鲁侯芹休惊嵗嵗年年貌且对朝朝暮暮人细雨晴时一百六画船鼍鼔莫违民草长江南鸎乱飞年来事事与心违花开后院还空落燕入华堂怪未㱕丗上功名何日是樽前点检几人非去年柳絮飞时节记得金笼放雪衣浮玉山头日日风涌金门外巳春融二年鱼鸟浑相识三月莺花付与公剰看新翻眉倒晕未应泣别脸消红何人织得相思字寄与江边北向鸿国艶天饶酒半酣去年同赏寄僧檐但知扑扑晴香软谁见森森暁态严谷雨共惊无几日蜜蜂未许辄先甜应湏火急回征棹一片辞枝可得黏惠泉山下土如濡阳羡溪头米胜珠卖劔买牛吾欲老杀鸡爲黍子来无地偏不信容髙盖俗俭眞堪着腐儒莫怪江南苦留滞经营身计一生迂捕蝗至浮云岭山行疲苦有怀子由弟二首西来烟阵塞空虚洒遍秋田雨不如新法清平那有此老身穷苦自招渠无人可诉乌㗸肉忆弟难凭犬寄书自笑迃踈皆此类区区犹欲理蝗余霜风渐欲作重阳熠熠溪边野菊黄乆废山行疲荦确尚能村醉舞淋浪独眠牀上梦魂好回首人间忧患长杀马毁车从此逝子来何处问行藏子由将赴南都与余㑹宿于逍遥堂作两絶句读之殆不可爲怀因和其诗以自解余观子由自少旷逹天资近道又得至人养生长年之诀而余亦窃闻其一二以爲今者䆠游相别之日浅而异时退休相从之日长旣以自解且以慰子由别期渐近不堪闻风雨萧萧巳断魂犹胜相逢不相识形容变尽语音存但令朱雀长金花此别还同一转车五百年间谁复在㑹㸔铜狄两咨嗟六年正月二十日复出东门仍用前韵乱山环合水侵门身在淮南尽处村五畒渐成终老计九重新扫旧巢㾗岂惟见惯沙鸥熟巳觉来多钓石温长与东风约今日暗香先返玉梅魂𡵨亭五首元丰三年正月余始谪黄州至𡵨亭北二十五里山上有白马青盖来迎者则余故人陈慥季常也爲留五日赋诗一篇而去明年复往见之季常使人劳余于中涂余乆不杀恐季常之爲余杀也则以前韵作诗爲杀戒以遗季常季常自尔不复杀而𡵨亭之人多化之有不食肉者其后数往见之往必作诗必以前韵凡余在黄四年三往见季常而季常七来见余盖相从百余日也七年四月量移汝州自江淮徂雒送者皆止慈湖而季常独至九江乃复用前韵通爲五篇以赠之昨日云隂重东风融雪汁逺林草木暗近舎烟火湿下有隐君子啸歌方自得知我犯寒来唿酒意颇急拊掌动邻里遶村捉鹅鸭房栊锵器声𬞞果照巾羃乆闻蒌蒿美𥘉见新芽赤洗盏酌鹅黄磨刀削熊白湏臾我径醉坐睡落巾帻醒时夜向阑唧唧铜缾泣黄州岂云逺但恐朋友缺我当安所主君亦无此客朝来静庵中惟见峯峦集我哀篮中蛤闭口护残汁又哀网中鱼开口吐微湿刳肠彼交病过分我何得相逢未寒温相劝此最急不见卢怀慎烝壷似烝鸭坐客皆忍笑髠然发其羃不见王武子毎食刀机赤琉璃载烝豚中有人乳白卢公信寒陋衰髪得满帻武子虽豪华未死神巳泣先生万金璧护此一蚁缺一年如一梦百岁真过客君无废此篇严诗编杜集君家蜂作窠岁岁添汁我身牛穿鼻卷舌聊自湿二年三过君此行真得得爱君似剧孟叩门知缓急家有红颊儿能唱緑头鸭行当隔帘见花雾轻羃羃爲我取黄封亲拆官泥赤仍湏烦素手自点叶家白乐哉无一事十年不蓄帻闭门弄添丁谈笑杂泣西方正苦战谁𥙷将帅缺披图见八阵合散更主客不湏亲戎行坐论教君集酸酒如虀汤甜酒如蜜汁三年黄州城饮酒但饮湿我如更㨂择一醉岂易得几思压茅柴禁网日夜急西邻推罋盎醉倒猪与鸭君家大如掌破屋无遮羃何从得此酒冷面妬君赤定应好事人千石供李白爲君三日醉蓬发不暇帻夜深欲逾垣卧想春罋泣君奴亦笑我鬓齿行秃缺三年巳四至岁岁遭恶客人生几两屐莫厌频来集枯松强鑚膏藁竹欲沥汁两穷相值遇相哀莫相湿不知我与君交游竟何得心法幸相语头然未爲急愿爲穿云鹘莫作将雏鸭我行及诸夏煑酒映踈羃故郷在何许西望千山赤兹游定安归东泛万顷白一欢寕复再起舞花堕帻行将出苦语不用儿女泣吾非故多失君岂无一缺各念别时言闭户谢衆客空堂净扫地虚白道所集西太一见王荆公旧诗偶次其韵二首秋早川原净丽雨余风日清酣从此归耕劔外何人送我池南但有樽中若下何湏墓上征西闻道乌衣巷口而今烟草萋迷增刋校正王状元集注分类东坡先生诗卷之十六增刊校正王状元集注分类东坡先生诗集註分类东坡先生诗卷第十七増刋校正王状元集注分类东坡先生诗卷之十七怀旧下诗十三首武昌西山嘉祐中翰林学士承旨邓公圣求爲武昌令常游寒溪西山山中人至今能言之轼谪居黄冈与武昌相望亦常往来溪山间元祐元年十一月二十九日考试舘职与圣求㑹宿玉堂偶话旧事圣求尝作元次山洼樽铭刻之巖石因爲此诗请圣求同赋当以遗邑人使刻之铭侧春江緑涨蒲萄醅武昌官柳知谁栽忆从樊口载春酒歩上西山㝷野梅西山一上十五里风驾两腋飞崔嵬同游困卧九曲岭褰衣独到呉王台中原北望在何许但见落日低黄埃归来解劔亭前路苍崖半入云涛堆浪翁醉处今安在石臼抔饮无樽罍尔来古意谁复嗣公有妙语留山隈至今好事除草棘常恐野火烧苍苔当时相望不可见玉堂正对金銮开岂知白首同夜直卧看椽烛髙花摧江边暁梦忽惊断铜镮玉鎻鸣春雷山人帐空猿鹤怨江湖水生鸿鴈来请公作诗寄父老往和万壑松风哀再用前韵朱颜发过如春醅胸中棃枣𥘉未栽丹砂末易扫白发赤松却欲参黄梅寒溪本自逺公社白莲翠竹依崔嵬当时石泉照金像神光夜发如五台饮泉鉴靣得眞意坐视万物皆浮埃欲収暮景返田里逺泝江水穷离堆还朝岂独羞老病自叹才尽倾空罍诸公渠渠若夏屋吞吐风月淸隅隈我如废井乆不食古甃鈌落生隂苔数诗往复相感发汲新除旧寒光开遥知二月春江阔雪浪倒卷云峯摧石中无声水亦静云何解转空山雷欲就诸公评此语要识忧喜何从来愿求南宗一勺水往与屈贾湔余哀见子由与孔常父唱和诗輙次其韵余昔在馆中同舎出入輙相聚飮酒赋诗近歳不复讲故终篇及之庻几诸公稍复其旧亦太平盛事也君先鲁东家门户照千古文章固应耳湏鬛余似处虽非蒙倛状尚有历国苦诵书口澜翻布谷杂杜宇十年困犇走栉沐饱风雨吾道其非耶野处岂兕虎灞陵闲老将柏直口尚乳自君兄弟还鼎立知有𥙷蓬山耆旧散故事谁删去来迎冯翊传出饯㑹稽组吾犹及前軰诗酒盛册府愿君唱此风掦觯斯杜举熈宁中轼通守此郡除夜直都㕔囚系皆满日莫不得返舎因题一诗于壁今二十年矣衰病之余复忝郡寄再经除夜庭事潇然三圄皆空盖同僚之力非拙巧所致因和前篇呈公济子侔二通守前诗除日当早归官事乃见留执笔对之泣哀此系中囚小人营糇粮堕网不知羞我亦恋薄禄因循失归休不湏论贤愚均是爲食谋谁能蹔纵遣闵黙愧前脩今和山川不改旧嵗月逝肯留百年一俯仰五胜更王囚同僚比岑范德业前人羞坐令老钝守啸诺获少休却思二十年出处非人谋齿发付天公缺壊不可修游寳云寺得唐彦猷爲杭州日送客舟中手书一絶句云山雨霏微不满空画船来往疾轻鸿谁知独卧朱帘里一榻无尘四靣风明日送彦猷之子垧赴鄂州舟中遇微雨感叹前事因和其韵作两首送之且归其书唐氏二妙彫零笔法空忽惊云海戯羣鸿清诗不敢私囊箧人道黄门有父风出处荣枯一笑空十年社燕与秋鸿谁知白首长河路还卧当时送客风感旧嘉祐中予与子由同举制䇿寓居怀逺驿时年二十六而子由二十三耳一日秋风起雨作中夜翛然始有感慨离合之意自尔䆠游四方不相见者十常七八毎夏秋之交风雨作木落草衰辄凄然有此感盖三十年矣元丰中谪居黄冈而子由亦贬筠州甞作诗以记其事元祐六年予自杭州召还居子由东府数月复出领汝隂时予年五十六矣乃作诗留别子由而去牀头枕驰道双阙夜未央车毂鸣枕中客梦安得长新秋入梧叶风雨惊洞房独行残月影怅然感𥘉凉筮仕记怀逺谪居念黄冈一往三十年此怀未始忘扣门唿阿同安寝巳太康青山映华发归计三月粮我欲自汝隂径上潼江章想见冰盘中石蜜与柿霜怜子遇明主忧患巳再尝报国何时毕我心乆巳降元祐六年六月自杭州召还汶公馆我于东堂阅旧诗卷次诸公韵三首半熟黄梁日未斜玉堂隂合手栽花却思三十年前味未饭钟时巳饭茶梦觉还惊屧响廊故人来炷影前香鬓须白尽成何事一帖空存老遂良尺一东来唤我归衰年巳迫故山期文章曹植今堪笑却卷波澜入小诗在彭城日与定国爲九日黄楼之㑹今复以是日相遇于宋凡十五年忧乐出处有不可胜言者而定国学道有得百念灰冷而颜益壮顾予衰病心形俱瘁感之作诗菊醆茰囊自古传长房宁复是臞仙应从汉武横汾日数到刘公戏马年对玉山人虽老矣见恒河性故依然王郎九日诗千首今赋黄楼第一篇予前后守倅余杭凡五年夏秋之间蒸热不可过独中和堂东南颊下瞰海门洞视万里三伏常萧然也绍圣元年六月舟行赴岭外热甚忽忆此处而作是诗忠孝王家千柱宫东坡作吏五年中中和堂上东南颊独有人开万里风㝷访诗十七首腊日游孤山访惠勤惠思二僧天欲雪云满湖楼台明㓕山有无水淸出石鱼可数林深无人鸟相唿腊日不归对妻孥名㝷道人实自娯道人之居在何许寳云山前路盘纡孤山孤絶谁肯庐道人有道山不孤𥿄䆫竹屋深自暖拥褐坐睡依团蒲天寒路逺愁仆夫整驾催归及未晡出山廻望云木合但见野鹘盘浮图兹游淡泊欢有余到家恍如梦蘧蘧作诗火急追亡逋清景一失后难摹李𣏌寺丞见和前篇复用元韵兽在薮鱼在湖一入池槛归期无误随弓旌落尘土坐使鞭箠环呻唿追胥连保罪及孥百日愁叹一日娯白云旧有终老约朱绶岂合山人纡人生何者非蘧庐故山鹤怨秋猿孤何时自驾鹿车去扫除白髪烦菖蒲麻鞋短后随猎夫射弋狐兔供朝晡陶潜自作五柳传潘阆画入三峯圗吾年凛凛今几余知非不去慙卫蘧嵗荒无术归亡逋鹄则易画虎难摹再和东望海西望湖山平水逺细欲无野人踈狂逐鱼钓刺史寛大容歌唿君恩饱煖及尔孥才者不闲拙者娯穿巖渡岭脚力徤未厌山水相萦纡三百六十古精庐出游无伴篮舆孤作诗虽未造藩阈破闷岂不贤樗蒲君才敏赡兼百夫朝作千篇日未晡朅来湖上得佳句从此不看营丘圗知君箧椟冨有余莫惜锦绣偿菅蘧穷多闘险谁先逋赌取名画不用摹九日湖上㝷周李二君不见君亦见㝷于湖上以诗见寄明日乃次其韵湖上野美蓉含思愁脉脉姢然如静女不肯傍阡陌诗人杳未来霜艶冷难宅君行逐鸥鹭出处浩莫测苇间闻挐音云表巳飞屧使我终日㝷逢花不忍摘人生如朝露要作百年客喟彼终歳劳幸兹一日泽愿言竟不遂人事多乖隔悟此知有命沉忧伤魂魄九日㝷臻阇棃遂泛小舟至懃师院二首白发长嫌嵗月侵病眸兼怕酒杯深南屏老宿闲相过东阁郎君懒重㝷试碾露芽烹白雪休粘霜蘂嚼黄金扁舟又截平湖去欲访孤山支遁林湖上青山翠作堆葱葱郁郁气佳哉笙歌丛里抽身出云水光中洗眼来白足赤髭迎我笑拒霜黄菊爲谁开明年桑苎煎茶处忆着衰翁首重廻过云龙山人张天骥郊原雨𥘉足风日清且好病守亦欣然肩舆白云道荒田咽蛩蚓村巷悬棃枣下有幽人居闭门空雀噪西风髙正厉落叶纷可扫孤僮卧斜日病马放秋草墟里通有无垣墻任摧倒君家本冠盖丝竹閙邻保脱身声利中道德自濯澡躬耕抱羸疾奉养百歳老诗书膏吻颊菽水媚翁媪饥寒天随子𣏌菊自撷芼慈孝董邵南鸡狗相乳抱吾生如寄耳归计失不早故人岂敢忘但恐迫华皓从君学种秫斗酒时相劳访张山人得山中字二首鱼龙随水落猿鹤喜君还旧隐丘墟外新堂紫翠间野麋驯杖屦幽桂出榛菅洒扫门前路山公亦爱山万木镇云龙天留与戴公路迷山向背人在瀼西东荠麦余春雪樱桃落晚风入城都不记归路醉眠中雨中过舒教授踈踈帘外竹浏浏竹间雨牎扉静无尘几砚寒生雾美人乐幽独有得縁无慕坐依蒲褐禅起听风瓯语客来澹无有洒扫凉冠屦浓茗洗积昏妙香净浮虑归来北堂闇二微萤渡此生忧患中一饷安闲处飞鸢悔前笑黄犬悲晚悟自非陶靖节谁识此间趣正月二十日与潘郭二生出郊㝷春忽记去年是日同至女王城作诗乃和前韵东风未肯入东门走马还㝷去歳村人似秋鸿来有信事如春梦了无痕江城白酒三盃酽野老苍颜一笑温巳约年年爲此㑹故人不用赋招䰟子静扫地风松独不静送我作皷吹𬒳酒独行徧至子云威徽先觉四黎之舎三首半醒半醉问诸黎竹刺藤梢歩歩迷但㝷牛豕覔归路家在牛栏西复西揔角黎家三小童口吹葱叶送迎翁莫作天涯万里意谿边自有舞雩风增刋符老风情奈老何朱颜减尽鬓丝多投梭毎困东邻女换扇唯逢春梦婆酬荅上诗五十九首次韵王诲夜坐爱君东阁能延客顾我闲官不计贠䇿杖频过如未厌卜居相近岂辞迁莫将诗句惊揺落渐喜樽罍省扑縁但约月明池上宿夜深同看水中天次韵张安道读杜诗大雅𥘉微缺流风困暴豪张爲词客赋变作楚臣骚展转更崩坏纷纶阅俊髦地偏蕃怪产源失乱狂涛粉黛迷真色鱼鰕易豢牢谁知杜陵杰名与谪仙髙扫地収千轨争标看两艘诗人例穷苦天意遣奔逃尘闇人亡鹿溟翻帝斩鳌艰危思李牧述作谢王褒失意各千里哀鸣闻九皐骑鲸遁沧海捋虎得绨𫀆巨笔屠龙手微官似马曹迂踈无事业醉饱死游遨简牍仪刑在儿童篆刻劳今谁主文字公合抱旌旄开卷遥相忆知音两不遭般斤思郢质鲲化陋鲦濠恨我无佳句时蒙致白醪慇懃理黄菊未遣没蓬蒿和柳子玉过陈絶粮次韵二首风雨萧萧夜晦迷不湏鸣呌强知时多才乆𬒳天公怪阙食惟应㸑妇知杜叟挽衣那及胫颜公食粥敢言炊诗人情味真甞遍试问于君厎事亏如我自观犹可厌非君谁复肯相㝷圗书跌宕悲年老灯乆忘宁畏官长诘飘然便欲去谁在子思侧君能从我游出郭及未黒荅任师中次韵闲里有深趣常忧儿辈知已成归蜀计谁借买山资丗事乆已谢故人犹见思平生不饮酒对子敢论诗沈諌议召游湖不赴明日得双莲于北山下作一絶持献沈旣见和又别作一首因用其韵湖上棠隂手自栽问公更得几回来水仙亦恐公归去故遣双莲一夜开诏书行捧缕金牋乐府应歌相府莲莫忘今年花发处西湖西畔北山前和欧阳少师㑹老堂次韵一时冠盖尽严终旧德年来岂易逢闻道堂中延盖叟定应牀下拜梁松蠧鱼自晒闲箱箧科斗长収古鼎钟我欲弃官重问道寸莛何以得舂容和欧阳少师寄赵少师次韵朱门有遗啄千里来燕雀公家冷如冰百唿无一诺平生亲友半迁逝公虽不怪旁人愕丗事如今腊酒醲交情自古春云薄二公凛凛和非同畴昔心亲岂貌从白须相映松间鹤清句更酬雪里鸿何日扬雄一㕓足却追范蠡五湖中次韵孔文仲推官见赠我本麋鹿性谅非伏辕姿君如汗血马作驹巳权竒齐驱大道中并带銮镳驰闻声自决骤那复受絷维谓君朝发燕秣楚日未欹云何中道止连蹇驴骡随金鞍冒翠锦玉勒垂青丝旁观信美矣自揣良厌之均爲人所劳何必陋盐辎君看立仗马不敢鸣且窥调习困鞭箠仅存骨与皮人生各有志此论我乆持他人闻定笑聊与君子期空堦卧积雨病骨烦撑支秋草上垣墻霜叶鸣堦墀门前自无客敢作扬雄麾候吏报君来弭节江之湄一对髙人谈稍忘俗吏卑今朝枉诗句粲如鳯来仪上山絶梯磴堕海迷津涯怜我枯藁质借润生华滋岂效丗俗人洗刮求瘢痍贤明日登用清庙歌缉熈胡不学长卿预作封禅词和致仕张郎中春画投绂归来万事轻消磨未尽秪风情旧因莼菜求长假新爲杨枝作短行不祷自安縁寿骨深藏难没是诗名浅斟盃酒红生颊细琢歌词稳称声蜗殻卜居心自放蝇头冩字眼能明盛衰阅过君应笑宠辱年来我亦平跪履数从圯下老逸书闲问济南生东风屈指无多日只恐先春鶗䳏鸣正月九日有美堂饮醉归径睡五皷方醒不复能眠起阅文书得鲜于子骏所寄古意作杂兴一首荅之衆人事纷优志士独悄悄何异琵琶絃常遭腰皷閙三杯忘万虑醒后还皎皎有如辘轳索巳脱重萦绕家人自有约始慕陈妇孝可怜原巨先放荡今谁吊平生嗜羊炙识味肯轻饱烹蛇啖蛙蛤颇讶能稍稍忧来自不寐起视天汉渺栏干玉绳低耿耿太白暁次韵荅章传见赠并生天地宇同阅古今宙视下则有髙无前孰爲后逹人千钧弩一弛难再彀下士沐猴冠巳系犹跳骤欲将驹过隙坐待石穿熘君看汉唐主宫殿悲麦秀而况彼区区何异一醉冨鸡鶋非所养俯仰眩金奏髑髅有余乐不博南靣后嗟我昔少年守道贫非疚自从出求仕役物恐见囿马融旣依梁班固亦仕窦效嚬岂不欲顽质谢镌镂侧闻长者言婞直非养寿唾靣慎勿拭出跨当俛就居然成懒废敢复齿豪右子如照海珠网目踈见漏宏材乏近用巧舞困短䄂坐令倾国容临老见邂逅吾衰信乆矣书絶十年旧门前可罗雀感予烦屡叩愿言歌缁衣子粲还予授㑹客有美堂周邠长官与数僧同泛湖往北山湖中闻堂上歌笑声以诗见寄因和二首时周有服蔼蔼君诗似岭云从来不许醉红裙不如野屐穿山翠惟见轻桡破浪纹颇忆唿卢袁彦道难邀骂坐灌将军晩风落日元无主不惜清凉与子分载酒无人过子云掩关昼卧客书裙歌喉不共听珠贯醉靣何因作缬纹僧侣且陪香火社诗坛欲歛鹳鹅军慿君遍遶湖边寺涨渌晴来巳十分病中独游净慈谒本长老周长官以诗见寄仍邀游灵隐因次韵荅之卧闻禅老入南山净扫清风五百间我与丗踈冝独往君縁诗好不容攀自知乐事年年减难得髙人日日闲欲问云公覔心地要知何处是无还径山道中次韵荅周长官兼赠苏寺丞年来战纷华渐觉夫子胜欲求五畒宅洒扫乐清浄学道恨日浅问禅慙听莹聊爲山水行遂此麋鹿性独游吾未果覔伴谁复听吾宗古遗直穷逹付前定餔糟醉方熟洒靣唿不醒奈何效燕蝠屡欲争晨暝不如从我游髙论发犀柄溪南渡横木山寺称小径㝷幽自兹始归路微月映南望功臣山云外盘飞磴三更渡锦水再宿留石镜𬗟怀周与李能作洛生咏明朝汪覃秀才乆留山中以诗见寄次其韵季子应嗔不下机弃家来伴碧云师中秋冷坐无因醉半月长斋未肯辞掷简摇毫无忤色投名入社有新诗飞腾桂籍他年事莫忘山中採药时景纯见和复次韵赠之二首解组归来道益光坐看百物自炎凉卷帘堂上檀槽閙送客林间桦烛香浅量巳愁当酒怯非才尤觉和诗忙何人贪佩黄金印千柱耽耽琐北冈人间膏火正争光每到藏春得蹔凉多事始知田舎好凶年偏觉野𬞞香溪山胜画徒能说来徃如梭爲底忙老去此身无处着爲翁㘽挿万松冈栁子玉亦见和因以送之兼寄其兄子璋道人不羡腰金照地光蹔时假靣弄西凉晴牎嚥日肝肠暖古殿朝眞屦䄂香说静故知犹有动无闲底处更求忙先生官罢乗风去何用区区赋陟冈子玉家宴用前韵见寄复荅之自酌金樽劝孟光更教长笛奏伊凉牵衣男女遶太白扇枕郎君烦阿香诗病逢春转深痼愁魔得酒暂奔忙醒时情味吾能说日在西南白草冈景纯复以二篇一言其亡兄与伯父同年之契一言今者唱酬之意仍次其韵灵夀扶来似孔光感时怀旧一悲凉蟾枝不独同攀桂鸡舌还应共赐香等是浮休无得䘮粗分忧乐有闲忙年来丗事如波浪郁鬰谁知栢在冈屡把鈆刀齿歩光更遭华衮照厖凉苏门山上莫长啸薝卜林中无别香烛烬巳残终夜刻槐花还似昔年忙背城借一吾何敢慎莫樽前替戾冈刀景纯席上和谢生二首悞入仙人碧玉壷一欢那复间亲踈杯盘狼借吾何敢车骑雍容子甚都此夜新声闻北里他年故事纪南徐欲穷风月三千界愿化人天百亿躯纵饮谁能问挈壷不知门外暁星踈绮罗胜事齐三阁賔主谈锋敌两都榻畔烟花甞叹杜海中童丱尚追徐无多酌我公湏听醉后麤狂胆满躯次韵沈长官三首家山何在两忘归杯酒相逢慎勿违不独饭山嘲我瘦也应糠覈怪君肥男婚巳毕女将归累尽身轻志莫违闻道山中食无肉玉池清水自生肥造物知吾乆念归似怜衰病不相违风来震泽帆𥘉饱雨入松江水渐肥刘孝叔㑹虎丘时王规甫斋素祈雨不至二首白简威犹凛青山兴巳浓鹤闲云作氅駞卧草埋峯跪履若可敎卜邻应见容因公问回老何处定相逢太常斋未解不肯对纎秾只遣三千履来游十二峯林空荅清唱潭净冩衰容归去瑶䑓路还应月下逢次韵陈海州书怀欎欎苍梧海上山蓬莱方丈有无间旧闻草木皆仙药欲弃妻孥守市阛雅志未成空自叹故人相对若爲颜酒醒却忆儿童事长恨双凫去莫攀次韵孙职方苍梧山苍梧竒事岂虚传荒怪还湏问子年逺託鳌头转沧海来依鹏背负青山或云灵境归贤者又恐神功亦偶然闻道新春恣游览羡君平地作飞仙次韵孙巨源寄涟水李盛二着作并见寄五絶南岳诸刘岂易逢相望无复马牛风山公虽见无多子社燕何由恋塞鸿髙才晚嵗终难进勇退当年正急流不独二䟽爲可慕他时当有景孙楼漱石先生难可意啮氊校尉乆无朋应知客路愁无奈故遣吟诗调李陵云雨休排神女车忠州老病畏人夸诗豪正值安仁在空看河阳满县花胶西未到吾能说桑柘禾麻不见春不羡京尘骑马客羡他淮月弄舟人莫笑银杯小荅乔太博陶潜一县令独饮仍独醒犹将公田二顷五十畒种秫作酒不种秔我今号爲二千石岁酿百石何以醉賔客请君莫笑银杯小尔来岁旱东海窄㑹当拂衣归故丘作书贷粟监河侯万斛船中着美酒与君一生长拍浮和叚屯田荆林馆南山有佳色无人空自竒清诗爲题品草木变芬菲谢女得秀句留待中郎归便当勤鞭䇿仆倦马亦饥游庐山次韵章传道尘容巳似服辕驹野性犹同纵壑鱼出入巖峦千仭表较量筋力十年𥘉虽无窈窕驱前马还有鸱夷挂后车莫笑吟诗淡生活当令阿买爲君书和顿教授见寄我笑陶渊明种秫二顷半妇言旣不用还有责子叹无絃则无琴何必劳抚玩我笑刘伯伦醉发蓬方散二豪苦不纳独以锸自伴旣死何用埋此身同夜旦孰云二子贤自结两重案笑人还自笑出口谈治乱一生溷尘垢晚以道自盥无成空得懒坐此百事缓侧闻顿夫子讲道出新贯岂无一尺书恐不记庸懦陋邦贫且病数米铢称炭慙愧章先生十日坐空馆䄂中出子诗贪读酒屡煖狂言各湏慎勿使输薪粲绛阙云台緫有名应湏极贵又长生鼎中龙虎黄金贱松下龟蛇緑骨轻霅水未浑缨可濯弁峯𥘉见眼应明两巵春酒眞堪羡独占人间分外荣和张子野见寄三絶过旧游前生我巳到杭州到处长如到旧游更欲洞霄爲隐吏一庵闲地且相留见题壁狂吟跌宕无风雅醉墨淋浪不整齐应爲诗人一回顾山僧未忍扫黄泥竹阁见忆栢堂南畔竹如云此阁何人是主人但遣先生披鹤氅不湏更画乐天真荅李邦直美人如春风着物物未知覊愁似冰雪见子先流澌子从徐方来吏民举熈熈扶病出见之惊我一何衰知我乆慵倦起我以新诗诗词如醇酒盎然重四肢径饮不觉醉欲和先昏疲西斋有蛮帐风雨夜纷披放怀语不择抚掌笑脱頥别来今几何春物巳含姿柳色日夜暗子来竟何时徐方虽云乐东山禁游嬉又无狂太守何以解忧思闻子有贤妇华堂咏螽斯盍不倒囊槖卖劔买蛾眉不用教丝竹唱我新歌词和潞公超然台次韵我公厌冨贵常苦勲业㝷相期赤松子永望白云岑清风出谈笑万窍爲号吟吟成超然诗洗我蓬之心嗟我本何人麋鹿强冠襟身微空志大交浅屡言深嘱公如得谢唿我幸寄音但恐酒钱尽烦公挥槖金次韵刘贡父李公择见寄二首白发相望两故人眼看时事几畨新曲无和者应思郢论稍卑之且借秦嵗恶诗人无好语夜长鳏守向谁亲少思多睡无如我鼻息如雷撼四邻何人劝我此间来絃管生衣甑有埃渌蚁濡漘无百斛蝗䖝扑靣已三回磨刀入谷追穷㓂洒涕廵城拾弃孩爲郡鲜欢君莫叹犹胜尘土走章台和赵郎中捕蝗见寄次韵麦穗人许长谷苗牛可没天公独何意忍使蝗虫发驱攘着令典农事安可忽我仆旣胼胝我马亦欵矻飞腾渐云少筋力亦巳竭苟无百篇诗何以醒睡兀𥘉如䟽畎浍渐若决澥渤往来供十吏腕脱不容歇平生轻妄庸熟视笑魏勃爱君有逸气诗坛专斩伐民病何时休吏职不可越慎无及世事向空书咄咄赵郎中见和戯复荅之赵子吟诗如泼水一挥三百六十字奈何教我欲㝷医恰如西施藏白地赵子饮酒如淋灰一年十万八千杯若不令君早入务饮竭东海生黄埃我衰临政多谬错羡君精采如秋鹗颇哀老子令日飮爲君坐啸主画诺方将怨无𥜗忽复歌缁衣堂堂孔北海直气凛羣儿朱轮未及郊清风巳先驰何以累君子十万贫与羸滔滔满四方我行竟安之何时劔関路春山闻子规和孔君亮郎中见赠偶对先生尽一樽醉看万物汹崩奔优游共我聊卒歳肮脏如君合倚门只恐掉头难乆住应须倾盖便深论固知严胜风流在又见长身十丗孙增刋校正王状元集注分类东坡先生诗卷之十七增刊校正王状元集注分类东坡先生诗集註分类东坡先生诗卷第十八増刋校正王状元集注分类东坡先生诗卷十八酬荅中诗九十一首刘贡父见余歌词数首以诗见戯聊次其韵十载飘然未可期那堪重作看花诗门前恶语谁传去醉后狂歌自不知刺舌君今犹未戒炙眉我亦更何词相从痛饮无余事正是春容最好时和李邦直沂山祈雨有应髙田生黄埃下田生苍耳苍耳亦巳无更问麦有几蛟龙睡足亦解慙二麦枯时雨如洗不知雨从何处来但闻吕梁百歩声如雷试向城南望城北际天菽粟青成堆饥火烧肠作牛吼不知待得秋成否半年不雨坐龙慵共怨天公不怨龙今朝一雨聊自赎神龙社鬼各言功无功日盗太仓粟嗟我与龙同此责劝农使者不汝容因君作诗先自劾宿州次韵刘泾我欲归休瑟渐希舞雩何处着春衣多情白发三千丈无用霜皮四十围晚觉文章真小技早知冨贵有危机爲君垂涕君知否千古华亭鹤自飞和赵郎中见戯二首燕子人亡三百秋卷帘那复似扬州西行未必能胜此空唱崔徽上白楼我击藤牀君唱歌明年六十柰君何醉颠只要装风景莫向人前自洗磨和子由与颜长道同游百歩洪相地筑亭种柳平明坐衙不暖席归来闭阁闲终日卧闻客至倒屣迎两眼蒙笼余睡色城东泗水歩可到路转河洪翻雪白安得青丝络骏马蹙踏飞波柳隂下奋身三丈两蹄间振鬛长鸣声自干少年狂兴乆已谢但忆嘉陵遶劒关劒关大道车方轨君自不去归何难山中故人应大笑筑室种柳何时还次韵李邦直感旧驺骑传唿出跨坊簿书填委入充堂谁教按部如何武只许清樽对孟光婉娩有时来入梦温柔何日听还郷酸寒病守尤堪笑千歩空余仆射埸次韵荅邦直子由四首簿书顚倒梦魂间知我踈慵肯见原闲作闭门僧舎冷病闻吹枕海涛喧忘怀杯酒逢人共引睡文书信手翻欲吐狂言喙三尺怕君轻我却须吞城南短李好交游箕踞狂歌緫自由尊主庇民君有道乐天知命我何忧醉唿妙舞留连夜闲作清诗断送秋潇洒使君殊不俗樽前容我揽须不老弟东来殊寂寞故人留饮慰酸寒草荒城角开新径雨入河洪失旧滩车马追陪迹未扫唱酬往复字应漫此诗更欲慿君改待与江南子布看君虽爲我此迟留别后凄凉我巳忧不见便同千里逺退归终作十年游恨无扬子一区宅懒卧元龙百尺楼闻道鹓鸿满台阁网罗应不到沙鸥荅任师中家汉公先君昔未仕杜门皇祐𥘉道德无贫贱风采照郷闾何甞踈小人小人自阔踈出门无所诣老史在郊墟门前万竿竹堂上四库书髙树红消梨小池白芙蕖常唿赤脚婢雨中撷园𬞞矫矫任夫子罢官还旧庐是时里中儿始识长者车烹鸡酌白酒相对欢有余有如庞德公往还葛与徐妻子走堂下主人竟谁欤我时年尚少作赋慕相如侍立看君谈精悍实起予岁月曽几何耆老逝不居史侯最先没孤愤拱桑樗我亦渉万里清血满襟祛漂流二十年始悟万縁虚独喜任夫子老佩刺史鱼威行乌白蛮解辫请冠𥚑方当入奏事清庙陈璠玙胡爲厌轩冕归志不少舒上蔡有良田黄沙走清渠罢亚百顷稻雍容十年储间随李丞相搏射鹿与猪苍鹰十斤重勐犬如黄驴岂比陶渊明穷苦自把锄我今四十二衰发不满梳彭城古名郡乏人偶见除头颅已可知几何不樵渔㑹当相从去芒鞋老菑畬念子瘴江边怀抱向谁摅頼我同年友相欢出同舆冰盘荐文鲔玉斚倾浮蛆醉中忽思我清诗缀琼琚知我少所谐教我时卷舒丗事日反覆翩如风中旟雀罗弔廷尉秋扇悲婕妤升沉一何速喜怒纷衆狙作诗谢二子我师寗与蘧阳关词三絶受降城下紫髯郎戏马台南古战场恨君不取契丹首金甲牙旗归故郷右赠张继愿济南春好雪𥘉晴行到龙山马足轻使君莫忘霅溪女时作阳关肠断声右荅李公择次韵吕梁仲屯田雨叶风花日夜稀一杯相属竟何时空虚岂敢酬琼玉枯朽犹能出菌芝门外吕梁从迅急胷中云梦自逶遟待君笔力追灵运莫负南台九日期王巩屡约重九见访旣而不至以诗送将官梁交且见寄次韵荅之交颇文雅不类武人家有侍者甚慧丽知君月下见倾城破恨悬知酒有兵老守无何惟日饮将军竞病自诗鸣花枝不共秋欹帽笔阵空来夜斫营爱惜微官将底用它年只好冩铭旌九日邀仲屯田爲大水所隔以诗见寄次其韵无复龙山对孟嘉西来河伯意雄夸霜风可使吹黄帽樽酒那能泛浪花谩遣鲤鱼传尺素却将燕石报琼华何时得见悲秋老醉里题诗字半斜有言郡东北荆山下可以沟畎积水因与吴正字王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵二首侧手区区未易遮奔流一瞬卷千家共疑智伯𥘉围赵犹有张汤欲漕斜已坐迂踈来此地分将劳苦送生涯使君下䇿真堪笑隐隐惊雷响踏车茫茫清泗遶孤岑归路相将得暂临试着芒鞋穿荦确更燃松炬照幽深纵令司马能鑱石㑹有中郎解摸金强冩苍崖留歳月他年谁识此时心荅吕梁仲屯田乱山合沓围彭门官居独在悬水村居民萧条杂麋鹿小市冷落无鸡豚黄河西来𥘉不觉但讶清泗流奔浑夜闻沙岸鸣罋盎暁看雪浪浮鹏鵾吕梁自古喉吻地万顷一抹何由吞坐观入市卷闾井吏民走尽余王尊计穷路断欲安适吟诗破屋愁鸢蹲歳寒霜重水归壑但见屋瓦留沙㾗入城相对如梦寐我亦仅免爲鱼鼋旋唿歌舞杂谈笑不惜饮釂空瓶盆念君官舎冰雪冷新诗美酒聊相温人生如寄何不乐任使绛蜡烧黄昏宣房未筑淮泗满故道堙没疮痍存明年劳苦应更甚我当畚锸先黥髠付君万指代顽石千鎚雷动苍山根髙城如鐡洪口快谈笑却扫看崩奔农夫掉臂免狼顾秋谷布野如云屯还须更置软脚酒爲君击鼔行金樽荅孔周翰求书与诗身闲曷不长闭口天寒正好深藏手吟诗冩字有底忙未脱多生宿尘垢不蒙讥诃子厚疾反更刻画无盐丑征西自有家鸡肥太白空惊饭山瘦与君相从知几日春风待得花开不拨弃万事不复谈百觚之后那辤酒闻公择过云龙张山人辄往从之公择有诗戏用其韵我生固多忧肉食常苦墨轩然就一笑犹得好饮力闻君过云龙对酒两静嘿急携清歌女出郭及未一欢难力致邂逅有胜特喧蜂集晩花乱雀啅丛棘山人乐此耳寂寞谁侍侧何当求好人聊使治要襋使君自孤偾此里谁相直不如学养生一气服千息寒食日荅李公择三絶次韵从来苏李得名双只恐全齐笑陋邦诗似悬河供不办故欺张籍陇头泷簿书鼛鼔不知春佳句相唿頼故人寒食德公方上冡归来谁主复谁賔廵城巳困尘埃眯执扑仍遭虮蝨縁欲脱布衫携素手试开病眼点黄连次韵荅刘泾吟诗莫作秋虫声天公怪汝钩物情使汝未老华发生芝兰得雨蔚青青何用自燔以出馨细书千纸杂眞行新音百变口如鸎异议锋起弟子争舌翻涛澜卷齐城万卷堆胷兀相撑以病爲乐子未惊我有至味非煎烹是中之乐吁难名緑槐如山闇广庭飞虫绕耳细而清败席展转卧见经亦不自嫌翠织成意行信足无沟坑不识五郎唿作卿吏民哀我老不明相戒无复烦鞭刑时临泗水照星星微风不起镜面平安得一舟如叶轻卧闻邮籖报水程莼羮羊酪不湏评一饱且救饥肠鸣和孙莘老次韵去国光隂春雪消还家踪迹野云飘功名正自妨行乐迎送才堪博早朝虽去友朋亲吏卒却辤䜛谤得风謡今年我亦江东去不问繁雄与寂寥文与可有诗见寄云待将一叚鹅溪绢扫取寒梢万尺长次韵荅之爲爱鹅溪白蠒光扫残鸡距紫毫芒丗间那有千㝷竹月落庭空影许长次韵秦观秀才见赠秦与孙莘老李公择甚熟将入京应举夜光明月非所投逢年遇合百无忧将军百战竟不侯伯郎一㪷得凉州翘关负重君无力一年不入纷华域故人坐上见君文谓是古人吁莫测新诗说尽万物情硬黄小字临黄庭故人已去君未到空吟河畔草青青谁谓他郷各异县天遣君来破吾愿一闻君语识君心短李髯孙眼中见江湖放浪乆全眞忽然一鸣惊倒人纵横所往无不可知君不怕新书新千金弊帚那堪换我亦淹留岂长筭山中旣未决同归我聊尔耳君其漫次韵黄鲁直见赠古风二首佳谷卧风雨莨莠登我埸陈前漫方丈玉食惨无光大哉天宇间美恶更臭香君看五六月飞蚊殷回廊兹时不少假俛仰霜叶黄期君蟠桃枝千岁终一甞頋我如苦李全生依路傍纷纷不足愠悄悄徒自伤新添空山学仙子妄意笙箫声千金得竒药开视皆豨苓不知市人中自有安期生今君巳度丗坐阅霜中蔕摩挲古铜人岁月不可计阆风安在哉要君相指似荅仲屯田次韵秋来不见渼陂岑千里诗盟忽重㝷太木百围生逺籁朱絃三叹有遗音清风卷地収残暑素月流天扫积隂欲遣何人𢋫絶唱满堦桐叶候虫吟密州宋国愽以诗见纪在郡杂咏次韵荅之吾观二宋文字字照缣素渊源皆有考竒险获难句后来邈无继嗣子其殆庶胡爲尚流落用舎真有数当时苟恱可谨勿笑枤杜斵牎谁救赴䄂手良优𥙿山城辱吾继缺短烦遮护昔年缪陈诗无人聊瓦注于令𢋫絶唱外重中巳惧何当附家集击壤追咸濩新添荅范祖禹吾州下邑生刘季谁数区区张与李重瞳遗迹巳尘埃惟有黄楼临泗水而今太守老且寒侠气不洗儒生酸犹胜白门穷吕布欲将鞍马事曹瞒次韵荅王定国毎得君诗如得书宣心冩妙书不如眼前百种无不有知君一以诗驱除传闻都下十日雨清泥没马街生鱼旧雨来人今不来悠然独酌卧清虚我虽作郡古云乐山川信美非吾庐愿君不废重九约念此衰老勤呵嘘荅王巩巩将见过有诗自谓恶客戯之汴泗遶吾城城坚如削铁中有李临淮号令肝胆裂古来彭城守未省怕恶客恶客云是谁祥符相公孙是家豪逸生有种千金一掷颇黎盆连车载酒来不饮外酒嫌其村子有千鉼酒我有万株菊任子满头挿团团见花不见目醉中挿花归花重压折轴问客何所湏客言我爱山青山自遶郭不要买山钱此外有黄楼楼下一河水美哉洋洋乎可以疗饥并洗耳彭城之游乐复乐客恶何如主人恶次韵王定国马上见寄昨夜霜风入裌衣暁来病骨更攴离踈狂似我人谁頋坎轲怜君志未移但恨不携桃叶女尚能来趂菊花时南台二谢无人继只恐君诗胜义熈次韵荅顿起挽袖推腰踏破绅旧闻携手上天门相逢应觉声容似欲话先惊歳月奔新学巳皆从许子诸生犹自畏何蕃殿庐直宿眞如梦犹记忧时䇿万言十二东秦比汉京去年古寺共题名早衰怪我遽如许苦学怜君太瘦生茆屋拟归田二顷金丹终扫雪千茎何人更似苏司业和遍新诗满洛城太虚以黄楼赋见寄作诗爲谢我在黄楼上欲作黄楼诗忽得故人书中有黄楼词黄楼髙十丈下建五丈旗楚山以爲城泗水以爲池我诗无杰句万景骄莫随夫子独何妙雨雹散雷椎雄词杂今古中有屈宋姿南山多磐石清滑如流脂朱蜡爲摹刻细妙分毫氂佳处未易识当有来者知次韵荅王巩我有方外客颜如琼之英十年尘土窟一寸冰雪清朅来从我游坦率见眞情顾我无足恋恋此山水清新诗如弹丸脱手不暂停昨日放鱼回衣巾满浮萍今日扁舟去白酒载乌程山头见月出江路闻鼍鸣莫作孺子歌沧浪濯吾缨吾诗自堪唱相子棹歌声张安道见示近诗人物一衰谢微言难重㝷慇勤永嘉末复闻正始音淸谈未足多感时意殊深少年有竒志欲和南风琴荒村蜩蛩乱废沼蛙蝈淫遂欲掩两耳临文但噫萧然王郎子来自缑山隂云见浮丘伯吹箫明月岑遗声落淮泗蛟鼍爲悲吟愿公正王度祈招继愔愔次韵王巩颜复同泛舟沈郎清瘦不胜衣边老便便腹十围躞蹀身轻山上走懽唿船重醉中归舞腰似雪金钗落谈辩如云玉麈飞忆在钱塘正如此回头四十二年非次韵张十七九日赠子由千戈万槊拥笓篱九日清樽岂复持官事无穷何日了菊花有信不吾欺逍遥琼馆眞堪羡取次尘缨未可縻迨此暇时湏痛饮他年长劒拄君頥次韵王巩独眠居士身心如藁木旅馆孤眠体生粟谁能相思琢白玉服药千朝偿一宿天寒日短银灯续欲往从之车脱轴何人吹断参差竹泗水茫茫鸭头緑次韵王巩留别去国巳八年故人今有谁当时交游内未数蔡克儿岂无知我者好爵半巳縻争爲东合吏不愿北山移公子表独立与丗颇异驰不辞千里逺成此一叚竒蛾眉亦可怜无柰思饼师无人伴客寝惟有支牀龟君归与何人文字相娯嬉持此调张子一笑当脱頥荅王定民开缄奕奕满银钩书尾题诗语更遒八法旧闻宗长史五言今复拟苏州笔踪好在留台寺旗队遥知到石沟欲寄䑕湏并蠒纸请君章草赋黄楼次韵王庭老和张十七九日见寄霜叶投空雀啅篱上楼筋力强扶持对花把酒未甘老膏靣染须聊自欺无事亦知君好饮多才终恐丗相縻请看平日衘杯口㑹有金椎爲控頥次韵参寥师寄秦太虚三絶句时秦君举进士不得秦郎文字固超然汉武慿虚意欲僊底事秋来不得解定中试与问诸天一尾追风抹万蹄崑崙玄圃谓朝跻回看丗上无伯乐却道盐车胜月题新添得失秋毫乆巳冥不湏闻此气峥嵘何妨却伴参寥子无数新诗咳唾成次韵王庭老退居见寄二首浪蘂浮花不辨春归来方识歳寒人回头自笑风波地闭眼聊观梦幻身北牖巳安陶令榻西风还避庾公尘更搔短发东南望试问今谁裹旧巾接果移花看𥙷篱腰鎌手斧不妨持上都新事长先到老圃宁当待垂老仓卒収一旦不见梁伯鸾空对孟光案才难不其然妇女厠周乱丗岂无作者于我如旣盥独喜诵君诗咸韶音节缓夜光一巳多矧获累累贯相思君欲瘦不往我真儒吾侪眷微禄寒夜抱寸炭何时定相过径就我乎馆飘然东南去江水清且暖与君访名山微言师忍粲次韵田国博部夫南京见寄二首岁岁翩翩下坂轮归来杏子巳生人深红落尽东风恶柳絮榆钱不当春火冷饧稀杏粥稠青裙缟𬒮饷田头大夫行役家人怨应羡居郷马少游再次韵田国博部夫逺二首西郊黄土没车轮蒲靣风埃笑路人巳放役夫三万指从教积雨洗残春枝上稀踈地上稠忍看红糁落墻头风流别乗多才思归趂西园秉烛游田国愽见示石炭诗有铸劒斩佞臣之句次韵荅之新添楚山铁炭皆竒物知君欲斫姦邪窟属镂无眼不识人楚国何曽斩无极玉川狂直古遗民救月裁诗语最眞千里妖蟇一寸铁地上空愁虮蝨臣次韵曹九章见赠蘧瑗知非我所师流年巳似手中蓍正平独肯从文举中散何曽靳孝尼卖劒买牛眞欲老得钱沽酒更无疑鸡豚异日爲同社应有千篇唱和诗次韵秦太虚见戯耳聋君不见诗人借车无可载留得一钱何足頼晚年更似杜陵翁右臂虽存耳先聩人将蚁动作牛鬪我觉风雷真一噫闻尘扫尽根性空不湏更枕清流派大朴𥘉散失混沌六凿相攘更胜败眼花乱坠酒生风口业不停诗有债君知五藴皆是贼人生一病今先差但恐此心终未了不见不闻还是碍今君疑我特佯聋故作嘲诗穷崄怪湏防额痒出三耳莫放笔端风雨快李公择过髙邮见施大夫与孙莘老赏花诗忆与仆去歳㑹于彭门折花餽笋故事作诗二十四韵见戯依韵亦以戯公择云汝阳眞天人绢帽着红槿缠头三百万不买一微哂共夸青山峯曲尽花不陨当时谪僊人逸韵谢封略诗成天一笑万象解寒窘惊开小桃杏不待雷发轸余波尚㳙滴乞与居易稹迩来谁复见前軰风流尽寂寞两诗人残红对樱笋饥肠得一醉妙语传不泯君来恨不与更复相牵引我老心已灰空烦扇余烬天游照六凿虚室扫充牣悬知色竟空那复嗜乌吻萧然一方丈居士老庞藴散花从满祴不荅天女问故人犹故目怨句冩余恨疑我此心在遮防费栏楯应虞巳毙蛇折尾时一蠢仄闻孟光贤不学处仲忍寄招应巳足左右侍云鬒何时花月夜羊酒谢不敏此生如幻耳戯语君勿愠应同亡是公一对子虚听和孙同年卞山龙洞祷晴吴兴连月雨釡甑生鱼蛙往问卞山龙曷不安厥家梯山上巉絶俯视惊谽谺神井涌云盖隂崖垂藓花交流百道泉赴壑走群蛇不知落何处隐隐如缲车我来叩石戸飞䑕翻白鵶寄语洞中龙睡味岂不嘉雨师少弭节雷师亦停檛积水得反壑稻苗岀泥沙农夫免菜色龙亦饱豚虾看君拥黄䌷髙卧放早衙次韵孙祕丞见赠感槩清衷似变风老于诗句耳偏聦迂踈自笑成何事冷淡谁能用许功不怕飞蚊如立豹肯随白马过垂虹吟哦相对忘三伏拟泛冰溪入雪宫次韵周开祖长官见寄俯仰东西阅数州老于歧路岂伶优𥘉闻父老推谢令旋见儿童迎细侯政拙年年祈水旱民劳处处避朝讴河吞巨野那容塞盗入蒙山不易捜仕道固应慙孔孟扶颠未可责由求渐谋田舎犹怀禄未脱风涛且傍洲罔罔可怜眞䘮狗时时相触是虚舟朅来震泽都如梦只有苕溪可倚楼斋醸酸酣如蜜水乐工零落似风鸥逺思颜柳并诸谢近忆张陈与老刘风定轩牎飞豹脚雨余栏槛上蜗牛旧游到处皆苍藓同甲惟君尚黒头忆昔湖山共㝷胜相逢杯酒两忘忧醉看梅雪清香过夜棹风船骇汗流百首共成山上集三人俱作月中游海南未起垂天翼涧底仍依径寸庥已许秋风归过我豫忧诗笔老难酬此生岁月行飘忽晚节功名亦谬悠犀首正縁无事饮冯驩应爲有鱼留从今便踏靑州麴薄酒知君笑督邮次韵荅孙侔十年身不到朝廷欲伴骚人赋落英但得低头拜东野不辞中路伺渊明舣舟苕霅人安在卜筑江淮计巳成千里论交一言足与君盖亦不湏倾重寄凛然髙节照时人不信微官解浼君蒋济谓能来阮籍薛宣直欲吏朱云好诗冲口谁能择俗子疑人未遣闻乞取千篇看俊逸不将轻比鲍叅军次韵乐着作野歩老来几不辨西东秋后霜林且强红眼晕见花眞是病耳虚闻蚁定非聦酒醒不觉春强半睡起甞惊日过中植杖偶逢爲黍客披衣闲咏舞雩风仰看落蘂収松粉俯见新芽摘𣏌丛楚雨还昏云梦泽呉潮不到武昌宫废兴古郡诗无数寂寞闲䆫易粗通解组归来成二老风流它日与君同次韵荅子由平生弱羽寄冲风此去归飞识所从好语似珠穿一一妄心如膜退重重山僧有味宁知子泷吏无言只笑侬尚有读书清净业未容春睡敌千钟和何长官六言次韵五首作邑君眞伯厚去官我岂曼容一㕓愿託仁政六字难赓变风五噫巳岀东洛三复愿比南容学道未从潘盎草书犹似扬风石渠何须反顾水泽幸足相容长江大欲见庇探支八月凉风清风𥘉号地籁明月自冩天容贫家何以娯客但知抹月批风青山自是絶丗无人谁与爲容说向市朝公子何殊马耳东风次韵子由病酒肺疾发忆子少年时肺喘疲坐卧喊呀或终日势若风雨过虚阳作浮涨客冷仍下墯妻孥恐怅望脍炙不登坐终年禁晚食半夜发清饿胃强鬲苦满肺歛腹辄破三彭恣啖啮二竖肯逋播寸田可治生谁劝耕黄稬探怀得真药不待君臣佐𥘉如雪花积渐作樱珠大隔墻闻三嚥隐隐如转磨自兹失故疾阳唱隂辄和神仙多历试中路或坎坷平生不尽器痛饮知无奈旧人眼看尽老伴余几箇残年一斗粟待子同春簸云何不自珍醉病又一挫眞源结梨枣丗味等糠莝耕耘当待获愿子勤自课相将赋逺游仙语不用些杭州故人信至齐安昨夜风月清梦到西湖上朝来闻好语叩户得呉饷轻圎白晒荔脆酽红螺酱更将西庵茶劝我洗江瘴故人情义重说我必西向一年两仆夫千里问无羔相期结书社未怕供诗帐还将梦魂去一夜到江涨和王巩六首并次韵君谈阳朔山他年分刀圭名字挂仙籍少年带刀劒但识从军乐老大服犁锄解佩付镕铄虽无献捷功㑹赐力田爵敲冰春擣纸刈苇秋织箔栎林斩冬炭竹坞收夏箨四时俯有取一饱天所酢君非纨绮间欲学非其脚左右玉㩥㩥束薪谁爲縳勿令闻此语翠黛頩将恶笑我一间茆妇姑纷六凿欲结千年实先催二月花故教穷到骨要使寿无涯乆巳逃天网何须服月华賔州在何处爲子上栖霞邻里有异趣何妨倾盖新殊方君莫厌数面自成亲黙坐无余事回光照此身他年赤墀下玉立看垂绅平生我亦轻余子晚岁人谁念此翁巧语屡曽遭薏苡廋辞聊复託芎䓖子还可责同元亮妻却差贤胜敬通若问我贫天所赋不因迁谪始囊空君家玉臂贯铜青下客何时见目成勤把鈆黄记宫様莫教絃管作蛮声薫衣渐叹衙香少拥髻遥怜夜语清记取北归携过我江南风雪浪山倾次韵陈四雪中赏梅腊酒诗催熟寒梅雪鬪新杜陵休叹老韦曲巳先春独秀惊凡目遗英卧逸民髙歌对三白迟莫慰安仁新添和子由题孔平仲草庵次韵逢人欲覔安心法到处先爲问道庵卢子不须从若士盖公当自过曹参羡君美玉经三火笑我枯桑困八𧖟犹喜大江同一味故应千里共清甘次韵荅元素余旧有赠元素云天涯同是伤流落元素以爲今日之先兆且悲当时六客之存亡六客盖张子野刘孝叔陈令举李公择元素与余也不愁春尽絮随风但喜丹砂入颊红流落天涯先有䜟摩挲金狄㑹当同蘧蘧未必都非梦了了方知不落空莫把存亡悲六客巳将地狱等天宫次韵孔毅父集古人诗见赠五首羡君戯集古人诗指唿市人如使儿天边鸿鹄不易得便令作对随家鸡退之惊笑子美泣问君乆假何时归丗间好句丗人共明月自满千家墀紫驼之峯人莫识杂以鸡豚眞可惜今君坐致五侯鲭尽是猩唇与熊白路旁拾得半叚枪何必开炉铸矛㦸用之如何在我耳入手当令君䘮魄天下几人学杜甫谁得其皮与其骨划如太华当我前跛牂欲上惊崷崪名章俊语纷交衡无人巧㑹当时情前生子美只君是信手拈得俱天成诗人雕刻闲草木捜抉肝肾神应哭不如嘿诵千万首左抽右取谈笑足夜吟石鼎声悲秋可怜好事刘与侯何当一醉百不问我欲眠矣君归休膏明兰臭俱自焚象牙翠羽残其身多言自古爲数穷微中有时堪解纷痴人但数羊羔儿不知何者是左慈千章万句卒非我急走捉君应巳迟次韵子由种杉竹吏散庭空雀噪檐闭门独宿夜厌厌似闻梨枣同时种应与杉篁刻日添糟麴有神薰不醉雪霜夸健巧相沾先生坐待清隂满空使人人叹滞淹次韵王巩南迁𥘉归二首问君谪南賔野葛食几尺逢人瘴发黄入市胡眼碧三年不易过坐睨倚天壁归来貌如故妙语仍破镝那能废诗酒亦未妨禅寂愿爲尚书郎还赐尚方舄江家旧池台脩竹围一尺归来万事非惟见秦淮碧平生痛饮处遗墨鵶栖壁西来故父客金印杂鸣镝三槐老更茂花絮春寂寂中微未可料家庙藏赤舄孔毅父以诗戒饮酒问买田且乞墨竹次其韵酒中真复有何好孟生虽贤未闻道醉时万虑一扫空醒后纷纷如宿草十年揩洗见眞妄石女无儿焦谷藁此身何异贮酒缾满辄予人空自倒武昌痛饮岂吾意性不违人遭客恼君家长松十畒隂借我一庵聊洗心我田方寸耕不尽何用百顷糜千金枕书熟睡唿不起好学怜君工杂拟且将墨竹换新诗润色何须待东里生日王郎以诗见庆次其韵并寄茶二十一片折扬新曲万人趋独和先生于蔿于但信椟藏终自售岂知盌脱本无橅朅从冰叟来游宦肯伴臞仙亦号儒棠棣并爲天下士芙蓉曽到海边郛不嫌雾谷埋松栢终恐虹梁荷栋桴髙论无穷如锯屑小诗有味似连珠感君生日遥称寿祝我余年老不枯未办报君青玉案建溪新饼截云腴增刋校正王状元集注分类东坡先生诗卷之十八增刊校正王状元集注分类东坡先生诗集註分类东坡先生诗卷第十九増刋校正王状元集註分类东坡先生诗卷之十九酬荅下诗一百四十三首次韵道潜留别爲闻庐岳多眞隐故就髙人断宿攀巳喜禅心无别语尚嫌剃发有诗斑异同更莫疑三语物我终当付八还到后与君开北户举头三十六青山次韵叶致逺见赠欲求五畒寄樵苏到处留题似贾胡信命不湏歌去汝逢人未免叹犹吾人皆劝我杯中物我独怜君屋上乌一技文章何足道要言摩诘是文殊次韵杭人裴维甫余杭门外叶飞秋尚记居人挽去舟一别临平山上塔五年云梦泽南州凄凉楚些縁君发邂逅秦淮爲子留寄谢西湖旧风月故应时许梦中游次韵叚缝见赠季子东周负郭田湏知力穑是家传细思种薤五十本大胜取禾三百㕓若得与君连北巷故应终老忘西川短衣匹马非吾事只拟关门不问天次韵滕元发许仲途秦少游二公诗格老弥新醉后狂吟许野人坐看青丘吞泽芥自慙潢潦荐溪苹两邦旌纛光相照十畒锄犂手自亲何似秦郎妙天下明年献颂请东巡次韵蒋颕叔月明惊鹊未安枝一棹飘然影自随江上秋风无限浪枕中春梦不多时琼林花草闻前语罨画溪山指后期岂敢便爲鸡黍约玉堂金殿要论思和王斿二首异时长怪谪仙人舌有风雷笔有神闻道骑鲸游汗漫忆曽扪蝨话悲辛气吞余子无全目诗到诸郎尚絶伦白髪故交空掩卷泪河东注问苍旻袅袅春风送渡关姢姢霜月照生还遟留歳暮江淮上来往君家伯仲间未厌冰滩吼新洛且看松雪媚南山野梅官柳何时动飞盖长桥待子闲次韵张琬新洛霜余两岸隆尘埃举𬒮识西风临淮自古多名士樽酒相从乐寓公半日偷闲歌啸里百年暗尽往来中知君不向穷愁老尚有清诗气吐虹和人见赠只写东坡不着名此身已是一长亭壮心无复春流起衰鬓从教病叶零知有雪儿供笔砚应嗤灶妇洗盆缾回来索酒公应厌京口新传作客经次韵王定国南迁回见寄土晕铜花蚀秋水要湏悍石相砻砥十年冰蘖战膏粱万里烟波濯纨绮归来诗思转清激百丈空潭数鲂鲤逝将桂浦撷兰荪不记槐堂収劒履却思庾岭今何在更说彭城眞梦耳君知先竭是甘井我愿得全如苦李妄心不复九回肠城上湖光暖欲波羙人唱我踏春歌鲁公賔客皆诗酒谁是神仙张志和斋醸如渑涨緑波公诗句句有絃歌流觞曲水无多日更作新诗继永和要知太守怜孤客不惜阳春和俚歌坐睡樽前唿不应爲公雕琢损天和和田仲宣见赠头白江南醉司马寛心时复唤殷兄寒潮不应淮无信客路相随月有情未许低头拜东野徒言共饮胜公荣好诗恶韵那容和刻烛应湏便置觥和仲伯逹归山歳月苦无多尚有丹砂奈老何绣谷只应花自染镜潭长与月相磨君方傍海看𥘉日我巳横江击素波人不我知斯我贵不湏雷雨起龙梭次韵荅贾耘老五年一梦南司州饥寒疾病爲子忧东来六月井无水仰看古堰横奔牛平生管鲍子知我今日陈蔡谁从丘夜航争渡泥水澁牵挽直欲来瓜州自言嗜酒得风痺故郷不敢居温柔定将泛爱救沟壑衰病不复从前乐今年太守眞卧龙笑语炎天出冰雹时低九尺苍须髯过我三间小池阁故人改观争来贺小儿不信犹疑错爲君置酒饮且哦草间秋虫亦能歌可怜老骥眞老矣无心更秣天山禾次韵许遵蒜山渡口挽归艎朱雀桥边看道装供张巳应烦百两击鲜无乆溷诸郎问禅时到长干寺载酒闲过緑野堂此味只忧儿辈觉逢人休道北䆫凉次韵孙莘老斗野亭寄子由在邵伯堰落帆谢公渚日脚东西平孤亭得小憇莫景含余清坐待斗与牛错落挂南甍老僧如夙昔一笑意巳倾新诗出故人旧事疑前生吾生七往来送老海上城逢人輙自哂得鱼不忍烹似闻绩溪老复作东都行小诗如秋菊艶艶霜中明过此感我言长篇发春荣次韵送徐大正别时酒醆照灯花知我归期渐有涯去歳渡江萍似斗今年并海枣如瓜多情明月邀君共无价青山爲我賖千首新诗一竿竹不应空钓汉江槎次韵徐积杀鸡未肯邀季路裹饭先湏问子来但见中年隠槐市岂知平日赋兰台海山入梦方东去风雨留人得暂陪若说峨眉眼前事故郷何处不堪回次韵赵令铄东坡巳报六年穣惆怅红尘白首郎枕上溪山犹可见门前冠盖巳相望故人年少眞琼树落笔风生戦堵墻端向瓮间㝷吏部老来专以醉爲郷次韵王定国得颍倅二首仙风入骨巳凌云秋水爲文不受尘一噫固应号地籁余波犹足挂天绅买牛但自捐三尺射䑕何劳挽六钧莫向百花潭上去醉翁不见与谁春滔滔四海我知津毎愧先生植杖芸自少多言闻晚道从今闭口不论文灔翻白兽樽中酒归煑青泥坊底芹要识老僧无尽处牀前牛蚁不曽闻次韵王震携文过我治平间雾豹当时始一班闻道吹嘘借余论故教流落得生还清篇带月来霜夜妙语先春发病颜诗酒暮年犹得用竹林髙㑹许时攀次韵周邠南迁欲举力田科三径𥘉成乐事多岂意残年踏朝市有如疲马畏陵坡羡君同甲心方壮笑我无聊鬓巳皤何日西湖㝷旧赏淡烟踈雨暗渔蓑次韵胡完夫青衫别泪尚斓斑十载江湖困抱关老去上书还北阙朝来拄笏望西山相从杯酒形骸外笑说平生醉梦间万事㑹湏咨伯始白头容我占清闲次韵钱穆父老入明光踏旧班染须那复唱阳关故人飞上金銮殿迁客来从饭颗山大笔推君西汉手一言置我二刘间便湏置酒唿同舎看赐飞龙出帝闲次韵荅完夫穆父掖垣老吏识郎君并辔天街两絶尘汗血固应生有种夜光那复困无因岂知西省深严地也着东坡病瘦身免使谪仙明月下强歌对饮只三人次韵荅满思复自甘茆屋老三间岂意庭缀两班纸落云烟供醉后诗成珠玉看朝还谁言载酒山无贺记取啼乌巷有颜但恐跛䍧随赤骥青云飞歩不容攀新添和蒋发运夜语翻千偈书来又一言此身眞佛祖何处不羲轩船稳江吹座楼空月入樽遥知思我处醉墨在頽垣和人假山新添上党搀天碧玉环絶河千里抱商颜试观烟雨三峯外都在灵仙一掌间造物何如童子戏冩眞聊发使君闲何当挈取西征去画作围牀六曲山次韵钱舎人病起牀下龟寒且耐支杯中蛇气未应衰殿门明日逢王傅櫑具争先看不疑坐觉香烟携䄂少独愁花影上廊迟何妨一笑千痾散絶胜仓公饮上池次韵和王巩谪仙窜夜郎子羙耕东屯造物岂不惜要令工语言王郎年少日又如缾水翻争锋虽剽甚闻鼔或惊犇天欲成就之使触羝羊藩孤光照微陋耿如月在盆归来千首诗倾㵼五石樽却疑彭泽在颇觉苏州烦君看邹忌子廉折配春温知音必无人坏壁挂桐孙次韵李脩孺留别二首十年流落敢言归鱼鸟江湖只自知岂意青天扫云雾尽唿黄发寄安危风流吾子眞前軰人物他年记一时我欲折繻留此老缁衣谁作好贤诗新添此生别䄂几囬麾梦里黄州空自疑何处青山不堪老当年明月巧相随穷通等是思家意衰病难堪送客悲好去江鱼煑江水劒南归路有姜诗次韵黄鲁直赤目诵诗得非子夏学䌷史正作丘明书天公戏人亦薄相略遣幻翳生明珠頼君年来屏鲜腴百千灯光同一如书成自冩蝇头表端就君王覔镜湖和周正孺坠马伤手平生学道巳神完岂复儿童私自怜醉坠何曽伤内守色忧当爲念先传书空渐觉新诗健把蟹行看乐事全卖却老騘爲酒直大唿郷友作新年和黄鲁直烧香二首四句烧香偈子随香遍满东南不是闻思所及且令鼻观先参新添万卷明牎小字眼花只有斓斑一炷烟消火冷半生年老心闲再和二首置酒未逢休沐便同越北燕南且复歌唿相和隔墻知是曹参丹青巳自前丗竹石时窥一斑五字当还靖节数行谁似髙闲次韵曽子开从驾二首街槐緑闇雨𥘉匀瑞雾香风满后尘清庙幸同观济济丰年喜复接陈陈雍容巳餍天庖赐俯伏𥘉尝贡茗新辇路归来闻好语共惊尧颡类髙辛入仗魂惊愧草莱一声清跸九门开晖晖日傍金舆转习习风从玉宇来流落生还眞一芥周章危立近三槐道傍傥有山中旧问我収身早晚回再和眼花错莫鬓霜匀病马羸驺只自尘奉引拾遗叨侍从思归少传羡朱陈衰年壮观空惊目崄韵清诗苦闘新最后数篇君莫厌擣残椒桂有余辛忆观苍海过东莱日照三山迤逦开挂观飞楼凌雾起仙幢寳盖拂天来不闻宫漏催晨箭但觉檐隂转古槐供奉清班非老处㑹稽何日乞方回偶与客饮孔常父见访方设席延请忽上马驰去巳而有诗戏用其韵荅之扬雄他文皆不竒独称观缾居井湄酒客法士两小儿陈遵张竦何曽知主人有酒君独辞蟹螯何不左手持岂复见吾横气机遣人追君君絶驰尽力去花君自痴醍醐与酒同一巵请君更问文殊师次韵刘贡父独直省中明牎畏日晓天暾髙柳鸣蜩午更喧笔老诗新疑有物心空客疾夲无根隔墻我亦眠风榻上马君先琐月轩共喜早归三伏近解衣盘礴亦君恩次韵王定国倅杨州此身江海寄天游一落红尘不易収未许相如还蜀道空教何逊在扬州又惊白酒催黄菊尚喜朱颜映黒头火急着书千古事虞卿应未厌穷愁次韵张舜民自御史出倅州留别玉堂给扎气如云𥘉起湘累复佩银樊口凄凉巳陈迹班心突兀见长身江湖前日眞成梦鄠杜他年恐卜邻此去若容陪坐啸故应客主尽诗人和王晋卿元丰二年予得罪贬黄州而驸马都尉王诜亦坐累逺谪不相闻者七年予旣召用而诜亦还朝相见殿门外感叹之余作诗相属词虽不甚工然託物悲慨阨穷而不怨泰而不骄怜其贵公子有志如此故和其韵欲使诜姓名附见予诗集中然亦不以示诜也诜字晋卿功臣全彬之后云先生饮东坡独舞无所属当时挹明月对影三人足醉眠草棘间虫虺莫予毒醒来送归鴈一寄千里目怅然怀公子旅食乆不玉欲书加飡字逺託西飞鹊谓言相濡沫未足救沟渎吾生如寄耳何者爲祸福不如两相忘昨梦那可逐上书得自便归老湖山曲躬耕二顷田自种十年木岂知垂老眼对此金莲烛公子亦生还仍分刺史竹贤愚有定分樽爼守尸祝文章何足云执技等医卜朝廷方西顾羌虏骄未伏遥知重阳酒白羽落黄菊羡君眞将家浮靣气可掬何当请长缨一战河湟复次韵刘贡父所和韩康公忆持国二首梦觉眞同鹿覆蕉相君脱屐自参寥颜红底事发先白室迩何妨人自遥狂似次公应未怪醉推东合不湏招援毫欲作衣冠表盛事终当継八萧闭户端居念独深小轩朱槛忆同临燎须谁识英公意黄髪聊知子建心巳託西风传絶唱且邀明月伴孤斟他时内集应唿我下客先判醉堕簮次韵刘贡父叔姪扈驾玉堂孤坐不胜清长羡枚邹接长卿只许隔墻闻置酒时因议事得聮名机云似我多遗俗广受如君不治生共託属车尘土后钧天一饷梦中荣次韵荅张天觉二首车轻马稳辔衘坚但有蚊䖟喜扑縁截断口前君莫问人间差乐胜巢仙驭风骑气我何劳且要长松作土毛亦如诃佛丹霞老却向清凉礼白毫次韵王都尉偶得耳疾君知六凿皆爲赘我有一言能决疣病客巧闻牀下蚁痴人强觑棘端猴聦明不在根尘里药饵空爲婢仆忧但试周郎看聋否曲音莫欺东方星三五自横斜名驹已汗血老蚌空泥沙但使伯仁长还兴络秀家景仁和赐酒烛诗复次韵谢之笙磬分钧上下堂游鱼舞兽自奔忙朱絃𥘉识孤桐韵玉琯犹闻秬黍香万事方令咨伯始一斑我亦愧眞长此生㑹见三雍就无复寥寥叹未央次韵刘贡父春日赐幡胜寛诏随春岀内朝三军喜气挟狐貂镂银错落翻斜月翦綵纷舞庆霄腊雪强飞才到地暁风偷转不惊条脱冠径醉应归卧便腹从人笑老韶再和与君流落偶还朝过眼纷纶七叶貂莫笑华顚风采胜几人黄壤隔青霄行吟未许穷骚雅坐啸犹能出教条记取明年江上郡五更春枕梦春韶叶公秉王仲至见和次韵荅之紾絺方暑亦堪朝歳晚凄风忆皂貂共喜鸳鸾归禁御心知日月在重霄君如老骥𥘉遭络我似枯桑不受条强镊霜须簮彩胜苍颜得酒尚能韶再和衰遟何幸得同朝温劲如君合珥貂谁惜异材蒙径寸自慙枯枿借凌霄光风泛泛𥘉浮水红糁离离欲缀条后日一樽何处共奉常端冕作咸韶次韵秦少章和钱蒙仲碧畦黄陇稻如京歳羙人和易得情鑑里移舟天外思地中鸣角古来声山围故国城空在潮打西陵意未平二子有如双白鹭隔江相照雪衣明次韵钱越州髯尹超然定逸羣南游端爲访云门谪仙归侍玉皇案老鹤来乗刺史巳觉簿书哀老子故知笾豆有司存年来齿颊生荆棘习气因君又一言次韵荅刘景文左藏我老诗坛仆鼔旗借君佳句发良时但空贺监杯中物莫示孙郎帐下儿次韵子由使契丹至涿州见寄四首老人痴钝巳逃寒子复辞行理亦难要到卢龙看古塞投文易水弔燕丹胡羊代马得安眠穷发之南共一天又见子卿持汉节遥知遗老泣山前氊毳年来亦甚都时时鴂舌问三苏那知老病浑无用欲问君王乞镜湖始忆庚寅降屈原旋看蜡鳯戏僧䖍随翁万里心如铁此子何劳爲买田雪后便欲与同僚㝷春一病弥月杂花都尽独牡丹在尔刘景文左藏和顺阇黎诗见赠次韵荅之残花怨乆病剰雨泣余妍不见双旌岀空令九陌迁知君苦寂寞妙语嚼芳鲜浅紫从争发浮红任早蔫天葩尚青蕚国色待华顚载酒邀诗将臞儒不是仙次韵袁公济谢芎椒诗燥吻时时着酒濡要令卧疾致文殊河鱼溃腹空号楚汗水流骹始信呉自笑方求三歳艾不如长作独眠夫羡君清瘦眞仙骨更助飘飘鹤背躯次韵林子中王彦祖唱酬早知身寄一沤中晚节尤惊落木风昨梦巳论三丗事歳寒犹喜五人同雨余北固山围座春尽西湖水映空差胜四明狂监在更将老眼犯尘红叶教授和溽字韵诗复次韵爲戯记龙井之游先生鲁诸儒饮食清不溽空肠岀秀句吟嚼五味足华堂閙丝管眸子涨春渌先生疾走避靣冷毒在腹归来煑瓠叶弟子歌旱麓声淫及灵台中有麀鹿伏功名一走兎何用千人逐故应容我辈清坐时闭目髙亭石排衙木杪挂飞屋我来无时节客亦不待速似闻雪髯叟西岭访遗躅朝阳入潭洞金碧涵冰玉泉扉夜不扄云𬒮本无幅慈皇付寳偈神侣得幽读讷庵有老人宴坐天魔哭时来献缨络法供灯相续吾侪诗酒污欲往无乃触斋厨费晨炊车骑满山谷愿闻第一义钵饭非所欲便投切云冠予㓜好竒服次韵林子中见寄飘零洛社数遗民诗酒当年困恶賔元亮本无通俗韵孝章要是有名人蒜山小隐虽爲客江水西来亦带岷卷却西湖千顷葑笑他鱼尾更莘莘次韵参寥同前朝来处处白氊铺楼阁山川尽一如揔是烂银并白玉不知竒货有谁居次前韵荅马忠玉坡陁巨麓起连峯积累当年庆自钟灵运子孙俱得鳯慈明兄弟孰非龙河梁㑹作看云别诗社何妨载酒从秪有西湖似西子故应宛转爲君容增刋次韵荅黄安中兼简林子中老去心灰不复燃一麾江海意方坚那堪黄散付子度空羡苏杭养乐天病肺一春难白酒别肠三夜绕朱絃羣仙政欲吾归去共把清风借玉川次韵刘景文见寄淮上东来双鲤鱼巧将诗信渡江湖细看落墨皆松瘦想见掀髯正鹤孤烈士家风安用此书生习气未能无莫因老骥思千里醉后哀歌缺唾壷次韵钱穆父以轼得汝隂用杭越酬唱韵作诗见寄大耿疲劳巳离羣小冯慈爱且当门玉堂不着扶犁手霜鬓偏宜画鹿轓豪杰虽无两王继风流犹有二欧存清诗巳入新歌舞要使邦人识雅言韩退之孟郊墓铭云以昌其诗举此问王定国当昌其身邪昌其诗也来诗下语未契此荅之昌身如饱腹饱尽还当饥昌诗如膏靣爲人作容姿不如昌其气鬰鬰老不衰虽云老不衰劫壤安所之不如昌其志志一气自随养之塞天地孟轲不吾欺人言魏勃勇股栗向小儿何如鲁连子谈笑却秦师谨勿怨谤䜛乃我得道资淤泥生莲花粪壤出菌之頼此善知识使我枯生荑吾言岂湏多冷暖子自知和刘景文见赠元龙本志陋曹呉豪杰峥嵘老不除失路今爲哙等伍作诗犹似建安𥘉西来爲我风黧靣独卧无人雪缟庐留子非爲十日饮要令安丗诵亡书新渡寺席上次赵景贶陈履常韵送欧阳叔弼比来诸君唱和叔弼但䄂手旁睨而巳临别忽岀一篇有渊明风制坐皆惊叹神屠不目全妙颊惟粧半更刀乃族庖倚市必丑悍平生魏公筹忽斵郢人墁诗书亦何用适道湏此馆多言虽数穷微中或排难子诗如清风嘐嘐发将旦胡爲乆闭匿绮语眞自患许时笑我痴隔屋相咏叹竟识彦道否絶呌唿百万清朝固多士人门子皆冠莫言清颍水从此隔河汉异时我独来得鱼杨柳贯持归不忍食尺素解悽断中有清圎句铜丸飞枯弹春愁结氷凘正待一笑泮百篇傥寄我呻吟郑人缓次韵赵景贶春思且怀呉越山水歳华来无穷老眼乆巳静春风如系马未动意先骋西湖忽破碎鸟落鱼动镜萦城理枯渎放闸起胶艇愿君萦此乐官事何时竟思呉信偶然出处付前定飘然不系舟乗此无尽兴醉翁行乐处草木皆可敬明朝游北渚急扫黄叶径白酒眞到齐红裙巳放郑次韵王滁州见寄斯人何似似春雨歌舞农夫怨行路君看永叔与元之坎轲一生遭口语两翁当年鬓未丝玉堂挥翰手如飞教得滁人解吟咏至今里巷嘲轻肥君家聮翩尽卿相独来坐啸溪山上笑捐浮利一鸡肋多取清名几熊掌丈夫自重贵难售两翁今与青山乆后来太守更风流要伴前人作诗瘦我倦承明苦求出到处遗踪㝷六一慿君试与问琅琊许我来游莫难色赵景贶以诗永东斋榜铭昨日闻都下寄酒来戏和其韵求分一壷作润笔也王孙天麒麟眸子奥而彻嚢空斈愈冨屋陋人更杰我老书益放落笔坐争掣欲求东斋铭要饮西湖雪长缾分未到小研干欲裂不似淳于髠一石要烛㓕二鲜于君以诗文见寄作诗爲谢我怀元祐𥘉珪璋满清班维时南隆老奉使独未还迂叟向我言青齐歳方艰斯人乃福星遣出虚危间召用旣晚矣天命良复悭一朝失老骥寂寞空帝闲至今清夜梦枕簟有余澘喜闻二三子结发师闵颜髙论已河汉清诗鸣佩环遥知三日雪积玉埋崧山谁念此幽桂坐蒙榛与菅故人在颕尾投诗清泠湾和陈传道雪中观灯新年乐事叹何曽闭合烧香一病僧未忍便倾浇别酒且来同看照愁灯颕鱼跃处新亭近湖雪消时画舫升秪恐樽前无此客清诗还有士龙能次韵徐仲车恶衣恶食诗愈好恰似霜松转春鸟苍蝇莫乱逺鸡声丗上谁如公觉早八年㸔我走三州月自当空水自流人闻优扰眞蝼蚁应笑人唿作闘牛次韵林子中春日新堤书事见寄东来寄食似孤云幞𬒳真成一宿賔収得玉堂挥翰手却爲淮月弄舟人羡君湖上斋揺碧笑我花时甑有尘爲报年来杀风景连江梦雨不知春次韵和晁无咎学士相迎少年独识晁新城闭门却扫卷斾旌胷中自有谈天口坐却秦军发墨守有子不爲谋置锥虹蜺吞吐忘寒机端如太史牛马走严徐不敢连尻睢徘徊未用疑相待枉尺知君有家戒避人聊复去瀛州伴我眞能老淮海梦中仇池千仞巖便欲揽我青霞幨且湏还家与妇计我夲归路连西南老人饮酒无人佐独看红药倾白堕毎到平山忆醉翁悬知他日君思我路傍小儿笑相逢齐歌万事转头空頼有风流贤别驾犹堪十里卷春风次韵刘景文赠传秀才窈眇文章冝和寡峥嵘肝肺亦交难未能飞瓦弹清角肯便投泥戏泼寒忽见秋风吹洛水遥知霜叶满长安诗成送与刘夫子莫遣孙郎帐下看次韵定国见寄还朝如梦中双阙眩金碧复穿鹓鹭行强寄麋鹿迹劳生苦昼短展转不能夕黙坐数更鼓流水夜自逆故人爲我谋此志何由毕越吟知听否谁念病庄舄次韵奉和钱穆父蒋颕叔王仲至诗四首见和西湖月下听琴谡谡松下风蔼蔼陇上云聊将窃比我不堪持寄君半生寓轩冕一笑当琴樽良辰饮文字晤语无由曛我有鳯鸣枝皆作蛇蚹纹月明委静照心清得竒闻当唿玉涧手一洗羯鼔昏请歌南风曲犹作虞书浑见和仇池上穷非想亦非非下与风轮共一痴翠羽若知牛有角空缾何必井之湄还朝暂接鸳鸾翼谢病行収麋鹿姿记取和诗三益友他年弭节过仇池玉津园承平苑囿杂耕桑六圣临民计虑长碧水东流还旧派紫坛南峙次天字韵荅岑巖起一声清跸雾开天百辟心庄岂貌䖍回顾惊君珠玉侧同升愧我粃糠前徘徊月色留坛影缥缈松香泛蜡烟莫叹郎潜生白髪圣朝求旧鄙鸢肩次秦少游韵赠姚安丗帝城如海欲㝷难肯舍渔舟到杏坛剥啄扣君容膝户巍峩笑我切云冠问羊独怪𥘉平在牧豕应同德曜看肯把参同较同异小牎相对爲研丹次丹元姚先生韵浮生知几何仅熟一釡羹那于俯仰间用此委曲情自怜无他肠偶亦得此生悬知当去客中有不亡存但恐宿縁重毎爲习气昏似闻梅子眞近至呉市门未能肩拊洪但欲目击温不敢叩门唿恐作踰垣奔且令绍介先徐以方便论不学刘更生黄金铸尚方不学房次律身事问颕阳王烈亦何人叔夜未可量独见神山开遽飱石髓香至道尚听莹麤材终蹶张先生喜而笑幅巾登我堂苦誓指黄壤要言刻青琅蓬莱在何许弱水空相望且当从嵆阮聊复数山王逹人友四海曲士守一疆谨勿使形谍儿童惊夜光次韵王晋卿奉诏押髙丽燕射北苑传唿陛楯郎东夷𥘉识令君香天山自可三箭取海国何劳一苇航宣劝不辞金盌侧醉归争看玉鞭长锦囊诗草勤収拾莫遣鸡林得夜光丹元子示诗飘飘然有谪仙风气呉传正继作复次其韵飞仙亦偶然脱命瞬息中惟诗不可拟如冩天日容梦中哦七言玉丹巳入怀一语遭绰虐失身堕蓬莱蓬莱至今空护短不养才上界足官府谪仙应退休可怜呉与苏肮脏雪满头终当却与元丹子笑指东海乗桴浮次韵聦上人见寄前身夲同社宿业独临边一悟镜空老始知圎泽贤归心忘犊佩生术寄羊鞭不似欧阳子空留六一泉次韵王雄州还朝留别老李威名八十年壁间精悍见遗颜自闻出守风流似稍觉承平气象还但遣诗人歌枤杜不妨侍女唱阳关内朝接武知何日白发羞归供奉班詹守携酒见过用前韵作诗聊复和之箕踞狂歌老瓦盆燎毛燔肉似羌浑传唿草市来携客洒扫渔矶共置樽山下黄童争看舞江干白骨已衘恩孤云落日西南望长羡归鸦自识村增刋荅周循州𬞞饭藜牀破衲衣扫除习气不吟诗前生自是卢行者后学过唿韩退之未敢叩门求夜话时叨送米续晨炊知君清俸难多辍且覔黄精与疗饥次韵惠循二守相㑹共惜相从一寸隂酒盃虽浅意殊深且同月下三人饮莫作天涯万里心东岭近开松菊径南堂𥘉絶斧斤音知君善颂如张老犹望携壷更一临又次韵二守同访新居二首数畒蓬蒿古县隂晓牎清快夜堂深也知卜筑非眞宅聊欲跏趺看此心闻道携壷问竒字更冝登木助徽音相娯北戸江千顷直下都无地可临此生眞欲老墻隂却扫都忘歳月深拔薤巳观贤守政折𬞞聊慰故人心风流贺监常呉语憔悴钟仪独楚音治状两邦俱第一颍川归去肯重临循守临行出小鬟复用前韵学语雏鸎在柳隂临行唿出翠帷深通家不隔同年靣得路方知异日心趂着春衫游上苑要求国手教新音岭梅不用催归骑截镫须防旧所临次韵子由赠呉子野先生二絶句马迹车轮满四方若爲闭着小茆堂仙心欲捉左元放痴疾还循守临行出小鬟复用前韵学语雏鸎在柳隂临行唿出翠帷深通家不隔同年靣得路方知异日心趂着春衫游上苑要求国手教新音岭梅不用催归骑截镫须防旧所临次韵子由赠呉子野先生二絶句马迹车轮满四方若爲闭着小茆堂仙心欲捉左元放痴疾还同顾长康江令苍苔围故宅谢家语燕集华堂先生笑说江南事秪有青山绕建康次韵王郁林晚涂流落不堪言海上春泥不自翻汉使节空余皓首故侯瓜在有頽垣平生多难非天意此去残年尽主恩误辱使君相抆拭宁闻老鹤更乗轩和孙叔静兄弟李端叔唱和病骨瘦欲折霜髯籋更踈喜闻新国政兼得故人书秉烛眞如梦倾杯不敢余天涯老兄弟怀抱几时摅广倅萧大夫借前韵见赠复和荅之二首生还粗胜虞早退不如踈垂死𥘉闻道平生误信书风涛惊半夜疾病送灾余頼有萧夫子幽懐得少摅心闲诗自放笔老语翻踈赠我皆彊韵知君得异书滔滔沮溺是绰绰孟生余一笑沧溟侧应无愤可摅次韵郑介夫二首一落泥涂迹愈深尺薪如桂米如金长庚到暁空陪月太歳今年合守心相与啮氊持汉节何妨振履出商音孤云倦鸟空来往自要闲飞不作霖一生忧患萃残年心似惊蚕未易眠海上偶来期汗漫苇间犹得见寅縁良医自要经三折老将何妨败两甄収取桑榆种梨枣祝君眉寿似増川次韵韶守狄大夫见赠二首华发萧萧老遂良一身萍桂海中央无钱种菜爲家业有病安身是药方才踈正类孔文举痴絶还同顾长康万里归来空泣血七年供奉殿西郎森森画㦸拥朱轮坐咏梁公斍有神白傅闲游空诵句拾遗穷老敢论亲东海莫怀踈受意西风幸免庾公尘爲公过岭传新唱催发寒梅一信春次韵韶倅李通直二首一篇泷吏可书绅莫向长沮更问津老去常忧伴新鬼归来且喜是陈人曽陪令尹苍髯古又见郎君白发新回首天涯一惆怅却登梅岭望枫宸青山秪在古城隅万里归来卜筑𥘉㑹见四山朝鹤驾更看三李跨鲸鱼欲从抱朴传家学应怪中郎得异书待我丹成驭风去借君琼佩与霞琚和阳行先室空惟法喜心定有天游摩诘元无病湏洹不入流苦嫌㝷直枉坐待寸田秋虽未麒麟阁巳逃鹦鹉洲酒醒风动竹梦断月窥楼衆谓元德秀自称阳道州拔葵终相鲁辟谷㑹封留用舎俱无碍飘然不系舟和犹子迟赠孙志举轩裳大炉韛陶冶一丗人从横落模范谁复甘饥贫可怜方回痴𥘉不疑嘉賔颇念懐祖黠瞋儿与兵姻失身堕浩渺投老无涯垠回看十年旧谁似数子眞孙郎表独立霜㦸交重闉深居不汝觌岂问亲与邻连枝皆秀杰英气推伯仁我从海外归喜及崆峒春新年得异书西郭有逸民小孙又过我欢若平生亲清诗五百言句句皆絶伦养火虽未伏要是丹砂银我家六男子朴学非时新诗词各璀灿老语徒周谆愿言敦宿好永与竹林均六子岂可忘从我屡厄陈用前韵再和霍大夫文字先生饮江山清献游典刑传父老樽爼继风流度岭逢梅雨还家指麦秋自慙鸿鴈侣争集稻梁洲野阔横双练城坚耸百楼行看鳯尾诏却下虎头州君意巳呉越我行无去留归途应食粥乞米使君舟用前韵再和许朝奉髙门元丗旧客路晚追游清絶闻诗语䟽通岂法流传家有衣钵断狱尽春秋邂逅陪车马㝷芳谢眺洲凄凉望郷国得句仲宣楼恨赋投湘水悲歌祀柳州何如五字律相与一樽留更约登尘外归时月满舟用前韵再和孙志举人衆者胜天天定亦胜人邓通岂不冨郭解安得贫惊飞贺厦燕走散入幕賔醉眠中山酒梦结南柯姻宠辱能几何悲欢浩无垠回视人间丗了无一事眞洒扫古玉局香火通帝闉我室思无邪我堂德有邻所至爲郷里事贤友其仁之子富经术蔚如井太春蜿蟺楚南极淑气生此民唱髙和自寡非我谁当亲譬彼嶰谷竹翦裁待伶伦俗学吁可鄙𥿄缯配刍银聊将调痴鬼亦复争华新愿子事笃实浮言扫谵谆穷通付造物得䘮理夲均期子如太仓㑹当发陈陈崔文学甲携文见过萧然有出尘之姿问之则孙介夫之甥也故复用前韵赋一篇示志举象服盛簮弭岂是邢夫人弊衣破冠履可怜范叔贫君看崔贠外晚就观国賔当年颇赫赫翁妪争爲姻蹭蹬阻风水横斜挂边垠青衫映白发今似梅子眞道存百无害甘守呉市闉自言揔角歳慈母爲择邻邦人惊似舅矫矫恶不仁诗文非他师家法乃冨春岂非空同秀爲国产隽民挺然齐鲁生近出姬姜亲爲文不在多一颂了伯伦清诗要淘炼乃得铅中银自我迁岭外七见槐火新着书巳絶笔一嘿含千谆蒉桴和苇籥大节非人均时时自娯嬉岂爲俗子陈次韵江晦叔二首人老家何在龙眠雨未惊酒船回太白穉子候渊明幸与登仙郭同依坐嘨成小楼看月上剧饮致参横钟鼔江南岸归来梦自惊浮云丗事改孤月此心明雨巳倾盆落诗仍翻水成二江争送客木杪看桥横次韵江晦叔兼呈器之次韵江晦叔二首人老家何在龙眠雨未惊酒船回太白穉子候渊明幸与登仙郭同依坐嘨成小楼看月上剧饮致参横钟鼔江南岸归来梦自惊浮云丗事改孤月此心明雨巳倾盆落诗仍翻水成二江争送客木杪看桥横次韵江晦叔兼呈器之横空𥘉不跨鹏鳌但觉胡牀歩歩髙一枕昼眠春有梦扁舟夜渡海无涛归来又见顚茶陆多病仍逢止酒陶笑说南荒底处所秪今榕叶下庭臯次韵郭功甫二首蚤知臭腐即神竒海北天南揔是归九万里风安税驾云鹏今悔不卑飞可怜倦鸟不知时空羡骑鲸得所归玉局西南天一角万人沙苑看孤飞次韵法芝举旧诗一首春来何处不归鸿非复羸牛踏旧踪但愿老师眞似月谁家罋里不相逢次韵荆门张都官维见和惠泉诗楚人少井饮地气常不洩蓄之爲惠泉湓若有所折泉源本无情岂问浊与澈贪愚彼二水终古耻莫雪只应所处然遂使语异月泉旁地平衍泉上山嵽嵲君子谨所居此义安可阙古人贵言赠敢用况髙节不爲冬霜干肯畏夏日烈泠泠但不足海逺要当彻次韵和子由闻予善射中朝鸾鹭自振振岂信边隅事执鼖共怪书生能破的亦如骁将解论文穿杨自笑非猿臂射隼长思逐马军观汝长身最堪学定如髯羽便超羣和林子中待制两翁留滞各皤然人笑迂踈老更坚共把鸱夷一樽酒相逢卯色五湖天江边遗爱啼斑白海上先声入管絃早晚渊明赋归去浩歌长啸老斜川次韵马元賔流落江湖万里归相逢自慰巳差池𥘉闻好句惊人倒悔过东庭识靣遟握手宁知无贺监结交谁定许袁丝塞鸿正欲摩天去垂老追攀岂所期次韵荅李端叔若人如马亦如班笑履壷头出玉关巳入西羌渡沙碛又来东海看涛山识君小异千人里慰我长思十载间西省邻居时邂逅相逢有味是偷闲和晁美叔反观皆自直相诋竞谁䛕事过始堪笑梦中今了无珍材尚空谷疲马正长途未识造物意茫然同一炉和穆父新凉家居妻儿号出仕猿鹤怨未能逐什一安能抟九万常恐樗栎身坐缠冠盖蔓受知如债负粗报乃焚劵但知眠牛衣定免刺虎清风来旣雨新稻香可饭紫蟹应巳肥白酒谁能劝君今崔蔡手政比赵张徤三公行可致一语先自献幸推江湖心适我鱼鸟愿増刋校正王状元集註分类东坡先生诗卷之十九增刊校正王状元集注分类东坡先生诗集註分类东坡先生诗卷第二十用折去还可嗟弃掷谅未能送与谪仙家还将一枝春挿向两䯻丫次韵关令送鱼举网惊唿得巨鱼馋涎不易忍流酥更烦赤脚长须老来听西风十幅蒲丁公黙送蝤蛑溪边石蟹小如钱喜见轮囷赤玉盘半殻含黄冝点酒两螯斫雪劝如飡蛮珍海错闻名乆怪雨腥风入座寒堪笑吴兴馋太守一诗换得两尖团次韵乐着作送酒少年多病怯杯觞老去方知此味长万斛覊愁都似雪一壷春酒若爲汤送牛尾狸与徐使君风卷飞花自入帷一樽遥想破愁眉泥深厌听鸡头鹘酒浅欣甞牛尾狸通印子鱼犹带骨披緜黄雀漫多脂慇懃送去烦纎手爲我磨刀削玉肌杜沂游武昌以酴醿花菩萨泉见饷二首酴醿不争春寂寞开最晚青蛟走玉骨羽盖蒙珠幰不粧艳巳絶无风香自远凄凉吴宫阙红粉埋故苑至今微月夜笙箫来翠巘余妍入此花千载尚清婉怪君唿不归定爲花所挽昨宵雷雨恶花尽君应返君言西山顶自古流白泉上爲千牛乳下有万石鈆不愧惠山味但无陆子贤愿君扬其名庶託文字传寒泉比吉士清浊在其原不食我心恻于泉非所患嗟我本何有虚名空自纒不见子柳子余愚污溪山徐使君分新火临皐亭中一危坐三月清明改新火沟中枯木应笑人鑚灼不然谁似我黄州使君怜乆病分我五更红一朶从来破釡跃江鱼只有清诗嘲饭颗起携蜡炬遶空屋欲事烹煎无一可爲公分作无尽灯照破十方昏闇鏁谢陈季常惠一揞巾夫子胷中万斛寛此巾何事小团团半升仅漉渊明酒二寸才容子夏冠好带黄金双得胜可怜白纻一生酸臂弓腰箭何时去直上隂山取可汗次韵周穜惠石掉铜腥铁澁不冝泉爱此苍然深且寛蟹眼翻波汤巳作龙头拒火柄犹寒姜新盐少茶𥘉熟水渍云蒸藓未干自古函牛多折足要知无脚是轻安泗州除夜雪中黄寔送酥酒二首莫雪纷纷投碎米春流咽咽走黄沙旧游似夣徒能说逐客如僧岂有家冷砚欲书先自冻孤灯何事独成花使君半夜分酥酒惊起妻孥一笑譁関右土酥黄似酒杨州云液却如酥欲从元放覔柱杖忽有麴生来坐隅对雪不堪令饱煖隔舩应巳厌歌唿明朝积玉深三尺髙枕牀头尚一壷章钱二君见和复次韵荅之黄昬巳作风翻絮半夜犹惊月在沙照汴玉峯明佛刹隔淮云海暗人家来麰有信迎三白薝卜无香散六花欲唤阿咸来守歳林乌枥马闘喧譁分无纎手裁春胜况有新诗点蜀酥醉里冰髭失璎珞梦回布𬒳起廉隅君应旅睫寒生晕我亦饥肠夜自唿明日南山春色动不知谁佩紫微壷次韵赵令铄惠酒神仙无石髓生丗悲暂寓坐待石膏流千载眞旦暮青州老从事鬲上非所部惠然肯见从知我憎市酤开鉼自洗盏殽核谁与具门前听剥啄烹鱼得尺素杜介送鱼新年巳赐黄封酒旧老仍分赪尾鱼陋巷关门负朝日小园除雪得春𬞞病妻起斫银丝绘稚子欢寻尺素书醉眼朦胧覔归路松江烟雨晚踈踈次韵宋肇惠澄心𥿄二首诗老囊空一不留百番曽作百金収知君也要雕肝肾分我江南数斛愁君家家学陋相如冝与诸儒论石渠古𥿄无多日分我自应给札奏新书次韵王晋卿惠花栽栽所寓张退传第中坐来念念失前人共向空中寓一尘若问此花谁是主天教闲客管青春谢关景仁送红梅栽一首年来芳信负红梅江畔垂垂又欲开珍重多情关令尹直和根拨送春来爲君栽向南堂下记取他年着子时酸酽不堪调衆口使君风味好攅眉以屏山赠欧阳叔弼漫郎天骨清生与丗俗异学道新有得爲贫聊复仕毎于红尘中常起青霞志屏山辍赠子莫遣污簮珥寓目紫翠间安眠本非睡梦中化爲鹤飞入长松寺洞庭春色安定郡王以黄柑醸酒谓之洞庭春色色香味三絶以饷其犹子德麟德麟以饮予爲作此诗醉中信笔颇有沓拖风气二年洞庭秋香雾长噀手今年洞庭春玉色疑非酒贤王文字饮醉笔蛟蛇走旣醉念君醒逺饷爲我寿缾开香浮座盏凸光照牖方倾安仁醽莫遣公远嗅要当立名字未用问升斗应唿钓诗钩亦号扫愁帚君知蒲萄恶正是嫫母湏君灔海柸浇我谈天口次韵赵德麟雪中惜梅且饷柑酒三首千花未分出梅余遣雪摧残计巳踈卧闻点滴如秋雨知是东风爲扫除阆苑千葩映玉宸人间只有此花新飞霙欲要先桃李散作千林火迫春蹀躞娇黄不受鞿东风暗与色香归偶逢白堕争春手遣入王孙玉荦飞到官病勌未甞㑹客毛正仲惠茶乃以端午小集石塔戯作一诗爲谢我生亦何湏一饱万想灭胡爲设方丈养此肤寸舌迩来文衰病过午饭辄噎缪爲淮海帅毎愧厨传缺㸑无欲倩人奉使免内热空烦赤泥印逺致紫玉玦爲君伐羔豚歌舞菰黍节禅牎丽午景蜀井岀冰雪坐客皆可人鼎器手自㓗金钗候汤眼鱼蟹亦应诀遂令色香味一日备三絶报君不虚授知我非轻啜生日刘景文以古画松鹤爲寿且贶佳篇次韵爲谢问子一室间宁有千里廓尘心洗长松逺意发孤鹤生朝得此寿死籍疑可落微言在参同妙契藏九籥故人有竒趣逸想寄幽壑霜枝谢寒暑云翮无前却何湏构明堂未羡巢阿阁𬗟怀别时语复作数日恶诗腴固堪飱字瘦还可愕髙标忽在眼清梦了如昨君今哙等伍志与湛辈各岂待相顾言方爲不朽託子云老执㦸长孺终主爵吾当追乔松子亦鄙卫霍程德孺惠海中柏石兼辱佳篇辄复和谢岚薫瘴染却肤腴笑饮贪泉独继吴未欲连车収薏苡肯教沉网取珊瑚不知庾岭三年别収得曹溪一滴无但指庭前双栢石要予临老识方壷吴子野将出家赠以扇山枕屏峩峩扇中山絶壁信天剖谁施大圎镜衡霍入戸牖得之老月师画者一醉叟常疑若人胷自有云梦薮千巖在掌握用舍弹指乆低昂不自知恨寄儿女手短屏虽曲折髙枕谢奔走出家非今日法水洗无垢浮游云释峤燕坐柳生肘忘怀紫翠间相与到白首中山松醪寄雄州守王引进郁鬰苍髯千歳姿肯来柸酒作儿嬉流芳不待龟巢叶扫白聊烦鹤踏枝醉里便成欹雪舞醒时与作啸风辞马军走送非无意玉帐人闲合有诗欧阳晦夫惠琴枕中郎不眠仰看屋得此古椽围尺竹轮囷濩落非笛用剖作䄂琴徽轸足流传几处到渊明卧枕纶巾酒新漉孤鸾别鹤谁复闻鼻息齁齁自成曲欧阳晦夫遗接䍦琴枕戯作诗谢之携儿过岭今七年逸途更着黎衣冠白头穿林要藤帽赤脚渡水愁花缦不愁故人惊絶倒但使俚俗相恬安见君合浦如梦寐挽须握手俱汍澜妻缝接离雾縠细儿送琴枕氷徽寒无絃且寄陶令意倒载犹作山公看我怀汝隂六一老眉宇秀发如春峦羽衣鹤氅古仙伯岌岌两柱扶霜纨至今画像作此服凛如退之加渥丹迩来前辈皆鬼録我亦带脱巾欹寛作诗颇作六一语往往亦带梅公酸谢人惠云巾方舄二首燕尾称唿理未便剪裁云叶却天然无心只是青山物覆顶冝归紫府僊转觉周家新様俗未容陶令旧名传鹿门佳士勤相赠黒雾玄霜合比肩胡鞾短靿格麄踈古雅无如此様殊妙手不劳盘作鳯轻身只欲化爲凫魏风𥚹俭堪羞葛楚客豪华可笑珠拟学梁家名解脱便于禅坐作跏趺送别上诗三十九首送曽子固倅越得燕字醉翁门下士杂沓难爲贤曽子独超轶孤芳陋羣妍昔从南方来与翁两聮翩翁今自憔悴子去亦冝然贾谊穷适楚乐生老思燕那因江鲙美遽厌天庖羶但苦丗论隘聒耳如蜩蝉安得万顷池养此横海鳣王頥赴建州钱监求诗及草书我昔识子自武功寒㕔夜语樽酒同酒䦨烛尽语不尽倦仆立寐僵屏风丁寕劝学不死诀自言亲受方瞳翁嗟予闻道不早悟醉梦㒹倒随盲聋迩来忧患苦摧剥意思萧索如霜蓬羡君颜色愈少壮外慕渐少由中充河车挽水灌脑黒丹砂伏火入颊红大梁相逢又东去但道何日辞樊笼未能便乞漏令官曹似是钖与铜留诗河上慰离别草书未暇縁怱怱送安惇秀才失解西归旧书不厌百回读熟读深思子自知他年名䆠恐不免今日栖迟那可追我昔家居断还往着书不复窥园葵朅来东游慕人爵弃去旧学从儿嬉狂谋谬筭百不遂惟有霜鬓来如期故山松栢皆手种行且拱矣归何时万事早知皆有命十年浪走宁非痴与君未可较得失临别唯有长嗟咨送任伋通判黄州兼寄其兄孜吾州之豪任公子少年盛壮日千里无媒自进谁识之有才不用今老矣别来十年学不厌读破万卷诗愈羙黄州小郡夹谿谷苑屋数家依竹苇知命无忧子何病见贤不荐谁当耻平原老令更可悲六十青衫贫欲死桐郷遗老至今泣颕川大姓谁能箠因君寄声问消息莫对黄鹞矜爪觜送刘攽倅海陵君不见阮嗣宗臧否不挂口休夸舌在牙齿牢是中唯可饮醇酒读书不用多作诗不须工海边无事日日醉梦魂不到蓬莱宫秋风昨夜入庭树莼丝未老君先去君先去几时回刘郎应白髪桃花开不开送钱藻出守婺州得英字老手便剧郡髙怀厌承明聊纡东阳绶一濯沧浪缨东阳佳山水未到意已清过家父老喜岀郭壷浆迎子行得所愿怆恨居者情吾君方急贤日旰坐迩英黄金招乐毅白璧赐虞卿子不少自贬陈义空峥嵘古称爲郡乐渐恐烦敲榜临分不敢尽醉语醒还惊送吕希道知和州去年送君守解梁今年送君守历阳年年送人作太守坐受尘土堆胷肠君家聮翩三将相冨贵未巳今方将鳯雏骥子生有种毛骨往往传诸郎观君崛郁负竒表便合劒佩趋明光胡爲小郡屡奔走征马未解风帆张我生夲自便江海忍耻未去犹彷徨无言赠君有长叹美哉河水空洋洋送文与可出守陵州壁上墨君不解语见之尚可销百忧而况我友似君者素节凛凛欺霜秋清诗健笔何足数逍遥齐物追庄周夺官遣去不自觉晓梳脱发谁能収江边乱山赤如赭陵阳正在千山头知君逺别怀抱恶时遣墨君消我愁送刘道原归觐南康晏婴不满六尺长髙节万仞陵首阳青衫白发不自叹冨贵在天那得忙十年闭户乐幽独百金购书収散亡朅来东观弄丹墨聊借旧史诛姦彊孔融不肯下曹操汲黯本自轻张汤虽无尺箠当寸刃口吻排击含风霜自言静中阅丗俗有似不饮观酒狂衣巾狼籍又屡舞旁人大笑供千埸交朋翩翩去畧尽惟我与子犹徬徨丗人共弃君独厚岂敢自爱恐子伤朝来告别惊何速归意巳逐征鸿翔匡庐先生古君子挂冠两纪鬓未苍定将文度置膝上喜动邻里烹猪羊君归爲我道姓字幅巾他日容登堂送张安道赴南都留䑓我公古仙伯超然羡门姿偶怀济物志遂爲丗所縻黄龙游帝郊箫韶鳯来仪终然反溟极岂复安笼池岀入四十年忧患未甞辞一言有归意阖府諌莫移吾君信英睿搜士及苑茨无人长者侧何以安子思归来扫一室虚白以自怡游于物之𥘉丗俗安得知我亦丗味薄因循鬓生丝出处良细事从公当有时颕州𥘉别子由二首征帆挂西风别泪滴清颕留连知无益惜此湏臾景我生三度别此别尤酸冷念子似先君木讷刚且静寡辞眞吉人介石乃机警至今天下士去莫如子勐嗟我乆病狂意行无坎井有如醉且坠幸未伤輙醒从今得闲暇黙坐消日永作诗解子忧持用日三省近别不改容逺别涕沾胷咫尺不相见实与千里同人生无别离谁知恩爱重始我来宛丘牵衣舞儿童便知有此恨留我过秋风秋风亦巳过别恨终无穷问我何年归我言歳在东离合旣循环忧喜迭相攻悟此长太息我生如飞蓬多忧发早白不见六一翁寿州李定少卿岀饯城东龙潭上山鵶噪处古灵湫乱沫浮涎遶客舟未暇燃犀照竒鬼欲将烧燕岀潜蚪使君惜别催歌管村巷惊唿聚玃猴北地他年颂遗爱观鱼并记老庄周送蔡冠卿知饶州吾观蔡子与人游掀豗笑语无不可平时傥荡不惊俗临事迂阔乃过我横前坑穽衆所畏布路金珠谁不裹迩来变化惊何速昔号刚彊今亦颇怜君独守廷尉法晚歳却理鄱阳柁莫嗟天骥逐羸牛欲试良玉湏勐火丗事徐观真梦寐人生不信长坎轲知君决狱有隂功他日老人酬魏颗送岑着作懒者常以静静岂懒者徒拙则近于直而直岂拙欤夫子静且直雍容时卷舒嗟我复何爲相得欢有余我本不违丗而丗与我殊拙于林间鸠懒于冰底鱼人皆笑其狂子独怜其愚直者有时信静者不终居而我懒拙病不受砭药除临行怪酒薄巳与别泪俱后㑹岂无时遂恐岀处踈惟应故山梦随子到吾庐送张职方吉甫赴闽漕六和寺中作羡君超然鸾鹤姿江湖欲下还飞去空使吴儿怨不留青山漫漫七闽路门前江水去掀天寺后清池碧玉环君如大江日千里我如此水千山底送张轩民寺丞赴省试龙飞甲子盖豪英甞喜吾犹及老成人竞春兰笑秋菊天教明月伴长庚传家各自闻诗礼与子相逢亦弟兄洗眼上林看跃马贺诗先到古宣城次韵孙莘老见赠时莘老移庐州因以别之炉鎚一手赋形殊造物无心敢忘渠我本踈顽固当尔子犹沦落况其余龚黄侧畔难言政罗赵前头且眩书惟有阳关一柸酒慇懃重唱赠离居赠别青鸟衘巾乆欲飞黄莺别主更悲啼慇懃莫忘分携处湖水东边鳯岭西席上代人赠别三首凄音怨乱不成歌纵使重来奈老何泪眼无穷似梅雨一畨匀了一畨多天上麒麟岂混尘笼中翡翠不由身那知昨夜香闺里更有偷啼暗别人莲子擘开湏见忆楸枰着尽更无期破衫却有重逢处一饭何曽忘却时送杭州杜戚陈三掾罢官归郷秋风摵摵鸣枯蓼船阁荒村夜悄悄正当逐客断肠时君独歌唿醉连晓老夫平生齐得䘮尚恋微官失轻矫君今憔悴归无食五斗未可秋毫小君言失意能几时月啖虾蟇行复皎杀人无验中不快此恨终身恐难了徇时所得能几何随手巳遭忧患绕期君正似种宿麦忍饥待食明年麨次韵周长官寿星院同饯鲁少卿琉璃百顷水仙家风静平湖响钓车寂历踈松欹晚照伶俜寒蝶抱秋花困眠不觉依蒲褐归路相将踏桂华更着纶巾披鹤氅他年应作画图夸杭州牡丹开时仆犹在常润周令作诗见寄次其韵复次一首送赴阙羞归应爲负花期巳见成隂结子时与物寡情怜我老遣春无恨頼君诗玉台不见朝酣酒金缕犹歌空折枝从此年年定相见欲师老圃问樊迟莫负黄花九日期人生穷逹可无时十年且就三都赋万户终轻千首诗天静伤鸿犹戢翼月明惊鹊未安枝君看六月河无水万斛龙骧到自迟送叚屯田分得于字劝农使者古大夫不惜春衫践泥涂王事靡盬君甚劬奉常客卿虬两须东武县令天马驹泮宫先生非俗儒相与野饮四子俱乐哉此乐城中无溪边䇿杖自携壷腰笏不烦何易于胶西病守老且迂空斋愁坐纷墨朱四十岂不君看六月河无水万斛龙骧到自迟送叚屯田分得于字劝农使者古大夫不惜春衫践泥涂王事靡盬君甚劬奉常客卿虬两须东武县令天马驹泮宫先生非俗儒相与野饮四子俱乐哉此乐城中无溪边䇿杖自携壷腰笏不烦何易于胶西病守老且迂空斋愁坐纷墨朱四十岂不知头颅畏人不出何其愚送李供备席上和李诗家声赫奕盖并凉也解微吟锦瑟傍擘水取鱼湖起浪引杯看劒坐生光风流别后人人忆才气归来种种长不用更贪穷事业风骚分付与沉湘送赵寺丞寄陈海州景䟽楼上唤蛾眉君到应先诵此诗若见孟公投辖饮莫忘冲雪送君时送乔施州恨无负郭田二湏空有载行书五车江上青山横絶壁云间细路蹑飞蛇鸡号黒暗通蛮货蜂閙黄连採蜜花共怪河南门下士不应万里向长沙送范景仁游洛中小人真闇事闲退岂公难道大吾何病言深听者寒忧时虽早白住丗有还丹得酒相逢乐无心所遇安去年行万里蜀路走千盘投老身弥健登山意未䦨西游爲樱笋东道尽鹓鸾杖屦携儿去园亭借客看折花斑竹寺弄水石楼滩鬻马衰怜白惊雷怯笑韩藓书摽洞府松盖偃天坛试与刘夫子重寻靖长官新添次韵景仁留别公老我亦衰相见恨不数临行一杯酒此意重山岳歌词白纻清琴弄黄钟浊诗新眇难和饮少仅可学欲参兵部选有力谁如荦且作东诸侯山城雄鼔角南游许过我不惮千里邈会当闻公来倒屣髪一握送鲁元翰少卿知卫州冗士无处着寄身范公园桃花忽成隂荠麦秀巳繁闭门春昼永唯有黄蜂喧谁企月携酒共醉榆柳村髯卿独何者一月三到门我不往拜之髯来意弥敦堂堂元老后亹亹仁人言忆在钱塘歳情好均弟昆时于冰雪中笑语作春温欲饮径相覔夜开丛竹轩搜寻到箧笥鲊醢无复存毎愧烟火中玉腕亲炮燔别来今几何相对如梦魂告我当北渡新诗侑淸樽坡陁太行麓汹涌黄河翻仕䆠非不遇王畿西北垣斯民如鱼耳见网则惊奔皎皎千丈清不如尺水浑刑政虽首务念当养其源一闻袴襦音盗贼安足论次韵子由送蒋夔赴代州学官功利争先变法𥘉典刑独守老成余穷人未信诗能尔倚市悬知绣不如代北诸生渐狂简牀头杂说爲爬梳归来问鴈吾何敢疾丗王符解着书送颜复兼寄王巩彭城居官冷如水谁从我游颜氏子我衰且病君亦穷衰穷相守正其理胡爲一朝舍我去轻衫触热行千里问君无乃求之欤荅我不然聊尔耳京师万事日日新故人如故今有几君知牛行相君宅扣门但覔王居士清诗草圣俱入妙别后寄我书连纸苦恨相思不相见约我重阳嗅霜蘂君归可唤与俱来未应指日方进拟太一老僊闲不岀踵门问道今时矣因行过我路几何愿君推挽加鞭箠吾侪一醉岂易得买羊酤酒从今始𥘉别子由我少知子由天资和而清好学老益坚表里渐融明岂独爲吾弟要是贤友生不见六七年微言谁与赓常恐坦率性放纵不自程㑹合亦何事无言对空枰使人之意消不善无由萌森然有六女包裹布与荆无忧頼贤妇藜藿等大烹使子得行意青衫陋公卿明日无晨炊倒床作雷鸣秋眠我东阁夜听风雨声悬知不乆别妙理重细评昨日忽出门孤州转西城归来北堂上古屋空峥嵘退食悞相从入门中自惊南都信繁㑹人事水火争念当闭合坐頽然寄聋盲妻子亦细事文章固虚名㑹湏扫白髪不复用黄精台头寺雨中送李邦直赴史馆分韵得忆字人字兼寄孙巨源二首霜林日夜西风急老送君归百忧集清歌窈眇入行云云爲不行天爲泣红叶黄花秋正乱白鱼紫蟹君湏忆慿君说向髯将军衰鬓相逢应不识珥耳西归近紫宸大平典册不縁麟付君此事宁论晋载我当时旧过秦门外想无千斛米墓中知有百年人珥耳西归近紫宸大平典册不縁麟付君此事宁论晋载我当时旧过秦门外想无千斛米墓中知有百年人看君两眼明如镜休把春秋坐素臣送李公恕赴阙君才有如切玉刀见之凛凛寒生毛愿随壮士斩蛟蜃不愿腰间纒锦绦用违其才志不展坐与胥吏同疲劳忽然眉上有黄气吾君渐欲収英髦立谈左右俱动色一语径破千言牢我顷分符在东武脱略万事唯嬉遨尽坏屏障通内外仍唿骑曹爲马曹君爲使者见不问反更对饮持双螯酒酣箕坐语惊衆杂以嘲讽穷诗骚丗上小儿多忌讳独能容我真贤豪爲我买田临汝水逝将归去诛蓬蒿安能终老尘土下俯仰随人如桔槹増刋校正王状元集注分类东坡先生诗卷之二十增刊校正王状元集注分类东坡先生诗集註分类东坡先生诗卷第二十一増刋校正王状元集註分类东坡先生诗卷之二十一送别中诗七十五首送郑户曹游遍钱塘湖上山归来文字带芳鲜羸僮瘦马从吾饮陋巷何人似子贤公业有田常乏食广文好客竟无氊东归不趂花时节开尽春风谁与妍送孔郎赴陜郊惊风击面黄沙走西出崤函脱尘垢使君来自古徐州声震河潼殷关右十里长亭闻鼔角一川秀色明花柳北临飞槛卷黄流南望青山如岘首东风吹开锦绣谷渌水翻动蒲萄酒讼庭生草数开樽过客如云牢闭口送李公择嗟余寡兄弟四海一子由故人虽云多出处不我谋弓车无停招逝去势莫留仅存今几人各在天一陬有如长庚月到晓烂不収冝我与夫子相好手足侔比年两见之賔主更献酬乐哉十日饮衎衎和不流论事到深夜僵仆铃与驺颇尝见使君有客如此不欲别不忍言惨惨集百忧念我野夫兄知名三十秋巳得其爲人不待风马牛他年林下见倾盖如白头增刋和子由送将官梁左藏仲通雨足谁言春麦短城坚不怕秋涛卷日长惟有睡相冝半脱纱巾落纨扇芳草不耡当戸长珍禽独下无人见觉来身丗都是梦坐乆枕痕犹着面城西忽报故人来急扫风轩炊麦饭伏波论兵𥘉矍铄中散谈仙更清逺南都从事亦学道不恤肠空夸脑满问羊他日到金华应许相将游阆苑送胡掾乱叶和凄雨投空如散丝流年一如此游子去何之节义古所重艰危方自兹他年着清德仍复畏人知送将官梁左藏赴莫州燕南垂赵北际其间不合大如砺至今父老哀公孙烝土爲城铁作门城中积谷三百万勐士如云骄不战一朝鼓角鸣地中帐下美人空掩靣岂如千骑平时来笑谈謦欬生风雷葛巾羽扇红尘静投壷雅歌清宴开东方健儿虓虎様涕泣怀思廉耻将彭城老守亦凄然不见君家雪儿唱河壖黄楼我所开秋月堕城角春风摇酒杯迟君爲坐客新诗出琼瑰楼成君巳去人事固多乖他年君倦游白首赋归来登楼一长啸使君安在哉送顿起客路相逢难爲乐常不足临行挽衫䄂更赏折残菊佳人亦何念凄断阳关曲酒䦨不忍去共接一寸烛留君终无穷归驾不免促岱宗已在眼一往继前躅天门四十里夜看扶桑浴回头望彭城大海浮一粟故人在其下尘土相豗蹴惟有黄楼诗千古配淇澳次韵子由送赵㞦归觐钱塘遂赴永嘉归舟转河曲稍见楚山苍候吏来迎客吴音巳带郷言从谢康乐先献鲁灵光巳击三千里何须四十强风流半刺史清絶校书郎到郡诗成集寻溪水溅裳芒鞋随採药蠒纸记流觞海静蛟鼍出山空草木长䆠游无逺近民事要更尝愿子传家法他年请尚方送孙勉昔年罢东武曽过北海县白河翻雪浪黄土如蒸麫桑麻冠东方一熟天下贱是时累饥馑常苦盗贼变毎怜追胥官野宿风裂面君爲淮南秀文采照金殿胡爲事奔走投笔腰羽箭更𬒳髯将军豪篇来督战亲程三郡士玉石不能衒欲知君得人失者亦称善君才无不可要欲经百錬吾诗堪咀嚼聊送别酒嚥送参寥师上人学苦空百念巳灰冷劒头惟一吷焦谷无新颕胡爲逐吾軰文字争蔚炳新诗如玉雪出语便新警退之论草书万事未尝屏忧愁不平气一寓笔所骋颇怪浮屠人视身如丘井頽然寄澹泊谁与发豪勐细思乃不然真巧非幻影欲令诗语妙无厌空且静静故了羣动空故纳万境阅丗走人间观身卧云岭咸酸杂衆好中有至味永诗法不相妨此语更当请次颜长道韵送传倅两见黄花扫落英南山山寺遍题名宗成不独依岑范鲁卫终当似弟兄去嵗云涛浮汴泗与君泥土满衣缨如今别酒休辞醉试听双洪落后声台头寺送宋希元相从倾盖只今年送别南台便黯然日夜更歌金缕曲他年莫忘角弓篇三年不顾东邻女二顷方求负郭田我欲归休君未可茂先方议斸龙泉送蜀人张师厚赴殿试二首忘归不觉鬓毛斑好事郷人尚往还断岭不遮西望眼送君直过楚王山云龙山下试春衣放鹤亭前送落晖一色杏花三十里新郎君去马如飞送刘寺丞赴余姚中和堂后石楠树与君对床听夜雨玉笙哀怨不逢人但见香烟横碧缕讴吟思归岀无计坐想蟋蟀空房语明朝开鎻放观潮豪气正与潮争怒银山动地君不看独爱清香生雪雾别来聚散如宿昔城郭空存鹤飞去我老人间万事休君亦洗心从佛祖手香新冩法界观眼净不觑登伽女余姚古县亦何有龙井白泉甘胜乳千金买断顾渚春似与越人降日注送孙着作赴考城兼寄钱醇老李邦直二君于孙处有书见及使君闲如云欲出谁肯伴清风独无事一啸亦可唤来从白苹洲吹我明月观门前逺行客青衫流白污问子何怱怱王事不可缓故人钱与李清庙两圭瓉蔚爲万乗噐尚记沟中断子亦东南珍价重不可筭别情何以慰酒尽对空案惟持一榻凉劝子巾少岸北风那复有尘土飞灰炭欲寄二大夫发发不可绊送渊师归径山我昔尝爲径山客至今诗笔余山色师住此山三十年妙语应须得山骨溪城六月水云蒸飞蚊勐捷如花鹰羡师方丈氷雪冷兰膏不动长明灯山中故人知我至争来问讯今何似爲言百事不如人两眼犹能书细字送表忠观道士归杭先王旧德在民心着令称忠上意深堕泪行看会祠下挂名争欲刻碑隂凄凉破屋尘凝坐憔悴云孙雪满簮未信诸豪容郭解却从他县施千金送俞节推呉兴有君子淡如朱丝琴一唱三叹息至今有遗音嗟予与夫子相避如辰参犹喜见诸郎窈然清且深异时多良士末路䘮𥘉心我生不有命其肯枉尺寻伯父送先人下第归蜀诗云人稀野店休安枕路入灵关稳跨驴安节将去爲诵此句因以爲韵作小诗十四首送之索漠齐安郡从来着放臣如何风雪里更送独归人瘦骨寒将断衰髯摘更稀未甘爲死别犹恐得生归日上气暾江雪晴光眩野记取到家时锄耰吾正把月明穿破裘霜气澁孤劒归来闭戸坐黙数来时店诸兄无可寄一语㑹须酬晚歳俱黄髪相看万事休故人如念我爲说瘦栾栾尚有身爲患巳无心可安吾兄喜酒人今汝亦能饮一杯归诵此万事邯郸枕东迁在何许寒食江头路哀哉魏城君宿草荒新墓临分亦泫然不爲穷途泣东阡时一到莫遣牛羊入我梦随汝去东阡松柏青却入西州门永愧北山灵乞墦何足羡负米可忘艰莫爲无车马含羞入劒关我坐名过实讙譁自招损汝幸无人知莫厌家山稳竹笥与綀裙随时毕婚嫁无事若相思征鞍还一跨万里却来日一庵仍独居应笑谋生拙团团如磨驴送沈逹赴广南嗟我与君皆丙子四十九年穷不死君随幕府战西羗夜渡冰河斫云垒飞尘涨天箭洒甲归对妻孥眞梦耳我谪黄冈四五年孤舟出没烟波里故人不复通问讯疾病饥寒疑死矣相逢握手一大笑白髪苍颜略相似我方北渡脱重江君复南行轻万里功名如幻何足计学道有涯眞可喜岣嵝丹砂巳付君汝阳罋盎君何耻君归赴我鸡黍约买田筑室从今始送杨杰无爲子尝奉使登太山絶顶鸡一鸣见日出又尝以事过华山重九日饮酒莲华峰上今乃奉诏与髙丽僧统游钱塘皆以王事而从方外之乐善哉未曽有也作是诗以送之天门夜上賔出日万里红波半天赤归来平地看跳丸一点黄金铸秋橘太华峰头作重九天风吹灔黄花酒浩歌驰下腰带鞓醉舞崩崖一挥手神游八极万縁虚下视蚊雷隐污渠大千一息八十返笑厉东海骑鲸鱼三韩王子西求法凿齿弥天两勍敌过江风急浪如山寄语舟人好看客送穆越州江海相忘十五年羡公松柏蔚苍颜四朝耆旧冰霜后两郡风流水石间旧政犹传蜀父老先声巳振越溪山樽前俱是蓬莱守莫放髙楼雪月闲送范纯粹守庆州才大古难用论髙常近迂君看赵魏老乃爲滕大夫浮云无根蔕潢潦能湏臾知经几成败得见眞贤愚羽旄照城阙谈笑安边隅当年老使君赤手降于莵诸郎更何事折箠鞭其雏吾知邓平叔不鬭月支胡送戴䝉赴成都玉局观将老焉拾遗𬒳酒行歌处野梅官栁西郊路闻道华阳版籍中至今尚有城南杜我欲归寻万里桥水花风叶暮萧萧芋魁径尺谁能尽桤木三年巳足烧百歳风狂定何有羡君今作峩眉叟纵未家生执㦸郎也应丗出埋轮守莫欺老病未归身玉局他年第几人㑹待子猷清兴发还须雪夜去寻君送陈睦知潭州华清缥眇浮髙栋上有缬林藏石罋一杯此地𥘉识君千巖夜上同飞鞚君时年少面如玉一饮百觚嫌未痛白鹿泉头山月出寒光泼眼如流汞朝元阁上酒醒时卧听风鸾鸣铁鳯旧游空在人何处二十三年真一梦我得生还雪髯满君亦老嫌金带重有如杜燕与秋鸿相逢未稳还相送洞庭青草渺无际天柱紫盖森欲动湖南万古一长嗟付与骚人发嘲弄用前韵荅西掖诸公见和双猊蟠础龙纒栋金井辘轳鸣晓罋小殿垂帘白玉钩大宛丘仗朱丝鞚风驭賔天云雨隔孤臣忍泪肝肠痛羡君意气风生座落笔纵横盘走汞上樽日日㵼黄封赐茗时时开小鳯闭门怜我老太玄给札看君赋云梦金奏不知江海眩木瓜屡费瑶琼重岂惟蹇歩困追攀巳觉侍史疲奔送春还宫柳腰攴活雨入御沟鳞甲动借君妙语发舂容顾我风琴不成弄送表弟程六知楚州炯炯明珠照双璧当年三老苏程石里人下道避鸠杖刺史迎门倒凫舄我时与子皆儿童狂走从人覔棃栗健如黄犊不可恃隙过白驹那暇惜醴泉寺古垂橘柚石头山髙暗松栎诸孙相逢万里外一笑未解千忧积子方得郡古山阳老手风生谢刀笔我正含毫紫微阁病眼昏花困书檄莫教印绶系余年去扫坟墓当有日功成头白早归来共借棃花作寒食送王伯敡守虢华山东麓秦遗民当时依山来避秦至今风俗含古意柔桑緑水招行人行人掉臂不回首争入崤凾土囊口惟有使君千里来欲饮三堂无事酒三堂本来一事无日长睡起闻投壷牀头砚石开云月涧厎松根斸雪腴山棚盗散人安寝劝买耕牛发陈廪归来只作水衡卿我欲携壷就君饮次韵子由送千之姪江上松楠深复深满山风雨作龙吟年来老干都生下有孙枝欲出林白发未成归隐计青衫傥有济时心闭门试草三千牍侧席求人少似今新刋用王巩韵送其姪震知蔡州九门挿天开万马先朝屯举鞭红尘中相见不得言夜走清虚宿扣门惊鹊翻君家汾阳家永巷车雷奔夕郎方不夕列㦸以自藩相逢开月阁画檐低金盆至今梦中语犹举灯前樽阿戎修玉牒未惮笔削烦君归助献纳坐继岑与温我客二子间不复寻诸孙用旧韵送鲁元翰知洺州我在东坡下躬耕三畒园君爲尚书郎坐拥百吏繁鸣蛙与鼔吹等是俗物喧永谢十年旧老死三家村惟君绨𫀆信到我雀罗门𬗟怀故人意欲使薄夫敦新年到宣室白首代尧言相逢问前軰所见多从昆道馆虽云乐冷卿当复温还持刺史节却驾朱轮轩黄发方用事白须冝少存嗣圣眞生知拯民如救燔𥘉囚羽渊魄尽返湘江魂坐忧东郡决老守思王尊北流桑柘没故道尘埃翻知君一寸心可敌千歩垣流亡自栖止老幼忘崩犇得闲闭阁坐勿使道眼浑聊乗应舍筏直泝无生源归来成二老夜榻当重论次韵子由送陈侗知陜州谁能如铁牛横身负黄河滔天不能没尺箠未易诃丗俗自无常徐公故逶迤别来不可说事与浮云多当时无限人毁誉即墨阿虚声了无实夜虫鸣机梭相逢一笑外柰此白发何天骥皆籋云长鸣饱刍禾主庭旅百寳大贝随弓戈君独一麾去欲赓五袴歌甘棠古乐国白酒金叵罗知君不乆留治行中新科过客足瞋喜东堂记分鹅此外但坐啸后生工揣摩送贾讷倅眉二首当年入蜀叹空回未见峩眉肯再来童子遥知颂𥜗袴使君先巳洗樽罍鹿头北望应逢鴈人日东郊尚有梅我老不堪歌乐职后生试覔子渊才老翁山下玉渊回手植青松三万栽父老得书知我在小轩临水爲谁开试看一一龙蛇活更听萧萧风雨哀便与甘棠同不剪苍髯白甲待归来送程建用先生本舌耕文字浩千顷空仓付公子坐待发苕颕十年困新说儿女争捕影凿垣种蓬蒿嘉谷谁复省空余南陔意大息北堂冷织屦随方进採薪教韦逞辛勤守一经菽水贤五鼎今年闻起废鲁史复光景公子亦改官三就繁马颈归来一笑粲素髪飒垂领㑹看金花诏汤沐奉朝请天公不吾欺寿与龟鹤永送杜介归杨州再入都门万事空闲看清洛漾春风当年帷幄几人在回首觚稜一梦中採药㑹须逢蓟子问禅何处识庞翁归来邻里应迎笑新长淮南旧桂丛送杨孟容我家峨眉隂与子同一邦相望六十里共饮玻瓈江江山不违人遍满千家牎但苦牎中人寸心不自降子归治小国洪钟噎微撞我留侍玉座弱歩欹丰扛后生多髙才名与黄童双不肯入州府故人余老庞慇懃与问讯爱惜霜眉厖何以待我归寒醅发春缸增刋送钱承制赴广西路分都监当年我作表忠碑坐觉江山气未衰舞鳯尚从天目下牧驹时有渥洼姿据牀到处堪吹笛横槊何人解赋诗知是丹霞破佛手先声应巳慑羣夷送顾子敦奉使河朔我友顾子敦躯胆两俊伟便便十围腹不但贮书史容君数百人一笑万事巳十年卧江海了不见愠喜磨刀向猪羊酾酒㑹邻里归来如一梦豊颊愈茂美平生批敕手浓墨冩黄𥿄㑹当勒燕然廊庙登劒履翻然向河朔坐念东郡水河来讫不去如尊乃勇耳诸公饯子敦轼以病不往复次前韵君爲江南英靣作河朔伟人间一好汉谁似张长史上书苦留君言拙辄报巳置之勿复道出处俱可喜攀舆共六尺食肉飞万里谁言远近殊等是朝廷美遥知送别处醉墨争淋𥿄我以病杜门商颂空振履后㑹知何日一懽如覆水善保千金躯前言戯之耳次韵子由送家退翁知怀安军吾州同年友粲若琴上星当时功名意岂止拾紫青事旣喜违愿天或不假龄今如圗中鹤俛仰在一庭退翁守清约霜菊有余馨鼔笛方入破朱絃微莫听西南正春旱废沼粘枯萍翩然一麾去想见灵雨零我无谪仙句待诏沉香亭空骑内廐马天仗随云軿竟无丝毫𥙷眷焉谁汝令永愧旧山叟慿君寄丁寕送宋构朝散知彭州迎侍二亲东来谁迎使君车知是丈人屋上乌丈人今年二毛𥘉登楼上马不用扶使君负弩爲前驱蜀人不复谈相如老幼化服一事无有鞭不施安用蒲春波如天涨平湖鞓红照坐香生肤絭鞴上寿白玉壷公堂登歌凤将雏诸孙懽笑争挽须蜀人画作西湖圗次韵孔常父送张天觉河东提刑送君应典鹔鹔裘慿仗千钟洗别愁脱帽风流余长史埋轮家丗本留侯子河骏马方争出昭义疲兵得少休定向秋山得嘉句故关黄叶满行舟送张天觉得山字西登太行岭北望清凉山晴空浮五䯻䁆霭卿云间余光入巖石神草出茅菅何人相指似稍稍落人寰能令坠指儿虬髯茁氷颜祝君如此草爲民巳痌癏我亦老且病眼花腰脚顽念当勤致此莫作河东悭送欧阳辩监澶州酒汗血驾鼔车何从致千里纷纷糟麴间欲试贤公子君家江南英濯足沧浪水朅渡旧黄河涨沙埋马耳由来付造物倚伏何穷已当念楚子文三仕无愠喜送家安国教授归成都别君二十载坐失两鬓靑吾道虽艰难斯文终典刑屡作退飞鹢羞看干死萤一落戎马间五见霜叶零夜谈空说劒春梦犹横经新科复旧贯童子方乞灵须烦凌云手去作入蜀星苍苔髙朕室古柏文翁庭𥘉闻编简香稍觉锋镝腥岷峨有雏鳯梧竹养脩翎呜唿应嶰律飞舞集虞廷吾侪便归老亦足慰余龄余与李廌方叔相知乆矣领贡举事而李不得第媿甚作诗送之与君相从非一日笔势翩翩疑可识平生谩说古战场过眼终迷日五色我慙不出君大笑行止皆天子何责靑𫀆白纻五千人知子无怨亦无德买羊沽酒谢玉川爲我醉倒春风前归家但草凌云赋我相夫子非臞仙次许冲元韵送成都髙士敦钤辖栘中老监夲虚名懒作燕山万里行坐看飞鸿迎使节归来骏马换倾城髙才本不縁勲阀余力还思治蜀兵西望雪山烽火尽不妨樽酒寄平生次韵送程六表弟君家兄弟眞连璧门十朱轮家万石竹使犹分刺史符尚方行赐尚书舄前年持节发仓廪到处卖刀収蠒栗归来闭口不论功却走渡江谁复惜君才不用如涧松我老得全如社栎青衫莫厌百僚底白首上有千薪积未应便障西风扇只恐先移北山檄慿君寄谢江南叟念我空见长安日浮江泝蜀有成言江水在此吾不食送钱穆父出守越州二首簿书常苦百忧集杯酒今应一笑开京兆从敎思广汉㑹稽聊喜得方囬若耶溪水云门寺贺监荷花空自开我恨今犹在泥滓劝君莫棹酒船囬送程七表弟知泗州江湖不在眼尘土坐满颜系舟清洛尾𥘉见淮南山淮山相媚好晓镜开烟鬟持此娯使君一笑簿领间使君如天马朝燕暮荆蛮时无王良手空老十二闲聊当出毫末化服狡与顽勿谓无人知古佛临清湾赤子视万类流萍阅人寰但使可此人余事眞苑菅送曹辅赴闽漕曹子本儒侠笔势翻涛澜往来戎马间边风裂儒冠诗成横槊里楯墨何曽干一旦事逺游红尘隔巖滩平生羊炙口并海収咸酸一从荔枝食岂念首蓿槃我亦江海人市朝非所安常恐青霞志㘴随白发䦨渊明赋归去谈笑便解官今我何爲者索身良独难慿君问清淮秋水今几竿我舟何时发霜露日巳寒送蹇道士归庐山物之有知盖恃息孰居无事使出入心无天游室不空六凿相攘妇争席法师逃人入庐山山中无人自往还往者一空还者失此身正在无还间绵绵不絶微风里内外丹成一弹指人间俯仰三千秋骑鹤归来与子游送周朝议守汉州茶爲西南病氓俗记二李何人折其锋矫矫六君子君家尤岀力流落𥘉坐此谓当収桑榆华发看劒履胡爲犯风雪歳晚行未巳念归诚得计顾自爲谋耳吾闻江海间疮痏有未起莫轻龚遂老君王付尺箠召还当有诏挽䄂谢邻里犹堪作水衡供帐园林羙送千乗千能两姪还郷治生不求冨读书不求官譬如饮不醉陶然有余欢君看庞德翁白首终泥蟠岂无子孙念顾独遗以安鹿门上冡回牀下拜龙鸾躬耕竟不起耆旧节独完念汝少多难氷雪落绮纨五子如一人奉养眞色难烹鸡独馈母自飨首蓿槃口腹正累人寕我食无肝西来四千里敝𫀆不言寒秀眉我似兄亦复心闲寛忽然舎我去歳晚留余酸我岂轩冕人青云意先䦨汝归莳松菊环以青琅玕桤隂三年成可以挂我冠淸江入城郭小圃生微澜相从结茅舎曝背谈金銮送周正孺知东川得郡书生荣还家昔人重而况东西川千骑许上冡里门下车入父老自惊耸端如何武贤不事长卿宠清时养材杰𣏌梓方培拥未应遗合抱取用及把拱如君尚出麾顾我冝耕垄告归谢先手求去悔不勇岂云慕廉退实自知衰冗爲君扫棠隂画像或相踵次前韵再送周正孺东川得望郎坐与西争重髙风倾石室旧学鄙文冡蜀人安使君所至野不耸竹马迎细侯大钱送刘宠遥知句谿路老稚相扶拥看画古丛祠百怪朝幽拱牛头与兠率云木蔚堆壠醉郷追旧游笔阵贾余勇聊将诗酒乐一扫簿书冗西风吹好句珠玉本无踵送吕昌朝知嘉州不羡三刀梦蜀都聊将八咏继东呉卧看古佛凌云阁勑赐诗人明月湖得句㑹应縁竹鹤思归寕复爲莼鲈横空好在脩眉色头白犹堪乞左符送子由使契丹云海相望寄此身那因远适更沾巾不辞驲骑凌风雪要使天骄识鳯麟沙漠回看清禁月湖山应梦武陵春单于若问君家丗莫道中朝第一人跋姜公弼课册姜君琼人巳卯閠九月来从学于东坡至儋耳庚辰三月方还琼云兴天际欻若车盖凝目未瞬弥漫霮䨴惊雷出火乔木靡碎殷地爇空万夫皆废悬熘绠坠日中见沬移晷而収野无完块送仲素寺丞归潜山潜山隐居七十四绀曈緑髪𥘉谢事腹中灵液变丹砂江山幽居连福地彭城爲我驻三日明月满船同一醉丹青细字口传诀顾我沉迷眞弃耳来年四十髪苍苍始欲求方救憔悴它年若访潜山居愼勿逃人改名字送都监北归一声鸿鴈破江云万里梧桐卷露银我自飘零是羇客更堪秋晚送行人送柳宜归折脚铛中煨淡粥曲枝桑下饮离杯书生不是南迁客魑魅惊人湏早廻送苏伯固効韦苏州三度别君来此别眞迟暮白尽老髭须明日淮南去酒罢月随人泪湿花如雾后夜逐君还梦绕江南路增刋校正王状元集注分类东坡先生诗卷之二十一增刊校正王状元集注分类东坡先生诗集註分类东坡先生诗卷第二十二增刋校正王状元集注分类东坡先生诗卷之二十二送别下诗五十六首座上复借韵送岢岚军通判叶朝奉云间踏白看纒旗莫忘西湖把酒时梦里呉山连越峤樽前羗妇杂胡儿夕烽过后人𥘉醉春鴈来时雪未滋爲问从军眞乐否书来粗遣故人知送邓宗古还郷广汉有姜子孝弟行里闾赤眉虽豺虎弛兵过其墟至今空清泉无复双鲤鱼南郑有李郃得妙甘公书夜坐指流星惊倒两使车抱关不肯仕布褐蒙璠玙西南固多士君得二子余凛凛忠文公搜士及樵渔涧谿有幽讨苹芷眞嘉𬞞嵗晚终不食心恻当何如增刋次韵送张山人归彭城羡君飘荡一虚舟来作钱塘十日游水洗禅心都眼净山供诗笔緫眉愁雪中乗兴眞聊尔春尽思归却罢休何日五湖从范蠡种鱼万尾橘千头仲元贶王元直自眉山来见予钱塘留半嵗旣行作絶句五首送之仲君岂弟多学王子清脩寡言病后空惊鹤瘦时来或作鹏骞海角烦君逺访江源与我同来剰作数诗相送莫教万里空回三人一旦同行留下髙斋月明遥想扁舟京口尚余孤枕潮声更欲留君乆住念君去国弥年空使犀颅玉颊长怀髯舅悽然爲予逺致慇懃瑞草桥边老人红带雅冝华发白醪光泛新春次韵刘景文送钱蒙仲三首谁识天闲老骥不争日暮长途送尽青云九子归去扁舟五湖寄语竹林社友同书桂籍天伦王郎独爲鬼録丗间无此玉人五字古原春草千金汉殿长门经纬尚余三䇿典刑留与诸孙介亭饯杨杰次公蓝舆西出登山门嘉与我友寻仙村丹青明灭风篁岭环佩空响桃花源前朝欲上巳蜡屐黒云白雨如倾盆今晨积雪卷千歳晚家郷路莫遣生榛菅送张嘉州少年不愿万户侯亦不愿识韩荆州颇愿身爲汉嘉守载酒时作凌云游虚名无用今白首梦中却到龙泓口浮云轩冕何足言惟有江山难入手峨眉山月半轮秋影入平羗江水流谪仙此语谁解道请君见月时登楼笑谈万事眞何有一时付与东巖酒归来还受一大钱好意莫违黄发叟送李陶通直赴清溪忠文文正二大老苏李广平三舎人喜见通家贤子弟自言得邑少风尘从来埶利关心薄此去溪山琢句新肯向西湖留数月钱塘𥘉识小麒麟送程之邵签判赴阙夜光不自献天骥良难知从来一狐腋或出五羖皮贤哉江东守収此幕中竒无华岂易识旣得不自随留君望此府助我怜其衰二年促膝语一旦长挹辞林深伏勐在岸改潜珍移去此当安从失君徒自悲念君瑚琏质当今台阁宜去矣㑹有合岂常怀其私送江公着知吉州三呉行尽千山水犹道桐庐更清羙岂独浊丗隐狂奴时平亦出佳公子𥘉冠惠文读城旦晚入奉常陪劒履方将华省起弹冠忽忆钓台归洗耳未应良木弃大匠要使名驹试千里奉亲官舎当有择得郡江南差可喜白粲连樯一万艘红粧执乐三千指簿书期㑹得余闲亦念人生行乐耳道傍垂白定沾巾正似当年緑发新故国依然乔木在典刑复见老成人送欧阳推官赴华州监酒我观文忠公四子皆超越仲也径寸珠照夜明如月好诗眞脱兎下笔先落鹘知音如周郎议论亦英发文章乃余事学道探玄窟死爲长白主名字书绛阙伤心清颕尾巳伴白鸥没喜见三年少俱有千里骨千里不难到莫遣历块蹶临分出苦语愿子书之笏送欧阳季黙赴阙先生岂止一怀祖郎君不减王文度膝上几日今白须令我眼中见此父汝南相从三晦朔君去苦早我来暮霜风凄紧正脱木颕水清浅可立鹭莫辞白首冩香泉巳觉扁舟掠新渡坐看士衡执别手更遣梦得出竒句郎君可是筦库人乃使骥騄随蹇歩置之行矣无足道贤愚岂在遇不遇次前韵送刘景文白云在天不可唿明月岂肯留庭隅怪君西行八百里清坐十日一事无路人不识唿尚书但见凛凛雄千夫岂知入骨爱诗酒醉倒正欲蛾眉扶一篇向人冩肝肺四海知我霜鬓须欧阳赵陈皆我有岂谓夫子驾复迂尔来又见三黜柳共此煖热飱氊苏酒殽酸薄红粉暗秪有颕水清而姝一朝寂寞风雨散对影谁念月与吾何时归帆泝江水春酒一变甘棠湖送王竦朝散赴阙我家衡山公清而畏人知臧否不出口黙识如蓍龟擢子拱把中云有骥騄姿胡爲三十载尚作穷苦词文人不妄语未効此何疑朅来清颕上泪湿中郎诗怪我一年长而作十年衰同时几人在岂敢怨白髭愿君指松栢永与霜雪期送潞都曹乖崖公在蜀有録事叅军老病废事公责之曰胡不归明日叅军求去且以诗留别其略曰秋光都似宦情薄山色不如归意浓公惊谢之曰吾过矣同僚有诗人而吾不知因留而慰荐之予㓜时闻父老言恨不问其姓名今都曹路君以小疾求致仕予诵此语留之不可乃採前人意作诗送之并送赵徳麟陈履常各赋一篇增刋积雪困桃李春心谁爲容淮光酿山色先作归意浓我亦倦游者君恩系踈慵欲留耿介士伴我衰迟踪吏课升斗积﨑岖等鈆舂那作露电身坐待収千钟结髪空百战市人看先锋谁能搔白首抱关望夕烽子意谅巳成我言寕复从恨无乖崖老一洗芥蔕胷我田荆溪上伏腊亦粗供怀哉江南路㑹作林下逢新渡寺送任仲微春隂欲落雪野气方升云我游淸颕尾想见翠𬒳君古来聚散地与子复言分倦游安税驾瘦田失归耘独宿古寺中荒鸡乱鸣羣送子以晓角幽幽醒时闻送运判朱朝奉入蜀蔼蔼青城云姢姢峨眉月随我西北来照我光不㓕我在尘土中白云唿我归我游江湖上明月湿我衣岷峨天一方云月在我侧谓是山中人相望了不隔梦寻西南路黙数短长亭似闻嘉陵江跳波吹枕屏送君无一物清江饮君马路穿慈竹林父老拜马下不用惊走藏使者我友生听讼如家人细说爲汝评若逢山中友问我归何日爲话腰脚轻犹堪踏泉石和赵德麟送陈传道二陈旣妙士两欧惟德人王孙乃龙种丗有籋云鳞五君从我游倾㵼出怪珍俗物败人意兹游实清醇那知有聚散佳梦失欠伸我舟下清淮沙水吹玉尘君行踏晓月踈木挂寸银尚寄别后诗翦刻淮南春送陈伯脩察院赴阙𥙿陵固天纵笔有云汉姿尝重连山象不数秋风辞龙腾与虎变貍豹复何施我穷眞有数文字乃见知闻君射䇿日妙语发畴咨一日喧万口惊倒同舎儿岂知二十年道路犹迟迟苦言如药石瞑眩终见思屈信反覆手独于君何疑四门方穆穆行矣及此时送张嘉父长官都城昔倾盖骏马𥘉服辀再见江湖间秋鹰巳离鞴于今三会合毎进不少留豫章旣可识瑚琏谁当収微官有民社妙割无鸡牛归来我益敬器博用自周百年子𥘉筵我巳迫旅酬但当记苦语髙节贯白头次韵范淳父送秦少章宿縁在江海丗网如予何西来庾公尘巳濯长淮波十年淮海人𥘉见一麦禾但欣争讼少未觉舟车多秦郎忽过我赋诗如卷阿句法本黄子二豪与楷磨嗟我乆离羣逝将老西河后生多名士欲荐空悲歌小范眞可人独肯勤収罗瘦马识騄耳枯桐得云和近闻馆李生病鹤借一柯赠行苦说我妙语慰蹉跎西羌巳解仇烽火连朝那坐筹付公等吾将寄潜沱次韵苏伯固游蜀冈送李孝博奉使岭表新苗未没鹤老叶方翳蝉緑渠浸麻水白板烧松烟笑窥有红颊醉卧皆华顚家家机杼鸣树树棃枣悬野无佩犊子府有骑鹤仙观风峤南使岀相山东贤渡江吊很石过岭酌贪泉与君歩徙倚望彼脩连姢愿及南枝谢早随北鴈翩归来春酒熟共看山樱然送晁美叔我年二十无朋俦当时四海一子由君来叩门如有求颀然病鹤清而脩醉翁遣我从子游翁如退之蹈轲丘尚欲放子出一头酒醒梦断四十秋病鹤不病骨愈蚪惟有我颜老可羞醉賔客散九州几人白髪还相収我如怀祖拙自谋正作尚书巳过优君求会稽实良筹往看万壑争交流送陈德林赴眞州君爲县令元丰中吏贪功利似病农君欲言之路无从移书諌臣以自通元丰天子爲改容我时疋马江西东问之逆旅言颇同老人爱君如刘宠小儿敬君如鲁恭尔来明目达四聦収拾驵骏冀北空君爲赤令有古风政声直入明光宫天廐如海养羣龙并收其子岂不公白沙何必烦此翁送蒋颕叔帅熈河颕叔出使临洮轼与穆父仲至同饯之各赋诗一篇以今我来思爲韵致遄归之意轼得我字西方犹宿师论将不及我苟无深入计缓带我亦可承明正须君文字粲藻火自荐谁云数留行终不果正坐喜论兵临老付边琐新诗出谈笑僚友困掀簸我欲歌枤杜杨柳方婀娜边风事首虏所得盖么么愿爲鲁连书一射聊城笴隂功在不杀结草酬魏颗再送二首使君九万击鹏鵾肯爲阳关一断魂不用寛心九千里安西都护国西门余刄西屠横海鲲应予诗䜟是游魂归来趂别陶弘景看挂衣冠神武门送襄阳从事李友谅归钱塘居杭积五歳自意本杭人故山归无家欲卜西湖邻良田不难买静士谁当亲髯张旣超然老潜亦絶伦李子冰玉姿文行两清淳归从二人游便足了此身公堤不改作姥岭行开新幽梦随子去松花落衣巾送黄师是赴两浙宪丗乆无此士我晚得王孙宁非叔度家岂出次公门白首沉下吏緑衣有公言哀哉吴越人乆爲江湖吞官自倒帑廪饱不及黎元近闻海上港渐岀水底村愿君五袴手招此半菽魂一见刺史天稍忘狱吏尊㑹稽入吾手镜湖小于盆比我东来时无复疮痍存送范中济经畧侍郎分韵赋诗轼得先字且赠以鱼枕杯四马箠一梁李乆乐祸自焚岂非天两䑕闘穴中一胜亦偶然谋𥘉要百虑善后乃万全庙堂选丗将范氏真多贤仁风𬒳宿麦緑浪摇秦川号令耸毛羽先声落虚弦我家天一方去路城西偏投竿困障日卖劒行归田赠君荆鱼杯副以蜀马鞭一醉可以起无令祖生先谢仲适座上送王敏仲北使冲风振河朔飞雾失太行相逢不相识下马湏眉黄洗眼忽惊笑见此玉节郎吾有贤主人共此灯独光聚散一梦中人北马南翔吾生如寄耳送老天一方幸子遇明主陈经入西厢归期不可缓倚相宜在傍送曽仲钖通判如京师白髪归心慿说与古来谁似两䟽贤次韵王雄州送侍其泾州威声又数中兴年二虏行当一矢聮闻道名城得眞将故应惊羽落空弦追锋归去雄三卫授钺重来定十连别酒回头便陈迹号呶端合发𥘉筵追饯正辅表兄至博罗赋诗爲别孤臣南游墯黄菅君亦何事来収蛮舣舟蜑户龙冈窟置酒椰叶桄榔间髙谈巳笑衰语陋杰句尤觉清诗孱愽罗小县僧舎古我不忍去君忘还君应回望秦与楚梦渉汉水愁秦关我亦坐念髙安客神游黄孽参洞山何时旷荡洗瑕谪与君归驾相追攀棃花寒食隔江路两山遥对双烟鬟归耕不用一钱物惟要两脚飞孱颜玉牀丹镞记分我助我金鼎光斓斑再用前韵乐天双须如霜菅始知谢遣素与蛮我兄緑发蔚如故巳了梦幻齐人间蛾眉劝酒聊尔耳处仲大忍茂弘孱三杯径醉便归卧海上知复几往还连姢六么趂蹋鞠香眇三叠萦阳关酒醒梦断何所有落花流水空青山忽惊铙鼔发半夜明月不许幽人攀赠行无物惟一语莫遣瘴雾侵云鬟罗浮道人一倾盖欲系白日留君颜应知我是香案吏他年许缀蓬莱班送鲜于都曹归蜀灌口旧居籋尽霜须照碧铜依然春雪在长松朝行犀浦催收芋夜渡绳桥看伏龙莫叹倦游无驷马要将老健敌千钟子云三丗惟身在爲向西南说病容送邵道士彦肃还都峤乞得纷纷扰扰身结茆都峤与仙邻少而寡欲颜常好老不求名语益眞许迈有妻还学道陶潜无酒亦从人相随十日还归去万刼清游结此因送柳子玉赴灵山丗事方艰便勐回此心未老巳先灰何时梦入眞君殿也学传唿观主来留别诗十四首和童传留别麤缯大布褁生涯腹有诗书气自华厌伴老儒烹瓠叶强随举子踏槐花囊空不办寻春马眼乱行看择壻车得意犹堪夸丗俗诏黄新湿字如鸦和沈立之留别二首而今父老千行泪一似当时𥘉去时不用镌碑颂遗爱丈人清德畏人知卧闻铙鼔送归艎梦里怱怱共一觞试问别来愁几许春江万斛若爲量次韵代留别绛蜡烧残玉斚飞离歌唱彻万行啼他年一舸鸱夷去应记侬家旧姓西留别金山寳觉圎通二长老沐罢巾冠怏晚凉睡余齿颊带茶香舣舟北岸何时渡晞髪东轩未肯忙康济此身殊有道医治外物本无方风流二老长还往顾我归期尚渺茫子由自南都来陈三日而别天子自逐客尚能哀楚囚奔驰二百里径来寛我忧相逢知有得道眼清不流别来未一年落尽骄气浮嗟我晚闻道欵启如孙休至言虽乆服放心不自収悟彼善知识妙药应所投纳之忧患场磨以百日愁冥顽虽难化䥴发亦巳周平时种种心次第去莫留但余无所还永与夫子游此别何足道大江东西州畏蛇不下榻睡足吾无求便爲齐安民何必归故丘过新息留示郷人任师中昔年尝羡任夫子卜居新息临淮水怪君便尔忘故郷稻熟鱼肥信清美竹陂鴈起天爲黒桐栢烟横山半紫知君坐受儿女困悔不先归弄清泚尘埃我亦失収身行此蹭蹬尤可鄙寄食方将依白足附书未免烦黄耳往虽不及来有年诏书傥许归田里却下关山入蔡州爲买乌犍三百尾别子由三首兼别迟知君念我欲别难我今此别非他日风里杨花虽未定雨中荷叶终不湿三年磨我费百书一见何止得双璧愿君亦莫叹留滞六十小刼风雨疾先君昔爱洛阳居我今亦过嵩山麓水南卜宅吾岂敢试向伊川买脩竹又闻缑氏好泉眼傍市穿井㵼冰玉遥想苑轩照水开两翁相对清如鹄两翁归隐非难事惟要传家好儿子忆昔汝翁如汝长笔头一落三千字丗人闻此皆大笑愼勿生儿两翁似不知樗栎荐明堂何似盐车压千里𥘉别子由至奉新作双鹊先我来飞上东轩背书随好梦到人与佳节㑹一懽难把玩回首了无在却渡来时溪断桥号浅瀬茫茫暑天阔蔼蔼孤城背青山眊矂中落日凄凉外盛衰岂吾意离合非所碍何以解我忧粗了一事大东府雨中别子由庭下梧桐树三年三见汝前年适汝隂见汝鸣秋雨去年秋雨时我自广陵归今年中山去白首归无期客去莫叹息主人亦是客对牀定悠悠夜雨空萧瑟起折梧桐枝赠汝千里行重来知健否莫忘此时情留别廉守编雚以苴猪墐涂以涂之小饼如嚼月中有酥与饴悬知合浦人常诵东坡诗好在眞一酒爲我醉宗资王子立去歳送子由北归往返百舎今又相逢赣上戯用旧韵作诗留别米尽无人典破裘送行万里一邹游解舟又欲携君去归舎聊湏与妇谋闻道年来丹伏火不愁老去雪蒙头剰买山田添鹤口庙堂新拜冨民侯庆贺诗十五首朱寿昌郎中少不知母所在刺血写经求之五十年去歳得之蜀中以诗贺之嗟君七歳知念母怜君壮大心愈苦羡君临老得相逢喜极无言泪如雨不羡白衣作三公不爱白日昇青天爱君五十着綵服儿啼却得偿当年烹龙爲炙玉爲酒鹤髪𥘉生千万寿金花诏书锦作囊白藤肩舆帘蹙绣感君离合我伤心此事今无古或闻长陵朅来见大姉仲孺岂意逢将军开皇苦桃空记靣建中天子终不见西河郡守谁复讥颕谷封人羞自荐次韵穆父尚书侍祠郊丘瞻望天光退而相庆引满醉吟千章𣏌梓䕃云天樗散谁収老郑䖍喜气到君浮白里丰年及我挂冠前令严钟鼔三更月野宿貔貅万灶烟太息何人知帝力归来金帛看頳肩帝谓本无声冨国因崇俭蕲年在好生无心斯格物克已自消兵化国安新政孤臣返旧耕还将清庙什留与野人赓次韵王仲至喜雪御筵三军喜气铄飞花睡起空惊月在沙未集骅骝金騕褭故残鳷鹊王横斜偶还仗内身如寄尚忆江南酒可賖宣劝不多心自醉强扶衰白拜君嘉表弟程德孺生日仗下千官散紫庭时闻小语说苏程长身自昔传甥舅寿骨遥知是弟兄曽活万人宁望报秪求五畒却归耕四朝遗老凋零尽鹤髪他年几箇迎子由生日以檀香观音像及新合印香银篆盘爲夀旃檀婆律海外芬西山老脐柏所薫香螺脱黡来相羣能结缥缈风中云一灯如萤起微焚何时度尽缪篆纹缭绕无穷合复分东坡持是寿卯君君少与我师皇坟旁资老聃释迦文共厄中年点蝇蚊晚遇斯湏何足云君方论道承华勋我亦旗鼔严中军国恩当报敢不勤但愿不爲丗所醺迩来白髪不可耘问君何时返郷枌収拾散亡理放纷此心实与香俱焄闻思大士应巳闻借前韵贺子由生第四孙斗老今日散幽忧弹冠及新沐况闻万里孙巳报三日浴朋来四男子大壮㤗临复开书喜见靣未饮春生腹无官一身轻有子万事足举家传吉梦殊相惊凡目烂烂开眼电硗硗峙头玉但令彊筋骨可以耕衍沃不湏冨女章端解耗纸竹君归定何日我计乆巳熟长留五车书要使九子读箪瓢有内乐轩冕无流瞩人言适似我穷逹巳可卜蚤谋二顷田莫待八州督子由生日上天不难知好恶与我一方其未定间人力破隂骘少忍待其定报应眞可必季氏生而仁观过见其实端知柳下惠焉往不三黜天有时而定寿考未易毕儿孙七男子次第皆逢吉遥知设罗门独掩悬磬室回思十年事无愧箧中笔但愿白髪兄年年作生日以黄子木拄杖爲子由生日之寿灵寿扶孔光菊潭饮伯始虽云闲草木岂乐蒙此耻一时偶収用千载相瘢疻海南无佳植野果名黄子坚瘦多节目天材任操倚嗟我始翦裁丗用或縁此贵从老夫手往配先生几相从归故山不愧仙人𣏌元丰四年十二月二十日谒王文甫于江南岸坐上得陈季常书报是月四日陜西奏种谔领兵入界杀西夏六万余人获马六十匹衆喜抃唱乐各饮一巨觥闻说官军取乞誾将军旗鼔捷如神故知无定河边柳得共中原雪絮春获鬼章二十韵青云有逋宼白首巳穷妖窃据临洮郡潜通讲渚桥庙谋周召虎边帅汉班超坚垒千兵破连航一炬烧擒姦从窟穴奏捷上烟霄诡异人图像懽娯路载謡干诛非一事伐叛自先朝取道经陵寝前期告庙祧西来闻几日靣缚见今朝二圣临云陛千官溢海潮载因车轣辘失主马萧条横拜如蹲犬胡装尚衣貂理卿辞具服译长舌𥘉调缓死恩殊厚求生尾屡揺慈仁逢太母寛厚戴唐尭赤手眞擒虎和羹未赐枭藁街虚授首东市偶全腰困兽何须杀遗雏或可招威声西振夏武节北通辽帝道有强弱天时或长消羌情防报复军胜忌矜骄愼重关西将竒功勿再要太夫人以无咎生日置酒留予夜归书小诗贺上寿樽余沥到朋簮要与郎君语夜深敢请阿婆开夜合井中车辖任浮沉乐全先生生日以铁拄杖爲寿二首先生眞是地行仙住丗因循五百年毎向铜人话畴昔故教铁杖闘清坚入怀冰雪生秋思倚壁蛟龙护昼眠遥想人天㑹方丈衆中惊倒野狐禅二年相伴影随身踏遍江湖草木春擿石旧㾗犹作眼闭门髙节欲生鳞畏涂自卫眞无敌捿径争先却累人逺寄知公不嫌重笔端犹自斡千钧贺陈述古弟章生子郁葱佳气夜充闾始见徐卿第二雏甚欲去爲汤饼客惟愁错写弄麞书参军新妇贤相敌阿大中郎喜有余我亦从来识英物试教啼看定何如虎儿旧闻老蚌生明珠未省老兎生于莵老兎自谓月中物不骑快马骑蟾蜍蟾蜍爬沙不肯行坐令青衫垂白须于莵骏勐不类渠指挥黄熊驾黒貙丹砂紫麝不用涂眼光百歩走妖狐妖狐莫夸智有余不劳揺牙咀尔徒增刋校正王状元集注分类东坡先生诗卷二十二增刊校正王状元集注分类东坡先生诗集註分类东坡先生诗卷第二十三増刋校正王状元集註分类东坡先生诗卷之二十三游赏诗五十六首和子由踏青春风陌上惊微尘游人𥘉乐歳华新人闲正好路傍饮麦短未怕游车轮城中居人厌城郭喧阗晓出空四邻歌鼔惊山草木动箪瓢散野乌鸢驯何人聚衆称道人遮道卖符色怒嗔冝𧖟使汝蠒如瓮积如连山破瓢爲轮土爲釡争买不翅金与纨忆昔与子皆童丱年年废书走市观市人争夸闘智巧野人喑哑遭欺谩诗来使我感旧事不悲去国悲流年自金山放船至焦山金山楼观何耽耽撞钟击鼓闻淮南焦山何有有脩竹採薪汲水僧两三云霾浪打人迹絶时有沙户祈春𧖟我来金山更留宿而此不到心怀慙同游尽返决独往赋命穷薄轻江潭清晨无风浪自涌中流歌啸倚半酣老僧下山惊客至迎笑喜作巴人谈自言乆客忘郷井只有弥勒爲同龛困眠得就纸帐暖饱食未厌山𬞞甘山林饥饿古亦有无田不退宁非贪展禽虽未三见黜叔夜自知七不堪行当投劾谢簪组我爲佳处留茅庵游径山衆峯来自天目山势若骏马奔平川中涂勒破千里足金鞭玉镫相回旋人言山住水亦住下有万古蛟龙渊道人天眼识王气结茅宴坐荒山顚精神贯山石爲裂天女下试颜如莲寒䆫暖足来扑渥夜钵呪水降蜿蜒雪眉老人朝扣门愿爲弟子长参禅尔来废兴三百载奔走呉㑹输金钱飞楼涌殿压山破朝钟暮鼔惊龙眠晴空偶见浮海蜃落日下数投村鸢有生共处覆载内扰扰膏火同烹煎近来愈觉丗议隘毎到寛处差安便嗟余老矣百事废却寻旧学心茫然问龙乞水归洗眼欲看细字销残年冬至日独游吉祥寺井底微阳回未回萧萧寒雨湿枯荄何人更似苏夫子不是花时肯独来后十余日复至东君意浅着寒梅千朶深红未暇裁安得道人殷七七不论时节遣花开游道场山何山道埸山顶何山麓上彻云峯下幽谷我从山水窟中来尚爱此山看不足陂湖行尽白漫漫青山忽作龙蛇盘山髙无风松自响误认石齿号惊湍山僧不放山泉出屋底清池照瑶席堦前合抱香入云月里仙人亲手植出山回望翠云鬟碧瓦朱栏缥缈间白水田头问行路小溪深处是何山髙人读书夜逹旦至今山鹤鸣夜半我今废学不归山山中对酒空三叹正月二十一日病后述古邀往城外寻春屋上山禽苦唤人槛前冰沼忽生鳞老来厌伴红裙醉病起空惊白髪新卧听使君鸣鼔角试唿稚子整冠巾曲栏幽榭终寒窘一看郊原浩荡春自昌化双溪馆下歩寻溪源至治平寺二首乱山滴翠衣裘重双涧响空牎户揺饱食不嫌溪笋痩穿林闲覔野芎苗却愁县令知游寺尚喜渔人争渡桥正似醴泉山下路桑枝刺眼麦齐腰毎见田园輙自招倦飞不拟控扶摇共疑杨恽非锄豆谁信刘章解立苗老去尚飡彭泽米梦归时到锦江桥宦游莫作无家客举族长悬似细腰五月十日与吕仲甫周邠僧惠勤惠思清顺可乆惟肃义诠同泛湖游北山三呉雨连月湖水日夜添㝷僧去无路㶑㶑水拍檐驾言徂北山得与幽人兼清风洗昏翳晚景分秾纎缥缈朱楼人斜阳半踈帘临风一挥手怅焉起遐瞻丗人骛朝市独向溪山廉此乐得有命轻薄神所殱病中游祖塔院紫李黄瓜村路香乌纱白葛道衣凉闭门野寺松隂转欹枕风轩客梦长因病得闲殊不恶安心是药更无方道人不惜阶前水借与匏樽自在尝与周长官李秀才游径山二君先以诗见寄次其韵二首少年饮红裙酒尽推不去唿来径山下试与洗尘雾痴马惜鄣泥临流不肯渡独有汝南君从我无朝暮肯将红尘脚暂着白云屦嗟我与丗人何异笑百歩功名一破甑弃置何用顾更慿陶靖节往问征夫路龙亦恋故居百年尚来去至今雨雹夜殿闇风纒雾而我弃郷国大江忘北渡便欲北山前筑室安迟暮又恐大幽独歳晚霜入屦同游得李生侧足随蹇歩孔明不自爱临老起三顾吾归便却扫谁踏门前路再游径山老人登山汗如濯到山困卧唿不觉觉来五鼔日三竿始信孤云天一握平生未省出艰险两足惯曽行荦确含晖亭上望东𬈑凌霄峯头挹南狱共爱丝杉翠终乱谁见玉芝红玉琢白云何事自来往明月长圎无晦朔冢上鸡鸣犹忆钦山前鳯舞远徴璞雪牎驯兎元不死烟岭寒猿苦难捉从来白足傲生死不怕黄巾把刀槊榻上双痕凛然在劒头一吷何须角嗟我昏顽晚闻道与丗龃龉空多学灵水先除眼界花清诗爲洗心源浊骚人未要逃竞病禅老但喜闻剥啄此生更得几回来从今有暇无辞数与梁先舒焕泛舟得临酿字二首彭城古战国孤客倦登临汴泗交流处清潭百丈深故人轻千里足蠒来相寻何以娱佳客潭水洗君心老守厌簿书先生罢函丈风流魏晋间谈笑羲皇上洪河忽巳过水色渌可酿君母轻此乐此乐清且放携妓乐游张山人园大杏金黄小麦熟墯巢乳燕拳新竹故将俗物恼幽人细马红粧满山谷提壷劝酒意虽重杜䳌催归声更速酒䦨人散却关门寂历斜阳挂踈木游张山人园壁间一轴烟萝子盆里千枝锦𬒳堆惯与先生爲酒伴不嫌刺史亦颜开纎纎入麦黄花乱飒飒催诗白雨来闻道君家好井水归轩乞得满瓶回与顿起孙勉泛舟探韵得未字牎前堆梧桐牀下鸣络纬佳人尺书到客子终夜喟朝来一樽酒晤语聊自慰秋蝇巳无声霜蠏𥘉有味当爲壮士饮眦裂湏磔猬勿作儿女怀坐念蟏蛸畏山城亦何有一笑㵼肝胃泛舟以娯君鱼鼈多可饩纵爲十日饮未遽主人费吾侪俱老矣耿耿知自愧宁能傍门户啼笑杂猩狒要将百篇诗一吐千丈气萧条歳行莫迨此霜雪未明朝出城南遗迹观楚魏西风迫吹帽金菊乱如沸愿君勿言归轻别吾所讳游惠山余昔爲钱塘倅往来无钖未尝不至恵山旣去五年复爲湖州与髙邮秦太虚杭僧参寥同至览唐处士王武陵窦羣朱宿所赋诗爱其语清简萧然有出尘之姿追用其韵各赋三首梦里五年过觉来双鬓苍还将尘土足一歩漪澜堂俯窥松桂影仰见鸿鹤翔烱然肝肺间巳作冰雪光虚明中有色清浄自生香还从丗俗去永与丗俗忘薄云不遮山踈雨不湿人萧萧松径滑䇿䇿芒鞵新嘉我二三子皎然无缁磷胜游岂殊昔清句仍絶尘弔古泣旧史疾谗歌小旻哀哉扶风子难与巢许邻敲火发山泉烹茶避林樾明牎倾紫盏色味两竒絶吾生眠食耳一饱万想灭颇笑玉川子饥弄三百月岂如山中人睡起山花发一瓯谁与共门外无来辙端午遍游诸寺得禅字肩舆任所适遇胜輙留连焚香引幽歩酌茗开浄筵微雨止还作小䆫幽更妍盆山不见日草木自苍然忽登最髙塔眼界穷大千卞峯照城郭震泽浮云天深沉旣可喜旷荡亦所便幽寻未云毕墟落生晚烟归来记所历耿耿清不眠道人亦未寝孤灯同夜禅泛舟城南㑹者五人分韵赋诗得人皆苦炎字四首城中楼阁似鱼鳞不见清风起白苹试选苕溪最深处仍唿我軰不覊人窥船野鹤何曽下见烛飞虫空自驯遶郭荷花一千顷谁知六月下塘春苦热诚知处处皆何当危坐学心斋海螯要共诗人把溪月行遭雾雨霾郷国飘零断书信弟兄流落隔江淮便应筑室苕溪上荷叶遮门水浸堦紫蠏鲈鱼贱如土得钱相付何曽数碧筩时作象鼻弯白酒微带荷心苦运肘风生看斫脍随刀雪落惊飞缕不将醉语作新诗饱食应慙腹如鼔桥上游人夜未厌共依水槛立风檐楼中煑酒初尝芡月下新粧半出帘南郭清游继颜谢北牎归卧等羲炎人间寒热无穷事自笑踈顽不受痁与王郎昆仲及儿子迈遶城观荷花登岘山亭晚入飞英寺分韵得月明星稀四首昨夜雨鸣渠晓来风袭月萧然欲秋意溪水清可啜环城三十里处处皆佳絶蒲莲浩如海时见舟一叶此间眞避丗青篛低白髪相逢欲相问巳逐惊鸥没清风定何物可爱不可名所至如君子草木有嘉声我行本无事孤舟任斜横中流自偃仰适与风相迎举盃属浩渺乐此两无情归来两溪涧云水夜自明苕水如汉水鳞鳞鸭头青呉兴胜襄阳万瓦浮青冥我非羊叔子愧此岘山亭悲伤意则同岁月如流星从我两王子髙鸿挿脩翎湛辈何足道当以德自铭吏民怜我懒鬪讼日巳稀能爲无事饮可作不夜归复寻飞英游尽此一寸晖撞钟履声集颠倒山云衣我来无时节杖屦自推扉莫作使君看外似中巳非与胡祠部游法华山陂湖欲尽山爲界始见寒泉落髙派道人未放泉出山曲折虚堂㵼清快使君年老尚儿戏緑棹红船舞澎湃一笑翻柸水溅裙余欢濯足波生隘长松搀天龙起立苍藤倒谷云崩坏仰穿蒙密得清旷一览震泽吁可怪谁云四万八千顷渺渺东尽日所晒归涂十里尽风荷清唱一声闻露薤嗟予少小慕眞隐白发青衫天所械忽逢佳士与名山何异枯杨便马疥君犹鸾鹤偶飘墯六翮如云岂长铩不将新句纪兹游恐负山中清净债又次前韵赠贾耘老具区吞㓕三州界浩浩汤汤纳千派从来不着万斛船一苇渔舟恣奔快仙坛古洞不可到空听余澜鸣湃湃今朝偶上法华岭纵观始觉人寰隘山头卧碣弔孤冡下有至人僵不坏空余白棘网秋虫无复青莲出幽怪我来徙倚长松下欲掘茯苓亲洗晒闻道山中富竒药往往灵芝杂葵薤诗人空腹待黄精生事只看长柄械今年大熟期一饱食叶微虫眞癣疥白花半落紫穟香攘臂欲助磨鎌铩安得山泉变春酒与子一洗寻常债安国寺寻春卧闻百舌唿春风起寻花柳村村同城南古寺脩竹合小房曲槛欹深红看花叹老忆年少对酒思家愁老翁病眼不羞云母乱鬓丝强理茶烟中遥知二月王城外玉仙洪福花如海薄罗匀雾盖新粧快马争风鸣杂佩玉川先生眞可怜一生耽酒终无钱病过春风九十日独抱添丁看花发雨晴后歩至四望亭下鱼池上遂自干明寺前东冈上归二首雨过浮萍合蛙声满四邻海棠眞一梦梅子欲甞新拄杖闲挑菜秋千不见人慇懃木芍药独自殿余春髙亭废巳乆下有种鱼塘暮色千山入春风百草香市桥人寂寂古寺竹苍苍鹳鹤来何处号鸣满夕阳与子由同游寒溪西山散人岀入无町畦朝游湖北暮淮西髙安酒官虽未上两脚垂欲穿尘泥与君聚散若云雨共借此日相提携千揺万兀到樊口一箭放熘先凫鹥层层草木暗西岭浏浏霜雪鸣寒溪空山古寺亦何有归路万顷青玻瓈我今漂泊等鸿鴈江南江北无常栖幅衣不拟过城市欲踏径路开新蹊却忧别后不忍到见子行迹空余悽吾侪流落岂天意自坐迂阔非人挤行逢山水輙羞叹此散人岀入无町畦朝游湖北暮淮西髙安酒官虽未上两脚垂欲穿尘泥与君聚散若云雨共借此日相提携千揺万兀到樊口一箭放熘先凫鹥层层草木暗西岭浏浏霜雪鸣寒溪空山古寺亦何有归路万顷青玻瓈我今漂泊等鸿鴈江南江北无常栖幅衣不拟过城市欲踏径路开新蹊却忧别后不忍到见子行迹空余悽吾侪流落岂天意自坐迂阔非人挤行逢山水輙羞叹此去未免勤盐何当一遇李八百相哀白髪分刀圭上巳日与二三子携酒出游随所见輙作数句明日集之爲诗故词无伦次薄云霏霏不成两杖藜晓入千花坞柯丘海棠吾有诗独秀深林谁敢侮三杯卯酒人径醉一枕春睡日停午竹间老人不读书留我闭门谁教汝出檐藂枳十围大冩眞素壁千蛟舞东坡作塘今几尺携酒一劳农工苦却寻流水出东门坏垣古堑花无主卧开桃李爲谁妍对立䴔䴖相媚妩开缾借草劝行路不惜春衫污泥土褰裳共过春草亭扣门却入韩家圃辘轳绳断井深碧秋千索挂人何所映帘空复小桃枝乞浆不见譍门女南上古台临断岸雪阵翻空迷仰俯故人餽我玉叶羹火冷烟销谁爲煑﨑岖束緼下荒径娅奼隔花闻好语更随落景尽余樽却傍孤城得僧宇主人劝我洗足眠倒牀不复闻钟鼔明朝门外泥一尺始悟三更两如许平生所向无一遂兹游何事天不阻固知我友不终穷岂弟君子神所予日日岀东门日日出东门歩㝷东城游城门抱関卒笑我此何求我亦无所求驾言写我忧意适忽忘返路穷乃归休悬知百歳后父老说故侯古来贤逹人此路谁不由百年寓华屋千载归山丘何事羊公子不肯过西州同王胜之游蒋山到郡席不暖居民空惘然好山无十里遗恨恐他年欲欵南朝寺同登北郭船朱门収画㦸绀宇出青莲夹路苍髯古迎人翠麓偏龙腰蟠故国鸟爪寄曽巅竹杪飞华屋松根泫细泉峯多巧障日江逺欲浮天略彴横秋水浮屠挿暮烟归来踏人影云细月姢姢至眞州再和二首老手王摩诘穷交孟浩然论诗曽伴直话旧巳忘年北上难陪骥东行且趂船离亭花映肉醉眼鹭窥莲柂转三山没风回五两偏荒祠过瓜歩古甃墯松巅闻道清香合新篘白玉泉莫教门掩夜坐待月流天小院檀槽閙空庭桦烛烟公诗便堪唱爲付小婵姢公颜如雪柏千载故依然笑我无根柳空中不待年肯留归阙斾坐待逆风船特许门传钥那知箭起莲相逢月上后小语坐西偏流落千帆侧追思百尺巅躬耕怀谷口水石羡平泉茆屋归元亮霓裳醉乐天行闻宣室召归近御炉烟未用歌池上随宜教李姢孟震同游常州僧舎三首年来转觉此生浮又作三吴浪漫游忽见东平孟君子梦中相对説黄州湛湛清池五月寒小山无数碧㠝岏穉杉戢戢三千本旦作凌云合抱看知君此去便归耕笑指孤舟一叶轻待向三茆乞灵雨半篙流水送君行同秦仲二子雨中游寳山平明巳报百吏散半日来陪二子闲立鹊低昂烟雨里行人出没树林间湛湛清池五月寒小山无数碧㠝岏穉杉戢戢三千本旦作凌云合抱看知君此去便归耕笑指孤舟一叶轻待向三茆乞灵雨半篙流水送君行同秦仲二子雨中游寳山平明巳报百吏散半日来陪二子闲立鹊低昂烟雨里行人出没树林间鸣南楼未必齐日观郁仪自欲朝朱明东坡之师抱朴老眞契乆巳交前生玉堂金马乆流落寸田尺宅今谁耕道华亦尝啖一枣契虚正欲仇三彭铁桥石柱空连横杖藜欲趂飞猱轻云谿夜逢瘖虎伏斗坛昼岀铜龙狞小儿少年有竒志中宵起坐存黄庭近者戏作凌云赋笔势彷彿离骚经负书从我盍归去羣仙正草新宫铭汝应奴隷蔡少霞我亦季孟山玄卿还湏略报老同叔赢粮万里寻𥘉平正月二十四日与儿子过頼仙芝王原秀才僧昙颕行全道士何宗一同游罗浮道院及栖禅精舎过作诗和其韵寄迈迨一首断桥隔胜践脱屦欣小掲瘴花巳繁红官柳犹踈细斜川二三子悼叹吾年逝凄凉罗浮馆风壁頽雨砌黄冠常苦饥迎客羞破袂仙山在何许归鹤时墯毳﨑岖食松黄欲救齿髪弊坐令禅客笑一梦等千歳栖禅晚置酒蛮果粲蕉茘斋厨釡无羹野饷篮有蕙嬉游趂时节俯仰了此丗犹当洗业障更作临水禊寄书阳羡儿并语长头弟门户各努力先期毕租税次韵程正辅游碧落洞空山不难到絶境未易名何时謪仙人来作钧天声胷中几云梦余地多恢宏长庚与北斗错落缀冠缨黄公献紫芝赤松餽青精谿山乆寂寞请续离骚经抱枝寒蜩咽绕耳飞蚊清谪仙抚掌笑笑此羽皇铭我顷尝独游自适孤云情君今又継往雾雨愁青冥感君兄弟意寻羊问𥘉平玉牀分箭镞不忍独长生诗成輙寄我妙絶陶谢并孤鸿方避弋老骥犹在垧鸟兽如可羣永寄藁木形何山不堪隐饮水自脩龄徐元用使君与其子端尝邀仆与儿子过同游金山浮金堂戏作此诗昔与徐使君共赏钱塘春爱此小天笁时来中圣人松如迁客老酒似使君醇系舟藤城下弄月镡江濵江月夜夜好云山朝朝新使君有令子眞是石麒麟我子乃散材有如木轮囷二老白接䍦两郎乌角巾醉卧松下石扶归江上津浮桥半没水掲此碧鳞鳞上堵吟台上有客吟秋风悲声萧散飘入空台边游女来窃听欲学声同意不同君悲竟何事千里金城两稺子白马爲塞鳯爲关山川无人空且闲我悲亦何苦江水冬更深鳊鱼冷难捕悠悠江上听歌人不知我意徒悲辛重游终南子由以诗见寄次韵去年新柳报春回今日残花覆緑苔溪上有堂还独宿谁人无事肯重来古琴弹罢风吹坐山合醒时月照杯嬾不作诗君错料旧逋应许过时陪杭外游山山平村坞迷野寺钟相荅晚隂生林杪落日犹在塔行招两社僧共歩青云月送客渡石桥迎客出林樾幽寻本眞性往事听徐说钱王方壮年此邦事轻侠郷人鄙贫贱异类识英杰立石像兴王遗址今岌嶪功勲三呉定冨贵四海甲归来父老藏崇髙畏轻压诗人工讥病此欲恣挑抉流传后丗人谈笑资口舌是非今巳矣兴废何仓卒持归问禅翁笑指浮沤没柳子玉以诗见邀同刀丈游金山君年甲子乆相逢难向君前说老翁更有方瞳八十一奋衣矍铄走山中射猎诗五首司竹监烧苇园因召都巡检柴贻勗左藏以其徒㑹猎园下官园刈苇歳留槎深冬放火如红霞枯槎烧尽有根在春雨一洗皆萌芽黄狐老兔最狡捷卖侮百兽常矜夸年年此厄竟不悟但爱蒙密争来家风回熖卷毛尾热欲出巳𬒳苍鹰遮野人来言此最乐徒手晓出归满车巡边将军在近邑唿来飒飒从矛义戍兵乆闲可小试战鼔虽冻犹堪檛雄心欲抟南涧虎阵势颇学常山蛇霜干火烈声爆野飞走无路号且呀迎人截来砉逢箭避犬逸去穷投罝击鲜走马殊未厌但恐落日催栖鵶弊旗仆鼔坐数获鞍挂雉兔肩分麚主人置酒聚狂客纷纷醉语晚更譁燎毛燔肉不暇割饮啖直欲追羲娲青丘云梦古所咤与此何啻百倍加苦遭諌䟽说夷羿又𬒳赋客嘲淫奢岂如闲官走山邑放旷不与趋朝衙农工巳毕嵗云暮车骑虽少賔殊佳酒酣上马去不告猎猎霜风吹㡌斜和梅户曹㑹猎铁沟山西从古说三明谁信儒冠也捍城竿上鲸鲵犹未掩草中狐兔不湏惊东州赵傁饮无敌南国梅仙诗有声不向如皐闲射雉归来何以得卿卿祭常山回小猎相趂飞蝱小放弓一长啸目送孤鸿矫吟诗忘鞭辔不语头自挑归来仍脱粟盐䜴煑芹蓼何似雷将军两眼霜鹘皎黒头巳爲将百战意未了马上倒银鉼得兔不暇燎少年负竒志蹭蹬百忧绕回首英雄人老死亦不少青春还一梦余年眞过鸟莫上唿鹰台平生笑刘表将官雷胜得过字代作胡骑入回中急烽连夜过短刀穿虏阵溅血貂裘涴一来辇毂下愁闷惟欲卧今朝从公猎稍觉天宇大一双铁丝箭未发手先唾射杀雪毛狐腰间余一箇题咏上诗三十二首九月中曽题二小诗于南溪竹上旣而忘之昨日再游见而録之湖上萧萧踈雨过山头霭霭暮云横陂塘水落荷将尽城市人归虎欲行舟人苦炎热宿此乔木湾清月未及上黒云如頽山万窍号地籁冲风散天池喧豗瞬息间还挂斗与箕颍水非汉水亦作蒲萄緑恨无襄阳儿令唱铜鞮曲我诗虽云拙心平声韵和年来烦恼尽古井无由波寳山昼睡七尺顽躯走丗尘十围便腹贮天眞此中空洞浑无物何止容君数百人孤山二咏孤山有陈时栢二株其一爲人所薪山下老人自爲儿巳见其枯矣然坚悍如金石愈于未枯者僧志诠作堂于其侧名之曰栢堂堂与白居易竹阁相连属余作二诗以记之栢堂道人手种几生前鹤骨龙姿尙宛然双干一先神物化九朝三见太平年忽惊华构依巖出乞与佳名到处传此栢未枯君记取灰心聊伴小乗禅竹阁海山兠率两茫然古寺无人竹满轩白鹤不留归后语苍龙犹是种时孙两丛恰似萧郎笔千畒空怀渭上村欲把新诗问遗像病维摩诘更无言金门寺中见李留台与二钱唱和四絶句戏用其韵跋之帝城春日帽檐斜二陆𥘉来尚忆家未肯将盐下莼菜巳应知雪似杨花生平贺老惯乗舟骑马风前怕打头欲问君王乞符竹但忧无蠏有监州西台妙迹继杨风无限龙蛇洛寺中一纸清诗弔兴废尘埃零落𣑽王宫五季文章堕刼灰升平格力未全回故知前軰宗徐庾数首风流似玉台书双竹湛师房二首我本江湖一钓舟意嫌髙屋冷飕飕羡师此室才方丈一炷清香尽日留暮鼔朝钟自击撞闭门孤枕对残釭白灰旋拨通红火卧听萧萧雪打牎寳山新开径藤梢橘刺元无路竹杖㯶鞋不用扶风自逺来闻笑语水分流处见江湖回观佛骨青螺髻踏遍仙人碧玉壶野客归时山月上棠棃叶战瞑禽唿监洞霄宫俞康直郎中所居四咏退圃增刋百丈休牵上瀬船一钩归钓缩头鳊园中草木春无数只有黄杨厄闰年逸堂新第谁来作并邻旧官宁复忆星辰请君置酒吾当贺知向江湖拜散人遯轩冠盖相望起隐沦先生那得老江村古来眞遯何曽遯笑杀踰垣与闭门逺楼西山烟雨卷踈帘北户星河落短檐不独江天解空阔地偏心逺似陶潜戏书呉江三贤画像三首谁将射御教呉儿长笑申公爲夏姬右张翰千首文章二顷田囊中未有一钱看却因养得能言鸭惊破王孙金弹丸右陆龟蒙青牛岭髙絶处有小寺人迹罕到暮归走马沙河塘炉烟袅袅十里香朝行曵杖青牛岭崖泉咽咽千山静君勿笑老僧耳聋唤不闻百年俱是可怜人明朝且复城中去白云却在题诗处董储郎中尝知眉州与先人游过安丘访其故居见其子希甫留诗屋壁白髪郎潜旧使君至今人道最能文只鸡敢忘桥公语下马来寻董相坟冬月负薪那得免邻人吹笛不堪闻死生契阔君休问洒泪西南向白云和孔周翰二絶再观邸园留题小园香雾晓蒙笼醉守狂词未必工鲁叟録诗应有取曲収彤管邶鄘风观静观堂効韦苏州弱羽巢林在一枝幽人蜗舎两相宜乐天长短三千首却爱韦郎五字诗与舒教授张山人参寥师同游戏马台书西轩壁兼简颜长道二首古寺长廊院院行此轩偏慰旅人情楚山西断如迎客汴水南来故遶城路失玉钩芳草合林亡白鹤古泉清淡游何以娯庠老坐听郊原琢磬声竹杖芒鞋取次行下临官道见人情天寒菽粟犹栖畒日暮牛羊半入城沽酒独教陶令醉题诗谁似皎公清更寻陋巷颜夫子乞取微言继此声増刋校正王状元集註分类东坡先生诗卷之二十三增刊校正王状元集注分类东坡先生诗集註分类东坡先生诗卷第二十四増刋校正王状元集註分类东坡先生诗卷之二十四题咏下诗四十二首书泗州孙景山西轩落日明孤塔青山绕病身知君向西望不愧塔中人题织锦图上回文三首春晚落花余碧草夜凉低月半枯桐人随逺鴈边城暮雨映踈帘绣合空红手素丝千字锦故人新曲九回肠风吹絮雪愁萦骨泪洒缣书恨见郎羞看一首回文锦锦似文君别恨深头白自吟悲赋客断肠愁是断絃琴书李公择白石山房偶寻流水上崔嵬五老苍颜一笑开若见谪仙烦寄语匡山头白早归来题孙思邈真先生一去五百载犹在峨眉西崦中自爲天仙足官府不应尸解坐蝱虫归冝兴留题竹西寺三首十年归梦寄西风此去真爲田舎翁剰覔蜀冈新井水要携郷味过江东题孙思邈真先生一去五百载犹在峨眉西崦中自爲天仙足官府不应尸解坐蝱虫归冝兴留题竹西寺三首十年归梦寄西风此去真爲田舎翁剰覔蜀冈新井水要携郷味过江东道人劝饮鸡苏水童子能煎莺粟汤暂借藤牀与瓦枕莫教孤负竹风凉此生巳觉都无事今歳仍逢大有年山寺归来闻好语野花啼鸟亦欣然惠崇春江晚景二首竹外桃花三两枝春江水暖鸭先知蒌蒿满地芦芽短正是河豚欲上时两两归鸿欲破羣依依还似北归人遥知朔漠多风雪更待江南半月春书皇亲扇十年江海寄浮沉梦遶江南黄苇林谁谓风流贵公子笔端还有五湖心次韵黄鲁直寄题郭明父颕川西斋二首树头啄木常疑客客去而嗔定不然脱辖已应生井沬解衣聊复起庖烟平生诗酒真相汚此去文书恐独贤早晚西湖映华发小舟翻动水中天寂寞东京月旦州德星无复缀珠旒莫嗟平舆空神物尚有西斋接胜流春梦屡寻湖十顷家书新报橘千头雪堂亦有思归曲爲谢平生马少游刘景文家藏乐天身心问荅三首戯书一絶其后渊明形神自我乐天身心相物而今月下三人他日当成几佛次王定国韵书丹元子寕极斋仙人与吾軰寓迹同一尘何曽五浆馈但有争席人寕极无常居此斋自随身人那识郄鍳天不留封伦误落丗网中俗物愁我神先生忽叩户夜唿祈孔賔便欲随子去着书未絶麟愿挂神武冠往卜饮马邻王郎濯纨绮意与陋巷亲南游苦不早傥及莼鲈新题灵峯寺壁灵峯山下寳陁寺白髪东坡又到来前丗德云今我是依希犹记妙髙台题冯通直明月湖诗后老衍清篇墨未枯小冯新作语尤姝唿儿浄洗涵星砚爲子赓歌墯月湖闻道䍧江空抱珥年来合浦自还珠请君多酿莲花酒准拟王乔下履凫和子由𡵨下二十一咏予旣至歧下逾月于其廨宇之北隙地爲亭亭前爲横池长三丈池上爲短桥属之堂分堂之北厦爲轩䆫曲槛俯瞰池上出堂而南爲过廊以属之㕔廊之两旁各爲一小池三池皆引汧水种莲养鱼于其中池边有桃李杏梨枣樱桃石榴樗槐松桧柳三十余林又以斗酒易牡丹一丛于亭之北子由以诗见寄次韵和荅凡二十一首谁人筑短墻横絶拥吾堂不作新亭槛幽花谁爲香明月入我池皎皎铺纻缟何日变成缁太玄吾懒草谁能铺白簟永日卧朱桥树影栏边转波光版厎揺东邻多白杨夜作雨声急牎下独无眠秋虫见灯入流水照朱栏青红乱明鑑谁见槛上人无言观物泛泝流入城郭亹亹渡千家不见双池水长漂十里花田田抗朝阳节节卧春水平铺乱萍叶屡动报鱼子湖上移鱼子𥘉生不畏人自从识钩饵欲见更无因花好常患稀花多信佳否未有四十枝枝枝大如斗争开不待叶密缀欲无条傍沼人窥鑑惊鱼水溅桥不及梨英软应慙梅蕚红西园有千叶淡伫更纎秾开花送余寒结子及新火关中幸无梅汝彊充鼎和霜降红梨熟柔柯巳不胜未尝蠲夏渴长见助冬氷居人几畨老枣树未成槎汝长才堪轴吾归巳及瓜独遶樱桃树酒醒喉肺干莫除枝上露从向口中漙风流意不尽独自送残芳色作裙腰染名随酒盏狂自昔爲神树空闻蜩鵙鸣社公烦见辍爲尔致羊羮採撷殊未厌忽然巳成隂蝉鸣看不见鹤立赴还深彊致南山树来经渭水滩生成未有意鸦鹊莫相干依依古仙子郁欎緑毛身毎长须成节明年渐庇人今年手自㘽问我何年去他年我复来揺落伤人思和鲁人孔宗翰题诗二首坏壁题诗巳五年故人风物两依然定知来歳中秋月又照先生枕麴眠更邀明月说明年记取孤吟孟浩然此去䆠游如传舎拣枝惊鹊几时眠光禄庵二首文章恨不见文园礼乐方将访石泉何事菴中着光禄枉教闲处笔如椽城中太守的何人林下先生非我身若向菴中覔光禄雪中履迹镜中眞医药诗三首赠眼医王生彦若鍼头如麦芒气出如车轴间关络脉中性命寄毛粟而况清净眼内景含天烛琉璃贮沆瀣轻脆不任触而子于其间来往施锋镞笑谈纷自若观者颈爲缩运鍼如运斤去翳如拆屋常疑子善幻他技杂符祝子言吾有道此理君未瞩形骸一尘垢贵贱两草木丗人方重外妄见瓦与玉而我初不知刺眼如刺肉君看目与翳是翳要非目目翳苟二物易分如麦菽寕闻老农夫去草更伤糓鼻端有余地肝胆分楚蜀吾于五轮间荡荡见空曲如行九轨道并驱无击毂空花谁开落明月自朏朒请问乐全堂忘言老尊宿次韵子由清汶老龙珠丹天公不解防痴龙玉函寳方出龙宫雷霆下索无处避逃入先生衣𬒮中先生不作金椎䄂玩丗徜徉隠屠酒夜光明月空自投一鍜何劳纬萧手黄门寡好心易足荆棘不生梨枣熟玄珠白璧两无求无胫金丹来入腹区区分别笑乐天那知空门不是仙紫团参寄王定国谽谺土门口突兀大行顶岂惟团紫云实自俯倒景刚风𬒳草木真气入苕颕旧闻人衘芝生此羊肠岭纎㩥虎豹鬣蹙缩龙蛇瘿𧖟头试小嚼龟息变方骋矧予明真子巳造浮玉境清霄月挂戸半夜珠落井灰心寕复然汗喘乆巳静东坡犹故目北药致遗秉欲待三桠根往侑九转鼎爲予置齿颊岂不贤酒茗卜相诗二首赠善相程杰心传异学不谋身自要清时阅搢绅火色上腾虽有数急流勇退岂无人书中苦覔元非诀醉里㣲言却近真我似乐天君记取华㒹赏遍洛阳春赠䖍州术士谢晋臣属国新从海外归君平且莫下帘帷前生恐是卢行者后学过唿韩退之死后人传戒定慧生时宿直斗牛箕凭君爲筭行年看便数生时到死时伤悼诗四十九首陆龙图诜挽词挺然直节庇峩岷谋道从来不计身属纩家无十金产过车巷哭六州民尘埃辇寺三年别樽爼𡵨阳一梦新他日思贤见遗像不论宿草更沾巾胡完夫母周夫人挽词柏舟髙节冠郷邻绛帐清风耸搢绅岂似凡人但慈母能令孝子作忠臣当年织屦随方进晚节称觞见伯仁囬首悲凉便陈迹凯风吹尽棘成薪姚屯田挽词京口年来耆旧衰髙人沦丧路人悲空闻韦叟一经在不见恬侯万石时贫病只知爲善乐逍遥却恨弃官迟七年一别真如梦犹记萧然瘦鹤姿哭欧公孤山僧惠思示小诗次韵故人巳爲土衰鬓亦惊秋犹喜孤山下相逢说旧游弔天笁海月辩师三首欲寻遗迹彊沾裳本自无生可得亡今夜生公讲堂月满庭依旧冷如霜生死犹如臂屈伸情钟我軰一酸辛乐天不是蓬莱客慿仗西方作主人欲访浮云起㓕因无縁却见梦中身安心好住王文度此理何须更问人孔长源挽词二首少年才气冠当时晚节孤风益自竒君胜冝爲夫余主簿母挽词闺庭兰玉照郷闾自昔虽贫乐有余岂独家人在中餽却因麟趾识关雎云軿忽巳归仙府乔木依然拥旧庐忍把还郷千斛泪一时洒向老莱𥚑张文𥙿挽词髙才本出朝廷右能事方推德业余毎见便闻曹植句至今传寳魏华书济南名士新凋䘮劒外生祠巳㓗除欲寄西风两行泪依然乔木郑公庐同年王中甫梚词先帝亲收十五人四方争看击鹏鵾如君才业真堪用顾我衰遟不足论出处升沉十年后死生契阔几人存他时京口寻遗迹宿草犹应有泪㾗吏能复所长谈笑万夫上自喜作剧县偏工破豪党奋髯走猾吏嚼齿对姦将哀哉命不偶毎以才得谤竟使落穷山青衫就黄壤䆠游乆不乐江海永相望退耕本就君时节相劳饷此怀今不遂归见累累葬望哭国西门落日㗸千嶂平生惟一子抱负珠在掌见之龆齓中巳有食牛量他年如入洛生死一相访唯有王濬冲心知中散状哭刀景纯读书想前辈每恨生不早纷纷少年埸犹得见此老此老如松栢不受雪霜藁直从毫未中自养到合抱宏材乏近用千歳自枯倒文章踰正始风节贯华皓平生爲人耳自爲薄如缟是非虽难齐反覆看愈好前年旅呉越把酒庆寿考扣门无晨夜百过迹未扫但知从德公未省厌丘嫂别时公八十后㑹知难保昨日故人书连年䘮翁媪伤心范桥水漾漾舞寒藻华堂不见人瘦马空恋皁我欲江东去匏樽酌行潦镜湖无贺监恸哭稽山道忍见万松冈荒池没秋草弔李台卿李台卿字明仲庐州人貌陋甚性介不群而博学彊记罕见其比好左氏有史学考正同异多所发明知天文律历千歳之日可坐数也轼谪居黄州台卿爲麻城主簿始识之旣罢居于庐而曹光州寅甫以书报其亡台卿光州之妻党也我𥘉未识君人以君爲笑垂头老鹳鹤烟雨霾七窍弊衣来过我危坐若持钓禇裒半面新蔑一语妙徐徐渉其澜极望不得也轼谪居黄州台卿爲麻城主簿始识之旣罢居于庐而曹光州寅甫以书报其亡台卿光州之妻党也我𥘉未识君人以君爲笑垂头老鹳鹤烟雨霾七窍弊衣来过我危坐若持钓禇裒半面新蔑一语妙徐徐渉其澜极望不得徼却观元妩媚士固难轻料看书眼如月鏬隙靡不照我老多遗亡得君如再少从横通杂蓺甚愽且知要所恨言无文至老幽不耀其生丗莫识巳死谁复弔作诗遗故人庻免俗子谯曹旣见和复次其韵造物本儿嬉风噫雷电笑谁令妄惊恠失匕号万窍人人走江湖一一操网钓偶然连六鳌便谓此手妙空令任公子三歳蹲海徼长贫固不词一死实未料难将蓍草筭除用佛眼照何人嗣家学恨子儿尚少嗟我与曹公衰丗老不要空言今无救竒志后必耀吟公五字诗义重千金弔収藏慎勿出免使群儿谯孔毅父妻挽词结䄜託𥘉欢同穴期晚歳择夫得温峤生子胜王济髙风相賔友古义仍兄弟从君吏隐中穷逹𥘉不计云何抱沉疾俯仰便一丗幽隂凄房栊芳泽在巾𬒮百年纵得满此路行亦逝那将有限身长㵼无益涕君文照今古不比山石脆当观千字诔宁用百金瘗任师中挽词大任刚烈丗无有疾恶如风朱伯厚小任温毅老更文聦明慈爱小冯君两任才行不须说畴昔并友吾先人相看半作晨星没可怜太白与残月大任先去塜未干小任相继唿不还彊寄一樽生死别樽中有泪酒应酸贵贱贤愚同尽耳君家不尽縁贤子人间得䘮了无慿只有天公终可倚邓忠臣母周挽词㣲生真草木无处谢天力慈颜如春风不见桃李实古今抱此恨有志俯仰失公子岂先知战战甞惜日吾君日月照委曲到肝膈哀哉人子心吾何爱一邑家庭拜前后粲然发笑色岂比黄壤下焚瘗千金璧若人道德人视此亦戏剧聊偿曽闵意遽与仙佛寂孤累卧江渚永望坟墓隔作诗相楚挽感恸泪再滴徐君猷挽词一舸南游遂不归清江赤壁照人悲请看行路无从涕尽是当年不忍欺雪后独来㘽柳处竹间行复採茶时山城散尽樽前客旧恨新愁只自知去歳九月二十七日在黄州生子名遯小名干儿颀然颕异至今年七月二十八日病亡于金陵作二诗哭之吾年四十九覊旅失㓜子㓜子真吾儿眉角生巳似未朞观所好蹁跹逐书史摇头却梨栗似识非分耻吾老常鲜欢頼此一笑喜忽然遭夺去恶业我累尔衣薪那免俗变㓕须臾尔归来怀抱空老泪如㵼水我泪犹可拭日逺当日忘母哭不可闻欲与汝俱亡故衣尚悬架涨乳巳流牀感此欲忘生一卧终日僵中年忝闻道梦幻讲巳详储药如丘山临病更求方仍将恩爱刃割此衰老肠知迷欲自返一恸送余伤叶涛致逺见和二诗复次其韵平生无一女谁复叹耳耳滞留生此儿足慰周南史那知非真实造物聊戏尔烦恼𥘉无根恩爱爲种子烦公爲假说反复相指似欲除苦海浪先干爱河水弃置一寸鳞悠然笑侯喜爲公冩余习鉼罍一时耻闻公少巳悟柱杖乆倚牀笑我老而痴负鼔欲求亡庻几东门子柱史安敢望嗜毒戯勐兽虑患先不详囊破蛇已走尚未省啮伤妙哉两篇诗洗我千结肠黠𧖟不作茧未老辄自僵永谢汤火厄泠然超无方张庖民挽词东晋巾车令西京执㦸郎甘心向山水结髪事文章故自轻千戸何曽羡一囊天髙鬼神恶骨朽姓名芳庾岭铭旌暗秦淮旧宅荒吾诗不用刻妙语有黄香王中父哀词仁宗朝以制䇿登科者十五人轼忝冐时尚有冨彦国张安道钱子飞呉长文夏公西陈令举钱醇老王中父并轼与家弟辙九人存焉其后十有五年哭中父于宻州作诗弔之则子飞长文令举没矣又八年轼自黄州量移汝海与中父之子沇之相遇于京口相持而泣则十五人者独三人存耳盖安道及轼与家弟而巳呜唿悲夫乃复次前韵以遗沇之时沇之亦以罪谪家于钱塘生刍不独比前人束藳端能废谢鲲子逹想无身后念吾衰不复梦中论巳知毅豹爲均死未识荆凡定孰存堪笑东坡痴钝老区区犹记刻舟痕李宪仲哀词同年友李君讳惇字宪仲贤而有文不幸早丗轼不及与之游也而识其子廌有年矣廌自阳翟见予于南京泣曰吾祖母边母马前母张与君之䘮皆未葬贫不敢以饥寒爲戚顾四䘮未举死不瞑目矣适㑹故人梁先之老闻余当归耕阳羡以绢十疋丝百两爲赆辞之不可乃以遗廌曰此亦仁人之餽也旣又作诗以告知君与廌者庻几皆有以助之廌年二十五其文晔然气节不凡此岂终穷者哉大梦行当觉百年特未满遑哀巳逝人长眠寄孤馆念我同年生意长日月短塩车困骐骥烈火废圭瓉后生有竒骨岀语巳精悍萧然野鹤姿谁复识中散有生寓大块死者谁不窽嗟君独乆客不识黄土煖推衣助孝子一漑滋汤旱谁能脱左骖大事不可缓苏子容母陈夫人挽词苏陈甥舅真氷玉正始风流起頽俗夫人髙节称其家凛凛寒松映脩竹鸡鸣爲善日日新八十三年如一晨岂惟室家冝寿母实与朝廷生异人忘躯徇国乃吾子三仕何曽知愠喜不须拥笏彊垂鱼我视去来皆梦尔诵诗相挽真区区墓碑千字多遗余他年太史取家传知有班昭续汉书神宗皇帝挽词三首文武固天纵钦明又日新化民何止圣妙物独称神政已三王上言皆六籍醇巍巍本无象刻画愧孤臣未易名尧德何须数舜功小心仍致孝余事及平戎典礼从周旧官仪与汉隆谁知本无作千古自承风接统真千歳膺期上一章周南稍留滞宣室遂凄凉病马空嘶枥枯葵巳泫霜余生卧江海归梦泣嵩邙潘推官母李氏挽词南浦凄凉老逐臣东坡还往尽幽人杯盘惯作陶家客絃诵常叨孟母邻尚有升堂他日约岂知负土一阡新今年我欲江湖去暮雨连山宰树春故李承之待制六丈挽词青青一寸松中有樑栋姿天骥堕地走万里端可期丗无阿房宫下建五丈旗又无穆天子西征燕瑶池才大古难用老死亦其冝丈夫恐不免岂患莫巳知公如松与骥少小称伟竒俯仰自廊庙笑谈无羗夷淸朝竟不用白首仍忧时愿斩横行将请烹干没儿言虽不见省坐折姦雄窥嗟我去公乆江湖生白髭归来耆旧尽零落存者谁此公嵇中散龙性不可覊疑公李北海慷慨多雄词凄凉五君咏沉痛八哀诗邪正乆乃明人今属公思九原不可作千古有余悲韩康公挽诗三首故国非乔木兴王有丗臣嗟予后死者犹及老成人德业经文武风流表搢绅空余行乐地处处泣遗民再丗忠淸徳三朝翼赞勲功成不归国就访敢忘君旧学严诗律余威靖塞氛何当继韩奕故吏緫能文西地开东阁𥘉筵点后尘笙歌邀白髪灯火乐青春扶路三更罢回头一梦新赋诗犹墨湿把卷独沾巾王郑州挽诗羡君华髪起琳宫右辅𥘉还鼔角雄千里农桑歌子产一时冠盖慕萧嵩那知聚散舂粮外便有悲欢过隙中京兆同僚几人在犹思对案笔生风哭王子立次儿子迨韵三首彭城𥘉识子照眼白而长异梦成先兆清言得未甞岂惟知礼意遂欲𥙷诗亡咄咄真相逼诸生敢鴈行非无伯鸾志独有子云悲恨子非天合犹能使我思儿曹莫凄动老眼欲枯萎㑹哭皆豪杰谁爲感旧诗龙困尝鱼服羊儇或虎蒙怱忽成鬼録愦愦到天公偶落藩墻上同游羿彀中回看十年事黄叶卷秋风滕逹道挽词二首先帝知公早虚怀第一人至今诗礼将独数武宣臣材大虽难用时来亦少信髙平风烈在威敏典刑新空试乗边䇿寕留相汉身凄凉旧部曲泪湿冢前麟云梦连江雨樊山落木秋公方占贾鵩我正买龚牛共有江湖乐空怀畎畎忧荆溪欲归老浮玉偶同游肮脏仪刑在惊唿歳月遒回头杂歌哭挽语不成讴王文玉挽词才名谁似广文寒月斧云斤琢肺肝玄晏一生都卧病子云三丗不迁官幽兰空觉香风在宿草何曽泪叶干犹喜诸郎有曹志文章还复冨波澜吕与叔学士挽词言中谋猷行中经关西人物数清英欲过叔度留终日未识鲁山空此生议论彫零三益友功名分付二难兄老来尚有忧时叹此涕无从何处倾大行太皇太后挽词二首至矣吾三后功髙汉巳还复推元祐冠盖得永昭全有作犹非圣无私乃是天侍臣谈要道家法信家传却狄安诸夏先王社稷臣固应祠百丗何止活千人定䇿天知我忘家帝念亲万方何以报得疾爲勤民三月二十三日恭闻皇太后升遐以轼罪人不许承服欲哭则不敢欲泣则不可故作挽词二章巍然开济两朝勲信矣才难十乱臣原庙固应祠百丗先王何止活千人和熹未圣犹贪位明徳虽贤不及民月落风悲天雨泣谁将椽笔冩光尘未报山陵国士知遶林松栢巳徛徛一声恸哭犹无所万死酬恩更有时梦里天衢隘云仗人间雨泪变彤帷关睢卷耳平生事白首累臣正坐诗弔徐德占余𥘉不识德占但闻其爲吕惠卿所荐以处士用元丰五年二月偶以事至苏水德占闻余在传舎惠然见访与之语有过人者是歳十月闻其遇害作诗弔之美人种松栢欲使低映门㘽培虽易长源恶病其根哀哉歳寒姿肮脏谁与论竟爲明所误不免刀斧㾗一遭儿女汚始觉山林尊从来覔栋梁未省傍篱藩南山隔秦岭千歳龙蛇奔大厦若果倾万牛何足论不然老巖谷合抱依山樊死者不可悔吾将贻后昆絶句诗二十一首山村五絶竹篱茅屋趂溪斜春入山村处处花无象太平还有象孤烟起处是人家烟雨蒙𪷟鸡犬声有生何处不安生但令黄犊无人佩布谷何劳也劝耕老翁七十自腰鎌慙愧春山笋蕨甜岂是闻韶解忘味尔来三月食无盐杖藜褁饭去怱怱过眼青钱转手空赢得儿童语音好一年彊半在城中窃禄忘归我自羞丰年厎事汝忧愁不须更待飞鸢堕方念平生马少游八月十五日看潮五絶定知玉兎十分圎巳作霜风九月寒寄语重门休上钥夜潮留向月中看万人鼔噪慑呉侬犹似浮江老阿童欲识潮头髙几许越山浑在浪花中江边身丗两悠悠乆与沧波共白头造物亦知人易老故教江水更西流吴儿生长狎涛渊冒利轻生不自怜东海若知明主意应教斥卤变桑田江神河伯两醯鸡海若东来气吐霓安得夫差水犀手三千彊弩射潮低临安三絶将军树阿坚泽畔菰蒲节玄徳墻头羽葆桑不㑹丗间闲草木与人何事管兴亡锦溪楚人休笑沐猴冠越俗徒夸翁子贤五百年间异人出尽将锦绣裹山川石照山鸡舞破半巖云菱叶开残野水春应笑武都山下土枉教明月殉佳人东坡一絶雨洗东坡月色清市人行尽野人行莫嫌荦确坡头路自爱铿然曵杖声次荆公韵四絶青李扶踈禽自来清真逸少手亲㘽深红浅紫从争发雪白鹅黄也闘开斫竹穿花破緑苔小诗端爲覔桤栽细看造物𥘉无物春到江南花自开骑驴渺渺入荒陂想见先生未病时劝我试求三畒宅从公巳觉十年遟甲第非真有闲花亦偶栽聊爲清净供却对道人开臂痛谒告作三絶句示四君子公退清闲如致仕酒余欢适似还郷不妨更有安心病卧看萦帘一炷香心有何求遣病安年来古井不生澜秪愁戯瓦闲童子却作泠泠一水看小阁低䆫卧晏温了然非黙亦非言维摩示病吾真病谁识东坡不二门歌诗十首画鱼歌天寒水落鱼在泥短钩画水如耕犁渚蒲拔折藻荇乱此意岂复遗鳅鲵偶然信手皆虚击本不辞劳几万一一鱼中刄百鱼惊虾蟹奔忙误跳掷渔人养鱼如养雏挿竿冠笠惊鹈鹕岂知白挺閙如雨搅水覔鱼嗟巳踈呉中田妇叹今年粳稻熟苦遟庻见霜风来几时霜风来时雨如㵼把头出菌鎌生衣眼枯涙尽雨不尽忍见黄穗卧青泥苑苫一月壠上宿天晴获稻随车归汗流肩頳载入市价贱乞与如糠粞卖牛纳税坼屋炊虑浅不及明年饥官今要钱不要米西北万里招羗儿龚黄满朝人更苦不如却作河伯妇武昌铜劒歌供奉官郑文甞官于武昌江岸裂岀古铜劒文得以遗余冶铸精巧非鍜冶所成者雨余江清风卷沙雷公蹑云捕黄蛇蛇行空中如枉矢雷公煜煜烧蛇尾或投以块铿有声雷飞上天蛇入水水上青山如削鐡神物欲出山自裂细看两脋生碧花犹是西江老蛟血苏子得之何所爲蒯缑弹铗咏新诗君不见凌烟功臣长九尺腰间玉具髙柱頥蜜酒歌西蜀道士杨丗昌善作蜜酒絶醇酽余旣得烂蒸鹅鸭乃瓠壷煑豆作乳脂爲酥髙烧油烛斟蜜酒贫家百物𥘉何有古来百巧出穷人搜罗假合乱天真诗书与我爲曲糵醖酿老夫成缙绅质非文是终难乆脱冠还作扶犂叟不如蜜酒无燠寒冬不加甜夏不酸老夫作诗殊少味爱此三篇如酒美封胡羯末巳可怜不知更有王郎子安州老人食蜜歌安州老人心似铁老人心肝小儿舌不食五谷惟食蜜笑指蜜蜂作檀越蜜中有诗人不知千花百草争含姿老人咀嚼时一吐还引丗间痴小儿小儿得诗如得蜜蜜中有药治百疾正当狂走捉风时一笑看诗百忧失东坡先生取人廉几人相欢几人嫌恰似饮荼甘苦杂不如食蜜中边甜因君寄与双龙饼镜空一照双龙影三呉六月水如汤老人心似双龙井次韵呉传正枯木歌天公水墨自竒絶瘦竹枯松冩残月梦囬踈影在东䆫惊恠霜枝连夜发生成变坏一弹指乃知造物𥘉无物古来画师非俗士妙想实与诗同出龙眠居士本诗人能使龙池飞霹雳君虽不作丹青手诗眼亦自工识抜龙眠胷中有千驷不独画肉兼画骨但当与作少陵诗或自与君拈秃笔东南山水相招唿万象入我摩尼珠尽将书画散朋友独与长铗归来乎秧马歌过庐陵见宣德郎致仕曽君安止岀所作禾谱文旣温雅事亦详实惜其有所缺不谱农噐也予昔游武昌见农夫皆骑秧马以榆枣爲腹欲其滑以楸桐爲背欲其轻腹如小舟昻其首尾背如覆瓦以便两髀雀跃于泥中系束藁其首以縳秧日行千畦较之伛偻而作者劳佚相絶矣史记禹乗四载泥行乗橇解者曰橇形如箕擿行泥上岂秧马之类乎作秧马歌一首附于未谱之末云春云蒙蒙雨凄凄春秧欲老翠剡齐嗟我妇子行水泥朝分一壠暮千畦腰如箜篌首啄鸡筋烦骨殆声酸嘶我有铜马手自提头轩昻腹脇低背如覆瓦去角圭以我两足爲四蹄耸踊滑汰如凫鹥纎纎束藁亦可赍何用繁缨与月题朅从畦东走畦西山城欲闭闻鼔鼙忽作的卢跃檀溪归来挂壁从髙栖了无刍秣饥不啼少壮骑汝逮老䵩何曽蹶轶防㒹隮锦鞯公子朝金闺笑我一生蹋牛犁不知自有木駃騠真一酒歌布筭以歩五星不如仰观之捷吹律以求中声不如耳齐之审鈆汞以爲药䇿易以候火不如天造之真也是故神宅空乐出虚蹋鞠者以气升孰能推是类以求天造之药乎于此有物其名曰真一远游先生方治此道不饮不食而饮此酒食此药居此堂予亦窃其一二故作真一之歌其词曰空中细茎挿天芒不生沮泽生陵冈渉阅四气更六阳森然不受螟与蝗飞龙御月作秋凉苍波改色屯云黄天旋雷动玉尘香起搜十裂照坐光跏趺牛噍安且详动揺天关出琼浆壬公飞空丁女藏三伏遇井了不甞醸爲真一和而庄三杯俨如侍君王湛然寂照非楚狂终身不入无功郷竹枝歌竹枝歌本楚声幽怨恻怛若有所深悲者岂亦往昔之所见有足怨者欤夫伤二妃而哀屈原思怀王而怜项羽此亦楚人之意相传而然者且其山川风俗鄙野勤苦之态固巳见于前人之作与子由之诗故特縁楚人畴昔之意爲一篇九章以𥙷其所未道者苍梧山髙湘水深中原北望度千岑帝子南游飘不返唯有苍苍枫桂林枫叶萧萧桂叶碧万里远来超莫及乗龙上天去无踪草木无情空寄泣水濵击鼔何喧阗相将叩水求屈原屈原死巳今千载满船哀唱似当年海濵长鲸径十尺食人爲粮安可入招君不归海水深海鱼岂解哀忠直吁嗟忠直死无人可惜怀王西入秦秦关巳闭无归日章华不复见车轮君王去时箫鼔咽父老送君车轴折千里逃归迷故郷南公哀痛弹长铗三户亡秦信不虚一朝兵起尽欢唿当时项羽年最少提劒本是耕田夫横行天下竟何事弃马乌江马垂涕项王巳死无故人首入汉庭身委地冨贵荣华岂足多至今犹有塜嵯峨故国凄凉人事改楚郷千古爲悲歌行诗五首鸦种麦行霜林老鸦闲无用畦东拾麦畦西种畦西种得青猗猗畦东巳作牛尾稀明年変熟芒攅槊农夫未食鸦先啄徐行俛仰若自矜鼔翅跳踉上牛角忆昔舜耕历山鸟爲耘如今老鸦种麦更辛勤农夫罢拜鸦飞起劝农使者来行水鐡沟行赠乔太博城东坡陇何所似风吹海涛低复起城中病守无所爲走马来寻铁沟水铁沟水浅不容辀恰似当年韩与侯有鱼无鱼何足道驾言聊复冩我忧孤村野店亦何有欲发狂言须斗酒山头落日侧金盆倒着接䍦搔白首忽忆从军年少时轻裘细马百不知臂弓腰箭南山下追逐长杨射猎儿老去同君两憔悴犯夜醉归人不避明年定起故将军未肯先诛霸陵尉起伏龙行徐州城东二十里有石潭父老云与泗水通増损清浊相应不差时有河鱼岀焉元丰元年春旱或云置虎头潭中可以致雷雨用其说作起伏龙行何年白竹千钧弩射杀南山雪毛虎至今颅骨带霜牙尚作四海毛虫祖东方乆旱千里赤三月行人口生土碧潭近在古城东神物所蟠谁敢侮上欹苍石拥巖窦下应清河通水府眼光作电走金蛇鼻息爲云擢烟缕当年负圗传帝命左右羲轩诏神禹尔来怀寳但贪眠满腹雷霆瘖不吐赤龙白虎战明日倒卷黄河作飞雨嗟吾岂乐闘两雄有事径须烦一怒増刋校正王状元集註分类东坡先生诗卷之二十四增刊校正王状元集注分类东坡先生诗集註分类东坡先生诗卷第二十五増刋校正王状元集註分类东坡先生诗卷之二十五杂赋诗九十五首欧阳少师令赋所蓄石屏何人遗公石屏风上有水墨希微踪不画长林与巨植独画峨嵋山西岭上万歳不长之孤松崖崩涧絶可望不可到孤烟落日相溟蒙含风偃蹇得真态刻画始信天有工我恐毕宏韦偃死葬山下骨可朽烂心难穷神机巧思无所发化爲烟飞沦石中古来画师非俗士摹写物象略与诗人同愿公作诗慰不遇无使二子含愤泣幽宫广陵㑹三同舎各以其字爲韵仍邀同赋刘贡父去年送刘郎醉语巳惊衆如今各漂泊笔研谁能弄我命不在天羿彀未必中作诗聊遣意老大慵讥讽夫子少年时雄辩轻子贡尔来再伤弓戢翼念前痛广陵三日语相对恍如梦况逢贤主人白酒泼春瓮竹西巳挥手湾口犹屡送羡子去安闲吾邦政諠閧孙巨源三年客京辇憔悴难具论挥汗红尘中但随马蹄翻人情贵往返不报生祸根坐令平生友终歳不及门南来实清旷但恨无与言不谓广陵城得逢刘与孙异趣不两立譬如王孙猿吾侪乆相聚恐见疑排根我𥚹类中散子通真巨源絶交固未敢且复东南犇刘莘老江陵昔相遇幕府称上賔再见明光宫峩冠揖搢绅如今三见子坎坷爲逐臣朝游云霄间欲分丞相茵莫落江湖上遂与屈子邻了不见喜愠子岂真可人邂逅成一欢醉语出天真士方在田里自比渭与莘出试乃大谬刍狗难重陈歳晚多霜露归耕当及辰𣑽天寺见僧守诠小诗清远可爱次韵但闻烟外钟不见烟中寺幽人行未巳草露湿芒屦惟应山头月夜夜照来去客位假寐谒入不得去兀坐如枯株岂惟主忘客今我亦忘吾同僚不解事愠色见髯须虽无性命忧且复忍须臾冨阳妙庭观董双成故宅发地得丹鼎覆以铜盘承以琉璃盆盆旣破碎丹亦爲人争夺持去今独盘鼎在耳二首人去山空鹤不归丹亡鼎在丗徒悲可怜九转功成后却把飞昇乞内芝琉璃击碎走金丹无复神光发旧坛时有丗人来䑛鼎欲随鸡犬事刘安岀城送客不及歩至溪上二首送客客巳去寻花花未开未能城里去且复水边来父老借问我使君安在哉今年好风雪㑹见麦千堆春来六十日笑口几时开㑹作堂堂去何妨得得来倦游行老矣旧隐赋归哉东望峨眉小庐山翠作堆读孟郊诗二首夜读孟郊诗细字如牛毛寒灯照昏花佳处时一遭孤芳擢荒秽苦语余诗骚水清石凿凿湍激不受篙𥘉如食小鱼所得不偿劳又似煑彭竟日嚼空螯要当鬬僧清未足当韩豪人生如朝露日夜火销膏何苦将两耳听此寒虫号不如且置之饮我玉巵醪我憎孟郊诗复作孟郊语饥肠自鸣唤空壁转饥䑕诗从肺腑岀岀辄愁肺腑有如黄河鱼岀膏以自煑尙爱铜斗歌鄙俚颇近古桃弓射鸭罢独速短蓑舞不忧踏船飜踏浪不踏土呉姬霜雪白赤脚浣白纻嫁与踏浪儿不识离别苦歌君江湖曲感我长羇旅石炭彭城旧无石炭元丰元年十二月始遣人访获于州之西南白土镇之北以冶铁作兵犀利胜常云君不见前年雨雪行人断城中居民风裂骭湿薪半束抱衾禂日暮敲门无处换岂料山中有遗寳磊落如䃜万车炭流膏迸乳无人知阵阵腥风自吹散根苗一发浩无际万人鼔舞千人看投泥泼水愈光明烁玉流金是精悍南山栗林渐可息北山顽矿何劳鍜爲君铸作百錬刀要斩长鲸爲万叚云龙山观烧得云字丁女真水妃寒山便火耘陨霜知巳杀坯戸听𥘉焚束緼方熠燿敲石俄氤氲落点甘泉烽横烟楚塞氛穷蛇上乔木潜蛟蹑浮云惊飞墯伤鴈狂走迷痴麏谷蛰起蜩燕山妖窜夔羵野竹爆哀声幽桂飘冤芬悲同秋照蠏快若夏燎蚊火牛入燕垒燧象奔呉军崩腾井陉口万马皆朱幩揺曵骊山隂诸姨烂红裙方随长风卷忽值絶涧分我本山中人习见匪独闻偶从二三子来访张隐君君家亦何有物象移朝曛把酒看飞烬空庭落纷行观农事起畦壠如缬纹细雨发春颕严霜倒秋蕡始知一炬力洗尽狐兎羣游桓山㑹者十人以春水满四泽夏云多竒峯爲韵得泽字东郊欲寻春未见莺花迹春风在流水凫鴈先拍拍孤帆信溶漾弄此半篙碧舣舟桓山下长啸理轻䇿弹琴石室中幽响清磔磔弔彼泉下人野火失枯腊悟此人间丗何者爲真宅暮回百歩洪散坐洪上石愧我非王襄子渊肯见客临流吹洞箫水月照连璧此欢真不朽回首歳月隔想象斜川游作诗继彭泽戴道士得四字代作少小家江南寄迹方外士偶随白云出卖药彭城市雪霜侵杖屦尘土污冠𬒮頼有三尺桐中有山水意自从夷夏乱七絃乆巳废心知鹿鸣三不及胡琴四使君独慕古嗜好与衆异共弔桓魋宫一洒孟甞泪归来鎻尘匣独对断絃喟挂名石壁间寂寞千载事与秦太虚参寥㑹于松江而关彦长徐安中适至分韵得风字二首呉越溪山兴未穷又扶衰病过垂虹浮天自古东南水送客今朝西北风絶境自忘千里逺胜游难复五人同舟师不㑹留连意拟看斜阳万顷红二子縁诗老更穷人间无处吐长虹平生睡足连江雨尽日舟横擘岸风人笑年来三黜惯天教我辈一樽同知君欲冩长相忆更送银盘尾鬣红增刋林子中以诗寄文与可及余与可旣没追和其韵斯人所甚厌投卑毎不受欲其少须臾夺去惟恐后谁云尸此职无乃亦假守赋才有鉅细无异斛与斗胡不安其分但听物所诱时来各飞动意合无妍丑坐令鸡栖车长载朱伯厚平生无一旅旣死咤万口自闻与可亡胷臆生堆阜悬知临絶意要我一执手相望五百里安得自其牖遗文付来哲后事待诸友伶俜嵇绍孤老病孟光偶丗人贱目见争笑千金帚君诗与楚词识者当有取但知爱墨竹此叹吾巳乆故人多厚禄能复哀君否不见林与苏饥寒自奔走𥘉到黄州自笑平生爲口忙老来事业转荒唐长江遶郭知鱼美好竹连山觉笋香逐客不妨贠外置诗人例作水曹郎只慙无补丝毫事尚费官家压酒囊二月二十六日雨中熟睡至晚强起岀门还作此诗意思殊昏昏也卯酒困三杯午飡便一肉雨声来不断睡味清且熟昏昏觉还卧展转无由足强起岀门行孤梦犹可续泥深竹鸡语村暗鸠妇哭明朝看此诗睡语应难读观张师正所蓄辰砂将军结髪战蛮溪箧有殊珍胜象犀漫说王牀分箭镞何曽金鼎识刀圭近闻勐士収丹穴欲助君王铸褭蹄多少空巖人不见自随𥘉日吐虹霓自称天人李全字德通善篆字用笔竒妙而字不可识云天篆也与予言有所会者复作一篇仍用前韵酒渇思茶谒扣门那知竹里是仙村巳闻龟筴通神语更看龙蛇落笔痕色瘁形枯应笑屈道存目击岂非温归来独扫空斋卧犹恐微言入梦䰟鱼蛮子江淮水爲田舟楫爲室居鱼鰕以爲粮不耕自有余异哉鱼蛮子本非左衽徒连排入江住竹瓦三尺庐于焉长子孙戚施且侏儒擘水取鲂鲤易如拾诸涂破釡不着盐雪鳞芼青𬞞一饱便甘寝何异獭与狙人间行路难踏地岀赋租不如鱼蛮子驾浪浮空虚空虚未可知㑹当筭舟车蛮子叩头泣勿语桑大夫闻子由爲郡僚所捃恐当去官少学不爲身宿志固有在虽然敢自必用舎置度外天𥘉若相我发迹造宏大岂敢负所付捐躯欲投㑹寕知事大缪举歩得狼狈我巳无可言堕甑难追悔子虽仅自免鸡肋安足頼低回畏罪罟黾勉敢言退若人疑或使爲子得微罪时哉归去来共抱东坡耒和李太白李太白有浔阳紫极宫感秋诗紫极宫今天庆观也道士胡洞微以石本示予盖其师卓玘之所刻玘有道术节义过人今亡矣太白诗云四十九年非一往不可复今予亦四十九感之次其韵玉芝一名琼田草洞微种之七八年矣云更数年可食许以遗予故并记之何处闻秋声萧萧北牎竹回薄万古心揽之不盈掬静坐观衆妙浩然媚幽独白云南山来就我檐下宿懒从唐生决羞访季主卜四十九年非一往不可复野情转萧散丗道有翻覆陶令归去来田家酒应熟寄卧虚寂堂月明浸踈竹冷然洗我心欲饮不可掬流光发永叹自昔非余独行年四十九还此北䆫宿𬗟怀卓道人白首寓医卜谪仙固远矣此士亦难复丗道如奕棊变化不容覆惟应玉芝老待得蟠桃熟增刋豆粥君不见滹沱流澌车折轴公孙仓皇奉豆粥湿薪破灶自燎衣饥寒顿解刘文叔又不见金谷敲冰草木春帐下烹煎皆美人萍虀豆粥不传法咄嗟而办石季伦干戈未解身如寄声色相纒心巳醉身心颠倒自不知更识人间有真味岂如江头千顷雪色芦茆檐出没晨烟孤地碓舂秔光似玉沙瓶煑豆软如酥我老此身无着处卖书来问东家住卧听鸡鸣粥熟时蓬头曵履君家去渔父四首渔父饮谁家去鱼蟹一时分付酒无多少醉爲期彼此不论钱数渔父醉蓑衣舞醉里却寻归路孤舟短棹任纵横醒后不知何处渔父醒春江午梦断落花飞絮酒醒还醉醉还醒一笑人间今古渔父笑轻鸥举漠漠一江风雨江边骑马是官人借我孤舟南渡题王逸少帖颠张醉素两秃翁追逐丗好称书工何曽梦见王与钟妄自粉饰欺盲聋有如市娼抺青红妖歌嫚舞眩儿童谢家夫人淡手容萧然自有林下风天门荡荡惊跳龙出林飞鸟一扫空爲君草书续其终待我它日不怱怱书林逋诗后呉侬生长湖山曲唿吸湖光饮山緑不论丗外隐君子佣奴贩妇皆冰玉先生可是絶俗人神清骨冷无由俗我不识君曽梦见瞳子了然光可烛遗篇妙字处处有歩遶西湖看不足诗如东野不言寒书似西台差少肉平生髙节巳难继将死微言犹可録自言不作封禅书更肯悲吟白头曲我笑吴人不好事好作祠堂傍脩竹不然配食水仙王一盏寒泉荐秋菊登州海市予闻登州海市旧矣父老云甞出于春夏今歳晚不复见矣予到官五日而去以不见爲恨祷于海神广德王之庙明日见焉乃作此诗东方云海空复空群仙出没空明中荡揺浮丗生万象岂有贝阙藏珠宫心知所见皆幻影敢以耳目烦神工歳寒水冷天地闭爲我起蛰鞭鱼龙重楼翠阜出霜晓异事惊倒百歳人间所得容力取丗外无物谁爲雄率然有请不我拒信我人厄非天穷潮阳太守南迁归喜见石廪堆祝融自言正直动山鬼岂知造物哀龙钟信眉一笑岂易得神之报汝亦巳丰斜阳万里孤岛没但见碧海磨青铜新诗绮语亦安用相与变灭随东风遗直坊冨郑公客李常登人也故太守李师中榜其闾曰遗直其子大方求诗于轼爲赋一首使君不浪出羔鴈亲扣门先生但清坐薤水巳多言当时邦人化市无朝饮豚歳舟曽几何客主皆九原鲁经有余叹楚些无归魂我作遗直诗过者式其藩增刋昨见韩丞相言王定国今日玉堂独坐有怀其人昼卧玉堂上微风举轻纨铜缾下碧井百尺鸣飞澜俛仰清梦余爱此一掬寒似子平生友苦语凉肺肝秀眉玉两颊矫矫如翔鸾置之江淮交清诗洗江湍江鳞对白酒信美非所安丞相功业成还家酒杯寛人间有此客折简唿不难相将扣东合起舞尽余欢次韵鲁直效进士作歳寒知松栢龙蛰虽髙卧鸡鸣不废时炎凉徒自变茂恱两相知巳负梁栋质肯爲儿女姿那忧霜贸贸未易日遟遟难与夏虫语永无秋实悲谁知此植物亦解秉天彛夜直玉堂携李之仪端叔诗百余篇读至夜半书其后玉堂清冷不成眠伴直难唿孟浩然暂借好诗消永夜毎逢佳处辄参禅愁侵研滴𥘉含冻喜入灯花欲闘妍肯爲儿女姿那忧霜贸贸未易日遟遟难与夏虫语永无秋实悲谁知此植物亦解秉天彛夜直玉堂携李之仪端叔诗百余篇读至夜半书其后玉堂清冷不成眠伴直难唿孟浩然暂借好诗消永夜毎逢佳处辄参禅愁侵研滴𥘉含冻喜入灯花欲闘妍寄语君家小儿子他时此句一时编赠刘景文荷尽巳无擎雨盖菊残犹有傲霜枝一年好处君须记最是橙黄橘緑时予去杭十六年而复来留二年而去平生自觉出处老少粗似乐天虽才名相远而安分寡求亦庻几焉二月六日来别南北山诸道人而下天笁惠浄师以丑石赠行作三絶句当年双鬓两青青强说重临慰别情衰髪秪今无可白故应相对话前生出处依稀似乐天敢将衰朽较前贤便从洛社休官去犹有闲居二十年在郡依前六百日山中不记几回来还将天笁一峯去欲把云根到处栽到颍未几公帑巳竭斋厨索然戯作数句我昔在东武吏方谨新书斋空不知春客至先愁予采𣏌聊自诳食菊不敢余歳月今几何齿发日向踈幸此一郡老依然十年𥘉梦饮本来空真饱竟亦虚尚有赤脚婢能烹頳尾鱼心知皆梦耳慎勿歌归欤景贶履常屡有诗督叔弼季黙唱和巳许诺矣复以此句挑之君家文律冠西京旋筑诗坛按酒兵䄂手莫轻真将种致师须得老门生明朝郑伯降谁受有赤脚婢能烹頳尾鱼心知皆梦耳慎勿歌归欤景贶履常屡有诗督叔弼季黙唱和巳许诺矣复以此句挑之君家文律冠西京旋筑诗坛按酒兵䄂手莫轻真将种致师须得老门生明朝郑伯降谁受昨夜条侯壁巳惊从此醉翁天下乐还应一举百觞倾欧阳叔弼见访诵渊明事叹其絶识叔弼旣去感槩不已而赋此诗渊明求县令本縁食不足束带向督邮小屈未爲辱翻然赋归去岂不念穷独重以五斗米折腰营口腹云何元相国万钟不满欲胡椒铢两多安用八百斛以此杀其身何啻抵鹊玉往者不可悔吾其反自烛喜刘景文至天明小儿更传唿髯刘巳到城南隅尺书真是髯手迹起坐熨眼知有无今人不作古人事今丗有此古丈夫我闻其来喜欲舞病自能起不用扶江淮旱乆尘土恶朝来清雨濯鬓须相看握手乃无事千里一笑无乃迂平生所乐在呉㑹老死欲葬杭与苏过江西来二百日冷落山水愁呉姝新堤旧井各无恙参寥六一岂念吾别后新诗巧模冩袖中知有钱塘湖病中夜读朱愽士诗病眼乱灯火细书数尘沙君诗如秋露洗我空中花古语多妙寄可识不可夸巧笑在頩颊哀音余掺挝曽坑一掬春紫饼供千家悬知贵公子醉眼无真茶﨑岖烂石上得此一寸芽缄封勿浪出汤老客未嘉沐浴启圣僧舎与赵德麟邂逅南山北阙两非真东颍西湖迹巳陈季子来归初可喜老聃新沐定非人酒清不醉休休暖睡稳如禅息息匀自笑尘劳余一念明年同泛越溪春刘丑厮诗刘生望都民病羸寄空窰有子曰丑厮十二行操瓢墦间得余粒雪中拾墯樵饥饱共生死水火同焚漂病翁恃一褐度此积雪宵哀哉二暴客掣去如饥鸮翁旣死于寒客亦易此貂﨑岖走亭长不惮雪迳遥我仇祝与宛物色同遮邀行路爲出涕二贼竟就枭譊譊诉我庭慷慨惊吾僚曰此可名寄追配郴之荛恨我非栁子击节爲尔謡官赐二万钱无家可归娇爲媾它日妇婉然初垂髫洗沐作小吏裹头束其腰笔研耕学死戈矛战天骄壮大随尔好忠孝福可徼相国有折胁封侯或吹箫人事岂易料无轻比僬侥自笑一首子石如琢玉逺烟真削黳入我病风手玄云渰凄凄是中有何好而我喜欲迷旣似蜡屐阮又如鍜柳嵇醉笔得天全宛宛天投蜺多谢中书君伴我此幽栖和子由次月中梳头韵夏畦流膏白雨飜北牎幽人卧羲轩风轮晓长春笋节露珠夜上秋禾根从来白髪有公道始信丹经非妄言此身法报本无二它年妙絶兼形魂闻子由瘦五日一见花猪肉十日一遇黄鸡粥土人顿顿食藷芋荐以熏䑕烧蝙蝠旧闻蜜唧甞呕吐稍近虾蟇縁习俗十年京国厌肥羜日日花压红玉从来此腹负将军今者固冝安脱粟人言天下无正味即且未遽贤麋鹿海康别驾复何爲帽寛带落惊僮仆相看㑹作两臞仙还郷定可骑黄鹄客爼经旬无肉又子由劝不读书萧然清坐乃无一事病怯醒咸不买鱼尔来心腹一时虚使君不复怜乌攫属国方将掘䑕余老去独収人所弃悠哉时到物之𥘉欤棊者戸外屦二不闻人声时闻落子纹枰坐对谁究此味空钩意钓岂在鲂鲤小儿近道剥啄信指胜固欣然败亦可喜优哉游哉聊复尔耳籴米籴米买束薪百物资之市不縁耕樵得饱食殊少味再拜请邦君愿受一㕓地知非笑昨梦食力免内愧春秧几时花夏稗忽巳穟怅然抚耒耜谁复识此意次韵子由浴罢𩥇理发千梳净风晞胜汤沐闭息万窍通雾散名干浴頽然语黙丧静见天地复时令具薪水漫欲濯腰腹陶匠不可求盆斛何由足老鸡卧粪土振羽双瞑目倦马𩥇风沙奋鬛一喷玉垢浄各殊性快惬聊自沃云母透蜀纱琉璃莹蕲竹稍能梦中觉渐使生处熟楞严在牀头妙偈时仰读返流归照性独立遗所瞩未知仰山禅巳就季主卜安心㑹自得助长母相督增刋独觉瘴雾三年恬不怪反畏北风生体疥朝来缩颈似寒鸦熖火生薪聊一怏红波飜屋春风起先生黙坐春风里浮空眼缬散云霞无数心花发桃李翛然独觉午䆫明欲觉犹闻醉鼾声回首向来萧瑟处也无风雨也无晴谪居三适三首旦起理发安眠海自运浩浩朝黄宫日岀露未晞郁郁𪷟霜松老栉从我乆齿踈含清风一洗耳目明习习万窍通少年苦嗜睡朝谒常怱怱爬搔未云足巳困冠巾重何异服辕马沙尘满风騣雾鬛琱鞍响珂月月与杻械同解放不可期枯柳岂易逢谁能书此乐献与腰金公午䆫坐睡蒲团盘两膝竹几阁双肘此间道路熟径到无何有身心两不见息息安且乆睡蛇本亦无何用钩与手神凝疑夜禅躰适剧夘酒我生有定数禄尽空余寿枯杨不飞花膏泽回衰朽谓我此爲觉物至了不受谓我今方梦此心𥘉不垢非梦亦非觉请问希夷叟夜卧濯足长安大雪年束薪抱衾禂云安市无井斗水寛百忧今我逃空谷孤城笑鸺鹠得米如得珠食菜不敢留况有松风声釡鬲鸣飕飕瓦盎深及膝时复冷暖投明灯一瓜剪快若鹰辝鞴天低瘴云重地薄海气浮土无重膇药独以薪水瘳谁能更包裹冠履装沐猴倦夜倦枕厌长夜小牎终未明孤村一犬吠残月几人行衰发乆巳白旅怀空自清荒园有络纬虚织竟何成纵笔三首寂寂东坡一病翁白湏萧散满霜风小儿悞喜朱颜在一笑那知是酒红父老争㸔乌角巾应縁曽现宰官身谿边古路三义口独立斜阳数过人北船不到米如珠醉饱萧条半月无明日东家知祀灶只鸡斗酒定膰吾夜烧松明火歳暮风雨交客舎凄薄寒夜烧松明火照室红龙鸾快熖𥘉煌煌碧烟稍团团幽人忽冨贵繐帐芬椒兰珠煤缀屋角香流铜槃坐㸔十八公俯仰灰烬残齐奴朝㸑蜡莱公夜长叹海康无此物烛尽更未䦨䖍州吕倚承事年八十三读书作诗不巳好収古今帖贫甚至食不足扬雄老无子冯衍终不遇不识孔方兄但有灵照女家藏古今帖墨色照箱筥饥来据空案一字不堪煑枯肠五千卷磊落相撑拄吟爲蜩蛩声时有岛可句爲语里长者德齿敬已古如翁有几人薄少可时助睡起闻米元章冒热到东园送麦门冬饮子一枕清风直万钱无人肯买北牎眠开心暖胃门冬饮知是东坡手自煎郭纶河西勐士无人识日暮津亭阅过船路人但觉騘马瘦不知铁槊大如椽因言西方乆不战截发愿作万骑先我当慿轼与寓目看君飞矢射蛮氊御史䑓榆槐竹栢四首我行汴堤上猒见榆隂緑千株不盈畒斩伐同一束及居幽囚中亦复见此木蠧皮熘秋雨病叶埋墻曲谁言霜雪苦生意殊未足坐待秋风至飞英覆空屋忆我𥘉来时草木向衰歇髙槐虽惊秋晚蝉犹抱叶淹留未云几离离见踈荚栖鸦寒不去哀呌饥啄雪破巢带空枝踈影挂残月岂无两翅羽伴我此愁絶今日南风来吹断庭前竹低昂中音㑹甲刃纷相触萧然风雪意可折不可辱风霁竹亦回猗猗散青玉故山今何有秋雨荒松菊此君知健否归扫三径緑故园多珍木翠栢如蒲苇幽囚无与乐百日看不巳时来拾流肪未忍践落子当年谁所种少长与我齿仰视苍苍干所阅固多矣应见李将军胆落温御史予以事系御史台狱府吏稍见侵自度不能堪死狱中不得一别子由故作二诗授狱卒梁成以遗子由圣主如天万物春小臣愚暗自亡身百年未满先偿债十口无归更累人是处青山可藏骨它年夜雨独伤神与君丗丗爲兄弟又结来生未了因栢台霜气夜凄凄风动琅珰月向低梦遶云山心似鹿魂飞汤火命如鸡眼中犀角真吾子身后牛衣愧老妻百歳神游定何处桐郷知葬浙江西十二月二十八日蒙恩责授检校水部贠外郎黄州团练副使复用前韵百日归期恰及春余年乐事最关身出门便旋风吹面走马聮翩鹊啅人却对酒杯浑是梦试拈诗笔巳如神此灾何必深追咎窃禄从来岂有因平生文字爲吾累此去声名不猒低塞上纵归他日马城东不闘少年鸡休官彭泽贫无酒隐几维摩病有妻堪笑睢阳老从事爲予投檄向江西岀局偶书急景归来早穷隂晚不开倾杯不能饮待得卯君来病后醉中病爲兀兀安身物酒作蓬蓬入脑声堪笑钱塘十万戸官家付与老书生足柳公权聮句宋玉对楚王此独大王之雄风也庻人安得而共之讥楚王知巳而不知人也柳公权小子与文宗聮句有美而无箴故爲足成其篇人皆苦炎热我爱夏日长薫风自南来殿阁生微凉一爲居所移苦乐永相忘愿言均此施清隂分四方効永叔瑞鹧鸪予喜渊明归去来词因集字爲十诗命驾欲何向欣欣春木荣丗人无往复卿老有将迎云内流泉远风前飞鸟轻相携就衡宇酌酒话交情渉丗恨形役告休成老夫良欣就归路不复向迷途去去径犹菊行行田欲芜情亲有还往清酒引樽壷与丗不相入膝琴聊尽懽风光归笑傲云物寄游观言语审无倦心怀良独安东皐清有趣植杖日盘桓云岫不知远巾车行复前仆夫寻老木童子引清泉矫首独傲丗委心怀乐天农夫告春事扶老向良田丗事非吾事驾言郷路寻向时迷有命今日悟无心亭内菊归酒䆫前风入琴寓形知巳老犹未倦登临冨贵良非愿郷关归去休携琴巳寻壑载酒复经丘翳翳景将入㳙㳙泉欲流老农人不乐我独与之游觞酒命童仆言归无复留轻车寻絶壑孤棹入清流乗化亦安命息交还絶游琴书乐三径老矣亦何求归去复归去帝郷安可期鸟还知巳倦云岀欲何之入室常携㓜临流亦赋诗春风吹独断不是傲亲知役役倦人事来归车载奔征夫问前路稚子候衡门入室亦诗䇿少游常酒樽交亲书已絶云壑自相存寄傲知今是求劳定昨非聊欣樽有酒不恨室无衣丘壑丗情逺田园生事微庭柯还独眄时有鸟归飞问渊明子知神非形何复异人天岂惟三才中所在靡不然我引而髙之则爲日星悬我散而卑之寕非山与川三皇虽云没至今在我前八百要有终彭祖非永年皇皇谋一醉发此露槿妍有酒醉不辞无酒斯饮泉立善求我誉饥夭食馋涎委运忧伤生运去生亦迁纵浪大化中正爲化所纒应尽便须尽寕复俟此言