黄録九阳梵炁灯仪正统道藏三家本一卷洞真部威仪类二灯仪同卷爲六黄箓九阳梵炁灯仪黄箓九巵灯仪黄箓九阳梵炁灯仪法事如式启白焚香供养太乙救苦天尊九天生神上帝九阳梵炁天君九州社令神君九幽地狱冥官冥府考治一切圣衆伏以混元本始藏三炁于太初神景含辉布九光于霄极大块旣判元始开图神资惠灵炁分罗络恩流下土法出度人是以金箓垂科云编阐教紫微玉室光明空洞之中东极碧霞变化始青之上本形有象焕烂八方文彩垂芒广长一丈祕九重之金格耀七寳之骞林妙炁结成灵风鼓奏坛司得请许接引以宣行幽爽蒙休获开明而度化今斋官某人披心大梵稽首太玄愿赐九色之阳光照破重隂之幽狱伏愿万仙翊衞六丁前驱分善恶之种名回人天而向道周行不殆普度无穷稽首归依称扬功德举随方救苦天尊谨然东巵神灯布帝眞胞命元元一黄演之炁下照风雷地狱用破飞戈飘㦸之难举随方救苦天尊伏以帝出乎震首歳德以发生物植乎东宅嵎夷而賔日木司九炁箕主七辰翠羽华林中有开明之童子碧霞玉阙上对始皇之老人今有斋官某人拔度亡过某人形魂往昇天界然点神灯施郁单无量天生神寳章衆和宣章一黄演之炁混合空洞炁飞爽浮幽寥延康无期劫渺渺离本条苦魂沉九夜乘晨希阳翘大有通玄户郁单降晨霄黄云凝灵府隂阳炁象交胞元结长命恶根应化消桃康合精延二帝秀玉飘灌漑胞命门精鍊神不凋九天命灵章生神神自超元君遏死户司马诵洞谣一唱万眞和九遍诸天朝稽首恭劫年庆此荣旧苗伏愿象轮布化龙颔垂光游行三界之中下赦万生之罪普令悟道俱入大乗得道之后昇入无形谨然东南巵神灯布帝眞胎命元洞㝠紫户之炁下照铜柱地狱用破身体焦烂之难举随方救苦天尊伏以阳出东南象重明之烜赫巽乎中正言万物之洁齐处江海之不争鼓风雷之相搏在元福用贤之界有好生度命之尊今有斋官某人㧞度亡过某人形魂往昇阳界然㸃神灯施上上禅善无量寿天生神寳章衆和宣章二紫戸之炁无量结紫戸炁尊天中王开度飞玄爽凝化轮空洞故根离昔爱縁本思旧宗幽夜沦遐劫对尽大运通帝眞始明精号曰字元阳婴儿史伯原结胎守黄房斩根断死户熈頥养婴童禅善导灵炁玄哺飞天芳华景秀玉质精錬自成容务玄育上生罗列备明堂太虚感灵会命我生神章一唱动九玄二诵天地通混合自相和九遍成人功大圣庆元吉散花礼太空诸天并懽恱一切稽首恭伏愿回驾倾光随机变化扫除五苦诣长乐之清都消殄三涂利眞常之妙景普令万彚俱入大乘得道之后昇入无形谨然南巵神灯布帝眞魂命元长灵明仙之炁下照火翳地狱用破吞火食炭之难举随方救苦天尊伏以三炁天中赤帝号丹灵之老重阳宫内玉眸錬流火之庭当万物相见之时保亿劫无穷之运寻声赴感应念分辉今有斋官某人㧞度亡过某人形魂上生天界然㸃神灯施梵监须延天生神寳章衆和宣章三明仙之炁须延緫三云玄元始炁分落落大梵布华景翠玉尊明梵飞玄景开度长夜魂游爽赴期归炁炁返固根大帝号阳堂字曰八灵君九关回禄道胎炁生上元陵梵度命籍太一辅精延泥丸敷帝席三部八景分魂生摄游炁九转自成仙琅琅九天音玉章生万神三遍列正位炁参八辰门玄关遏死户灵鎭津液源应会感灵数明道潜回轮庆此婴儿蜕稽首讃洞文伏愿亿曾受度錬以玉膏九族同昇赐之金液北府灭大魔之试南河制洪水之灾得道之后昇入无形谨然西南巵神灯布帝眞𩲸命元砀尸㝠演由之炁下照屠割地狱用破倒悬割体之难举随方救苦天尊伏以坤舆载物未申居地势之中梵炁流罡参井处星罗之右广运太灵之德髙临仁静之乡万寳装严百灵咸伏今斋官某人㧞度亡过某人形魂往昇阳界然点神灯施寂然兠术天生神寳章衆和宣章四演由之炁寂然无色宗兠术抗大罗灵化四景分万条翠朱遐游魄不顾反一逝洞群魔神公摄游炁飘飘练素华荣秀椿劫期乗运应灵图空洞生神章灵音逸九霞一唱万眞会骞爽合成家九转景灵备郁郁曜玉葩兠术开大有一庆享祚多上圣回帝驾婴儿歘以歌不胜良辰会一切稽首和伏愿亿万分辉百千应号校九府死生之录开八方罪福之门至贱至微普登道岸无穷无极悉转法轮得道之后昇入无形谨然西巵神灯布帝眞臓腑命元五仙中灵之炁下照金刚地狱用破金鎚铁杖之难举随方救苦天尊伏以金灵黄老空青鸣紫字之林玉国西那郁刹峙浮罗之狱八威焕烂七炁氤氲星分太白之精治在少隂之境今斋官某人㧞度亡过某人形魂上昇天界然㸃神灯施波罗尼宻不骄乐天生神寳章衆和宣章五中灵之炁翻翻五帝驾飘飘玄上门游歩黄华野回灵骄乐端採集飞空景旧爽多不存太微回黄旗无英命灵旛摄召长夜府开度受生䰟公子辅黄宁緫录具形神玉章洞幽灵五转天地分炁鍊元藏府紫户自生仙数周衆眞会启阳应感繁玉女灌五香圣母庆万年三界并懽恱稽首礼天尊伏愿衆圣临轩诸天降驾九幽开夜骞林咸返于旧条十转回灵福舍更生于来运凡居道界俱入法门得道之后昇入无形谨然西北巵神灯布帝眞灵府命元髙眞沖融之炁下照火车地狱用破兵刄火轮之难举随方救苦天尊伏以法轮十转帝阙九重天粤穹窿郁化精于三变干元刚健应君德于六爻居四九之称尊位重阳之极数不言而应有感必通今斋官某人㧞度亡过某人形魂往昇天界然㸃神灯施洞元化应声天生神寳章衆和宣章六沖融之炁应声无色界霄映冠十方回化轮无影冥期趣道场灵驾不待辔朗然生神章空洞谅无崖玄爽亦爲疆鍊胎返本初长乗飞玄梁蕲畜䘮天眞散思候常斩伐胞树滞心游超京愿会旣玄玄悟我理兼忘介福九天端交礼地辰良混化归元一髙结元始王稽首俦灵运长谢嚣尘张伏愿种民立品梵行开光烧香散花同来尊所执符把箓齐到帝前絶六趣之恶根兴五门之善念得道之后昇入无形谨然北巵神灯布帝眞元府命元髙仙洞笈之炁下照溟泠地狱用破寒池楚毒之难举随方救苦天尊伏以元冥五炁坎爲天一之精黒帝双星璧緫太微之境四时成歳万物所归玉陇神丘湛眞常之返照青裙羽䙱凝妙寂以装严今斋官某人㧞度亡过某人形魂往生天界然㸃神灯施灵化梵辅天生神寳章衆和宣章七洞笈之炁玄会统无涯混炁归梵辅务猷运灵化潜推无寒暑乗数搆贞条振袂拂轻羽琼房有妙韵汎登髙神所圎轮无停映眞仙森列序上上霄衢邈洞元深万巨秀叶翳翠霞停䕃清泠渚遨翫怡五神繁想啸明侣五难縁理去沖心自怡处爽魂随本根舋舋空中伫七诵重关开豁滞飞神武运通由中发髙唱稽首举伏愿慈因永劫惠及有生定水清泠制万灵于郁絶䦆天豁落束六鬼于罗酆道德兴隆天人欣庆得道之后昇入无形谨然东北巵神灯布帝眞华府命元眞灵化凝之炁下照镬汤地狱用破铁义煑渍之难举随方救苦天尊伏以旋斗历箕羊角出扶摇之炁九和十合碧霞分罗络之天爰居长乐之福堂下有朔隂之幽狱歳之自始物所成终今斋官某人㧞度亡过某人形魂上昇阳界然㸃神灯施髙虚清明天生神寳章衆和宣章八化凝之炁清明重宵上合期庆云际玉章散沖心孤景要灵会焕落景霞布神矜靡不迈玉条流逸响从容虚妙话灵音振空洞九玄离幽裔感爽无凝滞去留如解带明识生神章髙游无中败玄景曜云衢迹超神方外应感无方圎聊以运四大研心稽首诵衆圣共称快伏愿天寳金书混元祖炁开光龙汉照烛重隂亡魂克遂于飞仙枯骨更生于人道得道之后昇入无形谨然中央巵神灯布帝眞岳府命元自然玄照之炁下照普掠地狱用破刀山劒树之难举随方救苦天尊伏以至圣至眞三境出大罗之上无形无影八方朝七寳之宫统皇上之天元鎭中央之地纪威光翼翼神德巍巍今斋官某人㧞度亡过某人形魂往昇阳界然㸃神灯施无想无结无爱天生神寳章衆和宣章九玄照之炁无结固无情玄玄虚中澄沦化无方序数来亦叵乗谁云无色平峩峩多丘陵冥心纵一往髙期清神征良遇非年歳劫数安可称浮爽縁故条反胎自有恒灵感洞太虚飞歩霄上冰津趣鼓万流潜凝眞神登无爱固无忧髙观稽首升伏愿无爲大道上帝髙眞居慈悲善巧之门现微妙光明之相一身受福得爲金阙之臣九族同仙俱入玉虚之㑹得道之后昇入无形讽经向来回向黄箓九阳梵炁灯仪终