唐宋诸贤绝妙词选唐宋诸贤绝妙词选十卷中兴以来绝妙词选十卷都是南宋时黄异编集黄昇生平事迹不详中兴以来绝妙词选最后有他自撰的词标作黄叔旸并注明名昇号玉林又号花庵所以这两个选本的纲目即目录前都题作花庵词客编集叔旸则是他的字明末毛晋汇刻词苑英华收入此两这时合称为花庵绝妙词选四库提要更简称之为花庵词选词选前序署年淳祐已酉应是南宋理宗淳祐九年编定刊刻唐宋诸贤绝妙词选计收唐词一卷宋词九卷中兴以来绝妙词选自序提到直斋书录解题着录的多至五十卷的鲖阳居士复雅歌词说复雅一集又兼采唐宋迄于宣和之季凡四千三百余首则此同样兼来唐宋迄于宣和之季而仅收词首的唐宋诸贤绝妙词选或许选自复雅歌词所选唐五代以至北宋名家如李白白居易温庭绔韦庄李后主冯延巳欧阳修苏轼王安石晏几道黄庭坚秦观贺铸张先柳永周邦彦李易安等无不应有尽有更多的是并无专集流传而作品仅见于此选的词人复雅歌词已经失传黄昇此选就更有其价值中兴以来绝妙词选则选了首南宋词人的作品卷尾有书牌式的识语说玉林此编亦姑据家藏文集之所有朋游闻见之所传词之妙者固不止此嗣有所得当续刊之若其序次亦随得本之先后非固为之高下也其间体制不同无非英妙杰持之作观者其详之其中保存了更多的无专集者的作品和前选同样可贵这次整理点校用四部丛刊影印明万历舒伯明刻本为底本因为舒本是公认的多少能保存原本面目的旧刻本又用毛晋刻词苑英华本对校此外中兴以来绝妙词选还有近人陶湘续刊影宋金元本词中影刻的天禄琳琅旧藏宋本也一并用来对校断句标点多参考清人万树的词律用韵之处用句号不用韵处用逗号或顿号唐宋诸贤绝妙词选和中兴以来绝妙词选原为二书今合称花庵词选仍各自为书唐宋诸贤绝妙词选由陕西师范大学王雪玲校点整理中兴以来绝妙词选由陕西师范大学周晓薇校点整理词选序古乐府不作而后长短句出焉我朝巨公胜士娱戏文章亦多及此然散在诸集未易遍窥玉林此选博观约取发妙音于众乐并奏之际出至珍于万宝毕陈之中使人得一编则可以尽见同家之奇厥功不亦茂乎玉林早弃科举雅意读书间以吟泳自适阁学受斋游公尝称其诗为晴空冰柱闽帅秋房楼公闻其与魏菊庄为友并以泉石清士目之其人如此其词选可知矣淳祐己酉上已前进士胡德方季直序唐宋诸贤绝妙同选卷一唐词凡看唐人词曲当看其命意造语工致处盖语简而意深所以为奇作也李太白名白贺知章号之为谪仙菩萨蛮二词为百代词曲之祖平林漠漠烟如织寒山一带伤心碧瞑色入高楼有人楼上愁玉梯空仁立宿鸟归飞急何处是归程长亭连短亭忆秦娥萧声咽秦娥梦断秦楼月秦楼月年年柳色霸陵伤别乐游原上清秋节咸阳古道音尘绝音尘绝西风残照汉家陵阙清平乐令翰林应制按唐吕鹏遏云集载应制词四首以后二首无清逸气韵疑非太白所作禁庭春昼莺羽披新绣百草巧求花下斗只赌珠玑满斗日晚却理残妆御前闹舞霓裳谁道腰支窈窕折旋消得君王清平乐令禁闹秋夜月探金窗罅玉帐鸳鸯喷沉麝时落银灯香他女伴莫话孤眠六宫罗绮三千一笑皆生百媚宸游教在谁边清平调辞沉香亭应制古词多只四句名花倾国两相欢长得君王带笑看解释春风无限意沈香亭北倚兰干一枝红艳露凝香云雨巫山枉断肠借问汉宫谁得似可怜飞燕倚新妆云想衣裳花想容春风拂槛露华浓若非群玉山头见定向瑶台月下逢白乐天名居易号香山居士长相思一词非后世作者所及深画眉浅画眉蝉鬓鬅鬙云满衣阳台行雨回巫山高巫山低暮雨潇潇郎不归空房独守时长相思汴水流泗水流流到瓜州古渡头吴山点点愁思悠悠恨悠悠恨到归时方始休月明人倚楼王建有宫词百首甚工古调笑团扇团扇美人病来遮面玉颜憔悴三年谁复商量管弦弦管弦管春草昭阳路断古调笑胡蝶胡蝶飞上金花枝叶君前对舞春风百叶桃花树红红树红树燕语莺啼日暮古调笑罗袖罗袖睹舞春风已旧遥看歌舞玉楼好日新妆坐愁愁坐愁坐一世虚生虚过古调笑杨柳杨柳日暮白沙渡口船头江水茫茫商人少妇断肠肠断肠断鹧鸪夜来失伴三台令一名翠华引池北他南草绿殿前殿后花红天子千秋万岁未央明月清风三台令鱼藻池边射鸭芙蓉苑里看花日色赭黄相似不着红鸾扇遮徐昌图本兰花令沉檀烟起盘红雾一剪霜风吹绣户汉宫花面学梅妆谢女雪诗裁柳絮长垂天幕孤鸾舞旋炙银笙双凤语红窗酒病对寒冰冰觉相思无梦处张志和字子同婺州金华人居江湖自称烟波钓徒着玄真子亦以为号每垂钩不设饵志不在鱼也渔歌子五首极能道渔家之事西塞山前白鹭飞桃花流水鳜鱼肥青篛笠绿蓑衣斜风细雨不须归青草湖中月正圆巴陵渔父掉歌连钓车子撅头船乐在风波不用仙松江蟹舍主人欢菰饭莼羹亦共餐枫叶落荻花干醉宿渔舟不觉寒雷溪湾里钓渔翁舴艋为家西复东江上雪浦边风笑着荷衣不叹穷钓台渔父褐为裘两两三三舴艋舟能纵棹惯乘流长江白浪不须忧温庭筠词极流丽宜为花间集之冠菩萨蛮小山重叠金明灭鬓云欲度香腮雪懒起画蛾眉弄妆梳洗迟照花前后镜花面交相映新着绮罗襦双双金鹧鸪菩萨蛮南园满地堆轻絮愁闻一霎清明雨雨后却斜阳杏花零落香无言匀睡脸枕上屏山掩时节欲黄昏无聊独倚门菩萨蛮翠翘金缕双鸂鶒水纹细起春池碧池上海棠黎雨晴红满枝绣衫遮笑靥烟草粘飞蝶青琐对芳菲玉关音信稀菩萨蛮水精帘里玻璃枕暖香惹梦鸳鸯锦江上柳如烟雁飞残日天藕丝秋色浅人胜参差剪双鬓隔香红玉钗头上风更漏子柳丝长春雨细花外漏声迢递惊塞雁起城乌画屏金鹧鸪香雾薄透帘幕惆怅谢家池合红烛背绣帘垂梦长君不知更漏子玉炉香红蜡泪偏照画堂秋思眉翠薄鬓云残夜长衾枕寒梧桐树三更雨不道离情正苦一叶叶一声声空阶滴到明更漏子背江楼临海月城上角声呜咽堤柳动岛烟昏两行征雁分京口路归帆渡正是芳菲欲度银烛尽玉绳低一声村落鸡更漏子星斗稀钟鼓歇帘外晓莺残月兰露重柳风斜满庭堆落花虚阁上倚阑望还似去年惆怅春欲暮思无穷旧欢如梦中清平乐令洛阳愁绝杨柳花飘雪终日行人恣攀折桥下水流呜咽上马争劝离觞南浦莺声断肠愁杀平原年少回首挥泪千行河传湖上闲望雨萧萧烟浦花桥路遥谢娘翠蛾愁不销终朝梦魂迷晚潮荡子天涯归棹远春已晚莺语空肠断若耶溪溪水西柳堤不闻郎马嘶韦庄西蜀宰相菩萨蛮洛阳城里春光好洛阳才子他乡老柳暗魏王堤此时心转迷桃花春水绿水上鸳鸯浴凝恨对残晖忆君君不知菩萨蛮人人尽说江南好游人只合江南老春水碧于大画船听雨眠垆边人似月皓腕凝霜雪未老莫还乡还乡须断肠应天长绿槐阴里黄莺语深院无人春昼午画帘垂金凤舞寂寞绣屏香一缕碧天云无定处空有梦魂来去夜夜绿窗风雨断肠君信否清平乐令野花芳草寂寞关山道柳吐金丝莺语早惆怅香闺暗老罗带悔结同心独凭朱栏思深梦觉半床斜月小窗风触鸣琴谒金门空相忆无计得传消息天上嫦娥人不识寄书何处觅新睡觉来无力不忍看伊书迹满院落花春寂寂断肠芳草碧小重山一闭昭阳春又春夜寒宫漏永梦君恩卧思陈事暗销魂罗衣湿红袂有啼痕歌吹隔重阍绕庭芳草绿倚长门万般惆怅向谁论凝情立宫殿欲黄昏木兰花令独上小楼春欲暮望断玉关芳草路消息断不逢人却敛细眉归绣户坐看落花空叹息罗袂湿斑红泪滴千山万水不曾行魂梦欲教何处觅薛昭蕴浣溪沙握手河桥柳似金蜂须轻惹百花心蕙风兰思寄清琴意满便同春水满情深还似酒杯深楚烟湘月两沉沉浣溪沙倾国倾城恨有馀几多红泪泣姑苏倚风凝睇雪肌肤吴主山河空落日越王宫殿半平芜藕花菱蔓满重湖小重山春到长门春草青玉阶华露滴月胧明东风吹断紫萧声金炉冷帘外晓啼莺愁极梦难成残妆和宿泪不胜情手挼裙带绕花行思君切罗幌暗尘生小重山秋到长门青草黄画梁双燕去出宫墙玉萧无复理霓裳金蝉坠鸾镜俺休妆忆昔在昭阳舞衣红绶带绣鸳鸯至今犹惹御炉香魂梦断愁听漏更长谒金门春满院叠损罗衣金线睡觉水精帘未卷檐前双语燕斜掩金铺一扇满地落花千片早是相思肠欲断忍教频梦见牛峤更漏子南浦情红粉泪争奈两人深意低翠黛卷征衣马嘶霜叶飞拈手别寸肠结还是去年时节书托雁梦归家觉来江月斜菩萨蛮舞裙香暖金泥凤画梁语燕惊残梦门外柳花飞玉郎犹未归愁匀红粉泪眉剪春山翠何处是辽阳锦屏春昼长张泌浣溪沙枕障熏炉隔绣帏二年终日两相思杏花明月始应知天上人间何处去旧欢新梦觉来时黄昏微雨画帘垂浣溪沙翡翠屏开绣幄红谢娥无力晓妆慵锦帷鸳被宿香浓微雨小庭春寂寞燕飞莺语隔帘栊杏花凝恨倚东风满宫花花正芳楼似绮寂寞上阳宫里钿笼金锁睡鸳鸯帘冷露华珠翠娇艳轻盈香雪腻细雨黄莺双起东风惆怅欲清明公子桥边沉醉江城子唐词多无换头如此词两段自是两首故两押情字今人不知合为一首则误矣碧阑干外小中庭雨初晴晓莺声飞絮落花时节近清明睡起卷帘无一事匀面了没心情浣花溪上见乡乡眼波明黛眉轻高绾绿云金簇小蜻蜒好是问他来得么还笑道莫多情毛文锡醉花间休相问怕相问相问还添恨春水满塘生鸂鶒还相趁昨夜雨霏霏临明寒一阵偏忆戍楼人久绝边庭信醉花间深相忆莫相忆相忆情难极银汉是红墙一带遥相隔金盘珠露滴两岸榆花白风摇玉佩清今夕为何夕河满子红粉楼前月照碧纱窗外鸳啼梦断辽阳音信那堪独守香闺恨对百花时节王孙绿草萋萋更漏子春夜阑春恨切花外子规啼月人不见梦难凭红纱一点灯偏怨别是芳节庭下丁香千结宵雾散晓霞辉梁间双燕飞牛希济生查子春山烟欲收天澹星稀小残月脸边明别泪临清晓语己多情未了回首犹重道记得绿罗裙处处怜芳草一本无已字谒金门秋已暮重叠关山歧路嘶马摇鞭何处去晓禽霜满树梦断禁城钟鼓泪滴枕檀无数一点凝红和薄雾翠蛾愁不语欧阳炯浣溪沙落絮残莺半日天玉柔花醉只思眠惹窗映竹满炉烟独掩画屏愁不语斜欹瑶枕髻鬟偏此时心在阿谁边贺明朝忆昔花前相见后只凭纤手暗抛红豆人前不解巧传心事别来依旧孤负春昼碧罗衣上蹙金绣睹对对鸳鸯空裛泪痕透想韶颜非久终是为伊只恁偷瘦玉楼春日照玉楼花似锦楼上醉和春色寝绿杨风送小莺声残梦不成离玉枕堪爱晚来韶景甚宝柱秦筝方再品青娥红脸笑来迎又向海棠花下饮菩萨蛮红炉暖阁佳人睡隔帘飞雪添寒气小院奏笙歌香风簇绮罗酒倾金盏满兰烛重开宴公子醉如泥天街闻马嘶和凝石晋宰相采桑子蝤蛴领上词梨子绣带双垂椒户闲时竞学摴蒲赌荔支丛头鞋子红编细裙窣金丝无事嚬眉春思翻教阿母疑喜迁莺晓月坠宿云披银烛锦屏帷建章钟动玉绳低宫漏出花迟春态浅来双燕红日渐长一线严妆欲罢啭黄鹂飞上万年枝薄命女天欲晓宫漏穿花声缭绕窗里星光少冷霞寒侵帐额残月光沉树杪梦断锦帏空悄悄强起愁眉小又一本名长命女小重山春入神京万木芳禁林莺语滑蝶飞狂晓桃凝露妒啼妆红日永风和百花香烟锁柳丝长御沟澄碧水转池塘时时微雨洗风光天衢远到处引笙篁顾敻河传棹举舟去波光渺渺不知何处岸花汀草依依雨微鹧鸪相逐飞天涯离恨江声咽啼猿切此意向谁说倚兰桡独无谬魂销小炉香欲焦一本汀草下有共字玉楼春拂水双飞来去燕曲槛小屏山六扇春愁凝思结眉心绿绔懒调红锦荐话别情多声欲颤玉筋痕留红粉面镇长独立到黄昏却怕良宵频梦见浣溪沙春色迷人恨正赊可堪荡子不还家细风轻露着梨花帘外有情双燕扬槛前无力绿杨斜小屏狂梦绕天涯临江仙幽闺小槛春光晚柳浓花淡莺稀旧欢思想尚依依翠颦红敛终日损芳菲何事狂夫音信断不如梁燕犹归画堂深处麝烟微屏虚枕冷风细雨靠靠孙光宪南唐词人浣溪沙花渐凋疏不耐风画帘垂地晚堂空堕阶莺藓舞愁红腻粉半粘金靥子残香犹暖绣熏笼蕙心无处与人同一本疏作零晚作满浣溪沙揽镜无言泪欲流凝情半日懒梳头一庭疏雨湿春愁杨柳只知伤怨别杏花应信损娇羞泪沾魂断轸离忧浣溪沙轻打银筝坠燕泥断丝高罥画楼西花冠闲上午墙啼粉箨半开新竹径红苞尽落旧桃蹊不堪终日闭深闺菩萨蛮木绵花映丛祠小越禽声里春光晓铜鼓杂蛮歌南人祈赛多客帆风正急酋袖偎樯立极浦几回头烟波无限愁菩萨蛮花冠频鼓墙头翼东方澹白连窗色门外早莺声背楼残月明薄寒笼醉态依旧铅华在握手送人归半拖金缕衣菩萨蛮小庭花落无人扫疏香满地东风老春晚信沉沉天涯何处寻晓堂屏六扇眉共湘山远争奈别离心近来尤不禁魏承班菩萨蛮罗衣隐约金泥画玳筵一曲当秋夜声颤觑人娇云鬟袅翠翘酒醺红玉软眉翠秋山远绣幌麝烟沈谁人知两心生查子寂寞画堂空深夜垂罗幕灯暗锦屏欹月冷珠帘薄秋恨梦难成何处贪处乐看看春又来还是长萧索渔歌子柳如眉云似发鲛绡雾縠笼香雪梦魂惊钟漏歇窗外晓莺残月几多情无处说落花飞絮清明节少年郎容易别一去音书断绝鹿虔扆临江仙金锁重门荒苑静绮窗悉对秋空翠华一去寂无踪一楼歌吹声断已随风烟月不知人事改夜阑还照深宫藕花相向野塘中暗伤亡国清露泣香红阎选浣溪沙寂寞流苏冷绣茵倚屏山枕惹香尘小庭花露泣浓春刘阮信非仙洞客嫦娥终是月中人此生无路访东邻尹鹗菩萨蛮陇云暗合秋天白俯窗独坐窥烟陌楼际角重吹黄昏方醉归荒唐难共语明日还应去上马出门时金鞭莫与伊毛熙震清平乐春光欲暮寂寞闲庭户粉蝶双双穿槛舞帘卷晚天疏雨含愁独倚闺帏玉炉烟断香微正是销魂时节东风满院花飞菩萨蛮梨花满地飘香雪高楼夜静风筝咽斜月照帘帷忆君和梦稀小窗灯影背无语惊愁态屏掩断香飞行云山外归菩萨蛮绣帘高轴临塘看雨翻荷芰真珠散残暑晚初凉轻风度水香无憀悲往事争那牵情思光影暗相催等闲秋又来更漏子秋色清河影澹深户烛寒光暗绡幌碧锦衾红博山香炷融更漏咽蛩鸣切满院霜华如雪新月上薄云收映帘悬玉钩更漏子烟月寒秋夜静漏转金壶初永罗幕下绣屏空灯花结碎红人悄悄愁无了思梦不成难晓长忆得与郎期窃香私语时李询浣溪沙入夏偏宜淡薄妆越罗衣褪郁金黄翠钿檀注助容光相见无言还有恨几回却又思量月窗香径梦悠扬浣溪沙晚出闲庭看海棠风流学得内家妆小钗横戴一枝芳镂玉梳斜云鬓腻缕金衣透雪肌香暗思何事立残阳望远行露滴幽庭叶落时愁聚萧娘柳眉玉郎一去负佳期水云迢递雁书迟屏半掩枕斜欹蜡泪无言对垂吟蛩断续漏频移入窗明月鉴空帷菩萨蛮回塘风起波纹细刺桐花里门斜闭残日照平芜双双飞鹧鸪征帆何处客相见还相隔不语欲魂销望中烟水遥河传去去何处迢迢巴楚山水相连朝云幕雨依旧十二峰前猿声到客船愁肠容易丁香结因离别故国音书绝想佳人花下对明月春风恨应同河传春暮微雨送君南浦愁敛双蛾落花深处啼鸟似逐离歌粉檀珠泪和临流更把同心结情哽咽后会何时节不堪回首相望已隔汀洲橹声幽巫山一段云唐词多缘题所赋临江仙则言仙事女冠子则述道情河渎神则咏祠庙大概不失本题之意尔后渐变去题远矣如此二词实唐人本来词体如此有客经巫峡停桡向水湄楚王曾此梦瑶姬一梦杳无期尘暗珠帘卷香销翠幄垂西风回首不胜悲暮雨洒空祠巫山一段云古庙依青嶂行宫枕碧流水声山色锁妆楼往事思悠悠云雨朝还暮烟花春复秋啼猿何必近孤舟行客自多愁韩致尧名偓昭宗朝翰林学士浣溪沙拢鬓新收玉步摇背灯初解绣裙腰枕寒衾冷异香焦深院不关春寂寂落花和雨夜迢迢恨情残醉却无憀浣溪沙宿醉离愁慢髻鬟六铢衣薄惹轻寒慵红闷翠掩青鸾罗袜况兼金菡萏雪肌仍是玉琅玕骨香腰细更沉檀李中主名景望远行碧砌花光照眼明朱扉长月镇长扃馀寒欲去梦难成炉香烟冷自亭亭辽阳月秣陵砧不传消息但传情黄金台下忽然惊征人归日二毛生李后主名煜字重光虞美人春花秋叶何时了往事知多少小楼昨夜又东风故国不堪回首月明中雕栏玉砌应犹在只是朱颜改问君还有几多愁恰似一江春水向东流山花子菡萏香销翠叶残西风愁起绿波间还与韶光共憔悴不堪看细雨梦回鸡塞远小楼吹彻玉笙寒多少泪珠何限恨倚阑干山花子手卷珠帘上玉钩依前春恨琐重楼风里落花谁是主思悠悠青鸟不传云外信丁香空结雨中愁回首绿波三峡暮接天流乌夜啼此词最凄惋所谓亡国之音哀以思无言独上西楼月如钩寂寞梧桐深院锁清秋剪不断理还乱是离愁别是一般滋味在心头清平乐别来春半触目愁肠断砌下落梅如雪乱拂了一身还满雁来音信无凭路遥归梦难成离恨恰如春草更行更远还生浪淘沙帘外雨潺潺春意阑珊罗衾不暖五更寒梦里不知身是客一饷贪欢独自莫凭栏无限江山别时容易见时难流水落花归去也天上人间冯延巳南唐翰林学士谒金门风乍起吹皱一池春水闲引鸳鸯香径里手挼红杏蕊斗鸭阑于遍倚碧玉搔头斜坠终日望君君不至举头闻鹊喜更漏子夜初长人近别梦觉一窗残月鹦鹉卧蟪蛄鸣西风寒未成红蜡烛弹棋局床上画屏山绿寨绣幌倚瑶琴前欢泪滴襟唐宋诸贤绝妙词选卷二宋词欧阳永叔名修号六一居士朝中措送刘原父守杨州平山栏槛倚晴空楼阁有无中手种堂前杨柳别来几度春风文章太守挥毫万字一饮千钟行乐直须年少尊前看取衰翁蝶恋花春晚庭院深深深几许杨柳堆烟帘幕无重数玉勒雕鞍游冶处楼高不见章台路雨横风狂三月暮门掩黄昏无计留春住泪眼问花花不语乱红飞过秋千去蝶恋花春情海燕双飞归画栋帘幕无风花影频移动半醉腾腾春睡重绿鬟堆枕香云拥翠被双盘金缕凤忆得前春有个人人共花里莺声时一弄日斜惊起相思梦蝶恋花初春南雁依稀回侧阵雪弄墙阴遍觉兰芽嫩中夜梦馀消酒困炉香卷穗灯生晕急景流年都一瞬往事前欢未免萦方寸腊后花期知渐近东风已作寒梅信蝶恋花清明六曲阑于偎碧树杨柳风轻展尽黄金缕谁抱钿筝移玉柱穿帘海燕双飞去满眼游丝兼落絮红杏开时一霎清明雨浓醉觉来驾乱语惊残好梦无寻处浣溪沙春思叶底青青杏子垂枝头薄薄柳绵飞日高深院晚莺啼堪恨风流成薄倖断无消息道归期托腮无语翠眉低浣溪沙湖景湖上朱桥响画轮溶溶春水浸春云碧琉璃滑净无尘当路游丝萦醉客隔花啼鸟唤行人日斜归去奈何春浣溪沙湖上堤上游人逐画船拍堤春水四垂天绿杨楼外出秋千白发戴花君莫笑六么催拍盏频传人生何处似尊前浣溪沙春半青杏园林煮酒香佳人初试薄罗裳柳丝摇曳燕飞忙乍雨乍晴花自落闲愁闲闷日偏长为谁消瘦减容光采桑子颖州西湖群芳过后西湖好狼借残红飞絮蒙蒙垂柳阑干尽是风笙歌散尽游人去始觉春空垂下帘栊双燕归来细雨中采桑子西湖荷花开后西湖好载酒来时不用旌旗前后红幢绿盖随画船撑入花深处香泛金卮烟雨微微一片笙歌醉里归踏莎行相别候馆梅残溪桥柳细草芳风暖摇征辔离愁渐远渐无穷迢迢不断如春水寸寸柔肠盈盈粉泪楼高莫近危阑倚平芜尽处是春山行人更在春山外句意最工生查子别恨含羞整翠鬟得意频相顾雁柱十三弦一一春莺语娇云容易飞梦断知何处深院锁黄昏阵阵芭蕉雨阮郎归踏青南园春半踏青时风和闻马嘶青梅如豆柳如眉日长胡蝶飞花露重草烟低人家帘幕垂秋千慵困解罗衣画梁双燕栖诉衷情眉意清晨帘幕卷轻霜呵手试梅妆都缘自有离恨故画作远山长思往事惜流芳易成伤拟歌先咽欲笑还颦最断人肠木兰花西湖西湖南北烟波阔风里丝重声韵咽舞馀罗带绿双垂酒入香腮红一抹杯深不觉琉璃滑贪看六么花十八明朝车马各西东惆怅画楼风与月玉楼春别恨春山敛黛低歌扇暂解吴钩登祖宴画楼钟动已魂消何况马嘶芳草岸青门柳色随人远望欲断时肠已断洛城春色待君来莫待落花飞似霰渔家傲小春十月小春梅蕊绽红炉暖阁新妆遍锦帐美人贪睡暖羞起懒玉壶一夜冰澌满楼上四垂帘不卷天寒山色偏宜远风急雁行吹字断红日晚江天雪意云撩乱苏子瞻名轼号东坡居士晁无咎云东坡词横放杰出自是曲子中缚不住者念奴娇赤壁怀古大江东去浪淘尽千古风流人物故垒西边人道是三国周郎赤壁乱石穿空惊涛拍岸卷起千堆雪江山如画一时多少豪杰遥想公瑾当年小乔初嫁了雄姿英发羽扇纶中谈笑间狂虏灰飞烟灭故国神游多情应笑我早生华发人生如梦一樽还酹江月蝶恋花中春花褪残红青杏小燕子飞时绿水人家绕枝上柳绵吹又少天涯何处无芳草墙里秋千墙外道墙外行人墙里佳人笑笑渐不闻声渐杳多情却被无情恼洞仙歌公自序云仆七岁时见眉州老尼姓朱忘其名年九十徐自言尝随其师入蜀主孟昶官中一日大热主与花蕊夫人夜起避暑摩诃池上作一词朱具能记之今四十年朱已死久矣人无知此词者独记其首两句暇日寻昧岂洞仙歌令乎乃为足之云冰肌玉骨自清凉无汗水殿风来暗香满绣帘开一点明月窥人人未寝欹枕钗横鬓乱起来携素手庭户无声时见疏星度河汉试问夜如何夜已三更金波淡玉绳低转但屈指西风几时来又不道流年暗中偷换渔家傲金陵赏心亭送王胜之龙图王守金陵视事一日而移南郡千古龙蟠并虎踞从公一吊兴亡处渺渺斜风吹细雨芳草渡江南父老留公住公驾飞车凌彩雾红鸾骖乘青鸾驭却讶此洲名白鹭非吾侣翩然欲下还飞去贺新郎夏景乳燕飞华屋悄无人桐阴转午晚凉新浴手弄生绡白团扇扇手一时似玉渐因倚孤眠清熟帘外谁来推绣户在教人梦断瑶台曲又却是风敲竹石榴半吐红巾蹙待浮花浪蕊都尽伴君幽独秾艳一枝君看取芳心千重似束又恐被两风惊绿若待得君来向此花前对酒不忍触共粉泪两蔌蔌西江月公自序云春夜行蕲水中过酒家饮酒醉乘月至一溪桥上解鞍曲肱少休及觉已晓乱山葱茏不谓人世也书此语桥柱上照野猕猕浅浪横空暖暖微霄障泥未解玉骢骄我欲醉眠芳草可惜一溪明月莫教踏碎琼瑶解鞍欹枕绿杨桥杜宇一声春晓西江月感怀世事一场大梦人生几度秋凉夜来风叶已鸣廊看取眉头鬓上酒贱常愁客少月明多被云妨中秋谁与共孤光把酒凄然北望西江月重九点点楼头细雨重重江水平湖当年戏马会东徐今日凄凉南浦莫恨黄花未吐且教红粉相扶酒阑不必看茱萸俯仰人间今古西江月三过平山堂下半生弹指声中十年不见老仙翁壁上龙蛇飞动欲吊文章太守仍歌杨柳春风休言万事转头空未转头时皆梦满江红东武流怀亭东武城南新堤固涟漪初溢隐隐遍长林高阜卧红堆碧枝上残花吹尽也与君试向江边觅问向前犹有几多春三之一官里事何时毕风雨外无多日相将泛曲水满城争出君不见兰亭修楔事当时座上皆豪逸到而今修竹满山阴空陈迹水调歌头丙辰中秋欢饮达旦大醉作此篇兼怀子由明月几时有把酒问青天不知天上宫阙此夕是何年我欲乘风归去又恐琼楼玉宇高处不胜寒起舞弄清影何似在人间转朱阁低绮户照无眠不应有恨何事偏向别时圆人有悲欢离合月有阴晴圆缺此事古难全但愿人长久千里共婵娟水调歌头快哉亭落日绣帘卷亭下水连空知君为我新作窗户湿青红长记平山堂上欹枕江南烟雨杳杳没孤鸿认得醉翁语山色有无中一千顷都镜净倒碧峰忽然浪起掀舞一叶白头翁堪笑兰台公子未解庄生天籁刚道有雌雄一点浩然气千里快哉风水龙吟太守间丘公显致仕居姑苏公饮其家出后房佐酒有懿卿者善吹笛公因赋此以赠楚山修竹如云异材秀出千林表龙须半剪凤膺微涨玉肌匀绕木落淮南雨晴云梦月明风袅自中郎不见桓伊去后知辜负秋多少闻道岭南太守后堂深绿珠娇小绮窗学弄梁州初遍霓裳未了嚼征含宫泛商流羽一声云抄为使君洗尽蛮风瘴雨作霜天晓水龙吟次韵章质夫杨花词似花还似非花也无人情从教坠抛家傍路思量却是无情有思萦损柔肠困酣娇眼欲开还闭梦随风万里寻郎去处又还被莺唿起不恨此花飞尽恨西园落红难缀晓来雨过遗踪何在一池萍碎春色三分二分尘土一分流水细看来不是杨花点点是离人泪临江仙夜饮东坡醒复醉归来仿佛三更家憧鼻息已雷鸣敲门都不应倚杖听江声长恨此身非我有何时忘却营营夜阑风静毅纹平小舟从此去江海寄徐生南乡子九日霜降水痕收浅碧粼粼露远洲酒力渐消风力软飕飕破帽多情却恋头佳节昔为酬但把金樽断送秋万事到头都是梦休休明日黄花蝶也愁阮郎归夏景绿槐高柳咽新蝉薰风入舜弦碧纱窗下水沉烟棋声惊昼眠微雨过小荷翻榴花开欲然玉人纤手掬清泉琼珠碎又圆永遇乐夜登燕子楼梦盻盻因作此词后秦少游自会稽入京见东坡坡云久别当作文甚胜都下盛唱公山抹微云之词秦逊谢坡遽云不意别后公却学柳七作词秦答曰某虽无识亦不至是先生之言无乃过乎坡云销魂当此际非柳词句法乎秦惭服然已流传不复可改矣又问别作何词秦举小楼连苑横空下窥绣毂雕鞍骤坡云十三个字只说得一个人骑马楼前过秦问先生近着坡云亦有一词说楼上事乃举燕子楼空佳人何在空锁楼中燕晁无咎在座云三句说尽张建封燕子楼一段事奇哉明月如霜好风如水清景尤限曲港跳鱼圆荷泻露寂寞无人见紞如五鼓铮然一叶黯黯梦云惊断夜茫茫重寻无觅处觉来小园行遍天涯倦客山中归路望断故园心眼燕子楼空佳人何在空锁楼中燕古今如梦何曾梦觉但有旧欢新怨异时对南楼夜景为徐浩叹哨遍归去来词为米折腰因酒弃家口体交相累归去来谁不遣君归觉从前皆非今是露未蹄征夫指予归路门前笑语喧童稚嗟旧菊都荒新松暗老吾年今己如此但小窗容膝闭柴扉策杖看孤云暮雁飞云云出无心鸟倦知还本非有意噫归去来兮我今忘我兼忘世亲戚无浪语琴书中有真味步翠麓崎岖泛溪窈窕涓涓暗谷流春水观草木欣荣幽人自感吾生行且休矣念寓形字内复几时不自觉皇皇欲何之委吾心去留谁计神仙知在何处富贵非吾愿但知临水登山啸咏自引壶觞自醉此生天命更何疑且乘流遇坎还止如梦令为向东坡传语人在雪堂深处别后有谁来雪压小桥无路归去归去江上一犁春雨浣溪沙蔌蔌衣巾落枣花村南村北响缫车牛衣古柳卖黄瓜酒困路长惟欲睡日高人渴谩思茶敲门试问野人家采桑子多景楼多情多感仍多病多景楼中樽酒相逢乐事回头一笑空停杯且听琵琶语慢捻轻拢醉脸春融斜照江天一抹红江神子送述古翠蛾羞黛怯人看掩霜纨泪偷弹且尽一樽收泪唱阳关谩道帝城天样远天易见见君难画堂新缔近孤山曲阑干为谁安飞絮落花春色属明年欲棹小舟寻旧事无处问水连天江神子春别天涯流落思无穷既相逢却匆匆携手佳人和泪折残红为问东风馀几许春纵在与谁同隋堤三月水溶溶背归鸿去吴中回望彭城清泗与淮通寄我相思千点泪流不到楚江东江神子别意相逢不觉又初寒对樽前惜流年风紧离亭冰结泪珠圆雪意留君君且任从此去少清欢转头山下转头看路漫漫玉花翻云海光宽何处是超然知道故人相念否携翠袖倚朱栏菩萨蛮西湖送述古秋风湖上萧萧雨使君欲去还留住今日谩留君明朝愁杀人佳人千点泪洒向长河水不用敛双蛾路人啼更多卜算子黄山谷云坡在黄州作此语意高妙似非吃烟火食人语非胸中有数卷万卷书笔下无一点尘俗气孰能至此酮阳居士云缺月刺明微也漏断暗时也幽人不得志也独往来无助也惊鸿贤人不安也回头爱君不忘也无人省君不察也拣尽寒枝不肯栖不偷安于高位也寂寞吴江冷非所安也此与考槃诗相似缺月挂疏桐漏断人初静时见幽人独往来缥缈孤鸿影惊起却回头有恨无人省拣尽寒枝不肯栖枫落吴江冷昭君怨谁作桓伊三弄惊破绿窗幽梦新月与愁烟满江天欲去又还不去明日落花飞絮飞絮送行舟水东流行香子别意携手江村梅雪飘裙情何限处处销魂故人不见旧曲重闻向望湖楼孤山寺涌金门寻常行处题诗千首绣罗衫与拂红尘别来相忆知是何人有湖中月江边柳陇头云行香子茶绮席才终欢意犹浓酒阑时高兴无穷共夸君赐初拆臣封看分香饼黄金缕密云龙斗赢一水功敌千钟觉凉生两腋清风暂留红袖少却纱笼放笙歌散庭馆静略从容行香子七里濑一叶舟轻双桨鸿惊水天清影湛波平鱼翻藻鉴鹭点烟汀过沙溪急霜溪冷月溪明重重似画曲曲如屏算当年虚老严陵君臣一梦今古虚名但远山长云山乱晓山青王介甫名安石丞相荆国文公桂枝香金陵怀古登临送目正故国晚秋天气初肃千里澄江似练翠峰如簇征帆去棹残阳里背西风酒旗斜矗彩舟云淡星河鹭起图画难足念自昔豪华竞逐叹门外楼头悲恨相续千古凭高对此谩嗟荣辱六朝旧事随流水但寒烟衰草凝绿至今商女时时犹歌后庭遗曲渔家傲极能道闲居之趣平岸小桥千嶂抱揉蓝一水索花草茅屋数间窗窈窕尘不到时时自有清风扫午枕觉来闻语鸟欹眠似听朝鸡早忽忆故人今总老贪梦好茫茫忘了邯郸道菩萨蛮集句数间茆屋闲临水窄衫短帽垂杨里花是去年红吹开一夜风一本作今日是何朝看余渡石桥梢梢新月偃午醉醒来晚何许最关情黄鹂三两声浣溪沙集句百亩庭中半是苔门前古道水萦回爱闲能有几人来小院回廊人寂寂山桃野杏两三栽为谁零落为谁开浪淘沙伊吕伊吕两衰翁历遍穷通一为钓叟一耕农假使当时俱不遇老了英雄汤武一相逢风虎云龙兴王只在笑谈中及至而今千载下谁与争功千秋岁引秋景别馆寒砧孤城画角一派秋声入寥廊东归燕从海上去南来雁向沙头落楚台风庾楼月宛如昨无奈被些名利缚无奈被它情担阁可惜风流总闲却当初谩留华表语而今误我秦楼约梦阑时酒醒后思量着王元泽名雱荆公之子封临川伯倦寻芳露晞向晓帘幕风轻小院闲昼翠径莺来惊下乱红铺绣倚危栏登高榭海棠着雨胭脂透算韶华又因循过了清明时候倦游燕风光满目好景良辰谁共携手恨被榆钱买断两眉长皱忆得高阳人散后落花流水仍依旧这情怀对东风尽成消瘦王平甫名安国荆公之弟点绛唇秋景秋气微凉梦回明月穿帘幕井梧萧索正绕南枝鹊宝瑟尘生金雁空零落情无托鬓云俯掠不似君恩薄清平乐春晚留春不住费尽莺儿语满地残红宫锦污昨夜南园风雨小怜初上琵琶晓来思绕天涯不肯画堂朱户春风自在梨花减字木兰花春情画桥流水雨湿落红飞不起月破黄昏帘里馀香马上闻徘徊不语今夜梦魂何处去不似垂杨犹解飞花入洞房林君复名逋赠和靖先生长相思别情吴山青越山青两岸青山相送迎谁知离别情君泪盈妾泪盈罗带同心结未成江头潮已平点绛唇草金谷年年乱生春色谁为主馀花落处满地和烟雨又是离愁一阕长亭暮王孙去萋萋无数南北东西路钱思公名惟演玉楼春此词暮年作词极凄惋城上风光莺语乱城下烟波春拍岸绿杨芳草几时休泪眼愁肠先已断情怀渐变成衰晚鸾镜朱颜惊暗换昔年多病厌芳樽今日芳樽惟恐浅贾子明名昌朝仁宗朝宰相谥文元公木兰花令平生惟赋此一词极有风味都城水绿嬉游处仙棹往来人笑语红随远浪泛桃花雪散平堤飞柳絮东君欲共春归去一阵狂风和骤雨碧油红旆锦障泥斜日画桥芳草路夏子乔名竦庆历间所谓一不肖者然文章有名于世谥文庄公喜迁莺令景德中水殿按舞英公翰林内直上遣中使取新词公援毫立成以进大蒙天奖霞散绮月垂钩帘卷未央楼夜凉银汉截天流宫阙锁清秋瑶台树金茎露凤髓香盘烟雾三千珠翠拥宸游水殿按凉州丁谓之名谓真宗朝宰相谥晋公凤栖梧十二层楼春色早三殿笙歌九陌风光好堤柳岸花连复道玉梯相对开蓬岛莺啭乔林鱼在藻太液微波绿斗王孙草南阙万人瞻羽葆后天祝圣天难老凤栖梧朱阙玉城通阆苑月桂星榆春色无深浅萧瑟篌笙仙客宴蟠楼花满蓬莱殿九色明霞栽羽扇云雾为车鸾鹤骖雕辇路指瑶池归去晚壶中日月如天远寇平仲名准真宗朝宰相赠莱国公踏莎行春暮春色将阑莺声渐老红英落尽青梅小画堂人静雨蒙蒙屏山半掩馀香袅密约沉沉离情杳杳菱花尘满俯将照倚楼无语欲销魂长空暗淡连芳草点绛唇水陌轻寒社公雨足东风慢定巢新燕湿雨穿花转象尺熏炉拂晓停针线愁蛾浅飞红零乱侧卧珠帘卷谢希深名绛仁宗朝知制诰谢希深名绛仁宗朝知制诰菩萨蛮咏目娟娟侵鬓妆痕浅双眸相媚弯如剪一瞬百般宜无论笑与啼酒阑思翠被特故瞢腾地生怕促归轮微波先注人夜行船别情昨夜佳期初共鬓云低翠翘金凤尊前和笑不成歌意偷转眼波微送草草不容成楚梦渐寒深翠帘霜重相看送到断肠时月西斜画楼钟动后段语最奇诉衷情宫怨银缸夜永影长孤香草续残炉倚屏脉脉无语粉泪不成珠双粲枕百娇壶忆当初君恩莫似秋叶无情欲向人疏唐宋诸贤绝妙词选卷三宋词宋子京名祁张子野所称红杏枝头春意闹尚书者也玉楼春春景东城渐觉风光好縠皱波纹迎客棹绿杨烟外晓寒轻红杏枝头春意闹浮生长恨欢娱少肯爱千金轻一笑为君持酒劝斜阳且向花间留晚照蝶恋花情景绣幕茫茫罗帐卷春睡腾腾困入娇波慢隐隐枕痕留玉脸腻云斜熘钗头燕远梦无端欢又散泪落胭脂界破蜂黄浅整了翠鬟匀了面芳心一寸情何限鹧鸪天子京过繁台街逢内家车子中有褰帘者曰小宋也子京归遂作此词都下传唱达于禁中仁宗知之问内人第几车子何人唿小宋有内人自陈顷侍御宴见宣翰林学士左右内臣曰小宋也时在车子中偶见之唿一声尔上召子京从容语及子京皇惧无地上笑曰蓬山不远因以年人赐之画毅雕鞍狭路逢一声肠断绣帘中身无彩凤双飞翼心有灵犀一点通金作屋玉为笼车如流水马游龙刘郎已恨蓬山远更隔蓬山几万重好事近睡起玉屏风吹去乱红犹落天气骤生轻暖衬沉香帷箔珠帘约住海棠风愁拖两眉角昨夜一庭明月冷秋千红索颜持约名博文西江月词简意高佳作也草草书传锦字厌厌梦绕梅花海山无计驻仙搓肠断芭蕉影下缺月旧时庭院飞云到处人家而今憔悴鬓先华说着多情已怕陈希元名尧佐仁宗朝宰相号知馀子谥文惠公踏莎行皇枯中吕申公夷简乞致仕仁宗因问卿去谁可代者夷筒乃荐尧佐上遂召还大拜申公生日公作此词携酒过之申公使之歌申公笑曰只恐卷帘人已老公曰莫愁调鼎事无功老于廊庙二社良辰千家庭院翩翩又睹双飞燕凤皇巢稳许为邻潇湘烟瞑来何晚乱入红楼低飞绿岸画梁轻拂歌尘转为谁归去为谁来主人恩重珠帘卷范希文名仲淹谥文正公苏幕遮别恨碧云天红叶地秋色连波波上寒烟翠山映斜阳天接水芳草无情更在斜阳外黯芳魂追旅意夜夜除非好梦留人睡明月楼高休独倚酒入愁肠化作相思泪渔家傲秋思塞下秋来风景异衡阳雁去无留意四面边声连角起千嶂里长烟落日孤城闭浊酒一杯家万里燕然未勒归无计羌管悠悠霜满地人不寐将军白发征夫泪苏子美名舜钦娶杜祁公女坐监进奏院市故纸会客削籍为民自号沧浪翁善书草圣尤妙水调歌头沦浪亭潇洒太湖岸淡仁洞庭山鱼龙隐处烟雾深锁渺猕间方念陶朱张翰忽有扁舟急浆撇浪载鲈还落日暴风雨归路绕汀湾丈夫志当景盛耻疏闲壮年何事憔悴华发改朱颜拟借寒潭垂钓又恐鸥鸟相猜不肯傍青纶刺棹穿芦获无语看波澜王元之名禹偁翰林学士太宗尝称其文章独步当世点绛唇感兴雨恨云愁江南依旧称佳丽水村渔市一缕孤烟细天际征鸿遥认行如缀平生事此时凝睬谁会凭栏意苏叔党名过坡仙季子点绛唇此词作时方禁坡文故隐其名以传于世今或以为汪彦章所作非也新月娟娟夜寒江静山衔斗起来搔首梅影横窗瘦好个霜天闲却传杯手君知否乱鸦啼后归兴浓如酒王君玉名琪仁宗朝翰林学士望江南柳江南柳烟穗拂人轻愁黛空长描不似舞腰虽瘦学难成天意与风情攀折处离恨几时平已纵柔条萦客棹更飞狂絮扑旗亭三月乱莺声望江南江景江南雨风送满长川碧瓦烟昏沉柳岸红绢香润入梅天飘洒正潇然朝与暮长在楚峰前寒夜愁欹金带枕暮江深闭木兰船烟浪远相连望江南江乡江南岸云树半晴阴帆去帆来天亦老潮生潮落日还沉南北别离心兴废事千古一沾襟山下孤烟渔市晓柳边疏雨酒家深行客莫登临张文潜名来元枯中为馆职与鲁直少游无咎号四学士并从东坡游风流子秋思亭皋木叶下重阳近又是捣衣秋奈愁入庾肠老侵潘鬓谩簪黄菊花也应羞楚天晚白苹烟尽处红蓼水边头芳草有情夕阳无语雁横南浦入倚西楼玉容知安否香笺共锦字两处悠悠空恨碧云离合青鸟沉浮向风前懊恼芳心一点寸眉两叶禁甚闲愁情到不堪言处分付东流解方叔名昉永遇乐春情风暖莺娇露浓花重天气和煦院落烟收垂杨舞因无奈堆金缕谁家巧纵青楼弦管惹起梦云情绪忆当时纹衾粲枕未尝暂孤鸳侣芳菲易老故人难聚到此翻成轻误阆苑仙遥蛮笺纵写何计传深诉青山绿水古今长在惟有旧欢何处空赢得斜阳暮草淡烟细雨程观过名过满江红梅春欲来时长是与江梅有约还又向竹林疏处一枝开却对酒渐惊身老大看花应念人离索但十分沉醉祝东君长如昨芳草渡孤舟泊山敛黛天垂幕黯销魂无奈暮云残角便好折来和雪戴莫教酒醒随风落待殷勤留此寄相思谁堪托昭君怨试问愁来何处门外山无重数芳草不知人翠连云欲看不忍看心事只堪肠断肠断宿孤村雨昏昏孙济师名舣菩萨蛮落梅一声羌管吹呜咽玉溪夜半梅翻雪江月正茫茫断桥流水香含章春欲暮落日千山雨一点着枝酸吴姬先齿寒王晋卿名诜与东坡最善烛影摇红春恨香脸轻匀黛眉巧画宫妆浅风流天付与精神全在娇波转早是萦心可惯更那堪频频顾盼几回得见见了还休争如不见烛影摇红夜阑饮散春宵短当时谁解唱阳关离恨天涯远无奈云收雨散凭阑干东风泪眼海棠开后燕子来时黄昏庭院蝶恋花钟送黄昏鸡报晓昏晓相催世事何时了万恨千愁人自老春来依旧生芳草忙处人多闲处少闲处光阴几个人知道独上高楼云渺渺天涯一点青山小玉楼春海棠锦城春色花无数排比笙歌留客住轻寒轻暖夹衣天乍雨乍晴寒食路花虽不语莺能语莫放韶光容易去海棠开后月明前纵有千金无买处花发沁园春帝里春归早先妆点皇家池馆园林雏驾未迁燕子乍归时节戏弄晴阴琼楼珠阁恰正在柳曲花心翠袖艳衣凭阑于惯闻弦管新音此际相携宴赏纵行乐随处芳树遥岑桃腮杏脸嫩英万叶千枝绿浅红深轻风终日泛暗香长满衣襟洞户醉归访笙歌晚来云海沉沉踏青游春游金勒狱鞍西城嫩寒春晓路渐入垂杨芳草过平堤穿绿径几声啼鸟是处里谁家杏花临水依约靓妆斜照极目高原东风露桃烟岛望十里红围绿绕更相将乘酒兴幽情多少待向晚从头记将归去说与凤楼人道人月圆元夜小桃枝上春来早初试薄罗衣年年此夜华灯盛照人月圆时禁街箫鼓寒轻夜永纤手同携更阑人静千门笑语声在帘帏李景元过秦楼春晚卖酒垆边寻芳原上乱花飞絮悠悠已蝶稀莺散便拟把长绳系日无由谩道草忘忧也徒将酒解闲愁正江南春尽行人千里苹满汀洲有翠红径里盈盈侣簇芳茵禊饮时笑时讴当暖风迟景任相将永日烂熳狂游谁信盛狂中有离情忽到心头向樽前拟问双燕来时曾过秦楼帝台春春感芳草碧色萋萋遍南陌暖絮乱红也知人春愁无力忆得盈盈拾翠侣共携赏凤城寒食到今来海龟逢春天涯倦客愁旋释还似织泪暗拭又偷滴谩倚遍危栏尽黄昏也只是暮云凝碧拚则而今已拚了忘则怎生便忘得又还问鳞鸿试重寻消息孙巨源名洙河满子秋怨怅望浮生急景凄凉宝瑟馀音楚客多情偏怨别碧山远水登临目送连天衰草夜阑几处疏砧黄叶无风自落秋云不雨长阴天若有情天亦老摇摇幽恨难禁惆怅旧欢如梦觉来无处追寻菩萨蛮公于元丰间为翰苑与李端愿太尉往来龙数会一日锁院宣召者至其家则出数十辈踪迹得之于李氏时李新纳妾能琵琶公饮不肯去而迫于宣命入院几二鼓矣草三制罢作此词记恨迟明遣示李楼头尚有三通鼓何须抵死催人去上马苦匆匆琵琶曲未终回头凝望处那更廉纤雨谩道玉为堂玉堂今夜长石曼卿名延年真宗朝为学士死后人有见之者云我令为仙主芙蓉城燕归梁春愁芳草年年惹恨幽想前事悠悠伤春伤别几时休算从古为风流春山总把深匀翠黛千叠在眉头不知供得几多愁更斜日凭危楼晏同叔名殊以神童出身仁宗朝宰相谥元献公有词名珠玉集张子野为序玉楼春春恨绿杨芳草长亭路年少抛人容易去楼头残梦五更钟花底离情三月雨无情不似多情苦一寸还成千万缕天涯地角有穷时只有相思无尽处破阵子春景燕子来时新社梨花落后清明池上碧苔三四点叶底黄鹏一两声日长飞絮轻巧笑东邻女伴采桑径里逢迎疑怪昨宵春梦好元是今朝斗草赢笑从双脸生踏莎行春景细草愁烟幽花泣露凭栏总是销魂处日高深院静无人穿帘海燕双飞去带缓罗衣香残蕙炷天长不禁迢迢路垂杨只解惹春风何曾系得行人住踏莎行春思小径红稀芳郊绿遍高台树色阴阴见春风不解禁杨花蒙蒙乱扑行人面翠叶藏莺朱帘隔燕炉香静逐游丝转一场愁梦酒醒时斜阳却照深深院更漏子佳人蕣华浓山翠浅一寸秋波如剪红日永绮筵开暗随仙驭来遏云声迦雪袖占断晓莺春柳才送目又颦眉此情谁得知更漏子早春雪藏梅烟着柳依约上春时候初送雁欲闻莺绿池波浪生探花开留客醉忆得去年情味金盏酒玉炉香任他红日长晏叔原元献公之暮子自号小山有乐府行于世山谷为之序称其词为高唐洛神之流其下者不减桃叶圃扇云鹧鸪天庆历中开封府与棘寺同日奏狱空仁宗于宫中宴集宣晏叔原作此大称上意碧藕花开水殿凉万年枝上转红阳异平歌管随天仗祥瑞封章满御床金掌露玉炉香岁华方共圣恩长皇州义奏圜扉静十样宫眉捧寿觞鹧鸪天佳会彩袖殷勤捧玉钟当筵拚却醉颜红舞低杨柳楼心月歌尽桃花扇底风从别后忆相逢几回魂梦与君同今宵剩把银缸照犹恐相逢是梦中蝶恋花别恨醉别西楼醒不记春梦秋云聚散真容易斜月半窗还少睡画屏闲展吴山翠衣上酒痕诗里字点点行行总是凄凉意红烛自怜无好计夜阑空替人垂泪蝶恋花别恨梦入江南烟水路行尽江南不与离人遇睡里消魂无说处觉来惆怅佳期误欲尽此情书尺素浮雁沉鱼终了无凭据却倚缓弦歌别绪断肠移破秦筝柱蝶恋花深秋庭院碧苔红叶遍黄菊开时已近登高宴日日露荷凋绿扇粉塘烟水明如练试倚凉风醒酒面雁字来时恰向层楼见几点护霜云影转谁家芦管吟秋怨生查子闺思金鞍美少年去跃青骢马牵系玉楼人绣被春寒夜消息未归来寒食黎花谢无处说相思背面秋千下生查子别思一分残酒霞两点愁蛾晕罗幕夜犹寒玉枕春先困心情剪彩慵时节烧灯近见少别离多还有人堪恨生查子闺思红尘陌上游碧柳堤边住才趁彩云来又逐飞花去深深美酒家曲曲幽香路风月有情时总是相逢处清平乐春情波纹碧皱曲水晴明后折得疏梅香满袖暗喜春红依旧归来紫陌东头金钗换酒消愁柳影深深细路花梢小小层楼满庭芳秋思南苑吹花西楼题叶故园欢事重重凭栏秋思闲记旧相逢几处歌云梦雨可怜便流水西东别来久浅情未有锦字系征鸿年光还少味开残槛菊落尽溪桐谩留得樽前淡月凄风此恨谁堪说与清愁付绿酒杯中佳期在归时待把香袖看啼红南乡子绿水带春潮水上朱栏小渡桥桥上女儿双笑靥夭饶倚着阑干弄柳条月夜与花朝减字偷声按玉箫柳外行人回首处迢迢若比银河路更遥阮郎归粉痕闭邸玉尖纤啼红傍晚奁旧寒新暖尚相兼梅疏待雪添春冉冉恨厌厌章台对卷帘个人鞭影弄凉蟾楼前侧帽檐唐宋诸贤绝妙词选卷四宋词黄鲁直名庭坚号山谷陈后山云今代词手惟秦七黄九耳唐诸人不逮也蓦山溪别意鸳鸯翡翠小小思珍偶眉黛敛秋波尽湖南山明水秀娉娉袅袅恰近十三馀春未透花枝瘦正是愁时候寻芳载酒肯落他人后只恐远归来绿成阴青梅如豆心期得处每自不由人长亭柳君知否千里犹回首蓦山溪春晴朝来风日陡觉春衫便翠柳艳明眉戏秋千谁家倩盼烟匀露洗草色媚横塘平沙软雕轮转行乐闻弦管追思年少走马寻芳伴一醉几缠头过杨州珠帘尽卷而今老矣花似雾中看欢意浅天涯远信马归来晚水调歌头春行瑶草一何碧春入武陵溪溪上桃花无数花上有黄鹏我欲穿花寻路直入白云深处浩气展虹霓只恐花深里红露湿入衣坐白石欹玉枕拂金徽谪仙何处无人伴我白螺杯我为灵芝仙草不为朱唇丹脸长啸亦何为醉舞下山去明月逐人归江城子情景画堂高会酒阑珊霎时间倚阑干千里关山长恨见伊难及至而今相见了依旧是隔关山情人传语问平安省愁烦泪偷弹泣损眼儿不似旧时单寻得石榴双叶子凭寄与插云鬟踏莎行春晚临水夭桃倚墙繁李长杨风掉青骢尾樽中有酒可酬春更寻何处无愁地明日重来落花如绮巴蕉渐展山公启欲笺心事寄天公教人长寿花前醉清平乐晚春春归何处寂寞无行路若有人知春去处唤取归来同住春无踪迹谁知除非问取黄鹏百啼无人能会因风飞过蔷薇鹧鸪天西塞山前白鹭飞桃花流水鳜鱼肥朝廷尚觅玄真子何处如今更有诗青蒻笠绿蓑衣斜风细雨不须归人间欲避风波险一日风波十二时菩萨蛮集句半烟半雨溪桥畔渔翁醉后无人唤疏懒意何长春风花草香江山如有待此意陶潜解问我去何之君行到自知好事近一弄醒心弦意在两山斜叠弹到古今愁处有真珠承睫使君来去本无心休泪界红颊自恨老来憎酒负十分蕉叶黄元明名知命山谷之兄青玉案和贺方回韵送山谷弟贬宜州千峰百嶂宜州路天黯淡知人去晓别吾家黄叔度弟兄华发旧山修水异日同归处樽罍饮散长亭暮别语丁宁不成句已断离肠知几许水村山馆酒醒无寐滴尽空阶雨秦少游名观一字太虚号淮海居士水龙吟寄营妓娄婉婉字东玉词中藏其姓名与字在焉小楼连苑横空下窥绣毂雕鞍骤疏帘半卷单衣初试清明时候破暖轻风弄晴微雨欲无还有卖花声过尽垂杨院宇红成阵飞鸳甃玉珮丁东别后怅佳期参差难又名缰利锁天还知道和天也瘦花下重门柳边深巷不堪回首念多情但有当时皓月照人依旧风流子初春东风吹碧草年华换行客老沧洲见梅吐旧英柳摇新绿恼人春色还上枝头寸心乱北随云黯黯东逐水悠悠斜日半山瞑烟两岸数声横笛一叶扁舟青门同携手前欢记浑似梦里杨州谁念断肠南陌回首西楼算天长地久有时有尽奈何绵绵此恨无休拟待情人说与生怕伊愁梦杨州中春晚云收正柳塘烟雨初休燕子未归恻恻轻寒如秋曲阑干外东风软透绣筛花密香稠江南远人何处鹧鸪啼破春愁长记曾陪燕游酬妙舞清歌丽锦缠头殢酒为花十载因甚淹留醉鞭拂面归来晚望翠楼帘卷金钩佳会阻离情正乱频梦杨州满庭芳晚景山抹微云天连衰草画角声断谯门暂停征棹聊共饮离尊多少蓬莱旧事空回首烟霭纷纷斜阳外寒鸦数点流水绕孤村销魂当此际香囊暗解罗带轻分谩赢得秦楼薄倖名存此去何时见也襟袖上空染啼痕伤情处高城望断灯火己黄昏满庭芳秋思碧水澄秋黄云凝暮败叶零乱空阶洞房人静斜月照徘徊又是重阳近也几处处砧杵声催重帘外风摇翠行疑是故人来情怀增怅望新欢易失往事难猜问篱边黄菊知为谁开谩道愁须殢酒酒未醒愁已先回凭栏久金波渐转白露点苍苔满庭芳春游晓色云开春随人意骤雨才过还晴古台芳榭飞燕蹴红英舞困榆钱自落秋千外绿水桥平东风里朱门映柳低按小秦筝多情行乐处珠钿翠盖玉辔红缨渐酒空金榼花困蓬瀛豆寇梢头旧恨十年梦屈指堪惊凭栏久疏烟淡日寂寞下芜城江城子春别西城杨柳弄春柔动离忧泪难收犹记多情曾为系归舟碧野朱桥当日事人不见水空流韶华不为少年留恨悠悠几时休飞絮落花时节一登楼便做春江都是泪流不尽许多愁千秋岁少游谪处州日作令郡治有莺花亭盖因此词取名水边沙外城郭春寒退花影乱莺声碎飘零疏酒盏离别宽衣带人不见碧云暮合空相对忆昔西池会鸳鹭问飞盖携手处今谁在日边清梦断镜里朱颜改春去也落红万点愁如海踏莎行东坡绝爱尾两句雾失楼台月迷津渡桃源望断无寻处可堪孤馆闭春寒杜鹃声里斜阳暮驿寄梅花鱼传尺素砌成此恨无重数郴江幸自绕郴山为谁流下萧湘去阮郎归春晚退花新绿渐团枝扑人风絮飞秋千未拆水平堤落红成地衣游蝶困乳莺啼怨春春不知日长早被酒禁持那堪更别高阮郎归旅况湘天风雨破寒初深沉庭院虚丽谯吹彻小单于迢迢清夜徂乡梦断旅魂孤峥嵘岁又除衡阳犹有雁传书郴阳和雁舞南歌子赠陶心儿玉漏迢迢尽银潢淡淡横梦回宿酒未全醒已被邻鸡催起怕天明臂上妆犹在襟间泪尚盈水边灯火渐人行天外一钩残月带三星末句盖心字也南歌子香墨弯弯画燕脂淡淡匀揉蓝衫子淡黄裙独倚玉栏无语点檀唇人去空流水花飞半掩门乱山何处觅行云又是一钩新月照黄昏菩萨蛮秋思虫声泣露喧秋枕罗帏泪湿鸳鸯锦独卧玉肌凉残更与恨长阴风翻翠幌雨涩灯花暗毕竟不成眠鸦啼金井寒画堂春春情东风吹柳日初长雨馀芳草斜阳杏花零落燕泥香睡损红妆香篆暗消鸾凤画屏索绕潇湘暮寒轻透薄罗裳无限思量画堂春落红堆径水平池弄晴小雨霏微杏园憔悴杜鹃啼无奈春归柳外画楼独上凭栏手拈花枝放花无语对斜晖此恨谁知贺方回名铸少为武弁以定力寺一绝见奇于舒王山谷又赏其词遂知名当世小词二卷名东山寓声乐府张右史序之青玉案山谷称此词云解道江南断肠句世间只有贺方回凌波不过横塘路但目送芳尘去锦瑟年华谁与度月台花榭琐窗朱户惟有春知处碧云冉冉蘅皋暮彩笔新题断肠句试问闲愁都几许一川烟草满城风絮梅子黄时雨薄悻忆故人淡妆多态更滴滴频回盼睐便认得琴心先许欲绾合欢双带记画堂风月逢迎轻颦浅笑都无奈待翡翠屏开芙蓉帐掩羞把香罗暗解自过了烧灯都不见踏青挑菜几回凭双燕丁宁深意往来却恨重帘碍知何时再正春浓酒困人闲昼永无聊赖厌厌睡起犹有花梢日在浣溪沙闺思楼角红销一缕霞淡黄禄柳带栖鸦玉人和月折梅花笑拈粉香归绣户半垂罗幕护窗纱东风寒似夜来些浣溪沙春愁闲把琵琶旧谱寻四弦声怨却沉吟燕飞入静画堂阴欹枕有时成雨梦隔帘无处说春心一从灯夜到如今浣溪沙春事鹦鹉无言理翠衿杏花零落昼阴阴画桥流水一篙深芳径与谁同斗草绣床终日罢拈针小笺香管写春心菩萨蛮闺思章台游冶金龟婿归来犹带醺醺醉花漏怯春宵云屏无限娇绛纱灯影背玉枕钗声碎不待宿醒消马嘶催早朝南柯子别恨斗酒才供泪扁舟只载愁画桥青柳小朱楼犹记出城车马为迟留有恨花空委无情水自流河阳新鬓尽禁秋萧散楚云巫雨此生休望湘人春思厌莺声到枕花气动帘醉魂愁梦相半被惜馀薰带惊剩眼几许伤春春晚泪竹痕鲜佩兰香老湘天浓暖记小江风月佳时屡约非烟游伴须信鸾弦易断奈云和再鼓曲终人远认罗袜无踪旧处弄波清浅青翰棹舣白苹洲畔尽目临皋飞观不解寄一字相思幸有归来双燕感皇恩记别兰芷满汀洲游丝横路罗袜尘生步迎顾整鬟颦黛脉脉多情难语细风吹柳絮人南渡回首旧游山无重数花底深朱户何处半黄梅子向晚一帘疏雨断魂分付与春归去临江仙立春巧剪合欢罗胜子钗头春意翩翩艳歌浅笑拜嫣然愿郎宜此酒行乐驻华年未至文园多病客幽襟凄断堪怜旧游梦挂碧云边人归落雁后思发在花前忆秦娥春思晓朦胧前溪百鸟啼匆匆啼匆匆凌波人去拜月楼空旧年今日东门东鲜妆辉映桃花红桃花红吹开吹落一任东风舒信道名亶神宗朝御史与李定同陷东坡于罪者菩萨蛮此词极有味画船槌鼓催君去高楼把酒留君住去住若为情江头潮欲平江潮容易得却是人南北今日此樽空知君何日同菩萨蛮冬江梅未放枝头结江楼已见山头雪待得此花开知君来未来风帆双画鹢小雨随行色空得郁金裙酒痕和泪痕一落索春正是看花天气为春一醉醉来却不带花归诮不解看花意试问此花明媚将花谁比只应花好似年年花不似人憔悴木兰花令别意金丝络马青钱路笑指玉皇香案去点衣柳陌堕残红拂面风桥吹细雨晓钗压鬓头慵举恨里歌声兼别苦西湖一顷白菱花惆怅行云无觅处卜算子苔池台小雨干门巷香轮少谁把青钱衬落红满地无人扫何时斗草归几度寻花了留得佳人莲步痕宫样鞋儿小秦处度名湛山谷尝称其词卜算子春情春透水波明寒峭花枝瘦极目烟中百尺楼人在楼中否四和袅金凫双陆思纤手拟情东风浣此情情更浓于酒李方叔名豸东坡门下士虞美人玉兰干外清江浦渺渺天涯雨好风如扇雨如帘时见岸花汀草涨痕添青林枕上关山路卧想乘鸾处碧芜千里思悠悠惟有霎时凉梦到南州清平乐落梅呜咽暗淡城头月吹满江天惊梦蝶唤起画楼伤别帘风轻触银钩梧桐玉露新秋底事琐窗深夜素娥常伴人愁廖世美好事近夕景落日水镕金天淡暮烟凝碧楼上谁家红袖靠阑干无力鸳鸯相对浴红衣短棹弄长笛惊起一双飞去听波声拍拍烛影摇红别愁霭霭眷空画楼森耸凌云汉紫蔽登览最关情绝妙夸能赋惆怅相思迟暮记当日朱栏共语塞鸿难问岸柳何穷别愁纷絮催促年光旧来流水知何处断肠何必更残阳极目伤平楚晚霁波声带雨悄无入舟横古渡数峰江上芳草天涯参差烟树李婴满江红元丰中为蕲水令作此上东坡坡甚奇之荆楚风烟寂寞近中秋时候露下冷兰英将谢苇花初秀归燕殷勤辞巷陌鸣蛩凄楚来窗牖又谁念江边有神仙飘零久横琴膝携筇手旷望眼闲吟口任纷纷万事到头何有君不见凌烟冠剑客何人气貌长依旧归去来一曲为君吟为君寿杜安世名寿域诉衷情烧残绛蜡泪成痕街鼓报黄昏碧云又阻来信廊上月侵门愁永夜拂香裀待谁温梦阑憔悴掷果凄凉两处销魂唐宋诸贤绝妙词选卷五宋词晁无咎名补之济北人永遇乐东皋寓居松菊堂深芰荷池小长夏清暑燕引雏还鸠唿妇往人静郊原趣麦天已过薄衣轻扇试起绕园徐步听衡宇欣欣童稚共说夜来初雨苍管径里紫葳枝上数点幽花垂露东里催锄西邻助饷相戒清晨去斜川归兴翛然满目回首帝乡何处只愁恐轻鞍犯夜霸陵旧路摸鱼儿幽居真西山绝爱此词买陂塘旋栽杨柳依稀淮岸湘浦东皋雨足轻痕涨沙觜鹭来鸥聚堪爱处最好是一川夜月光流诸无人自舞任翠幕张天柔茵借地酒尽未能去青绫被休忆金闺故步儒冠曾把身误弓刃千骑成何事荒了召平瓜圃君试觑满青镜星星鬓影今如许功名浪语便做得班超封侯万里归计恐迟暮惜分飞湖州作山水光中元无暑是我销魂别处只有多情雨会人深意留人住不及梅花来暮未见荷花又去图画他年觑断肠千古苕溪路忆少年送别无穷官柳无情画舸无根行客南山尚相送只高城人隔罨画园林溪绀碧算重来尽成陈迹刘郎鬓如此况桃花颜色临江仙别意身外闲愁空满眼就中欢事常稀明年应赋送春诗试从今夜数相会几多时浅酒欲邀谁共欢深情惟有君知东溪春近好同归柳垂江上影梅谢雪中枝洞仙歌泗州中秋作此绝笔之词也青烟幕处碧海飞金镜永夜闲阶卧桂影露凉时零乱多少寒螀神京远惟有蓝桥路近水晶帘不下云母屏开冷浸佳人淡脂粉待都将许多明付与金樽投晓共流霞倾尽更携取胡床上南楼看玉做人间素秋千顷晁叔用感皇恩寒食寒食不多时牡丹初卖小院重帘燕飞碍昨宵风雨尚有一分春在今朝犹自得阴晴快熟睡起来宿醒微带不惜罗襟搵眉黛日长梳洗看着花阴移改笑拈双杏子连枝戴感皇恩春情胡蝶满西园啼莺无数水阁桥南路凝伫两行烟柳吹落一池风絮秋千斜挂起人何处把酒劝君闲愁莫诉留取笙歌住休去儿多春色怎禁许多风雨海棠花谢也君知否玉胡蝶春思目断江南千里灞桥一望烟水微茫昼锁重门人去暗借流光雨轻轻梨花院落风淡淡杨柳池塘暗偏长佩沈湘浦云散高唐清狂重来一梦手搓梅子煮酒新尝寂寞经春小桥依旧燕飞忙玉钩栏凭多渐暖金缕枕别久犹香最难忘看花南陌待月西厢传言玉女上元一夜东风吹散柳梢残雪御楼烟暖对鳌山彩结箫鼓向晚凤辇初回宫阙千门灯火九街风月绣阁人人乍嬉游困又歇艳妆初试把珠帘半揭娇波熘人手拈玉梅低说相逢长是上元时节如梦令春情墙外辘轳金井惊梦瞢腾初省深院闭斜阳燕入阴阴帘影人静人静花落鸟啼风定张子野名先宋子京称之为云破月来花弄影郎中者也天仙子春恨水调数声持酒听午醉醒来愁未醒送春春去几时回临晚镜伤流景往事悠悠空记省沙上并禽池上瞑云破月来花弄影重重翠幕密遮灯风不定人初静明日落红应满径醉落魄美人吹笛云轻柳弱内家髻子新梳掠生香真色人难学横管孤吹月淡天垂幕朱唇浅破樱桃萼倚楼人在阑干角夜寒指冷罗衣薄声入霜林蔌蔌飞梅落浣溪沙汀景楼倚江边百尺高烟中还未见归桡几时期信似春潮花片片飞风弄蝶柳阴阴下水平桥日长才过又今宵青门引春思乍暖还轻冷风雨晚来方定庭轩寂寞近清明残花中酒又是去年病楼头画角风吹醒入夜重门静那堪更被明月隔墙送过秋千影满江红初春飘尽寒梅笑粉蝶游蜂未觉渐迤逦水明山秀暖生帘幕过雨小桃红未透舞烟新柳青犹弱记画桥深处水边亭曾偷约多少恨今犹昨愁和闷都忘却从前烂醉被花迷着晴鸽试铃风力软雏莺弄舌春寒薄但只愁锦绣闹妆时东风恶行香子美人舞雪歌云闲淡妆匀蓝溪水深染轻裙酒香熏脸粉色生春更巧谈话美情性好精神空江无伴凌波何处月桥边青柳朱门断钟残角又送黄昏奈心中事眼中泪意中人清平乐末二句最工清歌逐酒醉脸鲜霞透樱小杏青寒食后衣换缕金轻绣画堂新月朱扉严城夜鼓归迟细看玉人妆面春工不在花枝李元膺洞仙歌一年春物惟梅柳间意味最深至莺花烂馒时则春已衰迟使人无复新意予作洞仙歌使探春者歌之无后时之悔雪云散尽放晓晴庭院杨柳于人便青眼更风流多处一点梅心相映远约略嚬轻笑浅一年春好处不在浓芳小艳疏香最娇软到清明时候百紫干红花正乱已失春风一半蚤占取韶光共追游但莫管春寒醉红自暖洞仙歌雨廉纤细雨殢东风如困萦断千丝为谁恨向楚宫一梦多少悲凉无处问愁到而今未尽分明都是泪泣柳沾花常与骚人伴孤闷记当年得意处酒力方酣怯轻寒玉炉香润又岂识情怀苦难禁对点滴檐声夜寒灯晕茶瓶儿悼亡去年相逢深院宇海棠下曾歌金缕歌罢花如雨翠罗衫上点点红无数今岁重寻携手处空物是人非春暮回首青门路乱红飞絮相逐东风去鹧鸪天春情寂寞秋千两绣旗日长花影转阶迟燕惊午梦周遮语蝶困春游落托飞思往事入颦眉柳梢阴重又当时薄情风絮难拘束飞过东墙不肯归王通叟名观有冠柳集序者称其高于柳词故日冠柳至于踏青一词又不独冠柳词之上也踏青词即庆清朝慢今载于首庆清朝慢踏青调雨为酥催冰做水东君分付春还何人便将轻暖点破残寒结伴踏青去好平头鞋子小双鸾烟郊外望中秀色如有无间晴则个阴则个饾饤得天气有许多般须教镁花拨柳争要先看不道吴绫绣袜香泥斜沁几行斑东风巧尽收翠绿吹在眉山风流楚楚词林中之佳公子也世谓柳耆卿工为浮艳之词方之此作蔑矣词名冠柳岂偶然哉清平乐拟太白应制黄金殿里烛影双龙戏劝得官家真个醉进酒犹唿万岁美人舞彻梁州天恩与整搔头一夜御前宣住六宫多少人愁清平乐同前宜春小苑处处花开满学得红妆红要浅催上金车要看君王曲宴瑶池小舟掠水如飞夺得锦标归去匆匆不惜罗衣雨中花令呈元厚之百尺清泉声陆续映萧洒碧梧翠竹面千步回廊重重帘幕小枕欹寒玉试展鲛绡看画轴见一派潇湘凝绿待玉漏穿花银河垂地月上阑干曲木兰花令柳铜驼陌上新正后第一风流除是柳勾牵春事不如梅断送离人强似酒东君有意偏撋就惯得腰肢真个瘦阿谁道你不思量因甚眉头长恁皱生查子关山魂梦长塞雁音书少两鬓可怜青一夜相思老归傍碧纱窗说与人人道真个别离难不似相逢好卜算子送鲍浩然之湘东水是眼波横山是眉峰聚欲问行人去那边眉眼盈盈处才始送春归又送君归去苦到江南赶上春千万和春住菩萨蛮归思单于吹落山头月漫漫江上沙如雪谁唱缕金衣水寒船舫稀芦花枫叶浦忆抱琵琶语身未发长沙梦魂先到家江城梅花引年年江上见寒梅暗香来为谁开疑是月宫仙子下瑶台冷艳一枝春在手故人远相思寄与谁怨极恨极嗅香蕊念此情家万里暮霞散绮楚天碧片片轻飞为我多情特地点征衣花易飘零人易老正心碎那堪塞管吹田不伐工于乐府南柯子春景梦怕愁时断春从醉里回凄凉怀抱向谁开些子清明时候被莺催柳外都成絮阑边半是苔多情帘燕独徘徊依旧满身花雨又归来南柯子春思团玉梅梢重香罗芰扇低帘风不动蝶交飞一样绿阴庭院锁斜晖对月怀歌扇因风念舞衣何须惆怅惜芳菲拚却一年憔悴待春归汪正夫名辅之行香子记恨晚绿寒红芳意匆匆惜年华今与谁同碧云零落数字宾鸿看渚莲凋宫扇旧怨秋风流波坠叶佳期何在想天教离恨无穷试将前事闲倚梧桐有销魂处明月夜锦屏空赵承之名鼎臣宣和中自开封少尹除少蓬以右文撰除知邓州召为太府卿卒赠待制念奴娇送王长卿赴河间司录旧游何处记金汤形胜蓬瀛佳丽绿水芙蓉元帅与宾僚风流济济万柳亭边雅歌堂上醉倒春风里十年一梦觉来烟水千里惆怅送子重游南楼依旧否朱栏谁倚要识当时惟是有明月曾陪珠履量减杯中雪添头上甚矣吾衰矣酒徒相问为言憔悴如此章质夫名楶水龙吟柳花燕忙莺懒花残正堤上柳花飘坠轻飞点画青林谁道全无才思闲趁游丝静临深院日长门闭傍珠帘散漫垂垂欲下依前被风扶起兰帐玉人睡觉怪春衣雪沾琼缀绣床渐满香毬无数才圆却碎时见蜂儿仰粘轻粉鱼吞池水望章台路杳金鞍游荡有盈盈泪傍珠帘散漫数语形容尽矣刘仲方六州歌头项羽庙秦亡草昧刘项起吞并驱龙虎鞭寰宇斩长鲸扫搀抢血染彭门战视馀耳皆鹰犬平祸乱归炎汉势奔倾兵散月明风急旌旗乱刀斗三更命虞姬相对泣听楚歌声玉帐魂惊泪盈盈恨花无主凝愁绪挥雪刃掩泉扃时不利骓不逝困阴陵叱追兵暗呜摧天地望归路忍偷生功盖世成闲纪建遗灵江静水寒烟冷波纹细古木凋零遣行人到此追念痛伤情胜负难凭水调歌头落日塞垣路风劲戛貂裘翩翩数骑闲猎深入黑山头极目平沙千里惟见雕弓白羽铁面骇骅骝隐隐望青冢特地起闲愁汉天子方鼎盛四百州玉颜皓齿深锁三十六宫秋堂有经纶贤相边有纵横谋将不作翠蛾羞戎虏和乐也圣主永无忧聂冠卿多丽想人生美景良辰堪惜向其间赏心乐事古来难是并得况东城凤台沁苑泛晴波浅照金碧露洗华桐烟靠丝柳绿阴摇曳荡春一色画堂迥玉簪琼佩高会尽词客一本于此分清欢久重然绛蜡别就瑶席有翩若轻鸿体态暮为行雨标格逞朱唇缓歌妖丽似听流莺乱花隔慢舞萦回娇鬟低亸腰肢纤细困无力忍分散彩云归后何处更寻觅休辞醉明月好花莫谩轻掷冠卿之词不多见如此篇亦可谓才情富丽矣其露洗华桐四句又所谓玉中之拱璧珠中之夜光每一观之抚玩无柳耆卿名永长于纤艳之词然多近俚俗故市井之人悦之今取其尤佳者醉蓬莱庆老人星现渐亭皋叶下陇首云飞素秋新霁华阙中天锁葱葱佳气嫩菊黄深拒霜红浅近宝阶香砌玉宇无尘金茎有露碧天如水正值升平万机多暇夜色澄鲜漏声迢递南极星中有老人呈瑞此际宸游凤辇何处度管弦声脆太液波翻披香帘卷月明风细永为屯田员外郎会太吏奏老人星见时秋霁宴禁中仁宗命左右词臣为乐章内侍属柳应制柳方冀进用作此词奏呈上见首有渐字色若不怿读至宸游凤辇何处乃与御制真宗挽词暗合上惨然又读至太液波翻曰何不言波澄投之于地自此不复擢用满江红桐川暮雨初收长江静征帆夜落临岛屿蓼烟疏淡苇风萧索几许渔人横短艇尽将灯火归村郭遣行客到此念回程伤漂泊桐江好烟漠漠波似染山如削绕严陵滩畔鹭飞鱼跃游宦区区成底事平生况有林泉约归去来一曲仲宣楼从军乐换头数语最工木兰花慢清明拆桐花烂熳乍疏雨洗清明正艳杏烧林缃桃绣野芳景如屏倾城尽寻胜赏骤雕鞍绀幰出郊垧风暖繁弦脆管万家竞奏新声盈盈斗草踏青人艳冶递逢迎向路傍往往遗簪堕珥珠翠纵横欢情对佳丽地任金罍罄竭玉山倾拚却明朝永日画堂一枕春酲玉胡蝶春游渐觉东郊明媚夜来膏雨一洒尘埃满目浅桃深杏露染烟裁银塘静鱼鳞簟展烟岫翠龟甲屏开殷晴雷云中鼓吹游遍蓬莱徘徊隼前后三千珠履十二金钗雅俗熙熙下车成宴尽春台好雍容东山妓女堪笑傲北海樽罍且追陪凤池归去那更重来玉胡蝶秋思望处雨收云断凭栏悄悄目送秋光晚景萧疏堪动宋玉悲凉水风轻苹花渐老月露冷梧叶飘黄遣情伤故人何在烟水茫茫难忘文期酒会几辜风月屡变星霜海阔山遥未知何处是潇湘念双燕难凭远信指暮天空识归航黯相望断鸿声里立尽斜阳雨零铃秋别寒蝉凄切对长亭晚骤雨初歇都门帐饮无绪方留恋处兰舟催发执手相看泪眼竟无语凝噎念去去千里烟波暮霭沉沉楚天阔多情自古伤离别更那堪冷落清秋节今宵酒醒何处杨柳岸晓风残月此去经年应是良辰好景虚设便纵有千种风流待与何人说二郎神七夕炎光谢过暮雨芳尘轻洒乍露冷风情庭户爽天如水玉钩遥挂应是星娥嗟久阻叙旧约飚轮欲驾极目处微云暗度耿耿银河高泻闲雅须知此景古今无价运巧思穿针楼上女抬粉面云鬟相亚钿合金钗私语处算谁在回廊影下愿天上人间占得欢娱年年今夜柳腰轻赠妓英英妙舞腰肢软章台柳昭阳燕锦衣冠盖绮堂筵宴是处千金争选顾香砌丝管初调倚轻风珮环微颤乍入霓裳促遍逞盈盈渐催檀板慢垂霞袖急趍莲步进退奇容千变算何止倾国倾城暂回眸万人肠断昼夜乐赠妓秀香家住桃花径算神仙才堪并层波细剪明眸腻玉圆磋素颈爱把歌喉当筵逞遏天边乱云愁凝言语似娇莺一声声堪听洞房饮散帘帏静拥香衾欢心称金炉麝袅青烟凤帐烛摇红影无限狂心乘酒兴这欢娱渐入佳境犹自怨邻鸡道秋宵不永此词丽以淫不当入选以东坡尝引用其语故录之甘草子秋暮乱洒衰荷颗颗真珠雨雨过月华生冷彻鸳鸯流池上凭栏无语奈此个单栖情绪却傍金笼教鹦鹉念粉郎言语少年游长安古道马迟迟高柳乱蝉嘶夕阳岛外秋风江上目断四天垂归云一去无踪迹何处是前期狎兴生疏酒徒萧索不似少年时郑毅夫名獬仁宗朝举进士第一好事近初春江上探春回正值早梅时节两行小槽双凤按凉州初彻谢娘扶下绣鞍来红靴踏残雪归去不须银烛有山头明月唐宋诸贤绝妙词选卷六宋词赵德麟名令畤东坡之友袭封安定郡王清平乐春情春风依旧着意隋堤柳搓得鹅儿黄欲就天气清明厮勾去年紫陌青门今宵雨魄云魂断送一生憔悴能消几个黄昏蝶恋花清明欲减罗衣寒未去不卷珠帘人在深深处红杏枝头花几许啼痕止恨清明雨尽日水沉香一缕宿酒醒迟恼破春情绪飞燕又将归信误小屏风上西江路蝶恋花春恨卷絮风头寒欲尽坠粉飘香日日红成阵新酒又添残酒困今春不减前春恨蝶去莺来无处问隔水楼高望断双鱼信恼乱横波秋一寸斜阳只与黄昏近天仙子春情宿雨洗空台榭莹下尽珠帘寒未定花开花落几番晴春欲竟愁未醒池面杏花红透影一纸短书言不尽明月清风还记省玉楼香断又添香闲展兴临好景心似乱萍何处整浣溪沙风急花飞昼掩门一帘疏雨滴黄昏便无离恨也销魂翠被任熏终不暖玉杯慵举几番温这般情事与谁论思越人素玉朝来有好怀一枝梅粉照人开晴云欲向杯中起春色先从脸上来深院落小楼台玉盘香篆看徘徊须知月色撩人恨数夜春寒不下阶思越人情景可是相逢意便深为郎巧笑不须金门前一尺春风髻窗内三更夜雨衾情渺渺信沉沉青鸾无路寄芳音山城钟鼓愁难听不解襄王梦里寻乌夜啼春思楼上萦帘弱絮墙头碍月低花年年春事关心事肠断欲栖鸦舞镜鸾衾翠减啼珠凤蜡红斜重门不锁相思梦随意绕天涯虞美人春恨画船稳泛春江渺夕雨寒声小紫烟深处数峰横惊起一滩鸥鹭照人明玉楼今夜归期误恨入阑干暮可堪春事满春怀不似珠帘新燕早归来蔡子正名挺神宗朝枢密谥敏肃喜迁莺元丰间公自西掖出镇平阳府经数岁意欲归作此词词播中都遂彻圣听上因语吕丞相曰蔡挺欲归遂以西掖召还霜天秋晓正紫塞故垒黄云衰草汉马嘶风边鸿叫月陇上铁衣寒早剑歌骑曲悲壮尽道君恩须报塞垣乐尽橐鞬锦领山西年少谈笑刀斗静烽火一把时报平安耗圣主忧边威怀逻远骄虏尚宽大讨岁华向晚愁思谁念玉关人老太平也且欢娱莫惜金尊频倒阮闳休名阅有诗话总龟行于世曾守袁州眼儿媚离情楼上黄昏杏花寒斜月小阑干一双燕子两行征雁画角声残绔窗人在东风里洒泪对春闲也应似旧盈盈秋水淡淡春山闳休小词惟有此篇见于世英妙杰特所谓百不为多一不为少毛泽民名零有东堂集十卷惜分飞元祐中东坡守钱塘泽民为法曹椽秩满辞去是夕宴客有妓歌此词坡问谁所作妓以毛法曹对坡语坐客日郡寮有词人不及知某之罪也翌日折简追还留连数月泽民因此得名泪湿阑干花着露愁到眉峰碧聚此恨平分取更无言语空相觑断雨残云无意绪寂寞朝朝暮暮今夜山深处断魂分付潮回去玉楼春立春小园半夜东风转吹皱冰池云母面晓披阊阖见朝阳知向碧阶添几线小烟弄柳晴先暖残雪禁梅香尚浅殷勤洗拂旧东君多少韶华都借看相见欢秋思十年湖海扁舟儿多愁白发青灯今夜不宜秋中庭树空阶雨思悠悠寂寞一生心事五更头西江月春夕烟雨半藏杨柳风光初着桃花玉人细细酌流霞醉里将春留下柳外鸳鸯作伴花边胡蝶为家醉翁醉里也随他月在柳桥花檄青玉案秋思芙蕖花上蒙蒙雨又冷落池塘暮何处风来摇碧树卷帘凝望淡烟衰柳翡翠穿花去玉京人去无由驻忍独在凭栏处试问绿窗秋到否可人今夜新凉一枕无计相分付谢无逸名逸临川进士自号溪堂蝶恋花春景豆寇梢头春色浅新试纱衣拂袖东风软红日三竿帘幕卷画楼影里双飞燕拢鬓步摇青玉碾缺样花枝叶叶蜂儿颤独倚阑于凝望远一川烟草平如剪踏莎行春思柳絮风轻梨花雨细春阴院落帘垂地碧溪影里小桥横青帘市上孤烟起镜约关情琴心破睡轻寒漠漠侵鸳被酒醒霞散脸边红梦回山蹩眉峰翠南歌子春夜雨洗溪光净风掀柳带斜画楼朱户玉人家帘外一眉新月浸梨花金鸭香凝袖铜荷烛映纱凤盘宫锦小屏遮夜静寒生春笋理琵琶减字木兰花七夕荷花风细乞巧楼中凉似水天幕低垂新月弯环浅晕眉桥横乌鹊不负年年云外约残角疏钟肠断朝霞一缕红渔家傲渔父秋水无痕清见底寥花汀上西风起一叶小舟烟雾里兰掉舣柳条带雨穿双鲤自叹直钩无处使笛声吹散云山翠脍落霜刀红缕细新酒美醉来独枕蓑衣睡蓦山溪月夜霜清木落深院帘拢静池面卷轻波莹香冰一奁明镜修筠拂槛疏翠挽婵娟山雾敛水云收野阔江天迥红消醉玉酒面风前醒罗幕护轻寒锦屏空金炉烬冷星横参昂梅径月黄昏清梦觉浅眉颦窗外横斜影玉楼春寒食弄晴数点梨梢雨门外画桥寒食路杜鹃飞破草间烟蛱蝶惹残花底雾东君着意怜樊素一段韶华都付与妆成不管露桃嗔舞罢从教风柳妒南乡子美人浅色染春衣衣上双双小雁飞袖卷藕丝寒玉瘦弹棋赢得尊前酒一卮冰雪拂胭脂绛蜡香融落日西唱彻阳关人欲去依依醉眼横波翠黛低江神子别情一江秋水碧湾湾绕青山玉连环帘幕低垂人在画图问闲抱琵琶寻旧曲弹未了意阑珊飞鸿数点拂云端倚栏看楚天寒拟情春风吹梦到长安恰似梨花春带雨愁满眼泪阑干江神子春思杏花村馆酒旗风水溶溶扬残红野渡舟横杨柳绿阴浓望断江南山色远人不见草连空夕阳楼外晚烟笼粉香融淡眉峰记得年时相见画屏中只有关山今夜月千里外素光同千秋岁夏景练花飘砌蔌蔌清香细梅雨过苹风起情随湘水远梦绕吴峰翠琴书倦鹧鸪唤起南窗睡密意无人寄幽恨凭谁洗修竹畔疏帘里歌馀尘拂扇舞罢风掀袂人散后一钩淡月天如水如梦令花落莺啼春暮陌上绿杨飞絮金鸭晚香寒人在洞房深处无语无语叶上数声疏雨清平乐春情花边柳际已渐知春意归信不知何日是旧恨欲拼无计故人零落西东题诗待倩归鸿不似多情芳草年年处处相逢谢幼槃名薖自号竹友无逸之弟醉蓬莱中秋怀无逸兄望晴峰染黛暮霭澄空碧天无汉圆镜高飞又一年秋半皓色谁同归心暗折听映云孤雁问月停杯锦袍何处一尊无伴好在南邻诗盟酒杜刻烛争成引觞愁缓今夕楼中继阿连清玩饮剧狂歌歌终起舞醉冷光零乱乐事难穷疏星易晓又成浩叹江神子美人破瓜年纪柳腰身懒精神带羞嗔手把江梅冰雪斗清新不向鸦儿飞处着留乞与眼中人水精船里酒鳞鳞皱香茵驻行云舞罢歌徐花困不胜春间着些儿心底事才靥笑又眉颦减字木兰花赠棋妓宋瑶风篁度曲倦倚银屏初睡足清簟疏帘金鸭香消懒更添纤纤露玉风雹纵横飞钿局颦敛双蛾凝仁无言密意多陈莹中名瓘延平人号了翁青玉案雪碧空黯淡同云绕渐枕上风声峭明透纱窗天欲晓珠帘才誊美人惊报一夜青山老使君命客金尊倒正千里琼瑶未经扫欹压江梅春信早十分农事满城和气管取来年好满庭芳离情淮叶缤纷江烟浓淡别樽同倒寒晖未逢春信霜露惹征衣往事元无是处何须待回首知非春鹃语从来劝我常道不如归家山何处近江楼帘栋夕卷朝飞问西江笋蕨何似鲈肥且置华胥旧梦忘言处千古同时君知我平生心事相契古来稀临江仙赠别闻道洛阳花正好家家庭户春风道人饮散百壶空年年花下醉开谢几番红此别又从何处去风萍一任西东语声虽异笑声同一轮深夜月何处不相逢徐师川名俯号东湖山谷之甥卜算子春愁天生百种愁挂在斜阳树绿叶阴阴占得春草满莺啼处不见凌波步空忆如簧语柳外重重叠叠山遮不断愁来路鹧鸪天渔父七泽三湘碧草连洞庭春到水如天朝廷若觅玄真子不在云边即酒边明月棹夕阳船鲈鱼恰似镜中悬丝纶钓饵都收尽八字山前听雨眠王履道名安中受知于蔡元长有文章盛名号初察先生蝶恋花迎春花雪弄花梢春欲到残腊迎春一夜花开早青帝回舆云缥缈鲜鲜金雀来飞绕绣阁纱窗人窈窕翠缕红丝斗剪幡儿也戴在花枝争笑道愿人长共春难老洞仙歌情景深庭夜寂但凉蟾如昼鹊起高槐露华透听曲楼玉管吹彻伊州金钏响轧轧朱扉暗扣迎人巧笑道好个今宵怎不相寻暂携手见淡净晚妆残对月偏宜多情更越饶纤瘦早促分飞霎时休便恰似阳台梦云归后一落索送杨伯绍帅庆阳塞柳未传春信霜花侵鬓送君西去指秦关看日近长安近玉帐同时英俊合离无定路逢新雁北飞来寄一字燕山问清平乐春宴花时微雨未减春分数占取帘疏花密处把酒听歌金缕斜风轻度浓香闲情正与春长向晚红灯入座尝新青杏催觞玉楼春春情飞鸿只解留筝柱终寄青楼书不去手因春梦有携时眼到花梢无着处泥金小字回文句翠袖红裙知在否欲寻楚馆旧时云看取高唐台畔路小冲山夜宴椽烛垂珠清漏长酒粘衫袖湿有馀香红牙双捧旋排行将歌处相向更匀妆明月映东墙海棠花径密迸流光迟留春笋缓催觞菊堂静人已候虚廊蝶恋花千古铜台今莫问流水浮云歌舞西陵近烟柳有情看不尽东风约定年年信天与麟符行乐分缓带轻裘雅宴催云鬓翠雾萦纡销篆印筝声恰度秋鸿阵李世英名冠山东人蝶恋花春暮遥夜亭皋闲信步才过清明渐觉伤春暮数点雨声风约住朦胧淡月云来去桃杏依稀香暗度谁在秋千笑里轻轻语一寸相思千万绪人间没个安排处六州歌头骊山凄凉绣岭宫殿倚山阿明皇帝曾游地锁烟萝郁嵯峨忆昔真妃子艳倾国方姝丽朝复暮嫔嫱妒宠偏颇三尺玉泉新浴莲羞吐红浸秋波听花奴敲羯鼓酣奏鸣鼍体不胜罗舞婆娑正霓裳曳惊烽燧千万骑拥雕戈情宛转魂空乱蹙双蛾奈兵何痛惜三春暮委妖丽马嵬坡平寇乱回宸辇忍重过香瘗紫囊犹有鸿都客钿合应讹使行人到此千古只伤歌事往愁多叶道卿名清臣贺圣朝留别满斟绿醑留君住莫匆匆归去三分春色二分愁更一分风雨花开花谢都来几许且高歌休诉不知来岁牡丹时再相逢何处沈公述念奴娇春恨杏花过雨渐残红零落胭脂颜色流水飘香人渐远难托春心脉脉恨别王孙墙阴目断手把青梅摘金鞍何处绿杨依旧南陌消散云雨须臾多情因甚有轻离轻拆燕语千般争解说些子伊家消息厚约深盟除非重见见了方端的而今无奈寸肠干恨堆积望海潮上太原知府王君贶尚书山光凝翠川容如画名都自古并州萧鼓沸天弓刀似水连营十万貔貅金骑走长楸少年人一一锦带吴钩路入榆关雁飞汾水正宜秋追思昔日风流有儒将醉吟才子狂游松偃旧亭城高故国空馀舞榭歌楼方面倚贤侯便恐为霖雨归去难留好向西溪恣携弦管燕兰舟公述此词典雅有味而今世但传其杏花过雨之曲真所谓吾未见好德如好色者也杨时可名适棣州人年十八登第未肯出仕从陈后山学诗晚为尚书比部外郎南柯子送淮漕向伯恭怨草迷南浦愁花傍短亭有情歌酒莫催行看取无情花草也关情旧日临岐曲而今忍泪听淮山何在暮云凝待情春风吹梦过江城蒋元龙名子云好事近春晚叶暗乳鸦啼风定老红犹落胡蝶不随春去入薰风池阁休歌金缕劝金卮酒病煞如昨帘卷日长人静任杨花飘泊阮郎归春雨小池芳草绿初匀柳寒眉尚颦东风吹雨细于尘一庭花脸皴莺共蝶怨还嗔眼前无好春这般天气杀愁人人愁旋旋新乌夜啼春小桃落尽残红夜来风又是一番春事不从容翠屏掩芳信断转愁浓可借日长闲暇小帘栊唐宋诸贤绝妙词选卷七宋词周美成名邦彦初进汴都赋得官徽庙时提举大晟乐府官至待制词名清真诗馀瑞龙吟春词章台路还见褪粉梅梢试花桃树愔愔坊陌人家定巢燕子归来旧处黯凝伫因记个人痴小乍窥门户侵晨浅约宫黄障风映袖盈盈笑语前度刘郎重到访邻寻里同时歌舞惟有旧家秋娘声价如故吟笺赋笔犹记燕台句知谁伴名园露饮东城闲步事与孤鸿去探春尽是伤离意绪官柳低金缕归骑晚纤纤池塘飞雨断肠院落一帘风絮今接此词自章台路至归来旧处是第一段自黯凝伫至盈盈笑语是第二段此谓之双拽头属正平调自前度刘郎以下即犯大石系第三段至归骑晚以下四句再归正平今诸本皆于吟笺赋笔处分段者非也兰陵王柳柳阴直烟里丝丝弄碧隋堤上曾见几番拂水飘绵送行色登临望故国谁识京华倦客长亭路年去岁来应折柔条过千尺闲寻旧踪迹又酒趁哀弦灯照离席梨花榆火催寒食愁一箭风快半篙波暖回头迢递便数驿望人在天北凄侧恨堆积渐别浦索回津堠岑寂斜阳冉冉春无极记月榭携手露桥闻笛沈思前事似梦里泪暗滴隔浦莲近夏景新篁摇动翠葆曲径通深窈夏果收新脆金丸落惊飞鸟浓霭迷岸草蛙声闹骤雨鸣池沼水亭小浮萍破处帘花檐影颠倒纶中羽扇困卧北窗清晓屏里吴山梦自到惊觉依然身在江表西河金陵怀古佳丽地南朝盛事谁记山围故国绕清江髻鬟对起怒涛寂寞打空城风樯遥度天际断崖树犹倒倚莫愁艇子曾系空馀旧迹郁苍苍雾沉半垒夜深月过女墙来伤心东望淮水酒旗戏鼓甚处市想依稀王谢邻里燕子不知何世向寻常巷陌人家相对如说兴亡斜阳里解连环怨别怨怀难托嗟情人断绝信音辽邈纵妙手能解连环似风散雨收雾轻云薄燕子楼空暗尘锁一床弦索想移根换叶尽是旧时手种红药汀洲渐生杜若料舟移岸曲人在天角谩记得当日音书把闲语闲言待总烧却水驿春回望寄我江南海萼拼今生对花对酒为伊泪落风流子初夏新绿小池塘风帘动碎影舞斜阳羡金屋去来旧时巢燕土花缭绕前度莓墙绣阁凤帏深几许听得理丝簧欲说又休虑乖芳信未歌先咽愁近清觞遥知新妆了开朱户应自待月西厢最苦梦魂今宵不到伊行问甚时说与佳音密耗音将秦镜偷换韩香天便教人霎时厮见何妨风流子秋词枫林凋晚叶关河迥楚客惨将归望一川瞑霭雁声哀怨半规凉月人影参差酒醒后泪花销凤蜡风幕卷金泥砧杵韵高唤回残梦绮罗香减牵起馀悲亭皋分襟地难拚处偏是掩面牵衣何况怨怀长结重见无期想寄恨书中银钩空满断肠声里玉筋偷垂多少暗愁密意惟有天知花犯梅花粉墙低梅花照眼依然旧风味露痕轻缀疑净洗铅华无恨清丽去年胜赏曾孤倚冰盘同宴喜更可惜雪中高树香篝熏素被今年对花太匆匆相逢似有恨依依愁悴凝望久青苔上旋看飞坠相将见脆圆荐酒人正在空江烟浪里但梦想一枝潇洒黄昏斜照水此只咏梅花而纡馀反覆道尽三年间事昔人谓好诗圆美流转如弹丸余于此词亦云意难忘美人衣染莺黄爱停歌驻拍劝酒持觞低鬟蝉影动私语口脂香荷露滴竹风凉拚剧饮淋浪夜渐深笼灯就月细与端相知音见说无双解移宫换羽未怕周郎长颦知有恨贪耍不成妆些个事恼人肠待说与何妨又恐伊寻消问息瘦减容光侧犯荷花暮霞霁雨小莲出水红妆靓风定看步袜江妃照明镜飞萤度暗草秉烛游花径人静携艳质追凉就槐影金环皓腕雪藕清泉莹谁念省满身香犹是旧荀令见说胡姬酒垆寂静烟锁漠漠藻池苔井蝶恋花早行月皎惊乌栖不定更漏将阑辘轳牵金井唤起两眸清炯炯泪花落枕红绵冷执手霜风吹鬓影去意徊徨别语愁难听楼上阑干横斗柄露寒人远鸡相应齐无乐秋词绿芜调尽台城路殊乡又逢秋晚暮雨生寒鸣蛩劝织深阁时闻裁剪云窗静掩叹重拂罗裀顿疏花簟尚有缣囊露萤清夜照书卷荆江留滞最久故人相望处离思何限渭水西风长安乱叶空忆诗情宛转凭高眺远正玉液新篘蟹螫初荐醉倒山翁但愁斜照敛满庭芳夏景风老莺雏雨肥梅子午阴嘉树清圆地卑山近衣润费炉烟人静乌鸢自乐小桥外新绿溅溅凭栏久黄芦苦竹疑泛九江船年年如社燕漂流瀚海来寄修椽且莫思身外长近尊前憔悴江南倦客不堪听急管危弦歌筵畔先安簟枕容我醉时眠渡江云春词明岚低楚甸暖回雁翼阵势起平沙骤惊春在眼借问何时委曲到山家涂香晕色盛粉饰争作妍华千万丝陌头杨柳渐渐可藏鸦堪嗟清江东注画舸西流指长安日下愁宴阑风翻旗尾潮溅乌纱今宵正对初弦月傍水驿深般蒹葭沉恨处时时自剔灯花过秦楼夜景水浴清蟾叶喧凉吹巷陌马声初断闲依露井笑扑流萤惹破画罗轻扇人静夜久凭栏愁不归眠立残更箭叹年华一瞬人今千里梦沉书远空见说鬓怯琼梳容消金镜渐懒趁时匀染梅风地溽虹雨苔滋一架舞红都变谁信无僇为伊才减江淹情伤荀情但明河影下遥看稀星数点解蹀躞秋词候馆丹枫吹尽面旋随风舞夜寒霜月飞来伴孤旅还是独拥秋衾梦馀酒困都醒满怀离苦甚情绪深念凌波微步幽房暗相遇泪珠都作秋宵枕前雨此恨音驿难通待凭征雁归时寄将愁去一寸金新定作州夹苍崖下枕江山是城郭望海霞接日红翻水面晴风吹草青摇山脚波暖凫作沙痕退夜潮正落疏林外一点炊烟渡口参差正寥廊自叹劳生经年何事京华信漂泊念渚满汀柳空归闲梦风轮雨楫终辜前约情景牵心眼流连处利名易薄回头谢冶叶倡条便入渔钓乐晁次膺宣和间充大晟府协律郎与万俟雅言齐名按月律进词黄河清慢应制作晴景初升风细细云收天淡如洗望外凤皇城阙葱葱佳气朝罢香烟满袖侍臣报天颜有喜夜来连得封章奏大河彻底清泚君王寿与天齐馨香动上穹频降祥瑞大晟奏功六乐初调宫征合殿薰风乍转万花覆千官尽醉内家传诏重开宴未央宫里水龙吟早春倦游京洛风尘夜来病酒无人问九衢雪小千门月淡元宵灯近香散梅梢冻消池面一番春信记南楼醉里西城宴阕都不管人春困屈指流年未几早惊人潘郎双鬓当时体态而今情绪多应瘦损马上墙头纵教瞥见也难相认凭阑干但有盈盈泪眼把罗襟搵水龙吟梅花夜来深雪前村路应是早梅初绽故人念我江头春信南枝向暖疏影横斜暗香浮动月明清浅向亭边驿畔行人立马频回首空肠断别有玉溪仙馆寿阳人宫妆粉面天教占了百花头上和羹未晚最是伤情处高楼上一声羌管仗何人向道争如留取倚阑干看鹧鸪天升平词霜压天街不动尘千官环珮贺成禋三竿阊阖楼边日五色蓬莱顶上云随步辇卷香捆六宫红粉倍添春乐章近与中声合一片仙韶特地新清平乐夏词深沉院宇枕簟清无暑睡起花阴初转午一霎飞云过雨雨馀隐隐残雷夕阳却照庭槐莫把珠帘垂下妨他双燕归来蓦山溪春情风流心胆直把春偿酒选得一技花绮罗中算来未有名园翠苑风月最佳时夜迢迢车款款是处曾携手重来一梦池馆皆依旧幽恨写新诗托何人章台问柳渔舟归后云锁武陵溪水潺潺花片片舣棹空回首行香子别恨别恨绵绵屈指三年再相逢情分依然君初霜鬓我已华颠况其间有多少恨不堪言小庭幽槛菊蕊斓斑近清宵月已婵娟莫思身外且斗尊前愿花长好人长健月长圆万俟雅言精于音律自号词隐崇宁中充大晟府制撰依月用律制词故多应制所作有大声集五卷周美成为序山谷亦称之为一代词人三台清明应制见梨花初带夜月海棠半含朝雨内苑春不禁过青门御沟涨潜通南浦东风静细柳垂金缕望凤阙非烟非雾好时代朝野多欢遍九陌太平萧鼓乍莺儿百啭断续燕子飞来飞去近绿水台榭映秋千斗草聚双双游女杨香更酒冷踏青路会暗识夭桃朱户向晚骤宝马雕鞍醉襟惹乱花飞絮正轻寒轻暖漏永半阴半晴云暮禁火天已是试新妆岁华到三分佳处清明看汉宫传蜡炬散翠烟飞入槐府敛兵卫阊阖门开住传宣又还休务恋芳春慢寒食前进蜂蕊分香燕泥破润暂寒天气清新帝里繁华昨夜细雨初匀万品花藏四苑望一带柳接重津寒食近蹴踘秋千又是无限游人红妆趁戏绮罗夹道青帘卖酒台榭侵云处处笙歌不负治世良辰共见西城路好翠华定将出严宸谁知道仁主祈祥为民非事行春安平乐慢都门池苑应制瑞日初迟绪风乍暖千花百草争香瑶池路稳阆苑春深云树水殿相望柳曲沙平看尘随青盖絮惹红妆卖酒绿阴傍无人不醉春光有十里笙歌万家罗绮身世疑在仙乡行乐知无禁五侯半隐少年场舞妙歌妍空妒得莺娇燕忙念芳菲都来几日不堪风雨疏狂卓牌儿春晚东风绿杨天如画出清明院宇玉艳淡泊梨花带月胭脂零落海棠经雨单衣怯黄昏人正在珠帘笑语相并戏蹴秋千共携同倚阑干暗香时度翠窗绣户路缭绕潜通幽处断魂凝伫嗟不似飞絮闲闷闲愁难消遣此日年年意绪无据奈酒醒春去昭君怒春到南楼雪尽惊动灯期花信小雨一番寒倚阑干莫把阑干倚一望几重烟水何处是京华暮云遮昭君怨一望西山烟雨目断心飞何处天外白云城几多程谩记阳关句衣上粉啼痕污陇水一分流此生休诉衷情送春一鞭清晓喜还家宿醉困流霞夜来小雨新霁双燕舞风斜山不尽水无涯望中赊送春滋味念远情怀分付杨花梅花引冬怨晓风酸晓霜干一雁南飞人度关客衣单客衣单千里断魂空歌行路难寒梅惊破前村雪寒鸡啼破西楼月酒肠宽酒肠宽家在日边不堪频倚栏忆秦娥别情千里草萋萋尽处遥山小遥山小行人远似此山多少天若有情天亦老此情说便说不了说不了一声唤起又惊春晓忆少年陇首山陇云溶洩陇山峻秀陇泉呜咽行人暂驻马已不胜愁绝上陇首凝眸天四阔更一声塞雁凄切征书待寄远有知心明月长相思雨一声声一更更窗外芭蕉窗里灯此时无限情梦难成恨难平不道愁人不喜听空阶滴到明长相思山驿短长亭古今情楼外凉蟾一晕生雨馀秋更清暮云平暮山横几叶秋声和雁声行人不要听雅言之词词之圣者也发妙旨于律吕之中运巧思于斧凿之外平而工和而雅比诸刻琢句意而求精丽者远矣潘元质倦寻芳闺思兽镮半掩鸳甃无尘庭院潇洒树色沉沉春尽燕娇莺姹梦草池塘青渐满海棠轩槛红相亚听萧声记秦楼夜约彩鸾齐跨渐迤逦更催银箭何处贪欢犹系骄马旋剪灯花两点翠眉谁画香灭羞回空帐里日高犹在重帘下恨疏狂待归来碎揉花灯苏养直名伯固号后湖居士菩萨蛮春词园林寂寂春归去漾蒙柳下飘香絮野水接云横绿烟啼晓莺江南鹈鴂梦山色归来重小艇小湾头苹花苹叶舟鹧鸪天和康伯可韵梅妒晨妆雪妒轻远山依约学眉青樽前无复歌金缕梦觉空馀月满林鱼与雁两浮沉浅颦微笑总关心相思恰似江南柳一夜东风一夜深鹧鸪天枫落河梁野水秋淡烟衰草接郊丘醉眠小坞黄茅店梦倚高城赤叶楼天杳杳路悠悠钿筝歌扇等闲休灞桥杨柳年年恨鸳浦芙蕖叶叶愁阮郎归春恨西园风暖落花时绿阴莺乱啼倚栏无语惜芳菲絮飞胡蝶飞缘底事减腰围遣愁愁着眉波连春淆暮天垂燕归人未归木兰花令江云叠叠遮鸳浦江水无情流薄暮归帆初张苇边风客梦不禁篷背雨渚花不解留人住只作深愁无尽处白沙烟树有无中雁落沧洲何处所李萧远名祁少有诗名官至尚书郎宣和间责监汉阳酒税如梦令不见玉人清晓长啸一声云抄碧水满兰塘竹外一枝风袅奇妙奇妙半夜山空月皎水龙吟郎官湖碧山横绕清湖茂林秀麓波光里南宫老大西州漂荡危楼重倚雨步云行饵风饮雾平生游戏笑此中空洞都无一物有神妙浩然气扫尽云南梦北看三江五湖秋水狂歌两解清尊一举超然千里江汉苍茫故人何处山川良是待白苹露下青天月上约骑鲸起醉桃源春风碧水满郎湖水清梅影疏渡江桃叶酒家垆髻鬟云鬓梳吹玉蕊饮云腴不须红袖扶少年随意数花须老来心已无减字木兰花梨花院宇清月倾云初过雨一枕轻寒梦入西瑶小道山花深人静帘锁御香清昼永红药阑干玉按春风窈窕间孙浩然离亭燕一带江山如画风物向秋潇洒水浸碧天何处断雾色冷光相射寥屿获花洲掩映竹篱茅舍云际客帆高挂烟外酒旗低亚多少六朝兴废事尽入渔樵闲话怅望倚层楼寒日无言两下李重元忆王孙春词萋萋芳草忆王孙柳外楼高空断魂杜宇声声不忍闻欲黄昏雨打梨花深闭门忆王孙夏词风蒲猎猎小池塘过雨荷花满院香沉李浮瓜冰雪凉竹方床针线慷拈午梦长忆王孙秋词飕飕风冷获花秋明月斜侵独倚楼十二珠帘不上钩黯凝眸一点渔灯古渡头忆王孙冬词彤云风扫雪初晴天外孤鸿三两声独拥寒衾不忍听月笼明窗外梅花瘦影横查荎透碧霄惜别舣兰舟十分端是载离愁练波送远屏山遮断此去难留相从争奈心期久要屡变霜秋叹人生杳似萍浮又翻成轻别都将深恨付与东流想斜阳影里寒烟明处双桨去悠悠爱诸梅幽香动须彩掇倩纤柔艳歌粲发谁传馀韵来说仙游念故人留此遐州但春风老后秋月圆时独倚江楼林少詹少年游早行雾霞散晓月犹明疏木挂残星山径人稀翠萝深处啼鸟两三声霜华重迫驼裘冷心共马蹄轻十里青山一溪流水都做许多情唐宋诸贤绝妙词选卷八宋词鲁逸仲词意婉丽似万俟雅言南浦旅怀风悲画角听单于三弄落谯门投宿骎骎征骑飞雪满孤村酒市渐闲灯火正敲窗乱叶舞纷纷送数声惊雁下离烟水嘹唳度寒云好在半胧溪月到如今无处不销魂故国梅花归梦愁损绿罗裙为问暗香闲艳也相思万点付啼痕算翠屏应是两眉馀恨倚黄昏水龙玲梅花岁穷风雪飘零望迷万里云垂冻红绡碎剪凝酥繁缀烟深霜重疏影沉波暗香和月横斜浮动怅别来欲把芳菲寄远还羌管吹三弄寂寞玉人睡起涴残妆不胜娇风盈盈山馆纷纷江路相思谁共才与风流赋称清艳多情唯宋算襄王枉被梨花瘦损又成春梦惜馀春慢情景弄月馀花团风轻絮露湿池塘春草莺莺恋友燕燕将雏惆怅睡残情晓还似初相见时携手旗亭酒香梅小向登临长是伤春滋味泪弹多少因甚却轻许风流终非长久又说分飞烦恼罗衣瘦损绣被香消那更乱红如扫门外无穷路歧天若有情和天须老念高唐归梦凄凉何处水流云绕刘伟明名弇号龙云先生洞仙歌别恨凄凉楚弄行客肠应断涛卷秋容暗淮甸去年时正是今日孤舟汨浪里身与江云共远别来单枕梦几过沧洲皓月而今为谁满薄倖苦无端误却婢娟有人在玉楼天半最不惯西风破帆来甚时节收拾望中心眼宋退翁名齐愈宣和间为太学官眼儿媚固陵召对日卿文章新奇可作梅词进呈须是不经人道语齐愈立进此词天语称善次日谕近臣日宋齐愈梅词非惟不经人道又且自开花说至结子黄熟并天色言之可谓尽之矣霏霏疏影转征鸿人语暗香中小桥斜渡曲屏深院水月蒙蒙人间不是藏春处玉笛晓霜空江南处处黄垂密雨绿涨薰风唐子西名庚眉山人累为学官张天觉拜相擢京畿提举常平后坐贬惠州有诗文十卷行于世诉衷情旅秋平生不会敛眉头诸事等闲休元来却到愁处须着与他愁残照外大江流去悠悠风悲兰杜烟淡沧浪何处扁舟何晋之名大圭小重山惜别绿树莺啼春正浓钗头青杏小绿成丛玉船风动酒鳞红歌声咽相见几时重车马去匆匆路随芳草远恨无穷相思只在梦魂中今宵月偏照小楼东陆敦信感皇恩旅思残角两三声催登古道远水长山又重到水声山色看尽轮蹄昏晓风头日脚下人空老匹马旧时西征谈笑绿鬓朱颜正年少旗亭斗酒任是十千倾倒而今酒兴减诗情少赵循道名企感皇恩入京骑马踏红尘长安重到人面依前似花好旧欢才展又被新愁分了未成云雨梦巫山晓千里断肠关山古道回首高城似天杳满怀离恨付与落花啼鸟故人何处也青春老何子初名籀宴清都春词细草沿阶软迟日薄蕙风轻蔼微暖春工靳惜桃红尚小柳芽犹短罗帏绣幕高卷又早是歌慵笑懒凭画楼那更天远山远水远人远堪叹傅粉疏狂窃香俊雅无计拘管青丝绊马红巾寄羽甚时迷恋无言泪珠零乱翠袖滴重重渍遍故要知别后思量归时觑见向伯恭名子諲自号芗林居士鹧鸪天上元紫禁烟花一万重鳌山宫阙隐晴空玉皇端拱彤云上人物嬉游陆海中星转斗驾回龙五侯池馆醉春风而今自发三千丈愁对寒灯数点红阮郎归乙卯番阳道中江南江北雪漫漫遥思易水寒同云深处是三关断肠山又山天可老海能翻消除此恨难频闻遣使报平安几时鸾辂还清平乐咏木犀赠韩叔夏吴头楚尾踏破芒鞋底散入千岩秋色里不奈恼人风味如今老我芗林世间百不关心独喜爱香韩寿能来同醉花阴韩叔夏名璜清平乐同向伯恭赋木犀秋光如水酿作鹅黄蚁散入千岩佳树里惟许修门人醉轻钢重上风鬟不禁月冷霜寒步障深沉归去依然愁满江山沈会宗小冲山初夏花过园林清荫浓琅玕新脱笋绿成丛语声只在小楼东闲欹枕敌面芰荷风长日敞帘栊轻尘飞不到画堂空一尊今夜与准同人如玉相对月明中菩萨蛮初夏落花迤逦层阴少青梅竞弄枝头小江色雨和烟行人江那边好花都过了满地空芳草落日醉醒间一春无此寒蓦山溪惜别想伊不住船在蓝桥路别语未甘听更忍问而今是去门前杨柳几日转西风将行色欲留心忽忽城头鼓一番幽会只觉添愁绪解后却相逢又还有此时欢否临歧把酒莫惜十分斟尊前月月中人明夜知何处天仙子幽居景物因人成胜概满目更无尘可碍等闲帘幕小阑干衣未解心先快明月清风如有待谁信门前车马隘别是人间闲世界坐中无物不清凉山一带水一派流水白云长自在陈子高名克天台人吕安老帅建康辟为参议有赤城词一卷菩萨蛮春赤栏桥尽香街直笼街细柳娇无力金碧上晴空花晴帘影红黄衫飞白马日日青楼下醉眼不逢人午香吹暗尘菩萨蛮春词绿芜墙绕青苔院中庭日淡巴蕉卷胡蝶上阶飞风帘自在垂玉钩双语燕宝甃杨花转几处簸钱声绿窗春梦轻菩萨蛮清明池塘淡淡浮鸂鶒杏花吹尽垂杨碧天气度清明小园新雨晴绿窗描绣罢笑语茶藦下围坐赌青梅困从双脸来谒金门春晓愁脉脉目断江南江北烟树重重芳信隔小楼山几尺细草孤云斜日一向弄晴天色帘外落花飞不得东风无气力谒金门春晚花满院飞去飞来双燕红雨入帘寒不卷晓屏山六扇翠袖玉笙凄断脉脉两蛾愁浅消息不知郎近远一春长梦见谒金门寒食柳丝碧柳下人家寒食莺语匆匆花寂寂玉阶春藓湿闲凭熏笼无力心事有谁知得檀炷绕窗灯背壁画檐残雨滴临江仙有感四海十年兵不解胡尘直到江城岁华销尽客心惊疏髯浑似雪衰涕欲生冰送老虀盐何处是我缘应在吴兴故人相望若为情别愁深夜雨孤影小窗灯山花子佳人松慢梳头浅画眉乱莺残梦起多时不道小庭花露湿剪荼帘额好风低燕子窗油晴日打蜂儿翠袖粉笺闲弄笔写新诗浣溪沙佳人浅画香膏拂紫绵牡丹花重翠云偏手挼梅子并郎肩病起心情终是怯困来模样不禁怜旋移针线小姑前浣溪沙夜景矩烛荧荧照碧窗重重帘幕护梨霜幽欢不怕夜偏长罗袜钿筝红粉醉曲屏深幔绿橙香征鸿虽远断人肠鹧鸪天忆旧小市桥弯更向东便门长记旧相逢踏青会散秋千下鬓影衣香怯晚风悲往事向孤鸿断肠肠断旧情浓梨花院落黄茅店绣被春寒此夜同豆叶黄初夏粉墙丹柱柳阴中帘幕轻明花影重午醉醒来一面风绿葱葱几颗樱桃叶底红豆叶黄新晴树头初日鹁鸪鸣野店山桥新雨晴短褐无泥竹杖轻水泠泠梅片飞时春草青张敏叔选冠子咏柳一名苏武慢嫩水挼蓝遥堤影翠半雨半烟桥畔鸣禽弄舌梦草萦心偏称谢家池馆红粉墙头步摇金缕纤柔舞腰低软被和风塔在阑干终日画帘高卷春易老细叶舒眉轻花吐絮渐觉绿阴成幔章台系马灞水维舟谁念凤城人远惆怅故国阳关杯酒飘零惹人肠断恨青青客舍江头风笛乱云空晚曹元宠名组工谑词有宠于徽宗任睿思殿待制鹧鸪天辇路薰风起绿槐都人凝望满天街云韶杳杳鸣鞘肃芝盖亭亭障扇开微雨过绝纤埃内家车子走晴雷千门不晓垂帘看总上银钩等驾来阮郎归春梦檐头风珮响丁东帘疏烛影红秋千人散月溶溶楼台花气中春酒醒夜寒浓兰衾谁与同只愁梦短不相逢觉来罗帐空青玉案旅情碧山锦树明秋雾路转陡疑无地忽有人家临曲水竹篱茅舍酒旗沙岸一簇渔樵市凄凉只恐乡心起凤楼远回头谩凝睇何处今宵孤馆里一声征雁半窗残月总是离人泪青玉案旅情田园有计归须早在家纵贫亦好南去北来何日了光阴送尽可怜青鬓暗逐流年老寂寥孤馆残灯照正乡思惊时梦初觉落月苍苍关河晓一声鸡唱马嘶人起又上长安道如梦令春情门外绿阴千顷两两黄鹏相应睡起不胜情行到碧梧金井人静人静风动一庭花影蓦山溪梅洗妆真态不假铅华御竹外一枝斜想佳人天寒日暮黄昏小院无处着清香风细细雪垂垂何况江头路月边疏影梦到消魂处结子欲黄时又须作廉纤微雨孤芳一世供断有情愁消瘦损东阳也试问花知否好事近梅花茆舍竹篱边雀噪晚枝时节一阵暗香飘处已不胜愁绝江南得地故先开不待有飞雪肠断几回山路恨无人攀折忆少年春恨年时酒伴年时去处年时春色清明又近也却天涯为客念过眼光阴难再得想前欢尽成陈迹登临恨无语把阑干暗拍徐干臣名伸三衢人有青山乐府一卷行于世然多杂周词惟此一曲天下称之二郎神春词闷来弹鹊又搅碎一帘花影谩试着春衫还思纤手熏彻金猊烬冷动是愁端如何向但怪得新来多病嗟旧日沈腰如今潘鬓怎堪临镜重省别时泪湿罗衣犹凝料为我厌厌日高慵起长托春醒未醒雁足不来马蹄难去门掩一庭芳景空伫立尽日阑干倚遍昼长人静李玉贺新郎春情篆缕销金鼎醉沉沉庭阴转午画堂人静芳草王孙知何处惟有杨花糁径渐玉枕腾腾春醒帘外残红春已透镇无聊殢酒厌厌病云鬓乱未欢整江南旧事休重省遍天涯寻消问息断鸿难倩月满西楼凭栏久依旧归期未定又只恐瓶沉金井嘶骑不来银烛暗枉教人立尽梧桐影谁伴我对鸾镜李君之词虽不多见然风流酝借尽此篇矣王昴嘉王榜状元及第好事近催妆词喜气拥朱门光动绮罗香陌行到紫蔽花下悟身非凡客不须朱粉涴天真嫌怕太红白留取黛眉浅处画章台春色唐宋诸贤绝妙同选卷九宋词禅林僧觉范名惠洪许彦周称其善作小词情思婉约似秦少游云凤栖梧梅花碧瓦笼晴香雾绕水殿西偏小驻闻啼鸟风度女墙吹语笑南枝破腊应开了道骨不凡江瘴晓春色通灵医得花重少爆暖酿寒春杳杳江城画角留残照点绛唇流水冷冷断桥横路梅枝亚雪花飞下浑似江南画白壁青钱欲买春无价归来也风吹平野一点香随马青玉案上元凝祥宴罢回歌吹画毅走香尘起冠压花枝驰万骑马行灯闹风楼帘卷陆海鳌山对当年曾看天颜醉御杯举欢声沸时节虽同悲乐异海风吹梦岭猿啼月一枕思归泪僧仲殊名挥姓张氏安州进士弃家为僧居杭州吴山宝月寺东坡所称蜜殊者是也有词七卷沈注为序诉衷情春情楚江南岸小青楼楼前人舣舟别来后庭花晚花上梦悠悠山不断水空流谩凝眸建康宫殿燕子来时多少闲愁诉衷情建康钟山影里看楼台江烟晚翠开六朝旧时明月清夜满秦淮寂寞处两潮回黯愁怀汀花雨细水树风闲又是秋来诉衷情宝月山作清波门外拥轻衣杨花相送飞西湖又还春晚水树乱莺啼闲院宇小帘帏晚初归钟声已过篆香才点月到门时诉衷情春词长桥春水拍堤沙疏雨带残霞几声脆管何处桥下有人家宫树绿晚烟斜噪闲鸦山光无尽水风长在满面杨花诉衷情寒食涌金门外小瀛洲寒食更风流红船满湖歌吹花外有高楼晴日暖淡烟浮恣嬉游三千粉黛十二阑干一片云头仲殊之词多矣佳者固不少而小令为最小令之中诉衷情一调又其最盖篇篇奇丽字字清婉高处不减唐人风致也蝶恋花春愁开到杏花寒食近人在花前宿酒和春困酒有尽时情不尽日长只恁厌厌闷经岁别离闲与问花上啼莺解道深深恨可惜断云无定准不能为寄蓝桥信念奴娇荷花水枫叶下乍湖光清浅凉生商素西帝宸游罗翠盖拥出三千宫女绛彩娇春铅华掩昼占断鸳鸯浦歌声摇曳浣沙人在何处别岸孤袅一枝广寒宫殿冷落栖愁苦雪艳冰肌羞淡泊偷把胭脂匀注媚脸笼霞芳心泣露不肯为云雨金波影里为谁长恁凝伫南柯子忆旧十里青山远潮平路带沙数声啼鸟怨年华又是凄凉时候在天涯白露收残月清风散晓霞绿杨堤畔问荷花记得年时沽酒那人家柳梢青吴中岸草平沙吴王故苑柳袅烟斜雨后寒轻风前香软春在梨花行人一棹天涯酒醒处残阳乱鸦门外秋千墙头红粉深院准家夏云峰伤春天阔云高溪横水远晚日寒生轻晕闲阶静杨花渐少朱门掩莺声犹嫩悔匆匆过却清明旋占得馀芳已成幽恨都几日阴沉连宵慵困起来韶华都尽怨入双眉闲斗损乍品得情怀看承全近深深态无非自许厌厌意终羞人问争知道梦里蓬莱待忘了馀香时传音信纵留得莺花东风不住也则眼前愁闷僧祖可字正平俗苏氏伯固之子江西诗社之一也小冲山春晚谁向江头遣恨浓碧波流不断楚山重柳烟和雨隔疏钟黄昏后罗幕更膝陇桃李小园空阿谁犹笑语拾残红珠帘卷尽夜来风人不见春在绿芜中僧如晦卜算子送春有意送春归无计留春住毕竟年年用着来何似休归去目断楚天遥不见春归路风急桃花也似愁点点飞红雨唐宋诸贤绝妙词选卷十宋词闺秀吴城小龙女清平乐令黄鲁直登荆州亭柱间有此词鲁直凄然曰似为余发也笔势类女子又有泪眼不曾晴之语疑其鬼也是夕有女子见梦曰我家豫章吴城山附客舟至此堕水死登江亭有感而作不意公能识之鲁直惊悟曰此必吴城小龙女也帘卷曲栏独倚山展暮天无际泪眼不曾晴家在吴头楚尾数点雪花乱委扑鹿沙鸥惊起诗句欲成时没入苍烟丛里魏夫人曾子宣丞相之内子菩萨蛮春景溪山掩映斜阳里楼台影动鸳鸯起隔岸两三家出墙红杏花绿杨堤下路早晚溪边去三见柳绵飞离人犹未归菩萨蛮夏红楼斜倚连溪曲楼前溪水凝寒玉荡漾木兰船船中人少年荷花娇欲语笑入鸳鸯浦波上瞑烟低菱歌月下归武陵春别情小院无人帘半卷独自倚栏时宽尽春来金缕衣惟悴有谁知玉人近日音书少应是怨来迟梦里长安早晚归和泪立斜晖好事近恨别雨后晓寒轻花外晓莺啼歇愁听隔溪残漏正一声凄咽不堪西望去程赊离肠万回结不似海棠花下按凉州时节减字木兰花春晚落花飞絮杳杳天涯人甚处欲寄相思春尽衡阳雁渐稀离肠泪眼肠断泪痕流不断明月西楼一曲阑干一倍愁阮郎归别意夕阳楼外落花飞晴空碧四垂去帆回首已天涯孤烟卷翠微楼上客鬓成丝归期未有期断魂不忍下危梯桐阴月影移江神子春恨别郎容易见郎难几何般懒临莺憔悴容仪陡觉缕衣宽门外红梅将谢也谁信道不曾看晓妆楼上望长安怯轻寒莫凭栏嫌怕东风吹恨上眉端为报归期须及早休误妾一春闲李易安赵明诚之妻善为词有漱玉集三卷渔家傲记梦天接云涛连晓雾星河欲转千帆舞仿佛梦魂归帝所闻天语殷勤问我归何处我报路长嗟日暮学诗谩有惊人句九万里风鹏正举风休住蓬舟吹取三山去剪梅别愁红藕香残玉簟秋轻解罗裳独上兰舟云中谁寄锦书来雁字回时月满楼花自飘零水自流一种相思两处闲愁此情无计可消除才下眉头却上心头如梦令酒兴常记溪亭日暮沉醉不知归路兴尽晚回舟误入藕花深处争渡争渡惊起一行鸥鹭如梦令苕溪渔隐云近时妇人能文词如李易安颇多佳句如云绿肥红瘦此语甚新昨夜雨疏风骤浓睡不消残酒试问卷帘人却道海棠依旧知否知否应是绿肥红瘦醉花阴九日薄雾浓云愁永昼瑞脑销金兽时节又重阳玉枕纱厨半夜凉初透东篱把酒黄昏后有暗香盈袖莫道不消魂帘卷西风人似黄花瘦念奴娇春情萧条庭院又斜风细雨重门须闭宠柳娇花寒食近种种恼人天气险韵诗成扶头酒醒别是闲滋味征鸿过尽万干心事难寄楼上几日春寒帘垂四面玉栏于慵倚被冷香销新梦觉不许愁人不起清露晨流新桐初引多少游春意日高烟敛更看今日晴未前辈尝称易安绿肥红瘦为佳句余谓此篇宠娇花之语亦甚奇俊前此未有能道之者蝶恋花离情暖雨和风初破冻柳润梅轻已觉春心动酒意诗情谁与共泪融残粉花钿重乍试夹衣金缕缝山枕敬斜枕损钗头凤独抱浓愁无好梦夜阑犹剪灯花弄凤皇台上忆吹萧香冷金猊被翻红浪起来慵自梳头任宝奁尘满日上帘钩生怕离怀别苦多少事欲说还休新来瘦非干病酒不是悲秋休休这回去也千万遍阳关也则难留念武陵人远烟锁秦楼惟有楼前流水应念我终日凝眸凝眸处从今又添一段新愁孙夫人名道绚号冲虚居士黄谷城之母滴滴金梅月光飞入林前屋风策策度庭竹夜半江城击柝声动寒梢栖宿等闲老去年华促只有江梅伴幽独梦绕夷门旧家山恨惊回难续菩萨蛮梅阑干六曲天围碧松风亭下梅梢白腊尽见春回寒花惊又开曲琼闲不卷沉燎孤星转凝仁小徘徊云间征雁来清平乐悠悠扬扬做尽轻模样半夜萧萧窗外响多在梅边竹上朱楼向晓帘开六花片片飞来无奈熏炉烟雾腾腾扶上金钗醉思仙寓居妙湛悼亡作此晚霞红看山迷暮霭烟暗孤松动翩翩风袂轻若惊鸿心似鉴鬓如云弄清影月明中谩悲凉岁冉冉蕣华潜改衰容前事销凝久十年光景匆匆念云轩一梦回首春空彩凤远玉萧寒夜悄悄恨无穷叹黄尘久埋玉断肠挥泪东风如梦令官词翠擘红蕉影乱月上朱栏一半风自碧空来吹落歌珠一串不见不见人被绣帘遮断吴淑姬女流中黠慧者有词五卷名阳春白雪佳处不减李易安也小重山春愁谢了荼春事休无多花片子缀枝头庭槐影碎被风揉莺虽老声尚带娇羞独自倚妆楼一川烟草浪衬云浮不如归去下帘钩心儿小难着许多愁惜分飞送别岸柳依依拖金缕是我朝来别处惟有多情絮故来依上留人住两眼啼红空弹与未见桃花又去一片征帆举断肠遥指苕溪路祝英台近春恨粉痕销芳信断好梦又无据病酒无聊欹枕听春雨断肠曲曲屏山温温沈水都是旧看承人处久离阻应念一点芳心闲愁知几许偷照菱花清瘦自羞觑可堪梅子酸时杨花飞絮乱莺闹催将春去阮氏阮逸之女工于文词惟此曲传于世花心动春词仙苑春浓小桃开枝枝已堪攀折乍雨乍晴轻暖轻寒渐近赏花时节柳摇台榭东风软帘拢静幽禽调舌断魂远闲寻翠径顿成愁结此恨无人共说还立尽黄昏寸心空切强整绣衾独掩朱扉簟枕为谁铺设夜长更漏传声远纱窗映银缸明灭梦回处梅梢半笼淡月卢氏蝶恋花天圣中随父往汉州作县令归题泥溪驿蜀道青天因霭翳帝里繁华迢递何时望回望锦川挥粉泪凤钗斜亸乌云腻绶带双垂金缕细玉珮珠珰露滴寒如水从此鸾妆添远意画眉学得遥山翠聂胜琼鹧鸪天玉惨花愁出凤城莲花楼下柳青青尊前一唱阳关曲别个人人第五程寻好梦梦难成有谁知我此时情枕前泪共阶前雨隔个窗儿滴到明陈凤仪成都乐妓一落索送蜀守蒋龙图蜀江春色浓如雾拥双旌归去海棠也似别君难一点点啼红雨此去马蹄何处沙堤新路禁林赐宴赏花时还忆着西楼否陆氏侍儿如梦令送别日暮马嘶人去船逐清波东注后夜最高楼还肯思量人否无绪无绪生怕黄昏疏雨校勘记唐宋诸贤绝妙词选纲目宋词毛本无卷四至卷八所注宋词毛本亦无潜毛本误作谮宋词禅林毛本无宋词闺秀毛本无唐宋诸贤绝妙词选卷一唐宋诸贤绝妙词选卷之毛本作花庵绝妙词选卷卷二至卷十同白下毛本有号青莲居士五字蛮毛本作鬘下同中兴以来绝妙词选亦同梯毛本作阶凡词牌与上一题同者毛本均省作又字以下不复一一出校语中兴以来绝妙词选同凡同一题作有若干首者毛本均加又字以下不复一一出校语中兴以来绝妙词选同定毛本作会一词毛本作闺怨二词此处毛本注有此词上四句皆谈钱塘景十字胡毛本作蝴冰毛本作永黎毛本作梨相毛本作想秋毛本作愁乡乡毛本作卿卿秦原作据毛本改兰毛本作阑石万历本毛本均作名据旧五代和凝传改词毛本作词霏霏原缺一霏字据毛本补浣溪沙毛本作浣沙溪颤毛本误作唐宋诸贤绝妙词选卷二双飞毛本作双双篁毛本作簧水毛本作外又毛本作只无毛本作不眠原缺据毛本补不原缺据毛本补有恨下原有有恨二字据毛本删尤毛本作无雁毛本作鸿谩毛本作漫此句下毛本注有牛衣一作半依六字照原作昭据毛本改河毛本作江拆毛本作折疑误桨毛本作浆虚毛本作空英毛本作时按毛本作接唐宋诸贤绝妙词选卷三申毛本无暝毛本作瞑浆毛本作桨柳毛本无江景毛本无江乡毛本无黎毛本作梨唐宋诸贤绝妙词选卷四杨毛本作扬巴毛本作芭杨毛本作扬舞毛本作无虫毛本作蛩涩毛本作湿禄毛本作杨昼原作画据毛本改未原作末据毛本改中原缺据毛本补薪毛本亦空格据苕溪渔隐丛话前集卷五十九补阑毛本作兰唐宋诸贤绝妙词选卷五管毛本作苔刃毛本作刀暗毛本作恨之毛本无刀毛本作刁泪盈盈万历本毛本均在下阙之首据词律改分下毛本有段字雨零铃词律作雨霖铃磋毛本作搓流毛本作浦楼毛本作悽唐宋诸贤绝炒词选卷六帘原作廉据毛本改岁原作义据毛本改刀毛本作刁树原缺据毛本补冰毛本作水蜡毛本作腊杜毛本作社身原作见据毛本改瓘毛本作璜春毛本作秋也毛本作小小冲山词律作小重山下同老毛本作乱唐宋诸贤绝炒词选卷七愔愔毛本作愔惜此原作比据文意改音毛本作寄恨毛本作限雏毛本作离滋毛本作湿僇毛本作憀满毛本作蒲此首前毛本尚有忆秦娥一首天如洗金波冷浸冰壶里冰壶里一年得似此宵能几等闲莫把阑于倚马蹄去便三千里三千里几重云灿几重烟水蟾毛本作澹灯毛本作打词毛本作园税原作悦据毛本改按毛本作案慷毛本作慵唐宋诸贤绝妙词选卷八汩毛本作烟上元下毛本有有怀京师四字此处毛本注有报一本作问五字空原作窗据毛本改巴毛本作芭鶒毛本作嫩毛本作漱塔毛本作搭绿原缺据毛本补晓毛本作敢周毛本作调朱毛本作脂唐宋诸贤绝妙词选卷九泠泠原作汵汵据毛本改问毛本作闹占原作古据毛本改唐宋诸贤绝妙词选卷十满下毛本注有一本有西字方叶调八字两原作雨据毛本改依毛本作衣又毛本作久闹毛本作啼因毛本作烟望毛本作至缕毛本作镂