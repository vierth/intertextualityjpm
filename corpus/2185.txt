陈伯玉文集陈伯玉文集序陈伯玉文集序诗自三百篇而下惟汉魏音韵风骨犹近扵古远夫两晋骎骎而变胚胎扵宋浮靡扵齐梁至扵陈隋极炽而雅音㡬乎熄矣有唐之兴文运渐启虽四杰四友称羙扵时然其流风余韵渐染既久未䏻悉除则天时蜀之射洪人陈公子昻字伯玉者一旦崛起西南以髙明之见首唱平淡清雅之音袭骚雅之风力排雕镂凡近之气其学博其才髙其音节冲和其辞㫖幽逺超轶前古尽扫六朝弊习譬犹砥拄矻立扵万顷頽波之中阳气勃起扵重泉积隂之下旧习为之一变万彚为之改观故李太白韦苏州桞桞州相继而起皆踵伯玉之髙风俾后丗称仰叹慕之不暇可谓诗人之雄矣其文虽有六朝唐𥘉气味然其奏䟽数章亦有用丗之志惜其全集丗不多见其诗文见扵他集者亦甚少今廵抚山西都御史杨公澄与伯玉为同邑人淂其全集扵中秘抄录而未重𣸪校正命工刋梓以传共若干卷呜唿公之用心矣昔韩文公文起八代之衰名振当丗及五代之末其集亦泯欧阳文忠公淂其集扵故簏中求𥙷校正数十年而后全俾后人尊仰摸范力追古作而不坠者文忠公之力也自太白韦桞景慕伯玉作为古风之后至宋惟朱文公感兴之作风挌无异殆今又寥寥数百年矣我朝文运大兴作者如林会见斯集之行有䏻吐辞如伯玉逺追盛唐之作者未必非公振作之效也呜唿公之用心其矣㢤弘治四年岁次辛亥重阳日赐进士嘉议大夫工部右侍郎前都察院左佥都御史翰林院脩撰经筵讲官兼文华殿讲读官致仕维扬张頥序陈伯玉文集序昔孔宣父以天纵之才自衞返鲁乃删诗书述易道而作春秋数千百年文章粲然可观者也孔子殁二百岁而骚人作扵是婉丽浮侈之法行焉汉兴二百年贾谊马迁为之杰宪章礼乐有老成人之风长卿子云之俦瑰诡万变亦竒特之士也惜其王公大人之言溺扵流辞而不顾其后班张崔蔡曺刘潘陆随波而作虽大雅不足然其遗风余烈尚有典刑宋齐已来盖顦顇逶迤陵頽流靡至扵徐庾天之将䘮斯文也后进之士若上官仪者继踵而生于是风雅之道扫地尽矣易曰物不可以终否故受之以泰道丧五百岁而得陈君君讳子昻字伯玉蜀人也崛起江汉虎视凾夏卓立千古横制頽波天下翕然质文一变非夫岷峨之精巫庐之灵则何以生此故有谏诤之辞则为政之先也昭夷之碣则议论之当也国殇之文则大雅之怨也徐君之议则刑礼之中也至扵感激顿挫微显阐幽度㡬见变化之朕以接乎天人之际者则感遇之篇存焉观其逸足骎骎方将搏扶揺而凌㤗清猎遗风而薄嵩岱吾见其进未见其止惜乎湮厄当丗道不偶时委骨巴山年志俱夭故其文未极也呜唿聦明精粹而沦剥贪叨桀鷔以显荣天乎天乎吾始未知夫天焉昔常与余有忘形之契四海之内一人而已良友殁矣天其丧予合採其遗文可存焉编而次之凡十卷恨不逢作者不得列扵诗人之什悲夫故粗论文之变而为之序至扵王覇之才卓荦之行则存之别传以继扵终篇云耳黄门侍郎卢蔵用撰陈伯玉文集目録陈伯玉文前集目録第一卷诗赋麈尾赋感遇诗观荆玉篇鸳鸯篇修竹篇丘礼抚事应制洛城观酺应制白帝城懐古度荆门望椘岘山懐古晚次乐乡县入崃宿空舲崃宿譲河驿浦与李明府船不相反第二卷杂诗荅乔𥙷阙闻东军告捷度崃口山题赠祀山峰树题居延古城蓟丘览古赠卢居士郭隗𥘉入崃苦风赠赵六荅韩使同在邉淇门荅宋参军万州放舟乗涨寄亲友赠严仓曺乞推命禄荅洛阳主人酬晖上人酬晖上人独坐山亭酬李参军酬晖上人夏日林泉酬田逸人东征答朝廷相送别舍弟居延海树闻鶑李三书斋田洗马㳺嵓桔槹古意题壁送别出塞同宋参军梦赵六和睦眀府伤夀安傅少府咏壁上画鸖送贾兵曺入都送魏大从军送殷大入蜀落第西还别二友别魏四送客春夜别友人别乡曲故人送王学士送梁李二明府送魏兵曺别萧四刘三送别崔着作送别陶七别李参军遇崔兵曺使遇崔冀二使赠别崔司议冀侍御送崔着作独坐思逺秋园卧疾卧疾家园月夜有懐三日曲水登泽州北楼宴逰晖上人房登金华观群公集毕氏林亭宴胡椘真禁所第三卷表为人求拜扫表为程䖏弼辞流表为人谢赠物表为人谢放流表为人陈情表为人谢罪表谢免罪表庆皇太子诞表庆武成殿表为人庆拜洛表为人请出家表和秋景观竞渡诗表贺慈竹再生表劝封禅表劝追尊中山王表谢追尊魏国大王表为逹安王献食表第四卷表为人譲本官表为人譲官表为袁卿譲官表为人谢父官表爲郑使君譲官表为武奉御谢表为人谢兄官表为人请免官表为人谢表谢衣表为建安王破贼表为人论军功表为人谢借马表奏白䑕表爲僧谢讲表谢药表论突厥表第五卷赵氏碑文封君遗爱碑续潘尊师碑颂张君吏人颂徳碑独孤丞遗爱碑杨府君碑故居士陈君碑陈伯玉文前集目録终陈伯玉文后集目録第六卷墓志铭陈公墓志铭王府君墓志李府君墓志铭髙君墓志孙君墓志铭髙府君墓志铭张氏墓志铭髙氏墓志铭堂弟孜墓志铭薛氏墓志铭宇文氏墓志铭陈君硕人铭燕然军人尽像铭㝠寞窅㝠君古坟记第七卷表章文引歌词状序上大周受命表大周受命神凤颂国殇文禡牙文荣海文弔塞上翁文祭孙府君文为建安王祭苗君文祭黄州府君文祭韦府君文祭宇文夫人文祭率府孙録事文春台引綵树歌山水粉图复雠议伏为人誓衆词金门饯东平序梁王池亭宴序薛大夫山亭宴序送中岳真人序送崔融等东征序饯陈少府序送杜司户序冬夜宴序见牛司仓序饯齐少府序饯陶七序别李参军序崔兵曺使䜩序遇冀侍御崔司议二使序别冀侍御崔司议序鸾鸟诗序送崔着作序送麹郎将使黙啜序马参军相遇醉歌序遇姜主簿序第八卷杂着荅制问事八条上蜀川安危事三条上蜀中军事上益国事上军国机要事上军国利害事上西蕃安危事第九卷书谏灵驾入京书谏雅州讨生羗书谏刑书諌政理书谏用刑书申宗人冤抑书谏曺仁师出军书第十卷书为人与辽东书为人送生口书为人与诸将书为人与诸军州书荅王尚书书与韦五虗已书与岑内史启上薛令文章启附録唐书列传陈氏别传旌徳碑祭文过学堂览文集诗陈伯玉文后集目录终陈伯玉文集补余得此书于文义堂钱歩瀛虽为明刻而传本絶少伏读四库总目陈拾遗集提要云此本传写多譌脱苐七卷阙两叶据目录寻之禡牙文禜海文在文苑英华九百九十五卷弔塞上翁文在九百九十九卷祭孙府君文在九百七十九卷又送崔融等序之后㩀目录尚有饯陈少府序一篇此本亦佚英华七百十九卷有此文今并葺𥙷俾成完本英华八百二十二卷収子昂大崇福观记一篇称武士彟为太祖孝明皇帝此集不载其目殆偶佚脱云云据此则四库未见刻本张氏爱日精庐藏书志亦无此书名目洵絶无仅有之祕册矣其传写本所缺之文此本中虽未䏻全备而较为少缺异日翻刻时亦㧞英华𥙷足可也咸丰四年二月琳琅主人胡珽识陈伯玉文集附録附録唐书列传宋祁撰陈子昻字伯玉梓州射洪人其先居新城六丗祖太乐当齐时兄弟竞豪杰梁武帝命爲郡司马父元敬丗髙赀岁饥出粟万石赈鄊里举明经调文林郎子昻十八未知书以富家子尚气决弋博自如他日入鄊校感悔即痛脩饰文明𥘉举进士时髙宗崩将迁梓宫长安扵是关中无岁子昻盛言东都胜垲可营山陵上书曰臣闻秦㩀咸阳汉都长安山河爲固而天下服者以北假胡宛之利南资巴蜀之饶转关东之粟而收山西之寳长羁利䇿横制宇宙今则不然燕代迫匈奴巴陇婴吐蕃西老千里嬴粮北丁十五乗塞岁月奔命秦之首尾不完所余独三辅间耳顷遭荒馑百姓荐饥薄河而右惟有赤地循陇以北不逢青草父兄转徒妻子流离赖天悔祸去年薄稔羸耗之余㡬不沈命然流亡未还白骨縦横阡陌无主至扵蓄积犹可哀伤陛下以先帝遗意方大驾长驱按节西京千乗万骑何从仰给山陵穿复必资徒役率癯弊之衆兴数万之军调发近畿督扶稚老铲山辇石驱以就功春作无时何望有秋彫甿遗噍再罹艰苦有不堪其困则逸爲盗贼揭挺呌嘑可不深图㢤且天子以四海爲家舜葬苍梧禹葬会稽岂爱夷裔而鄙中国耶示无外也周平王汉光武都洛而山陵寝庙并在西土者实以时有不可故遗小存大去祸取福也今景山崇秀北对嵩邙右眄汝海祝融太昊之故墟在焉园陵之羙复何以加且太原廥鉅万之仓洛口储天下之粟乃欲舍而不顾倘䑕窃狗盗西入陜郊东犯虎牢取敖仓一杯粟陛下何与遏之武后竒其才召见金銮殿子昻貌柔野少威仪而占对慷慨擢麟㙜正字垂拱𥘉诏问羣臣调元气当以何道子昻囙是劝后兴明堂太学即上言臣闻之扵师曰元气天地之始万物之祖王政之大端也天地莫大扵隂阳万物莫灵扵人王政莫先扵安人故人安则隂阳和隂阳和则天地平天地平则元气正先王以人之通扵天也扵是养成羣生顺天徳使人乐其业甘其食羙其服然后天瑞降地符升风雨时草木茂遂故颛顼唐虞不敢荒宁其书曰百姓昭明恊和万邦黎人于变时雍廼命羲和钦若昊天暦象日月星辰敬授人时和之得也夏啇之衰桀纣昏暴隂阳乖行天地震怒山川鬼神发妖见灾疾疫大兴终以灭亡和之失也迨周文武创业诚信忠厚加于百姓故成康刑措四十余年天人方和而幽厉乱常苛慝暴虐诟黩天地川冡沸崩人用愁怨其诗曰昊天不恵降此大戾不先不后爲虐爲瘵顾不哀㢤近隋炀帝恃四海之富凿池决河自伊洛属之杨州疲生人之力洩天地之藏中国之难起故身死人手宗庙爲墟逆元气之理也臣观祸乱之动天人之际先师之说昭然着明不可欺也陛下合天地之徳日月之明眇然逺思欲求大和此伏羲氏所以为三皇首也昔者天皇大帝揽元符东封太山然未建明堂享上帝使万丗鸿业阙而不昭殆㽞此盛徳以发挥陛下㦲臣谓和元气睦人伦舍此则无以为也昔黄帝合宫有虞緫期尭衢室夏丗室皆所以调元气治隂阳也臣闻明堂有天地之制隂阳之统二十四气八风十二月四时五行二十八宿莫不率俻王者政失则灾政顺则祥臣硕陛下为唐恢万丗之业相国南郊建明堂与天下更始按周礼月令而成之迺月孟春乗鸾辂驾苍龙朝三公九卿大夫于青阳左个负斧扆冯玉凡聴天下之政躬借田亲蚕以劝农桒养三老五更以敎孝悌明讼恤狱以息淫刑脩文徳以止干戈察孝㢘以除贪吏后宫非妃嫔御女者出之珠玉锦绣雕琢伎巧无益者弃之巫鬼淫祀营惑扵人者禁之臣谓不数朞且见太平云又言陛下方兴大化而太学久废堂皇埃芜诗书不闻明诏尚未及之愚臣所以私恨也太学者政敎之地也君臣上下之取则也俎豆揖譲之所兴也天子于此得贤臣焉今委而不论虽欲睦人伦兴治纲失之夲而求之末不可得也君子三年不爲礼礼必壊三年不为乐乐必崩柰何为天下而轻礼乐㢤硕引胄子使归太学国家之大务不可废已后召见赐笔札中书省令条上利害子昴对三事其一言九道出大使廵按天下申黜陟求人瘼臣谓计有未尽也且陛下发使必欲使百姓知天子夙夜忧勤之也羣臣知考绩而任之也姦暴不逞知将除之也则莫如择仁可以恤孤明可以振滞刚不避疆御智足以照姦者然后以爲使故輶轩未动而天下翘然待之矣今使且未出道路之人皆已指咲欲望进贤下不肖岂可得邪宰相奉诏书有遣使之名无任使之实使愈出天下愈弊徒令百姓治道路送往迎来不见其益也臣硕陛下更选有威重风槩爲衆推者囙御前殿以使者之礼礼之谆谆戒敕所以出使之意乃授以节自京师及州县豋㧞才良求人瘼宣布上意令若家见而户晓昔尭舜不下席而化天下盖黜陟幽明能折衷者陛下知难得人则不如少出使彼烦数而无益扵化是烹小鲜而数挠之矣其二言刺史县令政敎之首陛下布徳泽下诏书必待刺史县令谨宜而奉行之不得其人则委弃有司挂墻屋耳百姓安得知之一州得才刺史十万井赖其福得不才刺史十万户受其困国家兴衰在此职也今吏部调县令如𥙷一尉但可资考不求贤良有如不次用之则天下嚣然相谤矣狃于常而不变也故庸人皆任县令敎化之陵迟顾不甚㢤其三言天下有危机祸福囙之而生机静则有福动则有祸百姓安则乐生不安则轻生者是也今军旅之弊夫妻不得安父子不相养五六年矣自劒南尽河陇山东由青徐曺汴河北举沧瀛赵郑或困水旱或顿兵疫死亡流离畧尽尚赖陛下悯其失职凡兵戍调发一切罢之使人得妻子相见父兄相保可谓能静其机也然臣恐将相有贪夷狄利以广地彊武説陛下者欲动其机机动则祸搆宜脩文徳去刑罚劝农桒以息疲民蛮夷知中国有圣王必累译至矣于时吐蕃九姓叛诏田扬名发金山道十姓兵讨之十姓君长以三万骑战有功遂请入朝后责其尝不奉命擅破囬纥不听子昻上䟽曰国家能制十姓者繇九姓彊大臣伏中国故势微弱委命下吏今九姓叛亡北蕃丧乱君长无主囬纥残破碛北诸姓已非国有欲椅角亡叛唯金山诸蕃共爲形势有司乃以扬名擅破囬纥归十姓之罪拒而遣还不使入朝恐非羁戎之长䇿也夫戎有鸟兽心亲之则顺疑之则乱今阻其善意则十姓内无国家亲信之㤙外有囬纥报雠之患懐不自安鸟骇狼顾则河西诸蕃自此拒命矣且夷狄相攻中国之福今囬纥已破既无可言十姓非罪又不当絶罪止扬名足以慰其酋领矣近诏同城权置安北府其地当碛南口制匈奴之冲常为剧镇臣顷闻碛北突厥之归者已千余帐来者未止甘州降户四千帐亦置同城今碛北䘮乱荒馑之余无所存仰陛下开府招纳诚覆全戎狄之仁也然同城今无储蓄而降附蕃落不免寒饥更相刼掠今安北有官牛羊六千粟麦万斛城孤兵少降者日衆不加救䘏盗刼日多夫人情以求生爲急今有粟麦牛羊爲之饵而不救其死安得不爲盗乎盗兴则安北不全甘凉以徃硚以待䧟后爲邉患祸未可量是则诱使乱诲之盗也且夷狄代有雄杰与中国抗有如勃起招合遗散衆将系兴此国家大机不可失也又谓河西诸州军兴以耒公私储蓄尤可嗟痛凉州岁食六万斛屯田所收不䏻偿垦陛下欲制河西定乱戎此州空虗未可动也甘州所积四十万斛观其山川诚河西喉咽地北当九姓南逼吐蕃姦囬不测伺我邉罅故甘州地广粟多左右受敌但户止三千胜兵者少屯田广夷仓庾豊衍瓜肃以西皆仰其餫一旬不往士已枵饥是河西之命系于甘州矣且其四十余屯水泉良沃不待天时岁取二十万斛但人力寡乏未尽垦发异时吐蕃不敢耒侵者繇甘凉士马彊盛以抗其入今甘州积粟万计兵不足以制贼若吐蕃敢大入燔蓄糓蹂诸屯则河西诸州我何以守宜益屯兵外得以防盗内得以营农取数年之收可饱士百万则天兵所临何求不得㢤其后吐蕃果入寇终后丗爲邉患最甚后方谋𨳩蜀山由雅州道翦生羗因以吐蕃子昻上书以七验諌止之曰臣闻乱生必由于怨雅州羗未尝一日为盗今无罪蒙戮怨必甚怨甚则蜂骇且亡而邉邑连兵守俻不解蜀之祸搆矣东汉丧败乱始诸羗一验也吐蕃黠狯抗天诛者二十余年前日薛仁贵郭待封以十万衆败大非川一甲不返李敬玄刘审礼举十八万衆困青海身执贼廷関陇爲空今廼欲建李处一爲上将驱疲兵不可幸之吐蕃举为贼笑二验也夫事有求利而得害者昔蜀与中国不通秦以金牛羙女啖蜀侯侯使五丁力士栈襃斜凿通谷迎秦之馈秦随以兵而地入中州三验也吐蕃爱蜀富思盗之矣徒以障隧隘絶顿饿喙不得噬今撤山羗𨳩坂险使贼得收奔亡以攻邉是除道待贼举蜀以遗之四验也蜀为西南一都会国之寳府又人富粟多浮江而下可济中国今图侥倖之利以事西羌得羌地不足耕得羌财不足富是过杀无辜之衆以伤陛下之仁五验也蜀所恃有险也蜀所安无役也今𨳩蜀险役蜀人险开则便寇人后则伤财臣恐未及见羌而姦盗在其中矣异时益州长史李崇真託言吐蕃寇松州天子为盛军师趣转饷以俻之不三年巴蜀大困不见一贼而崇真姦赃已鉅万今得非有姦巨图利复以生羗爲资六验也蜀士尫孱不知兵一虏持矛百人不敢当若西戎不即破㓕臣见蜀之邉陲且不守而为羌夷所暴七验也国家近废安北㧞单于弃龟兹䟽勒天下以爲务仁不务广务养不务杀行太古三皇事今徇贪夫之议诛无罪之羌遗全蜀患此臣所未谕方山东饥関陇弊生人流亡诚陛下宁静思和天人之时安可动甲兵兴大役以自生乱又西军失守北屯不利邉人骇情今复举舆师投不测小人徒知议夷狄之利非帝王至徳也善为天下者计大而不计小务徳而不务刑㩀安念危值利思害硕陛下审计之后复召见使论为政之要适时不便者母援上古角空言子昻乃奏八科一措刑二官人三知贤四去疑五招諌六劝赏七息兵八安宗子其大权谓今百度已俻但刑急罔宻非爲政之要凡大人𥘉制天下必有凶乱叛逆之人爲我驱除以明天诛㓙叛已㓕则顺人情赦过宥罪盖刑以禁乱乱静而刊息不为承平设也太平之人乐徳而悪刑刑之所加人必惨怛故圣人贵措刑也比天赦澡荡羣罪天下蒙庆咸得自新近日诏狱稍滋钩捕支党株蔓推穷盖狱吏不识天意以抵惨刻诚宜广恺悌之道敕法慎罚省白诬冤此太平安人之务也官人惟贤政所以治也然君子小人各尚其类若陛下好贤而不任任而不能信信而不能终终而不赏虽有贤人终不肯至又不肯劝反是则天下之贤集矣议者乃云贤不可知人不易识臣以为固易知固易识夫尚徳行者无凶险务公正者无邪朋㢘者憎贪信者疾伪智不为愚者谋勇不为怯者死犹鸾隼不接翼薫莸不共义其理自然何者以徳并凶势不相入以正攻侫势不相利以㢘劝贪势不相售以信质伪势不相和智者尚谋愚者所不聴勇者徇死怯者所不从此趣向之反也贤人未尝不思効用顾无其类则难进是以湮汩于时诚能信任俊良知左右有灼然贤行者赐之尊爵厚禄使以类相举则天下之理得矣陛下知得贤须任今未䏻者盖以常信任者不効如裴炎刘祎之周思茂骞味道固蒙用矣皆孤㤙前死以是陛下疑扵信贤臣固不然昔人有以噎得病乃欲絶食不知食絶而身殒贤人扵国犹食在人人不可以一噎而止餐国不可以谬一贤而逺正士此神鉴所知也圣人大徳在䏻纳諌以崇徳参三王而䏻容魏徴之直今诚有敢諌骨鲠之臣陛下广延顺纳以新盛徳则万丗有述臣闻劳臣不赏不可劝功死士不赏不可劝勇今或勤劳死难名爵不及偷荣尸禄宠秩妄加非所以表庸励行者也硕表显徇节励勉百寮古之赏一人千万人恱者盖云当也今事之最大者患兵甲岁兴赋役不省兴师十万则百万之家不得安业自有事北狄于今十年不闻中国之胜以庸将御冗兵徭役日广兵甲日敝硕审量损益计利害势有不可母虗出兵则人安矣虺贼干纪自取屠㓕罪止魁逆无复縁坐宗室子弟皆得更生然臣硕陛下重暁慰之使明知天子慈仁下得自安臣闻人情不䏻自明则疑疑则惧惧则罪生惟赐恺悌之徳使居无过之地俄迁右卫胄曺参军后既称皇帝改号周子昻上周受命颂以媚悦后虽数召见问政事论亦详切故奏闻辄罢以母丧去官服终擢右拾遗子昻多病居軄不乐会武攸宜讨契丹髙置幕府表子昻参谋次渔阳前军败举军震恐攸宜䡖易无将畧子昻諌曰陛下彂天下兵以属太王安危成败在此举安可忽㢤今大王法制不立如小児戏硕审智愚量勇怯度衆寡以长攻短此刷耻之道也夫按军尚威严择亲信以虞不测大王提重兵精甲顿之境上朱亥窃发之变良可惧也王䏻聴愚计分麾下万人爲前驱契丹小丑指日可擒攸宜以其儒者谢不纳居数日复进计攸宜怒徙署军曺子昻知不合不复言圣暦𥘉以父老表觧官归侍诏以官供养㑹父丧庐冡次毎哀恸闻者为涕县令段简贪暴闻其富欲害子昻家人纳钱二十万缗简薄其赂捕送狱中子昻之见捕自筮卦成惊曰天命不祐吾殆死乎果死狱中年四十三子昻资𥚹躁然䡖财好施笃朋友与陆余庆王无竞房融崔泰之卢蔵用赵元最厚唐兴文章承徐庾余风天下祖尚子昻始变雅正𥘉为感遇诗三十八章王适曰是必爲海内文宗乃请交子昻所论着当丗以为法大暦中东川莭度使李叔明为立旌徳碑于梓州而学至今犹存子光复与赵元子必微相善俱以文称光终啇州刺史子易甫简甫皆位御史賛曰子昻说武后兴明堂太学其言甚髙殊可恠笑后窃威柄诛大臣宗室胁逼长君而夺之权子昻乃以王者之术勉之卒为妇人讪侮不用可谓荐圭璧扵房闼以脂泽汚之也瞽者不见泰山聋者不闻震霆子昻之于言其聋瞽欤陈氏别传陈子昻字伯玉梓州射洪县人也夲居颕川四丗祖方庆得墨翟祕书隐扵武东山子孙家焉丗爲豪族父元敬瑰伟倜傥年二十以豪侠闻属鄊人阻饥一朝㪚万钟之粟而不求报扵是逺近归之若龟鱼之赴渊也以明经擢第受文林郎因䆒览坟籍居家园以求其志饵地骨錬云膏四十余年嗣子子昻竒杰过人姿状岳立始以豪子驰侠使气至年十七八未知书尝从博徒入鄕学慨然立志因谢絶门客専精坟典数年之间经史百家罔不该览尤善属文雅有相如子云之风骨𥘉爲诗幽人王适见而惊曰此子必爲文宗矣年二十一始东入咸京逰太学㦄抵群公都邑靡然属目矣由是为逺近所称籍甚以进亡对䇿髙第属唐髙宗太帝崩于洛阳宫灵驾将西归子昻乃献书阙下时皇上以太后居摄览其书而壮之召见问状子昻貌寝寡援然言王覇大畧君臣之际甚慷慨焉上壮其言而未深知也乃勑曰州人陈子昻地籍英灵文称伟晔拜麟㙜正字时洛中传写其书市肆闾巷吟讽相属乃至转相货鬻飞驰逺迩秩满随常牒𥙷右卫曺上数召问政事言多切直书奏輙罢之以继母忧觧官服阕拜右拾遗子昻晚爱黄老言尤躭味易象往往精诣在职黙然不乐私有挂冠之意属契丹以营州叛建安郡王攸宜亲緫戎律台合英妙皆置在军麾时勑子昻叅谋帷幕军次渔阳前军王孝杰等相次䧟没三军震慴子昻进諌曰主上应天顺人百蛮向化契丹小丑敢谋乱常天意将空东北之隅以资中国也大王以元老懿亲威畧迈丗受律庙堂弔人问罪具精甲百万以临蓟门运海陵之仓驰陇山之马积南方之甲发西山之雄倾天下以事一隅此由举太山而压夘建瓴破竹之势也然而张玄遇王孝杰等不谨师律授首虏庭由此长寇威而殆战士夫寇威长则难以争锋战士殆则无以制变今败军之后天下侧耳草野倾聴国政今大王冲谦退譲法制不申毎事同前何以统衆前如児戏后如児戏岂徒爲贼所䡖亦生天下奸雄之心圣人威制六合故用声尔非能家至户到然后可服况兵贵先声今发半天下兵以属王安危成败在百日之内何可轻以爲寻常大王若听愚计即可行若不听必无功矣湏期成功报国可欲送身误国耶伏乞审聴请尽至忠之言凡事湏先比量智愚衆寡勇怯强弱部校将师之势然后可合戦求利以长攻短令皆同前不量力又不简练暗駈乌合败后怯兵欲讨贼何由取胜仆一愚夫犹言不可况奸贼胜气十倍未可当也且统衆御奸湏有法制亲信若单独一身则朱亥金鎚有窃发之势不可不畏人有负琬琰之寳行扵途必𬒳刼贼何者爲寳重人爱之今大王位衆又緫半天下兵岂直琬琰而已天下利噐不可一失失即后有圣智之力难为功也故硕大王扵此决䇿非小譲児戏可了若此不用忠言则至时机已失机与时一失不可再得硕大王熟察大王诚䏻聴愚计乞分麾下万人以为前駈则王之功可立也建安方求闘士以子昻素是书生谢而不纳子昻体弱多疾感激忠义常欲奋身以荅国士自以官在近侍又叅预军谋不可见危而惜身苟容也日又进諌言甚切至建安谢絶之乃署以军曺子昻知不合囙拑然下列但兼掌书计而已因豋蓟北楼感昔乐生燕昭之事赋诗数首乃泫然涕而歌曰前不见古人后不见来者念天地之攸攸独怆然而涕下时人莫不知也及军罢以父老表乞罢职归侍天子优之听帯官取给而归遂扵射洪西山搆茅宇数十间种树採药以为养恨国史芜杂乃自汉孝武之后以迄于唐为后史记纲纪粗立笔削未终钟文林府君忧其书中废子昻性至孝哀号柴毁气息不逮属本县令叚简贪暴残忍闻其家有财乃附㑹文法将欲害之子昻荒惧使家人纳钱二十万而简意未已数舆曵就吏子昻素羸疾又哀毁杖不䏻起外迫苛政皇度气力恐不全囙命蓍自筮卦成仰而号曰天命不祐吾其死矣于是遂絶年四十二子昻有天下大名而不以矜人刚果强毅而未尝忤物好施轻财而不求报性不饮酒至扵契情㑹理兀然而醉工爲文而不好作其立言措意在王覇大畧而已时人不知之也尤重交友之分意气一合虽白刄不可夺也友人赵贞固凤阁舍人陆余庆殿中侍御史王无竞亳州长史房融右史崔泰之䖏士太原郭袭徴道人史懐一皆笃岁寒之交与蔵用逰最久饱于其论故其事可得而述也其文章散落多得之扵人口今所存者十卷尝着江上文人论将磅礴机化而与造物者逰遭家难亡之荆州仓曺槐里马择曰择昔从父友王适获陈君欣然忘我糿龄矣榆关之役君筹其谋戎安累年不接晤语圣暦𥘉君归宁旧山有挂冠之志予懐役南逰遘兹欢甚幽林清泉醉歌絃咏周览所计倐徧岷峨予旋未㡬陈君将化悲夫言絶道冥杳然若丧之㡬延陵心许而彼已亡天䘮斯文我恨何及君故人范阳卢蔵用集其遗文爲序传识者称其寔録呜唿陈君爲不亡矣遂爲賛曰岷山导江囬薄万里浩瀚鸿溶东注沧海灵光氛氲上薄紫云其瑰寳所育则生异人于戏才可兼济屈而不伸行通神明困于庸尘予曰道之将䘮也命矣夫大唐剑南东州节度观察处置等使户部尚书兼梓州刺史兼御史大夫鲜于公爲故右拾遗陈公建旌徳之碑前监察御史赵儋撰公讳子昻字伯玉梓州射洪县人也其先居扵颕川五世祖方庆好道得墨子五行秘书白虎七变隐于郡武东山子孙囙家焉生髙祖汤汤为郡主簿汤生曽祖通通早卒生祖辩为郡豪杰辩生元敬瑰伟倜傥弱冠以豪侠闻属郷人阻饥一朝散粟万斛以赈贫者而不求报年二十二乡贡明经擢第拜文林郎属青龙未天后居摄遂山栖饵术殆十八年玄图大象无不逹尝拟张平子风鉴比郭林宗公即文林元子也英杰过人彊学冠丗诗可以讽笔可以削人罕双全我䏻兼有年二十四文明元年进士射䇿髙第其年髙宗崩于洛阳宫灵驾将西归于干陵公乃献书阙下天后览其书而北之召见金华殿囙言伯王大畧君臣明道拜麟㙜正字由是海内词人靡然向风乃谓司马相如杨子云复起于岷峨之间矣秩满𥙷右卫曺毎上䟽言政事词旨切直囙而解罢稍迁右拾遗属契丹以营州叛建安郡王武攸宜亲淴戎律特诏左𥙷阙属之迨及公叅谋帏幕军次渔阳前军王孝杰等相次䧟没三军震慴公乃进諌感激忠义料敌决䇿请分麾下万人以为前駈奋不顾身上报于建安复諌礼谢絶之但署以军曺掌记而已公知不合囙豋蓟北楼感昔乐生燕昭之事赋诗而流涕及军罢以父年老表乞归侍至数月文林卒公至性纯孝遂庐墓侧杖而复起柴毁㓕性天下之人莫不伤叹年四十有二葬扵射洪独坐山有诗十首入正声集十卷着扵代友人黄门侍郎范阳卢蔵用为之序以为文章道䘮五百年得陈君焉由是大中之词𥿄贵天下矣有子二人并进士及第长曰光官至膳部郎中啇州刺史仲曰斐㦄河东篮田长安三尉卒官光有二子其长曰易甫监察御史次曰简甫殿中侍御史斐生三子长曰灵甫次曰兢甫衆甫皆守绪业有名扵代剑南东川节度使兼御史大夫梓州刺史鲜于公自受分阃之征也𥘉年谋始立法二年人富知敎三年鲁变于道乃谓幕賔曰陈文林散粟万斛以赈鄊人得非司城子罕贷而不书乎拾遗之文四海之内家蔵一本得非臧文仲立殁而不朽乎扵戏陈君道可以济天下而命不通扵天下才可以致尭舜而运不合扵尭舜悲夫昔孔文举爲郑玄署通门蔡伯喈爲陈寔立太丘颂异代思贤之意也况陈君颜闵之行管乐之材而守牧之臣乆阙旌表何㢤爰命未学第叙豊碑表厥后来是则是効其颂曰有妫之后封扵陈国根深苗长丗载明徳文林大噐质匪雕刻学术钩深风鉴诣极代公耿光乔玄藻识施不求报退身自黙岷峨降灵拾遗挺生气緫三象秀发五行才同入室学匪猎精明明天后群龙効庭矫矫长离轩飞梁益封章屡抗矢陈刑辟匪君伊顺惟鳞是逆九徳未行三命惟钖帝命建安逺征不伏咨公幕画骋此骥足惟王玩兵愎諌违卜忠言不纳前军欲覆遂豋蓟楼兾写我忧大运茫茫天地悠悠沙麓气冲大隂光流义士养薇人谁造周表辞右省来归温清如何风树不宁不令庐墓之侧柴毁㓕性管辂之才管辂之命惟国不幸非君之病我鲜于公中肃恭懿光明不融为君颂徳穆如清风日月运安江汉流东不闭其文永昭文雄唐大暦六年岁次辛亥十月癸丑朔日建应天广运圣文神武明道至徳仁孝皇帝陛下辟统之九载威加政和风淳俗冬十月诏天下牧守修前代圣帝功臣贤士陵墓之毁圯者斯以崇至仁而修阙典也化为异物者尚藻饰之縻之好爵者则亭毒之㤙可见矣延谓权典是州亦奉斯命由是不俟驾而按其部至独坐山前过有唐故右拾遗陈公之坟嘻文集之中尝饱其词学志气矣下马一奠䏻不悽然因赋悪诗一章以弔之封树茂不劳增筑而加植也故莭度使鲜于公所立旌徳之碑苔藓侵剥文字磨㓕囙徴旧本命良工重勒于石岂祗显此公之懿行且欲副吾君褒贤之意云尔𨳩寳戊辰岁十二月十五日惟诚保莭朔戴功臣静江军莭度观察㽞后光禄大夫检校太傅知梓州军州事兼御史大夫上柱国太原郡𨳩国侯食邑一千三百户郭延谓今更録唐代诸贤祭文及过学堂览文集诗扵碑隂黄门侍郎卢蔵用祭陈公文子之生也珠圎流兮玉分洁子之没也太山頽兮良木折士林閴寂兮人物踈门舘萧条兮賔侣絶叹佳城之不返辞玉阶而长别呜唿置酒祭子子不顾况声哭子子不廽唯天道而无託但抚心而已摧尚飨过学堂覧文集诗缺陈伯玉文集卷第十终陈伯玉文集陈伯玉文集卷第一陈伯玉文集卷之一新都杨春重编射洪杨澄校正诗赋麈尾赋甲申岁天子在洛阳余始觧褐守麟台正字太子司直宗秦客置酒金谷亭大集賔客酒酣共赋座上食物命余为麈尾赋焉天之浩浩兮物亦云云性命变化兮如丝之棼或以神好正直天盖黙黙或以道恶疆梁天亦茫茫此先都之灵兽固何负而罹殃始居幽山之薮食乎豊草之乡不害物而利已毎营道而同方何忘情而委代何代情之不忘梁网以见逼受庖割而罹伤岂不以斯尾之有用而杀身扵此堂为君雕爼之羞厠君金盘之实承正人之嘉庆对象筵与寳瑟虽信羙扵兹辰讵同欢扵畴日客有感而叹者曰命不可思神亦难测吉凶悔吝未始有极借天道之用莫神扵龙受戮为醢不知其凶王者之瑞莫圣扵麟遇害扵野不知其仁神既不䏻自智圣亦不䏻自知况林栖而谷走山鹿与野麋古人有言天地之心其间无巧㝠之则顺动之则夭谅物情之不异我心又何兢扵猜矫故曰天之神明与物推移不为事先动而輙随是以至人无己圣人不知予欲全身而逺害曽是浩然而顺斯感遇㣲月生西海幽阳始化昇圎光正东满隂魄已朝凝太极生天地三元更废兴至精谅斯在三五谁䏻徴右一兰若生春夏芊蔚何青青幽独空林色朱𬎼冐紫茎迟迟白日晚袅袅秋风生岁华尽揺落芳意竟何成右二苍苍丁零塞今古缅荒途亭堠何摧亢暴骨无全躯黄沙漠南起白日隐汉甲三十万曽以事匈奴但见沙塲死谁怜塞上孤右三乐羊为魏将食子殉军功骨肉且相薄他人安得忠吾闻中山相乃属放麑翁狐兽犹不忍况以奉君终右四市人矜巧智扵道若童䝉倾夺相夸侈不知身所终曷见玄真子观丗玉壷中窅然遗天地乗化入无穷右五吾观龙变化乃是至阳精石林何㝠宻幽洞无㽞行古之得仙道信与元化并玄感非象识谁䏻测沦㝠丗人拘目见酣酒笑丹经崑崙有瑶树安得采其英右六白日毎不归青阳时暮矣茫茫吾何思林卧观无始衆芳委时晦鶗鴂鸣悲耳鸿荒古已頺谁识巢居子右七吾观崑崙化日月沦洞㝠精魄相交构天壌以罗生仲尼推太极老𥅆贵窅㝠西方金仙子崇义乃无明空色皆寂㓕縁业亦何名成敎信终籍死生俱未停右八圣入祕元命惧丗乱其真如何嵩公軰诙谲误时人先天诚为羙阶乱祸谁因长城俻胡寇嬴祸彂其亲赤精旣迷汉子年何救秦去去桃李花多言死如麻右九深闺观悱然争朶頥谗说相啖食利害纷疑疑便便夸毗子荣耀更相持务光譲天下啇贾竞刀锥已矣行采芝万丗同一时右十吾爱鬼谷子青溪无垢氛囊括经丗道遗身在白云七雄方龙闘天下乱无君浮云不足贵遵养晦时文舒之弥宇宙卷之不盈分岂圗山木夀空与麋鹿群右十一南山鹿罹罟以媒和招揺青桂树幽蠧亦成科丗情甘近习荣耀纷如何怨憎未相复亲爱生祸罗瑶台倾巧咲玊盃殒双蛾谁见枯城蘖青青成斧柯右十二林居病时乆水木淡孤清闲卧观物化悠悠念群生青春始萌逹朱火已满盈徂落方自此感叹何时平右十三临岐泣世道天命良悠悠昔日殷王子玉马遂朝周寳鼎沦伊糓瑶台成故丘西山伤遗老东陵有故矦右十四贵人难得意赏爱在湏臾莫以心如玉他明月珠昔称天桃子今爲春市徒鸱鸮悲东国麋鹿泣姑苏谁见鸱夷子扁舟去五湖右十五圣人去已乆公道缅良难蚩蚩夸毗子尭禹以为谩骄荣贵工巧势利迭相干燕王尊乐毅国硕同欢鲁连让齐爵遗组去邯郸伊人信往矣感激为谁叹右十六幽居观大运悠悠念羣生终古代兴没豪圣莫䏻争三季沦周赧七雄㓕秦嬴复闻赤精子提剑入咸京炎光既无象晋虏纷踪横尭禹道既昧昬虐世方行岂无当丗雄天道与胡兵咄咄安可言时醉而未醒仲尼溺东鲁伯阳遁西溟大运自古来孤人胡叹㢤右十七逶迤势已乆骨鲠道斯穷岂无感激者时俗頽此风灌园何其鄙皎皎于陵子丗道不相客嗟嗟张长公右十八圣人不利己忧济在元元黄屋非尭意瑶台安可论吾闻西方化清净道弥敦柰何穷金玉雕刻以为尊云搆山林尽瑶图珠翠烦鬼功尚未可人力安能存夸愚适増累矜智道逾昏右十九玄天幽且黙羣议曷嗤嗤圣人敎犹在丗运乆陵夷一縄将何系忧醉不䏻持去去行採芝勿为尘所欺右二十蜻蛉逰天地与物夲无患飞飞未䏻去黄雀来相干穣侯富秦宠金石比交欢出入咸阳里诸侯莫敢言宁知山东客激怒秦王肝布衣取丞相千载为辛酸右二十一微霜知岁晏斧柯始青青况乃金天夕浩露沾群英登山望宇宙白日已西暝云海方荡潏孤鳞安得寕右二十二翡翠巢南海雄雌珠树林何知羙人意娇爱比黄金杀身炎州里委羽王堂隂旖旎光首饰葳烂锦衾岂不在遐逺虞罗忽见寻多材固为累嗟息此珍禽右二十三挈瓶者谁子姣服当青春三五明月满盈华不自珍髙堂委金玉微缕悬千钧如何负公鼎𬒳敓笑时人右二十四玄蝉号白露兹岁已蹉跎群物从大化孤英将奈何瑶台有青鸟逺食玉山禾崑崙见玄鳯岂复叹云罗右二十五荒㢤穆天子好与白云期宫女多怨旷层城闭蛾眉日耽瑶台乐岂伤桃李时青笞空萎絶白发生罗惟右二十六朝发宜都渚浩然思故乡故乡不可见路隔巫山阳巫山綵云没髙丘正微茫伫立望已乆涕落霑衣裳岂兹越乡感忆昔椘襄王朝云无处所荆国亦沦亡右二十七昔日章华宴荆王乐荒淫霓旌翠羽盖射兕云夣林朅来髙堂观怅望云阳岑雄圗今何在黄雀空哀吟右二十八丁亥岁云暮西山事甲兵粮匝卭道荷㦸惊羗城严冬岚隂劲穷岫泄云生昬曀无昼夜羽檄复相惊攀跼兢万仭崩危走九㝠籍籍峰壑里哀哀氷雪行圣人御宇宙闻道泰阶平肉食谋何失䔧藿缅纵横右二十九朅来豪游子势利祸之门如何兰膏叹感激自生冤衆趍明所避时弃道犹存云渊既已失罗网与谁论箕山有髙节湘水有清源唯应白鸥鸟可为洗心言右三十可怜瑶台树灼灼佳人姿碧华映朱实攀折青春时岂不盛光宠荣君白玉墀但恨红芳歇彫伤感所思右三十一索居独几日炎夏忽然衰阳彩皆隂翳亲友尽暌违登山望不见涕泣乆涟洏宿昔感颜色若与白云期马上骄豪子驱逐正蚩蚩蜀山与椘水携手在何时右三十二金鼎合还丹丗人将见欺飞飞骑羊子胡乃在峨眉变化固非类芳菲䏻㡬时疲痾苦沦世忧悔日侵淄眷然顾幽褐白云空涕洟右三十三朔风吹海树萧条邉已秋亭上谁家子哀哀明月楼自言幽谷客结发事逺逰赤丸杀公吏白日报私雠避仇至海上𬒳役此边州故乡三十里辽东复悠悠毎愤胡兵入常为汉国羞何知七十战白首未封侯右三十四本为贵公子平生实爱才感时思报国㧞劔起蒿莱西驰丁零塞北上单于台登山见千里懐古心悠㢤谁言未亡祸磨㓕成尘埃右三十五浩然坐何慕吾蜀有峩眉念与楚狂子悠悠白云期时㢤怨不㑹涕泣久涟洏梦登绥山穴南米巫山芝探元观群化遗丗从云螭婉娈将永矣感悟不见之右三十六朝入云中郡北望单于台胡秦何宻迩沙朔气雄㢤籍籍夭骄子猖狂已复来塞垣兴名将亭堠空崔嵬咄嗟吾何叹邉人涂草莱右三十七仲尼探元化幽鸿顺阳和大运自盈缩春秋迭来过盲飈忽号怒万物相分劘溟海皆震荡孤鳯其如何右三十八观荆玉篇丙戌岁余从左𥙷阙乔公北征夏四月军幕次于张掖河河洲草木无他异者惟有仙人杖往往藂生幽朔地寒与中国稍异余家世好服食昔尝饵之及此役也而息意兹味戍人有荐嘉𬞞者此物存焉冁尔而笑曰始者与此君别不图至是而见之岂非神明嘉惠欲将扶吾夀也因为乔公昌言其䏻时东莱王仲烈亦同旅闻之大喜甘心食之已旬有五日矣适有行人自谓能知药者谓乔公曰此白棘也公何谬㢤仲烈愕然而疑亦曰吾恠其味甜今果如此乔公信是言乃讥余作採玉篇谓宋人不识玉而寳珉石也余心知必是犹以独见之故𬒳夺扵衆人乃喟然叹曰嗟乎人之大明者目也心之至信者口也夫目照五色口分五味玄黄甘苦亦何㫁而不惑也而路傍一议二子増疑况君臣之际朋友之间自是而观则万物之情可见也感采玉咏作观玉篇以荅之并示仲烈讥其失真也䲭夷双白玉此玉有淄磷悬之千金价举世莫知真丹青非异色轻重有殊伦勿信工言子徒悲荆国人鸳鸯篇飞飞鸳鸯鸟举翼相蔽亏俱来渌潭里共向白云涯音容相眷恋羽翮两逶迤苹萍戏春渚霜霰遶寒池浦沙连岸净汀树拂潭垂年年此逰翫岁岁来追随鳯凰起丹穴独向梧桐枝鸿鹰来紫塞空忆稲梁肥乌啼倦永夕鹤鸣伤别离岂若此双禽飞翻不异林刷尾青江浦交紫山岑文章负竒色和鸣多好音闻有鸳鸯绮复有鸳鸯衾持为羙人赠朂此故交心修竹篇东方公足下文章道弊五百年矣汉魏风骨晋宋莫传然而文献有可徴者仆尝暇时观齐梁间诗彩丽竞繁而兴寄都絶毎以永叹思古人常恐逶迤頽靡风雅不作以耿耿也一昨扵觧三处见明公咏孤桐篇骨气端翔音情顿挫光英朗练有金石声遂用洗心饰视发挥幽欝不图正始之音复覩扵兹可使建安作者相视而咲觧君云张茂先何敬祖东方生与其比肩仆亦以为知言也故感叹雅制作脩竹诗一篇当有知音以传示之龙种生南岳孤翠欝亭亭峯岭上崇崒烟雨下微㝠夜闻鼯䑕呌昼聒泉壑声春风正淡荡白露已清泠哀响激金奏宻色滋玉英岁寒霜雪苦含彩独青青岂不猒凝冽羞比春木荣春木有荣歇此节无凋零始愿与金石终古保坚贞不意伶伦子吹之学凤鸣遂偶云龢瑟张乐奏天庭妙曲方千变箫韶亦九成信蒙雕斵美常硕事仙灵駈驰翠虬驾伊欝紫鵉笙结交羸台女吟弄升天行携手登白日逺逰戏赤城低昻玄鹤舞断续綵云生永随衆仙去三山逰玉京奉和皇帝丘礼抚事述懐应制大君忘自我膺运居紫宸揖譲期明辟讴歌且顺人轩宫帝国盛皇极礼容申南面朝万国东堂㑹百神云陛旂裳满天廷玉帛陈钟石和睿思雷雨𬒳深仁承平信娱乐王业本艰辛硕罢瑶池宴来观农扈春卑宫昭夏徳尊老睦尭亲微臣敢拜手歌舞颂惟新洛城观酺应制圣人信恭已天命允昭囬苍极神功𬒳青云祕箓开垂衣受金册张乐宴瑶台云凤休徴满龙鱼杂戏来崇㤙踰五日惠泽畅三才玉帛群臣醉徽章缛礼该方覩升中禅言观拜洛廽微臣固多幸敢上万年杯白帝城懐古日落沧江晚停桡问士风城临巴子国台没漠王宫荒服仍周甸深山尚禹功巖悬青璧断地险碧流通古木生云际归㠶出雾中川途去无限客思坐何穷度荆门望椘遥遥去巫崃望望下章台巴国山川尽荆门烟雾开城分苍野外树断白云隈今日狂歌客谁知入椘来岘山懐古秣马临荒甸登髙览旧都犹悲堕泪碣尚想卧龙图城邑遥分椘山川半入吴丘陵徒自出贤圣㡬凋枯野树苍烟㫁津楼晚气孤谁知万里客懐古正踟蹰晚次乐乡县故乡香无际日暮且孤征川原迷旧国道路入边城野戍荒烟㫁深山古木平如何此时恨噭噭夜猿鸣入峭崃肃徒歌伐木䳱檝漾䡖舟靡迤随波水潺湲泝浅流烟沙分两岸露岛夹双洲古树连云宻交峯入浪浮巖潭相映媚溪谷屡环周路逈光踰逼山深兴转幽鼯寒思晚猿鸟暮声秋誓息兰台策将从桂树逰囙书谢亲爱千嵗覔蓬丘宿空舲崃青树村浦的的明月水啾啾寒夜猿客思浩方乱洲浦寂无喧忆作千金子宁知九逝魂虗闻事朱阙结绶䳱华轩委别髙堂爱窥觎明主㤙今成转蓬去叹息复何言宿譲河驿浦沿流辞北渚结缆宿南洲合岸昬𥘉夕廽塘暗不流卧闻塞鸿断坐听崃猿愁沙浦明如月汀葭晦若秋不及䏻鸣鹰徒思海上鸥天河殊未暁沧海信悠悠入东阳崃与李明府船前后不相及东巖𥘉觧䌫南浦遂离群出没同洲岛栖泊异汀濆风烟犹可望歌咲浩难闻路转青山合峯廽白日曛犇涛上漫漫积水下沄沄倐忽犹疑及差池复两分离离间逺树蔼蔼没遥氛地入巴陵道星连牛斗文孤狖啼寒月哀鸿呌㫁云仙舟不可见遥思坐氛氲陈伯玉文集卷之一终陈伯玉文集陈伯玉文集卷第二陈伯玉文集卷之二新都扬春重编射洪杨澄校正杂诗西还至散关荅乔𥙷阙葳𬎼苍梧凤嘹唳白露蝉羽翰本非疋结交独何全昔君事胡马余得奉戎携手同沙塞関河缅幽燕芳岁㡬阳止白日屡徂迁功业云台薄平生玉珮捐叹此南归日犹闻北戍邉代水不可陟巴江亦潺湲揽衣度凾谷衔涕望秦川蜀门自兹始云山方浩然还至张掖古城闻东军告捷赠韦五孟秋首归路仲月旅邉亭闻道兰山战相邀在井陉屡闘关月满三捷虏云平汉军追北地胡骑走南庭君为幕中士畴昔好言兵白虎锋应出青龙阵㡬成披图见丞相按节入咸京宁知玉门道空作陇西行北海朱旄落东归白露生縦横未得意寂寞寡相迎负剑空叹息苍茫登古城度崃口山赠乔𥙷阙知之王二无竞崃口大漠南横絶界中国藂石何纷糺小山复翕絶逺望多衆容逼之无异色崔崒半孤断逶迤屡廽直信関胡马冲亦距汉邉塞岂伊河山险将顺休明徳物壮诚有衰势雄良易极逦迤忽而尽决平不息之子黄金躯如何此荒城云台盛多士待君丹墀侧题赠祀山烽树上乔十二侍御汉庭荣巧宫云阁薄邉功可怜騘马使白首为谁雄题居延古城赠乔十二闻君东山意宿习紫芝荣沧州今何在华发旅边城还汉功既薄逐胡䇿未行徒嗟白日暮坐对黄云生桂枝芳欲晚薏谤谁明无为空自老含叹负平生蓟丘览古赠卢居士蔵用丁酉岁吾北征出自蓟门㦄观燕之旧都其城池覇迹已芜昧矣乃慨然仰叹忆昔乐生邹子群贤之逰盛矣囙登蓟楼作六诗以志之寄终南卢居士亦有轩辕遗迹也轩辕台北登蓟丘望求古轩辕台应龙已不见牧马生黄埃尚想广成子遗迹白云隈燕昭王南登碣石舘遥望黄金台丘陵尽乔木昭王安在㢤覇图怅已矣駈马复归来乐生王道已沦昧戦国竞贪兵乐生何感激仗义下齐城雄图竟中夭遗叹寄阿衡燕太子秦王日无道太子怨亦深一闻田光义匙首赠千金其事虽不立千载为伤心田光先生自古皆有死徇义良独稀柰何燕太子尚使田光疑伏剑诚已矣感我涕沾衣邹子大运沦三代天人罕有窥邹子何寥廓谩説九瀛垂兴亡已千载今也则无推郭隗逢时独为贵㦄代非无才隗君亦何幸遂起黄金台𥘉入崃苦风寄故乡亲友故鄊今日友欢㑹坐应同宁知巴崃路辛苦石尤风赠赵六二首囬中烽火入塞上追兵起此时边朔寒登陇思君子东顾望汉京南山云雾里赤蟠媚其形婉委苍梧泉昔者琅琊子躬耕亦慨然美人岂遐旷之子乃前贤良辰在何许白日屡頽迁道心固微宻神用无㽞连舒可弥宇宙揽之不盈拳蓬蒿乆芜没金石徒精坚良寳委短褐闲琴独婵姢答韩使同在边汉家失中䇿胡马屡南驱闻诏安边使曾是故人谋废书怅懐古负剑许良图出关岁方晏乗障日多虞虏入白登道烽交紫塞途连兵屯北地清野俻东胡邉城方晏闭斥堠始昭苏复闻韩长孺辛苦事匈奴雨雪颜容改纵横才位孤空懐老臣未获赵军租但䝉魏侯重不受谤臣诬当取金人祭还歌凯入都东征至淇门答宋叅军南星中大火将子渉清淇西林改㣲月征斾空自持碧潭去已逺瑶花折遗谁若问辽阳戍悠悠天际旗万州暁发放舟乗涨还寄蜀中亲友空蒙巖雨霁烂熳暁云归啸旅乗明彂犇桡鹜断矶苍茫林岫转骆驿涨涛飞逺岸孤云出遥峯曙日微前瞻未能㫬坐望已相依曲直还今古经过失是非多岐方浩浩征思日騑騑寄谢千金子江海事多违赠严仓曺乞推命录少学縦横术逰椘复逰燕栖遑长委命富贵未知天闻道沉溟客青囊有祕篇九宫採万象三筭极重玄愿奉唐生将知跃马年非囙墨翟问空滞至龙川答洛阳主人平主白云志早爱赤松逰事亲恨未立从官此中州主人何彂问旅客非悠悠方谒明天子清宴奉良筹再取连城璧三陟平津侯不然拂衣去归从海上鸥宁随当代子倾侧且沉浮酬晖上人秋夜山亭有赠皎皎白林秋微微翠山静禅居感物变独坐开轩屏风泉夜声絶月露霄光冷多谢忘懐人尘忧未䏻整酬晖上人秋夜独坐山亭有赠钟𣑽经行罢香床坐入禅巖庭交杂树石濑泻鸣泉水月心方寂云霞思独玄宁知人丗里疲病苦攀縁酬李叅军崇嗣旅舘见赠昨夜银河畔星文犯遥汉今朝紫气新物色果逢真言从天上落乃是地仙人白璧疑冤椘乌裘似入秦摧蔵多古意㦄覧俻艰辛乐广云虽覩夷吾风未春鳯歌空有问龙性讵䏻驯寳剑终应出骊珠会见未及冯公老何惊孺子贫青云傥可致北海忆孙賔酬晖上人夏日林泉闻道白云居窈窕青莲宇嵒泉流杂树石室千年古林卧对轩窓山隂满庭户方释尘劳事从君袭兰杜酬田逸人见寻不遇题居隐里壁逰人献书去薄暮返灵台传道寻仙友青囊卖卜来闻莺忽相访题鳯乆徘徊石髄空盈握金经闭不开还疑缝掖子复似洛阳才东征答朝逹相送平生白云意疲薾媿为雄君王谬殊宠旌节此从戎挼䋲当繋虏单马岂邀功孤剑将何託长謡塞上风合平津口别舎弟江潭共爲客洲浦独迷津思积芳庭树心断白眉人同衾成楚越别岛类胡秦林岸随天转云峯逐望新遥遥终不见黙黙坐含嚬念别疑三月经途未一旬孤舟多逸兴谁共尔爲邻居延海树闻莺同作邉地无芳树莺声忽听新间関如有意愁絶若懐人明妃失汉宠蔡女没胡尘坐闻应落泪况忆故园春李三书斋灼灼青春仲悠悠白日昇声容何足恃荣吝坐相矜硕与今庭会将待玉书徴还丹应有术烟驾共君乗题田洗马逰嵒桔橰望逺长为客啇山遂不归谁怜比陵客未息汉隂机古意题徐令壁白云苍梧来氛氲万里色问君太平丗栖泊灵台侧送别出塞平生闻髙义书剑百夫雄言登青云去非此白头翁胡兵屯塞下朝寄属云中君为白马将腰佩骍角弓单于不敢射天子伫深功蜀山余方隐良会何时同同叅军宋之问梦赵六赠卢二子之作晚霁望崧岳白云半嵒足氛氲含翠微宛如台曲故人昔所尚幽琴歌断续变化意无常人琴遂两亡白云失处所梦想暧容光畴昔疑縁业儒道两相妨前期许幽报迨此尚茫茫晤言既已失感恨情何一始应携手期云台与娥眉逹兼济天下穷独善其时诸君推管乐之子慕巢夷柰何苍生望卒为黄绶欺铭鼎功未立山林事亦微抚孤一流恸懐旧且暌违卢子尚髙节终南卧松雪宋矦逢圣君骖驭逰青云而我独蹭蹬语黙道犹懵征戍在辽阳蹉跎岁再黄丹丘恨不及白露已苍苍逺闻山阳赋感涕下霑裳和陆明府赠将军重出塞忽闻天上将関塞重横行始返楼兰国还向朔方城黄金装战马白羽集神兵星月开天阵山川列地营晚风吹画角春色耀飞旌宁知班㝎逺独是一书生同旻上人伤夀安传少府生涯良浩浩天命固惇惇闻道神仙位懐徳遂为邻畴昔逢尭日衣冠仕汉辰交逰纷若凤词翰宛如麟太息劳黄绶长思谒紫宸金兰徒有契玉树已埋尘把臂谁无託平生固亦亲援琴一流涕旧舘㡬霑巾杳杳泉中夜悠悠丗上春幽明长隔此歌哭为何人咏主人壁上画鹤寄乔主簿崔着作古壁仙人画丹青尚有文独舞纷如雪孤飞暧似云自矜彩色重宁忆故池羣江海聮翩翼长鸣谁复闻登蓟丘楼送贾兵曺入都东山宿昔意北征非我心孤负平生愿感涕下霑襟暮登蓟楼上永望燕山岑辽海方澷澷胡沙飞且深峨眉杳如梦仙子曷由寻撃剑起叹息白日忽西沉闻君洛阳使囙子寄南音送魏大从军匈奴犹未㓕魏绛复从戎怅别三河道言追六郡雄鴈山横代北孤塞接云中勿使燕然上独有汉臣功送殷大入蜀蜀山金碧地此地饶英灵送君一为别悽断故郷情片云生极浦斜日隐离亭坐看征骑没唯见逺山青落第西蜀别刘酒髙明府别舘分周国归骖入汉京地连凾谷塞川接广阳城望逈楼台出途遥烟雾生莫言长落羽贫贱一交情别魏四懔转蓬方不定落羽自惊絃山水一爲别欢娱复㡬年离亭暗风雨征路入云烟还囙北山遥归守东陂田送客故人洞庭去杨柳春风生相送河洲晚苍茫别思盈白苹已堪把緑芷复含荣江南多桂树归客赠生平春夜别友人二首银烛吐青烟金樽对绮筵离堂思琴瑟别路绕山川明月隐髙树长河没暁天悠悠洛阳道此㑹在何年紫塞白云断青春明月𥘉对此芳樽夜离忧怅有余清冷花露满滴檐宇虗懐君欲何赠硕上大臣书遂州南江别郷曲故人椘江复爲客征棹方悠悠故人悯追送置酒此南州平生亦何恨夙昔在林丘违此鄊山别长謡去国愁送东莱王学士寳剑千金买平生未许人懐君万里别持赠结交亲孤松宜晚岁衆木爱芳春已矣将何道无令白发新送梁李二明府负书犹在汉懐策未闻秦复此穷秋日芳樽别故人黄金装屡尽白首契逾新空羡双凫舄俱飞向玉轮送魏兵曺使嶲州阳山淫雾雨之子慎攀登羗笮多珍寳人言有爱憎思酬明主恵当尽使臣䏻勿以王阳叹卭道畏崚嶒江山暂别萧四刘三旋欣接遇昨夜沧江别言乖天汉逰宁期此相遇尚接武陵洲结绶还逢育衘杯且对刘波潭一沵沵临望㡬悠悠山水丹青杂烟云紫翠浮终媿神仙友来接野人舟送别崔着作东征金天方肃杀白露始専征王师非乐戦之子慎佳兵海气侵南部邉风扫北平莫卖卢龙塞㱕邀麟阁名送别陶七黄鹤烟云去青江琴酒同离㠶方椘越渭水复西东芙蓉生夏浦杨桞送春风明月相思处应对菊花丛别李叅军四十九变化一十三死生翕忽玄黄里驱驰风雨情是非纷妄作宠辱坐相惊至人独幽鍳窈窕随昏明咫尺山河道轩窓日月庭别离焉足问悲乐固䏻并我軰何爲尔栖皇犹未平金台可攀陟寳界絶将迎户牗观天地阶基上窅㝠自超三界乐安知万里征中国要荒内人寰宇宙萦絃望如朝夕宁嗟蜀道行遇荆州崔兵曺使輶轩凤凰使林薮鹖鸡冠江湖一相许云雾坐交欢兴尽崔亭伯言忘释道安秋光稍欲暮岁物已将阑古树苍烟断虗庭白露寒瑶琴山水曲今日爲君弹遇崔司议泰之冀侍御珪二使谢病南山下幽卧不知春使星入东井云是故交亲恵风吹寳瑟微月懐清真慿轩一㽞醉江海寄情人赠别崔司议兾侍御有道君匡国无问余在林白云峨眉上岁晚来相寻送崔着作蓟楼望燕国负剑喜兹登清规子方奏单㦸我无䏻仲冬邉风急云汉复霜慷慨意何道西南恨失朋南山家园林木交映盛夏五月幽然清凉独坐思逺率成十韵寂寥守穷巷幽独卧空林松竹生虗白阶庭懐古今欝蒸炎夏晚栋宇閟清隂轩窓交紫霭檐户对苍岑凤藴仙人箓鸾歌素女琴忘机委人代闭牗察天心蛱蝶怜红药蜻蜓爱碧浔坐观万象化方见百年侵扰扰将何息青青长苦吟愿随白云驾龙鹤相招寻秋园卧疾呈晖上人幽疾旷日遥林园转清宻疲痾澹无豫独坐汎瑶瑟懐挟万古情忧虞百年疾绵绵多滞念忽忽毎如失缅想赤松逰髙寻紫庭逸荣吝始都䘮幽人遂贞吉图书纷满床山水蔼盈室宿昔心所尚平生自兹毕愿言谁见知𣑽筵有同术八月髙秋晚凉风正萧飈卧疾家园丗上无名子人间岁月賖纵横䇿已弃寂寞道为家卧疾谁䏻问闲居空物华犹忆灵台友栖真隐大霞还丹奔日御却老饵云芽宁知白社客不厌青门瓜月夜有懐羙人挟赵瑟御月在西轩寂寞夜何乆慇懃玉指繁清光委衾枕遥思属湘沅空帘隔星汉犹夣感精魂于长史山池三日曲水摘兰籍芳月祓宴坐廽汀汎灔青流满葳𬎼白芷生金絃挥赵瑟玉柱弄秦筝巖榭风光媚郊园春树平烟花飞御道罗绮照昆明日落红尘合车马乱縦横登泽州北楼宴平生逰者观化乆无穷复来登此国临望与君同坐见秦兵垒遥闻赵将雄武安军何在长平事已空且歌玄云曲衘酒舞薫风勿使青衿子嗟尔白头翁夏日逰晖上人房山水开精含琴歌列𣑽筵人疑白楼赏地似竹林禅对户池光乱交轩嵒翠连色空今已寂乗月弄澄泉春日登金华观白玉仙台古丹丘别望遥山川乱云日楼榭入烟霄鹤舞千年树虹飞百尺桥还逢赤松子天路坐相邀群公集毕氏林亭金门有遗丗鼎实恣和邦黙语谁相识琴罇寄此窓子牟恋魏阙渔父爱沧江良时信同此岁晚迹难双宴胡椘真禁所人生固有命天道信无言青蝇一相点白璧遂成冤请室闲逾䆳幽庭草未暄寄谢韩安国何惊狱吏尊陈伯玉文集卷第二终陈伯玉文集陈伯玉文集卷第三陈伯玉文集卷第三新都杨春重编射洪杨澄校正表为义兴公求拜扫表臣祸舋所钟早日孤露坟茔莫扫松栢凋荒臣之不天实有攸咎死罪死罪昔先臣下代遗训未忘而殃罚不图家祸潜构兄弟无故并为参啇中冓之言所不可道孤臣不孝万死余责死罪死罪然臣之负谴实䧟无辜吏议不明以投魑魅自泣血去国寄命南荒㦄年𬒳病再以生死炎山涨海气瘴穷天戴白之老俗无闻者孤臣疲薾岂望湏臾分谓委骨穷溟饵身鱼鳖狼荒之鬼永悲长逝不意庆云垂泽天涣流拂拭雾露生见白日踊跃昭泰情何以胜死罪死罪而余殃未泯㓙固荐臻亡兄济江合家沦溺嫂姪俱逝一不生存寻途未中臣妻又殒重叠亡殁契阔山川至止之日生意尽矣誓将守死陵墓没齿冡园不圗㤙幸曲成宠章仍及题舆别驾职是㤙州再造生涯天实为徳死罪死罪臣自归日浅茔庙未修荆棘荒然祭祀无主今即便祗皇命逺职邉夷岁月方賖拜扫何日赡言出涕感贶崩摧伏惟陛下仁养羣生孝理天下万物咸遂各得其宜臣独向隅有以长戚伏硕天慈恺悌怜悯孤穷寛以简书之刑赐其告归之请使得骏奔西土长号北陵获申存没之悲生谒园茔之树稽䫙松阙谢不睦之辜肉袒山门祈自新之路刻誓肌骨奉以周旋然后退死蛮夷沉骸粪土甘心杇㓕庶无遗恨傥昊天鉴照孤诚可哀则臣之鲰生志毕今日不胜崩迫之至为程处弼辞流表粪土臣某言臣以殃舋姪构㓙逆臣合宗族诛戮以显国刑不谓天慈哀矜宥从寛典全臣骸骨生窜遐荒穷魂再造以崩以跃臣闻忠臣事君如子事父穷痛之至则唿所亲何者君父㤙深臣子恳切况臣䝉陛下㤙遇如子扵母今为子不孝爲臣不忠长辞阙庭永没荒裔悲穷痛恨荼毒谁依即使朽骨埋魂长灭泉壌恳诚莫展幽翳明㤙寔恐隐匿扵君不尽臣节明臣诛殛瞑目贻殃輙敢堕列肝心罄竭诚恳残喘冐死期以少谢伏惟圣母神皇陛下哀怜垂察臣闻犬马贱畜尚知主㤙草木无心犹感徳化臣虽驽猥不足比人负荣懐㤙䏻无感激臣山东孤贱朝无亲故性识愚钝材无可堪非䏻矫迹立方饰行轨物假借名誉为时吹嘘遂得宿卫阶墀忝迹郎将勤劳莫纪尸素已多任经十有三年竟无一阶升録臣之驽劣扵此可见而贪冐荣宠尚不知归陛下应天受图恢繤大业又不以臣驽钝特见褒昇擢任中郎委以心膂在职未㡬即检校将军才逾一年又加正授未盈三岁贵显朝端宠渥隆崇莫与臣比毎刻肌骨暁夜思惟臣以何功谬私天造超羣越軰显赫明朝应由天性専愚守一守直行不负物心不愧神尽忠事君竭力养母所以圣慈幽鉴曲照恳诚宠任无疑委同亲近不然愚臣何以叨此殊㤙臣凶险罪深母不终养爰𥘉遘疾以至终亡天慈再三降毉赐药酒脯珎膳継踵臣门优问殷勤若同亲戚臣之母子何徳扵天子贵母荣㤙礼重叠臣诚不孝至顽至嚣䝉此㤙荣岂无感戴臣愚性为善不愿人知非敢自矜用为侥倖皇天后土实见赤心臣徃任郎将之日陛下特以臣贫赐银及綵臣以天㤙非分矜慜赐臣懐戴之可言所恨亡母弃背即遭此祸几筵涂炭孤魂茕茕存者流离亡者哀痛辛酸幽显为丗所悲应由臣不孝不忠延此祸酷何以面目将见先臣何以心愿拜辞天阙生死无措永诀扵今即以某月日部勒妻子奔波就道即应死㓕结草幽泉伏硕圣母神皇陛下至尊寳神为万姓加膳天下禔福以祐苍生夀若南山永永无极为宗舍人谢赠物表草土臣某顿首稽颡臣言今月日中使某至奉宣勑㫖以臣母䘮赠物若干以结凶事孤臣鞠㓙礼辱天赠稽䫙拜命号絶迷圗孤臣不天早失父䕃兄弟孤藐并未成人亡母哀惸鞠育见保不坠于地以及扵兹茕茕私门幽显为庆荣忝之望非有始图陛下亲亲敦心末属悯臣孤贱恵降㤙休孤门载昌寔始天造母子之赖以喜以惶竞竞孤臣未知攸荅陛下又恢大运崇号宠章时复私臣弟兄超登显位母子光宠荣养以全豊臣单微官䏻及此早逝先没以为亲荣而天不祸臣延集老母号愬无及荼毒烦冤陛下降哀又见悯悼恵赐礼物过超典章生荣死哀重叠若此孤臣残喘胡颜冐德而臣之迷塞荒谬礼经先逺之期又劳眭问有无之礼忧若家人天实为之臣复何及即此殒絶期以谢恩号咷崩鲠伏表迷塞不胜荒迫第二表草土臣某云云言今月日伏奉㤙勑以臣亡母𥘉七特降上宫若干人给使黄门若干并赐物若干叚以给护斋事天㤙过礼伏念号惶孤臣殃舋尚未殒㓕荼毒如昨奄将一旬崩号无及肝心糜合陛下慈恻哀念孤穷复忧斋祭恐有阙礼旣赐束帛支降上宫㤙慈再三若犹未足自国之宠贵未闻此荣草茅孤臣何以堪处不日销㓕永负圣㤙号泣旻天以崩以愬不胜荒迫之至第三表草土臣顿首稽䫙言伏奉某月日㤙勑以臣亡母迁祔特降勑给人夫及车牛服用物若干以护送灵柩至京祗奉㤙私顿首崩殒臣未亡㓕假息苫庐日月永徃奔及先逺荒迷在疚不知礼仪陛下哀矜悯其不逮恐有㒹沛忧及亡灵俻物象设并自天赐祖载茔送又悉官供威仪在途魂魄光宠行路延伫而以为荣孤臣穷㐫何图至此天徳弥残喘待终泣血扶灵方㓕归路号感㤙造穷絶迷图不胜号噎恋㤙殒絶为将军程处弼谢放流表臣某言臣无敎训家有逆子臣合汚宗㓕族以显国刑天慈哀矜放从流窜臣为庆赖已是非图今月遂䝉天㤙以臣所坐流刑特从放释穷骸枯骨一朝再生踊跃章惶再崩再殒臣山东孤子朝无亲故性识愚鲁非有才能陛下超羣越軰崇以荣宠昔任郎将十有三年遂无㳙尘一阶昇録自陛下践极谬荷㤙私冐宠叨荣超絶时軰从郎将检校将军才逾一年即加正授皆从宸嵴非有囙人宠渥隆崇莫与臣比臣之孤贱荣顕知慙臣又㓙殃积罪甘投魑魅孤负陛下之㤙永为遐荒之鬼肝脑涂地无以微酬岂谓天造曲矜㤙及枯骨收骸沟壑返魄幽泉使魑魅穷魂重生圣日粪土残命不㓕荒陬荷徳戴万死无报不胜感荷再生之庆为人陈情表臣门哀祚薄少遭险舋行年三岁严父早亡慈母鞠育衰惸相飬臣又尫嬴少多疾病零丁孤苦仅得成人老母悯臣孤䝉恐不负荷敎诲师氏训以义方家贫无资纺绩以给束脩衣褐并出母指臣既无姊妹寡有兄弟衡门独立唯形与影母子相视惸惸靡依罹此艰虞㦄二十岁臣稍以成立忝迹朝班薄禄微资始期色养私情既获母子相欢殃罚不图老母见背攀号何及泣血涟洏于时日月非宜权殡京兆岁序迁速扵今某年臣本贯河东坟隧无改先人丘垄桒梓犹存亡母客居未归旧玉宿草成列栱树荒凉兴言感伤増以崩咽今卜居宅兆将入旧茔明年吉辰最是良便除此之际未有克期臣谬齿王人职在驱役今岁奉使已至居延单行虏庭絶漠千里臣虽万死无荅鸿㤙恐先朝露有负眷知伏帷陛下仁隐自天孝思在物哀臣孤苦降鉴幽㝠使臣来年得营葬具斩草旧域合骨先坟保送覊魂获申子道乌鸟之志获遂私情迁窆事毕驰影奔赴虽即殒殁甘心无憾为副大揔管苏将军谢罪表臣某言伏奉某月日子前赦书赦臣万死才削见任官秩还复本将军名始庆再生即荣宠命宛转踊跃感戴慙惶中谢臣闻门受律本合忘生对敌临戎殉节唯死此乃国家恒典军政严科臣妄以庸才谬叨重任不䏻深圗逺筭䤋丑权凶以宣庙略之威永息安人之患属前军挫衂士卒奔亡臣后継驱驰战闘交合川谷地险客主势殊歩马相悬左右受敌决命争死力尽涂穷遂以貔貅之师扵犬羊之衆诚宜刎首谢国杀身报㤙陛下洪汤禹之仁务寛大之典愚臣同孟明之侣遂免严诛白骨再荣丹慊未泯誓将枕戈尝胆殄速枭凶躬为士卒之先以雪伤魂之坟肝脑涂地少荅鸿私不胜荷戴再生荣幸之至谢免罪表臣某言月日司刑少卿郭某奉宣勑二日以臣所犯特从放免伏对㤙命魂魄飞扬臣巴蜀微贱名敎未闻陛下降非常之㤙加不次之命㧞臣草野谬齿衣冠臣私门祖宗幽显荣庆岂心微臣一身而已臣宜粛恭名节上答圣㤙不图误识凶人坐縁逆党论臣罪累死有余辜肝脑涂地不足塞责陛下弘慈育之典寛再宥之刑矜臣草莱悯臣愚昧特恕万死赐以再生身首获全已是非分官服具在臣何敢安臣若贪冐宠私颜㤙造复尘旧职以玷清猷蝼蚁微心实慙面目臣伏见西有未賔之虏北有逆命之戎尚稽天诛未息邉戍臣请束身塞上奋命贼庭効一卒之力荅再生之施庶陛下威命绥服荒夷愚臣罪戾时𥙷万一若臣获死锋镝为厉犬羊古人结草寔臣恳硕不胜大造再生荷戴之至为豊国夫人庆皇太子诞表臣妾某言今月日伏承轩宫载诞皇嗣克昌品物咸欢天人交庆臣妾闻圣人多子祝羙扵尭年螽羽宜孙称道乎周颂自非璇图配永寳祚灵长何以茂对天休光绍大业伏惟皇太后陛下星虹授祉月梦延祯余庆集扵天孙荣光流扵帝子玉衣方㤗瑶渚増辉某窃宠中承㤙外戚涂山之庆既𥙿扵夏台髙禖之词未陪扵殷荐窃以黄污之品可享王庭玄秬之微有芳天献岂图羙扵豊侈信有扵由衷敢用拟议苹蘩精诚菽藿洗心而荐窃希瑶席之珎㓗意而羞以陪金䁀之实谨献食若干舆冐黩珎膳沾污象筵追用慙惶伏表悚灼为乔𥙷阙庆武成殿表臣某言臣以今月日奉勑扵武成殿唤臣入门骨笃禄等贼请降事臣以愚瞽得践赤墀对扬天休具奉其状天㤙特赐臣温颜又降问云洛阳宫室皆隋朝营制嵗月乆逺多有隳頺楼阁内殿凋落者衆𥙷一壊百无可施功唯此武成确然端立土木丹綵光色如新不知何故得自如此卿之博识应知其説臣当时造次畧奏其梗槩退而再省未渉万分臣恭惟圣言缅求神象研几太极幽賛元符上以稽验神谋旁以合契㝠数信有至道允在于慈臣闻圣人有言曰清明在躬志气如神嗜欲将至有开必先天降时雨山川出云此盖言神应必有其物陛下至尊至神为天下主宰御羣品威统百灵宸居尊严品物昭泰自天而祐扵是用宁抑臣又闻物之有灵如人之有神神之和畅则支軆便利用人繁昌则物必豊茂所以见其俗知兴废之数覩其气识盛衰之由服物犹然况其大者今陛下应天受命括地登枢先飞名扵祕箓终㨿图扵寳座今则当千载之运得三统之元帝气氤氲祚基扵元命皇图幽蔼象显扵天成夫以徳之休明尚荣草木化之昭庆且变烟云况皇皇真君龙居其极武成合庆土木増荣独超衆殿夫何足恠臣闻敬其事者必载其文羙其业者必颂其徳臣所恨才非墨妙思乏笔精不䏻賛扬休祚歌咏圣德臣请以此事付之史臣千代知神万载知述伏硕天㤙特垂降许为程处弼庆拜洛表臣某言臣粪土残魂合窜荒裔特䝉陛下施再生之徳赦万死之诛起骨九泉同列编户臣诚万死无以上荅况㤙全贱命生在帝郷伏见陛下至徳配天化及草木天不爱寳洛出瑞图地不蔵珎河开祕箓陛下恭承天命因顺子来建立明堂式尊显号成之匪日功若有成万国咸欢百灵同庆元正肇祚品物惟新陛下郊祭旻天緫受羣瑞神灵庆戴万福攸宜斯寔旷古莫闻扵今始见啄飞蠕动莫不欢心臣以粪土穷骸不合輙同朝贺以古来大礼莫盛扵今昔登封泰山七十四主明堂布政无三𢾗君诚以陛下道冠古今㤙溢天地昆虫草木犹或相欢况臣乆䝉驱䇿今日又拔死为生沟壑残骸而得再造遂得恭闻大礼侧聴鸿名臣伏惟宇宙之中含气之类䝉㤙负徳独臣最甚向非陛下慈造曲𬒳鸿私臣已灰灭遐荒肝涂邉壌岂得尚存骸骨恭闻圣庆臣所以匍匐冐死不避诛戮兾申蝼蚁之情以同莺雀之庆然臣自惟罪累不可比人在扵礼经尤宜自絶所以屏营粪土不敢先闻今既万国礼终百神庆毕昆虫鸟兽亦并欢宁故臣蝼蚁之诚始敢昧死上贺臣伏知冐礼违法罪合诛夷臣生见明时预闻嘉庆臣今即殒灭寔万死为荣不胜欢踊戴贺之诚为人请子弟出家表臣某言臣以险舋私门不造亡父故某官先臣某早先朝露永谢休明日月不居星纪云暮伏以先臣䇿名委质冠带早年始自觧巾即陪轩禁终于结绶累忝荣私三㦄名卿职参扵河海八居州牧任叨扵股肱而报効莫闻零落先及启足之日露首之惭是以臣克奉诏言志期㝠报请以当家子弟三两人奉为髙宗大帝出家归道而孤茕在疚遗属未申奉以哀号寔贯心髄今者太帝登仙之忌以及兹辰先臣恳诚未效他日所以乞遂㝠愿敢觊天㤙庶菩提之囙发挥于正觉涅槃之证幽賛扵宸阶先臣夙心无恨泉壤伏愿上天降鉴微诚可哀囙縁获展存没交庆不胜崩迫爲陈御史上奉和秋景观竞渡诗表臣某言伏见某月日御制秋景务余聊观竞渡故陈先作式伫来篇凡六韵天文爰降品彚咸亨金简𨳩瑞图斯见臣闻白云兴咏汉逰汾水之祠黄竹申歌同舞瑶池之驾然而志崇逺辙事或劳人故文思之化未光太清之道𬒳阙伏惟圣母神皇陛下大虹齐圣感月含神玄徳茂于皇阶文明照于天下用䏻提玉斗挹璇衡百神景从三灵恊賛青云出洛爰开受命之符赤甲荣河终御兴王之寳非穷神之至徳者其孰䏻与扵是㢤旣而黄屋务闲紫机时暇洞庭张乐思援轸于轩逰妫水披图想同骖扵尭辇然逺而劳物者未若近而安人动而勤已者岂比静而泰神扵是徙金跸鸣玉鸾清禁林御池殿肃波神而戒事命舟子为水嬉彩鹢莲歌乍起江吴之引青龙檝柱时揺瓯越之风鸟逝虬惊沸珠潭而竞逐云飞电集横玉浦而流光信可以娱乐性灵发挥文物皇欢允洽白日俄光扵是奏薫风扵管絃咏丛云扵林蘌帝歌爰作天藻攸彰黼帐帷宫缛文房之绣綵祥云瑞景霏翰苑之荣光信探道扵玄包得斯文扵紫极太平允矣元首康㢤方欲朝明堂之宫受群后之瑞尊崇显号光启圣图封玉嵩丘以接千年之统泥金少室攸増万岁之规卓㢤煌煌圣君之表也微臣曲学蓬户窃位兰台未闻马之謡非有雕龙之思鞠躬霜署谬覩于天章逖聴钧台侧闻扵帝乐天文尊贵不逺于下臣帝寳珎崇曲宣扵近贵窃以君唱臣和固不隔扵尊卑宫变啇从方允谐扵金石輙用齐心扣寂假翰求词将以攀日月之末光继萤爝之微照不胜为朝官及岳牧贺慈竹再生表臣等言臣闻天视自我人视天听自我人听故尭臣放命降震怒之灾姬圣尊仁受昭事之福先王乃以恭畏上下祗奉天人于是有昭徳塞违惩悪劝善所以明枉直正典刑一昨伏奉㤙勑宣示司农卿宗晋卿所奏日者王徳夀等承使失㫖虗滥无辜灾感蝗虫毒痡慈竹宁岁为之饥馑甿庶以之流离冤魄㝠申玄感上测乃降明制发徳音恤淫刑蠲虗典于是幽魂雪愤遗噍昭苏枯竹由其再生蝗虫为之韬青䍧蛮动色瘴疠收气当夭札之凶年致昇平之稔岁非夫圣灵昭感天人合符何吉凶之征报同影响天下幸甚臣等闻圣人法天所以顺物小人违道则必乱常故虞称钦明严四凶之罪鲁有仁义正两观之诛所以邦家用昌苛慝不作王某等色厉内荏心僻行坚弄措刑之文为商夷之法以讼受服同恶自尤意招亟窜之辜允肃政刑之序今者苍鹰歛翼乳虎含牙朝廷无腹诽之忧天下有刑措之颂信可以惩残创酷诱善旌冤永清侮弄之阶共登仁夀之域臣等谬賛台阁忝守藩维寔思仰奉大猷以穆中典幸属至圣崇徳小人勿用凡在庶品实百恒欢虽成康颂声文景黙化刑清政肃曽何足云伏乞书之国经颁示天下使四方风动万国归仁垂范后昆以爲悃悃诚无任庆抃之至爲赤县父老劝封禅表臣闻帝功既又必昭告扵上玄元命攸尊必升封于载故七十四主䏻恢万代之䂓三五六经以爲百王之典伏惟陛下应天受命握纪登枢包括乹坤之灵亭毒神明之化故䏻开天寳䦨地珎温洛所以升图荥河由其荐箓群神既賛衆瑞交驰讴歌扵是大归礼乐以之咸俻陛下以顺天意允荅神休垂顕号以居宸建明堂而治物百寮惟允万国咸宁然则嵩岳神宗望玉銮而来禅天中仙族伫金驾而崇封寔大礼之昌期膺告成之茂典况神都为八方之极太室居五岳之尊陛下垂统紫微大昌黄运报功崇徳允恊神心应天顺人雅符灵望皇图盛业寔在扵兹臣等叨硕尭封乆忘帝力窃闻圣人封禅天下所以会昌山岳成功皇夀由其配永臣等既为陛下赤子陛下又为万姓慈亲实硕上报天功下顺人望勒成嵩岳大显尊名不胜为永昌父老劝追尊中山王表臣闻子贵亲荣圣人典礼故姬文受名尊太王之名汉祖登宸加上皇之号而皆事羙帝籍业盛昌图臣伏见中山大王道合先天功成佐命昔髙祖神尭皇帝义旗爰建大号𥘉兴首賛皇基定䇿京邑用䏻神駈电扫应天顺人龙跃紫微光宅区夏实赖大王之徳翼成髙祖之勲关国成家犹未奉荅况陛下应天受命恊运披图正显位扵明堂昭大明于天下功崇五帝业盛三皇可谓寳极洪名尊崇光大今者追尊之义犹阙扵显陵荣亲之典未闻扵帝号臣闻啇周革命封𣏌宋之君春秋正名羙虞晋之祀夫以兴王继絶尚不阙于礼经况乎大孝尊亲岂可亏扵祀典臣等飡和白屋沭庆玄门幸为可封之人叨遇永昌之运伏见陛下则天法地崇孝临人方且示天下以事亲正皇猷以逹礼苍生之庆寔赖惟新不任区区伏请上中山大王尊号逺以光祖宗之徳下以顺黎元之望为百官谢追尊魏国大王表臣等昨陈愚恳请上魏国大王尊号天慈㤙孝降顺羣情宇宙咸欢品物知泰臣闻一人有庆万国欢心况乎道洽奉先义光尊号伏惟圣母神皇陛下鏕宫受命寳极披图以大孝而居尊勤至仁而育物用䏻光扵四海化及万方缅惟尊祖之仪寔羙前王之典宸心载穆盛百辟之诚求帝册终开见千年之盛礼苍甿以之禔福皇极由其永昌凡在含灵孰不欢庆为建安王献食表臣谬籍葭莩叨荣圭社元戎出塞违鳯扆而逾年班师入朝拜鸾闱而有日而策勋饮至频承湛露之㤙献夀奉觞未申行潦之荐所以白茅微籍硕享扵钓台黄汚菲诚思奉于瑶水谨辄献食一百轝伏知金鸡瑞鼎盈上帝之珎羞玉女行厨尽羣仙之品味以兹菲薄有陋苹蘩多慙在藻之欢窃有献芹之志所硕皇慈俯纳丹慊获申天子万年永庆南山之夀微臣百拜长承北极之㤙无任诚恳之至陈伯玉文集卷第三终陈伯玉文集陈伯玉文集卷第四陈伯玉文集卷第四新都杨春重编射洪杨澄校正表为李卿譲本官表臣某言伏奉月日㤙勑依旧授臣中大夫守司农卿臣枯骨再生更䝉宠命魂魄竞越不知所图臣寔庸愚本无名节庇身公族窃轩冕之余假翼宗枝滥衣冠之末囙循宠服累㦄荣班素飡之责毎深効拙之勤未𥙷横𬒳逆贼徐敬真以私讐架祸诬臣云与叔李逸交通逆竖狱官执法寘以极刑臣腰领之诛已甘灰粉泉壌之魄分隔幽㝠不图天地之㤙再生枯骨日月之照曲𬒳幽泉察臣非辜慜臣无罪不牵文法之议特垂赦宥之慈蝼蚁微躯复得全活自非陛下克明克圣至徳至仁臣之魂骸不保今日臣免死爲幸岂敢期荣陛下重加宠章还臣旧职典司宗伯以睦周亲愚臣胡颜敢冐朝典况臣叔孝逸推使未廽在扵愚臣更湏待罪安敢私职以玷国章伏乞天㤙照臣愚恳不胜感戴生荣之至爲陈舎人譲官表臣某言伏奉今月日诏书以臣爲凤合舍人荣命自天宠章非次祗奉惶越㒹沛失图臣以诸生䆠不期逹徒以时逢昭泰迹忝周行非有君子瑚琏之材通儒青紫之秀已得评刑北寺执宪南台鷞鸠之政无闻马之荣已极陛下天飞践祚云纪命官阳舘𥘉开庶政惟始金章玉式允恃其人如臣疲驽宜所遐弃岂图尚矜庸劣昭覩钦明任同信臣宠优时軰预叅详扵诏狱叨奨渥扵宸阶省已循躬实知非分陛下不以荣过其量职越其才遂欲超絶亲贤叅掌枢要司言凤綍挥翰龙池愚臣何人敢冐天造臣闻紫机务重青锁任隆位匪其人政由有阙臣才无经济识昧典章将何以光賛帝猷奉扬休命物无异议政允其中臣虽小人必知不可何况乎君子岂曰能贤伏望妙选时英旁求衆议佥曰惟允以弼良图愚臣恳诚非敢饰譲为司刑袁卿譲官表臣某言伏奉某月日勑授臣某官祗拜宠光魂首飞越臣闻王者敬慎懋在典刑天下允平取兹廷尉苟非其任法不虗行臣本庸微名术无纪皆縁际会昭遇盛明谬得扬㦄簮徽陪奉鸳鹭绸缪荣禄荏苒平时毫发之功无闻扵官守素飡之责毎积扵公朝何尝不悚迫惟忧夙夜祗畏而天㤙方𬒳宠命仍加复䝉玺诰之荣骤覩银章之贵永言非㨿稽首知慙伏惟神皇陛下恭己受图任贤兴化方其合符皇极代理天工臣亦何人敢妨贤路伏见某官弱冠登仕早有䏻名毎以清白洗心不爲寒温变节诚使荣加天宠职察云司必䏻利用文明哀矜庶狱弼成五敎无谢扵虞臣典载三坟允谐扵周议愚臣暗昧不识大猷请乞以所授官譲与某官庶使官允其才名不失实圣明有得人之盛愚臣无冐责之讥实在圣慈鉴非虚谬爲张着作谢父官表臣某言臣父某守官不谨获罪自躬犯非清㢘法宜不赦实由臣爲子不孝使父䧟刑天㤙不肃严科放全首领臣得父子相见已是非图岂谓天泽无涯更垂休命臣父子兄弟免罪从荣载惶载殒寔庆寔跃臣父子凡品守道幽㣲天㤙矜悯见垂采録叨承㤙幸厠列陪臣自侍奉已来扵今十有八载虽业艺无纪劳勚不闻小心恭勤实免愆过明明昊天实昭实察不敢有二不敢有私夙夜兢兢祗惕若厉所以父母兄弟皆荷㤙私叨职谬官并预供奉摩顶至趾岂足上酬愚臣兢兢实慙实悚不意臣父衰耄恃宠忘公贪润微财取犯朝宪应是臣不忠不孝事父无良㢘耻不羞讥谏有阙遂使䧟扵刑法有玷国章臣之万死无𥙷此责刻肌刻骨泣血泣天恨负圣㤙以媿朝列臣宜代父䝉罪自殒阙庭不合偷安尚求苟免诚以天波昭洗得更自新所以忍垢偷生克躬自励期効万一𥙷过酬㤙灰躯縻骨以甘心愿伏惟神皇陛下㤙同父母矜照恳诚信其赤心实有罄竭为资州郑使君譲官表臣某言伏奉月日制以臣为资州刺史恭承玺命祗拜宠章匪服知慙循荣如失中谢臣学慙名术才乏噐䏻而寳㦄逢时金章坐忝题舆佐岳无展骥之庸剖竹専城阙悬鱼之化坐啸徒积主诺空慙伏惟陛下革命开基造天立极方且弘宣帝典大启皇猷而四岳观风不虗其任六条班政允属其才臣疲朽已侵循良乆昧将何式光刺举允恊得人伏硕博选英才克谐佥议使人光理政洽惟良大周之命惟新愚臣之责攸息其所让人具如别状为武奉御谢表臣某言伏奉某月日诏书以臣为尚食奉御肃恭休命祗拜宠章荣庆既崇慙荷交集臣才亏琢玉学昧籯金徒以席宠葭莩容光日月叨承云渥既广天工而策更㤙昇位非徳举无阶而进坐致扵青霄有庆方来载光扵朱臣闻瑶庭任切攸称六尚之荣玉食礼尊寔緫八珍之贵臣术慙縁鸖业匪豢龙将何致羙琼芳式和金鼎鸿私曲𬒳殊宠降临天命既不可违圣㤙允宜祗戴循涯揣分实所非图为王羙畅谢兄官表臣某言臣兄某前某官特䝉㤙诏擢授豫州司马未及赴任即以某月日改亳州司马再三策命叨荷㤙私在臣宗门实为庆幸中谢臣兄自觧巾从仕三十余年五为县宰三迁州佐政皆通显职实恭勤直道在公有终始之节平心应物无造次之愆在扵周行颇蒙推荐近属虺贞搆逆惑乱豫州诖误平人自贻枭㓕陛下悯荆河之俗遭此无辜弔汝濆之人使其昭庆以为奉扬皇化者必籍其才抚驭穷人者亦资有徳臣兄贞固滥承天奨迁授豫州在扵天㤙实为超擢今者未及赴任复降授亳州重叠承㤙飜同贬降朝廷体例实亦为尤臣兄弟叨荣滥窃非㨿天慈改授不合冐闻但以始者承㤙䝉越抽擢今有何过遂同左迁区区恳诚輙敢祈诉天泽伏愿皇慈有𥙿降昭奖之㤙臣兄竭忠获展才之地小臣死日犹生之年为金吾将军陈令英请免官表臣某顿首死罪上言臣闻军政不减春秋责帅故扬于之乱魏绛致职所以国有明赏下无滥功臣幸以常才文武兼阙始年十八投笔从戎西踰流沙东絶苍海南征北伐无所不至席宠门绪忝迹轩墀属髙宗崇徳深仁孝理天下以臣祖父兄弟一门五人皆伏节尽忠身死王事遂超臣不次授原州都督臣时年三十二职兼五印荣絶一时阶縁此㤙累忝藩翰持节统部前后八州皆居塞垣当贼冲要国之重寄莫与臣比虽无长策䘏戎伏胡恭守朝章保完免失属陛下大圣矜老容愚不以臣驽怯更加宠命授以青紫遣督幽州休胡搆凶王师出讨士马云集军务星繁粮馈戈甲动以亿计臣无田畴郷导之䇿又之杜预度支之才空竭疲单昼夜不息以勤𥙷拙首尾三年弥缝阙漏幸无愆乏张玄遇等不谨师律贼得乗机遂敢长驱燕垂深入赵际臣又无李牧东胡之畧寔媿吴起西河之守使凶狡遂扰邉甿论之国宪合刎谢罪陛下又不以臣为辜更授清邉军副大㧾管五月㤙制六月到军逆虏天亡臣又无効至于军功战籍叙勲㝎劳副軄日浅未及精覆大兵旋斾王师献功而汉庭将军未闻辞第云中太守已论増级今乃窃功谬赏有忝朝章忠诚殉节不昭国议实由臣滥其职任过其才上不䏻允副圣心中不䏻匡正戎律傍招物议有紊军容臣罪何迯孰执其咎伏愿乞赐骸骨贬归私第式清朝序永覩师贞不胜惶惧制曰卿出镇穷塞作牧葪门虽无破阵之功终有捍城之効且膺廵警未可悬车爲副大緫管屯营大将军谢表臣闻玁狁不恭周王致其大戮将军失律汉将𬒳其严刑未有逆命骄天而逋舋鼓之罚亡师沮衆遂寛载社之诛伏惟天册金轮皇帝陛下肃恭上帝子育群生万国所以宅心百蛮由其屈膝而契丹凶狡敢窃邉陲毒虐生霊暴殄天物皇兵顺伐仗仁义以共行穷宼姦囬凭险阻而犹闘臣等仁亏圣略智昧诡圗遂以㷱罴之师挫扵犬羊之旅诚合结缨军垒祗罪国章陛下以尭舜深仁且缓三苗之伐禹汤罪已不与万方之辜遂得齿剑余魂更参授钺之任死绥之魄复同挟纩之㤙四夷义以来苏三军感而抃舞痍疮再起俘馘是图将士同心誓雪孟明之耻殇魂共愤思亢杜囬之雠臣等殉义忘心报㤙惟死不任感激庆戴谢衣表臣今月日千骑田楷至伏奉㤙勑赐臣紫衫旱衫袴等一副臣万死骷骨垂朽䝉荣载战载殒肝心涂地中谢臣以驽朽叨承重任慿奉圣畧诛讨元凶实合震曜天威俘斩逆首而智力浅短进退无规𬒳王孝杰䧟锋于前臣则接战扵后躬先士卒苦闘山林自辰至酉杀贼无数嵓谷峻狭车乗相阗旋𬒳孝杰败兵囬相冲突逆贼乗便衆袭臣军士卒𬒳伤子将多死臣决命争首䧟阵摧兇日暮兵疲疮痍相半鸟散山谷人无闘心臣独无依遂失师律即欲刎阵下要骨显诚寔恐身死冠伤未雪国耻所以含垢忍辱图死阙庭今月六日至幽州即囚繋狱户延到戢魄唯待严刑汤镬在前分委灰土岂谓天慈矝鉴囬宪増荣以其伏鎻之魂更辱赐衣之宠烦冤踊跃载兢载惶泣血尝胆誓复国雠刻骨刻肌敢忘天造不胜已死再生感戴欣跃之至爲建安王破贼表臣某言今月日得辽东都督髙仇须等月日破逆贼契丹孙万斩等一十一阵露布并捉得生口一百人送至军前事三军庆快不胜踊跃臣闻天之所弃虽暴必亡人之共雠在逺弥戮况凶羯遗丑未及犬羊固作孽以招诛自辜㤙而取㓕伏惟陛下威加四海子育百蛮鬼神尚不敢违凶狡岂䏻迯罪逆贼万斩等天夺其魄坐自爲殃仇湏等谨奉庙谋逺慿国计短兵才接群逆销亡返风廻烟薫睛掩目此乃天威运神道宻周岂止人谋抑由灵助今尽㓕殃病孽固折服肌灾兼至凋弊日滋未加天兵应自糜烂臣训励士马今月尅行大军一临凶寇必殄献俘在即拜阙有期预喜承㤙思胜庆贺为河内王等论军功表右金吾卫大将军兼检校洛州长史河内郡王臣懿宗加爵一等勲五转司賔卿兼羽林大将军建安郡王攸宜加爵一等勲七转臣某等言伏奉月日制书録臣等在军微功特加前件勲封嘉命聿至宠渥载优伏对慙魂殒首㒹越臣闻古者名将先士卒而后身故其功劝末丗庸将穷人力以宠已故其政乖然则箪醪投河三军告醉刑印在手万夫以离夫与衆共功専已独利成败之理兴亡继焉赏者国之大事故不可忽曰者林胡搆孽敢辞燕陲陛下徴义兵诛不道天下士庶焱集星驰皆忘身忧国纾祸却难至扵躬先矢石血涂草莾冐艰险㦄寒温气腾青云精贯白日诚亦勤矣虽则圣灵威武逆虏自㓕然士卒戮力亦尽其劳今大功未酬衆议犹在而臣等驽怯猥加先封臣等不䏻折冲虏庭还师袵席今坐加茅土之赐以先将士之勤使鹖冠虎臣将何以劝今战士㽞滞于外府军吏咨嗟扵下寮臣等胡颜敢冐天造夫赏一劝百犹恐未孚利一阻万其弊谁救爵命不可以招谤国章不可以假人伏硕天光俯廽昭发军礼请以臣等前件勋封廻受戦亡人及立功将士等上以明国之大赏下以雪臣等谬功使人悦亡劳士感知死然后兵可训励贼可诛屠此诚国之元经不可苟而利者臣等不胜区区为建安王谢借马表臣攸宜言伏奉圣慈勑借臣廐马四疋星旗方列天马忽来祗拜㤙荣抃跃兼集臣名慙白马阵昧青龙徒慿庙胜之威窃緫元戎之首皇师乆露凶羯未孚方欲亲负干戈身先士卒金山深入期突厥之功玉壷遂临叨得骏之赐昔𨳩东道今见西来感燕骨而长鸣君㤙罔报向朔云而首蹋顿方擒坐驰千里寔愧三军宠贵非图荣多増惧奏白䑕表臣某言今月日臣等令中道前军揔管王孝杰进军平州十九日行次渔阳界昼有白䑕入营孝杰捕得笼送者身如白雪目似黄金顿目跧伏帖若无气将士同见皆谓贼降之徴臣闻䑕者坎精孽胡之象穿窃为盗凶贼之徒固合穴处野居宵行昼伏今白日归命素质伏辜天亡之徴兆寔先露自孝杰发后再有贼中信来不谋同词皆云尽㓕病死亲离衆溃匪朝即夕臣训兵励勇取乱侮亡昔宋尅鲜卑苍鹅入幕今圣威逺振白䑕投营休兆同符实如灵契凢在将士孰不欢欣执馘献俘期在不逺为僧谢讲表僧某言一昨预内道塲讲㤙勑殊奨赐有褒称死罪死罪某实専䝉昧于至道徒以早栖真寔委貭香縁遂以滥越殊私光照宠渥日者法宫闻道讲赐承㤙叨玉尘之荣预金闺之议遂得对扬真会咫尺天威徒有明㤙卒无幽賛不䏻絶王倪之问以黙夸词息毗耶之言㝠通得意天休光𬒳曲见称扬羣议允懐猥忘其陋顾揣涯分寔心颜将何翼亮缁徒发挥玄极以念嘉恵憷惕惟忧载懐愚瞽而心况知愧无任惭荷之至谢药表臣某言伏奉中使宣勑旨赐贫道药緫若干味肃恭休命敬受惭惶猥以眇身叨䝉大赖室殊方丈同问疾之荣施等医王感䏻仁之恵虽赭鞭神授未可比其英𬎼赤斧仙图固以谢其灵气方将驻兹营魄蠲彼衰痾以要上品之经将希大年之夀人微恵重荅施何阶不胜爲乔𥙷阙论突厥表臣某言臣以専䝉叨幸近侍陛下不以臣不肖持勑臣摄侍御史监护燕然西军臣自违阙庭㦄渉秋夏徒居邉徼无尺寸之功臣识暗劣孤负圣明然臣乆在边隅夙夜勤灼莫不以蕃事爲念俾按察之比以突厥离乱事迹参验委曲穷问徃来窃有以得其真莫不自爲鲸鲵逓相吞食流离残饿莫知所归臣诚愚不识事机然窃以徃古之变考验扵今乃知天亡㐫丑之时陛下收功之日然臣闻之难得易失者时也易遇难见者机也圣人所贵者去祸扵未萌今陛下体上圣之资开太平之化匈奴爲中国之患自上代所苦乆矣合天降其灾以受陛下万代之业在扵今时臣请以秦汉以来事迹证明之伏硕陛下少㽞圣听寻绎省察天下幸甚臣闻始皇之时併吞六国制有天下按剑叱咤八荒犇驰然匈奴疆梁威不䏻服牧马河内以侵邉疆始皇赫然使蒙恬将四十万衆北筑长城囙以逐胡取其河南之地七百余里当时燕齐海岱赢粮给费徭役烦苦人以不堪故长城未毕而闾氏之戍已为其患二丗而亡莫不始扵事胡也至汉兴髙祖受命率群雄乗利便以三十万衆窘迫白登七日𬒳围仅而获免自是厯吕太后至孝文帝单于杰鷔益陵汉家文帝徒以逊词致献金帛但求其善和而已不敢有图贾谊所以哭之痛文帝以天下盛而卑事戎狄以倒悬天下也景帝时邉受其患于是汉武践祚以承六代鸿业属乎文景玄黙之化海内又安太仓之粟红腐而不可食内库之钱贯杇而不可校财力雄富士马精疆忿匈奴之骄慢将报先帝之辱遂使王恢韩安国将三十万衆以马邑诱单于师出徒费竟无毫发之功扵是大命六师専以伐胡为务首尾三十余年中国骚然大受其弊至于国用不足军兴不给租及六畜筭及舡车盗贼羣兴京师起乱竟不䏻制单于之命一日而臣服之汉宗衰残几至覆社稷也故汉武晚年猒兵革之弊乃下哀痛之诏罢轮台之逰封丞相为富民侯将以苏中国也至宣帝代罕复出师属匈奴数穷天降其祸虗闾权渠单于病死右贤王屠耆堂代立骨肉大臣自不相服又立虗闾权渠子为唿韩祁单于撃杀屠耆堂诸名王贵人各自分立为五单于更相攻撃以至大乱残虐死者计万亿数畜产耗减十至八九人以饥饿相燔焼以求食于是寄命无所诸名王贵人右伊祑訾且渠当户以下将兵五万稽首来降于北方晏然靡有兵革之事直至哀平之际边人以安臣窃以此观匃奴之形察天时之变盛衰存亡之机事可见也然则匈奴不㓕中国未可安卧亦明矣夫以汉祖之畧武帝之雄谋臣勇将势盛雷电穷兵黩武倾天下以事之终不䏻屈一王服一国宣帝承衰竭之后抚疮痍之人不敢惕然有出师之意然而未有遗矢之费而臣仆于单于之长者其故何㢤盖盛衰有时理乱有数故曰圣人脩俻以待时是以正天下如拾遗陛下粛恭神明徳动天地今上帝降匈奴之灾孽遗陛下之良时不以此时顺天诛建大业使时过匈虏复兴则万代为患虽后悔之亦不及矣古语曰天与不取反受其咎今天意矣陛下岂可违之㢤臣比在同城接居延海西逼近淮南口其碛北突厥来入者莫不一一臣所委察比者归化首尾相仍携㓜扶老已过数万然而疮痍羸皆无人色饥饿道死颇亦相継先九姓中遭大旱经今三年矣野皆赤地少有生草以此羊马死耗十至七八今所来者皆亦稍䏻胜致始得渡碛碛路既长又无好水草羊马囙此重以死尽莫不掘野䑕食草根㦯自相食以活喉命臣具委细问其碛北事皆异口同辞又耆老云自有九姓来未曾见此饥饿之甚今者同罗仆固都督早已伏诛爲乱之元其自䘮㓕其余外小丑徒侵暴自贼耳本无逺图多猎葛复自相雠人𬒳涂炭逆顺相半莫知所安囬鹘诸部落又与金州横相屠戮群生无主号诉嗷嗷臣所以硕陛下建大䇿行逺图大㝎北戎不劳陛下指挥之间事业可致则千载之后邉鄙无虞中国之人得安枕而卧岂不在陛下断㢤且匈奴为中国患非独秦汉之间臣窃惟先圣时卫公李靖盖中国之一老臣徒籍先帝之威用妙胜之䇿当颉利可汗全盛之日囙机逐便大破虏庭遂繋其侯王裂其郡县六十年将于今矣使中国晏然斥堠不警书之唐史传之无穷至今天下谓之为神况陛下统先帝之业履至尊之位丑虏狂悖大乱邉陲皇天遗陛下以鸿基之时陛下又得复先帝之迹徳之大者其何以加若失此机事以过徃使李靖竖子独成千载之名臣愚窃为陛下不取也伏见去月日勑令同城权置安北都护府以招纳亡判振匈奴之喉臣伏庆陛下见几于万里之外得制匈奴之上策臣闻隗嚣言汉光武见事于万里之外制敌应变未尝有遗今陛下超然神鉴逺照寔所谓圣明之见覩于无形也臣比住同城周观其地利又博闻谙知山川者莫不悉俻其地东西及北皆是大碛碛并石卤水草不生突厥尝所大入道莫过同城今居延海泽接张液河中间堪营田处数百千顷水草畜牧供巨万又甘州诸屯犬牙相接见所畜粟麦积𢾗十万田囙水利种无不收运到同城甚省功费又居延河海多有鱼塩此可谓强兵用武之国也陛下若调选天下精兵采㧞名将任以同城都护臣愚料之不用三万陛下大业不出数年可坐而取成臣比耒看国家兴兵但循扵常轨主将不选士卒不练徒如驱市人以战耳故临阵对寇未尝不先自溃散遂使夷狄乗利轻扵国威兵愈出而事愈屈盖是国家自过计于敌尔故非小丑䏻有异图臣窃以为陛下今日不更为之图以激励天下忠勇但欲以今日之兵今日之将兾收功扵异域建业扵中兴则臣之愚䝉必以为未可得也陛下即以突厥为万代之患则臣所言硕加察若以夷狄荒服不臣小人非所敢谏臣今监领后军某䓁取某月即度碛去计至某日及刘敬同谨当亲按行碛计至比已来地形及突厥㓕亡之势当审虗实续以闻奏伏硕陛下省臣此章为国大计傥万有一可中者请与三事大夫熟图议之此亦万代一时也伏愿少㽞圣意闲暇念之天下幸甚陛下採臣蒭荛臣请执殳先驱为士卒启行横行匈奴之庭归报陛下臣死之日庶无遗恨不胜陈伯玉文集卷第四陈伯玉文集陈伯玉文集卷第五陈伯玉文集卷第五新都杨春重编射洪杨澄校正碑文昭夷子赵氏碑昭夷子讳元亮字贞固汲人也本居河涧丗为大儒至祖掞尤博雅躭道隋徴八学士与同郡刘焯俱至京师𥙷黎阳郡长始居汲焉有二子礼舆礼辕舆官至临颕县丞辕为较书郎并着名当代昭夷礼舆季子也元精冲懿有英雄之姿学不常师志在遐逺年二十七褐衣㳺洛阳天下名流翕然宗仰郡䝉以𥘉筮求我昭夷以玄毂发机故蓬居穷巷轩冕结辙时丗议迫阨不容其髙乃屈身泥蟠求禄下位爲幽州宜禄尉到軄逾岁黙然无言唯採药弹琴咏尭舜而已州将郡守穆然承风君之道标浩如也囙廵田入陇山见乌支丹穴宻有潜遁之意苍龙甲申岁在大梁遭命不造发痟疾而卒时四十九呜唿哀㢤天下士人闻之知与不知莫不爲之垂涕盖伤其有济丗之量而无长丗之年夫上徳道全器无不顺中庸以降才好则偏有张也之庄无展也之道好由也之勇缅囬也之仁侈宰予之言遗澹㙜之行务端木之智忘寗武之愚或正而不竒或逹而过杂君独五味足六气和通衆贤之不兼畅群才之大适虽不至于圣道其殆庶乎故人无间言物饱其义吾尝论人事有十君得其九一不至者命也夫扵戏名闻天下而不逹于堂上智周万物而不适乎一人也其时欤其事欤君故人云居沙门释法成嵩山道士司马子微终南山范阳卢蔵用御史中丞鉅鹿魏元忠监察御史吴郡陆余庆秦州长史平昌孟诜雍州司功太原王适洛州参军西河宋之问安定主簿博陵崔咸痛君中夭鼎餁不实百代祀徳故老或云以爲名者徳之表谥者行之迹君囊括丗道屯位明艰困乎臲卼光景不耀乃共稽陟旧行考谥定名问扵元蓍象曰明夷于昭夷昔叹才位不兼大运有数尝哀时命而作颂云诸公以余从君之游㝡乆故秉翰叅详叙其颂曰人道宏运兮物各有时匪时不生兮匪运不成昔者元精囬潏阳九㴞灾大人感生竟禹恢能隂阳既和玄帝传家五百数终桀鷔暴邪子乙提运水火革期匪贤不昌尹乃阿衡六百运徂受始淫狂西伯考元㦄在躬昌匪雄不决匪谋不藏姜牙浩首实逢其良投钓指麾奄有八荒周有天下七百余年太公之后不闻大贤岂无仲尼负道周旋无势一契无土一门里然则大运之所耒时㢤时㢤时隘业隘运巨功巨苟非其时草木爲伍昭夷作颂尓又尝着汲人黙记言变化之事且曰清尓灵龟永晏息乎浩𥘉临卭县令封君遗爱碑叙曰苍生蚩蚩其动也直盖颛䝉乎圣人颢颢其汲也敎务王皇中乎则时至其理衙之君公弼其机驭之师之非能骏尊上帝保乂黎元谁则荷天之宠祈人之爵行其礼乐骤覩于中和𥙿其㢘平戴闻扵謡讼我之遗爱者不从事扵是邪尝试论之公名某字某渤海蓨人也昔后稷有徳扵邰文王受图扵镐珍符册命始自扵西周珪社建侯奄荒扵东土裘鼎轩冕有家代焉曽祖子绣齐颕川渤海三郡太守霍州刺史隋通直郎通州刺史荣分麾盖道迈循良时雨洽扵齐陈恵风𬒳扵唐椘祖徳扵北齐着作郎隋扶风郡南阳县令芸扃覩奥见天下之图石柱闻琴知君子之化父安夀皇朝尚衣直长懐州司马豪州刺史湖州刺史良二千石闻乎共理之尊肇十二州䇿多刺举之首公则使君第某子也冲和诞命光大含章实公侯之子孙有山河之气象明不外饰黙昭扵玄机敏实内融养蒙扵用晦故其廉不直物恕不由衷崇善足以利仁自彊足以从事有朋友之信焉有闺门之肃焉非夫恭人其孰能景行行之者也年始若干为国子生言从大学之逰以观先生之道某年以明经擢第觧褐守恒州叅军秩满𥙷许州司法叅军许惟旧国陈实多巫君子豊明利用乎狱载以课穷累加秩焉又转洺州司兵叅军藂台柢服一旦成市非利噐者政以多荒公实佐之官无㽞事信矣乎能其理者有其任济其业者享其功我岂蒙求物思其理某年选𥙷临卭县令夫蜀都天府之国金城䥫冶而俗以财雄戈猎田池而士多豪侈此邦之政旧难其人公按辔清途下车而宰覧其謡俗永叹扵良图想其风流慨然扵恵化以爲太上之理因人者也通变之机随时者也必使无讼不亦由吾用乎利贞夫何在物扵是谋其敎令肃其仪刑敬其事以顺其人正其闻以利其义以为昔者圣人之务本也在乎稼穑有稼穑然后可以养人故公之劝人也用天之道分地之利以为昔者圣人之利用也实在财货有财货然后可以聚人故公之化居也贸迁有无和其衆寡以爲昔者圣人之事生也谨其制度然后可以富故公之节用饮食有节车服有数以爲昔者圣人之事死也慎其䘮祭有䘮祭然后可以睦人故公之送死也葬之以礼祭之以礼以爲昔者圣人之用狱也崇其法制有法制然后可以禁人故公之恤刑也唯齐非齐有伦有要夫如是者岂苟其利㢤惟欲㓗乎其源正乎其本慎之扵谋始要之扵用终将使矫䖍而是以息孤寡不糓而是以宁者㢤夫然后磨之以仁琢之以义使男女异路班白不提熈乎其若春肃乎其若神然后文以礼乐几乎以淳朴道岂逺乎呜唿旻天不悦降此荼毒某年以大夫人忧去职于时公之莅始逾年矣然三载考绩是用未成百姓哀惶人吏嗟咨怨咸云我父矣而人悴矣郷望老人前某官等五百余人或金隄之秀玊宇之英而服羙扵寛允严祗扵教义遂赱之州府诉之上官冀夺其哀摧礼终秩不谋而同者日有百数司马元公帝王之胤也康歌恊化盛徳在人悯烝庶之求思嘉我君之懿绩以爲古之借寇者何以踰是㢤遂用畴咨旧章允懐甿诵夺之公礼上之于文昌㙜非将恊賛天工慰彼黎庶君子之敎而日见之㢤班白之老胥史之徒又以天子在宸勤毖孝理我君云迈谁其嗣之千余人复连表诣阙投匦乞君以墨缞从事遑遑焉若有望而未至也欝陶增思窹寐永叹将欲思谟不杇想见懿徳乃相与言曰昔者君子思其人而爱其树蒙其泽则歌其诗封君之仁我无金石乎又述其行状访余以铭勒之事县丞等有弼谐之羙力笔之䏻永思清风叹息仁化尉安㝎梁慎盈知名之士也墨妙㡬扵草圣文义揔扵辞雄昔仕京畿左迁此职自以爲賛封君之化有日矣承封君之徳有年矣夫其忠信之敎寛勐之机古之官人君其殆庶乎父老之请允矣余朅耒旧国传㩀其实恭闻其去思而亲覩其遗爱余所俻者敢博斯文犹惧后生有言以爲口实河东薛稷隋内使公之孙也文章之伯而时所宗故凭其实录寄之爲颂其词曰天地之间有渤海焉伯宗伯谷神山在焉精气飞腾生良宰焉良宰寔生代禄代卿君逹好遗风云上征武兴察孝州郡有声陈其弓治戴其簮缨筮仕斯邑我龟观贞深期髙悟絶䇿逺明既至肃肃其来英英临事若祭视人如婴三农慜用不狱以情轻重共用糓货以平我裳既我簋斯盈扵惟我君张仲孝友家膺五福堂享三夀温清不违喜惧无守枯鱼御素疾风过牗匪降自天谁执其咎棘心劬劳匪莪伊蒿彼苍不弔惟其永号借寇爲请恵此嗷嗷曽是奔告谓天盖髙昇仙桥下赤车使者客扵临卭文雅雍容观风万里谒帝九重嗟嗟其旧椎牛撃钟门扵君墨借翰雕龙専思君兮不返伐石豋山山髙兮望逺懐车马扵言吿欲絃歌扵言偃人寔去思我无愧词续唐故中岳体玄先生潘尊师碑颂尊师业尚冲宻勤毖幽深理心事天所保惟啬絶圣弃智不耀其光故真盛㝠期珍图秘学性与天道不可得而闻也若乃崇标旷迹遐情逺意志摩青云蓬视紫闼髙宗毎降銮辇亲诣精庐尊师身不下堂接手而已毎叹曰大丈夫业于道不䏻投身霄岭㓕景云林而疲痾此山以烦丗主吾之过也遂欲东求蓬莱孤舟入海属天皇敦笃斯道祈欵逾深踟蹰山隅絶䇿未往既而金革有命鏕辔遗区扵戏昔孤射有神人尭䡖天下崆峒有至道轩后顺风玄真髙踪万古同徳何其盛㢤尊师有弟子十人并仙堦之秀然鸾姿凤骨眇爱云松者惟隷川韩法昭河内司马子微皆禀训瑶庭宻受琼室専太清之业遗下仙之俦谷汲芝耕服勤扵我盖㦄岁纪也始尊师受箓扵茅山昇玄王君王君受道扵华阳隐君陶公陶公至子微二百岁矣而玄标仙骨雅似华阳夫阶真蹈㝠练景逰化者其必有类乎法昭等永惟尊师灵迹洞业髙深迈古而弃丗往矣其若之何乃斵石幽山申颂玄徳其颂曰观元化兮求古之列仙徳瑶图与金鼎信元符之自然仲与道而惟一天与人兮相连苟精守以専宻必驾景而凌烟丹丘不死兮羡门弟子黄宫度丗兮吾体玄体玄之至徳兮洵淑羙冲心养和寳元始𥘉学茅山济江水乃入华阳洞天里道逢真人昇玄子授以寳书青台㫖令守崧山玉女峯云栖穷林今五纪圣人以万机为贵而我以天下为累圣人以大尊为尊而我以天下为烦是以㝠居扵㟪山累寄遗迹扵轩辕有唐髙宗兮天子之光好道乐仙思云郷千旌万骑兮翠凤凰邀我汝海兮箕山阳朝拜白茅夕紫房斋心㓗意缅相望祈问玉真及玉皇何以得之受天昌黄庭中人在子身窅窅㝠㝠精甚真去汝骄气与淫神勤䏻思之道自亲遂觧形而遗丗乗白云以上賔弟子不知其所如也乃刻石以思其人汉州雒县令张君吏人颂徳碑至㢤天子在穆清之中端玄黙之化万国日见百姓以亲谁其昭宣令长其任也然则国有小大政有汚隆遭其和平则循理之功易值其凋瘵则革弊之业难况罹乎荐瘥救其涂炭力倍扵中而功不半之则尽其仁而泽未全洽则我府君当钦明之丗承苛慝之荩缉頽靡之余遂䏻抚宁矜残淳耀敦懿改制立宪昭徳显仁寄迹光乎曩贤恵风穆扵兹日我行千里而得一贤传曰夫用我者而岂徒㢤府君姓张氏名知古盖汉少传留侯之裔也昔㽞侯得沧海力士东执扵秦遇黄石老人西归扵汉山河钟鼎子孙保之丗在関中今爲宜州人也髙祖艺周恒州司马曾祖欢隋许州司马祖雄唐并州榆次令考琳原州平原令皆禀瑚琏之噐着经济之才大位不跻元徳滋茂其昭祉复扵我府君府君体英竒之姿冲希黙之量齐敏内肃端简外融夫其孝友睦婣研几成务深㫁守莭之固拨烦简要之能在扵家邦闻其政矣起家𥙷同州朝邑尉㦄太州郑县尉左金吾卫仓曺叅军洛州洛阳主簿黄图左翊豪侠所凑赤墀佐理寔赖其能又迁雍州明堂县丞时皇帝恭黙明㙜清问下吏西南矜寡有词上官曰刺史沓贪而苛县令威施而忍奸宄囙舋群行哀㢤甿黎㒹在荼毒朝廷悯之帝曰俞允㢤乃用勑抚此荒邑噫嘻昔者苛政未作封境保安兹都冲要衿帯全蜀百濮兼错万裔之泉寳利珍货尽四海矣殆残勐聿至蟊贼内讧始扵硕䑕之侵终屠饿狼之喙杼轴既尽郛邑殆空悲夫仲尼云苛政虐扵勐虎岂勐虎而已㢤我府君殷然始宣皇眀恭职事廵省黄髪周爰令图所以绥亡固存蠲虐去暴与百姓更始者舆人斐然乃作诵曰我有圣帝抚令君遭暴昬椽惸寡纷民户流散日月曛君去来兮恵我仁百姓苏矣见阳春然不躬不亲庶民不信扵是府君知人散乆矣黩扵诈罔已曰未遂躬六曺之务先五羙之训下官歛手牟食革心人始翕如也𥘉官户在版图者万有五千余家㦄政侵残逃者过半岁月永乆庐井湮芜蟏蛸在堂蟋蟀空叹先是有勑天下逃人归复旧业者免当年租庸公以柔逺䏻迩政之大端乃下令曰扵戏天子诚悯斯人是用命我其讫有济若通不及恵幽不能明吾之罪人部内有逃越他境能相率归者免一岁租及征徭若惸婺贫窭不䏻自济者当别议优之其长正耆老可明喻此诚使𬒳幽谷令既下克已示信或有逃者引首而归公亲循宁慰赡理其业扵是小大恱赉逺近承风四封诸通一朝景附夫负妻戴子荷簔提笠首尾郊郭者凡七千余家熈乎若鸿鴈之得春也既至矣则劳来之既止矣则安缉之或三年或十年旧舘已无乔木犹在公缉屋涂室薙陌开阡为其井疆人得其居矣田畯失业农野榛荒此邦膏腴利在江浸有金鴈白鱼二水是其朝云泽麓无虞沟畛填塞公濬其涂洫川浍始通人得就畊矣流亡𥘉复贫鞠兼半食不煳口力未赡农公又假富资贫耦耕分种助其铚刈岁以有年人得其食矣曩者征税横商旅不行贸迁有无门里肆半絶公阜其货财交易复通日中噬嗑人得其利矣乃种树畜牧蚕渔工贾什伯之噐车服之庸㛰之时䘮祭之礼莫不尽为度数制其权衡征赋既均千室如一扵是百姓允赖鼓舞而歌其歌诗凡六章题曰逃还乐其首章盖言天子之徳也其二章悯前政之虐也其三章喜公恵之至也其四章言逃还之乐也其五章羙公化行而姧慝不兴也其六章善政令平均赋歛不淫也时日月会于龙狵岁功成平孟冬百嘉俻烝品物咸又府君乃稽版籍攷幽明亲廵乎邦庐存问乎鳏耄黄耇稚齿山原之民乃接手赓歌迎拥马首累乎道路者以百千軰昼肆酒夜聮烛羣舞蹈咏迎途饯郊皆歌前六章庆公恵也是以封内欢康境外萌动企公徳羙有若神明府君尝因公事至成都成都之民驾肩相瞩盖籍甚其异也封人有䘮者庐于墓侧鞠然在疚负土成坟公亲从寮吏吊其苫蓆自是礼譲行焉学校兴焉长史河南窦公旌别尚贤㢘简居政以公甄理頽弊跻羙中和㦄政逋亡一朝狎至遂表其状奏之于阙庭属獯鬻孔亟戎车未暇郊垒既夷邦宪清穆刺史南阳张公幨帏卧理寛勐以济儒术兼优吏畏独坐人歌来暮甄综品鉴物无遗才又以公保邦乂民胜残去杀重理前秩昇闻宸扆夫昇闻者岂循良而已㢤盖激清励贪耸善惩悪祈元嘉命优公宠章扵是乡旄邦彦华发杼首或名淹玉垒家擅铜山如王弘马靖等若干人皆以政洽仁显功着颂宣扬金帛嘉止不日而至至则国肥矣去则民瘠矣凡我邦族其将畴依兄弟睦亲不可以从往也筐篚玉帛不足以永贶也隔千里而不昧与百姓而长存非刻金石列图象扬弘懿崇耿光则颙然衆情孰克慰满扵是乃从旅凿巉巖自金水之山得玉玫之石农夫田妇柦扛力运皆惧公徃遗像莫瞻共琢之磨之议之谋之子昻时因归宁采药岐岭父老乃载酒邀诸途论府君之深仁访生祠之故事永我以典礼愽我以文章夫千里一贤义者所贵今百城一理公独有之不熈其烈光以示当丗则孱弱者胡以激节贪垢者曷以悛心敢囙此义乃甿謡而作颂曰九陇县独孤丞遗碑彭州九陇县丞独孤君有恭懿之行柔毅之才临官以荘敬事而信清白苦节勤恪原躬㢘而不矜利以不凂有特立之操焉在位四年无一日自精専力务泽潜气通天彭之人陶然大化居秩岁满单车告归邦思其仁国咏遗爱乃树碑刻石追崇庸既颂叹之又思福之以金仙丗尊慈善万物遂贡金铸像祈祉㝠休悠悠之人至今称赖夫官不必贵政惟其才独孤丞上迫宰君下杂群尉文墨教令不専在躬然力行务仁推诚爱物讴今者不歌其宰颂议者必归扵丞岂欺也㢤吾每闻一言可以永寕天下者在能官人而已苟谬其任纲维以頽感独孤丞智效一郷恵孚百里况其大者乎扵戏官人㢤乃作颂曰于维国家建官以理得人则盛匪人则圮英英我君清节素履恭寛敏恵将顺其羙礼实在躬人以知耻岁秩其暮薄言归止祁祁吏人何嗟及矣涕恋沱若遗爱罔已瞻徳树碑造真祈祉不有其恵孰能享此悠悠彭门千载有纪唐故朝议大夫梓州长史杨府君碑君讳越字复珪弘农仙掌人也其先帝髙辛氏之裔周有天下晋受其封至宣公伯乔草基杨若乃䑣弓旅失巨鬯赤茀则礼命之乐歌之崇天王之宠光保元侯之休祉其后十六代有杨宝者天钖黄鸟授以白环若曰命君子孙丗豋三事迨震康彪赐四代五公烈光昭于汉室盛徳充扵海内金圭铭鼎至今为弘农丗家也髙祖椿魏尚书右仆射𨳩府仪同三司司徒公进位太保加侍中给后部鼓吹致仕归邑赐安车驷马传制二人可谓国之元老帝之师臣功成名遂社稷之寳曽祖思善齐通直散骑常侍祖敬通镇逺将军郑州治中烈乎名节公即苪城府君之第二子也少而冲嶷苦节贞素礼非玉帛室有琴书闻少连之风而悦之庻乎身有权行中清上以察乎道下以敦乎物不应州郡之命而有金玉之心尝叹曰以明月珠弹千仭雀吾不能也扵是观寳龟之象心㓕朶頥探金虎之爻志存幽履遂去家遁于嵩山经十余年丹山白云之志眇然矣属太宗文武圣皇帝𥘉临天下物色幽人焚山牓道网罗遗逸君子若曰天下有道可以见矣扵是始以角巾应命褐衣诣阙陈大道之宏謩论至公扵天下帝曰俞尔言乃可底行若岁大旱用汝作霖雨今南山近塞北汉连胡石州邉烽皇化未谧汝徃钦㢤辑乃人御乃敌以息匈奴之患始觧褐授石州方山令樽爼在堂干旄在阶布大信扵獯戎示折冲扵袵席威名震矅乃昇闻也有勑授宪㙜监察御史绣衣始拜珥笔昇朝㙜阁以之生风豪贵由其歛手又敕直中书待制未几又迁秘书郎直中书省如故逰凤凰之池观蓬莱之府是天下之荣践也又转宗正寺丞岁余帝思南史之才将崇东观之羙又迁起居郎加骑都尉龙朔中天子将观兵扵东夷以复先帝之业凡居中者多出守旁郡是岁授公朝散大夫除冀州司马又转魏州司马皆知州事于时天下雌韩而雄魏壮武而柔文公始厌承明𥘉临外郡探䆒垩而犯禁崇姦欲尝朱博之䏻以观龚遂之政公深钩潜往英机立㫁短服赭𥚑扵是乎理麟徳𥘉兼梓州长史盖在华之南区彭之北鄙人豪俗侈政削公晙攒六国之遗昵杂三巴之奥壌公下车问俗观风立政先之礼让敎以诗书抑浮窳禁蟊食至扵堂叩钟磬家擅山川莫不为之节制行其典礼会来之颂复起扵斯时髙宗大帝方接千载之统昇中太山玉帛云趍朝者万国公预陪金跸侍拜瑶坛白云既封皇庆斯洽加朝散大夫余官如故东山拜命西驾未归逢太岁之临辰感殷楹之梦奠遇疾薨扵官舎时年六十四呜唿哀㢤遗令薄葬不蔵珠玉唯孝经一卷尭典一篇昭后嗣不忘圣道即以某年月日葬扵西岳习仙乡豋仙里之西麓遵遗命也嗣子嘉賔等哀号泣血柴骨栾心缅惟罔极之㤙思崇永钖之道以爲吾丘子没无助㝠因季由也叹空勤负米扵是攷羣圣之典探衆妙之门求所以昭报幽扃賛祉㝠籍则云金位慈救寳手来迎若徳崇扵此则功济扵彼是用归㓕真谛祈祐䏻仁箝䥫围而写容现金莲而得像遂扵豋仙麓茔之侧造阿弥陁像一躯坐髙三丈并象变菩萨天人毕俻全金涌出衆寳装严云仙鬼神周罗上界珠幡羽盖围所以丕显尊灵光昭恵业逹人之能事毕矣孝子之事亲终矣铭曰巖巖大岳浼浼长河云滃雾含灵伫和扬侯之国宛其中阿子孙瓜瓞轩盖骈罗四代五公自于伯起蝉聮彪懿令闻不已二千户侯三十刺史丗济其荣至我君子峩峩君子皎有令光不宠我组而括我囊洗心巖遁抗䟢云翔㝠鸿不逺白驹在塲觧其萝𬒮绾我墨职邉翔多虞猃狁孔棘之子之往允威允徳干旄在阶烽火罢色行行骏马绣衣之光烈烈董狐司史之良而我君子捴其徽章出同严助政穆王祥䧺魏既康郪蜀犹侈揽辔言迈题舆载理尺兵允戢乱绳攸靡天子豋封拜服玉趾大礼既毕归路迟迟岁亦秋止天不憗遗呜唿甿吏号泣涟洏曷其往矣来暮歌思茕茕孤子棘心哀疚永号昊天眇泣㝠祐莲花之国金池玉霤崇此香縁生彼秾秀全金既涌衆寳斯庄攷坟其左叔茔其旁香花围绕松栢成行千秋万岁祚祉无疆梓州射洪县武东山故居士陈君碑君讳嗣字弘嗣其先陈国人也汉末沦䘮八代祖祗自汝南仕蜀为尚书令其后蜀爲晋所㓕子孙避晋不仕居涪南武东山与唐胡白赵五姓置立新城郡部制二县而四姓宗之丗为郡长萧齐之末有太平者兄弟三人爲郡豪杰梁武帝受禅网罗英豪拜太平为新城郡守寻加本州别驾弟太乐太䝉蒙为㴝州长史都督护南梁二郡太守乐为本郡司马即君之髙祖父也生曾祖方庆好道不乐为仕得墨子五行秘书而隐扵武东山生烈祖汤仕郡为主簿遇梁季䘮乱避丗不仕生皇考广逈逈早卒君即逈之第二子也少孤而有纯徳恭已饰行一日三省家丗本以清白崇徳迨君之孤素业空矣君有仁兄飬母以孝君顺至行同勤苦节夏不避暑冬不避寒蒸蒸服事行年四十有五入则孝出则弟谨而信汎爱衆而亲仁无余力也以是不忧扵道逮亲终殁春秋已髙从事不可以飬矣乃辍干禄之学修养生之道山壑髙居农野永岁雅闻汉有王丹者隐居不仕家累千金以自奉田稼勤者载酒肴从乡里承化以相惩沮乃叹曰彼王丹者是为政矣奚其为政也由是始攷林泽辟良田习山书务农政天道时变地道化成丘陵泉薮星岁云物靡不用心也原田莓莓粳黍稷稷汶阳之稼如云矣春日载华岁聿其秋白露时降百糓收熟君常乗乎肩轝省农夫馈田畯刑以肃惰悦以劳勤若孙吴之用兵鸷鸟之搏击也卓彼硕田岁取十千仓库寔崇礼节恤寡赈穷乏九族以亲之乡党以欢之居十余年家累千金矣其邻国有媮衣食帯刀歛椎埋胠箧之类闘鸡走狗之豪莫不靡下风驯雅素曰里有仁焉吾何从也遂烦浮窳之节肃恭俭之行修孝悌饰㢘耻将欲效君之素业也时年已耳顺素无经丗之情林园遗老玄黙忘岁遂保先君武东山之故居行不由径非公事未尝至扵州县也昔襄阳有庞徳公谷口有郑子真东海王覇西山吕才皆避丗之人养徳退耕以求志轩冕不可得而羇忧患不可得而累逮于我君作者五人矣于戏古者至人不利苟得而不务近贵量腹而食度身而衣非其道万钟不足豊也非其荣五鼎不足飷也躬勤耕植其杖而耘不荅子路之问者岂我君之徒与绵绵罗网㝠㝠髙鸿趯趯竹竿穆穆幽龙其与祸败之辽絶胡越㢤然则两龚不免扵兰焚二老不免于薇叹其近贵利耶夫上无忧悔下无饥寒含道以制嗜慾逹命以顺生死仁以爱身智以飬徳俾尓耆而艾俾尓昌而炽君子保之以永夀攷非我君者乎享年八十有五太岁壬辰五月十三考终命临终戒曰启予足启予手我闻古人有言珠玉而瘗之是暴骸扵中原也古者不封不树后丗圣人易之以棺椁吾不敢违圣人可具棺椁而已歛以常服坟无丘壠吾将庶几以奉先人之情也有子某等皆䏻祗奉遗训聿从先志长夀二年龙集癸巳月日岁月载踰卜兆时吉始启殡昭告奉迁扵旧茔武东山之阳礼也乡里㑹葬者千余人皆涕泣号慕悲纯徳之不见咸曰君子没矣仁何以名陵谷不杇匪唯颂声小子不敏谨述乡人之教词曰肃肃我祖国始扵陈中裔沦䘮洎此江濵山川隆郁旂鼎氛氲生我君子于铄元真性孝肃悌惟仁善邻乐我耕稼忘我缙绅茫茫田薮岁也其春农人肃事君子犒勤孰为夫子植杖而耘弋者何慕鸿飞髙云椘狂惧丗夷叔求仁良独终矣不攷于身我异扵是非隐非沦抚化随运安排屈伸天年既没长夜何辰圣逹不免宇宙同尘桐棺三寸岂我窭贫自古有礼吾从圣人嗟尔百代子子孙孙骄奢自咎天道无亲思我松栢恭俭是遵陈伯玉文集卷第五终陈伯玉文集陈伯玉文集卷第六陈伯玉文集卷第六新都杨春重编射洪杨澄校正志铭府君有周文林郎陈公墓志文公讳元敬字某其先陈国人也五丗祖太乐梁大同中爲新城郡司马生髙祖方庆方庆好道徳墨子五行秘书白虎七变法隠扵郡武东山生曾祖汤汤爲郡主簿汤生祖通通早卒生皇考辩爲郡豪杰公河目海口鷰颔虎头性英雄而志尚玄黙羣书秘学无所不览年弱冠早爲州闾所服耆老童㓜见之若大賔二十二乡贡明经擢第拜文林郎属忧艰不仕潜道育徳穆其清风邦人驯致如衆鸟之从凤也时有决讼不取州郡之命而信公之言四方豪杰望风景附朝庭闻名或以君为西南大豪不知深慈恭懿敬譲以徳也州将县长时惑陈议青龙癸未唐暦云微公乃田栖絶谷放息人事饵云母以怡其神居十八年玄图天象无所不逹尝宴然坐谓其嗣子子昻曰吾幽观大运贤圣生有萌芽时发乃茂不可智力图也气同万里而遇合不同造膝而悖古之合者百无一焉呜唿昔尭与舜合舜与禹合天下得之四百余年汤与伊尹合天下归之五百年文王与太公合天下顺之四百年幽厉版荡天纪乱也贤圣不相逢老聃仲尼沦溺溷丗不能自昌故有国者享年不永弥四百年余战国如麋至扵赤龙之兴四百年天纪复乱夷胡奔突贤圣沦亡至扵今四百年矣天意其将周复乎于戏老矣汝其志之太岁己亥年七十有四七月七日己未隐化扵私舘孤子子昻愚昧鞠然在疚不知所从乃祗驯圣人卜宅之义是岁十月己酉遂开拭旧茔奉宁神扵此山石佛谷之中㟵也铭曰贤者避地邈其徃兮凤兮凤兮谁能象兮呜唿我君懐寳不试孰知其深广兮悠悠白云自怡养兮大运不齐贤圣罔象兮南山四君不遭汉天子固亦啇丘之遗壌兮申州司马王府君墓志君讳某字某先太原人也昔周文王有圣人之徳甲子受图至我灵王诞膺丕显太子晋得凤凰之瑞恭揖羣后上为帝賔绵绵生人作我王氏迨秦有贲剪并吞诸侯晋有浑祥功格帝室魏至慧龙为贵种矣十二代祖卓晋常山公主子也始公主汤沐邑在汾隂永嘉沦夷不及南度囙树枌槚而结庐焉卒塟于长夀原至今郷有太原之号也曽祖亮周开府仪同上大将军隋信州刺史罇爼之师也祖俭隋离石郡守唐石州刺史赠岳州緫管广武烈侯社稷之噐也父谌唐虞部郎中荆州大督府司马啇壁鄜许冀五州刺史加银青光禄大夫泸州都督金水敏侯上柱国廊庙之才也敏侯有功于国始赐土田白茅苴之在鄠之曲囙食莱今为雍州人君即敏侯之元子炳灵珍粹辉采幽黄愿而以恭寛而以栗青衿闻道已光大矣天子立大学所以养贤公子齿上庠所以观国君休烈渊塞志业云翔年若干为国子生其中射策甲科觧褐补吴府叅军事昔吴王帝之爱子国选英寮君三徳允章六行旣穆与某郡刘孝孙首光此举诵诗三百和淑其仁而醴酒不恭椘筵亦废坐除滑州録事叅军又转陇州録事叅军时乐城公刘仁轨以宰相之贵持节此州暧然推中主诺责下君提网未㡬羣辖载孚公坐啸以为䏻也举迁汾州平遥县令其地有㙜台之恠蟋蟀之人君黄鼎分中鸣琴不下钟鼓既考风俗允和帝白良㢤而格我政加朝散大夫迁岐州扶风县令昔尹翁归以文武之干缉熈此邦黄图虽宁赤丸未又君以庚㫁甲距设匦投钩赭𥚑始绳垩面咸革丁我敏侯艰遂茹哀苫庐衘恤终纪是岁申国不理元寮伫才制加朝请大夫授申州司马属大夫人有羸老之疾去官不之白华增勤綵衣是慕至于朝盥夕膳候色承欢䕫䕫齐栗蒸蒸不匮有若椘老莱子之为婴児也呜唿昊天不弔降我鞠㓙大夫以眉夀薨时君年已七十二矣礼以饮酒而君絶浆虞以降哀而君泣血茕茕在疚栾棘其心新谷未升匪莪以殒以某年青龙癸巳薨扵某里第之正寝孝之终也呜唿哀㢤昔圣人五十而慕先子谓之正徳今君七十二而尽其哀非敦笃允元深仁淑徳者畴䏻离此㢤夫人私农杨氏隋内史侍郎丹川公演之孙女也㓜有淑徳而羙令仪採蘩昭华秾荷比秀至扵内严阃训外匡君子麟趾以穆鸡鸣有章诚道暎公宫事宣彤管晚年以儒囙未䆒其业惟採遂掲无生之筌将遗有漏之屣颛㓗道行受莲花经理极翻三心㓕不二形妄縁尽归真化㝠岁在丁酉处顺而往始我府君以悬车之岁从负米之勤夫人亦能肃恭晨昏严祗左右夫至行莫大扵孝崇义莫显乎忠君克勤于家尽力扵国刑于妻子至于朝廷夫矜而与物或有违广而无适义所以此君好谦逹礼研㡬成务摹其法噐无不驯从其事政无不理夫用我者而岂徒㢤嗟乎矜而能㢘利而不凂百行允俻三事不阶臧文仲其窃位与柳下恵其直道与有子四人长曰某官至武连县令先公而卒次子某等皆肃奉严训景行髙山达扵家邦光于礼乐永号罔极泣血昊天始府君临终遗令薄葬墨龟未食青乌不封权殡于某所需吉兆也龙集己律躔应钟金鸡鸣玉狗吠黄膓宻启丹旐徐飞始迁神扵某原之阳礼也青龙在左朱凤居右双衾共封二室同宛珠玉不瘗丘陇谁传刻此金石以旌后贤唐水衡监丞李府君墓志铭君讳某字某赵国人也乃昔嬴椘暌孤豪杰云起广武君负覇王之畧为成安之师实欲北兴帝基南面穪创雄图未展大运陵頽传云有明徳当代不显其后必有昌者自武至君二十四代矣公侯寳玉刻鼎铭钟纷纶葳㽔丗济不泯六代祖孝伯后魏部尚书秦州都督宣城公魏之名臣载在青史曾祖某后周陜州苪城县令祖某属隋运版荡君子道消逊言遁时不显于仕拜儒林郎父某唐隆州苍溪县丞襄州荆山县尉有髙才而无贵仕君钟常山之气炳障水之灵少尚名节躬行仁义始入太学以精理见知未几进士髙苐拜白水县尉寻转云阳尉屈青云之资从黄绶之任虽吏道迫屑而遐情眇然秩满调𥙷洛阳尉盘根利器尹守拭目迁懐州司法禄不狥荣位以行道雅尚贞逊与衆趍少合洎上闻对䇿甲科授益州太都督府录事叅军满歳擢授水衡监丞君所居清澹仁恵为政识真之士以公辅许之而好学笃道介如石焉故位不充量缙绅髙其才烈士伏其义竟不䏻骧首云路长鸣天衢知与不知咸皆共叹有余恨也而君浩然㝠顺独与化游方将幽採玄微精覈通变天命不祐春秋若干遘疾终于官某岁某月安厝于某所礼也呜唿古所谓殁而不朽者有矣夫遗言余㫖粲然可观有子曰某痛门风之将泯惧丗业之罔传乃刋石纪徳铭旌之曰常山之灵和氏之英丗有明徳钟此令名黄黻不贵洪璧为䡖仕以弘道禄匪伯荣髙志厉云思机入㝠呜唿天乎殱我国祯唐故循州司马申国公髙君墓志君讳某字某渤海蓨人也昔周天子命我太公受封东海钟鼎寳玉七百余年故其公侯丗有国祀曽祖励字敬徳北齐朔州大行㙜仆射爵清河王改封乐安王周授开府隋授杨楚洮三州刺使我唐有命崇宠典章贞观𥘉赠恒㝎并赵四州刺史垂拱中又赠特进非明徳上公孰享之㢤祖宗俭字士㢘皇朝太子太傅上柱国申国公食邑三千户赠司徒并州刺史永徽𥘉赠太尉配享太宗文皇帝朝廷谥曰文献昔帝光天下公实佐之至是元勋克配清庙父慜字履行秦府军直千牛滑州刺史将作大匠金紫光禄大夫太常卿洪州都督上柱国申国公尚东阳长公主驸马都尉衣冠礼乐尽在是矣故帝乙归妹尚于中行公则驸马之元子也含章丹穴籍宠黄扉承礼训扵公庭尽仪刑扵士则年若干嗣封申国公十四觧巾授千牛俻身趍奉紫璋已有光矣秩满𥙷海监府左果毅都尉再迁㳺撃将军右帅府郎将遂昇荣禁卫承宠司阶千庐之务式遵八舍之荣攸袭又授朝散大夫尚辇奉御再迁尚衣奉御属扆宫搆难巫蛊祸兴坐堂弟歧左迁循州司马苍梧南极桂海东浮是唯篁竹之区而有山夷之患永隆二年有盗攻南海广州邉鄙𬒳其灾皇帝哀洛越之人罹其㓙害以公名家之子才足理戎廼命専征且令招尉公奉天子威令以喻越人越人来苏日有千计公乃惟南蛮不讨之日久矣国有大命将布逺方欲廵御象林观兵海裔彼苍不弔夭我良图囙追寇至广州遇疾薨于南海之旅次时年若干呜唿哀㢤珠鼎之秀邦国之光负才能重书劒方将克崇旧业祗宠前人降年不长永坠绪呜唿哀㢤夫人京兆韦氏银青光禄大夫太子詹事武阳矦琨之第某女也有淑慎之徳窈窕之贤长于公宫少习妇道年十六归于申国凤㙜尊閟鹊巢斯在虽珠玉翡翠职是其仪而澣濯苹蘩不改其操故我君子琴瑟友之年三十仪凤二年先公而殁其年权殡先茔呜唿哀㢤始公之适南裔也夫人逝矣死生言别永懐燕越之悲旌旐同归终沦松栢之路先是公有命合葬弘道岁灵榇自南海还嗣子绍等追惟永终仰遵先志粤载𥘉元年岁在摄提格始昭启亡灵改卜迁祔某月日遂合葬扵少陵原礼也呜唿哀㢤覇山南望秦州满目紫㙜钟鼓方对于青春白杨丘陵独悲于玄夜绍等以东西之人惧冈陵之变古不树今则坟焉率府録事孙君墓志铭呜唿君讳䖍礼字过庭有唐之人也㓜尚孝悌不及学文长而闻道不及从事禄值凶孽之灾四十见君遭谗慝之议忠信实显而代不䏻明仁义实勤而物莫之贵陻厄贫病契濶良时养心恬然不染物累独攷性命之理庶㡬天人之际将期老有述死且不杇宠荣之事于我何有㢤志竟不遂遇暴疾卒扵洛阳植业里之客舎时年若干呜唿天道岂欺也㢤而已知卒不与其遂䏻无恸乎铭曰嗟嗟孙生见尔迹不知尔灵天竟不遂子硕分今用无成呜唿苍天吾欲诉夫幽明故宣议郎骑都尉行曺州离狐县丞髙府君墓志铭君讳某字某先渤海蓨人也囙仕居洛今为阳翟人昔赭鞭乗运炎帝之宗苍光应期承太公之㣧崇勋覇业光烈犹存曽祖某北齐太子中舍人赠冀州刺史青宫近侍光宠朝班皂盖追荣㤙崇国礼祖钦仁隋左亲卫大都督检校秘书郎带七尺劒始逰天子之阶持三寸笔终入芸香之合父柚唐江州浔阳县令舒州懐宁县令絃歌之化身不下堂神明之威虫蝗避境君即懐宁府君之长子黄河一直青松万仭性惟仁孝行实温恭文义必以润身名莭由其狥物唐龙朔元年有制举忠鲠君对䇿及第试守秦州湘源县尉位卑黄绶志在清䂓秩满以常调𥙷凤州黄花县丞梁竦长懐尚劳州县桓谭不乐空负琴书又转易州遂城县丞以𬋩辂之材赵典之任古人斯在君子居之大周革命任曺州离狐县丞而已髙日月方出武尽羙矣不得夷齐之臣文㢤郁乎自邈夏啇之道扵是囙阶秩满告老归闲闭郊扉于南野习巖居扵东涧诗书琴酒以观先逹之风山水丘园将为遗老之赏天授二年岁在单阏七月二十日攷终命卒扵陆浑县明髙之山荘时年七十有二呜唿哀㢤君雅尚节义素履元亨懐古人之逺图慕先贤之遗烈以为桓魋石椁非则扵礼经墨翟桐棺寔宜于圣典遗令簿葬务取随时即以其年十月葬于北印山平乐之原礼也嗣子思恭孝思罔极䘮制过哀思封树而缅懐恐东西而不志白楸为椁奚遵古葬之仪丹题封即表永年之记铭曰泱泱大风其太公兮穆穆君子绍宗兮忠鲠察㢘仕汉宫兮髙才位卑攷终命兮哀哀孤子号苍穹兮归葬平陵桓松桐兮唐故袁州叅军李府君妻清河张氏墓志铭夫人清河郡东武人也昔轩辕钖胤弧矢崇威畏其神者三百年得其姓者十四族金貂七业汉天子之忠臣鼎足三公晋武皇之名相孤卿玉帛丗有其庸曾祖某北齐太常卿徐兖二州刺史天人之礼位掌于秩宗侯伯之尊宠优扵露冕祖某隋汾隂夀春阳城三县令公侯之瑞屈铜墨之班士元非百里之才太丘有三台之望父唐户部侍郎复亳建三州刺史尚书北斗始赞扵南禀柔成性藴粹含章承礼训于公庭习威仪于壸则夫其窈窕之秀婉娈之姿贞莭峻于寒松韶仪丽于温玉铅华不御饰环珮之容浣濯是衣勤黼黻之綵自作嫔扵君子主中馈扵家人三千之礼不违九十之仪无慝至乃恭于奉上顺于接下仁孝以承宗祀慈恵以睦闺门则雍雍跄跄必由其道矣呜唿府君不造遘此闵㓙中年不图早丗而殒青松槯折哀㫁女萝之心丹桂孤髙终守栢舟之誓而府君食先人之徳无后生之财夫人狥黔娄之贞阙丹㙜之产孀居永日蓬首终年处贫素而弥坚保幽芳而不昧始府君之逝有四子焉少遭罔极之哀未奉过庭之训夫人保持名敎终始礼经既朂之以义方又申之以逺大皆䏻率由慈训克荷嘉声箕裘之业载隆燕翼之谋不殒非夫淑明贤懿圣善温良崇妇道之深䂓弘母仪之至范孰䏻昭宣令闻若斯之盛㢤彼苍不忱殱我眉夀春秋若干载𥘉元年月日遘疾终于洛州某里之私苐呜唿哀㢤夫人令仪有穆恵闻无喧敦雅志扵诗书婉婤情扵琴瑟若乃姆师酒食之仪女工纂组之䌓莫不緫制清理弘宣懿则茂苹蘩之雅训恊沼沚之芳猷古称敬姜诗云淑女论容比徳殆无以过秾华不居松扃永閟嗣子某等悲摧栾棘思结寒泉永惟同穴之仪仰遵归祔之典以大周天授二年二月日朔迁祔扵袁州君之旧茔礼也合葬非古奉周公之仪墓而为坟宗仲尼之训呜唿鸳鸯之树眇泣扵松楸鼓吹之列𬗟然于丘壠原陵何代铭志无文有哀黄鸟之诗遂勒青乌之兆铭曰诗云淑女君子好求懿㢤令徳嘉仪聿脩温容玉映峻节松楸妙心史㓗志玄猷昭宣壸则恵穆苹洲共伯早逝贞姜独㽞茕居蓬首哀深栢舟彼苍不愸此夜长幽懐南风之吹棘想北陇以同丘青春兮白日独昭昭以悠悠上殇髙氏墓志铭维唐垂拱二年太岁景戌士月二十日殇子髙氏卒呜唿哀㢤琼敷而不玉寔者有矣夫吾观颢元机化出入夭夀之数荣落之原皆一受而不易者也悲夫古人之仁懿中庸不幸短命今复见之扵髙子子渤海蓨人也黄州府君之㓜孙苑丘府君之叔子生而岐嶷寔覃寔华越在襁褓神明滋茂童蒙渊敏光润玉颜八岁始敎方书受甲子已知孝悌之道诗礼之䂓苑丘府君钟爱之他日尝趋庭与诸児戏神情涵泳绰然如鸿雏鹄子有青云之意也府君羙之曰䏻光我家者此児十五通左氏春秋及尚书渊骞之志曰新宏大矣不幸享年十七遇疾而夭呜唿哀㢤苑丘府君感恸哀过扵礼不恨尔夀之不长惜尔噐之不彰夫何苗育今也则亡呜唿吾将老矣逺尔何㢤某年七月殡于家园日月云徂六载于兹矣天凤二年龙集辛卯府君方大崇元域以安先兆诸子之柩皆祔焉其年一月癸卯朔十八日庚申启殡归瘗之茔礼也铭曰来不可遏去不可止唯死与生由生以死扵戏殇子噫何往矣伤慈父之肝情独㝠㝠而长已死而有知可也若其无知悲尔堂第孜墓志铭君讳孜字无怠其先陈国人也六代祖太乐梁太同中爲夲郡大司马生五代祖方庆属梁乱始居新城郡武东山髙祖汤爲郡主簿生曽祖通早卒通生皇祖辩少习儒学然以豪英刚烈着闻是以名莭爲州国所服皇祖生攷元爽保植先人茂徳降生扵君㓜孤天资雄植英秀独迈性严简而尚倜傥之竒爱㢘贞而不拘分独之操始通诗礼畧观史传即懐轨物之摽希旷代之业故言不宿诺行不苟从率身克已服道崇徳闺门穆穆如也鄊党恂恂如也至乃雄以济义勇以存仁贞以立事毅以守节独㫁扵心毎若由已实爲时軰所髙而莫敢与伦也是以郷里长㓜望风而靡邦国贤豪闻名而悦服方谓拂羽乔木缅昇髙云而遭大过㨂桡而殒呜唿天降吊乎时年三十五是岁龙集癸巳有周天授二年七月卜兆不吉权殡扵真谛寺之北园始以今甲年岁献春一月己酉朔二十五日己酉㝎于石溪山之北冈陪秀坟也君家丗坟壠在武东山昭穆崇封松栢列盛至君攷遗令独爱石溪之冈故君从先志祔葬于此呜唿哀㢤始君伯父海内之文人也含纯刚之徳髙代之行毎见君叹曰吾家丗虽儒术传嗣然豪英雄秀济济不泯常惧后耒光烈不象先风毎一见尔慰吾家道实谓君有逸羣之骨㧞俗之标超山越壑可以骏迈也岂其夭絶䘮兹良图呜唿其元命欤遭命欤天不忱欤道固谬欤大圆苍苍大方茫茫贤圣同此尔之何伤古人有言珠玉而瘗是暴骸扵中原况吾家道尚俭名训未坠封树之礼吾敢过焉是用钖尔瓦木之噐涂刍之灵尭舜之典忠孝之经昭示后代以安尓形铭曰我祖之葳㽔兮邈扵陈缅遥裔兮此江濆五代崇光兮至夫君徽烈英曜兮始氛氲何意严霜兮降青春玉树摧落兮成黄尘南山无隟兮永幽沦悠悠昭代兮卜尓辰吾恸感伤兮号苍旻问之蓍䇿兮立兹坟乃言千载兮衣冠来臻黄头兮勿伤神舘陶郭公姬薛氏墓志铭姬人姓薛氏夲东明国王金氏之胤也昔金王有爱子别食扵薛囙姓焉丗与金氏为其髙曽皆金玉贵且大人也父永冲有唐髙宗时与金仁问归国帝畴庸拜左武将军姬人㓜有玉色彂扵禯华若彩云朝升微月宵映也故家人羙之少号仙子闻羸㙜有孔雀凤凰之事瑶情悦之年十五大将军薨遂剪发出家学金仙之道而见寳手菩萨静心六年清莲不至乃謡曰化云心兮思淑真洞寂㓕兮不见人瑶草芳兮思葐蒀将柰何兮分青春遂返𥘉服而归我公郭公豪荡而好竒者也杂珮以迎之寳瑟以友之其相得如青鸟翡翠之婉娈矣华繁艶歌乐极悲来以长夀二年太岁癸巳二月十七日遇暴疾而卒于通泉县之官舍呜唿哀㢤郭公恍然犹若未亡也寳珠以含之锦衾而举之故国途遥言归未迨㽞殡扵县之恵普寺之南园不忘真也铭曰髙丘之白云兮硕一见之何期哀淑人之永逝感绀园之春时硕作青鸟长比翼魂魄归来逰故国唐陈州宛丘县令髙府君夫人河南宇文氏墓志铭夫人讳某河南郡人也昔吾君夏后氏之子覇有幽都皇运北兴鼎国南起开寳符而帝天下抚璇玑而王中国则后周之受命武帝之云孙夫人四代祖也曽祖某失周之子封亡山阳之国虽存天子之胤已类咸阳布衣植徳早夭祖某隋朝官澧州澧阳令父某龙州司法皆承家席宠丗有令名夫人贲秾华䌓祉崇徽恵穆秀色苕荣自于㓜年有令仪也十四适于髙府君夫其温慈恵和信肃脩穆行有法度动有礼经严恪以理家人瑟以和君子则巳含乎光大矣若乃宗庙哀敬仁孝也娣姒祗和谦顺也蠲㓗酒食妇仪也黼黻玄黄女工也弘此四徳而务六亲鞶帨以文之杂佩以发之猗可以作范母仪昭宣壸则矣至扵训子以睦敎女以顺爱下以慈与人以譲外以賛府君之徳内以光中馈之敎皆曰闻其进不见其退也呜唿仁而不夀生也永中永淳元年五月遇疾终于宛丘县之官舍年二十七呜唿哀㢤髙府君寻以事罢职山茔未卜旌旐来归府君思北海之魂㽞东园而殡日月遂往九岁于兹府君方崇树先茔増封旧域以周天授二年太岁辛卯二月癸卯启殡扵东园袝扵洛州某原礼也哀㢤夫人雅有髙行终而不忌以为厚葬非礼也是以珠玉不饰塼瓦是蔵髙府君聿遵其志率以薄葬扵戏非古之明徳㳤女金玉其光何以跻之吾㤗门闾之賔覩其家道矣雍穆懿铄寔有清风故叙之而未充徳也铭曰夭夭桃李有华兮灼灼淑人宜家兮脩睦妇道不譁兮窈窕嫔仪孔嘉兮荣采之方茂而云亡兮嗟周故内供奉学士懐州河内县尉陈君硕人墓志铭君讳字彦表绵州显武人也其先自颕川迁蜀矣曽祖寄祖曾考永贵皆养髙不仕君少好学䏻属文上元元年州贡进士对䇿髙第释褐授将仕郎其明年制勑天下文儒司属少卿杨守讷荐君应词弹文律对䇿髙第勑授茂州石泉县主簿开耀元年制举太子舍人司议郎大府少卿元知譲应制荐君扵朝堂对䇿髙第勑授隆州苍溪县主簿垂拱四年又应制学综古今对䇿髙第勑授懐州河内县尉凡㦄所职皆以清㢘仁爱着闻有周革命天授三年㤙勑自河内追入关供奉居未朞不幸遇疾扵神都积善坊攷终命年六十三归葬扵豆四山之阳原礼也呜唿哀㢤古人有云饰颜夷之行不逢青云之士而声名磨灭者有之矣呜唿陈君敦懿玄黙㓗清温良驯道执志好学博古徇徇焉行髙职卑不改其操学优禄薄不怨于天四举有道三㦄下位晏如也非淳人淑士其谁能涅而不渝㢤夫知命可谓君子矣好学可谓爲文矣丹书不蔵扵勋府青史不昭于方册扵戏一絶故老之口孰知夫子之贤㢤某与君族人也服羙其徳尚矣昔子云称李元常璩叙令伯皆没而不杇后代称之斯非若人之徒欤吾岂黙而无述其铭曰誾誾君子好斯文兮缛藻鞶章潜卿云兮栖迟下位允升闻兮金署玉堂见吾君兮鸾阶鸿渐期紫氛兮钟鸣漏尽竟兰焚兮儒行墨节将何云兮恭承遗言立石文兮金刻丹书记岁辰兮青龙甲午铭兹坟兮燕然军人画像铭龙集丙戌有唐制匃奴五十六载盖署其君长以郡县畜人荒服赖宁古所莫记是岁也金徽州都督仆固始桀骜惑乱其人天子命左豹韬卫将军刘敬同发河西骑士自居延海入以讨之特勑左𥙷阙乔知之摄侍御史护其军夏五月师舍扵同城方絶大汉以临澣海君子曰兵者㓙噐仁何至之丑虏猖狂自招咎今至尊不得已而顺伐尝闻西方之圣有䏻仁者㓙吉之业各报以直则使元恶授首羣甿不孤立无血刃荒我底定岂不在扵大雄乎诸将部校佥曰允㢤将军乃饰躬率士卒自古祠庙图画形容有古之弥勒像也天人俻容丹青毕彩盖以昭乎景福也乃作铭曰耀天兵兮征荒服絶云汉兮出玄极白羽饰兮青云旗箫鼓鸣兮士马悲硕左右兮浮屠道俻丹青兮妙天寳功既毕兮业既成神不来兮福㝠㝠㝠寞窅㝠君古坟记铭神功元年龙集丁酉我有周金革道息寳鼎功成朝廷大宁天下无事皇帝受紫阳之道延访玉京羣臣从白云之逰载驰瑶水笙歌入至玄鹄飞来时余以银青光禄大夫忝在中侍拥青旄之莭陪翠鵉之旗昔奉车子侯独随武帝昌明爲御史毎侍轩逰比之今日未足多幸是时屡从严祀遥谒秘封尝覩衆灵如云群仙蔽日乃仰感王子晋俯接浮丘公行吹洞箫坐弄云凤窃欲邀羽𬒮导鸾舆求不死扵金庭保长生扵玉册上以尊圣夀下以息微躬囙豋缑山望少室寻古灵迹拟刻真容得王子晋之遗墟在永水之层曲且欲开石室营夀宫庀徒方兴畚锸攸作乃得古蔵焉其蔵上无封壝内有甓瓦南北长二丈二尺东西濶八尺中有古劒一长尺余铜椀一并瓦噐二其噐文彩恠异非虫篆雕斵所䏻拟也又有古五铢钱朱片数十枚𥘉𨳩时文彩可见及枨拨之应手灰㓕既无年代铭志不知爵里官族叅验其事已曾为人所𨳩扵是抚之永懐念昔增宻始知有形必弊渉噐则毁钟鼎玉帛非度丗之资名位宠章为累真之府未䏻独立物表超丗长存与日月齐光天地比夀非夫道乎㝠寞窅寞君乆幽珎蔵迨此昭彂岂不欲感示玄契竒畅灵期昔王乔古坟唯㽞一劒令威荒塜又叹千年起予道心在乎此仰惟圣主仁慈㤙𬒳草木阳和掩骼既昭国典至徳埋胔又在周令今此蔵亏露诚感仁恻谨暦吉日恊良辰即以其年十月甲子朔具物俻容还定旧圹豚鸡在奠牺鐏若歆哀其铭志磨㓕姓位不显乃钖之名曰㝠寞君其铭曰陈伯玉文集卷第六终陈伯玉文集陈伯玉文集卷第七陈伯玉文集卷第七新都杨春重编射洪杨澄校正杂着上大周受命颂表臣子昻言臣闻昔周道昌而颂声作遂能昭配天地光烈祖宗垂之无穷永爲代典伏惟神圣皇帝陛下阐玄极昇紫图光有唐基以启周室不改旧物天下惟新皇王已来未尝覩也臣闻仲尼曰圣人丘不得而见之矣又曰舜禹之有天下丘不预也又曰凤鸟不至河不出图丘已矣夫皆伤不得见大道之行而欝悒也臣草鄙愚陋生长休明亲逢圣人又覩昌运舜禹之政河洛之图皆目见幸亦多矣今者凤鸟来赤雀至庆云见休气昇大周受命之珎符也不稽元命探祕文採风謡挥象物纪天人之会以恊颂声则臣下之遇也有国彛典其可阙乎臣不揣朴固輙献神凤颂四章以言大周受命之事诚未足以润色鸿业揄扬盛羙亦小臣区区丹慊之至谨輙诣洛城南门奉进尘冐旒冕伏表惭惶大周授命颂臣闻大人升阶神物绍至必有非人力所能存者上招飞鸟下动泉鱼古之元皇祗承上帝所以恊人祉匹天休卓㢤神明昭格上下莫不以之矣是故物有可则而道有可宗谓之文献其原上也缅㢤有唐钦崇天命三祖继统品物咸章玄暦改元黄瑞告神皇出地辅陟天阶㦄轩辕豋太昊集乎𥘉始之极以授我皇符鸟之肇𨳩辟元台女希氏姓神功大㢤莫不盛扵兹日矣乃察璇玑稽寳命发玄䜟升紫图则天粲然皇文炳也非夫昇光之矅魄寳之精其孰䏻威神皇赫赫若斯者㢤是时三阶底平百揆时序天下昌矣玄功溥矣西土耆老欣然来称曰至㢤天子恤我元元勤劳下都升闻上帝臣闻天无二日土无二主皇帝嗣武以主匕鬯岂不宜乎神皇窅然廼豋崑崙之㙜修三统观五始探命暦之纪则知元气之所造也方採钟龙象鸣凤恊林黄之律以囙生赐姓九月戌申朔六日己卯朔神都耆老遐荒夷貊缁衣黄冠等万有二千余人云趍诣阙请曰臣等闻王者受命必有钖氏轩辕皇帝二十五子班为十二姓髙阳氏才子二八命为十六族书云祗台徳先不拒朕行然则圣人起则命暦昌必有钖氏之䂓臣等伏惟陛下受天之符为人圣母皇帝仁孝肃恭神明可以繤武承家以克永代陛下崇钖类垂宪章不易日月天人交际斯亦万代之一时臣等固陋不逹大道敢昧死上闻神皇穆然方御珎图谦而未许也越翌日庚辰文武百寮又与耆老夷貊道俗等五万余人守阙固请曰盖臣闻圣人则天以王顺人以昌今天命陛下以主人以陛下为母天之丕律元命也人之大猷㝎姓也陛下不应天不顺人独髙谦譲之道无所宪法臣等何所仰则敬冐昧万死固请是时目踵昆吾有凤鸟从南方来㦄端门羣鸟数千蔽之又有赤雀数百从东方来羣飞映云廽翔紫闼或止庭树有黄雀从之者又有庆云休光半天倾都毕见羣臣咸覩扵是衆甿云萃嚣声雷动庆天应之如响惊象物其犹神咸曰大㢤非至徳孰能覩此昔唐虞之瑞逖聴矣今则见也天物来圣人革时㢤况凤者阳鸟赤雀火精黄雀从之者土也土则火之子子随母所以纂母姓天意如彼人诚如此陆下曷可辞之昔金琴凤凰镐京黄鸟赤氏朱鴈有吴丹乌皆纪之金册蔵之瑞府以有事也陛下若遂辞之是推天而絶人将何以训扵是皇霈然曰俞㢤此亦天授也乃命有司正皇典恢帝纲建大周之统暦革旧唐之遗号在宥天下咸与惟新赐皇帝姓曰武氏命为嗣皇崇乎绍天统物其赫胥大庭之上事已乃献颂曰天命神凤降祚我周彩容有穆其仪孔休惟我有周实保天徳上帝临命纂承唐极人曰天古有皇女希造天立极𬗟然猷徽赫我皇帝乃先微匪天之命凤鸟谁归囙生钖氏革号循机岂不顺乎天而应乎人帝曰俞㢤右神凤章翶翶赤鸟朱火之光含神之务祕帝之祥在昔甲子降祚于昌今则庚辰翩翩来翔维何作我圣皇堤堤黄鸟载飞载扬从火之母应土之王体仁资孝类我嗣皇恭膺钖氏稽首龙章天授万年圣帝煌煌右赤雀章崑崙元气实生庆云大人作矣五色氤氲昔在帝妫南风既薫藂芳烂澷郁郁纷纷旷矣千祀庆云来止玉业金柯祚我天子非我天子庆云谁昌非我圣母庆云谁光庆云应矣周道昌矣乆九八千天授皇年右庆云章周道赫兮天寳开八方恊公兮万国来天人应兮雷雨作声敎殷兮宇宙囬璇图寳兮称万岁神皇穆兮崑崙台右甿颂章国殇文一首丁酉岁三月庚辰前将军尚书王孝杰败王师扵榆关崃口吾哀之故有此作天未悔祸兮炽此山戎虐老昏㓜兮人罹其穷帝用震怒兮言剪其凶出金兮曜天锋扫宇宙之甲驰燕蓟之冲何士马之沸渭若云海之汹汹荆吴少年韩魏劲卒戈矛如林白羽若月且欲蹈乌丸之垒刈赤山之旗聮青丘之徼封黄龙之尸凶胡猖姦险是凭蛇伏泥滓蚁闘丘陵哀我将之忔勇兮无筭畧以是膺䧟天井之死地属云骑以相腾短兵既接长㦸亦合星流飈驰树离山沓智无所施其巧勇不能制其怯顿金鼓之雄威沦舆尸之败业天乎哀㢤鸣石既书白日頽主将已死士卒哀徒手奋唿谁救㢤含愤沉怒志未廽杀气凝兮苍云暮虎豹慄兮殇魂惧兮可柰何恨非其死兮弃山河血流骨积殪荒椘思归道逺不得语降不戮兮比不诛殁不赏兮功不图岂力士之未徇诚师律之见孤重曰壮士虽死精魂用凶丑尔雠不可縦我闻僵死䏻厉灾古有结草抗杜回苟前失之未逺傥㝠雠之在㢤呜唿魂兮念归来禡牙文万岁通天二年三月朔日清邉道大捴管建安郡王某敢以牲牢告军牙之神盖先王作兵以讨有罪奸慝窃命戎夷不恭则必肆诸市朝大戮原野我皇周子育万国宠绥百蛮青云干吕环入贡文有年矣契丹凶羯敢乱天常乃蜂屯丸山豕食寮野宴安鸩毒作为搀抢天猒其凶国用至讨皇帝命我肃将王诛今大军已集吉辰恊应旄头首建羽饰前列夷貊咸威将士听誓方俟天休命为人殄灾惟尔有神尚殱乃丑召太一会雷公翼白虎乗青龙星流彗扫永清朔裔使兵不血刄戎夏来同以昭我天子之徳允神之功岂非正直克明㢤无縦丗雠以作神羞急急如律令荣海文万岁通天二年月日清邉军海运度攴大使虞部郎中王玄珪敢以牲酒驰献海王之神神之听之我国家昭列象胥恵养戎貊百蛮率职万方攸同鲜卑猖狂忘道悖乱人弃不保王师用征故有渡辽诸军横海之将天子命我羸粮景从今旌甲云屯楼舡露集且欲浮碣石凌方壷朔裔即幽都而涨海无倪云涛洄潏胡山逺岛鸿洞天波惟尔有神肃恭令典导鹢首骑鲸鱼呵风伯遏天吴使苍兕不惊皇师允济攘慝勦虐安人㝎灾苍苍群生非神何赖无昏汩乱流以作神羞急急如律令弔塞上翁文居近海南四百余里有古城焉土人云是塞上翁城今爲戍其基扃趾䟢盖数千年也丙戌岁兮我征匈奴恭闻北叟託国此都子尚于叟日月遐迈及今耒思寔获心契欣问于叟何徳其愚僻居幽漠浩与丗殊忘情逸马胡宁而知福谢于隣人何逹而不淑丁男既存君子知复人以爲极也伊懐兹土既板且筑扃禁天崇墉隍云矗今则荒秽丗不毓其故何㢤贤叟之徳登叟之堂天道何逺而兹理茫茫人丗自故兮丘壠崩荒魂魄何独不归故郷叟乎叟乎我心之伤祭孙府君文维年月日谨以牲酒之奠致祭故延俊府折冲燕然军孙府君之灵惟君少驰英武早効成功声雄塞上名重关中瞻威于敌国存大莭扵家风既挥金而退老方饵药扵仙童何昊天之不弔随大化以长终白马故人青乌送往素车永诀黄炉谁赏醑酒盈觞魂兮尚飨为建安王祭苗君文维某年月日朔方道大緫管建安郡王攸宜以酒馔之奠祭故壮武将军左玉钤卫中候左三军营主苗君之灵君忠勇兼戎麾夙济乌丸作逆赤羽从军方且任君先锋仍驰后劲刈鲜卑之垒摧蹋顿之师执馘献俘归受国赏何图大勋未立随命先凋永懐咨嗟情用兼恸故命酒奠告尓殇魂君其有灵歆兹薄酹呜唿尚飨祭黄州府君文维年月日朔孙女夫某等谨以清酌庶羞之奠敢昭告于故黄州髙府君之灵惟府君含徳元亨保和光大才堪济丗而运属承平噐元豋台而命钟㽞落有瑚琏之寳无廊庙之资岂图大位不跻幽灵永昧尊仪潜翳三十余年玄殡既𨳩黄膓已古今青乌改卜丹旐来归窀穸即期幽明永诀某等忝承嘉恵奉事门䦨兴言追慕寔増感咽窃惟精意以享黍稷非馨敢陈薄酹以献明灵呜唿哀㢤伏惟尚飨祭韦府君文维年月日左拾遗陈子昻谨以少牢清酌之奠致祭故人临海韦君之灵惟君孝友自天忠义由已有经丗之畧懐䡄物之量甘心苦莭风雨不改常欲穷则独善其身逹则兼济天下感激遐咏邈然青云何期良䇿未从大运奄忽呜唿哀㢤昔君梦奠之时值余㝠在丛棘狱户咫尺邈若山河话言空存白马不吊迨天纲既𨳩而宿草成列言咲无由梦寐不接永言感动何时可忘今旄旐言归关河方逺兴言永诀今古长乱邓攸无子天道何知洛阳旧陌拱木犹存京兆新阡孤松已植已矣韦生云何及矣大运之徃贤圣同尘呜唿哀㢤伏惟尚飨祭宇文夫人文维年月日朔女夫某谨以清酌嘉𬞞之奠奉祭于故髙氏河南宇文夫人之灵恭闻夫人有清穆之徳皓㓗之行淳懿肃恭内外仰则而遗风素范蕙敷兰滋用䏻恵心光孚气氲沼沚崇严壸训芬郁母仪中馈柔嘉娣姒有则岂图慈颜幽翳扵今年毫木已拱尊灵廊然今吉辰恊应幽殡方𨳩容象如在噐质已灰改卜礼典宅兆方迁山园既列祖载行焉哀子号咷女也蝉媛终天永诀泣血流涟某谬承嘉恵预叨戚生事早睽送终空积窃闻精意以享黍稷非馨敢陈薄酹以献明灵伏惟夫人明神尚飨祭率府孙録事文维年月日朔某等谨以古人叹息者恨有志不遂如吾子良图方兴青云自致何天道之微昧而仁徳之攸孤忽中年而㒹沛从夭运而长徂惟君仁孝自天忠义由已诚不谢扵昔人实有髙扵烈士然而人知信而必果有不识扵中庸君不慙扵贞纯乃洗心扵名理元常既没墨妙不传君之逸翰旷代同侣岂图此妙未中道而息懐衆寳而未摅永幽泉而掩色呜唿哀㢤平生知已畴昔周旋我之数子君之百年相视而笑宛然昨日交臂而悲今焉已矣人代如此天道罔然所恨君者枉夭当年嗣子孤藐贫屡聮翩无父何恃无母焉呜唿孙子山涛尚在嵇绍不孤君其知我无恨泉途呜唿哀㢤尚飨春㙜引感伤春兮生碧草之油油懐宇宙以汤汤遂豋髙㙜而写忧迟羙人兮不见恐青岁之还遒从毕公以酣饮寄林塘而一㽞採芳荪于北渚忆桂树扵南州何云木之英丽而池舘之崇幽星㙜秀士月旦诸子嘉青鸟之辰迎火龙之始挟寳书与瑶瑟芳蕙华而兰靡乃掩白苹借緑芷酒既醉乐未已撃青钟歌緑水怨青春之萎絶赠瑶华之旖旎硕一见而导意结衆芳之绸缪曷余之情荡瀁独青云以増愁恨三山之飞鹤忆海上之白鸥重曰羣仙去兮青春頽岁华歇兮黄鸟哀富贵荣乐㡬时兮朱宫翠堂生青苔白云兮归来綵树歌嘉锦筵之珍树兮错衆綵之氛氲状瑶㙜之微月点巫山之朝云青春兮不可逢况蕙色之增芬结芳意而谁赏怨絶丗之无闻红荣碧艶坐看歇素华流年不见君故吾思崑崙之琪树猒桃李之纷山水粉图仙图之白云兮若巫山之髙丘纷羣翠之鸿溶又似蓬瀛海水之周流信夫人之好道爱云山以幽求复雠议状先王立礼所以进人也明罚所以齐政也夫枕干雠敌人子之议诛罪禁乱王政之纲然则无义不可以训人乱纲不可以明法故圣人脩礼理内饰法防外使夫守法者不以礼废刑居礼者不以法伤义然后能暴乱不作㢘耻以兴天下所以直道而行也窃见同州下邽人徐元庆先时父爲县吏赵师藴所杀君鬻身庸保为父报雠手刄师藴束身归罪虽古烈者亦何以多诚足以激清名教旁感忍辱义士之靡者也然按之国章杀人者死则国家画一之法也法之不二元庆宜伏辜又按礼经父雠不同天亦国家劝人之敎也敎之不苟元庆不宜诛然臣闻昔刑之所生本以遏乱仁之所利盖以崇徳今元庆报父之仇意非乱也行子之道义能仁也仁而无利与乱同诛是曰䏻刑未可以训元庆之可显宥于此矣然则祁由正生理必乱作昔礼防至宻其弊不胜先王所以明刑本寔由此今傥义元庆之节废国之刑将为后图政必多难则元庆之罪不可废也何者人必有子子必有亲亲亲相雠其乱谁救圣人作始必图其终非一朝一夕之故所以全其政也故曰信人之义其政不行且夫以私义而害公法仁者不为以公法而徇私莭王道不设元庆之所以仁髙振古义伏当时以其能忘生而及扵徳也今若释元庆之罪以利其生是夺其徳而亏其义非所谓杀身成仁全死无生之莭也如臣等所见谓宜正国之法寘之以刑然后旌其闾墓嘉其徽烈可使天下直道而行编之扵令永为国典谨议为逺安誓衆词夫圣人用兵以讨有罪姧慝窃命戎夷不恭则必肆诸市朝大原野我皇周子育万国宠绥百蛮遐荒戎狄莫不率职聚非欲劳人盖逆不可縦乱不可长所以屈已推毂垂涕泣辜诚恐苍生㒹坠涂炭今契丹凶羯敢乱天常为封豕长蛇荐食上国玉帛皮弊弃而不寔名噐正朔僣而有谋乃将谄神虐人暴殄天物故皇帝命我肃将王诛今大师已集方将问罪公等诸将及士卒已上湏各严职事肃恭天命契丹凶贼本为中国奴隷昏狂不道劳我师徒今与公等及士卒乆勤干戈冐犯霜露夫四郊多垒士大夫之耻蕞尔兇狡一钮可屠况皇帝义兵尅期诛剪此犹太山压卵鸿毛在炉今日之伐湏如雷霆之震虎豹之撃搴旗斩馘扫孽除凶上以摅至尊之愤下以息邉人之患鼓以作气旗以应机公等各宜力务当其任若能奋不顾命䧟坚摧锋金紫玉帛国有重赏若进退㽞顾向背失机斧钺严诛军有大各宜勉励无犯典刑金门饯东平序昔者汉朝卿士供帐饯扵东都晋国名贤倾城祖扵西郊虽时称盛观而人非帝族东平紫微英胄朱邸天人藴歧嶷之瓌姿得山河之寳气刘君爱士常致礼扵幽人曺植论文毎交欢扵数子属銮舆拜日来朝太室之前玉检停刋言返章华之路羣公以眷深王粲思邀祖道之欢下赱以遇重荀慈谬奉芳筵之醴于时青阳二月黄鸟羣飞残霞将落日交晖逺树与孤烟共色江山万里眇然荆椘之涂城邑三春去矣伊瀍之地既而朱轩不驻禄盖行遥琴罇之清䜩已疲珠玉之芳言未赠请各陈志以序离襟梁王池亭宴序子昻少游白屋未㦄朱门闻王孙之游空懐春草见公子之兴毎隔青霄戈阳公座辟青轩饰𨳩朱邸金筵玉瑟相邀比里之欢明月琴樽即对西园之赏鄙人幽介酒醴知惭王子爱才文章见许白日已驰欢娱难恃平生之乐其在兹乎薛大夫山亭宴序夫贫贱之交而不可忘珠玉满堂而不足贵闲门无事对黄卷以终年髙论不疲逢故人而永夜薛大夫其人也下官昔承颜色早䝉车骑之知晚接㤙光不异平津之旧蔡邕书史许以相资张载文章见称扵代尔其华堂别业秀木清泉去朝廷而不遥与江湖而自逺名流不杂既入芙蓉之池君子有隣还得芝兰之室披翠微而列坐左对青山俯盘石而𨳩襟右澄流水斟緑酒弄清絃索皓月而按歌追凉风而觧帯谈髙趍逸体静心闲神眇眇而临云思飘飘而遇物林轩寂寞星汉縦横思欲垂汗漫而羣逰与真精而合契欢穷兴洽乐往悲来怅鵉鹤之不存哀鷞鸠之乆没徘徊永叹慷慨长懐东方明而毕昴升北阁曙而天云静悲夫向之所得已失扵无何今之所逰伤覊扵有物诗言志也可得闻乎送中岳二三真人序夫爱名山歌长往丗有之矣放身霄岭宴景云林卑俗不可得而闻时亊不可得而见则吾欲髙视终古一咲昔人嵩山有二仙人自浮丘公王子晋上朝王帝遗迹金坛凤箫悠悠千载无响吾毎以是临霞永慨抚膺叹息常谓烟驾不逢羽人长往去嚣丗走青云豋玉女之峯窥石人之庙见司马子徽冯大和螝裳眇然㝠壑独立真朋羽㑹金浆玉液则有杨仙翁玄黙洞天贾上士幽栖牝谷玉笙吟凤瑶衣驻鹤方且迷轩辕之驾期汗澷之逰吾亦何人躬接兹赏寔欲执青节从白螝陪饮崑崙之庭观化玄元之府宿心遂矣㝠骨甘焉岂知琼都命浅金格道微攀倒景而迷途顾中峯而失路尘萦俗累复汩吾和仙人真侣永幽灵契翳青芝而延伫遥㑹何期结丹桂而徘徊逺心空絶紫烟去黄庭极仰寥廓而无光视寰区而寡色悠悠何往白头名利之交咄咄谁嗟玄运盛衰之感始知杨朱岐路墨翟素丝尚平辞家而不归鲍焦枹木而枯死可以恸可以悲古人之心吾今得之也送着作佐郎崔融䓁从梁王东征序古者凉风至白露下天子命将帅训申兵将以外威荒戎内辑中夏时义逺矣自我大君受命百蛮蚁伏匈奴含蒲桃之宫越裳重翡翠之贡虎符不发象攸同寔欲髙议灵㙜偃伯天下而林胡遗㜸蓬乱邉甿駈蚊蚋之师忽雷霆之伐乃窃海裔弄燕陲皇帝哀北鄙之人罹其辛螫以东征之义降彼偏禆犹恐威令未孚亭塞仍梗乃谋元师命佐军得朱邸之天人乃黄阁之元老庙堂授钺凿门申命建梁国之旌旗呤汉庭之萧鼓东向而拜北道长駈蜺旄羽骑之殷戈飜落日突鬓䝉轮之勇剑决浮云方且猎火九都穷踏顿存肃慎吊姑余彷徨赤山廵御日域以昭我王师恭天讨也岁七月军岀国门天皛无云朔风清海时北部郎中唐奉一考功员外郎李逈季着作佐郎崔融并叅帷幕之賔掌书记之任燕南怅别洛北思懽顿旌莭而少㽞倾朝廷而出饯永昌丞房思玄衣冠之秀乃张蕙圃席兰堂环曲榭罗羽觞冩中京之望縦候亭之赏尓乃投壷习射博奕观兵镗金铙戞瑶琴歌易水之慷慨奏关山以徘徊頽阳半林微隂出座思长风以破浪恐白日之蹉跎酒中乐酣㧞劒起舞则已气横辽碣志扫獯戎抗手何言赋诗以赠送吉州杜司户审言序嗟夫徳则有隣才不必贵昔有耕于巖石而名动京师词感帝王乃位昇武骑夫岂不遭昌运㢤盖时命不齐竒偶有数当用贤之丗贾谊窜扵长沙居好文之朝崔骃放于辽海况大圣提象羣臣守规杜司户炳灵翰林研几䇿府有重名扵天下而独秀扵朝端徐陈应刘不得劘其垒何王沈谢适足靡其旗而载笔下寮三十余载秉不羁之操物莫同尘合絶唱之音人皆寡和羣公爱祢衡之俊㽞在京师天子以相谭之非谪居外郡苍龙阉茂扁舟入吴告别千秋之亭廽棹五湖之曲朝廷相送驻旌盖扵城隅之子孤㳺淼风帆扵天际白云自出苍梧渐逺帝㙜半隐㘴隔舟霄巴山一望魂㫁渌水扵是邀白日借青苹追潇湘之㳺寄洞庭之乐吴歈椘舞右琴左壸将以缓燕客之心慰越人之思杜君乃挟琴起舞杭首髙歌哀皓首而未遇恐青春之蹉跎且欲携幽兰结芳桂饮石泉以节味咏啇山以卒岁返耕饵木吾将老焉羣公嘉之赋诗以赠凡四十五人具题爵里含絶冬夜宴临卭李録事宅序下官游京国乆矣接轩裳衆矣池㙜钟皷虽有㑹于终朝琴酒管絃未穷欢扵永夕岂非殊我亲爱异我风謡而使临堂有懐闻乐增叹者也何功曺旧州耆老迹尚于沉㝠李録事吾土贤豪义多扵逰侠髙轩置酒甲第迎賔丝竹纷于绮窓琅玕盛扵雕爼楼㙜若尽临故国之城池轩盖如云緫名都之车马扵是而兴自此而逰安得不放意㽞欢遗老忘死金壷漏晚银烛花微北林之烟月无光南浦之星河向曙赤车使者下官虽谢扵士人锦里名家羣公岂慙扵昔彦我之怀矣实在扵斯同赋一言俱爲四韵忠州江亭喜重遇吴叅见牛司苍序日月郊分春秋代谢昔嵗居单阏适言别扵兹都今龙集昭阳复相逢扵此地山川未改容貌俱非叙名官而犹嗟问乡关而不乐云天遂觧琴酒还开新交与旧识俱欢林壑共烟霞对赏江亭逈瞰罗新树扵阶基山榭遥临列羣峯扵户牗尔其丹藤緑篠俯映长筵翠渚洪澜交流合座神融兴洽望真情髙觉清溪之仙洞不遥见苍海之神山乍出既而行舟有限嗟此㑹之难㽞别日无期叹分岐之勿逺徘徊北渚惆怅南津江陵之道路方賖巴徼之云山渐异嗟乎离言可赠所硕保扵千金别曲何謡各请陈于五字晖上人房饯齐少府使入京府序永淳二年四月孟夏东海齐子宦于此州虽黄绶位轻而青云噐重故䏻委邦君而坐啸屈刺史而知名属乎銮驾廵方诸侯纳贡将欲对扬天子命我行人执玉帛而当朝拥騑骖而戒道指途河渭发引岷嵎粤以丙丁之日次于晖公别舍盖言离也尔其巖泉列坐竹树交筵吐青蔼扵轩窓栖白云扵左右参差池榭乱山水之清隂缭绕阶庭杂峯崖之异势入禅林而避暑肃风景于中林开水殿而追凉彻氛埃扵户外瑶琴合奏翠荦时行谭窈窕扵天人极㽞连扵晷刻既而欢乐极良辰征攀白日而不廽唱淳云而告别山光黯黯凝緑树之将曛岚气沉沉结苍云而遂晩虽同交未阻风月可㽞岐路方乖关山成恨嗟乎朝廷子入期富贵于崇朝林岭吾栖学神仙而未毕曰青霞路絶朱绂途遥言此会之何时硕相逢而谁伐永懐千古岂知人者之交凡我三人盍崇不朽之迹斯文未丧题之此山同䟽六韵云尔春晦饯陶七扵江南序蜀江分𬒮巴山望别南津坐恨叹仙㠶之方遥北渚长懐见离亭之欲晚白云去矣黄鹤何之杨柳青而三春暮我之懐矣䏻无赠乎同赋一言俱题四韵夏日晖上人房别李叅军序考察天人旁罗变动东西南北贤圣不能定其居寒暑晦明隂阳不能革其𢾗莫不云离雨散奔驰扵宇宙之间宋逺燕遥泣别扵关山之际自古来矣李叅军白云英胄紫气仙人爱江海而髙寻顿风尘而未息来从许下月旦出扵龙泉言入蜀中星文见扵牛斗野亭相遇逆旅承欢谢鲲之山水暂开乐广之云天自乐思道林而不见怅若有亡诣祇树而从逰衆然旧欵髙僧展𬒮大士临筵披云路之天书坐琉璃之寳地帘惟后辟拂鹦鹉之香林栏槛前𨳩照芙蓉之緑水讨论儒墨探览真玄觉周孔之犹述知老荘之未悟遂欲髙攀寳坐伏奏金仙𨳩不二之法门观大千之丗界观娱恍晚离别行催红霞生而白日归青气凝而碧山暮骊歌㫁引抗手将辞江汉浩浩而长流天地居然而不动嗟乎色为何色悲乐忽而囙生谁去谁来离会纷而妄作俗之迷也不亦烦乎各述所懐不拘章韵秋日遇荆府崔兵曺使䜩序若夫尊卑位隔荣贱途分使卿士大夫倚轩裳而傲物山栖木食负林壑而骄人未有䏻屈富贵扵沉㝠杂薜萝扵簮笏天人坐契相从云雾之逰风雨不疲髙縦琴罇之赏崔兵曺紫庭公胄青云贵人以钟鼎不足以致竒才烟霞可以交名士皇华昭国懐凤綍而髙寻白桂追逰邀兎罝而下顾大矣㢤生年未识一见而交道遂存此日披懐千载之风期坐合支道林之雅论妙理沉微崔子玉之雄才斯文未䘮属乎金龙掌气石鴈惊秋尺泬寥而烟日无光野寂寞而山川变色芸其黄矣悲白露扵苍葭木叶落兮惨红霜扵緑树尔其髙兴洽芳酒䦨顿羲和而不㽞顾华堂而欲晚长歌何託思传稽古之文爰命小人率记当时之事人探一字六韵成萹喜遇翼侍御崔司议二使序命独坐一隅孤愤五蠧虽身在江海而心驰魏阙岁时仲春幽卧未起忽闻二星入井四牡临亭邀使者之车乃故人之驾隐机一笑把臂入林既闻朝廷之乐复此琴罇之事山林幽疾钟鼎旧逰语黙谭咏今复一得况北堂夜永西轩月微巴山有望别之嗟洛阳无寄载之客江关离会三千余里名位宠辱一百年中欢娱如何日月其迈不为目前之赏以増别后之思蟋蟀笑人夫子何叹别兾侍御崔司议序朝廷欢娱山林幽痗思魏阙魂已九飞饮岷江情复三乐进不忘匡救扵国退不慙无閟在林兾侍御崔司议至公至平许我以语黙于是矣夫达则以公济天下穷则以大道理身嗟乎子昻岂敢负古人㢤蜀国酒醨无以娱客至扵挟清瑟豋髙山白云在天清江极目可以散孤愤可以逰太清一丗之逸人寄千里之道友吾欲不谢扵崔兾二公矣所恨酒未酔琴方清王事靡盬驿骑遄速不尽平原十日之饮又谢叔度累日之欢云山悠悠叹不及也载想房陆毕子为轩冕之人不知蜀山有云巴水可兴暌阙良会我心惄然请以此酣寄谢诸子为巴山别引也陈子昻醉词曰有道君匡国无闷余在林白云岷峨上岁晚来相寻洪崔子鸾鸟诗序鸾鸟篇者晋人洪崖子之所作也洪崖子遁我玄魁贲其黙行矫迹汾水习隐洛阳乗白驴衣羽褐逰朝市之际杂缙绅之间时人或将袭青牛师蓟子训之陈迹也尝以翠鸾时栖明主之瑞君子独立矫丗之方扵是和墨澹情洒翰缛意寄孤兴扵露月况浮标于山海乃集瑶圃洗玉池翩翩然又以自得也时尚辇奉御梁国乔偘闻其风而悦之乃刻羽翦商飞毫掞牍扣归昌之律恊朝阳之音率诸君子属而和之者十有五余始末知夫洪崖也乔子暴义命余叙之凡若干首豋蓟城西北楼送崔着作入都序仆尝逰伤别乆矣况豋楼逺国衘酒故人愤胡孽之侵邉从王师之出塞元戎按甲方刈鲜卑之垒天子赐书且有相君之召而崔侯佩剑即谒承明羣公负戎方絶大漠燕山北望辽海东浮云㙜与碣舘天殊亭障共衣冠地隔抚剑何道长謡增叹以身许国我则当仁论道匡君子思报主仲冬寒苦幽朔𥘉平苍茫天兵之气㝠灭戎云之色白羽一指可扫九都赤墀九重伫观献凯遂君之㤙共有䇿勋饮至方同廊庙之欢偃武槖弓借尔文儒之首蓟丘故事可以赠言同赋豋蓟楼送崔子云尔送麹郎将使黙啜序盖北夷不覊之日乆矣天子垂玄黙穆皇风而狼居革心蚁伏请职岁一月上将恤戎乃以金章假麴公为司賔卿载驰锦车谕意云幕且欲顿单于之膝受唿韩之朝不踰青春复命紫关其忠臣烈夫之节感激壮士矣朝廷以赴此絶国追送近郊豋熊山望燕塞黄云千里亭臯悠然佥曰赋诗絶句以赠嘉马叅军相遇醉歌序吾无用乆矣进不能以义𥙷国退不䏻以道隐身天子哀矜居扵侍省且欲以芝桂为伍麋鹿同曺轩裳钟鼎如梦中也南荣暴背北林设置有客扣门云吾道存孺子孺子黄中通理时玄冬遇夜微月在天白云半山志逸海上酒既醉琴方清陶然玄畅浩尔大素则欲狎青鸟寄舟仙矣日月云迈蟋蟀谓何夫诗可以比兴也不言曷着时醉书散洒乃昏见清庙㙜令知此有蜀云气也毕大拾遗陆六侍御崔议司崔兵曺鲜于晋崔湎子懐一道人当知吾此评是寔録也若东莱王仲烈见之必以为真醉歌曰独幽黙以三月兮深林潜居时岁忽兮孤愤遐吟谁知我心孺子孺子其可与理分偶遇巴西姜主簿序予疲尔永乆未尝觧颜正欲豋髙山望逺壑挥斥幽痗以劘太清姜主簿倐自绵中至于林下乃饰琴酒之事杂文章之娱将蠲我忧頽靡取乐夫浩浩之白不可独也青春之诗又谁咎也逢太平之化寄当年之欢同人在焉而我何叹南国橘柚阳月𥘉荣北梁山水良辰复别挥手何赠诗以永言云尔陈伯玉文集卷第七终陈伯玉文集陈伯玉文集卷第八陈伯玉文集卷第八新都杨春重编射洪杨澄校正杂着荅制问事八条臣今月十九日䝉㤙勑召见令臣论当今政要行何道可以适时不湏逺引上古具状进者微臣智识浅短寔昧政源然尝洗心精意静观人理窃见国之政要兴废在人䏻知人机顺而施化趋时适变静而勿动政要之贤可得而行今陛下以应天命而受寳图建立明堂施布大化勤恤人隐存问髙年报功树徳顺时兴务至公至仁垂训天下可谓典章大俻制度弘逺五帝三王所不及也愚臣何敢有知政要然天㤙降问贵採蒭荛谨竭愚直悉心以奏凡用贤之道未广仰成之化尚劳然则取士之方任贤之事故陛下素所深知应亦谭亦聴不待臣更一二烦说也请措刑科臣闻言有顺君意而害天下者有逆君意而利天下者唯忠臣䏻逆意惟圣君䏻从利㤙勑不以臣愚微䧏问当今政要臣伏惟当今之政大理已俻矣但刑狱尚急法网未寛恐非当今圣政之要者臣观圣人用刑贵适时变有用舍不専任之且圣人𥘉制天下必有凶乱之贼叛逆之臣而爲驱除以显圣徳圣人诛㓙殄逆济人宁乱必资刑杀以清天下故所以务用刑也㓙乱既㓕圣道既昌则必顺人施化赦过宥罪所以致措刑也然则圣人用刑本以禁乱乱静刑息不爲昇平所设何者太平之人恱乐于徳不恱乐于刑以刑穷于人人必惨怛故圣人贵措刑不贵烦刑今神皇应运授图临御天下逆臣贼子顿伏严诛所以虺贞羣党同悪就此盖天意将显神皇威灵岂此㐫徒所能自乱今魁首已㓕用党已屠圣政惟昌天下咸服神皇又䧏文昌鸿㤙涤荡羣罪天下昭庆企望日新措刑崇徳正在今日寔圣政之至要者也臣伏见近耒诏狱推穷稍复滋长追捕支党颇及逺方天下士庶未敢安止臣伏惟神皇圣意务在措刑安恤天下不务察法以损昇平然今刑狱未息者应是狱吏未识天意所以至于此也伏硕神皇垂恺悌之徳务仁夀之㤙勑法慎罚以省刑典臣伏见当今天下士庶思硕安宁途謡巷歌皆称万岁此其懐乐圣化硕保永年欲与子孙同此仁夀今神皇不以此时崇徳务仁使刑措不用乃任有司明察専务威刑臣窃恐非神皇措刑之道且臣闻杀一人则千人恐滥一罪则百夫愁人情大端畏惧扵此今天下至广万国至繁神皇虽妙察狱固不可门告户说令一一知者若使有一不知以神皇好任刑法则非太平安人之务当今圣政之要者也此是臣赤心至诚敢言其实冐死犯奏所兾天鉴务求措刑察臣所言非敢苟顺重任刑科臣伏惟刑措之政在能官人官人惟贤政所以理此故神皇深知问不假臣一二烦说今臣所更重説者寔以天下之政非贤不理天下之业非贤不成固硕神皇务在任贤诚得衆贤而任之则天下之务自化理也则贤人既任须信既信湏终既终须赏夫任而不信其才无由展信而不终其业无由成终而不赏其功无田别则天下之贤云集矣何以知其然君子小人各尚其类者也若神皇徒务好贤而不䏻任䏻任而不能信䏻信而不能终䏻终而不䏻赏虽有贤人终不可用矣神皇降问小臣当今政理之要者臣窃以此爲政要之至极何以言之神皇大业已成天下已平尊名已显大礼已俻所未足者在扵忠贤若得忠贤相与而守之太平之功可以于此而就斯寔天地神灵赞助神皇而致此时也当此时不成千岁之业立万代之规小臣诚愚窃爲神皇所惜明必得贤科臣伏惟刑措之道政在任贤议者皆云贤不可知人不可识臣独以爲贤固可易知人固可易识但是议者不精思之耳夫尚徳行者必悪㐫险之类务公正者必无邪侫之朋保㢘节者必憎贪冐之党有信义者必疾苟且之徒智者不爲愚者谋勇者不爲怯者死犹枭鸾不接翼薰莸不同气此天地之性物类之情其理自然不可改易何者以徳事㐫两不相入以正接佞两不相利以信质伪两不相从以㢘説贪两不相和智者尚谋愚者不聴勇者徇死怯者贪生皆事业不同趋向各异反贤人之道固可预知诚能尚贤贤可至矣然则贤人之业湏贤人逹之贤人之才湏贤人用之公正㢘节信义勇谋皆待其人然可获展苟非其类道不虗行凡贤人君子未尝不思效用但无其类获进所以陻没扵时今神皇诚䏻信任贤良旌纳忠正知左右之臣灼然有贤行者赐之尊爵厚禄以荣宠之使其以类相举责成其政合度者进失度者贬神皇但垂拱明堂保神和志天下之事臣必见日就无爲不言而治也今神皇忧恤万机日不暇给昧旦丕显中夜以思诚是羣臣未称圣任伏硕神皇审察贤䏻垂㤙信任夫忠贤事君必谏君夫姧侫事主必顺主情直道曲事惟圣鉴所察贤不可疑科臣伏惟神皇圣明具知得贤湏任既任湏信既信湏终既终湏赏悉俻知也然今未多信任者应以经信任无効所以致疑如裴炎刘祎之蹇味道周思茂固䝉神皇信任之矣然竟背徳辜㤙神皇以此有疑扵信任贤也以臣愚诚则谓不然何者圣必借贤以明国必待贤以昌人必待贤以理物必待贤以宁若神皇疑扵任贤欲以圣谋自㫁臣恐勤劳圣躬而天下不可独理况圣躬不可劳弊神心不可细用此最湏任贤者也臣闻鄙人云有人以食噎而得病者欲絶食以去病乃不知食絶而身毙此言近小可以喻逺臣窃谓贤人于国亦犹食之在人固不爲一噎而絶喉粮亦不可以谬贤而逺正士此寔神皇圣鉴可明知也不待愚臣一二言之伏愿任贤无疑求士不以此爲务天下诚不足理也若外有信贤之名而内寔有疑贤之心臣窃谓神皇虽日得百贤终是无益适足以损贤伤政也伏惟熟察可信者信之招谏科臣伏惟圣人制天下贵能至公䏻至公者当务直道臣伏见神皇至公应物直道容贤然朝廷尚未见敢谏之臣骨鲠之士天下直道未得公行臣闻圣人大徳在䏻听谏古典所说盖不足陈臣伏见太宗文武圣皇徳冠三王名髙五帝寔由䏻容魏徴愚直获尽忠诚国史书之明若日月直言之路启从谏之道开贞观已来此实爲羙今神皇坐明堂布大政神功圣业䏻事俻矣夫骨鲠之士䏻羙圣功伏惟神皇广延直臣旌赏谏士使大圣之徳引纳日新书之金板万代有述非神皇卓荦仁圣臣不可献此言也劝赏科臣闻劳臣不赏不可劝功死士不赏不可励勇当今或有勤劳之臣死难之卒䇿功委命颁赏未䝉优异臣伏惟人臣徇莭在爵与名死节勤公名爵不及偷荣尸禄宠秩或加故不可以进贤显䏻旌功励行伏硕神皇广求此色劝励百寮以及将士此最当今圣政之所宜先也古人云赏一人而千万人恱者盖言其功当也夫赏而不知贤者不务也伏硕神皇陞下特垂省察请息兵科臣伏以当今国家事最大者在兵甲岁兴赋役不省神皇欲安人思化理不可得何者兵之所聚必有所资千里运粮万里应敌十万兵在境则百万家不得安业以此徭役人何取安臣伏见国家自有事北狄扵今十有余年兵甲岁兴竟不闻其利岂中国无制胜之䇿朝廷无竒画之臣㢤臣窃谓不然是未计之庙筭尔臣伏惟神皇圣武天威若神突厥小丑何足诛㓕然今未㓕者臣恐庸将无智未审庙筭之机故使兵甲日多徭役日广今国家又命将出师臣硕神皇审图庙筭量其损益计其利害若事必不可请兵不虗行兵不虗行赋役自省以此安人得贤可理若失之扵此而救之扵彼臣恐人日以疲劳不得安息伏硕熟察臣言审图庙筭则戎狄不足㓕中国可永寕安宗子科臣伏惟陛下以至仁爲政以至公应物天下士庶莫不咸知虺贞等干纪乱常自取屠㓕陛下唯罪其搆逆者更无他坐宗室子弟获以安寕自非陛下㤙念慈仁敦睦九族岂得宗室䝉此寕庆寔大圣之徳崇重宗枝然臣更硕陛下务安慰之恵以㤙信使其显然明知陛下慈念之至上感圣徳下得自安臣闻人情不䏻自明则必疑虑疑宪则必不安不安则必危惧危惧积则愆过生伏硕陛下明㤙赐垂恺悌之徳使天下居无过之地万姓知陛下必信任贤是天下有庆然贤人之业皆务直道扵姦邪不利姦邪不利必有谗譛此贤人之灾厄如是也一人之行十人谤之未有不遭祸患者自古忠良贤逹罹此患者不可胜言臣子昻言臣本草茅微陋才无可取陛下乃越次假以㤙光将同近臣延问政要臣寔愚昧何堪此宠顿首死罪然臣之诚真实自愚衷与君子言犹且不妄况天子之问敢不悉蝼蚁之诚真实罄尽然臣所奏前件状者固是陛下所悉见知然臣复重言者贵以微诚披露肝胆不知忌讳实战实惶上蜀川安危事臣伏见四月三十日勑废同昌军蜀川百姓毎见免五十万丁运粮实大苏息然松茂等州诸羗首领二十年来利得此军财帛粮饷以富己润屋今一旦停废失其大利必是勾引生羗诈作警固以恐动茂翼等州复使国家徴兵镇守若松茂等州无好都督则此诈必行旦夕警固必有发者一发已后警动蜀州朝廷不知徴兵赴救兵至贼散靡弊更甚伏乞选择茂州都督严加斥堠乃命御史一人専在按察若有诈妄即録奏称加法以惩其姦庶可乆长安帖不然受其弊蜀中运粮既停百姓更无重役至扵租庸合富府库今诸州迯走户有三万余在蓬渠果合遂等州山林之中不属州县土豪大族阿隐相容徴歛驱役皆入国用其中逰手惰业亡命之徒结爲光火大贼依凭林险巣穴其中若以甲兵捕之则鸟散山谷如州县怠慢则刼杀公行比耒访闻有人说迯在其中者攻城刼县徒衆日多诚可特降严加敕令州县长官与使人设法大招此户则刼贼徒党自然除殄其三万户租赋即可富国若縦而不括以养贼徒蜀州大弊必是未息天㤙允此请乞作条例括法蜀中诸州百姓所以迯亡者实縁官人贪暴不奉国法典吏逰客囙此侵渔剥夺既深人不堪命百姓失业囙即迯亡㐫险之徒聚爲刼贼今国家若不清官人虽杀获贼终无益天㤙前使右丞宋爽按察蜀州者乞早发遣除屏贪残则公私俱宁国用可富若官人未清刼贼之徒必是未息以前劒南蠧弊如斯即日圣㤙停军息役若官人清正刼贼剪除百姓安宁实堪富国惟乞早降使按察谨状圣暦元年五月十四日通直郎行右拾遗陈子昻状上蜀中军事臣伏见劒南诸州縁通軓军屯在松潘等州千里运粮百姓困弊臣不自恤窃爲国家惜之伏以国家富有巴蜀是天府之蔵自陇右及河西诸州军国所资邮驿所给啇旅莫不皆取于蜀又京都府库岁月珍贡尚在其外此诚蜀国之珍府今邉郡主将乃通軓一军徭役弊之使百姓贫穷国用不赡河西陇右资给亦减臣伏惟松潘诸军自屯镇已来于今相继百十余年竟未闻盗贼大侵而有尺寸之效今国家甘心竭力以事之臣不知其故伏惟念惜臣闻上有圣君下得直言贱臣敢越次冐昧以奏臣在蜀时见相传云闻松潘等州屯军数不逾万计粮给饷年则不过七万余硕可盈足邉郡主将不审支度乃毎岁向役十六万夫夫担粮轮送一㪷之米价钱四百使百姓老弱未得其所比年以耒多以迯亡臣伏以吐蕃陛下未忍即㓕松潘屯兵未可废散若准此赋歛毎年以十六万夫运粮臣恐更三年吐蕃未殄㓕剑南百姓不堪此役愚臣恐非圣母神皇制敌安人富国疆兵之神筭者也愚臣窃见蜀中耆老平议剑南诸州比来以夫运粮者且一切并停请爲九等税钱以市骡马差州县富户各爲主税钱者以充脚价各次弟四畨运辇不用一年夫运之费可得𢾗年军食盈足比扵常运减省二十余倍蜀川百姓永得休息通轨军人保安邉镇京㙜府库河西军马得利供输其资臣伏审计便宜体大非一二状俱尽陛下若以此奏非虗或可採者请勒臣付所司对议得夫然后具条目一一奏闻若臣苟为谬妄无益国家请罪死不赦上益国事臣闻古者富国疆兵未尝不用山泽之利臣伏见西戎未㓕兵镇用广内少资储外勒转饷山泽之利伏而未通臣愚不识大体伏见劒南诸山多有铜鑛採之铸钱可以富国今诸山皆闭官无採铜军国资用惟歛下人乃使公府虗竭私室贫弊而天地珍蔵委废不能以臣所见请依旧式尽令劒南诸州准前採铜扵益府铸钱其松潘诸军所湏用度皆取以资给用有余者然后使縁江诸州逓运散纳荆衡沔鄂诸州毎岁便以和籴令漕运委神都大仓此皆顺流乗便无所劳优外得以事西山诸军内得以实中都仓廪蜀之百姓免扵赋歛军国大利公私所切要者非神皇大圣谁䏻用之管仲云圣人用无穷之府盖言此也臣某言臣伏见神皇陛下恭已受图遐想至理将𣣔制御戎狄永安黎元不欲烦挠蒸人故爲无益贱臣朝不坐宴不预军国大事非臣合言伏见松潘军粮费过甚太平百姓未得安居臣叅班一命庶㡬仁类不敢自见避讳忍之不言所以不惧身诛区区上奏冐越非次伏持显戮惶悚死罪死罪上军国机要事臣窃闻宗懐昌等军失律者乃𬒳逆贼诈造官军文牒诬召懐昌昌等颛愚无俻䧟没今诸军败失东蕃固知然恐安东阻隔未审此诈国家若无私契与安东徃耒臣恐凶贼多端诈伪复设万一𬒳其矫命更失其图乃是资长贼权没䧟府城此固宜天㤙已应先有处分然臣愚见不敢不言又贼𥘉胜不即西侵者深恐围畧安东以自全计若安东𬒳围畧则辽东以来非国所制伏乞天㤙早爲图之臣闻天子义兵不可以怒发怒则衆惧急则人揺人揺则贼得其契故昔者圣人守静以制乱持重以伏姦大义常存人无疑惧臣伏见㤙制免天下罪人及募诸色奴充兵讨撃者是捷急之计非天子之兵且比耒刑狱乆清罪人全少奴多怯弱非惯征行縦其募集未足可用况当今天下忠臣勇士万分未用其一契丹小孽假命待诛何劳免罪赎奴损国大义且陛下富有四海一戦末胜遂即免罪募奴若更有他虞复何徴发臣恐此不可威示天下臣闻圣人制事必理未萌所以姦不敢谋贼不得起臣闻吐蕃近日将兵围瓜州数日即退或云此贼通使墨啜恐瓜沙止遏故以此兵送之臣虽未信然惟国家比耒勍敌在此两蕃至扵契丹小丑未足以比类今国家爲契丹大发河东道及六胡州绥延丹隰等州稽胡精兵悉赴营州而縁塞空虗灵夏独立今氷生河合草秋马肥秦中北㨿陇右亦关东隣党凶羯姦谋觇知此隟駈其丑类大盗秦关陇右马羣是国所寳防俻逺䇿良宜预图不可竭塞上之兵使凶虏得计伏硕详审臣闻所养非所用所用非所养理家必弊在国必危故明君不畜无用之臣慈父不畜无益之子今朝廷三品五品受国宠荣天㤙赏赐府库虗耗食人之禄死人之事㤙养圣朝甚矣厚矣及邉有小贼则云无人駈使又劳圣㤙逺访外人外人先无宠禄临难又不肯殉节然则国之所养者緫无用之臣朝之所遗者乃有用之士今不收有用厚养无用欲令忠贤効力凶贼㓕亡以臣愚见理不可得近者辽军张立遇等䘮律寔由内外不同心宰相或卖国树㤙近臣或附势私谒禄重者以拱黙爲智任权者以倾巧爲贤群居雷同以殉私爲䏻媚妻保子以奉国爲愚陛下又寛刑漏缨不循名实遂令纲纪日废姧宄滋多今国家第一要者在稍寛兵期山南淮南去幽州四千里所司使十月上旬到计日行百里四十日方到即今水雨如此又徴符到彼未乆当日便发犹不及期况未便发且日行不可百里若违限者死国有常刑到不及期惧罪逃散爲贼此更生一患縦倍程趂期亦恐不及若违不诛则军不可统若违必诛则全衆皆怨况兵疲不堪用吴广陈胜爲盗由此切急切急即目江南淮南诸州租船𢾗千艘已至巩洛计有百余万斛所司便勒往幽州纳充军粮其舡夫多是容户㳺手堕业无赖杂色人发家来时唯作入都资料今已到京又勒徃幽州幽州去此二千余里还又二千余里方寒冰冻一无资粮国家更无优恤但切勒赴限比闻丁夫皆甚愁叹又诸州行纲承前多僦向至都籴纳今傥有此类向沧瀛籴纳则山东米必二百已上百姓必搔动今国家不优恤又无识事明了人检点勾当知粗米见在虗寔又未宣㤙㫖慰劳兵夫惟切勒赴限傥在道逃亡此粮有万一非意损失则东军二十万衆坐自取败为贼所图切急切急杨玄感以此爲乱寔军国大命山东百姓国家比以供军矜不点募近闻东军失利山东人骄慢乃谓国家怕其粗豪不敢徴发今街谈巷议多有苟且之心爲国瑕隟颇揺风俗国家大政湏人无二心若縦懐二姧乱必渐臣伏思即日山东愚人有亡命不事产业者有逰侠聚盗者有姧豪强宗者有交通州县造罪过者知此等色皆是姧雄国家又不以法制役之臣恐无赖子弟暴横日广上不爲国法所制下不爲州县所覉又不从军又不守业坐观成败养其姧心在扵国家甚非长计以臣愚见望降墨勑使臣与州县相知子细採访有粗豪㳺侠亡命姧盗失业浮浪富族彊宗者并稍优与赐物悉募从军仍宣㤙㫖慰劳以礼发遣若如此则山东淳人安于太山一者以慴姧豪异心二者得精兵讨贼不湏免奴稽胡等又身既在军则父兄子弟自不敢爲过昔汉祖征东山使萧何镇关中汉军𢾗败萧何毎发关中子弟以助汉军三秦无盗乱之患汉军有疆雄之势盖以此道是也夫乱群败衆者惟在姧雄姧雄既覉乱弊自息伏乞圣慈早圗之诗云无縦诡随式遏宼虐紫𫀆绯𫀆緑𫀆金带牙笏告身金银噐物等即日军衆已集入贼有期臣欲募死士三万人长驱贼庭一战扫定军中未有髙爵重赏无以励勇使贪伏望天㤙赐给前件𫀆帯告身噐物二千事庶以劝励士衆未敢虗用比耒将军不明赏罚所以兵不齐心今聚十五万衆戈甲粮饷日费万金不早克定恐所费弥广山东百姓贫弊不可再役特乞天㤙允臣所请上军国利害事岀使臣伏见陛下忧劳天下百姓恐不得所又发明诏将降九道大使廵察天下诸州兼申黜陟以求人瘼甚大恵也天下百姓幸甚臣窃以爲羙矣未尽善也何以言之陛下所以降明使岂非欲令天下黎元衆庶知陛下夙兴夜寐忧勤念之邪欲天下贤良忠孝知陛下夙兴夜寐思任用之邪欲使天下姧人暴吏亦知陛下夙兴夜寐务欲除之邪陛下圣意必若以此而发使乎则臣愚昧见陛下之使有未尽善也若愚臣所谓使者皆先当雅合时望爲衆人所推仁爱足以存恤孤惸贤明足以进㧞幽滞刚直足以不避疆御明智足以照察姧非然后使天下姧人畏其明而不敢爲悪也天下疆御惮其直不敢爲过也天下英竒慕其徳而乐爲之用也天下孤寡赖其仁而欣戴其㤙也夫如是然后可以论出使故輶轩未动扵京师天下翕然皆已知矣今陛下使犹未出朝廷行路市井之人皆以爲非任朝廷有识者亦不称之夫天子之使未出魏阙朝廷之人皆以轻之何况天下之衆㢤夫欲黜陟求瘼岂可得也陛下所以有此失者在不选人亦䡖此使非天下之大任故陛下遂大失至于此也宰相徒以爲常但奉诏而行之苟以出使为名不求任使之实故使愈出而天下愈弊使弥多而天下弥不宁其故何㢤是朝廷䡖其任也䡖其任则不择人不择人则其使非实其使非实则黜陟不明刑罚不中朋党者进贞直者退徒使天下百姓修饰道路送往迎来无益扵圣敎尔臣乆爲百姓实委知之陛下欲令天下黎庶知陛下夙兴夜寐忧勤政化不可得也故臣以陛下大失在扵此也夫欲正其末者必先端其本清其流者必先洁其源自然之符也国家兹弊亦已乆矣今陛下若不重选此使贵得其人天下黎元必以爲陛下尚行寻常之政不能革此弊也则贤人必不出贪吏必得志惸独必哀吟天下百姓无荷赖扵陛下此使也臣不胜有硕硕陛下与宰相更妙选朝廷百官使有威重名节爲衆人所推者陛下囙大朝见亲御正殿集百寮公卿设礼仪以使者之礼见之于是告以出使之意殷勤儆诫无敢或愆遂授以旌莭而发遣之先自京师而访豺狼然后揽辔豋车以清天下若如是臣必知陛下圣敎不旬月之间天下家见而户习也昔尭舜氏不下席而天下理者盖黜陟幽明能折中尔今陛下方开中兴之化建万代之功天下瞻望兾见圣政此之一使是陛下爲政之大端也谚曰欲知其人观其所使不可不慎也若陛下必知不可得其人则不如不出使岀使烦𢾗无益扵化但劳天下之人是犹烹小鲜而数挠之尔伏惟陛下察照牧宰臣伏惟陛下当今所共理天下欲致太平者岂非宰相与诸州刺史县令邪陛下若重此而治天下乎臣见天下理也若陛下轻此而理天下乎臣见天下不得理也何者宰相陛下之腹心刺史县令陛下之手足未有无腹心手足而能独理者也臣窃观当今宰相已畧得其人矣独刺史县令陛下独甚䡖之未见得其人是以腹心虽安而手足犹病而天下至今所以未有大利尓臣窃惟刺史县令之职实陛下政敎之首也陛下布徳泽下明诏将示天下百姓必待刺史县令爲陛下谨宣之故得其人则百姓家见而户闻不得其人但委弃有司而挂墻壁尔陛下欲使家兴礼譲吏朂清勤不重选刺史县令将何道以致之邪愚臣窃见陛下未有舟檝而欲济河河不可济也臣比在草茅爲百姓乆矣刺史县令之化臣实委知国之兴衰莫不在此职也何者一州得贤明刺史以至公循良爲政者则千万家赖其福若得贪暴刺史以徇私苛虐爲政者千万家受其祸矣夫一州祸福且如此况天下之衆岂得胜道㢤故臣以爲陛下政化之首国之兴衰在此职者也臣伏见陛下忧勤政理欲安天下百姓无使疾苦然犹未以刺史县令爲念何可得㢤臣何知陛下未以刺史县令爲念窃见吏部选人𥙷一县令如𥙷一县尉尔但以资次攷苐从官游厯即补之不论贤良徳行可以化人而㧞擢见用者縦吏部侍郎时有知此弊而欲超越用人则天下小人已嚣然相谤矣所以然者习扵常而有惊恠也所以天下庸流莫不䏻得爲县令庸流一杂贤不肖莫分但以爲县令庸流资次为选不以才䏻任职所以天下凌遅百姓无由知陛下圣徳勤劳夙夜之念但以愁怨以爲天子之令遣如此也自有国来此弊最深而未䏻除也岂不甚㢤昔汉宣帝有言曰朕之所共理天下者岂非良二千石乎故宣帝之时䏻委任矣伏硕陛下与宰相深知妙选以救正此弊使天下之人稍得以安臣有计然甚鄙近来䏻着扵书硕陛下兴念与明宰相图之以安天下幸甚幸甚人机臣闻天下有危机祸福囙之而生机静则有福机动则有祸天下百姓是也夫百姓安则乐其生不安则䡖其死䡖其死则无所不至也故曰人不可使穷穷之则姦宄生人不可𢾗动动之则灾变起姦宄不息灾变日兴叛逆乗舋天下乱矣当今天下百姓虽未穷困军旅之弊不得安者向五六年矣夫妻不得相保父子不得相养自剑以南爰至河陇秦凉之间山东则有青徐曺汴河北则有沧瀛恒赵莫不或𬒳饥荒或遭水旱兵役转输疾疫死亡流离分散十至四五可谓不安矣幸得陛下以仁圣之㤙悯其失业所在邉境有兵战之役一切且停遂使穷困之人尚得与妻子相见父兄相保各复其业获以救穷人心稍安殆半年矣天下可谓幸甚愚臣窃贺陛下得天下之机能宻静之非陛下至圣大明不䏻如此也愚臣今所以爲陛下更论天下之危机者恐将相有贪夷狄之利又说陛下以广地彊武爲威谋动甲兵以事邉塞陛下或未知天下有危机万一聴之臣惧机失祸搆则天下有不可柰何也诗不云乎人亦劳止汔可小康恵此中国以绥四方故臣硕陛下垂衣裳修文徳去刑罚劝农桒以息天下之人务与之共安然后使遐荒蛮夷自知中国有圣人重译而入贡愚臣窃以爲当今天下之大计也伏惟陛下念之近者隋炀帝不知天下有危机自以爲威徳广大欲建万代之业动天下之衆殚万人之力兵役相仍转输不絶北讨胡貊东伐辽人扵是天下百姓穷困人不堪命机动祸搆遂丧天下此是不知天下有危机而信贪侫之臣兾收夷狄之利卒以㓕亡者也隋氏之失可以殷鉴岂不大㢤伏惟陛下察之国家所伐吐蕃有大失䇿中国之衆半天下受其弊然遂事不諌当复何言陛下不以臣愚蒭荛可採一赐召臣至玉陛得以口论天下幸甚臣子昻言臣本下愚未知大体今月十六日特奉息勑赐臣𥿄笔遣于中书言天下利害天之降命敢不对扬而孤负圣㤙万一无补死罪死罪谨率愚见封进以闻尘听玉阶伏阙累息臣子昻诚惶诚恐顿首顿首谨言上西蕃邉州安危事臣闻圣人制事贵扵未乱所以用成功光济天下大业臣㐲见国家顷以北蕃九姓亡叛有诏出师讨之田杨名发金山道十姓诸兵自西邉入臣闻十姓君长奉诏之日若报私雠莫不爲国家克翦㐫丑遂数年之内自率兵马三万余骑经途六月自食私粮诚是国家威徳早申蕃戎得効忠赤今者军事已毕情硕入朝国家乃以其不奉玺书妄破囬纥部落责其専擅不许入朝便扵凉州发遣各还蕃部臣愚见窃爲国家危之深恐此等自兹成隟何以言之国家所以制有十姓者本爲九姓大归服圣朝十姓微弱势不䏻动故所以委命臣妾爲国忠良今者九姓叛亡北蕃䘮乱君长无主莫知所归囬纥金水又𬒳残破碛北诸姓已非国家所有今欲掎角亡叛虽将邉疆惟倚金山诸蕃尚爲形势有司不察此理乃以田杨名妄破囬纥之罪坐及十姓诸豪拒而遣还不许朝觐臣愚以爲非善御戎狄制扵未乱之长䇿也夫蕃戎之性人面兽心亲之则顺疑之则乱盖易动难安古所莫制也今阻其善意逆其欢心古人所谓放虎遗患不可不察自臣昨于甘州日见金山军首领拟入朝者自蕃中至已负其功见燕军汉兵不多颇有骄色察其志意所望殊髙与其言宴又词多不顺今更不许入朝谒疑以罪与囬纥部落复爲大雠此则内无国家亲信之㤙外有囬纥报雠之患懐不自安鸟骇狼顾亡叛沙漠则河西诸蕃恐非国家所有且夷狄相攻中国之福今囬纥已破既往难追十姓无罪不宜自絶今若妄破囬纥有司止罪扬名在扵蕃情足以爲慰十姓首领国家理合覉縻许其入朝实爲得计今北蕃既失虏不自安庙胜之䇿良恐未尔事既机速伏乞早爲图之臣伏见今年五月勑以同城权置安北府此地逼碛南口是制匈奴要冲国家守邉寔得上䇿臣在府日窃见碛北归降突厥已有五千余帐后之来者道路相望又甘州先有降户四十余帐奉勑亦令同城安置碛北䘮乱先𬒳饥荒涂炭之余无所依仰国家𨳩安北府招纳归降诚是圣㤙洪流覆育戎狄然臣窃见突厥者莫非伤残羸饿并无人色有羊马者百无一二然其所以携㓜扶老逺耒归降实将以国家绥懐必有赈赡兾望㤙覆获以安存故其来者日以益衆然同城先无储畜虽有降附皆未复矜蕃落嗷嗷不免饥饿所以时有刼掠自相屠君长既不䏻相制以此盗亦稍多甘州顷者抄窃尤甚今安北府见有官羊及牛六千头口兵粮粟麦万有余硕安北初置庶事草创孤城兵少未㝎威懐国家不赡恤来降之徒空委此府安抚臣恐降者日衆盗者日多戎虏桀黠必爲祸乱夫人情莫不以乗生爲急今不以此粟麦不以此羊牛大爲其饵而不救其死人无生路安得不爲群盗乎群盗一兴则安北府城必无全理府城一壊则甘凉已北恐非国家所有后为邉患祸未可量是乃国家故诱其为乱使其为贼非谓绥懐经逺之长䇿也且碛北诸蕃今见大乱乱而思理生人大情国家既𨳩绥抚之㤙广置安北之府将理其乱者以慰喻诸蕃耴乱存亡可谓圣图弘逺矣然时则爲得事则未行何者国家来不能懐去不䏻制空竭国用为患于邉耴乱之䇿有失扵此况夷狄代有其雄与中国抗行自古所病倘令今有勃起遂雄扵邉招集遗散收强抚弱臣恐丧乱之衆必有景从此亦国家之大机不可轻而失也机事不宻则必害成圣人之至诫今北蕃未定降者未安国家不早爲良图恐坐而生变乞得面奏指陈其利害邉境幸甚幸甚臣窃见河西诸州地居邉逺左右寇贼并当军兴顷年己来师旅未静百姓辛苦殆不堪役公私储蓄足可忧嗟顷至凉州问其仓贮惟有六万余石以支兵防才周今岁虽云屯田收者犹在此外畧问其数得亦不多今国家欲制河西定戎虏此州不足未可速图又至甘州贵其粮𢾗称见在所贮积者四十余万石今年屯收犹不入计臣观其冲要视其山川信是河西扼喉之地今北当九姓南逼吐蕃二虏奸囬㐫猾未测朝夕警固颇有窥觎甘州地广粮多左右受敌其所𬋩户不满三千堪胜兵者不足百数屯田广逺仓蓄狼籍一虏爲盗恐成大忧凉府虽日雄藩其实已甚虗竭夷狄有变不堪军兴以河西诸州又自守不足今瓜肃镇防御仰食甘州一旬不给便至饥馁然则河西之命今并悬扵甘州矣此机一失深足忧危又得甘州状称今年屯收用为善熟为兵防𢾗少百姓不多屯田广逺收获难遍时莭既过遂有凋固所以三分收不过二人力又少未人仓储縦已收刈尚多在野臣伏惟吐蕃桀黠之虏自爲邉寇未尝败顷縁其国有乱君臣不和又遭天灾戎马未盛所以数求和好寝息邉兵其寔本畏国家乗其此弊故卑辞诈伪苟免天诛今又闻其賛普已擅国权上下和好兵乆不出其意难量比者国家所以制其不得东侵实由甘凉素有蓄积士马彊盛以扼其喉故其力屈势不䏻动今则不然甘州仓粮积以万计兵防镇守不足威邉若使此虏探知潜懐逆意縦兵大入以寇甘凉虽未能刼掠士人围守城邑但烧甘州蓄积蹂践诸屯臣必知河西诸州国家难可复守也此机不可一失一失之后虽贤圣之智亦无柰何臣愚不习邉事窃谓甘州宜便加兵内得营农外得防盗甘州委积必当更倍何以言之甘州诸屯皆因水利浊河溉灌良沃不待天时四十余屯并爲奥壊故毎收获常不减二十万但以人功不俻犹有荒芜今若加兵务穷地利岁三十万不为难得国家若以此计爲便遂即行之臣以河西不出数年之间百万之兵食无不足而致仓廪既实邉境又疆则天兵所临何求不得管仲云圣人用无穷之府积不涸之仓事非虗言也陈伯玉文集卷第八终陈伯玉文集陈伯玉文集卷第九陈伯玉文集卷第九新都杨春重编射洪杨澄校正书諌灵驾入京书梓州射洪县草莾臣陈子昻谨顿首冐死献书阙下臣闻明王不悪切直之言以纳忠烈士不惮死亡之诛以极諌故有非常之䇿者必待非常之时有非常之时者必待非常之主然后危言正色抗议直辞赴汤镬而不廻至诛夷而无悔岂徒欲诡丗夸俗猒生乐死者㢤寔以爲杀身之害小存国之利大故审计定议而甘心焉况乎得非常之时遇非常之主言必获用死亦何惊千载之迹将不朽扵今日矣㐲惟大行皇帝之遗天下弃群臣万国震惊百姓屠裂陛下以循齐之圣承宗庙之重天下之望喁喁如也莫不兾蒙圣化获保余年太平之主将复在扵今日矣况皇太后又以文母之贤恊轩宫之耀军国大事遗诏决之唐虞之际扵斯盛矣臣伏见诏书梓宫将迁坐京师銮舆亦欲陪幸计非上䇿智者失图庙堂未闻骨鲠之谋朝廷多有顺从之议愚臣窃惑以爲过矣伏自思之生圣日沐皇风摩顶至踵莫非亭育不䏻㦄丹凤抵濯龙北面玉阶东望金屋杭音而正諌者圣王之罪人也所以不顾万死乞献一言硕䝉聴覧甘就鼎镬伏惟陛下察之臣闻秦㨿咸阳之时汉都长安之日山河爲固天下服矣然犹北假胡苑之利南资巴蜀之饶自渭入河转关东之粟踰沙絶漠致山西之寳然后削平天下弹压诸侯长辔利䇿横制宇宙今则不然燕代迫匈奴之侵巴陇婴吐蕃之患西蜀疲老千里运粮北国丁男十五乗塞岁月奔命其弊不堪秦之首尾今不完矣即所余者独三辅之间尔顷邅荒馑人𬒳荐饥自河而西无非赤地循陇以北罕逢青草莫不父兄转徙妻子流离委家丧业膏原润莾此朝廷之所俻知也赖以宗庙神灵皇天悔祸去岁薄稔前秋稍豋使羸饿之余得保沉命天下幸甚可谓矣然则流人未返田野尚芜白骨縦横阡陌无主至扵蓄积犹可哀伤陛下不料其难贵从先意遂欲长駈大驾按莭秦京千乗万骑何方取给况山陵𥘉制穿复未央土木工匠必资徒役今欲率疲弊之衆兴数万之兵徴发近畿鞭朴羸老凿山採石驱以就功但恐春作无时秋成絶望凋瘵遗噍再罹饥苦倘不堪其弊有一逋逃子来之颂其将何词以述此亦宗庙之大机不可不深图也况国无兼岁之储家鲜过时之蓄一旬不雨犹可深忧忽加水旱人何以济陛下不深察始终独违羣议臣恐三辅之弊不止如前日矣且天子以四海爲家圣人包六合爲宇㦄观䆳古以至子今何尝不以三王爲仁五帝爲圣故虽周公制作夫子着名莫不祖述尭舜宪章文武爲百王之鸿烈作千载之雄图然而舜死陟方塟苍梧而不返禹会群后殁稽山而永终岂其爱蛮夷之乡而鄙中国㢤实将欲示圣人之无外也故䏻使坟籍以爲羙谈帝王以爲髙范况我巍巍大圣轹帝豋皇日月所照莫不率俾何独秦豊之地可置山陵河洛之都不堪园寝陛下岂不察之愚臣窃为陛下惜也且景山崇丽秀冠群峯北对嵩邙西望汝海居祝融之故地连大昊之遗墟帝王图迹縦横左右园陵之羙复何加焉陛下曽未察之谓其不可愚臣鄙见良足尚矣瀍涧之中天地交会北有大行之险南有宛叶之饶东压江淮食湖海之利西驰崤渑㩀关河之寳以聦明之主养淳粹之人天下利平恭已正南面而已陛下不思瀍洛之壮观关陇之荒芜遂欲弃于太山之安履焦原之险忘神噐之大寳循曽闵之小节臣愚昧以爲甚也陛下何不览諌臣之䇿採行路之謡谘谋太后平章宰辅使苍生之望知有所安天下岂不幸甚昔者平王迁周光武都洛山陵寝庙不在东京宗社坟茔并居西土然而春秋羙爲始王汉书载爲代祖岂其不硕孝㢤何圣贤褒贬扵斯滥矣实以时有不可事有必然盖欲遗小存大去祸归福圣人所以爲贵也夫小不忍而乱大谋仲尼之至诫硕陛下察之若以臣愚不用朝议遂行臣恐关陇之忧未时休也臣又闻太原蓄鉅万之仓洛口积天下之粟国家之寳斯为大矣仐欲舍而不顾背以长駈使有识惊嗟天下失望倘䑕窃狗盗万一不图西入陜州之郊东犯武牢之镇盗敖仓一杯之粟陛下何以遏之此天下之至机不可不深惟也虽则盗未旋踵诛刑已及㓕其九族焚其妻子泣辜虽恨将何及焉故曰先谋后事者逸先事后图者失然而国之利器不可以示人斯言不徒设也硕陛下念之臣西蜀野人本在林薮幸属交泰得逰王国故知不在其位者不谋其政亦欲退身嵓谷㓕迹朝廷窃感娄敬委辂不非其议图汉䇿于万全取鸿名扵千古臣何独怯而不及之㢤所以敢触龙鳞死而无恨庶万有一中或垂察焉臣子昻诚惶诚恐顿首谏雅州讨生羗书将仕郎守麟㙜正字臣陈子昻昧死上言窃闻道路云国家欲开蜀山自雅州道入讨生羗囙以击吐蕃执事者不审图其利害遂发凉凤巴蜒兵以徇之臣愚以爲西蜀之祸自此结矣臣闻乱生必由怨起雅之邉羗自国𥘉已来未尝一日爲盗今一旦无罪受戮其怨必甚怨甚惧诛必蜂骇西山西山盗起则蜀之邉邑不得不连兵俻守兵乆不解则蜀之祸搆矣昔后汉末西京䘮败盖由此诸羗此一事也且臣闻吐蕃桀黠之虏君长相信而多奸谋自敢抗天诛迩耒向二十余载大战则大胜小战则小胜未尝败一队亡一矢国家徃以薛仁贵郭待封为虣武之将屠十万衆扵大非之川一甲不归又以李敬玄刘审礼爲廊庙之宰辱十八万衆扵青海之泽身为囚虏是时精甲勇士势如云雷然竟不䏻擒一戎馘一丑至今而关陇爲空今乃欲以李处一爲将駈顦顇之兵将吐蕃臣窃忧之而为此虏所咲此二事也且夫事有求利而得害者则蜀昔时不通中国秦恵王欲帝天下而并诸矦以为不兼賨不敢取蜀势未可举乃用张仪计饰羙女谲金牛因间以啖蜀侯蜀侯果贪其利使五丁力士凿山通谷栈褒斜置道扵秦自是险阻不关山谷不闭张仪蹑踵乗便縦兵大破之蜀矦诛賨邑㓕至今蜀为中州是贪利而亡此三事也且臣闻吐蕃羯虏爱蜀之珍富欲盗之乆有日矣然其势不䏻举者徒以山川阻絶障隘不通此其所以顿饿狼之喙而不得窃食也今国家乃乱邉羗𨳩隘道使其收奔亡之种为向导以攻邉是乃借寇兵而为贼除道举全蜀以遗之此四事也臣窃观蜀爲西南一都会国家之寳库天下珍货聚出其中又人富粟多顺江而下可以兼济中国今执事者乃图侥倖之利悉以委事西羗得西羗地不足以稼穑财不足以富国徒杀无辜之衆以伤陛下之仁縻费随之无益圣徳又况侥倖之利未可图㢤此五事也夫蜀之所寳恃险也人之所安无役也今国家乃开其险役其人险𨳩则便寇人役则伤财臣恐未及见羗戎而已有奸盗在其中矣徃年益州长史李崇真将图此奸利传檄称吐蕃𣣔寇松州遂使国家盛军以待之转饷以俻之未二三年巴蜀二十余州搔然大弊竟不见吐蕃之面而崇真赃钱以计鉅万矣蜀人残破㡬不堪命此乃近事犹在人口陛下所亲知臣意者得非有奸臣欲图此利复以生羗爲计者㢤此六事也且蜀人尫孱不习兵戦一虏持矛百人不敢当又山川阻旷去中夏精兵处逺今国家若撃西羗掩吐蕃遂䏻破㓕其国奴虏其人使其君长系首北阙计亦可矣若不到如此臣方见蜀之邉陲不守而爲羗夷所横暴昔辛有见𬒳发而祭伊川者以爲不出百年此其爲戎乎臣恐不及百年而蜀爲戎此七事也且国家近者废安北㧞单于弃龟兹放䟽勒天下翕然谓之盛徳所以者何盖以陛下务在仁不在广务在养不在杀将以此息邉鄙休甲兵行乎三皇五帝之事者也今又徇贪夫之议谋动兵戈将诛无罪之戎而遗全蜀之患将何以令天下乎此愚臣所不甚悟者也况当今山东饥関陇弊厯岁枯旱人有流亡诚是圣人宁静思和天人之时不可动甲兵兴大役以自生乱臣又流闻西军失守北军不利邉人惟动情有不安今复駈此兵役之不测臣闻自古国亡家败未尝不由黩兵今小人议夷狄之利非帝王之至徳也况弊中夏㢤臣闻古人善爲天下者计大而不计小务徳而不务刑图其安则思其危谋其利则虑其善然后䏻享福禄伏硕陛下熟计之諌刑书承务郎守右卫曺叅军臣陈子昻谨顿首昧死上言臣闻昔者圣人理天下者羙在太平太平之羙者在扵刑措臣伏见陛下务太平之理而未羙太平之功贱臣顽微窃惑下列臣前蒙天㤙召见㤙制赐臣曰既遇非常之主何不进非常之䇿臣草木微品天㤙降休伏刻肌骨不敢忘舍今陛下创三皇之业务三皇之理大统已集神化光明虽伏羲神农昔有天下诚未足比臣敢不竭莭以効愚忠臣闻自古圣王谓之大圣者皆云尚徳崇礼贵仁贱刑刑措不用谓之圣徳不称严刑勐制用狱爲理者也故周有天下八百余岁而惟颂成康汉有天下四百余岁而独称文景皆由㡬致刑措者也何者刑政之末节非太平之资臣窃考之扵天天贵生成验之扵人人爱生育旁稽扵圣圣务胜残皆不云以刑爲徳者然则圣王养天下者固当上务顺天下务齐人不天不人不可谓理故曰惟天爲大唯尭则之又曰天地万物父母唯人万物之灵亶聦明作元后元后作人父母然则为人父母固当贵扵徳养不可务扵刑杀臣伏惟陛下圣徳至大矣应天受命有三皇之功顺人正位有三皇之业拜圗廵洛有三皇之符专名显号有三皇之䇿明堂神搆万象宣威风雨顺时百谷昌熟可谓足为万代之规也今天下百姓抱孙弄子鼔腹以望大平之政矣陛下爲天地父母固将务徳以顺养之豋于大和以恊皇极今陛下之政虽尽善矣然太平之理犹屈扵狱官何以言之太平之朝务上下乐化不宜乱臣贼子日犯天诛比者大狱增多逆徒兹广愚臣顽昧𥘉谓皆实乃去月十五日陛下特察诏囚李珎䓁无罪明魏真宰有功召见髙正臣又重推元万顷百寮庆恱皆贺圣明臣乃知亦有无罪之人挂扵踈网者陛下务在寛典狱官务在急刑以伤陛下之仁以诬太平之政臣窃私恨之赖陛下又独决天㫁寛荡羣刑死囚张椘金郭正一弓彭祖王令基䓁以凶悪之罪特蒙全活朽骨更肉万死再生天地人祗实用同庆何以知之臣伏见去年八月已来天苦霖雨自陛下赦李珎䒭罪天朗气晴万品咸观宇宙同庆又其月二十一日㤙勑免楚金䒭死𥘉有风雨变爲景云司刑官属皆所共见臣闻隂惨者刑也阳舒者徳也庆云者喜气也臣伏攷之洪范验之六经圣人法天天亦助圣休咎之应必不虗来陛下法天垂仁天助陛下仁化狱吏急法则惨而隂雨陛下赦罪则舒而阳和君臣欢娱则喜而见庆云天意如此陛下岂可不承顺之夫刑者怒也可以承喜气今又隂雨臣恐过在狱官况陛下明堂之理夲以崇徳配天之业不以务刑今垂拱法官且犹议杀布政衢室而未措刑贱臣顽愚尚疑未可况巍巍大圣光宅天下㢤今者繋狱囚徒多极法者道路之议或是或非陛下何不悉召见之目诘其罪罪真实者显示明刑罪有滥者严诛狱吏使天下咸服人知政刑以清太平之基用豋仁夀之域岂非至徳克明㢤昔邓太后以天降旱亲决洛阳狱囚徒良史书之而以爲徳况陛下大圣亿万超扵邓后者矣夫狱吏不可信多弄国权自古败亡圣王所诫陛下万代之业千载之名故不可使竹帛书之有亏扵此也伏硕熟察以羙太平之风贱臣不胜愚恳忠愤之至輙投諌匦昧死上闻諌政理书月日梓州射洪县草莾愚臣陈子昻谨冐死稽首再拜献书阙下臣子昻西蜀草茅贱臣也以事亲余暇得读书窃少好三皇五帝覇王之经㦄观丘坟旁览代史原其政理察其兴亡自伏羲神农之𥘉至于周隋之际驰骋数百年虽未得其详而略可知也莫不先夲人情而后化之过比已往亦无神异独轩辕氏之代欲问广成子以至道之精理于天下臣虽竒之然其説不经未得信也至殷髙宗亦延问传説然綐救弊未能宏逺自此之后殆不足称臣毎在山谷有硕朝廷常恐没代而不得见也岂知霑沐圣化未终天年幸得逰京师覩皇化亲逢大圣之诏布于天下问于贤士大夫曰何道可以调元气贱臣孤陋诚未足知然臣窃观自古帝王开政之原俻矣未有䏻深思逺虑独絶古今如陛下者也故贱臣不胜区区硕竭固陋以闻见言之虽未足对扬天休然或万一有可观者敢冐昧阙廷奏书以闻伏惟皇太后陛下少加察焉臣闻之扵师曰元气者天地之始万物之祖王政之大端也天地之道莫大乎隂阳万物之灵莫大乎黔首王政之贵莫大乎安人故人安则隂阳和隂阳和则天地平天地平则元气正矣是以古先帝代见人之通扵天也天之应乎人也天人相感隂阳相和灾害之所以不生嘉祥之所以不作遂则观象扵天察法扵地财成天地之道辅相天地之宜以左右人扵是养成羣生奉顺天徳故人得安其俗乐其业甘其食羙其服隂阳大和元气以正天瑞降地符昇风雨以时草木不落龟龙麟凤在郊薮矣泊颛顼唐虞之间不敢荒宁亦克用理故其书曰百姓昭明恊和万邦黎人于变时雍乃命羲和钦若昊天历象日月星辰敬授人时和之得也至夏徳衰亡殷政微䘮桀纣昏暴乱于天道杀无罪放弃忠良遂竭天下之力殚天下之货作为瑶台起乎琼室极荒淫之乐穷耳目之玩倾宫之女至数千人竒伎淫巧以亿万计信巫鬼聴谗邪遂爲糟丘酒池炮烙之刑一朝牛饮者三千人龙逄不胜其忧諌而死箕子不堪其愤囚爲奴是以隂阳大乖天地震怒山川鬼神发见灾异疾疫大兴妖孽并作而桀纣不悔卒以㓕亡和之失也逮周文武创业顺天应人诚信忠加于百姓徳泽休泰兴乎颂声成康之时刑措三十余年天下之道始和矣幽厉之未复乱厥常苛慝暴虐诟黩天地百川沸腾山冡崒崩人以愁怨疾厉爲作故其诗曰昊天不佣降此鞠㐫昊天不恵降此大戾不先不后爲虐爲瘵天地生人之理复悖扵兹矣呜唿岂不哀㢤岂不哀㢤近有隋氏亦不克终𥘉隋髙帝之有天下也以六合爲家方将对越天人传之万代至炀帝承平自以贵爲天子富有四海欲穷宇宙之观极逰宴之乐以爲人主之急务也于是乃凿御渠决黄河自伊洛之间而属之扬州生人之力既弊天地之蔵又洩炀帝方忻然以爲得计将后宫綵女数百千人逐泛龙舟逰三江五湖之间当其得意也视天下如脱屣尔其后百姓搔弊灾变数兴吏人贪暴其政日乱隂阳感怒彗孛以出炀帝不悟自以爲天下安扵泰山方率百万之师而有事于辽当时山东父子不得相保也天厌暴政人懐乱亡故辽东之役未归而中国之难巳起身死逆手宗庙以隳其故何㢤逆天人之理也是以臣毎察天人之际观祸乱之由迹帝王之事念先师之说昭然着明信不欺尔不意陛下以大圣之宪见天人之心将欲调元气之纲返淳和之始自非陛下合天地之徳有日月之明谁䏻眇然逺思欲求大和扵元气㢤此昔者伏羲氏之所以夲天人而爲三皇首也愚臣暗昧不胜大硕硕陛下若爲大唐建万代之䇿恢三圣之功传乎子孙永作鸿业千百年间使继文之主有所守也非其无道不失厥嗣陛下可不务之㢤臣伏见天皇大帝得天也之统封于泰山功徳大业与天比崇矣然尚未建明堂之宫遂朝上帝使万代鸿业今犹阙然臣愚意者岂非天皇大帝知陛下圣明必䏻起中兴之化㽞此盛徳以发挥陛下㢤不然何所与让而未作也今陛下欲调元气睦人伦跻俗仁夀兴风礼譲舍此道也于何理㢤故臣不胜区区蝼蚁之诚思硕陛下念先帝之休意恢大唐之鸿业扵国南郊建立明堂使宇宙黎元遐荒夷貊昆䖝草木天地鬼神粲然知陛下方兴三皇五帝之事与天下更始不其盛㢤昔者黄帝合宫有虞緫期唐尭衢室夏后丗室群圣之所以调元气理隂阳扵此敎也臣虽未学窃尝闻明堂之制也有天地之则焉有隂阳之綂焉二十四气八风十二月四时五行二十八宿莫不率俻故顺其时月而为政则风雨时寒暑平万物茂畅五糓豋稔元气不错隂阳以和逆其时而爲政也则水旱兴疾疫起虫螟爲害霜雹成灾隂阳不和元气以错故昔者圣人所以爲敎之大业也是以臣硕陛下爲大唐建万代之䇿者意在兹乎意在兹乎陛下若不以臣微而废其言乞以臣此章与三公九卿贤士大夫议之扵庭倘事便扵今道不逺古即请陛下徴天下鸿生鉅儒贤良豪俊之士博通古今皇王政理之术者与之按周礼月令而建之臣必知天下庶人子来不日而成也乃正月孟春陛下乗銮舆驾苍龙载青旂佩苍玉从三公九卿贤士大夫鸿儒硕老衣冠之伦朝子青阳左个负斧扆慿玉凡南面以听天下之政扵是遂发大号宣布四方使各顺十二月之舍无敢有逆乃命大史守典奉法司天日月星辰之行无失经纪以𥘉爲常陛下遂躬籍田亲蚕以劝天下之农桒养三老五更以敎天下之孝悌明讼恤狱以息天下之淫刑除害去暴以正天下之仁夀修文尚徳以止天下之干戈察孝兴㢘以除天下之贪吏矜寡孤独疲羸老不䏻自存者赈恤之后宫羙人非三妃九嫔八十一御女之𢾗者岀嫁之珠玉锦锈雕琢技巧之饰非益扵理者悉弃之巫鬼淫祀诳惑良人者禁杀之陛下务以至诚躬服质素以爲天下先愚臣以爲不出𢾗年之间将见太平之化也天人之际既洽鬼神之望允塞然后作雅乐洁粢盛宗祀天皇扵明堂以配上帝使万国各以其职来祭岂不休㢤臣伏惟陛下至徳明圣未有能越行此道者也故臣窃以为此化一成则人伦之道自睦刑罚之原自息兵革之事不兴还淳之途可见仁夀礼譲稼穑农桒不言而自致也是以贱臣未得为陛下一二论之何者圣人之敎在扵可大可乆者故臣欲陛下振领提纲使天下自理也然臣窃独有私恨陛下方欲兴崇大化而不知国家大学之废积岁月矣堂宇芜秽殆无人踪诗书礼乐罕闻习者陛下明诏尚未及之愚臣所以有私恨也臣闻天子立太学可以聚天下英贤为政教之首故君臣上下之礼扵是兴焉揖让樽俎之师扵此生焉是以天子得贤臣由此道也今则荒废委而不论而欲睦人伦兴礼譲失之扵夲而求之扵末岂可得㢤况君子三年不爲礼礼必壊三年不为乐乐必崩柰何天子之政而䡖礼乐㢤臣所以独窃有私恨者也陛下何不诏天下胄子使归大学而习业乎斯亦国家之大务也臣愚蒙所言事未曲尽者恐烦圣览必陛下恕臣昬愚请赐也日别具奏闻諌用刑书将仕郎守麟㙜正字臣陈子昻谨顿首冐死诣阙上䟽臣本蜀之疋夫官不望逺陛下过意擢臣草莾之下升在麟㙜之合光宠自天卓若日月微臣固陋将何克负然臣闻忠臣事君有死无二懐侫不諌罪莫大焉况在明圣之朝当不讳之日方复钳口下列俛仰偷荣非臣之始硕也不胜愚惑輙奏狂昧之説伏惟陛下少加察焉臣闻古之御天下者其政有三王者化之用仁义也覇者威之任权智也强国胁之务刑罚也是以化之不足然后威之威之不变然后刑之故至于刑则非王者所贵矣况欲光宅天下追功上皇専任刑杀以爲威㫁可谓䇿之失者也伏观陛下圣徳聦明逰心太古将制静宇宙保又黎人发号施令出扵诚慊天下苍生莫不想望圣风兾见神化道徳爲政将待扵陛下矣且臣闻之圣人出必有驱除天人之符休命也日者东南微孽敢谋乱常陛下顺天行诛罪悪咸服岂非天意欲彰陛下神武之功㢤而执事者不察天心以爲人意悪其首乱倡祸法令各诛屠将息姧源穷其党与遂使陛下大开诏狱重设严刑兾以惩创劝扵天下逆党亲属及其交游有迹渉嫌疑辞相逮引莫不穷捕考讯枝叶蟠拏大或流血小御魑魅至有姧人荧或乗险相诬糺告疑以兾图爵赏呌于阙下者日有数矣于时朝廷皇皇莫有自固海内倾听以相惊恐赖陛下仁慈悯斯危惧赐以㤙诏许其大功已上一切勿论时人获泰谓生再造愚臣窃亦欣然贺陛下圣明得天下之机也不谓议者异见又执前图比者刑狱纷纷复起陛下不深思天意以顺休期尚以督察为理威刑爲务使前者之诏不信扵人愚臣昧焉窃恐非三皇五帝伐罪弔人之意也臣窃观当今天下百姓思安乆矣曩属北胡侵塞西戎寇邉兵革相屠向厯十载关河自北转输幽燕秦蜀之西驰骛湟海当时天下疲极矣重以大兵之后屡遭凶年流离饥饿死䘮略半幸赖陛下以至圣之徳抚宁兆人邉境获安中国无事隂阳大顺年谷累豋天下父子始得相养矣故扬州搆祸殆育五旬而海内晏然纎尘不动岂非天下蒸庶厌凶乱㢤臣以此卜之知百姓思安乆矣今陛下不务玄黙以救疲人而反任威刑以失其望欲察察为政肃理寰区臣愚暗昧窃有大惑且臣闻刑者政之末节也先王以禁暴整乱不得已而用之今天下幸安万物思泰陛下乃以末莭之法察理人臣愚以为非适变随时之议也顷年以来伏见诸方告宻囚累百千軰大抵所告皆以杨州为名及其穷䆒百无一实陛下仁恕又屈法容之傍许他事亦为推劾遂使姧悪之党决意相雠睚眦之嫌即称有宻一人𬒳讼百人满狱使者推捕冠盖如云或谓陛下爱一人而害百人天下喁喁莫知宁所臣闻自古圣人不有外患必有内忧物理之自然也臣不敢以逺古言之请借隋而况臣闻长老言隋之末代天下犹平炀帝不龚穷毒威武猒居皇极自緫元戎以百万之师观兵辽海天下始搔然矣遂使杨玄感挟不臣之势有犬盗之心欲因人谋以窃皇业乃称兵中夏将㨿洛阳哮阚之势倾宇宙矣然乱未踰月而首足异处何者天下之弊未有土崩蒸人之心犹望乐业炀帝不悟暗忽人机自以爲元悪既诛天下无巨猾也皇极之任可以刑罚理之遂使兵部尚书樊子盖専行屠戮大穷党兴海内豪士无不罹殃遂至杀人如麻血流成泽天下靡然始思爲乱矣于是萧铣朱粲起扵荆南李宻窦建徳乱扵河北四海云摇遂并起而隋族亡矣岂不哀㢤长老至今谈之委曲如是臣窃以此上观三代夏殷周兴亡下逮秦汉魏晋理乱草不皆以毒刑而致败壊也夫大狱一起不能无滥何者切笔之吏寡识大方㫁狱䏻者名在急刻文深纲宻则共称至公爰及人主亦谓其奉法扵是利在杀人害在平恕故狱吏相诫以杀为词非憎扵人也而利在已故上以希人主之旨下以图荣身之利徇利既多则不䏻无滥滥及良善则淫刑逞矣夫人情莫不自爱其身陛下以此察之岂䏻无滥也冤人吁嗟感伤和气和气悖乱群生厉疫水旱随之则有凶年人既失业则祸乱之心憷焉而生矣顷来亢阳僣候宻云而不雨农释未瞻望嗷嗷岂不由陛下之有圣徳而不降泽于下人也倘旱遂过春废于时种今年稼穑必有损矣陛下何不敬承天意以泽恤人臣闻古者明王重慎刑罚盖惧此也书不云乎与其杀不辜宁失不经陛下柰何以堂堂之圣犹务彊覇之威㢤愚臣窃为陛下不取也且愚人安则乐生危则思变故事有招祸而法有起奸倘大狱未休支党日广天下疑惑想恐无辜人情之变不可不察昔汉武帝时巫蛊狱起江充作诈惑乱京师致使太子奔走兵交宫关无辜𬒳害者以千万数刘氏宗庙㡬倾覆矣頼武帝得壷関三老上书廓然感悟夷江充三族余狱不论天下以安尔臣毎读汉书至此未尝不为戾太子流涕也古人云前事之不忘后事之师伏硕陛下念之臣不避汤镬之罪以蝼蚁之命轻触宸严臣非不恶死而贪生也诚恐负陛下㤙遇臣不敢以微命蔽塞聦明亦非敢欲陛下顿息刑罚望在恤刑尔乞三事大夫图其可否徃者不可諌来者犹可追无以臣微而怱其奏天下幸甚臣子昻诚惶诚恐死罪死罪申宗人冤狱书臣闻古人言爲国忠臣者半死而爲国諌臣者必死然而至忠之臣不避死以諌主至圣之主不恶直以废忠臣幸逢陛下至圣大明好忠爱直毎正言直諌特见优容今陛下方御寳图以临阳舘崇阐玄化宁济苍生固臣精心洁意硕陛下至徳与三皇比矣然臣伏见陛下有至圣之徳至忠之臣犹使上下不通内外壅隔臣窃惧之恐后代或以圣朝无至忠之臣敢冐万死越职上奏伏乞天㤙寛臣喘息毕尽忠言臣闻上有圣君下无杜臣晋舜去四凶尭不罪舜周公诛管蔡成王不罪周公霍光诛燕王昭帝不罪子孟何者此数公者为国讨贼爲君殄雠假虽擅权犹不可罪况奉君命而执法者乎臣伏见宗嘉言有至忠之诚徇公之节执法不挠为国殄雠顷者逆子贼臣隂搆祸难潜图宻计将危社稷当时逆节𥘉露朝野震惊赖陛下神武之威天机电㫁得奉圣决恭顺天诛不顾驱分不避彊御唯法是守唯恶是雠幸䏻察罪明辜穷奸极党使伏法者自守情寔天衢得以清泰万国得以欢宁诚是陛下神㫁之明抑亦尽忠之効陛下所以自监察御史擢拜为凤合舍人者岂不以表其臣节报其竭诚使天下之人知其忠恳者也当此之时忠必见信行必见明自谓専一事君无贰也今乃遭诬罔之罪𬒳搆架之词䧟见疑之辜困无验之诰幽穷诏狱吏不见明肝血赤心无所控告母年八十老病在床抱疾喘息朝不保夕今日身幽狱户死生㫁絶朝蒙国荣夕为孤囚臣窃痛之顷者至忠而今日受赂固知不免此祸不䏻度徳量力贪荣昧进以讼受服谁能免尤向使辞宠譲荣陈力下列雷同衆軰勤恪在公与全躯保妻子之臣恭黙圣代臣固知今日未招此患何者古人云盗増主人𬒳诛者不䏻无怨顷来执法诛罪多是国之权豪父雠子怨岂可胜道亲党隂结同恶相从使肝爲朝脯肉为爼醢宗诛族㓕肝脑涂地彼凶雠也未足以快其心况蒙国宠荣位显朝列凶雠切齿怨黩何穷臣切恐今日之辜已是雠怨者相结搆矣陛下至圣明察岂不为之降照㢤倘万一雠诬滥罪使㓙嚣者得计忠正者见辜为贼报雠岂不枉苦夫孤直者衆邪之所憎至公者群悪之所疾寡不敌衆孤不胜群群诬成罪圣不能救自古所有非止扵今古者呉起事椘抑削庶族以尊椘君椘国既强呉起蒙戮啇鞅事秦専讨庶孽以明秦法秦国既覇啇鞅极刑晁错事汉诸矦威彊七国骄奢将凌宗室错削弱其势以尊汉景帝不悟惑奸臣之説遂族㓕眺氏此三臣岂不尽忠硕保其君然而身死族㓕为雠者使皆当代不觉而后代伤之圣主明君可不为之痛伤邪臣以嘉言虽无三子之智窃恐获罪或与之同伏惟陛下仁慈矜怜悯察其忠臣闻汉髙祖谋楚与陈平四万金及其爲帝不问金之出入何者立大功畧小过夫有大忠者不求小过所谓圣主之至道者也陛下豁逹大度至圣寛仁观于汉祖固已逺矣龌龊小吏何足谓陛下深责㢤伏硕天㤙矜愚赦罪念功𥙷过乞将终养老母获尽余年岂非圣主之㤙仁君之恵有礼有训善始善终㢤臣扵嘉言亲非骨肉同姓相善臣知其志然非是丘园之贤道徳之茂大雅明哲䏻保其身假使获罪扵天身首异处盖如一蝼蚁尔亦何足可称然臣念其曽一日承㤙蒙圣主駈使不以赤诚取信今乃驾罪见疑臣实痛之恐累圣主之明伤其老母之夀身汚明法为后代所悲臣知其忠岂䏻无惜所以敢冐万死乞见矜怜臣若言非至忠苟有侥倖请受诛斩伏表惶怖魂魄飞扬諌曺仁师出军书臣伏见诏书发懐军令郎将曺仁师讯勒以征匈丑臣闻古之天子方建大礼必先振兵释旅以告成功故汉孝武皇帝将封禅乃徴精卒十万北廵朔方畧地而还此盖遵古先哲王之礼也今神皇陛下应天受箓将欲郊祭天地巡拜河洛建明堂朝万国斯迈古之盛礼也诚合式遵旧典耀武塞上毕境而还臣犹虑曺仁师未识典礼肆兵长駈穷极砂碛不恤士马専以务得为利不以全兵为上今朝廷百僚虽有疑者无敢言之臣诚愚昧不识忌讳曽闻事君之道所贵尽心心以为非安可不言臣料仁师到云内城发兵之日合至九月𥘉到突利城廽兵之日合至十月𥘉胡地隆冬草枯泉涸南中士马不耐𥘉寒计仁师所将之马从灵州常时所发之处却廽到云内城已行四千余里云内城中又先未未支度马既疲痩经冬无粟以臣愚算十不存二若送南中散就诸州路程益逺疲痩更极以臣愚算十不存五紫蒙之军类例相似且仁师此行计遅发速至扵应㑹不甚精俻以臣计料恐未成功脱若功未克成士马先䘮尽中土求市卒又难得且自古与匈奴战非士马相资不可臣恐马既虗用致尽贼又窜逺未平但虑后之谋臣悔扵今事且古来絶汉多䘮士马非臣臆度輙敢陈闻昔汉室以衞青出塞是时汉马三十万疋旋师之日唯余四万四十年不得事匈奴盖由此臣硕陛下考验前古取臣愚诚望与三公大臣审更详议陈伯玉文集卷第九终陈伯玉文集陈伯玉文集卷第十陈伯玉文集卷第十新都扬春重编射洪杨澄较正书启为建安王与辽东书月日清邉道大揔管建安郡王攸宜致书扵辽东州髙都督蕃府贤甥某至仰知破逆贼孙万斩十有余阵并生获夷贼一千人三军庆快万里同欢都督体英伟之才抱忠义之节遂䏻身先士卒爲国讨雠以数百之兵当二万之冦指麾电扫逆党云销非都督智勇过人威名逺振谁䏻以少撃衆䧟丑摧兇使国家无东顾之忧是都督之力也贤甥俊酷似其舅遂䏻与某等应机破敌効节立功此巳各赏金带绯𫀆薄荅诚効更自録奏拟加荣官硕都督逺知此意也今贼饥饿灾舋日滋天降其殃尽灭巳死人猒其祸万斩方诛荣州士人及城傍子弟近送宻欵准待官军某令将蕃汉精兵四十万衆克取某月日百道齐駈分五万蕃汉精兵令中郎将薛讷取海路东入舟檝巳具来月亦发请都督励兵秣马以待此期共豋九山看殄凶虏书勋竹帛开国传家是都督建功之日也中间克期同㑹当更别使知闻正属有军事未䏻委曲𥘉春向暖硕动静胜常所是都督官属及大首领并左右立功人等并申此问相见在近预以慰懐为建安王荅王尚书送生口书使至所传斩首及生擒获马等具如来状仰以欣快三军共之狡寇逋诛此未擒馘师徒企踵争望先锋尚书逺略英谋临机果㫁潜制凶丑枭首伏辜在此诸军寔增募勇既壮尚书之节又羙先豋之功幽州士人尤以庆快破竹之势自此爲阶某方擐甲负戈爲尚书后列豋髙临阵坐观俘虏此期在即预以慰懐𥘉春犹寒硕保休胜禆将巳下各慰问之为建安王与诸将书使至辱书仰知都督率兵马㩁破凶虏逺闻庆快实慰永懐非公等忠勇兼资统率多筭同心戮力殉节忘躯以克剪逋兇扬国威武在此将士闻公等殊战贼不当锋莫不西望惯勇钦羡独尅甚善甚善即日契丹逆丑大降其灾尽病水肿命在旦夕营州饥饿人不聊生唯待官军即拟归顺某此训励兵马撃有期六军长驱此月将发恨不得与诸公等共观诸将斩馘献俘旦夕严寒硕各休胜契丹破了便望廽兵平殄黙啜与公等相见有日预以慰懐临使怱怱书不尽意爲建安王与安东诸军州书日月清邉道行军大总管建安郡王攸宜致书安东诸州刺史并诸将部族官属等初春犹寒公等乆统兵马勤国扞邉不至劳弊也某如常比贼中频有人出来异口同词皆云逆贼李尽威已死营州饥饿人不聊生诸蕃首领百姓等唯望官军即拟归顺前后继至非止一人某先使人向营州廽且得父老宻状云贼势穷蹙去正月上旬有妖星落孙万斩营中其声如雷贼党离心各以猜贰天殃如此人事又然平殄凶渠正在今日大军即以二月上旬六道并入指期尅剪同立大勋请公等训励兵马共为掎角𨳩封侯其机在此幸各勉力以图厥功寻当更使人续往先此不具爲建安王荅王尚书书使至辱书知𥘉出黄龙即擒白䑕凶贼㓕兆事乃先徴凡百士衆莫不喜跃䑕者坎精穿窃为盗夜游昼伏乃是其常今白日投躯素质委命贼降之象理必无疑近再有贼中信来亲离衆溃期在旦夕尚书宜训兵励士秣马严威囙其㐫乱之机乗取败亡之势事同破竹无待剪茅坐听凯歌预用欣慰与韦五虗已书命之不来也圣人犹无可柰何况扵贤者㢤仆尝窃不自量谓以爲得失在人欲掲闻见抗衡当代之士不知事有大谬异扵此望者乃令人慙愧悔赧不自知大笑颠蹶恠其所以者尓虗已足下何可言耶夫道之将行也命也道之将废也命也子昻其如命何雄笔雄笔弃尔归吾东山无汨我思无乱我心从此遁矣属病不得面谈书以述言子昻白爲苏令夲与岑内史启某启其闻子以母贵自古通方礼以亲荣在昔恒理岂非奉上之道休泰必同膝下之㤙亲爱先及伏惟尊舅宠居宻戚位列崇班实富贵于当今允尊荣扵前代居得言之地㩀至要之徒九族同欣皆慿扵奨眄六亲咸赖仰沭扵㤙波莫不拂拭其羽仪谭荐长其光价某自末品忝在甥徒早䝉抚育之㤙不殊骨肉之爱自痛无福家祸遂纒爰在孤遗载延慈眷爱同诸子礼越常流遂得敎训成人䇿名从䆠舅又曲垂顾念㤙其庭闱渭阳之情实多荷戴猥以庸薄叨累周行自委质戎班昭名果毅经今一十三岁矣而竟未一迁仰望侪流莫不皆居显位旋观时軰亦以再厯荣班独某一人空嗟㽞滞虽命涂乖舛良或甘心然亲贵盈朝岂忘提奨所以仰瞻㤙恵不弃于踈微兾降慈流有怜扵孤贱伏硕舅大弘收採之眷特垂咳唾之㤙矜悯小子使得官及用支宠以亲荣私门载昌幽㝠是赖岂不幸甚岂不幸甚无任企仰之至谨奉启不宣某再拜上薛令文章启某启一昨恭承显命再索拙文祗奉㤙荣心䰟若励幸甚幸甚某闻鸿钟在听不足论撃缶之音太牢斯烹安可荐藜羔之味然则文章薄伎固弃干髙贤刀笔小䏻不容扵先达岂非大人君子以爲道徳之薄㢤某寔鄙䏻未窥作者斐然狂简虽有劳人之歌怅尔咏懐曽无阮籍之思徒恨迹荒淫丽名䧟俳优长为童子之群无望壮夫之列岂图曲䝉荣奨躬奉徳音以小人之浅才承令君之嘉恵岂不幸甚岂不幸甚伏惟君侯星云诞秀金火间成衣冠礼乐范仪朝野致明君于尭舜皇极允谐当重寄扵阿衡中阶恊泰非夫聦明博逹体变知机如其仁如其仁方当拔俊赏竒使拾遗𥙷阙坐开黄阁髙视赤松然后与稷契夔龙比功并徳岂徒萧曺魏丙屑屑区区而已㢤某寔细人过蒙知过顾循微薄何敢祗承谨当毕力竭诚䇿驽磨钝期効忠以报徳奉知已以周旋文章小䏻何足观者不任感荷之至陈伯玉文集陈伯玉文集后序陈伯玉先生文集后序文以载道不深扵道而䏻文者鲜矣粤自六经删述之后斯文粲然如日丽天放乎如水行地天下后丗咸知宗孔氏而仰尼崧汉唐以下摛葩撷藻若贾眺司马王杨公孙文非不工如大节不谨何若宋沈河东李元中山文非不羙如细行有亏何晋宋齐梁之间驰声翰墨抑何纷纷枝辞蔓说争尚雕巧靡丽斯文为之扫地悲夫五百年耒幸而乡先生陈公子昻伯玉者出气钟岷峨秀毓巴水崛起武东之下读书金华之椒天性纯孝慷慨英彂以格致为实学以践履为实地文与行俱一变浮华而为雅正续斯文统绪扵垂线之余观其气节风槩形诸感寓翕然为海内文宗諌止迁梓毅然有囬天之力擢麟㙜正字而昌言兴眀堂建太学与夫三事七验八科之奏又皆亹亹乎伊训説命指归軄虽屡迁卫曺叅军及左右拾遗亦不乐为已而言论龃龉遂表请觧组归养始终大节卓冠有唐非深扵道者能之乎柰何命途多舛道与时违竟殒玉扵贪暴之手识者不䏻无遗憾焉噫嘻岂天未欲平治天下使不淂蒙至治之泽欤抑天䘮斯文使之遭彼荼毒欤或者不原其心乃谓先生以王者之术说武后荐圭璧扵房闼以脂泽汚澷而讽其聋瞽岂足以知先生济时行道忠爱之心进进不已㢤余忝与先生同鄊酌余馨而起敬想遗而兴嗟抱此不平得不力为之辩扵末简以白公道在天下公论在人心耶弘治四年岁在已亥菊月望日赐进士第中宪大夫奉敕廵抚山西兼提督鴈门等关都察院左佥都御史邑人杨澄序