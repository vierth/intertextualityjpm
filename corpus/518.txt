忠经儒家天地神明章第一昔在至理上下一德以征天休忠之道也郑玄註忠之为道乃合于天至理之时君臣同德则休气应也天之所覆地之所载人之所履莫大乎忠郑玄註覆载之间人伦之要履之则吉违之则凶无有大于忠者忠者中也至公无私郑玄註不正其心而私于事则与忠反也天无私四时行地无私万物生人无私大亨贞郑玄註四时广运天不私德万物亨生地不私力人能至公不私诸己何往不可也忠也者一其心之谓矣郑玄註一则为忠二则为僻为国之本何莫由忠郑玄註未有舍忠而成于务忠能固君臣安社稷感天地动神明而况于人乎郑玄註君臣固其义深也社稷安其祚长也天地感其诚达也神明动其应彰也忠之为用其效如此言人之易从也夫忠兴于身着于家成于国其行一焉郑玄註身及国家虽有殊名其为忠也则无异行是故一于其身忠之始也一于其家忠之中也一于其国忠之终也郑玄註道行自渐忠之大焉身一则百禄至郑玄註立身履一富贵之本家一则六亲和郑玄註御家不二自然笃睦国一则万人理郑玄註天下合心无不从化书云惟精惟一允执厥中郑玄註精一守中忠之义也忠经儒家圣君章第二惟君以圣德监于万邦郑玄註圣君在上垂监于下万邦在下观行于上自下至上各有尊也故王者上事于天下事于地中事于宗庙以临于人郑玄註王者至重犹有所尊况其下乎则人化之天下尽忠以奉上也郑玄註上行下化理之自然文王敬逊虞芮逊畔是也是以兢兢戒慎日增其明郑玄註日增一日德益明也禄贤官能式敷大化惠泽长久黎民咸怀郑玄註非怀不可以居禄非化不可以怀人任贤陈化君之要也故得皇猷丕丕行于四方扬于后代以保社稷以光祖考郑玄註君圣臣贤化行名播以光祖考以严配社稷于无疆者也盖圣君之忠也郑玄註忠之为道无所不通也诗云昭事上帝聿怀多福郑玄註君以明德事天天以多福与人君也忠经儒家冢臣章第三为臣事君忠之本也本立而后化成郑玄註虽有周孔之才必以忠为本也冢臣于君可谓一体下行而上信故能成其忠郑玄註股肱动于下元首随于上以其义同其心不异夫忠者岂惟奉君忘身狥国忘家正色直辞临难死节已矣郑玄註此皆忠之常道固所常行未尽冢宰之事在乎沉谋潜运正国安人郑玄註至忠无迹诚在沉潜任贤以为理端委而自化郑玄註官各得人何事之有尊其君有天地之大日月之明阴阳之和四时之信郑玄註盖之如天容之如地昭之如日月调之如阴阳不言而信如四时若是君体用尽矣圣德洋溢颂声作焉郑玄註乐之于中和之于外书云元首明哉股肱良哉庶事康哉郑玄註君明则臣良臣良则事康忠经儒家百工章第四有国之建百工惟才守位谨常非忠之道郑玄註此乃守常之臣也故君子之事上也入则献其谋郑玄註公家之利知无不言出则行其政郑玄註既在其位职思其忧居则思其道郑玄註益国之道动则有仪郑玄註百事之仪秉职不回言事无惮苟利社稷则不顾其身郑玄註爱己曲从则为尸素上下用成故昭君德盖百工之忠也郑玄註君任工能工奉君政政成于下德归于上诗云靖共尔位好是正直郑玄註恭可以成正直可以献忠忠经儒家守宰章第五在官惟明莅事惟平立身惟清郑玄註官不明则事多欺事不平则怨难弭身不清则何以教民清则无欲平则不曲明能正俗三者备矣然后可以理人郑玄註独清则谨己而已不建于事独明则虽察于务奸贿难任独平则徒均于物昧独无堪夫理人者必三备而后可也君子尽其忠能以行其政令而不理者未之闻也郑玄註既才且忠以临其人政之理也固其必然夫人莫不欲安君子顺而安之郑玄註用其情而处之莫不欲富君子教而富之郑玄註因其利而劝之笃之以仁义以固其心郑玄註知仁与义则皆就之导之以礼乐以和其气郑玄註君子爱人小人易使宣君德以弘大其化郑玄註称君德以布德敦君化以行化明国法以至于无刑郑玄註章条申而不犯刑虽设而当也视君之人如观乎子郑玄註寒者衣之饥者食之则人爱之如爱其亲郑玄註民怀其恩有同骨肉盖守宰之忠也诗云岂弟君子民之父母郑玄註父母爱子情莫过焉守宰爱人官莫谨焉人谁非子忠经儒家兆人章第六天地泰宁君之德也郑玄註天地设位秉御有君非君泰宁人必跼蹐君德昭明则阴阳风雨以和人赖之而生也郑玄註四气和顺百谷用成是以为休征故人之生赖成于君也是故祗承君之法度行孝悌于其家服勤稼穑以供王赋此兆人之忠也郑玄註顺化供养勤劳奉国是则为忠书云一人元良万邦以贞郑玄註一人以大善抚万国万国以忠贞戴一人矣忠经儒家政理章第七夫化之以德理之上也则人日迁善而不知郑玄註德化潜运以心则不知所由而民从善也施之以政理之中也则人不得不为善郑玄註政施有术昭见于人人勉而行欲罢不可惩之以刑理之下也则人畏而不敢为非也郑玄註刑临以威知惧无犯既劣于政弥蒙于德刑则在省而中郑玄註舜流四凶足清万国政则在简而能郑玄註简则易从能则人服德则在博而久郑玄註不博则有不及不久则人心复浇德者为理之本也任政非德则薄任刑非德则残郑玄註兼德则厚加德则宽故君子务于德脩于政谨于刑郑玄註刑不谨则滥政不脩举德不务而人不怀也固其忠以明其信行之匪懈何有不理之人乎郑玄註忠信故己恪勤脩官官脩政明而人自理故无不能理之吏无不可理之人诗云敷政优优百禄是遒郑玄註政其人理禄其宜哉忠经儒家武备章第八王者立武以威四方安万人也郑玄註武德主宁静非形于征伐也淳德布洽戎夷禀命统军之帅郑玄註命不可辱帅不可失国之大寄非易其人仁以怀之郑玄註抚其疾苦使之咸怀义以厉之郑玄註示其慷慨使其激劝礼以训之郑玄註明其节制使之有序信以行之郑玄註审其远近使之必行赏以劝之郑玄註悬其爵赏使之慕功刑以严之郑玄註威其鈇钺使之惧罪行此六者谓之有利郑玄註六者并用阙则失之故晋将用师子犯曰未知信之类是也故得师尽其心竭其力致其命郑玄註士卒从教故师得利是以攻之则克守之则固武备之道也郑玄註武可以备而不用不可以用而不备也诗云赳赳武夫公侯干城郑玄註有其武才堪其扞御忠经儒家观风章第九惟臣以天子之命出于四方以观风听不可以不聪视不可以不明郑玄註使臣之行如君耳目不聪不明不胜其任聪则审于事明则辨于理郑玄註不聪则惑其所闻不明则蔽其所见理辨则忠事审则分郑玄註理不辨则其断偏事不审则其信惑君子去其私正其色郑玄註私去则情灭色正则邪远不害理以伤物郑玄註求罪为公则成刻浮不惮势以举任郑玄註举必以才不必以势惟善是与惟恶是除郑玄註善虽雠必荐恶虽亲必去以之而陟则有成郑玄註君子效能也以之而出则无怨郑玄註小人伏罪也夫如是则天下敬职万邦以宁郑玄註官务脩政人始获安诗云载驰载驱周爰谘诹郑玄註勤劳不宁善斯劝矣忠经儒家保孝行章第十夫惟孝者必贵于忠郑玄註若思孝而忘忠犹求福而弃天忠苟不行所率犹非其道郑玄註忠不居心动皆邪僻是以忠不及之而失其守郑玄註自贻伊罚求安可乎匪惟危身辱及亲也郑玄註既失于忠又失于孝故君子行其孝必先以忠竭其忠则福禄至矣郑玄註忠则得福禄则荣亲故得尽爱敬之心以养其亲施及于人郑玄註守忠之道众善攸归身安亲乐得尽其养此之谓保孝行也郑玄註以忠之故得保于孝诗云孝子不匮永钖尔类郑玄註考叔行孝施于庄公君子善之此之谓也忠经儒家广为国章第十一广为国章第十一明主之为国也任于正去于邪郑玄註任正则君子道长去邪则小人道消邪则不忠忠则必正郑玄註忠则不邪正则必忠有正然后用其能郑玄註能而无正则邪正而有能则忠是故师保道德股肱贤良郑玄註周为保召为师元为股凯为肱内睦以文外威以武郑玄註教莫若文威莫若武被服礼乐隄防政刑郑玄註礼乐德之则不可违躬政刑礼之要不可破坏故得大化兴行蛮夷率服郑玄註化行文备夷服武偃人臣和悦邦国平康郑玄註礼乐善而政刑清也此君能任臣下忠上信之所致也郑玄註臣在忠于君君在委于臣诗云济济多士文王以宁郑玄註成厦非一木之才为国资庶臣之力忠经儒家广至理章第十二古者圣人以天下之耳目为视听郑玄註用天下之视听则无不见闻也天下之心为心郑玄註顺物之情不任己欲端旒而自化居成而不有斯可谓致理也已矣郑玄註默化元运其理如此王者思于至理其远乎哉郑玄註道无远近弘之则是无为而天下自清郑玄註有事则烦不疑而天下自信郑玄註不疑于物物亦信焉不私而天下自公郑玄註不私于物物亦公焉贱珍则人去贪郑玄註贪由有珍珍去贪息彻侈则人从俭郑玄註俭消于侈侈除俭生用实则人不伪郑玄註见实知伪之恶崇让则人不争郑玄註见逊知争之失故得人心和平天下淳质郑玄註化行心易咸服其淳乐其生保其寿郑玄註气得天和咸无夭折优游圣德以为自然之至也郑玄註圣德无涯与天地等诗云不识不知顺帝之则郑玄註虽迷帝德不违其则忠经儒家扬圣章第十三君德圣明忠臣以荣郑玄註欣己获奉斯君君德不足忠臣以辱郑玄註耻躬不能为臣不足则补之圣明则扬之古之道也郑玄註补衮之阙扬君之休古之忠臣则皆然也是以虞有德咎繇歌之文王之道周公颂之宣王中兴吉甫咏之郑玄註君上行仁覆之道也臣下有赞咏之义也故君子臣于盛明之时必扬之盛德流满天下传于后代其忠矣夫郑玄註若君有盛德而臣不扬使久远不闻则有缺于忠道矣忠经儒家辨忠章第十四大哉忠之为用也郑玄註用忠以教大莫加焉施之于迩则可以保家邦郑玄註以有阃域施之于远则可以极天地郑玄註以无空穷故明王为国必先辨忠郑玄註为国借之忠者臣节不先辨忠国将安寄君子之言忠而不佞小人之言佞而似忠而非闻之者鲜不惑矣郑玄註忠言逆志必求诸道佞言顺志必求诸非道夫忠而能仁则国德彰郑玄註为君抚爱忠而能知则国政举忠而能勇则国难清郑玄註为君谋忠为君果毅故虽有其能必由忠而成也郑玄註忠而有能则有功仁而不忠则私其恩郑玄註仁愈多而恩愈深知而不忠则文其诈郑玄註知愈多而诈愈密勇而不忠则易其乱郑玄註勇愈多而易其乱是虽有其能以不忠而败也郑玄註能而无忠则为败此三者不可不辨也书云旌别淑忒其是谓乎郑玄註善恶既别任使不谬忠经儒家忠谏章第十五忠臣之事君也莫先于谏郑玄註纠过正德惟能谏之下能言之上能听之则王道光矣郑玄註上能听下不能言则虚其听下能言而上不能听则虚其言言听俱能则君臣谏合则其道光明也谏于未形者上也郑玄註先事而止君违不闻谏于已彰者次也郑玄註出未及施改之非后谏于既行者下也郑玄註行而能改虽下犹愈违而不谏则非忠臣郑玄註从君所昏是乃罪也夫谏始于顺辞中于抗议终于死节以成君休以宁社稷郑玄註顺辞不从犯颜抗议抗议不从则继之以死其能使君改过为美社稷之安固也书云木从绳则正后从谏则圣郑玄註绳直可以正木臣忠可以正主也忠经儒家证应章第十六惟天监人善恶必应郑玄註为善则吉为恶则凶善莫大于作忠郑玄註百行大善无忠皆忘恶莫大于不忠郑玄註大恶之恶为逆者殃忠则福禄至焉不忠则刑罚加焉郑玄註忠则言播闻未有不禄不忠则不忠彰兆未有不刑君子守道所以长守其休小人不常所以自陷其咎郑玄註天意本休君子知而顺之天意无咎小人求而取之休咎之征也不亦明哉郑玄註天监孔明勿谓茫昧书云作善降之百祥作不善降之百殃郑玄註祸福无门惟人自召忠经儒家报国章第十七为人臣者官于君郑玄註臣之官禄君实钖之先后光庆皆君之德郑玄註光格祖考庆垂子孙不思报国岂忠也哉郑玄註忠则必报不报非忠君子有无禄而益君无有禄而已者也郑玄註君临天下谁不为臣食土之毛皆衔君德昏衢迷于日月君子之怀帝恩故偃息山林有能审国况荷君禄位而无闻焉报国之道有四一曰贡贤郑玄註进得其才君可端拱二曰献猷郑玄註纳当其善君可依行三曰立功郑玄註功吾其膺君可无患四曰兴利郑玄註殖致其厚君可与足贤者国之干郑玄註干可以立猷者国之规郑玄註规可以执功者国之将郑玄註将可以御利者国之用郑玄註用可以给是皆报国之道惟其能而行之郑玄註各以其能而报于国道斯广矣诗云无言不酬无德不报况忠臣之于国乎郑玄註凡人之间一言一德犹必报君臣之义重恩重焉如何忘也忠经儒家尽忠章第十八天下尽忠淳化行也郑玄註忠有所未尽则淳化不行君子尽忠则尽其心小人尽忠则尽其力郑玄註君子可以尽谋小人可以效命尽力者则止其身尽心者则洪于远郑玄註止身则匹夫之事洪远则万物之利故明王之理也务在任贤贤臣尽忠则君德广矣郑玄註圣无独理道无常师古之明王必求贤明无不脩德贤臣则无不尽忠忠则为君阐扬君德由广大之也政教以之而美郑玄註君上立教臣下所敷礼乐以之而兴郑玄註君上制作臣下所行刑罚以之而清郑玄註君上恤刑臣下所化仁惠以之而布郑玄註君德既备人怀始康四海之内有太平音郑玄註乐至而歌自然之理也嘉祥既成告于上下郑玄註君臣之始于政能着于群瑞故其成功可以告于神明也是故播于雅颂传于无穷郑玄註德施于人务格于神而后行于乐乐行则可极之有哉