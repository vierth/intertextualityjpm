宗鑑法林X卍XXX凡例是书之会集也始于壬辰春在塞北之法林寺其镌版讫工也于甲午夏在京师柏林之宗鑑堂今题曰宗鑑法林识地也集书者皆以南岳青原对出未免舛错今依统要南岳归南岳青原归青原支派既巳清晰覧者自无诸譌天皇天王之误两家聚讼不休终为千古疑案欲为分剖诚难置喙况巳坠之宗何必深论今将二字放一黑圈以俟后之作者事必遵古洞下五代之譌昉于近世从前皆不言及故亦未之闻今何敢妄加笔削谨遵会元等书庶免前贤之呵叱以取罪愆南岳下自马祖一始至五峰学林臯豫止青原下自石头迁始至指南彻雪关誾止以后语录繁多诚有未备公案自宋元以来流传者一千七百则人所共知每言及必举是数更不知此外别有妙悟埋没昔贤之精神良可太息因增入共二千五百六十四则联珠惟颂统要惟拈分为两岐未免各存意见览X者亦有顾此失彼之叹今皆合集庶几一目了然洞若观火诸方语录拈颂颇多亦有未经流通者今广加蒐罗虽残篇断简必再三详订录入集中以公天下后世公案中有疑似者不敢輙加臆断贻笑诸方即如油餈公案一云鹅湖一云南泉未知孰是今皆收入古德余倣此公案原以淘汰见识或反以见识去穿凿公案虽一时英雄欺人恐过去古人流涕今凡系穿凿腐靡者槩不收入拈颂随到随收不能悉依辈行是书初刻于京都公案二千五百有零二刻于理安复增入一百五十余则共成二千七百二十则至于公案考订卷帙编次不无大同小异之殊是书之成仅阅二年深山邃谷耆德尊宿语录不传世者缺遗必多敬俟后贤补入宗鑑法林目录卷一世尊X释迦文佛卷二释迦文佛诸经经首楞严圆觉卷三法华文殊般若维摩金刚华严楞伽涅槃心经应化圣贤文殊无着无边身利益卷四舍利弗须菩提宾头卢殃崛摩罗那咤七贤女城东老姥善财广额屠儿天亲大士胜思惟梵天障蔽魔王入定僧双林善慧忻州翁台山翁宝志公X卷五南岳慧思万年杜顺明州布袋秦䟦跎波罗提梵志丰干寒山子拾得智者法华志言西天祖师初祖迦叶二祖阿难三祖商那和脩四祖优波毱多五祖提多迦七祖婆须密九祖伏䭾密多十祖脇尊者十一祖富那夜奢十二祖马鸣十四祖龙树十七祖僧伽难提二十三祖鹤勒那二十四祖师子二十五祖婆舍斯多二十七祖般若多罗卷六东土祖师初祖达磨二祖慧可三祖僧璨四祖道信五祖弘忍六祖慧能卷七旁出诸祖X牛头法融安国玄挺天柱慧崇鹤林玄素径山道钦鸟窠道林蒙山道明嵩山慧安嵩岳破灶嵩山峻极终南惟政南阳慧忠永嘉真觉卷八河北智隍荷泽神会耽源应真未详法嗣公期和尚禅月贯休云幽重恽先净照唐朝因楼子僧肇圆通圣寿古德尊宿座主入冥僧老宿云葢僧高丽圣像上经僧藏主老宿六通院僧住菴僧守衣钵侍者行者塔头侍者道流感山主X点灯僧老聃宋太宗明高帝钱塘镇使韩居士官人长者施主官人跨驴人卖饼婆烧菴婆住菴婆卷九大鉴下一世南岳怀让大鉴下二世马祖道一大鉴下三世百丈怀海卷十百丈怀海南泉普愿卷十一南泉普愿归宗智常卷十二盐官齐安大梅法常五洩灵默盘山宝积麻谷宝彻西堂智藏西园昙藏卷十三X东寺如会南源道明大珠慧海百丈惟政章敬怀恽泐潭法会杉山智坚筠州逍遥石巩慧藏中邑洪恩泐潭常兴大达无业鹅湖大义佛光如满蒙溪京兆惟宽京兆艹堂三角总印利山鲁祖宝云苕溪道行紫玉道通华林善觉卷十四五台隐峰马头神藏衢州乌臼石臼古寺本溪韶州乳源齐峰洪州水潦杨岐甄叔芙蓉太毓浮桮镇州金牛崧山则川忻州打地石林潭州秀溪江西椑树百灵潭州隐山X卷十五西山亮座主襄州庞蕴庞婆大鉴下四世黄檗希运大慈寰中平田普岸安和通卷十六长庆大安百丈涅槃赵州从谂卷十七赵州从谂卷十八赵州从谂卷十九赵州从谂长沙景岑子湖利踪鄂州茱萸白马昙照卷二十终南师祖香严义端日子剌史陆亘甘贽行者芙蓉灵训五台智通镇州普化寿州良遂虔州处微金州操河中公畿X五台秘魔上林戒灵湖南祇林卷二十一大鉴下五世临济义玄卷二十二临济义玄卷二十三睦州道明乌石灵观相国裴休卷二十四大随法真灵树如敏灵云志勤光孝慧觉新兴严阳婺州新建杭州多福漳州浮石日容远梯山石梯末山尼了然关南道吾金华俱胝卷二十五大鉴下六世兴化存奖卷二十六宝寿延沼三圣慧然魏府大觉灌溪志闲X定州善崔幽州谭空襄州历邨镇州万寿虎溪覆盆桐峰沧州米仓云山定上座奯上座尚书陈操卷二十七大鉴下七世南院慧颙守廓侍者宝寿二世西院思明镇州大悲澂心旻德池州山教际上座卷二十八大鉴下八世风穴延沼铁湖安兴阳归静大鉴下九世首山省念广慧真长沙灵泉卷二十九大鉴下十世汾州善昭叶县归省神鼎洪諲石门蕴聪广慧元琏三交智嵩X大鉴下十一世石霜楚圆卷三十瑯琊慧觉大愚守芝法华全举芭蕉谷泉天圣皓泰浮山法远金山昙颍都尉李遵勗内翰杨亿大鉴下十二世杨岐方会卷三十一黄龙慧南翠巖可真道吾悟真姜山方兴教坦云峰文悦西余净端大鉴下十三世白云守端保宁仁勇茶陵郁山主比部孙居士卷三十二晦堂祖心真净克文泐潭洪英龙庆庆闲玄沙明慧积翠永菴主长庆文慧大鉴下十四世X东山法演卷三十三东山法演提刑郭正祥死心悟新夹山晓纯兜率从悦法云杲九峯希广慧力可昌开先行瑛学士苏轼泐潭景祥智海仁迁卷三十四大鉴下十五世昭觉克勤太平慧懃龙门清远九顶清素元礼首座法閦上座俞道婆上封本才雪峯慧空圆通道旻大鉴下十六世虎丘绍隆大慧宗杲瞎堂慧远华藏安民育王端裕护国景元中竺中仁何山守珣道场明辨大沩善果尚书莫将枢密吴居厚大鉴下十七世天童昙华育王德光X东林道颜净慈师一国清行机焦山师体卷三十五大鉴下十八世天童咸杰华藏有权净慈彦充大鉴下十九世卧龙祖先灵隐崇岳径山如珏大鉴下二十世径山师范天童文礼径山行端中天竺有大鉴下二十一世仰山祖钦净慈玅伦育王如珙虗堂智愚石溪心月天宁梵琦大鉴下二十二世天目原妙大鉴下二十三世中峯明本天目继巖华顶先覩大鉴下二十四世伏龙元长卷三十六X大鉴下二十五世万峯时蔚大鉴下二十六世邓尉普持大鉴下二十七世东明慧旵大鉴下二十八世翼善永慈大鉴下二十九世宝峯智瑄大鉴下三十世天奇本瑞天宁道济大鉴下三十一世龙泉正聪大鉴下三十二世笑巖德宝径山性沖大鉴下三十三世龙池正传兴善广慧卷三十七大鉴下三十四世天童圆悟磬山圆修径山圆信净名大琏普明玅用大鉴下三十五世X大沩如学三峯法藏双桂海明径山通容金粟通乘宝华通忍卷三十八龙池通微平阳道忞雪窦通云鹤林通门报恩通贤天童通奇竹林本豫天目通琇理安通问绿萝通际阳山通授紫云悟钧金明悟进永正悟元卷三十九大鉴下四世沩山灵祐卷四十大鉴下五世仰山慧寂香严智闲卷四十一径山洪諲延庆法端京兆米和尚九峯慈慧元康三角法遇双峯常侍王敬初大鉴下六世X西塔光穆霍山景通南塔光涌无着文喜洪州米岭双峯古大鉴下七世资福如宝芭蕉慧清大鉴下八世资福贞邃芭蕉继彻芭蕉圆卷四十二大鉴下三世天道悟大鉴下四世龙潭崇信大鉴下五世德山宣鉴卷四十三大鉴下六世巖头全奯雪峰义存卷四十四雪峰义存卷四十五雪峰义存高亭简大鉴下七世瑞巖师彦罗山道闲X香溪从范圣寿严长庆慧稜卷四十六保福从展镜清道怤鼓山神晏翠巖令参长生皎然鹅湖智孚卷四十七安国弘瑫洞巖可休太厚孚上座大鉴下八世黄龙诲机明招德谦招庆道匡报慈光云报恩宝资太傅王延彬报慈文钦招庆省橙建山澄鼓山了宗保福清豁大龙智洪白马行霭大鉴下九世黄龙继达枣树二世嘉州黑水卷四十八大鉴下七世云门文偃卷四十九X云门文偃卷五十云门文偃大鉴下八世白云子祥德山圆明巴陵颢鉴双泉师宽香林澂远卷五十一洞山守初奉先深般若启柔双峰竟钦北禅悟通黄龙赞荐福承古大鉴下九世连州宝华文殊应真南台勤灵澂散圣五祖师戒智门光祚天台祥菴主德山慧远大鉴下十世洞山晓聪雪窦重显卷五十二雪窦重显云盖继鹏北禅智贤开先善暹大鉴下十一世云居晓舜佛日契嵩X剌史许式玉泉承皓育王怀琏天衣义怀法昌倚遇佛印了元大鉴下十二世蒋山法泉佛日戒弼慧林宗本圆通法秀大鉴下十三世长芦崇信育王昙振大鉴下十四世东林慈受智者法诠大鉴下十五世灵隐慧光大鉴下十六世中竺元妙大鉴下十七世光孝巳菴卷五十三大鉴下七世玄沙师备大鉴下八世地藏桂琛安国慧球大章契如卷五十四大鉴下九世X清凉文益清溪洪进龙济绍脩东禅玄亮大鉴下十世天台德韶清凉法镫报恩玄则报恩慧明永明道潜灵隐清耸天平从漪大鉴下十一世永明延寿五云志逢瑞鹿遇安龙华慧居严峯师术九曲庆祥云居道齐大鉴下十二世瑞巖义海大鉴下十三世翠巖嗣元卷五十五大鉴下一世青原行思大鉴下二世石头希迁大鉴下三世药山惟俨卷五十六X药山惟俨丹霞天然潭州大川大颠宝通卷五十七长髭旷法门佛陀汾州石楼大同普济大鉴下四世云巖昙晟道吾宗智卷五十八船子德诚椑树慧省百颜明哲高沙弥翠微无学孝义性空长沙僊天三平义忠马颊本空本生文公韩愈石室善道卷五十九大鉴下五世洞山良价卷六十洞山良价神山僧密幽溪石霜庆诸渐源仲兴渌清夹山善会卷六十一夹山善会清平令遵X投子大同道场如讷白云约卷六十二大鉴下六世云居道膺曹山本寂卷六十三疎山匡仁青林师䖍龙牙居遁越州干峯钦山文邃卷六十四白水本仁天童咸启九峰普满华严休静幽栖道幽北院通洞山道全京兆蚬子大光居诲九峯道䖍涌泉景欣卷六十五云葢志元南济僧一覆船洪荐云门海晏凤翔石柱秀士张䂐洛浦元安蟠龙可文韶山寰普上蓝令超郓州四禅太原海湖天葢山幽三角令珪X投子感温牛头微卷六十六大鉴下七世同安丕归宗怀恽嵆山章佛日本空朱溪谦云居道简新罗云住金峯从志曹山慧霞荷玉光慧育王弘通蜀州西禅卷六十七护国守澂黄檗慧广德义石门献蕴报慈藏屿含珠审哲谷山有缘白云善藏禾山无殷同安常察新罗瑞巖新罗联珠新罗大岭青峯传楚永安善静木平善道郢州桐泉潭州文殊大鉴下八世同安志荐福思太阳慧坚广德延石门慧彻净众归信卷六十八X大鉴下九世梁山缘观云顶德敷广德周大鉴下十世太阳警玄大鉴下十一世投子义青兴阳清剖福严审承大鉴下十二世芙蓉道楷卷六十九大鉴下十三世丹霞子淳净因法成阐提惟照净因自觉大鉴下十四世长芦清了天童正觉大鉴下十五世天童宗珏吉祥元实大鉴下十六世雪窦智鑑大鉴下十七世天童如净大鉴下十八世襄州觉X大鑑下十九世青州希辨云外岫大鑑下二十世大明宝大鉴下二十一世王山觉体大鉴下二十二世大明善满卷七十大鉴下二十三世万松行秀大鉴下二十四世雪庭福裕大鉴下二十五世灵隐文泰大鉴下二十六世宝应福遇大鉴下二十七世香严文才大鉴下二十八世松庭子严大鉴下二十九世少室了改大鉴下三十世X少室契斌大鉴下三十一世无方可从大鉴下三十二世月舟文载大鉴下三十三世小山宗书大鉴下三十四世幻休常润廪山常忠大鉴下三十五世大觉方念寿昌慧经大鉴下三十六世显圣圆澂卷七十一博山元来东苑元镜鼓山元贤大鉴下三十七世指南明彻麦浪明怀佛日明方愚菴明盂东山明澓香雪明有弁山明雪雪关智誾檀度道密长庆道独独峯道严回龙道舟博山道奉冶父道雄X天界道盛开元道霈卷七十二尊宿东山云顶高邮定普照道悟省菴思四川大癅云栖袾宏紫柏真可无念深有仪峰方彖养菴心憨山德清真寂广印破山法乘徧融真圆潭柘福源宝顶元亮云居观衡翠巖通哲元白通可惟一普润僧摩马一腾卖盐翁黄巖觉真宗鑑法林目录X宗鑑法林卷一集云堂编释迦文佛世尊初降生时一手指天一手指地周行七步目顾四方曰天上天下惟吾独尊云门偃云我当时若见一棒打杀与狗子喫贵图天下太平雪窦显云便与掀倒禅床法眼益云云门气势甚大要且无佛法道理时有老宿云将谓无人证明雪窦云钩在不疑之地瑯琊觉云云门可谓将此深心奉尘剎是则名为报佛恩云峰悦云云门虽有定乱之谋且无出身之路法昌遇云云门好一棒太迟生未离兜率脚跟下好与一锥虽然也是贼过后张弓天童华云云门此话虽行未免落他陷穽高峰妙云世尊大似灵龟拽尾自取丧身之兆云门虽则全提正令也是为他闲事长无明当时但于地上画一圆相就中书个丁字复展两手示之管取冰消瓦解南堂欲云云门好棒可杀惊人未免伤锋犯手当时若见祇消道箇澣盆澣盆老汉若也知方管取暗里抽身免见明中落节天童悟云我不似云门大惊小怪当时但向前以手加额云猫看他面皮向甚处着栖霞成云当时若见恁么X道但向前合掌云大王万福指天指地语琅琅送语传言出畵堂使者尚能多意气主人应是不寻常开基剏业前王事端拱持盈后帝心剑戟尽为农器用此时谁报太平音美如西子离金阙娇似杨妃下玉楼犹把琵琶半遮面不令人见转风流一火铸成金弹子团圝都不费钳鎚拈来万仞峰头放打落天边白凤儿千年石虎产麒麟一角通身五彩明金锁玉关浑掣断毗卢界内鼓烟尘老汉才生便着忙周行七步似颠狂赚他无限痴男女开眼堂堂入镬汤从来家富产娇儿才出胞胎便乱挥到得伎穷双树下始知四十九年非无忧树下浴婴孩清晓蔷薇带露开转过衲僧相见处后糟驴马出胞胎未曾撞入摩耶腹两手知他甚处安右脇出来魔境现祇堪惆怅不堪看七步周行犹彷彿指天指地不分明是非既落旁人耳洗到驴年也未清生来自恨错同条铁铸心肝也合消还你独尊三界内奈何今日又明朝毗岚毒种毒花开添得云门醉后杯今日柯桥风色X恶澹烟疎雨洗黄梅摩耶今日产婴孩刚道天宫降下来不是鸡窠生凤卵分明象子出驴胎忽听娇音上御楼玉钗敲断意悠悠虽然不作赤赦客也有偷心暗点头跃冶之金自不祥干将铸就赤眉殃干坤拨乱称元首窃国纷纷有宪章月上山城征马急雨过新水芰荷香自此洞庭秋正好烟波声里鬬渔郎自言自语自徘徊自动芳心自作媒不是自家亲骨肉谁将炭送雪中来大义未成先自立咸阳三月火通红到底不忘亡国象有何面目见江东自掘深坑自活埋腥风匝地露尸骸人间天上称尊大当甚篱根破草鞵世尊腊月八日明星出时忽然大悟乃曰奇哉一切众生具有如来智慧德相但以妄想执着不能证得博山来云根本无明即是不动智不动智即是根本无明者里别具一只眼老瞿昙冰消瓦解天章玉云大小释迦话作两橛当时有人下者一语免致后代儿孙起模畵样然虽如是也不得屈我释迦喝一喝药地智云雪山坐久成劳空花乱坠一瓢恶水祇合自浇何故为他六年奇句不及下地先声道X林虑云开得一只眼失却一张口瞿昙失却眼睛时雪里梅花祇一枝而今到处生荆棘却笑春风恼乱吹天盖地载成团作块周法界而无边析邻虗而无内及尽玄微谁分向背佛祖来偿口业债问取南泉王老师人人祇喫一茎菜入山去何所图出山来胡为乎早知今日事悔不慎当初举头见星忽悟道黄泥山上生茅草李婆自做老裁衣不剪干红剪香皁金钟夜击九重城六载归来改瘦形待得众生心眼活雪山依旧碧崚嶒六年雪岭道方成打失从前鬼眼睛满面惭惶无着处至今生怕见明星二千年前腊月八黄面瞿昙双眼活阿僧祇劫喫盐多苦行六年添得渴六载隈藏在雪山灰头土面自惭颜今朝忽覩明星现始觉从前被眼瞒家在深山别觅山眼开何处着惭颜殷勤为惜王孙醉月满荷衣霜满鬟今朝正是腊月八释迦老子眼睛瞎白日青天被鬼迷夜对明星将眼刮日日擡眸便覩星如何特地话重新而今要问灵山老两道眉毛賸几茎X六年苦行进山来夜半明星笑破腮果是髑髅干得尽因何惹出者场灾世尊陞座文殊白椎曰谛观法王法法王法如是世尊便下座芭蕉彻云忙忙者匝地普天狮林则云众中道世尊入林不动草文殊入水不动波自然海晏河清乃摇手呵呵大笑云错了也且道是何道理掀翻海岳求知已拨转干坤致太平天童悟云文殊大似认影迷头世尊也是脚跟不着地云门信云当时夺却文殊椎子喝一喝看那黄面老子作何去就博山来云世尊拉抹金鍼文殊横抽玉线弥缝海岳要是其人且道未陞座前法王法在甚么处报恩贤云世尊虽是头正尾正殊不知却被文殊使令孤秀曜云世尊向电光影里穿鍼文殊从勐虎舌上书字直饶纵夺齐行巳是落三落四还有为二老作主者么笙歌宛转随云散杜宇空传别苑声百万灵山似苇蔴风行云集巳周遮当时不是文殊老往往瞿昙更撒沙月在波心彻底寒澄潭应不许龙蟠五湖多少未归客却被旁人把钓竿一轮明月映天心四海生灵荷照临何必西风撼丹桂碧霄重送九秋音一段真风见也么绵绵化母理机梭织成古锦含春象无奈东君漏泄何X纶綍封章出御楼克谋借箸有留矦不因铸印复销印六国烽烟正未休南国佳人畵里看霜毫初点晓妆残莫劳脂粉施颜色窻外梅花拂影寒幽谷琼枝带露开春含红紫锦成堆谁知遇阵催花雨褪落飞英满翠苔世尊因五通仙人问如来六通我五通如何是那一通世尊召仙人仙人应诺世尊曰那一通你问我明觉显云老胡元不知有那一通却因邪打正瑯琊觉云世尊不知可谓因正而打邪五通不知实乃因邪而打正翠巖芝云五通如是问世尊如是答要且不会那一通云峰悦云大小瞿昙被外道勘破了有旁不肯底出来云峰要问作么生是那一通古南门云唿蛇易遣蛇难世尊被仙人一拶转身无路将错就错何不才问便掴仙人当下知归和前五通一时放下岂不洒洒地做个平地神仙崇先奇云老胡也知有那一通祇是口门窄平田本云世尊被仙人轻轻一靠直得唤钟作瓮浪山屿云世尊就窠打劫顺水推船若论那一通端的未会在汝问何如此问亲岭梅江柳共芳春抱赃不用重搜检巳自当堂露贼身那一通你问我玄关倒插无须锁等闲一掣掣得开三个老婆相对坐咄X醉乘白鹤登银阙梦跨青鸾入绛宫酒醒眼开俱不见一川桃李自东风那一通你问我猢狲上树偷生果口里嚼得不甘香眼里耳里都是火忽然撞着看园翁没处躲世尊因外道问不问有言不问无言世尊据座外道赞曰世尊大慈大悲开我迷云令我得入作礼而去阿难问外道有何所证而言得入世尊曰如世良马见鞭影而行五祖戒云大小世尊被阿难一状领过又出语云汝何所问法眼益因僧请益叙语未终眼云住住你拟向世尊良久处会那僧从此悟入雪窦显云邪正不分过犹鞭影又云迷云既开决定见佛还许他同参也无若共相委知则天下宗师并为外道伴侣如各非印证则东土衲僧不如西天外道翠岩芝云世尊被外道当面涂煳祇如外道云令我得入要且未梦见在既不曾梦见为什么却悟去瑯琊觉云依俙似曲才堪听又被风吹别调中杨岐会云世尊辍已从人外道乃因斋庆赞沩山喆云外道怀藏宝镜世尊亲为高提直得森罗显焕万象历然又得阿难金钟再击四众共闻大似二龙玩珠长他智者威狞云居齐云什么处是外道悟处众中道世尊良久时便是举鞭处恁么会还得不昭觉勤云待他问不问有言不问无言和声便打及至阿难问外道有何所证亦和声便打杀人须是杀人刀活X人须是活人剑径山杲举雪窦语毕云邪正两分正犹鞭影磬山修云二老恰在鞭影里批判良久云三十年后此话大行南磵问云瞿昙钝置太煞若是山僧便与和座掀倒虽然知我者少笑我者多佛日晳云雪窦妙喜二尊宿气吞佛祖名振古今检点将来三十棒一棒也放他不过何故不合向鞭影边妄分邪正万丈寒潭彻底清锦鳞夜静向光行和竿一掣随钩上水面茫茫散月明雪覆乔林同一色清光上下含虗碧採樵人立渡头寒极目寒蟾为谁白世尊恰似青铜镜挂向虗空秋月净表里无私照胆寒高低一一皆相映露影藏身问世尊瞿昙一点不加文迷云舒卷从斯入十倍精神减八分迷悟髑髅前何劳更举鞭祇持鸡狗戒不学祖师禅世尊只眼通三界外道双眸贯五天华意正秾桃脸笑春光不在柳梢边自把㼾甎空里掷必端自打自家头灼然自痛自难说自着摩挲归去休野鸟关关弄语频东皇暗转劫壶春林花未吐成狼借犹有余香冷醉人九日柴门铺绿茵酒帘高卷菊花春渊明去后无消X息空有余香冷醉人世尊因外道问昨日说何法世尊曰说定法曰今日说何法世尊曰说不定法曰因甚昨日定今日不定世尊曰昨日定今日不定五祖戒云世尊何得将别人物作自已用沩山哲云大小世尊看楼打楼大沩即不然待问昨日说定法今日何说不定法但云非汝境界荐福怀云世尊被外道拶着出自偶然虽然如此邪正未分龙华宗云黄面瞿昙随邪逐恶外道虽则言中有响怎奈眼里无筋古鑑从来绝点痕随其妍丑目前分如今鑑破无光影风辊长江水色浑行尽江南数十程晓风残月入华清朝元阁上西风急都入长杨作雨声世尊敕阿难往问调达曰汝在地狱中安否曰我虽在地狱如三禅天乐又令阿难问还求出否曰我待世尊来便出阿难曰佛是三界大师岂有入地狱分曰佛既无入地狱分我岂有出地狱分翠巖真云亲言出亲口径山杲云既无出分又无入分唤什么作释迦老子唤什么作提婆达多又唤什么作地狱还委悉么自𢹂瓶去酤村酒却着衫来作主人天宁琦云妙喜与么批判刁刀相似鱼鲁参差殊不知释迦自释迦调达自调达地狱自地狱料掉没交涉一夜落花雨满溪流水香伏龙长云X临危不悚真大丈夫万峰藏云既是三界导师为甚无入地狱分阿难直受始得好笑提婆达多入捺落十小劫波虽然得三禅妙乐吹布毛须还鸟窠万仞崕头拌得去不知何处觅全尸业风吹起再甦惺却问如今是甚时水月空花镜里天丹成何地不神仙扁舟一任风吹去祇在芦花浅水边荒田荒地没人耕一耕耕起便死争不如尽情回付君依旧春风长葛藤华岳山人爱黑甜素心岂为利名迁独怡梦里干坤大石烂松枯懒记年世尊因长爪梵志索论义预约曰我义若堕我自斩首以谢世尊曰汝义以何为宗曰我义以一切不受为宗世尊曰是见受不志拂袖而去行至中路有省谓弟子曰我当回去斩首以谢世尊弟子曰人天众前幸当得胜何以斩首志曰我宁于有智人前斩首不于无智人前得胜乃叹曰我义两处负堕是见若受负门处麤是见不受负门处细一切人天二乘皆不知我义堕处惟有世尊诸大菩萨知我义堕回至世尊前曰我义两处负堕故当斩首以谢世尊曰我法中无如是事汝当回心向道于是同五百弟子一时出家证阿罗汉绿雨蕉云懵懵懂懂挑担水桶掉了一只不知轻重X蓦拈拄杖云吽吽法林音云且道梵志中路还省也未若在今日直须打了趁出是见若受破家门是见不受与谁论匾担蓦折两头脱一毫头上现干坤一切不受逞家风片言双破两头空赤幡夺了回光处始信言前堕已宗世尊在忉利天为母说法优填王思佛命匠雕栴檀像及至世尊下来像亦出迎法林音云大小世尊为魅所着紫金光聚照山河天上人间意气多曾敕文殊领徒众毗耶城里问维摩云在岭头闲不彻水流㵎底太忙生一茎草上全神变大地无人着眼睛僧繇壁上畵龙形畵得龙成未得神破壁惊看无两样飞腾全在点睛人栴檀雕就紫金身特地逢迎意气新惭愧瞿昙清白眼无端又着一沙尘世尊三唤像亦三应世尊曰无为真佛实在我身大沩智云世尊为谁家分上事又喝云汝等切忌认着昭昭灵灵真佛无为在我身三唿三应太惺惺若人不悟元由者尘劫茫茫认识神世尊因干达婆王奏乐山河大地尽作琴声迦叶起舞王问迦叶岂不是阿罗汉诸漏巳尽何更有X余习世尊曰实无余习莫谤法也王又抚琴三遍迦叶亦三度作舞王曰迦叶作舞岂不是世尊曰实不曾作舞王曰世尊何得妄语世尊曰不妄语汝抚琴山河大地草木尽作琴声岂不是王曰是世尊曰迦叶亦复如是实不曾作舞王乃信受修山主问澄源干达婆王奏乐直得须弥岌峇海水腾波迦叶作舞作么生会源云迦叶过去世曾作乐人来习气未除修云须弥岌峇海水腾波又作么生源休去法眼益代云正是习气幻寄稷云有底道世尊以药去病澄源以病去药梦也未梦见干达婆王在黄蘗琦云若是山僧待问迦叶是阿罗汉诸漏巳尽何更有余习亦乃起舞不惟以楔出楔抑令干达婆王展转疑杀轻轻拨转一条絃声振三千与大千赖得饮光知密意肯将罗袖惹春烟有三尺剑可以谒赵国无千里眼难以见悬丝巍巍堂堂三界大师月暎梅花白风飘柳絮狂人情若马颊客路似羊肠世尊因灵山会上有五百比丘得四禅定具五神通未得法忍以宿命智通各各自见过去弑父害母及诸众罪心内怀疑于甚深法不能证入于是文殊承佛神力手握利剑持逼世尊世尊曰住住不用作逆勿得害我我必被害为善被害文殊从X本以来无有我人但以内心见有我人内心起时我必被害即名为害于是五百比丘悟自本心如梦如幻于梦幻中无有我人乃至能生所生父母于是五百比丘同声赞叹文殊大智士深达法源底自手握利剑持逼如来身如剑佛亦尔一相无有二无相无所生是中云何杀天童杰云为人须为彻杀人须见血文殊费尽腕头气力要且不知此剑来处带累释迦老子通身是口分疎不下五百比丘恁么悟去入地狱如箭射忽若蹋翻大海趯倒须弥云门扇子𨁝跳上三十三天筑着帝释鼻孔东海鲤鱼打一棒雨似盆倾又作么生良久云自从舞得三台后拍拍元来总是歌万峰藏云我若作世尊待文殊来便一棒打杀免得比丘于无相无生处打之遶南山宝云世尊被文殊一拶直得将从前所有滞货尽情抛出若不得五百比丘善能解腕纵文殊通身是手也收拾不及虽然在瞿昙门下则得衲僧门下一点也用不着佛祖由来总是冤电机旋处直如弦金毛若解和声拶月里麒麟笑揭天文殊当日逼如来五百声闻眼豁开欲会如来佛亦尔青蛇匣里吼风雷出匣青蛇气吐虹平移海岳万千重当时不有沉冤客何事当阳诉异同世尊因波斯匿王问圣义谛中有世俗谛否若言X无智不应二若言有智不应一一二之义其义云何世尊曰大王汝于过去龙光佛时曾问此义我今无说汝今无闻无说无闻是名一义二义翠巖真云波斯匿王善问不善答世尊善答不善问一人理上偏枯一人事上偏枯翠巖当时若见点一把火照看者黄面老子面皮厚多少荐福怀云大王分明问世尊分明答宾主历然作么生说个无说无闻底道理灵巖储云佛佛授手祖祖相传如印印水似空合空虽则文彩全彰要且不存朕迹苟非具超方眼者未免坐在无说无闻处山僧若见恁么问但道四海浪平龙卧稳九天云净鹤飞高问处奇特答处殊绝一二义谛骊龙角折无闻无说意无穷铁壁银山一线通何处是渠真圣谛秋风昨夜到梧桐快性经纪灵利客人相逢一饮满面阳春世尊因耆婆善别音响乃敲一髑髅问生何道曰生人道又敲一曰生何道曰生天道又敲一曰生何道耆婆罔措天童悟云世尊大似有先锋无殿后耆婆罔知也好与一敲不见道先以定动后以智拔龙华宗云世尊敲磕分明怎奈伤锋犯手耆婆善别音响也是认影迷头且道第三度敲底毕竟生甚么处良久云泥牛入海无消耗挂角𦏰羊不见踪如来一击少人知直下分明更是谁无限月光随水X去片云偏向故山归老胡一击许谁知大冶红炉片雪飞青草冢间留不住白云还望故山归世尊因黑齿梵志运神力以左右手擎合欢梧桐花两株献佛世尊曰梵志志应诺世尊曰放下着志放下左手一株世尊又曰放下着志放下右手一株世尊又曰放下着志曰我两手皆空更放下个甚么世尊曰吾非教汝放舍其花汝当放下内六根外六尘中六识无一可舍是汝免生死处志大悟径山琇云大小世尊尚堕在识情数量合喫二十棒梵志虽然悟去亦未出得情识数量合喫二十棒径山恁么批判萧何制律栖霞成云三界大师不合将闺阁中物般出翻被梵志勘破两手擎来教放下空身立地更疑猜根尘识界无寻处多谢春风烂熳开截断千崖路风前活计新谁如蓆帽下元是昔愁人世尊因地布发掩泥献花于然灯佛灯见布发处遂约退众乃指地曰此一方地宜建一梵剎时贤于长者持标于指处插曰建梵剎巳竟诸天因散花赞曰庶子有大智矣博山来云插草建精蓝长者全身领荷鍼芥相投唧𠺕固然唧𠺕要且旁观者哂宝寿方云诸天散花X赞叹有利害无利害具足皜召众云然灯指处玉转珠回贤于插草虎步龙骧于斯见得古释迦不先今弥勒不后其或未然蓦卓拄杖喝一喝一茎草上建精蓝风卷蟭螟入海南恶水泼来成第二钝根错过问前三梵剎分明在地头插标重建换人眸鴈飞不在秋江上珍重时人莫浪求世尊从忉利天下时四众八部俱往空界迎有莲花色比丘尼作念曰我是尼身必居大僧后于是用神力变作转轮圣王千子围绕最初见佛佛才见乃诃曰莲花色尼汝何得越大僧见吾汝虽见吾色身且不见吾法身须菩提巖中晏坐却见吾法身荐福怀云莲花色尼被热瞒则且置还知瞿昙老汉性命在别人手里么位中符云世尊二见不除好与莲花色尼一状领过法林音云白巖是作家未动葭灰三尺雪干坤何处不阳春千山鸟绝江深冻不见寻花问柳人世尊一日说大集经敕一切狞恶鬼神悉皆集会有不赴者四天王飞热铁轮追之无有不顺佛敕者惟一魔王谓世尊曰瞿昙我待一切众生成佛尽众生界空无有众生名字我乃发菩提心天衣怀云临危不变真大丈夫作么生着得一转语与黄面老子出气尽大地人无不爱佛到者里何者X是佛何者是魔良久云欲识魔么开眼见明欲识佛么合眼见暗魔之与佛以拄杖卓一下云一时穿却鼻孔南堂静云我若作世尊即向他道汝巳发心竟应当如是住不然道汝唤什么作众生拟开口与一热铁轮径山杲云天衣老汉恁么批判怎奈话作两橛若向何者是佛何者是魔处休去不妨使人疑着却云开眼见明合眼见暗郎当不少又云佛之与魔拄杖子一时穿却鼻孔雪上加霜妙喜却为黄面老子代一转语待魔王道无有众生名字我乃发菩提心祇向他道几乎错唤你作魔王此语有两负门检点得出许你具衲僧眼东禅观云怪哉浅草拨着一个大虫上门上户齩人火急可惜当时放过待他恁么道祇消道个担板汉非惟塞断咽㗋亦乃教伊转动不得虽然相识满天下知心能几人龙池传云魔王是归依语不是归依语云门信云魔王言中有响护法巳竟崇先奇云我若见他恁么道但云我不如汝管取低首归降何故重赏之下必有勇夫补陀沃云者魔王具什么眼敢恁么道万寿朗云当时魔王恁么道便与一热铁轮免他向净白地上躲身还有为伊作主者么拈拄杖云看看四天王飞热铁轮来也以拄杖旋风打散宝寿波云魔王世尊总合喫热铁轮有分何故赏则俱赏罚则俱罚高眼从来不着尘阿谁奴子共殷勤严冬一片三江X冻万卉千葩徧地春茹蕨首阳山耻食周家粟及闻水土恩饿死受人辱龙飞凤舞过青霄徧界光腾瑞气高噼破彩云风肃肃月巢终不贵花梢世尊一日敕阿难食时将至汝入城持钵难应诺世尊曰汝既持钵当依七佛仪式难问如何是七佛仪式世尊召阿难难应诺世尊曰持钵去密菴杰云大小世尊被阿难轻轻拶着未免唤钟作瓮从前七佛仪式庆喜何甞欠少堪笑黄面瞿昙无端打个之遶世尊因比丘问我于世尊法中见处即有证处未是世尊当何所示世尊曰比丘某甲当何所示是汝所问铁鎚噼面掷击破精灵窟血溅梵天红大地成狼借闻说瞿塘春水高今朝亲上崃中桡木鹅倒岳倾湫下几个长年解把篙世尊一日陞座迦叶白椎曰世尊说法竟世尊便下座芭蕉彻云无孔笛遇毡拍板浮云不共此山齐山蔼苍苍望转迷晓月暂飞千树里秋河隔在数峯西X世尊一日陞座默然而坐阿难白椎曰请世尊说法世尊曰会中有二比丘犯律行我故不说法阿难以他心通观是比丘即时遣出世尊还复默然阿难又白是二比丘今巳遣出世尊何不说法世尊曰我誓不为二乘声闻人说法南堂静云前箭犹轻后箭深高峯妙云世尊能挽千钧之弩银山铁壁箭箭皆穿阿难虽有隐身之术殊不知髑髅后中箭还有躲避得过底么一麟足云世尊虽有罗龙陷虎之机且无点铁成金之用阿难却有六韬三略之谋未免陷入八阵图里仔细捡点俱宜喫棒世尊因文殊起佛见法见被世尊威神摄向二铁围山五云逢云什么处是二铁围山如今有人起佛见法见五云与烹茶两盌白云端云世尊当时无大人相如今有起佛见法见者承天终不敢动着他何故但得雪消去自然春到来五祖演云五祖则具大慈悲遂拍手云曼殊室利不审今后更敢也无良久乃自云一度被蛇伤怕见断井索千巖长云不起佛见法见还免得贬向二铁围山么世尊也是怜儿不觉丑宝华忍云瞿昙白云五祖虽云扶竖纲宗要且未透末后句在曹山者里若有起佛见法见每人分半院与他何故一掌不浪鸣两掌鸣掴掴开先金云正恁么时瞿昙还免得二铁围山么咦六月X朔风吹大地家家屋上砌严霜菩提珍云世尊握阃外威权全提正令若非文殊也大难承当如今有人起佛见法见龙池愿舍四大作禅床供养山容波云文殊一翳在眼世尊空花乱坠贬向铁围则不无还知瞿昙性命落在文殊手里么清波格云文殊才起佛见法见早巳自入二铁围山干他世尊甚事黑风海内浑身去业浪堆中载得归谁把一双清白眼趁他蝴蝶乱飞飞底事边关叛逆生劳劳嚷嚷动刀兵狼烟一扫归王化四海何愁不太平世尊于自恣日文殊三处过夏迦叶欲白椎摈出才拈椎乃见百千万亿文殊尽其神力椎不能举世尊曰你拟摈那个文殊迦叶无对昭觉勤云可惜放过当时待老汉道你拟摈那个文殊便与一椎看他作何合煞云居元云一家有事百家忙保宁茂云大小迦叶有头无尾毕竟如何西天令严久立珍重高峯妙云文殊知底迦叶不知迦叶知底文殊不知彼彼不知则且置百千万亿文殊毕竟那个是真文殊天宁琦云迦叶太不丈夫莫道百千万亿文殊便是百千万亿世尊也下一椎始见作家不见道棒下无生忍临机不见师鼓山贤云文殊虽得便宜怎奈转增丑态何不默受摈出教他迦叶三十年摸索不着慧云盛云世尊虽X善解交怎奈遭人怪笑何故当断不断返招其乱宝峯弁云尽谓迦叶把住要津文殊十方坐断宝峯看来正是放过一着复云险千峯月淡楚江秋衲子初开布袋头闻道淮南米价贱便随船子下扬州天高云净月弯弯雨过秋空眼界宽百亿文殊真妙体分明祇在一毫端锦衣公子游春惯白首佳人懊恨多彼富尚嫌千口少自贫无奈一身何移场三处逞风流拈起椎来价满醻潦倒瞿昙奸狡甚摇脣鼓舌自啾啾世尊因文殊门外立乃曰文殊文殊何不入门来文殊曰我不见一法在门外何以教我入门报慈遂征云为复是门外语门内语沩山哲代云吾不如汝黄龙新云文殊恁么道入得门入不得门若入得门冰消瓦解万峯藏云总隔一片板崇先奇云世尊门里出身不得文殊身里出门不得世尊偕阿难行次见一古佛塔世尊便作礼阿难问甚么人塔世尊曰过去诸佛塔曰过去诸佛是甚么人弟子世尊曰是吾弟子曰应当如是德山密云过去是现在弟子实有此理天童悟云我若作阿难待世尊云是我弟子伹问佛是甚么人弟子拟开口便作礼休去莲柎䇿云阿难当时见道是吾弟子何不便礼三拜管教黄面老子置身无X地世尊坐次见二人舁猪过乃问者个是甚么曰佛具一切智猪子也不识世尊曰也须问过太阳玄云不因世尊问几乎忘却地藏恩云老汉也是无端节目上更生节目忽被二人呵呵大笑舁猪便行一场懡㦬寿昌经云君子有成人之美万峯藏云舁向前过世尊早堕了也资福侣云利动君子绿雨蕉云世尊大似勾贼破家设使二人待问便打猪一棒云何不抵对世尊又如何折合舍筏怀兼济逢耕更问津却将未归意说与欲行人世尊因异学问诸法是常耶世尊不对曰诸法是无常耶世尊亦不对曰世尊具一切智何不对我世尊曰汝之所问皆为戏论高峯妙云异学有言若哑世尊无语如雷者里见得分明正是增益戏论何故谛听谛听白光明云异学两度问法巳成戏论世尊两度不答戏论犹多宗鑑法林卷一X宗鑑法林X卍XXX宗鑑法林卷二集云堂编迦释文佛世尊于灵山会上拈花示众众皆默然惟迦叶破颜微笑世尊曰吾有正法眼藏涅槃妙心实相无相微妙法门不立文字教外别传付嘱摩诃迦叶白云端云迦叶善观风云别气色虽然还觉顶门重么黄龙心云直下穿过髑髅巳是换却眼睛临危不在悚人向甚处见释迦老子僧问灵山拈花意旨如何云峰悦云一言既出驷马难追迦叶微笑意旨如何云口是祸门高峰妙云世尊扶头迦叶扶尾直至如今擡举不起莫有共着力者么以两手作扶势云也祇兀底狮林则云要问黄面老子者两件物从甚处得来拟开口好与一喝平阳忞云且道灵山有付嘱无付嘱喝一喝云千圣不知何处去倚天长剑逼人寒云菴悦云我若作饮光见伊恁么道便好再发一笑看老汉又如何折合崇化能云世尊拈花怜儿不觉丑迦叶微笑剌脑入胶盆霜风刮地扫枯荄谁觉东君令巳回惟有岭梅先漏泄一枝独向雪中开饮光谁谓悟拈花微笑依然隔海涯黄面祇图传大事赤眉终不打贫家古冢露枯骨穷源逢断桥一番新雨过翠色满林梢X顶上铁枷三百斤分明有理不容伸默然鸡足峰前坐犹把金襕诳后人末后无端重漏泄焦齿翁翁嚼生铁玉鞭击碎月明珠累及儿孙扬丑拙八十婆婆未嫁人柔肠百结向谁伸而今趁得东君力喜见眉间一点春化母无私似掌平百花如锦正春深寻常绣出鸳鸯看今日和鍼度与人烽火一然万国忧与君𢹂手上高楼名姬暗笑勤王士不见夫人在上头高髻云鬟宫㨾糚春风一曲杜韦娘司空见惯浑闲事恼杀苏州剌史肠君起早臣起早彤庭月落天将晓金带趋朝对越时御炉缥缈宫闱窈午门人静月初昇殿阁一声鸣凤鸟世尊因文殊至诸佛集处诸佛各还惟一女子入于三昧殊曰云何此女子得近佛座而我不能世尊曰汝但觉此女子而自问之文殊遶女子三匝鸣指一下乃托至梵天尽其神力而不能出世尊曰假使百千文殊亦出此女子定不得下方过四十二恒河沙国土有罔明菩萨能出此女子定须臾罔明从地涌出世尊敕出罔明乃鸣指一下女子于是从定而出翠巖芝云僧投寺里宿贼打不防家五云逢云不X惟文殊不能出此定祇恐如来也出此定不得翠巖真问僧文殊因甚出不得罔明因甚却出得英邵武方其问时以手揑其膝而去真笑云卖匙箸汉未在天童觉云若定若动当人变弄鸿毛轻而不轻泰山重而不重还知老瞿昙鼻孔在我手里么龙翔䜣举公案了拈拄杖云一串穿却南磵格云本来一串用穿作么理安问云古今尽道女子出定殊不知个个破家荡产今日有三十棒要世尊喫何故不因渔父引怎得见波涛拂拭瑶琴月下弹调高雪曲和应难五侯费尽平生志从此诗书嬾更看坐拥羣峰覆白云莺啼深谷不知春巖前花雨纷纷落梦觉初回识故人畵得天然别花间试展开黄莺偷眼覰不敢下枝来出得出不得是定非正定罔明与文殊丧却穷性命一亩之地三蛇九鼠仔细看来是何面此束谁在畵楼西相逢笑语低到家春色晚花落鹧鸪啼花落银牀春烂熳月沉金帐夜迢遥虗堂寂寞无人共祇把檀香尽意烧玉苑梁园翫早春满林香艶醉游人不禁帘外啼莺切空使落花狼借深X玄石一酲醉三年妻儿抱首哭苍天饶君题尽招魂赋乐得安闲自在眠文殊智罔明贤出入如何得话圆春光不改东风面惹得江南啼杜䳌锦城丝管日纷纷半入江风半入云此曲祇应天上有人间能得几回闻君在湘江头妾在湘江尾相思不相见共饮湘江水轮囷铁干漫梳风岭外丹枫鬬彩红亦有幽思写不得和烟和雨在云中世尊示随色摩尼珠问五方天王此珠作何色时五方天王互说异色世尊藏珠复擡手曰此珠作何色天王曰佛手无珠何处有色世尊曰汝何迷倒之甚吾将世珠示之便强说有青黄赤白色吾将真珠示之便总不知时五方天王悉皆契悟绿雨蕉云大小世尊被五方天王换却眼睛也不知世尊在尼拘律树下坐次二商人问世尊还见车过不曰不见还闻不曰不闻莫禅定不曰不禅定莫睡卧不曰不睡卧莫别去不曰不别去商人乃叹曰善哉世尊觉而不见遂献白㲲两段天童悟云商人如是问世尊如是答甚处是商人见世尊觉而不见处大愚鹏云三界大师被商人推在三百丈烂泥坑里至今起不得世尊昔至多子塔前命摩诃迦叶分座令坐以僧伽黎围之遂告曰吾有正法眼藏密付于汝汝当X护持传授将来无令断绝僧问兴化多子塔前共谈何事化云一人传实万人传虗密传分半座正好蓦面唾不与么且放过子孙未免遭殃祸于道无所证方通万法路或明或暗行不慎亦不护月来松色寒云去青山露今古天台桥几人能得度世尊临入涅槃文殊请再转法轮世尊咄曰文殊吾四十九年未曾说一字请我再转法轮是吾曾转法轮耶雪峰空云世尊从文殊请不从文殊请友可玄云相逢尽道休官好林下何曾见一人末上何曾转法轮祇今再转谩劳神路行人不知天晓犹把灵符执夜明老汉生平太脱空将无作有诳盲聋临期一语方真实也是阇黎饭后钟当阳据座巳周遮何事迎风更撒沙囚口贼赃招尽了清廉犹自向人夸世尊于涅槃会上以手摩胸曰汝等善观吾紫磨金色之身瞻仰取足勿令后悔若谓吾灭度非吾弟子若谓吾不灭度亦非吾弟子时百万亿众悉皆契悟云峰悦云然则膏肓之病不足以发药云峰今日且X作死马医汝等诸人皮下还有血么东禅观云众中若有个作者才见伊以手摩胸便出约住云瞿昙你者丑举止休拈出也他若知非决定缄口免见百万亿众随邪倒见高峰妙云老汉四十九年颠之倒之横说竖说贵图末后殷勤殊不知赚他百万亿众至今堕在铁围山下无由解脱清化嶾云当时山僧若在但轻轻向世尊背上抚一下云老不休心非但令瞿昙满面惭惶亦免百万人天杓卜听虗声崇先奇云漆以坚自割膏以明自焚黄面瞿昙至死不变强哉矫摩胸告众诳婴儿怎奈身移步不移接响承虗三千载春风依旧草萋萋风摇柳线波旬舞雨浥花腮庆喜悲黄面瞿昙何处去令人到此祇攒眉双林树下手摩胸说有谈无念脱空若谓瞿昙曾入灭错教啼鸟笑春风老倒瞿昙不识羞临行犹自逞风流摩胸示众归何处啼鸟一声山更幽世尊涅槃日迦叶最后至世尊乃于棺中露双趺示之迦叶乃作礼请如来以三昧火而自阇维即时金棺从七宝牀陞举绕俱尸罗城七匝却还本处化火光三昧而自焚之城山洽云黄面老子卖弄四十九年犹未足意临末梢头又做出许多伎俩真个不知死活虽然如是粉X骨碎身未足醻未出王宫巳涅槃何须双足露金棺致令迦叶双眉皱庆喜门前倒剎竿临行当休未肯休双趺一出便难收至今骨节连毛窍暴露春风百草头周行七步犹成迹椁示双趺岂易收微雨洒花千点泪淡烟笼竹一堆愁开口巳经遭打杀临终又卖丑行藏生平浩气难收拾死到棺材也发狂世尊未离兜率巳降王宫未出母胎度人巳毕天岳昼云莫待是非来入耳从前知已反为讐不退勇云新罗国里火灼吴越石人烧脚志公抛却杖头剪刀打倒天台国清寺里丰干住底墻壁汾阳太子院里蓦然耸出一只匾㭰高邮野鸭逢人便低头云师太师太乃左右顾视云玄沙去后无消息红白枝枝不着华利刃有蜜不须䑛蛊毒之家水莫尝不䑛不尝俱不犯端然衣锦自还乡未离兜率降王宫便就刀山入镬汤等闲擒住白拈贼满眼俱为败露赃肌骨当初赫赤穷面皮今日厚千重撩头搭尾应更点赢赛阇黎斋后钟日出天欢喜云生地起愁如何人不老得似水长流X朱絃弹夜月翠袖舞春风祇者逍遥处何人得与同蜀魄千年尚怨谁声声啼血向花枝满山明月东风夜正是愁人不寐时者贴老鼠药佳人恨喫着喫着便成颠不髼头定亦脚诸经经首米木八僧问地藏琛以字不成八字不是未审是甚么字藏云看取下註脚古南门云即米木八是注脚以字不是八不成森罗万象此中明直饶巧说千般妙不是沤和不是经我佛金言义海深开遮惟要悟真心首标妙在当头札密使泥牛晓夜吟以字不成八字非烁迦罗眼不能窥一毛头上重拈出忿怒那咤失却威鸟迹半露苍苔蝌蚪并游春水若不信受奉行未免即从座起石明不向经题识本真纸堆讨甚法王身未开梵箧承当去免作循行数墨人以字不成八不是春风拂槛花犹睡王孙何处未归来芳草萋萋愁满地以字不成八字不就乍看是岂细读如豆不若两宜剜衿续袖X由来种树为乘凉树长犹嫌暗客牕尽力推开推不去令人千古费商量苍颉难造罗什难译牟尼拈出自先不识楞严阿难自行乞食次乞食原无一定方若为非意问檀郎慈伤月面袈裟客情溺山眉窈窕娘娇许镜分花避笑艳留钗比玉慙香若非鹦鹉将人唤肯信温柔是梦乡楞严佛告阿难吾不见时何不见吾不见之处若见不见自然非彼不见之相若不见吾不见之地自然非物云何非汝博山来云尽大地是个释迦阿难𡎺着释迦鼻孔尽大地是个阿难释迦裂破阿难胸襟且道向甚么处见甚么处不见者里着得一只眼黄面老子非但瞒人亦乃自瞒妙伟俊云世尊此语有两负门若检点得出一对鸯鸳池边独立检点不出一双孤雁扑地高飞全象全牛意不殊从来作者共名模如今要见瞿昙老剎剎尘尘在半途堂前露柱久怀胎产下孩儿颇俊哉未解语言先作赋一操直取状元来说离百非存规则言无一法尚筌弟毗耶默默曾缄口摩竭寥寥正掩扉初学卖花日娇羞掩齿牙及至容颜老脱然无可遮却笑白云空自散不知明月落谁家X沧海沥干太虗充满衲僧鼻孔长古佛舌头短珠丝度九曲玉玑才一转直下相逢不识渠始信斯人不合伴隔林彷彿闻机杼知有人家在翠微及至入门亲见了元来直是小儿嘻石润非玉水丽非金大禹决而西溯卞和泣而陆沉美兮渺兮错古砻今愁肠百结事难别哑子喫苦向谁说有语祇可诉东风相如怎解中心结瓮牖绳枢甿隷家揭竿斩木枉喧譁要知紫葢云屯者一剑能诛白帝蛇楞严佛敕文殊将呪往护休寻贝叶及桦皮文彩随形即污伊顶法岂常情测度呪心须大智传持红炉那许留春雪黑沼空悲染素丝会得它山皆故里纵横有路自超岐楞严佛谓阿难若能转物即同如来若能转物即如来春暖山花处处开自有一双穷相手不曾容易舞三台雨色和烟匝四维眼皮未绽若为窥等闲覰破金刚际坦荡无因役路岐他人住处我不住他人行处我不行不是与人难共住大都缁素要分明尧之垂衣禹之行水轮扁斲而手美纪昌射而利矢能其能所其所人兮物兮孰此孰彼X田里青螺皮作骨阶前红苋叶为花𧑀蛣身腹无非蟹水母眼睛全是虾楞严见见之时见非是见见犹离见见不能及能仁珪云落花有意随流水流水无心恋落花寒松操云世祖功臣三十六云台争似钓台高妙伟俊云世尊一似小儿喫李忙向赤边齩忽然齩破指头直得血溅梵天没絃琴上无私曲一度弹来转辘辘断巖流水少知音六六不成三十六瘦藤拄到风烟上乞与游人眼界宽不知眼界宽多少白鸟去尽青天还雨洗淡红桃萼嫩风摇浅碧柳丝轻白云影里怪石露绿水光中古木清海底波斯失却金双盲婆子草中寻夜深摸得松毛剌走徧东村叫卖鍼骜山艶艶乐从游尽夜风光映碧流月落更残天际晓醉扶公子上高楼一片潮声下石头江亭送别使人愁可怜垂柳丝千尺似为春江绾去舟楞严七处征心七处征心款便成推穷寻逐案分明都缘家贼难防避拨乱干坤见太平吹糠着米翻成特地不因一事不长一智七处征他天外天毫光直射阿难肩瞿昙忒杀怜儿X切逼得鲇鱼上竹竿沧溟吸尽露珊瑚直取骊龙颔下珠三十余年寻海藏不知身在宝山居楞严八还辨见明暗色空不可还不可还者绝跻攀夹截虗空成畔岸一重水隔一重山楞严阿难大众获本妙心东西南北捉虗空海角天涯信不通力尽神疲无处觅万年松在祝融峰适我昔所愿今者巳满足是玉也大奇祇恐不是玉楞严妙性圆明离诸名相侣巖荷云妙性岂不是名圆明岂不是相作么生说个离诸名相底道理一钱为本万钱利富而不足贫有余换骨夺胎些子药输他潘阆倒骑驴金盘不可动辘辘转难住停待良久间圆明湛如露子丑寅卯丙丁甲乙小尽廿九大尽三十海神知贵不知价留与人间光照夜楞严诸可还者自然非汝不汝还者非汝而谁能仁珪云常恨春归无觅处不知转入此中来喝一喝云三十年后莫道能仁教坏人家儿女寒松操云本欲逃名山里住住山名反出人间X还还还后更无还一个闲人天地间昨夜大虫遭虎齩皮毛落尽体元斑日暖风和景更奇华华草草露全机荼菧氐一阵香风起引得游蜂到处飞不汝还者复是谁残红流在钓鱼矶日斜风定无人扫燕子衔来水际飞梧桐叶落正三秋鴈羽翩翩去自由漠漠楚天飞不到且随寒月宿汀洲日永烟消古殿凉太平无事酒旗香放牛归马知谁力恬憺风规有一腔故国飘零事巳非烟波江上月明归酣歌惊起沙汀鴈尽向芦花深处飞孤舟闲系汨罗湾终日沉沉烟雨攒天际晓风吹散后霜眉独对水晶盘楞严六解一亡根尘缚脱本同源一处休复六用捐手把一条红断贯孃生鼻孔一时穿六用无功信不通一时分付与春风篆烟一缕闲清昼百鸟不来花自红楞严阿难大众复白佛言若此妙明真净妙心本来徧圆如是乃至大地草木蠕动含灵本元真如即是如来成佛真体佛体真实云何复有地狱饿鬼畜生双剑峰前古寺基天尊元是一牟尼时难祇得同香X火莫听闲人说是非三蛇九鼠一亩之地竿木随身逢场作戏楞严汝但弃其生灭守于真常常光现前根尘识心自然销落灵巖储喝一喝云黄面老子和麸粜面二千年来罕人酬价天宁既开者个行户难教客货久滞今朝一时摊向人前知时达变者便请满载而去其或迟钝卓拄杖云早晚行情不定莫言不道楞严若以能推底是汝心则是认贼为子脩山主别云若能推底不是汝心则是认子为贼天童觉云如今推也是子是贼买帽相头食鱼去骨宝寿新云世尊祇知其一不知其二龙济祇知其二不知其一者里则不然能推底是心也得不是心也得何故朝朝正月半夜夜是元宵楞严当知虗空生汝心内犹如片云点太清里况诸世界在虗空耶汝等一人发真归元此十方空悉皆消殒五祖演云一人发真归元十方虗空触着磕着昭觉勤云一人发真归元十方虗空锦上添华洞山度云一人发真归元十方虗空八字打开乃展两手一人发真归元十方虗空消殒试问杨岐栗蓬何似云门胡饼瞌睡茫茫困思来喫椀浓茶便眼开四海五湖皇化里更无一物是尘埃X曾伴溪云归晚色犹陪落日泛秋声世间无限丹青手一段伤心畵不成握即成拳开即成掌片云太清不离旧㨾开发羣蒙俯提弱丧南海波斯入大唐眉毛祇在眼睛上摩月干霄势莫凌春来写碧浴波心平田庄上憧憧客推倒方知路不平楞严知见立知即无明本知见无见斯即涅槃无漏真净云何是中更容他物道场如云释迦老子和身放倒后代儿孙如何接续要会么通玄不是人间世满目青山何处寻明眼人前三尺暗宾中无主主中宾夜叉拈起吉撩棒打落松梢月一轮楞严䟦陀婆罗入浴忽悟水因了事衲僧消一个长连床上展脚卧梦中曾说悟圆通香水洗来蓦面唾洗尘触体两空寂妙证密圆超见思白璧无瑕空受玷圆通会里受涂煳楞严佛言富楼那如汝所言清净本然云何忽生山河大地汝常不闻如来宣说性觉妙明本觉明妙清净本然徧法界山河大地即皆现性觉妙明认影明眼耳便随身色转弥满清净中不容他山河大地万象森罗楞严观世音菩萨成三十二应身获十四无畏法X良哉观世音旋闻与声脱犬吠驴鸣休不休世出世间活鱍鱍三十二应不思议十四无畏如流水男子身中入定时女子身中从定起趁队选圆通无端立下风当时供死款错说在闻中楞严佛言阿难此等众生不识本心受此轮𢌞经无量劫不得真净皆由随顺杀盗淫故反此三种又则出生无杀盗淫有名鬼伦无名天趣有无相倾起轮𢌞性七处精研一妄心更随三业杀盗淫身心不是闲家具前箭犹轻后箭深客舍并州巳十霜归心日夜忆咸阳无端又渡桑干水却望并州是故乡楞严无令心魔自起深孽瞿昙彻底老婆心见明色发理难任入乡随俗那伽定佛魔到此尽平沉挽弓须挽强用枪须用长射人须射马擒贼先擒王圆觉如是我闻一时婆伽婆入于神通大光明藏三昧正受一切如来光严住持是诸众生清净觉地身心寂灭平等本际圆满十方不二随顺东西南北水茫茫无角铁牛入海藏千眼大悲寻不见倒骑佛殿入僧堂X圆觉于不二境现诸净土与大菩萨摩诃萨十万人俱明镜当台照不差短长好丑尽归家山河大地浑如故不妨随处翫烟霞圆觉非幻不灭不属内外与中间才落思惟入魔境大丈夫儿不自欺翻身坐断毗卢顶圆觉修多罗教如标月指方便门指头月誵譌因底多甄别冷光霭霭登清途匝地茫茫寻旧穴指看畵处眼中屑到此何须更饶舌圆觉一切障碍即究竟觉枯树云充叶凋梅雪作花击桐成木响蘸雪喫冬瓜长天秋水孤鹜落霞早朝心闷三杯酒午后头昏一椀茶入夜脱衣伸脚睡五更走起眼瞇序予爱恶胸头荡没尘牛溲马渤等皆珍黄金不必唿为贵阿魏何妨世有真圆觉有我爱者亦爱涅槃伏我爱根为涅槃相黑山鬼窟至幽阴认得顽空尽力寻何似天窗饶一拨顿令大地作黄金一锤打破精灵窟顿令虗空露出骨说甚骑牛李老君其中恍恍与惚惚圆觉弃爱乐舍还滋爱本便现有为增上善果皆X轮𢌞故不成圣道傀儡牵丝舞柘枝百般俊俏百般宜自从舞罢青丝断堪笑渠侬撒手归圆觉居一切时不起妄念于诸妄心亦不息灭住妄想境不加了知于无了知不辨真实天宁琦云若然者道有也得道无也得向上也得向下也得得也得不得也得数片白云笼古寺一条绿水绕青山报恩秀云居一切时不起妄念不于诸妄心亦不息灭不住妄想境不加了知不于无了知不辨真实不圭峰科此一段谓之忘心顿证又名忘心入觉万松四个不字且道合属那一科博山来云四个不字是杀人刀是活人剑点铁成金旋天转地万松门下卓卓全该若是绝学沙门更须从头删过吽万仞壁云释迦老子横身跶倒直至上无沖天之志下无入地之谋若有人救得敢保脚下烟生若救不得但知随例飡䭔子也得三文买草鞵玉笈干云生处好讨钱熟处好过年黄花烂烂翠竹珊珊江南地暖塞北天寒游人去后无消息留得云山到老看举手攀南斗翻身倚北辰出头天外看谁是我般人荷叶团团团似镜蔆角尖尖尖似锥风吹柳絮毛毬走雨打棃花蛱蝶飞和烟钓月是生涯古䇿风高未足夸款乃一声天地X阔祖师何处渡流沙猢狲喫毛虫乌狗上佛殿大地雪漫漫澄江净如练生铁铸牛头牵犁还拽耙智者笑忻忻愚者惊怪差古往今来几百年更向鬼门重贴卦庭前栽莴苣莴苣生火筯火筯开莲花莲花结木瓜木瓜才噼破撒出白油蔴参身世悠悠不系舟得随流处且随流今朝有酒今朝醉明日无钱明日愁春眠不觉晓处处闻啼鸟夜来风雨声花落知多少春生夏长澹饭粗茶鱼投浊水彩奔龊家火不待日而热风不待月而凉渴来饮水困来上牀凫足自短鹤胫自长谁在原西寺钟声送夕阳草鞵踏遍江南雪归看庐山石上云却笑闲身犹未老寻梅几度出松门伯劳西去鴈东来李白桃红岁岁开万事无过随分好人生何用苦安排茅菴隐隐傍溪边拨雾移芝种石田转步看花花欲醉流莺不觉落窗前早识郎君本是俦灯前月下且风流好风流看取朱衣暗点头黄梅时节家家雨春草池塘处处蛙白鹭下田千点雪黄鹂上树一枝花X圆觉以大圆觉为我伽蓝佛铠坚云净躶躶曲不藏直赤洒洒坐断威音更有一句不可道破毫发不留纵横自由阃外干坤廓落大方无外优游明明祖师意明明百草头褫破狐疑网截断爱河流纵有回天力争如直下休四衢道中净躶躶放出沩山水牯牛圆觉恒作是念我今此身四大和合发毛爪齿等皆归地涕唾脓血等皆归水煖气归火动转归风四大各离今者妄身当在何处今者妄身当在何不应𦦨水更寻波狂心误认鑑中影岂异迷头演若多茨菇叶烂别西湾莲子华开尚未还妾梦不离江上水人传夫在凤凰山宗鑑法林卷二宗鑑法林X卍XXX宗鑑法林卷三集云堂编诸经法华佛放眉间白毫相光照东方万八千世界蛮奴赤脚上皇州卖尽珍奇跨白牛贪看市朝人作X市又随歌舞上官楼多意气好风流月冷珠帘挂玉钩分明忘却来时路百尺竿头辊绣毬法华止止不须说我法妙难思诸增上慢者闻必不敬信天宁琦云说了也止得么黄面老人分疎不下卓拄杖云有时拈在千峰顶划断天云不放高虎角焸画相举起云世尊我以异方便助显第一义免使者老子自生疑惑妙伟俊云世尊五戒不持将常住物掩为已有春满皇都月满阶婆心痛切为谁哀儿孙自有儿孙福何必将金掘窌埋法华假使满世间皆如舍利弗尽思共度量不能测佛智五祖演云寻常衲僧家高揖释迦不拜弥勒是会佛智不会佛智众中有则有祇是藏牙伏爪太平有个见处不惜眉毛举向诸人待有人问随口便答破菴先云毕竟如何是佛智乃颂雪子落纷纷乌盆变白盆忽然日头出依旧是乌盆东廊壁洞竟无遮百衲花鍼补绮纱掩在风前人不识细看还是破袈裟法华譬如长者有一大宅于后宅舍忽然火起胡蜂休恋旧时窠五百郎君不奈何慾火逼来无走路痴心要上白牛车门前羊鹿权为喻室内啀喍总是譌熢㶿臭烟相恼处出身不用动干戈X法华此经开方便门示真实相深固幽远无人能到谩言幽远涉途程到者方知不夜城鼓角声寒莲漏永佛灯犹作向来明法华是法住法位世间相常住云门云释迦老子甚处去也法林音云人说跛脚老单单祇一橛果然犬子便吠贼牛子便牵犁衲僧若恁么未曾摸着皮世间相常住黄莺啼绿树真个可怜生动着便飞去茨菰叶烂别西湾莲子花开尚未还妾梦不离江上水人传郎在凤凰山法华若人散乱心入于塔庙中一称南无佛皆巳成佛道平阳忞举偈毕云且道以何为验良久云片叶飘庭际西风万里秋一㨾花蹊一㨾红千株桃李万株秾何人识得春风面五色芳菲处处逢法华授记品祖翁田地旧皇都且莫从人向外图空劫国名何处起威音佛号是谁唿溪山在在虽云异云月家家岂有殊宁可无鞵赤脚走丈夫岂肯受涂煳法华是法非思量分别之所能解X一朝起来七件事柴米油盐酱酢茶有人识得其中主不用天涯问作家法华十方佛土中惟有一乘法无二亦无三除佛方便说憨休干云如何是方便说寒夜凝朝露晴天散夕霞法华大通智胜佛十劫坐道塲佛法不现前不得成佛道三际断时凡圣尽十身圆处剎尘周无私应物随高下抹过僧祇大劫脩燕坐道场经十劫一一从头俱漏泄世间多少守株人掉棒拟打天边月太平时代不谈兵路不赍粮户不扃十劫坐来成底事平生肝胆一时倾劫初铸就毗卢印古篆雕虫尚宛然堪笑堪悲人不识却嫌字画不完全穴处巢居太古风鱼潜水底鸟翔空一腔朴素浑无象云卷星攒文自工又安容乎窍凿混沌脂粉鸿蒙端妍娇面露些些因甚还将衫袖遮疑杀古今人无数半思半恨满天涯法华如来如实知见三界之相无有生死若退若出亦无在世及灭度者非实非虗非如非异不如三界见于三界如斯之事如来明见无有错谬岣嵝峰头神禹碑字青石赤形模奇无目仙人才一X见便应抚掌笑嘻嘻云暗苍龙化葛陂火虐风饕水渍根石边尚有旧苔痕化工肯未随寒暑又捻清香为返魂法华普门品呪诅诸毒药所欲害身者念彼观音力还着于本人东坡别云念彼观音力两家都没事法眼益因阅至此乃颂云呪诅毒药形杀之逆眼耳若通本人何失法华若有众生闻是观世音菩萨品者当知是人功德不少观音门普普门收才着襕衫便不羞昨夜猿啼新岭上今朝鹤唳古溪头恶风飘堕𢌞光息欲火焚烧当处休璎珞受来都不用平生活计冷湫湫文殊般若清净行者不入涅槃破戒比丘不入地狱僧问洞山全意旨如何全云度尽无遗影还他越涅槃理安问拈拄杖云清净行者不入涅槃破戒比丘不入地狱卓一下云曼殊大士来也靠杖云断岸孤舟天岳昼云我为你作个方便譬如有人自不欲疴却要走出占人坑厕你道还好笑么若向者里辨得我也许你向衲僧门下识得些子臭气养就家栏水牯牛自归自去有来由而今稳卧深云里秦不管兮汉不收壁上安灯盏堂前置酒台闷来打三盏何处得愁来X清净行者不涅槃破戒比丘无地狱天台相接到西川总是自家亲眷属夜来村饮归健到三四五摩挲青莓苔莫瞋惊着汝陪钱弄傀儡拌命打秋千浑家无眼见掩面哭苍天国有定乱剑家无白泽图神仙张果老踏破药葫芦清净行者清净破戒比丘破戒各自安怗家邦切忌放贼过界涅槃地狱本无差祇为从前被眼遮三脚瞎驴才𨁝跳镬汤炉炭即吾家常拌白日寻花巷尽把黄金作酒钱反着襕衫高拍掌大家齐唱太平年一叶翩翩不系船夜深月落正堪眠芦花两岸无余影白鹭飞来破晓烟维摩因须菩提持钵入维摩舍乞食时摩诘取钵盛饭谓言汝能于食等者诸法亦等诸法等者于食亦等如是行乞乃可取食乃至彼外道六师是汝之师因其出家彼师所堕汝亦随堕乃可取食入诸邪见不到彼岸住于八难不得无难同于烦恼离清净法汝得无诤三昧一切众生亦得是定其施汝者不名福田供养汝者堕三恶道为与众魔共一手作同诸劳侣汝与众魔及诸尘劳等无X有异于一切众生而有怨心谤诸佛毁于法不入众数终不得灭度汝若如是乃可取食须菩提闻此茫然不知以何答置钵欲出宝峰清云义出丰年还他摩诘其奈须菩提贪观天上失却手桡致令食到口边被人夺却广胤标云掩驰说之口夺纷争之辩莫之敢逆者贵乎明断尊者当时何不取一抟食待伊恁么道直下塞却渠口免得者汉向葛藤窠里着倒虽然于今看来亦似冷地输他先一着分明笑倒老空生林友卉云尽谓须菩提不能倒拈蝎尾逆捋虎须致令食到口边被人夺却殊不知尊者置钵欲去不是好心无边无际休斟酌潮去潮来本自平清浊浅深并苦澹一般滋味迥分明邪见归依外道师与师同堕复何疑凭君满钵盛香饭午日亭亭腹正饥入林不动草入水不动波镬汤无冷处合眼跳黄河独坐许谁知青山对落晖花须连夜发不待晓风吹白日街头独自行夜间屋里独自卧山高不碍白云飞竹密不妨流水过维摩智度菩萨母容受一切法而无分别相一切法离分别相依前诸相自如如春风景里干坤大无限江山开畵图X维摩示疾毗耶佛敕文殊往问殊曰彼上人者难为酬对深达实相善说法要辨才无滞智慧无碍一切菩萨法式悉知诸佛秘藏无不得入降伏众魔游戏神通智慧方便皆巳得度虽然当承佛旨诣彼问疾沩山果云居士门高可谓壁立万仞水泄不通拟心则差动念则隔不拟不动落在无事界中作么生入良久云退后退后冷坐毗耶城百病一时发不得文殊来几乎无合煞示疾毗耶方丈文殊亦难近傍看来无药可医祇是忌口为上诈病从来不可医文殊特为下鍼锥事褫一喙长三尺问着依前似鼓椎手提拂子坐胡床眼似流星𩯭似霜终日无言长示疾却将好肉剜成疮皱断孃生八字眉者些病痛有谁知文殊鍼出膏肓穴也是将为死马医丈室端居错用心那堪独树不成林焉知病在膏肓里却被文殊下一鍼维摩文殊师利从无住本立一切法伊菴权云眼里藏鍼耳中出气自小从来不脱空掘翻海底种青松街头撞见李三黑你自西兮我自东X无欠无余无必无固法法圆融头头显露无住为本兮妙叶难量立一切法兮沙界罔措咄咄好鸟不栖无影树维摩不断烦恼而入涅槃朝生暮死千万徧一日几回相见面展阵开旗放出来一指动时客戏见维摩三十二菩萨各说竟文殊曰我于一切法无言无说无示无识离诸问答是为入不二法门殊又问维摩摩默然殊叹曰乃至无有语言文字是真入不二法门保福展云维摩一默未出化门又云大小维摩被文殊一坐至今起不得报恩秀云要起有甚么难便掌雪窦显举文殊语毕维摩道甚么良久云勘破了也琅瑘觉云文殊赞善也是杓卜听虗声维摩默然汝等不得赞龟打瓦大沩智云不二法门是默然不是默然若是文殊则为賸语不是维摩一场虗设报恩秀云横身为众不免祸出私门那堪文殊点破巳露瑕玼直饶天童道现居俗尘而无俗气也是掩鼻偷香磬山脩云语默上摸索有甚交涉若向众菩萨未启口处识得根源方知说即是默默即是说众菩萨未曾说一字老维摩其声如雷会么龙象蹴踏非驴所堪博山来云明修栈道暗度陈仓若以语默商量何异钵盂安足二大士虽别涂脂傅粉水洩不通以不二法门较之尚远在瀛山誾云X不二法门文殊尽其神力捶击不开争奈保福犹嫌未出化门为甚如此祖关无险易玄路有高低天目灏云维摩若不得文殊几乎病杀维摩大士去何从千古令人望莫穷不二法门休更问夜来明月上高峰虗空鸟迹谩追寻幽鸟投声又报春若识东西无异路净名一室不平沉一个两个百千万屈指寻文数不办暂时放在暗窗前明日与君重打算言言言兮飘风洒雪默默默兮雷轰电掣藕丝孔里骑大鹏等闲挨落天边月曼殊问疾老毗耶不二门开看作家珉表粹中谁赏鑑忘前失后莫咨嗟区区投璞兮楚国膑士璨璨报珠兮隋庭断蛇休点破绝玼瑕俗气浑无却较些深入不二门巧尽反成拙一默定千差常说炽然说说拙万古清风寒彻骨有无语默谩徒劳居士何曾动一毫世祖功臣三十六云台争似钓台高夜行侵早尽贪程共听鸡声到五更忽觉投明天自晓各安生理乐欣欣渔人有睡时蚕妇无闲日三九夜寒天朔风吹水立维摩佛以一音演说法或有怖畏或断疑X或有怖畏或断疑双明一句绝鍼锥于斯切莫生欣厌觌面还须眼似眉维摩观身实相观佛亦然眼空四海恣纵横鼻孔撩天信脚行拏得电光为火把却来日午打三更四大将无来作有一身以巳去方人曾闻打水鱼头痛我佛原来共一真金刚世尊食时着衣持钵入舍卫城乞食于其城中次第乞巳还至本处收衣钵洗足巳敷座而坐须菩提言希有世尊食讫跏趺坐石床斗闲闲气烛天光几多业识茫茫者衲被蒙头在醉乡卫城乞食沿门处祇苑收衣洗足时善现无端赞希有斯文安得是如斯金刚应如是住如是降伏其心希有希有佛妙理极泥洹云何降伏住降伏信为难二仪法中妙三乘教喻宽善哉今谛听六贼免遮拦七手八脚神头鬼面棒打不开刀割不断阎浮跳踯几千回头头不离空王殿截断从教来滚滚随流未必去滔滔青山长锁欲飞势沧海合知来处高金刚凡所有相皆是虗妄若见诸相非相即见如来X法眼益别云若见诸相非相即不见如来宝华忍云大小世尊抱桥柱洗澡不肖则不然若见诸相非相即见诸相虽然要见如来即易见诸相则难妙伟俊云大小宝华只解草鞵里𨁝跳要见诸相非相更参三十年有相有求皆是妄无形无相堕偏枯堂堂密密何曾闲一道寒光烁太虗映林映日一般红吹落吹开总是风可惜撷芳人不见一时分付与游蜂金刚一切贤圣皆以无为法而有差别千严长云世尊有两个舌头无明祇有一个舌头一切贤圣皆以无为而无差别一金成万器皆由匠者智何必毗耶城人人说不二仁者见之谓之仁智者见之谓之智寒时向火热时乘凉健即经行困即打睡仰面看天开口取气金刚一切诸佛及诸佛阿耨多罗三藐三菩提法皆从此经出僧问首山如何是此经山云低声云如何是受持山云莫染污冶父川云且道此经从甚处出须弥顶上大海波心佛祖垂慈实有权言言不离此经宣此经出处还相委便向云中驾铁船切忌错会水出崑崙山起云钓人樵客问来因祇知洪浪巖峦X阔不肯抛丝弄斧斤金刚应无所住而生其心山堂静坐夜无言寂寂寥寥本自然何事西风动林野一声寒鴈唳长天应无所住生其心廓彻圆明处处真直下顶门开正眼大千沙界现全身东村市接西村路南舍花开北舍春山月如银牵老与又贪纵目上高岑月明星稀乌鹊南飞绕树三匝无枝可栖应无所住豁心空金屑依然着眼中蓦地虗空连底脱大千经卷一时通单枪疋马走风尘柳色烟花敢近身羌笛一声辽胆丧霜轮现处更愁人金刚若为人轻贱是人先世罪业应堕恶道以今世人轻贱故先世罪业即为消灭当得阿耨多罗三藐三菩提崇寿稠别云心外有法应堕恶道守住自已为人轻贱博山来云缚杀多少人解脱多少人兼雌带黄若以因果评入地狱如箭射明珠在掌有功者赏妍媸不来全无伎俩伎俩既无波旬失途瞿昙瞿昙识我也无水不洗水谁不知旋岚常静太驱驰千年历日如能算免被巡官掌上推四序炎凉去复还圣凡祇在剎那间前人罪业今人X贱倒却前人罪业山缀缀功过胶胶因果镜外狂奔演若多杖头击着破灶堕灶堕破来相贺却道从前孤负我关关幽鸟啼红翠一榻薰风惊午睡舞袖单衫入市廛张公喫酒李公醉故邦不相使单于啮雪吞毡意自如沙漠十年持汉节忠英不假鴈传书金刚如来所得阿耨多罗三藐三菩提于是中无实无虗菩提无实亦无虗几个男儿是丈夫丹穴不归金鸑鷟碧潭空浸玉蟾蜍生涯如梦若浮云活计都无绝六亲留得一双青白眼笑他无限往来人水中盐味色里胶青如来所得一款招成堪笑僧繇虽敏手何曾描得志公真金刚过去心不可得现在心不可得未来心不可得南堂静举德山到潭州诣婆觅点心婆问三心不可得上座点那个心德山无语今夜代德山下转语待他道三心不可得祇向道咄咄老婆不得无礼似恁么莫太刚么不然道婆子你从甚么处得者消息来似恁么又却太弱么当时待他道三心不可得点那个心祇向他道与我换热底一只来才拟议便与换却眼睛乃颂云X过去现在未来心播土扬尘无处寻坐卧经行无不是承当直下莫沉吟过去心不可得收纶罢钓秋江碧扁舟古岸恣闲眠明月芦花深稳密现在心不可得法王家法存今昔谋臣勐将定封疆说甚隋珠并赵璧未来心不可得不可得中祇么得石含玉兮地擎山惟证乃知难可测千古流芳谁共知清风匝地有何极三清道士无仙骨八教阇黎毁梵书黑漆崑崙舞花鼓天亲无着暗嗟吁去岁春风燕子多社前先到旧时窠今年春色归将半帘幕萧萧不见过金刚是法平等无有高下是名阿耨多罗三藐三菩提须弥山头大洋海底拟欲动时错矣错矣金刚若以色见我以音声求我是人行邪道不能见如来色见声求也不妨百花影里绣鸳鸯自从识得金鍼后一任风吹满袖香尽却耳根并眼底不知何处见如来数声幽鸟啼寒木一片闲云补断崖金刚一切有为法如梦幻泡影如露亦如电应作如是观X幻化空身即法身个中无染亦无尘拈匙把箸如明了扫地烧香不倩人作事存心贵要精不精终是不通灵棋逢绝处着方妙梅到寒时香愈清暑往寒来总不知有无名相一时离正如黑漆屏风上醉写卢仝月蚀诗华严普眼欲见普贤不能得见乃至三度入定徧观三千大千世界了不可得白佛佛曰汝但于静三昧中起一念便见普眼普眼于是才起一念见普贤乘六牙白象住在空中翠岩芝云我道普眼推倒世尊世尊推倒普眼你道普贤在甚么处林皐豫云才起一念便见普贤祇如普贤还见普眼么崇先奇云普眼不见普贤则且置你道世尊还见普贤么诸人不得随人脚跟转世尊云但于静三昧中起一念见底是普贤不是普贤若说是前三度为甚不见若不是又道向空中乘六牙白象不可总作野狐精见解破闇灯云尽大地是个普贤未举念时早巳相见了也何用作许多伎俩虽然从前汗马无人识祇要重论盖代功飘飘一鴈落寒空步步追空觅鴈踪踏破草鞵跟子断巍然独坐大雄峯华严佛告普眼颇有人能说幻术文字中种种幻相所住处不眼曰不也佛言普眼幻中幻相尚不可得何况普贤秘密身境界秘密语境界秘密意X境界而能入其中能入能见晃晃在心目昭昭居色尘莫将银世界唤作假银城华严解脱长者欲见安乐世界阿弥陀佛随意即见古木云封暗吐馨微风吹动鸟啼新夜明帘外翻身转满袖花香满袖春华严菩萨以菩提心为家以如理脩行为家法浪宕楼头无籍人零丁利帝可怜生恶叉聚是此中入佛子住非他处成丈夫何必硁硁然兰麝香分妓女边酤酒烹羊且会客尤欣酩酊笑顽仙张公原不隐深山家住青谿白石湾编得笊篱随处卖清风明月为谁闲华严如有大经卷量等三千界在于一尘中一切尘亦然有一聪慧人净眼悉能见破尘出经卷广饶益众生拟破一微尘分明昧此经如何破经卷出此一微尘华严我今普见一切众生具有如来智慧德相但以妄想执着而不能证得短篷烂醉绿蓑翁月落江村睡正浓晓觉起来双眼碧波心牵动一丝风迷是谁兮悟是谁山僧赢得眼如眉新煳纸被烘来X煖睡到天明日上时自沽村酒醉烂如泥开得眼来日又西驰华严法界观法身流转五道名曰众生故令众生现时法身不现佛真法身抵死谩生自沽村酒自把瓷瓶却着衫来作主人楞伽五法三自性二种无我破瓶岂复作瓶事焦种不因生櫱芽如彼灵空槃大子毛轮垂法翳开花陜府铁牛白癞嘉州大象耳聩两个病痛一般咄哉漆桶不快楞伽佛语心为宗无门为法门百八全该一句通毫端不涉示真宗无门衍出泼天户千圣同途辙不同涅槃诸行无常是生灭法生灭灭巳寂灭为乐径山杲云真生无可生真灭无可灭寂灭忽现前虾蟆吞却月天宁琦云寂灭不现前心心生与灭龟毛扇子扇泥牛一点血天奇瑞云三界大师何得似灵龟拽尾既是诸行无常因甚却存寂灭兴善广云黄面老汉话作两橛涅槃譬如勐火不能烧薪火出木尽名为烧薪黑夜三更认子为贼赶到天明笑杀老伯心经是大神呪是大明呪是无上呪是无等等呪黯淡滩黯淡滩十度船来九度翻惟有三山陈上舍X担一柄伞岸上行奈我何是大神呪四大六根元不有是大明呪三世十方无透漏是无上呪海印圆光明巳久是无等等呪士农工商各成就何故去年梅今年柳颜色馨香依旧等闲勘破悟桃花选甚法身藏北斗应化圣贤文殊因菴提遮女问明知生是不生之理因甚却被生死之所流转殊曰其力未充进山主问脩山主明知生是不生之理因甚被生死之所流转脩云笋毕竟成竹去如今作篾使得么进云你向后自悟去脩云上座作么生进云者个是监院房那个是典座房脩礼谢罗汉机云有者道与么答话添上一重枷锁殊不知文殊等闲出一语如金刚王剑才拟议早是血溅梵天了也虽然今日却被机上座捉败云松品云眉梢头日上月下脩山主未别机宜脑顶后云卷风驰进山主惯得其便虽然如是脩山主礼拜不是好心木菴标云登高而招臂非加长而见者远顺风而唿声非加疾而闻者彰菴提文殊问在答处答在问处二俱且从祇如生死还干涉得伊么良久云白日青天切忌说梦将军有力下重围八户风高马不嘶两眼忽开天地阔太平无象到今时渔蓑倒挂祇么行苦雨恶风昼掩门阵阵吹来迷古渡闲愁徒自向谁分X文殊问菴提遮女曰生以何为义女曰生以不生生为生义曰如何是生以不生生为生义女曰若能明知地水火风四缘未甞自得有所和合而能随其所宜以为生义又问死以何为义女曰死以不死死为死义曰如何是死以不死死为死义女曰若能明知地水火风四缘未尝自得有所离散而能随其所宜以为死义生无所生死无所死风动尘飞波沈浪止和合离散随处发现满月弯弓双鵰一箭问处分明答处端当机觌面不相瞒死生生死原无际月上青山玉一团文殊令善财採药曰是药者採将来善财徧观大地无不是药却来白曰无不是药者殊曰是药者採将来财乃拈一茎草度与殊殊曰此药能杀人亦能活人五祖戒出善财语云惭愧首山念云文殊大似掩耳偷铃瑯琊觉云文殊可谓诚实之言要且额头汗出口里胶生沩山喆云善财能採文殊善用非但寝疾毗耶直饶尽大地人抱必死之疾到文殊所教他个个脱体而去何故解用不须霜刃剑延龄何必九还丹梁山远云得之于心伊兰作栴檀之树失之于旨甘露乃蒺藜之园文殊当时与么举扬若不是善财声应气求未免一场懡㦬还知二老落处么处处绿杨堪系马家家门首透长安天童华云X文殊被善财换却眼睛乌石道云尽道善财能採不能用文殊能用不能採殊不知两个汉天共白云晓水和明月流崇先奇云二人互相热瞒不顾旁观者哂是药拈来更不疑师资相见在临时从兹病甚无医处杀活还应作者知大地苍生病似麻吉祥灵药示无涯其间杀活难分辨又是重添眼里花药病相治贬更褒当机杀活按吹毛毗卢海阔烟波静谁把长竿钓巨鳌採药与用药相逢一会家杀人活人不眨眼白玉无瑕却有瑕无着菩萨问善财曰我欲见文殊何者即是财曰汝发一念心清净即是无着曰我发一念心清净为甚么不见财曰是真见文殊神鼎揆云无着不见文殊颟顸不少善财钩头有饵头上安头若起心精进得见文殊三生六十劫复颂不见如何真是见水中盐味色胶青翻怜掩鼻偷香者眼里无筋一世贫无边身菩萨将竹杖量世尊顶丈六了又丈六量至梵天不见其顶乃掷下杖合掌说偈曰虗空无有边佛功德亦然若有能量者穷劫不可尽白巖符云无见顶相莫说一无边身设使百千万亿无边身尽其神力穷未来劫亦量不尽虽然乃擡眸X云白巖者里不消一覰法林音云白巖也是贪观天上殊不知世尊无见顶相被无边身狼借殆尽点天棒月浪施功竹杖抛时亲到顶夜深摸着枕头边被窝肩满朔风冷利益菩萨白然灯佛我欲得阿耨菩提唯愿世尊教示我令速成菩提灯曰利益汝观此世间何者一法是汝所问含元殿里话长安明暗双双互热瞒无量劫来成底事依然忘却宝华冠宗鑑法林卷三宗鑑法林X卍XXX宗鑑法林卷四集云堂编应化圣贤舍利弗入城遥见月上女出城弗心思惟此姊见佛不知得忍不我试问之乃问甚处去女曰如舍利弗与么去弗曰我方入城汝当出城云何言如舍利弗与么去女曰诸佛弟子当依何住弗曰当依大涅槃而住女曰既依大涅槃而住而我如舍利弗与么去沩山喆云一人入城一人出城何言如舍利弗与么X去若能知二人去处十二时中动转施为无非住大涅槃若也未知业识茫茫无本可据东禅观云舍利弗依大涅槃而住坐在解脱深坑月上女如舍利弗与么去也是随邪逐恶昭觉勤云住无所住行无所行见无所见用无所用各人脚跟下廓同太虗如十日并照触处光辉苟知恁么则与月上女同证无生得不退转随去来住无不皆在大解脱中三世诸佛鼻孔一时穿却说甚么如舍利弗与么去法林音云可惜舍利弗被者女子钝置一上待伊云诸佛弟子当依何住伹云如月上女与么住岂不得人一牛还人一马淡笼烟深锁雾鹙子宁知此条路直饶撞入涅槃城未免随他与么去月上女实堪悲爱将青黛畵蛾眉本来正体彻根源出入同途祇此门巳住如来大解脱掌中至宝耀干坤相逢打鼓弄琵琶须是还他两作家曲罢不知何处去夕阳斜映暮天霞大地绝纤尘面南看北斗嫁鸡逐鸡飞嫁狗逐狗走舍利弗因维摩诘室有一天女散花次问言汝何不转却女身曰我从十二年来求女人相了不可得当何所转即时天女以神通力变舍利弗作天女乃自化身如舍利弗而问言何不转却女身弗X以天女相答我今不知何转而变为女身天曰舍利弗若能转此女身则一切女人亦当能转如舍利弗非女而现女身一切女人亦复如是虽现女身而非女也即时摄舍利弗身还复如故而问言女身色相今何所在舍利弗言女身色相无在无不在天曰一切诸法亦复如是无在无不在白云端云我不如汝磬山修云舍利弗好心不得好报尽道被天女转却女身据山僧见处天女莫道转得舍利弗一人直饶转得大地男子为女身自家女身脱不得在何故既云十二年来求女人相了不可得你那里见舍利弗转女身来鹙子巳圆无漏种换却身形总不知通途一贯非他物午夜胡僧步雪归舍利弗问须菩提梦中说六波罗蜜与觉时是同是别提曰此义幽深吾不能说会中有弥勒大士汝可往问弗往问弥勒勒曰谁名弥勒谁是弥勒雪窦显云当时若不放过随后与一拶谁名弥勒谁是弥勒者便见冰消瓦解昭觉勤云梦中说六波罗蜜与觉时是同是别低声低声此义幽深吾不能说烂泥里有剌会中有弥勒大士可往问之推过别人又争得舍利弗问弥勒将错就错谁名弥勒谁是弥勒者面皮厚三寸又云还委悉么一句当机万缘寝削古南门云五更侵早起更有夜行人梦中说法觉无殊妙用神通不出渠谁是谁名总弥X勒祥光起处现心珠须菩提说法帝释雨花提问此花从天得耶从地得耶从人得耶帝释皆曰弗也又问何处得耶释乃举手提曰如是如是云门偃云帝释举手处作么生与你四大五蕴释迦老子是同是别天宁琦云泽广藏山霾能伏豹放过须菩提尊者寻常将什么说法也好与一拶须菩提巖中宴坐诸天雨花赞叹提曰雨花者谁云何赞叹天曰我是梵天敬重尊者善说般若提曰我于般若未曾说一字天曰如是尊者无说我乃无闻无说无闻是真说般若雪窦显云避諠求静处世未有其方他在巖中宴坐也被者一队汉涂污伊更有者老汉把不住问是何人早见败阙了也我敬重尊者善说般若恶水蓦头泼又云我于般若未曾说一字草里走尊者无说我乃无闻识甚好恶总似者般底何处有今日复召大众雪窦幸是无事人你来者里觅个甚么以拄杖一时趁下磬山修云明觉似个筑漏洞底一般空生梵天底不妨筑着自家底漏洞还曾筑着也无宾头卢因阿育王问曾闻尊者亲见佛来是否者以手䇿眉良久曰会么王曰不会者曰阿耨达池龙王曾请佛斋吾是时亦预其数汾阳昭代云却劳尊者翠巖真云且道什么处见直饶雪天缥缈湖光澹荡且莫说梦保宁勇代云X希有希有云居元代王蓦面便唾梁山远云大王轻轻借问尊者草草承当仔细检点将来不胜漏逗那里是漏逗处国清才子贵家富小儿娇虎丘隆云尊者得大机显大用不枉亲见佛来虽然赖阿育王放过若不放过洎合打失眉毛密印名云尊者喫育王一斋而积劫薰修漏洩殆尽会打黄莺儿何必金弹子惜哉法林音出王语云将谓尊者亲见佛来灵山会上旧家风脱略从兹势莫穷金斗峰前重漏洩莫将𦱖子当天雄尊者亲曾见佛来双眉䇿起笑颜开古今不隔丝毫许天上人间孰可陪以手䇿起眉毛千圣从来不识一会灵山俨然说甚今朝昨日䇿起眉毛答问端亲曾见佛不相瞒至今应供四天下春在梅梢带雪寒君王一语出如纶尊者眉毛八字分四海风清烟浪静碧天无际水无垠殃崛摩罗尊者未出家时事外道受教为憍尸迦欲登王位用千人拇指为花冠所得九百九十九惟欠一指遂欲弑母取指佛乃化作沙门在前崛遂释母追佛追之不及乃曰瞿昙住住佛曰我住久矣是汝不住崛闻之心忽开悟遂投佛出家殃崛雄雄方勇锐瞿昙住住息风波杀人作佛当头X札覆雨翻云在剎那从人求觅枉奔波过在孳生口数多杀却浑家仍自杀谁能奈得你侬何殃崛持钵至一长者家值其妇产难长者曰瞿昙弟子当有何法能免产难崛曰我乍入道未知此法待去问佛却来相报乃归白佛佛曰你速去说我从贤圣法来未曾杀生崛奉佛语往告其妇闻之当时分娩天童忞云世尊移花兼蜨赠殃崛担泉带月归产妇云在岭头闲不彻长者水流㵎底太忙生案内有犯四人俱依律发放了也且生下底孩儿如何理论分付没眼村翁一任钻龟打瓦广教玉云殃崛持钵到长者门掬水月在手弄花香满衣值其家产难险瞿昙弟子当有何法能免产难事因叮嘱起我乍入道待回问世尊切忌话堕及返具事白佛大似诈明头汝速去报我从贤圣法来未曾杀生面赤不如语直持语往告不妨软顽其妇得闻当时分娩且信一半今日将古人肝膈尽情揭露了也尚有一处誵譌未经点出是那一处送语传言祇大都上他机境便涂煳同时绣出鸳鸯谱信彩拈来是也无檀度依云世尊因风吹火尊者曲顺人情其妇得产多少人分疎不下噫物类之起必有所始荣辱之来必象其德所由来尚矣天洁旻云长者开当路陷穽要使天下人行不得世尊放黄河铁闸直得九曲三湾尽X倒流且道殃崛分上又作么生洪波浩渺难通信从教点额宿龙门月里嫦娥不畵眉祇将云雾作罗衣不知梦逐青鸾去犹把花枝盖面归华阴山前百尺井中有寒泉彻骨冷谁家女子来照影不照其余照衺领綵仗神旗猎晓风鸡人催唱鼓冬冬铜壶漏永何时歇如此相催即老翁斗转霜轮彻骨清一天寒碧浸虗灵传声空谷无踪迹一任韩獹吠月明烟云封古洞迷却乍游人借问三家老春光分半灯严君高卧富春矶谢公深隐蔷薇洞谩道寥寥没信通石女唱出云中梦咄可知礼也冰挟虾蟆火飞蝴蝶柳絮愁霜荷花爱日要得燕国宁太子入秦质古路横秋不可行游人何事若伶仃霜天孤鴈一声悄渺渺云山倍惨情八百连云雪未消日高秦树恨迢遥长安一夜花开尽二月春风似剪刀晴光万里含虗碧涌出冰壶玉一团隔岸曲终人不见空余星斗落江寒贤圣法来不杀生一回相见一伤情不知上院夜阑者惯听南柯第十更X那咤太子析肉还母析骨还父然后现本身运大神力为父母说法佛眼远云肉既还母骨既还父用甚么为身学人到者里若见得去廓清五蕴吞尽十方骨肉都还父母了不知那个是那咤一毛头上翻身转百亿毛头浑不差那咤太子本来身卓卓无依不受尘云散水流天地净篱间黄叶正争春骨还父肉还母日西沈水东注良久云露不假胞胎未是亲曹山一笑起风尘夜来玉笛从何发恼乱深闺梦里人凉夜霜飞天地秋凋残木叶见江流一时体露金风里月落澄潭不可求乳鸦啼散玉屏空一枕新凉一扇风睡起秋声无觅处满堦梧叶月明中七贤女同游尸陀林一姊指尸曰尸在此人在甚处一姊曰作么作么诸姊谛观各各契悟感帝释散花曰惟愿圣姊有何所需我当终身供给女曰我家四事七珍悉皆具足惟要三般物一要无根树一株二要无阴阳地一片三要叫不响山谷一所释曰一切所需我悉有之若三般物我实无得女曰汝若无此争解济人遂同往白佛佛曰我诸弟子不解此义惟有诸大菩萨乃解此义黄龙心云树子若无宁善给济既要给济心不虗发X如今有求无根树子将何抵对宝峰文云帝释是会不会若不会因甚散花请给若会又道实无此三般物作么生明辨得不辜负圣女三峯藏云圣女被帝释热瞒福严容云七贤女大似买铁获金凿石致玉得意则不无怎奈被瞿昙涂抹一上嵩菴正云三般物帝释早巳拈出可惜贤女错过无阴阳地叫不响山无根树子大家攀七贤女太娇痴却将红粉畵蛾眉娇尸无此三般物那得天花撩乱飞尸在此兮人何在疾雷破山风振海云飞雨散相见时髑髅眼里放光彩无根树子一株山翁不费诛锄槌碎千年桃核不须缘木求鱼无阴阳地一片明明买贵卖贱死尸无处活埋露出三头两面不应山谷一所透出千门万户清晓一声杜䳌劝人不如归去七珍八宝任君需三物从来的是无若向无中拈得出不须见佛问何如城东老姥与佛同生不欲见佛每见佛来即便回避虽然如此回顾东西总皆是佛遂以手掩面十指掌中亦总是佛雪窦显云他虽是个老婆宛有丈夫之作既知𢌞避稍难不免吞声忍气如今不欲见佛即许你切忌以X手掩面何故明眼底覰着将谓雪窦门下教你学老婆禅福严容云老姥不欲见佛天然气槩东西总皆是佛气槩天然于此见得老姥即佛佛即老姥不然有寒暑兮促君寿有鬼神兮妒君福黄蘗琦云不欲见佛风平浪静总皆是佛水涨船高且道老姥风骚在甚处若不同牀睡焉知被底穿清化嶾云雪窦失却一只眼殊不知老婆犹带脂粉气在见个黄面老子即便𢌞避若见山河大地又向甚处𢌞避还有为雪窦出气者么文峰玉云婆子忒杀逞俊殊不知也是日下逃影开眼也着合眼也着回避无门将错就错祥麟祇有一只角城东圣姆坐莲台大地众生正眼开与佛同生嫌见佛一身难作二如来平生不愿佛相逢十指尖头现绀容夹路桃花风雨后马蹄何处避残红淡扫蛾眉月下舞风流卖尽谁能覩玉容寂寞泪阑干一树棃花春带雨善财童子诣妙高峰参德云四维寻觅七日乃见在别峰经行凤日玥云徧观求觅竟不可见有道无见是真见又有道法身无相要见个甚么恁么解会三生六十劫也未梦见击案一下云是处是慈氏无门无善财嵩菴正云善财于寻觅不见处却较些子及至别峰X相见有甚交涉恁么批判三十年后也要诸方检点妙高峰顶草茸茸步步相随不见踪若谓别山亲觌面片帆巳过海门东澹烟漠漠草茸茸七日徘徊信不通一步竿头亲蹉脚海门波卷白苹风渺渺云山路正穷逡巡无计可寻踪依俙似曲才堪听又被风吹别调中瞻风拨草路方穷四顾寥寥祇有空莫怪德云无觅处祇因亲到妙高峰一念不生能觌体直下依然云万里三级浪高鱼化龙痴人空戽夜塘水善财诣那罗素国毗目瞿沙仙人无量仙人同音赞巳下牀执手佛剎现前悟真净智卷舒自在得无胜幢法门石菴琈云众中道毗目仙人将一颗黑豆换却善财眼睛殊不知毗目仙人被善财热瞒一上至今放了手收不得如今还有为毗目仙人作主者么坦然古路勿迂疎霁月光风动十虗毗目善财当日事好如潘阆倒骑驴善财后诣楼阁前弥勒弹指一声楼阁门开善财入巳还闭见千百万亿楼阁一一楼阁有一弥勒领诸眷属并一善财而立其前弥勒复弹指曰善男子法性如是妙意童真末后收善财到此罢南游豁然顿入毗卢X藏悔向他山见比丘妙峰孤顶无知识百十城游丧善财楼阁若还弹指现分明有眼不曾开问处分明答处端还同双剑倚天寒一从楼阁门开后满面惭惶无处安善财初参文殊次第至楼阁所归到普门城外欲得觐殊殊伸手过百十由旬与摩其顶即见微尘数知识即受行其教上蓝超因僧问善财参文殊后因甚却往南方蓝云学凭入室知乃通方云到苏摩城因甚弥勒又遣见文殊蓝云道旷无涯逢人不尽投子青云然道无迷悟发证由师不住圣凡庄严妙行是以文殊遣去登须弥山海岸逢师市廛礼友或刀山淫舍罪杻王宫或童女童男瞿夷圣后弥勒弹指普贤亲瞻再见文殊复有何事信知通方知有道旷无涯不昧光踪历穷尽妙还知更有一人因甚不参良久云满头白发离巖谷半夜穿云过市廛日出昇空高下周崑崙源派入川流春山云逗风无尽鴈去回南天地秋五十三个指路人因循流落百余城草鞵蹋破成何事争似归家罢问程范茫梦里去游南五十三参发指端大士臂长衫袖短善财脚瘦草鞵宽平生担板逞娄罗参罢归来问若何一百十城都历X徧识人多处是非多五十三人一缕穿小儿虽小胆如天茫茫烟水无重数买得风光不用钱南方经历几云烟收得珍奇货满船弹指便风帆到岸一时翻作大光钱善财诣佛会中参普贤见乘白象王处红莲座一心亲近谘闻法要智悲圆满行愿功成即获佛德显同果海微尘三昧打鼓弄琵琶还他一会家木童能抚掌石女解烹茶云散天边月春来树上花善财参徧处黑豆未生芽广额屠儿日杀千羊一日放下屠刀曰我是贤劫千佛一数世尊曰如是如是护国元云者屠儿当时放下刀便了不妨令人疑着乃云我是千佛一数笑杀傍观东山觉云今时丛林将谓广额是过去一佛权现屠儿且喜没交涉又谓是杀人不眨眼底汉飏下屠刀立地成佛且喜没交涉又谓放下屠刀云我是千佛一数者一佛多少分明且喜没交涉要识广额么夹路桃花风雨后马蹄何处避残红天章玉云俊哉广额屠儿者个刀子入手放去收来磅礴自在惜被世尊钝置一上未免打个没折合要识者屠儿么意气不从天地得要识世尊么顺水推舟力不多城山洽云者屠儿宛有大人之作检点将来也是瞎驴趁队不见道丈夫X自有沖天志岂向他人行处行昔日为刀今日佛今朝为佛佛能刀能刀能佛无差别便见眉闲白玉毫放下屠刀处棒打不回头云自帝乡去水归江汉流入梦新回睡起迟妆台倒𩯭整花枝不禁妃子颜如玉何必重栽眼上眉天亲大士从弥勒宫中下无着大士问经曰人间四百年彼天为一昼夜弥勒一时中成就五百亿天子证无生法忍未审说什么法天亲曰祗说者个法祇是梵音清雅令人乐闻荐福怀云弥勒巳是错说天亲巳是错传山僧今日将错就错与你註破良久云谛听谛听向下文长付在来日云门澄云天亲错下名言若是内院说底法直得摩竭提国更须掩室毗耶离城犹当杜口何故万籁有心闻不得孤崖无耳却知音灵巖储云将错就错则不无荐福若是者个法玄字脚也不曾动着更说甚么向下文长乃竖拄杖云看看木上座将百亿四天下百亿须弥山百亿香水海百亿器世界中间所有日月星辰森罗万象菩萨声闻人天修罗地狱畜生有情无情四足多足总镕作一卷无畏普光明经为汝诸人昼夜说炽然说无闲歇众中还有证无生法忍者么有则出来喫棒胜思惟梵天谓不退转天子曰我常于此佛国土X不曾见汝天子曰我亦不曾于此国土不曾见我天童悟云者两个汉各自分疆立界各各不相见各各自称尊不顾旁观者丑大愚鹏云不曾见汝不曾见我一对无孔铁锤难为勘破我当时若见各与二十拄杖障蔽魔王领诸眷属一千年随金刚齐菩萨觅起处不得忽一日得见乃问曰汝依何而住我一千年觅汝起处不得齐曰我不依有住而住不依无住而住如是而住法眼益云魔王不见金刚齐即从祇如金刚齐还见魔王么径山杲云既觅起处不得一千年随从底是甚么金刚齐恁么道互相热瞒法眼恁么批判也是看孔着楔即今莫有知妙喜起处底么喝云寐语作么东禅岳云富贵即易贫穷即难虗空无心墙壁有耳二老汉不得无过且道过在于何路从平处险人向静中忙云门信云金刚齐太杀漏逗既不依有无而住怎么又被魔王覰见资福侣征云一千年觅起处不得因甚忽一日得见莫是金刚齐渗漏么莫是魔王眼花么入定僧因外道问轮王众生种非佛非罗汉不受后有身是什么义僧入定问弥勒勒为答了却出定语外道曰譬如陶师埏埴成器汾阳昭代云却劳尊者往复神用法林音云外道何不待者僧出定时便云却劳上座今有三十棒寄X与兜率内院看者僧又如何折合双林善慧大士因梁武帝请讲经士陞座以尺抚案一下便下座帝愕然志公乃问陛下会么帝曰不会志曰大士讲经竟汾阳昭云讲得甚好白云端云二大士被武帝一状领过本觉一云大士巳是葛藤志公重下註脚诸人如今要闻么良久云两段不同收归上科磬山修云三大老一人有定国之谋一人有安邦之智一人有过量之才可惜武帝未能搆得虽然帝王自有擎天略不动干戈定太平不向双林寄此身却于梁土惹埃尘当时不得志公老也是悽悽去国人大士何曾会讲经志公方便且相成一挥案上俱无取直得梁王努眼睛两口明明无一舌同生同死为君决那咤顶上喫蒺藜金刚脚下流出血大士一日见武帝不起羣臣曰大士见帝因甚不起士曰法地若动一切不安天宁琦云寿山从朝至暮不知走了几遭若是法地谁敢动着一茎草复云我不恁么道傅大士坐了起不得磬山修云楚石恁么道起了坐不得有起得坐得底出来相见喝一喝云虽具一双穷相手未甞下揖等闲人梁国令他魏国愁渡江投水暗随流虽然寸土居无X动争奈双林半树秋大士一日披衲顶冠靸履朝见武帝帝问是僧耶士以手指冠曰是道耶士以手指靸履曰是俗耶士以手指衲衣汾阳昭代云大士多能五祖戒云笑杀旁观佛心才云要识三教圣人体么向武帝问处会要识三教圣人用么向大士指处荐取直饶体用分明衲僧门下大远在五峰甫云武帝若是作家君王好立刻赶者碧眼胡出国何故稽察奇言异服律有明条狮峯逊云傅大士抖搜三百六十骨节不消武帝一个耶字冰消瓦解身披坏衲片云寒脚着朝鞵顶戴冠要使三家同一辙掜沙终是不成团非儒非道亦非禅杜撰修行忒可怜担阁一身三不了至今八百有余年大士颂曰夜夜抱佛眠朝朝还共起起坐镇相随如形影相似欲识佛去处祇者语声是玄沙备云大士祇认得个昭昭灵灵雪窦显于欲识佛去处别云三生六十劫乃云天下衲僧跳不出直饶口挂壁上汉别有一窍勘过了打又云玄沙也是打草惊蛇九峰勤云大士向一法中而见有异九峰即不然夜夜困即眠朝朝觉即起洞山聪云九峰大力量人言不虗发洞山又不然困来即便眠觉来即便起祇如你衲僧家白日还打睡么虽然如X是三十年后且莫和泥合水法昌遇云傅大士如张漫天网罗龙打凤奈何麟甲羽毛总在里许逃生无路若是灵禽异兽决定别有生涯保宁勇云玄沙道大士祇认得个昭昭灵灵洞山道你衲僧家白日还打睡么者两转语谁言世上无仙客须信壶中别有天复颂要眠时便眠要起时便起水洗面皮光啜茶溼却此束大海红尘飞平地波涛起阿呵阿呵呵啰哩哩啰哩谁有单于调换取假银城良久云曾被雪霜苦杨花落也惊五里一个亭十里一个舖八表露堂堂来往无回互君不见台山路上蓦直婆惯向人前指去路大士颂空手把锄头步行骑水牛人从桥上过桥流水不流六月上伏八月中秋人平不语水平不流鱼行水浊鸟飞毛落大士横身不受斧凿狗走抖擞口猴愁搂搜头瑞巖门外水自古向西流轮囷枯木久梳风雪雨无侵花更红节令不随还结子难将化母论其功灵木无根长石苔森森茂叶玉花开年深结个黄金果不待风吹香自来大士颂须弥芥子父芥子须弥爷山水坦然平敲冰来煑茶X须弥纳芥不容易芥纳须弥匹似闲长河搅着成酥酪轻轻击透祖师关大士颂有物先天地无形本寂寥能为万象主不逐四时凋五祖演云古人可谓锦上铺花不妨奇特白莲曲顺后机亦为颂出有中有无中无细中细麤中麤宝寿方云有物先天地将什么作眼无形本寂寥举拂云者个𠰒能为万象主天际日上月下作么生不逐四时凋瞒历代老古锥即得山僧则不然无物先天地有形本寂寥不为万象主常逐四时凋城山洽云大士恁么主张引人向鬼窟里作活计者里即不然有物先天地无时不寂寥能为万象主亦逐四时凋捬松𡨂云今日若与宝华相见三十棒断不相饶何故𠰒岂不见君子道长小人道消土面灰头不染尘花街柳巷乐天真金鸡唱晓琼楼梦一树花开浩劫春苏州有常州有西湖岸上埀杨柳谁家屋里没些儿慙愧对人开大口忻州翁因佛陀波利尊者游山翁见乃问甚处去利曰台山礼文殊去翁曰大德见文殊还识否利无对汾阳昭代云今日庆幸云门澄代作礼三拜老翁若更如何转身拽杖竟去法林音代云法林自幼服甘菊X台山翁问佛陀波利尊者何来利曰西国来翁曰还将得佛顶尊胜经来否利曰不将得来翁曰空来何益利遂回太阳玄云当时下得甚么语得与文殊相见免回西天乃展两手似伊法林音云不空罥索台山翁因无着喜游五台翁牵牛饮水导入问近自何来着曰南方问南方佛法如何住持曰末法比丘少奉戒律问多少众曰或三百或五百着却问此间如何住持翁曰龙蛇溷杂凡圣同居曰多少众翁曰前三三后三三汾阳昭代云识得你雪峯存问前三三后三三意旨如何灵云勤云水中鱼山上鸟峰云意作么生云云高可射兮深可钓径山杲代云和尚如此住持直是不易天童杰云前三三后三三如何话会良久云竹影扫堦尘不动月穿潭底水无痕长翁净云或三百或五百铜钱铁钱省数足百前三三后三三萝卜芋艿浅贮满担诸方忽然眼开决定拍手大笑且道笑个甚么不笑巴叉便笑杜撰虽然笑者还稀或有人问天童多少众便向道新起妙严夸第一团圞都在畵图中廓周沙界圣伽蓝满目文殊接话谈言下不知开佛眼回头祇见翠山巖千峰盘屈色如蓝谁谓文殊是对谈堪笑清凉多少众前三三与后三三X堪笑前三与后三当初相对语喃喃却因无着分明见从此清凉没可参青山门外白云飞绿水溪边引客归莫怪坐来频劝酒自从别后见君稀腰金上太行贼眼尽惊慞不因遭毒手谁肯烧夜香宽鞵着瘦脚短袖入长臂竿木既随身逢场还作戏前三三后三三一时堆在担头担到得家中重检点目前包裹露毵毵三三之旨极幽深老汉当牙下一鍼为报禅徒应谛听船乃随流石乃沈坐久成劳忆故人相逢花下论闲情谁知客路天涯远饮尽残尊犹未醒陌路相逢眼里尘低头礼拜昧天真起来不见文殊面打破大唐无一人翁与无着喫茶次拈起玻璃盏问南方还有者个么曰无翁曰寻常将什么喫茶着无对洞山价代展两手又云有无且置借取者个看得么曹山章代云久承大士按剑为甚么处在一尘长庆稜代云与么痴客劝主人汾阳昭云谢顾问宝寿新代云原来你不曾到我南方在但更云无无自别南方涉路岐喫茶处处用玻璃如何恰到清凉寺问着原来总不知X玻璃宝盏对君擎茶味虽浓梦不醒更问三三多少众争教人不辨输赢五台凝望思迟迟白日青天被鬼迷最苦一般难理会玻璃盏子喫茶时翁因日晚着曰拟投一宿得否翁曰汝有执心在不得曰无执心翁曰汝受戒否曰受戒久矣翁曰既无执心何用受戒着辞翁令均提童子相送着问前三三后三三是多少童召大德着应诺童曰是多少洞山价云欲观其父先观其子汾阳昭于何用受戒处代云悔出前言于童子是多少处代云识得你前后三三是多少大事光辉明皎皎回头不见解空人满目白云卧荒草前后三三谢师指南龙蛇跃跃虎视耽耽拟数看数欲谈何谈均提谩有埀鞭意象王蹴蹋亦奚堪翁因无着问莫是文殊否老翁曰岂有二文殊着便作礼赵州谂代云文殊文殊荐福怀云无着祇有先锋且无殿后老翁若不隐身去有甚面目见无着法林音云须知无着作礼也未必是好心无着见化寺无额问童子此寺名什么童子以手指金刚背后曰看看师回首化寺乃隐仙巖智云童子不是个隐身三昧将什么面目见他楼台虽有额全无试问顽童起剏初忽指金刚看背X后年衰多被鬼揶揄寺额突然耀指端大悲千眼莫能观自从一覰金刚背直至如今作野盘信手书成山寺额诠题二字更分明那堪回首高巖望一片浮云入暮平蓦入桃溪曲寥寥返棹舟家私尽浪荡四顾水悠悠剑去多时矣阿獃休刻求金陵宝志公问一梵僧曰曾闻尊者唤我作屠儿曾见我杀生否曰见志曰有见见无见见不有不无见若有见见是凡夫见无见见是声闻见不有不无见是外道见未审尊者如何见僧曰你有此等见耶汾阳昭代志云不枉西来法林音代云未西来时山僧有三十棒因甚至今还不知痛志公十二时歌曰鸡鸣丑一颗圆光明巳久内外推寻觅总无境上施为浑大有天目礼云大小志公祇向境上着倒山僧则不然有时因好月启户望前峰志公埀语曰终日拈香择火不知身是道场玄沙备别云终日拈香择火不知真个道场元觉征云祇如此二尊宿语还有亲疎也无雪窦显云一对无孔铁鎚昭觉勤云终日拈香择火不知拈香择火天堂觉举志公语云弄精魂汉有什么限举玄沙语云奇怪八十翁翁入场屋真诚不是小儿X戏且道利害在什么处有智无智较三十里报恩秀云身是道场髑髅前见鬼无数真个道场何妨彻底承当虽然楚人失弓楚人得之未若人失弓人得之犹为得也龙池传云老僧晚年无事终日祇是拈香择火古南门云诸人每日拈香择火还见宝志公也无若见正好喫棒五蕴山头古佛堂拈香择火好承当何须向外求贤圣终日无非是道场野老家风迥异常太平勋业总相忘皇风一片知何处燕舞莺啼日正长宗鑑法林卷四宗鑑法林X卍XXX宗鑑法林卷五集云堂编应化圣贤南岳慧思大师因志公令人传语曰何不下山教化众生目视云汉作么师曰三世诸佛被我一口吞尽何处更有众生可教化五祖戒代志公又传语云更说道理看报慈遂征云且道是山上语山下语雪窦显云有什么屎臭气翠巖芝云思大祇见锥头利不见凿头方天X圣泰云思大祇知开口宝公平地喫交云居舜云思大志公未传语前犹较些子瑯琊觉云验人端的处芭蕉彻云更进一步又云虽是入泥入水几人搆得保宁勇别思大云传语法师合取狗口云居庄云两个汉总与一坑埋却不为分外虽然也不得草草良久云云自帝乡去水归江汉流狮林则云一人拕泥带水一人敛手缩脚徐六担板遭人检点召众云宝公思大即今在山僧拄杖头上眉毛厮结共展神通还见么拈起一枝无孔笛临风丁倒两头吹楚石琦代志公复云勘破了也龙翔䜣云思大被志公一拶直得倒退三千里平阳忞云志公传语不是好心思大虽是本色人未免落他圈圚者里还有为思大作主者么良久云侬家不管兴亡事一任和云占洞庭栖霞成云思大高踞南岳峰顶自谓羲皇上人却被志公轻轻一拶便见手忙脚乱黄蘗琦云蚌鹬相持俱落渔人之手天目律云将谓思大有甚长处一口吞尽三世佛牙如剑树眼如铃断絃不必鸾胶续祇要知音侧耳听佛与众生一口吞纤毫不立道方存杖头日月才挑起鼓动三千海岳昏目视烟霄卧白云不知山下有干坤从何更有众生度三世如来一口吞时清休唱太平歌大冶红炉着一毛试向其中撮灰X烬互天红焰巳周遭万年杜顺大士颂怀州牛喫禾益州马腹胀天下觅医人炙猪左䏝上象田现云祇者一颂如万仞银山无你措脚处又如一团栗棘无你下此束处山僧不惜眉毛一一为诸人下个註脚怀州牛喫禾上大人益州马腹胀丘乙巳天下觅医人化三千炙猪左膊上七十士有者道和尚恁么也是将土泥里洗却向他道尔小生八九子佳作仁可知礼也一雨一阴风未和春从不快里消磨桃花暗巳随流水空使刘郎惆怅多蛮婆哈酢此束三尺村老闻酸面百折引得乞儿耸膊寒俨然一幅吴生笔花枝草蔓眼中开小白长红越女顋可怜日暮蘤香落嫁与春风不用媒明州憨布袋以杖荷布囊并蓆内盛钵盂木履鱼饭菜肉瓦石土木于稠人处攃下曰看看又一一拈示问人曰者个唤作甚么瑯琊觉云慈氏菩萨昭觉勤云熟处难忘弥勒既非布袋不是是非两忘金生丽水至宝满袋贵买贱卖若解商量不劳三拜诠了义註大乘月里萤光日下灯布袋枕头眠一觉倚天山色碧层层都卢一个布袋里面讨甚奇怪困来且得枕头𢹂去X亦无妨碍有时閙市打开多是自家买卖天不能盖地不能载包括干坤全归布袋十字街头大打开般般拈起随人爱嬾向糚台巧畵眉玉钗敲断竟如痴衷肠话尽人难晓除是清风明月知布袋在通衢立有问在者里作甚么师曰等个人僧曰来也师于怀中取一橘子度与僧僧拟接师缩手曰汝不是者个人有时见僧前行乃抚背一下僧回首师曰把一钱子来归宗柔别云归去来宝寿方云者僧也许伊是个行家祇是犹欠些子待道等个人便好云与么则请和尚先行他若更度橘子便好抚掌呵呵大笑拂袖而去栖霞成云布袋逢人便卖弄若不得个橘子几被者僧赚却汝不是者个人贼过后张弓拈起而行放下便歇瞌睡阿师弄巧成拙佛意祖意宁知裙子褊衫百结有时独立兮谁是知音归去来兮一天明月咄者憨布袋眉麤兼眼大终日在街头市行无买卖阿呵呵归去来典钱却债拊背觅钱成漏逗回头转脑昧真机可怜閙市无人识空手肩担布袋归转得头来巳是迟恰如曾未转头时一钱觅得无及处犹自区区诳阿谁逢人乞一文袋里敌国富不是下生迟嫌佛不肯作X布袋将示寂于岳林寺东廊下端坐磐石说偈曰弥勒真弥勒分身千百亿时时示时人时人皆不识安然而化天童觉云憨布袋拦街截巷直是无廻避处还辨得么脑后见顋莫与往来径山及云弥勒三百六十骨节八万四千毛窍一时撒向诸人怀里了也还识得也无卓拄杖云天上无弥勒地下无弥勒宝寿新云尽大地是楼阁徧法界是弥勒为什么有识有不识虽然且待来日金粟元云者汉不打自招山僧比者路见不平要与他华擘一上弥勒真弥勒少卖弄分身千百亿者野狐精时时示时人费力作么时人皆不识切莫压良为贱或有路见不平底我要问他布袋和尚𠰒拟议不来蓦头便棒接着一个半箇觅得三文两文谁知破布袋里许多弥勒世尊长汀汀上风颠子曳杖回头等阿谁向道那人原不在汝须知有转身时跋陀尊者因生法师论众微聚曰色众微无自性曰空者曰祇明得因上色空未明得果上色空生问如何是果上色空者曰一微空故众微空众微空故一微空一微空中无众微众微空中无一微盐官云因中色空果上色空总是梦中说梦汾阳昭云休葛藤X灵光满目蔟山河幻境之中物像多体妙巳知缘不碍执情还被境消磨色空空色色空空碍却潼关路不通劫火洞然毫末尽青山依旧白云中堂堂色里无空相皎皎空中绝色形直下色空无一二色号原来不我名波罗提尊者示异见王曰在胎为身处世为人在眼曰见在耳曰闻在鼻辨香在舌谈论在手执捉在足运奔徧现俱该法界收摄在一微尘识者知是佛性不识唤作精魂径山杲云毕竟那个是佛性那个是精魂天宁琦云书头教孃勤作息书尾教孃莫瞌睡还识孃面此束么玉容寂寞泪䦨干一树棃花春带雨瀛山誾云当时唤作佛性尊者面皮巳厚三尺更说八处作用教坏人家男女不少虽然如是比他一等弄精魂手脚犹较些子洞山莹拈拂子拂一拂云者个是佛性将什么唤作精魂又拂云者个是精魂将什么唤作佛性连拂两拂云痴人面前休得说梦擿下拂子大觉昇云大小尊者祇识得精魂佛性未梦见在或有问如何是佛性向道赵钱孙李周吴郑王龙华体云精魂佛性相去多少点石化为金玉易劝人除却是非难草深路塞将北作南冒名顶替不识羞慙那堪更事语喃喃赚他无限痴男女错认鞍桥作下颔X古有异见王执迷生异见波罗提尊者为君通一线佛性等虗空八门常出现荣华有盛衰大道无更变变不变清凉须是犀牛扇在胎为身随缘托质示天真分明见得当时事昼夜舒光转法轮处世名人我今知是释迦身堪悲扰扰昏昏者箇箇埋藏无价珍在眼曰见昨夜三更光掣电照破尘根一物无始知身坐空王殿在耳曰闻如何昏聩满干坤那知鼓响钟鸣夜一一齐开众妙门在鼻辨香栴檀林里亲闻得彻地薰天只自知相逢觌面难相识在舌谈论方便须开大施门若是知音两相见何劳一默与多言在手执捉放开揑聚总由伊笑他庞老当年道运水般柴未是奇在足运犇草鞵蹋曜无消息吾今了了报君知自是不归归便得梵志诗曰梵志身死去魂魄见阎老读尽百王书不免被捶拷风穴沼云一称南无佛皆巳成佛道千巖长云祇是现成话风穴用恰好芥菴大云梵志俗气不除风穴未免担板且道蒋山有何长处不敬功德天谁X嫌黑暗女天台丰干禅师谓寒山拾得曰你共我去游五台便是我同流若不去不是我同流山曰你去游作么师曰礼文殊山曰你不是我同流翠巖芝云大似辩才见萧翼宝寿万云明施纵夺还他寒山暗下钩锥须是丰干若在衲僧门下并须喫棒灵溪昱云五更侵早起更有夜行人天台寒山子因赵州到游山次见牛迹山问上座还识牛么州曰不识山指牛迹曰此是五百罗汉游山曰既是罗汉因什么却唤作牛去山曰苍天苍天州呵呵大笑山曰作什么曰苍天苍天山曰者小厮儿却有大人作略灵巖储云寒山也是虗空里剜窟竉赵州眼光烁破四天下尽力祇道得个不识祇如二人一等道苍天苍天还有优劣也无一僧云苍天苍天巖云识得你也僧拟议巖却云苍天苍天寒山预知沩山来国清受戒遂与拾得往松门接沩山才到二人从路两边透出作大虫㖃三声沩山屹然无对寒山曰自从灵山一别迄至于今还相记得么沩山无对拾得拈起拄杖曰老兄唤者个作什么沩山又无对寒山曰休休不用问他自从别从巳曾三生作国王来总忘却也永宁鼎云者两个掣风掣颠汉使尽神通用尽伎俩要且出沩山圈圚不得复颂X一擡一捺笑清风野鹤无心参碧空可叹憨憨浑不顾相依相盻白云中寒山诗曰若解捉老鼠不在五白猫若能悟理性那由锦绣袍珍珠入蓆袋佛性止蓬茅一羣取相汉用意总无交僧鉴青云好座天台山被者汉涂污了也寒山因众僧炙茄次山将茄串向一僧背上打一下僧回首山呈起串曰是什么僧曰者风颠汉山却向旁僧曰你道者个师僧费却我多少盐酱宝峰文云寒山打者僧实为费盐酱多莫别有道理黄龙清云寒山祇知为者僧费多少盐酱不知自已抛撒更多那里是抛撒处良久云十方世界成狼借一日收来五味全狮林则云大树大皮裹小树小皮缠者僧既受寒山点检寒山也合受人点检城山洽代夺茄串打云茄子也不识寒山曰井底生红尘高峰起白浪石女生石儿龟毛寸寸长若要学菩提但看此模㨾洞山聪良久云还知落处也无若也不知落处看看须菩提入僧堂里去也珍重寒山偈曰吾心似秋月碧潭光皎洁无物堪比伦教我如何说保福权云吾心似灯笼点火内外红有物堪比伦来朝日出东灵溪昱云大小寒山出门不认货好与三十拄杖X拾得埽地次寺主问汝名拾得因丰干拾得汝归汝毕竟名什么得乃放下笤帚叉手而立主再问得拈帚埽地竟去寒山搥胸曰苍天苍天得曰作什么山曰不见道东家人死西家助哀二人作舞笑哭而去灵巖储云寺主祇问一个姓名拾得将无量劫来氏族名字一齐陈出寺主直是妙智圆明分疎不下寒山虽将众艺字母重为注疏几多人作哭笑会不识自已姓名者不妨疑着大地塳尘日不清不知何法得安宁祇饶铁铸生笤帚扫到驴年转更深天台智者大师在南岳诵法华经至药王品是真精进是名真法供养如来于是悟法华旋陀罗尼三昧亲见灵山一会俨然未散径山杲云而今未获旋陀罗尼者还见灵山一会否若见以何为证若不见是真精进是名真法供养如来灵巖储云清波万里湛寂凝然宝月凌虗光吞羣象正恁么时唤什么作旋陀罗尼三昧蓦地迅雷一击勐风四起云散星飞水枯月落灵山一会又向甚处去也诸人要识智者么夹路桃花风雨后马蹄何处避残红世尊三昧安详起师悟药王精进时灵鹫山中人未散不因南岳有谁知溪山尽处夕阳斜溪上冬风雪满沙便是江南旧行X路和烟隔水见梅花舍尽家财与已财祇将真法供如来当初一路今何在触目灵山翠作堆好将真法供如来花在幽巖险处开一夜狂风吹欲尽落英无数点莓苔法华志言大士因丞相吕许公问佛法大意师曰本来无一物一味却成真资福玉云既无一物将那一味成真者㨾佛法大意瞒许公即得若有问资福佛法大意即云本来物物皆成现莫将一味认为真三昧真云认一味堕志言窌里不认一味堕资福窌里认即是不认即是志言因集仙王质问如何是祖师西来意师曰青山影里泼蓝起宝塔高吟撼晓风质曰请法华烧香师曰未从斋戒觅不向佛边求江天铨云宾主二俱负堕待质云请烧香何不答云汝还要觅第二瓣那待志言云未从斋戒觅不向佛边求何不答云向来疑着者老汉如今有问西来意山僧噼嵴与它三十有请烧香者今日却放过何故伤龟恕鼈总由在我厂阿䘄云王质当时若掩耳出去志言肎它是不肎它是复颂江南为客旅夜夜问归船梦里一声哑扶桡过那边山影本非眼里见塔吟岂属耳边闻会得不须生别解一毫头上荐全真志言因国子助教徐岳问祖师西来意师曰街头X东畔底曰某甲未会师曰三般人不会东莲咏云徐岳当时待道街头东畔底作礼便出不惟做箇伶俐道者亦免志言第二杓恶水普明御云街头东畔底还是西来意也无既是因甚三般人不会徐岳何不进云老汉𠰒看志言又作甚么伎俩志言因僧问世有佛否师曰寺里文殊有资福玉云蚯蚓穿过你眼睛虾蟇跳进你髑髅避之不得即之不能惟有寺里文殊却没有三昧真云眼睛穿瞎也髑髅穿破也既不用避亦不用即且道寺里文殊还有也无志言因僧问师凡耶圣耶师遂举手曰我不在此住鲁菴远云不在此住志言较些子无端举手作么我者里清斯濯缨浊斯濯足笑看孺子之风雅我不在此住圣凡成賸语深林秋夜寒木落声疑雨西天祖师初祖迦叶尊者蹋泥次有一沙弥问尊者何得自为祖曰我若不为谁为我为法眼益云我当时若见拽来蹋泥五祖戒云迦叶与沙弥说得道理好洞山价云莫要喫茶么保宁勇云虽然如是旁观者哂西山音云大小尊者极善和泥合水迦叶因外道问如何是我我祖曰觅我者是汝我X曰者个是我我师我何在祖曰你问我觅牧智成云大小尊者祇解就地弹雀不能仰面射鵰待问如何是我我和声便打云师我何在亦和声便打非但拔出他永劫邪根种子亦见我祖师门下用处不同二祖阿难尊者问迦叶曰师兄世尊传金襕袈裟外别传个甚么迦叶召阿难祖应诺叶曰倒却门前剎竿着汾阳昭云不问那知五祖戒云露翠巖芝云千年无影树今时没底靴泐潭清云剎竿未倒穿却诸人髑髅换却诸人眼睛剎竿倒后向甚么处见释迦老子云居庄云若向剎竿未倒时会得埋没先宗剎竿倒却后会得辜负自已且道金缕外毕竟别传何物三面狸奴脚蹋月两头白牯手拏烟汉月藏云世尊传底且道在金襕袈裟外金襕袈裟内咄金襕付外有何传倒却门前旧剎竿不取一时为上瑞百千年后与人看花叶联芳信有期饮光抗召划分披而今莫问当时事路上行人口是碑提起金襕惹倒剎竿步步蹋着绿水青山庆喜门前倒剎竿金襕传外有何传天然外道无师证争奈威音佛巳前心心相照始相知金色头陀别是非五里牌从郭外看当人不肯怨他谁X瑠璃殿上付金襕棣萼联芳得二难门外剎竿从放倒免教南北问风旛金襕传外复何传报道门前倒剎竿好笑蹋青人烂醉满川桃李自无言石明怛萨阿竭二千年密付亲承尽浪传直至如今成露布剎竿依旧倚门前等闲饶舌话金襕便与当头倒剎竿从此天伦转无义冷光犹自逼人寒弟应兄唿画不成谁人肯向里头行自从家破人亡后直至如今事转生翡翠羽毛麒麟头角弟应兄唿震动海岳路远夜长休把火倒却门前剎竿着野店山桥逐马蹄行行桃李自成蹊谁知古岸垂杨外别有春风舞翠微三祖商那和修问毱多尊者你年几耶曰我年十七祖曰你身十七性十七耶曰师发巳白为发白耶心白耶祖曰我但发白非心白尔曰我身十七非性十七也天童悟云大小祖师话作两橛江天铨云三祖既善分析毱多分析更善若是我土祇好作座主奴子有分空林冷月碧水凉云清风巖下一派秋声四祖优波毱多因访一老比丘尼才入门乃触碎钵盂尼曰佛在世日六羣比丘甚是麤行数来我X舍尚不如此尊者绍祖位人得与么麤行祖默然汾阳昭代云巳知错误法林音云在祖师尚然况今时耶遂大笑五祖提多迦因四祖问为身出家为心出家者曰夫出家者无我我心故即心不生灭心不生灭即是常道故诸佛亦常心无形相其体亦尔祖曰汝当大悟自心明朗于佛法中度恒沙众芭蕉彻云譬如琴瑟箜篌虽有妙音若无妙指终不能发七祖婆须密尊者因佛陀难提索以论义祖曰仁者论即不义义即不论若拟论义终非义论提知祖义胜心即钦服三昧真云者样便称义胜东土人人可以做祖师不知佛陀心钦服也未梅彻惺云七祖虽不论义未免摇动脣吻难提深领钦服也是向它人舌尖上讨分晓九祖伏䭾密多偈曰父母非我亲谁是最亲者诸佛非我道谁是最道者云盖本云父母非我亲无有不亲者诸佛非我道无有不道者祖师得第一句云盖得第二句有人添得一句许伊鼎足三分密菴杰云父母非我亲眼里绝纤尘诸佛非我道铁眼铜睛覰不破汝言与心亲蚊子齩铁钉汝行与道合上下四维俱匌帀祇将此语报深恩朵朵红莲火里发伏龙长云父母非我X亲我亦非亲者诸佛非我道道亦非我者祖师也不得第一句云盖也不得第二句千巖碎身如微尘何止头破作七分慧云广云父母非我亲者是最亲者诸佛非我道者是最道者祖师得上半句东菴得下半句还有道得完全句底么便喝见处孤危立处高急如石火利如刀到家问路家何在掀倒棋盘脱布袍半生足不履地轩知蹋徧天涯得个冬瓜印子至今目瞪口呿父母非亲亲是谁双眸烱烱带双眉含元殿上不相识正是岷峨相见时父母非亲谁最亲长江滚滚浪如银一帆高挂烟波外始信纵横不是尘十祖脇尊者问夜奢汝从何来曰我心非往祖曰汝住何所曰我心非止祖曰子不定耶曰诸佛亦然祖曰汝非诸佛曰诸佛亦非翠巖芝云祖师与童子一问一答总欠会在打鼓弄琵琶相逢两会家清风拂白月地角接天涯碎玉凝朝露残阳送晚霜寒山逢拾得拊掌笑嗄嗄诸佛亦非穷子腹肥才一顿饱忘百日饥二十拄杖十分槌免教辜负两茎眉电卷星飞珠回玉转打破面皮赤心片片十一祖富那夜奢因马鸣大士问我欲识佛何者X即是祖曰汝欲识佛不识者是曰佛既不识焉知是乎祖曰既不识佛焉知不是曰此是锯义祖曰彼是木义祖复曰锯义者何曰与师平出却问木义者何祖曰汝被我解士豁然省悟岸麟骏云往复所言现大机用四航海云当时大士若问崇福我欲识佛即掩住伊口令它向未开口处会取免得在锯义木义中作活计十二祖马鸣大士因一外道索祖论义集国王大臣人民祖问汝义以何为宗外曰凡有言说我皆能破祖乃指国王曰当今国土康宁大王长寿请汝破外道屈伏法林音云破也六师不正起干戈自谓无能奈我何七十六宗令结舌不消一曲太平歌十四祖龙树大士见提婆来先令侍者将一盌水致面前婆见乃取一鍼投之祖大喜龙勐盂中水提婆毳上鍼人人争得失个个话浮沉不覩云中鴈焉知沙塞深农人移片磉磉下获黄金漏传长乐未央静月泻甘泉太液秋夜半乐声回步辇唤回三十六宫愁师资意契芥投鍼邠铁下水一般沉两岸桃花无觅处泊舟原是渡江人十七祖僧伽难提因闻风吹殿铃声问伽耶曰铃X鸣耶风鸣耶伽曰非风铃鸣我心鸣耳祖曰心复谁乎曰俱寂静故祖曰善哉继吾道者非子而谁芭蕉云尊者大似怜儿不觉丑护国岳云伽耶认鱼目作明珠僧祖将燕石为美玉仔细检点将来好与一阬埋却何故屈原若不逢渔父千古谁能论独醒二十三祖鹤勒那尊者因师子尊者问我欲求道当何用心祖曰汝欲求道无所用心曰既无用心谁作佛事祖曰你若有用即非功德你若无作即是佛事江天铨云如今一等闭目藏睛断昏沉止妄想以无作为佛事者比比皆是是皆祖师之罪人也我者里灌蔬作菜种田博饭每日只在者里用心若要求道一棒打折你驴腰二十四祖师子尊者因月氏国王闻其有道乃越国往见之祖曰大王来时好道去时亦如来时中峰本云饭里沙泥里剌彷彿不同依俙相似大王来时好道去时亦如来时尊者黄金铸面皮至简至易最尊最贵往还千圣顶𩕳头世出世间不思议弹指圆成八万门一超直入如来地师子因罽宾国王秉剑问师得蕴空否祖曰巳得蕴空曰离生死否祖曰巳离生死曰就师乞头得否祖曰身非我有岂况于头王便斩之白乳涌高数丈王臂自落X玄沙备云大小尊者头也不解作得主天童华云随氀㲣汉玄觉遂云且道斩着斩不着童云将虾钓鼈汾阳昭云知师不吝童云将错就错雪窦显云作家君王天然有在童云提水放火翠巖芝云当时祖引颈王举剑与么时有人谏得住么至今无人断得此公案如今衲僧作么生断童云莫要说梦芭蕉彻云卖宝撞着瞎波斯童云诬人之罪瑯琊觉云罽宾好一口剑争奈剑上无眼尊者好个师子且不解返踯童云贼过后张弓童总云者一队汉被山僧劋绝了也还见师子尊者么拈拄杖卓一下黄龙新云黄龙要问雪窦既是作家君王因甚臂落径山杲云孟八郎汉又与么去天宁琦云似则也似是则未是古南门云雪窦祇解归德于君不善承休于祖有人辨得国王尊者白头如新倾盖如故杨子江头杨柳春杨花愁杀渡头人一声羗笛离亭晚君向潇湘我向秦得人一牛还人一马有往有来可知礼也船子下扬州浮萍逐水流一声河满子千古动悲愁吹毛剑举干坤黑臂堕山河掩日光趯起须弥头倒卓方知两两不成双尊者何曾得蕴空罽宾徒自斩春风桃花雨后乱零落染得一溪流水红X口念木瓜医脚气纸画钟馗驱鬼崇一生若解和罗槌日日喫酒日日醉师子头落罽宾臂折各人眼底有西施谁家瓮里无明月遇着山中人便说山中话六月卖松风人间恐无价剑下十分真难藏独露身江流石不转徒有蕴空名梦中要渡深溪水伎俩多般进不能蓦地觉来伎俩尽牀头山月巳三更蕴空谁见法中王觌体何曾碍剑光古庙藤萝穿户牖断碑风雨碎文章夜阑天际堕金盆膝上焦桐调转新易水悲风轻按指鸾胶难续断肠人上大人丘乙巳陌上相逢论诗礼三百篇中意若何仲尼一言备之矣江南三月鹧鸪声有堪听有不堪听拾得羊打得狼柴头更遇孟八郎剑入太湖成龙去空遗星斗焕文章二十五祖婆舍斯多因与外道无我尊论义外道曰请师默论不假言说祖曰不假言说孰知胜负曰但取其义祖曰汝以何为义曰无心为义祖曰汝既无心安得义乎曰我说无心当名非义祖曰我说非心当义非名曰当义非名谁能辩义祖曰X汝名非义此名何名曰为辩非义是名无名祖曰名既非名义亦非义辩者是谁当辩何物如是五十九番外道乃伏芭蕉清云譬如象马加诸楚毒至于彻骨方乃调伏太阳玄云蚌鹬相持死在渔人之手又云何用繁言径山杲云婆舍斯多何用忉怛当时若见他道请师默论不假言说便云义堕也即今莫有与妙喜默论者么或有个出来道堕也我也知你向鬼窟里作活计二十七祖般若多罗因东印土国王请斋次王曰诸人尽转经师为甚么不转祖曰贫道出息不涉众缘入息不居阴界常转如是经百千万亿卷汾阳昭代云却劳尊者心力大沩智云还见二十七祖看经么行时脚跟不着地坐时心识似风飘报恩秀云者老汉无大人相把葫芦马杓翻腾一上当时好与掀倒打断葛藤博山来云险处锥稳处札国主探端洒不溼钉不入尊者机辨如是经还转也未待你脚跟下线断始知信受奉行秋高月色连云白澹泊禅心滋味长历历分明今古意何须特地更商量灵犀翫月璨含辉木马游春骏不羁眉底一双寒碧眼看经那得透牛皮明白心超旷劫英雄力破重围妙圆枢口转灵机寒山忘却来时路拾得相将𢹂手归X入息未尝居蕴界出息何曾涉万缘一声渔笛离南浦依旧芦花深处眠不是尘泥难混迹尾巴露出要人看长松坡下遂成队时把劫空田地翻五原春色旧来迟二月埀杨未挂丝即今河畔冰开日正是长安花落时般若行路次有人问汝行何急祖曰汝行何漫又问汝姓甚么祖曰与汝同姓或凡或圣人莫能测芭蕉彻云匹上不足匹下有余天童悟云大小祖师被路人换却眼睛古林如云可怪尊者大路不行却向草窠里辊般若告菩提达磨如来以大法眼付大迦叶如是展转乃至于我我今嘱汝听吾偈曰心地生诸种因事复生理果满菩提圆华开世界起苍天更添怨苦蹋烂西天东土尽未来际英灵遭它一网打破宗鑑法林卷五X宗鑑法林X卍XXX宗鑑法林卷六集云堂编东土祖师初祖菩提达磨大师普通七年至梁武帝问如何是圣谛第一义祖曰廓然无圣帝曰对朕者谁祖曰不识汾阳昭云弟子智浅五祖戒云卖宝遇着瞎波斯保宁勇代帝吐舌示之中峰本云缺齿老胡手𢹂泥弹子要与东震旦人鬬富可谓不知量矣被梁王指出照乘明珠问之情知伊道个不识愚菴盂云或有问山僧第一义谛双柑迤逦黄鹂下蹋遍落花鸳水春灵隐礼云达磨大师气盖神洲被武帝一拶直得无绳自缚去死十分虽然如是也须救取武帝清化嶾云尽道武帝不会祖师意殊不知达磨被他两度验出骨髓凡圣萦缠情未忘廓然无圣便惊狂梁王殿上无谋略刚被胡人乱一场廓然一镞辽天不识重下锥剌梁帝不知何处去千古万古无消息炼得通红打一鎚周遭无数火星飞十成好个金刚钻摊向门前卖与谁第一义廓兮寥兮超象帝不把多年历日看争辨春分并夏至辽东白鹤去无踪三山半落青天外不解作客劳烦主人面无慙色少喜多瞋X始鸣阿阁一声钟日暖苍龙睡正浓再击凤凰台上鼓半夜祥鸾未飞舞帝基永固如磐石胡僧虗费平生力回指少林归去来春风一阵花狼借廓然无圣露全身觌面相呈巳隔津莫问梁邦并魏苑一花五叶自然春黄金凿白玉椎凿开混沌窍透出玄妙机金乌飞上玉䦨干黑漆崑崙对面看毕竟者些传不得落花流水太无端提起须弥第一槌玉门金锁击难开重施背蹋空劳力应悔迢迢万里来万浪千波一苇横翩翩只影可怜生老萧若会截流句杨子江头放你行廓然无圣来机径庭得非犯鼻而挥斤失不回头而堕甑寥寥冷坐少林默默全提正令秋清月转霜轮河澹斗垂夜柄绳绳衣钵付儿孙从此人天成药病陌上多开菜麦花衔泥紫燕畵梁家可怜狼借春无数那得风流染绛纱初祖西来直指人心见性成佛法林音喝一喝云早曲了也急水波心下直钩鱼龙虾蠏一时收祖师活计无多子恼乱春风卒未休初祖自梁涉魏至少林面壁而坐九年方得二祖先被梁王勘破却向少林孤坐谩言教外别传争奈X不识者个少室山前风过耳九年人事随流水若还不是弄潮人切须莫入洪波里金鳌一掣沧溟竭徒自悠悠泛小舟今日烟波无可钓不须新月更为钩祖师面壁九年余此是西来末上机直至如今天下客强将言句空施为一片虗凝地丹青畵不成圣贤难启口佛祖强安名丧尽家财无本可据赤手杀人弥天罪过不契梁王暗渡江一身无地避慙惶九年面壁成何事赚却平人入镬汤云和斜抱月光寒白雪阳春信自弹不遇知音轻侧耳几应摵碎玉阑干嵲嵲嵩峯高逼云汉误为神光折去一半初祖一日命门人曰时将至矣汝等盍各言所得时有道副曰如我所见不执文字不离文字而为道用祖曰汝得吾皮尼总持曰如吾所见如庆喜见阿閦佛国一见更不再见祖曰汝得吾肉道育曰四大本空五蕴非有如吾见处无一法可当情祖曰汝得吾骨最后慧可大师出礼三拜依位而立祖曰汝得吾髓乃传衣付法荐福怀云祖师与么说话无计较中翻成计较无涂辙中翻成涂辙若教伊蹋着德山临济门下免见九X年冷坐被人唤作壁观胡僧直饶如是也未免殃及儿孙太阳玄云且道更有一人出来得个甚么自云不得不得又云意况不到翠巖芝云二祖被他当面涂煳莫道髓皮也不曾摸着因甚么却绍祖位五祖演云当时若见四人恁么各与三十棒祇如白云也合喫二十九棒留一棒与诸人其间若有知痛痒者不惟不辜负先圣亦乃得见白云脱或未然堂里喫粥喫饭更须烂嚼多见囫囵吞却神光三拜退后立瀑布巖前水长急楞严会上逞圆通却使老卢双泪泣四维上下绝遮拦涌出冰壶映碧天无孔笛中藏六律一声惊起钓鱼船神光三拜依位立解会都忘未端的皮毛脱尽孰亲疎谁言得髓能情息一从三拜后千古错流通永日无人到萧萧桧柏风社舞村歌笑杀人骑牛挑鸭走成羣三杯酒罢归家去留得猪头碍塞人镜凹照人瘦镜凸照人肥不如打破镜还吾旧面皮揑目生花立问端得他皮髓被他瞒者般瞎汉能多事六月无霜也道寒死款都来一口供情穷理极卒难容若将皮髓论高下争见花开五叶红X夜来独自上西楼却喜新秋月正幽试把玉箫吹一曲惹他多少客心愁雪压竹枝头风翻荷叶背胡僧白佛言应犯什么罪初祖曰吾法于三千年后未曾移易一丝豪许东西纵目干坤阔玉露澄秋气宇高山是山兮水是水何曾移易一丝毫初祖曰吾本来兹土传法度迷情一花开五叶结果自然成五祖演云大师信脚来信口道后代儿孙都成计较要会开花结果处么郑州棃青州枣万物无过出处好南堂欲云提本分钳锤碎情解窠窟还他五祖要见开花结果处太远在拈却郑州棃放下青州枣出门便是长安道初祖偈曰吾本求心不求佛了知三界空无物不如端坐静观心祇此心心心是佛元叟端云坐煞达磨大师了也初祖谓二祖曰汝但外息诸缘内心无喘心如墙壁可以入道二祖作种种说心说性不契一日忽悟乃曰可以息诸缘也祖曰莫成断灭去在二祖曰无祖曰子作么生二祖曰了了常知故言之不可及祖曰此诸佛之所传心体更勿疑也万里孤舟驾怒涛长竿意在掣金鳌连抛两钓无消息惆怅空来打一遭X的的西来末法僧来分此土最初灯神光冷地一吹灭葱岭忙忙祇暗登万里西来老骨柤不遵行止渡流沙被人打落当门齿哑子分明喫苦瓜贼身未露罪全彰搅得西干沸似汤项上铁枷无计脱却来东土强分赃心如面黑语似人蛮廓然无圣玉解连环杨子江头白浪少林雪后青山大鹏展翅取龙吞一搅沧溟彻底浑触碎珊瑚枝上月至今千古暗昏昏东西走得脚皮穿教外何曾有别传任你一花开五叶好儿终不使爷钱飘飘一苇渡江淮少室峰前眼不开默坐九年成底事当门齿缺可曾栽初祖既葬熊耳山后三年魏宋云使西域回遇祖于葸十夕岭手𢹂只履云问何往祖曰西天去又谓云曰汝主巳厌世及归明帝巳登遐矣迨启圹惟只履存焉师眼兮深师鼻兮大师耳兮穿师舌兮快师身兮黑师心兮戴手𢹂只履返流沙熊耳石塔今犹在祖师遗下一只履千古万古播人耳空自肩担跣足行何曾蹋着自家底梁魏山河本太平无端容此老狐精九年皮髓分张尽只履空棺更诳人X阖国人难挽西𢹂只履归祇应熊耳月千古冷光辉飏下一只履明明不覆藏儿孙才着脚徧地是刀枪九年冷坐纳败阙只履西归更脱空后代儿孙徒妄想鹧鸪啼不为春风死也不伏埋殡偷𢹂只履西归不被宋云捉败官司何处寻尸禾山方云死心先师每举只履西归话以问衲子而实难明诸方或谓之隐显或谓不可有两个或谓惟此一事实若恁么未识祖师意旨诸人要见么颂云浊中清清中浊勿谓麒麟生只角西行东向路不差大用头头如啐啄莫莫玄要灵机休卜度二祖慧可大师问初祖曰诸佛法印可得闻乎祖曰诸佛法印匪从人得师曰吾心未宁乞师安心祖曰将心来与汝安师曰觅心了不可得祖曰与汝安心竟芭蕉彻云金刚与泥人揩背圆悟勤云正与么时法身在甚么处五祖戒云若即恁么何用西来云居元云彼自无疮勿伤之也虽然如是一言巳出驷马难追五祖演举至安心处乃云白云当时若见好与三十棒何故他人见将谓说安心法毕竟如何菩萨龙王行雨润遮身向上数重云云居庄云杀人须是杀人剑活人须是活人刀X终始觅心不可得寥寥不见少林人满庭旧雪重知冷鼻孔依然搭上脣思量何用觅安心求得心安却苦身三尺雪深曾立处不知谁是雪中人二祖当年立少林满庭积雪到腰深叉手当胸无一事不求不觅不安心觅心无处更无安嚼碎通红铁一团纵使眼开张意气争如不受老胡瞒不待七处征当下便不见猢狲水上打秋千新罗王子放一箭高着眼分明穿破波斯面石明二祖无端向少林庭前立雪到腰深直饶觅得心无有未免全身被陆沉屈节从长也大难雪堆断臂仰高寒铁牛鞭起熊峰下一吸黄河彻底干达磨九年面壁坐深雪之中得一个得一个森罗万象平分破长安深夜雪漫漫欲觅心安转不安纵使言前开活眼那知巳被老胡瞒平地无端起骨堆将身活向雪中埋假饶觅得安心法还我孃生一臂来觅心心巳觅无踪识得年辰是普通从此不消闲历日春来积雪自消镕金风一夜催人老吹落梧桐教谁扫蓦然飞在五乳峰波斯拈起当作宝X三祖僧璨大师问二祖曰弟子身缠风恙请师忏罪祖曰将罪来与汝忏师曰觅罪了不可得祖曰与汝忏罪竟宜依佛法僧住师曰今见和尚巳知是僧未审何名佛法祖曰是心是佛是心是法佛法无二僧宝亦然师曰今日始知罪性不在内外中间如其心焉佛法无二也祖深器之瑯琊觉云犹欠作云何梵在梁山观于觅罪了不可得处云罪性向什么处去也又云非但罪性觅者亦不见有云居齐云二祖深器之是肯他会佛法耶肯他说道理耶罪巳无根性巳空正生风处不生风至今山谷山前水一派清流入海中无孔笛子毡拍板五音六律皆普徧时人不识黄番绰笑道侬家登宝殿风恙缠身觅罪不得九万里程展摩霄翼浑身臊痒倩人搔入骨搔来身巳劳一下被伊搔着了平生痒处一时消弥天罪过无门忏红烂通身世莫医巳是四棱俱蹋地尽教后代乱鍼锥风恙缠身世莫医家贫遭劫更堪悲谁知觅罪了无处正是贼归空屋时通身是病骨黏皮举世无人识得伊纵使罪根都忏了依然失却两茎眉万里天开一阵风云推桂毂出烟笼秋深秋浦那清X影露滴芙蓉两岸红三祖信心铭曰至道无难惟嫌拣择但莫憎爱洞然明白报恩秀云祖师道个嫌字先自憎爱了也却云但莫憎爱洞然明白又何啻扬声而欲止响德山绘别云至道最难须是拣择若无憎爱怎见明白佛川义云祖师八字打开两手分付了也虽然直捷固然直捷怎奈极是誵譌山僧更资一路至道无难惟嫌拣择但莫憎爱洞然明白良久云参三祖曰毫釐有差天地悬隔直上峰头脚步宽得盘桓处且盘桓松林茂映彤云赤举眼寻思便着瞒自来拽杖千峰外谁识斑斓是大虫拈得松声无着处和风吹徧碧桃红三祖曰二由一有一亦莫守一心不生万法无咎元洁莹蓦拈拄杖云三祖大师来也以无缘三昧智印三昧将须弥移至芥子孔见诸人不会化作奋迅三昧穿却诸人鼻孔眼睛走入露柱里去也卓拄杖三祖曰六尘不恶还同正觉雪窦显云拄杖子是尘有什么过过既无应合辨主所以道粪扫堆头现丈六金身且拈在一边赤肉团上壁立千仞又放过一着直饶八面四方来正好连架打古南门云雪窦拄杖子虽善能为祖师作主要且脚跟未点地在X四祖道信大医大师参三祖问愿和尚慈悲赐与解脱法门祖曰谁缚汝师曰无人缚祖曰何更求解脱乎师大悟牛头未生梅子熟也缓步人间池成月下凤书三到懒开眸白莲峰顶光相射谁缚无人缚何更求解脱未必右军鹅便是支郎鹤四祖住蕲州破头山学侣云臻摄心不寐脇不至席一日告众曰吾武德年中游庐山望破头山紫云如盖有白气横分六道汝等会否弘忍曰莫是和尚他后横出一枝佛法否师曰善唐太宗向师道三诏不赴就赐紫衣慈云之塔大医之师瞻之仰之双峰巍巍懒融不得西天钵直付黄梅路上儿岛外寻师解缚归双峰山下独幽奇却将衣钵为人事乞与黄梅个小儿绝知名迹能妨道正恐师承亦累人问法沙弥莫饶舌百年逆旅要同尘坚辞凤阙紫泥诏玷辱宗风个古锥坐断双峰无寸草爱松留得碍人枝破头峰顶紫云飞三却天书老翠微滞货虽然无用处不应分付小孩儿解脱深坑得自由单提独弄逞风流无端累及栽松老业识茫茫未肯休X破头山下觅便宜勾引黄梅路上儿又向江南访牛首赚他花鸟绝来期四祖付五祖偈曰华种有生性因地华生生大缘与性合当生生不生小使生来气宇雄性空内外灭真宗破头老祖亲遭着扇起毗岚覆地风五祖弘忍大师在蕲州西山栽松四祖曰吾欲传法与汝汝巳年迈汝若再来吾尚迟汝师遂往周氏托生至七岁遇祖于黄梅祖问子何姓师曰姓即有非常姓祖曰是何姓师曰是佛性祖曰汝无姓耶师曰性空故无栽松何老传衣何少前身后身一梦两觉白藕开花峰顶头明月千年冷相照日出而作栽松为乐昔栽几何今满巖壑白头人去小儿归笑杀林梢千岁鹤垂垂白发下青山七载归来换旧颜人却少年松巳老是非从此落人间谁是前身孰后身谩将名字较新陈邻家莫问去来事我是昔人非昔人黄梅果熟白藕花开问惟佛性体异凡胎衣传南岭人将去松老西山我再来两借皮囊成底事一壶风月湛无埃栽徧满山松暗地翻身转虽然得信衣何曾识爷面X几年活计䦆头边万本青松锁翠烟梦破曹溪天地阔再来不值半文钱栽松幸自可怜生刚要随人入火坑换得皮囊急回首依然鼻孔不多争手种青松数百株饥餐渴饮自如如无端借路重相见却被人传上祖图约去栽松箇老人还来传法喜童真有孃生面无爷姓劫外灵苗不犯春种得千山无空地一枝犹在䦆头边不因脱赚周家女衣钵何缘到汝传破头山里栽松日浊港江边寄宿时大法一丝悬九鼎去来心事许谁知初生犊不怕虎等闲来击禾山鼓也是苦阿房宫里称巨富许多楼阁门无数那边走过三五步波斯忽遇耆婆天道个性空无我我无故五祖付六祖偈曰有情来下种因地果还生无情既无种无性亦无生蹋碓才经八箇月衣盂夜半错流传风幡话堕闻皆丧今古怨牵到白拈六祖慧能大师闻五祖黄梅往参祖问汝自何来师曰岭南祖曰欲须何事师曰惟求作佛祖曰岭南人无佛性若为得佛师曰人即有南北佛性岂然祖诃曰着槽厂去祖一日各令呈偈神秀书于廊壁曰身是菩提树心如明镜台时时勤拂拭勿X使惹尘埃师别曰菩提本无树明镜亦非台本来无一物何处惹尘埃祖默器之石坠腰间舂碓鸣老卢便重不便轻黄梅衣钵虽传得犹去曹溪数十程六祖当年不丈夫倩人书壁自涂煳明明有偈言无物却受他家一钵盂桂花包里老黄梅不向阴阳地上栽蜂蝶岂知香远近难寻踪迹去还来黄梅夜半错分付才得星儿便乱做大庾岭头疴一堆后代儿孙遭点污飏下採樵斧直入碓坊舂一脚蹋到底黄梅信息通应无所住以生心大地山河一发沉从此别开穷世界新州柴把贵如金四句伽陀不解书三更传得本来无曹溪路上生荆棘直至如今在半途菩提无树镜非台臭口分明鬼擘开幸是卖柴无事獠刚然惹得一身灾不作樵夫作碓夫祇将脚力验精麤知他蹋着蹋不着和米和糠到钵盂七百高僧总会禅眼空四海鼻撩天黄梅若也无私曲有甚衣盂到汝传荷条柴担眼头空路入黄梅伎巳穷卖得藂林枝叶尽岭南无地种春风X黄梅分付太仓忙半夜悽悽暗渡江将谓无人知下落贼身巳露更和赃负春原是岭南人十字唿来九不真漏得衣盂连夜走至今无处着浑身师资缘会有来由明镜非台语暗投坏却少林穷活计橹声摇月过沧洲新月澄溪上下圆冷云抹尽落遥天城头黑黑三声鼓万象森罗枕子边六祖因法性寺风飏剎旛有二僧对论一曰风动一曰旛动师曰不是风动不是旛动仁者心动雪峰存云大小祖师龙头蛇尾好与二十棒孚上座侍次齩齿峰云我与么道也好与二十棒保福展云作贼人心虗也是萧何置律五祖戒云着甚来由巴陵鑑云祖师道不是风动不是旛动既不是风旛向甚处着有人与祖师作主出来与巴陵相见雪窦显云风动旛动既是风旛向甚处着有人与巴陵作主出来与雪窦相见泐潭清云不是风动不是旛动若是灵俐汉悬巖撒手便好承当顾后瞻前转生迷闷仁者心动而今还有为祖师作主者么有则出来与老僧相见天童华云一盲引众盲相牵入火坑黄龙新云不是风动不是旛动明眼汉一点瞒他不得仁者心动且缓缓你向甚处见祖师乃掷下拂子云看径山杲举雪峰语毕云要识孚上座么犀因翫月纹生角要识雪峰么象被雷惊花X入牙中峰本云尝鼎一脔具知众味非风动非旛动仁者心动可谓尝鼎之一脔矣使人不觉恶心呕吐天宁琦云风动旛动心动与你拈却了也向什么处见祖师径山秀云大小祖师为人错下註脚合喫三十棒龙池传云不是风动不是旛动也不是心动僧问毕竟是什么动池召僧僧近前池打一掌云祇许你知不许你会又一掌云去箬菴问云大小祖师朝打三千暮打八百金粟元云还知祖师落处么书头教孃勤作息书尾教孃莫瞌睡中间一句不成文无限相思花雨泪不是风兮不是旛黑花猫子面门斑夜行人祇贪明月不觉和衣堕水寒荡荡一条官驿路晨昏曾不禁人行浑家不是不进步无奈当门荆棘生东西南北无空处上下四维随分举眷属都来祇一身行尽天涯无伴侣不是风兮不是旛白云依旧覆青山年来老大浑无力偷得忙中些子闲沧溟直下取骊珠觌面相呈见也无到此不开真正眼膏肓之病卒难苏指出风旛俱不是直言心动亦还非夜来一片寒溪月照破侬家旧翠微梦游华顶过丹丘蹑尽寒云倚石楼贪看瀑泉泻崕壁不知身在碧江头X不是风旛不是心曹溪深也未为深那咤忿怒掀腾去析徧微尘不可寻不是风旛是心动似倩麻姑痒处搔天外孤鸾谁得髓何人解合续絃胶浪静风恬正好看秋江澄彻碧天宽渔人竞把丝纶掷不见冰轮蘸水寒大海波涛涌千江水逆流龙王宫殿里不见一人游不是风旛动天生李老君出胎头上发寸寸白如银张骞推倒崑崙后几人穷到孟津源堪笑不知天地者至今刚道有干坤不是风兮不是旛将军骑马出潼关安南塞北都归了时复挑灯把剑看长安一片月万户捣衣声秋风吹不尽总是玉关情风旛心动一状领过祇知开口不觉话堕地神归地天神归天殷勤奉送宝马金钱一点私情奈得羞也曾漏洩在君侯相思正值春三月花落花开总是愁入暮微云河汉游鴈声惊起一天秋树高千丈西风急眨眼红黄逐水流育王崇举巴陵雪窦拈毕云非风非旛无着处是风是旛无处着撩天俊鹘悉迷踪踞地金毛还失措阿X呵呵悟不悟令人转忆谢三郎一丝独钓寒江雨六祖偈曰兀兀不脩善腾腾不造恶寂寂断见闻荡荡心无着寿昌经云兀兀不脩善撞破虗空成几片腾腾不造恶转身挨倒空王阁寂寂断见闻十方法界共慈门荡荡心无着惊起蟭螟吞五岳祇如此意还相似么噫长江昼夜东流去海水从来不减增六祖因僧问黄梅衣钵什么人得师曰会佛法人得曰和尚还得否师曰我不得曰和尚为什么不得师曰我不会佛法汾阳昭代云方知密旨难传翠巖芝云会得即二头不会即三首作么生便有出身之路径山杲云还见祖师么若也不见径山与你指出蕉芭蕉芭有叶无了忽然一阵狂风起恰似东京大相国寺里三十六院东廊下壁角头王和尚破袈裟毕竟如何归堂喫茶天宁琦云棒打石人头嚗嚗论实事云居庄云得与不得会与不会即不问祖师性命因甚落在者僧手里信手拈来见自殊个中消息没工夫黄梅未许传斯旨半夜曾将付老卢斩钉截铁大巧若拙一句单提不会佛法尽他叶落花开不问春寒秋热别别万古寒潭空界月不会黄梅佛法梦中合眼惺惺此地无金二两俗人酤酒三升X祖师不会禅夫子不识字棒打石人头嚗嚗论实事六祖因卧轮有偈卧轮有伎俩能断百思想对境心不起菩提日日长师别曰慧能无伎俩不断百思想对境心数起菩提作么长天童觉云葵花向日柳絮随风宝寿新云才说干三连便有坤六断作么生圆成一卦去要知爻象分明处祇在文王掌上观六祖示众曰吾有一物无头无尾无名无字无背无面诸人还识么时荷泽神会出曰是诸法之本源乃神会之佛性师打一棒曰者饶舌沙弥我唤作一物尚不中岂况本源佛性乎此子向后设有把茅盖头也祇成得箇知解宗徒法眼益云古人授记终不错如今立知解为宗即荷泽是也一翳在眼空华乱坠神会沙弥失钱遭罪祇见凿头方不见锥头利大丈夫小释迦铁鞭一击珊瑚碎畵师五彩畵虗空落笔须知失本踪更有唐朝吴道子平生纸上枉施功铁枷无孔要人担累及儿孙不等闲夜半忽忘三尺布却将空手掩惭颜六祖一日谓门人曰吾欲归新州汝等速治舟楫门人曰师从此去早晚却回师曰叶落归根来时X无口法云秀云非伹来时无口去时亦无鼻孔白云端云祖师可谓善解借手行拳有般汉往往道言犹在耳不见道子期去不返浩浩良可悲不知天地间知音复是谁五祖演云祖师恁么道犹欠悟在五蕴山头一段空来时无口去无踪要明叶落归根旨末后方能达此宗叶落归根后曹溪一滴深山居人少到真实好知音归根得旨复何论洞口秦人半掩门花落祇随流水远空留羃羃野云屯云开空自阔叶落即归根回首烟波里渔歌过远村兴在天南天尽头未行先巳到新州来时无口去无伴那更萧萧黄叶秋宗鑑法林卷六宗鑑法林X卍XXX宗鑑法林卷七集云堂编旁出诸祖牛头法融禅师因四祖到山入庵后见虎迹X便作怕势师曰和尚犹有者箇在祖曰者箇是甚么师于言下有省自后百鸟不复衔花雪窦显代融但亦作怕势又云洎合放过僧问牛头未见四祖因甚百鸟衔花南泉愿云为渠步步蹋佛堦梯赵州云饱柴饱水大沩哲云寒毛卓竖法林音云汉地山河在又问见后因甚百鸟不来泉云直饶不来犹较王老师一线道州云饱柴饱水沩云额头汗出林云秦宫草木秋牛头峰顶锁重云独坐寥寥寄此身百鸟不来春又去不知谁是到菴人紫气氤氲透白云因逢宗匠指迷津衔花百鸟空惆怅不见菴中旧主人花落花开百鸟悲菴前物是主人非桃源咫尺无寻处一棹渔蓑寂寞归一榻萧然傍翠阴昼扃松户冷沉沉懒融得到平常地百鸟衔花无处寻寥寥风月卧烟霞百鸟从兹不献花仁义尽从贫处断世情偏向有钱家水因有月方知静天为无云始觉高独坐孤峰休更问此时难着一丝毫雨前不见花间叶雨后浑无叶底花蝴蜨纷纷过墙去不知春色属谁家着鞭骑马去空手步行归寂寞菴前路衔花鸟不飞X月满陂池翠满山寻常来往百花间一回蹋断来时路岭上无云松自闲宣州安国玄挺禅师因僧问五祖真性缘起其义云何祖默然时师侍立乃曰大师正兴一念问时是真性中缘起僧大悟径山杲云未兴一念问时不可无缘起也时有僧云未兴一念时唤甚么作缘起妙喜云我也祇要你与么道天宁琦云崑崙奴着铁裤打一棒行一步灵巖储云尽道黄梅就下平高殊不知脚头太崄者僧祇顾万仞巖头进步那识身在帝乡挺禅妙喜一人点即不到一人到即不点天柱崇慧禅师因僧问达磨未来此土时还有佛法也无师曰未来且置即今事作么生曰某甲不会乞师指示师曰万古长空一朝风月僧无语师复曰阇黎会么曰不会师曰自己分上作么生干它达磨来与不来作么它家来大似卖卜汉见汝不会为汝锥破卦文才生吉凶尽在汝分上一切自看僧曰如何是解卜底人师曰汝才出门时便不中也万古长空谁下脚一朝风月休拈却一拳拳倒卖卜人门外腾腾自寥廓天柱因僧问如何是大通智胜佛师曰旷大劫来未曾壅滞不是大通智胜佛是甚么曰为甚么佛法不现前师曰祇为汝不会所以成不现前汝若X会去亦无佛可成剖羲一云掀倒天关蹋翻地轴不无天柱争奈者僧久滞不通孤负来机劳它心力润州鹤林玄素禅师因僧敲门师问是甚么人曰是僧师曰非但是僧佛来也不着曰佛来为甚么不着师曰无栖泊处宝寿方云鹤林与么道将谓立在高高山顶殊不知被者僧推在万丈深渊里多少时了也十月清霜重临风彻骨寒苦无栖泊处摆手出长安道箇佛来也不着骨头节节是黄金不消三拜勘破了鹤唳空山竹满林白日闭门常独坐虚堂时卷夜明帘懒随人事忘迎送落木金风霜信严牢关把住击难通佛祖都来总不容若是金毛师子子翻身蓦过太虚空杭州径山国一道钦禅师马祖遣人送书到书中作一圆相师发缄见遂于圆相中着一点却封回忠国师闻乃曰钦师犹被马师惑保福展云甚处是惑处作么生得不惑雪窦显云径山被惑且置若将呈似国师别作个甚么伎俩免被惑去有老宿云当时坐却便休亦有道但与画破若与么祇是不识羞敢谓天下老师各具金刚眼睛广作神通变化还免得么雪窦见处也要诸人共知X祇者马师当时画出早自惑了也五祖戒云两釆一赛又云三人指路拟何为沩山哲云还识马祖径山么一点水墨两处成龙国师道钦师犹被马师惑可谓千里同风不见道手执夜明符几箇知天晓径山杲云马祖仲冬严寒国一孟夏渐热虽然寒热不同彼此不失时节国师因甚道钦师犹被马师惑无风荷叶动决定有鱼行天宁琦云圆相中着点日月无光天地黯黑初未惑钦师马师先自惑累及老南阳也一场狼借良久云平生肝胆向人倾相识如同不相识古南门云古南有三十棒一打马师不应自惑二打钦师不应被惑三打雪窦不应判惑更月一棒款款与诸人道破崇先奇云马师草草问候钦师万字折点虽然往复无差转见道路周遮总谓忠国师道钦师犹被马师惑殊不知字经三写乌焉成马马祖当时验径山同风微露密机关无端却被南阳老平地坑人似等闲被惑之言事有由神交千里芥鍼投谁知解使云通信我不然兮石点头自惑惑人非草草不失时节通一好蹋着草索骨骨惊只为当初被蛇齩国一因马祖遣智藏来问十二时中以何为境师曰待汝回去时有信藏曰即今便回去师曰传语马大师道却须问取曹溪X云居庄云马师大似埋兵挑鬬国一可谓遇变出奇者僧虽善通使命要且劳而无功蓦拈拄杖画一画云三级浪高鱼化龙痴人犹戽夜塘水本觉一云马祖暗度金鍼径山明穿玉线若非者僧怎识文彩全彰仔细看来姹女巳归霄汉去獃郎犹向火边蹲国一因唐代宗亲加敬礼一日在大内见帝来乃起立帝曰师何以起师曰檀越何得向四威仪中见贫道径山杲云不向四威仪中又如何见国一立任威仪外全身在里头重重赐龙袖难掩面门羞万乘君王一国师寻常不离四威仪山长水远空相忆黄叶吹风人未归杭州鸟窠道林禅师因侍者辞往诸方学佛法去师曰若是佛法老僧亦有少许曰如何是和尚佛法师拈起布毛吹一吹侍者大悟大沩秀云可惜者僧认他口头声色以当平生殊不知自已光明盖天盖地神鼎諲举了遂于身上拈布毛吹云会么久后不得辜负老僧径山杲云沩山与么批判也未梦见鸟窠在天宁琦云侍者能于拈起布毛处便喝免致诸方检点我恁么道也是为他闲事长无明白凤烟霞控鸟窠骊龙珠曜祖山河当初拈起布毛意体用毗卢些子多X鸟窠拈起布毛吹一道寒光对落晖虽是老婆心意切悟来犹在半途归无风帀帀起波痕碧髻罗纹正眼观恰值黄河三冻鎻那罗延窟见龙蟠鸟窠吹布毛红日午方高赵王因好剑合国人带刀老倒忘机是鸟窠西湖湖上控烟萝布毛吹起无多子铁眼铜睛不奈何眼中难着透金尘悟了今人即古人大地撮来如粟米一毛头上现全身布毛一吹当下知归冷光徧地独露鍼锤游骑纷纷骤晓风将军施令在城东拈来金镞些儿妙射破花心一点红长林幽鸟谩嘈嘈媆柳临风舞翠涛富贵春城谁不受引人徐步上林皐一向曾无刀斧痕还他本色住山人无端节外生枝者惹得平空祸到门鸟窠因白居易问如何是佛法大意师曰诸恶莫作众善奉行曰三岁孩儿也解恁么道师曰三岁孩儿虽道得八十老人行不得法林音云趁出婬房未还酒债自不契他居易如今一般汉坐在明白地上唤作鸟窠为他说一上佛法得么恶无相貌善无形皆自心田长养成不动锋铓轻剔X破菩提烦恼等空平袁州蒙山道明禅师因趁六祖卢行者至大庾岭祖置衣于石上师举之不动乃曰我为法来非为衣来愿行者开示祖曰不思善不思恶正恁么时那箇是明上座本来面目师大悟作礼曰上来密语密意外更别有意旨否祖曰我今为汝说者即非密也汝若返照密在汝边法林音云行者深无去就被箇孟八郎轻轻一拶便自立地放尿如今二千年来大庾岭头底衣钵不知还在否致今无限无限衲僧箇箇瞠开眼睛单单祇要见本来面目真堪笑煞正当恁么时历劫不曾迷步步趋三界归家永绝疑堂堂妙相绝锱铢善恶都忘见也无万里云收天界净海心无浪月轮孤夜深传付老卢衣恨杀黄梅老古锥向道赶人休赶上果然落节一番归十八佳人入绣房灯前无暇叙炎凉风流不是言传得端在侬家自主张嵩山慧安国师因坦然问如何是祖师西来意师曰何不问取自已意曰如何是自已意师曰当观密作用曰如何是密作用师以目开合示之然于言下知归阿䘄云言下知归者僧早负自已乃合掌云䘄侬X不敢望诸人与安国师相见提镫觅火外边寻指示分明在已身蓦地顶门开正眼不从自已不从人嵩岳破灶堕和尚因嵩山有庙甚灵殿中惟安一灶师以杖敲三下曰咄此灶祇是泥瓦合成圣从何来灵从何起恁么烹宰物命又打三下灶乃倾堕须臾有青衣峩冠设拜曰我本此庙神久受业报今蒙师说无生法得脱此处生天师曰是汝本有之性非我彊言僧问某甲久侍左右未蒙方便灶神得何宗旨便乃生天师曰我祇向伊道是泥瓦合成别无道理为伊僧伫思师曰会么曰不会师曰本有之性为什么不会僧作礼师曰堕也堕也破也破也后有举似安国师国师叹曰此子会尽物我一如祸福威严不在灵残盃冷炙飨何人一从去后无消息野老犹敲祭鼓声倚灶为灵不自灵灵踪断处一堆尘野老不来敲祭鼓打正因邪别是春摩天鸩鸟九头毒护世那咤八臂长水向石边流出冷风从花里过来香遭他一击便低头空戴儒冠学楚囚好看云空山岳露溪声不断水长流破灶因僧从牛头处来师问来自何人法会僧近前叉手绕师一帀而出师曰牛头下不可有此人X僧乃过师左边叉手而立师曰果然果然僧却问应物不由它时如何师曰争得不由它曰与么则顺正归原去也师曰归原何顺曰若非和尚几错招𠎝师曰犹是未见四祖时道理也见后通将来僧却绕师一帀而出师曰顺正之道古今如然僧作礼而退汉雷见云破灶垂手自在纵夺临时固是作家宗匠者僧惯能作客进退得宜可谓亲见牛头然检点将来二俱败露且那里是伊败露处三昧真云者㨾伎死禅和也敢道从牛头来破灶老人当时棒折那嵩山峻极禅师因僧问如何是大修行底人师曰担枷带锁曰如何是作业底人师曰修禅入定僧无语师乃曰汝问我善善不从恶汝问我恶恶不从善所以道善恶如浮云起灭俱无处僧契悟后破灶堕闻举乃曰此子会尽诸法无生荐福怀云前头官不容鍼后面私通车马昭觉勤云穷善善自何来究恶恶从何起有问崇宁如何是大修行人但云修禅入定如何是大作业人但云担枷带鎻且道是同是别径山杲云怎奈在髑髅前作妄想乌石道别前语云横身当宇宙别后语云赤脚上刀山带鎻担枷招罪犯安禅入定堕深坑两头剔脱无依倚一箇闲人天地间终南山惟政禅师因唐文宗嗜蛤蜊一日X御馔中有擘不开者帝以为异因焚香祷之俄化为菩萨梵相具足即贮以金粟檀香合覆以美锦赐兴善寺因问羣臣此何祥也众言太乙山惟政禅师深明佛法帝召至问之师曰物无虗应此乃启陛下信心耳契经曰应以何身得度者即现何身而为说法帝曰身巳显矣且未闻说法师曰陛下覩此为常耶非常耶信耶非信耶帝曰希奇之事朕深信之师曰陛下巳闻说法竟上大悦㵎南音云蛤蜊说法即是惟政注破却不是螺蛳蚌蛤类大唐天子心嗜好即深信南无观世音合水和泥底事忙被渠点破大乖张虽然默契君王意巳是全身陷镬汤蚌蛤之中有应身更言说法亦非真补陀大士唐大子横眼人无隔宿恩镬汤深处转身来纵使轮槌击不开蓦地豁开菩萨现者回不必更疑猜政老当年不丈夫妄言说法自煳涂虽然赚得唐天子笑倒西天碧眼胡西京光宅慧忠国师因肃宗问师在曹溪得何法师曰陛下还见空中一片云么曰见师曰钉钉着悬挂着五祖戒云好事不如无磬山修云且喜国师答话不涉离微不落理路可谓超今迈古独步干坤倘肃X宗若解转身一拶不知者一片云又如何收卷一堂风冷澹千古意分明白崖符云国师与么道是曹溪所得耶不是曹溪所得耶无开口处却开口有意归时即便归赵州不在明白里未是𦏰羊挂角时国师因肃宗问如何是十身调御师乃起立曰会么曰不会师曰与老僧过净瓶来带雪含霜半倚篱横衺影里露仙姿前邨昨夜春来了竹屋老僧犹未知静把酴酥着意倾少年公子那知情临糚祇得涂赦粉一任人讥太俗生国师因肃宗问如何是无诤三昧师曰檀越蹋毗卢顶上行曰此意如何师曰莫认自已清净法身又复问师都不视之曰朕是大唐天子师何以殊不顾视师曰还见虗空么曰见师曰它还眨眼视陛下否径山杲云要见国师么祇在你眼睛里开眼也错过合眼也错过既在眼睛里为甚么却错过妙喜恁么道也错过不少一国之师亦强名南阳独许振嘉声大唐扶得真天子曾蹋毗卢顶上行铁锤打碎黄金骨天地之间更何物三千剎海夜澂澂不知谁入苍龙窟作者清规世莫俦金鎞曾握上龙楼良哉拨破毗卢X顶直得文殊笑点头宝月含虗列数峯高低谁辨澹烟中须弥击碎盐官鼓降得毗卢在下风步步蹋着毗卢顶亦非自已清净身妙入空门得空相祖师肝胆佛精神国师因南泉参乃问甚处来曰江西来师曰还将得马师真来么曰祇者是师曰背后底泉休去长庆稜云大似不知保福展别云洎不到和尚此间五祖戒云和尚于此路熟云居钖云长庆保福尽扶背后祇如南泉休去为当扶面前扶背后天界盛云南泉井底架高楼国师漆桶里斫额此外两两三三扶面前扶背后正是扬州拾马粪却去苏州卖合香国师因大耳三藏得它心通肃宗命师勘验师问汝得它心通耶曰不敢师曰你道老僧即今在甚么处曰和尚一国之师何得去西川看竞渡师良久再问藏曰和尚一国之师何得向天津桥上看弄猢狲师至第三次问三藏沉吟罔知去处师叱曰者野狐精它心通在甚么处藏无对赵州因僧问第三度不见国师未审国师在甚处州云在三藏鼻孔里后僧问玄沙既在三藏鼻孔里因什么不见沙云祇为太近仰山寂云前两度是涉境心后入自受用三昧所以不见法林音云要见国师则易要见仰山则难玄沙备云汝道前两度还X见么后雪窦显云败也败也白云端云国师在三藏鼻孔里有什么难见殊不知国师在三藏眼睛里翠巖芝云祇如三藏还见国师鼻孔么报慈遂云前两度见后来为什么不见且道利害在什么处高峯妙云大小国师平生伎俩总被者胡僧勘破虽然赖遇圣君证明报恩秀云若在眼睛里有甚难见殊不知三藏通身是国师虽然也祇道得一半若要全道三藏未离西天时早巳与国师相见了也佛川宗云三藏待国师道即今在甚么处但拍掌呵呵大笑管教他一国之师分疎不下龙池珍云大小国师被三藏逼得无地藏身则且置祇如第三度因甚不见龙池道非但三藏摸索不着敢保国师自已亦未知落处在乃呵呵大笑仙巖鑑云当时待国师问向道自首者免罪他心三藏太颟顸猢狲观了看划船对面国师寻不见祇为从前被眼瞒日应羣机必有方未知何处觅南阳自从失却猢狲后桥上多时不作场藏锋避箭路千差万古相饶老作家好是鹭鸶无觅处夜深和月宿芦花国师因马祖遣西堂藏驰书至师问汝师说甚么法藏从西过东立师曰祇者箇更别有藏却过西立师曰者箇是马师底仁者底作么生藏曰早箇呈似和尚了也X保福展云大小西堂埋没马大师不少法林音云保福祇知西堂埋没马大师殊不知国师自已埋没更多国师问僧近离甚处曰南方师曰南方知识以何法示人曰南方知识道一朝风火散后如蛇退皮如龙换骨本尔真性宛然无坏师曰苦哉苦哉南方知识说法半生半灭曰未审和尚以何法示人师曰我者里身心一如身外无余曰和尚何得将泡幻之身同于法体师曰汝为什么入于邪道曰什么处是某甲入邪道处师曰不见教中道若以色见我以音声求我是人行邪道不能见如来云门偃云身心一如身外无余山河大地何处有耶神鼎諲云国师与么道龙头蛇尾前来身心一如向什么处去也静慈昌云者僧当时待国师道若以色见我以音声求我是人行邪道不能见如来但云苦哉苦哉大小国师半生半灭东禅观云国师与者僧即色声相见离色声相见若离色声何异南方知识半生半灭若即色声又道色见声求是行邪道莫有为国师作主者么我要问你既是身心一如身外无余泡幻之身为什么不同法体元洁莹云大小国师前不搆村后不迭店既道身心一如为什么又道色见声求是行邪道国师意在什么处国师因僧问如何是佛法大意师曰文殊堂里万菩萨曰不会师曰大悲千手眼X时年蔬菜贱满地萝卜头一文买一箇得者饱齁齁寻真误入蓬莱岛香风不断松花老採芝何处未归来白云满地无人埽国师因虞军容问师住白巖山如何修行师唤童子以手摩顶曰惺惺直言惺惺历历直言历历向后莫受人瞒保福展云国师着一问直得手忙脚乱法林音云赖遇军容轻轻放过倘若再一拶国师恁么住山直是不易管教他一国之师有口也要哑却国师一日唤侍者侍者应诺如是三唤三应师曰将谓我辜负汝却是汝辜负我赵州谂云如人暗中书字字虽不成文彩巳彰雪窦显便喝愚庵盂云者一喝有宾有主有照有用径山杲云者一喝在国师侍者分上在赵州分上随后一喝庵云相骂饶你接此束理安问云妙喜老人前不搆村后不迭店要见国师侍者三生六十劫投子同云抑逼人作么雪窦云躲跟汉玄沙备云却是侍者会窦云停囚长智云门偃云作么生是我辜负汝处若会得也是无端窦云原来不会门又云作么生是侍者辜负国师处粉骨碎身未报得窦云无端无端法眼益云且去别时来窦云瞒我不得云居钖云法眼恁么道为复明国师意不明国师意兴化奖云一盲引众盲窦云端的瞎有人问雪窦便X打也要诸方点检报慈遂问僧云甚处是侍者会处僧云若不会争解与么应慈云汝少会在又云若于此见得便识玄沙翠巖芝云国师与侍者总欠会在雪窦云国师三唤点即不到侍者三应到即不点将谓我辜负汝却是汝辜负我瞒雪窦不得云居钖征云且道侍者会不会若会国师又道汝辜负我若道不会玄沙又道却是侍者会浮山云国师好肉剜疮云门炙瘢上着艾雪窦大似随邪逐恶殊不知鼻孔总在侍者手里笑巖宝呵呵大笑云诸人还知者笑落处么若知国师直得瓦解冰消若不知侍者依然四棱着地还委悉么一阳巳度先春信腊夜寒梅破雪开愚庵盂云山僧居平亦唤侍者侍者随应侍者擎杯递盏山僧随手应接山僧与侍者两不相负亦不相瞒夹路桃花风雨后马蹏何处避残红龙吟虎啸与谁同天际云生洞下风从此太平田舍老儿孙𢹂手贺年丰国师三度唤侍者三度应家富小儿娇病多谙药性吾负汝陇西鹦鹉能言语汝负吾笑杀西来碧眼胡欲会南阳端的意大都年老觉心孤三唿三应诺彼此不相辜蹋断南阳路馨香满道途国师三唤侍者侍者三度应诺若言负汝负吾真箇可知礼也X国师年老太多图截鹤由来要续𠒎彼此无疮安乐甚何劳伤损好皮肤宝剑连飞急透顶便通神有时轻按处惊动五湖宾世路风波不见君一回见面一伤神水流花落知何处洞口桃花别是春哑子得梦向谁说起来相对眼序予迷巳向人前输肺腑从教他自觅便宜三唤须知意不轻平生肝胆一时倾负吾负汝还知否纵有丹青画不成一日君家把酒盃几年波浪与尘埃不知乌石岭头路老去相寻能几回一箭射双鵰双鵰随手落波动岳阳城月满滕王阁铁枷无孔要人担累及儿孙不等闲欲得牚门并拄户更须赤脚上刀山一掷神桮定吉凶再占重卜转灵通分明见了今年事却说明年事不同翠萼香深绣户春数声玉笛最关情临轩不尽嗁䳌泪结打同心更属卿国师同肃宗到宫前乃指石狮子曰陛下者石狮子奇特下取一转语帝曰朕下语不得请师下语师曰老僧罪过后耽源问师曰皇帝还会么师曰皇帝会且置你作么生会X玄沙备云大小国师被侍者勘破颐石圆云言中有响句里藏锋国师肃宗可谓得人一牛还人一马美则美矣善则未善当时若推倒石师子便行非惟国师不敢正眼覰着亦免见耽源落节东莲咏云肃宗若是作家待南阳恁么问向道少卖弄不惟使它国师结舌亦不谬为一朝天子国师因马祖遣伏牛自在驰书至师问马大师有何言句示徒在曰即心即佛师曰是甚么语话又问此外更有何言教在曰非心非佛或云不是心不是佛不是物师曰犹较些子在曰马师即恁么和尚此间如何师曰三点如流水曲似刈禾镰雪窦于犹较些子处便喝又于曲似刈禾镰处云是甚么语话也好与一拶见之不取千载难忘沩山哲云当时但呵呵大笑复问国师此间如何待云三点如流水又呵呵大笑教他国师进且无门退亦无路何故入虎穴撩虎尾须是其人姜山方云大小国师有头无尾待伊道不是心不是佛不是物亦向道是什么语话岂不光前绝后古南门云马祖国师鼻孔总被伏牛穿却了也忽有箇汉出来道是什么语话噼嵴棒云三段不同收归上科霜𩯭老婆年七十巧临糚次整花容一回步出香闺外赢得春风满面红国师因紫璘供奉注思益经师乃问大德注经须会佛意始得曰若不会佛意争解注得师令侍者X盛一盌水内着七粒米盌面安一只箸乃问是什么义奉无语师曰老僧意尚不会岂况佛意沩山果云供奉先锋有作殿后无功当时才见问是什么义祇对云草本不劳拈出踢倒便行直饶国师通身是口也无说处国师因与紫璘论义师陞座奉曰请师立义某甲破师曰立义巳竟曰是什么义师曰果然不见非公境界下座广胤标云善战者制人不制于人紫璘当时若是箇人待道立义巳竟但云情知者老汉向鬼窟里作活计管取因形措胜纵越人之兵虽多奚益于胜哉国师问紫璘佛是什么义曰觉义师曰佛曾迷否曰不曾迷师曰用觉作么奉无语径山杲云若不入水争见长人资福侣云国师也是从井救人天岳昼代云话堕了也国师问紫璘甚处来曰城南来师曰城南艹作何色曰作黄色师又问童子艹作何色子曰作黄色师曰祇者童子亦可帘前赐紫对御谈玄沩山哲云国师恁么问供奉与童子恁么答且道还有利害么若也辨得许你亲见国师若辨不得城南草依旧作黄色径山杲云你道国师拕泥带水说老婆禅得么海门涌云国师虽惯压良为贱检点将来也是草窠里辊惯使渡头船如今不记年爱他风浪恶方是趁麤钱X欲把枯肠尽底倾出门不觉又叮咛劝君及早回头去莫待春风柳眼青国师问紫璘大德所蕴何业曰讲青龙疏师曰是金刚经么曰是师曰经文最初两字唤作什么字曰如是师曰是什么奉无对明招谦代云昔日灵山今日亲见沩山果云沩山要问明招昔日灵山今日亲见毕竟是什么若下得者一拶纵使明招通身是眼也未免一状领过云溪挺代云和尚人天之师字也不识国师曰语渐也返常合道论顿也不留朕迹上无冲天之计下无入地之谋蔡州千箇万箇打破祇在须臾二六时中合返常经行坐卧好参详相逢不审人人会问着依前未厮当国师问座主讲什么经曰惟识论师曰作么生会惟识曰三界惟心万法惟识师指帘子曰者箇是甚么法曰色法师曰座主帘前赐紫对御谈玄何得五戒不持宝寿方代座主别前语云者边是香台那边是露柱别后语云国师大似不曾读论国师因丹霞来才展坐具师曰不用不用霞退后三步师曰如是如是霞进前三步师曰不是不是霞遶禅牀一帀而出师曰去圣时遥人多懈怠三X十年后觅箇汉也难得保福展云丹霞贪程不觉行困沩山哲云丹霞可谓怀藏至宝遇智者乃增辉国师鸿门大启陟者须是其人如今还有为丹霞作主者么出来与大沩相见有么不是龙门客切忌遭点额泐潭准云客路如天远侯门似海深登弥天释之门者须是其人接待高宾应有孟尝君之度量苟不如是便见主宾道异云泥不合大沩果云丹霞一进一退暗中赢得一着国师倒东擂西未免旁观者哂蒋山勤云宾主相见欲展不展退后进前礼过成谄犹幸南阳老而不耄东禅观云明镜当台妍来妍现媸来媸现洪钟在架大扣大鸣小扣小鸣一卷一舒一擒一纵可谓照用两全行说俱到且如国师末后恁么道毕竟是褒是贬崇先奇云国师当轩布鼓难为击者丹霞渔阳三弄意气天生众中总谓宾主穆穆殊不知虽得场荣刖却双足雪溪挺云二老有纵有夺识咎识休不愧一回相见虽然黄石公赖遇子房若是汉高未免遭他慢骂法林音云汤武之世可谓明良若论揖让之风犹欠都俞在不用不用千圣不共如是如是蝮蝎蛇虺不是不是彻骨彻髓进前退后遶禅牀掣电之机落二三密雨柴门鸟乱啼日高红影射花枝五陵年少风流惯爱劝殷懃上马杯嘉客临门惬素怀肯将珠玉吝安排话来胆露肝倾X处更与黄金十二牌伯牙琴与子期耳听不在音弹岂指一种清声绝比伦子期去后付流水洞口仙人骑白鹤九天玉女跨青鸾半随风雨半随雾不是张骞谁解看国师因肃宗问百年后所需何物师曰与老僧造箇无缝塔帝曰请师塔㨾师良久曰会么帝曰不会师曰我有付法弟子耽源却谙此事请诏问之后召源问源乃有颂曰湘之南潭之北中有黄金充一国无影树下合同船瑠璃殿上无知识雪窦显云肃宗不会且置耽源还会么祇消箇请师塔样尽西天此土诸位祖师遭者一拶不免将南作北有旁不肯底出来我要问你那箇是无缝塔神鼎諲云前来国师作用不能明了次问耽源源恁么颂且道尽善不尽善神鼎与你诸人下四转语湘之南潭之北君臣有路中有黄金充一国净妙体圆无影树下合同船千圣同辙瑠璃殿上无知识凡圣路绝若与么会去必不相赚神鼎与么注解祇是辜负国师保宁勇云所谓非父不生其子虽然如是瞒肃宗一人即得争奈天下衲僧眼何且道那箇是衲僧眼便下座五祖演云众中道国师良久殊不知悬鼓待槌当时肃宗若是作家君王待伊教诏耽源但道国师何必后诏耽源源呈颂毕但云闲言语瀛山誾云国师塔样太囫囵生耽源塔样太玲珑生X且道国师底是耽源底是金粟元云好箇塔样从古至今未尝有一人识得耽源与么颂非惟欺瞒皇帝亦乃辜负国师无缝塔见还难澄潭不许苍龙蟠层落落影团团千古万古与人看无缝塔从谁手造虽然有样不堪传如何强写无层级永向瑠璃殿上悬窣堵无缝立还危宝铎玲珑八面垂千手大悲扪不着百重关锁下金槌前面是珍珠瑠璃后面是玛瑙珊瑚左边是观音势至右边是普贤文殊中间有箇旛子被风吹着道胡卢胡卢无缝塔兮不见影廓然一片真如境烁迦罗眼电光流杳杳冥冥不见顶孤迥迥圆陀陀眼力尽处高峩峩月落潭空夜色重云收山瘦秋容多八卦位正五行气和身先在里见来么南阳父子兮却似知有西竺佛祖兮无如奈何窣堵古形仪未举巳先知巍然存海底影落树头辉湘南潭北影团团面面檐楹风雨寒突出虗空无缝罅从教千古与人看国师塔㨾最尖新觌面拈来不露文却被耽源添一线至今描邈乱纷纷X月照芦花霜风凛冽渔歌一曲沧浪里芙蓉栖老寒江侧一潭舞出三江影两岸清光照衺岭霜重风高不可留梧桐叶落沉金井国师因麻谷来参绕禅牀三帀振钖而立师曰汝既如是何用见吾谷又振钖师叱曰者野狐精雪窦显代麻谷云洎不到此白巖符云宝符在握与夺从容还他南阳老作然终不免麻谷在背地里冷笑手握青锋建大功红旂面面总玲珑武矦智足能擒纵司马谋多暂瞽聋割据固由高捷足知机那在并称雄一天星斗和云乱送入洞庭烟雨中温州永嘉真觉禅师初至曹溪乃绕禅牀三帀振钖而立祖曰夫沙门者具三千威仪八万细行大德何方而来生大我慢师曰生死事大无常迅速祖曰何不体取无生了无速乎师曰体即无生了本无速祖曰如是如是师方具威仪作礼须臾告辞祖曰返太速乎师曰本自非动岂有速耶祖曰谁知非动师曰仁者自生分别祖曰尔甚得无生之意师曰无生岂有意耶祖曰无意谁当分别师曰分别亦非意祖曰善哉少留一宿雪窦显举至我慢处便喝云当时若下得者一喝免见龙头蛇尾又向卓然而立处代祖云未到曹溪与你三十棒了也浮山远云先行不到末后太过X瑞巖愠云永嘉承虗接响祖师将错就错雪窦龟背刮毛浮山马头安角绕禅牀三帀兮眼似铜铃勉留一宿兮头如木杓松风江月少人知南海波斯生白泽永嘉万里到曹溪三拜云何略不施却绕禅牀三帀后卓然振钖底威仪振钖曹溪生大我慢一宿少留咄哉龊汉永嘉城里阐宗风江月松风无畔岸掀翻海岳求知已拨转干坤建太平二老不知何处去宗风千古振宗声永嘉证道歌心是根法是尘两种犹如镜上痕痕垢尽时光始现心法双忘性即真百丈雪云我即不然心是根法是尘两种犹如车两轮两轮未转车无用两轮转处示车身又曰一切数向非数句与吾灵觉何交涉穷谷琏云永嘉大似含元殿里更觅长安殊不知有水皆含月无山不带云虽然如是三十年后赵婆哈酢又曰江月照松风吹永夜清宵何所为佛性戒珠心地印雾露云霞体上衣径山杲云者箇阿师好与三十棒过在甚处不合将常住物入衣钵下荐福璨云江月照松风吹永夜清宵何所为顾示大众云荐福门下若有箇样衲僧唤来洗脚何故无为无事人犹是金锁难报恩贤X云妙喜虽则捉贼献赃棒不虗发怎奈不顾自家失利还知伊失利处么不许他人富甘得自家贫又曰大丈夫秉慧剑般若锋兮金刚𦦨非但空摧外道心早曾落却天魔胆一指海云永嘉老头儿原来胆小山僧则不然大丈夫秉慧剑般若锋兮金刚𦦨非伹空摧佛祖心早曾落却虗空胆宗鑑法林卷七宗鑑法林X卍XXX宗鑑法林卷八集云堂编旁出诸祖河北智隍禅师始参五祖后结菴长坐二十余载不见惰容及遇䇿禅师因同参六祖祖愍其远来便垂开决师于言下豁然契悟前二十年所得总无影响当年睥睨此山阿欲着红楼贮绮罗今日重来无一事却骑羸马下坡陀白云深处挂腰包游罢江湖乐自饶堪笑刻舟求剑者要来陆地起波涛洛京荷泽神会禅师到思和尚处思问什么X处来师曰曹溪来思曰曹溪意旨如何师振身而立思曰犹带瓦砾在师曰和尚此间莫有真金与人么思曰设有汝向甚么处着玄沙备云果然翠巖芝云真金瓦砾错下名言如今唤作什么天圣泰云神会若不见思师焉知瓦砾思和尚被他一问直得额头汗出云居钖云祇知玄沙道果然是真金是瓦砾荷泽因乡信至报二亲亡师乃入堂白椎曰父母俱丧请大众念摩诃般若众才集便结椎曰劳烦大众宝寿方云大小荷泽虽然放去较危收来太速要庄严二亲报地犹未可雪峰则不然或有报二亲俱亡亦入堂白椎云父母俱丧请大众挝法鼓左手锣右手舞十字街头吓跳虎顾众云咄走开走开莫来拦我毬门路吉州耽源应真禅师问忠国师百年后有人问极则事作么生国曰幸自可怜生须要箇护身符子作么五祖戒云和尚终是老婆心切保宁勇云粉骨碎身难报此恩大沩泰云大小耽源被国师一坐直至如今起不得大沩即不然待国师恁么道但云暗中为照烛险处作津梁护身符子最通灵国师起坐总将行耽源得用南方去为说令人睡眼醒X不重已灵犹自可护身符子更那堪为君旨外通消息秋月无风落碧潭真正道流行脚去护身符子不须担国师实为耽源切不是临岐作对谈耽源游方回省觐马祖却于祖前畵一圆相就上礼拜祖曰汝莫欲作佛否师曰某甲不解掜目祖曰我不如汝雪窦显云然勐虎不食其子怎奈来言不丰要识耽源么祇是个藏身露影汉南堂欲云耽源归省献个胡饼马祖䑛犊不胜其情雪窦云勐虎不食其子争奈来言不丰检点将来恰蹋着耽源影子古南门云耽源作个圆相佛固不欲作争奈早巳揑目马祖道我不如汝大似信其言而不观其行虽然马驹蹋杀天下人莫道不食其子疋马单枪入战场有威全不犯锋铓玄关金锁虽冲断又被他家暗箭伤毒龙角上翻筋斗勐虎身边展脚眠自谓技堪夸敏手鼻头谁信被人牵拈起关山笛吹残畵阁风八十儿三岁翁不因今日节余日定难逢耽源与百丈在泐潭推车次师问车在者里牛在何处丈以手斫额师以手拭目承天怡云百丈何不待耽源问如何是牛蓦鼻拽云者畜生管取车子须是耽源拽去X你唱阳春我白雪淙淙声韵许谁知相将卖弄些些子赢得清风帀地吹耽源因第二世麻谷问十二面观音岂不是圣师曰是谷便与师一掴师曰知你未到此境界江天铨云麻谷好一掴当时因甚只令行一半鲁菴远云江天错下名言殊不知麻谷末后放过比前一掴更为难勘何不当时麻谷问时便与一掴敢保麻谷瓦解冰消耽源因仰山入门画一圆相以手托呈却叉手而立师乃以两手交过握拳示之仰进前三步作女人拜师点头而巳资福玉云目击而道存尼父之见温伯雪也祖师门下且请二大老在馆驿门生住孔浑身相见事非常送往迎来总大方转到异中犹有序好看揖让更趋跄未详法嗣公期和尚因往罗汉路逢一骑牛翁师问罗汉路向甚处去翁拍牛曰道道师喝曰者畜生翁曰罗汉路向甚处去师拍牛曰道道翁曰直饶与么犹少蹏角在师便打翁便拍牛走白巖符云者两箇汉一拳一踢未见输赢大似赤眼撞着火柴头若论罗汉路直是远在千里法林音云待伊拍牛去亦云犹少蹏角在问路指路两无差互彼此拍牛有放有收机锋相触X鍼芥相投荡荡一条罗汉路大家把手去来休禅月贯休禅师有诗曰禅客相逢祇弹指此心能有几人知大随举以问师如何是此心师无对归宗柔代云能有几人知宝寿方代弹指一下出言宛尔同真悟对境依然还是迷珍重古今禅月老此心能有几人知婺州云幽重恽禅师上堂云幽一只箭虗空无背面射去徧十方要且无人见时有僧问如何是和尚一只箭师曰尽大地人无髑髅圣箭从来无向背十方凡圣总难存灵机未审从谁发勐虎闲将白额吞先净照禅师问楞严大师经中道若能转物即同如来若被物转即名凡夫祖如昇元阁作么生转严无对汾阳昭代云彼此老大宝寿方代云今日被禅师一问直得口挂壁上法林音代云上座为我换净瓶水来唐朝因禅师掘地次见一大块戏运槌勐击之应手而碎忽然大悟老宿闻云尽山河大地被因禅师一击百杂碎应菴华云老宿恁么道纵知因禅师落处衔铁负鞍有日在者里着得眼去也是徐六担板楼子和尚因从街市过经酒楼下偶整袜带少住闻楼上人唱曰你既无心我便休忽然大悟X唱歌楼上语风流你既无心我也休打着奴奴心里事平生恩爱冷湫湫你既无心我也休鸳鸯帐里懒擡头家僮为问深深意笑指纱窗月正秋因过花街卖酒楼忽闻语唱惹离愁利刀剪断红丝线你若无心我也休僧肇法师曰诸法不异者不可续凫截鹤夷岳盈壑然后为无异哉云门偃云长者天然长短者天然短又云是法住法位世间相常住乃拈拄杖云不是常住法天宁琦云一家有事百家忙喝一喝肇公曰三界惟心万法唯识塘口濵里沈秀才头上顶个木棺材手里捻片车扉板白眼洋洋叫死来肇公曰物不迁古德以茶盏就地扑破云者个是迁不迁僧无对法眼代抚掌三下绿雨蕉代云猫忆昔西施窕窈容至今千载不相逢谁人识得西施面话到西施意更浓肇公曰有物流动人之常情白云端云肇法师刚然不知有流动者洞山度云二大老各见一边好与二十拄杖且道洞山拄杖子还有分付处也无若缁素得出分半院与伊良久拂一拂云青山祇解磨今古流水何甞洗是非喝一喝X肇公曰旋岚偃岳而常静江天乐云大冶精金应无变色肇公曰功高二仪而不仁明逾日月而弥昏白云端云肇法师祇得半边且作么生是完全者乃云左眼半斤右眼八两肇公临刑说偈曰四大元无我五蕴本来空将头临白刃恰似斩春风玄沙备云大小肇公临死犹寐语在圆通和尚因僧问一尘才起大地全收还见禅牀么师曰唤什么作尘僧又问法灯钦灯曰唤什么作禅牀东禅齐云此二尊宿语还是明伊问处不明伊问处滞货不积家不发石长青苔路自滑万象之中独露身渡河之后忘其筏圣寿禅师示众月半前用钩月半后用锥僧便问正当月半时如何师曰泥牛蹋破澂潭月天童觉云两头得用圣寿作家直下忘功是谁体得放行也互换主宾把定也不留朕迹还有体得底么玉女夜抛梭织锦于西舍古德一日不赴堂侍者请赴堂师曰我庄上喫油餈饱曰和尚不曾出入师曰汝去问庄主者方出门忽见庄主来谢和尚到庄喫油餈径山杲云和尚不赴堂庄主谢临屈一字入公门九牛拔不出西遯超云一人见兔放鹰一人将错就X错可谓一队普州人但祇庄主虽然伶利未免一牵便动我若作庄主但向古德面前冷笑一声管教老汉满面惭惶近在口皮边远在河沙国世间多少人不得油餈喫骑虎穿市过把火去偷猪主人开眼睡邻舍叫失驴阿魏无真水银无假潦倒鹅湖可知礼也蓬莱王母宴瑶池仙子寻踪隔水迷值得樵夫传信至原来祇在案山西古德何曾动口皮喫油餈饱几人知而今冷地思量着暗写愁肠寄与谁喫了油餈不赴斋庄师特特谢师来千山万水俱寻徧踢破芒鞵眼未开张三未死人李四来索命累他东村西舍陈六王八官卖得田园罄东街桺色拕烟翠西巷桃花相映红左顾右盻看不足一时分付与东风秦人惯弄楚人毬脱赚婴儿逐两头不得东风相节拍管教狼借在汀洲学琴事棉弓写字相科斗天地泄其元儿孙坏却手占波国里觅同心赤发波斯舂木臼海棠无语梦痴痴粉蝶偷香得意时无奈畵楼歌又作黄莺不放宿高枝X半架蔷薇满院香一番风过一番凉落英昨夜飘零处惹得游蜂上下狂闭门作活假惺惺一拶分明露贼身若也和赃齐捉败免教庄主谢临门古德曰者一片田地分付来多少时也我立地待汝搆去法眼益云山僧如今坐地待汝搆去还有道理也无那个亲那个疎试裁断看昭觉勤云者一片田地分付来多少时也我今日当众庆忏慧云盛云三老横身为物太煞婆心其奈风波似难折合山僧则不然者一片田地分付来多少时也我倦要睡去石霜尊云者一片田地分付来多少时也因甚诸人蹋不着祇为分明极翻令所得迟古德因僧问一阳来复日长一线未审佛法长多少德曰长一线又问一古德德曰一线长荐福璨云一等共行山下路眼中各自别烟云高峰妙云就窠打劫还他二老本分钳锤若谓佛法短长端的未梦见在今日忽有问西峰佛法长多少祇向他道东西十万南北八千象田现云二老宿虽有补缀虗空手段要且红线未断祇向长短上作活计今日有恁么问山僧祇向他道休将玉线较长短好把金鍼绣出看古德于门上书心字囱上书心字壁上书心字法眼益云门上但书门字窗上但书窗字壁上但书X壁字玄觉遂云门上不要书门字窻上不要书窻字壁上不要书壁字何故字义炳然龙唐柱云门上书个牕字牕上书个壁字壁上书个门字何故东磵水流西磵水南山云起北山云白巖符云老宿犯相违谤法眼犯增益谤玄觉犯损减谤龙唐犯戏论谤四个汉据款结案了也还有不甘者么试出来挣一头看圣可玉云筑万里城连海岱牢牢巩固旧山河钟󳯔夜半贴门神贴到天明看自身笑指门神像自已不知自已是门神都来一节高一节高到极顶难转折打个思量仔细看当时因底恁么设万象从教当正眼何须较论是兼非谁能一镞轻将起直破三关凯奏归古德曰祖师九年面壁为访知音若恁么会喫铁棒有日在又一老宿曰祖师九年面壁何不惭愧若与么会更买艹鞵行脚三十年琅琊觉云既不然且道祖师面壁意作么生良久云欲得不招无间业莫谤如来正法轮天童杰云二老宿敲甎打瓦琅琊觉畵虎成貍诸人要见祖师面壁底意旨么穷坑难满古德曰佛法大有祇是牙痛径山杲云向道莫行山下路果闻猿叫断肠声胜法法云若是陶渊明攒眉便归去X古德曰长者长法身短者短法身天童觉云且道舜若多神唤什么作法身良久云不可续凫截鹤夷岳盈壑去也古德问曰我三年前曾断一人命根而今日夜忧愁如何免得绿雨蕉云幸无干证法林音云犹未绝气在古德一夏竝不为人说话有僧叹曰我祇恁么空过一夏不敢望和尚说佛法得闻正因二字也得老宿闻乃曰阇黎莫𧬊速若论正因一字也无道了扣齿曰适来无端不合与么道邻壁一老宿闻曰好一鬴羮被一颗鼠粪污却报慈遂征云且道赞叹语不肯语若是赞叹为甚道鼠粪污却也若不肯他有甚么过验得么翠峰显云谁家锅里无一两颗法林音云自首者原其罪黄龙清云二老宿祇见锥头利不见凿头方祇如者僧道不敢望和尚说佛法得闻正因两字也得是会不会参玄要具通方眼好向言中辩古今径山琇云者僧无事生事老宿应病与药线去丝来鍼缝不露争奈未会末后句在祇如邻壁老宿恁么又且如何三台须是大家催一夏调和一釜羮傅巖犹未许争衡莫言污了无人见邻壁禅翁只眼明长夏无别趣调和羮一釜滋味颇馨香刚地成点污口是祸之门舌是斩身斧陪却三斤铁祇因看锢鏴X泠泠寒熘泣秋壑才会沧溟便泛舟见说许由曾洗耳可怜巢父更鞭牛一言巳出驷难追道了如何悔得来冷地被人相讦露牙关齩定口慵开古德畜一童子竝不知轨则一行脚僧到菴乃教示童子朝昏礼仪其童晚见老宿外归遂去问讯老宿怪讶遂问谁教汝童曰堂中上座老宿寻唤其僧来问上座傍家行脚是甚么心行者箇童子养来二三年幸自可怜生谁教上座教坏伊装束了快去黄昏雨淋淋地被它趁出法眼益云古人与么显露些子家风甚奇怪且道意在于何法林音云者僧当时何不回云恁么则菴主也当出院看他又如何安置古德因僧问生死以何为舟航德曰年尽不烧钱年尽不烧钱鼠穴被蛇穿直饶玄会得对面隔西天古德因僧问年穷岁尽时如何德曰家家尽看野狐儿家家尽看野狐儿铁笛横拈撩乱吹吹罢不知何处去夕阳巳挂桺梢西家家尽看埜狐儿见者虽多识者稀百怪千妖俱扫迹春风巳到万年枝古德埀语十字街头起一间茅厕祇是不许人疴X后僧举似南堂静堂曰你先疴了更教甚么人疴宿闻焚香遥望南堂拜谢五祖蕉云南堂知而故犯老宿一款便招捡点将来总不出疴屎见解古德曰日出心光曜天阴性地昏不知天地者刚道有干坤南石琇云与么说话古今彻悟者如稻麻竹苇错会者如稻麻竹苇以拂子画一画云阿耨达池深四十由旬阔四十由旬古德因圣僧像被屋漏滴有人问既是圣僧为甚么有漏德无对天台韶代云无漏不是圣僧法林音代云上座明日把茅盖头也有五千毳徒古德偈曰五蕴山头一段空同门出入不相逢无量劫来赁屋住到头不识主人公有老宿云既不识他当初问甚么人赁古德因僧问古镜未磨时如何德云不施功曰磨后如何德曰不照烛龙池传别云古镜未磨时如何云见明不见暗云磨后如何云见暗不见明古德问僧近离甚处曰东川师曰双㵎孤松烟清月白那箇是上座主人公曰始届洞安便遭此问师曰记剑刻舟破珠求影岂不是阇黎境界喫茶去曰那箇是洞安正主师曰途中驹子不胜骅骝X僧礼拜师曰胡人打令舞拍全无仙巖鑑云古德和糠粜米者僧窃艹为霸若是正主俱未识在日竿曙色涌青峦万壑千巖气象宽谁料风云多变态霎时云雨满山川有二古德住菴旬日不会一日相见上菴主问多时不见向什么处去下菴主曰在菴中造箇无缝塔上菴主曰某甲也要造一箇请借塔㨾看下菴主曰何不早说恰被人借去了也法眼益征云且道是借也㨾不借他㨾无缝塔㨾子两手擡不起被人借将去至今寻未巳寻未巳天上人间知几几恰好被人借去了莫言邻舍不通容团圝无缝难安笔祇抹烟云一两重尊宿因僧到相看值不在遂看主事事曰参见和尚也未曰未主事乃指狗子曰上人要见和尚但礼拜者狗子僧无语后古德归得闻乃曰作么生免得无语云门偃云欲观其师先观弟子法林音代但向狗云待和尚归来莫道我无语好座主念弥陀名号次小师遂唤和尚及其回顾小师不对如是数回座主叱之小曰和尚几年唤它即得某甲才唤便乃恶发石菴琈代云我不如汝法林音代云汝作恶发会X那僧入冥见地藏菩萨问平生脩何行业僧曰诵法华经藏曰止止不须说我法妙难思为是说不说其僧无对宝寿新代云何必重宣归宗柔代云此回归去敢请流通绿雨蕉云与么则趁便回向去也法林音代云大士三十年后莫忘却此语老宿因人问鱼以水为命为甚么却死在水里天龙机云是伊为甚么不去岸上死绿雨蕉云没处去愚菴及云怕烂却那法林音代云梢郎子未遇人在云盖山僧乞瓦造殿有人问既是云盖何用乞瓦僧无对绿雨蕉代云春无三日晴法林音代云有劳功用高丽国来钱塘刻观音圣像及舁上船竟不能动因请入明州开元寺供养后有设问无剎不现身圣像为什么不去高丽国长庆稜云现身虽普覩像生偏法眼益别云识得观音未晓菴昱云众生颠倒迷已逐物法林音代云莫道山僧令行不去有僧因童子上经次僧令着函内童曰某甲念底向那里着僧无对䒢溪森云者僧何不道看你狼借是即是风前橄榄日下恍榔法林音代云者童子得恁么钝置X藏主问僧何不看经曰不识字藏曰何不问人僧展手曰是什么字藏无对法林音代云前言不副后语袖中宝剑摩星斗肘后灵符照八方拨转日前关棙子从教天下竟茫茫鹤立蛇行势不休五天梵字鬼神愁孔门弟子无人识碧眼胡僧笑点头老宿问一座主疏钞解义广略如何主曰钞解疏疏解经宿曰经解什么主无对法林音代云山下与汝饭喫者具眼不具眼生平蕴业顿偏圆开口全彰字字玄拶到罗纹结角处青山翠锁断云烟台州六通院僧欲渡船有人问既是六通为甚么假船僧无语天台韶代云不欲惊众绿雨蕉代云理长则就法林音代云山僧日前有人恁么问也似今日恁么答广南住菴僧值大王出猎吏人报大王来起僧曰非但大王来佛来也不起王乃问佛岂不是卿师僧曰是王曰见师为什么不起僧无语法眼益代云未足醻恩保宁勇代云相识满天下今朝遇一人天宁琦云欲观其师先观弟子白巖符代云子不重则父不尊河渚谦云今日小出大遇绿雨蕉代云不是贫道见处法林音代云X吏人今日劳汝证明曹谿守衣钵侍者因僧到乃提起衣曰者是大庾岭头提不起底僧曰为什么却在上座手里侍者无对云门偃云彼此不了又于无语处代云远向不如亲到又云是狮子儿天岳昼云负命者上钩又云大师灭度久矣法林音代云移盘喫饭汉有一行者随法师入佛殿向佛而唾法师曰行者少去就何以唾佛者曰将无佛处来与某甲唾法师无语沩山祐云仁者却不仁者不仁者却仁者仰山寂代法师但唾行者行者若有语即向伊道还我无行者处来资福侣代法师便打又云也祇救得一半天岳昼云合取狗口法林音代云无佛处用唾作么泗州塔头侍者及时锁门有人问既是三界大师为甚么被弟子锁侍者无对法眼代云弟子锁大师锁法灯代云还我锁匙来老宿代云吉州锁虔州锁法林音代但度锁匙云牢牢收取及时关锁意深深问处分明验假真三月谁知桃李树红红白白是阳春有道流在佛殿前背坐僧曰道士莫背佛道流曰大德本教中道佛身充满于法界向甚么处坐即X得僧无对法眼代云识得汝法林音代云又来山僧前放憨偃台感山主到圆通院相看第一座问曰圆通无路山主争得到来主无对归宗柔代云不期又得相见法林音代云公验上为甚有姓无名有人问僧点甚么镫僧曰长明镫曰甚么时点僧曰去年点曰长明何在僧无对长庆稜代云若不如此知公不受人瞒法眼别云利动君子法林音代云曾问几人来老子李聃柱史曰道湛兮似或存吾不知其谁之子象帝之先高峰妙云咄哉者汉错下註脚湛兮似或存吾不知其谁之子毗耶城里老维摩老子曰上士闻道勤而行之中士闻道若存若亡下士闻道大笑之荐福璨云上士闻道勤而行之着甚死急中士闻道若存若亡犹较些子下士闻道大笑之却有衲僧气息三种人一时格下了也且道那个合受人天供养宋太宗幸相国寺问僧看什么经对曰仁王经帝曰既是朕经为甚么在卿手里僧无对雪窦显代云皇天无亲惟德是辅天宁琦云若问永祚但以手顶戴经云万岁万岁雪轩成云王言如丝其出如纶白巖符云我不似雪窦老学究待X帝问但对专为陛下流通他若是作家君王更问流通一句作么生便合掌云护国仁王经卷当第二狮峰逊代云某甲今日谢恩有分法林音代云陛下往年不似今日含煳太宗幸开宝塔问卿是甚么人对曰塔主帝曰朕塔为甚么卿作主僧无对翠峰显代云阖国咸知晓菴昱云谁敢动着法林音代云龙光佛时洎合忘却太宗因僧朝见乃问卿甚处来对曰庐山卧云菴帝曰朕闻卧云深处不朝天卿因甚到此僧无语翠峰显代云难逃至化宝寿方代云不学者死汉又云特谢陛下顾问佛日晳代云祇因灵山一别法林音代云贫衲眼大赖有眉毛遮却试问卧云深处客不知何以答昇平荡然至化难逃避万里遥天一点云不违咫尺面天颜彊项犹然忆故山直下肯将身许国与君同乐太平年白云巖下不贪闲直欲敲开金锁关不是无心逃至化大都有意面尧颜太宗因僧奏曰藏经被回禄欲乞宣赐帝召问昔日摩腾不烧今日为甚却烧僧无对翠峰显代云陛下不忘付嘱白巖符代云知陛下不吝宝藏绿雨蕉代云令不虗行法林音代云昔日摩腾今日摩腾X太宗因僧入对次奏曰陛下还记得臣僧么帝曰甚处相见来曰灵山一别直至而今帝曰卿以何为验僧无对翠峰显代云贫道特特而来崇化能代僧拈起拂子白巖符代云将谓陛下忘却法林音代云盐茶布袋钱有人还却灵山一别二千年圣主重逢岂偶然细掬清泉揩老眼拨开云雾见青天太宗一日擎起钵问丞相王随曰既是大庾岭头提不起为甚么却在朕手里随无对慈明圆代云陛下有力法林音代云今日臣为大庾岭消案大地收归掌握间钵盂擎起有何难个中消息凭谁委秋水秋云秋夜寒太宗因梦神人劝发菩提心次日问廷臣菩提心作么生发羣臣无对翠峰显代云实为古今罕闻别峰印代云王言如丝其出如纶法林音代云律有明条菩提妙心作么发日应万机原不差回首瞥然轻覰着大千沙界是皇家万里讴歌圣化成条风块雨乐樵耕不因嵩岳三唿后无象谁知真太平菩提心发不为难祇在君王一念间圣圣相传皆一揆绵绵国祚泰山安X太宗因寂大师进三界图帝曰朕居何界寂无对绿雨蕉云总在吾皇化育中法林音代云者回贫道再不进此图也明高帝在天界寺闻渔鼓声问僧谁家饭僧耶曰无帝曰谁家醻愿耶曰无帝曰若是都无则宜寂寥面壁参究本来胡为口喃喃地起玄生云铁轮天子寰中旨任它千圣出头也移易丝毫不得时有僧问如何是寂寥底意旨玄曰动也动也钱塘镇使在界上为镇将凡见僧便问若相契即留止宿一日因二僧至遂问近离甚处曰江西马大师处使曰马大师有何方便曰道即心即佛便被揖出又有二僧到亦如前问僧曰非心非佛又被揖出是是非非俱请出巍巍万仞如壁立平生心胆向人倾相识还如不相识碧油幢下立功勋韬略双全独见君一自赤心来报国边头刁斗不曾闻截汉裁云千丈壁卓然端是鸟难立从教过鴈与飞猿徒增日暮寒蝉泣生成骨格傲王侯泰不居兮汉不留无限落花风扫尽余香满地倩谁收韩居士因三平迁化众请作丧主士乃以手巾覆钞锣上横一口剑置龛前曰道得即作丧主众无X对士便趯却钞锣哭曰苍天苍天先师远矣罗山闲云噫大奇大奇三平门下六百来人总被者俗汉吞却也陈老师当时若在祇将三尺布盖却头横亚一柄露刃刀揭起孝幕当堂而坐看韩家个汉要作丧主也未得要不作丧主也未得进之须有礼退之须有礼官人作无鬼论中夜挥毫次忽见一鬼出曰汝道无我𠰒东山演代以手作鹁鸠㭰云谷谷孤灵隐远以手加额云何似生法林音代但唤云快将纸笔来一长者因僧托钵来家被狗齩长者乃指其僧所披袈裟曰龙披一缕金翅不吞大师全披法服为甚么却被狗齩僧无语宝华忍代云未看山头土先观屋下郎贯之理代云山僧行年在坎命犯重煞法林音代云居士得恁么负心有施主进院行众僧随年钱知事僧曰圣僧前着一分施主曰圣僧年多少僧无对法眼益代云心期满处即知保宁勇代云祇恐施主力所不及天宁琦代云钵盂无底宝寿方代云与么则大众今日不得半文也贯之理代云适才一分而今两分法林音代云消得也消得也一官人入镇州天王院覩神像因问院主曰此是什么功德主曰护国天王官曰祇护此国徧护余X国主曰在秦为秦在楚为楚官曰腊月廿九日打破镇州城天王向什么处去主无对法林音代云官人我者里用你不着青山日日摩霄汉流水年年洗海心逗到狂澜涓滴尽通身泥水谩追寻昔有跨驴人问众僧何往僧曰道场去人曰何处不是道场僧以拳殴之曰者汉没道理向道场里跨驴不下其人无语报恩秀云尽道者汉有头无尾能做不能当殊不知却是者僧前言不副后语既知举足下足皆是道场何不悟骑驴跨马无非佛事万松要断者不平公案更与花擘一上喫拳没兴汉茅广杜禅和早是不克已那堪错过他道场惟有一佛法本无多留与阇黎道户唵萨哩嚩龙唐柱云者僧太麤糙向道场里乱打人法林音代但笑云不谓出家人也有者㨾俗气澧阳路上有一婆子卖饼为业德山初出蜀就其买饼点心婆指担曰上座担头是甚么文字山曰青龙疏钞婆曰钞何经曰金刚经婆曰我有一问若答得施与点心答不得请别处去买金刚经道过去心不可得现在心不可得未来心不可得未审上座点那箇心山无语天童悟云我若作德山祇向道山僧肚饥拣大者快般来及至般来却肩担便行管教者婆子疑杀去在X栖霞成云山僧今日劳倦法林音代云者馊点心祇好婆婆喫一婆子供养一菴主经二十年常令一女子给侍一日令女子抱定曰正当恁么时如何主曰枯木倚寒巖三冬无暖气女子归举似婆婆曰我二十年祇供养得箇俗汉遂遣出烧却菴天童杰云者婆子洞房深稳水洩不通偏向枯木上糁花寒巖中发𦦨个僧孤身迥迥惯入洪波等闲坐断泼天潮到底身无涓滴水仔细检点将来敲枷打锁不无二人若是佛法未梦见在理安问云凌弱助强古今皆是长裙卖俏邪法难扶山僧昔年曾被婆子换却眼睛道者僧蹉过婆子仔细检点将来却是婆子错过者僧抚掌哈哈大笑云三十年后与汝诸人说破崆峒慈云众中道菴主未在婆子作家恁么举扬祇见锥头利殊不知婆子不知菴主受用处菴主不知婆子作用处一对讶郎当各与二十棒何故狮巖者里赏罚分明东塔熹云菴主墙高数仞关节不通婆子暗度重关要探阃中春色若非一场特地争见暗合明投绿雨蕉云女子抱定婆子烧菴干他者僧甚么事祇如枯木倚寒巖三冬无暖气又作么生展两手云多少分明盟石息云婆子高高峰顶立就下应难菴主深深海底行搆上不易检点将来二俱不了且道如何折合以拂子打圆相云幸收一片荒基在岁岁年年艹自青X不见人斑见虎斑算来莫愿见人斑虎斑见后通回避惟有人斑避最难铁壁迸开云片片黑山辊出月团团就中明暗相凌处天外出头谁解看贫人常妒富富者不欺贫莫信直中直须防仁不仁二十年来不具眼茅菴烧却是徒为三春暖气无多子真实之言亦可师万花藂里不沾身陷杀阎浮多少人欲识者僧行履处软绵团内有刚鍼敌手相逢各有奇神谋岂许外人知转相陷害冤难了最毒心肠暗里机云满深巖花满郊干坤化育实殷饶时人祇见朱门好谁识幽居价倍高临崖呈巧计陷虎最无端莫谓横身易须知活雀难婆子烧菴好花难攀偷香窃玉解把天瞒把住牢关向上行不将清节入风尘和光略借些些子赔了夫人又折兵作贼者不富烧香者不贫几多参学客月下遇花神离位之机那个知毒龙拔在富那西噼开海水止观妙不见尾巴更是奇曾怪留侯似美人自然赤帝暗消魂一椎一履相酬X唱劫火烧来莫觅痕一帆开处一帆开水碧沙明两岸苔各逞风流归别浦从教鸥鹭自疑猜正当与么时人见众生见露柱入灯笼山门出佛殿汉地寻幽蜀地居东吴西楚递君书不谈兵革人间事诱得孔明出草庐兴在天南天尽头两轮日月暗牵抽不知古锦𢌞文者错唤云门六不收一住菴婆有僧参米湖入菴乃问婆有眷属否婆曰有曰在什么处婆曰山河大地若艹若木皆是我眷属曰婆莫作师姑来么婆曰汝见我是什么曰俗人婆曰汝不可是僧曰婆莫溷乱佛法好婆曰我不溷乱佛法曰与么岂不溷滥佛法婆曰汝是男子我是女人岂是溷滥窦家能酿消愁酒但是愁人便与消顾我共君俱寂寞祇因连夜复连朝劝君莫惹老婆舌惹了呶呶闹不歇况是梁山母大虫得路沿家便打劫裙拕八幅湘江水髻绾巫山一段云卖得通身浑是俏几人怜惜几人憎宗鑑法林卷八X宗鑑法林X卍XXX宗鑑法林卷九集云堂编大鉴下一世衡州南岳怀让禅师初参六祖祖曰甚处来师曰嵩山来祖曰什么物恁么来师曰说似一物即不中祖曰还可修证否师曰修证即不无染污即不得祖曰祇此不染污诸佛之所护念汝既如是吾亦如是𨍏轹参云南岳道说似一物即不中与么那六祖道我亦如是脸皮厚多少玉在池中莲出水污染不能绝方比大家如是若承当洞庭一夜秋风起嵩顶来来恁么来不中一物早尘埃便归南岳磨甎片照得追风马子回说似一物即不中八年方契卖柴翁大都模㨾无多子历劫如何用得穷直言发足自嵩山荡荡干坤任往还一物尚无宁有似倚天长剑逼人寒堂堂日用妙无痕才涉纤毫即是尘照水银蟾沉夜魄恋花香蜨醉芳魂远来意气甚掦扬问着何如雪上霜早向太阳门外X立何须拨火更烧汤甚么物恁么来鹁鸠啄食近生台等闲动着忙飞去露柱空耽石女胎南岳因马祖住传法院常日坐禅师问大德坐禅图什么曰图作佛师乃取一甎于彼院前磨祖问磨此何为师曰磨作镜曰磨甎岂得成镜师曰坐禅岂得成佛曰如何即是师曰如牛驾车车若不行打车即是打牛即是祖于是悟旨法林音征云马祖为复悟打车耶悟打牛耶乃抚掌呵呵大笑磨甎作镜慕同音来问分明示本心才唤木人回面指泥牛耕出古黄金磨甎作镜不为难忽地生光照大千堪笑坐禅求佛者至今牛上更加鞭磨甎作镜相席打令一切鱼龙知水为命车牛脑后痛加鞭弃却黄金抱㼾甎逐恶随邪至今日即非心佛错流传平生心胆向人倾过犯弥天巳不轻带累马师胡乱后至今错认定盘星万法俱忘百念灰等闲蓦鼻拽将回镜光一点明如日直得木人心眼开龙骧骥足困盐车未遇孙阳尚滞途拽脱绳头鞭一擿风蹄索索电光驱南岳因僧问如镜铸像像成后镜光向什么处去X师曰如大德为童子时相貌何在曰祇如像成后为什么不鉴照师曰虽然不鉴照瞒它一点不得法眼益别云阿那箇是大德铸成底像宝寿方云大小南岳笺释不易雪峯则不然如镜铸像像成后光向什么处去待他眼目定动噼嵴便打髑髅里眼见犹在枯木中龙声更狂打破虗空光境尽箇中别有好商量问处钩深答更幽就身打劫最风流要知一点难瞒处江上数峰青欲浮槎枒古干锁莓苔霁日相看玉蕊开常恨春归无觅处不知转入此中来南岳因马祖阐化江西遣僧往探乃命曰待伊上堂时但问作么生伊道底语记将来僧至一如教问祖曰自从胡乱后三十年不少盐酱僧回举似师师深肎之径山杲云云门即不然夜梦不祥书门大吉天宁琦云我若作大师才见者僧出来便下禅床擒住痛与一顿教他归去举似南岳且显师承有据自家眼目分明祇如径山恁么道与马祖是同是别何如黑漆屏风上更写卢仝月蚀诗伏龙长云破驴嵴上足苍蝇大觉昇云义出丰年还他马祖未免带累南岳悬挂心头胡乱三十年不曾少盐酱江西马大师南岳让和尚X见得分明识得亲举来犹自涉途程直饶不犯毫芒者也是拈䭔䑛指人家贫连子屈事急不由人开口露拴索郎当累近邻石火光中验正邪等闲拈却眼中沙自从不曾少盐酱敢保渠侬未到家既巳知梅熟何当复探为欲令香阖国故使勐风吹扫尽狼烟志未休晴空白日使人愁太平不挂将军印擿剑悬戈始彻头自住山来不自欺奇花灼灼草离离就中多少闲情绪除却衡山谁可知大鉴下二世江西马祖道一禅师因僧问和尚为什么说即心即佛师曰为止小儿嗁曰嗁止后如何师曰非心非佛曰除此二种人来如何指示师曰向伊道不是物曰忽遇其中人来时如何师曰教伊体会大道黄蘗琦云即心即佛头上安头非心非佛无绳自缚不是心不是佛不是物泥里洗土块良久云土旷人稀相逢者少百万雄兵出将军猎渭城不闲弓矢力斜汉月初生兔角不用有牛角不用无有无不是处馨香满道途X风劲叶频落山高日易沉座中人不见窻外白云深素琴张午月流水落花深寂听希声彻冷冷太古音韶光三月景和融锦绣山川处处同碧瓦晓烟寒食雨朱帘晴卷杏花风敲之即响听则无声严冬汗溼酷热冰清试问道途来往客长安去此几多程铁牛耕破洞中天桃花片片出深源秦人一去无消息千古峰峦色转鲜即心即佛眉拕地非心非佛眼双横蝴蝶梦中家万里子规枝上月三更一蔟人烟岛外村落花流水月黄昏百川到海应须住毕竟何曾别有源马祖因僧问如何是佛师曰即心即佛高峰妙云众中商量皆谓心本是佛佛外无心故云即心是佛苦哉苦哉若作者般见解明朝后日喫铁棒有分在既然如是合作么生石压笋斜出巖悬花倒生即心即佛铁牛无骨戏海狞龙摩天俊鹘西江吸尽未为奇火里生莲香拂拂即心即佛龙入蛇窟出将入相安邦定国即心便是佛嫦娥不畵眉才将赦粉污妍好却成媸X即心是佛砒霜狼毒起死回生不消一服硬似纯钢烂似泥甜如巖蜜毒如砒囫囵吞又囫囵吐赚杀江西马簸箕之乎者也巳焉哉七字相当是秀才稍有一毫安不稳铁山当面势崔嵬谁家饭挂空囊指与小儿令看解开祇见是灰当下命根便断马祖因僧问如何是佛师曰非心非佛碧海珠荆山璧曜干坤谁别识利刀剪却无根树万叠峰峦敛烟雾卖尽田园彻骨贫不知何处可容身楼头浪荡无拘检铁笛横吹过洞庭二月风光景气浮少年公子御街游银床踞坐倾盃乐三箇孩儿打马毬非佛非心绝谓情玄途鸟道急回程烁迦罗眼存机变莫守寒巖异草青马祖非心非佛直下更无窠窟今年树上核桃胜似去年柑橘大地众生成正觉百千诸佛堕泥犂休将此话频频举却恐阎家老子知马祖因百丈南泉西堂随侍翫月师乃问正当恁么时如何堂曰正好供养丈曰正好修行泉拂袖便去师曰经入藏禅归海惟有普愿独超物外X翠巖真云神鼎叔翁云祇为老婆心切翠巖即不然垂万里钩驻千里乌骓布漫天网打冲浪巨鳞还有么有则冲浪来相见如无且归巖下待月明泐潭清云是则全是非则全非神鼎道老婆心切大似金沙混杂玉石难分祇如马祖末后恁么道甚处是老婆心切不省者箇意修行徒苦辛开福宁云马大师等闲舒卷妙手天然也是贪观云里雁失却渡头船若人检点得出披毛游火聚戴角溷尘泥其或见处朦胧为你下箇註脚经入藏禅归海未是衲僧亲到底拂袖前行归去来击碎重关门大启还有见马师者么良久云休休长安夜夜家家月几处笙歌几处愁虎丘隆云马驹蹋杀天下人一掴直须一掌血三大老各展家风不觉翻成老婆心切藂林浩浩商量总道翫月话奇特检点将来克由尀耐何故三人证龟成鳖灵隐岳于正好供养处云望梅止渴正好修行处云金不博金拂袖便行处云祇得一橛独超物外处云唵摩呢达尼吽癹咤复云者一伙破落户鼻孔总被穿却了也你诸人向什么处出气乌石道云百丈西堂说到行不到南泉行到说不到总须喫棒有分祇如马祖恁么道还有优劣也无以拂子打圆相云幸然明似镜何用曲如钩击拂子经入藏禅归海惟有普愿独超物外祇有照壁月且无吹叶风经入藏禅归海稽首归依合掌顶戴王老师超物外X二十年前恁么来而今去尽闲光彩国清才子贵家富小儿娇大家出只手彼此不相饶古渡无风直下钩丝纶意在得鲸鳌马师言下扬家丑千古儿孙草里游诸子营家各自肥就中一箇正堪悲满篮盛墨无人买半夜持归染皁衣诸子生涯各有成从来孝顺两边生贪欢一夜浑家乐失晓连忙打五更穷源底是一家亲倜傥丰标压四隣拽断傀儡棚上索蓦然鹦鹉过西秦藏山于泽泽藏舟天下无藏贯九流两手攃开随步乐腾腾三界不拘留相将月下话家常孝顺多娇忤逆狂天晓不知何处去至今愁杀夜行郎马祖因僧问离四句绝百非请师直指西来意师曰我今日劳倦不能为汝说问取智藏去僧去问藏藏曰何不问和尚曰和尚教来问藏曰我今日头痛不能为汝说问取海兄去僧问海海曰我到者里却不会僧回举似师师曰藏头白海头黑沩山哲云者僧与么问马师与么答离四句绝百非智藏海兄都不知会么不见道马驹蹋杀天下人五祖演云马大师无着惭惶处祇道得箇藏头白海头黑者僧担一担懵懂换得一箇不会若也眼似流X星多少人失钱遭罪高峰妙云马师父子一门非特佛口蛇心亦善六韬三略者僧若无诸葛孔明之作管取丧身失命龙池传云三大老被箇挑脚汉弄得家反宅乱至今父子不和还有解交者么掷拄杖灵巖储云当大宠而不惊临大乱而不怖非经天下之大经握干坤之化育尚不能运筹帷幄决胜千里又何敢望笃恭而天下平马家父子如排百万雄师大阵咳唾之下全军就缚何术而致之哉藏头白海头黑明眼衲僧会不得马驹蹋杀天下人临济未是白拈贼离四句绝百非天上人间惟我知湘灵二女神仙格笑倚朱门香陌陌一抹赤𧹛透脸红更加十分天真色四句百非皆杜绝阳春白雪唱弥高风清月皎无云夜谁把吹毛换宝刀短帽轻衫宫㨾窄舞徧胡笳十八拍曲罢酒阑犹未归归来月色和云白百非路绝透离微四句情忘发上机竹密不妨流水过山高岂碍白云飞药之作病鑑乎前圣病之作医必也其谁白头黑头兮克家之子有句无句兮截流之机堂堂坐断舌头路应笑毗耶老古锥花坞春风满袖香红红白白两相当那堪更有多情者麦笛一声过野塘X自蹋千峰最上层生涯日拙百无能绝交何用区区论故旧今看祇一藤残花落尽鸟声悲一种春愁逐乱丝妾卧空床肠断绝郎征塞北那能知绿暗红菲压帝城不禁帘外啭娇莺陈妃何事心如铁犹怅长门不见春单枪疋马入重城金鼓轰轰四路闻不觉狂风天地黯回头无处不消魂风萧萧又雨萧萧春尽啼䳌引旧条隔岸凄清云影断一轮红日半横桥马祖因百丈侍游山次见野鸭飞过师曰是甚么曰野鸭子师曰甚么处去也曰飞过去也师乃杻丈鼻丈负痛失声曰阿耶耶阿耶耶师曰又道飞过去也丈契悟中峰本云设锦穽以陷兽垂香饵以钓鱼惟善作者能之马祖拟获一禽深入荒艹费尽腕力打破半边铁网岂善作者哉宝寿方云大小马师可谓功不浪施然所获亦莫过是箇野鸭子若是箇冲天俊鹘马师自已还得无事也未野鸭子知何许马师见来相共语话尽山云海月情依前不会还飞去却把住道道流水有西东芦花无背向沙鸟忽飞来渔人惊夜唱谁道月明无处寻元来祇在秋江上野鸭群飞势莫留瞥然一过巳高秋和声扭着平生X痛短绠毋劳系鼻头野鸭从空过张三逢李大岸上系孤舟黄牛解拽磨心灯不可付祖印亦难传野鸭飞过去扭得鼻头穿马祖因百丈游山回侍寮哀哀大哭同事问汝忆父母耶丈曰无曰被人骂耶丈曰无曰汝哭作么丈曰我鼻孔被大师扭得痛不彻曰有甚因缘不契丈曰你问取和尚去同事问海侍者有何因缘不契在寮中哭师曰是伊会也你自问取同事归曰和尚道汝会也教我问汝丈乃呵呵大笑同事曰适来哭如今为甚却笑丈曰适来哭如今笑三峰藏云双舄朝天一回思想一伤神不觉翻然笑转新云在岭头闲不彻水流㵎底太忙生有时笑有时哭悲喜交并暗催促此理如何举向人断絃须是鸾胶续有时笑兮有时哭调高和寡难拘束一派清音彻九天风前谁解联芳躅哭不彻笑不彻倒腹倾肠向君说父子非亲知不知擡头脑后三斤铁变棋局反攻药快便乘时不费余略痛处重加是利锥眼开始见鼻头垂满面羞惭难盖覆笑啼卖弄月如眉X马祖陞堂众才集百丈乃出卷却拜簟师便下座雪窦显云诸方皆谓奇特漝么举还当么若当譬如水母以鰕为目若不当又空赞叹图箇什么众中一般汉乱蹋向前问古人意旨如何更有老底不识好恶对云将谓仙陀客又云来日更到座前苦哉苦哉当时若见他出来卷簟噼胸一蹋令坐者倒者俱起不得且要后人别有生涯去免见反相钝置岂不是箇英灵底汉白云端出马祖语云我钝置犹可你钝置太煞黄龙心云马祖陞堂百丈卷席后人不善来风尽道不留朕迹殊不知桃花浪里正好张帆七里滩头更堪垂钓如今必有辨沉浮识浅深底汉试出来定当水脉看有么如无且将渔父笛闲向海边吹大沩智云曙色未分人尽望及乎天晓也寻常马祖陞堂百丈卷席正令不从拗曲作直陞堂马祖卷席百丈得人半斤还他八两直饶缝罅全无未免傍观抚掌百万雄师阵相覩何人却会回戈鼓将头不勐误三军可怜正令无行处昨日东风偶然恶桃花乱落如红雨昨夜东风又发狂满地不知何处去陞堂卷席迥难俦杲日腾晖处处周堪笑忽雷惊宇宙井中之物不擡头野鸭飞鼻头裂卷席更来呈丑拙直饶独坐大雄峰X也是天边第二月夜深认得归时路不待天明便出关三尺莫耶横在手至今坐断大雄山卷起堂堂露眼睛拈来觌面更相呈鼻头脱尽谁能覰把手归来相并行马驹千里行卷席相随逐秋风一夜生处处开黄菊鬼子挂起那咤面赤脚跨定须弥卢铁牛鞭起黄河岸大洋海底食珊瑚风定五湖宽收帆恣意观波光随水静练色逼人寒举棹逗云隖移舟上碧湾声华光祖域千载与人看浩浩长江碧际空片帆高挂便乘风快哉不费纤毫力万里家山咫尺通一柄无情雪刃刀当锋谁敢犯秋毫马师父子亲提掇血喷千山风怒号大将登坛八面风卷旗息鼓四垒空太平气象清如许方见王师不战功太平无象锦皇洲天子黎明御凤楼端拱垂裳归圣主调羮燮理有贤矦马祖见南泉行食过乃问桶里是什么泉曰合取口天井新云马祖问处南泉不知南泉答处马祖不会若也会江西儿孙不致埽土X马祖不安院主问和尚近日尊候如何师曰日面佛月面佛昭觉勤云此箇公案知得落处便能独步丹霄如或不知往往枯木巖前蹉路去也是他本分作家到者里须有驱耕夫牛夺饥人食底手脚方始得见他马大师为人处不然总没交涉诸人到者里且作么生得平稳去崇庆古云当时院主可惜放过若不放过好与云情知和尚病在膏肓白巖符代院主云怪得医人说和尚不解忌口日面佛月面佛五帝三皇是何物二十年来曾苦辛为君直下苍龙窟屈堪述明眼衲僧莫轻忽日面月面星移斗转失晓波斯讨头不见少年公子忽猖狂半夜穿云入洞房二八仙娥百般巧眼睛之上绣鸳鸯日面佛月面佛夜夜朝朝好风物马驹蹋杀天下人轩辕照破精灵窟蒲团上端坐鍼眼里穿线西风一阵来落叶两三片日面月面星流电卷镜对像而无私珠在盘而自转君不见炉鎚前百鍊之金刀尺下一丝之绢日面东兮月面西谁言任运落前溪山桃落尽春归去犹有子规枝上啼什邡驹子气生狞蹴蹋毗卢顶上行正患脾疼却头痛病来犹有巧心情X丫鬟女子畵蛾眉鸾镜台前语似痴自说玉容难比竝却来架上着罗衣东街柳色拕烟翠西巷桃花相映红左顾右盻看不足一时分付与东风金乌才唱日方中王道平平触处通争奈马驹生太早依前蹋杀太虗空日面月面虗空闪电虽然截断天下衲僧舌头分明也祇道得一半打起黄莺儿莫教枝上啼啼时惊妾梦不得到辽西朱砂镜里开颜笑白玉盘中展脚眠大抵人生难得共得团圆处且团圆古殿无人到者稀蒲团端坐有谁知不因院主通消息争得寒光万里煇日面月面突出难辨拟欲擡眸空中两片日面佛月面佛飞来峰接三天竺南高峰对北高峰六条桥锁埀杨绿争看灯影动干戈战马纷驰来又过烛罢一时归去也谯楼又奏角声多南冠而楚语不忘故国音造次与颠沛无由见浅深君不见三十年来盐酱话几番辛苦为沉吟学得风流饰粉郎一朝两度巧梳糚改头换面无人识元是东村李二娘凿井耕田出作入息不识不知顺帝之则神歌社舞X自成调笑杀东村王大伯一毫绾就冰丝结四面玲珑了没痕无耳石人消息尽泥牛产出铁崑崙马祖示众凡有言句是提婆宗以此箇为主截云驹云山僧有时一句子不作一句子商量有时一句子却作一句子商量蓦拈拄杖云马大师来也复卓一卓云事因丁属起展转话难明靠拄杖玉转珠回着眼看有相干处没相干祇将此箇以为主喝一喝一剑倚天星斗寒满天风雪出门游疋马横身百草头闻道平原狐兔狡频将鹰眼看吴钩全凭三寸舌纵横六国相将贺太平斗大金章悬肘后苏秦原是旧苏秦松直棘曲鹊噪鸦鸣本无有意不道无情为欲鱼龙知性命频将折箸搅沧溟马祖因僧参乃畵一圆相曰入也打不入也打僧才入师便打僧曰和尚打某甲不得师靠却杖便休雪窦显云二俱不了靠却拄杖拟议不来噼嵴便棒云居庄云大师令虽行争奈无风起浪者僧棒既喫了要且有理难伸复云作么生会他休去底道理宝寿新云放则兵随将转收则马听锣声既论力敌两攻不无各有一能其运筹帷幄决胜千里独许神驹何则祇图邦国靖终不贵封侯X门头随分应寰虗善犯何如拟慎初夺却马师蒺藜杖坐观天下竞分疎铁锁高垂不可攀子规啼处夜初阑月光此际情无限几箇曾经度玉关马祖因僧于面前作四画上一画长下三画短曰不得道一画长三画短离此四画外请和尚答师乃于地画一画曰不得道长短答汝了也南阳忠别云何不问取老僧沩山果云借婆衫子拜婆年高峰妙云字经三写乌焉成马西峰忍俊不禁为诸人改正去也良久召侍者云分明记取马祖一日问百丈甚处来曰山后来师曰逢着一人么曰不逢着师曰为什么不逢着曰若逢着即举似和尚师曰甚么处得者消息来曰怀海罪过师曰却是老僧罪过国清英云人既不见因甚各担一担罪过狮峰逊云逢着不逢着则且置且道是什么人若识得此人马祖百丈与他挈艹鞵有分大鉴下三世洪州百丈怀海大智禅师再参马祖侍立次祖竖起禅牀角拂子师曰即此用离此用祖安旧处问子巳后开两片皮以何为人师取拂子竖起祖曰即此用离此用师挂拂旧处祖振威一喝师当下大悟一日谓众曰佛法不是小事老僧昔被马大师一喝直得三日耳聋黄蘗闻举不觉吐舌X汾阳昭云悟去便休说什么三日耳聋石门聪云若不三日耳聋何得悟去汾阳云我与么道较他石门半月程雪窦显云如今列其派者多究其源者少总道百丈于喝下大悟还端的也无然刁刀相似鱼鲁参差若是明眼汉瞒他一点不得祇如马祖道尔后开两片皮将何为人百丈竖拂为复如虫御木为复啐啄同时诸人要会三日耳聋么大冶精金应无变色东林聪云当言不避截舌当炉不避火迸佛法岂可曲顺人情东林今日向骊龙窟内争珠去也百丈大智不无他三日耳聋汾州石门争免箇二俱瞎汉祇者三箇老汉还曾悟去也无良久云祖祢不了殃及儿孙泐潭英云大众且道马祖当时是百丈悟了喝不悟了喝山僧今日不惜眉毛为汝註破良久云前三三后三三云盖智云发大机显大用非马祖而谁能为即此用离此用独百丈得其旨为甚么被马祖一喝直得三日耳聋不入惊人浪难逢称意鱼黄龙新云黄龙路见不平要问雪窦既是大冶精金应无变色为甚么三日耳聋从前汗马无人识祇要重论盖代功昭觉勤云然则作家共相提唱不妨各有为人眼要且祇明得马祖百丈大机未明得他大用诸人还知者一喝么直似奋雷霹雳听者丧胆亡魂要会三日耳聋正如击涂毒鼓闻者丧身失命竖拂子云或有人问即此用离此用和声便打随后与一喝复云还见马祖百丈么瑞巖X愠云无辨龙蛇眼目难以荷负正宗无超佛祖机谋难以定论古今马祖一喝何止百丈三日耳聋直得尽浮幢王剎海若圣若凡被他轰破耳门听事不真唤钟作瓮诸人还知落处么云收雨霁长空阔一对鸳鸯畵不成愚菴盂云马大师融冶干坤指挥神䇿百丈握阃外威权黄蘗便搀旗夺鼓所向无敌故知机用为列祖之神髓万类之钳锤汾州谓悟去便休说甚么三日耳聋石门云若不三日耳聋争得悟去恁么批判古人还甘么老僧不避腥羶试为断看烽火渔阳楼上月曲中都是断肠声南菴依蓦竖如意云神器不可以不冥始可以有灵铜片铜片如有灵愿得照见情人千里形击如意蹋着船头把钓竿浪麤风紧得鱼难翻思几处云为雨祇见四方争出山一喝丛林辨者稀耳聋今古强鍼锥灯笼抚掌呵呵笑露柱低头却皱眉未明大智再参寻相逐相随用不任断浪绝流全体现一聋三日孰知音客情步步随人转有大威光不能现突然一喝双耳聋那咤眼开黄蘗面木马蹋杀阎浮人泥牛饮竭沧溟水霹雳满空山岳摧看看平地波涛起雨霁游云尚未归晴空忽地一声雷岭梅巳得春消息不比山桃一例开X江西一喝动干坤大用全机是灭门三日耳聋风过树累他黄蘗丧儿孙马驹脚下丧家风四海从兹信息通烈火𦦨中捞得月巍巍独坐大雄峰父子相逢臭味同龙泉宝剑再磨砻要明马祖当年喝大地山河尽耳聋迅雷吼破澄潭月当下曾经三日聋去却膏肓必死疾丛林从此有家风父子相将草里游人前拈弄几含羞迅雷一震惊天地直得沧溟绝点流喝声绝处怒雷收丧尽家风一不留总使战争收拾得却因歌舞破除休世路风波不见君愁肠暗写共谁论迅雷才震清飇起白日一天星斗分精金无变色因甚聋三日一字入公门九牛拔不出含春笑日花心艶带雨随风柳态妖珍重两般堪比处醉时红颊舞时腰养成头角戏春潮余尾犹将电火烧霹雳一声看变化须弥𨁝跳五云霄一声涂毒闻皆丧徧地髑髅无处藏三寸舌伸安国剑千秋凛凛白于霜欲赚英雄到马陵频频减灶却添兵火光照出牌心字始叹空成竖子名X步亦步兮趋亦趋当阳一喝尽忘渠掀翻海岳倒流注虾蟹鱼龙谁敢覰相𢹂相将客路长驴䭾马载两相当临岐一语断肠处麦笛横吹过野塘百丈因马祖寄三瓮酱至师上堂开书了拈拄杖指曰道得即不打破众无语师打破归方丈送酱三瓶通远信当时打破众还惊父慈子孝谁相委莫道禅家太不情令行谁敢犯锋铓肃寂沙场八表降可恨不逢擒贼手输他做得好风光江城五夜角声蚤韵递东风穿户晓帐内佳人睡正浓梦随流水过蓬岛百丈因云巖问每日区区为阿谁师曰有一人要巖曰因甚不教伊自作师曰它无家活云居庄云解弄不须霜刃剑延龄何必九还丹径山琇云尽道百丈口吞佛祖眼盖干坤未免拕泥带水殊不知曾为浪子偏怜客自爱贪杯惜醉人百丈上堂众方集以拄杖一时打散复召大众众回首师曰是什么黄蘗上堂众方集以拄杖一时打散复召大众众回首蘗云月似弯弓少雨多风雪窦显云若是雪窦上堂众方集以拄杖一时打散便休天童觉云下媒求鸽直钩钓鱼各有接物利生底手段若是牢笼不住唿唤不回底汉又作么生以杖击香台一下X百丈因僧问如何是奇特事师曰独坐大雄峰僧礼拜师便打天童华云大小百丈答话不了径山及云百丈祇好无佛处称尊或有问径山如何是奇特事但云汝等皆当作佛他若礼拜更向道但办肯心必不相赚祖域交驰天马驹化门舒卷不同途电光石火存机变堪笑人来捋虎须大机大用岂虗然独坐雄峰自有权稍若错传王令者脑门须喫棒三千宗鑑法林卷九宗鑑法林X卍XXX宗鑑法林卷十集云堂编大鉴下三世百丈每上堂有一老人常随众听法一日众退惟老人不退师问汝何人也曰吾非人也于过去迦叶佛时曾住此山因学人问大修行人还落因果也无对曰不落因果遂五百生堕野狐身今请和尚代一转语贵脱野狐身师曰汝问乃问大修行人还落因果也无师曰不昧因果老人于言下大悟作礼曰敢乞依亡僧事例师令维那白椎告众食后送亡僧众惊异食后师领众至山后巖下以X杖挑出一死野狐乃依法火葬师至晚上堂举前因缘黄蘗便问古人错抵对一转语五百生堕野狐身转转不错合作箇什么师曰近前来与汝道蘗近前与师一掌师拍掌笑曰将谓胡须赤更有赤须胡沩山问仰山云黄蘗常用此机为复天生得从人得仰云亦是禀受师承亦是自性宗通沩云如是如是天圣泰云三生六十劫法昌遇云不落因果为什么堕野狐不昧因果为什么脱野狐直饶道得落处分明也未出他野狐窟在法昌当时若见但与他拈出雪峰古镜教伊动转不得然后放出子湖狗子尽却性命免见儿孙今日成羣作队法昌与么举论大似持蠡酌海明眼人前一场笑具何故曾经大海难为水惯听无絃不易琴黄龙新问元首座野狐意旨作么生元云甜瓜彻蒂甜苦瓜连根苦大沩智云费尽自已心笑破他人口径山杲云不落与不昧半明还半晦不昧与不落两头空索索五百生前个野狐而今冷地谩追唿喝一喝云座中既有江南客何必樽前唱鹧鸪高峰妙云前不落后不昧还有得失也无若无因甚有堕有脱若有试出来分明道看有么有么总是一队野狐精莫怪山僧压良为贱狮林则喝一喝云当时下得者一喝前后五百生一时粉碎法林音云我当时若在但以手斫额云猫管取者一队野狐精逃窜无地乃呵呵大笑X明镜当台鑑者稀禅人到此拟何之直饶点破秋天月元来祇是野狐儿百丈野狐语至言麤怛萨阿竭吾有吾庐语路分明在凭君仔细看和雨西风急近火转加寒明明道不落老人何曾错的的言不昧百丈何曾会不会将不错浑然宣妙觉不落与不昧卓尔标正位全机因果有来由脱体升沉无忌讳非自非是谁是言下迷宗生拟议再问重教举一回潜观彻底起风雷逆风喝转雷声绝饮气归家藏丑拙他日如何举似人雄峰撑破秋天月畵师畵地狱畵出百千般驻笔从头看特地骨毛寒五百生前堕野狐元来用处太心麤一字尚能招是报那堪心地更糢煳不落不昧僧俗本无忌讳丈夫气宇如王争受囊藏被盖一条楖𣗖任纵横野狐跳入金毛队六合英雄无限几个能知痛痒临川羡人取鱼不如归家结网万丈洪巖倚碧空人间有路不能通奈何一点云无碍舒卷纵横疾似风韩信收齐密用机食其烹处共攒眉到头自有荣身䇿盖代之功复是谁大智虗明彻果因一言超脱野狐身雄峰极目烟霄X里列曜分煇拱北辰百丈野狐因果何如善财未了再见文殊化形来问大修行当下金鎞刮眼睛转得野狐成百丈夜来依旧野干鸣醉眠醒卧不归家一身流落在天涯佛祖位中留不住夜来依旧宿芦花百丈野狐塞鴈衔芦李广神箭张颠艹书不落不昧石头土块陌路相逢银山粉碎拍手呵呵笑一场明州有个憨布袋一尺水一丈波五百生前不奈何不落不昧商量也依前撞入葛藤窝阿呵呵会也么若是你洒洒落落不妨我哆哆和和神歌社舞自成曲拍手其间唱哩啰不昧不落错错错错不落不昧莫莫莫莫坐致太平实难摸索谛观五百生前事不昧何如不落亲因果历然殊可怕人人尽道野狐精飒飒春风动物华园林开叶又开花归来谩与佳人说鸾镜台前云𩯭斜世人住处我不住世人行处我不行全身跳入野狐窟赢得风流五百生百丈堂前辨野狐紫罗帐里撒珍珠谁家别馆池塘里一对鸳鸯水上浮动口生荆棘移身堕野狐赵州来鬬富东壁挂葫芦X百丈野狐石女无夫一回泪下沧海干枯堕狐身与脱狐身叶落花开几度春名利祇髓骑马客是非不到钓鱼人不落不昧诬人之罪不昧不落无绳自缚可怜柳絮随春风有时自西还自东听雨连宵倦孤灯照砚寒春归花下响处处鸟啼残禹碑高耸峙岣嵝怪状奇形无限愁更有苍藤锁石嶝砻今错古倩谁收百丈因沩山五峰云巖侍立次乃问沩山并却咽㗋脣吻作么生道山曰却请和尚道师曰不辞与汝道恐巳后丧我儿孙又问五峰峰曰和尚也须并却师曰无人处斫额望汝又问云巖巖曰某甲有道处请和尚举师举巖曰和尚有也未师曰丧我儿孙高峰妙云大小沩山推恶离已今日忽有人问西峰并却咽㗋脣吻道将一句来即向道柴荒米贵忍饥无暇抵对大慈言云当时百丈与么问大似扬声止响好与二十笤帚者三个汉忒煞不唧𠺕且放过一边傍有僧云和尚也欠唧𠺕在慈云我不如你却请和尚道虎头生角出荒艹十洲春尽花凋残珊瑚枝上日杲杲和尚也并却龙蛇阵上看谋略令人长忆李将军万X里天边飞一鹗和尚有也未金毛狮子不踞地两两三三旧路行大雄山下空弹指却请和尚道千人万人所不到杲日朦胧海面红清风凛凛霜天晓和尚也并却后人要蹋前人脚其余利钝不同途毕竟到头输一着和尚有也未且向自身明见地未能展翼逆风飞少遂青云千里志借略用略也以军遣军就韬行韬也以将杀将五霸之仁也久假而不归三皇之道也至诚而皆谅若是英才顿超榜㨾逢毒施毒手求仁未必仁可怜家不造个个逞顽嚚拟欲瞒人却自瞒藏头露尾几多般赚人最是中秋月风送芦花玉一团百丈因普请锄地次有一僧举起锄头忽闻鼓鸣乃抛下大笑便归师曰俊哉此是观音入理之门归院乃唤其僧问适来见什么道理便与么僧曰适来肚饥闻鼓声归来喫饭师乃笑镜清怤云当时沩山会里无一人卧龙云当时沩山有一人法林音云有无且置毕竟是那一人昭觉勤云者僧洪音大震直得千五百人眼目定动及乎勘证将来却打个背翻筋斗若不是百丈争见汗X马功高及乎道有一人祇得一半道无一人祇得一半今日钟鱼鼓板齐震有呵呵大笑者但向道观音菩萨来也林云祇得一半风前一曲动离愁那箇行人不举头手把花枝半遮面不令人见转风流天生个㨾铁崑崙机智偏能入海门无限差珍收拾了却来空手叙寒温一声㘞地髑髅干大笑呵呵露一斑谩道他家无活计风流卖尽足傍观百丈因一女子哭上法堂师曰作甚么曰父母俱丧请和尚选日师曰明日来一时埋却朝宗忍云女子全身甲冑直透重关百丈运筹帷幄决胜千里要得邦家平怗须是二老始得百丈山头坐不遥女子山下哭嘷咷一时埋向清凉地至孝方能今古超此理分明答教人爷孃俱丧向师申谁道分灯传正法一时埋却始为亲父母俱丧一时埋却鹰疾草枯鸟飞箭落雄峰一路滑如苔千古声光阿喇喇百丈因黄蘖问从上相承底事如何指示于人师据座蘗曰后代儿孙将何传授师曰将谓你是箇人便归方丈云峰悦云百丈老人大似怜儿不觉丑虽然如是尽法无民云居爱云到者里能有几人天童觉云X言满天下无口过行满天下无怨恶还他百丈老汉黄蘗不是不知有且要此话大行还会百丈归方丈么林间枫叶落化外水天秋宝寿新云总饶有收有放未免夷岳盈壑由你一擡一捺难逃续凫截鹤毕竟作么生即得也是掉棒打月国泰由来自偃兵路逢剑客也须呈虽然勐虎不食子正令他时作么行寻常父子最相亲才说家私便不仁曾向电光中走马不妨剑刃上横身虗堂独照千峰月枯木深含万国春不触化机前巳错那堪回首觅秦津百丈因僧问抱璞投师请师一决师曰昨夜南山虎齩大虫曰不谬真诠为甚不埀方便师曰掩耳偷铃汉曰不得中郎鑑还同野舍薪师便打僧曰苍天苍天师曰得与么多口曰罕遇知音拂袖便出师曰百丈今日输却一半至晚侍者曰和尚被者僧不肯了便休师便打者曰苍天苍天师曰罕遇知音者礼拜师曰一状领过逢强即弱遇柔即刚你行我立你颉我颃扶过兮断桥流水推落兮三千仞之吕梁补苴造化错杂阴阳君不见一喝曾聋三日耳雷音直透大雄冈全杀活能纵夺血烹红鼎中放出辽天鹗聊把玉鞭垂收归搅海鳄地轴天关转握中或明或暗许谁度百丈因沩山侍立次问谁曰灵祐师曰汝拨炉中X有火否山拨曰无师躳起深拨得少火举示之曰此不是火山发悟次日入山作务师曰将得火来么曰将得来师曰在甚处山乃拈一枝柴吹两吹度与师师曰如虫御木径山杲云百丈若无后语洎被典座瞒天宁琦云百丈却因后语被人覰破带累典座随邪逐恶天宁幸是无事汝诸人在者里觅个甚么以拄杖一时趁散拈起都来祇一星豁然腾焰亘天明连延野火犹难救直得三年草不生力士曾遗额上珠搜寻无处几嗟吁傍人为指珠元在始觉平生用意麤用尽工夫夜欲阑东挑西拨见还难蓦然荳爆寒灰里便把柴头作火看重重何必逞风流个事才知便合休纵使见烟非是火也须烧手更烧头根寻到底得星儿冷焰腾煇是此时拈一茎茅轻点着不知烧杀五须弥百丈谓众曰有一人长不喫饭不道饥有一人终日喫饭不道饱众无对夹山豫云百丈大师说饥说饱喫与不喫则且置且道你还识此人么潦倒疎慵无事客闲眠高卧对青山池州南泉普愿禅师示众唤作如如早是变X了也今时师僧须向异类中行归宗闻曰虽行畜生行不得畜生报师曰孟八郎又恁么去也德山密云南泉中毒也瑯琊觉云山僧则不然遇水喫水遇草喫草焉知畜生行法华举云作么是异类中行石牛常卧三春雾木马时嘶秋夜泉愚菴盂云似地擎山不知山之孤峻如石含玉不知玉之无瑕大通智胜迁座而成正觉善财童子别峰而见德云僧云智不到处切忌道着道着即头角生却为甚么作者般语话咄孟八郎又与么去也慧云盛云南泉既行荒艹归宗又入深村不知今时师僧如何进退设有恁么去也是瞎驴趁大队张公移住在深村被贼潜身入后门锅子一时偷去了更来敲椀翫儿孙唤作如如巳变名廓然无圣岂容情其间妙叶皆同类不有玄晖辨浊清涅槃寂灭本无名唤作如如早变生若问经中何极则石人夜听木鸡鸣寒披襟上胡牀睡说甚三头与六臂孟八郎恁么去张公喫酒李公醉南泉示众文殊普贤昨夜三更起佛见法见每人与二十棒趁出院也赵州曰和尚棒教谁喫师曰王老师过在什么处州礼拜而出云门偃云深领和尚慈悲某甲归衣钵下得个安乐又代云与众除害报慈遂征云且道赵州礼拜是X肎南泉不肎南泉昭觉勤云南泉动絃赵州别曲苦痛苍天寒山拾得若是崇宁则不然灯笼露柱昨夜起佛见法见各与二十棒令归本位去也或有个汉出云和尚棒教谁喫祇对他道落宾落主高峰妙云南泉虽则顶门具眼赏罚分明检点将来也是虗空里钉橛若无赵州后语未审如何折合今日忽有人起佛见法见但向他道善哉善哉时节若至其理自彰普贤昨夜鬬文殊趁出还同两手祛却道赵州行正令从兹王老一时无雾起龙吟风生虎啸两口一舌异音同调文殊普贤佛法见南泉赵州日月面据令而行指顾间尽情贬向铁围山鸳鸯绣出世无双好手元来更有强呈罢各归香阁去金鍼难把度萧郎二俱不了随合多少纵使夜行投明未到布鼓当轩为击来卧龙惊起出巖隈千峰秀色凭谁写一带澄江古镜开春风吹落碧桃花一片流经十万家谁在畵楼沽酒处相邀来喫赵州茶南泉到庄所庄主预备迎奉师曰老僧居常出入不与人知何得排办如此庄曰昨夜土地报和尚今日来师曰王老师修行无力被鬼神覰破侍者便问既是善知识为甚被鬼神覰见师曰土地前X更下一分饭报慈遂云甚么处是土地前更下一分饭因圣颖云南泉被者僧一问未免向鬼窟里作活计云居钖征云土地前一分饭是赏伊是罚伊祇如土地覰见是南泉不是南泉翠巖真云众中多有道苏嚧苏嚧便是土地前一分饭如斯理论深屈古人何故祇知枝词蔓说不知南泉道理还会么执之失度必入邪路放之自然体无去住天童觉云老僧当时若见庄主与么道便与捉住云放汝不得何故来说是非者便是是非人报恩秀云天童虽解捉鬼卖未免庄头鬼乱山僧即不然若见庄主与么道便与弹指三下云唵度噜度噜地尾娑诃石上栽花分外奇枝头春色暗芳菲馨香徧界无人臭一任狂风取次吹春色满园关不住一枝红杏出墙来莫讶王孙多意气从来韵致付天才南泉曰江西马祖说即心即佛王老师不恁么不是心不是佛不是物恁么道还有过么赵州礼拜而出僧随问上座礼拜便出意作么生州曰汝却问取和尚僧问师曰谂上座意作么生师曰它却领得老僧意旨黄龙心云古人恁么道譬如管中窥豹但见一斑设使入林不动艹入水不动波犹是骑马向冰棱上行若是射鵰底手何不向蛇头揩痒良久云鸳鸯绣出X自金鍼径山杲云两个老汉虽善靴里动指殊不知旁观者丑天宁琦云南泉赵州总被者僧一状领过不是心兮不是物那咤夜入苍龙窟铁鞭击碎明月珠从教大地如翻墨深深深汲古今浅浅浅浑成现水莹玉壶江澄素练跳出桃花三汲浪戴角擎头乘快便点额鱼马师口下空踌躇剔起便行三万里祇今休去八千年分明更为从头举一任诸方取次传金刚南际老番王反着襕衫入大唐牛首栴檀多卖了惟垂鼻孔不囊藏不是心不是佛不是物通身一具金锁骨赵州参见老南泉解道镇州出萝卜不是心不是佛不是物以拂子击禅牀为君击碎精灵窟天上人间知不知鼻孔依前空突兀突出难辨辨得出师子翻身师子窟哮㖃一声天地空惊起须弥高突兀不是心佛不是物六六依然三十六因思长庆陆大夫解道合笑不合哭华岳三峯翠插天上头无路可跻攀不知谁有神仙手折取峰头十丈莲剃头头生光洗脚脚清爽脱衣上牀眠㧓着通身痒X夫子不识字达磨不会禅大唐天子国依旧化三千破业亡家后浑身没处安倒拈无孔笛吹过汨罗湾不是心佛物开口巳话堕更拟问如何好与噼面唾百尺朱楼临崃衺新妆能唱美人车皆言贱妾红颜好要自狂夫不忆家天外银河直下飞谪仙题就巳迟迟如何掷笔悬巖畔乱撒冰珠总是诗秋风落鴈声声羽暮雨青来点点山惆怅不堪回首再白云尽处是乡关南泉问黄檗黄金为世界白银为壁落是什么人居处曰是圣人居处师曰更有一人居何国土檗叉手而立师曰道不得何不问王老师檗却问更有一人居何国土师曰可惜许天宁琦云直是好笑当时若作黄檗待道更有一人居何国土但云者野狐精南泉通身是口也须饮气吞声能仁鑑云潜行密用如愚若鲁还他黄檗若是家有诤子国有诤臣犹欠一着待云道不得何不问王老师但云可惜许纵使南泉通身伎俩到者里施展不开自闻心云南泉惯向虚空钉橛黄檗善能陆地张帆虽然二俱作家检点未是好手当时若问万峰更有一人居何国土但厉声云道甚么拟动X眉轮噼嵴便棒非惟捉败者贼亦免使露布葛藤南泉问黄檗定慧等学明见佛性是否曰十二时中不依倚一物始得师曰莫便是长老见处否曰不敢师曰浆水钱且置艹鞵钱教谁还云峰悦云若不同牀睡焉知被底穿径山杲云路逢剑客须呈剑不是诗人不献诗天宁琦云又是得便宜又是落便宜愚菴盂云老僧则不然南泉还浆水钱黄檗偿艹鞵钱不见道贼是小人智过君子法林音云二老每人好与二十棒且道过在甚么处两阵交锋战不难埋兵挑鬬何人晓祇解轮枪趁势来丧身失命有多少猎猎奔驰势不休艹深风劲更堪愁翻身狮子无寻处空使行人说路头昨夜银蟾跨箕尾蓦然一阵天风起卷尽千重万重云碧空寂寂凝如洗李下不得整冠瓜田岂可纳履行藏自要分明免见傍人说你帀帀机轮深陷虎当阳坐断眼通身明投暗合无回互雨散云収日月新南泉因僧问师归丈室将何指南师曰昨夜三更失却牛天明起来失却火龙翔䜣云大小南泉和泥合水中峰则不然或有人问即向道拄杖子今日开封天界盛云恁么则住X持不易虽然须是王老师始得芙蓉觉云南泉将三百六十骨节八万四千毛窍一时攃在者僧面前了也龙渊则不然或有人问将何指南向道饥飡渴饮闲坐困眠昨夜三更失却牛天明起来失却火腰未系兮鞵未穿面不洗兮头不裹奴颜婢膝走人间羞见羊裘七里滩文叔虽为天子贵子陵元作故人看野老忘机事事闲柴门虽设未曾关偶然拾得无须锁依旧抛他途路闲相逢月下是瑶台借艹清樽连夜开明日酒醒应满地空教饥鹤啄莓苔南泉曰我十八上便解作活计赵州曰我十八上便解破家散宅神鼎諲云你道破家散宅底好解作活计底好初参之士须取前语久参先德直须破家更有一言万里厓州法林音云神鼎老人错下名言喝一喝云一喝华山分两路万年流水不知春普贤素云十八上便解作活计囊无系蚁之丝厨乏聚蝇之糁十八上便解破家散宅南头买贱北头卖贵检点将来各好与三十棒者里且放过一着何故曾为浪子偏怜客自爱贪杯惜醉人南泉因山下有一菴主人谓近日南泉和尚出世何不去礼拜主曰非但南泉直饶千佛出兴亦不X能去师闻乃令赵州去勘州去便设拜主不顾州从西过东从东过西主亦不顾州曰艹贼大败遂拽下帘子便归举似师师曰我从来疑着者汉次日师乃与沙弥𢹂茶一缾盏三只到菴掷向地上乃曰作日底昨日底主曰昨日底是什么师于沙弥背上拍一下曰赚我来赚我来雪窦显云南泉赵州被者担板汉勘破了沩山哲云菴主坐观成败南泉赵州向净地上喫交智海禾云是即是菴主祇解把定封疆不能同生同死当时赵州礼拜伹云者贼我识得你待伊从东过西从西过东便拽拄杖趁出看赵州别有什么伎俩瓯峰承云那里是者担板汉勘破南泉赵州处若是明眼衲僧向者里勘破雪窦也不难宫乌栖去玉楼深微月生檐夜夜心香辇不回花自发春来空带辟寒金好个担板汉横身一条铁智勇李将军两度拗不折出师重决龙蛇阵当锋连下顶门楔马陵道下死庞涓千古英雄常泪血俊鹞翻霄趁不及涵秋鑑出难逃匿令人千古忆嫖姚一战清风生八极肌骨天生洁且贞自来心事若冰清锦衣公子空相忆费尽重重掷玉声南泉因东西两堂争猫儿师见乃提起猫曰道得即救取猫儿道不得即斩却众无语师便斩之赵X州自外归师举前话示之州乃脱艹履安头上而出师曰汝若在即救得猫儿也保福展云虽然如是也祇是破艹鞵翠巖芝云大小赵州祇可自救法林音云大小赵州自救不了雪峰存问德山南泉斩猫意旨如何山以拄杖便打趁出复召云会么峰云不会山云我与么老婆犹自不会大沩智云南泉据令而行赵州见机而作虽然如是未免挂人脣吻大沩要与南泉把臂共行遂拈拂子云若道得即夺取去众无语乃云啼得血流无用处不如缄口过残春中峰本云南泉剑为不平离宝匣赵州药因救病出金瓶虽然庆快一时争奈古佛家风扫土矣报恩秀云正当恁么时尽十方世界情与无情一齐向王老师手中乞命当时有个汉出来展开两手不然拦胸抱住云却劳和尚神用纵南泉别行正令敢保救得猫儿博山来云生擒活捉王老师全提起死回生谂古佛手段救得救不得总不干他事且道节文在什么处愚菴盂云还识南泉么他是生铁铸就浑钢打成要向骊龙颔下摘珠阿修罗手中夺印赵州虽善来机也是得张白狐裘脱秦虎口者两堂是苏秦张仪投秦入赵岂知天然王道宁可以口舌胜耶吴圣玉云南泉据虎头赵州收虎尾死猫儿却被二老弄活争奈两堂云水一死不再活如今要得活么擘眼云猫提起两堂应尽见拈刀要取活狸奴可怜皮下皆无X血直得横尸满道途雪刃含光射斗牛不惟天地鬼神愁命根落在南泉手直下看看两段休狸奴头上角重生王老门前独夜行天晓不知何处去楚山无限谩峥嵘伯牙之琴鸾胶可续调古风淳霜月可掬南泉南泉龙象继躅艹鞵头戴与谁论四海无风浪自平解道曲终人不见江头赢得数峰青五色狸奴尽力争及乎按剑总生盲分身两处重相为直得悲风动地生安国安家不在兵鲁连一箭亦多情三千剑客今何在独许将军建太平手握干坤杀活机纵横施设在临时满堂兔马非龙象大用堂堂总不知南泉提起下刀诛六臂修罗救得无设使两堂俱道得也应流血满街衢克已堂前开饭店股肱屋里贩扬州头戴艹鞵呈丑拙凑成一对好风流尽力提持祇一刀狸奴从此脱皮毛血流满地成狼借暗为春风染小桃一刀成两段释得二僧争艹鞵头戴出猫儿无再生设使南泉不举刀艹鞵何地卖风骚相逢若问两堂X客鼻直眉横总姓猫干鱼怕死不吞钩却有螺蛳跳上舟还把螺蛳来作饵钓空跛鳖始方休誓扫匈奴不顾身三千貂锦丧边尘可怜无定河边骨犹是春闺梦里人南泉因赵州问离四句绝百非请师道师便下座归方丈州曰者老和尚寻常口吧吧地今日被我一问直得无言可对侍者曰莫道和尚无语好州打一掌曰者一掌合是王老师喫白巖符云老赵州大似个新出红炉底弹子犯着则簉破面门虽然总不出王老师圈圚且道那里是王老师圈圚离四句绝百非作者相谙识得伊跳下禅牀便归去从他鹞子搏天飞宗鑑法林卷十宗鑑法林X卍XXX宗鑑法林卷十一集云堂编大鉴下三世南泉问座主讲甚么经曰弥勒下生经师曰弥勒几时下生曰现在天宫未来师曰天上无弥勒地X下无弥勒洞山价举问云居居云天上无弥勒地下无弥勒未审谁与安名洞山被问直得禅床震动乃云吾在云巖曾问老人直得火炉震动今日被子问直得通身汗流太阳玄云如今老僧举起也有解问者致将一问来乃云地动也径山杲云禅床动火炉动地动则不无三个老汉要见南泉直待弥勒下生始得忽有个汉出来道天上无弥勒地下无弥勒却教什么人下生又作么生抵对但向他道老僧罪过禅床惊震被涂煳惹得儿孙不丈夫拄杖噼头连打出也教知道赤须胡上天下地无弥勒安名立字是何因黄金自有黄金价终不和沙卖与人云居悟云昔日东山和尚谓众云天上无弥勒地下无弥勒十字街头立被人唤作贼且道此人被他唤作贼欢喜则是烦恼则是元来也不欢喜亦不烦恼何故为伊有个着到处颂云被人唤作贼吞声便饮气虽然言语恶真个好滋味不向如来行处行丈夫自有沖天志南泉在方丈内坐次问良钦空劫中还有佛否钦曰有师曰是阿谁曰良钦师曰居何国土钦无语洞山莹代转身便行海门涌云良公当时若能轻弹一指管教王老师不作等闲看南泉示众王老师自小养一头水牯牛拟向溪东X牧未免食它国王水艹拟向溪西牧亦未免食它国王水艹不如随分纳些些总不见得云门偃云且道牛内纳牛外纳直饶你说得纳处分明我更问你觅牛在沩山哲云云门祇解索牛不解穿他鼻孔拈拄杖云三世诸佛天下老和尚鼻孔尽被山僧拄杖一时穿却且道山僧鼻孔在什么处良久云诬人之罪以罪科之长庆稜云你道南泉前头为人后头为人雪窦云一时穿却云峰悦云说甚么纳些些尽干坤大地色空明暗情与无情尽在山僧者里放行则随缘有地把住则逃窜无门且道放行好把住好昭觉勤云和光顺物与世同尘不犯锋𨦵收放自在是南泉本分草料山僧自小养一头水牯牛有时孤峰独立有时閙市纵横不论溪东溪西一向破尘破的且道即今在什么处天童杰云南泉起模画㨾长庆披沙拣金云门鼻孔先穿雪窦据款结案拈拄杖更有一个在什么处掷下拄杖灵隐岳云王老师倾肠倒腹则不无未见移风易俗在山僧祇养得一头驴一向东倒西攂顺时一日何啻千里万里拗时直是一步不移且道与王老师水牯牛相去多少良久云渔人舞棹野老讴歌天童觉云南泉牧牛可谓奇特直是一切处关防不得为甚么如此是他随分纳些些报恩秀云南泉水牯牛无鼻孔你者一队汉作么生穿所以胜默老人道在一切同一切一切处收不得且道随分纳些X些后如何蒭荛莠稗愁耘锄蹄角皮毛趁惯时古南门云南泉祇知落草求人争奈妄生头角引得诸大宗师都向草中打辊未得个净绝还见南泉撒手处么将此深心奉尘剎是则名为报佛恩垂垂杨柳暗溪头不问东西却自由几度醉眠牛背上数声横笛一轮秋南泉水牯自天然随分些些任变迁大笑一声天地窄更无尽法与人传不放溪东西随分纳些儿冷煖祇自知分明说向谁不如随分纳些些唤作平常事巳差绿草溪边头角露一蓑烟雨属谁家南泉水牯忘鞭索南北东西共一家王税及时都纳了牧童横笛远山斜不如随分纳些些渴饮饥飡祇自知烂蹋春光烟雨足横身宇宙更由谁和和和东西几何南北几何归去归去免风免雨耕耨以时宴我仓庾南泉谓僧曰夜来好风僧曰夜来好风师曰吹折门前一株松曰吹折门前一株松又谓一僧曰夜来好风曰是什么风师曰吹折门前一株松曰是什么松师曰一得一失翠巖真云众中商量甚多有云前来据实抵对所以云得后来不合云是什么风所以云失然祇知车书X混同泥玉一所何哉不知道之根源理之深浅要会么路逢剑客须呈剑不是诗人莫献诗昭觉勤云大凡酬唱随机着眼辨龙蛇别缁素所谓打鼓弄琵琶相逢两会家祇如南泉道一得一失敢问阿那个得阿那个失者里须是向上人始得还委悉么鹅王择乳素非鸭类南泉访百丈丈问甚处来师曰江南来丈曰还将得马大师真来么师曰祇者是丈曰背后底𠰒师拂袖便去八面当风祇者是拂袖之谈动天地堪爱卖身王老师不作贱兮不作贵兄难兄弟难弟马祖真祇者是撼动西江十八滩水面无风波自起南泉问神山什么处来曰打罗来师曰手打脚打山无语师曰你问我我与你道山便问手打脚打师曰分明记取巳后遇明眼人举似它云巖晟代云无手脚者始解打保宁勇代云和尚具一切智南泉巡堂次牵一头牛入堂首座以手抚牛背一下师便休去赵州以艹二束放在首座前国清英云赵州南泉大似屋里贩扬州首座恁么可知礼也等将草料好供看何故皮毛要一般惹起群中相似者翻令头角不完全X南泉问维那今日普请作甚么曰搜磨师曰磨从你拽不得动着中心树子那无语保福代云比来拽磨如今却不成法眼代云恁么即不拽也资福玉代云和尚巳动争禁得它人不动江天铨代云我若在拉来曳磨磵南音举云不得动着中心树子首犯者罪加倍比来曳磨如今却不成前言不副后语恁么即不曳也谢子勤劳和尚巳动争禁它人不动癞儿牵伴我若在即拉来曳磨剌脑入胶盆总云好箇中心树子无端被南泉七花八裂了也吹余不避腥羴也入一分不得动着中心树子便云合取狗口管教王老师有口痖却南泉问陆亘大夫去彼将何治民曰以智慧治民师曰恁么则彼处生灵尽遭涂炭去也神鼎揆云文韬武略满腹甲兵致君泽民即不无陆亘要作祖师门下客亦未可在若具宗门向上爪牙说甚生灵遭涂炭王老师也须照顾始得复颂生灵涂炭起死回生拔眼中屑抽脑后钉翻思素墨悲丝染自古雕文丧德人南泉鲁祖杉山归宗四人离马祖处于路分袂师插下拄杖曰道得也被者箇碍道不得也被者箇碍归宗拽拄杖打师一下曰祇是者箇王老师说甚么碍与不碍鲁祖曰祇此一句大播天下宗曰还有不播者么祖曰有宗曰作么生是不播者祖作掌势X难兄难弟一二三四同母而生个个相似竿木随身逢场作戏莫言碍塞不得一句播天播地碍与不碍龙吟雾起播与不播蝇附骥尾南北东西千里万里俊哉南泉同三人喫茶次鲁祖提起茶盏曰世界成时便有者箇师曰今人祇识者箇不识世界宗曰是师曰师兄莫同此见么宗却拈起盏曰向世界未成时道得么师作掌势宗以面作承掌势昭觉勤云鲁祖簸土扬尘南泉和泥合水归宗火乱灰飞杉山坐观成败还委悉么箭锋相拄不相饶四人共拈一只盏南泉曰三世诸佛不知有黧奴白牯却知有大沩智云三世诸佛既不知有黧奴白牯又何曾梦见灼然须知向上有知有底人始得且作么生是知有底人喫官酒卧官街当处死当处埋沙场无限英灵汉堆山积岳露尸骸博山来云手拓地尾连天王老师异类中行也三世诸佛不知有掬明月于无影树头黧奴白牯却知有剪白云于不应山谷何人知此意除是长啸者愚菴盂云我要问诸人如何是黧奴白牯知有底事有对云黄金国土瑠璃地狮子巖前水草香菴云你作恁么语话衔铁负鞍有日在三世诸佛不知有一一面南看北斗黧奴白牯却知有戴角擎头师子吼四棱蹋地又团圝八角磨盘空X里走拟推寻噼嵴搂拈得鼻孔失却口为问普化一头驴何似子湖一只狗三世诸佛不知有老老大大外边走眼皮盖尽五须弥大洋海里翻筋斗黧奴白牯却知有瀑布不熘青山走堪笑无端王老师错认簸箕作熨斗越鸟巢南枝冀马嘶北风黧奴并白牯寸步不曾通千山都坐断万派尽朝东天王才合掌那咤扑帝钟波波挈挈㲯㲯𣯶𣯶百不可取一无所堪默默自知田地稳腾腾谁谓肚皮宽普周法界浑成饭鼻孔累埀信饱飡野老祭江神乞儿打筋斗莫作两般看等是扬家丑君子道消小人道长有功者罚无功者赏拍盲衲子走天涯空费草鞵百千緉二八嫦娥赤双手反着蓝衫拕地走噼头撞翻三脚驴倒骑归来变作狗季布祇重然诺子房不贵封矦端坐孤峰绝顶知君未善优游岂不见曹山不堕尊贵大沩变作水牛南泉因座主辞师问甚处去曰山下去师曰第一不得谤王老师曰争敢谤和尚师乃喷嚏曰是多少主便出去X石霜诸云不为人斟酌先曹山云赖也云居膺云非师本意长庆稜云请领话云居钖征云座主当时出去且道是会不会南泉山上刈茅次有僧问南泉路向什么处去师拈起镰子曰我者镰子是三十文钱买曰我不问者箇南泉路向什么处去师曰我用得最快茅镰三十文钱买觌面高提第一筹直下便知归去路也须更上一层楼拨艹瞻风探祖禅谁知艹里有南泉分明一句无私语彻骨风生天地寒匆匆禅客问南泉款段徒劳痛下鞭今日为君重漏泄翩翩孤雁下遥天南泉入园次见一僧乃抛瓦砾掷之其僧回首师乃翘一足僧无语师便归僧后请益曰和尚适来掷瓦砾打某甲岂不是警觉某甲师曰翘足又作么生僧无对石霜诸因僧问南泉翘足意作么生霜举手云还恁么也无南泉因僧问和尚百年后向什么处去师曰山下作一头水牯牛去曰某甲随和尚去还得也无师曰汝若随我即须衔取一茎艹来类中难辨要分明戴角披毛卒未醒衔取艹来方定动头头物物自真灵行履从来异类中不知头角与谁同若衔枝草时相X见摆尾摇头四野风异类中行得自由拽穿鼻孔卒难收草枝衔得相逢处高卧深云任白头南泉住菴时有一僧到师向其僧曰我上山待到斋时作饭自喫了送一分来山上少时其僧自喫了却一时打破家伙就牀卧师待不见来遂归见僧卧师亦去一边卧僧便起去师住后曰我往前住菴时有箇伶俐道者直至如今不见五祖戒云也是贫儿思旧债翠巖芝云两箇汉前不至村后不至店高峯妙云南泉虽则步步蹋实未免随人起倒者僧纵解饱食高眠决定不知饭是米做高峯恁么告报设有一字虗妄永堕拔舌地狱愚菴盂云当时者僧风仪令人可爱南泉过后思君子见之晚矣彼时下山来何不掘个坑将者僧埋却岂不据款一结有僧云老汉𠰒菴乃与一顿棒趁出云菴悦云南泉虽有陷虎之机要且未尽其善当时见他高眠枕蓆伹呵呵大笑管取疑杀者汉圣可玉云说甚么二十年不见道者打破锅盌时早不见了也泉去身边卧寻踪捕影二十年后恁么举意在于何从前汗马无人识祇要重论盖代功吹毛剑利逆水波清丈夫气志不顺人情君征塞北我伐西秦千古万古共乐昇平短袴长衫白苎巾咿咿月下急推轮洛阳路上相逢着尽是经商买卖人X一把黄金钝䦆头引他白日鬼来偷自从去后无踪迹入眼青山总是愁五陵公子休夸富百衲高僧不厌贫春到江南二月后黄莺啼徧杏花村南泉翫月次赵州指月问曰何时得恁么师曰王老师二十年前亦恁么来曰祇今作么生师便归方丈天童觉云二十年前且置二十年后作么生还知王老师行履处么室内无灵牀浑家不着孝紫梅周云乐平者里也不管你二十年前二十年后正当八月十五夜又作么生良久云宁可截舌不可犯讳剑落寒潭漫刻舟霜花浪急使人愁渔翁罢钓归深隖一只鸳鸯落渡头碧天新月影沉渊水底蛟龙惊不眠头角忽然相抵触飞烟走雾满平川南泉同归宗麻谷去礼国师路次师于地画一圆相曰道得即去宗便于相中坐谷即作女人拜师曰与么则不去也宗曰是什么心行师于是乃相唤便回翠巖芝云当时若见每人与一棒且图天下太平云居钖云比来要礼国师南泉因甚么却相唤回且道古人意作么生报慈遂征云祇如南泉与么道是肯底语不肯底语五祖演云三人是慧炬三昧庄严王三味荐福行云汉武求仙不得仙王乔端X坐却昇天虽然三人中有见得国师底有见不得国师底南华昺云动絃别曲还他麻谷归宗掣鼓夺旗偏宜南泉老汉直得同行不同步党理不党亲白云尽处是青山行人更在青山外天童觉云我当时若见便与抹却圆相不惟打破南泉窠臼亦乃教归宗无着身处麻谷呈伎俩不得南泉云恁么则不去也果然果然天宝枢云三大老途中与么呈伎俩要见国师驴年也未得在中峰本云南泉画地为牢归宗堕坑落壍麻谷恭而无礼检点将来一人眼空四海一人舌拄梵天一人入地狱如箭笑巖宝云三人未发足前鼻孔巳在国师手里直造中途果见弄粥饭气磬山修云三大老虽同条生不同条死各有出身之路然三人中有一人堪为师若拣得出许你具择法眼天井新云一人买帽相头一人将错就错一人看楼打楼更有一人额头汗出由基箭射猿绕树何太直千箇与万箇是谁曾中的相唤相唿归去来曹溪路上休登陟复云曹溪路坦平为甚休登陟漫漫大地盈尺雪江湖一片难分别渔翁披蓑月下归谁道夜行人路绝巧夺豪拈浪苦辛谁能于此辨疎亲落花芳艹空岐路细雨斜风不见人南泉麻谷与归宗道眼元来总不通去礼国师瞻相好区区祇到半途中X手𢹂花鼓到城根反着麻鞵过短门笑把柴头书古字大家来步月黄昏野店斋余聊问津作家竿木镇随身相逢尽道休官去林下何曾见一人金鍼绣出玉鸳鸯石女擎来不覆藏刚被木人偷眼覰至今两两不成双孩儿三个抱花鼓打得南边动北边斗柄夜埀天欲晓笛声吹散玉楼前南泉询座主曰你与我讲经得么主曰和尚为某甲说禅某甲为和尚讲经师曰不可将金弹子换银弹子去法林音代僧云不谓宗门下也是者㨾扭揑鼻孔盘走珠兮珠走盘当机脱略好生观世人知贵不知价信手拈来也不难南泉曰王老师卖身去也还有人买么一僧出曰某甲买师曰不作贵不作贱你作么生买僧无对赵州代云明年与和尚作一领布衫卧龙球云和尚属某甲去也禾山殷代云是何道理明招谦代拍旁僧背云好着不着去雪窦显云虽然作家竞买要且不解输机且道南泉还肯么翠峰也拟酬个价直令南泉进且无门退亦无路良久云别处容和尚不得隐静岑云某甲报恩有分云居庄云鼻索在某甲手里笑巖宝云山僧今日斩新出箇价直教老汉更属人不得属已不得待云不作贵不X作贱你作么生买但道请和尚蹔归方丈喫茶愚菴盂云翠峰祇可作南泉奴祇如进且无门退亦无路还容得翠峯么古南门云诸老宿与么拈提还惬南泉意么殊不知南泉以已方人因慈悲之故有落艹之谈当时待伊恁么问但云与么则和尚与某甲平出也既显自已手脚便不虗他一番法施还会么子期去不返浩浩良可悲不知天地间知音复是谁龙池珍云和尚三行半倩谁写天目律云王老师祇求要人着价殊不知婢使奴儿千古自招王老明明要卖身一时分付与旁人可怜天下争酬价父易虽成契不真南泉舖席大开张差宝希珍压市行竞买虽多酬价少至今天下错商量卖身王老难为价贵贱俱非不易酬若使当时无退悔唤来分付与园头不作贵兮不作贱翻覆高低隔一线利害分明说向人伶俐衲僧见不见年老心高出入无度贪程夜行打失火炬咄噼破鬼门关悉唎悉唎苏噜苏噜南泉因僧问讯叉手而立师曰太俗生其僧便合掌师曰太僧生僧无对径山杲云合掌太僧生叉手又俗气总不恁么时尊体无顿处无顿处有巴鼻唵苏噜苏噜悉唎悉唎喝近来王令稍严不许搀行夺市天宁琦云叉手太X俗合掌太僧不僧不俗谁敢安名检点将来也是垛生招箭且道落在者僧分上南泉分上合掌太僧叉手又俗撒手出门山青水绿换步移身振古风木人共唱无生曲南北东西无不利令人深爱老南泉眉毛厮结如相似鼻孔辽天不着穿南泉因赵州问知有底人向什么处去师曰山前檀越家作一头水牯牛去曰谢师指示师曰昨夜三更月到窗云峯悦云若不是南泉后语洎被打破蔡州径山杲云云峯失却一只眼殊不知祇因后语当下打破蔡州洞山莹云云峯看楼打楼径山因孔着楔若约衲僧眼目敢保俱未梦见且道洞山有甚长处良久云狮子不食鵰残俊鹰不打死兔拽脱鼻孔何处是乱抛泥水恣纵横日斜倒坐骑驴去又见东山片月生眼中见惯是寻常又不惊人又久长留得寒窗夜来月三更依旧照茅堂度体裁衣量水打碓毫发不差且居门外檀越家中作水牛收来放去任优游不曾犯着人苗稼何必南泉对赵州掣开金殿锁撞动玉楼钟贪程未归客徒自觅行踪窈窕佩香浓思君趁晓风蔆花羞对面转步蹋芳丛X有身慵卧象牙牀转步牵裾到畵堂覆面若无三尺布几乎羞杀负心郎南泉遣书与茱萸曰理随事变宽廓非外事得理融寂寥非内僧达书了乃问如何是宽廓非外茱曰问一答百也无妨曰如何是寂寥非内茱曰覩对声色不是好手僧又问长沙如何是宽廓非外沙瞪目视之曰如何是寂寥非内沙闭目视之僧又问赵州如何是宽廓非外州作喫饭势曰如何是寂寥非内州以手作拭口势师闻乃曰此三人不谬为吾弟子昭觉勤云南泉虽则养子之缘其奈怜儿不觉丑殊不知者三人一人有目无足一人有足无目一人足目俱无虽然如是皆可与南泉为师为甚如此理事分明南泉因僧问父母未生前鼻孔在什么处师曰父母巳生了鼻孔在什么处国清英云去时鼻孔撩天来时脚蹋实地为什么讨人处分良久云不因杨得意争见马相如南泉会下典座办两分食诣园中管顾园头食时展钵次忽有念佛鸟鸣园头乃敲钵一下又鸣再敲一下鸣既住头乃问典座曾么座曰不会又敲一下法林音代座云比来两分如何又要三分岂不令他X园头口哑不然将食倾在鸟前看园头又作么生庐山归宗智常禅师一日刬艹次有讲僧来参忽见一蛇过师以锄断之僧曰久向归宗元来是箇麤行沙门师曰你麤我麤曰如何是麤师竖起锄头曰如何是细师作斩蛇势曰与么则依而行之师曰依而行之且置甚处见我斩蛇僧无对雪峯问德山古人斩蛇意旨如何山便打峯便走山召云存衲子峯回首山云他后悟去方知老汉彻底老婆心翠峯显云归宗祇解慎初不能护末德山颇能据令未明斩蛇乃云大众看翠峯今日斩三五条以拄杖打散大用纵横掣电机烁迦罗眼尚胶黐迷徒梦里争脣吻却忆随他去一随千寻竿上翻筋斗大海波心掷钓钩大体还他肌骨好不搽红粉也风流归宗因李渤剌史问三乘十二分教即不问如何是祖师西来意师乃竖起拳曰会么曰不会师曰饱学措大拳头也不识曰某甲实不会师曰会得则途中受用不会则世谛流布法林音云归宗祇知他人措大不知自已措大更甚乃竖拳云者是祖师西来意会得一任途中受用世谛流布会不得途中受用世谛流布总隔三尘在忽有箇云此是拳头法林不妨云也祇要你者㨾道金山铨云剌史放憨归宗饶舌祖师西来意总未梦X见在归宗示众吾今欲说禅诸子总近前来大众近前师曰汝听观音行善应诸方所僧问如何是观音行师弹指曰诸人还闻么曰闻师曰一队汉向者里觅箇什么以拄杖打趁呵呵大笑归方丈无学弹指超圆通耳根净透出闻不闻妙哉观音行棒头指出金刚王险恶道中为津梁归宗与南泉同行一日告别煎茶次泉曰从前与师兄商量语句彼此巳知向后忽有人问毕竟事作么生师曰者一片田地好卓菴曰卓菴且置毕竟事作么生师乃踢却茶铫便起曰师兄喫茶了某甲未喫茶师曰作者箇语话滴水也消不得泉休去五祖戒云南泉祇解作客不解作主沩山哲云南泉逢强即弱归宗逢弱即强三十年同行毕竟事不通商量虽然如是犹较王老师一线道昭觉勤云惊羣之句谁不耸然有般道南泉搆他归宗不着所以遭他呵叱殊不知行人更在青山外蒋山不惜眉毛为诸人下箇注脚南泉探头太过归宗壁立万仞且道还有出身路也无喝下须教三日聋天童华云南泉贪程太急归宗薄处先穿二老虽发明马祖正眼要且极则事未梦见在何故家住东州归宗因小师辞乃问甚处去曰诸方学五味禅去师曰诸方有五味禅我者里祇有一味禅僧问如X何是一味禅师便打僧曰会也会也师曰道来道来僧才开口师又打黄檗运云马大师出八十四员善知识箇箇疴漉漉地惟有归宗较些子翠峯显云以强欺弱有甚么难我者里有一味禅为甚不学但向道收待伊拈起有般无眼汉祇管喫吽吽雪窦门下谁敢昭觉勤云若非黄檗深辨端倪洎乎劳而无功天井新别云祇因黄檗深辨端倪所以劳而无功资福先云归宗幸是好一味禅无端伤盐伤酢却成五味了也如今有辞去学五味禅但云善为道路若是个汉必然别有生涯天宁琦举黄檗语毕云说什么较些子直是未在我者里祇有一味禅便与掀倒禅牀见之不取思之千里五味与一味喫了须噫气金轮峰下令行时凛凛清风诚可畏石明私酝香醇价又轻至今官路少人行归宗一味如连苦蹉过丛林几后生雪里梅花雾里山看时容易畵时难早如不入时人眼多买赤赦畵牡丹归宗泥壁次白舍人来师便问君子儒小人儒曰君子儒师乃打泥盘一下白遂过泥师接得便使良久曰莫便是俊快底白侍郎否曰不敢师曰祇有过泥分堂堂非是小人儒得得深云访隐居巳与过泥殊不X耻更何言外见亲疎归宗因僧问如何是玄旨师曰无人能会曰向者如何师曰有向即乖曰不向者如何师曰谁求玄旨又曰去无汝用心处曰岂无方便门令学人得入师曰观音妙智力能救世间苦曰如何是妙智力师敲鼎盖三下曰还闻么曰闻师曰我何不闻僧无语师以棒趁下三声鼎盖普门开苦海劳生唤不回九十春光今又半空飞花片点莓苔归宗因僧问如何是佛师曰向你道还信否曰和尚言重安敢不信师曰祇你是曰如何保任师曰一翳在眼空花乱坠僧有省法眼益云若无后语何处讨归宗雪窦向祇你是处别云侍者寮喫茶去归宗因僧问如何是触目菩提师翘足曰会么曰不会师曰三箇见在一任选取触目菩提一撒沙示渠三箇更周遮衲僧相见呵呵笑春鸟喃喃骂落花归宗因普请入园取菜乃画圆相围却一株以标插之曰輙不得动着便去少顷来见菜犹在遽以棒趁曰者一队汉无一箇有智慧底蹋倒标子拔菜而归云居庄云设有僧拔却者一株菜莫契得归宗意么拈拄杖敲香几云归宗和尚来也靠拄杖下座X归宗因江州剌史李渤问尝闻须弥纳芥子渤则不疑芥子纳须弥莫是妄谈否师曰人传史君读万卷书是否曰不敢师曰身如椰子大万卷书向什么处着李俛首而巳放开日月明把定干坤黑一札不回头满地生荆棘龙宫海藏兮非多石火电光兮非急君不见紫霄峰下墨池边八骏如风追不及万卷诗书一时头角才跨宗门便施谋略古归宗真老作祇顾满弯弓不知谁见双鵰落绝毫绝釐如山如岳堂堂气宇冠儒林浩浩清风播寥廓宗鑑法林卷十一宗鑑法林X卍XXX宗鑑法林卷十二集云堂编大鉴下三世杭州盐官齐安国师一日唤侍者将犀牛扇子来者曰破也师曰扇子既破还我犀牛儿来者无对投子同代云不辞将出恐头角不全雪窦显云我要不全底头角石霜诸代云若还和尚即无也窦云犀牛儿犹在保福展代云和尚年尊别请人好窦X云可惜劳而无功资福宝作一圆相于中书牛字窦云适来为甚不将出雪窦显云若要清风再振头角重生请诸禅德下一转语乃问扇子既破还我犀牛儿来时有僧云大众参堂去窦喝云抛钩钓鲲鲸祇得箇虾蟆云居舜云三伏当时正须扇子为侍者不了事虽然如是盐官太絮何不大家割舍侍者当时见他道还我犀牛儿来祇对云巳飏在搕𣜂堆头了也地藏恩云从上知识各说异端作尽伎俩其奈总未知犀牛儿所在山僧见处也要诸人共知扇子既破还我犀牛儿来别处容和尚不得宝寿新代云幸遇某甲若是别箇一场祸事犀牛扇子用多时问着元来总不知无限清风与头角尽随云雨去难追扇子破索犀牛圈圝中字有来由谁知桂毂千年魄妙在通明一点秋明月冷相照清风卒未休盐官无限意何用觅犀牛犀牛扇子用多年历掌清机授手传头角不全收拾取雨余风月满长川犀牛扇子有来由几度拈来几度休荷叶乱倾珠的皪一番雨过碧溪头格外提持识者稀英雄到此尽历迷蓦然一豁双睛瞎万象森罗发上机盐官问座主业何经论曰华严经师曰华严有几X种法界曰广说则重重无尽略言有四种师竖拂曰者是第几种法界主沉吟师曰思而知虑而解鬼家活计日下孤镫果然失照保福展代云若礼拜即喫和尚棒禾山殷代云某甲不烦和尚莫怪法眼益代拊掌三下昭觉勤云盐官以强凌弱则且置如何道得一句恰好免得他道鬼家活计良久云剑阁虽险夜行更多大沩泰代云向下文长付在来日径山杲代云两段不同收归上科盐官示众虗空为鼓须弥为椎什么人打得南泉云王老师不打者破鼓法眼益云王老师不打雪窦显云打者甚多听者极少且问谁是解打者莫谤盐官好南泉云王老师不打者破鼓法眼云王老师不打两箇既不奈何一箇更是懡㦬又云王老师不打还肯他诸方也无代云千年田地八百主黄龙心云南泉法眼祇知瞻前不能顾后且如盐官道虗空为鼓须弥为椎什么处是破处还检点得出么直饶检点得破处分明我更问你觅鼓在天童华云南泉法眼大似喫李子祇向赤边齩山僧今日与盐官相见去也虗空为鼓须弥为椎要打便打莫问是谁乃拈拄杖卓一下天童杰云盐官提水放火南泉拨乱星飞法眼埋兵挑鬬诸尊宿各出只手并无一人性亿音喿祇是随例扛鼓祥符直捷为诸人道虗空为鼓须弥为椎漆桶参堂去天宁琦云且X道甚处是他破处驴年梦见么宝寿新代云听能仁鑑云二尊宿节拍相随大似桑林之舞可谓解和虽然未免随人脚跟转大巖今日要与盐官相见虗空为鼓须弥为椎蓦拈拄杖卓一下云切忌闻着南泉王老太无端却逐盐官作乐官西祖令严行禁止免他禅会错欣欢国师费力置面鼓犹胜涂毒万千千解打南泉非好手至今天下勿声冤盐官会下有主事忽一日见鬼使来追乃告曰某甲身充王事未暇修行乞容七日得否使曰待为白王若许七日后来不然须臾便至言讫不见至七日后复来竟觅其僧了不可得洞山价代云被他觅得也天童悟征云前头鬼使因甚见后头鬼使因甚不见脱却烂草鞵飏下破木杓报汝鬼大王弄什么手脚因风吹火力无多燎倒青藤里绿萝烟尽灰飞忘喫铁大王着甚鬼懡㦬盐官因僧问如何是本身卢舍那师曰与老僧过净缾来僧将净缾至师曰却安旧处着僧复问师曰古佛过去久矣云门偃别云无朕迹雪窦显云直得一手指天一手指地争得无还会么云在岭头闲不彻沩山哲云山僧则不然忽有人问但云大众归堂去若人向X大沩门下荐得古释迦不先新弥勒不后且转身一句作么生道明年更有新条在恼乱春风卒未休东禅观云盲者难以与乎文彩聩者难以与乎音声者僧既不荐来机国师祇成虗设云门道无朕迹扶国师不起雪窦云一手指天一手指地争得无也扶国师不起以拂子画一画云前来葛藤一时画断且道毕竟如何是本身卢舍那掷拂子下座法林音云东禅恁么道还扶得起国师么南堂欲云国师不得云门洎合劳而无功总似雪窦未免白日见鬼如今或有人问但向道一气不言含有象万灵何处谢无私鸟之行空鱼之在水江湖相忘云天得志拟心一丝对面千里知恩报恩人间几几谁在玉楼相话旧一声幽鸟最关情莫言未谙啼痕苦春酿花奴憨正深居然巳在蟾蜍窟丹桂婆娑顾盻中何事男儿不意气空教娥𩯭倚秋风盐官因法空禅师到问经中诸义师一一答了却曰自禅师到来我总未曾作得主人曰请和尚便作主人师曰今日夜也且归本位安置空下去明旦师令沙弥屈空到师却顾沙弥曰咄者沙弥不晓事教屈法空禅师屈得箇守堂人来空无语酬醋慇懃全道义和光应物探来宾洪钧律转花千树客情犹自不知春旁敲正打丧却全身数声黄鸟X青山外占断风光作主人空逐烟花入汴京客情步步随人转通身出没老盐官龙驾螭骖善舒卷滞殻禽有何限冲霄逸翮从来鲜明州大梅法常禅师住山后马祖令僧问和尚见马祖得箇什么便住此山师曰马祖向我道即心即佛我便向者里住曰马祖近日又别师曰作么生曰又道非心非佛师曰者老汉惑乱人未有了日任它非心非佛我祇即心即佛僧回举似祖祖曰梅子熟也禾山殷因僧问大梅恁么意作么生山云真狮子儿天井新云即心即佛非心非佛牙齿无筋舌头无骨梅子熟也是黜罚语是证明语长安今夜家家月几处笙歌几处愁西遯超云马祖添箇八两连前凑成一斤大梅巳足一斤何妨佯推八两虽然如是未识他父子鍼芥水乳在咄咄自领三十棒祇将马祖铅刀子裂破漫天铁网罗碧沼夜敲荷叶雨至今贫恨一身多荷衣松食住深云盖是当年错见人埋没一生心即佛万年千载不成尘郎心叶薄妾冰清郎说黄金妾不应假使偶然通一笑半生谁信守孤灯多谢尊前窈窕娘好将幽梦恼襄王禅心巳作沾泥絮不逐东风上下狂X大梅因庞居士问久向大梅未审梅子熟也未师曰熟也你向甚处下口曰百杂碎师伸手曰还我核子来士无语翠巖芝云此二人大似把手上高山又云二人前不至村后不迭店宝峰文云且道二人相见还有优劣也无大梅帜代庞公云嚼破里头仁用核作么复呵呵笑云恁么道也是腊月扇子国清英云二大老本是同根生相煎何太急大梅梅子熟庞老巳先知正眼验真妄相逢拍手归庞公亲到竖降旗一剑当头斩万机不是从前生齩破为他梅子熟多时大梅因夹山与定山同行定曰生死中无佛即无生死夹曰生死中有佛即不迷生死二人互相不肎同上大梅夹乃问不知那箇亲那箇疎师曰一亲一疎夹曰未审那箇亲师曰且去明日来次日上方丈夹再问师曰亲者不问问者不亲夹山住院后曰当时在大梅失却一只眼云峰悦云夹山祇知失却一只眼殊不知换得一只眼翠峰显云夹山毕竟不知换得一只眼大梅当时闻举以棒一时打出岂止划断两人葛藤亦乃为天下宗匠昭觉勤云生死为诸佛根基诸佛乃生死炉韛若解险绝承当即证六通八解雪窦云云祇如失却一只眼换得一只眼同别在甚么处若检X点得出许你具一只眼不然更为下箇註脚失却一只换一只今朝却是四月一一年三百六十日每日钵盂两度溼参古南门云翠峰醉后添杯不知大梅牙如剑树二老葛藤早巳划断夹山失却一只眼过后方知那一只眼向甚处去也古南确实评量有佛无佛死生生死一翳在眼空花乱坠未曾拈出定盘星多少行家怨不平待得权衡来就手方知斤两自分明同行自古不相肎峰顶老人何足论山凹落尽桃花片流水依前遶竹门竹篱茅舍酒旗斜一箇葫芦败两家酒后不知天与地归来满地是桃花苦瓜连根苦甜瓜彻蒂甜两般滋味恶终后入黄泉佛之一字强安排有无生死一坑埋大梅老子舌无骨腊月莲花火里栽青天白日切忌寻觅更问如何抱赃叫屈大梅因僧问如何是西来意师曰西来无意盐官安闻云一箇棺材两箇死汉玄沙备云盐官是作家雪窦显云三箇也有黄龙新云三箇也有是死汉是活汉昭觉勤云一串穿却活中死眼无作有用方寸不移十方独弄巧拙不到处盐官有出身亲言出亲口鸡犬閙比邻因事长智认渠遭累翻身晓行全家富贵竞头擡荐X自埋没逆顺是非谁可出提起是令放得行两手扶犂水过膝大梅一日示徒曰来莫可抑往莫可追从容闻鼯鼠声乃曰即此物非它物汝善护持吾当逝矣雪窦显云者汉生前莽卤死后颟顸即此物非他物是何物还有分付处也无有般汉不解截断大梅脚跟祇管道贪程太速宝峰文云既非他物是什么物地藏恩云是什么语话兴善广云者汉临歾犹口中水漉漉底即此物非他物颟顸不少咄师初得道即心是佛最后示徒物非他物穷万法源彻千圣骨真化不移何妨出没婺州五洩山灵默禅师初谒石头便问一言相契即住不契即去头据座师便行头召阇黎师回首头曰从生至死祇是者箇回头转脑作么师大悟乃拗折拄杖栖止焉洞山价云当时若不是五洩先师大难承当然虽如此犹涉程途长庆云险玄觉云那箇是涉在途处有僧云为伊三寸途中荐得所以在途觉云为复荐得自已为复荐得三寸若是自已为什么成三寸若是三寸为甚么悟去且道洞山意作么生翠巖芝云石头据座五洩回首石头召他却成多事云峰悦云大小石头坐不定把不住似者担板汉放去便休又唤回被他煳涂一上道我向者里有箇悟处驴年梦见沩山行云五洩当时便去可谓坐断天X下人舌头既被唤回巳是煳涂不少拗折拄杖也是贼过张弓祇如石头据座意作么生地藏恩云祇合与么去不合与么来在途在舍若为酬莫把先师一例求雄雄气宇如王者未免半边无髑髅欲去高声唤得回当时心眼一齐开要知不假修持力生死悠悠任往来幽州盘山宝积禅师初参马祖作街坊一日出门见人舁丧歌郎振铃曰红轮决定沈西去未委灵魂往那方孝子哭哀哀师忽省悟云居庄云大小盘山祇认得箇昭昭灵灵者里若有者般人必然别有生涯且道是什么生涯鸳鸯绣出从君看不把金鍼度与人哀哀相应便承当毕竟魂灵往那方踊跃自然全体露始知徧界不曾藏未审灵魂往那方无栖泊处露堂堂水向石边流出冷风从花里过来香忽闻幕下哭哀哀顿使天台对五台风月一天今古在通身是口也难开薤歌声咽些声长听得哀哀忽断肠依旧红轮西畔没大千无地着凄凉薤露凄凉亦可怜白杨丹旐去翩翩哀哀声里无消息打着南边动北边盘山一日于街市见人买肉曰精底割一块来屠X儿放下刀叉手曰长史那块不是精底师大悟归举似祖祖印可之箇事分明不覆藏头头物物自相当千言万语无人会又逐流莺过短墙江边送客上扁舟相对渔翁暗掷钩一掣锦鳞随手上远山叠叠水悠悠半亩荒塘一鑑开天光云影共徘徊啼莺唤醒佳人梦故友亲从邗上来盘山曰若言即心即佛今时未入玄微若言非心非佛犹是指踪极则天童觉云有钱不解使解使又无钱作么生得十成去娶他年少妇须是白头儿报恩秀云今时路头不得全体非心非佛有缺神用欲得十成去除是三冬向火六月卖冰始得所以道娶他年少妇须是白头儿然则调和琴瑟一句作么生道长翁短婆婆递互厮折磨盘山曰三界无法何处求心四大本空佛依何住璇玑不动寂尔无言觌面相呈更无余事珍重三界无法何处求心白云为盖流水作琴一曲两曲无人会雨过夜塘秋水深青青入座当轩竹黯黯遮门对面山更有一般堪羡处夜深流水响潺潺三界无法何处求心山容雨过松韵风吟横眠倒卧无余事一任莓苔满地侵X山舍无尘分外清石榴花发透帘明槐阴满地日卓午梦觉流莺时一声依依杨柳欲藏鸦社后东风卷落花理策邀朋何处好山南山北看桑麻江上渔翁把钓垂生涯随处不须归夜深月下饶清梦风压轻云贴水飞盘山示众心月孤圆光吞万象光非照境境亦非存光境俱忘复是何物洞山价云光境未忘复是何物云门偃云直饶恁么犹是半途未是透脱一路良久云天台华顶径山杲云白鹭下田千点雪黄鹂上树一枝花清化嶾喝一喝云字经三写乌焉成马东明鑑举光境俱忘复是何物喝一喝云是什么光境未忘复是何物乃举拂云唤者箇作什么复喝一喝光非照境境非存光境俱忘复是痕百鸟不来春巳老落花流水遶孤村描不成兮畵不成卧龙长怖碧潭清拟心凑泊终难会达者应须暗里惊玉露暗飘无影树金风微动夜明帘木人鞭起泥牛吼不许苍龙卧碧潭盘山曰诸禅德譬如掷剑挥空莫论及之不及斯乃空轮无迹剑刃无亏若能如是心心无知全心即佛全佛即人人佛无异始为道矣径山杲于心心无知下云咄我王库内无如是刀X愚菴盂云若论本色衲子实无如是刀若论本色衲子实有如是刀一僧旁哂云不见盘山道学者劳形如猿捉影盂云咄情知你坐在鬼窟里盘山曰可中学道似地擎山不知山之孤峻如石含玉不知玉之无瑕若如此者是名出家雪窦显云昼行三千夜行八百是我寻常用底且拈放一边汝诸人向什么处见盘山径山杲云若能如是揑目生花翠巖哲云要见盘山则易要见径山则难灵巖储云开眼也着闭眼也着甚处不是盘山良久喝一喝云瞌睡汉醒也未山既孤峻游人罕至玉既无瑕莫辨真伪山忘孤峻玉无瑕到处仙源是我家堪笑葛洪曾未悟远从句漏问丹砂盘山曰向上一路千圣不传慈明圆云向上一路千圣不然瑯琊觉云上来讲赞无限良因杨岐会云口上着径山杲云向上一路热盌鸣声天童杰云向上一路掘地觅天荐福璨云向上一路千圣不传深谛律尼娑婆诃向上一路千圣不然苏噜悉唎娑婆诃诸人与么领会歌罗歌罗天宁琦云诸大老尽力道祇发明得向下一路若是向上一路驴年梦见么平阳忞云盘山道向上一路千圣不传抱赃叫屈作么慈明道向上一路千圣不然且莫诈明头径山云向上一路热盌鸣声合眼跳黄河千巖道向上一路在你脚底接X竹点青天先老人道向上一路蹋破草鞵猢狲倒上树者五箇汉被山僧一时领过了也毕竟作么生是向上一路拈拄杖起身云归堂喫茶开先金云向上一路良久云屋漏看星眠天井新云向上一路堕坑落壍夜梦不祥书在壁上广教玉云向上一路三生六十劫法林音云向上一路咄盘山向上路何言罕见行人耳有穿口上着来无齩处方知千圣不能传不传不然海口难宣须弥顶上驾起铁船千圣不传到今日口上着来无等匹洞庭山脚太湖心行人路上空啾唧盘山将顺世告众曰有人描得吾真么众将所写真呈皆不契普化出曰某甲描得师曰何不呈似老僧化乃打筋斗而出师曰者汉向后掣风狂去在保福展云普化掣颠不少盘山丑拙更多长芦了撼身云快活杀我也若无烁破干坤底眼怎见浑金璞玉复云山僧依普化样子摹得一本今夜展开要使大众瞻仰遂打一筋斗归堂栖霞成云若是临济大师三十棒一棒也少不得赖遇盘山放过且道者棒落在什么处你若道便好噼嵴我也知你瞎棒乱做国清英云咄一人传虗万人传实师真丑拙不堪呈用尽身心笑杀人彼中莫觅丝头意白鼻崐崙贺新正X彻底冰壶无影象倒翻筋斗摹难成千峰雨歇黄梅后桂魄还从海上生清奇古怪孃生面妙笔丹青作么施者厮十分传得似依然畵虎祇成狸蒲州麻谷宝彻禅师到临济问大悲千手眼那箇是正眼济曰大悲千手眼那箇是正眼速道速道师近前曳济下禅牀却坐济近前曰不审师拟议济便喝曳师下牀却坐师便出去因圣颖云禅德此二尊宿如此意作么生今人尽道照用照什么盌一切人祇解自骑马去捉贼自持刀去杀贼二人偏能夺贼马捉贼夺贼刀杀贼虽然如是临济得便宜却是失便宜仰山钦云二老恁么激扬虽则百千手眼一时俱露又怎免得二俱瞎汉且道还有检点得出么瞎天宁琦云二老主宾互换纵夺可观如勐焰烧空忽雷震地相似虽然与他大悲千手眼有何交涉祇见波涛涌不见海龙宫多年塞上祇闻名今日阵前亲见面疋马单枪战数场好是见机开一箭相逢狭路转身难一阵交锋瞚息间旗鼓纵横浑莫辨试问何人得胜还贼队相逢午夜时搀旗夺鼓讨便宜蓦然天晓重相见满面羞惭各自归倒驾樯帆弄海风掀翻地轴逞豪雄抉开颔下骊珠色一钵收归两毒龙X醉酣杨柳楼头月歌尽桃花扇底风交错觥筹无限意相看铭酊总颜红麻谷与南泉二三人去谒径山路逢一婆乃问径山路向甚处去婆曰蓦直去师曰前头水深过得不婆曰不溼脚又问上岸稻得与么好下岸稻得与么怯婆曰总被螃蠏喫却也师曰禾好香婆曰没气息又问婆住甚处婆曰祇在者里三人至店婆煎茶一瓶𢹂盏三只至谓和尚有神通者即喫茶三人相顾间婆曰看老朽自逞神通去也于是倾茶便行承天怡云婆子如骁骑临阵争奈探头太过麻谷三人似老将巡边把定有余检点将来犹欠一着陜路相逢不等闲旗枪倒卓话翩翩及乎话到中原事汝陟高岗我涉川麻谷持钖到章敬绕禅牀三帀振钖一下卓然而立敬曰是是又到南泉亦如是泉曰不是不是师曰章敬道是和尚为甚道不是泉曰章敬即是是汝不是此是风力所转终成败坏长庆稜代谷于是是处云和尚佛法身心何在又代谷于章敬即是是汝不是处云是什么心行保福展别云伹振钖一下而出又云章敬南泉可谓一是一非又云麻谷依俙似曲才堪听又被风吹别调中云居钖云章敬未必道是南泉未必道不是又云麻谷当初伹持钖出去恰好雪窦显代两处俱云X错沩山哲云章敬道是落在麻谷彀中南泉道不是亦落在麻谷彀中今日忽有人恁么来但云未到者里好与三十棒泐潭清云章敬道是也好与三十拄杖南泉道不是也好与三十拄杖何故是与不是全彰妙义章敬南泉一场失利胜默光云是无可是非无真非是非无主万善同归枭鸡昼夜徒自支离我无三寸鼈得唤龟迦叶不肯一任攒眉天宁琦云苦瓜连根苦甜瓜彻蒂甜此错彼错切忌拈却四海浪平百川潮落古䇿风高十二门门门有路空萧索非萧索作者好求无病药章敬道是南泉非逆水之波透出谁可怜箇汉皮无血驾与青龙不解骑是是放出南山真鼈鼻不是不是勒回千里追风骥终成败坏可怜生塞断咽喉无出气无出气有巴鼻赵州东壁挂葫芦堪笑维摩谈不二妙转之机掣电飞目前生杀尽交驰明珠自有明珠价休向篱边弹雀儿麻谷一日使扇次僧问风性常住无处不周和尚为甚却摇扇师曰你祇知风性常住且不知无处不周曰如何是无处不周师却摇扇僧作礼师曰无用处师僧着得一千箇有什么益昭觉勤云者僧一期可观可惜有头无尾若不是麻谷作家洎合放过且道那里是落节处拨开向上窍X能有几人知沩山果云者僧祇知脑门着地不觉当面错过当时若据令而行何处更讨麻谷麻谷一日纸帐内坐以手巾葢头披云入见便作哭声良久出去法堂绕禅牀一帀却入拨开帐见师去却手巾而坐乃曰死中得活万中无一师便下牀就位作抽坐具势云近前把住曰前死后活你还甘么师曰甘即甘阿师堪作甚么云推开曰知道你前言不副后语昭觉勤云入寺看额见表知里披云惯作高宾拈尾作头拈头作尾麻谷孟尝门下看他酬对不道他不知有祇为用意太深当时待伊道死中得活万中无一但云苍天苍天何故得人一牛还人一马五十笑他先百步何如骑马胜骑牛不须重较多和少归到家山即便休乍云乍雨孟春寒叠乱青山不一看坐久无聊不堪甚闷人天气失人欢麻谷问僧甚处来曰不审师又问甚处来僧珍重师下禅牀擒住曰者箇师僧问着便作佛法抵对僧曰大似无眼师放手曰放汝命通汝气僧作礼师欲扭住僧拂袖便行师曰休将三岁竹拟比万年松磬山鼎云麻谷拟将断贯穿者僧鼻孔殊不知自已鼻头却被牵上曳下复颂山川桃李笑成蹊一抹烟云树树齐看徧春来花事X好鹧鸪深入乱峰嗁虔州西堂智藏禅师僧问有问有答宾主历然无问无答时如何师曰怕烂却那后有僧举似百丈丈云一合相不可得长庆稜别云人人尽道休官去林下何曾见一人雪窦显云何不与本分草料昭觉勤别云收得安南又忧塞北南堂欲云诸老与么答话可使千古流芳若要塞断衲僧咽喉犹未在今有人恁么问但云冬至寒食一百五上元定是正月半洞山莹别云心不负人面无惭色终日论文不记年禅心淡薄契幽玄白云缭绕青山在一法无私万古传阴云四望失孤邨洞口秦人镇掩门无数桃花流不尽溪边犹有旧斑痕西堂因李翱尚书甞问僧马大师有甚言教僧曰或说即心即佛或说非心非佛翱曰总过者边一日问师马大师有甚言教师唿尚书翱应诺师曰鼓角动也如菴彰云尽道李翱勘验者僧殊不知在者僧面前败阙一上又向西堂处讨巴鼻却被一拶直得转身无路还有为他转身者么僧才出菴遽云不是弄潮手休入洪波里西堂普请次乃曰因果历然怎奈何怎奈何时有僧出以手拓地师曰作甚么曰相救相救师曰大X众者箇师僧犹较些子僧拂袖便走师曰狮子身中虫自食狮子肉昭觉勤云西堂洞明纲要始终正令全提者僧异类中行其奈龙头蛇尾敢问大众因果历然一句作么生道是则龙女顿成佛非则善星遭陷坠燕赵悲歌士相逢剧孟家寸心言不尽前路日将斜月皎波澄际云消雨霁时一江红叶乱无地寄相思西堂曾烧杀一僧一日现身索命师曰你还死也无对曰死也师曰你既死觅命者是谁便乃不见形幻有传征云者僧现身索命是真要命是不真要命西堂恁么语是果还伊命是不还伊命曾经鏖战苦不负圣恩心忽听纶音下山川艹木吟南岳西园昙藏禅师一日自烧浴僧问和尚何不使沙弥童行师乃抚掌三下曹山寂云一等是拍手抚掌就中西园奇怪俱胝一指头禅葢为承当处不谛当僧却问西园抚掌岂不是奴儿婢子边事山云是云向上还有事也无山云有云如何是向上事山叱云者奴儿婢子天童觉云识尊卑知贵贱西园是作家分玉石辨金鍮曹山不出世者僧虽解切磋琢磨也祇向奴儿婢子边着X倒还知么放旷淋漓两不伤犹是夜明帘外客寻得桃源好避秦桃红又见一年春花飞巳是随流水引得渔郎来问津宗鑑法林卷十二宗鑑法林X卍XXX宗鑑法林卷十三集云堂编大鉴下三世潭州东寺如会禅师尝患门徒以即心即佛之谈诵忆不巳且谓佛于何住而曰即心心如畵师而曰即佛遂示众曰心不是佛智不是道剑去久矣汝方刻舟心不是佛智不是道青山白云落花芳艹若是伶俐阿师终不回头转脑雨散云收后崔嵬数十峰倚䦨频顾望回首与谁同太平时节岁丰登旅不赍粮户不扃官路无人夜无月唱歌归去恰三更昨日因过竹院西隣家稚子隔溪啼山寒水肃半黄落无数归鸦卜树栖天晴日头出雨下地上溼尽情都说了祇恐信不及X心不是佛智不是道举得十分未敢相保𢹂条拄杖闲行切忌回头转脑禅和包小娘腰老虎毛将军刀更有江流上一条纸畵桥东寺因崔相国入殿见雀抛粪于佛顶上乃问一切众生皆有佛性为甚却抛粪于佛头上师曰它终不向鹞子头上抛法灯钦代云怕佛金山铨云面赤不如语直磬山鼎云崔相好一杓可惜放过待道终不向鹞子头上抛遂与一掴使东寺也知些臭气好东寺问仰山甚处人山曰广南人师曰我闻广南有镇海明珠是否曰是师曰此珠如何曰黑月即隐白月即现师曰将得来否曰将得来师曰何不呈似老僧曰某甲昨到沩山被索此珠直得无言可对无理可伸师曰真狮子儿善能哮㖃佛鑑懃云东寺祇索一颗仰山倾出一栲栳天宁琦云仰山虽是个狮子儿怎奈把镇海明珠作豌豆卖却千古之下遭人检点今日党理不党亲便是东寺到来也须勘过了打洞山莹云可惜东寺被他珠光一烁直得龙头蛇尾当时何不唤侍者快将粪箕扫帚来善舞太阿锋决无伤手厄惯编勐虎须必有全身策镇海珠巧呈似离色离声离名字栴檀林里爇栴檀狮子窟中吼狮子X无言可对口才开巳是和光吐出来东寺不知何意志深深一丈掘坑埋东寺因仰山机缘相见了却入客位复具威仪再上人事师才见乃曰巳相见了也山曰与么相见莫不当否师便归方丈闭却门山归举似沩山沩曰寂子是什么心行山曰若不与么怎识得伊保福展云仰山大似蚊子上铁牛承天宗云仰山识得东寺强说道理即得相见即不可直使沩山亲来也未能得与东寺相见在袁州南源道明禅师上堂快马一鞭快人一言有事何不出头来无事各宜珍重僧问如何是一言师乃吐舌曰待我有广长舌相即向汝道黄鸟声干绿柳阴长门犹说不逢春玉箫吹处花空落翠辇过时月巳沦南源因洞山来参才上法堂师曰巳相见了也洞便下去至明日却上问昨日巳蒙和尚慈悲不知甚处是与某甲相见处师曰心心无间断流入于性海曰洎合放过遂辞去师曰多学佛法广作利益曰多学佛法即不问如何是广作利益师曰一物莫违即是知有前期在难分此夜中母将故人酒不及石尤风越州大珠慧海禅师僧问如何是佛师曰清谈对面非佛而谁X法眼云是即没交涉偃蹇苍髯十万本参差翠玉数千竿风敲月户三秋冷雨打茅堂六月寒大珠曰身口意清净是名佛出世身口意不净是名佛灭度黄龙南云也好箇消息古人一期方便与你诸人讨箇入路既得箇入路又须得箇出路登山须到顶入海须到底不到顶不知宇宙之宽广不到底不知沧海之浅深既知宽广又知浅深乃颂一蹋蹋翻四大海一掴掴倒须弥山撒手到家人不识鹊噪鸦鸣拍树间大珠问座主蕴何经论曰讲金刚经师曰若言如来有所说则为谤佛若言不是佛说又是谤经除此之外试与老僧说看法林音代云和尚幸是大人百非四句都拈了敢问云何会此经却是虗空能讲得炽然常说有谁听洪州百丈惟政禅师老宿见日影透牕乃问牕就日日就牕师曰长老房中有客归去好牕就日兮日就牕前尘不了费商量房中有客还归去归到无归始见常惟政问南泉诸方善知识还有不说似人底法也无泉曰有师曰作么生是曰不是心不是佛不是物师曰恁么即说似人了也曰某甲即与么和尚X作么生师曰我又不是善知识怎知有说不说底法曰某甲不会请和尚说师曰我太煞为汝说了也沩山哲云百丈祇知瞻前不知顾后当时待伊道某甲不会但云老僧亦不会百丈若下得此一语非惟与南泉为宗匠亦乃与天下人为宗匠天奇瑞云者两箇汉拈头失尾拈尾失头既有不说底法还许你宾主问答也无饶你检点得出进退无门更夸精细转见不堪诸人到此作么生请归堂珍重涅槃老子顺风吹啰哩哩啰争得知隔岭几多人错听一时唤作鹧鸪词不会谁不会相逢且喫茶不寻云水路争得到僧家鸾胶续断絃猊血化驴乳从来不为人今古参佛祖箭既离絃无返回将欲夺之必固与语时默默时语人从陈州来却往许州去倒腹倾肠说向君不知何故尚沉吟而今便好勐提取付与世间无事人一个拽来还拽去一人牵去又牵来深山一段无根树直至如今锯不开惟政因入京路逢官人喫饭忽见驴鸣官人召曰头陀师举头官人却指驴师却指官人保福展云惟政因斋庆赞法眼别云但作驴鸣支提爱云一家有事百家忙X京兆章敬怀恽禅师因百丈遣僧来嘱曰待伊陞堂次乃展坐具礼拜了将伊一只鞵以袖拂却上尘倒覆向下其僧至一如丈教师乃曰老僧罪过黄龙新云百丈逞尽神通不消章敬道箇老僧罪过鼓山珪云黄龙孟八郎犹欠一着在祇知百丈逞神通殊不知百丈伎俩俱尽祇知章敬道箇老僧罪过不知章敬一款便招会么蛇吞虾蟆犹自可更有蜈蚣在后头章敬因僧问心法双忘指归何所师曰郢人无污徒劳运斤曰请师不返之言师曰即无返句洞山云道即甚易罕遇作家鲁菴远云语不知邪正邪正足以障语言不知宾主宾主足以害言章敬知即知其如障语害言何洪州泐潭法会禅师问马祖如何是祖师西来意祖曰低声近前来师近前祖打一掴曰六耳不同谋来日来师至来日独入法堂曰请和尚道祖曰且去待老僧上堂时出来与汝证盟师乃悟曰谢大众证明绕法堂一匝便去黄龙南云在古人尚六耳不同谋那堪今日三二百众浩浩地商量祸事祸事昭觉勤云南老不妨因风吹火未免随语生解若有问道林西来意伹云水长船高泥多佛大鸡声茅店月华明客梦沉迷尚未醒开得眼来天大X晓髼头垢面便奔程十八佳人嫁未酬每凭媒妁善搜求一从嫁却潘郎后便解人前不识羞六月炎天雪满巅那知身到清凉山文殊举手金刚窟收取玻瓈盏子还池州杉山智坚禅师因普请择蕨次南泉拈起一茎曰者箇大好供养师曰非惟者箇百味珍馐它亦不顾泉曰虽然如是箇箇须尝过始得报慈遂征云且道是相见语不是相见语翠巖芝征云祇如杉山与么道还免得无过么若免得未具眼在免不得又违前话杉山喫饭次南泉收生饭曰生𠰒师曰无生泉曰犹是末才行数步师召曰长老泉回顾曰作么师曰莫道是末神鼎揆云衲僧家粥足饭足便休黏牙搭齿堪作甚么两箇汉各与二十拄杖与么判断还有过么检点得出亦领三十拄杖古老巡堂亲掠生渡水行舟不易耕莫道无生犹是末纤毫不了乱纵横生前一曲赖同条别管清音调自高一夜西风吹不散梅花奏落彻云霄杉山一日与归宗南泉路次逢虎各从边过了泉问归宗适来见虎似箇甚么宗曰似箇猫儿复问师师曰似箇狗子师却问泉泉曰似箇大虫X大沩智云三个老汉聚头寐语若要彻一时参取者大虫始得复颂一虎三人见不同高低各自立宗风为伊途路不得力空过浮生一梦中一物两名也大奇三人那箇可为师顶门未具金刚眼透出纵横孰辨伊五五二十五大虫元是虎狗子与猫儿岂可同时语夜闭门早关户须信利牙爪可怖家家门首透长安尽是举子朝天路筠州逍遥禅师因鹿西和尚曰念念攀缘心心永寂师曰昨日亦有人恁么道曰道什么师曰不知曰请和尚道师以拂子蓦口打西拂袖便出师召众曰大众直是顶门上着眼也鑑它不破蒋山懃云老僧虽顶门无眼也验得他骨出何以见得古墓毒蛇头戴角南山勐虎尾咤哎乂少抚州石巩慧藏禅师昔为猎人因趁鹿遇马祖乃问见鹿过否祖曰汝是何人曰猎人祖曰汝解射么曰解射祖曰一箭射几箇曰射一箇祖曰汝不解射曰和尚解射否祖曰解射曰一箭射几箇祖曰射一羣曰彼此生命何得射他一羣祖曰汝既知如是何不自射曰若教某甲自射直是无下手处祖曰者汉旷劫无明烦恼今日顿息师遂掷下弓箭投祖出家清凉钦云且作么生是一箭射一羣底道理直是三X千大千世界生命也不消一箭雪窦显云马师一箭一羣信彩射得有甚用处不如石巩一箭一箇却是好手翠峰今日效古人之作拟放一箭高声喝云看箭又云中也翠巖芝云马祖一箭一羣犹未善在山僧一箭射蠢动含灵无不中者虽然如是祇道得一半更有一半留与诸上座道石巩因僧问生死到来如何回避师曰者底无生死圆悟勤云还识者底么俊鹘沖霄去懵鸟泊篱头铁机信云大小石巩只顾贪程不顾失脚幽兰春谷袭人衣香径离披樵客归欲执斧柯重伐柯年残枝叶逐云飞石巩凡见僧以弓架箭示之一日三平至师曰看箭平乃拨开胸曰此是杀人箭活人箭又作么生师乃扣弓弦三下平乃作礼师曰三十年张弓架箭祇射得半箇圣人遂拗折弓箭平后举似大颠颠曰既是活人箭为什么向弓弦上辨平无对颠曰三十年后要举此话也难云门问长庆作么生免得他道半个圣人庆云若不还价怎辨真伪门云入水见长人首山念云人人尽道三平中的莫屈他也无良久云机关不是韩光作莫把胸襟当等闲雪窦显云要先拗折不难怎奈三平中的了然则老宿要活三平且未免张弓架箭支提爱云射虎不真徒劳没羽高峰妙云石X巩张弓旁若无人三平承箭弄巧成拙然虽如是半箇圣人又作么生落花有意随流水流水无心恋落花中峰本云穿百步杨透九重鼓固是眼亲手便其如半箇圣人有隐身之术石巩之技穷矣鼓山贤云披胸当箭宛有大人之作然祇认得杀人箭再问活人箭错过多少时也巩为作死马医虽然救得也祇是半箇了也法林音云又道一箭射一箇三十年来事一弓一弓弓拟定寰中宁知半圣虽投款纳璧牵羊信不通张弓架箭岂徒然中的虽多命不全半圣投机无别意功高何必畵凌烟张弓架箭三十年射得三平半不全争似万人齐指处斜阳一雁落秋天解擘当胸箭因何祇半人为从途路晓所以不全身认得斑斑急上弦吼风一镞去惊天近前仔细来观覰谁把蓝田石射穿石巩问西堂藏你还解捉虗空么曰捉得师曰作么生捉堂以手撮虗空一下师曰你不解捉堂却问师兄作么生捉师把堂鼻孔曳堂作忍痛声曰大煞曳人鼻孔直欲脱去师曰直须恁么捉虗空始得宝寿方云我若作西堂待道还捉得虗空么亦云捉得云作么生捉直把石巩一脚蹋倒白巖符云旋X干转坤不无石巩当时被西堂近前噼面便掌又作么生朗州中邑洪恩禅师每见僧拍手鼓脣曰呜㖿呜㖿仰山至从东过西从西过东复向中心立师曰什么处得此三昧山曰于曹溪脱印子上学来师曰接什么人曰接一宿觉乃问和尚甚处得此三昧师曰我于马大师处学来瑯琊觉云愁人莫向愁人说法林音云笑杀旁观曹溪脱印传来错章敬师承受处麤将谓胡须天下赤元来更有赤须胡仰山善问中邑善应覆去翻来拍拍是令中邑因仰山问如何得见性去师曰譬如一室有六牕内有一猕猴外有一猕猴从东边唤猩猩猕猴即应如是六牕俱唤俱应山礼拜曰适来蒙和尚譬喻无不了知更有一事祇如内猕猴瞌睡外猕猴欲相见时如何师下禅牀捉山手作舞曰猩猩我与汝相见了也信相显云诸人要见二老么我也与你说箇譬喻中邑大似箇金师仰山将块金来使金师酬价金师亦尽价相酬临成交易卖金底更与贴秤金师虽然暗喜心中未免偷疑何故若非细作定是贼赃云居钖云中邑当时若不得仰山者一句语何处有中邑也崇寿稠云还有人定得此道理么若定不得祇是箇弄精魂手脚佛性义在什么处报慈遂云若X不是仰山怎得见中邑且道什么处是仰山得见中邑处东塔明云大小中邑错下名言又唤作佛性又唤作猕猴复鼓掌呵呵笑云是何言欤翠巖哲云大小中邑被仰山一拶未免手忙脚乱翠巖则不然如何得明见佛性噼嵴便棒何故免得猩猩贪瞌睡劳他六户唤频频冻眠雪屋夜摧颓窈窕篱门夜不开寒藁园林看变态春风吹起律筒灰人人有箇老猕猴暮四朝三卒未休唤着便能知落处八花甎上辊金毬一室虗𣹢对六窗猕猴留在更无双忘怀绝虑猕猴死一国安宁六国降一室萧然五窗廓尔中邑仰山自作自起拈弄一箇猢狲作出千般举止澣盆澣盆我识得你洪州泐潭常兴禅师因南泉来见师面壁而坐泉抚师背师曰阿谁曰普愿师曰如何曰也寻常师曰汝何多事面壁堆危引客过问谁那更问如何道寻常巳成多事检点侬家事更多汾州大达无业国师僧问如何是佛师曰莫妄想又僧问如何是佛师曰即心是佛雪窦显于莫妄想处云塞却鼻孔于即心是佛处云拄却舌头昭觉勤云正当恁么时舌头又拄却鼻孔又塞却还有转身吐气处也无便打古南门云X一转语无绳自缚一转语金鍮不辨一转语堆山积岳更有一转语三十年后王令威严谁敢拟纤毫才动铁轮随时人祇见锥头利几人能见利头锥无业示众若有一毫头圣凡情念未尽未免入驴胎马腹里去白云端云直饶一毫头圣凡情念净尽亦未免入驴胎马腹里去磬山脩云未尽净尽山僧今日齐拈却诸人还见一毫头么喝一喝云切忌钻龟打瓦无业何太切白云何太孤胡须将谓赤更有赤须胡一道如絃直心亲手更亲箭穿红日影方见射鵰人信州鵞湖大义禅师因唐宪宗诏入麟德殿论义法师问如何是禅师以手点空法师无对宗曰法师讲无穷经论祇者一点尚不奈何说理谈真面紫宸鵞湖大义枉劳神由来佛性难名邈争似君王默契亲鵞湖又问诸硕德曰行住坐卧毕竟以何为道有曰知者是道师曰不可以智知不可以识识安得知者是乎有曰无分别是道师曰善能分别诸法相于第一义而不动安得无分别是乎有曰四禅八定是道师曰佛身无为不堕诸数安得四禅八定是乎众皆杜口X径山杲云相骂饶你接此束相唾饶你泼水天宁琦云僧投寺里宿贼打不防家鵞湖举顺宗问尸利禅师曰大地众生如何得见性成佛去利曰佛性如水中月可见不可取师曰佛性非见必见水中月如何攫取帝乃问何者是佛性师曰不离陛下所问帝默契之瀛山誾云若道不离陛下所问即是佛性鵞湖眉毛亦须倒竖何故祇晓眼横不知鼻直法林音云奴见婢殷勤因地而倒因地起离地求起无是理不离所问语虽亲认着依前还不是洛京佛光如满禅师因唐顺宗问佛从何方来灭向何方去既言常在世佛今在何处师曰佛从无为来灭向无为去法身等虗空常在无心处帝大悦法身广大等虗空生灭何须较异同夹路桃花风雨后马蹏何处避残红蒙溪禅师问僧甚处来曰定州师曰定州近日有甚奇特事曰某甲旦过但闻盐贵米贱苦无奇特事师曰我者里也只如此麤粥淡饭与僧别无奇特事你又来者里觅箇甚么雅淡梳糚色色真眉清目秀总分明幸然不染赤𧹛气似锦花添数十层京兆兴善惟宽禅师因僧问狗子还有佛性X也无师曰有曰和尚还有也无师曰无曰一切众生皆有佛性和尚为甚么却无师曰我非众生曰既非众生莫是佛否师曰不是佛曰毕竟是何物师曰亦不是物曰可见可思否师曰思之不可及见之不可议是名不可思议法林音于不是佛处别云是佛则有也拈却者僧问去却京兆答浩歌归去来清风徧六合裂破须弥鼻孔蹋翻大海干坤面前百千诸佛尽是我家儿孙京兆因僧问道在何处师曰道在目前曰我何不见师曰汝有我故所以不见曰我有我故即不见和尚还见否师曰有汝有我展转不见曰无我无汝还见否师曰无我无汝阿谁求见神鼎揆云京兆为怜三岁子不惜两行眉究竟劳而无功者僧祇解傍门寻讨不觉身在帝乡试问无人无我毕竟是谁求见蓦喝一喝云毗婆尸佛早留心直至如今不得妙复颂了无一物堪比论鼻孔依然搭上脣暖日烁开巖畔雪何山松柏不青青京兆草堂禅师曾参海昌昌问什么处来师曰道场来昌曰者里是什么所在师曰贼不打贫儿家汾阳昭代和声便打X觅得桃源好避秦桃源花笑最关情自从拓落干坤外那管消长风雨声潭州三角山总印禅师示众若论此事眨上眉毛早巳蹉过也麻谷便问眨上眉毛即不问如何是此事师曰蹉过也谷乃掀倒禅牀师便打长庆稜代云悄然保福展云三角贼过后张弓翠峯显云两箇有头无尾汉眉毛未曾眨上说什么此事蹉过寻有僧问眉毛为什么不眨上峯便打昭觉勤云唤作此事巳是好肉剜疮了也何况更云眨上眉毛早巳蹉过麻谷翠峰贼过后张弓则固是更有一个蓦拈拄杖下座天宝枢云二大老恁么酬唱不妨雷轰电卷石裂巖崩若是此事白云万里古南门云三角眉毛若无翠峰洎合打作两橛即今有问噼嵴便打讨甚眉毛广教玉云二大老大似饥鹰分肉勐虎夺食虽则竞价相酬未免取笑旁观山僧今日挝鼓陞座诸人蔟蔟上来总不敢动着不用干戈管取风和雨沐天下太平其间一挨一拶若言蹉过欺诳平人若言不蹉过毕竟唤什么作此事喝一喝下座湘翁沄云三角杀人不用剑雪窦活人不用刀麻谷擘海吞龙者僧藏机陷虎泰春今日作箇甚么风头稍硬各请照顾眉毛放下便稳四棱蹋地突出当阳人天不会正令威严断不容星移斗转觅无踪将军勒起当头马杀气纷纷滚黑风X龙蛇阵上走神騠电卷星驰较莫齐旂鼓一时俱夺了美人犹在隔河西暖风斜日引孤笻石径谁怜碧草封觅得家园春巳去云山极目翠重重三角曰凡说法须用应时应节有僧问四黄四赤时如何师曰三月杖头挑曰为甚么满肚皮贮气师曰怎奈一条绳何曰如何得出气去师曰直待皮穿平地安身未肎休花阴柳径逐时流放教满肚无闲气始信渠侬得自由三角因僧问如何是三宝师曰禾荳粟曰意旨如何师曰大众欢喜受持三角对酬禾荳粟龙宫海藏难收录云门曾问疎山僧便道如今粥饭足利山禅师因僧问众色归空空归何所师曰舌头不出口曰为什么不出口师曰内外一如故大慧杲云事存函盖合理应箭锋拄须还利山始得若是经山即不然或问众色归空空归何所芍药花开菩萨面㯶榈叶散夜叉头为甚么如此伹办肯心必不相赚漏泽杲云山僧则不然或有人恁么问但云此去武塘不远为甚如此祗要你到家会么良久云莫怪坐来频劝酒自从别后见君稀禅朗鑑云大慧虽则顺朱却有一种奇特且道奇特在甚么处复颂X铁额铜头老古锥吹毛截铁烂如泥干坤一蹋通三际懵懂禅流几箇知池州鲁祖宝云禅师寻常见僧来便面壁南泉闻曰我寻常向师僧道向佛未出世时会取尚不得一箇半箇它恁么驴年去保福问长庆云祇如鲁祖节文在甚处被南泉潜么道庆云退已让人万中无一罗山闲云陈老师当时若见背上与五火扠何故为伊解放不解收玄沙备云我当时若见也与五火扠玄觉云且道玄沙五火扠打伊着不着云居钖云罗山玄沙总与么道为复一般别有道理若择得出许上座佛法有会处翠巖芝云何劳如此若有僧来见箇什么知时好又云我即不然未具胞胎不得会会得即打折你腰径山杲云鲁祖不得南泉几乎覰破壁笑巖宝云当时若有箇衲僧入来便与掀倒不惟打断诸老葛藤亦免魔魅人家男女云门信云鲁祖面壁若作佛法商量入地狱如箭射云中凤云直饶不作佛法商量亦入地狱如箭射西遯超云南泉大似人栴檀林烧一炉香见咸阳火投一束柴虽然若不遇知音夜光投人鲜不按剑东塔熹云将谓无人证明虎径龙泉遶竹巖凤栖霜倚鹤和杉谁人会得宗师意扭转干坤好不参祖师面壁播诸方无限禅人谩度量无事晚来江上X立数株寒柏倚斜阳鲁祖山前古路通熈微一迳没西东杜䳌声里春光老零落桃花借地红叶落江头一望长几茎乔木倚斜阳曾经巴崃猿啼处铁作心肝也断肠背后面前扬家丑揭地洪音师子吼分付仙陀知不知法身午夜藏北斗家财丧尽没丝毫祇箇一身犹恨多却向池阳最深处杀人空手不持刀澹中有味妙超情谓绵绵若存兮象先兀兀如愚兮道贵玉雕文以丧淳珠在渊而自媚十分爽气兮清磨暑秋一片闲云兮远分天水不施红粉懒梳糚无限伤春在畵堂隔岸黄鹂啼不住同心结上绣鸳鸯参得蚌蛤禅自有人赏识寒食是清明二五刚一十池阴脑后三斤铁王老眉峰一段钢铸就一枝无孔笛闲吹月下引鸾凰数峰寒逼紫垣高一望令人耸骨毛况是黄昏又微雨长风拂拂虎声号王母乘鸾天地震琵琶遮面丰神俊无端不遇知音者七窍徒劳凿混沌昨夜秋风动白苹碧天空廓净无垠一钩新月沉沧海无限鱼龙任吐吞X鲁祖因僧问如何是不言言师曰汝口在什么处曰某甲无口师曰汝寻常将什么喫饭僧无对洞山价代云他不饥喫什么饭翠峰显云好噼嵴便棒者般汉开了口合不得合了口开不得汾阳昭云祇为不会五祖戒云和尚不妨具眼黄龙新云翠峰祇知者僧开了口合不得合了口开不得不知鲁祖被者担板汉勘破天童觉云者僧祇解握死蛇不能捋虎须当时待他问你口在什么处勐与一喝拂袖便行直饶鲁祖全机管取做手脚不及南堂欲云当时者僧若是个汉待道你口在什么处便与掀倒禅牀非惟使鲁祖高竖降旂且免雪窦马后落节得因失有是在非边根源未断枝派相连不言言口何在转得身来难下载一帆风过洞庭湖对面须知巳违背鲁祖因洞山来参礼拜了侍立少顷而出却再入来师曰祇恁么祇恁么所以如此洞曰大有人不肎师曰作么取汝口辩洞乃侍奉数月厂阿䘄云洞山再入鲁祖便道大有人不肯管取洞山终身侍奉澧州苕溪道行禅师尝曰吾有大病非世所医曹山因僧问吾有大病非世所医未审是什么病山云攒蔟不得底病云一切众生还有此病也无山云X人人尽有云和尚还有此病也无山云正觅起处不得云一切众生为甚么不病山云若病即非众生云诸佛还有此病也无山云有云既有为什么不病山云为伊惺惺愚菴盂云吾有大病一物可医且道是什么物若拈得出可与苕溪同参唐州紫玉山道通禅师因于頔问佛法至理师曰若问须去情理公曰便请师曰问将来公曰如何是佛师召相公公应诺师曰更莫别求公后到药山问如何是佛山召相公公应诺山曰是什么公有省长庆稜云药山一等是道甚是奇特云泥有隔罗山云不得草草当时赖遇是于頔可中草窠里拨着箇焦尾大虫何处有药山也庆云作么生山云还知于頔是煅了底金么大沩智云于頔当时若会见药山云是什么祇向道赚我来拂袖便去不惟作箇慷慨丈夫亦乃不钝置紫玉大沩泰云摘骊龙颔下珠取轮王髻中宝如钟待扣似谷传声八面玲珑更无回互诸人要见于頔悟处么真金巳出鑛煅炼转光辉如何是佛更莫别求相随来也四大部洲更莫别求是什么丈夫争肯堕巢窠夜来云散家林晓依旧庭松挂薜萝烟蒙蒙又雨蒙蒙谷口溪桥过几重腊月春风犹未暖隔墙先见一枝红X紫玉因于頔问如何是黑风吹其船舫漂堕罗剎鬼国师叱曰客作汉问恁么事作么于失色师曰者便是黑风吹其船舫漂堕罗剎鬼国就身打劫壮吾曹唤得贤侯智眼高忿色不知何处去珠回玉转透云袍潭州华林善觉禅师裴相国访问曰师还有侍者否师曰有祇是不可见客曰何妨师乃唤大空小空二虎自菴后出裴惊悚师曰有客且去二虎于是哮㖃而去公曰师作何行业感得如斯师提起数珠曰会么曰不会师曰老僧常念观世音法林音云相国何不待他说常念观世音再作惶恐势看他又如何常念观音力伏勐兽道眼通明万缘何有良哉大士时时垂手念兹在兹安乐长寿新罗渤海竺干此土月白风清三界独步对景无心驯菴有虎忽然提起数珠时谁识当阳第一机奇奇敌胜还他狮子儿宗鑑法林卷十三X宗鑑法林X卍XXX宗鑑法林卷十四集云堂编大鉴下三世五台山隐峯禅师一日辞祖祖曰甚处去师曰石头去祖曰石头路滑师曰竿木随身逢场作戏便去才到石头便绕禅牀一帀振钖一下问是何宗旨头曰苍天苍天师无语回举似马祖祖曰汝更去见它道苍天苍天便嘘两声师又去一依前问头乃嘘两声师又无语归举似马祖祖曰向汝道石头路滑清化嶾云马祖有决胜千里之谋隐峯有万夫不当之男惟石头老汉坐观成败因甚如此曹溪波浪如相似无限平人被陆沉石头路滑人难到到者方知滑似苔两度三回虽蹋倒通身泥水又归来唱彻黄金缕重吹紫玉箫倚楼人不见风过树头摇诸葛名士蜀得其龙纶巾羽扇坐制英雄赤壁归来周郎怅望既生瑜何生亮隐峯在襄州破威仪堂祇着衬衣于砧椎边拈椎曰道得即不打众默然师便打一下法眼益云隐峯奇怪甚奇怪要且打不着又云其时一众出自偶然翠巖芝云此语有勘破处且道勘破阿谁雪窦显云果然果然东禅观云彼时堂X中是有人耶无人耶若有人可容得伊若无人争容得伊又云笑杀旁观城山洽云当时若有人夺椎子却打云勘破了也看者汉作何合煞隐峯因南泉指净缾曰净缾是境你不得动着境与我将水来师将净缾倾水于泉面前泉休去归宗常云隐峯也是乱泻胜法法云隐峯犹欠一槌在南泉休去伯牙与子期不是闲相识祇如归宗恁么道是肻他不肻他南泉不指净缾隐峯何曾潟水从教打瓦钻龟佛法不在者里眼中无翳休挑刮镜上无尘不用磨信步出门行大路横担拄杖唱山歌南泉特地指缾隐峯便来泻水两人自不识羞掘地深埋自已落英片片逐东风狼借春光满地红设使向前收拾得余香犹有过墙东隐峯推车次马祖展足在路上坐师曰请师收足祖曰巳展不缩师曰巳进不退乃推过损祖足祖归执斧立法堂曰适来辗损老僧脚底出来师便引颈于祖前祖乃置斧法林音云逢强即弱遇柔能刚马祖父子可谓鍼芥相投虽然不免伤锋犯手何不待马祖云巳展不缩便云学人罪过看马祖又作个甚么伎俩煞神当令不容情撞倒当头太岁星逐鹿过山都不X看由来虎将爱强兵磁州马头峯神藏禅师示众知而无知不是无知而说无知南泉云恁么依师道始道得一半黄蘗云不是南泉驳他要圆前话从头数到一二三倒数却成三二一直饶善会大衍算搯指巡文数不出峨眉峯顶月朦胧古木寒泉知几重与路为雠行莫到宛然出思落花中片片残红水际飞霞流万里自光辉撷芳人去无消息紫燕衔来点翠微衢州乌臼禅师因玄绍二上座参师乃问发足甚处玄曰江西师便打玄曰久知和尚有此机要师曰汝既不会后面箇师僧抵对看绍拟近前师打曰信知同坑无异土参堂去雪窦显云宗师眼目须至漝么如金翅擘海直取龙吞有般汉眼目未辨东西拄杖不知颠倒祇管说照用同时人境俱夺沩山哲云乌臼大似巨灵逞擘太华之威苍龙展夺骊珠之势直得干坤失色日月潜辉乃拈拄杖云诸人还识乌臼么若也识去横按镆鎁寰中独据若也未识棒头有眼明如日卓拄杖白云端云众中商量道拄杖在乌臼手里以强凌弱有什么难苦哉作者般见解水亦难消所以道醍醐上味为世所珍遇斯等人翻成毒药要识乌臼么X横按镆鎁全正令太平寰宇斩痴顽昭觉勤云雪窦明辨古今分别邪正若不知有争解恁么道虽然如是祇见乌臼放行处未明乌臼把住处要知乌臼把住处么直得释迦弥勒犹为走使不敢正眼覰着若使据令而行尽大地人总须喫棒天目礼云尽道乌臼用处如烧尾霹雳殊不知性命落在二僧手里似败阵将军投戈散地云居庄云平地上崄崖孤峻处平坦诸方祇知乌臼具超宗越格底手段且不知乌臼彻底老婆心会么棒打石人头嚗嚗论实事愚菴盂云乌臼祇管据令而行弥勒释迦立在下风试问玄绍还甘么若甘则瞎却天下人眼若不甘则瞎却乌臼眼若是甘与不甘一并收下也是瞎驴趁大队资国秀云乌臼尽法不管无民翠峯也是顺朱填墨昭觉虽则缁素精明祇知乌臼把住处未明乌臼放行处要知放行处么竹密不妨流水过山高岂碍白云飞赤身挨白刃死中还得活一箭自迷踪万车齐丧辙烈焰不容蚊蚋泊大海那堪宿死尸任是三头并六臂望风无不竖降旗镆鎁在握当堂坐拟欲冲前便丧躯纵使机锋如电拂到头未免病栖芦当阳两口藏锋剑背触停思便丧身惯展机先白拈手不应无罪陷平人X乌臼问僧近离甚处曰定州师曰定州法道何似者里曰不别师曰若不别便转彼中去便打僧曰棒头有眼不得艹艹师曰今日打着一箇也又打三下僧便出去师曰屈棒原来有人喫在曰争奈杓柄在和尚手里师曰汝若要山僧回与汝僧近前夺棒打师三下师曰屈棒屈棒曰有人喫在师曰艹艹打着箇汉僧礼拜师曰却与么去也僧大笑而出师曰消得恁么消得恁么开先金云云行雨施雷奔电扫缚虎放虎入草出草乌臼与者僧相见可谓主宾互换纵夺可观因甚却道消得恁么且道是肯伊不肯伊资福广云多钱善贾长袖善舞随时消息步中规矩善论掌上身飞人弃我取总欠一着在幻寄庭云多少人在雪窦颂上敲甎打瓦不知雪窦命脉在乌臼棒头上唿即易遣即难互换机锋仔细看劫石固来犹可坏沧溟深处立须干乌臼老几何般与他杓柄太无端相见不虚图分明付与渠汝醉我扶起我倒汝还扶交互为宾主相将入帝都高歌大笑九衢里天上人间惟我尔风风雨雨转吞声树底游丝不断情倒卷飞花上层阁美人闲把玉栏凭贼劫贼机就机天关拨转星辰动地轴掀翻海岳移蛟龙一鬪干坤动鼎沸寒声彻阃维X石臼禅师参马祖祖问甚处来师曰乌臼来祖曰乌臼近日有何言句师曰几人于此茫然祖曰茫然且置悄然一句作么生师乃近前三步祖曰我有七棒寄打乌臼你还甘否师曰和尚先喫某甲后甘昭觉勤云艹窠里拨出一箇半箇有什么共语处虽然如是犹放过一着在天井新云两箇汉成则俱成败则俱败仔细看来总是乞儿索旧债石臼发脚太迟马祖开口太早十字街头要钱须是打他拷栳石臼因僧问如何是地藏手中珠师曰你手中还有么曰不会师曰莫瞒大众复颂曰不识自家宝随它认外尘日中逃影质镜里失头人贪观天上月失却手中桡石臼山下路归计转迢遥觌面光辉日拍手笑吾曹且道笑他箇什么为人不得力丧尽自家宝何须问外尘万缘俱照破方见本来人古寺禅师丹霞来访经宿明旦粥熟行者祇盛一钵与师又盛一钵自喫殊不顾霞霞亦自盛粥喫者曰五更侵早起更有夜行人霞谓师曰何不教训行者得恁么无礼师曰净地上不要点污人家男女霞曰洎不问过者老汉出凤巢雏无弱翅宿龙门客岂逡巡莓苔一任松风X扫古寺从来不受尘家富小儿娇强兵无弱将泥牛㖃月浪千寻石笋抽条高万丈本溪禅师一日坐次庞居士至师才顾视士以拄杖畵一圆相师近前蹋却士曰与么不与么师亦畵一圆相士亦近别蹋却师曰与么不与么士却抛下拄杖而立师曰来时有杖去时无杖曰幸自圆成徒劳侧目师抚掌曰奇哉奇哉一无所得士拈拄杖便行师曰看路看路各呈见解互换机锋石火莫及电光罔通抛下拄杖而立不同艹艹拈起拄杖便行亦岂匆匆者里着得只眼许你亲见庞公起摸畵㨾弄精魂拂迹除踪更见人行到水穷山尽处满天云散月华明十九条平路终无一局同欲分先后手侧目辨来踪本溪因庞公问丹霞打侍者意旨如何师曰老老大大见人长短曰为我与师同参所以借问师曰若恁么从头举来共你商量曰老老大大不可共你说人是非师曰念公年老曰罪过罪过一对铁鎚如绵团一双乌鸦如白鹤忽然狭路相逢不免将错就错韶州乳源禅师上堂西来的的意不妨难道大众莫有道得者出来试道看有僧出才礼拜师X便打曰是甚么时节出头来后人举似长庆庆云不妨不妨保福展代云为和尚不惜身命承天宗云宗乘也不易扶竖者两箇老汉扶不起我道者僧若不出头棒即是乳源自喫沩山果云者僧若具眼才见开口便好向道老和尚少卖弄不惟勘破乳源亦乃坐断天下人舌头广胤标云者僧若是箇汉待伊才拈棒便好接住送一送云和尚也须自领一半始得管教者老汉一场懡㦬祖意西来岂易量擡眸巳自错承当阇黎不解知时节开眼堂堂入镬汤西来的的意何如举唱多怜在半途勾贼到家还破贼信知身佩辟兵符乳源因仰山作沙弥时念经声高师咄曰者沙弥念经恰似哭山曰慧寂祇恁么未审和尚如何师乃顾眎山曰若恁么与哭何异师便休箭锋拄劒刃交移星转斗换象抽爻回首暮云归未合擡眸新月上林梢象王回顾师子返踯玉转珠回山青水碧在殻频伽声即奇出羣果有抟风翮齐峰禅师因庞居士问此去峰顶有几里师曰什么处去来曰可谓峻硬不得问着师曰是多少曰一二三师曰四五六曰何不道七师曰才有七便有八曰得也得也师曰一任添取曰不得堂X堂道师曰还我恁么时庞老主人公来曰少神作么师曰好箇问讯问不着人曰将谓将谓天童华云发大机显大用且非电光石火疾焰过风要须平地上崄崕孤峻处平坦看他二老深入虎穴透彻渊源至于结角罗纹游刃磅礴得大自在因甚华顶峰未曾到祇如齐峰云还我恁么时庞老主人公来士云少神作么归宗者里拟着箇眼也要诸人瞥地良久云竹影扫堦尘不动月穿潭底水无痕齐峰一日与庞居士竝行士乃前行一步曰我强如师一步师曰无背向老翁要争先在曰苦中苦未是此一句师曰怕公不甘曰老翁不甘齐峰堪作什么师曰若有棒在手打不倦士便打一掴曰不多好师始拈棒被士把住曰者汉今日一场败阙师笑曰是我拙是公巧士乃拊掌出曰平交平交江天铨云纵中有夺庞公只知背水输中有赢齐峰惯会减灶虽然共出马师之门究竟未覩马师之面丝纶收放烟波里稳坐矶头埀钓钩今古不传真妙诀芦花月映一天秋洪州水潦禅师问马祖如何是西来的的意祖乃当胸蹋倒师大悟起来呵呵笑曰也大奇也大奇百千三昧无量妙义祇向一毫头上识得根源去瑯琊觉云大众你道水潦还曾悟也未天童觉云X马大师不合放过待伊起来恁么道伹问祇者一毫头从甚处得来待伊拟议更与一蹋理安问云垛生招箭鼓山霈云乞儿见小利马驹一蹋驴儿倒地大笑起来羊鸣犬吠一蹋倒时堪大笑从前伎俩尽徒劳蛇头却要重揩痒万万千千出一毫水潦承机彻祖意马驹一蹋晓根源虗空扑落无闲地却向沧溟驾铁船筠管酿来应巳熟不惜醉里帽欹斜酴醾浪有幽香在是酒元来不是花说道春来好狂风太放颠吹花随水去翻却钓鱼船拆块破葛巾补条破葛裤赶着南山麞走却北山兔摇棉户喫豆腐自从转过簸箕来至今两腿酸如酢水潦因僧到乃畵圆相放师肩上师拨三下却畵圆相指其僧僧礼拜师打曰者掠虗汉保宁勇别僧拜处但唾之而去复颂趯去拳来乃是常如何得不见参商依公定度无偏党短自短兮长自长水潦因僧问如何是沙门行师曰动则影现觉则冰生资福玉云动则影现不动时不可无影也觉则冰生不觉时不可无冰也谓沙门眼尚不得况于行乎X水牯从它露地眠何劳短笛又加鞭自由自在长林下一日如同过百年袁州杨岐甄叔禅师僧问如何是祖师西来意师提起数珠僧罔措师曰会么曰不会师曰某甲参见石头来曰见石头得何意旨师指庭前鹿曰会么曰不会师曰渠侬得自由露溼云凝晓不收暮霞犹桂树梢头西峰夜半猿啼后笑看蟾光海面浮毗陵芙蓉太毓禅师一日因行食到庞公前公拟接师乃缩手曰生心受食净名所呵去此一机居士还甘否曰当时善现岂不作家师曰非关它事曰食到口边被人夺却师乃行食公曰不消一句昭觉勤云善现作家芙蓉奇特尽被庞公一状领过了也祇如道不消一句且道是那一句端坐受供养施主常安乐芙蓉因庞公问马祖着实为人处还分付吾师否师曰某甲尚未见它作么生知它着实处曰祇者见知也无讨处师曰居士也不得一向言说曰一向言说师又失宗若作两向三向师还开得口么师曰直是开口不得可谓实也公抚掌而去昭觉勤云芙蓉何不道分付与我待问如何是着实处便好与一掌待他眼目定动更与一掌何故且要打断许多葛藤佛川宗云者两箇撮驴粪汉也甚X奇怪虽然暗地抛竿要且瞒野山不得浮杯禅师一日凌行婆来茶次婆乃问尽力道不得底句分付阿谁师曰浮杯无賸语曰未到浮杯不妨疑着师曰别有长处不妨拈出婆敛手哭曰苍天中更添冤苦师无语婆曰语不知偏正理不识倒邪为人即祸生后有僧举似南泉泉曰苦哉浮杯被者老婆摧折一场婆闻笑曰王老师犹少机关在幽州澄一禅客逢见婆便问怎生是南泉犹少机关在婆乃哭曰可悲可痛一罔措婆曰会么一合掌而立婆曰伎死禅和如麻似粟一举似赵州州曰我若见者臭老婆问教伊口哑一曰未审和尚怎生问它州便打一曰为甚么却打某甲州曰似者伎死汉不打更待几时连打数棒婆闻曰赵州合喫婆手里棒僧举似州州哭曰可悲可痛婆闻此话合掌叹曰赵州眼光烁破四天下州令僧问如何是赵州眼婆乃竖起拳头僧回举似赵州州作偈曰当机觌面提觌面当机疾报汝凌行婆哭声何得失婆以偈答曰哭声师巳晓巳晓复谁知当时摩竭国几丧目前机高峰妙云山僧始初一看将谓总是白拈贼及乎再辨端倪却是浮杯较些子何故不因渔父引怎得见波涛瀛山誾云凌行婆具超方作略虽赵州南泉亦让一筹不如浮盃老人不用干戈善能捉败且道何人为证乃以手搥胸云苍天X掌内摩尼曾不顾谁能护惜孃生裤浮盃不会老婆禅直至如今遭点污电光石火尚犹迟伎死禅和那得知转面回头拟寻讨夕阳巳过绿杨西眼光烁破四天下婆子拳头无缝罅当机觌面事如何勐虎嵴梁谁解跨动弦别曲叶落知秋拟议不来休休休休年少行藏独倚楼一家女子百家求祇因不入浮盃网对镜看看白尽头镇州金牛禅师每日自作饭供僧斋时舁饭桶至僧堂前作舞呵呵大笑曰菩萨子喫饭来长庆云金牛大似因斋庆赞僧问大光诲长庆道因斋庆赞意旨如何光乃作舞僧礼拜光云见甚道理便礼拜僧却作舞光云者野狐精东禅齐云祇如长庆大光是明古人意别为他分析诸人每日持钵过堂为当与古人一般别有道理若道别且作么生得别来若道一般恰到他舞时又被唤作野狐精有会处么若未会行脚眼在什么处翠峰显云虽然如是金牛不是好心截流䇿云雪窦中毒也不见道阴阳怕懵懂白云影里笑呵呵两手持来付与他若是金毛狮子子三千里外见誵譌菩萨子喫饭来一唤令人眼豁开却忆上方曾打鼓亲持铁钵诣天台X长连牀上狐屎尿三圣堂前狗吠春跳出金牛窠窟子月明照见夜行人襕衫蓆帽积尘埃柳巷花街去复来拈得旧时毡拍板逢人偏爱舞三台鸩鸟落水鱼鼈死毒龙行处草木枯坐中若有江南客休向樽前唱鹧鸪等将珍异为铺开错玉倾珠知几回莫道东君多意气清香来自雪中梅金牛见临济来横按拄杖方丈前坐济见遽抚掌三下遂归堂师却下人事了便问主宾相见各有轨仪上座何得无礼济曰道什么师拟开口济便打一坐具师作打势济又打一坐具师曰今日不着便遂归方丈沩山祐问仰山此二尊宿还有优劣也无仰云优则总优劣则总劣沩山果云一人焦甎打着连底冻一人得便宜是落便宜灵隐礼云驱耕夫牛夺饥人食不无临济若是毒蛇头上揩痒勐虎口里横身须让金牛始得张公欲劝李公酒反被李公罚一杯相席能行急口令醉归山月上寒梅提起吹毛沁骨寒追风千里急如湍自从一定纲维后百万军中识范韩崧山禅师因与庞居士喫茶士举槖子曰人人尽有分为什么道不得师曰祇为人人尽有所X以道不得曰阿兄为什么却道得师曰不可无言也曰灼然灼然师便喫茶曰阿兄喫茶为什么不揖客师曰谁曰庞公师曰何须更揖后丹霞闻乃曰若不是崧山几被箇老翁惑乱一上士闻之令人传语霞曰何不会取未举槖子时七椀清风生两腋一回举着便惺惺相逢不用轻相揖须要当头道姓名崧山与庞公见众僧摘菜次师曰黄叶即去青叶即留士曰不落青黄又作么生师曰道取好曰互为宾主也大难师曰却来此间强作主宰曰谁不与么师曰是曰不落青黄就中难道师笑曰也解与么道曰珍重大众师曰大众放你落机处佛鑑懃云庞公当时若下得一转语方得话圆且道下得什么语但道某甲亦放过长老蹉过处且道那里是蹉过处诸人还检点得出么若检点不出山僧更为註破乃颂蹉过处甚分明无耳僧人仔细听但得白云消散尽夕阳斜照数峰青不落青黄道取好互为主宾也大难珍重众僧便下去后回相见作何颜则川禅师因庞居士相看次师曰还记得见石头时道理否曰犹得阿师重举在师曰情知久参事慢曰阿师老耄不啻庞公师曰二彼同时又争几许曰庞公鲜健且胜阿师师曰不是胜我祇X欠汝箇幞头士拈下幞头曰恰与师相似师大笑初见石头久参事慢阿师老耄庞公鲜健一顶幞头机锋互换大笑呵呵风和日煖则川与庞公摘茶次士问法界不容身师还见我否师曰不是老僧洎答公话曰有问有答盖是寻常师摘茶不听士曰莫怪适来容易借问师亦不顾士喝曰者无礼仪老汉待我一一举向明眼人师乃抛却茶篮便归方丈翠峰显云则川祇解把定封疆不能同生同死当时好与捋下幞头谁敢唤作庞居士昭觉勤云两回不顾抛篮便归且道旨归何处还会么苦瓜连根苦甜瓜彻蒂甜则川老汉经事多矣保宁茂云则川虽识阵势不会降人善守则许智将未许若是当时提起茶篮便问者箇是什么人造底看他庞老作何勾当相逢相识谩相邀碧水溪深隔断桥无限说辞殊不听急扄门户更徒劳二老机关谁共委幞头捋下发髼松山深不记来时路彷彿猿啼碧㵎中百万雄兵咸索战元戎高坐祇琴堂四门大厂从来往不动干戈将自降则川方丈内坐庞居士来见乃曰祇知端居丈室不觉僧到参时师埀下一足士便出行三两步却回师乃收足士曰可谓自由自在师曰我是主曰X阿师祇知有主不知有客师唤侍者点茶士作舞而出南堂静云好则川亦好庞公看他两作家恁么相见如二龙翫宝两无相伤所谓入林不动草入水不动波到者里方得有自由自在分且道是什么得恁么灵验良久复颂衲子怀中宝文星袖里珠夫子步亦步夫子趋亦趋云从龙风从虎狮子嚬呻象王回顾北斗藏身月中趁兔蹋破草鞋不移寸步乐行不如苦住富客不如贫主趋前退后说来端舞袖高歌却回去忻州打地禅师自江西领旨常晦其名凡人致问惟以棒打地示之一日被僧藏却棒然后致问师但张其口僧问门人曰和尚打地意旨如何门人即于灶内取柴一片掷在鬴中紫府山前真正事拄杖常擎在手中南北问津无限众惟将打地报盲聋棒棒打着地始信无虗弃祇见凿头方失却锥头利端坐似无为逢人即打地吓得虗空神走入波斯鼻石林禅师见庞居士来乃竖拂子曰不落丹霞机试道一句子士夺却拂子却自竖起拳师曰正是丹霞机曰与我不落看师曰丹霞患哑庞公患聋曰恰是师无语士曰向道偶尔X担东过西移前作后马首千差佛面百丑作家相见别无道理彼既摇头此亦摆尾头尾相应须存终始多少杜撰禅和一向拨波求水潭州秀溪禅师因谷山问声色纯真如何是道师曰乱道作么山却从东过西立师曰若不恁么即祸事也山又从西过东立师乃下禅牀行两步被山捉住曰声色纯真作么生师便打一掌山曰三十年后要箇人下茶也无在师曰要谷山者汉作什么山呵呵大笑神鼎揆云泽广藏山霾能伏豹即不无祇是太煞𦆆纤何不当时待问声色纯真云云便和声连棒打饶谷山有通身伎俩也须瓦解冰消何也当断不断反招其乱金山铨云大小谷山刺脑入胶盆楼前巧燕双双语林上娇莺对对飞因看古人无义语等闲又得一联诗两阵交锋笑似瞋双眉倒卓眼生筋谿山云月谁为侣南北东西绝比隣声色自纯真离言道易亲月临清碧嶂薄雾锁寒筠合国方兴盛野老仍蹙颦净名曾漏泄曼室便抛珍江西椑树禅师道吾来相看值师卧次吾乃近前牵被覆之师曰作么曰盖覆师曰卧底是坐底是曰不在者两头师曰争奈盖覆何吾便喝椑树卧起道吾盖覆一喝当头掀翻露布X相逢不相避箇里聊游戏喝一喝云翻天覆地清秋月色十分满海底云犀吐复吞光彩烂然收不得谩劳和影倒金樽椑树因道吾从外归师问甚么处去来曰亲近来师曰用簸者两片皮作么曰借师曰它有从汝借无作么生曰祇为有所以借觉王空云暗抽横骨不借而借明剉舌头借而不借拈拄杖云椑树道吾鼻孔总被觉王拄杖子穿却了也众中还有为二人出气者么复卓一下亲近从来无近处假借何如不借亲一轮明月光千古劳鹿世间多少人椑树向火次道吾问作么师曰和合曰恁么则当头脱去也师曰隔阔来多少时耶吾便拂袖而去三昧真云道吾拂袖去肎它不肎它还是别有道理诸方批判无不云一入深村一投荒艹未免屈抑它二老不蹋诸方途辙者另出手眼看山僧道一人探头太过一人拂尾偏急且要与天下人勘验百灵禅师一日路次见庞居士乃问南岳得力句曾举向人也无士曰曾举来师曰阿谁士以手自指曰庞公师曰直是妙德空生也赞叹不及士却问阿师得力句阿谁得知师戴笠子便行士曰善为道路师更不回顾径山杲云者箇话端若不是庞公几乎错举似人虽然如是百灵输他一着何故当时若不是箇破笠子X有甚面目见他庞公天宁琦云百灵戴笠便行得力句可谓分明举似因甚妙喜道百灵有甚面目见他庞公也是扶强不扶弱天童悟云百灵若非径山直饶戴破笠子也无出头分潭州龙山隐山禅师山居因洞山与密师伯从山下过见溪流菜叶洞山曰深山无人因何有菜随流乃共拨艹溪行五七里见师羸形异貌因相与问讯师曰此山无路阇黎从何处来洞山曰无路且置山主从何而入师曰我不从云水来曰山主住此山多少时师曰春秋不涉曰山主先住此山先住师曰不知曰为甚么不知师曰我不从人天来曰山主见何道理便住此山师曰我见两箇泥牛鬬入海直至如今绝消息洞山始具威仪作礼便问如何是主中宾师曰青山覆白云曰如何是主中主师曰长年不出户曰宾主相去多少师曰长江水上波曰宾主相见有何言说师曰清风拂白月洞乃辞退师因有偈曰三间茅屋从来住一道神光万境闲莫把是非来辩我浮生穿凿不相干遂烧却菴更深入层峰焉天童觉云主也云藏顶相宾也雪压眉棱相去也门司有限言说也玉振金声我此四句且道与隐山是同是别泥牛入海无消息天上人间何处觅谓言春去秋复来步步乘骑得渠力X拨艹瞻风海上游海山深处叶随流相将行到水穷处果见厖眉老比丘者比丘冷秋秋清风为线明月为钩一合干坤作钓舟孤峰绝顶垂纶坐不风流处也风流眼目高低鼻孔横浅深轻重不多争蚊虻虿上挨肩入鸑鷟牙根借路行便把长河搅酥酪敢将粟柄作禾茎隐山未是潜身处出没任他乌兔更宗鑑法林卷十四宗鑑法林X卍XXX宗鑑法林卷十五集云堂编大鑑下三世洪州西山亮座主参马祖祖问见说座主大讲得经论是否师曰不敢祖曰将什么讲师曰将心讲祖曰心如工伎儿意如和伎者争解讲得师抗声曰心既讲不得虗空莫讲得么祖曰却是虗空讲得师不肯便去将下阶祖召座主师回首祖曰是什么师豁然大悟便礼拜祖曰者钝根阿师礼拜作么师曰某甲所讲经论将谓无人及得今日被大师一问平生功业一时冰消礼谢而退乃隐于洪州西山更无消息X法眼益云看他古人恁么慈悲教人如今作么生会莫聚头向者里妄想马师瞎却亮师眼一入西山更不返我有三十二藤条寄与山中者担板昨夜月初明柴门犹未闭猫儿捉老鼠引得狗儿吠弓絃难结鸳鸯纽御街那栽栗棘蓬堪笑香严饶舌老今年犹胜去年穷却是虗空讲得经雨花狼借晓风清赚人深入西山后多少阇黎又错听却是虗空讲得经㼾甎瓦认正堪听向来扭掜孃生鼻错认葫芦是帝缾襄州庞蕴居士参马祖问不与万法为侣者是甚么人祖曰待汝一口吸尽西江水即向汝道士领旨育王观云马大师祇知开口易不觉舌头长当时若问育王但向道直得虗空落地自然出他一头何故车不横推理无曲断能仁鑑云马大师与么答话大似不知问头来处致令庞公向死水里浸杀能仁恁么道且道意在于何不图打艹祇要惊蛇石塔忍云庞家个汉大似赤贫之士偶于十字街头拾得一文钱逢人便自夸富可见俗气未除马大师又如历代簪缨孟浪公子挥金如土齿不关风随口答将来总之老不戒性设有人问兴国不与万法为侣者X是甚么人但向他道今日设斋檀越皆是山阴道上客祇教他应接不暇为甚如此卓拄杖云伤心江上客不是故乡人风吹日炙露尸骸泣问仙人觅地埋忍俊不禁多口老阴阳无处可安排吸尽西江向汝道马师家风不艹艹截流一棹破烟寒天水同秋清渺渺一口吸尽西江水洛阳牡丹新吐蕊簸土扬尘无处寻擡眸撞着自家底大海波涛阔小人方寸深海枯终见底人死不知心一口吸尽西江水鹧鸪啼在深花里自有知音笑点头由来不入聋人耳一口吸尽西江水庞老不曾明自已烂醉如泥胆似天巩县茶瓶三只此束密怛哩哌密呾哩智开口动舌是甚滋味㘞你莫痴秤锤搦出油闲言长语休腰缠十万贯骑鹤上扬州净躶躶赤洒洒没可把喏可知礼也一口吸尽西江水千手大悲提不起碓此束生花春昼长狸奴白牯皆欢喜庞公问马祖不昧本来人请师高着眼祖直下覰公曰一种没絃琴惟师弹得妙祖直上覰公乃作X礼祖归方丈公随后入曰适来弄巧成拙云峰悦云且道是宾家弄巧成拙主家弄巧成拙若拣得出三十棒一棒也较不得若拣不出明年更有新条在恼乱春风卒未休瑯琊觉云一夜作窃不觉天晓智海逸云二老汉一个开口了合不得一个合口了开不得更有一个未欲说破乃呵呵大笑归方丈径山杲云马大师覰上覰下则不无争奈昧却本来人居士虽然礼拜也是囫囵吞个枣马师归方丈士随后入云适来弄巧成拙救得一半云居庄云我要问庞公唤什么作本来人唤什么作没絃琴拈拄杖云不是放过马大师直是不欲说破卓一下万峰藏云马大师者回被俗子擒下也栖霞成云庞公若无后语几被马大师瞒过祇如末后礼拜马祖便归方丈者里还有人勘得破么若勘得破许你具衲僧眼庞公见丹霞来霞作走势公曰犹是抛身势作么生是嚬呻势霞便坐公向前以拄杖畵箇七字于下畵箇一字曰因七见一见一忘七霞便起去公曰更坐少时犹有第二句在霞曰向者里着得语么公遂哭出去因七见一见一忘七月在中央天无四壁十方虗空扫踪灭迹通身是口说不出青黄碧绿乱搽抹嗄因七见一寻踪访迹见一忘七青天白日第二句中X因凶得吉剑挂虗堂归去来忠义之言难可失哀哀哀庞公访丹霞于霞前立少时便出去霞不顾公却来坐霞却来士前立少时便归方丈公曰汝出我入未有事在曰老翁出出入入有甚了期公曰略无些子慈悲曰引得箇汉到者田地公曰把甚么引霞拈起公幞头曰恰似一箇师僧公拈幞头安霞头上曰恰似一箇俗人霞应诺三声公曰犹有些子气息在霞抛下幞头曰大似箇乌纱巾公亦应诺三声曰昔时气息争解忘得公弹指三下曰动天动地一出一入徐行款步庠序威仪风流俏措互换谁分僧俗礼义于兹富足烧木佛老有甚心肝卖笊篱翁家破人残相追相逐相激相欢难难倚天长剑兮射斗光寒搅海苍龙兮不触波澜看看家家有路透长安庞公见丹霞来遂不语亦不起霞乃提起拂子公便拈起槌子霞曰祇与么更别有在公曰此回见师不似于前曰不妨减人声价公曰本来要折倒汝一上曰与么则哑却天然口去公曰汝哑却本分犹累我哑却霞掷下拂子便行公召然阇黎霞不顾公曰不惟患哑兼亦患聋动絃别曲叶落知秋聋盲槌拂彼此相醻有意气时添意气不风流处也风流X挂角𦏰羊亡气息倚天长剑用无痕纤波不动寒蟾影无限鱼龙暗吐吞庞公因辞药山山命十禅客相送至门首公乃指空中雪曰好雪片片不落别处有全禅客曰落在甚处公遂与一掌全曰也不得艹艹公曰恁么称禅客阎罗老子未放你在曰居士作么生公又掌曰眼见如盲口说如哑翠峰显云好雪片片不落别处伹握雪团便打云居悟云若人问云居落在什么处即向伊道落在雪里大众会么磬山修云我若作全禅客待道好雪片片不落别处便好云不落别处则且置你道在什么处来他拟开口蓦面便掌教者老汉别有生涯始得青龙斯云尽谓全禅客被他庞公折挫一上殊不知庞老儿被全禅客生生陷在雪坑里至今出头不得雪团打雪团打庞老机关没可把天上人间不自知眼里耳里绝潇洒潇洒绝碧眼胡僧难辨别落在雪里不犯脚手钉此束铁舌也难下口挥掌雪团噼面来打着金刚脑背后三尺寒光射斗牛莫耶提处鬼神愁蛮𡗝不识将军令误入重围血颈流头上漫漫脚下漫漫拄定即易瞥转还难金刚宝剑逼人寒不堕机锋句外看庞公曰有男不婚有女不嫁大家团圝头共说无X生话杨无为别云男大须婚女大须嫁讨甚闲工夫更说无生话百丈源云两个汉虽则声调不同要且舌头皆一今日有一人男也婚女也嫁逢僧喜说无生话人间不问几千秋但觉干坤粟米大富与贵荣与华太虗空中之乎者也独有当户青山原是一幅图畵乃以拂子空中画一画收拾山云海月情团圝鼻直与眉横龟毛拂子兔角杖敲得虗空嚗嚗声春至花开秋后叶落父子团圝识甚好恶不说是不说非扬眉瞬目奸里放痴父慈子孝无他事浑家一味讨便宜庞公曰心如境亦如无实亦无虗有亦不管无亦不拘不是圣贤了事凡夫径山杲云白滴滴青寥寥水不能濡火不能烧是个甚么切不得问着问着瞎却你眼以拄杖击香台一下天宁琦云要作了事凡夫更须进前三步法林音云要作了事凡夫直须退后三步荐福如云楚石道要作了事凡夫更须进前三步且作么生进五老云九江水卷舒出没太虗中究竟在吾皇化里庞公曰十方同聚会箇箇学无为此是选佛场心空及第归天童杰云十方同聚会铁壁银山箇箇学无为日月照临此是选佛场龙蛇溷杂心空及第归凡圣同居X蓦拈拄杖横按云庞居士在者里坐地是汝诸人还见么遂掷下云三生六十劫幞头尘土靴烂破选佛场中无两箇若道心空及第归顶上一槌难放过风月山川共一家谁来语下定龙蛇太白不曾登便殿笔头昨夜自生花丧尽生涯卖笊篱白拈伙里讨便宜看来伎俩祇如此也道心空及第归庞公曰护生须是杀杀尽始安居会得箇中意铁船水上浮昭觉勤云且道杀个什么杀众生物命凡夫见解杀六贼烦恼座主见解杀佛杀祖大阐提人见解衲僧分上毕竟杀个什么径山琰云祇知开口易不觉舌头长庞公一日曰难难十担油麻树上摊婆应声曰易易百艹头边祖师意灵照曰也不难也不易饥来喫饭困来睡径山杲云三个俗汉同行不同步同得不同失虽然笑杀旁观大觉昇云三个俗汉好各与三十何故者是什么所在说难说易即今还有出得难易者么设有也是腊月扇子理安洸云虽则家肥生孝子国霸产谋臣理安若在痛与三十免致分疆列界口子喃喃略不休却把笊篱作伙游有个女儿不肯嫁他年定作老丫头X冤家复冤家面面咸相覩品弄没絃琴清声播千古三个䭾儿共过桥一伸一屈一弯腰水中倒影分长短笑杀旁观此束欲哨庞公以家业尽投湘水女子灵照日以笊篱鬻于市中髽角堆云美态娇笊篱数柄杖头挑入廛宁可无人问撞着行家定不饶爷将活计沉湘水累女沿街卖笊篱不是家贫连子苦此心能有几人知父既心空及第归女儿依样畵蛾眉一家祇了一家事那得闲钱买笊篱庞公因卖笊篱下桥喫扑灵照一见亦去爷边倒公曰汝作甚么曰见爷倒地某甲相扶公曰赖是无人见庞公跌倒灵照扶起两既不成一何有尔居士倒地灵照扶起乞儿伎俩讨甚巴鼻孝顺藏忤逆人前丑莫遮今生亲骨肉夙世恶冤家庞公倒地灵照扶起至今几百年清风犹未巳犹未巳东海鲤鱼千尺此束庞公问灵照曰古人道明明百艹头明明祖师意如何会照曰老老大大作者箇语话公曰你作么生曰明明百艹头明明祖意公乃笑X万里无云银汉横大方玄路等闲行阿爷智量世希有女子圆光顶上生庞老家声千古在说难说易互相酬就中灵照较些子祖意分明百艹头庞公将入灭谓灵照曰视日早晚及午以报照遽报日巳中矣而有蚀也公出户观次照即登父座合掌坐亡公笑曰我女锋捷于是更延七日家有全棚乐新翻调不同分明恨离别却是喜相逢一棚戏舞浑家乐鼓乐喧天恣撺掇戏衫卸下许谁知无端笑倒黄番绰庞公临示寂于公崸州牧问疾公曰但愿空诸所有慎勿实诸所无好住世间皆如影响言讫枕崸膝而化欲识穷源处何人为指迷夕阳鸡犬外桃李自成蹊庞婆入鹿门寺作斋维那请疏意回向婆拈梳子插向髻后曰回向了也便出去庞婆移转髻边梳一段风流举世无万事便将公道断维那不用笔头书维那对众要宣扬返被婆婆笑一场挈转牙梳重结脚相逢犹更错商量大鑑下四世洪州黄檗断际希运禅师上堂汝等诸人尽X是䭚酒糟汉与么行脚何处更有今日还知大唐国里无禅师么时有僧问祇如诸方聚众开堂为什么却道无师曰不道无禅祇是无师沩山问仰山作么生仰云鵞王择乳素非鸭类沩云此实难辨五祖戒出僧语云谢和尚说得道理好石门聪云黄檗垂示不妨奇特才被布衲拶着失却一只眼翠巖真云诸方尽道黄檗坐却者僧又道黄檗被者僧上来直得分析不下何为也翠巖辄生拟议雾豹泽毛未甞下食庭禽养勇终待惊人承天宗云五祖眼光照破四天下要见黄檗犹未可若要扶竖正法眼藏须是黄檗宗师沩山哲云莫怪从前多意气他家曾蹋上头关法昌遇云我要无禅底作国师径山杲云且道是醍醐句是毒药句天童悟云黄檗大似龙头蛇尾当时待道诸方匡徒领众又作么生何不和声连棒打出洞山莹云黄檗虽则眼盖干坤气吞寰宇要且太煞䜎嚷还有知伊落节处么良久云险资福广云黄檗此语泪出痛肠不知者以为凌驾诸方恁么则深屈古人也弁山管见略露一斑良久云短歌不能长无师充塞大唐国噇酒糟汉会不得竹寺闲过春巳深落花乱点莓苔色岐分丝染太䜎䜎叶缀花联败祖曹妙握司南造化柄水云器具在甄陶屏割繁碎剪除氄毛星衡藻鑑玉尺金刀黄檗老察秋毫坐断春风不放高X身上着衣方免寒口边说食终不饱大唐国里老婆禅今日为君註破了象外横该宇宙身圣凡极尽不容尘衲僧意气合如此当场谁是夺标人荆棘林中宣妙义蒺藜园里放毫光千言万语无人会又逐流莺过短墙鬼门贴卦鬼犹惊又见毛头扫帚星若得过关公验正夜深把手御街行不是无禅是没师猫儿尾上系研槌夜深打杀牀头鼠路上行人那得知年去年来噇酒糟迷花醉桺浪儿曹双眸驴粪换却去含笑临行奉一牢得意扁舟挂满帆好风面面绝遮拦笛声吹尽梅花调落日潮生五月寒大唐国里无禅师午夜霜天月影迟逗到更阑人迹少却将纨扇掩花枝黄檗因百丈问甚处来师曰大雄山下釆菌子来曰还见大虫么师便作虎声丈拈斧作斫势师遂与丈一掴丈吟吟而笑便归陞堂谓众曰大雄山下有一大虫汝等诸人也须好看百丈老汉今日亲遭一口仰山问沩山作么生沩云百丈当时便合一斧斫杀因什么到如此仰云不然沩云作么生仰云百丈祇解骑虎头不解把虎尾沩云子甚有崄崖之句五X祖戒云百丈大似做贼人心虗黄檗熟处难忘云居庄云尽道百丈无陷虎之机黄檗有超师之作如斯理论剌脑入胶盆以拂子画一画云噼开华岳连天秀放出黄河彻底清渠菴成云百丈有陷虎之机黄檗有啮镞之用蓦拶相逢足可观光惜乎未慎其终致使古今不了林友卉云尽谓黄檗机用超师百丈深为赞赏殊不知老贼处心不良深深掘个陷穽纵饶黄檗牙爪通身毕竟不能跳出箭锋相拄自无差理合天然子奉爷大地撮来无寸土太阿三尺定龙蛇黄檗因百丈问运阇黎开田不易师曰随众作务丈曰有烦道用师曰争敢辞劳丈曰开得多少田也师将锄筑地三下丈便喝师掩耳而去瑯琊觉云百丈一喝垂丝于万丈潭中黄檗掩耳独耸于千峰顶上沩山哲云黄檗开田功不浪施百丈住持令不虗行相见言谈理不亏等闲转面便相挥毕竟水须潮海去到头云定觅山归黄檗因六僧新到五人作礼一人提起坐具作一圆相师曰我闻有一只猎犬甚恶曰寻𦏰羊声来师曰𦏰羊无声到汝寻曰寻𦏰羊迹来师曰𦏰羊无迹到汝寻曰寻𦏰羊踪来师曰𦏰羊无踪到汝寻曰与么则死𦏰羊也师便休去明日上堂曰昨日寻𦏰羊僧出来僧便出师曰昨日公案未了老X僧休去你作么生僧无语师曰将谓是本色衲僧元来祇是义学沙门连棒打出翠峰显云祇如声响踪迹既无猎犬向甚处寻逐莫是绝声响踪迹处见黄檗么诸禅德要明陷虎之机须是本色衲子古南门云黄檗钩头有饵者僧随钩直上虽然既是猎犬因甚𦏰羊到面前也不识当时待黄檗云𦏰羊无声到汝寻便把住云者老汉元来祇在者里纵黄檗有陷虎之机又向甚处施设龙华体云当时待道𦏰羊无声到汝寻便好云不劳再勘拂袖便出直饶黄檗通身是眼也鑑伊不出黄檗在盐官殿上礼佛时唐宣宗为沙弥问曰不着佛求不着法求不着僧求长老礼拜当何所求师曰不着佛求不着法求不着僧求常礼如是事弥曰用礼何为师便掌弥曰太麤生师曰者里是什么所在说麤说细随后又掌膝下黄金贵掌中天地宽风云欣际会四海尽涛寒轰雷掣电奋全机正值潜龙睡熟时忽地梦回春恨断晓风吹雨过前溪黄檗曰自达磨大师到中国惟说一心惟传一法以佛传佛不传余佛以法传法不说余法法即不可说之法佛即不可取之佛佛乃本源清净心也瑞巖愠云黄檗将达磨大师鼻孔出气将谓无人检点山僧不是抑他威光祇要家平户怗X黄檗在南泉为首座一日斋时捧钵向南泉位中坐泉入堂见乃问长老甚年行道师曰威音王巳前泉曰犹是王老师儿孙师便捧钵过第二位坐泉休去沩山祐云欺敌者亡仰山云不然须知黄檗有陷虎之机沩云子见处得与么长翠峰显云可惜王老师祇见锥头利我当时若作南泉待伊道威音王巳前即便于第二位坐令黄檗一生起不得虽然如是也须救取南泉云峰悦云尽道黄檗有陷虎之机南泉有杀虎之用殊不知者老贼有年无德喫饭坐处也不依本分若向云峰门下说甚威音王巳前更有大于王老师者直须喫棒趁出径山杲云何待问他甚年行道才入堂见他在主位便捧钵向第二位坐直饶黄檗有陷虎之机拟向甚处施设宝华忍云有收有放互换主宾黄檗固是作家不但骑虎头亦解收虎尾南泉更为好手沩山云欺敌者亡也是火上着油仰山云须知黄檗有陷虎之机大似冷处着把火四大老分疆列土各自称尊全提则俱全提败阙则俱败阙今日将四大老缚做一团抛向诸人面前了也还有为四大老出气者么灵隐礼云祇将者两个汉放在语下作个註脚今日有坐山僧位者么有则山僧捧钵便归方丈看他作么生合煞彼此老来谁记得人前各自强惺惺一坑未免俱埋却几个如今眼子青X威音王佛是儿孙王老当时开大言黄檗见机分主伴典型千古定宗门明明搅动一缸屎却把麝香烧旖旎许多香气不曾闻浑身坐在屎缸里一往军旗利今何陷不仁多因征伐炽竟亏王者伦黄檗一日掜拳曰天下老和尚总在者里我若放一线道从伊七纵八横若不放过不消一掜僧便问放一线道时如何师曰七纵八横曰不放过时如何师曰普云门偃因僧问如何是七纵八横门云念老僧年老云如何是普门云天光回照云如何是天光回照门云骼胔少人知黄檗行脚时寓大安寺因裴休入寺指壁闲畵像问僧何像僧曰高僧真仪公曰真仪可观高僧何在僧无对公问此闲有禅僧否僧曰近有一僧投寺执役颇似禅者令请相见乃理前问真仪可观高僧何在师朗声唤相公公应诺师曰在什么处公有省径山杲云裴公将错就错脱尽根尘黄檗信口垂慈不费腕力似地擎山不知山之孤峻如石含玉不知玉之无瑕虽然如是黄檗祇有杀人刀且无活人剑今日大资相公或问云门真仪可观高僧何在云门亦召相公公若应诺云门即向道今日堂中特谢供X养天宁琦云裴相国道高僧何在分明换却眼睛黄檗便召相公刚把钵盂安柄老妙喜与人错下註脚便道似地擎山不知山之孤峻如石含玉不知玉之无瑕错过了也天宁则不然亦召相公公应诺噼嵴便棒免教者汉向死水里淹杀博山奉云黄檗因风吹火用力不多检点将来祇有杀人刀且无活人剑酆城宝剑沉埋久一道寒光射斗牛不是张华辨端的祇应千古枉掩留翰墨场中唤得回桂林昨夜觉华开暗香漏泄堪题处散作人间调鼎才花椒舖上天灵盖邨店那来人见爱一遇耆婆顾盻过价高从此世无赛黄檗游天台路逢一僧如旧识熟视之目光射人乃偕行属㵎水暴涨植杖而立僧率同渡师曰兄要渡自渡僧乃褰衣蹑波若履平地回顾曰渡来渡来师曰咄者自了汉我早知当斫汝胫其僧叹曰真大乘法器我所不及慧云盛云黄檗当时见他渡去好向道你祇解恁么去不解恁么来待其转来拈拄杖痛与一顿道人勐利难亲近漾笠中流验作家忆昔高人何处去夜深和月过平沙前溪绿涨雨初晴浮笠波心掌㨾平伎俩由来祇如此放教急急奔前程X黄檗到京行化至一家门首吟添钵声一妪出棘扉闲曰太无厌生师曰尚未布施何言太无厌生妪便闭却门师异之千尺丝纶直下垂锦鳞泼剌上钩时斜风细雨歌归去醉倒篷牕百不知添钵家常乞食时柴门掩处莫迟疑白拈手段重拈起铁眼铜睛换却伊蝇见血鹘捉鸠拳来踢报胶漆相投难提掇处转风流黄檗因裴相国捧一尊像跪请曰乞师安名师召相公公应诺师曰与汝安名竟公拜曰谢师安名翠峰显代裴公当时便喝径山杲云二老可谓如水入水检点将来不无渗漏今日蔡郎中或捧一尊像请云门安名即向道清净法身毗卢遮那佛若云谢师安名更向道下坡不走快便难逢天宁琦云裴公捧像黄檗安名冷地看来如阿家教新妇相似直是好笑笑须三十年妙喜既不能坐断未免随例颠倒便唤作清净法身毗卢遮那佛周人以柏殷人以栗大峩蜀云裴公谩天索价黄檗就地还钱虽然占得便宜未免傍观者哂且道是宾家是主家裴相当时忘却名被人唤着又惺惺不知未具胞胎日谁敢涂煳此性灵裴公悟处绝誵譌尺水能翻万丈波霹雳机中反活眼锋𨦵句里罢干戈峰头路暂经过浓绿万枝红一X点动人春色不须多土木形骸权号佛唿来唤去强名谁要知个里难安立相国须当大姓裴黄檗因南泉问什么处去师曰择菜去泉曰将什么择师竖起刀子泉曰汝祇解作宾不解作主师以刀子点三下黄龙新云今时师僧往往将南泉黄檗作择菜会却黄檗因南泉曰老僧有牧牛歌请长老和师曰希运自有师在因辞泉泉门送提起笠子曰长老身材大笠子太小生师指笠曰大千沙界总在里许泉曰王老师𠰒师戴笠便行相见锦江头相𢹂上酒楼会医还少病知分不多愁游刃恢恢饶有地目中无复见全牛动絃能别曲叶落早知秋一笠藏千界一步过阎浮收虎尾骑虎头更嫌何处不风流杭州大慈寰中禅师上堂山僧不解答话祇解识病时有僧出师便归方丈法眼益云众中唤作病在目前不识报慈遂云且道大慈识病不识病者僧出来是病不是病若言是病每日行住不可总是病若言不是病出来又作么生翠峰显云大凡扶竖宗乘须辨个得失且大慈识病不答话时有僧出便归方丈雪窦识病不答话或有僧出噼嵴便打诸方识病不答话有僧出必然X别有长处敢有动着大唐天子祇三人翠巖芝云者僧出来大慈归方丈竝无个道理甚么处是识病处也须仔细黄龙南云可惜放过当时见伊出噼嵴便打待伊知得行棒来处免见千古之下遭人检点黄龙今日也识病会答话忽有个汉出来掀倒禅牀合作么生支准诸上座请代一转语看天童觉云大慈翠峰二俱作家要且祇顾目前不防脚下或有个不识好恶底汉出来便掀倒禅牀直饶你全机大用祇恐做手脚不办正当恁么时还有识病底眼么保宁茂云大慈祇好依方修合自病却难下药南堂欲云翠峰可使千古流芳要且未得劋绝若据山僧见处直须打了拕出何故大海不宿死尸平阳忞云大唐天子祇三人翠峰太煞肋胷自点诸方必然别有长处布袋里盛锥子不出头是好手虽然既巳见义不为非勇如今山僧亦识病不答话若有僧出便乃呵呵大笑若是诸方长处座中尽有江南客轻如毫末重如山地角天涯去复还黄叶殒时风骨露水边依旧石斓斑龙马负图也亲传造化神龟浮沙也岂识吉凶当时透得田单计一纵兵牛信不通霜催秋叶满秋山古路无人鸟自还出谷白云飞不定数行征鴈影班班兴至持竿驾小舟乘风泛入五湖秋橹声惊起芦花X鴈却逐流沙过别洲大慈因僧辞问甚处去曰江西去师曰将取老僧去得否曰更有过于和尚者亦不能将去师便休洞山代云得法眼别云和尚若去某甲提笠子汾阳昭代慈云知汝力微净因成云者僧可谓担头不泊蝇是则固是要且祇是孤生独死汉天童觉云大慈合伴不着者僧不如独行也须是恁么始得直饶大慈古佛也不奈者担板汉何且道者汉别有什么长处宝寿方别云某甲无者闲气力大慈示众说得一丈不如行取一尺说得一尺不如行取一寸洞山价云说取行不得底行取说不得底云居膺云行时无说路说时无行路不行不说时合行甚么路洛浦安云行说俱到则本分事无行说俱不到则本分事在天童觉云绝是非没踪迹相逢不识面识面不相逢诸尊宿各有长处如今舌头上无十字关脚跟下无五色线要行便行要说便说若有人问如何是要行便行向伊道步如何是要说便说向伊道啊大慈因赵州问般若以何为体师曰般若以何为体州呵呵大笑而出师明日见赵州埽地次却问般若以何为体州放下埽帚抚掌大笑师便归方丈翠峰显云前来也笑后来也笑笑中有刀大慈还识X么直饶识得也未免丧身失命沩山哲云才见呵呵大笑便与一掌明日问待伊大笑又与一掌大慈若下得者两掌可谓生铁铸就风吹不入宗师家一等摇撼干坤直教如旱天霹雳万里无云轰一声教他眼目定动岂不俊哉要识二老么莫怪从前多意气他家曾谒圣明君黄龙新云赵州金鍮不辨玉石不分直饶分去也未梦见大慈在黄龙震云般若非是无体二老不能知般若非是无用二老不能用若是能知能用一言可以截断众纷何必再三南华昺云两个汉祇解掩耳偷铃不解移风易俗或有问南华般若以何为体噼嵴便打待伊眼目定动却问般若以何为体伶俐汉忽然蹋着必定自知落处古南门云翠峰与贼过梯古南则不然前来也笑后来也笑明眼衲僧分疎不下忽有个汉出来道古南也是与贼过梯直向道还我刀来以何为体呵呵笑推到当头陷虎机鸟带香从花里出龙含雨向洞中归玉勒金鞍出帝都杏花冉冉柳扶苏一鞭一步春风里蹋破状元归去图天台平田普岸禅师访茂源源才起迎师便把住曰开口即失闭口即丧去此二途请师别道源以手掩鼻师放开曰一步较易两步较难源曰着甚死急师曰若非和尚不免诸方检点主山高与案山低几见云开又合时彷彿暮霞堪对X处两峰相似正凄迷厮扑相逢是对头拳来踢去两相酬中间手面交加处鹘眼鹰睛莫可求平田因僧参师打一拄杖僧近前把住拄杖师曰老僧适来造次僧却打师一拄杖师曰作家作家僧礼拜师把住曰是老僧造次阇黎造次僧大笑师曰者箇师僧今日大败也鼓山贤云平田伸缩安闲自是惯战老将者僧前倨后恭遭他活陷真个弄巧成拙虽然今日讨者师僧亦不可得祖令初行亦可观从它互换太无端幸然打着其闲汉艹贼终来识不难广州安和寺通禅师仰山作沙弥时一日唤寂子与我将牀子来山将到师曰却送旧处着山从之师复召寂子山应诺师曰牀那边是什么物曰枕子师曰者边是什么物曰无物复召寂子山应诺师曰是什么山无对师曰去高峰妙云潦倒安和用心不臧仰山命蹇为魅所着山僧恁么道也是逆风秉炬宗鑑法林卷十五X宗鑑法林X卍XXX宗鑑法林卷十六集云堂编大鉴下四世福州长庆大安禅师住沩山时号懒安室中每问僧有句无句如藤倚树意旨如何疎山仁闻特入岭请益值师泥壁次便问有句无句如藤倚树岂不是和尚语师曰是曰忽遇树倒藤枯句归何处师放下泥盘呵呵大笑归方丈山随后曰某甲三千里卖却布单特为此事而来和尚何得相弄师唤侍者取钱二百与者上座去且嘱曰向后有独眼龙为汝点破在山后到明招处举前话招曰沩山可谓头正尾正祇是不遇知音山亦不契犹问树倒藤枯句归何处招曰却使沩山笑转新山大悟乃曰沩山元来笑里有刀遥礼悔过瑯琊觉云有句无句如藤倚树树倒藤枯好一堆烂柴开福宁举有句无句语了良久云会么深秋帘幙千家雨落日楼台一笛风天目礼云有句无句如藤倚树坐断千差毒蛇当路树倒藤枯句归何处老僧直得五年分疎不下高峰妙云有句无句金乌吞玉兔如藤倚树癞马系枯桩树倒藤枯一冬烧不尽句归何处石虎当途踞呵呵大笑龙头蛇尾捺倒烂泥里刚刀不斩无罪之人且道沩山过在甚处乃呵呵大笑下座报恩秀云当时若问万松树倒藤枯句归何处但向道苍天苍天为什么不见道春X行冬令树倒藤枯呵呵大笑不许夜行投明须到游子贪程去不归及至归来亲巳老亲巳老不须嗟犹胜当日未还家树倒藤枯伸一问呵呵大笑有来由𦏰羊挂角无寻处直至如今笑未休冷刃吹毛笑里来烁迦罗眼不容栽一目金龙曾举爪髑髅觉痛顶门开江边闲把直钩垂也有金鳞上钓时三跳若能乘变化免教渔父皱双眉掀翻海岳求知已雪刃横身立太平野老不知尧舜力冬冬打鼓祭江神若将此语定纲宗孤负明招独眼龙笑里忽分泥水路方知千里共同风树倒藤枯笑未休箇中谁解辨宗由堂堂差路沩山老空去空来一肚愁笑里凭谁眼豁开龟毛须向火中栽脚跟有路云泥隔千里区区谩往来转得眼来十万里千江帀帀寒波起若能借便使风帆无明海里寻知已领得沩山笑里刀方知不枉到明招元来树倒藤枯后了得三年五载烧白云一片迷幽谷要把虗空寻面目逢人点破便知非翻身跳入野狐窟X关心一语累胸头废月忘风是几秋不为绝情人不忍焉知谈笑有戈矛芍药花开满院香佳人闲绣罗衣裳重重锦缝无人识别线牵成双凤凰长庆因僧问一切施为是法身用如何是法身师曰一切施为是法身用曰离却五蕴如何是本来身师曰地水火风受想行识曰者箇是五蕴师曰者箇异五蕴一亘晴空犹是翳千波竞涌未为涛两途拈却无情谓处处春风绽柳桃洪州百丈涅槃禅师一日谓众曰汝等与我开田了我为汝说大义僧开田了请和尚说大义师展两手示之白云端云百丈说大义祇止于此当时再参马祖底向甚处去也若言更有在未免与蛇畵足且道作么生见得百丈老人立地处乃云客来无茶点蒿汤当礼仪沩山哲云百丈说大义可谓今古罕闻光前绝后大沩即不然但向道开田劳力请归堂歇教他天下衲僧亡锋结舌何故鹤有九皐难翥翼马无千里谩追风天童华云白云要见百丈再参马祖底直是好笑笑须三十年又道作么生得知百丈立地处也与笑三十年客来无茶点蒿汤当礼仪也与笑三十年三笑而九十年为复笑白云批判未当为复别有道理诸人检点得出山僧拄杖两手分付苟或X未然几度醉归明月夜笙歌引出畵堂前展开两手当时说大义流通满世间莫谓入荒田不拣而今到处草漫漫大义开田剏祖基分明书契示传持儿孙不肯遗先业乞食年年役路岐普请开田力巳齐纷纷带水又拕泥展开两手人休问昨夜三更月落西滞货多年要脱身巧糚绮语说诸人及乎拈出当阳卖索价辽天谁敢亲诛蓁破碛碎文章戴笠披蓑古道场大义自来无盖覆何劳展手更商量赵州观音院从谂禅师初谒南泉泉问汝是有主沙弥无主沙弥师曰有主沙弥曰那箇是你主师近前躳身曰仲冬严寒伏惟和尚尊候万福泉器之许其入室解把一茎野草唤作丈六金身会得头头皆是道眼中瞳子面前人试问如何是主人进前叉手叙寒温但知北极羣星拱不见黄河彻底浑赵州一日问南泉如何是道泉曰平常心是道师曰还可趋向也无泉曰拟向即乖师曰不拟争知是道泉曰道不属知不属不知知是妄觉不知是无记若真达不疑之道犹如太虗廓然荡豁岂可强是非耶师于言下悟理X沩山果云恁么也不得不恁么也不得恁么不恁么时如何竖拂子云鲸吞海水尽露出珊瑚枝灵隐岳云青天白日悟箇什么咄咄骊珠击碎苍龙窟径山琇云古人将心肝五脏一时吐露了也摩霄俊鹘便合乘时止泺困鱼徒劳激浪独立迈云者般说话正是閙市里飏㼾甎相似直是着者方知赵州既是打着当下如暗得灯如贫得宝粉骨碎身未足酬一句了然超百亿若谓平常心是道枝蔓向上更生枝贴肉汗衫如脱了唤来眼上与安眉劝君不用苦劳神唤作平常转不亲冷淡全然没滋味一回举着一回新白日迟迟兮花菲菲白云流水兮两相依长安路上人迹稀南泉也落第二机玄途不涉透离微道合平常发上机无影树头春色晓金鸡啼在不萌枝悟得平常达本乡时人多怕落平常青春祇有九十日烂醉都无一百场赵州因僧问如何是毗卢顶相师曰老僧自小出家不曾眼花天童华云大小赵州语上偏枯若有问天童如何是毗卢顶相但向道大底大小底小天童杰云若向赵州语下见坐杀天下衲僧若向应菴语下见走杀天下衲僧山僧又且不然忽有问祇向道㼾甎X赵州因僧问如何是清净伽蓝师曰丫角女子曰如何是伽蓝中人师曰丫角女子怀胎横胸抱腹藏龙种剖胆披肝触凤胎勿谓此儿容易得须知出自痛肠来丫角女子出天真清净伽蓝葢得人世俗不知林下意无钱难得买红裙高空秋色有谁知畵阁佳人展笑眉自惜容颜人不见临风频把玉箫吹丹青下笔绝踌躇应手便成山水图悬向堂前人尽看知他何处是工夫赵州因僧问未有世界早有此性世界坏时此性不坏如何是不坏之性师曰四大五蕴曰此犹是坏底如何是不坏之性师曰四大五蕴昭觉勤云千尺寒潭彻底清赵州因僧问方外忽有人问赵州说什么法如何抵对师曰盐贵米贱盐贵米贱诸事成现拟欲商量脑后拔箭赵州因僧问如何是出家师曰不履高名不求苟得允藏显云者僧问极平常赵州答无奇特虽然如是烂泥里有剌切忌蹈着三途迥绝出家儿身不寒兮腹不饥竹杖敲残山顶月倒吹铁笛咏新诗赵州因僧辞问甚处去曰诸方学佛法去师竖拂X曰有佛处不得住无佛处急走过三千里外逢人不得错举曰与么则不去也师曰摘杨花摘杨花径山杲云有佛处不得住生铁秤锤被虫蛀无佛处急走过撞着嵩山破灶堕三千里外逢人不得错举两箇石人相耳语恁么则不去也此语巳行徧天下摘杨花摘杨花唵摩尼达哩吽㗶咤天童觉云沉空滞迹犯手伤锋俱未是衲僧去就直须不入人行市不上他床榻正不立玄偏不附物方能把住放行有自由分灵隐岳举径山语毕云大慧老人尽力祇道得到者里还知香山落处么铁山崩倒压银山盘走珠兮珠走盘密密鸳鸯闲绣出金鍼终不与人看天宁琦云妙喜老祖唱之于前天宁远孙和之于后门前种莴苣莴苣生火筯火筯开莲华莲华结木瓜木瓜忽然颠落地撒出无限白芝蔴何也祇要入拍宝寿新云斩新铁蒺藜直透两重关欲透两重关岭头依旧月弯弯法林音举径山语毕云径山老人辜负他赵州不少法林不惧诸方检责也随搂搜有佛处不得住火星入裤无佛处急走过遭殃带祸三千里外莫错举十字街头恶又聚恁么则不去也笑倒东村王大姐摘杨花摘杨花古墓毒蛇头带角南山勐虎尾髦髿恁么道祇是辜负他妙喜喝一喝云徒将未归意说与欲行人截断三关过者稀临锋谁解振全威杨花摘处何人见风送满天似雪飞X青山不异白玉无瑕茫茫流水扰扰黄花有佛处纤毫不立无佛处万别千差长安路上未归客寻溪犹自摘杨花无奈雪霜苦怕见杨花落打破赵州关清风满寥廓不行鸟道不居廛醉眼摩娑白昼眠谩道逢人不错举摘杨花是季春天长亭短亭忉忉莫巳不禁分手诗吟连理赵州因僧问三身中那箇是本来身师曰缺一不可义山讷云大小赵州被人一拶直得分疎不下今日若有恁么问山僧便起身叉手而立待它眼目定动噼嵴便打赵州因僧问曾闻和尚亲见南泉是否师曰镇州出大萝卜头东塔熹云或有问东塔闻和尚亲见龙池是否但向道问话即得礼拜了退青龙操云赵州塞者僧口则得塞天下人口则难陶潜彭泽惟栽柳潘岳河阳祇种花何似晚来江上望数峰苍翠属渔家赵州古佛尚多言萝卜出生镇府田天下衲僧多齩啮齿间蹉过老南泉参见南泉王老师镇州萝卜更无私拈来塞断是非口雪曲阳春非楚词X镇州出大萝卜头师资道合有来由观音寺里有弥勒东院西边有赵州青出于蓝冰生于水寸步不通白云万里些儿活计口皮边点着风驰与电旋谩说镇州萝卜大何曾亲见老南泉福州茘枝青州枣万物无过出处好炉里拣底不是精金绨箱蓄者非是至宝赵州本为定干戈惹得烽烟空袅袅赵州因秀才问佛不违众生愿是否师曰是曰某甲欲觅和尚手中拄杖得否师曰君子不夺人所好曰某甲非君子师曰我亦不是佛义山讷云赵州古佛与夺自由自非过量人未免向是非窠里走却海门涌云赵州当时何不两手授之待拟接噼嵴便打不惟使他庆快平生亦使后人知我衲僧家别有作用当机转处不踌躇瑠璃盘内走明珠赵州老子村校书一条拄杖两人舁夺鼓搴旗许赵州开疆展土尚亏谋不因病久知鍼穴难定炙焦瘢上头赵州参百丈丈问甚处来师曰南泉来曰南泉近日有何言句示徒师曰无事之人祇须悄然去曰悄然一句且置茫然一句作么生道师进前三步丈便喝师作缩身势丈曰大好悄然师便出去瑯琊觉云赵州老人向狮子窟中换得爪牙昭觉X勤云作家相见彼此难搆茫然悄然进前退后揑不成塑不就大路不行草里走平阳忞云贼是小人智过君子虽然有一正贼有一草贼门里有门外有不作君平犯牛斗狮子吼野干鸣摘出离娄眼里睛一手缩一手伸重阳决定九月九掀翻海岳访知音赤骨律穷露双肘赵州因官人问和尚还入地狱否师曰老僧末上入地狱曰大善知识为什么却入地狱师曰我若不入阿谁教化你福严容云赵州老汉手脚不同不惟入水拕人且能面夺旗帜虽然未免露柱勘破突出无孔一铁鎚仙陀碧眼也攒眉他家自有通霄路逐气寻声那得知赵州示众佛之一字吾不喜闻幻觉菴云诸人切忌恁么会既不恁么会又作么生会乃颂佛之一字不喜闻去年依旧今年春今年春间降大雪陆墓乌盆变白盆碧天云淡晚风寒醉把瑶琴月下弹将谓调高人不识谁知自被指头瞒赵州晚参今夜答话去也有解问者出来时有一僧便出礼拜师曰比来抛甎引玉却引得箇墼子觉铁此束因法眼问先师意作么生觉云如国家拜将乃问甚人去得或有人出云某甲去得须云汝去不X得眼云我会也长庆稜问觉铁此束那僧才出礼拜为甚么便将为墼子觉云适来那边亦有人恁么问庆云向伊道什么觉云亦向伊恁么道宝寿沼云射虎不真徒劳没羽报慈遂云甚么处却成墼子去藂林中道才出来便成墼子祇如每日出入行住坐卧不可总成墼子且道者僧出来具眼不具眼翠峰显云灵利汉闻举便知落处然虽如是放过觉铁此束夫宗师语不虗发出来必是作家因甚抛甎引玉要识赵州么从前汗马无人识祇要重论葢代功昭觉勤云尽道赵州得逸羣之机一期施设不妨自在者僧要击节扣关闪电光中卒做手脚不办觉铁此束能近取譬不坠宗风法眼有通方鑑才便知落处敢问诸人既是宗师为甚么抛甎祇引得箇墼子探竿影草几人知正似将军一面旗斩将安营都在我倒骑铁马上须弥千年田八百主谁当机辨来处赵州要答话抛甎引墼子觉老话端倪如拜将相似去得去不得言下分缁素箇里高于万仞峯不动纤毫擒佛祖赵州问南泉道非物外物外非道如何是物外道泉便打师捉住棒曰巳后莫错打人去泉曰龙蛇易辨衲子难瞒翠峰显云赵州如龙无角似蛇有足当时不管尽法无民直须喫棒了趁出古南门云南泉真箇怜儿不觉丑若是其人何待人趁自须掩鼻便出X软缠藏锋入阵来尽将擒下眼牚开死生一决英雄士文武双行将相才要别真金火里识棒头有眼明如日赏罚明兮礼乐全作家父子诚难得赵州因僧问如何是佛师曰殿里底曰殿里底岂不是泥龛塐像师曰是曰如何是佛师曰殿里底酸甜滋味本天然带叶连枝颗颗圆南赡部洲人未识庵摩罗果信虗传不立孤危机本峻赵州老子玉无瑕当头指出殿里底刬尽茫茫眼里花一尊殿里佛两度放毫光准拟酬高价无疑乱度量九九昨朝八十一夜梦不祥书门吉东村王老祭清明错费铁钱三五百赵州闻沙弥喝参向侍者曰教伊去侍者才教去沙弥便珍重师曰沙弥得入门侍者在门外云居钖云什么处是沙弥得入门侍者在门外者里会得便见赵州法林音云者里会得辜负赵州天植维云青天白日霹雳惊羣剖出五脏心肝与人解黏去缚就中可惜当门栽荆棘致令多少人进退不得还有出得底么喝一喝得入门在门外说向人人不会更高声我耳背瑟瑟风松萧萧雨桧师子齩人韩獹逐块斑鸠黄鸟共春风花里交嗁怨落红鹤背仙人吹玉X笛双双惊起碧云东赵州因僧问狗子还有佛性也无师曰无曰上至诸佛下至蝼蚁皆有佛性狗子为甚么却无师曰为伊有业识在又僧问狗子还有佛性也无师曰有曰既有为甚么入者皮袋里来师曰知而故犯翠巖芝云说有说无两彩一赛如今作么生资福观因僧问狗子为什么无佛性福云逢人便齩杀云因甚么又道有佛性福云见主便摇尾言有业识在谁云意不深海枯终见底人死不知心有无双放复双收赵老机关世莫俦试上海门高处望千江万派尽东流佛性分明脱有无酢酸何用挂葫芦薄雾轻烟留不住扁舟巳过洞庭湖无直路却萦纡赵州东壁上依旧挂葫芦有张公喫村酒李公醉不醒面南看北斗狗子佛性无斫额路上逢子湖业识性在遭一口大地全无碧眼胡狗子佛性有春风吹动千株柳知而故犯可怜生一一面南看北斗狗子佛性有狗子佛性无直钩原求负命鱼逐气寻香云水客嘈嘈襍襍作分疎平展演大舖舒莫怪侬家不慎初指点瑕玼还赵璧秦王不识蔺相如狗子有卖扇老婆日遮手狗子无种瓜先得喫葫芦天禀元来各不同卢仝不饮刘伶酒X赵州因僧问狗子还有佛性也无师曰无赵州露刃剑寒霜光𦦨𦦨更拟问如何分身作两段力壮年高胆更雄清风随虎云从龙啀喍无限寻声迹挂角𦏰羊不见踪赵州狗子无佛性万叠青山藏古镜赤脚波斯入大唐八臂那咤行正令乙巳大人丘藂林为𡨥雠利牙如剑戟生杀有来由连马连人噼一刀虗空迸血涌波涛千千万万人争看谁解分开盖胆毛狗子佛性无老蚌吐明珠西川鸣杜宇江南鸣鹧鸪赵州狗子无佛性当空掘出秦时镜光明浑不见星儿上下四维皆彻映大食波斯饮百杯停停把柁万人魁逆风使过黄牛崃不问瞿塘灔滪堆狗子无佛性罗睺星入命不是打杀人被人打杀定二十四州铁铸成一箇错飏在大街头无人蹋得着无之一字杀人无数多少英雄横尸当路二八佳人剌绣迟紫荆花下啭黄鹂可怜无限伤春意尽在停鍼不语时X赵州狗子佛性无十分春色播江湖几多摘叶寻枝者空使雒阳花满途长江一望渺寒烟极目中流四惘然可惜夜深明月下更无人问渡头船家家有幅遮羞布放下便能当雨露独怪当年老赵州掷却头巾顶却裤何处秋风起萧萧送鴈羣朝来入庭树孤客最先闻石梁桥背滑如苔一派银河直下催今古游鞵蹋未倦几人摘取瀑花回赵州上堂金佛不度炉木佛不度火泥佛不度水真佛屋里坐径山杲云赵州和尚吐心吐胆恁么告报了也还有知恩报恩者么仰山钦云揭示如来正体发明向上宗猷赵州固是好手祇是不合强生节目山僧见处又且不然金佛度炉木佛度火泥佛度水真佛𠰒切忌话堕忽有箇汉出来道你恁么说正是强生节目拍膝一下云将谓无人证明泥佛不度水神光照天地立雪如未休何人不雕伪金佛不度炉人来访子湖牌中数箇字清风何处无木佛不度火常思破灶堕杖子忽击着方知孤负我木佛不度火甘露台前逢达磨惆怅洛阳人未来面壁九年空冷坐X金佛不度炉坐叹劳生走道途不向华山图上看岂知潘阆倒骑驴泥佛不度水一道灵光照天地堪羡玄沙老古锥不要南山要鳖鼻三佛形容总不真眼中瞳子目前人若能信得家中宝啼鸟山花一样春泥佛不度水毗岚风忽起大地黑漫漫衲僧争敢视金佛不度炉铁裹夜明珠一槌俱粉碎清光何处无木佛不度火掣开金殿锁内外绝遮拦时人犹懡㦬赵州因尼问如何是密密意师以手掐之尼曰和尚犹有者箇在师曰却是你有者箇在法林音云当时待他道和尚犹有者箇在何不便休去且教他疑三十年密密深深意最长几人冷地错商量师姑若会赵州意铁打心肝也断肠兜罗绵㨾硬聱头河北风流老赵州醎处着盐淡添水轩渠一笑更无休勐虎深藏浅草窠几回明月入烟萝顶门纵有金刚眼未免当头蹉过他赵州因僧问如何是道师曰墙外底曰不问者箇道师曰甚么道曰大道师曰大道透长安乌石云道石溪则不然有人问如何是道但云昨日有人从四安来今朝出广德去且道与赵州是同是X别良久云看脚下天奇瑞云者僧祇解问路不知当面蹉过赵州贪渡行人那防失却船钱大慈璸云今日有人问如何是道但云富春到天目一百二十里且道与古人是同是别乃嘘一声赵老家风不热瞒问他大道答长安有谁平步归家去多是区区自作难大道透长安言端语亦端腊尽雪消去春来依旧寒大道透长安天晴莎艹干秋凉更快便去去有何难可惜者僧脚步短举头惟见黑漫漫宗鑑法林卷十六宗鑑法林X卍XXX宗鑑法林卷十七集云堂编大鉴下四世赵州因僧问昼昇兜率夜降阎浮于中摩尼为甚不现师曰道什么僧再问师曰毗婆尸佛早留心直至如今不得妙黄龙清云赵州老汉若无后语未免奔驰太平则不然才见他道为甚不现连声便打教他痛后反思管取光明灿烂天童华云者则公案诸方未有人批X判蒋山今日与诸人着一转语洗脚上船赵州上堂至道无难惟嫌拣择才有语言是拣择是明白老僧不在明白里是汝还护惜也无时有僧问既不在明白里护惜箇甚么师曰我亦不知曰和尚既不知为甚么不在明白里师曰问话即得礼拜了退翠峰显云赵州倒退三千里天童觉云者僧也如切如磋不能见机而变赵州也如琢如磨几乎事不解交众中祇管道退身有分殊不知尽力提持还体悉得么焦甎打着连底冻天童悟云大小赵州大似推恶离已何不与本分草料古南门云赵州贵图本分不知翻成分外虽然不得五丁力蚕藂路不开汝等诸人问甚护惜不护惜并须喫古南棒我今为汝保任此事终不虗也至道无难言端语端一有多种二无两般天际日上月下槛前山深水寒髑髅识尽喜何立枯木龙吟消未干难难拣择明白君自看至简至易同天同地拣择明白云何护惜口似椎眼如眉涉语默蚿怜夔堪笑卞和三献玉纵荣刖却一双足乱撒明珠颗颗晶走盘应不贵金声谁家女子能鍼线一串穿来不賸星世间无物可罗笼独有嵯峨万仞峰忽若有人勐推落腾身云外不留踪X赵州因僧问至道无难惟嫌拣择是时人窠窟否师曰曾有人问老僧直得五年分疎不下翠峰显云识语不能转死却了也好与二十棒者棒须有分付处若辨不出且放此话大行复颂象王嚬呻狮子哮吼无味之谈塞断人口南北东西乌飞兔走五年分疎不下一句元无缝罅祇知推过商量谁信分明酬价玲珑底相知莽卤底相讶宁可与晓事人相骂不可共不晓事人说话风雨蒙蒙乌云叆叆赑屃上山狐狸入海随后追寻龙王不在咄天高地厚寻常事海阔山重更要论霹雳震摧山鬼窟独𢹂双剑定干坤瑞凤五彩祥麟一角可怜无眼人何处分斑驳斑驳分陜府銕牛没星秤赵州因僧问至道无难惟嫌拣择如何是不拣择师曰天上天下惟吾独尊曰此犹是拣择师曰田厍奴甚处是拣择僧无语圆悟勤云人多错会道至道本无难亦无不难只是惟嫌拣择若恁么会一万年也未梦见在似海之深如山之固蚊虻弄空里勐风蝼蚁撼波心铁柱拣兮择兮当轩布鼓团团秋月印天心是物前头有一轮入穴虾蟆无出路却冤天道不平均X当门一脉透长安游子空嗟行路难不是人前夸俏措金鎚击碎万重关人顽似銕官法如炉禾熟登场不纳租米里有虫麦里有麸田厍奴至道无难会也无赵州因僧问至道无难惟嫌拣择才有语言是拣择和尚如何为人师曰何不引尽曰某甲祇念到者里师曰至道无难惟嫌拣择水洒不着风吹不入虎步龙行鬼号神泣头长三尺知是谁相对无言独足立驱山塞海也寻常所致文明始是王但见皇风成一片不知何处有封疆紫绫红锦青丝线巧手织来成一片其中缝罅不能无争奈时人竟不见日暖风和莺啭新柳垂金线系东君东君不惜无私力一点花红一点春赵州因见僧埽地乃问与么埽还洁净也无曰转埽转多师曰岂无拨尘者曰谁是拨尘者师顾视曰会么曰不会师曰问取云居去僧后问云居如何是拨尘者居曰者瞎汉古塘云当时待问谁是拨尘者便接过埽帚痛与一顿为甚如此不见道为人须为彻赵州因僧问道人相见时如何师曰呈漆器翠峰显云诸禅德还有识赵州底么出来共相商量若未能辨明大好从头举与你点破四九三十六收X古南门云赵州巳是无折合翠峰更添盐添酱虽然还有识得赵州底么三生六十劫漱石泠泠古㵎阴乔松千尺带寒青多应祇看昂霄操谁信根头有茯苓多年神禹碑篆古形犹奇凭谁高着眼抚掌共掀眉赵州因僧问白云自在时如何师曰争似春风处处闲争似春风处处闲花开花落岂相关白云自在犹难拟飘鼓无心满世间赵州因僧问学人乍入藂林乞师指示师曰喫粥了也未曰喫粥了也师曰洗钵盂去其僧省悟云门偃云且道有指示无指示若言有赵州向伊道箇什么若言无者僧为甚悟去翠峰显云我不似云门为蛇畵足直言向你道问者如虫御木答者偶尔成文虽然与么瞎却衲僧眼作么免得此过要会么还你赵州喫粥了也未拈却者僧喫粥了翠峰与你拄杖子归堂云峰悦云云门与么道大似为黄门栽须与蛇畵足云峰则不然者僧于此悟去入地狱如箭黄龙心云云门雪窦虽则善能锄强辅弱舍富从贫要且不能安家立国乃问僧祇如上座朝来亦喫粥亦洗钵而今是迷是悟其僧礼拜起龙唤近前我有一柄拂与你归堂龙门远云山僧今日喫粥了也洗钵盂了也祇是不悟既是为善知识为X甚么不悟还会么岂可唤钟作瓮终不指鹿为马善人难犯水银无假冷地忽然覰破管取一时放下开福宁云且道那里是者僧悟处几般云色出峰顶一㨾泉声落槛前径山杲云云门大似阿修罗王耗动三有大城诸烦恼海随后喝云寐语作么复云云峰虽善背手抽金镞翻身控角弓争奈蹉过云门何又云赵州与者僧若不得云门一生受屈而今诸方有一种瞎汉往往尽作洗钵盂话会了天宁琦云见云门则易见妙喜则难誵譌在甚么处云居庄云赵州以楔出楔云门看楼打楼者僧悟去还有勘破处也无良久云风不鸣条雨不破块古南门云住住翠峰但知云门为蛇畵足自亦未免灵龟拽尾忽若总拈过时如何瞎佛日晳云大慧道诸方拈掇甚多下註脚者亦不少未尝有一人分明说破妙喜今为诸人分明说破喫粥了便洗钵盂且道还曾指示也无黑荳从来好合酱比丘尼定是师姑大慧老汉牙如剑树口似血盆原来祇在者里洗钵盂话何曾说得破隆安今日不惜脣齿直下分明说破喫粥了便洗钵盂赵州东壁挂葫芦拈得鼻孔打失口达磨不是老臊胡床窄先卧粥稀后坐跻跻蹡蹡洒洒落落要会赵州洗钵盂了事沙弥消一箇梅花落尽杏花披未免春风着出褫一气不言含有象万灵何处谢无私X喫粥了也洗钵盂家常逐日最相如西来何处半零落六祖痴顽不读书喫粥了洗钵盂何曾指示曹溪路谩言随众三十年记得展单忘却筯之乎者也衲僧鼻孔大头向下禅人若也不会问取东村王大姐推穷物理成家计会合时机便识心多谢春风无厚薄贫家桃李也成阴相逢陪酒又陪歌醉倒途中要我驼驼到家中犹骂詈不知醒后又如何鹤立松梢月鱼行水底天风光都占断不费一文钱乍入藂林乞指示大施门开无壅滞往往灵山授记人未有如斯箇次第锦衣公子坐花藂凤管鸾箫曲未终却笑桃华贪结子几回错恨五更风梵语般若波罗蜜此云智慧到彼岸云栖寺里李和尚每日起来念一遍梧桐一叶落金井飒飒西风彻骨冷一阵吹来双𩯭寒花容嬝娜为谁整赵州因与文远行乃指一片地曰者里好造箇巡舖文远便去路旁立曰把将公验来师遂与一掴远曰公验分明过法林音云无端无端还知赵州败阙处么也须勘过X了打虽然公验各随身去住皆由守舖人蹋破艹鞵归去后落花啼鸟一般春天子居閙市里山僧在百艹头摆手御街来往不怕巡火所由钻头閙蓝远侍者剌脑胶盆老赵州两箇人前夸好手面皮三寸不知羞赵州在东司上见文远过蓦召文远远应诺师曰东司上不可与汝说佛法老僧正在东司上不将佛法为人说一般屎臭栴檀香父子之机俱漏泄赵州有密语文远不覆藏演出大藏教功德实难量明明道不说此理凭谁识春风一阵来满径花狼借赵州因僧问百骸俱溃散一物镇常灵时如何师曰今朝又风起今朝又风起閙市莫插此束触着阎罗王带累阴司鬼今朝又风起不必更疑猜就地撮将黄叶去入山推出白云来今朝又风起老君元姓李寥寥宇宙间极目谁知已喝一喝赵州因僧辞师问甚处去曰闽中去师曰彼中兵X马隘你须回避始得曰向甚处回避师曰恰好闻说闽中兵马多丁宁游子避干戈临岐指箇藏身处无限雄师不奈何七闽归路日争锋回避须教不见踪恰好藏身何处是青山云外万千重赵州因一僧游五台问一婆曰台山路向甚么处去婆曰蓦直去僧便去婆曰好箇师僧又恁么去有僧举似师师曰待我去勘过明日师便去问台山路向甚处去婆曰蓦直去师便行婆曰好箇师僧又恁么去师归谓众曰台山婆子我为你勘破了也报慈遂征云前来僧也恁么道后来僧也恁么道且道那里是勘破处又云非惟被赵州勘破亦被者僧勘破翠峰显云还知天下衲僧出者婆子圈圚不得么琅琊觉云大小赵州去者婆子手里丧身失命虽然如此错会者多宝峰文云大小赵州也好喫婆子手中棒过在甚处检点得出方解不受人瞒有么喝一喝沩山哲云天下衲僧祇知问路不知脚下泥深若非赵州老汉争显汗马功高仰山钦云错婆子心肝赵州五脏一揑揑碎撒在诸人怀里了也且道是有勘破无勘破良久云错会者多高峰妙云尽道赵州勘破婆子若据高峰见处正是婆子勘破赵州以何为验以手指云蓦直去瑞巖愠云婆子如虫御木偶尔成文赵州见义勇为翻成特X地会么云收雨霁长空阔一对鸳鸯畵不成笑巖宝云当时才见道好箇师僧又恁么去但祇鼓掌呵呵大笑而归不惟与天下行脚衲僧增锐亦使者婆子向去别有生涯弁山音云且道那里是赵州勘破处祇为梅花寒未彻故来霜上又加雪冻开平地起龟文连累青山迸白血杰出藂林是赵州老婆勘破有来由而今四海清如镜行人莫与路为讐言中辨的老禅和蓦直台山路不蹉勘破却回人莫问岳阳船子洞庭波藂林老作世无俦凛凛威风四百州一击銕关曾粉碎恩大难将雨露酬拨动干戈老赵州坐观胜败有良谋婆婆勘破人谁委多少禅流错路头拨动烟尘老古锥坐观胜负有谁知从来古路平如掌自是行人不见归婆指台山路不差游人恁么去无涯赵州勘破归来后四海五湖同一家老婆心切勿交加要路逢渠指不差休问禹门求变化风雷祇在葛洪家高握金鞭出禁城霜风凛凛马蹄轻烟尘扫尽归来后四海行人贺太平台山一路坦平自是行人不惯明镜丑妇之冤智者愚人之患X玉箫吹作凤鸾吟惹动游人离别心一阵东风卷寥廓四方八面少知音噼面三拳连顋七掌尽大地人不知痛痒年老成精不谬传赵州古佛嗣南泉招魂丧命因图像良马追风累索牵勘破了老婆禅说向人前不值钱赵州勘破百发百中趁得老鼠打破油瓮本是山中人爱说山中话五月卖松风人间恐无价台山路上箇婆婆平地无风起丈波下却陡门通底闸更无一滴到黄河自小丹青畵不成年来始觉艺方精等闲掷笔为龙去换却时人眼里睛生銕蒺藜当面掷瑠璃坑壍绕身开劝君莫问台山路多少平人被活埋孔文举杨德祖不是冤家不聚头无端论及家禽果鸟道玄盐梅苦焉知来者不如今清风帀地波腾火几人不战自成功独许南阳老卧龙自借东风鏖赤壁赚他血泪满江红麝香李子枕头瓜一曲池台满畹花客马醉行溪柳路慈翁解点白云茶侵晓乘凉偶独来不因鱼跃见萍开卷荷忽被微风触泻下清香露一杯X昨日师僧经过今日阿谁勘破再过三五七朝麻雀定如鹅大古路迢迢直坦平边笳才动烽烟生欲知南北相凌处天外出头方解行赵州问僧甚处来曰摘茶来师曰闲道着不着何处摸索背后龙鳞面前驴脚翻身筋斗孤云野鹤阿呵呵赵州示众把定干坤眼绵绵不漏丝毫我要你会你且作么生会天童觉云还端的也未祇饶你者里会得七穿七穴我也知你出赵州圈圚不得宝寿新云漏与不漏虗空着楔会与不会混沌增眉饶你把得定放得开犹未是十成稳当大众还识干坤眼么从来不借三光力照彻山河万斛金赵州一日敲火问僧曰老僧唤作火汝唤作甚么僧无语师曰不识玄旨徒劳念静法灯钦别云我不如你赵州眼放光烁破四天下钵盂上安柄至今成话杷直下是非着不得着不得处好承当木人昨夜通消息南海波斯过大唐赵州因二僧相推不肯做第一座主事白师师曰总作第二座事曰第一座教谁做师曰装香来事曰装香了也师曰戒香定香慧香解脱香X天童华云赵州一槌不妨惊羣动众检点将来也是泥里洗土块若是荐福门下不用相推第一座也有人第二座也有人第三座也有人虽然如是不免从头註破第一座銕眼铜睛覰不破第二座阳春白雪无人和第三座真实身心同达磨且道与赵州是同是别愚菴盂云赵州着箇座元于佛祖位上使天下藂林无敢正座规绳自此一跌直至如今整理不上还有人为法社正纪纲者么不必相推请来相见如无山僧摈却圣僧去也赵州因僧问祖意教意是同是别师曰会得祖意便是教意波斯读梵字莫窑人作诗乌头彷彿𦱖子依俙竹密不妨流水过山高岂碍白云飞赵州因一婆子送钱请转藏经师受施了却下禅牀转一帀乃曰传语婆转藏经巳竟其人回举似婆婆曰比来请转全藏如何祇为转半藏报慈遂云什么处是欠半藏处且道那婆具甚么眼便与么道径山杲云众中商量道如何是那半藏或云再遶一帀或弹指一下或咳𠻳一声或喝一喝或拍一拍恁么见解祇为不识羞若是那半藏莫道赵州再遶一帀直饶绕百千万帀于婆子分上祇得半藏设使更遶须弥山百千万亿帀于婆子分上亦祇得半藏假饶天下老和尚亦如是遶百千万亿帀于婆子分上也祇得半藏设使山河大地森罗万象X若艹若木各具广长舌相异口同音从今日转到尽未来际于婆子分上亦祇得半藏诸人要识婆子么鸳鸯绣出从君看不把金鍼度与人天宁琦云者婆子谓赵州祇转得半藏弄假像真当时何不向未绕禅床时会取车溪冲云且道那里是他转半藏处还会么五五二十五欲识全藏么良久云善吉维摩谈不到目连鹙子视如盲宝寿方云且道那半藏还曾有人转得么山僧今日为你转去也良久云如是如是又良久云不是不是走下禅床行一转看了如来五千卷婆子年高眼尚明夜深月下穿鍼线赵州一帀天轮转婆子知音未足酬普为人天开正眼大千沙界一毫收不知兀坐常轮转空下禅床遶一遭背面却言亏一半老婆恶业自家招赵州剑气冲牛斗婆子神符悬肘后一条拄杖两人扶好手手中夸好手云飞石壁山增色月落寒潭水畵眉最喜上林清兴好黄莺啼在绿杨枝赵州因僧侍次指火问曰者箇是火你不得唤作火老僧道了也僧无对复挟起火曰会么曰不会师曰此去舒州有箇投子和尚汝往问之必为汝说因缘相契不用更来不相契却来僧到投子子问近离甚处曰赵州子曰赵州有何言句僧举前X话子曰汝会么曰不会子下禅牀行三步却坐问曰会么曰不会子曰你归去举似赵州僧回举似师师曰还会么曰不会师曰投子与么不较多也我唤作火汝即不可巳道了也唤作甚么赵州唤作火全身入艹窠我今不是渠渠今正是我赵州因僧问如何是祖师西来意师曰庭前柏树子曰和尚莫将境示人师曰我不将境示人曰如何是祖师西来意师曰庭前柏树子五祖戒代云和尚何以将别人物作自已用千里灵机不易亲龙生龙子莫因循赵家夺得连城璧秦主相如总丧身万木随时有凋丧赵州庭柏镇长荣不独凌霜抱贞节几奏清音对月明深院盘根翠色幽老僧曾指示禅流年年不改凌霜节下载清风何日休赵州庭柏衲僧苦厄井口辘轳横吞不得赵州庭柏森然直露滴风清添翠色摘叶寻枝不可求盘根万古终无极赵州庭下柏森森摘叶寻枝古到今明眼衲僧如覰着西来祖意合平沉一兔横身当古路苍鹰才见便生擒后来猎犬无灵性空向枯桩旧处寻苏武不拜韩信临朝恁么会得十万迢迢X赵州庭柏说向禅客黑漆屏风松萝亮槅百宝光攒无见顶是大神呪最灵奇揭谛波罗僧揭谛石人半夜失乌鸡岸眉横雪河目含秋海口鼓浪航舌驾流拨乱之手太平之筹老赵州老赵州扰扰藂林卒未休徒费工夫也造车合辙本无伎俩也塞壑填沟庭前柏树子好箇大棺材买却有人买擡却没人擡赵州问僧发足甚处曰雪峰师曰雪峰有何言句示人曰寻常道尽十方世界是沙门一只眼你等诸人向甚处疴师曰阇黎若回寄箇锹子去保福展云南有雪峰北有赵州翠峰显云者僧既不从雪峰来可惜赵州锹子琅琊觉云众中有云寄锹去埋却雪峰若道寄钵盂去便道盛粥饭用狂解还梦见么不是僧繇手谩说畵丹青清化嶾云若是山僧见道阇黎若回寄箇锹子去便云不将去若问为什么不将去但云和尚者里少他不得法林音云者僧亲从雪峰来因甚翠峰道不从雪峰来若道得不负赵州锹子南望雪峰犹万里北游未蹋赵州关赚他一柄钝锹子二百余年去不还石桥一路滑如苔闽岭风高冻不开相见尽言游历去几人曾到雪峰来雪峰何处疴赵州寄锹子沙门一只眼狼借乃如此X阿呵呵大唐国里鼓声起新罗国里舞婆娑大地一只眼谁敢疴其中锹子寄将去那知到雪峰仰面飏尘逆风把炬无损于人自招焚污输与竹轩高枕人白云看老霜烧树五陵春色十分肥恼乱东风不尽吹醉唤不归江上客子规声断绿杨枝赵州问僧曾看法华经么曰曾看师曰衲衣在空闲假名阿练若诳惑世间人汝作么生会僧拟礼拜师曰汝披衲衣来么曰披来师曰莫惑我曰作么生得不惑去师曰莫取我语翠峰显云大小赵州龙头蛇尾诸人若能辨得便乃识破赵州如或不辨箇箇高拥衲衣莫惑翠峰好古南门云祇如赵州恁么问者僧恁么答还是者僧惑赵州赵州惑者僧赵州因僧问黑荳未生芽时如何师曰好合酱赵州活计得能忙黑荳囫囵入酱缸今日有来籭磨过破砂盆里响珰珰赵州问院主何来曰送生来师曰鸦为甚飞去曰怕某甲师曰十年知事作恁么语话主却问为甚飞去师曰院主无杀心杀心杀心月落寒潭秋水深要掣金鳌吞钓起可怜觌面少知音赵州与官人游园次兔见惊走官问和尚是大善X知识兔见为甚么走师曰老僧好杀夜叉罗剎毒凶心华峰如峻海如深巳向人前呈剑刃迟回又过黑云岑赵州问南泉如何是异类中行泉以手拓地作驴鸣师便一蹋归堂曰悔悔泉令侍者问悔箇什么师曰悔不更与两蹋天井新云南泉欠赵州一着赵州输南泉一机作么生会千年故纸好合药功葢三分国名成八阵图江流石不转遗恨失吞吴汉高辛苦事干戈帝业兴隆俊杰多犹恨四方无壮士还乡悲唱大风歌宗鑑法林卷十七宗鑑法林X卍XXX宗鑑法林卷十八集云堂编大鉴下四世赵州问南泉明头合暗头合泉便下座归方丈师曰者老汉被我一问直得无言可对首座曰莫道和尚无语好自是上座不会师便掌曰者一掌合是堂头老汉喫X五祖戒云正贼走了逻赃人喫棒又云南泉当断不断反招其乱云居舜云诸人作么生会有底便道首座落他圈圚与么会又争得山僧道赵州大似旁若无人大事当阳巳皎然十分须是更周圆堂中上座黑如漆冷地为谁喫暗拳赵州出外路逢一婆子乃问什么处去婆曰偷赵州笋去师曰忽遇赵州又作么生婆便与一掌师休去翠峰显云好掌更下两掌也无勘处五祖演云赵州休去作么生商量白云露箇消息贵要诸人共知婆子虽行正令一生不了赵州被打两掌齩定牙关婆子去路一身轻似叶赵州高名千古重如山南堂欲云将谓胡须赤更有赤须胡龙池传云赵州休去是肯伊不肯伊古南门云赵州今日小出大遇圆照森云还识赵州么云缕缕风细细寄言行路儿莫上山头去欧峰承云贼是小人智过君子弯弓直射势难当陷虎之机理最长虽是贪他一粒米谁知失却半年粮虎穴魔宫到者稀老婆失脚人怀疑赵州喫掌无人会直至如今成是非去若丘山重来如一羽轻去来无别路倾盖白头新一路雄兵犯界河烟尘塞路绝人过安邦赖有张良X在畵角城头唱楚歌骤马加鞭上酒楼何如坐地看扬州是非长短俱裁了鼠窃终难似狗偷何事临场欠作家祇缘别有好生涯饶人不是痴男女最毒于菟无齿牙鞭锏交挥力抗奇星流电卷类难齐名图麟阁家山旧芳草笼烟鸟乱啼赵州示众看经也在生死里不看经也在生死里诸人且作么生出得去僧便问祇如俱不留时如何师曰实即得若不实争能出得生死看经也在生死里饭箩里坐无喫底不看经也在生死里锦衣堆里无着底忽然乌鹊叫一声反身涌跃浑家喜休拟议如今抛向众人前千手大悲提不起赵州因居士问和尚年尊有几箇牙师曰祇有一箇士曰祇有一箇如何喫饭师曰虽然一箇下下齩着或菴体云赵州开口自然下下齩着功魁佛祖道荫人天山野重说偈言光扬盛事大用全提古佛牙辉天鉴地别无他日边乘兴立功业文彩风流出当家赵州因僧问澂清绝点时如何师曰犹是人家客作汉密菴杰云者僧置箇问端不妨崄峻争奈赵州有起X膏肓底手段虽然如是总落在天童手里毕竟如何喝一喝赵州曰老僧二十年不杂用心惟二时粥饭是杂用心处玉关度了久班师犹向人前动鼓鼙祇道马行芳艹地不知身巳陷重围赵州问新到僧曾到此间么曰曾到师曰喫茶去又问僧僧曰不曾到师曰喫茶去后院主问为甚么曾到也喫茶去不曾到也喫茶去师召院主主应诺师曰喫茶去保福展云赵州惯得其便开福宁云赵州门下不拣高低一椀麤茶普同供养得其味者方知冷灰里九转透瓶香如或未辨端倪不免重下註脚南北东西万万千赵州待客岂徒然莫嫌冷淡无滋味惯把芝麻一例煎以拂子击禅牀一下曾到还将未到同赵州依旧展家风近来王令关防紧从此人情总不容宝匣龙泉发夜光寥寥长挂在虗堂四来高客如相访茶罢休劳话短长骊珠绝颣玉无瑕马载驴䭾帝子家曾到不曾休拟议与君仝泛一瓯茶赵州老汉热心肠一盏麤茶验当行回首路傍桥断处白苹红蓼映斜阳喫茶去夜雨催红上花蘂队队狂蜂逐影飞不知几X个知归去去喫茶千年枯树忽开花子规夜半犹啼血金勒东风路转赊曾闻惯钓任公手争似西江月一钩几度鱼龙吞不得一声羗笛出云楼任优游收卷丝纶得自由咄赵州因僧问万法归一一归何处师曰我在青州作领布衫重七斤昭觉勤云摩醯三眼一句洞明似海朝宗千途共辙虽然如是更有一着在忽有问蒋山一归何处但云饥来喫饭困来打眠元叟端云赵州好语要且不赴来机中峰则不然万法归一一归何处至大四年西山洪水泛涨一夜冲倒三座石桥山门头石狮子作大哮吼山河大地悉皆震动你辈贪眠汉子知甚东西南北仰山钦云大小赵州脚跟下红线不断等闲问着便见牵东补西道林则不然万法归一一归何处噼嵴便与三十虽则太煞伤慈要且一时庆快拈拄杖云祇今莫有与么问底么乃靠拄杖云放过一着高峰妙云赵州拕泥带水不特不能为者僧斩断疑情亦乃赚天下衲僧死在葛藤窠里西峰则不然今日有恁么问但向他道狗䑛热油铛天界盛云要头斫将去要皮剥将去要心刳将去且喜没箇法子奈得白拈贼何弁山圆云鹬蚌相持俱落渔人之手编擗曾挨老古锥七斤衫重几人知而今抛向西湖X里下载清风付与谁问来亲切布衫酬指出青州是旧游皓月当空沉巨浸鲸鲵无奈不吞钩夜半墨漆黑捉得一箇贼点火照来看元是王大伯等闲提起七斤衫多少禅流着意参尽向青州作窠窟不知春色在江南镬汤无冷地黄河辊底流金刚难插此束脑后挂灯毬四面洪涛万丈深上天无路地无门箇中有理应难诉不是愁人也断魂斧烂柯消局未残天香吹鹤下瑶坛满盘黑白轻翻转拂袖苍梧玉珮寒周德者可以自守周利者可以普济连盘托出有谁相契鲜花腻艹翠梧丹桂长江影浸一天秋霜叶飕飕风骨愁野老忽歌新水令浪花惊起月边鸥赵州因真定帅王公𢹂诸子入院师坐而问曰大王会么曰不会师曰自小持斋身巳老见人无力下禅牀王愈加礼重翌日令客将传语师下禅牀受之侍者曰和尚见大王来不下禅牀今日将军来为什么却下禅牀师曰非汝所知第一等人来禅牀上接中等人来下禅牀接下等人来三门外接X跏趺迎上客曲彔对旌幢不是家风别他居礼义乡折脚禅牀接断薪犹堪偃首揖高宾明知列土熏天富难鬬他家彻骨贫人王争似法王尊不下禅牀接上根休说君臣犹有间入山先要主宾分赵州因侍者报大王来也师曰万福大王曰未到师曰又道来也黄龙南云头头漏泄罕遇仙陀侍者祇解报客不知身在帝乡赵州入草求人不觉浑身泥水白云端云侍者虽然罔措争奈王令巳行王令既行则海晏河清一句作么生道野老不知尧舜力冬冬打鼓祭江神径山琇云侍者报客不知客是何人赵州虾为子屈不觉打失眼睛且道径山恁么意在于何巡人犯夜佛日晳云今日御驾亲临设有侍者报万岁来也便与噼面掌云莫诳山僧好何故天威不违颜咫尺何曾少间至尊前报客传言信巳通叉手低头便鞠躬对面一双青白眼当头蹉过住山翁骥子驽骀满道途皮毛谁敢辨精麤若无伯乐当时鉴失却追风千里驹许由临溪洗耳巢父不饮牛水侍者亲入帝乡赵州祇在艹里来也宫殿随身去也笙歌满路侍者白头如新赵州X倾盖如故春山倒影一江红莺柳情多恋玉骢莫恨不工仙子笔祇缘身在畵图中赵州到一菴主处问有么有么主竖起拳头师曰水浅不是泊舟处便行又到一菴主处问有么有么主亦竖起拳头师曰能纵能夺能杀能活便作礼支提爱云赵州祇见锥头利云居舜云赵州当时甚生意气虽然如是要且鼻孔在二菴主手里龙门远云菴主一等竖拳赵州因甚肯一箇不肯一箇要识赵州么拍禅牀左边一下要识二菴主么拍禅牀右边一下良久云易开终始口难保岁寒心沩山果云泣露千般艹吟风一样松为甚么肯一箇不肯一箇者里见得透释迦不先弥勒不后坐断要津天长地久苟或不然为你下箇註脚良久云若不如是争知如是昭觉勤云佛祖命脉列圣钳锤换斗移星惊天动地有般汉未出窠窟祇管道舌头在赵州口里殊不知自已性命巳属他人若能握向上纲宗与二菴主相见便可以定龙蛇别缁素正好着力还知赵州落处么切忌颟顸理安洸云鸳鸯绣出从君看不把金鍼度与人莲柎䇿云赵州着緉草鞋到处行脚不怕疑杀人乃向二菴主手里纳败阙顾左右云甚处是伊纳败阙处两行孤雁扑地高飞一对鸳鸯池边独立云菴悦云水浅不是泊舟处X言中有响能纵能夺便礼拜句里藏锋如今有般无主孤魂祇管较得较失不惟蹉过古人亦乃埋没自已还知落处么大冶精金应无变色问答元来总一般当头一着莫颟顸将军自有嘉声在不得封侯也是闲无星秤子两头平提起应须见得明若向箇中争分两知渠错认定盘星虎步龙骧遍九垓会从平地起风雷等闲唤出菴中主便见千江水逆回换手搥胸哭老爷棺材未出死尸斜不如掘地深埋却管取来年喫嫩茄闪烁旌旂骤往来几人遥望起疑猜此时若得樊公脚一蹋鸿门两扇开江北江南总帝畿一轮化日照无私边笳却在东风外石女听来笑满眉短棹轻帆狎怒涛东行西止得逍遥去留不出芦花岸陆地追寻人自劳江南丝柳迎风舞岭上青松带露寒世事近来多剥复人人偏爱紫罗冠一样竖拳两样酬驴脣马此束没来由巫崃博得丝千丈四海五湖下钓钩单枪疋马立功勋韬略双全独见君蓟北荆南齐定了英名千古镇河汾赵州因文远在佛殿礼佛师见以拄杖打一下曰X作么曰礼佛师曰用礼作么曰礼拜也是好事师曰好事不如无中峰本云文远云礼佛也是好事不妨顽软赵州云好事不如无话堕了也要知赵州老人话堕处么待伊磕破脑门即向伊道文远脩行不落空时时瞻礼紫金容赵州拄杖虽然短分破华山千万重祇知瞻礼紫金容不觉脑门遭霹雳平生心胆向人倾相识还同不相识赵州因僧问如何是赵州师曰东门西门南门北门径山杲云者僧问赵州赵州答赵州得人一马还人一牛人平不语水平不流会么受恩深处宜先退得意浓时便好休天宁琦云尽道者僧神通跳赵州关不过大丈夫汉当众决择未到弓折箭尽即便拱手归降何不着一转语教他纳款去且道着得箇甚么语磬山修云者僧设箇问头也甚奇怪他未会争敢入虎穴捋虎须道他会争肯恁么休去句里呈机噼面来烁迦罗眼绝纤埃东西南北门相对无限轮槌击不开四廓关闳镇赵州几于城下起戈矛将军战马今何在野艹闲花满地愁袖里金鎚一击开东西南北绝纤埃石桥南畔台山路报你游人归去来X南北东西老赵州见人骑马也骑牛清风月下寻归路夫子门前问孔丘赵州因僧问初生孩儿还具六识也无师曰急水上打毬子后僧却问投子急水上打毬子意旨如何子曰念念不停留法林音云疋上不足疋下有余六识无功伸一问作家曾共辨来端茫茫急水打毬子落处不停谁解看何谓识兮还具六八万四千殊不足初生孩子尚喃喃急水打毬拦口筑朝日茫茫打箇毬生来念念不停留若知落地无踪迹始会云门六不收赵州因僧问和尚姓甚么师曰常州有曰甲子多少师曰苏州有苏州有常州有须信亲言出亲口赵州古佛岂徒然世界坏时渠不朽若能于此究根源决定面南看北斗常州有苏州有咭嘹舌头狮子吼寿山高兮福海深八十一分九箇九若能直下便回光千古万古名不朽苏州有与常州有三月江南啼鹧鸪堪笑有年无德汉被人拶着强分疎赵州问一座主讲什么经曰讲涅槃经师曰问一段义得否曰得师以脚趯空吹一吹曰是什么义X曰经中无此义师曰脱空谩语汉此是五百力士揭石义也不识老宿代云和尚瞒某甲瞒大众翠峰显别云和尚惯得其便一趯方令地轴翻一吹还又转天关讲师不识圆陀义空舍前山过后山揭石从来义不同洪波深处逞神通高标不在芦花岸队队双双趁晓风赵州因僧问久向赵州石桥到来祇见略彴师曰汝祇见略彴且不见石桥曰如何是石桥师曰度驴度马城山洽云老汉末后道箇度驴度马是赏伊罚伊者里勘破一生参学事毕不然喫水也须防噎孤危不立道方高入海还须钓巨鳌堪笑同时灌溪老解云噼箭亦徒劳异类渠行履心真出语亲随流自得妙到岸不迷津长鲸巳压浪头飞跛鼈桥边尚碾泥度马度驴难解会绿杨影里路东西赵州因一僧曰某甲从长安来横一条拄杖不曾拨着一人师曰自是大德拄杖短僧无语同安显别州云老僧者里不曾见恁么人又代僧云也不短天童悟代云某甲罪过不意轻触和尚法林音代礼三拜X赵州因僧问十二时中如何用心师曰汝被十二时辰使老僧使得十二时使得十二时辰唿来却教且去倚官挟势欺人茫茫无本可据钟送黄昏鸡报晓赵州何用闲烦恼裂破虗空作两边古庙香炉出芝艹安帖邦乡老赵州时辰使得最风流今朝有酒今朝醉明日愁来明日忧天来龙来神来鬼来风来雨来驴来马来几乎死了一去不来赵州在南泉井楼上打水次见南泉过便抱柱悬却脚曰相救相救泉上胡梯曰一二三四五师少顷却去礼谢曰适来谢和尚相救昭觉勤云一人将错就错一人看楼打楼虽然如是父为子隐直在其中径山䇿云赵州悬羊卖狗南泉有年无德作者去就当时祇好拽翻梯子教者汉一生蹭蹬还知么养子方知父慈等闲施设岂徒然平地波澜欲浸天更向胡梯敲数下免教失脚堕黄泉赵州因在殿上过乃唤侍者者应诺师曰好一殿功德者无对殿上唤来先应诺不知业识太茫茫虽然功德巳成就怎奈当初不放光好一殿功德总是过去佛百福相严身不使栴檀刻X日日香烟夜夜灯看来当甚干萝卜赵州因游方时到临济才洗脚济便问如何是祖师西来意师曰正值山僧洗脚济乃近前作听势师曰会即便会啗啄作么济便归方丈师曰三十年行脚今日错为人下注脚法云秀云众中商量道赵州不识临济作贼却为他下箇註脚临济当时作听势何不噼耳便掌若恁么商量何曾梦见赵州识得临济殊不知两箇尽是老贼须知一箇好手敢问诸人那箇是好手教忠光云临济有验人眼赵州又饱藂林等闲略露风规自然头正尾正还会么若不得流水还应过别山洗脚处更不安排侧聆时非是啗啄赵州临济二老人相见何劳下註脚一人眼似鼓椎一人头如木杓两箇老不识羞至今无处安着赵州因僧辞乃问甚处去曰雪峰去师曰雪峰忽问汝和尚有何言句汝作么生道曰却请和尚道师曰冬即寒夏即热又问忽更问汝毕竟事又作么生僧无语师代曰某甲亲从赵州来不是传语汉其僧后到雪峰峰问甚处来曰赵州来峰问赵州有何言句僧举前话峰曰须是我赵州始得玄沙备闻乃云大小赵州败阙也不知云居钖云甚处是赵州败阙处若检点得出是上座眼赵州见僧来便面壁书梵字僧展坐具礼三拜师X转身僧收坐具出去师曰苦苦僧呵呵大笑苦苦向谁语发机要是千钧弩三十三天扑帝钟大地山河俱作舞苦中乐乐中苦赵州者僧俱欠悟直饶顿彻根源也是泥里洗土不昧当阳第一筹临机拳趯不轻酬焦甎打着连底冻赤眼撞着火柴头赵州在南泉作炉头值普请摘菜乃在堂内叫曰救火救火大众一齐到僧堂师乃闭却门众无语泉乃抛钥匙从囱入师便开门义山讷云我不学南泉益油添薪当时见他闭却门拈土块就门上书两箇封字要他赵州至今出身无计赵州到黄檗檗见来便闭却方丈门师乃把火于法堂内叫曰救火救火檗开门捉住曰道道师曰贼过后张弓保福展云黄檗有头无尾赵州有尾无头五祖戒云黄檗祇会买贱不会卖贵赵州因祸致福翠峰显云直是好笑笑须三十年忽有箇衲僧问笑箇甚么笑贼过后张弓南堂欲云重门击柝黄檗过于隄防啮镞破关赵州惯得其便虽然两不相伤笑破翠峰鼻孔古南门云雪窦好一笑祇是不合随赵州语脉走毕竟如何贼贼一擒一纵二施能戟去枪来两阵陈彼此机关谁委X悉至今疑杀李将军贼逢贼手全无枢纽百弩千弓一时发白日青天何处走乳峰惯得其便阵后虗张笑口咄看狗赵州到云居居曰老老大大何不觅箇住处师曰什么处是从谂住处曰山前有箇古寺基师曰和尚自住取又到茱萸萸曰老老大大何不觅箇住处师曰甚么处是从谂住处曰老老大大住处也不知师曰三十年弄马骑今日却被驴扑云居钖云甚处是赵州被驴扑处沩山哲云云居茱萸为人犹如为已争奈赵州不入者圈圚虽然如是不得雪霜力焉知松柏操大沩泰云二老祇解把住不解放行赵州祇解放行不解把住检点将来未为全美且双放双收一句作么生道毕竟水须朝海去到头云定觅山归展阵开旂各运谋箭锋相敌未轻休等闲露出翻身句直得千江水逆流突出山前古寺基赵州闻得便攒眉寥寥今古无人共一片断云天外飞赵州因僧问如何是佛法大意师曰猫儿是一百五十文买底曰不问猫儿如何是佛法大意师曰者槖子是大王送底曰谢师答话师曰作家作家月舟载云水本无声受触则响木本无火因钻则炎赵州要成已成人岂惜隋珠卞璧然末梢头可惜放过虽则放过也却有些诸譌莫道不利害好X赵州因僧问二龙争珠谁是得者师曰老僧祇管看翠峰显云看即不无争即不得且道扶者僧扶赵州云居庄云争者不得得者不争赵州祇管看要且不失珠古南门云争即不无看即不得且道珠在甚么处风云头角黑𥻘皴苦死交争额上珍净洗眼来闲地看老僧未免费精神珠在浪花深处白拏云攫雾志悠哉老僧祇管从边看得失从渠眼自开赵州因僧问如何是祖师西来意师曰栏中失却牛栏中失却牛有问即有酬更若求玄妙猢狲筑气毬赵州上堂才有是非纷然失心还有答话分也无僧举似洛浦浦扣齿又举似云居居曰何必僧回举似师师曰南方大有人丧身失命曰请和尚举师才举前话僧指旁僧曰者箇师僧喫却饭了作恁么语话师休去后僧请益师曰坐底见立底立底见坐底坐底见立底立底见坐底咄哉老赵州白日眼见鬼宗鑑法林卷十八X宗鑑法林X卍XXX宗鑑法林卷十九集云堂编大鉴下四世赵州因僧问如何是南泉真师下禅牀立又问如何是和尚真师上禅牀坐师下禅牀立神号并鬼泣师上禅牀坐龙蟠并虎卧一槌打与两分张拈起元来是双破赵州因一秀士曰和尚是古佛师曰秀才是新如来广寒宫殿净无埃巳是逢君八字开丹桂不须零碎折等闲和树拔将来赵州因僧问毫釐有差时如何师曰天地悬隔曰毫𨤲无差时如何师曰天地悬隔法林音云问者有殊答惟一致且道赵州还赴来机也无一道如弦直长安信巳传万邦皆入贡四海息狼烟赵州因僧问路逢达道人不将语默对未审将甚么对师曰人从陈州来不得许州信病餐毒药访良医医使元餐药治之病去药回滋味别舌头具眼者方知X世有逃形畏影人奔陈告诉谩劳神若知形影元无二坐对高堂秋月轮赵州示众此间佛法道难即易道易即难别处难见易识老僧者里易见难识若能会得天下横行识不识见非见说易说难如油入面赵州因僧问如何是祖师西来意师曰冬至一阳生铁树花开千万朵石头抽笋两三茎泥塐金刚开口笑明朝冬至一阳生柳色黄金嫩棃花白雪香若知春气力特地好风光冬至一阳生干坤通一线可怜无限人不识孃生面赵州一日于雪中卧曰相救相救有僧便去身边卧师便起去翠巖芝云者僧在赵州圈圚里还有人出得么天童华云者僧如虫御木要见赵州天地悬殊有般瞎汉便道山僧扶强不扶弱殊不知我王库内无如是刀喝胜法法云者僧祇解救人不解自救湘江暮雪冷风狂渔父逍遥戏小航贫子滩边争共乐寒沙独陷可慙惶仙姬蝉𩯭自天成倾国倾城绝比伦世固有能彷彿者祇差脂粉得人瞋赵州到道吾才入堂吾曰南泉一只箭来也师曰X看箭吾曰过师曰中翠峰显云二俱作家葢是道吾赵州二俱不作家箭锋不相拄直饶齐发齐中也祇是个射垛汉报慈遂云且道二大老相见还有优劣也无若检点得出许你于中字上有个入处古南门云二老露个爪牙不枉同条虽然祇如翠峰道直饶齐发齐中也祇是个射垛汉是肯伊不肯伊会么好手手中呈好手红心心里中红心击禅牀一下季春芣苡生前径三月桃花茂小园可惜芳春人不识树头百舌更能言赵州因僧问如何是齩人狮子师曰归依佛归依法归依僧莫齩老僧天宁琦云者僧也祇是个喋屎狗为甚么赵州一见便撒屎彩奔龊家门藏古老珠在盘等闲拨动精光攒独怜不遇蛟奴过千载令人恨不宽蛟宅不可触一触祸随跟腥风扇毒雨顷刻天为昏赵州因僧问世界变为黑穴未审此箇落在何路师曰不占曰不占是甚么人师曰田厍奴蒲菴健云者僧置箇问头大似石上栽花不妨奇峭赵州善于入林不动草入水不动波向空劫巳前控他箇入处最为敏手祇是田厍奴未肯点头在赵州曰不得闲过念佛念法念僧僧便问如何是X学人自已念师曰念者是谁曰无伴师叱曰者驴大慧杲云者僧虽然无伴成羣作队聒扰杀人赵州虽好一头驴祇是不会喫草子山仁云惜哉赵州古佛被径山老人贬入驴队里至今无出头分还有救得者么作驴鸣便转赵州曰老僧三十年前在南方火炉头有一则无宾主话直至如今无人举着净慈闻云森罗万象明暗色空日夜举扬赵州古佛不是不知祇为贪程太速蒙头不觉齁齁睡开眼从教𦦨𦦨红若谓平常便无事须防荳爆冷灰中无宾主话意深深流落藂林古到今火冷灰寒口挂壁衲僧冻死不知心赵州因僧问如何是祖师西来意师曰版齿生毛九年面壁自虗淹争似当初一句传板齿生毛犹可事石人蹋破谢家船新开玉盌出僊桃何事人间配浊醪古迳源迷人去后万年谷口挂云涛赵州与文远论义曰鬬劣不鬬胜胜者输胡饼曰请和尚立义师曰我是一头驴曰我是驴胃师曰我是驴粪曰我是粪中虫师曰你在彼中作么曰我在彼中过夏师曰把将胡饼来五祖戒云祸不单行瑯琊觉云赵州文远也是萧何制律径山杲云文远在粪中过夏面赤不如语X直赵州贪他少利赢得箇胡饼检点将来也是普州人送贼毕竟如何鵞王择乳素非鸭类天童觉云当时文远赵州高高标不出低低望不及眼自争先得筹因打劫赢天宁琦云当时待赵州道我是一头驴便好道输却胡饼了也老汉取饼就手夺得便行宝华忍云文远胜里输明输暗胜赵州输里胜明胜暗输才胜即输输即胜算来胡饼都无分而今拈出大家看动着些儿成话柄咄两阵交锋势莫穷信旗猎猎卷秋风边庭不用深深入勒马归来却有功上马金送去下马银接还存亡汉室在其间思归不解亭侯印一剑如何破五关不见道行路难路难不在登高山得便宜者常带羞赢官司者常叫屈为甚如此小雪见大雪屯米底折一橛洗耳其如落一筹饮牛何事占高流堪怜两字轻天下也賸闲名在九州赵州因一婆子临斋入堂曰者一堂师僧尽是婆婆生得底祇有大底孩儿忤逆不孝师才顾视婆子便出石菴琈云者婆子对大众前纳败了也若不走出有何面目见他赵州侣巖荷云婆子步步登高不觉全身负堕赵老顾后瞻前未免当断不断山僧若见恁么道但言更须识取阿爷始得管教者臭老婆惭X惶无地赵州因僧问真如凡圣皆是梦言如何是真言师曰唵部林㗶蒋山大云赵州答话如探囊取物未免索盐奉马有问蒋山如何是真言祇向他道草枯风劲各寮谨慎火烛赵州因僧问四山相逼时如何师曰无路是赵州天岳昼云者躲跟汉有甚用处复颂无路是赵州捉败白拈贼要打鬼骨臀逢人谩摇舌赵州临顺世令僧持拂子与赵王曰若问何处得来便说此是老僧平生用不尽底一生受用意无尽者箇都来有几茎分付赵王千古在任他南北竞头争长沙景岑招贤禅师一日游山归首座问和尚甚处去来师曰游山来曰到甚么处师曰始从芳艹去又逐落花回曰大似春意师曰也胜秋露滴芙蓉翠峰显云谢师答话宝寿方云当时待道始从芳艹去又逐落花回便好云和尚此回游山不易看者汉又作何去就大地绝纤埃何人眼不开始从芳艹去又逐落花回羸鹤翘寒木狂猿啸古台长沙无限意咄拂拂山香满路飞野花零落艹离披春风无限深深意不得黄鹂说向谁X芳艹织茵迎步绿落花铺锦拂衣香归来说似诸禅子荡荡风光遶畵梁长沙因竺尚书来谒乃唤尚书书应诺师曰不是尚书本命曰不可离却即今抵对别有第二主人么师曰唤尚书作至尊得么曰恁么则总不抵对时莫是弟子主人么师曰非但抵对与不抵对无始劫来是箇生死根本乃示偈曰学道之人不识真祇为从前认识神无量劫来生死本痴人唤作本来人径山杲云即今抵对者既不是本来人却唤甚么作本来人良久云我恁么道且作死马医理安洸云区鑛别金长沙好手妙喜虽是直截提持要且未能起膏肓之疾如今有般汉不能出意想窠臼五蕴身田尽道岂有第二人苦哉若与么阎老子打算饭钱莫言不道长沙因僧问如何是上上人行履师曰如死人眼曰上上人相见时如何师曰如死人手死人眼死人手金乌飞玉兔走直截根源取之左右张翁醉倒卧官街元是李翁喫私酒长沙示众我若一向举唱宗乘法堂前艹深一丈四祖泽云如斯举唱未当宗乘山僧则不然直使尽大地无寸土更须三十棒何故鲸吞海水尽露出珊瑚枝大觉昇云何止艹深一丈山僧若举唱宗乘直得尽大地人讪谤不巳虽然如是不入惊人浪难X逢称意鱼长沙因僧问了即业障本来空未了应须偿宿债祇如二祖是了不了师曰空又问云门门曰确长沙空云门确信手拈非造作离心意识参出圣凡路学才有丝毫螣蛇遶脚长沙一日遣僧问同参石霜会曰和尚见南泉后如何会默然曰和尚未见南泉巳前作么生会曰不可更别有也僧回举似师师示偈曰百尺竿头不动人虽然得入未为真百尺竿头须进步十方世界现全身僧便问祇如百尺竿头如何进步师曰朗州山澧州水曰不会师曰四海五湖皇化里径山杲云要见长沙还须更进一步若有人问如何是者一步待我款款地与你葛藤保宁全云妙喜道要见长沙更进一步保宁则不然要识长沙更退一步毕竟如何换骨洗肠重整顿通身手眼更须参博山来云会公坐杀法身不通凡圣岑老碧天云外更鬬精华白牯牛触牧多方死猫儿解弄也活与盲人点眼聋者开聪会公还识痛痒么玉人梦破一声鸡转盻生涯色色齐有信风雷催出蛰无言桃李自成蹊及时及节力畊犁谁怕春畴没胫泥未得经冬莫妄欢须教彻骨透心寒忽然梦醒三春暖万紫千红匝地看丧尽平生双手空闾阎无地可相容玉鞭无复驱星X月别有闲情䇿晓风田野歌声韵亦工长沙因张拙秀才看千佛名经问百千诸佛但见其名未审居何国土还化物也无师曰黄鹤楼崔灏题后秀才还曾题也未曰未曾师曰得闲题取一篇好沩山果云若是箇汉才见长沙恁么道伹云黄鹤楼要题也不难未审百千诸佛居何国土若下得者一拶非惟坐断长沙舌头亦乃名标青史昭觉勤云蓦刀噼面解辨者何人噼面当胸承当者有几若能向奔流度刃疾燄过风处见长沙横身为物去不消一揑其或随言诠入露布便谓问东答西捩转话头且喜没交涉毕竟作么生是长沙端的处杀人刀活人剑磬山修云长沙虽得杀人刀活人剑不无龙头蛇尾山僧则不然待他问声未绝便唤云秀才他拟应诺遽索云居何国土青狮信云可惜百千诸佛被长沙埋向一座黄鹤楼里唤作註解得么痴人面前不得说梦龙门远云秀才问佛居何国土长沙为甚么却恁么道秀才寻常嘲风吟月因甚长沙面前一词不措若是黄鹤楼有甚么难题处听取山僧题破容颜甚奇妙光明照十方我适曾供养今复还亲觐黄鹤楼中四望赊满天风月属诗家百千诸佛居何土风起长江涌浪花百千诸佛倒骑牛对面分明失路头却问老师何处X去劝君更上一层楼携手楼头共语时白苹红蓼对江湄衷肠诉尽无人委惟有清风明月知赤土才将畵簸箕乌鸡何事忽惊飞自从题入新诗后黄鹤楼前忘却归百千诸佛但闻名国土何曾不现成自是不归归便得五湖烟景有谁争塞鴈一声喉舌冷凄凄芦管月明中荒塘踪迹无渔火徒有秋烟拂暗风贪程错路夕阳斜极目长安不见家待到明朝天大晓题诗应骂老长沙从容一曲楚天秋山自高兮水自流倒腹倾肠君不顾空余江面数峰浮三千诸佛居何国历历分明黄鹤楼堪笑秀才无觅处白云千载空悠悠长沙与仰山翫月次山曰人人尽有者箇祇是用不得师曰恰是倩汝用曰汝作么生用师噼胷一蹋蹋倒山曰㘞直下似箇大虫长庆稜云前彼此作家后彼此不作家乃别云邪法难扶保福展云好一箇月祇是用力太多被他蹋破却成两箇人人尽道岑大虫奇特须知仰山有陷虎之机德山密云好更与一蹋瑯琊觉云李陵虽好手争免陷番身径山杲云小释迦有陷虎机老大虫却无牙齿当时一蹋岂造次蓦然倒地非偶X尔众中还有缁素得二老出者么良久云设有也是掉棒打月天宁琦云二老如斯吐露于建化门头足可观光若是者箇事料掉没交涉宝庆法云小释迦不会作客劳烦主人恰是倩汝用何不与本分艹料浮云散尽月当空兔子怀胎产大虫跳出风前弄牙爪至今撼动广寒宫作者提持迥不同广寒宫里起清风一朝蹋倒虽然活巳落他家陷穽中一拳打落天边月就手轻抛陷虎机有意气时添意气得便宜是落便宜长沙因皓月供奉问古德曰了即业障本来空未了应须偿夙债祇如师子尊者二祖大师为甚却偿债去师曰大德不识本来空曰如何是本来空师曰业障是白巖符云玉解连环珠穿九曲须让他长沙作手若以过量衲僧巴鼻论本分艹料犹欠也当时问如何是本来空便与噼头一棒则千古称尊又岂止大虫而巳长沙因僧问本来人还成佛也无师曰汝见大唐天子还自割茅刈艹么曰未审是何人成佛师曰是汝成佛僧无语师曰会么曰不会师曰如人因地而倒因地而起地道甚么殿阁重重紫气深星分辰位正干坤金轮不御阎浮X境岂竝诸侯宝印尊帘幙春风晓尚寒歌楼声咽梦惊残金与不御人间世休羡壶中日月宽人世未逢九五尊春明御仗晓峥嵘时人祇识朱衣贵错认侯门作帝阍深宫云锁碧天高丹凤栖梧路转遥祇恐下方看不见也知无奈曲龙腰长沙因三圣令秀上座问南泉迁化向甚么处去师曰石头作沙弥时参见六祖曰不问石头见六祖南泉迁化向甚么处去师曰教伊寻思去曰和尚虽有千尺寒松且无抽条石笋师默然曰谢和尚答话师亦默然秀回举似三圣圣曰若恁么犹胜临济七步然虽如是待我更验看明日三圣去问承闻和尚昨日答南泉迁化一则语可谓光前绝后今古罕闻师亦默然昭觉勤云也大奇也大奇长沙畵虎却成狸南泉一去无消息空使行人说是非理安问云长沙三处默然诸人作么生会若也会得各下一转语乃颂一则南泉迁化语光前绝后古今稀大虫无齿果然别不是亲遭不易知客见长沙路陌同令人依约探家风须弥万仞磨今古折箭量天枉费工探花蝴蝶舞三台啄木掉头鸣讶鼓处处相逢岑大虫元来便是长沙虎X王老踪由孰可知那堪更问大虫儿直饶石笋抽条尽无处堪寻向上机也大奇也大奇卷舒出没看全机若非鑑物张华眼未免随人说是非长沙因僧问如何转得山河国土归自已去师曰如何转得自已成山河国土去曰不会师曰湖南城下好养民米贱柴多足四邻僧无语师示偈曰谁谓山河转山河转向谁圆通无两畔法性本无归昭觉勤云得人一牛还人一马天童觉云虽然主宾互换要且泥水不分忽然捩转鼻头恁么不恁么总不得又合作么生如今王令稍严不许搀行夺市瑞巖愠云者僧担一担懵懂换得一担淈𣸩虽然不因夜来雁怎见海门秋磬山修云饶你转得山河大地归自已去却是埋没已灵更饶你转得自已成山河大地去犹是背觉合尘且道转即是不转即是法林音云磬山老祖蹉过长沙也尘剎平常露此身疑生情动见疎亲湖南城里从来事米贱柴多足四隣谁问山河解转身转身方觉体全真清净界中无一物一重山后一重人者一转那一转尺非长寸非短几多错认自家身目前异路难排遣珊瑚㶑灔十洲春觌面无人识深浅君不见陶朱一叶驾扁舟五湖风月无人管X过得杭州到四明月华山树徧乡城马因倦后鞭无力坐看秋塘鹭宿汀长沙因僧问南泉迁化后向甚么处去师曰东家作驴西家作马曰未审意旨如何师曰要骑便骑要下便下径山杲云今日有问云门圆悟老人迁化后向甚处去向道入阿鼻大地狱去未审意旨如何饮洋铜汁吞热铁丸更问还救得也无救不得为什么救不得是者老汉家常茶饭天宁琦云若欲报德酬恩须是长沙妙喜忤逆儿孙始得虽然珊瑚枕上两行泪半是思君半恨君脱得驴头戴马头东家西家卒未休问君还有几多愁恰似一江春水向东流长沙因僧问如何是诸佛师师曰汝从无量劫来承甚么人恩力法林音云依师恁么道犹是诸佛弟子在混沌未分便有渠堂堂相貌绝名模长沙谩道承恩力试问还曾识也无长沙因僧问诸佛师是谁师曰从无始劫来承谁覆荫曰未有诸佛巳前作么生师曰鲁祖开堂亦与师僧东道西话水墨丹青畵不成混然竹木箇精灵求恩乞福抛柸筶向道明明自不听衢州子湖巖利踪禅师门下立椑曰子湖有X一狗上取人头中取人心下取人足拟议即丧身失命有僧到师喝曰看狗僧才回头师便归方丈有问如何是子湖狗师曰嘷嘷翠峰显云众中总道者僧着一口着即着了怎奈者僧在敢问诸人子湖狗着者便死因甚么者僧在若无通方眼救得者僧设使子湖出世齩杀百千万箇有甚么益我当时若见先斫下牌然后入院待伊喝云看狗与伊放出箇焦尾大虫如今诸人要见么日势稍晚归堂神鼎諲云正当恁么时下得甚么语神鼎当时若在即喝云者畜生又云死又作退势万峰蔚云入门一喝头正尾正拟议思量丧却性命且作么生入得他门户子湖狗子最威狞来者投明莫暗行向道看时如不见当头齩杀丧平生错过当头一机昧却现成公案子湖指处太亲直须急着眼看子湖一夜于僧堂叫曰有贼有贼众皆惊起有僧自堂内出师把住曰维那捉得也捉得也僧曰不是是某甲师曰是即是祇是汝不肯承当翠巖芝云子湖也是相头买帽沩山果云子湖恁么大似按牛头喫艹天界盛云大小子湖龙头蛇尾若是崇先待道不是是某甲便即推开云你还要偷老僧那子湖因刘铁磨到乃问久响刘铁磨莫便是否曰X不敢师曰左转右转曰和尚莫颠倒师便打昭觉勤云子湖棒头有眼祇为权柄在手铁磨皮下有血还他竿木随身虽然柔弱胜刚强且要语在鄂州茱萸禅师上堂擎起一橛竹曰还有人向虗空里钉得橛么时有灵虗上座出曰虗空是橛师便打灵曰莫错打某甲师掷竹便归方丈云门偃云矢上加尖有僧云和尚适才与么道那门云槌钟谢响得箇虾蟆出来翠峰显云若要此话大行直须打了趁出云居钖云此人具眼不具眼因甚着打法云秀云茱萸祇知瞻前者僧不能顾后检点将来两箇总须喫棒且道过在甚处栖贤諟云者僧出来与么道具眼不具眼茱萸当时便打打伊甚么处南堂欲云茱萸空中钉橛灵虗旱地遭钉翠峰不管尽法无民祇要话行千古看来总是一队掠虗汉虗空是橛几人谙独有灵虗最善参潦倒茱萸虽倚势龙头蛇尾更何堪茱萸因赵州执杖上法堂从东过西师曰作甚么州曰探水师曰我者里一滴也无探箇甚么州以杖靠壁便下去瑯琊觉云势败奴欺主时衰鬼弄人沩山哲云赵州善能探水不犯波澜茱萸一滴也无怎奈关防不得天童华云茱萸一滴也无滔天白浪赵州以杖靠壁不犯清波虽然二老同死同生怎奈山僧未肯X放过理安洸云茱萸墙壍不牢赵州探竿短小捡点将来二俱不了介毅洪云赵州探水生拔苍龙头上角茱萸无一滴活剜勐虎眼中珠虽然如是茱萸犹欠一筹在当时见他恁么下去祇云三十年后难得与么汉非图光扬宗眼益显南泉门下有人逐步移笻探浅深果然沧海碧沉沉一双足迹分明在将谓归家不可寻深浅聊将拄杖探忽然平地起波澜倾湫倒岳惊天地到海方知彻底干一滴也无费尽工夫靠倒拄杖何处逢渠香炉上一堆牛粪气东壁上倒挂大葫芦平地鼓波涛青天轰霹雳脚下烂如泥身上元不溼古往今来几百年拄杖依然空靠壁蓑翁老惯羡风骚攫浪拏云兴转豪一棹芦湾停泊稳半钩银月钓金鳌茱萸问僧曰阇黎为复是游山翫水为复是问道参禅曰和尚试道看师曰雕蚶镂蛤不渗之泥劳君远至曰浑身是铁犹被一鎚师曰降将不斩杖藜林下步苍苔扰扰劳生眼未开好是花红随水绿一时流出洞中来游山翫水事寻常早晚归来𩯭似霜蹋破艹鞵回首看数声猿叫白云乡来时相伴来去时相伴去须知去与来同行不同步池边鸭听雷岭上风吹树九曲黄河彻底浑三千年X清祇一度茱萸因僧参师以手一画僧便出师曰者师僧来不通名去不通姓僧转身亦以手一画师曰者师僧名又不识姓又不识曰且道某甲姓箇什么师曰苦哉波斯喫胡椒僧拂袖便出师曰作家师僧天然犹在月舟载云拨艹寻云路移松得茯苓葢衲僧家寻常用事若是坐筹帷幄立验死生又须是别有良谋祇如者僧恁么又作么生等闲蹑足潭边过消得龙王多少风荆南白马昙照禅师常曰快活快活及临终时乃叫曰苦苦又曰阎罗王来取我也院主问和尚当时被节度使抛向水中神色不动如今何得恁么地师举起枕子曰汝道当时是如今是主无对师乃掷下枕子法眼益代院主当时但掩耳出去清凉钦云当时好夺枕子噼面便掷云峰悦云苦苦当时是即今是夺枕子呈似云阎罗王祇在者里大沩智云彻底老婆心天宝枢云白马死却活院主活却死三更过铁围日轮正当午法林音云院主道如今何得恁么地不妨休去管教疑杀天下人一二三四五金木水火土鼓之以雷霆润之以风雨谁道者汉生也颟颟顸顸死也莽莽卤卤咄甜瓜彻蒂甜苦瓜连根苦拈起枕子时新罗夜打鼓X寱语长年卒未休登场每每不知羞被人一揑当心痛直得江陵水倒流灵章呪起九原魂惹得山魈昼上门霹雳一声天欲碎随吐舌云好怕人好怕人楚人楚声越人越声惟此人者非汉非秦若人识得其声我遇斯人过于平生风翻春水波波绿雨洗秋林叶叶红午夜石牀𢹂枕睡山家乐境为谁通宗鑑法林卷十九宗鑑法林X卍XXX宗鑑法林卷二十集云堂编大鉴下四世终南山云际师祖禅师初参南泉问摩尼珠人不识如来藏里亲收得如何是藏泉曰王老师与汝往来者是藏师曰直得不往来时如何泉曰亦是藏师又问如何是珠泉召师祖师应诺泉曰去汝不会我语师从此信入翠峯显于往来者是处云艹里汉于不往来者亦是处云雪上加霜于如何是珠处别云险又云百尺竿X头作伎俩不是好手者里着得只眼宾主互换便能深入虎穴或不漝么总饶师祖悟去也是龙头蛇尾白云端云云际一颗摩尼珠几乎落在万丈深坑犹赖南泉老手亲为托起且道此珠现今在什么处海神知贵不知价留与人间光照夜净因成云南泉应机酬对纵夺可观然终未能出他珠在直饶道汝不会我语正是藏毕竟珠在什么处莫是海神知贵不知价么此是近来新妇禅不劳拈出拍禅牀云珠之与藏尽被老僧一拶粉碎诸人更来者里讨什么又拍一下昭觉勤云南泉一期垂手收放擒纵则不无要且未见向上事在祇如尽大地是如来藏向什么处着珠尽大地是摩尼珠向甚么处着藏若明得有转身处许你具一只眼南堂欲云且道师祖悟去毕竟承谁恩力者里着得箇眼便见头正尾正古南门云南泉太煞繁词待问如何是藏但云更莫别求如何是珠一鎚粉碎了也不妨好手理安洸云山僧则不然如何是藏绵包特石如何是珠铁褁泥团碧波深处钓鱼翁抛饵牵丝力巳穷一棹清风明月下不知身在水晶宫别是非明得丧应之心指诸掌往来不往来祇者便是藏轮王赏之有功黄帝得之罔象转枢机能伎俩明眼衲僧莫卤莽苍鹰逐兔骊龙玩珠透青眼不瞬照物手宁虗往来X不往来艹里谩涂煳百尺竿头入虎穴分明月上长珊瑚收者易见者难见者易用者难见得用得二无两般闲把一枝归去笛夜深吹过汨罗湾分明月上长珊瑚一段风光烁太虗大地众生同受用如来藏里本来无古人唱歌兼唱情今人唱歌惟唱声欲说向君君不会试将此语问杨琼野水光摇万顷危珊瑚枝上月埀埀台前露柱无巴鼻却把春风畵远眉邓州香严下堂义端禅师上堂语是谤默是诳语默向上有事在老僧口门窄不能为汝说得灵隐岳云且道是说不是说良久云喫茶去天目礼云若教频下泪沧海也须干本觉微云香严舌头拕地松源错下注脚清福祇管坐地看扬州日子禅师因亚谿来参师作起势谿曰者老山鬼犹见某甲在师曰罪过罪过适来失抵对谿欲进语师便喝谿曰大阵当前不妨难御师曰是是谿曰不是不是赵州云可怜两箇汉不识转身句仙巖智云放弥六合卷藏于密还他二老欲离鬼家活计直是未在列土分疆霸业成英雄谁不慕桓文自从剑戟为农器齐晋江山分不分作家一见逞玄机手眼通身八面威物义不伤新力X句主宾互换赏柴扉宣州剌史陆亘大夫问南泉弟子家中有一片石或时坐或时卧如今拟镌作一尊佛还得么泉曰得得夫曰莫不得么泉曰不得不得云巖晟云坐即佛不坐即非佛洞山价云不坐即佛坐即非佛保福展云南泉看楼打楼云巖洞山一起一倒五祖戒云南泉祇解移风不解易俗云巖洞山梦中说梦天童觉云转功就位转位就功还他洞山父子且道南泉意作么生直是鍼札不入高峯妙云正所谓圣人无常心以百姓心为心也大巍伦云大夫一片好石不遇南泉几丧淳矣法林音云即以其人之道还治其人之身南泉以之虽然错过陆亘大夫得与不得天宽地窄坐卧经行无劳疑惑南泉得得何似不得淑人君子其仪不忒前得得后不得一贯谁知两五百雨桧潇潇风松瑟瑟隔山人听鹧鸪词错认边笳十八拍坐卧曾经几度春半封苔藓半笼云无棱无缝难提掇空把肝肠说向人两手持来难盖覆依前两手还分付一枕清风睡正浓鸟衔花落巖前路杨柳溪边埀绿线黄莺枝上声声啭几多贪翫不知春空使落花千万片陆亘问南泉肇法师也甚奇怪解道天地同根万X物一体泉指庭前牡丹曰大夫时人见此一株花如梦相似保宁勇代拍手云阿谁得到者般田地黄龙心问僧南泉恁么道如何得见与我一体僧举起坐具龙云举则易见还难毗卢顶上天风寒峩峩直下苍龙窟谁敢覰着昭觉勤云陆亘手攀金锁南泉八字打开直得七珍八宝罗列目前乃竖拂子云天地一指万物一马通身是口分疎不下径山杲云若向理上看非但南泉瞒他大夫一点不得亦未摸着他脚跟下一茎毛在若向事上看非但大夫瞒他南泉一点不得亦未梦见他汗臭气在或有出来道大小径山说理说事祇向他道但向理事上会取天宁琦云你若向同根一体上会落在肇公圈圚你若向事理上会又落在妙喜葛藤中总无自由分祇如南泉与么道毕竟如何会平芜尽处是青山行人更在青山外愚菴盂举雪窦颂毕云大夫梦中作梦南泉梦中占梦雪窦善于原梦镜里山河影中闻见扑碎镜拂却影可惜一枝花拈向霜天月下更来澄潭摸索可不道月落夜䦨不知何处相见见闻觉知非一一山河不在镜中观霜天月落夜将半谁共澄潭照影寒山润石韫玉林秀渊藏珠见此一株花似梦灼然根本不同途王老师脱规模解向长安正闹处唤起悠悠陆大夫X照彻离微造化根纷纷出入见其门游神劫外问何有着眼声前知妙存虎啸萧萧巖吹作龙吟冉冉洞云昏南泉照破时人梦要识堂堂补处尊若知天地本同根不应重来更问人却得南泉亲指示等闲花发梦中春指点深红与昔同更无夭艶在芳藂南泉笑里移春去留得残红醉蜜蜂玉洞玄关道路长蟠桃岂是等闲芳遮藏不许人间见祇恐春风漏泄香天地同根元一体畵师难畵亦难描南泉转步移身处引得黄鸎下柳条巢知风穴知雨磁石吸鍼潮涨酢寄语诸人莫莽卤虎之缺兮马之馵东西如何密相付湖光湛湛映云山公子游花恣意观蓦地一唿回首望始知勒马到长安陆亘问南泉弟子家中缾内养一鵞如今长大欲出此鹅且不得打破缾亦不得损其鵞未审有何方便泉召大夫夫应诺泉曰出也高峰妙云南泉潦倒手眼不亲纵饶出得也是死货若是高峰祇向他道大夫还曾示人么才拟抵对便与乱棒打出非特为伊脱却鹘臭布衫要使天下衲僧箇箇解黏去缚庆快平生瀛山誾云大夫若不遇王老师未免缾破鹅损且道唤出后如何万里鹏同远千年鹤共飞X陆亘问南泉大悲菩萨用许多手眼作什么泉曰如国家用大夫作甚么翠峰显别云不及大夫所问保宁勇别云也未为分外大悲手眼问来亲王老酬机列主宾倒转枪头来快便从兹六国绝烟尘陆亘问南泉弟子从六合来彼中还更有身否曰分明记取举似作家夫曰和尚不可思议到处世界成就曰适来总是大夫分上事法林音云南泉老汉祇有杀人刀要且无活人剑以致陆亘大夫一死更不再活何不待伊道和尚不可思议到处世界成就便喝云将谓大夫是箇人陆亘向者里掉回头来千古之下谁敢以俗汉视之佳人见物隔罗縠指问仙郎是何物仙子手携出户看云裳更把清风拂焦桐谩说是奇琴还有丝絃韵更沉句得知音能击赏相投何止芥投鍼陆亘问南泉弟子亦薄会佛法泉便问大夫十二时中作么生夫曰寸丝不挂曰犹是阶下汉夫曰怎见得曰不见道有道君王不纳有智之臣飞鸟尽良弓藏狡兔死走狗烹万年牀上坐智士岂撄情塞外无兵革丹山有凤鸣四海八荒王化里垂拱平章享太平髑髅喜立枯木龙吟谩言春到水尚成冰襟怀磊落X兮不倚疎篱眼目序予瞇兮勿自成羁阶下汉知不知云舒海岳鬼低雨莺爱春花远近啼陆亘因南泉迁化来弔慰院主问大夫何不哭先师夫曰院主道得亘即哭主无对长庆稜云且道合哭不合哭法林音代院主但作哭声池州甘贽行者开接待有问曰行者接待不易甘曰如餧驴餧马瑯瑯觉云快把饭来五祖演云愿行者常似今日高峯妙云瑯瑘美则美矣祇是做造仓忙不堪供养五祖不鉴来风一锅淡韲羮可惜着了许多盐酢譬如餧驴餧马祇向道残羮馊饭不劳拈出且道与古人是同是别定当得出日消万两黄金不然喫水也须防噎济水洸云若是有鼻孔底者饭管取喫不下要识甘贽么惯从五凤楼前过手握金鞭贺太平甘贽入南泉设斋黄檗为首座甘请施财檗曰财法二施等无差别甘曰恁么道争消得某甲䞋便舁钱出须臾复入曰请施财檗曰财法二施等无差别甘乃行䞋翠巖真云甘贽行者黠儿落节黄檗施财何曾梦见云居元云大小黄檗被甘贽换却一只眼径山杲云一等是随邪逐恶云居罗汉较些子灵隐岳云总是掩耳偷铃殊不知甘贽有收有放首座彻底X惺惺云收雨霁长空阔一对鸳鸯畵不成明招补征云行者两度请行施是好心不是好心黄檗始终答话一般为甚肯一不肯一抛来撒去互施呈地狱门前鬼眼睛覰破髑髅肝胆外摩醯顶上复重明甘贽因化主至宅乃问是甚处曰药山甘曰还将得药来么曰未审有什么病甘忻然取银一百两施之复曰山中有人此物乃回主寻归山纳疏药山问归何速主即叙前问答山曰急送还他子遭贼了也主乃送还甘曰山中有人更添一百两施之同安显云早知行者与么问终不道药山来雪峯空云药山老汉亦自胆小若是雪峯即便收下何故且教甘贽者汉疑三十年天童忞云行者将虾钓鳌化主贪饵忘钩药山亡羊而后补牢得失未免相半同安虽有入地之谋且无冲天之计山僧若作供养主当时一喝便行管取行者疑着半生龙唐柱云我若作化主待他施银两锭复伸手云行者还要再服三两剂始得管取倾囊以施命根依旧在我手里甘贽问一僧什么处来曰沩山来甘曰曾有僧问沩山如何是西来意沩山举拂子上座作么生会曰借事明心附物显理甘曰且归沩山去好保福闻乃仰手覆手磬山鼎云甘贽瞎者僧眼即X不无祇如者僧从沩山来不从沩山来西来祖意是如何溪上梅花开巳多向上一机言外契风前遥忆老维摩甘贽一日入南泉设粥仍请南泉念诵泉乃白椎曰请大众为狸奴白牯念摩诃般若波罗蜜甘拂袖便出泉粥后问典座行者在甚么处座曰当时便去也泉便打破锅子云门信云南泉老汉未免随人起倒直饶打破锅子也是贼过后张弓愚菴盂云兔子怀胎蚌含明月三十棒寄打雪窦六不收勘破云门女娲氏炼石补天秦始皇驱山塞海虽然三十年后一回饮水一回噎明昭补云不奈船何打破戽斗异路相逢句巳酬闲吹羌管向汀洲渔人贪顾沙头鹭不觉扁舟逐浪流高吟大笑性猖狂潘阆骑驴出故乡惊起暮天沙上鴈海门斜去两三行鍼锋相凑便干戈带累南泉打粥锅莫谓当年轻放过大都有罪不同科福州芙蓉山灵训禅师一日辞归宗宗问甚处去师曰归闽中去曰子在此多年装束了却来为子说一上佛法师结束了上去宗曰近前来师乃近前宗曰时寒途中善为师听此言顿忘前解八十婆婆学畵眉痴心欲比少年时一朝打破当台镜始信从前万事非X芙蓉一日访同参实性大师性陞堂以右手拈拄杖倚左边良久曰若不是芙蓉师兄大难委悉便下座黄龙南云实性用不得便休却将佛法以为人情致令千载之下与人作笑端且道利害在什么处青龙斯云实性虽则人情佛法一时周备大似向福建人前卖茘枝未免旁观者哂陪尽老精神杯盘越㨾新谁知村店酒难劝御楼人五台山大禅佛智通禅师初在归宗会下忽一夜连叫曰我大悟也众骇之明日上堂众集宗曰昨夜大悟底僧出来师出曰某甲宗曰汝见箇甚么道理便言大悟试说看师曰师姑元是女人作宗异之五月炎威当酷热浃背汗流无处说帀地清风噼面来大禅眼里重添屑童子学顺朱赤处皆摹黑若将白纸来一点下不得若下得翻成纸上涂烟墨镇州普化禅师常入市振铎曰明头来明头打暗头来暗头打四方八面来旋风打虗空来连架打一日临济令僧捉住曰总不恁么来如何师拓开曰来日大悲院里有斋僧回举似济济曰我从来疑着者汉五祖演云山僧则不然总不恁么来如何和声便打X是他须道五祖盲枷瞎棒我祇要你恁么道何故一任举似诸方青狮信云普化恁么作怪被临济将鼻孔一揑酸去十分若无大悲院躲得过何处见有普化福严容云普化恁么带累人上天无路入地无门且道端的在甚么处临济道我从来疑着者汉也未必是好心老倒分明两路差箭锋相拄勿呙斜龙蛇混杂人难辨白日长空下雪花旱天忽震数声雷远近飞云若往来甘雨未曾施一点返将风势卷将回娄罗惯要逞聪明金榜何曾挂得名捋下幞头归去好莫骑驴子傍人门一拶银山铁壁摧大悲院里赶村斋善财拄杖如无用乞与佯狂老万回水急鱼行涩风高鸟不栖世情看冷暖人面逐高低普化暮入临济院喫生菜济曰者汉大似一头驴师便作驴鸣济谓直岁曰细抹艹料着师曰少室人不识金陵又再来临济一只眼到处为人开赵州云何不与他本分草料草里相逢两赤眉交锋一阵疾如飞东西旗号浑相似试问何人得胜归賸䭚生菜似头驴临济堂前捉败渠耸耳长鸣随踢蹋不知业债倩谁除X普化因临济与河阳木塔同在僧堂内坐相与议曰普化者汉每日在街市掣疯掣颠知它是凡是圣正议时师忽从外来济便问汝是凡是圣师曰汝且道我是凡是圣济便喝师以手指曰河阳新妇子木塔老婆禅临济小厮儿却具一只眼济曰者贼师曰贼贼便出去首山念云者两箇贼有箇正贼且道那箇是正贼复代云刘盆子骐骥驽骀辨者稀浅深毛色混同之若无伯乐垂精鉴千里追风不易骑普化见马部使出喝道师亦喝道作相扑势马部使令人打五棒师曰似即似是则不是机境相投是妄真入河渐渐见长人受屈遭他一顿棒元来不是好官人阶头放下劫初铃相扑唿他马使名五棒打来无雪处却言渠不是官行风流杰拉风流彦腻巷歌楼恣饮宴逗到樽空月亦消却将纨扇斜遮面普化一日同临济赴施主家斋济问毛吞巨海芥纳须弥为复是神通妙用法尔如然师遂踢倒饭牀济曰太麤生师曰者里什么所在说麤说细济休去次日又同赴斋济曰今日供养何似昨日师又踢倒饭牀济曰太麤生师曰瞎汉佛法说甚么麤细济乃吐舌X翠峯显云两箇老汉喫饭也不了好与三十棒棒虽行且那箇是正贼南堂静云二尊宿如二龙争珠拏云攫雾不动波澜如二虎争餐活捉生擒不伤物命者里忽有问毛吞巨海芥纳须弥为复神通妙用法尔如然祇向道一拳拳倒黄鹤楼一踢踢翻鹦鹉洲有意气时添意气不风流处也风流南华昺云临济觌面提撕普化全机酬醋直得南山鳖鼻吞却东海鲤鱼陜府铁牛触倒嘉州大象为甚如此相逢不下马各自奔前程昭觉勤云精金不百炼怎见光煇至宝不酬价怎见真假不是临济不能验普化不是普化不能抗临济所谓如水入水如金博金虽然如是放过彼此作家检点二俱失利天童华云一出一没一往一来勐虎口里夺餐毒蛇头上揩痒要且未称大丈夫事二老名諠宇宙价重当时山僧岂可谨密三寸二俱放过为他弄假像真二俱不放过为他搕𢶍太甚是汝诸人若作佛法商量达磨一宗扫土而尽南堂欲云翠峰与么道也好与二十棒不见道正贼走了逻赃人喫棒磬山修云一箇具擒龙之手一箇得陷虎之机二俱作家且道谁是陷虎谁是擒龙古南门云临济一条棒寻常横打竖打到者里因甚却吐舌一声羌笛离亭晚君向潇湘我向秦要识真金须入火再三煅炼见精麤上行买卖不饶让好物从来价自殊X拨动千钧弩发机穿云透石电光飞若无举鼎拔山力千里乌骓岂易骑骊龙奋迅渤海汪洋气蒸云梦波撼岳阳迷云陡黑日月无光谁云普化是颠狂糠粃铸尧舜蜩鷽笑鲲鹏石压笋斜出巖悬花倒生扊扅炊伏鸡烹霹雳一声天地裂不许康衢歌太平相逢特地展机缘出没纵横妙用全翡翠蹋翻荷叶雨鹭鸶冲破竹林烟普化将入灭谓人曰乞与我一箇直裰人与衣服皆不受临济令人送一棺师笑曰临济厮儿饶舌便受之乃辞众曰明日东门去死也郡人相率送出城师厉声曰今日葬不合青乌明日南门迁化人亦随之又曰明日出西门方吉人出渐稀第四日自擎棺北门外振铎入棺而逝郡人奔走出城揭棺视之巳不见惟闻空中铎声渐远莫测其由风颠用尽到无余一箇棺材八箇舁舁出镇州城外去听他木铎自分疎撮得虗空作近隣便于北斗里藏身者掠虗汉何多事犹把空棺诳后人寿州良遂禅师参麻谷谷见来便将锄头去锄艹师到锄艹处谷殊不顾便归方丈闭却门师次日复去谷又闭却门师乃敲门谷问阿谁师拟称名忽然契悟遽曰和尚莫瞒良遂良遂若不来X礼拜和尚洎合被经论赚过一生及归讲肆乃谓众曰诸人知处良遂总知良遂知处诸人不知云门偃云便有逆水之波如今得入是顺水之意亦唤作双放时节又云作么生是良遂知处东林颜云作么生是良遂知处鸬鹚语鹤灵隐岳云为人为彻齩着生铁逆水之波虗空钉橛平生心胆向人倾到此门中有几人别后都城旧知已暖烟斜日又黄昏寻言逐句谩多端祇为从前被眼瞒撒手便能归故国暗思岐路几多般亲到桃源景物幽一壶明月湛如秋反思洞口春残日无数红英逐水流相逢浑似活冤讐惹得通身万斛愁一自不从人处觅者回羞见镜中头䖍州处微禅师因僧问三乘十二分教体理得妙与祖意是同是别师曰须向六句外鉴不得随它声色转曰如何是六句师曰语底默底不语底不默底总是总不是汝合作么生僧罔措鲁菴远云者僧真可谓祸不入慎家之门末后一道真言未免令旁观者哂惟者僧罔措却较些子天下纷纷欲帝秦鲁连宁死不称臣何如青嶂茅檐底一觉高眠两脚伸金州操禅师请米和尚斋不排坐位米到展坐具礼拜师下禅牀米乃坐师位师却席地而坐X斋讫米便去侍者曰和尚受一切人钦仰今日坐位被人夺却师曰三日后若来即受救在米三日后果来曰前日遭贼镜清因僧问前日遭贼意旨如何清云祇见锥头利不见凿头方愚菴盂云当时米和尚一到便席地而坐且教金州上天无路入地无门直坐到楼至如来出世我那时再来与渠相见以手斫额云猫报恩贤云金州失位米和遭贼秤钩打钉刚是拽直可惜侍者欠伶俐若是箇汉待米和尚道前日遭贼便好问和尚失却甚么当时若下得者语非但米师钦服直使金州退身有分河中府公畿禅师僧问如何是道如何是禅师以偈示之曰有名非大道是非俱不禅欲识箇中意黄叶止嗁钱资福玉云道无禅不立禅无道不行如今杜蛮师家不解通变不是一棒打到底便就脂粉出无限四六文章未免公畿齩指有分山僧更资一路有名即大道是非俱是禅会得箇中意徒劳化纸钱五台山秘魔巖禅师常持一木杈凡见僧来才礼拜即扠却颈曰那箇魔魅教汝出家那箇魔魅教汝行脚道得也扠下死道不得也扠下死速道速道霍山通闻往见之未礼拜便撺入怀中师乃拊通背三下通拍手曰师兄三千里外赚我来三千里外赚我来X保福展云当断不断反招其乱首山念云千闻不如一见法眼益于速道下代僧云乞命乞命报慈遂代僧云老儿家放下扠子得也法灯钦代僧但引颈示之五祖戒云当时若见夺取扠来蓦面扠倒点把火照看伊面皮厚多少明招谦云我当时见伊欲道未道之际先与一扠瑯琊觉云雷声甚大雨点全无把断重津过者难擎扠须信髑髅干霍山到后知端的同死同生未足观手把长扠坐要津干坤谁是妄游人当时若遇英雄汉往往反成脚下尘自夸独握诛龙剑及遇真龙不奈何也似将军空索战无功徒枉动干戈崄崖之句无处插此束去却药忌露当门齿扠下放身舍命箇里如龙得水三千里外赚吾来捋虎须兮捉虎尾威风凛凛不容攀跳入怀中便解颜不是酒肠宽似海争知诗胆大如山急水滩头把钓竿洪波汹涌暮江寒锦鳞也解随钩上一吸沧溟彻底干芳树吐花红过雨入帘飞絮白惊风黄添晚色青舒桺粉落晴香雪覆松湖南上林戒灵禅师初参沩山沩问作什么来师曰介冑全具曰尽卸了来与大德相见师曰X卸了也沩咄曰贼尚未打卸作甚么师无对仰山代曰请和尚屏却左右沩以手指曰诺诺师后到永泰方谕其旨三宜盂云且道上林悟沩山旨耶悟仰山旨耶若从沩山悟来介冑何在若从仰山处悟来试问仰山还曾屏却也未若总不恁么从自已领得卸却箇甚么僧便问和尚何得以已方人宜以手指云诺诺湖南祇林禅师每叱文殊普贤为精魅手持木剑自谓降魔每见僧来便曰魔来也魔来也以剑乱挥归方丈如是十二年无有契其机者乃置剑不言僧问十二年前为什么降魔师曰贼不打贫儿家曰十二年后为什么不降魔师曰贼不打贫儿家法林音云且道十二年前是十二年后是剑有魔益炽剑无魔自清祇顾降魔全失照不知身是老魔精一剑霜寒八百州沙场苦战志难酬家园自有琴书在月白风清归去休宗鑑法林卷二十X宗鑑法林X卍XXX宗鑑法林卷二十一集云堂编大鉴下五世镇州临济义玄禅师师在黄檗巳经三年第一座勉令问话乃问如何是西来的的大意檗便痛打如是三问三打遂辞座曰某甲问话惟蒙赐棒所恨愚鲁且往诸方行脚去座白檗曰义玄虽后生却甚奇特来辞时愿垂提诱来日师辞檗指往大愚师遂参大愚愚问甚处来师曰黄檗来曰有何言教师曰某问西来的的意三问三度被打不知过在甚处愚曰黄檗恁么老婆心切为汝得彻困犹觅过在师大悟曰原来黄檗佛法也无多子愚乃搊住曰者尿牀鬼子适来问过在甚处如今又道佛法无多子见箇甚么道理速道速道师向愚肋下打三拳愚拓开曰汝师黄檗非干我事师返黄檗檗曰者汉来来去去有甚了期师曰祇为老婆心切檗曰甚处去来师曰昨蒙和尚慈旨令参大愚去来檗曰大愚有何言句师举前话檗曰大愚老汉饶舌待来痛与一顿师曰说甚待来即今便打随后便掌檗曰者风颠汉来者里捋虎须师便喝檗唤侍者曰引者风颠汉参堂去沩山问仰山临济当时得大愚力得黄檗力仰云非但骑虎头亦解把虎尾中峰本云汝师黄檗非干我事大愚肋下更合喫拳者风颠汉来者里捋虎须X黄檗面门犹欠一掌致使尿牀鬼子邪见勃兴赚他后代儿孙一箇箇鼓粥饭气破山明云顽皮癞肉那知痛痒不是大愚刀刀见血焉解夺转枪旗恶声播世睡眼三番打不开忽然狂蹶㖃如雷君看马带红缨绂祇是去年曾秀才一拳拳倒黄鹤楼一趯趯翻鹦鹉洲有意气时添意气不风流处也风流雷电谊轰海岳昏一家愁闭雨中门狂风忽起乌云散白日满天星斗分雷电风行便合休巨鳌顿使上滩头翻身一吸沧溟竭钟鼓山河四百州便言佛法无多子大丈夫儿肯自乖肋下三拳明有信不从黄檗付将来九包之鶵千里之驹真风度籥灵机发枢噼面来时飞电卷迷云破处太阳孤捋虎须见也无箇是雄雄大丈夫噼开华岳连天秀放出黄河到海声瞎驴死后蒿枝折大地如今有几人祸福无门口自招三遭瞎棒打驴腰可怜败国亡家恨万古春风吹不消拔树鸣条浩浩风雨云反覆在其中千波万浪惊天地到海方知信不通透过禹门三级浪身在云霄总不知忽被春风吹一X线飞腾万里孰能羁临济出世后凡见僧入门便喝龙控悬河海月秋烟霞风雨一时收波涛急急人难会截断千江水不流万里青霄绝点尘一声霹雳震干坤茫茫宇宙人无数几箇如今有脑门一剑定烟尘凭何辨主宾梯山齐入贡谁识圣明君蓦然一喝迅雷奔蛰户虽开命少存若有转身方便路休观芳艹怨王孙入门便喝绝商量空奋双拳立纪纲反转杀人三角眼丛林千古受灾殃临济因赴普请锄茶次檗后至师问讯了按䦆而立檗曰者汉困耶师曰䦆也未举困箇甚么檗便打师接杖推倒檗唿维那扶起我来那扶起曰和尚争容得者风颠汉檗却打维那师䦆地曰诸方火葬我者里活埋仰山云正贼走却逻赃人喫棒三交嵩云正狗不偷油鸡衔灯盏走石菴琈云黄檗大似无奈船何打破戽斗夺旂掣鼓着精神父子虽亲法不亲为报四方禅客道等闲莫作守株人黄檗倒地维那扶起火葬活埋清风未巳相将艹里弄弓刀牛易羊灾譌且誵岂是老年来技X弱祇因家富小儿娇等闲摆出龙蛇阵白昼驱人丧艹窠莫怪将军重出令关山无奈𡽗夷何临济栽松次檗曰深山里栽许多作么师曰一与山门作境致二与后人作标榜道了将锄筑地三下檗曰虽然如是子巳喫吾三十棒了也师又筑地三下嘘两声檗曰吾宗到汝大兴于世沩山问仰山黄檗当时祇嘱临济一人别更有在仰云亦嘱临济亦记向后沩云向后如何仰云一人指南吴越令行遇大风即上南塔主云独坐震威此方出沩山哲云临济与么大似平地喫交虽然如是临危不变方偁丈夫黄檗云吾宗到汝大兴于世也是怜儿不觉丑天童华云黄檗道子巳喫吾三十棒了也养子之缘固当如是临济正令虽行可惜甘自向䦆头边活埋仰山见解未出常情岂止遇大风则止何不道直待虗空界尽此话方始大行岂不头正尾正山僧今日捋下面皮要与诸人相见去也蓦拈拄杖卓一下云惊羣须是英灵汉敌胜还他狮子儿带砺山河画土疆汉高殿下有张良千言万语无人会又逐流莺过短墙风吹雨打节还枯千尺龙蛇插太虗堪笑儿孙无伎俩一生从此被涂煳临济示众汝等诸人赤肉团上有一无位真人常X在诸人面门出入未证据者看看时有僧问如何是无位真人师下绳牀搊住曰道道僧无语师拓开曰无位真人是什么干矢橛雪峰存闻云临济大似白拈贼翠峰显云夫善窃者鬼神莫测既被雪峰覰破临济非是好手召众云翠峰今日换却诸人眼睛了也你若不信各归寮舍里自摸索看瑯琊觉云临济可谓冰棱上度九阸剑刃上得全身荐福行云临济一条嵴梁硬似铁拗不折可怜末后不奈船何打破戽斗天宁琦云临济若无后语洎被打破蔡州虽然家无白泽之图必无如是妖怪龙翔䜣云老汉寻常气宇如王却作小厮儿戏几乎法道遇大风而止龙翔今日作死马医无位真人筑着磕着证据将来依然是错且道是临济错龙翔错从教天下人卜度天宝枢云无位真人干矢橛临济未是白拈贼千古长如白练飞一条界破青山色西台辩云临济老汉寻常一条嵴梁硬似铁及乎到者里大似日中迷路眼见空花直饶无位真人是干矢橛正是灵龟拽尾其僧祇知季夏极热不知仲冬严寒若据当时合着得甚么语塞断天下人舌头西台祇恁么休去又乃眼不见为净不免出一只手狼借去也临济一担西台一堆一担一堆分付阿谁从教撒向诸方去笑杀当时老古锥万法一如不用拣一如谁拣谁不拣即今生死本菩X提三世如来同箇眼卞璧无瑕夺日晖秦王虽爱不输机可怜又入相如手一阵清风满路归无位真人赤肉团兴来摆手出长安将军自有嘉声在不得封侯也是闲迷悟相反妙传而简春坼百花兮一吹力回九牛兮一挽无奈泥沙拨不开分明塞断甘泉眼忽然突出肆横流复云险面门出入每相见日月由来不识真海岳惯游知已少反身归卧岭头云脑后见顋村僧大开眼了作梦虽然趂得老鼠一棒打破油瓮春雪满空来触处是花开不知园里树那箇是真梅飒飒秋风满院凉芬芳篱菊半经霜可怜不遇攀花手狼借枝头多少香团擘难捞水月华当阳把住又归家碧潭千尺夜空冷落叶满天谁撒沙黄河尚有澄清岂无无位真人日肆筵设席今朝鼓瑟吹笙临济问院主甚处来曰州中粜黄米来师曰粜得尽么曰粜得尽师以拄杖画一画曰还粜得者箇么主便喝师便打典座至师举前话座曰院主不会和尚意师曰你又作么生座礼拜师亦打X黄龙南云寺主下喝不可放过典座礼拜放过不可临济令行归宗放过三十年后有人说破黄龙新云典座礼拜有过无功寺主一喝有功无过既是有功为甚么却打棒头有眼明如日要识真金火里看天童华云二尊宿虽则力提纲要未免依艹附木殊不知大小临济被者两箇汉破家散宅还会么杀人刀活人剑西禅需云院主一喝电卷雷奔山摧地裂典座礼拜云收雨散月白风清虽然如是因甚么总喫痛棒不见道卧龙才奋迅丹凤便翱翔报恩秀云院主被棒赏不避仇雠供养主蒙恩诛岂择骨肉广教玉云院主典座虽竭力担荷怎奈临济当时祇令行一半若据令而行何处更有今日你诸人还曾梦见么乃拈拄杖一齐打散功德天黑暗女有智主人俱不取后代儿孙浑莽卤宏纲委地凭谁举寺主下喝典座礼拜临济令行古今独迈临济全机格调高棒头有眼察秋毫扫除狐兔家风峻变化鱼龙电火烧活人剑杀人刀倚天照雪利吹毛一等令行滋味别十分痛处是谁遭宝剑持来刃似霜几回临阵斩蛮王有情有理俱三段一道寒光射斗旁一堆红燄互晴空不问金银铁钖铜入里尽教成水去那容蚊蚋泊其中吹毛在握逞全威不许依门傍户窥是圣是凡俱坐X断直教千古转光辉临济陞堂有僧出师便喝僧亦喝便礼拜师便打又有僧来师举起拂子僧礼拜师亦喝又有僧来师举起拂子僧曰谢和尚指示师亦打云门偃代云祇宜老汉大觉云得即得犹未见临济机在大抵宗师谒者难得盘桓处且盘桓侬家自有同风事芦管横吹宇宙宽五月五日午时书赤口毒舌尽消除更饶急急如律令不须门上畵蜘蛛主宾都落第三机阵阵开旗不展旂石火光中分胜负倒骑铁马上须弥闪电光中宾主分虗空背上立纲宗祖师活计祇如此后代儿孙扫地空飒飒朔风开鴈门平沙历乱卷蓬根功名耻计擒生数直斩楼兰报国恩临济陞堂有僧出师便喝僧亦喝便礼拜师便打翠巖芝云临济也心麤好彩赖是者僧若是今时衲僧且作么生即得东禅观云临济除是不作作则万窍怒号者僧搏扶摇而上九万里噫云居庄云譬如水母无目求食须假于虾明眼衲僧不妨辨取七擒七纵疾如风八阵图成不树功出生死门随变幻石头块块是玲珑临济见僧来竖起拂子僧礼拜师便打X翠巖芝云者僧有理难伸死而不弔如今作么生与者僧出气䒢溪森云尚有广陵散未及共君语棒头有眼眼里无筋多逢浊富罕遇清贫自入洞门烟锁断不知世上几经春临济因一僧参问礼拜即是不礼拜即是师便喝僧遂拜师曰者贼僧曰贼贼便出去师曰莫道无事好师问首座适间还有过也无曰有师曰宾家有过主家有过曰二俱有过师曰过在什么处座便出去师曰莫道无事好南泉愿云官马相蹋保宁勇云者一羣贼有正贼有艹贼还辨得么口款易招赃物难认护国元云者僧身挨白刃临济剑不虗施首座不善旁观惹得一身泥水虽然如是且道前无事与后无事相较几何缁素分明不但穿却临济鼻孔亦许你眼光烁破四天下其或未然莫道无事好临济因定上座问如何是佛法大意师下禅牀擒住打一掌便拓开定伫立旁僧曰定上座何不礼拜定才作礼忽大悟断际全机继后踪持来何必在从容巨灵擡手无多子分破华山千万重不堕前后独超古今唤回千岁梦飞出九皐禽直下一鎚光迸散斩新弹子出炉金案头书勅令行时阃外全提杀活机回首华山孤顶望巨灵神亦竖降旗X临济上堂次两堂首座相见同时下喝僧问师还有宾主也无师曰宾主历然复召大众曰要会临济宾主句问取堂中二首座广慧琏云两堂首座同时下喝还有宾主也无若道有祇是箇瞎汉若道无亦是箇瞎汉不有不无万里崖州若向者里道得好与三十棒若道不得亦与三十棒汝等作么生出得山僧圈圚良久云苦哉虾蟆蚯蚓𨁝跳上三十三天撞着须弥山百杂碎拈拄杖云一队无孔铁锤速退速退承天宗云临济此语走杀天下衲僧我即不然当时见问还有宾主也无伹云一对无孔铁锤天童觉云杀人刀活人剑在临济手里虽然如是当时见道宾主历然便与震威一喝直饶大逞神通也祇得同声相应昭觉勤云正敕既行诸侯避道大沩智云作么生是宾主历然底道理若也会得一双孤鴈扑地高飞其或不然两箇鸳鸯池边独立啐啄之机箭拄锋瞥然宾主当时分宗师悯物垂缁素北地黄河彻底浑两堂上座齐下喝眼里瞳人带金屑锥刀同用不能分黑漆崑崙迷夜月一喝须教水逆流历然宾主未轻酬当人若解通消息半夜扶桑出日头离娄明不到师旷听亦譌箇中识宾主日午下星河X以平报不平王法本无亲临济虽明眼也是黄龙精一喝当机宾主分莫将知见强疎亲翻身狮子威狞甚眼里无筋一世贫灵符直夺纳龙门箭拄曾夸好弟昆酒熟瓮头春色閙玉鞭摵碎铁崑崙苦雨酸风更攃沙要将宗印定龙蛇铁关阻断廻纹路多少虬孙未到家玉简深埋白帝城夜中光相益开明山魈引子争来凿剖到函封失却睛临济上堂有一人轮劫在途中不离家舍有一人离家舍不在途中阿那箇合受人天供养径山杲云贼身巳露云巖游云识取钩头意莫认定盘星径山及云临济见处偏枯果然祇具一只眼山僧昨抵昌国访诸官寮从东过西从西过东波波挈挈竟日祇在途中且如何说箇不离家舍此日归来山门头合掌佛殿里烧香穿僧堂入厨库总是自家屋舍又如何说箇不离途中衲僧家祇要据实而论若不据实而论谓之脱空谩语汉怎受人天供养隆教与么告报也是小脱空且平实一句作么生道从来不唱脱空歌把火烧山拾田螺白榔树梢鱼扇子急水滩头鸟作窠好大哥以拂子击禅牀一下平阳忞云临济大师话堕了也还有检点得出者么若也检点得出许你与伊同参合受人天供养如X或未然喝一喝云莫把是非来辨我浮生穿凿不相干理安问云一不作二不休晦昙承云贪他一粒米失却半年粮霹雳未收声闪电不留影三更月到窗半夜驴覰井快骑骏马骤高楼一尘不动须弥顶无端亦学写焉乌谁要人天供养乎幸是风颠人不在饭牀推倒笑狂驴不属阴阳生造得那从地上论根苗无须锁两头摇落魄风流格外标秦山楚水两悠悠任意何如不系舟还似无私空界月万邦同秉一轮秋临济因僧问如何是三眼国土师曰我共汝入净妙国土中着清净衣说法身佛又入无差别国土中着无差别衣说报身佛又入解脱国土中着光明衣说化身佛法身报身化身咄哉魍魉妖精三眼国中逢着笑教无位真人临济示众我有时一喝如金刚王宝剑有时一喝如踞地狮子有时一喝如探竿影艹有时一喝不作一喝用作么生会僧拟议师便喝天宁琦喝一喝云且道者一喝落在甚么处为复是金刚王宝剑为复是踞地狮子为复是探竿影艹为复是一喝不作一喝用试辨看若辨不出报恩与你註破金刚王剑目前可验拟议不来堕坑落壍踞地X狮子直下便是打破髑髅拈却牙齿探竿影艹好也不好左手扶起右手推倒有时一喝不作喝用大小临济祇管说梦便与么会犹欠一喝在喝一喝狮林则云临济一喝不作一喝用字经三写乌焉成马老僧一喝只作一喝用臭肉烂鲊卖与要者有过无过诸人试定当看喝一喝开先金云者僧拟议临济便喝还是金刚王宝剑还是踞地狮子还是探竿影艹还是一喝不作一喝用者里缁素得出权衡佛祖号令人天未为难事其或未然更为你指出喝一喝一喝金刚剑用时寒光烁烁射坤维语言拟议伤锋刃徧界髑髅知不知一喝金毛轻踞地檀林袭袭香风起虽然爪距不曾施万里妖狐皆远避一喝将为探竿艹南北东西无不到短长轻重定锱铢平地茫茫须靠倒一喝不作一喝用三世古今无别共落花三月睡初醒碧眼黄头皆作梦小厮儿偏爱弄娇丝毫不挂赤条条劣狮筋斗重翻踯拶得蟾蜍下碧霄金刚宝剑倚天寒喝下分明邪正看拟议直教心胆丧锋铓才犯髑髅干金毛踞地露全威哮㖃从他百兽危电卷风驰山岳裂管教声动震如雷X探竿影艹露锋𨦵真伪何曾得掩藏喝里如同明镜现自分妍丑见乖张一喝全收万喝宗几人悟得到心空诸方错有商量者莫待临机落下风同时照用不同裁变态风云倐阖开石火光中才拟议铁轮早巳蓦头来金刚王剑八面神光如大焰炉蚊蚋不藏佛魔同斩运之则昌拟犯其锋遂喝云是什么所在和声便打踞地狮子有杀有活静若渊泉动排山岳爪牙才张飞潜魄落足下无私兮似危而安龙象蹴蹋兮非驴所堪竖拂子云见么便喝探竿影艹从上眼目海北天南鹰击电烛三千里外不失正鹄怀琼握玉底切忌将来宅破家亡底何妨搆得乃唤云阇黎僧回首遽云过一喝不作一喝用佛眼窥之绝纤缝正使狼烟遶户飞羽扇纶巾自絃诵且道凭箇什么道理卓拄杖三下临济一日拈胡饼示洛浦曰万种千般不离者箇其理不二浦曰如何不二之理师再拈起胡饼示之浦曰恁么则万种千般也师曰疴尿见解浦曰罗公照镜沩山哲云临济便风挂帆洛浦鼓棹扬波然虽如是临济门下则得沩山门则不得X临济示众大凡演唱宗乘一句中须具三玄一玄门须具三要有权有实有照有用诸人作么生会磬山修拈拄杖云诸人还识得者一句么卓一下喝一喝要会三玄么以拄杖点空作𠁼喝一喝要会三要么以拄杖于空中画喝一喝掷下拄杖第一玄照用一时全七星光灿烂万里绝人烟第二玄钩锥利更尖拟议穿顋过裂面倚双肩第三玄妙用具方圆随机明理事万法体中全第一要根境俱忘绝朕兆山崩海竭洒飘尘荡尽干坤始为妙第二要钩锥察辨呈巧妙纵去夺来掣电机透匣七星光晃耀第三要不用钩锥并下钓临机一曲楚歌声闻者悉皆忘返照三玄三要事难分得意忘言道易亲一句明明该万象重阳九日菊花新第一玄三世诸佛拟何宣垂慈梦里生轻薄端坐还成落断边第二玄灵利衲僧眼未明石火电光犹是钝扬眉瞚目涉关津第三玄万象森罗宇宙宽云散洞空山岳静落花流水满长川句中难透是三玄一句该通空劫前临济命根元不断一条红线手中牵X第一玄一字不加画分明是箇贼咄咄咄咄处且最毒第二玄快手何曾先攃沙并攃土露露露露出孃生裤第三玄一曲江村岸风月随时看收收收收去箇中流第一要蓦地忽一笑笑倒须菩提搀起迦叶老第二要袖里箇金圈拈出是茎艹瞚目牛吞了第三要伸缩谁能照只手握双拳打得虗空叫春晓黄莺呌翠微游人陌上蹋歌归纸钱缕缕堆寒食徧野青毡古墓碑大机大用绝商量信有白拈巧异常影艹形旂瞒佛祖蟭螟眼欲绣鸳鸯字成苍颉天宜泣书出龙威国岂昌一喝四溟曾倒决果然灭却瞎驴旁老侬不识书错读巳已已去问太大人答我渠似你第一玄轩辕未举辨火里鬬撞破青天作两边第二玄百花影里飏金鞭纵使骅骝能逐电玉蹏红线两头牵第三玄毗目仙人五眼圆拾得路旁断贯索九十六圈一串穿第一要吸尽西江向汝道赚他双耳至今聋尾上雷轰开顶窍X第二要明暗双关轻落艹相逢未会末后机祇得低头归去好第三要混沌死时多凿窍糟团饭块囫囵吞背后白拈抚掌笑陷虎机中老大虫眼光落尽聚唿风一毛涌出团圝月海上珊瑚树树红行船走马命三分雨露风晴不可闻归到故山惊剌眼拕泥新妇洗长裙宗鑑法林卷二十一宗鑑法林X卍XXX宗鑑法林卷二十二集云堂编大鉴下五世临济因半夏上黄檗山见檗看经次师曰我将谓它是箇人元来祇是箇按黑豆底老和尚住数日便辞去檗曰汝破夏来何不终夏去师曰义玄暂来礼拜和尚檗便打趁令去师行数里疑此事却回终夏夏后辞黄檗檗问甚处去师曰不是河南便归河北檗拈棒师约住遂与一掌檗呵呵大笑乃唤侍者将百丈先师禅版拂子来师召侍者将火来檗曰汝但将去巳后坐断天下人舌头去在X沩山问仰山临济莫孤负他黄檗也无仰云不然沩云作么生仰云知恩方解报恩焦山体云宾主历然师资道合轻来重答不堕常情分付禅板拂子贵图坐却天下人舌头正是怜儿不觉丑假饶索火烧却终不向别处托生会么老婆心切呵呵笑一任旁人说短长翀举全凭好羽翎箕裘终不振家声从他覆雨翻云手偷得耕牛过一生法战重夸反踯才八门金锁应时开交锋棒下忘谦逊赢得嘉声动地来临济问座主业何经论曰百法论师曰有一人于三乘十二分教明得有一人于三乘十二分教明不得是同是别曰明得即同明不得即别侍者洛浦曰者里是什么所在说同说别师问浦曰汝作么生浦便喝师送座主回遂问适来是汝喝老僧那曰是师便打广胤标云洛浦当时待问是汝喝老僧那但向道剑去久矣管教老汉刮目相待临济因僧问捉象亦全其力捉兔亦全其力未审全箇甚么力师曰不欺之力法眼益别云不会古人语力在如今作用时情存毫忽便成欺谁知修水千峯碧尽入秋风一瘦藜临济示众你要与佛祖不别但莫外求你一念清X净心光是你屋里法身佛一念无分别心光是你屋里报身佛一念无差别心光是你屋里化身佛此三种身是你即今目前听法底人祇为不向外求有此功用狮林则云大小临济元来是箇弄光影底我当时若见便与一喝喝住掀倒禅牀非惟坐断渠侬舌头亦免后代儿孙向光影里作活计临济示众参学人大须仔细如宾主相见便有言论往来或宾看主或主看宾或主看主或宾看宾山僧所举皆是辨魔拣异知其邪正蹋断千谿流水声枯笻久荷化成精倒拈点破冲霄碧笑侮依巖傍岭人独踞孤峯看野火不留纤艹匿狐踪饶他有羽点空碧触着教伊彻体红日吐东溟月坠西照曜人间昼夜齐一般明月无高下任来任往复何岐一条烂索两人惊认作灵蛇仔细擒扯尾拈头忻共获阿谁知有自家珍云水重重蹋故乡擎头戴角验诸方埀纶不进竿头步满眼风波没主张独坐滩头烟水空一双冷眼翫鱼龙珊瑚枝上钩新月任尔漫天鼓黑风两道眉毛八字开知音不用更重栽相逢识得分明句今古无私绝点埃X证龟成鳖亦何堪弄影迷头病一般祇把祖师亲的旨隔帘胡乱向人谭古岸泊渔舟缆绳无心系蓑衣和月披不怕多风雨遨游湖海广烟水欲迷人不恋溪山色风光越较新说食终不饱靠人难得老泥水自不分莫怨归途杳眼底干坤静掌中日月明铜头铁额汉到此划时擒蹹断云根跨古基丈夫意气恣施为龙门跃过归来晚相看横拕两道眉才把蓬门通一线白云放出卷青山烂绳一串方来眼赚杀三千里往还赫燿灵符肘后悬旂枪大布各争先一回蹋倒毬门路忍气吞声不展拳艹鞋几处滞云霞矫首千峰错认家未契怀来呈懵袋断藜根搭破袈裟勐虎穴中频夺子骊龙颔下惯披鳞天生伎俩多奇怪斩将搴旂总出神不施寸铁据当阳贼马骑来更夺枪任尔三头并六臂望风谁不竖旂降唐尧虞舜两相逢千古同钦揖让风三略六韬无用地何须款款羡英雄拾将鱼目作明珠祇为从来眼力无犹向人前高索价旁观谁不发轩渠临济到凤林林曰有事相借问得么师曰何得剜X肉作疮林曰海月澄无影游鱼逐浪迷师曰海月既无影游鱼何得迷林曰观风知浪起翫水野帆飘师曰孤蟾独曜江山静长啸一声天地秋林曰任张三寸挥天地一句临机试道看师曰路逢剑客须呈剑不是诗人莫献诗林便休师乃有颂曰大道绝同任向西东石火莫及电光罔通沩山问仰山临济道石火莫及电光罔通从上诸圣以何为人仰云和尚作么生沩云但有言说都无实义仰云不然沩云子作么生仰云官不容鍼私通车马沩云如是如是临济上堂僧出作礼师便喝僧曰老和尚莫探头好师曰你道落在甚么处僧便喝又有问如何是佛法大意师便喝僧作礼师曰你道好喝也无曰艹贼大败师曰过在甚么处曰再犯不容师曰大众要会临济宾主句问取堂中二禅客孔明诸葛隐蓬庐明主求贤三下车为报将军莫轻躁先生谋䇿必无虞临济因黄檗入厨问饭头作什么曰拣众僧米檗曰一日喫多少曰二石五檗曰莫太多么曰犹恐少在檗便打饭头举似师师曰与汝勘过者老汉乃往见檗檗举前话师曰饭头不会请和尚代转一语檗曰汝但举师曰莫太多么檗曰来日更喫一顿师曰说甚来日即今便喫遂与檗一掌檗曰者风颠汉又来者里捋虎须师喝一喝便出去X沩山祐云养子方知父慈仰山寂云黄檗大似句贼破家临济应机多用喝会下参徒亦皆学喝师曰汝等皆学我喝我今问汝有一人从东堂出有一人从西堂出两人齐喝者里还分宾主么若分不得巳后不得学老僧喝顶𩕳直下攂砏磤闪电光驱景不存却把红丝牵黑月白拈千古许谁论学我拙似我死别开一径克家之子䑛犊情深老冻侬要人家计自家起临济小参我有时夺人不夺境有时夺境不夺人有时人境两俱夺有时人境俱不夺中峰本云有时夺人不夺境错有时夺境不夺人错有时人境两俱夺错有时人境俱不夺错临济大师到者里锁却咽喉了也莫有为伊出气者么切忌将错就错天目琇云今时学者大法不明开眼作梦一切依㨾畵猫何异韩獹逐块召众云切莫见说夺人不夺境但向境上糚点两句见说夺境不夺人但向人上糚点两句要明济上纲宗须识取有时二字始得有时夺人不夺境你作么生领览有时夺境不夺人你作么生承当有时人境两俱夺你作么生抵当有时人境俱不夺你作么生步趣瓮头酒熟人皆醉林上烟浓花正红夜半无灯香阁静秋千埀在月明中X莺逢春暖歌声滑人遇时平笑脸开几度落花随水去一声长笛出云来堂堂意气走雷霆凛凛威风逐霜雪将军令下斩荆蛮神剑一挥千里血圣朝天子坐明堂四海生灵尽安枕风流年少倒金樽满院桃花红似锦如王秉剑意由王横按吹毛孰敢当伐辠弔民彰大用山河不改旧封疆会朝端欲见清明羽檄星驰下凤城混一三分有二土放牛归马乐昇平那容鼾息傍云台一展金轮万国摧社稷巳随舆衬去秦宫无复子婴回端拱无为化要荒车书玉帛共文章熙熙舜世干坤大荡荡尧天日月长满栽花柳风醉游人疎影横斜逋客独醒脱帽忘锄罗敷有夫五马踟蹰使君何愚破楚鞭尸逆行倒施我必复之秦为出师桃花夹岸鸡黍延宾洞口径窄人谁问津噼开九鼎捧出神丹炜炜煌煌映日照函水伯潜唏山魈夜讙雄剑再磨左挥右盘白云随意适谷明月何必到山看看千古万古绝追攀临济曰一喝分宾主照用一时行昭觉勤喝一喝云且道是宾是主是照是用还委悉么千峰势到岳边止万派声归海上消语风信云X临济和尚提唱空王佛向上一着可谓搆邨迭店暗里书符忽遇无舌人他喝不得又作么生宾主俱隐照用俱瞎佛法无灵验复颂桃李花开三月天满园青白泼人寒枝头春倦吹微雨砌地残红不奈看临济会下有二同学相问一曰离却中下二机请兄道一句子一曰拟问即失一曰与么则礼拜老兄去也一曰者贼师闻乃陞堂曰要会临济宾主句问取堂中二禅客美人私语伫中庭转盻金笼鹦鹉听生怕禽言露心事手挼香稻暗叮咛临济示众有时先照后用有时先用后照有时照用同时有时照用不同时先照后用有人在先用后照有法在照用同时驱耕夫之牛夺饥人之食敲骨取髓痛下鍼锥照用不同时有问有答立宾立主合水和泥应机接物若是过量人向未举巳前撩起便行犹较些子汾阳昭云先照后用且共汝商量先用后照汝也是箇人始得照用同时汝作么生抵当照用不同时汝作么凑泊瑯琊觉云先照后用露师子之爪牙先用后照纵象王之威勐照用同时如龙得水致雨腾云照用不同时提奖婴儿俛怜赤子此是古人建立法门为合如是不合如是若合如是纪信乘九龙之辇不合如是项羽失千里之骓还有为瑯琊出气者X么如无山僧自道去也卓拄杖下座径山杲云若也先照后用则瞎一切人眼若也先用后照则开一切人眼若也照用同持则半开半瞎若也照用不同时则全开全瞎此四则语有一则有宾有主有一则有宾无主有一则宾主俱无有一则全具宾主即今众中或有箇不受人瞒底汉出来道者里是甚所在说有说无说照说用说主说宾拦胸搊住拽下禅牀痛椎一顿也怪伊不得电光影里见犹难及至鍼锥转不堪若得英灵师子子掷机用在照先前白棒临头杀活机转身吐气见迟迟丝纶漫掷钩头饵任尔风波柄巳持和声便打绝商量明月清风岂覆藏若是祖师门下客通身拶碎也承当或时风雨或时晴果尔知因不用听堪笑时人无理会错将孤境向人吟三玄戈甲倒颠披明暗双双孰得知拟犯锋铓骓夺却拔山有力若施为先用而后照放出断线鹞儿童正拟看大风吹过了先照而后用使人痒处痛搔得他太忻脑后一椎重照与用同时雷奔并电驰风雨八面来无地与人栖照用不同时一任摸索去识得老婆心着着是活计临济因僧问如何是吹毛剑师曰祸事祸事僧礼X拜师便打剑藏匣冷逼人寒拟问栖迟过岭南更欲进前求退后威风千古绕溪潭临济到三峰平和尚处平问发足甚处师曰黄檗平曰黄檗近日有何言句师曰金牛昨夜遭涂炭直至如今不见踪平曰秋风吹玉管那箇是知音师曰直透万重关不住青霄外平曰此语太高生师曰龙生金凤子冲破碧瑠璃平曰且坐喫茶磬山鼎云白拈贼可谓大阵当前不妨难御祇如三峰茶是醍醐是毒药弘法泽云临济毒龙头上揩痒勐虎口里横身则不无若论击节扣关冲楼跨灶还较三峰一筹临济垂问一人在孤峰顶上无出身之路一人在十字街头亦无背面那箇在前那箇在后无传慧云更有一人不在孤峰顶上亦不在十字街头临济老汉因甚不知便下座临济到襄州华严严见来乃横按拄杖作睡势师曰莫瞌睡严曰作家禅客宛尔不同师曰侍者点茶来与和尚喫严召维那第三位安排承天怡云华严东阁大启临济乃弹铗歌鱼若要此话大行直须喫棒了趁出泥牛㖃月沉潭冷木马嘶风泰岳新俯仰干坤浑不二顿教艹木和阳春临济因僧参乃展两手僧无语师曰会么曰不会X师曰浑囵擘不破与你两文钱江天铨云放去较危收来更速恁么谓之白拈只宜临济风流斜倚朱栏畔半卖娇羞冷醉人白面郎君犹未荐十分含泪自倾心临济一日谓普化克符二上座曰我欲于此建立黄檗宗旨汝二人可成禠我二人便珍重下去三日后普化却上来问和尚三日前说甚么师便打三日后克符上来问和尚前日打普化作甚么师亦打长芦仁云普化克符不可放过临济老人放过不可若是且菴一生担板无人成禠然虽恁么须知远烟浪别有好商量弥嵩灯云杀活在手与夺临时不无他临济若欲建立黄檗宗旨敢云未在山僧亦欲于此建立曹洞宗旨清凉门对晓霞峰刻刻金鍼暗度不问你成禠不成禠大尽三十小尽二十九时时玉线横抽亦不教你上来下去正与么时折旋俯仰无非回互之机动转施为咸是绵密之旨无劳掘地讨天自是声和响顺虽然如是臣能退位乃可朝君子解转身方堪就父且转身一句作么生道来年更有新条在恼乱春风卒未休平阳忞云可惜二人珍重下去临济不与当下勦绝致令后人向三日前三日后弄精魂山僧今日为伊勦绝去也山僧亦欲于此建立天童宗旨作么生成禠好为复珍重下去X耶为复三日后上来耶为复从东过西耶为复良久默然耶为复拂袖出堂耶为复绕座三匝作女人拜耶为复扬眉瞚目竖指擎拳耶为复掀倒法座喝散大众耶上来做处总是弄精魂毕竟作么生出只手眼共山僧建立宗旨还会么鹤有九皐难翥翼马无千里谩追风古南门云河北正宗机如掣电而克符普化乃当场不战阵后兴兵要成禠临济未得在山僧今日欲于本山建立临济宗旨或有箇单刀直入上前云和尚道什么噼嵴便棒或有第二员上前云和尚适来为甚打者僧也噼嵴便棒蓦拈拄杖云棒头有眼明如日要识真金火里看临济因麻谷问十二面观音那箇是正面师下绳牀搊住曰十二面观音向甚处去也谷转身拟坐师拈拄杖便打谷接住拄杖相捉入方丈大悲观音开正面官不容鍼通一线鼠拽葫芦有底忙鬼争漆桶无人见昧却当阳第一着牵来拽去互施呈不知除却王维手更有何人畵得成惯跨骅骝竞彩舟当机各自逞风流扬鞭舞棹人皆见妙处安知得自由临济闻德山示众道得也三十棒道不得也三十棒师谓洛浦曰汝去问它为甚道得也三十棒待伊打汝接住棒送一送看它作么生浦如教而问山便打浦接住送一送山便归方丈浦回举似师X师曰我从来疑着者汉虽然你还识德山么浦拟议师便打巖头奯云德山寻常祇据目前一箇拄杖子佛来也打祖来也打争奈较些子云居齐云祇如临济道我从来疑着者汉是肯语不肯语为当别有道理无见覩云千钧之弩岂为鼷鼠发机奔流度刃疾𦦨过风则不无二老仔细检点将来三十棒只合自喫何故将头不勐累及三军单于自负艺过人小将教诏去似真到彼果然赢小捷回来未免陷全身譬若金笼鹦鹉儿此束如红玉一青衣虽然学得人言语问着元来总不知临济问僧甚处来曰定州来师拈棒僧拟议师便打僧不肯师曰以后遇明眼人去在僧后参三圣才举前话圣便打僧拟议圣又打天童华云临济三圣当时若有转身句后代儿孙未至扫土蓦拈拄杖云更有一箇甚处去乃卓一下愚菴盂云竹上泉通竹下水㵎东花发㵎西红广教玉云尽谓此僧少振作待济拈棒直掀翻禅牀不惟坐断临济舌头亦可与三圣同参殊不知二老总被伊勘破汉帝遥怜细桺营果然符到自无情堪嗟来往金吾客失却符兮更折兵临济示众夫为法者不避丧身失命我于先师处X三次问佛法大意三次被打如蒿枝拂相似如今更思一顿谁与下手有僧出曰某甲下手师以棒度与僧僧拟接师便打翠峰显云放去较危收来太速五祖戒云临济大似贫儿思旧债承天宗云且道临济今日用底棒与当时喫底棒是同是别若道同孤负黄檗若道别屈他临济若也尽其机来且道在阿谁分上乃拈杖云退后退后天童华云临济三度喫棒底意旨诸人还覰得透也未直饶一齩便断也未是大丈夫汉三世诸佛口挂壁上天下老和尚将什么喫饭灵隐岳拈拄杖云临济据令而行不知孤负黄檗翠峰尽力担板也祇见一边荐福节文在甚处掷下拄杖径山琇云临济固是贫儿思旧债者僧浑若饿狗喫牵缠翠峰道放去较危收来太速醉我落花天借他管絃里南堂欲云当时待道再思一顿谁为下手便与掀倒禅牀非惟塞断者老汉咽喉抑且出身有路知恩方觉报恩难彻底相思海㨾宽不是拔山举鼎力乌骓端的不轻攀负屈含冤巳十春可中有口屈难伸却因家破贫如洗特把愁肠说向人临济问洛浦从上一人行棒一人行喝阿那箇亲曰总不亲师曰亲处作么生浦便喝师便打仰山钦云二大老虽则啐啄同时要且未会转身句X或有问如何是转身句顾侍者云牢记取晦昙承云话头忘却了也临济曰我者里是活祖师西来意一切临时要用便用狮林则拈拂子摇拽云我者里也是活底要用便用一切临时与临济是同是别以拂子一击便掷下云临济犹欠者着在车溪沖拈拄杖云我者里一切临时要用便用不论死活虽然以拄杖畵圆相云临济天如总出者箇不得临济访平田于路见一嫂使牛师问平田路向甚处去嫂打牛曰者畜生诸处走到者里不知路师曰我问你平田路向甚处去嫂曰者畜生养来五载尚使不得师曰欲观前人先观所使便有抽钉拔楔之意有客平田问路头高擡白棒打耕牛春光眼底无多子一对鸳鸯逐水流乌藤倒拄向平田便把羸牛痛下鞭更说养来经五岁始终祇是老婆禅白水田边问路头雪眉婆子打耕牛艹鞋泥滑青山远不是愁人也着愁目前条路平如砥何不堂堂掉臂行撩拨老婆牛性发赤身挨棒可怜生打着南边动北边播扬家丑向人前白拈手段无人会一箭双鵰落远天X临济曰第一句荐得堪与佛祖为师第二句荐得堪与人天为师第三句荐得自救不了天宝枢喝一喝云是那一句若唤作第一句自救不了唤作第二句万里崖州唤作第三句定光金地摇招手智者江陵暗点头石霜尊云石霜亦有三句第一句荐得红炉飞片雪第二句荐得一剑定烟尘第三句荐得归依佛法僧法林音举公案毕云世事谁将公道断沧溟一口吞千江万派声老渔惯舞棹不出渠腹行亲从海藏出把时如意珠百宝掌上雨博施无边生住在普陀巖别买南海船随着长年转家山越杳然临济将示寂谓众曰吾迁化后不得灭却吾正法眼藏三圣出曰怎敢灭却和尚正法眼藏师曰巳后有人问你向它道甚么圣便喝师曰谁知吾正法眼藏向者瞎驴边灭却沩山秀云古者忍死待来因何正法眼藏却向瞎驴边灭却临济行计速速三圣又却匆匆因斯父子情忘遂使后人失望若不得流水还应过别山中峰本云认他财为已物将官路当人情济之心亦滥矣三圣当时见他道不得灭却吾正法眼藏便与掩却臭口犹较些子乃云怎敢灭却噫以圣较济又岂止滥而巳哉报恩伦征云祇如三圣与么喝正法眼藏可窥不可窥见彻不见彻博山来云驱耕夺食X须是滹沱播网张风还他三圣然要传正法眼藏且缓缓正法眼藏谁传得喝下沧溟彻底干从此瞎驴无觅处铁山归路黑漫漫噼破华山雷未勐照开沧海月非光瞎驴灭却正法眼直得哀声振大唐出门握手再丁宁往往事从丁属生路远夜长休把火大家吹灭暗中行忽雷才震雨如倾九曲黄河涨四溟赖得陡门能下闸滔滔万里绝流声信衣夜半付卢能搅扰黄梅七百僧临济一只正法眼瞎驴灭却得人憎心心相印祖祖传灯夷平海岳变化鲲鹏祇箇名言难比拟大都手段解翻腾玉洞玄关道路长蟠桃不是等闲芳遮藏不许时人见祇恐春风漏泄香贻谋定鼎验端由独步寰中据上流堪笑随波行路者闻雷鸭祇在泥湫宗鑑法林卷二十二X宗鑑法林X卍XXX宗鑑法林卷二十三集云堂编大鉴下五世睦州龙兴道明禅师见僧来乃曰现成公案放汝三十棒曰某甲如是师曰山门头金刚为甚么举拳曰金刚尚乃如是师便打曰者掠虗汉云门偃云睦州正恁么时天下人披枷带锁云峰悦于放汝三十棒处云作贼人心虗妙喜云又添一箇道了问僧云你道我恁么道还有过也无僧云作贼人心虗喜云三箇也有又云虽然无孔笛撞着毡拍版直是五音调畅六律和谐检点将来未免旁观者哂良久云不得动着动着打折你驴脚东禅岳云临危不变真大丈夫当时若不是者僧几被打破蔡州还识睦州么贫无达士将金赠病有闲人说药方天宁琦云睦州与者僧二俱作家二俱不作家唿蛇容易遣蛇难袖里金锤不易看长安夜夜家家月谁知愁乐有多般现成公案未除瑕放过方能脱锁枷四海澄清人富庶更来石上种油麻现成公案没商量不动丝毫便厮当三十乌藤聊放过可怜雪上更加霜现成底事没商量剔起眉毛未厮当日暮碧天鸿鴈断海门斜去两三行X鼓之以雷霆润之以风雨日月运行一寒一暑睦州因僧问以字不成八字不是未审是何章句师弹指一声曰会么曰不会师曰上来讲赞无限良因虾蟇𨁝跳上天蚯蚓蓦过东海径山杲云者僧祇问经头一字睦州尽将善知众艺差别字轮以龙龛手鑑唐韵玉篇从头註解攃在者僧怀里了也者僧不妨奇特直下便肯承当且道什么处是他承当处听取箇註脚以字不成八字不是弹指未终普天帀地擘开四十二般若波罗蜜门参透华严会中善知众艺教内教外一时收世出世间皆周备无边罪咎如火消冰无量胜义如恒沙聚更有箇末后句坚牢库藏永收藏总属山前熊伯庄天宁琦云经头一字是什么字睦州弹指一下将黄面老人四十九年说不尽底一时吐露了也女喜矢上加尖道更有末后一句还委悉么良久云山断疑休去峰高又起来睦州一日唤僧曰大德僧回首师曰担版汉翠峰显云睦州祇具一只眼者僧唤即回头因甚却成担版黄龙新云翠峰亦祇具一只眼者僧唤即回头因甚却不成担版鼓山珪云睦州被者僧勘破理安问举翠峰黄龙拈毕云路见不平以楔出楔则不无检点将来一总是担版汉何故字经三写乌焉成马电火光中休艹艹剑轮锋上莫忉忉等闲放却全身X入终不当头犯一毫睦州担版那容眨眼阔狭短长不须增减脑后与一锥头头堕坑坎直饶唤不回也是虗担版透过睦州关干坤一只眼山之峨峨水之汤汤冷眼覰着无处惭惶红炉起浪拍天飞疾𦦨过风孰敢窥任是三头并六臂到此休夸第一机万绿丛中一捻红无边春色自相通游蜂野蝶没寻处徒自纷纷怨晓风睦州因天俗吴尚书至门首便问三门俱开从那门入师召尚书书应诺师曰从者门入翠峰显云客是主人相师承天怡云睦州当路设穽坑陷平人天使行年在坎被鬼揶揄永宁鼎云尚书不会作客劳烦主人慵履杏坛入翠微门门举步露全机也应三月忘无味一片冰心若个知睦州问武陵长老了即毛端吞巨海始知大地一微尘长老作么生曰和尚问谁师曰问长老曰何不领话师曰你不领话我不领话翠蜂显云堕也堕也复云者葛藤好与划断拈拄杖云什么处去也天童觉云睦州武陵总道不领话其间有贪观白浪失却手桡乃竖拂子云看开先金云翠峰道堕也堕也还是武陵堕睦州堕若断不出莫将闲学解埋没祖师心古南门云两箇老汉X夺鼓搀旗仔细看来直是好笑且道笑箇甚么若人辨得毛端吞巨海大地一微尘老将临场气象闲折冲樽爼笑谈间龙韬豹略浑无用摆手高歌带月还闲驾扁舟浪里游江风江水共悠悠疎烟细桺斜阳外一曲沧浪天地秋一句当风验作家英雄有力谩矜夸就中不假唐虞敕四海声光益见赊老渔邂逅尽村沽主醋宾酬趣自多醉后不辞各归去一川明月照寒蓑睦州问僧近离甚处曰赵州师曰赵州有何言句示徒僧举喫茶去话师乃呵呵大笑曰慙愧却问僧赵州意作么生曰祇是一期方便师曰苦哉赵州被你将一杓屎泼了也便打师却问沙弥你作么生会弥便设拜师亦打其僧往沙弥处问适来和尚打你作甚么曰若不是我和尚不打某甲翠峰显云者僧克由尀耐将一杓屎泼他二员古佛诸上座若能辨得非惟与二老雪屈亦乃免雪窦与天下老宿无过若道不得到处泼人卒未了在径山杲云雪窦祇知一杓屎泼他赵睦二州殊不知者僧当时被赵州将一杓屎泼了却到睦州又遭一杓祇是不知气息若知气息什么处有二员古佛天宁琦云者僧不会喫茶意旨不知泼屎气息带累好人堕屎窌中合喫多少拄杖雪窦妙喜一时放过也X须替他入涅槃堂始得睦州上堂问首座𠰒荅曰在寺主𠰒荅曰在维那𠰒荅曰在师曰三段不同今当第一向下文长付在来日昭觉勤云一等借路经过就中睦州奇特崇宁不然首座𠰒在寺主𠰒在维那𠰒在因行不妨掉臂打艹祇要惊蛇若能一拨便转免致攃土攃沙八字打开十分漏泄孤危不立道方高伎俩更无随意说别别南斗七兮北斗八睦州因僧问如何是展演之言师曰量才补职曰如何是不展演之言师曰伏惟尚飨径山杲云睦州恁么答话祇得八成径山则不然如何是展演之言问一答百有何妨如何是不展演之言喝一喝云莫屎窖沸报恩琇云妙喜土上加泥直饶道得十成也是五十步笑百步报恩则不然如何是展演之言不说一字如何是不展演之言其声如雷神鼎泽云二尊宿大似喫李子祇向赤边齩菩提又不然如何是展演之言今日正月初十如何是不展演之言孟八郎汉又与么去也复喝一喝捬松𡨂云宝华则不然如何是展演之言不露纤毫如何是不展演之言普天帀地睦州常示众曰忽然忽然大觉琏别云不然不然忽然不然如铗如钳神仙秘诀父子不传X忽然忽然头上是天不然不然脚下是地直下来也无处回避睦州因僧问一言道尽时如何师曰老僧在你钵囊里云门偃别云裂破雪窦显别但弹指三下径山杲别云者漆桶天宁琦别云隔白巖符别云今岁六桥春事好环湖惟见是雕鞍国清英别呵呵大笑睦州示众大事未明如丧考妣大事巳明亦如丧考妣青峰楚云大事巳明因甚如丧考妣不得春风花不开及至花开又吹落天目礼云大事未明如丧考妣则固是大事既明因甚亦如丧考妣曾经巴崃猿啼处不待三声巳断魂汉星定良久云阵云横海上拔剑搅龙门复喝一喝云汾阳道底青门林云睦州与么发洩可谓剜腹剖胸倾心露胆是汝诸人不识好恶总恁么忽略过去若遇有血气底汉子自然别有一番态度还会么猿啼碧岭霜天月客路人闻魂半消南㵎格因僧问如何是大事未明如丧考妣磵云可怜生法林音别云春来物物事纷华堪笑何人是作家又问大事巳明因甚亦如丧考妣磵云可怜生音别云安南塞北都收了时复挑灯把剑看春去秋来古与今相逢休论几时深饥餐渴饮无他X事尽听满头霜雪侵家山归到莫因循竭力寅昏奉二亲若是功忘恩义断便成不孝阐提人长江无际渺风波一任轻帆带雨过到岸回头看白浪愁心转比在船多杨子江头波浪深行人到此尽沉吟他时若到无波处还似有波时用心雨打芭蕉客路悲簪缨落魄许谁知十年旧恨犹新恨赢得荣枯两道眉贫子无依哭旅亭豪家半夜暗惊心山居破落身如叶衲被蒙头总不论东风袅袅汎崇光香雾空蒙月转廊祇恐夜深花睡去高烧银烛照红糚一从投笔事边关战老烟尘始愿还脱下铁衣揩瘦骨祇堪惆怅不堪看汗臭无汤问雨赊趯翻纸帐堕梅花起来拟折青藤扫石虎生风饭老鸦睦州因僧问祖意教意是同是别师曰青山自青山白云自白云曰如何是青山师曰还我一滴雨来曰道不得请师道师曰法华锋前阵涅槃句后收天童觉云若向者里识得睦州释迦出世达磨西来总是不守本分底汉还识得么臂长衫袖短脚瘦草鞋宽报恩琇云睦州老汉寻常辩如悬河及乎者X僧问着便乃分疎不下睦州示众裂开也在我掜聚也在我时有僧问如如何是裂开师曰三九二十七菩提涅槃真如解脱即心即佛我且与么道你又作么生曰某甲不与么道师曰盏子扑落地碟子成七片曰如何是掜聚师乃敛手而坐云峰悦云相骂饶你接此束相唾饶你泼水天童觉云睦州用处直是长三短五七纵八横攃在面前抛向背后不妨奇特然则门庭施设自是一家入理深谈不啻百步天童华云云峰与么道为复是会睦州意明睦州语归宗因行不妨掉臂不是禅不是道不是玄不是妙久立珍重灵隐岳云也好笑睦州被者僧拶着恰似落汤螃蠏七手八脚一时露天井新云者僧赢得一担输却两头睦州眼光烁破四天下到者里祇得敛手而坐宝寿新云睦州虽则有权有实有放有收仔细看来遭人怪笑何故祇如庭前金菊殿后芙蓉是裂开耶是揑聚耶溪边媆柳条条绿陌上桃花树树红勿谓东君无管带更加暖日与和风睦州因西峰长老至致茶果次问长老今夏在甚处安居曰兰溪师曰有多少众曰七十来人师曰时中将何示徒峰拈起柑子师曰着什么死急承天怡云睦州只知他人着甚死急不知自已死急尤甚X丈二龟毛锁石桥千寻兔角插青霄是谁收拾归王化四海咸宁达圣朝睦州因秀才相访师问蕴何事业曰会二十四家书师以杖空中点一点曰会么曰不会师曰又道会二十四家书永字八法也不识黄龙南云睦州一点直在威音王巳前及乎八法论书却被箇人勘破黄龙即不然孔门弟子无人识碧眼胡僧笑点头沩山哲云睦州虽然用得者一点妙大似倚势欺人山僧则不然乃畵一圆相云会么字义炳然文不加点径山印云睦州大似如风吹水自然成文惜乎逞俊太过翻觉乌焉成马山僧今日有秀才来拂子拄杖束之高阁何故文不在兹平阳忞云睦州一点偶尔成文秀才罔措字义炳然祇为少年时顺朱顽了兼之旧本颇有错简山僧不免重为改正二十四家书会尽空中一点便茫然从来小生八九子大人乙巳化三千禅师拄杖秀才笔伎俩从来手中出八法论书如未明面前一点黑如漆一着机先用得亲可怜穷子眼无筋须知八法论书处前箭犹轻后箭深睦州示众汝等诸人还得箇入头处也未若未得箇入头处须觅箇入头既得入头莫孤负老僧时有僧出礼拜曰某甲终不敢孤负和尚师曰早是孤负我了也又曰明明向你道尚自不会何况盖X覆将来云峰悦云古人与么道和身放倒了也还委悉么若相委悉孤负睦州若不相委悉云峰亦遭连累白云端云睦州老汉可谓经事多矣要坐便坐要行便行虽然如是天无全功法云秀云睦州便是陈蒲鞵若见可谓大施门开更无壅塞其或未然莫道不窒碍好参承天宗举拂子云我若恁么穿却睦州鼻孔若不恁么换却睦州眼睛又云今人明明向你道尚自不会驴年梦见么法清鑑云张僧见王伴王伴叫张僧昨夜放牛处岭上及前村溪西水不饮溪东草不吞教觉苑如何即得会么不免与么去遂以两手按空木菴标云造父之术非驭也奚仲之巧非斲削也睦州老汉眉毛扯得丈二长标上座当时若在但云侍者把火来看者老汉面皮厚多少良久云自从少室人归后空余霜月照前溪法林音云我不似睦州逼死蛇化龙诸人不得箇入头处切莫寻箇入头处若得箇入头处又不得致怨老僧学道先须入头处既得入头莫孤负明明向道尚犹迷何况言中曾盖覆潦倒当年老睦州无端头上更安头孤蟾独耀江山静长啸一声天地秋睦州因僧问以一重去一重即不问不以一重去一重时如何师曰昨日栽茄子今日种冬瓜重重去尽自平常春暖风和日渐长户外鸟啼声细X碎巖花狼借满山房登坛道士羽衣轻呪力虽穷法转新拇指破开天地暗蛇头颠落鬼神惊披蓑侧立千峰上引水浇蔬五老前中有瓜田难纳履睦州倒退在旁边昨日栽茄子今日种冬瓜一声河满子和月落谁家横来直受彼立我走出理入事拏三道九迸断脚跟红线索隔窻走马看相扑茄子冬瓜种又栽相逢把手上高台纶巾鹤氅独弹琴倒退中原百万兵自是不归归便得太平风月有谁争睦州问僧甚处来曰那边札师曰老僧屈曰和尚知即得师曰担枷过状噼嵴便打云峰悦云睦州何用繁辞那边札噼嵴便打睦州问一官人易中道百姓日用而不知不知箇什么曰不知道师曰灼然不知灼然不知无孔铁锤当面一掷佛祖难窥睦州曰老僧在此住持不曾见箇无事人到来汝等何不近前时有一僧方近前师曰维那不在汝自领去三门外与二十棒曰某甲过在甚处师曰枷上更着杻通玄奇云睦州早是自已昏昏焉能使人昭昭狮峰机云大小睦州自语相违好与者僧一状领过复X顾左右云险睦州因僧问如何是祖师西来意师曰一队衲僧来一队衲僧去一队衲僧来一队衲僧去打破睦州关大地无寸土一队衲僧来一队衲僧去搆得搆不得铁蛇横古路睦州一日见僧行胡饼次乃曰行箇甚么曰胡饼师曰者俗汉保福展云睦州也好低声天岳昼云欺敌者亡睦州因僧问灵山还有蛇否师曰者蚯蚓云门代云白骨连天水中盐味色里胶青若人辨得天下横行睦州因云门第三度扣门师开门偃乃拶入师擒住曰道道偃拟议师便推出曰秦时𨍏轹钻遂掩门损偃一足偃从此悟入万寿范云睦州忍心害理云门雪屈无地天涯知已情原我鸿鴈来时满地秋睦州因僧问大众临筵合谈何事师曰后园生菜热水冷淘脱落情尘老睦州虎头虎尾一时收芳艹渡头韩干马绿杨堤畔戴嵩牛睦州见僧来参便喝曰上座何得偷常住果子曰某甲方来因甚道偷常住果子师曰赃物现在X宝掌白云诬人之罪以罪加之睦州老汉好与二十棒倾尽宝山宝全身入荒艹若是凤凰儿不向那边讨睦州因僧问高揖释迦不拜弥勒时如何师曰昨日有人恁么问趁出了也曰和尚恐某甲不实那师曰拄杖不在笤帚柄聊与三十翠峰显云睦州祇有受璧之心且无割城之意南堂静云衲僧家高揖释迦不拜弥勒不为分外也须是本分钳锤方能知其真伪何故出群须是英灵汉敌胜还他狮子儿选佛若无如是眼直饶千载亦奚为西禅需云若要扶持大法举唱宗乘者老汉却较些子诸人要见睦州么剑为不平离宝匣药因救病出金瓶灵隐岳云以毒攻毒以楔出楔还他睦州老汉始得今日有人恁么问虎丘也祇恁么答何故尽法无民南堂欲云翠峰与么批判深屈古人山僧道睦州和盘托出祇是罕遇知音古南门云翠峰祇见一边殊不知睦州老汉量才补职得人一牛还人一马凛凛将军令巳行八荒四海要澄清提来剑气干牛斗洗荡氛埃见太平鼓歌弹剑解重围干羽两街异类归谩道太平能坐致圣人经济古来稀睦州因僧参问近离甚处僧便喝师曰老僧被你X一喝僧又喝师曰三喝四喝后作么生僧无语师打曰者掠虗汉泐潭清云者僧祇解瞻前不能顾后何不待他道三喝四喝后如何将坐具摵一摵拂袖便行非惟截断睦州葛藤且与天下衲僧出气灵隐岳云老睦州甚生气槩却向者僧手里呈款两喝与三喝作者知机变若谓骑虎头二俱成瞎汉谁瞎汉拈来天下与人看睦州担板汉解使不解算人前赢得五百家中失了一贯横抽宝剑踞当门一试风前海岳昏是楚是秦俱入贡从来恩怨共谁论睦州因僧问一气还转得一大藏教也无师曰有甚饆饠䭔子快下将来钝䦆头边得意时闲花着子不愁伊几人不善根株者祇见枝头更长枝一气转一大藏教顿渐偏圆权与实无边妙义炳然彰元来一字也不识快人一言快马一鞭停囚长智十万八千良玉不雕至言不文烟邨三月里别是一家春睦州示众我见百丈不识好恶大众才集以拄杖一时打下复召大众众回首又曰是甚么有甚共语处黄檗和尚众才集以拄杖一时打下复召大众众回首又曰月似弯弓少雨多风犹较些子X翠峰显云说甚么较些子直是未在据雪窦众集一时打下便休或有箇无孔铁锤为众竭力善能担荷可以笼罩古今把断干坤乃蓦拈拄杖云放过一着石门聪举黄檗语毕云前来甚是奇特后来龙头蛇尾天圣泰云杀人须见血瑯琊觉云若入洪波里须是弄潮人昭觉勤云百丈将棒唤狗未免相顾睚眦黄檗香饵缀钩吞者丧身失命睦州当众举觉与贼过梯翠峰要人担荷无风起浪崇宁今日总不恁么各请归堂灵隐岳云转见誵譌者几箇老汉出来张罗布网却向平地上摝蚬捞虾用尽自已心笑破他人口古南门云睦州借剑杀人翠峰停囚长智虽然为众竭力要且钝置百丈黄檗不少会么楖栗横担不顾人直入千峰万峰去山上久晴云勃兴山下久阴人祈雨忽被风吹四散飞一天懡㦬谁相许睦州看华严经次有僧问看甚么经师曰大光明云青色光明云紫色光明云以手指曰那边是甚么云僧曰南边是黑云师曰今日定有雨法林音云睦州大似小儿喫李子偏向赤边齩待僧云南边是黑云便云多谢苍霖徧法界殷勤相助莫辞频福州乌石灵观禅师曹山行脚时问如何是毗卢师法身主师曰我若向你道即别有也曹举似洞山洞曰好箇话头祇欠进语何不更去问为X什么不道曹山却来进前语师曰若言我不道即哑却我口若言我道即𧮈却我舌曹归举似洞山洞肯之磬山修云洞山虽识机宜似箇扶小儿入市曹山随人脚跟姑置勿论若夫乌石老汉也是方便不少报恩琇云当时待问为什么不道打落渠此束非惟洞山不敢正视亦使曹山脱略见闻免见传言送语乌石老古锥门风能峭绝有问毗卢师开口端的别齿有啮镞机天无第二月软语若金刚沤和是生灭探竿在手不闲𢹂浅处还教深处追拨转摩尼盘里走呵呵大笑任旁窥玄玄断靷邈难求丈室云封古路幽最是青衣还解语洞巖深迥月轮秋乌石因雪峰一日伺便扣门师开门峰蓦胷搊住曰是凡是圣师唾曰者野狐精便推出闭却门峰曰也祇要识老兄一不作二不休主宾互换有来由焦甎打着连底冻赤眼撞着火柴头峻硬门庭古莫俦曾郎欲入竟无由为渠八字打开着娇绿覆田秧满畴乌石因雪峰扣门师问谁曰凤凰儿师曰作么生曰来㗖老鹳师开门搊住曰道道峰拟议师便拓开掩却门峰住后示众曰我当时若入得老观门X你者一队䭚酒糟汉向甚处摸索老宿云雪峰徒有此语当时入不得如今也入不得明招谦代雪峰才见开门便云动即丧又代老观云俊哉俊哉翠峰显云者孤恩负德汉有甚么交涉当时入不得岂是教你入今既摸索不着累他雪峰俱在老观门下宝寿方云见乌石则易见雪峰则难古南门云三尊宿可谓陞老观堂入老观室要且祇在门外何故话在资福侣云雪峰恁么且入得老观门入不得老观门养成羽翼凤凰儿老观门下偶差池冷地忽然思旧债却来别处讨便宜曾经大海驾扁舟又向渔矶把钓钩立冷一天霜夜月竿头不动自悠悠戏钓金鳞碧水游萧萧红蓼楚江秋归来香饵和竿掷清挂檐牙月一钩闲抱瑶琴访玉真临风一曲洞天昏归来重论伤心事不是愁人也断魂乌石引面次有僧参师引面示之僧便去至晚间问首座今日新到在什么处曰当时便去了师曰是即是祇得一橛翠峰显云老观大似失钱遭罪报慈遂云甚么处是少一橛翠巖芝云老观道他祇得一橛大似压良为贱东禅观云总似者个师僧灵山付嘱有在老观为什么道祇得一橛若不酬价怎辨真伪X草舍柴门僻更幽何期过客也经由蒿汤备礼不知媿犹对旁人卖口头乍把碧眸轻一盻佳人惹乱笑盈顋高情固自十分好欲得诗成须再来唐相国裴休特到黄檗问僧看什么经曰无言童子经公曰有几卷曰两卷公曰既是无言因甚却有两卷僧无对新罗龟山代云若论无言非惟两卷曾落石霜机外笏又扶麤行到唐天祇将四海垂纶手虾蠏鱼龙一串穿裴公入大安寺问僧曰罗睺罗以何为第一曰以密行为第一公不肯遂问此间有何禅师时龙牙在后园种菜遂请来举前问牙曰不知公便拜曰破布裹珍珠密行第一精鉴还希具择法眼真箇不知以何为第一不知最亲切破布裹珍珠倾城换不得轻轻点破降旗宗鑑法林卷二十三X宗鑑法林X卍XXX宗鑑法林卷二十四集云堂编大鑑下五世益州大随法真禅师僧问劫火洞然大千俱坏未宁者箇坏不坏师曰坏曰恁么则随它去也师曰随它去僧后如前问修山主修曰不坏曰为甚不坏修曰为同大千又曰坏也碍塞杀人不坏也碍塞杀人道吾真云一人道坏一人道不坏且道坏底是不坏底是会么坏与不坏俱非内外不隔丝毫寻常面对黄龙清云二尊宿虽则应处无偏其奈影响之流别生二见今日忽有人恁么问但向道坏与不坏即且置还识者个么忽地唤回秋夜梦举头惟见月当空博山来云大随龙济生死同条接物导机随家丰俭一句则穿花折柳野渡冰消一句则带雾披云寒灰发焰毕竟者个坏不坏参渠菴成云二尊宿一人顺水张帆一人逆风把舵虽是道路不同究竟理无二致今日设有问但向道鲸吞海水尽露出珊瑚枝劫火光中立问端衲僧犹滞两重关可怜一句随他语万里区区独往还步步相随是大随左边吹了右边吹思量未免空簁气何不留将煖肚皮坏不坏随他去也大千界句里了无钩锁机脚头多X被葛藤碍会不会分明底事丁宁㬠知心拈出勿商量输我当行相买卖随他去随他去千手大悲拦不住石火光中相往来铜睛铁眼无寻处六合倾翻噼面来暂披麻缕混尘埃因风吹火浑闲事引得游人不肯回坏不坏随不随徒将闻见强鍼锥太湖三万六千顷月在波心说向谁大随菴侧有一龟僧问一切众生皮裹骨者众生为甚骨裹皮师以艹履覆龟背上僧无语问处争如答处亲眼中难着透金尘长安一路无多地过得潼关能几人学道须教正眼开莫将狂解意中猜脱鞵龟上人难会遂使𢹂囊特地来休将皮骨强分张得六藏时且六藏只履尽情遮盖了了无一事可商量大随问僧甚处去曰峨嵋礼普贤去师竖拂子曰文殊普贤总在者里僧畵一圆相抛向背后乃礼拜师唤侍者取一贴茶与者僧保福展云大随若无后语笑他衲僧云门偃别云西天斩头截臂者里自领出去五祖戒云大随不因一事不长一智翠峰显云杀人刀活人剑沩山秀云大随茶非类赵州茶既不类赵州茶则得之者少矣者僧得之且道有甚长处然不义之财于我如浮云天童觉云识法者惧欺敌者亡水中择乳X须是鹅王天童悟云者僧将成九仞之山不进一篑之土当时待唤侍者与茶何不道也不消得楖栗杖头光闪烁钖罗卷裹面邹䤹肩担背负出门去好是无人敢驻留大随山下路纵横老竹苍藤处处生四海五湖为客惯三更无月也须行一轮明月照潇湘更不逢人问故乡自是天涯惯为客任他猿叫断愁肠把火入牛栏翻身外面看棃花千点白春雨几声寒大随因僧问如何是和尚家风师曰赤土画簸箕曰意旨如何师曰簸箕有脣米跳不出赤土画簸箕团团无缝罅佛眼覰不见海神不知价簸土扬尘无处寻山高海阔白云深簸箕有脣米跳不出天下衲僧赤𩨘𩪸更须拨转上头关十方世界黑如漆大随因僧问如何是佛法的的大意师曰山前麦熟也未大匠不巧大儒不学动辄中方圆举皆成礼乐堪笑乡邨卖卜人徒劳钻破乌龟殳自小离家住日边去家祇道路三千从人问得来时路回首元来在目前大随烧畬次忽见一蛇师以杖挑向火中曰咄者箇形骸犹自不放舍你向者里死如暗得镫时有X僧问正恁么时还有罪也无师曰石虎叫时山谷响木人㖃处铁牛惊劫初劫末法弱魔强定光老子铁作嵴梁文经武纬把定封疆碧天云散祖风凉佛日光晖舜日长韶州灵树如敏禅师僧问如何是和尚家风师曰千年田八百主曰意旨如何师曰郎当屋舍没人修来机深辨有舒有卷移却案山重添鍼线千年田八百主直下承当还莽卤郎当屋舍没人修片瓦根椽谁去竖君不见甜瓜彻蒂甜苦瓜连根苦灵树因尼送瓷钵盂至师遂拓起曰者箇出在甚么处曰出在定州师乃扑破尼无对清凉钦别云不违此间保福展云欺敌者亡云门澄代云老老大大出处也不知灵树因僧问如何是祖师西来意师默然后迁化欲立行状碑云门为首座僧问先师默然处如何上碑门代曰师师师师知知知三三两两过辽西一双红杏换消棃尽谓当初密对扬不知文彩巳全彰后人不见韶阳老一字千般谩度量师之一字太巍巍独向寰中定是非毕竟水须潮海去到头云定觅山归师之一字太孤危文彩全无作者知不领韶阳提起X处且从默处认残碑福州灵云志勤禅师初在大沩因见桃花悟道有偈曰三十年来寻剑客几回落叶又抽枝自从一见桃花后直至如今更不疑沩山曰从缘悟达永无退失善自护持有僧举似玄沙沙曰谛当甚谛当敢保老兄未彻在沙问地藏我恁么道汝作么生藏曰不是桂琛几走杀天下人长庆稜因僧问玄沙意旨如何庆云将谓胡须赤更有赤须胡翠巖芝云有一人如今问玄沙意作么生且道此人还彻也未黄龙心征云且道灵云当初见底是桃花不是桃花五祖演云说甚么谛当更参三十年法林音云演祖不妨作家昭觉勤云千钧之弩不为鼷鼠而发机灵云既拨转天关玄沙乃掀翻地轴且道那里是未彻处径山杲云一家有事百家忙中峰本云灵云白日青天向桃花树下为魅所着玄沙虽则除邪辅正激浊掦清不知又是鬼门上贴卦天宁琦云人无远虑必有近忧直饶百炼精金不免入炉再煅天井新云不惟灵云未彻敢保玄沙也未彻在何以见得云在岭头闲不彻水流㵎底太忙生东明鑑云当时灵云眼睛被桃花剌破直至如今依然成瞎乃竖拂子云桃花开也还见么良久云春色满园关不住一枝红杏出墙来春暖桃花树树红灵云千古道还同玄沙留语丛林X问南北东西路莫穷二月三月景和融远近桃花树树红宗匠悟来犹未彻至今依旧笑春风龙象相逢世不羣一来一去显疎亲时人不悟其中旨摘叶寻枝长客尘二月春庭雨霁时小桃红绽两三枝红白争妍人尽见因甚灵云独不疑万年松下忽相逢拔树鸣条浩浩风堪笑晚来无觅处崔嵬和雨在云中堪笑春风漏泄机桃花新发旧年枝螺江有个钓鱼客笑杀灵云道不疑桃花寻剑客不语笑春风白头归未得家住海门东敢保老兄犹未彻玄沙之言何太切君看陌上桃花红尽是离人眼里血一个乌梅似本形蜘蛛结网打蜻蜓蜻蜓落了两片翼堪笑乌梅齩铁钉灵云一笑见桃花三十余年始到家从此春风春雨后乱随名字落天涯彷彿撩天高索价依俙着地下还钱及乎走出河头看两个儿童戏渡船一见不劳朱粉施玄沙扫帚畵蛾眉祇知掩得灵云丑落尽眉毛自不知一见桃花便躲跟铁围生陷出无门倚墙傍壁知多少一度春来一断魂X落花台上重铺锦码碯阶前布赤砂仁义尽从贫处断世情偏向有钱家浪寻杨柳情无赖蹋碎桃花眼独红吹倦园林春巳暮那堪隔岸鼓东风勐虎当途暗自惊相逢狭路若为争苦心片片无人诉岭外偏闻负痛声灵云因长生问混沌未分时如何师曰露柱怀胎曰分后如何师曰如片云点太清曰祇如太清还受点也无师不答曰恁么则含生不来也师亦不答曰直得纯清绝点时如何师曰犹是真常流注曰如何是真常流注师曰如镜常明曰未审向上还有事也无师曰有曰如何是向上事师曰打破镜来与汝相见芭蕉彻云相见便休又打破镜作什么白兆圆云若不打破镜怎得相见太阳玄云即今破也又作么生相见乃云照尽体无依通身难辨的开福宁云尽十方世界是一面镜作么生说个打破底道理直饶眼亲手便光镜俱忘如鸡抱卵啐啄同时正好喫报慈拄杖何故弄影禅和如麻似粟昭觉勤云一人善问一人善答胶漆相投水乳相合则且置且道打破镜来如何相见良久抚掌云了天童觉云分与未分玉机夜动点与未点金梭暗抛直是一色纯清未得十成稳坐且道打破镜来向甚么处相见清秋老兔吞光后湛水苍龙脱骨时黄龙忠云若据X牧菴见处说甚混沌分与未分打破镜与不打破镜直饶向露柱怀胎处会得正是片云点太清还委悉么待虗空落地即向你道金鸡啄玉卵飞出凤凰儿入户能长啸归家着锦衣午夜霜凝星斗寒长空云尽山月落青天喫棒人尽知苍龙脱骨谁能觉金凤冲开玉锁关麒麟掣断黄金索迢迢劫外孰能拘南北东西迥超卓灵云因僧问佛未出世时如何师竖起拂子曰出世后如何师亦竖起拂子僧不肯到雪峰举前话峰曰你肯它么曰不肯峰曰你问我与你道僧曰佛未出世时如何峰竖起拂子曰出世后如何峰放下拂子僧礼拜峰便打僧后到玄沙举前话沙曰你怎生会曰不会沙曰我与你作箇譬喻如人买一片园东西四至结契总了也中心有箇树子犹属我在云门偃于两竖拂处云前头即是后头打不着沩山哲云者僧一张弓两只箭拟拨乱天下至玄沙面前一个伎俩施展不得何故鹤有九臯难翥翼马无千里谩追风灵云因僧问如何是端坐念实相师曰河里失钱河里摝河里失钱河里摝拈来天下任纵横和云买得南山地浅种深锄恣意耕X灵云因僧问如何是归根得旨师曰早时忘却不忆尘生家破人亡何所依无心无褚话求归十年忘却来时路暂忆此时总不知灵云问僧甚处去曰雪峰去师曰我有一信寄雪峰得么曰便请师脱只履抛向面前僧便去至雪峰峰问甚处来曰灵云峰曰和尚安否曰有一信相寄峰曰在那里僧脱只履抛向峰前峰休去沩山秀云雪峰既不能辨他来信端的者僧又祇知依模畵㨾钝置他灵云忽若当时道我有一信寄他僧云请灵云祇据座者僧又若为通露不可大丈夫汉为人驰达教他一言不措白巖符云者僧与灵云通信原封驰上不敢妄加一字怎奈雪峰书亦收了祇是不拆封看知他雪峰是何心行灵云因僧问如何是佛法大意师曰驴事未去马事到来驴事未了马事来钟声才断鼓声催祖师爱喫和罗饭北有文殊在五台东行不见西行利南头卖贱北卖贵横千竖百算河沙九九翻成八十二松阴行不尽疎雨下无时世事几兴废山中人未知掦州光孝慧觉禅师至法眼处眼问近离甚处师曰赵州曰承闻赵州有柏树子话是否师曰X无曰往来皆言有上座何得道无师曰先师实无此语和尚莫谤先师好眼曰真狮子儿径山杲云若道有此语错过觉铁此束若道无此语又错过法眼若两边俱不涉又错过赵州直饶总不恁么别有透脱一路入地狱如箭射鼓山珪云觉铁此束名不虗得祇是不曾梦见赵州笑巖宝云法眼当时失却一只眼觉公与么道也扶赵州不起法林音云逃阬堕壍赵州无语几人知江北江南见者稀山寺桃花复何在相逢空爱白公诗日炙风吹瘦影孤赵州尝指倚庭株昇元大小清凉老未会先师此语无谁道先师无此语焦尾大虫元是虎胡蜂不恋旧时窠勐将岂在家中死急着眼却回顾若会截流那下去帀地清风随步举天使何所贵贵在善对论不独君无辱犹得社稷存一向潇湘一向秦临岐一句好愁人自从山水分疆后作客谁能不问津洪州新兴严阳尊者参赵州问一物不将来时如何州曰放下着师曰一物不将来放下箇甚么州曰放不下担取去师于言下大悟胜果𠁼于初问下着语云抱赃叫屈于进语下着语云苦哉苦哉香云赵州就炉打铁严阳惹祸X上身虽然悟去也是好事不如无一物不将来两肩担不起言下忽知非心中无限喜毒恶既忘怀蛇虎为知已光阴几百年清风犹未巳移高就下纵威权解脱门开信可怜不得空王真妙诀动随声色被勾牵不妨行细输先手自觉心麤媿撞头局破腰间柯斧烂洗清凡骨共仙游噼面呈机不等闲纤毫尽处重如山断肠曲调如亲听流水悲风不用弹蓦就膏肓下一鍼当时无处着浑身呵呵笑入严阳去蛇虎为邻不可寻地没朱砂翻赤土廪无粒米倒砻糠赤穷自是活不得又被人来指贼赃香飘桂子十分月雨滴芙蓉一半秋门外任他时节换稳将衲被自蒙头余光虽好日西流底事区区作马牛向道心肝不带得来时高挂树梢头婺州新建禅师一生不畜沙弥有座主曰和尚年尊何不讨箇沙弥侍奉师曰若有眼瞎耳聋口哑底为我讨一箇来主无对石菴琈云可惜座主有头无尾不了人事致使新建一生受屈德庆若作座主待伊恁么道但云有一箇眼不瞎耳不聋口不哑底上座还要么待伊定动便X嘘两声看他作么合煞杭州多福禅师僧问如何是多福一丛竹师曰一茎两茎斜曰学人不会师曰三茎四茎曲一茎两茎斜疎影动龙蛇心疑生暗鬼眼病见空华三茎四茎曲还我一丛竹时引清风来落叶填山谷漳州浮石禅师上堂山僧开卜舖能断人贫富定人生死时有僧出曰离却生死贫富不落五行请师直道师曰金木水火土达磨西来惟卖卜吉凶在汝不由人个中祇是依爻断岂有人情踈与亲金木水火土始终颠倒数五六下四三初爻传白虎苦苦卜得此卦一生贫远信不来病人死金木水火土大虫元是虎好笑李将军蓝田空没羽日容远禅师因奯上座参师抚掌三下曰勐虎当轩谁是敌者奯曰俊鹞沖天阿谁捉得师曰彼此难当奯曰且休未断者公案师将拄杖舞归方丈奯无语师曰死却者汉也昭觉勤云力敌势均不妨好对头眼亲手便彼此没便宜下梢可惜放过待他舞归方丈便好与抚掌三下拂袖便行非惟头尾完全亦免遭人指註虽然如是奯公无语还可转侧也无谩言侵早起更有夜行人大沩智云强中更有强中手天下元无第一人X还知么伎俩全无波旬失途到者里无你解会处兴化军梯山石梯禅师一日见侍者拓钵赴堂乃问甚处去曰赴堂斋去师曰我岂不知汝赴堂斋去曰除此外别道箇什么师曰我祇问汝本分事曰和尚若问本分事某甲实是赴堂斋去师曰汝不谬为吾侍者天童觉云放过即不可如今直与扭得鼻头痛打得骨头出始得免见瞎驴趁大队所以道平地上死人无数透得荆棘林是好手且道适来者僧透得也未多虗不如少实清化嶾云入此门来直须田地稳密堪受钳锤百炼千敲终始不变所谓要识真金火里看石梯肯他也是罗公照镜当时何不与他三十棒使渠纵遇百味珍馐也须吐却始得父子相将草里行星驰电卷迅雷轰赚他无限英灵汉错认鞍桥过一生筠州末山尼了然禅师因灌溪问如何是末山师曰不露顶曰如何是末山主师曰非男女相溪乃喝曰何不变去师曰不是神不是鬼变箇甚么溪于是伏膺作园头三年昭觉勤云或有人问山僧如何是末山一望不见如何是末山主可与佛祖为师何不变去上座自变拟议不来噼嵴便棒且道末山是蒋山是当机无向背拟议隔千山法林音云灌溪若在也好伏膺三年天童觉云非男女之相出有无之量透万机之前超X三界之上穷而通简而当松含风而夜寒溪带雨而春涨灵隐礼云末山弄假像真寻常得此便灌溪酬本及末一饱忘百饥乃至沤麻句下倒转成禠噼箭锋前谁当啮镞要识末山落处么大鹏欲展摩霄翅谁顾奔腾六合云非男女相独闲闲正体堂堂孰可攀一句不传千圣眼九天风静月弯弯非男女相末山主今古堂堂常独露常独露兮见也么清声籍籍播寰宇襄州关南道吾禅师因赵州来乃先着豹皮裩执吉獠棒于山门外翘一足候才见州来便高声唱喏而立州曰小心祇候着师又唱喏一声而去凤山启云大小关南无端向人纳败阙虽然还知赵州出不得他圈圚么梁山泊里称豪杰看来都是不良人一吹无孔笛一抚没絃琴一曲两曲无人会雨过夜塘秋水深道吾作舞一曲无谱若将耳闻未敢相许关南或执木剑肩上作舞僧问手中剑甚处得来师遂掷于地僧却置师手中师曰甚处得来僧无对师曰容汝三日下取一转语僧亦无对师乃置剑肩上作舞曰恁么始得云峰悦云邪法难扶龙池传云元来木剑也好杀X人者僧曾遭道吾一剑岂止三日直至而今未见伊黈气若是作家师僧才见伊掷劒在地便拈起置肩上作舞一出待伊问你者剑从何处得来但掷于地摆手便行关南因僧问如何是和尚家风师下禅牀作女人拜曰谢子远来无可祇待骊龙海卧瑞云高四望归宗万派潮木人来问西宫事回惠东园一颗桃岁稔时清礼义多相逢陪酒又陪歌当筵不解开怀饮奈此一天风月何名园烂熳百花香杜宇声催燕语狂万斛韶光藏不住却怜罕遇赋春郎婺州金华俱胝禅师初住菴时有尼顶笠𢹂钖遶师三帀曰道得即下笠子如是三问师皆无对尼便去师曰日势稍晚何不且住尼曰道得即住师又无对逾旬天龙至师陈前事龙竖一指示之师大悟凡有参扣惟竖一指示众曰吾得天龙一指禅一生受用不尽玄沙备云我当时若见拗折指头长庆稜代云美食不中饱人飡曹山章云俱胝承当处卤莽祇认得一机一境一等是拍手抚掌是他西园奇怪报慈遂征云且道俱胝还悟也未若悟为甚么承当处莽卤若不悟又道用一指头禅不尽且道曹山意作么生云居钖云祇如玄沙与么道是肯伊不肯伊X径山杲举瑘琊颂俱胝一指报君知朝生鹞子扑天飞若无举鼎拔山力千里乌骓不易骑乃云俱胝不得瑯琊为伊出气几乎埋没妙喜随后也有个注脚俱胝一指头喫饭饱方休腰缠十万贯骑鹤上扬州灵隐岳云且道如何是一指禅乃竖拂子云见么若也见得可与俱胝把手共行脱或未然不免重说偈言一着高一着一步阔一步坐断佛祖关迷却来时路平阳忞云瑯琊妙喜祇顾盘中喝彩不解马上夺标诸人要知者一指落处分明么更听山翁念个真言补阙一指头禅谁不有灵枢妙转在天龙巨灵擡手无多子分破华山千万重对扬深爱老俱胝宇宙空来更有谁曾向沧溟下浮木夜涛相共接盲龟顿悟天龙一指头河沙佛祖便同俦饶他鹙子悬河辩百亿须弥一芥收俱胝老子指头禅二十年来用不残信有道人方外术了无俗物眼前看所得甚简施设弥宽大千剎海饮毫端麟龙无限落谁手珍重任公把钓竿席帘蓬户在门头谁谓邨居院落幽雨散云收山岳露珊瑚枝上挂金钩佳人睡起懒梳头把得金钗插便休大抵还他肌骨好不搽红纷也风流八幅罗裙蘸地拕双睛点就赛嫦娥时将纨扇人前掩一种风流消不多X翠拥春旂夹画䦨烟笼晓雾不胜寒一株婀娜临官道多少行人驻马看飞霆击火出南天铁勒骄心马上悬不有控絃三十万龙门何处定天山俱胝有一童子每见人问事亦竖指师一日潜袖刀问童曰闻你会佛法是否曰是师曰如何是佛童竖指师以刀断其指童叫唤走出师召童子童回首师曰如何是佛童举手不见指忽然大悟清波格云俱胝得天龙一指一生担板不了及至童子竖指却又与伊截断当时何不自截其指免致担板一生俱胝一指头一毛拔九牛华岳连天碧黄河彻底流截却指忽回眸青箬笠前无限事绿蓑衣底一时休俱胝钝置老天龙利刃单提勘小童巨灵擡手无多子分破华山千万重宗鑑法林卷二十四X宗鑑法林X卍XXX宗鑑法林卷二十五集云堂编大鉴下六世魏府兴化存奖禅师在三圣为首座常曰我向南方行脚一遭拄杖头不曾拨着一箇会佛法底人大觉闻举曰作么生得风吹到大觉门里师后到大觉为院主一日觉唤院主我闻你向南方行脚一遭拄杖头上未会拨着一箇会佛法底你凭箇甚么道理师便喝觉便打师又喝觉又打师来日从法堂过觉曰我直下疑你昨日者两喝师又喝觉又打师再喝觉又打师曰存奖于三圣师兄处学箇宾主句总被师兄折倒了也愿与存奖箇安乐法门觉曰者瞎汉来者里纳败阙脱下衲衣痛与一顿师于言下荐得临济先师在黄檗喫棒底道理师后开堂日拈香曰此一炷香本为三圣师兄三圣于我太孤本为大觉师兄大觉于我太赊不如供养临济先师瑯琊觉云且道因甚承嗣临济良久云路逢剑客须呈剑不是诗人莫献诗理安问云且道是承嗣临济不是承嗣临济中峰木云二虎之下兽不容蹄两刃之间人不容足当大觉兴化棒喝交驰之际岂容心思意解于其间哉祇如大觉云脱下衲衣痛与一顿兴化言下大悟又悟箇甚么者里见得许你作临济半箇儿孙理安问云龙骧虎骤举步犹迷一纵X一擒翻成钝置三圣大觉各具一只眼若非兴化老汉洎合劳而无功脱下衲衣痛与一顿则且置作么生是临济在黄檗处喫痛棒底道理蓦拈拄杖云太平本是将军致不许将军见太平太孤太赊日杲杲璞玉浑金恶种草无负平生雪此冤不如一阵香风扫剑为不平离宝匣药因救世出金瓶南方自古清如镜何必无端用甲兵虎口横身雷电奔沙场日落便愁生崖州万里风霜远矢地盟天祇此心惯抛三寸定浮沉但得逢鱼岂在深一自龙潭吹烛后独留残月剌湖心賸得西隣半落花风风雨雨送残霞春闺若较愁多少昨日何孤今日赊殷勤姊为妹长欷掌上虽珍未是归今日不虗为母后相承羞着嫁时衣兴化因后唐庄宗幸河北回魏府行宫诏师问曰朕取中原获得一宝未曾有人酬价师曰请陛下宝看帝以两手舒幞头脚师曰君王之宝谁敢酬价报慈遂云且道兴化肯庄宗不肯庄宗若肯兴化眼在什么处若不肯庄宗过在什么处翠峰显云至尊所得祇可傍观若非兴化作家往往高价酬却云峰悦云真不掩伪曲不藏直翠巖芝云兴化当X时下一着可谓酩酊如今作么生断黄龙心云兴化一期见机而作怎奈埋没伊一朝天子当时但向道蚌蛤之珠收得也无用处教伊向后别有生涯免得递相钝置如今若有人问又作么生酬价笑巖宝云作家君王不妨作得出说得行兴化明眼宗师亦善能相席别偿然略且蒙昧当时未必光辉后世我若作兴化待帝舒幞头脚直云陛下何得说真方卖假药瞥令喜识见尽宝爱情忘不独致君王得大解脱亦免使天下承接响祇在光影门作活计博山来云径寸之璧照乘之珠望中原光影万一不得为比文殊宝冠隐晦不得净名方丈说示不得兴化毕竟酬价不得然虽如是谁道黄金如粪土平阳忞举毕以拂子畵一畵云且道者宝作么生酬价良久云可怜三尺龙须唤作寻常破布君王之宝实难酬兴化形言下一筹两手展开幞头脚敕书挂在凤凰楼北番王子弯弓射南国将军仰面看沙上空余斜影在翩翩直自入云端中原之宝呈兴化一段光明难定价帝业堪为万世师金轮景御四天下中原一宝有来由拶得君王引幞头到此若无青白眼当机谁敢谩轻酬幞头舒起君王宝司空见惯兴化老千古君臣际会时落花满地无人扫X收得中原无价珍幞头拈起露全身劳他兴化重酬价八两原来是半斤兴化示众今日不用如何若何便请单刀直入兴化与你证据时旻德长老出礼拜起便喝师亦喝德又喝师亦喝德礼拜师曰若是别人三十棒一棒也较不得何故为它旻德会一喝不作一喝用首山念云看他兴化与么用为什么放得他过且道甚处是一喝不作一喝用前一喝后一喝那箇是宾那箇是主虽然如是亦须仔细又云二俱有过二俱无过瑯琊觉云那一喝不作一喝用兴化若无后句疑杀天下人虽然如是晓者还稀昭觉勤云作家相见须是恁么机如掣电眼似流星原始要终扶头接尾所以羽毛相似言气相合祇如两家互换相喝且作么生辨得一喝不作一喝用要作临济儿孙切须明取且道二老宿意作么生百尺竿头须进步紫罗帐里撒珍珠伏龙长云阵云动地而来雪刃挨身而入铁旗铁鼓未为好手全杀全活方见作家较他登九龙御辇而被烹失千里乌骓而自刎者葢相万万剑戟尽为农器用马牛归放华山阳何以见得王登宝殿野老讴歌通玄奇云虽则二俱好手旻德未免末后输他一筹被他涂污面门至今羞惭无地报恩琇云且道那里是他一喝不作一喝用处直饶倜傥分明要见旻德则易要见兴化则难宝掌白云兴化和尚鍼锋尖上削铁电光影里驱雷X送断鴈于秋旻扫残霞于賸水帜到威成毋容少渗者里还着得佛法身心也无若教频下泪沧海也须干佛日晳云兴化虽惯向鍼锋尖上张弓架箭电光影里辨敌施能也祇是擒降将底手段旻德虽则久经行阵不顾危亡争奈鼻孔落在兴化手里果是临济德山把手共行底汉待兴化未开口巳前蹋翻香案拽下座烂捶一顿管取兴化生受生受即今还有恁么人么新隆安性命在汝手里喝一喝云金翅鸟王当宇宙箇中谁是出头人狞龙出水虎离山四起风旋万顷烟若具阿那律正眼横身三界背摩天单刀直入不须论拟议之间宾主分不得放他旻德过须知兴化棒头亲暗中𢹂手上高山及至天明各自行无限途中未归客明明开眼堕深坑旻德一喝如雷响兴化一喝响如雷锦袍玉带真潇洒记得当年老万回握七星刀寻作者倒司农印对冤雠当阳一句分宾三九曲黄河水逆流同时照用不同时权实双行作者知有得虽然亦有失还他龙虎自交驰决得高堤引急湍黑风翻却钓鱼船渔人久立风涛惯水底擒鱼谩上筌大开东阁接高宾下榻还他卧榻人不是侯门贵公X子那能杯酒递相斟电光影里布龙蛇直入单刀看作家不犯锋铓全胜敌城楼惟听动悲笳不将摩竭掩重门明暗双双一喝分黄鸟唤回樵子梦斜阳影里地天昏兴化因僧问四方八面来时如何师曰打中间底僧礼拜师曰昨日赴箇村斋中途遇一阵卒风暴雨却向古庙里躲避得过天童华云众中商量道向古庙里避得过是空劫巳前自已又道便是他安身立命处殊不知腰缠十万贯骑鹤上扬州又云我见灯明佛本光瑞如此福严容云者僧虽解单刀直入怎奈兴化有百匝千重所以将在谋而不在勇兴化虽运筹帷幄决胜千里未免旁观者哂若问山僧四方八面来时如何未是作家若拟议噼嵴便棒蟠龙长云为人须为彻杀人须见血兴化恁么犹欠稳在当时就其旗鼓未动气力未衰便能活捉生擒非但与者僧洗肠换骨亦且免慕羶之流向卒风暴雨处躲跟法林音云说甚么四方八面来略轻轻拶着便见屎臭气此问非常触忤人如禽空啄噪荆榛须知兴化奔驰疾值雨何曾溼着身攫浪拏云势莫猜渔翁倚棹傍巖隈江边依旧空归去帝里同风不到来一阵狂风暴雨来却于古庙且闲隈虽然打入鬼窟X里吞炭藏身又一回古庙里头𢌞避得纸钱堆里暗嗟吁闲神野鬼皆惊怕祇为渠侬识梵书天生白额南山虎牙爪曾当八面风月落三更穿市过痴人投晓觅行踪剜心剖腹继传灯鬼面神头打葛藤杰出诸方无等匹也知祇是赴斋僧四方八面没边疆暴雨狂风无处藏古庙里头休躲避移舟别有好商量饥火炎炎烧断肠亲逢王饍不能尝可怜併逐溪流去百亿沧溟透底香二八仙娥巧畵眉漫将佳句向人题蓬莱不是桃源渡莫把相思害作痴一言既出驷难追暴雨狂风趁不回古庙躲身谁敢覰鬼头风卷满天灰銕甲横驱塞外秋功成曾不愿封侯玉关得荷君王力一劒还看月上钩赤手撑开万刃锋不消一唾奏成功憧憧四海安如砥闲看胭脂描日红兴化谓克宾维那曰汝不久为唱导之师曰不入者保社师曰会了不入不会不入曰总不与么师便打复曰克宾维那法战不胜罚钱五贯设饡饭一堂次日师自白椎曰克宾维那法战不胜不得喫饭即便趁出院X翠峰显云克宾要承嗣兴化罚钱出院且置却须索取者一顿棒始得且问诸人棒既喫了作么生索得翠峰要断不平之事今夜与克宾雪屈以拄杖一时打散云居舜云大冶精金应无变色其奈兴化令行太严不是克宾维那也大难承当若是如今汎汎之流翻转面皮多少时也黄龙南云克宾失钱遭罪有理难伸兴化以刚决柔未足观也云峰悦云路遥知马力岁久见人心沩山喆云兴化令虽行大似倚势欺人克宾一期输机争奈千古声光不坠且道利害在甚么处若不沙场经久战揭天犪鼓丧红尘白云端云丛林自古至今尽道克宾知恩方解报恩恁么说话可谓埋没古人土上加泥且作么生见得克宾维那要会么虽为兴化烧香要自熏天炙地径山杲云云居拗曲作直妙喜道要作临济烜赫儿孙直须翻转面皮始得天童华云大小翠峯与克宾维那雪屈要且无合煞资寿尼妙总云重赏之下必有勇夫天宁琦云克宾法战不胜兴化据令而行称提临济宗风揭示正法眼藏棒头出孝子佛法无人情当时将谓茅长短烧了方知地不平中峰本云有令不行有事不断天下之公患也兴化既行矣又断矣未免旁观者哂南堂欲云兴化全师出征克宾坚壁不战及乎力尽伎穷未免牵牛纳璧翠峰要断不平直为克宾雪屈会么虽得一场荣刖却一双足径山信云贼是小人智过君子X兴化脚跟被克宾掀起半空过一小劫方得着地克宾古佛其心安如海会么卖尽衣单终不赤膊好则好矣美则尽美生铁橛子不得饭喫通玄奇云兴化为人可谓深入虎穴祇是不得虎子克宾虽则齩牙喫棒大似梦还故乡若是伶俐衲僧管教兴化棒折能仁鑑云兴化令行维那有些不甘翠峰为伊雪屈兴化还甘么不因杨得意怎见马相如广教玉云尽道兴化门墙千仞不是克宾赤身担荷怎见汗马功高殊不知龙门无宿客霹雳送飞腾卓拄杖一下克宾法战挫英雄兴化严行振祖风棒下直明无生忍莫教知解入尘笼克宾兴化令双行白发通身透顶生穿过衲僧青白眼尽教天下竞头争丹山生鸑鷟狮子产狻猊棒下摩醯眼徒夸第一机克宾维那法战不胜曾因国难披金甲后来出世法嗣兴化不为家贫卖宝刀兴化臂健尚嫌弓力软雪窦眼明犹识阵云高罚钱出院扬家丑兴化聱头遇克宾父子不传真妙诀棒头敲出玉麒麟主宾会合风云异醉后添杯礼义全棒打自家亲骨肉丛林扛鼓返成冤兴化棒头轰霹雳克宾脚下走尘烟若无塞外将军X令那得嘉名四海传兴化打克宾一棒一条痕古人虽巳往留得典型存三十年后几箇知恩罚钱出院众人皆见有理难伸风流满面直饶兴化全提未免令行一半者一半明眼衲僧点检看家法森严特异常亲生父子没商量罚钱打了趁出院橄榄点茶滋味长身遭宪罚罢官职籍没家私播远陬腠天贝得一身空索索不风流处也风流噼头一句验来机山压涛翻识者稀蓦地晴空轰霹雳金麟冲破碧琉璃野菊篱边半吐妍风吹雨打正寒天落花色染溪流去独使伤情怨杜䳌六月黄河彻底冰骑驴愁杀泊船人纵然一夜都抛弃争免家贫又路贫苦雾黄霜迷渡头骊龙奋迅海门秋不因攫拏全神变怎得长川灌百流掣电轰雷大不平一毫头上弄家声罚钱趁出无回互大地从教努眼睛兴化入堂见首座曰我见你了也座便喝师打露柱一下便出座随后上去曰适来触忤和尚礼拜未起师就地打一棒法林音云兴化手忙脚乱首座自起自倒如今错判往往有之祇如首座尽其机来还免得兴化棒也未X兴化尽令而行还诺得首座也未吹余将伊二棒细为註破一棒全宾全主一棒有杀有活你若说是端不曾见不是不妨一齐分付露柱遂旋风打散一尺丝纶一丈波江边游泳自㜑娑看渠收放浑闲事引得鲸鲲不较多兴化侍临济因洛浦来参济问甚么处来曰鸾城来济曰有事相借问得么曰新戒不会济曰打破大唐国覔箇不会底人也无参堂去师随后问适来新到是成褫他不成褫他济曰我谁管你成褫不成褫师曰和尚祇解将死雀就地弹不解将一转语葢覆却济曰你作么生师曰请和尚作新到济遂曰新戒不会师曰却是老僧罪过济曰你语藏锋师拟议济便打至晚济又曰我今日问新到是将死雀就地弹就窠子里打及至你出得语又喝起了向青云里打师曰艹贼大败济便打广教玉云若论此事击石火闪电光搆得搆不得俱未免丧身失命看他临济权衡在手纵夺随宜兴化虽云为众竭力未免祸出私门总似今日门风委地汝辈瞻前顾后有什么气息喝一喝云龙象蹴蹋是谁堪雪曲应希徒侧耳兴化因僧问军期急速时如何师曰日料半斤食离城别阁暗愁时月落星分信马蹄风扫晓牕林木迥夜深汀岸火光微兴化见同参僧来才上法堂师便喝僧亦喝师又X喝僧亦喝师近前拈棒僧又喝师曰你看者瞎汉犹作主在僧拟议师直打下法堂侍者请问适来那僧有甚触忤和尚师曰它适来也有权也有实也有照也有用及乎我将手向伊面前横两横到者里却去不得似者般汉不打更待何时侍者礼拜昭觉勤云辨王库刀震涂毒鼓掣电未足以拟其迅震霆未足以方其威可谓善驱耕夫之牛能夺饥人之食祇如宾主互换有照有用有权有实则且置甚处是兴化将手向伊面前横两横处者里洞明得可以荷负临济正法眼藏如或泥水未分未免瞎驴趁大队天童华云兴化门墙千仞家法森严者僧暗透重关要看洞中春色好则好未免二俱失利祇如兴化道我将手向伊面前横两横又作么生天堂未就地狱先成育王光云高提祖印独耀寰中大启洪炉烹凡煅圣非兴化不能验同参非同参不能见兴化直得主宾互换照用双行且道那里是兴化将手向伊面前横两横处者里明得临济一宗不至扫土脱或未然育王为你道破拈拄杖卓一卓云金镞惯调曾百战铁鞭多力恨无讐南堂欲云阿呵呵狮子儿返踯龙马驹𨁝跳打破上头关宾主俱失照有底便道当时再与一喝不然掀倒禅牀拂袖而去恁么见解有甚共语处今日要使现前一众与他古人两得相见青山不锁长飞势沧海合知来处高X霹雳惊天地那容掩耳听须知兴化老一半是人情镆鎁在握天魔胆落明眼衲僧休更卜度恰如刽子气雄豪便向咽㗋下一刀五脏肝心皆剖出方知王法不相饶潋潋灔灔水光浮不见孤帆不见舟斜阳欲落未落处尽是离人今古愁须弥倒卓海水逆流同参相访作尽冤讐休休明日黄花蜨也愁驱耕夫牛照即用夺饥人食用即照不得同参把手行安知袖里有穿窍也搀旗鼓解当头洗净晴空众岭秋一点不来云万里雁声哀呖未曾休兴化因云居示众老僧二十年前住三峰菴时魏府有兴化长老来问曰权借一问以为影艹时如何老僧当时机思迟钝道不得为伊置得箇问头奇特不敢辜它伊曰想菴主答者话不得不如礼拜了退而今思量当时不消道箇何必后因化主到乃问山中和尚住三峰时老僧曾问伊话抵对不得而今道得也未化主遂举前话师曰云居二十年祇道得箇何必兴化即不然争如道箇不必三圣然云云居二十年道得底犹较他兴化半月程径山杲云何必不必绵绵密密觌面当机有续得末后句许伊亲见二尊宿平阳忞云云居放憨兴X化厮赖虽则互相激扬怎奈祇作得宾中主作不得主中主今日若有恁么问但云好才拟议噼嵴打出不惟使他差异禅和无开口处且显宗师家有三玄戈甲照用同时底手眼何必不必一七二七龙树马鸣燄光透出云居何必兴化不必眼若不开梦中叫屈何必不必方圆曲直眉目分明若为辨的影艹既随身觌面当机疾一双孤鴈忽高飞两只鸳鸯还独立何必不必金刀玉尺甜者如檗苦者如蜜二十年来无处雪屈咦兴化示众我闻长廊下也喝后架里也喝诸子汝莫盲喝乱喝直饶喝得兴化向虗空里扑下来一点气也无待我甦息起来向汝道未在何故我未曾向紫罗帐里攃珍珠与汝诸人去在胡喝乱喝作么天宁琦云我当时若见祇向他道何必待者老汉东西顾视却与一喝惊羣须是英灵汉敌胜还他狮子儿报恩琇云识法者惧紫罗帐里攃珍珠密意师承会也无摸象众盲徒乱说当台古镜见差殊兴化老也大差三十三天上扑下紫罗帐里攃珍珠古也今也谁酬价得一牛还一马休说人间光照夜不见锦绣银香囊直至如今成话欛X对众全提摩竭令岂是闲开两片皮喝下瞎驴成队走梦中推倒五须弥紫罗帐里攃珍珠禅客相逢总掠虗拍手呵呵开口笑释迦弥勒是他奴兴化因僧问宝剑知师藏巳久今日当阳试借看师曰不借曰为甚不借师曰不遇张华眼徒窥射斗光曰用者何如师曰横身当宇宙谁是出头人僧便作引颈势师曰嗄曰诺便归众神鼎揆云赤身临白刃谁敢犯当头者僧通身胆矣若非久战沙塲不免积骨堆山尸横徧野谩谓有张华之眼而能劒刃上翻身若非兴化擒纵自由杀活自在不免犯手伤锋虽然输机谋主存深意欺敌兵家无远思兴化示众若立一尘家国兴盛野老颦蹙不立一尘家国丧亡野老安怗翠峰显举若立一尘国家兴盛不立一尘家国丧亡遂拈拄杖云还有同生同死底衲僧么昭觉勤云当时若有箇汉出来道得一句互为宾主免得翠峰者老汉后面自点胸鼓山贤云立即是不立即是若道有时立有时不立却与疟病相似道双照双遮遮照同时犹不离教家极则毕竟作么生拈拄杖卓一下兴化因僧问多子塔前共谈何事师曰一人传虗万人传实X于道无所证方通万法路或明或暗行不慎亦不护月来松色寒云去青山露今古天台桥几人能得度紫玉红芽旧事空兔葵燕麦领春风尊前有客弹清泪一曲湘君怨未终空鑑法林卷二十五宗鑑法林X卍XXX宗鑑法林卷二十六集云堂编大鉴下六世镇州宝寿延沼禅师因西院来参问蹋破化城来时如何师曰不斩死汉院曰斩师便打院连道斩斩师又随声打少顷乃谓侍者曰适来者僧将赤肉抵它干棒着甚死急次有一僧来白曰某甲启和尚者问话底僧在大觉处来两人同参在者里见解总与么恐巳后委悉和尚法道须是趁出二人若不趁出巳后难得人承嗣师即将陈白僧趁出风穴喜云西院蹋破化城要且脚跟未得点地宝寿不斩死汉早巳血溅梵天则且置祇如趁出者僧意作么生韬略双全多意气安南塞北一齐收X宝寿因僧问万境来侵时如何师曰莫管它老大梢工惯经历看风使帆果端的任他海兽作波涛直过如飞没踪迹万境来侵莫管伊干戈元是太平基当时蹋着来时路月下腾腾信脚归空中钉橛石上裁花种一箩粟收三斤麻宝寿因赵州来师在牀背面而坐州展坐具礼拜师起身入方丈州收坐具而出保福展云宝寿忘头失尾赵州平地喫扑动絃别曲叶落知秋人平不语水平不流祇因脚底无羁绊去住纵横得自由一自投桃便有心琼瑶相报尚嫌轻人情来去如知的方解一轮两处明宝寿因僧问万里无片云时如何师曰青天也须喫棒曰未审青天有甚过师便打天奇瑞云大小宝寿可谓为人为彻杀人见血龙池传云宝寿只知尽法不管无民且如青天果有喫棒分么时有僧过池召阇黎僧应诺池云放汝三十棒宝寿问僧甚处来曰西山来师曰见猕猴么曰见师曰作甚么伎俩曰见某甲一箇伎俩也做不得师便打旧人相见话衷心借问西山路径深对众直言呈伎俩红炉煅炼要真金X西山路上有猕猴啸雨哀风动客愁忽遇北林狮子子万般伎俩一时休宝寿因僧问讯师曰百千诸佛尽不出此方丈内曰祇如古人道大千沙界海中沤未审此方丈向什么处着师曰千圣现在曰阿谁证明师掷下拂子僧从西过东立师便打僧曰若不久参焉知端的师曰三十年后此话大行昭觉勤云宝寿方丈里布网张罗者僧钩饵边擎头戴角三度冲浪上来三度被他笼罩且道他得箇什么还会么重赏之下必有勇夫卷则囫囵无缝舒则八面生光百千诸佛同处一方转机轮于掌握奋大用于当阳非独三十年后面前薝卜馨香宝寿因胡钉铰来参师问莫是胡钉铰么曰不敢师曰还钉得虗空么曰请和尚打破师便打曰莫错打某甲师曰向后有多口阿师与你点破在胡后到赵州举前话州曰汝因甚么被他打曰不知过在甚么处州曰祇者一缝尚无奈何胡有省翠峰显云我要打者三箇汉一打赵州不合瞎却胡钉铰眼二打宝寿不能塞断赵州口三打胡钉铰不合放过宝寿蓦拈拄杖云更有一箇大众一时退乃击禅床一下沩山哲云者汉虽然省去可惜赵州放过当时待他道过在什么处噼嵴便棒非但承他宝寿威光亦乃与藂林为龟为鑑沩山果云宝寿X大似无风起浪平地生堆胡钉铰贪程太速不觉堕坑落堑若不遇赵州点破争得归家稳坐且道那里是赵州点破处良久云斩新日月特地干坤鼓山永云宝寿虽具打破虗空底钳锤未免伤锋犯手胡公末后悟去谁知眼尚𥉌眵天宁琦云胡钉铰原不知者一缝当时赵州若不与贼过梯便是蹋破百二十緉艹鞵也未瞥地在虽然胡钉铰明得也较宝寿三十里资福广云千钧之弩不为鼷鼠发机宝寿不得无过赵州虽善挽转也是就地弹雀现出虗空眼便花更教打破事如麻直须指出当堂缝分明鹞子过新罗一缝分明在当头下手难饶君铰钉得终是不完全直饶钉得者一缝检点将来非好手可怜两箇老禅翁却向俗人呈家丑宝寿问僧甚处来曰崔禅来师曰将得崔禅喝来么曰不曾将得来师曰与么则不从崔禅来僧便喝师拈棒僧拟议师便打云居舜云宝寿与么也险者僧食到口边被人夺却五湖禅客扣禅关恰似初行学上山腾身欲出青云外力到峰头一步难镇州三圣慧然禅师上堂曰我逢人则出出则不为人兴化曰我逢人则不出出则便为人白云端云此二尊宿各有一处打得着且道那箇在X前那箇在后还有人向者里定当得么良久云妙舞莫夸回雪手三台须是大家催保宁勇云此二尊宿恁么为人犹在半途保宁今日路见不平拈拄杖下座大众一时走散掷下归方丈宝峰文云者两箇老古锥窃得临济些子活计各自分疆列界气冲宇宙使明眼衲僧祇得好笑且道笑箇甚么若知得落处一任七颠八倒若不知且向二老葛藤里齩嚼东山演云一人文章浩渺一人武艺全施若道兴化是文亦不得若道三圣是武亦不得若于此辨得出许你通身是眼若辨不出你自相度天童觉云堕也堕也今日不是减古人声光且要长后人节操若是本色汉提佛祖印转銕牛机把拄杖一时穿却方见衲僧手段昭觉勤云一人在孤峰顶上土面灰头一人在十字街头斩钉截铁有头有尾同死同生且道出即不为人底是出即便为人底是万古碧潭空界月再三捞摝始应知径山杲云真净老人大似欺诬亡没杲上座即不然豁开三要三玄路坐断须弥第一峰且道三圣分上耶兴化分上耶天童杰举白云语了云白云错下名言殊不知二尊宿前不搆村后不迭店直至于今反成话杷何故字经三写乌焉成马灵隐岳云二老汉灭却临济正法眼却向长安路上把手共行直至于今递相钝置且如何是共行一句掣开金殿锁撞动玉楼钟仰山钦云二老可谓一条拄杖两人舁今日被天宁拗作X两橛了也以拄杖倚左边云且听各自平分天宁琦云三圣兴化明眼宗师因甚么活计本同生涯迥异但有路可上更高人也行径山琇云一人得体一人得用总未有作家手段万寿既巳出了且道有为人处无为人处祝融峰顶上露滴万年松报恩秀云者两箇汉大似才高语壮倚势欺人拈拄杖云还见兴化三圣么复靠杖云直饶具衲僧手段也且向者边立磬山修云一人逢人则出一人逢人则不出且道逢什么人五磊权云钦祖幸然拗折今日不肖远孙未免更将鸾胶为伊续起逢人即出逢人不出两彩一赛如箭中的金凤衔花下彩楼眼里瞳人吹觱篥三台须是大家催无限清风生八极愚菴盂云山僧今日出也还是为人是不为人若是为人则落兴化圈套里若不为人又落三圣圈套里若总不恁么又落山僧圈套里毕竟如何喝一喝云一把柳丝收不得和烟搭在玉栏干菩提珍举真净语了云真净老人错下名言累及后人循途守辙列界分疆殊不知二大老背手抽金镞翻身控角弓激扬临济宾主即不无若是活计何曾梦见今日新菩提落处也要诸人共知以拄杖畵一畵云自出洞来无敌手得饶人处且饶人掷下拄杖骑驴戴笠迎南去跃马摇鞭向北行两箇大商俱突晓日高犹听打三更城南措大骑驴子市北郎君跨马儿各各四蹄俱蹋X地三春同到金明池阳𦦨何曾止得渴畵饼几时充得饥劝君不用栽荆棘后代儿孙惹着衣湖光潋灔晴偏好山色溟蒙雨亦奇若把西湖比西子淡粧浓抹总相宜两箇孩儿抱花鼓左边打了右边舞一曲两曲无人会历历清风动千古乍雨乍晴山里寺或来或去洞中云满天星斗明如昼此境此时谁欲分横吹玉笛分春恨半卷珠帘并倚门迷却归巢双燕子落红飞絮搅前村黄昏打浆奔城快日午回舟入港迟夜半相逢两相喝不知蹉过巳多时张颠艹书李广神箭一等精良千秋独擅古音无调和难齐迭奏壎箎望转迷歌罢𢹂归天大晓一帘风景六桥西三圣因僧问如何是祖师西来意师曰臭肉来蝇兴化曰破驴嵴上足苍蝇水母有骨灵龟无殻瞎驴臭肉来于蝇佛意祖意如山岳灵龟有殻水母无骨破驴嵴上足苍蝇曹溪古路行人绝破嵴驴多臭肉蝇谁知兴化不徒行惯从五凤楼前过手握金鞭贺太平X青青掩映苍龙窟修竹超然物外物若将修竹比乔松未及乔松老风骨三圣到德山才展坐具山曰莫展炊巾者里无残羮馊饭师曰纵有也无着处山便打师接住棒推向禅牀上山大笑师哭苍天便下参堂堂中首座号踢天泰问行脚高士须得本道公验作么生是本道公验师曰道甚么座再问师打一坐具曰者漆桶前后触忤多少贤良座拟人事师便过第二座人事瑯琊觉云若无栾布作争得见韩光沩山行云三圣拨艹瞻风有舒有卷德山勘凡验圣有放有收德山笑去即且置三圣哭苍天便出意作么生不贪香饵味可谓碧潭龙云巖游云三圣便展坐具作贼人心虗山云不用展炊巾尾巴露也圣云设有向什么处着口是祸门山便打裂破古今圣接住棒推山向绳床上老鼠入牛角更有一转语待无舌人忌口却向汝道清化嶾云赤眼遇金刚伎俩恰相当好手逢好手何更哭苍苍洞中春色几人知门外秋红风落了唿为云吸为雨袭袭清风动寰宇笑哭不是等闲声路见不平应有主要斩不平人不与平人语而今何处见踪由剔起眉毛看鹞子残羮馊饭无处安着换手搥胸噼头葢却两箇无孔銕锤一㨾无绳自缚X南北山相对东西有路分不经塲阵里争见李将军瞎驴插翅惊雷外蹋倒崔嵬华岳峰堪笑禹门点额者为贪香饵不成龙三圣问僧近离甚处僧便喝师亦喝僧又喝师又喝僧曰行棒即瞎便喝师拈棒僧转身作受棒势师曰下坡不走快便难逢便打僧曰者贼便出去师遂抛下棒次有僧问适来怎容得者僧师曰是伊曾见先师来天井新云拈头作尾则易看楼打楼则难何故白云尽处是青山行人更在青山外法忍谧云者僧具超方手眼三圣展格外威权虽然纵夺可观未免旁观者哂法林音云那里是者僧见先师处是精识精是贼识贼恶人自有恶人魔新罗人遇普州客搀旂夺角饶机先打劫就窠归劲敌珠走盘活鱍鱍吹毛横按雪霜寒收下翅辽天俊鹘三圣到仰山山问汝名甚么师曰慧寂山曰慧寂是我名师曰我名慧然山大笑昭觉勤举雪窦颂毕云者箇笑千古万古清风凛凛地为甚么雪窦却道祇应千古动悲风也是死而不弔径山杲云两箇藏身露影汉殊不顾旁观者哂愚菴盂云仰山向虗空里穵缝三圣炼石补天陈希夷一觉睡千年至今不知直是好笑双收双放若为宗骑虎由来要绝功笑罢不知何处X去祇应千古动悲风神通游戏不为难互换机锋始可观双放双收底时节呵呵大笑几何般慧寂刚言是我名幸逢禅者更饶人若将利器比君子大笑欣然满座春黎鬼无端弄醉翁醉中鼻孔自辽空到家鬼魅同乌有满树桃花笑晚风魏府大觉禅师因僧问如何是本来身师曰头枕衡山脚蹋北岳主山之后案山前下是地兮上是天身手太长衫袴短醉狂赢得乐丰年潦倒年来任性情仙都蹋遍又蓬瀛有名不载籍天府賸得声传四海清大觉参临济济见竖起拂子师展坐具济掷下拂子师收具参堂去时众曰此僧莫是和尚亲故不礼拜亦不喫棒济闻令侍者唤师至曰大众道汝来参长老又不礼拜又不喫棒莫是长老亲故师乃珍重下去如菴彰云风来树动雨过山青二老可谓作家相见迥出常情虽然大觉犹欠一筹当时待侍者来唤便好掌云者一掌合是堂头老汉喫非惟塞断临济咽喉且使一众狐疑泮然冰释电光石火验来机家在深山着薜衣怎奈旁人看不厌相𢹂更步钓鱼矶X桃李花开三月天红红白白不相瞒可怜游翫不知者空使风飘落满川灌溪志闲禅师因僧问久向灌溪到来祇见沤麻池师曰汝祇见沤麻池且不见灌溪曰如何是灌溪师曰噼箭急玄沙备云更学三十年未会禅在天童悟云灌溪虽能拽转鼻孔争奈惹人情见何不待伊问如何是灌溪噼头便打一派曹溪接灌溪龙行风雨动云霓峻机箭筈波澜急撼得毗卢海岳低武牙山下虎狼多何事行人偏要过今日虎虽幸瞌睡过来魂魄亦销磨灌溪参临济济蓦胷搊住师曰领领济拓开曰且放你一顿天童华云灌溪气宇如王被临济活埋在镇州城里十字街头当时若是光孝棒折也不放在何故家肥生孝子国霸有谋臣灵隐岳云炉韛之所多钝铁虽然如是不因夜来鴈争见海门秋雨散云收后崔嵬数十峰倚阑频顾望回首与谁同灌溪住后上堂我在临济爷爷处得半杓末山孃孃处得半杓共成一杓喫了直至如今饱不饥天童觉云灌溪恁么说且道是临济处得底末山处得底虽然一箭落双鵰争奈有时走杀有时坐杀且X作么生得恰好去揑聚放开全在我拈来抛去更由谁莫谓成龙头角易拏云攫雾及时难今朝特地重拈出信始渠侬不自瞒灌溪上堂十方无壁落四面亦无门净裸裸赤洒洒没可把崇觉空云灌溪老汉向十字街头逞风流卖惺惺道我解穿珍珠解玉版濄乱丝卷筒绢婬房酒肆瓦合舆台虎穴魔宫那咤忿怒遇文王兴礼乐逢桀纣逞干戈今日被崇觉覰见一塲懡㦬定州善崔禅师州将王令公于衙署张座请师说法师陞座拈拄杖曰出来也打不出来也打僧出曰崔禅𠰒师掷下杖曰久立令公伏惟珍重归宗一云作么生道得一语救得崔禅清凉钦云和尚且自救好是肻他不肻他五祖戒别云便推倒禅牀瑯琊觉云久经行阵者终不展旂枪云葢智云身挨白刃不惧死生也须是者僧始得崔禅为甚么当机放过要会么锦鳞巳得休劳力收拾丝纶归去休荐福行云崔禅上堂美则美矣善则未善何故大似放过者僧山僧即不然待者僧出众来向未开口巳前与他痛棒若是皮下有血必然别有生涯龟峰光云崔禅布长蛇偃月大阵欲统四大部洲为一世界不是者僧搀旂夺鼓未免陷在虏庭且道坐筹帷幄镇静八方水乳和同风云会合一句X作么生道若不蓝田射石虎几乎误杀李将军理安问云云葢道者僧身挨白刃不惧死生可惜崔禅当机放过殊不知者僧喫了崔禅一顿棒至今转身不得要识崔禅么运筹帷幄决胜千里镆鎁横按宝光寒侠客喽啰敢正看飞过青霄声震吼干坤直得黑漫漫大展家风示众人垂钩入海钓金鳞游鱼弄水腾波浪船棹俱抛出大津十三惯绣罗衣裳自怜红袖闻馨香人言此是嫁时服含羞剌出双鸳鸯大鹏展翅鼓荡四溟直下惟求负命鲸彩云坐断春风阔杖化游龙归意深休收虎头戴角大惊人幽州谭空禅师因镇州牧有姑为尼行脚回欲开堂牧令师勘过师问曰闻汝欲开堂为人是否尼曰是师曰尼是五障之身你作么生为人尼曰龙女八岁南方无垢世界成等正觉又作么生师曰龙女现十八变你试一变看尼曰不是野狐精变箇什么师便打牧闻举乃曰和尚棒折那翠巖芝云且道尼具眼么祇担得断贯索且作么生会襄州历村禅师师煎茶次僧问如何是祖师西来意师举起茶匙僧曰莫祇者便当得否师掷匙向火中煎茶未了人来问拈起茶匙呈似他当时若遇收燕X手性命难存争奈何镇州万寿禅师一日过访宝寿寿坐不起师展坐具寿下禅牀师却坐寿骤步入方丈闭却门师乃归院翌日宝寿来谒师亦坐不起寿展坐具师亦下禅牀寿却坐师遂归方丈闭却门寿于侍者寮取灰围却方丈门便归去师开门见曰我不恁么它却恁么磬山修云二老一冲一撞如两虎相见各露爪牙无有一毫𧇾损处不愧同参足为模范虽然总未免旁观者哂虎溪禅师因僧问菴主住者里多少年也师曰祇见冬凋夏长年代总不记得曰大好不记得师曰汝道我在者里得多少年也曰冬凋夏长𠰒师曰閙市里虎閙市中心虎能歌不能舞命值木星君不遇罗睺主虎溪老住菴年深都不记閙市心中虎四边如鼎沸覆盆禅师有僧从山下哭上师闭却门僧于门上畵一圆相门外立地师从菴后出亦从山下哭上僧喝曰犹作者箇去就在师便换手搥胷曰可惜先师一场埋没僧曰苦苦师曰菴主被瞒白巖符云两箇汉蓦拶相逢如龙得水似虎逢山意气威狞则不无若到者里各与二十拄杖为什么古X佛堂前无如是事桐峰禅师因僧问和尚者里忽遇大虫作么生师便作大虫㖃僧作怕势师大笑僧曰者老贼师曰争奈老僧何僧却大笑翠峰显云是即是两个恶贼祇解掩耳偷铃复颂见之不取思之千里好个斑斑牙爪未备君不见大雄山下忽相逢落落声光皆振地大丈夫见也无收虎尾捋虎须山里大虫山里㖃借你拳头筑你口丈夫气宇信如王岂肯输人甘落后贼贼贼喜底是风怨底是雪怕虎原来同虎走不会齩人只会㖃张牙露爪几千般到底翻成喋屎狗沧州米仓禅师问僧近离甚处曰冀州太湖师曰阇黎来时太湖向你道什么曰知道米仓路险师曰到者里又作么生曰不异发足时道路师曰阇黎巳孤太湖去在曰某甲亦不肯和尚恁么道师曰来时路峻如今路平曰不妨和尚此路师曰漆桶里汉有甚么限发足超方地头亲到遇着崄峻道途杀活杖子变豹米仓大路平如砥未免漆桶里着倒不搽红粉也风流大抵还他肌骨好云山禅师问僧甚处来曰西京来师曰将得西京主人书来么曰不敢妄通消息师曰作家师X僧天然犹在曰残羮馊饭谁人肯喫师曰独有阇黎不肯喫僧便作吐势师唤侍者扶出者病僧昭觉勤云一往观来二俱作家节节勘证二俱落艹当时若有人截断葛藤不妨光前绝后还委悉么多虗不如少实莫怪相逢无信息谁能长作置书邮直饶说尽千般事那箇心中得到头者僧掩耳偷铃云山将错就错若是碧眼波斯别有翻身一着定上座镇府斋回到桥上坐次有三座主至一座主问如何是禅河深处须穷到底师擒住拟抛向桥下其二座主遽前劝曰休休莫怪触忤上座且望慈悲师曰若不是者两箇座主直教它穷到底理安问云定上座性命在二座主手里奯上座因到百丈丈曰阇黎有事相借问得么师曰幸自非言何须譗𧫡丈曰收得安南又忧塞北师拨开胷曰与么不与么丈曰要且难搆要且难搆师曰知即得知即得仰山寂云若有人知此二人落处不妨奇特若辨不得大似日中迷路蒋山勤云百丈独坐大雄峰顶咳嗽风生四方禅客望崖而退因甚奯上座到来直得弓折箭尽奯上座到德山山才见便下禅牀作抽坐具势师X曰者箇且置忽遇心境一如底人来向伊道箇什么不被诸方检责山曰犹较昔日三步在别作箇主人公来师便喝山不语师曰塞却者老野狐咽喉沩山祐云奯公虽得便宜争奈掩耳偷铃蒋山勤云奯公一喝宾主历然德山无语言遍天下沩山老子雪上加霜检点将来总不可放过乃掷下拄杖睦州剌史陈操尚书一日与僚属登楼次见数僧行过一官人曰来者总是行脚僧公曰不是曰焉知不是公曰待来勘过须臾僧到楼前公蓦唤上座僧皆举首公谓众官曰不信道沩山喆云尚书可谓手擎仲尼日月腰佩毗卢金印非惟儒士惊慑亦乃衲僧罔措不见道当机如电拂方免病栖芦天童觉云陈操尚书白拈贼瞒长芦一点不得鼓山永云者僧有理难伸死而不弔尚书按剑当门谁敢正眼觑着通玄奇云尚书可谓善识休咎閙里换人眼睛者僧虽则举首称奇可惜还同受屈一语离窠窟千生出葢缠夜来风雪恶木折在巖前拈得须弥第一槌铜头铁额岂容伊盐梅舟楫并霖雨不是斯人更是谁季咸曾相壶丘子随变难分极自逃输与高楼凝望者炯然明可察秋毫X尚书问僧有事相借问得么僧曰合取狗口公乃自掴口曰某甲罪过曰知过必改公曰就阇黎乞取口喫饭得么缘门底事都倾出祇要相将艹里行把臂不须重叮嘱脚跟点地自纵横尚书斋次拈胡饼问僧曰江西湖南还有者箇么曰尚书适来喫箇什么公曰敲钟谢响瀛山誾云者僧俊鹘冲霄到也快便怎奈末上遭他网子祇如道敲钟谢响者里合作么对他何不道艹贼大败尚书问睦州看什么经州曰金刚般若经公曰六朝翻译师看底是第几朝州拈起曰一切有为法如梦幻泡影六朝翻译传来妙到头未悟当时窍须信枝头老凤凰春来反作黄莺叫宗鑑法林卷二十六宗鑑法林X卍XXX宗鑑法林卷二十七集云堂编大鉴下七世汝州南院慧颙禅师上堂诸方祇具啐啄同时眼不具啐啄同时用僧便问如何是啐啄同时X用师曰作家不啐啄啐啄同时失曰此犹未是某甲问处师曰汝问处又作么生曰失师便打其僧不肯翠巖真云运筹帷幄决胜千里南院虽则全机受敌其奈土旷人稀沩山喆云南院高提祖印纵夺临时者僧善能当锋抗敌怎奈力竭计穷如今还有本色衲僧么出来与大沩相见不图鼓舞扬声贵要宗风不坠如无大沩今日大似索战无功云居悟云作么生是啐啄同时眼眼若得明其用自备又道作家不啐啄啐啄同时失何故不啐啄所以道子若哮吼其母即丧还明得么法林音云南院一期施设不妨奇特其奈打者僧不着者僧为众竭力奋不顾身未免堕坑落堑若待伊云祇具啐啄同时眼不具啐啄同时用便云闭却囚口直饶南院纵夺全机也较三千里子若哮吼其母即丧全归其子十方通畅大用现前理自然何必起心作模样若更不会云居拄杖不将佛法当人情验尽诸方鬼眼睛纵使作家不啐啄依然错认定盘星唿蛇容易遣蛇难一遣谁知又解翻巳识此蛇能变化故埀杖送下高滩其僧后于云门会下闻二僧举此话一僧曰当时南院棒折那其僧忽契悟遂奔回省觐师巳迁化乃谒风穴穴问莫是当时问先师啐啄同时话底X僧么曰是穴曰汝当时作么生会曰某甲如在镫影里行相似穴曰汝会也瑯琊觉云者僧祇解竖降旂不解夺剑戟翠巖真出风穴语云当时待者僧拟抵对以坐具噼口摵净因成云全军制胜草偃风行南院如狮子搏兔亦全其力沩山喆云大小风穴却将恶水泼人大沩即不然某甲当时如在灯影里行相似便好向道先师肉犹煖在你作者般见解以拄杖打下法堂免见孤负他南院东禅观云扶南院门风还他风穴诸方往往道伊肯者僧殊不知者僧被伊推在万丈坑里理安问云全机敌胜草偃风行提持向上纲宗须是南院老汉者僧后来悟去祇知纳款投降不解搴旂斩将风穴当时待伊道是便好连棒打出者僧或可别立生涯免得后人向灯影里摸索蓦拈杖云今日有人为者僧作主出来与拄杖子相见如无今日失利同时啐啄不同时石火电光犹较迟灯影里行今巳会蹉跎非是落便宜亡身辞凤阙报国取龙庭讵学书生辈窗闲老一经南院上堂赤肉团上壁立千仞僧问赤肉团上壁立千仞岂不是和尚道师曰是僧便掀倒禅牀师曰者瞎驴乱作僧拟议师便打径山杲云吾今为汝保任此事终不虗也天童华X云也是勾贼破家若非者僧敢捋虎须争见南院汗马功高虽然如是更资一路赤肉团上壁立千仞若有僧出噼嵴便打何故杀人刀活人剑灵隐岳云者僧一味小心大胆南院也是养子之缘天宁琦云者僧敢向毒蛇头上揩痒苍龙颔下披鳞谁不赏他大胆祇是末上少了一着自出洞来无敌手得饶人处且饶人云居庄云重赏之下必有勇夫磬山修云者僧将成九仞之山欠进一篑之土主峰崐云者僧如登百尺之楼祇差一级宝应虽则竭力提持未免竿头弄崄掌中擎日月舌上覆金钱壁立争千仞毫光彻梵天赤肉团边用得亲主宾有理各难伸两个驼子相逢着如今世上无直人电光影里缁素区分纤毫不犯总教灭门日月无光杀气浮揭天鼍鼓战貔貅捷唿获下真番将那个儿郎不举头一抽金镞暗称奇转换更逢霹雳机楚项用奇走赤帝汉军乘势袭全齐出其不意攻无备失在东阳得在西两两普州人伎俩从教对面影相欺平沙落日大荒西陇上石头高复低欺敌陆郎忘失顾落他阵里路头迷南院因僧问祖意教意是同是别师曰王尚书李仆射曰意旨如何师曰牛头南马头北X径山杲云前头答得着后头答不着明因怀云妙喜恁么道惬南院意不惬南院意南院因僧问日月交谢寒暑迭迁如何是不涉寒暑者师曰紫罗抹额绣腰裙曰向上之机今巳晓中下之流如何解会师曰炭库里藏身虎丘隆云问既有宗答亦惊羣虽然如是南院祇解观根逗机应病与药虎丘更资一路如何是不涉寒暑者前村深雪里昨夜一枝开向上之机今巳晓中下之流如何解会买帽相头空有生云南院虽则向上全提不涉玄微也是巧俏成迂多添脂粉今日有问日月交谢寒暑迭迁如何是不涉寒暑者三家村里泥判官向上之机今巳晓中下之流如何解会大事为你不得小事各自支当紫罗抹额绣腰裙倾国风流宛胜秦玉笛插藏人不见夜深吹起凤楼春南院因一僧参才入方丈便以手指曰败也师拈拄杖度与僧僧拟接师便打云峰悦云者僧头上有光不知脚下似漆直饶你十字纵横正好朝打三千暮打八百南院因僧问古殿重兴时如何师曰明堂瓦插檐曰与么则庄严毕备也师曰斩艹蛇头落昭庆庭云贫思宝所曲指化城设忽遨游亡家失业毕竟如何须知泣玉人特地成狼借纵夺之机安可测随言生解实堪悲晓来一阵春风X起吹落庭花三四枝重兴古殿辨来风瓦插重檐气象雄怪得人前多意气他家无法在胸中南院因僧问从上诸圣向什么处去师曰不上天堂则入地狱曰和尚又作么生师曰还知宝应老落处么僧拟议师以拂子蓦口打曰你还知喫拂子底么曰不会师曰令合是你行又打一拂子翠峰显云令既自行且拂子不知来处雪窦道个瞎且要雪上加霜黄龙心云白珪之玷犹尚可磨病在膏肓最难救疗者僧令既在手为甚么不能行过在甚处径山杲云权衡临济三玄三要须还他南院始得翠峰为什么道拂子不知来处妙喜道个瞎且要两得相见东禅观云令合是者僧行为什么却自行懵懂底便道拂子在南院手里若与么非惟自抑威光亦乃不识南院性空道南院令虽自行要且打者僧不着天宁琦云翠峰虽是明眼宗师要且不知宝应老落处既未知落处因什么却道拂子不知来处祇具一只眼妙喜道个瞎也是东家人死西家人助哀南院问僧名什么曰普参师曰忽遇屎橛时如何曰不审师便打两个屎橛合作一团熏天炙地谁能嗅千古藂林作话端守廓侍者问德山从上诸圣向什么处去山X曰作么作么师曰敕点飞龙马跛鼈出头来山休去明日浴出师过茶与山山抚师背一下曰昨日公案作么生师曰者老汉今日方始瞥地山又休去翠峰显云然精金百炼须要本分钳锤德山既以已方人者僧还同受屈以拄杖画一画云适来公案且置从上诸圣什么处去大众拟议一时趁出黄龙南云德山持聋作哑虽然暗得便宜廓公掩耳偷铃争奈旁观者哂沩山哲云若不登龙门焉知沧海宽直饶浪激千寻争奈龙王不顾云居元云大凡一宾一主须是知音同死同生方堪受敌廓侍者独立于巖石上翻身倒捋虎须周金刚安坐于大海波心背手逆擒麟角在檀特山前列阵向占波国里争锋分明有输有赢且道谁得谁失灵隐岳云前面是悬巖万仞后面是触刃当锋如何入得德山门报恩秀云岂止偷铃如九重渊底骊龙颔下抉珠正值龙睡若觉时必为韲粉又云下媒求鸽着本图利果然出他彀中不得忽有人问万松从上诸圣甚处去也拦腮掌云在者里直教飞龙跛鼈缩项攒蹄侍者德山亡锋结舌还识德山老汉么少年曾决龙蛇阵潦倒还听穉子歌博山来云德山一条棒寻常血滴滴地到者里因甚不用还会么暗里抽横骨明中坐舌头古南门云勐虎口里横身毒蛇头上揩痒一出一入一挨一拶不妨好手翠峰恁么举从上X诸圣且置者一队汉向什么处去可怜无限弄潮人毕竟还落潮中死普济龙云尽道德山陷虎机深殊不知心肝五脏早被个孟八郎汉尽情搂出还有向机前着得只眼者么正士忠臣气最英一言佐国死犹轻不同谄曲偷安者冒宠贪荣过一生云鹏展翅天无光井底虾蟇刚咄咄太阳忽转跳出来千峰万峰空突兀觌面来时作者知可中石火电光迟输机谋主有深意欺敌兵家无远思发必中更瞒谁脑后见顋兮人难触犯眉底有眼兮渠得便宜顽皮老虎卧林丘一任旁人放滴油满肚祇因曾饱肉纵加唿唤懒擡头惯战深藏陷虎机穷追焉敢犯重围纵然保得全身法折尽旂枪已丧威月明照见路行人突兀高低一道平风卷乱云归岳尽祗因留得华山青敕点飞龙展大功五花蹴蹋气吞戎王图巳树千年业跋扈扬扬徒肆雄守廓到鹿门一日见楚阇黎与僧道话次鹿门下来问楚阇黎你终日披披搭搭作甚么楚曰和尚见某甲披披搭搭那门便喝楚亦喝两家总休去师曰诸上座你看者两箇瞎汉随后便喝门归方丈却令侍者请师上来曰老僧适来与楚阇黎宾X主相见什么处败阙师曰转见病深门曰老僧自见兴化来便会也师曰和尚到兴化时某甲为侍者记得与么时语门曰请举看师遂举兴化问和尚甚处来和尚曰五台来化曰还见文殊么和尚便喝化曰我问你还见文殊么又恶发作么和尚又喝化不语和尚作礼化至明日教某甲唤和尚和尚早去也化上堂曰你看者箇师僧担条断贯索向南方去巳后也道见兴化来师曰今日公案恰似与么时底门曰当时兴化为甚无语师曰见和尚不会宾主句所以不语及欲唤和尚持论和尚巳去也鹿门明日特为煎茶晚参告众曰夫参学龙象直须仔细入室决择不得容易逴得箇语便以为极则道我伶俐祇如山僧当初见兴化时认得箇动转底见人一喝两喝便休以为佛法也今日被明眼人覰破却成一场笑具图箇甚么祇为我慢无明不能回转亲近上流赖得明眼道人不惜身命对众证据此恩难报何故兴化曰饶你喝得兴化老人上三十三天却扑下来一点气也无款款地甦息起来向你道未在何故如此兴化未曾向紫罗帐里攃珍珠与你在胡喝乱喝作么真谓药石之言道流难信如今直须明辨取岂不庆快平生参学事毕一潮才去一潮来兜底谁知更有雷二百青钱穿不得逢人空说宝山回X自悔临锋失变通招人隔岸骂东风囊中幸有神仙授得地擒王不在攻守廓行脚到华严和尚会下一日严上堂曰大众今日若是临济德山高亭大愚鸟窠船子儿孙不用如何若何便请单刀直入华严为汝证据师出礼拜起便喝严亦喝师又喝严亦喝师礼拜起曰大众看者老汉一场败阙又喝一喝拍手归众严下座归方丈时风穴作维那上去问讯严曰维那汝来也尀耐守廓适来把老僧扭掜一上待集众打一顿趁出穴曰趁它迟了也自是和尚言过它是济下儿孙本分恁么严方息怒穴下来举似师师曰你着甚来由劝者汉我未问前早要棒喫得我话行如今不打搭却我者话也穴曰虽然如是巳徧天下也天童悟别华严方息怒云老僧若作华严连棒打出则风穴不敢传言送语矣理安问云二虎之下兽不容蹄两刃之闲人不容足华严一期施设可谓王令森严不知守廓是透脱牢笼底汉横冲直撞收展自如遂致者老汉卸甲倒戈龙头蛇尾千载之下宁免遭人检点敢问诸人那里是华严败阙处拈拄杖云匡扶须借英灵手显发还他过量人广教玉云尽道华严能开关延敌亦能制敌守廓能轻骑掠阵亦能破阵殊不知二老机用虽同向上一着俱未梦见广教有三十棒要与风穴相见不合掉身其闲将X两家罗纹结角处搂尽无余卓拄杖云古佛过去久矣紫琈岠云尽道华严龙头蛇尾不能令廓公屈服被他贬剥一上何异矮子过深溪殊不知华严是个虎痴之将不施寸铁直取人头纵饶守廓七事随身未免遭他陷害风穴祇么入赵投秦穷兵搆怨衲僧门下总是喫棒底汉龙门竞蹋气全豪偷得耕牛艺转高帷幄有人饶毒手祇将蒿箭落双鵰坑降弑义巳无名神器空劳以力争垂死尚言非战罪岂知学敌误平生门前白额正威狞室内苍鹰敢越羣争似老熊同出入垂垂牙爪不伤人镇州宝寿第二世禅师开堂日方陞座三圣便推出一僧师便打圣曰你恁么为人非但瞎却者僧眼瞎却镇州一城人眼去在师掷下拄杖便下座归方丈翠峰显云宝寿三圣虽发明临济正法眼藏要且祇解无佛处称尊当时者僧若是个汉才被推出便掀倒禅牀直饶宝寿全机也较三千里法眼益云什么处是瞎却人眼处五祖戒别宝寿云千钧之弩不为鼷鼠而发机瑯琊觉云不是三圣争到今日虽然如是错会者多云峰悦云临济一宗扫地而尽因什么却到者里蓦拈拄杖云什么处去也沩山秀云宝寿为将因何三圣却在中军可惜镇州一X城人眼至今未辨东西然清议之排必有窃吹之处当时连三圣趁出必然救得镇州一城人眼沩山哲云宝寿大似寰中天子敕正行三圣塞外将军令正举还有不惜性命者么出来与老僧相见要断不平之事良久云横按镆鎁全正令太平寰宇斩痴顽云居元云尽道此语奇特大似韩獹逐块殊不知宝寿正贼不识误罪平人者僧有理不伸至今受屈承天欲断不平之事拈拄杖云要为天下宗师此棒别有分付黄龙新云宝寿见机而作其奈三圣不甘直饶甘去未免瞎却镇州一城人眼泐潭准云三圣成禠宝寿出世好则甚好要且祇得一橛昭觉勤云宝寿大似毒龙搅海雨似盆倾三圣虽然雷震青霄未助得威光一半在可中有个直下承当底非惟瞎镇州一城人眼瞎却天下人眼去在天童华云尽道宝寿三圣是作家炉韛本分钳锤殊不知二大老被者僧一拶直至如今扶不起莫有为二老雪屈底么蓦拈拄杖掷下云龙蛇易辨衲子难瞒天童杰云二尊宿美则美矣若要扶临济正宗每人合喫一顿棒在且道那里是欠处东禅观云尽道三圣有奔流度刃之作向平地上涌波澜宝寿用疾𦦨过风之机向虗空里轰霹雳二大老各出只手扶竖临济正法眼藏与么说话要作临济儿孙且缓缓性空道蚊子如何擎大柱藕丝焉可系须弥若是临济正法眼藏端的向二人边灭却灵隐岳云大凡X扶竖宗乘须是顶门眼正肘后符灵二尊宿等闲一挨一拶直下发明临济心髓祇是不知性命总在者僧手里龙翔䜣云斩钉截铁发挥格外真机揑聚放开显示当阳正眼直得龙吟雾起虎啸风生一道神光贯通今古如斯举唱犹涉途程且到家稳坐一句又作么生道三事衲衣青嶂外一炉沉水白云中理安问云二老是临济嫡骨儿孙故能向人天众前发明临济心髓惜乎当时无人承当致使二大老不能转身吐气东塔熹云我要翻翠峰案纵使者僧推出便掀倒禅牀也祗是棺材里瞠眼有甚用处者僧若果是个汉才推出珍重便出不惟阖会观光亦使二老疑杀金鎚掷下如星疾好手接来不费力当时掷向洪波中千古万古无消息当锋更不借全机勍敌须还作者知铁马放闲少塞静瞎驴千古少人骑丰城收宝剑宇宙识人稀不入张华手焉能别是非蓦刃开时飞铁骑电光闪处掷金鎚一城瞎却浑闲事直至如今成是非宝寿开堂推出僧棒头有眼要分明满城人瞎谁能晓今古清风匝地生提起须弥第一锤电光石火太迟迟象王行处狐踪绝狮子咆哮百兽危X辚辚车甲马萧萧路上行人弓在腰四顾寥寥云影断一轮红日正昭昭丝纶降号令行寰中天子塞外将军平地雷惊出蛰半空闪烁腾云当轩一击兮青山耸翠别转钓纶兮匝地风生宝寿在先宝寿为供养主寿问父母未生前还我本来面目来师立至夜深下语不契翌日辞去寿曰汝何往师曰南方学佛法去寿曰汝且在此作街坊若是佛法红尘浩浩谈说一日在市中见二人相打一人向前打一拳曰你得恁么无面目师覩之忽然大悟归告寿深可之昭觉勤云筑着磕着当头彰本地风光应声应色直下无丝毫渗漏还会他道得恁么无面目么龙袖拂开全体现磬山修云得恁么无面目噫锦绣藂中撞着白云堆里活埋洞见本地风光面目依然长在噫南北东西是处游更深归去月如钩春风一阵花狼借不觉思量暗点头一拳打就无面目碧眼胡僧覰不足秋来黄叶落纷纷六六反成三十六春色依依柳色萋桃花犹夹杏花枝欲识本来无面目尘中方见丈夫儿一拳拳倒黄鹤楼一趯趯翻鹦鹉洲幸有旁人为着力自家端坐看掦州X汝州西院思明禅师僧问如何是伽蓝师曰荆棘丛林曰如何是伽蓝中人师曰貛儿貉子毫发不留纵横自由阃外干坤廓落大方无外优游明明祖师意明明百草头褫破狐疑网截断爱河流纵有回天力争如直下休四衢道中净躶躶放出沩山水牯牛西院因僧问学人有一问在和尚处时如何师曰设有也斩为三段僧作礼师休去会下有一僧曰堂头和尚道即太煞道未了在问话僧乃曳其僧上方丈曰者僧不肯和尚语师曰是上座不肯老僧那僧曰不曾觉事亦不曾说师乃一时喝下僧到法堂又曰说甚太煞道直下未了在问话僧又曳其僧白方丈师曰上座果不肎老僧那僧曰莫信者僧今日三度见伊风发师乃一总趁下云巖学云西院棒头有眼者僧见机而作检点将来总被者担板汉使得七上八下西院在许州闻汝州南院颙出世元与同参遂特去相访才人事了曰启和尚某甲无可人事自从许州来收得江西鬀刀一柄献上和尚颙曰汝从许州来为什么却收得江西鬀刀师于颙手上搯一搯颙曰侍者收取师以袖拂一拂便行颙曰阿喇喇阿喇喇沩山喆云西院虽收得江西鬀刀无处施呈直遇同参方始拈出如今还有收得者么试呈似山僧看如X无寻常用个什么南院门前信莫窥登临无不丧全威许州收得江西信鍼芥相投祇自知波斯出海方投市景入南天遇大商珍重不须重勘验金盘聊拨有余光觌面无人境自空春风无处不融融直教一见还如旧敢保生同死不同镇州大悲和尚因僧问除上去下请师便道师曰我开口即错曰与么则真是学人师也师曰今日向弟子手中死承天怡云者僧若有殿后之䇿争容他大悲一番漏逗庐州澄心旻德禅师问兴化学人有一问在和尚处时如何化于绳牀右边拍一拍师便喝化又左边拍一拍师又喝便归众化曰旻德较却兴化二十棒虽然如是旻德会若是小可衲僧一棒也较不得铁机信云兴化气宇如王被旻德一拶只得冰消瓦解池州鲁祖山教禅师因僧问如何是双林树师曰有相身中无相身曰如何是无相身师曰金香炉下铁崑崙仰山钦云山僧则不然如何是双林树秋来叶落春到花开如何是春到花开那边一片云今日定下雨X有相身中无相身金香炉下铁崑崙双林别后无消息满路风尘来往人际上座到洛京因朱行军设斋入堂内顾视上下曰直下是遂行香口不住道至师前师曰直下是箇什么军便喝师曰行军幸是会佛法人恶发作么军曰唤作恶发即不得师便喝军曰钩在不疑之地师又喝行军斋了请师说话闲僧录曰启行军适来争容得者僧喝太甚无礼军曰若是你诸人喝下官有剑在录曰某等一队紫布袋不会须是它晖长老始得军曰若是南禅长老也未梦见在天童华云行军拈出倚天长剑者僧披襟敢冲白刃虽然两不相伤争奈二俱弄险教忠光云朱行军旁若无人者僧搀行夺市虽然钩在不疑之地争奈二俱失利且道甚处是失利喝一喝别峰遇云尽道行军作家争奈俗气不除者剑自行还须自领何不待云须是晖长老始得更云钩在不疑之地且教际上座喫斋还须吐却弘仁毅云大小行军贪程太速被一箇紫布袋换却眼睛当时若待道下官有剑在便喝云直下是𠰒管教行军有口祇堪挂壁宗鑑法林卷二十七X宗鑑法林X卍XXX宗鑑法林卷二十八集云堂编大鉴下八世汝州风穴延沼禅师参南院入门不拜院曰入门须辨主师曰端的请师分院于左膝拍一拍师便喝院于右膝拍一拍师又喝院曰左边一拍且置右边一拍作么生师曰瞎院便拈棒师曰莫盲枷瞎棒夺打和尚莫言不道院掷下棒曰今日被黄面浙子钝置一上师曰和尚大似持钵不得诈道不饥院曰阇黎曾到此间么师曰是何言欤院曰老僧好好借问师曰也不得放过灵隐岳云嗄也甚奇怪一箇秃埽帚一箇破粪箕搕𢶍堆头也用得着然未免钝置门风若据令而行总欠一着南堂欲云精金跃冶正要钳锤赤骥追风岂资鞭影是他南院末上太煞伤慈直到下梢分疎不下本觉者里设有人问入门须辨主端的请师分便与连棒趁出何故当门不用栽荆棘免得人来惹着衣风穴因僧问如何是清净法身师曰金沙滩头马郎妇金沙滩里马郎妇宗匠临机发一言自笑箭穿红日影孰云斫水不成痕相逢尽道归山去林下何曾见一人回首面南看北斗金鸡早报五更春X何年嫁事马家郎凤枕同欢碧玉牀回首畵桥离别苦落花流水泪千行十分美丽谁家女百倍聪明是马郎堪笑金沙滩畔约始终姻娅不成双风穴因僧问九夏赏劳请师言荐师曰出袖拂开龙洞雨泛桮波涌钵囊华昭觉勤云风穴用得当阳事不妨风流儒雅要且祇道得途中句或有问道林九夏赏劳请师言荐向道四绝堂边腾瑞气三湘江畔夺高标风穴因僧问如何是佛师曰如何不是佛曰学人未晓乞师再指师曰家住海门东扶桑最先照法林音云射穿杨箭风穴不无好手若是和光同尘犹较三步眉间一道白毫光历劫知将甚处藏永夜寥寥天未晓更须斫额望扶桑截铁之言贵直当回头何止隔扶桑最怜宣德门前过更去从人觅汴梁风穴到黄龙龙曰石角穿云路垂条意若何师曰红霞笼玉像拥嶂照川原曰恁么则相随去也师曰和尚低声无价明珠暗处悬夜深将把木人穿谁知却被泥牛见吞入红霞碧浪渊风穴因真园头同念法华问讯次师问真如何是世尊不说说迦叶不闻闻真曰鹁鸠树上嗁意在X麻畬里师曰你作许多痴福作么何不体究言句乃问念法华你作么生念曰动容扬古路不堕悄然机师却顾真曰你何不看念法华下语高峰妙云山僧昔年侍立先师次亦尝被问此话拟下语间遂遭一顿热棒打出直得三日忍痛不巳大众端要见二老优劣但将妙上座喫棒处看风穴因僧问如何是道师曰五凤楼前曰如何是道中人师曰问取城隍使投子青云然指道由人行之在巳问穷决悟答以提宗不是当人徒劳进步何故盖向上一路千圣不游拟议之间长途万里是以龙楼迎瑞紫殿笼烟苔砌深闱烛香人静正当恁么时许人喘气么若喘息之闲长途万里复颂深宫禁殿隔重围帘静檐楹紫气垂苔地不通朝请近家人指路莫迟疑风穴因僧问如何是学人自已师曰是汝自已僧礼拜师便打天宝枢云是汝自已以水浇水噼嵴便棒彻骨彻髓风穴因僧问尘鹿成羣如何射得麈中主师曰钓船载到潇湘岸气咽无聊问白鸥禁殿重闱视听危侧思偏立绛纶垂汉乡云断汀洲迥岭暮猿嗁孤月随帝远天高骂至尊偶逢国士降丝纶诏宣率土归皇化羽族衔芦过雁门X风穴因僧问古曲无音韵如何和得齐师曰木鸡嗁子夜刍狗吠天明径山杲云恁么答话做临济儿孙未得在今日或有问径山古曲无音韵如何和得齐祇向它道木鸡嗁子夜刍狗吠天明南堂欲云先行不到末后太过要见条理始终须是金声玉振磬山脩云妙喜老人亦未做得风穴儿孙在有人问磬山古曲无音韵如何和得齐祇向它道天明刍犬吠子夜木鸡嗁古巖月色锁重云枯木迎芳晚带春昨夜星河隔南斗金乌随凤过天轮明暗双双杀活机碧油风冷绝高低霜前古调千峰晓月里嫦娥带露迷不是知音徒侧耳谩听黄鸟落溪西梅花六月吐清香三九天中柳絮狂若解无中能唱出方知元不在宫商风穴因僧问如何是学人亲切处师曰须弥南畔齐打鼓贺兰山前筑皮毬亲切曾伸问老翁东山歌唱北山吟弄潮须是吴江客别语还他汉地人风穴在郢州李使君衙内陞座乃曰祖师心印状似铁牛之机去即印住住即印破祇如不去不住印即是不印即是还有人道得么时有卢陂长老出问学人有铁牛之机请师不搭印师曰惯钓鲸鲵澂巨浸却嗟蛙步𩥇泥沙陂伫思师喝曰长老X何不进语陂拟议师便打一拂子曰还记得话头么试举看陂拟开口师又打一拂子牧主曰信知佛法与王法一般师曰见甚么道理牧曰当断不断反招其乱师便下座昭觉勤云风穴擐三玄戈甲施四种宾主明立信旂密排阵敌及至卢陂才跨铁牛划时擒下遂令牧主知归所谓龙骧虎骤凤翥鸾翔虽然如是崇宁待伊道有铁牛之机噼嵴便棒何故杀人刀活人剑报恩秀云风穴道太守见箇什么道理者里便好与卢陂雪屈天宁琦云击石火闪电光搆得搆不得未免丧身失命风穴壁立千仞坐断卢陂舌头卢陂若是箇人未致牧主检责才见他道祖师心印状似铁牛之机呵呵大笑他若拟议拍一拍便行无端请师不搭印倚他门户傍他墙刚被时人唤作郎如今有人与风穴作主我要问他心印在什么处磬山修云决战者不顾其首卢陂也是一员勐将敢来夺令搀旂怎奈风穴阵势排定教你无门可入无路可出自非披三玄戈甲七事随身者孰能如是虽然当时不得牧主争生收煞博山来云风穴泥印子在手印住也得印破也得卢陂不搭印正是铁牛机可惜干爆爆地若带些水头管取他泥印子烂去平阳忞云风穴据令牧主知归可谓龙骧虎骤凤翥鸾翔旦暮一时千秋或遇祇如卢陂落节过在什么处大觉昇云风穴正令全行卢陂退身卖阵总让牧主X一筹何故伯牙纵有高山调不遇知音也是闲擒得卢陂跨銕牛三玄戈甲未轻酬楚王城畔朝宗水喝下曾令却倒流锋头壁立銕牛机十字纵横宝剑挥一阵贼军俱粉碎凯歌齐和太平归列圣风规初不放过拟跨銕牛蓦头印破卢陂当断却沉吟电转星飞被活擒喝下机锋如霹雳三玄戈甲振丛林銕牛之机印住印破透出毗卢顶𩕳行却来化佛舌头坐风穴当衡卢陂负堕棒头喝下电光石火历历分明珠在盘眨起眉毛还蹉过亘天红𦦨石烁金流近者远者总教焦头不禁天风更作处伤残耐见徧沧洲风穴上堂若立一尘家国兴盛野老颦蹙不立一尘家国丧亡野老安怗于此明得阇黎无分全是老僧于此不明老僧却是阇黎阇黎与老僧亦能悟却天下人亦能瞎却天下人欲识阇黎么右边一拍曰者里是欲识老僧么左边一拍曰者里是云门偃云者里即易那里即难瑯琊觉云杓卜听虗声白云端云立即是不立即是良久云心不负人面无惭色拍禅牀一下五祖演举了云太平即不然若立一尘法堂前艹深一丈不立一尘锦上铺花何也不见道九九八十一穷汉受罪毕才拟展脚眠蚊虫獦蚤出天童华云大小风穴不会转身句X灵隐岳云大小风穴酢气犹在报恩秀云云门矢上加尖瑯琊脑后拔楔此亦一尘废立家国兴亡也其实中心树子何曾少动乌石道云风穴大似箇卖卜汉未抛卦钱时吉凶祸福尽在自身掷下卦钱祸福吉凶尽在他人分上且道他以手左边拍一拍右边拍一拍意作么生野老从教不展眉且图家国立雄基谋臣勐将今何在万里清风独自知立国仍教野老欣威行阃外不掦尘纵横莫测文兼武宇宙茫茫有几人皤然渭水起垂纶何似首阳清饿人祇在一尘分变态高名勋业两难泯几许欢心几许愁好看野老两眉头家邦平怗清如镜水瘦山空一㨾秋且看双放更双收有底欢声有底愁一切圣贤如电拂大千沙界海中沤家国分明得自由盛衰全在一尘收将军战马眠方熟野艹从教满地愁门户江山费讨量一尘空自较兴亡何如青嶂茅菴底白昼松风入梦香两岸芙蕖鬬彩霞一天风月属渔家钓竿收拾雨蓑冷寂寂秋江滚浪花风穴参南院院问近离甚处师曰南方曰南方一棒一喝如何商量师曰作奇特商量曰我者里不X然师曰未审此间如何商量曰棒下无生忍临机不见师师便省径山杲云风穴当时好大展坐具礼他三拜不然便与掀倒禅牀乃回谓侍者云你道当时风穴礼拜是掀倒禅牀是者云艹贼大败杲云你看者瞎汉乱统便打磬山修云风穴悟则不无怎奈落在第二头山僧若作南院待问此间作么生商量噼嵴便棒管教伊七通八达有喝端如探竿艹无师血脉通红线当阳不识李将军徒学穿杨一枝箭师子教儿返踯方临机一着展锋铓却悲混沌再三凿野鹿标枝忆古皇师资合处芥投鍼岳未为高海未深看取作家炉韛在能消跃冶不祥金风穴因僧问语默涉离微如何通不犯师曰常忆江南三月里鹧鸪嗁处百花香翠峰显云曾有人问我对他道噼腹剜心又且如何复云因风吹火别是一家伤鳖恕龟必应有主沩山秀云江南佳景诚合如之千载观光添人性懆倘或不尔来年更有新条在恼乱春风卒未休鼓山珪云且道是犯不犯南华昺云风穴入林不动艹入水不动波眼睛里倒卓须弥眉毛里横安世界毕竟落在甚处祇许老胡知不许老胡会云居元云且喜天下太平西禅需举雪窦语了云一人如三X春和煦一人如雪上加霜虽则来机不昧纵夺可观其奈未出者僧所问曾有僧问祥云向伊道泥牛吼处千峰秀木马嘶时万木秋复云狮子嚬呻象王回顾三十年后和泥合水莫道见祥云来东林颜举翠峰语了云寰中天子敕塞外将军令天童觉云露躶躶圆陀陀直是无棱缝且道风穴无棱缝翠峰无棱缝还会么和光惹事刮笃成家天童杰云风穴老祖将白面和麸殻粜了引得后来人徒向百花深处作道理成羣作队外边打之遶径山则不然有问语默涉离微如何通不犯即向他道置将一问来中峰本云者僧问处如大浸稽天无物不在波澜之内风穴固是入水不溺怎奈全身在里许鹧鸪啼处百花香抚掌呵呵笑一塲因忆旧年游历处送人云隖入斜阳鹧鸪啼处百花鲜江国从来路坦然为报途中未归客谢家人不在渔船彩云影里神仙现手把红罗扇遮面急须着眼看仙人莫看仙人手中扇忽尔出门先见路才方下脚便登船神仙祕诀真堪惜父子虽亲不可传风穴因僧问从上古人印印相契如何是相契底眼师曰轻嚣道者知机变拈却招魂拭泪巾至鑑当轩丑莫逃一机垂示胆魂消相逢若是超宗略便得风流葢世饶X风穴因僧问如何是佛师曰杖林山下竹筋鞭道峰清云道山控千里马发穿杨箭争奈劳而无功杖林山下竹筋鞭枝节萧疎古㵎边要会宗师开正眼满轮午夜照秋天杖林山下竹筋鞭水在深溪月在天良马不知何处去阿难依旧世尊前杖林山下竹筋鞭拈出寒巖尚带烟扶过断桥曾得力而今不直半文钱汝州颖桥铁胡安禅师向火次因钟司徒问三界焚烧如何出得师以香匙拨开火钟拟议师召曰司徒司徒钟有省高声拨火召司徒火𦦨炎天蓦面驱祇向此间能稳坐任教门外雪盈衢三界焚烧要出离见春来了见春归是他不见春来去日出东方夜落西郢州兴阳归静禅师参西院便问拟问不问时如何院便打师良久院曰若唤作棒眉须堕落师言下大悟保福展云虽然如是你眉毛有几茎开福宁云兴阳却有陷虎之机西院不觉投他深穽若人辨得亲佩毗卢印当阳捋虎须其如见解未圆棒头有眼明如日要识真金火里看大鉴下九世汝州首山省念禅师因僧问如何是佛师曰X新妇骑驴阿家牵曰未审此语甚么句中收师曰三玄收不得四句岂能该曰此意如何师曰天长地久日月齐明师又因僧问新妇骑驴阿家牵意旨如何师曰百岁翁翁失却父曰百岁翁翁岂有父耶师曰汝会也又曰此是独坐无尊卑从上无一法与人愚菴盂云钦深渊默漆鸡头大将军除壁虱光相得云应机接物不妨迅捷未免旁观者哂手提巴鼻脚蹋尾仰面看天听流水天明送出路旁边夜静还归茅屋里新妇骑驴阿家牵王老空中驾铁船井底挂帆风势恶须弥顶上浪滔天新妇骑驴阿家牵面如满月目如莲更将罗袖相牵挽一段风流遍大千新妇骑驴阿家牵体段风流得自然堪笑效颦邻舍女向人添丑不成妍新妇骑驴阿家牵万里沧溟驾铁船参差岛屿分诸国彷彿星河共一天阿家新妇两同条咫尺家乡路不遥可笑骑驴觅驴者一生错认马鞍桥蹇驴须是阿家牵媳妇娇痴懒着鞭在舍祇知七十士出门方见化三千有响无声没奈何阳关三叠为君歌男儿一去不回顾冷落柔肠烟雨多X紫罗抹额绣裙腰涉水登山语笑高未尽平生刚半面拟将绸缪隔迢遥天子刈荒艹林花发火藻江山旧主人觌面谁知道首山因僧问如何是佛法大意师曰楚王城畔汝水东流楚王城畔水东流逐浪随波早晚休谁谓谢郎生计在夜深明月上孤舟楚王城畔水东流树倒藤枯笑不休好是自从投子去更无人解道油油千波万浪曾无尽去浆来帆浩莫穷谢客睡醒孤月白闲吹一笛渡头风楚王城畔水东流独脚山魈踢气毬贪着六幺花十八断头船子下扬州首山因僧问如何是祖师西来意师曰风吹日炙日炙风吹不计年行人尘路辨应难拟心早巳深三尺更教谁问箇中玄日炙风吹问祖来红尘亘野眼难擡忙忙役伇知多少二月春深动地雷日炙风吹也大奇根枪疋马将家儿皇图自古元无事拨动烟尘更是谁日炙风吹当路头衲僧见后莫迟留我今到此堪惆怅叶落花红经几秋首山拈竹篦示众曰汝诸人若唤作竹篦则触不X唤作竹篦则背且道毕竟唤作什么速道速道时叶县省在会下乃近前掣得折作两截抛向阶前却曰是什么师曰瞎省于言下大悟广慧琏云省瞎驴悟则太煞悟要且未尽先师意旨天宁琦云广慧恁么道先师实有意旨那将一把火照看面皮厚多少下坡不走快便难逢若是向上提持还我竹篦子师兄始得云居庄云脱体风流须是首山当机抗敌还他叶县一向与么去临济佛法扫土而尽瓯峰承云我王库内无如是刀明招补云我当时若在待道汝诸人唤作什么伹嘘两嘘管取首山者汉瓦解冰消竹篦举起成生杀岂更容人乱扎锥噼嵴一挥如荐得银山铁壁也光辉背触非遮护明明为举扬吹毛元不动徧地是刀枪骂他还自骂瞋他还自瞋戒之慎之出乎尔者返乎尔者也辨龙蛇眼定干坤粲粲一天星斗分拈起竹篦言背触明明剌脑入胶盆离中虗坎中满兑上缺巽下断是甚么章句忠清里巷马回子诸人还会么休休三十六条花柳巷向来曾不禁人游触背二途俱不得言前有路最条直马无千里谩追风鹤有九皐难翥翼且翥翼好事也要大家识复把X住云道道可是铁轮天子寰中旨又道帝释宫中放赦书人言端阳符一道呢喃满口诵消除衲僧面前用不得尺固可量丈难测为我寄语当年念法华冤哉将谓拨龙蛇吹倦林风冷次园百年钓月断香魂不因栗冽衣裳薄谁见微茫烟水痕首山示众诸上座不得盲喝乱喝寻常向你道宾则始终宾主则始终主宾无二宾主无二主若有二宾二主两箇即成瞎汉所以道我若立你须坐我若坐你须立坐则同你坐立则共你立虽然如是急着眼始得宾主有无俱遣外行藏须要出常情无栖泊处开门户月到中霄不敢明七里村王大嫂东话西话自起自倒说到伤心欲断肠满地残红还自扫失同得言若嘿历历一天星斗弋良主佳宾两无私一贱一贵谁辨惑首山因僧问如何是学人用心处师曰怪你一问迟也未语难明迷悟情发言方表赤心人祇贪进步求名玉争信灵苗不受春首山因僧问如何是学人亲切处师曰五九尽日又逢春曰毕竟如何师曰冬到寒食一百五X日暮阴云郊野深重阳到后菊花新不因西峤残冰尽争得东山一带春师矌虽聪失正音高山流水总无人穿云白发离巖岫半夜乌鸡丧比邻首山因僧问如何是菩提路师曰襄县五里曰向上事若何师曰来往不易问路穷途拟进程绿杨莺语送行人牌标五里向君说莫道当年不指陈首山举古第一句荐得堪与佛祖为师第二句荐得堪与人天为师第三句荐得自救不了有僧问和尚是第几句荐得师曰月落三更穿市过佛祖髑髅穿一串宫漏沉沉密传箭人天机要发千钧云阵辉辉急飞电箇中人看转变遇贱则贵贵则贱得珠罔象兮至道绵绵游刃亡牛兮赤心片片雨过春山翠欲浮佳人乘兴上琼楼无端三弄关情笛铁铸心肝亦泪流首山示众咄哉巧女儿撺梭不解织贪看鬬鸡人水牛也不识又曰咄哉拙郎君巧妙无人识打破凤林关着靴水上立此菴元云总有来处拈拄杖云上大人丘乙巳化三千七十士月江印云二人同心其义断金汝州广慧真禅师风穴问会昌沙汰时护法善神向什么处去师曰常在阛阓中要且无人见X穴曰汝彻也径山杲云汝道风穴自彻也未东街东巷风流子南陌南溪抱瓮郎日出同来花底坐一般眉目有精光长沙府灵泉院禅师因僧问先师道金沙滩头马郎妇意旨如何师曰上东门外人无数曰便恁么会时如何师曰天津桥上往来多胡笳曲子楼头唱白雪琵琶月下弹音律几多人共听静看花影在阑干宗鑑法林卷二十八宗鑑法林X卍XXX宗鑑法林卷二十九集云堂编大鉴下十世汾州太子院善昭禅师僧问如何是祖师西来意师曰青绢扇子足风凉中峰本云拈得便用道出平常山高水阔地久天长青绢扇子足风凉是拈得便用耶道出常情耶谁人知此意令我忆汾阳祖意宗师先漏泄团团青扇足风凉禅人未晓重相问独自凄凄过洛阳X青绢扇子足风凉日用何曾有覆藏堪笑尘中无限客手遮西日汗如汤亲得摇来始息狂风动荷花满座香自从一得真归趣无意凉人人自凉呷酢齩陈姜波斯鼻孔长得些滋味子婆是阿爷孃汾阳示众夫学般若菩萨当参活句莫参死句平阳忞云有般汉商量道有意味是死句无意味是活句似则固似争奈波斯咤心肝不在树头上此去弥勒下生时尚隔五十六亿七千万岁在然则毕竟作么生是活句靠拄杖云强中强吉中吉波罗会上有殊利当门不用栽荆棘急力敕明州城内近来少贼顾侍者云有人守方丈么云有自云今秋防失脱汾阳示众识得拄杖子行脚事毕云峰悦拈拄杖云者个岂不是拄杖那个是你行脚事复云楖栗横担不顾人直入千峰万峰去沩山哲拈拄杖云者个是拄杖那个是行脚事直饶向者里荐得于衲僧门下祇是脱白沙弥若也不识且向三家村里东卜西卜忽然卜着也不定泐潭澄云识得拄杖子入地狱如箭射灵隐岳云汾阳虽则开口见胆未免落在第二头蓦拈拄杖云者个不得唤作拄杖子漆桶参妙峰善云识得拄杖子行脚事毕错识得拄杖子入地狱如箭错老僧则不然识得拄杖子错复云妙峰三个错不是无病药庞公卖X笊篱清平道木杓径山琇拈拄杖云者个唤作拄杖子早是头上安头那堪更云识得行脚事毕大小汾阳话作两橛伏龙长云识得拄杖子更买艹鞵行脚三十年云居庄云汾阳一条拄杖换却天下人眼睛蓦地平空立话端揭天声撼怒涛寒直饶识得拄杖子也是封皮作信看汗漫学屠龙人言枉费工自非亲到者谁与论穷通汾阳示众拈拄杖曰三世诸佛在者里为汝诸人无孔窍遂走向山僧拄杖里去强生节目净因成云汾阳老人大似担雪填井旁若无人山僧今日为汝诸人出气拈拄杖云三世诸佛不敢强生节目却向山僧拄杖里走出向诸人道我不敢轻于汝等汝等皆当作佛平阳忞云唿来遣去许他二老死蛇活弄虽然如是向上一窍未曾动着山僧今日为诸人拈掇去也拈起拄杖云识得者个三世诸佛被诸人穿却鼻孔若也未识诸人鼻孔被三世诸佛穿却掷下拄杖云是什么汾阳示众夫说法者须具十智同真若不具十智同真邪正不辨缁素不分不能与人天为眼目决断是非如鸟飞空而折翼如箭射的而断弦弦断故射的不中翼折故空不可飞弦壮翼牢空的俱彻作么生是十智同真与诸上座点出一同一质X二同大事三总同参四同真智五同徧普六同具足七同得失八同生杀九同音㖃十同得入又曰与甚么人同得入与阿谁同音㖃作么生是同生杀甚么物同得失阿那箇同具足是甚么同徧普何人同真智孰能总同参那箇同大事何物同一质有点得出者不吝慈悲点不出者未有参学眼在切须辨取要识是非面目现在径山杲云汾阳末后若无个面目现在一场败阙虽然如是丧我儿孙喝一喝复颂兔角龟毛眼里栽铁山当面势崔嵬东面南北无门入旷劫无明当下灰十智同真面目全于中一智是根源若人要识汾阳老噼破三玄作两边十年湖海觅冤讐不得冤讐未肯休芍药花开菩萨面椶榈叶长夜叉头畵得真如活花间试展开黄莺偷眼覰不敢下枝来阳春白雪人难和藻鑑冰壶岂易观一把柳丝收不得和烟搭在玉阑干碧玉糚成一树高条条垂下绿丝绦不知细叶谁裁出二月春风似箭刀汾阳因僧问如何是接初机句师曰汝是行脚僧曰如何是辨衲僧句师曰西方日出卯曰如何是正令行句师曰千里特来呈旧面曰如何是立干X坤句师曰北俱卢洲长秔米食者无瞋亦无喜又曰祇将此四转语验天下衲僧才见汝出来验得了也翠巖芝云先师将此四句语验天下衲僧仔细思量却被天下衲僧一时勘破汾阳参首山问百丈卷席意旨如何山曰龙袖拂开全体现师曰师意如何山曰象王行处绝狐踪于言下大悟拜起曰万古碧潭空界月再三捞摝始应知保宁茂云大小首山龙头蛇尾有底便道真不掩伪曲不藏直拍禅牀云毗婆尸佛早留心直至如今不得妙卷席机锋问若何拂开龙袖象王过分明有月潭中取放倒旂枪唱哩啰诸方蹋遍气吞牛万仞龙门噉直钩翻转碧潭身命放波涛平地起汾州多年蛊毒实难堪一语相投堕影寒梅萼相传孤韵远夜和钟韵出林端汉州叶县广教院归省禅师问僧日暮投林朝离何处曰新戒不曾学禅师曰生身入地狱下去智门宽代僧云钥匙在和尚手里洞山聪云者僧言中有响许你是个作家怎奈有前无后当时若是个俊俏衲僧待道生身入地狱何不向道却烦和尚X引导叶县因僧问诸余即不问如何是今日施设师曰有你者瞎驴在曰与么则打鼓弄琵琶师曰捺胃放屁声云峰悦云然则一期以势欺人其奈事不孤起叶县老人失却一只眼检点得出云峰分半院与你检点不出良久云横按镆鎁全正令太平寰宇斩痴顽叶县因僧问如何是学人密用心处师曰閙市辊毬子曰意旨如何师曰普请众人看辊毬閙市众人看一阵清风吹面寒定乱不须双刃剑活人何必九还丹叶县上堂广教有验人关截人机活人句还有人道得么若道不得孤负平生呆菴庄云云居也无验人关也无截人几也无活人句还有道得者么若道不得孤负山僧且道古人底是老僧底是叶县因僧问柏树子话师曰我不辞与汝说汝还信么曰和尚重言争敢不信师曰汝还闻檐头雨滴声么僧失声曰㖿师曰汝见甚么道理僧颂曰檐头雨滴分明历历打破干坤当下心息庭前柏树子檐头雨滴声风来荷折柄千古意分明潭洲神鼎洪諲禅师因僧问拨尘见佛时如何师曰佛亦是尘X元菴慈因卍菴举问慈随声便喝以手拨胸云佛亦是尘用彰俊云好语只是未彻当你道者僧三身中问那一身若是法身神鼎不应答佛亦是尘若是报化身者僧何必问拨尘见佛检点将来直是好笑今日忽有问龙峰拨尘见佛时如何只对他道待汝拨得尘尽许汝见如斯剖判还彻当否久参上士试辩看拨尘见佛佛亦是尘问了答了直下翻身劝君更尽一盃酒西出阳关无故人襄州谷隐山石门蕴聪禅师上堂十五日巳前诸佛生十五日巳后诸佛灭十五日巳前诸佛生你不得离我者里若离我者里我有钩子钩你十五日以后诸佛灭你不得住我者里若住我者里我有锥子锥你且道正当十五日用钩即是用锥即是正当十五日钩锥一时息更拟问如何回头日又出昭觉勤云放行处把住把住处放行虽是为人钳锤争奈伤风犯手若是崇宁则不然十五日巳前不得住我者里若住我者里我放火烧你十五日巳后你不得离我者里你若离我者里我放火烧你正当十五日化为万斛明珠撒在大千沙界处处尽放光明各各急着眼看径山杲云恢张三玄三要扶竖临济正宗须是恁么人始得虽然如是云门即不然十五日巳前诸佛本不曾生十五日巳后诸佛本不曾X灭十五日巳前你若离我者里我也不用钩钩你一任横担拄杖紧捎草鞵十五日巳后你若住我者里我也不用锥锥你一任抝折拄杖高挂钵囊正当十五日合作么生十五日前后钩锥徒尔为今朝十五日正好用钩锥作么生用路逢死蛇莫打杀无底篮儿盛将归天宁琦云用尽自已心笑破他人口报恩秀云妙喜向石门放行处把定把定处放行终是撞头磕额赖有末后句与天童同参且道同参底事作么生石女夜裁无缝锦死蛇多出放生篮伏龙长云二大老把手上高山怎奈旁观者哂且道无明有甚长处十五日巳前诸佛生以不生生为生十五日巳后诸佛灭以不灭灭为灭十五日巳前你若住我者里我却用锥锥你直须尸横万里血溅梵天十五日巳后你若离我者里我却用钩钩你直须眉毛撕结鼻孔相拄十五日前后钩锥常在手正当十五日大家要知有一任面南看北斗艹木丛林狮子㖃谷隐因僧问日往月来迁不觉年衰老还有不老者么师曰有曰如何是不老者师曰虬龙筋力高声叫晚后精灵转更多洞里无云别有天桃花如锦柳如烟仙家不会论冬夏石烂松枯是一年谷隐入州看官路逢延庆长老问中路相逢一句作么生道师曰某甲礼拜和尚有分明日到院茶X话次庆曰昨日闻学士说新石门和尚和尚久在石门为什么却新去师曰脑后合掌天宁琦云石门道某甲礼拜和尚有分延庆着贼也不知要识石门么李靖三兄久经行阵虽然如是未免倚势欺人谷隐因僧问一阳才起天地咸知依时及节事如何师曰午夜灯光连夕照曰照后如何师曰茶烟香篆一时清平阳忞云有问一阳才起天地咸知依时及节事如何但向道长至来朝贺昏钟此夜参参后如何大众归单打坐两序寝堂茶汤广教玉云有问依时及节事如何便棒更问如何若何连棒趁出倘或是个衲僧必有转身一路谷隐因僧问如何是道师曰腊月三十日腊月三十日开口便为敕更拟问如何明朝正月一腊月三十日真个好消息戴帽空山行穿靴水上立谷隐因僧问一处火发任从你救八方齐发时如何师曰快僧曰还求出也无师曰若求出即烧杀你僧礼拜师曰直饶你不求出也烧杀你仁王教云我不似谷隐𦆆纤八方火发时如何合掌云诸行无常是生灭法生灭灭巳寂灭为乐谷隐因僧问如何是夜半正明天晓不露师曰牡X丹花下睡猫儿广胤标云花明无月夜声急正秋天今人动輙以理事功位会他家里事却似捧土培泰山掬水沃东海直是未在且毕竟如何即是竿头丝线从君弄不犯清波意自殊照尽体无依功终位亦忘浑然理不昧卓卓事宁彰烟月那知人世改春风依旧上长杨牡丹花下睡猫儿石女蔆花夜半窥绝国风流浑不艶倒拈秃帚畵蛾眉汝州广慧元琏禅师参首山问学人亲到宝山空手回时如何山曰家家门前火把子师曰某甲从今不疑天下老和尚舌头也山曰汝会处作么与我说来看师曰祇是地上水碙砂山曰汝会也师便礼拜径山杲云你道首山还肯他广慧也无若道肯他何故不与一棒若道不肯他何故不与一棒有人于此道得妙喜与他一棒家家门前火把子今古分明须记取五更钟后听鸡鸣失晓朝官不戴帽门前火把宝山回玄学之徒遍九垓南海岸头波浪起西番毡帽㨾时裁空手归时谁肯信驴驼马载入门来家家举起火把子半夜天如白日开宝山到日事如何空手回时所得多家家门前火把X子明如日月照山河家家门前火把子散作天涯照夜灯尀耐连宵风雨急几多吹灭暗中行广慧初到首山山问近离甚处师曰汉上山竖拳曰汉上还有者箇么师曰者箇是甚么盌鸣声山曰瞎师曰恰是拍一拍便出十里秋江驾叶舟芦花深处得优游丝纶舒卷乘风惯虾蠏金鳞一钓收天际无云燕子飞临池剪水自离披虽然翠羽无涓滴未免旁观皱断眉并州承天三交智嵩禅师示众第一单枪甲马第二甲马单枪第三攃星排阵第四衣锦还乡僧问如何是单枪甲马师曰不是金牙作怎能射尉迟曰如何是甲马单枪师曰金镞马前落娄樊丧胆魂曰如何是攃星排阵师曰阵云横海上未辨圣明君曰如何是衣锦还乡师曰四海无消息回奉圣明君天宁琦云三交幸是太平时节何得干戈相待报恩今日也不用甲马单枪也不用单枪甲马也不用撒星排阵也不用衣锦还乡寒来向火热则乘凉撒手到家人不识了无一物献尊堂大觉昇云三交虽有图王定霸之谋不免为太平奸贼大觉无者许多般去就却能坐致太平乃竖拂子云会么吾宁鬬智不鬪力一纸贤于十万师X三交问僧你是迦叶门前客祇园会里人僧曰今日特来礼拜和尚师曰洎合不问阇黎僧便喝师曰错僧又喝师曰放你三十棒曰许和尚具一只眼师曰喫棒了呈款永宁鼎云若要约法三章二俱好与二十因甚如此重赏之下复颂遶株利镞难𢌞避就地横眠丧胆魂瞠得眼时皮骨绽华冠扑落可怜生三交与李驸马杨内翰问答次李曰弥陀演化于西方达磨传心于东土胡来汉现水到渠成五岳镇静以峥嵘百谷朝宗而浩渺一灵之性託境现形三有之中凭谁立命师曰仙人无妇石女无夫杨曰尼鬀头不复生子师曰陜府铁牛能哮㖃嘉州大象念摩诃李曰侧跳上山巅师曰骑牛不着靴元叟端云大小唐明墙壍不坚扃鐍不固致令他俗人有入室操戈之举是你诸人且作么生会击拂子云白鹭下田千点雪黄鹂上树一枝花三交问僧甚处来曰潞府师曰潞府米作么价曰和尚试道看师曰不解作客劳烦主人库下喫茶去承天怡云三交祇知者僧不解作客不知自已亦不会为主库下喫茶虽则随家丰俭争奈恭而无礼大鉴下十一世X潭州石霜慈明楚圆禅师参汾阳经二年一日诉曰自至法席不蒙指示但念岁月飘忽已事未明失出家利语未卒阳熟视骂曰是恶知识敢稗贩我怒举杖逐之师拟伸救阳掩师口师乃大悟曰是知临济道出寻常晓菴昱云驱耕夫牛夺饥人食从上宗门爪牙还他汾阳好手然而鹅王择乳素非鸭类不是其人大难承当蓦掷拄杖云达磨大师无当门齿寻常舟楫利旋回刬地飓风黑雨雷崖石浪奔船破尽恶龙颔下得珠来万钧劲弩藏深毒赚杀英雄暗地惊捱到角尖机迅发西河恶浪过崩霆迅雷一发众皆惊且喜英灵拶入深掩口勒回千里骥方知有道出常情慈明谒神鼎諲发长不剪敝衣楚音通谒称法姪一众大笑鼎遣童子问长老谁之嗣师仰视屋曰亲见汾阳来鼎杖而出顾见颀然问曰汾州有西河师子是否师指其后绝叫曰屋倒矣童子返走鼎回顾相矍铄师地坐脱只履而视之鼎老忘所问又失师所在师徐起整衣且行且语曰见面不如闻名遂去鼎叹曰汾州乃有此儿耶屋倒陈鞵未足奇闻名见面有斯儿纵然师子能翻踯莫道文殊老不知掣电之机更撒沙回头雾锁眼迷序予虽然得箇便宜X了未免遭它脑后叉慈明因僧问如何是佛师曰水出高原复自颂曰水出高原也大奇禅人不会眼序予瞇若也未明泥水句镫笼露柱笑嘻嘻冲断云根迸石来冷冷千古下崔嵬未明的的朝宗意听取春深动地雷高原水出晓晴天对答临机岂偶然衲子不知流落处一寻寒木破溪烟穿云迸石不辞劳大抵还他出处高溪㵎岂能留得住终归大海作波涛水出高原浪拍天四维上下绝尘烟分明好个真消息未必时人到那边慈明室中插剑一口以一緉艹鞵水一盆置剑边每见入室即曰看看僧拟议师曰丧身失命了也便喝出天童华云我当时若见便去左耳边低声下一转语待他贪观天上却与一指拟议拔剑便斩蓦拈拄杖下座一时打散高峰妙云大小慈明劳而无功西峰不动一枪一旗从教𠒎短鹤长何故年年九月九遍地菊花香栖霞成云慈明如汉高之歌大风相似若寝食不能一日去诸怀也岂其终身以干戈待天下乎何恐惧如此暑往寒来春复秋夕阳西去水东流将军战马今何在野艹闲花满地愁X家山指出路非遥万仞嵯峨插碧霄一片白云横谷口几多归鸟尽迷巢百花丛里跃鞭过俊逸风流有许多未第儒生偷眼覰满怀无奈旧愁何尽堪歌又不堪歌茎艹金身没奈何愽地凡夫诚薄福徒劳四面与张罗寻常说话懒开口祇使家童左右走不是蓝田射虎客相逢谁不遭毒手弹指相逢巳二三锋铓才露更何堪于今四海平如砥不动鍼车为指南慈明到芝和尚寮中芝坐间开盒子取香在手欲烧次师问曰作么生烧芝便放炉中师曰齖郎当汉又恁么去也千人万人行一路几个移身不移步对面拈香炉上烧齖郎当汉又恁去慈明问真点胷如何是佛法大意真曰无云生岭上有月落波心师呵之曰头白齿黄作者般见解真却问如何是佛法大意师曰无云生岭上有月落波心真大悟中峰本云驱耕夫牛夺饥人食慈明老人未为好手真点胸虽则向者里悬巖撒手绝后再甦若要知佛法大意更参三十年始得翠巖喆云慈明用向上钳锤敲出凤凰五色髓真老于言下吐气扑碎骊龙明月珠虽则师资妙叶啐啄同时捡点将来未免喫X翠巖手中棒何故无云生岭上有月落波心华阳春树号新丰行入新都若旧宫柳色未饶秦地绿花光不减上阳红慈明因僧问如何是古佛家风师曰银蟾初出海何处不分明银蟾出海照无私处处分明是阿谁见面不须重问讯从教日炙与风吹古巖无路艹离离拾得寒山总不知竟日孤行行不到寒猿祇听叫嵚𡾟慈明冬日榜僧堂作此字二一一三水其下注曰若人识得不离四威仪中首座见曰和尚今日放参师闻而笑龙翔䜣云众中尽作奇特商量其奈傍观者哂龙翔则不然慈明如虫御木首座偶尔成文崑崙来处无涓滴流出黄河九曲浑芙蓉觉云大小慈明向威音巳前拈出个胶盆子首座随邪逐恶便向他机境上点模畵㨾山僧当日若在直向道艹本不劳拈出神鼎僼云一人肘后符灵一人顶门眼正检点将来各有差池天童今晚不可空过拈拄杖空中打圆相云若有人跳得出来朝与他一腰玉泉布裩选佛堂前光𦦨𦦨分明一柄道士剑果然堂头放晚参首座之言有神见我从南方来路逢一池水水内一条龙九头十八尾不喫凡间食专喫疟疾鬼X梵语唐言一片成僧繇描邈费精神人间翻译何相似五色云中捧玉麟二八娇娥巧畵眉茜分香翠试罗衣锦丝绾就同心结祇许檀郎独自知万象潜消久绝隣百凡举止恰相应自从钻破君平卦龟殻于今更不灵慈明因僧问如何是不动尊师曰提不起不动尊提不起茫茫宇宙谁能委秋江清夜月澄鲜鹭鸶飞入芦花里慈明因僧问行脚不逢人时如何师曰钓丝绞水潦倒慈明为指迷钓丝绞水出羣机时人贪看芦花白不见沙鸥隔岸飞慈明因僧问閙中取静时如何师曰头枕布袋报恩琇云山僧若在管教先南源不祇恁么休去何不进云和尚莫世谛流布且道先南源又且如何枕袋安眠得自由任他人物閙啾啾麤衣粝食犹无念谁管扶桑出日头慈明问杨岐马祖见让师便悟去且道迷却在什么处岐曰要悟即易要迷即难神鼎揆云者个陷人坑子天下不奈何致使祖祢不了殃及儿孙杨岐虽善机宜未免烂泥有剌神鼎则不然迷却在甚么处但云迷即且置把将悟底来看饶慈明具广长舌祇好道一半要悟即易要迷即难丝毫透不尽咫尺隔千山说食X终不饱着衣方免寒忆昔五台曾有语前三三与后三三衲僧悟易要迷难无限渔翁失钓竿点铁成金犹自可点金成铁大无端艹堂春暖日初红堂上辛勤睡正浓梦里一声天地老残花又逐五更风悟却易迷却难眨上眉毛君自看迷悟两头俱坐断月移花影上栏杆慈明因李驸马问我闻西河有金毛狮子是否师曰驸马甚处得者消息来李喝一喝师曰野干鸣李又喝师曰狮子㖃逆风吹又顺风吹铁眼铜睛孰敢窥万古碧潭空界月再三捞摝始应知慈明问显英上座近离甚处曰金鸾师曰夏在甚处曰金鸾师曰去夏在甚处曰金鸾师曰前夏在甚处曰金鸾师曰先前夏在甚么处曰何不领话师曰我也不能勘得你教库下奴子勘你且点一盏茶与你溼此束愚庵盂云石霜不奈者担板汉何祇得打个悬空筋斗何不与渠本分艹料赶出山门免教渠一世向金鸾坐着焦甎打着连底冻赤眼撞着火柴头将军但有嘉声在何必荣封万户侯问穷频应四金銮谁会三玄见不堪须点一瓯茶溼X口致无言处到平安硬似绵团輭犹铁橛曲之不弯抝之不折虗玄不犯龙得水而兴波左右逢源虎插翼而出穴笑作悲巧如拙话尽云山无限情依然露出珊瑚月慈明颂黑黑黑道道道明明明得得得八十翁翁着绣鞵蹋开幽洞笑呵呵旁人指点忘归路不觉腰间烂斧柯慈明因僧问如何是佛法大意师曰一畒之地三蛇九鼠一畒之地三蛇九鼠物是定价钱是足数慈明示众一切圣贤皆以无为法而有差别前是案山后是主山那箇是无为法良久曰向下文长付在来日天童华云天童也着一只眼一切圣贤皆以无为法而有差别东弗于逮西瞿耶尼南阎浮提北郁单越到处去来不如在此平阳忞云山僧也着一只眼一切圣贤皆以无为法而有差别翻身趯倒剑门关大地山河无寸地广教玉云慈明应庵二大老若有转身处佛法到今日不致扫地广教别资一路一切圣贤皆以无为法而有差别盏子扑落地碟子成七片相骂饶你接此束相唾饶你泼水还会么击拂子云大海若知足百川应倒流慈明与永首座同辞汾阳后相从二十年终不脱洒一夕围炉夜深师以火箸敲炭曰永首座永咄X曰野狐精师以手指曰齖郎当汉又恁么去也永言下顿悟高峰妙云慈明无端坑陷平人合喫三十棒永首座不合随风倒柁亦当代喫十棒或有抱不平底出来道西峰𠰒祇向道心不负人面无惭色龙池微云永公虽然悟去却被火炉勘破慈明虽有起死回生手段要且不出野狐见解好与一坑埋却相唿相唤巳多年此夜相唿出偶然肝胆平生倾尽处一天明月落前川慈明因僧问一得永得时如何师曰抱石投河神鼎揆云者僧向太虗空里觅得个系驴橛向洪波浩渺中没头浸却殊不知金屑虽贵落眼成翳饶他出得头来除非铁船水上浮天宁弘云慈明虽有起生回死底手段大似棺材瞠眼复颂把定函关过楚营将军一镞破重城而今四海清如洗万里歌谣贺太平宗鑑法林卷二十九X宗鑑法林X卍XXX宗鑑法林卷三十集云堂编大鉴下十一世滁州瑯琊山慧觉禅师上堂拈拄杖曰盘山道向上一路滑南院道壁立千仞险临济道石火电光钝瑯琊有定干坤底句各各高着眼卓拄杖下座白巖符云三大老被瑯琊各与一杓恶水泼了也更道我有定干坤句祇如他卓拄杖下座是定干坤句不是定干坤句良久云者杓恶水却是瑯琊自泼了也元一融云瑯琊与么拈提将谓出他三老一头地未免起模畵㨾好与三老一状领过屏山有定干坤句便下座瑯琊上堂汝等诸人在我者里过夏与你点出五般病一不得向万里无寸艹处去二不得孤峰独宿三不得张弓架箭四不得物外安身五不得滞于生杀何故一处有滞自救难为五处若通方名导师汝等诸人若到诸方遇明眼作者与我通箇消息贵得祖风不坠若是常徒即便寝息何故躶形国里夸服饰想君太煞不知时曲蟺蹋着两头𢳆哑子得梦自家笑笑到天明说向谁乌鸦解作麒麟叫瑯琊指出五般病举世良医发药难直下为君俱击碎延龄何必九还丹X瑯琊因长水法师问清净本然云何忽生山河大地师厉声曰清净本然云何忽生山河大地荐福信云先行不到末后太过五祖演云金屑虽贵落眼成翳灵隐岳云日长夜短诸人还勐省么理安问云瑯琊祇知转身句不识出身句混混玲珑无背面拈起有时成两片且从依旧欲相当免被旁人来覰见当明不犯体全彰进步刚然要论量妍丑祇因逢古镜回头满面负惭惶青天复青天打失髑髅前看看日又夜争教人少年不设陷穽不挥雪刃一箭穿杨神目不瞬翻思昔日李将军射虎之机犹是钝婴儿为食苦飘零陌路逢亲唤一声知得阿孃肠断处从教铁汉泪如倾瑯琊示众与么来者上间安排不与么来者下间挂搭向上人来独自凄凄暗渡江国清灯云买帽相头看孔着楔瑯琊固是作家未免有分别在国清则不然今岁未留门外客上下何妨安分居瑯琊示众进前即死退后即亡不进不退落在无事之乡何故如此长安虽乐不是久居径山杲云啼得血流无用处不如缄口过残春瑯琊因僧问拈椎竖拂即不问瞚目扬眉事若何X师曰赵州曾见南泉来曰学人未晓师曰今冬多雨雪贫家怎奈何宝寿方云瑯琊与么答话可谓宝藏大开怎奈不遇高鑑功成浪施虽然不因夜来鴈争见海门秋瑯琊示众记得僧问老宿如何是佛宿曰不封不树大众会么若不会重下注脚去也不封不树以棘栾不封不树厕以棘栾干天为葢厚地为盘聚敛兮魂魄贤愚兮一棺日炙风吹无障闭千古万古长漫漫瑞州大愚守芝禅师示众三世诸佛不知有狸奴白牯却知有乃拈起拂子曰狸奴白牯总在者里放光动地何谓如此两段不同径山杲云大愚若无后语洎合被狸奴白牯换却眼睛虽然如此也未免秤锤蘸酢愚菴盂云大愚拈箇狸奴白牯还曾梦见么大愚因僧问通身是眼口在什么处师曰三跳曰不会师曰章底词秋罢歌韵向春生愚菴盂云大愚果有悬河之辩怎奈者僧无眼大愚示众大家相聚喫茎虀若唤作一茎齑入地狱如箭射应菴华云好语要且无来处有人辨得出与你一两金古鼎铭云宗师为人如蛊毒之家置毒于饮食中未尝不欲断人命根虽然是冤者能有几人能X仁鑑云若不唤作一茎齑亦入地狱如箭射毕竟如何但能饭向无心盌自有人提折脚铛杀活全机觌面提大家相聚喫茎齑后人不省者箇意祇管茫茫打野榸硬如绵软如铁诸人饮水须防噎堪笑滩头老大愚至今弄巧反成䂐觚棱金碧照山高万国珪璋捧赭袍四海一家无一事将军把镜泣霜毫大愚示众竖穷三际横亘十方拈起也帝释心惊放下也地神胆战不拈不放唤作什么自云虾蟇灵巖储云祥符则不然竖穷三际横亘十方拈起也至简至易放下也同天同地不拈不放唤作什么自云阿嚏雪巢松云大愚老汉提唱箇事可谓竭尽玄微祇得玉凤金鸾分疎不下今日松上座敢将狗尾续貂竖穷三际横亘十方拈起也纵横自在放下也自在纵横不拈不放唤作甚么呵呵大笑云是甚干矢橛大愚问侍者曰你问讯了一边立地是什么道理曰不会师曰过者边立者便过师曰无端无端天宁琦云成人者少败人者多广胤标云侍者却难得何以见得不因夜来鴈怎见海门秋大愚因僧问如何是佛师曰锯解秤锤锯解秤锤无缝罅风吹日炙朝复夜虽然不许乱商量一任称提四天下X手把金鞭击铁牛大千世界任遨游恒沙岸上相逢着默识无言自点头锯解秤锤出老杜诗香稻啄残鹦鹉粒碧梧栖老凤凰枝锯解秤锤两分明触着犹能碎眼睛箇是红炉亲炼出古今能有几人醒舒州法华全举禅师到瑯琊觉处瑯问近离甚处师曰两浙曰船来陆来师曰船来曰船在甚处师曰步下曰不涉程途一句作么生道师以坐具摵一摵曰杜撰长老如麻似粟拂袖而出瑯问侍者此是甚么人者曰举上座瑯曰莫是举师叔么先师教我寻见伊遂下旦过堂问上座莫是举师叔么莫怪适来相触忤师喝复问长老何时到汾阳瑯曰某时到师曰我在浙江早闻你名元来见解祇如此何得名播寰宇瑯遂作礼曰某甲罪过径山杲云宾则始终宾主则始终主二大老蓦札相逢主宾互换直下发明临济心髓苟非彻证向上巴鼻具出常情正眼未免作得失论量云门信云拳来脚去本分钳锤若将破篮盛水救火笑杀旁观三十年后有人说破东山澓云向二尊宿舌头上打得箇秋千过来方得道出常情非特不被是非绊却抑且即是非而作佛事不然君向西秦我之东鲁云巖学云举上座可谓竿木随身逢场作戏虽然若X无瑯琊唱拍相随那能阳春白雪相骂无好言相打无好拳何似风恬并浪静一江明月满溪船夺得骊龙珠便回小根魔子尽疑猜拈来抛向洪波里攃手大家归去来渔翁潇洒任东西芦管横吹韵不齐夜静月明鱼不食扁舟卧入武陵溪水不洗水金不博金昧毛色而得马靡丝絃而乐琴结绳畵卦有许事丧尽真淳盘古心揭天犪鼓噪红尘徧地刀枪解出身结角罗纹随处入银山铁壁是通津黑雾纷纷泼面来手持玉笏叹悠哉电光影里穿鍼眼线脚重重挑不开尽谓当关逢敌手更惊纳款竖降旗明修栈道人皆见暗度陈仓却不知云从龙风从虎北山晴兮南山雨放行也皓魄腾空擒住也须弥倒拄明暗交参敲唱双举无限鱼虾努眼睛扶摇赢得播寰宇倒握灵符悬肘后横抽宝剑挂眉端大家抛出当阳看佛口蛇心辊一团后瑯琊举似慈明明曰举公见处才能自了而汝负堕何以为人纪功叙殿老谭兵却要将渠此话行一夜秋风动乡思八千子弟共归耕X法华示众释迦不出世达磨不西来佛法徧天下谭玄口不开径山杲云做贼人心虗愚菴盂云大小法华龙头蛇尾一指海云既云谭玄为什么又道口不开乃以如意击案云若将耳听终难会眼里闻来方始亲法华因僧问生死事大请师相救师曰洞庭湖里失却船洞庭湖里失却船赤脚波斯水底眠尽大地人唿不起春风吹入杏花村南岳芭蕉大道谷泉禅师同慈明山行遇一毒龙湫师捉明同浴明掣肘去师解衣跳入霹雳随至腥风吹雨林木震摇明蹲艹中意师死矣须臾睛霁师乃引颈出波间曰㘞理安问云谷泉拌得一条穷性命要验天下衲僧却被慈明老汉勘破道峰珍云一人死中得活一人艹里蹲身总被天下衲僧勘破资福广云谷泉卖弄若无慈明证据不免徒劳谷泉到慈明明问白云横谷口道人何处来师左右顾视曰夜来何处火烧出古人坟明曰未在更道师作虎声明以坐具便摵师接住推明置禅牀上明却作虎声师大笑曰我见七十余员善知识今日始遇作家天童华云二老汉当时若蹋着临济向上底我等今日饭也无喫还知荐福落处么龙翔䜣云一人得X体不得用一人得用不得体如何敢称临济儿孙你若检点得出非惟圆他古人旧话亦免今日钝置我无传和尚拈拄杖卓一卓云棒头有眼明如日要识真金火里看天宁琦云错下名言当时慈明怎容得者风颠汉恁么道更与一坐具看他作箇什么伎俩才眼目定动便连棒趁出临济法道未致寂寥两阵交锋出战时旗枪倒卓鼓无槌丝毫不犯将军令独脚机关各自提一文一武偶相逢说尽英雄各不同俱往长安朝圣主姓名终是达天聪好看两虎上高山头角低昂不等闲夺去搀来多意气清风明月动人寰安吉州天圣皓泰禅师僧问如何是佛师曰黑漆圣僧圣僧黑漆实希奇莫把丹青点污伊合掌烧香人不敬寒山拾得笑攒眉天圣到瑯琊琊问埋兵挑鬬未是作家匹马单枪便请相见师指琊曰将头不勐带累三军琊打师一坐具师亦打琊一坐具琊接住曰适来一坐具是山僧令行上座一坐具落在甚么处师曰伏惟尚飨琊拓开曰五更侵早起更有夜行人师曰贼过后张弓琊曰且坐喫茶白巖符云二老相见可谓遇故乡人说故乡话然本色固是本色未免俱带些客气X舒州浮山法远圆鑑禅师僧问如何是祖师西来意师曰平地起骨堆嫩艹疎斜径山泉带碧流文曾要渭水耻任列庄周平地起骨堆三春震地雷祇闻千里去不见一人回平地起骨堆金毛狮子吼谁知无味谭塞断众人口滞货不入市行情何足论有期酬价者天远自临门浮山因僧问师唱谁家曲宗风嗣阿谁师曰八十翁翁辊绣毬曰与么则一句迥然开祖胄三玄戈甲振丛林师曰李陵元是汉朝臣投子青云水深鱼隐叶落巢疎复颂月里无根艹山前枯木花鴈回沙塞后砧杵落谁家古殿莓苔满天河斗柄垂金鸡才报晓玉女下阶迟舜目重瞳禅帝尧嘉声千载奏萧韶闻音忘味成何事草莽无由帝力骄浮山示众汾阳有三种师子句一超宗异目二齐眉共躅三影响音闻若超宗异目见过于师可为种艹方堪传授若齐眉共躅见与师齐减师半德若影响音闻野干倚势异类何分所以先德付嘱曰若当相见切须仔细穷勘不得卤莽X豹略龙韬妙有权超师宁复假师传虎须倒捋浑闲事鼈鼻生揩恣便嬛敌胜果然全胜槩输机还却占机先天生迈种何人共独许滹沱得一玄浮山因僧问如何是向上一路师曰正月孟春犹寒正月孟春犹寒从头万种千般昨夜虗空落地和风搭在栏杆润州金山昙颖达观禅师曰七佛是性隷万法是心奴且道主人翁在甚么处自喝曰七佛巳下出头又自诺曰各自祇候断桥伦云唤七佛为性隷指万法是心奴达观自谓有出身之路及乎自喝自诺又是奴隷边事主人翁何曾梦见大众要见么以拂子拂一拂云晓来一阵春风动开徧园林百样花金山因僧问如何是长法身师曰拄杖六尺曰如何是短法身师曰算子三寸曰恁么则法身有二也师曰更有方圆在理安问云古人一期施设可谓四棱蹋地检点将来也是随语脉展演或有问山僧如何是长法身拄杖六尺如何是短法身噼嵴便打恁么则法身有二也掷拄杖云兵随印转将逐符行且道与古人是同是别复颂万叠长江浪里游月随渔父上扁舟钓竿收放凭吾手不计工程得便休X都尉李遵勗因坚上座来辞次尉问曰近离上党得届中都方接尘谭遽回虎钖指云屏之翠峤访雪岭之清流未审此处彼处的的事作么生坚曰利剑拂开天地净霜刀才举斗牛寒尉曰恰值今日耳聩坚曰一箭落双鵰尉曰上座为什么着艹鞵睡坚以衣袖一拂尉低头曰今日可谓降伏也坚曰普化出僧堂芙蕖浴浪澄江浅红蓼夭风鴈影斜独自晚来江上望无边秋色属谁家宋内翰杨文公亿公字大年问广慧曰某曾问云巖谅监寺两箇大虫相齩时如何寺曰一合相某曰我祇管看未审恁么道还得么慧曰者里即不然公曰请和尚别一转语慧以手作曳鼻势曰者畜生更𨁝跳在公有省有偈曰八角磨盘空里走金毛师子变作狗拟欲将身北斗藏应须合掌南辰后梅翁杲云看者一道真言直得天左旋地右转虽然是处池中有月谁家灶里无烟任他大年说得悟得向太虗空里之乎者也争似你诸人识取一句子好且道是那一句喝一喝内翰攀南斗倚北辰广慧转天关飜地轴寥寥千古许谁知断絃须是鸾胶续白石凿凿韫尔美璞君子道晦君子斯乐文公问广慧承和尚有言一切罪业因财宝所生X劝人疎于财宝而况阎浮提众生以财为命邦国以财聚人教中有财法二施何得劝人疎于财宝慧曰旛竿头上铁笼头公曰海坛马子似驴大慧曰楚鸡不是丹山凤公曰佛灭二千年比丘少惭愧夜叉头菩萨面鬼擣谷佛跳墙同门共户不相识迈古超今无寸长灯心翟支破石头脚扁鹊卢医争主张巳知客梦烟霞里肯厌猿鸣夜雨中谩谓衡湘音信断年余鴈阵过巴东文公问慈明如何是上座为人一句慈曰切公曰长裙媳妇拕泥走曰谁得似学士公曰作家作家曰放你三十棒公以手拍膝曰者里是甚么所在慈拍手曰也不得放过公呵呵大笑风和日暖正春浓柳色如金花影重入到桃源旧游处一层峰锁一层峰全身拶入苍龙窟拔得珊瑚几树来打落寻常柴艹价换钱沽酒醉花街大鉴下十二世袁州杨岐方会禅师因僧问如何是佛师曰三脚驴子弄蹏行曰莫祇者便是么师曰湖南长老天童华云大小杨岐话作两橛且道荐福为人眼在什么处径山琇云大小杨岐被者僧一问未免手X脚俱露云门信云要会三脚驴子落处须向驴胎马腹里走一遍来见杨岐始不难三脚驴子弄蹏行两浙江南秋复热西北风霜怯早寒闭门愁见杨花落法出奸生垛生招箭三脚驴子是谁亲见若亲见释迦老子那咤面三脚驴子弄蹏行鼓动清风入骨寒蹋破毗卢光影断不须平地起波澜一箭射落天边鴈千人万人着眼看不知此箭自何来湖南长老何曾见东风花暖色依依在处墙头蝴蝶飞灶妇不闻天子敕太平昼夜不关扉强饮沽来酒羞看读了书闲花更满地惆怅复何如杨岐因慈明忌设斋众集师于真前以两手掜拳安头上以坐具画一画打一圆相便烧香退身三步作女人拜首座曰休掜怪师曰首座作么生曰和尚休掜怪师曰兔子喫牛嬭第二座近前打一圆相便烧香亦退身三步作女人拜师近前作听势座拟议师与一掌曰者漆桶也乱做法林音云当断不断反招其乱一棚傀儡木雕成半是神形半鬼形歌鼓歇时天未晓尚余寒月挂疎櫺杨岐听势印千差今古令人爱作家但握祖师三印X在不妨掜怪乱如麻杨岐上堂天得一以清地得一以宁君王得一以治天下衲僧得一堪作甚么良久云钵盂口向天妙喜杲云杨岐老汉大似溺却一船蔴却来戽斗里扫伏龙长云大小杨岐熟处难忘衲僧得一且作么生以拄杖卓一卓喝一喝下座钵盂向天底时节十方世界一团铁少林面壁谩多年衲僧眼里重添屑衲僧一拶钵盂口阔天下杨岐望梅止渴杨岐因僧问少林面壁意旨如何师曰西天人不会唐言西天人不会唐言端坐巍巍少室前刚被流支打齿缺至今有理不能宣西天人不会唐言旱地雷声彻大千九年面壁无人会玉兔金乌火里旋杨岐因慈明上堂师出问幽鸟语喃喃辞云入乱峰时如何明曰我行荒艹里你又入深邨师曰官不容鍼更借一问明便喝师曰好喝明又喝师亦喝明连喝两喝师礼拜明曰此事是箇人方能担荷师拂袖便行起纲宗云作家相见纵夺可观检点将来不无渗漏发明临济四喝彷彿依俙者多四喝之余为之乱喝且道慈明是乱喝不是乱喝将出骊珠遇大商金盘拨动有余光无烦一句论高X价把手归家笑几场试问人间有底忙好将春事报春光直饶日日花前醉一季都来九十场猫全插血功虎备起尸德无奈阿勇何不传上树诀马转牛回岂是夸烂泥中剌当行家霜刃一挥全意气坐令千载定龙蛇璨若骊珠出匣辉铁牛机印印全机桃花浪里春雷疾逴得风云满路归电掣雷奔作者酬相将辊入角尖头同心绣就鸳鸯谱把手高歌上玉楼杨岐上堂杨岐乍住屋壁疎满牀尽攃雪珍珠缩却项暗嗟吁良久曰反忆古人树下居破菴先云杨岐鬬胜不鬬劣秀峰鬬劣不鬬胜秀峰乍住没亲疎箇箇尽怀沧海珠满眼湖山看不足释迦弥勒是他奴枯柳残杨雪片轻艹堂坠落两三楹板门久不关风月赵老葫芦挂不成杨岐因僧问拨云见日时如何师曰东方来者东方坐尧舜垂衣万国宾拨云见日意休陈东方来者东方坐艹木重霑雨露新杨岐因白云端参乃问受业师为谁曰茶陵郁和尚师曰吾闻伊过桥遭跌有省作偈甚奇能记否X端诵曰我有明珠一颗久被尘劳关锁今朝尘尽光生照破山河万朵师笑而趋起端愕然通夕不寐黎明咨询之适岁暮师曰汝见昨日打殴傩者么曰见师曰汝一筹不及渠端复骇曰意旨如何师曰渠爱人笑汝怕人笑端大悟护国元云杨岐大笑眼观东南意在西北白云悟去听事不真唤钟作瓮检点将来和杨岐老汉都在架子上将错就错若是南明则不然我有明珠一颗切忌当头蹉过虽然觌面相呈也须一槌打破举拂子云还会么棋逢敌手难藏兴诗到重吟始见工江上贪观浪势高被人夺却手中桡随风飘荡浑无主幸得渔翁借一舠杀活机筹格外操寻常那识笑中刀明珠晃晃形山上共鑑春风放碧桃鸩毒潜藏游宴中杀人性命疾如风丝头截断圣凡路马腹驴胎灭正宗杨岐入院陞座毕下座九峰勤把住曰今日喜得箇同参师曰作么生是同参底事曰九峰牵犁杨岐曳耙师曰正恁么时杨岐在前九峰在前勤拟议师拓开曰将谓同参元来不是天宁琦于拟议处代峰便喝龙翔䜣云二老壎篪迭奏今古罕闻龙翔今日对众举扬贵要大家知有且道知有箇什么祖翁田地无多子努力同心两弟兄南㵎谦代云念兄今日新做长老X一曳耙二牵犁平田浅艹且相随恰到饥时无艹料放开头角便东西老杨岐老杨岐尽道从来解弄蹏金刚圈上生毛剌栗棘蓬抛热𦦨腾百万铁骑冲不破风规从此擅纵横杨岐上堂薄福住杨岐年来气力衰寒风凋败叶犹喜故人归啰啰哩拈却死柴头且向无烟火天目礼云净慈亦有一颂自住南山寺年荒遇水灾风凄蒲柳变不见故人来正恁么时如何相思黄叶落白露点苍苔杨岐问僧栗棘蓬你作么生吞金刚圈你作么生跳昨夜发新雷毒蛇离窟穴居常口不开蹋着迸鲜血肘后蓦生闲落索风前忽布閙叉撑那咤八臂空惆怅夜半三更白昼行杨岐金圈与栗蓬吞跳依前事不同大海都来一口吸更无南北与西东巨海垂香饵漫天布网罗从他吞跳者我祇笑呵呵东十八鬲西十八鬲南十八鬲北十八鬲无救无遮八寒八热当堕畜生地狱罪毕杨岐问僧云深路僻高驾何来曰天无四壁师曰蹋破多少艹鞵僧便喝师曰一喝两喝又作么生X曰你看者老和尚师曰拄杖不在且坐喫茶高驾何来钓象犀翻身全不带纤泥蓦然一喝高千丈劫外相看谁得知宗鑑法林卷三十宗鑑法林X卍XXX宗鑑法林卷三十一集云堂编大鉴下十二世隆兴府黄龙慧南禅师室中常问僧曰人人尽有生缘在上座生缘在何处正问答时却伸手曰我手何似佛手又问诸方参请宗师所得复垂脚曰我脚何似驴脚三十余年示此三问罕有契其旨者因目之为黄龙三关龙翔䜣云黄龙三关如商君立法法虽行而先王之道废矣故当时出其门者甚多得其传者益寡使其恪守慈明家法子孙未致断绝瑞鹿信云我手何似佛手上大人丘乙巳我脚何似驴脚化三千七十士人人有箇生缘尔小生八九子上座生缘在什么处佳作仁可知礼也复云黄龙设三关捞摝四海英灵大似布漫天网被山僧一时收下了也现前大众还委悉么鸳鸯绣出从君看不把金鍼度与人庐X山圆通旻古佛云昔见广辩首座收南禅师亲笔三关颂讽诵无遗近见诸方传写不全又多譌舛故兹录出我手佛手兼举禅人直下荐取不动干戈道出当处超佛越祖我脚驴脚并行步步蹋着无生会得云收日卷方知此道纵横生缘有语人皆识水母何曾离得虾但见日头东畔上谁能更喫赵州茶长江云散水滔滔忽尔狂风浪便高不识渔家玄妙意偏于浪里飐风涛南海波斯入大唐有人别宝便商量或时遇贱或时贵日到西峰影渐长黄龙老和尚有箇生缘语山僧承嗣伊今日为君举为君举猫儿偏解捉老鼠佛手才开古鑑明森罗无得隐纤形朝朝日日东边出多少行人问丙丁驴脚伸时动地轮大洋海底播红尘惟余庭际青青柏一度年来一度春垂问生缘何处来到家禅客绝纤埃毗卢剎海周游也休说峨嵋与五台我手佛手十八十九云散月圆痴人夜走我脚驴脚放过一着庞老笊篱清平木杓人人生缘北律南禅道吾舞笏华亭撑船X我手何似佛手天下衲僧无口纵然撩起便行也是鬼窟里走讳不得我脚何似驴脚又被缡胶黏着翻身直上兜率天巳自遭他老鼠药吐不得人人有箇生缘铁围山下几千年三灾烧到四禅天者驴犹自在旁边杀得工夫佛手驴脚容易见最难道处是生缘黄梅不是周家子七岁传衣便会禅黄龙参慈明于福严明曰书记参云门禅必善其旨如放洞山三顿棒是有喫棒分无喫棒分师曰有喫棒分明色庄曰从朝至暮鸦鸣鹊噪皆应喫棒师乃炷香作礼复问赵州道台山婆子我与汝勘破了也那里是它勘破处师汗下不能答次日又诣室明诟骂不巳师曰骂岂慈悲法施耶明曰你作骂会那师大悟述颂曰杰出丛林是赵州老婆勘破有来由如今四海清如镜行人莫与路为雠明始颔之错错戏海狞龙冲霄辽鹤老慈明无着摸笑里重重露拴索佛手一展日月昏大江从此风涛恶死水如何养活龙终归大海鼓腥风天教一霎风云变送出台山烟雨中黄龙因僧问不去不来时如何师曰华岳三峰头倒卓曰却去却来时如何师曰风吹柳絮毛毬走冰雪肌肤西舍女梳糚巧巧畵双眉傍人笔力强传X写户外如何见得伊黄龙住黄檗时室中每举钟楼上念赞牀脚下种菜众皆下语不契一日胜首座曰勐虎当路坐师退黄檗与胜住道峰珍云钟楼上念赞南斗七牀脚下种菜北斗八直饶道箇勐虎当涂踞未免犹涉离微喝一喝去却七拈却八无此束波斯吹觱篥钟楼上念赞牀脚下种菜勐虎当路蹲时人俱不会黄檗花开自有时明州有箇憨布袋直出直入当面不识更拟如何着甚死急黄龙因化主归上堂世间有五种不易一化者不易二施者不易三变生作熟者不易四端坐喫者不易更有一种不易是甚么人良久曰𠰒下座翠巖真因藏主问和尚道第五种不易是什么人巖云脑后见顋莫与往来天童杰云一手不独鸣两手鸣掴掴豁开三玄三要揑碎佛祖标格村歌社舞得人憎胜似当年白拈贼天宁琦云山僧则不然第五种不易是什么人莫怪坐来频劝酒自从别后见君稀五磊权云山僧则不然第五种不易是什么人无漏国中留不住浮幢王剎任分身黄龙因僧问滴水滴冻时如何师曰未是衲僧分上事曰如何是衲僧分上事师曰滴水滴冻翻手云覆手雨与夺更谁可相许丈夫行履合如斯那管春寒并秋暑X黄龙因僧问德山棒临济喝直至如今少人拈掇请师拈掇师曰千钧之弩不为鼷鼠而发机曰作家宗师今朝犹在师便喝僧礼拜师曰五湖衲子一钖禅人未到同安不妨疑着百丈泐云黄龙一向具齩猪狗底手脚今日被者僧折倒既是千钧之弩不发鼷机为甚破的黄龙因禾山普参山善经论两川号为义虎问曰阿难问迦叶世尊传金襕外更传何物因缘意旨如何师曰上人出蜀曾到玉泉否曰曾到师曰曾挂搭否曰一夕便发师曰智者道场关王打供结缘住几时何妨山良久再理前问师俛首山趋出大惊曰两川义虎不消此老一唾黄龙一唾绝迟疑笑杀旁观又可悲姹女巳归霄汉去獃郎犹向火边栖雾里塔如梦树中山欲行艹溪停泊处隐约见孤城黄龙示众一人朝看华严暮观般若昼夜精勤无有暂暇有一人不参禅不论义把箇破席日里睡如是二人同到黄龙一人有为一人无为安下那一箇即是良久曰功德天黑暗女有智主人二俱不受平阳忞云山僧不比黄龙小家子禅如是二人同到能仁一齐安下何故海阔从鱼跃天空任鸟飞洪州翠巖可真禅师在金銮同善侍者度夏X师自负亲见慈明天下无可意者善知其未彻一日同山行次拈一片瓦砾置磐石上谓师曰若向者里下得一转语许你亲见慈明师左右视拟对之善叱曰伫思停机情识未透何曾梦见洪涛怒㖃渡头生棹短舟横截未能若解离钩施返踯管教四海浪清平翠巖因首座不安问曰色身病法身病座曰早来承侍者相问师曰泥里洗土块曰和尚惯用此机师曰夜来帝释冠为甚么落地座无语师曰南山起云北山下雨一重烟水一重云水没横塘路不分堪笑途中流浪客茫茫忘却故园春梧桐一叶着霜烧化得琴来尾半焦争怪没弦声断曲惹添风雨奏江涛潭州道吾悟真禅师僧问凝然便会时如何师曰老鼠尾上带研槌神鼎揆云凝然便会去澄潭不许苍龙蟠言下觅端由早成不快漆桶直饶万里无云青天也须喫棒毕竟如何自是不归归便得五湖烟景有谁争复颂道人去住总无家何累渠侬畵足蛇幸自一身轻似箭那堪杻上又添枷作客曾经北地苦行人谩唱鹧鸪词分明月在梅花上看到梅花早巳迟俊鹞高翔极尽空白云深入缈无穷万牛輓得清风X转犹涉乡关路几重越州姜山方禅师因僧问如何是不动尊师曰单着布衫穿市过曰学人未晓师曰骑驴蹋破洞庭波曰透过三级浪专听一声雷师曰伸手不见掌曰还许学人进向也无师曰特地告虗空曰雷鸣之下布鼓难鸣师曰八花毬子上不用绣红旗曰三十年后此话大行师便打宾则始终宾主则始终主如何不动尊触着无停处明明閙市头深深海底渡铁鹞无毛掠月昏俊鹘穿云天正曙机蹋机箭锋拄何如天外展双眸莫把是非来入耳不动尊活鱍鱍珠盘宛转春回壑去留皓月印寒潭舒卷彩霞飘碧落云垂万里鹏翅展千年鹤错错清风八面何寥廓宣州兴教院坦禅师上堂有雪窦化主省宗出问诸佛未出世人人鼻孔撩天出世后为甚么杳无消息师曰鸡足峰前风悄然宗曰未在更道师曰大雪满长安宗曰谁人知此意令我忆南泉拂袖归众更不礼拜师曰新兴教今日失利便归方丈令人请至师曰适来错抵对一转语人天众前何不礼拜盖覆却宗曰大丈夫膝下有黄金争肯礼拜无眼长老师曰我别有语在宗乃理前语至未在更道处师曰我有三十棒寄你打雪窦宗乃礼拜X理安问云宾则始终宾主则始终主忽然宾主互换未免有得有失若道兴教是主怎奈被省宗不肯若道省宗是宾因甚却寄棒打雪窦还委悉么不因夜来雁争见海门秋颐石圆云兴教放去较危者僧收来太速祇如三十棒寄打雪窦意旨如何麢羊才挂角猎犬觅无踪当阳不断奈伊何好语翻令落第多理得丝纶重下钓禹门三级起风波悄悄寒风深雪夜虎啸猿哀声不借东土西天齐乞命谁更人前夸重价使乎使乎知未知年年花落乳峰下龙门大启纳英流且喜他人踞虎头放去太赊收太速还看片月海门秋雁来空布云中字鱼去徒翻水上花此夜月明人尽望不知明月落谁家南岳云峰文悦禅师上堂汝等诸人与么上来大似剌脑入胶盆与么下去也是平地喫交直饶不来不去朝打三千暮打八百宝寿方云云峯老汉大似当台镜子祇会照人殊不知自已未出方丈时早巳喫交了也云峰因僧问巅山巖崖还有佛法也无师曰有曰如何是巅山巖崖佛法师曰猢狲倒上树径山杲云若人信受奉行一生参学事毕云峰因僧问如何是心地法门师曰不从人得曰X不从人得时如何师曰此去衡阳不远径山杲云云门即不然如何是心地法门不从人得不得人得时如何看脚下法林音云借人箸喫饭金明进云金明即不然如何是心地法门不从人得不从人得时如何噼嵴便棒安吉州西余师子净端禅师因尼参师曰待来日五更三点入来师侵早红粉搽面而坐尼入见惊而遂悟僧中女子满面惭惶女中丈夫一笑承当从今丑态难回护不必臙脂红粉糚老觉情闲似太孤五更糚点接师姑虽然巳中烽烟计粉面脂脣洗得无大鉴下十三世舒州白云守端禅师示众此事如万仞崖头相似总知道放着手便扑到底祇是舍命不得法华今日不动一毫头教诸人到底去也掷下拄杖拟从险处放身时那箇商量不皱眉不动毫芒亲到底眼睛皮绽盖须弥说尽茘枝滋味好怜儿不觉伤华藻更将剥净置人脣到口便宜谁解讨白云上堂若端的得一回汗出便向一茎艹上现琼楼玉殿若未端的得一回汗出虽有琼楼玉殿却被一茎艹盖却作么生得汗出去自有一双穷相手未曾容易舞三台X径山杲云一茎艹上现琼楼玉殿决定可信琼楼玉殿被一茎艹盖却莫被他热瞒径山恁么道为巳得一回汗出者说未得一回汗出者切不得动着天宁琦云拈却一茎艹琼楼玉殿在什么处到江吴地尽隔岸越山多笑巖宝云白云大慧俱善抑扬当时则不无怎奈扑鼻汗臭气在佛日晳云隆安即不然不须汝诸人汗出但祇饥来喫饭困来打眠金谷年年烟雨中一茎谁解舞春风庭花引起愁无限泣杀江蓠两岸红九变将成曲三终必尽仪国风由是正王化自雍熈白云上堂古人留下一言半语未透时撞着铁壁相似忽然一日覰破方知自已原是铁壁如今作么生透复曰铁壁铁壁狮林则云白云被铁壁覰透打失一双眼睛伏龙长喝一喝云用铁壁作么宝掌白弹指一声云百杂碎白云谓东山演曰有数禅客从庐山来教伊说亦说得明亦明得颂古亦作得祇是未在演疑久之乃悟曰从此出一身白汗明得下载清风佛眼远云某甲侍先师举此因缘谓某甲云参学须是一时放下方得安乐大众还见得否乃颂放得下好脱洒放不下牛拽耙堪笑诸方老古锥打鼓说禅无尾杷无尾杷不惊怕可嗟讶解蹋毗卢顶X上行不言亦自传天下好大哥寻得桃源欲避秦无端又被贼来侵而今匹马风前过败国亡家恨转深白云因提刑郭公甫谒示众夜来枕上作得箇山偈谢功甫大儒说与大众请巳后分明举似诸方此偈非惟谢功甫大儒直要与天下有鼻孔衲僧脱却着肉汗衫乃曰上大人丘乙巳化三千七十士尔小生八九子佳作仁可知礼也晦昙承云白云老人要与天下衲僧脱却着肉汗衫殊不知更为天下衲僧加上鹘臭布衫白云上堂举一则公案布施大众良久曰口祇堪喫饭白云举古直是希奇口堪喫饭少有人知诸禅老莫迟疑一饱自然忘百饥白云因僧问一喝分宾主照用一时行去此二途请师别道师便喝僧曰从来疑着和尚师便打僧曰作家宗师师曰也不消得僧礼拜伏龙长云者僧道从来疑着和尚是肯语是不肯语白云便打是赏伊是罚伊选佛若无如是眼直饶千载亦奚为白云上堂干坤之内宇宙之间中有一宝祕在形山大众眼在鼻上脚在肚下且道么处良久曰人面不知何处去桃花依旧清溪流过碧山头空水澄鲜一色秋尘三十X里白云红叶两悠悠神仙初不住西东祇在空蒙紫雾中灵迹深知不可觅拟相寻即隔千峰白云上堂一句道得尽与佛祖为师一句道不尽与人天为师今日作么生道乃曰有水皆含月无山不带云南岳际云山僧则不然一句道尽与人天为师一句道不尽与佛祖为师且即今作么生道乃云家家门前火把子晦昙承云若有一句孤负佛祖若无一句落赚人天道尽道不尽自救不了诸人又作么生良久云掬水月在手弄花香满衣白云上堂见众集乃拈拄杖曰大众会么复卓一下曰珊瑚枕上两行泪半是思君半恨君几回霑水又拕泥年老心孤不自知游子不归空怅望一溪流水落花随从欹金莲出畵堂懒搽脂粉岂涂香春风一曲无人会倦倚阑干欲断肠白云住圆通示众难难难是遣情难情尽圆明一颗寒方便遣情犹不是更除方便太无端大众情作么生遣下座背包竟去礼敬云端祖可谓去国一身轻似叶高名千古重如山山僧虽做他脚下儿孙却又同途不同辙移步不移身何故他人住处我不住他人行处我不行不是与人难共住大都缁素要分明大众且道端祖底X是山僧底是喝一喝云放教冷来看白云因僧问旧岁巳去新岁到来如何是不迁义师曰眉毛在眼上罢钓归来不系船江村月落正堪眠纵饶一夜风吹去祇在芦花浅水边落叶巳随流水去春风未放百花舒青山面目依然在尽日横陈对落晖条风布暖弄晴沙郊外乌衣点翠霞漠漠烟凝千嶂寂畵楼箫鼓有人家白云示众金药丛丛带露新釆来熹茗赏佳辰浮桮何必须宜酒但有清香自醉人了菴欲云白云老人大似巧媳妇做出无面馎饦惜乎知味者少开福效颦亦有一偈重阳黄菊未成花落帽无劳忆孟嘉但得青山常在眼不妨流水去无涯愚菴及云白云开福大似徐六担板各见一边径山见处也要诸人共知时移节换是寻常过了重阳又一阳人事自生今日意黄花只作去年香金陵保宁仁勇禅师示众释迦老子四十九年说法不曾道着一字优波毱多丈室盈筹不曾度得一人达磨不居少室六祖不住曹溪谁是后昆谁为先觉既然如是彼自无疮勿伤之也拍膝顾众曰且喜天下太平宝寿方云保宁道彼自无疮勿伤之也不知早自剜肉了也又道天下太平不知早自作乱了也X烟暖土膏农事勤一犁新雨破春畊郊原渺渺青无际野草闲花次第生保宁上堂风鸣条雨破块晓来枕上莺声碎虾蟇蚯蚓一时鸣妙德空生都不会都不会三箇成羣四箇作队窈窈窕窕飘飘飖飖向前村后村折得犁花李花一佩两佩南堂欲云保宁大似二八少年风流才子一向卖俏于唱教门中足可观光衲僧门下正好喫棒何故禾黍不阳燄竞栽桃李春翻令力耕者半作卖花人能仁鑑拈拄杖云者里则不然白云为盖流水作琴一曲两曲无人会雨过夜塘春水深愚菴及云右军笔画入石三分李杜文章光𦦨万丈老保宁可谓尽善尽美检点将来未免笑破衲僧鼻孔何故要且无佛法道理普慈又作么生蒲团上端坐鍼眼里穿线西风一阵来落叶两三片龙池微云保宁恁么道虽则风流逸格事理双彰未免向百花争艶处着脚若是秋空皎月木落飘金千山露骨万水澄渟总未知消息在保宁示众大方无外大圆无内无内无外圣凡普会瓦砾生光须弥粉碎无量法门百千三昧拈拄杖曰总在者里还会么苏噜苏噜悉哩悉哩灵隐岳云老汉大似业识茫茫无奈船何打破戽斗古林茂云灵隐搂出心肝要且未见先保宁在山僧今日重为拈出会尽万法一如拈却金圈栗棘也X是泗州见大圣保宁上堂若说佛法供养大众未免眉须堕落若说世法供养大众入地狱如箭射去此二途且道当说什么三寸舌头无用处一双空手不成拳石霜尊云大小保宁元来胆小山僧即不然若说佛法供养大众如龙得水若说世法供养大众似虎靠山去此二途又作么生从前汗马无人识祇要重论盖代功保宁上堂有僧礼拜起以手向怀中作取物呈似势师左顾僧又作献势师右顾僧复作接物势师以手直下指僧拟议师曰祇有者箇更无那箇僧以手画一画师曰果然僧归众师呵呵大笑玉得荆山价倍高逢人犹欲把光韬珷玞徒自区区献终殒楚王笑里刀保宁上堂以手指上以手指下曰者是释迦擎拳曰者箇是迦叶合掌曰者箇是阿难展手曰者箇是甚么羞惭杀人雪菴嵩云保宁固乃如是未免汗马徒劳若据盘山则不然以手指上指下曰者箇不是释迦擎拳曰者箇不是迦叶合掌曰者箇不是阿难展手曰且道是甚么复摇手曰说话不投机尽是闲言语保宁示众三界惟心万法惟识槛外云生檐前雨滴磵水湛如蓝山花开似锦此时若不究根源直待当来问弥勒X灵然不涉去来今三界都卢一点心槛外春风春蜨舞门前杨柳晓莺吟潭州茶陵郁山主因庐山有化士至教令看僧问法镫百尺竿头如何进步镫曰恶凡三年一日乘驴过桥一蹋桥板而堕忽然大悟遂有颂曰我有明珠一颗久被尘劳关锁今朝尘尽光生照破山河万朵因此更不游方荐福璨云郁山主向驴前马后逴得些些便乃夸张衒耀以当平生参学拈拄杖卓一下云开先今日为伊一鎚击碎了也顾左右云莫有不甘者么靠拄杖下座失脚溪桥两眼枯错将鱼目作明珠直饶尘尽光生也照破山河梦见无斗笠骑驴过水西莓苔朝雨滑如泥不妨一蹋溪桥断回首青山天际低一跌成狼借茶陵路转迂却将泥弹子认作夜明珠比部孙居士一日杨岐来值视断次公曰某为王事所牵何由免离歧指曰委悉得么公曰望师点破曰此是比部宏愿深广利济羣生公曰未审如何岐示以偈曰应现宰官身广弘悲愿深为人重指处棒下血淋淋公有省棒下血淋淋真鍮不博金鸳鸯亲绣出休更觅金鍼X宗鑑法林卷三十一宗鑑法林X卍XXX宗鑑法林卷三十二集云堂编大鉴下十三世隆兴府黄龙晦堂祖心禅师因黄山谷乞指径截处师曰祇如仲尼道二三子以我为隐乎吾无隐乎尔如何理论公拟对师曰不是不是一日山行次时巖桂盛放师曰闻木樨花香么曰闻师曰吾无隐乎尔公释然即拜之曰和尚得恁么老婆心师曰祇要公到家耳渠侬家住白云乡南北东西路渺茫几度欲归归未得忽闻巖桂送幽香学海波澜卷未干几烦仙履上林峦天香吹落秋风老不觉相𢹂到广寒水边林下旧生涯梦里还家未是家昨夜月明归兴动西风一阵木樨花木樨花香吾无隐一堆火后几曾藏夜深不用挑灯火尽有牀前明月光晦堂与夏倚公立谈肇论至会万物为自已者及情与无情共一体处时有狗子卧香桌下师拈压尺击狗又击香桌曰狗有情即去香桌无情自住X情与无情如何得成一体公立不能对师曰才涉思惟便成賸法何尝会万物为自已瑞巖愠云黄龙老汉伤慈不少公立如入宝山空手而回诸人要会万法为自已情与无情共一体么搥杀有情狗子碎却无情香桌尽情收拾将来与他一团束缚抛向东洋大海自然洒洒落落虽然更须知有顶门一窍始得拈拄杖击香桌云阿喇喇阿喇喇登山脚膝酸喫水舌头滑十字街头石敢当对月临风吹尺八平阳忞云抽钉拔楔即不无瑞巖怎奈伤锋犯手何如有情狗子仍教他守夜无情香桌且留来使用诸人要会万法为自已情与无情共一体么且听拄杖子为你着力击香桌一下晦堂室中竖拳示众曰唤作拳头则触不唤作拳头则背未审唤作什么赤体更无藏隐处黄龙未语先分付若将见解上门来他家自有通霄路背触人难会凭君仔细看片云才出洞遮却面前山晦堂一日斋时闻版声乃唤打版行者打五棒须臾钟鸣又唤打钟行者打十棒却呵呵大笑众才坐定师乃入堂白槌曰大众斋毕便归方丈永宁鼎云行者喫棒自是话行天下要问黄龙老汉还得饭喫也未隆兴府宝峰云菴真净克文禅师参黄龙不X契见香城顺城问甚处来师曰黄龙来曰黄龙近日有何言句师曰黄龙近日州府委请黄檗长老龙垂语曰钟楼上念赞牀脚下种菜有人下得语契便请住持胜首座曰勐虎当路坐龙遂令去住城曰胜首座祇下得一转语便住黄檗佛法未梦见在师大悟方知黄龙用处十字街头石敢当离家日久却忘乡鲈鱼毕竟江南美蒪叶浮波橘正黄宝峰因黄龙南曰适令侍者卷帘问渠卷起时如何渠曰照见天下放下帘时如何渠曰水洩不通不卷不放时如何渠无语汝作么生师曰和尚替侍者下涅槃堂始得龙喝曰关西人果无头脑乃顾视旁僧师却指之曰祇者师僧也未梦见龙大笑白巖符云黄龙道渠无语汝作么生若是今时学者十个五双便向他不卷不放时着倒是他宝峰却不恁么宝峰道和尚替侍者下涅槃堂始得若是如今师家不是蛮骂便是瞎棒是他黄龙却不恁么且道他父子节文在甚么处觌面当机雷电疾还他家富产儿娇虽然总不禁旁僧冷笑宝峰示众今朝九月一夜来霜气寒当知门外路一一透长安喝一喝瑞巖愠云老真净向净洁地上撒屎撒溺当时一众甚处去也山僧敢将狗尾要续其貂今朝九月一山X风吹面寒知音千里外白鴈报平安是则是未见作家不见道才有是非纷然失心宝峰自香城归见黄龙龙问甚处来师曰特来礼拜和尚曰恰值老僧不在师曰向甚处去曰天台普请南岳游山师曰恁么则学人得自在去也曰脚下鞵甚处得来师曰庐山七百五十文唱得曰何尝得自在师指鞵曰何甞不自在龙颔之资福广云黄龙攻其所不守宝峰守其所不攻冲车临埤火箭飘空敌手相逢胜负难决余艎蓦唤随声应夺得荆蛮一箇船且道宾家分上主家分上宝峰上堂衲僧门下无非过量境界自在禅定喝一喝曰岂不是过量境界又謦欬一声岂不是自在禅定呵呵呵将此深心奉尘剎是则名为报佛恩云居庄云径山则不然拈拄杖云得之于心事事无碍应之于手法法圆成靠拄杖云它家自有通霄路不向如来行处行宝峰因诸山聚会佛印元禅师后至问曰云居何来迟印曰为着艹鞵从归宗肚里过所以迟师曰却被归宗吞却了也印曰争奈吐不出师曰吐不出即疴出永宁鼎云我若作宝峰待云从归宗肚里过遂搊住云且道盖胆毛有几茎直饶佛印尽其伎俩也作手脚不及X宝峰华严六颂事事无碍颂曰事事无碍如意自在手把猪头口诵净戒趁出淫房未还酒债十字街头解开布袋一指海云者里即不然事事无碍如意自在食不论顿睡懒解带见恶不瞋见好亦爱一生从来不会揑怪且道山僧底是宝峰底是宝峰示众头陀石被莓苔裹掷笔峰遭萝薛缠罗汉院里一年度三箇行者归宗寺里参退喫茶天童华因僧问此理如何童云他是关西子爱说川僧话宝峰上堂洞山门下要行便行要坐便坐钵盂里疴矢净缾中吐唾执法修行如驴曳磨镜堂清云闻说关西子没头脑原来祇在者里无端将世尊三大阿僧祇劫所立禁戒一一灭裂殆尽乃喝一喝当时若有人下得者一喝不惟表参学眼正且使洞山向去做个本色宗师不敢向净白地上胡疴乱唾蓦拈拄杖莫有为洞山抱不平者么靠拄杖比拟张麔兔亦不遇隆兴泐潭洪英禅师僧参拜起便垂下袈裟角曰脱衣卸甲时如何师曰喜得狼烟息弓弰壁上悬僧却揽上袈裟曰重整衣甲时如何师曰不到乌江畔知君不肯休僧便喝师曰惊杀我僧拍一拍师曰也是死中得活僧礼拜师曰将谓是收燕破赵之才元来是贩私盐汉X瀛山誾云将军节制屈杀偏裨当时者僧何不道贼贼便出如菴彰云者僧冲锋抗敌不觉脑后着戈泐潭虽能布长蛇大阵怎奈无生擒活捉之机顾左右云者里还有不顾危亡单刀直入者么如无看山僧向饿虎口中夺食去也拈拄杖一齐趁出破赵收燕主阃才输机夺转胜筹来通身是胆冲锋便战出重围又被围吉安龙庆庆闲禅师因问讯次龙曰据汝知见祇得上梢不得下梢师曰某甲上梢亦得下梢亦得龙曰如何是上梢师曰风过树头摇龙曰如何是下梢师曰刀斫斧凿龙曰老僧即不然师曰如何是上梢龙曰头鬅鬙耳卓朔师曰如何是下梢龙曰紧捎艹鞵师曰谢师答话龙便喝时人祇见芦花白不见蓼花开又红若问树头的的意西风昨夜到梧桐龙庆因黄龙问得座披衣向后如何施设师曰遇方即方遇圆即圆龙曰你与么说话犹带脣齿在师曰某甲祇如是和尚又作么生龙曰近前来与汝仔细说师抚掌曰三十年用底今日捉败龙呵呵大笑曰一等是箇精灵三昧真云龙庆只知捉败黄龙不知被黄龙捉败三昧恁么也带脣齿此便是三十年底施设也请勘之福州玄沙合文明慧禅师僧问如何是道师曰私通车马僧进一步师曰官不容鍼X酬机也祇看来机善打围兮脱得围拟骋骅骝千里步金鞭被我掣将归黄檗积翠永菴主问僧审奇汝久不见何所为曰近见伟藏主有箇安乐处师曰试举似看奇乃叙所得师曰汝是伟未是奇莫测归以告伟伟曰汝非永不非奇愈疑走积翠质之南公公大笑之师闻作偈曰明暗相参杀活机大人境界普贤知同条生不同条死笑倒菴中老古锥阳山顶云三个老汉绵里有鍼泥中有剌明赏暗罚则不无若是衲僧巴鼻天地悬隔何故不合说是说非福州长庆惠暹文慧禅师僧问离上座之宝剎登延庆之道场如何是不动尊师曰孤舟载月明曰忽遇橹棹俱停又作么生师曰渔人偏爱宿芦花瀛山誾别云或有问山僧如何是不动尊祇向道烧香礼拜着大鑑下十四世蕲州东山法演禅师参白云遂举僧问南泉摩尼珠话请问云叱之师领悟献投机偈曰山前一片闲田地叉手丁宁问祖翁几度卖来还自买为怜松竹引清风云印可之妙喜杲云山前一片闲田地元来记得在叉手丁宁问祖翁祇为契劵不分明几度卖来还自买难为牙X保人为怜松竹引清风喝一喝云乞儿见小利文峰玉征云卖来还自买即不问诸人且道毕竟唤什么作一片闲田地直饶你道得分明我更要问你讨契券在山前田地卖还买松竹清风痛自怜堪笑梦中夸富贵觉来那值半文钱忍死丁宁见白云一杯鸩酒十分斟若教不饮空归去田地无由被陆沉人情得富便称强松竹清风不掩藏何似羲皇北牕下解衣高卧纳余凉爱他风雪耐他寒独自凄凄把钓竿夜静云开孤月露不堪看处也堪看清风下载月色将阑抛纶假寐倚阑干东山曰老僧游方十余年参数十员善知识将谓了当及到浮山圆鑑会下更开口不得后又到白云因齩破一箇铁酸馅真是百味具足且道馅子一句作么生道花发鸡冠媚早秋何人能染紫丝头有时风动频相倚似向阶前鬪不休灵隐岳云东山恁么说话犹欠悟在白云铁酸馅衲僧难下口忽然齩得破大作狮子吼东山出队归示众出队半箇月眼不见鼻孔失却祖师禅拾得箇骨董且道向甚处着一分奉释迦牟尼佛一分奉多宝佛塔X峰顶𨛱云山僧出队五个月眼睛鼻孔无差别有人问我祖师禅噼头拄杖要见血祇如遇释迦牟尼佛多宝佛塔又作么生乃和南云恭惟合山头首久别众慈万福万福径山杲云径山出队八十余日鼻孔常与眼睛相见亦无祖师禅可失亦不曾拾得骨董则无以奉释迦牟尼佛亦无以奉多宝佛塔毕竟得箇甚么夜静水寒鱼不食满船空载月明归东山因僧问如何是佛师曰口是祸门的的当阳句明明箭后路着靴人喫肉赤脚人趁兔口是祸门电掣雷奔娑竭出海震动干坤东山因僧问一大藏教是箇切脚未审切阿那箇字师曰钵啰孃曰学人祇问一字为什么却答许多师曰七字八字昭觉勤云迅雷不及掩耳仰山钦举毕卓拄杖云十卜千千甄峰承云利似倚天长剑钝如无孔铁锤天目律云者僧问个切脚东山乃恁么答且道是什么义红尘堆中花街柳巷僻谷穷山白云澹荡脣上必并班豹剥舌头当的帝都丁自古上贤犹不识造次凡流岂可明一大藏教是切脚东山切得钵啰孃胸中愤气盘不得忽作虹霓万丈长谁家畵阁露娇娘满额梅花别㨾糚着眼且须亲看破莫闻声外唤檀郎X子晋庙前山月明人闻往往夜吹笙鸾吟凤唱听无拍多少霓裳散序声东山示众四五百担麦二三千担稻好箇休粮方耆婆不得妙灵隐岳云东山老人好语祇是探头太过香山有个方便也要诸人共知透得金刚圈细嚼铁酸馅一饱忘百饥始信不相赚伏龙长云管取有钱常住不无演祖若是将无作有拔贫助富还他无明老汉始得米不蓄一粒菜不栽一茎任渠往来者喫得饱膨脝东山因僧问如何是佛师曰肥从口入老去眉须似雪霜元来习气尚难忘少年无限伤心事一度思量一断膓牙根烂嚼真弥勒腹里横吞老释迦大地虗空皆得饱者回不到负檀家东山示众释迦弥勒犹是它奴且道它是阿谁便下座开圣觉因东山举问答云胡张三黑李四山然之时圆悟为首座乃云好则好恐未实次日入室山仍举前话觉云昨日向和尚道了也山云道什么云胡张三黑李四山云不是不是云和尚为甚昨日道是山云昨日是今日不是觉大悟万峰蔚云你还识他么不离者个即者个我是阿谁谁是我不审不审蹉过蹉过平阳忞云大小东山将常住果子私自受X用天童则不然释迦弥勒犹是他奴且道他是阿谁高声召云大众今晚小尽二十九普请大众喫茶去拈拄杖骤步下应供堂铁佛原云诸人要知东山端的么问取古庙里中央第一尊泥塑土地位下黑将军隐明纶云大小祖师原来胆小道不得何不问我炭墼子复云炭墼子莫泼水拟擡头千万里老年经节腊乐事甚悠悠不及儿童日都来不解愁释迦弥勒是他奴古今禅流知也无好酒不须悬望子酢酸何必挂葫芦孤峰高卧且忘身那管亲王与重臣自有一双青白眼未曾轻眎等闲人寂寂帘垂无影象六街月锁不逢人怪来九五尊严甚祇为从来不对宾东山因僧问如何是临济下事师曰忤逆闻雷从前忤逆怕闻雷不似大虫看水磨孤峰顶上要同行十字街头还共坐者僧苦下打斧拳霹雳声中宇宙昏惊起无明金翅鸟噼开沧海取龙吞东山示众我有一物不属凡不属圣不属邪不属正万事临时自然号令瑞巖愠云大小五祖何异宋人以死鼠为璞山僧则不然世有一物在凡属凡在圣属圣在邪属邪在正属正万事纷纷何须号令拈拄杖卓一下拙菴朴X云清熘熘白滴滴描不成畵不出覰着则眼睛瞎撞着则脑门裂且道与演和尚道底是同是别东山问僧曰倩女离魂那箇是真底二女合为一媳妇机轮截断难回互从来往返绝踪由行人莫问来时路祇是旧时行履处等闲举着便誵譌夜来一阵狂风起吹落桃花知几多纵使百千劫所作业不忘因缘会遇时果报还自受良宵爱月上危楼几处笙歌几处愁歌管未阑愁未歇忽然天晓一时休忆昔春风上苑行烂窥红紫厌平生如今再到曾行处寂寂无人艹自青南枝向暖北枝寒何事春风作两般凭仗高楼莫吹笛大家留取倚阑看数声羌笛最关情去路遥遥恨不胜彷彿暮云归未合远山无限碧崚嶒惯𢹂书剑走江湖白手成家事岂孤曾忆当年作客处也听人前唱鹧鸪初三初四月朦胧不似金钩不似弓谁把玉环敲两段半沉沧海半悬空无端凿壁暗偷光春气纷纷意渺茫蝴蝶空余魂梦冷枝头狼借不成香翩翻黄鸟叫关关洞口云深艹木寒一阵和风吹晓X嶂满庭花露泣阑干斗柄初回日渐长罗浮春色十分香一枝横亚清波上引得游蜂上下忙与郎分袂侍郎行一对鸳鸯畵不成枕上梦回春漏寂透帘斜月照孤衾东山示众前回底今日使不着今日底后回使不着使不着重遭扑自古至于今谁错谁不错忽有箇汉出来道白云不是今日错自曰错保宁茂云扶竖临济正宗揭示杨岐奥旨还他东山始得虽然也是泥里洗土块山僧即不然去年底今年用得着今日底后日用得着用得着重拈却一步阔一步一着高一着或有个汉出来道长老与么说话也是无孔铁锤祇向他道若是无孔铁锤正用得着东山垂语路逢达道人不将语默对且将什么对来说是非者便是是非人诚哉是言也弄物不知名路逢达道人不将语默对拦顋噼面拳直下会便会东山示众譬如水牯牛过牕櫺头角四蹏都过了因甚尾巴过不得天童华云者样说话多年在肚皮里信知天下无人理会所以密之三寸今日拈出敢问诸仁者既是大底俱过了为甚尾巴过不得狮林则云者个是东X山演祖不了事处老汉参方三十年也有两件不了底事是那两件事饥来要喫饭困来要打眠虎丘森云今为诸人说个譬喻如蟭螟虫能向火𦦨上作窠因甚阎浮大地无他栖泊处良久云一曲两曲无人会雨过夜塘秋水深天花悦云诸人还会也无若也会得未免白日见鬼若也不会亦未免白日见鬼大梅帜云过得过不得则且置毕竟唤什么作牛尾巴良久云遍界不藏全体露丝毫有见事还差喝一喝龟本真灵物都缘不自知一朝亲脱殻直透九天飞浪静风恬意转殊满天星斗月轮孤时人休恋一湖水来上扁舟泛五湖功齐功化何曾了巳到家乡未彻头直须翻转干坤也杨子江心水倒流髑髅谩说遇知音天上人间亦浪寻敲到第三双眼直谁知枯木有龙吟玉人梦暖不知春转棹芦洲雪月倾耕破扶桑云万里等闲换步丧通身通身丧绝伎俩尾巴不在牕櫺上南山云起北山雨平地滔天翻白浪神龙脱骨跃天飞尚忆寒潭春水湄霹雳一声魂胆落九霄从此去无依块雨条风三月天暖风何处不陶然途中多少寻芳客误听黄鹂作杜䳌X贼贼何故牕櫺过不得曾遭毒手堕深坑尾巴尖上酬恩德报君知重击节鹞子不在新罗国风敲月户扆同冷雨打茅堂暑亦寒高卧懒寻人事俗诗肠仅比酒肠宽陈年心事总消磨老去光阴白发多高阁凌烟名不挂风前慵听太平歌风雨无端妒落梅纸牕竹榻乱声来一场好梦都惊散蓬户无人门自开东山因僧问牛头未见四祖时如何师曰头上戴累垂曰见后如何师曰青布遮前曰未见时因甚百鸟衔花献师曰富与贵是人之所欲曰见后为什么不衔花师曰贫与贱是人之所恶径山杲云师翁虽则善赴来机怎奈语惊时听径山今日有两语要与师翁相见牛头未见四祖因甚百鸟衔花献茅屋上安鸱吻见后因甚不衔花献佛殿里掘东司灵巖储云径山固是别展旗枪未免分作两处国清亦有一语要与径山相见牛头未见四祖因甚百鸟衔花献不快漆桶见后因甚不衔花献不快漆桶且道东山底是径山底是国清底是一僧才出清云不快漆桶玉花金草满篱东翠竹苍松趣更浓杜宇一声清梦断月明寂寂万山空宗鑑法林卷三十二X宗鑑法林X卍XXX宗鑑法林卷三十三集云堂编大鑑下十四世东山一日持钖遶廊曰莫有属牛人问命么众无语自曰孙膑今日开舖更无一人垂顾可怜三尺龙须唤作寻常破布无端平地起干戈争似属牛人更多满面惭惶无着处低头依旧入烟萝忽然平地掘深坑埋没良家多少人大似飏灰空里去归来不觉一身尘芦花深处静垂纶雨夕烟朝春复春放徧扁舟几寒水竟难逢个独醒人东山示众今夏无可管顾诸人近作得一家䜩遂擡手曰啰啰招啰啰摇啰啰送莫怪空疎伏惟珍重荐福璨云老东山龙肝凤髓百味具足怎奈美食不中饱人餐伏龙长云一个铁酸馅百味具足知他祭了多少闲神野鬼直饶一齩百杂碎到者里急须吐却东山谢监收上堂人之性命第一须是欲得成此先须防于若是真人X理安问云大小五祖弄巧成拙宝掌白云会么山僧今日不惜舌头与诸人略为道破良久云摩斯咤心肝要且不在树头上宝峰弁云贼不打贫家法林音云人之性命第一离却若要离却先须识得若是真人摇手云断不一二三四五六圈心肝粉碎髑髅穿若将方木投圆窍丑姥争教得少年鬼争漆桶显颟顸掷去抛来细自看匝地一声箍爆折六花迸裂不成团弟兄五六像孃生声气相同总一门黑漆崑崙须着眼莫将名字错评论上山下山入山谷溪中落日留我宿本意逃名入市廛那知名落今人目鸟喃喃花蔟蔟几片闲云挂松竹咄君子哉若人慎幽独蒲芦衔青虫终朝呪类我青虫皮肤脱飞出尽蒲芦东山示众白云不会说禅山门开向两边有人动着关棙两片东扇西扇月江印云五祖老人盖为慈悲之故有落艹之谈育王不会说禅破屋覰见青天等闲从头盖覆宁免纸裹麻缠但愿有钱留客醉也胜骑马傍人门东山上堂山僧昨日入城见一棚傀儡不免近前看或见端严奇特或见丑陋不堪动转行坐青黄赤白一一见了仔细看来元来青布幔里有人山X僧忍俊不禁乃问长史高姓它道老和尚看便了问甚么姓大众山僧被它一问直得无言可对无理可伸还有人为山僧道得么昨日那里落节今日者里拔本天宁琦云谁家别馆池塘里一对鸳鸯畵不成白巖符云五祖是从那边过来底人胸次间要禅道佛法气息一点也无故能向虗空中建城雉海面上架楼台虽然尚有一人呵呵大笑若识得此人许你具透关眼东山举昔有秀才着无鬼论一日鬼现身曰你道无我𠰒秀才无语师曰当时祇以手作鹁鸠此束曰谷谷孤说有道无徒费力现身无语强分疎祇消一个鹁鸠此束百怪千妖尽扫除东山示众祖师说不着佛眼看不见四面老婆心为君通一线便下座径山及云若教频下泪沧海也须干全室泐云者老汉大似灵龟拽尾拂迹成痕天界即不与么卓拄杖下座东山因僧问如何是为人一句师曰门前石塔子门前石塔子八白与九紫方道既分明免被巡官使东山因僧问如何是佛师曰露胷跣足曰如何是法师曰大赦不原曰如何是僧师曰钓鱼船上谢X三郎径山杲云此三语中一语具三玄三要四料拣四宾主洞山五位云门三句百千法门无量妙义若检得出许你具一只眼天宁琦云三玄三要四料拣四宾主洞山五位云门三句百千法门无量妙义大似头上安头天宁今日为诸人抽却钉拔却楔做一个洒洒落落大丈夫儿岂不好何故喫他残羮馊饭随他脚后跟转被他唤作无地头汉惭惶杀人起纲宗云语不离窠臼焉能出盖缠有问山僧如何是佛向道泥猪癞狗如何是法激浊掦清如何是僧驴顋马面且道与演祖是同是别东山每遇僧来请益祇曰无者闲工夫彼此且无相负累行人莫不失钩锥虽然不瞎众生眼也好拳头噼口椎东山因诸寺长老入山上堂临济入门便喝是什么热盌鸣声德山入门便棒拗曲作直云门三句洞山五位大开眼了作梦何故如此国清才子贵家富小儿娇云居庄云五祖老人大似将常住物作自已人情径山见处也要诸人共知乃竖起拂子云德山临济洞山云门祇今在拂子头上各说不二法门了一时走入净瓶里澡浴去也何故如此水流原在海月落不离天东山凡见僧来便曰屈屈僧曰屈作甚么师曰如X今不屈更待何时尽力不奈何按牛头喫艹若无锦绣文难以论嘉藻东山上堂将四大海为砚须弥山为笔有人向空中写得祖师西来意五字老僧大展坐具拜它长翁净云当时天童若见祇对他道款出囚口今则莫有同款者么既无依俙斜去雁惊破海天秋梅源荫以拂子空中画一画云祖师西来意写了塞天地敢问老太平何处展坐具众中可有为太平转身吐气者么若无莫怪梅源铁笔无情便掷拂子归方丈东山上堂太平不会禅一向外边走腊月三十日赢得一张口且道那箇是太平口自曰两片皮也不识雪窦云云山僧则不然雪窦不会禅一向家里坐腊月三十日分明成话堕扯索底扯索擡木底擡木谷应山鸣声光辘辘阿呵呵夜深山寺煖烘烘个个寮房一炉火东山问僧离却四大五蕴那箇是你清净法身堂堂白日上刀梯任是崑崙眼亦迷多谢门前案山子春来秋去泄天机东山示众如何是禅阎浮树在海南边近则不离方寸远则十万八千毕竟如何禅禅卧龙先云穹窿也有个道处如何是禅阎浮树在海X南边撑天拄地拄地撑天巧说不得祇要心传毕竟如何禅禅祖灯绍云二大老同坑无异土虎丘则不然禅禅月落不离天辉今鑑古无党无偏拟心凑泊地隔天悬毕竟如何卓拄杖云参东山展手问僧曰因何唤作手先祖滔滔无固必后人悱悱有雌雄巨灵擡手无多子分破华山千万重东山示众夫为禅客如出塞将军你将得云门半片胡饼来我便与半箇须弥山若不如是焉敢称禅客善权贤云五祖恁么说话大似倚富欺贫压良为贱东山因三佛侍坐亭上夜话及归镫巳灭令各下一语懃曰彩凤舞丹霄远曰铁蛇横古路勤曰看脚下师乃曰灭吾宗者克勤耳怀璧藏珠夜光辉家私总被贼偷窥都来籍没和官送万户千门一窌埋暗里相将各自猜是神是鬼得人哀最怜夜半窥门贼却被狗儿断送回摸象盲人说异端唿牛唤马各般般枕翻打断华胥梦莫怪门前倒剎竿三春方赏太平时杜宇声声唤落晖没兴一时难就赋蹋残明月浩歌归东山一日陞座顾众曰八十翁翁辊绣毬便下座宗泰欣然出众曰和尚试辊看师作打杖鼓势操X蜀音唱绵州歌曰豆子山打瓦鼓杨平山攃白雨白雨下取龙女织得绢二丈五一半属罗江一半属玄武泰闻大悟掩师口曰祇消唱到者里师大笑憨璞聪云可笑演祖三十年不改旧乡谈操蜀音打蜀鼓知他是佛意是祖意宗泰好听曲调不觉浑身堕在声色里以当平生直至而今转身不得诸人还肯锦山恁么道么喝一喝法林音云山自崑崙发来其势必险水从孟门源出其流必峻东山一番施设直使千百年后闻者无不当下消然可惜末后犹欠勦绝以致宗泰坐在净白地上无由转身何不待伊云祇消唱到者里便与一掌云又被风吹别调东山示众如何是祖师西来意庭前柏树子恁么会则不是如何是祖师西来意庭前柏树子恁么会方始是白巖符云恁么会则不是滴泪斩丁公恁么会方始是齩牙封雍齿顾左右云大小东山为诸人一揑粉碎了也还会么中洲岳云龙逢比干吾取其心不取其术苏秦张仪吾取其术不取其心法林音云诸人还见东山老人立地处么良久云朝三与暮四喜怒任狙公良工何必更韛大冶未曾易林同是多年滞货看他点铁成金奇谋六出陷英雄曾被英雄陷圚中不是一身兼两X艺那来下载有清风阿孃年少𩯭如霜剔起双眉丈二长归到画堂沉醉后搥胷换手哭穹苍东山示众狗子无佛性也胜猫儿十万倍愚菴盂云搂破南泉窠窟掀翻赵老家私再看东山为什么平白地上分个胜负为复抑掦之语耶为复故意扭揑耶为复一期方便耶若作恁般见解不惟不识东山要见南泉赵州远之远矣何故不见道当时摩竭令几丧目前机梅逢忍云演和尚前凶后不吉拨动灵机祸灭门千钧争肯射蜻蜓阎浮自惜知恩少墻壍深埋没路行击珠丝断梦魂消风卷银蟾入海峤堪笑夜明帘外客转身无地避招摇东山示众有则奇特因缘举似诸人欲说又被说碍不说又被不说碍大巍伦云大小演祖大似灵龟曳尾一言既落人耳如何讳得老僧也有一则奇特因缘索性举似大方令他倚门傍户者一个个壁立千仞提刑郭正祥居士字功甫到云居请佛印元陞座公拈香曰觉地相逢亦何早鹘臭布衫今脱了要识云居一句玄珍重后园驴喫艹大众此一瓣香薰天炙地去也印曰今日不着便被者汉当面涂煳便打乃曰谢公千里来相访共话东山竹X径深借与一龙骑出洞若逢天旱便为霖掷拄杖下座公拜起印曰收得龙么公曰巳在者里印曰作么生骑公摆手作舞便行印抚掌曰祇有者汉犹较些子白巖符云功甫龙即骑矣祇是不能为雨为霖当时待道收得龙么便好与他掀倒法座郭公一日谒白云云问牛醇乎公曰醇矣云厉声叱之公拱而立云曰醇乎醇乎于是为公陞堂曰牛来山中水足艹足牛出山去东触西触瀛山誾云郭公牛醇则醇矣惜乎欠些头角当时待白云叱便好拽下座痛与一顿隆兴府黄龙死心悟新禅师因僧问承师有言老僧今夏向黄龙潭内下三百六十箇钓未曾遇着箇锦鳞红尾为复是钩头不妙为复是香饵难寻师曰雨过竹风清云开山岳露曰恁么则巳得真人好消息人间天上更无疑师曰是钩头不妙是香饵难寻曰出身犹可易脱体道应难师曰乱统禅和如麻似粟灵巖储喝一喝云者老汉何异缘木求鱼天宁今夏抛却丝纶冷坐巾帻山前看他鸢飞鱼跃凤走麟奔总不暇顾着数尽落霞对明月拨开松影露青天偶尔有个蟭螟撞倒面前并不与他京三卞四一任越水吴山何故若将有意为有意往往事从有意生百愚斯云可惜黄龙劳而无功能仁今夏亦向八百X里鑑湖上撒个漫天网子祥麟瑞凤无所不有岂但锦鳞红尾诸昆仲且道用钩是用网是向者里倜傥分明不惟自已有出身之路亦乃坐断天下人舌头去在若也未能不免聊资鞭影挥拂子云见么且喜秋风云外至蟾宫桂子带香飘死心示众麤言及细语皆归第一义你者一队尿牀鬼子三生六十劫也未梦见第一义在平阳忞云死心恁么说话为是眼盖诸人气吞一切耶为复第一义谛不可图度耶为复惯启悱发激厉将来耶死心上堂行脚高人解开布袋放下钵囊去却药忌一人所在须到半人所在须到无人所在也须亲到天童杰云死心有年有德语不妄发如大冶精金千煅万炼始成绕措然后裁截并无虗弃虽然毕竟意归何处三边一箭收功后四海何愁不太平古林茂云者般说话如黑石蜜中边皆甜虽然不因夜来雁争见海门秋白巖符因僧问如何是半人所在巖云未闻梅破腊云如何是一人所在巖云尚有菊擎霜云无人所在还用到也无巖便喝云者瞎汉乱撞作么死心因太史黄庭坚参师问死心死学士死彼此烧作一堆灰向甚处相见坚无语师曰晦堂处参得底用未着在坚后左迁黔南忽有省乃曰寻常X被天下老和尚瞒却多少惟死心道人不肯可谓真实相为瀛山誾云铁面去皮晦堂析骨死心又敲骨出髓矣山谷始得疑情尽命根断若到山僧者里且立一边着为什么铁壁从渠透银山更要通石霜尊云死心舍命从人太史一死更不再活泥沙瓦砾总成金九转还伊丹性灵鸡犬亦随仙子去迢迢佳气入宸庭痛饮酩酊倒卧泥翻身雨过万峰曦春归漫作刀头梦柳色烟笼十里堤澧州夹山晓纯禅师以木刻作一兽狮子头牛足马身每持出示众曰唤作狮子又是马身唤作马身又是牛足毕竟唤作什么令僧下语皆不契师示颂曰轩昂狮子首牛足马身材三道如能入玄门叠叠开狡计奸谋度剑门虎符塞外息烟墩五丁不凿通牛道秦惠何由得并吞隆兴府兜率从悦禅师室中设语以验学者一曰拨艹胆风祇图见性即今上人性在什么处瑞安川云饿狗喫纤𦃇阴森夏木杜䳌鸣日破浮云宇宙清莫对曾参问曾晳从来孝子讳爷名赤脚波斯叩海门黑风吹浪暗昏昏三更掣断青霞锁笑看骊龙戏子孙X二曰识得自性方脱生死眼光落地时作么生脱瑞安川云鸡寒上树鸭寒下水人间鬼使符来取天上花冠色正萎好个转身时节子莫教阎老等闲知空奋双拳穷滴滴横担片板赤条条夜来得个扬州梦骑鹤腰钱跨九霄三曰脱得生死便知去处四大分离向甚么处去瑞安川云合取两片皮复云古人一期垂示可谓老婆心切血滴滴底竖拂子云会么冬不寒腊后看鼓合东邨李大妻西风旷野泪霑衣碧芦红蓼江南岸却作张三坐钓矶铁狗铜蛇正奋瞋风刀火锯肉成尘茫茫长夜几经劫举眼无亲怕杀人兜率因僧问提兵统将须凭帝王虎符领众匡徒密佩祖师心印如何是祖师心印师曰满口道不得曰祇者箇更别有师曰莫将支遁鹤唤作右军鹅驱霆走电降丝纶塞北安南悉巳遵何物痴顽逃法化乱将鼠伎搅烟尘东京法云佛照杲禅师师以力参深到语不入时每示众老僧熈宁八年文帐在凤翔府供申当年崩了华山四十里压倒八十村人家汝等后生茄子瓠子那里知得或问曰宝华王座上因甚么一向世谛师曰痴人佛性岂有二种耶X白巖符云者汉大似为魅所着白日见鬼不知惑乱多少人山僧今日直贬向铁围里永不许伊出头何故太平天下那许妖言法林音云法云老人用尽自已心笑破他人口吹余向天台石梁桥下斫得根短拄杖上至非非想天下至金刚水际卓一卓帝释心惊举一举二乘胆丧阿修罗王在藕丝孔中扬声大叫云孔明先生邵康节先生刘伯温先生遂唤侍者可曾将得龟殻来隔水何人歌竹枝动人情思极幽微夜深转入单于调月朗风高听者稀法云因一座主曰禅家流多爱脱空师乃问承闻座主讲得百法论是否曰不敢师曰昨日晴今日雨是什么法中收主无对师曰莫道禅家流多爱脱空好主抗声曰和尚且道是什么法中收师曰二十四时分不相应法中收主乃礼谢天宁琦云云自帝乡去水归江汉流昨日晴今日雨时分不相应三日后看取福州九峰希广禅师游方日谒云盖智乃问兴化打克宾意旨如何葢下禅牀展两手吐舌示之师打一坐具葢曰此是风力所转又问石霜琳霜曰你意作么生师亦打一坐具霜曰好一坐具祇是不知落处又问真净净曰你意作么生师复打一坐具净曰它打你也打师于言下大悟理安问云三大老中有一人堪为佛祖之师有一人X堪为人天之师有一人自救不了且那个堪为佛祖之师那个堪为人天之师那个自救不了检点得出三十棒一棒也不较若检点不出三大老为你证明虽然如是广道者悟去又悟个甚么临江慧力可昌禅师因僧问佛力法力即不问如何是慧力师曰蹋倒人我山扶起菩提树曰菩提无树向甚处下手师曰无下手处正好着力曰今日得闻于未闻师曰莫把真金唤作鍮报恩琇云如何是慧力向他道喫官酒卧官街当处死当处埋平阳忞云高高山顶立还他慧力深深海底行须是报恩始得然从长检点一人入佛不能入魔一人入魔不能入佛平阳又不然有问如何是慧力但云山月如银牵老兴闲行不觉过峰西慧力示众良久曰十语九中不如一默古航舟云好与维摩大士结个同参若据我衲僧分上犹在半途西江开先行瑛禅师因僧问如何是道师曰良田万顷曰学人不会师曰春不耕秋无望曰如何是祖师西来意师曰君山点破洞庭湖永宁鼎云一腔热血不向净地上呕吐虽然负痛男儿能几人雨过前邨四月天一重桑柘一重烟子规啼处斜阳冷楚水吴山一目连眉山苏轼居士参东林论无情说法话有省X乃献投机颂曰溪声尽是广长舌山色无非清净身夜来八万四千偈它日如何举似人上竺智谒护国元举前颂且云也不易到此田地国云尚未见路径何言到耶智云上二句若不到此田地如何有者个消息国云是门外汉耳智致疑通夕不寐及晓钟鸣去其秘蓄乃别前颂云东坡居士太饶舌声色关中欲透身溪若是声山是色无山无水好愁人持以告国国云向汝道是门外汉幻寄稷云东坡门外汉上竺犹未及门此菴云向汝道是门外汉且道是赏伊罚伊洪州泐潭景祥禅师问僧曰唯一坚密身一切尘中现如何是尘中现底身僧指香炉曰者箇是香炉师曰带累三世诸佛生陷地狱僧罔措师便打佛杲汋云者僧全身靠倒景祥满口含霜末后一箇罔措一箇令行都谓曲不藏直且道还契古人意么潭州岳麓智海仁仙禅师因僧问进前三步时如何师曰撞头磕额曰退后三步时如何师曰堕坑落堑曰不进不退时如何师曰立地死汉白巖符云海和尚祇知严霜酷暑不解暖日春风者里则不然进前三步时如何金花满酌退后三步时如何紫诰荣归不进不退时如何仙翁顾问慵回首天子唿来不上船宗鑑法林卷三十三X宗鑑法林X卍XXX宗鑑法林卷三十四集云堂编大鉴下十五世成都府昭觉圆悟克勤禅师一日因部使问道东山山曰提刑曾读小豓诗否有两句颇相近频唿小玉元无事祇要檀郎认得声提刑应诺诺山曰且仔细师适外归侍立次乃问承闻和尚举小豓诗提刑会否山曰它祇认得声师曰祇要檀郎认得声它既认得声为什么却不是山曰如何是祖师西来意庭前柏树子𠰒师有省遽出见鸡飞上䦨干鼓翅而鸣复自谓曰此岂不是声遂袖香入室通所得呈偈曰金鸭香消锦绣帏笙歌丛里醉扶归少年一段风流事祇许佳人独自知山徧谓山中耆宿曰勤侍者参得禅也翠眉银海窥帘影玉尺金钗隔壁音坐对落花明月上几人知此断肠声戏水鸳鸯畵不成池边独立始分明风流彻底难教露笑卷罗衣一色新半卷珠帘半挂钩翠眉颦蹙为谁忧春风舞罢凭䦨睡花鸟一声破梦幽一段伤心未敢言春深莺啭落花前玉容一见残红X面半掩纱窻半欲眠奇花潋灔吐香清丹凤徒将野鸟争不信梧桐栖鹄隐朝阳曾听几回鸣认着声旹岂是真鸡鸣荐得更非亲堪怜掩耳偷铃客巴鼻浑无诳后人蓦指提刑小艶篇金鸡啼破杏花天知机不在声前得别有灵犀跃海渊一声唤醒千秋梦无限风光更属谁举目了然非外物月明依旧照花枝托情北戏离花锋触着栴檀宝树风转向庭前春色里锦鸡啼破太虗空玉容人醉畵楼春语笑含娇绝比隣箇中一段伤心处倾尽黄河洗不清锦缆牙樯次第开海鸿低度认蓬莱干坤终日浮孤棹风雨千年怨楚才昭觉示众古德道结夏巳十一日寒山子作么生又有道结夏巳十一日水牯牛作么生山僧即不然结夏巳十一日镫笼露柱作么生若识得镫笼露柱即识得水牯牛若识得水牯牛即识得寒山子径山琇云碎金鸾头出五色髓固是三大老之手若是灵巖总无许多事何故家家门前赫日月太平不用将军威昭觉举僧问云门如何是诸佛出身处门曰东山X水上行师曰天宁则不然如何是诸佛出身处但曰薰风自南来殿阁生微凉竹底生风暑渐消绿翻轻影有芭蕉果然会得古人意独角泥牛被火烧玉殿初传左掖开静鞭击处驾头回承恩博得龙颜喜亲捧金茎露一杯拂拂薰风生夜䦨百千诸佛骨毛寒归去罢无处安长空今古月团圝昭觉上堂迥无依倚超宗越格非佛非心万仞壁立桑树上着箭柳树上出汁天井新云直饶恁么也祇道得一半且道那一半𠰒听事不真唤钟作瓮昭觉凡垂问学者拟议便与一拳尽力当胸一拳几个眉须堕落更欲如何若何普化空中木铎昭觉示众通身是眼见不到通身是耳闻不及通身是口说不着通身是心鑑不出通身即且置或若无眼作么生见无耳作么生闻无口作么生说无心作么生鑑若向者里拨得一线路便与古佛同参且道参什么人径山杲云径山当时若在点一把火照看者老汉面皮厚多少即今莫有旁不甘底出来道和尚也是普州人即向他道西天斩头截臂者里自领出去昭觉因僧问西天以蜡人为验此土以何为验师X曰生铁铸就崑崙儿生銕铸就崑崙儿眼耳鼻舌如泥块西天此土谩纷纭铁眼铜睛看不破舒州太平佛鑑慧懃禅师上堂桃花红李花白谁道融融祇一色紫燕语黄莺鸣谁道关关祇一声天王海云大小太平强生节目今日地藏收归一处勿令检择桃花红李花白枝头消息都漏泄紫燕语黄鹂鸣就里生涯觌面呈但见皇风成一片不知何处是都城太平因僧问如何是佛师曰喫饭齩着砂喫饭齩着砂隐落第三牙春风才过后拄杖亦开花舒州龙门佛眼清远禅师常请益五祖凡有所问即曰我不如你你自会得好师愈疑咨决于元礼首座礼以手引师耳绕围炉数帀行且语曰你自会得好师曰有冀开发乃尔相戏耶礼曰你它后悟去方知今日曲折耳我不会兮不如你达磨当门缺两齿满堂无限白苹风明明不自秋江起我不会兮不如你栴檀林里香风起渔歌一曲过潇湘搅动沧溟声未巳龙门一日不安僧问生死到来时如何师曰皖公山曰为复祇者箇别有在师曰桐城县有僧举似X礼首座座曰远兄不相见三十年者回彻也荐福行云礼首座与先师同参可怜死在句下龙门示众千说万说不若亲见一面纵不说亦自分明王子宝刀喻众盲摸象喻禅学中隔江招手事望州亭相见事深山巖崖处事此皆亲面而见之不在说也宁辨人间是与非生死淈𣸩眼如眉不因说着当年事万古千秋那得知龙门示众天得一以清地得一以宁圣人得一以天下治衲僧得一祸患临身石菴琈云龙门老人得即得未免胆小德庆即不然天得一以清地得一以宁圣人得一以治天下衲僧得一水到渠成嘉州九顶清素禅师因太守吕公来瞻大像问既是大像为什么肩负两楹师曰船上无散工守乃作礼昭觉勤云疑杀天下人荐福行云将谓无人又云本有余力大沩果云全身担荷文光灿烂照嘉城未覩幽奇更问人不是九顶能辨析几乎错认定盘星九顶因勤老宿至师问曰舞剑当咽时如何勤曰伏惟尚飨师诟曰老贼死去也你问我勤理前问师叉手揖曰曳破资福玉云勤老宿固不足以勘验九顶老人还可勘X验也无资福也为它道箇伏惟尚飨元礼首座因僧问经曰修一切善法如何是善法师遽起曰上是天下是地中间坐底坐立底立唤什么作善法僧无对师便掌荐福行云大众道无横径理当即行敢道礼首座鼻孔落在者僧手里若人检点得出天下横行法閦上座到东林度座下见其得平实旨一日拈一枝花绕林禅牀一帀背手插香炉中曰和尚且道意作么生林屡下语皆不契逾两月林遂问师曰你试为我说看师曰某甲祇将花插香炉中和尚自疑有什么事笑巖宝云閦上座将花插香炉中虽本没甚事奈度既开堂聚众宁免无利害乎且道什么处是利害处理安问于意作么生处代云者野狐精我当时若作东林便与噼嵴打趁出免得递相钝置于有什么事处乃嘘两嘘云古今尽道閦上座驱畊夫牛夺饥人食有纵有夺能杀能活检点将来似者般底也是个龙头蛇尾汉石菴琈云赚杀人出廐良驹俊莫羁逆风嘶又顺风嘶好来伯乐重增价宜有奇名满帝畿金陵俞道婆市油餈为业一日闻丐者唱曰不因柳毅传书信何缘得到洞庭湖忽大悟以餈盘投地夫傍眎曰你颠耶婆掌曰非汝境界往见瑯琊琊望之知其造诣问那箇是无位真人X婆应声曰有一无位真人六臂三头努力瞋一擘华山分两路万年流水不知春由是声名蔼着歌声传自洞庭春愁人闻得暗消魂啼又笑喜还瞋倒骑跛鳖趁麒麟凌空明月绝疎亲动地清风到骨贫破袖自迷龙洞雨江湖忍见刻舟人道婆凡有僧到则曰儿儿僧拟议即掩却门佛镫珣往勘之婆见如前问镫曰爷在甚么处婆转身拜露柱镫即蹋倒曰将谓有多少奇特便出婆蹶起曰儿儿来惜你则箇镫竟不顾白巖符云灵龟负图自取丧身之兆婆子固为可惜何山虽铁符在握善扫狼烟然祇解明击不解暗攻具眼者为何山别出一只手看柳毅传书祇自知得便宜是落便宜亲夫爱子都抛却痛惜深怜乞养儿蓦拶相逢铁面皮浑家丧尽唤孩儿翻身狮子施牙爪犹落渠侬第二机且道渠是何谁潭州上封佛心本才禅师因观邻案僧读曹洞广录至药山採薪归有僧问甚处来山曰讨柴来僧指腰下刀曰鸣剥剥是箇甚么山拔刀作斫势师忽欣然掴邻案僧一掌便揭帘趋出浪山屿云者僧只知贪观好景不知身在帝乡若上封可谓良马见鞭追风千里虽然恁么要与药山相见犹未在复颂X一闻直下便惊羣信脚蹋翻大地春从此不消三寸铁毗卢界内鼓烟尘福州雪峰东山慧空禅师因僧问和尚未见艹堂时如何师曰江南有曰见后如何师曰江北无江南有江北无太虗空畵老君符劋除百怪真灵验吓杀街头李四胡江州圆通道旻圆机禅师因左丞范沖字致虗守豫章时过谒茶罢曰沖行将老矣堕在金紫行中去此事稍远师唿内翰公应诺师曰何远之有公跃然曰乞师再垂指诲师曰此去洪都有四程公伫思师曰见即便见拟思即差公豁然有省瀛山誾云圆通老人囊中有妙药能起死回生在顷刻左丞虽于此省入去此事不远怎奈乡音犹易识家国尚茫然大鉴下十六世平江虎丘绍隆禅师参圆悟悟曰见见之时见非是见见犹离见见不能及举拳曰还见么师曰见悟曰头上安头师脱然契证便礼拜悟叱曰见箇什么师曰竹密不妨流水过悟颔之云汉满云见非是见头上安头竹密流水云飞电舞虽然如是满上座犹未肯在觉王丘云佛果拈一束烂葛藤将谓无人识得争奈瞌睡虎手亲眼快当X阳截断虽然何不待未举巳前便与一喝管教老汉缄口结舌头上安头着底忙夸经买纪走诸方脱然莫道渠无用睡虎张牙谁敢当杀人还用杀人刀铁壁银山当下消好手不须重按剑全军蚤巳渡临洮一拳筑碎虗空嵴虎啸龙吟满大唐白日惊翻狮子窟千妖百怪尽潜藏虎丘因僧问九旬禁足此意如何师曰理长则就曰祇如六根不具底还禁得也无师曰穿过鼻孔曰学人今日小出大遇也师曰降将不斩曰恁么则和尚放某甲逐便去也师曰停囚长智严霜苦雪去还来片片飞花点石台分付庵童忙扫却莫教诗客又囊回虎丘到死心处心问甚么僧师曰行脚僧曰甚么村僧行什么驴脚马脚师曰广南蛮道什么何不高声道心曰却有些子衲僧气息南岳际云可惜黄龙末后不与本分艹料若与本分艹料临济法道不致寂寥矣客里谩牢落天涯多故人好怀无处写旧话得重论残雪未消石梅英先破春徘徊殊有约来此续芳尘邂逅何期笑语新秋风松舘客边身凭䦨不语平生事到老相逢是别人X临安府径山宗杲大慧普觉禅师在云居首众小参昭觉元出问眉端挂剑时如何师曰血溅梵天悟于座下以手约曰住住问得极好答得更奇元乃归众师由此名着龙翔䜣云奇哉奇哉一千七百人善知识生气凛然谁知二百年后金陵城中再逢作者如狮子筋琴一奏而众絃皆绝如涂毒鼓一击则闻者皆丧我此一众亲近承事勿生疲厌各随根行成就法器虽然有际天之云涛可容吞舟之鱼有九万里之风可负垂天之翼大慧在天宁日闻圆悟上堂举僧问云门如何是诸佛出身处门曰东山水上行若是天宁即不然如何是诸佛出身处祇向它道薰风自南来殿阁生微凉师于言下前后际断径山琇云昭觉恁么提持郑州出曹门妙喜悟去真州望长芦径山见处也要诸人共知诸佛出身处浑不用思惟早晨喫白粥如今肚又饥万德不自有十身何处藏薰风生殿阁化日正舒长诸佛东山水上行闲中无事日偏长薰风拂拂来无巳无意凉人人自凉芍药香中风绰约棃花影里月团圝主人醉卧羲皇枕直把珠帘倒影看大慧开堂日下座次少卿冯公楫问和尚常言不X作者般虫豸因甚今日败阙师曰尽大地是箇杲上座你作么生见冯拟议师便掌平阳忞云冯济川可谓运斤有法其奈斵垩无功若是山僧尽大地是个杲上座你作么生见但云恁么则世界总被和尚占却待他动静随后便喝岂不增色宷僚虽然也须扶起大慧正当今日有问山僧又当对他个什么云绽家家月春来处处花大慧问僧道不用修但莫染污如何是不染污底道曰某甲不敢道师曰为甚不敢道曰怕染污师高声叫曰行者将粪箕笤帚来僧茫然师便打白巖符云者僧将成九仞之山欠进一篑之土则且置祇如大慧与么道还免得无过也未我若作者僧待他道如何是不染污底道但捧水一盆置妙喜前便出大慧因僧问心法俱忘时如何师曰卖扇老婆手遮日卖扇老婆手遮日一种风流出当家说与途中未归客何须向外喫波楂大慧问妙总曰古人不出方丈为甚庄上喫油餈曰和尚放某甲过方敢通消息师曰我放你过你试道看曰某甲亦放和尚过师曰其奈油餈何总喝一喝便出天树植云大慧老汉也是当断不断若是山僧问伊古德不出方丈为甚庄上喫油餈待云和尚放某甲X过方敢通消息便与噼嵴一棒何故放过即不可大慧上堂毗蓝园里不曾生双林树下何曾灭不生不灭见瞿昙眼中又是重添屑宝华忍云径山老人虽然把断要津大似祇见锥头利曹溪则不然毗蓝园里不生生双林树下不灭灭生生灭灭见瞿昙分明恶水当头泼眼既无屑又用水泼作么若是接物利生打头也少者一杓不得乃顾左右喝一喝云你诸人因甚一箇箇水漉漉地大慧问僧不是心不是佛不是物作么生会僧曰领师曰领你屋里七代先灵僧便喝师曰适来领如今喝干它不是心不是佛不是物什么事僧拟议师便打瑞巖愠云大慧老人提持个一着子纵以太虗空为口须弥卢为舌亦难拟其用处检点将来未免有得有失当时者僧若是个人见他与么问祇向他道三更过铁围岂不光前绝后击拂子云拄杖化龙去痴人戽夜塘大慧谓子韶曰你祇知格物不知物格韶便问如何是物格师曰不见小说载唐人有与安禄山谋叛者是人先为阆守有畵像在焉明皇幸蜀见之怒令侍臣以剑击其像首阆守居陜西首忽堕地公闻顿领深旨乃曰子韶格物妙喜物格欲识一贯两箇五百师可之宝寿方云妙喜子韶虽则议论风生千古希遘然祇X解依㨾畵葫芦者里则不然有问如何是物格向道者枚如意是陶宗伯送底还会么红日一轮天外晓痴人尽向雾中看喝一喝格物物格灯笼着跌露柱皮穿徧地流血披龙鳞兮透龙门擒虎子兮入虎穴重关一镞逞全威笑杀云门倒一说雨歇云消霁色幽游春公子醉春楼风流无限向谁语啼鸟一声天地秋大慧问僧香严上树话你作么生会曰好对春风唱鹧鸪师曰虎头上座道树上即不问树下道将一句来又作么生曰适来向和尚道了也师曰好对春风唱鹧鸪是树上语树下语僧拟议师便打大珠云惜乎者僧龙头蛇尾好对春风唱鹧鸪是树上语树下语祇消道个疑则别参敢保径山冰消瓦解大慧每举竹篦子问学者唤作竹篦子则触不唤作竹篦子则背不得下语不得无语速道速道从之得法者十有三人云门举起竹篦凡圣潜踪匿迹金刚门外生瞋木马廐中面赤三尺筠蛇口带腥曾吞英特十三人尘蒙四壁灯笼黑老尾焦黄眼正瞋径山竹篦验来参拟议知君落二三石火电光犹是钝休将鼠伎放痴憨X大慧问僧五祖演道赵州狗子无佛性也胜猫儿十万倍意旨如何曰风行艹偃师曰你也不乱道却作么生会僧无语师曰学语之流便打出狗子胜猫十万倍金毛狮子艹里攂艹偃风行不乱说妙喜大似白拈贼学语之流正好打苏噜悉唎吽泮咤大慧以有句无句如藤倚树话不明尝问昭觉曰和尚当时在五祖曾问此话不知五祖道什么觉笑而不答师再三请问觉曰我问五祖祖曰描也描不成畵也畵不就又问树倒藤枯时如何祖曰相随来也师当下释然竹上生花荆棘起絮飞成蠧篆文深祢生死后空余恨鹦鹉洲荒艹色阴为询祖上传来事潦倒樽前费语长克绍堂中虽颇喜不堪相共话羲皇杭州灵隐瞎堂慧远禅师因孝宗问前日睡梦中忽闻钟遂觉未知梦觉是如何师曰陛下问梦中底觉来底若问觉来底如今正是寐语若问梦中底梦觉无殊教谁分别梦即是幻知幻即离离幻即觉觉心不动所以道若能转物即同如来帝曰梦幻既非且钟声向甚处起师曰从陛下问处起帝大悦南岳际云瞎堂若无后语几乎被孝宗勘破法林音云大小瞎堂说得道理好X瞎堂问僧一大藏教是恶口如何是本身卢舍那僧曰天台普请南岳游山师别曰阿耨达池深四十由旬阔四十由旬陈年历日拈来用输胜多从掌上推阳伏阴昇殊有象先天立法更由谁瞎堂一日击鼓陞堂却潜坐帐中侍僧寻不见僧曰无师拨开帐曰祇在者里因什么不见僧无对师曰大斧斫三门赤潭珠云帐中潜坐却许瞎堂祇在者里唤作入艹得么只如大斧斫三门三十年后再为理论金陵华藏安民禅师谒佛鑑懃问曰佛果有不妄为人说底句曾与汝说么师曰合取狗口鑑厉声曰不是者箇道理师曰无人夺你盐茶袋乱叫唤作么鑑曰佛果若不为汝说我为汝说师曰和尚疑则别参鑑乃呵呵大笑渔翁爱趁浪如雷铁网漫天撒下来戏饵金鳞鬐鱍剌千重百帀尽冲开庆元府育王佛智端裕禅师上堂易填巨壑难满漏巵若有操持了无难易拈却大地宽绰有余放出纤尘碍塞无路勿若不拈不放向甚么处履践同诚共休戚饮水须知肥得处孤危用处宽浑身琢就紫金团櫺蜂想到明年窟莫向飞尘旧处钻台州护国此菴景元禅师上堂威音王巳前X者一队汉错七错八威音王巳后者一队汉落二落三而今者一队汉坐立俨然且道是错七错八是落二落三还定当得出么举拂子曰吽吽小原丛竹缘阴阴溪熘清湍响似琴偶到断桥明月里凄清夜半老猨吟杭州府中天竺仁二堂中仁禅师上堂九十春光巳过半酿花天气正融和海棠枝上莺声好道与时流见得么虽然如是且透声透色一句作么生道金勒马嘶芳艹地玉楼人醉杏花天红颜欲较三春富还掩青毡不见人佯取金钗㨼飞𩯭隔帘影出画堂身安吉州何山佛镫守珣禅师圆悟因与游山偶到一水潭悟乃推师入水遽问曰牛头未见四祖时如何师曰潭深鱼聚曰见后如何师曰树高招风曰见与未见时如何师曰伸脚祇在缩脚里悟乃称赏之南堂欲云何山得即得未免带水拕泥圆悟高则高怎奈使心用行虽然不入惊人浪难逢称意鱼佛灯因僧问如何是向上事师曰大海若知足百川应倒流僧礼拜师曰珣上座三十年学得底不曾肯綮事锋铓潇散形踪省佩装短褐㲯𣯶箕踞坐当风倾尽绮囊香安吉州道场正堂明辩禅师室中问学者蚯蚓为甚么化为百合X客舍并州巳十霜归心日夜忆咸阳无端更渡桑干水却忆并州是故乡土龙百合化当时试问渠侬初不知大抵相逢多见妒人间无怪少蛾眉潭州大沩善果月菴禅师上堂奚仲造车一百辐拈却两头除却轴以拄杖打圆相曰且莫错认定盘星卓一卓下座海神知贵不知价留与人间光照夜碧眼胡僧笑点头谁知用处无缝罅洪州分宁尚书莫将居士官西蜀谒南堂咨决心要堂使其向好处提撕久无所入适入厕忽秽气甚恶以手掩鼻遂有省彻见南堂相为处乃呈偈曰从来姿韵爱风流几笑时人向外求万别千差无觅处得来元在鼻尖头堂可之瀛山誾云尚书虽是苦心造到检点将来犹带些秽气在何故为伊向厕坑头着倒枢密吴居厚居士拥节归钟陵谒圆通曰某顷赴省试过此透赵州关尝问前住讷老透关底事如何讷曰且去做官今不觉五十余年通曰曾明得透关底事么公曰八次径过常存此念然未甚到洒脱处通度扇与之曰请使扇公即挥扇通曰有甚不洒脱处公忽有省曰更请末后句通却挥扇两下公曰亲切亲切通曰吉獠舌头三千里瀛山誾云圆通若无后语未免钝置吴公直向挥扇X处弄精魂有甚了期祇如道吉獠舌头三千里是何意旨大鉴下十七世天童应菴昙华禅师于虎丘忌日拈香曰平生没兴撞着者无意智老和尚做尽伎俩凑泊不得从此卸却干戈随分着衣喫饭二十年来坐曲彔木悬羊卖狗知它有甚凭据虽然一年一度烧香日千古令人恨转深觉王立云从来多意气末后绝商量应庵老人被虎丘扭穿鼻孔无处出气挨到年深月深向一瓣香上告神告鬼正是抱赃叫屈令人可笑且道笑个什么悬羊头卖狗肉狗肉羊头唤祖师着衣喫饭且随时沙场血战今忘矣提起深讐不放伊话来不入逞仙陀巳是从前借路过狗肉羊头随处卖至今天下有誵譌应菴上堂九年面壁坏却东土儿孙只履西归钝置黄面老子以拄杖画一画曰石牛拦古路一马生三寅云汉满云石牛古路踞断干坤一马三寅蹋翻魔佛还知者老汉落处么剑为不平离宝匣药因救病出金瓶应庵示众如世良马见鞭影而行时佛照光出曰见鞭影者非良师休去X疾𦦨过风第二头不堪惆怅祇堪愁一声振鬣长鸣后万马皆瘖一战收真是良驹岂受鞭腾空跃出绝人前名标海宇人称贵惆怅韩文愁向先应庵曰十五日巳前提水放火十五日巳后鹊噪鸦鸣正当十五日风恬浪静国泰民安有一句到你哑却我口无一句到你瞎却你眼十字街头潘四郎头不梳面不洗知它是凡是圣天真则云应庵老汉大似倚富欺贫卖弄不少海门即不然十五日巳前明不离暗十五日巳后暗不离明正当十五日明暗顿忘古今绝待你诸人向甚么处体究击拂子云闲中不契林泉乐坐久但闻风雨声应庵示众尽力道不得底句不在天台定在南岳相骂饶你接㭰相唾饶你泼水蓦然摸着蛇头拍手啰啰哩哩耆婆去后无消息病者憧憧日扣门百艹自知无识者丛丛垂泣在篱根应菴示众禅禅更不相煎坐底自坐眠底自眠大家安乐无法可传禅禅洞山五位临济三玄大年三十夜脚蹋地头顶天禅禅不直半文钱海枯终见底人死脚皮穿全室泐云应菴老汉口似悬河也只说得一半者一半山僧今日对众举扬更不囊藏被葢且要与此老X把手共行禅禅火着油煎饥来喫饭困则打眠神仙秘诀父子不传禅禅妙中之妙玄中之玄达磨不来东土二祖不往西天禅禅黄菊绽金钱大虫裹纸帽窦八布衫穿奯舟元云华祖恁么提持可谓倒腹倾肠争奈知恩者少山僧既作脚下儿孙不免觌面相见禅禅茶熟香煎清风月下石枕云眠从无巴鼻有甚堪传禅禅现成一句噼破三玄水流到海月不离天禅禅关中使铁钱若不同床睡焉知被底穿明州育王佛照德光禅师宋孝宗召对师举灵云颂直至如今更不疑奏曰那里是它不疑处帝曰空手牵铁牛万机之暇探禅宗中路宁堪憩六龙空手牵牛过天阙紫宸深在妙高峰佛照因孝宗宣问释迦佛入山六年所成何事师曰将谓陛下忘却六年勤苦竟何如为问君王记得无直下虽知难抵讳到头终不受涂煳大根大器大薰修瞥转机轮向上头万亿斯年惟一佛雪山元不隔龙楼九江东林卍菴颜禅师示众坐佛牀斫佛脚不敬东家孔夫子却向西乡习礼乐肻堂充云入泥入水即不无先师争奈寒蝉抱枯木泣尽不回头卓拄杖云灼然有不回头底净慈向升子里礼汝三拜X杭州净慈水庵师一禅师室中垂问西天胡子因甚无须牧童失却破蓑衣流落年深见者稀拈来搭在篱头上引得乌鸦遶树飞台州国清简堂行机禅师上堂圆通不开生药舖单单祇卖死猫头不知那箇无思算喫着通身冷汗流盘山嵩云盘山者里既不开生药舖也不卖死猫头祇把一枝无孔笛临风吹断楚江秋京口焦山普济或菴师体禅师因葛信斋问夫妻二人相打通儿子作证证父即是证母即是师曰小出大遇仍颂八臂那咤三只眼双槌擂鼓转船头巨鳌一吸沧溟竭宇宙风清四百州生死自怜同室穴因何中路隔关山一朝忽得亲儿证趯蹋方知盖覆难宗鑑法林卷三十四X宗鑑法林X卍XXX宗鑑法林卷三十五集云堂编大鉴下十八世庆元府天童密庵咸杰禅师一日侍菴菴问如何是正法眼师曰破沙盆觉王立别云脱篐桶子五陵公子少年时得意春风跃马蹄不惜黄金为弹子海棠花下打黄鹂白玉琢成泥弹子黄金铸就铁崑崙千年滞货无人买未免如今累子孙千金荡尽一无存衣食终朝取别人不是五陵真侠骨回头犹恋旧头巾正法眼曾无此语破砂盆岂有斯言一生躭酒难消恨蹋月穿花过远村愁来一字不堪煑醉后千盃未惜多翻转砂盆灭却眼半窻霜月在烟萝毛头星现在当门百怪千妖尽转恩细嚼烂红钢一块翻成没底破砂盆大千沙界黑漫漫法眼年来不中看掇出破盆敲不破从教今古竞头钻密庵因僧问如何是正法眼师曰艹鞵无𦄍曰祇如和尚道破砂盆又作么生师曰老僧不曾动舌头曰此语巳遍天下师曰杓卜听虗声南岳际云一转语安邦定国一转语失业亡家若人X检点得出山僧许伊稳坐家堂密菴示众一年三百六十日今宵正是结交头移身换步无多子六合清风来未休祖灯绍云虎丘沗为脚下儿孙聊亦效颦百年三万六千朝逆顺数来无尾头聚首今宵明岁近一声爆竹几知休还有与祖师把臂者么若有一只孤鹜扑地高飞若无一对鸳鸯池中独立常州华藏伊庵有权禅师尝夜坐达旦行粥者至忘展钵邻僧以手触之师感悟为偈曰黑漆崑崙把钓竿古帆高挂下惊湍芦花影里弄明月引得盲龟上钓船云深江绝引帆孤可惜隣僧拽转渠方信圆明弹指事元来此语不传虗杭州净慈肯堂彦充禅师示众观方知彼去去者不至方艹鞵跟忽断全身在帝乡孰谓观方不在方才开臭口便乖张行人要觅长安路不觉全身在帝乡大鑑下十九世夔州卧龙祖先禅师分座灵隐有道者请益曰猢狲子捉不住愿垂开示师曰用捉作么如风吹水自然成纹觉王立云破庵答话不费些力道者请益自纳败阙且问诸人即今猢狲子在甚处江天海云且道风未起时纹在甚么处咄洎合停囚长智X至仁天子调玉烛宇宙风清八百州寸刃不施王化徧一人端拱坐龙楼人居大国方知贵水到潇湘一㨾清蓦地江湖风浩荡一时吹彻涣春冰把住咽喉据要津奔流度刃在当人道来祇是平常语伎俩浑消父子亲剑树刀山罗剎域镬汤炉炭鬼门关阎王终不受斯考识破其中总是闲卧龙上堂不是心不是佛不是物忍俊不禁为诸人作箇撇脱拈拄杖卓一下曰流水暗消溪畔石劝人除却是非难云汉满云忍俊不禁逐块韩獹作箇撇脱霜上加雪且道不是心不是佛不是物毕竟是箇什么卓拄杖云莫把是非来辨我浮生穿凿不相干杭州灵隐松源崇岳禅师垂语曰大力量人因甚擡脚不起擡脚蹋翻香水海低头俯视四禅天一箇浑身无处着力难擡起为君宣神骏何劳更着鞭一跃洞天三十六到时凡骨便成仙松源示众古人道拈起也天回地转放下也艹偃风行冶父则不然拈起也干坤黯黑放下也瓦砾生光忽有一箇半箇蓦然翟支瞎顶门眼达磨一宗未致寂寥在X了庵欲云者老汉祇见锥头利不见凿头方寿山即不然拈起也南山起云放下也北山下雨不拈不放时如何三汲浪高鱼化龙痴人犹戽夜塘水松源垂语曰开口不在舌头开口不在舌头上齩断牙关供死状莫教吞了大还丹命根难断空惆怅含煳一世无分晓开口何尝在舌头万古业风吹不尽又随月色过罗浮松源垂语明眼衲僧因甚脚下红丝线不断脚跟不断红丝线掉臂干坤自在行塞壑填沟无处着归来依旧两眉横松源示众明眼衲僧因甚打失鼻孔有贼无赃杀人一万损三千独弄单提机不全万顷沧波明月夜一声短笛钓鱼船松源临终示众久在正路行者有祇不能用黑豆法难以荷负正宗临济佛法到此平沉痛哉痛哉云居庄云松源老祖压良为贱若是黑荳法用得有甚奇特直须将断贯索穿过从上佛祖鼻孔方有自由分时有僧问断贯索莫在和尚手中么居云者瞎汉拈拄杖便打杭州灵隐径山如珏禅师因痴钝问如何是佛师曰烂冬瓜仍颂如何是佛烂冬瓜齩着冰霜透齿牙根蒂虽然无窌子一年一度一开花如何是佛烂冬瓜铁额铜头没奈何万里鸿沟归汉X后八千人恨一声歌大鉴下二十世杭州径山无准师范禅师初谒育王佛照照问何处人师曰剑州曰得剑来么师随声便喝照笑曰者乌头子也乱作后至灵隐第一座同游石笋菴有道者请益猢狲子话师于侍傍忽然大悟觉王立云桑树上着箭柳树上出汁幸而无准知恩有地若撞着箇无面目汉唾骂未有了日在因甚如此一任疑着气饮长虹巳食牛血漫漫地照人愁因风吹火无多力春满皇都四百州城门失火臭烟熏殃及池鱼尾尽焚无处更求三尺水直看振鬣上青云匕刃深藏气自昂逢人触着露锋铓误因吴起论戈甲袭蕴从前一笑忘密用临机兴丧至祸胎从此出萧墙一声肠断风前笛徧地干戈孰抵当庆元府天童天目文礼禅师因智虎维那参师问汝名什么曰智虎师退身作怕势智拟议师便归方丈白浪堆中下一钩锦鳞红尾尚悠悠渔翁不计竿头事笑入芦花万顷秋杭州径山元叟行端禅师上堂冬至X月头卖被买牛冬至月尾卖牛买被不觉日又夜争教人少年祖灯绍云拆篱补壁则不无端师可惜俭生黄昙又不然冬至月头敲冰觅火冬至月尾铁树攒花正当月中时如何叠足炉头煨榾柮从他霜上又加霜杭州中竺空巖有禅师室中垂语曰黄金铸就铁真人锦衣公子醉田家熟睡柴牀日未斜热渴唿浆无所得便将玉带换瓯茶大鉴下二十一世袁州仰山祖钦禅师参天目礼令看临济三顿痛棒话一日上蒲团豁然如地陷相似后在无准会下每遇入室举主人公便能𨁝跳举衲僧巴鼻佛祖爪牙更无下口处经十年后过天目偶佛殿前行擡眸见一株古柏触着向来所得境界和底一时飏下方始见径山老人立地处觉王立云掀翻从前宝惜彻见本地风光闲茶饭喫了多少始见径山立地可悲可笑检点得出许你具透关眼云汉满云豁然地陷死水不藏龙古柏触翻脱尽孃生袴便见径山立地处更须三十乌藤即今还有具如是作者么良久云苍天苍天大虫无齿爪牙危未透玄关祇暗疑不是脚跟亲点地此心能有几人知径山牙爪苦难扪古柏相逢断命根立地与他三十X棒山青水绿别干坤脚下踪由路可行目前未透总非真豁然触发浑无碍任运腾腾廓古今仰山示众心是根法是尘两种犹如镜上痕镜巳破法不存疎影横斜水清浅暗香浮动月黄昏南岳际云雪巖好与三十棒何故不合窃常住物入方丈用仰山上堂道在日用日用不知饥祇喫饭寒祇添衣晴天爱日拄枯藜检点溪头梅树向阳偷放南枝磬山修云还灼然会得么若会许你识得临济大师人境俱不夺之句虽然直须亲到若不亲到也是钉桩摇橹有甚么用处仰山上堂解语非干舌能言不是声毕般班碧剥当滴帝都丁譌闻误听认乌作焉则且置一真未具巳前如何辨明鼠齩铁钉慈舟念云解语全凭舌能言即是声二三元四五一〡像枚丁随闻即见合水和泥则且置一真巳具之后如何辨明伐木丁丁鸟鸣嘤嘤语浪谞云提持衲僧巴鼻发明向上宗猷锦心绣口无出其右检点将来未免徐六之见谞上座今日出一只手推倒担板不惟使二大老眉毛撕结鼻孔相拄须要现前一众人人知有蓦竖拂子云见么击拂子云闻么即此见闻非见闻无余声色可呈君箇中若了全无事体X用何妨分不分复击拂子杭州净慈断桥妙伦禅师参无准准以狗子因何有业识令下语凡三十转皆不契师曰可无方便乎准乃举真净颂曰言有业识在谁云意不深海枯终见底人死不知心示之师悚然良久忽闻版声大悟金明进云径山养子之缘不顾脚跟泥水伦祖白汗通身要难恩酬罔极有问金明狗子因何有业识向道伏惟和尚珍重万福如更眼目定动便与掀倒禅牀龙渊法云无准老汉惯将死语开人活眼可谓婆心太切伦祖虽然瞥地收回劫外风光要且尤欠一筹漏屋恰逢连夜雨更多愁雾锁柴门忽然云静红轮拥叠叠青山插远村顶门一击汗如油捉败当年老赵州自是黄河连底浊一番骤雨一番愁断桥上堂德山低头夹山点头俱胝竖起一指头玄沙筑破脚指头拈拄杖曰都来不出山僧拄杖头何以见得卓一下曰一叶落天下秋缾山谦云开疆辟土革故鼎新固是净慈老汉为人底赤心片片缾山今日也要平分风月拈如意云德山玄沙夹山俱胝总在缾山如意头上各各显扬无量妙义还委悉么不因夜来雁怎见海门秋千奇与百怪祇在一毫端拈却毫端看霜花六月寒X几座畵阁琼楼数条花街柳巷从头说与游人总在长安市上明州育王横川如珙禅师晚参少室无门户如何便得通夜深宁耐立听我话西东保宁茂举毕召大众云也有权也有实也有照也有用祇是不得恁么会珍重横川示众福源今日结制不得不为诸人议定第一从朝至暮举足下足不得蹋着常住地若蹋着常住地定犯波罗夷罪第二十二时中不得向鼻孔里出气若向鼻孔里出气定犯波罗夷罪第三件事且莫说留在七月十五日也未迟瓮里何曾走却鼈南岳际云当时山僧若在但出众行两步打箇喷嚏且看福源怎生合煞临安府径山虗堂智愚禅师垂语曰已眼未明底因甚么将虗空作布袴着画地为牢底因甚透者箇不过入海算沙底因甚向鍼锋头上翘足缝却虗空算尽沙鍼头画地是生涯改头换面无人见几度春风吹落花解把虗空作袴单地牢画出透还难鍼锋头上翘双足犹对春风话岁寒临安府径山石溪心月佛海禅师因僧X问如何是佛师曰矮子看戏巍巍丈六紫金容百戏场中有变通矮子看来眉卓竖铁鎚无孔舞春风海盐天宁寺楚石梵琦禅师因僧问如何是山里禅师曰猢狲上树尾连颠曰如何是城里禅师曰十字街头一片甎曰如何是村里禅师曰扶桑人种陜西田曰谢师答话师曰苍天苍天天目律云大小楚石若不得后语大似光影未忘宝寿则不然山里禅虗巖午夜锁轻烟城里禅肉案头边唱哩嗹村里禅牯牛𨁝跳出猪圈谢师答话泼油救燃祇者末后一句一任天下衲子钻研起纲宗云随机应变即不无未免干嚗嚗多香火气今日忽有人问如何是山里禅奇怪石头形似虎火烧松树势如龙如何是城里禅四五百条花柳巷二三千所管絃楼如何是村里禅漠漠水田飞白鹭阴阴夏木啭黄鹂若云谢师答话向道许你领会用在驴年天宁一日索面次有僧来参师引面示之僧珍重便去师召大德僧应诺回首师曰有口不得喫面者多南岳际云尽道者僧祇合便去不合回首回首处是天宁看破处且喜没交涉殊不知他二人各有把断之机各有出身之路虽然山僧与么批判也是普州人送贼天宁上堂通身是眼为什么看不见通身是耳为X什么听不闻通身是口为什么说不到通身是心为什么鉴不出报恩有一道聪明神呪布施诸人去也便下座大觉昇云山僧即不然通身是眼有什么看不见通身是耳有什么听不闻通身是口有什么说不到通身是心有什么鉴不出也无聪明神呪布施诸人珍重归堂喫茶去大鉴下二十二世临安天目高峰原妙禅师在径山随众诣三塔讽经次擡头忽覩五祖真赞曰百年三万六千朝反覆元来是者汉有省后参雪巖一日巖问日间浩浩时作得主么师曰作得主曰睡梦中作得主么师曰作得主曰正睡着时无梦无想无见无闻主人公在什么处师无对遂奋志入龙须越五年因友人同宿触枕子堕地始大悟曰元来祇是旧时人不改旧时行履处南北无门路不通分毫有主贼来攻直饶主客都星散大似杨花逐晓风沙里淘金金里沙至亲翻作恶冤家枕头打破冤家窟鼻孔辽天是甚么沧溟一竭见鲲鳌陆地波涛万丈高铁壁银山齐破了贼身无处可潜韬昼寝曾惊起夜深不敢眠慈母一声唤犹豫五更天鸡鸣知漏尽含笑到牀前X月落霜天夜正寒锦鳞透网泼天澜枕头落地何曾悟返觉从前被悟瞒踢翻大地露阳春误听莺啼入柳阴没兴夜阑逢酒醒笑渠依旧宿深村无梦无想主何处两刃交锋都不既堂堂密密没周遮炜炜煌煌绝覆蔽衲僧不奈念生何爱向无生寻活计念无起重遭系全身落在深坑里无梦无想主在么相随来也没如何谁家门首无明月颇奈夜行人更多半生活计一渔舟几度风前为下钩行向桃花源尽处归言独自访仙游武陵守亲垂叩兴败无聊方自咎休自咎一溪水绿仍如旧梦想见闻俱坐断主人面目甚分明不因枕子敲残月争得殊方定太平一椎击碎摩尼藏相逢何处不逍遥枕头有甚闲巴鼻翻笑从前立处高巳向人间说好媒冤家活活哄将来一声长笛宫中起自悔从前百不该撒手悬巖拌命驰翻空一跌瞎双眉三更蹋过铁门限下载清风说向谁洞庭无尽水云斜白浪滔空谁见涯一击骊龙头角碎山河无处不飞花高峰示众海底泥牛衔月走巖前石虎抱儿眠铁蛇钻入金刚眼崑崙骑象鹭鸶牵此四句内有一X句能纵能夺能杀能活若人检点得出一生参学事毕天童悟云高峰四句不妨奇特祇是不经检点古南门云检点不妨检点祇是无甚奇特复云山僧亦有四句五更撞钟脚落地三通接板狗子吠二时粥饭溼匙箸半夜放参霜点被四句中有一句全用有一句全体有一句全体即用全用即体有一句体用双忘腾腾任运任运腾腾若人检点得出便请归家稳坐理安问云高峰老祖坐断狮子巖直是天下人没奈伊何因甚到者里却又忍俊不禁一场败露山僧既作他不肖儿孙敢将老祖陈年骨董一时倾攃诸人面前还有向个里着箇眼者么靠拄杖云得行便行得坐便坐大小高峰一状领过云中峃云藏春色于壶天栽兔角于马首固是高峰作略若论擒飞龙捉勐虎犹未可在最苦参禅未彻头无闻无见勘来羞髑髅正睡惊开眼定国安邦一念休寻得桃源好避秦桃红又见一年春花飞莫遣随流水怕有渔郎来问津冰肌玉骨巧嚬呻兰珮香飘万点春雨过巫山云势耸阳台白日梦迷人错箭磨弓露贼身低言细语强惺惺分明剾却世人眼更问世人乞眼睛世有南威貌似花来乘骏马去登车风流若使时人X见定惹闲非到自家高峰示众竖拂子曰大众到者里进一步也不得退一步也不得总不恁么也不得毕竟如何不得不得佛川宗云野山则不然乃竖拂子云大众到者里进一步也得退一步也得恁么不恁么也得毕竟如何得得慧庆诠云二老与么提持直截不妨直截义学看来不免被得失进退瞒过者里则不然乃蓦竖拂子云切忌头上安头便掷下高峰上堂门外有一人用尽机谋要入入不得门里有一人做尽伎俩要出出不得出不得入不得即且置且道门外人与门里人相见时如何愁人莫向愁人说说向愁人愁杀人理安问云是何言欤门外有一人用尽机谋要入入不得不消咳嗽一声门里有一人做尽伎俩要出出不得亦不消弹指一下门外人与门里人相见时如何东西十万南北八千腾焕家云高峰也是观机逗教应病与药西山则不然门外有一人不用机谋要入便入门里有一人不做伎俩要出便出出得入得且置且道门外人与门里人相见时如何以拂子击案云各逞风流归别浦从教鸥鹭自疑猜高峰垂问大彻底人本脱生死因甚命根不断理安问云疑则别参复颂从来迷悟不相干力尽何曾出盖缠泥里若教重洗X土累他长劫守驴鞭自从拽断篷根索一任虗舟海上帆数点野萍栽不得不劳根下更加芟将谓别有暗里乱走走到天明依然空手高峰曰佛祖公案祇是一箇道理因甚有明有不明理安问云奴儿婢子爱殷勤复颂明投暗合苦难医誓作羣盲走使儿认影迷头如不荐甘心活活堕泥犂山深通塞路逶迤一夜风雷雨断溪识得水边苔径险自甘崖侧结茅栖堕坑落壍鬼得其便粉碎髑髅离宫失殿高峰曰大修行人当遵佛行因甚不守毗尼理安问云谁甘受屈复颂佛魔齐入是同流口诵真言上酒楼三世如来羞客作让伊赤手把猪头圣凡忘尽眼糢煳摸得张郎唤大家醉后不知天是笠路傍潦倒倩人扶乐则同欢大海波干珊瑚枝上明月团团高峰曰杲日当空无所不照因甚被片云遮却理安问云波斯脚板阔复颂青天喫棒有来由杲日当空据令酬昨日正晴今忽雨半生脚下逞风流当空赤日顶门高赫奕翻令目自劳夜半闭关深睡X熟者回能数背间毛相随来也勘过了打石火电光那容汝把高峰曰人人有箇影子寸步不离因甚蹋不着理安问云逢人但恁么举复颂泥牛吼月却临风石火难追电影踪切忌定盘星错认出门徒惜草茸茸随身自影不相离不上平桥反过溪剩有脚心开只眼等闲蹋过顶𩕳西罪不重科还甘也无问取赵州东壁葫芦高峰曰尽大地是箇火坑得何三昧不被烧却理安问云浑身在里许复颂避火偏愁火近身真鍮不更博真金茫茫大地谁能救自爱贪杯惜醉人目前万事𦦨炉红开眼眉毛燎巳空谁把虗空翻作海为云为雨梦魂中担枷过状贪观天上失却手桡问人觅㨾大鉴下二十三世杭州天目中峰明本禅师因观流泉有省白峰峰打趁既而民间传有司选童男女甚急师问忽有人问和尚讨童男女时如何峰曰我但度竹篦子与它师于言下洞然彻法源底峰乃自题真赞付之曰我相不思议佛祖莫能窥独许不肖儿得见半边鼻径山信云高峰剜肉作疮赃陷平人中峰脚跟未稳X一状领过若依语风判断两人犯弥天之罪各罚饡饭一堂借此供狸奴白牯何故与他流水什么相干虽然不许夜行投明须到譌言日出古风沉一问当前意自深却笑作家无眼力真鍮换去好黄金龙门千仞许谁亲借箇端由问有因一札尽情总吐露竹篦三尺属儿孙险巖偏僻妙高峰路绝机筹句下通黑漆竹篦无背面拈来杀活好玲珑话堕横身剑刃锋悬崖壁立路头穷一回把手高山上日出扶桑夜半红水自冰心流出冷云从岭上发来高张公夜半生青女不待天明嫁与曹忽讨童男是与非拈来竹篦露真机悬巖撒手谁窥得竿木随身祇自依同名同号又同音千里同风万里钦随句浑无男女相和身共气是知心竹篦拈出药真灵男女何曾到眼侵堪笑后来参学者妄传消息到如今杭州西天目山断崖了义禅师颂曰大地山河一片雪太阳一照便无踪从此不疑诸佛祖有何南北与西东径山信喝一喝云好即好矣美则美何妨不可是归期祇为路穷山更杳可怜堕落作奴儿X台州华顶无见先覩禅师因白云度问西来密意未审如何师曰待娑罗峰点头即向汝道无事𢹂琴过翠萝佳人遥见唤鹦哥金钗斜插浑忘处别有心情动客多此夜天孙竟渡河鹊桥南望最情多成都不隔支机石宛转临筵发浩歌大鉴下二十四世婺州伏龙无明千巖元长禅师参中峰峰授以狗子无佛性话三年因往望亭闻雀声有省峰复斥之师愤然夜半忽鼠翻猫食器堕地有声恍然开悟复往质峰峰问赵州何故曰无师曰鼠食猫饭峰曰未在师曰饭器破矣峰曰破后如何师曰筑碎方甓峰乃微笑觉王立云福无双至祸不单行千巖到者里眼睛突出撒手归家一场漏逗顿绝安排诸仁者既成漏逗又绝安排且道明得什么边事良久云鸳鸯绣出自金鍼祸事临头骨也苏鼠偷猫饭太无辜供招一一难翻款养子之缘一笑符半途烟雨溼眉端未获风吹那得闲归到畵堂山色暮一声玉笛唤开颜从门入者非家珍别有壶公天地春错听两番声色事耳中添却几多尘X夜半星辉天未晓灵禽语语啼南斗干坤一色玉通津不染些尘无一有无一有大地山河发籁窍鼠翻猫盌作声来千里乌骓忽唤回不道千巖亲撞着却如醒梦眼初开几番入海採珊瑚每被逆风打落湖昨夜船头鼠喫板天明上岸见王都千巖示众无明者里祇使无明且无佛法与你一棒太煞慈悲与你一喝十分直截你若作棒喝商量便千里万里也磬山修云不作棒喝商量亦千里万里也且道作无明是佛法是喝一喝浮峰承云既不得作佛法商量又不得作棒喝商量亦不得作无明商量诸人作么生商量千巖因僧来参乃问甚处人曰浙西师曰此间无饭喫来作什么曰来求和尚佛法师唤近前僧近前师即打一拳曰会么曰不会师曰痴子拳头也不识报恩琇云巖翁何用叨叨来求佛法打破渠脑帒倘知惭愧免见糚村千巖示众老僧如猢狲种树种了便拔看大众生根也未众无语自代曰根生也善权贤云根生则不无未免自起自倒山僧也不种也不拔祇问大众如何是无根树子众无语乃曰无根树子也不识X千巖示众昨日两军出阵两刃交锋未见输赢难分胜负老僧祇管看忍俊不禁未免借邓隐峰底钖杖子出来摇一摇祇要诸人息战息战后如何薰风自南来殿阁生微凉磬山修云千巖老祖也是无风起浪平地生波自起自倒了也虽然如是也为诸人切须照管自家鼻孔莫把眉毛撕结何故成佛作祖易空人忘我难千巖上堂转山河国土归自已则易转自已归山河国土则难拈了也父母未生前道将一句来理安问云千巖老祖高提祖印向伏龙山中坐断天下人舌头抛一句语直是难为吞吐山僧今日不惜眉毛要与老祖相见卓拄杖云杀人须是活人刀活人须是杀人剑野狐成队覰无门瞎驴灭却正法眼复卓一下千巖因宋景濂学士来谒师问闻公阅尽一大藏有诸士曰然师曰耳阅乎目观也曰亦目观尔师曰使目之能观者公谓谁耶士扬眉向之师相视一笑林下寻师扣板扉扬眉相向颇依俙作家手眼天然别笑里全韬杀活机宗鑑法林卷三十五X宗鑑法林X卍XXX宗鑑法林卷三十六集云堂编大鉴下二十五世苏州邓尉万峰时蔚禅师参千巖巖问将什么与老僧相见师竖拳曰者里与和尚相见巖曰死了烧了向何处安身立命师曰沤生沤灭水还在风息波平月映潭风高月冷碧天横倐尔银河泻玉津陡地都来成一色一湖水漾一湖春阳春唱出待知音白雪相呈意转深谩说困鱼偏止泺自来幽鸟悦乔林霜风凛凛难回互未入罗裳骨巳寒不得阳春些子力争能长啸独𠙥䦨把箇拳头相见伊转身那觉在深泥纵然跃出莲华藕不及金刚宝剑随万峰因巖问不是心不是佛不是物是箇什么师以坐具打圆相叉手而立一日普请斫松师拈圆石作献珠状曰请师酬价巖曰不值半文钱师曰瞎巖曰我也瞎你也瞎师曰瞎瞎卓立孤峰徧九州呈珠献石瞎双眸无风白浪掀天地一喝西江水逆流万峰因巖上堂举无风荷叶动必定有鱼行师一喝拂袖便行巖示偈曰郁郁黄花满目秋白云端坐碧峰头无宾主句轻拈出一喝千江水逆流X松下千年有茯苓如何得似宝珠明快闻勐虎山中啸不碍游鱼海底行廓彻师资尽灭门擎头戴角气雄奔崑崙踢转无回互帀地风雷海岳昏大鉴下二十六世苏州邓尉宝藏普持禅师万峰付偈曰大愚肋下痛还拳三要三玄绝正偏临济窟中师子子镫镫续𦦨古今传峰临入灭有人问曰和尚会中几箇得法弟子峰示偈曰慈悲无念花开果熟因地分明慧宝致嘱尿牀鬼子眼睛开肋下三拳实俊哉要使爷钱非好子生机一路道将来正法眼藏都灭却撑撑拄拄是何宗谁知无事生多事鼓弄人家罪莫穷年老垂纶钓赤鳞闲将一偈作香珍尿牀佛法无多子杓卜由来赚后人将门自古产英豪克绍家声展六韬直得虎符悬肘后峥嵘头角夺高标张公喫酒李公颠肋下还拳绝正偏狮子窟中无异兽联芳续𦦨古今传一偈传来异世人灯灯续𦦨万峰身狮儿代代根荄脉日月同明耀古春临济一只正法眼拈来付嘱与当人一轮明月辉今古万户千灯共一真X凤穴丹雏窥一斑全机肯诺较灵山翻飞云外金光现无尽心灯照夜䦨大鉴下二十七世杭州东明虗白慧旵禅师因覩松有省白藏藏斥之一日藏问心不是佛智不是道汝如何会师近前问讯叉手而立藏呵曰汝在此许多时还作者箇见解师乃发愤至第二日蓦然彻法源底遂呈偈曰一拳打破大虗空百亿须弥不露踪借问箇中谁是主扶桑涌出一轮红金粟乘云大小宝藏虽用恶辣钳锤直是臭气深重若是金粟待他眉毛定动噼嵴便棒直使赤洒洒地快活平生佛法真真似海深拟将蠡测枉劳心尖尖牛角翻身出解把虗空定一鍼曳翻自已闲巴鼻一掴天轮透顶关峭峭巍巍孤卓卓当堂夺出爪牙斑打破虗空活卓卓全身涌出绝承当廓然独露无私旨天上人间没处藏紧把三关岂放松蓦然拶破太虗空头头示现孃生面始信从前费尽工万里长风展六韬破关击节在英豪虗空拳倒家声振一喝还同日月高彻底验人非艹艹那许外边打之遶一机迅发髑髅干扑落虗空日杲杲X蓦然扭着孃生鼻始信今朝力用全筑碎虗空掀海岳孤光烱烱出重渊大鉴下二十八世金陵东山翼善海舟永慈禅师首谒太初原初问父母未生前那箇是汝本来面目师从东过西叉手而立初曰不是不是师曰两眼对两眼初颔之复谒东明旵问无相福田衣何人合得披明便掌师曰作么明又掌师曰一掌不作一掌用又如何明复掌师曰老和尚名不虗传展具作礼三拜未几开法翼善明专僧送衣拂至有偈曰分付慈海舟访我我无醻明年之明日西风笑点头明年东明如期示寂何处归来宿艹菴老君错认古瞿昙一番骤雨花容褪缥缈峰高滴翠岚见得干坤大似斗如何拨着便糢煳眼光廓落超方外始信从前不丈夫大鉴下二十九世金陵高峰寺宝峰智瑄禅师依海舟于翼善亲炙多年见理精彻履践稳实舟授以偈曰迷悟犹如空里云碧天明净了无痕历然世界其中露杀活拈来总现成天自苍苍水自清银钩蓦钓渡江人反流棹转村边岸得路归来满面春宝峰因天奇瑞参师问甚处来曰北京师曰别有X去处么曰随方潇洒师曰曾到四川否曰到师曰四川境界与此间如何曰江山虽异风月一般师竖拳曰还有者箇么曰无师曰因甚却无曰非我境界师曰如何是汝境界曰诸佛不能识谁敢强定名师曰汝岂不是着空曰终不向鬼窟里作活计师曰西天九十六种外道汝是第一瑞拂袖便行金粟乘云宝峰应机绵密觌面活埋不是天奇和尚洎合失却一只眼虽然如是且如何是九十六种外道底第一良久云诸佛不能识谁敢强安名何故繁词扫不开一拳高鑑自能裁西天外道虽蒙记透网之鳞唤不来放开一线鍼来往掣断玄津鳞鼓顋吸尽太湖千万顷滔天浪涌响如雷随方潇洒大方家拶着当头便返踯箇中境界阿谁知诸佛从来不能识一般风月境界幽深诸佛不识谁是知音桃花烂熳春风远千里相思动客心临机棒喝当时分鹘眼龙睛手自亲触着通身寒彻骨不惊人处也惊人大鉴下三十世竟陵荆门天奇本瑞禅师示众世间无法出世间无法若透得者箇无法归家稳坐磬山修云奇祖祇要尽法不顾无民不肖子孙却不X恁么世间无法出世间无法透得者箇无法正好行脚晦昙承云二大老一人善收不善放一人善放不善收不肖土上加泥去也世间无法出世间无法透得者箇无法好与三十棒何故杀人刀活人剑天奇上堂僧问如何是高峰宗旨师曰石马嘶风居物外金鸡高唱御楼前曰有何奇特师曰不遇知音者徒劳话岁寒曰祖祖相传传箇甚么师曰海底泥牛翻白浪林中石女播清风曰大地全彰是甚么人受用师曰东村李二哥承天怡云入理深谈则不无天奇老祖若要提持高峰宗旨犹欠一着在天奇一日为普照太初二上座举曰不论向上三玄要了末后一着太曰如何是末后一着师曰风吹墙畔柳日晒㵎边榆照曰青山低处见天阔红藕开时闻水香太作哕声曰正是弄此束师曰你作么生太曰如人上墙百无所计师作哕声遂起身归位石车乘云一哕声百无所计一哕声起身归位具眼底辩看秀州天宁法舟道济禅师因陆五台问画前元有易否师曰若无将什么画曰画后如何师曰元无一画曰现有六十四卦何得言无师曰居士莫着文字好曰请师离文字发一爻看师召五台台应诺师曰者一爻从何处起X普明用云画前画后论有论无总与大易无交涉直饶一唤一诺爻象分明也未是衲僧极则画前元有易否何不便唤五台待他应诺却好云元有易否陆公者里必然别有所入且免后来许多周遮倒垣破屋住幽林彻后通前不掩门转北面南接影响可怜咫尺隔千寻羲皇殿上话庖氏夫子庭前毁仲尼共住都因不相识却教脑后击金鎚大鉴下三十一世随州关子岭龙泉无闻绝学正聪禅师参天奇执侍久之一日奇问在世忘世时如何师曰了物非物曰在念忘念时如何师曰于心无心曰心物俱忘时如何师曰华山高突兀太行峰嵯峨奇乃付偈曰破情情破破还情绝迹无私精内精知是箇中今不惜尽籯分付与仁行云汉满云了物非物好肉剜疮于心无心眼中着楔若非末后一句几乎唤作义学沙门相逢巳是暗投机尽把家私说向伊心物俱忘天地外华山岂逐四时移无闻因僧问如何是本来面目师曰石香亭曰便恁么去时如何师曰丧却了也笑巖宝云放去较危收来太速复颂古云峰顶人难覰偶被风吹映夕霞百鸟未归天巳晚夜深依旧宿芦花X无闻因天奇问苦乐皆心因何外取师曰祇为不了曰是非皆事因何妄承师曰错认定盘星曰迷悟皆人因何不董师曰早知镫是火岂向四方求钟声披起郁多罗大地何人眼不摩领得分明灯火意翻云覆雨奈渠何春园烂熳花浪泼弄蝶争妍扑鼻香日落茅檐天色晚一轮霜月照池塘有水皆含天上月无山不带岭头云缘何世逐痴男女误认张郎作李君织女夜来机线拙无端弄巧雀河边饶将薄雾遮罗袖未舞春风肘巳穿大鉴下三十二世北京笑巖月心德宝禅师参绝学于关子岭因洗菜次忽一菜叶逐水圜转捉不着有省𢹂篮归遇学学问是什么师曰一篮菜曰何不别道一句师曰请别问来学休去一日辞学学举拂子曰向者里道得一句出格可去师无语嗣后再参学学问人人有箇父母子之父母今在何处师曰一火焚之曰恁么则子无父母耶师曰有则有佛眼覰不见曰子见么师曰某亦不见曰子何不见师曰若见则非真父母学曰善哉遂印可水里拾来火里烧出头天外自逍遥翻思未会机前着有一毫兮是一毫一茎菜叶忽随流喜跃归来尽底醻父母徧身红烂X也瞎驴端许振宗猷一茎圜转一尖新𢹂篮归去意休呈云收雨散江天暮红炉一点片雪轻伸手不及处见得一茎菜一火焚之处通达绝无碍本来真父母一口百襍碎虽然七纵八横要且浑无缝罅一毫圆转一须弥就手擎来笑眼归莫谓家亲无觅处冰花𦦨里正春肥笑巖因僧问如何是和尚昔年获益事师以拂子倒悬视僧曰会么曰某甲巳识得和尚做处也师曰你道荆州黄四孃礼佛求箇甚么僧无对师打出金粟乘云一问一答彼此分明谁知末后一拶如堕万仞深坑至今起不得召大众云还救得么莫道贼过张弓好笑巖到熊耳山礼祖塔寺僧叱曰空塔汝憨拜何为师以手指塔问此是空塔耶曰是师曰祖师𠰒曰𢹂履西归去了师曰苍天苍天东明际云者僧且置祇如笑巖老人见祖师礼拜不见祖师礼拜若道见笑巖又恁么道若道不见笑巖又恁么道毕竟如何良久云檐头不断前旬雨电影还连后夜雷熊耳峰高鴈影寒悲风直得艹蔓蔓三千里外无相识血溅啼䳌泪未干X钩头着饵放丝纶掷向波心鱼不吞归去自歌山自绿回看堪笑水云深笑巖上堂拈拄杖曰有么有么时有僧出作礼师噼嵴打曰多口作么曰某甲一言也未措何为多口师复打曰再犯不容三峰藏云俊则太煞俊未免忙在艺则忍云机峻利令严寒恁么为人果是直截可惜遇着箇孟八郎莫说未开口巳前承当何曾梦见棒头落处当时若是山僧待他噼嵴便打曰多口作么便与掀倒禅牀直教者老汉一生开口不得不须宾主会来亲占得神机绝法人雪夜梅花领春早满园香艹不知新万仞峰头险峻关丝毫不尽隔千山行人不解开门计满目风光别世间笑巖因一沙门执钖卓立朗声问仁者可识从上相承密论义否师曰密则非论论则非义彼退后以钖横肩上翘足独立曰是甚么义师于地上书一更字彼以钖画地一画阔两胫立上复以钖横按腹上亚身而视曰是甚么义师于地上书一嘉字彼即卓钖地上以两手叉腰悬翘一足切齿怒目作降魔势曰是甚么义师于地上书一之字彼分身指天地周旋一帀曰是甚么义师于地上书一尤字彼进前作女人拜分手指两衲子师于地上书一蚕字彼方遶三帀作礼立于师右师于地X上书佛魔字彼方进语师曰设到此更须有魔佛者箇时节始得彼叹曰咦真摩诃衍萨婆若上士耶作礼而去师顾众曰此是应真圣贤所呈金刚变相三昧三昧王三昧用来勘吾然彼亦将有新证湘翁沄云二人与么酬醋大似生铁锤上刻出黼黻华龙也有权也有实也有杀也有活若检点得到可谓东土衲僧笑杀西天外道其或未然拈拄杖画一画云彩云仙子扇红罗千山历尽艹鞵穿任运腾腾度好年平实商量田地稳灵山慧命一丝悬笑巖因僧问一言道尽更不容其言时如何师曰武陵谿畔杜䳌语十里桃花血染红武陵谿畔杜䳌鸣万语千言无别声回首若知归去好天涯游子尽回程谁家桃李鬬芳妍杜宇声声唤客还曾蹋武陵谿畔路洞中春色异人间辞穷理尽舌头干海底珊瑚撑着月杜䳌声里落花红多少阿师全漏泄笑巖因二客入门吟曰茂松修竹忽见师便问如何是道人家风师曰茂松修竹曰有何旨趣师曰自家观不足留与客来看茂松修竹有何旨劲节非惟傲岁寒直引远风清六合莫将声色等闲看杭州径山无幻性沖禅师因编无趣X录归趣曰子一向做得箇什么师曰性沖买得一段田收得原本契书请和尚签押遂将录呈上趣接得曰者箇是我底你底𠰒师曰和尚莫搀行夺市趣掷下录师便出古林如云我若作径山待道者箇是我底你底𠰒便与作礼云今日念和尚老大相逢各自逞家风祖业儿孙用不穷大海无涯恣跃鲤长空万里纵飞鸿无幻因僧问如何是提婆宗师曰一字不着画曰不问者箇师曰圆相不着圈天痴善云圆相不圈一字不画魔佛难名衲僧眼瞎畗塞虗空无人醻价蓦地相逢七上八下无幻烧火次僧问如何是自性天真佛师曰与我般取一束柴来僧般柴了又问师曰者奴子好恶也不识便打桃源洞口寻春色野老频唿在此中游徧园林犹借问不知身在万花丛大富须还长者家天然随处有生涯可怜不识寰中宝错过真金在赤沙脚下鱼行总不知因怜感鸟感鸟亦何痴几多负义忘恩者徒有双双两道眉大鉴下三十三世荆谿龙池禹门幻有正传禅师因闻镫花熚爆声有省遂抵京求证笑巖巖曰你把从前悟底X一一说来师叙语至半巖踢出一只鞵曰向者里道取一句看师不能对归堂通夕不寐明旦犹伫立檐下巖见乃唤师师回顾巖翘一足作修罗障日月势师不觉脱然夜静镫花吼一声琉璃殿上露全身巨灵分破华山色赤脚波斯绝路行两片脣皮正合开死蛇忽地触人来天明毒气方甦醒翘足修罗也怪哉闪电为人机自别晴空霹雳太孤危回头擉瞎顶门眼金锁玄关当下灰趯出鞵来齐截断修罗障处活全机通身发露自难掩一笠千山力荷归忽把咽喉塞断看其如吐气转身难回头霹雳重相送扑破虗空玉一团泥牛纵步上天台蹋碎重峦烟雨开若不清风生两腋那能亲到赤城来龙池因僧问如何是西来意师曰屋北鹿独宿曰不会师曰谿西鸡齐嗁夹山豫云师翁答话虽则一椎两当未免令者僧分东着北不肖孙则不然如何是西来意但云面临江水阔早晚看行舟更云不会向道两岸芦花里清风引白鸥妙伟俊云古人拈出陷虎之机不妨奇特怎奈者僧幽州犹自可最苦是新罗明眼人前只是好笑且道笑甚么三十年后验取萍寄普云若道X此二句是西来意喫铁棒有分艺则忍云幻祖眼观东南意在西北有问资福如何是西来意祇向道帘卷山云白庭深巖叶黄待云不会一瓢寒㵎水对月坐松岗屋北鹿独宿溪西鸡齐啼的的西来意惟余作者知舌底冰霜冷逼人闲言賸语却多情晓风残月同谁翫散入长杨作雨声龙池一日因事着褊衫举椅子作女人拜向磬山曰修上座待我拜你为师修失笑呈偈曰木人提唱笑呵呵更着衣裳谁识它昨日覸来是男子今朝还作老婆婆师曰此偈甚惬老僧意法林音云磬山老祖偈虽善美实未尽幻祖之意不可更说点把火照看面皮厚多少幻祖当年果有意那临机影艹主全宾照用同收礼木人掀倒本非男女相青天闪电芥投鍼觌面相逢不用呵原非我兮亦非他平生一件伤心事错把张公唤李婆龙池因僧问如何是佛祖奇特事师曰虾蟇捕大虫曰恁么则不奇特也师曰猫儿捉老鼠僧礼拜师便喝僧曰和尚为什么放某甲不过师曰老僧有事你且去东明际云鵞王择乳素非鸭类X上他机境太孤危噼面遭他下一鎚劒戟误身空自老几人曾过玉关来风前一语定纲宗汉语胡言信亦通末后重提千古令孤灯日下带朦胧万仞龙门透者难金鳞拟跃点波澜电雷相送重烧尾腥血空流石上斑奇特虾蟇捕大虫全提玄要振家风电光石火难存迹一喝顿教宇宙空龙池因僧问如何是如来禅师竖起拳僧曰如何是祖师禅师亦竖起拳僧曰如来禅与祖师禅是同是别师复竖曰不是拳头便是巴掌报恩琇云今日设有问报恩如何是如来禅前是山门如何是祖师禅中间是佛殿如来禅与祖师禅是同是别但向道明眼人难瞒龙池上堂一切法不有一切法不无若能如是会水上按胡卢湖光潋滟晴偏好山色溟蒙雨亦奇若把西湖比西子淡妆浓抹总相宜秀州兴善南明广慧禅师示众五峰头卓朔双径尾颠先喝石巖一任𨁝跳明月池覆地倾天此四句中有一句有杀人刀无活人剑有一句有活人剑无杀人刀有一句杀人刀活人剑俱有有一句杀人刀活人剑俱无捡点得倜傥分明许你参学事毕X龙渊法云兴善虽然杀活纵夺通身手眼捡点将来不无钝置杀人空诸性云四句外尚有一句子百味具足不独杀活也虽然南明终未能举出在且道是那一句良久云覰着则瞎太平无事刀开鞘烦恼之时劒入匣忽听秋风啸一声忙转深宫着铠甲兴善因闻谷问了即业障本来空为甚狮子尊者被罽宾国王斩却师曰本来空曰争奈头何师曰本来空曰因甚罽宾国王一手堕地师曰本来空柳汀斜对野人牕零落衰条伴晓江正是霜风飘断处寒鸥惊起一双双兴善因看雪次僧曰满山都是雪师曰随声逐色汉曰请师离声色道一句师却曰满山都是雪普明用云者僧身挨白刃活得命来不妨好手南老人费尽盐酱究竟不获称心者里还有向声色外别道一句者么良久云切忌道满山都是雪藕菴衍云兴善老汉惯将官物欺压平人此间有为者僧雪屈者么出来与藕菴拄杖子相见宗鑑法林卷三十六X宗鑑法林X卍XXX宗鑑法林卷三十七集云堂编大鉴下三十四世明州天童密云圆悟禅师因挑柴过山触路旁积薪有省遂依池出家时中看得心境两立请益池池曰汝若到者田地便好放身倒卧师益惑一日城归过桐棺山顶忽觉情与无情焕然等现时池迁北京师特往省觐池问汝近日有新会处么师曰一人有庆万民赖之池曰汝又作么生师曰圆悟特来省觐和尚池曰念子远来放汝三十棒迸破桐棺险出头焕然等现万机休噼空独握掀天棒涂毒声腾四百州忽覩余薪梦乍清家私破尽体难轻一回蹋碎桐峰月一统山河见太平天童自外归省龙池池上堂举拂子问诸方还有者箇么师震威一喝池曰好一喝师连喝两喝归位池顾曰更喝一喝看师出法堂池便下座一番风雪一番寒寒尽春来暖气宽祇者何劳重举出驿亭西去是长安梅花叶唱一腔新清和寥寥世罕人意气还他同调者始终敲拍总阳春天童因龙池曰汝等为我扶持佛法去师呈偈曰若据某甲扶持佛法任它都来总与X三十棒莫道分明为赏罚巢顶铁船独驾时阎浮界阔纵横机分明显焕无私也一道真风掌握归天童因僧问学人远来要问和尚讨箇佛做师曰佛也是你分外事翠巖喆云斩钉截铁本分宗师直下知归罕逢达者还委悉么浑身巳在含元殿何事唠唠问帝都白巖符云者老汉生平一条白棒不顺人情不管是佛是魔蓦头便与一揕在者里为什么不用少年曾决龙蛇阵潦倒还同稚子歌天童因僧问如何是不动尊师曰此去径山五百里翠巖哲云天童老汉惯用金刚王宝剑觌面全提可惜者僧不知落处若知落处便好向百艹头上卸却干戈虽然者里则不然如何是不动尊但向道露柱骑牛登五老灯笼蹋雪返西峰天童上堂弥陀明日是生日老僧今日是生日我比弥陀先一日三世诸佛从此出古南门云大众者老子结识古佛也是好事今日山僧未免拨转机轮倒行此令将者老子鼻孔扭揑一上弥陀明日是生日涂煳他作么老僧今日是生日真箇那我比弥陀先一日铁作面皮三世诸佛从此出赚杀一船人所以从上一言半句如风行太虗鼓动万有求其起处了不可得如击石火闪电光搆得X搆不得未免丧身失命山僧恁么道祇如今日真堂设供意在于何还是仁义道中么还是世谛流布么还是净法界本无出没大悲愿力示现受生么恁么论量笑破衲僧口要且总没交涉毕竟如何击拂子云洎合停囚长智天童挂牌入室有僧才跨门即曰不用拈提请师便棒师曰为甚么僧无语师便打平阳忞云者僧将成九仞之山尚亏一篑之土当时待道为甚么但向道横趋金殿过定惹御炉香管保先师拄杖子两手分付璇鑑衡云祇道天童与者僧入室却是者僧与天童入室复颂孟八郎汉要恁么为自怪撩蜂得眼肿休嫌倚势把人欺天童因僧问勐虎以肉为命因甚不食其子师曰自肉食不尽野猿抱子归青嶂幽鸟衔花过碧岑满目风光皆自得了无遗法累儿孙天童因一秀士自撰禅门口诀诣师请正师展卷指一实字问曰此字如何解说士拟议曰却解说不出师曰恁么则虗言了也士无语平阳忞代云待老和尚脚跟点地即道天童因僧问昨日喫师三棒今朝拈却拄杖师曰今日不打你法音𣽘云红叶不题流水去春山多少好人家要会X者僧则易要识天童则难何故到江吴地尽隔岸越山多天童示众太白山中尽有柴一株不许众人般老僧不是多护惜为要诸人彻骨寒金粟元云天童老汉虽则彻底婆心看来亦成护惜者里不然金粟山中柴没烧随时买兮随时挑任他柴价贵和贱总要诸人额面焦莫是狼借常住难为大众么阿呵呵多少业识茫茫之流尽向者里错会天童因众请说法随至法堂以手揖众曰巳为大众说法了也转身便出归方丈八十婆婆不识羞涌身畵阁卖风流深深揖下无人釆祇得懡㦬归去休和盘托出绝周遮白玉无瑕却有瑕可惜当时轻放过至今天下乱如麻宜兴磬山天隐圆脩禅师因阅楞严经佛叱阿难此非汝心处有省后阅传镫录见僧问干峰一路涅槃门公案遂去不得参两载偶闻驴鸣顿释前疑述偈曰忽闻驴子叫惊起当人笑万别与千差非声非色閙棱棱铁干磨霄月雪苦霜侵愈见神忽尔夜廊开笑口晓来大地尽含春磬山问龙池历历孤明时如何池曰待你到者田地与你说师便喝池曰你还起缘心么师拂袖便行X驴鸣冷地笑颜新葢色骑声绝晦明一喝倒流千丈水笑他空费老婆心江臯翻转浪千层杀活从教用得亲朕迹一毫留不住白拈手段是重兴多情石女嫁春风髻耸巫云映日红倒着霓裳花下舞香尘扑扑撼蟾宫非色非声露本容瞎驴步步不留踪家私籍没能开托一喝从教大地聋磬山因僧问如何是出格句师曰独脚𩼠江天海云修祖独荷济上纲宗揭示人天正眼等闲露一机出一语坐断古佛舌头横抽衲僧脑葢且道利害在什么处祇许老胡知不许老胡会清波不犯老师翁烈焰堆中钓活龙未展全机伸独脚横行海上不留踪磬山因僧问忽然打破砂锅露出家常茶饭时如何师曰吞又吞不得吐又吐不得昨夜霜风到艹檐老来双𩯭白新添杖头且喜存知已引我隔溪望酒帘磬山因僧问一句当天八万门永绝生死者一句得恁么有力师曰壁立千仞一句当天生死绝刀头犹带战余血不知何事鼓声频无限愁人恨未泄磬山因僧问生灭灭巳寂灭为乐如何是寂灭师曰今朝雨落阶前溼X从容登眺几凭栏满望溪山入畵看仙苑春风絃管沸笙歌藂里雨声繁磬山因僧问世尊覩明星意旨如何师曰黑里白法林音云艹鞋筋不断脚跟皮如何得穿伎俩未尽猢狲子又争得死直饶死尽伎俩蹋穿脚跟不向威音前会取就往意识里卜度要穷磬山老人败阙处犹隔三程半磬山因僧问虎以肉为命因甚不食其子师曰是亲必顾又曰有爱在干戈定后羡英雄圣主偏知不伐功若似汉家多妒忌谁将金剑学从戎磬山因僧问虗空无向背云何有东西南北师曰切忌回头转脑团圝一片天边月海角天涯长照临不奈寒云生谷口时人换却眼中睛磬山因僧问饮乳如四大海水积骨如毗富罗山那箇是最初父母师曰养子方知杀活临时祇自由三军铠甲一时收从今四海咸宁静不动干戈定九州磬山因僧问山岳倾颓为甚烟霞不散师曰舍大恋小曰独临玉镜云何眉目不覩师曰打破镜来相见资福玉云功夫不能进步须参老人之前语工夫不能脱洒须参老人之后语虽然三十年后X磬山因僧问尽大地是一箇眼睛为甚么隔窗不见师曰擉瞎眼睛相见烁破干坤乌聿聿隔牕何事便迷麻谁知擉瞎孃生眼相见依然隔海涯一身还有一身愁那得毗卢顶上游大地若能无寸土骑驴何处不扬州磬山因僧参曰学人未到磬山先喫棒了也师曰空头禅和曰再求和尚赐棒师曰老僧无者闲气力未到磬山先喫棒再求一顿丧浑家谩言老子无筋力笤帚留将扫落花磬山因僧问如何是明头合暗头合师曰一字不加点曰如何不加点师曰明头也合暗头也合曰离却明暗外请和尚道一句师曰老僧到者里气急杀人点畵未形字巳成无文古篆实难明当人不识求指註赚脱眉毛堦下生磬山因僧问如何是句到意不到师曰言言见谛步步迷踪曰如何是意到句不到师曰祇在舌头尖尽力吐不出曰如何是意句俱到师曰有时独倚庭栏上闲看梅花三五枝曰如何是意句俱不到师曰落花流水去空负浪游人移花最爱廉纤雨插柳宜逢黯淡天试看上林春色早花含珠露柳含烟X磬山因僧问如何是临济宗旨师曰千雷竝㖃妙伟俊云修祖荅临济宗旨极是礼周乐备检点将来未免太费盐酱若问柏林应声便喝云迟八刻磬山因僧问如何是法身边事师曰黑漆桶曰如何是法身师曰烂冬瓜曰如何是法身向上事师曰三家村里酒帘子妙伟俊云潭州纸贵一状领过磬山因僧参曰久慕道风今日得见和尚师高声曰诺曰三乘十二分教即不问当阳一句请师直指师竖起拂子僧礼拜师曰你那里来曰今日得到磬山师曰犹是者边事那边事作么生僧无语德菴心云者僧将成九仞功亏一篑当时何不叉手进前云请和尚那边问将来待拟拈棒但云不合起动和尚拂袖便行岂不头正尾正杭州径山雪峤圆信禅师因僧问如何是佛师曰大珠和尚道底曰不会师曰三脚虾蟇鲁菴远云得平实之三昧具解脱之总持宋元以来一人而巳径山因僧问如何是双髻家风师曰一堆土灶万箇峰头绍隆仰云大小语风向境上着倒山僧又且不然一堂风冷淡千古意分明径山因僧问如何是圅葢干坤句师曰扑不开众角固多一麟则足唿之无门声声在谷不在谷断X鳌立极徒劳鹿若此溪西鸡齐嗁何负屋北鹿独宿湖州净名菴抱璞大琏禅师示疾众请末后句师曰我有日用相应颂在趺坐而逝颂曰◑竝行黑白却同年牛芳艹茸茸到处眠一时秋空云翳尽夜深何处是家园培风泽云抱璞会下设有一人待开口道我有日用相应颂在噼面吐云恁么早巳不相应了也令抱璞老人祇好棺材里瞠眼明暗双双始末原乌鸡嗁向碧云边曾经身入芦花岸返照无踪逼大千建宁普明鸳湖妙用禅师同雪峤信上弦夜翫月次峤指月问那半箇在那里去了也师良久曰会么峤曰也祇得半箇师却问那半箇在那里去了峤亦良久师曰也祇得半箇峤乃呵呵大笑金明进云二老举掦箇事如善舞太阿终不伤锋犯手虽然检点将来太杀艹窠里辊金明若在见他恁么便好拂袖而出何故不见道此夜一轮满清光何处无永正元云埙篪迭奏互换可观还他二老作家然祇好明者一半事若是那一半事敢云未在且作么生是那一半事待月落后与你道龙渊法云二老道即太杀祇道得一半金明虽则善为折衷以小子看来太似凑成三箇担板退菴智云二老为那半箇费却许多腕头力作么者里若有问那半箇X在那里去了但举拳云鑑他更如何噼面便掌瓶山谦云向上一着即三世诸佛直得口挂壁上二大老合水和泥直是笑破人口到瓶山者里好各与三十笤帚眉端挂剑寒光如电互换临时穿杨之箭咄何似秦时𨍏轹钻夜夜蟾蜍挂碧天清光何处不周圆都来弄巧反成拙彼此颟顸见一边普明上堂因僧问如何是古佛心师便打僧曰如何是学人心师曰欲攫游龙蜿蜒竞上曰毕竟如何师连棒打出桃花流水杳然去别有天地非人间堪笑渔人成钝置扁舟何处探仙湲提正令髑髅穿吹毛凛凛逼人寒大鉴下三十五世潭州大沩五峰如学禅师因僧问释迦出世端为何事师曰贫儿思旧债僧拂坐具便出师曰痴汉又恁么去法林音云释迦老子落节处五峰不妨料捡今日有三十棒且自寄库何故仁义道中八千往返问单传抛出琳琅听莫全赚得游郎空作赋虗承野老掣风颠养成傲骨不堪忧碧水长天一色秋随分生涯随分足何须特地更驰求X芦花月上影团团珍重渔翁把钓竿就手丝纶舒卷处白漫漫又黑漫漫彻骨赤穷入市寰万千离绪锁慙颜几回话到衷肠处心事徒将梦里删五峰在关中因居士问在关中作甚么师曰竹牀高卧待云来曰岂不闲杀人也师曰五枚白鸟五更鸣法林音云五峰贪程居士错路俱是关外语若要进关么雪窦道底复云霜花飘处夜初寒挑尽残缸兴未䦨三箇儿童相对坐闲来无事弄双丸五峰因僧问文殊起佛见法见声未绝师曰阇黎当受山僧顶礼僧拟开口师以手掩却法林音云五峰一期施设纵夺可观未免一番特地复颂蓬蒿枝上欲栖鸦一阵西风滚白砂开眼不知何处去边关昨夜动胡笳常熟三峰汉月法藏禅师上堂年年冬寒夏热朝朝夜暗昼明使得十二时辰看看能有几人喝一喝曰太平本是将军致不许将军见太平法林音云老老大大错下名言喝一喝云洎合错下注脚复颂杖头无钞典袈裟那有闲情弄死蛇闻道东臯春信早又随风雨种桑麻X三峰上堂诸人尽是祖师门下客也不用作么生喝一喝云家丑不可外扬家丑无端向外扬担𢹂鸭酒走成行祖师门下觅头角笑杀东村李二孃三峰上堂绕四天下行脚底人有口堪喫饭擡脚不起底人也有张口喫箇甚么良久曰问取诸方九十春光一枕寒东风移月上朱阑分明白发还怜少不尽伤怀泪未干夔州梁山双桂破山海明禅师僧问如何是一六开天师曰竹密山斋冷僧曰如何是二五成性师曰荷开水殿香信手拈来答问端蔴缠纸裹倩谁看轻轻蹑足龙门过惹得风雷彻骨寒双桂上堂酸醯瓮里多蚊蚋破驴嵴上足苍蝇我者里没唼啖没栖泊有扇打有烟熏贪生怕死汉不用上吾门蜻蜓点碎波中月盪散清光上下圆吞吐鱼龙全性命随其风云浪滔天双桂上堂天上明星突出释迦打失一目回观六道四生箇箇如虫御木法林音云双桂祇见释迦要见六道四生犹隔十万八千在永宁鼎云双桂不是为人剷尽光彩大似以已方人双桂因僧问终日喫饭不曾齩着一粒米时如何X师曰一箇斑鸠九只尾门开大厦从栖泊飘荡伶仃苦更寻待到家园重问信莺迁乔木听嗁音径山费隐通容禅师上堂良久曰声前一句子欲要大家知胜法荣云径山大似癞儿牵伴法林音云径山老汉诱人犯法桃顋日映红靥靥柳眉风动绿丝丝𢌞文诗缄泪千点聊寄相思夫壻知全因淮地月得照郢阳春一箭重关透功高不树勋春到桃花溢水源风光别有一干坤渔翁怕向他人说恐惹闲愁到子孙径山上堂箇事人人自现成无劳肯綮动修因波咤路上多差互觌体承当是本人德庆奇云我要问径山老人既是本来成现因甚又要人觌体承当拟议不来噼面好掌法林音云我为你说箇譬喻如一箇好人面上镌一行字云某甲你道此人还具眼也无郊外良田多稼穑室中笥箧总琼琚叮咛穷子莫惊讶两手而今付与渠一抹胭脂透脸红罗裳绣襦笑春风愁肠总是相思结缄寄吴山楚水东径山因僧问者样没头没脑事如何得明师曰汝X未到没头没脑田地在僧作礼师曰头脑生也胜法荣云者僧背着牛头不肯认赃径山重门击柝当面着贼入暮抱琴高士兴经宵坐月隐君家谩言冷淡无滋味一盏清汤便当茶径山因灵机问世尊未陞座文殊不白椎且道还有佛法也无声未卒师急拈拄杖曰且道即今是陞座不是陞座机拟答师直打退万仞横身弄崄巇一毫倒卓五须弥纵饶佛祖犹难觑徧界凄凉尽属伊日东涌月沉西何妨随处显真机径山因僧问如何是和尚家风师曰米少食无盐曰忽遇客来将何接待师曰忍饥无暇巢菴定云先师虽则君子固穷争奈寒酸太甚设有问山僧如何是福严家风但道布衣一片饱食三餐忽遇客来如何接待铁钉饭木札羮倘有旁不甘底出来道和尚与么答话大似乞儿暴富不见道知安则荣知足则富争怪得老僧金粟石车通乘禅师因僧问如何是尘中能作主师曰攃手见青天曰如何是化外自来宾师曰一棒一条痕髼松白发离巖谷趁晚归家不涉程玉兔一轮东岭上枉听𤠔叫断肠声灨州宝华朝宗通忍禅师僧问如何是古佛X家风师曰宝华寺是千年来底曰如何是斩新条令师曰山僧是今日住底曰前佛后佛还有优劣也无师竖拂曰中间荐取千年古寺出唐朝井井风规岂寂寥直下若知今古意灵然一展便翀霄伽黎畊畔千年寺接物还他今古同满室芝兰垂手得寒梅香散白云中宝华因僧问透网金鳞因甚还滞水师曰是它家常茶饭曰取饱便是师曰怎奈没头浸却何三昧真云当时宝华何不助它一箇霹雳免它没头浸却虽然只者家常茶饭方见老人立地处宝华因居士问月缺一条还补得么师曰补得曰将甚么补师曰但将缺底补担雪填井功不浪身心不禁历寒温漫漫静夜含虗碧宇宙清光一口吞宗鑑法林卷三十七X宗鑑法林X卍XXX宗鑑法林卷三十八集云堂编大鉴下三十五世龙池万如通微禅师上堂开口成双橛无言丧本宗须知此段事谁敢绝形容竖拂曰个中识得文殊老管取无烦过别峰庭外梅花开满树堤边杨柳绿千茎要知个事真消息忽听枝头鸟一声龙池因僧问树凋叶落时如何师曰过蚁难寻穴归禽易见巢西风乍起冷飕飕两岸芦花覆小舟解缆便能归故国一轮明月湛如秋龙池因僧问日落西山去林中事若何师曰虎行樵子径鸟宿故枝头独坐幽篁霜月寒何来琴客喜盘桓高山流水知音少鴈落平沙孰解弹越州平阳弘觉道忞禅师僧问雪山夜半覩明星正觉今朝道始成如何是正觉山前事师曰秋垄此时驱健犊曰如何是出世因缘事师曰道山何日跨归鸾曰即今事作么生师曰看脚下扑灭无尽灯倒拈临济藤四海邮亭上玲珑双剑痕山前事后日因江南江北走儿孙词林不禁玉堂通敕下纶音滴漏中紫气凌空霄汉外底今脚下起高风X五岭争雄蜿蜒挺出产斯伟人与世罕匹咳唾落九天随风生珠玉正觉道初成秋田驱健犊岂不闻常山有宝兮存之传国空驰诸子兮独贤母恤悠悠仙子五云谣能跨金龙四海寥脚下才郎咸白雪松花满地胜渔樵平阳上堂百丈得大机黄檗得大用更有一人得箇甚么喝一喝曰迥超今古格不共汝同盘卓拄杖承天怡云平阳要与百丈黄檗平分风月割裂疆土莫道不得直饶得去也是以五十步笑百步法林音云我不似平阳百丈得大机黄檗得大用更有一人得箇甚么贼人空室复颂风前一曲遏云行海水腾波树作声浩荡干坤无闲歇知音端的问谁人平阳示众今夜总教诸人彻底悟去还肯与么承当么良久曰且莫压良为贱嵩又启云弘觉老人如金翅擘海直取龙吞不肖儿孙今夜也总教诸人彻底悟去还肯与么承当么良久云一翳在眼空花乱坠复颂冰轮皎皎挂天心大地山河荷照临打破干坤亲觌面光辉万里溢清明平阳埀问有一人朝参暮诵不离禅教忽遭雷击时如何自代曰击碎蟠桃核露出旧时仁南北不分犹堕见圣凡路绝尚存尘一槌脑后齐翻X转脱体无依自绝伦平阳一日牵驴巡堂一帀命众下语不契自作驴鸣而出若翁臻云大小平阳善向异类中行要且无大人相山僧若在将把艹塞向驴口于驴背上拍两拍它若更作驴鸣但打版三下引绳出堂教他泼天伎俩也无容身之处复颂千年古木久成精特地相将异类行信步蹋歌音弄巧无人自和作驴鸣平阳一夜入堂大叫曰适来栏中不见了牛普请大众把火上山寻牛去一僧才出师便低头归方丈古雪哲云平阳栏里牛虽不见要且头角全彰翠巖一头水牯牛常在栏中祇是无踪迹可寻敢问大众既是常在栏中为甚却无踪迹平阳晚参松直棘曲鹄白乌玄大尽三十小尽廿九是人知有祇如背后有人唤你你便回首且道明甚么边事布袋肚皮宽金刚手版阔薪传澜云者老汉齿不关风自言自语当时若向明甚么边事处便休去不妨令人疑着却道布袋肚皮宽金刚手版阔何异教人上树与贼过梯岂不诱坏人家男女乃拈拄杖云还有不甘者么出来我正要问汝回头转脑是明甚么边事雪窦石奇通云禅师上堂长安甚閙我国晏X然拈拄杖曰不可道拄杖子不晏然也遂点曰低声低声长安市里人烟静我国晏然事转多若是金毛狮子子三千里外见誵譌雪窦上堂月朔月望月圆月缺一句全提万机寝削卓拄杖曰看看掷下来也咄江天铨云灵山指出曹溪画出总不如雪窦老汉一番掀露争奈尽大地人皆在拄杖上会却润州鹤林牧云通门禅师僧问世尊未拈花迦叶不微笑意旨如何师曰讨甚么盌僧曰迦叶笑后又如何师曰一场败阙十八婴孩出畵堂公公不识与么扬逢人谩谓询知友一片冰心付野塘眼中不着沙耳里不着水八两共半斤一倒还一起拟思量隔万里落花风雨多香溼流莺此束一片浑囵太古心是谁巧凿丧真淳任有补天炼石力无奈东君逗早春古南上堂抛拄杖曰扑落非他物复擎起作舞曰纵横不是尘还见山河及大地全露法王身么复击香几曰一片榆楠木敲来响杀人鸾镜台前巧畵眉自涂脂粉自称奇穿帘透户风流胜苏合荼香满面吹古南上堂大海不宿死尸虗空不着五色大火聚中不藏蚊蚋无住法中不立迷悟诸人图参禅悟X道三生六十劫永宁鼎云古南若不立四禁门争显得自已脚跟浮逼逼地无端平地起波澜巨海一沤纳百川若问中流的的意万溪千壑尽从渊吴江报恩浮石通贤禅师上天童省觐童仍命侍者一日值雪童问好雪因甚不落别处师曰祇为大地无寸土童曰既无寸土毕竟落在甚处师曰前山与后山莺窠顶上夜徘徊目击尸涂便解开殿阁微凉亲看破新罗鹞子笑盈顋寂寞空庭一笛吹风声欹枕谩相宜孤灯梦断分香泪暗写愁肠寄与谁才涉清关两眼醒玲珑巖下没疎亲风生殿角凉如洗滕六飞花遍界新报恩因僧问明不犯之令还许他悟也无师曰犹落第二曰易开终始口难保岁寒心师曰自领出去虏骑无端入禁城进前退后强支牚中庭主将能行令不动干戈建太平报恩上堂乌飞兔走急如梭明暗何曾昧得他个里本来无可说谓言无说巳成多竖拂曰是有说是无说掷拂子才开臭口事如麻东鲁西秦不住家说甚有无重卜X度自涂脂粉向人夸报恩因僧问破沙盆意旨如何师曰七零八落填沟壑僧于此有省七零八落填沟壑老大为人添注脚不肖当年若在傍一坑两箇都埋却通玄林野通奇禅师上堂吾有一句普天匝地举似诸人切莫拟议是甚么句资福玉云者藏头露尾汉既巳举出又道是甚么句忽有人掀倒禅牀如何廻避通玄上堂法身报身化身一串穿却虽然太煞省要免得诸人摸索大家好快乐卓拄杖曰祥麟祇有一只角清晓佳人出洞房迎风钗钏别宫商霓裳绾就冰心结月里嫦娥莫并双通玄因僧问如何是一念不生师曰百杂碎曰如何得命根断处去师曰休着力鲁菴远云命根断处自然休着力只如一念不生果能百杂碎也未京口竹林林臯本豫禅师示众石里压油水中取火不是动转劳人祇贵当阳吐露赵州老子太惺惺切忌道青州布衫重七斤竹牀高枕浑无事门外不知何处风蓦地唤回秋夜梦窗前明月上孤峰竹林因僧问明月堂前花开枯木是宾家句主家X句师曰石女哭苍天胜法荣云林臯老人虽则不负来机若是斩钉截铁起死回生犹欠一着在竹林因僧问天不盖地不载甚处安身立命师打出方丈次日又问某甲昨日喫棒今日和尚痛否师复打出承天怡云夹山作略不愧为一代龙门捡点将来未免瞎却闰州一城人眼去在杭州西天目玉林通琇禅师僧问昔日高祖道海底泥牛衔月走巖前石虎抱儿眠铁蛇钻入金刚眼崑崙骑象鹭鸶牵意旨如何师曰好儿终不使爷钱截流香象河水成珠虎生三子终有豹菟海底翻波兮涌出龙图鹭鸶立雪兮明月何殊高峰自古清如许漫说东家富有余独剏家财万顷非图祖父田庄五车岂借些儿个里现用大方一句标题千古案好儿郎灯灯续𦦨󳯻埋堂万斛明珠倾不尽五车书卷用何穷东西两目同春令千载弘传诵有风纵夺俱归掌握权神儿争受止啼钱嘉声吴越高风远撼动江山五岳天高踞追踪肖古风西峰拔地更玲珑拈来瓦砾黄金重岂肯逢人问石崇X河目海口通身剑刃作略滔天全体奋迅满盘托出好儿郎宝藏打开谁识赆铁牛随处吼云涛万里江山紫气高就里干坤藏世界千秋不道是儿曹出格男儿当自强岂夸祖父广田庄胸藏万卷无穷尽诸子从他四海扬天目因秋色大盛示众山僧说得一篇好佛法悬在雨花桥上大众各自看取良久曰伯乐曾三顾千金孰解增赠君君不纳完璧倚枯藤晦石琦云琦孙当初若在只向道老和尚自领一上罚因甚如此不合将常住物作自已人情天目示众老窗败屋纸帐青镫此中有人得些子意味否夜来风色峭酿雪巳三分永宁鼎云尽谓天目乃一国之师看来乞儿拾得开元宝那堪字画不完全天目因僧问如何是本分事师曰管人家烟沖大小胜法荣云天目祇知者僧管人家烟沖大小不知自已忘却杓柄短长倾国倾城自不知斜簪玉凤出罗帷时开金镜照颜色犹整新妆倩畵眉天目一日问戴庭丞云从何生曰从和尚问处生师曰山僧罪过永宁鼎云天目老人也是垛生招箭培风泽云铁X丸蓦口塞谁是解吞人天目因僧问挝鼓鸣钟所为何事师曰换人眼睛晦石琦云我若作者僧便与礼拜归众看者老汉如何合煞杭州理安箬菴通问禅师因僧问大悲千手眼那只是正眼师曰急水滩头下钓丝急水垂丝千眼迷随波东去又抛西金翅掣断沧溟竭雷雨轰轰过九溪千尺丝纶钓碧波游鱼一见急如梭无穷底意随流水正眼分明奈若何严陵不受汉家封急水滩头开正眼忽见锦鳞破浪来钓丝牵得干坤转懒向街头辊绣毬却来断岸掷金钩游鳞逐浪烟波杳渔父徒牚载月舟古岸风清坐钓矶滩高水急浪如飞大悲千眼由来瞎空载满船明月归叶公纵有点睛手难点大悲脑后瞳急水滩头才下钓十方震动看飞龙理安因送雪峤大师至山门见狗子吠雪曰者无佛性东西师曰却搔着大师痒处雪大笑师亦大笑而别三昧真云既无佛性因甚搔着痒处须知二大老之笑各有一种白拈在理安因僧问对面不识时如何师曰刀斧斫不开X法林音云老僧自老僧阇黎自阇黎假借一点得么若是阇黎无分全归老僧十个有五双尽道太煞穿凿今日有七棒权且封好寄库以待三十年后金锤脑后用来麤武帝曾输碧眼胡大战燕山铭再勒斩新收复旧皇都孙吴当日起艰难吮疽分醪队伍间数万雄兵如父子同生同死在边关理安因僧问如何是法身三种病师曰炙疮瘢曰如何是二种光师曰覰着则瞎法林音云不向威音那畔又那畔打几个𨁝跳未免触途成滞三种病二种光拈却了也且唤甚么作法身吹余虽是他嫡骨儿孙实不曾嗅着他些汗臭气待我推倒大人峰吸干法雨泉那时再缓缓向你道国手从来无正方祇将鸡屎搅麻糖虗空一服病全愈犹胜透瓶九转香理安因僧问如何是佛师曰低声低声要透重关也不难含元休更问长安堪悲错路贪程客依旧千山与万山理安因无隐再参师问一向在甚么处住隐曰兴化师便打隐曰者老汉犹作者箇见解师又打隐曰恁么为人瞎却人眼去在师复打曰今日瞎却一箇隐曰自纳败阙师便嘘隐曰苍天苍天师复嘘隐便出德菴心云宾中有主主中有宾互换投机一场纳败X虽然当时更与三十岂不光前裕后理安因僧问一切众生皆孝道因甚土枭食母师曰冤家路狭奯舟元云师翁向镬汤内抛出冰团虎口里夺得活雀非但换却诸方眼目瞎却天下人眼去在理安因僧问大彻底人本脱生死因甚命根不断师曰螺蛳吞却鸭螺蛳吞却鸭照用全宾主一语定纲宗千钧机发弩理安因僧问一贫赤骨时如何师曰有件破衲头要便与你僧拟议师曰穿不着妙伟俊云者僧家贫遭劫彻体无依师翁看风使帆纵夺可观检点将来犹欠一着在具眼者辨取未必心头似口头到来知已反为讐逢人但说三分话客作成羣落二筹南岳绿萝山茨通际禅师僧问如何是超佛越祖句师竖拄杖曰向者里荐取僧便喝师便打僧拟进语师连棒趁出杖头指出中天月池内风飘菡萏香若问西来超祖句徒劳独自费评章一句全提迥超佛祖再偪生蛇素非敏手游人端不解回途空使东君频折柳相询越祖句抛出铁馒头沾着些儿味令人饱不休X淡荡烟霞遶绿萝悬巖倒挂影㜑娑掀翻佛祖闲窠窟乞与游人价倍多南岳因僧问如何是学人安身立命处师曰待山僧有安身立命处即向汝道胜法荣云南岳虽然途中得力争奈终日区区若要归家坐享太平三生六十劫南岳因僧问手握利刃剑因甚猢狲子不死师曰全承渠力铁机信代云元来和尚也祇在此间作活计江天诠云承利剑之力猢狲子死矣承猢狲之力用利剑何为具眼者分别看南岳因僧问齩破铁酸馅因甚路上有饥人师曰同途不同辙资福玉云者㨾也敢称禅客何不更云恁么则与师隔生也管教南岳分半院有分阳山松际通授禅师上堂门对千峰碧沿溪一径幽更求玄妙旨拨火觅浮沤承天怡云阳山恁么提唱虽则老婆心切未免辜负他先圣丧我儿孙阳山因僧问二十五圣本无优劣为甚独选耳根圆通师曰翠为毛死一等共行官马路须持虎节令权衡虽然夺得高标转未免担枷带杻行建宁府紫云峰普明衡石悟钧禅师参普明X明问化人问幻事谷响答泉声欲识吾宗旨泥牛水上行意旨如何师曰梦眼见空花明曰临济有一句子你又作么生师便喝明便打师又喝明直打出曰元来是瞎驴师拂袖便出顶门眼打教彻迢迢官路透云穴荡荡不存佛祖则孤危危高突突祥麟一掣金锁开正眼还从瞎驴灭杏花风送暮云沉万里光含一片月碓此束忽生耳虗空自放花象龙腾蹋处纵夺有生涯者瞎驴足堪夸任有补天鍊石手畵符必定用朱砂嘉兴金明介菴悟进禅师参鸳湖才跨门鸳曰是甚么师拟对鸳震声一喝师豁然契悟便掩耳而出鸳一日上堂举拂子曰世尊拈一枝花老僧举一枝拂且道是同是别师出礼三拜归位鸳深肯恶辣钳锤老古锥入门拟对喝如雷豁然掩耳翻身出惹得洪音匝地来陜路相逢蓦一拶根源彻底不知穷迅雷断送黄昏雨四海漫漫鼓黑风当轩挝毒鼓闻者丧胆魂狮子儿返踯晴空日月昏敲出金鸾五色髓扑碎骊龙明月珠天上人间俱结舌一段风流出镜湖嘉兴府永正一初悟元禅师金明来访曰前X日地动师曰我者里不动明顾左右曰动底是不动底是师休去一动一不动行人无处躲甜瓜彻蒂甜苦瓠连根苦前日地动海水岌嶪者里不动须弥飘拂动静两忘阿谁辨别别别抛出大家看毕竟是何物咄宗鑑法林卷三十八宗鑑法林X卍XXX宗鑑法林卷三十九集云堂编大鉴下四世潭州沩山灵祐禅师初在百丈充典座因司马头陀寻得一山丈欲师住时华林为首座争之丈告众曰若能对众下得一语当与住持因指净缾曰不得唤作净缾汝唤作什么林曰不可唤作木𣔻也丈问师师踢倒净缾便出丈曰第一座输却山子了也百丈堂前定大沩金毛狮子振全威净瓶踢倒还元化千里淳风动地归不顾山前有信旂单刀一直入筹帷长戈短戟都无用夺得将军金印归X大用还须作者知当场一着绝狐疑堪嗟不绍家园者祇向人前去灼龟盘中喝彩马上夺标当仁不让见义而骁一箭天山从此定沩山千古郁岹峣宝符不在常山上诸子空教自惆怅取代因征母䘏贤赵家大业堪凭仗沩山与仰山摘茶次师曰终日摘茶祇闻子声不见子形仰撼茶树师曰子祇得其用不得其体曰未审和尚如何师良久仰曰和尚祇得其体不得其用师曰放子三十棒曰和尚棒某甲喫某甲棒教谁喫师曰放子三十棒报慈遂云且道过在什么处首山念云当时不是沩山便见扶篱摸壁瑯琊觉云五更侵早起更有夜行人又云若不是沩山洎合打破蔡州白云端云父子相投意气相合机锋互换啐啄同时虽然如是毕竟如何道得体用双全去沩山放子三十棒也是养子之缘天童觉云沩仰父子丛林尽道各得一橛殊不知天共白云晓水和明月秋玉泉琏云直饶体用两全怎奈当头错过错过则且置祇如放子三十棒又作么生三盏酒糚公子面一枝花插美人头广教玉云毡拍板六律谐听无孔笛五音协畅互换投机风流不坠还他父子作家若在临济门下棒折也未放在虽然且道前后放六十棒又作么生击案云好雨千峰迎翠色太平野老尽讴歌嬾X菴铦云善用千钧之弩须是沩峤惯射百步之箭还他仰山虽父慈子孝即不无若论得体得用犹未敢相许法林音云前后放六十棒且道是赏伊是罚伊体用全彰用不难当时沩仰自相瞒禅流若具金刚眼互换机锋仔细看龙生龙子鬪全威霹雳声中掣电机雨过云收何处去沩山千古独巍巍春暖相唿出翠微时行时坐几忘归黄昏一阵东风雨未免浑身透溼衣张翁乍与李公友待罚李公一杯酒倒被李公罚一杯好手手中呈好手沩山得体仰山得用体用俱全梦中说梦喝一喝两两于菟落荒艹无事相将弄牙爪夺去搀来各擅奇末梢一㖃山欲倒锦衣公子醉晴晖金玉相宣接拍奇宛转高歌谁解听和云并作雪花飞沩山问仰山曰大地众生业识茫茫无本可据子作么生知它有之与无仰曰慧寂有箇验处时有一僧从面前过仰召阇黎僧回首仰曰和尚者箇便是业识茫茫无本可据师曰此是狮子一滴乳迸散六斛驴乳开先金云沩仰父子被者僧一状领过法林音云X仰山验处虽真祇好验自已究竟验它人不出何不唤阇黎待僧回首便以目视沩山看老汉作何伎俩无端又下箇註脚沩山末后虽是养子之缘也是借蓑衣当被盖父子有时扬密意神通变化不相知唤回业识茫茫者笑倒沩山老古锥一唤回头识我不依俙萝月又成钩千金之子才流落漠漠穷途有许愁沩山在法堂坐库头击木鱼火头掷却火叉抚掌大笑师曰众中也有恁么人遂唤来问你作么生火头曰某甲不喫粥肚饥所以欢喜师乃点头磬山修云百姓日用而不知故君子之道鲜矣愚菴盂云者僧在千百众中夺锦而归及乎询其所以却又将扇子掩面以避会么分明只在秋江上明月芦花无处寻沩山问仰山从何处归曰田中归师曰禾好刈也未曰好刈师曰作青见作黄见作不青不黄见曰和尚背后是甚么师曰子还见么仰拈起禾穗曰和尚何曾问者箇师曰此是鵞王择乳不作青黄见其如稻穗何鵞王能择乳鹞子过新罗二八娇娥巧畵眉茜香分翠试罗衣锦丝绾就同心结只许檀郎知此机沩山问僧汝会作什么曰会卜师拈起拂子曰者X箇六十四卦那一卦收僧无对师曰适来大壮今是明夷宝寿新云祸福无门惟人自召白巖符云老汉今年须防失脱法林音云和尚大似不解卜沩山问仰山天寒人寒仰曰大家在者里师曰何不直说曰适来也不曲和尚如何师曰直须随流瑞巖愠云珠明川媚玉润山辉沩山父子是则固是当时若知有转身一路子孙也未至断绝还会么人天浑莫测珍重赤须胡吹尽风流太古调唱出富贵黄钟宫舞腰催拍月当晓更进葡萄酒一钟大家在者里两手扶不起放下近前看是什么面此束大家在者里初不碍随流两口无一舌葛藤殊未休茫茫大地人无数几箇男儿解点头沩山因泥壁次李军容来具公裳直至师背后端简而立师回首见便侧泥盘作接泥势军容便转笏作进泥势师便抛下泥盘与军容归方丈巖头奯闻云噫佛法澹泊也大小沩山泥壁也不了明招谦云当时合作么生免被巖头检点代却转泥盘作泥壁势待伊动静便归方丈黄龙新云巖头错下名言殊不知沩山军容弄巧成拙沩山睡次仰山问讯师便面向壁仰曰和尚何得如此师起曰我适来得一梦汝试为我原看仰取X一盆水与师洗面少顷香严亦问讯师曰我适来得一梦寂子原了汝更与我原看严乃点一盌茶来师曰二子见解过于鹙子蒋山勤云梦中说梦深许沩山妙用神通须还二子传茶度水耀古腾今年老心孤怜儿惜子向衲僧门下一人在门外一人在门里更有一人遍界不曾藏佛眼覰不见拨艹瞻风孤峰独宿鼓无絃琴唱无生曲沩仰香严鼎之三足临机不费纤毫力任运分身百千亿取水烹茶不失机当时原梦善知时如斯始谓仙陀客鹙子神通岂及伊一杯晴雪早茶香午睡初醒春昼长拶着通身俱是眼半窗疎影转斜阳迭奏𡎖篪侍晓堂还他家有好儿郎遏云度玉浑闲事惹乱天边鸾凤翔沩山令侍者唤第一座座至师曰我唤第一座汝来作甚么座无对曹山代云若令侍者唤恐不来法眼益别云适来侍者唤沩山因仰山侍行次指前头枯树问前面是什么曰祇是枯树子师却问耘田翁翁曰枯树子师曰者耘田翁它后亦有五百众神鼎諲云为复意在耘田处为复意在仰山分上为复总不恁么诸上座一切诸法纵然更不用生事他X是父子说法同道方知沩山哲云山僧则不然耘田翁吾不如汝且道大圆是山僧是若人辨得许汝具择法眼若也不辨佛法炽然生灭沩山示众老僧百年后向山下作一头水牯牛左脇书五字曰沩山僧某甲正恁么时若唤作沩山僧又是水牯牛若唤作水牯牛又是沩山僧且道唤作什么即得仰山出礼拜而退云居膺代云师无异号资福宝云当时伹作此相拓呈之芭蕉清代作此牛相呈之又云同道者方知南塔涌云一千五百人善知识只得一半芭蕉彻云当时作此相呈之又云说也说了註也註了悟取好保宁勇云和尚一等是入泥入水中峰本云道是沩山僧却是水牯牛好道是水牯牛却是沩山僧好当时有人下得者两箇好字教他百劫千生要脱水牯牛也未得在通玄奇云沩山一身充两役到底功不成名不就仰山虽解扶竖终是家业丧亡神鼎泽云要识沩山么以左手拍禅牀云者里是要识水牯牛么以右手拍禅牀云者里是复以两手拍一拍云六月十三热不相瞒雪窦正云大小沩山好似嚼饭餧婴孩不堪检点芭蕉虽然和盘拓出若要绝人情见则未可会么良久云贪观天上月失却手中桡不是沩山不是牛一身两号实难酬离却两头应须道如何道得出长流X水牯沩山峭峻机分明人类显幽奇两途语出分明处夜鸟投林晓复飞山下为牛山上僧河沙异号未为能常爱暮云归未合远山无限碧层层改却形容换却头当阳难隐箇踪由驴名马字虽唿唤多少傍观掩面羞反手书空事巳成忙忙人问两头明屈原不是逢渔父千古谁人论独醒埜径蹄涔赚杀人早曾畊遍大田春有时落艹无寻处显现沩山老汉身沩山水牯牛禅人聚头齩可怜负舂人唤作岭南獠春寒料峭冻杀年少切忌参商别无玄妙百年犹恐没人知名字仍将左脇题入水入泥难放牧仰山祇得半边骑绿树阴浓夏日长楼台倒影入池塘水晶帘动微风起满架蔷薇一院香山当尽处疑无路转过溪来景愈幽石屋老僧情更好慇懃花酿两三瓯学梳松𩯭试裙新消息佳期在此春为要好多心转惑偏将宜称问傍人转身九五就尘埃剑阁重重豁达开陋巷不骑金色马回途却着破衫来沩山一日见香严仰山作饼次师曰当时百丈先X师亲得者箇道理仰与严相顾视曰甚么人答得此话师曰有一人答得仰曰是阿谁师指水牯牛曰道道仰取一束艹来严取一桶水来放牛前牛才喫师曰与么与么不与么不与么二人俱作礼师曰或时明或时暗憨休干云动弦别曲叶落知秋还它沩山父子若是衲僧门下犹欠悟在何也不是僧繇手徒劳畵丹青复颂馒头水牯示纲宗觌面相承道愈隆化外来宾端的别莫将𦱖子当天雄沩山上堂仲冬严寒年年事晷运推移事若何仰山进前叉手而立师曰我情知汝答者话不得却顾香严严曰某甲偏答得者话师蹑前问严亦进前叉手而立师曰赖遇寂子不会瑞巖愠云沩山将引二子向冰枯雪老之时作一家宴熊掌䭾峰下筯厌饫管絃鼍鼓声彻云霄远近观瞻莫不欣艶及乎分付家财依然却成吴越击拂云当初祇道茅长短烧了方知地不平乌石道云沩山父子三人装一棚傀儡打箇决杀无好散场且道那里是他打决杀处两人各各叉双手门外砂盆井石走笑杀沩山老古锥却来面南看北斗空有生云沩山父子虽则声和响顺敲唱同时检点将来俱在百尺竿头坐地各认一斑未免傍观者哂当时若问明觉仲冬严寒年年事晷运推移事若何伹道今X日风头稍硬请和尚归方丈若道得者一语沩仰宗风必不致恁么寂寥晷运推移事若何丝来线去定誵譌织成蜀锦千般巧不出当时一只梭一竿丝线两金鱼不犯清波意自殊斜拽蓑衣遮盖后空余明月满江湖一箭暗穿红日影双鵰巳落碧云端不知李广无玄妙多向弓絃发处看沩山问云巖闻汝久在药山是否曰是师曰如何是药山大人相曰涅槃后有师曰如何涅槃后有曰水洒不着巖却问未审百丈大人相如何师曰巍巍堂堂炜炜煌煌声前非声色后非色蚊子上铁牛无汝下此束处天童华云二尊宿说大人相何异指鹿为马或有问归宗虎丘大人相作么生向他道九九百百半青半白平阳忞云二尊宿指鹿为马应菴祖证龟成鳖各领三顿棒或有问天童大人相作么生擘胸云堂堂皇皇历历落落三生六十劫悟去也不知沩山见刘铁磨来曰老牸牛汝来也磨曰来日台山大会斋和尚还去么师乃放身作卧势磨便出去净慈一云沩山老汉平生一条嵴梁拗不曲被刘銕磨一推推倒直至如今起不得若要扶起沩山请各下一转语众默然以拄杖一时趁散中峰本云沩X山被刘铁磨一拶拶倒要起起不得铁磨被沩山一推推转要住住不得本上座与么批判多少人在背后齩断拇指博山来云案山起云主山下雨杓卜听虗声热睡饶谵语祇饶弓折箭尽未是作家要得同气相求同声相应看者一队水牯牛复笑云鼻孔总在博山手里广教玉云刘铁磨来不是冤家不聚头老牸牛汝来也勾贼破家来日台山大会斋和尚还去么胡饼里呷甚么汁作卧势便出去雨收云散长空阔一对鸳鸯畵不成愚庵盂云沩山被铁磨一问直得倒街卧路虽有牛马践蹋总不顾也且道大会斋去不去来日再看曾骑铁马入重城敕下传闻六国清犹握金鞭问归客夜深谁共御街行百战功成老太平优游谁敢共争衡玉鞭金马闲终日明月清风富一生主人无德客无机石火光中闪电飞同死同生同得失此心能有几人知云巢梦断月华秋玉女翻身过斗牛卸却花冠归旧隐玄途鸟道未容收共乐昇平道泰时相逢终不展枪旗随宜淡饭清茶外困卧闲行几箇知双放双收尽主宾笙歌共奏玉楼春醉扶金屋珠帘悄花气曾余香露深蓦将影艹探来风直下翻身迥不同四海晏清天地X静将军意不在雕弓八极功成帝道平雕弓久自挂闲庭夜来一阵沙隄雁疑是边惊畵角声沩山上堂有僧出曰请和尚为众说法师曰我为汝得彻困也僧便礼拜雪峰存闻云古人得与么老婆心切玄沙备云山头老汉蹉过古人事峰云那里是蹉过处沙云沩山被者僧一问直得百襍碎愚菴盂云须知沩山未上堂时早巳彻困了也法林音云愚庵是作家沩山因僧问如何是百丈真师下禅牀叉手立僧曰如何是和尚真师却坐百丈狸奴面沩山鬼眼睛见人空解笑弄物不知名婆娑疎影梅江月浓淡幽生阆苑春一阵和风俱漏洩满天香气送游津老妇临糚绛点脣人前自逞好精神颦眉冷笑浑相似不顾傍观掩鼻人沩山谓众曰如许多人祇得大机不得大用仰山举问山下一菴主曰山头老汉恁么道意旨如何主曰更请举看仰拟再举被庵主蹋倒仰归举似师师呵呵大笑笑巖宝别沩山云寂子更要一蹋么理安问云尽道仰山被菴主一蹋殊不知仰山有作贼不犯底手脚菴主虽得便宜未免遭人笑破口脣皮笑巖老汉X恁么道祇见锥头利且道山僧与诸老相去多少乃呵呵大笑沩山问仰山即今事且置古来事作么生仰叉手进前师曰犹是即今事古来事作么生仰退后立师曰汝屈我我屈汝昭觉勤云仰山虽善进前退后发明古今其奈沩山向胡饼里呷汁压沙觅油虽然如是且道仰山叉手意作么生若也知得行脚事办其或未然老僧不曾孤负诸人自是诸人孤负老僧方菴显云仰山进前退后洞古明今沩山因甚道彼此相屈复颂相见锦江头相𢹂上酒楼会医还少病知分不多愁师资会遇意何深蓦地临机问古今叉手进前还退后曾经百炼见真金裂破古今只一巳五湖四海皇化里森罗万象屈不伸此事何人共生死沩山坐次仰山香严侍立师举手曰如今恁么者少不恁么者多严从东过西仰从西过东师曰者箇因缘三十年后如金掷地相似仰曰亦须是和尚提唱始得严曰即今亦不少师曰合取狗口象王嚬呻狮子哮吼踞地盘空移星换斗坐断舌头合取狗口一回掷地作金声九曲黄河彻底清一队金毛师子儿相将无事共游嬉同时啐啄知机变凤转龙盘也大奇待得郎来月巳西寒暄不道醉如泥五更又欲向何X去骑马出门乌夜啼沩山一日指田谓仰山曰那头得恁么高者头得恁么低仰曰却是者头高那头低师曰汝不信但向中间立看两头仰曰不必中间立亦莫住两头师曰若如是着水看水能平物仰曰水亦无定伹向高处高平低处低平师乃休去龙池微云沩仰父子议论者片田地最初到有些分晓及乎拶到临末梢头未免懡㦬而休且道沩山懡㦬仰山懡㦬若人定当得出要见者片田地高低也不难二行满云沩山父子见处偏枯镜清当时闻他恁么祇向道自来手不沾泥水坐看禾丰胜去年沩山坐次仰山入来师乃两手握拳相交示之仰作女人拜师曰如是如是佳人十八正娇痴一曲堂前舞柘枝祇有五郎知雅态更无人道柳如眉芙蓉月向怀中照杨柳风来面上吹夜半庭前柘枝舞天明罗袖溼臙脂沩山方丈内坐仰山入来师曰寂子近日宗门令嗣作么生曰大有人疑着此事师曰寂子作么生曰慧寂祇管困来合眼健即坐禅所以未曾说着在师曰到者田地也难得曰据慧寂所见祇如此一句也着不得师曰汝为一人也不得曰自古圣人尽皆如此师曰大有人笑汝恁么抵对曰解笑者是慧寂同参师曰出头事作么生仰绕禅牀一X帀师曰裂破古今蒋山勤云动絃别曲落叶知秋自古至今筑着磕着鸟道玄路许他父子亲游若是荆棘林中犹欠悟在以何为验祇如仰山遶禅床一帀沩山云裂破古今若是明眼衲僧瞒他一点不得宗门中令嗣合眼坐禅处平地打毬子急须着眼覰两挑挑得上三筑筑不住筑得住依前辊向毬门去沩山问仰山妙净明心汝作么生会曰山河大地日月星辰师曰汝祇得其事曰和尚适来问甚么师曰妙净明心曰唤作事得么师曰如是如是黄龙斯云絃歌相和节拍相随须让他沩仰父子若是妙净明心三生六十劫未梦见在妙净明心一句全真山河大地日月星辰舒肝沥胆照彻古今箇中如不昧徧界是黄金沩山因僧问如何是祖师西来意师竖起拂子后有僧到王常侍处举前话王曰彼中兄弟如何商量曰即色明心附物显理王曰不是者箇道理上座快归沩山去某甲寄一封书与和尚僧得书驰上师师开书见一圆相相中书日字师曰谁知千里外有箇知音仰山侍立乃曰虽然如是也祇是箇俗汉师曰子又作么生仰作圆相于中书日字以脚抹却师乃大笑南星北斗忽移位四海九州如鼎沸波斯匿王鼻拄X天楼至如来脚蹋地竖起拂子封白纸千里谁知有知已行人莫与路为讐四海五湖王化里沩山因僧问从上诸圣直至如今和尚意旨如何师曰目前是什么物曰莫祇者便是么师曰阿那箇曰适来抵对底师曰你拟那箇去莫生事蒋山勤云问头太险答处太賖二俱不了沩山因僧问如何是道师曰无心是道曰某甲不会师曰会取不会底好曰如何是不会底师曰祇汝是不是别人复曰今时人但直下体取不会底正是汝心正是汝佛若向外得一知一解将为禅道且没交涉名运粪入不名运粪出污汝心田所以道不是道月圅潜云若总是沩山者箇一生也无用处听者僧无礼卓拄杖一下云放过则不可雪中送炭堪为喜酱里添盐更是佳往往尽随言语转却同蛙步辗泥沙沩山示众汝等诸人各呈所悟看时有志和上座出作礼师曰不思善不思恶正与么时还我志和上座本来面目志曰正与么时是某甲放身命处师曰子莫落空否曰某甲若见有空可落何曾是放身命处师曰到者里何不问去曰某甲到者里亦不见有和尚可问师曰汝福薄扶吾宗不起憨休干云不启龙门焉知三汲之化不迷鱼腹安伏X八阵之神沩山与者僧蓦路相逢未免七花八裂了也何故平芜尽处是青山行人更在青山外复颂等闲垂钓向官津柳外从来觅故人话尽收纶天欲暮君之东鲁我西秦沩山问仰山百丈再参马祖竖拂因缘此二尊宿意旨如何仰曰此是显大机之用师曰马祖出八十四员善知识几人得大机几人得大用曰百丈得大机黄蘗得大用余者尽是唱导之师师曰如如是是家肥生孝子国霸有谋臣拳头噼口搥未到无儿孙沩山问仰山甚么处来曰田中来师曰田中多少人仰插锹叉手而立师曰南山大有人刈茅仰拔锹子便行玄沙备云我若见即蹋倒锹子镜清怤因僧问仰山插锹意旨如何清云狗衔赦书诸侯避道玄沙蹋倒意旨如何清云不奈船何打破戽斗南山刈茅意旨如何清云李靖三兄久经行阵翠峰显云诸方咸谓插锹话奇特大似随邪逐恶据山僧见处仰山被沩山一问直得无绳自缚去死十分翠巖芝云仰山祇得一橛诸人别有会么径山杲云仁者见之谓之仁智者见之谓之智百姓日用而不知故君子之道鲜矣天宁琦云幸是无事奈妙喜老汉念一道真言直得天左旋地右转天童悟云仰山当X时待问田中多少人便出去不惟截断沩山葛藤且教伊讨鼻头不着愚菴盂云雪窦道仰山被沩山一问直得无绳自缚去死十分还知仰山么偶行花下路惊起树头莺资福广云枳枸来巢空穴来风皆有託而然也若是义海无际暗机无形纵临济德山有棒有喝亦用不得且道利害在甚处不见道南山大有人刈茅尽道沩山父子和插锹犹自带干戈至今一井明如镜时有无风帀帀波老觉情多念子孙而今惭愧起家门是须记取南山语镂骨铭肌共报恩金鞭击动苍龙窟吐雾拏云出海门溟渤吸干天上去空余雷电满山川贼火相逢恰五更现成赃物不须争暗中多少都分了天晓依然各自行一日频来三五度有时欢喜有时瞋改头换面休疑着元是尖檐帽下人半坡风雨半坡晴渔曲飘秋野调清多少游船泛溪里几人识得曲中情沩山因仰山问如何是西来意师曰大好镫笼曰莫祇者箇便是么师曰祇者箇是什么曰大好镫笼师曰果然不识觌面提来付与伊分明此意没东西腕头有力千钧重谁道通身是水泥X沩山在百丈因司马头陀问野狐话作么生会师以手撼门扇三下院曰太麤生师曰佛法不是者箇道理因果双行孰共知茫茫四海路多岐擡头拶出初生月便効张公畵翠眉春至百花开朱颜安在哉可怜园里色不入镜中来沩山因游山到一磐石上坐仰山侍立忽鸦衔一红柿落在面前仰取以呈师师曰子甚处得来曰此是和尚道德所感师分半与仰曰子也不得无分玄沙备云沩山被仰山一坐至今起不得天童悟云玄沙祇知沩山被坐不知仰山被沩山半箇柿子塞却咽喉至今转气不来鸦衔柿子落师前致问何来事皎然各分一半甜如蜜如今不会更何年沩仰分明亘古今父子相见意最深果熟馨香鸦衘至揑来擘去似交襟要会二人端的处中秋月落映潭心沩山问仰山曰寂子速道莫入阴界仰曰某甲信亦不立师曰汝信了不立未信不立仰曰祇是某甲更信阿谁师曰若与么即是定性声闻仰曰佛亦不见一声寒雁南归去菊绽东篱带晓霜客在他乡思故X里西风飒飒甚凄凉沩山因仰山问百千万境一时来作么生师曰青不是黄长不是短诸法各住自位非干我事仰乃作礼月心宝别云和尚善说青黄长短沩山坐次乃指足谓仰山曰十二时中承它负载不可孤负它仰曰昔日给孤园中祇说者箇师曰未在更道仰曰寒时与它韈着也不为分外鲁菴远云仰山虽则不孤负也争奈未会沩山意若在今日三十棒趁出也沩山示众行脚高士直须向声色里横行声色里坐卧始得时疎山仁新到出问曰如何是不落声色句师竖起拂子疎曰此是落声色句师放下拂子归方丈疎不契遂辞香严严曰何不且住疎曰某甲与和尚无缘严曰有何因缘不契试举看疎举前话严曰我有箇语疎曰请道看严曰言发非声色前不物疎曰元来此中有人遂嘱严曰向后有住处某甲却来相见乃去至晚师问严曰问声色话底矮阇黎在么严曰巳去也师曰曾向子道甚么严曰某甲曾对它来师曰试举看严曰某甲向它道言发非声色前不物师曰它道什么严曰它深肯某甲师失笑曰将谓者矮子有长处元来祇在者里此子向后若有箇住处近山无柴烧近水无水喫X天童华云在今天下觅一箇言发非声色前不物底正如掘地讨天何况更要会他沩山说话虽然切忌钻龟打瓦龙翔䜣云众中商量尽道沩山用向上牙爪惜乎疎山失却一只眼殊不知正是沩山失却一只瞋却被疎山看破中峰恁么道诸人还甘么保宁茂云宗师为人言不虗发然疎山既不能坐断舌头应菴又岂免随邪逐恶诸上座山僧者里放一线道堕在声色堆中把断要津一任诸方拣责沩山坐次仰山问和尚百年后有人问先师法道如何祇对师曰一粥一饭仰曰前面有人不肯又作么生师曰作家师僧仰便礼拜师曰逢人不得错举慧海仪云自古及今多少人下语道严而不威恭而无礼横按拄杖竖起拳头若祇恁么如何知得他父子相契处山僧今日也要诸人共知乃颂莫分彼我彼我无殊困鱼止泺病鸟栖芦逡巡不进泥中履争得先生一卷书沩山问仰山终日与子商量成得箇什么边事仰于空中画一画师曰若不是吾终被子惑语浪谞云尽谓沩仰父慈子孝仔细看来终是骨肉操戈祇如沩山云若不是吾终被子惑是何意旨扁舟江上风波险潦倒渔翁是惯家尽日商量古佛言当时一画却成冤至今尚有沩山在莫道宗枝绝子孙X父子虽亲共较量胸中争信有刀枪当时一画画得断遍界葛藤无复生沩山一日见野火乃问道吾还见火么曰见师曰从何处起曰除却行住坐卧请师别致一问来连天野火了无涯起处犹来辨作家眼里瞳人双翳尽面前徧界绝空华道吾老也堪夸汲水僧归林下寺待船人立渡头沙野火炎炎何处起紫烟红焰便烧人须知坐卧经行里见得无殊用得亲沩山因资国来参乃指月示之国以手拨三下师曰不道汝不见只是见处太麤憨休干云沩山寒光万里资国皓魄一轮既然见处同明因甚又道太麤璞逢敏手方增价诗到重吟始见工复颂孤光迥迥映长空一道清辉万古同自是姮娥情未瞥犹怜身在广寒宫沩山坐次见仰山从方丈前过师曰若是百丈先师子须喫痛棒始得曰今日事作么生师曰合取两片皮有分曰此恩难报师曰非子不才老僧年迈曰今日亲见百丈师翁师曰子向甚句中见先师曰不道见只是无别师曰始终作家林臯豫云啐啄同时箭锋相拄沩仰父子可谓知音虽然若是明眼衲僧未举先知落处沩山因僧问如何是露地白牛师曰叱叱曰啖餧X何物师曰喫喫白牛生下是白牛现起堂堂莫外求是我不能藏委曲直下分明是一头白牛露地没遮阑在处横眠在处闲水艹恣情甘美足醍醐纯出润良田玉角霜毛露地牛人间天上显踪由不同雪岭时时吼肯若沩山日日收冷吸月光无影像徧经尘国任遨游牧童忽上须弥顶指出干坤那一头露地白牛起问端随缘叱叱齿牙寒不知饮啄是何物喫喫直教沧海干宗鑑法林卷三十九宗鑑法林X卍XXX宗鑑法林卷四十集云堂编大鉴下五世袁州仰山慧寂智通禅师有梵僧从空而至师问近离甚处曰西天师曰几时离彼曰今早师曰何太迟生曰游山翫水师曰神通游戏则不无阇黎佛法须还老僧始得曰特来东土礼文殊却遇小释迦遂出梵书贝多叶与师作礼乘空而去自此号小释迦X东林总云大小仰山被他将两杓恶水蓦头浇了也当时集云峰下自有正令何不施行且道作么生是正令咄黄龙新云大小仰山被者僧热瞒更出贝多梵书涂煳一上如今更有异僧从空而至云巖门下唤来洗脚泐潭准云可惜仰山放过者汉当时若是宝峰便与擒住须教维那僧堂前撞钟集众责状赶出况佛法不当人情既称罗汉诸漏巳尽梵行巳立为什么不归家稳坐祇管游山翫水昭觉勤云驱畊夫之牛夺饥人之食是从上爪牙者僧具许多神通妙用到仰山面前直得目瞪口呿何故鹤有九臯难翥翼马无千里漫追风大沩泰云仰山祇知进前趁鹿不知身堕网罗者僧偶尔成文颇有衲僧气息若人会得许你倒捋虎须远离西竺路迢迢亲向支那弄海潮若要清风生阃外拽来更与四藤条瞬目西天此土扬眉此土西天出息千重百帀入息一念万年禅禅阎浮树在海南边仰山住东平沩山送书并镜至师上堂提起曰且道是沩山镜东平镜若道是东平镜又是沩山送来若道是沩山镜又在东平手里道得则留取道不得则扑破去也众无语师遂扑破五祖戒云更请和尚说道理看蓦夺打破提起分明照正邪众人皆不启脣牙譬如卖物无人买最后须归本主家X沩山古镜仰山提日上东方月落西扑落不知谁拾得秋风索索艹萋萋八十婆婆学畵眉风流意比少年时若无明镜分妍丑尽道不劳红粉施比谓拈来伸一问如何举众尽茫然不因一扑百杂碎定作人间丑妇冤仰山尝梦往弥勒内院居第二座有一尊者白椎曰今日当第二座说法师起白椎曰摩诃衍法离四句绝百非谛听谛听众皆散去及觉举似沩沩曰子巳登圣位师便礼拜沩山秀云依文解义即不无忽然弥勒会中有箇作者才见伊道摩诃衍法声未绝便云合取两片皮非惟止绝仰山寐语亦免使后人梦中说梦瑯琊觉云且道圣众肯仰山不肯仰山若肯又孤负仰山若不肯仰山平地喫交山僧今日不惜眉毛与诸人说破摩诃衍法离四句绝百非你若举似诸方诸方恁么会入地狱如箭射天童觉举公案毕云玉女依俙夜动机锦丝历历吐梭脐水天湛碧全功堕雪月寒清一色迷诸禅德全功负堕一色犹迷作么生体悉得相应去权挂垢衣云是佛却披珍御复名谁东禅观云尊者白椎圣众便散不妨使人疑着却待第二杓恶水泼了方始惺惺迟也且如摩诃衍法离四句绝百非道巳道了诸人还识仰山么报恩秀云大沩若解𢌞光返照和万松无地容身莫有梦中X了了醉里惺惺者么天童悟云大小仰山剌脑人胶盆被尊者白椎云今当第二座说法脑门粉碎了也当时拂袖便行直令一院圣众疑着犹更白椎逐块不少梦中拥衲参耆旧列圣森森坐其右当仁不让楗椎鸣说法无畏师子吼心安如海胆量如斗鲛目泪流蚌肠珠剖谵语谁知泄我机庞眉应笑扬家丑离四句绝百非马师父子病休医梦里谈空也大奇百非四句若为离当时能举摩竭令何必堂中下一椎仰山因庞公问久响仰山到来为什么却覆师竖起拂子公曰恰是师曰是仰是覆公乃打露柱曰虽然无人也要露柱证明师掷拂子曰若到诸方一任举似隐静岑云大小仰山被庞公一拶直得手忙脚乱祇如居士打露柱一下作么生鲸吞海水尽露出珊瑚枝两箇八文为十六从头数过犹不足挐来乱撒向阶前满地团团苔藓绿贼偷贼物太希奇好手还他伙伴知今日併赃齐捉获得便宜是落便宜不畏倾湫倒岳来轩辕宝镜有高台得牛还马两无负一任时流胡乱猜仰山因归沩山省觐沩问子既称善知识怎辨得X诸方来者知有不知有有师承无师承是义学是玄学子试说看师曰慧寂有验处但见僧来便竖起拂子问伊诸方还说者箇不说又曰者箇且置诸方老宿意作么生沩叹曰此是从上宗门中牙爪紫云端云沩山无事生事为怜三岁子仰山承虗接响弄丑出乖俱未免遭人怪笑当时众中若有箇汉见伊举拂便好近前夺却大声一喝而去沩山父子虽有通身牙爪亦当倒退三千里仰山到巖头头举起拂子师展坐具头拈拂子掷背后师将坐具搭肩上而出头曰我不肯汝放祇肯汝收一竖一展一放一收仰山弄险过似巖头不是随风回橹棹几乎翻却钓鱼舟仰山坐次有僧问和尚还识字否师曰随分僧乃右旋一帀曰是什么字师于地上书箇十字僧又左旋一帀曰是什么字师改十字作卍字僧畵一圆相两手拓如修罗擎日月势曰是什么字师乃画圆相围却卍字僧乃作楼至势师曰如是如是此是诸佛之所护念汝亦如是吾亦如是善自护持其僧礼拜腾空而去报恩秀云仰山十字注也注了说也说破更要后面许多粥饭气作么当时待问师识字否何不道自来文寡看他又且如何笑巖宝云大小仰山泥水不X分待者僧作楼至势噼嵴便打云者野狐精何故如此不见道是真难掩是伪不昌道环之虗未盈空印之手未形妙运天轮地轴密罗武纬文经放开揑聚独立同行机发玄枢兮青天激电眼合紫光兮白日见星坐断干坤正眼明倾湫倒岳不曾惊从来浩荡康衢路那怕行人夜扣门仰山一日坐次一僧来问讯了向东边叉手而立以目视师师垂左足僧过西边叉手立师垂右足僧向中间叉手立师双足收坐僧礼拜师曰老僧自住此未曾打着一人拈拄杖便打僧腾空而去法林音云好一棒可惜太迟生草舍萧萧寄白云故人远访意慇懃寒暄礼节皆通罢难免杯茶且奉君子晋吹笙和凤鸣萼花云外舞衣轻相将奏徧诸方曲玉树流光满紫青左看成贼右看成魔觌面看来较不多拄杖不知何处落西天夜夜隔秋河仰山问僧近离甚处曰南方师拈拄杖曰彼中还说者箇么曰不说师曰不说者箇还说那箇么曰不说师曰参堂去僧便去师复召大德僧应诺师曰近前来僧近前师便打云门偃云仰山若无后语争识得人仰山因梵僧来参师于地上画半月相僧近前添X作一圆相以脚抹却师展两手僧拂袖便去寂子偶逢穿耳客曾将半月似伊家僧添半月翻然去却道亲逢小释迦仰山问僧汝是甚处人曰幽州师曰汝还思彼处否曰常思师曰能思是心所思是境彼中楼台林苑人马骈阗汝返思底还有许多般也无曰某甲到者里总不见有师曰汝解犹在心信位即得人位未在曰除却者箇别更有意也无师曰别有别无即不堪也曰到者里作么生即是师曰据汝所解祇得一玄得坐披衣向后自看无外而容无碍而沖门墙岸岸关锁重重酒常酣而卧客饭虽饱而颓农突出虗空兮风搏妙翅蹋翻沧海兮雷送游龙凡圣总无别路岐返思思底几人知春风不到桃源洞叶落花开自有时五月大雨建方丈六月大热请和尚行也坐也汗通身恨杀当年学模㨾眼里山河不见有翻着㲯毵露双肘春日寻芳泗水濵放歌花下颠村酒仰山问僧甚处来曰幽州师曰我恰要箇幽州信幽州米作么价曰某甲无端从它市桥上过蹋折它桥梁保宁勇云放你三十棒宝掌白云大小仰山龙头蛇尾者僧便是崩倒了幽州城八十里宝掌拄杖也X未肯放伊过在仰山问僧近离甚处曰庐山师曰曾到五老峰么曰不曾到师曰阇黎不曾游山云门偃云此语皆慈悲之故有落草之谈沩山秀云今人尽道慈悲之故有落草之谈祇知捉月不知水深忽若云门当时谨慎脣吻未审后人若为话会黄龙新云云门仰山祇有受璧之心且无割城之意殊不知被者僧一时领过黄龙今日更作死马医乃拈拂子度与僧僧拟接龙便打沩山哲云仰山可谓光前绝后云门虽然提纲挈要钳锤天下衲僧怎奈无风起浪诸人还识者僧么他亲从庐山来黄龙震云仰山巳是失却鼻孔云门更下註脚有什么救处我即不然近离甚处庐山曾到五老峰么不曾到祇向道别甑炊香饭供养此人天童觉云云门虽然识得仰山底里争奈祇知其一不知其二且道仰山意作么生无限风流慵卖弄免人指点好郎君出艹入艹谁解寻讨白云重重红日杲杲左顾无瑕右盻巳老君不见寒山子行太早十年归不得忘却来时道出艹何如入艹时全身入艹为慈悲仰山垂手随他去直至如今在路岐欲识庐山五老峰箇中何地不相逢舌头无骨随人转熨斗煎茶铫不同X仰山因有官人来师问官居何位曰推官师竖起拂子曰还推得者箇么理安问云险资福玉云尽谓官人只解推官忘却自已殊不知仰山被者俗汉验彻骨髓三昧真云官人何不云有劳和尚动用看仰山又作何伎俩仰山夏末问讯沩山沩曰子在下面作何所务师曰慧寂在下面锄得一片畬下得一箩粟沩曰子今夏不虗过师却问未审和尚一夏之中作何所务沩曰日中一食夜后一寝师曰和尚今夏亦不虗过道了乃吐舌沩曰寂子何得自伤已命沩山哲云仰山眼照四天下到大圆面前却向净地喫交大圆可谓养子之缘不免挂后人脣齿东林颜云今时师僧千百成羣经冬过夏虗消岁月深屈古人东林不是检点先圣仰山逞俊太过吐舌祇得一半天童觉云少当努力老合歇心者一夏总不虗过为什么仰山道了吐舌若检点得出祸不入慎家之门天宝枢云沩山施鸩毒于樽爼之间仰山挥戈矛于笑谈之顷还会么两箇驼子相逢着如今世上无直人径山琇云锄一片畬种一箩粟款出囚人口日中一食夜后一寝兔子不离窠沩仰父子才相见便要打口鼓直饶说得天雨四花地摇六震怎如一默好翁翁年德两俱尊家有诗书富可伦饱食憨眠无箇事却来敲盌弄儿孙X开得一片畬种得一箩粟回头闲一望山青水又绿终日祇一餐夜后祇一宿困来伸脚眠千足与万足相将八月九月来篱边烂熳铺黄菊开得一片田种得一箩粟卞和三献楚王玉设若不遇别宝人至今犹在荆门哭午间一斋早晨一粥断絃须是鸾胶续阳春白雪有知音山自青兮水自绿酒阑人欲罢休更弄箜篌公子挥鞭去徒含此夜愁仰山𢹂拄杖行次僧问和尚手中是什么师拈向背后曰见么僧无语天童悟代僧抚掌云今日识得和尚仰山同陆侍御入僧堂公乃问如许多师僧为复是喫粥饭僧为复是参禅僧师曰亦不是喫粥饭僧亦不是参禅僧曰在此作什么师曰侍御自问取它法林音代云勘破了也来问威风颇不臧几多龙象在云堂栴檀林里曾无襍造次凡流岂易量仰山指雪狮子谓众曰还有过得此色者么云门偃云当时好便与推倒翠峰显云云门祇解推倒不解扶起瑯琊觉云即今问汝诸人推倒扶起相去多少乃拈拄杖云拶过眉毛鼻孔呵呵大笑遂掷下净慈昌云推倒也错扶起也错还有过得X此色者么南堂欲云云门推倒翠峰扶起直饶过得此色也未是金毛狮子报恩秀云一则推倒一则扶起在他宗异派不道不得若洞上宗风须知有正倒时便起正起时便倒底时节然后起倒同时起倒不立更买艹鞋行脚三十年古南门云三箇老汉虽则因事长智总未蹋着向上关棙子如何是向上关棙子日出后一场懡㦬雪窦正云者一队汉总被雪狮子转法林音云即今也不少一倒一起雪庭狮子慎于犯而怀仁勇于为而见义清光照眼似迷家明白转身还堕位衲僧家了无寄同死同生何彼何此暖信破梅兮春到寒枝凉飈脱叶兮秋澂潦水去岁岭南梅似雪今年冀北雪如梅纷纷暖阁人争赏谁惜天香点绿苔仰山因僧问法身还解说法也无师曰我说不得别有一人说得曰说得底人在甚处师乃推出枕子沩山闻乃曰寂子用剑刃上事径山杲云沩山怜儿不觉丑仰山推出枕子巳是漏逗更着箇名字唤作剑刃上事误他学语之流便恁么承虗接响流通将去妙喜虽则借水献花要且理无曲断即今莫有旁不肯底出来我要问你推出枕子还当得法身说法也无天童华云若是剑刃上事寂子何曾会用或有问法身还解说法也无亦向道我说不得说得底人在什么处但云三生六十劫X灵隐岳云沩山一期逞俊不知失却一只眼有问冶父法身还解说法也无便拦胸一蹋蹋倒教伊起来作箇洒洒落落底汉天宁琦云者僧问法身说法蹉过也不知仰山推出枕子又何曾见惯大小沩山将错就错配作剑刃上事缚作一束秤上称来八两半斤殊无轻重若也当时才问法身还解说法也无便骤步归方丈岂不是出格宗师免致天下衲僧贬剥仰山钦云法身说法巳于问处流通推出枕子也祇箇信受奉行沩山老汉虽曰列段分科若是正文敢道不知落处法身说法肉眼看物大智如愚大辩如讷拈起簸箕别处舂推出枕子露眠牀剑刃上事放毫光眼底藏身人不见瞌睡汉来发一箭从兹徧地是吹毛不触不犯分半院仰山问陆郎中承闻郎中看经得悟是否曰是弟子因看涅槃经不断烦恼而入涅槃得箇入处师竖拂子曰祇如者箇作么生入曰入之一字也不用得师曰入之一字不为郎中陆便起去清凉钦云且道入之一字为什么人又云郎中且莫烦恼翠峰显于举拂处别云拂子到某甲手里也又别后语云我将谓你是箇俗汉生死涅槃翻手覆手正眼豁开二俱非有独步大方尘尘正受片片乱飘巖上梅条条纵舞溪边柳仰山因刘侍御问了心之旨可得闻乎师曰若欲X了心无心可了无了之心是名真了口朝鼻孔无空过眼盖胡须有古风信彩骨头花十八等闲掷出满盆红仰山因沩山问涅槃经四十卷几卷是佛说几卷是魔说师曰总是魔说沩休去师随后曰某甲适来拙抵对和尚犹叠石峰头艹沩曰许汝眼正江天铨云沩山休去是肯伊不肯伊许汝眼正是肯伊不肯伊明眼衲子切莫囫囵吞枣仰山埽地次沩山问尘非埽得空不自生如何是尘非埽得师以埽帚埽地一下沩曰作么生是空不自生师以手指自身又指沩沩曰尘非埽得空不自生离此二途又作么生师又将埽帚埽地一下又指自身却指沩山全提妙用体元彰父子家声满大唐空手一双拈秃帚却从夜半放毫光仰山因韦宙就沩山请一伽陀沩曰觌面相呈犹是钝汉岂况形于纸墨韦乃就师请师于纸上画一圆相注曰思而知之落第二头不思而知落第三首威音消息本无踪寂寂寥寥烟雨中几度看来山色里半沉沧海半悬空仰山因沩山问忽有人问你你作么生抵对师曰东寺师叔若在某甲不致寂寥沩曰放你一箇不抵对罪师曰生之与杀祇在一言沩曰不负汝见X别有人不肯师曰阿谁沩指露柱曰是者箇师曰道什么沩曰道什么师曰白鼠推迁银台不变天童杰云仰山好语只是语上偏枯灵隐即不然径山师叔若在灵隐不致寂寥何故闽蜀同风仰山问东寺借一路过那边得否寺曰大凡沙门不可祇一路也别更有么师良久寺却问借一路过那边得否师曰大凡沙门不可祇一路也别更有么寺曰祇有此师曰大唐天子决定姓金法林音云你看者两箇艹里汉放着官路不肯走一人开口了合不得一人合口了开不得今日若总放过难瞒识者料简若不放过又道棒头无眼虽然就中一人较些子若简得出许伊具参方眼良久分明陷虎机更骑贼马抽金箭长安大道八荒通至尊岂定含元殿闻风咸谓小释迦翻转由来夜叉面仰山因僧问如何是祖师意师于空畵佛相示之秋月团团珠玉珊珊当面抛掷初未尝悭可怜醉梦不能醒一颗圆明空自寒仰山问沩山大用现前请师辨白沩下座归方丈师随入沩问子适来问甚么话师再举沩曰还记得吾答语否师曰记得沩曰你试举看师珍重出去沩曰错师曰闲师弟来莫道某甲无语是即全是非即全非大用现前𢹂手同归不知犹自涉离微X问处分明答处亲纵横有路惯翻身相如夺得连城璧秦主安然致太平仰山将顺寂时在东平数僧侍立次师示以偈曰一二二三子平目复仰视两口无一舌此是吾宗旨一二二三子牛字清风起来勘不破人乃争纲纪平目复仰视儿孙还有异未辨箇端倪出门俱失利两口无一舌止止不须说西天僧到来乌龟唤作鼈此是吾宗旨扬声啰啰哩镜智出三生吹到大风止一对黄鹂上下飞相唿相唤日斜晖可怜巧语为谁诉赢得春工展化机邓州香严智闲禅师一日芟除艹木偶抛瓦砾击竹作声忽然省悟述颂曰一击忘所知更不假修持动容扬古路不堕悄然机处处无踪迹声色外威仪诸方达道者咸言上上机粥饭随缘养病躯本无迷悟可关渠无端击着菴前竹直至如今在半途放下身心如弊帚拈来瓦砾是黄金蓦然一下打得着大地山河一法沉香严颂去年贫未是贫今年贫始是贫去年贫犹有卓锥之地今年贫锥也无宝峰文云去年富未是富今年富始是富去年富惟有一领黑黪布衫今年添得一领百衲袈裟岁朝抖X擞呈禅众实谓风流出当家天宁琦云香严贫未是贫奈何犹有箇浑身真净富不是富家私未免俱呈露凤山者里不说富不说贫随家丰俭没疎亲竖拂子云收来兔角长三尺放去龟毛重九斤无地无锥未是贫知无尚有守无身侬家近日贫来甚不见当初贫底人年去年来贫复贫祖师擡脚重千斤愁人莫向愁人说说向愁人愁杀人香严因仰山见曰和尚赞叹师弟发明大事试说看师举击竹颂仰曰此是夙昔记持有正悟别说看师举去年贫颂仰曰如来禅许你会祖师禅未梦见在师曰我有一机瞚目视伊若人不会别唤沙弥仰乃对沩山曰闲师弟会得祖师禅也报慈遂云且道如来禅与祖师禅是分不分长庆稜云一时坐却瑯琊觉云武帝求僊不得僊王乔端坐却昇天沩山哲云香严可谓上无片瓦下无卓锥净躶躶赤洒洒莫可把若不是仰山几乎放过何故不得雪霜力焉知松柏操径山杲云沩山晚年好则剧教得一棚肉傀儡直是可爱那里是可爱处面面相看手脚动怎知语话是他人天宁琦云师兄师弟去年今年论甚道说甚禅总是掉棒打月掘地讨天禅禅也无妙也无玄莫把封皮当信传焚却诗书摵碎琴云岑拌老发霜侵无端旧友重相识脱赚山前人异心X香严初开堂沩山送书并拄杖至师接得便哭苍天苍天僧曰和尚为甚么如此师曰祇为春行秋令天井新云得人一牛还人一马检点将来也是死而不弔法忍谧云沩山杖子千里同风者僧送到对面千里且道誵譌在甚么处甜瓜彻蒂甜苦瓠连根苦天目律云珊瑚枕上两行泪半是思君半恨君风穴喜云者僧为沩山送拄杖兵随印转香严接得便哭将逐符行且道春行秋令意旨如何咄接得杖哭苍天不言绝后与光前春行秋令人难会蹋破艹鞋脚底穿曾作钱塘弄潮手入流全不用浮囊壮年忘却儿时戏慈母倚门空断肠香严示众若论此事如人上树口衔树枝脚不蹋枝手不攀枝树下忽有人问如何是祖师西来意不对它又违它所问若对它又丧身失命当恁么时作么生即得时有虎头招上座出众曰树上即不问未上树请和尚道师乃呵呵大笑翠峰显云树上道即易树下道却难老僧上树去也致将一问来翠巖芝云问者对者俱不免丧身失命如今衲僧作么生径山杲云吞得栗棘蓬透过金刚圈看者般说话也是泗州人见大圣大沩果云香严慈悲之故有落艹之谈虽然未免弄巧成拙鼓山珪云香严大似萧何制律天童觉云虎头X上座是箇恶贼用无义手打不防家直饶本色作家往往做手脚不办雪窦是别机宜识休咎汉到者里也祇得藏身露影还会香严做处么三千剑客今何在独许庄周见太平天宁琦云大小香严曲设方便虎头上座未辨端倪若论激扬此事三生六十劫天宝枢云上树未上树铁蛇横古路觌面笑呵呵苦瓜连根苦南堂欲云香严用尽神通不消虎头一拶便乃四棱蹋地翠峰纵有生机也扶他不起理安问云香严前不搆邨后不迭店不得虎头上座几乎无出身路曲设多方老古锥那堪枝上更生枝好如良马窥鞭影逐块且非狮子儿狭路转身难东西尽是山行人不到处风定落花闲故园春色在枝头恼乱春风卒未休无事晚来江上望三三两两钓鱼舟一回拈起一攒眉上树何如未上时谁在畵楼明月夜倒拈玉管向风吹全提三尺杀人刀千里闻风鬼亦号没兴有人轻犯着饶伊得命也无毛好倚青松看碧溪剌桐毛竹望凰栖花时知已伤离别莫把相思树下啼上树何如未上树平如镜面利如锋由基刚啮机前镞肝胆高悬夺日红X一声箫管玉珊珊透体风流不等闲僊子引来庭下步十分清韵逼人寒树头昨夜雨滂沛眼里耳里浑溼透忙忙手脚费拍牵柳丝零乱还依旧燕剪莺梭织不成青山一幅羣鸡鬬咦挂向虗空直是难搆晓天云静浓霜白千峰万峰锁寒色骊龙失珠知不知无限平人遭点额譌言寐语好支离惑乱人来知几时当日苟无青白眼崑崙也要失双眉骊龙奋迅海门时径寸反成按剑疑南海崑崙相夺去依然烟艹自离离笑日含春舞绛裙愁肠片片共谁论五陵惹得王孙醉白日一天星斗分香严因僧问如何是道师曰枯木里龙吟曰如何是道中人师曰髑髅里眼睛僧后问石霜如何是枯木里龙吟霜曰犹带喜在曰如何是髑髅里眼睛霜曰犹带识在又问曹山枯木里龙吟山曰血脉不断问髑髅里眼睛山曰干不尽曰未审还有得闻者么山曰尽大地未有一箇不闻曰未审龙吟是何章句山曰也不知是何章句闻者皆丧玄沙备别初语云龙吟枯木神鼎諲云石霜一向打揲向真界里作活计又举曹山语毕云恁么会取好昭觉勤云念不异心不差圆融五位君臣跳过无明三毒便可以向枯木上生花寒巖中吹律看他X三箇老宿一人透语渗漏一人透情渗漏一人透见渗漏若善参详便可玄关独步还委悉么莫守寒巖异艹青坐断白云机不妙径山杲云诸人还拣得出么若拣不出妙喜不惜眉毛为诸人说破香严透语渗漏被语言缚杀石霜透情渗漏被情识使杀曹山透见渗漏被见闻觉知惑杀分明说了具眼者辨天宁琦云妙喜老人全身坐在三种渗漏里却不被三种渗漏所拘虽然要见古人直是远在为什么𠰒无事教坏人家男女天童觉云王居门里臣不出门报恩秀云天童能以无量法门作一句说有时一字法门海墨书而不尽还识天童安家乐业处么独鹤有时常伴水好云无事不离山枯木龙吟真见道髑髅无识眼初明喜识尽时消息尽当人那辨浊中清香严独脚颂曰子啐母啄子觉母㲉子母俱亡应缘不错同道唱和妙曰独脚云门信云子啐母啄即且从子觉母㲉向那里讨子母俱亡应缘不错子母既亡阿那箇应缘不错且道凭箇甚么道理独脚香严锁万重重重锦绣白云封箇中子母元无命啐啄之机也太聋以一重兮破一重平田浅艹易相逢忽然突出千峰顶土嚝人稀绝所逢惟有玄沙知此意患盲患痖又兼聋X七窍凿开混沌死九乌射尽干坤黑藕丝牵倒五须弥鍼眼放出搏空翮啐啄机谁委悉独脚香严解双趯趯破万重金锁关依旧穿靴水上立三更三点夜方深形影相忘在枕衾賸得赵州牀一脚钟期何处觅知音宗鑑法林卷四十宗鑑法林X卍XXX宗鑑法林卷四十一集云堂编大鉴下五世杭州径山洪諲禅师僧问奄息如灰时如何师曰犹是时人功干曰干后如何师曰畊人田不种曰毕竟如何师曰禾熟不登场天童华云凤阁香沉雪巢夜冷半窗明月和气霭然正与么时且道归宗与径山还有相见分也无见与不见且置祇如者僧与么问还具眼么苟或未然云藏无缝袄鸟宿不萌枝打鼓弄琵琶相逢两会家九年人不识几度过流沙灵苗不是兴家物瑞艹翻为丧国征何似老农忘帝力闲行鼓腹乐余生X洪諲因僧问如何是长师曰十圣不能量曰如何是短师曰蟭螟眼里着不满其僧不肯便去举似石霜霜曰祇为太近实头僧问如何是长霜曰不屈曲曰如何是短霜曰双陆盘中不喝彩拨艹瞻风问客程徒劳䟦涉听虗声两途看取盘中彩百尺竿头纵步行滁州定山神英禅师因椑树省问不落数量请师道师提起数珠曰是落不落曰圆珠三窍时人知有请师圆前话师便打树拂袖便出师曰三十年后搥胷大哭去在树住后示众曰老僧三十年前被定山热瞒一上不同小小翠峰显云定山用即用怎奈险椑树知即知要且未具择法眼古南门云尽道椑树被定山瞒殊不知定山被椑树引得牵筋动骨诸人还辨得么如辨不得莫待三十年祇今也须搥胸大哭一上且道古南又具什么眼神英一日见首座洗衣遂问作什么座提起衣师曰洗底是甚衣座曰福州使铁钱师乃令维那移下座元挂搭千年古柏插青天一度春归翠欲妍不碍行人来往道翻云覆雨绿庭烟襄州延庆法端禅师僧问蚯蚓斩为两断两头俱动佛性在那一头师展两手洞山价别云即今问底在阿那一头笑巖宝别云X但唿阇黎僧若应诺却云端的在阿那一头慧云盛别和声便打京兆米和尚问僧近离甚处曰药山师曰药山老子近日如何曰大似一片顽石师曰得恁么郑重曰也无你提掇处师曰非但药山米和亦恁么僧近前顾视而立师曰看看顽石动也僧便出翠峰显云米和也纵夺可观争奈死而不弔昭觉勤云翠峰细处细如米末冷处冷似冰霜要且祇见锥头利若据蒋山见处祇者米和趁得老鼠打破油瓮天童华云者僧岂不是具眼底尀耐药山一片顽石到处卖弄苟非米和深辨端倪几遭惑乱米和好块顽石多少游人不识及乎衲僧一见不免将南作北米和因还乡老宿问月落断井索时人唤作蛇未审七师见佛唤作甚么师曰若有佛见即同众生宿曰千年桃核法眼于若有佛见处别云此是甚么时节问法灯别云唤底不是节巖琇云多时不见果然年老成精米和出门去学得一巴掌禅此时为什么不展开来用米和令僧去问仰山今时人还假悟否山曰悟即不无争奈落在第二头师深肯之投子青云仰山与么道还免得自已不落么若免得更有一人大不肯在若免不得亦落第二头米和虽X然肯他自已还有出身之路也无若检点得出二人瓦解冰消不然且莫造次泐潭清云门庭施设米和深肯仰山入理深谈第一头犹未悟在天童华云米和提本分钳锤仰山展剑刃上事二老于唱教门中足可称尊若是衲僧门下总是喫棒底汉碧岫峰头借问人指山穷处未安身虽然免得重行令争似灵苗不犯春第二头边悟破迷快须撒手舍筌弟功兮未尽成骈拇智者难知觉噬脐兔老冰盘秋露泣乌寒玉树晚风凄持来大仰辨真假痕玷浑无贵白圭悟人千个道无忧肯信遭他第二头寂寞山花寒食后夕阳西去水东流当恨家山不得归归来犹与故人违翻思四海优游日何处封疆非帝畿米和因僧问自古上贤还达真正理么师曰达曰祇如真正理作么生达师曰当时霍光卖假银城与单于契书是什么人做曰某甲直得杜口无言师曰平地教人作保昭觉勤云米和是大善知识径山杲举至契书是什么人做处云径山当时若作者僧下一转语塞却者老汉口且道下甚么语良久云若教容易得便作等闲看手里丝纶卷复舒扁舟撩拨洞庭湖忽然恶浪翻空立收拾归来一伎无X福州九峰慈慧禅师因沩山上堂汝等诸人祇得大机不得大用师便抽身出去沩召师师更不回顾沩曰此子堪为法器保福展云依俙似曲失后忘前暠山季云九峰抽身出去是大用不是大用沩山道此子堪为法器是赏伊是罚伊元康禅师因访石楼楼才见便收足坐师曰得与么威仪周足楼曰你适来见箇什么师曰无端被人领过楼曰须是与么始为真见师曰苦哉赚却几人来楼便起身师曰见则见矣动则不动楼曰尽力道不出定也师抚掌三下南泉愿云天下人断者两个汉是非不得若断得与他同参与夺纵横气象全就中同路不同廛狮儿不食鵰残物肯为区区恋吐涎蕲州三角山法遇菴主因荒乱魁帅入山执刃而问和尚有甚财宝师曰僧家之宝非君所宜曰是何宝师振威一喝魁不悟以刃加之龙唐柱云渠魁大似瞎眼波斯焉能辨得真宝三角不善深藏未逢别者輙尔开拳二俱有咎当时待道是何宝好与云折脚铛品字灶无底钵盂断鼻艹鞵若用得着一任将去使渠知我衲僧风味放下夜叉心突起菩萨面也未可知菴僧真实济兇人一喝分明出差珍莫道贼魁非别X者当头雪刃用来亲福州双峰禅师因仰山问近日见处如何师曰据某甲见处无一法可当情仰曰汝解犹在境师曰某甲祇如此师兄又作么生仰曰你岂无能知无一法可当情者沩山闻曰寂子巳后疑杀天下人去在沩山哲云前箭犹轻后箭深无限平人被陆沉东禅岳云解弄不须霜刃劒能弹何必玉絃丝寂子双峰论见处直教闻者转疑深相逢未肯三分语那得全抛一片心襄州常侍王敬初视事次米和尚至公举笔示之米曰还判得虗空否公掷笔入宅米致疑明日凭鼓山供养主入探其意米亦随至潜在屏蔽间侦伺主就席乃问曰昨日米和尚有甚么言句便不相见公曰师子齩人韩獹逐块米闻此语即省前谬乃遽出朗笑曰我会也我会也公曰试道看米曰请常侍举公竖起只箸米曰者野狐精公曰者汉彻也沩山哲云米和尚虽然如是且祇得一橛常侍云者汉彻也大似看楼打楼大沩则不然常侍虽是个俗汉笔下有生杀之权米和尚是一方知识且出他圈圚不得当旹待他掷下笔但向道我从来疑着者汉瀛山誾云常侍可谓铁眼铜睛不但令米和尚致疑亦可疑杀天下人虽然当时也艹艹放过待道者X野狐精复抽身便行何故要教伊疑个彻底宾主机先有路通笔端不是判虗空筯头再运回天力千圣齐教立下风机轮活脱走珠盘妙处都卢在笔端竖起依然还放下灵锋宝剑倚天寒常侍与临济至僧堂乃问者一堂师僧还看经也无济曰不看经公曰还习禅也无曰不习禅公曰经又不看禅又不习究竟作什么曰总教成佛作祖去公曰金屑虽贵落眼成翳济曰将谓你是箇俗汉投子同别云官人何得贵耳贱目镜清怤代云比来抛甎引玉沩山喆云王常侍可谓儒门君子禅门良匠若非智鑑精明争得是非颖脱白云端云临济端的祇具一只眼圆通即不然金屑虽贵落眼成翳我将谓你是个俗汉大众试断看径山杲云临济气宇如王握金刚王宝剑横行海内等闲遇着者官人瓦解冰消天宁琦云临济吹毛剑甚处去也若也拈出有什么常侍自出洞来无敌手得饶人处且饶人理安问云二老相见明如杲日宽若太虗一挨一拶全彰本地风光若不是恁么人怎说得恁么话者里还有识得者一堂师僧者么水不洗水金不博金横身当宇宙谁是个般人世出世间希有事显露须凭过量人祇将补衮调羮手拨转如来正法轮X一着高一着一步阔一步明眼人前犹涉露布凤栖不在梧桐树事到无心不苟欺乌玄鹄白尚怀疑自非亲见黄头老争敢逢人泄漏机常侍参睦州一日州问来何迟公曰看马打毬所以来迟州曰人打毬马打毬公曰人打毬曰人困么公曰困曰马困么公曰困曰露柱困么公茫然归私第中夜忽有省明日见州曰某会得昨日事也州曰露柱困么公曰困州遂肯之看人骑马打毬子不觉今朝入院迟官路雪残春正好江梅着意要题诗大鑑下六世袁州仰山西塔光穆禅师因僧问如何是西来意师曰汝无佛性官马从来无所禁南陌溪西任所驰沿山百里皆传驿处处轻花衬马蹄晋州霍山景通禅师初参仰山山闭目坐师翘起右足曰如是如是西天二十八祖亦如是中华六祖亦如是和尚亦如是景通亦如是山起来打四藤条因此自称集云峰下四藤条天下大禅佛翠峰显云仰山藤条未到折因甚祇与四下须是个斩钉截铁汉始得翠巖芝云此四藤条亦不得作赏会亦不得作罚会如今作么生会昭觉勤云师X资会合辊芥投鍼一期借路经过不免递相钝置翠峰道藤条未到折因甚祇打四下胡饼里讨甚么汁又云须是斩钉截铁汉始得大似随邪逐恶平阳忞云你要知者四藤条落处么一藤条打他西天二十八祖亦如是一藤条打他东土六祖亦如是一藤条打他和尚亦如是一藤条打他某甲亦如是诸仁者还肯山僧恁么判断也无若肯不惟埋没仰山何处有他大禅佛若不肯怎奈囫囵吞枣者里也须是截铁斩钉汉始得集云峰下四藤条几险当时打折腰堪笑后来称勐将祇知空说霍嫖姚竺国支那咸印定更无毫发可参差眼横鼻直諠天下一顿残羮永不饥集云峰下四藤蒿打破潼关路一条似鹤似云天地外如龙如凤在烟霄强盗遭逢恶抵家贼赃才败别无他山藤彻骨令甘伏翻与渠侬贴面花景通到霍山自称集云峰下四藤条天下大禅佛参霍山唤维那打钟着师骤步而去翠峰显云者汉虽见机而变怎奈有头无尾昭觉勤云者汉担却仰山冬瓜印子向人前卖弄若不是霍山几被涂污虽然如是可惜令行一半当时不用唤维那好与擒住更打四藤条且听者汉疑三十年证果兴云者两个汉雷声浩大雨点全无X当场翘足有来由四下藤条未足醻又向霍山门下去见机虽足未风流藤条喫了任闲游未到牢关未肯休打鼓打钟俱是令知机识变有谁俦子陵滩下急如弦摸得黄鱼缩项鳊提向市中频索价他家不值半文钱景通因行者问如何是佛法大意师乃礼拜者曰和尚为甚么礼俗人师曰汝不见道尊重弟子黄金打作鍮石筯白玉碾出象牙梳黑漆崑崙多伎俩海中拾得夜明珠芳艹落花前自倒还自起一等太无端赚杀王大姐袁州仰山南塔光涌禅师因僧问曹溪意旨如何师曰一锁入寒空重峰层仞插寒空塔锁深云势莫穷千古松声来有韵万年溪水去无踪南塔因归省仰山山问来作甚么师曰礼觐和尚山曰还见和尚么师曰见山曰和尚何似驴师曰某甲见和尚亦不似佛山曰不似佛似箇什么师曰若有所似与驴何别山大惊曰凡圣两忘情尽体露吾以此验人二十年无决了者子保任之白巖符云尽谓他父子如空合空似水投水祇是仰山末上欠驱耕夺食辣手若以山僧看来却是仰山恶毒何故当途锦穽虽智者难忘日云仰山X不合大惊小怪与伊蓦头印定当时待伊道若有所似与驴何别便好震威喝出沩仰法道不致今日南塔向火次有僧参师曰一言说尽山河大地僧便问如何是一言师以火箸插向炉边却收旧处一句称提万象分摩竭空自掩重门当初衲子微开眼插箸炉边当火焚南塔因僧问文殊七佛之师未审文殊还有师否师曰遇缘即有曰如何是文殊师师竖起拂子僧曰莫祇者便是么师放下拂子叉手宝寿方云文殊固有师也祇是无人敢道直饶南塔与么提持在他七佛之师则得若论文殊之师就是老僧也祇好口挂壁上南塔尝因僧问如何是法身宝师曰百舌未休枝上语凤凰那肯共同栖松生巖畔鹤停稳凤出丹山鸾并羣面壁尚亏菴外事净名何苦太言论杭州无着文喜禅师因参仰山顿了心契令充典座文殊尝现于粥镬上师以搅粥篦便打曰文殊自文殊文喜自文喜文殊乃说偈曰苦瓠连根苦甜瓜彻蒂甜修行三大劫却被老僧嫌烁迦罗眼顶门开悟了不须师更来打落粥锅休说偈修行须信祸为胎等闲坐断万山巅明月清风岁任眠屋角年来溪水断渔郎安许到门前X洪州米岭和尚垂语曰莫过于此时有僧问未审是什么莫过于此师曰不出是其僧后问长庆为什么不出是庆曰汝拟唤作什么底事何须论此时从前活计顿抛离超然不恋旧窠窟千古仁风立帝基福州双峰古禅师到石霜一日辞去霜将拂门送临别复召古侍者师回首霜曰拟着即差是着即乖不拟不是亦莫作箇会除非知有莫能知之好去好去师应诺即前迈住后有僧问当时石霜恁么道未审意旨如何师曰它祇是教我不得是非着玄觉云且道它会石霜意不会法林音云何曾梦见石霜洛阳公子醉豪华不看青山祇看花松寺若能留得住老僧那肯惜杯茶大鉴下七世吉州资福如宝禅师因陈操尚书来师画一圆相操曰弟子与么来早是不着便何用如此师于中着一点操曰将谓是南番舶主师便归方丈闭却门翠峰显云陈操祇具一只眼沩山哲云资福虽是本分炉韛怎奈陈操是煅了精金要识资福么等闲抛一钓惊动碧潭龙灵巖储云翠峰恁么批判肘臂终不外曲殊不知尚书拨尽白云为寻知已资福X打开青嶂善应来机二俱好手未免起模畵㨾团团珠遶玉珊珊马载驴䭾上铁船分付海山无事客钓鳌时下一圈挛复云天下衲僧跳不出镜照镜贼识贼那堪眼里重添屑君不见仲尼曾参温伯雪资福因僧问如何是一尘入正受师作入定势僧曰如何是诸尘三昧起师曰汝问阿谁灵谿昱云山僧则不然如何是一尘入正受举拳云者个是拳头如何是诸尘三昧起便与蓦口筑龙唐古别前语云汝问阿谁又别后语却作入定势资福因僧问古人拈椎竖拂意旨如何师曰古人与么那曰拈椎竖拂又作么生师便喝出云门偃云古人是什么眼目有僧云和尚与么驴年会么门乃召僧云来来僧近前门以拂子蓦口打髻珠是云者里则不然古人拈椎竖拂意旨如何向道频唿小玉元无事祇要檀郎认得声者僧若是个见角知牛底必能别露一斑资福因鸽湖初开堂乃寄袜㨾与湖湖遂书火字封回师见皱眉久不语鹿苑和尚画一圆相湖曰拘尸罗国亲行此令于菟大虫鳖鼻蛇从来相聚总冤家一山犹自分疆界吐毒奋牙尾髟咤髿和云和雨占洞庭七十二峰潋灔生款乃月明渔火发风微浴浪小舟横X郢州芭蕉慧清禅师上堂拈拄杖曰你有拄杖子我与你拄杖子你无拄杖子我夺却你拄杖子靠拄杖下座沩山哲云大沩即不然你有拄杖子我夺却你拄杖子你无拄杖子我与你拄杖子大沩即如是诸人还用得也未若人用得德山先锋临济后令若也用不得且还本主投子青云人无远虑必有近忧天童觉云你有则一切有你无则一切无自是当人与夺干芭蕉什么事正恁么时作么生是你拄杖子宝峰文云大众现钱买卖莫受人瞒知么有利无利不离行市天童杰云芭蕉老汉将常住物私置艹簿花破过头致令后代儿孙向拄杖子节目上更生节目凌辱宗风径山干索索地有也不与无也不夺为甚如此拈拄杖卓一卓云一朝权在手看取令行时乌石道云有处与固为锦上添花无处夺毕竟作么生话会良久云来年更有新条在恼乱春风卒未休愚菴盂云者老汉宽处有余狭处不足者里则不然你有拄杖子双手提不起你无拄杖子和身放不下神鼎泽云一分银子买一双艹鞵了无奇特祇是不许人穿何故法如是故喝一喝圣可玉云诸人还知芭蕉用处么保得他人腴田万顷难免自已穷无一钱鼓山珪云五祖以拄杖子话请益白云云云要会么多处添些子少处减些子何故神仙秘诀父子不传白云和尚大似一钱为本万钱为X利殊不知如人善博日胜日贫老汉道多处添些子少处减些子自然到处恰好者汉算法极省工夫你诸人要会么乃颂多添少减休那兑支移折变加三倍平生有子不须教一回落赚自然会有无今古两重关正眼禅人过者难欲通大道长安路莫听崑崙说往还舒无踪卷无迹日午晴空轰霹雳衲子惊迷失路头神号鬼哭知何极你有更须当面与渠无背后夺将来蓦然夜半化龙去黑雨乌云裂地雷南枝向暖北枝寒一种春风有两般凭仗高楼莫吹笛大家留取倚栏看十八佳人点翠眉双双畵就衣斜披丰姿自是人难见张敞徒劳望紫帏有无与夺建宗风凛凛寒光谁与同三级浪高何处去谩将双剑定雌雄芭蕉示众如人行次忽遇前面万丈深坑背后野火来逼两畔荆棘丛林若也向前则堕在坑堑若也退后则野火烧身若也转侧则被荆棘林碍当与么时作么生免得若也免得合有出身之路若免不得则堕身死汉广胤标云芭蕉老汉为你和赃捉败了也是你诸人皮下还有血么良久云若是凌行婆定合哭苍天X芭蕉因僧问贼来须打客来须看忽遇客贼俱来时如何师曰屋里有一緉破艹鞵曰祇如破艹鞵还堪受用也无师曰汝若将去前凶后不吉资福广云双关把住一劒通开若是短贩之徒便见冰消瓦解芭蕉因僧问如何是透法身句师曰一不得问二不得休曰学人不会师曰第三度来与汝相见休问维摩卧病城罗山空自掩光阴流沙欲渡全无难莫听莺啼在那林一不问兮二不休直须识取那钩头再三回首来相见急水波心辊绣毬芭蕉曰我年二十八到仰山参见南塔见上堂曰汝诸人若是箇汉从阿孃肚里出便作狮子㖃好么我于言下歇得身心便住五载承天怡云芭蕉祇知教人作狮子吼殊不知自已吐出许多野狐涎沫至今令人掩鼻永宁鼎云当时会下若有人闻恁么举遂出众云和尚者般行脚喫水也须防噎大鉴下八世吉州资福贞邃禅师僧问如何是古佛歌师作此相示之一曲两曲深夜谈松风和雨过前山可怜卞玉离荆岫谁是知音却取还资福上堂隔江见资福剎竿便回去脚跟下好与X三十棒况过江来时有僧才出师曰不堪共语云中走马花千树水底鱼行路一旬贬上眉毛飞过了且看百丈玉光腾郢州芭蕉山继彻禅师僧问有一人不舍生死不证涅槃师还提𢹂也无师曰不提𢹂曰为甚么不提𢹂师曰老僧麤知好恶天童觉云芭蕉虽然识好恶且不能驱畊夫之牛夺饥人之食如今有问长芦便和声打为甚如此从来不识好恶洞山莹云芭蕉虽识好恶大似醉后添杯要活者僧不得天童不识好恶是则驱畊夺食虽活者僧未免伤锋犯手若有问新丰但向道利劒不斩死汉他若是个衲僧管取别有生涯百岁儿童出户来满身红烂惹尘埃火中闲步清凉地识者无因敢近擡郢州芭蕉山圆禅师上堂三千大千世界夜来被老僧都合成一块辊向须弥顶上帝释大怒拈得扑成粉碎诸上座还觉头痛也无良久曰莫不识痛痒好珍重秋深处处醉芙蓉几处西垂几处东不必更教风雨妒高原满径落花红宗鑑法林卷四十一X宗鑑法林X卍XXX宗鑑法林卷四十二集云堂编大鉴下三世荆州天道悟禅师参石头问离却定慧以何法示人头曰我者里无奴婢离箇甚么师曰如何明得曰汝还撮得虗空么师曰恁么则不从今日去也曰未审汝早晚从那边来师曰道悟不是那边人曰我早知汝来处也师曰师何以赃诬于人曰汝身现在师曰虽然如是毕竟如何示于后人曰汝道谁是后人师乃顿悟径山杲云悟得箇什么明因怀云石头当时待他道恁么则不从今日去也何不噼头一棒免得从那边者边前人后人处绕葛藤不了古航舟云云无心以出岫鸟倦飞而知还争得恁么三番四覆脚跟历落始得稳当石头路滑门前高峻原是肯诺不全若是他家儿孙依俙彷彿佛法不到今日天悟因龙潭信未出家时居寺侧卖饼为业日以十饼供师师受之每留一饼与信曰惠汝以荫儿孙信曰是某将来何故返以遗我师曰是汝将来复汝何咎信因有省遂投出家将去将来事不差龙潭固问勿交加后来多少争脣吻春鸟喃喃骂落花南岳山头见石头便归古岸狎沙鸥谩分胡饼为香饵引得金龙上直钩X持来送去㨾团团覆荫儿孙义不寒何似当时休擘破囫囵留与后人看合浦明珠合浦收骊龙乍影镜光浮不因雾攫云飞起怎见长川灌百流故乡原不隔天涯上得船来便到家试揭孤篷聊一望青山依旧白云遮大鉴下四世澧州龙潭崇信禅师一日问悟某自到来不蒙指示心要悟曰自汝到来吾未尝不指示心要师曰何处指示悟曰汝擎茶来吾为汝接汝行食来吾为汝受汝和南时吾便低头何处不指示汝心要师低头悟曰见则直下便见拟思即差师当下开悟便问如何保任悟曰任性逍遥随缘放旷但尽凡情别无圣解笑巖宝云龙潭恁么问天恁么答若实会得凡圣祇有虗名迷悟皆为賸语若不会不可瞎驴趁大队南山宝云大小天寻常斩钉截铁被个汉一拶便乃平高就下若论心要犹隔津在脱白投师贵苦辛擎茶问讯尽躬亲无端再叙三年事笑倒街头卖饼人轻如柳絮重如山指出分明俯仰间拽脱布衫风里飏凿畊作息不知闲荣宠羁身旅梦赊禁闱莺唤便思家鸣珂宝马归来日二月春山尽是花X花艹萦纡水蔚蓝陂塘云木晓相参阿承家有黄头女徧种柔桑教养蚕龙潭因德山来参直上法堂曰久向龙潭及乎到来潭又不见龙又不现师曰子亲到龙潭山无语翠峰显云将错就错云峰悦云大小德山向齑瓮里淹杀黄龙心云翠峰与么道为是德山将错就错龙潭将错就错识休咎底必知去处未过关者亦宜辨取还委悉么纵饶栽种得不是栋梁材东山演云龙潭可谓骑贼马赶贼天童悟云潭不见龙不现因甚又道子亲到大似方木逗圆窍那里是亲到处法林音代德山云赚我来赚我来浩渺深潭纳众流谩持香饵掷金钩风云匼匝雷霆动应讶龙王不出头亲到龙潭不见龙龙潭龙不在潭中青天白日兴云雨千古人同笑叶翁血盆似口剑如牙竭世枢机未足夸亲到龙潭龙不现者回失却眼中花潭不见龙不现亲到龙潭须活荐莫学承虗接向人守株待兔亡机变知机变盏子扑落地碟子成七片潭不见龙不现全身巳在空王殿梦回忽听晓莺啼春风落尽桃花片龙潭一夕因德山侍立次师曰更深何不下去山珍重便出却回曰外面黑师点纸镫度与山拟接X师复吹灭山大悟便礼拜师曰子见箇甚么山曰从今日去更不疑天下老和尚舌头也至来日师陞座曰可中有箇汉牙如剑树口似血盆一棒打不回头它时向孤峰顶上立吾道去在山将疏钞堆法堂前举火炬曰穷诸玄辩若一毫置于太虗竭世枢机似一滴投于巨壑遂焚之明暗相凌不足云丝毫有解未为亲纸灯忽灭眼睛出打破大唐无一人一时瀑布巖前落半夜金乌掌上明大开口来张意气与谁天下共横行明暗相形事渺茫谁知脑后迸神光都来划断千差路南北东西达本乡明暗分时光定动火光灭处见来由龙潭截断辞源后佛祖孤峰骂未休一阵旋风雾霭开千峰突出碧崔嵬惊猿怨鹤抛来久半夜山前唤得回龙潭雾起老龙吟吓杀南山白额虫不触波澜拏鳖鼻崭然头角气如虹百结襕衫破幞头年年落第出神州却因一只穿杨箭临老来封马上侯开口不见齿伸手不见掌夜半忽相逢葛藤长万丈亲到龙潭巳暗投夜深谁共御街游纸灯吹灭狼烟息坐断中原四百州X蓦札相逢不再三才开臭口见乡谈纸灯灭去饶端的不许苍龙卧碧潭大鉴下五世鼎州德山宣鉴禅师示众今夜不答话问话者三十棒时有僧出礼拜师便打僧曰某甲话也未问和尚因甚么打师曰汝是甚处人曰新罗人师曰未跨船舷好与三十棒法眼益云大小德山话作两橛德山密云大小德山龙头蛇尾翠峰显云此二老宿虽善裁长补短舍重从轻要见德山老汉亦未可在殊不知德山握阃外之威权有当断不断不招其乱底剑还识新罗僧么祇是撞露柱底瞎汉芭蕉彻云作死马医瑯琊觉云德山何似履春冰虽然如是如猫弄鼠翠巖芝云时人尽道德山作家用得好若与么会还曾梦见么山僧道德山被者僧一推直得瓦解冰消虽然如是今时觅一个尊宿也大难得沩山哲云德山大似清平世界锃甲磨枪者僧不惜性命身挨白刃法眼道话作两橛大似药病相治圆明道龙头蛇尾也是金鍮不辨翠峰道撞露柱底瞎汉截断众流如今还有人为新罗僧作主者么出来与大沩相见乃竖拂云去去西天路迢迢千万余五祖演云山僧与德山相见去也待道今夜不答话问话者三十棒但向道某甲话也不问棒也不喫你道还契他德山么到者里须是个人始得黄龙清云虽则翠X峰高提祖令坐断寰区祇解瞻前不能顾后者僧堂堂出来什么处是撞着露柱处还有人辨得么若也辨得不惟与新罗僧雪屈亦见当人眼目分明若辨不出非惟新罗僧撞着露柱尽大地衲僧个个出来撞着露柱南堂静云德山老人寂寂惺惺法眼圆明精精灵灵六韬三略武纬文经新罗衲子有丙无丁丹霞淳云尽道者僧才出德山便打末后却道未跨船舷好与三十棒是话作两橛处是龙头蛇尾处若与么会大似盲人摸象非惟不曾梦见德山自已亦乃未具参学眼在殊不知德山韬略双全文武兼备放开则大野风行把住则碧天星落然则贪扶正宗步步登高仔细观来一向祇顾他非不能自省已过者僧当时若是个作家直饶德山通身是手眼也须放下拄杖子岂不见道大丈夫捋虎须未为分外者僧既无夺骊龙珠之手段致使德山令行一半如今众中莫有为新罗僧雪屈者么便请掀倒禅牀喝散大众丹霞者里不学德山倚势欺人却分半院与之住因甚如此深嗟季运一将难求若无实说异兽藏头角灵禽惜羽毛昭觉勤云德山大似金轮圣主寰中独据四方八表无不顺从等闲布一敕施一令直得艹偃风行若不是者僧怎见杀活擒纵威权自在法眼圆明翠峰虽则直指单提各能扶竖德山要且祇扶得末后句未扶得最初句且作么生是德山最初句大鹏欲展摩霄翅谁顾奔腾六合云X护国元云忒煞倚势欺人山僧见处也要诸人共知者僧当时若是个汉待他道你是甚处人便与掀倒禅牀撩起便行直饶德山牙如剑树口似血盆也须倒退三千里何故识法者惧净慈一云者僧赤肉挨他底白刃也不易抵当当时若是个汉待他道今夜不答话问话者三十棒便与掀倒禅牀喝散大众夺德山棒倒行正令去直饶德山全机也须倒退三千里浮山云德山门下艹偃风行其奈法眼圆明犹不放过翠峰虽则纵夺可观抑扬有准要见二老宿亦未可拈拄杖画一画云到江吴地尽隔岸越山多云居庄云诸方祇能扶强不能扶弱径山今夜要断不平牙如剑树口似磉盘还他德山老汉若是辨衲僧眼犹欠悟在者僧当时才出直云某甲今夜不问话祇与和尚相见他若行棒便与接住一推非惟坐断德山且免翠峰检罚岂不是个俊快衲僧拈拄杖卓一卓云鹤有九臯难翥翼马无千里谩追风大巍伦云我若作新罗僧见德山才开口呵呵大笑便出大慈璸云德山老汉被者僧暗地里把条断贯索穿却鼻孔了也还委悉么山僧不是扶弱锄强也要指诸人个入处卓拄杖云月黑霜浓毛骨冷鹤翘千尺一声鸦喝一喝东塔熹云德山干将在握杀活自由怎奈一席两令未见好手若是长溪见者僧出礼拜便归方丈不惟使者僧结舌有分且免得彼此递相钝置遯菴定云德山布漫天铁网X将谓无敢展翅撞着个新罗鹞子一翅冲破且道那里是他冲破处检点得出不妨与者僧喝彩检点不出切忌孤负德山好德山自得任公手一线分明下两钩透网金鳞才弄水岸边还把钓丝收烟尘扫荡将军令正敕流行宣德音公子祇知歌既醉夜深还被活生擒横按莫耶居阃外当锋谁敢犯重围堪笑新罗个衲子全机破敌也光辉高提祖印定寰中孰敢当机问吉凶不是新罗者衲子争教千古振清风大冶烹金忽雷惊春草木秀发光辉日新不费纤毫力擒下天麒麟全威杀活得自在千古照耀同冰轮话作两橛句中眼活龙头蛇尾以指喻指撞着露柱瞎衲僧塞断咽喉无出气拟议寻思隔万山吉獠舌头三千里风沙刮地塞云愁平坦交锋晚未休白骨又沾新战血青天犹列旧旄头门庭施设若为高善识兵机有是刀即使青霄鹞子过不劳拔箭见飞毛堂堂华夏不归降犹恋新罗水一方谩谓德峤拄杖短更添脑后一重光德山到沩山挟复子上法堂从西过东从东过西顾视曰有么有么沩坐殊不顾盻师曰无无便出X至门首乃曰虽然如是也不得艹艹遂具威仪再入才跨门提起坐具曰和尚沩拟取拂子师便喝拂袖而出沩至晚问今日新到在么首座曰当时背却法堂着艹鞵出去也沩曰此子以后向孤峰顶上盘结艹菴呵佛骂祖去在翠峰显于两出处云勘破了也于呵佛骂祖去在处云雪上加霜五祖戒云德山大似作贼人心虗大沩也是贼过后张弓昭觉勤云翠峰两处俱道勘破且道是勘破德山是勘破沩山径山杲云二尊宿恁么相见每人失却一只眼城山洽云二尊宿一出一入各各胸藏韬略力举千钧多少卤莽底尽谓大沩不及德山有什么交涉祇如大沩末后恁么道是何意旨泽广藏山霾能伏豹一勘破二勘破雪上加霜曾崄堕飞骑将军入虏庭再得完全能几个急走过莫放过孤峰顶上艹里坐偷营斫砦入中军应是机谋巳十分袖里金鎚犹未动山前飞骑去纷纷大用不拘今古规模倒拈蝎尾平捋虎须若非深辨端倪何以坐观成败俊处脱颖囊锥高来卷舒方外孤峰顶上浪滔天正令当行百杂碎咄骑虎头把虎尾霹雳一声惊万里坐观成败老将军脑后一椎谁敢拟拟不拟个个无裩长者子韬略双全胆气豪当头不怕阵云高排关自谓搴旗X手未免孤峰没艹巢大方独步左旋右顾金乌拍翅海波翻铁网倒挂珊瑚树横机莫莫万象平沉全杀全活能纵能擒莫嫌老大无筋力谈笑之间锦穽深铁骑横连冲不开几番突入阵门来搀旗夺鼓威风甚脑后谁知带箭回德山凡见僧入门便棒龙泉濌云闭门打睡接上上机须还他过量丈夫始得若非德山老汉与么作略未免旁观者哂黄金自有黄金价何必和沙卖与人当机截断圣凡膝上寒光照雪茫茫宇宙无穷皮下何人有血入门棒棒没商量拶出红流便厮当不是奴奴情淡薄无钱难作好儿郎皎洁晴空吼怒雷铁山万叠尽惊开因思块雨条风日安得全提有此来一生侠气最难平垂老犹堪作宦行不惜黄金曾结客几人肝胆论交情德山一日饭迟拓钵下堂雪峰作饭头见便曰者老汉钟未鸣鼓未响拓钵向什么处去师便低头归方丈峰举似巖头头曰大小德山未会末后句在师闻令侍者唤头问汝不肯老僧那头密启其意师乃休去明日陞堂与寻常不同头至僧堂前抚掌大笑曰且喜老汉会末后句虽然如是祇得X三年活明招谦代德山云咄咄没处去没处去翠峰显云曾闻说个独眼龙元来祇有一只眼殊不知德山是个无齿大虫若不是巖头识破怎得明日与昨日不同诸人要会末后句么祇许老胡知不许老胡会翠巖真云德山巖头一状领过雪峰一千五百人善知识地在沩山哲云巖头大似高崖石裂直得百里走兽潜踪若非德山度量深明争得昨日与今日不同沩山果云古今无异路达者共同途透出威音外须明肘后符那里是巖头识破德山处若捡点得出非但参学眼明亦乃领过雪峰其或缁素不辨邪正不分路远夜长休把火大家吹灭暗中行高峰妙云佛祖机缘古今公案其中誵譌无出于此或谓巖头智过于师故有密启其意殊不知犯弥天之咎万劫遭殃且道利害在什么处抚掌大笑云侍者分明记取三十年后有人证明伏龙长云末后句德山巖头雪峰总跳不出乃喝一喝云大丈夫当为真王何以假为云门信云密启其意壁上贴门神低头归方丈惭惶杀人果与寻常不同毫𨤲有差天地悬隔愚菴盂云一人在高高峰顶立一人在深深海底行一人山上行船一人巖前走马直得花飞锦上月到上林虽然如是禾黍不阳艶竞栽桃李春翻令力畊者半作卖花人古南门云字经三写乌焉成马若于钟未鸣鼓未响时会去不惟穿却德山X明招鼻孔亦乃坐断巖头雪窦舌头不然盏子扑落地碟子成七片要会末后句且缓缓报恩琇云承虗接响者蹉过德山抑强扶弱者埋没巖头山僧老实告报道师胜资强还他德山父子喝一喝云好手手中呈好手知音知外有谁知天章玉云巖头向百尺竿头做个失落德山从深深海底倒转旗枪雪峰祇得坐地看扬州虽然如是祇得三年活德山果三年后示寂多少人向者里走作击拂子云谁家别馆池塘里一对鸳鸯畵不成千尺丝纶直下垂一波才动万波随儿童不惯风涛恶走入芦花不敢窥凛凛风霜戞地寒渔翁掷钓五湖宽锦鳞触散波心月收拾丝纶上古滩鼓寂钟沉托钵回巖头一拶吼如雷果然祇得三年活莫是遭他授记来末后句会也无德山父子太含煳座中亦有江南客莫向樽前唱鹧鸪天生富贵称雄才织翠华裾拥不开一曲管絃声未绝醉扶公子上瑶台红蓼汀洲一笛风暮云灭尽水吞空可怜无限深秋意祇在汀鸥冷眼中阿孃情性耐奢华家富儿娇兴转赊白日畵堂啼复笑不堪欢喜祇堪嗟破烂袈裟搭半肩出游无度取人嫌归来独掩三更X月又被狂风揭艹帘密启意绝联纤活得三年岂偶然未鸣钟鼓托钵低头一棚傀儡红线牵抽末后句得人愁从空放下黄河闸九曲三湾俱倒流宝鸭双双引使车都梁旖旎散郊墟痴人低首还思忆走马红尘三月初虎为百兽尊谁敢触其怒幸有父子情一步一回顾咄末后句不在里许静里𢹂琴上玉坛婆娑月色到阑干清音拨转西廊去露滴花枝夜正寒德山因僧问如何是佛师曰佛是西天老比丘佛是西天老比丘星移斗转水东流茫茫宇宙人无数户贯依前百艹头德山因临济侍次乃曰今日困济曰老汉寐语作么师便打济便掀倒禅牀翠峰显云二员作者具啐啄同时眼有啐啄同时用翠峰拟向饥鹰爪下夺肉饿虎口里争餐敢谓二俱瞎汉有人辨得天下横行云峰悦云看他二员作家一拶一捺略露风规大似把手上高山虽然如是未免旁观者哂谁是旁观者喝一喝径山杲云云峰与么批判大似普州人径山若见缚作一束送在河里不见道蚌鹬相持俱落渔人之手西堂显云然则德山门下艹偃风行争奈临济当机不让虽然如是未出葛藤窠里护国元云二老忒煞旁若无X人真如若见每人与二十棒利害在什么处有人辨得许你亲见二老天宁琦云用尽自已心笑破他人口天童悟云临济拽倒禅牀大似不奈船何打破戽斗当时若作今时拽倒蓦面掷岂不得人一牛还人一马古南门云二老可谓旁若无人岂料千古之下咽喉被翠峰把定还辨得么若辨不得今日放一线道乃击禅牀云长安风月贯今昔那个男儿摸壁行卧龙才奋迅勐虎便咆哮时人祇见波涛涌不知新月出林梢西番舶主眼睛赤南海波斯鼻孔麤拌得满船无价宝换他一颗夜明珠一般换日偷天手更遇旋岚偃岳机雷雨一时聊鼓动山川艹木斩然非德山因僧来参便闭却门僧打门师问谁曰师子师开门僧才入礼拜师蓦头骑曰者畜生许多时向甚么处去来见兔放鹰因邪打正脚未跨门直须勐省德山垂示我先祖见处即不然者里无佛无祖达磨是老臊胡释迦是干矢橛文殊普贤担屎汉等觉妙觉是破执凡夫菩提涅槃是系驴橛子十二分教是鬼神簿是拭疮疣纸四果三贤十地是守古冢鬼自救不了云门偃云赞佛赞祖须是德山老人始得瑯琊觉X云诸方若与么会入地狱如箭射祇如云门与么道也是入地狱如箭射德山因龙牙问学人仗镆鎁拟取师头时如何师引颈近前曰㘞牙曰头落也师呵呵大笑牙后到洞山举前话洞曰德山道什么曰无语洞曰莫道无语且将德山落底头呈似老僧看牙方省后师闻曰洞山不识好恶者汉死来多少时救得有甚用处保福展云龙牙祇知进前不知失步翠巖芝云龙牙当断不断如今作么生断法华举云莫是德山无机锋么为当别有道理良久云德山引颈龙牙献剑东禅观云龙牙抱剑伤身自招过咎德山为头作主幸好机筹忽被洞山暗指不觉尾巴露出德山上堂问即有过不问犹乖时有僧出礼拜师便打僧曰某甲才礼拜因甚便打师曰待汝开口堪作什么云居庄云德山权衡在握杀活临时者僧久经行阵奋不顾身虽然如是二俱不了投子青云然祸因自起伤损他人火发内生𦦨燔林兽既险崖弄巧祇可推落洪崖放转微通却成反遭受屈虽小得便还知德山大错么若知得德山粉碎若不知得棒犹少在百和顺云德山纵夺临时令人可观祇是犹少机关在当初待道某甲才礼拜为什么便打即与连棒趁出非惟令者僧脱皮换骨并见德山一宗千古X万古金轮微动吼干坤稍逆金躯艹卧身更欲发言来拟问悲风吹尽四绝邻一毛头上禹门开挟海金鳞戏水来三级浪高回首去巳知不是化龙才德山因一僧相看乃近前作相扑势师曰与么无礼合喫山僧手里棒僧拂袖便行师曰饶你如是也祇得一半僧转身便喝师打曰须是我打你始得曰诸方有明眼人在师曰天然有眼僧噼开眼曰猫便出师曰黄河三千年一度清天童华云者僧是透关底汉若非德山本分钳锤几乎死在句下祇如道黄河三千年一度清又作么生岭梅残雪里云𩯭未梳时龙池微云者僧虽久经行阵到德山面前未免纳诚降款德山祇欲坐致太平被者僧枪旗一展直得伎俩俱露总未免旁观者哂且道谁是旁观者若也识得龙池与你三十拄杖德山示众凡名圣号尽属虗声殊相劣形皆为幻色汝欲求之得无累乎及其弃之又成大患鱼行水浊鸟飞毛落张果老蹋碎药葫芦支道林放去峰前鹤而今所薄者厚未见所厚者薄错错衲僧鼻孔曾拈却德山因雪峰问从上宗乘学人还有分也无师打一棒曰道什么曰不会明日复上请益师曰我宗无语句实无一法与人峰有省X巖头奯云德山老汉一条嵴梁骨硬似铁虽然如是于唱教门中犹较些子保福展问长庆稜祇如巖头出世有何言教过于德山便与么道庆云汝不见巖头道如人学射久久自中云中后如何庆云展阇黎莫不识痛痒云和尚今日非惟举话庆云展阇黎是什么心行明招谦云大小长庆错下名言此疾怀来没量时寻医求卜过多师浓煎一服通神散血汗滂流彻四肱是法平等无高下伊余有分必相亚虽无一法轻与人棒下龙蛇从变化德山因巖头初参才展具师以杖挑却头拾具搭肩上便去参堂师曰不肯子放祇肯子收动絃别曲叶落知秋不肯子放祇肯子收来年更有新条在恼乱春风卒未休宗鑑法林卷四十二宗鑑法林X卍XXX宗鑑法林卷四十三集云堂编大鉴下六世鄂州巖头全奯禅师一日参德山才跨门便问是凡是圣山便喝师礼拜有僧举似洞山山曰X若不是奯公大难承当师曰洞山老人不识好恶错下名言我当时一手擡一手搦翠峰显云然则德山门下艹偃风行要且不能塞断天下人口当时才拜噼嵴便打非惟劋绝洞山亦乃把定奯老还会么李将军有嘉声在不得封侯也是闲瑯琊觉云巖头无人问着不妨奇特才被洞山脑后一锥便乃冰消瓦解南华昺云岩头一期展露事不徒然无人赞叹犹较些子才被洞山称提直得惊羣骇众还会么无滞自然随势去有声多为不平来昭觉勤云德山据令而行祇得一半洞山通方有眼千里同风巖头既善据虎头又能收虎尾大似作家战将临阵扣敌七事俱全不妨奇特敢问那里是一手擡一手搦处谩言侵早起更有夜行人径山杲云勐虎不识穽穽中身死蛟龙不怖剑剑下身亡巖头虽于虎穽之中自有透脱一路向剑刃上有翻身之机检点将来犹欠悟在即今莫有为伊作主者么出来与妙喜相见良久喝一喝拍一拍云洎合停囚长智教忠光云还知三大老落处么德山通身放倒洞山带水拕泥若非巖头具通方眼有格外机怎显功高汗马且作么生是一手擡一手搦处杀人刀活人剑天宁琦云德山具齩猪狗手脚巖头是煅了底精金蓦札相逢更无回互将他八两还他半斤洞山虽是作家也祇旁观有分妙喜费许多气力作什么拈拄杖画一画云一南堂欲云家肥X生孝子国霸有谋臣翠峰恁么说得道理好归依佛法僧报恩秀云诸方尽谓巖头一擡一搦洞山错下名言殊不知洞山一擡一搦更甚虽然巖头擡搦洞山赚出洞山擡弱万松说破忽有箇出来礼拜万松却放过不打何也为伊皮下无血博山来云问不在意里答预于机先进得德山门破得巖头句灼然两彩一赛洞山虽是善因而招恶果又安知巖头子为父隐耶鼓吹将来三人綑作一束始得平川走兔放苍鹰一搦便㗖双眼睛毒手夺来人买去奈何斤两未分明一喝惊天动地雷海翻太华洞然开巖头胆丧魂飞也谩道当时手搦擡好手呈机不露锋惯将双剑定雌雄忽雷迸出惊天地华岳三峰倒卓空挫来机总权柄事有必行之威国有不犯之令宾尚奉而主骄君忌谏而臣佞底意巖头问德山一擡一捺看心行掣电之机轰雷之作奔流度刃倾湫倒岳等闲施设骇旁观明月一轮悬碧落巖头示众吾教意犹如涂毒鼓击一声远近闻者皆丧时有小严上座出问如何是涂毒鼓师两手按膝亚身曰韩信临朝底国法无情报尔曹忽生忽杀在吹毛若教韩信得妙诀自是深明防汉高X乌藤搅动四溟水虾蟹鱼龙丧胆魂进退触波遭点额那堪𨁝跳听雷崩巖头因僧问三界竞起时如何师曰坐却着曰未审师意如何师曰移取庐山来即向汝道径山杲云巖头向万仞巖头垂手镬汤炉炭里横身葢为慈悲之故有落艹之谈今日有问三界竞起时如何祇向道快便难逢未审师意如何移取云门山来即向汝道天宁琦云三界竞起巖头道坐却着见怪不怪其怪自坏妙喜道快便难逢顺水流舟更加橹棹天宁道在什么处长安甚闹我国晏然未审师意如何待上山斫棒来却向汝道三段不同收归上科眉山霈云巖头虽有杀人刀且无活人剑巖头因僧问古帆未挂是如何师曰后园驴喫艹投子青云寒山睡早拾得起迟复颂云暗东巖西峯明汀洲南面起箫声天光睡重和衣润莺啭高枝柳带春槌打不碎火烧不着天上人间何处安泊阿呵呵是甚么莫齩破须烂嚼后园驴喫艹芦花辊雪飞霜前双白鴈孤影落天池风信不来春色老却忆后园驴喫艹满天明月赠行人野客溪边归路早烧痕幽涩路纵横就我春姿得得行珍影不多天地白寒声如寄雨风鸣X巖头因僧问古帆挂后如何师曰小鱼吞大鱼瓯峰承云后园驴喫艹小鱼吞大鱼一语箭锋相拄一语天地悬殊有人辨得出许你具一只眼小鱼吞大鱼直路太萦纡古帆休更问处处得逢渠古帆巳挂后小鱼吞大鱼李广运神箭张颠解艹书巖头因僧问浩浩尘中如何辨主师曰铜砂锣里满盛油天童杰云巖头拔贫助富未是作家者里则不然忽有恁么问但向道日轮正当午喝一喝石霜尊云大小巖头祇有定乱之谋且无出人之眼若有问山僧噼嵴便棒为甚如此蓦地唤回秋夜梦举头惟见月当空别峰印云大小巖头打失鼻孔忽有问保宁浩浩尘中如何辨主祇对他道天寒不及卸帽平阳忞云巖头理上偏枯杰祖事上不足不肖儿孙随例看孔着楔今日有人问但云白面郎敲金镫过红妆人揭绣帘看尘中辨主眼分明特地寻芳更点睛堪笑耆婆虽瞑眩至今南北绝人行础润天将雨云开月正明渔翁闲引钓牵动一潭星铜砂锣里满盛油正是毗卢印后收更有尘中辨得主太平将将尽封侯X顶起砂锣时身心都不见西风一阵来落叶两三片村饮夜归来健到三四五摩挲青莓苔莫瞋惊着汝百万雄兵入汉关威如勐虎阵如山单刀直取颜良首不是亭侯也大难巖头因辞德山山曰什么处去师曰暂辞和尚下山去曰子它后作么生师曰不忘和尚曰子凭何有此语师曰岂不闻智与师齐减师半德智过于师方堪传授曰如是如是善自护持天童觉云德山寻常棒下不立佛祖及乎到者时节复恁么老婆虽然是养子之缘怎免得后人检责待伊道智过于师方堪传授拽拄杖噼嵴便打巖头凡有所问祇嘘一声龙卧碧潭静云收浩月圆七星光灿烂谁荐未生前巖头值沙汰于鄂渚湖边作渡子两岸各挂一版有人过渡敲版一下师曰阿谁曰要过那边去师乃舞棹迎之一日有婆抱一儿乃曰呈桡舞棹即不问且道婆手中儿甚处得来师便打婆曰婆生七子六箇不遇知音祇者一箇也不消得便抛向水中瑯琊觉云欺敌者亡大沩智云巖头业在其中祇得通身泥水婆子虽有丈夫手段也是家丑外扬X天奇瑞云绵里有鍼泥里有剌婆子不妨奇怪若不是巖头也大难抵对笑巖宝呵呵笑云者婆子图箇甚么巖头当时待他才抛便好连棒打入水中始较些子不见道祇者一箇也不消得平阳忞云婆子下水拕人巖头逆风把柁检点将来二俱不了宝寿方云瑯琊道欺敌者亡在婆子分中在巖头分中戒文德云巖头徧体生涯婆子一贫如洗时展家风与众殊探身虎穴有工夫拈桡击处留无计夜静同谁泛五湖鄂阳江口掷钓丝摝蚬捞虾不计时蓦被老婆相借问丛林千古振雄规如今过在邪师客摆手相逢论弃儿意在目前如会得莫信傍人说是非亲儿弃了更无亲攃手归家罢问津呈桡舞棹波中客休向江边觅渡人老来无累亦无因独寝高堂祇此身除却江中混波客复谁还是不羁人一叶扁舟泛渺茫呈桡舞棹别宫商山云海月俱抛弃赢得庄周蜨梦长相逢把手上高峰四顾寥寥宇宙空一曲渔歌人不会芦花飞起渡头风从来六箇不知音一箇全抛恶浪深义断情忘无处觅三千剎海冷沉沉彼此肝肠尽底倾清波明月两人心归去罢浪风平君往潇湘我往秦X巖头因德山曰我者里有两僧入山住菴多时汝去看它怎生师遂将一斧去见两僧在菴内坐师乃拈起斧曰道得也一下斧道不得也一下斧二僧殊不顾师掷下斧曰作家作家归举似山山曰汝道它如何师曰洞山门下不道全无若是德山门下未梦见在理安问云巖头大似金翅噼海直取龙吞二菴主虽则稳坐家堂到者里也祇得退身三步敢问诸人洞山门下且置作么生是德山门下事剑去久矣徒劳刻舟眉山霈云虽然不趁行情家无滞货不富巖头示众大凡唱教须从无欲中流出三句祇是理论齩去齩住欲去不去欲住不住或时一向不去或时一向不住法林音云大凡演教须从无欲中流出三句奯公不妨较些子却乃下箇註脚反属有欲了也齩去齩住是情欲欲去不去欲住不住是想欲或时一向不去或时一向不住是无定欲争得无欲吹余今从无欲中流出三句举似诸人切不得错解背手拽杖归方丈三文买箇捞波子摝蚬捞虾经几年逆顺短长休要说谁家屋里灶无烟巖头问僧甚处来曰西京来师曰黄巢过后还收得剑么曰收得师引颈近前曰㘞曰师头落也师呵呵大笑僧后到雪峰峰曰甚么来曰巖头峰曰X巖头有何言句僧举前话峰打三十棒趁出沩山喆云者僧黄巢过后曾收得剑却向巖头处施设及至雪峰前锋铓不露何故为他巖头大笑一声直得天地陡暗四方绝唱若不得雪峰几乎陆地平沉不见道杀人刀活人剑承天宗云可惜许者般汉祇学得胜负之法殊不知胜负是生灭之因我当时若见但向他道作家作家教他担板过一生宝掌白云者僧既收得剑因何杀活威权总在他人手里当时待他引颈向前何不道艹贼大败他若拟议呵呵一笑便出不惟塞断巖头咽喉就是雪峰也祇与他平展如今莫有恁么人么良久云洎合停囚长智肘后悬来不是真被他方术误残生末梢剖出青囊看自愕甘心就死门学得屠龙技欠精波涛寝处陷全身及乎作者施明鉴曲直心头祇自询巖头因僧问路逢勐虎时如何师曰拶天童华云巖头好一拶自不知落处天童杰云巖头具杀人不眨眼底手段被者僧一问却向射垛后躲避若也检点得出虽是善因而招恶果又云巖头眼观东南意在西北好一拶性命落在他人手里巖头一拶虗空迸裂父子不传神仙妙诀巖头在鄂渚湖三文钱买箇黑捞波每日捞虾摝蚬恁么过时有僧举似雪峰峰曰穷鬼子道我快X活也不彻鲁菴远云巖头一生作用非雪峰不知其快活雪峰道快活处非巖头不能如此作用在二老当时可谓费尽腕力正眼看来大似云居道底且于湖畔捞虾蚬不向沧溟钓巨鳌一叶扁舟一蓑笠闲眠闲坐任风涛野水舟横芳艹渡人来舞棹或呈桡捞虾摝蚬随时过却向何时得六鳌巖头因沙汰在甘贽家过夏补衣次贽行过师以鍼作札势贽遂整衣欲谢妻问作什么贽曰说不得妻曰也要大家知贽举前话妻曰此去三十年后一回饮水一回噎女子闻曰谁知尽大地人性命被奯上座札将去也鍼头札去几人知妇儿女子莫猜疑圣凡命脉果何在以拂子击禅床向此须明上上机无孔笛子两头吹韵出青霄彻九维可怜一对冤家种人人鼻孔大头垂不点自行不拨自转伎俩天然机轮如箭如今分付当行家百岁光阴巳不多若能直下勐提取天上人间争奈何幸然无事鼓风涛激起洪波万丈高直得浑家都浸杀至今平地浪滔滔夜半三更来讨火我骂你兮你骂我相唤相唿归未归也有无衣艹里坐X福州雪峰义存禅师与巖头钦山至澧州鳌山镇阻雪头日惟打睡师祇坐禅头责之令通所得师一一叙讫头与一喝曰你不闻道从门入者不是家珍师曰它后如何即是曰它后若欲播掦大教须一一从自己胸襟流出葢天葢地去师于言下大悟便礼拜起曰师兄今日始是鳌山成道说尽平生去住因到头难遇赤心人忽然自肯成家业瓦砾拈来也是珍鳌山成道足人传莫是从前话未圆赖有玄沙知始末徧身红烂在渔船孤村陋店雪纷纷平地无风起浪痕丑拙祇因藏不得胸襟流出葢干坤三回九度太颟顸到底须寻旧路还待得鳌山消积雪至今平地起波澜随风逐境探烟霞浪子回头便作家若道今朝方悟道鳌山依旧在天涯雪峰住菴时有两僧来师以手拓菴门放身出曰是什么僧亦曰是什么师低头归菴僧辞去师问甚处去曰湖南师曰我有箇同行住湖南附汝一书去书曰某上书师兄某一自鳌山成道后迄至于今饱不饥僧到巖头呈书了头问别有何言句僧举前话头曰它道甚么曰它无语低头归菴头曰噫我当初悔不向伊道末后句若向伊道天下人不奈雪老何僧至夏末请益前话头曰何不蚤X问曰未敢容易头曰雪峰虽与我同条生不与我同条死要识末后句祇者是沩山哲云大小雪峰巖头却被者僧勘破泐潭准云且道雪峰是会末后句不会末后句若道会巖头又道当初悔不向伊道末后句若道不会因甚如今儿孙徧天徧地虽与我同条生不与我同条死末后巖头虽与噼头说破未免有些誵譌久参先德一举便知后学初机莫道不疑好径山杲云雪峯低头归菴疑杀天下人巖头道我当初若向伊道天下人不奈雪老何若不同床睡焉知被底穿又道雪峰与我同条生不与我同条死要识末后句祇者是杀人须是杀人刀活人须是活人剑博山来云莫道无语其声如雷佛事门中商量不下巖头宝𦦨吐华雪峰金鍼露鼻固是难兄难弟若论生死同条待别时来抹过一着末后句为君说明暗双双底时节同条生也共相知不同条死还殊绝还殊绝黄头碧眼须甄别南北东西归去来夜深同看千巖雪末后句无问处万仞銕山横在路当日巖头不奈何至今雪老难伸吐倒捋虎须方识虎未解行儿休离母透过牢关举似君把定咽喉泪如雨切磋琢磨变态誵譌葛陂化龙之杖陶家居蛰之梭同条生兮有数同条死兮无多末后句祇者是风舟载月浮秋水X夜深石女暗抛梭织就云中五色锦摊向街头人不知却教收卷和云枕高山流水调虽稀怎奈知音有子期欲识同条末后句休将鹤唳当莺啼雪峰问僧甚么处去曰识得即知去处师曰你是了事人乱走作么曰和尚莫涂污人好师曰我即不涂污你古人吹布毛作么生与我说来看曰残羮馊饭巳有人喫了也师休去云门偃别雪峰前语云筑着便屎臭气又代后语云将谓钻天鹞子元来祇是死水虾蟆翠峰显出雪峰语云一死更不再活雪峰一日陞座众集定师辊出木毬玄沙遂去捉来安于旧处白云端云此箇时节众中皆言子父共作一大事如此见解还梦见也未海会今日布施诸人乃云浓研香翰深蘸紫毫天兮宽地兮阔雪峰辊毬几忉怛一辊直上须弥山无量人天眼开豁眼开豁脱却多年臭皮韈步行走马到新罗报道花须连夜发收来辊去事方圆独许渔郎上钓船明月芦花同一色落霞孤鹜共遥天辊向人前事未休再安旧处有来由一声断鴈鸣云汉两岸潇潇芦荻秋雪峰一日因玄沙来三箇木毬一时辊出沙便作X偃倒势师曰寻常用几箇曰三即一一即三团团辊出没来由不立名模见便休三一一三重注脚螺江依旧向东流山寺里头无可作辊出木毬三两箇不惟玄沙遭一跌雪峰老人亦话堕雪峰上堂要会此事如明镜当台胡来胡现汉来汉现玄沙出众曰忽遇明镜来时如何师曰胡汉俱隐沙曰老和尚脚跟犹未点地在玄沙别云我即不与么若有问忽遇明镜来时如何向道百杂碎明招谦云当与么时莫道胡汉俱隐别作么生道沙云破招云丧也瑯琊觉云验人端的处下口便知音龙池传云山僧则不然忽遇明镜来时如何但道收起收起若不收起有甚合杀雪峰一日唤僧近前来僧近前师曰去云门偃举问僧你作么生道得叉手句你若道得叉手句即见雪峰雪峰与玄沙行次师指面前地曰者一片田地好造箇无缝塔沙曰高多少师上下顾视沙曰人天福报即不无和尚灵山受记未梦见在师曰你作么生沙曰七尺八尺瑯琊觉云国清才子贵家富小儿娇圆悟勤云要神通妙用须参雪峰要田地稳密须参玄沙更有一箇不涉二途还委悉么须弥顶上击金钟宝寿方云雪峰放憨玄沙逞俊师胜资强千古一遇热闹门X庭即得若是无缝塔且缓缓父子同行相将入艹起无缝塔功高䇿巧带水拕泥漏逗不少虽然落七落八争奈有道理好指出长生地不迷造成无缝塔巍巍大家从此无余事渴饮饥餐且度时雪峰上堂南山有一条鳖鼻蛇汝等诸人切须好看长庆出曰今日堂中大有人丧身失命云门以拄杖撺向师前作怕势有僧举似玄沙沙曰须是稜兄始得虽然如是我即不然曰和尚作么生沙曰用南山作么宝峰文云雪峰无大人相然则蛇无头不行长庆却似怕阿家相似便道今日堂中大有人丧身失命云门撺拄杖作怕势为蛇畵足玄沙用南山作么道我见处亲切不免在窠窟里更无一箇有些子天然气槩报宁门下莫有天然气槩者么不敢望你别悬慧日独振玄风且向古人鹘臭布衫上知些气息也难得护国元云雪峰摇头云门摆尾长庆为蛇畵足玄沙一向插此束诸人还知者一队汉落处么妙舞也应夸徧拍三台须是大家催高峰妙云雪峰虽惯作窃怎奈诸子不善参随未免一场败露致令千载之下恶声犹在报恩秀云万松当时若作云门以拄杖撺向雪峰怀里他若拟议随后教伊自作自受亲遭一口为什么今朝二月二暂放龙擡头象骨巖高人不到到者须是弄蛇手稜师备师不奈X何丧身失命知多少韶阳老重拨艹南北东西无处讨忽然突出拄杖头抛对雪峰大张口大张口同闪电剔起眉毛还不见如今藏在乳峰前来者一一看方便高声喝云看脚下玄沙太刚长庆少勇南山鳖鼻死无用风云际会头角生果见韶阳下手弄下手弄激电光中看变动在我也能遣能唿于彼也有擒有纵底事如今付阿谁冷口伤人不知痛放出南山鳖鼻蛇闻风丧命数如麻必奇宗一能担荷终羡韶阳是作家遣去目前生黑雾擒来口内吐红霞半千年外白拈贼今对诸人尽活拏复召云各请归堂稳便雪峰示众饭箩边坐饿死人无数海水边坐渴死人无数玄沙备云饭箩里坐饿死人无数海水没头渴死人无数云门偃云通身是饭通身是水天童觉云我则不然饭箩里坐胀死人无数海水没头浸杀人无数以前伤乎不吞以后失乎不吐祇如云门道通身是饭通身是水到者里无你吞吐处又作么生宝寿新云雪峰门下开得口玄沙手里出得气也是去死十分惟除云门一关略较些子宝寿又且不然饶你通身是饭不消一踢通身是水不消一蹋也是平地起风波伏云鳌云尽大地是饭尽大地是水直饶你吞得下吐得出鳌上座敢云未在何故若是X凤凰儿岂向那边讨通身是饭通身水饶舌沙弥下口难悟得顿除饥渴念迷时往往更求餐小店棃花酒正香牧童指出几人尝任渠点滴不沾口巳是浑身卧醉乡珍珠玛瑙满家园甘向街头觅几钱蓦地回头得受用锦衣玉食赛神仙雪峰因僧问紧要处乞指示师曰是什么僧大悟云门偃云雪峰向伊道什么凤日玥征云且道雪峰有指示无指示雪峰骑骏马云门跨驴儿一踢一蹋相奔驰长安有路非无路夜半行时人不知无量劫来是箇甚么觌面全提几乎蹉过不蹉过土苴堆头且高卧雪峰陞座召众曰看看东边底又曰看看西边底汝若要会拈拄杖掷下曰向者里会去灵巖储云雪峰古佛剖腹露心将从上来家业尽情分付了也众中若有克家之子便好一肩担荷去如无不妨为伊清理一上东边底玉树牚天西边底绿阴葢地掷下拄杖四至分明向者里会都卢一契若人于此倜傥分明正好将三条篾牢束肚皮拈一柄鈯斧子随处耕种去会么銕牛吼处春光满木马嘶时夜浦平拄杖不知何处去一双秋鴈落沙汀东边覰了复西观拄杖重重话岁寒带雨一枝花落X尽不烦公子倚阑干大雪纷纷下柴米多长价板凳桌子都烧了吓得床儿以手斫额云怕空林露处见波澜轻桨谁从掠水还日暮乱云如宿鸟随风片片泊庐山帝重瞳霸重瞳云雷交错要飞龙当阳宝物从天授艹昧徒争汗血功黄河如带泰山如砺竿头点处成灵异𦦨光身里纵驰驱独步寰中无忌讳者边蹋着那边掀绝世风流莫浪传宗鑑法林卷四十三宗鑑法林X卍XXX宗鑑法林卷四十四集云堂编大鉴下六世雪峰上堂尽大地撮来如粟米大抛向面前漆桶不会打鼓普请看长庆稜问云门雪峰与么道还有出头不得处么云有稜云作么生云不可总作野狐精见解又云狼借不少云峰悦云疋上不足我更与你葛藤拈拄杖云还见雪峰么咄近来王令稍严不许搀行夺市沩山哲云我更为诸人土上加泥举拄杖云看看雪X峰老人向你面前放疴咄为什么屎臭气也不知智海逸云一等是弄精魂就中弄得好虽然如是好事不如无昭觉勤云绝天维立地纪未足称奇噼太华逗黄河亦非敏手若向者里覰得透便可以攃骊龙窟明珠喷栴檀林香气岂不快哉今日不避泥水放一线道乃拈拄杖云还见雪峰么卓一下云札灵隐岳云陜府銕牛不觉胆颤嘉州大象通身汗流且道象骨老人面皮厚多少越鑑彻云雪峰一千五百人善知识被一粟米粒换却眼睛理安则不然大地撮来无寸土觅一微尘了不可得打鼓普请看箇甚么牛头没马头回曹溪镜里绝尘埃打鼓看来君不见百花春至为谁开眉毛罅里游南岳大海波心泛钓舟薄艺随身终不说从他打鼓看无休疾𦦨过风奔流度刃唱拍相随拳踢相应蓦然轰起震天雷百艹头边春色回拨动干坤步转移南观北斗有谁知金乌暮向西山急晓逐扶桑半夜飞鸿门急剑阁忙带砺山河好主张神器非因争战得大风起时云飞扬是真王原不死龙华黼黻巖廊美堪怜野色总无裩旧日流虽长者子雪峰访瓦棺茶话次乃问当初在德山斫木因缘作么生曰先师当日肯我师曰和尚离师太早时X面前有一盌水师曰将水来棺度与师接得便泼却云门偃云莫压良为贱广润融云山僧若作瓦棺亦云先师肯我待雪峰泼水便命侍者装香遥礼德山云今日若非雪峰师兄何由得见先师大机大用非但踞虎头亦且收虎尾雪峰指火曰三世诸佛向火焰里转大法轮时玄沙曰近日王令稍严师曰作么生曰不许搀行夺市云门偃云火𦦨为三世诸佛说法三世诸佛立地听黄龙新云雪峰云门交互争辉忽若薪尽火灭三世诸佛向什么处听乃云莫恋白云深处坐切忌寒灰烧杀人火𦦨腾辉说最亲无边诸佛近前闻谁知更有傍观者鼻孔撩天不喜君一堆勐𦦨亘天红三世如来在此中转大法轮今巳了眉毛眨上起清风韬钤自古属孙吴老将谈兵不在书父子机筹闲较计尔何赢了我何输雪峰塔铭曰兄弟横十字同心着一仪土主曰松山卵塔号难提更有胡家曲汝等切须知我唱泥牛㖃汝和木马嘶但看五六月冰片满长衢薪尽火灭后密室烂如泥翠巖芝云然寰中天子敕塞外将军令雪峰前不至X村后不遘店若是翠巖和泥合水且与么三十年后莫颟顸雪峰普请次路逢一猕猴师曰人人有一面古镜者箇猕猴亦有一面古镜三圣曰旷劫无名何以彰为古镜师曰瑕生也曰者老汉着甚么死急话头也不识师曰老僧住持事繁翠峰显云好与三十棒复云者棒放过也好免见将错就错天童觉云当时若见雪峰道瑕生也但近前云诺诺何故如此争之不足让之有余报恩秀云三圣神锋颖利每当点勘大难为人其如雪峰大方海涵天覆直饶浪激千层争奈龙王不顾虽然也须知他烂泥里有剌古南门云雪峰放去较危收来太速三圣虽则当仁不让要且自已话头也不识总被猕猴换却眼睛堪笑山翁不识羞为人头上更安头巖前跳踯无寻处一片残霞晓未收鉴觉未萌全体现才分鑑照便成瑕要知莹彻圆明处长短青黄总不差岸艹青青渭水流子牙曾此独垂钩当时不得飞熊梦几向斜阳叹白头多年一口磬忽地重安柄持出与人看邻家唤作甑雪峰在洞山作饭头淘米次洞山问淘沙去米淘米去沙师曰沙米一时去曰大众喫箇什么师遂X覆却盆山曰据子因缘合在德山瑯琊觉云雪峰与么去大似抛却甜桃树沿山摘酢棃投青子云洞山恁么道是甚道理虽然一色干坤争奈山高水阔所以野人云工夫不到不方圆言语不通非眷属淘米去沙淘沙去米乃代峰出语云无影长生桂经霜结子频大众喫箇什么金凤採香衔不尽玉雏食蕊叶长新雪窦宗云直木不栖鸾凤金鍼巳绣鸳鸯若不是新丰老人便见冰消瓦解天童觉云雪峰步步登高不见艹鞵跟断若也正偏宛转敲唱双行自然言气相合父子相投且道洞山不肯意在甚么处万里无云天有过碧潭似镜月难明报恩秀云我则不然淘沙去米淘米去沙向道涤尽尘沙不遗颗粒大众喫箇什么粥将木杓舀饭用笊篱捞满钵盛来一物无岂同香积变珍酥日月并轮长不照木人舞袖向红炉乖龙作雨非意测勐虎挟物不露迹洞山雪老共相酬寥寥千古无人识雪峰因僧问古㵎寒泉时如何师曰瞪目不见底曰饮者如何师曰不从口入僧后举似赵州州曰不从口入不可从鼻孔里入僧问古㵎寒泉时如何州曰苦曰饮者如何州曰死师闻乃曰赵州古佛遂遥礼从此不答话翠峰显云众中总道雪峰不出者僧问头所以赵州X不肯如斯话会深屈古人翠峰则不然斩钉截铁本分宗师就下平高难为作者荐福怀云作么生会不答话底道理赞叹赵州则不无还知赵州一片玉瑕生么若人检点得出相如不诳于秦王长芦夫云扶竖宗乘须还大匠雪峰有一千五百人善知识身心赵州用一百二十岁老作家手段不妨奇怪如今众中随言定旨乱作褒贬深屈古人然则相席打令似有知音镂骨铭心罕逢明鑑径山杲云雪峰不答话疑杀天下人赵州道苦面赤不如语直妙喜则不然古㵎寒泉时如何到江扶橹棹出岳济民田饮者如何清凉肺腑此语有两负门若人辨得许你有参学眼育王权云一人随波逐浪一人截断众流总欠会在今日有人问古㵎寒泉时如何须是亲见雪峰饮者如何问取赵州南堂欲云雪峰一期答语不知爬着赵州痒处赵州忍俊不禁不觉札着雪峰痛处痛处痒痒处痛一时移在雪窦身上且道者僧还曾梦见也无瑞巖愠云今日有问古㵎寒泉时如何蚁子擎天柱饮者如何藕丝拄须弥且道与古人是同是别平阳忞云山僧即不然古㵎寒泉时如何浸烂鼻孔饮者如何穿过髑髅设若有箇知气息底问道与龙池水是同是别向伊道溪㵎岂能留得住终归大海作波涛黯黯云攒覆雪峰青青赵老一双瞳从前汗马无人识祇要重论葢代功X纵夺还他老作家奔流渡刃数如麻深深㵎底无人到饮者重添眼里沙雪峰古㵎泉深赵老石桥水苦若知异水同源饮者不妨疑悟不从鼻孔入白浪高三级从此不答话岂免酬高价金刚圈子栗棘蓬解透横行四天下彼此抽先局势平傍人道死底还生两边对坐无言语尽日时闻下子声连城价贵徒遭刖足肘后悬符当堂鼓腹不答话更奇哉春风破雪老梅开岭头明月清光皦照见夜行路不平特地东君行禁令更教疑杀浪游人雪峰住后僧问和尚见德山得箇什么便休去师曰我当时空手去空手归五祖演云如今说与透未过者有两人从东京来问伊近离何处却云苏州便问苏州事如何伊云一切寻常虽然瞒山僧不过何故祇为语音不同毕竟如何苏州蔆邵伯藕保宁茂云从门入者不是家珍自已流出还同瓦砾老东山依模脱墼殊不知二大老食饱伤心虽然既是东京来因甚却说苏州话展尽平生自已胸全机函葢合圆融头头不失寰中主祇在逢缘不借中雪峰因僧问我眼本正因师故邪时如何师曰迷逢达磨曰我眼何在师曰得不从师达磨迷时在少林今人不晓为传心堪笑迷人逢达X磨三冬过后又新春裂破古今没窠臼当机大阐血盆口脚尖趯出佛如麻李四张三无路走雪峰因僧请益临济四喝意旨师曰我当初行脚时便过河北巳值大师迁化所以至今不知你要理会可往见它直下儿孙僧乃往见南院具陈前意院展具遥礼雪峰曰天下古佛中峰本云言不在口语不在舌端的有来由特地无交涉临济四喝岂但雪峰不知纵是它直下儿孙也未梦见在祇如南院遥礼雪峰是有来由耶无交涉耶者里定当得下要见临济也不难肺山檀云熟韬略而法战异雪峰直中未直明制度而礼义生南院仁却不仁惜者僧如说药人真药现前竟不能识若待雪峰道你要理会四喝意旨可见它直下儿孙便合掌云临济今日犹在后待南院展坐具遥礼雪峰正好向前蹋倒云恁么称直下儿孙敢保未许当时者僧有者两番手脚不独光掦临济亦免后世滞句承言不韵音云李北海善书尝谓似我者拙学我者死二师揭出临济通天活路可谓生死知已者僧虽似矮子观场亦有勘破二师处雪峰在洞山时山问作甚么来师曰斫槽来曰几斧斫成师曰一斧斫成曰此是者边事那边事作么生师曰直得无下手处曰此犹是者边事那边事作么生师休去X汾阳昭代峰云某甲早困也云溪挺云洞山飞电闪晴空雪峰担云入巖壑虽则两两作家者里还欠一着那一着待枯木糁花即向汝道雪峰因僧问寂寂无依时如何师曰犹是病曰转后如何师曰船子下扬州寂寂无依病正深雪老当年痛处鍼一唤唤回春梦破千山浑作木龙吟雪峰因僧问声闻人见性如夜见月菩萨人见性如昼见日未审和尚见性如何师打三棒僧复问巖头头打三掌翠峰显云应病设药且与三下若据令而行合打多少天童觉举翠峰语毕云翠峰一期趁快往往后人作行令会殊不知雪峰巖头是箇无固必汉南堂欲云前三后三应病与药据令而行别有一着顾侍者云是那一着侍者拟议便打出愚菴盂云雪峰打巖头打若论见性犹隔罗縠在云怡濌云巖头雪峰同出德山之门横行天下无敢撄其锋者无端被箇孟八郎汉拶着直得手忙脚乱雪峰示众此事不从脣吻得不从黄卷上得不从诸方老宿得合从什么处得也须仔细一滴珍珠红酦醅殷勤相劝两三回到头欲尽东君意吞尽临行上马杯娥𩯭云鬟巧㨾梳罗裳拂拂倩人沽为敲玉板歌春怨低露花容见也无X雪峰辞洞山山曰子向甚处去师曰归岭中去曰当时从甚路出师曰从飞猿岭出曰今回向甚路去师曰飞猿岭去曰有一人不从飞猿岭去子还识否师曰不识曰为甚不识师曰它无面目曰子既不识争知无面目师无对瑯琊觉云心麤者识法林音云若以理论洞山不会直路接人若以事论雪峰至今还在半途若果从飞猿岭来自然另有一番举止诸人要识者无面目底不妨于雪峰处会其体于洞山处会其用不打飞鸢便到来大圆镜里绝尘埃东君节令分明也桃李年年二月开雪峰问僧近离甚处曰覆船师曰生死海未渡为甚么便覆却船僧无语乃回举似覆船船曰何不道渠无生死僧再来进其语师曰此不是汝语曰是覆船恁么道师曰我有二十棒寄打覆船二十棒老僧自喫要且不干阇黎事翠峰显向为什么便覆船处代僧云久响雪峰待峰拟议拂袖便出又于不干阇黎事处云能区能别能杀能活若也辨得天下横行昭觉勤代僧便与掀倒禅牀复云雪峰有验人句覆船有透关眼翠峰有陷虎机崇宁成得箇甚么边事径山杲云作家宗师天然犹在然虽如是也是作贼人心虗是则不干者僧事二十棒何须自喫当时但添打覆船便了渠过在什么处老老大大不合与人代语天宁琦云X如覆船道渠无生死还契雪峰意么如契为什么道有二十棒寄打覆船二十棒老僧自喫者里若会便见妙喜道作贼人心虗勘破雪峰了也是则不干者僧事二十棒何须自喫但添打覆船便了你道妙喜还有过也无头上着枷脚下着杻夹山豫代僧云幸知和尚是作家遐方不许贡珍奇密召惟教进茘枝汉武碧桃曾比得枉令曼倩作偷儿笑他鹦鹉学人言枝北枝南频往还末上岂知风力健折教毛羽落珊珊雪峰在洞山山曰入门来须得有语不得道早箇入了师曰某甲无口曰无口且从还我眼来师休去长庆稜云某甲谨退雪峰山下一住菴僧多年不鬀头有问如何是西来意僧曰溪深杓柄长师闻乃袖刀躳访才见便问道得即不鬀你头僧便洗头跪师前师乃鬀之昭觉勤云菴主虽生銕铸就争奈雪峰是本分钳锤当初若祇颟顸那显惊天动地还委悉么金镞惯调曾百战銕鞭多力恨无仇理安问云菴主要得便宜末后却输雪峰一筹胜法法云雪峰爱讨便宜始终被菴主勘破雪老垂慈肯访它一毫头上辨龙蛇须知不涉言诠外脱体风流出当家X雪峰问僧见说大德曾为天使来是否曰不敢师曰争解与么来曰仰慕道德岂惮关山师曰汝犹醉在出去僧便出师召大德僧回首师曰是什么僧亦曰是什么师曰者漆桶僧无语师回顾镜清曰好箇师僧向漆桶里着倒清曰和尚岂不是据款结案师曰也是我寻常用底忽若唤回道是什么被它道者漆桶又作么生曰成何道理师曰我与么及伊汝又道据款结案它与么及我汝又道成何道理一等是与么时节其间何故有得与不得曰不见道醍醐上味为世所珍遇斯等人反成毒药翠峰显云看它父子相投言气相合知者谓粉骨碎身此恩难报不知者谓扶高抑下临危悚人毒药醍醐千载龟鑑还会么者漆桶石菴琈云雪峰头头漏洩者僧筑着磕着直饶唤得回头依旧面前如漆雪峰因闽帅施银交牀僧问和尚受大王如此供养如何报答师以手拓地曰少打我僧问疎山雪峰道少打我意作么生山云头上插瓜齑垂尾脚跟齐因问如何报主恩举毕全收坐要津船头若有风浪动满目流沙不见人不知将底报君恩风起江湖水皱痕一片古帆乘兴去与谁相逐过天门受施两边俱是幻临机何不惜眉须也知此外无长X伎咄者黔州老瞎驴雪峰问僧什么去曰普请去师曰去云门偃云此是随语识人天童觉云莫动着动着三十棒云门道随语识人又是为蛇畵足实寿方云雪峰老汉多是事因叮嘱起巳往莫究直饶天童与么又何止掦声止响三十棒却须自喫始得雪峰问僧甚处来曰浙中来师曰船来陆来曰二途俱不涉师曰争得到者里曰有什么隔碍师打趁出僧过十年再来师问甚处来曰湖南师曰湖南与者里相去多少曰不隔师竖拂子曰还隔者箇么曰若隔即不到也师又打趁出僧住后凡见人便骂师有同行特去访问僧举前话同行诟叱为它说破僧当时悲泣甞向中夜焚香遥礼高峰妙云者箇公案颇类德山拓钵诸人但于德山低头处见得便会雪峰打意于巖头不肯处见得便会者僧骂意于巖头密启处见得便会同行点破意于巖头抚掌处见得便会者僧悲泣意又于巖头受记处见得便会者僧遥礼意西峰今日将二老父父子子缚作一束抛向诸人面前了也要见二老则易要见西峰则难何故有眼无耳朵六月火边坐戴角擎头去复来雪庭两见战旗开军前不误将军令空有英雄出九垓九垓虽出有牢关未透牢关未足观棒头有眼明如日要识真金火里看见说闽山多蛊毒千方百计避无由觞中既有催魂X鬼一命还它方始休抱璞徒劳遭刖足报珠鲜不按龙光如何抛却黄金印且随鱼鸟濯沧浪不放过休点破从教白日真赃露银灯照碧牕膏尽更腾光残𦦨随挑息墨黑上眠牀雪峰因三圣问透网金鳞以何为食师曰待汝出网来即向汝道曰一千五百人善知识话头也不识师曰老僧住持事繁保福展云争不足让有余翠峰显云可惜放过好与三十棒一棒也饶不得直是罕遇作家承天宗云布漫天网须是雪峰深入虎穴还他三圣有般汉道雪峰在网内三圣在网外苦哉苦哉深屈古人若非此二员作家不能横行天下沩山喆云三圣可谓龙门万仞惯会作客雪峰大似孟尝门启岂惧高宾宝峰文云俊哉俊哉快活快活恰似一只鹞子莫惊着报宁即不然透网金鳞以何为食待汝出得网来即向汝道一千五百人善知识话头也不识便拽拄杖打出三门复云也好快活恰似一只虎莫动着诸禅师报宁快活何似三圣快活莫有快活底汉么出来定当看良久云把手拽不入径山杲云一人麤似丘山一人细如米粖虽然麤细不同秤来轻重恰好径山今日真实告报汝等诸人切忌钻龟打瓦佛日晳云三圣出处不凡雪峰惯得其便一拶X一挨机用当行一放一收箭锋中的龙腾沧海鹤舞丹霄虽各展谋略检点将来也是平地栽荆棘藂林中到今犹自刬削不尽如今莫有刬削得者么三圣雪峰在汝脚底如无莫道透网金鳞泥里鳅也作不得在檀度依云因行掉臂风正帆张自是衲僧行迳岂古庙里钟磬边缩脚老摩诃对泥神土佛而壁立万仞耶一千五百癞狗齩枯桩一箇半箇俊鹰环狡兔然而豹成威而幽可据龙得云而变可神善知识遇恁般汉不知声应气求而终日对长连牀畔黄口沙弥行棒行喝将鹤唳为莺嗁斯亦志士大痛矣哉然虽如是山僧尚有三十拄杖要打三圣何故吾辈饥当从谢仁祖索食不须陶胡奴米透网金鳞休云滞水摇荡干坤振鬣摆尾千尺鲸奔洪浪飞一声雷震清飈起清飈起天上人间知几几老倒渔翁坐钓台金鳞赫赫鼓波来海门空阔才施网霹雳一轰天地开攫浪拏云势可惊平空骤雨似盆倾不因放却淮河闸九曲潮头卒未平洞里无云别有天桃花似锦柳如绵仙家不会论冬夏石烂松枯是一年俊鹘沖天寒鸡晓眠脱略窠窟迟速不偏截断命根急处放当头手脚缓时㨾滴水冰生不认渠坐筹帷幄江海量君不见透网金鳞活计新住持事繁笑杀X人浪级初生云雷相送腾跃棱棱看大用烧尾分明度禹门华鲸未肯淹齑瓮老成人不惊众惯临大敌初无恐泛泛端如五两轻堆堆何啻千钧重高名四海复谁同介立八风吹不动歌板催城角清歌竞畵船舟行沙夜久老眼正无边雪峰因闽王封柑橘各一颗遣使送至柬问既是一般颜色为什么名字不同师将柑橘依旧封回王复遣问玄沙沙遂将一张纸葢却谷隐启云二老脚跟欠点地被它两枚柑橘惑乱俱未免为闽王所哂法林音云我当时若见但唤使者待他应诺却云回去分明举似柑橘将来不用疑銕牛蚊子齩应痴闽王犹未识师旨更请玄沙下一锥分明柑橘勿誵譌献花借水辨龙蛇白纸一张都葢了免教天下动干戈一般颜色两般名纸葢难瞒众眼睛雪老当时便封转闽王犹未息疑情雪峰示众尽大地是箇解脱门把手拽不入时有僧出曰和尚怪某甲不得又一僧曰用入作么师便打翠峰显云三箇中有一人受救在忽若总不辨明平地有甚数龙池传云即如二僧也俱会到者里因X甚有喫棒有不喫棒妙觉会云雪峰老汉抑逼人作么既到者里为甚么鼻孔在别人手里良久云贪观天上月失却手中桡法林音云祇如二僧恁么道入得门入不得门大地是箇解脱门三世诸佛一口吞将为雪峰有奇特却来瞒我好儿孙雪峰因普请次自负一束藤路逢一僧便抛下僧拟取师一蹋蹋倒归举似长生曰我适来蹋得者僧甚快生曰和尚须替者僧下涅槃堂始得翠峰显云长生大似东家人死西家人助哀也好与一蹋白云端云雪峰外面赢得五百家中失却一贯浮山云者僧喫雪峰一蹋小出大遇长生喫翠峰一蹋祸出私门总是涅槃堂里汉瑞巖愠云者僧喫雪峰一蹋白日见鬼长生喫翠峰一蹋平地成仙大小浮山错过不少南堂欲云雪峰是则下坡不走快便难逢若不是长生未免劳而无功虽然且雪峰一蹋何似雪窦一蹋开先金云大小白云错过不少殊不知雪峰外面失了五百家中赢得一贯暗抛香饵在江湄果是金鳞钓得归不是丝纶收去疾几乎输与鹭鸶儿雪峰与玄沙夹篱次沙曰夹篱处还有佛法也无师曰有曰作么生师撼篱一下沙曰某甲不与么师曰子又作么生曰穿取篾头过来X广润融云有问正当恁么时还有佛法也无曰有作么生有向它道内不放出外不放入父子相𢹂入故园篾头时过短篱边烂泥有剌无人见蹋着方知脚底穿雪峰上堂举拂子曰者箇为中下根人僧便问忽遇上上人来时如何师亦举拂子僧曰者箇为中下师便打云门偃云我不似雪峰打葛藤乃拈拄杖云者箇为中下根人忽遇上上人来时如何便打护国元云宗师家有擒有纵有杀有活若是蛇头上揩痒又且不然拈拄杖云者箇为中下根人忽遇上上人来时如何祇向道我不似云门打葛藤车溪沖云雪峰云门虽则杀活纵横甚生意气检点将来犹是节外生枝若据车溪见处遂竖拂子云祇将者箇普为诸人无论上中下若要擎展一任擎展若要承当一任承当处处把断要津箇箇壁立万仞忽遇其中人来时如何万国醉心尝大鼎相将𢹂手上高台圆照森云雪峰拈起拂子云门问着便打慈翁即不然忽遇上上人来时如何伹云去汝非其人迅雷不及掩耳下桩要在急水水深桩脚若长耳畔雷声四起拈起拄杖为他中下上上人来放过不打秦人一入桃源后子孙世世为神仙雪峰在国清寺拈起钵盂问座主曰道得与你钵盂主曰此是化佛边事师曰你作座主奴也未得X曰某甲不会师曰你问我与你道主方礼拜师便蹋倒主后举似云门曰某甲得七年方见门曰你得七年方见曰是门曰更用七年始得翠峰显于化佛边事别云祇恐钝置和尚末后别云艹贼大败法林音云待他云得七年方见何不即与它一钵盂雪峰因闽王问拟欲葢一所佛殿去时如何师曰大王何不葢一所空王殿曰请师㨾子师展两手云门偃云一举四十九空王殿㨾子雪峰展两手添得韶阳老一举四十九总是面南看北斗雪峰普请般柴次路逢一僧乃掷下一段柴曰一大藏教祇说者箇真如哲云一大藏教不说者箇天宁琦云祇者箇是什么说与不说且置诸人向甚处见二老中岳能竖拂子云提起则如是我闻放下则信受奉行处处绿杨堪系马家家门首透长安一条大路平如掌自是时人措足难汝水向东流楚水从南至皆归大海中咸淡同一味顶门具眼底衲僧试向其中辨浅深宗鑑法林卷四十四X宗鑑法林X卍XXX宗鑑法林卷四十五集云堂编大鉴下六世雪峰送南际长老出乃作女人拜际敛手应诺诺师以手斫额便归法林音云雪峰见南际南际未见雪峰送客随家丰俭施尽情为饯免生疑却蒙惠重过相赠敛手遥知向暮归雪峰因僧问如何是第一句师良久僧举似长生生曰此是第二句师令僧问如何是第一句生曰苍天苍天孤峰秀云二老与么泪出痛肠若是第一句要且未梦见在雪峰领二百众到浮江和尚处问寄院过夏得也无江将拄杖画地一下曰着不得即道师无语龙池传云雪峰当时祇消轻轻道也知和尚慈悲复召大众任意取挂搭直教浮江当褊衫卖布袴也推不开去雪峰示众望州亭与汝相见了也乌石岭与汝相见了也僧堂前与汝相见了也后保福问鹅湖僧堂前且置望州亭乌石岭什么处相见湖骤步归方丈福便入僧堂翠峰显云二老是即是祇知雪峰放行不知雪峰把住云居齐云此二尊宿且道会得会不得相见不X相见荐福灿云雪峰老人巳伤盐费酱今时师僧入了门陞了堂见了主人刬地握节当胸更求指示个见处哑黄连和根嚼未是苦乌石道云雪峰布个漫天网子打凤罗龙保福鹅湖无端撞入里许至今出头不得如今还有透得过者么卓拄杖云疎而不漏愚菴盂云请和尚下涅槃堂去法林音云二大老恁么相见何曾梦见雪峰望州乌石与堂前相见相逢万万千惟有鹅湖并保福此时相见解推迁藕丝引鲸鳌鍼锋辊芥投望州乌石岭未唱巳先酬大唐击鼓新罗舞觌面相呈不相覩密密堂前早二三本来无物更何堪痴人见了生欢喜作者相逢满面惭望州乌石僧堂前骤步低头隔大千若是齩人师子子翻身不在艹头边㵎道余寒松上色石门斜日艹头春曰云不禁空来往试问僧堂有几人耕地须牛行路须马原不是张三如何唿李大良久云嗄一曲离骚动楚庭三湘七泽总愁情恨声不管成千古祇把忠心彻底倾妾心真个最殷勤尽把襟怀说向君无限好情人不委倚阑空自费沉吟雪峰一日在僧堂内烧火闭却前后门乃叫救火X救火玄沙将一片柴从窗櫺中抛入师便开门高烧榾柮煖通身快活难禁一屋春不是谢郎来合火谁知门外有寒人雪峰普请畬田见蛇以杖挑起召众曰看看以刀斩为两段玄沙以杖抛向背后众皆愕然师曰俊哉夹山豫云雪峰父子着甚死急祇弄死蛇殊不知尽法无民还知有放开一线者么沧溟钓尽渔舟晚一曲清歌兴自幽夹山仁云雪老父子活蛇死弄夹山老人死蛇活弄尧峰设或见蛇便打艹以惊之雪峰因一僧礼拜次师乃打五棒僧曰过在什么处师又打五棒喝出翠峰显云我不曾与人葛藤前五棒日照天临后五棒云腾致雨汝若辨得也好与五棒沩山秀云者僧脑门着地过犯弥天雪峰轻恕犹自不知罪名再犯不容更道日照天临云腾致雨惑乱后人何谓曾被雪霜苦杨花落也惊东禅观云性空自然性直不似翠峰瞒人雪峰前五棒打者僧礼拜后五棒打者僧无过且道是不是若道是要你眼作甚么浃水洽云雪峰大似金翅擘海直取龙吞雪窦错判古人更买艹鞵行脚且道伊过在什么处若辨不得也与五棒梅翁杲云前五棒合了口开不得后五棒开了口合不得是则喫棒有分不是则雪峰自喫始得何故好爵自縻林下士横财不富命穷人X前箭虽轻后箭深离弦性命即消殒醒来又把金鍼剌始识从前病不轻一弹哀塞鴈再抚哭春䳌此情人不会东风万里传雪峰问僧阇黎名什么曰玄机师曰日织多少曰寸丝不挂师曰参堂去僧才行三五步师曰袈裟落地也僧回首师便打巧织廻纹不露丝借君梭子显全机密施一线才如锦又被狂风噼面吹雪峰因众参次有僧珍重便出师曰总似者箇师僧省多少心力玄沙曰和尚恁么接人瞎却闽中一城人眼去师曰你又作么生沙曰便好与三十棒师曰巳后无人奈子何二人同本去经营直抵京华利倍重任有干坤星月好一齐收拾嫁东风襄州高亭简禅师初参德山隔江遥合掌高声曰不审山以扇招之师即开悟横趋而去更不回顾径山杲云高亭横趋而去许伊是个伶俐师僧若要法嗣德山则未可何故犹与德山隔江在天童礼云诸方尽道水云一照啐啄同时有甚交涉要见德山高亭么便下座天宁琦云众中商量道高亭见德山不与他说话便去所以妙喜道犹隔江在还曾梦见高亭么拈拄杖云便好唤回与一顿且道是赏X是罚磬山修云径山一擡一搦要且贼过后张弓今人在知识门下三二十年既不隔江合作么生路遥知马力岁久见人心江上相逢问逗留师资鍼芥便相投定光金地遥招手智者江陵暗点头德山棺木里瞠眼高亭死水里藏身赚他多少英灵汉错认山河作眼睛朝辞白帝彩云闲千里江陵一日还两岸猿声啼不住轻舟巳过万重山高亭因夹山会下一僧到才礼拜师便打僧曰特来礼拜何得便打某甲师又打趁出僧回举似夹山山曰会么曰不会山曰赖汝不会若会则夹山口哑天童华云高亭一期忍俊不禁怎奈拄杖放行太速者僧当时若是个汉莫道高亭夹山便是达磨大师出来也斩为三段何故家肥生孝子国霸有谋臣净慈明云高亭夹山门庭设施各得其宜但中间一人较些子天童与么道也是巩县茶瓶大鉴下七世台州瑞巖师彦禅师居丹丘瑞巖坐磐石终日如愚每日唤主人公复应诺乃曰惺惺着它后莫受人瞒后有僧参玄沙沙问近离甚处曰瑞巖沙曰有何言句示徒僧举前话沙曰一等是弄精魂也甚奇怪乃曰何不且在彼住曰巳迁化也沙X曰而今还唤得应么僧无对翠峰显云苍天苍天保宁勇代僧云和尚为什么对面不闻云居元云天下宗师总为者僧下语一似东家人死西家人助哀直饶瑞巖自出头来也是棺材里瞠眼昭觉勤云百丈寒潭彻底月在波心千尺巖松倚天风生幽谷直得凛凛孤标澄澄丰釆及至月离碧潭影在云衢遂乃当面错过当时若是个汉待伊道即今还唤得应么直下便喝非惟把断玄沙要津亦乃与瑞巖老子出气大沩智云劝君更尽一杯酒西出阳关无故人径山琇云惊羣须是英灵汉敌胜还他狮子儿者僧祇解传言送语不能悬巖返踯非伹错过瑞巖亦乃错过玄沙瑞巖愠云祖师弄者一解可谓超今迈古然祇作得个看家儿子者里着一只眼非独绍续箕裘直要冲楼跨灶会么电光莫及石火难追兔径非大象之所游鸡粟岂凤凰之㗖啄喝一喝自唿自应巳惺惺不受人瞒理不轻池内白莲香未巳檐前山色四时青瑞巖常唤主人公突出须弥最上峰大地掀翻无觅处笙歌一曲畵楼中学道之人不识真祇为从前认识神无量劫来生死本痴人唤作本来身风前一曲动离情调古无人和得成自唱自斟还自饮至今犹自不惺惺X特地髑髅前见鬼自起自倒假惺惺脱赚许多英俊士覰透肝肠能几人巴豆黄连一串陈清凉肺腑有谁亲薛涛笺上两行泪寄与千山万水人广武山头日影低难禁鸟在绿杨啼声声唤醒江南客橘柚花开计别袿一唿一应自起自倒堪笑瑞巖何日是了瑞巖到夹山山问甚处来师曰卧龙来山曰来时龙起也未师近前顾视之山曰炙疮瘢上更着艾燋师曰和尚又苦如此作甚么山休去沩山哲云瑞巖虽则威狞厇愬争奈夹山水清不容径山杲云若不蓝田射石虎几乎误杀李将军瑞巖愠云二尊宿一挨一拶如善舞太阿不伤其手然也有到处也有不到处瑞巖参巖头问如何是本常理头曰动也师曰动时如何曰不是本常理师贮思头曰肯即未脱根尘不肯即永沉生死师有省东塔明云将金博金瓦罐不离井上破以楔出楔水母何曾离得虾纵使瑞巖漆桶子快也是君子可入存焉睿云巖头老汉虽有逢山开路遇水叠桥之能奈无夺食驱耕之手今日若有人问如何是本常理噼嵴便棒更问动时如何向他道三汲浪高鱼化龙痴人犹戽夜塘水圆珠不穴大璞不琢道人所贵无棱角拈却肯路根X尘空脱体无依活卓卓瑞巖因僧问作么生商量即得不落阶级师曰排不出曰为甚么排不出师曰它从前无阶级曰未审居何位次师曰不坐普光殿曰还理化也无师曰名闻三界重何处不归朝苔藓重重紫气饶月笼丹桂夜迢迢金轮句转威音外禁殿香飘万国朝重巖午夜锁云深斗柄横斜月色沉紫气旋凝天未晓万邦俯首听尧音不彰宝印辨来风迥古轮王事不同转位投机恢正化𡗝蛮八表尽归宗福州罗山道闲禅师闽王请开堂师陞座方收敛僧伽黎乃曰珍重便下座闽王近前执手曰灵山一会何似今日师曰将谓是箇俗汉当场忍俊不能禁大展家风吼一音纸墨如山书不尽衲僧休向义中寻瑞世优昙见最难异香浮动晓风寒自非世主垂青眼却作闲花野艹看须弥座下乌龟子岁久年深殻最灵冷地被人钻一窍卦文何处见全人一道直如弦千古应无对纵有啮镞机髑髅成粉碎罗山因保福问有僧问巖头浩浩尘中如何辨主头曰铜砂锣里满盛油意作么生师召大师福应X诺师曰狝猴入道场师却问明招忽有人问你又作么生招曰箭穿红日影径山杲云狝猴入道场箭穿红日影两个老古锥担雪共填井喝一喝天宁琦云我若作罗山待他恁么问也与一喝召众云且道天宁一喝与径山一喝是同是别罗山初谒石霜问起灭不停时如何霜曰直须寒灰枯木去一念万年去圅盖干坤去纯清绝点去师不契后参巖头头喝曰是谁起灭师大悟报恩秀云若是万松喝了便休径山琇云杀人须是杀人剑资福侣云大海不着死尸鍼锋不留蚊蚋二大老千古提持两两相照今人向言句上着倒那个有活眼那个无活眼所以不契所以省去不惟不识二大老亦且不识罗山斫断老葛藤打破狐狸窟豹披雾而变文龙乘雷而换骨咄起灭纷纷是何物是谁起灭就窠打劫击杀盲龟救得跛鼈起灭不停谁解看当机一拶透重关东西总是长安道荡荡无拘自往还冷水点沸汤舌头不出口可怜老巖头慈悲成过咎桓桓龙骧赳赳虎变掀翻露布不存方便重围克解坚城罢战奏凯归来挑灯看剑林暗艹惊风将军夜引弓平明寻白羽没在石棱中X梦里捉得贼眼醒枕在侧呵呵笑一场无端空致得虽无端莫颟顸霜巖千丈逼人寒罗山在禾山送同行矩长老出门次师把拄杖向前一撺矩无对师曰石牛拦古路一马生双驹后有僧举似疎山山曰石牛拦古路一马生三寅春有百花夏有热秋有凉风冬有雪若无闲事挂心头便是人间好时节不蹋门前路春归又一年落花红满地芳艹碧连天出门握手话分𢹂古道迢迢去莫追却笑波心遗剑者区区空记刻舟时罗山一日问巖头和尚三十年前在洞山来又不肎洞山是否头曰是师曰和尚岂不是承嗣德山又不肯德山是否头曰是师曰不肯德山即且置祇如洞山有什么亏欠处头良久曰洞山好佛祇是无光师便礼拜白巖符云当机觌面提觌面当机捷奯公可谓善达其旨然被罗山奉个三尺帽子却似不曾知一个铁额铜头一个三头六臂二俱借人鼻孔却与洞山出气不肯宗师满大唐罗山礼拜错商量洞山好佛人难措惭愧巖头口放光输机谋主竟非泛舌上龙泉暗地攻灶减岂知兵益X盛至今疑杀几英雄罗山因无轸上座问祇如巖头道洞山好佛祇是无光未审洞山有何亏欠便道无光师召轸轸应诺师曰灼然好箇佛祇是无光曰大师为甚么拨无轸话师曰甚处是陈老师拨你话处快道快道轸无语师打三十棒趁出轸举似招庆庆一夏骂詈至夏末自来问师乃分明举似庆便作礼忏悔曰洎错怪大师格外谈惊人句懵懂禅和徒指注灼然好个佛无光言下迷宗空自茫赖有知音招庆在誵譌一夏为雌黄雌黄出暗写愁肠寄知识一滴能兴万丈波丈夫活计不须多君看西舍王三嫂惯借婆衫便拜婆罗山在大庾岭住菴时有僧辞往疎山师曰我有一信与疎山得么僧近前曰便请师以手挃头上却展手曰还奈何么僧无对僧后到疎山堂内举此话一僧曰还会者话么众无对僧曰天下人不奈大岭何欲凭驿使寄先春反覆丁宁意转亲错被旁人收拾去疎山依旧碧嶙峋福州香溪从范禅师鼓山僧到参师曰汝岂不是鼓山僧曰是师曰额上珠为何不现僧无对遽辞师门送复召上座僧回首师曰满肚是禅曰和尚是什么心行师大笑而巳X瀛山誾云者僧前面失节后面拔本香溪为什么到者里却放过良久云也须知笑里有刀福州圣寿严禅师补衲次僧参师提起示之曰山僧一衲衣展似众人见云水两条分莫教露鍼线速道速道僧无对师曰如许多时作甚么来瀛山誾代云破也破也老矣无心懒说禅衲衣提起示机先两条云水今犹在千古无人补得全莫怪家风旧寻常理不亏平生心一片世有几人知出言岂是太过头本色从来不易酬大抵还他肌骨别风流诚不在貂裘福州长庆慧稜禅师与保福游山福问古人道妙峰山顶莫者便是也无师曰是即是可惜许鼓山因僧问长庆恁么道意作么生山曰孙公若无此语可谓髑髅遍野白骨连山翠峰显云今日共者汉游山图个什么复云百千年后不道全无直是少理安洸云平田浅艹略露风规是则酒逢知已饮捡点将来犹亏一半天岳昼云好与噼口便掌者里着得一只眼许他向平田浅艹里相见妙峰孤顶艹离离拈得分明付与谁不是孙公辨端的髑髅着地几人知八万四千非一一七金山内海滔滔妙高峰顶平如掌谁把长竿钓巨鳌X𢹂手相将孰共行目前谁覩妙高山云泥不隔来时路付与儿孙触处看长庆上堂净洁打叠了却近前就我觅我噼嵴与你一棒有一棒到你你须生惭愧无一棒到你你又向甚么处会翠峰显云翠峰即不然净洁打叠了也直须近前就我觅我噼嵴与你一棒有一棒到你你即受屈无一棒到你与你平出但与么会黄龙清云长庆祇知支离臃肿不知道之根源翠峰引蔓牵枝未免随波逐浪宝峰则不然净洁打叠了近前来祇向道会么归堂去虽然如是也须是僊陀婆始得天童觉云死口喫常住饭展脚卧长连牀求个知惭愧者难得还知长庆棒头落处么雷开蛰户电烧尾引出峥嵘头角来天宁琦云众中商量道坐在净洁地上必须打叠近前觅底喫棒有分觅底是病棒底是药所以翠峰道有一棒到你你即受屈无一棒到你与你平出殊不知二大老一个掘地为坑一个夷井塞灶皆欲坐致太平怎奈反遭怪笑毗婆尸佛早留心直至如今不得妙古南门云古南又不然净洁打叠了也直须近前我噼嵴与你一棒有一棒到你免你向洁净处躲跟无一棒到你你须自解作活计始得长庆因僧问如何是正法眼师曰有愿不攃沙保福展云不可更撒也翠峰显云夫宗师决定以本分相见不可撒沙且那个是诸人正眼不受人瞒X底汉出来对众道看若道不得翠峰与你一一点过开眼也着合眼也着古南门云长庆戒慎恐惧保福饮牛上流翠峰和泥合水虽皆为众点眼古南不妨代一转语更为点破诸人要不受人瞒直须不自瞒好愿力山高岂足夸藏身露影数如麻若非保福亲曾见谁信稜公更撒沙长庆因僧问如何是合圣之言师曰山僧被阇黎一问直得口似扁担曰何故如此师曰适来问甚么昭觉勤云是则是应机无差怎奈大惊小怪或有问道林祇向道志公不是闲和尚剪刀祇在卧牀头长庆曰总似今日老胡有望保福曰总似今日老胡绝望报慈遂云恁么道是相见语不是相见语黄龙南云总似今日曹溪绝流天童觉云富嫌千口少贫恨一身多云居庄云老胡有望金将石试老胡绝望玉将火试击拂子云一年春巳过台榭绿阴多天高鸿鴈侵云举地肃蛩螀入艹鸣浑是一秋风景里客愁几逐异乡情长庆因僧问麢羊挂角时如何师曰艹里汉曰挂角后如何师曰乱叫唤曰毕竟如何师曰驴事未去马事到来翠峰显云宁可碎身如微尘终不瞎个众生眼长庆X较些子复云一般汉设使麢羊未挂角也似万里望乡关南堂欲云长庆恁么答话瞎却天下人眼去在翠峰道终不瞎个众生眼万里望乡关长庆上堂撞着道伴交肩过一生参学事毕翠峰显云是即是鍼不札风不入有什么用处昭觉勤云撞着道伴交肩过露柱灯笼共证盟古南门云相识满天下知心能几人千巖长举了云且道以何为验拈拄杖卓一下云空手把锄头蓦路相逢交臂过眉毛剔起莫蹉跎平生参学明何事悟了宁消一剎那长庆因僧问西天以蜡人为验未审此间以何为验师曰铁丸子曰意旨如何师曰大底大小底小瑞巖愠云长庆与么答话也是贪观云里鴈失却渡头船我此一众个个自谓握灵蛇之珠抱荆山之璞且如此批判还有不甘者么良久云拟心凑泊终难会达者应须暗里惊长庆因僧问有问有答宾主历然无问无答时如何师曰相逢尽道休官好林下何曾见一人人人尽道我心休问着何曾有地头口说心违瞒自已业河迅速任漂流长庆因僧问如何得不疑不惑去师乃展两手僧不语师曰汝更问我与汝道僧再问师露膊而坐僧礼拜师曰汝作么生会曰今日风起师曰恁么道未定人见解汝于古今中有甚么节要齐得长X庆若举得许汝作话主其僧伹立而巳师却问汝是甚处人曰向北人师曰南北三千里外学妄语作么僧无对展手之时万仞摧枯河无水月无来若疑别问庞居士石女黄梅谁共陪长庆问秀才曰佛教有众生日用而不知儒亦曰百姓日用而不知不知箇甚么才曰不知大道云门偃云灼然不知宝寿新云长庆解放不解收云门解收不解放饶你总不与么祇好与新上座挈艹鞵长庆上堂众集定师拽出一僧曰大众礼拜者僧复曰者僧有甚长处便教大众礼拜众无对半蓑烟雨晓风寒浅水何劳下钓竿捉得盲龟空作饵翻然笑入蓼花滩拈来百步穿杨箭射破虗空七八片堪怜补衮不逢人徒把金鍼火里鍊长庆拈拄杖曰识得者箇一生参学事毕云门偃云识得者箇为什么不住天童华云二老汉优则同优劣则同劣垂手处足可称尊若是入理深谈犹欠悟在灵巖安云恁么住者丧我儿孙恁么去者寒灰发𦦨然虽如是未得劋绝在拈拄杖云识得者个卓一下云敲出凤凰五色髓击碎骊龙明月珠长庆因僧问众手淘金谁是得者师曰有伎俩者X得曰学人还得也无师曰太远在翠峰显代僧当时便喝复云有伎俩者得一手分付有伎俩者不得两手分付学人还得也无苍天苍天高峰妙云西峰则不然众手淘金谁是得者祇向道阿谁无分学人还得也无犹嫌少在南堂欲云山僧又不然今日有人问祇向道物见主眼卓竖学人还得也无又怎怪得老僧众手淘金得者谁纤尘窒碍岂能为洪波浩渺黄金远四事无成空手归众手淘金谁可得巧有伎俩必能克隋侯得珠闻京西卞和献玉在河北谦卦六爻皆吉杨震不受遗金信知尊荣富贵未必贪婪滥淫宗鑑法林卷四十五宗鑑法林X卍XXX宗鑑法林卷四十六集云堂编大鉴下七世漳州保福从展禅师因僧问雪峰平生有何言句得似𦏰羊挂角时师曰我不可作雪峰弟子不得X翠峰显云一千五百箇布衲保福较些子昭觉勤云翡翠羽毛麒麟头角重重光彩的的相承要明陷虎之机须施崄巖之句虽然如是祇知与么来不知与么去或有问山僧五祖平生有何言句得似𦏰羊挂角祇向它道不敢孤负先师委悉么山高岂碍白云飞笑巖宝云保福要且祇有千尺寒松我若作保福待它恁么问噼嵴打云我不可作雪峰弟子不得翠峰恁么道也是祇见锥头利不见凿头方雪峰未审何言句得似𦏰羊挂角时拊击自然皆率舞不须羌管隔云吹平生滚滚舌澜翻话到家常下口难不独爷名儿要讳感恩自古重如山十载披霜难却易一朝衣锦易还难相逢尽话寒酸事重把头巾仔细看保福问长庆盘山道光境俱忘复是何物洞山道光境未忘复是何物据此二老商量犹未得劋绝作么生得劋绝庆良久师曰情知和尚向鬼窟里作活计庆却问汝又作么生师曰两手扶犁水过膝翠峰显云俱忘未忘总由我保福因什么道未得劋绝灼然有几箇诸人又作么生道免得长庆在鬼窟里良久云柳絮随风自西自东大沩秀云保福拈提颇有宗风及乎问着又却拕泥带水天童觉云俱忘未忘夺人夺境为什么保福不肎长庆太平本X是将军致不许将军见太平三月春风柳带烟鹧鸪嗁在绿阴边一泓湛水蓝如靛饮满行人不着钱保福因长庆曰宁说阿罗汉有三毒不说如来有二种语不道如来无语祇是无二种语师曰作么生是如来语曰聋人争得闻师曰情知和尚向第二头道庆却问汝作么生师曰喫茶去云居钖云甚么处是长庆向第二头道处头兮第一第二卧龙不鉴止水无处有月波澄有处无风浪起稜禅客稜禅客三月禹门遭点额如来语为君举任是聋人得闻未免和泥合土喫茶保福亦憨痴似向雷门挝布鼓不说如来二种语三三为九须重数何谓聋人争得闻狐裘未免还移主保福上堂此事如击石火闪电光搆得搆不得未免丧身失命僧便问未审搆得底人还免丧身失命也无师曰适来且置阇黎还搆得么曰若搆不得未免大众怪笑师曰作家作家曰和尚是什么心行师曰一杓屎拦面泼也不知翠峰显云保福有生擒虎兕爪牙者僧也不易相敌虽然如是要且放过保福一着祇如翠峰与大众还许诸方捡责也无若免不得平地上死人无数其中有得活底么乃拈起拄杖云来也来也护国元云能擒能纵能杀能活保福可谓作家者僧可惜许错X转话头待它道阇黎还搆得么向道明眼宗师天然犹在当时下得者语直饶保福全机更买艹鞵行脚何故得人一牛还人一马古南门云保福与者僧敲击且置且道搆得底是箇什么又那箇是搆得底那箇是搆不得底大众还曾检择也未古南不避口业为你分析一上搆不得底活得也无用搆得底死去又何妨忽有箇出来道即今是死是活拈拄杖便趁保福问僧殿里底是什么曰和尚定当看师曰释迦佛曰和尚莫瞒人好师曰却是汝瞒我又问饭头镬阔多少曰和尚试量看师以手作量势曰和尚莫瞒某甲师曰却是汝瞒我又问僧汝作什么业得恁么长大曰和尚短多少师蹲身作短势僧曰和尚莫瞒人好师曰却是汝瞒我又问僧汝名甚么曰咸泽师曰忽遇枯涸时如何曰谁是枯涸者师曰我是曰和尚莫瞒人好师曰却是汝瞒我竿木随身老作家逢场作戏更难加瞒人瞒我无人会水长船高眼里沙软套索用来便胜他戈戟敌军前笑他死战无机变往往功难葢古贤保福病问僧曰我与汝相识年深有何方术相救相救僧曰方术甚有闻说和尚不解忌口清凉钦别云和尚解忌口么翠峰显别云祇恐难为和尚瑞巖愠云者僧也不易得怎奈保福心尚X未甘当时祇好轻轻道和尚病得几时看他出什么语却云不堪发药岂不笼罩古今保福因僧侍立问曰汝得恁么麤心曰甚么处是某甲麤心处师拈一块土度与曰抛向门前着僧抛了却来曰甚么处是某甲麤心处师曰我见触着磕着所以道你麤心翠峰显云然则者僧被热瞒争奈真不掩伪曲不藏直翠峰将今视古于理不甘你者一队汉或僧堂里来寮舍内出触着磕着亦乃不知近来麤心转盛我若放过便见诸方检责卓拄杖下座古南门云翠峰也似随搂搜说甚触着磕着遂卓拄杖云直得百襍碎了也你辈麤心还知么晨朝有粥斋时饭展钵开单饱便休触着磕着如荐得不风流处也风流保福闻长生卓菴乃往相访茶话次生问曾有僧问祖师西来意某甲举拂子示之不知得不得师曰从展争敢道得不得有箇问有人赞叹此事如虎带角有人轻毁此事分文不值一等是恁么事因甚么毁赞不同生曰适来出自偶尔老宿云毁又争得又一老宿云惜取眉毛太原孚云若无智眼难辨得失翠峰显别云若非和尚证盟拂子一生无用报慈遂云一等是恁么事为什么有得有不得保福与甘长老相看郑十三娘才坐定师乃问曾X闻十三娘参见沩山是否曰是师曰沩山迁化向什么处去郑起身偏牀而立甘曰闲时说禅口似悬河何不道取郑曰鼓者两片皮堪作甚么甘曰不鼓者两片皮又堪甚么郑曰合取狗口沩山迁化绝音容剔起眉毛何处去十三娘子侧身时放出金毛师子子保福签瓜次太原孚到师曰道得与你瓜喫曰把将来师度一片与孚孚接得便去翠峰显云虽是死蛇解弄也活谁是好手试辨看南堂欲云勐虎口中夺食饥鹰爪下分飡太原较些子保福若具奔流度刃底手待伊拟接便与抛向背后看它把什么蛇弄故园回首客初来特地慇勤酒一杯惟有新诗似相识暮山吟处共徘徊保福问僧曰如今有人从佛殿后过便知是张三李四有人从佛殿前过汝为甚不见且道佛法利害在什么处曰为伊有一分麤境所以不见师便喝复自曰若是佛殿即不见曰不是佛殿还见不师曰不是佛殿见什么安乐泰云保福就地弹死雀待云为伊有一分麤境所以不见便道伶俐衲子只消一箇且埋它三十年保福曰真空不坏有真空不异色僧便问作么生是真空师曰还闻钟声么曰此是钟声师曰驴年梦见在X兴善康云保福入艹求人早巳通身泥水者僧罗星入命难免吉少凶多复颂解奏胡笳别有腔风前清韵自悠掦遏云直入青霄外石女闻之应断肠保福到天童童曰你还定当得么师曰和尚道什么童曰不会即目前包裹师曰会即目前包裹秋叶风吹黄飒飒晴云日照白粼粼一瓶久酝茱萸酒共酌花前醉两人越州龙门镜清道怤禅师问雪峰古人有言峰便卧倒良久起曰问甚么师再问峰曰虗生浪死汉寻常爱客恨无来及至人来懒话陪空卧早知眠不当虗劳红𦦨落寒灰镜清在雪峰普请次峰问沩山道见色便见心还有过也无师曰古人与么道那曰虽然如此我要共你商量师曰若与么不如某甲䦆地去灵隐泉云雪峰探竿在手影艹随身若不是镜清普请几乎狼借镜清因僧问学人未达其源请师方便师曰是什么源曰其源师曰若是其源怎受方便僧礼退后侍者问和尚适来莫是成它问否师曰无曰莫是不成它问否师曰无曰未审意毕竟作么生师曰一点水墨两处成龙翠峰显于怎受方便处云死水里浸却有甚用处于X两处成龙处云犹较些子复云翠峰不是减镜清威光要与者僧相见是什么源其源三十年后与汝三十棒五祖戒云与么道也太险虽然语险怎奈用得者一点亲还会么莫怪镜清多意气它家曾谒圣明君昭觉勤云镜清虽则赴感应机要且犹费葛藤是什么源其源噼嵴便棒未审师意如何噼嵴便棒非惟截断众流亦乃光扬宗眼南堂欲云镜清一点水墨两处成龙直得倾湫倒岳云黯长空翠峰要减它威光与者僧相见且款款地山僧见处也要诸人共知是什么源其源噼嵴便棒直下悟去裂破古今古南门云翠峰也则放过是什么源其源待甚三十年噼嵴便棒何故是真难掩是伪不昌镜水平湖碧湛然茫茫曾未达其源王维妙手堪图畵一点成龙两处全冰凌锁断长河口不见人从鸟道来一阵风回修竹里玉阑干上雪成堆源泉滚滚望无涯澄湛平如镜面开两处成龙一点墨几人换却眼睛来一家有事百家忙招得人讥短又长却羡太华山上士终年无语落商量镜清问僧近离甚处曰石桥师曰本分作么生曰近离石桥师曰我岂不知你近离石桥本分作么生曰和尚何不领话师便打僧曰某甲话在师曰你但喫棒我要者话行X翠峰显云然则倚势欺人争奈事不孤起者僧若能慎初护末棒须是镜清自喫镜清问僧门外什么声曰雨滴声师曰众生颠倒迷已逐物曰和尚作么生师曰洎不迷已曰洎不迷已意旨如何师曰出身犹可易脱体道应难黄龙心云说难说易转见迷已要不迷己如今唤作什么声瑯琊觉云得即得大似平地陷人法云秀云出身句诸人总知脱体句还有道得么良久云事难方见丈夫心元叟端云镜清有年无德爱讨便宜者僧逐色寻声合受屈辱当时见它问檐外是什么声便好与一喝更或如何若何拂袖而去直饶镜清有生擒活捉之机也无用处胜法法云瑯琊虽解拗直作曲决定不知是什么声理安洸云炉韛不热顽鑛难镕当时待伊道和尚作么生噼嵴便棒非惟劋绝者僧亦乃头正尾正虗堂雨滴声作者难酬对若谓曾入流依前还不会会不会南山北山转霶霈门外檐间雨滴声众生颠倒逐迷情可怜洎不迷已处出得身来体未明檐头雨滴声历历太分明若是未归客徒劳侧耳听门外依然雨滴声万般巧说争如实平生心胆向人倾相见还同不相识丫鬟女子语如痴终日无心理织机化作望夫山上X石不知郎去几时归半牕秋雨滴更残恼乱佳人寝不安一段孤怀谁共委和烟散入洞庭澜镜清问僧赵州喫茶话你作么生会僧出去师曰邯郸学唐步翠峰显云者僧不是邯郸人为什么学唐步若辨得出与你茶喫南堂欲云镜清亲见者僧是邯郸人翠峰因甚道不是拈拄杖畵一畵云有口不得茶喫者多镜清因僧问新年头还有佛法也无师曰有曰如何是新年头佛法师曰元正启祚万物咸新曰谢师答话师曰镜清今日失利又僧问明教新年头还有佛法也无教曰无曰年年是好年日日是好日为甚么却无教曰张公喫酒李公醉曰老老大大龙头蛇尾教曰明教今日失利昭觉勤云道有也失利道无也失利誵譌在什么处今日或有问崇宁新年头还有佛法也无但云不在者两头它或道因甚如此但云崇宁今日失利与古人是同是别径山杲云二尊宿一人向高高峰顶立不露顶一人向深深海底行不溼脚是则也是未免有些誵譌今日或有问杲上座新年头还有佛法也无祇向道今日一队奴仆在茶堂里村歌社舞弄些神鬼直得点胸尊者恶发把钵盂峰一掷掷过恒河沙世界外惊得憍陈如怕怖慞惶倒骑露柱跳入X担板禅和鼻孔里撞倒舒州天柱峰安乐山神忍俊不禁出来拦胸搊住云尊者你既称阿罗汉出三界二十五有尘劳超分段生死因甚么有许多无明被者一问不胜懡㦬却回佛殿里第三位打坐依旧点胸点肋道天上天下惟我独尊自云住住杲上座它问新年头佛法为什么一向虗空里打筋斗说脱空瞒人良久云杲上座今日失利天宁琦云有佛法无佛法尽被镜清明教二大老当头坐断不许后人搏量妙喜以虗空口掉广长舌将三千大千世界过现未来佛及众生真如凡圣阴阳寒暑乘除加减束作一句卷舒无碍收放自由管甚么新年头旧年尾道有也得道无也得谁敢正眼覰着若到天宁门下更须勘过少年曾决龙蛇阵潦倒还同稚子歌大觉昇云一人道有一人道无二俱失利胆大心麤大觉有三十拄杖一时发付且道在镜清分上明教分上二僧分上若检点得出可与古人把手同行新年佛法答云有小尽依前二十九玉麟掣断黄金勒却向云中大哮吼新年佛法答云无会得依前在半途谁把扁舟清夜笛月明吹过洞庭湖七宝杯酌葡萄酒金花纸写清平词春风院静无人见闲把君王玉笛吹稳密田地神通游戏佛法新年头有无俱失利一槩等虗空岂容立巴鼻艹上之风祖令行谁云雷罢不X停声新年佛法播真风笑杀街头贺岁翁三级浪高何处去谩将双剑定雌雄顺风篙又逆风篙浪激涛崩兴转豪一曲不知天地悄至今人为羡风骚寒暄难测是梅天一日阴晴变几番檐下纸牕干又溼门前石迳溼还干刻石煑海水皆能致国富霸业虽云成殊非王者度镜清因僧问新年头还有佛法也无师曰有曰如何是新年头佛法师曰孟春犹寒剑门永云剑门则不然或有问如何是新年头佛法向道孟春犹寒鼓山贤云二语既是一般因甚么有异善知时节同露春光则不无若是新年头佛法俱未梦见在镜清问僧门外什么声曰鹁鸠声师曰欲得不招无间业莫谤如来正法轮闻声见色非闻见见色闻声是见闻欲得不招无间业莫谤如来正法轮镜清因僧问声前绝妙请师指归师曰许由不洗耳曰为甚么如此师曰犹系脚在曰某甲祇如此师意又如何师曰无端夜来雁惊起后池秋飘风扬尘落花流水声前绝妙无处着此束惊起后池秋许由不洗耳容貌好西施开脣不露齿X镜清问灵云行脚事大乞师指南云曰浙中米作么价师曰若不是道怤洎作米价会却大沩秀云灵云祇解放出不能收来若不是某甲洎作米价会却何不更问你作什么会它若拟对便与热棒打出镜清因僧问学人啐请师啄师曰还得活也无曰若不活遭人怪笑师曰也是艹里汉翠峰显云衲僧有此奇特事若一箇半箇互相平展古圣也不虗出来一回证果成云镜清者汉大似不打自招古佛有家风对掦遭贬驳子母不相知是谁同啐啄啄觉犹在殻重遭扑天下衲僧徒名邈啐啄之机不谬传轩辕宝镜在当轩万缘丧尽泥中土四海澄清月在天本分钳锤须锻鍊自家炉韛且磨研相逢莫问参玄士此去西天万八千河目海口钉此束铁舌鸡宿凤巢素非其鸭直饶啐啄同时未免当头一札淘汰春光不许秋霜花半白始知羞担簦重见清湖镜水牯还从艹里游镜清住菴时有行者来徐徐近绳牀取拂子提起问曰某甲定唤者箇作拂子菴主唤作什么师曰不可更安名立字也行者乃掷却拂子曰着甚死急明招谦代云敢死喘气宝寿方云行者也不妨是X箇行家可惜菴主当时放过若不放过管取行者报恩有分镜清因僧问如何是大道之源师曰从者里流出从者里流出滔滔无尽日巨浪涌千寻谁知无一滴镜清上堂良久有僧问祖歌如何唱师曰拕送醉人酒曰与么则孤负和尚也师曰勐虎不食伏肉大觉昇云镜清虽纵夺可观却乃添盃醉后大觉不然有问祖歌如何唱向它道上大人与么则孤负和尚也可知礼也且道与镜清是同是别镜清一日于僧堂前自击钟曰玄沙道底玄沙道底僧问玄沙道甚么师畵一圆相僧曰若不久参争知与么师曰失钱遭罪翠峰显云几被打破蔡州圆悟勤云烂泥里有硬剌古南门云者僧虽善成褫镜清若论蔡州城打破多时了也法林音云我要问古南既是打破蔡州城还我吴元济来直向波心抛一饵锦鳞跃浪上钩来几乎掣断竿头线引得傍观下钓台镜清问僧门外是什么声僧曰蛇吞虾蟇声师曰将谓众生苦更有苦众生永宁鼎云若是俊俏衲子遂近前云某甲代和尚喫三十痛棒不为分外不但截却镜清舌头亦显自已头端尾正X将谓众生苦更有苦众生相见易得好共住难为人福州鼓山兴圣神晏国师参雪峰峰知其缘熟忽起搊住曰是什么师释然了悟亦忘其了惟举手摇曳而巳峰曰子作道理耶师曰何道理之有峰审其解抚而印之径山琇云卧龙才奋迅丹凤便翱翔蓦被曾郎搊着胸平生途路忽然穷无端擡手轻摇曳笑倒南方大顶峰鼓山示众若论此事如一口剑僧问学人是死尸如何是剑师曰拕出者死尸僧应诺归衣钵下结束便行至晚师问首座问话底僧在否曰当时便去也师曰好与二十棒云居齐征云者僧若不肎鼓山有什么过若肎何得便发去又云鼓山拄杖赏伊罚伊翠峰显云诸方尽道鼓山失却一只眼殊不知重赏之下必有勇夫虽然如是未免一时埋却东禅观云者僧将箇死尸出来弄得活活底鼓山好一口剑尚欠磨砻在宝寿方云尽道鼓山好棒惜乎迟如何是剑噼嵴便与二十趁出若恁么未梦见鼓山在古南门云者僧藏锋运剑被鼓山二十棒打得尸横万里虽然如是旁观者哂百和顺云尽道者僧不肯鼓山殊不知鼓山当门悬一口剑巳是尸横万里可惜末后添二十拄杖便见贼过张弓X鼓山偈曰直下犹难会寻言转更赊若论佛与祖特地隔天涯举以问僧曰汝作么生会僧无语僧后谓侍者曰某甲不会请代一转语者曰和尚与么道犹隔天涯在师闻乃唤侍者问汝为者僧代语是否曰是师便打趁出院开先金云鼓山与侍者做处不密总被者僧一状领过祇如开先亦云直下犹难会寻言转更赊若论佛与祖特地隔天涯诸人又作么生会国师养子太慈悲入艹何如出艹时射到九重圣箭子依前特地隔天涯鼓山上堂垂语曰鼓山门下不得咳嗽时有僧咳嗽一声师曰作甚么曰伤风师曰伤风即得瑯琊觉云雷声甚大雨滴全无云葢本云鼓山虽则探竿影艹未免将曲作直道林则不然作么生伤风山中无别药门外有青松广教玉云鼓山埀钩四海者僧拽裾龙门虽然拳踢不施却也师承有据诸方尽道鼓山龙头蛇尾殊不知者僧被鼓山推在百丈深坑里了也直至如今出头不得城山洽云鼓山把定封疆不许半人来往为甚么却放过者僧不见道狮子不喫鵰残俊鹰不打卧兔辽空一箭九重城雪老门风尽有声见说禁班宣号令那边浑不许人行雷声浩浩雨全无浪说将军智用疎谁识孙吴机莫测时舒时卷总由渠X万丈寒潭下一钩水光清冷逼人眸锦鳞不见冲风浪却有盲龟强出头明州翠巖令参禅师上堂一夏与诸兄弟东语西话看翠巖眉毛还在么长庆曰生也云门曰关保福曰作贼人心虗翠巖芝曰为众竭力祸出私门云居元云翠巖知而故犯经赦不原云门按后施行依公问罪还识长庆保福么普州人送贼昭觉勤云翠巖坐断天下人舌头无啗啄处长庆因事长智保福是精识精云门据款结案虽则宗风竞酬还截得翠巖脚跟么不蹑前踪试道看荐福行云翠巖开眼尿牀问在答处云门失钱遭罪答在问处若问不在答处答不在问处东湖拄杖穿却嘉州大象你诸人提起坐具且向日本国里作自恣佛事承天宗云尽大地是翠巖一只眼更说什么在不在直得诸方尊宿做尽伎俩出圈圚不得所以保福云作贼人心虗正是上它机境云门云关大似梦中争力长庆云生也随语生解祇如宗上座又作么生以拂子畵圆相云分付海山无事客钓鳌时下一圈圝大沩泰云保福云作贼人心虗同道者方知长庆云生也随语生解云门云关塞断咽喉若有问大沩又作么生拈拄杖卓一卓云一串穿却报恩秀云善窃者鬼神不知既为保福天童覰破翠巖不是好手殊不知许大云门长庆都被翠巖一茎眉毛一时穿却X鼻孔径山琇云翠巖也是和麸粜面又云一队无孔铁锤翠巖示徒千古无对关字相酬失钱遭罪潦倒保福抑扬难得唠唠翠巖分明是贼白圭无玷谁辨真假长庆相谙眉毛生也作贼保福担枷过状生也长庆迷真逐妄掩关云门秋江月亮潦倒翠巖眉在眼上金鎚血色透云袍阃外威权胆气豪打破魔王山鬼窟碧潭深处钓鲸鳌万钧之弩射何人箭未离弦巳丧身带累盲龟失浮木欲来火里浴金尘作贼心过人胆历历纵横对机感保福云门也垂鼻欺脣翠巖长庆也修眉映眼杜禅和有何限刚道意句一齐刬埋没自已也饮气吞声带累先宗也面墙担板春风起处借刀划水抑之扬之情何自巳诡遇而思获十禽穿杨而不惜一矢虽然转眼能藏用箇箇无裩长者子翠巖因座主请就讲筵斋师曰山僧有箇问头道得即斋乃拈起胡饼曰者箇还具法身么曰具师以胡饼就口曰与么则喫却法身也主无对云门偃云特谢和尚降重空筵天岳昼代云知恩者少负恩者多明因怀代云不谓宗师家也作恁么见解X福州长生皎然禅师因玄沙问我观如来前际不来后际不断今亦无住长老作么生师曰放某甲过有箇道处沙曰放你过作么生道师默然沙曰教谁委师曰和尚不委沙曰情知你向鬼窟里作活计崇寿稠别云唤什么作如来双双玉树莹无瑕不比秋江蒹与葭清夜同吹月下笛更深犹奏落梅花长生因僧问古人有言无明即佛性烦恼不须除如何是无明即佛性师忿然作色举拳呵曰今日打者师僧去也曰如何是烦恼不须除师以手拏头曰者师僧得恁么发人业荐福如云长生与么答话大似随人脚跟转具宜开云者僧掘窖待埋长生引项待斧若是无明佛性再等三生六十劫信州鹅湖智孚禅师因僧问忤逆之子还受父约也无师曰虽有自裁未免伤已江天铨云者僧也是借饭博人喫致令鹅湖一张口开了合不得虽然者僧是作家弃金如弃涕长啸作生计一次入江流浑身清白里宗鑑法林卷四十六X宗鑑法林X卍XXX宗鑑法林卷四十七集云堂编大鉴下七世福州安国弘瑫禅师举国师碑文曰得之于心伊兰作栴檀之树失之于旨甘露乃蒺藜之园谓僧曰一语须具得失两意汝作么生道僧竖拳曰不可唤作拳头师不肯亦竖拳曰祇为唤者箇作拳头翠峰显云无绳自缚汉拳头也不识大沩秀云翠峰安国尽为孤高方外及乎临锋受敌又却逐队随行天童华云若见得翠峰彻便见得安国龙头蛇尾若见不彻伊兰作栴檀之树甘露乃蒺藜之园东禅观云者僧不能钳安国之口安国不能止翠峰之讥翠峰不能免大沩之议可怜者队汉不奈一箇拳何待云我要箇语具得失两意祇向道休何谓如此狮子一滴乳迸散十斛驴乳南堂欲云我不似安国论得论失一语两意拈拄杖云我此拄杖能杀能活活中有杀杀中有活或则杀活同时或则杀活不同时若善用去世出世间无法不备便乃纵夺可观卷舒无碍若用不得总是无绳自缚汉笑巖宝云大小安国脚跟未点地在古南门云安国也是X自起自倒唤作拳头道失得么不可唤作拳头道得得么祇为唤作拳头若向得失上走有甚了期翠峰虽则动絃别曲要且不出此老圈圚毕竟如何展手云急须着眼看仙人越州洞巖可休禅师因云门到得数日才上来问讯恰值师下来便问什么处去门曰亲近去师曰乱走作什么门曰暂时不在师曰什么处去来翠峰显别云好与三十棒承天怡云云门说甚暂时不在正是终日门外乱走洞巖虽则长年在家要且住处也不知太原孚上座初在扬州光孝寺讲三德法身因禅者笑乃辍讲旬日室内端然静虑收心摄念从初夜至五更闻鼓角声忽契悟扣禅者门禅问阿谁师曰某甲禅咄曰教汝传持大教代佛说法夜来为甚么醉酒卧街师曰禅德自来讲经将生身父母鼻孔扭掜从今巳去更不敢如是禅曰且去来日相见师遂罢讲徧历诸方一曲单于风引长孚公闻处是宫商至今夜夜维扬客空听楼头声断肠谁将畵角吹江城一曲梅花隔岸听宿酒乍醒金鸭冷海棠枝上月犹明琴生入沧海太史游名山从此扬州城外路令严不许早开关X凄凉南国宿孤城客梦悠悠睡正深畵角一声惊觉起杜䳌啼在隔花阴太原参雪峰峰闻乃集众师到法堂上顾视雪峰便下看知事明日却上礼拜曰某甲昨日触忤和尚峰曰知是般事便休云门偃因僧问那里是触忤处门便打翠峰显云打得百千万箇有甚用处直得尽大地人喫棒方可扶竖雪峰且道孚上座具什么眼又云一千五百人善知识被孚老一覰便高竖降旗至明日道知是般事便休果然云居舜云大小雪峰被孚上座惑乱一上祇者孚上座也是担枷过状承天宗云祇知其一不知其二殊不知雪峰坐筹帷幄决胜千里孚上座呈尽平生见解也祇在雪峰圈圚里南堂欲云眼眼相覰心心相知云门便打棒头有眼明如日翠云打得百千万箇有甚用处要识真金火里看法忍谧云那里是孚上座触忤处雪峰云知是般事便休且道伊知什么事李广将军古今无对深入虏庭全身远害不动干戈赢小捷至今边塞嘉声在肚气如虹上法堂就篱缚犍恰相当若言触忤老和尚雪上无端又着霜太原到投子子曰久响太原孚上座莫便是么师作掌势子曰老僧招得师便出子曰且听诸方断看师回首子便打X玄沙备云莫是投子招得么白巖符云二老虽则手亲眼便怎奈互相屈辱太原因鼓山问父母未生时鼻孔在什么处师曰老兄先道曰于今生也汝道在什么处师不肯山却问作么生师曰将手中扇子来山与扇子再征之师摇扇不对山罔测乃殴师一拳昭觉勤云崇宁又不然父母未生巳前鼻孔在什么处但蓦口便掌父母未生前鼻孔在何处丛林老作家俱昧藏身句鼓山虽见机未免牚门户摇扇太原孚播弄闲家具山中春色深飞花落无数高安滩头百杂碎象骨峰前眼𥉌眵敢道鼓山无鼻孔丛林千古笑嘻嘻好来八面看庐山壁立川行共解颜谷口云横如破絮未容倦鸟一声还太原因鼓山赴大王请雪峰门送回至法堂乃曰一只圣箭直射九重城里去也师曰是伊未在峰曰渠是彻底人师曰若不信待某甲去勘过遂趁至中路便问师兄向甚么处去山曰九重城里去师曰忽遇三军围绕时如何山曰它家自有通霄路师曰恁么则离宫失殿去也山曰何处不称尊师拂袖便回峰问如何师曰好只圣箭中路折却了也遂举前话峰乃曰渠有语在师曰者老冻侬犹有乡情在X沩山喆云众中商量不少或云才问甚处去者里便好打不打是圣箭折处或云忽遇三军围绕时如何好打不打是圣箭折处如斯理论非惟瞒他亦乃自瞒要会么相如曾夺连城璧秦主安然致太平宝峰文云待道好只圣箭中路折却了也却问他你道什么他拟举便痛棒打出一使孚上座巳后作箇本色衲子二与圣箭子增其锋铓三与禅门作箇真正宗匠为后人眼目诸禅德是不是保宁勇别鼓山语云孚上座我也知你是箇恶人径山杲云甚么处是圣箭折处有云鼓山不合答他话是圣箭折处鼓山不合说道理是圣箭折处恁么批判非惟不识鼓山亦乃不识孚老殊不知孚上座正是一枚贼汉于鼓山面前纳一场败阙却来雪峰处拔本大似屋里贩扬州若非雪峰有大人相者贼向什么处容身当时可惜放过却成箇不了公案祇今莫有为古人出气底么试出来我要问你甚么处是圣箭折处天宁琦云鼓山圣箭子射入九重城里甚生意气孚上座却云箭折诬人之罪以罪加之妙喜谓孚上座是一枚贼汉向鼓山面前纳败阙归骑贼马杀贼苍天苍天大凡事不孤起当时雪峰祇因卖弄者一只圣箭子致使勾贼破家若也齩定牙关谁敢无风起浪便是尽大地稻麻竹苇化作衲僧要勘鼓山也无启口处天宁不是贬驳古人圣箭子是什么厕草茎抛向垃圾堆头着更问他折处且莫𡱰沸汤好X洞天无壁月无遮朝斗先生扣齿牙风撼古坛松子脱打翻头上楮冠斜青童双勒玉骢嘶淡白春衫绿带围夜半归来花底过金鞭敲落乱红飞九重城里本非遥射折重重箭倍饶忽遇三军围绕处分明有路直通霄口行人事探头过便乃翻身入贼窝不是风前知的确双双跳入是非窠江天空阔水无痕两岸芦花笑月明长笛一声惊宿雁令人徒怅钓鱼情太原掌雪峰浴室一日玄沙至雪峰曰此间有箇老鼠子今在浴室里沙曰待与和尚勘过乃到浴室见师打水曰相看上座师曰巳相见了也曰什么劫曾相见师曰瞌睡作么沙却入方丈白曰巳勘破了峰曰作么生勘伊沙举前话峰曰汝着贼也理安问云孚上座略展锋铓却被玄沙据定雪峰到底具大人之相不谬为一千五百人善知识还有人检点得出么神仙秘诀父子不传象王象子尽相随岸上人看蹄蹋蹄香艹细餐知饱足归来不待日头低姑姨姊妹一家生抹粉涂脂把席登逗到炎炎当午日通身雨汗得人憎大鑑下八世X鄂州黄龙山诲机禅师僧问风恬浪静时如何师曰百尺竿头五两垂百尺竿头五两垂穷沙绝漠任风吹可怜无限沧浪客犹把南鍼定所归黄龙因僧问禅以何为义师曰以谤为义雪堂行云三世诸佛是谤西天二十八祖是谤唐土六代祖师是谤天下老和尚是谤诸方是谤山僧是谤于中还有不谤者也无谈玄说妙恒沙数怎似双峰谤得亲天宁琦云若有人问南湖禅以何为义向他道以赞为义且道谤底是赞底是眼见则瞎耳听则聋口说则哑心思则穷天际雪埋千丈石洞门冰折几株松黄龙初参巖头问如何是祖师西来意头曰你还解救餈么师曰解头曰且救餈去后到玄泉问如何是祖师西来意泉拈起一茎皁角曰会么师曰不会泉放下皁角作洗衣势师便礼拜曰信知佛法无别泉曰你见甚么道理师曰某甲曾问巖头头曰你还解救餈么救餈也祇是解黏和尚提起皁角亦是解黏所以道无别泉呵呵大笑师遂有省幻寄稷云玄泉若无后笑几乎带累巖头黄龙一笑下脱却毛角尚未免牵犂拽耙婺州明招德谦禅师问国泰古人道俱胝祇念三行呪便得名超一切人作么生与它拈却三X行呪便得名超一切人泰竖起一指师曰不因今日争识得者瓜州客泐潭清云明招祇识得瓜州客且不识国泰直饶识得也未梦见俱胝老在明招违和国泰来问疾才入师便曰阿㖿阿㖿深师叔救取老僧泰曰和尚有什么救处师举头一覰曰咦眼子乌律律地依前是箇旧时深上座乃回身面壁更不相见径山印云明招若不转身面壁有甚面目见国泰一疾尚不奈何岂况出入生死明招因僧问虎生七子那箇没尾巴师曰第七箇没尾巴浪山屿云问既有宗答亦攸同且道第七箇是虎不是虎若定当得出许你横行天下不然切莫向尾巴上作活计无尾大虫难傍近近前便是伤人命除非自解据虎头自然头正尾亦正第七于菟没尾巴食牛之气巳堪夸丛林悱悱争脣吻几箇行人得到家第七箇儿既无尾碧眼黄头笑破此束惯向当阳弄爪牙哮㖃一声清风起明招拥炉次僧问目前无法意在目前不是目前法非耳目之所到那句是宾那句是主师指火曰与我向此中拈出一茎眉毛得么曰非但某甲尽X大地人丧身失命师曰你因甚把髻投衙径山杲云者僧有头无尾明招有尾无头若人道得头尾圆全云门与你拄杖子天宁琦云不解拈出火里眉毛未知四句中那一句是宾那一句是主妙喜道者僧有头无尾明招有尾无头直饶妙喜道得头尾圆全句天宁拄杖子未放伊在愚菴盂云前不遘村后不迭店且幸留得火炉子在明招到坦长老处坦曰夫参学一人所在亦须到半人所在亦须到师便问一人所在即不问如何是半人所在坦无对后令小师问师师曰你要识半人所在么也祇是弄泥团汉天童华云我闻独眼龙果然祇具一只眼忽有衲僧出来问一人所在即不问如何是半人所在噼嵴便棒更问如何是一人所在便与连夜赶出何故一不做二不休嵩乳密云远观山有色近听水无声且道者里是一人所在是半人所在拈竹篦击一下云土地前更着一分陷虎须还有险机放收谁敢透重围凭空弄得泥团活瞎汉偏生惹是非明招到招庆有度上座问罗山寻常道诸方尽是麸夫少饭惟有罗山是白饭上座从罗山来遂展手曰白饭请些子师打两掌度曰将谓白饭元来祇是麸夫少饭师曰痴人棒打不死度至晚举似诸禅客师近前曰不审度曰今日便是者上座下两掌有瑫X上座曰不用下掌就里许作么生道师曰就里许也道道瑫无对师曰是你诸人一时缚作一束倒卓向尿闼下来日相见珍重天童杰云寻常向诸人道终日在洪波浩渺中舀水相泼浑身无一点溼是他明招蹋着者些子自然用出闲闲地惜乎锋头少锐引得许多葛藤若是华藏见他道元来祇是麸夫少饭连顋更与两掌且教者汉疑三十年明招一日去保宁于中路逢见保宁师便问兄是道伴中人乃自点鼻头曰者箇阂塞我不得彻与我拈却少时得么宁曰和尚有来多少时师曰噫洎赚我蹋却一緉艹鞵便转国泰代曰非但某甲诸佛亦不奈何师曰因什么以已方人承天怡云明招祇管教人为他拈却鼻孔不知自已落尽许多眉毛明招因迅菴主在高司徒宅见挂弥勒㡧子师指弥勒佛唤曰菴主主应诺师曰者汉还彻也未主无语师曰黄连和根煑也未是苦后国泰代但合掌曰善哉善哉师曰和尚与它隣舍住菴即得云脚跟不点地明招不妨料拣得到虽然也是也是攀将玉蕊插云鬟无奈佳人竟不观特地毛寒公子贵秋波漾转意闲闲明招参胜光和尚才跨门光便垂足师曰伎俩巳X尽拂袖便下承天怡云明招逞俊一时自纳败阙胜光伎俩虽尽坐致太平明招上堂众才集便曰风头稍硬不是汝安身立命处且归煖室商量便归方丈大众随后到方丈师曰才到煖室便见瞌睡以拄杖一时打散荐福灿云风头稍硬且归煖室商量钩头有饵大众随后到方丈黄连未是苦才到煖室便见瞌睡以拄杖一时打散可惜黄金如粪土复云明招先锋有作殿后并吞可惜众中无人当时若见道且归煖室商量便好一时散去教者老汉要归方丈未可在堂上非常凛冽众人谁敢当头祇见西风刮地岂知一叶惊秋暖处去极停囚无人为与塞咽喉须知高皇功业大鸿沟两岸一时收风头坐断进还难衲子相将不易看未到潼关天巳晓不堪回首望长安风头稍硬难安立暖气才通瞌睡来却笑明招闲费力无端两处强安排稍硬风头早巳乖更将暖处自沉埋反令千古成踪迹枉喫罗山白饭来猴与鼋交割不开唿来遣去绝疑猜及乎话到誵譌处又却心肝不带来泉州招庆道匡禅师普请挑泥次中途按拄杖问僧上窟泥下窟泥曰上窟泥师打一棒又问X一僧僧曰下窟泥师亦打一棒又问明招招放下泥担叉手曰请和尚鉴师便休径山杲云招庆虽然休去怎奈明招不甘云门当时若见他放下泥担云请师鉴噼嵴也与一棒看他如何折合天宁琦云国清才子贵家富小儿娇招庆因长庆问你每日口䜎䜎地作么师曰一日不作一日不食曰与么则磨弓错箭去也师曰专待尉迟来曰尉迟来后如何师曰教伊筋骨徧地眼睛突出庆便出去六韬三略古堪夸不动干戈见作家师子窟中无异兽当仁不让似无爷福州报慈光云禅师问僧近离甚处曰卧龙师曰在彼多少时曰经冬过夏师曰龙门无宿客为什么在彼许多时曰师子窟中无异兽师曰你试作师子㖃看曰若作师子㖃即无和尚师曰念汝新到放汝三十棒翠峰显云奇怪诸禅德若平展则两不相伤据令则彼此俱险还捡点得出么古南门云者僧且置忽若据令报慈合喫多少棒清化嶾云主善验宾宾能看主可谓二俱作家若是山僧祇管尽法不顾无民仁王教云末后道放汝三十棒是赏是罚婺州报恩晓悟宝资禅师因僧问波腾鼎沸起必全真未审古人意如何师乃叱之僧曰与么则非次也师曰你话堕也又曰我话亦堕汝作么X生僧无对青莎一径入云深峭壁霞生日暮林拟把胸才酬物外阮刘仙迹漫追寻泉州太傅王延彬居士入招庆佛殿指钵盂问殿主者箇是什么钵主曰药师钵士曰祇闻有降龙钵曰待有龙即降士曰忽遇拏云攫浪来时作么生曰它也不顾士曰话堕也云门偃别殿主云他日生天莫孤负老僧玄沙备别云尽你神力走向甚么处去保福展别云归依佛法僧百丈恒别作覆钵势沩山哲云殿主祇知瞻前不知顾后太傅神威既逞殿主钵盂犹覆大沩当时若见道拏云攫浪来时如何托起钵盂道尽汝神力直饶八大龙王来也祇得振威厇愬白巖符别云我若在以手指空云放尔为霖霄汉去复指钵云莫教忘却此中来当时殿主下得者番手脚管取太傅屈膝有分太傅到招庆煎茶朗上座与明昭把铫忽翻却茶铫士乃问茶炉下是什么朗曰捧炉神士曰既是捧炉神为什么翻却朗曰事官千日失在一朝士拂袖便出明招曰朗上座喫却招庆饭了却向外边打野榸朗曰上座作么生招曰非人得其便翠峰显云当时但蹋倒茶炉沩山哲云王太傅大似相如夺璧怒发冲冠明招也是忍俊不禁难逢快便大沩若作朗上座当时见问为什么翻却但呵呵X大笑何故见之不取思之千里瀛山誾云王太傅如秤衡上星儿斤两分明虽然却被招庆明招捉败且道捉败在什么处太傅因长庆举雪峰竖拂示僧其僧便出庆曰若据此僧合唤转与一顿棒士曰和尚是什么心行庆曰洎合放过承天怡云长庆祇顾证父攘羊累他雪峰一千五百人底善知识也被箇俗官勘破福州报慈院文钦禅师僧问如何是妙觉明心师曰今冬好晚稻出自秋雨成瀛山誾云知时识节须是报慈若论妙觉明心未梦见在且作么生是妙觉明心喝一喝泉州昭庆省僜禅师随福入殿福举手问师佛与么意作么生师曰和尚也是横身福曰一橛我自取师曰和尚非惟横身福然之永宁鼎云保福巳是倚艹附木那堪昭庆更头出头没若能别立生涯佛法未致扫地洪州高安县建山澄禅师因僧问故岁巳去新岁到来还有不受岁者么师曰作么生曰恁么即不受岁也师曰城上巳吹新岁角牕前犹点旧年灯曰如何是旧年灯师曰腊月三十日高峰妙云大小高安被者僧随后一逐如鼠入牛角相似直至如今转身不得莫有救得底么且待来年旧岁新年作问端高安从此放颟顸凭仗高楼莫吹X笛大家留取倚阑干楼上呜咿角巳吹灯前蝴蝶梦中迷如今要识不迁义日出东方夜落西福州鼓山智岳了宗禅师至鄂州黄龙便问久响黄龙及乎到来祇见赤斑蛇龙曰汝祇见赤斑蛇不识黄龙师曰如何是黄龙曰滔滔地师曰忽遇金翅鸟来又作么生曰性命难存师曰恁么则被它吞却了也曰谢阇黎供养师便礼拜瀛山誾云今日撞着箇买剑客三十文货与一口白巖符云黄龙一等做处与夺得宜不媿为巖头嫡孙然冷地里不知不觉直为鼓山吞却还有人辨得出么良将从来不带刀夺他弓马着他袍生擒活捉狼烟息方见男儿韬略高冲锋欺敌人返被人所缚临阵占先机还他有神略漳州保福院清豁禅师因僧问家贫遭劫时如何师曰不能尽底去曰为甚不能尽底去师曰贼是家亲曰既是家亲为甚么反成家贼师曰内既无应外不能为曰忽然捉败时如何师曰内外绝消息曰捉败后功归何所师曰赏亦未曾闻曰恁么则劳而无功也师曰功即不无成而不处曰既是成功为甚么不处师曰不见道太平本是将军致不使将军见太平X径山杲云丝来线去弄精魂天宁琦云家无白泽之图必无如是妖怪六门晓夜任开张家贼难防事可伤识得家亲恩爱断更无一物献尊堂人贫智短马瘦毛长城隍出坛震动一方一回落赚一开眸无卓锥时暗自羞野老忘机天地静却将心事寄眉头鼎州大龙山智洪弘济禅师僧问色身败坏如何是坚固法身师曰山花开似锦㵎水湛如蓝径山杲云若以此明坚固法身生身入地狱愚菴盂云试问大龙还曾梦见坚固法身么广教玉挥拂子云会么昨日是三十今朝乃初一展事投机知不知野老爱闲烟树立无限轮椎噼不开古今空射辕门戟拟不拟如山屹三更半夜过牢关忠言不避风前泣问曾不知答还不会月冷风高古巖寒桧堪笑路逢达道人不将语默对手执白玉鞭鹂珠尽击碎不击碎增瑕颣国有宪章三千条罪山花如锦水如蓝云在高峰月在潭两箇泥牛鬬入海行人脱袴杖头担云散蟾轮满烟收岳面高泥牛穿巨海转角起风涛山花似锦水如蓝突出干坤不露颜曾蹋武陵谿畔X路洞中春色异人间襄州白马寺行霭禅师因僧问如何是法身向上事师曰井底虾蟇吞却月九重深密视听难玉殿琼楼宿雾攒燮理尽归臣相事轮王不戴宝花冠大鉴下九世眉州黄龙继达禅师因僧问黄龙出世金翅鸟满空飞时如何师曰问汝金翅鸟还得饱也无好手从来不避人轻轻拈起铁崑崙饶伊八臂那咤力有甚机轮解转身枣树第二世禅师问僧发足甚处曰闽中师曰俊哉曰谢师指示师曰屈哉僧作礼师曰我与么道落在什么处僧无语师曰彼自无疮勿伤之也昭觉勤云凡为宗师言不虗发者僧既是闽中来有何俊哉谢师指示有何屈哉还见得誵譌么若见得方信道枣树在山僧拂子头上无风起浪好肉剜疮其或未然老僧罪过弥天法林音云没量大人被语脉里转却枣树因僧辞乃问若到诸方有问老僧此间法道你作么生对曰待问即道师曰何处有无口底佛曰祇者也还难师竖拂子曰还见么曰何处有无眼底佛师曰祇者也还难僧遶禅牀一帀而去师曰善能抵对僧便喝师曰老僧不识子曰用识作X么师敲禅牀三下昭觉勤云枣树有口如哑者僧有眼如盲遶禅牀一帀败军之将敲禅牀三下弓折箭尽嘉州黑水和尚参黄龙乃问雪覆芦花时如何龙曰勐烈师曰不勐烈龙又曰勐烈师又曰不勐烈龙便打师因而有省承天怡云黄龙艹艹打着终是盲枷瞎棒黑水因而悟去敢保犹欠惺惺高竿百尺倚云浮香饵曾施十二牛幸有锦鳞冲浪至者回不枉下金钩宗鑑法林卷四十七宗鑑法林X卍XXX宗鑑法林卷四十八集云堂编大鉴下七世韶州云门文偃禅师示众人人自有光明在看时不见暗昏昏作么生是自已光明自代曰厨库三门又曰好事不如无愚菴盂云云门代两语一语水里拈星一语山头张网大唐国里打鼓新罗国里鸣钟料掉没交涉请归堂喫茶灵巖储卓拄杖云厨库山门一击洞开了X也杓大盌小一任诸人捡点毕竟光明在什么处不见道开口即错拟心即乖自照列孤明为君通一线花谢树无影看时谁不见见不见倒骑牛兮入佛殿彻底昏昏不待看拄天拄地黑漫漫三门厨库长相对一径松风满院寒夜明帘外千峰秀鸾镜台前万象殊扫踪灭迹不立锱铢谁为佛殿谁是香厨敲出凤凰五色髓击碎骊龙明月珠人人自有光明在看时不见暗昏昏踢倒山门与厨库此时明暗自分明风光九十几回新花落花开梦里身尽说明朝是初一眼前谁是惜春人云门上堂干坤之内宇宙之间中有一宝秘在形山拈镫笼向佛殿里将山门来镫笼上作么生自代曰逐物意移又曰云起雷兴灵隐礼云云门恁么告报虽则出就藏锋者里又且不然四威仪内万象之中中有一宝秘在当阳以拄杖卓一下云会么海神知贵不知价留与人间光照夜𠁼菴静云云门恁么说话显异惑众我者里则不然干坤之内宇宙之间中有一宝秘在形山灯笼祇是灯笼佛殿祇是佛殿良久云平生肝胆向人倾相识犹如不相识云菴悦云云门田地稳密神通妙用则不无若较解黏去缚犹欠一着在X看看古岸何人把钓竿云冉冉水漫漫明月芦花君自看看看野艹闲花极撩乱三月洞庭江上春烟云飞过潇湘岸虎豹文章麒麟头角煇天灿地堆山积岳拶破面门兮盖色骑声截断罗笼兮解黏去缚罢却干戈百艹头万里秋天飞一鹗帝网交罗几万般形山消殒影团团拈来不是无寻处祇在干坤宇宙间收卷余怀厌事华归来何处是生涯烂柯樵子疑无路挂树壶公妙有家夜水金波浮桂影秋风雪阵拥芦花寒鱼着底不吞饵兴尽清歌却转槎隐隐邨烟闻犬吠欲寻寻不见人家忽于桥断溪回处流出碧桃三四花弓絃走马蓦相逢觌面全提未见功拈出轮王三尺铁直教血溅梵天红大无外小无内塞壑填沟泥团土块倒骑佛殿出三门露柱灯笼却不会柳媚花娇绣户春莺歌燕语诉闺情鍼锋触着丁香结摵碎瑶琴月二更花放满园林风前独抱琴高山与流水千古几知音云门示众十五日巳前不问汝十五日巳后道将一句来自代曰日日是好日X天童觉云属虎人本命属猴人相沖去却一拈得七上下四维无等匹徐行蹋断流水声纵观写出飞禽迹艹茸茸烟羃羃空生巖畔花狼借弹指堪悲舜若多莫动着动着三十棒冰消河北岸花发树南枝到处有春色天涯亦早归日日是好日佛法世法尽周毕不须特地觅幽玄祇管钵盂两度溼昨夜瓶始尽今朝瓮更开梦中占梦罢还向酒家来云门上堂闻声悟道见色明心遂举手曰观世音菩萨将钱买餬饼放下手曰元来祇是馒头白云端举了展两手云有么有么又摇手云无也无也乃云曾经大海难为水除却巫山总是烟法云秀拈拄杖卓一下云者个是声色那个是道心良久云世间无限丹青手到此都卢畵不成五祖演云东山即不然乃以手作打杖鼓势云棚八啰扎黄龙清云云门可谓食饱伤心诸人切忌向餬饼里讨汁南堂静云张公喫酒李公醉李公喫酒张公醉张公李公酩酊醉鼻息如雷瓮里睡径山杲拈拄杖云者个是色卓一下云者个是声诸人总见总闻那个是明底心那个是悟底道喝一喝云贪他一粒米失却半年粮复卓一下灵隐岳云冶父有条活路要与诸人共行拈拄杖云穿入诸人鼻孔灯笼露X柱祇得眼睛突出卓一下天宁琦云汝等诸人不是不闻声因甚么不悟道不是不见色因甚么不明心云门恁么提撕妙喜恁么判断一曲两曲无人会雨过夜塘秋水深仰山钦云跛脚阿师抚怜赤子动则倒腑倾肠祇是做造仓忙带些黏牙缀齿钦上座则不然闻声悟道见色明心卓拄杖云家家观世音伏龙长云大小云门祇在声色里头出头没者里则不然拈拄杖卓一卓喝一喝博山来云闻声悟道虗空敲不响又作么生见色明心清风无形质又作么生唐言梵语即不无观世音菩萨入普门三昧云门者汉向甚么处摸索圆通善云韶阳老人可谓唱弥高和弥寡如今却尚延寿拂子头上入方网三昧东方入定西方起乃至男身入定女身起还会么野色更无山隔断天光直与水相连小院春风特地寒佳人寂寞倚栏杆断肠曲调无人听更把琵琶月下弹顿超见色闻声句不涉明心悟道言花落鸟啼巖下寺月明人唤渡头船一曲风前信是谁调高怎肎落今时见无人会曲中意又把云箫特地吹云门因僧问如何是西来意师曰长连牀上有粥有饭狮林则云跛脚阿师祇会现成受用不知稼穑艰难若问老僧却向他道元日人日未有不阴料想今年X桃李贵不如井底种林檎云门每见僧必顾视曰鉴僧拟议乃曰咦后德山圆明删去顾字谓之鉴咦丛林目云门顾鉴咦有抽顾颂云门抽顾笑嘻嘻拟议遭他顾鉴咦任是张良多计䇿到头于此也难施韶阳一鉴生铁酸馅直下齩破莫怪相赚韶阳为人最急切未入门来巳甄别若于顾鉴里承当大棒打落天边月软如特石硬如绵顾伫才生鼻孔穿扇子休嫌难捉摸鲤鱼端的没丝牵巳入吾门不再三祇于顾处越重关可怜拟议成途路要转灵机直下难吹毛宝剑眉端挂噼面谁能保命全叉手进前聊拟议等闲血溅四禅天云门因僧问如何是和尚家风师曰有读书人来报径山杲云读书人既到者里且如何与伊相见乃云不是冤家不聚头天童悟云和尚家风云门尽情说了相见之意大慧不妨道破祇如相见后又作么生乃云君向潇湘我向秦家风施设不无私独有云门语可疑徧嘱读书人若到急来通报汝须知为他老杜王摩诘爱我高吟落韵诗X读书人到切须看无絃难遇知音者端的家风说与君没阶趋进翼如也读书人报来岂在之乎者孔子与周公皆不及门也读书人报来孔子笑咍咍祇因闻韶美三月也喫斋云门上堂眼睫横亘十方眉毛上透干坤下透黄泉须弥山塞却汝咽㗋还有人会得么若有人会得拽取占波国与新罗国鬬额愚菴盂云上南京船往福建去北京人来为什么不得江西信试道看云门因僧问如何是祖师西来意师曰日里看山坦然曾问老师安争似韶阳一句传日里华山僊掌露夜深猿叫月当轩日里看山好清风拂白云夜来何处火烧出古人坟日里看山满眼青千巖万壑鬬纵横洞门疑是云遮断到者须知路坦平雨余江上两三峰堆叠烟岚不记重眼里看来端的瞎耳根闻处出天聪云门因僧问如何是透法身句师曰北斗里藏身径山杲云云门祇答得法身句未答得透法身句今日有问如何是透法身句向道蟭螟眼里放夜市大虫舌上打秋千天童悟云通玄又且不然今日有X人问噼嵴便棒纵使不会管教永劫不忘白巖符云韶阳与么答话笑杀天下人者里有问透法身句向道本舖发卖南北川广生熟药材下顾者认招牌为记潦倒云门泛铁船江南江北竞头看可怜无限垂钩者随例茫茫失钓竿南岳峰高北岳低行人泣路两迟疑火星昨夜移牛斗照见西瞿人不知凿断龙门透碧津洪流骤雨岂停尘谪僊拏月澄江底渔舟笑杀谢家人五陵公子游春惯未第贫儒自古多冷地看他人富贵等闲不耐幞头何北斗藏身句最玄未明向上谩劳传黄河辊底流今古华岳三峰头指天何事文星与酒星一时分付与先生高吟大醉三千首留与人间伴月明透出毗卢顶上光夜来星转斗中藏禅家不掐天师诀也解交干步蹋罡昨夜东风落万红半随流水半随风何须短艇牚明月自与桃源一派通天地广无边云何藏北斗跛脚老云门未明三八九紫微花醉骂荷花输却荷花不理他恼杀紫微谁抵命风吹杨柳乱如麻X问固希奇答亦巧言前荐得犹迟了人皆爱月夜眠迟我独惜花春起早武帝祀甘泉女人浴渭川乳长七八尺北斗在人间云门示众与你说菩提涅槃真如解脱是烧枫香供养你与你说佛说祖是烧黄熟香供养你与你说超佛越祖之谈是烧饼香供养你归依佛法僧下去径山及云云门气宇如王乃作此座主见解山僧者里道菩提涅槃真如解脱是将黑豆换你眼睛说佛说祖是将木槵子换你眼睛说超佛越祖之谈是将鱼目换你眼睛归依佛法僧下去焦山乘云我又不然说菩提涅槃真如解脱是将陈葛藤绊杀你说佛说祖是将干矢橛熏杀你说超佛越祖之谈是将栗棘蓬鲠杀你归依佛法僧下去湘翁沄云云门气宇如王开口得恁么寒薄白巖别有道处我若说佛说祖是剥名品茘枝供养你若说菩提涅槃真如解脱是烹龙肝凤髓供养你若说超佛越祖之谈是搅酥酪醍醐供养你归依佛法僧莫错认驴鞍桥作阿爷下颔沧远髓云二大老一人向玛瑙街前鬬富一人在琉璃殿上铺锦顿使大地众生贫者得富躶者得衣饥者得食愚者得智山僧又且不然若说佛说祖是倾海水灌塞你鼻孔若说菩提涅槃真如解脱是将毒蛇齩破你心肝若说超佛越祖之谈是X将须弥筑瞎你眼睛蓦拈拄杖云正恁么时且道归依个什么良久复卓云点石化为金玉易劝人除却是非难法林音云彼自无疮勿伤之也拈拄杖云超佛越祖说佛说祖菩提涅槃真如解脱向甚处去也卓一下云洎合打破蔡州云门因僧问如何是一代时教师曰对一说对一说太孤绝无孔铁锤重下楔阎浮树下笑呵呵昨夜骊龙拗角折别别韶阳老人得一橛对一说辽天鹘万重云祇一突韶阳老韶阳老南北东西无处讨海藏龙宫金文玉牒逗器观机破关击节三百余会振纲宗四十九年同箇舌阿剌剌对一说谛当之言如截铁对一说五教三乘尽该摄龙宫海藏任纵横水底泥牛吞却月对一说较奇绝白额大虫新出穴风行艹偃吼如雷牛羊不见流鲜血韶阳老失一橛云门因僧问不是目前法亦非目前事时如何师曰倒一说倒一说分一节同死同生为君决八万四千非凤毛三十三人入虎穴别别扰扰悤悤水里月倒一说清人骨万里无片云抛下一团雪别别老大禅翁甘灭舌是贼识贼以楔出楔鸟迹空云镜花水月教儿狮子X迷踪诀上树老猫安身法活鱍鱍倒一说等闲翻却狐狸穴倒一说六月红炉飞片雪昨夜海神怒气瞋一鞭击碎珊瑚月倒一说难语决镂尘析缕重披洩云起南山雨北来大抵不是晴时节白白白梅花香冷霜天月倒一说超途辙灵椿不挂枯椿雪无端露柱兮生狂带累崑崙兮喫跌别别碧眼黄头犹未彻云门因僧问如何是尘尘三昧师曰钵里饭桶里水翠峰显云直饶多口阿师也难下此束报恩秀云者僧问处直要人当面拈出云门恁么道是拈出不是拈出资福广云何止钵里桶里直得通身徧身犹见有饥渴者且道过在什么处其天浩云连日半晴半雨风渐急天渐寒空中霜气满河畔水声干落木巖前文殊缩项腊梅枝上普贤破颜是甚么不合无端饶舌钵里饭桶里水多口阿师难下此束北斗南星位不殊白浪滔天平地起拟不拟止不止个个无裩长者子尘尘三昧彼彼不外千峰向岳百川赴海更无一法不如来祇个堂堂观自在钵里饭桶里水开口见胆求知已拟思便落二三机对面忽成千万里韶阳师较些子断金之义兮谁与X相同匪石之心兮独能如是钵里饭桶里水别宝崑崙坐潭底一尘尘上走须弥明眼波斯笑弹指笑弹指珊瑚枝上清风起云门上堂拈起拂子曰者里得箇入处去揑怪也日本国里说禅三十三天有箇人出来唤曰特舍儿担枷过状愚菴盂云是时天子雨曼陀罗华摩诃曼陀罗华曼殊沙华摩诃曼殊沙华栴檀香风悦可众心漆桶不快请过一边云门因僧问如何是云门一曲师曰腊月二十五寿昌梅云者僧问似一寒瘠之夫室同悬磬不过欲求升合以度朝昏云门老汉如大富长者出手便将个摩尼珠抛在面前祇是此僧不解受用会么腊月二十五干坤开万古一登金轮峰诸山不足数腊月二十五骑驴不打鼓春风百艹生冢上添新土一曲韶阳古调清多年木石化为精广陵传去人何在留得杜䳌啼月明云门一曲彻髓彻骨霁雪千峰寒梅破萼啐啄公子风流鸣木铎春暖和风柳眼青碧桃枝上啭黄莺眼前一道如弦直无奈游人不肎行云门到厨下问僧作什么曰设供师曰你是甚么人曰某处人师乃唤典座与者上座设却供X沩山喆云云门一期慈悲却成多事当时便回去免见挂人脣齿良久云若不登楼望焉知沧海宽云门因僧问如何是法身师曰六不收昭觉勤别云一不立旭峰焯云六不收一不立敢问天下衲僧何者是法何者是身众中若有箇道得透法身句不妨与二尊宿把手竝行一二三四五六碧眼胡僧数不足少林谩道付神光卷衣又说归西竺西竺茫茫无处寻夜来却对乳峰宿六不收兮调最新能歌何待绕梁尘和风满槛花千树不换干坤别是春一不立六不收突然那更有踪由无限青山留不住落花流水太悠悠村歌社舞那伽定癞狗泥猪清净身透彻根尘无佛法优昙花现十洲春六不收兮一不立清净法身何处觅夜来一阵吹叶风扫尽浮云月照壁一不立六不收青山不动水长流僧堂路僻无人到日卷湘帘看白鸥云门因僧问如何是超佛越祖之谈师曰餬饼东山演云驴屎似马粪又云破艹鞵又云灵龟拽尾径山杲云云门直是好一枚餬饼要且无超佛越祖底道理松隐然云妙喜一手擡一手搦未免话作两橛既是好一枚餬饼又无超佛越祖底道理且X道妙喜还有为人处也无天童杰云云门信口垂慈不费心力者里则不然如何是超佛越祖之谈向道清晨喫白粥午后更不饥天宁琦云筑超佛越祖若何宣充斋餬饼恣情飡湖南展钵新罗齩大食波斯索渡船超谈禅客问偏多缝罅披离见也么餬饼筑来犹不住至今天下有誵譌云门餬饼模样小怎似法华炉灶大饱来一任带刀眠谁问西来闲达磨驾空欲上九层霄脚下红丝系转牢赖是龙泉未出匣且施一割用铅刀云门因僧问如何是诸佛出身处师曰东山水上行昭觉勤云者里则不然有人问向道薰风自南来殿角生微凉高峰妙云二老虽具顶门正眼悫其本源天地悬殊龙池传云山僧则不然如何是诸佛出身处向道西河火里坐云门信云东山水上行则不难须弥安此束上如何理会理安问云二老答处不是高峰大难委悉诸人切不可错会有问理安诸佛出身处但向道吾常于此切愚菴盂云韶阳昭觉可谓得之于心应之于手眉毛中挂五须弥鼻孔里藏四海水要扶个诸佛出身处厓州万里乌石道云云门脚跟浮逼逼未尝点地圆悟坐在家舍寸步不移总未会在若有问乌石但向道奇怪石头X形似虎火烧松树势如龙诸佛东山水上行擡头举步落深坑谁知独足拕泥水不荐回途十万程诸佛出身处东山水上行面南看北斗日午打三更东山水上行褊衫不染皁壁上畵枯松后园驴喫艹三十二相八十种好赤膊抵沙蜂烂醉和衣倒诸佛出身处东山水上行石压笋斜出巖悬花倒生要会东山水上行溪边石女夜吹笙木人把板云中拍一曲凉州恰二更秋林落叶满栏杆砌下蛩声枕上寒最是月明风定夜溥溥玉露滴金盘淡荡秋光露几行高低吚唔送斜阳声声为报湘江客此去衡阳是故乡云门因僧问如何是佛师曰干矢橛理安问云惊羣句直是惊羣奇特事不妨奇特云门大师可谓硬峻一时汝等切忌向者里齩嚼稽首金容干矢橛应物现形如水月香臭皆从佛口生凡圣从教同一舌云门干矢橛全超法报化无事出山游百钱杖头挂问处分明答处亲半同含笑半同瞋君看陌上二三月那树枝头不带春X门外小人至门内有小人一掌一握血一棒一条痕噫桃花破浪渔舟稳万里征人泣断魂鸡冠花当当顶上胭脂搽秋初夏末红满树却被那杭州城大井巷东首住底王妈妈满头插得向人夸高声唱云好刷牙拆却空王殿掀翻狮子牀太平无忌讳在在百花香夜静风清杜宇歌声声祇在旧烟萝可中无限伤心事不遇知音恨转多食熊则肥食蛙则瘦春风料峭冻杀年少栴檀树子夜生虫香折门前一槛风祇恐四邻人不信天明付雨烂成龙云门因僧问树凋叶落时如何师曰体露金风昭觉勤云云门善巧方便可谓即事即理即隐即显三句可辨一镞撩空虽然如是黏皮着骨若有人问蒋山但对他道牚天拄地且道是三句是一镞试玉须经火求珠不离泥昭觉渊云云门大似与贼过梯今日有问树凋叶落时如何向道落霞孤鹜齐飞秋水长天一色云居庄云山僧则不然忽有人与么问但向道不因夜来鴈争见海门秋拈拄杖畵一畵信菴禋云云门袖头打领腋下剜襟不妨好手未免牵丝带线或问报恩树凋叶落时如何祇向他道来年更有新条在恼乱春风卒未休天宁琦云者僧若道个谢师答话云门大师管取有理难伸山X僧则不然树凋叶落时如何拈起拄杖才伫思打下法堂免致诸方捡点白巖符云者里又不然树凋叶落时如何向他道分付炉头问既有宗答亦攸同三句可辨一镞辽空大野兮凉飇飒飒长天兮疎雨蒙蒙君不见少林久坐未归客静依态耳一丛丛体露金风触处周何须叶落始知秋清风楼上当年事直至如今笑未休树凋叶落何时节体露金风九月天满目真如人不会一川风月正翛然凉风落木楚山秋满树寒蝉噪不休红蓼白苹开两岸不知谁在钓鱼舟金风体露复何言大道从来绝变迁一叶飘空天似水临川人唤渡头船寂寂寥寥空索索徧界纷纷黄叶落东西南北绝遮拦万里长天飞一鹗云门因僧问如何是正法眼师曰普风穴沼别云瞎大梅帜云二大老各奏宫商自成曲调还有亲疎也无黄龙心云更道个瞎且图两得相见普之一字岂寻常擡首须看掣电光拟议思量生解会堪嗟剜肉作身疮顶上有来真个瞎辉天鑑地不同时大悲手里休擎手独自夜行谁得知X普之一字天然别着眼看时如电掣宇宙茫茫无处寻秤锤蹋着硬如铁明暗双双照用分几人能到孟尝门街头不识真弥勒却向灵山问世尊韶阳一字普日月临下土船子钓华亭禾山解打鼓云门曰百艹头上道将一句来自代曰俱昭觉勤云札复云直得万机寝削千眼顿开细于须弥大于芥子软如铁硬如泥虽然如是祇道得一半或有问山僧祇向他道收且道落在什么处径山杲云普复云俱札普日轮午李将军射石虎虽然透过那边枉发千钧之弩天宁琦云云门俱少实多虗昭觉札了无交涉妙喜普直须荐取者三个汉各立生涯摇头摆尾到处逢他深山藏勐虎浅艹露羣蛇佛川宗云一把柳丝收不得和烟搭在玉阑干云门僧问如何是啐啄之机师曰向雪堂行云云门答者僧话不得便休为甚么却来鼓粥饭气以当生平有问啐啄机云门答云向昨日雷震天夜来山水长啐啄之机向字酬过空雷电忽倾湫夜来霶霈漫天雨几处波涛打钓舟白牯问狸奴虗空酬万象电激不停踪谷虗谁答向啐兮啄兮清机历掌回头𨍏轹范秦时舌上葛藤长X万丈云门曰既知来处什么劫中无祖师自代曰某甲今日不着便径山杲云云门也是作贼人心虗径山则不然既知来处甚么劫中无祖师不图打艹祇要惊蛇梅逢忍云寿昌不与么既知来处甚么劫中有祖师亦代云某甲今日小出大遇此语有负堕处若人检点得出许汝具眼云门因僧问如何是云门剑师曰祖吹毛宝剑问云门来者投机岂更存路逢剑客如何也甑人𢹂首向南奔吹毛宝剑不须抽迸匣清光射斗牛日用全彰人不见云门祖字为君酬三尺秋光匣里藏时逢作者露锋铓如今四海狼烟静不展红旗归故乡云门因僧问如何是云门一路师曰亲法林音云两路了也云门一路亲眼里不容尘自从五代干戈后得见昇平有几人云门一路坦而平任意东西放脚行好看绿杨烟破处桃花沿磵鬬嗁莺宗鑑法林卷四十八X宗鑑法林X卍XXX宗鑑法林卷四十九集云堂编大鉴下七世云门因僧问如何是道师曰透出一字天宁琦云天宁作么生拈拄杖击禅牀云洎合停囚长智透出一字却不相似急转头来张三李四云门因僧问如何是吹毛剑师曰骼又曰胔谁谓吹毛剑云门骼可知一朝权在手方见令行时云门问僧看什么经曰瑜伽论师曰义堕也曰甚么处义堕师曰自领出去中峰本云雪上霜枷上杻觌面无私移星换斗要识者僧话堕处么且待三十年后云门因僧问和尚寿年多少师曰七九六十八曰学人不会师曰不会为汝减却五年佛日晳云云门大师一期演唱宗乘美则美矣未免翫人丧德山僧则不然若有人问和尚寿年多少但向道拄杖子同年倘若问拄杖子年多少便与噼嵴一棒管取庆快平生虽然也是寒山道底云门因僧问久雨不晴时如何师曰札X天童杰云云门一札干坤匌帀海水腾波须弥岌嶪蓦拈拄杖卓一下云云门大师向者里无出气处且道乌巨活人眼在甚么处复卓拄杖云久雨忽晴天清地宁寒山抚掌拾得忻忻恁么会得旱地遭钉久雨不晴云门道札阳乌奋羽翰蛟龙缩鳞鬣为是时节为是佛法一箭两垛谩猜量眼里瞳人眉搭飒云门一箇札吹毛光透匣若不是张华徒劳眼眨眨泥人斩怒蛟雪刃倚天高山头翻白浪海底红尘飘云门问僧江西湖南还闻长此束鸟说禅么曰不闻师拈拄杖曰禅鸦鸣鸦鹊鸣鹊天然自会不从人学跛脚阿师放过一着拈起拄杖口边吹𠴨𠴨犹胜鹧鸪嗁三月提壶沽美酒杜䳌相勉不如归云门因僧问佛法如水中月是否师曰清波无透路曰和尚从何得师曰再问复何来曰正与么时如何师曰重叠关山路昭觉勤云者僧泛一只船入云门法海里引得一阵勐风看它把舵张帆也不易抵当及至下梢可惜输它一筹且道什么处是输处笑巖宝拈拄杖云诸人若会得者三转语岂止丹霄独步可作天下人师其或未然略为註破一语真风壁立一语截断舌头X一语黄梁授枕註巳註了说巳说破还识得韶阳老汉么妙握司南造化柄旋干倒岳许谁同磬山修云者僧向万古碧潭再三捞摝争奈云门有翻天覆地之能灼然水月非难取自是时人手不亲韶石老师拈出了关山重叠越光新清波无透路转处少人知斫却月中桂清光付与谁徧界不藏清波澄寂互换投机箭锋相直拈起向上钳锤石火电光莫及便恁么隔关山碧潭云外不相关云门示众药病相治尽大地是药那箇是自已尽大地是药古今何太错闭门不造车通途自寥廓错错鼻孔辽天亦穿却左眼不见山河右眼不见日月直得百花开时一一为君分别药病不相治何须尽大地反笑老云门失却孃生鼻云门问闽中顺维那古人竖起拂子放下拂子意旨如何顺曰拂前见拂后见师曰如是如是后却举问僧汝道当初诺伊不诺伊僧无对师曰可知礼也愚菴盂代云和尚也须防护口业好含血喷人先污口那堪箇里觅波查就中若有知音X者岂肯风前显齿牙云门问僧光明寂照徧河沙岂不是张拙秀才语曰是师曰话堕也叶路纵横得自由牢关捩转妙全收箇中密意人难会喝下须教水倒流万丈龙门势倚空悬巖攃手辨鱼龙时人祇看丝纶上不见芦花对蓼红问来答去无偏党铁壁银山作么通纵夺临机言语堕遂令千古动悲风与夺双行定是非韶阳用处太孤危者僧若具金刚眼赵璧连城一道归分明写出与君看意在钩头不在盘纵使石人开得口不知犹被舌头瞒电光石火两交驰眨上眉毛早巳迟死却偷心明底事韶阳也落第三机当的帝都丁伊忧乙噎嘤若教唿吸正误杀世间人云门曰一任横说竖说未是宗门苗裔若据宗门苗裔是什么热盌鸣三乘十二分教说梦达摩西来说梦若有老宿开堂为人说法将利刀杀却百千万箇有甚么过平阳忞云眼盖诸方气凌一世许它云门老子当时山僧若在直出众前扼腕立地向它道和尚项上三百斤铁枷何不卸却待它动静便与掀倒禅牀X云门曰衲僧家须有巴鼻方识得天下人如何是衲僧巴鼻代曰德山云门舌上有龙泉爱把金鍼黑地穿要会衲僧巴鼻子一条红线两人牵云门因僧问十二时中作么生得不空过师曰你向甚么处着此一问曰学人不会请和尚举师曰举不顾即差互拟思量何劫悟夹山豫云云门恁么为人正是前头打得着后头打不着若是山僧待道学人不会请和尚举噼头一棒向伊道逢人切莫错举云门到灌溪有僧举溪上堂语曰十方无壁落四面亦无门净躶躶赤洒洒没可把上座作么生会师曰举即易出也大难曰上座不肯和尚与么道那师曰你适来恁么举那曰是师曰你驴年梦见灌溪曰某甲话在师曰十方无壁落四面亦无门你道大梵天王与帝释商量甚么事曰岂干它事师唤曰逐队喫饭汉平阳忞云大凡举话须知话之起倒者僧既不是弄潮手空将鼻孔与人扭揑广润见处也要诸人共知拈拄杖云看看望海尖动也𨁝跳上瑞云峰顶压着诸人顶门是你还解𢌞避也无良久云十方无壁落四面亦无门净躶躶赤洒洒没可把甚处去也拈拄杖一时打散云门因僧问生死到来如何排遣师展两手曰还X我生死来鍼眼鱼吞大千界蟭螟虫吐妙高山太虗包括无遗漏万彚全归指掌间起复灭去还来石桥蹋断通身黑那识华顶是天台饥便喫饭困来打眠长安城外一望平田绝中边离言诠将军不识乌骓马海底犀牛把角鞭云门示众尽大地是箇解脱门枉作佛法会却何不见山是山见水是水狮林则云潦倒云门前言不应后语如今尽大地人见山何曾唤作水见水何曾唤作山既不作佛法会又唤什么作解脱门我眼本正因师故邪邪师过谬非众生咎喝一喝云门问新到汝是甚处人曰新罗师曰将甚么过海曰艹贼大败师曰为甚么在我手里曰恰是师曰一任𨁝跳僧无对翠峰显别云门后语云嘘嘘又云云门老汉龙头蛇尾放过者僧为什么在我手里恰是噼嵴便打沩山喆云云门翠峰祇知步步登高大沩即不然恰是便乃呵呵大笑不见道杀人刀活人剑南堂欲云者僧过得海来恰值落在云门手里翠峰推波肋澜可谓小出大遇本觉一云者两箇有头无尾汉复颂新罗衲子罕曾逢风月询来也略同可惜为山争一篑徒劳宾主各无功X云门曰三家村里卖卜东卜西卜忽然卜着也不定僧便问忽然卜着时如何师曰伏惟伏惟卖卜三家村里头吉凶祸福辨端由忽然卜着僧来问生死惟将一句酬云门因僧问秋初夏末前程若有人问作么生抵对师曰大众退后曰过在甚么处师曰还我九十日饭钱来沩山喆云者僧贪程太速致使云门随索饭钱而今还有识云门者么出来与大沩相见良久云不是弄潮手休入洪波里昭觉勤云者僧贪观白浪云门见机而作虽然斩钉截铁未是本分艹料有问崇宁祇向它道驴事未去马事到来待伊如之若何噼嵴便打护国元云据虎头收虎尾则不无斩钉截铁犹欠一着忽有人问护国噼嵴便打待伊道过在甚么处向它道我不似云门索饭钱天童华云者僧有迎刃谋略云门具杀活手段虽然如是应菴门下更须勘过了打天童杰云平如镜面险似刀山者僧有破关底机谋云门善用不战屈人兵底手段虽然如是鼻孔在灵隐手里天宁琦云放过即不可作么生抵对但向它道七十二棒翻成一百五十过在什么处更道你但喫棒我要者话行理安问云云门可谓知机观变善为切蹉检点将来亦是慈悲之故有落艹之谈诸人且如何委悉去路一身轻似叶高名千古重如山X大众退后衲僧去就岂用机关那容体究蓑翁老熟惯波澜桡棹不施船放熘夏末秋初万万千石头路滑脚皮穿者僧剑刃翻身疾也被云门索饭钱蚌含明月为君直剖如何若何秋虫开口久经行阵老将军不施寸刃取人首行路难行路难愁肠一片满目江山云门因僧问如何是法身向上事师曰向上与汝道即不难作么生会法身曰请和尚鉴师曰鉴即且置作么生会法身曰与么与么师曰者箇是长连牀上学得底我且问你法身还解喫饭么僧无对保福展代云欠它一粒也不得翠峰显云者僧将成九仞之山不进一篑之土过在什么处积翠永云云门直得入泥入水昭觉勤云云门可谓驱畊夫之牛夺饥人之食权衡佛祖龟鉴宗乘所以后来尊宿各出眼目互相扶竖虽然如是祇明得法身边事未明得法身向上事且如何是法身向上事域中无背向阃外有威权南堂静云者僧敢将游艇子撩拨洞庭湖殊不知云门金镞惯调曾百战铁鞭多力恨无讐若是大随又且不然者僧也拈却云门也架阁且作么生会法身良久云任它沧海变终不为君通天童杰云云门浑钢打就生铁铸成不动钳锤火星迸散永菴主冷处着把火义出丰年保福閙X处爱入头未免旁观者哂天童据款结案也要诸方检点若检点得出生陷无间地狱南堂欲云若论战也箇箇立在转处者僧眨得眼来枪头早在云门手里直得上天无路入地无门翠峰更要进土在还委悉么箭穿红日影须是射鵰人古南门云者僧喫饭不知下落便问法身向上事自非云门明鉴秋毫焉到水穷山尽翠峰云将成九仞之山不进一篑之土祇恐不是玉是玉也大奇西江一吹竟无痕三世如来一口吞凤随龙肝香积饭万般尝过不须论未识云门向上机祇寻向下转生疑通身是饭如何喫无口从来亦不饥一觉开眸见月光披衣起坐倚南牕细听隔水笙歌响祇为吹声不按腔香满罗衣腹满䇿浑身绰约无缝隙无端拭着潘郎颜骂杀缘鬟红粉客云门曰平地上死人无数过得荆棘林是好手时有僧出曰与么则堂中第一座有长处也师曰苏噜苏噜沩山哲云若不是云门被者僧一问几乎将南作北大沩即不然与么则堂中第一座有长处也拈起拄杖问你唤者箇作什么若唤作拄杖子眉须堕落黄龙南拈拂子云若唤作拂子是平地上死人不唤作拂子未透荆棘林在五祖演云太平即不然平X地上箇箇丈夫荆棘林里坐得是好手何故格泐潭清云祇者拂子是荆棘林诸人作么生过直饶过得也是猢孙系露柱云居庄云平地上活人无数入得荆棘林是好手或有出来说长说短拈拄杖便打何故水流溼火就燥祸福无门惟人自召举手攀南斗移身倚北辰出头天外看谁是箇般人声如鸣玉静边门谁信幽人不见君花到海棠将寂寞绣衣犹把麝香熏将军令下闪旌旗边骑纷纷顿失威纵有突然饶骤者不知身巳陷重围龙蟠虎踞树层层势入浮云亦自崩一种青山秋艹里路人谁拜汉文陵云门示众古佛与露柱相交是第几机僧无语师曰你问我与你道僧遂问师曰一条绦三十文又代前语曰南山起云北山下雨博山来云古佛在众生肚里结冬众生在古佛肚里度夏众生不识古佛古佛不识众生且道南山起云北山下雨是甚么节文拈拄杖云向下文长南山云北山雨四七二三面相覩新罗国里曾上堂大唐国里未打鼓苦中乐乐中苦谁道黄金如粪土一道神光初不覆藏超见缘也是而无是出情量也当而无当巖花之粉兮蜂房成蜜野艹之滋兮麝脐X作香随类三尺一丈六明明触处露堂堂指上一轮明月眉间万里清光谁家玉笛吹深夜片片梅花透纸牕痖儿得梦向谁说眼目动摇还吐舌捉得海门千丈龙有时放出翻成鼈云门曰镫笼是你自已把钵盂钟饭底不是你自已有僧问饭是自已时如何师曰者野狐精三家村里汉又曰来来不是你道饭是自已曰是师曰驴年梦见三家村里汉终朝䭚饭费工夫不识镫笼是钵盂多少三家村里汉忙忙树上捉鲇鱼云门到鹅湖闻上堂曰莫道未了底人长时浮逼逼地设使了得底明明知得有去处尚乃浮逼逼地师下堂问首座适来和尚意作么生座曰浮逼逼地师曰首座久在此住头白齿黄作者箇语话曰上座又作么生师曰要道即道见即便见若不见莫乱道曰祇如道浮逼逼地又作么生师曰头上着枷脚下着杻曰与么则无佛法也师曰此是文殊普贤大人境界沩山哲云大凡拨艹瞻风须是其人云门可谓青天霹雳旱地震雷直得百里魂虑变慑不见道惊羣须是英灵汉敌胜还他狮子儿黄龙新云云门似锥锥地首座以刀剜空直饶齐下锥刀未免头上着枷脚下着杻宝掌白云云门大似按剑鸿门气沖牛X斗其时虽有勐将如云谋臣如雨也祇得敛袵有分何故眼空宇宙谁当敌三尺龙泉照胆寒云门示众折半裂三鍼筒鼻孔在什么处为我一一拈出来看自代曰上中下径山杲云倚门傍户弄精魂昔年曾扣睦州关负义忘恩当等闲见说吴音俱变尽语言浑是广南蛮云门问僧什么处来曰礼塔来师曰谑我曰某甲实礼塔来师曰五戒也不持保福展云智不责愚汾阳昭云彼此相钝置云门示众拄杖化为龙吞却干坤了也山河大地甚处得来通玄奇云云门一期施设不妨新鲜斟酌将来也是抱赃叫屈灵隐礼云云门大似藏尽楚天月犹存汉地星者里则不然拈拄杖云拄杖子把定干坤了也山河大地分付阿谁卓一下云一人有庆兆民赖之拄杖子吞却干坤徒说桃花浪里奔烧尾者不在拏云攫雾曝顋者何必丧胆亡魂拈了也闻不闻直须洒洒落落休更纷纷纭纭七十二棒且轻恕一百五十难放君养就黄龙变化材蓦然平地一声雷比图对面教人见吞却干坤吐出来衲僧拄杖子为龙却不尊横拈吞佛祖倒握撼干坤X眼里有睛皮有血直须一棒一条痕狸奴白牯休相笑祇今亲侍绝儿孙云门举马大师道一切语言是提婆宗以此箇为主乃曰好语祇是无人问我有僧便问如何是提婆宗师曰西天九十六种你是最下种翠峰显云赤幡被者僧夺了也资福玉云马大师以此箇为主错过提婆宗云门恁么答话还契马大师也无只如者僧末后因甚不礼拜云门问僧近离甚处曰西禅师曰西禅有何言句僧展两手师与掌僧曰某甲话在师却展两手僧无语师便打虎头虎尾一时收凛凛威风四百州却问不知何太险复云放过一着将成之山不进一篑老倒云门坐而获利钓鳌钓鲸手段高惯曾下海涉波涛缓放急收自得便浮家泛宅何飘飘云门问直岁甚处来曰刈茅来师曰刈得几箇祖师曰三百箇师曰朝打三千暮打八百东家杓柄长西家杓柄短又作么生岁无语师便打沩山哲云直岁为众竭力到云门面前力尽神疲何故棋逢敌手难藏兴水到沧溟始是波径山杲云直岁无语有三百箇祖师证明云门令虽行要且棒头无眼沩山果云者僧若具眼见云门恁么道但云和尚休要把髻投衙拟议之间随手便摵不惟庆X快平生亦乃参学眼正天宁琦云大小云门却被直岁勘破法林音云相骂饶你接此束相唾饶你泼水云门因僧问一切智通无障碍时如何师曰埽地泼水相公来埽地泼水相公来人人明镜挂高台碧油幢下呵呵笑青眼何妨特地开埽地泼水相公来声高隘喝绣旗开天上玉麟来瑞世堪作人间将相才一切智通无障碍埽地泼水相公来觌面当机如激电寒山抚掌笑咍咍云门因僧问如何是教外别传一句师曰对众将来曰直得恁么时如何师曰照从何立万峰蔚云云门大师一收一放累及学人分疎不下若问嵩山如何是教外别传一句当时震声一喝直教学人悟去乃颂教外无言号别传别传心印讷无言马师一喝轻拈出不属瞿昙话正偏云门因有讲僧参经时乃曰未到云门时恰似初生月及乎到后曲弯弯地师得知乃召问是你道否曰是师曰甚好吾问汝作么生是初生月僧乃斫额作望月势师曰你如此巳后失却目在僧旬日复来师又问你还会也无曰未会师曰你问我僧便问如何是初生月师曰曲弯弯地僧罔措后X果然失目瑯琊觉云且道佛法还有灵验么如今若有人问如何是初生月向道经堂前打板声白云端云者僧失却目云门和鼻孔不见虽然如是家住州西黄龙新云语惊时听得无动机若谓者僧失双目入地狱如箭射东禅观云者僧双目虽失光射九天云门两眼虽存前明后暗云门新月曲弯弯管见初明豹一斑点铁化为金玉易劝人除却是非难恰似初生月两口无一舌到了曲弯弯把火入牛栏问它以手便斫额猴黑谁知有猴白向后失目果然是要见长人过深水不惜浑身入虎穴顋边直欲将须捋拟思回首隔云泥谩道恰似初生月初生月曲弯弯一重金锁两重关脑后双瞳何得失寒光直射斗牛间云门因僧问死向甚么处去师曰在甚么处天童杰云云门秉杀人刀活人剑检点将来要且不知去处忽有问华藏死向甚么处去祇向它道薰风自南来殿阁生微凉蔗菴范云韶阳老汉望尊寰宇气挺神州具定今古之眼有定古今之辨被人问箇去处总属茫然或有问显圣死向甚么处去祇向它道门前绿水潺潺急屋后春山叠乱青云门示众直得触目无滞达得名身句身一切法空山河大地是名身亦不可得唤作三昧性海俱X备犹是无风帀帀之波直得忘知于觉觉即佛性唤作无事人更须知有向上一窍在天童觉云宾主不谙二俱有过各与二十棒祇如向上一窍又作么生犀因玩月纹生角象被雷惊花入牙径山杲云泼油救火浑闲事雪上加霜愁杀人平阳忞云收拾诗书归旧隐鸟嗁花笑一般春报恩琇云云门慈悲之故而有落艹之谈云门因僧问不起一念还有过也无师曰须弥山圆通善云此公案或云才拟问早是须弥山或云如须弥山八风吹不动千古镇长安或云为人难透如须弥山要且未梦见云门在除是桶子底脱红丝线断方知总不恁么不见道三句明一句一句明三句三一不相涉分明向上路天童杰云大小云门话头也不识径山琇云者僧无量劫来着此贴肉汗衫若不遇云门作家难为脱却不生一念岂通宗真伪分于一句中筑着眼花兼杜口须弥当面作屏风一念不起须弥山就中崎岖路行难竞向海门遥仰望四溟浩渺七金寒作者纵横终不虗应机涌出须弥卢人穷不到金刚际相逐年年役路途不起一念须弥山逐语随言会转难锦鳞赪尾平生事刚被平人把钓竿石笋抽条泥牛吼月谁料同舟自吴越应机涌出须X弥山一念不起何处雪金刚宝剑当头截须弥山耸见还难烟水茫茫万仞攒欲觅云门端的处把住清风一问看明镜当台湛如水无端特地起尘埃积成山岳面前立千手大悲擘不开不起一念须弥山韶阳法施意非悭肯来两手相分付拟去千寻不可攀沧海濶白云闲莫将毫发着其间假鸡声韵难瞒我未肯糢煳放过关一波才动众波随汩没尘寰几箇知突兀须弥横宇宙纵横妙用更由谁天寒霜落月沉西清夜迢迢鹤梦迷海底日轮红似火行人犹听五更鸡玉勒青骢控早春金装宝剑耀龙文几多失意沙场士日望楼兰起暮云焦桐历历自悠扬一曲梅花五月香何事当人犹不荐徒劳指上听宫商宗鑑法林卷四十九X宗鑑法林X卍XXX宗鑑法林卷五十集云堂编大鉴下七世云门因僧问如何是清净法身师曰花药栏曰便恁么去时如何师曰金毛狮子翠峰显云太无端昭觉勤云还知者僧问处与云门答处么若知得两口无一舌若不知未免颟顸天童觉云贼来须打客来须待云门翠峰二俱作家者里莫有便恁么去者么切忌撞头磕额应菴华云沙里努眼睛花药栏莫颟顸星在秤兮不在盘便与么太无端金毛狮子大家看游子奔驰不少安但知门外逐歌欢自家田地荒来久祇看人间花药栏金谷春光常满眼红药花梢香烂熳昨夜西风一阵寒徧地残芳落何限王孙醉倒不知归犹向栏边索金盏清净法身花药栏眉毛剌倒须弥山谁将玉笛传悽怨吹过芦藂明月湾春兰秋菊有园林独许佳人得细吟一句不干音律事诗瓢碎把酒频斟东桥西磵是吾家转盻烟霞万叠遮十二峰头都有月空留笛里见梅花云门曰佛法太煞有祇是舌头短良久曰长也X天童觉云云门大师虽然自起自倒要且车不横推理无曲断径山杲云向道莫行山下路果闻猿叫断肠声天宁琦云云门原不知有佛法一箇箇舌头徧覆十方世界特地说无说有说短说长好噼口便掌且道天宁意在什么处河里失钱河里摝宝寿新云佛法两字在云门手里以为一件奇贷殊不知在新长老门下一些也用不着何则撑大门又短作火叉又长此处无金指示人梅花开徧古皇春填沟塞壑情无限游子依然瞎两睛云门因僧问如何是学人自已师曰游山翫水曰如何是和尚自已师曰赖遇维那不在法林音云且道和尚自已与学人自已是同是别南岳山前径山后瀑布声如雷电㖃拈却笠子露顶行蹋断艹鞋赤脚走杖藜林下步莓苔扰扰劳生眼未开好似落花随绿水一时流出洞中来游山翫水事寻常早晚归来𩯭欲霜蹋破艹鞋回首看数声𤠔叫白云乡游山翫水数如麻谁识韶阳老作家截断跛师三寸舌回头总是旧生涯东村王大翁从来不识字却将别人田唤作自已地是处桃源路何须别问津一溪红雨乱送尽武陵春X云门因僧问弑父弑母佛前忏悔弑佛弑祖向什么处忏悔师曰露天童华云光孝着一转语不是老僧见处亦非垂手为人何故字经三写乌焉成马育王雪云云门具杀人不贬眼底手段被者僧轻轻一拶直得无言可对无理可伸石火流星曾未急璇玑电转一何迟云门露字突然出着眼看时鹞子飞露超宗越祖人言渠爇返魂香我道伊挝涂毒鼓椎锣擂鼓转船头席卷波翻喊激流赤脚上船乘快便顺风相送下扬州斗换风雷㖃星移海岳昏谁知席帽下元是昔时人万山日出连天照人入桃源半是仙才向渔郎话归去不知身世几千年云门上堂因闻钟声乃曰世界与么广阔为什么向钟声披七条僧无语师曰七里滩头多蛤子钟声披起郁多罗碧眼胡儿没奈何一箭双鵰随手落拈来原是栅中鹅七里滩头多蛤子太阳一出口俱开平生肝胆虽然露俊鹘何曾逐臭来世子从来有大病药医无效为年深耆婆老有神通X术偏向膏肓穴上鍼云门示众三乘十二分教达磨西来放过即不可若不放过不消一喝翠峰显举毕喝一喝云大众好喝且道落在什么处若要鼻孔辽天辨取者一喝开先金云辨即辨矣三乘十二分教着在什么处直饶你知得着处分明三十棒一棒也少你不得何故放过即不可云门因僧问如何是祖师西来意师曰没即道或曰长连牀上有粥有饭或曰山河大地有时顺水流舟去转柁看看又逆风船到岸时人出陆山重重又水重重黄金与瓦砾恣意乱抛掷高价无人酬一地成狼借云门示众直得干坤大地无纤毫过患犹是转句不见一色始是半提更须知有全提时节乌石道云云门雷声甚大雨点全无百尺竿头弄险是非海里横身更有全提底时节祇堪惆怅不堪陈云门示众尽十方世界干坤大地以拄杖画一画曰百杂碎翠峰显云者汉是即是要且未有出身路如今拄杖在翠峰手里复横按云东西南北甚处得来古南门云二老向万仞崖头垂手不妨各有出身之路虽然如是无风帀帀之波古梅志云者两箇各向拄X杖里躲跟却来倚势欺人将谓无能出其右者殊不知六百年后性命俱落在海印手里活也死也总不由伊大众要见么掷下拄杖展两手云天台华顶秀南岳石桥高云门因僧问如何是最初一句师曰七九六十三七九六十三休云是对谈当机如不荐更去问瞿昙云门到陈操尚书家操问儒书即不问三乘十二分教自有座主作么生是衲僧行脚事师曰尚书曾问几人来曰即今问上座师曰即今且置作么生是教意曰黄卷赤轴师曰此是文字语言作么生是教意曰口欲谈而词丧心欲缘而虑忘师曰口欲谈而词丧为对有言心欲缘而虑忘为对妄想作么生是教意书无对师曰曾闻尚书看法华经是否曰是师曰经中道一切治世语言资生业等皆与实相不相违背且道非非想天即今有几人退位书又无语师曰尚书不得艹艹师僧家抛却三经五论十年二十年尚不奈何尚书又争怪得保宁茂云云门道一句语中具三句且道从前许多络索在三句内三句外诸方商量咸谓云门有掣电之机陈操尚书虽则肩横日月背负须弥及乎挨拶将来未免无绳自缚恁么要见古人远之远矣殊不知李将军有嘉声在不得封侯也是闲X作家惯战不赍粮夺鼓搀旗势莫当虎骤龙骧谁辨的翻思仁义胜刚强云门因僧问如何是大修行底人师曰一榼在手手中一榼绝痕瑕道听途传转见赊作者至今拈不起依然独自挈归家云门因僧问如何是沙门行师曰会不得曰为甚么会不得师曰祇守会不得君问沙门行沙门行最高若教人会得业性卒难逃云门一日问明教今日喫得几箇餬饼曰五箇师曰露柱喫得几箇曰请和尚茶堂里喫茶等闲垂借问端由不负平生尽吐酬竭力为人须是彻方知茶味解人愁韶阳门下足英明明教之才又哲英云萃堂前凹凸处不劳心力一齐平云门示众你若不相当且觅箇入头处微尘诸佛在你舌头上三藏圣教在你脚跟底不如悟去好还有人悟得么出来对众道看翠峰显云然则养子之缘怎奈压良为贱其间或有不甘底出来掀倒禅牀岂不大丈夫汉虽然且问据箇甚么道理蓦拈拄杖云洎合停囚长智击禅牀下座昭觉勤云崇宁今日土上加泥敢道直得沩山水牯牛触杀东海鲤鱼陜府铁牛吞却嘉州大象云门拈起餬饼曰我祇供养两浙人不供养向北X人众无语自代曰天寒日短两人共一盌半在河南半河北一片虗明如墨黑冷地思量愁杀人尀耐云门者老贼云门斋次拈起匙箸曰我不供养南僧祇供养北僧时有僧问为什么不供养南僧师曰我钝置伊曰为什么祇供养北僧师曰一箭两𨹃有僧拈问祇如前意作么生师曰好即同荣拈来匙箸普相呈不供南僧供北僧换却眼睛曾莫顾热瞒都为不惺惺云门斋次问僧曰人喫饭饭喫人僧无语自代曰谢师答话老倒云门强指迷者僧无语显全机劝君不用他寻觅一饱自然忘百饥云门上堂拈起拄杖曰凡夫实谓之有二乘析谓之无缘觉谓之幻有菩萨当体即空衲僧家见拄杖便唤作拄杖行但行坐但坐不得动着径山杲云我不似云门将虗空挖窟竉蓦拈拄杖云拄杖子不属有不属无不属幻不属空卓一下云凡夫二乘缘觉菩萨尽向者里各随根性悉得受用惟于衲僧分上为害为冤要行不得行要坐不得坐进一步被拄杖子迷却路头退一步被拄杖子穿却鼻孔祇今莫有不甘底么试出来与拄杖子相见如无来年更有新条在恼乱春风卒未休天宁琦云凡夫不合起有见二乘不合起无见缘觉不合起幻有X见菩萨不合起当体即空见不可放过云门老汉贪观白浪失却手桡累他天下衲僧总落拄杖圈圚放过不可好与一坑埋却二乘菩萨何言尽诸佛凡夫早晚休世事但将公道断人心难似水长流掣开金殿锁撞动玉楼钟泣露千般艹吟风一㨾松胆逐滩滩尽心随浪浪飞舟人报滩尽心胆一时归春色无高下花枝有短长太行虽路险依旧有人行云门上堂光不透脱有两般病一切处不明面前有物是一又透脱一切法空隐隐地似有物相似亦是光不透脱又法身亦有两般病得到法身为法执不忘已见犹存坐在法身边是一直饶透得法身去放过即不可仔细检点将来有甚么气息亦是病博山来云造精之极研极之疵非慧目莫能鑑若夫心知体合截流注之病根达本忘情镜无已之景象除是向威音那畔分身十字街头打睡底汉方可诊候不然莫将日疟误作伤寒森罗万象许峥嵘透脱无方碍眼睛扫彼门庭谁有力隐人胸次自成情船横野渡涵秋碧棹入芦花照雪明串锦老渔怀就市飘飘一叶浪头行X天街华月影珊珊沉醉东风独倚栏朝罢九重人静后六宫犹尚整衣冠几重关隘路行难说与行人莫自瞒但得揭开脑上盖纵横出入海天宽云门问僧甚处来曰江西师曰江西一队老汉寐语住也未僧无对法眼益云大小云门被者僧勘破五云逢云甚么处是勘破云门处要会么法眼亦被者僧勘破宝寿方云大小云门祇见他非要且不见已过云门上堂众集师以拄杖指面前曰干坤大地微尘诸佛总在里许争佛法觅胜负还有人谏得么若无人谏得待老汉与你谏看有僧曰请和尚谏师曰者野狐精三宜盂云者老汉挟势欺人取面镜来照照看面皮厚多少云门示众读经千卷纸上语先天后地本寥廓拨艹寻芳途路乐不得春风花不开花开又被风吹落云门因僧问达磨面壁意旨如何师曰念七南泉亦因僧问泉云天寒无被盖一人会上竿一人会穿井伎俩虽不同总是一般病云门念七开口则失秃却舌头有甚气息云门示众祇者箇带累杀人X东山空云云门寻常气宇如王作恁么说话大似贫恨一身多山僧即不然祇者箇快活杀人何故大雨方归屋里坐业风吹又遶山行然虽如是乞儿见小利云门在雪峰时有僧问如何是触目不会道运足焉知路峰曰苍天苍天僧不会遂问师苍天苍天意旨如何师曰三斤麻一匹布曰不会师曰更与三尺竹峰闻曰我从来疑着者布衲白苹衰艹色客路不知秋若识猿啼处潇湘水逆流喈喈黄鸟唤高林怨锁长门不遇春伹见落花随水去重重风雨送行人大鉴下八世韶州白云子祥禅师问僧不坏假名而谈实相你作么生会僧指椅子曰者箇是椅子师以手拍椅曰与我将鞵袋来僧无对师曰者虗头汉云门偃闻云须是他始得径山杲云云门扶强不扶弱争奈怜儿不觉丑者僧当时若是个汉待他道将鞵袋来便掀倒禅牀直饶白云牙如剑树口似血盆也分疎不下天宁琦拈拄杖云者箇是假名那箇是实相者箇是实相那箇是假名一不是二不成路远夜长休把火大家吹灭暗中行昭庆庭云公道无私民情得所既谙风宪那许替身然虽易辨来锋争奈难为去就良久云放过一着理安问云云X门怜儿不觉丑不知白云当时失却一只眼何故祇有杀人刀且无活人剑鼎州德山圆明缘密禅师上堂大众及尽去也直得三世诸佛口挂壁上犹有一人呵呵大笑若识此人参学事毕投子青云藏尽楚天月犹存汉地星报恩秀举投子语毕云车巳去了借甚油缸博山来云孤危不立更用相亲法外无身犹欠哮吼鼻孔与眉毛从来不相识相识去舌头元在口里白巖符云山僧拟辞贤岫远赴长安长揖矣烟霞云鸟把臂乎车马袍笏你若向者里覰见一斑要与他德山相见有什么难江天杰举公案毕云还识此人么陋巷不骑金色马归来却着破襕衫法林音云一噼华山分两路万年流水不知春双盲入暗路崎岖日落栖芦暂得甦争似石人眠夜半免教舜让守林居须知花绽非干木无脚行时早触途昨朝风起长安道元是崑崙进国图收把断襟喉风磨云拭水冷天秋锦鳞莫谓无滋味钓尽沧浪月一钩青山是父白云儿云散青山总不知玉兔昼眠云母地金乌夜宿不萌枝长江秋水净涵空万象森罗映现中渔父晚歌沧浪曲谩垂钩钓得狞龙颓然寒屋此束如封樵径凄凄鸟绝踪输与隔江青箬X笠钓丝舒卷雪涛中夜深帘外绝人行古殿苔封紫雾横密旨未容传递处空教皓白满天倾德山上堂俱胝和尚凡有扣问祇竖一指寒则普天普地寒热则普天普地热翠峰显云什么处见俱胝老莫错认定盘星复云森罗万象彻下孤危大地山河通天𡽗绝什么处得一指头禅妙喜云可谓是贵人多忘古南门云有利无利不离行市闲时啜茗山茶下兴至行吟野竹西倦卧绳牀春寂寂帘前苔色映青藜德山上堂我有三句语示汝诸人一句圅盖干坤一句截断众流一句随波逐浪作么生辨若辨得出有参学分若辨不出长安路上辊辊地起纲宗云德山三句示徒能仁一字也无免汝费心穿凿释迦达磨不如函盖干坤日头截断众流香象随波逐浪浮萍一镞破三关分明箭后路德山上堂但参活句莫参死句活句下荐得永劫无滞一尘一佛国一叶一释迦是死句扬眉瞚目举指竖拂是死句山河大地更无誵譌是死句时有僧问如何是活句师曰波斯仰面看曰恁么则不谬去也师便打起纲宗云山僧重翻此案两家体怗和融世出世间同一受用还会么但参死句莫参活句死句下荐得X永劫无滞一尘一佛国一叶一释迦是活句扬眉瞚目举指竖拂是活句山河大地更无誵譌是活句或有问如何是死句波斯仰面看恁么则不谬去也但有言说都无实义岳州巴陵新开颢鉴禅师僧问如何是道师曰明眼人落井南北东西苦问人新开多口接迷津从兹八骏追风急空望悠悠脚下尘明眼人落井灵丹透金鼎黑水崑崙奴夜过漫天岭秋夜霜天月正明仰观星象约三更一条大路平如掌归去何妨彻晓行争雄弓马最危微背手能拈啮镞机自笑老来无意气看他云鸟自闲飞烟霞满笠晓风寒远蹋青莎别翠峦一路棃花春饮马夜乘明月到长安巴陵因僧问如何是吹毛劒师曰珊瑚枝枝牚着月要平不平大巧若拙或指或掌倚天照雪大冶兮磨砻不下良工兮拂拭未歇别别珊瑚枝枝牚着月珊瑚枝枝牚着月射斗光铓未足观四海尽来归贡后干坤同耀宝光寒价重三千不可图从教千古强名模长因塞北烟尘X息记得江南啼鹧鸪脱得边城戍役身却来偷赏上园春御街前畔低声语不觉冲他貌事人巴陵因僧问如何是提婆宗师曰银盌里盛雪老新开端的别解道银盌里盛雪九十六箇应自知不知却问天边月提婆宗提婆宗赤旛之下起清风大冶精金澄潭皎月南北东西孰分优劣昨夜春风一阵来扫尽千山万山雪提婆宗银盌雪泰华摧沧海竭赤旛之下起清风吹落杨花硬如铁巴陵因僧问祖意教意是同是别师曰鸡寒上树鸭寒下水东山演云大小巴陵祇道得一半白云则不然掬水月在手弄花香满衣又因僧问祖意教意是同是别山云人贫智短马瘦毛长佛日晳云演祖文皱皱地也祇道得一半隆安即不然祖意教意是同是别马搭鞍驴拽磨古梅冽云鸡寒上树一声扑落梅梢月鸭寒下水全身蹋破楚天秋顾左右云虽然诠上加诠毕竟祖意教意同别祖教问端由便将元价与他酬丝纶夜静人垂钓晓得金乌带月收昨夜三更屈指轮世间休说两三人数声长笛离亭晚君向潇湘我向秦X鸡寒上树鸭寒下水时节不相饶古今自然理寒松十里吼清风流水一溪声未巳鸡作苍鹰拏鳖鼻鸭为金翅取狞龙空王以此垂洪范锦上铺花知几重鸢飞鱼跃大家看犀辟尘埃玉辟寒李白夜来逢杜甫吟风啸月入长安随州双泉师宽明教禅师游山回首座领众门接座曰和尚游山崄𡾟不易师提起拄杖曰全得者箇力座乃夺却拄杖师放身便倒大众皆进前扶起师拈拄杖一时趁散回谓侍者曰向道全得者箇力黄龙南云明教虽然会起会倒不觉弄巧成拙资福侣云一倒一起煞有规程然当时一众竟不扶起非惟省却一顿拄杖且看明教老汉如何起身复云险益州青城香林澄远禅师僧问如何是西来的的意师曰坐久成劳曰便回转时如何师曰堕落深阬一箇两箇千万箇脱却笼头卸角驼左转右转随后来子湖要打刘铁磨禅家流何太错祇管追求无病药若知烦恼即菩提坐久成劳亦安乐绝消息处捉来有形影中走却祇因懒问儿孙要把襕衫反着坐久成劳位次巳高起时失却人天相无X限行人认白毫香林因僧问如何是衲衣下事师曰腊月火烧山昭觉勤云举一明三衲僧孔窍千差一辙本分钳锤虽然如是道林则不然或有人问衲衣下事祇向道绵包特石铁褁泥团天童华云香林恁么道老鼠入牛角若有问归宗衲衣下事祇向它道来年更有新条在恼乱春风卒未休平阳忞云应祖恁么道亦未免贪前失后若有问山僧但云一气不言含有象万灵何处谢无私古南门云香林冬行春令翠峰拆东补西若要理会衲衣下事各自摸取好灵巖储云东山则不然有人恁么问但向道动则风生且道香林底是东山底是若检点得出东山性命在诸人手里若检点不出诸人性命在东山手里抛拄杖云负命者上钩来天井新云翠峰拕泥带水处斩钉截铁昭觉斩钉截铁处带水拕泥诸人还知香林为人处么狗衔枯骨走腊月烧山万种千般翘松鹤冷立雪人寒达磨不会大难大难腊月火烧山天边两曜还香林曾未会空坐剑门关岁晚年来正苦寒千林木叶正凋残炎炎野火无流水应是随风过别山老大丛林快说禅不将禅挂口皮边谷深山远空无像何处人唿应不圆X巢知风穴知雨可怜谢三郎月下自摇橹衲衣下事火烧山腊月家贫彻骨寒堪笑连延曾未息眉毛焦赤面皮干腊月火烧山天宽与地宽常啼菩萨苦满市鬻心肝香林因僧问如何是衲僧活计师曰耳里种田耳里种田满口含烟钟󳯔解舞十八拍张老乘槎上九天香林因僧问万顷荒田是谁为主师曰看看腊月尽绣球抛出畵堂前妙转无私体自圆真箇要行剑刃事更须再见老云门石明看看腊月尽日用事如何富嫌千口少贫恨一身多香林因僧问如何是室内一盌镫师曰三人证龟成鼈瑞巖愠云三人证龟成鼈一口各含一舌当机不辨来风喫水也须防噎老香林能提挈真灯照世都吹灭喝一喝六耳同谋事不成直言心表赤心人室中灯焰谁来拨白发儿童两𩯭新皎皎清光徧界莫藏声抛不出色岂能彰直下斩钉截铁刬却古今途辙高出临济德山三人证龟成鼈别别一回喫水一回噎X三人证龟成鼈井底泥牛气噎直饶辩若悬河有理亦难分雪耿耿孤光常皎洁三人证龟成鼈石火光中迸烈泥牛脚下生烟木马口中衔铁别别六月飞霜何处热香林因僧问美味醍醐为什么变为毒药师曰导江纸贵锦江西近烟波绿新雨山头茘枝熟万里桥边多酒楼游人爱向谁家宿宗鑑法林卷五十宗鑑法林X卍XXX宗鑑法林卷五十一集云堂编大鉴下八世襄州洞山守初宗慧禅师初参云门门问近离甚处师曰查渡曰夏在甚么处师曰湖南曰甚么时离彼师曰去秋曰放汝三十棒师曰过在甚么处曰江西湖南便恁么去师于言下顿省翠峰显云云门气宇如王拶着便冰消瓦解当时若据令而行子孙也未到断绝白云端云大小云门被洞山一问直得额头汗出口里胶生保宁勇别云门后语云者瞎汉将谓你是箇人便打天童杰X云云门放去太奢收来太俭末后殷勤何不与他本分艹料洞山恁么悟去也是杓卜听虗声灵隐岳云诸方尽谓父子投机啐啄同时殊不知云门正令不行却向艹窠里辊致令洞山打失鼻孔至今无摸索处浮山云把定干坤佛祖无进入之路放开江海鱼龙得游泳之方云门老人不妨奇特翠峰云云门气宇如王拶着便冰消瓦解识甚好恶当时若据令而行瞎却天下人眼天井新云山高水深云行鸟飞在云门则可在天井则不可何故家无滞货不富见兔放鹰因行掉臂赤骨律穷方圆富贵放三顿棒尚迟疑再挨方识锥头利单提独脚机关外明眼衲僧犹不会从来大道透长安步步应须着眼看五里祇知还五里到头方觉路岐难坐镇韶阳老牯牛江西湖外遽相酬当时铁限高擡起未必黄河不倒流错口相酬罪莫逃放伊三顿转忉忉使他饭袋江西去添得庐陵米价高洞山因僧问如何是佛师曰麻三斤明教宽云向南有竹向北有木天宝枢云麻上生绳犹自可那堪绳上更生蛇喝一喝云一条来往长安路五彩畵牛头黄金为点额春晴二月初农人皆取则X寒食贺新正铁钱三五百横眸读梵字弹舌念真言吹火长尖此束柴生满灶烟金乌急玉兔速善应何曾有轻触展事投机见洞山跛鼈盲龟入空谷花蔟蔟锦蔟蔟南地竹兮北地木因思长庆陆大夫解道合笑不合哭火麻皮子若何分腊雪煎茶解醉君更有路行人未到野花含笑旧枝春三年一闰大家知也有颟顸不记时昨夜鴈回沙塞冷严风吹绽月中枝一片初生月蛾眉畵碧空水中鱼避钓云外鸟防弓云起千山晓风高万木秋石头城下水浪打钓鱼舟江南三月鹧鸪天雨过诸峰景物鲜行尽天涯谙世事买鞋须是大光钱驴尾猪头牛脚迹三斤麻皮露消息志公杖头剪刀尺从来雨下堦头溼生杀从来总自由三边戈甲一时收谁知不用施韬略坐镇中原四百州龙鳞独角碧麒麟金眼流光若电新金锁玉栏留不住夜来飞上紫霄宸问佛麻三斤眼亲手更亲虎头上种树太岁上埋人X洞山因僧问如何是正法眼师曰纸捻无油东山演云洞山不是无祇是太俭今日有问东山但向道瞎何故且要相称洞山宗匠较些些纸捻无油验作家老倒禅和鍼子眼说禅说道会如麻纸捻无油也大奇不堪拈掇有谁知回身却忆来时路月下腾腾信脚归洞山上堂言无展事语不投机承言者丧滞句者迷还得么你衲僧分上到者里须具择法眼始得祇如洞山恁么道也有一场过且道过在什么处愚菴盂云夜梦不祥题破在壁君子读之化为大吉大用现前能展事春来何处不开花放伊三顿参堂去四海当知共一家千差万别解投机明眼宗师在此时北斗藏身虽有语出群消息少人知游山翫水便乘言自已商量总不偏鹘臭布衫脱未得且随风俗度流年滞句承言是瞽聋参禅学道自无功悟来不费纤毫力火里蝍蟟吞大虫祇要拔楔抽钉为人解黏去缚如何洞山老人先要螣蛇绕脚言无展事语不投机承言者丧滞句者迷逢人不得错举白圭三复瑕难掩一默如缄语路差稍变动巳迷家X万顷秋光天水碧一声渔笛隔芦花洞山示众五台山上云蒸饭佛殿阶前狗尿天旛竿头上煎䭔子三箇猢狲夜簸钱道吾真云山僧则不然三面狸奴脚蹋月两头白牯手拏烟戴冠碧兔立庭柏脱殻乌龟飞上天且道誵譌在什么处保福达云一等为虗空畵眉目洞山道吾较些子云汉挺云上大人收拾起如何若何赵钱孙李山猱得树尾连颠笑道阶除夜簸钱敲磕髑髅无用处从来千圣不曾传洞山因僧问赤水玄珠犹是人间之宝和云唱出固非格外之谈未审今日如何为人师曰夜闻祭鬼鼓朝听上滩歌一腔风月浪家私唱拍相随作者知二十五絃非格调无生一曲韵丰姿洞山因都谏太保问眼中入正受诸尘三昧起此意如何师曰洞山茶盌里有太保太保茶盌里有洞山保无语却将此语问谷隐隐曰不落无言说又问延庆庆曰唤什么作三昧幻寄稷别云过愚菴盂云一个老婆禅一箇新妇禅一箇女儿禅总被太保折倒了也洞山因僧问牛头未见四祖时如何师曰楖栗拄杖曰见后如何师曰窦八布衫窦八布衫不御寒七穿八穴破㲯毵自从一见祖师X后灯盏茶瓶尽入官金陵奉先深禅师同明和尚在众时闻僧问法眼如何是色眼竖起拂或曰鸡冠花或曰贴肉汗衫二人特往问曰承闻和尚有三种色话是否眼曰是师曰鹞子过新罗便归众李后主在座不肯白法眼曰寡人来日置茶筵请二僧重问话明日后主备綵一箱剑一口谓二人曰今日请上座重新问话若问得是奉赏杂綵若问不是祇赐一剑眼陞座师出问今日奉敕问话师还许也无眼曰许师曰鹞子过新罗捧綵便行大众一时散去时法镫作维那乃声钟众集僧堂前勘辨镫曰曾闻上座久在云门有什么奇特因缘举一两则商量看师曰白鹭下田千点雪黄鹂上树一枝花维那作么生商量镫拟议师乃打一坐具便归众佛日晳云法眼大人相法灯小丈夫深上座惯得其便若在隆安门下总不许动着何故识法者惧无声大海泼天潮灔滪堆边怒似号钓惯渔翁闲坐看时人惊杀浪头高兵谈虎帐阵云开欲搆前师束手来戈戟才施分胜负倒骑敌马夺标回百步穿杨妙有机纵横施设世中希就中一箭人难学射透花心夺綵归一种天生绝世才临机与夺起风雷辞锋八面齐掀倒赢得宫花满𩯭栽X奉先同明和尚到淮河见人牵鱼网有鱼从网中透出师曰明兄俊哉一似箇衲僧相似明曰虽然如此争如当初不撞入网罗好师曰明兄你欠悟在明至中夜方省径山杲云明上座省得底且道是网罗里底网罗外底愚菴盂云一度被蛇伤三年怕烂艹西遯超云须知古人言不虗发且道如何是他欠悟处若向明公语下搜求直须打到棒折若儱侗道个惑乱一上打到棒折尚未放休除此二途还有知二公落处者么乃呵呵大笑云入也入也俊哉一跃透重渊霹雳追之去不还却笑龙门烧尾者依然点额在波澜洪波高跳过重关适意遨游唤不还堪笑静沉沟壑者安知海阔任从闲渔歌一拍芦花雨鹭鸶惊入秋烟里向来羁宦长安游此幸乘闲步清浒苏公苏公刎颈交何如艹具酬知已俊臣造瓮商君制刑即以其人之道还治其人之身南岳般若寺启柔禅师僧问西天以蜡人为验未审此土以何为验师曰新罗人艹鞵龟毛拈得笑咍咍一击万重关锁开假使蜡人似冰结当甚新罗人艹鞵韶州双峰竟钦禅师示众进一步即迷理退X一步即失事饶你一向兀然去又同无情僧便问如何得不同无情去师曰动转施为曰如何得不迷理失事去师曰进一步退一步僧作礼师曰向来有人与么会老僧不肯伊曰请和尚直指师便打出昭觉勤云如鹰拏雀似鹘捉鸠细中之细妙中之妙进一步不迷理退一步不失事所谓恁么中不恁么不恁么中却恁么就中有末后一着光前绝后双峰因僧问宾头卢应供四天下还得徧也无师曰如月入水曰如何是用而不杂师曰明月堂前垂玉露水晶殿里灿珍珠混而不杂体常虗雪月交光类莫如应处万端无罣碍片云自在卷还舒蕲州北禅悟通寂禅师问僧甚处来曰黄州师曰夏在什么处曰资福师曰福将何资曰两重公案师曰争奈在北禅手里曰在手里即收取师便打僧不甘师随后趁出翠峰显云奇怪宛有超师之作还知者僧么祇解贪前不能顾后若在翠峰手里棒折也未放在南堂欲云一不做二不休打人须是铁拳头眉州黄龙赞禅师问僧近离甚处曰香林师曰在彼多少时曰六年师曰世尊在雪山六年证无上菩提汝在香林六年成得箇甚么僧无语师曰移厨喫饭汉X宝寿新云者僧据黄龙判断分文不值仔细看来不无长处且道那里是他长处祇见波涛阔不觉洞庭深饶州荐福承古禅师僧问如何是佛师曰莫莫又问如何是祖师西来意师曰莫莫北人偶与南人会借问如何喫茘枝口未开时先话堕香甜二字且酬伊铁瓮沤浮钓巨鳌银缸花醭醉春醪帘垂莫怪香沉鸭世掌丝纶有凤毛截断千江不放流眼高佛祖气吞牛天涯尽处无征战万井絃歌起畵楼大鉴下九世连州宝华和尚问僧甚处来曰大容来师曰大容近日作么生曰近日来合得一瓮酱师乃唤沙弥将一盌水来与者僧照影开门何所见春色满平林喜有嘉宾至弹筝复鼓琴鼎州文殊应真禅师僧问万法归一一归何处师曰黄河九曲问法穷因归何处黄河透过碧波澜须知云外千峰上别有灵松带露寒路穷巖断进无门赖有山翁指出原九曲黄河清彻底谁知别是一干坤九曲那容眨眼看操舟谁解别波澜文殊曾展回天X手直得潮宗万派干文殊因僧问古人埀一足意旨如何师曰久坐成劳驰书才去返悤悤一足垂酬继后踪久坐成劳谁委悉红炉点雪自相通南岳南台勤禅师僧问如何是祖师西来意师曰一寸龟毛重七斤等闲不语未逢人语便伤真似太亲不顾火中鸾凤息惊他石虎暗生瞋石中迸出事非常铁女抟云舞太阳几听瀑崖飞㵎水至今哀怨恨无详灵澂散圣因宽和尚问甚处来师曰水清月现宽曰好好借问师曰褊衫不染皁宽曰喫茶去海天空阔一声秋划破澄江影倒流翠岭衡阳分月白空余踪迹使人愁灵澂一日上堂问讯宽和尚宽曰上座到来数日且得安乐师曰菠薐好煑羮宽曰作者箇去就师曰王字不着点宽抚掌大笑风雨亭边拾得物逢人叫卖夜明珠抛来掷去虽光怪按剑笑中亦足虞蕲州五祖师戒禅师因玉㵎颂云门北斗藏身话曰北斗藏身为举扬法身从此露堂堂云门赚杀它家子直至如今谩度量且问其作颂之意㵎乃张目视之师曰若恁么会云门不值一文钱X公亦当无两目㵎果如其言师暮年亦失一目觉范洪云今人妄意测度先德之言疑误后昆亦可以少诫中峰本云北斗藏身不但玉㵎颂不出便是五祖戒也祇得向背后叉手暮年果损其目也是好釆洪公谓误谤先宗感果如是莫将闲学解埋没祖师心五祖因僧问如何是佛师曰蹋着秤锤硬似铁蹋着秤锤硬似铁懵懂禅和犹未瞥二冬岭上火云生六月长天降大雪信步红尘里无人问短长归来天欲暮片月照沧浪牧童归去倒骑牛白日城中晚未休蹋着秤锤硬以铁那知船子下扬州五祖问僧近离甚处曰东京师曰还见天子也无曰常年一度出金明池师曰有理可恕无理难容出去真如元云者僧亲从东京来他恁么应对见天子不见天子五祖末上与么道是赏伊是罚伊五祖因智门问暑往寒来即不问林下相逢事如何师曰五凤楼前听玉漏曰怎奈主山高案山低师曰须弥顶上击金钟高高峰顶翻银浪深深海底起红尘金钟玉漏相酬醋疑杀滔滔天下人苟非作者孰问关津执鞭回首四海良隣君不见仲尼温伯雪倾盖相逢也奇绝五凤楼前听玉漏须弥顶上击金钟巨灵擡手无多子噼破华山千万童兔马有角牛羊无角绝毫绝釐如山如岳犀然牛渚兮分开海底波涛剑合延平兮散作晴空雨雹莫莫隔江招手有知音何待曹溪一宿觉随州智门光祚禅师僧问莲花未出水时如何师曰莲花曰出水后如何师曰荷叶天童觉云灵龟无卦兆空殻不劳钻莲花荷叶报君知出水还同未出时江北江南问王老一狐疑了一狐疑烟笼槛外差差绿风撼池中柄柄香多谢浣纱人不折雨中留得葢鸳鸯莲花荷叶共池中花叶年年绿间红春水涟漪清彻底一声啼鸟五更风荷叶团团擎翠葢莲花灼灼鬬红糚馨香越格无人荐又逐薰风过野塘智门上堂一法若有毗卢堕在凡夫万法若无普贤失其境界正恁么时文殊向甚处出头若也出头不得金毛狮子腰折幸好一盘饭莫待糁椒姜千顷良田自主张十年九度作沧桑而今出手招人买尽底根源付当行智门僧问如何是般若体师曰蚌含明月曰如何是般若用师曰兔子怀胎X翠峰显云非惟把定世界亦乃安怗邦家若也善能参详便请丹霄独步古南门云如何是般若体盲人见暗如何是般若用机妇停梭大众何必特地参详幸在家中稳坐还会么早知灯是火饭熟几多时一片虗凝绝谓情人天从此见空生蚌含明月深深意曾与禅家作战争蚌含明月秋波冷兔子怀胎夜魄寒皦皦清光成一片直须回首好生观玉兔怀胎蚌含明月乘时正在中秋节一颗明珠转玉盘彻底无瑕光皦洁月映冰壶忽扑碎谁家兔子不怀胎清光历乱难收贮笤帚纷纷埽不开智门因僧问如何是佛师曰蹋破艹鞵赤脚走曰如何是佛向上事师曰拄杖头上挑日月翠峰显云千兵易得一将难求笑巖宝云一句明三句三句明一句还他智门祇如翠峰恁么道在者僧在智门试定当看𠁼堂莲云一步阔一步一着高一着智门老秃奴恁么也大错作么生是伊错处君子出言如钉入木蹋破艹鞋赤脚走衲僧到此无窠臼拄杖头边挑日月九洲四海任遨游智门真得祖家风放出云门广长舌大智如愚大巧若拙用尽功夫参不彻莫于平地上增堆休向虗空里钉橛X拄杖头上挑日月藏身北斗何殊绝三千剎海夜沉沉新出红炉一点雪蹋破艹鞵赤脚走胸中愤气冲牛斗须弥顶上击金钟百战场中狮子吼天台莲花祥菴主拈拄杖曰古人到者里为甚么不肯住众无对乃曰为它途路不得力复曰毕竟如何以杖横肩曰楖栗横担不顾人直入千峰万峰去言毕而逝昭觉勤云也好与三十棒祇为他担板脑后见顋莫与往来诸人还辨得菴主么脚跟也未点地在天童觉云负入不负出本色住山人思大吞尽诸佛普眼不见普贤且道病在什么处蓦拈拄杖卓一下云官不容鍼私通车马宝寿新云莲花拄杖子搅乱三千大千世界了也还知么却化为龙矣还降得么咦眼里尘沙耳里土千峰万峰不肯住落花流水太茫茫剔起眉毛何处去石火光中汗漫游白拈临济叵同俦掀翻华岳连天黑那个知身在御楼直入千峰与万峰杨花飘彻杏花红浑身泥水都无主侧立披云过晓钟拈起云箫颠倒吹一回曲罢泪霑衣谁知转入渔阳调苦雨凄风声更悲十里黄云白日曛北风吹雁雪纷纷莫愁前路无知X已天下何人不识君锦衣公子御街游夹路桃花看不休几度登高凭极目山河无复汉宫秋鼎州德山慧远禅师僧问九夏禁足今巳满自恣之仪事如何师曰猢狲趁蛱蜨九步作一歇曰意旨如何师示以颂曰两箇儿童舁木鼓左边打了右边舞剎那变现百千般分明示君君记取瑞巖愠云答也答了颂也颂了怎奈者僧未肯点首在瑞巖路见不平须与德山相见自恣在今朝有花当面贴一句定誵譌猢狲趁蛱蜨蛱蜨飞无处寻空中打坐海底穿鍼蓦拈拄杖顾左右云众中莫有因斋庆赞者么卓一下云莫将闲学解埋没祖师心大鉴下十世瑞州洞山晓聪禅师常自负柴上山僧问山上有柴何故将去师放柴于地曰会么曰不会师曰我要烧此行莫拟几时回北去应须到五台若遇文殊放光处殷勤为我记将来柴火煎熬担在身相逢狭路不堪论淡烟落日青山外满地难收刀斧痕洞山上堂晨鸡报晓灵粥后便天明镫笼犹瞌睡灵柱却惺惺复曰惺惺直言惺惺历历直言历历明朝后日莫认奴作郎珍重X崇先奇云大众好言语若人信受奉行保管一生受记从教三十年后有人道臯亭和泥合水洞山示众天晴葢却屋乘时刈却禾输纳王租了鼓腹唱讴歌荐福灿云打净洁毬子谁人不会开先则不然天晴葢却屋乘时刈却禾输纳王租了秋冬事转多阿呵呵唤不回头怎奈何洞山因僧问泗州大圣为什么在扬州出现师曰君子爱财取之有道泗州忽示现扬州天下宗师话路稠君子爱财取有道南海波斯鼻孔麤玉堂有路通人到金榜无名祇自惭长恨贫儒书读尽老来不得一青衫万物从来有性情因时制事优营生长安无限经纶客谁是临场得志亨洞山示众一大藏教祇是箇之字点畵分明无道理老胡几度提不起不如分付王右军无限风流归手里明州雪窦山重显禅师到大龙问语者默者不是非语非默更非总是总不是拈却大用现前时人知有未审大龙如何龙曰子有如是见解那师曰者老汉瓦解冰消曰放你三十棒师礼拜归众龙却唤曰适来问话底僧出来师便出龙曰甚处是老僧瓦解冰消师曰转见败阙龙作色曰叵X耐叵耐师不顾后举似福严雅严曰大龙何不与本分艹料师曰和尚更须行脚理安问云宾则始终宾主则始终主检点将来二俱不了山僧则不然待问大龙何如噼嵴便棒者老汉今日瓦解冰消连棒趁出免得递相钝置福严云何不与本分艹料雪窦却道和尚更买艹鞵行脚始得我要问福严本分艹料甚处去也拈拄杖云龙蛇易辨衲子难瞒雪窦示众龙泉与刀斧同质利钝悬殊驽骀与骥马同途迟速有异说似琅玕犹是玉谓言鍮石又如金自惭识性多庸下未有昭昭至鑑心雪窦举古德曰眼里着沙不得耳里着水不得忽有箇汉信得及把得住不受人瞒佛祖言教是什么热盌鸣声便请高挂钵囊拗折拄杖管取一员无事道人又曰眼里着得须弥山耳里着得大海水一般汉受人商量佛祖言教如龙得水似虎靠山却须挑起钵囊横担拄杖亦是一员无事道人复曰恁么也不得不恁么也不得然后没交涉三员无事道人中选一人为师天童觉云坐断干坤建立世界和光混俗各有所长且道选那一人为师拈拄杖云穿过了也南堂欲云高挂钵囊拗折拄杖未是无事道人挑起钵囊横担拄杖亦未是无事道人恁么也不得不恁么也不X得然后没交涉亦未是无事道人卓拄杖喝一喝云木马火中嘶黄昏候日出雪窦改船子渔父颂曰夜静水寒鱼不食满船载得月明归闪烁金鳞跃浪时华亭贪翫下钩迟谁知雪老垂纶惯不犯波涛取得伊雪窦为道日损偈曰三分光阴二早过灵台一点不揩磨区区逐日贪生去唤不回头怎奈何无禅才云雪窦老汉更参三十年未会禅在然虽如是土旷人稀试听下个註脚瞎却摩醯三只眼南北东西路不分千林落叶无人扫独自松门展脚眠鼓山霈云雪窦下此瞑眩可谓彻困婆心山僧今日不免从头註破三分光阴二早过瓮里何曾走却鳖灵台一点不揩么还瞒得渠么区区逐日贪生去脚头脚底唤不回头争奈何真箇衲僧大众若向雪窦言下悟去暂息化城向山僧言下悟去直登宝所更有一人蹋倒化城踢翻宝所且道又得个什么破衲蒙头万事休此时山僧都不会雪窦示众譬若世界坏时大水竞作其间无量众生或没未没互相悲号仰望苍苍皆曰相救当是之时四禅天人一见高声便喝咄哉众生我预曾报汝令频频上来汝却不听如今有什么救处乃拍手曰归堂劫外涛声满世界群生无处可跻攀寥寥天外清虗X境谁解凌空上帝关长空浩渺浸山川无量含灵堕此渊拍手洞天归得去无劳再上四禅天雪窦曰大施门开无壅塞忽有箇衲僧出来雪窦倒退七百里何故临危不悚人有老宿云大施门开无壅塞忽有箇衲僧出来两手分付何故心不负人面无惭色又老宿云大施门开无壅塞忽有箇衲僧出来三十棒一棒也不较何故许人一物千金不移天童忞云灵峰今日亦大施门开无壅塞忽有箇衲僧出来且教他立在门外何故伊欠少箇什么雪窦住翠峰时有数僧到师曰新到那曰是师曰参堂去僧才行师复唤曰来来僧回首师曰洞庭难得师僧到与你一盌茶喫入门句子巳先酬唤去唿来第二头到此不知茶味者纷纷空买洞庭舟雪窦因僧问古人道有读书人到来意旨如何师曰且在山门外立曰请师相见师曰任是颜回亦不通平阳忞云雪窦虽是真实相为太煞不近人情若是天童有问读书人到来时如何道之以德请师相见齐之以礼毕竟意旨如何相逢相见呵呵笑更有春风春又春雪窦因僧问如何是诸佛本源师曰千峰寒色曰X未审向上更有事也无师曰雨滴巖花千峰寒色事如何雪上加霜冻滑多若遇邹阳吹暖律巖花应不待春和千峰寒色冷堆青雨滴巖花照眼明若问箇中端的旨休将鹤唳作莺声千峰寒色脆斑斓雨滴巖花甚等闲诸圣从教无入路三三两两倚阑杆人自耽幽水石边三间茅屋足清眠不知春色从何起开遍千山红杜䳌雨霁云开数十峰丹巖峭壁夕阳中行謌归去空山暮水碓无人浩浩风月映秋林万壑辉淡云微露溼花枝荡然不碍威音旨者段风光自不知雪窦示众客从远方来遗我径寸璧中有四箇字字字无人识佛鑑懃云客从远方来遗我径寸璧中有四箇字不必重拈出高峰妙云二大老一人说易一人说难未免见有偏枯高峰则不然客从远方来遗我径寸璧中有四箇字字字无平仄焦山杰云前二老明中有暗暗中有明高峰半明半暗总未免偏枯我则不然客从远方来遗我径寸璧中有四箇字字字无点画雪窦因僧问山花开似锦㵎水湛如蓝学人分上为甚不会师曰枯木里瞠眼曰恁么则从苗辨地X因语识人师曰三十棒且待别时一枝枯艹强遮羞明镜当轩烛尽幽满面惭惶移步去清光灼灼避无由雪窦示众天得一以清地得一以宁衲僧得一无风浪兴尔若辨得祸不入慎家之门天童悟云者龙头蛇尾汉错下註脚天得一以清地得一以宁衲僧得一无风浪兴以拄杖一时趁散嬾智融云雪窦老汉卖弄不少天得一以清地得一以宁衲僧得一斩新条令特地干坤若人识得恭候万福遂卓拄杖云拄杖子识得也作么生是恭候万福句复卓拄杖云天高群象正海阔百川朝宗鑑法林卷五十一宗鑑法林X卍XXX宗鑑法林卷五十二集云堂编大鉴下十世雪窦颂革辙二门曰劫火曾洞然木人泪先落可怜傅大士处处失楼阁德云闲古锥几下妙峰顶唤它痴圣人担雪共填井佛祖未分前巳振涂毒鼓如今谁乐闻请试分回互宛转复宛转真金休百炼丧却毗耶离无人解看箭X迦叶聆筝起舞渊明闻钟皱眉息耕斗室危坐半牕冻日熈熈风卷浮云净青天绝点埃山川俱在目何必上高台雪窦示众诸人要知真实相为么但上无攀仰下绝已躳自然常光现前箇箇壁立千仞云峰悦云雪窦恁么为人入地狱如箭射广教玉云雪窦虽则养子之缘怎奈无出身路云峰路见不平亦且枷上着杻三角则不然要知真实相为个个须从拄杖上翻身其或未然长连牀上有粥有饭作么生道雪窦示众干坤之内宇宙之间中有一宝挂在壁上达磨九年面壁不敢正眼覰着如今衲僧要见噼嵴便打昭觉勤云雪窦妙中之妙奇中之奇向佛祖头上提持衲僧顶门凿窍不妨自在要且祇见锥头利不见凿头方山僧则不然干坤之内宇宙之间中有一宝竖拄杖云在拄杖头上拈起也天回地转放下也艹偃风行有时八臂三头有时壁立千仞如今莫道衲僧要见直饶千圣出来列祖齐至并须倒退三千里敢问大众且道什么人合得受用分付天台木上座福严容云二大老一人说近一人说远依俙越国彷彿扬州山僧则不然干坤之内宇宙之间中有一宝喝一喝宝寿方云二老与么说话要提持着一X着子大似压沙取油殊不知我王库内无如是刀天界盛云二老拨乱干坤即不无若是安邦定国未敢相许在天界即不然干坤之内宇宙之间中有一宝良久云噫无限珍奇何处用前三三与后三三雪窦因僧问如何是佛师曰四山围遶狂狗趁块瞎驴趁队祇许我知不许伊会雪窦因僧问黑豆未生芽时如何师曰透水透砂曰生芽后如何师曰餧驴餧马广教玉云扩佛祖心印提本分钳锤饶我雪窦山僧承大众锄豆将今视古也拟定个眼目设有问黑豆未生芽时如何白云峰倒卓生芽后如何西河浪泼天若道与古人别法无异旨若道与古人同语言又异具眼者辨取雪窦到洞山聪处山问沩山水牯牛上座作么生会师曰作后人标榜山拟道师以坐具拂一下便行山曰且来上座师曰未参堂古南门云雪窦好一头水牯牛祇是不受人调制虽然不惟标榜后人亦乃标榜佛祖雪窦与李殿院坐次有秀才并道士到院李问三教中那箇为贵师侧身叉手而立李曰有口何不道取师曰对夫子难言五老峰前古观基老君元是一牟尼时难祇得同香火莫听他人说是非试问教中谁是贵侧身叉手独称尊者躯宝相人人X具何独三家邨里寻雪窦上堂起立曰雪窦得与么高诸人得与么矮若人道得齐肩句许伊把定干坤广润融云山僧则不然蓦涌身上禅牀竖拄杖云广润得与么高诸人得与么矮若人道得齐肩句犹是兔子喫牛嬭雪窦示众春山叠乱青春水漾虗碧寥寥天地间独立望何极便下座顾侍者曰适来有人看方丈么曰有师曰作贼人心虗白云端云雪窦老人放去收来有舒卷干坤之手虽然如是何似干坤收不得尧舜不知名法华忍俊不禁当为古人出气山樱火𦦨煇山鸟謌声滑𢹂手不同途任他春气发有天有地来几箇眼睛活法华暂出不着问侍者守方丈乌石道云雪窦家私平生受用之物尽情掷出与诸人了也乌石者里虽然活计无多也要诸人委悉且作么生是乌石活计卓拄杖云燕语莺啼春日暖园林是处百花香雪窦因僧问如何是诸佛向上人师曰白云覆青山曰莫便是和尚为人处也无师曰绿水陡长蕖雪峤层层翠锁深风生寒岫结重云夜来丹凤沖霄汉听晓樵人逐雁羣雪窦上堂十方无碧落四面亦无门古人向什么处见客或若道得接手句许你天上天下崇先奇云雪窦恁么为人何能坐断天下人舌头当X时若有个师僧出众但向他道和尚话堕也不知待他眼目定动拂袖便行灵峰祥云我要问雪窦你即今向什么处着此一问雪窦问罗汉林曰法尔不尔如何指南汉曰祇为法尔不尔师曰大众记取某甲话头拂袖归众汉下堂却令侍者请师至方丈问上座适来不肯老僧那师曰和尚当代宗匠焉敢不肯汉曰你为甚拂衣归众师曰和尚还许某甲说道理也无汉曰你说看师拍一拍下去天柱杲云雪窦放出敌胜之手抉下骊龙之珠直是风清林下目眎青霄据虎头收虎尾则不无争奈贼身巳露罗汉虽知时识宜争奈当断不断若当时见他道法尔不尔噼嵴便棒何故不见道掀翻海岳求知已拨转干坤定太平法林音云雪窦大似南番舶主载一船差珍异宝东掷西抛以逞风流殊不知被罗汉不动一旗一枪尽情收下众中还有为雪窦作主者么一僧出拍一拍拂袖归众林笑云棺材里弩眼汉识甚么好恶潭州云盖继鹏禅师初谒双泉雅充侍者示以芭蕉拄杖话一日泉向火次忽问拄杖子话试举来与子商量师拟举泉拈火箸便摵师豁然大悟与夺双行验正邪才争拄杖便忘家蓦然铁棒如风疾失却从前眼里花X潭州北禅智贤禅师岁夜小参曰年穷岁尽无可与诸人分岁老僧烹一头露地白牛炊黍米饭煑野菜羮烧榾柮火大家喫了唱邨田乐何故免见倚它门户傍它墙刚被时人唤作郎下座归方丈至夜深维那入方丈问讯曰县里有公人到句和尚师曰作甚么曰道和尚宰牛不纳皮角师遂取下头帽掷在地上那便拾去师下禅牀拦腰擒往叫曰贼贼那将帽子覆师顶曰天寒且还和尚师呵呵大笑那便出去时法昌遇为侍者师顾昌曰者公案作么生昌曰潭州纸贵一状领过仰山钦云活剥耕牛北禅是则好手其奈墙壍不牢被个贩私盐汉子和赃捉败天宁则不然今夜无可管顾诸人不免烹个独角泥牛炊无米饭唱无生曲与诸人分岁忽有个汉出来道有公人索和尚筋角便与和声一棒何故有功者赏宝华忍云北禅将官路当人情虗装好体面钦祖贴别人不发积连你一齐穷灵祐则不然也不烹露地白牛免得天寒地冻捋帽露顶也不宰独角泥牛免得年穷岁尽动棒劳神虽然如是毕竟如何是分岁一句乃拽拄杖便归方丈山茨际云北禅分岁大似国清才子贵家富小儿娇简点将来不免反成特地何故烹露地牛向榾柮火唱村田乐原是穷冬日用闲事岂待今日而然耶东明今夜不敢土上又加泥但请众兄弟仍旧打坐底打坐经行底经行喫茶底喫茶围炉底围X炉虽然如是也有个穷颂子与众兄弟应箇时节岁穷月穷日亦穷自笑年来人也穷大家识取穷穷处敛迹云山继古风纳他皮角要输机放下寻常结钞归一任者回黄雪落满家围火掩柴扉佛性要当时节显北禅除夜启玄津当筵独恣庖丁刃直至如今此话新来勾皮骨访知音一语当机值万金帽子掷来如未晓眼前争免拾花鍼且喜今年田稻熟村歌社舞乐鸡豚斜阳影里人皆醉扶得翁归是阿孙片雨三江道残春五夜湖能令诗思好楚色与寒芜北禅因僧问如何是佛师曰匙挑不上匙挑不上箸拨不开合掌赞言善哉善哉庐山开先善暹禅师因僧问年穷岁尽时如何师曰依旧孟春犹寒藏叟珍云古德恁么答话只恐诸人忘却今日忽有人问年穷岁尽时如何拈棒便打待他道因甚打某甲向云你更要我道孟春犹寒那大鉴下十一世南康军云居晓舜禅师自洞山如武昌行乞首谒刘公居士家士高行为世所敬意所与夺莫不从之师时年少不知其饱参颇易之士曰老夫X有一问若相契即开疏如不契即请还山遂问古镜未磨时如何师曰黑如漆曰磨后如何师曰照天照地士长揖曰且请上人还山拂袖入宅师懡㦬还洞山山问其故具陈前言山曰你问我我与你道师理前问山曰此去汉阳不远师进后语山曰黄鹤楼前鹦鹉洲师大悟平阳忞云居士即俗明真谁言世上无仙客云居行廛悟道须信壶中别有天然从长捡点当时未离鄂州城荐去犹较些子若向洞山门下悟来直是隔云千里望长安何故天酥酡饭非珍馔一味园蔬饱即休紫琈岠云居士好面古镜尀耐云居不善揩磨果然黑漆漆地仔细思量当时伹道个何必岂不妍媸立见秦汉俱彰无端向洞山死水里浸杀有甚么用处汝等各各负取一面何不打破了来与你相见遂以拄杖一齐趁散黑云当午蔽清虗白雨翻空失畵图雨过云收山色净赵州东壁挂葫芦黄鹤楼前鹦鹉洲云居意不在钩头扁舟稳泛长江渌大笑一声烟雨收楚歌吹起泪沾襟祇为乡音动客心若道汉州平似镜楼头依旧月沉沉水光山色四无人清晓谁看第一春红日渐高絃管动半湖烟雾是游尘云居上堂诸方有弄蛇头拨虎尾跳大海劒刃里X藏身云居者里寒天热水洗脚夜间脱韈打睡早间旋打行缠风吹篱倒唤人夫噼篾缚起天童忞云云居与么住持极是省缘捡点将来翻成多事何故逢人且说三分话未可全抛一片心不羡长安景物赊水边林下足生涯悠然别有闲经济日坐楼头数落花杭州佛日明教契嵩禅师熈宁四年六月四日晨兴写偈曰后夜月初明吾今喜独行不学大梅老贪闻鼯鼠声至中夜而化绿暗红稀浅水明暮云笼罩古今情行人莫听溪中水洗尽年光是此声洪州剌史许式居士一日衙中与泐潭澂上蓝溥坐次潭问闻郎中道夜坐连云石春栽带雨松当时答洞山什么话公曰今日放衙早潭曰闻答泗州大圣扬州出现底是否公曰别点茶来潭曰名不虗传公曰和尚早晚回山潭曰今日被上蓝覰破蓝便喝潭曰须是你始得公曰不奈船何打破戽斗瀛山誾云贼来相趁客来相待一个引玉抛甎一个埋兵挑鬬无端殃及上蓝真个不奈船何打破戽斗要识三大老面目么琵琶随手拨箫鼓应时鸣荆门军玉泉承皓禅师僧入室次有狗子在傍师叱一声狗子便出去师曰狗子会你却不会瀛山誾云玉泉用尽伎俩逞尽机谋者僧不妨坐观X成败玉泉一日因众集师问作么众曰入室师曰待我抽解来及上厕毕来见众僧不去以拄杖趁散白巖符云与么做处虽谓迥出常情然检较将来犹带粥饭气在若是山僧见众僧不去但唤将水来待伊将水至乃洗手云事讫就水当愿众生出世法中速疾而往便休玉泉法身向上颂一夜雨霶烹打倒葡萄棚知事头首普请行者人力拄底拄牚底牚牚牚拄拄到天明依旧可怜生可怪日中燃爝火那堪黑夜畵神符古皇一道如弦直肯信当风特地迂山南客路弯弯曲山北溪流浙浙声中有两间茅艹舍篱头倒挂绣腰裙玉泉因苏东坡微服过访师问尊官高姓坡曰姓秤是称天下老和尚底秤师乃喝一喝曰且道者喝重多少坡无对天宁琦云玉泉是作家宗匠东坡是当世大儒蓦札相逢发挥此道尽谓东坡休去秤尾无星殊不知八两半斤总在自家手里虽然如是也须扶起玉泉祇是他道者一喝重多少多少人道不得直饶道得更与一喝磬山修代云犹未出定盘星在平阳忞云尽道子瞻胸藏万卷不消玉泉一喝便见冰消瓦解殊不知玉泉墙堑不牢轻轻被他一拶直得全身X败露大众请捡点看那里是他败露处若捡点不出未免总被俗官勘破天界盛代云艹贼大败广教玉代云者汉一钓便上玉泉曰雪雪片片不别下到腊月再从来年正月二月三月四月五月六月七月八月九月十月依前不歇冻杀饥杀免教胡说乱说密印民云不是骂人亦非赞叹高出临济德山不似云居罗汉且道玉泉意作么生良久云但得雪消去自然春到来玉泉冬至上堂晷运推移布裩赫赤莫怪不洗无来换替典牛游云大小玉泉无风起浪云巖路见不平直下一槌粉碎遂高声云看脚下荐福璨云当时山僧若见即对他道少卖弄矜夸富贵贱卖赤穷杀人可恕无理难容顺朱涂鸦未足云枉多随例学书云如今更不堪狼借乱抹胡挥不耐闻一女嫁一男一马跨一鞍青山自是磨今古流水何曾离碧滩宁波育王山大觉怀琏禅师上堂白日东上白日西落急似投壶闪寥廓神龙一举透无边纤鳞犹向泥中跃灵𦦨中休凑泊三岁儿童髽四角参罗衣挂处秋烟淡筚户初开野水清得意且垂三尺X钓湘帘高卷一峰青越州天衣义怀禅师赴杉山请入院上堂二十年来乐慕此山今日且喜因缘际会山僧未到此山身先到此山及乎到来杉山却在山僧身内移身换步老天衣不惜眉毛几个知今日若明当日事江南春暖鹧鸪啼天衣因僧问古镜未磨时如何师曰牚天拄地曰磨后如何师曰夕阳影里不藏身拄地牚天全体用夕阳影里不藏身有时独坐孤峰顶寂寂犹闻落叶频天衣上堂雁过长空影沉寒水雁无遗踪之意水无留影之心若能如是方解向异类中行不用截鹤续凫夷岳盈壑放行也百丑千拙收来也挛挛拳拳用之敢与八大龙王鬬富不用都来不值半文钱参雁鸣高贴冷云飞影落寒江不自知江水无情雁无意行于异类亦如斯长空孤雁一声秋献宝波斯鼻似钩风卷白云归别嶂黄昏月挂柳梢头修竹乔松足四檐月明风静夜垂帘柴牀土凳皆相得一觉翻身柳噪蝉断头船子下扬州逐浪随风天尽头自是梢公情兴好不风流处也风流天衣示众古人道五蕴山头一段空同门出入不X相逢无量劫来赁屋住到头不识主人翁有一老宿曰既不识它当初问什么人赁恁么拈也太远在何故须知死人路上有活人出身处活人路上死人无数那箇是活人路上死人无数那箇是死人路上活人出身处若捡点得分明拈却炙脂帽子脱却鹘臭布衫径山杲云天衣古佛美则美矣善则未善具眼衲僧试甄别看天衣示众九天云路早须寻莫遣蹉跎岁月深天地悬远向甚么处去夏金乌似火当空挂最高峰插在青云罅天衣举金刚经曰若见诸相非相即见如来法眼曰若见诸相非相即不见如来师曰若见诸相非相眼在什么处此语有两负门诸相非相孰能见见与不见要须参两处负门如透彻此时方得见瞿昙天衣示众百骸俱溃散一物镇长灵百骸溃散皆归土一物长灵甚处安南堂静云一物长灵甚处安长空云散碧天宽莲宫佛剎花无数眨起眉毛仔细观天奇瑞云观则不无唤什么作一物喝一喝能仁鑑云南堂恁么道祇堪入佛不堪入魔山僧见处也要诸人共知一物长灵甚处安转身蹋破月团团刀山剑树须摧折热铁洋铜饮必干香山济云既是百骸溃散唤什么X作一物良久复颂一物长灵甚处安可中有句许谁参云收雾卷秋空静万里蟾光玉一团天衣因僧问如何是顶门上眼师曰衣穿瘦骨露屋破看星眠骨瘦皮枯衣服穿夜深屋破看星眠顶门不具迦罗眼莫问西来祖师禅露出形藏不自知何堪屋破影离离眠云啸月真奇特下载春风更有谁棱棱瘦骨透寒温屋破星稀露顶门黑漆灯笼才贬眼北溟夜半化飞鲲天衣因僧问如何是佛师曰布发掩泥横身卧地曰意旨如何师曰任是波旬也皱眉曰谢师指示师曰西天东土古石藏云衣禅师抱桥柱洗澡把缆放船即不无要且无为人底眼妙湛待它问如何是佛断匾担意旨如何夜叉点鬼谢师指示井深索短好愁人洪州法昌倚遇禅师问英胜二首座曰我欲来者里起法堂且道作得箇甚么向当英曰贼是小人师曰邵武子动着便作屎臭气英曰曾经霜雪苦师曰明珠自有千金价怎肯林间打雀儿英曰大似持钵不得诈道不饥师却指胜曰你且道合做得箇什么向当胜曰本来无位次不用强安排师曰你者驴汉安向甚处着胜曰一任敲甎打X瓦师曰也祇是箇杜撰巡官英曰若是千金宝何须打雀儿师曰东家人死西家人助哀英曰路见不平白巖符云一步紧一步一着高一着三个老汉可谓经事多矣若是法堂向当终未能定夺在何故今年太岁当头合逢戊己法昌垂语曰我要一箇不会禅底作国师径山杲云是醍醐句是毒药句永州祚云恁么则十字街头廖胡子大有长处平田本云心不负人面无惭色要个无禅底国师才涉毫芒便取诛堪笑者僧垂手处道无便见有偏枯法昌因英胜二首座到山英曰和尚寻常爱捡点诸方今日因甚么来古庙里作活计师曰打艹祇要惊蛇英曰莫涂煳人好师曰你又剌脑入胶盆作什么英曰古人道我见两箇泥牛鬬入海所以住此山未审和尚见箇什么师曰你它时异日有把茅盖头人或问你作么生抵对英曰山头不如岭尾师曰你且道还当得住山事也无英曰使䦆不及拕犁师曰还曾梦见古人么英曰和尚作么生师展两手英曰虾跳不出斗师曰休将三寸烛拟比大阳晖英曰争奈公案现在师曰乱统禅和如麻似粟釆莲人唱釆莲歌橹棹双双汎碧波一等关人心事X处至今江上有誵譌锥头利较凿头方暗剌明伤两着忙何似运筹帷幄者不施寸刃自投降法昌上堂春山青春水绿一觉南柯梦初足𢹂笻纵步出松门是处桃花香馥𩡏因思昔日灵云老三十年来无处讨如今竞爱摘杨花红香满地无人埽云门信云者个语话若作禅道佛法商量大远在若作风流景致会又辜负法昌还有人合会得么若合会未得元在法昌舌根上转东明际云雪峤老汉还契他法昌也未南康佛印了元禅师一日入室次适东坡到师曰此间无坐榻曰暂借佛印四大为座师曰山僧有一问若道得即请坐道不得即输腰下玉带士欣然曰便请师曰山僧四大本空五蕴非有居士向甚处坐士不能答遂留下玉带平阳忞云佛印贪饵忘钩东坡弄巧成拙若是山僧待他道四大本空五蕴非有向前拽倒便坐岂不显得俊俏底苏学士天界盛代云若恁么则被某甲坐断也慧云盛云佛印虽则便宜性命巳在东坡手里法林音云何不待佛印云四大本空五蕴非有便与留下玉带管教者汉不敢正眼覰着揑定咽喉塞定口一切佛法谁敢有牢关把定不通风飞骑将军何处走X谩夸敏手惯偷关壁垒其如坚似山计尽竟无门可入弓遗矢折马空还大鉴下十二世金陵蒋山法泉禅师僧问初祖面壁意旨如何师曰牚天拄地曰便与么去时如何师曰落七落八又问二祖立雪意旨如何师曰三年逢一闰曰为什么付法传衣师曰村酒足人沽白巖符云蒋山言中有响纵夺可观诚堪眼目人天千古一遇者里又且不然初祖面壁意旨如何平地摝鱼虾恁么去时如何曹溪波浪如相似无限平人被陆沉二祖立雪意旨如何剌脑入胶盆为什么付法传衣若要不招无间业莫谤如来正法轮杭州佛日戒弼禅师僧问如何是毗卢印师曰艹鞵蹋雪曰学人不会师曰步步成迹高峰妙云佛日虽则高提祖印不负来机殊不知古篆难明致令者僧遇如不遇高峰则不然如何是毗卢印文不加点学人不会要会作么东京慧林宗本圆照禅师因僧问千镫互照丝竹交音正恁么时佛法在甚么处师曰谢布施曰莫便是和尚为人处也无师曰大似不斋来织就𢌞文锦一幅丝来线去轻轻度抛梭石女巧犹多绣致縙縙绝鉴顾火树参天彻夜辉浪游公子可知归天然一段真消息化作春光点翠微X东京法云圆通法秀禅师上堂山僧不会巧说大都应箇时节相唤喫盌茶汤亦无祖师妙诀禅人若也未相谙蹋着秤锤硬似铁龙唐柱云山僧惯会巧说着着应时及节未须相唤茶汤超胜祖师妙诀禅人若也能相谙大冶红炉无钝铁圆通示众少林九年冷坐刚被神光覰破如今玉石难分只得麻缠纸裹者一箇那一箇更一箇若是明眼人何须重说破径山杲云径山今日不免狗尾续貂也有些子老胡九年话堕可惜当时放过致今默照之徒鬼窟长年打坐者一箇那一箇更一箇虽然苦口丁宁却似树头风过大鉴下十三世长芦崇信禅师上堂凄凉大野物景萧条露滴枯枝烟笼远墅长天极目万象昭然霜月流晖千江普现如此举唱带水拕泥若也尽令提纲直须祖佛侧立放过一着别有清规喝一喝臙脂才抹便含羞又把花枝插满头卸却花枝除却粉春衫澹雅转风流一条白练出高源界破青山绝正偏特地神惊毛骨冷是谁搔首问苍天长芦因僧问佛未出世时如何师曰晴天着靴行曰出世后如何师曰雨落赤脚走X水落石头先露出日高花影雾重重眉分八字威音外几箇亲曾识旧容碧莎江练盪轻舟两岸芦花雪压眸顺水逆流谁得意一声寒鴈满天秋玄机密运妙何穷晴雨悠悠任所通那畔不拘今不住泥牛夜月㖃清风短笛西风夜未央渔人举櫂泛沧浪蓑衣箬笠随身具雨落天晴总不妨玉人酣睡夜何长古殿清风帀地霜梦破寒钟窗露白起看庭际落梅香明州育王昙振真戒禅师上堂今日布袋头开还有买得底么时有僧出曰有师曰不作贵不作贱作么生买僧无语师曰老僧失利臭菴宗云岳林设箇问端也甚奇特及至被人道箇有字直得东遮西掩囊藏不迭护国今日布袋口开还有买得底么良久云阑干虽共倚山色不同观大鉴下十四世东京慧林怀深慈受禅师因僧问知有道不得时如何师曰痖子喫蜜曰道得不知有时如何师曰鹦鹉唤人僧礼拜师叱曰者传语汉有口不言非是拙无知解语却成痴将军不挂封矦印海内雄风孰不知一阵东风过陇西故园春色任高低无端猨鸟来枝上却向空山不尽啼X木童舞袖离金阙石女讴謌下玉楼欲吐襟怀言不尽人间那识此风流慧林因僧问如何是佛师曰面黄不是真金贴曰如何是佛向上事师曰一箭一莲花僧作礼师弹指三下朦胧月下离金阙手把琵琶任意弹曲尽夜阑何所有诗肠不及酒肠宽婺州智者法铨禅师上堂要扣玄关须是有节操极慷慨斩得钉截得铁硬剥剥底汉始得若是畏刀避箭鹿鹿之徒看即有分以拂子击禅牀下座天宁琦云大小智者用尽自已心笑破他人口寿山别无奇特朝晨热水洗面黄昏脱袜打眠大海从鱼跃天空任鸟飞瀛山誾云智者天宁一个紧似铁箍一个宽如皮袋各见一边则固是如今作么生始得与二老别出一头地良久云坐断两边中不立还他过量越情人大鉴下十五世临安府灵隐寂室慧光禅师因僧问飞来山色示清净法身合㵎溪声演广长舌相正恁么时如何是云门一曲师曰芭蕉叶上三更雨曰一句全提超佛祖满筵朱紫尽知音师曰逢人不得错举山色空蒙曲㵎深由来朱紫尽知音梅梢月上三更X雨滴碎花枝香满林断霞遥接高低树流水长弹不夜琴一曲忍含千古意始终谁识伯牙心大鉴下十六世临安府中竺痴禅元妙禅师因僧问如何是截断众流句师曰佛祖开口无分曰如何是圅盖干坤句师曰匝地普天曰如何是随波逐浪句师曰有时入荒艹有时上孤峰众流截断拟何为石女闻声也皱眉拨转顶门关一窍落花流水总相宜三句都卢一亘分许多心绪不堪闻始知春色无高下谩把真情说向君百川坐断绝言诠理事相融话始圆戴角擎头何处去孤峰荒艹任安眠壶中日月陇头春别有清香透四邻畵阁顿开窗户冷扬鞭徒负指归人大鉴下十七世温州光孝巳菴深禅师上堂一九二九相逢不出手三九二十七篱头吹觱篥翻忆小释迦双手抱屈膝知不知实不实摩诃般若波罗密寒严不卷珠帘月静轻敲玉磬蓦然唤转干坤直得无生可证拨櫂江心夜泛潮水天空湛月轮高游鳞识取钩头意莫负青丝拂海涛X杨柳矶头艹木秋烟花浪里放轻舟狂澜夜寂千峰冷唯有青萝水上浮口里波涛生万丈胸中春气涌千寻干坤烂嚼俱无賸吐尽肝肠话更深光孝上堂龙生龙凤生凤老鼠生儿沿屋栋达磨大师不会禅历魏游梁干打闹天然尊贵事非常端拱垂衣在画堂若使龙蛇成变化翻为特地弄刀枪宗鑑法林卷五十二宗鑑法林X卍XXX宗鑑法林卷五十三集云堂编大鉴下七世福州玄沙师备禅师因雪峰召曰备头陀何不徧参去师曰达磨不来东土二祖不往西天峰然之蓦然趯倒便知休百粤青山更不游从此七闽江上月至今空照钓鱼舟钓鱼船上谢三郎趯倒须弥返故乡应笑途中未归客伶俜旅泊向它邦玄沙示众诸方老宿尽道接物利生且问汝祇如X盲聋瘖哑三种病人作么生接若拈槌竖拂它眼且不见共它说话耳又不闻教它说又说不得若接不得佛法无灵验时有僧出曰三种病人和尚还许人商量否师曰许汝作么生商量僧珍重出师曰不是不是地藏琛出曰某甲有眼耳口和尚作么生接师曰惭愧便归方丈云门因僧请益门云礼拜着僧拜起门以拄杖挃之僧乃退后门云汝不是患盲复唤近前来僧才进前门云汝不是患聋又云还会么云不会门云汝不是患痖其僧有省法眼益云我当时见罗汉举此僧语便会三种病人云居钖云祇如此僧会不会若道会玄沙又道不是若是不会法眼为什么道我因此僧语便会三种病人翠巖芝云早知灯是火饭熟巳多时翠峰显举了便喝云者盲聋瘖痖汉若不是云门驴年去如今有底或拈槌竖拂它又不管教伊近前它又不来问还会么它又不应诸方还奈何得么翠峰若不奈何汝者一队驴汉又堪作什么以拄杖一时趁散云居元云地藏如龙无角似蛇有足玄沙祇有先锋且无殿后两人病在膏肓鍼药之所不到山僧为你诸人点破拈拄杖云棒头有眼明如日要识真金火里看本觉一云云门翠峰也是因风吹火见兔放鹰争如地藏逆水之波当时闻玄沙恁么道便出众云某甲有眼耳口请师接待它道惭愧便乃呵呵大笑非但玄沙尽西天此土诸佛X诸祖被者一拶不免退身有分蓦拈拄杖云放过则不可龙门远云祇如诸人有双眼又何曾见来有双耳又何曾闻来有片舌又何曾说来既无说无闻无见何处有色声香味事然虽如是能有几人到者般田地径山杲云者僧虽悟去祇悟得云门禅若是玄沙禅更买艹鞵行脚天童觉云云门平展者僧实酬且道甚么处是者僧悟处不救之疾难为鍼艾天宁琦云玄沙云门气急杀人彼自无疮勿伤之也笑巖宝云云门当时不合放过者僧反使它患盲聋瘖痖无有休日何故杀人须教死作鬼也光鲜古南门云种谷不生豆者僧既是盲聋瘖痖底因甚却向云门言下省去驴汉还会么击拂子云上士一决一切了中下多闻多不信梅山相云者里又且不然诸人若向拈槌竖拂上相见不如盲底若向语言三昧上摸索不如聋底若逞驴脣马此束而作伎俩不如痖底且道作么生即得无影树头擒木马不溼波中捉活鱼盲聋瘖痖杳绝机宜天上天下堪笑堪悲离朱不辨正色师旷岂识玄丝争如独坐虗牕下叶落花开自有时复云还会么无孔铁鎚退后近前兼对辨相逢邂逅难回面春风蓦地撼庭前还见落花千万片玄沙以毒出人毒三种病人同一屋堪笑云门老古锥河里失钱河里摝X盲聋瘖痖不相干莫被玄沙恣热瞒一句与君重剖露老君头戴楮皮冠曲设多方验作家有谁亲见老玄沙耳聋口痖眼睛瞎五浊众生数似麻盲聋瘖痖风流潇洒泄漏天机之乎者也玄沙因韦监军曰曹山和尚甚奇怪师乃问抚州取曹山几里韦指旁僧曰上座曾到曹山否僧曰到来韦曰抚州取曹山几里僧曰一百二十里韦曰与么则上座不到曹山韦却起身礼拜师师曰监军却须拜此僧此僧却具惭愧云居钖云甚处是此僧具惭愧处若检点得出许你有行脚眼承天宗云者僧可悲可痛直饶玄沙具金刚眼睛蹉过韦监军了也法林音云说甚么蹉过监军直是箇龙头蛇尾汉当时待者僧云曾到便作礼三拜欲观主人先观所使者惭愧却是玄沙自取玄沙见僧来礼拜乃曰因我礼你夫子不识字达磨不会禅玄沙无此语切莫妄流传因我得礼你牵牛去饮水岸上蹄蹋蹄水中此束对此束因我得礼你崑崙卧潭底虽然浪拍天身上无滴水老鼠齩生铁十分滋味别猫儿左右看嚥唾也不彻X因我得礼你事从丁属起谁知白苹风不在秋江里因我得礼你花开世界起蜂蝶竞头来于斯难下此束玄沙因韦监军曰占波国人语稍难辨何况五天梵语还有人辨得么师提起槖子曰识得者箇即辨得云门偃云玄沙何用繁词又云适来道什么承天怡云玄沙被监军一问直得额头汗出口里胶生云门直饶肘臂不向外曲也是贼过张弓玄沙一日普请往海阮斫柴见一虎天龙曰和尚虎师曰是汝虎归院后龙问适来见虎云是汝虎尊意如何师曰娑婆世界有四种重障若人透得许汝出阴界翠峰显云要与人天为师前面端的是虎东禅齐云古人见了道我身心如天地虗空如今人还透得么径山杲代天龙进语云也知和尚为人切天宁琦云毕竟是箇什么随例道虎虾跳不出斗理安问云天龙抛甎玄沙引玉翻手覆手一直一曲赚却多少人性命不留妄生揑目山僧今日据令而行去也卓拄杖喝一喝宝寿方云玄沙天龙互相屈辱各自丧身失命了也还有为二老出一只手者么前虎后虎急须看取凛冽威风生狞爪距今古樵人X不回顾丧身失命知何数若回顾雄雄坐断山前路山中有虎人市上有人虎当磨笑里刀利牙爪可怖寄语花狸奴莫教渠上树前面有虎元来是汝更问如何冤苦冤苦玄沙一日遣僧送书上雪峰峰开缄惟白纸三幅问僧会么曰不会峰曰不见道君子千里同风僧回举似师师曰山头老和尚蹉过也不知明招谦云玄沙三幅白纸争奈文彩巳彰雪峰千里同风何故不知蹉过不见道养子莫教大大了好骂爷五祖戒出语云将谓胡须赤黄龙南云雪峰不道无长处既被玄沙识破直至如今说不出云门澄云玄沙孟春犹寒雪峰千里同风总是开书后语未开书巳前作么生道三番白纸问寒暄千里同风月满船夺得高标全用处蟠蛇口内打秋千玄沙象骨眼睛乌白纸三番便当书千里同风多错会一条拄杖两人扶蹋翻渔艇承家业笑出芦花月正圆地阔天长三幅纸同风千里为谁宣白纸三张通信去展开千里却同风阳春转入边笳曲不是风吹别调中鵽𩾗夜夜连声叫月下同人不忍闻嗁得血流无用处不如缄口过残春X玄沙示众深山悬崕千年万年人迹不到处还有佛法也无若道有唤甚么作佛法若道无佛法即有不到处西渡金云我不与么道红尘閙市千人万人藂沓处还有佛法也无若道有唤甚么作佛法若道无佛法即有不到处崑巖璨云崑巖又且不然舌尖上此束皮边横说竖说千句万句还有佛法也无若道有唤甚么作佛法若道无佛法即有不到处有傍不甘者出来别通消息看如无三十棒且待别时玄沙因雪峰示众世界阔一尺古镜阔一尺世界阔一丈古镜阔一丈师指火炉曰火炉阔多少峰曰如古镜阔师曰老和尚脚跟未点地在镜清怤问僧为复古镜致火炉与么阔火炉致古镜与么大西院明云与么问人也未可在云门偃云馊饭泥茶炉昭觉勤云现成公案古镜本非火炉打破罗笼火炉即是古镜若非父子相投怎见赤心片片祇如玄沙道者老汉脚跟未点地在诸人毕竟作么生会天奇瑞云且道世界谁世界古镜谁古镜不可逐境打作两橛竖拄杖云者是世界者是古镜若然直下承当坐断雪峰玄沙大丈夫切忌鬼窟里虗延岁月世界能将古镜齐言中辨的却成迷白云起处青山秀天晓依前月落西十方世界一面镜镜里看形未足真摸着鼻孔渠是X我那时方见本来人一幅素缣才织就短长恰好称郎情鸳鸯一对鸣秋水纵有僧繇畵不成无端平地起清风摇拽阴浓花影重夜倚江楼闲极目胡笳吹过海门东玄沙南游莆田县排百戏迎接来日师问小塘长老昨日许多諠閙向甚处去也塘提起衲衣角师曰料掉没交涉法眼益别云昨日有多少喧閙清凉钦云今日更好笑沩山哲云大沩则不然忽有问遂鸣指一下如有衲子出来云料掉没交涉却肯它何故大丈夫捋虎须也是本分且道利害在甚么处黄龙新云扶竖宗乘须是小塘长老始得玄沙因甚道料掉没交涉我即不然有人问但云天共白云晓水和明月流昭觉勤云或问山僧祇向道又是从头起它若道料掉没交涉噼嵴便棒何故曹溪波浪如相似无限平人被陆沉博山来云人将语探水将杖探烈火里辨真金閙市里识天子袈裟下认取老僧玄沙小塘斯人也纵然葢覆将来口苦心甜更有事在夜壑藏舟澄源着棹鱼龙未知水为命折筯不妨聊一搅谢三郎小塘老函葢箭锋探竿影艹潜缩也老龟巢莲游戏也华鳞弄藻今日静悄悄昨日閙啾啾风定花犹落鸟鸣山更幽X花里客酒中仙秋归玉塞春不还落花嗁鸟纷纷乱洞户山牕寂寂间崃里谁知有人事羣中遥望空云山玄沙问镜清教中道菩萨不见一法为大过失且道不见什么法清指露柱曰莫是不见者箇法么师曰浙中清水白米从你喫佛法未梦见在同安显别镜清语云也知和尚不造次翠峰显云大小镜清被玄沙热瞒我当时若见但向道灵山授记未到如此沩山哲云若不是镜清几乎忘前失后何故不逢别者终不开拳天童觉云镜清当时恁么答玄沙末后恁么道还相契也无然则镜清久不作佛法梦也须是玄沙同参始得天童华云镜清放顽佛也不奈伊何若不是玄沙识破几被露柱吞却天童杰云二尊宿蓦札相逢大似小儿则剧相似佛法身心何在乃举应菴华语毕喝一喝云若教频下泪沧海也须干雪老门高儿女盛又能情重贵天伦把家干蛊虽相似也有贪杯落艹人密机深设穽利刃疾交锋汗马无人识重论葢代功线去丝来密密缝言端语的意情浓傍人覰破难藏掩假作瞋容骂不通枭脣鳺舌语乡谈兰臭心同雪刃寒花落庭前飞玉露埙篪吹向月中看X物外人从物外游西河狮子岭南毬风流难尽衷肠曲𢹂手重将下玉楼玄沙因镜清问学人乍入丛林乞师指箇入路师曰还闻偃溪水声否曰闻师曰从者里入五祖演云果是得入一任四方八面若也未然輙不得离却者里径山杲云若要真箇得入直须离却者里天童杰云三大老总是岐路相角漆桶相揩有甚快活处山僧则不然入之一字亦不喜闻天宁琦云者里是什么所在离与不离更问阿谁忆昔东溪日花开叶落时几拟以黄金铸作钟子期迳庭宗云三大老动絃别调纵夺可观若依正令当行未免三十拄杖何也夜半太阳辉天明日头落天生碧眼崑崙儿有艺过人自不知几度黑风翻大海波心出没自闲嬉风飘碎玉千峰雪雨滴巖花万国春堪听偃溪流水意潺潺终日不闻闻投老玄沙付镜清返闻来听偃溪声如今洗耳沧浪在谁肯临流便濯缨一派寒泉下翠微玄沙招出为真机镜清虽向闻中入流水何曾洗是非玄沙因僧问承和尚有言尽十方世界是一颗明珠学人如何得会师曰尽十方世界是一颗明珠用会作么僧便休来日师却问尽十方世界是一颗明珠汝作么生会曰尽十方世界是一颗明珠X用会作么师曰知汝在鬼窟里作活计报慈遂云一般恁么道为甚么却成鬼窟去翠峰显别玄沙语云诸方即得我者里不得玄沙因大众参次闻燕子声乃曰深谈实相善说法要便下座时有僧请益曰某甲不会师曰去谁信汝紫燕飞来遶畵梁不辞倒腹与倾肠千言万语无人会又逐流莺过短墙薄宦奔南北长怜客路尘蒙蒙烟雨里深忆故园春玄沙因僧问如何是学人自已师曰用自已作么云门偃云没量大人被语脉里转却僧便问如何是学人自已门云忽然路上有人唤衲僧斋你也随分得饭喫宝寿新云且道是者僧在语脉里转却玄沙在语脉里转却有理何用高声平生不作江南梦怪杀人来说鹧鸪衣锦未能回故国三家村里觅皇都父子之亲非别亲离身贴体总相应若还稍作宾情待笑杀旁观冷眼人玄沙因僧问如何是清净法身师曰脓滴滴地白云端别云屎臭薰天又云莲华叶上化生儿滴滴通身是烂脓钓鱼船上显家风时人祇看丝纶上不见芦花对蓼红脓滴滴地金色光法身全体露堂堂钓螺江上曾分X化一叶渔舟泛渺茫清净法身无可比病后依前滴滴脓雁鸿叫断秋光老落叶飘来一㨾红滴滴通身是烂脓更无一点落西东若言不是知音者未免风吹别调中玄沙上堂众集遂以拄杖一时趁下却回向侍者曰我今日作得一解崄入地狱如箭射者曰喜得和尚再复人身翠巖芝云大小玄沙前不搆村后不至店且作么生得出身之路道吾真云大小芝老祇是偏枯道吾则不然玄沙与侍者一人具一只眼云居舜云此语众中举得烂如泥且作么生会山僧道侍者不在言也玄沙也是荆棘林里求栴檀东禅观云大小玄沙性命在侍者手里玄沙曰亡僧面前正是触目菩提万里神光顶后相天衣怀云亡僧面前即且置祇如活人背后底是箇什么就中至直是玄沙触目全真话不赊亡者面前亲证验更无偏党绝周遮丛林浩浩争脣吻恰似虗空捉幻花且置亡僧面前事活人背后若为逢自从打破云南后直至如今塞北通玄沙因光侍者激曰师叔若参得禅某甲打銕船X下海去师住后遣书问光曰打銕船也未法眼益代云和尚终不与么汾阳昭云祇见锥头利不见凿头方清凉钦代云请和尚下船支提爱云玄沙也是贫儿思旧债云居元云禅也未曾参得何用思量旧事忽然被它撑动銕船玄沙堪作甚么慧林本云昨日过新罗云居庄云诸方批判不为不多然祇能扶强不能扶弱山僧今日久勘不离原状敢谓玄沙被光侍者领过直尔分疎不下毕竟如何官无定条从民私约玄沙曰万里神光顶后相没顶之时何处望事巳成意巳休此箇来踪触处周智者聊闻勐提取莫待须臾失却头神光顶后照无边万里区区岂足言若问玄沙端的意霜天夜半髑髅寒玄沙坐次见面前地上一点白以杖指问侍僧曰见么曰见如是三问三对师曰你也见我也见因甚么道不会高峰妙云见即见会即会无复疑矣且道者一点白决定是箇什么普济龙云者僧换得一双眼睛玄沙失却一箇鼻孔你见我见十分成现打破荆棘林方知无背面一点从教彻古今黑白未分何处辨玄沙因声明三藏善别音响刘大王请验之师以铁火箸敲铜炉问是什么声曰铜铁声师曰大王X莫受外国人瞒法眼益代云大师久受大王供养清凉钦代云却是和尚瞒大王翠峰显别云大王宜加信敬又别三藏云莫瞒外国人净因成云既不是铜铁声玄沙唤作什么声然则三藏祇知渡水不觉溼衣玄沙偏解诬人争奈国有宪章且道三藏瞒大王何似玄沙瞒大王天童觉云理契则神贫子获衣中之宝情封则物力士失额上之珠三藏祇解瞻前不能顾后还知么诬人之罪以罪加之高峰妙云大小玄沙能所未忘当时赖遇是刘大王若是箇本分衲僧管取一场漏逗声前独露本无名楚舘秦楼卖却身可惜翫花人立老不知春巳渡前村玄沙示众世尊道吾有正法眼藏付嘱摩诃迦叶犹如话月曹溪竖拂子还如指月时鼓山出曰月𠰒师曰者箇阿师就我觅月山不肯却归众曰道我就它觅月翠峯显云玄沙与鼓山如排百万大阵祇抛瓦砾相击有衲僧辨别得当知正法眼藏付嘱有在护国元云玄沙鼓山各说道理要且未识月在诸人要识月么幸无偏照处刚有未明人古南门云玄沙诱人犯法鼓山买帽相头若非翠峰明辨端倪往往作肯不肯会即今莫有旁不肯底衲僧么我要问你唤甚么作正法眼藏X玄沙曰若论此事喻如一片田地四至界分结契卖与诸人祇有中心树子犹属老僧在佛川义云既是四至界分结契卖了因甚中心树子犹属玄沙万事由王老师树子犹属你在广额屠儿成佛二祖大师偿债祖佛田园都卖了四边界至不曾留奈何犹有中心树恼乱春风卒未休祖父田园俱属我中心树子岂由它连枝带叶和根拔要见儿孙意气赊玄沙曾指上头关四海禅流觉未闲惟有汉朝天子贵彭城垓下信旗还玄沙因雪峰迁化众请作丧主三朝集众点茶师遂于灵前拈起一只盏子问曰大众先师在日从你道如今且作么生道若道得则先师无过若道不得过在先师还有人道得么如是三问众俱无对师遂扑碎盏子归院中塔因沙问你作么生会塔云先师有什么过沙便面壁塔出去沙复召塔塔回首沙云你作么生会塔便面壁沙休去笑巖宝云当时有箇衲僧才见伊恁么举便掀翻茶桌免教祖祢不了殃及儿孙玄沙尝访三斗菴主才相见主曰莫怪住山年深无坐具师曰人人尽有为什么菴主无曰且坐喫茶师曰菴主元来有在X傍菴来往路相通步步相随蹑去踪山远年深人不到一溪流水质长松玄沙见鼓山来作一圆相山曰人人出者箇不得师曰情知你向驴胎马腹里作活计曰和尚又作么生师曰人人出者箇不得曰和尚恁么道得某甲为什么道不得师曰我得汝不得翠峰显云祇解贪观白浪殊不知失却手中桡云峰悦云道得道不得总在玄沙圈圚里如今作么生出得它圈圚昭觉勤云灼然者一条路作者方知直得穷天地亘万古而不移消劫石空芥城而无尽便是透关底也须着眼始得一等是恁么时节为什么道我得汝不得切忌向驴胎马腹里作活计净因成云丛林中往往作鼓山未到玄沙境界会却诸人要识二老么不见道尽出者箇不得南华昺云捩转鼻孔换却眼睛若无者箇手段如何扶竖宗乘虽然如是直是好笑笑须三十年笑箇什么情知你在驴胎马腹里作活计东禅观云当时我若作鼓山待玄沙亦道人人出者箇不得即云和尚元来别有长处不图成就前功且要与玄沙向驴胎马腹里相见天童觉云玄沙大似倚势欺人用强凌弱葢它拨得转弄得出两箇一般为甚么道我得你不得是真难掩是伪不昌报恩秀云天宫净土时人爱去鼓山不爱驴胎马腹时人怕堕玄沙不怕所以降声负气惟俯视横行具狮子不欺之力还信天童保X证么尘中能作主化外自来宾作者好求无病药马腹驴胎何处着鼓山当日可怜生鼻孔遭人白拈却一夜寒声来梦里平明着屐到声边心期盛夏重过此脱却荷衣石上眠大方信包容优渥遂不巳跃鳞龙凤池挥翰紫宸里玄沙与地藏方丈说话至夜深师曰侍者关槅子门了汝作么生出得藏曰唤什么作门翠峰显别地藏当时珍重便行清凉钦别云和尚莫欲歇去么玄沙对雪峰曰某甲如今大用去也和尚作么生峰将三箇木毬一齐抛出师作斫牌势峰曰汝亲在灵山方得如此师曰也是自家事瀛山誾云父作子述真箇克家未免挂人脣齿慧云盛云看它父子则剧相似舞拍递承宫商合调若论大用拈却象骨巖许伊有箇话会分玄沙见三人新到自打普请鼓三下却归方丈新到具威仪了亦去打普请鼓三下却入僧堂久住来白曰新到轻欺和尚师曰打钟集众勘过大众集新到不赴师令侍者去唤新到才出法堂却于侍者背上拍一拍曰和尚唤你侍者至师处新到便归堂久住乃问和尚何不勘新到师曰我与你勘了也X最菴印云可惜放过者僧乃颂玄沙明修栈道新到暗度陈仓夜行各不相投投明共到咸阳严号令按条章明明四海清如镜更于何处觅边疆须弥南畔日头落北俱卢州正五更最苦好是新罗客朦胧犹在梦中行玄沙因僧问如何是亲切底事师曰我是谢三郎本是钓鱼船上客偶除须发着袈裟佛祖位中留不住夜来依旧宿芦花亲伸端的问君言莫比流沙少室传昨夜雁回双岭后谢家人立月明前杪秋时节水云乡千顷芦花未着霜江景不将零碎卖一时分付谢三郎萧萧芦苇映江流独棹孤篷漾小舟细雨斜风浑不顾一心祇在钓竿头长竿无饵钓丝轻斜插船头秋月明横笛等闲人不会自家吹与自家听玄沙曰钟中无鼓响鼓中无钟声钟鼓不交参句句无前后拈头作尾自倒自起家寄鱼蛮衣编蒲苇玄沙因长庆稜来乃问除却药忌作么生道庆曰放憨作么师曰雪峰山样子拾食来者里雀儿放粪承天怡云玄沙祇知长庆雀儿放粪不知自已屎臭X熏天若要去却药忌三生六十劫大鉴下八世漳州罗汉院地藏桂琛禅师问僧什么处来曰南方来师曰南方佛法如何曰商量浩浩地师曰争似我者里种田博饭喫曰争奈三界何师曰唤甚么作三界沩山哲云清贫长乐浊富多忧报恩秀于博饭喫下云恁么则非但南方也博山来云者僧羇縻三界带累它南州禅客俗气不除如今还有与地藏相见者么更须抛却犂耙锄头始得大慈言云大小地藏道箇栽田博饭不妨令人疑着无端末上道你唤什么作三界却似龙头蛇尾仁王教云地藏家风无媿古佛真箇千载一遇乃为者僧一拶直得七零八落法林音云地藏可谓明于责人暗于责已者僧若是作家待伊云唤甚么作三界便呵呵大笑看地藏别作箇甚么伎俩种田博饭喫言中谁辨的午后打斋钟真金曾失色种田博饭待方来玄妙商量一任猜无影树头悬日月几人于此便心灰宗说般般尽强为流传口耳便支离种田博饭家常事不是饱参人不知参饱明知无所求子房终不贵封侯忘机归去同鱼鸟濯足沧浪烟水秋种田博饭喫饱卧长伸脚把将三界来安在左边着X引得龙牙老古锥手里把柄破木杓地藏与长庆保福入州见牡丹花障子福曰好一朵牡丹花庆曰莫眼花师曰可惜一朵花报慈遂云三尊宿语还有亲疎也无祇如地藏与么道落在什么处黄龙心云据此三人见处一人超佛越祖一人自利利它一人谩已却问僧你道自瞒底是谁僧云莫眼花龙云此去更深夜静迥绝无人处更去共伊商量始得地藏翫月曰云动有雨去有僧曰不是云动是风动师曰我道云亦不动风亦不动曰和尚适来又道云动师曰阿谁罪过风起心摇树云生性起尘若明今日事昧却本来人若教捉物入迷津但有纤毫即是尘不信旧时无相貌外寻知识也非真云生洞里阴风动林间响若明今日事半斤是八两地藏问僧甚处来曰秦州师曰将得什么物来曰不将得物来师曰你为什么对众谩语僧无对师却问秦州岂不是出鹦鹉曰鹦鹉出在陇西师曰也不较多沩山哲云者僧亲从秦州来为什么道对众谩语要会么作客不殷勤带累主人拕泥带水来问若成风应机非善巧三搭不回头笑破衲僧口X饥逢王饍不能餐百城烟水何时了东风花笑带春阳蜂蝶枝头祇逐香杜宇一声埀绿暗不知归路几多长地藏因法眼绍修洪进三人过阻雪围炉次举肇论至天地与我同根处师曰山河与上座自已是同是别眼曰别师竖起两指眼曰同师又竖起两指便起去及眼辞师门送曰上座寻常说三界惟心万法惟识指庭下石曰且道此石在心内在心外眼曰在心内师曰行脚人着甚来由安片石在心头眼窘无以对遂放包依席下求决商量同别有多般老倒何曾举舌端今古不能提得去一双灵劒倚天寒休争自已与山河拨动干戈不奈何看取将军施武略两条寒劒定龙蛇火炉头话几多般自已同时作么观直下起来呈伎俩山河大地黑漫漫地藏问僧你在昭庆有什么异闻底事试举看曰不敢错举师曰真实底事作么生曰和尚因什么如此师曰汝话堕也承天怡云者僧昭庆得底异闻虽未举似早巳惊羣耸众地藏祇知它人话堕不知自已舌头早巳拕地地藏因同中塔侍玄沙次沙乃打中塔一棒曰就名就体中塔不对沙乃问师曰作么生会师曰者僧着一棒不知来处X三昧真云中塔固不知者一棒来处地藏还知么莫道地藏不知敢保玄沙亦未知在地藏为玄沙作忌斋请报恩和尚喫药石恩看供养位不见有真遂问师还有真么师以手揖曰看恩曰元来无真师曰大似不看相似柳眉花面慵梳洗谁道不如初嫁时闲对傍人引玉线金鍼绣出双黄鹂福州卧龙山安国院慧球寂照禅师上堂我此间粥饭因缘为兄弟举唱终是不常欲得省要却是山河大地与汝发明其道既常亦与究竟若从文殊门入者一切无情土木瓦砾助汝发机若从普贤门入者不动步而到若从观音门入者一切音响虾蟇蚯蚓助汝发机以此三门方便示汝如将一只折箸搅大海水令彼鱼龙知水为命会么若无智眼而审谛之任汝百般巧妙不为究竟瑯琊觉云虽是善因而招恶果保宁勇云大众东西南北四维上下筑着磕着不觉不知过在什么处良久云红粉易成端正女无钱难作好儿郎荐福行云若据山僧检点安国自已性命亦未知落处在者里一只折箸也不消得莫有虎口夺食者么若无山僧不免向炙瘢上更下一燋去也拍禅床下座东禅观云安国一时嚼饭餧婴儿不知旁观恶心安国问了院主先师道尽十方世界是箇真实人体你还见僧堂么主曰和尚莫眼花师曰先师迁X化肉犹暖在法林音云大小安国着甚死急者僧换却眼睛去死十分纵有卢扁也祇好拱手乃忙忙放去收来岂善作之谓欤虽然安国也未必是好心福州大章山契如菴主僧问生死到来如何𢌞避师曰符到奉行曰恁么则被生死拘将去也师曰阿㖿㖿瀛山誾云者老汉恁么放憨直得阎家拱手虽然更须勘过始得宗鑑法林卷五十三宗鑑法林X卍XXX宗鑑法林卷五十四集云堂编大鉴下九世金陵清凉院法眼文益禅师行脚次值天雨阻地藏因参藏藏曰何往师曰迤逦行脚去曰行脚事作么生师曰不知曰不知最亲切师有省而今饱学似当时脱尽纤尘到不知任短任长休剪缀随高随下自平持家门丰俭临时用田地优游信步移三十年前行脚事分明孤负一双眉南来北往尽奔波终日烟尘不奈何信步蹋翻芳艹X路随机借看落花多两行眉黛横秋月一对天池浸玉梭最好不知头角尽转身何处觅誵譌头角分明转失真叶公老嬾不传神一朝破壁飞雷电定有奇仙为点睛气宇轩昂出禁城眼中无物可当情谁知冷地一星火烧出眉毛八字横神仙一粒果无差点铁成金事更赊不似今时药汞者聚头空自说丹砂法眼在地藏一日呈所见藏曰佛法不恁么师曰某甲辞穷理尽也藏曰若论佛法一切现成师于言下大悟满盘捧出醇甘露到口令人命即亡绝后再甦欺不得翻嗟岐路漫寻羊法眼因子方上座自长庆来师举先长庆偈问作么生是万象之中独露身子方举拂子师曰恁么会又争得曰和尚如何师曰唤什么作万象曰古人不拨万象师曰万象之中独露身说什么拨不拨子方言下悟去万象之中独露身一回相见一回亲东西南北吾皇化莫向江南苦问津离念见佛破尘出经现成家法谁立门庭日逐舟行江练净春随艹上烧痕青拨不拨听丁宁三径就荒归便得旧年松菊尚芳馨雨洗淡红桃萼嫩风摇浅碧柳丝轻一江秋水连天X碧两岸蓼花笑白苹万象之中独露身晓鸡啼散满天星哑口牧童牛背稳铁笛一声宇宙清法眼因慧超问如何是佛师曰汝是慧超金粟元云法眼恁么抵对可谓瘥病不假驴䭾药能弹何必玉丝絃者僧悟去亦觉可人捡点将来犹有事在且道是什么事咄玄沙道底江国春风吹不起鹧鸪嗁在深花里三级浪高鱼化龙痴人犹戽夜塘水𡾟崄行时问路难有人相问北村南长安无限人来往几箇无铃得过关木人行千里骏马不移蹄落日依南土因风向北嘶妙用不须霜刃剑能弹何必玉絃丝严冬午后三更夜闲坐闲眠云散时一文大光钱买得箇油餈喫向肚里了当下便不饥微酸梅子始生仁莺老花残迹巳陈一夜南风移斗柄明朝烟柳不关春含元殿里问长安直指当人彻骨寒地没朱砂翻赤土廪无粒米倒砻糠法眼因僧问如何是曹源一滴水师曰是曹源一滴水天童杰云法眼向百战场中舞纛旗未免旁观者哂X忽有问灵隐如何是曹源一滴水祇向它道和屎合尿曹源一滴水澄清流出千江绝浪声大海几多游翫者茫茫空绕水边行曹源一滴水是即波涛起桃花流出洞中来渔舟夜宿芦花里曹源一滴异常流流入沧溟冠九州埀钓几番波浪险未曾闻道失渔舟得人一牛还人一马珍重曹源可知礼也雷奔汹涌海涛生谁解截流那下行那下行通玄日午打三更曹源一滴起波涛万派声归海上消若谓清凉有别旨不妨今日与明朝法眼答前语时天台韶侍次豁然开悟因以所悟白师师曰汝向后为王者所师致祖道光大吾不如也曹源一滴水相骂饶插此束鷃鹊空啾啾骅骝巳千里白云散尽碧天高月落波心映玉苗江上渔翁休泛泛寒风乍起利如刀法眼因僧问承教有言从无住本立一切法如何是无住本师曰形兴未质名起未名博山来云形未兴名未起且道森罗万象从何处得来者里放过即不可喝一喝X没踪迹断消息白云无根清风何色散干葢而非心持坤与而有力洞千古之渊源造万象之模则剎尘逆会也处处普贤楼阁门开也头头弥勒漏泄了也春不着花冬不藏雪一对泥牛衔古月屑屑形名何处论枯橛从来那畔信难通即使通来尚滞功肯信一爻通变处不萌枝上卷春风法眼问觉上座船来陆来曰船来师曰船在甚处曰船在河里觉退师却问旁僧曰你道适来者僧具眼不具眼博山来云虗空无彩色大海有波澜报恩琇代旁僧云贼过点兵义山讷云丝来线去不露锋铓自非见处精明用处自在何以能此虽然你若作佛法会带累他二老不值半文钱水不洗水金不博金昧毛色而得马靡丝絃而乐琴结绳画卦有许事丧尽真淳盘古心盛世常闻大雅音元和协律凤巢林无端曲罢停絃后拨动忽生杀伐心法眼问修山主毫釐有差天地悬隔你作么生会曰毫釐有差天地悬隔师曰与么会又争得曰某甲祇与么师兄作么生师曰毫釐有差天地悬隔修遂礼拜东禅齐云山主恁么抵对为什么不肯及乎请益法眼乃仍祇恁么道且道誵譌在什么处者里看得透X许你具一只眼五祖戒别法眼噼嵴便打保宁勇云修山主当时何不也好向法眼道与么会又争得径山杲云二老丝来线去绵绵密密扶起地藏门风可谓满目光生若是德山临济门下更买艹鞵行脚始得何故毫釐有差天地悬隔甚处得者消息来天宁琦云二老汉不会转身句如今有问天宁向它道昨日有人恁么问三十棒赶出院去也报恩秀云万松当时见法眼道恁么又争得向道久闻和尚有此机要不然摆手便行管取一时坐断博山来云法眼钩人在不疑之地且道有多少法术王言如丝其出如纶河渚谦代修云和尚元来别有长处六国当时巳太平太平才久不知兵修公换得长蛇阵天下人人会死生石城亲切问同参不话东西便指南明暗两条来往路依俙屈曲在烟岚秤头蝇坐便攲倾万世权衡照不平斤两锱铢见端的终归输我定盘星一道如絃直长安信巳传万邦皆入贡四海息狼烟两刃交锋电影驰金刚截铁烂如泥回头蹋碎关山月未免重栽眼上眉法眼示众识得凳子周帀有余云门偃云识得凳子天地悬殊翠峰显云泽广藏X山霾能伏豹荐福怀云识得凳子是楠木做圆通秀云识得凳子四脚着地泐潭清举法眼云门翠峰语毕云三个汉总是依它见解明昧两岐不脱是闻如水中月黄龙即不然畗塞干坤外开张日月前径山杲云识得凳子好鬀头洗脚虽然如是错会者多龙池传云识得凳子更参三十年归来休云依旧是凳子云门澄云识得凳子正有事在灵谿昱云法眼解放不解收云门解收不解放天衣平地上喫交总是依艹附木何如拽杖看云起闲听黄鹂三两声不知将甚报君恩云起江湖浪皱痕一片孤帆乘兴去与谁相逐过天门一不是二不成落花流水里嗁莺闲庭雨散夜将半片月还从海底生法眼因僧来参师以手指帘寻有二僧齐去卷帘师曰一得一失黄龙清云法眼镆鎁在手杀活临时二僧齐去卷帘且道那箇得那箇失还会么世事但将公道断人心难与月轮齐理安问云法眼探头二僧逐块直饶收处迅捷未免平地喫交百丈泐云八字打开眉横鼻直眼里无筋一世贫千古万古空相忆法眼道一得一失还有分疎得者么卓拄杖云山僧口门窄道峰珍举理安语毕云法眼若非二僧出手几乎劳而无功虽然还知平地喫交处么一箭两垛X松直棘曲鹤长𠒎短羲黄世人俱忘治乱其安也潜龙在渊其逸也翔鸟脱绊夫何祖祢西来得失是非相半篷随风而转空船截流而到岸箇中灵俐衲僧看取清凉手段老将高提白玉鞭双驹一䇿去翩翩古今得失论量底空看西山暮雨前七夕星河渡鹊桥穿鍼姹女自徒劳支矶石畔乘槎客更向平坡飐白涛指点峰峦入望幽芙蓉削出水天秋最怜一抹烟岚好翻使游人翳两眸青桐一叶堕明楼双雁南飞海上游得失惟论千古事何人能识汉宫秋法眼因僧问古佛堂前何人先到师曰不动步者资福广云法眼恁么答话引它业识茫茫者坐在无魂必死之地古佛堂前驴年梦见然则毕竟什么人先到牛头狱卒古佛堂前到者稀相见难逢掣电机死水有龙终不圣惊起依前眼𥉌眵法眼示众尽十方世界皎皎地无一丝头若有一丝头即是一丝头清凉钦云若有一丝头不是一丝头水菴一云夜来月色十分好今日秋山无限情法眼因僧问如何是尘劫来事师曰尽于今时尘劫来事尽在于今祖师不会面壁沉吟X刚春即夏倐惊秋为问长安诸白头何日腰缠十万贯御风骑鹤上扬州法眼拈香匙曰者箇不得唤作香匙毕竟唤作什么僧曰香匙师不肯僧二十日后方省烟水迢迢去转赊霜风肃肃隔天涯直饶识得香匙也管保渠侬未到家法眼问僧甚处来曰泗州礼拜大圣来师曰大圣今年出塔否曰出师却问旁僧曰你道者僧曾到泗州也无僧亦无对浮山远云者僧到即到泗州祇是不见大圣道场全云者僧见即见大圣祇是不曾识法眼东禅观云者僧到也到泗州见也见大圣识也识法眼祇是自讨头不见报恩琇云者一队汉病在膏肓祇顾道那僧不见谁知却是自不识那僧有人出来道和尚也是扶弱不扶强报恩随声便打且道是肯他不肯它妙圆金地绝纤尘到者当观无相真莫道玄门难近向举头便是塔中人法眼因开井次问众曰泉眼不通被沙碍祇如道眼不通被甚么碍众无对自代曰被眼碍五祖蕉云法眼大似不奈船何打破戽斗若是蕉上座即不然泉眼不通被沙碍祇如道眼不通被甚么碍直向它道被道碍不但使其当下瞥地且与千古留眼X法眼上堂三通皷罢蔟蔟上来佛法人事一时周毕慧温尼云三通鼓罢蔟蔟上来拄杖不在笤帚柄聊与三十平阳忞云法眼用钩慧温用锥山僧也不钩你也不锥你且放教冷来看乃云三通鼓罢蔟蔟上来向下文长付在来日法林音云三通鼓罢蔟蔟上来不快漆桶觅甚么盌法眼闻斋鱼问僧还闻么适来若闻如今不闻如今若闻适来不闻法林音云法眼大似因斋庆赞耳听如聋口说如哑法眼舌头孰真孰假法眼因僧问声色两字如何透得师召众曰诸上座且道者箇僧还透得也未若会此僧问处透声色即不难天童觉云从前不了祇为家贼难防直下分明且向草菴止宿高峰妙云明修栈道暗度陈仓愚菴盂云平地上死人无数嬾放大云者僧声色里横眠被法眼一赚直得一步也去不得回视大众云还知法眼被者僧赚却么亲口问来求透路作家直为指昏蒙眼耳忽然春梦觉莺吟燕语尽圆通声色都来两箇字衲僧不透眼中沙黄鹤楼中吹玉笛江城五月落梅花曾经洗耳碧溪流万壑千巖路转幽最是月明风静X夜一声长啸海门秋襄州清溪山洪进禅师问修山主曰明知生是不生之理为什么被生死之所流转修曰笋毕竟成竹去如今作篾使还得么师曰你向后自悟去在曰绍修所见祇如此上座意旨如何师曰者箇是监院房那箇是典座房修便礼谢进老分明到五台修师真箇人闽来维那院主门相对说着令人两眼开豁落无依高闲不羁家邦平怗到人稀些些力量分阶级荡荡身心绝是非是非绝介立大方无轨辙穆满从王母阶前听白云侍臣浑不识犹拟是并汾露柱怀胎巳有年临盆几度命丝悬忽钻石女脇中出笑倒高堂客满筵抚州龙济山主绍修禅师示众具足凡夫法凡夫不知具足圣人法圣人不会圣人若会即是凡夫凡夫若知即是圣人此语具一理二义若人辨得不妨于佛法中有箇入处若辨不得莫道不疑黄龙清云修山主祇知布网张罗不觉自遭笼罩要得出身么此亦有一理二义若人辨得永堕阿鼻径山杲云点銕化为金玉易劝人除却是非难净慈一云直饶有箇入路堪作什么凡夫则是凡夫圣X人则是圣人且道凡圣两忘一句作么生道闲持经卷倚松立笑问客从何处来密菴杰卓拄杖云一不知二不会东西南北转霶霈天宁琦云修山主熟处难忘也是胡地冬抽笋龙池传云龙池则不然凡夫具足圣人法凡夫不知圣人具足凡夫法圣人不会圣人若会则不有圣人凡夫若知则凡夫何在即如老僧如此折倒还有甄别么喝一喝云路逢达道者莫将语默对凡全是圣圣全凡究实遗名直下参廓彻迥超凡圣处无言童子口喃喃刬除露布葛藤不用之乎者也饶君句下精通未免唤驴作马融峰强万丈未话足先酸若不缘云去那知星斗寒龙济颂曰欲识解脱道诸法不相到眼耳绝见闻声色閙浩浩昭觉勤云声不到耳色不到眼声色交参万法成现且道还蹋着解脱道也无不省者箇意修行徒苦辛龙济颂曰初心未入道不得閙浩浩钟声里荐取鼓声里颠倒天目礼云修山主可谓五音六律无相夺伦美则美矣要且活埋在声尘堆里至今出身不得何故玄沙道底龙济曰是柱不见柱非柱不见柱是非巳去了是X非里荐取径山杲云咄又是从头起天宁琦云教里少哩修山主有多少奇特也祇是座主见解未梦见我衲僧巴鼻在见露柱但唤作露柱见灯笼但唤作灯笼不得动着动着三十棒荐得是移花兼蜨至荐得非担泉带月归是也好郑州棃胜青州枣非也好象山路入蓬莱岛是亦没交涉蹋着秤锤硬似铁非亦没交涉金刚宝剑当头截阿呵呵会也么知事少时烦恼少识人多处是非多勐士腰间大羽箭拈来一镞定天山干坤一统清如镜不用飞书更闭关龙济曰二破不成一一法镇长存若人一二解永劫受沉沦昭觉勤云修山主直似倚天长剑凛凛神威向平坦坦处壁立千仞壁立千仞处平坦坦虽然祇道得一半山僧即不然二破不成一一法亦不存不作一二解永劫受沉沦听不出声见不超色指东话西将南作北龙济曰万法是心光诸缘惟性晓本无迷悟人祇要今日了天宁琦云既无迷悟了箇什么从前汗马无人识祇要重论葢代功龙济问僧甚处来曰翠巖师曰翠巖有何言句示X徒曰寻常道出门逢弥勒入门见释迦师曰与么道又争得僧便问和尚又如何师曰出门逢阿谁入门见什么僧于言下有省荐福怀云虽得一塲荣刖却一双足且道落在宾家分上主家分上若定当得出忧则共戚乐则同欢山僧即不然出门则吴山楚水入门则佛殿行廊或有箇衲僧出问师意如何许伊具一只眼西禅需云者僧悟即不无争奈未遇谛当青天白日如被鬼迷龙济头白齿黄作恁么语话懒菴即不然出门竹径无人扫入户方塘照影寒龙济因僧问劫火洞然大千俱坏未审者箇坏不坏师曰不坏曰为什么不坏师曰为同大千问若剜心答如噼腹句里翻身何劳迅速劫火俱然同大千全机不动剑锋旋龙济山头龙脱骨𦦨摩天上鼓惊湍有耳不闻牕外事眼前那有异同机偶来遇值三家叟浑语诙言总不羁福州东禅玄亮禅师僧问本无迷悟为什么却有佛有众生师曰话堕也瀛山誾云且道是者僧话堕东禅话堕承天怡云者僧祇解月下趱程不觉和身堕水东禅虽能顺方指迷要且无宗师作略当时待它恁么问连棒打出直令它向佛生情尽迷悟顿空处别立生涯大鉴下十世X台州天台山德韶国师因僧问乍离凝峰丈室来坐般若道场今日家风请师一句师曰亏汝甚么处曰恁么则雷音震动干坤界人人无不尽沾恩师曰幸然未会且莫探头僧礼拜师曰探头即不中护国蕴云国师恁么答话揭露佛祖家风则不无要且此僧未肯点头若有问山僧今日家风请师一句但向道天台一万八千丈朝夕烟云八面封天台初谒龙牙问雄雄之尊为甚么近不得牙曰如火与火师曰忽遇水来又作么生牙曰去汝不会我语怀宝迷邦何太错投珠按剑更回还春风不管花开落流水依然过万山天台因僧问橹棹俱停如何得到彼岸师曰庆汝平生当下自能休歇去大千那有一毫头项王早肯咸阳立一片皇风八百州天台示众青萝夤缘直上寒松之顶白云淡竚出没太虗之中万法本闲唯人自閙等是垂慈为你来舌头拕地语如雷葛藤满地无人翦狼借春风又一回天台示众通玄峰顶不是人间心外无法满目青山法眼闻曰祇此一颂堪起吾宗径山杲云灭却法眼宗祇缘者一颂昭庆庭云天X不葢地不载无处隐身水自绿山自青纤毫碍眼祇如通玄峰顶不是人间且道是什么所在一片落花飞万国春归去天童悟云新通玄则不然今日别开一路通玄峰顶别是人间祇缘不荐错认青山喝一喝云还荐么便下座篷底歌眠醉复醒君山祇在两眉青浑家不管兴亡事一味和云占洞庭心外本来无一法国师见处未为亲若言满目青山是认着还生眼里尘金陵清凉泰钦法灯禅师问僧曰如何是祖师西来意曰不东不西师不肯僧却问如何是祖师西来意师曰不东不西僧有省西来祖意不东西猿鸟春深抱树嗁多少行人空怅望青山孤耸白云低不东不西一句全提輭似生铁硬如烂泥投鍼未谙钵水刮膜再用金鎞云锁家山归路绝回头翻笑杜䳌嗁清凉开堂山僧本欲居山藏拙养病过时奈缘先师有未了底公案出来与它了却时有僧问如何是先师未了底公案师便打曰祖祢不了殃及儿孙曰过在什么处师曰过在我殃及你翠巖芝云为众竭力祸出私门云峰悦云者老汉一期与夺也似光前绝后及乎拶着又却龙头蛇尾如今莫有为清凉作主底么昭觉勤云法灯纵域X中杀活握阃外威权直得气概惊羣风标独立山僧卑志本意如斯今日出来祇缘五祖先师有箇现成公案对众举扬有不惜性命底出来挨拶看如无不免自拈自弄去也喝一喝击拂子下座天童觉云者僧若是箇汉出来便掀倒禅牀不惟自已有出身之路亦免祖祢不了殃及儿孙东禅观云千钧上弦必思鏖战寸铁入手惟恐无敌者僧既不惜出来好大家割舍理会却祇恁么把伊涂煳一上所以清凉公案至今未了仰山钦云跨灶起家法灯是则好手其奈自身不了殃及祖翁新护圣欲了先师公案别有人在且道是阿谁乃打喷嚏一声古南门云法灯可谓谦光导物枉尺直寻山僧则不然徧界不曾藏虽踞孤峰绝顶未尝不在水云深处又何曾隐遯来本师现在喫得疴得有甚公案不了既然如是今日又向诸人面前叫唤作么祖灯续𦦨明无尽祇要钩头得锦鳞秋老园林红叶飞渔翁月下整竿丝扁舟不向芦湾宿举棹金波任往回年老生心欲嫁人巧涂脂粉卖青春笑它落魄痴公子空把精神减十分清凉因僧问如何是西来密密意师曰苦幽情无那远荒村谩卷湘帘独倚门江上风寒秋欲暮淡烟疎雨断人魂枯木糁花劫外春没踪迹处肯藏身倒骑铁马吹横X笛一曲无腔调自新苔封禁殿漏声残飒飒金风透体寒夜静一轮霜月皎玉人愁绝倚阑干旅邸残灯影寂寥孤猿何处夜深号思量底事真堪惜纵理瑶琴意未销万籁声回万壑风雨余艹色入帘栊楼头多少关心事却在梧桐一叶中金陵报恩院玄则禅师初问青峰如何是学人自已峰曰丙丁童子来求火后谒法眼眼问甚处来师曰青峰曰青峰有何言句师举前话眼曰上座作么生会师曰丙丁属火而更求火如将自已求自已眼曰与么会又争得师曰某甲祇与么未审和尚如何眼曰你问我我与你道师问如何是学人自已曰丙丁童子来求火师于言下顿悟高峰妙云者则公案自古至今觅箇不错会底人如星中拣月相似只如前监寺于法眼言下悟去要且不是顺朱具眼底试辨看奯舟元云法眼固是就窠打劫确有假道伐虢之能则监寺赢得一回顿悟怎奈剌脑入胶盆虽然要见法眼则易要见青峰则难末上一回称八两再称恰重半斤来定盘星在谁人手争着丝毫可怪哉一回醉倒玉楼前𩯭乱钗横语笑颠最是恼人肠断处借婆衫子拜婆年X去年今日此门中人面桃花相映红人面不知何处去桃花依旧笑春风玄则开堂日李王法眼俱在会僧问龙吟雾起虎啸风生学人知是出世边事到此为甚么不会师曰会取好僧举头看师又看法眼乃抽身入众眼与王当时失色眼归方丈令侍僧唤问话僧至眼曰上座适来问底话不妨许你具一只眼人天众前何不礼拜葢覆却便摵一坐具其僧三日后吐光而终神鼎揆云者则公案尽道玄则顺水推舟当阳落节法眼怜儿不丑暗处拔本如斯话会未识古人神鼎不惜眉毛为伊点破以拄杖卓一卓云要识者僧么背负干薪遭野火要识法眼么复卓一卓云云雷相送化游龙玄则𠰒放下拄杖云水归大海波涛静云到苍梧气象闲复颂符灵肘后舞龙泉扫尽狼烟奏凯旋赢得威光辉宇宙英名廊庙古今传杭州报恩寺慧明禅师一日有新到参师问近离甚处曰城都师曰上座离城都到此山则城都少上座此间賸上座賸则心外有法少则心法不周说得道理即住不会请出僧无对洞山莹代云某甲纵说得道理终不似和尚好承天怡云报恩虽说尽道理自已也分疎不下杭州永明寺开山道潜禅师初参法眼眼曰X子参请外看什么经师曰华严曰总别同异成坏六相是何门摄师曰世出世间一切法皆具六相曰空具六相否师无对曰何不问去师却问空具六相否曰空师于是开悟眼曰子作么生会师曰空眼然之空兮空兮无背面拈起豁然成两片担向南屏山脚头千古万古少人见要见么以拂子打圆相云金乌飞上琉璃殿永明因法眼问律中道隔壁闻钗钏声即名破戒现覩金银合杂朱紫骈阗是破戒是不破戒师曰好箇入路眼曰汝向后有五百毳徒为王侯所重在天宁琦云真箇入得锦上铺花若入不得眼中着屑光相得云法眼欲从火里拈出一茎眉毛既不可得而永明乃善于就窠打劫固足称善虽然祇解瞻前不能顾后祖镫绍云永明如香象渡河截流而过是则好手未免被法眼活埋春光别贮一金壶拟学江南唱鹧鸪谩把花枝招石女横推不倒直须扶几多媸蠢几多妍览遍名山又市廛无奈家贫遭劫久借婆衫子拜婆年多为无心即便休是金何用博真鍮百花丛里佳人面一笑旁观尽点头文君澹抹偶当罏玉椀光浮琥珀波公子风流双眼隽不尝佳酿覰佳娥X洛阳才子惯春游柳陌花街总自由更忆西湖桥上过有钱何处不风流杭州灵隐清耸禅师问僧汝会佛法么曰不会师曰汝端的不会曰是师曰且去待别时来僧珍重师曰不是者箇道理玉人清贮一壶冰双手呈来莹且凝如意倒拈都击碎迟迟日影绕觚稜相州天平山从漪禅师到西院常自曰莫道会佛法觅箇举话底人也无院闻而默之师一日上法堂次院召从漪师举首院曰错师行三两步院又曰错师近前院曰适来两错是上座错是思明老汉错师曰从漪错院曰错错乃曰上座且在者里过夏共汝商量者两错师不肯便去住后每举前话曰我行脚时被恶风吹到汝州有西院长老勘我连下两错更留我过夏待共我商量我不道恁时错发足向南方去时早知错了也首山念云据天平作恁么解会未梦见西院在何故话在昭觉勤云如今人闻它道未发足向南方时早知道错了也便去卜度道未行脚时自无许多佛法禅道及至行脚被诸方热瞒不可未行脚时唤地作天唤山作水幸无一星子事若总恁么作流俗见解何不买一片帽大家戴有甚么用处佛法不是者箇道理径山杲云天平似则似是则未是何故贪程太速当时才见道且在此中过夏共汝商量者两X错便好擒住云过夏即不辞者两错作么生商量待伊拟议掀倒禅牀便行非惟庆快平生亦乃坐断天下人舌头龙翔䜣举雪窦颂毕云者则公案丛林中商量者多决断者少中峰今日为诸人断看一人监主自盗一人卖贼放贼一人知而不首各与三十拄杖何也速则易改久则难追五祖冈云假使九州之铁也难铸此两错法林音云当时西院待伊道是从漪错便与痛棒打出免令者汉向葛藤里绊倒一生禅家流爱轻薄满肚参来用不着堪悲堪笑天平老却谓当初悔行脚错错西院清风顿销烁复云忽有箇衲僧出来道错雪窦错何似天平错把缆放船胶柱调絃远水不救近火短绠那汲深泉天平老太悤艹为两错悔行脚大地茫茫愁杀人眼里无筋一世贫两错将来竟不成从而南北路头分后来费尽分疎语半是思君半恨君昨夜西风忽发恶一园桃李俱吹落探花游子竞来索无处摸满地寻来用不着转忆红白枝上萼时时举起争忘却说向人前成大错悔行脚千年故纸中合药唿蛇易遣蛇难觌面机锋仔细看丝毫透不尽咫尺隔千山错错难难无限渔翁失钓竿大鉴下十一世X杭州慧日永明寺延寿智觉禅师因二僧参乃问参头曾到此间否曰曾到又问第二上座曾到此间否曰不曾到师曰一得一失少选侍者问适来二僧未审那箇得那箇失师曰你曾识者二僧也无曰不曾师曰同坑无异土清化嶾云平展处不犯锋铓验人处岂用多辞尀耐二僧无端累它侍者受屈天斗伟云黄河九曲非无其源梗楠千尺非无其本永明一期施设自非本深源远岂可得哉然侍者且置无论当时被二僧道箇情知和尚曾见天台又作么生到与不到一得一失不是砒霜便是石蜜舌端无眼如何喫侍者刚要询端的莫怪同坑无异土闪电未收轰霹雳慧日因僧问如何是永明旨师曰更添香着曰谢师指示师曰且喜没交涉僧礼拜师示偈曰欲识永明旨门前一湖水日照光明生风来波浪起愚菴及云诸人还见祖师么卓拄杖云要识是非面目现在门前湖水镜容开对面和盘托出来可是永明无賸语酒浓初不在多杯似日临波千顷碧如风吹水自成纹拟心早巳崖州隔触处全彰妙绝勋妙绝勋更何云门外湖光说向君万象森罗宗镜里一天风月六桥分慧日因僧问学人久在永明为甚么不会永明家X风师曰不会处会取永明无别底家风杖子挑来两片空昨夜特牛生象子朝来海底火通红杭州五云山华严院志逢禅师问僧无为无事人为甚么却有金锁难僧无对师代曰祇为无为无事鲁庵远云五云老汉费尽气力下得一钓可惜劳而无功末后重展丝纶依然在不疑之地何不待僧无对时痛与三十棒当时蓦地回头亦未可知虽然莫道者僧孤负五云古今天下人孤负五云者亦不少温州瑞鹿寺上方遇安禅师首阅楞严经到知见立知即无明本知见无见斯即涅槃乃破句读曰知见立知即无明本知见无见斯即涅槃于此有省毕生不易时谓之安楞严乃说偈曰不是岭头𢹂得事岂从鸡足付将来自古圣贤皆若此非吾今日为君裁瀛山誾云且道伊悟底有知见无知见春艹碧色春水渌波送君南浦伤如之何杭州龙华慧居禅师僧出礼拜师曰好箇问头如法问着僧拟进前师曰又没交涉也爱人趋侍忌人亲又要狞兮又要驯若是金毛狮子子不来者里弄嚬呻秦人蚕食图吞併空使韩侯击浪沙六国至今归有道汉宫定例拜中华X福州严峰师术禅师僧问灵山一会迦叶亲闻严峰一会谁是闻者师曰问者不弱瀛山誾云者僧问处大似把炬逆风先灼手严峰答处正如当卢卖酒便倾巵良久复云笑杀旁观杭州九曲观音院庆祥禅师因僧问险恶道中以何为津梁师曰以此为津梁曰如何是此师曰筑着汝鼻孔春风在处百花开险恶道中恁么来欲识津梁为以此石人木马夜怀胎洪州云居道齐禅师一日清凉谓师曰有人问我西来意答它曰不东不西藏主作么生会师曰不东不西曰与么会又争得师曰道齐祇恁么未审和尚尊意如何曰它家自有儿孙在师顿明厥旨有颂曰接物利生绝妙外甥终是不肖它家自有儿孙将来用得恰好它家自有儿孙在祖父田园都不爱平生活计剎那中东头买得西头卖倐然㘞地指东西月满苍梧水满溪午夜玉人残梦断倚楼独听一声鸡秋牕穼雨冷沉沉月殿风泉听莫禁梦破一回清彻耳晓来无处不生霖云居因大梅煦参乃曰我要问汝从什么处来若从僧堂来即是谩语不从僧堂来又是自瞒汝毕竟从甚处来梅于言下顿悟X翠巖芝云若不如是争知如是友可元云者僧亲从堂中来为甚却道谩语云居也是心斜不觉口歪大鉴下十二世明州瑞巖义海禅师参云居居问甚么物恁么来师于言下大悟因僧问如何是祖师西来意师曰若到诸方但道报本不解答话渊默雷声晴飞黑雪眼听不真耳观却别半亭烟雨似游尘谩把乌龟唤作鳖昂霄架壑怒唿松洞口曾干出壑龙拥出当初旧鳞甲夜吟风雨落残钟大鉴下十三世明州翠巖嗣元禅师因僧问如何是祖师西来意师曰见钱买卖不曾赊曰向上更有事也无师曰好不信人直道路虽殊贵养家市凭酬价客凭牙威音那畔无遗韵祇者真金不混沙物见相酬眼上亲一腔风月最关情韵含千古和烟袅翠竹乔松不犯春祖意由来彻底贫和声酬价绝疎亲吹毛倒握连根截始识灵苗不借春宗鑑法林卷五十四X宗鑑法林X卍XXX宗鑑法林卷五十五集云堂编大鉴下一世吉州青原行思弘济禅师初参六祖问当何所务即不落阶级祖曰汝曾作什么来师曰圣谛亦不为祖曰落何阶级师曰圣谛尚不为何阶级之有祖深器之东苑镜云我若作六祖待问当何所务即不落阶级便喝云者担粪汉在者里作么若作青原待问曾作什么便抚掌云者老汉犹作寐语在岂不使曹溪一路别有风光白巖符云荡空凡圣不立纤尘凛凛然翠壁秋巖迥绝攀仰自非众角一麟何以能此惜乎当时放过待云圣谛尚不为何阶级之有好以杖击右案云且立者边着青原老汉到者里必当别有生涯湘翁沄云单传少室心宗提挈衲僧正令师资会合凡圣浑忘直得云封宝殿八面玲珑日照霜空千峰寒翠就中祇是机用绵密致令卤莽鉴觉之徒往往搆他语脉不上毕竟如何丹枫落叶江天晓万顷晴川驾铁舟遯云定云凤出青霄不恋梧桐烟翠鹤飞碧汉岂留踪迹寒潭虽是父子投机犹欠梢头一语待云圣谛尚不为何阶级之有好以手斫额云无人处相望谅青原老汉必然另起英风无见顶露云攒急劫外灵枝不带春那边不坐空王殿争肯耘田向日轮X卓尔难将正眼窥迥超今古类难齐苔封古殿无人侍月锁苍梧凤不栖劫外相逢那畔行灵苗丛里铁牛畊东风吹散千巖雪空畍无云孤月明一掬澄潭镜㨾磨无风何必自生波转身纵不离初际仔细看来较几何跣足披蓑度别岑相逢切忌话威音掀翻麟阁动劳泯击碎蔆花影象沉霭霭寒云笼岳顶团团皓月荡波心金牛不喫凡闲艹晓入沧溟无处寻人静香消景寂寥金门不锁夜迢遥丹墀月满千峰色衮衮衣冠万国朝霜黄芦月碧溪秋水有芙蓉客泛舟春色恼人眠不得归来塞雁听高楼鹤沖霄汉鹭出芦丛了无位次迥绝罗笼月堂照处尊严甚方外谁能造次通艹遮迥磴绝鸣銮云树深深碧殿寒明月自来还自去更无人倚玉阑干青原因石头问和尚出岭多少时师曰我却知汝早晚离曹溪曰希迁不从曹溪来师曰我亦知汝去处也曰和尚幸是大人且莫造次师休去木人来问青霄路石女年尊似不闻𢹂手相将归故国暮山岌岌锁重云回首桃源路巳非不禁把袂暮云迷泉声湛湛来霄汉拂尽烟光万岭低X青原问石头汝什么处来曰曹溪师举拂子曰曹溪还有者箇么曰非伹曹溪西天亦无师曰子莫到西天否曰若到即有也师曰未在更道曰和尚也须道取一半莫全靠学人师曰不辞向汝道恐巳后无人承当千辉月云青原老汉惯打沖霄鸾凤善捉海底狞龙仔细看来可谓千古作家石头虽有格外作略争奈被者老汉罗笼带累后代儿孙都落在者圈圚里即今还有出得底么良久云逢人不得错举白云藏玉凤红日照无聊隐隐星攒处无私镇九霄相见锦江头相𢹂上酒楼月阑歌笑罢回首上扁舟谁在畵楼西相逢笑语低到家春色晚花落鹧鸪啼青原问石头子何方来曰曹溪师曰将得什么来曰未到曹溪亦不失师曰若恁么用去曹溪作么曰若不到曹溪怎知不失灵巖储拈拄杖云上大人可知礼也尔小生且道节文在什么处卓一下云自是不归归便得五湖烟景有谁争失不失曹溪路上行人密雨打风吹动客愁桃花两岸牯牛迹穿小桥归人逸前邨雨过斜阳出旅亭风动竹枝寒狼借青衫仍自溼X青原因僧问如何是佛法大意师曰庐陵米作么价博山来云高低米价环翠色于奇峰吞吐庐陵鍊蟾华于玉树须知大用无方有感斯应若论青原底佛法三生六十劫未梦见翠巖哲云还识青原老汉立地处么但见皇风成一片不知何处有封疆乌龟三眼赤祥麟一角尖腾云生暮雨溪月夜明帘庐陵米价越尖新那个商量不挂脣无限清风生阃外休将升斗较疎亲庐陵米价走禅徒五老嵯峨矗太虗堪笑华山图籍上又添潘阆倒骑驴太平治业无象野老家风至淳祇管邨歌社舞那知舜德尧仁市行高下不须疑问着平人自得知红稻啄残鹦鹉粒碧梧栖老凤凰枝自古庐陵是吉州至今米价没人酬青山绿水依前在黄叶西风又一秋冲开碧落松千尺截断红尘水一溪饱食高眠人不到日从东出又沉西毒鼓一声闻者皆丧跨灶起家支那独唱神龙展眼犹迷良骥追风莫上片月横秋兮水天摇漾青原令石头驰书与南岳让和尚且嘱曰回时我有箇鈯斧子与汝住山头到南岳未呈书便问不X慕诸圣不重已灵时如何岳曰子问太高生何不向下问头曰宁可永劫受沉沦不向诸圣求解脱便归师曰子返何速书信达否头曰信亦不通书亦不达去日蒙和尚许箇鈯斧子即今便请师垂下一足头便礼拜玄沙备云大小石头被南岳推倒至今起不得翠峰显云石头洎担板过却又云大小南岳不解据令翠巖芝云思和尚垂足石头礼拜要且不得斧子且道后来使个什么黄龙南云石头虽然善能驰达不辱宗风其奈逞俊太过不知落节既是落节回来因甚么得斧子宝掌白云石头可谓羽檄飞驰不辱使命伹不应贪他个鈯斧子药地智云索底是斧子如何却垂一足既不从诸圣求解脱作么生便礼拜乃拂袖角云看看鈯斧子噼碎天地作八角磨盘赶倒金乌玉兔了也盲龟跛鼈那里得知神鼎揆云冰棱上度过九𨸰剑刃上拾得全身不妨好手我更问石头者鈯斧子甚处着朝参暮请运水般柴又用个甚么无端累他青原一足至今缩不得自身被压倒至今起不得鈯斧持来便住山斫开南岳好峰峦儿孙失利将何用又被胡卢笑鲁班千里迢迢信不通归来何事太悤悤白云锁断巖前石挂角𦏪羊不见踪千里亲传事不同须凭鈯斧赏优功相如夺璧来还X赵可拟当时一信通骨相生来不自欺逢场惯夺锦标归坚城固队齐掀倒赢得金符古篆奇麟阁标名尺土封观光上国见英雄至今南岳峰头月清照潇湘万顷中青原因僧问如何是祖师西来意师曰又恁么去也僧又问近日有何言句乞师一两则师曰近前来僧近前师曰分明记取蓦头恶水犹嫌少枷杻重添不厌多当下若还能解脱从前知已总为魔大鉴下二世衡州石头希迁无际禅师因青原问有人道岭南有消息师曰有人不道岭南有消息原曰若恁么大藏小藏从何而来师曰尽从者里去有消息太沉屈无消息转埋没大藏小藏从兹出撒沙撒土无终极甜如蜜苦如蘗明如日黑如漆击碎千年野狐窟填沟塞壑无人识家国无人寄信来客途何事苦徘徊春风吹入名园里无限名花一夜开海门寥廓片云无倐尔飞来明月孤万里干坤都一照银河深浅倩谁扶毛头星𦦨扑头来刀斧横拈噼不开搅动支那神莫测夜深偏照古嵒隈迢迢千里觅孤踪觌面当机始见功却羡桃源春到X后满溪流水落花红石头因药山问三乘十二分教惟俨麤知尝闻南方直指人心见性成佛实未明了师曰恁么也不得不恁么也不得恁么不恁么总不得子作么生山罔措次参马祖仍伸前问祖曰我有时教伊扬眉瞚目有时不教伊扬眉瞚目有时扬眉瞚目者是有时扬眉瞚目者不是子作么生山于言下契悟便礼拜祖曰你见箇什么道理便礼拜山曰惟俨在石头处如蚊子上铁牛祖曰汝既如是善自护持法云秀云石头好个无孔铁锤大似分付不着药山虽然过江西悟去争奈平地喫交有甚么扶䇿处五祖演云老僧在众日闻兄弟商量道即心即佛也不得不即心即佛也不得若恁么说话敢称禅客殊不知古人文武兼备韬略双全山僧见处也要诸人共知祇见波涛涌不见海龙宫大沩智云说什么在石头时如蚊子上铁牛祇今又何曾吐露得出沩山果云前箭犹自可后箭射人深药山直饶恁么悟去也落第二月径山杲云好个话端阿谁会举举得十分未敢相许笑巖宝云马祖当时不合放过待他作礼好与本分艹料直教铁牛也须通身汗出始得颐石圆云石头当时待问何不和声便打非惟埽他窠臼直教脱体风流如未且向石头马祖葛藤里会取X总不得太无端野老焉知天地宽直饶数到八九十家山犹隔一重关四海狼烟静中原信息通罢拈三尺剑休弄一张弓倒腹倾肠说向伊不知何故尚迟疑祇今便好勐提取莫待天明失却鸡坐断千峰路穿开碧落天那容问端的端的髑髅前一重山了一重云行尽天涯转苦辛蓦札归来屋里坐落花啼鸟一般春剖尽枯肠丧尽机通身不挂一毫丝清风步步随身转明月谁分上下池石壁非泥石瓮非觽打破菱花无像可施垂翼大鹏无伴侣阴迷六合过天池春愁无耐理残糚情压金鍼一线长蓦剌沙禽翘翠带羞人谓是锦鸳鸯万里清江万里天一邨桑柘一邨烟渔翁醉着无人唤薄暮醒来月满船石头因僧问如何是解脱师曰谁缚汝曾把疑情问解脱拟意投师示一决兴慈旨意应机酬是汝当观第二月羁宦长安眠未稳高堂日暮意难忘鸡声唤醒乡关梦陶令归来菊正芳一剑盘空万国降狼烟无复扰封疆坦平自古长安X道不涉纤尘达帝乡石头参同契曰回互不回互云门因僧问如何是回互门指板头云不可唤作板头如何是不回互门云祇者个是板头天童觉云石头舌头无骨云门眼里有筋千古之下声光赫扬如今要把手共行直须恁么始解不恁么然后没交涉还委悉么少年曾决龙蛇阵潦倒还听稚子歌丫角婆婆雪𩯭儿离居日久苦相思等闲昼锦萱阶舞云掩慈帏缓步迟石头因僧问如何是祖师西来意师曰问取露柱曰某甲不会师曰我更不会觌面相呈便相骂两个中有一人瞋要识是非须看取铁牛畊出玉麒麟天骥骑云趁海犀洗清凡骨喷瑶池廐中驽子劳鞭影争解乘风万里追石头示众语言动用没交涉药山出曰直得非语言动用亦没交涉师曰我者里鍼札不入山曰我者里如石上栽花灵焰烛云没量大底二老宿如蚊子向青石板上插此束不下祇是令人好笑然而为众竭力祸出私门遯云定云二大老恁么道为复是逞奇鬪富为复是割土分茅为复是别有长处试道看如道得许你与祖师同一鼻孔出气如道不得莫将闲学解埋没祖师心X井底泥牛吼月云间木马嘶风把断干坤世界谁分南北西东直中曲曲中直要平不平凭秤尺木人把板云中拍石女含笙井底吹将谓平分明月美谁知竟入是非堆有此束如鍼上铁牛不知锥到几时休自从一吸西江后空笑栽花向石头大鉴下三世澧州药山惟俨弘道禅师初侍奉马祖三年一日祖问子近日见处作么生师曰皮肤脱落尽惟有一真实祖曰子之所得可谓协于心体布于四肢既然如是将三条篾束取肚皮随处住山去师曰某甲何人敢言住山祖曰不然未有常行而不住未有常住而不行欲益无所益欲为无所为宜作舟航无久住此师资遇会意非轻脱落皮肤转不亲三篾束来成话杷至今错认定盘星药山一日石上坐石头问汝在者里作么师曰一物不为曰恁么即闲坐也师曰闲坐则为也曰汝道不为不为箇什么师曰千圣亦不识头以偈赞曰从来共住不知名任运相将祇么行自古上贤犹不识造次凡流岂可名五祖戒云药山梦中说梦两重重妙喜杲云物是实价钱是足百云松品云药山眼空四海眉棱上十万八千石头足蹋黄河手指间光发海印及乎挨X拶将来祇道个不识既是不识毕竟任运相将行个甚么乃挥拂子云偶来不意开双角怪道沩山唤作牛玄微及尽本翛然若谓渠闲万八千月印澄江鱼不见钓人何必更抛筌任运不知名轻轻着眼听水上青青绿原来是浮萍摆拨佛祖缚旷然绳墨外一物亦不为纵横得自在古鑑临台明辨去来金鎚影动铁树花开任运相将不可陪法云随处作风雷行行月冷风高步步山寒水深逢人披肝露胆见义噼腹剜心平常闲坐与闲行岭上无心云片横照境俱忘人不立从前日午打三更相逢丫角不知名铁笛横吹岭外行回首乍惊沧海竭玉鸾飞起五云平药山久不陞座院主白曰大众久思法诲师曰撞钟着众才集师便下座归方丈主随后问曰和尚适来许为大众说法因甚一言不措师曰经有经师论有论师怎怪得老僧瑯琊觉云药山下座不妨疑着及乎院主拶着失却一只眼翠巖芝云药山下座院主当初怪不为说法可谓误他三军天童杰云翠巖祇具一只眼殊不知药山归方丈正是劳他三军雪窦显云可惜药X山老汉平地上喫扑尽大地人扶不起荐福怀云药山还见院主么院主还见药山么三十年后遇着作家不得错举五祖演云虽然以已方人争奈贼身自露诸人要识药山么闲持经卷倚松立笑问客从何处来开福宁云药山慎初护末佛眼难窥院主狭路相逢等闲蹉过径山杲于下座处云葛藤不少于怎怪得老僧处云笑杀人雪窦宗云威音劫外𢹂手谁肯同归十字街头掷金几人蹋着敢问大众且道药山曾说不曾说若道曾说是谤药山若道不曾说是孤负药山且道毕竟为人在什么处良久云须知云外千峰上别有灵松带露寒中峰本云药山久不上堂与对众不措一词将谓将谓末后道个经有经师论有论师元来元来博山来云接物情捐澹泊为累予夺相感毋怪其然又岂知希听乱蛩音素质烦饰彩被院主拶着直得百杂碎古南门举翠巖密菴语毕云二老虽则尽力扶持也祇具一只眼殊不知药山院主一人运筹帷幄一人决胜千里虽然药山但知与么去不知与么来若是山僧归方丈见院主恁么问伹云向下文长付在来日资福先云药山竟归方丈却似个好人祇被他轻轻一揑便见忘前失后法林音云资福错下名言殊不知药山竟归方丈早巳失后忘前良久云依俙似曲才堪听又被风吹别调中家法简严非二非三月来明湛水云退露寒巖真机X自得妙处谁参不是文殊白槌后也应千古屈瞿昙痴儿刻意止啼钱良驷追风顾影鞭云扫长空巢月鹤寒清入骨不成眠明珠一颗价难酬不是知音便暗投堪笑药山空费力水清鱼现不吞钩舖席宏开见也么买人何似看人多十成好柄吹毛剑祇作陶家壁上梭钟鸣众集归方丈苦杀当头请法人法法本来无一法若言无法法缠身眉毛罅里积山狱鼻孔中藏狮子儿南北东西无限意此心能有几人知凛凛寒风八面斜一轮杲日映霜花深林异艹嫌冬冷除是庭梅得意赊自古嫦娥不畵眉痴人徒对问残脂惹他恶水重重泼犹自嫌无红粉施髻绾乌云嬾插花短裙素服任情赊世间偏爱梳妆巧谁信风流出当家一层峰锁一层峰路入桃源势转穷蹋遍归来无觅处洞门却被白云封药山因僧问如何是道中至宝师曰莫谄曲曰不谄曲时如何师曰倾国不换直如弦莹如玉露胆倾心更无迂曲直饶遍地黄金未免易之不得易不得南海波斯面如墨X户外百千竿绿竹庭前三两树梅花客来莫道贫无待清澹门墙有几家药山问僧甚处来曰湖南来师曰洞庭湖水满也未曰未师曰许多时雨水为甚不满云巖晟代僧云湛湛地道吾智别云满也洞山价云什么劫中曾增减来云门偃云祇在者里药山坐次僧问兀兀地思量什么师曰思量箇不思量底曰不思量底如何思量师曰非思量兀兀地思量无可得思量无可思量处真个好思量大庾岭头逢六祖鳌山店上见曾郎端拱垂裳何所为山河一统太平时夜明帘外春风起醉卧龙牀百不知药山问僧年多少也曰七十二也师曰是年七十二那曰是师便打曹山章云前箭犹自可后箭射人深时有僧问如何免得此棒山云正敕既行诸侯避道药山一日因遵布衲浴佛乃曰者箇从汝浴还浴得那箇么曰把将那箇来师休去长庆稜云邪法难扶报慈遂云长庆恁么道在宾在主众中唤作浴佛语亦云兼带语尽善不尽善黄龙南云此二尊宿一出一入未见输赢三十年后不得错举昭觉勤云药山问处暗隔重关遵老答来一鎚两当不可祇守者一路有问崇宁还浴得那个么拈起杓子向伊道何似生天童华云遵布衲X当时若是个汉待他道还浴得那个么拈起杓子噼面掷虽然也不得屈药山何故不入虎穴争得虎子天宝枢云老僧当时若见药山恁么道便舀杓水蓦头浇教伊冰消瓦解磬山修云药山旁通线路俯诱初机布衲当仁不让一拶便了山僧若作药山待伊道把将那个来夺杓子蓦头与他一杓何故定水湛然满浴此无垢人爱将恶水蓦头浇引得清风慰寂寥无限远山描不得乔松修竹冷萧萧一番雨过一番晴蚕眼巳开桑眼青鹁鸠树头啼不巳百舌黄骊相共鸣惜花起早坐春风更有郎先弄绿红𢹂手相将花下醉不知云月影重重药山因僧问已事未明乞师指示师良久曰吾今为汝道一句亦不难祇宜言下便见去犹较些子若更思量却成吾罪过不如且各合口免相累及永宁鼎云药山刚被者僧撩拨将护惜无尽宝藏珍珠奇异一时撒出殊不知也是腊月扇子药山因僧问学人有疑请师决师曰待晚间来为汝决至晚参众集师曰今日要决疑上座何在僧出众师下座把住曰大众者僧有疑便与一推却归方丈报慈遂征云且道与伊决疑不决疑翠巖芝云与么决疑土上更加泥虽然也不得孤负药山云居X元云大小药山被者僧勘破愚菴盂云是醍醐是毒药杀人剑活人刀独超悟云捉象亦全其力捉兔亦全其力药山老汉则固是若要屠龙斩蛟犹欠在玉药金枝争互妍佳人斜插𩯭云边可怜不遇知音者徒自沉吟月满天药山书佛字问道吾什么字曰佛字师曰多口阿师药山此问实堪嗟啐啄同风不易夸问佛须知呈妙旨多因于此见空花药山手中书佛字问他端尔要心开祇将佛字为酬对元是曾持五戒来药山夜参次不点镫垂语曰我有一句子待特牛生儿即向你道时有僧曰特牛生儿也祇是和尚不道师曰把镫来僧便抽身入众洞山价云者僧会祇是不肯礼拜清凉钦云当时不要索灯伹问他特牛儿牸牛儿又代云双生也翠巖芝云我即不然特牛生儿也不向你道何故如此若向你道何处更有王老师浮山远云我有一句子待无舌人问即道投子青云且道甚处是者僧会底道理若道得可为者僧雪屈若道不得却被药山瞒昭觉勤云药山垂钓意在鲲鲸者僧吞钩激浪三千洞山眼正千里同风法灯重整枪旗再装甲冑山僧即不然有一句子威音巳前道与诸人了X或有问明头合暗头合祇向他道龙得水时添意气虎逢山势长威狞黄龙震云如人暗中书字字虽不成文彩巳彰文彩既彰点灯为甚不见不见道贼是小人智过君子云居庄云大小药山龙头蛇尾者僧祇知捉月不觉水深大众特牛生儿也山僧向汝道问将一句来特牛生子颇相谙两眼通红色似蓝把火照来无觅处大家普请一时参大树将军不树勋云台何必列高名岂是功成逃上赏愁他汉祖戮淮阴逢强则弱遇輭则刚两彩一赛雪上加霜垂钩四海钓狞龙跛鼈争先拟露踪千尺丝纶尤未撤山山依旧暮云封宗鑑法林卷五十五宗鑑法林X卍XXX宗鑑法林卷五十六集云堂编大鉴下三世药山看经僧问和尚寻常不许人看经为什么却自看师曰我祇图遮眼曰某甲学和尚得也无师曰汝若看牛皮也须穿X长庆稜云眼有何过报慈遂云且道长庆会药山意不会药山意雪窦宗云真心不动教海澄明得用如如义天炳焕正恁么时且道是经是眼若向者里见得彻更不用循行数墨逐妄迷真其或未然牛皮穿透犹自可髑髅徧地几人知千辉月云药山老汉虽具超羣眼目未免辙迹同途当时拈起本头噼面便打管保者僧疑情脱落而天下后世衲子不复被故纸所瞒然虽如是海阔从鱼跃天空任鸟飞遮眼谁同药峤看牛皮穿透骨毛寒五湖四海知多少字密行疎总一般门前自有千山月室内都无一点尘贝叶若图遮得眼须知净地亦迷人看破牛皮彻底穿到头无义亦无文问伊遮得何人眼梵语唐言总不分你若学他看牛皮真箇穿长年横案上字义自然圆药山谓云巖曰与我唤沙弥来曰唤它来作甚么师曰我有箇折脚铛子要它提上挈下曰恁么则与和尚出只手去也师便休沩山喆云药山老汉若不得云巖折脚铛子几成废器大沩折脚铛子也要诸人共出一只手何故且图古风不坠天宁琦云见与师齐减师半德见过于师方堪传授云巖当时也欠一着待道我有箇折脚铛子要伊提上挈下抽身便出雪后始知松柏操事X难方见丈夫心思嬾融云云从龙风从虎圣人作万物覩药山家伙分付有在云巖诤子竭力担承可谓一器水传一器了无渗漏山僧昔年亦有箇折脚铛子早是七花八裂巳飏在搕𢶍堆头了也单单剩箇无烟柴头祇是熏天炙地今日拈向当阳且贵大家知有遂拈拂子吹一吹云看看灵山火种今犹在嫡嫡相传古至今湘翁沄云拱密明尊贵向上回机得左右分权放过则二俱作家捡点则彼此不了山僧亦有折脚铛子要箇勇敢汉提上挈下或有出来道恁么与和尚出只手噼嵴便与痛棒一顿还会么养子方知父慈药山道头云巖知尾虽然头尾相称要且不识羞耻岂要共出一只手祇教唤着沙弥来铁铛无脚又无耳墙下春深荠叶开药山一日坐次道吾云巖侍立师指案山上枯荣二树问曰枯者是荣者是吾曰荣者是师曰灼然一切处光明灿烂去又问巖巖曰枯者是师曰灼然一切处放教枯淡去高沙弥忽至师亦如是问弥曰枯者从它枯荣者从它荣师顾道吾云巖曰不是不是落霜黄叶作金钱痴騃啼儿见喜欢捉得献孃俱道好不知谁是哂旁观一枝荣一枝枯中心绿叶更扶疎黄莺任解千般语X免得旁人弹子无抹粉涂脂复裹头尽由行主线牵抽鼓皮打破曲吹彻收拾大家归去休说尽枯荣转见难沙弥平堕语言端老僧遥指猿啼处云散天空月色寒三三两两不相同𢹂手行行入草中掇转脚头穿绣履何妨腊月鼓春风药山因僧问平田浅艹尘鹿成羣如何射得尘中主师曰看箭僧放身便倒师曰侍者拕出者死汉僧便走师曰弄泥团汉有什么限翠峰显云者僧三步虽活五步须死云居元云药山千钧之弩不为鼷鼠发机者僧带箭出门一死更不再活净慈昌云者僧趁得猢狲入他閙市药山骑得勐虎直上高山若作一处商量终是遭人捡点愚菴盂云者僧置箇问头也不易得及乎发箭元来是箇死鹿或幸而他处饮甘露而再生不失其为威音王始祖乃望空作弯弓势云看箭古南门云者僧艹里藏身立箇问头始终能荷药山一箭中的怎奈射者僧不死尘中主君看取下一箭走三步五步若活成羣趁虎正眼从来付猎人高声云看箭平地飞铁骑弓矢不开张好箇尘中主穿心向路旁猎人有神箭射得尘中主箭下便承当跳出曹溪路X翻身蹋着上头关敌胜惊羣瞥尔间马驹出廐腰犹软凤子离巢力尚微生就玉蹄千里去养成金翅九霄飞药山看经次朗州剌史李翱访见师执经自若殊不顾眎翱曰见面不如闻名拂袖便出师召剌史翱回首师曰剌史何贵耳贱目翱回拱谢因问如何是道师以手上下指曰会么曰不会师曰云在青天水在缾翱作礼述偈曰鍊得身形似鹤形千株松下两圅经我来问道无余话云在青天水在缾松隐然云我则不然待问如何是道但云国正天心顺官清民自安与药山还有优劣也无靠拄杖云在青天水在瓶丹霄把手共君行回头不觉寒更晓一片红光海上生陇西贤相登药峤云在青天水在瓶风静云消空独露天门玉女不曾扃云在青天水在瓶眼光随指落深坑溪花不奈霜风苦说甚深深海底行即今非见面昔日不闻名一句添三句篇章读不成云在青天水在瓶平生肝胆向人倾真金自有真金价终不和沙卖与人贵耳而贱目背手抽金镞仰面看青天箭过新罗国X拨艹瞻风不奈何深山有道要经过祇因贵耳而贱目引得全身入艹窠药山看经次百巖曰和尚休猱人好师置经曰日色早晚曰正当午师曰犹有者箇文彩在曰某甲无亦无师曰汝太煞聪明曰某甲祇恁么和尚如何师曰我跛跛挈挈百丑千拙且恁么过乍上青峦望晓峰山青云白水溶溶不知隔岸深花里出一重兮又一重药山因园头栽菜次师曰栽即不障汝栽但莫教根生曰既不教根生头大众喫甚么师曰汝还有口么头无对大家相聚喫茎齑唤作茎齑地狱因不是与人难共住都缘缁素要分明药山与云巖游山腰间刀响巖曰什么作声师抽刀蓦口作斫势大鹏无伴过天池狮子将儿绝后随崑崙触犯归行路一吼吞云万象驰药山釆薪归僧指腰下刀曰鸣剥剥底是箇甚么师拔刀作斫势僧忽悟鸣剥剥兮都漏泄霜刀原是并州铁斫着堂前露柱腰石人顶上流鲜血药山因云巖参问甚处来曰百丈师曰百丈有何言句曰寻常道我有一句子百味具足师曰醎则醎味淡则淡味不醎不淡是常味作么生是百味X具足底句子巖无对师曰怎奈目前生死何曰目前无生死师曰在百丈多少时曰二十年师曰二十年在百丈俗气也不除行尽千峰路渺茫肯归方忆旧云房贪寻古调单于曲暨错边笳一韵长快赢祖父旧田园竹引清风夹水源因忆昔年荷篑处桑麻鸡犬总依然邓州丹霞天然禅师参石头执役三载忽一日头告众曰来日刬佛殿前艹至来日大众各备锹䦆独师以盆盛水沐头于头前长跪头见而笑之便与鬀发又为说戒师掩耳而出石头刬草验英豪懵懂丹霞眼不高若解转身行活路至今应不累儿曹丹霞于慧林寺遇天寒取木佛烧火向院主呵曰何得烧我木佛师以杖子拨灰曰吾烧取舍利曰木佛何有舍利师曰既无舍利更取两尊烧院主自后眉须堕落投子青云不会作客劳烦主人大宁宽因僧问丹霞烧木佛为甚院主眉须堕落宁云贼不打贫家保宁勇云院主眉须堕落即且置丹霞眉毛还在也无若也见得与古佛同参若也不见切忌拨无因果宝峰文云丹霞烧木佛院主眉须落蓦拈拄杖云不是木佛掷下拄杖云谁敢烧你拟即眉须落不拟又且如何高声云行者拈起拄杖东禅岳云古人X做处今人合知如展一面早纛旗杀一有罪而天下咸服如其无罪法亦难施直饶千圣出头来安排一字也不得天童华云诸方商量道院主忽起疑心而致斯祸又云院主天寒不与丹霞火向致令烧却木佛殊不知院主买铁得金一场富贵云峰璇因僧问丹霞烧木佛为甚院主眉须堕落峰云一人传虗万人传实云与么则不落也峰云两重公案云学人未晓特申请益峰云筠袁䖍吉头上插笔灵隐岳云大小丹霞向深村里失却一只眼院主也是如虫御木偶尔成文光孝门下也无木佛得烧祇有一星无烟火直是难近旁拟之则燎却面门诸人须是退步看蓦地冷灰里豆爆惊天动地直教佛祖救不得福严容云丹霞通身是箇大火聚不惟诃他眉须堕落设使赞他亦当眉须堕落为什么𠰒丈夫造作不落凡调平阳忞云丹霞烧木佛犀因玩月纹生角院主眉须落象被雷轰花入牙蓦拈拄杖画一画云不得动着动着三十棒黄檗琦云丹霞迸出星火非但带累院主直得尽大地人眉须堕落何故寒则普天寒热则普天热神鼎泽云人人尽道院主落却眉须殊不知丹霞打失鼻孔喝一喝云者里动着一茎毛虽是善因还招恶果金粟元云丹霞烧木佛无端无端院主堕须眉生受生受虽然彼此分明未免使人妄猜乱卜拈拄杖云木佛在者里卓一下云烧却了也掷下云大家照顾眉毛好南山X宝云祸不入慎家之门法林音云院主落节处瞒丹霞不得丹霞落节处瞒院主不得虽然如是仁义道中古巖苔闭冷侵扉飞者惊危走者迷夜深寒爇汀洲火失晓渔家忙自疑雪拥巖扉冻不春一尊木佛噼为薪眼睛动处眉毛落为谤如来正法轮觌面难藏向上机家风千古为人施银山铁壁重重透赖有丹霞院主知横行私路乍赴公筵幞头脚短腰带夸圆不是伴郎来劝酒误他年少觅青毡彭祖八百乞延寿秦皇登位更求仙昨向天津桥上过石崇犹自送穷船丹霞烧木佛院主眉须落弯弓射尉迟须是金牙作荒院天寒烧木佛一堆红𦦨对枯床浑身终夜烘烘暖罪过难教院主当华君弃金如弃土管公锄土不锄金誵譌止有毫釐易高下千秋分至今南山烧炭北山红那借阴阳造化功烈𦦨亘天避不得错教人恨五更风丹霞访忠国师值国睡次乃问侍者国师在否曰在即在祇是不见客师曰太深远生曰莫道上座佛眼也覰不见师曰龙生龙子凤生凤儿便出国X师睡起侍者举前话国乃打侍者二十棒趁出院师闻叹曰不谬为南阳国师天童华云侍者喫棒出院千载一时归宗岂免眼热丹霞固虽好手怎奈落在国师网子里诸人还辨得么苟或未然犹握金鞭问归客夜深谁共御街行径山䇿云国师幸自高眠侍者播扬家丑不因多口丹霞怎见国师哮吼敢问大众国师既在为什么不见客向者里看得破非惟知侍者落节亦见自已有出身之路虽然如是莫将闲学解埋没祖师心天奇瑞云丹霞祇知其一不知其二侍者祇知其二不知其一通该二十棒可惜放过且道国师眼在什么处复云待汝喫了棒向汝道凤山启云丹霞还曾相见国师么灵峰灵云丹霞向碧洞狂歌国师在玉壶大醉若非侍者放憨怎见汗马功高云中凤云国师虽则好手也是梦后作主丹霞惯向明中作窃未免落在侍者圈圚里且道侍者喫棒还是赏还是罸牙床高枕独忘年不意春花落槛前可恨游蜂胡乱採至今赶向草堤边孤月照晓风吹深秋危露溼荷衣乱叠溪边杨柳影渔舟不碍更垂丝宋君明可察秋毫拈出轩辕魂欲消截断鼎臣三寸舌更何人敢绪叨叨秃爪南阳老卧龙纶巾羽扇自从容东风借得无多X子要见王师不战功丹霞参马祖路逢一老人与一童子师问公住何处老人曰上是天下是地师曰忽遇天崩地陷又作么生老人曰苍天苍天童子嘘一声师曰非父不生其子老人与童子便入山去正觉显云上是天下是地不妨聪明苍天苍天随语生解是父是子褒贬分明嘘一声却较些子天目律云丹霞者汉向老人手里纳败阙末后虽解道非父不生其子也是破皮鞋硬挣当时见道上是天下是地何不向道者野狐精元来祇在者里老人童子虽有裂土分茅之作也祇得拱手归降法林音云当时待伊云苍天苍天何不礼童子三拜丹霞问僧甚处来曰山下来师曰喫饭也未曰喫饭了也师曰将饭与汝喫底人还具眼么僧无对长庆稜问保福将饭与人喫报恩有分为甚不具眼福云施者受者二俱瞎汉庆云尽其机来还成瞎不福云道某甲瞎得么报慈遂云且道长庆明丹霞意为复自用家财芭蕉彻云各具一得一失又代僧云争不足让有余又代霞云施受俱无利益汾阳昭代云若不上山争识丹霞保宁勇代云今日被和尚勘破天童华云丹霞既巳龙头蛇尾长庆保福祇得将错就错虽然二三老宿要且不知者僧落处龙池传云我若作者僧便抚掌呵呵大笑云勘破了也X尽机不成瞎按牛头喫艹四七二三诸祖师宝器持来成过咎过咎深无处寻天上人间同陆沉丹霞一日访庞公见灵照女取菜次师曰居士在否女放下菜篮敛手立师又问居士在否女便提篮去师遂回须臾公归女举前话公曰丹霞在么曰去也公曰赤土涂牛嬭沩山哲云大小丹霞被居士女子勘破山僧当时若作丹霞但与呵呵大笑待他问长老笑箇什么却向道不是冤家不聚头蒋山勤云丹霞从苗辨地灵照因语识人放下菜篮当处发生提起菜篮随处灭尽居士道赤土涂牛嬭屋里贩扬州毕竟如何各自散去免增话会瀛山誾云庞公若无后语几乎被灵照丧却家风祇如道赤土涂牛嬭意作么生不令蜂蜨误错认隔墙花天界盛云瀛山错过古人庞公虽是没牙大虫其爪甚利灵照如鸾凤沖霄隐显莫测故于丹霞处明露秋光于庞公处暗藏春色淡薄衣裳取次糚放篮敛手自无良老庞犹更多愁在不道奴奴漏泄香作者相逢用处亲𢹂篮归去意深深云收雨散江天净一曲渔歌过远村人前卖俏最风流一钓无端便上钩纵使菜篮提得去奈何覆水巳难收放行把住谩周遮一段风流出当家不是当年漆桶破争能撒土又抛沙X当风鸦臭气一箇豆娘儿熏得行人走冲爷皱断眉放篮敛手举篮归自是多情惹是非月落畵堂人去后不堪欢笑祇堪悲东隣翠钿映蛾眉俏俊如今更是谁却被箭锋施冷地骊龙忍痛虎伤肢丹霞一日手提数珠庞公近前夺却曰二彼空手即休师曰妒忌老翁不识好恶曰捉师公案未着后回终不恁么师曰吽吽曰吾师得人怕师曰犹少棒在曰年老喫棒不得师曰不识痛痒汉打得也无益曰也无接引机关在师抛下数珠而去公曰贼人物终不敢收师回首呵呵大笑公曰者贼败也师近前把住曰更不讳得公与一掌庞老无风起浪丹霞浪起风生迤逦雷奔电掣逡巡虎战龙争引水插田博饭居山火种刀畊雨散云收日出信步东行西行丹霞问庞公昨日相见何似今日曰如法举昨日事来作箇宗眼师曰祇如宗眼还着得庞公么曰我在你眼里师曰某甲眼窄何处安身曰是眼何窄是身何安师休去公曰更道取一句便得此话圆师亦不对公曰就中者一句无人道得保宁茂云机不离位堕在毒海丹霞休去可谓力敌势均惜乎不能圆却此话大似弓折箭尽者里则不然昨日事拈向一边今日事不用举着明日事还有X人道得么宗通眼活着得千百箇庞公若道不得莫道丹霞眼窄无处安身直饶通身是眼八面四方未免一时穿却是眼何窄是身何安昨日今日事无两般淮南两淛秋热春寒恁么会得也太无端三十年后莫受人瞒昨日今朝事不同一番寒雨一番风太平基业分明在溪㵎河源总向东棊逢敌手着还新得意难藏眼里身局罢不知何处去空山惆怅烂柯人昨日与今日同中却不同狞龙搅沧海俊鹘摩青空宗眼明如日机轮疾似风丹霞回首处徧界觅无踪潭州大川禅师江陵僧参师曰几时发足江陵僧提起坐具师曰特谢远来下去僧遶禅牀一帀便出师曰若不与么怎知眼目端的僧抚掌一下曰苦杀人洎合错判诸方师曰甚得禅宗道理僧后举似丹霞霞曰大川法道即得我者里即不然僧曰和尚此间作么生霞曰犹较大川三步在僧礼拜霞曰错判诸方者多洞山价云若不是丹霞也难分玉石天童悟云洞山老汉失却一只眼者僧礼拜不是好心只是少一转语所以遭人检点当时待道错判诸方者多伹抚掌笑云者老汉不打自招任是丹霞未免疑着X潮州灵山大颠宝通禅师韩文公一日相访问师春秋多少师提起数珠曰会么曰不会师曰昼夜一百八公不晓遂回次日再来至门前见首座举前话问意旨如何座扣齿三下及见师理前问师亦扣齿三下公曰元来佛法无两般师曰是何道理曰适来问首座亦如是师乃召首座问是汝如此对否曰是师便打趁出院保福展云首座知前不知后大颠令不单行瀛山誾云首座眼亲大颠手快俱未免被文公勘破还知打首座意么翻云全在我覆雨更由谁百丈泐云塞翁失马巳经得失相参假道伐虢未免因行掉臂目机铢𨨄举一明三网疎岂漏巨鳞击柝偏严暴客扣齿出院条罪俱陈心不负人面无惭色神鼎泽云杀人须见血为人须为彻则不无大颠捡点将来合喫山僧手中棒何故不见道杀人须见血为人须为彻龙华体云一条拄杖两人舁虽然当时韩公若是箇汉连大颠也须出院潮者如山观者如市本分弄潮人出没如游戏可怜不是弄潮人往往都向潮中死一步才行两步移门前惊起凤凰儿栖踪不在梧桐树羣鸟东西空绕枝问来岁数数珠呈百八循环意甚明底事如何触风化潮阳从此令严行潦倒疎慵客来生受不奈瓢何打破熨斗X一点水墨两成龙却似雷同畵未工莫怪伯禽枉被挞须知姬旦用心忠父子机关绝异同迷儿诀惯挫英雄白云高拥千花树流出湘江分外红大颠因文公请曰弟子军中事繁佛法省要处乞赐一语师良久公罔措三平侍者乃从旁敲禅牀三下师曰作么平曰先以定动后以智拔公有省乃曰和尚门庭高峻弟子于侍者处得箇入处古塘云大颠默然贼身巳露侍者敲牀转见不堪文公虽然悟去也是杓卜听虗声五祖戒代大颠拈拄杖打侍者省要之言伸一问宗师据座不轻酬无端醉后添杯酒恼乱春风卒未休将军宴坐碧油幢凛凛威风冷似霜却把机关轻漏泄至今千古错商量大颠因文公问如何是佛师曰看宗师一等展家风尽情施设与韩公狮子窟中无异兽象王行处绝狐踪轰然如雷瞥然如电非青非黄非见不见即处分明千百亿何必释迦又弥勒动地轰雷掣电时神龙赫赫示全威叶公料见真头角不致仍前信笔挥大颠一日将痒和子廊下行逢一僧问讯次师以痒和子蓦口打曰会么曰不会师曰大颠老野狐X不曾孤负人承天怡云大颠虽不曾辜负人看来祇有受璧之心终无割城之意撩愁两岸香风起开出芙蓉别院秋红白枝头空狼借又随新雨逐溪流宗鑑法林卷五十六宗鑑法林X卍XXX宗鑑法林卷五十七集云堂编大鉴下三世潭州长髭旷禅师初参石头头问甚处来师曰岭南来曰岭南一舖功德成就也未师曰成就久矣祇欠点眼在曰莫要点眼么师曰便请头乃翘一足师礼拜头曰汝见箇什么道理便礼拜师曰据某甲所见如红炉上一点雪报慈遂云长髭恁么抵对具眼不具眼若具眼为甚么请他点眼若不具眼又道成就久矣且作么生商量法灯钦代云和尚可谓眼昏翠峰显云无眼功德有什么点处云居元云可惜劳而无功天宁琦云长髭亲从大庾岭来平白被石头热瞒一上见个什么便问一舖功德成就也未虗空里钉橛又X有长髭把不定便道成就久矣祇欠点眼一盲引众盲石头垂下一足还当得点眼也无一个既不惺惺两个更是懡㦬如红炉上一点雪果然诸人切忌接响承虗脱空妄语开先金云好一舖功德因甚祇点一只眼古南门云将谓无人证明虽然长髭也不得孤负石头何故要行山下路须问过来人龙华体云石蕴玉而生辉蚌含珠而自媚长髭者舖功德未到石头不妨疑着及到石头失却一只眼那里是失却眼处长髭未向岭南来功德圆成眼巳开珍重善财回首处文殊元不下楼台拨艹瞻风到石头关山重叠路迢迢岭头功德圆成久一点红炉雪未消圆光皎皎耀寒虗妙手丹青畵不如当日石头轻点破至今赤土乱涂煳岭头功德眼足倦等闲垂红炉一点雪直下廓无依国手精奇老石头毫端点出佛双眸破绳牀上闲垂足两道神光夜不收大庾岭头功德成谩言点眼访知音红炉片雪明端的象外风光照古今鳌背楼台拂白榆此中槎客亦踟蹰牢山道士无仙骨却向人间作酒徒一尊功德被涂污者也焉哉与之乎魔魅好人凭呪X术嘛𠺗吽𠷑噜啰苏长髭因李行婆来乃问忆得在绛州时事么曰非师不委师曰多虗少实在曰有甚讳处师曰念你是女人放你拄杖曰某甲终不见尊宿过师曰老僧过在甚处曰和尚无过婆岂有过师曰无过底人作么生婆竖拳曰与么总成颠倒师曰实无讳处大圆智云长髭李行婆相见打破锅彼此两无失是非转更多大圆若见伊扫荡葛藤窠奉劝参学者休哆哆啰啰咄长髭解接无根树婆子能挑水底灯灯烂树生真可笑佳声千古播干坤讳得么长髭有僧为点茶三巡后问不负从上诸圣如何是长髭第一句师曰有口不能言曰因甚有口不能言师乃颂曰石师子木女儿第一句诸佛机言不得也大奇直下是莫狐疑良久曰是第一句第二句曰不一不二师曰见利忘锥犹自多在僧礼拜师拈起盏子曰直下不负从上诸圣曰直指人心见性成佛又作么生师放下盏子便归方丈僧随后入师翘一足曰大地不容鍼汝从何处来曰直是维摩也缄口不得师曰偶尔之间又逢勐虎僧便作虎声师以拄杖作亚枪势僧却把住曰大地不容鍼何处得者箇来师曰不但维摩文殊也缄口不得曰着箭虎不可当师与一掌推出方丈X一句两句葛藤露布维摩文殊缄口无处暗箭藏锋射中勐虎一掌相酬绘事后素第一句言不及见利忘锥何得何失拈起放下翘足而立文殊维摩枪箭交击果不可当一掌推出纵是舜若多神额头也须汗出长髭问僧甚处来曰九华控石菴师曰菴主是什么人曰马祖下尊宿师曰名什么曰不委它法号师曰它不委你不委曰尊宿眼在甚处师曰若是菴主亲来今日也须喫棒曰赖遇和尚放过某甲师曰百年后讨箇师僧也难得翠峰显云是则二俱作家要且祇解收虎尾不解据虎头若使德山令行竝须瓦解资福广云热𦦨川流洪涛云涌者僧能聿身经过固是难得末后被人阴蛀惜乎雪窦正云作家相见照用同时行说俱到就中觅纤毫过患了不可得明觉则欲决黄河之涛控华山之石明眼看来正是冬行春令敛其锋藏其用缜密不发发即中李公山里着箭时张公岭外冷头痛磨砻砥砺功巳成作家作家不惊众凤翔府法门寺佛陀禅师常持数珠念三种名号曰一释迦二元和三佛陀自余是什么盌跶丘乃过一珠终而复始三种佳名一个过邀君把手上高坡时人自没登山力空负当年一曲歌X释迦元和与佛陀摩诃悉达哩娑诃自余甚么盌跶丘六一居士欧阳修三山半落青天外二水中分白鹭洲深更小玉唤频频却笑檀郎不识声啼得血流无用处不如缄口过残春雪眉婆子锦衣裳频唤儿郎用意良倾尽热肠犹不诺可怜恩义一齐忘汾州石楼禅师问僧近离甚处曰汉国师曰汉国天子还重佛法也无曰苦哉赖值问着某甲问着别人即祸生师曰作箇什么曰人尚不见有何佛法可重师曰阇黎受戒多少时曰二十夏师曰大好不见有人便打翠峰显云者僧棒既喫要且去不再来石楼令虽行争奈无风起浪南堂欲云者僧句里藏锋石楼棒头有眼说什么去不再来直须棒了出院天奇瑞云埋兵索战输他作者量敌排军岂不伤躯正眼从来付大谋大众到者里如何免得良久云涂毒鼓边休侧耳古南门云者僧有前无后石楼有后无前翠峰明眼难瞒要且错过棒头知君才调本翩翩为许从戎赴朔边红粉楼中应计日臙脂山下莫经年石楼因僧问未识本来性乞师方便师曰石楼无耳朵曰某甲自知非师曰老僧还有过曰和尚过在什么处师曰过在汝非处僧作礼师便打X永宁鼎云石楼无耳埵𧹛粉满面涂者僧解礼拜祇恐不是玉虽然党理不党亲纳款投降足可观将凹补凸有何难虽然不费纤毫力不觉髑髅彻底干澧州大同普济禅师因僧问如何是本来人师曰共住不相识曰恁么则礼拜去也师曰暗写愁肠寄阿谁鲁菴远云共住不识且道是本来人也无既是因甚不识祇如者僧礼拜是会不会佛化弘云既不识暗写愁肠作么须知本来人被大同涂污了也者僧礼拜夫人必自侮共住同行世莫知几人当面便逢伊纵饶绍续家门者半是贫寒乞养儿大同见庞居士来便掩却门曰多智老翁莫与相见士曰独坐独语过在阿谁师便开门才出被士把住曰师多智我多智师曰多智且置闭门开门卷之与舒相较几许士曰祇此一问气急杀人师默然士曰弄巧成䂐鲁菴远云弄巧成拙大同领取一半庞老领取一半虽然庞老早退大同三十里了也大同因米和尚领众到才欲相见师便拽转禅牀面壁而坐米于背后立少时却回客位师曰是即是若不验过巳后遭人贬剥乃令侍者请米至米才上却拽转便坐师乃绕禅牀一帀便归方丈米X却拽转禅牀领众便去广胤标云反古者不可非循礼者何足多二老一期相见直是眼便手亲光前耀后然仔细看来翻成特地何也谁谓含愁独不见更教明月照流黄白巖符云偷天之作入地之谋在二老互擅其长若论古佛家风且各与他三尺覆面布子主宾有礼合随常相见何缘转面墻赢得一堂风冷淡千秋明月两禅牀大同问庞居士曰是箇言语古今少人避得祇如庞公还避得么士曰诺师再举前话士曰什么处去来师曰非但如今古人亦有此语士作舞出去师曰风颠老风颠老自过教谁检惯逐羊肠路相逢莫问津江山异今古风物逐时新大同因庞居士来提起笊篱唤曰大同师大同师师不顾士曰石头一宗瓦解冰消师曰若不得庞公辈灼然如此士抛下笊篱曰宁教不直一文钱师曰钱虽不直欠它又怎得士作舞而退师乃提起笊篱曰庞公庞公士曰你要我笊篱我要你木杓师作舞而退士抚掌笑曰归去来归去来石溪月云大同把定被庞公痛处一锥直得左转右侧前依后随笊篱提起处相唿作舞时若言依㨾畵猫儿定把黄金铸子期你爱我笊篱我爱你木杓主山才放高案山又岌嶪X居士大同师将错便就错归去来兮天地宽一对铁锤何处着大同因僧问十二时中如何合道师曰汝还识十二时么曰如何是十二时师曰子丑寅卯僧礼拜师示颂曰十二时中那字别子丑寅卯我今说若会惟心万法空释迦弥勒从兹诀十二时中别不别通身是口难分说东邨王老暗嗟吁达磨西来有妙诀十二时中时时别终日说兮未尝说经行坐卧在其中吾今直下为君诀子丑寅卯何曾别古人今人如是说丧尽灵台一物无佛祖分明为秘诀大鉴下四世潭州云巖昙晟无住禅师药山问闻汝解弄狮子是否师曰是曰弄得几出师曰弄得六出曰我亦弄得师曰和尚弄得几出曰我祇弄得一出师曰一即六六即一师后到沩山沩问承闻长老在药山弄狮子是否师曰是沩曰长弄有置时师曰要弄即弄要置即置沩曰置时狮子在什么处师曰置也置也法昌遇云好一场狮子祇是有头无尾我当时若见沩山道置时狮子在什么处便与放出踞地金毛直教沩山藏身无路泐潭准云二老父子钝置杀人弄一个狮子也弄不出若是准上座祇消自弄拽得X来拈头作尾拈尾作头转两个金睛攫几钩铁爪吼一声直教百里内勐兽潜踪虗空里飞禽乱坠准上座未弄师子请大众高着眼先做一个定场掷下拄杖云个中消息子能有几人知栖霞成云云巖自谓解弄六出及到沩山一出也弄不来当时若解哮吼一声管教大沩倒退三千里厇愬金毛狮子子栴檀林下青莎里置也置也威自全一出六出眉剔起非拟拟知几几星流不啻三千里天外风清哮吼时为君吸尽西江水咄放出金毛狮子百兽不见踪由要得爪牙全露直须自把绳头云巖问一尼曰汝爷在否曰在师曰年多少曰年八十师曰汝有箇爷不年八十汝还知否曰莫是恁么来者么师曰恁么来者犹是儿孙洞山价云直是不恁么来者亦是儿孙沩山果云恁么也不得不恁么也不得毕竟作么生良久云从来无位次不用强安排百丈泐云要识爷则易识儿孙则难年来家计萧条甚千里悬悬望信稀云巖因僧问二十年在百丈侍巾缾为甚么心镫不续师曰头上宝华冠曰意旨如何师曰大唐天子及冥王九峰虔因僧问大唐天子及冥王意旨如何䖍云却忆洞上之言天植维云金鍼密剌绣出锦缝重重玉线横抽穿过罗纹结角正是我云巖老祖大机大X用底玄旨纵饶九峰向劫外明宗争奈花发灵苗春不借毕竟如何鹅王择乳素非鸭类玉鞭高举击金门引出珊瑚价莫论迥古轮王全意气不彰宝印自然尊高坐龙楼势独尊野老何曾问阙门鼓腹不知尧舜力荷锄引犊过前邨阊阖重重遶五云九峰到此实难分笑杀几多迷路客背指龙楼骂至尊无端勒马过王城忽接香风上苑明宝色棱棱风度曲何人敢共御街行眉横八彩目重瞳佛祖齐教立下风骨骼生来尊特甚岂同粟散带天聪灵花从不待春开劫外芬芳绝比材尊贵位中谁共委淡烟笼月浸莓苔云巖因院主游石室回师问汝去入到石室里为什么便回主无对洞山代曰彼中巳有人占了也师曰汝更去作什么山曰不可人情断绝去也天童觉云低头失却鍼开眼拾得线线无头而莫度鍼无穴以难穿到者里鸾胶续絃须是洞山始得云巖因僧问暂时不在如同死人时如何师曰便好埋却便好埋却更无依托天上人间逍遥快乐切忌思量涉路途不劳弹指开楼阁云巖示众有箇人家儿子问着无有道不得底洞X山出曰它屋里有多少典籍师曰一字也无曰怎得与么多知师曰日夜不曾眠曰问一段事得么师曰道得却不道天宁琦云道得却不道作么生会常恨春归无觅处不知转入此中来云巖因道吾问大悲千手眼那箇是正眼师曰如人夜间背手摸枕子曰我会也师曰作么生曰徧身是手眼师曰道也太煞道祇道得八成曰你作么生师曰通身是手眼白巖符云我即不然那个是正眼向道瞎他若道我会也我要问他云门亭里为甚不见唐公岭外事拟议不来痛与一顿为什么不见道通身是手眼徧身是通身是拈来犹较十万里展翅鹏腾六合云抟风鼓荡四溟水是何埃垲兮忽生那个毫釐兮未止君不见网珠垂范影重重棒头手眼从何起一窍虗通八面玲珑无象无私春入律不留不碍月行空清净宝目功德臂徧身何似通身是现前手眼显全机大用纵横何忌讳演若怖回镜里首那咤还复旧时身不知手眼从何起便道全躯在剎尘通身是手眼徧界不曾藏背摸牀头枕翻身嫌夜长云巖煎茶次道吾问煎与阿谁师曰有一人要曰何不教伊自煎师曰幸有某甲在X竭力朝昏奉一人满倾丹节展殷勤夜深侍立垂帘底不敢宸廷取次行云巖问僧作什么来曰石上语话来师曰石还点头也无僧无对乃自代曰未语话时却点头洞山莹代云多幸和尚证明证果兴代云要他点头堪作甚么云巖埽地次道吾曰太区区生师曰须知有不区区者曰恁么则有第二月也师竖起笤帚柄曰者箇是第几月吾休去玄沙备云正是第二月长庆稜问玄沙被他倒转埽帚柄蓦面摵又作么生沙休去罗山闲云噫两个汉不识好恶云巖个汉缚手缚脚死来多少时也云门偃云奴见婢殷勤沩山哲云将勤补拙保福展云云巖大似泥里推车步步区区翠峰显于第二月也下别云洎合放过沩山行云道吾平地生堆云巖因行掉臂玄沙道正是第二月面皮厚多少且道竖起埽帚意作么生十成好个金刚钻摊向门前卖与谁超目谙云一人先行不到一人末后太过二途不涉你诸人又向甚么处见云巖鸳鸯绣出从君看不把金鍼度与人天宁琦云云巖竖帚道吾休去总是第二月那个是不区区者此夜一轮满清光何处无磬山修云我若作道吾待道者是第几月但云恰是管教他扫帚无地放在鼓山贤云玄沙长庆者一辈汉众口铄金非是不知云巖X意祇要渠据令而行雪峰门下不道不是药山门下犹隔十万里在博山来云粪扫堆头辨实笤帚柄里藏身管他第二月第几月用得着便用玄沙云门语里有剌是赏伊罚伊莫嫌霜露冷添得好清香借来聊尔了门头得用随宜即便休象骨巖前弄蛇手儿时做处老知羞随时举处绝周遮得用相宜即当家笤帚那边看好月不知转见事如麻潭州道吾山宗智禅师僧问如何是和尚深深处师下禅牀作女人拜曰谢子远来无可祇待骊龙海卧瑞云高四望归宗万派潮木人来问西宫事回惠东园一颗桃深深亲下拜三代礼全该此意如不然玉帛云乎哉岁稔时清礼仪多相逢陪酒又陪歌当筵不解开怀饮如此一天风月何道吾见南泉泉问阇黎名什么师曰宗智曰智不到处作么生宗师曰切忌道着曰灼然道着即头角生三日后师与云巖在后架把鍼泉见乃问智头陀前日道智不到处切忌道着道着即头角生合作么生行履师便抽身入僧堂泉便归方丈师复来把鍼巖曰师弟适来为什么不抵对和尚师曰你不妨伶俐巖不荐却问南泉适来智头陀为甚不抵对和尚泉曰它却是异类中行巖曰如何X是异类中行泉曰不见道智不到处切忌道着道着即头角生直须向异类中行巖亦不会云居膺因僧问切忌道着意作么生居云此语最毒云如何是最毒句居云一棒打杀龙蛇五磊权云与么说话大似病鸟栖芦太杀无转智者里则不然智不到处正好道着雨洒巖花风生殿角诊候临时应病与药看孔着楔解黏去缚天马挨开大施门震动干坤星斗落言诠不到是同袍拂袖归堂众乃淘沙砾真金无辨别不须疑虑更忉忉金刚际下古髑髅几破人蹋血溅空明月任后君自掬寒松那弃白云封道吾同云巖回药山巖问如何是异类中行山曰我今日困倦且待别时来巖曰某甲特为此事归来山曰且去巖便出师在方丈外闻巖不荐不觉齩得指头血出下来却问巖师兄问和尚那因缘作么生巖曰和尚不为我说师便低首饥餐嫩艹遥山去渴饮寒泉曲㵎回放荡不畊空劫地暮天何用牧歌催拨转当头别有机旁行一路少人知古殿云深无屐迹春风艹长过前溪道吾指佛桑花问僧者箇何似那箇曰直得寒毛卓竖师曰毕竟如何曰道吾门下底师曰十里大王X昭觉勤云以胶投漆验影知形不谙正去偏来争解明投暗合还委悉么虾蟆跳上梵天蚯蚓蓦过东海径山筞云不开户牖安知明月之光不泛僊槎安覩天河之势道吾以楔拔楔者僧以智破智虽然蓦路相逢未免三头六臂会么爱他年少子翻作白头翁道吾因云巖问师兄家风作么生师曰教汝指点着堪作什么巖曰无者箇来多少时也师曰牙根犹带酸涩在永宁鼎云若展绵密即得要作石头儿孙未免旁观皱断眉道吾因石霜问百年后有人问极则事向它道什么师唤沙弥弥应诺师曰添净缾水着师良久却问霜适来问什么霜再举师便归方丈霜有省垂手还他作者机寻常语里布枪旗重询拟进归方丈一句分明更不疑春风初喜到天涯二月山城处处花笙管楼台歌一曲玉人扶得醉来家道吾曰高不在绝顶富不在福严乐不在天堂苦不在地狱妙喜云高在绝顶富在福严乐在天堂苦在地狱南堂欲云一人高高处观之不足一人低低处平之有余唱教门中足可观光衲僧门下犹欠悟在法林音云二大老还得相见也无X道吾因沩山问甚处去来师曰看病来曰有几人病师曰有病底有不病底曰不病底莫是智头陀么师曰病与不病总不干它事速道速道曰道得也与它没交涉博山来云沩山怀仁道吾尚义二老虽则不露鍼锋也太杀俊俏且道谁是病者谁是不病者谁是不干者平阳忞云一千五百人善知识作与么语话若是山僧与他噼嵴便棒虽然者一棒有负堕处妙药何曾过口神医莫能措手若存也渠本非无至虗也渠本非有不灭而生不亡而寿全超威音之前独步空劫之后成平也天盖地擎运转也乌飞兔走绝胜天容不露姿深宫独处许谁知偶因天外乘槎使话落人间不自持道吾因有施主施裩南泉提起示众曰法身具四大不有人道得与它一腰裩师曰性地非空空非性地此是地大三大亦然泉乃与裩一腰永宁鼎云且道与裩一腰是赏伊是罚伊道吾到五峰峰问还识药山老宿么师曰不识曰为甚么不识师曰不识不识白云深处路难通拟问踪由巳涉功挂角𦏰羊无影迹从容还落正偏中道吾闻僧念维摩经曰八千菩萨五百声闻皆欲随从文殊师利师问曰甚么处去僧无对师便打X禾山代云给侍者方谐云林辂云何不道领棒却好道吾因云巖修鞵次乃问作什么巖曰将败坏补败坏师曰何不道即败坏非败坏珊瑚枝上产鸳鸯相唤相唿水国忙岂是断肠声怕听冰心一片倩谁扬道吾因云巖不安乃问离此殻漏子向甚处相见巖曰不生不灭处相见师曰何不道非不生不灭处亦不求相见翠峰显云侍者与我记取者一问昭觉勤代云何处不逢渠呆菴庄云不生不灭与非不生不灭处总无相见分若有问云居脱却殻漏子向什么处相见只向他道什么处不相见蓦拈拄杖画一画道吾因云巖临迁化遣书来辞师覧书毕曰云巖不知有我悔当时不向伊道虽然如是要且不违药山之子报慈遂云古人与么道还知有也未云巖当时不会那里是他不会处翠巖芝云道吾道云巖不知有悔当时不向伊说祇如与么道道吾还知有也无弥陀德临寂举云云巖老祖临行卖俏不顾家丑道吾恁么语话也是利动君子老僧不似云巖联联纤纤欲了不了蓦呈拄杖云阿魏无真黄金无假全身推出大街头一任时人醻声价掷杖而寂宗鑑法林卷五十七X宗鑑法林X卍XXX宗鑑法林卷五十八集云堂编大鉴下四世秀州华亭船子德诚禅师因夹山初住鹤林道吾到遇上堂僧问如何是法身山曰法身无相曰如何是法眼山曰法眼无瑕吾失笑山下座请问某甲抵对必有不是致令失笑吾曰和尚一等是出世未有师在山曰甚处不是吾曰某甲终不说请往华亭船子处去山曰此人如何吾曰此人上无片瓦下无卓锥若去须易服而往山乃散众直造华亭师才见便问大德住甚么寺山曰寺即不住住即不似师曰不似似箇什么山曰不是目前法师曰甚处学得来山曰非耳目之所到师曰一句合头语万劫系驴橛师又问垂丝千尺意在深潭离钩三寸子何不道山拟开口被师一桡打落水中山才上师又曰道道山拟开口师又打山豁然大悟乃点头三下师曰竿头丝线从君弄不犯清波意自殊山遂问抛纶掷钓师意如何师曰丝悬渌水浮定有无之意山曰语带玄而无路舌头谈而不谈师曰钓尽江波锦鳞始遇山乃掩耳师曰如是如是X泛舟驾险三十春系处竿头死活人夹岭桂分千古韵朗江山翠万重新不犯清波不掷钩怪哉当面触鳌头微茫一喷朦胧雨万壑千溪水逆流长竿放去随波浪丝线收来获锦鳞桡下翻身何脱洒回头不见旧时人白云槛外思悠哉密密金刀剪不开幽洞不拘金锁意纵横无系去还来离钩三寸如何道驻拟还同眼里沙篷底月明载归去劫前风韵落谁家三寸离钩摵一桡百千毛窍冷飕飕虽然两手亲分付要在渠侬自点头无相无瑕便倒戈祇因轻信智头陀若还不到华亭上铁铸船桡奈汝何三十余年在药山鬼家活计岂能傅当时不得夹山老你且耐烦橕破船一叶扁舟浪里游钓丝牵动澥天秋兰桡蓦口谁遭痛夹岭云山暗点头离钩三寸巳周遮臭口才开隔海涯赢得云山渺秋水至今长映夕阳斜阳关破后马空蹄烟锁云封露日低话到昔年风袭翠断碑古路少人题和烟把钓秋江畔笑指金鳞直上钩噼口一桡凡圣绝点头全体卖风流X船子嘱夹山曰汝向去直须藏身处没踪迹没踪迹处莫藏身吾二十年在药山祇明斯事汝今既得它后莫住城隍聚落但向深山里䦆头边觅取一箇半箇接续勿令断绝山辞行频频回顾师遂唤阇黎山回首师竖起桡曰汝将谓别有乃覆船而逝长芦了云棹头拨转河汉星辉船子蹋翻天地黯黑竖起拂子云者个是䦆头边干白露净底还知没踪迹处隐身不得底么夹山桡下悟心休何患身名蹋覆舟今古华亭埀钓者烟波江上使人愁不犯清波意自殊口开目瞪尚踟蹰渔舟覆却无踪迹落日秋风战荻芦藏身无迹更无藏脱体无依便厮当古镜不磨还自照淡烟和露溼秋光夹山不在一桡上明月芦花夜夜寒谁谓华亭消息断俨然秋色在江山一棹绿杨湾金鳞得处难长江深有恨不合蹋翻船藏身处没踪迹无影树头灵鸟宅没踪迹处莫藏身不萌枝上春花折有来由谁辨的天晓西风拂拂吹松鍼一径争抛掷笙歌院里低昂舞锦字梭肠宛转看近日洞庭秋水满古帆风便过千湾X三十夜里月亮堂堂我去看稻贼来偷秧跳板头上翻身夹头一把揪来端端是个和尚趯倒太虗空吓杀帝释子雷公令方行神通三万里杜宇声中芳艹春王孙不见枉劳神最堪惆怅苦伶仃消息断水𥻘𥻘珊瑚枝上月痕新春色凋零别洛阳月明疎影上东墙去年几见堂前燕今又飞来绕画梁船子有偈曰千尺丝纶直下垂一波才动万波随夜静水寒鱼不饵满船空载月明归秦州歌儿歌调苦闻之一声泪如雨向使逢着汉帝怜董贤气咽不得语船子偈曰三十年来海上游水清鱼现不吞钩钓竿斫尽重栽竹不计工程得便休百丈雪云我则不然数十年来山上游艹深林密兽羣稠等闲撒下漫天网也有金毛也有猴且道猴子堪作何用寻常翻个筋斗子惹得旁观笑不休顾左右云莫有金毛狮子么出来抖擞牙爪看每嗟渔父惯垂纶恒泊溪边荻映身人问不言头自点恐惊鱼去不应人宣州椑树慧省禅师因洞山来参师问曰来作甚么曰来亲近和尚师曰若是亲近用动两片皮作么山无对曹山闻举乃云一子亲得X从来父子不相离石女何劳更问伊昨夜寒巖无影木白云深处落横枝鄂州百颜明哲禅师因洞山与密师伯到乃问阇黎近离甚处山曰湖南师曰观察使姓什么曰不得姓师曰名什么曰不得名师曰还治事也无曰自有廊幙在师曰还出入也无曰不出入师曰岂不出入山拂袖便出明日师入堂召二上座曰昨日对阇黎一语不相契一夜不安今请上座别下一语若惬老僧意便开粥相伴过夏山曰请和尚问师曰不出入事作么生山曰太尊贵生师乃开粥过夏昭觉勤云正偏回互祇要圆融直截当机惟崇尊贵洞山观机而作百颜理长则就虽然如是在蒋山者里须别作个眼目始得当时待伊道不委名便好一拶道他不委你你不委他敢问者里合道得什么语若有道得山僧也不开粥祇分付个龟毛拂子若道不得更参三十年天童杰云明投暗合八面玲珑不犯当头转身有路曹洞门下足可观光若是临济儿孙棒折也未放在当时见道不委姓噼嵴便与一拳者里挨得转身非但开粥相延亦且明窗下安排喝一喝云漆桶参堂去天童觉云主张门户自有旁来拱默威严谁敢正视借功施设转位提持左右分权不犯尊贵一路还知尊贵处么宝殿无人空侍立不种梧桐免凤来天宁琦云要会尊贵一路么X报恩不开两片皮你诸人向甚处摸索香消人静杳无声苔满丹墀皓月明入户当堂慵正坐出门犹懒下阶行枯木巖前烟嶂昏𦏰羊挂角觅无门玉梭暗掷千峰外一线虗通哓色分孤迥迥绝瘢痕万古寒潭搅不浑正坐当堂金殿冷回头尽是我儿孙清晨雨过萝垣溼入夜星攒碧嶂明金殿巍巍全意气玉阶凛凛岂彰名好大哥好大哥一夏松风饶不尽浑身偏惹御香多律吕宫商调转奇都俞喜起圣明时尧天舜日同钦戴却羡巢由总不知玉炉香散寂无声紫阁帘垂礼不成深夜暗宫谁得旨寒侵金阙冷沉沉药山高沙弥药山问见说长安甚闹师曰我国宴然曰汝从看经得请益得师曰不从看经得亦不从请益得曰大有人不看经不请益为甚么不得师曰不道它不得祇是它不肯承当法眼益于我国宴然处别云见谁说兴亡虗去又虗来为渠国土绝纤埃须弥顶上无根艹不受春风花自开撞破虗空七八片迸开金锁两三重转身直入青霄外多少行人觅路踪千斤担一肩挑高着眼低过桥古路从来直坦平行者自分低与高X高沙弥初参药山山问甚处来师曰南岳来曰何处去师曰江陵受戒去曰受戒图箇什么师曰图免生死曰有一人不受戒亦无生死可免汝还知否师曰恁么则佛戒何用曰者沙弥犹挂脣齿在师乃礼拜而退更不受戒云居显云高沙弥向一言点拨处直下知归虽然若一向恁么丧我儿孙云居不解弄死蛇头祇是应病与药今日用十支法黑漆衣钵向人天众前两手分付何故曹溪波浪如相似无限平人被陆沉龙渊法云者汉被药山换却眼睛要识那一人还未在桐峰竟云善垂香饵设锦穽可称渔猎能竖赤帜拔连城还他勇敢祇如道有一人不受戒亦无生死可免且道是那一人三十未封侯颠狂遍九州生平镆鎁剑不报小人讐高沙弥结菴药山之阳一日来礼拜值雨药山问你来也师曰是曰可煞溼师曰不打者鼓笛云巖曰皮也无打甚么鼓道吾曰鼓也无打甚么皮山曰今日大好一场曲调青龙斯云山僧若在祇向道大好不打者鼓笛偶尔埀言借问伊知音争使落今时边笳不犯宫商曲玉笛横将劫外吹一门无事弄跷蹊不顾通身入水泥犹把家私狼借尽祇余春树啭黄鹂X高沙弥一日斋时见药山自打鼓师乃捧钵作舞入堂山便掷下椎曰是第几和师曰是第二和曰如何是第一和师就桶舀一杓饭便出广胤标云我当时若在和饭桶一齐踢翻看二老作何去就法林音云因斋庆赞即不无二老若是第一和驴年梦见么父子相投气味同擎盂打鼓展家风虽然百味般般有争奈风吹别调中声鼓拈椎第二筹钵盛香饭饱还休东风扇后韶光美别岸垂杨弄翠柔鼠惊樵客沿苍壁猿戏山头撼紫柽别有一条投水笕竹筒斜引到茶铛京兆府终南山翠微无学禅师龙牙问自到和尚法席每每上参不蒙一法示诲意在于何师曰嫌少箇甚么牙又问洞山山曰争怪得老僧法眼益别云祖师来也翠峰显云两个老汉被者僧穿却惟有法眼与他同参若是雪窦门下喫棒了趁出云居齐云此三尊宿还有亲疎也无翠微一日在法堂内经行投子进前接礼问西来密旨和尚如何示人师驻步少时子曰乞师垂示师曰更要第二杓恶水那子便礼谢师曰莫躲跟子曰时至根苗自生曾扣西来问翠微经行驻步大慈悲当时投子如能荐恶水重将更泼谁X师子出窟骊龙入穴擡眸风生众兽脑裂更弄爪牙翻成漏泄时至须凭返踯机分明蹋破澄潭月承当不是克家子立到何年得转身风送海门帆影断渡头犹有待舟人吉州孝义寺性空禅师因僧来参师乃展手示之僧近前复退后师曰父母俱丧略不惨颜僧呵呵大笑师曰少时与阇黎举哀僧乃打筋斗而出师曰苍天苍天蒋山懃云展开两手祇见锥头利进前退后不见利头锥呵呵大笑笑里有刀连哭苍天弓折箭尽且道毕竟如何良久云若不共同桥上过争信桥流水不流法林音云二俱不了孝义因僧参人事了师曰与么下去还有佛法道理也无曰某甲结舌有分师曰老僧又作么生曰素非好手师便仰身合掌僧亦合掌师乃拊掌三下僧拂袖便出师示偈曰乌不前兔不后几人于此茫然走祇有阇黎达本源结舌何曾着空有进不前退不后头尾中间两处走胡僧抚掌笑呵呵此土西天未曾有入林不动艹入水不动波曾经达本源结舌更无过若是参方士须达末后句昼复夜初中后金乌飞玉兔走于此茫然与悄然总是虾跳不出斗长沙僊天禅师披云和尚来才入方丈便问X未见东越老人时作么生为物曰祇知云生碧嶂焉知月落寒潭师曰祇与么也难得曰莫是未见时么师便喝云展两手师曰错怪人也有甚么限云掩耳而出师曰死却者汉平生也眼明惯识阵云头两手挥戈战不休世事若将公道断将军归去合封侯作者相逢箭拄锋其中绵密不通风要须惜取眉毛好免使全身落艹中僊天因新罗僧参才展具便捉住曰未发本国时道取一句来僧无语师便推出曰问伊一句便道两句广胤标云那里是者僧道底两句分析得出僊天被汝勘破分析不出孤负僊天松庭严云佛鑑道祇见锥头利不见凿头方未免得失商量大圆道卖金须遇买金人一状领过山僧见处也要诸仁共知卓拄杖云杀人刀活人剑具眼者辨取复卓两卓入门展具便生擒一拶无言丧胆魂纵使卢医能起死那知死死不生生僊天因僧参拟作礼师曰野狐儿见什么了便礼拜曰老秃奴见什么了便恁么问师曰苦哉苦哉僊天今日忘前失后曰要且得时终不补失师曰争不如此曰谁甘师呵呵大笑曰远之远矣僧四顾便出高峰妙云一问一答有宾有主尽谓二俱作家若据X山僧检点者僧犹自可僊天笑杀人武侯太尉智崔嵬掠地勤王酒半杯何事山河难一统祇缘各自负奇才僊天因洛缾和尚到乃问甚处来曰南溪师曰还将得南溪消息来么曰消即消巳息即未息师曰最苦是未息曰且道未息箇什么师曰一回见面千载忘名洛拂袖便行师曰弄死蛇手有甚么限云僊天也是明于责人若是弄死蛇手千百年后其实令人难甘僊天因僧参才展具师曰不用通寒暄还我文彩未彰时道理来曰某甲有口哑却即闲苦死觅箇腊月扇子作么师拈棒作打势僧把住曰还我未拈棒时道理来师曰随我者随之南北不随我者死住东西曰随与不随且置请师指出东西南北师便打将军帐下孰能过不易僧初善切磋蛇尾龙头弓箭折乌藤三十未为多拳踢既相应正奇各有术无奈末梢亏一机晦其密漳州三平义忠禅师陞座次有道士出众从东过西又有一僧从西过东师曰适来道士却有见处师僧未在士出作礼曰谢师接引师便打僧出作礼曰乞师指示师亦打复召众曰此两件公案作么生断众无对师曰既无人断老僧为断去X也乃掷下拄杖归方丈沩山哲云若不是三平老汉几乎作道理断却不见石巩道三十年一张弓两只箭祇射得半个圣人果然三平偈曰即此见闻非见闻无余声色可呈君箇中若了全无事体用何妨分不分天童觉云正相逢没交涉六户不掩四衢绝踪遍界是光明通身无向背正恁么时作么生机丝不挂梭头事文彩纵横意自殊三平问大颠不用指东画西请师直指颠曰幽州江口石人蹲师曰犹是指东画西颠曰若是凤凰儿不向那边讨师礼拜颠曰若不得后句前话也难圆彻底老婆心不向那边讨父子要投机无端入荒艹马颊山本空禅师僧问去却即今言句请师直指本来性师曰你迷源来得多少时曰即今蒙和尚指示师曰若指示你我即迷源曰如何即是师示颂曰心是性体性是心用心性一如谁别谁共妄外迷源祇者难洞古今凡圣如幻如梦佛鑑懃云问不徒然答无虗设才随语转觌面千山后偈中虽有收有放其奈错下名言山僧重为别过乃颂心本非心性本非性心性两忘谁少谁剩老倒本空X灼艾求病妄外迷源孤负凡圣心性从来体一同有无空处透真空古今妄外迷源者春入园林处处红本空上堂祇者施为动转还合得本来祖翁么若合得十二时中无虗弃底道理若合不得喫茶说话往往唤作茶话在僧便问如何免得不成茶话去师曰你识得口也未曰如何是口师曰两片皮也不识曰如何是本来祖翁师曰大众前不要牵爷恃孃曰大众忻然去也师曰你试点大众性看僧作礼师曰伊往往道一性一切性在僧欲进语师曰孤负平生行脚眼参禅学道莫匆匆动转无非触祖翁口在面门犹不见喫茶清话故难通水中盐味如相似色里胶青信不空欲得不招无间业莫将情解谤宗风本生禅师拈拄杖曰我若拈起汝便向未拈起时作道理我若不拈起汝便向拈起时作主宰且道老僧为人在什么处有僧出曰不敢妄生节目师曰也知阇黎不分外曰低低处平之有余高高处观之不足师曰节目上更生节目僧无语师曰掩鼻偷香空招罪犯翠峰显云者僧也善能切磋争奈弓折箭尽总不如本生是作家宗师拈起也天回地转应须拱手归降放下也艹偃风行必合全身远害还见本生为人处么拈拄杖云太平本是将军致不许将军见太平X古南门云本生翠峰二俱作家宗师竭力为人争奈节目太多不若者僧一时坐断何故不见道毗婆尸佛早留心直至如今不得妙抛下拄杖云是什么韩愈文公因宪宗迎佛舍利入大内供养夜放光明早朝宣问羣臣皆贺陛下圣德所感唯文公不贺上宣问羣臣皆贺独卿不贺公因奏对微臣尝看佛书况佛光非青黄赤白等相此乃龙神卫护之光上宣问如何是佛光公无对因以罪谪出雪窦显代云陛下高垂天鉴万峰蔚云帝迎佛舍利现五色光眉毛罅里耀古腾今愈云佛光非青黄赤白黑见即成邪可惜韩愈末后无对若问嵩山佛光作么即嘘两嘘复颂帝王法王口放常光一统干坤此土西方潭州石室善道禅师每见僧来便竖起拄杖曰三世诸佛尽由者箇对者少得冥契长沙闻乃曰我若见即令放下拄杖别通箇消息三圣将此语抵对被师认破为长沙语杏山闻三圣失机乃亲到石室师见来乃潜入碓房碓米杏曰行者接待不易贫道难消师曰穿心盌子盛将来无底盘儿合取去说甚么难消杏便休昭觉勤云石室置个问端不妨孤峻若非长沙争得投机虽然祇知恁么不知不恁么遂举拄杖云过去诸佛不恁么现在诸佛不恁么未来诸佛不恁么若X总道放下拄杖子我也知你是个学语之流生机处道将一句来天宁琦代杏山云何得将常住物入衣钵下用报恩琇云一个绵包特石一个铁褁泥团放行则在庙之圭璋把住乃处堂之燕雀拈拄杖云恁么也不是不恁么也不是放下放不下总不是卓一下云倚天长剑逼人寒慧云盛代杏山云切忌胀破肚皮天培鑑云当时若有衲僧见恁么道向前云苍天苍天管教石室满面惭惶退身无地石室一夕与仰山翫月山问者箇月尖时圆相甚么处去圆时尖相又甚么处去师曰尖时圆相隐圆时尖相在云巖晟云尖时圆相在圆时无尖相道吾智云尖时亦不尖圆时亦不圆丙元悟云仰山凭空架阁石室就地营台达磨一宗埽土矣宗鑑法林卷五十八宗鑑法林X卍XXX宗鑑法林卷五十九集云堂编大鉴下五世筠州洞山良价悟本禅师谒南泉值马祖忌修斋次泉曰未审马祖还来应供否师出曰待有X伴即来泉曰此子虽后生却堪雕琢师曰莫压良为贱慧云盛云南泉倚势欺人洞山因客见主虽与马祖把臂共行犹较王老师七步白云之宾青山伴位里借功看互换无底合盘转手擎穿心椀子通身饭有伴即来地辟天开冷光重出匣古路绝纤埃万象森罗齐合掌须弥岌㟧舞三台洞山参沩山问顷闻忠国师有无情说法话某甲未究其微沩曰我者里亦有祇是罕遇其人师曰乞师指示沩曰父母所生口终不为子说师曰还有与师同时慕道者否沩曰此去澧陵有云巖道人若能拨艹瞻风必为子之所重师到云巖问无情说法什么人得闻巖曰无情得闻师曰和尚闻否巖曰我若闻汝即不闻吾说法也师曰某甲为什么不闻巖竖拂子曰还闻么师曰不闻巖曰我说法汝尚不闻况无情说法乎师曰无情说法该何典教巖曰岂不见弥陀经云水鸟树林悉皆念佛念法师有省述偈曰也大奇也大奇无情说法不思议若将耳听终难会眼里闻声始得知雪峤信云也大奇也大奇无情说法不思议弹指顷石虎齩杀青田鸡笑翁映良久云莲峰效颦去也也大奇也大奇无情说法不思议木杓跳在水桶里齩得扇担咿呀咿试问大众是何消息忽打喷嚏云X今日伤风无情说法有情听有情说法无情别不是等闲虗作解大地山河太饶舌人人尽有不相应露柱灯笼向你说好好万象森罗俱是宝头头物物现家珍不识之人即荒草洞山辞云巖巖曰自此一别难得与汝相见师曰自此一别难得与和尚不相见高高孤顶雪蒙蒙劫外行藏路不通半夜岭头消息转不关春色暗香浓鹤出银笼上碧穹凤无依倚井梧空东君纵有双瞳子不睹尧眉八彩重洞山因辞云巖临行问百年后忽有人问还描得师真否如何抵对巖良久曰祇者是师沉吟巖曰价阇黎承当箇事大须审细师犹涉疑后因过水覩影大悟有偈曰切忌从它觅迢迢与我疎我今独自迬处处得逢渠渠今正是我我今不是渠应须恁么会方得契如如体量非功不堕今星移斗换岂同轮多年历日虽无用犯着应须总灭门动静从来每与俱回头蓦地始逢渠直饶与么犹堪笑唤作如如又却迂足蹑渊泉冠摩云户明闇未分光华巳露有参天两地之功兮盖国称臣无尺土一人之柄兮全身归父X覩影逢渠不是渠到家何必雁传书晓风吹破梅花梦香雾轻霑粉蜨须月上珠帘刚夜半天明玉漏报更箭当轩秦镜绝狐踪禁殿无人谁敢犯牛郎织女两相看祇隔银河数步间今夜更无云隔断见时依旧别时颜明明消息露全机千丈神光脑后辉是我是渠俱拈却江南三月鹧鸪啼琼树遥笼金殿门绿疎青锁遶香痕轮王自古无人见宝印不彰还更尊多年蓬累卧深云金管银箫醉里闻秋色重游山下路白苹岸渚得逢君混元气静干坤大黑白才分一道微蹋碎劫前空界影海天无地着风规洞山后供云巖真僧问先师道祇者是莫便是否师曰是曰意旨如何师曰当时几错会先师意曰未审先师还知有也无师曰若不知有争解恁么道若知有争肯恁么道长庆稜云既知有为甚恁么道又云养子方知父慈争解恁么道五更鸡唱家林晓争肯恁么道千年鹤与青松老宝鑑澄明验正偏玉机转侧看兼到门风大振兮规步绵绵父子变通兮声光浩浩描不成兮畵不成暮天空旷岂人情狂猿啸转中秋月迥迥孤峯云自横X世道茫茫鱼雁沉全凭哑子送来音逢人不说十分话到底终无怨恨心洞山上堂有一人在千人万人中不背一人不向一人你道此人具何面目云居膺出曰某甲参堂去资福广于具何面目下云七凹八凸于参堂下云祇得一橛复云虗白堂启珍珠帘垂面面无私识者其谁任是抽身快便犹难合伴同归然则洞山底意毕竟如何金鍼双锁备狭路隐全该牧菴名云要见洞山则易要见云居则难毕竟如何数竿修竹临轩绿几树桃花映水红洞山因僧问亡僧迁化向什么处去师曰火后一茎茅野火烧时越转新至今烟𦦨雨难淋旱地红莲遮日月无根树长翠成阴春风吹动绿波摇无限船师逐海潮祇见江鸥飞白浪岂知明月在云霄善应随流妙意深明明一箭中红心当锋不是由基眼对面铁山高万寻洞山示众秋初夏末兄弟东去西去直须向万里无寸艹处去始得又曰祇如万里无寸艹处作么生去后石霜曰出门便是艹有僧举似师师曰大唐国里能有几人太阳玄云直得不出门亦是艹漫漫地且道合向什X么处行履莫守寒巖异艹青坐着白云宗不妙圆通善云诸人即今脚跟下一句作么生道若道万里无寸艹许你参见洞山若道出门便是艹许你参见石霜若道不出门亦是艹漫漫地许你参见太阳若总道不得却许你参见延圣何故惟有好风来席上更无闲语落人间白云端云若见得菴主便见得洞山若见得洞山便见得菴主见洞山则易见菴主则难不见道云在岭头闲不彻水流㵎底太忙生沩山果云斩钉截铁豁开向上玄关语谛言诚直指当人要路且作么生会他出门便是艹石霜恁么道上封恁么举诸人不得动着动着三十棒径山杲云狮子一滴乳迸散十斛驴乳雪巖满云三箇老汉虽然异口同音未免撞头磕额何也一人开了口合不得一人高擡脚了放不下一人紧闭门了出不去王山则不然徧十方界非外全在一微尘在一微尘非内徧十方界祇者一微尘许也须极尽不可得向那里安门甚处入艹还会么休侵洞岭初秋艹请看疎山腊月莲鼓山贤云洞山恁么说话大似瑞凤不栖于凡木金龙岂守于寒潭转功就位转位就功即不无看来也祇是猢狲上树舍一取一未为好手且作么生是本分底去处良久云钓船载到潇湘岸气噎无聊问白鸥百丈雪云山僧则不然兄弟东去西去直须向冰河发燄处去祇如冰河发焰处作么生去良久云兔角杖头挑日月龟毛绳子缚虗X空灵隐礼云洞山祇解借功明位焉知玉殿苔生石霜虽能转位投机犹未回途复妙正饶功位齐转芝生朽木功位齐隐雪冻红炉佛日要问他五马不嘶一牛不饮处如何趣向出门便是太茫然万里无来未得圆欲识家山门去路暮烟轻锁绿绵绵庭前黄叶乱纷纷阶下苔钱似锦纹户外任教荒艹绿石人蹋断海山云艹漫漫门里门外君自看荆棘林中下脚易夜明帘外转身难看看几何般且随老木同寒瘠将逐春风入烧瘢虗玄鸟道绝纤埃玉殿空然锁绿苔挂壁梭飞秋蜕骨沧溟老蚌尽怀胎送君疋马出皇都蹋遍荒郊寸艹无透过大同关子外还他肘后有灵符洞山垂语知有佛向上人方有语话分僧问如何是佛向上人师曰非佛保福展云佛非云门偃云名不得状不得所以言非法眼益云方便唿为佛天童觉云二老宿相去多少直是刁刀相似鱼鲁参差到者里转劫外机放风前箭横身担荷撒手承当具者般眼目始得还辨得么易分雪里粉难辨墨中煤径山杲云二尊宿恁么提持佛向上事且缓缓山僧则不然如何是佛向上事拽拄杖噼嵴便打免教伊在佛向上躲跟X报恩秀云我要问洞山佛向上人还有答话分也无东明际举云门语毕云大小云门犹作者般见解山僧当时若在但冷笑一声洞山因僧问如何是西来意师曰大似骇鸡犀芥藏巨云横抽宝剑剪除竹木精灵掌握玄珠照彻神州赤县还他洞山老祖若论佛法大义远孙未敢顺非而泽何也若是凤凰儿肯向那那讨洞山于扇上书佛字云巖见却书不字师又改作非字雪峰见乃一时除却兴化奖代云吾不如汝白杨顺云我若作洞山祇向雪峰云你非吾眷属天钵元云洞山云巖平地起堆雪峰老汉因事长智止谷声云字经三写乌焉成马二老宿之谓也雪峰虽善顺朱填墨德山门下不道不是洞山门下犹隔津在何也太史籕文二王楷书洞山因僧问寒暑到来如何回避师曰何不向无寒暑处去曰如何是无寒暑处师曰寒时寒杀阇黎热时热杀阇黎投子同云几乎与么去瑯琊觉别后语云僧堂里去云居舜云大小瑯琊作者箇去就山僧则不然如何是无寒暑处三冬向煖火九夏取凉风宝峰文云大众若也会得不妨神通游戏一切临时寒暑不相干若也不会且向寒暑里经冬过夏黄龙新云洞山袖头打领腋下剜襟争奈者僧不甘如今有X箇出来问黄龙且作么生支遣良久云安禅不必须山水灭却心头火自凉上封才云洞山一句可谓主宾交参正偏涉入诸人如今向甚么处回避无事上山行一转借问诸人会也无泐潭准云若为人时冰也煖不为人时火也寒仰山钦云洞山虽则头正尾正祇是鼻孔落在者僧手里乌石道云洞山祇有杀人刀且无活人剑忽有人问寒暑到来如何回避亦云何不向无寒暑处去那里是无寒暑处向他道寒时热杀阇黎热时寒杀阇黎为甚么三冬炎暑炽九夏雪花飞清化嶾云洞山老人如将摩尼宝王直授凡庸者僧若是眼里有筋不但三冬枯木秀管教九夏雪花飞垂手还同万仞巖正偏何必在安排琉璃古殿照明月忍俊韩獹空上堦无寒暑处如何唱和热即乘凉寒即向火多口阿师一场懡㦬人人尽欲出常流折合还归炭里坐里头看勿暑寒直下沧溟沥得干我道巨鳌能俯首笑君沙际弄钩竿热时热杀寒时寒寒暑由来总不干行尽天涯谙世事老君头戴楮皮冠避暑逃寒问是非不离寒暑少人知正中来也无回互句里藏锋辨者稀炎天雪火云飞风吹日炙杜阇黎畵阁钟沉隔亮纱梧桐微映月痕衺海棠玉梦成狼X借风打停舟起浪花芦湾碧水钓船横独酌潇湘看月明露滴芙蓉人迹杳箫吹夜半不知名灿然应气不留情明暗相参杀活行青嶂晓开红日面白苹风荡钓舟横洞山因僧问三身中那身不随众数师曰吾常于此切后有持问曹山先师道吾常于此切作么生曹曰要头便斫去又问雪峰峰以拄杖打曰我亦曾到洞山来承天宗云一转语海宴河清一转语风高月冷一转语骑贼马趁贼试请辨看忽有箇衲僧出来道总不与么也许伊具一只眼径山杲云恁么葛藤也未梦见三箇老汉在复云何不向膏肓穴上下一鍼博山来云近不得倚远不得𢹂推之弗前约之弗后洞山于此若铁橛也若夫辨奇货採骊珠求华璞追蓝琰安可以语于此哉离乎言句亲之可矣寄庵卤云三大老与么说话虽则各衒已长也是更阑墨汁污皁衫毕竟意旨如何吾常于此切云散中秋月要头截取去摩醯三眼一只竖我也从洞山来庭前铁锯舞三台弁山与么分析且道还有为人处么卓拄杖喝一喝云手执夜明符几箇知天晓广胤标云三箇老汉一手提持赤心片片大似丰城宝剑当面掷祇是知恩者少者僧非伹耳聋亦兼眼瞎错过当阳如今还有不错过底么关门令尹谁能识河上X仙翁去不回寿昌齐云吾常于此切丫角女子门齿缺要头斫将去不祥之事天下讳我也曾到洞山来未肯将身一处埋今日分明重举似布谷催耕啼深树声声流血劝农忙莫待秋来少官赋不入世未循缘劫壶空处有家传白苹风细秋江暮古岸船归一带烟玉鞭才举干坤静皇道无私显至尊贵极銮舆才指斥将军正令不容存吾常于此切堪笑堪悲向君说莺嗁处处暖风生愁客须边不消雪柳眉细花容悦香飘云外同时节九重深密信难传谁敢依俙犯圣颜一卷丹书凤衔出森罗万象竞朝天静鞭声里驾头来四望香云接上台銮转深宫亲切处从教威武尽摧颓洞山因辞京兆兴善平善曰什么处去师曰沿流无定止曰法身沿流报身沿流师曰总不作此解善乃抚掌保福展云洞山自是一家乃别云觅得几人惟直楷云若非击水三千抟风九万也不易答者话祇如兴善抚掌是赏是罚洞山因老宿拈袈裟角问曰父母未生时还有者箇么师曰祇今岂是有耶宿摇手转位投机觅更难回途复妙岂相关新丰洞口翻波X浪一扫须教彻底干洞山因一僧在延寿堂不安要见师师遂至僧曰和尚何不救取人家男女师曰你是甚么人家男女曰某是大阐提人家男女师良久僧曰四山相逼时如何师曰老僧亦曾从人家屋檐下过曰回互不回互师曰不回互曰教某甲向甚处去师曰粟畬里去僧嘘一声曰珍重便坐脱师以拄杖敲头三下曰汝祇解与么去不解与么来昭觉勤云大凡行脚人正要透脱者一件事者僧既是大阐提人家男女直至四山相逼手脚忙乱若不是洞山具大慈悲放一线道与他平展争解恁么去所以古人道临终之际若一毫头圣凡情念未尽未免入驴胎马腹去祇如洞山道我亦从人家屋檐下过粟畬里去鼎鼎碍四山不碍四山到者里须是桶底子脱始得且道洞山意作么生金鸡啄破琉璃㲉玉兔挨开碧海门祇解恁么去沙禽夜宿沧洲树不解恁么来石笋穿开古路苔莫道鲲鲸无羽翼今日亲从鸟道回圣量凡情净尽时转身无路事还非屋檐下过粟畬里马腹驴胎一道归平步登高易从空放下难果尔圣凡如电拂何缘去住得相关天际云舒卷沧波月往还眼底家私都荡尽清风八极步闲闲粟畬里去太分明剑树刀山纵步行雪月莫教迷一X色密移烟棹上沙汀洞山因僧问欲见和尚本来师如何得见师曰年牙相似即无阻矣僧拟进语师曰不蹑前踪别请一问僧无对云居膺代僧云恁么则不见和尚本来师也长庆因僧问如何是年牙相似者庆云古人恁么道阇黎又向者里觅箇甚么帘卷双轮坐翠微浑身不挂本来衣芙蓉露滴秋香老羞展轻眉对落晖洞山与泰首座冬节喫果子次乃问有一物上拄天下拄地黑似漆常在动用中动用中收不得且道过在甚么处泰曰过在动用中师唤侍者掇退果桌五祖戒别云来朝更献楚王看同安显于过在甚么处别云不知瑯琊觉云若不是洞山老人焉能辨得虽然如是犹欠一着在沩山哲云诸人还知洞山落处么若也不知往往作是非得失会去山僧道者果子非但首座不得喫尽大地人来亦不得正眼覰着云葢本云洞山虽有打破虗空钳鎚而无补缀底手段待伊道过在动用中但道请首座喫果子泰首座若是箇衲僧喫了也须吐出沩山果云洞山压良为贱首座有理难伸山僧路见不平要为雪屈当时才见与么问祇向道灵山授记未到如此待他拟议拈果子噼面便掷不惟塞断咽喉免得后X人妄生卜度净慈昌云洞山虽然掇退果桌去要且塞泰首座口不得昭觉勤云尽道泰首座箭锋不相拄所以遭洞山贬剥后来沩山哲道此果子莫道首座不得喫尽大地人也不敢正眼覰着宗师家正令当行十方坐断有定干坤句辨龙蛇眼不妨难构当时若是箇英灵衲子解捋虎须待道过在甚么处便拈起果子云和尚毕竟唤作甚么待他拟议噼面便掷何故有意气时添意气不风流处也风流保宁茂云尽道洞山祇见锥头利不见凿头方抑屈人作么又有道泰公不得果子喫要且尽大地人皆不得喫成人者少败人者多殊不知洞山有偏正回互不犯底手脚直饶道不在动用中也不得他果子喫良久云水流黄叶来何处牛带寒鸦过远邨古南门云要见洞山则易见泰首座则难洞山果子谁无分掇退台盘妙转机今夜为君轻点破牡丹花下睡猫儿洞山玷辱家风首座埋没自已双双绣出鸳鸯千古扶持不起拄天拄地黑如漆不分昼夜是何物拈来抛向屎坑中火里莲花香拂拂𢌞途复妙展全机大用堂堂绝指挥两手捉来浑一色金乌夜半泼天飞洞山问僧阿那箇是汝主人公曰现抵对次师曰苦哉苦哉今时人类皆如此祇认得驴前马后底X将为自已佛法平沉此其兆也宾中主尚未明况主中主乎僧问如何是主中主师曰阇黎自道取曰某甲道得祇是主中宾如何是主中主师曰恁么道即易相续也大难遂示偈曰嗟见今时学道流千千万万认门头恰似入京朝圣主祇到潼关即便休宾中宾双眉不展眼无筋它方役伇求知已失却衣中无价珍宾中主尽力追寻无处所昔年犹自见些些今日谁知目双瞽主中宾我家广大实难论所求不吝无高下贵贱同途一坥平主中主七宝无亏金殿宇千子常围绕圣颜诸天不顺飞轮举平生心事结眉头满面飞埃𩯭巳秋大抵出门无伎俩奈何今日路贫愁日应经商利万金晓来古路问家音分明得报尊慈健争奈难凭喜惧心御楼吹角六街明金马将军出禁城阃外威权良有准不伤风化自昇平不动金轮万德全宸居苔合未排班当头讳字寰中禁谁敢依俙犯圣颜天涯奔走几经春负学论功日转贫行海渊深虽涉徧义天空阔不容尘X衣穿骨瘦露无余独镇寰区晖太初三尺匣中诛侫剑百篇囊里荐贤书丹墀鞭静九宫开万里江山绝点埃脱却襕衫戴蓆帽声声祇道那边来重重幽锁紫烟岑古洞龙吟雾气深木女唱归红𦦨里石人运步觅知音洞山因僧问如何是沙门行师曰头长三尺颈长二寸因令侍者持此语问三圣圣于侍者手掐一掐师肯之文峰玉云妙得衲僧家转身活路还他新丰老人三圣虽能暗号私通终是输他一着今日若有问头长三尺颈长二寸意旨如何向道待你四脚蹋地时自然有箇分晓雪筠赤云铁围城中得计牛角尖里抽身三圣虽则善引机宜也是瞎驴趁队今有问雄山如何是沙门行向道儿童睡未足切莫蚤扬声洞山曰末法时代人多干慧若要辨验真伪有三种渗漏一曰见渗漏机不离位堕在毒海二曰情渗漏滞在向背见处偏枯三曰语渗漏究妙失宗机昧始终浊智流转木人岭上轻开口石女溪边暗点头堪笑当年李太白夜来还宿钓鱼舟天下溪山绝胜幽谁能把手共同游回头忽听杜䳌语笑指白云归去休昔年曾作参禅客扣徧玄关穷要脉更阑墨汁染皁X衫说向他人口门窄既达沖虗理还随照性亡自非功力尽争免侍空王至静含羣籁灵源绝众流岂知兼带意不在正偏求依语生神解徒将迷悟情开先灵木吼花雨作寒明烂柯石化巳千年月舘空香趣独玄无奈白云留恋苦未骖鸾鹤上朝天万人戍里放还村倚赖隣西寄食恩父母丘坟遥在眼夜燃松火烛樵痕丈夫义不取封侯扫径扶花足自由转被花神劳欲死怨春未罢又伤秋驴䭾马载药何为病入膏肓讵可追最惜于今多国手不能痛处与人锥洞山因僧问如何是空劫巳前自已师曰白鸟入芦花打起黄莺儿莫教枝上啼啼时惊妾梦不得到辽西洞山夜参不点镫有僧出问话退师令侍者点镫乃召适来问话僧出来僧近前师曰将取三两粉来与者箇上座其僧拂袖而退自此省发遂罄舍衣资设斋得三年后辞师师曰善为时雪峰侍立问曰祇如者僧辞去几时却来师曰它祇知一去不解再来其僧归堂就衣钵下坐化峰报师师曰虽然如此犹较老僧三生在X洞中日午打三更便有游人把路争除却华山陈处士谁人不带是非行洞山因看病僧僧曰火风离散时如何师曰来时无一物去亦任从伊曰争奈羸瘵何师曰须知有不病者曰如何是不病者师曰悟则无分寸不悟隔山坡曰前程还许卜度也无师曰虽然黑似漆成立在今时火风离散后一物镇长灵佛国黄金地天堂白玉庭前程休卜度所至要惺惺一念心清净人间亦祇宁洞山不安僧问和尚病还有不病者么师曰有曰不病者还看和尚否师曰老僧看它有分曰和尚看它时如何师曰老僧看它时则不见有病博山来云不二门开日面月面总不似洞山癖病混之弗得类之不齐病中善看病也者僧眼里有筋皮下有血要见洞山也不难卸却臭皮袋拈转赤肉团当头鼻孔正直下髑髅干老医不见从来癖少子相逢向近难野水瘦时秋潦退白云断处旧山寒须劋绝莫颟顸转尽无功伊就位孤标不与汝同盘蹋蹋芦湾又柳湾生涯惟指旧巑岏神蹊转处白云断百鸟不来春正寒洞山因僧问如何是青山白云父师曰不森森者是曰如何是白云青山儿师曰不辨东西者是曰X如何是白云终日倚师曰去离不得曰如何是青山总不知师曰不顾视者是江流夜魄两依依风卷芦花带雪飞石女惯乘金凤舞木人喜跨玉龙归洞山参兴平才展具平曰莫礼老朽师曰礼不老朽者曰渠不受礼师曰渠不曾礼渠非老朽不礼不受威音世前毗卢顶后把定壶中白日长触着匣里青蛇吼良医叮咛病人服药不如忌口尊贵堂堂自不羣深宫独坐对衺曛渠侬纵谓不相识家丑那堪巳外闻宗鑑法林卷五十九宗鑑法林X卍XXX宗鑑法林卷六十集云堂编大鉴下五世洞山因僧问时时勤拂拭莫遣惹尘埃为甚么不得它衣钵师曰直饶道本来无一物也未合得它衣钵且道什么人合得僧下九十六语皆不契末后曰设使将来它亦不受师方肯之翠峰显云它既不受是眼将来必应是瞎还见祖师X衣盋么若于此入门便乃两手分付非惟大庾岭头一箇提不起设使阖国人来且款款将去翠巖芝云总不合得它衣钵却与古佛同参且道参阿谁天童觉云长芦则不然直须将来若不将来争知不受将来底必应是眼不受底真箇是瞎还会么照尽体无依通身合大道古南门云洞山理长则就翠峰举一明三祇如将来既不受诸人早晚横披竖搭是衣不是衣一日过堂两度溼是钵不是钵若是争奈洞山不肯若不是祖师衣钵掉向甚处去也即今日用行持又是箇什么若如此入门何待两手分付庾岭力争管取黄梅儿孙传遍天下胜法法云二大老彻底举扬未免各见一边胜法则不然若有将来必当是受若是不受必不将来将来底也非是眼不受底也非是瞎还见祖师衣钵么万古碧潭空界月再三捞摝始应知灵隐岳举翠巖语了云到江吴地尽隔岸越山多祖师衣钵谩悠哉不受渠犹眼未开谁信普通年远事岂从葸十夕岭付将来洞山因僧问和尚寻常教人行鸟道如何是鸟道师曰不逢一人曰如何行师曰直须足下无私曰祇如行鸟道莫便是本来面目否师曰阇黎因甚颠倒曰如何是某甲颠倒师曰若不颠倒因甚唤奴作郎曰如何是本来面目师曰不行鸟道理安洸云不行鸟道始是本来面目因甚寻常却祇X教人行鸟道且道洞山意作么生良久云渡河须用筏到岸始辞舟凤山启云识尊卑明贵贱自然冠履不致倒置钱谷不肯浪费当今之世见处颟顸金鍮不辨以其素无大志自甘颠倒故也且道不行鸟道又是如何面目良久云不辞向汝道相续也大难古路翛然倚太虗行玄犹是涉崎岖不登鸟道虽为妙捡点将来巳触途万仞峰头射得乌翅翎开碧涌河图就中几箇先天字载尽从来封禅书不行鸟道皇风浩浩骀背何知天街醉倒帝力于我何有哉巵酒且娱臣年老老则老欠些好不及东村王大嫂御虗虽有术蓬岛尚迢遥欲见姑射君还须下紫霄紫霄下辞天风玉华瑶艹处丛丛孰谓仙君旧风月东轩仍挂日轮红洞山偈曰贪瞋痴太无知赖我今朝识得伊行便打坐便椎分付心王仔细推无量劫来不解脱问汝三人知不知神鼎諲云我则不然贪瞋痴实无知十二时中任从伊行即往坐即随分付心王拟何为无量劫来原解脱何须更问知不知紫柏可云锻鍊自心钳鎚勐密须是洞山咳嗽掉臂戏笑讥呵无非解脱三昧还它神鼎虽然如神鼎不打洞山炉韛中陶铸过来安得便恁么自在洞山不打神鼎见地上得箇消息从X汝朝打暮搥敢保贪瞋痴驴年也未调伏在者里拣别得许你会如来禅若是祖师禅犹隔乡关万里大觉昇云恁么说话若在大觉门下打折驴腰未放过在何故既有让王节何争洗耳清虽然如是也须是箇人始得雪堂宣云者两箇老汉一箇强作主宰一箇随境飘流要且不失为苦海慈航若到吼山门下切不得举着举着即打折你驴腰何故我王库内无如是刀云林辂云石叟也放它不过贪瞋痴谁不知证龟成鼈也由伊担雪填井击火然眉欲与心王下一锥藕丝孔里藏难得更教何地立先知又云若从洞山语下打发将去寒则普天帀地寒若从神鼎语下打发将去热则普天帀地热若从云林语下打发将去大清国里许汝一员衲僧洞山问僧世间何物最苦曰地狱最苦师曰不然在此衣线下不明大事是名最苦人生最苦不知休逐浪随波真可忧一句若能超佛祖蒙头坏衲更何求镬汤炉炭几何般地狱三途未苦酸须信新丰亲切语袈裟之下莫颟顸洞山与云居渡水师问水深水浅曰不溼师曰麤人曰和尚作么生道师曰不干五祖演云二老恁么说话还有优劣也无山僧今日因行掉臂过水一句不溼库藏珍珠堆积过水一句不干无锥说甚贫寒干溼二途俱不涉任它绿水与X青山笑巖宝云演祖恁么道与它洞山有交涉无交涉若能辨得不独识破五祖亦能亲见洞山若不能辨得山僧略为诸人说破洞山不下为人手五祖能谈本分禅古梅志云不干不溼胡饼呷汁不溼不干盐醎酢酸二途蹋断花鸟槃桓达磨不会大难大难洞山因云居问如何是祖师意师曰阇黎它后有把茅葢头忽有人问作么生抵对曰道膺罪过子珪璋绝点虾久归林下傲乌纱等闲识得东风谢尽闲名翫岁华冷看蜻蜓蹋水时窥蛱蜨穿花轻又过绿杨衺洞山问座主曰不可以智知不可以识识唤作什么语曰赞法身语师曰唤作法身早是赞也主无语天童华云诸人到者里下得甚么语蒋山今日也要出一只手又恐诸人穿却鼻孔天宁琦云者里合下得什么语塞却洞山口复云千龙池传别云唤作法身早是谤也洞山因僧问如何是正问正答师曰不从口里道五台山上跛沙弥笑舞三更过铁围无孔笛敲氊拍板聋如鼻孔瞎如眉洞山因僧问蛇吞虾蟇救即是不救即是师曰救则双目不覩不救则形影不彰畵堂宝鼎起青烟皓月沉沉古镜圆夜静木童歌白X雪声声唱出洞中天芳郊艹溼懒成眠直入重云傲晓烟夜半崑崙翻雪浪回头不见上峰尖禁宫深密无人到上苑落花风自扫觌面逢君回互难打蛇必定须惊艹机俊俏何处讨明暗双敲俱靠倒翻身独坐玉堂前明月帘垂光皎皎洞山因僧问如何是衲僧孔窍师曰十八女儿不系帬衲僧孔窍少人知刚被宗师巳识机十八女儿帬未系先教阿母畵蛾眉洞山不安令沙弥传语云居乃嘱曰它或问和尚安乐否但道云巖路相次绝也汝下此语须远立恐它打汝沙弥领旨去传语声未绝早被云居打一棒同安显代云恁么则云巖一枝不坠也云居钖云上座且道云巖路绝不绝崇寿稠云古人打此一棒意作么生洞山有路透云巖绝处教通到者难拄杖头边开活路方知不隔一毫端年老心孤是洞山引人行路绝跻攀者僧若也知机变一去云巖更不还洞山行脚时路逢一担水婆子师索水饮婆曰水不妨饮婆有一问须先问过且道水具几尘师曰不具诸尘婆曰去休污我水担X山茨际云洞山不具诸尘果然喉舌干枯婆子休污我水终是老婆见解山僧当时若作洞山待道水具几尘但踢翻水桶便行管教者老婆疑着行脚师僧别有长处云林辂云洞山水边渴杀其心自甘惜乎我初行脚时不曾遇着者婆待道水具几尘便将担中水一吸而尽使其空手回家亦怨人不得洞山将示寂谓众曰吾有闲名在世谁人为我除得众皆无对时沙弥出曰请和尚法号师曰吾闲名巳谢石霜诸闻云无人得它肎云居膺云若有闲名非吾先师曹山寂云从古至今无人辨得疎山仁云龙有出水之机无人辨得宝鼎香消漏巳残闲名且喜卸人间賸来一曲无声调孤韵清清和者难闲邀明月层楼上玉笛攸掦入耳寒碛里征人三十万一时回首月中看潭州神山僧密禅师与洞山行次忽见白兔走过师曰俊哉洞曰作么生师曰大似白衣拜相曰老老大大作者箇说话师曰你作么生曰积代簪缨暂时落魄广闰融云一人尚行心处路一人犹挂本来衣各与二十笤帚柄设有问长老作么生便卓杖云人居大国方知贵水到潇湘一样清且道还有渗漏也无若检得出二十笤帚柄山僧自喫如无更有二十各领X归堂去蔗菴范云若于白衣拜相处会得即与古人音容相接吕律相谐提持三有抚育四生若于积代簪缨处会得独阐继往开来之要路伫观地平天成之雍熈虽然分明晓了于衲僧分上祇得一半且如何是那一半良久云明日有人为汝註破抗力雪霜平步云霄下惠黜国相如过桥萧曹谋略能成汉巢许身心欲避尧宠辱若惊深自信真情参迹混渔樵白衣拜相喜难加蹔时流落向天涯移身换步人难见夜来归宿五侯家乌鸡深夜放玉兔晓怀胎触处逢渠也同行唿俊哉一人与么来一人与么去尊贵本天然功勋非素位披毛异类且同尘百艹颠头冷泼人埀天之云卧石之虎一回一舞忘却步武请缨自是英灵汉武穆何堪入行伍羊皮袄子绿蓑翁姓名何由挂铜柱神山与洞山在饼舖师于地上画一圆相曰把将去洞曰拈将来保宁勇云非但二人提不起尽大地人亦提不起平阳忞召众云诸人还提得起么良久云也须是箇踞地师子始得若是山僧待它道拈将来便与一掌者一掌有生有死有利有害彩笺书畵翦江波一抹烟峦散玉珂探得洛阳增纸价好看丹桂影㜑娑X神山与洞山行因过独木桥洞山先过了乃拈起木桥曰过来师曰价阇黎洞乃放下木桥普明烨云洞山用剑刃上事若非神山也大难承当虽然鼻孔却在神山手里𠁼堂莲云临机勘辨须是白拈鸟道傍通还它老作虽则有收有放鼻孔巳落神山手里任你过来过去性命还在洞山彀中若据捡点二老大似秤钩打钉平地无端凿陷坑木桥拈起使人行沉沉寒水如何渡月夜金鸡报五更神山把鍼次洞山问作什么师曰把鍼曰把鍼事作么生师曰鍼鍼相似曰二十年同行作者箇语话师曰汝又作么生曰如大地火发南林弘云神山一段古锦风吹不入雨打不溼被洞山一拶直得零零落落至今补不得惟直楷云密师不得洞山拨转端的不知别有生涯可惜放过待问把鍼事作么生蓦面便与一札饶伊三头六臂也𢌞避不及大地火发间不容发南海崑崙天寒不袜祖祖相传一堆搕𢶍逆放顺收将寡敌众隐显同途得失共用鍼鍼相似不外来同行语话要分开自从大地火发后古庙香炉不着灰幽溪禅师僧问大用现前不存轨则时如何师起身绕禅牀一帀而坐僧拟进语师遂与一蹋X僧归位立师曰汝恁么我不恁么汝不恁么我却恁么僧再拟进语师又与一蹋曰三十年后我道大行天童华云善射者箭不虗发若是箇汉何处更有幽溪虽然最初一蹋何似末后一蹋天宝枢云幽溪门庭壁立家法森严不因者僧争见汗马功高噼开华岳连天色放出黄河倒海声八臂那咤难凑泊旁观祇有舌长伸轰轰雷鼓辣云头电影长空扫未休直得禹门桃浪恶前津祇有𦢊顋流幽溪因僧问处处该不得时如何师曰夜半石人无影像纵横不辨往来源金鞭击碎珊瑚树玉浪冲开水底天折角泥牛连夜㖃青峰添得晓来烟潭州石霜庆诸普会禅师僧问咫尺之间为甚不覩师颜师曰我道遍界不曾藏僧后问雪峰遍界不曾藏意旨如何峰曰什么处不是石霜僧回举似师师曰者老汉着什么死急洞山价云笑杀土地玄沙备云山头老汉蹉过石霜也五祖戒云着甚来由太阳玄云今时人要明此事大须仔细祇如石霜恁么道落在甚处若不仔细非但累及石霜和它雪峰累及瑯琊觉云雪峰虽有利人之心且无出人之眼石霜虽有出人之眼且未知向上一窍法云秀云要见石霜么富嫌X千口少贫恨一身多净因成云诸人要识二老么天共白云晓水和明月流天童觉云二老相去多少直是千里万里若有问长芦遍界不曾藏意旨如何向道什么处是石霜报恩秀云者僧愈寻愈远转问转疑雪峰不惜性命横身相为犹较天童十万八千还会么拈却肯路根尘空脱体无依活卓卓石霜雪老尽悠悠月下相逢互唱酬怎似钓螺江上客一声渔笛过沧州老倒石霜曾指月区区雪老重饶舌钓鱼船上谢三郎金刚脑后添生铁同声相应同气相求看风使樯遇浪拦头机轮谩卷舒互换出常流犹羡钓鱼船上客一曲沧浪烟水秋浑然太古元无物点破真淳在一爻周孔系词劳指註吉凶从此见重交石霜因僧问真身还有出世也无师曰不出世曰争奈真身何师曰瑠璃缾子口天童觉云通身及尽彻底无功撒手归来随处得用还识石霜老汉么当堂无影迹遍界不曾藏宝寿新云好箇瑠璃缾虽然有口要且无底还用得么差之毫釐失之千里为则范云石霜玉壶中高歌夜月阆苑里坐啸春风被者僧轻轻一拶便乃逐烟火于人间望仙山若天上虽然要见石霜也大难何故石女惊回梦月明在畵楼X石霜因僧辞师问船去陆去曰遇船即船遇陆即陆师曰我道半途稍难僧无对云门偃云三十年后此语大行又云临行一句永劫不忘石霜抵沩山为米头一日簏米次沩曰施主物莫抛攃师曰不抛攃沩于地上拾得一粒曰汝道不抛攃者箇是什么师无对沩曰莫轻者一粒百千粒尽从者一粒生师曰者一粒从什么处生沩呵呵大笑归方丈万廪千仓常住物出生来历要分明不知一粒从何得雨过西山爽气清石霜因僧问三千里外远闻石霜有箇不顾是否师曰是曰祇如万象历然是顾不顾师曰我道不惊众曰不惊众是与万象合如何是不顾师曰遍界不曾藏翠峰显云谁是不顾者法林音云石霜老人虽则不负来机争奈得陇遗蜀若是吹余待伊问远闻有箇不顾是否但云谢子殷勤它若再问万象历然是顾不顾即向它道山僧棒今日到阇黎止看它又作箇甚么伎俩石霜因僧问如何是祖师西来意师乃齩齿示之僧不契九峰虔因僧问先师齩齿意旨如何峰曰宁可截舌不犯国讳云葢元亦因僧问先师齩齿旨意如何葢云我与先X师有甚冤雠荐福灿云要知二老用处么子为父隐直在其中矣石霜因僧问如何是和尚深深处师曰无须锁子两头摇三更月落两山明古道迢遥苔满生金锁摇时无手犯碧波心玉兔常行无须锁子卒难开枯木堂中莫乱猜千古两头摇不动待它麟角衲僧来鸟嗁碧㵎树森森把手行来又一岑花落花开春不管那知烂却石霜心石霜示众初机未觏大事先须识取头其尾自至疎山仁便问如何是头师曰直须知有曰如何是尾师曰尽却今时曰有头无尾时如何师曰吐得黄金堪作什么曰有尾无头时如何师曰犹有依倚在曰直得头尾相称时如何师曰渠不作箇解会亦未许渠在福善品云既是头尾相称为甚么亦不许渠在若识取其头尽干坤大地七花八裂若识取其尾且道甚么处见石霜来近时有头无尾者甚多若乃有尾无头不惟尽却今时威音王巳前百杂碎始得口甜心苦论家私王库从来岂有斯傍户痴獃徒侧耳累它空堕两茎眉石霜示众百尺竿头如何进步百尺竿头坐底人虽然得入未为真百尺竿头须进X步十方世界现全身瞎却顶门眼错认定盘星拌身能舍命一盲引众盲石霜因裴相国来师夺公手中笏曰在天子手中为圭在官人手中为笏在山僧手里唤作什么公无对乃留下笏翠峰显云弄巧成拙保宁勇代相国云祇恐和尚使不着天宁琦云渠无名字百丈泐云为石霜助恶则扶强抑弱为裴公拔本则重俗轻僧不如一齐趁出免得以平报不平恁么得人憎清化嶾代云太俗生云溪挺代云不惜为它安名祇恐负累和尚不是圭兮不是笏翻身直入苍龙窟拏得骊龙照海珠知君大手方拈出不是圭兮不是笏祖祖相传非外物掣电光中着眼看直下承当早埋没遇作家须拈出中下闻之生恍惚太平恁么多罗毕竟未离窠窟那堪明眼人前特地一场叨呾石霜因许州金明上座问一毫穿众穴时如何师曰直须万年后曰万年后又如何师曰登科任汝登科拔萃任汝拔萃明次问径山諲山曰光华任汝光华结果任汝结果云石霜棺材里瞠眼莫道金明不具眼好日暖风和春正好王孙打马上林游寒儒未第青毡X旧花落花开总是愁潭州渐源仲兴禅师侍道吾至檀越家弔慰师拊棺问生耶死耶吾曰生也不道死也不道师曰为什么不道吾曰不道不道回至中路师曰和尚今日须与某甲道若不道打和尚去也吾曰打即任打道即不道师便打归院吾令去师后有省值吾化去乃造石霜举此话请益霜曰不见道生也不道死也不道师大悟云居元云石霜矢上加尖唤醒千箇渐源也无用处当初待伊举了痛棒打出非惟作天下宗师亦乃为道吾雪屈五祖演云白云今日愤气不平须要断者公案道吾第一不解为身作主第二不能随机入俗当时待问生耶死耶但云等归院里向你道若着得此语伶俐汉一蹋蹋着大小道吾也免一顿拳头昭觉勤云道吾横身为物指出生死根原渐源亲到宝山当面错过若不是金刚正性夙植根深争得向平田浅艹蓦地回光见得道吾着力相为处且作么生是道吾着力相为处径山杲云生也不道死也不道两重公案一状领到露刃吹毛截断纲要脱却鹘臭衫拈却炙脂帽大座当轩气浩浩喝一喝天宁琦云生耶死耶动念即乖不道不道何处寻讨拽脱鼻孔打破髑髅腰缠十万贯骑鹤上扬州有意气时添意气不风流处也风流无须锁子两头摇无瑕碧玉三回献返遭刖足太无X端谁料正言远似反明头落节暗里喫交毒手当渠痒处搔雪里鹭鸶飞不见一只银缾挂树梢急水滩头下钓时锦鳞红尾尚迟疑蓦然跳出洪波里撄雾拏云宇宙低题尽招文唤不回空教雨泪溼寒灰倚楼忽听凉州曲谁信边笳奏落梅渐源一日持锹到石霜法堂上从东过西从西过东霜曰作么师曰觅先师灵骨曰洪波浩渺白浪滔天觅什么先师灵骨师曰正好着力曰者里鍼札不入着甚么力师持锹肩上便去太原孚别云先师灵骨犹在明招谦云莫道作么别下得什么语代云鹭鸶语鹤又代渐源便掷却锹子云浅水无鱼青龙斯云二老可谓同条共贯收放临时仔细看来犹未劋绝要得劋绝么先师灵骨谩劳寻溢目烟光亘古今堪笑持锹徒着力何如抚掌共披襟兔马有角牛羊无角绝毫绝釐如山如岳黄金灵骨今犹在白浪滔天何处着只履西归曾失却终日挨门复倚楼几回明镜照梳头一从事却潘郎后也解人前不识羞当时苦口曾不道悟来灵骨方寻讨练江寒月雨萧萧浮云散尽天如扫生前曾弗遇知音死后徒将灵骨寻祇在目前何处X觅黄金锁子任浮沈渐源因宝葢约姪来访师乃卷帘在方丈内坐约一见乃下却帘便归客位师令侍者传语曰长老远涉不易犹隔津在约遂擒住侍者与一掌者曰有堂头和尚在莫打某甲约曰为有堂头老汉所以打你者回举似师师曰犹隔津在昭觉勤云老汉一舒一卷宾主历然隔津通津彼此相照侍者亲蒙赐掌恩大难酬宝葢到处垂慈费尽腕头气力天童觉云灼然犹隔津在然则各各彼彼自是一家且作么生得同生同死共命连枝去暗里抽横骨明中坐舌头鼓山贤云渐源见宝葢宝葢未见渐源渐源在帐内坐有僧来拨开帐曰不审师以目视之良久曰会么曰不会师曰七佛巳前事为甚么不会僧举似石霜霜曰如人解射箭不虗发东林总云渐源七佛巳前事则且从未审石霜唤什么作箭良久云渐源头白石霜头黑七佛巳前曾漏泄既漏泄掩不得南海波斯生白泽鼓山永云渐源梦中说梦石霜接响承虗要且二俱不了渌清禅师因僧问不落道吾机请师道师曰庭前红苋树生叶不生华僧良久师曰会么曰不会师曰正是道吾机为什么不会僧礼拜师打曰须是老僧打你始得昭觉勤云来源既正祇贵转身者僧眼既𥉌眵渌清X遂因风放火当时若是箇汉待道庭前红苋树生叶不生华便与掀倒禅牀直饶道吾亲来也须与他平展还委悉么棋逢敌手难藏兴诗到重吟始见工沣州夹山善会禅师因僧问拨尘见佛时如何师曰直须挥剑若不挥剑渔父栖巢僧后问石霜拨尘见佛时如何霜曰渠无国土甚处逢渠僧回举似师师上堂曰门庭施设不如老僧入理深谈犹较石霜百步护国元云参须实参见须实见毫端许言之本末皆为自欺今日或有人问和声便打为什么黄金自有黄金价终不和沙卖与人石霜尊云夹山为众竭力祸出私门石霜觌露全机遭人邈摸护国祇有利人之心且无出人之眼如今若有恁么问亦与和声便打待伊拟议便与掷下拄杖当机一句玉珊珊内外玲珑溢目寒无漏国中曾不住月华影里见应难拂牛剑气洗兵威定乱归功更是谁一旦氛埃清四海垂衣皇化自无为隐显全该不露颜白云缭绕旧家山石人夜半敲金锁天晓泥牛过玉关宝剑尘生宇宙宁太平无事不谈兵皇风荡荡归何处风自清兮月自明东望望长安正值日初出长安不可见喜见长安日X夹山见船子后道吾令僧往问如何是法身师曰法身无相曰如何是法眼师曰法眼无瑕僧回举似吾吾曰者汉此回方彻育王雪云三十年前卖牛买马三十年后卖马买牛若是出格流决不向它语脉里转还见么法身无相法眼无瑕因风吹火借水献花丝毫不立万别千差但看来年二三月衔泥燕子入谁家臭口开来经万劫丝毫才动铁轮随云收雨散月明夜翻动江波说向谁雪前风势侵空急雪后寒光照眼明黄叶纷纷如剪缀賸余松柏映青山朝餐白石裹舂粮暮釆芳洲杜若香欲寄身心与明月送君南浦动兰桨夹山因僧问如何是夹山境师曰猿抱子归青嶂里鸟衔花落碧巖前法眼益云老僧二十年祇作境话会浮山远云直饶不作境话会亦未许在何故犀因翫月纹生角象被雷惊花入牙瑯琊觉云且道如今作么生会良久云上士游山水中人坐竹林理安问云大小瑯琊错过法眼黄龙新云者僧分明问境法眼因甚不作境会既不作境会又作么生会长忆江南三月里鹧鸪嗁处百花香黄龙震云直饶法眼尽力𨁝跳也出夹山不得法眼既出不得是什么人出得乃竖X拂子云须是者老汉始得高峰妙云直饶向者里会得见法眼则易见夹山则难蟠龙长云法眼与么解会要见夹山直待驴年月皎青松鹤梦长碧霄丹桂挂𦏰羊巖高壁立千峰雪石笋生条半夜霜蚌含明月珠生腹龙拥深云雨洒空莫向平田翻巨浪直须点点尽朝东月挂寒松碧嶂深石人未会雪中吟从前此曲知音少鹤唳青霄出凤林古路雪深覆好山云更遮雁声天外急游子夜还家三十年前此地游木兰花发院初修如今再到经行地树老无花僧白头哭月狂猿攀古树啸风勐虎踞悬崖人间别有通霄路不必行从者里来万叠烟峦夜不收清风拂槛露华幽半遮半掩穿芳径月皎星河澹远洲玉管吹何处空留岭上梅年来双白鹤舞出凤凰台鸳鸯锦绣寸心劳谁向鍼边惜羽毛独有官家人富贵明珠换去作宫袍山边水边待月明暂向人间借路行忽然撞着眼中钉夜夜擡头怕见星夹山因僧问如何是佛师曰此位无宾主曰寻常X与什么人对谈师曰文殊与吾𢹂水去普贤犹未折花来百丈泐云在家不会迎宾客出路方知无主人花街柳巷皆空过嗟怨堂中老令公且道寻常毕竟与什么人对谈良久云命坐孤星日犯岁君报恩岳云夹山与么答话可以入佛不可以入魔今日有问如何是佛便云宾主历然更问寻常与什么人对谈便云波旬执剑时相卫那咤奋臂绕堦行或有箇汉出来云恁么道祇可入魔不可入佛便轻轻以手擘开眼云猫亲言言处几人知今古无俦类莫齐玉马雪行归夜半𦏰羊挂角日沉西当头不犯难开口假借旁来落二三卓尔混融无向背西天佛是老瞿昙对对珊瑚撑月明苔青古殿少人行旌旗柳拂龙蛇动白玉阶前绝令行劫壶空处路难通野径云埋晓似封满目烟光人寂寂夜深徒见月朦胧夹山因僧问祖意教意是同是别师曰风吹荷叶满池青十里行人较一程对机有准穿杨箭问答无殊野水痕春至几番寒食雨仍添碧浪两三层夹山上堂眼不挂户意不停玄直得灵艹不生犹是五天之位珠光月魄不是出头时此间无老僧X五路头无阇黎熟处难忘老夹山悬空着架要人攀有时打落乌纱帽笑不成兮哭转难宗鑑法林卷六十宗鑑法林X卍XXX宗鑑法林卷六十一集云堂编大鉴下五世夹山示众百艹头上荐取老僧閙市里识取天子云门偃云虾蟇钻你鼻孔毒蛇穿你眼睛且向葛藤里会取云峰悦云云门与么道大似和泥脱墼若无后语疑杀天下人今日因行不妨掉臂乃竖拄杖云还见云门么保宁勇云百艹头上分明显露为甚不荐閙市里终日相逢为甚不识未开眼者且莫错怪夹山虽然如是干保宁什么事云居舜云古人与么实为慈悲且作么生是閙市门头天子会么愁人莫向愁人说说向愁人愁杀人又举了云我则不然妇摇机轧轧儿弄口㖞㖞径山杲云夹山垛生招箭云门认贼为子虽然如是知恩者少负恩者多天宁琦云百艹头荐阿谁閙市里识什么仰山钦云与么说话正是妄认前尘分别影事若是端X拱垂衣孤峰独宿未梦见在诸人要见夹山么竖拂子云一状领过佛川义云大小妙喜错判不少野山今日翻案去也云门垛生招箭夹山认贼为子我与么道也是空费口脣皮何也不见道知恩者少负恩者多崇先奇云夹山好事不如无云门祸不单行虽然如是驾与青龙不解骑又争怪得山僧夹山示众目前无法意在目前不是目前法非耳目之所到天童觉云夹山老子解开布袋将差珍异宝撒向诸人面前了也正当恁么时又作么生路不拾遗君子称美九转灵丹难却易一鎚便当易还难相逢话尽壶中事重把仙书仔细看年来万事总消磨老去闲添白发多道泰不传天子令时清休唱太平歌痴人面前休说梦生銕团上须有缝明明说与却佯聋祇管外边闲打哄直下会来犹未是才生分别转誵譌休将支遁池中鹤唤作山阴道士鵞握不成团拨不开德云几度下崔嵬有时行到海南岸密密还从旧路回曾上华亭钓月舟当阳重叙十年愁如今触处还同见鹭宿寒汀点点秋曹娥江里失却镜西子湖心捞得月走入广寒问素X娟却云湘女泪成血夹山示众我二十年住山未尝举着宗门中事有僧便问承和尚有言二十年住此山未曾举着宗门中事是否师曰是僧便掀倒禅牀师休去明日普请掘一阬令侍者请昨日问话僧至师曰老僧二十年说无义语请上座打杀老僧埋向阬里便请若不打杀老僧上座自着打杀埋向阬里始得其僧归堂束装潜去昭觉勤云夹山浊时头尾皆浊者僧清时始终俱清后人不会尽道者僧怕被打杀潜然而去殊不知绵里有鍼者僧好即好祇是少一转语待道若不打杀老僧上座自着打杀埋向坑中始得祇近前两手擘开眼云猫中峰本云者僧始则搀旗夺鼓终则诈败佯输夹山虽有添兵减灶之谋怎奈脚跟下泥深三尺敬畏空云夹山掘阬不曾埋却者僧却自埋却了也天井新云者僧若不潜去好与夹山一坑埋却法林音云者僧纵然潜去早与夹山一坑埋却夹山因僧问会处即不问不会处请师一言师曰户挂凋林影中辨取威音那畔不能行撒手还家懒问程寝殿无人空寂历满窻惟有月虗明夹山因虎头上座参师问甚处来曰湖南来师曰曾到石霜么曰要路经过怎得不到师曰承闻石X霜有毬子话是否曰和尚也须急着眼师曰作么生是毬子曰跳不出师曰作么生是毬杖曰没手足师曰老僧不曾与阇黎相识出去翠峰显云亲见者僧从石霜来夹山因甚道不相识智海逸云夹山恁么道是肯者僧不肯者僧若辨得出许你具择法眼径山䇿云入虎穴者不畏死登危竿者不怕险者僧要路经过夹山因兹落艹检点将来未免如猫弄鼠涂毒若作夹山待他道和尚也须急着眼即和声打出且向道净地上不要放疴还知么伤鼈恕龟杀活由我夹山次日又陞座曰昨日新到在么头出应诺师曰目前无法意在目前不是目前法非耳目之所到曰今日虽问要且不是师曰片月难明非关天地曰莫𡱰沸便作掀禅牀势师曰且缓缓亏着上座什么处头竖起拳曰目前还着得者箇么师曰作家作家头又作掀禅牀势师曰大众看者一员战将若是门庭布列山僧不如它若据入理深谈也较山僧一级地东禅岳云夹山口吹无孔笛手提毡拍板大家唱云去年梅今年柳颜色馨香依旧是何曲调曲终人不见江上数峰青夹山尝遣一小师徧游禅剎殊无趣向及闻师道远播乃回省觐曰和尚有如许奇特事何不早向某甲道师曰汝蒸饭时吾为着火汝行益时吾为X展钵甚处是孤负汝处小师因而有省汝蒸饭时吾着火汝行益时吾展𥁊寻常恁么老婆心自是你侬机不活机若活夹山本无奇特事百川倒流閙聒聒夹山问黄山月轮子是甚处人曰闽中人师曰还识老僧么曰还识学人么师曰不然且还老僧艹鞵钱然后老僧还子庐陵米价曰恁么则不识和尚也未审庐陵米作么价师曰真狮子儿善能哮㖃天奇瑞云神之通也虎穴魔宫无不自在用之妙也天涯海角有何障蔽纵之星布高穹夺之风卷残云自古明枪易躲至今暗箭难防鼷口鼠食人不觉疼若人会得八表横行大珠云看他作家相见机锋相拄唱愈高和愈峻八面玲珑何等自在虽然还知者僧暗伤毒箭处么祖灯绍云金鍼密运就中不犯锋铓还它夹山建立不愧玉线横抽袖里浑忘断续须是月公展托无违可谓作家相见不屑呈戈舞钺惜乎末后被夹山暗里金鎞至今毒入骨髓当时待道真狮子儿善能哮吼便与掀倒禅牀拂袖便出非惟坐断夹山舌头亦见师资有据夹山普请次维那命佛日送茶日曰某甲祇为佛法来不为送茶来那曰和尚令请上座日曰和尚即得乃将茶去作务处见师遂撼茶盌作声师不顾日曰酽茶三五盌意在䦆头边师曰缾有倾茶X势篮中几箇瓯日曰缾有倾茶势篮中无一瓯便倾茶大众俱以目视之日曰大众鹤望乞师一言师曰路逢死蛇莫打杀无底篮子盛将归日曰手执夜明符几箇知天晓师召大众巳有人也归去来乃住普请万安严云明自已逞峻机𡾟𡽗崖头别行活路辨龙蛇擒虎兕毒药丛中却与醍醐方能似函得葢如芥投鍼此是夹山当年一宾一主道合处山僧又作么生途中若遇仙陀客莫使黄金铸子期路逢死蛇莫打杀无底篮子须飏下往往事从闲话生莫将闲话为闲话担板汉没拘束饿死首阳山誓不食周粟夹山上堂行不越户穴不栖巢目不顾它位里脚不蹋它位里六户不掩四衢无踪学不停午意不立玄千劫眼不借舌头底万劫舌头不顾眼中明峻机不假锋铓若到者里有箇甚么事竿头丝线从君弄不犯清波意自殊月沉碧海龙非隐雾锁苍梧凤不知劫外森森无影木垂阴自有未萌枝夹山因僧问如何是相似句师曰荷叶团团团似镜蔆角尖尖尖似锥还会么曰不会师曰风吹柳絮毛毬走雨打棃花蛱蜨飞仰山钦云大小夹山虽然不负来机怎奈被者僧勘破仰山不然如何是相似句荷叶团团团似镜蔆角X尖尖尖似锥学人不会风吹柳絮毛毬走雨打棃花蛱蜨飞终是别些子天宁琦云夹山与么答话恰似夹竹桃花锦上铺花祇是未曾点着本分事在今日有问如何是相似句向道毋将支遁鹤唤作右军鹅语浪谞云山僧即不然设有问如何是相似句但向他道沙囊挂壁休思饭弓影沉盃莫认蛇夹山会下有一僧到石霜入门便道不审霜曰不必阇棃僧曰与么则珍重便去又到巖头入门便道不审头乃嘘两嘘僧曰与么则珍重才回步头曰虽是后生亦能管带其僧归举似师师明日陞堂乃唤曰昨日从石霜巖头来底阿师出来如法举前话僧举了师曰大众还会么若无人道老僧不惜眉毛道去也乃曰石霜虽有杀人刀且无活人剑巖头亦有杀人刀亦有活人剑白巖符云石霜巖头巳有夹山发放了也若论者僧亦不妨许伊是箇俊俏衲子祇是不合向夹山手里纳败缺当时若解慎初护末待道如法举前话便好掀倒禅牀教夹山者汉要作盐铁判官也未得在夹山在沩山充典座沩一日问今日喫什么菜师曰两年同一春曰好好修事着师曰龙宿凤巢天童杰云把柄在手纵夺临时敲磕将来百味具足其中祇欠一味且道是油是酱检点得出华藏功不浪施天界盛云夹山者汉才遭一笑三桡开得眼来便乃气吞诸方虽然汝等时中还曾齩着两年同X一春么喝一喝云赶起石老虎着相逢借问众僧糜莫比庵园香饭施紫气夜随丹凤转金龙晓缠月中枝雨过龙庭苔藓润夜央金殿烛初红宫姬雅奏昇平曲禁外虗劳视听聪龙宿凤巢里二年同一春桂花香扑扑平地是青云黄阁帘垂紫气低手持丹诏下彤墀香风拂拂迎琼珮方外如何敢窃窥夹山因僧问十二分教及祖意和尚为什么不许人问师曰是老僧坐具曰和尚以何法示人师曰虗空无挂鍼之路子虚徒捻线之功又曰会么曰不会师曰金粟之苗裔舍利之真身罔象之玄谈是野狐之窟宅疮疣故纸太颟顸彩畵虗空总不堪烈𦦨那容蚊蚋泊狂猿徒自影空贪灵锋剑拂珊瑚月胡饼机超佛祖谈点石化金仙遇易教人除却是非难风日熙熙鸡犬淳孙吴谋略若施陈五丁凿路先亡蜀万里筑城早丧秦尘净一盘珠湛湛机生四海浪津津廓清寰宇无瑕翳花笑莺啼处处春尧舜垂裳万国春太平无事不谈兵玉鞭金马闲终日明月清风富一生夹山将示灭垂语曰石头一枝看看即灭矣洛浦曰不然师曰何也曰它家自有青山在师曰苟如X是即吾宗不坠矣愚菴盂云石头一枝有赖洛浦此语坠吾宗者可惜夹山后语减价卖丝帛儿孙尽布衣祖灯绍云夹山寻常口吞佛祖气压诸方临死犹作者般态状若非多口阿师出一臂力洎乎入涅槃堂不得鄂州清平山令遵禅师因僧问如何是大乘师曰井索曰如何是小乘师曰钱索曰如何是有漏师曰笊篱曰如何是无漏师曰木杓曰觌面相呈时如何师曰分付与典座天宁琦云永祚不避诸方检责也要矢上加尖打破大唐国觅一箇会佛法底不可得笊篱木杓钱贯井索现成家风受用廓落生涯放得信缘看佛法更于何处着不用安排祇么从自然心地常安乐二乘诸漏扣空王雪后那堪半夜霜秦汉旌旗度沙漠唐虞黼黻拱巖廓笊篱木杓钱贯井索打瓦钻龟徒劳卜度麒麟祇有一只角细敲檀板接莺喉声遏行云宛转流千度唱来千度别令人犹忆小凉州清平初参翠微问如何是西来的的意微曰待无人即向汝道师良久曰无人也请和尚说微下禅牀引入竹园师又曰无人也请和尚说微指竹曰者竿得恁么长那竿得恁么短师稍领略犹未尽X彻后出住大通举此谓众曰先师入泥入水自是我不会父子相逢意巳彰尊卑何必叙炎凉丁宁指点家园事行尽荒郊话短长土埋处处銕菱角半夜经由未觉难天晓脚跟伤中倒方知行过銕门关清平因僧问如何是清平家风师曰一斗面作三箇蒸饼响落千山事亦真云流夜魄却分明要求绝迹无行地莫向崆峒问广城舒州投子山大同禅师因僧问如何是十身调御师下禅牀立又问凡圣相去多少师亦下禅牀立翠峰显云此公案诸人无不委知若与么举天下衲僧尽为念话杜家翠峰还有长处也无试为大众举看凡圣相去多少投子下禅牀立如何是十身调御投子下禅牀立且道与前来举底是同是别若道一般许上座具一只眼若道别有奇特也许上座具一只眼复更开一线道凡圣相去多少请上座下一转语如何是十身调御请上座答一转语非伹参见投子亦乃知翠峰长处或若总道下禅牀立惜取眉毛好五祖演云或有人恁么问山僧亦下禅牀立为什么却依㨾畵猫儿待我计较得成却向你道径山杲云投子下禅牀今朝为举扬驴前马后汉切忌X乱承当高峰妙云一转语天悬地殊一转语言端语的古南门云投子好箇十身调御被翠峰齩得百襍啐设有问者但道口上着水出崑崙浪接连天高地迥秀林峦禅牀略下云山断凡圣无踪海岳寒老妇低垂事舅姑起来争免面糢煳强将云髻高高绾遮得傍人眼也无爱向江边弄钓丝碧潭深处有嘉鱼钩头不是无香饵箇底如何钓得渠玉麟带角离霄汉金凤衔花下綵楼野老不嫌公子醉相将𢹂手御街游出海银蟾绝点尘轻风习习逗砧声水晶帘动蔷薇放扑鼻清香满院生投子因赵州问大死底人却活时如何师曰不许夜行投明须到州曰我早猴白伊更猴黑天童昼云二尊宿祇具一只眼活中有眼还同死药忌何须鉴作家古佛尚言曾未到不知谁解撒尘沙死去活来牙上露投明须到巳先行谁家别舘池塘里一对鸳鸯畵不成虗空产出銕牛儿头角分明也大奇蹋破澄潭深处月夜阑牵向雪中归我疑千年苍玉精化为一片秋水骨海神欲护护不得鳌头一旦忽擎出X芥城劫石妙穷初活眼寰中照廓虗不许夜行投晓到家音未肯付鸿鱼出洞毒蛇头戴角踞崖勐虎体元斑髑髅脑后敲金磬未到天明送出关投子因僧问月未圆时如何师曰吞却三箇四箇曰圆后如何师曰吐却七箇八箇天童杰云吞却与吐却算来无处着要见滑稽人便是黄番绰南山宝云山僧则不然月未圆时如何徧界是光明月圆后如何通身无向背且道与投子相去多少投子青云诸人作么生商量若也道得寂住峰前烟云盖地曹溪路上日月同轮若有不会更为颂出圆缺曾伸问老翁石龟衔子引清风昨朝木马潭中过蹋出金乌半夜红吞即易吐还难须弥顶上天风寒昨夜三更白如昼不知谁共倚阑观三十六物都灰烬祇遗一双枯眼睛置向九衢深夜后无光明处作光明投子路次逢赵州州问莫便是投子山主么师曰茶盐钱布施我来州先归菴晚间见师自𢹂油回州曰久向投子到来祇见卖油翁师曰你祇见卖油翁且不识投子曰如何是投子师提起油缾曰油油南堂静云赵州作家炉韛要煅百炼精金投子本分X钳锤不免途中受用要见二老落处么十年辛苦无人问一旦成名天下知博山来云跨逐日之蹄截奔汇之水非赵州即投子非投子即赵州如善下奕者各见数着之先应在临机自然调妥还识二老么向銕围城穿下过来十字街头与汝相见偶然提得一瓶油岂谓贪它滑口头丰俭随家聊出客不将平屋羡高楼投子因僧问和尚住此山有何境界师曰丫角女子白头丝丫角女子白头丝勐燄堆中雪片飞一等住山谁可拟闲云流水不同归华萼楼前春正浓蒙蒙柳絮舞晴空金钱掷罢娇无力笑倚阑干屈曲中住山境界问如何女子双鬟𩯭巳皤觌面不逢休更会白云飞过旧山阿投子因僧问春雨淋淋百艹为什么不抽芽师曰芭蕉祇么长又问如何是玄中玄师曰去年端午今年亦然曰毕竟如何师曰故非同别谁说前后僧问如何是第二月师曰仲春渐暖曰如何是第一月师曰孟春犹寒孟春犹寒第一月仲春渐暖第二月若无闲事挂心头便是人间好时节江南并两淛春寒与秋热投子因僧问一大藏教还有奇特事也无师曰演出大藏教X云巖新别云演入大藏教昭觉勤云差病不假驴驼药径山杲云演出演入则不无二大老若是奇特事三生六十劫也未梦见在狮林则云丛林商量尽道大慧不肯它二老若作恁么见解三生六十劫未梦见大慧在顿渐偏圆权实空有钉此束銕舌河目海口一道清虗互古今八角磨盘空里走一出一入半合半开羸鹤翘寒木狂猿啸古台要知奇特事当甚破艹鞵投子因僧问如何是一大事因缘师曰尹司空请山僧开堂昭觉勤云投子古佛丛林中推其得逸群之辨得朴实道用观其等闲拈掇不妨佛法世法打成一片虽然惜其不甚宽廓今日有问天宁如何是一大事因缘即向道手握金轮清四海圣躳弥亿万斯年磬山修云作么生是投子实头处设有恁么问磬山但云朝看云片片暮听水潺潺天童忞云佛果眼葢五天胸罗万有据其生平施设发一言举一令直欲上穷圆葢下透风轮山僧今日非敢抑他威光细检此语未免鹿鹿因人成事道峰即不然如何是一大事因缘向云数声黄鸟青山外占断风光作主人一发由来引万钧全肩荷负见当人通身手眼重拈掇枯木花开大地春投子因僧问曹溪指月灵山话月如何是真月师X曰作夜三更转向西法林音云何不与本分艹料昨夜三更转向西晓来任运落花溪举头不荐团圝底无限清风付与谁昨夜三更转向西昏昏宇宙几人迷澄潭影转风初息猿狖微闻岭外啼投子因一婆子家中失却牛特诣方丈请卜师召婆婆婆应诺师曰牛在白巖符云大小投子祇有杀人刀且无活人剑当时婆子应诺何不道在即在祇是少了些头角婆子从者里搆去也未可知白光明云白巖到者里失却一只眼何故殊不知者婆子诺处头角宛然投子问僧甚么处来曰东西山礼祖师来师曰祖师不在东西山僧无语法林音代云老老大大前言不副后语苍龙带雨离深洞彩凤衔花入帝关一句古今无渗漏祖师不在东西山舌头无骨如天阔眼里有珠似镜辉沧海巳教枯到底祖师元不在东西投子因巨荣禅客参师曰老僧未有一言半句挂诸方脣齿何用要见老僧曰到者里不施三拜要且不甘师曰出家儿得与么没碑记荥乃遶禅牀一帀而去师曰有眼无耳朵六月火边坐翠峰显云也不得放过才遶便擒住云是谁不甘若X跳得出不妨是一员衲僧沩山哲云者僧虽是惯战沙场怎奈投子善能折挫何故真金若不经炉冶怎得光华彻底鲜古南门云者僧放过且不论祇如有眼无耳朵六月火边坐还放得过投子么潭底金鳞多识钩乍投香饵即先知欲令鱼目无知见须学揉蓝染钓丝投子因僧问如何是学人一卷经师曰题目分明半满金言玉转环灵山一会受欺瞒拈来题目分明也付与儿孙着眼看投子一日指菴前一片石向雪峰曰三世诸佛总在里许曰须知有不在里许者师曰不快漆桶一日与峰游龙眠有两路峰问那箇是龙眠路师以杖指之峰曰东去西去师曰不快漆桶峰又问一锤便就时如何师曰不是性燥汉曰不假一锤时如何师曰不快漆桶峰又问此间还有人参也无师将䦆头抛向峰面前峰曰与么则当处掘去也师曰不快漆桶翠峰显云然则一期折挫且投子是作家炉韛我当时若作雪峰待道不是性燥汉向云钳锤在我手里诸上座合与投子着得箇什么语若能道得便乃性燥平生光扬宗眼若也颟顸顶上一锤莫言不道沩山哲云雪峰虽是本分钳锤怎奈投子是作家炉韛众中还有本分钳锤者么如无山僧为你诸人下一锤直是火星迸散乃卓拄杖云看看诸人护取眉X毛好东禅观云与么酬对唤作作家炉韛正是认狸为虎自取疑怖若据性空见处投子心肝五脏被雪峰尽情搂出古南门云投子翠峰俱是作家炉韛怎奈钳锤在手善说不善用未为性燥若是古南待雪峰才问一锤便就时如何噼嵴棒云打破者漆桶诸上座漆桶既然打破宗眼又作么生光扬说明道白埋尘混垢变化有由败露不走谁知暗里骨横抽要在轰轰霹雳手有客钓鳌鱼区区泛五湖不知泥里蚌满腹是明珠投子因僧问劫火洞然时如何师曰寒凛凛地天地为炉万物焦石人驾浪渡云霄风生半夜霜威重月落冰寒逼𩯭凋投子因僧问类中来时如何师曰人类中来马类中来共坐同行世莫知几人当面便逢伊纵饶绍续家门者半是贫寒乞养儿投子因僧问一切声是佛声否师曰是曰和尚莫𡱰沸盌鸣声师便打又问麤言及细语皆归第一义是否师曰是曰唤和尚作一头驴得么师便打投子投子机轮无阻放一得一同彼同此可怜无限弄潮人毕竟还归潮中死忽然活百川倒流閙聒聒一条拄杖两家使一往一来无彼此者僧若得投子X机随手拈来打投子投子因僧问不断烦恼而入涅槃时如何师作色曰者箇师僧好发业杀人西堂藏别云家家观世音白云端云投子善解量才西堂善解补职若问白云即向他道青山绿水短棹孤舟国清机因僧问清便打松隐然云投子祇解裁长不能补短国清祇解补短不能裁长或有问龙峰祇对他道有水皆含月无山不带云虽然无背面触处头头现吞却太虗空吐出瑠璃殿者箇师僧发人业卖油老翁说向人嗁得血流无用处不如缄口过残春投子因僧问如何是出门不见佛师曰无所覩又问如何是入室别爷孃师曰无所生不慕诸圣不重已灵释迦弥勒幻影虗声全超功位迥绝疎亲金屑虽贵眼中尘须信干坤奉一人当堂不坐苔封殿脚跟未动天涯徧目前荡荡无私见劫初荐一切圣贤如拂电父母非亲绝依恋地左转兮天右旋不萠枝上春风暖随方便弥勒不居兜率院投子因僧问菩提烦恼是一是二师曰是二曰如何是菩提师曰且坐喫茶曰如何是烦恼师曰者僧聒噪人出去入艹亲寻艹里人重重有路掌如平不遇大商空突X晓日高犹听打三更投子因僧问依俙似半月髣髴若三星干坤收不得师于何处明师曰道什么曰想师祇有湛水之波且无滔天之浪师曰闲言语翠峰显云投子古佛不可道不知若检点将来直是天地悬隔若是翠峰才问和声便打天童杰云田地稳密佛眼不能窥坐筹帷幄决胜千里还他投子老人者僧也解扣关击节上门上户祇是插手脚不得翠峰道和声便打也是贼过后张弓云居庄云有人与么问山僧亦云道什么待道祇有湛水之波且无滔天之浪脚跟下痛与一顿拈拄杖云有么有么靠杖云纵饶栽种得不是栋梁材祖瑞璲云者僧一似白额大虫齩人火急若不是投子老人深入虎穴争得头尾齐收投子因僧问三身中那一身说法师乃弹指三身说法问端由弹指轻轻海岳收金锁塔开红日晚夜深人笑碧峰头鸟啼花落昧当人说法何曾假数身折筋拈来旋北海鱼鰕方识水为亲三更红日上西巖带水和泥舞碧川欲觅溪桥酤酒者白门闲静月娟娟投子指雨示僧曰数日来好雨且道什么处来僧无语后因看华严经方有省陌上游人竞採芳不知眼底度春光夜来一阵落花X雨一百十城流水香百花香里鹧鸪啼白面郎君醉似泥赫日光中开得眼福城东际艹萋萋投子在京赴一檀越齐檀越将一盆艹来师拳两手安头上檀越便将斋来后有僧问和尚在京投斋意旨如何师曰观世音菩萨艹盘托出巳成乖头上安拳更苦哉不是观音妙智力争能随拍舞三台湖州道场山如讷禅师因僧问如何得见闻性不随缘师曰汝听看僧作礼师曰聋人也唱胡家曲好恶高低自不知僧曰闻性宛然也师曰石从空里立火向水中焚胜法溥云者僧道闻性宛然不知自已眼见如盲耳听如聋道场恁么道祇知开口不觉舌长声色丛中立见闻随缘世事日纷纷任渠闻性宛然在半入江风半入云建州白云山约禅师因僧问不坐徧空堂不居无学位此人向甚么处安置师曰青天无电影白云敷云鍼来线去玉振金声可谓翠微真风犹在互古不磨若是新白云则不然设有问但向道夜深不向芦花宿迥出中间与两头且道与古人相去多少宗鑑法林卷六十一X宗鑑法林X卍XXX宗鑑法林卷六十二集云堂编大鉴下六世洪州云居道膺弘觉禅师初参洞山山问汝名甚么师曰道膺山曰何不向上道师曰向上则不名道膺天目律云二大老向寻常相见处一问一答竭力要发明尊贵一路殊不知祇好替它作通事人即得若是向上事此去京师犹隔半月程在呆也鸿云妙转灵机善通回互还它洞山父子鍼芥相投虽然也祇发明得僚属边事若要迥脱圣凡更须知有尊贵底一人始得云居因洞山问甚处来师曰蹋山来曰阿那箇山可住师曰阿那箇山不可住曰与么国内总被阇黎占却也师曰不然曰子莫得箇入路么师曰无路曰怎得与老僧相见师曰若有路即与和尚隔生也曰此子巳后千人万人把不住磬山修云作家相见如珠走盘盘走珠纵横无碍岂与敲冰索火缘木求鱼者可同日而语今日有人蹋山来我且问你有路来无路来谓有路来不合云居谓无路来不合洞山有路无路磬山道箇俱隔且道X作么生合得古人意去握清公手问清公无路何能到此中想是三生缘未了看花犹欠一春同探问春光花几重烟云到处占诸峰游人一自归来后山舘寥寥夜半钟云居因僧在房内念经师隔牕问阇黎念者是什么经曰维摩经师曰不问维摩经念者是什么经僧从此悟入天童华云可惜者僧被云居活埋在荒艹里诸人若定当得出明牕下安排苟或未然一任敲甎打瓦问经不问念维摩念底分明见也么欲入尘沙法门海一言演出不须多顺风将欲到扬州风转船头水逆流把柁全凭三老力瞥然到岸不须忧须弥山高不见颠大海水深不见底簸土扬尘无处寻回头撞着自家底云居因僧问如何是诸佛师师喝曰者田厍奴僧礼拜师曰你作么生会曰者老和尚师曰元来不会僧作舞出去师曰沿台槃乞儿昭觉勤云识机宜别休咎有回互转关底眼千百人中难得一箇半箇为什么却成沿台槃乞儿去也是怜儿不觉丑何山珣云反手为云覆手为雨主宾互换当机作舞堪笑沿台槃乞儿也是面南看北斗云居上堂如人将三贯钱买箇猎狗祇解寻得有X踪迹底忽逢𦏰羊挂角莫道踪迹气息也无有僧问𦏰羊挂角时如何师曰六六三十六曰挂角后如何师曰六六三十六僧礼拜师曰会么曰不会师曰不见道无踪迹僧举似赵州州曰云居师兄犹在僧便问𦏰羊挂角时如何州曰九九八十一曰挂角后如何州曰九九八十一曰得恁么难会州曰有甚难会曰请师指示州曰新罗新罗又问长庆𦏰羊挂角时如何庆曰艹里汉曰挂后如何庆曰乱叫唤曰毕竟如何庆曰驴事未去马事到来洞山莹举赵州语毕云一人高高山顶立要下下不得一人深深海底行要出出不得好各与三十拄杖何故一对无孔銕锤𦏰羊挂角向瓯峰猎犬茫然不见踪却是石桥桥畔老三千里外解相逢宇宙清日月明万里风光绝四隣青鸟不传云外信落花空忆梦中人魔覰不入佛智难寻欲识从前消息尽髑髅前验始知亲好酒不须深巷卖风流岂在着衣多年来潦倒疎慵甚借得婆衫便拜婆云居问雪峰门外雪消也未曰一片也无消箇甚么师自曰消也保福展云要且无雪上加霜承天怡云雪峰道一片也无犹是白漫漫地云居道消也争奈孟春犹寒X若要和风徧界花满园林直须更进一步何彼秾矣华如桃李平王之孙齐侯之子冰壶无影象泻入碧瑠璃一片虗凝色寒光上下飞云居因新罗僧问是什么得与么难道师曰有甚么难曰请师道师曰新罗新罗新罗僧问答新罗飞骑将军意气多夺得枪来骑贼马不劳余刃罢干戈云居因僧问山河大地从何而有师曰从妄想有曰与某甲想出一锭金得么师便休去僧不肯云门偃云巳是葛藤不能折合待伊道想出一锭金得么以拄杖便打笑巖宝云云门虽能折合犹未迳庭待伊问山河大地从何而有噼口打云妄想作么何故虽善截其流而折其蔓未若拔乎本而塞乎源也云居因僧问六户不明时如何师曰不涉缘曰向上事若何师曰慎者不护春到石人视远山莺嗁花木碧波闲须知云外巖松瑞千古迎风任岁寒云居因僧问僧家毕竟如何师曰居山好僧礼拜师曰你作么生会曰僧家毕竟于善恶生死逆顺境界其心如山不动师乃打曰孤负先圣丧我儿孙又问旁僧你作生么会曰僧家毕竟眼不观玄黄之色耳不听丝竹之声师曰孤负先圣丧我儿X孙黄龙南云作么生道得一句不孤负先圣丧我儿孙若人道得到处青山无非道场若道不得有寒暑兮促君寿有鬼神兮妒君福突兀嵯峨万仞横四边无路不通行自古两轮光不到夜深王老入西岑四顾巍峩锁碧阴松风和雨响于琴居山不用逃声色百鸟归来何处寻云居因刘禹端公上山谢雨问雨从何来师曰从端公问处来公遂礼三拜欢喜而退行数步师唤端公公回首师曰问从何来公无语归家三日而薨老宿代云适来道甚么归宗柔别云谢和尚再三径山杲云端公无语归家三日而死正爬着弘觉痒处祇是不知转身一路当时待道问从何来但依前礼三拜欢喜而退且教弘觉疑三十年平阳忞云云居问杀端公眉毛落却大半端公遭问脱去说话终不借人舌头即今有问雨从何来但云合取口然则作么生得它雨下但办肯心必不相赚云居因僧问全无学处如何立身师曰无立身处曰佛事何劳师曰不同兴化法林音云鸳鸯绣出不露金鍼云居可谓好手为众竭力奋不顾身者僧也许劲敌虽然犹未赠三尺布在X苔殿烟收紫气旋拱班宸幄退尧年凤楼不宿桃源客岂并金光瞩汉天寒峰花发巳忘秋兔径何能觅路游挂角𦏪羊沉碧海不随烟柳当风流高高玄着望天都何止梯航四百州空界团圝千古月曾无一点混东流云居上堂得者不轻微明者不贱用识者不咨嗟解者不厌恶从天降下则贫穷从地涌出则富贵门里出身易身里出门难动则埋身千尺不动则当处生苗门头户底事千差了尽由来未到家明月堂前无影树严凝雪夜正开花不萌枝上放灵葩万紫千红鬬晚霞醉蜨游蜂无处觅那知春色徧天涯铁牛不食栏边艹狡兔何曾离得窠若能及尽今时去铁壁银山不较多云居因僧问如何是从天降下则贫穷师曰不贵得曰如何是从地涌出则富贵师曰无中或有向人作赁终非有自种桑麻薄也多世事莫如随分好黄庭聊写换苍鹅云居因成汭尚书问如来有密语迦叶不覆藏此理如何师召尚书书应诺师曰会么曰不会师曰若不会如来有密语若会迦叶不覆藏清凉钦云且道唤底是密语应底是密语若也应唤X总是去即不密也且作么生是密语白巖符云经未明疏通之疏未明钞通之弘觉老人疏亦疏矣钞亦钞矣且道尚书还会么祇饶会得也未是自已家珍迦叶不覆藏横身独自当语意分明在今古露堂堂世尊密语难覆藏迦叶儿孙见如土千古万古黑漫漫焦尾大虫元是虎云居令侍者送袴与一住菴道者者曰自有孃生袴不受师令侍者去问孃未生时着箇甚么道者无语后迁化烧得舍利持似师师曰直饶烧得八斛四斗不如当初下取一转语好菩提密代云谢和尚再三慧云盛代云谢和尚重惠法林音代便掌侍者云回去分明举似旭峰焯云者僧垛生招箭生也不得地死也不得名当时若问桃园孃未生前着箇甚么只向道我有三十棒寄打云居直饶它通身是口也进后语不得赤心片片为谁酬剑崃徒劳放木舟千古惟余遗恨在冯唐至老未封侯耻䬸周氏粟甘饿首阳春賸得闲名在苍生正苦辛云居临化问侍者曰今日是几曰今日初三师曰三十年后但道祇者是乃端然告寂元叟端云云居得曹洞正传为宗门百世师表末后X全提因甚一场懡㦬击拂子云无缝塔中云匼匝不萌枝上月团圆瞎汉临危不识羞问人出气借咽㗋可怜便说初三日活陷烂泥堆里头彷彿仙踪欲见难通津一去水漫漫空余千载凌霜色长与澄潭白日寒抚州曹山本寂耽章禅师辞洞山山曰子向什么处去师曰不变异处去曰不变异处岂有去耶师曰去亦不变异报恩伦云还知不变异处么你拟心动念早是变异了也祇如曹山道去亦不变异又作么生转尽无功伊堕位孤标不与汝同盘弘云者片田地被曹山占却了也虽然如是券书还在洞山手里家家门掩蟾蜍月处处莺嗁杨柳风若谓纵横无变异犹如掷剑拟挥空不住琼楼不下堦年年御榻满荒苔庭前枯木司春令任运梅花作冻开金鍼挑逗玉线投机纵横文彩也斗转星移看月排夜也山拭云仪含春古锦天奇月明帘外影千竿镜照台前玉一团若谓清光无转就何如北斗面南看曹山因僧清锐问清锐孤贫祈师拯济师曰锐阇黎近前来锐近前师曰泉州白家酒三盏喫了犹道未沾脣X玄觉遂云甚么处是与它酒喫满屋黄金不肯亲吁嗟甘怨自孤贫无端更饮三杯酒醉后郎当笑杀人贩海波斯入大唐先将珍宝暗埋藏却来伸手从人觅争奈难瞒有当行铜公塘銕奉化得人憎得人怕不是明州人定说苏州话曹山因镜清问清虗之理毕竟无身时如何师曰理即如是事作么生曰如理如事师曰瞒曹山一人即得争奈诸圣眼何曰若无诸圣眼争鉴得箇不恁么师曰官不容鍼私通车马大沩哲云曹山虽然善能切嗟琢磨其奈镜清玉本无瑕要会么不经敏手终成废器东山澓云二尊宿唱拍相随拳踢相应且道脚跟在什么处山僧为你饶舌去也曹山向煤墨里突出眼睛一时被镜清拈虗空楔塞却其奈曹山如佛图澄脇下有孔远近森罗人物骈阗一一殊形无不照见栖霞成云朕兆未分理微莫覩机轮才转事相全彰穷玄于鸟道之先辨的于羊肠之外镜清固巳卓然有识矣官不容鍼私通车马曹山非等闲语无身有事超岐路无事无身落始终不与么太无端曹山甘被镜清瞒如如理事谁相委毕竟无身也大难也大难大家诸圣眼前看鸿蒙未判绝疎亲毕竟难将事理分夜半正明还不X露金刚脑后铁崑崙曹山因僧问承教有言大海不宿死尸如何是海师曰包含万有曰为甚不宿死尸师曰绝气息者不着曰既是包含万有为甚绝气息者不着师曰万有非其功绝气息者有其德曰未审向上还有事也无师曰有曰如何是向上事师曰道有道无即得争奈龙王按剑何白月来青嶂闲云涌碧潭累它无事客沽酒典春衫浪子经营泛海过白茫烟水万重波轻帆高挂追风急剑崃徒劳放木鹅曹山因僧问抱璞投师请师雕琢师曰不雕琢曰为什么不雕琢师曰须知曹山好手云居庄云者僧会曹山语不会曹山语山僧道直饶会得也是无端宗睦和云者僧将舖功德请曹山点眼曹山尽其神通只点得偏眼未审正眼又如何点呈请好手看抱璞投师来意浓一条狭路忽相逢谁知妙手不雕琢分破华山千万重敏矣良工善运斤乘风泥尽鼻犹神韶光沁入人间好绣徧名园不犯春曹山因僧问学人通身是病请师医师曰不医曰为什么不医师曰教你求生不得求死不得生死既不可求根尘万病俱休从此俱空独露蟾轮X一片清秋曹山因纸衣道者来参师曰莫是纸衣道者否曰不敢师曰如何是纸衣下事曰一衣才挂体万事悉皆如师曰如何是纸衣下用者近前应诺便立脱师抚其背曰汝祇解恁么去何不解恁么来者忽开眼问曰一灵真性不假胞胎时如何师曰未是妙曰如何是妙师曰不借借者珍重便化师示颂曰觉性圆明无相身莫将知见妄疎亲念异便于玄体昧心差不与道为邻情分万法沉前境识鉴多端丧本真如是句中全晓会了然无事昔时人麻缠纸裹若婴孩优钵罗华火裹开一点灵光千古在月轮孤处借胞胎劳形枯骨不知春得意忘言便出尘不假胞胎不借借金乌出海月离云神蹄不蹋凡间艹銕壁银山都撞倒带雨乘风上九霄怒雷相送云程杳大鹏展翅出青霄六合云迸意气豪千载誵譌俱坐断春风送雨夹花飘曹山因镜清问心径苔生时如何师曰难得道者曰未审此人向什么处去师曰祇知心径苔生不知向什么处去心径苔生何处去谢家人不在渔船芦花万顷水天阔白鸟深沉任转旋X心径苔生去莫知口如鼻孔眼如眉迢迢劫外封疆阔明月芦花类不齐曹山因僧问皓月当空时如何师曰犹是阶下汉曰请师接上阶师曰月落后来相见天童悟上堂举毕云且道既是月落后又如何相见时万峰藏出法堂童便下座归方丈朗月当空未入关落花流水不相干明明一句超凡圣光境俱忘谁解看皓月光中立问端上它阶级转颟顸会须月落来相见别有灵光照胆寒曹山因僧问雪覆千山为什么孤峰不白师曰须知有异中异曰如何是异中异师曰不堕众山色雪覆千山没路岐孤峰不白峭巍巍五陵公子虽增气野老相逢不展眉混不得类不齐六爻宛转见重离夜深下视千山白不是其中人不知言中彼此带幽玄尽向言中辨正偏孤负一条官驿路茫茫沉在月明前曹山问金峰志曰作什么来曰葢屋来师曰了也未曰者边则了师曰那边事作么生曰候下工日白和尚师曰如是如是运斤成风匠石之奇乔松耸壑梁栋之姿宗中辨的量外知机者边那边兮着着无亏走盘不定兮落落明珠X曹山示众诸方尽把格则何不与它一转语教它不疑去云门便问密密处为什么不知有师曰祇为密密所以不知有曰此人如何亲近师曰莫向密密处亲近曰不向密密处亲近时如何师曰始解亲近门应诺诺径山杲云浊油更点溼灯心天宁琦云雪山南面三千里曹山因僧问端坐蒲团时如何师曰望不见身曰还假用也无师曰才说坐时便是用也不可移山塞海说禅说道方为用也团圆莫谓清虗理若谓清虗总丧身却是眉毛曾问眼乌睛那自见瞳人曹山因僧问世间什么物最贵师曰死猫头最贵曰为甚死猫头最贵师曰无人着价天童觉云曹山货物不入行市仔细看来一文不值曹山遇贱则贵我者里遇贵则贱且道还有相违处么报恩秀云家无滞货不富又云世尊拈花俱胝竖指且道与死猫儿头是同是别腥臊红烂不堪亲触动轻轻血污身何事窅无人着价为伊非是世间珍茅堂久失关风雨雪烂云蒸不记年滞货不堪时价值街头摊出取人嫌人知锦上重铺锦那识寒巖富事奢风飏石熘条条玉雪缀梅梢树树花X曹山闻钟声乃曰阿㖿阿㖿僧问和尚作甚么师曰打着我心僧无对五祖戒代云作贼人心虗径山琇云贼不打自招宝寿方云弄精魂汉有什么限好与贬向它方清化嶾云没量大人却向声色里鼓弄人家男女闻钟告众打吾心游子闲言醉更深楞严会上圆通者正法明王观世音曹山因僧问如何是法身主师曰谓秦无人曰者箇莫是否师曰斩百丈泐云依门傍户觅主问奴祇如曹山道箇斩字且道意在于何喝一喝云将谓无人莫言不道曹山问僧作什么曰埽地师曰佛前埽佛后埽曰前后一时埽师曰与曹山过靸鞵来五祖戒代云和尚是何心行器量方圆识得伊问君埽地是慈悲前后一时俱埽却也是拈它第二机曹山因僧问灵衣不挂时如何师曰曾山孝满曰孝满后如何师曰曹山好颠酒报恩秀云曹山有时醉醉里惺惺有时醒不分昼夜葢为它黄梁梦断闺阁情忘新丰所以谓触目荒林论年放旷也然则孝满后毕竟如何四时春富贵万物酒风流清白门庭四绝邻长年关锁不容尘光明转处倾残月爻象分时却建寅新孝满便逢春醉步狂歌任堕X巾散发夷犹谁管你太平无事酒颠人灵牀出屋喜容多西社东邨饶放歌不识太平天子令常将雪曲调巖阿解绶归来无一事中山酒醉好逃秦科头箕踞成潦倒笑看儿童插柳新闲倚杖步清津落花风送水流春曹山因僧问如何是狮子师曰众兽近不得曰如何是狮子儿师曰能吞父母者曰既是众兽近不得为什么却被儿吞师曰岂不见道子若哮㖃祖父俱尽曰尽后如何师曰全身归父曰未审祖尽时父归何所师曰所亦尽曰前来为什么道全身归父师曰譬如王子能成一国之事宝寿方云要识全身归父底意旨么大用齐彰忘触避临机杀活更由谁寿昌存云既是所亦尽脚下儿孙拟从何处与祖父相见曹山因僧问国内按剑者是谁师曰曹山曰拟杀何人师曰一切总杀曰忽逢本生父母又作么生师曰拣甚么曰争奈自已何师曰谁奈我何曰何不自杀师曰无下手处嵯峨万仞是曹山气岸雄雄坐祖关横按镆鎁全正令太平寰宇斩痴顽曹山因僧举陆互问南泉姓甚么泉曰姓王互曰王还有眷属也无泉曰四臣不昧互曰王居何位泉曰玉殿苔生僧问玉殿苔生事如何师曰不居X正位曰八方来朝时如何师曰它不受礼曰恁么则何用来朝师曰违者斩曰违是臣分上未审君意如何师曰枢密不得旨曰与么则爕理之功总归臣相也师曰你还知君意么曰方外不敢论量师曰如是如是玉殿苔生正不居四臣无路纳嘉谟老农知是承谁力风暖歌声落野鉏金鸭香销更漏永沉沉玉殿紫苔生高空有月千门照大道无人独自行曹山问彊上座佛真法身犹若虗空应物现形如水中月作么生说箇应底道理曰如驴覰井师曰道则太煞道祇道得八成曰和尚又如何师曰如井覰驴博山来云豪士之锋诗人之态贯协精华斯无余蕴曹山提𢹂过人如万仞崖头打筋斗下来攀仰不得非但三玄五位真是佛祖髑髅悉穿下过咦出语从来无十成有言须是脱凡情江边玉女呵呵笑岭上石人侧耳听驴覰井井覰驴智容无外静涵有余肘后谁分印家中不蓄书机丝不挂梭头上文彩纵横意自殊驴覰井井覰驴冬瓜叶上长葫芦会不得莫踟蹰定盘星上绝锱铢杀活齐施信作家空中剑舞密纷拏双眸若也移丝忽变作蔓菁数畞花X拆东篱补西壁千古万古同一质迷头认影鼻孔打失不打失上下四维无等匹曹山因僧问五位对宾时如何师曰汝即今问那一位曰某甲从偏位中来请师向正位中接师曰不接曰为甚么不接师曰恐落偏位中去师却问僧祇如不接是对宾是不对宾曰早是对宾了也师曰如是如是月中玉兔夜怀胎日里金乌朝抱卵黑漆崑崙蹋雪行转身打破瑠璃椀故国安居象帝先夜明帘外信无传金鸡嗁破玉人梦晓色依依锦帐前渊默无声拱至尊才有消息非存存午夜无人闻禁漏月上棃花深闭门曹山因僧问子归就父为甚么父全不顾师曰理合如是曰父子之恩何在师曰始成父子之恩曰如何是父子之恩师曰刀斧斫不开天童觉云翡翠帘垂丝纶未降紫罗帐合视听难通犯动毛头月昇夜户密移一步鹤出银笼还知么脱身一色无遗影不坐同风落大功报恩秀云退位朝君转身就父曹山乃竭力提持罄囊分付了也天童于夜明帘外空王殿中借无舌人宣敕无耳人承旨此犹是月昇夜户边事鹤出银笼一句作么生道九臯才翥翼千里谩追风妙叶启云玉殿苔生银笼鹤出祇在寻常行履处怎奈知恩者少良久云相X续也大难刀斧斫不开灵机绝点埃清风埽残雪和气带春回一帘虗寂闭深宫古镜沉沉不露容转步归来浑莫辨月笼彩雾锁长空直下浑忘祖父尊肯将知解论疎亲从教六国烟尘静须信干坤奉一人密密金刀剪不开烟沉古鼎浸寒灰夜深毕竟无人侍户外谁堪着足来曹山因僧问不萌之艹为什么能藏香象师曰阇黎幸是作家又曰问曹山作么一蓑烟雨露春眸是处垂杨系钓舟木人睡重不知晓石女挑灯云外秋云外秋暗机酬风前巳失南来雁雨后还同月一钩山悠悠又水悠悠袅袅埀杨好系舟星斗夜来璀璨处几疑明月满沧洲曹山示众莫行心处路不挂本来衣何须正恁么切忌未生时白巖符云大小曹山畏刀避箭若是宝寿则不然爱行心处路常挂本来衣何妨正恁么不碍未生时大众你若依曹山则肯宝寿依宝寿则肯曹山众中有出类拔萃者试别道一句看良久云若无举鼎拔山力千里乌骓不易骑饭颗山前逢杜甫头戴笠子日卓午为问别来何太X瘦祇为从前作诗苦生处富贵家那知富贵毒不独许由痴更有痴巢父曹山因僧问常在生死海中出没是甚么人师曰第二月曰求出离也无师曰也求出离祇是无路曰甚么人接得伊师曰带枷锁者神鼎揆云脱珍着敝带锁披枷乃衲僧家家常茶饭忽遇唿唤不回头牢笼不住底担板汉谩道是曹山直饶千佛出世祇可退身有分虽然如是且道曹山当阳指路耶奉重全身耶会么一气不言含有象万灵何处谢无私出没从教第二月毫釐系念三途业令人千古忆寒山旧路十年归不得归若得寥寥万里一条銕曹山示众凡情圣见是金锁玄路直须回互夫取正命食者须具三种堕一者披毛戴角二者不断声色三者不受食稠布衲问披毛戴角是甚堕师曰是类堕不断声色是甚堕师曰是随堕不受食是甚堕师曰是尊贵堕头角混泥尘分明露此身绿杨芳艹岸何处不称尊猿嗁霜夜月花笑沁园春浩浩红尘里头头是故人畵堂无锁钥谁敢跨其门莫怪无宿客从来不见人X纷然作息同银椀里盛雪若欲异牯牛与牯牛何别有闻皆无闻有见元无物若断声色求木偶当成佛生在帝王家那复有尊贵自应着珍御顾见何惊异宜合初心事事祛十方沙界大毗卢回头两岸青青绿笑指时人识也无歌管场中打静椎绮筵绚焕不张眉圆通大士无多术一处无心两处亏四方八面无相识独坐寥寥何有极忽尔清风递远香空中几瓣花狼借曹山问德上座菩萨在定闻香象渡河出什么经曰出涅槃经师曰定前闻定后闻曰和尚流也师曰道也太煞道祇道得一半曰和尚如何师曰滩下接取琪花指点落梅梢玉压横抽丈二条谁信夜寒风料峭香魂缥缈洞吹箫宗鑑法林卷六十二X宗鑑法林X卍XXX宗鑑法林卷六十三集云堂编大鉴下六世抚州疎山匡仁禅师因僧问如何是诸佛师师曰何不问疎山老汉僧无对养子方知在上慈亲言无味外人疑欲穷沧海深深处听取渔家傲莫迷石龙生翅忽飞腾口喷黄云千万层大地山河俱雾却令人无处辨星辰疎山因主事僧为造寿塔塔毕白师师曰将多少钱与匠人主曰一切在和尚师曰为将三钱与匠人为将两钱与匠人为将一钱与匠人若道得与吾亲造塔来主无语后举似大岭闲岭曰还有人道得么主曰未有人道得岭曰汝归与疎山道若将三钱与匠人和尚此生决定不得塔若将两钱与匠人和尚与匠人共出一只手若将一钱与匠人累它匠人眉须堕落主回举似师师具威仪望大岭遥礼曰将谓无人大岭有古佛放光射到此间虽然如是也是腊月莲花大岭后闻曰我恁么道也是龟毛长三尺浮山远云疎山以锥锥地大岭用刀剜空虽然二古德错下锥刀今时人亦难搆副何故后语中有捎有杀虽然如是河里失钱河里摝承天宗云说什么龟毛长三尺腊月莲花尽是和衣艹里辊直饶向者X里分三列四说得倜傥分明祖师正眼未梦见在我当时若见疎山恁么道祇向道一文也无待他更说道理便与掀倒禅牀拆却寿塔教者老汉终身无依倚处为甚如此知恩方解报恩报恩伦云今日林泉更资一路若将三文钱与匠人和尚此生决定不得塔何故劳而无益为伊多酒慢功若将两文钱与匠人和尚与匠人共出一只手两不相亏竝无悬欠若将一文钱与匠人累它匠人眉须堕落皆知疎山一毛不拔还知林泉恁么判断处么醉汉口没量斗闲割炒胡厮殴半牕凉月酒醒时灯火青荧何所有五祖冈云也是曹瞒疑冢七十二清风吹动钓鱼船鼓起澄波浪拍天堪笑锦鳞争戏水到头俱被钓丝牵接得风流传粉郎一朝三度巧梳糚改头换面无人识元是东邨李二娘凿坏十方常住地三钱使尽露尸骸罗山古佛虽灵验未免将身一处埋每爱佳人笑目青音容常隔一沙汀黄河谁道如今辊波浪无风不挂情恼恼牛栏昨夜开岭头人唤不回来烦君道与西山月莫照孤灯冷处灰行因感果事须分宝塔凌空直一文要会疎山端的意吾家宗祖在并汾冬冬鼓二月春晓风残月祭江神清明此地鬼无数X路上断魂多少人烟细细柳条新醉人天气玉楼春翻飞蛱蝶空庭外引用荼菧氐花里神能变化影何轻分明此物是妖精通身洁白浑如玉不着君家一点情窣堵玲珑越格新罗纹合顶更嶙峋剎竿头上飘五两多少贪程笑杀人疎山因僧问如何是冬来意师曰京师出大黄古南门云有问山僧如何是冬来意向道兴化莲殻好种火且道与古人相去多少诸人若作世谛流布佛法未梦见在更作佛法商量千里万里毕竟如何须知远烟浪别有好商量京师出大黄熟处最难忘道吾常作舞元是谢三郎有问冬来事京师出大黄贪他一粒米失却半年粮京师出大黄见贼便见赃竹杖化龙去痴人戽夜塘晷运推移线日长无言童子自商量虽然不是神僊着海上传来第一方海角碧蟾蜍寒光透九霄贪观天上月失却手中桡疎山上堂老僧咸通年前会得法身边事咸通年后会得法身向上事云门问如何是法身边事师X曰枯桩曰如何是法身向上事师曰非枯桩曰还许某甲说道理也无师曰许曰枯桩岂不是明法身边事师曰是曰非枯桩岂不是明法身向上事师曰是曰祇如法身还该一切也无师曰法身周徧岂得不该门指净缾曰祇如净缾还该法身么师曰阇黎莫向净缾边觅门便礼拜径曰杲云云门礼拜是好心不是好心淳菴昊云闭门造车开门合彻二尊宿可谓率然而成首尾相应若论法身向上事总是钉桩摇橹敢保未梦见在即今还有要会底么遂作摇橹势云山外青山楼外楼西湖歌舞几时休暖风熏得游人醉复喝一喝云若不是者一喝几乎道箇错把杭州作汴州眼观东南意在西北拨转天关掀翻地轴法身向上法身边间气英灵五百年胶漆相投箭相拄南山起云北山雨青青掩映松萝窟修竹超然物外物莫将修竹比乔松不及乔松老风骨疎山访香严值严上堂有僧问不慕诸圣不重已灵时如何严曰万机休罢千圣不𢹂师在众作呕声曰是何言欤严便下座召师曰适来答此僧语必有不是致招师叔赐责未审过在什么处师曰万机休罢犹有物在千圣不𢹂亦从人得如何无过严曰却请师道师曰若教某甲道须还师资礼始得严乃礼拜蹑前问师曰何不道肯诺不得全X严曰肯又肯箇什么诺又诺于阿谁师曰肯即肯它千圣诺即诺于巳灵严曰师叔恁么道向去倒疴三十年去在师后果如前记后师问镜清肯诺不得全你作么生会清曰全归肯诺师曰不得全又作么生清曰箇中无肯路师曰始惬病僧意资福广云香严一擡一搦甚生光彩好则好惜乎不用衲僧拄杖当时若用拄杖也不待三十年虽然我更要问诸人香严末后道向去倒疴三十年疎山果如其记还是佛法灵验为复别有道理良久乃拍手大笑云子期死后无知已怎教伯牙不断絃刀不自割指不自触鹄白乌玄松直棘曲才有纤尘带影来脱体全抛无朕迹肯不存诺不立一片清光射斗牛天上人间得自由割肌见骨去肉讨核线去丝来神出鬼没未尝毫发间似同水火隔倒疴三十年脑门甘着地始惬病僧意祇见西行利珍重平生启后昆苦屈之辞吐复吞疎山手握木蛇有问手中是什么师提起曰曹家女天目礼云手中木蛇是曹家女美态异常恶心难御拈拄杖云如今变现在南山倒用横拈谁敢覰掷下云照顾性命别面不如花有笑离情难似竹无心因人说着曹家女引得相思病转深X老大年来没道理木蛇唤作曹家女若还不遇姓潘郎大抵无人肯相许疎山问僧甚处来曰雪峰来师曰我已前到时是事不足如今足也未曰如今足也师曰粥足饭足僧无对一条官路坦然平无限游人取次行莫谓地平无险处须知平地有深坑疎山到夹山山上堂师问承师有言目前无法意在目前如何是非目前法山曰夜月流晖澂潭无影师作掀禅牀势山曰阇黎作么生师曰目前无法了不可得山曰大众看取者一员战将八花毬上绣红旗百战塲中赤手提一自凯歌归去国英雄赢得作清时灵符匕首暗藏弢独入重围胆气豪无奈中军能杀活致人谋略总徒劳疎山因韶国师问百帀千重是何人境界师曰左搓芒绳缚鬼子百帀千重欲问周疎山脱体解相酬当时一众知谁会直得江西水逆流疎山因灵泉问枯木生花始与它合是者边句是那边句师曰亦是者边句曰如何是那边句师曰石牛吐出三春雾灵雀不栖无影林沧海无风波浪平烟收水色虗含月寒光一带望何穷谁辨箇中龙脱骨X雾锁云封体浩融个中无路若为通灵泉喝出无私响检点将来尚涉功随州青林三世师虔禅师凡有新到先令般柴三转然后参堂有一僧不遵乃问曰三转内即不问三转外如何师曰铁轮天子寰中旨僧无对师打趁出大沩秀云夫欲君臣道合应须水乳和同者僧既抗节朝堂自应丧身失命当时见道铁轮天子寰中旨将坐具便摵待伊拟议拂袖出去岂不尤为峻利起予商云者僧虽有逆捋虎须之先锋且无倒脱龙鳞之殿后待道铁轮天子寰中旨但向道者老汉项上百二十斤铁枷甚时卸却青林再要如何若何便与震威一喝而出可不辉今耀古绝后光前是则是还须识取青林始得浪平湘云者僧直入九重城里不知王令甚严青林祇解把住封疆不管尽法无民且道当时进得甚语便免得者三转蓦顾左右云归堂青林初参洞山山问近离甚处师曰武陵曰武陵法道何似此间师曰胡地冬抽笋曰别甑炊香饭供养此人师拂袖便出山曰此子向后走杀天下人去在鼓山永云恁么抵对滴水难消因甚别甑炊香饭莫有知他洞山利害者么祖灯绍云养子之缘理固如是当时何不唤回痛裁一顿岂不裕后光前X青林因僧问学人竟往时如何师曰死蛇当大路劝子莫当头曰当头时如何师曰丧子命根曰不当头时如何师曰亦无你回避处曰正当恁么时如何师曰失却也曰未审向什么处去师曰艹深无觅处曰和尚也须隄防始得师抚掌曰一等是箇毒博山来云青林棒喝不施鍼锥在舌根上何曾放过者僧烂泥中有剌纵得便宜不知早八行舖了也当时若问博山伹咄云没处去看他道箇什么虽然在今之日讨箇师僧也难得鼓山贤云既不许当头亦不许𢌞避暂生拟议便隔千山教学人毕竟如何行履虗舟无意浮秋水㯭柁浑忘渡月明珙堂树云青林寻常如虎戴角为甚拶着便向艹里辊然虽如是一回切磋之槎要且无宗师牙爪若是树上座门下谁敢九逵达云主宾酬唱贵乎眼目清彻临机纵夺妙在如珠辊盘当时若问宝福学人欲往时如何向他道十方无壁落四面亦无门直饶他口如利剑眼似流星者一络索也无处设施以手抹空云会么若向者里会得敢保他箇箇彻头彻尾去也长江澄彻印蟾华满目清光未是家借问渔舟何处去夜深依旧宿芦花三老暗转柁孤舟夜𢌞头芦花两岸雪烟水一江秋风力扶帆行不棹笛声唤月下沧洲张颠颠后绝人颠艹圣唿传醉里仙断戟短枪浑不X顾至今纸上起云烟湖南龙牙山居遁证空禅师初参洞山问如何是祖师西来意山曰待洞水逆流即向汝道师悟厥旨古源无水月何生满岸西流一派分葸十夕岭罢询熊耳梦雪庭休话少林春洞水无缘会逆流见他苦切故相酬西来祖意实无意妄想狂心歇便休龙牙问翠微如何是祖师意曰与我将禅版来师遂过禅版微接得便打师曰打即任打要且无祖师意又问临济济曰与我将蒲团来师乃过蒲团济接得便打师曰打即任打要且无祖师意住后有僧问和尚行脚时问二尊宿祖师意未审尊宿还明也未师曰明即明也要且无祖师意五祖戒云祖师土宿临头又云和尚得与么面长石门聪云龙牙无人拶着犹可才被个衲子一拶失却一只眼翠峰显云临济翠微祇解放不解收我当时若作龙牙待伊索蒲团禅板拈得噼胸便掷沩山哲云二尊宿可谓本分宗师龙牙一等是拨艹瞻风与它后人为龟为鉴住后道明即明矣要且无祖师意瞻前顾后应病与药则不无龙牙大沩则不然待问二尊宿还明也未噼嵴便棒非惟扶竖二尊宿亦乃不孤他来问昭觉勤云龙牙参来莽卤学处颟顸虽然顾后瞻前怎奈藏身露影既是无祖师X意用明作么若向者里辨得出山僧与你拄杖子若辨不出和鼻孔一时穿却博山来云龙牙者汉一副铁嵴梁直硬倒底打破大唐国讨个头正尾正底汉也难得古南门云三箇老汉靴里动指头翠峰虽为龙牙出气要且祇见锥头利不见凿头方卿不下单于拜始末惟遵汉帝仪雪后始知松柏操事难方见丈夫儿驾与青龙不解骑人人尽道阿师痴烂泥中有伤人剌三度曾施陷虎机蒲团禅板对龙牙何事当机不作家来意成禠明目下恐将流落在天涯虗空那挂剑星汉却浮槎不萌艹解藏香象无底篮能贮活蛇今日江湖何障碍通方津渡有船车大智如愚大巧若拙浑璞藏山辉自含荆人抱献徒遭刖龙牙老真奇绝软似绵团硬似铁也胜当年断却舌曾骑銕马骤重围惯折封侯老将威无事玉堂花下步犹悬宝剑在鸾帏龙牙颂天下名山到因脚辛苦年深与韈着而今老大不能行手里把柄破木杓白云端云龙牙老人可谓熟处难忘径山杲云白云恁么大似以已方人妙喜则不然家贫惟办素食事忙不及艹书天宁琦云者一个那一箇和本三人一时放过是非终日有不听自然无古南门云X山僧则不然天下名山在双脚辛苦穷途无袜着而今思忆转伤神手里空空无木杓既无木杓将个什么接待诸人今日人事烦倦要睡留与诸人啗啄龙牙因僧问二鼠侵藤时如何师曰须有隐身处始得曰如何是隐身处师曰还见侬家么寒月依依上远峰平湖万顷练光封渔歌惊起沙洲鹭飞入芦花不见踪堂堂成现密密难见二鼠虽黠莫逢其便藤枝透出未生前正眼当阳巧回换龙牙老机如电遇贱即贵贵即贱侬家意兴正优游月下轻轻放小舟自去扶桑云外客至今犹未转山头龙牙颂学道如钻火逢烟未可休直待金星现归家始到头神鼎諲别云学道如钻火逢烟便可休莫待金星现烧脚又烧头翠巖真云若论顿也龙牙犹在半途若论渐也神鼎正欠悟在毕竟如何今年多落叶几度扫归家龙牙因韶国师问天不能葢地不能载时如何师曰道者合如是累经十七次问师曰若为你说尔后骂我去在韶后住通玄峰因澡浴次忽省前话具威仪望师礼拜曰当时若与我说破我今日定骂它旭峰焯云人人顶天立地因甚者僧天地不能盖载X咦祸福无门为人自招大海中心泛铁船随波逐浪浪滔天顺风到岸无人识江北从来使銕钱龙牙因僧问古人得箇什么便休去师曰如贼入空室孤松野鹤叫衡门雪满寒林入夜闻祇个生涯无所有不妨巖下有溪云如贼入空室二五成一十笤帚患头风秤锤频发咳咄急急如律令敕龙牙因僧问十二时中如何着力师曰如无手人行拳云居齐云好言语且作么生会甞问一僧他道无手底人何更行得拳也及问伊佛法伊便休去将知露布说得无用处不如仔细体取古人意好大沩秀云是则是又教人入阴界作活计十二时中如何用力如有手人行拳又且如何如无手人欲行拳谁敢当头輙向前二六时中常如此不须更问祖师禅龙牙因僧问师子返踯时如何师曰返踯且止你道还怕文殊么曰非但文殊佛亦不怕师曰怎奈被文殊骑何曰文殊骑者不是师子师曰返踯事作么生曰应用无亏师曰正是文殊骑者返踯事作么生僧无语众兽之中狮子儿善能哮吼震全威纵横妙用能返X踯怎奈文殊坐着伊于阗国王牵不住善财童子却生疑将谓世界无过者也被六尘吞着时龙牙因僧问如何是祖师西来意师曰待石乌龟解语即向汝道曰石乌龟语也师曰向汝道什么天童觉云一句子仰之弥高一句子钻之弥坚一句子瞻之在前一句子忽焉在后还辨得么赤心片片少人知觌面堆堆覩者稀石龟无语是知音无耳髑髅深夜听天晓便藏无影树太阳徧照不能寻乌龟谁道不能言妙语琅琅祇自宣说尽西来祖师意知音不遇也徒然越州干峰禅师上堂举一不得举二放过一着落在第二云门出众曰昨日有人从天台来却往径山去师曰典座来日不得普请瑯琊觉云路遥知马力岁久见人心沩山哲云干峰善唱云门善拍唱拍相随风清古格还有知音者么一堂风冷淡千古意分明翠峰显云云门祇解一手擡不解一手搦还有共相着力者么试露爪牙看云居元云干峰梦里合眼跳黄河觉来身在床上云门醉后扶人倒上树醒来祇在座中二人打作一团至今分疎不下若人知得落处许你解空第一育王琏云举一黑如漆举二全不是且道作么生良久云城东打鼓城西响园内花开园外香护国元云道头知尾告往知来若非彼此共知又安能向X者里共出一只手是即是争奈犹欠一着在径山杲云干峰洗面摸着鼻云门喫饭齩着砂二人蓦地相逢着元来却是旧冤家虽然如是祇许老胡知不许老胡会又云彼此扬家丑赖遇无旁观者育王光云眼亲手便彼此作家检点将来犹欠一着鸿福即不然举一不得举二放过一着落在第二忽有人出噼嵴便打何故击碎髑髅消息尽从教大地黑漫漫天童觉云坐断十方千差路绝放开一线万派朝宗二尊宿开拓家风方见衲僧去就还端的么太平天子寰中旨汗血将军塞外心古南门云云门祇解步步登高不解从空放下拈拄杖云古南亦乃放过且任此话大行理安珍云一人向孤峰顶上摝虾一人在大洋海底搏兔直饶好手相呈也是泥里洗土理安今日总不放过普请般柴三转且道与古人相去多少挥拂子云銕轮天子寰中敕帝释宫中放赦书绿雨蕉云干峰云门不得放过理安和尚放过不得今日东山一齐放过去也掷拄杖云三十年后声前一句口如眉佛祖从来总不知昨夜崑崙闲说梦黑头生得白头儿春兰与秋菊一一各当时底处无回互怨谁分髓皮风来乌巳觉露重鹤先知为问何能尔渠侬初不知煑海成盐终有味敲空作响本无声崑崙撞着波斯X子把手相将海底行高楼美女一双双各向琼牕坐玉牀绣出鸳鸯呈似了金鍼深插锦香囊波斯捧出海南香白眼崑崙与论量贾客不谙弹舌语祇看两箇鼻头长柴门虽设未甞关闲看幽禽自往还本欲逃名山里住住山名反出人间干峰上堂法身有三种病二种光须是一一透得始解归家稳坐须知更有向上一窍在云门出曰菴内人为什么不知菴外事师呵呵大笑门曰犹是学人疑处师曰子是甚么心行曰也要和尚相委师曰直须与么始解稳坐门应诺诺翠峰显云若明得褒贬句未必善因而招恶果沩山果云干峰平地生堆韶阳因风起浪然虽合水和泥千古丛林榜㨾既是合水和泥为甚是丛林榜㨾不入洪波里争见弄潮人天童觉云坐着病在膏肓用着光不透脱直饶纵横十字圆转千机也未知有向上一窍在还得稳坐地么到头霜夜月任运落前溪舖主将鍮试买人谓言难有此金真买人拂袖先行去满面惭惶不敢瞋动絃别曲问一知十手搦手擡以胶投漆菴内不见菴外无孔铁锤不会人生相识贵知音水入水兮金博金X垂钩四海钓狞龙格外玄谈知已从相见披衫带席帽不妨把手上高峰菴内不知菴外事銕额铜头不相似定花板上打秋千勐虎舌头书卍字春风有主回金谷雪夜何人到剡溪不是知音无觅处男儿争肯受提𢹂干峰因云门到曰请和尚答话师曰到老僧也未曰恁么则某甲在迟也师曰恁么那恁么那曰将谓猴白更有猴黑报恩秀云云门晴空激电干峰旱地奔雷及乎双放双收虽作家衲僧难为摸索博山来云非常之问非常之答迅雷不及掩耳良驷不及追风宛转偏圆各负钩深索隐底手段然检点将来好与痛棒何也为他无事生事放过即不可瓯峰承云两个漆桶失却鼻孔弦筈相衔网珠相对发百中而箭箭不虗摄众影而光光无碍得言句之总持住游戏之三昧妙其间也宛转偏圆必如是也纵横自在干峰因僧问十方薄伽梵一路涅槃门未审路头在什么处师以拄杖画曰在者里后僧请益云门门拈起扇子曰扇子𨁝跳上三十三天筑着帝释鼻孔东海鲤鱼打一棒雨似盆倾会么翠峰显代僧便喝又有僧请益长庆庆云问取堂中第二座翠峰代僧云错寻有僧问翠峰峰云堕坑落X堑又自代云作贼人心虗黄龙南云干峰一期指路曲为初机云门乃通其变故使后人不倦大沩秀云今古尽道干峰安居祖师之堂开后人之径路殊不知被者僧一问直得手忙脚乱且道誵譌在甚处良久云不在水兮不在山祇在人心反覆间宝峰文云干峰与么道还梦见也未山僧则不然待者僧问噼嵴便棒却问他路头在什么处待伊拟开口热喝出去更有箇云门不辨邪正拈起扇子云云似者般和泥合水汉粪扫堆头埋却十个五个有什么过阿呵呵乐不乐足不足而今幸对山青水绿年来是事一时休信任身心懒拘束大众休瞌睡好南华昺云干峰曲尽慈悲当机提掇云门巧开方便觌面发机直得枯木生花冷灰腾𦦨且道东海鲤鱼打一棒雨似盆倾明什么边事因风吹火用力不多灵隐岳云干峰也是钉桩摇橹乌龟三眼红如火一角麒麟快似锥土宿夜游南赡部泥牛脚下火星飞撦破云门一柄扇拗折干峰一条杖二三千处管絃楼四五百条花柳巷入手还将死马医返魂香欲起君危一期拶出通身汗方信侬家不惜眉桃源住在避秦先觅箇渔郎问渡船鸡犬桑麻争笑舞笑人捞摝水中天佳人骑马去东谷风雨忽来入树宿卖态婆子弄秋X花六六谁云三十六澧州钦山文邃禅师与巖头雪峰坐次洞山行茶来师乃闭眼洞曰什么处去来师曰入定来洞曰定本无门从何而入老宿代云大有人与么会翠峰显别云当时但指巖头雪峰云与者两个瞌睡汉茶喫法林音代好便与打翻茶具钦山因僧参竖起拳又伸掌曰开即成掌五指参差复握拳曰如今为拳必无高下汝道钦山还通商量也无僧近前亦竖拳师曰你恁么祇是箇无开合汉翠峰显云我则不然乃竖拳云握则为拳有高有下复开云开即成掌无党无偏且道放开为人好把定为人好开也造车握也合辙若谓闭门造车出门合辙我也知你向鬼窟里作活计昭觉勤云掌亦是手握亦是手商量箇什么乃举一足云展亦是脚收亦是脚无高无下不许商量与钦山是同是别南堂欲云展也不是掌握也不是拳两头俱坐断一剑倚天寒还有为人处也无喝一喝云西风吹渭水落叶满长安同有诗才自合亲不须歌调更含嚬朝天御史非韩寿莫窃香来带累人钦山因僧问如何是和尚家风师曰锦绣银香囊风吹满路香巖头闻乃令僧传语曰传语十八姐X好好事潘郎平阳忞云邃老不昧洞上之宗奯公无违德山之子一人犹挂本来衣一人尚行心处路未出曹山四禁在今日有人问如何是和尚家风但云似玉珍不御如簧语带悲顾左右云即今莫有传语底么众默然乃云血染杜䳌春又过为君那惜损娥眉灵巖储云钦山祇图卖弄风流不顾魂消梦断巖头虽然宪章国法争奈罪不重科有问山僧如何是和尚家风向道明知君不至再上小楼头顾左右云山僧恁么告报意在于何击竹篦一下云频唿小玉元无事祇要檀郎认得声法林音云我即不然如何是和尚家风噼嵴便棒顾左右云诸人还觉脑门痛么钦山因巨良禅客参问一镞破三关时如何师曰放出关中主看曰与么则知过必改也师曰更待何时曰好只箭放不着所在便出去师曰且来阇黎良回首师下禅牀擒住曰一镞破三关即且置试为钦山发箭看良拟议师打七棒曰且听者箇乱统汉疑三十年有僧举似同安察安曰良公虽解发箭要且未中的僧问如何得中的去安曰关中主是什么人僧回举似师师曰良公若解恁么也免得钦山口虽然如此同安不是好心亦须看始得天童觉云山堆岳积来冰消瓦解去则时人知有与我放出关中主看且合作么生有底道当时便喝当X时便掌然则一期瞎用则得要且未是关中主在还体得么当堂不正坐那赴两头机与君放出关中主放箭之徒莫莽卤取箇眼兮耳必聋舍个耳兮目双瞽可怜一镞破三关的的分明箭后路君不见玄沙有言兮大丈夫先天为心祖不解单于意轻车出汉关可怜弓箭尽望断贺兰山钦山与雪峰巖头至一店喫茶次师曰不会转身吐气者不得茶喫头曰若恁么我定不得茶喫峰曰某甲亦然师曰者两箇汉话头也不识头曰甚处去也师曰布袋里老鸦虽活如死头退后曰看看师曰奯公且置存公作么生峰以手畵一圆相师曰怎得不问头呵呵笑曰太远生师曰有口不得喫茶者多昭觉勤云钦山虽解转身吐气亦未有喫茶分何也话在鹅湖心云钦山大似忍辱仙人节节支解面不改容心上座当时若在就初问处便与打破茶具那有许多琐碎钦山与巖头雪峰同到德山师出问天皇也恁么道龙潭也恁么道未审和尚作么生道山曰你试举天皇龙潭道底看师拟议山便打师被打归延寿堂曰是即是打我太煞头曰你恁么它后不得道见德山来法眼益别云是即是错打我五祖戒云德山祇会X打死钦山不会打活钦山翠巖芝云钦山祇顾其前不顾其后如今作么生与钦山出气翠峰显云钦山置箇问端甚是奇特争奈龙头蛇尾汝试举天皇龙潭道底看以坐具便摵大丈夫汉捋虎须也是本分德山令行一半若尽令行雪峰巖头尽是涅槃堂里汉沩山哲云德山门下艹偃风行大沩则不然待问未审和尚作么生道噼嵴便打且道德山是大沩是会么横按镆鎁全正令太平寰宇斩痴顽天童华云祇是德山令行一半翠峰还免得也无既不能免当时从德山门下过也是喫棒底汉还见德山么蓦拈拄杖卓一下云贼是小人古南门云翠峰扶强不扶弱不知德山老汉被钦山一拶直得推过别人拟议便打死马医了也若据令而行何待道天皇龙潭才蹋步向前便大棒趁出定龙蛇擒虎兕有甚么过潦倒忘机老作家古今皆贵绝纤瑕天皇一脉龙潭现涌出灵源万路差噼面来时白浪掀棒头落处见渊源神驹十影追难及独许祥麟步大千钦山因德山侍者来参才礼拜遽把住曰还甘钦山与么也无曰某甲却悔久住德山今日无言可对师乃放手曰一任抵对侍拨开胸曰且听某通气一上师曰德山门下即得者里一点也用不着曰久委钦山不通人情师曰累它德山眼目参堂X去径山筞云杀人不问问人不杀拨胸吐气彼此孟八直饶有始有终也是戽水相泼要识钦山与者僧么李顺王小破艹鞋方十三李师囊破袜钦山因巖头问如何是真言师曰南无佛陀耶随机有问随机答不是禅兮不是玄后面无端翻译出却将梵语作唐言钦山与道士论义士立义曰麤言及细语皆归第一义师曰道士是佛家奴曰太麤生师曰第一义何在士无语穆堂念云钦山恁么论义也祇是箇乱世英雄若约衲僧门下喫棒亦未相许何故不见道宁可有智人前取首不可无智人前得胜宗鑑法林卷六十三宗鑑法林X卍XXX宗鑑法林卷六十四集云堂编大鉴下六世高安白水本仁禅师埀语眼里着沙不得耳里着水不得僧便问如何是眼里着沙不得师曰应真无比曰如何是耳里着水不得师曰白净无X垢天童觉云白水老人可谓大而无外小而无内具足千变万化祇箇赤手空身不受一滴一尘直是满眼满耳还见么立足无闲地知心有几人白水上堂老僧寻常不欲向声前色后鼓弄人家男女何故且声不是声色不是色僧便问如何是声不是声师曰唤作色得么曰如何是色不是色师曰唤作声得么僧礼拜师曰且道为汝说答汝话若向者里会得有箇入处翠峰显云白水也甚奇怪要且贪观天上既非声前色后且作么生入云居舜云白水既巳入艹者僧又落深村然则阳春雪曲时人难和邨歌社舞到处合得着大沩秀云白水祇知横千不会竖百如何是声不是声莫逐音响如何是色不是色莫逐青黄且从伊向声前色后觅箇安身自然别有生涯径山杲云白水将一串云居子换却天下人眼睛却被者僧将一条断贯索不动干戈穿却鼻孔云居恁么道是则也是未免随搂搜杲上座不惜眉毛为诸人说破声不是声色不是色马后驴前神出鬼没雪曲阳春和不齐村歌社舞且𣸩淈以拂子击禅牀云者箇决定不是声复举起云者箇决定不是色毕竟是箇什么喝一喝云此时若不究根源直待当来问弥勒广教玉云老僧寻常不欲向声前色后鼓弄人家男女曾为浪子偏怜客自爱贪杯惜醉人何故要X且声不是声色不是色绵包特石銕裹泥团如何是声不是声金将火试唤作色得么担枷过状如何是色不是色不到乌江不尽头唤作声得么重言不当吃且道与你说答你话两段不同收归上科有人辨得曲不藏直许你有箇入处误赚人不少复云古人恁么提唱唤作嚼饭餧婴儿汝等直下埽破迷云豁开慧日不妨于声色中起倒声色中坐卧立地见它本仁和尚为人处牧菴密云白水老汉祇有闭门作活之谋且无冒险冲锋之用者僧虽有冒险冲锋之用且无闭门作活之谋以致此话不圆今日路见不平要圆此话去也有问如何是声不是声对道徧界不曾藏如何是色不是色对道迅雷不及掩耳若向者里缁素得出则一切声是佛声一切色是佛色脱或不然鹊来头上语云向眼前生色自色兮声自声新莺嗁处柳烟轻门门有路通京国三岛斜横海月明声出虗色生无声前色后转涂煳间不容发安可名模堂堂圆应没锱铢巧张炉鞴费分疎争如棒下无生忍闻见馨香满道途不是色不是声隔帘栊见把鍼人瞻风拨艹知何限户口门头错认真明州天童咸启禅师简大德问学人卓卓上来请师的的师曰我者里一疴便了有甚卓卓的的曰和尚与么答话更买艹鞵行脚好师曰近前X来简近前师曰祇如老僧与么抵对过在甚么处简无语师便打天童华云启禅师固是本分钳锤塞断天童口未得在简大德虽深入阃域要且未具透关眼卓卓的的一疴便息老鼠舞三台猫儿吹觱篥乌龟举首唱巴歌一二三四五六七咸启因僧问如何是应用无亏底眼师曰恰如瞎一般盲聋瘖痖迥天真眼似眉毛道始隣昨夜东君潜布令黄莺嗁处绿杨春瑞州九峰普满禅师问僧近离甚处曰闽中师曰远涉不易曰不难动步便到师曰有不动步者么曰有师曰争得到此间僧无对师以拄杖趁出洞山莹云为人为彻杀人见血固是九峰一片热肠可惜者僧不善为客烦劳主人若是箇衲僧但向道和尚大似不曾行脚管取者棒别有分付在云重重又水重重步不曾移到九峰远涉若还言不易主人却在半途中普满因僧问十二时中如何合道师曰无心合道曰毕竟如何师曰土上觅泥犹自可波中求水实堪悲牵驴饮江水鼻吹波浪起岸上蹄蹋蹄水中此束对此束X普满因僧问如何是不迁义师曰东昇明月西落金乌曰非师不委师曰理当即行僧礼拜师便打僧曰仁义道中礼拜何咎师曰来处不明须行严令拙文才云目明可以察秋毫理正可以分曲直九峰深辨端倪头正尾正祇如者僧礼拜又作么生不向沧溟深处去争能钓得锦鳞归普满因僧问如何是不坏身师曰正是曰学人不会请师直指师曰适来曲多少不坏身正是正是不坏身适来曲多少扭得鼻头辛京兆华严寺休静禅师在洛浦作维那因普请白椎曰上间般柴下间锄地时首座便问圣僧作什么师曰当堂不正坐那赴两头机泐潭准云华严虽临时对答应用不失其宜然祇解顺水橕篙不解逆风把柁当时若是准上座才见伊道圣僧作什么便打一椎云大众普请罢首座当出院谨白且道因甚如此不见道一朝权在手看取令行时昭觉勤云珠钻九曲休静可谓神功玉解连环山僧更资一路或有问圣僧作什么但向道廓如明镜当台照不动形声应万缘华严在洞山时问学人未见理路未免情识洞山曰汝还见理路也未师曰无理路洞曰甚么处得情识来师曰学人实问洞曰与么须向万里无寸X艹处立师曰万里无寸艹处还许立也无洞曰直须与么去拨开浅艹露斑蛇毒气熏蒸坠晚霞无奈乞儿伎俩别篮儿无底盛还家台州幽栖道幽禅师一日敲钟上堂大众才集师乃问甚么人打钟僧曰维那师曰近前来僧近前师遂打一掌却归方丈卧投子青云然自急须逃古今皆有行穷绝处试问旁人不识下情果然获有既从相问急索端由不顾危亡得它假难虽获小利也是暗地伤人不为好手者僧虽然失利葢为自不守分致祸临身未为分外然虽如是终是平人横遭罗网自有旁人证据在且道证据箇甚事乃云东家不了西舍受殃复颂蓦路相逢借问由寸心莫便与它酬虽然重担教人代终是惭颜暗地羞平地推人便喫交道人行处意何超分明月到梧桐上不照梧桐照碧霄益州北院通禅师问夹山目前无法意在目前不是目前法非耳目之所到岂不是和尚语山曰是师便掀倒禅牀叉手而立山起来打一拄杖师乃下去法眼益云是它掀倒禅牀何不便去须待夹山打一棒了才去意在什么处愚菴盂云夹山好拄杖祇是分付迟了待问岂不是和尚语蓦头便打此时北X院纵有神通也措手不及虽然北院待夹山打一下始行是何意旨弄玉巳随萧史去丹青留与后人狂北院在夹山见示众曰坐断主人翁不落第二见师乃出众曰须知有一人不合伴山曰犹是第二见师乃掀倒禅牀山曰老兄作么生师曰待某甲舌头烂即向和尚道萋萋芳艹忆王孙柳外楼边怅断魂杜宇频唿山欲雨重重香雾锁柴门洞山道全禅师因僧问清净行者不入涅槃破戒比丘不入地狱时如何师曰度尽无遗影还它越涅槃宝寿新云好箇师僧竟不知堕在无影坑中凭空以为究竟若不是洞山重布梯航何时复出得见天日要识清净行者么东边是要识破戒比丘么西边是还会么也是无事生事京兆蚬子和尚混俗闽中不蓄道具不循律仪冬夏一衲逐日沿江岸採掇虾蚬充腹暮即宿东山白马庙纸钱中居民目为蚬子和尚华严静闻之欲决真假先潜入纸钱中深夜师归严把住曰如何是祖师西来意师曰神前酒台盘严放手曰不虗与我同根生神前酒台盘铁弹大如拳一击便粉碎不值半文钱神前拨纸问西来直截当机指酒台赤膊袒肩头面X礼祸从天降不成灾纸钱堆里可怜生臭口才开便葛藤荡尽鬼家穷活计至今古庙绝人行摝蚬捞虾昧已灵那堪古庙着浑身擡头那畔空狼借讨甚多年鬼眼睛潭州大光山居诲禅师因僧问祇如达磨是祖否师曰不是祖曰既不是祖又来作什么师曰祇为汝不荐曰荐后如何师曰方知不是祖少林续𦦨事堪奇腊夜梅花雪后枝黄檗昔年曾有语大唐国里没禅师觌面全提少室令当机不荐过新罗清风楼上逢知已拨动烟尘不奈何筠州九峰道虔禅师因僧问祖祖相传复传何事师曰释迦悭迦叶富曰如何是释迦悭师曰无物与人曰如何是迦叶富师曰国内孟尝君曰毕竟传底事作么生师曰百岁老人夜分镫寂光影里现全身贵异天然迥出伦家富奴儿偏得力夜分灯火照西邻玉堂人静苔墀冷一片虗凝月色寒何处笛声惊梦起醒来殊觉漏声残九峰因僧问承闻和尚有言诸圣间出祇是传语人是否师曰是曰世尊一手指天一手指地道天上天下惟吾独尊因甚唤作传语人师曰祇为一手指天一手指地因此唤作传语人X妙相圆明不可亲奴儿婢子自殷勤指天指地偁尊大也是传言送语人虎骤龙骧越大方金声玉振岂寻常要知尊贵深深旨臣相当途印不彰使臣传旨日勤勤主上从来不视军大抵天然君体段阴阳燮理罕相闻九峰因僧问如何是学人自己师曰更问阿谁曰恁么便承当时如何师曰须弥头更戴须弥自家冷暖自家知祖意西来更问谁全体承当全体是须弥顶上戴须弥到舍未须矜是主至亲何用叙寒暄冠天履地寻常事略着丝毫便堕尊九峰因僧问西天坐夏以蜡人为验未审此间如何师曰头戴午夜月脚蹋黄金地曰此人还转也无师曰争得不转曰如何转师曰今世巳闻龙脱骨径山琇云今日忽有问此间夏末有人得道么但对道无云何谓无向道箇箇眉毛横眼上人人鼻孔大头垂且道九峰是径山是午夜山房月色深十分明白堕功勋拨开向上通天窍烟嶂重重不见人金地团圝白玉轮苍龙弄影过云津祇今聚窟琼田外水母亲骑折角麟九峰因石霜迁化众请首座住持时师为侍者白X众问首座曰先师道休去歇去冷秋秋去一条白练去古庙香炉去一念万年去明什么边事会得即住持不会即不可座曰明一色边事师曰与么则不会先师意在座曰但装香来香烟断处若去不得即不会遂焚香香烟未断座遂脱去师抚座背曰坐脱立亡即不无先师意未梦见在云居舜云九峰祇具一只眼南堂静云要识虔侍者么祇是急杀人底汉子要识首座么祇是孟春犹寒仲春渐暖季春渐暄忽有人唤和尚和尚哑赖它唤一声若不唤一声念到腊月三十日也未了在开福宁云且道首座是会不会若道会侍者抚背云先师意未梦见在若道不会其奈首座良哉快便攃手便行且道利害在什么处会么路远夜长休把火大家吹灭暗中行南华昺云透生死关高超物表秉杀活剑独据寰中若非智眼洞明未免扶篱摸壁要会么春兰与秋菊各自一时荣荐福行云大凡本分法席肘臂欲其重非重不能权衡佛祖爪牙欲其利非利无以开托人天看它石霜迁化首座侍者各出一只手扶持石霜宗旨直是光前绝后古今罕闻诸人要辨来端各请拗折弓箭蹋翻射垛来与老僧相见径山杲云两箇无孔銕锤就中一箇最重天宁琦云首座坐脱立亡侍者说黄道黑先师意在钩头须信曲中有直若在临济门下三十棒教谁喫来说是非者便是是非人报恩琇云首座担板X祇得一橛当时见道恁么则未会先师意在祇消道吾不如汝管教九峰无地容身不见道争之不足让则有余博山来云善建者不拔善辩者若讷首座损其华填其实洁其操楷其式住持事业岂其然乎侍者太煞迳庭不近人情还会石霜意也未总好与三十笤帚清化嶾云者两箇汉好似吴越人摇船各使一边石霜老人决未肯点头在象耳觉云宗师行处如火消冰透过是非关全机亡得丧尽道首座滞在一色侍者知见超师可谓体妙失宗全迷向背殊不知首座如鹭鸶立雪品类不齐侍者似凤翥丹霄不萦金网一人高高山顶立一人深深海底行各自随方而来同会九重城里而今要识此二人么竖拂子云龙卧碧潭风凛凛埀下拂子云鹤归霄汉背摩天世间何事最堪悲无孔由来是铁锤炉冶不能烹得破任教千古与风吹带角披毛异类身寒灰枯木眼中尘虽然未会先师意争奈临行一着亲虽然一箭定天山百战场中出手难莫道古祠香火断神前自有酒台盘石人不怕师子吼须弥顶上翻筋斗沧溟竭尽正三更生铁崑崙云外走石霜一宗亲传九峰香消脱去正脉难通月巢鹤作千年梦雪屋人迷一色功坐断十方犹点额密移一X步看飞龙一片虗凝绝谓情白云消散彩霞横行人莫怪贪程速坐守寒巖异艹青万丈寒潭彻底清霜天午夜欲生冰钓鱼要掷金鳞饵拨转芦篷向月明梅雪争春未肯降骚人阁笔费评章梅虽逊雪三分白雪却输梅一段香玉楼金殿锁琼枝妃子徒勤舞袖时明露秋光犹不委暗藏春色几人知一鍼鍼又一鍼鍼定要鍼它病浅深痛处一鍼肝胆见方知割股救人心九峰因僧问人人尽道请益未审师还拯济也无师曰汝道巨岳还曾乏寸土么曰四海参寻当为何事师曰演若迷头心自狂曰还有不狂者么师曰有曰如何是不狂者师曰突晓途中眼不开寒谷生洪律全超拯济功园林变花柳何必待春风万里封疆事正愁渊明解印笑封侯归来故里浑风月何用劳生更折腰九峰因僧问尽干坤都来是箇眼如何是干坤眼师曰干坤在里许曰干坤眼何在师曰正是干坤眼曰还照瞩也无师曰不借三光势曰既不借三光势凭何唤作干坤眼师曰若不恁么髑髅前见鬼人无数X丝来线去话情悰𢹂手相将入锦丛到底泪肠无限痛一声长笛寄秋风山叠叠水重重笔尖珍重点睛龙许大干坤一眼睛明头却暗暗头明金鎞若賸纤毫翳艹动风吹总是兵退身有路进步曷升重重拈起截铁斩钉使星三徙情方恰定国安邦见老成九峰因僧问古人道因真立妄从妄显真是否师曰是曰如何是真心师曰不襍食是曰如何是妄心师曰攀缘起倒是曰离此二途如何是本体师曰本体不离曰为什么不离师曰不敬功德天谁嫌黑暗女是真是妄披金择沙同门出入宿世冤家九峰示众常住法身不生不灭僧问既是不生不灭为什么六道轮𢌞师曰为有心故曰以何方便当证法身师曰以虗空心合虗空理曰证后如何师曰任从三界转徒听四生奔又曰会么曰不会师曰礼拜着精金须百炼百炼色不回转道贵无心无心道即恢更深秋夜月古庙香炉灰法身无一物山岳空崔嵬九峰因僧问如何是头师曰开眼不觉晓曰如何是尾师曰不坐万年牀曰有头无尾时如何师曰终是不贵曰有尾无头时如何师曰虽饱无功曰X直得头尾相称时如何师曰儿孙得力室内不知博山来云指活路于廛中舌头不连着肉披全提于向上头颅不拄着天九峰口齿若梭肠自有巧妇鍼线也所贵者儿孙得力室内不知且道不知底是何事灵隐礼云洞山明妙叶于正偏四臣咸奉一君九峰辨贵贱于内绍五子全身归父殊不知威音那畔五马不嘶今世门头一牛不饮且道云生碧嶂风起青萍枯木龙吟髑髅喜笑又作么生乃卓拄杖云万古碧潭空界月再三捞摝始应知规圆矩方用行舍藏钝置栖芦之鸟进退触藩之羊喫人家饭卧自家牀云腾致雨露结为霜玉线相投透鍼孔锦丝不断吐梭肠石女机停兮夜色向午木人路转兮月影移央九峰因僧问古人道直得不恁么来者犹是儿孙意旨如何师曰古人不谩语曰如何是来底儿孙师曰犹守珍御在曰如何是父师曰无家可坐无世可兴尊贵天然原不共转身有路涉途中苔封古殿难寻迹体混诸尘不露踪旋转华夷皆至化浩然物我总同风舜谟禹蹟浑闲事那见尊家更计功不立孤危道始丕才居尊贵落今时劫前风月谁人荐化外春光自不知忘朕兆绝机宜寥寥金殿绿苔滋鸿钧一气从教转那更重裁眼上眉一帘明月解回踪宁守寒巖异艹封无地卓锥犹堕X见沉家湘水未全穷体照尽位方终扑破珊瑚笑石崇欲识诞生王子父鹤腾霄汉出银笼无索泥牛露地讨牧童倒骑入荒艹銕笛一声天地秋烟霞深处和衣袅九峰因僧问一笔丹青为什么邈志公真不得师曰僧繇却许志公曰未审僧繇得什么人证旨却许志公师曰乌龟稽首须弥柱荆山美玉卞人寻至宝无瑕绝见因铁牛带子蹋沧海撞月石龟长羽鳞台州涌泉景欣禅师因僧问如何是相传底事师曰龙吐长生水鱼吞无尽沤曰请师挑硩师曰擂鼓转船头棹穿波底月依依半月沉寒水耿耿三星落碧巑昔日云巖曾漏泄金轮王子宝花冠涌泉因武宗废教在院看牛时有彊德二禅客到于路次见师骑牛不识乃曰蹏角甚分明怎奈骑者不鉴师骤牛而去二禅客相次憩于树下煎茶师下牛与坐乃问近离甚处曰那边师曰那边事作么生彊提起茶盏师曰此犹是者边事那边事作么生彊无对师曰莫道骑者不鉴好保宁勇代泉指参随人云归到山中分明举似宝寿方云大小涌泉大似南头失利却来北头盘本当时待道头角甚分明争奈骑者不鉴何不下牛向前搊住云速道速道它若拟议便与噼面一掌却好云X莫道骑者不鉴好芳艹蔓蔓岂变秋牧童白牯恣优游异中有路人难见却谓骑牛不识牛学医靡不欲方良日久却成艹药郎正要索君真药看人前未免两头忙涌泉因雪峰来访乃门送峰入轿了师曰者箇四人舁那箇几人舁峰乃耸身起曰道什么师再问峰曰行它不会师曰知即知祇是道不得云居庄云有宾有主全收全放直须识取涌泉雪峰脱或未然切忌向虗空里钉橛璇鑑衡云涌泉糚聋不妨软顽雪峰欺敌不解减灶若是佛日待问那箇几人舁但向四人道分一筹与者上座看他涌泉又作何去就宗鑑法林卷六十四宗鑑法林X卍XXX宗鑑法林卷六十五集云堂编大鉴下六世潭州云盖山志元圆净禅师因僧问石霜万户俱闭即不问万户俱开时如何霜曰堂中事作么生僧无对经半年方始下一转语曰无人接得X渠霜曰道即太煞道祇道得八成曰和尚又且如何霜曰无人识得渠师闻知乃礼拜乞为举霜不肯师乃抱霜上方丈曰和尚若不道打和尚去在霜曰得在师频礼拜霜曰无人识得渠师顿省翠巖芝云先行不到末后太过天童觉云稳密田地忌堕功勋贴肉衣裳会须脱却宗中辨的量外转机须仔细始得同中之异灼然尚带依俙异中之同直是难臻玅极还知他石霜父子转侧处么烧烛玉人初破梦夜寒青女未登机天宁琦云或有问永祚万户俱开时如何向他道且喜到来与古人是同是别白巖符云脱体无依要见寸丝不挂尊严不犯会须及尽今时者里毫忽之差则律吕有所不应矣还知石霜父子稳密处么方外那许论量古殿巖开月锁松霜凝雪露韵无穷星前人卧千峰室佛祖无因识得侬无人接得渠遗逼马相如果来桥上也记得柱头书无人识得渠棋局醉樵夫回头斧柯栏大海亦成枯寂寂帘垂宝殿虗六宫惟见篆烟疎龙颜毕竟尊严甚谁敢擡眸得覰渠河中南际山僧一禅师到雪峰数日次到玄沙沙曰此事惟我能知长老作么生会师曰须知有不求知者沙曰山头老汉喫许多辛苦作么翠峰显别际语云雪峰门下几个如斯X福州覆船山洪荐禅师因僧问抱璞投师师还接否师以手拍香台僧礼拜师曰礼拜则不无其中事作么生僧却拍香台师曰舌头不出口舌头不出口三三成九九算到香台边彼此落人后覆船因僧问钩锥不到处请师道师良久僧曰掣电之机徒劳伫思师曰出格一句汝试道看僧近前三步却退后师曰此是出格句即今事作么生僧拂袖便出师曰也是天津桥上汉昭觉勤云者僧浑金璞玉覆船大冶弘开百炼千煅成一个金刚王宝剑还委悉么也是天津桥上汉北斗南头着眼看覆船因僧问如何是师子子师曰善哮㖃僧拊掌曰好手好手师曰青天白日却被鬼迷僧作掀禅牀势师便打僧曰驴事未去马事到来师曰灼然作家僧拂袖便出师曰将瓯盛水拟比大洋瀛山誾云若不是覆船肘后符灵几被者僧夺却竿木逢场戏一回寻常等个作家来虽然雪曲难赓和笑把巴歌上舞台倒岳兮披以鹏翅倾湫兮展以龙鳞天旋地转左变而右易风生云起出鬼而入神吾亦不知其灵怪如此曾游杳冥兮见羽人越州云门山拯迷寺海晏禅师因僧问如何是密室师曰紧不就曰如何是密室中人师曰不X坐上色牛盐官尹云盐官则不然如何是密室十方无壁落如何是密室中人八面绝遮拦凤翔府石柱禅师师游方时到洞山因道虔和尚垂语曰有四种人一人说过佛祖一步行不得一人行过佛祖一句说不得一人说得行得一人说不得行不得阿那箇是其人师出众曰一人说过佛祖行不得者祇是无舌不许行一人行过佛祖说不得者祇是无足不许说一人说得行得者祇是圅盖相称一人说不得行不得者如断命求活此是石女儿担枷带锁山曰阇黎分上作么生师曰该通分上卓卓宁彰山曰祇如海上明公秀又作么生师曰幻人相逢拊掌呵呵海底泥牛畊白月云中木马骤清风胡僧嬾捧西干钵半夜乘舟过海东木人岭上吹觱篥石女溪边操短琴是处语言皆合道谁家絃管不传心张拙秀士因禅月大师指参石霜霜问何姓士曰姓张名䂐霜曰觅巧了不可得䂐自何来士忽有省乃呈偈曰光明寂照徧河沙凡圣含灵共我家一念不生全体现六根才动被云遮断除烦恼重增病趣向真如亦是邪随顺世缘无罣碍涅槃生死等空花径山杲云驴拣溼处溺X潦倒石霜无忌讳当头一句会提起只因当日老婆心千古寥寥挂脣齿胪传不羡擅嘉声错认山河作眼睛巧拙一时俱裂破断除烦恼病重增进前峭壁三千丈退后悬崖几万重珍重大唐张拙老铁锤无孔舞春风澧州洛浦山元安禅师久为临济侍者一日辞去济陞堂曰临济门下有箇赤梢鲤鱼摇头摆尾向南方去不知向谁家虀瓮里淹杀师游历罢直往夹山下卓菴经年不访夹山山脩书令僧驰往师接得便坐却再展手索僧无对师便打曰归去举似和尚僧回举似山曰者僧若开书三日内必来若不开书斯人救不得也师果三日后至见山不礼拜乃当面叉手而立山曰鸡栖凤巢非其同类出去师曰自远趋风乞师一接山曰目前无阇黎此间无老僧师便喝山曰住住且莫艹艹悤悤云月是同溪山各异截断天下人舌头即不无阇黎怎教无舌人解语师伫思山便打因兹服膺兴化奖代浦云伹知作佛莫愁众生五祖戒出浦语云更说道理看便出去太阳玄代云也要和尚证明翠峰显云者汉可悲可痛钝置他临济他既云月是同我亦溪山各异说什么无舌人不解语以坐具噼口便摵夹山若是箇知方汉必然明牕下安排昭觉勤云翠峰虽是贼过后张弓不妨与临济X雪屈捡点将来令行一半倘若担荷正法眼藏待伊道争教无舌人解语便与掀倒禅牀喝散大众更待什么明牕下安排剔起便行直饶机如掣电眼似流星辩若悬河卒着手脚不得且道誵譌在甚处乃云险东山澓云洛浦当时虽无言可对无理可伸其不知如勾践之行成卒能卧薪尝胆无伴石人夜入山雪笼红顶绿衣寒喝开劫外三峰秀捧出金襕对日看摇头摆尾赤梢鳞彻底无依解转身截断舌头饶有术拽回鼻孔妙通神夜明帘外兮风月如昼枯木巖前兮花卉长春无舌人无舌人正令全提一句新独步寰中明了了任教天下乐欣欣前脚不着实后脚却移步跌倒烂泥中旁人称怨苦唤得起来连累汝沉香亭下醉题诗宠辱相连在一时云月溪山同有异终身落魄夜郎西麦浪风生紫电翻腾蛟池上晓春暾当时拔剑能施勇何待雷声震海门洛浦因僧问供养百千诸佛不如供养一箇无心道人未审百千诸佛有何过无心道人有何德师曰一片白云横谷口几多归鸟尽迷巢拾得疎慵非觉晓寒山懒惰不知归声前一句圆音美物外三山片月辉百千诸佛眉弯曲无证无修眼𥉌眵蹋着未消连底X冻一时认作碧瑠琉故山岌岌锁寒烟未肯将心轻授传玉女夜寻无字印石人遥指月明前洛浦问僧近离甚处曰荆南师曰有一人与么去还逢么曰不逢师曰为什么不逢曰若逢即头粉碎师曰阇黎三寸甚密云门偃于江西见其僧乃问还有此语否僧云是门云洛浦倒退三千里洛浦因僧问如何是一大藏教收不得者师曰雨滋三艹秀片玉本来晖毕钵巖前晓带春香风时结鹫峰层须知玉像缾中塔别有辉天鑑地镫洛浦因僧问学人拟归乡时如何师曰家破人亡子归何处曰恁么则不归去也师曰庭前残雪日轮消室内游尘遣谁埽乃示偈曰决志归乡去乘舟泛五湖举篙星月隐停棹日轮孤解缆离邪岸张帆出正途到来家荡尽免作屋中愚天奇瑞云者僧旷劫孤露所以念念不忘洛浦虽然冰消瓦解又恐剏建璚楼外脱牢笼内存经纪不免更赠一言何故雁飞不到处人被利名牵太平乡国路空赊归兴悠悠思莫涯攃手到家何所有瑠璃宝殿锁空华洛浦因僧问一毫吞尽巨海于中更复何言师曰家有白泽之图必无如是妖怪X保福展别云家无白泽之图必无如是妖怪巖前虽有云千顷户内殊无半夜灯极目危峦今古秀晖天斜照碧层层洛浦因僧问如何是祖师西来意师曰青岚覆处出就藏锋白月晖时碧潭无影羣花未发梅先坼万木凋零柏转奇云淡不彰籭月影烟轻那露引风枝隐隐朝曦挂竹牕榴花隔院有余香帘垂无复晴光漏賸有轻烟锁画堂洛浦因庞居士礼拜起曰仲夏毒热孟冬薄寒师曰莫错曰庞公年老师曰何不寒时道寒热时道热曰患聋作么师曰放你三十棒曰哑却我口塞却你眼直下哑却我口分明塞却你眼由来洛浦庞公未出睦州担板觌面全提照古今冬寒夏热凭谁拣洛浦上堂孙膑今日收舖去也有卜者出来时有僧出曰请和尚卜师曰你家爷死僧无语法眼益代抚掌三下径山杲云者僧没兴死却爷又被他人抚掌信知祸不单行然洛浦善卜法眼善断若仔细思量爻象吉凶二老一时漏逗既占得火风鼎卦何故断作地火明夷云门则不然蓦拈拄杖云孙膑门下死却郎罢连卓三下云会么内属艮宫再求外象又卓三下云千神万灵万圣千灵莫顺人情复卓一下云吉凶上卦金粟元云洛浦开大卜X舖善断吉凶可惜者僧不还卦钱带累旁人抚掌今曰着里则不然孙膑收舖去也有卜者出来忽孝子出云请和尚卜祇向它道你家爷活大众它家爷巳死为甚却道活岂不闻七十一年名着于乡善士之风山高水长洛浦因僧问祖意教意是同是别师曰日月并轮晖谁家别有路曰恁么显晦殊途是非一槩师曰但自不亡羊何须泣岐路月籭松影高低树日照池心上下天赫赫炎空非卓午团团秋夜不知圆洛浦因僧问如何是佛法大意师曰雪覆孤峰峰不白雨滋石笋笋初生海底龙吟云雨润林间虎啸谷风清莫言满路生荆棘况是贫家少送迎洛浦因蛤溪道者相访师问自从犂溪相别今得几年曰和尚犹记得昔时事师曰见说道者总忘却年月也曰和尚住持事繁且容仔细看师曰打即打会禅汉曰某甲消得师曰道者住山事繁青龙斯云二老有主有宾有收有放捡点将来总是互扬家丑弁山今日将条龟毛索子缚作一团抛向宝珠池浸杀了也还有相救者么如无烦东禅长老为伊解交者般消息不寻常蟾桂枝枝有远香昨后嫦娥呈巧妙眼睛直上绣鸳鸯X洛浦因侍者曰肇法师制得四论也甚奇怪师曰肇公甚奇怪要且不见祖师者无对清凉钦代云和尚甚处见祖师云居钖云甚么处是肇公不见祖师处莫是有许多言语么又云肇公有多少言语洛浦因僧问众手淘金谁是得者师曰拳中旧宝不拣披沙曰恁么则展手不逢也师曰莫将鹤唳拟作莺嗁淘金岂假披沙得石触波澜犹费力露柱三更忽放光此时未审何人识洛浦因僧问诸圣恁么来将何供养师曰土宿虽持钖不是婆罗门闲神枉顾谩嗷嗷壁立门庭万仞高细切清风陈爼豆薄㓟明月当春醪空施三奠酬来意那讨分文买纸烧一物浑无将底供雪霜横按有吹毛洛浦临寂告众曰今有一事问汝等若道者箇是即头上安头若道不是即斩头求活第一座曰青山不举足日下不挑镫师曰是甚么时节作者箇语话时有彦从上座对曰离此二途请和尚不问师曰未在更道曰彦从道不尽师曰我不管汝尽不尽曰彦从无侍者抵对和尚师便休至夜令侍者唤从问曰阇黎今日抵对甚有道理汝合体得先师意先师道目前无法意在目前不是目前法非耳目之所到那句是宾那句是主若择得出分X付钵袋子曰彦从不会师曰汝合会曰彦从实不会师喝出乃曰苦苦至明日又僧举前话问师师曰慈舟不棹清波上剑崃徒劳放木鹅报慈遂云且道从上座实不会为复怕见钵袋子黏着伊博山来云将迁化之时託契于儿孙其妙思天造情怀自别首座彦公大有出身之路奈何老者难以言句取则若迹解求之未免按图索马也饵云钩月钓清津年老心孤未得鳞一曲离骚归去后汨罗江上独醒人纸衣下事不假胞胎悬巖攃手襁褓婴孩涅槃会上道场开单传直指状元来数载渔舟江上澜长竿在手不曾闲锦鳞不遇空劳力收取丝纶过别湾袁州府蟠龙山可文禅师因僧问亡僧迁化后向甚么处去师曰石牛沿古路日里夜镫明无底船行四百洲月光影落浅砂头泥龙鼓浪争头角万顷烟波尽放流洛京韶山寰普禅师因僧问如何是韶山境师曰古今猿鸟叫翠色薄烟笼曰如何是境中人师曰退后看最好韶山境烟笼翠色轻欲描描未就猿鸟一声声韶山因遵布衲访师在山下相见遵问韶山路向什么处去师以手指曰呜那青青黯黯处去遵近X前把住曰久向韶山莫便是否师曰是即是阇黎有甚么事曰拟申一问师还答否师曰看君不是金牙作争解弯弓射尉迟曰凤凰直入烟霄去谁怕林间野雀儿师曰当轩画鼓从君击试展家风似老僧曰一句迥超千圣外松萝不与月轮齐师曰饶君直出威音外犹较韶山半月程曰过在甚处师曰倜傥之辞时人知有曰恁么则真玉泥中异不拨万机尘师曰鲁般门下徒施巧妙曰学人祇恁么未审师意如何师曰玉女夜抛梭织锦于西舍曰莫便是和尚家风也无师曰耕夫制玉漏不是行家作曰此犹是文言如何是和尚家风师曰横身当宇宙谁是出头人遵无语师遂同归山才人事了师召近前曰阇黎有冲天之气老僧有入地之谋阇黎横吞巨海老僧背负须弥阇黎按剑上来老僧挜枪相待向上一路速道速道曰明镜当台请师一鉴师曰不鉴曰为甚不鉴师曰水浅无鱼徒劳下钓遵无语师便打黄龙新云好打者般汉打杀百千万个有甚么过当时若在黄龙手里棒折也未放过在何山珣云布漫天网打凤罗龙主则琢玉镂冰宾则攒花蔟锦当机不让觌面争先结角螺文互存互夺诸方咸谓好手手中呈好手还端的也无若约慧日见处遵布衲若能慎初护末待韶山指出路头骤步便升堂奥管取明牕下安排非惟截断葛藤亦免上他钩线何也X一着不到处满盘空用心天童华云死心和尚一期大惊小怪殊不知韶山自遭布衲毒手之后至今无人检点得出且道誵譌在什么处趋时适变随物穷通鸿鹄之气谁辨雌雄韩侯未遇布衲家风三秦席卷非无计忠义何劳忆蒯通相逢狭路神机绝一似雷崩兼雷掣彷彿狂澜经百折郢斤施基箭设鹘眼龙睛难辨别相如车避廉将军一任时人判优劣青青黯黯客情赊妙展雄机验作家收拾杖藜归去也免教月下弄琵琶韶山因僧问是非不到处还有句也无师曰有曰是什么句师曰一片白云不露丑天童觉云通身回互不触尊严退位旁提要当宛转还见韶山相为处么尽力推爷向里头东山澓云韶山可谓打落楚天月摘去汉地星等闲道出一句藏锋不露检点将来犹未劋绝今日有问是非不到处还有句也无直云无为甚么无但云秋水长天一色落霞孤鹜齐飞白云不到中峰顶满目烟萝景象殊一句曲含千古调万重青碧月来初独向沧溟截众流等闲舞棹掷金钩白云不露烟波阔横笛一声天地秋一片孤云不露丑白云儿倚青山父鹤巢露滴梦初回新月半钩昇万户X韶山因白头因参师曰莫是多口白头因么曰不敢师曰有多少口曰通身是师曰寻常向什么处疴曰向韶山口里疴师曰有韶山口即得无韶山口向甚处疴因无语师便打云门偃云者话堕阿师放你三十棒又云将谓是师子儿又云韶山今日瓦解冰消翠峰显云从来疑着韶山愚菴盂云拨草伤蛇惹火烧身恁么人处处有之因禅多口直得闭杀韶山无口直得疴杀清化嶾云因白头通身是口不奈韶山一疴何韶山因僧问如何是和尚家风师曰绝顶无根艹无风叶自摇妙峰孤顶偏肥腻天产灵苗不触地翠叶无风常自摇清香那逐春光媚韶山因僧参礼拜起立师曰大材藏拙户僧过一边立师曰丧却栋梁材城山洽云前箭犹自可后箭射人深叉手须知巳隔津更重进步转漂沦顽铜若作黄金货祇可瞒它无眼人三月桃花水满滩锦鳞争跃禹门关难禁白浪滔天涌却使悠悠点额还洪州上蓝令超禅师因僧问如何是上蓝本分事师曰不从千圣借岂向万机求曰不借不求时如何师曰不可拈放阇黎手里得么一片灵明本妙圆箇中非正亦非偏宝峰瑞艹无根X蒂不待春工色自鲜上蓝因僧问善财见文殊后因甚却往南方师曰学凭入室知乃方通曰为甚么弥勒却遣见文殊师曰道旷无涯逢人不尽天宁琦云奇特中奇特玄妙中玄妙达法源底须是上蓝始得祖师门下直是未在郓州四禅禅师因僧问古人有请不背今请和尚入井还去也无师曰深深无别源饮者消诸渴曹溪源派古之今意识徒将度浅深好是昔人游戏处虽然入井不曾沉太原海湖禅师因有人请灌顶三藏供养敷座讫师乃就彼位坐时有云涉座主问曰和尚甚么年行道师曰座主近前来涉近前师曰祇如憍陈如是甚么年行道涉茫然师喝曰者𡲘牀鬼多是从人学得来一生空把口胡开欲穷此片虗明地七佛巳前总不该凤翔府天葢山幽禅师有一院名无垢净光有人问既是无垢净光为甚么却造浴室僧无语请师代师曰三秋明月夜不是骋团圆虽然答尽深深意争奈投机句未亲欲会本来无垢底更须入水见长人蕲州三角山令珪禅师因僧问如何是佛师曰明日来向汝道如今不道X伤心欲问前朝事惟见江流去不回日暮东风春草绿鹧鸪飞上越王台桐城投子感温禅师因僧问父不投为甚么却投子师曰岂是别人屋里事曰父与子还属功也无师曰不属曰不属功底如何师曰父子各自脱曰为甚么如此师曰汝与我会龙归万顷沧浪窟鹤宿千年㵎底松月照淡烟秋色杳清光巳透玉帘栊投子游山次见蝉蜕侍者问殻在者里蝉向甚么处去师拈蝉殻就其耳畔作蝉鸣声者有省轻薄寒蝉殻枯干败叶形拈来临耳畔连噪两三声明明脚蹋五须弥道是神通孰信谁翻不如它蝉殻子一声唤醒𡲘牀儿福州牛头微禅师僧问如何是和尚家风师曰山畬脱粟饭野菜淡黄齑曰忽遇上上客来又作么生师曰喫即从君喫不喫任东西瀛山誾云生铁铸心肝打得丁当响宗鑑法林卷六十五X宗鑑法林X卍XXX宗鑑法林卷六十六集云堂编大鑑下七世洪州凤栖山同安丕禅师僧问如何是和尚家风师曰金鸡抱子归霄汉玉兔怀胎向紫微曰忽遇客来将何祇待师曰金果朝来猿摘去玉花晚后凤衔归广福勤云广福则不然有问如何是和尚家风向他道翠竹丛中歌款乃碧巖深处卧烟萝忽遇客来将何祇待没底篮儿盛皓月无心盌子贮清风径山杲云同安家风不妨奇怪径山要且不然有问如何是和尚家风但向道斋时一钵和罗饭禅道是非总不知客来将何祇待蒸饼䬪饦天宁琦云正偏回互不犯锋铓问答纵横惟明尊贵同安老人惯得其便或有问如何是和尚家风向道钵盂满饙子客来如何祇待饭后一杯茶天童忞云同安十分奇怪妙喜一味寻常从上家风但祇恁么达磨一宗扫土而尽如今有问如何是和尚家风烂研巴豆三千颗泻却诸方五味禅客来又如何换骨洗肠重整顿通身手眼更须参紫梅周云同安家风太杀富贵要且无衲僧气味者里则不然忽有问如何是和尚家风但对道郁郁长松盘翠盖林林修竹结青垣忽遇客来将何祇待斋时炊燕麦午后点麤茶凤山启云同安老祖富同金谷侠比孟尝虽则卖弄祖父家X风未免糜费常住脱有问妙叶家风向他道鉏翻碧落云千顷消受青山月一瓢客来将何款待祇有家常饭殊无五味香日午烟凝山突兀夜央天淡月婵娟混然寂照寒宵永明暗圆融未兆前尺素如残雪结成双鲤鱼要知心里事看取腹中书白玉阶前金凤舞黄金殿上玉鸡鸣正中来与兼中到昨夜雪深月正明古寺烟笼最上峰夜深谁在扣金钟声声韵出威音外石女归来月正中黄阁帘垂气象殊紫罗帐合家风足析栴檀片片皆香碎珪璋尘尘是玉暗穿玉线锦重重密度金鍼花蔟蔟绣出鸯鸳到处飞金鸡啄破琉璃窟玉户深沉少送迎御街饶见绿苔侵檐前虽有春光媚室内殊无丝竹音同安看经次见僧来参遂以衣袖盖却头僧近前作弔慰势师放下衣袖提起经曰会么僧却以衣袖盖却头师曰苍天苍天宝寿方云两个汉大似名门老将遇着孙武子家儿孙自然纵夺可观互换有准虽然笑杀钓鱼台上客有分在同安因僧问依经解意三世佛冤离经一字即同魔说此理如何师曰孤峰迥秀不挂烟萝片月行X空白云自异云自高飞水自流海天空阔漾孤舟夜深不向芦湾宿迥出中间与两头乘兴前来漾小舟东西不犯水悠悠好看十二桥头月山色湖光夜最幽落花流水两无情送尽东风过洛城款乃一声烟嶂外风光占断有谁争同安因新到参问甚处来曰湖南师曰还知同安者里风云体道花槛璇玑么曰知师曰非公境界僧便喝师曰短贩樵人徒夸书剑僧拟进语师曰剑甲未施贼身巳露百丈泐云者僧祇知贪程不觉错路同安善于接机却费许多周折百丈则不然问他甚处来云湖南便云剑甲未施贼身巳露不特令者僧庆快平生亦免使诸人话堕秋风入袂骨毛寒瘦损园林不耐看巳是凄清情十倍难禁风雨又摧残南塘旅客秋浅清夜深绿苹风不生莲花受露重如睡斜月起动鸯鸳声同安临终上堂多子塔前宗子秀五老峰前事若何如是三举众无对者同安志出曰夜明帘外排班立万里謌谣道太平师曰须是者驴汉始得白巖符云先同安钵袋子分付不得个人到临末梢头尤切切也求贤之急亦至矣志老与么应对虽不X失其为宗旨然未审还恰他意也无若不恰他意他又道须是者驴汉始得若恰他意怎奈三十代后有个白巖不肯年老思儿倚翠楼重重烟树望中愁人来接得平安信忙把珠帘倒上钩克家谁可继箕裘临老垂竿煞有由明暗双双机契处皇华犹得壮千秋庐山归宗怀恽禅师因僧问截水停轮时如何师曰磨不转截水停轮话巳圆借婆衫子拜婆年后人不见归宗老往往思量石二边千寻竿上翻筋斗大海波心掷钓钩大抵还他肌骨好不涂红粉也风流大用纵横掣电机烁迦罗眼尚胶黐迷途梦里争脣吻却忆随他去一回池州嵆山章禅师在投子作柴头一日侍投子同喫茶次子举茶盌曰森罗万象总在里许师遂将茶泼却曰森罗万象在什么处子曰可惜一盌茶明招谦云嵆山未泼茶前合下得什么语免他道可惜一盌茶杭州佛日本空禅师参夹山入方丈才至阶前山便问甚处来师曰云居来曰即今在什么处师曰在夹山顶𩕳上曰老僧行年在坎五鬼临身X师拟上阶山曰三道宝阶从何而上师曰三道宝阶曲为今时向上一路请师直指山便揖师乃上阶礼拜山问阇黎与什么人同行师曰木上座曰何不来相看老僧师曰和尚看它有分曰在甚处师曰在堂中山便同师下到堂中师遂取拄杖掷山面前山曰莫从天台得否师曰非五岳之所生曰莫从须弥得否师曰月宫亦不逢曰恁么则从人得也师曰自已尚是冤家从人得堪作什么山曰冷灰里有一粒豆爆宝寿方云本公一酬一对大有来由不愧为云居嫡子敲磕将来不无话作两橛当时待问木上座在甚处何不向道某甲乍到劳倦别日再来呈似拂袖便出夹山眼里有睛自当大开东阁却乃云在堂中衲僧分上成得个什么歙州朱溪谦禅师韶国师行脚时参值犬齩灵鼠韶便问是什么声师曰犬齩灵鼠声曰既是灵鼠因甚么被犬齩师曰齩杀也韶曰好箇犬师便打韶曰莫打某甲话在师休去昭觉勤云朱溪八面受敌固宜委曲接人国师一着当机未免承虗接响当时待他道莫打某甲话在但向道巳后须遇人始得鍼头削铁佛面刮金无处若有出手便惊鼠既不灵官马相蹋借便乘风厮挨厮拶干戈中立太平基凛凛嘉声振兰若X朱溪问僧甚处来曰广南来师曰彼中还有奇特尊宿么曰奇特尊宿并无人说着祇有一人太无慙愧师曰谁僧便指师师曰果然无慙愧曰若不是朱溪时人罔措师以手掩鼻僧近前师便打僧曰恰是师曰老僧住持事繁僧拂袖便出师呵呵大笑曰盘陀石上藕乱走到家来到家便乱走捉得玉麒麟齩断别人手问着奇特尊宿指出无慙愧汉力战当场彩旗撩乱头尾两全始终一贯蟠桃一熟三千年藕生石上谁亲见拨草瞻风客机锋噼箭来盘陀石上藕一夜铁花开黄河九曲三三转青艹池塘六六湾彼此二途俱涉险徒教累得骨骰酸云居山第二世道简禅师因僧问孤峰独宿时如何师曰闲着七间僧堂不宿阿谁教你孤峰独宿法尔非修本十成平常酬答最分明端然指出长安道无奈游人不肯行豁开万仞巖噼面通消息一条白练飞界破青山色堂奥虽深无锁钥包容大地与山河艹窠里辊人多少唤不回头争奈何X云居因僧问路逢勐虎时如何师曰千八万人不逢如何却是你逢不搽红粉色不挂绿罗衣一般闲态度淡墨畵蛾眉仙都自古异凡阿浅水明沙趣便多不羡玉堂公子气飞楼涌殿政方苛云居因僧问如何是朱顶王菩萨师曰问者赤头汉作么高菴悟云者个便是超宗越格底事直是无你会处须是悟了更能践履始得诸人还明得么乃颂朱顶王菩萨元是赤头汉惊怪李三黑一生祇卖炭新罗云住禅师僧问如何是诸佛师师曰文殊耸耳无相光中未兆身清虗渺邈岂为邻一轮明月当轩照玉殿萧萧不见人禁殿苔生耗不通更深帘挂月明中龙牀慵卧忘尊贵佛祖无因拜下风抚州金峰玄明从志禅师上堂事存圅盖合理应箭锋拄还有人道得么若有人道得金峰分半院与它住时有僧出礼拜师曰相见易得好共住难为情便下座天童觉云重赏之下必有勇夫者僧拟于强取金峰却又不甘还知蚌鹬相持总落渔人之手么若也辨得圅盖箭锋金峰一院两手分付宝寿新云金峰X将个破院子看得活宝相似放又恐放去揑又怕揑杀当时者僧若是个汉待道有人道得金峰分半院与他住便好掀倒禅牀喝散大众管教一院两廊双手分付还有旁不甘底么出来与金峰作主紫霞岭上觅渔父银浪堆中遇樵客赤霄曾奉楚王筵白璧夺归赵氏掖个是雄雄貌粹奇蹋转云林施棒喝施棒喝笑破春风无浪拍金峰因僧侍次乃曰举一则因缘汝第一不得乱会僧曰请和尚举师竖起拂子僧良久师曰知道阇黎乱会僧以目视东西师曰雪上更加霜昭觉勤云金峰起模画㨾者僧好肉剜疮不惟雪上加霜亦且将错就错山僧亦有一则机缘祇是不举向诸人何故六耳不同谋清化嶾云古洞云兴碧潭雾起金峰老汉不合教坏人家男女怎如山僧者里全无一些佛法道理金峰拈枕示众一切人唤作枕子金峰道不是有僧曰未审和尚唤作什么师拈起枕子僧曰恁么则依而行之师曰你唤作甚么曰枕子师曰落在金峰窠窟里法云秀云买卖不相当牛头南马头北与么说话也未出得金峰窠窟在毕竟如何心不负人面无慙色云盖本云卖宝遇着瞎波斯昭觉勤云浑囵无缝罅绵密不通风画也画不成描也描不就唤作枕子固是落在金峰窠窟里直饶不唤作枕子亦未免X落在金峰窠窟里且作么生出得金峰窠窟识取钩头意莫认定盘星金峰窠里绝誵譌枕子拈来会得么回雁一声春梦断始知身世悟南柯浑囵拈起好风规石火明明巳较迟不落金峰窠窟里会须赤手讨便宜金峰因僧问讯次乃把住曰辄不得向人道我有一则因缘举似你僧作听势师与一掌僧曰为什么打某甲师曰我要者话行明昭谦云可惜许金峰好一则因缘被者僧蹋却若要话行者一掌须是金峰自喫始得昭觉勤云六耳不同谋狮吼振云没量大人尽向语默里转却若是个汉待金峰恁么道掩耳便行非但金峰一掌无下手处管取者老汉倒疑三十年金峰因僧问金桮满酌时如何师曰金峰不胜酩酊昭觉勤云承言会宗明机普应则不无金峰仔细检点将来也大漏逗若问有蒋山金杯满酌时如何但云山僧自来天戒金峰因僧问是身无知如木土瓦石此意如何师下禅牀扭僧耳僧负痛作声师曰今日始捉着箇无知汉僧作礼出去师召阇黎僧回首师曰若到堂中不可举着曰何故师曰大有人笑金峰老婆心X南山宝云杀人刀活人剑在金峰惯得其妙怎奈者僧贪观天上月失却手中桡当时若是个汉待伊拟下禅牀便与一啐管取金峰作伎俩不成扁舟划断晓江云一曲高歌远送君惊起滩头野鸭子海天飞去不成羣是身士木无知汉忍痛声中一皱眉好是南山射石虎纵饶没羽亦徒为清机历掌中成始又成终韵出云霄外还他岳顶松鲁酒莼鱼次第排清晨门外候君来及乎日落音犹杳祇得含羞掩面回金峰上堂我若举来又恐遭人脣吻如不举来又恐遭人怪笑于其中间如何即是有僧才出师便归方丈至晚有僧请益曰和尚今日垂语有僧问为甚么不答话师曰大似失钱遭罪万安严云良驹不待摇鞭俊鹘岂打卧兔金峰抑不得巳如隔窗弄马骑相似者僧眼孔才定动早巳被他收拾场户了所以佛法付英灵汉为甚金峰却道失钱遭罪还知么卖金不遇买金人撒向阎浮如粪土卓拄杖金峰一日见僧来便起身僧便出去师曰恰共昨日那师僧见解不别僧遂回曰昨日僧道什么师曰恰与么问曰知道金峰有眼师曰金峰且置你今何处喫饭曰道着即不中师曰与么则无来处X也曰金峰心堪作什么师曰金峰问僧不曾弱它就中阇黎无话会处曰岂是分外师曰小慈倣大慈昭觉勤云钩头香饵放去收来冲浪锦鳞摇头振鬣虽是金峰不曾弱他奈者僧承机自弱还会么小慈倣大慈金峰见骈道者来擎起经作揽衣势以目视之骈提坐具以目视师师曰一切人道你会禅曰和尚作么生师曰艹贼大败龙起沧海虎出林端直下来也急着眼看金峰上堂老僧二十年前有老婆心二十年后无老婆心僧问如何是二十年前有老婆心师曰问凡答凡问圣答圣曰如何是二十年后无老婆心师曰问凡不答凡问圣不答圣天童杰云乌巨当时若见但冷笑两声者老汉若瞥地自然不堕圣凡窠臼报恩琇云金峰可谓得向上钳锤不落时人窠窟然检点将来也是自倒自起寿昌浩云金峰老汉缜密处水泄不通疎顽时随邪逐恶者僧贪他香饵未免堕在圣凡窠窟里百劫千生出身无路兴国今日平高就下买帽相头莫谓山僧为你说老婆禅好喝一喝石鼓滋云金峰虽具移腔别调底手段尚无指玼夺璧底机谋终不免打作两橛老僧者里则不然二十年前有老婆心饥飡渴饮二十年后无老婆心渴饮饥飡X金峰因僧问四海晏清时如何师曰犹是阶下汉四海烟尘巳晏然当轩皓月照人寒大功不赐将军赏宝马金枪顿懒看化外来宾事可安将军不重宝花冠功成身退全无力回首尘中毛骨寒金峰问僧甚处来曰东国来师曰作么生过得金峰关曰公验分明师曰试呈似金峰看僧展两手师曰金峰关从来无人过得曰和尚过得么师曰波斯喫胡椒仰山钦云过关须是透关眼守关须是把关人金峰不觉瞌睡致被者僧冲突虽然荡荡一条官驿路晨昏曾不禁人行金峰于僧堂喫饼次自拈一枚饼从上版头转一帀大众见一时合掌师曰纵饶你十分起手也祇得一半至晚有僧请益曰今日行饼祇得一半请和尚全道师作拈饼势复曰会么曰不会师曰金峰也祇得一半金峰餬饼祇许一半若要完全后五日看金峰因僧辞师问何处去曰不敢妄通消息师曰若到诸方切忌道着金峰为人处曰巳领尊旨师曰忽有人问你作么生僧提起袈裟角师曰捷弱于阇黎巨音选云大小金峰不妨为人彻困检点将来却被者僧惑乱山僧者里事无一向九十日巳来与诸人X行共行坐共坐如今事不获巳放一线道拟共诸人说一上佛法争奈不是时节虽然如是且道山僧还有为人处么抚州曹山慧霞禅师僧问佛未出世时如何师曰曹山不如曰出世后如何师曰不如曹山五祖演云若以世谛观之曹山合喫二十棒若以祖道观之白云合喫二十棒虽然如是棒头有眼两人中一人全肯一人全不肯若检点得出许你具半只眼天童觉云佛与曹山主宾互换出世不出世各具一只眼未有常行而不住未有常住而不行还会么幽洞岂拘关锁意纵横不涉两头机报恩秀云曹山不如自𢹂瓶去沽村酒不如曹山却着衫来作主人天童拈处不碍裂开万松着语何妨揑聚佛与曹山主宾和合出世不出世双眼圆明终日在途中不离家舍终日在家舍不离途中还会么云生洞口还归洞密密金刀剪不开天宁琦云大小曹山口甜心苦若有问寿山佛未出世时如何好出世后如何好与他二个好且听一生参寿昌浩云正偏妙叶还他本分宗师就里明机须是当场有准若有问山僧佛未出世时如何水足艹足出世后如何牵犁拽耙何故云散家家月春来处处花法林音云转功就位转位就功裂开揑聚正偏圆融曹山天童报恩三大老各有长处法林更资一路佛未出世时如何勘破了也出世后如何勘破了也虽然莫将闲学X解埋没师祖机日隐青山瑞气高梧藏丹凤覰无聊无端石马潭中过惊起泥龙翻海潮古木灵巢鹤梦迷崑崙白象倒骑归鱼鳞水涨舟横岸羊角风生花落蹊曹山不如花根本艶不如曹山虎体元斑江南地暖塞北春寒一把柳丝收不得和烟搭在玉栏杆曹山不如是马非驴不如曹山虎不食斑龙吟雾起虎啸风寒达观之士兮一见便见中下之机兮千山万山瘥病不假驴䭾药延龄何用九还丹清标隐隐紫微寒仰望令人神欲删无奈彩云更飘缈夜深空倚玉栏杆万斛烟云受用奇双眉日向额堂垂因思途路波咤者争似深山种紫芝银盆盛雪色难别芦藏鹭鸶类莫窥对对玉鸡啼午夜共觇紫气锁彤墀鍼札不入斧斫不开身是箭垛口是祸胎颠酒曹山醉未醒朝游南岳暮天台曹山因僧侍立师曰道者可煞热曰是师曰祇如热向甚处回避曰向镬汤炉炭里回避师曰祇如镬汤炉炭又作么生回避曰众苦不能到昭觉勤云回机转位宛尔通方直下似腊月莲花虽然如是斩钉截铁更饶一路或有问山僧恁么热向甚处回避祇向他道镬汤炉炭里回避镬汤炉炭里X如何𢌞避向道热杀也且道还有为人处也无资福侣云亲切提持圆融自在还他曹山然检点将来尚存意路者里则不然有问镬汤炉炭里作么生𢌞避向他道知汝信不及洞山度云祇如镬汤炉炭里苦不可言因甚道众苦不能到还知古人落处也无若知寒则普天普地寒热则普天普地热者里会得更须知有向上一窍其或未然祇知事逐眼前过不觉老从头上来崑崙片玉火中润碧落孤蟾水底圜一念翛然无异色任从沧海变桑田众苦不能到特地好干坤风光都买尽不费钱一文贺家湖上天华寺一一轩窗面水开不是闭门防俗客爱闲能有几人来瞎却顶门三只眼镬汤炉炭里优游若言众苦不能到端的何曾有地头万仞洪巖势逼天崚嶒怪石锁云烟不知谁是忘机者撒手无依得自然曹山因僧问四山相逼时如何师曰曹山在里许曰还求出也无师曰在里许即求出瀛山誾云潦倒曹山被者僧拶得立地尿出白巖符云与么答话大似自语相违我若作曹山待道还求出也无不求出为什么不求出却向道是他受用惯常X抚州荷玉山玄悟光慧禅师僧问如何是西来的的意师曰不礼拜更待何时虗堂寂寂夜深寒𢹂得瑶琴月下弹不是知音徒侧耳悲风流水岂相干衡州常宁县育王山弘通禅师僧问如何是和尚家风师曰浑身不值五文钱曰太恁贫寒生师曰古代如是曰如何施设师曰随家丰俭祖代家风没一文清贫中更是清贫着衣喫饭随丰俭物物头头用最亲蜀州西禅禅师僧问如何是非思量处师曰谁见虗空夜点头一点灵明六不收昭然何用更凝眸箇中消息人难委独有虗空暗点头宗鑑法林卷六十六宗鑑法林X卍XXX宗鑑法林卷六十七集云堂编大鉴下七世随州护国院守澄净果禅师因演化大师在湖南报慈值慈陞堂化出问如何是真如佛性慈曰谁无化不契遂请益师师曰谁有化于言下契X悟谁无谁有句中玄击碎重关道宛然若是子期听品弄肯将松韵作秋蝉朝三暮四一何少暮四朝三何太多多少未能知数量有无从此见誵譌不誵譌唵苏嚧悉哩萨婆诃谁无谁有全机道言下翻身不即留直饶未觉巳先行错认簸箕作熨斗阿呵呵若人便解倒骑驴一生不着随人后护国因僧问如何是本来心师曰犀因翫月纹生角象被雷轰花入牙三脚灵龟荒径走一枝瑞艹乱峰垂崑崙含玉山光润凉兔怀胎月未知护国因僧问如何是梵音相师曰河北驴鸣河南犬吠目连求佛梵音相运尽神通不见边谁悟驴鸣并犬吠圆音落落示人天护国因僧问如何是本来父母师曰头不白者曰将何奉献师曰殷勤无米饭堂前不问亲出门徧界无知已入户盈眸不见亲虗堂寒夜何所有碧天明月颇为邻寂寂重闱不露颜春秋无涉发无斑殷勤祇用云蒸饭石女盛来不受餐护国因僧问鹤立枯松时如何师曰地下底一场X懡㦬曰会昌沙汰时护法善神向什么处去师曰山门前两箇汉一场懡㦬曰滴水滴冻时如何师曰日出后一场㦬懡博山来云护国三懡㦬囫囵无缝罅便是具铁眼铜睛底汉子也分剖不下惟同道者方知谁是同道者直饶你知道得总是一场懡㦬鹤立孤松类莫齐岂同鵞鸭狎羣鸡辽阳化去无踪迹灵木迢然凤不栖古寺门前护法神会昌沙汰鼻头辛时来天地皆同力究竟还他有道君冰生滴水事清高日出东方便不牢溪㵎岂能留得住终归大海作波涛壮志棱棱𩯭未秋男儿不患不封侯反思清白传家客洗耳溪头不饮牛陶令弃官日仰眠艹屋中谁将五斗米拟换北窗风瑞州黄檗山慧禅师问踈山剎那便去时如何山曰畗塞虗空汝作么生去师曰畗塞虗空不如不去山便休去畗塞虗空不如不去前后际断今亦无住倒骑佛殿出山门却把山门挂露柱襄州万铜山广德义禅师僧问如何是透法身句师曰无力登山水茅户绝知音体妙探玄尽涉程争如野老异中行功忘日用平怀X稳免事君王宠辱惊不爱长安歌酒楼惟从野舍乐优游风清月白闲终日无事痴痴鹿是俦嬾与干坤担此忧不如随分上瀛洲清风明月人三个芳艹斜阳土一坵梦短梦长都是梦愁来愁去总成愁无穷心事凭谁诉满目黄花别见秋襄州石门寺献蕴禅师僧问如何是和尚家风师曰物外独骑千里象万年松下击金钟夜明帘外月朦胧骑象翻身击宝钟洪韵上腾三界外聋夫何事睡犹浓潭州报慈藏屿匡化禅师僧问情生智隔想变体殊祇如情未生时如何师曰隔曰情未生时隔箇什么师曰者梢郎子未遇人在瑯琊觉云报慈不妨入泥入水若据衲僧门下远之远矣黄龙新云也是小慈倣大慈者僧还同受屈梢郎子未遇人在今时往往作是非会不作是非会如何理论良久云天上有星皆拱北人间无水不朝东开福宁云报慈一隔佛祖命脉放去收来凡圣罔测东禅观云报慈始初大开东阁末梢祇以麤茶备礼理安问云报慈可谓冰凌上行劒刃上走怎怪者僧对面千里无情犹隔若为通丝发之间路万重可惜两头空走者不能直下见其宗隔青天无云轰霹雳丛林衲子如稻麻不知几个仙X陀客江南船海南舶把柁张帆知节拍随波逐浪几时休撒手到家头巳白隔穿耳梵僧眼睛黑东院西边是赵州观音院里安弥勒嫦娥月里巧吹笙响彻清霄骇见闻玉户推开偶失足全身堕在万重云桃花红焰烁双睛畵阁风高月作灯睡起但看山色好岂知春意在嶙峋二八佳人陌上游逢人狭路避无由便把红罗扇遮面娇羞无奈转风流隔打不如吓人命是虗钱财是实报慈赞龙牙真曰日出连山月圆当户不是无身不欲全露龙牙一日帐中坐僧问不是无身不欲全露请师全露牙拨开帐子曰还见么曰不见牙曰不将眼来师后闻乃曰龙牙老汉祇道得一半云门偃令僧举我不妨与你道僧举了门云我不妨与你道法眼益别云饱丛林东禅观云适来报慈龙牙把手从者里过拶破上座耳门因什么不知襄州含珠山审哲禅师问僧张王李赵不是汝本来姓汝本来姓箇甚么曰与和尚同姓师曰同姓即且从汝本来姓箇甚么曰待汉水逆流却向和尚道师曰即今为甚么不道曰汉水逆流也未师休去X薪传澜云含珠休去心里犹自不甘者僧是则泽广藏山理能伏豹其如本来姓实不曾道着且道伊本来毕竟姓箇甚么随喝云苏州无常州有潭州谷山有缘禅师僧问如何是祖师西来意师曰夜半乌儿头戴雪天明哑子抱头归瑞霭祥烟锁玉楼妙年王子恣优游琉璃殿上骑金马明月堂前辊绣毬岣嵝峰高势逼天云深终不露其巅残碑古篆难寻处忽见松梢桂毂圆京兆白云善藏禅师僧问如何是和尚深深处师曰矮子渡深溪白头童子智尤长半夜三更渡渺茫任运往来无闲断不消船艇与浮囊吉州禾山澄源无殷禅师因江南李主召入宫问和尚何处来师曰禾山来曰山在什么处师曰人来朝凤阙山岳不曾移瀛山誾云当时李主若道与么则和尚遣侍者来耶又作么生请代禾山对一语看咄速道速道禾山因僧问习学谓之闻绝学谓之邻过此二者谓之真过如何是真过师曰禾山解打鼓曰如何是真谛师曰禾山解打鼓曰即心即佛即不问如何是非心非佛师曰禾山解打鼓曰如何是向上事师曰禾山解打鼓东禅岳云禾山以无量义百千法门若揭日月而行X浮云岂能掩蔽东禅不打者破鼓临机变豹见兔放鹰且要诸人各各相委如何是真过实语如何是真谛如语如何是非心非佛不诳语如何是向上事不异语此四转语如铁蒺藜吞得过是好手其或未然言多去道转远丰山严云禾山老汉被者僧一拶直得註脚太过一拽石二般土发机须是千钧弩象骨老师曾辊毬争似禾山解打鼓报君知莫莽卤甜者甜兮苦者苦布毛拈起费多言争似禾山一句传打鼓一声喧宇宙冰寒千丈忽生莲艹履为冠松作钗一般潇洒眼头乖清音祇在风檐下终日无人不下阶崑崙为竿兮长江丝泰山为饵兮钓鲸鲵咄怪底桃花风雨急鱼龙总为浪头迷夫戍萧关妾在吴西风吹妾妾忧夫一行书信千行泪寒到君边衣到无洪州凤栖山同安院常察禅师因闻鹊声谓众曰喜鹊鸣寒桧心印是渠传僧出曰何必师曰众中有人在曰同安门下道绝人荒师曰胡人饮乳反怪良医曰休休师曰老鹤入枯池不见鱼踪迹天童杰云动絃别曲有唱有酬其唱愈高其和愈峻其间郑卫之声虽则杂然五音六律拍拍是令X同安问僧眼界无光如何得见曰北斗东转南斗西移师曰夫子入太庙曰与么则同安门下道绝人荒去也师曰横抱婴孩拟彰皇简新罗渤海南岳天台纤尘不碍岂涉去来回头敛念解脱门开反忆善财寻胜友百城游遍不知回同安因僧新到遶禅牀三帀振钖一下曰凡圣不到处请师道师鸣指三下僧曰同安今日吓得忘前失后师曰阇黎发足何处僧珍重便出师曰五湖衲子一钖禅人未到同安不妨疑着僧回首曰近见不如远闻师曰贪它一桮酒失却满船鱼昭觉勤云全军队伍马步相参两阵交锋不妨奇特怎奈二俱失利何山峋云奋大用发大机明来暗合平坦𡽗𡾟彼既杀活拄杖我即绵裹秤锤纵使诸方眼目难断个是个非毕竟如何堪笑一枝无孔笛主宾颠倒两头吹同安因僧问如何是凤栖家风师曰凤栖无家风曰既是凤栖为甚么却无家风师曰不迎宾不待客曰恁么即四海参寻当为何事师曰盘饤自有旁人施三世如来一口吞故山深静月黄昏光分顶后千门晓坐看春回入烧痕闺中少妇意何微静把沉檀染绣衣却笑长安花酒客醉郎扶取醉郎归同安因僧问远趋丈室乞师一言师曰孙膑门下X徒话钻龟曰名不浪施师曰喫茶去僧便珍重师曰虽得一场荣刖却一双足天童杰云拳来拳应踢来踢应拳踢交参孰负孰胜摇头摆尾过牢关刖足之言谁肯信虽然有一处誵譌在试检点看樵之玉云彼既善为宾此亦善为主宾主互相得则固是为甚又道虽得一场荣刖却一双足同安因僧问如何是天人师师曰头上角未全身上毛未出曰如何是头上角未全师曰不擎戴曰如何是身上毛未出师曰寸丝不挂报恩伦云同安转劫外机放风前箭圣解凡情一齐穿却何止噼筈夺窝红心中的设使者僧手亲眼便如八臂那咤亦难摸索又于不擎戴下云巳太峥嵘于寸丝不挂下云犹有赤骨律在寿昌经云关津易过险穽难行谋士有先见之能将元惟威勇之力预知险处不践定获胜地高登不须血战以成功善保军民之涂炭从教神机妙算终是干弄一场要知同安意么突然掇出燎原燧惊散巢居鬼窟精秘殿重帏晓尚寒丹墀苔润未排班宝香凤烛烟云合寂寂帘垂不露颜㲯毵破衲逐云飞世上由来识者稀任是僧繇描勿就檐前石虎不知机自来玉殿懒安眠紫陌何心肯着鞭徧八荒人无敢识却从他唤地行仙X上面灰头不计秋懒于人事得优游三皇不足称尊贵百辟从教抱𣏌忧同安问僧近离甚处曰江西师曰江西法道何似此间曰赖是问某甲若问着别人则祸生师曰老僧适来造次曰某甲不是婴儿徒用止嗁黄叶师曰伤鳖恕龟杀活由我昭觉勤云宗师家握佛祖钳锤理当即行不留朕迹者僧就上门上户更说甚么伤鼈恕龟噼嵴便棒何故重赏之下必有勇夫同安因僧问学人未晓时机请师指示师曰参差松竹烟凝薄重叠峰峦月上迟僧拟进语师曰剑甲未施贼身巳露曰何也师曰精阳不剪霜前竹水墨徒夸海上龙僧遶禅牀一帀大笑而出师曰闭目食蜗牛一场酸涩苦铁机信云同安当时若向他道眼中拨尽黄金屑枯木糁花色更鲜不但与者僧解黏去缚亦与后人作舟航在新罗国瑞巖禅师因僧问如何是诞生王子师曰深宫引不出贵异天然应有时六宫春苑少相随星攒半夜天轮迥烛晓东闱帘静垂新罗国联珠泊巖禅师僧问如何是禅师曰古冢不为家曰如何是道师曰徒劳车马迹曰如何是教师曰贝叶收不尽X故国清平久有年白头犹自恋生缘牧童却解忘功业懒放牛儿不把鞭曹溪古路绿苔生车马登临巳涉程野老痿羸兼跛挈手𢹂玉杖夜深行四十九年成露布五千余轴尽言诠妙明一句威音外折角泥牛雪里眠贝叶收不尽一句无私万法印千圣满口不能宣岭梅漏泄春光信古冢不为家渔翁举棹出芦花湛水无风江月迥长空撒尽暮天霞不劳车马迹文王去后无消息月花影里钓鱼矶万古清风长历历一镞三关俱透脱从前汗马休拈掇须知旧阁快龙舟当年曾把锦标夺芳艹斜阳古径封白云谷口少人逢春回一带莓苔绿扶起行人不见踪乱鸦啼处月朦朦门掩朱扉三五重到底此心关不住为郎飞梦到卢龙新罗国大岭禅师僧问如何是一切处清净师曰截琼枝寸寸是宝析栴檀片片皆香干坤尽是黄金国万有全彰净妙身玉女背风无巧拙灵苗花秀不知春击碎荷珠颗颗圆更于何处论偏全龙游日下晶光动万斛金波一线穿X凤翔府青峰传楚禅师因僧问佛魔未现向甚么处应师曰诸上座听抵对尽说仙都越世尘几般晴雨但唿庚及看花放清溪晚也似人间绿水濵京兆府永安院善静禅师僧问牛头未见四祖时如何师曰异境灵枝覩者皆羡曰见后如何师曰叶落巳枝摧风来不得韵宝杖亲𢹂挂翠缨徘徊常绕玉堦行转身就父无标的拈却花冠不得名袁州木平山善道禅师初参洛浦问一沤未发巳前如何辨其水脉浦曰移舟谙水脉举棹别波澜师不契乃参蟠龙亦如前问龙曰移舟不别水举棹即迷源师从此悟入云峰悦云木平若于洛浦言下会去犹较些子可惜许向蟠龙死水里淹杀后有问如何是木平对云不劳斤斧果然祇在者里诸禅德大凡发言超方也须甄别邪正识辨真伪带些子眼筋始得虽然如是也是贼过后张弓高峰妙云若不是悦公洎合被他瞒却然虽如是且道蟠龙誵譌在什么处移舟不别水举棹即迷源报恩琇云二大老恁般答话且道还有优劣也无若道无为甚一能令人悟一不能令人悟若道有优劣在什么处咄到岸休争筏归家罢问程古南门云恁么答话虽则啐啄同时若是一沤未发巳前敢保未在今日有人恁么问向他道晴X湖平似镜不碍往来看金乌玉兔两交驰照破威音未兆时若谓青霄别有路木人依旧皱双眉移舟曾不别澄源举棹波生岂更堪要会一沤初未发木人半夜好同参滔滔一脉混常流才触波澜卒未休岸阔风清澄皓月渔翁拨棹宿汀洲叶卷西风树树寒乱蛩吟砌梦初残情怀自是不堪听又把琵琶月下弹木平因僧问如何是西来意师曰石羊头子向东看老胡万里向支那直至而今不奈何堪笑牧童谁问路一声长笛过前坡石羊头子向东看大地茫茫被眼瞒月映寒潭清彻底云收华岳露巑岏石羊头子向东看祖意明明会者难不惜当阳重指注今朝九日菊花斑郢州桐泉山和尚初到黄山山问天门一合十方无路若有人道得摆手出漳江师曰蛰户不开龙无龙句山曰是汝恁么道师曰是即直言是不是直言不是山曰摆手出漳江师乃作礼界弘量云一不成单两不成双且道为人眼在甚么处宫商汝别我铿锵韵转腔移谩度量流水烟霞难凑X泊知音端的倩谁忙潭州文殊禅师僧问僧繇为甚么描志公真不得师曰非但僧繇志公亦描不得曰志公为甚么描不得师曰彩绘不将来曰和尚还描得也无师曰我亦描不得曰和尚为甚么描不得师曰渠不搆我颜色教我如何描身光炽盛相巍巍妙手如何彩绘伊休问僧繇吴道子志公他自不能知大鉴下八世洪州同安志禅师僧问二机不到处如何举唱师曰偏处不逢玄中不失者边那边总难逢一句无私不处中红日暮沉西嶂外空留孤影照溪东不守寒巖异艹青红轮白雪两无情唤回木马云中转石女讴歌乐太平真珠文织挂帘看锦縠罗旌千万端早把玉钩和月卷神仙愁怕水晶寒灵鸟岂栖无影树白云那许宿芦汀妙来转处无踪迹鹘眼龙睛看不真隔帘烧烛烂如银影映繁星出绛濵独啄三山鹤背笛吹残人世几红尘同安因僧问凡有言句尽落今时学人上来请师直指师曰目前不说句后不迷又问如何是向上事师曰迥然不换标的即乖X天黑云深飞暮鸦鹭鸶立雪对芦花幸然不属今时事句后声前会即差秋老林踈鸟不栖顺风抹过别峰西同安不换真标的犹落千崖是与非颖州荐福思禅师僧问古殿无佛时如何师曰梵音何来曰不假修证如何得成师曰修证即不成古殿苔生像不安霜风八面逼人寒梵音忽奏谁能会人天尽听玉珊珊古殿无佛梵音何来梦中唤醒楼阁门开灵光一点绝尘埃耀古腾今遍九垓郢州太阳慧坚禅师因僧问如何是玄旨师曰壁上挂钱财轻轻人问玄中旨便吐肝肠说与他木人暗皱双眉处石女多言争奈何玄旨分明示学人钱财壁上挂金银连珠六贴三千贯不济饥寒不济贫石壁吐香铜雀喧孤峰枕汉云高眠若无羁络青纹玉孤负花簪紫蒂天襄州广德延禅师因僧问古人曰言语道断非去来今此理如何师曰弥勒涅槃知几劫护明犹未降迦维妙湛圆明第一机降生成道涅槃时迦维摩竭双林树认着元来不是伊X广德因僧问久负不逢时如何师曰扇开人不遇陋巷莫能收妙体堂堂相好全青霄独步蹑金莲千华台上犹慵坐弊垢襕衫岂肯穿襄州石门慧彻禅师因僧问实际理地如何进步师曰鸟道无前曰幽谷白云藏白雀拟心栖处隔山迷幽谷白云藏白雀拟心栖处隔山迷直饶不住栖心处犹落怡山第二机石门因僧问如何是伶俐底人师曰维摩不离方丈室文殊未到早先知又僧问如何是伶俐底人师曰垢腻汗衫皁角洗又僧问如何是伶俐底人师曰古墓毒蛇头戴角天童觉云一句子把定要关一句子不存轨则一句子体用双照若人会得许你伶俐还端的么枯龟妙在孙膑手一灼爻分十字文石门因僧问云光作牛意旨如何师曰陋巷不骑金色马回途却着破襕衫瑞艹丛中懒欲眠徐行处处总翛然披毛戴角人难识为报芒童不用鞭石门因僧问年穷岁尽时如何师曰东村王老夜烧钱昭觉勤云不妨田地稳密若有问道林祇向他道定盘星上转风车乌石道云石门虽则善应来机争X奈倚他门户数他珍宝石溪则不然忽有问年穷岁尽时如何祇向他道两竿红烛下一片祖师心磬山修别云一炉红焰煖腾腾用彰俊云可谓言中有向句里呈机蓦拈拄杖画一画云一九二九相逢不出手三九二十七篱头吹觱篥四九三十六夜眠如露宿住住若不喝住几乎数过正月初一东村王老夜烧钱艹鞵蹋地帽指天家无白泽招祸福穷时相炒饿相煎东村王老夜烧钱眼中尘雾口中烟招神引鬼成妖怪三脚虾蟆飞上天年穷王老夜烧钱断送难逢下水船懵底不知身到岸随他寒暑谩推迁问来答去有来源一句全该遍大千岁尽年穷穷底事东村王老夜烧钱春风陌上郎得钱随手使货物忽相当撞着恰好子目前无异路信手斫方圆眉毛横眼上鼻孔大头悬东村王老夜烧钱丧尽家珍存㼾甎自是一身轻似叶海门秋至又生烟益州净众归信禅师僧问莲花未出水时如何师曰菡萏满池流曰出水后如何师曰落叶不知秋天童觉云李陵持汉节潘阆倒骑驴牛眠烱别前X语云龙师火帝别后语云鸟官人皇白藕未萌非隐底红花出水不当阳游人未用传消息自有清风递远香宗鑑法林卷六十七宗鑑法林X卍XXX宗鑑法林卷六十八集云堂编大鉴下九世鼎州梁山缘观禅师僧问如何是空劫以前事师曰击动干坤鼓时人听不闻虗空为鼓须弥槌击者虽多听者稀夜半髑髅惊破梦满头明月不思归梁山示众南来者与伊三十棒北来者与伊三十棒瑯琊觉云梁山好一片真金将作顽铁卖却瑯琊即不然南来者与你三十棒北来者与你三十棒从教天下人贬剥平阳忞云瑯琊虽不将金作铁卖其奈自不说价要人还钱广润又不然南来者与你三十棒北来者与你三十棒棒头有眼明如日要识真金火里看白巖符云瑯琊搀行夺市锥祇恁么利广润拟出一头凿祇恁么方要见梁山较三千里X再牛游云一人能舒不能卷一人能卷不能舒云巖门下一任南来北来且恁么过蓦然洗面摸着鼻头却来与你三十梁山因僧问如何是祖师西来意师曰莫乱道国令森严拟者危毫釐才动铁轮随心萌口应三千里齿露言来苦怨谁梁山园头问家贼难防时如何师曰识得不为冤曰识得后如何师曰贬向无生国曰莫是它安身立命处么师曰死水不藏龙曰如何是活水龙师曰兴波不作浪曰忽然倾湫倒岳时如何师下禅牀把住曰莫教溼却老僧袈裟角黄龙清云梁山老汉洞达机宜堪称作者怎奈借便开门展转令人着贼黄龙则不然才见伊问家贼难防时如何便与一刀两段教伊永绝窥窬之地然虽如是忽有箇衲僧出来却指山僧云贼贼又作么生支遣护国元云者里则不然待伊道忽遇倒岳倾湫时如何但云云在岭头闲不彻天童华云梁山祇解战贼不解杀贼有问山僧家贼难防时如何噼嵴便打何故不见道齐之以礼云门信云园头久默斯要真有运筹帷幄决胜千里之机苟非梁山大难抵敌虽然末后中它一箭且喜卸甲而归还有救得者么若有问云门忽然倾湫倒岳时如何但向道照管尾巴且看园头作何折合凤山启云正偏妙叶玉线金鍼者僧如庖丁游刃用有余饶梁山似郢X匠挥斤纤毫无损天童云祇解战贼不解杀贼殊不知垂衣裳而天下治者尧舜也林间红白春分付夏有熏风秋有霜斗转银河随织女鹊桥午夜度牛郎冤家捉败元非贼搀手相牵入洞房纵有灵符能救活尾巴颠蹶亦须防阳春无脚遍行空桃李年年酿谷中何事东园春更早一枝雪里绽香风轧轧莺梭掷柳烟织成古锦挂春园狞龙彩凤从君看独有金鍼不与传梁山上堂垂丝千尺意在深潭一句横空白云自异孤舟独棹不犯清波海上横行罕逢明鑑僧问师唱谁家曲宗风嗣阿谁师曰龙生龙子凤生凤儿芦花碎剪补羊裘七里滩头独放舟钓得一鳞堪引兴水天虗碧看飞鸥小轮轻线妙无双曾伴幽人酒一缸洛客见时如有问辗烟冲雨过桐江长竿直欲钓狞龙海上横游兴自浓拶出凤凰髓五色洞帘风卷碧溶溶西楼独上理新糚明月孤悬秋思长试把吴江三尺绢绣成一幅锦鸳鸯梁山因太阳玄问如何是无相道场师指观音曰者箇是吴道子畵底玄拟进语师急索曰者箇是有相底那箇是无相底玄有省便礼拜师曰何不X道取一句玄曰道即不辞恐上纸笔师笑曰此语上碑去在报亲舟云大似云雷相送沖霄跨汉祇在片时咦清化嶾云犀因翫月纹生角象被雷轰花入牙栖霞成云梁山可谓有奔流度刃之机活捉生擒之手太阳如香象渡河截流而去忽然回顾直得满地落花红似锦百川四渎尽芬芳乌龙岑云玉线金鍼绣鸳鸯于锦上须是梁山东君布令见化工于一枝还它玄老虽然杰出当时未免费人脣舌眉山远云太阳一双眼睛生生被梁山换却祇如云道即不辞恐上纸笔是明有相语无相语山笑云此语上碑去在是肯诺语褒贬语饶你辨得彻头未免一得一失路穷巖仞问山翁别指巖西东岭东拟进雾垂岚色重回头忽见太阳红真空无相绝名模空底精兮畵底麤道即不辞难上纸西天胡子没髭须有相无相重加盐酱镜愈磨而痕生工多巧而璞丧拟寻思莫轻放到此还须喫痛棒且道利害在什么处咄不用担枷过状六月飞霜冷入神满怀冤屈不容伸蓦然迸出通天眼道子谁云畵得真曾经雪岭过猿啼风急溪深冻彻眉巳识骨毛消落尽不令破帽挂寒衣X梁山因僧问祖意教意是同是别师曰金乌东上人皆贵玉兔西沉佛祖迷灵山会上言虽普少室峰前句未形瑞艹蒙茸含月秀寒松蓊郁出云青山高水阔斗星移上苑春归杜宇啼冷冷枝头情不耐乘风飞过碧天低梁山因僧问如何是日用事师曰碧玉点破瑠璃色满目红尘不见沙劫火洞然无相宅金门不覩玉楼家宝天云淡银河冷浩浩波澜岂动沙随分生涯足四隣拈来信手不妨亲星移斗换干坤静扑落当阳不是尘九夏霜飘动地寒三秋花艶紫微班无中有路通神府浩浩寰中不露颜怀安军云顶山德敷禅师因成都帅衙陞座乐营将拜起顾下马台曰吸尽西江即不问请师吞却下马台师展手唱曰细抹将来营将勐省吞却阶前下马台逢人有口亦难开戏衫莫怪重拈出曾是村歌社舞来襄州广德周禅师因僧问教中道阿逸多不断烦恼不修禅定佛记此人成佛无疑此理如何师曰盐又尽炭又无曰盐尽炭无时如何师曰愁人莫向愁人说说向愁人愁杀人X径山杲云古人恁么唤作洗脚上船愚菴盂云不是问津来渡口安能游徧武陵春收放随时虽有准出门入户总难论长安路上君须到莫向深村艹里蹲广德因僧问波浪之中如何得妙师曰桡棹不施兼底脱往来终不借浮囊一句相酬难取则轮王不化阎浮国无边剎海浪痕平独驾泥牛畊月色广德因僧问鱼向深潭难避网龙居浅水却难寻时如何师曰遍体崑崙黑通身一点霜白云坐断体无依灵鹤翻腾直上飞烟锁芦花明月里仙人无目暗中归大鉴下十世郢州太阳警玄禅师上堂夜半乌鸡抱鹄卵天明起来生老鹳鹤毛鹰此束鹭鸶身却共乌鸦为侣伴高入烟霄低飞柳岸向晚归来仔细看依俙却似云中雁崇先奇云混不得类不齐太阳老人拈示殆尽祇是罕遇知音臯亭恁么道多少错会者又向炭库里作活计白巖符云若人委悉得三病二光一时透脱不然且为你点破舜若多神被无手人将兔角杖打得通身红烂鲜血淋漓大地如雪还委悉么直饶你委悉得要见太阳犹隔一由旬在太阳上堂嵯峨万仞鸟道难通剑刃轻冰谁当履X践宗乘妙句语路难陈不二法门净名杜口所以达磨西来面壁九年始遇知音太阳今日也是无端珍重不挂脣皮一句奇少林冷坐最慈悲须知此道非传授立雪神光巳强为太阳问僧甚处来曰洪山师曰先师在么曰在师曰在即不无请渠出来我要相见曰𠰒师曰者箇犹是侍者僧无对师曰喫茶去龙池微云者僧将一条断贯索到处要穿人鼻孔者回却被明安老汉穿却直得做手脚不办虽然明安老汉在洞下不无所长若是临济棒折也未放在崇先奇云者僧果底从洪山来祇是错传洪山语以致虗费太阳常住茶汤太阳因僧问如何是和尚家风师曰满缾倾不出大地没饥人报恩伦云明安老汉不负问端尽情吐露可谓所得甚简施设弥宽丹霞道罔象无心黄帝重卞和有智楚王嫌虽谓知言然亦祇是矢上加尖空中着楔要识明安家风么热则乘凉寒向火了无闲事挂心头荆山美玉何须辨赤水玄珠不用拈罔象无心黄帝重卞和有智楚王嫌春山一带晓天横云影糢煳畵未成好煞对江烟浪里南宫几笔墨痕新六月梅花腊月莲软如铁石硬如绵等闲狼借阑干X徧恼杀丹青畵不全大鉴下十一世舒州投子义青禅师僧问和尚适来拈香祝延圣寿且道当今皇帝寿年多少师曰月笼丹桂远星拱北辰高六国清平贺圣年珠帘高卷月明前金轮那肯当堂坐不用丹墀击静鞭玉烛遥开万里天禁城春色自相宣云高日迥祥麟动北极星河照暮原露冷龙楼迥星回天宇高御颜谁得近香染玉罗袍一片虗凝绝谓缘月门高拱帝尧天时敲古磬清霜下抛出灵丹大似拳投子示众若论此事如鸾凤翀霄不留其迹𦏰羊挂角那觅其踪金龙不守于寒潭玉兔岂栖于蟾影其或主宾若立须威音劫外摇头问答言陈仍玄路傍提为唱若能如是犹在半途更乃凝眸不劳相见水澄月满道人愁妙用无依类莫收劫外正偏兼带路不萌枝上辨春秋斫尽青山樵古洞白云笼处水重重夜深明月来相照千里寒光一鉴通投子因僧问师唱谁家曲宗风嗣阿谁师曰威音前一箭射透两重山曰如何是相传底事师曰全X因淮地月得照郢阳春曰恁么则入水见长人师曰祇知荆玉异那辨楚王心僧礼拜师以拂子击之报恩伦云者僧恁么问投子恁么答宗中辨的量外转机可谓事存函葢合理应箭锋拄还晓会得也无其或莽卤颟顸报恩为你饶舌拈拂子云笑把金鍼穿断线殷勤分付到儿孙掷下拂子崇先奇云开疆辟土革故鼎新投子老人自是一代英杰且道者一只箭落在甚么处有人道得天下横行珊瑚枝上玉花开风递清香遍九垓勿谓干坤成委曲韶阳曾见睦州来异艹灵枝风度青犀牛翫月两无情隔溪桃李流红切江上帆来越㨾清郢上歌声和者稀楚王台畔雪霏霏沧浪一曲随云舞错认湘娥是虙妃万仞龙门惊雪喷岷源远出信难溷从来高古江淮异不是寻常流派论投子上堂洪波浩渺白浪滔天镇海明珠在谁收掌良久卓拄杖曰百襍碎湘翁沄云投子若无后语几乎失却掌珠虽然未免一场狼借复颂赤水珠翻透日辉龙王奋怒掷金鎚寒光击碎烟波阔罔象重逢坠崄机郢州兴阳清剖禅师在太阳作园头种瓜次X阳问甜瓜何时得熟师曰即今熟烂了也曰拣甜底摘来师曰与甚么人喫曰不入园者师曰未审不入园者还喫也无曰汝还识伊么师曰虽然不识不得不与阳笑而去崇先奇云瓜熟子离离不入园者坐享无功太阳父子恁么拣辨可谓甜瓜彻蒂甜入园不入园等是奴婢子由来此箇人尊特不在此不在此在何处风行云止超情虑长安路上不相逢无生国里难回互咄兴阳因僧问裟竭出海干坤震觌面相承事若何师曰金翅鸟王当宇宙箇中谁是出头人曰忽遇出头又作么生师曰似鹘捉鸠君不信御楼前验始知真曰恁么则叉手当胸退身三步也师曰须弥座下乌龟子莫待重教点额回报恩秀云者僧如牢度差与舍利弗剏给孤独园时鬬胜然龙固为鳞虫之长其如终不免为金翅之食樵风妙云三回敌胜沖霄汉一语挥彰迥异伦要为者僧伸剖决端然玉线引金鍼山僧如是举扬也要澄清宇宙蹋断波流展拓干坤玅有方威声猎猎震朝堂万邦拱手俱承化蛮触之君敢不降南岳福严审承禅师因李相公特上山问如何是祖师西来意师指庭前柏树公如是三问师如是三答公欣然乃有颂出没闲云满太虗元来X真相一尘无重重请问西来意惟指庭前柏一株法林音云据音上座见解向第一度荐得略较些子更待第二第三何止白云万里若是陶渊明攒眉便归去曾经三战三俱北一旦桓公亲释囚霸业巳成千载誉至今谁不羡嘉猷金钩浸水鱼龙骇三脚虾蟇冲浪来款乃一声归别浦清宵月下独徘徊大鉴下十二世东京天宁芙蓉道楷禅师参投子问祖师言句如家常茶饭离此之外别有为人处么子曰汝道寰中天子还假尧舜禹汤也无师拟进语子以拂子蓦口摵曰汝发意来早有三十棒也师忽开悟礼拜便行子曰且来阇黎师不顾子曰汝到不疑之地耶师掩耳而出栖霞成云芙蓉当时直出岂不使人疑着被投子轻轻拽回不觉全身漏逗到者里若能兴波作浪管教投子回互不来崇先奇云俊哉大似破壁飞腾三十棒分付得着虽然捡点将来犹少三十棒在如水吹风如风吹水文彩纵横何彼何此妙挟互融兮玉振金声全提正令兮高山仰止翻笑西归只履人无端特地分皮髓闺中少妇不知愁春日凝糚上翠楼忽见陌头杨柳色悔教夫壻觅封侯X箭急机先快意时飞龙骑得出天池英标不为人羁系紫诏空教万里驰芙蓉一日侍投子游菜园子度拄杖与师师接得便随行子曰理合如是师曰与和尚提鞵挈杖也不为分外曰有同行在师曰那一人不受教子休去至晚问师早来说话不尽师曰请和尚举曰卯生日戌生月师即点灯来子曰汝上来下去总不徒然师曰在和尚左右理合如此曰奴儿婢子谁家屋里无师曰和尚年尊缺它不得曰得恁么殷勤师曰报恩有分风穴喜云明投暗合玉转珠回宾主和同不无洞达然则门庭酬唱足可观光若论向上一途犹未可在何也不见道那边不坐空王殿岂肯耘田向日轮芙蓉上堂法身者理妙言玄顿超始终之患诸仁者莫是幻身外别有法身么莫即幻身便是法身么若也恁么会去尽是依它作解蒙昧两岐法眼未得通明不见僧问夹山如何是法身山曰法身无相如何是法眼山曰法眼无瑕忽有人问如何是法身羊便干处卧如何是法眼驴拣溼处𡲘更有人问作么生是法身买帽相头作么生是法眼阬坎堆阜若点拣将来夹山祇是学处不玄如流俗闺阁物不能舍得致使情关固闭识锁难开今日若不当阳显示后学何以知归劝汝诸人不用求真惟须息见诸见若尽昏雾不生自然智鑑洞X明更无它物还会么良久曰石中有火君须信休向天边问太阳道合平常绝异端行人何必历艰难从今莫信孙膑卜龟殻无灵不用钻安邦定国有将军爕理阴阳付相臣端坐龙楼不事者从教四海乐昇平大匠不巧大儒不学绝毫绝釐如山如岳赤水无心而得珠荆山有智还迷璞芙蓉因自觉问胡家曲子不堕五音韵出青霄请师吹唱师曰木鸡啼夜半铁凤叫天明曰恁么则一句曲含千古韵满堂云水尽知音师曰无舌儿童能继和曰作家宗师人天眼目师曰禁取两片皮克归宗云师资酬唱递相激掦扶竖洞上宗风开发人天眼目则不无且道如何是洞上宗旨清风梳翠柳明月弄苍梧焦桐夜奏徽轸别月映冰轩调最高无舌儿童能继和倒骑铁凤出青霄郑人作舞楚人謌声绕高梁雪曲和四海欣闻传圣祚九重深处兴幽多秋山红树蘸溪津犹向秋风忆故人及至相𢹂旧游处夜倾霜浸月华新芙蓉在投子作典座子曰厨务勾当不易师曰不敢曰煑粥耶蒸饭耶师曰人工淘米着火行者煑X粥蒸饭曰汝作甚么师曰和尚慈悲放它闲去崇先奇云深相体信出入无难芙蓉得之矣三十年后人多懈怠那里讨者闲汉文峰玉云持筹画䇿自有群僚端拱无为须还主上芙蓉与么酬对可谓善得其旨然到文峰者里尚须别有个话会始得为甚么曹溪波浪如相似无限平人被陆沉劲敌当前布阵奇轻抽一箭出重围许多汗马成何用国泰方知感帝威芙蓉因僧问如何是无缝塔师曰白云笼岳顶终不露崔嵬凤山启云湘南潭北金刀巳剪不开白鸟芦花玉户推归不得芙蓉恁么道虽则鍼线绵密由来巴鼻全无要见无缝塔也大难在何故霜天月落夜将半谁共沉潭照影寒层层落落影团团切忌当阳着眼看直下有无俱不立白漫漫又黑漫漫霞蒸雾拥倚高空无缝由来绝异同堪笑人重添註脚崑崙烟锁月明中岱岳祠高望翠微乘云玉辇见还稀群臣拜拥山容静万岁声中青鸟飞青青杨柳眼灼灼桃花面都来入望赊直下许谁荐一声云外晓莺啼万壑烟笼不可见芙蓉因僧问师唱谁家曲宗风嗣阿谁师曰金凤夜栖无影树峰峦才露海云遮X天目律云还见芙蓉老汉答处通玄么不见道韶阳曾见睦州来等闲应问岂安排一句全提隐显该薄雾依依笼古径孤峰终不露崔嵬逗漏春光半入微阳和无足不沾衣流莺落叶烟村暮林静丛多马迹稀沙漠风高孤雁落汀洲春暖白鹤眠故山一去音书断极目苍林锁暝烟芙蓉因杨杰侍郎至问曰与师相别几年矣师曰七年曰学道来参禅来师曰不打者鼓笛曰恁么则空游山水百无所能也师曰别来未久善能高鉴公乃大笑东明际云平坦处不妨孤危孤危处不妨平坦博山奉云非杨公不能见芙蓉之造诣非芙蓉不能当杨公之探讨黄金见火愈见精光则固是若在明眼作家俱难为捡点且道什么处是难为捡点处芙蓉因僧问夜半正明天晓不露如何是不露底事师曰满船空载月渔父宿芦花星流水国夜然灯月映江天明似镜隐显无私位不该依俙拟动成偏正夜上浮图最上层下方灯火若星明扁舟移向芦湾宿开眼白云宇宙横夜船虗载芦花月斗柄低垂转未央不动玉机成变态下方钟韵襍笙簧X理事浑融妙德全烟笼岳顶月临渊虗明夹岸夕如昼赤膊芦花枕雪眠沉沉夜色水含烟月映长江上下天惊觉渔翁舒睡眼满江风景不成眠芙蓉上堂拈拄杖曰者里荐得犹是诸佛建立边事直饶东涌西没卷舒自在也未梦见七佛巳前底消息须知有一人不受教诏若识此人参学事毕玉线囊缝穴鼻鍼绣帏花落恨春深自从嫁与潘郎后婢膝奴颜争得侵名可挂凌烟功堪称敌国未若处东宫生来自尊特芙蓉因僧问如何是和尚家风师曰众人皆见曰未审见箇甚么师曰东壁打西壁芙蓉帐里御炉香十二楼分禁苑凉水殿夜阑风月静昆明池畔舞鸳鸯九重深处彩云环习习春风尚带寒香阁梦回初夜后银钩斜挂玉阑干洛水桥边春日斜碧流清浅见琼沙无端陌上东风急惊起鸳鸯出浪花芙蓉上堂良久曰青山常运步石女夜生儿石磵泐云道则太煞道要且祇得八成欲称洞上全提犹欠在百丈则不然闲𢹂竹杖来仙岛倦倚篮舆趁出山欲识箇中玄妙意不留圈圚到人间X宗鑑法林卷六十八宗鑑法林X卍XXX宗鑑法林卷六十九集云堂编大鉴下十三世邓州丹霞子淳禅师上堂宝月流晖澂潭布影水无蘸月之意月无分照之心水月两忘方可称断所以道昇天底事直须飏却十成底事直须丢却掷地作金声不须回顾若能如是始解向异类中行诸人到者里还相委悉么良久曰常行不举人闲步披毛戴角混尘泥崇先奇云有国有家者未尝不本此丹霞老人恁么为人难免丧尽家珍廉纤脱尽体无依尊贵才躭被悟迷不守寒潭清夜影赚成头角落尘泥丹霞上堂举德山曰我宗无语句实无一法与人恁么说话可谓是祇知入艹求人不觉通身泥水仔细观来祇具一只眼丹霞即不然我宗有语句金刀剪不开深深玄妙旨玉女夜怀胎月晕天风雾不开海鲸东促百川回惊波一击三山动河渡公无归去来王言才出巳如纶父老传闻泪欲纷祇道兴师邦可X定输他不嗜杀人君塞鼓声中催雪刃红旂影里定昇平归来共赏秋空月一掬澄潭上下盈丹霞因僧问牛头未见四祖时如何师曰金菊乍开蜂竞釆曰见后如何师曰苗枯花谢了无依白巖符别前语松直棘曲别后语鹄白乌玄丹霞上堂干坤之内宇宙之间中有一宝秘在形山肇法师恁么道祇解指踪话迹且不能拈示于人丹霞今日噼开宇宙打破形山为诸人拈出具眼者辨取以拄杖卓一下曰还见么鹭鸶立雪非同色明月芦花不似它象田现云剖破藩篱高厂玄阁要人把手共登固是丹霞一片热肠当时以拄杖卓一下便休不妨奇特乃更笺了又注祖师门下济得箇甚么事收放分明眼未圆金刚际下火烧天梵王怒把飞轮举万里山河绝点烟扑鼻尽馨香举世无相似若是陶渊明攒眉便归去当场无怯容掷出珠无颣剖腹非其人徒把春风对丹霞上堂亭亭日午犹亏半寂寂三更尚未圆六户不曾知暖意往来常在月明前乌鸡夜半传消息玉兔天明入紫微偏正纵横原不涉阿谁肯赴两头机X东京净因枯木法成禅师上堂知有佛祖向上事方有语话分且道那箇是佛祖向上事有箇人家儿子六根不具七识不全是大阐提无佛种性逢佛杀佛逢祖杀祖天堂收不得地狱摄无门大众还识得此人么良久曰对面不僊陀睡多饶寐语宝寿方云大小净因恁么提持牚门拄户即得若是佛祖向上事三生六十劫且作么生是佛祖向上事喫官酒卧官街兴来踏断长溪月散发狂歌笑满顋净因上堂灯笼忽尔笑咍咍如何露柱亦怀胎天明生得白头子至今游荡不归来者冤家好归来黄花与翠竹早晚为谁开蔆花独弄劫前机玉户初彰化外仪帘幙烟笼秋锦织蟾蜍待晓上丹墀洪州宝峰阐提惟照禅师示聪藏主法语五则其第五曰有情故情渗漏有见故见渗漏有语故语渗漏设得见无情无语无曳住便问它你是何人灵巖储良久云会么夜来牀席破息索到天明宝峰上堂太阳门下妙唱弥高明月堂前知音盖寡不免舟横江渚棹举清波唱庆尧年贺清平乐如斯告报普请承当拟议之间白云万里天目律云当堂慵正坐陜路不相逢直得双放双收全宾全主还他宝峰则固是若是向上一途又岂止X白云万里金鸡唱晓云如练玉兔含烟月似花正值秋风来入户数声砧杵在谁家东京净因自觉禅师初住净因上堂祖师西来特唱此事自是诸人不肯委悉向外驰求投赤水以寻珠诣荆山而觅玉殊不知从门入者不是家珍认影迷头岂非大错直得宗门提唱体寂无依念异不生古今无间森罗万象触目家风鸟道辽空不妨举步金鸡报晓丹凤翱翔玉树花开枯枝结子祇有太阳门下日日三秋明月堂前时时九夏要会么无影树垂寒㵎月海潮东注斗移西黯然捉得夜光珠明月青天照见无伫望一时羞按剑凭谁捋断骊龙须露滴花枝月未弯子规声里梦初还拈来铁笛风前弄信口吹成调几般大鉴下十四世真州长芦真歇清了禅师始参丹霞霞问如何是空劫巳前自已师拟对霞曰你闹在且去一日登钵盂峰豁然契悟径归侍霞霞与一掌曰将谓你知有师欣然拜之未破玄黄一段真金童空半倒翻身却教玉女来偷覰害尽相思伤尽神蹋断千山与万溪寥寥宇宙竟何归晴空霹雳顶门作不觉通身在帝畿X长芦上堂转功就位是向去底人玉韫荆山贵转位就功是却来底人红炉片雪春功位俱转通身不滞攃手无依石女夜登机室密无人埽正恁么时绝气息一句作么生相委良久曰归根风堕叶照尽月潭空闻菴宗答僧问如何是转功就位撒手无依全体现扁舟渔父宿芦花如何是转位就功夜半岭头风月静一声高树老猿啼如何是功位齐彰出门不蹋来时路满目飞尘绝点埃如何是功位齐隐泥牛饮尽澄潭月石马加鞭不转头云溪挺云且作么生说个转底道理良久云且过那边着又云切忌折合长芦上堂处处觅不得祇有一处不觅自得且道是那一处良久曰贼身巳露车溪沖云处处觅不得且道什么处不是有一处不觅自得人无下贱下贱自生良久什么处去也贼身巳露还我赃物来复云真歇和尚祇知闭门作活未知夺角冲关且作么生是夺角冲关底句子卓拄杖云扛江入水宝寿新云者老贼被新上座捉败了也还有人遮盖得么如无且与你一条出路拍香几云去道林志云祇有一处不觅自得且道是那一处拈拄杖云春在艹头上游人几个知乃卓一下崇先奇云督亢图穷匕首现旁观者为之发竖还有不惜性命底汉么云长芦醉后添盃却被天下衲僧勘破简析得出许你向鹘臭汗衫知些气X息不来还忆君相见却无语从来有此情莫怪真州举举处分明事可猜身衣锦绮满头灰自𢹂缾汲江边浪烂煑青天侑酒罍虽然满目艹离离春到人间几个知汗马共传收夜半天明烽火使人悲长芦普请次路逢一僧师以杖指地上竹担僧拈起竹担曰短些子师噼嵴打曰者里是什么所在说长说短大慈言云者僧赤身挨白刃不善趋避未免丧身失命长芦虽则见兔放鹰怎奈劳而无功二者俱好与三十乌藤大慈恁么道还有为长芦出气者么复云险明州天童宏智正觉禅师示众诸禅德吞尽三世佛底人为什么开口不得照破四天下底人为什么合眼不得许多病痛为你一时拈却了也且作么生得十成通畅去还会么噼开华岳连天秀放出黄河倒海声百丈泐云天童费许多气力不消一弹指巳拈却了也复喝一喝云无人识得渠慵菴伟云大小天童者两种人底病痛不妨为伊拈却若是十成通畅则未可诸人要得十成通畅么喫官酒卧官街毫无一物挂胸怀狂謌明月清风里天子征书召不来脱体风流道不难横身虎穴面门斑活擒玉象恣游X戏倒跨青牛夜度关天童因僧问清虗之理毕竟无身时如何师曰文彩未痕初消息难传际曰一步密移玄路转通身放下劫壶空师曰诞生就父时合体无遗照曰理既如是事作么生师曰历历才回分化事十方机应又何妨曰恁么则尘尘皆现本来身去也师曰透一切色超一切心曰如理如事又作么生师曰路逢死蛇莫打杀无底蓝子盛将归曰入市能长啸归家着短衫师曰木人岭上歌石女溪边舞崇先奇云者僧久客未归犹思故园风景天童老人不惜老婆与他话尽云山若是未能身里出门者何异梦中悲喜然虽如是瞒臯亭不得天童因僧问如何是向去底人师曰白云投壑尽青嶂倚空高曰如何是却来底人师曰满头白发离巖谷半夜穿云入市廛曰如何是不去不来底人师曰石女唤回三界梦木人坐断六门机清化嶾云觉祖真乃道枢绵密智域渊深等闲为人处赤心片片极尽玄微而今不肖子孙也要平分风月土上加泥有人问如何是向去底人开眼不觉晓如何是却来底人日午打三更如何是不来不去底人威音犹不住那赴两头机与天童相去多少匡岳常耸峙黄河滚底流根本自深厚应机理事周堪笑峨嵋白长老千千万万立门头黄叶落翻飞羣星拱紫微当堂慵坐者不赴两头机X建业幽州两不留不优游也得优游纶巾羽服闲来往一日看山过十洲风清嶂冷老秋寒月上扁舟过远滩钓罢不知何处去夜阑高枕宿芦湾大鉴下十五世明州天童宗珏禅师上堂劫前运步世外横身妙契不可以意到真证不可以言传直得虗静敛气白云向寒巖而断灵光破暗明月随夜船而来正恁么时作么生履践偏正不曾离本位纵横那涉语因缘夜明帘外轻舞屣语言不涉传音旨宝鸭烟沉锦帐香玉堦月冷雕阑水君不见壁厢底美人留影在窗西谁将五位个中安伸出头来界外看夜半太阳刚卓午红漫漫地黑漫漫雪尽边城牧马还但闻笳管戍楼寒梅花此际成何况一夜风吹玉满山秋风秋雨上林梢叶落寒潭夜泣蛟回首不堪明白里凭阑醉饮写芭蕉宝鸭香消夜正寒长虹影断落花前铜壶滴碎刀头梦玉液光飞一色鲜天童因僧问如何是道师曰十字街头休斫额瀛山誾云天童老汉向当阳指出八达康庄人人可X得而履固称作者然犹未是衲僧痛快或有问山僧如何是道便与噼面掌云谁教你艹窠里走出去斫额山前碧玉流骚人遥驻木兰舟春风无限潇湘意欲採苹花不自由桥头数顷田雨后畊初毕牧童牛背吹短笛明月不来溪水碧无为军吉祥元实禅师参天衣一日偶失笑谊众衣摈之中夜宿田里覩星月灿然有省归呈衣衣乃问洞山五位君臣如何话会师曰我者里一位也无衣令参堂乃谓侍僧曰者汉却有箇见处奈不识宗旨何入室次衣预令行者五人分序而立师至俱召实上座师于是密契奥旨遂述偈曰一位才彰五位分君臣叶处紫云屯夜明帘卷无私照金殿重重显至尊衣颔之荐福如云天衣为其向上关未透大法未明乃一时婆心所致妙手巧心有难于形容者自非吉祥未易神会然祖师门下果有如是事乎吉祥道一位才彰五位分我要问他五位且置祇者一位从甚处得来大鉴下十六世明州雪窦足菴智鑑禅师参翠山宗山问道者为众竭力不无其劳师曰须知有不劳者曰尊贵位中留不住时如何师曰触处相逢不相识曰犹是途中主宾如何是主中主师曰丙丁吹灭火山以手掩师口师拓开便行X崇先奇云二老大似持钵不得诈道不饥足菴上堂世尊有密语迦叶不覆藏一夜落花雨满溪流水香宫连太液见沧波暑气微消秋意多一夜轻风苹末起露珠翻尽满池荷死蛇当路赤双睛日炙风吹腥满城毒气不堪重舞弄至今官路没人行星辉午夜露堂堂象岭嵯峨势莫降一句全提恢祖令雨花无地不芬芳竹影籭金月满楼星移斗转照沧洲忽闻艹阁琴声细自鼓笙歌散昔忧大鉴下十七世明州天童长翁如净禅师参足菴于雪窦看柏树子话有省呈偈曰西来祖意庭前柏鼻孔寥寥对眼睛落地枯枝才𨁝跳松萝亮鬲笑掀腾菴颔之出世屡迁巨剎后住净慈奉敕陞天童捧敕黄示众曰云开九天呈起曰看彩凤衔出且道如何委悉急急如律令敕沧溟窟中挨身而入骊龙颔下抉珠而归其光耀也远射斗牛其价重也丕震帝畿及尽今时玉凤高翥拈却那畔冰壶夜辉玲珑巖峻摩霄汉春色十洲花正肥赵州捉下付炊舂滞货高擡慧日峰黄阁春风勾引处玲珑巖卷御香醲X长翁上堂霜风号肃杀霜叶堕萧骚举拂子曰看惟有玲珑巖崔嵬望转高所谓天童滞货今朝短贩一遭莫有酬价底么文峰玉云长翁与么说法阳春雪曲固为难和乃无端唤作滞货要人酬价从前雪曲可惜变作下里巴歌了也还有挽转者么试与长翁出臂力看长翁开炉上堂召众打圆相曰箇是天童火炉近前则烧杀退后则冻杀忽有箇汉出来道合作么生㘞火炉动也天界盛云我当时若见恁么道便与蓦头一喝云者老汉自已眉毛烧却也不知长翁上堂陆修静陶渊明文殊普贤作一圆相曰一款具呈且道凭谁批判若是孔夫子吾无隐乎尔荷花六月水生香殿角薰风入夜凉休画㨾谩论量功就思僊忆子房长翁六坐道场并未言禀承有请为拈香者师曰我待涅槃堂里拈出及临终果拈香曰如净行脚四十余年首到乳峰失脚堕于陷穽此香今不免拈出钝置我雪窦足菴大和尚龙唐柱云长翁老祖被雪窦活埋在碧玉穽中直得有屈无伸所以三回两度吐露不得逗到临末梢头方才雪屈何也纵有伯牙琴应难写心曲大鉴下十八世X襄州鹿门觉禅师参长翁值上堂一箇乌梅似本形蜘蛛结网打蜻蜓蜻蜓落了两片羽堪笑乌梅齩铁钉师不觉失笑曰早知镫是火饭熟几多时后承印记出住鹿门皎洁孤轮众象攒倒垂桂影射龙潭一条素练腾波上四海澄清浪拍天是处觅渠不见渠昔年苦我雁传书而今狭路相逢着撒手天涯任放愚鹿门示众尽大地是学人一卷经尽干坤是学人一只眼以者箇眼读如是经千万亿劫常无闲断报恩秀云看读不易愚菴盂云正恁么时有经处无眼有眼处无经举意读时便成闲断报恩云看读不易咄寐语作么龙唐柱云看则眉毛堕落读则碓此束生花鹿门因普照问如何是尽干坤是学人一只眼师曰汝被一卷经遮却也照拟对师摇手曰不快漆桶照于是得言外旨天界盛云鹿门惯得其便则且置且道如何是言外旨盏子扑落地碟子成七片鹿门示众牛角不用有有也不妨兔角不用无无也不得何故天下事但得其情可恕何妨其理难容轻身缓步下堦行撩拂春风也动情折转闲身归洞府月明金殿冷沉沉X大鉴下十九世青州普照希辨禅师示众声前荐得落在今时句后承当迷头认影作么生是空劫巳前自已愚菴盂云道即不难恐落今时龙唐柱云青州老人秉洞上纲宗为天下归仰大开东阁迎宾不忘重闱禁殿要识空劫以前自已么良久云从来无位次谁敢强安排百丈源云贫逸富劳大地山河瑞像全丙丁求火意重宣红炉点雪非情谓碧岫沧浪绝妙玄缘木取鱼终错矣刻舟求剑必徒然骅骝一自窥鞭影忍俊追风过九天长空云净天如洗夹岸红桃闲白李过得桥来路上行鹧鸪啼在深花里绝壑流泉冻不飞湘帘月卷拭寒衣孤村昨夜闻吹笛天晓清音满翠微一轮秋月映潇湘渔父扁舟泛渺茫两岸芦花疑夜雪数声鸿鴈冷沧浪青州示众宾中辨主即不问如何是主中之主主中主玉宇天颜栖紫府丹墀月浸影沉沉彩云无限遮廊庑信不通看亦绝底事分明向谁说青州示众夜半正明天晓不露为什么道黑白未分前犹是正中偏鹄序瑶堦待漏寒迟迟斗柄转阑干静鞭初响开宫扇香雾珠帘着眼难深殿影潭潭消息信难传十二朱门厂不关傍墙花寂鸟声喧端不是人间X锦帐琼筵往事陈蓼花带蒂独伤神蜀王殿里三更月不是人间私语人青州垂问有口赞不尽无言心自明是则裂破虗空不是则鬼家活计上人端的处道将一句来愚菴盂云骨鎈又云背手抽金镞百丈源云莫糚聋好凫短鹤长松直棘曲李白桃红山青水绿与么酬醋千足万足禅房一枕黑甜余方信无由容宠辱宝马雕鞍出禁围金鞭遥指乱红飞谁将短笛歌春令一片宫商调入微青州因大明宝问离四句绝百非请师直指西来意师曰昨日有人恁么问被打出去也曰今日又如何师曰你得恁么不识痛痒明礼拜师曰可惜许棒折也明直得汗下文峰玉云一挨一拶有放有收还他二大老不虗其为作家手眼有者道赤眼撞着火柴头也不妨许伊道着若是大明汗下犹未梦见在青州问二边纯莫立中道不须安且道甚处相见得箇端的愚菴盂云可怜无定河边骨尽是春闺梦里人君山日出晓烟收一鉴空明上下秋芦蓼乍飞云乍起几般晴色在沧洲青州问回途转位直须戴角披毛唤作畜生得么愚菴盂云娲女不知亡国恨隔江犹唱后庭花X青州问念念释迦出世步步弥勒下生为什么拟心即错动念即乖愚菴盂云富嫌千口少贫恨一身多百丈源云甜瓜甜苦瓜苦明州天童云外岫禅师上堂閙市红尘里有閙市红尘里佛法深山巖谷中有深山巖谷中佛法山僧昨日出城门閙市红尘里佛法一时忘却了也归到二十里松云便见深山巖谷佛法大众且道如何是深山巖谷中佛法白云澹伫出没太虗之中青萝夤缘直上寒松之顶龙唐柱云深山佛法云外一一发泄了也且道如何是红尘閙市里佛法楼连湖墅梅花弄霁雪之天乐作行营鼓吹杂边笳之曲佛日晳云云外老汉寻常气吞寰宇及至拈提佛法二字便打作两橛隆安佛法即不然閙市红尘便是深山巖崖中深山巖崖中即是閙市红尘里所以太白峰头和泥合水长安市上壁立万仞壁立万仞处通身合水和泥合水和泥时斩然壁立万仞且道隆安有甚长处乃能如是卓拄杖云但见皇风成一片不知何处有封疆法林音云深山巖崖中佛法还他云外红尘閙市里佛法让他龙唐两处合来成一片又须是佛日始得且道法林者里又作么生闲持经卷倚松立笑问客从何处来天童垂语天童今日大死去也你作么生救天童X今日大死去也你不要相救天童今日大死去也阿谁与我同行雪窦证于第一问云救他作么第二问云请和尚喫饭第三问云和尚先行某甲随后紫琈岠举雪窦证语毕云一转语经天纬地一转语戞玉敲金一转语和泥合水有人向者里辨别得出许你佛法有去处不然也须大死一番始得大鉴下二十世磁州大明宝禅师示众若论此事如人作鍼线幸然鍼鍼相似忽见人来不觉失却鍼祇见线者边寻也不见那边寻也不见却自曰近处尚不见远处那得来多时寻不得心烦昏闷乃打睡拽衣就枕方就枕时蓦然一札㘞原来在者里愚菴盂云大明不能为后人抽钉拔楔作洒落了事人反引渠向鍼线上作活计就使摸索得来转见迷头认影虽然三十年后一回饮水一回噎百城烟水苦飘蓬楼阁门开未许通祗有善财亲见得德云不在妙高峰为惜明珠粪扫堆婆心曲尽几多回精光拨动由人取蛟宅无须费打开人间四月芳菲尽山寺桃花始盛开长恨春归无觅处不知转入此中来大明上堂轮王宝藏如赤穷底人酒店腰带如大富底事掉转身来撞着没面目汉要拳便拳要踢X便踢又谁知我洞上宗风别有踞虎头收虎尾底宗旨会么玉犬彻夜行不知天上晓机轮转处绝周遮电闪星驰羡作家白骼树梢鱼扇子碧波池上鸟翻车虎啸孤巖青嶂合龙吟枯木洞云深菱花影落无踪迹夜半秋光冷似冰大鉴下二十一世太原府王山觉体禅师见鹊子啄生台饭乃拍手一下鹊飞去大明遂于师背上打一掌师回首明曰还是鹊子孤负你还是你孤负我师罔措明曰幸是可怜生却是互相孤负去师豁然有省十载执事秘重深严一旦抽单罔不疑怪或问大明侍者何往明曰诸方来诸方去何介意哉曰参学何似明曰道有参学栽它头角道无参学减它威光一众方疑后承印记龙唐柱云全身奉重不触威严转位提持纵横得妙道有道无二俱不涉诸人作么生会天晓便藏无影树太阳虽照不能寻勒马追风影不留倒拈铁镞上头游从他白刃兵交接谁竝功封万户矦上林一夜雨催花红杏枝头散晓霞自有东君行正令迸将春色满皇家王山尝发明洞上宗旨曰夫既有尊贵之位须明尊贵底人须知尊贵底人不处尊贵之位方明尊X贵不落阶级宝寿方云王山与么提持要明尊贵一路尚欠在为什么不见道方外谁敢论量愚菴盂云如何黑漆屏风上更写卢仝月蚀诗三更玉兔离霄汉日午金鸡唱御楼禁阁香清君不寝四臣无地进嘉猷春回旸谷万花新銮陛帘开海宇清要知龙袖分香事鹤唳云霄石虎惊禁殿不居九五位曲垂方便示将来随身竿木逢场戏啸月吟风任往回不据空王殿慵栖五凤楼平常适所志放旷孰与游四海朝参懒话陪重重禁殿锁苍苔金轮不坐差珍几万绿丛中任往来土堦茅茨一无为九五尊崇不自知賸有天威震阃外八纮谁敢不倾葵爱月闲行到竹丛籭金满地弄清风归来趺坐蒲团上茶椀频斟宠辱空云龙宝殿绝追攀密密帘埀不露颜咫尺天威谁得近从教鹓鹭白排班王山上堂还有冲流度刃者么僧从东过西从西过东师曰未得一场荣先刖两胫足曰也知和尚惯用此机师曰罪不重科僧拟议师便打僧吐舌师曰棺材里瞠眼僧珍重便出师曰有甚么交涉X紫琈岠云王山埋兵掉鬬真有运筹帷幄决胜千里之谋者僧不顾危亡单刀直入也不妨许伊是员勐将及乎被王山展动六花八门大书平蛮露布又祇得风闻鼠窜力尽乌江今日路见不平要与者僧排难解纷去也蓦拈拄杖下座大众一时走散噼海吞龙是大鹏龙孙龙子要飞腾奔流纵有荣身计转眼风摩海岳崩双睛烱烱顶门老予夺临时信非艹横按镆鎁坐阃帷铜头铁额一齐扫大鉴下二十二世磁州大明雪巖善满禅师初参普照照曰兄弟年少正宜力参老僧当年念念以佛法为事师避席进曰和尚而今如何照曰如生冤家相似师曰若不得此语几乎枉行千里照下禅牀握师手曰作家那报恩秀云死灰里一粒豆爆愚菴盂云普照当时待问和尚而今如何也好与顶门一棒或再进语更与一棒且教者汉参三十年虽然烂泥有剌作者方知龙唐柱云雪巖向狮子颔下解铃骊龙额下探珠诚为好手然终未免被普照赃诬一上报恩云冷灰里一粒豆爆也是压良为贱作家相见事纷拏佛法何如眼里沙病药顿忘无一路蹋翻云月复何家拶得磁州立地尿铦铦牙爪羡年少倒握王山梦里X符熨斗煎茶别有铫蛰户初开云雷相送电影光中看变动腾身三汲浪花麤头角立时天外弄入虎穴兮探虎子披龙鳞兮抉龙珠和云送兮破云浪月满山兮风满湖勇敢孤标羡少年骊珠直夺涸龙渊至今灿烂无遮蔽为有王山一炷烟雪巖问王山曰洞山于覩影处悟邈师真意旨临济于彻困处悟佛法无多子如何后来出世为人立甚正偏君臣玄要人境母乃惑乱后人山笑曰子欲了此生死病源既于彻悟处为人处自生惑乱则生死病根如何断得古人所谓不疑言句是为大病子今既疑则病发矣子知此病即子药乎师于是坐卧不宁久之一日读洞山兼中到颂曰折合终归炭里坐忽然契悟曰今日方知病即药也呈解于山山曰料掉没交涉师曰者老汉此回瞒我不得也天界盛云艹头方子撞釆医得一个也拈拄杖云还有要识者艹头方子者么卓一卓云料掉没交涉宗鑑法林卷六十九X宗鑑法林X卍XXX宗鑑法林卷七十集云堂编大鉴下二十三世燕京报恩万松行秀禅师初参胜默和尚令看长沙转自已归山河大地话半载无所入默曰我祇愿你迟会师忽有省复看玄沙未彻语请益雪巖巖曰待汝头生角来脚手生出爪牙来然后讨棒喫师偶见鸡飞鸣乃大悟曰今日不惟捉败玄老虎亦乃捉败岑大虫也巖曰不怕我笑你那牙爪生来不露锋山河转却寸丝中归家不记来旹路别有灵犀一点通金鸡午夜起飞鸣唤醒幽人梦不成云散月明星斗震大虫捉败眼纵横报恩示众机轮转处智眼犹迷宝镜开时纤尘不度开拳不落地应物善知时两刃相逢时如何回互愚菴盂云遍身绮罗者不是养蚕人报恩示众去则留住住则遣去不住不去渠无国土何处逢渠在在处处且道是什么物得恁么奇特愚菴盂云秤锤蘸酢报恩示众动则埋身千丈不动则当处生苗直须两头撒开中间放下更买艹鞵行脚始得愚菴盂云曾经巴崃猿啼处不是愁人也断肠雪X岸睿云龙山则不然不动则埋身千丈动则当处生苗直须两头揑聚中间提起敢有动着痛与三十棒拟议不来白云万里报恩示众踢翻沧海大地尘飞喝散白云虗空粉碎严行正令犹是半提大用全彰如何施设愚菴盂云琉璃殿上无知识险崖机峻孰能攀尽令提奖祇等闲识取运筹帷幄里居然端拱在人间报恩示众向上一机鹤沖霄汉当阳一路鹞过新罗直饶眼似流星未免口如匾担且道是何宗旨愚菴盂云闭目食蜗牛一场酸涩苦万仞壁云大似蚊子齩铁牛无你㗖啄处纵使电光石火中分得缁素我也情知是光影底活计报恩问僧俱胝竖指意旨如何僧乃竖一指师曰祇者箇更别有僧无语师便喝出龙唐柱云措大汉子随人语脉里走不识转身一路待云祇者个更别有便缩却指头不惟与俱胝相见亦乃使天下人摸索不着报恩问僧龙吟枯木异响难闻如何是异响曰不会师曰善解龙吟崇先奇云报恩老人虽别音响怎奈欠一着在者僧善解龙吟祇是不知时节仔细看来也是别宝遇着瞎波斯横拈铁笛泛流沙一曲云边散落霞不遇知音徒费X力夜乘明月出芦花报恩因僧问攃手那边底人为什么不居正位师曰大功不宰曰回头者畔底人为什么不堕偏方师曰至化无为白巖符云芳花丛里不措一足万年牀上嬾去安眠独许万松个汉尽大地人无敢论量虽然你若作正偏回互会堕拔舌犂畊地狱有日在万户封侯谁不愿子房何独祗居留还渠世有家传秘业就身辞道始优野老相将击壤歌皇风处处乐熈和此时诸葛多经济祗好囊琴枕薜萝大鉴下二十四世西京少室雪庭福裕禅师僧问如何是祖师西来意师曰待乳峰点头即向汝道愚菴盂云乳蜂点头也道个什么良久云火里螂蟟吞大虫寒松操云道即太煞道着祇是乳峰未肯点头在雪林义云三尊宿大似摩醯罗眼𠁼字相亚检点将来好把龟毛缚住挂向山门外古木梢头一任日炙风吹且道菩昙意在于何选佛若无如是眼假饶千载亦奚为为寻春到百花洲寻到花洲春更幽啼鸟一声山水外风光不在柳梢头雪庭因僧问如何是向上尊贵一路师曰渔歌惊起沙汀鹭飞入芦花不见踪X愚菴盂云一字入公门九牛拔不出崇先奇云有人透得过者可辨语渗漏雪庭参万松松问从何处得者消息便能恁么来师曰老老大大向学人纳败缺作么松曰老僧过在甚么处师曰学人且礼拜盖覆却襁褓才离便放娇还他家世擅英标堪矜巖桂秋风好万斛天香透紫霄玉管频吹紫殿寒清虗月色照阑干侍臣夜受帘前敕徒使金门拥百官酣战能忘落日斜闲名赢得满天涯功勋不立凌云阁一曲琵琶弄月华直钩闲引钓鱼鰕却有金鳞跃浪花根版轻敲归去罢一江新月映寒沙金毛生就便超羣万仞巖前解转身蹋破绿杨芳艹径孤峰迥出日嚬呻雪庭问僧面壁石还有见达磨影者么曰今日幸遇和尚师曰拄杖子幸遇上座乞供养他一顿曰恩大难酬师掷拄杖曰胀杀怀州牛钓鳌须是钓鳌手透网还它透网鳞霆激雷轰风雨后满船明月照通津大鉴下二十五世西京少室灵隐文泰禅师上堂尘劫来事祇在于今河沙妙德总在心源试教伊觌面相呈便不解当风拈出且道过在什么处卓拄杖曰祇为X分明极翻令所得迟愚菴盂云祇如灵隐还拈得出么若拈得出何不略借一观若拈不出河沙妙德向何处去也隔墙恩怨如何说独抱琵琶月下弹龙唐柱云大小灵隐将差珍异宝撒出当阳供养诸人了也拈拄杖云看看见之不取思之千里崇先奇云大小灵隐祇见锥头利不见凿头方云霭霭月沉沉有客离家产孤怀託素琴一拨洞天欲得高山发韵相呈月窟那知流水无音风颠都卖尽塞下起闲吟寻常谩说三分话那肯全抛一片心九转金砂一口尝丹成不屑捣玄霜怀胎兔老贪明月玉杵空敲宇宙忙灵隐因僧参提坐具拟拜师曰天网恢恢疎而不漏曰本欲投诚被和尚牚住拜不下时如何师曰牚汝饭袋子到骨出有甚么用曰也须将错就错便拜师曰错你九玄七祖当甚么盌僧无语师曰有头无尾汉出去来风一似有端倪事至临期又着迷祇有汉王家法妙随情制度有施为大鉴下二十六世西京还源宝应福遇禅师因僧问如何是西来的的大意师曰风送泉声来几畔月移花影到窗前X愚菴盂云大小祖师引人向声色里作窠臼好与三十棒除却声色也好与三十棒祇如愚菴𠰒点石化为金玉易劝人除却是非难南山宝云有能向者里点得宝应老落处出方知释迦掩室维摩杜口总是不守本分人龙唐柱云转功就位转位就功则不无宝应若问山僧更有入理底句寒松尽夜无虗籁老鹤移栖空月巢酥酪好将河汉搅黄金自是出泥沙教得儿孙会骂爷一声惊落暮天霞听来风韵名泉韵捉败杨花当月花片片飞来人不识无端赢得眼瞇序予陪钱终日学屠龙赤步丹霄解御风自笑一声天地窄花溪月下看飞鸿大鉴下二十七世南阳香严淳拙文才禅师读证道歌至幻化空身即法身处豁然契悟愚菴盂云若向者里悟去披毛戴角有日在龙唐柱云不离花下路便见洞中春会么山僧借手行拳去也乃举长芦上堂云幻化空身即法身遂作舞云见么见么恁么见得过桥村酒美又作舞云见么见么恁么不见隔岸野花香且道香严悟底与长芦道底还有差别也无孤危一剑出昭关雪打须眉恨转难顺受逆行天莫测江淮依旧水潺潺水穿石窦云锁山隈无病空花安翳眼有疑弓影便X沉杯勘破了归去来曾经三崃猿啼处不是愁人也自哀香严因读证道歌有省往参还源呈所解源诘曰祇如道君不见是指阿谁师曰觌面相呈更无回互源曰堕阬落堑汉作恁么语师曰和尚作么生源曰汝口𠰒师曰勘破了也梦回天晓畵堂春拈得蔆花解转身不信容颜浑似我又骑驴子过西秦香严因僧问如何是理法界师曰虗空扑落地粉碎不成文曰如何是事法界师曰到来家荡尽免作屋中愚曰如何是理事无碍法界师曰三冬枯木秀九夏雪花飞曰如何是事事无碍法界师曰清风伴明月野老笑相亲崇先奇云香严老人祇知指疆画界不觉通身水泥者僧会即会也是纸上富贵若是四法界未梦见在大明宝云香严老子祇顾妙挟宗途不觉和身艹里辊者僧虽得片地要且不解受用还会四法界么七九六十三收赤帝子三尺龙泉无彼此除苛立法汉声喧还乡同饮大风舞大风舞明月堂前父老欢分开云袖龙飞雨香严上堂洞山麻三斤云门干矢橛大则塞破虗空小则不成毫末可怪当年船子翁长竿钓破清江月今宵月落潭空切莫唤龟作鼈大众古人道X月落后相见且道相见箇甚么倒拖拄杖归方丈长安豪富惜春残争赏新开紫牡丹别有玉盘承露冷无人起就月中看大鉴下二十八世万安松庭子严禅师因阅宝镜三昧大豁疑碍后上堂曰我不学诸方说禅浩浩地魔魅人家男女僧出问达磨面壁时如何师曰正是浩浩祸胎曰如何得劋绝去师曰倒搓芒绳缚鬼子须是其人封㗋之箭蛊毒之汤触亦何碍甞亦何伤扑破秦时照妖镜拏云攫雾岂寻常玉鞭一举金街静水魅山魈没处藏燕额孤飞万里心封矦谁信恨难禁安邦莫易挑边衅事重须知祸更深大鉴下二十九世少室凝然了改禅师参万安安曰路逢死蛇莫打杀无底篮子盛将归此是洞上宗旨若是莽卤禅和如何透得师曰莫是背触不得底么安曰笑破山僧口师罔措安曰你在鬼窟里讨甚么盌师愈不安一日万安上堂曰一言迥脱独拔当时师当下豁然龟殻何曾支榻死蛇那用篮盛还丹祇须一粒啸月不在高声但得雪消水国自然春到山城好生分付游客路滑切忌横行X白云汾水汉时秋几度黄河见逆流蹋遍落红君莫厌归来賸有黑貂裘凝然辞众偈曰寿年八十七出息复入息攃手威音外绵绵与密密冻侬临死不甘休呕出心肝挂树头转向那边惆怅望沧浪无限涨深秋大鉴下三十世西京少室俱空契斌禅师初参凝然然曰达磨未来时你作么生参师疑之一日覩秦封槐有省径回侍立身甚战慄然曰契斌参得禅也何惊疑之有师豁然曰某甲今日到此如红炉中拾得一片冰相似然颔之曰洞上一宗密在尔躳矣碎身宁可入微尘彼此难为负义人拾得红炉一片雪光辉玉树万年春立逼生蛇化活龙搅干沧海鼓腥风擎头带角摩霄汉吐出黄云几万重俱空上堂不思善不思恶云开日出有路当阳驴覰井井覰驴月落潭枯无门可入舌上寒霜眼上云南栅星转读殷勤琼花晏后声名迥海甸何人不载君俱空因僧问如何是空劫巳前底事师曰乌龟向火愚菴盂云料掉没交涉且道过在主家宾家者里明得方许你会空劫巳前底事如或不明且看乌龟向X火凤山启云五月五日午时节赤口白舌尽消灭大鉴下三十一世定国无方可从禅师参俱空空曰曾参何人师曰少室山前风悄然曰因甚一花开五叶师曰无孔铁锤百杂碎曰掠虗作么师曰天下人祇解掠实无一人掠虗曰不打自招师曰惯用底不妨勘破雷震山前起卧龙翻云覆雨势重重入𨞬不畏洪波险一击从教正眼通牙利剑舌藏锋吞天之气贯苍穹英灵烜赫干坤震万卉香敷一夜风月夜灵妃鼓瑟还幽然云珮度空山南来一段伤心事泪滴香风翠蔼闲月覆青山掌上抟露珠滴滴下金盘和来玉屑非常味共饮香沉紫阁寒大鉴下三十二世西京少室月舟文载禅师掩关阅万松拈提从上古宿机缘有若面墙一日忽有省乃曰曹洞宗风有织锦𢌞文之功非鍼线细密盘旋回互不犯当头者断不敢主之既而幡然出关参无方得大了办方为印可春雨山花灿锦秋风叶落飞金夜静幽人得意猿啼旅客伤心咦等闲若不登高望争见东流海㨾深踢倒旧时糟粕瓮嗒然一笑机先用堂前不挂夜明X帘六月黄河连底冻血战功成信不欺龙光密密更饶谁长安万户歌明月响遏云廻禁殿吹月舟示众达磨西来以一乘法直指单传令人见性成佛至我少室如九鼎系于单丝汝等诸人趁色力康倢打办箇事直须努力莫闲过日手无寸铁已降魔变化神兵祇艹莎若问上来关棙子崑崙折箸搅黄河大鉴下三十三世北京宗镜小山宗书禅师参月舟入室请益密践八载后继席少室叹曰先师去后海内宗风迨乎湮没前辈有言丛林下衰弘法者多假我偷安不急牚拄之其崩颓跬步可须也某虽慙付嘱其如法道何遂主之晚上京师住宗镜地缺东南水自宽波涛万顷碧漫漫赚他无限痴男女按着泥坑砌㼾甎迎风殿里罢云和起听新蝉步浅莎为爱九天和露滴万年枝上最声多锦幄琼林映日开绛庭亲校列仙才化人独驾千年鹿云是崑崙顶上来大鉴下三十四世少室幻休常润禅师参宗镜镜举我今不是渠既不是渠毕竟是何人师呈偈曰若要识此人有箇真消息无相满虗空有形没踪迹曾为佛祖X师永作干坤则龟毛拂子清风生兔角杖头明月出镜复征之师曰彩凤飞翻身自在铁牛奔㖃意常闲镜曰善哉破镜光飞不借缘金钗斜插玉花妍香英落地人难拾彩凤衔将到日边雷门布鼓赤壁鏖兵打开宝藏击碎晶莹帝网交罗而重重相映珠光互照而灼灼圆明兔角杖挑彩凤舞龟毛绳系銕牛鸣纵横不辨往来事到此难留父子情祇要功勋常显世不知展转振家声廪山蕴空常忠禅师寿昌问法要师曰汝能精进不肯自欺便是彻首彻尾工夫一日闻弟兄论金刚经义甚快师曰宗眼不明非为究竟昌闻茫然自失乃问如何是宗眼师拂衣而起昌后请益师曰我实不知汝自看取昌后于大好山语得悟乃入方丈通所悟师曰悟则不无却要受用得着始得不然祇是箇汞银禅也永宁鼎云重赏之下必有勇夫祇如寿昌悟底是汞银禅不是汞银禅枝上流莺和泪闻新啼痕闲旧啼痕数年鱼鸟沉消息今日关山劳梦魂大鉴下三十五世大觉慈舟方念禅师参幻休休问甚处来师曰北方曰北方法道与此方何如师曰水分千派流出一源一日游初祖面壁处契悟乃曰五乳峰X前好箇消息大小石头块块着地诣室呈休休印可之透过铁壁银山蹋翻佛祖关轴法道南北而乃翠乃森石头大小而成笑成哭水出万派流露滴千竿竹森罗遍界总空花更向何处开两目咄六六元来三十六玉勒骑回一紫骝骁腾直蹋万峰头回身蹴落巖前石浪涌澄潭桂毂秋寿昌无明慧经禅师问僧赵州道台山婆我为汝勘破了也勘破在什么处曰和尚今日败阙了也师曰老僧一生也不奈何好教你知若实会举似来看僧拟进语师打一棒曰者掠虗汉栖霞成云台山一案拈却多少人鼻孔换却多少人眼睛者僧也解诈明头及乎老汉拈出个柴头向他面前吹一吹直得退身无路且道者一棒他还知落处么寿昌曰冒雨冲风去披星带月归不知身有苦惟恐行门亏子山仁云栽秧晨早出看水夜忘归大义通身是阿谁有点亏寿昌阅传灯见僧问兴善如何是道善曰大好山师不谕其旨一日因举石忽然大悟广州城外一片石多少剌史移不入老僧举起似诸方孟尝夜度秦关黑神莫测鬼莫测三百年来大好X山巍巍占断大唐国处处春风艹离离不堪悲处更堪悲巨灵噼破华山路虎势龙威在此时塞壑填沟大好山等闲一石露斑斑牧牛场上家声好千古风流祇此闲大鉴下三十六世越州云门显圣湛然圆澂禅师参云栖栖举高峰海底泥牛话问内有一句且道是那一句师推出傍僧曰大众证明栖颔之愚菴盂云彼时此语传之海内直得须弥山震动大洋海波翻阿修罗手擎日月高声唱云邪正不分过由旁僧崇先奇云披沙拣金还他云门老汉手亲眼快若是内中一句莫道云栖便是高峰老汉亦拈不出何故大众证明云门因大觉说法止风涂师往参之觉问止风涂向青山近越王城畔沧海遥时如何师曰月穿潭底破波斯不展眉问处钩深答处幽金鍼玉线意相投洞门烟锁难窥觑銕眼铜睛尽缩头雕龙俊马竟千秋才辨当年动列侯大泽祇今云气合春江来许老羊裘东越相逢几醉眠满楼明月镜湖边别离吟断西陵渡杨柳秋风树树蝉云门因鹤林参五台山达观可盘桓夜深观曰你X信得及么林曰信得及观曰既信得及请将法华经抛入屎桶看林如所言诸方疑骇师往勘之问鹤林有此事否曰实有此事师曰汝信得及么曰信得及师曰既信得及割取头来林不知所措师曰虗头禅客观闻曰阿耶阿耶鹤林万劫地狱云门一语出之矣东明际云二尊宿一人有杀人刀无活人剑一人亦有杀人刀亦有活人剑云门因紫柏月川二师黄慎轩陶望龄诸公翫月次轩问马祖南泉翫月因缘乞师一语师曰你坐我立不得为说轩亟起谢过川曰内翰错过了也柏曰我下语不及此老没孔箫吹蓦地声纷纷相和未知音太史风流偏解意停腔独取故人心溼阴千尺照人寒历乱青山几得安更恨邻家闲不寐一时又向远峰看脱略无羁绝潇洒南北东西没可把意气卷舒六合云眼光烁破四天下云门因僧问如何是大用师曰打杀千万人不名性躁汉百丈泐别云赚杀天下人不名性躁汉握宗符云云门祇有杀人刀且无活人剑百丈祇有活人剑且无杀人刀或有人问嶷山如何是大用但云我王库内无如是刀且道与古人相去多少X云门因僧问古镜未磨时如何师正色厉声数其往事僧作瞋告辞师曰且磨者一点着僧礼拜河汉如银风露横满天肝胆向人倾祇因座上无相识芦管临风又一声翠微深处暗香飘红吐山花朵朵娇一片白云横谷口笑他归鸟自迷巢云门因僧问如何是圆相师曰大烧饼烹金琢玉老钳鎚指出当阳绝是非分付天池抟汉客免教影落大圆机说处何如做处亲掀翻瓦砾是黄金谁能解和阳春调铁笛吹开白雪吟云门一日上堂说法毕忽召众曰还有问话者么若有出来我祇要打艹惊蛇僧才出师曰真是一场业地卓拄杖便下座愚菴盂云者老汉图得一时俊快不顾后人检点者片地从古至今何曾清净得来偶然一时惊艹却被者僧靠倒云门上堂老侬不识元字脚强出人前要说法错读曾参作鲁参合堂大众皆笑杀笑笑笑中有妙若还悟得其中意点破当头者一窍且道如何是者一窍良久曰动容扬古路不堕悄然机错读曾参作鲁参云门太煞放痴憨当头一窍辉今古何必扬眉落二三云门因僧参乃问你行脚事作么生僧畵一圆相X师划破僧敲桌三下师却畵一圆相僧又敲桌三下师又重畵三圆相僧以手抹却师曰离此之外别道一句看僧拟议师便喝出东明际云者僧将成九仞之山不进一篑之土锦德寒云我若作者僧待道离此之外别道一句看即拂袖便出共将餬饼卖街头与夺从容得自由变局换旗功始立输他一着不封矦负笈归来叙畵堂言言喜不甚参商及乎话到干情处转盻云山成渺茫月窟飞花霜空激电夺胎换骨存机变龙吟銕树髑髅干虎啸金飇天地转脑后既轰锥当门仍按剑我王库内谁甄辨拈来抛向大江东万派千山尽仰宗云门因鸳湖谒问目前无法意在目前其旨如何师曰闻令师出关是否曰不是目前法非耳目之所到又作么生师曰请出我要止静湖便出狭路相看一段奇灼然宾主礼无亏就中更有些譌处不是苦心人不知凤管鸾萧隔綵霞不知墻外是谁家重门深锁无寻处径有碧桃千树花大鹏抟飈苍龙出海动絃别调旁观色改相𢹂相语自纵横明州有个憨布袋日闲犹未掩柴门客到堂中奉玉樽休话楚山春色X好常留明月在前村云门因僧问如何是学人自已师曰你无自已曰为什么学人无自已师曰你有自已则不从我觅拈来芒梗胜灵锋杀活乘时不放松倒卓秦山归去也玉梅香度耶溪风寻入桃源路转赊烟霞扑尽问仙槎秦余不识家何处洞口云封吐碧花云门上堂忽鸡鸣乃曰呀金鸡上座为汝转第一义谛根本法轮了也诸人在者里更讨甚么盌水槛沙平冷石台清风细雨杂香来临风三弄江城笛魂断湘裙扫落梅流水高山寓意深子期去后少知音而今说与瞻风客不是寻常离别情云门因中丞苏云浦问鸳鸯绣出从君看不把金鍼度与人如何是金鍼师曰我在京师走一遭不曾遇着一人浦复问师曰古佛过去久矣崇先奇云云门金鍼暗掷孤负鸳鸯独绣中丞锦衣夜行不思故国风光凤山启云祥麟不践生艹大鹏耻宿鸡栖啮镞之机惊羣之句谁敢追风但末梢头太煞老婆若是不肖待复问便与一棒教者俗汉疑三十六年云门因僧问如何是异类中行师曰轻打我轻打我曰我会也师曰作么生会僧遂驴鸣崇先奇云者僧虽善步趋犹欠返踯检点将来也是X邯郸学唐步白巖符云云门师翁一生眼脑端正气宇清明无端引者僧向瞎驴痡马队里作活计不肖孙则不然如何是异类中行但云木作头泥水作头解作头石作头雪岸睿云向异类而作佛事须是云门始得未免引人衔铁负鞍无有了期我则不然如何是异类中行清净法身圆满报身千百亿化身转步溪山眼倍明落花深处艹青青生来头角双双子踪迹依然没处寻拨转机轮古路头野田荒岸恣优游不知陌上蝉声切也解风前报早秋钓尽若耶溪上月吹残玉笛洞中春夜来不向深宫宿一櫂渔歌过孟津云门在云栖因津送亡僧回栖问众曰亡僧迁化向甚么处去师出众曰谢和尚挂念愚菴盂云云门老汉虽善机宜还须替者僧入涅槃堂始得目前机得逢源了一处打墻两处好者边躲得骤雨过那边便见清风晓转身归唱三江曲铮铮韵出青霄杳霜天留饮故情欢银烛金炉夜不寒若问吴江别来意青山明月梦中看云门上堂前山头鸦鸣后山头鹊噪祇者是沉思即不妙哑子喫黄连有口不解道X云巖祥云云门老汉拟欲坐断天下人舌头而不知也是李向赤边齩复颂玉龙冈上凤凰飞啄啐珊瑚月下归嗁得一声天亦动重重海国夜传衣云门因僧问恁么来时如何师曰戏论曰不恁么来时如何师曰戏论曰恁么不恁么来时如何师曰戏论曰向上更有事也无师曰戏论无腔笛弄彩云横翻尽梅花调不更假有知音能侧耳满怀肝胆一时倾宗鑑法林卷七十宗鑑法林X卍XXX宗鑑法林卷七十一集云堂编大鉴下三十六世信州博山无异元来禅师因登厕覩上树人大悟见寿昌昌曰近日如何师曰有箇活路祇是不许人知曰因甚不许人知师曰不知不知寒松操云若论者条活路非但他师资拈弄不出直饶达磨到来也做手脚不及古宅门开趁晓行风飘香带锦衣轻高情人话沧洲上碧海云空柳絮横X逼岁不堪残腊尽梅花喜见绽枝头锦衣公子恣狂态勒马翩翩雪径游一歌一曲故友是投醉眠村酒乐悠悠玉帛朝回望帝乡乌孙归去不称王天涯静处无征战兵气销为日月光独步空堦曙色微风高卉木露全机转身不蹋来时路赢得清风满袖归山月缟中庭幽人醉初醒不是怯春寒愁蹋梅花影博山因寿昌以玄则禅师答僧问龙吟雾起虎啸风生话命颂师冲口颂曰杀活争雄各有奇糢煳肉眼何能知吐光不遂时流意依旧春风逐马蹏栖霞成云掀翻海岳须还拔地之才驱走雷霆要有滔天之作博山此颂拔地之才有矣滔天之作具矣要五百年名世凤舞岐山十万里传心龙吟枯木又须别有话会处始得转天关还他作者掀地轴须是其人恁么龙争蛟鬬那知鳖苦鱼辛廓情尘锻凡炼圣扫玄路雷卷雷轰咦会见皇风成一片山青水绿旧干坤龟毛拂上兔角杖头面皮拨转自在风流博山因僧问如何是道师曰红绡曰红绡莫是道么曰不是道曰既不是道因甚么答以红绡师曰因你问道答你红绡回雁高飞太液池新花低发上林枝年光到处皆堪X赏春色人闲总不知江南春动雪初消澹荡风光夜色饶游子贪观天上月那知春色在梅梢一度咨询一度亲楼台烟雨酿春温无端掩映池塘里梳羽鸳鸯入畵屏建阳东苑晦台元镜禅师因有省以偈呈寿昌曰识破不值半文钱可怜摸索几多年宗流尽是欺心汉说甚祖师别有禅昌曰你且道那里是赵州勘婆子处师厉声曰和尚莫作怪昌为大笑曰参禅要到者一着始不受人牢笼师礼拜栖霞成云东苑被寿昌冷地一锥若无后语祸事祸事自掘深坑自活埋偷生无计怨谁来翻身拾得泥团子错认骊珠作宝怀乌藤七尺趁闲行打雨敲风过一生转过溪桥逢旧友忽然蹋断艹鞵筋东苑见僧来便曰者汉子失了魂来者里作甚么僧拟对即以棒逐去鳌头一醉曹山酒家业浑然不知有凭将此个夺魂丹电雷却教颠倒走休乱走道道赤骨聿双穷相手精光邋遢一藤根全身坐断鬼门路要与阎浮人返魂福州鼓山永觉元贤禅师师读法华经至我尔时为现清净光明身遂问昌曰如何是清净光X明身昌挺身而立师曰祇此更别有昌起行师当下豁然如释重负随入方丈通所得昌遽棒之三曰向后不得艹艹仍示偈曰直饶跨上金毛背也教棒下自翻身师疑之因甚更要棒下翻身越四载因过延津闻僧诵经曰一时謦欬俱共弹指是二音声徧至十方诸佛世界由是彻见寿昌用处自从拾得摩尼宝一到延津彻底倾赤骨贫来无一物依然眉下露双睛四月新荷香满池熏风拂拂透罗帷黑甜惊起心何快说向时人几得知悬巖碧落眼生花吞吐三千晓嶂霞个里分明原底事从他门外驾三车一步行来一步高谁知棒下不相饶卧龙得水兴波浪舶主轻舠过海潮是二音声闭口谈清光摇落海门宽一时弹指全机露棒下翻身毛骨寒大鉴下三十七世苕溪指南明彻禅师一日同麦浪怀侍云门次门曰老僧四大不调和汝能疗否师曰苍天苍天浪曰谵语作么门曰不如者箇不识字底诞登清云瞑眩之药难瘳不治之疾云门结胸之症漫以参苓是投无怪云门自用硝黄青天白日鼓风雷云锁苍山雾锁巖俊鸟𠴨𠴨啼不彻分明有眼不曾开X老子一身三杂病儿童竞进三陈汤料当祇得三年活泪尽难辞哭彼苍夜明符执在机先深入洪波浪泼天纵使鲸鲵能变化一钩搭上钓鱼船明因寺麦浪明怀禅师示众洛阳牛犊食禾头荆益田畴减半收舜若多神枵腹死江河淮济泪长流诞登清云明因借别家坟墓哭自已心事瞒不干涉者即得倘遇彼之亲眷未免令人绝倒一段真风畵不成明吹暗度送君行泥牛吼破澄潭月石马加鞭不进程佛日石雨明方禅师住云门时因黄端伯访问明头来时如何师曰耶溪不许扁舟宿曰暗头来时如何师曰此去钱塘尚隔津青门林云横抽宝剑不犯锋铓须让作家居士发挥偏正宏阐先宗还他没量师翁诸仁还识二老落处么若也识得正如杨修见幼妇自然一览便知妙设若未委更听一颂一语投机话更长白苹红蓼满潇湘月船夜半乘风去不犯东西用意良佛日因僧问如何是主中主师曰江南不曾带得来曰为甚不曾带来师曰也亏你万花丛里沽村酒九曲河边泊钓船醉把丝纶随手掷蓑衣斜挂夕阳天X佛日初阅楞严至如汝文殊更有文殊处身心世界打成一片后因病值云门上堂曰放下着师通身庆快呈偈有会得竿头舒卷意放生原是钓来鱼门痛加呵斥后闻僧举大慧剥茘枝话遽然轩渠一笑万仞峰头掷钓竿茘枝吞吐逼人寒烟蓑箸笠斜阳外狼借珊瑚碧玉盘芦湾深处月三更红蓼花开江水清尀耐若耶溪上客箕裘续得振家声月映澄潭彻底清金鳞夜静向光行忽然一跃翻身转便是桃花浪里鲸因风凝寒冰结不澜玉龙游泳在深潭迅雷击发苍溟窟大放鲲鲸吸海干一闻放下便抽身罢钓归来别有春舒卷竿头无限意海天空湛月华新佛日因僧问如何始得不染污去师曰巡人犯夜岸眉乳云白刃横施锋铓不露须是师翁始得芝山又且不然有问如何始得不染污去但道新荷擎雨盖风动远香生佛日问白巖甚处来曰赣州师曰崆峒和尚即今在甚么处巖近前问讯曰恭惟和尚起居万福师曰错了也曰情知和尚惯压良为贱师曰错错相逢𡉏上叙情余纳履分明要抑渠逗到末梢无可奈殷勤只得授仙书X佛日再住天华因僧问石繖已收天华再布尽力举不起底句乞师指示师曰班门弄斧曰西河震㖃未为奇北斗藏身犹是钝师曰卖油娘子水搽头曰恁么则知恩有地酬价无涯去也师曰大众看取者僧惟一楫云者僧虽能看孔着楔始终要见尽力举不起底句子未免错自承当宝寿毫力不着转转有出身之路检点将来犹未劋绝或有问山僧石城已离宝泉复到如何是尽力举不起底句但向道试看道人巖畔月夜来清照饮牛溪杭州愚菴三宜明盂禅师因僧问二亲俱丧时如何师曰好箇消息曰还假保任否师曰一翳在眼空花乱坠堂上巳无亲父母眼中拨出翳空花行尽三更明月路黑漫漫地渡流沙愚菴问僧何去僧曰弁山师曰吾有一信烦带得么曰得师震威一喝僧罔措师转身便行僧至弁山如前举毕山曰者汉若来可居第一座维新起云愚菴师翁太虗空里着色弁山伯祖没絃琴上知音若是起上座又且不然待僧云得便就地畵一圆相而坐不惟使者僧立身有地亦且鸿信可通何故妳女口回头尽属儿孙事祖父从来不出门轻财不吝因家富点额无依穷子哀徒自竛竮晤亲友诉衷情又被穿顋X鼻头拽脱笑呵呵俊逸风流有许多昨夜大虫遭虎齩天明不见旧时窠愚菴参云门进堂约不语戒正提撕忽门入堂高声曰放下着师不觉掀眉一笑门问懹州牛喫禾为甚益州马腹胀师曰问取露柱曰祇如树倒藤枯毕竟句归何处师曰长江翻白浪曰尚疑你在师遂呈偈曰触处逢伊识得伊石繖峰前一带溪门遂揄之师拂袖出曰落花无限春山暮就路还家听鸟嗁石繖峰高万木秋耶溪溪畔毒龙游落花无限春无限树倒藤枯笑未休震法雷兮雨法雨玻璃盏贮狮王乳僻爱苏堤山水闲风流月夜谁堪语掀眉一笑达心空抹过须弥不露踪沧海蹋翻藏不得逆流洞水镇寰中东山尔密明澓禅师因探友德清舟中闻锣声有省举似云门门曰此夙根所致耳尚须知有向上一着师唯唯一日门上堂曰放下着师忽全身脱落作偈曰夜半霜寒月忽低行人到此尽迟疑翻身蹋断来时路点点星晖斗柄垂锣声惊起碧潭龙头角峥嵘宇宙空作浪双江无遮覆琵琶曲里显宗风决志参询寝食忘铜锣声里证圆常竿头月映耶溪水流出光华满大唐X锣声一击豁心空古镜堂前不树功直待虗空成粉碎一毫头上定纲宗尔密示众立功勋存照用大似缘木求鱼收视听除聪明何异牯牛取乳又道道非见闻觉知不离声色言语据如上说毕竟如何行履良久曰路逢死蛇莫打杀无底篮儿盛将归青山叠叠水重重说与行人路不通莫若归来桑柘里村歌社舞乐从容香雪具足明有禅师因僧问久滞不通时如何师曰数珠在手曰音声未息时如何师曰葶苈子曰六牕未静时如何师曰相见了也等闲𢹂手入红尘步步相随不是亲终日与渠离不得有时发笑有时瞋海客临渊问路头渔翁一一为君酬可怜不遇弄潮手直至而今在半途机轮轧轧暗相投话到伤心泪欲流一阵金风吹落叶天涯何处不惊秋弁山瑞白明雪禅师参云门门举斩猫䛡师于言下知有将蒲团抛出曰一语下徐州后于过桥次门曰谿水潺潺汝试道看师曰敲空有响击木无声门笑而颔之越六日师闻钟声乃大彻耶溪水清清过于水弁岳山高高过于山敲空有响兮大地咸闻击木无声兮捣碎须弥相将父子兮越国风流抛出蒲团兮月照蜃楼蹋徧天涯路收回一X指头炉火均调炼铁锤重轻分两不曾亏等闲抛出青霄去打落天边白凤儿钟声吼出迸云雷旷劫无明当下灰跨脚上船便归去阎浮在处却春开蒲牢惊落午天星百丈山头乱点金不看花梢流夜月且张石繖荫天人放牛归马寰中主打凤罗龙化外宾倒骑虎头收虎尾家声何处不新新金钟一扣透云门击木敲高格外论水过横桥流不悉清声朗朗古今存虗空粉碎得无由却使蒲团笑未休一击钟声天地净花梢明月五湖秋弁山问万仞壁园房下事作么生壁曰清明下种师曰佛法不似者箇道理曰二年一春师曰未离声色在壁拈起枣子曰者箇唤作色得么师曰不唤作色唤作什么壁曰青州有两刃交锋势莫休旌旗闪烁海山愁一声战罢归来晚明月清风满御楼将军虽有收番志怎奈番人不肯降战罢归来天未晓满庭狼借尽刀枪烟波江上泛轻舟惯向惊人浪里游但得竿头逢称意不须轮櫂下青州弁山晚参一叶扁舟浪里颠丝纶抛去看浮钱钩头忽尔金鳞现不负渔翁冒晚烟遂以拂子作掷X钓势曰山僧今夜抛钩掷钓莫有负命底鲲鲸么出来吞啗看时有僧出礼拜师曰元来是箇虾蟇乐禅耀云驾无底船撒漫天网老汉固是善为捡点将来大似无风起浪者僧虽是惯入洪波不合贪他香饵一钓便上纵使有金鳞之作未免甘作虾蟆彼时若遇山僧便好夺却拂子掀倒禅牀管取老汉一场懡㦬想见田门鼎食喧大开东阁待英贤当时不有鸡鸣客朱履三千也枉然弁山晚居崆峒时以禅版东敲西唱凡有僧请益亦敲禅版示之云巖祥云虗灵神会妙应无方不知支那国里有几许世界正恁么时还有知弁山落处底么霜天月落夜将半谁共澄潭照影寒复颂一声钟彻晓天星拜别丹墀不奉君自此寒光空大野优昙悉向火中生弁山因居士问一念未起时如何师曰石人戴铁帽曰浑然忘念时如何师曰夜半日头落云巖祥云弁山师翁意欲与伊拈却炙脂帽子脱下鹘臭汗衫殊不知月明山静夜空泪子规声弁山上堂飘零黄叶振古佛之家风游衍行云显当人之面目快覩戒珠晃燿罏岳崔嵬一道神光贯穿今古虽然更须知有转身一路且作么生是转身一路化功归已琴堂冷退位朝君古殿寒X云巖祥云芳丛俱敛艶枯木有花开劫外春风吹散一湖冰月则固是若论转身一路须是让别人道去始得弁山参金粟适上堂次师出众便喝粟便打师又喝粟又打师曰者老汉败阙了也便归位福善品云黑豆未生芽青黄的辨龙马忽浮图谁分奇偶果乃宝印当阳那管千差异致二大老蓦札相逢逗到节角交头灼然宾主不异祇如弁山道败阙了也且道败阙在甚么处放去直冲金鼓阵收来卷却万锋威弁山因僧问如何是不思议境界师曰螺蛳吞大象当头不顾按龙泉噼破虗空血溅天铁壁银山俱粉碎毗蓝风起电机旋弁山一日指桃花示众曰灵云见桃花悟道诸人见桃花因甚不悟一僧曰和尚见桃花时如何师曰老僧不曾眼花曰争奈即今何师作咳𠻳声曰老僧有病出去昔日灵云曾失眼如今举起诳儿孙时来一阵摧花雨又见飞英落满村弁山到金粟值擡船次问虗空驾铁船时如何粟便打师接住拄杖曰波浪涌千寻时如何粟欲打脱拄杖不得师曰情知和尚无下手处粟曰且道承谁恩力师弹指一下X碧空云外玉轮悬万里银河浪拍天两岸芦花两岸雪扁舟应逐好风还弁山上堂月钩云饵整常抛湛水澄潭正寂寥有时浪里吞钩去收卷丝纶喜气高大众且道收纶卷钓一句作么生道良久曰柳条横串花篮里街坊高叫卖新鲜香饵闲抛逐浪浮水深鱼密暗吞钩老渔得意歌归去明月芦花满钓舟瀛山雪关智誾禅师初参博山事槽厂因见磨鼻拽脱忽有省呈偈曰直下相逢处由来绝覆藏舌头原是肉嚼碎也无妨一日山令首众问如何是人天眼目师曰顶门上曰还假照鑑也无师曰山不见山曰不虗参见作家来师掩耳而出夕阳斜畔路头赊东望鄱湖水似车蹋碎山前行履处几回风月落梅花银山雪夜结冰花磨鼻呵呵笑作家昨日蓝关无阻碍朝阳倾刻是天涯几度归家未到家干坤推转转周遮自从蹋碎梅花月青白眼中爱着沙方塘细艹夕阳斜隐隐柳梢归暮鸦脚下芒鞵宜紧捎肯随明月蹋芦花磨盘无脚颠倒走拈得鼻孔失却口擉瞎人天正眼睛虗空大作狮子吼淮安檀度嵩乳道密禅师因釆茶次忽白云X从㵎底起师覩之有省呈偈博山山曰者且置祇如一口气不来向甚么处安身立命师曰不向和尚通去处在山曰莫便是你安身立命处么师曰道密终不作此见解山曰好与三十棒㵎底白云生岭上桥边樵子过前溪仙源望去无他树万丈龙湫家最西分付游人看路滑几多天外着云迷笑杀倚门傍户汉只将鹤唳当莺啼白云㵎起豁双瞳谩谓安身不与通父子机关真险峻乌藤三十阐宗风檀度上堂枯木寒巖时节至春风吹起律筒灰石人抚掌呵呵笑莫认春牛是土堆诞登清云恁么为人只有杀人刀且无活人劒诞登不然春牛只是土安排及节逢时亦俊哉赢得东风生大野百花香自此中开浪高巴崃洪波滚倒卷烟霞带日倾两岸未归江上客更闻猿叫断膓声檀度因僧问如何是类堕师曰灵犀翫月曰如何是随堕师曰木马游春曰如何是尊贵堕师曰坐不当堂诞登清云以折箸搅沧溟能使鱼龙知命则不无嵩祖只是未惬曹山之意顾左右云者里具三堕太平治业元无象野老家风古至淳只管邨歌并社饮那知舜德与尧仁长庆宗宝道独禅师因僧问一切诸佛皆从X此经出如何是此经师震声一喝一喝当阳谁会得忙忙宇宙错商量秋风昨夜来何处大地如银一片霜风扫阵云清海岳龙施膏雨润苍生枯枝朽石浑无赖徒费雷公电女情独峰竹山道严禅师尝牓三问勘验方来一曰独峰路险把关令严欲到者试借公验看水陆一般到帝京寒风朔雪不胜情磨穿脚底何如坐得意方知手眼精青山突屼水长流翠竹黄花烂熳秋此景此时人得意百年公子忽封侯回龙古航道舟禅师因僧问真觉有言石卵爆尽柽枝扫地吾当再来师今继席莫再来么师曰诬人之罪以罪加之曰恁么则据款结案也师曰一状领过石卵爆开黄鹤去柽枝低亚凤凰来白苹红蓼秋江冷铁笛无端奏落梅逢场作戏逞英豪两阵交锋志气高今遇太平无象日旌旗不动酒旗摇荡尽家园赤骨贫白云巖下暗移身蹋翻鸟道虗空转锦绣干坤绝点尘古航因博山上堂师出问钟未鸣鼓未响还有佛法也无山曰木人井底吹石女溪边舞师曰语中玄一句如何道山曰夜半正明天晓不露X德实信云博山高高山顶立立不见顶古航深深海底行行不溼脚要问佛法二字犹欠悟在春暖相唿出翠微时行时坐浑忘归黄昏一阵东风雨难免浑身透溼衣枯木寒巖绝点尘冻云深锁岭头春冰肌梅萼传音信隐隐馨香冷醉人凤楼高卷曙光寒太古文明见也难直入禁闱忘扃锁彤云翻作雪花看博山雪磵道奉禅师闻鸡鼓翅叫大悟曰柏子焚残燄欲无邻鸡忽听一声唿昔年错认驴覰井今日方知井覰驴谯楼鼓歇梦初醒忽听鸡声报晓钟莫道井驴从此悟井驴拈却始心空冶父星朗道雄禅师因僧问跨虎头收虎尾犹是时人窠臼如何得绝断众流万机寝息师曰如汝所问云冶父卸却顶上铁枷要且无人証盟劳劳亭上十分春忍把离情付水濵唱罢阳关三叠曲借他官柳送行人夹岸桃花红似火满堤柳絮白如银天风一阵来何处狼借枝头多少春朗师机惯得其便却将猫尾拌猫饭获兔苍鹰早巳归几多犬被枯桩赚金陵天界觉浪道盛禅师因荆国主请陞座X僧问今日荆国主设斋还有受得王者供养也无师曰香风吹萎花更雨新好者曰恁么则梵王帝释皆当称赞也师曰莫怪山僧不下牀紫琈岠云宁可戴角披毛断不肯瞎却一师僧眼浪老人较些子者里则不然还有受得王者供养也无有甚饆饠䭔子快下将来内使频添宝鸭香彤庭月落正当堂有人借问宫中事尊贵天然懒下牀出处何如聚处多各擡身价叹懡㦬风流不在搽赤粉只要情真对阿婆凌云凤阁奏箫韶引出仙姬越㨾娇细语含情归洞府惟闻环珮响飘飖天界参东苑苑问曾闻博山提唱维摩经否师曰曾闻苑曰弥勒得一生受记作么生师曰大有人疑着苑曰你又恁么去师异之围炉次师举古德劫火洞然话有云坏有云不坏此意如何苑曰你又恁么来师后呈生平所见苑然之黑白分明神妙局当头一着似难逢巖前快遇知音者斧烂柯销看不穷虎啸巖前兴独夸蓦然枯木产新芽亲承雨露空今古别转生涯吹玉笳悟了还须出见人武夷山里丧家珍谁知一种生涯别梦笔花开大地春一语机投志可酬家私荡尽转风流夜来石女呵呵X笑万里天边拥玉楼天界因僧问如何是大藏教诠不出底意旨师曰泪出痛肠曰末后拈花又作么生师曰要头斫将去堪嗟认影迷头人指出重关又问津恨杀口门生太窄只将肝胆一时倾花冠卸却忘尊贵输与傍人坐翠微大义经诠重剖露言言见谛不相违天界一日问僧去年贫未是贫今年贫始是贫你道香严在那里安身立命曰锥也无立甚么命师曰亡命汉向艹里辊作么曰何处是艹里辊师曰黄连作马鞭玉管频吹劫外心唤回枯骨作龙吟云蒸碧海无人会空引金波贯古今蹋碎干坤绝点尘无踪迹处莫藏身蟭螟眼里翻筋斗跃马扬鞭过孟津太平无事传边将苜蓿烽前立信旗喝起阵云弥海上一声鼙鼓挫全师太平时节论干戈万里沙场艹也无若是久经行阵者收兵惟在一声锣开元为霖道霈禅师上堂无见顶相箇箇圆满为什么我显汝隐镫王座子人人有分为什么我坐汝立知么镆鎁未出匣游丝千万丈等闲拈出来一断一切断X明月清风孤屿外白云流水断桥西寒光一片明如镜混不得兮类不齐子陵深隐富春山闲把丝纶钓碧湾虾蠏寥寥秋水静空将明月伴钩还宗鑑法林卷七十一宗鑑法林X卍XXX宗鑑法林卷七十二集云堂编尊宿福州东山云顶禅师因僧问如何是和尚日用事师曰我喫饭汝受饥曰法法不相到又作么生师曰汝作罪我皆知法林音云理不借处争敢侵着它一些子道不碍时又何尝有一物为对为待此是东山见处若约法林门下正是白日迷路复颂越水吴山引断肠春风梦里绣鸳鸯箇中法法不相到明月依然照故乡翡翠贪鱼渚芷边青钱点碧水中旋随风上下浑无碍数数闲情别有天云顶因僧问如何是和尚一枝拂师曰打破修行窟曰恁么则本来无一物也师曰知无者是谁曰X学人罪过师曰再思可矣法林音云佛来也斩魔来也斩东山究竟不知者拂子来处若一槩放过何异截鹤续凫永宁鼎云好一枝拂者僧拈不起东山用不得永宁惯行平展要且难为分析云锁苍崕花满溪行人到此路犹迷一声嗁鸟出幽谷正是仙家对奕时重门吏散印刁刀片纸从教耸骨毛欲问中书堂里事纷纷剑戟似蓬蒿峰顶池开十丈莲香风吹醒洞中仙斜冠倒履云端现故尔蹁蹮声色前云顶因士问洞山道有一物上拄天下拄地未审是甚么物师曰担铁枷喫铁棒曰天地黑山河走师曰阎老殿前添一鬼北邙山下卧千年士唿快活快活师曰也是野狐吞老鼠法林音云蛊毒之家水莫甞东山既不能覰透价老心肝争免数百年后带累者汉活葬在洞山门下复颂荆棘巖前出老根多年犹带血斑痕不知何处腥风至徒向荒郊欲返魂划断千江白雪纷赤梢沉困暗消魂渔翁夜半鸣桹急大叫天明失路行高邮州定禅师因僧问透网金鳞以何为食师曰干屎橛X法林音云百尺竿头不知转身之路空扭揑三圣鼻孔万仞巖前不解垂手之机徒模煳云门眼睛今日有人恁么问法林终不肯祇有受璧之心永宁鼎云索价八百拟酬一千可谓高迈古今在今之世十箇五双背秦忘楚者多摹腹问心者少铁壁银山涌出来当头一拶便成灰锦鳞若解生头角迸破青天走逆雷蹋碎佛堦衬马蹄残红飘处印香泥清波涌出游艇子遥望芦花一色迷郑州普照寺佛光道悟禅师身着白衫跨黄犊吹短笛游于洛中甞曰道我凡耶曾向圣位中来道我圣耶又向凡位中去道我非凡非圣耶却向毗卢顶上别有行处法林音云佛光贪它一粒米却将曩劫熏修狼借殆尽且道那里是贪它粒米处手内瑯玕七尺笻穿云度水活如龙有时拈在融峰上划破青天不放松茅菴缚就傍双林拄杖常随过别岑谩道渠侬无住处满山枯木似龙吟温州灵云省菴思禅师结夏上堂以大圆觉牛角马角为我伽蓝瓜篮菜篮法林音云掀翻威音那畔了无踪迹可寻扫除今世门头不留一些余习要且无出身之路霜叶飞飞月一天闲将锦瑟调牕前知音欲得周郎X至故意时时误拂絃历历古今磨昼夜忙忙日月跳双丸不知天地为谁老留得青山畵里看缚箇菴儿傍水湾惟留心事对青山幽居不问朝堂事镇日寥寥独掩关泗川大癅禅师所至以勘验为事过雪窦乃曰者老汉口里水漉漉地窦曰你不肯老僧那师曰果然口里水漉漉地以坐具一摵便去直岁不甘趁至中路损师一足师曰此是老汉使之它日须折一足偿我窦果如其语法林音云雪窦水漉漉底后折一足偿它大癅水漉漉底直岁打折一足还偿得雪窦也未复颂诗肠仅比酒肠宽痛饮挥毫兴未阑引雨寒烟入户急柳弓苇箭带心肝瞋不是瞋打亦非打得人一牛还人一马白雪阳春唱高和寡两箇独脚可知礼也杭州云栖莲池袾宏大师谒笑巖于柳巷求开示巖曰阿你三千里外来开示我我有甚么开示你师恍然辞归过东昌道中闻谯楼鼓声忽大悟述偈曰三十年前事可疑三千里外遇何奇焚香掷戟浑闲事魔佛空争是与非承天惺云云栖虽然悟去争奈堕在半途若要归家稳坐直须掉转头来再见笑巖始得法林音云归马华山之阳放牛桃林之野虽则南向让三北向让X再依然征诛而得天下复颂上园历罢到江濵满眼红黄入梦频兴罢归来无觅处故乡端不在西秦水到燕山心不正撞头偏遇打头风可怜拶破东昌鼓丧尽家私两手空东昌门外鼓腾腾蓦拶虗空扑地崩拈得红炉一片雪却是黄河六月冰云栖因侍郎王宗沐问夜来老鼠唧唧说尽一部华严经师曰猫儿突出时如何王无语师自代曰走却法师留下讲案遂颂老鼠唧唧华严历历奇哉王侍郎却被畜生惑猫儿突出畵堂前牀头说法无消息无消息大方广佛华严经世主妙严品第一法林音云既不能格外追问又不能格外提持岂善作者乎致令王公死在句下不见道大凡宗师不可祇一路也复颂毗卢楼阁月朦胧剎剎尘尘绝异同堪笑善财无觅处清光狼借粉墙东西风愁起绿波间菡萏香消翠叶残细雨梦回鸡塞远小楼吹彻玉笙寒主重重也伴重重一夜深谈性海空二十四幢平榻地不知谁撞玉楼钟云栖因僧问参禅念佛可融通否师曰若然是两物用得融通着X法林音云天地一理万法一如大师不妨会尽祇是中心树子犹望它人讨保在孤山梅白非因雪雪谷香生不是梅梅雪两忘丰骨露清香隐隐袭人来桃源洞里卜幽栖鸡犬桑麻乐有余釆得黄精和白术一时收入药胡卢满山笋蕨满园茶历落巖前鬬晚霞午夜梦回才一顾般般风味不须赊云栖新春日示众今日贺新春岁时重换却昨日作么生十二月廿八法林音云拈头作尾拈尾作头不知四时密移那管日月推迁更赠一柄埽帚去舘驿门前作生涯青山日伸颈绿水夜扬眉握管虗空判写出旧钟馗华阳道士呪金钟鬼谷先生祝卦筒惟有东村王大伯浑家烧纸送年穷水色山光皆入诗一行鸿雁影差池醉后不知天地窄梅移牕外月来时云栖甞自赞曰十画九不像恼杀丹青匠庶几此近之权留作供养若道者便是依然成两㨾不两㨾三十棒慈云文云云栖道庶几此近之大似折空花浓淡较兔角短长法林音云款出囚口要且三十棒也祇令行一半复颂X三个猢狲夜簸钱飜来覆去绝中边巖前忘却来时路水底徒分上下天秃帚拈来巧画眉涂脣赤土美西施自怜越国人烟积拥翠楼头错认伊自梳云𩯭理宫糚十曲春风九断肠打破蔆花双照影一时羞杀杜韦娘紫柏达观真可大师闻诵断除妄想重增病趣向真如亦是邪大疑之一日斋次忽大悟乃曰使我在临济德山座下一掌便醒安用如何若何法林音云从门入者不是家珍既不能胸襟流出纵然瞠开睡眼也是倚门傍户八骏图边腾逸足掀翻槽枥脱羁衔当时伯乐如相顾管取千金制锦鞍哭月狂猿攀古树啸风勐虎踞悬崖人间别有通霄路不必行从者里来清风明月两相留独傍溪边觅旧游转过巖前偶一笑扶桑日出海门秋瑞州黄蘗无念深有禅师因僧问道果有耶果无耶师曰说有说无二俱成谤曰如何即得师曰无求即得曰如何是道之体师曰满口道不着曰四大离散时如何师竖起拳曰者箇不属四大法林音云把住时海阔山遥放行处纤尘不立若人透得许与古佛同参更须知向上有一人在复颂不劳井底种林檎桃李满园俱是金万里区区归未X得可怜明月印波心历尽千山与万山白云影里转身难为君指出竿头路须信拘卢不在南无念因僧问古人并却咽喉脣吻道将一句者一句如何道师曰我不并却咽喉脣吻你且道一句看僧无对师曰你被音声塞却口法林音云者僧被音声塞却即且置无念老汉且道脱得也无老将镇边关单于尽胆寒太平归故国露布写平蛮边关那听假鸡鸣车马萧萧不放行关吏谩言刻薄甚从来符节要分明夔州白马寺仪峰方彖禅师因僧问如何是西来意师曰两头烧火一头烟法林音云西来大意道者何止万千者汉较些子祇是不合杜撰复颂飒飒清风掌上仙谩拕双袖绕云烟高歌一曲干坤暗塔影倒插波底天望梅止渴太惺惺齿颊津生任吐吞路不赍粮户不扃讴歌鼓腹徧干坤仪峰手中常执一鼗鼓一面书矗字一面书犇字凡应机多举而摇之法林音云在仪峰门下不道全无若是今时何异担水河头卖复颂X神头鬼面几多般拈出当阳不等闲一曲两曲谁会得却将纨扇掩惭颜觌面神锋不露形血痕零碎似春淋生灵兀兀知还否可叹晨昏卧翠阴广信府鹅湖养菴心禅师画大圆相于壁间内写莫教涂黑外写勿使伤白有人向圈里圈外下得注脚者许汝学道不然总是懡㦬法林音云正不立玄偏不附物鵞湖尽力显扬了也千载之后争能免箇以已昏昏使人昭昭永宁鼎云鵞湖无端画地为牢要截断天下人脚跟殊不知带累自己生陷地狱明月堂前宝镜开正偏无地可安排何如室内陈家晏把酒行筹暗里猜吸尽湘江数派清迢迢桂毂夜初明蟾光万斛没藏处无限游人梦里行养菴甞置无门锁室中以验方来偈曰上古留传锁凭君智钥开若无开锁法相见不须来法林音云且道是无门锁不是无门锁复颂夹路黄花色色新游人空逐马蹄尘几回迷却来时路苦雨复闻鸠唤频门墻万仞许谁窥造室升堂几箇儿若是自家亲骨肉家风狼借播支离韶州曹溪憨山德清大师阅肇论至梵志出家白首而归邻人见之曰昔人犹在耶梵志曰吾犹昔X人非昔人也忽有省曰今日始知鼻孔向下妙峰曰何所得耶师曰夜来两箇泥牛鬬入水中去至今绝消息峰笑曰且喜有住山本钱承天惺云憨大师虽知鼻孔向下定不知眉毛在上法林音云住山本钱即不无若要见梵志直是未在妙峰当时何不与它本分艹料复颂何处老仙吹铁笛声声吹出故乡来百年旧梦浑如昨无限心思当下灰憨山参笑巖宝巖问何处来师曰南方巖曰记得来时路么师曰一过便休巖曰子却来处分明师便礼拜法林音云一人颟顸一人懵懂两箇汉脚跟跷至半空中直至如今犹未点地在南来修阻路三千陆有征车水有船公验分明虽放过艹鞵依旧要还钱洞里桃花逐水流是谁箇里盪轻舟家人忽忆当年事六月凉生万井秋才动脚跟早巳差南来况且路途赊纵然来处分明也点捡将来未到家杭州真寂闻谷广印禅师参龙池传和尚适池负暄阶下师问曰和尚在那里池曰恰好不在师便礼拜池休去法林音云真寂礼拜具眼不具眼如今师僧家祇管说和盘托出又道是纳尽败阙恁么会又争得永X宁鼎云与么来却与么去若是出门句子直饶四大部洲打箇之遶来可曾梦见否蓬莱深处玉为屏极目烟波双眼青仙子不知何处是惟闻伐木响丁丁临行把臂太踌蹰反覆叮咛意自殊趁晚归途山径滑回头还识故人无云封秦树路封苔何处渔郎闯入来隔岸殷勤问仙子为言松际鹤初回真寂辞行池送至门外抚师背曰老姪我还疑你在师曰甚处疑某甲池曰如何是密启其意师曰今日不打宜兴转池呵呵大笑师戴笠便行法林音云直饶顶笠便行密启其意端的千古疑案李白乘舟将欲行忽闻岸上蹋歌声桃花潭水深千尺不及汪伦送我情野水𥻘𥻘引恨长田家父子为谁忙雨蓑高挂夕阳外小麦青青大麦黄渔翁埀钓曲江濵出没烟波不记春自说孤舟寒水畔不曾逢着独醒人海虞破山洞闻法乘禅师一日谓严天池曰穹窿山昨夜点头矣不知居士道箇甚么勿谓三世诸佛口挂东壁也如居士洒洒落落不妨我哆哆和和承天惺云洞闻老师含血喷人先污其口非但令严公不甘穹窿山未免冷笑去在法林音云纵然洒X洒落落哆哆和和穹窿山横点头有分复颂白苹红叶两无期梦里关山月到迟千里长安无住处指头蘸血写秋思欲向湖山访旧游偶逢嘉客共扁舟分明话尽篷牕月未必湖山暗点头顺天府大千佛寺徧融真圆禅师因陆五台问如何是文殊智师曰不随心外境曰如何是普贤行师曰调理一切心曰如何是毗卢法界师曰事事无碍陆叹曰今而后万殊一体我知之矣法林音云陆五台祇知万殊一体不知一体万殊如何是文殊智盲人摸象如何是普贤行惯嫌拕犂拽耙如何是毗卢法界趁出淫房未还酒债且教伊疑七年一片桃花红似火满堤杨柳绿如烟桃花月落迷蝴蝶杨柳春深泣杜䳌华岳三峰倒卓天清风明月为谁还闲看野鸟栖巢处偃蹇苍髯颠复颠顺天府潭柘古渊福源禅师复参廓乐乐曰你来耶亲切处道一句看师进前曰即日恭惟和尚尊候万福曰如何是佛法大意师曰满口牙是骨耳朵两片皮乐作色曰何曾见圆明来师却问如何是佛法大意乐喝师拟议乐打曰满口牙是骨耳朵两片皮师始大悟法林音云若悟在圆明处实不知牙是骨耳是皮若X悟在廓乐处端何曾见圆明来红炉焰里种芭蕉长出亭亭百尺苗骤两狂风连夜作不知谁倚绿天高乌鹊桥边云叆叇乘槎河畔月朦胧古人遥与分秋恨不觉浑身泪染虹从来壮士气如虹赤脚捎空过海东翻手拏云覆手雨厉声唤起碧潭龙宝顶晓山元亮禅师示众瓮里何曾走却鼈鰕跳元来不出斗出世若无坚固心六道轮𢌞空自走兄弟们即今入宝山还有不空手而归者么设有正须朝打三千暮打八百报恩纯云若道坚固心出得六道轮𢌞更当入地狱如箭射法林音云要得了脱六道轮𢌞直须除却坚固心始得复颂朝打三千暮八百轮𢌞六道何时歇宝山笑倒黄番绰瓮里何曾走却鼈焦头烂额𩯭髼松平演真机信不通未是口门能陷虎犹来齿缺不关风南康府云居颛愚观衡禅师时有闻上座谓师曰诸方手段纵好杀人必有血痕和尚杀人莫道血痕气息也无师曰你又来涂污病僧法林音云莫道血痕连刀子也不曾摸着潇湘渔父逢三闾落日孤舟若放为珍重汨罗江上水夜来兰芷莫深思X浅水平田即便休相逢狭路不胜愁看它鹬蚌相争处祇有渔翁暗点头云居因僧问婆子具何手段便烧却菴师曰诸供养中法供养最曰菴主便去未审是何意旨师曰明枪易躲暗箭难防法林音云恁么莫屈它婆子么恁么莫屈它菴主么若要两不相屈何不来问法林复颂袅袅绿杨傍水边行人到此尽茫然长江一练浑如洗帆影谁分上下船野店春风飏酒帘游人勒马口垂涎几回欲向它家饮怕解貂裘当酒钱一任青山云出没意行深入薜萝层露眠艹宿浑无碍又见峰头月作灯云居因僧问如何是二种根本师曰火性懆水性溼法林音云二种根本云居灼然道着如今若有人问法林祇为伊据款结案复颂好风好雨过前川红叶纷纷寄恨还午夜梦回不忍看双峰依约半空悬火性燥水性溼明眼衲僧难辨别一箇胡卢两箇瓢生铁蒺藜当面掷云居因僧问如何是常住真心师曰青山突屼绿水长流曰真心与妄想相去几何师曰黄花熳熳翠竹珊珊X法林音云灼然语不知偏正法不知倒邪为人即祸生法林恁么批判莫道也是老婆见解德实信云裂破面门古今独迈犹较些子若是真妄二心未免笑杀露柱晚日斜风雁弄沙惟将心事寄流霞不知霞可如心否一派遥分千万家月映洞庭秋水寒碧云散尽楚天宽风恬浪静平如掌动荡星辰在玉盘日长风暖柳青青北鴈归飞入窅冥岳阳楼上闲吹笛赢得春心满洞庭翠巖古雪通哲禅师开炉上堂翠巖启大炉韛柴炭浑无半块一双赤手空拳煅尽凡情空解且道煅尽后如何火里蝍蟟吞却螃蟹法林音云一期施设足称良匠若是跃冶之金自然别有生涯复颂火里蝍蟟吞却蠏一回鼻痛自心酸今来古往英灵汉好肉无端祇自剜寒风乍起碧天空几片闲云过岭东白雪三冬山谷冷阳回大地万花红西江吸尽无涓滴四海于今信不通赤手打翻凡圣窟蝍蟟螃蟹总成龙翠巖因僧问如何是本来面目师曰阶前石磉盘僧礼拜师曰看看磉盘动也法林音云动底是石磉盘不是如今有一等借虾为X目底便道古雪借事明心因物彰理复颂携笻独自访烟霞访得烟霞不忆家谩道仙踪无觅处好山多是被云遮一锤击碎精灵窟帀地腥风冷逼人撼动稠林溪水碧归家就路贺新声自入终南种术田错教人唤洞中仙瓮头春熟长生酒尽日醺醺枕石眠翠巖因僧呈偈有万象森罗露真容之句师问如何是真容曰雪后始知松柏操师曰松柏是万象如何是真容曰全机独露师曰露后如何曰心外无法师便打德菴心云者僧着着有出身之路不虗亲见作家若非翠巖本分钳鎚也勘它不破然虽如是若到衲僧门下棒折也未放在江西泐潭元白通可禅师上堂死蛇把作活蛇弄曹家女千古风流雪峰撺下拄杖真箇吓人宝峰撺下拄杖可有要喫吓底衲僧么平地商量千峰互峻一任当堂打破古镜法林音云直饶打破古镜也是活蛇作死蛇弄却云里飞龙摆赤梢腥风阵阵雨飘飘无端搅动沧溟水平地波涛万丈高竹叶交加迎眼绿桃花烂熳衬顋红东君双手齐分付九十春光似梦中语出团圝无缝罅东抛西掷意闲闲赤脚波斯刚蹋X着通身不觉骨毛寒元白上堂有时言句硬如铁有时言句软如绵遇姜则辣遇盐则咸且道遇着达磨祖师如箇什么西天梵语东土华言承天怡云泐潭虽有湛水之波且无滔天之浪法林音云法林即不恁么遇着达磨如箇什么唿来拽磨辘辘转唤去拕犁迤逦行复颂终朝无事巧梳妆结打同心寄与郎郎意不知如妾否鸳鸯空带泪千行残月沉沉冷浸陂平桥柳影映深池行人莫向栏边立正是深闺梦断时尽把家私赠与人一身赢得一身贫生涯到处齩猪狗满口牙关似铁钉杭州积翠惟一普润禅师示众麻换布丝换绢买处贵卖处贱所以道盏子扑落地碟子成七片莫动莫移不迁不变卓拄杖曰若能直下承当虎溪分汝半院法林音云承当亦不难深恐半院黏着然陈糓烂芝麻拈出不妨好手若是行家直欲掩鼻而吐龙出海云弥岛屿虎摇林树动巖根雨干风尽无消息龙虎唿来护竹门桂影婆娑贯斗牛依依杨柳锁轻舟关山极目不堪顾白雁黄芦一色秋深山人境与城别旋採生柴带叶烘满室白云推不X出半牕月映半牕松积翠因僧问未开口以前乞师指示师曰东风急带雨笠僧伫思师曰白云早巳过新罗法林音云就地弹死雀惟一不妨作家若向空中搏鹞子犹欠一着在云者僧无门可入积翠无门可出华岳山人洞里眠天台游客石桥边艹鞵蹋断梦初醒弹指相逢路八千腾空彩凤冲霄去出洞苍龙带雨过试问箇中消息子白云早巳过新罗僧摩马一腾居士因陆文垓问曰向参父母未生前至今未有消息士曰汝未到无消息地垓曰师向谓青色青光作么生士曰我如今又不与么说净土黑如漆法林音云我如今又不与么倒不妨令文垓疑着乃云净土黑如漆与青色青光相去多少水无舟楫陆无车古路霜横鴈影斜将谓故乡消息断天涯依旧有梅花杜䳌声里鼓融和碎剪红罗引客过行到溪边凭极目一层波涌一层波东鲁西秦各有心阴谋只为用来深烟尘息得无余事六国连兵不敢侵卖盐翁路逢一僧去覆船问覆船路向甚么处去翁良久僧再问翁曰你患聋那僧曰你向我道甚X么翁曰向你道覆船路僧曰翁莫会禅么翁曰莫道会禅佛法也会尽僧曰你试说看翁挑盐示之僧曰难翁曰你唤者箇作甚么僧曰盐翁曰有甚么交涉僧曰你唤作甚么翁曰不可更向你道是盐法林音云直饶会尽佛法肩头担子端的不曾卸却然在今之世觅箇汉也难得翁翁惯解卖私盐衲子无端问覆船两箇伎穷归不得都卢只在半途边山作劒巑水作刀风云变化鼓萧骚谁能独向秦川去为我拈来葢胆毛冒露持竿向水濵一重烟雨一重春及乎转到漫漫处却被旁人笑指陈台州黄巖濠头觉真安人晚年就邑中明因寺侧开接待一僧提包笠直入卧内真问是甚么僧曰行脚僧真遽指其足曰艹鞵绳断为甚不知僧无对真便将包笠掷出曰者里无汝措足处法林音云者僧行脚黄巖腿痛者里无措足处三十棒自行还须自领始得木人带月投空谷石女穿云入闹蓝两地相思天万里至今犹自忆江南一身还有一身愁牢落关山恨不休边塞近传郎计至者回不梦大刀头黄巖因明奎长老相看真曰闻说长老夜来生得X儿子是否奎曰且道是男是女真曰鸡衔镫盏走鼈齩钓鱼竿法林音云男女面目觉真不妨历历供出尽道明奎贪程太速法林齩紧牙关道箇瞎以俟后之君子复颂青波涌出玉团团谁解当机着眼看无限秋光收拾尽更阑惟觉晓风寒特牛产下玉麒麟奕奕祥光透四隣忙把阴阳频借问芭蕉叶上绿初匀宗鑑法林卷七十二