太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴序草一三洞法师玄静先生李舍光撰原夫赤眀始开云篆肇形于霄极炎汉后启灵文渐布于人间西蜀则金阙遗科东吴则太极传教繇是大有秘笈洞真琼章张徐显之于前陶陆敷之于后师资继踵代生其人矣太上慈悲道场消灾九幽懴者始自太极左仙公葛玄于后汉桓帝时居天台上虞山隐身修行感太极真人徐来勒下降于仙公之室以灵寳天书玉字洞真洞玄洞神三十六部寳经授之于仙公焉仙公在山精思静念数十年间通神感圣山精木鬼衞护稽首沈魂逝魄悉得超生自谓大乗奥㫖可以开导衆生拯济沈溺遂于三洞品内撮其枢要纂集懴文使令当世群生悉闻悉见将来多士易悟易行至于无间酆都阿鼻寒夜三途五苦八难九幽沈滞苦魂不遭幽闭乃及见存过去未来所犯新罪宿愆𡨚结灾难普得法润俱㑹正真因而流传当尔之后趋恶縁者百不二三悟善因者十有八九是故仙班之业爰备化导之功既盈故立斯文标于卷首云耳太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之一太极左仙公葛玄纂集元始玉皇上圣应物流形随方立教教非经寳莫启尘迷口吐琼文演兹灵祕还淳返素要此凭心就学有方见于斯矣生神章经言元始天尊以龙汉劫说洞真经一十二部一曰太一二曰妙林三曰太清四曰彻视五曰上清六曰开化七曰元阳八曰妙真九曰开山十曰十仙十一曰玉林十二曰黄老此经藴在大洞玉清境藏中至赤眀劫说洞玄经一十二部一曰灵和二曰灵寳三曰通神四曰无量五曰集仙六曰内祕七曰至真八曰集善九曰练精十曰生死十一曰宫图十二曰销魔此经藴在大洞上清境藏中至开皇劫说洞神经一十二部一曰太真二曰至徳三曰黄庭四曰练气五曰道徳六曰元神七曰大劫八曰内简九曰神祝十曰三皇十一曰按魔十二曰小劫此经藴在大洞太清境藏中如是三洞真经三十六部列于金格七圣垂范明乎王篇万劫一开法随人出三洞者可緫爲一乗故正一云三洞虽三兼而该之一乗之道太玄爲大乗太平爲中乗太清爲小乗正一通于三乗约位明者三洞主于三清太玄主上之三宫太平主中之三宫太清主下之三宫此三洞真经备明奥典随方教化开度人天接引群生处于人世行有髙下法有浅深能使六道归真三乗体悟我今念将来之世昇沈六道幽显四生寒夜九幽罗酆五苦沈滞魂爽受诸报对当生受苦不脱𡨚魔纂于三洞真经集演慈悲道场消灾九幽懴法一部十卷立义成篇考究幽玄义周存殁若人礼拜尊圣懴悔𡨚愆即得离三恶道中得转九清境内渐悟无爲归依大道太玄经云昔青童君告言人爲道亦苦不爲道亦苦且唯世人自生至老至病护身至死其苦无量心恼积罪至死方絶况多不终其寿爲道亦苦者清净存真守玄思灵寻师奉法勤心不惰用志坚恪亦苦之志视诸侯之位如过客视金帛之寳如砾石视纨素之贵如絺绤可谓能问其道西城君告言人死堕三恶道得爲人难既得爲人去女爲男难既得爲男情体完具难既得完具生于中国难既生中国值有道君王父母难既生值有道君王父母生世学道有慈仁善心难既有慈仁善心信道徳长生难且夫三恶道者地狱饿鬼畜生难转人身乃爲鸟兽虫畜之类若欲求免以何善力天尊言若欲求免三恶道者但当于我应化真圣像前先广发志愿次除三业六根后归依三寳然后廻向庄严叙问懴悔即证人神㑹天仙道广发志愿品第一今日道场大衆及以懴主某惟念此生得受人身处于浮世获亲真教瞻礼圣容稽首归依发大志愿一愿我今等衆从今日去立种种善行化六道四生齐同解脱永离世间秽杂境土二愿世世生生得岀家舍俗恩爱随縁告乞广建福田常行慈忍永离人我三愿常逢胜友引接开示四愿值明师资受无上道五愿闻正法如说奉行六愿见天尊亲承圣㫖七愿度一切后巳先人八愿以法音广宣愚昧九愿诸衆生皆发道意信礼经像修盖灵观香华灯烛随力供养十愿我心坚固不退以此善力愿魔鬼摧伏国界清宁未闻者闻未见者见乐小乗者愿不疑中乗人中乗者愿不疑大乗巳入大乗者愿一切衆生悉闻智慧未省悟者愿当觉悟巳省悟者愿当増长巳増长者愿爲人耳目爲人道师爲人父母爲人兄友同㑹道场共爲法侣又愿诸衆生于经法前尊长前所生身处及他身处至内外法不起犯心慢心𢗣心嫉心悭心又愿诸衆生凡所修福不独爲己身普及一切若见孤独幽系疾病起救心济心道心真心又愿隐现真圣同覆护共以拯拔令懴主某及我等衆成就广愿心同真圣方愿三世父母六亲眷属见在世者悉同安乐巳过去者不生恶道未来世者不结重罪悉同今日起如斯愿果除三业六根品第二今日道场大衆人各运心及以懴主某今生过去未闻正法多起邪心识性荒迷不求至理业报经言一切有形皆悉浮假念念灭坏曽不暂停苦恼轮回不省不悟三途往返万劫辛酸受身生身烦恼缠缚皆由三业爲有六根一眼根二耳根三鼻根四舌根五身根六意根所谓诸根能生诸业故曰六根犹如草木生诸华实展转相生故有六情六慾六染六入六贼六尘六识而色声香味触法本来空寂不动身心衆生执系妄怀取舍念念驰竞烦恼缠身以是因縁流浪生死若能清净智慧审自思惟于我像前悟此六根则诸根皆尽三业者一身业二心业三口业我今等衆及以懴主某但纵三业及以六根无量劫来未曽觉悟特于今日真圣像前起智慧心发觉悟意盟誓除灭先当懴身业罪者身则生来杀盗滛纵贪求细滑懴主某誓从今去不行杀盗及贪细滑不起滛纵求离爱缠愿遇经法及对像前香汤沐浴洁整形神念道思真扣鸣法鼓存想三寳回懴有情永求清净果次当懴心业罪者心则生来贪瞋痴爱驰骋杂想懴主某誓从今去不起贪瞋不生痴爱不思邪僻常慕正真愿遇经法注念专志如对三寳普使归依得入无爲果次当懴口业罪者口则生来绮言妄语恶口是非懴主某誓从今去不恣雨舌生念存心常怀清净永断是非愿遇经法及对圣像前精专转念普使闻知长证仙圣果次当懴眼根罪者眼则生来虚假实非真正恣眼生縁妄视色境懴主某誓从今去不恣两眼生縁贪求色想真正观视见相皆空求尽难思果次当懴耳根罪者耳则生来闻于五音清浊智辨懴主某誓从今去不恣两耳闻声役乱身心萦缠烦恼愿证寂静果次当懴鼻根罪者鼻则生来觉于香臭通逹气息懴主某誓从今去不恣两鼻闻香分别薫秽混杂元气冲触灵台当证玄虚果次当懴舌根罪者舌则生来贪于五味无足无厌言是说非谗忠佞善懴主某誓从今去不恣于舌了甞滋味闘谍口舌及起播扬得证正真果次当懴身根罪者身则生来只欲贪欢殁后孰知受苦懴主某誓从今去不恣身縁贪慕邪滛及纵欢娱常求退身度人归证大道果次当懴意根罪者意则生来无定坚固变易难量犹如猿马喻若火风懴主某誓从今去不恣意根终始一定动息不乱入证自然果今日道场大衆人各运心及以懴主某所懴如上三业六根罪业上愿十方无上灵寳天尊诸尊诸圣诸真诸仙巳得道大圣衆十方隐现一切尊圣发护念心扩慈悲意当令懴主某旷劫以来至于今日所有罪业愿从一发念心尽皆消灭乃至生身父母受度师尊亿曽万祖兄弟六亲姻萝眷属见在今世及未来世承斯懴悔悉使荡除巳过去者不沦恶道及处幽隂速证往生长乐国土归依三寳品第三今日道场大衆人各运心及以懴主某曽闻大藏经言一切衆生生身天地不知覆焘虽禀大道罔知寔本乃背明向暗逐末弃元返正归邪踈真就伪三光秽犯十恶长爲不生惭愧常萌虿心且夫修善建福者必先归依三寳故经言若不归依三寳是故善法无可依凭三寳者道寳经寳师寳趣向不同果因各异道寳者三界十方分形万化或爲国主或作帝师立以天地覆育生灵释赦罪源消荡灾难乗龙现相驾辇腾空自在无爲故尊道寳经寳者华台紫字骞树玄文天上人间仙官秘藏苍龙寳轴白鳯琼函四品五千玉编金简玄空之案霜罗之巾究竟大乗故尊经寳师寳者未明法则那别根由欲度爱河逹于道岸若无阶梯及以舟楫不得师资如何证果成就戒品立此法身故尊师寳今日道埸大衆及以懴主某伏爲对真对像懴罪懴愆稽首投诚归依敬礼稽首归依十方一切道寳稽首归依十方一切经寳稽首归依十方一切师寳今日道场施主及以大衆仰愿十方无上一切正真三寳伏愿慈悲普降妙感随机懴主某伏爲依凭三寳䖍奉至真伏愿玄光慧力常度四生稳泛慈舟永廕三界当使人神恱意幽显荷恩闻见者愿入法縁礼敬者悉令悟道回向庄严品第四今日道场大衆人各运心稽首归依三清四境八极九霄三十六天三十二帝四维上下五方无极十方无上灵寳天尊至真明皇道君太上老君诸君丈人十二仙君十方巳得道大圣衆中天三皇星帝日月五行二十八宿南宫北斗璇衡衆曜五岳四渎四海九州名山大泽主宰髙真司命司録五帝三官㝠司曹局九幽罗酆六宫九府左右上下地府官属九土三十六皇君此界龙神一切贤圣伏愿共降无私同回有鉴懴主某伏爲事意至诚在心精严舍宇命经请像然灯𤑔香稽颡投诚请我等衆遍礼十方无量化现应号天尊惟愿诸大真圣诸大神仙诸大主宰诸大龙王虚空灵识证明懴悔拯拔有情普使闻知获悟太道懴主某五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉寳皇上天尊志心敬礼福生无量天尊志心敬礼延寿益筭天尊志心敬礼长生保命天尊志心敬礼消灾解厄天尊志心敬礼八卦护身天尊志心敬礼九宫捍厄天尊志心敬礼紫清降福天尊志心敬礼兴大福力天尊志心敬礼法桥大度天尊志心敬礼保命护身天尊志心敬礼太一救苦天尊志心敬礼随机赴感天尊志心敬礼流形亿劫天尊志心敬礼分形万化天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼海空智藏真人志心敬礼普得妙行真人志心敬礼大慈救苦真人志心敬礼大悲拔罪真人今日道场施主及以大衆仰愿东方无上灵寳天尊诸尊诸圣诸大真人诸大童子遍十方际尽玄虚界隐现一切尊圣懴主某先愿以斯功徳遍悉庄严上资皇家亿曽万祖先皇考妣七庙尊灵迁神紫汉錬魄朱陵沐浴寳池优闲妙苑披绛霄服戴翠霞冠乗三素云驭八鸾辇超凌蘂阙受事玉清面礼虚皇齐肩上圣擢位神真参名列舘处于上界利安下土长庇宗祧永昌禋祀享作无穷普天幸甚次愿当今皇帝龙图启焕鳯暦腾芳庆祚无疆鸿基永固万善云集千祥雾臻圣体佳安宸襟慧照尧天永覆舜日长明然以叡智圆通徳教广被号爲盛极若无古𥘉泽及华夷恩覃荒徼公卿明允攸序皇猷文武雄才孔修帝业五侯九牧百辟庶寮安国宁民奉公从政殄消时疹调泰寰瀛谷菽丰穰兵戈消偃共乐康泰咸歌圣明次愿皇太子器重元良道光叠耀与天合徳与日同明济廕羣生资成圣治道徳天富礼乐日新光讃皇猷恩霑赤子金枝挺秀玉叶延芳皇后六宫嫔妃帝女月娥比艶金母齐年坚符干健无穷永固坤仪长在积功累徳内圣外王诸王帝族世子公侯贵戚朝贤州牧方镇徼巡僚佐县长督邮常负勤劳毎怀忠孝愿承礼懴体同山岳夀比沧溟长守维城永安磐石至徳淳厚惠及苍黔兽去珠还雉驯螟息光符有道克賛无爲次愿士农工商一切等衆普天率土贵贱尊卑同霑懴法傍頼讃扬各恊康安遍增恱豫又愿潜飞蠢动一切有情俱离罣碍咸得法润永消业障对圣对真同愿同乐次愿懴主某九祖先灵宗亲眷属前亡后化新魂旧识愿承寳相普度法桥迳适朱陵便超火錬灵魂莹洁受报精通陞陟仙班咸光祀叶见在耆㓜内外姻萝各享年龄宗祊庆瑞悉霑慈泽永居圣世同会道縁又愿三途五苦八难九幽无滞圆扉超生严净皆承道力回向玄功克洽愿心齐登道岸叙问懴悔品第五今日道场大衆人各运心仰对慈尊叙问懴悔懴主某拱手当心长跪谛听昇玄经言一切衆生自从无量劫来至千今日宛转世间轮回生死飘浪爱河沈滞声色迷惑有无懴主某不知往业因何所致不悟宿縁从何所得不悟正真得离生死今日有幸值此懴法稽首归依求审听受业报经言昔寒灵丹殿无上天尊愍念衆生生死罪苦遂即分身三界散体十方天上地下无不经游至福徳天中天积世界坐七寳光明喜与三世巳得道大圣衆诸天天帝飞天神玉真人童子无数衆大㑹说法时有普济真人侍座从无畏中起叹无量劫来未甞见慈尊欢喜得如今日施大法云注大法雨普令见在各得解悟随分利益不可思议愿籍神通欲观无极世界善恶因縁开示当来令知宿命过去未来见在三世之事说是语巳礼拜伏地仰听慈颜天尊语普济言汝今能发是愿起大善心利益一㓛不可思议值此因縁即放九色光明彻照诸天百亿世界乃至下方无量国十威神洞彻照耀无阂皎在目前犹如指掌普济及诸大衆乗此威光得见诸夭之上衆圣游戯项负圆光身相具足变见自在大小随宜或驾景腾空乗龙驭鹤逍遥应化神通无阂见有天男天女玉童玉女无鞅数衆见有鳯凰孔雀师子辟邪侍卫左右见有金堂玉殿寳台珠阁天乐天华天果天树寳池金苑仙人游戏毒龙勐兽帀绕城阙天厨天供百味罗列旛华幢盖百寳庄严见有飞台行舘空里转移天衣云盖虚内相迎见有土地皆成七寳金银珠玉宫殿园苑竹林鸟兽音声歌乐衣服茵席氊褥皆悉自然并非人造见有诸仙谘问法相天王以问吉凶百座千座乃至万亿寳座讲说大乗飞仙天仙诸始学仙问法论难见有如此福徳快乐自在种种不可名目之处又见诸天之下大圣髙真乗云驾虚持旛执节按行衆生罪福籍録飞天神王善恶童子日日游行人间条録善恶以奏诸天云宫星府日月宫殿山川岳渎主宰灵官考较人民善恶功过见有五星失度七曜差移二十八宿不依分野妖星灾曜侵凌帝座见有国土兵革四兴人民叛乱水旱虫蝗恶风暴雨见有人民丑宿纒年凶星加运天罗爲害地网爲殃家门轗轲人口沦亡五瘟七疰作祟爲患土神墓鬼依草附木枉死精邪妄作先亡通神搅挠水木作祟男女终身无子有子不得长大见有男女枷鎻牢狱鞭笞考掠官事口舌贫穷困苦无人怜念长病在牀求生不生求死不死风癞癫癎邪狂恶疾愚痴憨騃身不具全见有雷电所伤遍身生疮刀兵水火烧焚斫射见有毒虫勐兽吞螫抟噬见有孤寡饥寒独受辛苦见有男女中道分离不终于身母子分张爲人奴婢形容丑陋人不喜见寿命短促怀抱夭亡见有男女生不具足手脚挛跛耳聋目盲瘖哑百病见有男女身体破裂举身脓血脣口断坏鼻梁崩折人所憎嫌见有地上人间山川岳渎江河淮海飞禽走兽水族浮沈含灵蠢动种种异𩔖又于地下九幽罗酆诸狱之内见有罪人受种种考捶不可名目苦痛辛酸切骨伤心罪业报对之处于是普济真人今见诸天诸地有如许因縁罪福苦乐不同不知前生何修今身何犯前身何福今生何罪爲是禀身自然爲是业报而来爲是水三使之爲是父母之因爲是当身所受爲是先世种因爲是罪至一身爲是殃流子孙爲是修善可得拔度爲是任命自然惟愿天尊大慈赐垂开悟令衆晓知宿命因縁慈尊答言一切衆生皆悉道子子有疾痛父母忧悲子疾得除父母安乐既有斯苦当须疗治善哉普济能发如此深心开悟法利觉晓群品汝之所问实应吾心子向不言吾亦应说子之慈悲与吾无异子之功徳不可思议爲世福田爲世舟楫爲世父母爲衆导师爲衆主首爲衆法学爲衆因果但当复座吾爲说之今日道场懴主某得闻始劫无上真人请问天上天下地上地下衆生苦乐罪福种种宿命因縁不可思议今懴主某爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉寳皇上天尊志心敬礼作三界师天尊志心敬礼应化自在天尊志心敬礼流光世界天尊志心敬礼传真普照天尊志心敬礼法源广顺天尊志心敬礼延生浩劫天尊志心敬礼无量慈廕天尊志心敬礼法藏琼文天尊志心敬礼广开方便天尊志心敬礼度衆生厄天尊志心敬礼救八难天尊志心敬礼化三途天尊志心敬礼昌国化人天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼海空智藏真人志心敬礼普徳妙行真人志心敬礼大慈救苦真人志心敬礼大悲拔罪真人今日道场施主某及以大衆仰愿东方无上灵寳天尊诸尊诸圣诸大真人诸大童子遍十方际尽玄虚界隐现一切尊圣伏愿普赐慈光同施法药昇迁国家宗祖七朋三祧保安帝主国王臣僚宰辅度脱懴主某及以我等三世父母师尊眷属上至九祖下及七玄信施檀越应受日月悬照未显之界飞走沈浮九幽诸狱受罪苦魂使离殃纒同超道岸今日道场大衆曽闻昔劫普济真人请问天上天下地上地下种种苦乐罪福因縁懴主某伏愿今日投诚特来听受经言昔普济真人所问诸天之上衆圣衆真于金堂玉殿寳台珠阁天宫之内自在游戏逍遥变化种种不可名目快乐之处慈尊言此由浩劫修行渐渐阶梯位及仙格诸天之下大圣髙尊乗云驾虚与人间条録善恶奏报诸天受吾教命或迁或罚故在彼处所是国土界分水旱虫蝗恶风暴雨兵革四兴皆由文武官属倚恃品宦不依国令苦虐万民託公枉直贩弄王法故获斯报所是人民男女在世受诸病难种种魔灾危困苦厄身相不全贫穷下贱死入地狱受诸报对万劫沈沦在于恶道者皆从无量劫来至于今劫今生今日或因父母所作或因已身所爲上流下延造三业六根十恶重罪世世相承受种种苦报代代相继当等等魔折吾所说衆生造业凡言一业其数百种以略言之未欲备说尔时普济闻太上许与显说善恶因縁报对事巳礼拜伏地白太上言衆生愚痴暗昧沈迷世网不能目觉唯处业縁流转生死受诸罪苦伏愿大慈天尊愍念开度使当来衆生归心善道免受苦报及落九幽罗酆诸狱受诸攷捶太上言若有男子女人能发自然道意清净宅宇严絜巳身安立帐座坐我形像旛华围绕然灯续明烧香散华供养行坐念道或请法师或自己身或爲保国泰民调风顺雨禳灾度难保安住宅乞延福寿祛鬼除邪或爲父母巳身患难星曜加临乞求男女拔赎出家或爲伯叔兄弟妻子或爲安慰土禁墓神保以奴卑生财及诸种种危苦忧厄或爲师君法属九祖父母兄弟伯叔妻子六亲亡化巳来追资荐拔但当来向我像前礼十方无量亿数应现化身天尊圣号投诚雪露身心懴悔无量劫来舍生受生所在託生至于今生今日罪业即得如愿消灭我之化号流布人间载于经内上消天灾下灭地祸中利人民今世来生功徳不絶当得国界安宁帝王延永星辰合度风雨顺时魔贼𡨚家还成善友毒虫勐兽不生恶心风水火兵不能爲害所愿从心所求如意九幽诸狱受罪苦魂克离幽牢即生天界四生六道悉同解脱尔时普济真人闻太上说是懴法得度衆生身心踊跃不可思议讃叹天尊而说偈言善哉元始尊三界所共崇圣力不思议智徳无等双自然七寳座踊现骞林中具足有形相无碍犹虚空将示重玄义䦕发衆妙门了出无上道运转大乗辕善巧说诸法群生普得苏我等闻是法肃然心垢除不胜情忻恱稽首礼玉虚今日道场大衆及以懴主某自从无量劫来未曽值此懴法今日伏爲恭对慈尊经法像前发无边心起无边意五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉寳皇上天尊志心敬礼应号化主天尊志心敬礼大罗化身天尊志心敬礼分身亿万天尊志心敬礼浩劫垂慈天尊志心敬礼万寳光明天尊志心敬礼灯光无尽天尊志心敬礼变现无边天尊志心敬礼慈悲广度天尊志心敬礼应化自在天尊志心敬礼三界宗师天尊志心敬礼传真普照天尊志心敬礼开度衆生天尊志心敬礼愍念无尽天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼海空智藏真人志心敬礼普徳妙行真人志心敬礼大慈救苦真人志心敬礼大悲拔罪真人今日道场施主及以大衆仰愿东方无上灵寳天尊诸尊诸圣诸大真人诸大童子遍十方际尽玄虚界隐现一切尊圣以大慈悲力难思议力度衆生力安慰衆生力使诸衆生若居天道者今得昇迁无色界若诸神道者令超㫒入二色界若生人道者令登一慾界若在地狱饿鬼畜生道者令得人身永离苦报又愿慈尊领诸徒衆于道场所礼懴所显扬功徳使无量国土皆得受润无量衆生皆得度脱无量法界悉得闻知无量上士能体大乗无量中士能行供养无量下士能生信心无量天龙卫濩其所无量金刚断除魔惑懴主某自从无量劫来舍身受身所在托生至于今生今日所有一丝一毫一名一种以至恒河沙数罪业从今生今日去一发念心愿得消灭乃至父母师尊伯叔兄弟已身妻子六亲枝萝眷属等因今礼懴悉同解脱不受苦恼一切衆生证无上道太上慈悲道场消灾九幽懴卷之一太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之二草二太极左仙公葛玄纂集明镜慈念品第一今日道场大衆及以懴主某恭敬拱手谛听经言慈尊所说一切衆生凡造一业其数百种未欲备说以略言之于是普济真人白言誓爲将来衆生于是慈尊像前首述种种罪业一一懴悔即未究尽因由愿爲广说永劫衆生得所依止慈尊言世间男女舍身生身无量劫来受身皆因眼耳鼻舌身意搆造诸罪杀生偷盗邪淫放荡悭贪瞋怒愚痴颠倒绮言妄语恶口两舌嫉妬胜己障碍一切饮食酒肉违犯经戒毁坏尊像不持斋法不敬师尊背真就伪信邪倒见骂詈鬼神不奉三寳訾毁唝嗃轻慢虚诞耽滞声色染习香味沈迷触犯内造外造展转相生六根互起更逓成愆罪根增长念念成非有无量无边罪业数喻尘沙结习来久緫在身中先縁今縁从劫至劫一发念心皆得清净犹如明镜前尘后尘无量数尘乃至脂垢诸杂不净积聚生翳内外不明一旦遇其良匠拂拭磨莹表里光彻映照逺近洞朗明净还复如初何以故性本净故衆生亦尔神本清净无诸滓秽但受形后内外尘垢渐染成恶六根六情六入六染六贼六尘六欲六识分别妄作弊秽生身内翳外滋失其真性流浪生死𣹦入罪由报对相縁便沈地狱受诸苦恼万劫沈沦吾以慈悲怜念衆生故从劫至劫轮转人间或夏或夷或老或少或凡或圣或女或男或贵或贱种种化身方便教化度脱衆生经教流传开悟一切使离苦恼永岀泥犂但衆生智劣不能解悟我今爲汝广示因縁重更分别使将来衆生归心善道普济闻说法喻及从分别身心踊跃讃咏慈尊而说是偈善哉元始尊衆生真父母重说三六根更示明镜谕善巧救沈沦慈悲拔衆苦我等闻是法身心了诸故永劫于道场爲衆说法主今日道场懴主某㐲爲得闻偈颂指谕懴法不可思议五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼好生度命天尊志心敬礼上光不动天尊志心敬礼大通灵应天尊志心敬礼上徳光天尊志心敬礼流布王天尊志心敬礼无碍音天尊志心敬礼常法轮天尊志心敬礼转诸难天尊志心敬礼无边明天尊志心敬礼徳明王天尊志心敬礼静妙天尊志心敬礼香明天尊志心敬礼方华天尊志心敬礼净观天尊志心敬礼念离天尊志心敬礼行世天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼海空智藏真人志心敬礼普济普度真人志心敬礼大慈救苦真人志心敬礼大悲拔罪真人今日道场施主及以大衆仰愿东南方无上灵寳天尊诸尊诸圣诸大真人诸大神仙诸大童子遍十方际尽玄虚界过去未来隐现一切真圣以甘露雨洗诸尘垢愿慈光力度脱衆生逹其彼岸毕竟清净以今懴主某伏爲礼此懴文惟愿救苦力扶度力济护力消灾力功徳力保安力使悉如意一切有情普同懴悔归证道果今日道场大衆及以懴主某重复至诚谛听经言大地衆生所居弃贤世界浮幻秽杂地狱饿鬼畜生盈满报地修善人少作恶人多如此世界有四时迁谢尅筭人命有长有短春夏秋冬风雨寒热昼夜晦明日月相促地土沙砾髙下倾危山河险阻草木荆𣗥无一可乐所受人身生老病死不净假合危脆难安爲有身故求及衣食或不充足𩚑渇困乏衆苦逼身王法驱驰无由自在顽愚下劣所见浅拙交朋无识共爲伴侣眼观恶色耳闻恶声鼻齅恶香舌甞恶味身受恶触意縁恶法如此之事无量无边寿命无常特可怖畏念念迁谢无时暂停石火电光迅速无比百年几日时曏中间如是衆多种种苦事无暂安乐又念衆生业相不絶性识刚硬喻如土地瓦石相夹多欲之人多求利故苦恼亦多常知足者虽于地上犹爲安乐不知足者虽处天堂尚不称意又念久积恶縁断絶善根痴爱迷执不省悟故无明障翳两眼盲故或新业萦纒或宿𡨚相报爲臣不忠爲子不孝心怀隂贼宻相䜛咒邪鬼所侵累经疾病非横口舌不明暗至仕进不逹所求不得水火兵伤生离死苦种种忧悲说不能尽又念烦恼障重难逢善果乃及闻见不求不愿超生离苦而恃姿容少壮男女眷属峻宇华堂种种娱乐惟保生全一朝败坏不问富贵大限有期所爲何用又念衆生不知世界虚假人天梦幻病苦危脆忧恼萦缚光隂倐忽寒暑变迁不以片时觉悟修善只欲长泛苦海久滞生死我念衆生过于父母父母念儿恩止一世我念衆生慈周永劫父母见儿不孝心致踈离我见衆生不善慈念转加若衆生死入九幽罗酆无间诸狱罪中我常说法代与受苦今见汝之所问衆生罪福因縁如吞铁石似箭入心行慈悲念无忘时顷今说懴法将救沈迷汝当勤行广度后劫于是普济重宣偈言元始无上第一尊超踰三界无等伦无数劫来积妙行具足清净福惠因烦恼结习皆已断毕竟故业不造新神通威力无所畏洞逹三世了俗真圆备智慧诸功徳集此妙法以爲身处在地狱代衆生能受镬汤炉炭热寒水冰泉体不伤劒树刀山身岂裂见他苦恼心悲哀爲他受苦意欢恱是故致得妙报身月涵沧海光澄彻容受一切无障碍生育万物不穷竭游入三清法位中心传慈化流无絶我等称扬未足云恩隆不尽浮生劫今日道场大衆人各运心懴主某认四大虚假三界浮华寿限难定体貌不坚业累所萦愆訧是作今日值此懴法发愿慇懃叩头郑重灭三毒火起百善心伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼好生度命天尊志心敬礼大罗圆极天尊志心敬礼寳光通照天尊志心敬礼收魔灭恼天尊志心敬礼常善护天尊志心敬礼合道真天尊志心敬礼爱行道天尊志心敬礼太素身天尊志心敬礼敕司命天尊志心敬礼拔十苦天尊志心敬礼慈悲爱天尊志心敬礼观妙天尊志心敬礼获庆天尊志心敬礼三气天尊志心敬礼万真天尊志心敬礼玄元天尊志心敬礼度难天尊志心敬礼寳洞天尊志心敬礼瑠璃天尊志心敬礼长生保命天尊志心敬礼太一救苦天尊志心敬礼功徳海天尊志心敬礼无边际天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼妙行真人志心敬礼广信真人志心敬礼大慈救苦真人志心敬礼大悲拔罪真人今日道场施主某及以大衆仰愿东南方无上灵寳天尊诸尊诸圣诸大真人诸大童子遍十方际尽玄虚界隐现一切真圣垂广念心慈悲心度脱心消灾心集福心救苦心令懴主某所愿谐心乗真圣果拯拔有情同登至道懴妄想品第二今日道场大衆人各运心仰对慈尊懴悔妄想罪业懴主某歛心长跪谛听经言一切衆生自从诞育身形染诸尘浊眼观五色鼻齅五香舌甞五味耳听五音俱爲冗杂正声不辨正色不视意起麤兇躭迷执滞造衆业端皆从妄想若男若女一发念心来向我前懴悔种种罪业先懴妄想及以疑惑次懴诸业普济言何爲妄想慈尊曰衆生妄想颠倒皆从心起强生分别系念于身触境生迷举心皆妄爲是义故智慧观身骨肉肌肤形体毛髪六根四大五脏百神谛想思惟緫无寳处共相假合结聚成身表里寻求我在何处身既是假心即成空空假非真悉爲妄想身爲妄想诸法皆然彼我是非爱憎取舍色声香味嫉妬悭贪杀盗邪淫绮言恶语凡诸作业泯尔皆除内外清虚自合真道是诸衆生若于三寳前行诸妄想或于道场前行诸妄想或于经法前行诸妄想或于讲讃前行诸妄想或于天地虚空前行诸妄想或于日月星辰前行诸妄想或于诸圣诸尊真像前行诸妄想或于国王帝主前行诸妄想或于文武官属前行诸妄想或于出家法身前行诸妄想或于父母伯叔兄弟枝萝眷属前行诸妄想或于师尊法属前行诸妄想或于贤良智慧前行诸妄想或于灵坛圣迹前行诸妄想如是诸妄想惑巳行或未行心意才生便受重罪心生妄想罪业身当见在家门足诸魔难六疾纒染作不遂心困苦相加祸及七玄咎累世世己身不闿正法不了真理死入火翳地狱受诸罪攷当生非男非女之身若不懴悔永劫沈坠于是慈尊而说偈言生前心妄想欺弄于一切死入火翳狱形容尽焦烂后生非男身丑陋得人恶见世作愚痴不闻真理法今日道场大衆及以懴主某无量劫来至于今生今日师尊同学门徒父母兄弟己身骨肉有诸妄想未曽懴悔今日伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼好生度命天尊志心敬礼无量智慧天尊志心敬礼神力无碍天尊志心敬礼智光胜天尊志心敬礼皆受记天尊志心敬礼尘沙妙天尊志心敬礼真圣智天尊志心敬礼威光天尊志心敬礼化气天尊志心敬礼胜相天尊志心敬礼真游天尊志心敬礼常观天尊志心敬礼八极天尊志心敬礼真圣天尊志心敬礼真化天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼法解真人志心敬礼太极真人志心敬礼大慈救苦真人志心敬礼大悲拔罪真人今日道场施主某及以大衆仰愿东南方无上灵寳天尊诸尊诸圣诸大真人诸大童子遍十方际尽玄虚界过去未来隐现一切真圣以大道心真圣心无量心无碍意难思意功徳力令懴主某无始已来舍生受生至于今生今日九祖七代已身眷属存亡二世所有妄想颠倒业因承此懴悔愿获消灭从今已去愿证真圣心行无爲道恶想恶业永不造作更愿圣力道力令种种衆生悉入叡听得受安乐归悟大道除疑惑品第三今日道场大衆人各运心仰对慈尊懴除疑惑罪业懴主某至心歛念谛听经言念以衆生身虽浮假块尔有形痛痒疼酸饥寒暑湿内动外触念念相侵心不调和忧恼俱至如何观想顿得除灭慈尊言且疑惑虚妄爲以一切有形皆悉浮假念念无常衆生执着妄见爲有若知身不有诸苦皆无但自忘身衆惑皆灭云何重有痛痒疼酸普济复言衆生疑惑执系巳深顿遣妄身实不可得云何方便渐示因縁慈尊言当须定志智慧观身谛听思惟緫无所实更起疑惑是致沈沦此诸衆生业行不纯受报殊别如形散影似响应声贵贱善恶须显参差既有参差而不了其本性见长生者不知从精进奉戒中来见短寿者不知从屠杀中来见富贵者不知从济贫拔苦中来见贫困者不知从贪盗不足中来只知见长生者我欲长生只知见富贵者我欲富贵如此慕欲谁无念想不知往业宿因生来以定是谓疑惑是诸衆生凡见经懴不能转读不能深信故生轻毁见三界外不信是乐见三界内不知是苦三界外者无爲自在天堂快乐天衣天食长生旷劫却言是苦三界内者日月相催寒暑推迁四百四病官法牢狱刀兵水火生老病死却言是乐性识不同致生疑惑见人长斋蔬素不言华饰草衣木食形如枯木心若寒灰不知有超昇解脱惟欲自求荼毒见人持奉戒法诵经行道翘勤不退愿国安宁愿身解脱唯言无端故自求苦见人丽质强生毁想见人抄写经像不生信心却乃斜眉角眼共相毁说种种自不能行皆生疑惑对三圣前起诸疑惑对道场前起诸疑惑对经法前起诸疑惑对真像前起诸疑惑是诸衆生终日使役身心动思动念发心发想生诸疑惑何时暂息不知推寻真理灭诸疑惑但纵业根妄生犹豫能知识者魔惑自灭不知识者疑想转加如此人等死入风雷地狱受报不同慈尊发念重说是偈生世心疑惑死入风雷狱手足寸寸断日夜常悲泣劒树历刀山楚痛彻心骨转生禽兽身受报无期出今日道场大衆若乃犹豫疑惑今生不断后更复增是由积善故得无罪汝今未免生死轮回往返若受此报悔将何及今遇道场懴法洗涤前愆归依恳切懴主某乃知人命生身无定一世须㬰百年几日自从无量劫来舍生受生至于今生今日纵恣六情起诸疑惑师资同学及以所生父母伯叔兄弟及诸眷属有诸疑妄罪业未曽觉悟今日伏爲礼此懴文五体投地一心谛听稽首慈尊敬礼真圣志心敬礼王清降福天尊志心敬礼寻声救苦天尊志心敬礼好生度命天尊志心敬礼金简法藏天尊志心敬礼明珠洞启天尊志心敬礼元皇广化天尊志心敬礼太一法天尊志心敬礼金紫极天尊志心敬礼真妙相天尊志心敬礼无量寿天尊志心敬礼大品量天尊志心敬礼道徳普天尊志心敬礼太真王天尊志心敬礼景曜天尊志心敬礼应真天尊志心敬礼玄应天尊志心敬礼素真天尊志心敬礼延生天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼大隐真人志心敬礼救脱真人志心敬礼大慈救苦真人志心敬礼大悲拔罪真人今日道场施主某及以大衆仰愿东南方无上灵寳天尊诸尊诸圣诸大真人诸大童子遍十方际尽玄虚界过去未来隐现一切真圣行摄念法令懴主某无量劫来舍生受生至于今生今日九祖七玄存亡二世眷属起诸疑惑受斯礼懴愿当解脱入归信门惟行秉志以趋向爲心见内外法修善作福抄经供像不起疑惑及生障难见男女端正及以世间种种善事永誓恭敬随顺欢喜使进其人愿得善果普及一切四土六道同得超昇证无上道灭心火品第四今日道场大衆人各运心仰对慈尊懴灭心火罪业懴主某拱手顶礼长跪谛听经言一切衆生初分南北渐认东西爱好嫌麤喜富瞋贱信心所造不度短长贪利忘恩隔亲怜外见华饰无足无厌闻简实如隙如雠山比罪名风如善果又智见褊短气格顽愚恣纵而行言执已是贪婪无足鄙恡何穷见善如雠闻恶即喜积财巨万犹说困穷造业深多常言公当从初至末岂觉岂知累月逾年不懴不悔疑惑妄想皆自心生痴爱贪瞋亦从心起心生瞋喜撙节无定饮酒杀生恣情欣恱衣冠整束罗绮充形色想便生家倾国丧夸张少壮强逞华严不慕良朋惟亲恶友终朝耽惑至暮荒迷不识宗亲不敬父母一迷不返如火烧山风火炽盛扑灭尤难风生火上意在人心火旺风髙心寻意逐痴愚凡质执染爲真心想风生浑成虚假于是慈尊重宣偈颂瞋想魔𡨚对言语便差殊意气不相和颜色生瞋怒瞪目斜眉视犹同五色蛇亡命即须㬰自萦地狱苦劝衆生改悔不滞在狴牢但发大道心罪障尽消灭尔时慈尊复语普济言衆生罪从心起罪从心灭但发一念尽得消除业之纒身如绳系鸟纵使游走东西南北随绳长短近逺而去随处饮食谓言爲乐不知有人收绳而取鸟随绳至近欲擒着始知惊怖即入人手生死由人虽复悲鸣匍匐呌唤无奈何者无救护者人之造业亦复如是不摄六根纵恣七识作诸恶事心不体了系结成业随业受身无相业绳结缚其心纵生富贵及以畜生饿鬼疾病恶道之中种种变化随处欢娱谓以爲乐都不觉知先所𡨚家债主在于㝠阳寻业收取非祸暗至种种苦恼不自觉悟怨咎神明信邪倒见杀生祭祀前殃见受更造新𡨚当此之时无救护者无奈何者今日道场大衆如经所述大可思惟当须怖畏无相业绳是乃不善舍身受苦皆由心造若不懴悔何以消除又如形影从无明生从无明灭当须慙愧洗浣身心至诚懴悔懴主某无始无量劫来舍身受身至于今身师尊师资上下法属父母兄弟六亲眷属爲有心火使作业縁无量无边不可胜记今日伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼好生度命天尊志心敬礼普现道徳天尊志心敬礼慈周三界天尊志心敬礼广化六道天尊志心敬礼飞丹照极天尊志心敬礼寳林元洞天尊志心敬礼灵应无穷天尊志心敬礼智力精进天尊志心敬礼浮罗景天尊志心敬礼慈济永劫天尊志心敬礼智慧圆满天尊志心敬礼永登晨天尊志心敬礼光妙天尊志心敬礼开明天尊志心敬礼广济天尊志心敬礼衆妙天尊志心敬礼太微天尊志心敬礼妙解天尊志心敬礼法海天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼妙行真人志心敬礼妙相真人志心敬礼大慈救苦真人志心敬礼大悲拔罪真人今日道场懴主某及以大衆仰愿东南方无上灵寳天尊诸尊诸圣诸大真人诸大童子遍十方际尽玄虚界过去未来隐现一切尊圣以大道心发无爲力令懴主某心火所生所造诸业仗今懴悔愿当消灭自今日去前咎懴毕更不重造新愆若见人发真正心修诸善果不以成与不成备与不备回心发念欢喜惭愧明进其人所愿善縁度脱法界衆生及以我等九祖七玄四生六道同得解脱归依大道太上慈悲道场消灾九幽懴卷之二太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之三草三太极左仙公葛玄纂集断烦恼品第一今日道场大衆人各运心仰对慈尊懴断烦恼罪业懴主某歛心长跪谛听经言一切衆生生从托廕父母胞胎或长富或少贫或前贵或后贱或一恶或百恶或男或女不省轮回莫分终始爲有烦恼烦恼生于执见执见生于顚倒顚倒生于妄想妄想生于疑惑疑惑生于衆苦衆苦生于诸业诸业既造无常逼迫不得自在慈尊语普济言烦恼是衆生受身处在人世不惟富贵贫贱男女皆求衣食须慕生縁供给所须支持日用牵萦王法拘鎋尊卑合㑹亲眷分别恩爱乃至老病死亡或不终其寿随业流转三恶道中渐逺人天不觉有无常苦智明了故体无想故以智慧故觉妄想故辩疑惑故不以爲苦任放纵性恬愉安乐随念生心随心造业执见爲事顚倒爲非对境妄想慕求疑惑纵恣六根造洹沙数罪业不慎三业种无量亿地狱皆因烦恼执染身心有身则有烦恼无身则无烦恼既有烦恼当须修习普济言修习何善得离烦恼慈尊言消灭三业立三善行一心善行二身善行三口善行且心善行者一不贪爱二不瞋怒三不愚痴清廉尅已少欲知足制伏贪取断除求利慈忍恬柔寛和容恕挫解瞋恚常无忿怒观妙守静逹有通无能于诸法智慧明了是名心善行次以身善行者一不杀害二不窃盗三不邪滛仁慧博施愍念群生济生度死谦卑退让非义不取舍身命财无所恡惜真正清洁逺离邪滛不色不慾心无放荡是名身善行所谓口善行者一不矫妄二不华绮三不两舌四不骂詈发言信实常无虚诳所说真正能无华饰词㫖中平清直无二能不彼此背向两端声气调和柔软清润巧说法相吟咏洞章是名口善行三行既善则无疑惑既无疑惑则无妄想既无妄想则无顚倒既无顚倒则无执见既无执见则无烦恼既无烦恼则无衆苦既无衆苦则无诸业既无诸业则爲安乐入无爲道于是普济闻说三善行法一切衆生皆得烦恼病愈讃叹慈尊当作是偈稽首圣中真法主能说衆生烦恼药衆生心中无价寳常被六贼来劫剥瞋恚怒箭攅射心无明爱鎻无关钥人我枷杻防禁身六亲魔想专相掠今依三行善驱除永劫应无四相着今日道场大衆及以懴主某闻此烦恼大可思惟无量劫来悉见诸苦是乐诸乐是苦今生不能觉悟断除烦恼后更复増宿业相纒住此幻世不见大道不悟真诠烦恼祸殃日生系缚今遇慈尊经教广说法门显喻烦恼提𢹂愚暗令一切有情悉得开悟懴主某自从无始劫来至于今劫今生今日九祖七玄存亡二世一切眷属但纵身三业口四业意十业从无始无明造三毒四趣五盖六尘七漏八垢九结十纒使不自在烦恼但在牢笼处于流浪今日遇此懴法如日处昼如月当夜如盲得明如哑得语如聋得聦如罪得赦伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄真万福天尊志心敬礼飞行世间天尊志心敬礼元阳量化天尊志心敬礼转我身天尊志心敬礼镜心净天尊志心敬礼髙上妙天尊志心敬礼常安静天尊志心敬礼玄妙门天尊志心敬礼常清静天尊志心敬礼出生死天尊志心敬礼大庄严天尊志心敬礼观妙身天尊志心敬礼常普覆天尊志心敬礼髙玄天尊志心敬礼祐神天尊志心敬礼转法天尊志心敬礼真妙天尊志心敬礼昌阳天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼左玄真人志心敬礼右玄真人志心敬礼大慈救苦真人志心敬礼大悲拔罪真人今日道场施主以及大衆仰愿南方无上灵寳天尊诸尊诸圣诸仙诸大真人诸大天衆诸大童子遍十方际尽玄虚界过去未来隐现一切真圣同垂善力救护衆生令懴主某永断烦恼使离尘染爲过去见在作其善力助彼三途永离恶趣及我等衆得生十方净乐国土一切烦恼结习罪因乗此懴悔咸得消灭从今日去行真相道无生怠慢愿得智慧方便善力消诸灾难保安国土度脱六道幽显四生九祖逺魂三代净识同出笼齐登道岸净尘劳苦业品第二今日道场大衆人各运心仰对慈尊懴悔诸尘劳苦罪业懴主某歛心归命归依谛听经言一切衆生自从生诞形体巳来头负圆天足履方地肌尸丑秽骨肉腥凡不避星辰常干风雨累此阳过必犯隂愆但以天地之内不问贵贱罪目无量或因三业生罪或从六根起过或自内心邪僻或借外境染着或从三毒根起四顚倒或从三业生一百八烦恼或从五见生六十二见或从十恶起四十种恶或从六情生八万四千诸尘劳门或从一念一顷生四顚倒起一百八烦恼造六十二见立四十种恶造八万四千诸尘劳苦何况一日一月一年起于念想何况经于历劫起于衆罪于是劳苦相寻相覔无有穷巳然其罪根生于三种普济言何者爲三一者是恼二者是业三者是想爲此三种不能见圣及人天胜妙好事若一日一时一念悟其三障乃至三业六根一百八烦恼六十二见四十种恶八万四千尘劳苦业皆得清净是诸衆生不信吾言不依经说不知解𡨚不求解脱积恶尘沙罪满天地三毒十恶五见六尘六染六入复生无间罪业或造不成就信行断业诬讟天尊讪谤三寳破灭贤圣毁正法业不信罪福起十恶业迷真返正痴惑业不忠君主邪佞业不孝二亲返戾业轻慢尊师无礼敬业朋友无信不义业作四重罪障圣道业毁犯净戒破八斋业五篇七障鈌犯业不信十戒不论轻重方便污精思业年六长斋月十斋不常修业诸威仪中不如法业二千四百威仪微细业障不修身戒心慧业春秋八王造衆业行多种恶犯戒六仪业于苦衆生无愍伤业不矜不念无怜愍业不拔不济无救护业心怀嫉妬生彼我业怨亲二境不平等业耽荒五慾不厌离业因衣因食园林浴池生薄逸业或善有漏回向三圣障出家业如是等业皆无量无边说不可尽普济言当用何等心令此业障罪灭慈尊言先当兴七种善心以爲方便可得除灭何等爲七一是惭愧二是恐怖三是厌离四是发无上善心五是怨亲平等六是念报天尊国主师尊父母之恩七是观诸妄想罪性皆空若人不得此善心不起懴悔殃累逺祖祸染将来及今见世盲聋长病死入九幽诸狱万劫方生饿鬼非人之形尔时慈尊乃言此偈若人不善心无故作诸业一丝及一毫乃至无量亿死入十八狱种种受诸苦后生饥虎中常不得饱食纵得生人身水火刀兵杀或复得长病风狂及顚癎今日道场大衆如经所言寔堪恐怖身中有斯劳苦积劫何以觉知无明所覆或自行十恶或教他十恶或讃叹十恶或明进十恶一念一顿想于十恶或一毫一种他日受报追悔何及今须努力精进懴悔若在六道及处四生见受未受苦报者我今发念愿同解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄真万福天尊志心敬礼龙王变度天尊志心敬礼万劫轮转天尊志心敬礼十方应号天尊志心敬礼难思议天尊志心敬礼除烦恼天尊志心敬礼徳髙逺天尊志心敬礼尘沙妙天尊志心敬礼法耀身天尊志心敬礼智难胜天尊志心敬礼幽法极天尊志心敬礼上清天尊志心敬礼进道天尊志心敬礼化应天尊志心敬礼知苦天尊志心敬礼化物天尊志心敬礼信慧天尊志心敬礼度厄天尊志心敬礼僊度天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼妙用真人志心敬礼体解真人志心敬礼大慈救苦真人志心敬礼大悲拔罪真人今日道场施主及以大衆仰愿南方无上灵寳天尊诸尊诸圣诸大真人诸大神仙诸大天仙诸大童子遍十方际尽玄虚界过去未来应号一切真圣以太玄水洗荡懴主某及经生父母受法受度师尊伯叔兄弟男女眷属今縁昔縁无量无边诸尘劳苦罪业仗今懴悔愿承道力真圣力懴法力因果力难思力功徳力愿得消灭使悟诸见了逹玄理普愿一切衆生不滞尘劳罪业体悟无爲归依大道归信敬品第三今日道场大衆人各运心仰对慈尊懴悔不敬信罪业懴主某顶礼长跪谛听经言一切衆生造作恶縁施爲不当心如火盛炎炎不㨂媸妍意似刀锋凛烈岂论强弱积时累日经月逾年不能以时修其片善日积愆訧转加𡨚滥弥増苦业永劫沈沦今縁昔縁从劫至劫运心举意生不信敬诽谤三圣毁坏三圣轻慢三圣秽污三圣戏弄三圣骂詈三圣呪诅三圣欺忽三圣傲诞三圣唝嗃三圣啗食三圣诳惑三圣侵夺三圣费损三圣訾毁经懴评论真伪妄言得失强辩是非分别浅深佥议短长形容不净衣服不净手脚不净屐履不净口气不净饮酒食肉啗嚼荤辛口出秽言心不恭敬或不洗手或不烧香或不盥口或不沐浴即入玄坛便临法座或诣道场听法闻经逼近尊像秽汚真圣神仙灵人玉童玉女金刚神王天丁力士护法威神或对天尊大道经法出家法身形容傲诞不肯礼拜稽首归诚或卧听法师大徳讲说三洞大乗经典或酒肉荤糅乗骑车马直入道场逼近天尊看读经懴或见持斋受戒永不信从称爲虚矫或领男女同入道场听法闻经髙声大语恼触法徒或发言举意先论是非较量功徳或依倚三寳方便求财或假法教诳惑男女或费用三寳财物自供已身或恐恊出家法身求其长短取其财货养育眷属或擎经像市中教化或于行路假言功徳聚集财物自将入己或将经像假赁货售供给骨肉或髙座说法得以衬施惟将已用或不参经戒符箓法文便作人师受以施财或广引弟子不择贤良授度经法泄其真祕或不按科律受禀师尊自任己心増减经法或尊像前暴露埃尘损坏常住或堂殿倾頽经法秽污或破坏旛灯功徳不敬睟容或𥨸盗寳经同诸俗典或私将抄写不肯护持混杂凡书曽无恭敬或安牀枕一处眠卧或在房院臭秽狼籍手擎荤触及语真经或叛道背师自违盟誓凡诸举意一切运心皆犯明科违犯戒律此之罪目无量无边若人犯不敬信一丝一毫罪业见世今眷属不圆先逝受苦巳身当受蛊癞病报死入九幽地狱万劫方生受野兽身尔时慈尊爲诸未悟乃说偈言生世不敬信毁坏道真容上圣及仙真灵人与神人玉童将玉女金刚拜力士侍衞威神等一切诸形像破损及轻慢秽污不恭敬訾毁出家人言词无上下打骂加凌忽滛犯生戏弄傲诞自唝嗃评论诸经法强说是与非破斋又破戒偷盗三寳财种种不信敬死入九幽狱备歴十八中足履刀山上两手攀劒树棵身抱铜柱赤体卧铁牀头上戴火山背常负铁杖饥则食火炭渇乃饮镕铜镬汤沸烂煑火车烧烁身碓擣更硙磨倒悬又倒立锯解又刀刑针锋贯肢节硖石逼其身寒冰断筋骨煨煻走东西跳踯不得住腥秽常臭处涟汲溟波水以灌于四渎恶鸟争啄睛铜狗来咬啮毒蛇竞吞噬牛头折其嵴一日万死生苦痛不可忍当生受蛊癞今日道场大衆谛听是偈如经所说深切忧惊造此罪因何能晓悟若有斯罪受报难逃追悔之时莫能得及宜各精进审悔罪訧若在六道受四生身者大身小身相啗相食或未受报我今恭敬普愿解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄真万福天尊志心敬礼洞空化号天尊志心敬礼无量应天尊志心敬礼证得道天尊志心敬礼常欢喜天尊志心敬礼妙法欢天尊志心敬礼常救物天尊志心敬礼不变相天尊志心敬礼法舍天尊志心敬礼玄官天尊志心敬礼应化天尊志心敬礼太虚天尊志心敬礼道海天尊志心敬礼碧落天尊志心敬礼常道天尊志心敬礼降伏天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼智藏真人志心敬礼广信真人志心敬礼大慈救苦真人志心敬礼大悲拔罪真人今日道场施主及以大衆仰愿南方无上灵寳天尊诸尊诸圣诸大真人诸天仙衆诸大童子诸大龙神遍十方际尽玄虚界隐现一切真圣伏愿荡除苦趣蠲免恶源懴主某自从生身以来所有罪业承今懴悔一发念心乞愿消灭自今巳去常怀信敬省察前非洗心后悔愿当来世转轮不絶永得长生过去逝魂俱超生处见在亲縁常居福地得证无爲早登圣果除障碍品第四今日道场大衆人各运心仰对慈尊懴悔障碍罪业懴主某至心长跪谛听经言一切衆生以贪欲心搆起六识六尘六欲六染起愚痴妄想生诸障碍明明造罪心起不知故故爲非言犹自是都縁昏昧何认罪愆但称彼短己长何别他尊我劣不察分身贵贱髙下不钧贵则深堂峻宇拖紫纡金朱壁椒房丹台玉楯贱则苍头跣足逐后迎前声气低微格式卑下富则轻裘肥马奥食精羞言如钟响心似海阔贫则饥寒在念礼义乖䟽言行相违施爲不当分兹身业岂解秉持违过更多孰能觉悟自居世网却起障心退人归依三寳天尊圣教退人信重大道经法退人忠顺帝王退人供侍师尊上下法属退人孝顺父母退人爲国转经行道退人爲家消灾乞福退人爲国忧勤退人爲家勤苦退人发无上道心退人行道歌咏退人持戒守白退人放生活命退人诵经长善退人忍辱受耻退人布施欢喜退人修行精进退人隐居山谷服气吐纳退人修道求覔飞昇退人抄写经文庄严绦轴退人粧塑尊像生发信心退人修盖灵坛宫观召人住持退人设斋造供退人苦身炼行磨琢心性退人供养法身退人恭敬焚修退人平等无二退人出离尘染永除烦恼退人礼懴谢过得免灾难退人道场香灯昼夜退人聦明智慧常习经书退人学艺修饰身名或以恩爱退人或以情义退人或以利济退人或以指教退人或以贪爱退人或以轻慢退人或以纵性虚诞退人或退人种种好事应是他人一丝一毫善事善事既发不可妄生障碍凡生障碍者爲已身不知善事是解脱岀尘之路自不能行而乃互生障碍若造一障一碍事获无量无边罪令见世已身老病孤独愿无所遂死入九幽地狱受一切苦万劫方生作鱼鼈身受人刳剔若不懴悔无由解脱尔时慈尊救诸衆生而说是颂前世无善心障碍于一切玄说诡诳语言前非生路恩爱与情好贪染及轻触留恋同爲恶死入流沙狱纵得受人身贫寒复孤独见世老长病良药却爲毒今日道场大衆人各运心闻说是颂实可忧悲若有此障碍罪业受报之时应难退悔今须发愿解除罪障懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄真万福天尊志心敬礼拥化天尊志心敬礼传教天尊志心敬礼善胜天尊志心敬礼辩法天尊志心敬礼本光天尊志心敬礼寳徳天尊志心敬礼云翔天尊志心敬礼驾景天尊志心敬礼法身力天尊志心敬礼徳王明天尊志心敬礼妙化音天尊志心敬礼常护世天尊志心敬礼无边力天尊志心敬礼无垢意天尊志心敬礼功徳王天尊志心敬礼无边自在力天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼妙信真人志心敬礼妙音真人志心敬礼大慈救苦真人志心敬礼大悲拔罪真人今日道场懴主及以大衆仰愿南方无上灵寳天尊诸尊诸圣诸大神仙诸大真士诸大真人诸大童子遍十方际尽玄虚界过去未来隐现一切真圣以大道难思议力功徳微妙力应号慈尊力令懴主某九祖父母同住师尊门徒法侣及经生考妣伯叔兄弟已身眷属存亡二世所有障碍重罪山积海深仗今礼懴愿承神仙力龙神力三圣力真人力永得消灭沈坠超生无复苦恼自从今去见人修种种善行不生障碍惟愿善芽増长普度无量一切有情同超净土太上慈悲道场消灾九幽懴卷之三太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之四草四太极左仙公葛玄纂集息瞋怒品第一今日道场大衆人各运心仰对慈尊懴悔瞋怒罪业懴主某歛心长跪谛听经言一切衆生皆从执见起诸瞋怒瞋怒之由但从心起心生瞋怒喻若火风风火炎盛不久自息是诸衆生不能消遣但执愚见生诸瞋怒或从贪爱搆起六识染受六尘起瞋怒想或怒大道天尊言乏正真只起浮词常无信意或怒天地呪诅寒暑惟爱愚痴不慙覆载或怒日月星辰祼露形体不愧照临常嫌迟速或怒经典称是虚言不解披寻多生毁誉或怒生身父母侍奉长乖全无孝养不报劬劳或怒兄弟义乏连枝看若外人情同踈友或怒眷属不起慈柔敬上有亏抚下无节或怒斋戒修奉不恭触犯常多精䖍有阙或怒国主不讃昇平杀逆生心忠良不立或怒讲说不听善縁但起恶言混杂真理或怒宫观不生敬奉诽谤过多不怀修盖或怒先逝竟乏追修不作良縁助其㝠路或怒神理无有祭祀却信邪巫行于淫杀或怒老耄不生孝顺曽无怜愍却称业报或怒牢狱不察情理常说艰难助添杻械或怒贫贱枉压难申不念饥寒毎行苦楚或怒禽兽不念羽毛只纵贪残惟求烹宰或怒奴婢不忍卑贱只知苦虐如是瞋怒若巳犯若未犯或亲或踈若男若女若人非人发心举意生诸瞋怒者如木生火火发自然其罪转深其尤最重先亡幽闭不得解脱于是慈尊观此衆生妄行瞋怒遂发叹心而说偈言是诸男女等谛听善思惟大道天尊前輙莫生瞋怒国王父母处经法道场中讲讃詓师边輙莫生瞋怒或见出家子贤人崇善心布施念贫穷囚徒幷旅客躘蹱惸露子疾病及孤遗诸如男女等乃或生瞋怒似木生于火火发返自然但除执见想了悟非常道尔时慈尊复言若衆生造一瞋一怒罪业见世患风邪病死入八寒八热地狱复歴针锋地狱万劫方生受身爲虾蟇鯸䱌等鱼复还人中愚痴拙恶若不懴悔永堕沈沦于是慈尊念诸未悟重宣偈言生世多瞋怒常怀毒害心意中常迫迮瞋男复瞋女畜生及奴婢似此煎愁身持刀或执棓惟欲害于物愤愤常恚恨曽不少时喜死入寒热狱针锋复贯身连心及肝胆通肠连其脇血出无斛数后生爲虾蟇怒目不得语或作鯸䱌鱼自瞋浮水上䲭鸢竞来取分张喫其肉纵得生人中还受愚痴报作人常丑拙言词无方便出语逆人意无人见怜惜今日道场大衆如经所说大可思惟若有此罪受报弥深今日懴悔愿同解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太灵虚皇天尊志心敬礼紫清上极天尊志心敬礼龙形九色天尊志心敬礼香林说法天尊志心敬礼光映真容天尊志心敬礼神灯法海天尊志心敬礼真悟拔苦天尊志心敬礼拔苦慈慧天尊志心敬礼延筭玄晖天尊志心敬礼普廕无边天尊志心敬礼三界化通天尊志心敬礼无爲天尊志心敬礼託质天尊志心敬礼灵符天尊志心敬礼寳林天尊志心敬礼元光天尊志心敬礼应度天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼普济真人志心敬礼普度真人志心敬礼大慈救苦真人志心敬礼大悲拔罪真人今日道场懴主及以大衆仰愿西南方无上灵寳天尊诸尊诸圣诸大真人诸大仙衆诸大童子遍十方际尽玄虚界隐现一切真圣同发慈光共垂覆护懴主某自从无量劫来有无量无边瞋怒罪业今日礼拜懴悔愿乞消灭不受报对永得清净自今已去无使瞋怒明了执见体解真常当愿先世魂识过去未来眷属永断愆萦不歴九幽四生六道同受因果承无上道晓愚痴品第二今日道场大衆人各运心顶礼慈尊懴悔愚痴罪业懴主某恭信在心谛听经言一切衆生从氤氲际而起愚痴染着诸有虽积功勤不能无滞故以修其善果令得解脱此诸衆生未解修功积诸善徳起三毒根行愚痴业或骂詈天地呪诅鬼神或叛逆君父不行忠孝反戾爲事立法乱常内党骨肉外谄他人不信罪福触壁生心谓已自然长存不灭不分善恶不别尊㓜舍身受身常行愚痴或于圣像前或到经法处或于法师前或在君王父母侧或于师尊同学同住法亲边或于六亲枝萝骨肉妻妾男女处或于天地日月星辰下或于灵通鬼神庙中或对虚空贤圣圣迹处或于若人非人虫兽禽𩔖所行诸愚痴及笑人行善布施作诸功徳毁誉等罪凡如此者名在愚痴皆因心起若人于一名一种处行愚痴者衅连逺祖殃及见存追悔无由常居幽闭现世风邪重患报死入寒夜地狱万劫方生受蛇虺身若非懴悔永沈恶道于是慈尊愍伤未悟而说是偈人世若愚痴不信罪福者笑人修功徳常言无宿命不敬于日月天地及星辰一切诸灵圣莫不皆轻慢常行不善事种种皆爲恶触壁自执性死入十八狱备历诸苦恼万劫生蛇身心中常有毒腹中无脏腑饥渇不得食人见皆欲杀纵得生人道还却愚痴报今日道场大衆闻是偈言大生畏惧若人有斯过业受对无差我等大衆宜生觉悟莫遭他报身沈之日欲求懴悔恐不能及又爲地狱饿鬼畜生受其苦恼未得超生同我发念愿得解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太灵虚皇天尊志心敬礼髙上玄虚天尊志心敬礼无边自在天尊志心敬礼髙上玉皇天尊志心敬礼龙汉梵度天尊志心敬礼无上紫虚天尊志心敬礼迁真上圣天尊志心敬礼证果随功天尊志心敬礼玉光相妙天尊志心敬礼最胜方便天尊志心敬礼开辉保生天尊志心敬礼方便变见天尊志心敬礼妙果珠光天尊志心敬礼徧开玄藏天尊志心敬礼法界应慈天尊志心敬礼随心启悟天尊志心敬礼度幽明真天尊志心敬礼大智海天尊志心敬礼无畏力天尊志心敬礼慈悲天尊志心敬礼寳藏天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼智观真人志心敬礼应世真人志心敬礼大慈救苦真人志心敬礼大悲拔罪真人今日道场施主及以大衆仰愿西南方无上灵寳天尊诸尊诸圣诸大真人诸大贤圣诸大圣衆遍十方际尽玄虚界显化一切真圣以大道慈救发大愿念普同救度懴主某先世祖祢生身父母縁生父母受度师尊建坛保举伯叔兄弟已身姻亲妻子男女存亡眷属若有无量无边愚痴罪业巳造未造巳悟未悟仗今日道场懴悔消灭自今巳去更不重造惟愿一切衆生舍离三途同得解脱渐证无爲逹于道岸懴悭贪品第二今日道场大衆人各运心仰对慈尊懴悔悭贪罪业懴主某歛心摄念谛听经言一切衆生处在浮世百年几日时曏中间石火之光何能得久如蛾扑灯自覔焦然不能明了悟此萦纒曽无暂息日积业訧时加罪苦爲怀恡惜常负贪求积聚山髙心由不足一日之活作千年计生时既不将一钱来死亦不将一钱去一朝长逝是事皆空无量悭贪尽成业衅或于天尊大道前生诸悭贪或于大藏经典前生诸悭贪或于出家法身前生诸悭贪或于斋戒供养处生诸悭贪或于烧香然灯处生诸悭贪或于修盖观宇殿堂处生诸悭贪或于功徳福田上生诸悭贪或于帝王国主前生诸悭贪或于父母男女前生诸悭贪或于贤人长者前生诸悭贪或于他己财物生诸悭贪心或见饮食生悭贪心或见车马生悭贪心或见衣服装束生悭贪心或见田宅广大生悭贪心或见屋宇华丽生悭贪心或见奴婢仆隷生悭贪心或见宫观破坏生悭贪心或见山林森耸生悭贪心或见华果烂熳生悭贪心或见贫穷老病不思济拔生悭贪心或见囚徒受苦不行悯念生悭贪心或见行旅困弱不相扶救生悭贪心或见饥寒羸体不给所须生悭贪心乃至己物他物官物衆物丝毫毛发草木华果米麦抄撮或自行饕餮或自怀恡惜爲他悭鄙不作诸善不肯舍施苦身积聚爲之忧恼于己愿富于他愿贫身终之日如舟无楫如车无轮有恶草陈无善可纪致使业因堕诸恶道于是慈尊愍诸衆生而说偈曰前世若悭贪执恡无休息积财如山岳心常吞江海常自不厌足持斋受戒处造像及写经营建于精舘烧香然灯所凡厥作功徳不肯施一毫就中爲方便常说覔利益死入寒冰狱冻断其形体百节皆破坏后生住边夷或爲人家犬衞护不得息勐恶人皆贱万劫方受生爲人不具足手挛及脚跛眼盲或耳聋鼻褰口偏斜胷髙腰嵴曲形容复丑陋所在无人惜今日道场大衆闻经所言心生恐惧若有此罪将来之世应当受报今启精勤愿涤前咎惟愿一切衆生或在地狱饿鬼畜生受斯业报乗今礼懴大道力功徳力拯拔力并得解脱懴主某无量劫来至于今劫今生今日师尊父母已身一切眷属舍身受身存亡二世有无边无际悭贪罪业未曽洗涤及不觉知今日伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太灵虚皇天尊志心敬礼金鑑妙容天尊志心敬礼戒生延寿天尊志心敬礼无穷真像天尊志心敬礼随方证果天尊志心敬礼常济普度天尊志心敬礼自然空寂天尊志心敬礼方便因果天尊志心敬礼衆妙慈光天尊志心敬礼琼因法海天尊志心敬礼真常度命天尊志心敬礼百亿威名天尊志心敬礼护国永安天尊志心敬礼大慧眼天尊志心敬礼弘至教天尊志心敬礼方便慧天尊志心敬礼转法轮天尊志心敬礼如寳林天尊志心敬礼兴道力天尊志心敬礼太一救苦天尊志心敬礼长生保命天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼广信真人志心敬礼妙徳真人志心敬礼大慈救苦真人志心敬礼大悲拔罪真人今日道场懴主及以大衆等仰愿西南方无上灵寳天尊诸尊诸圣诸大真人大慈大悲真人救苦童子上智童子尚药童子遍十方际尽玄虚界化现一切真圣发慈悲愿普济度力令懴主某三世存亡九祖眷属己身妻子所有悭贪罪业仗今礼懴愿落罪名及以一切衆生未乗解脱者已得超度者同此懴拔证无上道念布施品第四今日道场大衆人各运心仰对慈尊懴悔不布施罪业懴主某发觉悟心稽首长跪谛受经言一切衆生生身在世恣意不足终日贪婪何时割舍眷属满室金玉盈堂犹不称心尚生靳爱利济不怀悭贪是念且布施者无量功徳利益一切不可思议一施法二施身三施财法者常以我法三洞经教善巧方便或权或实或广或略劝诱衆生俱入一乗永辞纒爱登常乐境从劫至劫常转法轮过去未来常不退悔最爲第一不可思议施身者当以身命救济一切衆生疾病水火刀兵无量厄中皆得覆护以用方便不惜身命或见一切饿殍如己之饥见一切冻馁如己之寒以至施己力役代人危厄无所恡惜或供养出家法身给侍所须採药游山驱驰左右修盖观宇洒扫殿堂种稙果林造诸功徳道傍开井修葺桥道不辞劳苦惟尽一心功徳巍巍最不可胜计施财者有二一内财者身体手足百骸九窍皮肤爪甲尽力救度无所爱惜以施于人二者外财钱土城隍妻子僮仆牛马金银珠玉绫罗锦绮玩弄服饰散施一切不系于心又有九种布施亦各不同随所发心皆获利益一施入道身真应化像二施入经法大乗三施入仙真圣相四施入玄坛灵观屋宇殿堂楼阁房廊堦砌五施入男女出家法身玄冠黄褐一切法衣法具供养无阙六施入常住香油灯烛庄田仆𨽻七施入钟磬旛华帐座应用法具八施入斋食米面香油供养出家法身及持斋奉戒精进学道者九施入贫穷孤寡饥寒疾病囚徒一切危苦普济言慈尊所说种种布施功徳不可思议且上古之人不以布施何无灾难慈尊言上古之人淳朴爲心怀道抱徳不贪不慾后世浇浮人多矫诈惟求财寳不悟因縁轻命重财家亡国破内怀万恶外结兇狂相继𡨚憎无由觉悟故设法门令其布施今时四衆但知惜财不重于命若舍其财如同舍命故言命财若能舍施一内贼不生二外贼不起内外安静衆苦消除以今布施破此悭贪圣化㝠通随功受福若衆生不以法布施不以身布施不以内财布施不以外财布施不以九种布施见斋设供不肯布施见持戒修行不肯布施见讲说真经不肯布施见天尊圣像不肯布施见出家法身栖寒不肯布施见然灯供养不肯添舍布施见供养之处香残灯烬不肯继𤑔布施见道场旛像不足不肯布施见故迹灵场损坏不肯布施见灵观殿堂隳破不肯布施见大藏写经函藴未备不肯布施见供养之器不如法度不肯布施见行道歌讃不肯布施见常住应用不足不肯布施见钟磬声相不圆不肯布施见修造未就不肯布施见囚徒见贫穷见老病见功徳见福田不肯布施或不以方便布施不以慈悲布施不以诱谕布施或不以教化布施不以减割布施不以善心布施不以指示事弄不以机巧偏执教相不以平等布施不以忠孝不以善念不以势力布施或不以药术不以寛𥙿布施如上种种不肯布施者见世眷属常不安乐男女夫妻中道离别己身残疾恶病相纒殁入九幽历诸地狱万劫方受蛇犬之身于是慈尊愍嗟未悟而作偈曰若人富贵者贤良及聦明医术幷势力种种不布施言我富当世安乐得永劫不信有轮回贫却是富客见世卒亡命眷属中年隔死入幽苦牢心中过铁䈪受生蛇狗身勐恶常护宅纵得复人形愚痴无见识孤穷下贱报世世爲人役今日道场大衆闻经所说大可怖畏我等或有此罪岂自知觉当来之世须受其报今日礼诵惟用精进愿同懴悔皆得消灭六道四生悉同解脱懴主某伏爲发愿礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太灵虚皇天尊志心敬礼广化慈颜天尊志心敬礼普润无爲天尊志心敬礼神通万化天尊志心敬礼度人衆妙天尊志心敬礼玄化解脱天尊志心敬礼拔难真光天尊志心敬礼福庆无爲天尊志心敬礼妙道广明天尊志心敬礼爲说方便天尊志心敬礼广流恩化天尊志心敬礼善悟大慈天尊志心敬礼无边縁中见天尊志心敬礼善业普天尊志心敬礼解法度天尊志心敬礼传经教天尊志心敬礼大慧眼天尊志心敬礼自在力天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼太极真人志心敬礼妙光真人志心敬礼大慈救苦真人志心敬礼大悲拔罪真人今日道场施主及以大衆仰愿西南方无上灵寳天尊诸尊诸圣诸大真人诸大童子遍十方际尽玄虚界应现一切尊圣愿垂道力同方便力令懴主某所生父母师尊同学六亲眷属如上三世不布施罪业巳受报未受报仗今礼懴皆得解脱愿以眷属世世生生得居富贵智慧聦明惠施一切当令受苦衆生同归安乐速悟无爲早登圣果太上慈悲道场消灾九幽懴卷之四太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之五草五太极左仙公葛玄纂集慎绮妄品第一今日道场大衆人各运心仰对慈尊懴悔绮言妄语罪业懴主某歛心长跪谛听经言一切衆生但从四迷惟任六识将一毫善称言无量造万端罪惟说无咎见人有过増加毁说见人积徳非外破除惟言己身徳行充备巧隐辩舌妙丽华词相别片时言逾半歳洎见一日厌似百年如此愚顽皆爲绮妄或于天尊大道前绮言妄语或于三洞经典前绮言妄语或于法师大徳前绮言妄语或于国主帝王前绮言妄语或于父母尊亲前绮言妄语或于贤人长者前绮言妄语或于愚痴下贱前绮言妄语或于聋盲六疾前绮言妄语或于尊重富贵前绮言妄语或于师尊法友法身前行诸绮言妄语或于长宿前行诸绮言妄语或恃豪贵行诸绮妄或恃聦明行诸绮妄或恃权智行诸绮妄或向所识人前行诸绮妄或于诸天圣衆十方真圣星辰日月一切威灵前行诸绮妄凡是发心行诸绮妄华词不实皆获重罪见世己身口面㖞斜死入拔舌地狱万劫方生受野兽身若不懴悔难超净土于是慈尊爲诸未悟而说偈言生身若绮妄矫诈三寳前父母及男女君王与百姓凡是合㑹处谗害于忠贤离异人朋友嫉妬恶胜己传言作口舌浪说爲是非转虚以爲实用白反爲黑道说人长短强知他好恶所在生破乱死入拔舌狱铁锥剌其舌硖石逼其身令舌长百尺以钉钉舌上滴滴出血流后生野狗状啗食诸臭秽昼夜心思想今日道场大衆闻是偈巳自从昔劫巳来一切衆生轮回受报以何觉知今我懴悔发以精进愿因今日同得解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太妙至极天尊志心敬礼慧化自然天尊志心敬礼无色相天尊志心敬礼见色相天尊志心敬礼自在智天尊志心敬礼无方智天尊志心敬礼徳普遍天尊志心敬礼生万物天尊志心敬礼调隂阳天尊志心敬礼无边道徳天尊志心敬礼智慧无量天尊志心敬礼三世常存天尊志心敬礼造立天地天尊志心敬礼日月光明天尊志心敬礼慈悲不住天尊志心敬礼寳光通照天尊志心敬礼广化三界天尊志心敬礼金华广耀天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼日光真人志心敬礼月光真人志心敬礼大慈救苦真人志心敬礼大悲拔罪真人今日道场懴主及以大衆仰愿西方无上灵寳天尊诸尊诸圣诸大真人诸大童子遍十方际尽玄虚界隐现一切真圣同开大宥救彼衆生令懴主某九祖七玄己身一切姻萝眷属存亡二世无量劫来舍身受身有如上绮言妄语罪业未乗道力不得解脱以今礼懴愿得消灭自今巳去无复重造不起华妄惟行简实上愿一切有情咸体大道懴恶口两舌品第二今日道场大衆人各运心仰对慈尊懴悔恶口两舌罪业懴主某长跪歛心谛听经言一切衆生口业所重两舌爲深逞辩爲先将轻显捷戏上慢下傲贵憎亲恬淡不知评论爲妙耽餐五味爽失不知贪嗜腥羶饮食无度或乃欺贤罔圣毁真谤道谈讟他非矜夸我是呵风骂雨道听途言翻有爲无将麤作细闘谍良善扬举愚痴向彼谗此向此道彼他是言非我非自是离他眷属就彼庸愚狎宻爲踈使亲成怨绮言不实虚诞爲真语不及义诬谤君父平薄师友破坏忠良埋没胜已损陷无辜浮华巧伪口自夸是心不言非其途不一结罪惟深对面兴叹将善爲恶常集妖诬毎亲邪法唿入呌地牵引鬼神凡出言词且无正直或于天尊大道经法师尊前恶口两舌或于国王父母贤人法身前恶口两舌或于诸天日月虚空圣衆前恶口两舌或于一切境界井灶门户种种眷属前恶口两舌或于若人非人前恶口两舌如是口舌多谋一切诖误虚空无量罪根皆因口舌若喻尘沙亦不能尽若犯丝杪一名一种见世口面㖞斜舌不能语瘖哑鼻塞死入镕铜地狱万劫方生受虫虿蛇𧈤身若不懴悔何以消灭于是慈尊愍念未悟而说偈言前世恶口舌骂詈亲踈人不择善恶言随口即所出唿天及呌地引鬼复牵神上及于三寳天地日月星井灶流水上门户行道中社庙山林下厌祷于忠良不问其贵贱父母拜骨肉奴婢将仆使着处遭毒口死被镕铜灌百体皆烟出后生爲蜂虿口欲损于物或爲蚌蛤身汨没沙泥中缩身便入殻纵得受人身亦复爲瘖吃今日道场大衆如经所言造作恶口两舌报无差互我等若有此罪当来之日受报何逃是故地狱饿鬼畜生轮回报对不休不歇我今礼懴求哀道前普愿法润悉使解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太妙至极天尊志心敬礼万寳光明天尊志心敬礼变现无边天尊志心敬礼常行救度天尊志心敬礼髙上清虚天尊志心敬礼应感天尊志心敬礼护国天尊志心敬礼普度物天尊志心敬礼常慈念天尊志心敬礼意无尽天尊志心敬礼常安国天尊志心敬礼保天地天尊志心敬礼乐国土天尊志心敬礼福无量天尊志心敬礼应物心天尊志心敬礼满无国天尊志心敬礼广消灾天尊志心敬礼生万物天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼自然智慧浩身真人志心敬礼玄妙虚无上徳真人志心敬礼大慈救苦真人志心敬礼大悲拔罪真人今日道场懴主及以大衆仰愿西方无上灵寳天尊诸尊诸圣诸大真人诸大童子十方隐现一切真圣念以精䖍广开济度令懴主某九玄七祖存亡二世一切眷属有如上恶口两舌罪业仗今懴礼愿得消灭自今巳去更不复造生生世世愿具音声乞足智辩说和合利益随顺浅深普济六道四生同体大道断淫慾品第三今日道场大衆人各运心稽首慈尊懴悔淫慾罪业懴主某长跪归依谛听经言一切衆生若生淫慾闭在幽狱没入爱河莫求出离永处沈沦往昔巳来流转生死一劫之中所积身骨如大山岳所饮母乳亦如四大海水自所出血复过于此父母兄弟六亲眷属巳尽天年所出目泪喻如四大海水是故说言有爱则生爱尽则灭是知生死起自淫爱淫慾之罪能令衆生随于地狱受饿鬼身若乃作畜生受鸽雀鸱枭等身如是衆生或于天尊经法法师玄坛灵观道场前行诸慾想或于清净地神庙中圣迹所行诸慾想或侵凌贞洁捉人残害离人母子夺人男女离人恩爱隔人怜念不避贤善或裸露三光或意想心念染污出家男女法身或于五种人所起不净行如是一切衆生于出家法身起不善想如烧毁尊像宫殿殁入酆都九幽地狱永劫不生九世子孙短命穷苦如是一名一种淫慾罪业见世门户多遭枉横官事重厄己身风邪连年疾病死入九幽地狱万劫方生受粪秽虫不净身报若不懴悔永负沈沦于是慈尊爲诸未悟而说偈曰前世行邪淫放旷无期度姦欺人妻妾离隔他骨肉六亲相通同以及出家身乃至于六畜不择善与恶或于清净地灵观玄坛内对经或近像裸露天地间日月星辰下不避于鬼神名山大泽侧社稷神庙中处处行淫慾死入九幽狱男抱大铜柱女卧热铁牀遍身烟火生脂肉皆焦烂更加镬汤煑铁杖昼夜考后入寒冰狱擘裂于身形碓擣复硙磨锯解剉刀斫纵乃得身人风狂邪病形今日道场大衆如经所言深可怖畏有斯罪业何以觉知在四生六道见受苦者未受罪者因今礼懴普得解脱懴主某伏爲礼此懴文五体投地稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太妙至极天尊志心敬礼应化自在天尊志心敬礼包含天地天尊志心敬礼五百亿相天尊志心敬礼振动天地天尊志心敬礼金轮玉光天尊志心敬礼成就国土天尊志心敬礼常住衆生天尊志心敬礼九光明天尊志心敬礼寳莲华天尊志心敬礼咸除垢障天尊志心敬礼随方享福天尊志心敬礼寂然慈化天尊志心敬礼护魂无滞天尊志心敬礼普照万生天尊志心敬礼转法随心天尊志心敬礼度衆厄天尊志心敬礼静山王天尊志心敬礼香华满天尊志心敬礼方便弘济天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼日慈大慧真人志心敬礼月慈大智真人志心敬礼大慈救苦真人志心敬礼大悲拔罪真人今日道场懴主及以大衆仰愿西方无上灵寳天尊诸尊诸圣诸大真人诸大童子遍十方际尽玄虚界隐现一切真圣愿以道场力称扬力自化力令懴主某生身父母枝萝眷属伯叔兄弟已身姻戚存亡二世或有如上淫慾罪业因今投诚礼懴洗涤自今巳去想色即空离其业报不复重造及起爱心惜身如寳慎行如珠无有障碍入无爲岸齐登道果逺憎爱品第四今日道场大衆人各运心面仰慈尊懴悔憎爱彼我罪业懴主某歛心长跪谛听经言一切衆生发意多愚行心少实爱积如山尚言不足憎弃若秽犹恨不深由是心想不能晓悟分别彼我评论强弱言行乖违牵萦世网恣逞顽愚视玩无厌听察不审纵贪邪惑不守恬和恱目则恣视不忘恱耳则终听不倦只言彼短欲说巳长意恱则不论丑恶言爱则无间亲踈于是衆生或于真圣法座前起憎爱心或于国王父母师尊前起憎爱意或于伯叔兄弟男女前起憎爱想或于天地日月虚空境界起憎爱念或于圣迹灵坛处起憎爱慾如是无量无边憎爱彼我罪业若人行一名一种死入多罪地狱无有出期纵得轮回当受非人之身若非懴拔永负沈沦于是慈尊重说偈曰憎爱生彼我自取一性意想恶却爲良憎长复爱短憎者絶形影犹未畅愚情爱者如山岳尚言却不足物皆同一体分别妍与丑彼我出于心善恶皆由性死入大地狱遍受于苦毒刀锋望心剌铁锥其舌百节铁钉钉后生爲鹅鸭或爲鱼鼈身杀戮不得语任人生与活般般任烹作后得生人身即爲痴聋哑今日道场大衆如经所言又复悲切若造此罪受报何申及以懴主某九祖父母师尊伯叔兄弟己身一切眷属于无量无始劫来至于今生今日舍身受身有此憎爱彼我罪业未曽觉悟今建道场伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太妙至极天尊志心敬礼西灵森罗天尊志心敬礼戒生正慧天尊志心敬礼洞空太玄天尊志心敬礼周徧大运天尊志心敬礼万福朱明天尊志心敬礼元素天皇天尊志心敬礼化道万运天尊志心敬礼道运真照天尊志心敬礼随顺世间天尊志心敬礼妙彩真王天尊志心敬礼金宫万变天尊志心敬礼正法无爲天尊志心敬礼洞虚法王天尊志心敬礼三清紫阙天尊志心敬礼真道照成天尊志心敬礼琼姿玉光天尊志心敬礼拔苦妙慈天尊志心敬礼三光转轮天尊志心敬礼真道徳度天尊志心敬礼太一救苦天尊志心敬礼长生保命天尊志心敬礼逍遥快乐天尊志心敬礼随愿往生天尊志心敬礼普慈护国天尊志心敬礼无边际天尊志心敬礼功徳海天尊志心敬礼真定光真人志心敬礼光妙音真人志心敬礼大慈救苦真人志心敬礼大悲拔罪真人今日道场懴主及以大衆仰愿西方无上灵寳天尊诸尊诸圣诸大真人诸大童子遍十方际尽玄虚界十方隐现一切真圣同加善力令懴主某九祖七玄存亡二世一切眷属乞解如上业衅自今巳去不复更造惟愿一切沈沦皆乗懴力登于道岸不偷盗品第五今日道场大衆人各运心稽首慈尊懴悔偷盗罪业懴主某歛心长跪归命归依谛听经言一切衆生不存廉直若以财物一草一叶不可无故而取何况盗𥨸但自衆生爲见在利故以种种非理而取或穿窬墻壁断道抄掠抵于债息负情违契面欺心口或非道理言人不知天网恢张何所漏泄或盗天尊经法财物或盗供养真圣法具财物或盗三级玄坛财物或盗灵观斋㑹器皿财物或盗塑像真圣所用财物或盗供养护戒信心财物或盗三寳舍施七寳财物或盗寳光寳座寳帐财物或盗寳盖寳舆寳车财物或盗寳旛寳憧寳冠财物或盗寳镜寳树寳华财物或盗寳殿寳马法衣霞帔上财物或盗真经寳座寳殿寳藏寳函寳藴上财物或盗上圣髙真一切之物或盗然灯烧香香油财物或盗常住大衆及国家输贡仓库珍寳财物或盗神仙灵人仙童玉女金刚神王力士师子等财物或盗男官法身女官法身财物或盗三圣福地华果斋蔬之物或盗神庙牲牢之物或盗砗磲码碯瑠璃琥珀金银珠玉铜铁绫罗锦绮纨素之物若直一文十文一毫一丝乃至极多俱犯重罪乃至割库窬墻开对系鎻攺换印号移拆签函贮蓄军资税赋科疋一分一寸以少及多不慕输官惟思利已或盗法师镇信装禠裁割行坛布施之物或盗新鲜未献上灵之物或盗慈亲眷爱之物或盗兄弟朋友郷闾之物或盗旅客行李之物或盗孤贫老劣之物或盗经求贸易之物或盗田农种播六畜生财之物或以方便取或以逼脇取或以威势取或託公取或欺忽取或诳谑取或非义取或强抑取或透脱取或矫妄取或戏弄取或贪爱取或借贷不还取或换易取或抵拒不偿或誷冐欺负或漏妄隐讳或善求或恶求作此谄曲皆犯愆尤若非己物不以丝毫毛发多少起一贪心尽爲偷盗乃至道路遗失风吹鸟衔鬼送神运衣服卧具器玩车马布帛米麦微尘芥缕隐藏在身皆爲偷盗罪业复致寿龄殀促殃及九玄七祖眷属无由解脱生受病若死入地狱纵得受生复作牛畜若非懴悔永负沈沦于是慈尊而说偈言前世行偷盗𥨸取三寳财斋戒或信施供养诸功徳国王及诸人一切非己物见即生盗心常欲偷𥨸取劫夺于行旅恐脇或诬害穿墻兴劫掠正昼将作夜毎伺于空閴牛羊及奴婢资财幷珠玉方便皆𥨸取死入火车狱形容灼烂碎后世变牛马与人偿宿债领穿脂肉散鼻口俱坏裂饥渇常辛苦口中不得语任人将杀戮转受得人形被人劫盗杀以报前身罪今日道场大衆大可思惟如经所言实堪忧惧当须至恳礼懴求哀惟愿一切衆生巳受未受报业罪者因今懴礼普得解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼太妙至极天尊志心敬礼平等弘慈天尊志心敬礼处世度人天尊志心敬礼无量化身天尊志心敬礼离诸结习天尊志心敬礼除一切念天尊志心敬礼自在无碍天尊志心敬礼十座说法天尊志心敬礼烧香度人天尊志心敬礼诵经救苦天尊志心敬礼持斋济物天尊志心敬礼持戒护世天尊志心敬礼念道消灾天尊志心敬礼散华延年天尊志心敬礼金殿常明天尊志心敬礼兴国太平天尊志心敬礼救厄难天尊志心敬礼保生神天尊志心敬礼法轮布化天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼星光真人志心敬礼火光真人志心敬礼大慈救苦真人志心敬礼大慈拔罪真人今日道场懴主及以大衆人各运心仰愿西方无上灵寳天尊诸尊诸圣诸大真人诸大童子遍十方际尽玄虚界隐现一切真圣以消灾护命力以救苦拔罪力无量功徳力无量神仙力不可思议力懴主某师尊门徒同学法师道友同住一切法眷及七祖九玄生身父母伯叔兄弟枝萝六亲一切眷属自从无始以来至于今日所有如上偷盗及以轻秤大㪷欺谩良善不以道求取兇麤恐布侵窃牵呌神鬼自谩己身逞其暴虐不顾喜怒不念贫寒惟恣贪残种种罪累仗今礼懴愿得消灭自今巳去生生世世得如意珠常与七珍上妙衣服百味甘露种种汤药随意所须施及一切无故偷盗更不复造当愿一切衆生无偷盗想常能知足不耽不染常乐慧施济贫拔苦头目脑髓舍如涕唾生回向心成无上道太上慈悲道场消灾九幽懴卷之五太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之六太极左仙公葛玄纂懴杀生品第一今日道场大衆人各运心仰对慈尊懴悔杀生罪业懴主某歛心长跪谛听经言一切衆生凡在人伦长萦世网不逢善友常值愚徒积习而成薫莸相染有诸过悮恣逞无端常行苦酷不起慈心杀害衆生啗食骨肉或为父母及以已身兄弟妻儿延诸亲族聚集乡闾伤割衆生亦无其数不念性命或杀牛羊骡马猪狗之属依人养牧刍豢之𩔖或烹獐鹿狐兔虎豹豺狼依泊山林之𩔖杀诸六畜不起嗟念岂择肥瘦或刀剌血流或汤燖皮脱命犹未絶腹巳开张去骨除筋刳肠落肉量斯痛楚报应难酬或杀灵禽鸾鹤鹅鸭鸠鸽乌鹊䲭鸢飞禽之属峻张弋网髙举竿黏羽翼推燖树杪残害欲死未死求生不生去足除头斩翅剜眼将充庖炙饫我饥肠或杀鼋鼍龟鼈螺蚌螯蟹甲虫之属干河䈪壍下竹竿砂揠捺网𦊙筌𦋇鳞鬛烹斮洲岛累骨成山杨风臭恶杀命极多意犹未巳或杀虫蛇虺蝎蜂虿蜣蜋蠛蠓蝜蟠螟蠕蝼蚁之属或杀蚊䖟虮蝨蜉蝣𧍒蠕蛸蛲化生之属一切蠕动蜎飞沈溺虽云毒𩔖亦尚求安暑湿而生寒冰而没皆分化育不入庖厨无故伤杀痛苦何忍飞鹰走狗张弓架箭心起贪残只知杀命或火烧山穷林竭水或持矢镞或执刀枪杀害衆生或手揉脚踏坐按卧捺杀害衆生或耕田种植打墻立壁杀害衆生竖立屋宇穿坑出土杀害衆生或拆篱作障薙草平地杀害衆生取樵伐木摘华挽草杀害衆生然灯举烛杀害衆生引水入穴热汤泼地杀害衆生沐发浴身饮水食饭杀害衆生治打谷麦剖胎破卵杀害衆生拍蝇拂蚊开口闭目举手顿足杀害衆生或对尊像经法处杀害衆生或于道场法座法身前手携物𩔖归家杀害或瞋怒或愁恼无故杀害衆生或欢乐或歌舞恣性纵慾杀害衆生或祷祝鬼神或男女病患求乞隂骘杀害衆生和合汤药用其生𩔖杀害衆生或命絶手中或身亡刀爼勐火煎烧絶其种子断其胎育破杀命根尽令磨灭或杀债主𡨚家四方良善或堕胎破卵不惟禽兽或恐杀或怖杀或自杀或教他杀或骂杀或毒杀或药杀或呪杀怒杀喜杀或故杀悮杀口杀手杀意杀想杀看杀闘杀如是杀生举手动身残害一切畜𩔖各受其罪莫求脱免于是慈尊言积财无数必作身忧积罪有余将还宿债不生追悔不起救心沦滞见存殃流先祖死入考楚地狱受诸苦恼纵得还生形变异𩔖若非懴悔何以超生于是慈尊重宣偈讃前世杀衆生牛羊猪鸡狗鹅鸭雉兔辈獐鹿虎豹属鸱鵶及燕雀豺狼狐貉狖駞骡驴马𩔖鱼鼈龟蝉蛆螺蚬虾蚌蛤蛣蜣蝼螘例蛭蜞蚊蚤蝨蝜蟠蠓蠛虫种种皆杀伐不生慈善心遇者皆残害死入诸地狱备歴于衆苦旦夕受痛恼苦楚难居处是诸牛羊辈悉皆来索命俱言食我肉或道杀我身比自无方便今日邂见你须还我宿债求走亦无路魔王开罪簿勘㑹知其实一一还他命后生若受身却入畜𩔖㑹复作牛羊犬乃至鹅鸭辈任他还杀伐以偿前身罪今日道场六衆如经所言一切衆生爲以无故杀生爲他人杀当时所作快不可胜偿命酬𡨚谁人相替在生受罪凭仗亲縁死入三涂何人相救如是罪业报偿分明今乞懴五洗荡前过懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼无量太华天尊志心敬礼金相光明天尊志心敬礼九幽拔苦天尊志心敬礼大罗无相天尊志心敬礼处世度人天尊志心敬礼无量化身天尊志心敬礼内真天尊志心敬礼强名天尊志心敬礼法济天尊志心敬礼度命天尊志心敬礼赦衆生苦恼天尊志心敬礼昌国化人天尊志心敬礼随世应形天尊志心敬礼洞照无穷天尊志心敬礼散满香天尊志心敬礼法象天下天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼无量心真人志心敬礼灵圣普真人志心敬礼大慈救苦真人志心敬礼大悲拔罪真人今日道场懴主及以大衆仰愿西北方无上灵寳天尊诸尊诸圣诸仙诸衆诸大真人诸大童子遍十方际尽玄虚界化身一切真圣同垂法水洗涤衆生懴主某自从无量劫来九祖先灵师尊父母一切法属伯叔兄弟六亲春属存亡二世有无量无边杀生罪业在于地狱饿鬼畜生道受报受偿未还今还借此懴拔永出爱纒自从今去不造不作想衆生身似同我身见杀衆生似杀我身种种慈悲怜惜如巳愿诸畜𩔖得生人道归悟玄理证无上道洗破坏品第二今日道场大衆人各运心稽首回向慈尊懴悔无量无边种种破坏罪业懴主某歛心长跪恭敬谛听经言一切衆生为有身故自从无量劫来至于今日父母兄弟己身眷属舍身受身无量生身不効忠良多怀毁损骄恣放荡不检已身夺掠奴仆破坏无故损害衆生秽恶无数又复身爲官宦不効廉勤多从破坏不忠于国常兴谄伪不顺时机不崇大道蔽善行恶不依理断妬贤嫉能欺上凌下恃官恊势不肯均平情有爱憎心怀取舍或曾征城破邑憢他舍宇偷卖良民诱他仆𨽻枉压无罪凌逼善人又或毁坏诸圣尊像又或毁坏宫观灵坛或毁坏公廨常住或毁坏大藏经书或毁坏供养道具器皿种种不生修奉但欲毁坏譬如声响其应如何言凶气麤声和意悦汝等衆生敬信爲先庄严在念起诸毁坏一切罪业是使三世眷属受其𡨚报常在恶縁死入苦辛地狱当受髠头断发之报若不懴悔永负沈沦于是慈尊怜愍未悟重说偈言前世曾轻慢损坏于衆物及诸形像等宫观玄坛处常住与道房恃势欺良善酷虐行心曲死入苦辛狱骨肉常忿竸凌持还便复后生得人身髠头断发报眷属受悲啼飘蓬何日足今日遒场大衆闻是慈尊所说经言不可思议报对分明展转相续今发念心求哀礼懴惟愿此狱饿鬼畜生乗此懴力功徳力不可思议力皆得解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼无量太华天尊志心敬礼随世应形天尊志心敬礼无量妙相天尊志心敬礼亿劫化形天尊志心敬礼功德寳山天尊志心敬礼清净流光天尊志心敬礼说法无碍天尊志心敬礼开縁度品天尊志心敬礼清慧德王天尊志心敬礼色无尽天尊志心敬礼空无相天尊志心敬礼寿无量天尊志心敬礼常说法天尊志心敬礼广施财天尊志心敬礼普施法天尊志心敬礼无等伦天尊志心敬礼无量照天尊志心敬礼圆满衆天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿徃生天尊志心敬礼无边际天尊志心敬礼功德海天尊志心敬礼日盖大慈真人志心敬礼月净大悲真人志心敬礼大慈救苦真人志心敬礼大悲拔罪真人今日道场施主及以大衆归命仰愿西北方无土灵寳天尊诸尊诸圣诸大天仙衆地仙衆诸大真人诸大救苦真人诸大童子本际童子遍十方际尽玄虚界过去未来一切真圣愿以道力功德力上善力天仙力神通力今懴主某有无量劫来毁坏深重罪业以兹懴法洗涤愆咎永消障恼不受苦报登证道果逹无爲岸不破斋品第三今日道场大衆人各运心稽首慈尊懴悔破斋罪业懴主某歛心长跪谛听经言一切衆生受身巳来至于今日悭贪嗜慾饮酒食肉啗嚼无厌生长肌肤养其脓血日生恼病罪根转深又以生老病死暑湿寒风痛苦酸楚每受毒气攻染身体百病来侵念念无常昼夜不住生身识性各各不同展转循环万劫难出是诸衆生心多破坏斋戒不恭及年衰老迈病恼来缠一世一生自营劳苦良由广餐荤杂腑脏相蒸触犯真圣业风扇体遂使金玉化消身形讵久我以不饮不食抱道自然变化无方长生不死常说经教开度衆生若以愚迷不能信用我常忧念不能休息遂假其斋今灭病苦且况三清衆圣久证道真常悉奉斋勤行不怠况以六斋十直八节三元甲子本命三㑹庚申诸杂斋㑹救护一切微妙难思皆是慈尊引接衆生普使修行免诸魔难汝等衆生虽知名目不起敬心及起敬心多有触犯或以荤糅混杂腥秽同厨不洁己身但多慢易或过中更食宿心不净诽谤至真将同邪伪言犹诳诞心起爱憎如此愚痴破斋极衆或破太真斋或破金箓斋或破神呪斋或破黄箓斋或破明真斋或破自然斋或破三元斋或破涂炭斋或破洞神斋如是等斋或爲国家修设或爲拔赎先亡修设或爲救度沈溺修设或爲曾亲修设或见人修设初生敬信后起悔心其罪增深受苦无量若以出家男官法身女官法身或十人或百人乃至极多随其斋施多少散令周遍无使偏颇凡言斋者即是施心不以华饰不以贫劣应是出家身者令同斋施若以㨂择乃是慢易不生恭敬是名破斋又以建斋造像一切等物私将入己若直一文以上十年终而十陪复不还者受报重病相好不全永弃人间鸟栖露宿纵生人道六疾常拘耳聋眼暗五不具足若用斋食供养法身綵绘尊像旙盖不生敬信复起退悔所报因縁义趣难说及至命终报爲饿鬼项似布絃腹如悬鼔体负铁轮火彻左右将衣覆体喻若火山饮食餐时变爲脓血若以见世即负邪病在牀身体臭烂人不喜见经年累月肉尽筋消一入地狱难得生天当来之世纵生人中聋盲六疾失于相好不及人次一切眷属皆同弃物或作夫妻中道离别孤男寡女倚傍他人贫贱饥寒形体丑陋微缀人身如上罪业皆因破斋若不懴悔转生沈坠于是慈尊爲诸未悟而说偈言生世破斋者死受饿鬼身饥则食勐火渴则饮镕铜肌体自焦劣复履霜刃锋日夜不休息受苦无时终纵有解脱期乃与犬马同饥寒贫贱𩔖岂有具足容我今垂哀愍浩劫慧无穷设此大法桥救度诸愚聋稽首无上道逍遥太极宫今日道场大衆得闻是偈得闻是经得闻是懴一切衆生曾作此业应须受报今日发愿发意回向三圣不逢斯罪或在六道中四生中或经受苦或未经受报同今发露愿乗解脱懴主某伏爲礼此懴文五体投地发志念心稽首慈尊敬礼真圣志心敬礼玉清降福天尊志心敬礼寻声救苦天尊志心敬礼无量太华天尊志心敬礼金姿妙相天尊志心敬礼形遍虚空天尊志心敬礼十方大力天尊志心敬礼千龄保命天尊志心敬礼灵应无穷天尊志心敬礼现色身天尊志心敬礼有縁应天尊志心敬礼託身见天尊志心敬礼洞明天尊志心敬礼緫真天尊志心敬礼金阙天尊志心敬礼龙徳天尊志心敬礼焕照天尊志心敬礼洞虚天尊志心敬礼度物天尊志心敬礼奥义天尊志心敬礼万愿天尊志心敬礼保生天尊志心敬礼无上大罗天尊志心敬礼开度一切天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼四满衆天尊志心敬礼法解真人志心敬礼轮天真人志心敬礼大慈救苦真人志心敬礼大悲拔罪真人今日道场大衆及以施主仰愿西北方无上灵寳天尊诸尊诸圣诸大神仙诸大天仙诸大地仙诸大水仙诸大真人诸大童子名山洞府诸大仙衆川源古迹一切圣衆诸大妙相真人相王童相玉女相法身相遍十方际尽玄虚界一切真圣以广度心道力心真人心童子心令懴主某三世九祖巳过去身未来身见在身有无量无边今縁昔縁或曾破斋罪业今日懴悔愿以道力普得解脱自今巳去对真净心净身恭奉斋法惟愿功徳上拔九祖下救沈沦及以巳身一切眷属六道四生悉登道岸不犯经戒品第四今日道场大衆人各运心顶礼归依慈尊懴悔违犯经戒罪业懴主某歛心长跪谛听经言一切衆生爲有三业及以六根从劫至劫今生今日偷盗邪淫悭贪瞋怒愚痴绮言妄语恶口两舌无量无边罪业纒缚于身无由解脱明有经戒广示法门多少不同上下有异诫劝衆生除灭根业或受三戒五戒六戒七戒八戒九戒十戒十二可从戒十四持身戒二十四戒二十七戒三十六戒乃至洞玄下品四十戒中品六十戒上品八十一戒及一百八十戒上清三百观身戒洞神七百二十戒各有次第导引群迷能持戒者得无量无边福利若不持戒者即受无量无边业报又以三洞经法流布人间如是衆生不能信受况诸经戒即是衆生城郭栖止屋宅自有玉童玉女金刚神王力士各来侍卫左右称讃消灾度厄保命延年真圣慈光诸天欢悦遂使刀兵水火虎狼虫蛇疾病牢狱鬼贼饥寒恼难永得除灭遂即求男得男求女得女富贵聦明形容端正人中敬仰不可思议过去受生天宫净土花台寳树衣食自然天厨妙供云盖龙车逍遥极乐常闻经法侍立慈尊辗转受身会正真道一切衆生若能持戒如彼寳劒能断一切如彼法船能渡一切如彼勐火能烧一切如彼净水能洗一切凡持戒者防非止恶检敕身心降伏魔𡨚感动灵圣汝等衆生或曾亲受或见人受皆不敬信恒起慢心秽犯过多诽谤积集乃同戏谑曾不护持言行有违书写不谨礼诵乖慢文字参差不从经典或读太清藏经上清藏经玉清藏经或自读诵或见他人读诵以爲轻戏不起念心侮慢圣言称扬大道不生供养保护不专或书写纸墨怯恶装潢绦轴欹斜染污或脱或注揩攺义理愚昩障碍不怀崇重如上罪过业根深厚若不懴洗永失轮回若当在世恶疾纒身形骸陋弱气息微羸言词鄙拙礼乐何知莫分去就或当终寿难登净土罪入重㝠苦楚不停莫求轮转种种攷捶一一负偿忍痛呻吟骨肉断坏业障牵系当受一身劒树千寻攀枝须上镬汤百沸积压须沈直至消亡始应休舍皆由犯戒从不信中来于是慈尊而说偈颂生世犯经戒死入刀针狱左右剌其身万痛不可忍巡歴刀山上更入镬汤中求死不得死万劫方得生今日道场大衆如经所言心生怖畏所犯破经破戒无量无边深重罪业于未来世或处今生受其苦报今日投诚发露懴悔惟愿四生六道同乗因果一一解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼无量太华天尊志心敬礼日月光耀天尊志心敬礼太上得道天尊志心敬礼功徳寳山天尊志心敬礼衆寳山王天尊志心敬礼太上十善天尊志心敬礼一切智慧天尊志心敬礼道智力天尊志心敬礼道物性天尊志心敬礼功徳普天尊志心敬礼法喜天尊志心敬礼传化天尊志心敬礼善戒天尊志心敬礼流布天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼救度真人志心敬礼拔苦真人志心敬礼大慈救苦真人志心敬礼大悲拔罪真人今日道场懴主及以大衆仰愿西北方无上灵寳天尊诸尊诸圣诸大仙衆诸大真人诸大童子遍十方际尽玄虚界应现一切真圣愿以同施道力各起慈心令懴主某三世父母见今父母巳身一切眷属所有犯戒违经种种罪业以今懴悔愿得解脱从今日去至当来世若得玄冠黄褐爲男官法身女官法身同法依戒同坛说戒同受箓戒同师教戒同处监度同共保举同时拔度一切念经念戒或爲男官童子女官童子永誓遵依条戒䖍奉香火常生守慎化喻法徒负禀盟誓行无上道惟愿善力及智慧方便救度一切含识悉离尘染得以闻见皆生欢喜登证无爲归依大道太上慈悲道场消灾九幽懴卷之六太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之七草七太极左仙公葛玄纂集荡忤逆品第一今日道场大衆人各运心稽首慈尊懴悔忤逆不孝罪业懴主某歛心长跪谛听经言一切衆生自受日月临照随运流迁禀受发肤皆因父母普济言不审父母因縁恩义轻重酬报鞠养要以得知慈尊言夫若形直其影必正形若不直其影必斜声若清楚其响必净声若不清其音必浊孝与不孝其义如是若孝若悌一家之中老少安乐天下钦敬神明守护子孙相承孝慈不断招感孝顺以爲珍寳若乃不孝世世相续一门之内緫是𡨚家虽言父母如同雠隙招忤逆者以作其儿父母兄弟各财异食同园别菜共田分谷隐藏珍馔喫食如偷虽是人形不如禽兽神明不祐一生所爲诸不吉利死入地狱受一切苦万劫方生受百劳鸟生子欲飞须共食母方离巢穴后生人中聚集忤逆却爲父子更相残害逓互相嫌天下苦痛莫过于此且非父不生非母不养是以天地覆育寄託母身二气相凝怀娠十月萦姙抱重坐卧失常歳满月充诞育之候其母恐怖性命辍然恻怛心神忧丧俄顷产孕之日内触外触痛苦交切失声号呌受大苦恼匍匐战惧骇愕惊嗟及至生巳母乃喜不自胜安藏被帛侧身三月常畏邪魔饥时须饭非母不哺渴时须饮非母不乳计饮母乳八斛四升千日提携洗浣尘垢推干就湿嚥苦吐甘非父不亲非母不养昔开皇劫中见一衆生有父母年老气力衰微其子终朝至暮不去省问父母独守空房犹如外客少衣少食饥冻切身手脚跰䟡耳聋目𦖢单牀薄席度日如年身极尫羸多饶虮蝨蚊蝱𠾱体通夕不寐长吟叹息见子不孝遂以拄杖巡唤低头下气欲伸所欠未尽前言其儿兴声瞋目骂詈父母回头却退扶壁而归搥胷自悲流恸月肿连声唱苦不如早亡母告儿言汝初小时非吾不育饮餧遮蔽非吾不养怀汝十月如携重担气息奔喘剧于驰走或时寒热坐卧不安腹皮拆裂心胷填满发落消瘦不能饮食当生产时逆前一月常怀忧怖恐不相离当产之日命如风烛四肢百脉或如刀刺五脏六腑热如火炙既得降诞喜惧交集诸苦诸痛更不能述三年携抱日夜不离坐卧不净眠食失时视儿气色将息饥饱忽有疾病父母心痛闻子忍苦母不过食心口干燥万种求福黄金白银衣服玩具心愿子安无所恡惜念汝小时东西随我不离寸歩食亦随我眠亦随我一日无我终日不食一夜无我啼哭不眠如何长大忽成怨对今虽有汝不如本无愿我早亡与汝相离于是其儿果受忤逆不孝重罪死入北方酆都地狱受诸痛苦备歴辛酸万死万生不可具述于是慈尊爲诸未悟而说偈曰善善自㑹善恶恶归恶根生前不慈孝死后永沉论备歴诸衆苦往返十八门非吾三赦日超生永不闻受身百劳鸟骨肉被子分报足归人道复㑹子兼孙今日道场大衆闻是经言大须觉悟自以前世今生或有忤逆罪业将来之日恐受此报当宜精进发念懴悔惟愿受报一切衆生同得解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄上玉宸天尊志心敬礼世间救度天尊志心敬礼梵气真光天尊志心敬礼妙音自在天尊志心敬礼自在法胜天尊志心敬礼玄都万寿天尊志心敬礼长乐天王天尊志心敬礼最胜救拔天尊志心敬礼常增上善天尊志心敬礼凝彩金华天尊志心敬礼紫清度魂天尊志心敬礼妙法方便天尊志心敬礼生成万有天尊志心敬礼琼润法海天尊志心敬礼显化应㑹天尊志心敬礼冲和含生天尊志心敬礼证果圆明天尊志心敬礼大罗金身天尊志心敬礼大道意天尊志心敬礼修妙行天尊志心敬礼湛常寂天尊志心敬礼大威徳天尊志心敬礼普光妙天尊志心敬礼常感应天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼东华真人志心敬礼五帝真人志心敬礼大慈救苦真人志心敬礼大悲拔罪真人今日道场施主及以大衆仰愿北方无上灵寳天尊诸尊诸圣诸大真人诸大神仙诸大童子遍十方际尽玄虚界隐现一切真圣以丹华水洗涤懴主某三世眷属从无量劫来至于今日或有忤逆不孝罪业曾作未受借今懴悔愿得消灭不受报对从今巳去生生世世重父母如天地帝王畏父母如星辰日月于国尽忠于家尽孝及以若人非人尽遵慈顺觉悟前愆早悟大道誓报慈恩品第二今日道场大衆人各运心归依慈尊说报慈恩因果懴主某歛心长跪谛听经言一切衆生轮回生死展转幽㝠我今放大光明彻照五方十地受苦衆生悉皆超度惟有忤逆不得昇逹当知父母恩义深重昊天罔极量以粉骨劘身报不能尽若人能行笃志外存孝养内藴弘慈非但生身一切衆生皆我父母一切衆生皆我兄弟一切衆生皆我姊妹一切衆生皆我骨肉一切衆生皆我男女一切衆生皆我养育一切衆生皆我爱护莫伤他命莫食彼肉或过去世或未来世或见在世一切衆生想如眷属种种方便名曰报恩若有男女等所欲造诸功徳报谢天地国王师尊生身父母恩育皆有次第一爲天地一爲帝王一爲师尊一爲生身父母一爲大地衆生一爲己身一切眷属但世间男女初出父母胞胎经至一歳十歳百歳百二十歳必欲预修还从首七周而复始及至逺年所造功徳还依次第第一造像二造经三造长旛四十九尺设法身四十九人斋食建立道场命经请像法师法式然灯四十九巵任力更多又以灯如车轮三日三夜或七日七夜或四十九昼夜奉爲国王帝主师尊法属父母兄弟己身一切眷属披心至念礼吾应号懴悔已身祈乞恩福报答慈恩尽心供养称扬讃叹所有罪业一懴悔后攺往重修精进斋戒回心慈善施及福田贫穷下贱五不具足病人孤老囚徒饿鬼一切衆生不仁之者劝归善因他方逺客有急投人而爲济度救其厄难施与衣食悉令具足重更发愿慈孝尊亲富爲绘像抄经救拔三涂五苦沉滞苦爽随愿往生名报慈恩若有男子女人积行以来或曾诽谤三寳不忠不孝帝主人王师尊父母曾作五逆深重罪业终身之日虑入地狱恐受诸苦但爲帝主人王师尊父母发念发愿书写经懴一句一偈礼我应号一位两位巳至多数己身命终之日不入地狱受前苦报径适天堂受诸快乐若男若女能爲帝主人王师尊父母己身眷属于三元八节或于家舍或诣灵坛礼我圣号懴罪禳愆设大庆斋巿办名香縁山摘果採蘂献花造诸净供宿夜翘勤请福祈恩保安家国拔度大地含识衆生不以巳身十恶忤逆至于九祖父母巳受未受有诸罪业悉得消灭若于是日开讲经义劝诱愚暗发忠孝心发救度心修此功徳最当第一于是慈尊爲诸未悟而说偈曰一切世间人孝道宜修身畏爱于天地当如父母身毕竟成道果妙行随日新吾今演妙法救度诸沉沦转转相报对昼夜推劫轮设此大法桥度尔爱河津妙哉三洞经超凌有縁人今日道场懴主某及以大衆如经所说报恩种种因縁皆生省悟察以报恩誓不忤逆今日伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄上玉宸天尊志心敬礼寳相庄严天尊志心敬礼一切智王天尊志心敬礼太清灵变天尊志心敬礼梵行正观天尊志心敬礼九幽说法天尊志心敬礼光显神功天尊志心敬礼随方演化天尊志心敬礼金姿妙彩天尊志心敬礼空寂正观天尊志心敬礼化縁三界天尊志心敬礼应名百亿天尊志心敬礼应愿救拔天尊志心敬礼寳质法海天尊志心敬礼救生紫宸天尊志心敬礼运明髙行天尊志心敬礼被物无限天尊志心敬礼胜妙上天尊志心敬礼寳严天尊志心敬礼海藏天尊志心敬礼善应天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼妙觉真人志心敬礼慈慧真人志心敬礼大慈救苦真人志心敬礼大悲拔罪真人今日道场施主及以大衆仰愿北方无上灵寳天尊诸尊诸圣诸大真人诸大天仙诸大地仙诸大救苦童子遍十方际尽玄虚界应号隐现一切真圣以瑶池水洒浣身心以无碍力令懴主某发心归向一切种种善縁当使获福无量所愿谐心无所不遂自从今去誓愿随力报答慈恩惟愿累劫怨对轻重罪业及以师尊父母伯叔兄弟已身眷属三世姻萝巳过去世超生解脱见在世者立功报徳惟愿懴力是女是男一切衆生同体玄风归依大道䆁余累品第三今日道场大衆人各运心仰对慈尊懴䆁衆多余累罪业懴主某端心长跪谛听经言一切衆生从氤氲生父母恩爱提携乳哺渐渐成长未能分别即滞爱慾罪根增长若不懴悔开演经戒䆮微汲引令八正道即永受无明憎爱纒缚世间父母但能生我不能成我于是师尊示我经戒得离烦恼是知师恩过于父母见有一切衆生立身巳来不知师恩深重而乃应对骂詈不给所须不侍甘美不供衣食将同踈外及生谋害即与忤逆子同返相报对见有衆生受持斋戒或居髙上凌辱卑下或恃富贵逼迫孤贫或假势力欺抑贱弱或任官吏刻削爲意恣行酷罚益公损私不依理道侵移三寳福地居住三寳净院或兴建尊像抄写经文修立灵观启造厨堂及设斋醮或爲主首偷盗财物擡价买卖或将常住财物或是施主财物又以父母兄弟六亲眷属共处同住凡是所爲更相欺盗或即移篱就彼侵他地界虏掠田园因公託势夺人邸店商旅博货轻秤小㪷减退尺寸隐缩分铢欺筭圭合将麤易细以短换长巧诈百端希求毫利烧人屋舍枉陷平人妬人富贵信他闘谍瞋怒父母或放财本过分取利多行贪爱势取他物抵债不还拟生讳负无故杀生邪淫祭祀凌官私举告长短骄慢无礼欺上罔下或剥脱出家行人之物或发掘塜墓偷窃棺木或捕鱼张筌巧取泓池江河淮济海渎川源湖港水族之𩔖如是罪业种种多般不可记忆若衆生造一名一种罪目当报重业上累亿曾万祖以及父母已身六亲九族巳殁者及过去者诸不吉利死入地狱一一推磨须经报对万劫方生受身不足纵生男女不得长大终老孤独如是业縁皆由前定今日道场大衆如经所说衆生罪福善恶往返报对耳闻眼见转似车轮皆如影响宜各歛念依教修行若乃年光虚度老病相加一旦身亡受兹果报有何方计免此沈沦今此礼懴惟愿见在过去曾受未受罪业之人同得法润普愿生成皆悉解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄上玉宸天尊志心敬礼无量妙法天尊志心敬礼真定慈悲天尊志心敬礼流金紫极天尊志心敬礼幽夜善烛天尊志心敬礼济苦灵真天尊志心敬礼寳光九夜天尊志心敬礼妙光炎焕天尊志心敬礼寳珠上品天尊志心敬礼救苦大慈天尊志心敬礼神通洞渊天尊志心敬礼运明广照天尊志心敬礼广现无尽天尊志心敬礼上真天尊志心敬礼光益天尊志心敬礼智感天尊志心敬礼奇妙天尊志心敬礼威神天尊志心敬礼长存天尊志心敬礼流光法界天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼无边际天尊志心敬礼功徳海天尊志心敬礼逍遥快乐天尊志心敬礼随愿往生天尊志心敬礼慧相真人志心敬礼智观真人志心敬礼大慈救苦真人志心敬礼大悲拔罪真人今日道场施主及以大衆仰愿北方无上灵寳天尊诸尊诸圣诸大真士诸大真人诸大童子诸大无量神仙圣衆遍十方际尽玄虚界应现一切真圣以丹华水洗涤心口懴主某亿曾万祖生身父母伯叔兄弟己身男女一切姻萝存亡二世自从歴劫以来至于今劫今生今日身有诸业诸罪及以所造所作余累罪业处世受报或在牢笼地狱愿受懴悔早得清净离于恶道使入善縁不沦五道普得逍遥同饮一法往生长乐体解无爲齐登大道见果报品第四今日道场大衆人各运心仰礼慈尊懴说果报因縁懴主某秉心长跪谛听经言一切衆生毁坏真圣形像三洞经典者见世病癞报死入地狱万劫方生受野兽身若还人中舌根烂坏诽谤出家法身者见世虫烂病报过去生六畜中破坏灵观玄坛者见世眉须堕落身形劘烂过去生毒蛇身不敬天尊大道圣像真容者见世心愚痴过去生贫贱中不信经法宿命报对者见世患聋瞽过去生鸟兽中不信罪福因縁者见世为奴婢过去生蛮夷中轻慢出家法身者见世跛躃过去生猪狗中秽污三寳福地者见世形容丑陋过去生粪土中滛乱出家法身者见世孤寡报过去生厠溷中偷盗三寳财物者见世贫穷过去生奴婢身偷盗常住衆物者见世风病过去生畜𩔖形偷盗四衆信施者见在颠狂过去生愚痴身啗食三寳蔬果者见世患消渴过去生饿虎毒蛇身偷盗斋食供养者见世霹雳鬼杀过去生蛇虺身死入饿鬼中偷盗法衣法具者见世祼形过去生饿大身偷盗经像衣物者见世病苦报死入地狱万劫不原破斋破戒者见世咽喉病过去生聋盲身杀害衆生者见世长病寿促过去生六畜中食肉荤触者见世受贫病嗜酒恣情者见世风狂持心不坚戏好弄出家者见世受猕猿相手足断坏者从不敬三圣中来两眼障翳者从不信经法中来舌根吐缩者从毁坏经典中来瘖痖不能言语者从谤说出家法身中来鼻塞不闻香臭者从好啗酒肉五辛中来身体溃烂者从毁坏真圣中来眉须堕落者从不瞻敬尊像中来唇㩙齿露鼻梁崩倒者从破闘道场中来曲腰𡵨胷偻背短脚者从唝嗃轻慢中来颠狂邪病迷惑者从不信因縁善事中来形容疮瘇丑貌者从骂詈无故中来眼赤口㖞不正者从笑傲无礼中来愚痴意不具足者从诳诞中来劫贱相逢𣀮寇货财者从负债不还中来水溺漂沈者从筌𦋇取水族中来被毒蛇吞噬者从杀害侵损中来火烧灼烂者从弋猎焚𤑔山林中来被勐虎食啗者从隂谋毒恶中来饥寒冻饿衣不盖形者从窃盗斋食中来父母妻子离隔者从疾妬姦淫破人和合离人恩爱中来髠头断髪眼深鼻长者从射猎取生中来如此生身皆从前世犯于罪业死经地狱及至来生受报无有休息慈尊语普济言汝当精心信奉明示将来令诸男女悉知罪业报对宿命种种因縁今日道场大衆如经所言种种果报皆由前世所作今生所受当须觉悟大可思惟莫言地狱非真天堂妄说当须发念慇懃痛切郑重愿诸衆生依遵教诱得入法门如人欲游深崄路须得梯航如无此功作何方度懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玄上玉宸天尊志心敬礼道化普开天尊志心敬礼救拔苦海天尊志心敬礼开度随縁天尊志心敬礼无量普教天尊志心敬礼度世圣王天尊志心敬礼观行天尊志心敬礼功徳本天尊志心敬礼普照天尊志心敬礼真位天尊志心敬礼法源天尊志心敬礼太真王天尊志心敬礼法上天尊志心敬礼满月天尊志心敬礼度人因果天尊志心敬礼髙上玄虚天尊志心敬礼髙清元景天尊志心敬礼玉清虚明天尊志心敬礼转法流通天尊志心敬礼化生天尊志心敬礼髙上师天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼中黄真人志心敬礼普化真人志心敬礼大慈救苦真人志心敬礼大悲拔罪真人今日道场施主及以大衆仰愿北方无上灵寳天尊诸尊诸圣诸大真人诸大童子遍十方际尽玄虚界隐现一切尊圣愿以慈光同垂拯拔懴主某无量无始劫来至于今劫今生今日九祖父母三世祖考伯叔兄弟己身枝萝姻属过去未来恐生恶道沈滞幽闭受诸苦恼今见存者受其业报疾病纒身当今懴悔普愿消灭同得安乐自今巳去见衆生身想如我身见种种恶事誓心退悔见种种善縁留心愿学觉悟果报依教修行愿我身生生世世不失人性愿诸衆生当来之世共生乐国同饮玄风稽首归依无上真道太上慈悲道场消灾九幽懴卷之七太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之八草八太极左仙公葛玄纂集救酆都地狱苦品第一今日道场大衆人各运心仰对慈尊救酆都地狱苦懴主某长跪稽首谛听经言且地狱非有非无普济言何云非有慈尊言若诸衆生不纵三业不恣六根不作十恶不造五逆一切罪业殁后不入罗酆九幽诸狱迳适天堂逍遥自在是名非有何云非无若诸衆生但纵三业六根造十恶五逆无量罪业殁入酆都九幽诸狱一一攷对当受辛酸万劫方生是名非无既知非无须求懴悔一日省巳觉悟懴悔万劫罪尤悉得消灭此懴悔力何以知然昔有一人生来愚痴造万种罪及其一日思惟觉悟五衰相见恐怖切心归依三寳于是衰相罪根应时消灭得延天年如是衆等经教分明故知懴悔能今衆生不入地狱受诸苦痛若人不遇善知识恶业转深只知洗除面体脂垢不解拂拭心中尘滓致使命终入于地狱受诸罪业当此之时悔惧何及身心毁碎神魄飞扬风刀在前求悔不得苦当奈何汝等衆生莫恃盛年莫惜财寳莫恋眷属收娱放逸自恣死苦大限一至不问富贵无问老㓜贫富贵贱皆悉磨灭风灯石火孰是久长昼电朝露岂有坚固且五天使者无常杀鬼到来之日盛年壮色无能拒者当尔之时华堂䆳宇何关人事髙车大马岂得相随妻子眷属非复我亲七寳珍饰乃爲他玩慈尊言昔赤明劫见一衆生利根聦智能伏烦恼有财有物即不施贫后至命终还入畜生道受赤狸身备歴报对汝等衆生宜当谨慎怱尔一朝亲萦斯苦悔何及哉且如阳间人有小故因诣公门罪须不重情且慞惶眷属忧怖求救百端地狱衆生比喻于此百千万陪地狱緫辖在此天界正在北方过于比天溟涬无鞅数里穷比之极有一世界号曰五炁玄天洞隂朔单郁絶之国中有五炁五灵玄老黒帝天君主于北郷制御隂魔其国下界有太虚太荒溟渤无鞅数里黒海海水皆恶无测边际中有一大山上参碧落下入风泉名北酆都罗山且髙耸一百万六千里周回五十万里山下入水深一十五万里水际山脚下有一大洞号隂景天国名太隂水帝下有三十六小狱以铁爲城城各九重一一狱中草木皆禀自然恶毒之炁所生枝叶皆爲刀劒锋铓多饶衆毒勐兽炎烟黒风飘震昼夜不停㝠㝠昏暗毒炁血光荤秽冲臭日月星光都不能照其狱有三十七王各主一狱狱中各有七十重刀林复有铁𥴩莫知其数上火彻下下火焰上通彻交过如鱼在熬以铁爲城郭有四门每一门有四大铜狗其身长大每一身占四十里或时吼吠震动铁城牙如劒林爪利形狞无以比𩔖复有无量铁鸟鸟身丈余铜觜铁爪奋翼飞腾眼似流星毛如铁箭一一箭上火焰纒绕鸣吼之时声如霹雳毛羽口中尽吐勐火其诸等𩔖皆能啮𠾱罪人骨髓于是罪人痛彻莫喻苦切肝心如是经无量歳月求生不生求止不止今日道场大衆如经所言有此地狱无量无间如诸苦楚痛切无巳今日礼懴遍及诸狱受苦罪者令得解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼度仙上圣天尊志心敬礼无上至真天尊志心敬礼妙湛金光天尊志心敬礼功徳满足天尊志心敬礼法灯常照天尊志心敬礼寳舟运度天尊志心敬礼法海常清天尊志心敬礼勑司命天尊志心敬礼无边际天尊志心敬礼拔十苦天尊志心敬礼护国天尊志心敬礼应化天尊志心敬礼寳王天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼合道真天尊志心敬礼功徳海天尊志心敬礼青玄真人志心敬礼三天真人志心敬礼大慈救苦真人志心敬礼大悲拔罪真人今日道场懴主及以大衆仰愿东北方无上灵寳天尊诸尊诸圣诸大真人诸大化主诸大仙衆诸大救苦童子遍十方际尽玄虚界应号一切真圣以微妙毫光遍照罗山地狱懴主某巳过去者九祖七玄三世父母伯叔兄弟及诸眷属或处幽闭受罪苦者愿乗懴力功徳力难思力早证解脱登无爲道说三十七狱品第二今日道场大衆人各运心仰对慈尊说三十七狱名目懴主某歛心长跪谛听演说酆都罗山东西南北列三十六狱中有一狱曰北酆罗山緫都阿鼻无间地狱普济言东西南北共三十六狱愿闻是名慈尊言天一监天平天虚天皇天九天元正刑正太真等九狱列额在东又有流火火丸火箭飞火烧脚火象然身元平禁罚等九狱列额在南又有铁车铁马铁牛铁驴铁锥铁牀铁杖铁锵铁𨪏鏫等九狱列额在西又有玄沙北玄女青河伯幽玄累劫律令粪尿冰池等九狱列额在北其三十六狱随衆生种业随业分司在彼其中央一狱乃是十恶五逆重罪衆生在彼其狱内且有刀山劒树镬汤炉炭烊铜铜柱铁犂铁丸铁锥铁磨铁碓铁山铁钉铁丳铁铤铁秤铁枷铁杻铁鎻铁匣铁鸟灰河雪山冰井火坑屠割绞锯剥皮臭龟煻煨然脚剉手刀针硖石火山火磨种种名目莫知其数丙悬一镜照罪人身隐没差殊镜中即见处彼一顷如度一劫万死万生苦痛辛酸其诸狱中皆不能及此狱主押诸狱故曰緫都阿者大也鼻者遮也无间者无及也故言阿鼻无间地狱又言阿者不闲鼻者不息苦虐痛攷不闲不息内有业风罪人身心千生万死摧碎劘溃业风一吹应时苏活故一时一顷万生万死其诸狱中皆复如是于是酆都大帝主搆二百四十司管辖五万衆攷掠罪人推穷轻重纎细不漏举奏善恶且如铁车勐火煇赤炎炽常然车中有一夜叉罪人遥见宛同玉女心欲往彼及到彼中骨肉形体便爲烟烬且铁牛身头毛角尾皆如锋铓罪人遥见状如金莲及至牛身火然烟焱焚烧形体良久不见其铁马形身毛头尾利如刀锋其铁驴亦复如是各有一夜叉牵与罪人罪人乗之俱消形体铁𨪏鏫等种种攷具尖狞差毒勐火锋刃皆不可说汝等衆生只可闻之而不可见若逢此处万刧难原地狱天堂莫言妄说隂阳同等生死一般由如世人梦之与觉死如梦时生若觉后梦中所作与觉何殊死去所爲与生无异梦中快乐亦由自当觉时所苦亦由自己汝等衆生宜自思惟早求度脱度脱之故莫若懴悔一懴之后攺往重修况以中国难生人身难得若人修立善果如日月光无私不照无幽不烛汝等衆生非盲非聋巳盲者不见日月巳聋者不闻善恶既闻善恶既覩日月不觉悟者如藤萝倚树随树而生及至树倒藤萝何倚今日道场大衆如经所言恐惧痛切今当精进礼懴求哀愿世世生生不逢此处惟愿地狱饿鬼畜生同今解脱懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼度仙上圣天尊志心敬礼太上灵寳天尊志心敬礼高华无上天尊志心敬礼慈悲爱天尊志心敬礼常慈海天尊志心敬礼无去来天尊志心敬礼普覆天尊志心敬礼善果六道天尊志心敬礼太清灵变天尊志心敬礼上清常湛天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼正一真人志心敬礼侍经真人志心敬礼大慈救苦真人志心敬礼大悲拔罪真人今日道场施主及以大衆仰愿东北方无上灵寳天尊诸尊诸圣诸大真士诸大真人诸大龙神诸大贤圣诸大童子遍十方际尽玄虚界一切真圣以大慈力懴法力功徳力难思议力令懴主某经生父母一切姻萝存勒眷属巳过去者若在地狱受诸罪苦因今礼懴愿得解脱更愿慈尊阐扬善力除酆都阿鼻无间狱中刀山劒树身手脱落罪报除镬汤炉炭烧煑罪报除铁牀铜柱焦然罪报除刀轮火车霹雳罪报除拔舌犂耕楚痛罪报除吞啗铁丸烊铜灌口骨肉消烂罪报除碓磨形体灰粉罪报除支节分离罪报除灰河粪秽恼闷罪报除咸水寒冰皮肤拆裂罪报除虎狼鹰犬更相残害罪报除刀山爪距抟撮斫刺罪报除火坑炮炙两石相磕形骸破碎罪报除衆合黑闇解剔肉山斩剉锯绞钉身断截罪报除铁棒倒悬屠割焦然呌唤烦恼罪报除大小铁围三十七城不识三光阿波波阿婆婆阿咤咤阿罗罗八寒八热罪报除一切诸狱𥴩子凌持抽筋拔肠削肉削骨无量楚痛罪报除灭一切罪报王衆部属同受法润皆得迁赏我等一切眷属非亲至亲命奄之后或入此处或不入此处仗今懴悔罪报之业登证天堂归依大道懴九幽品第三今日道场大衆人各运心仰对慈尊懴悔九幽地狱罪苦懴主某摄心长跪谛听经言九幽者东北方朔隂之地九垒之下名曰九幽地狱其狱深沈系闭东有风雷地狱常有黑风震雷霹雳飞戈飘㦸冲突罪人分解肢体万劫受苦不舍昼夜南有火翳地狱有诸罪人吞火食炭爲火所烧头面焦烂头戴火山皮肤骨肉节节生火万劫受苦不舍昼夜西有金刚地狱有诸罪人金鎚铁杖乱攷无数肢体烂坏筋骨零落铁叉穿腹金鎚塞心万劫受苦不舍昼夜北有溟泠地狱有诸罪人沈没丘寒之池冰㦸霜刃冲断筋骨百毒之汁以灌其上五体零落心腹破坏万劫受苦不舍昼夜中有普掠地狱有诸罪人身被攷掠痛苦难忍断筋流血闷絶掷地于是狱卒方以铁叉叉剌令诸罪人各各廵上刀山劒树八逹交风吹树低昻足履刀山挂身劒锷万劫受苦不舍昼夜东南有铜柱地狱大火勐焰有诸罪人手抱足登表里焦烂腹背脓溃万劫受苦不舍昼夜西南有屠割地狱有诸罪人身被倒悬刀劒割体四肢筋脉皮肤五脏皆有刀刃割切其身血流满地不可堪忍万劫受苦不舍昼夜西北有火车地狱有诸罪人五车裂体四肢分散或身处其中随车东西一切轮转皆有锋刃随轮运转割切罪人加诸勐火烧令焦烂万劫受苦不舍昼夜东北有镬汤地狱有诸罪人身被铁叉叉入镬中五体煎煑四肢烂溃脓血臭秽不可堪忍万劫受苦不舍昼夜普济言犯何重罪分在彼中以何主者攷掠不停慈尊言多犯三业罪苦毁谤大乗不忠帝王讪说出家㸃污法身破坏尊像侵损常住即落在九幽受斯苦报乃有三官緫统九府曹掾推问乃越酆都普济言爲复一业一攷爲复百业百攷慈尊言铁牀铜柱悲楚难当碎骨焦筋以报邪淫之罪凝寒切骨遣卧冰河以报劫盗他人财物之罪烊铜令灌口拔舌与犂耕恶鸟啄睛劒树分张碓磨如面以报斜眉角眼之罪身爲饿鬼廵歴镬汤烧铁爲丸饥则当食以报破斋犯戒之罪其诸攷掠各随所业一一推报故无差互今日道场懴主某重加仰恋愿以善功精进懴悔九幽痛楚今日应在彼中受诸业报愿悉解脱懴主某伏爲礼此懴文五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼度仙上圣天尊志心敬礼才智精明天尊志心敬礼无量智慧天尊志心敬礼自然太真天尊志心敬礼神力无碍天尊志心敬礼毫相开隂天尊志心敬礼法王皓素天尊志心敬礼慈颜救苦天尊志心敬礼救度超生天尊志心敬礼光照九幽天尊志心敬礼爱行道天尊志心敬礼法利天尊志心敬礼万真天尊志心敬礼胜光天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼太极真人志心敬礼解脱真人志心敬礼大慈救苦真人志心敬礼大悲拔罪真人今日道场施主及以大衆仰愿东北方无上灵寳天尊诸尊诸圣诸大真人诸大童子遍十方际尽玄虚界一切真圣愿发圆光遍照幽牢除灭破坏悉得清净一切苦魂超生极乐刀山劒树变爲寳林镬汤炉炭化作莲华牛头狱卒飜成善友一切鬼神无生恶念因今礼懴赦诸狴牢六道四生悉悟无爲登正真道䆁赦地狱救度饿鬼畜生品第四今日道场大衆人各运心仰对慈尊发慈悲意起平等心昇迁地狱一切官属救度饿鬼畜生恶道懴主某长跪歛念投诚懴悔且地狱牛头狱卒罗刹夜义恶鬼无量等衆常居地狱未得超轮茫茫苦海冥冥幽牢无处安身常当暗昧更有铜狗铁鸟铁马铁蛇铁驴铁牛怗𥴩臭龟勐兽毒虫一切恶𩔖共报生前曾行不善是致业报相纒我今礼懴发念弘普是仗善力道力功徳力愿诸地狱官属咸得超昇出离苦趣渐入天仙同亲至道随其因果得转人身种种毒𩔖皆自消灭且饿鬼道者永劫饥渴食欲吞山不闻浆水饮馔之名乃自食啗脓血臭秽身形𦆵动肢节火然腹如悬鼓项似布弦我今礼懴发念无量假功徳力难思议力救度力愿此饿鬼一切眷属皆得受生禀人形体饮馔异味应念而至且畜生道者一切种𩔖无所知识不得自在鞭笞楚毒屠割烹宰或足或鳞或飞或走或毛或甲或角或蹄或大或小或受人食啗或不受人食啗水族蠕动胎卵湿化一切等𩔖乗今日道场力懴法力功徳力得生人道懴主某伏爲恐堕业因凭今懴悔皆悉解脱懴主某五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼度仙上圣天尊志心敬礼昇迁九品天尊志心敬礼普润含生天尊志心敬礼涤滞天尊志心敬礼轮转天尊志心敬礼琼瑶天尊志心敬礼证果天尊志心敬礼度厄天尊志心敬礼应化天尊志心敬礼玄智天尊志心敬礼阐扬天尊志心敬礼尊妙天尊志心敬礼开生天尊志心敬礼变现天尊志心敬礼分配受生天尊志心敬礼玉虚九素天尊志心敬礼太一救苦天尊志心敬礼长生保命天尊志心敬礼逍遥快乐天尊志心敬礼随愿往生天尊志心敬礼普慈护国天尊志心敬礼无边际天尊志心敬礼功徳海天尊志心敬礼普济真人志心敬礼妙行真人志心敬礼大慈救苦真人志心敬礼大悲拔罪真人今日道场施主及以大衆仰愿东北方无上灵寳天尊诸尊诸圣诸大地仙诸大五岳仙衆水仙洞渊仙衆灵坛社稷贤圣一切境界龙神土地遍十方际尽玄虚界一切应号无量真圣悉发念力广愿力礼懴力功徳力无边无际力令懴主某九祖父母三世眷属舍身受身或在地狱饿鬼畜生道未得解脱乗此懴悔愿得超生逍遥自在以斯妙力道力遍及群生同禀玄风齐登大道解胎生害人品第五今日道场大衆人各运心归命十方无上灵寳救苦慈尊解谢胎生害人灾滞懴主某歛心长跪谛听发念且胎生害人祖世相承奉养鬼神沈染流俗习伪多违罪因山积以招重罚比年以来事多轗轲萦纒疾苦凶祸不息惊梦纷纭光怪互起先世巳来殃攷不絶或是三曾七祖九玄三世父母中外眷属塜墓不安中有讼考之鬼丑星恶鬼复连不絶或葬埋造移徙架立起工缮治嫁娶婚姻日时不吉触犯禁忌或掘凿坑壠伤动土精致使存亡拷谪魂魄拘闭流殃复注逮及后世所犯凶逆非可胜纪今当精进礼懴求哀回向三圣愿乗解脱懴主某伏爲礼此懴文五体投地发志念心稽首慈尊敬礼真圣志心敬礼玉清降福天尊志心敬礼度仙上圣天尊志心敬礼金宫玉寳天尊志心敬礼三素结成天尊志心敬礼神化道运天尊志心敬礼自然九真天尊志心敬礼金云妙集天尊志心敬礼光映法王天尊志心敬礼金姿凝湛天尊志心敬礼百亿应身天尊志心敬礼自然金真天尊志心敬礼洞玄方悟天尊志心敬礼三元主録天尊志心敬礼三洞寂然天尊志心敬礼太玄妙胜天尊志心敬礼运明真应天尊志心敬礼解脱四迷天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功德海天尊志心敬礼沖静真人志心敬礼沖慧真人志心敬礼大慈救苦真人志心敬礼大悲拔罪真人今日道场懴主及以大衆仰愿东北方无上灵寳天尊诸尊诸圣诸大真人诸大童子遍十方际尽玄虚界过去未来隐现一切真圣以大道心无爲力功德力上善力令懴主某三代魂魄或因兇荒贼乱刀兵木索横事狱死或因虎狼蛊毒所害木石所魅人火被烧堕水溺死或自伤残绳缢而卒时行疫身遭其五毒疽癞痈肿恶疮纒染颠狂荒狷冻饿殒殁或中恶卒忓逢恶鬼所杀产乳伤胎堕损或飞鸟枭狐所啄或六畜所伤处于天牢地狱檐沙负石运山摙土填河塞海昼夜忧苦不得休息困厄斯受或因塜墓坟域无不开圹发撤探取破坏棺椁克伤骸骨形体分散零落失次暴露原野身首异处不得收葬魂魄飞飏依凭无所假今善力令三世魂魄久逺亡化若骸骨在水便爲水葬若在火中便爲火葬若在土上便爲露葬若在虫兽所死便爲匿葬若在木石上便爲寄葬若因鎗刃而亡便爲劒化当使懴主某从今日去轗轲消殄疾苦沈潜惊梦不生光怪永断祖宗魂魄塜墓坟域永得利安常希元吉家门荣盛男女康延受禄受官子孙继搂常荣常贵世代相连仰愿玄恩永承太道太上慈悲道场消灾九幽懴卷之八太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之九草九太极左仙公葛玄纂集爲国祈求品第一今日道场大衆人各运心仰对慈尊当示一切衆生演说爲国爲家祈求恩福懴主某长跪接手谛听经言若以国主有灾星宿失度兵革四兴风雨不调百谷不成兆民疾疫国土不安兴师动衆有所施爲种种灾厄一切不祥皆当告我造大功徳抄经写像置观度人复以帑藏珍寳玩具金银珠玉珊瑚琥珀宫苑綵素及以田园屋宅将用布施入三寳福田度脱衆生救拔危苦释解囚徒建诸斋戒敷百髙座演说大乗甚深妙义劝诱国人皆令听法布施懴悔救护功徳不可思议若复帝主臣僚纵恣暴怒多行邪慾杀戮无度自取逍遥苦虐一切致有灾厄临于兆庶日月失昏灾星傍照侵逼帝座国多水旱妖怪虫蝗人民叛乱僣侫互起无奈何者而以帝主人王及天下人民当召三洞法身及以坛衆无限其数遍诣灵坛宫观山水巖洞圣迹之所广建道场悬诸旛盖散花烧香然灯日夜行道礼懴无倦六时殷勤不息广施财寳救拯一切吾即以道力作大神通助其消却令被灾害应时灭溃若有国分五星失正暗曜差移二十八宿不依分野日月勃蚀隂阳不调当使南上司命韩君丈人周天八极长生司马调理璇玑复于分位灾祥变异皆使消灭若复大旱人民渇乏即以龙王震雷霔雨以灭旱苦若或大雨霪霔洪水滔天连隂不解人民浛没即以河上玉女九海北玄君正炁君吏爲收水炁开云止雨水即消退无所损伤时诸龙鬼亦各念善若有外魔邪精恶鬼魑魅魍魉入其境土欲行病苦当共斥逐不使留停是我慈尊威徳至重克使皇图永固帝徳长新跻民于仁寿之庭措国于华胥之域隂阳交泰日月长明寰海晏清臣民康乐三边宁静五谷豊穰普济言天下人民分其贫富贵贱不同纵使修行必不能辨唯行一事复虑未免灾危进退疑惑莫能明了未审救护功徳有等差否慈尊言救护解厄本在至诚布施舍财不以多少凡有五种一者造我形像真应化身福流歴劫果报无穷何以故衆生妄想心不可系覩我真容便生念想念想既生真灵降接专怀注想克果无爲二者抄写经教三洞大乗福流永劫功徳无边是故经者导引愚迷能发衆生无量道意从迷起悟从悟成真衆圣修行皆登道果三者置观度人立造堂殿功徳无量不可思议何以故度人出家住持经像教化衆生令发道心一以悟万轮转因縁助国化人弘道明法利益最多四者修斋行道礼懴诵经讃叹烧香福田无量是故斋以洗心道能通悟行道谢罪礼懴祈恩功感诸天消灾降福生死受頼五者布施一切无量福田果报巍巍其功深厚财物者衆生性命切已难忘能舍命财心不恡惜广建功徳普济衆生内息悭贪外除劫贼生死蒙恩人天利益如是作福五种法门皆随力分以渐修行保国安家超生拔苦经言犹如甘雨一霔受者皆润随其禀识悉得滋荣礼懴求悔亦复如是今日道场大衆闻经所言能劝衆生立诸功徳不可思议懴主某自从无量劫来至于今日未曾闻诸功徳引喻法门今日伏爲礼此懴文获大悟解五体投地一心谛听稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉虚明皇天尊志心敬礼太极真容天尊志心敬礼真一自然天尊志心敬礼皆受记天尊志心敬礼化气天尊志心敬礼龙徳天尊志心敬礼胜相天尊志心敬礼髙徳天尊志心敬礼太玄天尊志心敬礼乐游天尊志心敬礼八极天尊志心敬礼知真天尊志心敬礼五气天尊志心敬礼太虚天尊志心敬礼清虚天尊志心敬礼金容天尊志心敬礼感降天尊志心敬礼玉京天尊志心敬礼保应天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功德海天尊志心敬礼寳相真人志心敬礼圆寂真人志心敬礼大慈救苦真人志心敬礼大悲拔罪真人今日道场懴主及以大衆归命归依仰愿上方无上灵寳天尊诸尊诸圣诸大天仙诸大洞天仙衆地仙水仙飞仙普济真人救苦真人救苦童子遍十方际尽玄虚界隐显一切真圣广覆玄恩遍流国土愿以帝王景祚延永烽燧不生戈鋋偃戢疆土守界诸王太子共肥帝业臣子忠正辅弼卿相与国同休共匡宇宙愿以干坤明素气象清玄水旱长蠲虫蝗不起三边永息灾疠沈潜风雨顺时稼穑稔歳天垂甘露地涌祥云国富臣贤家足孝悌次愿罗山诸狱八难九幽罢攷神魂长空三恶懴主某自从无量无始劫来至于今劫今生今日九祖父母一切眷属愿承礼懴力功徳力咸得超昇归正真道广救人民品第二今日道场大衆人各运心仰对慈尊广救人民说诸善利懴主某歛心接手谛听经言常念衆生处于三毒十恶之世被诸魍魉精魅恶鬼邪神毒虫勐兽刀兵水火杻械牢狱疾病苦痛一一纒染不能自安故演三洞经戒斋救斋法普度衆生及以符图神呪付诸法学及诸天帝救苦真人三天大魔王五天魔王分布世间救护一切令得自在然衆生愚痴不识罪福放纵六情杀生偷盗邪淫游荡悭贪瞋怒情性颠倒绮言妄语恶口两舌啗食衆生破斋破戒违天负地背正信邪呪诅神鬼衆罪纵横而无片善是致毒风恶气六天魔鬼遍满世界流行杀伐中害死伤日夜万计不可称量慈尊遣诸天帝十极神王三界四司下降人间按行救度拯济衆生遍满天地人岂知之今重告汝救护之法不可思议克感灵应普济称言大慈大悲能爲衆生愿垂付嘱慈尊言常以歳旦八节三元晦望五腊十直此诸等日善男信女到于斯日不食荤秽制断六情不生念想即乃清净烧香持斋念道礼我化号首谢己身发露懴悔乃得迁功𥙷过免受苦厄若己身不专当请男官法身女官法身精心恳祷礼拜供养若于家庭若于灵观以华果斋食旙华香火及舍衣綵卧具牀怅锦绣茵褥香油米麺随其所有即得善神立降度免厄难若身所负恶疾邪病纒绵丑宿加临连年不解虚耗侵凌财帛散失或生产育怀抱夭折或舍身出家长乃退悔或夜梦百怪神思不安火烛惊恐官事横受抵犯禁方不避神杀干触坟墓水火冲破木石绞结爲祸作戾种种厄苦不祥兆朕但于家庭广作修崇随力多少礼我应号然灯烧香不舍昼夜四天帝王下来扶护我之应号所禳者伏所求者应所陈者逹所告者从拔赎咎债救护存亡建此祈禳最爲第一若帝王国主大臣宰辅诸王妃后帝子天孙能爲父母巳身眷属朝戚皇亲行其救拔广召男官法身女官法身不以多少于其宫殿持斋行道礼拜懴悔以日继夜不住时刻勤心不退则有十天真人四司五帝不降按察功过病者得差死者得活厄者得度禁者得脱行者得还仕者得昇水火刀兵虎狼毒兽邪精鬼魅永不干身无触无犯若有民庶能爲帝王国主人民土地一切衆生礼我化号真像救护群品愿各各安乐最不可思议若兵莗四起侵窃疆界礼我化号真像即得戈鋋退散无损无害若疫毒临人修穰不解礼我化号真像即得病患痊愈不萦纒染若水旱不调五谷不熟礼我化号真像即得调顺万物滋荣若恶风毒气飘灼人民礼我化号真像即得所染病苦应时瘳退体气恬和若恶虫勐兽残害民物一切畜𩔖礼我化号真像虫虎奔溃山神掩藏若人怀孕临产未见平善礼我化号真像即得子母圑圆解免无难万灾消灭千变万化止转我身我之化号弘护有情无愿不果但能志心无急不济今日道场大衆人各运心如经所言当须精志礼诸化身应号愿是切徳广救衆生普度一切懴主某生身在世无量劫来沈沦罪苦未得解脱今日伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉虚明皇天尊志心敬礼崇仙护命天尊志心敬礼大威徳天尊志心敬礼玄寂天尊志心敬礼体解天尊志心敬礼宏教天尊志心敬礼龙顺天尊志心敬礼中法天尊志心敬礼常湛天尊志心敬礼兴道天尊志心敬礼衆妙天尊志心敬礼太微天尊志心敬礼真相天尊志心敬礼太法天尊志心敬礼无量寿天尊志心敬礼奉道徳天尊志心敬礼紫清降福天尊志心敬礼玄徳救拔天尊志心敬礼圆满正智天尊志心敬礼随方赴縁天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼无边际天尊志心敬礼功德海天尊志心敬礼逍遥快乐天尊志心敬礼随愿往生天尊志心敬礼等照真人志心敬礼玉光真人志心敬礼大慈救苦真人志心敬礼大悲拔罪真人今日道场施主及以大衆稽首归依仰愿上方无上灵寳天尊诸尊诸圣诸大飞仙天仙地仙水仙诸大真人诸大童子遍十方际尽玄虚界一切化身真像尊圣伏愿同垂巨泽阐演玄风遍及世人普济群庶消灾降福令懴主某乗斯道力禳者得消保者得免病者得痊难者得吉近亡解脱远化生天沈滞幽魂尽乗因果一切含灵悉蒙救度咸离苦源俱登道岸解衆生洁缚品第三今日道场大衆人各运心仰对慈尊无极大道一切真圣爲以衆生解诸结缚懴主某身心清净稽首增念经言元始以一气而化三才天地运动万物生成人居其内禀质养形悉因所化外资秀气表里相因而成五德衆生受䕃内外包罗十月出胎周回十气气运化生百节开张一一节中气成十结一一结内皆有一神结习相因罪累纒缚解其结缚和畅百神故立十方而留亿号一一应号能爲衆生解其结缚若以衆生结解深悟遒源如似世间击贼须召千兵及获一贼一兵不用且衆生身假地水火风隂阳显晦皆从五脏六根相染心王意马种造疑惑之结盘根之结滞碍之结伤残之结病患之结口舌之结𡨚家之结笃疾之结瘖哑之结戏玩之结交易之结酒食之结杀害之结汤火之结嫉妬之结妄语之结轻薄之结贪求之结勇勐之结破斋之结犯戒之结好弄之结劳心之结积恨之结无惭之结爱慾之结耳不闻声之结眼不视物之结心闷之结气怒之结天罗之结地网之结水火之结洞房之结相克之结相妨之结如是一切衆生身居天地形受荣枯火宅煎仍浮生扰扰有诸烦结障恼肉身结结相因永无休息普济问言何爲心王意马慈尊言心若师王意如猿马难降难伏变转不停猿马虽止心王不息若以善伏师王意马则不能变转既停变转乃结业不生普济问言以何善力教示衆生悟解诸结慈尊言衆生欲求悟解于清净处严洁家庭随力丰俭然香㸃灯于我像前礼诸化号懴悔𡨚结谛听思惟勇勐精进悟解诸结免遭沈坠乗此懴力当降金刚百錬玉液千和太白流光元黄散逸洗涤淫邪解𡨚除结去烦去恼安泰身心善邪自㑹恶亦相磨四梵真人十方化主当使衆生悉令开悟业业不起善善自深而得回生何由不拔又念衆生若能善解一结即百结皆寛即得上昇清气下降天符阿脩勐将铁额铜头护法神王玉钩金鎻千结万恨顿息心猿似橘如珠永停意结心永无心结永无结𡨚憎解释削网除罗当愿一切衆生永悟真道得以解脱今日道场大衆人各运心谛听在心如经所言衆生处世永执烦笼解离无由何所逃遁礼斯懴法顿悟萦纒今可思惟精进礼念愿以善力遍及有情所受纒结皆乗懴力得悟无爲登至真道懴主某又念人居浮世日积恶气身有三业口多四过业根相系结聚难抛今则澄錬身形洗除尘染今日伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉虚明皇天尊志心敬礼遍立功徳天尊志心敬礼遐宣道廕天尊志心敬礼功徳严净天尊志心敬礼慈悲说法天尊志心敬礼太上教化天尊志心敬礼难思圣徳天尊志心敬礼妙彩金容天尊志心敬礼生成四气天尊志心敬礼证果随愿天尊志心敬礼开道往生天尊志心敬礼万福堂天尊志心敬礼高妙道天尊志心敬礼行善慧天尊志心敬礼感应天尊志心敬礼上灵天尊志心敬礼法海天尊志心敬礼衆妙天尊志心敬礼功徳智明天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功德海天尊志心敬礼金轮真人志心敬礼降魔真人志心敬礼大慈救苦真人志心敬礼大悲拔罪真人今日道场施主及以大衆稽首投诚仰愿上方无上灵寳天尊诸尊诸圣诸大化号诸大应显诸大神仙诸大衆圣诸大童子一切贤圣遍十方际尽玄虚界一切真圣愿以金刚力士太和之水令懴主某身中积猒除解清净心田当愿拥滞消灭荣卫流转同心净心善结更结不生有念无起烦劳今日道场清净爲事祖祢魂识父母眷属早离𡨚结无使沈坠二世存亡齐登道果起讃叹心品第四今日道场大衆人各运心仰对慈尊劝诸衆生起诸讃叹懴主某歛心长跪谛听经言人之受生未有不从先业来者故禀神挺质各有因縁罪福吉凶悉从其业所以夭促贵贱贫富好恶愚智长短各各不同皆悉前定若人知造三业十恶罪咎深重当自各悟求哀礼懴法无边心起无量意凡遇善縁须当讃叹讃叹功徳不可思议若见国王帝主皇后嫔妃诸王公主卿相大臣发大善心皆须讃叹愿福护邦家永承帝业若见造立宫殿广建玄坛当须讃叹愿早成就得以归依若见国恩开度男官女官道士当须讃叹愿得离苦三世清净若见装塑尊像真应化身当须讃叹心起精䖍供养无怠若见抄写三洞大藏圣典当须讃叹愿永劫流通皆成化度若见殿堂楼阁台榭严丽华整当须讃叹愿普得归依常获瞻敬若见钟声铜铁道具当须讃叹愿得警戒群迷声闻幽夜若见讲说衆经敷扬妙义当须讃叹愿乗功徳解释狴牢若见诵念经懴受持供养当须讃叹克获道縁坚固不退若见行道歌讃祈恩乞福当须讃叹愿福力普霑尘沙世界若见男女烧香然灯翘勤礼拜当须讃叹愿谐所告若见烧香当须讃叹普愿香烟献诸真圣若见然灯光明照彻幽阍当须讃叹愿𡨚债永消同等日月若见持斋奉戒供养真圣当须讃叹愿世间蠢动一切含识永入法门不沈苦趣若见布施人天当须讃叹愿福寿巍巍禄财不竭若见精进崇奉念念至诚当须讃叹愿不生退转常怀欢喜若见勇勐崇敬发大善心当须讃叹愿不值横魔早得真道若见居家常诵经懴当须讃叹愿一切天真尽得闻见若见山栖学道常住庵巖守志安闲不求名利当须讃叹愿先得道者次第开度若见男女端正当须讃叹普愿出家绍隆正教若见世间一切诸善因縁当须讃叹愿人天获果皆蒙利益如是种种讃叹善力劝发衆生成就道心使入精进当得九玄七祖生身父母伯叔兄弟巳身技萝一切眷属爰从无始劫来至于今劫今世今生今日积行所爲三业六根五逆十恶重罪悉得消灭今日道场大衆如经所言讃叹善力不可思议当须精进广发讃叹愿此功徳普及有情懴主某伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼玉虚明皇天尊志心敬礼太玄都天尊志心敬礼无量寿天尊志心敬礼恒静嘿天尊志心敬礼无碍辩天尊志心敬礼不思议天尊志心敬礼广化天尊志心敬礼真慧天尊志心敬礼开度天尊志心敬礼相无穷天尊志心敬礼演真虚天尊志心敬礼妙法圣慧天尊志心敬礼玄隐无爲天尊志心敬礼幽源不测天尊志心敬礼妙乐普通天尊志心敬礼大化玄明天尊志心敬礼普照无爲天尊志心敬礼玄通万变天尊志心敬礼随功度人天尊志心敬礼八卦护身天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功德海天尊志心敬礼等耀真人志心敬礼轮转真人志心敬礼大慈救苦真人志心敬礼大悲拔罪真人今日道场懴主及以大衆归依仰愿上方无上灵寳天尊诸尊诸圣诸天神仙诸大龙神土地诸大真人诸大真士诸大童子遍十方际尽玄虚界一切显化真圣愿以大道力无爲力功徳力难思力当今懴主某爰从无量无始劫来至于今劫今生今日九玄七祖师尊父母伯叔兄弟己身眷属存亡二世或曽遇诸善縁不起讃叹所有罪业仗今礼懴愿得消灭已身自今日去若闻若见种种善縁欢喜踊跃倍加讃叹使勤修习当愿成就普度群生愿我九祖先灵经生父母师尊法学同房法属同住法眷至于伯叔兄弟己身眷属巳过去者不纒业障永除烦恼愿承懴力遍及庄严国界安宁边陲肃静乃至地狱饿鬼畜生同頼玄恩得逹道岸太上慈悲道场消灾九幽懴卷之九太上慈悲道场消灾九幽忏正统道藏三家本十卷洞玄部威仪类太上慈悲道场消灾九幽懴卷之十草十太极左仙公葛玄繤集显功徳感福报品第一今日道场大衆人各运心仰对慈尊说显立功徳当感福报懴主某端拱两手长跪谛听经言普济上问慈尊所显诸功徳法门劝喻衆生教令修习况以衆生微弱力不能及未审所修有何等级慈尊言且功徳无穷大略有九随其力分各获福田汝等衆生宜须谛听一造像二抄经三置观四度人五建道场六转经礼懴七持戒八普设斋供九布施或建立堂殿楼阁房廊常住庄田旛华灯烛钟磬铙钹法具种种修营皆获功徳无量无边过去未来受大福报不可思议造像写经者见世得居尊贵过去生天王门立观度人者见世得豪富过去生国王门行道念诵者见世得善神保护过去生聦明身持斋信重烧香者见世长得安乐过去生富贵身奉戒懴悔者见世得诸天敬护过去即生人中形容具足身布施经像者见世得善因果过去生容貌身布施斋供者见世得多衣足食过去生端正身布施贫穷者见世得圆满光明过去生福相身不啗食衆生者见世得无病无苦过去得长寿身不饮酒食𠕎者见世得精神附体过去受贤圣身不嗜慾知足者见世得体无臭腋过去生清净身放生赎命者见世得无夭折过去生恭敬身说法教化者见世得福慧双修过去生出家身且如功徳报应如响应声如形对影大小无异清浊自分汝之愚迷不识因縁不信罪福不知此身从前身种福中来不知此身蹔生即灭不知此身緫是虚假不知此身念念无常只恣悭贪杀生偷盗邪淫放荡啗食衆生绮言妄语谤毁经教多聚资财常谓此生无有寿限况是一切衆生开眼则造罪无数闭眼则巳入狴牢终身造罪岂曽觉悟不能发一念善心散过去未来受生之业自度巳身种其芽蘗却念子孙愁无所活我念世人溘断哭泣少时便自忧忆子孙男女讵忆父母养育之恩自以无始巳来逓相倣习无一悟解转恣愚痴复念一切汝辈愚愚相习永不自觉故示罪福宿命因縁令出离苦爱慾河中又念衆生流浪沈沦不出苦海此之世界名曰弃贤宛利天境亦曰杂报世界染慾爱天生在其中暂生即灭暂聚即散如彼电光须㬰即没生老病死痛痒疼酸饥寒燥湿水火刀兵魔精鬼贼毒风恶疰交相中害念念无常曽不暂住苦恼几何目前行事身自纒绕尚不觉知岂肯信有诸天道境福地神仙长生不死自在无爲我观世之受生促于蜉蝣世之安居迫于毫末世之臭处甚于厠秽世之快乐何异粪虫犹自不知常爲安乐岂不是苦复念人之受生未有不从先业来者故禀神挺质各有因縁罪福吉凶悉从其业所以夀夭贵贱贫富好丑愚智等𩔖各各不同乃至鸟兽虫鱼难犬草木亦复如然况以人生受身甚难逢遇一朝败坏万劫何期我故慇懃戒劝汝等所以戒劝勤修斋戒行道诵经礼拜烧香然灯布施懴悔发愿济生度死造像写经度人立观水断造桥道边立井度诸行人济诸困渇种种方便爲其衆生作当来径路我岂有所求一切衆生宜各思惟今日道场大衆如经所言所示之法广略难思慇懃爲我等衆启诸福基当作来路我今礼念各自精勤愿此功徳利益无边应是一切含识皆得受润懴主某伏爲礼此懴文愿以功徳随心感应五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼真皇洞神天尊志心敬礼太光常照天尊志心敬礼法体圆满天尊志心敬礼紫霞浮盖天尊志心敬礼玄智逺照天尊志心敬礼湛寂体玄天尊志心敬礼散威形天尊志心敬礼随机赴感天尊志心敬礼超生死天尊志心敬礼光明天尊志心敬礼道气天尊志心敬礼大元天尊志心敬礼光像天尊志心敬礼证道天尊志心敬礼福寿天尊志心敬礼明应天尊志心敬礼北极天尊志心敬礼无上天尊志心敬礼真品内名天尊志心敬礼乐素縁天尊志心敬礼太一救苦天尊志心敬礼长生保命天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼普济真人志心敬礼普慈真人志心敬礼大慈救苦真人志心敬礼大悲拔罪真人今日道场懴主及以大衆仰愿下方无上灵寳天尊诸尊诸圣诸大天仙诸大地仙五岳仙衆诸大真士诸大真人诸大童子遍十方际尽玄虚界化号一切真圣同垂感应救护一切令懴主某所爲某事随心获应皆乗懴力愿患者病安灾者禳退逺逝者受生近化者解脱存者利益所求得遂仍愿四生六道悉得霑濡草木附精孤魂滞魄乗此良縁俱超大道追资报答品第二今日道场大衆人各运心仰愿慈尊普施无碍功徳遍及一切人等今说追资报答因果懴主某伏膺在念谛听经言人之受生天地爲象负隂抱阳胞胎受䕃悬命由天天帝即召主筭童子游行人间检量罪福男女吉凶短长寿命三日一言七日一奏百日一结不辍须㬰若修善立功诸天童子司命司録即爲延年消灭灾祸若造罪积恶诸天帝王六天魔鬼收系魂魄上诣三官令收魂识若乃不满筭纪者造罪所致得终筭纪者积善所臻凡人欲修寿限皆属地司所辖诸天诸帝校察悉依簿籍定其生死即与三界官属察命童子收摄神魂以絶生气若人当有疾病久纒牀枕沉困所加命将垂絶若有家人眷属随其力分建置道场转经礼懴卷部数目不限多少家人眷属仰对诸天诸圣首谢病苦所犯生身罪业即放神魂重延寿筭得以痊愈若复大限有期当复救拔广作功徳资及逝魂不纒苦恼生人无难不见恐惧若从首七乃至三祥追逺之辰香灯供养晨夜不倦所以者何复有察命童子监奏罪福得入生门福流后嗣不滞地狱无受罪业喻似世人初萦公讼案牍未明与新逝者义亦同故于是有善恶二神十日不来巡校家庭作福者善神保举令得生天若不作福者恶神领録入以幽闭当使家人多恐凶横纒绕既有所苦但于宫观或在家庭向我像前礼拜隐显化号修斋行道拔赎罪业令得解脱名标仙籍身处逍遥如是种种追资报答因果功徳最爲第一实堪称讃若有善男子善女人能爲父母一切眷属画塑仪像造立殿堂许发信心广令劝喻若如是者不可思议一切人等于诸法内起一善心作一愿乐怀心报答是名善果不可思议今日道场大衆如经所言慈尊广爲一切衆生说此功徳法门作生死径路不可思议懴主某过去九玄七祖父母伯叔兄弟已身一切眷属若在地狱饿鬼畜生含识之𩔖未乗追荐未修报答今当精志礼敬应号真圣愿是功徳遍霑存殁咸得解脱今日伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼真皇洞神天尊志心敬礼遍观法界天尊志心敬礼妙光湛寂天尊志心敬礼九色威光天尊志心敬礼出离方便天尊志心敬礼随方享福天尊志心敬礼护魂无滞天尊志心敬礼转法随心天尊志心敬礼真空天尊志心敬礼太真天尊志心敬礼运度天尊志心敬礼威神天尊志心敬礼真品天尊志心敬礼沖妙天尊志心敬礼寳秘天尊志心敬礼虚皇天尊志心敬礼慈应元和天尊志心敬礼慈徳拔难天尊志心敬礼弘济丹景天尊志心敬礼长生保命天尊志心敬礼太一救苦天尊志心敬礼普慈护国天尊志心敬礼逍遥快乐天尊志心敬礼随愿往生天尊志心敬礼无边际天尊志心敬礼功徳海天尊志心敬礼法解真人志心敬礼寳光真人志心敬礼大慈救苦真人志心敬礼大悲拔罪真人今日道场懴主及以大衆归依下方无上灵寳天尊诸尊诸圣诸大真人诸大妙行真士诸大童子遍十方际尽玄虚界隐现一切真圣愿以大慈光力以大悲力道力法力遍照下方世界罗酆九幽诸狱今懴主某九祖七玄师尊父母伯叔兄弟己身一切眷属或处于三恶道中未得超生逺化者近逝者悉乗今日至心懴悔不以罪业轻重同得解脱归依大道叙教流通品第三今日道场大衆人各运心归命懴悔仰对慈尊说叙教救度流通群品懴主某歛心谛听演示经言元始以一气化生三气分爲三天三清之境出于三洞寳经乃曰三乗结飞玄之气自然成章玉字金书龙文鳯篆大方一丈八角垂芒教化诸天流通世界始终五劫常转法轮虽天地运终而三洞不灭开度群品导引人天三界十方俱霑利益普济言三洞下世未审何时爲是同来亦有前后慈尊言每劫之初洞真下化人怀道徳处于虚无悉奉正真长生不死以次洞玄下化大朴既亏淳风巳散人渐浇漓失道叛徳以次洞神下化人转浇浮不奉不教背真向伪年命短促三洞不行智慧日兴人鬼交杂运度促急不满百年念念无常沦丧不絶我重出世宣行三洞布化人间随代机縁敷扬经教复以圣祖託化人间救度衆生演出科戒或夷或夏或圣或凡周遍十方悉令开度三洞妙法散在人间劝诱衆生使勤修习若人积罪累业沉迷恶道不能信奉者惟从邪伪诸杂妖神徒竭身心终归地狱信奉三洞大法者悉入福堂或白日昇举尸解遁形名迹虽存暗行幽界人莫能识复言我将隐去后魔教转兴人民夭折兵戈水火疾病纒绵朝夕相继竭于财帛以奉祅诈伪乱日生浇讹时扇饥寒苦恼父子流移永无觉悟又念汝辈积劫沉沦说是要言以示聋瞽且经者教化衆生使识根源本始宿命因縁罪福报对善恶吉凶生死门户方便所由令攺恶从善保安性命长生无爲归奉大道保之者福降修之者神佑于是诸天上圣妙行真人神人仙人常欲人勤烧香懴悔则善神保护衆圣垂念若身有罪内外纒缚则恶神肆害疾病加临水火刀兵毒虫勐兽枷鎻牢狱衆苦难脱若人惟知外饰面目衣服手足而不知内洗身心罪根恶业不亦愚迷如面目手足衣服勤加洗濯必得清净太极真人言天尊于福徳天中香积世界集诸天仙衆说法之时念以普济真人起无畏力发广念心爲诸衆生请问机縁说以诸尊应号当此之时地作紫磨金色天雨寳花名香异寳皆随虚空流满道前不可称数汝等衆生当宜信奉努力精心敷扬我法勿使外魔破乱境土普济真人及诸天衆闻是语巳泣涕追慕哽咽悲伤如丧父母念愿慈尊时时戒喻令我得悟证无上道于是普济白诸天仙圣衆言十方国土城邑聚落山林静处若有精进学仙上士及以清信仕族护持经懴礼念化身应号或好纸墨抄写丝绦静轴七寳成持劝喻国人礼拜供养如对真形昼夜不懈流通宣布令未闻者闻未见者见如法修行者当得诸天仙衆仙童玉女十部威神保护此人永得安乐随心获果此之威力不可思议犹如虚空无有边际说不可尽今日道场大衆如经所言诸尊应号不可思议一切衆生当愿巳受未受苦报者皆得解脱懴主某今日伏爲礼此懴文五体投地一心发念稽首慈尊敬礼真圣志心敬礼玉清降福天尊志心敬礼寻声救苦天尊志心敬礼真皇洞神天尊志心敬礼和神利物天尊志心敬礼体悟万徳天尊志心敬礼幽照无极天尊志心敬礼万行圆满天尊志心敬礼元阳量化天尊志心敬礼演法遍化天尊志心敬礼六通济苦天尊志心敬礼真意天尊志心敬礼紫府天尊志心敬礼游处天尊志心敬礼莲华天尊志心敬礼黙念天尊志心敬礼高真天尊志心敬礼玄宫天尊志心敬礼无碍天尊志心敬礼普润无爲天尊志心敬礼舟檝普度天尊志心敬礼至徳光相天尊志心敬礼太一救苦天尊志心敬礼长生保命天尊志心敬礼逍遥快乐天尊志心敬礼随愿往生天尊志心敬礼普慈护国天尊志心敬礼无边际天尊志心敬礼功德海天尊志心敬礼普济真人志心敬礼普救真人志心敬礼大慈救苦真人志心敬礼大悲拔罪真人今日道场懴主及以大衆仰愿下方无上灵寳天尊诸尊诸圣金阙高仙玉京圣帝龙神土地里域真官诸天仙君洞天仙衆遍十方际尽玄虚界化现一切真圣以难思力无量功徳力令懴主某伏爲礼此懴文上拔九祖七玄远逝近亡父母六亲一切眷属乗此懴悔超生极乐不滞三涂不履五苦及今见在至亲傍亲一切枝萝姻眷长得安乐永无苦恼又愿以禳者以报者以业者以患者皆承懴力永依大道显验证实品第四今日道场大衆人各运心礼拜归依仰对慈尊显验懴法证实因縁懴主某歛心长跪谛听经言道生一气分化三才应世立名随机示号周遍法界数若尘沙更有积学真人位极诸天数亦无量若有善男子善女人能发自然道意爲国主人王妃后公侯及以天下人民九祖七玄师尊父母己身一切眷属乃至三涂五苦八难九幽昼夜行道烧香散花然灯礼拜天尊圣号者当得十方天尊巨亿万衆同来鉴照列功诸天已身福寿无穷灾消罪灭国土太平兆民安乐三涂罢对五苦停酸沉滞含生俱得解脱尔时太极真人语玄言子常以此经天尊化号流通广布使遍十方令一切男女抄写供养至诚礼诵当感十华真人金刚力士三界五帝一切威灵护其国土保祐人民若能随处立像功徳难量若有男官法身女官法身至月朔中晦十直三元八节本命庚申会腊之辰愿国安宁静心嘿念天尊应号当得神仙降接云鹤来迎若能称扬讃叹劝诸男女受持礼诵此之圣像实不可思议若有衆生见慈尊应号生不信想轻慢法寳疑毁圣文当知此人从无量劫来沉沦下鬼受诸苦报备歴异形始得受生还归人道愚痴触壁无所解知习恶种因不能信敬若有衆生闻此懴法一句一偈一尊一号一礼一拜生信想心当知此人前身曾入寳城亲闻妙法及入寳藏亲曾读诵今再受生转加信奉若有人见此懴法初生信重后起悔心不礼不诵心生怠慢当知此人虽得人身异形未断是致身过之后再生恶道万劫受苦无由解脱尔时太极真人傅授经毕玄即叩头礼谢又感真人口传七号应化天尊令爲衆生救存拔亡尔乃当示衆生咸得礼诵无怠圣教今日道场懴主某伏爲某事礼此懴文五体投地一心发念稽首慈尊敬礼真圣志心敬礼应化号天尊志心敬礼普得行天尊志心敬礼无量慧天尊志心敬礼常无爲天尊志心敬礼满虚空天尊志心敬礼常清净天尊志心敬礼随机感天尊今日道场懴主及以大衆仰愿十方无上灵寳七号应化天尊同加善力覆护衆生今懴主某克谐心愿罪业报对皆得解脱次及见存一切眷属无障无难殃注断絶又愿才智聦敏道徳渊微功满行圆宦学名遂功勲克峻宠泽弥新内外同康尊卑有序兵戈屏息风雨顺时寿考长延名书玉简施一报万永永无穷世世生生沉沦永脱子孙继嗣亿万斯年一切有情同登道岸仙公葛玄言髙上老君曰如是十方天尊皆是元始应气而生于十方安镇国土教导衆生随其縁感散影分身变化无穷与劫轮转隐显不恒开度一切福被万天若道士女官及诸男女能发善心爲国主人王父母妻子巳身眷属七祖九玄天下地上一切衆生随其分力金银珠玉瓦石铜铁丹青绣画造其形像布散十方遍满国土礼拜供养立观度人行道念诵散花然灯懴悔发愿奉戒持斋见世安乐过去生天获福无量不可思议若国主有灾日月薄蚀星辰失度水旱不调兆人疫疠兵革四兴当于灵观玄坛及于宫殿庭阙以万二千灯作十重二百盏开八方门使内外圆足光明朗彻然于其中昼夜礼懴散花烧香归命十方一千一百七十灵像名号称扬念诵建大寳斋放生布施立百髙座讲说三洞大乗妙经即得国土安乐天下太平若公侯牧伯一切人民有衆灾厄亦当勤行见世昌炽七祖昇天免脱地狱长夜光明世世罔极长享无爲然灯之法亦可罗列千二百盏亦可大建寳轮上安万二千灯亦可所在立之公侯以千庶人用百皆依此法夜则使灯光不絶昼则息之停散之日皆当广设大斋行道讃叹言功诸天得福无量不可胜言于是十方真人及诸徒衆一时稽首称善而退今日道场懴主某一心谛听仙公葛玄言吾自受此经巳来立斯懴法散及同道令遍天下广爲人民济其危难后见当山土地木石附精当来拥护称荷道䕃从此流传次第普救衆生且如灵和国王身抱疾苦将逾百日中命垂絶太子皇后及诸嫔妃昼夜哀鸣无以爲计有一化身道士说是天尊应号功徳难思能济王命即召男官法身女官法身一切清衆于王大殿修斋行道烧香散花然灯礼拜天尊圣号发愿懴悔愿得王体休安不逾一腊度厄真人下爲开度免其垂絶重绍王位朝事如故宰辅卿相百辟臣僚称贺泰阶永延圣祚复有香积国中被贼围逼六十日间人民困乏不知所计有一大臣奏国王言天尊应号有大圣力不可思议王即召男官法身女官法身启建道场烧香行道礼拜天尊应号三日三夜精䖍砺志无倦时刻即有五天将帅领辖兵衆下降围绕王国无难贼乃逃溃无复叛乱复有贤士入海採药忽遇恶风波浪震动念诸圣号济苦真人将九海龙王八风使者摄制风水逹于彼岸复有女子临产命垂顷刻家人乃急请礼此圣号立获感通保全子母复有人爲虎精所魅蛟龙所魅复有家人每至中夜常闻音乐歌唱龙鳯变化寻建道场请礼经懴凡诸精魅悉皆沈灭复有男子腹如鼔大日食其水将及三石七年中间药不能治复有女子日食恶草数把巳来腹中常痛亦乃烧香供养请礼经懴凡被精魅及食水草皆礼我懴法悉得痊愈其验非一今略言之汝等男女精而试之今日道场礼此懴文愿乗懴悔克获圣果又愿慈尊衆相圆满法皆平等无有髙下普令世间四辈一切衆生悉令清净归依三寳法身大慈大悲金阙玉京紫微上宫寒灵丹殿无上法王侍懴仙真玉童玉女一切神仙乗其法力救度世间大地一切衆生令皆离苦咸使解脱悉悟无爲齐登道果太上慈悲道场消灾九幽懴卷之十