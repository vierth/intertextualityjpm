大明玄教立成斋醮仪范正统道藏三家本一卷洞玄部威仪类御制玄敎斋醮仪文序壹一朕观释道乏敎各有二徒僧有禅有敎道有正一有全眞禅与全眞务以修身养性独爲自己而巳敎与正一专以超脱特爲孝子慈亲之设益人伦厚风俗其功大矣哉虽孔子之敎明国家之法严旌有德而责不善则尚有不听者纵有听者行不合理又多少其释道两家絶无绳愆紏缪之爲世人从而不异者甚广官民之家若有丧事非僧非道难以殡送若不用此二家殡送则父母爲子孙者是爲不慈子爲父母是爲不孝耻见隣里此所以孔子云西方有大圣人不敎而治即此是也今之敎僧敎道非理妄爲广设科仪于理且不通人情不近其愚民无知者妄从科仪是有三五七曰夜讽诵经文经乃释道化人爲善戒人爲恶之言犹国家之有律令若诵经而使鬼魂听之以发挥其善念则可若诵经而欲爲死者免罪如犯刑宪而读律令欲免其罪是爲不可盖糜费家资僧道蠢蠢之徒将以爲仪范之美致使精神疲倦观其仪范之设于中文讹字否达者遂讥毁之所以讥毁者佛未请三清未至辄便望壁启闻斋主之事僧甚至日三遍对佛宣扬道乃日三朝而敷奏以此观之释迦与老子非重听而瞽目故烦之于再三若不如此果何理耶勑礼部㑹僧道定拟释道科仪格式遍行诸处使释道遵守庶不糜费贫民亦全僧道之精灵岂不美哉洪武七年十一月大明玄敎立成斋醮仪范序略神龟龙马图书出应于明时九凤八鸾鸣唱宻谐于妙范方寳珠之辉耀至玉局之高呈三十六部藴奥之文极披详而莫旣五千余言道徳之㫖与治化以同符自经义隐而失眞致科范传而寖广百家异戸历代滥觞唱讃繁则质寳之弗专昼夜多则精诚之必懈考之于礼乐制度旣或僣差质之于天地神祇宁无冒渎喜有圣人之在上庶几仙道之重新钦遇皇帝陛下㓗静精微髙明博厚绥万邦见梯航入贡总三敎如江汉朝宗昭事上帝之诚郊焉而享怀柔百神之礼感而遂通用歛福于庶民复留神于两敎洪武七年十一月二十三日臣宋宗眞赵允中傅同虚邓仲修周玄眞等钦奉圣㫖编定道门科仪去繁就简立成定规进奏臣宗真等性质凡眛学识浅陋不揆率易谨编定仪式緑藁进呈倘经天监出自圣裁行之于幽显之间有所益利实道门万世之幸谨列品序仪文于后大明立成玄敎斋醮仪建度亡醮三日节次目録第一日发直符洒净法事召将三献酒读关文遣将化财回向扬旛法事白文吟偈讽经回向安监坛监斋法事白文讽经回向敷座演经请经法事如式讽灵寳经生神章救苦经生天经灵前召请呪食讽经回向立寒林所法事吟偈召孤施食讽经化财第二日洒凈法事讽经礼懴或朝天懴或九幽懴或三官懴灵前呪食至晚接待孤魂施食第三日法事净坛请师降神通意安鎭五方符告符简关灯召亡沐浴更衣叅礼呪食济孤施斛鍊度传戒设醮法事献供祭酒读䟽送神化财满散建醮一昼夜即次目録发直符扬旛安监坛敷座演经净坛请师降神通意告符简关灯召亡沐浴叅礼呪食设斛济孤传戒送亡化财设醮献供祭酒读䟽送神化财圆满建醮一日节次目録发直符安监坛诵经请师降神通意关灯召亡沐浴叅礼呪食设食祭孤传戒设醮献供祭酒读䟽送神化财满散大明立成玄敎斋醮仪建度亡醮三日节次第一日发直符呪水洒净洞中玄虚晃朗太无八方威神使我自然灵寳符命普告九天干罗答那洞罡太玄斩妖縳邪杀鬼万千中山神呪元始玉文吾诵一遍却鬼延年按行五岳八海知闻魔王东首侍衞我轩凶秽消散道炁常存召将焚符三献文伏以范围天地之道具载斋科昭回云汉之文合先䟽牍将感通于一瞬庶克享于多仪酌仙醖以浮香初筵旣秩望玄都而驾景六合非遥酒在清樽谨陈初献伏以形而上者谓道妙莫能名圣不可知爲神礼存敬享旣领行持之职将誊启告之诚望眞阃之开张仙凡有间乗飈车而陟降上下无方谨运一枕用陈二献伏以官天地府万物道所以尊润风雨鼓雷霆神无不在赫若仙科之着大哉神化之灵我有椷封神将省览有烦传达庶副恳祈庸罄一忱用终三献读关遣将化财回向扬旛法事白文伏以太乙慈尊广布汪洋之泽大千世界咸依救度之仁洒甘露以沾濡敷庆云而覆焘今者仰遵玄号昭掲华旛赤字垂芒普照昏衢之朗日洪麻释罪广施法海之慈航稽首皈依称扬讃咏呪旛东华妙严慈相亿千身居长乐安坐金莲慧光无碍照烛幽泉枯骸朽骨咸得光鲜甘露流润遍洒空玄拔度沉溺不滞寒渊吟偈祥云结就此灵旛影落浮空散世间缥缈灵风𦆵一举含灵俱得脱幽关讽经回向安监坛伏以三界之中位各分于眞宰一方之内功必頼于神明况此修斋当严翊卫恭惟监坛效职一切威灵俨然威像卓尔神灵秉聪明正直之心司祸福吉凶之柄百神所范庶𩔖咸皈凡有投诚必蒙感应伏望云旗耀日驭风马以来临仙仗腾空屏妖氛而肃静证明斋事弹压灵场法衆皈依志心奉请请神法事讽经安监斋伏以道以斋爲先当备㓗㳙之供诚以礼爲重尤严烹饪之功欲令庖馔以肃清必仗神威而监董伏冀灵游来格潜施弹压之威法味精修蔑有纷葩之气斋功克就祀事圆成法衆皈依志心奉请请神法事讽经敷座演经盖闻元始一炁化生诸天开明三景是爲天根上无复祖惟道爲身是知道者不可思议非有爲有非无爲无应现十方发育万𩔖如月㴠衆水了然之影相俱圆犹云歛长天廓尔之虚空无碍眞常湛寂恍惚杳冥济世无方度人无量以今孝士上念亡灵幻形有尽眞性常存虽平等本来不越一眞之体然染縁累劫宁无三毒之尘自非观听于法音曷可超凌于上界是用演洞玄之妙典于以廓灵寳之慧光珠黍现时再引仙眞之勃勃璇玑停处了观大量之玄玄法衆䖍恭请经如法请经法事讽经灵寳度人经生神章经救苦经生天经灵前呪食自然生神章灵书开大有普爲诸衆生称扬祕宻呪奉请亡过灵澄心恭稽首以今施法食惟愿来歆受奉爲灵仪上资云路往生仙界念灵寳慈慧礼请颂曰稽首明慧虚无尊稽首皈依重玄主栽成天地无得称悉爲衆生作恃怙慈悲五道转轮廻哀救三涂地狱苦皈依东极青玄尊皈依六道慈悲父皈依三清无上尊永离生死长绵绵出有入虚无所待能令枯朽便成仙千劫万劫难一遇爲衆广说业因縁廻骸起死永长存使其形神无变迁散消长夜苦释恼三涂中华池流眞香功德不思议一洒甘露浆如热得清凉神魂生大罗润及于一切奉爲灵仪上资云路往生仙界念净酆都破茫茫酆都中重重金刚山灵寳无量光洞照炎池烦七祖诸幽魂身随香云旛定慧青莲花上生神永安功德金色光微微开幽关华池流眞香莲盖随云浮仙灵诵玄华常居十二楼急持灵寳呪自在天堂游寒庭多悲苦回首礼玄微女青灵寳符中山神谛书一念昇太清黙诵观太无功归九幽下渐渐生紫虚生魂育魄呪灵芝无根衆妙之源中凝七魄内结三魂二十四眞出入无门杳冥之内恍惚原精随劫存亡逐炁而生外凝混朴内养七眞五神植华三台敷荣紫阁素童度魂归婴腾云而昇逐雾浮空中有玉眞号曰神翁左挟无英右衞白元玄兽遏后丹禽拥前上浮翠盖下拥金莲香云凝空甘露无穷用之无尽寻源弗终三光法炁开重楼呪浩精生法炁氤氲凝天中两曜共澄澈五纬交相通三光焕巳明寳气凝三宫仙郷㑹九老嚥服百骸丰金华照光景身与造化同念道合自然万劫寿无穷加持法食呪回首仰玄罗合景挹灵芒拘魂制亡魄思审定中央行住礼虚无寝息宴玄房饥飡黄碧花渴饮琼林浆神精昇大罗合体鍊眞光复照观太无常在空中游玄通泯波际眞化靡中期眇眇无终始行者当自知寂寥忘理敎应运阐玄微降道不自招要当先所施㑹归无二趣随心自合离普献法食呪香烟散十方花开莲子房骞林珍果柰仙眞甘露浆自然香厨食琼液妙难量吾今普供养逍遥上福堂勤修大道法精心感太冥黄华降眞炁五脏结胎婴七祖生天堂兆魂飞上清福利无不遍此食施衆生讽经化财回向立寒林所吟偈符命通溟漠灵旛飏晓风迁神超北府飞舄上南宫志心遍召三涂九夜六道四生有灵无祀男女幽魂惟愿乘三寳力三寳慈悲此日今时来临法㑹施食接待讽经第二日洒净法事讽前诸经礼懴举起敬讃按人各恭敬三皈依志心皈依十方三寳当愿亡灵起心回向一切信礼敷坐讃道场衆等执简当心礼懴如法念懴或朝天懴或九幽懴或三官懴灵前呪食如前至晚接孤施食吟偈焚符大有通玄戸郁单降神霄黄云凝灵府隂阳气象交志心遍召三涂九夜六道四生士农工啇文武医卜千行万𩔖百家九流有灵无祀男女幽魂惟愿乘三寳力三寳慈悲此夜今时来临法㑹呪斛讽经第三日法事呪水净坛请师降神通意安鎭五方眞符告符简关灯召亡沐浴更衣叅礼呪食回向济孤施斛灵寳设斛科称扬太一救苦慈尊焚符洒净清净道德之香无逺弗届太虚寥廓之际有感必通以今建斋开建法筵普资幽爽恭望慈光下垂开度九幽滞爽咸蒙解脱之功六道灵魂悉遂逍遥之果法衆皈依称扬功德称太一救苦慈尊伏闻一炁盈虚万形出没死复生而生复死人爲鬼而鬼爲人轮转无穷报偿不息悲莫悲于六道苦犹苦于四生盖乏善者难陟善阶积恶者斯归恶道頼我玄祖拯汝沉沦广敷济拔之科大启超昇之㑹当隂惨阳舒之际乃神交鬼聚之时魂气动而悲风生灵响发而隂雾霭洪音一举黒壤遥闻仰惟紫极玄尊青华敎父指明星爲慧烥广运照临凝梵炁作法桥大垂拯济追魂使者告召十方所属地祇招延催促当愿天仙道神祇道人伦道地狱道饿鬼道旁生道孳生物命鱼鳖昆虫不瞬息间遍髙深而普告由斯须顷周遐迩以咸知自然意感诚孚翕尔影随响荅唿群率衆声相应气相求出死入生眇能视跛能履无遮无碍源源而来或后或先徐徐而至使者运招徕之力魂兮承摄召之功所有开业道灵音谨当吟咏诵酆都呪焚召魂符称太一救苦慈尊召孤吟偈太微回黄旗无英命灵旛摄召长夜府开度受生魂志心遍召九州分野十𩔖河沙雷馘天诛虎狼伤啖刀兵屠戮产死阵亡有灵无祀男女幽魂惟愿乗三寳力三寳慈悲此夜今时来临法㑹志心遍召投河落井洪水漂流劫火焚烧饥荒流荡瘟灾时疫自缢刎亡有灵无祀男女幽魂惟愿乘三寳力三寳慈悲此夜今时来临法会志心遍召尽十方空界遍郊野中客死之魂横亡之鬼枯骸朽骨男女幽魂惟愿承三寳力三寳慈悲此夜今时来临法㑹沐浴念呪焚㝠衣焚解𡨚释结符加持斛食五厨经一炁和泰和得一道皆泰和乃无一和玄理同玄际不以意思意亦不求无思意而不复思是法如是持莫将心縁心还莫住絶縁心在莫存心眞则守眞渊修离志离志积修不符离志而不修志己业无巳知诸食气结气非诸久定结气归诸本气随取当随泄散施斛食念太一救苦慈尊传戒道言戒者止也所以止人非心归于正定故戒生定儒者亦谓知止而后有定但三洞衆经四辅祕典演说戒法种种不同惟无上洞玄灵寳九眞妙戒者诸戒之首天人共仰幽显咸遵无上之上洞玄中玄万神之灵一气之寳妙贯三才戒制六情数定于阳故分爲九修而不伪故名爲眞仙凡仰之以爲城郭幽显资之以爲梯航灵魂受之以爲法药然受戒之法静黙爲先持戒之法勤拳爲上法衆皈依同诚讃咏按人各恭敬夫三皈依者即是皈依道皈依经皈依师也是故衆魂皆当信礼三皈依皈依旣毕戒法将传幽壤豁若春回𡨚对涣然冰释罪花凋落功果圆成法衆皈依当传九戒第一戒者克勤忠于君主第二戒者敬让孝养父母第三戒者不杀慈救衆生第四戒者不滛正身处物第五戒者不盗推义损已第六戒者不嗔兇怒凌人第七戒者不诈谄贼害善第八戒者不骄傲忽至具第九戒者不二奉戒专一妙戒灵文黄箓白简旣备敷于妙典当敬受于灵文夫心焉难制制以九戒则可归心于太虚形也未超超以二符自可錬形于上境亡灵直须生生勿忘于戒言劫劫常持于符劵澄神物外尘縁永断于多生受质阳间善果自臻于有水流芳见在庆及无穷稽首慈尊辞筵好去读符牒䟽送亡化财回向资度设醮三献科讽呪称职位具法位与临坛法衆等谨同诚上启虚无自然无极大道太上老君青玄救苦慈尊三十六部尊经玄中大法师祖师正一静应眞君祖玄眞师经籍度师列位眞人玄坛应感一切威灵伏闻云官法界上瞻东极之光风泽洞虚下接北隂之境考对莫逃于宪网摄提特启于玄科凭丹简以出幽迁神破妄资玉眸而炼质混景成眞慈尊之愿力宏深仙圣之仁心显着属建修之应感随生化以逍遥紫府清都方罄仰瞻之志潢污行潦俯殚报效之诚仰冀飈羽清尘云车泛景应物随机而显现月印千江排空驭气以飞翔烟飘八极旁流慈贶鉴享恭䖍谨运丹用陈初献初献法事伏闻无极无穷莫测虚玄之妙方生方死亦犹夜旦之常特迷悟之有殊致升沉之各异念黒郁铜关之苦趣或堕拘留瞻青玄莲座之慈光所祈济度爰遵依于仙范沐濯炼于形魂超凌生化之无违报效献陈之敢后蜡台灯蘂祥开九色之辉醮席松花诚感衆眞之㑹跄跄济济肃肃雍雍再运丹衷谨陈亚献亚献法事伏闻冥慧洞清经教之流传不息逍遥快乐神魂之超化有归拯幽显以昭苏秉精诚而激切恩波穆穆感霑被以深隆明水拳拳愧献陈之菲薄当愿所荐亡魂頔除业报永断执縁水月光中自悟本来之性人天界上託生福慧之身今孝士某悃忱感格行愿满圆三灾八难以潜消常居吉庆百顺千祥之并集动履光华爰罄一忱酒陈终献三献法事读䟽送神伏以道无弃物沐济拔以不违礼有节文幸醮陈之克满湛湛盃香之巳注沉沉漏箭以频催埃尘特愧于凡蒙飈羽岂能于欵驻云霄景象实不尽于攀瞻宇宙玄恩尚永依于覆护等无任攀恋之至谨再拜奉送化财满散大明玄敎立成斋醮仪范终