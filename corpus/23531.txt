玄肤论陆西星自序玄肤论者陆生所述也陆生既闻性命之学于圣师豁然有契于其衷乃述所传为论二十篇总七干余言名曰玄肤玄肤者言玄理肤浅非精诣也去圣愈远大道失传狂瞽之师各售所见类皆窃近似以文神奸故有口禅之衲兢斗机锋垄断之夫纵谈黄白人元则以闺丹首乱服食则以金石戕生学术不明流祸无极仁者悯焉始生以文儒究心二氏垂二十年错足无虞之林置身不理之口屡踬屡奋独以初诚不退获兹遭遇也夫性由自悟命假师传兹二语者尚有遗论何则自性自度者虽上根利器亦须领悟于言下借非密旨亲承徒师心以自用犹之瞽不任杖伥伥何之乎道之不得闻者其故有三朵二朵颐世味以妄为常虞有耽空害有之侮者名曰不信之心少知向慕挂俗网不即解脱姑置而少持者名曰不了之心具曰子圣不售善言高谈雄论千人自废者名曰不虚之心三者有一焉圣师不顾也良友不亲也因循积习没齿无闻毙而后已殊可哀也生为此惧早夜遑遑不敢自弃是以摒去妄心沉潜至道也静养之暇仰思圣师诲谕之旨聊复述之篇章冒犯忌讳所不敢辞要在开示真宗流通正脉使人知乡道而已或谓古人着书多道成之后子急于有言无乃躁乎吾闻太上立德其次立言言之不可已也吾为其次者夫道则进于德矣进于德不言可也夫德窃有志焉而未之逮也隆庆元年岁在丁卯重九日三元论愚闻之师曰丹有三元皆可了命三元者天元地无人元之谓也天元谓之神丹神丹者上水下火炼于神室之中无质生质九转数足而成白雪三年加炼化为神符得而饵之飘然轻举乃药化功灵圣神之奇事也其道则轩辕之龙虎旌阳之石函言之备矣地元谓之灵丹灵丹者点化金石而成至宝其丹乃银铅砂汞有形之物但可济世而不可以轻身九转数足用其药之至灵妙者铸这神室而以上接乎天元乃修道之舟航学人之资斧也古今上圣高真名为圣事其法至易至简不过采先天之铅伏后天之汞识浮沉知老嫩而已今之盲师率多昧此故千举万败迄以无成不知地元之道与人元不殊必洞晓阴阳深达造化者而后可以语此人元者谓之大丹大丹者创鼎于外炼药于内取坎填离盗机逆用之谓也古者高仙上圣莫不由之故了命之学其切近而精实者莫要于人元故丹有三元系于天地鬼神而不可以必得者天元也法度修明福意双美举之而如取如携者地元也宇宙在手万化生身鬼神不能测其机阴阳不能逃其算者人元也然则亦有大小乎曰愚闻之师天包乎地地载乎人大小见矣是三元之品也内外药论夫人元之学创鼎于外而炼药于内于是始有内药外药之分而世之言外药考率多不得其旨以盲引盲殊可悼痛夫道在我身内炼城是矣而何以创鼎于外创鼎者圣人不得已焉而为之之事也老圣比之用兵其言曰夫兵者不祥之器圣人不得已而用之且夫上药三品神与气精凡吾所具于先天者浑沦未凿何假修炼故童初之子皆圣胎也自夫情窦一开而浑沦之体破矣浑伦之体既破则丹吾身之所有者日改月化动皆落于后天后天之物皆属于阴其法不能以久存不得不假夫同类之先天者以补之而同类之先天则太阳干金也以阳炼阴形乃长存契有之曰欲作服食仙须求同类者篱破竹补覆鸡用卵如斯而喻甚明切也然又须知彼我之气同一太极之所分其中阴阳之精互藏其宅有不可以独修者易曰一阴一阳之谓道同声相应同气相求契曰冠婚气相纽元年乃芽滋造化之理顺则成人逆则成丹神妙自然不可诬也炼药于内而创鼎于外岂直补吾身之缺而已哉阴阳互藏论契曰天地设位而易行乎其中矣易谓离坎悟其之诗曰先把干坤为鼎器次搏乌免药来烹干坤则阴阳之象也乌兔则阴阳之精也离为日日秉阳精而离之中画却是阴是阴藏于阳之宅也坎为月月秉阴精而坎之中画却是阳是阳藏于阴之宅也契曰坎男为日离女为月盖言此也是知干坤者阴阳之纯也坎离者阴阳之交也其在人也情窦未凿之先一干坤纯阴纯阳之象也既凿之后阴阳之体交而互藏之精用矣少阴之数八男子得之故二八而精通少阳之数七女子得之故二七而天癸至岂非阳得阴数阴得阳数而互藏之义斯以见乎或曰男子二八而精通彼之破体夫固有所感也女子二七而天癸至何所感耶曰未论有感无感但其气既至则浑沦之体斯已破矣且夫地势重阴之下而忽有一阳来复乃十有一月之卦也斯时也天地之心果何所见而夫子叹之无亦以造化交感之气虽未氤氲而其机斯已动乎方其不动而动动而不动之时是谓先天真乙之气所以为造化之根底品汇之枢纽者实在于是迨夫联兆已彰形色已见斯则落于滓质而属之后天故吾所谓破者乃自气机之动者而言之非谓必待于交感氤氲而后谓之破也且男子之精始通也其始未必先有滓质必待其气先至既乃化而为水又既乃化而为精所谓先至之气即先天也气化为水叩天一所生之水也先天之体既破后天之用遂行后天之用既行先天之真愈隐矣造化之妙发泄至此谁曰不然请问之师焉先天后天论何以后天之用行而先天之真愈隐曰先天之真不可见凡可见者皆后天也今之言涕唾津精气血液者皆有形滓质之物俱属后天而不可用则又以精气神当之不知后天之用既行则精气与神又皆随用显发而落于后天何者已凿之后说着用着皆落后天而先天之真沉潜沦匿孱弱微细日就萧索而不足以为一身之主至于老病死苦者后天之用竭而先天不存也然则欲吾形之永固者舍先天奚以哉铅汞论或问先天之气为真铅其旨安在曰真者对凡而言真则无形而凡则有象也必欲竞其说请言其本夫自干坤交而离坎之体成矣干坤交则浑沦之体己破故后天卦位退干坤于至尊无用之地而以离坎代之盖南北者天地之两极也先天卦位本干坤所居今退而不用以离坎代之则后天之用行矣离为日照耀于南坎为月照临于北日月交光而万物生焉虽曰后天之用其实则先天之体为之故坎之真气化而为铅即天一所生之水也离之真精化而为汞即地二所生之火也铅汞水火皆人间有名有相之物谓之真铅真汞则不可名不可相也故不得已而假有名有相之物以拟之而加之曰真实则阴精阳气而已易曰精气为物精与气合而人始生皆先天之用也以其互藏也故男得其精而用精者化女得其气而用气者昌用精者化故顺而成人用气者昌故逆而成丹先天之气为真铅厥有旨也以先天未扰之真铅制后天久积之真汞则其相爱相恋如夫妇子母之不忍离是皆自然而然有不知其所以然者自非洞晓阴阳深达造化乌足以语此哉元精元气元神论元气为铅元精为汞元神果何物乎曰元神为性精气之主也以其两在而不测灵通而无方故命之曰神故神住则精凝精凝则气归气归则丹结皆先天之用也所谓元精非交感之精之谓也精藏于离心中之真液也所谓元气非口鼻唿吸之谓也气藏于坎虚无中之真气也所谓元神非思虑之神之谓也神通于无极父母末生以前之灵真也夫人一太极也精气即太极之阴阳也神即太极之无极也是谓元精元气元神善乎翠虚之吟曰此精不是文感糟乃是玉皇口中涎玉皇心君也口中涎心中之灵液也此气不是唿吸气乃知却是太素烟太素烟先天真乙之气也此神不是思虑神可与元皇相比肩元皇即元始也是谓无极之真通天地贯宇宙巍然而独尊超然而独运者也神统论何以知神之统精气乎即举一身之后天者言之神太惊即精散而怔忡神太淫则气脱而痿缩故神藏于精则谓之曰精神神藏于气则谓之曰神气精气之得神而王犹臣之得君而尊也故修真之士莫要于养神神即性也性定则神自安神安则精自住精住则气自生何以故性定则心火不至上炎火不炎则水不干故身中之精亦住凡身中五脏六腑之精皆水也身中之精既住则肾中之精可知肾为精府精盛于肾者积水生潮滃然上腾如云雾然熏蒸四大灌注上下吾以元神斡运乎其间则升降进止如运诸掌是谓水火交而成既济也是谓后天之气而得之似醉也然此特自吾身之后天者言之耳若夫先天之用其采取交媾脱胎神化元一而非神之所为故修真之士莫要于炼神炼神者玉液炼已之谓也大道之所以成始而成终者也金液玉液论丹法有金液炼形玉液炼己之说其旨安在曰夫道者性命兼修形神惧妙者也金液炼形者了命之谓也玉液炼己者了性之谓也何谓玉液玉者温润贞纯之喻金者坚刚不坏之称夫炼性者损之又损克去己私务使温润贞纯与玉比德则己之内炼熟矣内炼既熟然后可以临炉采药而行一时半刻之功及夫时至机动则取坎填离采铅伏汞而坎中一画之阳乃先天干金也谓之金液以之炼形则体化纯阳而形骸为之永固一如金之坚刚而不坏矣故曰金炼玉炼性命兼修而形神俱妙者也玉炼则无为之道也金炼则有为之术也自无为而有为有为之后而复返于无为则性命之理得而圣修之能事毕矣性命论何谓性何谓命曰性者万物一源命者己所自立性非命弗彰命非性弗灵性命所主也命性所乘也今之论者类以性命分宗而不知道器相乘有无相因虚实相生有不可歧而二者故性则神也命则精与气也性则无极也命则太极也可相离乎或言释氏了性道家了命非通论也夫佛无我相破贪着之见也道言守母贵无名之始也不知性安知命耶既知命矣性可遗耶故论性而不沦于空命在其中矣守母而复归于朴性在其中矣是谓了命关于性地是谓形神俱妙与道合真也或问子之论性命则既明且尽矣敢问性之在人果何物也可得而见乎曰性不可见所以见则性也于不可见而欲求其所以见则性愈远矣何耶性之为物也可以无心见而不可以有心求昔者老圣称太朴以无名黄帝索玄珠于罔象古人之喻厥有深旨请言人之所以生也无极之真二五之精妙合而凝所谓性即无极也所谓命即二五之精也二者妙合而人始生焉方其末生之前则所谓无极者混沌鸿蒙何相何名何音何绪何臭何声及乎二五既凝得一以灵何思何为何虑何营是性之本体也夫自情识开而本体凿矣张子曰形而后有气质之性善反之则天地之性存焉所谓情识即气质之性也所捐本体即天地之性也者子曰复归于朴复归于婴儿复归于无极即善反也故修道之要莫先于炼性性定而气质安不足以累之则本体见矣吾师之诗曰不迷性自住性住气自回气回丹自结壶中配坎离是后天得先天而妙其用也是之谓了命关于性也质性论夫性一而已何以有本性质性之异曰本性者自先天而言之清净圆明混成具足圣不加丰愚不少啬者也质性者自后天而言之生于形气之私于是始有清浊厚薄之异且夫二五变合生人物之万殊其问揉杂不齐本于胎元受气之始何者吾自无始以来至于今日皆以情欲而正命本逐境起念遇物生情熏习久矣中间得气有纯驳故嗜欲有浅深莫不各借本然之性以行其有我之私盖质性在人非能自用所以用者皆借灵于本性如豪奴孽子借主人以号令也故常喻之性则水也落于气质犹水之入于泥淖中也决而行之但见泥淖而不见其水泥淖岂能自行水行之也但水混于泥淖而不见耳澄之之久则清者在上浊者在下决而行之无非水矣此澄湛之功善反之力也神室论元性元神有以异乎曰元性即元神无以异也以其灵通而莫测妙应而无方故名之曰神谓之元者所以别于后天之思虑也神之在人亦有宅乎曰吾闻之紫清仙师人有三谷乃元神之空灵性之所存也其空如谷又名谷神神存则生神去则死日则接于物夜则接于梦神不能安其居也灵枢内经曰天谷元神守之自真人身之中上曰天谷泥丸是也中曰应谷绛宫是也下曰灵谷关元是也此三谷者神皆居之谓之三田尝为之论泥丸者栖神之本宫也绛宫者布政之明堂也灵谷者藏修之密室也故夫元神居于绛官则耳有闻目有见五官效职而百体为之从今矣元神居于灵谷则视者返听者收神气相守而营魄为之抱一矣杨子有言藏心于渊美厥灵根渊者深昧不测之所灵谷是也是神所藏也河车论神既藏矣是谓归根归根曰静静曰复命将见神气相守抱一无离迨夫静极而动则是神也复乘气机而上升于泥九于是河车之路始通要知河车之赂乃吾身前后任督二脉也夫气之始升也油然滃然郁蒸于两肾之间浩浩如潮生溶溶如水泮泛溢于五腧之上者乃水经滥行不由沟洫也吾急以神斡归尾闾使之循尾闾而上至于夹嵴双关上风府而直至于泥丸神与气交会于此则其疏畅融液不言可知少焉降为新美之津则自重楼而下游绛宫入紫庭复归其所藏之处而休焉如此循环灌注久久纯熟气满三田上下交泰所谓常使气冲关节透自然精满谷神存也造化至此内炼之征见矣然非深造而实诣又乌知予言之有味哉澄神论吾子所言藏神之宅则吾既得闻命矣敢问藏神之旨曰藏神者凝神也凝神之要莫先于澄神澄神之要莫先于遣欲清净经云遣其欲而心自静澄其心而神自清易曰圣人以此洗心退藏于密所谓洗心即澄神之谓也周子曰无欲故静所谓无欲即遣欲之尽也夫人神好清而心扰之人心好静而欲牵之所谓心者有二焉扰神之心乃妄心也好静之心乃真心也既有妄心即惊其神其神可得清乎既惊其神即着万物既着万物即生贪求既生贪求即是烦恼烦恼妄想忧苦身心心可得而静乎故澄神之要莫先于遣欲能遣之者内观其心心无其心知三心之不可得也外观其形形无其形远观于物物无其物知四相之俱忘也三者既悟惟见于空则人空矣空无所空所空既无无无亦无无无既无湛然常寂则法空矣如是则根尘永静六欲不生而心静矣心静则神自清如水之无波而万顷澄澈也虚靖天师大道歌云欲得身中神不出莫向灵台留一物物在心中神不清耗散真精损筋骨遣欲澄神之说百世以俟圣人不易吾言矣养神论神既澄矣又何以加焉曰养之养之者所以韬神之光使勿露也神之为物也愈澄则愈清愈清则愈明盖定能生慧故灵光焕发旁烛洞达莫可盖藏庄子云宁泰定者发乎天光若用之不已则太露而反伤于本性庄子云古之治道者以智养恬智生而以智为也谓之以恬养知坐忘枢冀论云慧而不用实智若愚益资定慧双美无极道德经云敦兮其若朴浑兮其若浊又曰众人昭昭我独若愚俗人察察我独若闷皆养神之要义也凝神论神既养矣安所事凝耶曰凝神云者无用用中之用了命之学也参同契曰经营养鄞鄂凝神以成躯且夫离宫修定禅之宗也水府求玄丹之旨也澄神要矣凝神急焉翠虚吟云昔日逢师传口诀只要凝神入气穴所谓气穴乃吾人之鄞鄂也予前所着神室论中则既明且尽矣虑夫学者徒知澄神而不知凝神之处则漫无归宿而无以会夫归根复命之原徒知养神而不知有凝神之方则茫无下手而不能侦夫造化消息之妙故述所闻复着此论盖凝神者入玄之要旨丹家之第一义也所谓凝者非块然不动之谓也乃以神入于气穴之中与之相守而不离也老子曰载营魄抱一能无离乎夫气穴者乃吾人胎元受气之初所禀父母精气而成者即吾人各具之太极也其名不一曰气海曰关元曰灵谷曰下田曰天根曰命蒂曰归根窍复命关即一处也方其处胎之时唿吸之气与母相通及夫子母分胎剪落脐带则自安炉鼎别立干坤而一唿吸常归于本穴之中盖唿吸者吾人立命之本也一息之间唿吸不至则气绝而死矣唿则气辟阳之舒也吸则气阖阴之敛也一唿一吸名曰一息诊家以之候气良有旨也庄子曰众人之息以喉真人之息以踵以踵者谓深入于穴也众人之息非不以踵也但神有不存纵其出入焉而不自觉若以喉耳真人则神依于息而深入于本穴之中绵绵若存无少间断故得专气致柔抱无离虚极静笃而能观其复也所谓依者又非逐于息而依之也有勿忘勿助之义焉故神依于息则凝神凝则气亦凝神依于息则和神和则气亦和相须之道也凝神之法自调息始调息者依息之谓也真息论所谓息者有二焉曰凡息曰真息凡息者口鼻出入之气也真息考胎息也上下乎本穴之中晦翁先生所谓翕然而嘘如春沼鱼者是也凡息既停则真息自动而凡息之所以停者非有心以屏之也虚极静笃故心愈细而气愈微耳今之论者但知调息而忽不自知其落于以心逐气之病盖以凡夫躁竞之心未闲调习一旦使之依息心岂肯自依未免着意着意则气未平而心先动矣岂非复以气而役神乎予故曰调息者自然依息之谓非逐于息之谓也调息又自调心始调心者摄念归静行住坐卧常在腔子久久纯熟积习生常自然澡雪柔埏与息相和也和则相依依而勿逐凡息自停真息自动橐钥一鼓炼精化气熏而上腾灌注三宫是谓真橐钥真鼎炉真火候也火符论以真息为火其亦有说乎曰有之谩守药炉看火候但安神息任天然丹灶河车休矻矻鹤胎龟息自绵绵古仙之言不一而足然非以息为火也火神火也息则火之橐钥也今夫神气相守之时神则无为而气机则不能以不动故一阖一辟与经脉上下相为流通所以觉其动者谁也神也一气流通元神独觉神与气融宽急相得是火力调匀然后丹成而药就也予尝以橐钥喻真息盖亦有理今夫冶人之铸金也必先鼓之以橐钥然后火发而金始溶若徒以浩荡之风吹之则火气散漫而金终不可化矣何者浩荡之风往来不常即众人以喉之息也橐钥之风绵绵不绝即真人以踵之息也神依息而互融即火之得乎风也气得神而自化即金之化于火也如斯而喻昭乎明矣或问火符进退朝屯暮蒙其旨同异曰予昔未得师指窃以火候难明亦尝按之周天准之卦气分更分漏徒费讲求而后乃今豁然大悟乃知丹经万卷火记六百皆可言下而废所谓真火无候大药元斤诚哉是言不我欺也夫炼药有内外故火候有繁简所谓内炼一言以蔽之曰锦绵若存而已矣外药者非前所论之外药也盖指天元地元而言符者谓与天道相符合也丹法以月之庚甲象药材之老嫩日之子午为火候之消息所谓朝屯暮蒙不过言其进退之则有如是耳得其意忘象可也悟真篇云内药还同外药内通外亦须通丹头和合类相同温养两般作用内有天然真火炉中赫赫常红外炉加减要勤功绝妙无过真种真种者人元也是火符之断案也药火论药与火同乎异乎曰药与火可分也亦可台也分则可异合则可同何者分而言之则药者先天之气也火者先天之神也合而言之则药即火也火即药也知合而不知分则采取不明知分而不知合则温养无法何者采取之时药在外火在内以火而致药故药火可分温养之目药在外归于内得药而行火故药火可合要之火其主也故火急则丹伤火冷则丹散几言火而不言药者十月之事也言药而不言火者一时半刻之功也至于紫清仙师之言曰以火炼药而成丹即以神驭气而成道也更明切矣抽添论或问抽铅添汞之旨可得闻欤曰予闻之立阳先生得药归鼎之后养以天然真火绵绵若存其中抽添变化皆出自然有不容以丝毫智力与乎其间盖道则无为而神气自然有所为乃造化之妙也所谓如米炊饭厥有深旨非止特喻其易易而已夫铅之投汞譬则水之投于米中也水不可以过多米不可以过少犹之二八相当也火力调匀其水渐干而米渐长斯成饭矣水渐干则抽铅之谓也米斯长则添汞之谓也抽非内减也神入气中如天之气行于地而潜机不露也添非外益也气包神外如地之气承乎天而渐以滋长也由是而胎圆神化身外有身造化之妙一至于此要皆自然而然有莫知其所以然者若于此而欲求其所以抽所以添则涉于有心而非自然矣所谓自然亦有深旨师语我曰顺自然非听自然也旨哉言乎遗言论或问诸丹经所言红铅黑汞青龙白虎白雪黄芽木公金母婴姹黄婆异名殊字数更仆未易尽也今子所着一切置而不言意者将有遗论乎曰否子静听吾试语之昔者吾以章句儒生学窥玄圃索无前识之资偶以因缘遭际得授真宗颇知径约凡前所举名义昔皆熟读而详味之但识此遗彼适资捍格而后乃今知大道之不烦可一言而尽也夫道不外乎一阴一阳而已阴则为精阳则为气而神则统乎二者故神与气精乃上药之三品也凡言龙虎铅汞种种异名皆依此立古仙垂语不欲轻泄故乱辞孔窍纷尔多门使志学之士因文以见义出博以之约迨天真积力久豁然贯通则刊落言筌直见根本矣或问玄肤所着多言外药至于采取交媾略而不言学人何述焉曰采取交媾乃太上閟密之玄机千圣传心之要旨吾非不欲指而言之但师命甚严是以临书而惴惴其栗也然吾于前所论中似已诀破但混于微言而不觉耳契有之曰千周灿彬彬兮万遍将可睹志学之士苟能千周万遍则研精而妙义见矣然非有求而未得之愤则孰知期道之难闻非有相悦以解之妙则孰知予言之有味哉已乎已乎吾兹将结舌矣金丹大旨图陆西星序古仙丹法载之丹经无下千帙读之则愈烦愈难悟之则惟简惟易大要观天之道执天之行则二者其尽之矣一阴一阳配合以两者天之道也日月运行昼夜交光者天之行也契曰天地设位而易行乎其中矣易谓离坎是也圣人知其如此故尝准之以作丹法是故以干坤为鼎器以乌免为药材而其中消息盈虚之数则又准之以为火候阴符经云日月有数大小有定圣功生焉神明出焉又总而言之则曰盗机逆用尽之矣是道边言之不能尽佰之不可得若也逢师得诀针芥相投则可言下而领大患人无慧性不能洞晓深达以故求之愈远又或摇以似是之非主以先入之说则毒药熏心鲸墨入骨吾未如之何也已予生幸以空空鄙夫遭际圣师提挈年久赖寸天不障忽睹堂室乃知今世之遇干古希觏也四方闻道之士谓某可教各以师授参互考订比予所闻率多枘凿匪道有异同户牖自别故也老子云大道甚夷而民好径金丹之道至易至简有所安排布置则涉邪伪而非自然故某所图述根极化原直指命术举纲说约大义昭然要在不背于师旨别为破论以辟邪宗若乃好道之伦玩索而有得焉或可尽性命而不惑于多歧之谬乎岁在庚午嘉平月下浣潜虚子书于南沙之西禅精舍先天无极之图老子云有物混成先天地生吾不知其名强名曰道又曰无名天地之始又曰天下有始以为天下母盖先天混元真乙之气为生天生地生人生物之根方其未有动机故溟滓无光声奥俱泯谓之无极在人则至静无感寂然不动者当之而佛氏所谓真空儒者所谓末发亦不外是老子云常无欲以观其妙易系辞云圣人以此洗心退藏于密圆觉经云惟取极静由静力故永断烦恼竞究成就不起于坐便入涅盘三教圣人同一宗旨但作用不同故有三者之别耳太极未分之图悟真篇云道自虚无生一气便从一气产阴阳极者阴阳体具末分之象也老子云道生一一即太极也其在吾人是谓玄牝盖玄牝者乃真精妙合自然而成所谓无中生有虚里造实乃神气之根而性命之窍也老子云尝有欲以观其徼观徼之学遂为千古圣真立命之基而圣功于是乎生神明于是乎出矣太极分阴阳之图老子云道生一一生二是太极分两仪也两仪分则天包地外地处天中而阴中有阳阳中有阴之妙寓于其中矣何者自虚无而生一气是静极而动阴中之阳也两仪分而天包地外地处天中是动以涵静阳中之阴也邵子云阴阳之精互藏其宅故丹法阴中用阳阳中用阴而尝以静为主焉老子云重为轻根静为躁君盖能静是谓抱元守一而可以复归于无极矣阴阳互藏之图天地既判日月运行照耀交光而造化生焉日月者天地阴阳之精也于卦则为离坎离中之阴是谓乌精坎中之阳是谓兔髓丹法以乌兔为药物故阴中用阳阳中用阴所谓东入西邻西归东舍不过识互藏之精盗其机而逆用之耳坎离交媾之图古仙造丹莫要于采药而药物有铢两采取有时节颠倒有法度其要在于月出初庚铅生癸后而子南午北互为纲纪别有口诀不着于文成丹之图悟真篇云虎跃龙腾风浪粗中央正位产玄珠又云药逢气类方呈象道在希夷合自然要知此中一点不谓之铅不谓之汞而谓之丹者乃日月交光阴阳和气自然而成故丹之为字象日象月心印经云丹在身中非白非青盖以为青龙白虎则尚属之两家既归身中则混合为一矣故云非白非育也或问何谓金液还丹曰以其既失而复得谓之曰还以其采取水中之金合经己汞而成故曰金液周天符火图此中得意须忘象若究群爻漫役情还元图功夫到此一句说不得一字用不着金丹就正篇陆西星序予观丹经万卷其言长生大药必得先天真乙之气而成问气所从来必曰彼处求之夫吾人一身独无是气而顾于彼处求之哉信之者未一二而疑之者已千百矣星自早岁即雅志斯道顾以根钝质愚未能洞其旨越间取参同悟真开卷读之荆榛载除缩涩莫前始为注师俞琰指以清净无为之道凡言身外之修一切斥为旁门金鼎火符悉皆认为炉火固守先入坚不可破噫果清净不知下士何以大笑而谤毁何以易生也予读书至此不能无疑嘉靖丁未偶以因缘遭际得遇法祖吕公于北海之草堂弥留款洽赐以玄醴慰以甘言三生之遇干载希觌既以上乘之道勉进我人首言阴阳合而成道时则谬举三峰之说以质于师师乃斥之问尝授以结胎之歌入室之旨微言奥论动盈卷帙笔而藏之顾旨其言而未能畅也因循廿载几负师思甲子嘉平予乃遁于荒野览镜悲生二毛侵鬓慨勋业之无成知时日之不待复感恩师示梦去彼挂此遂大感悟追忆囊所授语十得八九参以契论经歌反复绎寐寐之间性灵豁畅恍若有得乃作是篇孔子曰温故而知新今予所温者故也而所知则新也虽一时臆度之言未敢就正有道然亦庶几不背吾师之旨乎是岁甲子嘉平月下弦日潜虚子序后序金丹之道炼己为先己炼则神定神定则气住气住则精凝民安国富一战而天下定矣昔师示我曰人能清修百日皆可以作胎仙夫百日而情修片饷而得药十月而行火脱胎神化改形而仙顾不易易哉而世卒难其人此何说也根浅者闻道而不信学疏者证道而不真盲师妄引指东作西不辨越燕焉分苍素间或质以参同悟真未即条析辄云陈言易得口诀难逢别有开关展窍之秘离形交气之旨韧学之士一聆其言意在速成心希侥幸焚香誓天赍金固请片言入耳肺腑深藏而参同悟真束之高阁矣且夫阴阳同类感应相与之道顺之则人逆之则仙是皆自然而然非有巧伪岂不闻悟真之诗云休施巧伪为心力参同契云自然之所为兮非有邪伪道古仙垂语示人曷尝隐秘然皆绝口不言开关展窍离形交气之说而今乃有之是知蛇足不添则骏骨无价大道之厄斯人为之也磋乎鱼目为珠燕石为宝世人好小术不审道浅深独奈何哉昔师示我云参同悟真乃入道之阶梯顾言微旨远未易剖析沉潜廿载始觉豁然且夫仆非能心领神悟也赖玩索之功深而师言之可证耳予既微有所见不敢自私辄成是篇以就正于有道虽然此其大略云耳若夫入室细微之旨内外火候之详自有二书者在予则安敢赘哉予则安敢赘哉潜虚生再述上篇或有问于潜虚子曰丹经之言先天一气必于同类求之为说者何曰予闻之师金丹之道必资阴阳相合而成阴阳者一男一女也一离一坎也一铅一汞也此大丹之药物也夫坎之真气谓之铅离之真精谓之汞先天之精积于我先天之气取于彼何以故彼坎也外阴而内阳于象为水为月其于人也为女我离也外阳而内阴于象为火为日其于人也为男故夫男女阴阳之道顺之而生人逆之而成丹其理一焉者也曰坎为中男离为中女易固言之矣而此谓我反为离又何也曰此先天图位之说也邵子曰阴阳之精互藏其宅且夫太极分而两仪两仪而四象四象而八卦则离属之干而坎属之坤矣离坎者干坤之交而成卦者也男女者阴阳之交而成质者也故干坤交则干不得不虚而成离坤不得不实而成坎矣男女交则阴不得不含夫阳而阳不得不根夫阴矣此坎离彼我之别也曰然则离之中为阴精坎之中为阳气吾之一身岂无精气而顾取之于彼乎曰诚有之未竟其说也吾尝没溺于玉吾老叟之论而今始悟子请静听吾试言之闻之师曰阴阳二五妙合而凝而人生焉其始也太朴未雕浑然太极之全体老子曰含德之厚比于赤子未知牝牡之合而作精之至也终日号而嗌不嘎和之至也是阴阳之纯也斯时也先天之体浑沦完固何假于取何事于填得而修之则无为之上德又何加焉及夫情窦一开阴阳交感则先天之气乃奔蹶而逸于坤中故三画纯干乃破其体而为离离为日日昃之离大耋之嗟矣能久视乎故丹法取坎取坎者补其既破之干也填其既虚之画也复其纯阳之体也此神仙还丹之说也曰我之为离也乃自奔蹶之后而得之彼未奔蹶则固坤也其以为坎又何也曰善哉问浑沦之初彼固坤体二七之期有阳动焉纯坤之中忽有阳动非坎乎故坎者阴中之阳乃太极之静极而动自然而然谓之先天天一生水真乙之气藏于坎中母隐子胎水中有金欲造金丹法当取坎此产药之川源而登真之梯筏也且夫阴中之阳以动为主故取坎之期惟侦其动阳中之阴以静为主故填离之后致养于静知动知静而不失其时者其惟圣人乎圣人者观天之道而执天之行者也是故月盈亏象药材之老嫩日早晚为火候之消息药火相得而丹成丹成斯脱胎而神化也或又曰子之所论皆后天也其在先天抑有可言者乎曰吾尝因是而求之易矣易曰精气为物游魂为变夫阴中之阳其名曰气阳中之阴其名曰精二者相须而物生焉尝观顺行之道矣精先至而气后随则阴包乎阳而成女气先倡而精后随则阳包乎阴而为男然则离男坎女之辩又不待于成质之后而已预定于受气之初矣且夫金丹之道阴阳相合而成者也人道顺施仙道逆取取药于坎而造丹于离也又何疑乎中篇或问吾人四大一身皆属阴也有时而动将不属之阳乎曰离为火为日动虽属阳而实根于阴也故曰火阳根阴观夫灵光闪烁莫可控制吾身之阳亦复如是是以常有奔蹶之患圣人知其如此故取坎中真乙之水以克制之故夫情炽于中精逸于外犹火炎于下而水沸于釜也取彼先天真乙之气伏我奔蹶易逸之精犹之酌泉于瓮而救沸于釜也靡不济矣然则取坎之法亦有可言者乎曰天机至閟非得师旨孰敢妄言请启其端俟吾子悟焉在易雷在地中于卦为复夫地势重阴之中而忽有阳动此造化之根柢而品汇之枢纽也孔子玩易至此不觉叹曰复其见天地之心乎契亦有之故易统天心复卦建始初又曰发号顺节令勿失爻动时盖言此也故夫知雷在地中而成复则知阳生于阴而真乙之气之藏于彼也可不言而喻矣或又曰药之生也丹经每以三日出庚为喻可得闻乎曰坎为月月为太阴受日之光以生明三日出庚阳始萌也亦如复卦八日上弦遍临二阳东方盛满三阳开泰下弦则阳之衰也月晦则阳之尽也剥复相寻终则有始故三日而复苏彼之造化亦复如是丹法象此以侦药材之老嫩师示我曰月夕炉中药又曰雪映冰潭了净梅梢新月始可药生天机玄妙尽泄于此吾昔旨其言而不能畅也今则恍然以悟乃知师恩深重昭昭乎若揭日月而赐之视也曰药材老嫩其用之也奈何曰金丹造化乃先天真乙之气而成先天之气轻清未形乃阳中之阳也其端甚微而其妙莫测故急采于癸生之韧而用之以一守之顷稍迟则生滓而度于后天是又阳而反变为阴矣悟真之诗曰见之不可用盖言老也一霎火烟飞真人自出现盖言速也噫造化之妙非圣人孰能知之哉亦非圣人孰能用之哉下篇或问造化之妙自非圣人莫能用吾辈非圣人也伊欲用之其要安在曰师不云乎真土擒真铅真铅制真汞真土者何己土是也采药之士不炼己土则灵汞易失而所作无功反遭困辱矣经曰筑基炼己盖言此也己之为物于人为意亦曰己性以其周游于四象之中而无定位故名之曰土金丹始终皆籍于此故炼药求铅以己迎之收火入鼎以己送之烹炼沐浴以己守之温养脱胎以己成之正心诚意则身修国治而天下平矣此炼丹之枢要也契曰运谷正轴又曰辰极处正古仙垂语叮咛告城不一而足且夫父母以情欲而生我故气质之性每遇物而生情焉苟炼己无功六根未定人室之顷大用现前性动情炽姹女逃亡又安能以一符之顷而夺骊龙之珠于颔下哉传有之曰探虎穴捋虎须几不免虎口哉危乎危乎非大智慧不足以破此非大力量不足以得此师示我曰入头镜在汝心心不虚兮境不真噫嘻虚心之旨其炼己之要乎清净经云内观其心心无其心外观其形形无其形远观于物物无其物三者既悟惟见于空所空既无无无亦无此虚心之谓炼己之大解脱大休歇也故下文继之曰常静常应呜唿常静者其炼己之验而常应者其求铅之用乎师示我云月夕炉中药命对之子茫然未有以应也复自对云风花座上灰夫留连光景者每以风花雪月为四胜对境生情应接不暇而师一切拟之为座上之灰非忘己忘物面忘忘者乎采药之符炼己之要师示我者至矣予昔旨其言而今畅之也或闻之跃然起曰微子之言吾终不闻大道之要请塞子兑吾退而炼已七破论陆西星破非论陆子既闻性命之学于圣师四方之士有就陆子而参道者坐而与之言不契往复与之辩或有非之者曰老圣有言知者不言言者不知善者不辩辩者不善今吾子之与人论道也口喋喋焉不能置无乃费于辞而伤于德乎曰某有罪请为子解之昔者杨墨充塞仁义孟子辞而辟之公孙丑曰外人皆称夫子好辩敢问何也孟子曰予岂好辩哉予不得已也且夫大道之世人无异言士无异学故圣人者与天下相忘于无言天下未必能尽如圣人之意则圣人有忧之故不得已而立之言若乃阴符道德参同悟真皆圣人证道之左券所以仁天下万世于无穷者也乃有狂师瞽人不能祖述圣经理会文字师心任臆而以其说蛊惑于天下则其败坏人心淆乱正道为祸孰甚焉譬则大明不照之地山魈野狐牵人于山谷之中苟有见焉必将狂唿尽力而逐之恐入之迷惑以死而莫之觉也又焉能隐情惜已缄结而不言乎若乃以自见自是好胜好辩而罪予则予之不白于人也久矣破伪论世人好小术不审道浅深是以狂夫伪人得以行其无所忌惮之术盖以玄理幽深不能洞究心无所主是以轻信而易惑即以世之伪术略举其概或炮孕妇之胎以辟谷或服砒硫之药以御寒或用铅剑以开关或养灵龟而展缩或摇肩嵴而淅沥有声或击头颅而铿訇相应或垒坐如石或鼓腹如雷或倒挂如猿或曲睡如龙或轻旋如风而屏气不息或疾行如猱而健步莫追如此之类难以枚举求诸至道了不相关类皆逞其顽技以文神奸止司马真人所谓巧蕴机心以干时利而外丹炉火为伪尤甚盖银精附体亦可交易金石而追摄之法世多有之学人不知信为点化误矣误矣其次则丁打腾挪对面为盗唿鹿作马而主不知以羊易牛而人不觉又其次者盲烧瞎炼耗火亡财玩日惕时阁有成效匪道误人人不审道故也呜唿不审道之浅深而称好道不识师之真伪而称遇师遂使狂夫伪人抗颜居先挺身纳拜为愧孰甚焉予故着为此论凡我同志好道之伦珍重珍重早息妄心早求真谛吾鞭不可得也破执论夫物之瓜果与食之酰酒之类凡破其体启其幂者皆变坏而不能久破体之人亦犹是也圣人知其如此故求其所谓先天真乙者以补之而今之论先天者不过自吾已破之身关键而固密之攒簇而和合之以求真乙之生以为长生久视之道不知真体既破则吾身中所有精气与神皆日改月化而入于后天真乙之气其能全乎是犹藏已坏之瓜果幂已启之酒酰求其无坏岂不难矣此理甚明人所易晓近取诸身远取诸物罕譬而喻者也还丹之道载诸丹经学者不能熟读而详味之独以一言半句出口入耳自谓真传实诣至于终身执迷独修一物而莫之悟可哀甚也予悯此徒故着是论古仙有云形以道全命以术延今论道者比比术在何处请试思之破邪论今之论同类者其说不一予皆举之九一之术邪勿论矣其有先天梅子之说影响形似或有可听然皆有形渣质之物实与世之红铅异名而同事以之为道恐或未然至于离形交气之说须田两窍之说开关铸剑之说上进下进之说或反经而为蟠桃或含枣而饮甘露或碎磁酿铁而为酒浆或取男女淫液而和曲蘖或配秋石而称人元如是之为种种不一类皆邪师曲学以盲引盲穷年皓首迄无成功以至败德祸身为世嗤笑大可怜也且夫先天之气来自虚无视之不可见听之不可闻博之不可得如上揣摩钩致多方索取则去之愈远矣所谓浮沉铢两今复何在以予所闻真若熏莸异味不可同器而藏老子云夫惟无知是以莫我知使天下有知言之人则吾道不孤矣破疑论或疑占语有云一言半句便通玄何用丹经千万篇言陈言之不足贵也而夫子教人多读丹经使之洞晓阴阳深达造化得无玩日时而以闻见自障其心吾得师旨则一言半句可以循之而入奚以多读为哉曰子之言谈是矣不知道有邪正师有真伪吾子素非法眼将何自而辨之譬之欲试金者必以石丹经者时师之试石也不能精思熟读而徒以一言半句师人以求道其不入于邪宗而惑于异说者无几矣昔人有欲之京师者问道于途途之人口口不一也其人惧不敢往一日之坊间见途籍焉于是执籍以往所言栖泊之处鬻贩之所关津栈间之次第毫发不差然后知书记之与口传何啻天壤丹经者入道之途籍也今也废阁丹经而求语句于时师是犹废途籍而问路人欲之京师能无谬乎且夫一言半句诀在真师汝欲觅师师在何处破愚论今之好道者类皆延致方士烧炼炉火以冀点化以求服食谓之外丹不知此等之事起于妄心既有妄心即招妄侣以故巧伪之徒投间抵隙以马易牛对面为贼曾莫之悟即欲举之更仆未易数也予首未得师旨几惑此辈赖天之灵不致败缺故着此论以遗后人凡炉火之事勿谓无有乃金丹之印证也参同契云炉火之事真有所据在人洞晓阴阳深达造化然后妙用可见盖炉火炼气比之炼己配合一道采取一机温养脱胎无不皆同大要识其浮沉知其老嫩则丹道其庶几矣今之论炉火者不知铅汞何物铢两何在真土何归动以凡砂水银妄意配合匮以八石煮以众草或取铅华而为水金或取砂魂而为黄硫或脱砂壳而为天琉或取天癸而抱砂汞又或采锡取矿玩日时自谓真铅真汞真土举世罕知千绪万端无过此法师心用智各私其宝深藏巧售世人不知误而听之则亡耗之祸大不可言矣且夫金丹之道上天所宝求得外护法财两济斯亦可矣举而售人以征礼谢此复何说不识其诈而信其人不究其理而用其术非愚而何误之于前而复踵之于后非愚而何不务修德而求非望之福非愚而何所谓竭殚财产妻子饥贫迄不谐遇希能有成不幸而中仙翁之料者十人而九呜唿殆哉外丹之道为之在人成之在天知之在慧凝之在福诀之在师明之在眼有不可丝厘毫忽假借于人者苟能潜修德行密结同心德动天地诚感鬼神自尔临炉之时保无虞失否则学术虽正心眼虽明如魔试何余盖亲试历验今则不敢自隐恐人不知妄意轻举迄以无成反生懈退非道负人人不知道故也若也能知之而能不为能为之而能不用能用之而能不私则更善矣破痴论金丹之道知之贵真修之贵早所以纯阳老师有云下手速修犹太迟世人不知执着太上一百二十皆可还之说当其强富之年沉溺爱河挂尘纲不即解脱日作夜为亡耗几尽迨至日暮途穷方始就道以为归考之计不知时日不待卦数既满药材亏少承借无基纵使遇师知药而时节因缘忽已蹉过皓首无成反起虚无之叹而已可胜惜哉所以紫阳先生悟真首篇喻光阴于石火等身世于浮泡警悟之意盖亦深且切矣或问黄庭一百二十之说曰上古之世民淳事简婚配甚迟譬之良田其力未乏是以晚植而犹获今则硗瘠既甚树艺复晚则苗而不秀秀而不实无怪其然且古今人之不相及风气使然也又乌得以今之人而论古之世哉