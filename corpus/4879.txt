太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第一聚一上清三洞经箓碧霄洞华太乙吏欧阳雯受叙议品道言昔于龙汉元年甲午之岁元始天尊居上元之殿八景天都安五云寳座垂十絶灵旛与三十二天帝十极眞人玉童玉女三景丈人侍卫大威力魔王八景大神飞龙骑吏无鞅数衆碧落空歌天乐揺曳演说眞一妙法是时上元天都东北方振动天门忽开下观乃有欝勃血光参杂之气幽幽冥冥从人间东北方上冲天宫盘结不散其气皆腥羶臭秽大衆咸惊黙然不敢发问是时法会中有一眞人名曰妙行福德充备胆仰整顿而出歛简跼步再拜长跪上白天尊臣闻至眞妙域明絶非祥无何之郷本除怪异臣侍道君已经万劫未尝有此异见奈何今日法会之中覩此秽结黑毒血光之气纷杂冲天是何灾祥恩惟至圣重宣妙典令破衆疑得究其源令学道之者咸生敬向是时元始天尊良久微笑发言汝等当知静黙安神而爲汝说下元生人皆从此界降下氤氲眞一之形皆备三万六千神气清净扶卫久爲阴魔忘源失本今三九数终鬼魔流行信着邪道不依道源爲诸神杂体爲诸阴魔邪鬼所乱心生兇恶杀害群生以同神鬼謟求余福历数将终颠狂淫乱不孝不忠不慈不义好乐邪道今爲六天鬼神枉有所伤若男若女若老若少未尽天年横被夭伤死魂未散结成恶气怨怒上冲卿当省知是时妙行闻是说己心大惊怖上白天尊言彼六天鬼神不审备何威力有何神通得于人间行种种刑害杀伤生人无所畏惧诸法皆不能禁止唯愿爲臣分别解说臣虽聋愚愿假圣力知其所始徃彼救护令得下元生人免遭非横天尊告妙行曰从此天界正北方过此太溟无鞅里数穷北方之极有一世界名曰五气玄天洞阴朔单欝絶之国中有帝君名曰太阴五灵玄老黑帝灵君侍佐助理名曰玄滋天君太上灵君侍眞行气降生玉女名曰太玄夜光玉女当与灵君北郷无鞅太玄诸灵官开太玄北门名曰阴生广灵之门说太玄眞一妙经制御阴魔闻是法味一国人民死者更生枯骨重肥人无夭伤不至非横其国下界有太虚太荒溟渤周廻无鞅里数海水皆恶腥秽黑色无测边际中有一大山上叅碧落下入风泉名曰酆都罗山山耸十万六千里周廻五万里山下入水深一万里水际山脚下有大洞阴景天国中有主者名曰太阴水帝北阴天君其洞天周廻一万五千里其宫名太阴宫左右助理名曰东斗斗中生气君西斗斗中生形君南斗斗中司禁君北斗斗中司命君中斗斗中緫録君下吏九令主者五岳府君二十四治阴官二十四治阳官河海掾吏丘陵溪涧主者下吏无鞅之衆六天异鬼恶神以爲侍卫左右列三十六狱周廻各五十里狱中草树皆禀自然恶毒之气所生爲刀剑锋铓多饶衆毒勐兽炎火𤇆黑风飘日夜不停冥昏毒气血光熏臰火车灰河铁棒铜鎚拷打楚痛呻吟振天皆是下元肉人罪鬼死魂之所䖏也其太阴天洞外左右有三小宫各五十里各有主者居焉第一宫名天官宫第二宫名地官宫第三宫名水官宫皆是生死追唿之要司也其山中有六洞宫其洞宫是太一阴洞天宫每宫周廻五千里此六宫亦阴府之六曹也每宫直主者役士各一大魔王每一魔王下小吏三十六万人皆异状兇怪鬼神或鱼龙之形以爲侍卫其洞门在太虚杳冥之中常爲烟雾蒙郁所蔽若非天帝至力不可及也名爲六天魔王宫其鬼乘生人迷乱下降人间啖食女人怀胎血孕精气令非梦恶想或爲猫犬之形令女人惊怪痿黄色顇血精断絶狂病衰患伤食生人子息或一岁至十岁枉遭夭折下元生人大限未终愚迷不能添神益筭延生请命遭逢魔鬼枉折天年又与生人九玄七祖拘年考问生人姓名延累共行诸恶病瘨瘇焦瘦㖒唾脓血恶疮疥癞癫狂盲聋闭塞或爲风水作难逰魂恶梦枷锁鞭挞禁系非常行种种疾病不可具载妄将生人行年本命三魂七魄上送六宫落生名上死籍病困床枕积岁经年改易形骸以求血食或爲女巫揺铃鼓吹之怪据于大木古树或爲三皇五帝古先帝王形像垂旒带佩或爲六天魔女盛服艶粧或爲九州前代勐将兇臣持戟把剑或爲诸天大将军驭骑日月星辰光气逰行人间或爲生人七代坟墓祖考仪貌或爲野兽乘骑飞鸟驾驭蛇鼠五色光明妖童艳女或託异木怪石爲主或爲古穴泉源百形千变杀害生人苦遭逼逐或求异法禁术镇压追捉其鬼力不能加即反入洞中不可寻逐诸邪不禁力不加敌及有大威力移山㧞树兴云动雨不可禁制卿等当知是时妙行启天尊言曰臣虽聋愚愿假圣力今日请将三天眞仙飞仙龙骑往下人间降禁是鬼令得下元生人免遭荼毒是时天尊告妙行曰吾不令卿往夺卿诚悃既摄伏邪精以求善功即当行矣是时妙行从法会起将领三天丈人十极眞仙骑吏飞将天乐导引正北而行寻其黑气结勃之所去人间数里龙鹤不行云舆不进所领侍衞悉有触缩之状不能前进是时衆中有一素车白马眞君告妙行曰下元人间尸臰秽气鬼毒流行吾等皆三清至眞金姿玉质清净之俦遭此秽触不能降下愿却归天往不可也是时妙行引诸道衆却反上元天中朝谒天尊再拜长跪上白天尊言曰臣昨与三天丈人十极天眞仙官眷属下降人间降伏鬼魔救护生人至其方所去地数仞龙鹤不进侍卫眞从悉皆有触缩之状爲鬼魔秽毒所熏不审以何方术得其生人免是残害是时天尊告妙行言曰是酆都罗山絶顶之上虚无北界有北帝灵君统领北方无鞅大力魔王天丁力士阴景飞雷电吏甚有威力若非北帝不可摄伏是时妙行启天尊言曰不审以何道力召命得是北帝以救生人免爲尸臰日有所害时天尊叩齿遥存北方五炁天中太阴北帝尔时北帝遥知将领十天魔王八景大神三十六洞天丁力士三五大将军高麾五湖大将军豁落北斗七元大将军卫灵大神无鞅飞雷电吏巨兽毒龙诸小神吏及北阴大力飞天鬼衆一时同会至其会所时理剑佩玉歛简跼步再拜长跪言臣自违侍筵以仅十劫今日遥奉宻㫖得拜圣颜不审至圣召臣有何指役是时天尊告北帝曰北阴鬼魔出行人间枉杀生民太半今当三九七五之岁生人昏迷遭逢鬼魔杀害尤甚大限未终横折无数阴𩲸不散托结幽途茫茫寃魂上冲震天卿可与十洞魔王三五将吏下降人间禁伏阴鬼功成德合昇入无形自然眞极是时北帝再拜受命緫统十天大魔王三五大将军三师门下吏兵天蓬杀童北斗杀吏巨兽飞吏枭钩索飞吏太上眞神天丁力士天驺甲卒南斗杀鬼使者北斗火炬科车神吏紫气前冲流火万里下降人间是时阴鬼未覩天兵十日已前悉皆遭北帝太玄杀气先冲脑裂死向太半北帝将降横天刮地上张天罗下布地网天驺勐兽纵横齚齿天丁飞吏斩破鎚断或未变其形隐藏无处或爲龙蛇或爲女童妖状七日悉皆禁断是时北帝将领天兵归赴上元天中八景玉殿朝拜天尊臣奉圣㫖下界摄伏阴魔七日之内应断北酆都罗山六洞鬼宫臣各使一大力魔王专令守固镇压是时北帝启天尊言下元生人三九七五之岁生人多积凶恶衅深惑重招延洞中魔鬼遥乘其虚耗潜出人间或有收禁未尽或生人历数将终阴洞自开不令禁制流行人间四海五湖七泽九江五岳二十四治山川坑坎洞穴隐没爲人灾难臣令三十万兵常在人间巡行捕逐生人急难诵臣此神名咒一遍魔鬼闻之悉皆脑裂北帝曰下元生人国土或有岁凶谷俭三灾刀兵瘟疫流行国人伤死血光漂流即当清净求请三洞道师于国北门建竖北斗七元坛场然灯散花行道申表诵吾六天神咒旋遶七日二七日及四十九日北帝此时统领三五大将天蓬部落十天魔王无鞅数衆大力天丁飞雷电骑枭钩索骑吏神王威剑万丈南斗大神北斗使者紫气流火隐㨿其所扫除魔鬼瘟疫血光秽气氛氲悉令清净北帝曰下元生世女人怀孕死损系嗣十九不成或怀胎一月二月或至得生或于胎中消死或长成至七岁至十歳无端夭伤此皆女人怀此血秽爲六洞天魔女鬼母飞随女人食女人精气胎血频遭损伤令女人痿黄恶瘦梦想惊怪其鬼变形爲猫鼠狸狗梦中食人子息即当清净堂宇求诸道师依科置坛醮北斗七元君烧香然灯诵吾神咒行道忏谢或一日至七日吾当使太玄夜光玉女一十二人侍卫女人令不伤损一一成就若有产死急难之时爲鬼母障闭北陆阴秽鬼求食啖产母之血令产母楚痛一日或七日受苦难忍呻吟昼夜当须清净庭院建坛作法诵咒行道吾当使九玄杀童六丁玉女拥护产母无令楚痛所生男女皆异相端好聦明贵逹北帝曰若有下元生人或遇天灾流行瘟役病死炎毒炽盛人人困伏床枕非横竞起或邪鬼侵夺住止屋宅或于生人行年本命之上妄作灾衰枷锁刑狱执系禁锢累岁经年窒塞四方不通或久病在牀魂爲魔鬼禁系幽司或爲耗鬼拥塞钱财流散禄命衰微所爲不成当依科法申奏章表醮祭北斗七元君五星二十八宿行道诵咒然灯散花一日三日七日四十九日吾当令北斗司命君削除黑簿南斗司禁君移易生籍添年益寿廻灾转厄所有狂邪妖鬼当使六天大魔王三五大将军驱除斩决不令爲难北帝曰或有下元生人求学道业中道不成退散迷忘昏闇不通当清净斋沐诵吾神咒或七遍至百遍行住所止不论秽触但心存诵念当降北斗七元君清气入人心中祛除心魔外备百神安稳吾蔵通畅心窍开爽神情所学克获北帝曰下元生人或泛大海江湖遭遇风雷电掣惊怖沉溺或山行林谷崄隘晦暝夜行野止豺狼虎兽龙蛇鬼怪种种恐怖当净心端坐宻诵吾此咒三七遍是时六天魔王天蓬大将领本部神兵及旷野大神八景神王五岳四渎江河溪涧大神土地主者应心下降围遶不令惊怖安稳无他神色怡悦衆邪消散北帝曰下元生人有身无子孕此爲洞天魔女鬼母与天狼贪狗食其精华令絶种裔若求男女当于堂房中詈北斗灯坛随师行道烧香散花诵吾神咒万遍朝醮北斗当降青腰玉女一十二人侍卫子蔵应愿得生上相聦明男女寿考北帝曰下元生人若能清净身心每日行住起止常诵此咒七遍或至一百遍晨昏念诵所爲无不成就博戏求利或见侯王贵人常获欢喜愿念和合北帝曰下元田土所种五谷爲蝗虫衆灾所损当须于田中作坛依科诵咒七遍或四十九遍吾当勑九州社令后土土王禁断三日灾虫皆自消灭矣北帝曰此是六洞天魔王常爲下元生人六害第一宫害人财物能令虚耗钱财流散第二宫害人生命能令人身名不达官爵衰退第三宫害人爵禄能令人窒塞四方不通第四宫害人田宅家舍频有死亡灾害鬼怪住止不安第五宫害人妻妾能令人频频丧死或一至七第六宫害人男女能令不成病死絶灭是此六害常爲六天魔鬼经营生人与洞中六司掩塞作生人害难若有志人当欲除之但于清净山野外或古坛静室之中结坛行道依科作法三日七日至四十九日讫当申表一通名曰六害表醮六十六甲及五星二十八宿太阳太阴宫当须佩三五解六害大箓一品当降九宫玉童一百二十人解害大将军及北斗斗中大神天蓬部落行案六洞阴宫检勘爲害之所一一分解永断其殃更不复纒遶生人北帝曰下元生人或爲王侯征战阵敌当须佩九宫捍六宫辟尸大箓祭北斗七元君及写此咒于箓中佩于左膊临阵对敌心宻诵神咒七遍六天魔王天蓬大神北斗使者三元大将宻卫生人令不伤损得保清吉永却血光非命之厄北帝曰下元生人或爲恶人若欲侵害当存恶人于左足下诵此咒一百三十遍恶人自反凶爲吉北帝曰下元生人有知酆都六洞天宫名则百鬼不敢爲害凡欲卧时常先面向北叩齿七通诵咒三遍微其音曰吾是帝君之臣名书玉清下统六天北帝鬼宫悉是我营我之所部何鬼敢生左佩豁落右带火铃掷火万里威制千灵有犯者戮有干者刑帝君有命收捕不停天光骇动群魔东形鬼妖灭种我得长生急急如帝君勑律令谨按天关三图上清经曰酆都山在北方癸地故东北爲鬼户死气之根山高二千六百里周廻三万里其山之洞宫在山之下周廻一万五千里其上下并有鬼神宫室山上有十二宫领鬼山下有十二宫统神每一宫周廻千里上宫左右各六宫下宫左右各六宫故二十四宫也上六宫名第一宫名纣絶阴天宫第二宫名泰杀谅事宗天宫第三宫名明晨耐犯武城天宫第四宫名恬照罪气天宫第五宫名宗灵七非天宫第六宫名敢司连宛屡天宫下六宫名第一宫名休明緫灵洞天宫第二宫名玄司重正宗灵天宫第三宫名统仙升灵希微天宫第四宫名正眞邵灵宛司天宫第五宫名云娄玉纪明天宫第六宫名崇虚赤映云田天宫一咒则天地先骇万魔束形二咒则鬼妖灭种六天絶人死名世人学道不知酆都宫名神鬼所治不能断塞死根使后学者万无得成也北帝曰下元生人或男或女夜中经行及睡卧之时诵六天宫名者诸鬼魔闻之皆自成血糜散不得高声损鬼尤甚若无患害诵咒先发愿者吾所诵六天门名咒用安魂定魄不损阴冥𠇍咒曰纣絶标帝晨谅事构重二炎如霄中𤇆勃若景耀华武城一神峰恬照吞青河阊阖临丹井云门欝嵯峨七非通奇盖连宛亦敷魔六天横北道此是鬼神家辟虎毒王六天鬼王震拾罗铃北帝魔王四天皛晶酆都鬼相巴元丑伯九天都録緫领大魔敢不从命北帝曰臣所说此咒者名北帝神咒皆是摧斩啖食六天鬼神也下元生人若老若少若男若女贫贱困卑当行坐止息诵此神咒所求无不克者诸魔鬼退散即生神气专志坚固无诸滞碍所求合道北方黑帝五灵玄老大神咒但每持念之时先存天蓬神将四面六手各执戈剑弓箭金鉾戟等六物身长五十丈披金矛铠甲光赫万里叱咤震怒领神兵三十万人黑衣玄冠来下禁灭邪妖叩左齿三十六通次叩右齿三十六通次鸣天鼓二十四通然后转身北面次坐建王方向破地乃微音咒曰天蓬天蓬九玄杀童五丁都司高刁北功七政八灵太上浩兇长颅巨兽手把帝钟素枭三神严驾夔龙威剑神王斩邪灭踪紫气乘天丹霞赫冲吞魔食鬼横身饮风苍舌緑齿四目老翁天丁力士威南御凶天驺激戾威北衔锋三十万兵卫我九重辟尸千里祛却不祥敢有小鬼欲来见状䦆天大斧斩鬼五形炎帝裂血北帝燃骨四明破骸天猷灭类神刀一下万鬼自溃急急如太上老君律令右三十六句四言一叩齿北帝曰诵吾神咒行吾此道守护科禁吾当与北方三十洞天君天蓬大将军十极八景大神飞天勐兽隐蔽不离生人围遶侍卫令一切爱念无所滞碍诵此咒或七遍或至四十九遍一百二十遍讫即啄齿鸣天鼓击天磬各三十六通又更诵此后咒三遍或七遍即行寝卧无妨名净天地咒所居秽恶常念解秽辟尸咒洞中玄虚晃朗太元八方威神使我自然灵寳符命普告九天干罗怛那洞罡太玄斩妖缚邪杀鬼万千中山神咒元始玉文我诵一遍却鬼延年按行五岳八海知闻魔王束手侍卫我轩凶秽消散道气长存急急如律令道言此咒北帝神祕之法若世人得此常能行之可以制御诸恶添福益筭延年度厄禳灾却祸救护生人无有枉横男女长幼緫可奉行陶眞人曰吾昔于天台学道未成就常爲山鬼所扰见形露体互来惊怖吾常闻此道未尝行之依法戒行七日讫因经行所居之处去室百步外见血流遍地尸臰盈谷闻有人哭声词理哀切云陶弘景陶弘景夺我居止伤我性命自后更不复高声持诵之久如与百神同游长生可取王眞人曰吾先师张天师奉太上命战夺蜀郡二十四治鬼营救护生人一战二十四治大鬼帅一时降伏诸徒吏悉禁闭在治下今爲山二十四狱鬼竟不能出皆得太上降此北帝神咒吾师临鬼一咒天兵及三五大将天蓬部落一时降下往无不伏者是天蓬第九星辰也郑思远曰吾闻太上北华仙人教始学道士受以此道诵之万遍先灭妖魅不祥立见眞道吾思之不可得闻后东华山遇左仙翁谓吾曰子欲拜受北酆都山大帝图箓神咒章醮驱邪除鬼得修眞之道当以信帛香油质命方与子受此是太素元君玄母之道不可妄传于迷乱之夫行尸走骨之辈若不敬之殃逮祖考吾受之克见眞道其细微祕事不具载于此多出于上清玉帝消魔神慧玉清隐书也科法若下卷北华仙人告郑思远曰凡诵此神咒每一句一啄齿以爲常节此是修眞之科若昼夜常诵此则不必一一啄齿若生人有鬼难如法端坐一依四言啄齿或先啄齿七通诵此三遍讫更啄齿七通诵此三遍讫更啄齿七通陈心中所愿爲崇之鬼皆眼睛盲烂而死矣此神咒皆斩鬼之司名北帝祕言若世人得此法常能行之断絶荤茹杂食行之可以御诸恶添福益筭延年度厄禳灾却祸救护生人无有横也天尊告北华仙人曰修诵当须净心专一不得杂事诸邪法术并不同室此皆六天恶神守卫世人杂乐等闲诵咏以爲寻常未生敬奉轻慢眞言天蓬大怒殃咎无限可愼之敬之是时诸天大圣衆闻说此经救护之法悉皆欢喜踊抃发无上道意进品自然承元始天尊威力稽首奉行太上元始天尊说北帝伏魔神咒妙经卷第一太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神呪妙经卷第二聚二七元祕诀品元始天尊尔时游历诸天成就国界济度人民广宣妙法见下元生人有诸灾妖鬼气流行九丑之精枉害良善因作是想三界转轮寃对弥多国土不安兵戈乱起作何救助以保兆民于是召命北帝眞君演其济度之法北帝曰臣酆都之㫖伏鬼消魔七元之坛保家安国大圣所使即降眞灵尔时天尊闻北帝应声祕要愿而奉行北帝曰其咒甚妙宜长斋念诵身得长生飞腾虚空北帝分身咒曰谨勑臣身中五体眞官魂爲天父魄爲地母头爲雷公发爲黑云顶爲明星脑爲朱雀眉爲麒麟眼爲日月鼻爲虎贲上唇爲风伯下唇爲雨师舌爲九州都督喉爲璇玑左臂爲玉衡却敌右臂爲玉衡破敌掌爲火车指爲甲卒两乳爲仙童脑骨爲横山嵴骨爲蓬山脇骨爲名山腹爲金城肝爲青帝肾爲黑帝脾爲黄帝心爲赤帝肺爲白帝胆爲太乙伤爲龙虎腋爲禁狱脐爲江湖石子爲织女膀胱爲河伯血爲河水脉爲螣蛇胃爲勾陈皮爲天罗肉爲地网臀爲玄武阴爲八蛮腿爲双童膍爲力士膝爲刚风胫爲师子足爲白马手爲三将军各领七千万衆兵士抽刀拔剑乘驾火车从臣身中出急急如律令入房退病天蓬敕水咒咄吾是天帝太上之子爲老君所使头戴日月身佩北斗吾有乹灵之兵百千万衆在吾左右前有万石镬汤后有黄金钺斧吾朝太上忽逢神将教吾杀鬼法授吾斩神方上带太素符收摄诸不祥上告天帝召唤吏兵头戴华盖足蹑魁罡何神不走何鬼敢当缚汝必定治汝横伤病人先无罪状何敢輙犯贤良吾含天地之正气咒破邪鬼之殃咒神神自灭咒鬼鬼自亡急急如律令又咒曰东方邪神南方邪神西方邪神北方邪神中央邪神咄汝是羊鳢之鱼或爲浮萍之草或是浸渍之虫鼋鼍龟鼈鲿魟鳗鯬树木之精妖魅魍魉造作人形媚着人身妖惑男女北帝闻之大嗔大怒故遣吾领将千兵万骑杀汝百邪之鬼何不急去急急如北帝威剑神王律令又咒曰吾是天师神气太上之子游行天下东方有病吾能治之南方有病吾能治之西方有病吾能治之北方有病吾能治之中央有病吾能治之吾治病有法医病有方吾头戴通天之冠身着赤阳之衣手把龙头切玉之剑斩杀鬼贼千头万数不问罪状急急如律令捻诀后咒咄景精中王威振九天金虎蔽日飞龙遶干黄神秉钺緑齿扬鞭玑衡五斗平调七元收捕九丑杀灭六天手把三景足蹑九玄八威吐毒天丁导前讨察妖精送着曲泉十天保国万友安全又咒曰天火落落光照八方女青鬼律诛斩邪殃吾今禁汝妖鬼敢当速出速出伏鬼魁罡急急如律令次勑五方咒东方责鬼腐木之精九夷老气因春化生神不内养外作邪精五毒之气入人身形或寒或热举体不宁九丑之鬼知汝姓名北帝神咒摄録汝精四明破骸北斗然明神刀一下万鬼自刑伤寒头痛不得妄生西方金气灭汝身形伏在肝中不得动倾急急如律令南方赤鬼炎火之精八蛮老气因夏化生神不内养外作邪精五毒之气入人身形或寒或热举体不宁九丑之鬼知汝姓名北帝神咒摄録汝精四明破骸北斗然明神刀一下万鬼自刑伤寒头痛不得妄生北方水炁灭汝身形伏在中心不得动倾急急如律令西方白鬼死金之精六戎老气因秋化生神不内养外作邪精五毒之气入人身形或寒或热举体不宁九丑之鬼知汝姓名北帝神咒摄録汝精四明破骸北斗然明神刀一下万鬼自刑伤寒头痛不得妄生南方火气灭汝身形伏在肺中不得动倾急急如律令北方黑鬼阴水之精五狄之气因冬化生神不内养外作邪精五毒之气入人身形或寒或热举体不宁九丑之鬼知汝姓名北帝神咒摄録汝精四明破骸北斗然明神刀一下万鬼自刑伤寒头痛不得妄生中央土气灭汝身形伏在肾中不得动倾急急如律令中央黄鬼粪土之精四季八节因王化生神不内养外作邪精五毒之气入人身形或寒或热举体不宁九丑之鬼知汝姓名北帝神咒摄録汝精四明破骸北斗然明神刀一下万鬼自刑伤寒头痛不得妄生东方木气灭汝身形伏在脾中不得动倾急急如律令斩温之法成功后先念天蓬上咒日用功满甲子日佩大箓及作法建立七元坛者先念吾敕五岳水咒曰吾是太上之臣名书玉清上统六天北帝鬼宫悉是我之所营我之所部何鬼敢生左佩豁落右带火铃掷火万里威制千灵有犯者戮有千者刑帝君有命收捕不停天光骇动羣邪束形鬼妖灭类我得长生急急如律令帝君曰念咒毕即念吾召十天魔王八景大神三十六洞天大威力天丁力士三五禁气大将军卫灵大神飞雷电骑神咒曰罗天毒兽备卫四门神兵万衆九丑万群张喉䦆天勐马高奔毒龙奋瓜金头横吞威兵巨万受符校仙六天不拘合兇成群妖魔蛊魅秽气纷纷谣歌空洞乱香阵云小鬼假形当人生门神王所告无有不闻上摄六气下检河源五岳四渎善恶速分千千万万来对我前五帝校録有功者原凶魔千神束形乱鞭敢不从命所诛无捐屠肝杵胆斩首灭形北䦆清汤南陵火焚金眞戮气流铃捕魂妖爽无遗荡尽邪源身佩天书道行正文涤荡九气清明三元玄灵举眞上合自然莫有千试斩后闻天急急如律令北帝曰但念南方卫灵咒讫即禁坛咒曰朱雀陵光神威内张山源四镇鬼井逃亡神池吐气邪精内蔵魂台四明琼户玲琅玉眞巍峩坐镇明堂手挥紫霞头建神光执咏洞经三十九章中有辟邪龙虎斩罡勐兽奔牛衔刀吞镶揭山䦆天神雀毒龙六颔吐火啖鬼之王电猪雷父掣星流横枭磕駮灼逆风横行天禽罗阵皆在我傍吐火万丈以除不祥羣精启道封落山郷千神万灵併手叩颡泽尉捧炉爲我烧香所在所经万神奉迎天兽来卫千精振伏莫干我气急急如律令出房复立国中却蝗虫灾符北帝曰若国土州县遭蝗虫降下万民惶惶不安业者但于州北门前建七元坛行道将吾灵符二道一道生铁书掷于州河之中当变爲黑气冲天甘露降下又一道以梓木用雌黄书之埋于土地庙中入地一尺二寸其蝗虫当时消死矣右符用生铁一方朱书掷于国大河中北帝曰禁坛讫行道求心中耳用梓木板长一尺二寸书之埋安土地庙中其虫消死矣北酆杀鬼印北帝曰下元生人若男若女被山魈古魅神坛里社妖精野恠使其病人狂言乱语入水不惧生死将吾北酆印印病人心其病立差以枣木心刻之一年三度醮祭然后行用矣北帝曰吾于上经卷中宣题下元生人有诸苦难等官符口舌疾病灾恠或入军阵之中临当被敌一切癫痫但带吾此符应日立愈入军阵者头上带之一当百人永离刀伤之厄神兵相佑矣北帝曰下元生人有心中不快频遭死殃或女人身孕不成男女死损及被恶人谋枉咒诅相刑但吾火铃帝箓厌之大吉右符出衡山録北帝曰若封山岳敕占庙召五岳神来闻未来之事及移山覆海驱遣妖精将吾此符以镜上用朱砂书悬七元坛上去坛二百尺坛上念天蓬咒其鬼神亲见须臾立对未来之事北帝曰凡欲与天下人作法之时用甲子庚申之日若传不得其人令人癫狂病死愼之敬行若持咒喫五辛口不净者天蓬大将怒目一嗔令人神魂堕落因而癫邪甚难救治凡人祭七灵毕即取座上酒七杯饮之后七日神通自然心生智慧光显尊妙秘之神验临坛行持掌图北帝曰吾所说妙经能上消天灾下镇帝王帝印使诀以除不祥告诸衆善念之国有此文普天获福世间有此文龙神扶卫山居有此文百邪振伏神通之力动皆有三十万兵随逐此文非常之词勇勐之㫖不得传授轻泄背慢不遵眞典之者尔时四衆及诸眞人上白北帝曰此经当何名爲北帝曰号神咒妙诀印七元伏魔上经流传神祕万劫奉行太上北帝素灵斩邪灭魔杀鬼玉符若人能佩之保命延年及贴房门之中去诸邪精鬼魔符中使者斩邪灭鬼大吉太玄北帝第一神符下元修行弟子若能佩带长生久视辟尸斩邪灭魔贴房堂之中去诸邪精鬼魅符中使者斩邪灭鬼矣北帝第二符酆都上清神符辟尸大箓太上三五丹罡阴阳驱伏邪精翻天倒地斩诸邪魔各各降伏所使护身长命灭鬼等用北帝第三符治一切疾病佩带护人身命禁断诸鬼斩邪縳神去灾灭祸却邪成正保守人身长生久视元始天尊第四符说北帝眞书玉文辟尸神箓救治人民疾病灾难降此玉字神符诛斩邪魅令人佩带头上辟尸千里若有邪精鬼魅贴符堂房之中悉斩消灭矣北帝第五符斩飞尸鬼魅邪精应破䘮死之家爲害者佩之护身命大吉利北帝第六符治水火灾难佩带身上及贴门中镇宅大吉北帝第七符治人身染殟疫瘴毒妖魔行疠气苦恼者佩带此符永得安平恶鬼消灭矣北帝第八符解秽辟恶驱邪遣魅不敢害人保命护身延年大吉右前八符五灵玄老帝君能救一切衆生灾难殟疫等疾佩我之金书玉符普皆安乐其神验极大殊非小功耳太上元始天尊说北帝伏魔神咒妙经卷第二太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第三酆都戮鬼品道言北方五灵帝君时在神丹之极云景殿上五明宫内玄台寳座之中垂十絶灵旛披离罗之帔戴寳曜花𠜍飞凤羽裙瑶华蘂珠文履执碧瑶之笏七寳之函云锦凤纹之案琉璃华佩琼凤香炉交龙神虎之劎飞云凤气明光玉几班麟翠拂左右侍眞列班其次瞻视尊颜是时北帝诀北方五灵帝君忽然微笑鼓动法音神光赫奕遍照十方无极世界于时东方九气天君侍眞骑吏九千亿衆来入于座南方三气天君侍眞骑吏三千亿衆来入于座西方七气天君侍眞骑吏七千亿衆来入于座北方五灵帝君是时命诏北玄眞人侍眞玉童令侍其座须臾万变宫阙殿堂台榭皆是水晶琉璃珊瑚琥珀雕装严饰金麟狮子遍在其座北方五灵帝君先谒东方九气天君次谒南方三气天君次谒西方七气天君各就其座讲酆都下元男女生死之録忽闻鬼狱冤魂受对痛声号絶又见死魂无託冥闇之中鬼官不録是时于座西方七气天君问曰此辈罪人是何业报死魂受栲痛切难任北方五灵帝君答曰下元生人死魂受栲爲其前生不孝不忠君臣不义父子不慈不敬三光不信冥理欺师谤道反逆宗亲广杀物命恣纵贪淫酆都夺筭寿促中年死魂报对劫尽无解七气天君又曰死魂无託鬼官不録是何縁对北帝曰此人爲其前身躭酒味肉杀戮无度不造善功专行无道年筭未尽六天洞宫魔鬼乘人罪衅放其毒疫夭折人筭水火盗贼疫疠刀兵危难人命官私口舌枷锁迍塞令人所爲不遂年年岁歳有遭不少吾有酆都三备神咒经北帝之法若人能净心专行吾道依经受持作七元坛香灯供养昼夜无倦诵吾神咒存眞思神无挠外事吾遣天蓬神兵部落洞渊赤杀吏兵卫灵神将豁落七元兵士侍卫尔身令万病消散所治者愈令居贫得富居危得安居卑得尊求者得遂下元生人男女颠狂鬼魅异常之恠但依吾科禁将吾神咒步罡七星临斗专行印诀神兵立降防护尔身北帝曰若后学道士功业未成须依吾酆都摄録鬼神大印可以赤枣木长五寸阔四寸以壬辰日于正北郊外人犬不知处雕成以酒七𧣴脯七分祭毕可埋癸地咒曰北帝神印佩带灵眞三师下降依吾指陈歆吾醮祭福寿来臻急急如大帝口敕律令北帝曰若救治万病存其神先鸣天鼓三通次鸣天钟三通次存度师在左右又鸣天鼓九通闭目在空悬之中北极灵君戴大玄冠羽服焕然降坛之所次存星辰七人形如小儿朱衣赤帻降临坛所次存左上仙蔽身大将军姓唐名宏字文明家在会稽身长八十丈天冠赤帻绛章单衣羽服赫然手持寳劎兵士三十万人从左肾中出降侍前后次存右上灵景大将军姓葛名雍字文度家在豫章身长七十二丈天冠赤帻绛章单衣羽服赫然手持玉戟兵士三十万人从右肾中出降侍前后次存中上神藏形已身大将军姓周名武字文刚家在吴郡身长九十六丈天冠赤帻绛章单衣羽服赫然手持玉杨枝兵士三十万人从心中出降侍前后次存青龙将军天冠黑帻着青衣身长八十二丈手持弓箭兵士四十万人悉青衣羽服赫然从肝中出降侍左右次存白虎将军天冠黑帻着白衣身长三十六丈手持弓弩兵士四十万人悉白衣羽服赫然从肺中出降侍左右次存朱雀将军天冠黑帻绛章单衣身长六十丈手持长鼓吹角兵士四十万人悉朱衣羽服赫然从心中出降侍前后次存玄武将军天冠黑帻着皂衣身长二十五丈手持钟鼓兵士四十万人羽服赫然从肾中出降侍前后次存麒麟将军身长七十二丈天冠黑帻绛章单衣手持魁罡兵士四十万人悉黄衣羽服赫然从脾中出降侍前后次存八神八煞大将军天丁力士捕鬼使者天冠赤帻悉赤衣羽服赫然从遍身毛孔中出降侍前后次存天蓬大将军身长万五十丈着龙鳞之甲佩七星之剑统兵百千万骑豁落七元大将军洞渊神将雷师电师羽服赫然各持金剑并从面中出降侍前后次存欝仪将军结璘将军羽服赫然照曜内外各领兵士一十二万人并从两眼中出降侍前后次存役使吏兵仰头呪曰叱咄吾是天帝之子老君所使头戴日月身佩北斗有干灵之兵百千万衆在吾左右前有万石镬汤后有黄金钺斧朝发北斗泰山之道路逢东王公教我杀鬼之法授我役神之方上告北帝召役吏兵头戴华盖足蹑魁罡左扶六甲右使六丁何神不伏何鬼敢当急急如律令北帝曰下元生人有知七星名字者一切灾病唿之即百邪退散万愿从心咒曰子贪狼之星讳阳明尊神亿万衆来扶我身丑亥巨门之星讳阴精尊神亿万衆来扶我身寅戌禄存之星讳眞人尊神亿万衆来扶我身卯酉文曲之星讳玄冥尊神亿万衆来扶我身辰申廉贞之星讳丹元尊神亿万衆来扶我身巳未武曲之星讳北极尊神亿万衆来扶我身午破军之星讳天关尊神亿万衆来扶我身叱咄七星尊神千千万万亿兵士在吾左右左青龙名孟章右白虎名监兵前朱雀名陵光后玄武名执明脾爲贵子入中宫孟章监兵前行陵光执明在后执节持幢负钟鼓在吾前后左右週帀千万重急急如律令北帝曰次存思蹑北斗七星罡先蹑贪狼次蹑巨门次蹑禄存次蹑文曲次蹑廉贞次蹑武曲次蹑破军次从坛所收劎就座看病人属何星可书七星符令病人佩带吞服立候神验神符图篆贪狼星君子生人属之巨门星君丑亥生人之属之禄存星君寅戌生人属之文曲星君卯酉生人属之廉贞星君辰申生人属之武曲星君巳未生人属之破军星君午生人属之北帝曰北斗七星神符若男若女有人身着衆邪魍魉失心神及五藏胀满寒热往来皆吞此符立有灵効百邪见符悉化爲血延年益筭永保元吉贪狼星符却狐狸精巨门星符治井灶精禄存星符见贵相吉文曲星符注神追召廉贞星符收伏百鬼武曲星符令人五富破军星符遇贼阵带之飞柱符召狐狸之精荧惑星符病者带之镇星符断鼠食蚕朱书之辰星符治牛马病朱书占贝角上角星符除宅内伏尸之鬼赤灵符断耗鬼吞之吉太清符治死奴婢之鬼佩之吉天仓符宜职禄佩带之大吉启明星符佩带之辟口舌吉太白星符厌官府口舌鬼妖大吉亢星符女人被猫妖之精吞之氐星符被邪术禁解之并吉房星符治女人多忧愁带之吉心星符和合夫妻相刑带之吉尾星符召百恠用梓木板书之井星符治一切肿病吞之鬼星符治水肿吞之効箕星符王死至书指之向东大吉柳星符主养蚕成熟用之吉星星符令人资财益进大吉岁星符摄十二神在荧惑之下张星符厌狐狸入宅大吉翼星符厌诸妖恠消伏吉利轸星符召阴人被咒诅带之吉奎星符奴婢逃走书之牀脚下娄星符召竹木精宜案上安之吉胃星符召犬精于香炉下安之昴星符地蛟精于香炉下安之毕星符召石狮精于足下安之觜星符古冢伏尸于病人左足下书参星符厌飞雉入宅召财帛并吉斗星符厌飞雉入宅中孟吉牛星符召五殟之鬼立至大吉女星符解厌牛疫死者令活虚星符伏犬之精并吉昌危星符厌百舌鸟鸣大吉利室星符厌宅中客亡等鬼壁星符召五酉之鬼天河星符召浮云神书盆底见七星符厌牛羊疫于栏木书之吉眼赤痛书纸上水洗于目神効玉皇符召五龙王书之纳盆筒中坛上治霍乱令病人吞之立効蛇入人家饮水符厌大吉治头痛病人吞之立有神効治牙疼安孔中即止吞之大吉学法者吞符日吞七道神气入心聦明符吞之令人神効聦明长生符北帝曰吾眞符六十六道悉是北宫杀鬼治病灵篆但精诚以法信五綵命纹志心诣师受佩上答国恩下保万民龙神护卫寃对成亲神仙治化鬼不侵人敕符咒曰北方黑帝万圣之尊太微六甲五气灵君光华日月威备干坤飞符摄戮断絶鬼门行神布炁辟除五殟左右吏兵三五将军雷公霹雳电绕风奔刀劎如雨队仗如云手把帝钟头戴崑崙行遶天下收捉鬼神九州社令血食之宾不许拒逆敢有张鳞镇星縳手北帝收魂三台七星持剑斩身罪不轻拷殃及子孙邪精魍魉耳不得闻闻吾者死逆吾灭根头破脑裂碎如微尘急急如太上眞符律令北帝曰下元生人是男是女受持吾祕法及医治万民皆须清净沐浴身心依科行法醮祭七元坛位皆须严洁酒脯五果香灯佩吾神符诵吾神咒专心不二即七眞下降神将潜扶所愿从心无不称遂若人受持此法心爲不洁志不谒诚徒费金玉终无神验北帝曰吾使六丁将吏摄戮鬼神驱斥魔鬼下元生人求学未能契吾至道先须符印降伏外魔摄治万病召酆都鬼録之官进品仙阶名书碧简愼勿妄传非人七祖酆都摄拷魂神生人夺筭尔时四方帝君闻北帝说伏魔神咒符印神祕之法讃叹五灵帝君神力微妙不可思议大衆恭敬六天振动付诸眞子授教太上元始天尊说北帝伏魔神咒妙经卷第三太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第四聚四捍厄品尔时元始天尊在于香林园中爲诸天童子说法演戒毕太上道君前进作礼上白天尊今日侍座得闻明眞科律二十四条善恶因縁受报之日心欢意释无余滞碍又蒙开示罪福縁对拔度斋法救济幽魂长夜之苦上昇福堂衣食自然其法弘普死者咸赖然今世及来生男女未见经戒气力薄弱不堪受持无以捍厄多爲世间衆邪恶鬼横作侵害夭折寿命不终天年天尊旣开大慈之化使生死俱济存亡荷恩惟愿哀怜更垂开示来生男女防身护命之法得免厄难见世三灾九横五瘟七疰疾病疫毒之气衆邪魍魉诸灾之难全其性命无有中伤如蒙哀愍仰受圣恩于是天尊欢喜答曰善哉善哉子今所请亦爲至要吾今愍一切如父母念子今爲汝说汝可谛听坚持在心勿忘吾言尔时衆圣欣庆一心皈命天尊告曰往昔过去人民淳朴无有中伤任命长短终其天年无有夭枉鬼不横伤但今末世浅薄人心破坏五情杂乱更生疑惑所爲不实唯用邪行背眞从伪不义不仁违天逆地攻根伐株不忠不孝无爱无慈欺罔万民酷虐百姓杀戮衆生残害物命结诸罪衅冤对无边致使今生动见厄难或爲劫贼之所伤命或爲恶鬼之所灭身或被蚖蛇虎狼百毒虫螫之所加害官私口舌无故横生闭系牢狱鞭杖徒刑或复家遭瘟疫身染毒气大小疾病人口死亡六亲断絶诸如等苦并是六天故气北酆帝王八部鬼师人间死将五兵之神通行天下乘其罪衅放其毒气以杀恶人年年月月有遭不少更相牵连以致死亡所存人民无能免得如斯等苦甚可痛今爲汝说北帝无畏神呪并六宫之名若能信向一心持诵必免诸难终身无患获如是福其呪曰吾是太上弟子下统六天六天之宫是吾所部不但所部乃太上之所主吾知六天宫名故得长生敢有犯者太上斩之急急如律令第一纣絶阴天宫第二泰杀谅事宗天宫第三明晨耐犯武城天宫第四恬照罪气天宫第五宗灵七非天宫第六敢司连宛屡天宫北帝曰有知酆都鬼王及六宫名者百鬼摄伏当临卧之时志诚㸃念魔鬼闻之悉化爲血可先面向北微其音不得高声呪曰咄吾头戴朱雀足履玄武左扶青龙右踞白虎前有万石镬汤后有黄金钺斧天驺甲卒在吾前后瘟邪百鬼去我万里急急如律令又咒曰洞中玄虚晃朗太元八方威神使我自然灵寳符命普告九天干罗怛那洞罡太玄斩妖缚邪杀鬼万千中山神咒元始玉文我诵一遍却鬼延年按行五岳八海知闻魔王束手侍卫我轩凶秽消散道气长存急急如律令又咒曰吾是帝君名书玉清下统六天北帝鬼宫悉是我营悉是我部何鬼敢生左佩豁落右带火铃掷火万里威制千灵有犯者戮有干者刑帝君有命收捕不停天光骇动羣魔束形鬼妖灭种我得长生急急如律令又咒曰太上老君教我杀鬼语我神方上唿玉女收捕不祥登山左契佩带印章头戴华盖足履魁罡左扶六甲右踞六丁前有黄神后有越章神师诛伐不避毫狂先杀小鬼次杀夜光何神不伏何鬼敢当急急如律令北方黑帝五灵玄老大神咒杀鬼之法先叩齿三十六通次念救护神咒天蓬天蓬九玄杀童五丁都司高刁北功七政八灵太上皓兇长颅巨兽手执帝钟素枭三神严驾夔龙威劎神王斩邪灭踪紫气乘天丹霞赫冲吞魔食鬼横身饮风苍舌緑齿四目老翁天丁力士威南御凶天驺激戾威北衔𨦟三十万兵卫我九重辟尸千里祛却不祥敢有小鬼欲来见状䦆天大斧斩鬼五形炎帝裂血北帝然骨四明破骸天猷灭类神刀一下万鬼自溃急急如律令天尊重告太上老君曰若遇瘟疫之年鬼兵流行所在国土州县鄕坊疫疠竞起无处隐藏若欲求免者宜志心日诵三遍可与病人同牀同食无所畏惧一切疾病邪魔终不能害至竟平安三灾九厄自然得度若复有人常常读诵令人见世居危得安居疾得康居贫得富万灾不干所求如意所愿从心尔时太上告诸眞子欲修此道长生不死之法先存其神养其根行其气唿其名先存五兽防身次鸣天鼓次存天地日月与我长生然后存其神头发神七人字寻长顶上神三人字东王父脑户神七人字元光眉间神字天君两耳神四人字娇女两目神六人字英明鼻神字通灵口神字丹朱舌神字黄人齿神三十六人字卫士喉神字虎贲两肩神字一爵两手神字𩲸阴肺神字鸿鸿心神字虚虚肝神字临临胆神字镬镬胃神字怛怛脾神字禆禆肾神字漂漂脐神字玉灵丹田神字丹精两䏶神字阴阴两膝神字膒公颈神字随朵两足神字柱天力士子欲卧从上三唿之竟乃止若体中有病皆随疾处唿其名字对神治之正卧暝目存其神所疾立愈日用朔望八节之日悉皆存其神自然尸解三尸一以志心存四神向王唿吸咽液津气轮转乃得长生过此不得杂想挠乱心神衆恶备履乃自致损折矣北帝曰修身求法正伏凶魔先须精心存神念道书则焚香夜乃然灯不想外事志心奉行无有懈怠转经念呪去离三业净想身心功成克遂上界鑑知当令万福归身善芽增长乃有仙童玉女常在左右呪中大威力神王观其素志宻卫其身所求皆果北帝杀鬼呪先叩齿三十六通呪曰二象廻倾玄一之精七灵护命上诣三清三皇驱除赫奕罗兵三十万人侍卫神营巨兽百丈吐威摄精挥劎逐邪馘落魔灵神伯所咒千妖灭形急急如律令玉帝长生呪曰九天有命上告玉清促召千眞俱会帝庭太乙下观双皇易形鑑察万邪理气摄生若有不祥干试神明青帝之道勅整神兵七神秉钺天降右征挥劎前驱豁落火铃告命甲驺武卒天丁上威六天下摄广灵旣摄百邪斩鬼灭形神戈电扫姦妖无生仙皇秉节有命敢停拒节违令一一诛刑各敬各愼保兹皇宁九天告命万神敬听急急如律令是时太上道君及诸天无量圣衆闻说北帝眞言捍厄之法不胜欣悦成起作礼讃叹五灵妙术功德威摄之力我等今者获大法门谨于来世救获衆生男女勤修不退各各受持欢喜奉行太上元始天尊说北帝伏魔神呪妙经卷第四太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第五神印品北帝曰酆都祕宻神咒妙经皆斩鬼之文役使万神之㫖教告诸来世眞子得吾此法常能行之爲不死之道若顿修学之法在于危险之路鬼庙之间有诸疑难之处当先反舌向其所唾之三过以左手捻鼻孔下中鬲内际三十六过按之勿举指计数足叩齿七通进手掩鼻临目微咒曰朱鸟陵光神威内张山源四镇鬼兵逃亡神池吐气邪根伏藏魂台四明琼户玲琅玉眞巍峨坐镇明堂手挥紫霞头建神光执咏洞经三十九章中有辟邪龙虎斩罡勐兽奔牛衔刀吞镶揭山䦆天神雀毒龙六颔吐火啖鬼之王电猪雷父掣星流横枭磕駮灼逆风横行天擒罗阵皆在我傍吐火万丈以除不祥群精启道封落山鄕千神万灵併手叩颡泽尉捧炉爲我烧香所在所经万神奉迎天兽来卫千精振伏莫干我气急急如律令北帝曰此咒名爲南方火铃大神咒若有一切灾病恐怖之处但存吾形及天蓬大将专志专心念此神咒一遍自然魂魄归身万邪摄伏衆恶消亡若诸国土兵革四兴侵害万姓欲求免脱但立七元坛于国北门依时行道然灯烧香念此神咒天蓬将降逆风横行南方火池吐气万丈以除不祥兵戈正息贼害消宁返凶爲吉背义不生三十万兵威加火铃北帝曰吾酆都神印一十二图灵验神化变动无方能伏使万神驱邪遣魅收鬼治病安国宁家依法修行无灾不灭功成道备身生水火逍遥自在长生可取并以赤枣木心爲之刻字依科铺陈醮祭不阙有灾之日一心行之上消天灾下散地祸救病疗疾皆获神验北帝第一煞鬼神印用雷霹木刻之长三寸阔二寸一分治一切疫但枣栢木亦可北帝酆都召鬼神印用赤枣木心刻之治一切瘟病及印病者必平安天帝神咒收邪伏魔令人吉亨天丁治病疾神印带之大吉利印随身逐带之延年益寿安宅利人口吉天蓬印治一切爲狗鬼令病人自说功成道合乘印升天长三寸阔三寸一分合君印带之令贵人朝集入宅大吉昌太微帝君印带之令人畏惧摄召灵神无不振伏已上印择日刻之北狱使者印带及吞之去诸痫疾百病带右肘上吉利大将军印带之伏强兵战鬭用之百胜并带右膊上力士神玉印杂用随意先书词却印其上带之吉利太微帝君印带之令受敬贵人相合长一寸二分用六合日刻之北帝曰已前神印却灭三灾安保三光利宜万姓去祸除殃讨逐不祥若能志心立见眞道善哉善哉北帝曰吾玄都大神印分布六合救灾解厄治病消魔愿诸眞子勿示非人敕印咒曰太上神灵炎帝之精霞光掣电流曜三清流火万里鬼无逃形神印一着灰灭邪精三五将军豁落吏兵平天戛地诛鬼不停飞符走印头戴五星掷火前杀万鬼千精六天鬼贼付与神丁五灵眞老是吾天师无碍神通万灵同归恶鬼絶灭不祥者追中黄九道威布四围伏匿故气不遣纤遗五瘟七疰吾能杀之何神敢拒何神敢窥酆都戮形北斗斩尸神刀一下万鬼消麋急急如太上五灵五气北方黑帝灵君律令敕又咒曰大道有神名曰天丁奉承九天受事三清下逰世界捕逐妖精神王一怒五岳摧倾征东羣魔豁落鬼兵千千截首万万剪形罗酆敢试北都共营凶凶者戮善善者宁六天沉魂一一録名违道者死顺道者生飞逰灾煞敢变幽冥鬼妖荡尽人道安宁急急如北帝灵君敕印斩鬼律令敕煞摄北帝曰此神咒神印北玄所祕上圣所宗告诸将来眞子精心受持立我形像供养礼拜精勤不替每年龙行三日马住五日雉飞七日戌建九日甲子庚申之日醮祭虔仰专想不二每旦斋心持念神咒满万遍当可功成所施即应告诸来世眞子若居世俗焚修香火即微声持念勿令高词恐惊神祇忌生死秽气凡持经即须解禁此酆都神印乃长生不死之道故置之于下元生界一十二图以镇十二年月日灾气伏灭十二时之难有修之于国天下和平诸方賔伏蛮夷胡越八表归仁若国土有灾杀戮不息君臣忧苦皆须建七元之坛急造印挂于国维十二辰位分野之中晨夕焚香供养北眞将降神印灵仙化爲大神或作勐将扶助国家当爲消灭三灾刑戮之难戈甲不行国土安康君臣共泰万民清吉神印之力北帝曰若下元生人修吾此道未见科法不覩经文符印不备捻诀无方念诵无功只言无効不知神仙妙道事在精修日进其功神灵习记宿愆旣荡罪业蒙原三障渐消六根无碍上通灵智下统人伦立召立来神兵侍卫醮祭不辍上圣日知治病消魔应心随意功成道果证入无爲尔时北帝所说神咒神印付诸大力神王三十万人及诸妙行眞人凡大地鬼神闻之普皆摄伏滞疾蒙甦寃魂解脱此经又何名之北帝曰名爲酆都神印大帝妙经和天安地度阳九之难延命扶危人各受持告诸眞子精而行之太上元始天尊说北帝伏魔神咒妙经卷第五太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第六聚五名太上九眞妙戒金箓度命九幽㧞罪经尔时元始天尊在九清妙境三元宫中御三炁之华寳云玉座骞林之下与诸大圣太上道君太上老君九皇上眞飞天大圣妙行眞人四司五帝天龙人鬼无鞅数衆一时同会劫仞寳台十方来衆皆驾五色琼轮八景琅舆玄灵翠节飞云素盖麟驾羽轩龙旗凤葆狮子白鹤啸歌邕邕烧香散花逰空飞步咏诵洞章朝讃天尊緫校图箓㧞度诸苦时三元上宫光明照耀洞朗太空灵都紫微辉映十方下及无极境界长夜九幽地狱之中善恶命根光中焕然一切玄司无不照耀一一天宫皆见元始天尊与诸大衆敷弘妙道开化人天标讫善功注名黄箓金格玉简陈列三清一一地狱之中皆见十方救苦天尊入于九幽㧞度诸苦勑命北帝三官九府百二十曹五帝考官察命童子司命司録司功司杀土皇九垒及四明公賔友僚属五岳掾吏执罚神兵巨天力士天驺甲卒牛头狱卒威剑神王三界大魔九亿鬼王皆集九幽地狱之中同禀教戒尔时酆都北帝及诸鬼官咸皆震悚各作是念我等积罪身爲鬼官统御冥司常居黑闇动经亿劫不见光明今日何縁忽感上圣威光朗耀普照重昏欲有启问怀疑未敢尔时普掠狱中有诸罪人名入黑簿牛头狱卒驱上刀山皆悉身首坏烂五体零落其中独有一人循山上下逐树高低履锋践刃无一伤损所有刀戟变成莲花尔时北帝心大惊怖稽首礼谢上白天尊弟子先縁不幸身任冥司自处酆都已经亿载屡见罪人受诸苦恼亦见东方风雷之狱常有黑风震雷霹雳飞戈飘戟冲突罪人分散肢体穿穴五蔵万劫受若不舍昼夜又见南方火翳之狱有诸罪人吞火食炭爲火所烧头面焦燎头戴火山皮肤骨肉节节生火万劫受苦不舍昼夜又见西方金刚之狱有诸罪人金槌铁杖乱拷无数肢体坏烂筋骨零落铁又穿腹金槌塞心万劫受苦不拾昼夜又见北方溟泠之狱有诸罪人沉没丘寒之池氷戟霜刃冲断筋骨百毒之汁以灌其上五体零落心腹破坏万劫受苦不舍昼夜又见中央普掠之狱有诸罪人身被拷掠痛毒难忍断筋流血闷絶掷地于是狱卒方以铁叉叉刺令诸罪人各各循上刀山剑树八达黑风吹树低昂足落刀山身挂劎锷万劫受苦不舍昼夜又见东南方铜柱之狱有诸罪人手抱足登表里焦烂筋骨零落腹背脓溃万劫受苦不舍昼夜又见西南方屠割之狱有诸罪人身被倒悬刀劎割体四肢筋脉皮肤五蔵皆有刀刃割切其中血流满地非可堪忍万劫受苦不舍昼夜又见西北方火车之狱有诸罪人五车裂体四肢分散或身处火车东西一一车轮皆有刀刃随轮运转割切肢体加诸勐火烧炙焦烂万劫受苦不舍昼夜又见东北方镬汤之狱有诸罪人身被铁叉叉入镬汤五体煑渍四肢溃烂脓血臭秽不可堪忍万劫受苦不舍书夜未审今此罪人以何因縁巡上刀山劎树了无伤损刀戟锋刃变成莲花相好端严独步无畏衆苦所加莫能害者忽感上圣廻驾天眞降集一切震惧莫知所以惟愿天尊大慈大悲溥济溥度令诸九幽受苦衆生㧞除衆罪自识宿命舍恶从善得出九幽身处光明轮转福报长得解脱永离三涂尔时九幽地狱衆生闻是北帝广爲启请心生悔过愿求㧞罪举声悲叫响震梵天尔时十方救苦天尊大悲观心普及一切度身威光假六通惠令诸罪人闭眼静思俄顷之间自识宿命各各明了生存之日或造诸恶业或手弑君父不孝二亲或诽谤大道背眞就伪或伤残兄弟谋及师尊或六亲通同淫犯骨肉或爲劫贼杀害人命或屠割衆生自饶一身或以强凌弱以贵虐贱或浮好三寳执心不专或轻慢法师秽贱灵文或心怀阴贼安忍嫉妬或恶口两舌鬭乱善人或杀生淫祀祼露三光或心生或口语或自作或教他积劫以来所有诸罪一时顿悟各各明了倍增悲恼愿求解脱天尊普告四衆曰汝等谛听此诸罪人亿劫已来不信经教唯罪是修恶恶相牵赃满罪定遂使名书黑簿身没九幽沉沦三涂未应解脱赖于其中有此一人生存之日曾建九幽大斋受持金箓白简九眞妙戒标名金格列字玉清德重功高名通上界我以神力随念救护今当普宣禁戒絶诸恶根咸使汝等一时解脱尔时北帝闻是说己心大欢喜不胜踊跃瞻仰尊颜而作颂曰善哉元始尊衆生慈父母倾光紫微宫曲映九幽户峨峨丘寒庭廻照廓氷浦炎炎烈火狱霈然洒法雨圆通大哀智常善济衆苦㧞度长夜䰟今得稽首礼尔时北帝说是颂已是诸大衆同声称善钧天伎乐万种互作幢盖香花荫洒一切于是元始天尊复告四衆曰汝等谛听静念在心吾当爲汝显说九眞妙戒金箓白简受持功德㧞难济苦神力难思衆灵稽首伏受教命天尊告曰一者敬让孝养父母二者克勤忠于君王三者不杀慈救衆生四者不淫正身处物五者不盗推义损己六者不嗔兇怒凌人七者不诈谄贼害善八者不憍傲忽至眞九者不二奉戒专一右九眞妙戒黄箓白简救苦眞符德上生天堂一如告命年月日时斋坛告下金箓白简长生灵符刻昇迁一如告命年月日时斋坛告下太极眞人曰修上眞大洞道及三眞之要而不知酆都山眞形者七祖不得荡灭于胞门也又名六天策文丹黑书写殁者姓名于其侧烈火炀之则此都解其縳三官赦𠎝上昇福堂矣石刻立台墓宫苦䰟受度简记朱陵学者佩身及置堂房上万鬼灭爽幽源开泰此文书上清北元之阙以正六劎之分出元始六天制魔经讃曰酆都眞形文𨽻上清学修仙士佩制魔精三官赐福七祖受生削除黑簿炼度朱陵威神默䕶致道契成六天策文镇宅利亨开业道甘露通眞咒曰功德金色光微微开幽关华池流眞香莲盖随云浮千灵重元和常居十二楼急宣灵寳㫖自在天堂逰此名破地狱通眞神咒及太上金口所宣秘咒妙言若人持诵能令地狱门开关锁自落九幽罢对六道停轮苦䰟受生先灵超度净酆都地狱昇天咒曰茫茫酆都中重重金刚山灵寳无量光洞照炎池烦七祖诸幽䰟身随香云旛定慧青莲花上生神永安天尊言此神咒若地狱幽䰟一闻咒名自然快乐得生天路此二神咒出甘露神咒地狱昇天经酆都山眞形汝等若能受持金箓白简九眞妙戒长生灵符救苦眞符当消九幽大罪标名九宫察命童子护戒威神五帝直符六宫掾吏自当随逐简文覆护受戒弟子天尊又曰若有国土兵灾不息疫毒流行是其国主后妃太子王公及诸庶人亦当修建九幽大斋各各受持九眞妙戒金箓寳符兵灾静息妖恶自屏天人称庆欣国太平若在山林旷野爲虎狼勐兽之所奔突便当宁心存思金简灵符察命童子受戒法师护法神王勐兽自退终不害己若入大海遭遇恶风亦当存念风波静息得达于岸若入军阵白刃之中亦当存念兵杖伏匿不有损伤若在牢狱枷锁之中亦当存念冤枉自伸必得解脱若爲邪精衆苦所纒亦当存念鬼魅消灭自然差愈若人命过应入九幽名书黑簿夫妻男女门人同学当爲亡人立九幽大斋名书白简爲受九眞妙戒烧除黑簿彼诸罪人应时解脱昇入天门因縁轮转得爲九宫眞人天尊又曰金箓妙戒长生灵符威禁至重若能如法修行其福无量若复有人起心诽谤生轻慢想当知此人积恶万劫罪障深重名书黑簿身没鬼官命过之后必当沦䧟九幽地狱备受诸苦绵绵长夜不可解脱设复有人初虽信受后起悔心察命童子奏上三官削除金简注名死録或在见世身受恶病虫癫痈疽人所弃掷求生不得求死不得忧恼自煎无由解脱或复长被横恶所加或犯王法或犯刀兵或犯虎狼或犯水火或犯恶人口舌咒诅室家不和门庭起诤寃家牵引一失眞道常沦恶趣是故汝等依科遵奉勿生异念宣告男女咸使闻知是时北帝及诸四衆九幽罪人闻是说已神开意悟各发善念衆苦消释身心泰然背发道意永不轮转是时九幽黑簿一时焚烬火山息焰水池静波吞火食炭化爲甘露金槌铁杖变成莲花飞空步虚而作颂曰稽首无上道归心元始尊至眞妙应主开化飞玄门妙戒悟五灵金书警万神察命㝎録籍灵符度苦魂乘云朝玉帝齐契玄中人太上元始天尊说北帝伏魔神咒妙经卷第六太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神呪妙经卷第七九龙品聚六尔时天尊在紫微宫中九龙座上青春长斋之月十五日明星皎洁之时与诸天帝八威神王地下衆灵仙男仙女神男神女九宫仙人飞仙部衆悉在道前稽首长跪瞻视圣颜天尊黙然一无所说闭目静思普念十方无量衆生处在愚冥不闻眞正造诸恶业没生死河轮廻五道穷苦所逼谁能悟理独吾知耳心念是已便复叩齿不觉北帝乘道威力知有所念从北方玄丘絶顶之上与诸眞骑浮空而来直诣道前䖍心作礼上白天尊言上圣慈化悯念天人备受灾厄广爲救㧞诸天欢乐瑞云映生地狱无寃对之愆天堂荷更生之庆邪妖屏絶六洞不开人天赤子普获深㤙又念穷苦所逼饥寒忧悲不审上圣将何救度如蒙拯济诸天荷㤙天尊告曰子今所请欲令人天贫富一均无有差别当爲汝说成天立地起自无爲结气凝空是因吾教宿命修短得道因縁注上生籍者诣南昌之宫去灾荣禄者求于北斗执簿追唿者属于三官之司利禄获珎者即须五龙九圣吾今演说各愿受持天尊告曰四天之中有九龙微妙名字善利官禄令土地丰熟灾害不生有求称遂离诸虚耗日得富昌天尊告曰龙化无迹因道而生爲天帝之威灵卫世人之俸禄其由信也告诸大衆若国土灾厄五谷不丰贫穷困苦衣食不充及诸国人民官禄不迁忧惶相继诸不称意名宦不昌欲求利益者当先立吾形像置三官之位建九龙之坛晨夕三时焚香行道礼念九龙名字召五方龙王精思北极天符将降龙王即临受其信心爲勑五土之神广作利益运五方珎寳来降境中国土丰饶无不遂意精诚之者立应其福道言青龙者是东方七宿角亢之精下降人间护持国土青华宫内化生修吉龙王深林龙王掌领青色之寳地下杂珍卫护人世青色之衣官禄有人居世愿不副心贫穷逃难宜立坛焚香画形礼拜念诵三日三夜或七日七夜清斋启请能招东方无极世界青色之寳及青色之衣官禄入人身中消除东方格木之灾凶横之厄岁星眞官即爲注籍令人富贵赤龙者是南方七宿井鬼之精下降人间护持国土长生宫内化生多善龙王花留龙王掌领赤色之寳地下杂珍卫护人世赤色之衣官禄有人居世值诸迍厄官禄不迁七珍不集者宜立坛焚香供养礼拜求愿能招南方无极世界赤色珎寳及赤色之衣官禄入人身中消除火灾口舌之忧见世安乐令人福兴白龙者是西方七宿奎娄之精下降人间护持国土素云宫内化生甘恩龙王善然龙王掌领白色之寳注人世白色之衣官禄管地下七珎有人居世志愿不从名宦不达公私蹇迫宜立坛焚香献水礼拜供养启请能招西方无极世界白色之寳及白色之衣官禄降入人身消除虚耗咒诅之厄广利土地令五谷丰登心神安泰公𥝠俱利福禄齐新黑龙者是北方七宿斗牛之精下降人间䕶持国土太阴宫内化生波流龙王思度龙王掌领黑色之寳及黑色之衣宫禄注舟船之道有人居世所愿乖违未偿素志者宜立坛礼拜能致北方无极世界黑色之寳及黑色之衣官禄入人身中能消水灾船车之厄欲令土地丰稔礼此龙神黄龙者是中央七宿魁𩲃之精下降人间护持国土高皇天内化生离宫龙王掌领黄色之寳及五方库藏之珍供给万姓衣食俸禄随人居䖏房室之中及名山珎寳窟穴之中及人居世欲求福禄称意宜立坛礼念能招中央土帝之宫地下黄色珎寳官禄入人身中生业日盛贵极王祚万愿从心消除五脏百病之厄及五星临命之灾镇星注籍令人福生道言此五方龙王善镇国土又其九龙善护珎寳化生五方若国土五谷不丰人多饥馑王赋不充逃亡山谷怨声盈路心欲求安当须置立九龙道场转经行道天降甘露饥者自饱五谷早熟花果有味救此饥荒免致命殂龙王之力道言若诸国土分野灾祥四兴五谷断种人民饥荒可以碧玉黄金象牙爲简以三元之日书九龙名字㩀分野五方钉入地一尺二寸安镇神龙仍以香花逐位供养七日之后骊宫龙王与北帝大将诣朱明宫开寳藏运七眞之具及诣羊山左谷中取五谷来赴此国救济天人即得丰稔免诸忧悲道言若国土男女生遇丑星恶宿之年五墓四絶之下运命不昌生逢虚耗衣食不充忧惶旦夕百不称意其欲求福当立坛礼念九龙眞形及每月二十六日焚香献水佩带九龙眞符及五龙大箓精诚专志龙降天威入人宅舍令所求如意立得利宜道言若诸国人民方伯二千石下至令长欲得官禄高迁身无灾难禁断有方无诸诤讼可以象牙于福生之日东立书此九龙名字以五色袋盛之精诚奉信于所卧之室每至月辰之日以名花异果献之及净水供养龙王下降神力䕶人扶助王化迁官宜禄道言五虚之鬼姓狼字僧文六耗之鬼姓黄字元盖每年作人虚耗令人贫困所向不通钱财耗散但念九龙妙典供养礼拜传授眞符即不能侵扰虚耗之鬼助人作福道言吾所说五龙九圣安镇五方九宫分野所以者何龙王上统九天下安九地等仙官之灵威升天入地传言负綵出幽入微年寿万岁精通至道若世间有通灵彻圣之者修眞悟道之人及国王大臣及行军战阵悉用神龙扶助而得胜也体生于无皆禀灵也天地万物皆因道法起教证焉道君告北帝曰有形之圣莫过于龙复能降雨兴云感动天地善护珎寳吐琅玕寳珠致物与人守连环寳珠江湖洞穴垒明月寳珠龙宫内殿无价莹珠奇不可说是以保家安国若有人持念此北帝九龙妙典设法行道国中人民有疾苦者悉得安愈金银涌出八苦消停衆善和合法音流布无不获福分野欢乐悉证无爲尔于未闻要在宣传道言若下元生人住宅凶耗居䖏不安频有灾疾可建立五龙道场日夕三时转经行道当降仙官及勑八卦大神月德六合及五龙王入其宅舍爲消虚耗逐去邪精安贴宫室镇守宅宇保子宜孙广招官禄致五色珎寳入于家庭永代安和富贵无极道言九龙眞符宜官利禄能令人富贵万愿从心有佩此文诸灾不染官𥝠敬爱此符有龙神从官九人玉女十二人六甲将军八万人童子六人及北帝大将军常来卫护上消天灾下散地祸无愿不从自非虔仰不敢妄传于是仙衆而作颂曰龙化本无踪有迹生道宗遨游九天际息驾六领宫提携高上賔及我素灵同道场虚寂内灵歌发太空形感至寂庭思咏斋微通龙吟统宫府凤啸太霄馆灵唱无留味衆音承风散谁能救此章精诵素灵赞以解三涂过㧞出九玄难虔诚礼太虚福庆凌霄汉九龙映明珠二景对眞光云飞启翔会玄象及扶桑冥庆自相扶阴阳朗八荒五星光辉耀神龙演纪纲若能修至道消遥入紫鄕道君告北帝曰此九龙妙典非人不传若家有此经能招珎寳无价明珠告诸眞子善思念之广修至道接引迷途功成德遂昇入无形精德加重生南上宫离诸邪境耳闻妙音足乘五云口飡甘露变化无穷尔时座中大衆闻说九龙妙典及五方龙王本源各生欢雅诸方世界七寳涌出免诸饥乏六合清平天无妖秽五谷丰登衆眞作礼传化奉行太上元始天尊说北帝伏魔神呪妙经卷第七太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第八辟尸箓品北帝曰下元生人宿縁修浅居世多迍当今阳九运周百六数讫鬼精乱行侵扰大地善恶莫分太上慈仁出洞渊祕箓神化神咒以除不祥犹有未尽根由敢附竹木水石之中尤害万姓或魍魉所侵邪神通体或五殟百毒侵害人间或入军阵交锋枉损性命故出明教妙篆眞图告诸将来眞子有灾之日精心传授以保万民白素爲之佩带供养百邪自退军阵得胜家宅清宁辟尸千里寃家止讼善愿从心北帝曰受者词云某国小兆某官臣某谨赍法信诣天师门下请受北帝神咒飞行妙篆所属北斗某星君北斗大神随小兆臣某伏鬼消魔居世安乐家国休静大帝扶持急急如律令北帝曰此篆灵图常有一十六部北帝大吏神咒将军各一百二十人常覆护受佩之人令百邪溃伏延年益筭永保元吉若入军阵之中受佩此文兵革退散免血光之厄八难之灾北帝曰下元生人若有滞疾不瘥䰟𩲸不安被百魅所侵连年累月者即须叩头奉受太微帝君明镜大箓佩之身上鬼精退散百病自消延年保命神祕神诀灵篆图像明镜玉女一人保命玉女一人司命玉女一人黄素玉女一人青腰玉女一人北帝曰夫人五人爲勾销死簿东斗主筭君爲延寿益年南斗眞人君爲注上长生玉历西斗记名君爲注上福禄北斗星皇君爲落除死名中斗太微君爲禳却灾祸消诸不祥所居安乐鬼气消亡若有强𦍙违道之者并请收付魁罡之下入地万丈急急如律令北帝曰吾出此道救世安人旣天下清宁则功成道合尔时天尊在不可思议城中遥观北帝大布符图救护大地仍放光明普照诸天乃至下方无极世界令彼下元生人得见光明开诸愚昧与道结縁反本还元受其威力于是天尊举手弹指无上寳光如镜之圆从掌中出彻照下方无量国土乃至三涂恶趣九幽苦境皆得明朗了了清净地狱休息报对停闲聋盲六疾一切苦恼皆得除愈人畜禽兽普发善心不相伤害因此光明一切衆生举身遥见不思议城如看掌中无有遗夫见其光者必当得徃长生福堂入寳城中快乐无极我今所演说一切诸天尊过去及未来皆同一心力十方微尘土所有诸法王俱演微妙义一乘无上经若有一人闻一章一句偈誓心欲奉持宣读未来世如此善男子及以善女人所在经行处灾疾不敢伤若有一心念五毒尽消摧又请说眞义所行奇妙因眞人所得法观身如悉空苦乐无二相憎爱悉同因高卑无异趣小大不殊形日出非初合曰没讵终亡东西本无定出没亦无方又问何因縁恩惠起虚皇北帝尔时说此微妙寳图告诸来世善男子善女人有忧之日勤行不倦佩吾符篆万厄消亡敬而信之至心奉行太上元始天尊说北帝伏魔神咒妙经卷第八太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第九聚七八字消灾品北方黑帝灵君尔时告天蓬大将九元煞童上清禹余天大赤天清微天大煞神衆百亿万人六丁大神六甲玉女高刁北翁三煞神王北斗七星眞人驱邪三昧将军四海龙王五岳四渎河海大神三天大魔王严驾夔龙威剑神王煞鬼大神女青诏书右部大神吞魔食鬼二十四大神四目老翁日月星辰六丁八史五方五帝神兵三千万衆四明功曹通眞使者三千六百人黑煞大兵九土羣灵山河溪涧一切部衆吾欲广宣要法以救天人絶其呻吟楚痛之厄汝等谛听尔时阖座灵官闻帝君欲宣妙典各各欢喜一心归命北帝曰北宫祕诀不可得闻救疾禳灾宁家安国吾知下元生人疾苦联积楚痛难任不忍见此愚聋今欲专行救䕶北帝曰八字灵篆寳之上宫万劫不传是爲神祕切见下元愚俗苦痛甚多若不施行萎黄无脱今当付授寳而积功有灾之日依法修行救度天人免其忧厄尔时阖座闻帝君欲宣八字五体投地踊跃而作偈曰圣帝惠恩流广开金口诀救此下元人疾苦令消灭阖座闻法音五体欣然别聋者耳得闻哑者口能说是日六宫动邪魔知凶吉垂赐大光明重昏遇朗日北帝曰座中眞子若欲修吾八字灵篆北向再拜吾当见汝志心耳北帝曰八字灵篆若下元生人有疾在腹者以墨书水吞之一字加持神咒至此八字即得消散若疾在外者当静思神力以墨书其肉上且书第一字若未消散更于其侧书第二字大都不过三字无不退散告诸眞子忆而奉行北帝曰下元男子女人若治生不益贫穷困厄鬼魅相侵时多疾病经年累月但带此八字灵文邪疾迸消治生日益灾妖止息六害消亡北帝曰下元生人若眷属不和每多口舌夫妻相克男女不安宜志心虔恳以六合日素书八字佩带供养精诚之至当有神童随逐上下卧止之处不令口舌男女成长或梦而示事万头和合北帝曰下元生人若行江河渡海及入山林行军战伐但以亥子二时沐浴身心佩此八字素帛爲之带于身上神龙护卫风伯助持战胜得通无不克果北帝曰下元生人田种连年不收若五谷灾损但受佩此八字眞文佩之身上所营种植获利万倍若能夏首祈恩立愿保至冬收用酒脯饼果银钱镇信依科醮奏荅吾神力则灾虫伏灭土伯和心八字之功不可思议北帝曰下元生人若居职位上至官迁拘束公途养他民子必令恩威兼备平断四方直道至公无损多益当受此经及带八字眞文无不称遂北帝曰下元生人若求仙学道访友寻眞烧丹炼药隐迹山林必须受此经思此妙道带此八字若无斯文徒费功力北帝曰下元生人乃至眞人受佩吾此眞道必欲行法之时预先盥漱叩齿三通闭炁三息方可下笔书之亦当思神念咒度香噀水当应神验矣醮祭眞君法太微帝君尔时居玄景宫中九龙之室自然涌出七宝宫殿其座皆是水晶碧玉琉璃眞珠严净装饰世之稀有座下侍从无鞅之衆各捧香花持心供养十方来者各诣帝前听说妙义于是帝君微笑告四衆曰下元生人从兹向去各被迷乱鬼精流行善恶莫分不可胜计汝等求学之衆鍊骨修眞莫非率己度人救危解厄当清净斋戒存想北斗眞君玄灵妙义救拔天人令将来之代普得平安见世灾危渐得消止如是之福不可思议北帝曰下元生人作法之日常以亥子二时礼醮七星眞君乃施禹步握剑向北熏香志心精洁不可轻慢醮祭得功千日之后其神亲见或作美貌女人形或作乞人形若当见时不得与语但低头礼拜陈心中之愿神降良久即欻然而去志心礼送乃取座中汤酒喫之于兹之后神气入心自然有天生之智知未来之事或知军兵进退家国修延自得日月灌心身生水火或作老人形或作少年形入梦来告吉凶若人遇恶星交会之时所求不遂官禄不迁常多疾厄心神不安夜多怪梦或被恶人咒诅家国不宁但修此法一切衆恶不能侵害延年益寿永保于世北帝曰下元生人若国土不安四方扰动军贼流行虎狼毒蛇刀兵之厄但依经醮礼七星眞君不过二日七日恶迹退散兵戈止息北帝曰下界眞子祭醮七星修眞求仙延命扶危须候良日龙行三日马住五日雉飞七日戍建九日醮祭北司眞君下降获福万倍能令人名入清宫寿筭延益北帝曰临祭之时具陈白素某国小兆臣某谨上启太上元皇九天丈人仙都仆射九天使者左右青龙白虎都监使者垂恩照证小兆设玄科之日奉受神气谨请东方青帝驾青龙南方赤帝驾赤龙西方白帝驾白龙北立黑帝驾黑龙中央黄帝驾黄龙各请诣玄坛证臣所启皆得成就心中了然求道得道求仙得仙返老却少与道合同北帝曰作礼以捻香启愿叩头陈拜而上白言小兆今日奉请灵官乞降大慈之泽谨请东方青眞气入吾身中谨请南方赤眞气入吾身中谨请西方白眞气入吾身中谨请北方黑眞气入吾身中谨请中央黄眞气入吾身中谨请五方龙王五色眞气入吾身中小兆今请斗中眞气敢行神仙之术乞天丁力士诛斩邪精九天丈人收摄灾气陈启之后得神通力见自然之智上游帝阙昇入福堂九虫不生三尸殄絶粗诚至道感达无爲北帝曰仁属木其色青以扫不祥义属金其色白能伐百精礼属火其色赤以除万殃智属水其色黑漂流故气信属土其色黄下扶万象收捕死亡告诸将来眞子有知五行敬存五星灾不能加复能精修本属之星知其名号临絶唿之亦可延年元生在子属第一魁星主天英阳眀名贪狼眞名格字露神子元生在丑亥属第二𩲃星主天内阴精名巨门眞名正字贞文子元生在寅戌属第三𩵄星主天冲眞人名禄存眞名机字卫府子元生在卯酉属第四䰢星主天辅玄冥名文曲眞名光字子惠子元生在辰申属第五魓星主天禽丹元名廉贞眞名横字子衡子元生在巳未属第六𩳐星主天心北极名武曲眞名卫字大车子元生在午属第七魒星主天柱天关名破军眞名行字太賔子北帝曰河图寳篆独标眞君之号可传大力上合天神若下元行尸之辈敬而祕之自获眞道北帝告妙行眞人曰夫神至尊者天也配统于人伦者北斗也故北斗爲天曹凡求仙学道和天安地求显营运婚姻诸等皆由北斗之力也乃至世间一饮一馔皆由北斗奏过然可遇之若欲辟灾除祸去尸之鬼莫非祭七祖爲嘉焉常以本气日六合日戌亥二时于清洁之所扫地祭天随国所供白素曰国号小兆上启上天神后北极灵君北斗眞人小兆輙依祕典谨荐神明之果乞万愿归身主筭之君添禄之君进福神仙度世眞人名入清宫国界安宁四方平泰五谷丰登二景长辉专诚作礼北帝曰常修七星祕典每存北斗呪曰我是天目与天相逐睛如雷电光耀八极彻见表里无物不伏急急如律令北帝曰念神呪了即存北斗覆小兆头上以柄指前次存北帝临目叩齿二十四通微音咒曰太乙镇生三气合眞胎元上景父玄母元生我五脏摄我精神下灌玉液上朝泥丸夕召七魄朝唿三魂右命玉华左啸金神令我升仙役灵使神常保利贞飞行十天急急如律令北帝曰咒讫即存吾在酆都殿上即念天蓬神咒每句一叩齿则万灾不干功成道备驾景登天若下元眞子修之爲护世之法所施救㧞鬼化爲血神咒广济无不感应天蓬天蓬九功煞童五丁都司高刁北玄七政八灵太上皓兇长颅巨兽手执帝钟素枭三神严驾夔龙威剑神王斩邪灭踪紫气乘天丹霞赫冲吞魔食鬼横身饮风苍舌緑齿四目老翁天丁力士威南御凶天驺激戾威北衘锋三十万兵卫我九重辟尸千里祛却不祥敢有小鬼欲来见状䦆天大斧斩鬼五形炎帝裂血北帝燃骨四明破骸天猷灭类神刀一下万鬼自溃急急如律令北帝曰下元生人若精持吾咒者每日丑时叩齿三十六通向壬方正坐存神咒曰左青龙名孟章甲寅右白虎名监兵甲申头上朱雀陵光甲午足下玄武执明甲子脾爲季子入中宫甲辰甲戌急急如律令次存北斗咒曰我是天目与天相逐睛如雷电光耀八极彻见表里无物不伏急急如律令北帝尔时善巧方便演此经诀诸天衆圣皆大欢喜而说偈曰妙哉北帝君能开护国经若能行妙典大地溥光明救㧞将来世是爲种福因接引下元子祸灭即成眞仙官无数亿乘虚驾六麟能灭九丑类荡絶百邪身护国安民主扶危外境賔下邪不敢动上界勑微尘温邪入清正功成日渐新自然通大圣昇降入无形北帝曰此经圣力神用朗然上统六宫下权九地无神不伏无鬼不依勤行敬念眞道巍巍北帝曰此文与神咒道同一源列宿分魁各归明㫖此经十卷广救天人作大地纪纲爲国土和静若有善信学士大化眞贤传吾此法可清斋七日去秽静神礼请北帝时不暂替乞降灵应入梦示人可否方任修行不得曲相授度愼之愼之北帝曰下元生人欲传此法先得灵应可以亥子之时寅卯之日建王之辰支干和合先立七元之坛依仪行道入净户发炉愿念上香入词拜表设醮先度神兵然后分约命信碧缯四十九尺五方綵各五尺白素四十尺刀一张净蓆一领米一石二斗青布绯纹一丈六尺青丝一丈二尺百药汤五果之具一一依科然后传授不得轻泄其经文神咒躬自宣读不得隐昧又须三师证明録其实约玄科立信不泄不愚勿传非人北帝曰下元生人贪进忘退意在法流心不专想不味鍊骨修眞吐咽灵液存想六度是以上仙未应地祇未申功果不圆修行难满今故指告汝等但以虚心虔启旦夕诵持直日仙官即爲注上生籍身飞太极与道合同北帝曰下元生人若受道威仪不备信命不方醮祭不申四曹不録北帝曰传咒授经一一较定勿令错误符印文字须晓来由若有参差法令不度北帝曰下元生人有灾之日单受五灵大咒及辟尸大箓以消百邪不必一一受经北帝曰下元生人若受经咒毕时醮礼不得有怠北帝曰下元生人若受道法学此经各座供养何以故大力神王名字在彼北帝曰下元生人受吾经咒祕而隐之不得劝导愚辈私相传授神兵责人北帝曰下元生人受吾此道念吾神咒不得背子向午尔时座中大衆闻说传度之法各各按经奉行太上元始天尊说北帝伏魔神咒妙经卷第九太上元始天尊说北帝伏魔神咒妙经正统道藏三家本十卷正一部太上元始天尊说北帝伏魔神咒妙经卷第十聚八神兵护国品北方黑帝玄德天君尔时在渊泉世界有泠国土玉垄山中神丘之上定水池边萎蕤树下与诸眷属侍座童子玄冥眞人如斯集会无鞅数衆一日三时愿念烧香散花然灯虔仰修斋讃叹自然供养随所自通应心具足如是精进千有余载功业未圆誓愿不退开救䕶之祕诀演醮谢之玄科安国宁家济度幽显告诸将来眞子依法修行自获眞道北帝曰作吾要法皆须醮祭酆都大吏一切灵官以效功赏当立七元坛燃灯捻香异汤五果随国供养以银钱凈水令得丰足入坛启事祝香勑神上请三十二天帝君十极眞人仙官玉女三界丈人十天大威力魔王八景大神三十六洞天君飞龙骑吏妙行眞人三天丈人十极眞仙骑吏素车白马眞君三清至眞阴景飞雷电吏天丁力士三气大将军高麾五湖大将军豁落北斗七元大将军卫灵大神巨兽毒龙骑吏北方大力飞天鬼衆三五大将军三师门下吏兵天蓬杀童飞天钩索骑吏太上眞神天丁力士天驺甲卒南斗杀鬼使者北斗炎炉科车神吏旷野大神八景神王五岳四渎溪涧大神土地主者青腰玉女太和玉女各领部落百千万衆降临坛所排班列位受今供养北帝曰北极世界五气玄天洞阴朔单欝絶之国太阴五气五灵玄老黑帝灵君助治玄滋天君太上灵君侍眞行气降生太玄夜光玉女北极世界太虚太华海中北酆罗山脚下洞阴境天国主者太阴水帝君助治东斗斗中生气君西斗斗中生形君南斗斗中司禁君北斗斗中司命君下吏九令主者五岳府君二十四治阴官二十四治阳官河海掾吏丘陵溪涧主者无鞅数衆六天恶鬼以爲侍卫左右列三十六狱七祖九玄孤䰟苦爽若第子醮祭之时召请并来入座北帝曰太阴洞外左右三官生死追唿要司主者天官地官水官酆都山六洞宫阴府六曹主者魔王小吏三十六万人主人间行百病迷乱生人所司请降坛外而座北帝曰北帝神呪大将军勑水大将军平天大将军勑火大将军勑病大将军禁鬼大将军勑尸大将军召魂大将军勑殟大将军勑毒大将军勑破庙大将军勑船大将军元阳大将军禁病大将军禁蛇虫大将军破泉大将军禁狼虎大将军慱戏大将军勑石大将军勑刀大将军却力大将军若有赏礼之时启召降临并入中坛而坐北帝曰第一魁星第二𩲃星第三𩵄星第四䰢星第五魓星第六𩳐星第七魒星等七星君北斗斗中诸部延寿扶命君斗中诸部断邪杀鬼王斗中诸部度厄益筭玉童斗中诸部断邪鬼王斗中行典药玉女斗中扶衰消灾眞人斗中降魔收魔等神王斗中度厄益筭童子斗中左右将军斗中左右力士斗中左右功曹斗中天驺甲卒斗中左右天兵斗中左右使者斗中天丁力士斗中神兵星中道士星中仙人星中眞人星中吏兵已上八部大衆緫二百五十二等计二千一百九十一万九百五十八人若第子有供献之时爲国禳灾并请班次入座诚心敬礼北帝曰吾酆都玄妙之㫖大力神王黑色形状能上消天灾辟五兵战戟之厄临阵存之及能祭醮坚持读诵兼行符印破邪妙音依科朝拜伏地存想并黑衣朱冠持刀把戟弓箭戈钺入于座中启无不应当起作礼北帝曰启咒之时皆称本职小兆臣谨启阖座坛中内外天帝眞人十极丈人仙人金刚神王黑帝将军大威力魔王北极酆都罗山六洞天三元六曹主者部落及七元斗中大神小兆臣受法之日与北帝三官有约动止思存内以治身外将救物心存眞气降福消灾科禁严约不敢妄行犹思自庸賛扬威化广爲天人凡有请祷不敢抑絶今爲国土灾疫或军戈乱行狂夫侵野当今阳九数讫百六灾兴求告玄司敬荐汤膳消灾解厄安国宁家愿北都帝王三十万兵功曹神将六甲将军玉童玉女直日旬吏直符使者降下所请天仙大圣三五将军八万力士三部将军斗系斗㓨斗伐斗煞璇玑却敌左右大将军系刾销灾杀伐散祸扶命解厄诸将入小兆臣身中随逐覆盖爲国爲家上消天灾下散地祸水火殃害百毒殟疫千精万魅扬兵战戟并请度脱北帝曰北极殿上有高上玉皇紫微帝君仙都使者九天仆射能降世间一切灾害水火刀兵若有国土男女之人有刑害在北斗贪狼星中者愿请阳眀尊神府君爲解而度之若国土男女之人有灾厄妖害在北斗巨门星中者请阴精星尊神爲解而度之若国土男女之人有灾厄刑煞在北斗禄存星中者请眞人君爲解而度之若国土男女有刑厄在北斗文曲星中者请玄冥君爲解而度之若国土男女有灾厄在北斗廉贞星中者请丹元君爲解而度之若国土男女之人及分野之中有刑厄在北斗武曲星中者请北极君爲解而度之若国土男女之人有刑无在北斗破军星中者请天关君爲解而度之水火刀兵毒虫勐兽愿自消散庶得家国安宁存亡庆泰上药灵丹永除灾疫长生久视北辰之力不可思议北帝曰下元生人动止常行此道吾将斗中眞人三台辅弼侍眞衆圣下降人间救护生人削死上生收魂养命断絶死气度免三灾若国土方伯十善大臣国有妖灾之时镇界分野名山大泽皆当日行此道天龙下降力士行兵阴阳二官俱来救护精恳志意玉女见形能令兵战自消天下安静尔时北帝说是语讫告诸来衆勤行念之见世获福愆尤解散善结縁生功成道合昇入无形自然与眞极以同羣共上仙而接手救护之法济度爲先以偈颂曰愿念凭香信飞烟覆紫庭一心随丹志玄天降緑軿愆罪除万劫福报遂千龄南宫注生禄北府落死名䰟𩲸安宫腑关气得清宁神通驾太玄妙迹昇上清九祖轮天阙人自保长生启请心虔功精思感玉衡北帝曰此名神兵护国经若有国土灾迍但当持念兵贼销亡三光朗烛若家有衆邪疫疠治生退散但当转念醮祭灵官无不感应若转经之时神兵下降如道场有恐惧旛灯影乱揺动如风北即神兵下降百恶迸散尔时座中诸大力士眞人玉女九土眞灵闻护国眞经普皆踊跃发无上心愿将来之世有说我形像等名字皆赴是人志心救度灾疾令家国清宁功德成就一切衆生同证无爲之道演法将毕稽首奉行太上元始天尊说北帝伏魔神咒妙经卷第十灯坛图诵经玄诀按诵经之法当洁净爲坛上设北极紫微大帝高案面南东设天蓬翊圣二案西设天猷佑圣二案五案随方制五色小旗酒果斋中布灯坛四角设四天王牌镇坛禄米剪尺镜秤灯盏茶酒果供西北方上设诵经高案早起请法师先发文字开启随意诵经礼忏午后却依科建坛陞座诵经至晚设醮圆满若敬信善人只于本家严洁设立五案精心持诵亦好务在诚敬奉持不宜怠慢