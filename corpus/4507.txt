伊川击壤集正统道藏三家本二十卷太玄部伊川击壤集序贱一击壤集伊川翁自乐之诗也非唯自乐又能乐时与万物之自得也伊川翁曰子夏谓诗者志之所之也在心爲志发言爲诗情动于中而形于言声成其文而谓之音是知怀其时则谓之志感其物则谓之情发其志则谓之言扬其情则谓之声言成章则谓之诗声成文则谓之音然后闻其诗听其音则人之志情可知之矣且情有七其要在二二谓身也时也谓身则一身之休感也谓时则一时之否泰也一身之休感则不过贫富贵贱而已一时之否泰则在夫兴废治乱者焉是以仲尼删诗十去其九诸侯千有余国风取十五西周十有二王雅取其六盖垂训之道善恶明着者存焉耳近世诗人穷感则职于怨憝荣达则专于淫泆身之休感发于喜怒时之否泰出于爱恶殊不以天下大义而爲言者故其诗大率溺于情好也噫情之溺人也甚于水古者谓水能载舟亦能覆舟是覆载在水也不在人也载则爲利覆则爲害是利害在人也不在水也不知覆载能使人有利害邪利害能使人有覆载邪二者之间必有处焉就如人能蹈水非水能蹈人也然而有称善蹈者未始不爲水之所害也若外利而蹈水则水之情亦由人之情也若内利而蹈水则败坏之患立至于前又何必分乎人焉水焉其伤性害命一也性者道之形体也性伤则道亦从之矣心者性之郛郭也心伤则性亦从之矣身者心之区宇也身伤则心亦从之矣物者身之舟车也物伤则身亦从之矣是知以道观性以性观心以心观身以身观物治则治矣然犹未离乎害者也不若以道观道以性观性以心观心以身观身以物观物则虽欲相伤其可得乎若然则以家观家以国观国以天下观天下亦从而可知之矣予自壮岁业于儒术谓人世之乐何尝有万之一二而谓名教之乐固有万万焉况观物之乐复有万万者焉虽死生荣辱转战于前曾未入于胷中则何异四时风花雪月一过乎眼也诚爲能以物观物而两不相伤者焉盖其间情累都忘去尔所未忘者独有诗在焉然而虽曰未忘其实亦若忘之矣何者谓其所作异乎人之所作也所作不限声律不㳂爱恶不立固必不希名誉如鑑之应形如钟之应声其或经道之余因闲观时因静照物因时起志因物寓言因志发咏因言成诗因咏成声因诗成音是故哀而未尝伤乐而未尝淫虽曰吟咏情性曾何累于性情哉钟鼓乐也玉帛礼也与其嗜钟鼓玉帛则斯言也不能无陋矣必欲废钟鼓玉帛则其如礼乐何人谓风雅之道行于古而不行于今殆非通论牵于一身而爲言者也吁独不念天下爲善者少害善者多造危者衆而持危者寡志士在畎畒则以畎畒言故其诗名之曰伊川击壤集时有宋治平丙午中秋日也伊川击壤集正统道藏三家本二十卷太玄部伊川击壤集卷之一伊川邵雍尧夫观棊大吟人有精游艺予尝观弈棊筭余知造化着外见几微好胜心无已争先意不低当人尽賔主对面如蛮夷财利激于衷喜怒见于頄生杀在于手与夺指于頥戾不殊冰炭和不侔埙箎义不及朋友情不通夫妻珠玉出怀袖龙蛇走肝脾金汤起罇俎劔戟交幈帏白书役鬼神平地蟠蛟螭空江响雷雹陆海诛鲸鲵寒暑同舒惨昏明共蔽亏山河璨舆地星斗会璇玑因覩轮赢势翻惊宠辱蹊高卑易裁制返覆难拘羁心迹旣一判利害不两提卷舒当要会取舍在须斯智者伤于诈信者失于椎眞伪之相杂名实之都隳得者失之本福爲祸之梯干坤支作讼离坎变成睽弧矢相凌犯言辞共诋欺何尝无胜负未始絶兴衰前日之所是今日之或非今日之所强明日之或羸以吉观后世终天露端倪以今观徃昔何止乎庖犠尧舜行揖让四㐫犹趄趑汤武授干戈二老诚有讥虽臯陶陈谟而伊周献规曾未免矣夫疗骨而伤肌仁爲名所败义爲利所挤治乱不自巳因革徒从宜与贤不与子贤愚生瑕玼与子不与贤子孙生疮痍或苗民逆命或有扈阻威或羿泥起衅或管蔡造疑或商人征葛或周人乘黎或鸣条振旅或牧野搴旗灼见夏台日曾照升自陑安知羑里月不照逾孟师厉王奔于彘幽王死于骊平王迁于洛赧王败于伊或盟于召陵或会于黄池或战于长岸或弑于干谿或入于鄢郢或栖于会稽或屠其大梁或入于临淄五覇共吞噬七䧺相鞭答暴秦灭六国楚汉决䧺雌天尽于有日地极于无涯遐迩都包括纵横悉指挥井田方弈弈兵甲正累累易之以阡陌画之以郊畿销之以锋镝焚之以书诗罢侯以置守强榦而弱枝重兵栖上郡长城壍边陲自谓磐石固万世无已而回天于指掌割地于阶墀视人若蝼蚁用财如沙泥阿房宫未毕祖龙车至戏骊山卒未放陈涉兵自蕲灞上心非浅鸿门气正滋咸阳起烟焰南郑奋熊罴人鬼同交错风云共惨凄项强刘未胜得鹿莫知谁约法三章在收兵五国随庙堂成筭重帷幄坐筹奇广武貔貅怒鸿沟虎豹饥荥阳留纪信垓下别虞姬三杰才方展千年运正熙山川旧形胜日月新光辉正朔承三统车书混四维方隅无割据穷僻有羁縻后族争行日军分南北司当时无佐命何以救颠隮百载方全日长兵震天垂岂知巫蛊事祸起刘屈釐冢宰司衡日重明正涉弥见危能致命无忝寄孤遗剧贼欺孤日行同狐与狸宫中凌寡妇殿上逐婴儿龙战知何所冰坚正在兹溃隄虽患水御水敢忘隄东汉重晞日昆阳屋瓦飞幽忧新室鬼狼籍渐台尸鄗邑追隆准新安扫赤眉再逢火德王复覩汉官仪窦邓縁中馈阎梁挟牝鸡经何功殆尽至董业都糜河洛少烟火京都多蒿藜长天有鸟度白骨无人悲城有隍须复羊无血可刲大厦之将颠非一木可支孟德提先手仲谋借世资玄德志不遂竟终于涕洟西𣈆尚清谈大计悬品题妇人执国命骨肉生厉疵二主蒙霜露五胡犯鼎彜世无管夷吾令人重歔欷广陌羌尘合中州胡马嘶龙光射牛斗日影化虹蜺辟草来洛汭垦田趋江湄二百有四年方驾而并驰东𣈆分南尾时或产灵芝凡经五改命至陈卒昌隋国破西风暮城荒春草萋长江空满目行客浪沾衣后魏开北首孝文几缉绥河阴旋有变国分爲东西尔朱奋高氏宇文灭北齐及隋始併陈四海爲藩篱泛汴公私匮征辽士卒疲有身皆厌苦无口不嗟咨处处称年号人人思乱离中原未有主谁识非鹿麋千一难知日天人相与期龙腾则云霭虎步则风凄母后专朝日相仍紊宫闱可嗟桓彦范不杀武三思绣岭喧歌舞渔阳动鼓鼙太平其可傲徒罪一杨妃劎阁离天日潼关漏虎貌两京皆覆没九庙咸倾欹乐极则悲至恩交则害携事无可奈何举目谁与比自此藩方盛都无臣子祇恃功而不朝讨贼以爲词各拥部兵盛谁怜王室卑邀朝廷姑息观社稷安危攻取非君命诛求本自肥乘舆时播越扈从或参差尾大知难运鞭长岂易麾长姦忧必至养虎害终贻国步何颠沛君心空忸怩时来花烂漫势去叶离披十姓分中夏五家递通逵徒明星有烂但东方未晞才返长芦镇旋驱胡柳陂绛霄兵自取玄武火何痴中渡降堪罪栾城死可嗤太原朝见入刘子夕闻啼事体重重别人情旋旋移弃灰犹隐火朽骨尚称龟谲诈多阴中艰忧常自罹挠防肤革易患救腹心迟语祸不旋踵言伤浪噬脐欲升还陨落将坠却扶持瞑眩人皆恶康宁世共晞须能蠲重疾始可谓良医久废田硗确难行路险巇不逢眞主出何以见施爲家国邅回极君臣际会稀上天生假手我宋遂开基睿筭随方设羣豪引领归迄今百余载兵革民不知成败须归命兴亡自系时天机不常设国手无常施徃事都陈迹前书略可依比观之博弈不差乎毫釐消长天旋运阴阳道范围吉㐫人变化动静事枢机疾走者先颠穉茂者后萎与其交受害不若两忘之求鱼必以筌获兔必以罤得之不能忘羊质而虎皮道大闻老子才难语仲尼造形能自悟当局岂忧迷黑白焉能浼死生奚足猗应机如破的迎刃不容丝勿讶傍人笑休防冷眼窥旣能通妙用何必患多岐同道道亦得先天天弗违穷理以尽性放言而遣辞视外方知简听余始识希大羹无以和玄酒莫能漓上兵不可伐巧历不可推善言不可道逸驾不可追兄弟专乎爱父子主于慈天下亦可授此着不可私过温寄巩县宰吴祕丞风软玉溪腾醉骑花蘩石窟漾歌舟相望咫尺僊凡隔不得同陪三月游新居成呈刘君玉殿院履道坊南竹径脩緑杨阴里水分流衆贤买得澄心景独我居爲养志秋若比陈门诚巳僣敬陪颜巷亦堪忧无端风雨虽狂暴不信能凌同沈隐侯寄谢三城太守韩子华舍人洛阳自爲都二千有余年举步图籍中开目今古间西北岌宫殿东南倾山川照人伊洛清迎门嵩少寒水竹朂佳处履道之南偏下有幽人室一径通柴关蓬蒿隐其居藜藿品其飱上亲下妻子厚薄随其縁人虽不堪忧已亦不改安閲史悟兴亡探经得根源有客谓予曰子独不通权清朝能用才圣主正求贤道德与仁义不徒爲空言功业贵及时何不求美官上食天予禄下拯苍生残通衢张大第负郭广良田朱门烂金紫青楼繁管絃外厩列肥骏后庭罗纤妍入则坐虚堂出则乘华轩冠劔何烨烨气体自舒闲高谈天下事广坐生晴烟人莫敢仰视屏息候其颜此所谓男子志可得而观又何必自苦形容若枯鳣道古人行事拾前世遗编而临水一沟而爱竹数竿此所谓匹夫节何足而攀予敢对客曰事有难其诠身非好敝緼口非恶珍羶岂不知系匏而固辞执鞭盖惧观朵頥敢忘贲丘园深极有层波峻极有层巅履之若平地此非人所艰贫贱人所苦富贵人所迁处之若无事此诚人所难进行巳之道退养巳之今旣未知易地胡爲乎不坚敢谓客之说曾无所取焉猗嗟乎玉兮产之于荆山和氏虽云知楚国未爲然污隆道屈伸进退时后先苟不循此理玉毁谁之愆道之未行兮其命也在天近日游三城薄言尚盘桓当世之名卿加等爲之延或清夜论道或后池漾船数夕文酒会有无涯之欢十月初寒外万叶清霜前归来到环堵竹窗晴醉眠仰谢君子知代书成此篇依韵和张元伯职方岁除及正四十六老去耻无才残腊方回祥新春又起灰非唯忘利禄况复外形骸白发巳过半光阴任自催谢郑守王宻学惠酒堂堂大府来新酒宻宻小园开好花何日饮之红树下还惊不称野人家小园逢春小隐园中百本花各随红紫发新芽东君见借阳和力不减公侯富贵家和张二少卿文白菊清淡晓凝霜宜乎殿颢商自知能洁白谁念独芬芳岂爲琼无艶还惊雪有香素英浮玉液一色混瑶觞生男吟我今行年四十五生男方始爲人父鞠育教诲诚在我寿夭贤愚系于汝我若寿命七十岁眼前见汝二十五我欲愿汝成大贤未知天意肯从否闲吟四首平生如仕宦随分在风波所损无纪极所得能几何旣乖经世虑尚可全天和罇中有酒时且饮复且歌予年四十五巳甫知命路岂意天不絶生男始爲父且免散琴书敢望大门户万事尽如此何用过忧惧居洛八九载役心唯二三相逢各白首共坐多清谈人事巳默定世情曾久谙酒行勿相逼徐得奉醺酣欲有一瓢乐曾无二顷田丹诚未贯日白发巳华颠云意寒尤淡松心老益坚年来疏懒甚时忆旧林泉和张少卿文再到河阳当年曾任青春客今日重来白雪翁今日当年已一世几多兴替在其中高竹八首高竹百余挺固知爲予生怱怱有所得时时闲遶行自信或未至自知或未明窃比于古人不能无愧情高竹临清沟轩小亦且幽光阴虽属夏风露已惊秋月色林间出泉声砌下流谁知此夜情邈矣不能收高竹巳可爱况在垂杨下幽人无轩冕得此自可诧枉尺旣不能括囊又何谢贾生若知此恸哭亦自罢高竹碧相倚自能发余清时时微风来万叶同一声道污得夷理物虚含逺情堦前闲步人意思何清平高竹如碧幢翠栁若低盖幽人有轩榻日夜与之对宇静觉神开景闲喜眞会与其丧吾眞孰若从吾爱高竹杂高梧还惊秋节初晩凉尤可喜旧帙亦宜舒池阁轻风里园林晩景余人生有此乐何必较锱铢高竹数十尺仍在高花上柴门昼不开青碧日相向非止身休逸是亦心夷旷能知闲之乐自可敌卿相高竹逾冬青四月方易叶抽萌如止戈解箨若脱甲脩静信可爱遶行不知匝嗟哉凡草木徒自费锄锸伊川击壤集卷之一伊川击壤集正统道藏三家本二十卷太玄部伊川击壤集卷之二贱二伊川邵雍尧夫秋日饮郑州宋园示管城簿周正叔二都相去四百里中有名园属宋家古木参天罗劔戟长藤垂地走龙蛇我来游日逢秋杪君爲开筵对晚花饮散竹轩微雨后凌晨归路起栖鸦重阳日再到共城百源故居故国逢佳节登临但可悲山川一梦外风月十年期白发飘新鬓黄花遶旧篱乡人应笑我画锦是男儿过陜吾祖道何光二南分一方开周爲太保封陜辅成王歳月装辽邈山川造渺茫世孙虽不肖犹解忆甘棠题黄河谁言爲利多于害我谓长浑未始清西至崑崙东至海其间多少不平声过潼关禁宻因离乱机闲爲太平山河虽设险道德岂容争不究千一义空传百二名遐方久无外何复用鸡鸣题华山域中有五岳国家谨时祀华岳居其一作镇䧺西裔唐号金天王今封顺圣帝吁咈哉若神僣窃同天地宿华清宫天宝初六载作宫于温泉明皇与妃子自此歳幸焉紫阁清风里崇峦皓月前奈何双石瓮香熘尚涓涓登朝元阁绣岭岌层峦岧峣十九盘微微经雨后杳杳出云端徃事金舆远遗踪玉像残至今临渭水依旧见长安长安道中作长安道上何沾巾古时道行今时人不知寒暑与朝暮车轮马迹常辚辚自是此土亦辛苦雨作泥兮风爲尘泥尘返复不知数大雨大风无出门题留侯庙灭项兴刘如覆手絶秦昌汉若更棊卷舒天下坐筹日鍜鍊心源辟谷时黄石公传皆是用赤松子伴更何爲如君才业求其比今古相望不记谁题淮阴侯庙十首一身作乱宜从戮三族全夷似少恩汉道是时初杂霸萧何王佐殆非尊据立大功非不智复贪王爵似专愚造成四百年炎汉才得安宁反受诛生身旣得逢眞主立事何须作假王谁谓祸阶从此始不宜回首怨高皇一时韩信爲良犬千古萧何作霸臣彼此并干名教罪罪犹不逮谓斯人韩信事刘元不叛萧何惑汉竟生疑当初若听蒯通语高祖功名未可知虽则有才兼有智存亡进退处非眞五湖依旧烟波在范蠡无人继后尘若非韩信难除项不得萧何莫制韩天下须知无一手苟非高祖用萧难汉家基定议功勋异性封王有五人不似淮阴最䧺杰敢教根固又生秦韩信恃功前虑寡汉皇负德尚权安幽囚必欲擒来斩固要加诸甚不难若履暴荣须暴旣辱经多喜必多忧功成能让封王印世世长爲列土侯凤州郡楼上书所见杨柳垂青带风动如飞盖危楼思不穷尽日闲相对鸟去林自空云移山不碍情随双燕还意与孤鸿会晩角时断续层崖递明晦残阳挂疏红逺水生微濑塞目烟岑宻都城若天外如何久客心东望凭栏杀自凤州还至秦川驿寄守倅薛姚二君欢聚九十日回首都如梦明月与清江东轩又难共谢西台张元伯雪中送诗洛城雪片大如手炉中无火罇无酒凌晨有人来打门言送西台诗一首送猗氏张主簿人间仕宦几千里堂上亲闱别两重须念鹏飞从此始方今路险善求容新正吟蘧瑗知非日宣尼读易年人情止于是天意岂徒然立事情尤倦思山兴益坚谁能同此志相伴老伊川春游五首五岭梅花迎腊开三川正月赏寒梅相去万里先一月始知春色从南来何人妙曲传羌笛尽日清香落酒盃料得天涯未归客也应临此重徘徊洛城春色浩无涯春色城东又复嘉风力缓揺千树柳水光轻荡半川花烟晴翡翠飞平岸日暖鸳鸯下浅沙不见君王西幸久游人但感鬓空华二月方当烂漫时翠华未幸春无依緑杨阴里寻芳遍红杏香中带醉归数片落花蝴蝶趁一竿斜日流莺啼清罇有酒慈亲乐犹得堦前戏綵衣人间佳节唯寒食天下名园重洛阳金谷暖横宫殿碧铜驼晴合绮罗光桥边杨柳细垂地花外秋千半出墻白马蹄轻草如剪烂游于此十年强三月牡丹方盛开鼓声多处是亭台车中游女自笑语楼下看人闲徃来积翠波光揺帐幄上阳花气扑罇罍西都风气所宜者草木空妖谁复哀竹庭陲起竹庭睡起闲隐几悠悠夏日光景长莺方引雏教嫩舌杏正垂实装轻黄雨滴幽梦时断续风翻远思还飞扬小渠弄水緑阴宻回首又且数日强秋游六首七月芙蕖正烂开东南园近日徘徊有时风向池心过无限香从水面来罨画溪深方误入洞庭湖晩未成回坐来一霎萧萧雨又送新凉到酒盃先秋颢气巳潜生洛邑方知节候平庭院乍疼人共喜园林经雨气尤清回舟伊水风微熘缓辔天津月正明自有臯夔分圣念好将诗酒乐升平八月光阴未甚凄松亭竹树尤爲宜况当昼夜初停处正是炎凉得所时明月入怀如有意好风迎面似相知闲人歌咏自怡悦不管朝廷不採诗家住城南水竹涯乘秋行乐未尝亏轻寒气候我自爱半醉光阴人莫知信马天街微雨后凭栏僧阁晩晴时十年美景追寻遍好向风前请白髭九月风光虽已暮中州景物未全衰眼观秋色千万里手把黄花三两枝美酒易消闲岁月青铜休照老容仪若言必使他人信沥尽丹诚谁肯知霜天寥落思无穷不奈楼高逼望中四面逺山徒满目九秋宫殿自危空云横远峤千寻直霞乱斜阳数缕红无限伤情言不到共谁开口向西风秋日即事鸟声乱昼林爲谁苦驱逼虫声乱夜庭爲谁苦劳役嗟哉彼何短一槩无休息借问此何长两能忘语默商山道中作十舍到商颜虽遥不甚艰东西遡洛水表里看秦山自在烟霞外心存人子间庭闱况非远自可指期还和商洛章子厚长官早梅只应王母专轻巧剪碎天边乱白云无限清香与清艳罇前饫享尽输君梅覆春溪水遶山梅花烂漫水潺湲南秦地暖开仍早比至春初已数番羣芳万品递相催若说高标独有梅会得东君无别意爲怜清淡使先开霜扶清格高高起风驾寒香远远留太守多情客多感金罇倒尽是良筹商山旅中作残火昏灯夜正沉默思前事拥寒衾霜天皎月虽千里不抵伤时一寸心和商守宋郎中早梅山南地似岭南温腊月梅开已浃辰耻与百花争俗态独殊羣艳占先春角中飘去凄于骨笛里吹来妙入神秀额粧残黏素粉画梁歌暖起轻尘宰君惜艳献州牧太守分香及野人手把数枚重叠嗅忍教芳酒不濡脣和人放怀爲人虽未有前知富贵功名岂力爲涤荡襟怀须是酒优游情思莫如诗况当水竹云山地忍负风花雪月期男子䧺图存用舍不开眉笑待何时和商守登楼看雪西楼赏雪眼偏明次第身疑在水晶千片万片巧粧地半舞半飞斜犯楹形如玉屑依还碎体似杨花又更轻谁谓天涯有羁客一般对酒两般情和商守西楼雪霁大雪初晴日半曛高楼何惜上仍频数峰崷崒劔铓立一水萦纡冰缕新崑岭移归都是玉天河落后尽成银幽人自恨无佳句景物从来不负人和商守雪残登楼残雪巳消冰巳开风光渐觉拥楼台旅人未遂日边去春色又从天上来况是罇中常有酒岂堪岭上却无梅若非太守金兰契谁肯倾心重不才和商守雪霁对月雪满羣山霜满庭光寒月碾一轮轻羁怀殊少曏时乐皓彩空多此夜明竹近帘栊饶碎影风涵台榭有余清恨无好句酬佳景徒自凄凉梦不成和商守雪霁登楼百尺危楼小雪晴晚来闲望逼人清山横暮霭高还下水隔疏林淡复明天际落霞千万缕风余残角两三声此时此景眞堪画只恐丹青笔未精旅中岁除此到明年无数刻且令芳酒更斟回星杓建丑晦将尽岁箭射人春又来不用物情闲作梗大都心绪巳成灰浮名更在浮云外瞬息光阴况便催和商守新岁衰躯在旅逢新岁因感平生鬓易凋饮罢襟怀还寂寞欢余情绪却无聊望仙风月晴偏好抹緑帘栊夜正遥对此块然唯土木降兹未始不魂销追和王常侍登郡楼望山四贤当日此盘桓千百年人尚厚颜天下有名难避世胷中无物漫居山事观今古兴亡后道在君臣进退间若藴奇才必奇用不然须负一生闲题四皓庙四首强秦失御血横流天下求君君不有正是英䧺较一作角逐时未知鹿入何人手灞上眞人旣巳翔四人相顾都无语徐云天命自有归不若追踪巢与许汉皇傲物终难屈太子卑辞方肯出虽老犹能成大功至今高义如星日田横入海犹能得商至长安百里强能使四人成美节始知高祖是眞王谢商守宋郎中寄到天柱山户帖仍依元韵商于飞到一符新遂巳平生分外亲尤喜紫芝先入手西南天柱与天邻初心本欲践臣邻帝里司回斗柄春今日得居天柱下不忧先有夜行人不将生杀奏严宸却抱烟岚学隐沦多谢史君虚右席重延天柱一山人一簇烟岚鏁乱云孤高天柱好栖眞从今便作西归计免向人间更问津无成麋鹿久同羣占籍恩深荷史君万古千今名与姓得随天柱数峰存寄商守宋郎中初返洛城无限事闲人体分似相违如今一向觉优逸却类商颜啸傲时小圃睡起门外似深山天眞信可还轩裳奔走外日月徃来间有水园亭活无风草木闲春禽破幽梦枝上语绵蛮游山三首城邑久居心自倦闉阇才出眼先明龙门看尽伊川景女几听残洛水声太室观余红日旭天坛望罢白云生此身已许陪眞侣不爲锱铢起重轻春尽登临正得宜人情天气两融怡泛舟伊水风回夜垂钓溪门月上时逸兴剧凭诗放肆病躯唯仰酒扶持浮生日月无多子忍向其间更歛眉乐则行之忧则违大都知命是男儿至微功业人难必尽好云山我自怡休惮烟岚虽逺处且乘筋力未衰时平生足外更何乐富贵荣华过则悲二色桃施朱施粉色俱好倾国倾城艳不同疑是蘂珠双姊妹一时俱肯嫁春风登山临水吟山有乔峰水有涛未能容屐岂容舠非无仁智斯爲乐少有登临不惮劳言味止知甘鲙炙语眞谁是识琼瑶自慙不尽人才处长恨今人论太高谢富丞相招出仕二首相招多谢不相遗将谓胷中有所施若进岂能禁吏责既闲安用更名爲愿同巢许称臣日甘老唐虞比屋时满眼清贤在朝列病夫无以系安危欲遂终焉老闲计未知天意果如何几重轩冕酬身贵得似云山到眼多好景未尝无兴咏壮心都已入消磨鹓鸿自有江湖乐安用区区设网罗答人语名教开辟而来世教敷其间䧺者号眞儒修身有道名先觉何代无人达奥区焕若丹青经史义明如日月圣人途鲰生涵泳虽云久天下英才敢厚诬送王伯初学士赴北京机宜丈夫志气盖棺定自有䧺图繋重轻去路不能无感旧到官争忍便忘情闲时语话贵精宻先事经营在太平谁谓御戎无上策伐人谋处不须兵伊川击壤集卷之二伊川击壤集正统道藏三家本二十卷太玄部伊川击壤集卷之三同三伊川邵雍尧夫贺人致政人情大率喜爲官达士何尝有所牵解印本非嫌禄薄挂冠殊不爲高年因通物性兴衰理遂悟天心用舍权宜放襟怀在清景吾乡况有好林泉初秋夏去暑犹在雨余凉始来堦前巳流水天外尚惊雷曲几静中隐衡门闲处开壮心都巳矣何事更装怀偶书堪笑又堪嗟人生果若何宜将万端事都入一声歌世态逾翻掌年光剧逝波静中眞气味所得不胜多伤足灾由无妄得爲患固非深乖巳摄生理贻亲忧虑心乍然艰步履偶尔阻登临逾月方能出难忘乐正箴闲行园圃正萧然行吟遶泽边风惊初社后叶坠未霜前衰草衬斜日暮云扶逺天何当见眞象止可入无言晨起山高水复深无计奈如今地尽一时事天开万古心轻烟笼晓阁微雨散青林此景虽平淡人间何处寻月夜雨霁风自好秋深天未寒移牀就堦下看月出林端有酒欲共饮无賔可同欢他时遇良友此景复求难盆池三五小圆荷盆容水不多虽非大薮泽亦有小风波粗起江湖趣殊无鸳鹭过幽人兴难遏时遶醉吟哦游山二首洛川多好山伊川多美竹游旣各有时虽频无倦目贪清非伤廉渎幽不爲辱麋鹿不害人心无害麋鹿二室多好峰三川多好云看之不知倦和气潜生神一虑若动荡万事从纷纭人言无事贵身爲无事人龙门道中作物理人情自可明何尝慼慼向平生卷舒在我有成筭用舍随时无定名满目云山俱是乐一毫荣辱不须惊侯门见说深如海三十年来掉臂行名利吟名利到头非乐事风波终久少安流稍邻美誉无多取才近清欢与賸求美誉旣多须有患清欢虽賸且无忧滔滔天下曾知否覆辙相寻卒未休三十年吟三十年间更一世其间堪笑复堪愁天生天杀何尝尽人是人非殊未休善偶鸳鸯头早白能啼杜宇血先流须知却被才爲害及至无才又却忧答人放言经时不见意何如重出新诗笑语初物理悟来添性淡天心到后觉情疏巳全孟乐君无限未识蘧非我有余大率空名如所论此身甘老在樵渔游洛川初岀厚载门初出都门外西南指洛陬山川开逺意天地挂双眸村落桑榆晩田家禾黍秋民间有此乐何必待封侯宿延秋庄驱车入洛川下马弄飞泉乍有云山乐殊无朝市喧非唯快心志自可忘形言借问尘中友谁爲得手先宿夀安西寺好景信移情直连毛骨清爲怜多胜槩尤喜近都城竹色交山色松声乱水声岂辞终日爱解榻傍虚楹过永济桥二首山背锦幄开河临永济回土田平似掌桑柘大如槐斜日射虹去低云将雨来无涯负清景长是愧非才一水一溪门溪门云复屯珍禽啭乔木幽鹿走荒榛雨脚拖平地稻畦扶逺村高城半頽缺兴废事休论至福昌县作清景几人爱爱之当远寻及临韩岳近始见洛川深县在云山腹民居水竹心无机类闲物愈觉少知音燕堂即事川上数峰青林间一水明闲云无定体幽鸟不知名游侣旣非约归期莫计程锱铢人世事休强作威狞上寺看南山叠叠是峰峦西连梁雍宽与其行里看不若坐中观包括经唐汉并吞历𣈆韩消沉事难问唯尔尚巑岏县尉廨宇莲池县尉小斋前水清池有莲岂唯观菡蓞兼可听潺湲宛类江湖上殊非尘上边古人用心处料得不徒然女几祠西南有高山山在杳冥间神仙不可见满目空云烟千年女几祠门临洛水边但闻霓裳曲世人犹或传故连昌宫洛水来西南昌水来西北二水合流处宫墻有遗壁行人徒想像徃事皆陈迹空余女几山正对三乡驿川上怀旧去秋游洛源今秋游洛川川水虽无情人心刚悄然目乱千万山一山一重烟山尽烟不尽烟与天相连田夫忙治禾水禽闲求鱼一者皆苦食动静何相殊事过见休慼时来知卷舒回顾此二物易地还何如爲今日之山是昔日之原爲今日之原是昔日之川山川尚如此人事宜信然幸免红尘中随风浪着鞭地迥川原阔村孤烟水闲雷轻龙过浦云乱雨移山田者荷锄去渔人背网还伊予独霑湿犹在道途间燕堂暑饮燕堂通高眀檐依断崖嵚凉风来松梢清泉飞竹阴佳果间红緑㫖酒随浅深却思阑阓间郁蒸不可任燕堂闲坐天网疏难漏世网宻莫通我心久不动一脱二网中高竹潄清泉长松迎清风此时逢此景正与此心同立秋日川上作富贵固难爱贫寒易得愁休将少时态移作老年羞旣有非常乐须防不次忧谁能保终始长作国公侯辩熊耳昔禹别九州导洛自熊耳熊耳自有两未审孰爲是东者近成周西者隔丹水书传称上洛斯言得之矣登女几予看山多矣未尝逢此奇巨崖如格虎险石若张旗云意闲舒卷巖形屡改移丹青难状处四面尽如斯川上南望伊川山留禹凿门川阁尧水痕古人不复见古迹尚或存岁月易凋谢善恶难湮沦无作近名事强邀世俗尊牧童随行笠与蓑未始散天和暖戏荒城侧寒偎古冢阿数声牛背笛一曲陇头歌应是无心问朝廷事若何梦中吟梦中说梦犹能忆梦觉梦中还又隔今日恩光空喜欢当年意爱难寻觅水成流处岂无声花到谢时安有色过此相逢陌路人都如元未曾相识秋怀三十六首秋月夜初长星斗争煌煌庭除经小雨枕簟生微凉照物无遁形虚鑑自有光照事无遁情虚心自有常晴窗日初曛幽庭雨乍洗红兰静自披緑竹闲相倚荣利若浮云情怀淡如水身非天外人意从天外起明月生海心凉风起天末物象自呈露襟怀骤披豁悟尽周孔权解开仁义结礼法本防姦岂爲吾曹设疏雨滴高梧微风挼弱柳此景岁岁同世人自白首俗虑易萦仍尘襟难抖擞浮生巳梦中其间强爲有清湍文鸳鸯寒潭绣鸂长天净如水不废秋江碧男子一寸心壮士万夫敌菡蓞香风中扁舟会相忆昨日思沃浆今日思去扇岂止人戈矛炎凉自交战利害生乎情好尚存乎见欲人爲善人必须自爲善甘爪青如蓝红桃鲜若血不忍以手拈而况用齿啮其色已可爱其味又更絶食此无珍言哀哉口与舌国命在乎民民命在乎食圣人虽复生斯言固不易虚惠岂足尚教人以姑息虚名岂足高教人以縁饰周诗云娶妻周易云归妹七夕世俗情乞巧儿女态日暮云雨过人谓牛女会云雨自无踪牛女岂相配清风无人兼自可入吾手明月无人并自可入吾牖中心既巳平外物何尝诱余事岂足论但恐罇无酒青蕉叶披敷碧芦枝偃亚风雨萧萧天更漏沉沉夜彼物固无嫌此情又何讶但念征路人天涯尚留挂淡烟幂疏林轻风袅寒雨日暮人已归羣鸡犹啄黍此心固不动此事极难处一言以蔽之尚恐费言语八月炎凉均气味亦自好临虚乔木低逺望行人小有迹事皆妄无心物都了何须更问辛愿君自食蓼黄黍秋正熟黄鸡秋正肥此物剧易致古人多重之可以迓賔友可以奉亲闱有褐能卒岁此外何足爲稻稌天所生麴孽人所制酿之命爲酒饮之可成醉刚者使之柔懦者使之毅善移造物权其功亦不细秋色日渐深老心日益懒倦即下堦行闲来弄书卷广陌多风尘见说难闲眼侯门巳是深帝阍又复逺塞鸿犹未来梁燕巳辞去云山千万重相逢在何处岌嶪都城门缭遶长亭路风土败人衣才新又成故断续蝉声外稀疏鹰下前年光空去也人事益萧然洗竹留新笋翻书得旧编谁知养心者肯与世争权中秋光景好中州烟水奇天重初寒候人便半醉时榻縁明月扫襟待好风吹一点胷中事人间都不知良月满高楼高楼仍中秋午夜冷露下千里寒光流何人将此鑑拂拭新磨休照破万古心白尽万古头寒露缀衰草凄风揺晩林鸟声上复下天气晴还阴节改一时事人怀千古心谁云子期死举世无知音风柳散如梳霜云淡如扫高楼破危空低烟袅寒早此际兴不尽何以战秋老止可将酒瓶同向西风倒池荷日取败篱菊日就荣其于品汇间自与节气争盛衰不同时贤愚难并行安得松桂心四时长青青人老秋更老山深水复深高木巳就脱慧禽空好音筋骸非曩日道德负初心赖有余编在时时尚可寻九月气乍肃衰柳犹有蝉霜外疏钟断风余清籁传千山乱逺目一鹗摩高天自非出世人而敢危行言饱霜梨多红久雨榴自罅此果世称珍厥味是可诧地有百物备天无一言挂我患尚有言不得同造化惟南有美橘惟北有美栗厥包或颇同厥味信不一天地岂无情草木皆有实物本不负人人自负于物蛱蝶遶寒菊蟋蟀鸣空堦门前有犬卧尽日无客来清波静中流白云闲处堆何以发天和时饮酒一盃红叶战西风黄花笑寒日天道有消长人事无固必静胜得遗味梦去知余失利害不相沿是非然后出九日登高会寻幽讲雅欢俗风追故事天气荐轻寒白酒连醅饮黄花带露观消沉浮世事何足重汍澜山横暮霭中鸟逝孤烟外残菊忧霜摧幽兰惧风败患难人不喜富贵人所爱我心自不有爱憎岂能卖水寒潭见心木落山露骨始信天无涯万里不隔物脱衣挂扶桑引手探月窟不负仁义心区区五十一草緑露霑衣草衰风切肌物情非作异人意强生疑岐动杨朱泣丝添墨子悲知之何太晩徒自泪淋漓万里晴天外一片霜上月长松挺青葱羣卉入消歇有齿日益衰有发日益脱获罪固已多此心难屑屑草枯山川贫木落天地瘦土口风大行云罅日微漏旣徃不复追未来尚可救余事不忍言言之必成咎饮酒不甚多数盃醺心颜未醺不可止旣醺劝亦难谁云万物广岂出天地关谁云万事广岂出人情间和陜令张师柔石柱村诗君爲陜县令我实康公孙始祖有遗烈託君访其存夫君有诗来题云石柱村石柱之始立于古无所根就勒分陜铭惟唐人之言既历年所多首尾无完文难以从考正将焉求其源我患读书寡知识无过人经书史传外不能破羣昏从长卿公羊宜自陜而分从君陈毕命宜成周而云二者兼取之于义自或尊分政东西郊可以陜洛论此说如近之庶几缓纷纭甘棠之蔽芾石柱之青新当时之盛事予不得而亲二南之正化二公之清芬千载之美谈予可得而闻弃经而任传儒者固不遵作诗以明之驰此庸报君放言既得希夷乐鲁无宠辱惊泥空终是着齐物到头争忽忽闲拈笔时时自写名谁能苦眞性情外更生情伊川击壤集卷之三伊川击壤集正统道藏三家本二十卷太玄部伊川击壤集卷之四同四伊川郡雍尧夫天津新居成谢府尹王君贶尚书嘉嘉祐壬寅歳新巢始𠊩功仍分道德里更近帝王宫槛仰端门峻轩迎两观䧺窗虚响瀍涧台迥璨伊嵩好景尤难得昌辰岂易逢无才济天下有分乐年丰水竹腹心里莺花渊薮中老莱欢不巳静节兴何穷啸傲陪眞侣经营贺府公丹诚徒自写匪报是恩隆新春吟多病筋骸五十二新春犹得共衔盃践形有说常希孟乐内无功可比回燕去燕来徒自苦花开花谢漫相催此心不爲人休慼二十年来已若灰有客吟伊嵩有客欲无言进退由来尽俟天好静未能忘水石乐闲非爲学神仙休嗟紫陌难爲客且喜清风不用钱枉尺直寻何必较此心都大不求全小圃逢春随分亭栏亦弄妍不妨闲傍酒垆边夜檐静透花间月昼户寒生竹外烟事到悟来全偶尔天教闲去岂徒然壶中日月长多少烂占风光十二年暮春吟春来小圃弄羣芳谁居贫居富贵乡门外柳阴浮翠润堦前花影熘红光梁间新燕未调舌天末归鸿巳着行自问心源何所有答云疏懒味偏长惜芳菲细筭人间千万事皆输花底共开颜芳菲大率一春内烂漫都无十日间亦恐忧愁爲龃龉更防风雨作艰难莫教此后成遗恨把火罇前尚可攀答人见寄鬓毛不患渐成霜有託琴书子一双旣乏长才康盛世无如高杭卧南窗明知筋力难爲强犹说云山未树降多谢故人相爱甚辙鱼幸免困西江弄笔行年五十二老去复何忧事贵照至底话难言到头上有明天子下有贤诸侯饱食高眠外自余无所求问人丐酒百病筋骸一老身白头今日愧因循虽无紫诏还朝速却有青山入梦频风月满天谁是主林泉遍地岂无人巿沽酒味难醇美长负襟怀一片春答客人间相识几无数相识虽多未必知望我实多全爲道知予浅处却因诗升沉休问百年事今古都归一局棊乘马须求似骐骥奈何骐骥未来时悟人一言百虑谋犹拙一言迷自开世间无大事天下有䧺才唯恐人难得宁忧道未恢忌心都去尽何复病尘埃谢人惠笔爱重寄文房慇懃谢逺将兔毫刚且徤筠管直而长静録新诗藁闲抄旧药方自余无所用足以养锋铓书事吟天地有常理日月无遁形饱食高眠外率是皆虚名虽乏伊吕才不失尧舜氓何须身作相然后爲太平双头莲汉室蝉娟双姊妹天台嫖两神仙当时尽有风流过谪向人间作瑞莲答人书意仲尼言正性子舆言践形二者能自得殆不爲虚生所交若以道所感若以诚虽三军在前而莫得之凌答人书言无位立事难逢时建功易求全自有毁举大须略细去恶虑伤恩存恶忧害义徒有仁者心殊无仁者意答人书卿相一岁俸寒儒一生费人爵固不同天爵何尝匮不有霜与雪安知松与桂虽无官自高岂无道自贵与人话旧耳目所闻见且言三十春才更十次闰巳换一番人圮族绮纨故朱门车马新从来皆偶尔何者谓功勋闲吟忽忽闲拈笔时时乐性灵何尝无对景未始便忘情句会飘然得诗因偶尔成天机难状处一点自分明闲坐吟当年计过之今日事难随天命不我祐云山聊自怡无何縁淡薄遂得造希夷却欲嗤眞宰劳劳应不知天津闲步天子旧神州葱葱气象浮园林闲近水殿阁逺横秋浪雪暑犹在桥虹晴不收人间无事日此地好淹留天津幽居子家洛城里况复在天津日近先知晓天低易得春时光优化国景物厚幽人自可辞轩冕闲中老此身天津水声洛水近吾庐潺湲到杭虚湍惊九秋后波急五更初细爲轻风背豪因骤雨余幽人有兹乐何必待笙竿不寝闲坐更已深就寝夜尚永展转不成寐却把前事省奠枕时昏昏拥衾还耿耿西窗明月中数叶芭蕉影天宫小阁夏日到天宫凭栏望莫穷古人用心逺天子建都䧺楼观深云里山川暮霭中行人漫来徃此意有谁同听琴琴宜入夜听别起一般情才觉哀猿絶还闻离凤鸣青山无限好白发不须惊会取坐忘意方知太古心天津感事二十六首云轻日淡天津暮风急林疏洛水秋独步独吟人莫会时时鸥鹭下汀洲宠辱事多今不见兴亡时去止堪哀请观今日长安道抵暮行人犹徃来凤楼深处鏁云烟一鏁云烟又百年痛惜汾阴西祀后翠华辜负上阳天谁引长河贯洛城銮舆东去此爲轻洪涛不服天津束日夜奔腾作怒声阳乌西去水东流今古推移岁度秋四面远山长歛黛不知终日爲谁愁忙忙负乘两何殊徃复由来出此途争似不才闲处坐平时云水遶衣裾人言垂钓辩浮沉辩着浮沉用意深吾耻不爲知害性等闲轻动望鱼心自古别都多隙地参天乔木乱昏鸦荒垣坏堵人耕处半是前朝卿相家凤凰楼观吟横秋桥下长波入海流千百年来旧朝市几番人向此经由轮蹄交错未尝停去若相追来若争料得中心无别事苟非干利即干名烟树尽归秋色里人家常在水声中数行旅鴈斜飞去一簇楼台峭倚空渌水悠悠际碧天平芜更与逺山连白头老叟心无事闲凭栏干看洛川去年桥上凭栏人今岁桥边骑马身桥上桥边不知数于今但记十三春堤边草色长芊芊陌上行人自徃还渌水欲净不得净春风未放柳条闲水流任急境常静花落虽频意自闲不似世人忙里老生平未始得开颜溪边闲坐眼慵开波射长堤势欲摧多少水禽文彩好几番飞去又飞来名利从来本任才行人不用苦相猜壶中日月长多少闲步天津看徃来地势东南一槩倾水流何日得安平天津更在急流处无限高深併此声三千里外名荒服一百年来号太平争似洛川无事客何须列土始爲荣遶堤杨柳轻风里隔水楼台细雨中酒放半醺重九后此时情味更无穷着身静处观人事放意闲中鍊物情去尽风波存止水世间何事不能平隋唐而下贵公卿近世风波走利名借问天津桥下水当时湍激作何声前朝无限贵公卿后世徒能记姓名唯此天津桥下水古今都作一般声云无一缕干眀月桥有千寻卧渌波料得人间无此景中秋对月兴如何郏鄏城中同德友凤凰楼下会中秋芳罇倒尽人归去月色波光战未休了生始可言常事知性方能议大猷只此长川无昼夜爲谁驱逼向东流诚眀吟孔子生知非假习孟轲先觉亦须脩诚明本属吾家事自是今人好外求绳水吟有水善平难善直唯绳能直不能平如将绳水合爲一世上何忧事不明辛酸吟辛酸既不爲中味商徴如何是正音举世未能分曲直使谁爲主主心平言默吟当默用言言是垢当言任默默爲尘当言当默都无任尘垢何由得到身闲居述事一点天眞都不耗千钟人禄是难来太平自庆无他事有酒时时三五盃竹雨侵人气自凉南窗睡起望潇湘茅檐滴沥无休歇却忆当初宿夜航初晴月向松间出盛暑风从水面来巳比他人多数倍况能时复举罇垒堂上慈亲八十余堦前儿女笑相唿㫖甘取足随丰俭此乐人间更有无清欢少有虚三日剧饮未尝过五分相见心中无别事不评兴废只论文花木四时分景致经书千卷号生涯有人若问闲居处道德坊中第一家天宫小阁纳凉小阁凭虚看洛城满川云物拱神京风从万岁山头至多少烟岚併此清小阁于吾有大功清凉冠絶洛城中自慙虚薄诚多幸襟袖长涵万里风小阁清风岂易当一般情味若羲皇洛阳有客不知姓二十年来享此凉天宫幽居即事人苦天津逺来须特特来闲余知道泰静久觉神开悟易观棊局谈诗捻酒盃世情千万状都不与装怀游龙门江天无少异幽爲下晴沙路去山形断川回渡口斜龛巖千万空店舍两三家清景四时好都城况不赊重游洛川买石尚饶云买山当从水云可致无心水能爲鑑止性以无心明情由鑑止巳二者不可失出彼而入此川上观鱼天气冷涵秋川长鱼正游虽知能避网犹恐悮吞钩已絶登门望曾无点额忧因思濠上乐旷达是庄周伊川击壤集卷之四伊川击壤集正统道藏三家本二十卷太玄部伊川击壤集卷之五同五伊川邵雍尧夫后园即事三首太平身老复何忧景爱家园自在游几树緑杨阴乍合数声幽鸟语方休竹侵旧径高低迸水满春渠左右流借问主人何似乐答云殊不异封侯天养疏慵自有方洛城分得水云乡不闻世上风波险但见壶中日月长一局闲棊留野客数盃醇酒面脩篁物情悟了都无事未觉颜渊已坐忘年来得疾号诗狂每度诗狂必命觞乐道襟怀忘检束任眞言语省思量賔朋欸宻过从久云水优闲兴味长始信渊明深意在此窗当日比义皇观棊长吟院静春深书掩扉竹间闲看客争棊搜罗神鬼聚胷臆措置山河入范围局合龙蛇成阵斗劫残鸿鴈破行飞杀多项羽坑秦卒败剧符坚畏𣈆师座上戈铤尝击搏面前冰炭旋更移死生共抵两家事胜负都由一着时当路断无相假借对人须且强推辞腹心受害诚堪惧脣齿生忧尚可医善用中伤爲得策阴行狡狯谓知机请观今日长安道易地何尝不有之秋日登崇德阁二首无限英贤抑壮图登临不用起长吁山川千古战争后冠劔百年零落余浪把功名爲巳任那知富贵岂人谟丹青曲尽世间妙写得凭栏意思无一百年来号太平当初仍患不丁宁京都尚有汉唐气宫阙犹虚霸王形烟外乱峰才隐约霜余红树半凋零罇中有酒难成醉旋柀西风吹又醒秋日饮后晩归水竹园林秋更好忍把芳罇容易倒重阳巳过菊方开情多不学年光老阴云不动杨柳低风递轻寒生暮早无涯逸兴不可收马蹄慢踏天街草寄陜守祖择之舍人记得相逢否当时在海东别离千里外倏忽十年中迹异名尤异心同齿更同终期再清会文酒乐无穷哭张元伯职方近年老辈频凋落使我中心又恻然洛社挂冠高卧者唯君清澈如神仙昔者与君论少长今日与君争后先把酒酹君君必知爲君洒泪西风前哭张师柔长官生平志在立功名谁谓才难与命争絶笔有诗形雅意盖棺无地尽交情胷中时事何由展天下人才不复评魂若有知宜自慰子孙大可振家声和登封裴寺丞翰见寄陋巷箪瓢世所传予何人则耻萧然既知富贵须由命难把升沉更问天静默有功成野性骞骧无路学时贤纷华出入金门者应笑溪翁治石田何事吟寄三城富相公何事教人用意深出尘些子索沉吟施爲欲似千钧弩磨砺当如百鍊金钓水误持生杀柄着棊闲动战争心一盃酒美聊康济林下时时或自斟代书寄友人当年有志高天下尝读前书笑谢安岂谓此身甘老朽尚无闲地可盘桓棊逢敌手才堪着琴少知音不愿弹非止不才能退默古贤长恨得时难访姚辅周郎中月陂西园相忆不可遏西街来访时交横过沟水隙曲遶蔬畦树偃低头避笻高换手持朋游相得甚何乐更如之依韵谢登封刘李裴三君见约游山诸公见约徃嵩前重走新诗各一篇摆落尘埃非敢后访寻云水奈输先三阳宫近丛幽石万岁峰高幂紫烟多少胜游俱未到愿陪仙躅共攀縁登嵩顶九州环遶若棊枰万岁嵩高看太平四海有人能统御中原何复有交争长忧眼见姦䧺辈且愿身爲尧舜氓五十三年芜没事如今方喜看春耕登封县宇观少室天地始融结此山巳高极羣峰拥旌幢巨石罗劔戟日出崖先红雨余岚更碧安知无神仙其间久遁迹山中寄登封令初离县日谋经宿既到山中未忍回公宇若无民事决愿携茶器上山来归洛寄郑州祖择之龙图恩深骨髓谓慈亲义重丘山是故人归过嵩阳旧游地白云收得薛萝身和祖龙图见寄吾家职分是云山不见云山不解颜游兴亦难拘日限梦魂都不到人间烟岚欲极无涯乐轩冕何常有暂闲洛社交朋屡思约几时曾得略跻攀縁饰吟縁饰了时称好手作爲成处似眞家须防冷眼人观觑傀儡都无帐幕遮自况三首名利场中难着脚林泉路上早回头不然半百残躯体正被风波汩未休满天风月爲官守遍地云山是事权唯我敢开无意口对人高道不妨言每恨性昏闻道晩长慙智短适时难人生三万六千日二万日来身却闲偶书纷纷议论出多门安得眞儒号缙绅名教一宗长有主中原万里岂无人皇王帝伯时虽异礼乐时书道自新观古事多今可见不知何者谓经纶代书寄商洛令陈成伯此去替期犹半岁商山穷僻少医名感伤多后气防滞暑湿偏时疾易生圣智不能无蹇剥贤才方善处哀荣斯言至浅理非浅少补英豪一二明治平丁未仲秋游伊洛二川六日晩岀洛城西门宿奉亲僧舍听张道人弹琴向晩驱车出上阳初程便宿水云乡更闻数弄神仙曲始信壶中日月长七日遡洛夜宿延秋庄上八月延秋禾熟天农家富贵在丰年一箪鸡黍一瓢酒谁羡王公食万钱八日渡洛登南山观喷玉泉会夀安县张赵尹三君同游渡洛南观喷玉泉千峰万峰遥相连中间一道长如雪飞入寒潭不记年九日登夀安县锦幈山下宿邑中烟岚一簇特崔嵬到此令人心自灰上有神仙不知姓洞门闲倚白云开并辔西游叠石溪断崖环合与云齐飞泉亦有留人意肯负他年向此栖十日西过永济桥十日西行过永济时时细雨湿衫衣多情会得山神意犹恐行人欠翠微过宜阳城二首六国区区共事秦疲于奔命尚难亲如何杀尽半天下岂是关东没一人当日宜阳号别都奈何韩国特区区子房不得宣遗恨博浪沙中中副车十一日福昌县会雨云势移峰缓泉声出竹迟此时无限意唯有翠禽知依韵和寿安尹尉有寄不向红尘浪着鞭殊无才业合时贤本酬壮志都无效欲住青山却有縁翠竹阴中开缥帙白云堆里揖飞泉锦幈正与南溪对他日从游子子传十二日同福昌今王賛善游龙潭二潭冷浸崖根黑数峰高入云衢碧游人屏气不敢言长恐雷霆奋于侧水边静坐天将暮犹自盘桓未成去马上回头更一观云烟巳隔无重数十三日游上寺及黄涧能休尘境爲眞境未了僧家是俗家不向此中寻洞府更于何处觅藏花堪嗟五伯争周烬可笑三分拾汉余何似不才闲处坐平时云水遶衣裾十四日留题福昌县宇之东轩洛川秋入景尤佳微雨初过径路斜水竹洞中藏县宇烟岚坞里住人家霜余红间千重叶天外晴排数缕霞溪浅溪深清潋滟峰高峯下碧查牙鸟因择木飞还逺云爲无心去更赊盖世功名多龃龉出羣才业足咨嗟浮生日月仍须惜半老筋骸莫强夸就此巖边宜筑室乐吾眞乐乐无涯十五日别福昌因有所感连昌宫废昌河在事去时移语浪传下有荒祠难问处古槐枝秃竹参天是夕宿至锦幈山下寻常看月亦婵娟不似今宵特地圆疑是素娥纾宿憾相逢爲在锦幈前十六日依韵酬福昌令有寄道义相欢岂易亲古称难处是知人文章不结巿朝士荣辱非关云水身话入精详皆物理言无形迹尽天眞他时洛社过从辈图牒中添又一邻十七日锦幈山下谢城中张孙二君惠茶山似捼蓝波似染游心一句难拘检仍携二友所分茶每到烟岚深处点寿安县晩望休叹浮生荣与辱且听终日水潺潺遥穿暝霭孤鸿去横截野烟双鹭还佳树排青巖下圃好峰环翠县前山报言名利差轻者少辍光阴到此间十八日逾牵羊坂南达伊川坟上三尺荒坟百尺山生身慈爱在其间此情至死不能尽日暮徘徊又且还思程氏父子兄弟因以寄之年年时节近中秋佳水佳山烂熳游此际归期爲君促伊川不得久迟留气候如当日山川似旧时独来还独徃此意有谁知十九日归洛城路游龙门伊川徃复过龙山每过龙山意且闲莫道移人不由境可堪深着利名间无烦物象弄精神世态何常不喜新唯有前墀好风月清光依旧属闲人留题龙门融结成来不记秋断崖苍壁锁烟愁中分洪造夏王力横截大山伊水流八节滩声长在耳一川风景尽归楼行人莫动凭栏兴无限英䧺浪白头谁将长劔斩长蛟斩断长蛟劔复韬爪尾蜿蜒凝华岳角牙狞恶结嵩高骨伤两处崭苍壁血出东流汹巨涛此物犹难保身首爲言谗口莫嗷嗷龙门石楼看伊川数朝从𣢾走烟霞纵意凭栏看物华百尺楼台通鸟道一川烟水属僧家直须心逸方爲乐始信官荣未足夸此景得游无事日也宜知幸福无涯二十日到城中见交旧年年此际走烟岚人亦何尝谓我贪归见交亲话清胜且无防患在三缄二十二日晚步天津次日有诗溪翁昨晩步天津步到天津伫立频洛水只闻煎去棹西风唯解促行人山川惨淡笼寒雨楼观参差鏁暮云此景分明谁会得欲霜时候鴈来賔二十五日依韵和左蔵吴传正寺丞见赠上阳光景好看书非象之中有坦途良月引归芳草渡快风飞过洞庭湖不因赤水时时徃焉有黄芽日日娱莫道天津便无事也须闲处着工夫二十九日依韵和洛阳陆刚叔主簿见赠一霎萧萧晩雨余凤凰楼下偶驱车郄诜片玉知能挹乐广青天幸未疏相阔夏秋闻甚事可亲灯火读何书恨无束帛嘉程子徒自悁悁返弊庐伊川击壤集卷之五伊川击壤集正统道藏三家本二十卷太玄部伊川击壤集卷之六同六伊川邵雍尧夫代书寄劔州普安令周士彦屯田作官休用叹奚爲未有升高不自卑君子屈伸方爲道吾儒进退贵从宜即今彭泽归何地他日东门去未迟痛恨伊嵩景无限一名佳处重求资二蜀至三吴中间万里余去年方北望今岁复西驱劔阁离天日秦川限帝都临风相忆处能饮一盃无又一絶正当老辈过从日况值高秋揺落天一把黄花一罇酒故人西去又经年和赵充德秘丞见赠人言人事危冠冕吾爱吾生逺巿朝野面不堪趋魏阙闲身唯称访杨寥殊无纪律诗千首富有云山酒一瓢预惜轩车又东去自兹风月恐难招和王不疑郞中见赠二十年来住洛都眼前人事任纷如形同草木何胜野心类钟彝不啻虚巳沐仁风深骨髓更惊诗思剧琼琚庄周休道亏名实自是无才悦衆狙和魏教授见赠清世文章日月悬无才唯幸乐丰年游山太室更少室看水伊川又洛川古有孟轲难语觉时无颜子易爲贤读书每到天根处长惧诸公问极玄和吴沖卿省副见赠非有非无是祖乡都来相去一毫芒人人可到我未到物物不妨谁与妨失即肝脾爲楚越得之藜藿是膏粱一言千古难知处妙用仍须看吕梁和孙传师祕教见赠天津南畔是吾庐时荷夫君枉乘车始爲退来忘检束却因闲久长空疏与其功业逋青史孰若云山负素书一片丹诚最难状庶几长得类丹虚依韵和陈成伯着作长寿雪会琼苑羣花一夜新瑶台十二玉爲尘城中竹叶涌增价坐上杨花盛学春时会梁园皆墨客谁思姑射有神人余粮岂止千仓望盈尺仍宜莫厌频依韵和陈成伯着作史馆园会上作竹遶长松松遶亭令人到此骨毛清梅梢带雪微微坼水脉连冰湱湱鸣残腊岁华无奈感半醺襟韵不胜情谁怜相国名空在吾道如何必可行和夔崃张宪白帝城怀古不愤曹公跨许昌苟非梁益莫争王三分区宇风雷恶横载西南气势强行客徃来闲指点史官褒贬浪文章后人未识兴亡意请看江心旧战场闲适吟爲士幸而居盛世住家况复在中都虚名浮利非我有渌水青山何处无选胜直宜寻美景命俦须是择吾徒乐闲本属闲人事又与偷闲事更殊六尺眼前安乐身四时争忍负佳辰温凉气候二八月道义賔朋三五人量力盃盘随草具开怀语笑任天眞劝君似此清闲事虽老何须更厌频莫将眞气助忧伤愤死英豪世更长陌上虽多马跳跃天边亦有凤翺翔三千賔客磨圭角百二山河拥劔铓等是一场春梦过自余恶足更悲凉南窗睡起望春山山中霏霺烟霭间千里难逃两眼净百年未见一人闲情如落絮无高下心似游丝自徃还又恐幽禽知此意故来枝上语绵蛮谁将造化属东风一属东风事莫穷残腊也宜先作策新正其那便要功柳梢借暖浑揺软梅萼偷春半露红安得曏时情意在轻衫撩乱少年中桃李吟桃李因风花满枝因风桃李却离披惨舒相继不离手忧喜两般都在眉泰到盛时须入蛊否当极处却成随今人休爱古人好只爲今人生较迟伤心行不知何铁打成针一打成针只刺心料得人心不过寸刺时须刺十分深伤二舍弟无疾而化手足情深不可忘割心犹未比其伤急难畴昔尔相济终鲜如今我遂当韡韡棣开无并萼邕邕鴈去破初行自兹明月清风夜萧索东篱看断肠肠断东篱何所寻东篱从此事沉沉差肩行处皆成徃吊影伤时无似今清泪巳干情莫极黄泉未到恨非深不知何日能消尽三十二年雍睦心又一首兄旣名雍弟名陆弟兄雍睦情何足居常出入留一人奉亲教子如其欲慈父享年七十九四人稚子常相逐其间同戏彩衣时堂上愉愉欢可掬慈父前年忽倾逝尔弟今年命还促独子奉母引四子日对几筵相向哭不知肠有几千尺不知泪有几千斛断尽滴尽无奈何曏日恩光焉可赎又一絶手足恩情重埙箎欢乐长要知能忘处坟草两荒凉听杜鹃思亡弟尝忆去年初夏时与尔同听杜鹃啼杜鹃今年又复至还是去年初夏时禽鸟亦知人意切一声未絶一声悲肠随此声既巳断魂逐此禽何处飞书亡弟𣪁所后乎吾来先乎吾徃当徃之初殊不相让南园南晩步思亡弟南园之南草如茵迎风晩步清无尘不得与尔同欢欣又疑天上有飞云一片世间来作人飘来飘去殊无因自悯天无私覆古今同手足情多骤一空五七年来併家难六十歳许更头风常情不免顺世俗私计固难专仆童安得仙人旧查在伊川云水乐无穷戊申自贻虽老仍思鼓缶歌庶几都未丧天和明夷用晦止于是无妄生灾终奈何似箭光阴头上去如麻人事眼前过中间若不自爲计所损其来又更多代书寄北海幕赵充道太博自从终鲜罢吟哦聊爲临风一浩歌别易会难情不巳登高望逺兴如何百年可惜时无再千里相思事更多今日罇罍眞北海况君雅重几人过依韵和王不疑少卿见赠不把忧愁累物华光阴过眼疾如车以平爲乐忝知分待足求安恐未涯食罢有时寻蕙圃睡余无事访僧家天津风月胜他处长是思君共煑茶仁者吟仁者难寻思有常平居愼勿恃无伤争先径路机关恶近后语言滋味长爽口物多须作疾快心事过必爲殃与其病后能求药不若病前能自防东轩消梅初开劝客酒二首爲爱消梅胜早梅数枝先发日徘徊若教岭表腊前尽安有洛阳正后开香逐暖风初出谷艳随芳酒正浮醅佳賔会取东君意莫负乘春此际来春色融融满洛城莫辞行乐慰平生深思贤友开眉笑重惜梅花照眼明况是山翁差好事可怜芳酒最多情此时不向罇前醉更向何时醉太平清风长吟宇宙中和气清泠无比方与时蠲疾病爲岁造丰穰起自青苹末来从翠树傍得逢明月夜便入故人乡宻叶揺重幄殷花舞靓粧两三声逈笛千万缕垂杨细度丝桐韵深传兰蕙香楼台临逺水轩槛近脩篁盛夏驱烦暑初晴送晩凉轻披緑荷芰缓透薄衣裳浪走翩翻袂波生潋滟觞闲愁难着莫幽思易飞扬快若乘天马醒如沃蔗浆面前游阆苑坐上泛潇湘不可将钱买焉能用斗量依凭全借德收贮岂须仓无患兼并取宁忧寇盗攘以兹爲乐事未始有忧伤垂柳长吟垂柳有两种有长有短垂唯兹长一种偏与静相宜院宇深春后亭台晩景时不胜烟幂幂无奈日迟迟霢霂雨初过清泠风乍吹章台街左右华表柱东西起眼出墻树拂头当路枝翩翻緑罗带缥缈缕金衣荡飏飘晴絮缤纷舞暖丝丝牵寸肠断絮入万家飞婀娜王恭韵婆娑赵后姿脩妍张绪少柔软沈侯羸濯濯青拖地毵毵翠遶池般添花灼灼引惹草萋萋郁郁笼山馆疏疏映酒旗赠人人自泣驻马马还嘶影里咿哑去阴中轣辘归凄凉装暝霭淡薄挂斜晖懊恼轻攀折忧愁重别离早衰縁傍道先茂爲临溪楼外蝉才噪桥边莺又啼生憎遮望眼死恨学粧眉逺客莫知数长条曾繋谁经霜尽憔悴来岁却依依落花长吟以酒战花秾花秾酒更浓花能十日尽酒未百壶空尚喜装衣袂犹怜坠酒钟多情唯粉蝶薄倖是游蜂减却墻头艶添爲径畔红飘零深院宇点缀静帘栊又恐随流水仍忧嫁远风水流犹委曲风远便西东狼籍残春后离披晚照中亭台虽有主轩骑断无踪劎去拥妃子兵来围石崇马嵬方恋恋金谷正怱怱曹植辞休切襄王梦已终谬称寻洛浦浪说数巫峰燕诉冤还在莺传信莫通苔钱如可买柳线自能缝怅望尤眞宰凄凉殢化工放教成烂熳不使略从容命扫心争忍言收计遂穷异香销骨髓絶色死英䧺任诧回天力饶矜盖世功奈何时既徃到了事难重开谢形相戾兴衰理一同天机之浅者未始免忡忡芳草长吟芳草更休生芳罇更不倾草如生不巳罇岂便能停雨后闲池阁春深小院庭是时帘半卷此际酒初醒宻宻嫩方布茸茸緑巳成送回残照淡引起晓寒轻静衬花村薄闲装竹坞清溪边微水浸原上未春耕莫遣香车辗休教细马行借余无限意望久不胜情台逈眉初歛楼危眼乍明低低暮云碧隐隐逺山青翠接鸳鸯浦萋连杨柳汀江潭夜帆落海渚晚舟横戌垒角一弄牧童笛数声沙头双鹭下渡口乱鸿惊蓊郁出征地芊绵奉使程逺披来徃路遍遶短长亭苒苒秦皇墓离离汉帝城荒凉故铜雀破碎旧金陵雾鏁前朝事烟昏后世名枯犹蔵狡兔腐亦化流萤纵刬奚由尽才烧又却荣徒能蔽京观仍愿且升平春水长吟春在水自渌春归渌遂休清非不逮渌春奈胜于秋渌向阳中得清于冷上求加于清一等用是渌爲优薄薄冰初泮微微雨乍收渺弥新岛屿㶑滟旧汀洲荷芰低犹卷菰蒲嫩已抽苹蘩虽渐出藻荇未全稠日暖鸳鸯浴烟晴翡翠游波平跃双鲤风静戏羣鸥西蜀遨争举东瓯褉竞修武陵花再识汉曲珮还投台下溶溶过堤边漫漫流槛前才泚泚天外更悠悠泛滥情怀恶潺湲意思幽逺山遮不断别浦去难留二月溪桥畔三吴野渡头依前横两桨特地送孤舟画手方停笔骚人正倚楼长江飞絮外只是动离愁花月长吟少年贪读两行书人世乐事都如愚而今却欲释前憾奈何意气难如初每逢花开与月圆一般情态还何如当此之际无诗酒情亦愿死不愿甦花逢皓月精神好月见奇花光彩舒人与花月合爲一但觉此身游蘂珠又恐月爲云阻隔又恐花爲风破除若无诗酒重收管过此又却成轻辜可收幸有长诗篇可管幸有清酒壶诗篇酒壶时一讲长如花月相招唿有花无月愁花老有月无花恨月孤月恨只凭诗吿诉花愁全仰酒支梧月恨花愁无一点始知诗酒有功夫些儿林下闲疏散做得风流罪过无同府尹李给事游上清宫洛城二月春摇荡桃李盛开如步障高花下花红相连垂杨更出高花上闲陪大尹出都门邙阜眞宫共寻访不见翠华西幸时临风尽日独惆怅乞笛竹栽于李少保宅浪种闲花占地生未尝容易暂留情奈何苦爱凌霜节况是犹存镂管名待凤至时当有实学龙吟处岂无声幽人愿乞数枝种得自君家又更荣思山吟看即青山与白云寻思没量大功勋未知乐处縁何事岂止饥时会茹荤千首拙诗难着怨一罇芳醑别涵春壶中日月长多少能老红尘几辈人秪恐身闲心未闲心闲何必住云山果然得手情性上更肯埋头利害间动止未尝防忌讳语言何复着机关不图爲乐至于此天马无踪自徃还恨月吟我侬非是惜黄金自是常娥爱负心初未上时犹露滴恰才圆处便天阴栏干倚了还重倚芳酒斟回又再斟安得深闺与收管奈何前后误人深愁花吟三千宫女衣宫袍望幸心同各自娇初似绽时犹淡薄半来开处特妖饶檀心未吐香先发露粉既垂魂巳销对此芳罇多少意看看风雨骋麤豪和张子望洛城观花造化从来不负人万般红紫见天眞满城车马空撩乱未必逢春便得春落花短吟满园桃李正离披更被狂风非意吹长是忧愁初谢处却须思念未开时奈何红艶易消歇不似青阴少改移九十日春都去尽罇前安忍更颦眉芳草短吟花间水畔緑如茵兴废曾经汉与秦占了山川无限地愁伤今古几何人严霜杀尽还逢雨野火烧残又遇春不那路傍多此物农家长是费耕耘垂柳短吟临溪拂水正依依更被狂风来徃吹薄暮不胜烟幂幂深春无奈日迟迟谁家缥缈青罗帔何处蹁跹金缕衣犹恐离人肠未断满天仍着乱花飞春水短吟雪消冰泮渌盈沟翡翠鸳鸯得志秋长恨逺山遮不断又疑别浦去难留遶堤杨柳轻轻拂近岸新蒲细细抽满眼烟波杳无际三吴特地送孤舟清风短吟清风兴况未全衰岂谓天心便弃遗长具斋庄縁读易每慙疏散爲吟诗人间好景皆输眼世上闲愁不到眉生长太平无事日又还身老太平时暮春寄李审言龙图年年长是怕春深每到春深病不任伤酒情怀因小会养花天气爲轻阴岁华易革向来事节物难回老去心唯有前轩堪静坐临风想望旧知音初夏闲吟緑杨深处啭流莺莺语犹能喜太平人享永年非不幸天生珍物岂无情牡丹谢后紫樱熟芍药开时班笋生林下一般闲富贵何当更肯让公卿代书答开封府推官姚辅周郞中世态其如与愿违必须言进是无知遍将底事闲思处不若西街极论时设有奇才能动世奈何双鬓巳如丝天边新月从来细不爲人间爱画眉伊川击壤集卷之六伊川击壤集正统道藏三家本二十卷太玄部伊川击壤集卷之七贱七伊川邵雍尧夫代书寄濠倅张都官多慙吾亦未知音天乐虽闻不许寻惠子相时情自好庄生游处意能深闲来略记一春事老去难忘千里心洛社交朋每相见爲吾因掉白头吟诏三下答乡人不起之意生平不作皱眉事天下应无切齿人断送落花安用雨装添旧物岂须春幸逢尧舜爲眞主且放巢由作外臣六十病夫宜揣分监司无用苦开陈和王安之少卿韵却恐乡人未甚知相知深后又何疑贫时与禄是可受老后得官难更爲自有林泉安素志况无才业动丹墀荀杨若守吾儒分免被韩文议小疵依韵和刘軄方见赠造物工夫意自深从吾所乐是山林少因多病不干禄老爲无才难动心花月静时行水际蕙风香处卧松阴闲窗一觉从容睡愿当封侯与赐金代书谢王胜之学士寄莱石茶酒器东山有石若琼玖匠者追琢可盛酒君子得之惜不用慇懃逺寄林下叟林叟从来用瓦盏惊惶不敢击上手重诫儿童无损伤缄藏复以待贤友未知贤友何时归男子功名未成就朝廷先从忧者言方今莫如二虏丑汉之六郡限辽西唐之八州隔山后自余甘沙甘与凉中原久而不能有奈何更饵以金帛重困吾民犹掣肘若非堂上出奇兵安得阃外拉余朽直可逐去此腥羶西出玉门北逾口城下狐狸旣不存路上豺狼自无走太阳烜赫耀天衢氛妖接变匿尘垢功成不肯受上赏印解黄金大于斗乞洛辞君出国门归鞍暖拂天街柳千官如壁遮道留仰面弄鞭不回首乡人夹路迎大尹醉拥旌幢锦光熘下车拜墓还政余不访公门访亲旧始知此器用有时吾当爲君献眉寿崇德阁下答诸公不语禅浩浩长空走日轮何烦苦苦辨根尘鹏程万里非由驾鹤筭三千别有春铅钖点金终属假丹青画马妄求眞请观风急天寒夜谁是当门定脚人天宫小阁倚栏六尺残躯病复羸况堪日日更添衰满怀可惜精明处一语未能分付时沙里有金然索拣石中韫玉奈何疑此情牢落西风暮倚遍栏干人不知代书寄华山云台观武道士太华中峰五千仞下有大道人徃还当时马上一回首十载梦魂犹过关生平爱山山未足由此看尽天下山求如华山是难得使人消得一生闲代书寄长安幕张文通无学又无谟胷中一向虚枯肠忻饮酒病眼怕看书洛浦经风里天津小雨余故人千里隔相望意何如和人闻韩魏公岀镇永兴过洛佐命三朝爲太宰名垂千古号元功栽培桃李满天下出入风涛半海中虎帐夜寒心益壮凤池波暖位犹空君王鼎盛子仪在万里河湟不足攻代书寄白波张景眞辇运秋入山河气象䧺不堪闲望老年中金兰契重思无限手足情多感未终半局残棊消白昼一簪华发乱西风唯君父子相知久松桂心同色更同代书寄鄞江知县张太博长忆当年扫弊庐弟兄同受策名初一生不记寻常事千里犹通咫尺书风月遥知四明好江山况是九秋余片帆未得闲飞去徒见严君问起居先几吟先几能识是吾侪愼勿轻爲世俗咍把似衆中呈丑拙争如静里且诙谐奇花万状皆输眼明月一轮长入怀似此光阴岂虚过也知快活作人来秋暮西轩遶栏种菊一齐芳户牖轩窗总是香得意不能无兴咏乐时况复遇丰穰深秋景物随宜好向老筋骸粗且康饮罢何妨更登眺烂霞堆里有斜阳天津闲步洛阳城里任西东二十年来放尽慵故旧人多时款曲京都国大体雍容池平有类江湖上林静或如山谷中不必奇功盖天下闲居之乐自无穷寄和长安张强二机宜二公诗美过连城欲报才非祢正平本谓柏舟终不遇却惊华衮重爲荣岷峨雨后方知峭风月霜余始见清前有古人称寡和阳春白雪岂虚名代书答淮南宪张司封縁木求鱼固不能縁鱼求炙恐能行与其病后求良药不若醉时辞大觥芝草无根休用种蟠桃有实岂难生荷君见爱情非浅一芥还同一芥荣偶得吟集大成人不肯模却行何异弃金车便言天下无难事岂信人间有丈夫天意顺时爲善计人情安处是良图天人之际只些子过此还同隔五湖代书寄友人一别光阴二纪余岁华如箭止堪吁东西契阔久经难前后慇懃两得书故国山川皆梦寐旧家人物半丘墟何时重讲当时事笑对西风坼酒壶风吹木叶吟风吹木叶不吹根愼勿将根苦自陈天子旧都闲好住圣人余事冗休论长年国里神仙侣安乐窝中富贵人万水千山行巳遍归来认得自家身闲行吟长忆当年扫弊庐未尝三径草荒芜欲爲天下屠龙手肯读人间非圣书否泰悟来知进退干坤见了识亲踈自从会得环中意闲气𦙄中一点无投吴走越觅青天殊不知天在眼前开眼见时犹有病举头寻处更无縁颜渊正在如愚日孟子方当不动年安得功夫游宝肆爱人珠贝重忧钱买卜稽疑是买疑病深何药可能医梦中说梦重重妄牀上安牀叠叠非列子御风徒有待夸夫逐日岂无疲劳多未有收功处踏尽人间闲路岐对花饮人言物外有烟霞物外烟霞岂足夸若用较量爲乐事但无忧挠是仙家百年光景留难住十日芳菲去莫遮对酒有花非负酒对花无酒是亏花春尽后园闲步緑树成阴日黄莺对语时小渠初㶑滟新竹正参差倚杖闲吟久携童引步迟好风知我意故故向人吹代书寄吴传正寺丞敦笃情怀世所稀昔年今日事难追雪霜未始寒无甚松桂何尝色暂移洛邑士人虽我信天津风月只君知梦魂不悟东都逺依旧过从似旧时洛下园池洛下园池不闭门洞天休用别寻春纵游只却输闲客遍入何尝问主人更小亭栏花自好尽荒台榭景才眞虚名误了无涯事未必虚名总到身梦过城东谒洛阳尉杨应之夜来清梦过城东溪水分流径路通全似乘查上天汉但无严子验行踪代书寄前洛阳簿陆刚叔祕校洛城官满振衣裾尘土何由浼逺途道在幸逢清日月眼明应见旧江湖知行知止唯贤者能屈能伸是丈夫归去何妨趁残水三吴还似向时无答人乞碧芦草有可嘉者莫将萧艾俦扶踈全类竹苍翠特宜秋风雨声初入江湖思莫收无功济天下借此一淹留逍遥吟吾道本来平人多不肯行得心无厚味失脚有深坑若未通天地焉能了死生向其间一事须是自诚明人生忧不足足外更何求吾生虽未足亦也却无忧天和将酒养眞乐用诗勾不信年光会催人早白头夜入安乐窝晨兴饮太和穷神知道泰养素得天多日月任推盪山川徒琢磨欲求爲此者到了是谁何何事感人深求之无处寻两仪长在手万化不关心石里时蔵玉砂中屡得金分明难理会须索入沉吟偶得吟相去一毛间千山复万山虽能忘寝食未肯去机关不是责人备奈何开口难天心况非远旣逺遂无还每度过东邻每度过东邻东邻愈觉懃旣来长自愧相见只如亲饮食皆随好儿童亦自忻吾乡有是乐何必更求仁每度过东街每度过东街东街怨暮来只知闲说话那觉太开怀我有千般乐人无一点猜半醺欢喜酒未晚未成回君子与人交君子与人交未始无惊惕小人与人交未始无差忒秪此眞喜欢也宜重爱惜他年云水疏亦恐难寻觅唯天有二气唯天有二气一阴而一阳阴差产蛇蝎阳和生鸾凰安得蛇蜴死不爲人之殃安得凤凰生长爲国之祥无客回天意无客回天意有人资盗粮日中屡见斗六月时降霜有书不暇读有食不暇尝食况不盈缶书空堆满牀恶死而好生古今之常情人心可生事天下自无兵草木尚咸若山川岂不宁胡爲无击壤饮酒乐昇平放小鱼纤鲜不足留此失一生休放尔江湖去宽渠鼎镬游更宜深避网愼勿悮吞钩天下多庖者无令落庶羞依韵和田大卿见赠日日步家园清风不着钱城中得野景竹下弄飞泉自顾无嗟若何妨养浩然却慙天下士语道未忘筌乞笛竹洛人好种花唯我好种竹所好虽不同其心亦自足花止十日红竹能经岁緑俱霑雨露恩独无霜雪辱依韵和王不疑少卿招饮经难忆浮丘吾乡足胜游风前惊白发雨后喜新秋仕宦情虽薄登临兴未休人间浪忧事都不到心头再和王不疑少卿见赠乍凉天气好何处不堪游鸿鴈来賔日鹰鹯得志秋忘形终夕乐失脚一生休多少江湖上舟船未到头依韵和三王少卿同过弊庐洛中诗有社马上句如神白首交情重黄花节物新见过心可荷知愧道非淳寂寞西风里身闲半古人代书寄南阳太守吕献可谏议一别星霜二纪中升沉音问不相通林间谈笑须归我天下安危宜系公万乘几前常蹇谔百花洲上略从容不知月白风清夜能忆伊川旧钓翁寄吴传正寺丞天津风月一何孤似我经秋相忆无每仗晴波寄声去不知曾得到东都寄前洛阳簿陆刚叔祕校洛阳官满归吴会男子䧺图志未伸若到江山最佳处举盃无惜望天津依韵和淮南宪张司封庭梧叶半黄篱菊初受霜向晚意不快把酒西南望望君不见君但见鸿南翔正欲思寄书自成书数行重阳前一日作近来多病不堪言长欲醺醺带醉眠新酒乍逢重九日好花初接小春天自知命薄临头上不愿事多来眼前唯有天津横落照水声仍是旧潺湲重九日登石阁三首人情见了多世态谙来久事过忧噬脐物伤防掣肘水浊更澄泸衣尘须抖擞必欲论主衡何人爲好手事出一时间时过事莫还当时深可爱过后不堪看夏去休言暑冬来始讲寒人能知此理忧患自难干今歳重阳日凭栏气候迟云烟虽巳淡林木未全衰天地开怀处山川快眼时栏干空倚遍此意有谁知依韵答友人百万貔貅动塞尘朝廷委寄不轻人胡儿生事虽然浅国士尽忠须是纯陇上悲歌应愤惋林间酣饮但酸辛欲陈一句好言语只恐相知未甚眞偶见吟富贵多傲人人情有时移道德不傲人人情久益归道德有常理富贵无定期蒿莱霜至萎松柏雪更滋世人多附炎炎歇人自去君子善处约约久情自固炎歇势不回情固人不去路人或如亲亲人却如路心迹贵相亲相亲善恶分世间须有物天下岂无人旣见薰莸臭当思玉石焚如何得时态长似洛阳春无题吟昔日不鍊物尝爲物所误今日不鍊人又爲人所怒物误亦可辩人怒难徃诉我对人称过人亦爲我恕无酒吟自从新法行尝苦罇无酒每有賔朋至尽日闲相守必欲丐于人交亲自无有必欲典衣买焉能得长久读陶渊眀归去来归去来兮任我眞事虽成徃意能新何尝不遇如斯世其那难逢似此人近暮特嗟时翳翳向荣还喜木欣欣可怜六百余年外复有闲人继后尘伊川击壤集卷之七伊川击壤集正统道藏三家本二十卷太玄部伊川击壤集卷之八贱八伊川邵雍尧夫访南园张氏昆仲因而留宿中秋天气随宜好来访南园会隐家贪饮不知归去晩水精宫里宿烟霞和王安之少卿同游龙门生平有癖好寻幽一歳龙山四五游或徃或还都不计盖无荣利可稽留数朝从款看伊流夜卜香山宿石楼会有凉风开逺意更和烟雨弄高秋归城中再用前韵乘兴龙山访尽幽恰如人在画图游恨无美酒酬佳景正欲留时不得留又一首初秋微雨造轻寒倚遍东岑阁上栏不谓是时烟霭里松斋人作画图看和人留题张相公庵做了三公更引年人间福德合居先结茅未尽忘君处正在嵩高万岁前代书寄程正叔严亲出守劔门西色养欢深世表仪唐相规模今历历蜀民遨乐旧熙熙海棠洲畔停桡处金鴈桥边立马时料得预忧天下计不忘君者更爲谁岁暮自贻当年志意欲横秋今日思之重可羞事到强图皆屑屑道非眞得尽悠悠静中照物精难隐老后看书味转优谈尘从容对賔客荐章重叠误公侯已蒙贤杰开青眼不顾妻孥怨白头谷口郑眞焉敢望寿陵余子若爲谋鼎间龙虎忘看守棊上山河废讲求一枕晴窗睡初觉数声幽鸟语方休林泉好处将诗买风月佳时用酒酬三百六旬如去箭肯教襟抱落闲愁欢喜吟行年六十一筋骸未甚老巳爲两世人便化岂爲夭况且粗康强又复无忧挠如何不喜欢佳辰自不少寄李景眞太博花前静榻闲眠处竹下明窗独坐时着甚语言名宇泰林间自有翠禽知感事吟蛇头蝎尾不相同毒杀人多始是功风月四时无限好莫将闲事挠胷中寄毫州秦伯镇兵部三川地正得中阳气入奇葩亦自王善识好花人不逺好花无恡十分芳人事纷纷积有年何烦颦蹙向花前万般计较头须白饶了𦙄中不坦然无限有情风月间好将醇酒发酡颜奈何人自生疑阻利害嫌轻更设关虽贫无害日高眠人不堪忧我自便煅鍊物情时得意新诗还有百来篇天心复处是无心心到无时无处寻若谓无心便无事水中何故却生金酒涵花影满巵红泻入天和𦙄臆中最爱一般情味好半醺时与太初同别寄一首许大秦皇定九州九州才定却归刘他人莫谩夸精彩徒自区区撰白头思故人芳酒一樽虽甚满故人千里奈思何柳拖池阁条偏细花近檐楹香更多谢王平甫教授赏花处惠茶仍和元韵太学先生善识花得花精处却因茶万红香里烹余后分送天津第一家南园赏花三月初三花正开闲同亲旧上春台寻常不醉此时醉更醉犹能举大盃花前把酒花前醉醉把花枝仍自歌花见白头人莫笑白头人见好花多独赏牡丹赏花全易识花难善识花人独倚栏雨露功中观造化神仙品里定容颜寻常止可言时尚奇絶方名出世间赋分也须知不浅筭来消得一生闲间春三月春归留不住春归春意难分付凡言归者必归家爲问春家在何处春归必竟归何处无限春冤都未诉欲託流莺问所因子规又呌不如去春来愁去只因花春去愁来翻殢酒长恨愁多酒力微爲春成病花知否安乐窝中自贻物如善得终爲美事到巧图安有公不作风波于世上自无冰炭到𦙄中灾殃秋叶霜前坠富贵春华雨后红造化分明人莫会枯荣消得几何功花前劝酒春在对花饮春归花亦残对花不饮酒欢意遂阑珊酒向花前饮花宜醉后看花前不饮酒终负一年欢书皇极经世后朴散人道立法始乎牺皇岁月易迁革书传难考详二帝启禅让三王正纪纲五伯仗形胜七国争强良两汉骧龙凤三分走虎狼西𣈆擅风流羣㐫来北荒东𣈆事清芬传馨宋齐梁逮陈不足筭江表成悲伤后魏乘𣈆弊扫除几小康迁洛未甚久旋闻东西将北齐举爝火后周驰星光隋能一统之驾福于巨唐五代如传舍天下徒扰攘不有眞主出何由奠中央一万里区宇四千年兴亡五百主肇位七十国开疆或混同六合或控制一方或创业先后或垂祚短长或奋于将坠或夺于巳昌或灾兴无妄或福会不祥或患生藩屏或难起萧墻或病由脣齿或疾亟膏肓谈笑萌事端酒食开战场情慾之一发利害之相戕剧力恣吞噬无涯罹祸殃山川才表里丘壠又荒凉荆棘除难尽芝兰种未芳龙蛇走平地玉石粹崑岗善设称周孔能齐是老庄奈何言己病安得意都忘履道会饮衆人之所乐所乐唯嚣尘吾友之所乐所乐唯清芬清芬无鼔吹直与太古邻太古者靡他和气常絪纭里闬旧情好有才复有文过从一日乐十月生阳春洛阳古神州周公尝缕陈四时寒暑正四方道里均代不乏英俊号爲多缙绅至于花与木天下莫敢伦而逢此之景而当此之辰而能开口笑而世有几人清衷贯金石剧谈惊鬼神天地爲一指富贵如浮云明时缓康济白昼闲经纶莫如陪欢伯又复对此君商于六百里黄金四万斤不能买兹乐自余恶足论接篱倒戴时蟾蜍生海垠小车倒戴时山翁归天津思郑州陈知默因感其化去不得一识面美物须絶代异人须不世造化生得成谅亦非容易旷世耳可闻同时目能视陈子同时人奈何闻诸耳谢城南张氏四兄弟冒雪载餚酒见过久旱几逾冬川守祈未得鴈行联镳来佳雪遽盈尺酒面生红光客心喜何极半夜离天津天津陡岑寂大寒吟旧雪未及消新雪又拥户堦前冻银牀檐头冰钟乳清日无光辉烈风正号怒人口各有舌言语不能吐和李审言龙图大雪万树琼花一夜开都和天地色皑皑素娥腰细舞将彻白玉堂深曲又催瓮牖书生方挟策沙场甲士正衔枚幽人骨瘦欲清损赖有时时酒一盃小车行喜醉岂无千日酒惜春还有四时花小车行处人欢喜满洛城中都似家依韵和浙宪任度支宦路寻知巳得眞可堪轻负洛城春江湖相望三千里休使乡朋想望频和宋都官乞梅小园虽有四般梅不似江南迎腊开长恨东君少风韵先时未肯放春来东轩黄红二梅正开坐上书呈友人一年一度见双梅能见双梅几度开人寿百年今六十休论闲事且衔盃和任比部忆梅痛惜梅开易得残旣残憔悴不堪看年年长被清香误争似闲栽竹数竿垂柳门前垂柳正依依更被东风来徃吹忘了自家今巳老却疑自是少年时至灵吟至灵之谓人至贵之谓君明则有口月幽则有鬼神人鬼吟旣不能事人又焉能事鬼人鬼虽不同其理何尝异生平与人交生平与人交未始有甘坏已亦无负人人亦无我害知识吟目见之谓识耳闻之谓知奈何知与识天下亦常稀偶书吟风林无静柯风池无静波林池旣不静禽鱼当如何思患吟仆奴凌主人夷狄犯中国自古知不平无由能絶得寄三城王宣徽二首林下居虽陋花前饮却频世间无事乐都恐属闲人路上尘方坌壶中花正开何须头尽白然后赋归来仁圣吟尽道之谓圣如天之谓仁如何仁与圣天下莫敢伦和邢和叔学士见别世路如何若大东相逢不待语言通观君自比诸葛亮顾我殊非黄石公讲道污隆无巨细语时兴替有初终出人才业尤须惜愼勿轻爲西𣈆风击壤吟人言别有洞中仙洞里神仙恐妄传若俟灵丹须九转必求朱顶更千年长年国里花千树安乐窝中乐满悬有乐有花仍有酒却疑身是洞中仙春去吟好物足艰难都来数日间旣爲风搅挠又被雨摧残富贵醉初醒神仙梦乍还游人不知止依旧倚朱栏南园花竹花行竹迳紧相挨每日须行四五回因把花行侵竹种且图竹迳对花开花香逺逺随衣袂竹影重重上酒盃谁道山翁少温润这般红翠却长偎再答王宣徽自有吾儒乐人多不肯循以禅爲乐事又起一重尘又大达诚无碍人人自有家假花犹入念何者谓眞花苍苍吟寄答曹州李审言龙图一般颜色正苍苍今古人曾望断肠日徃月来无少异阳舒阴惨不相妨迅雷震后山川裂甘露零时草木香幽暗巖崖生鬼魅清平郊野见鸾凰千花烂爲三春雨万木凋因一夜霜此意分明难理会直须贤者入消详林下五吟眞工造化岂容私拙者爲谋亦甚微安乐窝深初起后太和汤酽半醺时长年国里篮舁徃永熟乡中杖策归身似升平无一事数茎髭白任风吹老年躯体索温存安乐窝中别有春万事去心闲偃仰四支由我任舒伸庭花盛处凉铺簟檐雪飞时软布裀谁道山翁拙于用也能康济自家身有物轻醇号太和半醺中最得春多灵丹换骨还如否白日升天得似磨尽快意时仍起舞到忘言处只讴歌賔朋莫怪无拘检眞乐攻心不奈何相招相劝饮流霞鬓乱秋霜发乱华所记莫非前甲子凡经多是老官家共夸今日重孙过更说当时旧事呀言语丁宁有情味后生无笑太周遮生来未始事田畴无岁无时长有秋随分盃盘俱是乐等闲池馆便成游风花雪月千金子水竹云山万户侯欲俟河清人寿几两眉能着几多愁安乐窝中自讼吟不向红尘浪着鞭唯求寡过尚无縁虚更蘧瑗知非日谬历宣尼读易年发到白时难受彩心归通后更何言至阳之气方爲玉犹恐鑚磨未甚坚和君实端眀花庵二首不用丹楹刻桶爲重重自有翠阴垂后人继取天眞意种莳增华非所宜庵后庵前尽植花花开番次四时好主人事简常燕休不信岁华能撰老伊川击壤集卷之八伊川击壤集正统道藏三家本二十卷太玄部伊川击壤集卷之九贱九伊川邵雍尧夫六十二吟行年六十二康强况复身居永熟乡美景良辰非易得浅斟低唱又何妨无涯岁月难拘管有限筋骸莫毁伤多少英豪弄才智大曾经过恶思量林下局事吟闲人亦也有官守官守一身四事有一事承晓露看花一事迎晚风观柳一事对皓月吟诗一事留佳賔饮酒从事于兹二十年欲求同列谁能否依韵和吴传正寺丞见寄五十年来读旧书世间应笑我迂踈因思偶女忘今古遂悟轮人致疾徐道业未醇诚可病生涯虽薄敢言虚时和受赐巳多矣安有𦙄中不晏如延福坊李太博乞园池诗宣威十九次高牙弈叶功臣旧将家清世辞荣归里第白头行乐过年华盃盈香醑浮春水曲度新声出靓花如此园池如此寿儿孙满眼庆无涯金玉吟良金美玉信难偕好物其来最受埋盗跖免兵非积善仲尼无土反成猜中孚旣若须爲信无妄因何却有灾莫若致之爲外事心源可乐是昭回夏日南园夏木无重数森阴翠樾低相唿百禽语太半是黄鹂谢甯寺丞惠希夷罇仙掌峰峦峭不收希夷去后遂无俦能斟时事高擡手善酌人情略拨头画虎不成心尚在悲麟无应泪横流悟来不必多言语赢得清闲第一筹和君实端眀花庵独坐静坐养天和其来所得多耽耽同厦宇宻宻引藤萝忘去贵臣度能容野客过系时休戚重终不道如何依韵和宋都官惠椶拂子洛邑从来号别都能容无状久安居衆蚊多少成雷处一拂何由议扫除同王胜之学士转运赏西园芍药此物扬州素所闻今于洛汭特称珍雅知国色善移物更着天香暗结人欲殿羣芳仍占夏得专奇品不须春日斜立马将归去再倚朱栏看一巡戏谢富相公惠班荀三首名园不放过鸦飞相国如今遂请时鼎食从来称富贵更和花笋一兼之承将大笋来相诧小圃其如都不生虽向性情曾着力奈何今日未能平应物功夫出世间岂容人可强跻攀我侬自是不知量培塿须求比泰山答李希淳屯田逢时虽出欲胡爲其那天资智识微弊性止堪同蠖屈薄才安敢望鹏飞长因访旧欢无极每爲寻幽暮不归花爱半开承露看奈何花上露沾衣苔钱一雨一番新非关鼓铸频纵多难赠客便失不猜人遍地未爲富满堦那济贫买愁须有爲酤酒断无因散处如筹计重时似索陈不能赒己急何暇更赒亲种谷吟农家种谷时种禾不种莠奈何禾未荣而见莠先茂莠若不诛锄禾亦未成就又况两霈时霑及恩一熘和君实端明见赠曾不见譊譊城中类逺郊虽无千里马却有一枝巢月出云山背风来松竹梢顽然何所得岂复避人嘲秋夜浮云一消散星斗粲长天碧藓坠丹果清香生白莲体凉犹衣葛耳静已无蝉坐久羣动息秋空唯寂然平日游园常策笻杖秋来发箧复岀貂褥二物皆景仁所贶覩物思人斐然成诗笻杖携已久貂褥展犹新渐染岷山雪拂除京国尘危扶醉归路稳称病来身赖此斋中物时如见故人云晴空碧于水那得片云飞映日成丹凤随风变白衣去来皆絶迹隐显两忘机天理谁能测终然何所归闲来闲来观万物在处可逍遥鱼爲贪钩得蛾因赴火焦碧梧饥鸑鷟白粒饱鹪鹩带索谁家子行歌复采樵花庵多牵牛清晨始开日岀已瘁花虽甚美而不能留赏望逺云凝岫粧余黛散钿缥囊承晓露翠盖拂秋烟向慕非葵比雕零在槿先才供少顷玩空废日高眠和秋夜久畏夏暑日喜逢秋夜天急雨遇脩竹凉风摇晩莲岂谓败莎蛩能继衰柳蝉安得九臯禽清唳一洒然和貂褥笻杖二物皆范景仁所惠君子亦保物保故不保新笻生蜀部石貂走阴山尘善扶巇崄路能暖瘦羸身行坐不可舍常如覩斯人和云万里幙四垂一片云自飞秪知根抱石不爲天爲衣旣来曾无心却去宁有机未能作霖雨安用帝乡归和闲来以身观万物万物理非遥马爲乘多瘦龟因灼苦焦能言谢鹦鹉易饱过鹪鹩伊洛好烟水愿同渔与樵和花庵上牵牛花叶闹深如幄花繁翠似钿瀼瀼冷晓露幂幂蔽晴烟谢既成番次开仍有后先主人凝伫苦长是废朝眠寄三城旧友卫比部二絶虽老未龙钟篱边菊满丛乍凉天气好里闬正过从景好身还徤天晴路又干小车芳草软处处是清欢秋日登石阁初晴僧阁一凭栏风物凄凉八月间欲尽上层尝脚力更于高处看人寰秋深天气随宜好老后心怀只爱闲爲报逺山休歛黛这般情意久阑珊和李审言龙图行次龙门见寄万里秋光入坐明交情预喜笑相迎菊花未服重阳过如待君来泛巨觥风月吟凉风无限清良月无限明清明不我舍长能成欢情终朝三褫辱昼日三接荣荣辱不我预何复能有惊赠富公天下系休戚世间谁拟伦三朝爲宰相四水作闲人照破万古事收归一点眞不知縁底事见我却慇懃弄笔吟人生所贵有精神旣有精神却不淳弄假象眞终是假将勤补拙总输勤因饥得饱饱犹病爲病求安安未眞人误圣人人不少圣人无误世间人招司马君实游夏圃雨霁景自好秋深天未寒可能乘兴否夏圃一盘桓秋日雨霁闲望水冷云疏霜意早岁华虽晚黄花好饶教四面逺山围奈何一片秋光老上天生物固无私圣人余事人难晓陈言生活不须矜自是中才皆可了四小吟简陈季常八月小春天小花开且殷晩来经小雨遂使小车闲乐乐吟吾常好乐乐所乐无害义乐天四时好乐地百物备乐人有美行乐巳能乐事此数乐之外更乐微微醉诫子吟善恶无他在所存小人君子此中分改图不害爲君子迷复终归作小人良药有功方利病白珪无玷始称珍欲成令器须追琢过失如何不就新闻少华崩变化无踪倏忽间力回天地不爲难若教舒展巨灵手岂止轩腾少华山六社居民皆履没九泉磐石尽飞翻刍荛一句能收采尧舜之时自可攀自古吟自古大圣人犹以爲难事而况后世人岂复便能至求之不胜难得之至容易千人万人心一人之心是代书寄祖龙图三十年交旧相逢各白头海壖曾共饮洛社又同游脱屣风波地开怀松桂秋两眉从此后应不着闲愁寒夜吟天加一上寒我添一重被不出旣徃言不爲已甚事责已重以周与人不求备唯是大圣人能立无过地知幸吟鸡职在司晨犬职在守御二者皆有功一归于报主我饥亦享食我寒亦受衣如何无纤毫功德补于时趋向舍我灵龟观我朵頥背义从利人无逺思贲于丘园束帛戋戋旣能图大小在其间不可知吟犂牛生骍角老蚌产明珠人虽欲勿用山川其舍诸事固不可知物亦难其拘一归于臆度义失乎精麤事急吟旱极望雨意病危思药心人人当此际不待劝而深知人吟事到急时观态度人于危处露肝脾深心厚貌平时可愼勿便言容易知言语吟一语便喜处千言益怒时旣因言语合却爲语言离思患吟縁饰近虚襟虚襟后患深疗饥当用食救旱必须霖人生一世吟前有亿万年后有亿万世中间一百年做得几何事又况人之寿几人能百岁如何不喜欢强自生憔悴谢人惠石笋谁将天柱峰快刀割一半泉潄痕微渍云抱色犹见权门不能移富室不能转则予何人哉当阎君之献奉和十月二十四日初见雪呈相国元老壬子初逢雪未多仍却晴人间都变白林下不胜清寒士痛遭恐穷民恶着惊盃觞限新法何故便能倾和相国元老崇台未经庆瑞雪下云端虽地尽成白而天不甚寒有年丰可待盈尺润难干畎亩无忘处追踪击壤欢天津看雪代简谢蒋秀才还诗卷清洛接天去寒云贴地飞人于桥上立诗向雪中归安乐窝中看雪同云漠漠雪霏霏安乐窝中卧看时初讶后园罗玉树却惊平地璨瑶池未逢寒食梨花谢不待春风柳絮飞酒放半醺帘半卷此情无使外人知满目是瑶琚贫家遂富如许观非许卖宜惨不宜舒醇酿装醺后重衾造暖余肯于人世上造险较锱铢答富韩公见示正旦四絶正旦四篇诗縁忻七十期请观唐故事未放𣈆公归和君实端明养道自安恬霜毛一任添且无官责咎幸免世猜嫌蓬户能安分藜羹固不餍一般偏好处曝背向前檐安乐窝中四长吟安乐窝中快活人闲来四物幸相亲一编诗逸收花月一部书严惊鬼神一炷香清冲宇泰一罇酒美湛天眞太平自庆何多也唯愿君王寿万春安乐窝中诗一编安乐窝中诗一编自歌自咏自怡然陶镕水石闲勋业铨择风花静事权意去乍乘千里马兴来初上九重天忺时更改三两字醉后吟哦五七篇直恐心通雪外月又疑身是洞中仙银河汹涌翻晴浪玉树查牙生紫烟万物有情皆可状百骸无病不能蠲命题滥被神相助得句谬爲人所传肯让贵家常奏乐宁慙富室賸收钱若条此过知何限因甚台官独未言安乐窝中一部书安乐窝中一部书号云皇极意何如春秋礼乐能遗则父子君臣可废乎浩浩羲轩开辟后巍巍尧舜协和初炎炎汤武干戈外恟恟桓文弓劔余日月星辰高照耀皇王帝伯大铺舒几千百主出规制数亿万年成楷模治久便忧强跋扈患深仍念恶驱除才堪命世有时有智可济时无世无旣徃尽归闲指点未来须俟别支梧不知造化谁爲主生得许多奇丈夫安乐窝中一炷香安乐窝中一炷香凌晨焚意岂寻常祸如许免人须谄福若待求天可量且异缁黄徼庙貌又殊儿女裛衣裳中孚起信宁烦祷无妄生灾未易禳虚室清泠都是白灵台莹静别生光观风御寇心方醉对景颜渊坐正忘赤水有珠涵造化泥丸无物隔青苍生爲男子仍身徤时遇昌辰更岁穰日月照临功自大君臣庇廕效何长非徒闻道至于此金玉谁家不满堂安乐窝中酒一罇安乐窝中酒一罇非唯养气又顺眞频频到口微成醉拍拍满怀都是春何异君臣初际会又同大地乍絪缦醺酣情味难名状醖酿工夫莫指陈斟有浅深存爕理饮无多少寄经纶凤凰楼下逍遥客郏鄏城中自在人高阁望时花似锦小车行处草如茵卷舒万世兴亡手出入千重云水身雨后静观山意思风前闲看月精神这般事业权衡别振古英䧺恐未闻谢富相公见示新诗一轴通衢选地半松筠元老辞荣向盛辰多种好花观物体每斟醇酒发天眞清朝将相当年事碧洞神仙今日身更出新诗二十首其间字字敌阳春文章天下称公器诗在文章更不踈到性始知眞气味入神方见妙工夫闲将岁月观消长静把干坤照有无辞比离骚更温润离骚其奈少宽舒安乐窝中好打乖吟安乐窝中好打乖打乖年纪合挨排重寒盛暑多闭户轻暖初凉时出街风月煎催亲笔砚莺花引惹傍樽罍问君何故能如此秖被才能养不才和君实端明登石阁平地虽然逺那知物物新危楼一百尺别有万般春和君实端明副酒之什洛阳花木满城开更送东都双榼来遂使闲人转狂乱奈何红日又西頽对花吟春在花争好春归花遂残好花留不住好客会亦难酒旣对花饮花宜把酒看如何更斟满廼尽此时欢依韵寄成都李希淳屯田思君君未还君恋蜀中官白首虽知倦清衷宜自宽花时难得会蚕巿易成欢莫叹归休晩生涯苦未完代书寄广信李遵度承制蓟北更千里汉唐爲极边奈何今境土不复旧山川虎帐兵家重雕弓嗣子传他年勒功处无使后燕然自和打乖吟安乐窝中好打乖自知元没出人才老年多病不服药少日壮心都巳灰庭草刬除终未尽槛花擡举尚难开轻风吹动半醺酒此乐直从天外来伊川击壤集卷之九伊川击壤集正统道藏三家本二十卷太玄部伊川击壤集卷之十贱十伊川邵雍尧夫年老逢春十三首年老逢春春莫猜老年方自少年回人情少悦酒不解天气却寒花未开堤外有风斜送柳墻阴经雨半生苔去年波水东流去旧渌奈何新又来年老逢春春正妍春妍况在禁烟前才寒却暖养花日行雨便晴消酒天进退罇罍宜有主栽培桃李岂无权清谈已是欢情极更把狂诗当管絃年老逢春雨乍晴雨晴况复近清明天低宫殿初长日风暖园林未啭莺花似锦时高阁望草如茵处小车行东君见赐何多也又复人间久太平年老逢春莫厌春住家况复在天津旣将水竹爲生计须与风花作主人故宅废功除瓦砾新畦加意种兰薰未知去此闲田地何地更能容此身年老逢春始识春春妍都恐属闲身能知青帝工夫大肯逐后生撩乱频酒趁嫩醅尝格韵花承晓露看精神大凡尤物难分付造化从来不负人年老逢春春意多波光谁染柳谁搓池亭正好爱不彻草木向荣情奈何便把罇罍通意思须防风雨害清和千红万翠中间里似我闲人更有么年老逢春春莫厌春工愼勿致猜嫌红芳若得眼前过白发任从头上添雨后艶花零泪颗风余新月露眉尖轻醇酒面斟来凸举盏长忧不易拈年老逢春春莫悭春悭不当世艰难四时只有三春好一岁都无十日闲酒盏不烦人诉免花枝须念雨摧残却愁千片飘零后多少金能买此欢年老逢春莫厌频更频能见几回春须将酒盏强留客却恐花枝解笑人世态不堪新间旧物情难免假疑眞谁云梁鷰多言语此箇深冤都未伸年老逢春兴未收愿春慈造少迟留旣称好事愁花老须与多情秉烛游酒里功劳闲汗马诗中罪过静风流东君不奈人嘲戏僝僽花枝恶未休年老逢春莫惜狂惜狂无那兴难当园林恰到恶明媚风雨便多闲中伤花等半开宜速赏酒闻才熟便先尝大都美物天长惜非是吾侪曲主张年老逢春春不任不任縁被老来侵一身老去恶足惜满眼春归何处寻红日坠时风更急落花流处水仍深流莺不悟芳菲歇犹向枝头送好音年老逢春认破春破春不用苦伤神身心自有安存地草木焉能媚惑人此日荣爲他日瘁今年陈是去年新世间忧喜常相逐多少酒能平得君和司马君实崇德久待不至君家梁上年时鷰过社今年尚未回请罚误君凝竚久万花深处小车来天启夫君八斗才野人中路必须回神仙一句难忘处花外小车犹未来别两絶楼外花深碍小车难忘有德见思多欲凭桃李爲之谢桃李无言争奈何赏花高阁上负约罪难回若许将诗赎何时不可陪春日登石阁满洛城中将相家广栽桃李作生涯年年二月凭高处不见人家只见花六十三吟行年六十有三歳齿发虽衰志未衰耻把精神虚作弄肯将才力妄施爲愁闻刮骨声音切闷见吹毛智数卑珍重至人尝有语落便宜是得便宜感事吟古人不见面止可观其心其心固无他而多顾义深今人不见心止可观其面其面顾无他而多顾利浅顾义则利人顾利则害民利人与害民而卒反其身其身幸而免亦须殃子孙偶书天生万物各遂其一唯人最灵万物能并芝兰芬芳麒麟凤凰此类之人鲜有不臧狼毒野葛枭鸩蛇蝎此类之人鲜有不孽藏唯思安孽唯思残日夜无息相代于前天无私覆地无私载俱能含养始知广大偶得吟蛙蜢泥中走凤凰云外飞云泥相去逺自是难相知太和汤吟二味相和就瓮头一般收口效偏优同斟秖却因无事独酌何尝爲有愁才沃便从眞宰辟半醺仍约伏牺游人间尽爱醉时好未到醉时谁肯休洗竹岁寒松柏共经秋丛剉无端蔽翳稠遍地冗枝都与去倚天高榦一齐留应龙吟后声能效仪凤来时功可收未说其他爲用处此般风格最难俦天意吟天意无他只自然自然之外更无天不欺谁怕居暗室絶利须求在一源未喫力时犹有说到收功处更何言圣人能事人难继无价明珠正在渊代书戏祖龙图祖兄同甲中二十七日长无怨可低眉有欢能抵掌交情日更深道义久相尚但欠书丹人黄金八百两把酒把酒嘱儿男吾今六十三处身虽未至讲道固无慙世上荣都谢林间乐尚贪语其贪一也且免世猜嫌对花花枝照酒巵把酒嘱花枝酒尽钱能买花残药不医人无先酩酊花莫便离披慢慢对花饮况春能几时四道吟天道有消长地道有险夷人道有兴废物道有盛衰兴废不同世盛衰不同时奈何人当之许多喜与悲林下吟林下一般奇俗人那得知乍圆眀月夜才放好花枝美酒未斟满佳賔莫放归世间优我辈幸有这些儿春阴日日是春阴春阴又复沈养花虽有力爱月岂无心月满方能看花开始可吟奈何花与月殊不谅人深花好难久观月好难久看花能五七日月止十二圆圆时仍龃龉开处足摧残风雨寻常事人心何不安嘱花吟把酒嘱花枝花枝亦要知花无十日盛人有百年期据此销魂处宁思中酒时若非诗断割难解一生迷懒起吟半记不记梦觉后似愁无愁情倦时拥衾侧卧未忺起帘外落花撩乱飞感事吟君子小人正相反上智下愚诚不移野葛根非连灵芝奈何生与天地齐三惑老而不歇是一惑安而不乐是二惑闲而不清是三惑三者之惑自戕贼四喜一喜长年爲寿域二喜丰年爲乐国三喜清闲爲福德四喜安康爲福力何如吟立身须作眞男子临事无爲浅丈夫料得人生皆素定空多计较意何如问春吟自古言花须说莺莺花本合一时行因何花谢莺才至浪得莺花相与名辄欲问春春不应私于蜂蝶有何情流莺不伏春辜负啼了千声又万声楼上寄友人有客常轻平地春夫春不得不云云能安陋巷无如我旣上高楼还忆君满眼云林都是緑万花烟瓦半来新凭栏须是心无事谁是凭栏无事人所失吟所失弥多所得微中间赢得一歔欷人荣人悴乃常理花谢花开何足追偶尔相逢却相别乍然同喜又同悲只消照破都无事何必区区更辩爲插花吟头上花枝照酒巵酒巵中有好花枝身经两世太平日眼见四朝全盛时况复筋骸粗康徤那堪时节正芳菲酒涵花影红光熘争忍花前不醉归闲居吟闲居须是洛中居天下闲居皆莫如文物四方贤俊地山川千古帝王都絶奇花畔持芳醑最软草间移小车只有尧夫负亲旧交亲殊不负尧夫依韵和张子坚太博八载相逢恨未平如何别酒又还倾虽慙坦率珠多类却识清和玉有声处世当爲天下士赏花须是洛阳城也知今古眞男子造化工夫不易生还鞠十二着作见示共城诗卷写象丹青未易偕丹青虽写象情怀览君十首诗三遍胜我再游乡一回故国不知新想望家山如见旧崔嵬功名时事人休问只有两行清泪揩乐物吟日月星辰天之明耳目口鼻人之灵皇王帝伯由之生天意不逺人之情飞走草木类旣别士农工商品自成安得岁丰时长平乐与万物同其荣喜春吟春至巳将诗探伺春归更用酒追寻酒因春至春归饮诗爲花开花谢吟花谢花开诗屡作春归春至酒频斟情多不是彊年少和气冲心何可任暮春吟多情潘佑羡杨花出入千家复万家少日壮心都失去老年新事不知他诗中罪过人多恕酒里功劳我自夸犹有一般牢落处交亲太半在天涯和王中美大卿致政二首等候人间七十年便如平子赋归田知时所得诚多矣养志其谁曰不然况有林泉情悦乐却无官守事拘牵小车近日曾驰谒正值夫君春昼眠自古有才思奋飞夫君何故独知时平生怀抱未少屈盛世挂冠良得宜入格柳挼风细细压春花笑日迟迟传唿震地门前过更不令人问是谁和北京王郞中见访留诗车从赏春来北京耿君先期巳驰情此时殒霜奈何重今岁花开徒有声旣辱佳章仍坠刺宁无累句代通名天之才美应自惜料得不爲时虚生喜乐吟生身有五乐居洛有五喜人多轻习常殊不以爲事吾才无所长吾识无所纪其心之泰然奈何能了此欢喜吟欢喜又欢喜喜欢更喜欢吉士爲我友好景爲我观美酒爲我饮美食爲我餐此身生长老尽在太平间天道吟天道不难知人情未易窥虽闻言语处更看作爲时隐几功夫大挥戈事业卑春秋赖乘兴出用小车儿一室吟一室可容身四时长有春何尝无美酒未始絶佳賔洞里赏花者天边泛月人相逢应有语笑我太因循依韵和君实端明洛滨独步冠盖纷纷塞九衢声名相轧在前唿独君都不将爲事始信人间有丈夫风背河声近亦微斜阳淡泊隔云衣一双白鹭来烟外将下沙头又却飞雨后天津独步洛阳宫殿鏁晴烟唐汉以来书可传多少升沉都不见空余四面旧山川春色去歳春归留不住今年春色来何处洛阳处处是桃源小车渐转东街去太平吟天下太平日人生安乐时更逢花烂漫争忍不开眉禁烟留题锦幈山下四首满川桃李弄芳妍不忍重爲风所残忍使一年春遂去尽凭高处与盘桓寒食风烟锦幄下凭高把酒兴何如满川桃李方妍媚不忍重爲风破除无涯桃李待清明经岁方能开得成不念化工曾着力狂风何故苦相凌春半花开百万般东风近日恶摧残可怜桃李性温厚吹尽都无一句言两岁锦幈之游不克见郑令因以寄之歳歳羣芳正烂开锦幄山下赏春来两年不得陪仙躅洞里仙人出未回东轩前添色牡丹一株开二十四枝成二絶呈诸公牡丹一株开絶伦二十四枝娇娥颦天下唯洛十分春邵家独得七八分牡丹一株开絶奇二十四枝娇娥围满洛城人都不知邵家独占春风时花时阻雨不出三月洛城春半时秋千未拆杨花飞小车不出闲春泥乱红翻处流莺啼安乐窝中吟安乐窝中軄分脩分脩之外更何求满天下士情能接遍洛阳园身可游行巳当行诚尽处看人莫看力生头因思平地春言语使我尝登百尺楼安乐窝中事事无唯存一卷伏牺书倦时就枕不必睡忺后携笻任所趋准备点茶收露水隄防合药种鱼苏苟非先圣开蒙吝几作人间浅丈夫安乐窝中弄旧编旧编将纪又重联灯前烛下三千日水畔花间二十年有主山河难占籍无争风月任收权闲吟闲咏人休问此箇工夫世不传安乐窝中万户侯良辰美景忍虚休已曾得手春深日更欲放怀年老头晓露重时花满槛暖醅浮处酒盈瓯圣人喫紧些儿事又省工夫又省忧安乐窝中春梦回略无尘事可装怀轻风一霎座中过逺乐数声天外来日影转时从杖屦花阴交处傍罇罍人间未若吾乡好又况吾乡多美才安乐窝中春不亏山翁出入小车儿水边平转緑杨岸花外就移芳草堤明快眼看三月景康强身历四朝时凤凰楼下天津畔仰面迎风倒载归安乐窝中三月期老来才会惜芳菲自知一赏有分付谁让万金无孑遗美酒饮教微醉后好花看到半开时这般意思难名状只恐人间都未知安乐窝中春暮时闭门慵坐客来稀萧萧微雨竹间霁嘒嘒翠禽花上飞好景尽将诗记録欢情须用酒维持自余身外无穷事皆可掉头称不知安乐窝中甚不贫中间有榻可容身儒风一变至于道和气四时长若春日月作明明主日人言成信信由人唯人与日不相逺过此何尝更语眞安乐窝中设不安略行汤剂自能痊居常无病不服药就使有灾宜俟天理到昧时须索讲情于尽处更何言自余虚费闲思虑都可易之爲昼眠安乐窝中春欲归春归忍赋送春诗虽然春老难牵复却有夏初能就移饮酒莫教成酩酊赏花愼勿至离披人能知得此般事焉有闲愁到雨眉生爲男子偶昌辰安乐窝中富贵身大宇写诗夸壮徤小盃饮酒惜轻醇山川澄净初经雨草木暄妍正遇春造化工夫精妙处都宜分付与闲人安乐窝中虽不拘不拘终不失吾儒轻醇酒用小盏饮豪壮诗将大字书花木暄妍春雨后山川澄净九秋余闲中意思长多少无忝人间一丈夫食梨愿君莫爱金花梨愿君须爱红消梨金花红消两般味一般颜色如烟脂红消食之甘如饴金花食之先颦眉似此误人事不少未食之前宜辩之依韵答王安之少卿叠巘如幈四面开可堪虚使乱云堆巳曾同赏花无限须约共游山几回未老秋光诗拥笔乍凉天气酒盈盃轻风早是得人喜更向芰荷深处来伊川击壤集卷之十伊川击壤集正统道藏三家本二十卷太玄部伊川击壤集卷之十一礼一伊川邵雍尧夫上巳观花思友人上巳观花花意秾今年正与昔年同当时同赏知何处把酒犹能对远风戏吴王郎中近年好花人轻之东君恶怒人不知直与增价一百倍满洛城春都买归一株二十有四枝枝枝皆有倾城姿又恐冷地狂风吹盛时都与籍入诗流莺吟迁乔固有之出谷未多时正嫩簧爲舌初新金作衣替花言灼灼代柳说依依柳外晩犹啭花前晓又啼啼多因雨过啭少爲春归莫遣行人听行人路正迷善赏花吟人不善赏花只爱花之貌人或善赏花只爱花之妙花貌在颜色颜色人可效花妙在精神精神人莫造善饮酒吟人不善饮酒唯喜饮之多人或善饮酒唯喜饮之和饮多成酩酊酩酊身遂痾饮和成醺酣醺酣颜遂酡省事吟虑少梦自少言稀过亦稀帘垂知日永柳静觉风微但见花开谢不闻人是非何须寻洞府度岁也应迟一春吟一春九十日风雨占几半花好不成观心狂未能按举世吟举世自纷纷谁爲无事人吾生独何幸卧看洛阳春春水吟春水渌成波成波无奈何难将染他物止可染轻罗春雨吟春雨细如丝如丝霢霂时如何一霶霈万物尽熙熙可惜吟可惜熙熙一片春未多时节觅无因眼前园苑知何限只见莺啼不见人簮花吟簮花犹且强年少诉酒固非佯小心花好酒嘉情更好奈何明日病还深春去吟春去休惊晚夏来还喜初残芳虽有在得似緑阴无和大尹李君钖龙图留别诗多情大尹辞春去正是羣芳烂漫时自古英豪重恩意羣芳愼勿便离披答李希淳屯田三首去岁尝蒙远寄诗当时巳叹友朋希如今存者殆非半不纵欢游待几时竹间水际情怀好月下风前意思多洛社过从无事日非吾数辈更谁何𦙄中日月时舒惨笔下风云旋合离老去无成尚如此不知成后更何爲笺年老逢春诗年老逢春春莫疑笺云物理窥开后人情照破时且无形不见只有意能知老年才会惜芳菲笺云一歳正荣处三春特盛时是花堪爱惜况见好花枝自知一赏有分付笺云羣卉争妍处奇花独异时东君深意思亦恐要人知谁让千金无孑遗笺云白日偏催处黄金欲尽时侈心都用了始得一开眉美酒饮教微醉后笺云瓮头喷液处盏面起花时有客来相访通名曰伏牺好花放到半开时笺云风轻如笑处露重似啼时只向笑啼处浓香惹满衣这般意思难名状笺云阴阳初感处天地未分时言语旣难到丹青何处施只恐人间都未知笺云酒到醺酣处花当烂漫时醺酣归酩酊烂漫入离披谢彦国相公和诗用醉和风雨夜深归道堂闲话尽多时尘外盃觞不浪飞初上小车人巳静醉和风雨夜深归谢君实端明用只将花卉记冬春有时自问自家身莫是牺皇巳上人日徃月来都不记只将花卉记冬春谢君贶宣徽用少微今巳应星文一字诗中义未分少微今巳应星文闲人早是无凭据更与闲人开后门谢安之少卿用始知安是道梯阶窝名安乐直堪咍臂痛头风接续来恰见安之便安乐始知安是道梯阶谢开叔司封用无事无求得最多客问人间事若何尧夫对曰不知他居林之下行林下无事无求得最多谢伯淳察院用先生不是打乖人经纶事业须才者爕理工夫有巨臣安乐窝中闲偃仰焉知不是打乖人自谢用此乐直从天外来得自苦时终入苦来从哀处卒归哀旣非哀乐中间得此乐直从天外来别谢彦国相公三首和诗韩国老见比以宣尼引彼返鲁事指予来西畿日星功共大麋鹿分同微华衮承褒借将何答所知仲尼天纵自诚明造化工夫发得成见比当初归鲁事尧夫才业若爲情尝走狂诗到座前座前仍是洞中仙无涯风月供才思清润何人敢比肩别谢君实端明曹王八斗才今日爲余催锦绣佳章里芝兰秀句开烦痾熸躯体溽暑烁楼台宜把君诗讽清风当自来大字吟诗成半醉正陶陶更用如椽大笔抄尽得意时仍放手到凝情处略濡毫鲁阳却日功犹浅宗悫乘风志未高写出太平难状意任他天下颂功劳教子吟爲人能了自家身千万人中有一人虽用知如未知说在乎行与不行分该通始谓才中秀杰出方名席上珍善恶一何相去逺也由资性也由勤臂痛吟先苦头风已病躯新添臂痛又何如无妨把盏只妨拜虽废梳头未废书不向医方求效验唯将谈笑且消除大凡物老须生病人老何由不病乎世上吟世上偷闲始得闲我生长在不忙间光阴有限同归老风月无涯可慰颜坐卧遶身唯水竹登临满目但云山醉眠只就花阴下转破花阴梦始还逸书吟丹山谁道凤爲巢笔下吾能见九苞逸句得时如虎变大篇成处若神交千端蜀锦新番样万树春华暖弄梢天马无踪周八极但临风月镫相敲旋风吟二首安有太平人不平人心平处固无争棊中机械不愿看琴里语言时喜听少日挂心唯帝典老年留意只牺经自知别得收功处松桂隆冬始见青松桂隆冬始见青蒿莱盛夏亦能荣光阴去后绳难系利害在前人必争万事莫于疑处动一身常向吉中行人心相去无多远安有太平人不平又二首近日衰躯有病侵如何医药不求寻轩前宻叶自成幄砌下黄花空散金闲看蜜蜂收蜜意静观巢鷰累巢心非关天下知音少自是尧夫不善琴自是尧夫不善琴非关天下少知音老年难做少年事年少不知年老心将养精神便静坐调停意思喜清吟如何医药不寻访近日衰躯有病侵头风吟近日头风不奈何未妨谈笑与高歌人才相去不甚逺事体所争能许多闭目面前都是暗开怀天外更无他若由智数经营得大有英䧺善揣摩答客吟说者从来太过乎道须能卷又能舒人间好事不常有天下奇才何处无年近纵心唯策杖诗逢得意便操觚快心亦恐诗拘束更把狂诗大字书老去吟老去无成不入时中年养病只吟诗因乘意思要舒放肯把语言生事治世上闲愁都一致人间何务更能爲携笻晩步天津畔爲报沙鸥愼勿飞行年六十有三岁二十五年居洛阳林静城中得山景池平坐上见江乡赏花长被盃盘苦爱月屡爲风露伤看了太平无限好此身老去又何妨依韵和王安之判监少卿人行一善巳爲优何况夫君百行修曩日慈闱贪眷恋多年宦路不追求官才少列孤清德軄异上庠尊白头洛社逾时阻相见许多欢意却还休晓事吟晓物情人爲晓事知时态者号知人知人失后却成害晓事过时还不淳鲜欢吟生不争名与争利夫君何故鲜欢意以道自重固有之非理相干是无谓白日升天恐虚传金貂换酒何曾醉谁云忧挠大于山亦是人间常式事病起吟病作因循一月前岂期爲苦稍淹延朝昏饮食是难进躯体虚羸不可言旣劝嘉賔持酒盏更将大笔写诗篇始知心者气之帅心快沉痾自释然半醉吟半醉上车儿车儿稳碾归轻风迎面处翠柳拂头时意若兼三事情如拥九麾这般闲富贵料得没人知半醉小车行世间无此荣凉风迎面细垂柳拂头轻意若兼三事情如拥万兵这般闲富贵料得没人争览照吟凌晨览照见皤然自喜皤然一叟仙慷慨敢开天下口分明高道世间言虽然天下本无事不奈世间长有贤自问此身何所用此身唯称老林泉人寿吟人寿百年间其间多少难予今六十三何止于一半骨瘦固非清发白岂谓筭便化不爲夭况且粗康徤年老吟身老太平间身闲心更闲非贵亦非贱不饥兼不寒有賔须置酒无日不开颜第一条平路何人伴徃还古琴吟长随书与棊贫亦久藏之碧玉琢爲轸黄金拍作徽典多因待客弹少爲求知近日僮奴恶须防煑鹤时求信吟始则求人信有知有不知旣而求自信人或多知之今我不求信何人更起疑无可无不可安徃不熙熙蝎蛇吟蛇毒远于生蝎毒近于死蛇蝎虽不同其毒固无异蛇以首中人蝎以尾用事奈何天地间畏首又畏尾自在吟心不过一寸两手何拘拘身不过数尺两足何区区何人不饮酒何人不读书奈何天地间自在独尧夫心安吟心安身自安身安室自宽心与身俱安何事能相干谁谓一身小其安若泰山谁谓一室小宽如天地间论诗吟何故谓之诗诗者言其志旣用言成章遂道心中事不止鍊其辞抑亦鍊其意鍊辞得奇句鍊意得余味爲善吟人之爲善事善事义当爲金石犹能动鬼神其可欺事须安义命言必道肝脾莫问身之外人知与不知即事吟事到患来频何由得任眞就新须果敢从善莫因循盗亦自有道人而或不仁义縁无定体安处是行身偶得吟日爲万象精人爲万物灵万象与万物由天然后生言由人而信月由日而明由人与由日何尝不太平静坐吟人生固有命物生固有定岂谓人最灵不如物正性或闻阴有鬼善能致人死致死设有由死外何所求又况人之命系天不系他阴鬼设有灵独且奈天何静乐吟和气四时均何时不是春都将无事乐变作有形身静把诗评物闲将理吿人虽然无鼓吹此乐世难伦男子吟欲作一男子须了四般事财能使人贪色能使人嗜名能使人矜势能使人倚四患旣都去岂在尘埃里望雨盛夏久不雨满天下愁苦安得一片云救取人间否久旱偶成雨方喜慰愁苦虽能歛尘土不能救禾黍思义吟小人固无知唯以利爲视君子固不欺见得还思义思义不顾死见利或忘生二者之所起平之与不平金帛吟金帛一种物所用固不常聘则谓之弊赆则谓之将贸则谓之货积则谓之藏赂则谓之贿窃则谓之贼盗伯吟盗伯窥财物其心不虑他取时唯恐少败后只嫌多盗伯窥财物其心只虑添安得取时贪却似败时嫌待物吟待物莫如诚诚眞天下行物情无逺近天道自分明义理须宜顾才能不用矜世间闲縁饰到了是虚名唐虞吟天下目爲目谓之明四目天下耳爲耳谓之达四聦前旒与黈纩所贵无近情无爲无不爲知此非虚生曝书吟虫蠹书害少人蠹书害多虫蠹曝巳去人蠹当如何两犯吟这般事业人难继此箇工夫世莫传窥牖知天乃常事不窥牖见是知天悯旱正要雨时须不雨巳成灾处更成灾如何百谷欲焦烂遍地止存蒿与莱无事吟人间万事若磨持丛入枯荣利害机秖有一般无对处都如天地未分时阁人招友人清风正蔼如小阁枕通衢不欲久独擅能来同享无亿梦吟心足而家贫体疏而情亲开襟知骨瘦发语见天眞大笔吟诗成大字书意快有谁如巨浪银山立风樯百尺余酒喜小盃饮诗忺大字书不知人世上此乐更谁如自庆吟俗阜知君德时和见帝功况吾生长老俱在太平中伊川击壤集卷之十一伊川击壤集正统道藏三家本二十卷太玄部伊川击壤集卷之十二礼二伊川邵雍尧夫梦中梦里常言梦谁知觉后思不知今亦梦更说梦中时日中日中爲噬嗑交易是寻常彼各不相识何复更思量月到梧桐上吟月到梧桐上风来杨柳边院深人复静此景共谁言步月吟林罅天尤碧风余月更明人间无事日得向此中行偶得吟人间事有难区处人间事有难安堵有一丈夫不知名静中只见闲挥尘答人吟林下闲言语何须更问爲自知无纪律安得谓之诗寄曹州李审言龙图曏日所云是如今却是非安知今日是不起后来疑曏日所云我如今却是伊不知今日我又是后来谁清夜吟月到天心处风来水面时一般清意味料得少人知思圣吟不逢圣人时不见圣人面圣人言可闻圣人心可见君子吟君子存大体小人无常心于人不求备受恩唯恐深安分吟安分身无辱知几心自闲虽居人世上却是出人间感事吟四海三江与五湖只通舟楫不通车徃来无限平安者岂是都由香一炉登石阁吟一般情意恶难羁长怕登高望逺时今日凭栏异常日几回将下又迟迟忆昔吟忆昔初书大字时学人饮酒与吟诗苟非益友推金石四十五年成一非可必吟可必人间唯善事不由天地只由衷莫嫌效逺因而止更勉其来更有功恍惚吟恍惚阴阳初变化氤氲天地乍回旋中间些子好光景安得工夫入语言谢君实端明诗人说崑崙多美玉世传沧海有明珠世传人说恐无据今我家藏乃不虚好勇吟好勇能过我当仁岂让师勇须仁以济仁必勇爲资莫如吟亲莫如父子逺莫如蛮夷蛮夷和亦至父子失须离仁莫如父子义莫如君臣二者尚有失自余恶足论君臣守以义父子守以仁义失爲敌国仁失爲路人里闬吟里闬闲过从太平之盛事吾乡多吉人况与他乡异太平之盛事天下之美才人间无事日都向洛中来思友吟欲见心无巳久违情奈何云烟虽咫尺不得屡相过忠信吟忠信于人最有情平居非是鬼神轻何须只在江湖上患难切身然后行代简笞张淳秘校老年前事怕追思更见曾悲先德诗却有断章聊自慰如今冢嗣弱于谁代简谢尹处初先生乐国久容人避乖非窝何以状清怀则予岂敢窥高躅天险能升不用阶代简谢王茂直惠酒及川笺白羊玉屑诚佳物臂痛头风正苦时酒放半醺诗思动窝中何用更唿医寄寿安令簿尉诸君锦幈山下好安栖花月风烟未改移闻说近来长袖过林前立马尽多时人情吟古事参今事今人乃古人只应情未浃情浃自相亲因何吟梅因何而酸盐因何而咸茶因何而苦荠因何而甘天听吟天听寂无音苍苍何处寻非高亦非逺都只在人心白头吟五福虽难备三殇却不逢太平无事日得作白头翁天意吟人能言语自能窥天意无言人莫欺莫道无言便无事殆非流俗所能知谢夀安县惠神林山牒西南有山高崔嵬乱峰围遶如蓬莱中间有地可容止泉甘木茂无尘埃诸君之意一何厚恊谋判给如风雷天津八月水波定便可乘查观一回依韵和王安之少卿见戏安之非是弃尧夫吟安之殊不弃尧夫亦恐傍人有厚诬开叔当初言得罪希淳在后说无辜诮然情意都如旧刬地盃盘又见唿始信岁寒心未替安之殊不弃尧夫小车吟自从三度絶韦编不读书来十二年大𤮕子中消白日小车儿上看青天闲爲水竹云山主静得风花雪月权俯仰之间俱是乐任他人道似神仙晩步吟晚步上阳堤手携笻竹枝静随芳草去闲逐野云归月出松梢处风来苹末时林间此光景能有几人知接花吟物爲万民生人爲万物灵人非物不活物待人而兴男女天所生夫妻人所成天人相与外率是皆虚名答任开叔郎中昆仲相访竹影战棊罢闲思安乐窝旷时称不见联辔幸相过宠莫兼金比裒逾华衮多从来有诗癖使我遂成魔小春天八月小春天如人强少年偷生诚有谓却老固无縁旣有神仙术能回草木妍安知太平日平得似尧天深秋吟终岁都无事四时长有花小车乘兴去所到便如家中秋吟中秋光景好况复月团团大抵衆所爱奈何兼独难天晴仍客好酒美更身安四者若阙一不能成此欢同程郎中父子月陂上闲步吟草软沙平风细熘云轻日淡柳低捼狂言不记道何事剧饮未尝如此盃景好只知闲信步朋欢那觉太开怀必期快作赏心事却恐赏心难便来秋望吟草色连云色山光接水光危楼一百尺旅鴈两三行闲适吟春看洛城花秋翫天津月夏披嵩岑风冬赏龙山雪观陈希夷先生眞及墨迹未见希夷眞未见希夷蹟止闻希夷名希夷心未识及见希夷蹟又见希夷眞始知今与古天下长有人希夷眞可观希夷墨可传希夷心一片不可得而言答君实端眀游寿安神林占得幽栖一片山都离尘土利名间四时分定所游处不爲移文便徃还杏香花客说何州事经营杳未涯讶予独无语贪嗅杏香花天津晩步芝盖久稀疏暮云空坱北千年旧都城一片闲宫阙禁籞尚连延觚稜犹嶻嶭桥势横雌霓堤形偃初月瀍涧岸巳深汉唐时旣歇危亭独坐人浪把兴亡阅欢喜吟日徃月来终则有始半行天上半下地底照临之间不忧则喜予何人哉欢喜不巳自作眞賛松桂操行莺花文才江山气度风月情怀借尔面貌假尔形骸弄九余暇闲徃闲来奢侈吟侈不可极奢不可穷极则有祸穷则有㐫多多吟天下居常害多于利乱多于治忧多于喜奈何人生不能免此奈何予生皆爲外事畏爱吟人有正性事事皆齐人无正性事事皆隳失于用恩以非爲是失于用威以是爲非恩威旣失畏爱何知不知畏爱何用恩威喜怒不节鲜不至斯妇人男子宜用戒之秋阁秋阁一凭栏人心何悄然干坤今岁月唐汉旧山川淡泊霜前日萧疏雨后天丹青空妙手此意有谁传浮生吟浮生晓露边且喜又添年动悔须有悔求全未必全处人心上事道物性中言寰宇虽然广其谁曰不然力外吟以少爲多以无爲有力外周旋不能长久谢傅钦之学士见访长莫长于天大莫大于地天地尚有极自余安足计世态非一朝人情止于是以至立殊功无非借巨势适会在其间愼勿强生事虽严似雪霜无改如松桂方惜久离阔却喜由道义相别二十年犹能记憔悴赏雪吟一片两片雪纷纷三盃五盃酒醺醺此时清状不可论直疑天地才絪緼答傅钦之钦之谓我曰诗欲多吟不如少吟诗欲少吟不如不吟我谓钦之曰亦不多吟亦不少吟亦不不吟亦不必吟芝兰在室不能无臭金石振地不能无声恶则哀之哀而不伤善则乐之乐而不淫月陂闲步因随芳草行来逺爲爱清波归去迟独步独吟仍独坐初凉天气未寒时仲尼吟仲尼生鲁在吾先去圣千余五百年今日谁能知此道当时人自比于天皇王帝伯中原主父子君臣万世权河不出图吾巳矣修经意思岂徒然谢圆益上人惠诗一卷览公诗十首起我意何多似药驱疑疾如茶涤睡魔月当松皎洁山隔水嵯峨明日如无事天津可再过自述二首传者堪名席上珍都縁当日得师眞是知佚我无如老惟喜放怀长似春得志当爲天下事退居聊作水云身𦙄中一点分明处不负高天不负人陆海卧龙收爪甲辽天老鹤戢毛衣难攀骐骥日千里易足鹪鹩巢一枝最好朋侪同放适尽高台榭与登跻云山胜处追寻遍似我清闲更有谁答会计杜孝钖寺丞见赠四方多善人予善未毫分有意空求志无功漫爱君闲行观止水静坐看归云老向太平里朝廷正右文伊川击壤集卷之十二伊川击壤集正统道藏三家本二十卷太玄部伊川击壤集卷之十三礼三伊川邵雍尧夫天津弊居蒙诸公共爲成买作诗以谢重谢诸公爲买园买园城里占林泉七千来步平流水二十余家争出钱嘉祐卜居终是僦熙宁受券遂能专凤凰楼下新闲客道德坊中旧散仙洛浦清风朝满袖嵩岑皓月夜盈轩接篱倒戴芰荷畔谈尘轻摇杨柳边陌彻铜驼花烂熳堤连金谷草芊绵青春未老尚可出红日巳高犹自眠洞号长生宜有主窝名安乐岂无权敢于世上明开眼会向人间别看天尽送光阴归酒盏都移造化入诗篇也知此片好田地消得尧夫笔似椽同诸友城南张园赏梅十首东风一夜坼梅枝舞蝶游蜂都不知插了满头仍渍酒任他人道拙于时折来嗅了依前嗅重惜清香难久留多谢主人情意切未残仍许客重游清香冷艳偏多处勐雨狂风未有前赏意正浓红日坠如何旣去遂经年红日坠时情更切玉山頽处兴还深攀条时拣繁枝折不插满头孤此心梅台赏罢意何如归插梅花登小车陌上行人应见笑风情不薄是尧夫酒中渍后香尤烈笛里吹来韵更清此韵此香来处好此时消得一凝情春早梅花正烂开生平不饮亦衔盃城南尽日高台上恰似江南去一回梅花四种或黄红颜色不同香颇同更逺也须重一到看看随水又随风五岭虽多何足观三川纵少须重去台边况有数千株仍在名园最深处人间好物尤宜惜天下奇才非易得他日相逢他处时始知此会重难觅答人谁道闲人无事权事权唯只是诗篇四时雪月风花景都与收来入近编初春洛城梅开时赏梅更吟梅花诗梅花虽开难逺寄唯寄梅诗伸所思依韵和君实端明惠酒春风吹雪乱飘飖林下如何更寂寥霜宪威稜正难犯小人当贶是难消谢寿安簿寄锦幈山下所失剪刀江夏尚能悲坠履少原唯解泣遗簪一刀所失安足系不那久经人用心谢君实端眀惠山蔬八品八品山蔬尽药萌何山採得各标名山翁惊受霜台贶即命山妻亲自烹谢君实端眀惠牡丹霜台何处得奇葩分送天津小隐家初讶山妻忽惊走寻常只惯插葵花谢判府王宣徽惠酒自得花枝向逺邻只忧轻负一番春无何宠贶酒双榼少室山人遂不贫和君实端明洛阳看花洛阳最得中和气一草一木皆入看饮水也须无限乐兄能时复举盃盘洛阳花木夸天下吾辈游胜庶士游重念东君分付意忍于佳处不迟留洛阳交友皆奇杰递赏名园只似家却笑孟郊穷不惯一日看尽长安花南园一色栽桃李春到且图花早开多谢主人情意厚天津客不等闲来和君实端明送酒大凡人意易爲骄双榼何如水一瓢亦恐孟光心渐侈自兹微厌紫芝苗暮春吟林下居常睡起迟那堪车马近来稀春深昼永帘垂地庭院无风花自飞依韵和镇戎倅龚章屯田十五年前初见君见君情意便如亲虽然林下无他事不那心间思故人万物比之论至底丹诚到了总输眞过从洛社胜诸处何日能来共卜邻安乐窝铭安莫安于王政平乐莫乐于年谷登王政不平年不登窝中何由得康宁愁恨吟城里住烟霞天津小隐家经书爲事业水竹是生涯恨爲云遮月愁因风损花恨愁花月外何暇更知他悲喜吟吴起初辞魏张仪乍入秦西河蒙惠久南楚受欺频善恶吟君子学道则务本小人见利则忘生务本则非理不动见利则非贿不行所学吟人之所学本学人事人事不修无学何异君子行何者爲君子君子固可修是知君子途使人从之游与义不与利记恩不记雠扬善不愓恶主喜不主忧思省吟仲尼再思曾子三省予何人哉敢忘修整梁鷰吟物情谁道尔无知秋去春来不失期今岁新雏又成就去时宁不重依依邹田二忌邹田二忌不相能买卜之言恶足明利害伤眞至于此姓田人去恨难平孙庞二将孙膑伏兵称有法庞涓鑚火一何愚兵家诡诈尽如此利害今人自不殊一言感人爲女不嫁爲士不官齐人一言田子辞焉四公子吟时去三王事归五霸七䧺旣争四子仍诧孟常居先信陵居亚平原居中春申居下淳于髠酒谏赐酒于君饮不知味执法在前恐惧无旣当此之时一斗而醉宗族满堂旣孝且悌尊卑以亲少长以齿当此之时二斗而醉賔之初筵跄跄济济献酬百拜升降有礼当此之时三斗而醉里闬过从如兄如弟时和岁丰情怀欢喜当此之时五斗而醉朋友徃还讲道求义乐事赏心登山临水当此之时八斗而醉男女杂坐盃觞不记灯烛明灭衣冠倾圮当此之时一石而醉东海有大鱼东海有大鱼罔罟无能近砀然一失水嵝蚁得而困土木偶人土木偶人愼无相笑天将大雨止可相弔辩谤吟田单功盖国貂勃语回君谤者古来有犹能杀九人三皇吟三皇之世正熙熙爲鹊之巢俯可窥当日一般情味切初春天气早晨时五帝五帝之时似日中声明文物正融融古今世盛无如此过此其来便不同三王三王之世正如秋权重权轻事有由深谷爲陵岸爲谷陵迁谷变不知休五伯五伯之时正似冬虽然三代莫同风当初管晏权轻重父子君臣尚且宗七国七国纵横事可明苏张得路信非平当初天下如何尔市井之人爲正卿扫地吟管晏治时犹有体苏张用处更无名三皇五帝从何出扫地中原俟太平天人吟牺轩尧舜虽难复汤武桓文尚可循事旣不同时又异也由天道也由人利害吟兔犬俱毙蚌鹬相持田渔老父坐而利之时吟骐骥壮时千里莫追及其衰也驽马先之时与事会谈笑指挥时移事去虽死奚爲二说吟治不变俗教不易民甘龙之说亦或可循常人习俗学者溺闻商鞅之说异乎所云言行吟言不失仁行不失义自天祐之吉无不利言与仁背行与义乖天且不祐人能行哉有商君者贼义残仁爲法自弊车分其身始知行义脩仁者便是延年益寿人治乱吟财利爲先笔舌用事饥馑相仍盗贼蜂起孝悌爲先日月长久时和岁丰延年益寿太平吟老者得其养幼者得其仰劳者得其饷死者得其葬商君吟商鞅得君持法处赵良终日正言时当其命令炎如火车裂如何都不知能怀天下心能怀天下心肯了人间事岂止求于今求古亦未易始皇吟并吞天下九千日一统寰中十五年坑血未干高祖至骊山丘壠巳萧然有妄吟作伪少阴德饰非多隐情人心虽暧昧天道自分明手足旣皆露语言安足凭干坤吟用九见羣龙首能出庶物用六利永贞因干以爲利四象以九成遂爲三十六四象以六成遂成二十四如何九与六能尽人间事皇极经世一元吟天地如盖轸覆载何高极日月如磨蚁徃来无休息上下之岁年其数难窥测且以一元言其理尚可识一十有二万九千余六百中间三千年迄今之陈迹治乱与废兴着见于方策吾能一贯之皆如身所历应龙吟龙者阳类与时相须首出庶物同游六虚能潜能见能吸能唿能大能小能有能无何处是仙乡何处是仙乡仙乡不离房眼前无冗长心下有清凉静处干坤大闲中日月长若能安得分都胜别思量谢宋推官惠白牛毛如霜雪眼如朱耳角方齐三尺余状异将耕旷土性驯宜用驾安车水边牧处龙能扰月下牵时兔可驱从此洛阳图帧上丹青人更着工夫依韵和王安之少卿六老诗仍见率成七六老皤然鬓似霜纵心年至又非狂园池共选何妨胜樽俎相欢未始忙杖屦烂游千载运衣巾浓惹万花香过从见率添成七况复秋来亦渐凉六老相陪卿与郎闲曹饶却不清狂过从无事易成乐职局向人难道忙烟柳嫩垂低更緑露桃红裛暖仍香乘春醉卧花阴下恰到花阴别是凉六翁谁让少年场老不羞人任意狂同向静中观物动共于闲处看人忙天心月满蟾蜍动水面风微菡蓞香肯信人间有忧事新醅正熟景初凉六人相聚会时康着甚来由不放狂遍地园林同已有满天风月助诗忙文章高摘汉唐艳骚雅浓薰李杜香水际竹边闲适处更无尘事只清凉六客同游一醉乡又非流俗所言狂追游共喜清平久唱和争寻警策忙荐酒月陂林果熟发茶金谷井泉香千年松下麾谈尘襟袖无风亦自凉见率野人成七老野人唯解野疏狂编排每日清吟苦趁办递年闲适忙夏末喜尝新酒味春初爱嗅早梅香问君何故须如此不奈心头一点凉林下狂歌不帖腔帖腔安得谓之狂小车行处莺花闹大笔落时神鬼忙门掩柴荆阛阓远墻开瓮牖薜萝香一般天下难寻物洛浦清风拂面凉依韵和张静之少卿惠文房三物文房三物品皆精报谢愁无秀句成欲状升平在歌颂奈何才不逮升平依韵和王安之少卿谢富相公诗宠辱见多恶足惊出尘还喜自诚明闲中气象干坤大静处光阴宇宙清素业经纶无少愧全功天地不虚生野人何幸逢昌运一百余年天下平安乐窝前蒲柳吟安乐窝前小江曲新蒲细柳年年緑眼前随分好光阴谁道人生多不足瓮牖吟瓮破巳甘弃言收用有方用时须借口照处便安牀不假轩窗力能回日月光清平卧其下自可比羲皇人生长有两般愁人生长有两般愁愁死愁生未易休或向利中穷力取或于名上尽心求多思唯恐晩得手未老巳闻先白头我有何功居彼上其间攘臂独无忧自咏天下更无双无知无所长年颜李文爽风度贺知章静坐多茶饮闲行或道装傍人休用笑安乐是吾乡中秋月一年一度中秋夜十度中秋九度阴求满直须当夜半要明仍候到天心无云照处情非浅不睡观时意更深徒爱古人诗句好何堪千里共如今小车吟春暖秋凉兼景好年丰身徤更时和如茵草上轻轻辗似锦花间慢慢拕昼梦梦里到乡关乡关二十年依稀新国土隐约旧山川身巳烟霞外人家道路边觉来犹在目一饷但萧然晚步洛河滩晩步洛河滩河滩石万般青黄有长短大小或方圆考彼多无数求其用实难琅玕在何处止可使人叹和李文思早秋五首一雨洗觚稜三川气象清林风传颢气木叶送商声忽忽莲生的看看菊吐英太平时里老何以报虚生径小新经雨庭幽遍有苔风前闲意思堦下静徘徊不分筋骸老难甘岁月催时时借芳草赖有酒同盃王金秋巳至烁石景方阑直养能希孟闲居肯让潘竹间风叶叶松罅月团团洛社多贤友人人可共欢池畔拖垂柳栏边笑晩花败荷倾弊盖老桧露枯槎岁暮惊时态年高惜物华东陵风未替解忆故园瓜日脚云微淡林梢叶渐黄可堪须变色彻了爲侵霜酒到难成醉风来易得凉老年何所欲唯愿且平康尧夫何所有尧夫何所有一色得天和夏住长生洞冬居安乐窝莺花供放适风月助吟哦窃料人间乐无如我最多长忆乍能言长忆乍能言朝游父母前方行初下膝既老遂华颠在昔四五岁于今六十年却有儿女戏又喜又潸然答友人何者名爲善处身非爲能武又能文可行可止存诸己或是或非系在人遍数古来贤所得历观天下事须眞吉㐫悔吝生乎动刚毅木讷近于仁易地皆然休计较不言而信省开陈虽居蛮貊亦行矣无患乡闾情未亲独坐吟天告自丁宁人多不肯听四时皆有景万物岂无情祸福眼前事是非身后名谁能事闲气浪与世人争又天意自分明人多不肯行莺花春乍暖风月雨初晴静坐澄思虑闲吟乐性情谁能事闲气浪与世人争意未萌于心意未萌于心言未出诸口神莫得而窥人莫得而咎君子贵愼独上不愧屋漏人神亦吾心口自处其后自适吟郏鄏城中凤凰楼下风月庭除莺花台榭时和岁丰闲行静坐朋好身安清吟雅话老翁吟皤然一老翁凡百事皆慵旧物不尽记故人难得逢幽花浑在雾残梦半随风只且愿天下时和与岁丰铁如意吟此物铁爲之何尝肯妄持长随大𤮕子永伴小车儿击碎珊瑚处敲残牙齿时谁能学此辈才始入鞭笞道装吟道家仪用此衣巾只拜星辰不拜人何故尧夫须用拜安知人不是星辰道家仪用此巾衣师外曾闻更拜谁何故尧夫须用拜安知人不是吾师安车尘尾道衣装里闬过从乃是常闻说洞天多似此吾乡殊不异仙乡如知道只在人心造化工夫自可寻若说衣巾便爲道尧夫何者敢披襟四者吟目时然后视耳时然后听口时然后言身时然后行前不见厚禄后不见重兵惟其义所在安知利与名偶得吟壮岁苦奔驰随分受官职所得唯锱铢所丧无纪极今日度一朝明日过一夕不免如路人区区被劳役四事吟会有四不赴时有四不出无贵亦无贱无固亦无必里闬闲过从身安心自逸如此三十年幸逢太平日伊川击壤集卷之十三伊川击壤集正统道藏三家本二十卷太玄部伊川击壤集卷之十四礼四伊川邵雍尧夫偶书美食无使餍餍则不能受善人无使倦倦则不能久官小拜人喜官高拜人耻官职自外来中心何若此才高命寡耻居人下若不固穷非知道者贤德之人所居之处如芝如兰使人爱慕㐫恶之人所居之处如虎如狼使人伯怖妻强夫殃奴强主殃臣强君殃尾大于身冰坚于霜辩之不早国破家亡王胜之谏议见惠文房四宝内有巨砚尤佳因以谢之铜雀或常闻未尝闻金雀始愧林下人识物不甚博金雀出何所必出自灵岳剪断白云根分破苍岑角旣爲之巨砚遂登于纶阁水贮见温润墨发知瀺濯窗下喜鑑开案前惊月落见赠何慇懃欲报须和璞胡爲不且留洪化用斟酌胡爲不且留贤人用选擢胡爲不且留姦人用诛削胡爲不宜留生灵用安泊则予何人哉拜贶徒惊矍须是笔如椽方能无厚怍再用晴窗气暖墨花春谢王胜之谏议惠金雀砚砚名金雀世难伦用报慙无天下珍国士有诗偏雅处晴窗气暖墨花春题范忠献公眞范邵居洛阳希夷居华山陈邵爲逸人忠献爲显官邵在范之后陈在范之前三人貌相类两人名相连观物吟时有代谢物有枯荣人有衰盛事有废兴对花吟美酒岂无留客饮好花犹解向人开多情不忍阻花意未醉何须辞满盃义利吟意不若义义不若利利之使人能忘生死利不若义义不若意意之使人能动天地代简谢朱殿直赠长韵诗慇懃见赠用长篇里闬过从积有年岁事报成还报始春华相次又暄妍试笔心在人躯号太阳能于事上发辉光如何皎日照八表得似灵台高一方家用平康贫不害身无疾病瘦何妨高吟大笑洛城里看尽人间手脚忙试砚富贵傲人人未信还知富贵去如何常观静处光阴好亦恐闲时思虑多日出自然天不暗风来安得水无波世间大有平田地因甚须由捷径过问调鼎请将调鼎问于君调鼎工夫敢预闻只有盐梅难尽善岂无姜桂助爲辛和羹必欲须求美衆口如何便得均愼勿轻言天下事伊周殊不是庸人读古诗闲读古人诗因看古人意古今时虽殊其意固无异喜怒与哀乐贫贱与富贵惜哉情何物使人能如是蠹书鱼形状类于鱼其心好蠹书居常游箧笥未始在江湖爲害千般有言亨一物无年年当盛夏㬠了却如初岁俭吟岁俭心非俭家贫道不贫谁知天地内别有好干坤极论下有黄泉上有天人人许住百来年还知虚过死万遍都似不曾生一般要识明珠须巨海如求良玉必名山先能了尽世间事然后方言出世间求鑑吟人无鑑流水当求鑑止水流水无定形止水有定体人无鑑于水当求鑑于人水鑑见人貌人鑑见人神学佛吟饱食丰衣不易过日长时节奈愁何求名少日投宣圣伯死老年亲释迦妄欲断縁縁愈重徼求去病病还多长江一片常如练幸自无风又起波霜露吟天地有润泽其降也瀼瀼暖则爲湛露寒则爲繁霜爲露万物悦爲霜万物伤二物本一气恩威何昭彰天命吟可委者命可凭者天人无率尔事不偶然性情践形治性践迹治情贤人践迹圣人践形心迹吟圣人了心贤人了迹了心无穷了迹无极观物吟物不两盛事难独行荣瘁迭起贤愚并行思虑吟思虑未起鬼神莫知不由乎我更由乎谁代书答朝中旧友少日治文章亦曾观国光山林虽不返畎畆未尝忘廪鹿宁无志鹓鸿自有行还知今日事大故索思量冬不岀吟冬非不欲出欲出苦日短年老恐话长天寒怕归晚山翁头有风乡友情非浅必欲相招延春光况不逺观物地以静而方天以动而圆旣正方圆体还明动静权静久必成润动极遂成然润则水体具然则火用全水体以器受火用以薪传体在天地后用起天地先家国吟邪正异心家国同体邪能败亡正能兴起邪正吟贤人好正姦人好邪好邪则竞好正则和义利吟君子尚义小人尚利尚利则乱尚义则治天时吟人作者事天命者时时来易失事去难追思义吟恩深者亲义重者君恩义两得始谓之人闲步吟何者谓知音知音难漫寻旣无师旷耳安有伯牙琴虽逼桑榆景宁忘松桂心独行月堤上一步一高吟坐右吟万化备于身直须资养深因何爲宝鑑只被用精金酒少如茶饮诗多似史吟颜渊方内乐天下事难任感雪吟㫖酒嘉肴与管絃通宵鼎沸乐丰年侯门深处还知否百万流民在露天六十五岁新正自贻予家洛城里况在天津畔行年六十五当宋之盛旦南园临通衢北圃仰双观虽然在京国却如处山涧清泉篆沟渠茂木绣霄漠凉风竹下来皓月松间见面前有芝兰目下无氷炭坐上有余欢𦙄中无交战冬夏旣不出炎凉徒自变荣辱旣不入富贵徒自衒恶闻人之恶乐道人之善不行何趑趄勿药何暝眩谁谓金石坚其心亦能断谁谓鬼神灵其诚亦能贯小车六言吟昔人乘车是常今见乘车仓皇旣有前车戒愼岂无覆辙兢庄将出必用茶饮欲登先须道装轸边更挂诗帙辕畔仍悬酒缸轮缓爲移芳草盖低因碍垂杨水际尤宜稳审花间更要安详朝出频经履道晚归屡过平康春重纵观明媚秋深饫看丰穰五凤楼前月色天津桥上风凉金谷园中流水魏王堤外脩篁静处光阴最好闲中气味偏长所经莫不意得所见无非情忘或见农人拥耒或见蚕女求桑或见蘼芜遍野或见蒺藜满墻或见荆棘茂宻或见芝兰芬芳或见鸡豚狗彘或见鵰鹗鸾凰恶者旣不见害善者固无相伤华岳三峯岌嶪黄陂万顷汪洋不爲虚作男子无负闲居洛阳天地精英多得尧夫老去何妨安乐吟安乐先生不显姓氏垂三十年居洛之涘风月情怀江湖性气色斯其举翔而后至无贱无贫无富无贵无将无迎无拘无忌窘未尝忧饮不至醉收天下春归之肝肺盆池资吟瓮牖荐睡小车赏心大笔快志或戴接篱或着半臂或坐林间或行水际乐见善人乐闻善事乐道善言乐行善意闻人之恶若负芒刺闻人之善如佩兰蕙不佞禅伯不谀方士不出户庭直际天地三军莫凌万钟莫致爲快活人六十五岁瓮牖吟有客无知唯知自守自守无他唯求寡咎有屋数间有田数畆用盆爲池以瓮爲牖墻高于肩室大于斗布被暖余藜羹饱后气吐𦙄中充塞宇宙笔落人间晖映琼玖人能知止以退爲茂我自不出何退之有心无妄思足无妄走人无妄交物无妄受炎炎论之甘处其陋绰绰言之无出其右牺轩之书未尝去手尧舜之谈未尝虚口当中和天同乐易友吟自在诗饮欢喜酒百年升平不爲不偶七十康强不爲不寿盆池吟有客无知唯知不爲不爲无他唯求不欺我有人是人无我非因开瓮牖遂凿盆池都邑地贵江湖景奇能游泽国不下堂基帘外青草轩前黄陂壶中月落鑑里云飞旣有荷芰岂无𦳓茨旣有蝌蚪岂无蛟螭亦或清浅亦或渺弥亦或渌净亦或涟漪风起苹藻凉生袖衣林宗何在范蠡何归宻雪霏霏轻氷披披垂柳依依细雨微微可以观止可以忘机可以照物可以看时不乐乎我更乐乎谁吾于是日再见伏牺小车吟有客无知唯知有家有家能归其归非遐灵台莹静天壤披葩书用大笔出乘小车身爲男子生于中华又居洛阳爲幸何多天地中央帝王眞宅汉唐遗烈气象自佳圣贤区宇士人渊薮仁义场圃闻见无涯里巷相切亲朋相过人疑日驭我谓星查或游金谷或泛月波或经履道或过铜驼进退云水舒卷烟霞揄扬风月擡贴莺花性喜饮酒饮喜微酡饮未微酡口先吟哦吟哦不足遂及浩歌浩歌不足无可奈何大笔吟有客无知爲性太质不忮不求无固无必足蹑天根手探月窟所得之怀尽赋于笔意逺情融气和神逸酒放微醺绡铺半匹如风之卒如云之勃如电之欻如雨之宻或住或还或没或出涤荡氛埃廓开天日鸾凤翶翔龙蛇盘屈春葩暄妍秋山崪屼三千簮裾俯循儒术百万貔貅仰听军律松桂成林芝兰满室蜀锦初翻朝霞乍拂白璧一双黄金百镒羲之来求牧之来乞物外神交人间事毕观者析酲收之愈疾伊川击壤集卷之十四伊川击壤集正统道藏三家本二十卷太玄部伊川击壤集卷之十五礼五伊川邵雍尧夫观易吟一物其来有一身一身还有一干坤能知万物备于我肯把三才别立根天向一中分体用人于心上起经纶天人焉有两般义道不虚行只在人观书吟吁嗟四代帝王权尽入区区一旧编或让或争三万里相因相革二千年唐虞事业谁能继汤武工夫世莫传时旣不同人又异仲尼恶得不潸然观诗吟爱君难得似当时曲尽人情莫若诗无雅岂明王教化有风方识国兴衰知音未若吴公子润色曾经鲁仲尼三百五篇天下事后人谁敢更讥非观春秋堂堂王室寄空名天下无时不战争灭国伐人唯恐后寻盟报役未尝宁𣈆齐命令炎如火文武资基冷似冰唯有感麟心一片万年千载若丹青观三皇吟许大干坤自我宣干坤之外复何言初分大道非常道才有先天未后天作法极微难看蹟收功最久不知年若教世上论勋业料得更无人在前观五帝吟进退肯将天下让着何言语状雍容衣裳垂处威仪盛玉帛脩时意思恭物物尽能循至理人人自愿立殊功当时何故得如此只被声明类日中观三王吟一片中原万里余殆非孱德所宜居夏商正朔犹能布汤武干戈未便驱泽火有名方受革水天无应不成需善能仁义爲心者肯作人间浅丈夫观五伯吟刻意尊名名愈亏人人奔命不胜疲生灵劔戟林中活公道货财心里归虽则饩羊能爱礼奈何鸣凤未来仪东周五伯余年内叹息唯闻一仲尼观七国吟当其末路尚纵横仁义之言固不听肯谓破齐存即墨能胜坑赵尽长平清晨见鬼未爲怪白日杀人奚足惊加以苏张掉三寸扼喉其势不俱生观嬴秦吟轰轰七国正争筹利害相磨未便休比至一䧺心底定其如四海血横流三千賔客方成梦百二山河又变秋谩说罢侯能置守赵高元不是封侯观两汉吟秦破山河旧战场岂期民复见耕桑九千来里开封域四百余年号帝王剥丧旣而遭莽卓经营殊不念高光当时文物如斯盛城复何由更在隍观三国吟桓桓鼎峙震雷音絶唱高踪没处寻箫鼓一方情未畅弓刀万里力难任论兵很石宁无意饮马黄河徒有心虽曰天时亦人事谁知虑外失良金观西𣈆吟承平未必便无忧安若忘危非善谋题品人材凭雅诮雌黄时事用风流有刀难剖公闾腹无木可枭元海头祸在夕阳亭一句上东门啸浪悠悠观十六国吟溥天之下号寰区大禹曾经治水余衣到弊时多矶蝨瓜当烂后足虫蛆龙章本不资狂寇象魏何尝荐乱胡尼父有言堪味处当时欠一管夷吾观南北朝吟方其天下分南北聘使何尝絶徃还偏霸尚存前典宪小康犹带旧腥羶洛阳雅望称崔浩江表奇才服谢安二百四年能并辔谩将夷虏互爲言观隋朝吟始谋当日巳非臧又更相承或自戕蝼蚁人民贪土地泥沙金帛悦姬姜征辽意思縻荒服泛汴情怀厌未央三十六年都扫地不然天下未归唐观有唐吟天生神武奠中央不尔羣㐫未易攘贞观若无风凛凛开元安有气扬扬凭高始见山河壮入夏方知日月长三百年间能混一事虽成徃道弥光观五代吟自从唐季坠皇纲天下生灵被扰攘社稷安危悬卒伍朝廷轻重系藩方深冬寒木固不脱未旦小星犹有光五十三年更五姓始知除扫待眞王观盛化吟纷纷五代乱离间一旦云开复见天草木百年新雨露车书万里旧山川寻常巷陌犹簮绂取次园亭亦管絃人老太平春未老莺花无害日高眠吾曹养拙赖明时爲幸居多宁不知天下英才中遁迹人间好景处开眉生来只惯见丰稔老去未尝经乱离五事历将前代举帝尧而下固无之喜老吟几何能得鬓如丝安用区区镊白髭在世上官虽不做出人间事却能知待天春暖秋凉日是我东游西泛时多少宽平好田地山翁方始会开眉瞻礼孔子吟执卷何人不读书能知性者又何如工居天下语言内妙出世间绳墨余陶冶有无天事业权衡治乱帝工夫大哉賛易脩经意料得生民以后无还圆益上人诗卷缾钖相从更一巾一巾曾拂十州尘心通佛性久无碍口道儒言殊不陈吴越江山前日事伊嵩风月此时身闲行闲坐松阴下应恃眼明长笑人天人吟知尽人情天岂异未知何啻隔天地少时气锐未更谙不信人间有难事知尽人情与天意合而言之安有二能推巳心达人心天下何忧不能治锦幈春吟锦幈山下有家园每岁家园遇禁烟早是三春天气好那堪百里主人贤同于一派水边饮醉向万株花底眠明日归鞍遂东指上阳风景更暄妍乐春吟四时唯爱春春更爱春分有暖温存物无寒着莫人好花方蓓蕾美酒正轻醇安乐窝中客如何不半醺观物吟四首日月无异明昼夜月异体人鬼无异情生死有异理旣未能知生又焉能知死旣未能事人又焉能事鬼莺蝉体既分安用苦云云气盛有余力声销无异闻时来由自巳势去属他人莫作伤心事伤心不益身古今情一也能处又何难识事事非易知人人所艰多疑亏任用轻信失防闲尧舜其犹病何尝无大姦人之耳所闻不若目亲照耳闻有异同目照无多少併弃耳目官专用口舌较不成天下功止成天下笑人贵有精神吟人贵有精神精神反不醇有精神而醇爲第一等人不醇无义理是非随怒喜怒以是爲非喜以非爲是怒是善人疏喜非小人比败国与亡家鲜有不由此娶妻娶柔和嫁夫嫁才美安得正妇人作配眞男子义利吟贵于丘园束帛戋戋义旣在前利在其间舍尔灵龟观我朵颐义旣失之利何能爲尚义必让君子道长尚利必争小人道行小车初岀吟物外洞天三十六都疑布在洛阳中小车春暖秋凉日一日止能移一宫府尹王宣徽席上作留都三判主人翁大第名园冠洛中又喜一年春入手万花香照酒巵红纷纷又过一年春牢落情怀酒浸醇满眼暄妍都去尽罇前唯忆旧交亲春暮答人吟相违经岁意何如漫说爲邻德不孤咫尺洛阳春巳尽过从能忆旧时无天津闻乐吟名园相倚洛阳春巷陌无尘罗绮新何处青楼隔桃李乐声时复到天津春暮吟有意杨花空学雪无情榆荚漫堆钱穷愁不服春辜负酒病依还似去年自问二首因甚年来可作诗奈何人老又春归流莺不忍花离披啼到黄昏犹自啼年来因甚可吟诗桃李无言莺有辞啼到黄昏犹自啼奈何人老又春归和成都俞公达运使见寄前年车从过天津花底当时把酒频此日锦城花烂漫何尝更忆洛阳春吴越吟二首乙未阖庐凌楚岁戊辰勾践破吴时屈如当日乘虚事三十四年人不知夫差丁未曾囚越勾践戊辰还灭吴二十二年时返复一如当日却乘虚属事吟鹪鹩分寄一枝巢不信甘言便易骄当力尚难超北海去威何足动鸿毛愿将情意分明谢肯把恩光取次烧天宠居多爲幸久春花无奈正夭饶兴亡吟孙陈李三人亡国体相似虽然少有文何复语英气曹刘孙三人兴国体相似虽然小有才何复语命世文武吟旣爲文士必有武备文武之道皆吾家事善恶吟瞽鲧有子尧舜无嗣余庆余殃何故如是尧舜无子瞽鲧有嗣福善祸淫何故如此责已吟不爲十分人不责十分事旣爲十分人须责十分是无疾吟无疾之安无灾之福举天下人不爲之足四者吟财色名势爲世所亲四者不动然后见人恩怨吟人之常情无重于死恩感人心死犹有喜怨结人心死犹未已恩怨之深使人如此秦川吟二首当时马上过秦川倏忽于今二十年因见夫君话家住依稀记得旧风烟秦川两汉帝王区今日关东作帝都多少圣贤存旧史夕阳唯只见荒芜和绛守王仲贤郎中爲郎得绛分铜虎见寄诗中非浪夸地土尚传唐草木山川犹起𣈆云霞园池富有吟供笔风俗淳无讼到衙太守下车民受赐一心殊不负官家日月吟月明星自稀日出月亦微旣有少正卯岂无孔仲尼水旱吟尧水九年汤旱七载调爕之功此时安在九年洪水七年大旱非尧与汤民死过半老去吟使吾却十岁亦可少集事奈何天地间日无再中理吾今六十六衰老何可拟志逮力不逮人共知之矣人事吟索鍊无如事难知莫若人人情随手别事体到头均不同吟求者不得辞者不能二者相去其远几程贪义吟贪人之恶其过莫大贪人之善是亦爲罪月新吟月新与月残形状两相似奈何人之情初见自欢喜和内乡李师甫长官见寄虽未似神仙能逃暑与寒何尝无水竹未始离林峦道不同新学才难动要官时和岁丰后亦自有余欢岁丰时又康爲邑在南阳不废吏民事得游云水乡春输桃李艳风荐蕙兰香太守兼贤杰且无奔走忙内乡天春亭内乡有园名天春春时桃李如綵云邑民携觞连帟幕或歌或舞何欢欣县尹中间意自若直谓前世无古人牡丹百品红与紫华而不实徒纷纭内乡兼隐亭兼隐诧来书于时特起予民淳无讼听县僻类山居簿领盃盘外官联谈笑余不知当此际傍邑更谁如李少卿见招代徃吟洛城春去会仙才春去还惊夏却来微雨过牡丹初谢轻风动芍药才开緑杨阴里拥罇罍身徤时康好放怀病酒吟年年当此际酒病掩柴扉早是人多感那堪春又归花残蝴蝶乱昼永子规啼安得如前日和风初扇微争让吟有让岂无争无㳂安有革争让起于心㳂革生于迹羲轩让以道尧舜让以德汤武争以功桓文争以力谢王谏议见思吟西斋前后半松筠万虑澄余始见眞不谓天光明净处又能时忆旧交亲依韵和任司封见寄吟王侯贵盛不胜言图画中山得一观不似夫君行坐看贪嵩又更爱天坛高楼百尺破危空天淡云闲看帝功更上一层情未快思君不见见乔嵩辞麾来此住云霄闻徤登临肯惮劳紫陌事多都不见家山围遶是嵩高伊川击壤集卷之十五伊川击壤集正统道藏三家本二十卷太玄部伊川击壤集卷之十六礼六伊川邵雍尧夫答人吟筋骸得似当年否气血能如旧日无却喜一般增长处罇前谈笑有工夫岁寒吟松栢入冬看方能见岁寒声须风里听色更雪中观依韵谢任司封寄逍遥枕吟夫君惠我逍遥枕恐我逍遥蹟未超形体逍遥终未至更和魂梦与逍遥齐郑吟子产何尝辞郑小晏婴殊不愿齐衰二贤生若得其地才业当爲王者师代书寄吕库部周王八骏走天涯争似君家四宝奇郑洛风烟虽咫尺恨无由徃一观之和王安之少卿雨后焦劳九夏余一雨物皆苏蛙鼓不足听蚊雷未易驱非唯仰岁给抑亦了官输林下闲游客何妨尽自愉和和承制见赠自度无能处世间经冬经夏掩柴关青云路稳无功上翠竹丛踈有分闲犹许艳花酬素志更将佳酒发酡颜年来老态非常甚长惧英才未易攀清和吟清而不和隘而多鄙和而不清慢而鲜礼旣和且清义无定体时行则行时止则止异同吟俊快伤灭裂厚重伤滞泥趋造随所尚不免有同异异巳必爲非同巳必爲是是非战异同终身不知义即事吟生求媚于人死求媚于鬼媚人幸富贵媚鬼免罪戾生死虽殊途人鬼岂异理哀哉过用心妄意何时巳观物吟耳目聦明男子身洪钧赋与不爲贫因探月窟方知物未蹑天根岂识人干遇巽时观月窟地逢雷处看天根天根月窟闲来徃三十六宫都是春淳厚之人少秀慧秀慧之人少审谛安得淳厚又秀慧与之共话人间事对酒吟有酒时时泛一瓯年将七十待何求齿衰婚嫁尚未了岁旱田园才薄收客去有时闲拱手日高无事静梳头霜毛不止装诗景更可因而入画休秋怀吟一番春了未多时云外征鸿又报归节物眼前来若此岁华头上去如斯当年志意虽然在今日筋骸宁不衰赖有寸心常自喜圣人难处却能知和王安之少卿秋游春夏而来可作诗虽然可作待何爲屡空滥得同颜子历物固难如惠施风月情怀无奈处云山意思不胜时一歌一咏聊酬唱敢讵安之与静之和王安之同赴府尹王宣徽洛社秋会后房深出会亲賔乐按新声妙入神红烛盛时翻翠袖画桡停处占青苹早年金殿旧游客此日凤池将去人宅冠名都号蜗隐邵尧夫敢作西邻负河阳河清济源三处之约以诗愧谢之秋霖积久泥正滑念念何日天开晴亲朋延望固巳甚衰躯怯寒难逺行一程相去虽不逺两次讲行终未成二事交战乎胷中隐几愁坐无由平依韵和王安之少卿秋约吟升沉恶足论事体到头均一片蓬蒿地千年云水身收成时正好寒暖气初匀自此过从乐诸公莫厌频长子伯温失解以诗示之儒家所尚者行义与文章用舍何尝定枯荣未易量干求须黾勉得失是寻常外物不可必其言味甚长岁暮自贻吟天道无长春地道无常珍须禀中和气方生粹美人良田多黍稌薄地足荆榛樗栎蓬蒿类正能充恶薪旣爲万物灵须有万物粹旣无万物灵徒分万物类欲出至珍言须有至珍意欲彰至美名须作至美事济时爲美事悟主爲珍意奈何此二者我独无一与君子饮酒吟父慈子孝兄友弟恭家给人足时和岁丰筋骸康徤里闬过从君子饮酒其乐无穷读张子房传吟汉室开基第一功善哉能始又能终直疑后日赤松子便是当年黄石公用舍随时无分限行藏在我有穷通古人巳死不复见痛惜今人少此风观物吟二首柳性至柔软一年长丈余虽然易得荣奈何易得枯百谷仰膏雨极枯变极荣安得此甘泽聊且振羣生治乱吟五首乱多于治害多于利悲多于喜恶多于美一阴一阳奈何如此中原一片闲田地曾生三皇与五帝三皇五帝子孙多或贱或贫或富贵精义入神以致用利用出入之谓神神无方而易无体蔵诸用而显诸仁火能胜水火不胜水其火遂灭水能从火水不从火其水不热夫能制妻夫不制妻其妻遂絶妻能从夫妻不从夫其妻必孽天能生而不能养地能养而不能生火能烹而不能沃水能沃而不能烹天地尚犹无全功水火何由有全能得用二者交相养反爲二者交相凌三十年吟比三十年前今日爲艰难比三十年后今日爲安闲治久人思乱乱久人思安安得千年鹤乘去游仙山有病吟身之有病当求药医药之非良其身必亏国之有病当求人医人之非良其国必危事之未急当速改爲事之旣急虽悔难追对花吟今年花似昔年开今日人开昔日怀烦恼全无半搯子喜欢常有百来车光阴巳过意未过齿发虽頽志未頽人问尧夫曾出否答云方自洞天来自述春暖秋凉人半醉安车尘尾闲从事虽无大德及生灵且与太平装景致去事吟君子去事民有余祥小人去事民有余殃策杖吟策杖南园或北园春来尤足慰衰年初晴天气上元后乍暖风光寒食前池岸微微粧嫩草林梢薄薄单轻烟东君此际情何厚非象之中正造妍不愿吟不愿朝廷命官职不愿朝廷赐粟帛惟愿朝廷省徭役庶几天下少安息量力吟量力动时无悔吝随宜乐处省营爲须求骐骥方乘马亦恐终身无马骑戏答友人吟邵尧夫者是何人岁岁春秋来谒君车小半年行一转非如骏马走香尘偶得吟臯陶遇舜伊尹逢汤武丁得傅文王获姜齐知管仲汉识张良诸葛开蜀玄龄启唐观事吟一岁之事勤在春一日之事勤在晨一生之事勤在少一端之事勤在新观物吟利轻则义重利重则义轻利不能胜义自然多至诚义不能胜利自然多忿争金玉吟圣在人中出心从行上修金于沙里得玉向石中求风霜吟见风而靡者草也见霜而殒者亦草也见风而鸣者松也见霜而凌者亦松也见风而靡见霜而伤焉能爲有焉能爲亡上下吟自下观上无限富贵自上观下无限贱贫自心观物何物能一自物观心何心不均吾庐吟吾庐虽小粗容身且免轻爲僦舍人大有世人无屋住向人檐下索温存瀍河上观杏花回瀍河东看杏花开花外天津暮却回更把杏花头上插图人知道看花来娶妻吟人之娶妻容德威仪傥或生子不臯则夔好事吟好事固难将力取贤人须是着心求浮生日月无多子时过千休复万休不再吟春无再至花无再开人无再少时无再来毛头吟谁剪毛头谢陆沉生灵肌骨不胜侵人间自有回天力林下空多忧国心日过中时忧未艾月几望处患仍深军中儒服吾家事诸葛武侯何处寻忧国心深爲爱君爱君须更重于身口中讲得未必是手里做成方始眞妄意动时难照物俗情私处莫知人厚诬天下㐫之甚多少英才在下尘六得吟眼能识得耳能听得口能道得手能做得身能行得心能放得六者尽与天地同德饮食起居出处语默不止省心又更省力盛衰吟势盛举头方偃蹇气衰旋踵却嗟吁厚诬天下称贤者天下何尝可厚诬富贵吟大舜与人同好恶以人从欲得安乎能知富贵寻常事富贵能骄非丈夫无妄吟耳无安听目无妄顾口无妄言心无妄虑四者不妄圣贤之具予何人哉敢不希慕善恶吟人善不趋巳恶不除谓之知道不亦难乎春日园中吟春暖游园廼是常域中殊不异仙乡竹间日日同眞侣水畔时时泛羽觞雨后鸟声移树啭风前花气触人香林间富贵一般乐更纵其来更不妨解字吟人言爲信日月爲明止戈爲武羔美爲羹感事吟芝兰种不荣荆棘剪不去二者无奈何徘徊岁将暮穷达吟穷不能卷达不能舒谓之知道不亦难乎宇宙吟宇宙在乎手万物在乎身緜緜而若存用之岂有勤久旱吟久旱望雨久雨思晴天之常道人之常情成性吟成性存存用志不分又何患乎不到古人路径吟面前路径无令窄路径窄时无过客过客无时路径荒人间大率多荆棘大人吟天道逺人道迩尽人情合天理先天吟示邢和叔一片先天号太虚当其无事见眞腴𦙄中美物肯自衒天下英才致厚诬理顺是言皆可放义安何地不能居直从宇泰收功后始信人间有丈夫感事吟爲善大宜量力分知机都在近人情人情尽后疑难入力分量时事自平理顺面前皆道路义乖门外是榛荆何人肯认此言语此语分明人不听浩歌吟何者谓知机惟神能造微行藏全在我用舍系于时每恨知人晩常忧见事迟与天爲一体然后识宣尼利名吟利名都不到𦙄中由此𦙄中气自沖旣爱且憎皆是病灵台何日得从容凭高吟谁将酷烈千般毒变作恩光一派深惆怅先民不复见更凭高处尽沈吟意尽吟意尽于物言尽于诚矫情镇物非我所能又浩歌吟二首忧愁与喜欢相去一毛间治乱不同体山川无两般笛声方逺听草木正遥看何处危楼上斜阳人凭栏嘉善旣难投先生宜罢休履霜犹可救灭木更何求兽困重来日鸿飞逺去秋民饥须是食食外尽悠悠温良吟君子温良当责备小人情伪又须知因惊世上机关恶遂觉壶中日月迟君子吟君子与义小人与利与义日兴与利日废君子尚德小人尚力尚德树恩尚力树敌君子作福小人作威作福福至作威祸随君子乐善小人乐恶乐恶恶至乐善善归君子好誉小人好毁好毁人怒好誉人喜君子思兴小人思壤思兴召祥思壤召恠君了好与小人好求好与多喜好求多忧君子好生小人好杀好生道行好杀道絶先天吟先天天弗违后天奉天时弗违无时亏奉时有时疲爽口吟爽口之物少茹爽心之行少虑爽意之言少语爽身之事少做至诚吟不多求故得不离学故明欲得心常明无过用至诚书事吟它山有石能攻玉玉未全成老巳催有限光阴随事去无涯衰朽逐人来陶镕情性诗千首燮理筋骸酒一盃六十六年无事日心源方始似昭回答甯秀才求诗吟林下闲言语何须要许多几乎三百首足以备吟哦诗酒吟圣人难处口能宣何止千年与万年心静始能知白日眼明方会看青天鬼神情状将诗写造化工夫用酒传传写不干诗酒事若无诗酒又难言白头吟何人头不白我白不因愁只被人多欲其如我不忧不忧縁不动多欲爲多求年老人常事如何不白头知音吟仲尼始可言无意孟子方能不动心莫向山中寻白玉但于身上觅黄金山中白玉有时得身上黄金无处寻我辈何人敢称会安知世上无知音伊川击壤集卷之十六伊川击壤集正统道藏三家本二十卷太玄部伊川击壤集卷之十七礼七伊川邵雍尧夫人物吟人破须至护物破须至补补护旣已多卒归于败露人有人之情物有物之理人物类不同情理安有异偶得吟林间无事可装怀昼睡功劳酒一盃残梦不能全省记半随风雨过东街观物吟一气才分两仪已备圆者爲天方者爲地变化生成动植类起人在其间最灵最贵战国吟七国之时尚战争威强知诈一齐行廉颇白起善用兵苏秦张仪善纵横朝爲布衣暮公卿昨日鼎食今鼎烹范睢谢相何心情蔡泽入秦何依凭始皇奋袂天下宁二世乞爲垊不能三千賔客愤未平百二山河汉已兴所存旧物唯空名残阳衰草山川形都似一场春梦过自余恶足语威狞感事吟切玉如泥劔不虚谁知世上有昆吾能言未是眞男子善处方名大丈夫士老林泉诚所愿民填沟壑谅何辜然非我事我心恻珍重羲皇一卷书又五首万物有精英人爲万物灵必先详事体然后论人情气静形安乐心闲身太平伊耆治天下不出此名生用药似交兵兵交岂有宁求安安未得去病病还生汤剂未全补甘肥又却争何由能寿考瑞应老人星万物道爲枢其来类自殊性虽无厚薄理亦有精麤未若人爲盛还知物有余我生于此日幸免作庸夫曾闻不若见曾见不如经旣用心经过何烦口说行改诗知化笔醒酒识和羹料得人间事无由出此情前有亿万年后有亿万世中间有寿人未过百来岁出口无善言行身无善事徒有人之身殊无人之贵履道吟何代无人振德辉衆贤今日会西畿太平文物风流事更胜元和全盛时见义吟见善必爲不见则巳量力而动力尽而止观物吟如鸾如凤意思安详所生之人匪忠则良如鼠如雀意思惊躩所生之人不㐫则恶王公吟王公大人天下具瞻轻流传习重损威严此尚未了彼安能兼非爲失道又复起贪顶戴儒冠心存象教本图心宁复使心闹譬如生子当求克肖不教义方教之窃盗自咏吟老去无成齿发衰年将七十待何爲居常无病不服药间或有怀犹作诗引水更怜鱼并至折花仍喜蝶相随平生积学无他效只得𦙄中恶坦夷观物吟画工状物经月经年轩鑑照物立写于前鑑之爲明犹或未精工出人手平与不平天下之平莫若于水止能照表不能照里表里洞照其唯圣人察言观行罔或不眞尽物之性去巳之情有德之人而必有言能言之人未必能行能寐吟大惊不寐大忧不寐大伤不寐大病不寐大喜不寐大安能寐何故不寐湛于有累何故能寐行于无事鹧鸪吟二首人间重者是黄金谁道黄金无处寻不着闲辞文雅意更将何事悦良心逺山四面供清润幽鸟千般送好音无限春光都去尽请君听唱鹧鸪吟翠竹丛深啼鹧鸪鹧鸪声更胜提壶江南江北常相逐春后春前多自唿迁客销魂惊梦寐征人零泪湿衣裾愁中闻处肠先断似此伤怀禁得无先天吟若问先天一字无后天方要着工夫拔山盖世称才力到此分毫强得乎自乐吟麟凤何尝不在郊太平消得苦譊譊才闻善事心先喜每见奇书手自抄一瓦清泉来竹下两竿红日上松梢窝中睡起窝前坐安得闲辞解客嘲民情吟民情旣乐和气爲祥民情旣忧戾气爲殃祥爲雨露天下丰穰殃爲水旱天下㐫荒牡丹吟牡丹花品冠羣芳况是其间更有王四色变而成百色百般颜色百般香代书吟金须百鍊始知精水鑑何如人鑑明不弃旣能存故旧久要焉敢忘平生经纶事体当言用道义襟怀只论诚草木面前何止万岁寒松桂独青青病浅吟病浅之时人不疑病深之后药难医劳谦所以有终吉迷复何尝无大亏物我中间难着发天人相吉岂容丝能知古乐犹今乐省了譊谯多少辞借岀诗诗狂书更逸近岁不胜多大半落天下未还安乐窝无苦吟平生无苦吟书翰不求深行笔因调性成诗爲写心诗扬心造化笔发性园林所乐乐吾乐乐而安有淫万物吟万物备于身干坤不负人时光嗟荏苒事体落因循旣感青春老还惊白发新𦙄中若无有未免作埃尘月窟吟月窟与天根中间来徃频所居皆绰绰何徃不申申投足自有定满怀都是春若无诗与酒又似太亏人大象吟大象自中虚中虚眞不渝施爲心事业应对口工夫伎量千般有忧愁一点无人能知此理胜读五车书百病吟百病起于情情轻病亦轻可能无系累却是有依凭秋月千山静春华万木荣若论眞事业人力莫经营小车吟春暖未苦热秋凉未甚寒小车随意出所到即成欢击壤吟击壤三千首行窝十二家乐天爲事业养志是生涯出入将如意过从用小车人能知此乐何必待纷华留题水北杨郎中园亭二首买宅从来重见山见山今直几何钱奇峰环列逺隔水乔木俯临微带烟行路客疑经洞府凭栏人恐是神仙长忧暗入丹青手写向鲛绡天下传洛下谁家不买居买居还得似君无风光一片非尘世景物四时眞画图后圃花奇眞阆苑前轩峯好类蓬壶人生能向此中老亦是世间豪丈夫秋尽吟数日之间秋遂尽百思无以慰蹉跎园林正好爱不彻草木巳黄情奈何虽老筋骸行尚徤尽高台榭望仍多终朝把酒未成醉又欲临风一浩歌不肖吟不肖之人志在游荡身在屋下心在屋上不肖之子志在浮夸身尚不保焉能保家君子吟君子之去亦如其来小人之来亦如其去旣有恩情且无怨怒旣有憎嫌且无思慕小人吟小人无节弃本逐末喜思其与怒思其夺把手吟富贵把手贫贱掣肘贫贱把手富贵掣肘金石之交死且不朽市井之交自难长久大易吟天地定位否泰反类山泽通气损咸见义雷风相薄恒益起意水火相射旣济未济四象相交成十六事八卦相盪爲六十四罢吟吟久欲罢吟诗还惊意忽奇坐中知物体言外到天机得句不胜易成篇岂忍遗安知千万载后世无宣尼黄金吟身上有黄金人无走陆沈求时未必见得处不因寻辩捷非通物涵容是了心会弹无絃琴然后能知音鹧鸪吟事体一番新才新又却陈新陈非利物义理不由人岁月休惊晩莺花续报春余罇幸无恙宜唱鹧鸪频闲中吟闲中气味长长处是仙乡富有林泉乐清无市井忙烂游千圣奥醉拥万花香莫作伤心事伤心易断肠闲中气味眞眞处是天民富有林泉乐清无市井尘烂游千圣奥醉拥万花春莫作伤心事伤心愁杀人闲中气味全全处是天仙富有林泉乐清无市井宣烂观千圣奥醉拥万花妍莫作伤心事伤心事好旋苍苍吟人人共戴天我戴岂徒然须识天人理方知造化权功名归酒盏器业入诗篇料得闲中乐无如我得全团团吟如鑑又如钩回旋莫记秋难穷天上理易白世间头团处人人喜亏时物物愁有生无不喘何必待吴牛代书吟见别一年余岁残相忆初重烦君款宻逺寄我空踈衰朽百端有忧愁一点无闲吟四十字聊用答来书失诗吟𦙄中风雨吼笔下龙蛇走前后落人间三千有余首不去吟行年六十六不去两般事用诗赠眞宰以酒劝象帝面未发酡颜心先动和气俯仰天地间自知无所愧经世吟羲轩尧舜汤武桓文皇王帝伯父子君臣四者之道理限于秦降及两汉又历三分东西俶扰南北纷纭五胡十姓天纪几焚非唐不济非宋不存千世万世中原有人知人吟君子知人出于知小人知人出于私出于知则同乎理者谓之是异乎理者谓之非出于私则同乎己者谓之是异乎己者谓之非言行吟能言未是难行得始爲艰须是眞男子方能无厚颜光阴吟三百六旬有六日光阴过眼如奔轮周而复始未尝息安得四时长似春举酒吟闲与賔朋饮酒盃盃中长似有花开清谈才向口中出和气已从心上来物外意非由象得坐间春不自天回施之天下能如此天下何忧不放怀酒少吟此物近来贫时时得数斤如茶辜老朽似药负交亲未饮先忧尽虽斟不敢频何由同九日长有白衣人观棊絶句未去交争意难忘黑白心一条无敌路彻了没人寻未去交争意难忘黑白情一条平稳路痛惜没人行老去吟老去无成鬓已斑纵心年几合清闲如何得意云山外更欲游心诗酒间大字写诗酬素志小盃斟酒发酡颜春雷惊起千年蛰笔下苍龙自徃还乱石吟天津多乱石石里闲寻觅全玉固难求似玉亦难得徒有碌碌青亦有磷磷白奈无清越声亦无温润色未有吟未有一分功先立十分敌所得无分毫所丧无纪极未有一分让先有十分争所丧者实事所得者虚名诫子吟至宝明珠非有颣全珍良玉自无瑕爲珠爲玉尚如此何况爲人多过差有过不能改知贤不肯亲虽生人世上未得谓之人周孔不足法轲䧺不足师还同弃常饍除是适蛮夷道不逺于人干坤只在身谁能天地外别去觅干坤胡越吟胡越同心日夫妻反目时人间无大小得失在须斯善处吟善处忧难作能持事自修腹心无外物蛮貊亦怀柔百年吟百年嗟荏苒千里痛萧条忍逐东流水无期任所飘岁杪吟一日去一日一年添一年饶教成大器其那已华颠志意虽依旧聪明不及前若非心有得亦恐学神仙观棊小吟谁言博奕尚优游利害相磨未始休初得手时宜顾望合行权处莫迟留二年乃正三监罪七日能尸两观四天下太平无一事南阳高卧更何求又借出诗安乐窝中乐娲皇笙万攒自从闲借出客到遂无欢和王规甫司勋见赠何止千年与万年岁寒松桂独依然若无杨子天人学安有庄生内外篇已约月陂寻白石更期金谷弄清泉谁云影论纷纭甚一任山巅复起巓答友人劝酒吟人人谁不愿封侯及至封侯未肯休大得却须防大失多忧元只爲多求规模焉敢比才士度量自知非饮流少日何由能强此况今年老雪堆头伊川击壤集卷之十七伊川击壤集正统道藏三家本二十卷太玄部伊川击壤集卷之十八礼八伊川邵雍尧夫冬至吟何者谓之几天根理极微今年初尽处明日未来时此际易得意其间难不辞人能知此意保事不能知盃盘吟林下盃盘大寂寥寂寥长愿似今朝君看击鼓撞钟者势去賔朋不易招欢喜吟扬善不扬恶记恩不记雠人人自欢喜何患少交游善人吟良如金玉重如丘山仪如鸾凤气如芝兰议论吟事苟非自有异事苟是安有二推诚吟天虽不语人能语心可欺时天可欺天人相去不相逺只在人心人不知人心先天天弗违人身后天奉天时身心相去不相逺只在人诚人不推尧夫吟尧夫吟天下拙来无时去无节如山川行不彻如江河流不竭如芝兰香不歇如箫韶声不絶也有花也有雪也有风也有月又温柔又峻烈又风流又激切意外吟事出意外人难智求自非妄动恶用多愁旣有误中宁无暗投能知此说天下何忧当断吟断以决疑疑不可缓当断不断反受其乱忧梦吟至人无梦圣人无忧梦爲多想忧爲多求忧旣不作梦来何由能知此说此外何修人情吟人达人情无寡无广天下之事如指诸掌人事吟人无取次事莫因循因循失事取次坏人人无率尔事贵丁宁率尔近薄丁宁近诚师资吟未知道义寻人爲师旣知道义人来爲资寻师未易爲资实难指南向道非去非还师人则耻人师则喜喜耻皆非我独无是好爲人师与耻何异天人吟天学修心人学修身身安心乐乃见天人天之与人相去不逺不知者多知之者鲜身主于人心主于天心旣不乐身何由安乐毅吟乐毅事燕时其心有深㫖破齐七十城迎刃不遗矢岂留即墨莒却与燕有二欲使燕遂王天下自齐始岂意志未申昭王一旦死惠王固不知使人代其位强燕自此衰何复能振起自古君与臣际会非容易重惜千万年英䧺爲流涕十分吟所谓十分人须有十分眞非谓能写字非谓能爲文非爲眉目秀非谓衣裳新欲行人世上直须先了身所谓十分人须有十分事事苟不十分终是未完备事父尽其心事兄尽其意事君尽其忠事师尽其义人寿百来年其过岂容易虽然瞬息间其间多少事号爲能了事必先能了身身苟未能了何暇能了人生日吟辛亥年辛丑月甲子日甲戍辰日辰同甲年月同辛吾于此际生而爲人诫子吟鸡能警旦马能代行犬能守御牛能力耕人禀天地万物之灵妬贤嫉能不如不生有常吟天地有常理日月有常明四时有常序鬼神有常灵圣人有常德小人无常情岁暮吟世上纷华都不见眼前唯见读书尊百千难过尚惊惕三十岁前尤苦辛少日只知难险事老年方识太平身家风幸有儿孙继足以无心伴白云春天吟一片春天在眼前眼前须识好春天春秋冬夏能无累雪月风花都一连能用眞腴爲事业岂防他物害暄妍我生其幸何多也安有闲愁到耳边庶几吟以圣责人固未完备以人望人自有余地责人无难受责非易其殆庶几犹望颜子人物吟人盛必有衰物生须有死旣见身前人乃知身后事身前人能兴身后事岂废兴废先言人然后语天地诧嗟吟昨日炙手今日张罗人间常事何诧何嗟左衽吟自古御戎无上策唯凭仁义是中原王师问罪固能道天子蒙尘争忍言二𣈆乱亡成茂草三君屈辱落陈编公闾延广何人也始信兴邦亦一言教劝吟若圣与仁吾岂敢空言犹足慰虚生明开教劝用常道永使子孙持善名此日贻谟情未显他时受赐事非轻庶几此意流天下天下何由不太平不善吟悲哉不善人禀此㐫戾德非爲败人家又能败人国多事吟多事招忧多疑招闷多与招吝多取招损处身吟君子处身宁人负巳巳无负人小人处事宁己负人无人负己观性吟千万年之人千万年之事千万年之情千万年之理唯学之所能坐而烂观尔观物吟居暗观明居静观动居简观繁居轻观重所居者寡所观则衆匪居匪观衆寡何用答和吴传正賛善二首洛阳城里一愚夫十许年来不读书老去情怀难状处淡烟寒月映松踈乐静岂无病好闲终有心争如自得者与世善浮沈是非吟是短非长好丹非素一生区区未免爱恶爱恶不去何由是非爱恶旣去是非何爲洗心吟人多求洗身殊不求洗心洗身去尘垢洗心去邪淫尘垢用水洗邪淫非能淋必欲去心垢须弹无絃琴见物吟见物即讴吟何常曾用意闲将箧笥诗静看人间事力穑吟春时耕种夏时耘耨秋时收治冬时用受雨露不愆旣苗旣秀水旱爲灾尚罹其咎六十六岁吟六十有六岁畅然持酒盃少无他得志老有此开怀徃徃英心动时时秀句来尚收三百首自谓敌琼壤宽勐吟宽则民慢勐则民残宽勐相济其民自安小道吟艺虽小道事亦系人苟不造微焉能入神得失吟人有贤愚事无巨细得不艰难失必容易薰莸吟善恶之间薰莸可究近薰必香近莸必臭好恶吟恶死好生去害就利天下之人其情无异岁暮吟此情人不知亦尝叹迟暮虽则叹迟暮奈何难分付此情人不知亦尝叹迟久虽则叹迟久奈何人不受安分吟轻得易失多谋少成德无尽利善无近名由听吟由听而失以听爲賔而今而后何复信人诗画吟画笔善状物长于运丹青丹青入巧思万物无遁形诗书善状物长于运丹诚丹诚入秀句万物无遁情诗者人之志言者心之声志因言以发声因律而成多识于鸟兽岂止毛与翎多识于草木岂止枝与茎不有风雅颂何由知功名不有贼比兴何由知废兴观朝廷盛事壮社稷威灵有汤武缔构无幽厉欹倾知得之艰难肯失之骄矜去巨蠹姦邪进不世贤能摘阴阳粹美索天地精英籍江山清润揭日月光荣收之爲民极着之爲国经播之于金石奏之于大庭感之以人心告之以神明人神之胥悦此所谓和羹既有虞舜歌岂无臯陶赓旣有仲尼删岂无季札听必欲乐天下舍诗安足凭得吾之绪余自可致升平诗史吟史笔善记事长于炫其文文胜则实丧徒增口云云诗史善记事长于造其眞眞胜则华去非如目纷纷天下非一事天下非一人天下非一物天下非一身皇王帝伯时其人长如存百千万亿年其事长如新可以辩庶政可以齐黎民可以述祖考可以训子孙可以尊万乘可以严三军可以进讽谏可以扬功勋可以移风俗可以厚人伦可以美教化可以和踈亲可以正夫妇可以明君臣可以賛天地可以感鬼神规人何切切诲人何谆谆送人何恋恋赠人何懃懃无岁无嘉节无月无嘉辰无时无嘉景无日无嘉賔罇中有美禄坐上无妖氛𦙄中有美物心上无埃尘忍不用大笔书字如车轮三千有余首布爲天下春演绎吟万事入沈吟其来味更深虽然曾过眼须是更经心过眼未尽见经心肯尽寻尽寻能得见方始是眞金何者是眞金眞金入骨沈饱曾经煅鍊足得不沈吟到手何须眼行身敢放心放心然后乐天下有知音何者谓知音知音只在心肝脾无效验钟鼓漫搜寻旣若能开物何须更鼓琴来仪非爲凤只是感人深何者谓来仪来仪意不低有身皆衎衎无物不熈熈一国若一物四方犹四肢巍巍乎尧舜何得而名之史画吟史笔善记事画笔善状物状物与记事二者各得一诗史善记意诗画善状情状情与记意二者皆能精状情不状物记意不记事形容出造化想像成天地体用自此分鬼神无敢异诗者岂于此史画而已矣好胜吟人无好胜事无过求好胜多辱过求多忧忧辱并至道德弗游不止人患身亦是仇治心吟心亲于身身亲于人不能治心焉能治身不能治身焉能治人吾庐吟吾亦爱吾庐吾庐似野居性随天共淡身与世俱疏遍地长芳草满床堆乱书自从无事后更不着工夫人灵吟天地生万物其间人最灵旣爲人之灵须有人之情若无人之情徒有人之形过眼吟纷纷过眼不须惊利害相磨卒未平𠆸俩虽多无实效聦明到了是虚名温凉寒热四时事甘苦辛酸万物情除却此心皆外物此心犹恐未全醒灾来吟灾自外来犹可消除灾自内来何由支梧天人之间内外察诸内外吟目耳鼻口人之户牖心胆脾肾人之中霤内若能守外自不受内若无守外何能久名利吟重之以名见人之情厚之以利见人之意情意内也内重则外轻名利外也内贱则外贵名实吟内无是实外有是名小人故矜外无是名内有是实君子何失性情吟君子任性小人任情任性则近任情则逺丁宁吟人无忽略事贵丁宁忽略近薄丁宁近诚疑信吟人无轻信事无多疑轻信招衅多疑招离治乱吟君子小人亦常相半时止时行或治或乱有时吟龙不冬跃萤能夜飞小人君子而皆有时忠厚吟小人斯须君子长久斯须倾邪长久忠厚穷冬吟十二月将终还惊岁律穷蔵冰方北陆解冻未东风草昧徒寻緑花梢强觅红探春春不见元只在𦙄中知非吟今日已前事知非心可凭虚言安足道实行又何矜无药医衰老有诗歌圣明纵然时饮酒未肯学刘伶冬至吟冬至子之半天心无改移一阳初起处万物未生时玄酒味方淡大音声正希此言如不信更请问庖牺头白吟头白已多时况能垂白髭不如犹甚幸窃此未全衰润屋虽无镪承家却有儿敢言贫净洁似我亦应稀谈诗吟诗者人之志非诗志莫传人和心尽见天与意相连论物生新句评文起雅言兴来如宿构未始用雕镌绳水吟水能平而不能直绳能直而不能平安得绳水爲人情而使天下都无争刑名吟君子多近名小人多近刑善恶有异同一归于任情阴阳吟阳行一阴行二一主天二主地天行六地六四四主形六主气人事吟人有去就事无低昂迹有踈宻人无较量能此四者自然久长内外吟衣冠严整谓之外修行义纯洁谓之内修内外俱修何人不求衣冠不整谓之外惰外义不修谓之内惰内外俱惰何人不唾盛衰吟克肖子孙振起家门不肖子孙破败家门猗嗟子孙盛衰之根死生吟学仙欲不死学佛欲再生再生与不死二者人果能设使人果能方始入于情赏哉林下人不爲人所惜哀哉公与卿重爲人所惑生日吟三万五千日伊子享此身当时才作物此际始爲人久负阴阳力终亏父母恩一盃爲寿酒牀下列儿孙时事吟时之来兮其势可乘时之去兮其事遂生前日之事兮今日不行今日之事兮后来必更时久则患生事久则弊生弊患相仍人何以宁不知吟不知阴阳不知天地不知人情不知物理强爲人师宁不自愧水火吟水火得其御交而成旣济水火失其御焚溺可立至不止水与火万事尽如此只知用水火不知水火义中原吟中原之师仁义爲主仁义旣无四夷来侮喜饮吟尧夫喜饮酒饮酒喜全眞不喜成酩酊只喜成微醺微醺景何似襟怀如初春初春景何似天地才絪緼不知身是人不知人是身只知身与人与天都未分所感吟人生无定准事体有多端客宦危疑处家书子细看旣曾忧险阻方信喜平安男子平生事须于痛定观行止吟时止则须止时行则可行时行与时止人力莫经营太平吟太平时世园亭内丰稔岁年村落间情味一般难状处风烟草木尽闲闲探春吟草色依俙緑花稍隐约红一般难道说如醉在心中不岀吟冬夏逺难出止行南北园如逢好风景亦可至三天伊川击壤集卷之十八伊川击壤集正统道藏三家本二十卷太玄部伊川击壤集卷之十九礼九伊川邵雍尧夫不善吟不良之人禀气非正蛇蝎其情豺狼其性至良之人禀气清明金玉其性芝兰其情不同吟君子之人与巳非比闻善则乐见贤则喜小人之人与巳非恶闻善则憎见贤则怒得失吟时难得而易失心虽悔而何追不知老之已至不知志与愿违痛矣吟痛矣时难得悲哉道未传今年年已尽明日是明年岁除半百已华颠如今更皓然自知爲士子人讶学神仙风月难忘酒云山不着钱行年六十六明日又添年笔兴吟窗晴气和暖酒美手柔软兴逸情撩乱笔落春花烂影论吟性在体内影在形外性徃体随形行影会体性不存形影安在影外之言曾何足恠忧喜吟大喜与大忧二者莫能寐二者若能寐何忧事不治窥开吟物理窥开后人情照破时一身都是我瘦了又还肥物理窥开后人情照破时能将函谷塞只用一丸泥物理窥开后人情照破时正如携宝劔切玉过如泥物理窥开后人情照破时渴多逢美酒病后遇良医物理窥开后人情照破时能将一箇字善解百年迷物理窥开后人情照破时情中明事体理外见天机物理窥开后人情照破时可嗟兼可唾堪鄙又堪嗤物理窥开后人情照破初不堪将劝诚止可与嗟吁物理窥开后人情照破前止堪今执笔不可使持权物理窥开后人情照破休止堪初看望不可久延留物理窥开后人情照破时欲知花烂漫须是叶离披物理窥开后人情照破时有权能处置更狡待何爲物理窥开后人情照破间敢言天下事到手又何难喜饮吟平生喜饮酒饮酒喜轻醇不喜大叚醉只便微带醺融怡如再少和煦似初春亦恐难名状两仪仍未分贵贱吟系自我者可以力行系自人者难乎力争贵爲万乘亦莫之矜贱爲匹夫亦莫之凌措处吟在未定之时当难处之地方事之危疑见人之措置费力吟事无巨细人有得失得之小心失之费力不老吟人无不老理日有再中时不老必无也再中应有之代书寄阵章屯田执别而来二十春忽飞书意一何懃四方岂是少贤士千里犹能思故人世态见多知可否物情谙久识疏亲我今老去甘衰朽无补眀时卧洛滨长短吟君子喜淳诚小人喜欺罔淳诚岁时长欺罔日月短迷悟吟君子改过小人饰非改过终悟饰非终迷终悟福至终迷祸归正性吟未生之前不知其然旣生之后廼知有天有天而来正物之性君子践形小人轻命幽明吟明有日月幽有鬼神日月照物鬼神依人明由物显幽由人陈人物不作幽明何分无腼吟事曾经见物曾持鍊天地之间俯仰无腼事体吟语言须中节义理贵从宜可革仍三就当行必再思自余吟身生天地后心在天地前天地自我出自余何足言四可吟可勉者行可信者言可委者命可託者天四不可吟言不可妄行不可隳命不可忽天不可违赁屋吟屋新人喜居屋弊人思去主若善修完何时不能住小人小人无耻重利轻死不畏人岂顾物议览照其骨爽其神清其禄薄其福轻有病一身如一国有病当求医病愈药便正节宣良得宜二月吟林下故无知唯知二月期酒尝新熟后花赏半开时只有醺酣趣殊无烂漫悲谁能将此景长贮在心脾三月吟满城尽日行春去言会行春还有数眞宰何尝不发生游人其那无凭据梨花着雨漫成啼柳絮因风争肯住一片清明好意多奈何意好难分付一等吟欲出第一等言须有第一等意欲爲第一等人须作第一等事万物吟成败须归命兴衰各有时小人纵多欲眞宰岂容私只此浪喜欢便成空惨悽请观春去后游者更爲谁洛阳春吟四方景好无如洛一岁花奇莫若春景好花奇精妙处又能分付与闲人洛阳人惯见奇葩桃李花开未当花须是牡丹花盛发满城方始乐无涯桃李花开人不窥花时须是牡丹时牡丹花发酒增价夜半游人犹未归光阴不肯略从容九十日春还又空多少落花无着莫半随流水半随风春归花谢日初长鷰语莺啼各自忙何故游人断来徃緑阴殊不减红芳十日好花都去尽可怜青帝用功深游人莫便无凭据未必红芳胜緑阴春归必竟归何处无限春冤都未诉欲託流莺问所因子规又叫不如去用尽四时周一岁唯春能见好花开十千买酒未爲贵旣去红芳岂再来自贻吟六十有七岁生爲世上人四方中正地万物备全身天外更无乐胷中别有春落花吟万紫千红处处飞满川桃李漫成蹊狂风勐雨日将暮舞榭歌台人乍稀水上漂浮安有定径边狼籍更无依流莺不用多言语到了一番春已归春暮吟花开春正好花谢春还暮不意子规禽犹能道归去春来蝴蝶乱春去子规啼安得如前日和风初扇时禽不通人情唯知春已暮亦或叫提壶亦或叫归去泉布吟名爲泉布者无足走人间善发难言口能开不笑颜偿逋小续命赒急大还丹唯有商山老非干买得闲牡丹吟一般颜色一般香香是天香色异常眞宰工夫精妙处非容人意可思量和凤翔横渠张子厚学士秦句山河半域中精英孕育古今同古来贤杰知多少何代无人振素风自处吟尧夫自处道如何满洛阳城都似家不德于人焉敢异至诚从物更无他眼前只见罗天爵头上谁知换岁华何止春归与春在𦙄中长有四时花爲人吟爲人须是与人羣不与人羣不尽人大舜与人焉有异帝尧亲族亦推伦人心龃龉一身病事体和谐四海春心在四支心是主四支又复逺于身先天吟先天事业有谁爲爲者如何告者谁若谓先天言可告君臣父子外何归眼前伎俩人皆晓心上工夫世莫知天地与身皆易地巳身殊不异庖牺中和吟性亦故无他须是识中和心上语言少人间事体多如霖回久旱似药起沉痾一物尚不了其如万物何四贤吟彦国之言铺陈晦叔之言简当君实之言优游伯淳之言调惕四贤洛阳之观望是以在人之上有宋熙宁之间大爲一时之壮年老吟岁华头上不能惊唯有交亲眼更明皓皓月常因坐看深深酒不爲愁倾苟于心上无先觉却似人间小后生欲约何人爲伴侣江湖泛去一舟轻天地吟天人之际岂容鍼至理何烦逺去寻凶焰炽时焚更烈恩波流处浸还深长征戍卒思归意久旱苍生望雨心祸福转来如反掌可能中夜不沉吟至论吟民于万物已称珍圣向民中更出羣介石不疑何尽日知几何患未如神若无刚果难成善旣有精明又贵纯祸福兆时皆有渐不由天地只由人人玉吟玉不自珍人与珍人珍何谢玉之纯然如粹美始终一更看清光表里眞韬韫有名初在石琢磨成器却须人古人已死不复见被褐之言不谬云诈者吟诈者固疑人天下尽行诈不信天下人其间无眞话饮酒吟时时醇酒饮些些頥养天和以代茶无雨将成大㐫岁负城非有好生涯身居畎畆须忧国事委儿男尚恤家人问老来何长进鑑中添得鬓边华乐物吟物有声色气味人有耳目口鼻万物于人一身反观莫不全备和王安之小园五题小园新葺不离家高就岗头低就窊洛邑地疑偏得胜天津人至又非赊宜将阆苑同时语莫共桃源一道夸闻说一轩多种药只应犹欠紫河车野轩一轩名野非尘境嵩少烟岑送好风日月岁时都属已更于何处觅壶中污亭许由爲计未爲深洗耳何如不动心到此洒然如世外何尝更有事来侵药轩山里药多人不识夫君移植更标名果能医得人间病红紫何妨好近楹晩晖亭高亭新建碍烟霞暮景能留是可嘉最近赏春来徃路游人应问是谁家观物吟水雨霖火雨露土雨蒙石雨雹水风凉火风热土风和石风冽水云黑火云赤土云黄石云白水雷火雷虩土雷连石雷霹昼睡昼睡工夫未易偕羲皇以上合安排心间无事饱食后围里有时闲步回未午庭柯莺屡啭已残花径客稀来请观世上多愁者枕簟虽凉无此怀进退吟进退两途皆日賔何烦坐上苦云云低眉坐处当周物掉臂行时莫顾人齿发既衰非少日林泉能老是长春行于无事人知否宠辱何由得到身爲客吟忽忆南秦爲客日洛阳东望隔秦川云山去此二千里岁月于今十九年柳色得非新婀娜江声应是旧潺湲衰躯设使能重徃畴昔情怀奈杳然忽忆东朐爲客日壮心初见水云乡岛夷居处邻荒服潮水来时杂海商卧看苍溟围大块坐观红日出扶桑虚生虚死人何限男子之称不易当忽忆东吴爲客日当年意气乐从游登山未始等闲辍余酒何尝容易休万柄荷香经楚甸一帆风软过扬州追思何异邯郸梦瞬息光阴三十秋忽忆太原爲客日经秋纵酒未成归逺山近水都成恨高阁斜阳尽是悲年少不禁花到眼情多唯只泪沾衣如今老向洛城里更没这般愁到眉摄生吟握固如婴儿作气如壮士二者非自然皆出不容易心爲身之主志者气之帅沉珠于深渊养自已天地病中吟尧夫三月病忧损洛阳人非止交朋意都如骨肉亲荐医心恳切求药意慇懃安得如前日登门谢此恩重病吟安乐五十年一日感重疾仍在盛夏中伏枕几百日砭灸与药饵百疗效无一以命听于天于心何所失天人吟天生此身人力寄人力尽兮天数至天人相去不毫芒若有毫芒却成二疾革吟有命更危亦不死无命极医亦无效唯将以命听于天此外谁能闲计较听天吟上天生我上天死我一听于天有何不可得一吟天自得一天无旣我一自天而后至唯天与一无两般我亦何尝与天异答客问病世上重黄金伊予独喜吟死生都一致利害漫相寻汤剂功非浅膏肓疾已深然而犹灼艾用慰友朋心病亟吟生于太平世长于太平世老于太平世死于太平世客问年几何六十有七岁俯仰天地间浩然无所愧伊川击壤集卷之十九伊川击壤集正统道藏三家本二十卷太玄部伊川击壤集卷之二十礼十伊川邵雍尧夫首尾吟尧夫非是爱吟诗爲见圣贤兴有时日月星辰尧则了江河淮济禹平之皇王帝伯经褒贬雪月风花未品题岂谓古人无阙典尧夫非是爱吟诗尧夫非是爱吟诗安乐窝中坐看时一气旋回无少息两仪覆焘未尝私四时更革互爲主百物新陈争效奇享了许多家乐事尧夫非是爱吟诗尧夫非是爱吟诗安乐窝中得意时志快不须求事显书成当自有人知林泉且作酬心物风月聊充籍手资多少宽平好田地尧夫非是爱吟诗尧夫非是爱吟诗安乐窝中半醉时因月因花因兴咏代书代简代行移池中旣有双鱼跃天际宁无一鴈飞无限交亲在南北尧夫非是爱吟诗尧夫非是爱吟诗诗是尧夫可爱时宝鑑造形难着发鸾刀迎刃岂容丝风埃若不来侵路尘土何由得上衣欲论诚明是难事尧夫非是爱吟诗尧夫非是爱吟诗爲见兴衰各有时天地全功须发露朝廷盛美在施爲便都默默奈何见若不云云那得知事在目前人不虑尧夫非是爱吟诗尧夫非是爱吟诗诗是尧夫不寐时咀茹兰薰宜有主恢张风雅更爲谁三千来首收清月二十余年捻白髭了却许多闲职分尧夫非是爱吟诗尧夫非是爱吟诗诗到忘言是尽时虽则借言通要妙又须从物见几微羹因不和方知淡乐爲无声始识希多少风花待除改尧夫非是爱吟诗尧夫非是爱吟诗虽老精神未耗时水竹清闲先据了莺花富贵又兼之梧桐月向怀中照杨柳风来面上吹被有许多闲捧拥尧夫非是爱吟诗尧夫非是爱吟诗诗是天津竚立时有意水声千古在无情山色四边围孤鸿逺入晴烟去双鹭斜穿禁柳飞景物不妨闲自适尧夫非是爱吟诗尧夫非是爱吟诗诗是天津再住时积翠莺花供秀润上阳风月助新奇凤凰楼观云中看道德园林枕上窥不负太平吟笑事尧夫非是爱吟诗尧夫非是爱吟诗诗是尧夫渐老时每用风骚观物体却因言语漏天机林间车马自稀到尘外盃觞不浪飞六十一年无事客尧夫非是爱吟诗尧夫非是爱吟诗诗是尧夫忠恕时无限物情闲处见诸般药性病来知暗于成事事必败失在知人人必欺家国与身同一体尧夫非是爱吟诗尧夫非是爱吟诗诗是尧夫默识时初有意时如父子到无情处类蛮夷眼前成败尚不见天下安危那得知始信知人是难事尧夫非是爱吟诗尧夫非是爱吟诗诗是尧夫知幸时日未出前朝象帝天才春处谒庖牺三盃五盃自劝酒一局两局无争棊韶濩不知何似乐尧夫非是爱吟诗尧夫非是爱吟诗诗是尧夫自励时适道全由就师学出尘须是禀天资好贤只恐知人晩乐善唯忧见事迟多谢友朋常见教尧夫非是爱吟诗尧夫非是爱吟诗诗是尧夫得意时正得意时尝起舞到麾毫处辄能飞南溟万里鹏初举辽海千年鹤乍归岂止一诗而已矣尧夫非是爱吟诗尧夫非是爱吟诗诗是尧夫可叹时固有命焉刚不信是无天也果能欺才高正被聦明使身贵方爲利害移无计奈何春又老尧夫非是爱吟诗尧夫非是爱吟诗诗是尧夫笔逸时苍海有神搜鲸鲵陆沉无水蔵蛟螭岌嶪五千仞华岳汪洋十万顷黄陂都与收来入近题尧夫非是爱吟诗尧夫非是爱吟诗诗是尧夫出入时春初暖兮日迟迟秋初凉兮云微微轻风动垂柳依依细雨过芳草萋萋林下小车游未归尧夫非是爱吟诗尧夫非是爱吟诗诗是尧夫试砚时玉未琢前犹索辩金经煅后更何疑当时掉臂人皆笑今日摇头谁不知天外凤凰飞处别尧夫非是爱吟诗尧夫非是爱吟诗诗是尧夫试笔时以至死生都处了自余荣辱可知之适居堂上行堂上或在水湄言水湄不止省心兼省力尧夫非是爱吟诗尧夫非是爱吟诗诗是尧夫试墨时十室邑中须有信三人行处岂无师谋谟不讲还踈略思虑伤多又忸怩机会失时寻不得尧夫非是爱吟诗尧夫非是爱吟诗诗是尧夫语道时天听虽高只些子人情相去没多儿无声无臭尽休也不忮不求还得之虽有丹青亦难状尧夫非是爱吟诗尧夫非是爱吟诗诗是尧夫语物时物盛物衰随气候人荣人瘁逐推移天边新月有时待水上落花何处追皆是世间常事耳尧夫非是爱吟诗尧夫非是爱吟诗诗是尧夫语事时天若可升非待劝神如无验不须祈人当堂上易施设事过面前难改移势盛势衰非一日尧夫非是爱吟诗尧夫非是爱吟诗诗是尧夫登阁时徃事千年徒渺漭斜阳一片漫光辉伊川洛川水似线太室少室锋如锥争者从来是闲气尧夫非是爱吟诗尧夫非是爱吟诗诗是尧夫隐几时尺寸光阴须爱惜分毫头角莫矜驰酒因劝客小盏钦句到惊人大字麾无入河尝不自得尧夫非是爱吟诗尧夫非是爱吟诗诗是尧夫咏史时旷古第成千觉梦中原都入一枰棊唐虞玉帛烟光紫汤武干戈草色萋观古事多今可见尧夫非是爱吟诗尧夫非是爱吟诗诗是尧夫对酒时处世虽无一分善行身误有四方知大凡观物须生意旣若成章必见辞诗者志之所之也尧夫非是爱吟诗尧夫非是爱吟诗诗是尧夫半老时肥遁虽无润屋物劳谦却有克家儿筋骸幸且粗康徤谈笑不妨闲滑稽六十二年无事客尧夫非是爱吟诗尧夫非是爱吟诗诗是尧夫自笑时闲散何尝逺人事语言时复洩天机至微勋业有难立尽大功名或易爲成败一归思虑外尧夫非是爱吟诗尧夫非是爱吟诗诗是尧夫让仆时止会摇头道又锴奈何转脚复爲非比图爲家效功力更劫与物生瑕疵失在知人不无过尧夫非是爱吟诗尧夫非是爱吟诗诗是尧夫可叹时大器晚成当自重小人难养又何疑旣无一日九迁则安有终朝三褫之若向槿花求逺到尧夫非是爱吟诗尧夫非是爱吟诗诗是尧夫乐事时慷慨丈夫无后悔分明男子有前知在寻常时观执守当仓卒处看施爲善事没身而已矣尧夫非是爱吟诗尧夫非是爱吟诗诗是尧夫自喜时名在士人当盛世生于中国作男儿良辰美景忍虚废骤雨飘风无定期过此焉能事追悔尧夫非是爱吟诗尧夫非是爱吟诗诗是尧夫喜老时好话说时常愈疾善人逢处每忘机此心是物难爲动其志唯天然后知诗是尧夫分付处尧夫非是爱吟诗尧夫非是爱吟诗诗是尧夫賛仲尼大事旣去止可叹皇纲已坠如何追由兹春秋无义战所以定哀多微辞絶笔获麟之一句尧夫非是爱吟诗尧夫非是爱吟诗诗是尧夫自在时何处不行芳草地谁家不望小车儿花枝好处安详折酒盏满时撋就持闲气虚名都忘了尧夫非是爱吟诗尧夫非是爱吟诗诗是尧夫自负时暖日才从桃李过凉风又向芰荷吹月华正似金波熘雪片还如柳絮飞此乐太平然后见尧夫非是爱吟诗尧夫非是爱吟诗诗是尧夫自得时风露清时收翠润山川秀处摘新奇揄扬物性多存体拂掠人情薄用辞遗味正宜涵泳处尧夫非是爱吟诗尧夫非是爱吟诗诗是尧夫默坐时天意教闲须有谓人心刚动似无知烟轻柳叶眉闲皱露重花枝泪静垂应恨尧夫无一语尧夫非是爱吟诗尧夫非是爱吟诗诗是尧夫晚望时恰见花开便花谢才闻春至又春归流莺啼处春犹在杜宇来时花已飞春至花开春去谢尧夫非是爱吟诗尧夫非是爱吟诗诗是尧夫春出时一点两点小雨过三声五声流莺啼盃深似锦花间醉车稳如茵草上归更在太平无事日尧夫非是爱吟诗尧夫非是爱吟诗诗是尧夫入夏时醪酒竹间留客饮清风水畔向人吹婵娟月色满轩槛菡蓞花香盈袖衣乐莫乐于无事乐尧夫非是爱吟诗尧夫非是爱吟诗诗是尧夫秋出时楼上清风犹足喜水边芳草未全衰才凉便可停新酒薄暮初能着夹衣都没人间浪忧事尧夫非是爱吟诗尧夫非是爱吟诗诗是尧夫自喜时不用虚名矜智数且无闲气挠心脾酒佳蓦地泛一𤮕花好有时簮两枝更纵无人讶狂恠尧夫非是爱吟诗尧夫非是爱吟诗诗是尧夫确论时若以后时爲失计必将先手作知几三千賔客成何梦百二山河付阿谁弄巧旣多翻作拙尧夫非是爱吟诗尧夫非是爱吟诗诗是尧夫会计时进退云山爲主判陶镕水竹是兼司莺花旧管三千首风月初收二百题岁暮又须行考课尧夫非是爱吟诗尧夫非是爱吟诗诗是尧夫觉老时不动巳求如孟子无言又欲学宣尼能知同道道亦得始信先天天弗违六十三年无事客尧夫非是爱吟诗尧夫非是爱吟诗诗是尧夫賛易时火在内而刑寡妻风行外而令庶黎老成人爲福之基騃孺子爲祸之梯此理昭然多不知尧夫非是爱吟诗尧夫非是爱吟诗诗是尧夫记所思少日过从都似梦老年光景只如飞快心事固难强觅到手物如何不爲欲俟河清人寿几尧夫非是爱吟诗尧夫非是爱吟诗诗是尧夫重惜时万里焦劳无所诉九重深邃莫能知二年斯得诚爲晚七日言诛未是迟本固邦宁王道在尧夫非是爱吟诗尧夫非是爱吟诗诗是尧夫髣髴时写字吟诗爲润色通经达道是镃基经纶亦可爲余事性命方能尽所爲可谓一生男子事尧夫非是爱吟诗尧夫非是爱吟诗诗是尧夫拍手时此路清闲都属我这般欢喜更饶谁将何势力爲凭借着甚言辞与指挥迁怒饰非何更有尧夫非是爱吟诗尧夫非是爱吟诗诗是尧夫试手时善死自眀非不死有知谁道胜无知杨朱眼泪谁能泣宋玉心胷只解悲爲报西风漫相侮尧夫非是爱吟诗尧夫非是爱吟诗诗是尧夫忆昔时天下只知才可处人间不信事难爲眼观秋水斜阳远泪洒西风黄叶飞此意如今都去尽尧夫非是爱吟诗尧夫非是爱吟诗诗是尧夫相度时合放手时须放手得开眉处且开眉狂情多见好人喜弊性少爲他物移只恨一般言不到尧夫非是爱吟诗尧夫非是爱吟诗诗是尧夫乐物时天地精英都巳得鬼神情状又能知陶眞义向辞中见借论言从意外移始信诗能通造化尧夫非是爱吟诗尧夫非是爱吟诗诗是尧夫不乐时明月恰圆还却缺好花才盛又成衰返魂丹向何人用续命汤于甚处施天听虽高只些子尧夫非是爱吟诗尧夫非是爱吟诗诗是尧夫春尽时有意落花犹去住无情流水任东西莺传信处音声切燕诉冤时言语低似此误人事多少尧夫非是爱吟诗尧夫非是爱吟诗诗是天津秋尽时见惯不惊新物盛话长难说故人稀云疏烟淡山仍逺露冷天高草已衰赖有余罇自斟酌尧夫非是爱吟诗尧夫非是爱吟诗诗是尧夫代记时官职固难称太史文章却欲学宣尼能归岂谢陶元亮善听何慙钟子期德若不孤吾道在尧夫非是爱吟诗尧夫非是爱吟诗诗是尧夫旷望时一片园林拥京国几层楼观犯云霓朝昏天气屡变易今古人情旋合离欲问逺山唯歛黛尧夫非是爱吟诗尧夫非是爱吟诗诗是闲观蔬圃时暖地春初才郁郁宿根秋末却披披韮葱蒜薤青遮壠蓣芋姜蘘緑满畦时到皆能弄精彩尧夫非是爱吟诗尧夫非是爱吟诗诗是尧夫穷理时语爱何尝过父子讲和曾未若夫妻恩多意思飜成恨欢极情怀却似悲何事人间不如此尧夫非是爱吟诗尧夫非是爱吟诗诗是尧夫重惜时西𣈆浮夸时可叹南梁崇尚事堪悲仲尼岂欲轻辞鲁孟子何尝便去齐仪凤不来人老去尧夫非是爱吟诗尧夫非是爱吟诗诗是尧夫自足时开口笑多无若我同心言少更爲谁田园管勾凭诸子罇俎安排仰老妻不信人间有忧事尧夫非是爱吟诗尧夫非是爱吟诗诗是尧夫独酌时一盏两盏至三盏五题七题或十题只知人事是太古不信我身非伏羲爲幸居多宜自乐尧夫非是爱吟诗尧夫非是爱吟诗诗是尧夫切虑时千世万世所遭遇圣人贤人曾施爲当初何故尽有说在后可能都没辞事旣不同时又异尧夫非是爱吟诗尧夫非是爱吟诗诗是尧夫强少时笻杖藜杖到手拄南园北园随意之酒醺不怕暖生面花好尽教香惹衣六十四年无事客尧夫非是爱吟诗尧夫非是爱吟诗诗是尧夫自顾时若有意时非语话都无情处是肝脾方将忧巳到未到何暇责人知不知因喜圣贤用心逺尧夫非是爱吟诗尧夫非是爱吟诗诗是尧夫自得时巳把乐爲心事业更将安作道枢机未来身上休思念旣入手中须指挥迎刃何烦多顾虑尧夫非是爱吟诗尧夫非是爱吟诗诗是尧夫鑑诫时意浅不知多则惑心灵须识动之微行㐫既有人诛戮心善岂无天保持读易不唯明祸福尧夫非是爱吟诗尧夫非是爱吟诗诗是尧夫賛易时八卦小成皆有主三才大备略无遗阴阳消长旣未已动静吉㐫那不知爲见至神功效逺尧夫非是爱吟诗尧夫非是爱吟诗诗是尧夫賛易时大道备人皆有谓上天生物固无私虽知同道道亦得未若先天天弗违过此圣人犹不语尧夫非是爱吟诗尧夫非是爱吟诗诗是尧夫十月时寒日无光天色逺阴云不动柳丝垂园林叶尽鸟未散道路风多人更稀满目时光口难道尧夫非是爱吟诗尧夫非是爱吟诗诗是尧夫可爱时巳着意时仍着意未加辞处与加辞物皆有理我何者天且不言人代之代了天工无限说尧夫非是爱吟诗尧夫非是爱吟诗诗是尧夫不着棊大智大谋难妄设小机小数肯轻爲泥沙用处宁无惜蝼蚁驱时忍便窥天下也宜留一路尧天非是爱吟诗尧夫非是爱吟诗诗是尧夫欢喜时欢喜焉能便休得语言须且略形之𦙄中所有事旣说天下固无人致疑更不防闲寻罅漏尧夫非是爱吟诗尧夫非是爱吟诗诗是尧夫先见时直在𦙄中贫亦乐屈于人下贵奚爲谁何药可医无病多少金能买不疑迟老更逢春未老尧夫非是爱吟诗尧夫非是爱吟诗诗是尧夫不忍时戾气中人爲疾病和风养物号清微世情非利莫能动士节待穷然后知尚口乃穷非我事尧夫非是爱吟诗尧夫非是爱吟诗诗是尧夫恨月时见说天长在甚处照教人老待奚爲婵娟东面才如鑑屈曲西边却似眉由此遂多悲与喜尧夫非是爱吟诗尧夫非是爱吟诗诗是尧夫爱月时松上见时偏皎洁怀中照处特光辉何如亭午更休转不奈才圆又却亏青女素娥应有恨尧夫非是爱吟诗尧夫非是爱吟诗诗是尧夫中夜时拥被不眠还展转披衣却坐忽寻思死生有命尚能处道德由人那不知须是安之以无事尧夫非是爱吟诗尧夫非是爱吟诗诗是尧夫访友时青眼主人偶不在白头老叟还空归几家大第横斜照一片残春啼子规独徃独来还独坐尧夫非是爱吟诗尧夫非是爱吟诗诗是尧夫信脚时高祖宅前花似锦魏王堤畔柳如丝因闲看水行来远就便游园归去迟每遇好风还眷眷尧夫非是爱吟诗尧夫非是爱吟诗诗是尧夫忖度时先见固能无后悔至诚方始有前知巳之欲处人须欲心可欺时天可欺只被世人难易地尧夫非是爱吟诗尧夫非是爱吟诗诗是尧夫麾尘时每见賔朋须款曲更和言语不思惟方将与物同休戚何暇共人争是非天地与人同一体尧夫非是爱吟诗尧夫非是爱吟诗诗是尧夫恣纵时在世上官虽不做出人间事却能知待天春暖秋凉日是我东游西泛时道在眼前人不见尧夫非是爱吟诗尧夫非是爱吟诗诗是尧夫服老时简尺每称林下士过从或着道家衣须将贤杰同星汉直把身心比鹿麋六十五年无事客尧夫非是爱吟诗尧夫非是爱吟诗诗是尧夫睡觉时梦后旧欢初髣髴酒醒前事略依稀任经生死心无异虽隔江湖路不迷因向此中观至理尧夫非是爱吟诗尧夫非是爱吟诗诗是尧夫注思时事少全由心易足病多休道药难医情当少日须思老志在安时莫忘危天道分明人自昧尧夫非是爱吟诗尧夫非是爱吟诗诗是尧夫行已时政在我时心必尽事关人处力难爲人如负我我何预我若辜人人有词就责莫如躬自厚尧夫非是爱吟诗尧夫非是爱吟诗诗是尧夫自省时义若不爲无勇也幸如有过必知之面前地恶犹能扫心上田荒何所欺从谏如流是难事尧夫非是爱吟诗尧夫非是爱吟诗诗是尧夫尽性时若圣与仁虽不敢乐天知命又何疑恢恢志意方闲暇绰绰情怀正坦夷心逸日休难状处尧夫非是爱吟诗尧夫非是爱吟诗诗是尧夫用畜时史籍始终明治乱经书表里见安危庖牺可作三才主孔子当爲万世师不止前言与徃行尧夫非是爱吟诗尧夫非是爱吟诗诗是尧夫出入时草软沙平月陂下云轻日淡上阳西花深柳暗铜驼陌风暖莺娇金谷堤尽是尧夫行乐处尧夫非是爱吟诗尧夫非是爱吟诗诗是春秋后语时七国纵横如破的九州吞吐若抨棊君臣自作逋逃主将相无非市井儿篆入草书犹不误尧夫非是爱吟诗尧夫非是爱吟诗诗是尧夫晚步时信意遂过高祖宅因行更上魏王堤设如终久全无託何似当初都不知料得鬼神知此意尧夫非是爱吟诗尧夫非是爱吟诗诗是尧夫处困时事体极时观道妙人情尽处看天机孝慈亲和未必见松柏岁寒然后知匪石未闻心可转尧夫非是爱吟诗尧夫非是爱吟诗诗是尧夫处否时信道而行安有悔乐天之外更何疑受疑始见周公旦经阨方明孔仲尼大圣大神犹不免尧夫非是爱吟诗尧夫非是爱吟诗诗是尧夫无奈时眼下见荣还见辱心中疑是又疑非上阳宫殿空遗堵金谷园林但落晖天若有言人可问尧夫非是爱吟诗尧夫非是爱吟诗诗是尧夫掷笔时事体顺时爲物理人情安处是天机坚如金石犹能动灵若鬼神何可欺此外更无言语道尧夫非是爱吟诗尧夫非是爱吟诗诗是尧夫自诧时许大天时犹可测些儿人事岂难知崑冈美玉人谁识沧海明珠世莫窥由是尧夫聊自诧尧夫非是爱吟诗尧夫非是爱吟诗诗是尧夫愼独时人寿百年无以过心游万仞待何爲爲谋须求心无愧作事莫幸人不知诚尽鬼神犹且惧尧夫非是爱吟诗尧夫非是爱吟诗诗是尧夫愼与时初作事时分可否始亲人处定安危殊乡忠信同思善异世姦邪共喜私岂待较量然后见尧夫非是爱吟诗尧夫非是爱吟诗诗是尧夫乐事时天道亏盈如橐籥圣人言语似蓍龟光阴去后绳难系筋力衰时药不医莫把闲愁伴残照尧夫非是爱吟诗尧夫非是爱吟诗诗是尧夫重惜时争向伪时须便信奈何眞处却生疑既称有客告曾子岂爲无人毁仲尼父子君臣独未免尧夫非是爱吟诗尧夫非是爱吟诗诗是尧夫掩卷时时遇犹能用归妹物伤长惧入眀夷夏商盛日何由见唐汉衰年争忍思畎畆不忘天下处尧夫非是爱吟诗尧夫非是爱吟诗诗是尧夫爱物时晓事情怀须洒落出尘言语必新奇山川秀拔宁无孕天地精英自有归粹气始能生粹物尧夫非是爱吟诗尧夫非是爱吟诗诗是尧夫默识时日月旣来还却徃园林才盛又成衰登山高下虽然见临水浅深那不知世上高深事无限尧夫非是爱吟诗尧夫非是爱吟诗诗是尧夫自试时事体待谙然得信人情非久莫能知同霑雨露蒿莱质独出雪霜松柏姿见惯不如身历过尧夫非是爱吟诗尧夫非是爱吟诗诗是尧夫可叹时只被人间多用诈遂令天下尽生疑罇前揖让三盃酒坐上交争一局棊小大不同而已矣尧夫非是爱吟诗尧夫非是爱吟诗诗是尧夫凭式时乱法奈何非独古措刑安得见于兹当时旣有少正卯今日宁无孔仲尼时世不同人一也尧夫非是爱吟诗尧夫非是爱吟诗诗是尧夫自信时必欲全然无后悔直须晓了有前知言忠能尽巳所有事善任他人致疑外物从来自难必尧夫非是爱吟诗尧夫非是爱吟诗诗是尧夫母必时或让或争时既徃相因相革事难齐羲轩尧舜前规矩汤武桓文旧范围一笔写成还抹了尧夫非是爱吟诗尧夫非是爱吟诗客问尧夫何所爲睡思动时亲瓮牖幽情发处旁盆池寻芳更用小车去得句仍将大笔麾余事不妨闲润色尧夫非是爱吟诗尧夫非是爱吟诗诗是尧夫诧老时金玉过从旧朋友糟糠欢喜老夫妻瓦烧酒盏连醅饮纸画棊盘就地围六十六年无事客尧夫非是爱吟诗尧夫非是爱吟诗诗是尧夫乐静时药里君臣慵点对琴中文武倦更移鼎间龙虎忘看守棊上山河废指挥亦恐因而害天性尧夫非是爱吟诗尧夫非是爱吟诗诗是尧夫谈笑时国士待人能尽意山翁道我会开眉盏随酒量徐徐饮榻逐花阴旋旋移此乐再寻非易得尧夫非是爱吟诗尧夫非是爱吟诗诗是尧夫惊骇时暮雨朝云才半日春华秋叶未多时即今世态巳堪叹过此人情更可知一暑一寒何太急尧夫非是爱吟诗尧夫非是爱吟诗诗是尧夫自诧时事少事多都在巳人忧人喜更由谁壶中日月明长在洞里干坤春不归谁道光阴如过隙尧夫非是爱吟诗尧夫非是爱吟诗诗是尧夫踈散时早起小诗无捡束那堪大字更狂迷旣贪李杜精神好又爱欧王格韵奇余事不妨闲戏弄尧夫非是爱吟诗尧夫非是爱吟诗诗是尧夫语事时举动苟能循义理辩明安用致言辞艰难图处费心力容易来时省指挥欲盖而彰事多矣尧夫非是爱吟诗尧夫非是爱吟诗诗是尧夫得意时物向物中观要妙人于人上看几微物中要妙眼前见人上几微心里知且是有金无处买尧夫非是爱吟诗尧夫非是爱吟诗诗是尧夫不强时事到强爲须涉迹人能知止是先机面前自有好田地天下岂无平路𡵨省力事多人不做尧夫非是爱吟诗尧夫非是爱吟诗诗是尧夫得意时这意着何言语道此情唯用喜欢追仙家气象闲中见眞宰工夫静处知不必深山更深处尧夫非是爱吟诗尧夫非是爱吟诗诗是尧夫喜老时明着衣冠爲士子高谈仁义作男儿敢于世上明开眼肯向人间浪皱眉六十七年无事客尧夫非是爱吟诗尧夫非是爱吟诗诗是尧夫难老时齿暮乍逢新岁月眼明初见旧亲知欢情此去来伏减饮量近来差觉低六十七年无事客尧夫非是爱吟诗尧夫非是爱吟诗诗是尧夫愼动时枉道干名名亦失怫民从欲欲还隳号爲贤者能从善名曰小人须饰非大佞似忠非易辩尧夫非是爱吟诗尧夫非是爱吟诗诗是尧夫有激时留在𦙄中防作恨发于词上恐成疵芝兰见处须收採金玉逢时莫弃遗到此尧夫常自贺尧夫非是爱吟诗尧夫非是爱吟诗诗是尧夫有愧时空受半来天下拜却无些子自家爲心能尽处我自慰力不周时人亦知只恨一般言未得尧夫非是爱吟诗尧夫非是爱吟诗诗是尧夫诧劔时当煅炼时分劲挺到磨砻处发光辉长蛇封豕休撩乱狡免妖狐莫陆离此器养来年岁久尧夫非是爱吟诗伊川击壤集卷之二十