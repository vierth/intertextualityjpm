小窗自记明吴从先客有耽枯寂者余语之云瘦到梅花应有骨幽同明月且留痕雅乐所以禁淫何如溪响松声使人清听自远黼黻所以御暴何如竹冠兰佩使人物色自闲侠之一字昔以之加意气今以之加挥霍只在气魄气骨之分风流无用榆钱不会买宫腰笔砚不灵书带亦能邀翰墨志要豪华趣要淡泊万事皆易满足惟读书终身无尽人何以不知足一念加之书情态日变取法亦觭即如论六院文物始观佩俨然继取操觚染翰比则放旷挥霍遂不女侠夫求校书于女史床头捉刀乃论慷慨于青楼侠何易言哉鄙吝一销白云亦可赠客渣滓尽化明月自来照人存心有意无意之妙微云何淡河汉应世不即不离之法疏雨滴梧桐以看世之青白眼转而看书则圣人之真见识以论人之雌黄口转而论史则左狐之真是非骆宾王诗云书引藤为架人将薜作衣如此境界可以读而忘老眉公云闭户即是溪山嗟唿应接稍略遂来帝鬼之讥剥啄无时难下葳蕤之锁言念及此入山唯恐不深眉公曰多读一句书少说一名话余曰读得一句书说得一句话赏花须结豪友观妓须结淡友登山须结逸友泛水须结旷友对月须结冷友待雪须结艳友饮酒须结韵友山上须泉径中须竹读史不可无酒变禅不可无美人夫处世至此时笑啼俱不敢论文于我辈玄白总堪嘲举世嫉娥眉不特深宫见妒随人矜寸舌犹然列国争长贫贱骄人傲骨生成难改英雄欺世浪语必多不经花看水影竹看月影美人看帘影一池荷花衣无尽翻骄锦绣纂组数亩松花食有余绝胜钟鸣鼎食论啜茗则今人较胜昔人不作凤饼龙团损自然之清味至于饮则今人大非夙昔不解酒趣但逐羽觞吾思古人实获我心幽居虽非绝世而一切使令供俱交游晤对之事似出世外花为婢仆鸟当笑潭溪蔌涧流代酒烹亨书史作师保竹石资友朋雨声云影松风萝月为一时豪兴之歌舞情境固然然亦精华多方分别是非之窦易开一味圆融人我之见不立上可陪玉皇大帝下可以陪卑田乞儿读书霞漪阁上月之清享有六溪云初起山雨欲来鸦影带帆渔灯照岸江飞匹练村结千茅远景不可象描适意常如披画客问海棠无香昔人何以不致恨余曰春秋责备贤者之意客曰如此是娇姿太艳反惹牢骚更恨海棠有色矣闻者谓余言是花中道学谓客言为花中语录南山种豆东陵种瓜敛鼎俎于草野渭滨秋钓莘野春锄托掌故于山川无竹令人俗多竹令人野一径数竿亭亭如画要似倪云林罗罗清疏莫比吴仲圭丛丛烟雨峨眉春雪山头万玉生寒洞庭秋波风外千秋呈媚语言无味臻此佳境当使闻者神往见者意倾春鸟秋蛩悲喜异调实非变韵于宫商古树新花开落同情却似争怜于脂粉问何为应试之文曰早知不入时人眼多买胭脂画牡丹问何为垂世之文曰不是一番寒彻骨怎得梅花放清得诗里落花多少风人红泪当使子规卷舌失声东坡颍川谢到任表有云慈母爱子但怜其无能明君知臣騬护其所短读之三叹臣子当如何用情声之凄绝无如衰树寒蝉泣露凄风如扣哀玉回听高柳雄声火云俱热至此易响时异势殊大抵类是刘舍人云贾生俊发故文洁而体清长卿任诞故理侈而辞溢子云沉寂故志隐而味深子政简易故趣昭而事博孟坚雅懿故裁密而思靡平子淹通故虑周而藻密仲宣躁锐故颖出才果公干气褊故言壮而情骇嗣宗俶傥故响逸而调远叔夜俊来故兴高而采烈安仁轻敏故锋发而韵流士衡矜重故情繁而词隐今之人文体性正不相似谈锋焕发虎皮靴可以冲座倘支离无物不如枯坐藏拙春云宜山夏云宜树秋云宜水冬云宜野着眼总是浮游观化颇领幻趣一叶放春流束缚人亦觉澹宕孤灯听夜雨豪华辈尚尔凄其清疏畅快月色最称风光潇洒风流花情何如柳态木食草衣元本性非关泉石膏肓绿肥红瘦漫批评总是风流罪过赵飞燕歌舞自赏仙风留于绉裙韩昭侯嚬笑不轻俭德昭于敝袴皆以一物着名而局面相去甚远万籁了声俱直入唯出松间竹里曲折抑扬八音同奏或如细浪轻吹棹声远度或如狂涛滂浡蛟龙夜惊妙音异响十倍天乐佞佛若可仟罪则刑官无权寻仙可以延年则上帝无主至诚贵于自然树散一庭之玉草生千步之香无问人物琳琅气色已见蓊郁人如成心畏惧则触处畏途如满奋坐琉璃屏内四布周密犹有风意龙津一剑尚作合于风雷胸中数万甲兵宁终老牖下一勺水具沧海味世味无取尽尝道味会有同嗜说法谭经片石曾闻点头山龙尚能出听至言在耳大道见前各具慧心可无领略以晋人之风流维以宋人之道学人品才情合世格良心在夜气清明之候真情在箪食豆羮之间故以我索人不如使人自反以我攻人不如使人自露蓬窗夜启月白于霜渔火沙汀寒星如聚忘却客子作楚但欣烟水留人投好太过丑态毕呈效颦自怜真情反掩试观广眉争为半额楚宫至今可憎曹仓邺架墨庄书巢虽抉秘于琅嬛实探星于东壁人文固天文相映拥书岂薄福所能数无终穷运不长厄士君子旋转干转坤则否泰为我转轴何必青道士延将尽之命白鹿真人生已枯之骨也春夜小窗兀坐月上木兰有骨凌冰怀人如玉因想高季迪雪满山中高士卧月明林下美人来二语此际光景颇似不独咏在梅花雅州有虞美人草闻唱虞美人曲按拍而舞余曰物之声气偶尔相应岂英雄附物使然卓左车云虞美人草犹湘竹也岂非游魂所托余曰但竹闻湘妃怨未必无风自舞耳及读吊虞姬诗精魂夜逐剑光飞英雄化为原上草则草为虞妃所化亦有据云闭门见拒不如山鸟解唿人屈意取怜争似野花能傲客英风未畅转生无聊幽韵纵扬终归寥落是以热血有时成碧雄心无日可灰色界难凭情城难固专宠则妆成七宝弛爱则赋买千金人生时势俱不可恃如此御风而行布帆无恙蠃他莲渡杯浮戴星以往衣装有泪输却篮舆山屐长安一片月万户捣衣声足敌秋声一赋才怀济胜虽布置竹石具见经纶骨带烟霞即特达珪璋意近丘壑仲宣才敏借中郎而表誉正平颖悟赖北海以腾声风尘无物色之真齿牙固声价之地无欲者其言清无累者其言达口耳巽入灵窍忽启故曰不为俗情所染方能说法度人柳宗元披韩退之诗以蔷薇洗手古人爱护文才诚为珍重今多俟以覆瓿何古今人之不相及积学苦无相知恒致疑于天眼不知六丁下视太乙夜燃从来动天笔墨不灵何与天事士人寸笺只字一经得意爱惜匪轻况宝轴琅函千秋鸿秘安可造次从事松雪藏书一法诚当为律浩然苦吟落眉裴佑深思穿袖诗赋之工岂云偶得宁取十年两句敢云顷刻千言人生顺境难得独思从愿之汉珠世间尤物易倾谁执击人之如意花气当香檀片可以不露华作茗云脚何以更煎要知至香至味于何采真则不嗅不咀亦然得解仙郎吴允兆曰凡花白日如睡清夜明月之下才见醒态允兆因欲颜其斋为醒花余曰只恐夜深花睡去对人者我任他语言无味面目可憎论游山水者必先济胜之具余谓情趣与山水相入登入自觉神王不则健足善驰亦奄然请息矣人谓胸中自内丘壑方可作画余曰方可看山方可作文青山在门白云当户明月到窗凉风拂座胜地皆仙五城十二楼转觉拣择鉴赏自有真好知遇岂缘溺情倘所见既偏则宋客以燕砾为宝魏氏以夜光为怪石二者同病生来气无烟火不必吸露餐霞运中际少风云也会补天浴日盗跖篇曰不耕而食不织而衣摇唇鼓舌妄生是非故知无事之人好生是非咳吐成珠玉何妨旁若无人挥翰走龙蛇洵是腕中有鬼兴酣落笔摇五岳诗成啸傲凌沧州啸起白云飞七泽歌吟秋水动三湘二联可称诗狂何地无尘但能不染则小河大地尽为清净道场如必离境求清安能三千外更立法界偈云对色无色相视欲无欲意莲花不着水清净超于彼秋鸟弄春声音调未尝有异今人具古貌气色便尔不同斗草春风才子愁销书带翠采菱秋水佳人疑动镜花香文何为声色俱清曰松风水月未足其清华何为神情俱彻曰仙露明珠讵能方其朗润邺侯满架也须董子下帷子云草玄何如曼倩长牍张曲江词云灵芝无根醴泉无源丈夫克自崛起岂皆由凤雏龙孙当厄之与易于见德反时之泽谓之乘机庚子山曰舟楫无岸海苦为之反风荠麦将枯山灵为之出雨语极豁达三家村里任教牛斗蚁鸣一笑风前不管水流花谢峻岭连山嘉树蔽日散衿闲往万翠浮衣带间顿令山阴道上减观天台路中失致逸字是山林关目用于情趣则清远多致用于事务则散漫无功颜之推免学一篇危语动人录置案头当令神骨竦惕无时敢离书卷赏识既主缪不知天下有真龙学力一差徒与世人讥画虎要之体认得力自然下手有方文章之妙语快令人舞语悲令人泣语幽令人冷语怜令人惜语险令人危语慎令人密语怒令人按剑语激令人投笔语高令人入云语低令人下石是谓骇目洞心不在修辞琢句故曰鼓天下之动者在乎神云衲高僧泛水登山或可借以点缀如必莲座说法则诗酒之间自有禅趣不敢学苦行头陀以作死灰藁木为园栽植之繁非徒侈观实备供具如花可聚褥叶可学书竹可挂衣茅可为借效用自真颇领佳趣至于裁菱荷以为衣将薜荔以成服纫兰为佩拾箨为冠检竹刻诗倚杉完局松花当饭桃实充浆犹见逸士之取裁更得草木之知己则何益矣茗战有如酒兵试妄言之谈空不若说鬼镜花水月若使慧眼看透剑光笔彩肯教壮志消磨溪上清流梳石发无妆亦整云鬓阶前细雨洗苔衣不舞常明翠袖烈士须一剑则芙蓉赤精不惜千金购之士人唯此雨管映日干云之气那得不重值相索天下诸伴易结独有野性寡谐李青莲云忽忆范野人杜工部云闻君多道骨观此则知尘外之交自昔不易叫月子规喉舌冷宿花蝴蝶梦魂香凄惨沉酣不动情各极花月之致摭拾芳华要有真际引发隽永贵于当行不则烹土为羹蒸沙为饭何堪饮食遨游仙子寒云几片束行装高卧幽人明月半床供枕簟海市蜃楼可观总属乌有因知天下饱眼之物色色空华小窗偃卧月影到床或逗留于梧桐或摇乱于杨柳翠华扑被俗骨俱仙自从竹里流来如自苍云吐出清送素娥之环佩逸移幽士之羽裳相思足慰于故人清啸自纡于长夜秋时宾王师及社中兄弟来霞漪阁欲信宿焉同看落日远江千艘如矢帆影若流宾王曰樯标远汉昔时鲁氏之戈余随应曰帆影寒沙此夜姜家之被众鼓掌称叹盖即景得情非捷于才也清于骨令见者形秽如侧珠玉清于态令见者色沮如坐针芒习俗以假遇假真心相索则面目辄移语言以讹传讹实论相参则是非争起今之人品文章俱操偏锋王者之师总难取胜故予欲得奇兵以卧鼓不事刁斗以镇营豆花棚下嗅雨清矣茗香芦荻岸中御风泠然挟纩落落者难合一合便不可分欣欣者易亲乍亲忽然成怨故君子之处世也宁风霜自挟无宁鱼鸟亲人语曰文生于情宋广平铁石心肠梅花一赋从何得来因知情之语别有一副肝胆委形无寄但教鹿豕为群壮志有怀莫遣草木同朽春归何处街头愁杀卖花客落他乡河畔生憎折柳雅俗共倾莫如音乐琵琶叹于远道箜篌引于渡河羌笛弄于梅花鹅笙鸣于彩凤不动催花之羯鼓则开指云之素琴不调哀响之银筝则御繁丝之宝瑟磬以云韶制曲箫以天籁着闻无不入耳会心因激生感今也冯驩之铗弹老无鱼荆轲之筑击来有泪岂独声韵之变抑也听者易情中流多载酒曾无问字之松绮席漫张灯谁是窥书之火清斋幽闭时时暮雨掩梨花冷句忽来字字秋风吹木叶朝为行云暮为行雨二句楚襄王公案左手持螯右手持酒一幅毕吏部画图良缘易合红叶亦可为媒知己难投白璧未能获主梦如蕉鹿不拟薪者之藏癖似蠹鱼专食神仙之字清同王晋卿之碧香十斛酴醾输味奢比何颖考之蒸饼一时藜藿增悲可与人言无二三鱼自知水寒水暖不得意事常八九春不管花落花开有咏官清马骨高而怜之者曰物犹如此人何以堪余曰人甘如此物何以堪天不爱宝万象昭回地不爱宝万物绮错锦字奇文何独为人所秘高鸿振远音天际真人之想潜虬媚幽姿竹林贤者之风王公插棘编篱入幕之宾肆虐大人投珠抵辟窥室之鬼遁形王百谷云书生命薄还同妾宰相怜才不为官何仙郎云憔悴似怜春恨妾凄凉还泣夜啼乌予曰命薄千金空买赋才高只眼冷窥人意偶相合而生致各从所安沾泥带水之累病根在一恋字随方逐圆之妙便宜在一耐字事到全美处怨我者不能开指摘之端行到至污处爱我者不能施爱护之法四海和平之福只在随缘一生牵惹之劳止因好事议论先辈毕竟没学问之人奖借后生定然关世道之寄尘中物色要加于人所至忽之辈而鉴赏始玄物外交游当勘于心情易动之时而根器始定博带褎衣固吾儒风度然或长袖曳地得毋近于舞衫大幅迎风众方认为羽裳故裁置合式大体所关服奇志淫昔人所戒文人才子之口实我微词听言参论之问当解大意不为尘情所蔽才称水镜之才倘以气焰相高终倚冰山之势古人敦旧好遗簪遗履之事悠然可思今日重新欢指天指日之盟泛焉如戏岂特愧夫乘车戴笠亦且见笑于白犬丹鸡杜子美八哀皮日休七爱一样怜才之心柳子厚八愚东莱公六悔总属自怜之念挥麈雄谈必须言下即了不则为啽呓为葛藤口舌徒多何能倾听昔人谓二陆之谈若春日之判薄冰秋风之扫枯叶良有以也甑中生尘釜生鱼千载之下不悲其穷而扬其清故知淡泊之乡芳尘所托丑穷之士后之声名可知也市骏高台黄金不悬天上但非千里龙骧未许忽腾声价奈何欲策驽骀而侥倖空群之顾乎贫富之交可以情谅鲍子所以让金贵贱之间易以势移管宁所以割席物色有先机曾教染衣之柳汁文章有定数豫传照镜之芙蓉铄金之口策善火攻不知入火不焦者有火浣之布溃川之手势惯波及不知入水不濡者有利水之犀买赋之金多不为贪连城之璧售不为炫盖千金可买一字而一字关人荣辱即千金不能酬十五城可换一璧而一璧系国重轻即十五城不能抵得不偿失者弹雀之隋珠物重于人者换马之爱妾是皆颠倒于一念遂难语以情之正也众醉独醒固足自高而十锦一褐必为众厉不观之饮狂泉者乎举国之人皆狂国王纵穿井以饮不能无恙也噫吾深为振俗超类者危也客问残春何如初秋余曰春残秾华方谢初秋凄其乍来情景俱有淡致第秋来转寂转清春后忽生繁热境自异也安得四时皆秋答我萧疏之怀澹彼繁华之兴名世之语政不在多惊人之句流声甚远譬如枫落吴江冷千秋之赏不过五字作者何不链侈口无尽之平常而钟一二有限之奇论犹之大海起一朝之蜃气平山削十丈之芙蓉山水之灵便足骇目矫言移去阿堵有钱之念未融婉称非复阿蒙无人之目易转经云有能赞叹法华者舌根生青莲花香观此奇报齿牙余慧当自不惜取才者但知望气未经相骨故其人多失之浮尸子曰虎豹之驹虽未成文已有食牛之气误人法眼此言作俑唐伯虎云满腹有文难骂鬼措身无地反忧天英雄无已之怀言言硬咽昔谓悲歌可以当泣此则读之堪泣不堪歌耳实境阅历斯耳目之界真世味备尝斯口腹之嗜淡向长安而空笑过屠门而思嚼实境真味将何着落和冷香韵幽人到处烟霞冷仙子来时云雨香霜封夜瓦鸳鸯冷花拂春帘翡翠香妆临水境花俱冷曲奏霓裳月亦香雪罥层峦山骨冷花随飞浪水痕香若问玄之又玄不免梦中说梦最是解所不解有如杯后添杯论名节则缓急之事小较生死则名节之论微但知为饿夫以采南山之薇不必为枯鱼以需西江之水儒有一亩之宫自不妨草茅下贱士无三寸之舌何用此土木形骸贻冶城社长有云琳琅触目南方固多佳人砥柱狂澜中原幸有盟主天下非至奇至怪至诞至僻之人则经常不正故曰不可无一不能有二觉当烟水则青眼顿开听到是非则白日欲寝裘敝黑貂客来时蕉衫换酒歌惭白云兴到处竹籁代吟抱冲雅者一经精凿辄谓有伤神色不知精凿之妙不妨镂刻譬之精凿美玉雕磨百端神色愈正沈郎诗瘦对翠竹同病相怜东老书贫借白云一家生活驰马不如观鱼放鹰不如调鹤从牖窦窥大椿树积阴如壑寒涛若涌郁然有不可测之势仙郎曰古之巢居得此不减秘室余曰如是幽深玄远白日之下风雨欲来虬龙隐跃其上直似穴处不同巢居耳变态二字难闻独于山峦喜幻然山态之变紫变青不似世态之机心机事风波千古未平不知心险更恶盖风色可冲可避非若人情之多伏多藏大椿异姿处全在枝柯之际凡树以叶拂云此则枯枝足以蔽日纠结如擎绝类牡丹花蒂唐宜之常云西海有桐树开牡丹花结石榴子想亦状有相类未必竟是牡丹石榴也华歆管宁邴原游学相善时号三龙歆为龙头宁为龙腹原为龙尾恨不生逢其时精则为欬下珠粗则为麟为甲耳侈汰出于无用不特暴殄天物亦且何与快事不见羊琇之兽炭石崇之蜡薪乎欲极奢华反觉痴绝由少得壮由壮得老世路渐分明丝不如竹竹不如网人情倍为亲切先儒从祀庙庭但读停云之赋目中寥廓徒歌明月之诗不耕而获不菑而畬砚诚有岁今日下城明日倾国舌岂无兵桃花流水白云深山混迹渔樵兴颇不恶弄风嘲月此曲只应天上有茅斋草径我辈岂是蓬蒿人文人蕴借才子纵横纵是绣口锦心法门自有区别酒人有鬼诗人有魔想来极有主张兴到任他愚弄戒酒便是逐鬼祭诗未必祛魔无鬼无魔诗酒何用琵琵非昭君胡笳非蔡琰吹弹绝无风韵然两君之韵却未必在此李太白酒圣蔡文姬书仙置之一时绝妙佳偶子猷之舟乘兴而来兴尽而返吕安之驾一时相忆千里相从石上藤萝墙头薜荔小窗幽致绝胜深山加以明月照映秋色相侵物外之情尽堪闲适居傍鸣珂之里生憎肉眼相形时登树帜之坛最忌大言惊众词坛中之文将云间陈征君文场中之词臣公安袁吏部王百谷无宵词云侯家灯火贫家月一样元宵两样看旨味隽永极可想见世情颜鲁公座位帖古色在笔墨之外米南宫天马赋新意在笔墨之内二帖合看可得神形之全生熟之法世间好语佛说尽妙法恐不可说尽字有病天下名山僧僭多高僧方许住得僭字有趣一帘喜色无如久雨初晴四座愁颜却为俗人深坐陈眉公欲以村居耐汉真无可奈何之计也论疏快之宜人花辰不如月夕倘从容以执麈酒董可佐茶颠杜门之法只是下帷忘形之交只有识性松枝作谭柄莫愁愤击珊瑚柿叶托挥毫争胜兴题白练听邻女之夜舂苦无辛勤家计见征夫之晓发幸有自在主人细雨湿衣看不见任行谮以暗伤闲花落地听无声觉解纷为多事宇宙虽宽世途渺于鸟道征逐日甚人情浮比鱼蛮和神国地产大瓠瓠中皆五谷不种而食水泉皆如美酒饮多不醉气候常如深春树木皆彩丝可为衣真仙境也世之不耕而食不织而衣不酿而饮者或从此国中来切莫语自懒人误他饥寒大事随缘说法自有大地众生作戏逢场元非我辈本分日月山河不过剩影何况块然一身文采声名方是真神那得浊焉终世凡天下可怜之人皆不自怜之人故曰无为人所怜凡天下可爱之物皆人所共爱故曰不夺人所好坑古砚似端仙郎常受人伪予从市上获一真者仙郎亦疑之相与把玩细润光洁精神英异始得真赝之辨仙郎曰今而后知燕石非宝而荆玉终有相知也予铭之曰璞既光悦羌泽玄雪自非抱真燕石易裂以货财害子孙不必操戈入室以学术杀后世有如按地伏兵慧心人专用眼语浅衷者常以耳食臣既见放作赋何以招魂人实不祥祓禊焉能续魄汤若士牡丹亭序云夫人之情生而不可死死而不可生者皆非情之至者又云事之所必无安知情之所必有情之一字遂足千古宜为海内情至者惊服荀爽谒李膺以得御为喜曹嵩迎赵咨以不得见为天下笑识者鄙其声名之相取不妨附丽之迹如必以孤立为高德之有邻不几虚语顾所御所见之人何如耳俗谓吾土之风薄于自给而丰于客享不见何曾之无可下箸公孙弘之宁逢乎千载之下不以彼为是则不以此为非韦陟香厨纷错人入其中多饱饫而归孙承佑在浙右馔客指盘筵曰今日座中南之蝤蛑北之红羊东之虾鱼西之枣梨无不毕备可谓富有小四海矣由是观之丰客不独行于今日之吾土天下最易渐染者莫如衣冠语言之习不唯贤者不免贤者殆甚盖贤者过之一切新奇正投所好耳故晏子之卜居孟氏之结邻未论唇齿相依先在面目可对宋季雅曰一百万买宅千万买邻庶获我心不则如诗所称连林人不觉独树众乃奇太自矜立矣问性何以习移曰北人便马南从便船岂山川之利生有所偏从境所安因而成性多情者不可与定媸妍多谊者不可与定取与多气者不可与定雌雄多兴者不可与定去住多酣者不可与定是非世情熟则人情易流世情疏则交谊易阻甚矣处世之难必出世者方能入世不则世缘易堕必入世者方能出世不则空趣难持赵州和尚提刀达摩祖师面壁总之一样法门工夫各自下手漂母非妇人张良若处子史笔反语之妙令读者生慧柳下舣舟花间走马观者之趣倍于个中论到高华但说黄金能结客看来薄幸非关红袖懒撩人同气之求唯刺平原于锦绣同声之应徒铸子期以黄金鱼豕之讹非独残断者难辨校雠之苦若非忍耐者不堪阶前草色时邀客宁愁踏碎落花庭下松荫自着书但喜坐残明月献酬因尔不废应接亦不太烦名病太高才忌太露自古为然于今为甚问调性之法曰急则佩韦缓则佩弦问谐情之法曰水则从舟陆则从车读山海经令人嵚崎读搜神记令人怪诞然疗懒莫如此书鄱阳泉志是第一博古图书博雅君子不可不知自鄱阳结撰以来多秘枕中今有吴下沈汝纳刻本考核精细苏子美读汉书以此下酒百斗不足多予读南唐书一斗便醉座中谈名山者若华岳及天下一切巨丽侈为壮谈余先之禹杭文武两山客曰两山渺乎小矣余曰不秘之文章有备之武事非取材于此不成为天下不成为古今不成为人物纵名山雄峙何用此块然谈者让麈闽中荔枝浙中杨梅皆仙药如玄光梨圆丘紫票非人间滋味既乏仙缘不得生逢其地奈何以蜜浸火燻如烹哀家梨乎予幸得入浙啖杨梅荔枝恨无仙分天下极神奇极壮丽极鲜美文字多在道藏偶捡一二眼界遂异运思运笔率而改常世何高语佛藏曾不及此李卓吾随口得牙不顾天荒地老屠维真翻肠倒肚哪管鬼神愁胜果寺诗到江吴地尽隔岸越山多两句为江山分限此等诗句关系不浅举世尽云不愿拾人唾余落人齿牙夫独抒性灵诚为英异恐天地不独留不泄之秘待我阐发但随其唾余齿牙焕发其精光自己卓然一世矣坐沈红烛即迩室若有远思看遍青山虽热肠觉多冷意王百谷云余钱但买书若待余钱则天下目枯久矣予且移待之举火之钱纳之书肆尝曰移钱且买书读书可以医俗作诗可以遣怀有多读书而莽然多作诗而戚然者将致于诗书抑致于疑于人文房供具借以快目适玩铺叠如市颇损雅趣其妆点之法要如袁石公瓶花罗罗清疏方能得致嵇叔夜眼易青白世人面孔殆有甚焉然名节义气之见于色也不失本来面目一至利争匪兕匪虎不顾当者立敝下死字故君子当以行云流水之澹衷储为和风甘雨之气色真英雄炼性摄心假豪杰任才使气绝好看的戏场姊妹们变脸最可笑的世事朋友家结盟呜唿世情尽如此也作甚么假认甚么真甚么来由作腔作套为天下笑看破了都是扯淡说不尽山水好景但付沉吟当不起世态炎凉唯有哭泣胸中不平之气就倩山禽世上叵测之机藏之焑枊鹤林云绘雪者不能会其清绘月者不能绘其明绘花者不能绘其馨华泉者不能绘其声绘人者不能绘其情夫丹青图画原依形似而文字模拟足传神情即情之最隐最微一经笔舌描尽殆写吾且试描之以笔舌晓看山则青葱而玲珑山如树也晚看树则盘郁而溟蒙树如山也景致在疑似之间最为着趣生平愿无恙者四一曰青山二曰故人三曰藏书四曰名卉世人契少金兰以故谗多贝锦一德之求自不妨千言之间前辈有云读诸葛武侯出师表而不堕泪者其人必不忠读李令伯陈情表而不堕泪者其人必不孝读韩退之祭十二郎文而不堕泪者其人必不友夫如此才为真读书今人非不日读可涕可泪之书且看何人堕泪固知忠孝友道之难袪长夜之恶魔女郎说剑销千秋之热血学士谈禅效大用者不妨小试其才百里奚饭去反＋卞牛而牛肥卜式牧羊而羊息其受知于秦穆公受知于汉武帝固以鄙事托基也琴以不鼓为妙棋以不着为高示朴藏拙古之至人松竹之凌霄而不摧者以其高而清也桃李之艳阳而不耐者以其丽娇也于此可以想见为人西方圣人演法降尽龙虎狮象一卷婆经难伏河东狮子噫佛法于此穷矣杀得人者方得生人有恩者必有怨若使不阴不阳随世披靡肉菩萨出世于世何补此生何用闻暖语如挟纩闻冷语如饮冰闻重语如负山闻危语如圧卵闻温语如佩玉闻益语如赠金口耳之际倍为亲切范坚石榴赋去红鬒内艳頳牙外标似华灯之映翠若丹琼之而碧瑶写影传神可谓酷肖赋物如是足以自赏蔡中郎以反舌为虾蟆淮南子以蛩为蠛蠓高诱以干鹊为蟋蟀文人误谬自昔为然何独于今以误谬相笑后梁为北魏影国谓附庸也予请以一切依附之人为影人摹仿人情态亦为影人六朝以临摹为影南史云萧思话书羊欣之影风流逼好北史赵文深少学楷隶雅有钟王之则周明帝令至江陵影覆寺碑是也书法之妙在用墨得神姜白石云徐季海之渴笔如绮宴之素馔美人之淡妆否则痴重淋漓不免倪思墨猪之诮矣故人恩重来燕子于雕梁逸士情深托凫雏于春水论声之韵者曰溪声涧声竹声松声山禽声幽壑声芭蕉雨声落叶声皆天地之清籁诗肠之鼓吹也然销魂之听当以卖花声为第一英雄未展之雄图假糟丘为霸业风流不尽之余韵托花谷为深山生平卖不尽是痴生平医不尽是癖汤太史云人不可无癖袁石公云人不可无痴则痴正不必卖癖亦不必医也声色货利原以为事成世界清真淡泊别以天道为法身夜集虎丘随口作短赋存有一联石上酒花几片湿云凝夜色松间人语数声宿鸟动朝喧法界甚宽尽可容横逆之禽兽吾心非隘自足征忍辱之菩提卫洗马云人有不及可以情恕非义相干可以理遣佩此二言可以使我游于世亦可以使世游我传神之语贵于清远着意摹拟反致失真王弇州曾集诸词人赋绿牡丹争写连篇累牍总未及其风韵一人忽投一绝结云雨后卷帘看霁色却疑苔影上花来众皆自失此盖以清远敌摹拟也黄次山云得丧升沉尽置十年陈迹生死契阔聊资一笑清欢可为达生老成安在但以文字为典型清赏谓何必借鼎彝为供具昔人云清衿凝远卷松江万顷之秋妙笔纵横昆仑一峰之秀读此可以遣烦郁之怀润枯涩之笔先儒谓良心在夜气清明之候矛以真学问亦不越此时肝胆相照欲与天下共分秋月意气相许欲亿天下共坐春风问人情何似曰野水多于地春山半是云问世事何似曰马上悬壶浆刀头分顿肉纵意之颦笑成千古之忧游口之春秋中一生之毒破除烦恼二更山寺木鱼声见彻性灵一点云堂优钵影山静昼亦夜山淡春亦秋山空暖亦寒山深晴亦雨不作好不作恶随地是选佛之场应似马应似牛到处有游仙之乐才人经世能人取世晓人逢世名人垂世高人出世达人玩世宁为随世之庸愚无为欺世炎豪杰浮贝使人寡无以近妇人萱草名宜男佩之可得子一物之微或造命或衡命则天为无权吾不信也阴壑积雨之奇险可以想为文章不可设为心术华林映日之绮丽可以想为才具不可依为世情天下无不好谀之人故谄之术不穷世间尽是善毁之辈故谗之路难塞媚字极韵但出以清致则窈窕具见风神附以妖娆则故做作毕露丑态如芙蓉媚秋水绿篠媚清涟方不着迹任你极有见识着得假认不得真随你极有聪明卖得巧藏不得拙大将不会行兵空有十万犀甲饱学不能运笔徒烦两脚书厨伤心之事即懦夫亦动怒发快心之举虽愁人亦开笑颜论官府不如论帝王以佐史臣之不逮谈闺阃不如谈艳丽以补风人之见遗眉公以懒为清事盖高闲不尘无如一懒尝读南唐野史见吴合灵道士曰不若要闲即须懒如勤即不闲眉公深得此意知己分襟惨于离别神交作契苦于相思情之所钟皆可以死不独有痴情也才经文酒社高尚者忽逞征之豪一入风月场老成人亦生游冶之态世岂群狙奈何弄以朝三暮四之术人犹一草亦然望以五风十雨之期大屈大伸张子房之拾履微恩重报韩王孙之致金是技皆可成名天下唯无技之人最苦片技即足自立天下唯多技之人最劳千载奇逢无如好书相遇一生清福无如幽事相仍有天外之片心然后有惊人之奇句世路如此多歧人情不甚相远君子贵以同情齐世语云调高和寡夫调中疾徐抑扬之节自足赓歌何必求和乃至云寡况玄赏未己高山流水之奏不以子期死而绝响也呈可以慰矣怀多磊落眉宇便是不同性倘矜高调笑得无太恶傲骨侠骨媚骨即枯骨可致千金冷语隽语韵语即片语亦重九鼎三不朽立德立功立言今人操何术以行己三大统尚忠尚文尚质今世遵何道以雄风贤人杂愚人而不惊乃为真贤愚人介贤人而不乱乃为真愚不则不致鸟之高飞则致鸟之乱群矣姓字不详通家犹漫灭之刺精神若一知己意未同而言求险中之胜者必有倖中之险希法外之恩者不免恩外之法造物可愚弄人必不能愚弄豪杰礼法中大辟前倨而后恭世路上重刑貌陋而心险花关曲折云来不认湾头草径幽深叶落但敲门扇议生草莽无轻重论到家庭无事非尘情一破便同鸡犬为仙世法相拘何异鹤鹅作阵李太白云天生我才必有用黄金散尽能复来又云一生性僻耽佳句语不惊人死不休豪杰不可不解此语善论人者先勘心事然后论行事要如古圣贤求忠臣孝子之苦心斯真人品不以迹蒙伪人品不以事袭圣贤不白之忠托之日月天地不平之气托之风雷支离狂悖千古不醒之醉也颠倒颇僻一生不起之病也如使善必福恶必祸则天下之报太浅如使贤必举愚必措则人之得失甚平天人不可测如此武士无刀兵气书生无寒酸气女郎无脂粉气山人无烟霞气换出一番世界便为世上不可少之人天下固有父兄不能囿之豪杰必无师友不可化之愚蒙情词之娴美西厢以后无如玉合紫钗牡丹亭三传置之案头可以挽文思之枯涩收神情之懒散爨余之桐虽遇赏音已晚道路之李即遭捐弃非故风流易荡佯狂易颠买笑易买心难清恐人知奇足自赏红颜未老早随桃李嫁东风黄卷将残莫向桑榆怜暮景鬼好揶揄有影还须自爱人丛睥睨无情但听相尤怜之一字吾不乐受盖有才而徒受人怜无用可知傲之一字吾不敢矜盖有才而徒以资傲无用可知贫气彻骨即日贮辟寒香何用炎情在面即时饮清凉散如常今天下道之不行也我知之矣愚者过之知者不及也道之不明也我知之矣不肖者过之贤者不及也圣人复起不易吾言潭影空人心不知人心空于潭影空无所空可以诗禅说法俊石贵有画意老树贵有禅意韵士贵有酒意美人贵有诗意销魂之音丝竹不如着肉然如风月山水之间别有清魂销于清响即子晋之笙湘灵之瑟董双成之云璈犹属下乘娇歌艳曲不益混乱耳根寥落者遇浓艳而转悲豪华者当凄清而益侈当境之感最触真情朱草神龙以不易见为贵交梨火枣以难得食为奇好梦难通吹散巫山云气仙缘未合空探游女珠光经云天地大劫将尽则劫烧是天地无终劫之理人可知矣生平有至愿移酒泉傍玉笥山便于浮白读奇书然醴泉无源不必酒郡玉笥秘窟安得一探宝箓以慰生平谐友于于天伦之外元章唿石为兄劳奔走于世途之中庄生喻尘以马莲社兰社菊社何如燕子修社于春秋诗兵墨兵酒兵无用丈人称兵于边境挟来字句风霜使我清魂洗濯如有花姿冰玉令人神骨萧疏想到非非想茫然天际白云明至无无明浑矣台中明月崔儦以读书为务大署其户曰不读五千卷书无得出此室骨本孤高讵缘绝俗情苟淟涊不复相亲周弘让山兰赋曰爰有奇特之草产于空岩之地挺自然之高介岂众情之服媚宁纫结之可求垂延伫之能泊有味乎宁独为兰咏哉逃暑深林南风逗树脱帽露顶浮李沉瓜火宅炎宫莲花忽进较之自称羲皇上人此乐过半矣几筵之际多酿争端醒人辄致遣于灌夫不知邯郸之围穆公之去未可尽以军法行觞政也者余唯寻欢伯而之知己聚友之仙班一石亦醉千斗不多无贻天厨羞而后快所谓忽逢小饮报花天斯韵绝也何减安期神女圆丘酣会乎风生水簟于于奏彻桃笙月到漪园隐隐素开玉版把臂共适高卧独闲幽趣甚微清出世界之外冠拾落箨带曳垂藤鞋织游丝衫裁寒叶幽女之饰窃比野人白玉搔头紫罗剪裤兰薰凝佩膏泽贮颜姣童之妆效颦靓女合升斗之微以满仓廪合蔬缕之纬以成帷幕则片语只言亦可收为一时腹笥朝披夕揽岂难蓄为两脚书厨彩笔缥缃韵士纵横风景大刀阔斧壮夫驰逞英雄吾将谁欺乎尽握照鬼之镜与人无争也常佩辟兵之符薝卜具有禅性广布妙香丝萝惹得春思牵缠翠带战士如云谋士如雨难攻强辩之城斩木为兵揭竿为旗直倒流言之穴嵇康以不喜作书而人间多事堆案盈几为不堪尽谓嵇生懒也生人至苦此为独烦献酬群心手腕欲脱百或失一疏节谓何矧附为聊城之矢借作曹丘之誉至楮尽笔枯犹可叮咛三冫卖即好为人作书者曾何以堪乃曰嵇康刘孝标论五交量交独难白乐天善三友诗友最契东坡谪居海南有诗以志三适曰旦起理发午窗坐睡夜卧濯足如作三时之课余亦欲适其适而闲情略异旦起理花午窗或剪叶或截草作字夜卧忏罪令一日风流潇洒之过不致堕落桃花水泛晓妆宫里腻胭脂杨柳风多堕马髻中摇翡翠刘伯刍论水有七品扬子江第一惠山石泉第二虎丘井第三丹阳寺井第四扬州大明寺第五松江水第六淮水第七余往来南国无这不备尝昏暮之给可谓暴殄视之运水为业惠山之泉贵于若下之酒余直受享如风月不用钱买真清福也独异于扬子江之人而复需惠泉如仙露则扬子江又何以称第一立言贵有实际驾高论影响自疑焦太史云身居一室而指顾寰海之图家盖屡空而侈谈崇高之奉有旨哉仙人好楼居余亦好楼居读书宜楼其快有五无剥啄之惊一快也可远眺二快也无湿气侵床三快也木末竹颠与鸟交语四快也云霞宿高檐五快也不世之宝尚有碧眼胡僧经世之才岂无轻身贤上主汉武帝曰倘得阿呀娇当以金屋贮之后人爱护名姝者以金屋为侈夫帝室之金屋特平常之诛茅平常以金屋贮或足酬阿呀娇耳若汉武必以珊瑚为棁琉璃为墙壁水精为柱础如大秦国之屋宇始无负掌一珠也而金屋又何足重玉在山而木润川生珠而岸这不枯名贤相比阴致枯藁之士转为光悦以景从而起沉冥之色者犹为粗矣风惊叹蟋蟀闻织妇之鸣机月满蟾蜍见天河之弄杼耳目尽感授衣刀尺岂私女事海国有馋灯焉照织纺则错昏照宴赏则明余欲于宴赏之会而置纺者于座右明来灭相半灯光这知何如可发一笑卫玠出游观者如堵潘安载车有果争掷好色之情同也面目可憎何与人事乃张载每行而小儿以瓦石掷也小儿何仇也丑恶可知也夫人心之丑这甚于面益瓦石而戈兵不必其仇也噫亦危矣石曼卿善戏谑尝出马惊堕地曰赖国我是石学士若是瓦学士岂不跌碎乎俊语自谑可破世人虐浪快欲之事莫若饥餐适情之时莫过甘寝求多于情欲即侈汰亦茫然问近日讲章孰佳余曰坐一块蒲团自佳问吾侪严师孰尊余曰对一枝红烛自尊窗前俊石泠然可代高人把臂槛外名花绰若无烦美女分香唯天下无各尽之道所以有交贵之势譬如子尽孝弟尽敬各有当然不必以慈爱招也世尽认为交尽之理所以相责而相报也夫道岂为相报设哉词人半肩行李收拾秋水春云深宫一世梳妆恼乱晚花新柳去虚矫之气望如斗鸡用卤莽之力终成画虎美仅一脔则嗜好之口皆穷剥及全肤则行譛之术已竭慨性僻之如仇不若枭羹疗妒闻调高而寡和何当舞草知音竹实如累梧桐不凋凤凰有欣托之地风雷作合霖雨久待蛟龙无终蛰之时高僧筒里送诗突来天花着落韵妓扇头寄画隔江山雨飞来无根器者不可与谈道无灵心者不可处论文故修慧是生人第一义树声如泣全添哀毁之情虫韵犹太吟半咽悲歌之调客曰董太史以书法作画以画法作书所以为佳又曰书中有画意画中有书意所以为佳余曰书尽是画画尽是书所以为佳故看画者可得书意可得书法看书者可得画意可得画法犹其浅也直须就书作画就画作书与其藏名山不如悬国门如其结血成碧不若呕心为字家徒四壁不为贫知是诗书窘我一掷千金浑是胆不免英雄笑人人生领趣最难雪月风花之外别有玄妙人生相遇最巧趋承凑合之内别有精神耳目口鼻位置不正尚来指视之纠弹意志心知穿引多端可无隐微之谴责西游记一部定性书水浒传一部定情书勘透方有分晓王粲有异闻望人多敬之蔡邕与粲为友一日粲来访邕腈倒履迎之入户粲笑曰倒履矣噫今之以习相近狎以交好掩才何可胜道粲不足若邕者真可风也天下事固有相须而成者不妨诮依人之鸟天下事必无舍身而成者何劳效叩头之虫极巧穷奇宋人玉叶将焉用哉注精凝视庄生木鸡彼有取耳瞬息而通千古莫如微名一方而流九州无过只字客来花外茗烟低共销白昼酒到梁间歌雪绕不负清尊良马比君子不在奔逸绝尘美玉喻佳人讵独晶光异彩瓦枕石榻得趣处下界有仙木食草衣随缘时西方无佛马勃牛溲举世无终弃之物龙文凤采天地有或闭之时当厄之施甘于时雨伤心之语毒于阴兵点破无稽不根之论只须冷语半言看透阴阳颠倒之行唯此冷眼一只居绮城不如居陋巷见闻虽鄙耳目自清赋长言不如赋短曲口舌太烦语言无味西伯泽及枯骼而大老双归燕昭价重死骨后骏马三至德之感人深于招徕士之相投不在征召防细民之口易防处士之口难得丘民之心易得游士之心难七国所以惧横议暴秦所以下逐客然而议固从惧起者也乘其惧益其横一听之于自然则不攻而自消客固从逐而生事者也严其逐何处不可游一与之为各适则不逐而自安宏博者尚郁陆尖巧者爱疏美然文章期于官样小家贻笑大方白乐天云量大厌甜酒高才笑小诗盖有谓也君子之狂出于神小人之狂纵于态神则共游而不觉态则触目而生厌故箕子之披发灌夫之骂座祸福不同皆狂所致得意不必人知兴来书自圣纵口何关世议醉后语犹颠天下万事不及古人独诌佞不多于小人骄吝不多于君子直道而行可以慰夫子三代之思也异宝秘珍总是必争之物高人奇士多遗不祥之名不如相安于寻常受天地清平之福德能知报何惭于黄雀白龟劳无可施甘让于木牛流马酒有难比之色茶人独蕴之香以此想红颜媚骨便可得之格外亲调初裁歌儿持板待韵阄题方启佳人捧砚濡毫绝代风流当场豪举世路既如此但有肝胆向人清议可奈何曾无口舌造孽