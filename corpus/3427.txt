太上三十六部真经正统道藏三家本六卷洞真部本文类太上三十六部尊经日三玉清境经上上清经妙眞经太一经妙林经开化经仙人经玉清境上清经是时天尊曰若诸眞人无量大神行道心时修慈悲行得眞法地修舍心时修智慧行即此功徳无量劫中复得何法诸天圣衆诸大眞人无量大神行此功徳能如是得不可思议天尊今如是说法令一切皆知是法寳法眞人曰臣今未解要法未识宗本未了空相未了一切道言善哉善哉汝善知时知我説法汝则谘问眞人大神无边圣衆修一切行修一切智则得无爲安乐住于眞空平等诸法自在长乐之宫难胜国土福徳之郷光王国内当知一切衆生无量苦患及一切种种无量愁忧巳令一切等其身体平复如本受诸快乐免离生死亦不变不异眞实正住善方便法于未来世故有善巧方术多设福业修行布施尊重恭敬作如是言善哉汝等一切亦能于天中之天及于世间能大増长利益之事能令衆生至无量寿命汝今是大医之三善治衆生无量重病善治方药处处疗治曾无暂舍爲于衆生出病根原善巧方便治种种病渐渐游行利益衆生无量快乐于诸衆中最胜最尊汝今是何因縁得如是智慧值遇如是功徳戒定修持甚难得此最上福田如此之事皆由往昔因縁过去未来见在广逺果报端正微妙形色殊特威徳具备能令一切安穏受乐则舍无量一切诸病百千怖畏能消灭之能爲衆生设大罪福无生虚假世间空有是身不坚是身不净是身如幻是身如梦是身如泡影是身如浮云是身如勐火是身如风露是身如霜雪如是观察甚可怖畏甚可厌患以求寂灭无上泥洹永离忧患最上至清无常变异生死休息无诸尘累无量精思智慧功徳具足成就㣲妙法身百福庄严诸天所讃如是无量无边作是大愿而説偈曰我于往昔无量劫中爲诸衆生发明正道遍视一切如不转动而不爲害解脱之力若有说者穷劫不尽若复至人及以末学当舍难舍以难舍故以身无损是名正道上清经灵符玉凊境上清经玉清境妙眞经如是无上法无量大慈悲修诸心修诸法于诸学人第一勇徤不可思议微妙之处如无上道难可譬喻犹如大海等于虚空无量诸天大圣无量衆眞无量大神咸生欢喜作如是言欲求无上正眞妙法天尊谓汝等住空平等难胜之地则不见有父母兄弟亲族知识姊妹见息爱憎中人譬如虚空无有父母兄弟乃至无有衆生寿命一切诸法亦复如是其心平等多所利益如彼虚空何以爲行功徳善能修集诸空法故是内法空常乐我净得无所畏是内法中虽有道性而是道性非内非外非上非下非有等非无等眞性常住无变易故是名眞教观于内空外空观一切法本性皆空无常苦乐净不净者是名正法汝等无量无边一切圣衆及诸眞人诸天大神常于是中通达妙理广及一切令今见在过去未来得如是空门玄之又玄则得住虚空我于大衆之中说如是等诸空义时复有百千万亿衆闻如是説即得住于虚空等法住是地巳于一切法中无有滞碍繋缚拘执心无迷闷常乐自在清静无爲以是因縁名虚空等一切诸法譬如虚空于可爱色不生贪着不爱色中不生嗔恚汝等一切住是地巳亦复如是一切法中亦见亦知若行时若縁若因若根若精若思若乗若遇善识若持禁戒若能布施如是等法一切知见无上解脱甚深所行智慧见诸衆生行诸非法必堕地狱无量苦恼知诸衆生从地狱出生于人中若行布施乃至具足是诸所施是人必得入正解脱是名正眞微妙复有亦见亦知云何爲见云何爲知若有若无苦恼不生常乐我净菑障消灭一切无爲诸神尊定不入生死轮廽坚固不壤巳得成就亦复能知一切衆生悉有道性而说偈曰我念宿命一切不定假于衆法可不是空寳性五尘从何得有不得不空解脱法门叹未曽有一切时衆不能解义爲若此也智者闻是解脱法门皆应恭敬顶受此法妙眞经灵符玉清境妙眞经玉清境太一经大道明言一切诸法无边智慧令诸天人大圣无量眞入及诸法界有色无色有相无相各令心信成就知是衆生求于正教是人从流此人非流是人正住此人非住知此法时巳到法岸住于至境得法深味得法宗本得正解脱修诸正行以净天眼见诸衆生造身口意三业不善堕于地狱畜生饿鬼难忍涂炭风刀往还昼夜不息见诸衆生修善业者勇勐精进行持道法务欲济人当知此人得生天上快乐无极若在人中聦明殊胜我于无量劫中见诸衆生从阇入闇昏塞迷闷不能解悟有诸衆生从闇入明知识知见有诸衆生从明入闇舍眞入伪不识道法有诸衆生从明入明眞如满月若或一切或因恶业成就或因贪慾嗔恚愚痴是业深重必堕地狱受诸恶报如是之人若能发心修身修戒行种种法知省知悟不堕地狱懴悔发露所有诸恶今曰懴悔旣悔之后于今巳去更不敢作惭愧成就脱离三恶道供养三寳以是因縁不堕地狱获大善利种种果报庄严其身得天妙相清静自在如青莲花具足果报若或生不信想起一切恶业诸罪皆至所求不得所愿不遂所作不成所望不至种种愁忧非是一端受如是等无量之苦现世受报无量大慈大智大慧眞人乃见是人不知因縁不能懴悔不自省思不自悔觉不生惭愧无有怖惧是罪增长地狱受报解脱何期长夜冥冥苦毒备经如是衆生亦有道性爲诸烦恼之所覆蔽不能得见光明智慧无量功徳犹如闇夜所见不眞所谓世间男女若识若不识若去若来若彼若此舍宅城村衣裳飮食山海林木衆生夀命皆是道本无有他相无有他色太妙纯一至寂无爲永生永乐无有障塞大通圆满而说偈曰我于是时明大智慧说诸微妙示诸衆生得闻是语令其坚固故行无厌眞心清静欢喜无悔无所怖畏不内不外不嗔不怒如此之时无有顚倒是诸性相无碍自在太一经灵符玉清境太一经玉清境妙林经诸大法海无量无边大周法界无有穷尽种种法本功徳即是天尊无限智慧实非贤智能明是因得如是法无有障碍无有转动无所怖畏于一法中作种种名经无量劫说不能尽善哉是法不可以智不可以贤是法至妙不可得闻一切凡夫取着于色乃至着色则生贪心故爲系缚则不能免生老病死忧悲大苦一切烦恼以是因縁得闻是法免离诸难无量衆生俱得解脱若复有人一生以来多诸罪障业报深重不闻是法名爲魔鬼纒绕其身乃至一身终不能脱若不恋着即脱魔鬼亦如世间有罪之人爲官枷械无罪之人官不枷械汝等一切亦复如是有所着者魔自绕身无所着者魔鬼逺之常生自在所着自然离诸色相离诸尘网无复有诸烦恼相无复有诸障碍相得法自在种种利益亦复如是从道得法无有他説无有异念离欲自然得眞寂灭一切诸法微妙光艶犹如重寳莫可称量汝等若复见闻转转教人行诸方便咸使见闻甚深妙义眞实言语令深信者各得受持无量衆生发无上道心然后爲诸天所宗恭敬供养难可思议眞实明了决破诸疑辩论眞伪玄妙无极当尔之时有百千万亿眞仙道主而在坐中总持正法巳成无量具足六通大智转入法轮爲无爲之品不可思议无上正眞难可譬喻上得之眞应见下方无量之形遍诸国土引接衆生未尝暂舍若复有人发无上道心所行种种利益无边智慧更于道果种种奉持虽形无相其理甚眞虽名无体其用甚眞能知是法寿命长乆修行功徳无有懈倦即于此时常劝于衆生莫生怨想莫生慾想无有贪着无有梦想无有邪见皆得眞实具足正性而说偈曰若生邪见是不信空诸漏诸尘从何而有如其本有鸟得无爲若其今有云何得生爲是縁生爲是寄生爲无因生爲是共生离诸问答等旣无生故知非有不可思议妙林经灵符玉凊境妙林经玉清境开化经道范敷张开度群品俾登道岸故于是法广宣教化令一切衆生修诸功徳汝若如是于是法中得寿命长所以者何善知因縁诸方便法令未来一切衆生种诸善根是故令知诸法假生度生故令诸世间懃行三业修福果行故复有十仙九十六种俱其眷属所来悉至同共道场成就功徳如于其中调伏其心如是外来恒以一心求于功徳説是法时得闻是事心生欢喜各各相谓言语呜咽如是开导未曽有也难可得遇复于是时无量至眞上圣至眞大神无量眞人无边圣衆广及十方大週法界如是之衆不可悉记以其先縁今得㑹遇俱在坐中即自思省思于经法求于法身舍难舍身复于音声歌诵圣徳香花讃叹种种所行尽皆如意以爲供飬无上尊者即于是时俱入香净即于是时无碍解脱得不思议得善果报常得法轮入不退行常生法地得是事巳心得闻法了解苦空无常无我常乐我净旣闻法巳各率眷属而还本土如是衆中复有解脱知见妙理得法宗本十二因縁辩了三相如见説法得道得果得因得縁无量妙通轮神入定了说无漏智慧善信方便谓是大慈入空寂定不可思议如是衆中有善能希有之法于衆坐中解脱法要甚难可得甚难可得甚深之义于其大衆各各勇勐欢喜踊跃讃叹无量咸称果报能于此时尊所听受胜法甚善解悟欲悟未见大慈大悲威仪所行悉皆同等发悟未知与其方药如是希有难得果实我等眷属即时应当舍难舍劝诸余人令其同发如是无上不可得心莫使悔想普皆同等即时百寳种种庄严广大之座庄严旣巳举衆稽首谘请顶礼瞻视慈颜自叹宿生有幸得闻是说称大慈悲广爲宣扬而説偈曰无上至眞无极徳至寂然之地最上眞妙无极中尊我得仙来至尊大道无古无今无去无来无思无想常以正教令诸世间皆获善果最大利益无憎无爱同承妙力开化经灵符玉清境开化经玉凊境仙人经玉眞妙果庄严希有希有之法天中之天中亦不能三界之内及以世间况能有耶难思议耶我不任胜尔时㑹中一切至眞大圣无量大神及诸圣衆言曰我等眷属悉皆外来神尊所有祕要言语犹能怜愍譬如日月其光无隐我以眷属归依礼足唯愿哀受我等同共发心归奉教化若有不如我心我愿咸生恭敬即于尔时心复叹言惭愧尊重所领要言终不能尽及于虚空甚难甚难于难不难蒙今大衆令我演教我自思唯不敢嘿然若不宣说则于来世之人不得善果不得善果不得增进福田若不宣説所领之言深是祕法不遵上说即于此时见其威力天神侍卫神龙翼轩百千种伎一时和雅即时上座讲诵诸法叹言道深甚奥虚无浩渺旷荡之渊如人不信如天亢旱不生华实及水陆所生之物皆悉枯悴无有润泽不能増长一切诸药无有势力不信之人亦复如是自受枯悴无复他咎如复有人初有信心自不坚固犹如春华敷时群蜂尽至色香细味不知厌足及其飞落群蜂尽去信心不固之人亦复如是于其衆中善来眷属闻如是大乗经典无量无边不可思议功徳之聚汝今随顺世间之法而作是言甚爲希有善哉当来之世是经流布降大法雨弥满其处具足无滞利益安乐一切衆生譬如金在沙中陶錬滓秽然后销镕成金之后价值无量譬如商人有无价寳诣市卖之愚人见之而问寳主曰此寳何价寳主曰此寳价值百千万数闻巳复詈此是何物诳我是寳各相谓曰此非眞寳不信法人亦复如是善来今衆如彼愚人不识眞寳亦复如是于其衆人能信此法而无正信譬如识寳而无货价若能劝人修持善事久而不倦亦明正信而説偈曰大法无边不生不灭降伏魔障显明正要摧诸外道由善果故得生自在上道玄奥名体深妙不可定求神用难思无有定相无有障恼复有良瞖能救病苦自然安乐仙人经灵符玉清境仙人经太上三十六部尊经日四玉清境经下黄林经上眞经道教经上錬经上妙功徳经道徳经玉清境黄林经第七正教广明无有限量人天归依无有穷尽于一切见在未来均俱正性若或过去生中有未闻法今今皆得自然归奉教法无有障碍若复有人出家慕道能知信向因是长飬其身旣长飬以来未识法性即于此中轻譟谄曲强要名誉希望衆人恭敬自无所得何以利他将谓出家能明正性而复愚痴犹如盲人自无所见引人路途转转迷惑而不知觉若或布施强生讃叹皆生贪求而无利益则于一一念中皆是烦恼无有休息又如叹言曰道以一音而爲说彼欲彼衆生各各具足各各得其解脱悉皆讃叹而于自性未能解悟天尊遂谓衆曰我于说法时先令一切自明本性然后教人受持如我所说以是因縁故诸法通明还复教人是诸衆生得是法教如子得父母故于一切叹説是妙法增益功徳如大海水还复周流无尽时于大衆得闻是说皆生欢喜因縁如是希有诸余眷属闻法亦称希有则于衆中未闻未了皆得通解无量増益从此发念俱获正眞仙童侍衞百千音乐种种香花受诸果报俱入大教无爲之果汝等今衆及未来世总除恶行而行正法逺恶就善弃絶爲始舍乐求道是吾种子如上正行实难思议而不净者变今净爲我法受持如或未净即今了净如是如是若或具足眞实智慧眞实妙寳故非虚谬善来眷属甚深妙法因縁㑹遇念念迁攺转凡入圣从粗入妙舍身受身爲眞仙侣六住七住亦复如是成眞得道亦复如是若或衆生爲魔所扰形神离舍长役隂关无有解脱如是之事甚可怖长思道出家逺出尘漏如我所説复能行者是生快乐不堕轮廻不生邪见能除一切无有贪着常奉正教无有暂舍恒如饥渴须得飮食而説偈曰清静妙因普及一切未发心者令得发心诸不信者亦令趣向大发善愿各得精进善说法者犹如良医得以妙药治诸盲人令见日月是大经典开发慧眼令得安住黄林经灵符玉清境黄林经玉清境上眞经清静妙品自然无有他想至上无极遍及无边无量一切天人无不敬仰受持经法如爱重寳如敬我身如爱巳子念念不忘即令汝等便得解悟得无上力常住不动无上无极转轮成就是修道行仙之导师若或说法无不稽首若或辩论无不稽首善来闻法一切解悟三界虚空权假是名圣人如是有威徳力故行妙法示诸衆生如是难事凡夫下劣无有势力不能度量如是之事故昏迷难入圣人于是故行智慧方便门戸引诸衆生皆成妙善至于上境精持教化乃可脱离苦趣况夫五隂无实三徒苦多念念生灭诸法不住善来㑹中不退不转善得果报是名爲乐胜因常行清静无碍自在得善果报汝于㑹中思量功徳轻重利益之者复次觉眞若有道士女冠功徳积累不可思议眞实法侣三万六千人衆所共知明大智慧行皆悉成就大道威神爲护法城受治正法名闻十方衆人所请绍隆三寳能使不絶降伏魔障制诸外道悉以清静永离爱纒心帝安住无碍解脱念念总持辩才不断布施持戒忍辱精思微妙智慧及方便力无不具足一隐一显处于虚空其大智力得无生忍成道名字入不退转入清静行略说大道五百劫中讲经说法终日竟夜论说其义终不能尽汝等当知自此以去百千万劫若有修行至无爲处无相有相智慧入定不起法忍从上至下稽首稽首三十二相了见道意神智无量犹如虚空不可量度复次至人于往昔时求道正教怜愍衆生如母爱子道甚久逺非是今日若能懃心奉持念念不忘自发是言善哉善哉名爲方便十方尊神感我是心皆施妙法力即于是时五路通达魔鬼潜伏正于其时皆明正愿各得成就而说偈曰我今所见即知正法有大果报难可譬喻如于暗处得大明灯普使一切得是光明身得安穏无有烦恼以是因縁悉得具足善哉妙法方是深奥以是义故成就果实上眞经灵符玉清境上眞经玉清境道教经尝闻至道无言妙隐玄中之玄因问之曰天尊遂谓诸天仙衆无极无边至眞大神同㑹妙有殊庭阐扬教范汝等皆欲求道而曰闻道粗妙甚多汝今发问是闻果实乃发此心求无上道终不可得如五道大力鬼神则于劫中皆同天地生化爲生疑网求于祭酒永居土地不能听戒去失道本如汝等心欲闻我正教当于此时发无上大智慧心大不可思议心而后得闻汝令覔道汝曽得闻希有希有道非色中求非不色中求不着有中求不着无中求爲诸衆生假作诸法随其所设强立名字得其名字实离名字无上正眞但闻其名无量功德不可思议何况受持虽无形相杳杳冥冥其中甚精无碍上法眞性不动其威如海其威广大降伏劳怨制诸外道甚难可得应化无边不可思议是道玄妙是言希有之事说是法相我今受汝汝当信念莫生退想莫懐疑想莫起畏想莫信他想莫言无力莫言甚难但须直心正念种诸善根自然了法入道源流常得一味若无所得不起法忍善习智慧常劝一切普令得道无生障碍勿生嫉妬但施一心平等说法最上因縁实难思议无有穷尽广说因縁无有懈怠常作法音讃叹歌咏令一切衆生同生廻向发无上至眞大不可得心成大圎满修习正教广度无穷各运大不可思议力大智慧神通力当于此时受法得度善来因缘如是如是若有衆生于劫劫中略得闻法亦复如是无有限量无有边际皆是种子恐于种子自不能种难生果实汝等一切甚难希有能随顺转永不退轮悉皆具足知种善根是诸天衆得无所畏功徳智慧以修其心相好严身具足第一先得善果舍诸世间所有好名称髙志趣髙逺无余复习而说偈曰以此善道示诸世间犹如天雨润益增长一切诸衆成就果实悉除饥馑多受丰乐神尊祕藏无量智慧衆恶永灭万邪不干神照深逺得其玄妙眞实不动得无畏力道教经灵符玉清境道教经玉清境上錬经道言㑹中善来无量圣衆一切天眞无边无极至眞大神一切诸法有等不等衆生亦等不等复有无量不可思议我常歴观诸天诸恶趣门故有六宫主其罪福一日纣絶隂天宫二日泰杀谅事宗天宫三日明晨耐犯武城天宫四日恬照罪气天宫五日宗灵七非天宫六日敢司连宛屡天宫复有二十四狱一日镬汤地狱二日铜柱地狱三日铁犂耕舌地狱四日刀山劒树地狱五日剉碓地狱六日毒虵食心地狱七日镕铜灌口地狱八日炉炭地狱九曰铁轮地狱十日运石爲山地狱十一日鐡床地狱十二日剑林地狱十三日寒氷地狱十四日勐火地狱十五日鐡杖乱考地狱十六日大石压身地狱十七日鐡锥剌身地狱十八日鐡丸地狱十九日吞火食炭地狱二十日硙磨碓擣地狱二十一日鐡汁地狱二十二日㧞舌地狱二十三日铁鎻地狱二十四日锯解地狱复有五苦之门周围二十四狱一日色累苦心门二日爱累苦神门三日贪累苦形门四日华竞苦精门五日身累苦䰟门三涂上尸中尸下尸三涂五苦八难之门复有九幽九狱分布四方东风雷狱南火翳狱西金刚狱北溟泠狱中普掠狱东南铜柱狱西南屠割狱西北火车狱东北镬汤狱复有男女堕落此中无有限数非可堪忍不舍昼夜太极眞人稽首礼拜上白天尊天尊曰此诸罪人不信三寳惟罪是修故堕此间无有出期我今爲汝演扬正教无上玉匮令诸衆生悉得解脱玉虚君于是盟誓至眞请出玉匮中科品皆黄书青轴备言要品箓集救苦眞符而白天尊曰臣巳闻是教典得如是法永离地狱苦趣奉持玉契昇入金门无有滞碍中一巵灯明分布八巵九狱皆除于大衆中若有闻是法要恭听法音便生快乐而说偈曰天尊言曰此诸苦趣皆是自入若得闻法亦是庆幸汝今宣扬当自坚固勇勐精进复以光明清静法水破除诸障惟破八狱中及五苦自然消灭万里鐡城崩落如沙上錬经灵符玉清境上錬经玉清境上妙功徳经道言善哉善哉若复有无量天眞大圣至眞大神于其㑹中东西南北飞天神王咸皆稽首种种法縁非可尽言四方大智可令此等无量无边若诸男女能发善心生大智慧先当调伏其心修行要行如是要行度入法轮飞天流转大藏正教五千余文万八千篇尽归寳藏飞天八神运力旋转四方金龙旋柱闘珠八面垂珠三十二舘阁三十二天帝周廻八方五色祥云敷地拥出光明遍照藏心书九天生神章经余经皆归舘阁转轮三度咸使衆生皆明眞性能于法轮受以劝戒使得更生还生人中了见诸法无有疑惑种种善根修此要道无边智慧无量教法皆在其中万世通行无有障碍如是功徳无有穷尽实难思议于其衆中能明是理一切见闻悉皆如意其或未闻如是要法亦当发心归依随法轮转略听眞音亦得解脱修此要道莫生退悔精进诵咏以闻奥妙上眞之道而复光明救度一切免离苦趣作大利益种种方便进修行业天人归依百千万劫巳生当生未生若发善念当须敬奉引入法门使于此生当生渐渐闻法无有魔障亦能得遇此法若复有人巳于法中闻是说巳亦能精勤而无终始初虽得道后生退悔贪着世縁亦无解脱汝等当依我说听受广开法门自坚本行亦使未悟者悟未闻者闻建大功徳诸行成就度入善果见大因縁普入无爲之果更入錬度以致道眞入清静果诸有所作普皆上善如是一切具诸功徳力无量无边悉皆具足细微之力法始萌芽不善修持而失法本不能长生若能积习功徳无有限量我即说法之时不有亦不无以是因縁故诸法应亦无我无人种种见闻悉皆成就以斯妙力是大不可思议而説偈曰能知古始谓是道纪未解令解道之种子所以者何天尊智慧不可量极微妙之义深逺难识强爲其相慧行难思应见诸法何爲不得是诸衆生贪着不识若明皆悟上妙功徳经灵符玉清境上妙功徳经玉清境道徳经我说一切皆是微妙汝等衆眞于过去未来今生皆有无量智慧而不明了八达交横种种业縁皆非正念或有上品不明正性未全大乗犹贪香花不生道徳不发智慧不行善信亦能堕落况或有人顚倒非意永失因縁不遇三寳不闻要法不闻法皷不闻祕藏如是之人若听我说法亦不能分别所作亦不分别爲法相亦不分别旣无自性亦无他性若能于此中得闻是说而能解悟则于一切法中皆得成就而至不生不灭而复成就一切法而离诸法相一切言说亦离诸所言说不言不说是明法要欲行大道莫示小迳无以大海内水譬诸小水无以太阳譬于余光我于说法无有滞碍一切圎满实难思议实难辩明徧满三千大千具诸法界如视掌中不以二相亦无妄相清静无爲无今无古无终无始广劝衆生以求善本舍此身命方求解悟坚修法教悉皆圎满甚大饶益一切衆生即于此时于未来世中流布教法未见未闻及他国土余诸愚闇未有达者皆令因今说法亦得解悟旣得解悟入不退转无爲大业到长寿处第一胜因难可譬喻于是衆中稽首礼拜五体投地欢喜踊跃大声讃叹是大不可思议功徳无有边际我今闻说千万劫中未有今日一言即于此中无限眞人闻是说巳胆礼金容拜受玉科皆得解悟须㬰之间得不可思议复有无量无边诸天神王及诸圣衆从空而来皆欲増益道徳妙有眞静无量大神及诸仙衆同时稽首无上正眞微妙要品皆是大梵若有见闻悉皆利益而况持诵授诸戒法及广劝衆生均受妙法得大圆满具足法性六慾不生三毒皆灭神识俱清成大通智慧转转教人以是功徳无有限量是眞教法难尽宣扬而说偈曰汝等当知静有二种一者有静我念精微常念静行二者空静思念如海常念精行即存守一方得渊源得究竟静尽有归依得于诸法乃可无尽以诸衆生本先自澄道徳经灵符玉清境道徳经太上三十六部尊经日五上清境经上洞玄经元阳经元辰经大劫经上开经内音经上清境洞玄经至妙妙品无上至眞隐奥难明于是诸天同声讃叹上白天尊请开法要时于座中咸生欢喜无量光明开悟群品复有无色界夫子从彼所来其名曰皓庭霄度国天帝王子渊通元洞国天帝王子轮宠妙成国天帝王子秀乐禁上国天帝王子如是等辈四天王子闻是希有妙相之事各率国人智男正女同㑹四种民天腾胜梵度贾奕常融天皆云如是甚深因縁得转胜地无碍之处得道之眞复有色界天子十八天王越行天帝王子蒙翳天帝王子和阳天帝王子恭华天帝王子宗飘天帝王子皇笳天帝王子堂曜天帝王子端靖天帝王子恭庆天帝王子极瑶天帝王子孔昇天帝王子皇崖天帝王子极风天帝王子孝芒天帝王子翁重天帝王子江由天帝王子阮乐天帝王子昙誓天帝王子如是国王併其臣子及以国人来至我所我即爲其随时演说眞道上力是国恭敬作无碍法作大法幢不可思议闻是妙事心生欢喜叹未曽有得此善果甚爲希有得清静縁永离声色无复烦恼转不退轮永无生死成大具足是眞微妙不可具陈复有欲界六天帝王子俱来称扬如是大不可思议功徳实难会遇皇曾天帝王子玉完天帝王子何童天帝王子平育天帝王子文举天帝王子摩夷天帝王子如是等天帝王子诸臣太子其国人民多不具足无量苦恼流浪生死爱憎别离怨家恶杀不可思议有至心者闻道所在不计逺近我今爲说十二因縁咸使回向同生眞境及度诸国随縁髙下次第令悟如是眷属即受正果俱不退转悉得安乐群臣吏民普得无碍法同入正眞㑹登清静智慧门发无上心超安乐道场我说诸法常以劝诱令诸世间渐入正宗皆得道果而说偈曰是法光明最妙经典若见在世及未来世在在处处城邑聚落山泽空处若王宫宅顺是经典所流布处我当此处大咸力神往至彼所随逐拥䕶说是法者普令成就洞玄经灵符上清境洞玄经上清境元阳经尔时诸天圣衆诸天大神无量至眞大神心生欢喜得闻天尊如是广爲大衆演说次第修行具足成就是作无量无边广大福田爲诸衆生作命根本若能善调理性命自生和畅保全肌肤随时方便精修行业于其田中常得甘雨灌注年年丰熟无有损伤是大利益不可思议普使群生皆受济度成就如是以此自在威勐精进旣闻法巳竟即于此经中复起清静心起自然心起无畏心起慈悲心尊重修行复得闻此诸国外道闻得受记亦皆受记最大因縁是无量果得如是事心开意发悉皆明了身得广大天而无边际大周法界无有穷尽三十二相徧满虚空八十种好门门利益示有示无或隠或显无量甚深微妙无爲上力不胜欢喜如此所说爲善方药能救诸苦方便济人善识病源深浅对证用乐乃知四大增损常发大慈悲愍衆生故令同得归依以教诸衆生演说大智慧欲使一切衆生深入法门得闻秘藏即得不生不灭一切世间不知不见无量无边诸天信衆悉能知见能觉悟者是名眞人能知正悟直至上乗若非世间有何异相亦是世间亦非世间如言其异要须约略如是汝当宣行要法爲诸来生者作大善縁常须演说非但今日今时究竟善法当莫穷尽大通智慧皆莫能尽况诸演说而能得尽汝当信受即当告汝一一分别甚深道本当得解脱第一因缘若通智慧大慈悲哀愍普济衆生爲法因缘爲世作亲友善哉难可思议先立是法普救诸有情徧观诸衆生染着于色染着于欲不自知觉自作如是苦恼念念以此爲乐妄言𦂶语两舌恶骂贪慾嗔恚愚痴邪见虽闻是法亦不精进自致斯苦永无解脱我说诸法皆得满足而说偈曰我今闻法莫起分别若起分别沈迷恶趣若男若女皆生信向皈身皈命得成道子汝得是言故须演说难得之法爲当衆世善利法子虚静还源成我弟子旣静且常元阳经灵符上清境元阳经上清境元辰经大道㫖趣奥妙隐韵难言凝然不动自得常存若复有衆生不知道本不察根源恣纵贪欲瞋恚愚痴邪淫偷盗杀害物命不敬天神地祇不奉教法秽慢日月星辰诸恶皆至种种行诸不善爲鬼磨灭身形常多乖谬骄慢于一切善法心不信吾道横作于无道非法所行衆鬼皆疾善神皆散不来䕶持诸恶业縁悉皆聚集病患连绵欲灭其身不能得于老寿喻如朝露不近太阳舍逺诸善法无有善念道时增长于恶趣行诸不善实难懴悔命终之日无有岀期永沈地狱其家若有奉道弟子智男正女精修大道发一切善念请命道士严洁家庭竖立绯黄二旛各长九尺绯旛立左当写九天应眞经品大书道字旛顶四带三十六符旛身书九天应眞经品四句云符命通溟漠灵旛飏晓风迁神超北府飞舄上南宫黄旛立右当写九天生神章经五仙中灵之炁大书仙字旛顶四带三十六符旛身书生神章经炁四句云太微廻黄旗无英命灵旛摄召长夜府开度受生䰟二旛俱立门首振响帝钟召集十方发心懴悔亦能成就智慧从前罪障悉令消除十方十地之中尽处福徳自在之郷遍及一切等于虚空无有障碍诸天大力无量大神王兴大慈大悲无边善念无小无大悉皆度脱一切苦恼如汤火销镕冰雪如此大智慧力无所障碍普爲诸天人同发至眞愿出入非有无应化无边畔无有别心有一切大智度脱于衆生若有行念者眞是道种子当发种种善心愿达过去未来最大因縁无量恶业悉皆了解过去未来即于长在习方便法于无量无边衆中各起敬恭得闻道要而说偈曰汝今得道永保长存碍然不动方名正道本非起住亦无去来但见衆生均有生灭眞道大慈常无弃舍何有生灭以爲衆生不能常住深可悲愍微妙之道皆爲无量元辰经灵符上清境元辰经上清境大劫经大道境界遍满无量无边尽虚空界无有穷尽无有劫数东西南北四维上下无复滞碍能成一切诸法了解三业要路通达诸法相无有遗滞者心愿成尽无碍乐得道法得闻无上事衆广说要法因縁大法无限当作难尽思议言说精修六行能进入无爲更发如是清静大智慧愿大慈悲愿能弃一切色能弃一切慾能弃一切贪能弃一切瞋能弃一切痴方便平等慈悲救度救一切苦衆生我今施汝三五一四中忍辱一切事精进不秽法思念不退轮转永不思邪意念念是一切法王能思受于一切诸法所有迷妄者悉无有怨恨让徳于世间不欲人之所欲亦容于一切无理亦不辩诤逺去世间诸烦恼梦想藏身无爲处于湛寂幽静心不负所言行业不逺离经戒昼夜常行道果飮食坐卧皆明道法五味不贪着六情俱能解结口虽杂食心常不味凡所养生集气亦非服药自生肌肤强壮眞阳竟不思想耗散精神目不虚视种种诸恶业一切诸烦恼并皆消除其诸来世男女生于末劫不遇明师不亲善教生诸一切无量诸恶业起一切念想轻陷良善作诸无量重罪不能懴悔死入无边大地狱沈溺五苦诸恶道身体抱铜柱足履力山手攀劒树复入镬汤吞火食炭头面焦然天道地道人道畜生道饿鬼道地狱道或胎生或卯生或湿生或化生无复有因縁离诸恶趣永不见光明终不得出离若有一切发无上智慧心广爲宣说得是因縁开悟正因还明本性今日大善不可思议如此所说汝等无量无边大衆得闻未闻法得见未见法始登道场皆承妙力凡有一切见闻尽皆如意不复顚倒迷惑诸大智慧皆令得道普行正教而说偈曰心念衆生如母爱子衆生生死自溺轮廻无有出离难明正法若有见闻亦能精进上道无亲唯是善人劝念衆生宜加卫䕶以其身心令解调伏㝷道根本眞正智慧大劫经灵符上清境大劫经上清境上开经如是经中大圎满性无有限量所有演说一切诸品要法上境至眞甚深微妙无有虚谬前劫今劫后劫诸如此等言说汝等各宜敬信生大慈大悲无碍心大不可得心必见希有之事凡今天下所愿皆欲㝠心寂静恭敬听信不得生诸恶业贪毒邪见无复妄谈诸天日月星宿周廽数度皆主明灾福因縁或顺或逆或留或伏或明或暗或昇或降或沈或寥或躔或度皆主吉凶周天二十八宿皆历诸天故有下方人民皆当修崇恭敬看其行度祈祷禳谢即得免难诸厄难我今爲汝演说禳度星辰之法当严备香花灯烛于清静堂宇塑绘十一曜仪形二十八宿诸金井银河紫堂分野吉祥凶祸妖孽暗昧星眞形仪看宣经文修设醮筵用五谷布灯取本命年月日时所属更用五方色彩安鎭坛内皂一尺赤二尺青三尺白四尺黄五尺称扬法事一切星眞并皆回曜转祸爲福变凶爲祥若有男女能依此法而未闻如是要法凡能修斋建立道场之人各宜转转教人莫生障碍于其福徳亦不可思议若复有人无力可以修崇能生敬信讃叹功徳其于善根亦能増长一切灾难亦皆消灭若复一切善士能发大慈悲行则于境内大施福力建立坛宇广崇供飬欲令一切皆承道恩如是福徳无有边际无有穷尽能发善心爲人修禳莫生懈怠亦复如是于其衆中若复有人见人建立道场自生轻慢不信戒法称是虚言若有灾难但欲希望苟免当于此时若发善念不能上达使及一切眷属皆不闻法如是诸苦皆是自致及生异世永失道徳本原所有诸障恼连绵世世无复解脱即于其后大得伤害流及累世子孙诚可悲哀我今说法欲得皆能信受而说偈曰汝等敬奉莫生懈怠莫起怨恨莫生恶相絶灭一切种种诸累心常清静行常智慧意灭烦恼念不退道如是等事各宜执戒永不复犯故现诸法皆信是行至无上道上开经灵符上清境上开经上清境内音经天地变异自有定数阳九百六以爲灾害若显示妖祥皆明证效今夫一切人民六亲眷属皆得神气与性命假託父母与生育而成而实受禀于天地以天地爲父母见灾害善恶是天地之气清浊凡一切修习上道增进智慧之人若能广劝修崇即知祸福因縁皆由天地变异懃心祷祝修持上道各发如是上愿遵奉道典能令一切各归正教夫天地不通或因大怒自生灾咎五谷不熟人民死伤兵戈竞起疫毒流行日月星辰皆失度数此乃天地大凶之嵗罪恶不可复名如听上妙至眞要法俾令一切诸恶悉皆絶灭汝知天地奥妙意义难可称扬夫大灾异变恠者是天地大怒也中灾变异者是天地中怒也小灾变异者是天地小怒也比之人事大事大言中事中言小事小言不空言也不空见也不欺人也夫见大瑞则应天地大喜恱见中瑞则应天地中喜恱见小瑞则应天地小喜恱夫无灾无瑞是天地气藏不见象不见形不显祥不明变当知归奉至尊上境明了一切诸法内隐音韵玉章皆得成就一切善縁复有天地大谭天地中谭天地小谭皆有示象如十一曜中惟有紫炁不示象则永不兴灾异日示赤鸡月示白兎日遇春青龙夏朱雀秋白虎冬玄武月兎中有青桂臼杵四时不变木徳星君兔头猪身虎尾火徳星君马身蛇尾金徳星君猴头鸡身水徳星君黑猿捧笔墨砚土徳星君羊角龙头犬耳牛身罗睺星君羊角犬瓜牛尾龙身计都星君龟月孛星君蛇若示此正象皆不爲灾若兴变异昏暗不明悉无文采日月木金紫水皆不爲灾若遇失次则略失明火失次赤髪露眼土失次迟滞罗计孛失次皆随十二宫变相则示灾遇金星吉若能依度禳之则吉而说偈曰禳度之法感化之机汝等当知清净身心修习上业先当恭敬次示正信四徳成就方尽皈依若男若女依教奉行不怀疑惑了达眞源洞达杳㝠更能信受而复度人内音经灵符上清境内音经太上三十六部尊经日六上清境经下錬生经灵祕经消魔经无量经按魔经上通经上清境錬生经道明正统从古到今皆令上士中士下士一切见闻无有限量徧虚空界旷荡无涯漠然开通皆令诸余一切咸得受用凡人将兴者多因好善凡人将衰者多因好恶将吉者易开导将凶者难辩明天道常祐善人大道立法思归有得天道每逺恶人大道示威不肯扶护若复有人能修持上道敬奉师尊传受经法还复精气灌注身田以丹砂书秘篆灵符吞服入其腹中当见腹中之文大吉百邪皆去五官爲主爲道之初爲神之神百节筋骨四肢八脉皆合眞元门戸出八邪气自散眞道流行内外洞明守之积乆天医自下百病悉能消除因得老寿愚者不知自然捐去妙法虽遇宿善亦变爲凶贤者以爲重寳尊重敬奉此可谓长存之道也独贵自然形神俱妙体相常乐守此神气性命自得逍遥道果昇入金门若不知其祕要抱其有竒思反爲咎则夫自然不可得长生之道也汝今若欲依前修持不若先飬其母后爱婴儿五精皆朝泥丸还元复命自得保守无复亏损乃可精修行业出入华房森罗郁茂覆盖羣生是眞寂眞定大圎满大智慧大无边无尽庄严法相普救一切徧周法界四方四境万万余里逺近多诸寃结善恶相半未能解悟惟凭一心归奉眞宗求师慕道自到帝前积习巳久亦能超凡入圣逺离恶趣当令清静汝等未来皆未门法若复将来皆是因此福田能种百谷嵗嵗丰熟无有旱伤普集诸天无量无边尽虚空界难可思议福徳广大圎满万圣千眞同伸讃叹是斯良因利益一切诸天仙圣俱会一时常生欢喜作如是言若复至人用心坚固永不退转无有障碍即于世世生生永劫流转得遇明师亲授奥㫖如斯法教难可尽述而说偈曰感化之徳难可称扬汝等善智各奉教言悟彼眞元轮转善道无有休息清静解脱无爲自在常行正念必自当得行此事时寛裕爲心舍除四恶行大功徳作无碍心錬生经灵符上清境錬生经上清境灵祕经夫人居天地之间开辟以来自有名字爲人人廼中和之气凡物之长也尊且贵与天地相似而不能与天地长乆是招摄之道不能修习所以致其沦䘮至人能明是理会合形神修眞錬气造于俱妙之地自可逍遥正性直入金门永断轮回超昇成道誓度衆生作诸善縁当知人身难得眞道多迷若失人身万劫难复今或一死乃终古穷天毕地莫知其因旣死之后莫知其徃乃是摄魂集魄会合其身顷刻之间复归杳𡨕故大可悲哀大可痛伤我今语子当明正见了悟生死不爲悲叹一切𡨚尤俱得解脱永不爲累故天地格法天地万物父母恐于其中复有自𡨚自哭致诸苦恼妄生恶业实非天地患难所钟苦毒难忍仰唿于天俯叩于弛而自悲伤称其寃苦故天地爲生眞道一切竒方转转教人錬魂陶魄而能生化然后可以自防而得小寿初无正道大智慧法通解要法与天地齐其长乆与日月齐其明照与星辰随其周运眞劫数随其轮转虽得小寿亦无利益凡有形赋受于天地之间皆有磨灭况于人居天地之间七情六慾有以牵纒富贵得以骄忽自谓充足不知思慕眞道贫贱自生怨恨反道轻身不生惭愧惟生恶业学道之人初乘智慧未达世机尚萦烦恼而有所求亦不肯力学眞道善方自生轻忽而共生悔恨笑贱眞道反以爲邪伪但求小利以乱天道欺罔正眞自致死地一切愚人皆知有死修治坟冢皆欲坚固不坏预修作死约制造凶服以遗子孙用多置财寳以爲威仪具备世俗可观种种如法实无利益不思此身旣死若复更生作何报对汝等若非听受吾言亦应如是我于一切法中皆明正道示诸衆生随縁应感不复贪着快乐自在而说偈曰发一切心皆当尽意若男若女湏明妙本即于此时念念不退是我弟子有道之人常行上行不处四恶不行邪慾不行一切种种诸业不见所有不见所无念道求法灵祕经灵符上清境灵祕经上清境消魔经人之生世常知有归生死周回曾不休息譬如日出于东亦自西沉古今帝王圣贤亦皆如是但于时时每思自重爱生畏死旦夕思念皆求异闻妄假殊方异术以爲延生反害其性敬事鬼神谄求余福将以求福反以招祸应有道术之士託爲祥瑞自谓感动天地得延老寿可以度世萌此念愿即生妄想信邪败正自沉恶趣永不解悟不修正道不明正因不遇善知识不断恶根本不能深计逺虑自致忧恼昏乱不明如此之事皆爲反道害教造无边罪不复懴悔是其邪说已固正道难入故能如是古者圣人聦明大达以爲天下万世䂓模亦欲后世皆知邪道而能魔障善道故明智慧亦令一切魔鬼皆悉消除俱闻正道而于利益不可思议当时亦出衆贤人俱会盛时讲明法要实爲辅相洞明天地始终深穷往复轮回不言人死复生之理不言生死异途亦不明言生死去来不实言无生灭法要使得道者自达玄机了生灭法而于智慧无有限量生灭之理自然无畏一切种智普及后来如闻是法亦皆得度无上至眞要路登大法桥直超道岸若复有人尊重正教具足智慧亦复如是永除贪着魔王保举上达帝庭上及帝王得之则垂拱无爲天下自治贤者得之尽其孝悌忠信上辅其君安镇国祚灾害不生妖孽永消吉星常照祸星自灭兵戈不起春瘟不行夏疫不作秋疠不兴冬癀不侵风调雨顺禾稼丰登一国男女欣乐太平广大徧满无有穷尽更能精心奉持永灭三涂五苦八难执符把籍直上玉京逍遥自在昇入朱宫錬度身形名标紫策受命丹霄五帝大魔诸天上仙三界魔王飞天神王无量大神并乘恩宥咸度妙法徧游诸天共保具举飞昇上清而说偈曰心发大愿作是福力今及大衆亦当信念自得髙妙眞正妙法得无量善上道徧知正念弘普令来衆生行时当得长本入妙智慧具足有相无相最大智慧离诸他念消魔经灵符上清境消魔经上清境无量经天地正统永除灾难日月五星光明晃曜兆民因而兴盛各发善念迨夫人民嚣浮时俗态异自伤和气天地兴夫大怒日月星辰三光失明天也𢧐闘不和其验则风雷不时伤损物性各不发生兆民死伤隂阳气𢧐闘不和五谷不熟水火失度灾难并起夫隂与阳本合相扶助共生和气而反𢧐闘我故明示法要讲说禳谢之因得免诸难俾令一切人民皆知道本于是至眞大神无鞅数衆一切天眞十方无极无量品圣衆咸皆稽首上白天尊曰臣等未知正道深妙幸望大慈广爲宣说敢问亢旱一切草木焦枯民困饥饿而死是何异因天尊曰夫亢旱之灾乃是太阳失度六阳俱恨因以爲害也阳九之数一千八百年遇甲爲太阳九百六之数一千六百年遇申爲大百六阳九不遇甲百六不遇申不爲灾矣小阳九一百八十年小百六一百六十年緫运甲申方爲灾矣若不甲申不爲灾矣敢问水灾天尊曰水是太隂失度六隂俱恨因爲害也皆同其数敢问火灾天尊曰火是火星躔度失次过所过分野下爲童謡美则爲福恶则爲凶下寅申巳亥位主焚州县津鎭下子午卯酉位主焚寺院宫宇庙舍下辰戌丑未位主焚人民住居城市山泽舟船于是大衆咸爲启请若有此厄如何救度天尊遂谓衆曰夫水旱火灾皆因人民爲善与不爲善郷境爲善灾变爲福郷境爲不善福变爲灾复有天搀天抢二星下降主盗贼纷乱劫夺人物杀害性命若不修崇醮筵拜奏表文应难禳度于是天尊乃示太乙醮式令寳徳眞人下降流传令一切人民俱免灾难永无水火旱魃盗贼灾殃如是利益广及一切若于所在无力修崇可以斋戒沐浴请命道士専诵此经乃至百徧亦可禳度而说偈曰道法无名在人修行至眞妙法难得遭遇汝今得遇夙生庆幸转转教人作大福力灾殃自解福庆旋臻若能敬奉常亨利贞天地隂阳皆调和气一切人民皆得自在无量经灵符上清境无量经上清境按魔经天地命形之后判以清浊清者爲天浊者爲地以何爲始始十极千位证眞人分形教化而后天地隂阳日月运行之度始分度数得定于是分炁东方九炁木位柔顺南方三炁火炁勐焰火炁惟三与木位九炁相等平分一十二炁西方七炁金位坚实北方五炁水炁浩荡水惟之炁与金位七炁相等平分一十二炁东北东南西南西北取四方余炁爲梵炁东南炁平西北炁平与四方炁同东北炁多生山石大木巨兽西南炁少惟生寳物上下二位即中央土位分一十二炁起爲天藏爲地故天地各有三十六炁而后能生产万物于是十极至眞大神天眞大圣同时稽首上白天尊曰臣等幸闻正教奉达玄机惟愿慈悲广爲宣说天尊谓大衆曰天地之炁随数运动亦有否终日月五星诸天星宿至圣神八难免灾否而况末学道浅欲无疾伤于是大衆咸皆惊怖稽首再拜若有此灾如何救度天尊曰汝等宿生庆幸得遇善因种种见闻夫人之生于天地间皆爲七情六慾迷乱身心遂使不闻正道不悟妙法惟罪是修故虽忏悔我今爲汝宣扬正教敷演玉音看转眞经广陈供养或因甲子或遇庚申或于正月或于七月或于十月并八节本命生辰严持香火精勤奉法修集至眞之炁会合隂阳通上下血脉与天地交纳正炁却除邪秽灾病不生鬼魅悉除五路通逹六畜兴生汝宜听受转转教人悉令后学俱闻善果皆获吉利阖门眷属悉霑胜善是经乃名爲不可思议其功徳力亦不可思议于是诸天仙衆无量天眞至眞大圣无量无边诸天大神无鞅数衆俱闻是语皆生欢喜拥护教法流传于世普令一切利益无量勿令下世未悟凡夫轻泄漏慢不获福果而说偈曰眞常不变是名眞道一切诸恶悉皆逺离譬如莲花不生陆地滋湿之处乃生是花浊泥之中出诸染秽出诸贪着汝行清静如比莲花行此道时上徳之子衆相具足按魔经灵符上清境按魔经上清境上通经虚无自然之炁化生夭地正炁变通邪炁消灭夫正炁少则天地爲邪炁失明惟邪炁多故能害正炁正炁多则能禁邪炁此乃天地自然之炁夫一切邪炁皆因正炁不行邪炁得入凡修眞之士当令邪炁消散修无上至眞之道以得延年不死之法夫人受天之命自有格法天地所私者三十嵗若此天地日月相推有余闰也若修存上道至眞之道吐纳藏神之法则与天地相升降乃能不死是以固守形躯不能通变终无损坏不若和神集气与道合眞随物见形莫迷正性乃可长久夫人之生一切筭数衣食皆有定分虽有定分亦在人修行上道以増福禄如人春不耕田至秋望收及其无应乃曰此乃天分自不作善以图福报何异于是今曰食人而后日往食之不名食人名爲寄粮今日代人负重后日往寄重焉不名代人负重乃名寄工今日得人共谋后日亦往与共谋不名爲助人名爲交功今日誉举于人后日得人誉举不名爲誉举于人乃名爲更迭相称如此比类者衆多不可胜计今人略作善行便望福报何异于是至人上士则不然也人不佑吾吾独隂佑之必获善果报人人尽爲恶行我独爲善必获善报人不加功于我我独乐加功于人必获善报人不食饮于我我独食飮于人必获善报人尽习虚伪之行以欺于我我则以诚信待人必获善报如此比类者衆多不可胜计今日有恩于人必望其报若或不报即生怨恨不能如是至人上士即求天泽中士即求人泽下愚亦不爲善以应于五亦不爲功力以应于人空欲求福诚可羞耻如人今生冨贵智慧是人先世爲善应受此福若于今生冨贵即生贪求不肯布施智慧不作因果则于后世还复贫贱愚痴现世因缘亦复如是而说偈曰解了空㫖解一切念必其会遇同入妙门自在如意如此等法无有穷尽略明要说汝等当知但行善念思念一切幽𡨕之处皆得光明无爲妙相悉令具足利益如是上通经灵符上清境上通经太上三十六部尊经日七太清境经上太清经彻视经集仙经洞渊经内秘经眞一经太清境太清经皇天之炁悉下生后土之炁悉上养五行之炁悉相生四时之炁悉相通凡天下之民均同是性天性旣善悉生万物无不置也地性旣善飬生万物无不置也圣人悉乐理天下而实法天地故万物皆受其功大善神仙眞人助天地而不敢轻尊之重之爱之佑之悉与元气同与天心相符与地与相得故独长吉而无凶也古者圣贤之人深思逺虑乃知天道故専行善不敢爲恶后世巧伪务行恶业而欲去凶逺害不可得也且欲示子一法可以终古自飬而极至者不可暂忘也今人欲去凶而远害得长寿者本当保其自爱自好自亲以此自养乃可无凶害也身得长保飮食以时调之不多不少是其自爱自飬也闭门戸居内不与俗事是自爱自飬也而尽日求道根源安贫乐贱无忧而巳是其自爱自养也若以此而爲自爱自养不可得也夫自爱之道在诚虽应世而不见其扰虽处静而不见其拘见人之过不以爲过而还自视未尝须㬰离之是自爱之道也夫自飬之道在于无忧书夜运动未尝役于其心是自飬之道也若能信是而行万劫受用无有穷尽我自天地未判之先太清之外不可称计虚无自然浑合眞理一切无有汝等若非吾设大法教普爲宣说无复得闻如是要法视之不见听之不闻若言有不见其形若言无万物得之以生百亿变化浩浩荡荡无前无后无圎无方无去无来无生无灭无形无像无髙无下自然空玄分形之后方有天地日月星辰道法开明一切群生得闻是法快乐自然无有边际本性皆空非观心照等于虚空自悟本性因缘无有他想平等无有异念若能志心念诵深心受持则能灭除一切宿障皆得和合厄难俱消身心清静而说偈曰乐求胜法断色断识具足行之逺慾远贪如是果报无碍无障清静自然无有余秽乐法爲妻爱经如玉惭愧之心常生回向心意柔软所说修行多増智慧以爲觉悟太清经灵符太清境太清经太清境彻视经学道修眞极道济度应当发心学道从初至终念念持斋心心不退忘心灭心终始运意行坐动形寂若死灰同于枯木灭一切想灭一切念灭一切心则随念随忘神行不继归心于寂眞至道场谓廻心至道翘眞玄眞至道福降无穷灾消未兆随力修行惟竭一心丹心瞻望十极烧香礼拜运身运心归身归命恭敬道祖三寳抽舍净财市诸香油八珍百味营馔供养请命道士归心启告恳祈至眞如此运心洗诸尘累宿根罪恼生死愆尤等一至诚斋修万善内外洞彻遍照万方令诸衆生同得瞻视其福无量不可思议若或斋戒精思上道万虑都泯物我齐忘虚室生白眞灵玄应此最上道所修若复有人发无上心欲有归向皆须持斋始启本心上救七祖穷䰟下及巳身禳灾度厄増延福寿独运至诚设斋开度必使䰟超九夜爽錬三清命逺年长神仙得道思贤慕道以彼之有开此之无以彼之徳开此之愚破其悭贪成其高行清静身心神气运用往来无穷无有滞塞祈告天地启告明灵须絶妖氛精洁内外皆欲泯其万境息此六情普洗烦心徧证诸想故学道者不勤行业不修斋戒难达至眞徒劳山林凡持斋严奉戒律务欲行道归奉上清求眞学道錬气延生普及人天徧资凡圣然上士所行非凡下能奉夫金箓科品保鎭国祚消灾延寿玉箓要品保安社稷永絶干戈黄箓正范开䰟度爽徧及生死圣凡同修自然广济幽明普救一切孤滞徧救一切九幽苦爽三元八节本命生辰学道修身谢愆求福救诸三途五苦八难牢狱疾病死亡之厄持念神呪辟斥瘟灾时行疫疠邪魅故气复有金房天寳正一太平五錬旨教等经精勤行道依奉正范各具本经而说偈曰烧香建斋功徳无量甘露法食解脱爲桨示彼之有现诸国土供飬十方无量道寳及诸衆生而修净土教化衆生具习威仪施无畏力发无上道普伸启请而示其行彻视经灵符太清境彻视经太清境集仙经夫行道皆有至行当尽䖍恭运志运心使眞灵降感行炁行神令人天周布故入靖登坛诵经礼拜朝眞谢罪皆徧行道遶坛三匝并依本法凡杂谢罪析恩之会或爲天地或爲帝王或爲国土或爲人民或爲祖世或爲巳身或爲家门或爲三涂五苦或爲六道四生皆须建斋行道焼香礼拜诵经讃咏凡所祈向并复修斋凡国土有灾兵革四兴兆民疾疫水旱死亡一切凶危皆须修斋若造经像殿宇宫舘观室洞府严舍等处建立道场或造钟磬法器天乐成就一切功徳亦须恭敬广设清斋䖍伸启请诵经念道断诸恶想令内外増善讃叹功徳不可思议凡读诵经文礼拜行香一依经典三捻上香三礼三度九礼端身稽首讃咏玉音令其和畅无使不齐欲其一切见闻皆悉欢喜同声讃叹敷扬道法如斯功徳是不可思议是无量无边智慧亦复以是功徳过往宗亲俱起净境见世眷属受诸快乐当来托生常居福地净圡本食常自然是故发是净心普令庄严种种香花灯烛罗列供养普献于三界诸天四司五帝三官九府一百二十曹僚䖍伸恳诸注福延生消灾度厄营护臣身普及一切有情天道地道人道畜生道饿鬼道地狱道一切苦恼普皆消灭更能持斋精心用意絶其贪取不着声色随力布施经像劝人广作福縁如斯利益乃爲不可思议七世父母离苦昇天逍遥快乐合门和睦世世昌炽与道因縁罪累荡除福慧圎满天下太平万国和同一切衆生免离诸苦同入正眞至心稽首无上正眞三寳讃咏功徳爲诸来生作诸善縁开于愚昧仰受圣恩百福庄严万善云集资于群生离苦解脱供飬尊礼慈悲教典永愿受持旦夕烧香以求福利流传于世无有懈怠而说偈曰善方便智随意能现成就群生通达无碍离有离无无有彼我常持善愿劝人发心令求胜善去远恶道得无畏力清静法果一切无碍普入法门皆有是心悉皆得度集仙经灵符太清境集仙经太清境洞渊经大洞太清经中寳云玉座五色祥云遍满虚空无有穷尽诸天大圣及诸仙衆会集其中洞明奥理时有天童天女奉寳来献供飬正眞愿请大慈广垂方便讲说诸经散布道流乃至千经万论总是妙义能令一切皆得解悟天尊是时遂爲衆曰凡道士女𠜍出家之后湏持经戒法箓诣师叅受当竭至诚得经之后不敢怨道咎师泄慢灵文殃及七祖受考冥司若有至士罄竭丹诚徳业清素立行正直世代所称身心俱净未闻道典秘要宜精心向道求师开度超登福果进无上道旣备经法同心一意必期𡨕感不得外假咸仪内怀自足妄称此长彼短妄言此是彼非嫉人胜巳常怀劝诱莫笑未达如斯智慧日日増长以至无尽智慧难可称扬夫三洞大经传有年限上圣以四万劫方传上眞上仙神仙以四千年或千年或七百年凡世以四十年若能明是经典实爲不可思议贤智尚以爲难过而况于末学道浅岂易得哉若有学士倾心期于一会宜须尽心永持盟誓精感神明不负初心乆而不怠亦能进阶仙品成无上道惟恐无志中道自废反覆害道非惟无功又且有罪汝等宜信吾言遵守教法广度流传凡有祈请皆须依法受持端心正容罗列次第从容雅歩听十二时钟持花讃引持节执炉把旙建斾雍容上坛凡道士女官自爲及爲人祈恩请福懴罪消灾皆须至心一意至诚恳祷关启白言皆调畅声气使文理正直不得戏弄音曲髙下作声词音混杂令衆恠异或行法事或礼谢讃唱讲说皆须习使流利不应临时停废文理断续非惟关奏有失威仪抑且又招灾咎每事专心执按本格仪范当获福报无量无边钟钟利益天眞欣恱衆法和美如斯功徳永臻福庆而说偈曰净爲法果大可称扬净爲法药救一切病净心爲最安乐爲至净严等一无有边际世间道法消除衆毒先救饿渴化彼衆生令得成就了断诸惑常存好事得法深重洞渊经灵符太清境洞渊经太清境内秘经诸经功徳历劫秘藏华堂宫室寳藴之内不敢轻洩于下世今幸得闻若有受持之人行道演说持诵眞经皆当以五色花置笥中每行道唱善则四散虚空名爲散花以陈志愿读诵此经皆当先遶经一匝捻香礼拜三礼平座行净水执香薫净行经思神集气讃咏归依恭伸启请方获福报不可思议天眞隐秘不明于世所以修眞飬气之士难知要典我今略明汝当听受无复异念乃可得闻至士以不语爲飬气此保气也则失之昏以入清出浊爲飬气此换气也则失之虚昏则气散神狂眞灵自厌终无所归虚者丹田无寳徒劳吐纳终不能住此皆非飬气所以招致病认爲胎息自伤性命如此之流误者甚多上咽下搐聚气修神指作还丹自伤性命如此之流误者甚多绵绵若存委气而和神出息入息要住纳之不出闭气而錬形一咽复一咽双收两夹以虚咽爲法是借气取水灌漑之术也认爲已固身田反以自虚如此之流误者甚多正坐昇身气满四大血络通行营护和畅是布气焚身之法若此皆非飬气而认爲凝神坐忘及䘮身害命如此之流误者甚多凡此等事者皆术也术立则道消所谓修眞者当因术以明道而至于道因天地生成而求乎道则得乎道失道者以虚无自然之气而生混沌而全乎道混沌凿七窍而混沌死而有天地天地判而难全乎道天地会隂阳而动神气发用生人禽兽神气静而生草木山石及其人以男女会合而生草木以种则天地化生之机巳灭凡应以术是无天地之机安可言道夫修眞养气是全道应天地气爲修眞养气以至湛然常应常静处于无事而若有事处于有事而若无事可言道矣而说偈曰此道一行而无有形安可有术略明其粗一切衆生咸皆解脱以劝导人令入眞门是可希有现作无穷用之不尽因以导人施以无畏学者正意莫迷一术结种种愿内秘经灵符太清境内秘经太清境眞一经眞一之气因道而生受气而生受气而成而谓之命自眞一禀形能全其性性命之动皆主乎心心若有所思则谓之意意之运动有所思虑而谓之志思虑以至成事而无不固者谓之智智周万物谓之虑动以营身谓之䰟静以鎭身谓之𩲸流行骨肉谓之血保形养神无气谓之精神和而悦气清而快谓之和袖集气而后有所营护总括百骸谓之身衆象备见谓之形块然不动谓之质形貌可则谓之体小大有分谓之躯衆思不得谓之神漠然变化谓之灵气来入身谓之生气去于形谓之死所以通生谓之道道者有而无形无而有精变化不测通神群生自得其生自得其飬所以全道乎粗亦得其生成皆当自然不可逆理汝等当依吾言以广教化不得邪生别见以乱正眞劝人修道即以修心教人修心自可见道道不可得见因心以见道不可得闻因心以闻夫闻见于道皆因以心心不可常用道以守若非以道守随心闻见则是入邪宗永不解脱永不闻法是以诸天仙衆诸天大圣至眞天眞无鞅数衆曾闻我法方得知道若更能虚心以遣其实无心以遣其有定心以令其不动静心以令其不乱正心以令其不邪清心以令其不浊净心以令其不秽汝等非不明此而欲常勤其行莫令退悔莫令障碍当知一切法皆应如是若于其中复生他见自迷正道无复见解别生思想以爲智慧迷乱身心反不知道及伤正气如此衆等是其先世得是因縁尚浅故于正教自生障碍我今演说汝皆当明是心转转教人令其心直不得反覆心平无复髙下心明终不暗昧心通无有滞碍即于清静身心解悟诸心了见一切如是功徳具足不可思议不可称量悉皆圎满而说偈曰汝等一切未见未闻从今以去悉见悉闻当归依道行此事时叹其功德入功德海无爲会道念心发心无量因縁无量果报无爲之法成道名字无碍解脱是名眞道眞一经灵符太清境眞一经太上三十六部尊经日八太清境经下集灵经中精经无量意经集宫经黄庭经小劫经太清境集灵经天眞大圣至眞大神十方无极无量飞天神王及诸仙衆同会其所汝今得道当知无上胜因是诸妙果同其廻向集灵资道神气相合若欲闻是要理当在奉行吾法以引一切未来皆知吾教夫人身本皆同有自以七情六慾伤其本性所以不闻吾法汝今发愿度诸一切得如是无量智慧眞心少思少念少慾少事少语少笑少愁少无少喜少怒少好少恶故灵光不乱神气不狂方可奉道于其衆中复有多思者其神必殆多念者其志必散多慾者其气必损多事者其形必役多语者其气必弱多笑者其臓必伤多愁者其血必散多乐者其气必溢多喜则百神交错多怒则百脉不定多好则昬迷不理多恶则憔悴无欢则于其原不洁所学不精其气自散纵遇明师不解正理虽知养生之方不悟修行之法则所见所闻皆非正道虽知錬神之意不明得道之要则所学所讲皆非正论不多言说而在得法是故修眞之士志在玄元而甘寂寞虽运动常见其静定虽静定常见其运动一日气满功盈五气调顺以至朝元三花聚顶血凝气聚万神朝眞俱在上宫富贵华盛楼台殿阁玉童天童玉女天女十二辰童十二辰女自鼓天乐香花旛盖罗列笙簧似非人世庄严名爲至眞上境是自身上宫未能解脱贪着故䰟神散乱若是于此中稍萌一念自落迷津上学之士当于此时不动一切境地但发无上心但修无量福但发无上心但修无量慧但发无上心但修无量善但发无碍自在意欲广及十方无量无边一切未来皆闻正道不起一切贪心不起一切邪见不起一切梦想不起一切障碍不起一切烦恼不起一切染着情慾如是正法大不可思议大不可称说方知正统岀于杳𡨕无求小验以迷眞性而说偈曰一切归依总是一缘若复有人徳行具足舍有爲心发无爲意不远尊徳不亲不仁思念三寳无时暂舍终不悔意诸行圎满具足成道无复染滞汝等当知如此经典集灵经灵符太清境集灵经太清境中精经我于尔时欲明正道既放五色光明徧满三千大千世界种种异类世界天堂地狱悉于中见复有十方天尊诸大眞仙悉于中见生死苦乐福报多少悉于中见修道阶梯悉于中见苦乐国土亦于中见十方来衆犹如微尘不可称数悉见如是光明地狱衆苦无量无边亦见如是光明时太极眞人以大慈大悲大智慧力哀愍衆生见诸苦乐不同天堂地狱受报差等惟愿天尊至圣爲衆宣说救护一切作大利益今得解脱永离恶縁速生净土天尊告十方天尊曰汝今以我之气化身下降东方若有一劫人民见世受苦则曰玉清降福天尊救度一切灾难过往䰟爽未得超生则曰玉寳皇上天尊救度一切沉滞南方延寿益筭天尊济生玄眞万福天尊度死西方八卦护身天尊济生太妙至极天尊度死北方消灾解厄天尊济生玄上玉晨天尊度死东北方紫清赐福天尊济生度仙上圣天尊度死东南方长生保命天尊济生好生度命天尊度死西南方福生无量天尊济生太灵虚皇天尊度死西北方九宫捍厄天尊济生无量太华天尊度死上方保命护身天尊济生玉虚明皇天尊度死下方兴大福力天尊济生眞皇洞神天尊度死夫人之生皆是天气正北位居中一炁生水万物皆因水而生故北斗居中天而旋廻四方主一切人民生死祸福北斗第一贪狼星第三䘵存星爲东斗立筭北斗第二巨门星第四文曲星爲西斗记名第六武曲星正居本位爲北斗落死第五亷贞星爲南斗上生第七破军星正居中位爲中斗大魁总监衆灵凡一切万物生死皆属北斗洞明星外辅周回隐元星内弼指十二辰济生则总曰旋玑玉衡度死则总曰豁落若有衆生遇其灾厄随方禳谢祈祷醮礼善无不应而说偈曰以此要法流通世间若有见闻无量因縁善男信女依事修行行平等行心念欢喜有行之者亦皆成就正入无爲不退因缘一切衆生当信是言受此正教精勤奉行中精经灵符太清境中精经太清境无量意经我若说法与汝等言汝当静黙安神而无杂虑然后得闻是法夫法本无法理归自然心因境乱法本心生立法之意当发如是大不可思议无量善因不可别生异见我于玉清不言一切法上清法品十八门照七阶太清法品二十门照九阶灵寳正品亦不言一切法灵寳辅品五十门照三十六品玉虚法品二十门照一阶兼投坛占卜秘诀北极天心法部一十二阶品第七品四圣照法亦属鄷都第三品故言酆都考召四圣照法兼鄷都共一十二品七品三五兼附体五品鄷都兼考召四圣照法七阶酆都照五品斗下灵文三十六门照四阶兼镜水香照三五纸照鄷都地照皆爲一切修眞之士未至妙境当发如是心救度一切生灵凝想至眞莫起贪心莫求果报积习渐久亦能渐入初乗若于法中复生贪求即失正道招无量罪是时天眞大神至眞大神无量飞天大神诸天圣衆闻说是巳各各欢喜作如是言若有奉道之士能发如是心欲救一切苦臣等当化身下降令诸天大将及所在十方四直都大神将吏兵助法行持俾诸衆生及无量六道四生等衆生者得以延生死者得以复生病者得以安鬼妖邪魔皆得解脱𡨚家执对各获消散如斯利益乃爲不可思议时于衆中旣发善念稽首礼谢天尊遂告诸大衆曰汝等宿生庆幸得预人天受诸快乐衣以天缯食则甘露无有四时寒暑无有日夜𡨕闇亦无生老病死三涂八难痛苦之名地平如镜七寳庄严所受之身六根清静不染六尘常闻我说法增益智慧今能如是发无上智慧心欲救一切苦恼今诸衆生皆能闻法最爲利益惟有薄福之人信根下劣虽闻是法多生障碍自沈苦趣永无出期如此之人亦难救度而说偈曰汝观世人一切障难烦恼之患亦难可说不知廻向终日积聚旣复得巳复生贪求种种诸罪无量无边或遇重病空䘮身命旣没之后还归苦轮若不闻法永无解悟无量意经灵符太清境无量意经太清境集宫经我若演说令汝等诸天诸仙诸大眞人及诸圣衆等皆因妙法智慧髙明咸同一类无复殊异容色微妙道行自然声音和雅所居宫观随意髙下应念具足无量寳网及诸寳树弥覆其地自然清风吹诸寳网及诸寳树发微妙音有遇其风皆能令诸麈劳不起其风拂身自得清凉无量快乐散诸香花徧满其地随色次第而不杂乱于其国中无限至眞一切得道诸天眞人大神各各放千百光明普爲十方微尘世界开演妙法普度群生若复有人正智圎满生彼国者皆即住于正定随其恶业髙下不同爲其开演上乗中乗下乗各随智愿是时十方国土无量眞人及诸仙衆皆诣此所恭敬供飬听受经法宣扬道化其有衆生于此国来诣其宫皆具智慧时诸眞人及诸仙衆乗兹无量大功徳力无量大智慧力无量大神通力去来无碍徧满十方无量世界自然化生应念而至是诸眞人出微妙音讃叹善事听受经法欢喜无量乗空歩虚能令闻者心开意解随其善音而得正果时有微风吹起七寳树中自出微妙音声奉诸天妙乐自然快乐不可胜言所说诸法其义广大利益衆生于其国中无我无人清静无爲智慧常胜得如是报若复有人虽受人身殊无智慧信根下劣不闻正法不见妙道宿集浅故得如是报于是至眞大圣天眞大圣无量飞天大神闻是语巳咸生恭敬稽首长跪上白天尊曰臣等旣蒙说法而得如是利益幸望大慈广爲救护欲使一切未闻者闻未见者见亦令诸一切衆生受诸苦者咸得解脱天尊曰善哉汝等发此善念是大不可思议功徳我今爲汝宣扬正法诸品醮谢令于甲子庚申三元八节本命生辰祈恩请福谢过禳灾同得快乐而说偈曰我示此法直作是言心欢喜故种种所患即得除瘥平复如本一切诸法亦复如是而无所得无所得耶有何所得了不得耶善者智得念念是心常得法味精进贤逹集宫经灵符太清境集宫经太清境黄庭经人物异形受生惟一气䰟得之于天体𩲸得之于地无形无象自空中来但假父母以无爲有三百日胎完胎完旣足则生是因无爲有故神以气爲母气以形爲舍錬气成神錬形成气阳神未聚三花不入泥丸眞气未朝五彩不生丹阙故天地大也未免轻清重浊之象日月明也难迯圎明缺闇之形积阳生神上以丽乎天者星与辰积隂生形下以壮乎地者土与石水中气昇昇而爲雾爲云气中水降降而爲雨爲露万象群生不能无形集灵以生资道以成故三清以下有三大三太之内有二仪二仪旣判而列五帝五帝旣立而同一区此天地之内上下之气惟人以精爲母以气爲主五脏各有精精中生气五脏各有气气中生神神能生寿长生保命錬精爲丹飬气爲神眞仙上圣修眞养气自然而然内眞外应有作必成自凡入圣男子之生先生右肾以外精而内血隂之里也女子之生先生左肾以外血而内精阳之里也肾生脾脾生肝肝生肺肺生心心生小肠小肠生大肠大肠生胆胆生胃胃生内肾内肾生膀胱膀胱生三元三元生三焦三焦生八脉八脉生十二经十二经生十五络十五络生一百八十继络一百八十继络生一百八十纒络一百八十纒络生三万六千孙络三万六千孙络生三百六十五骨三百六十五骨生八万四千毛窍胎完旣足灵光入体与母分离而爲人也以内外言之经络之内而爲内肌肤之外而爲外飬命养其五脏五脏爲根根固叶自茂矣养形养其五气五气爲源源深流自长矣眞气大运随天元气眞气小运随日元气五臓之中肾爲精海心爲气舘眞精在肾余精自还下丹田眞气在心余气自朝中元悉归黄庭正景而说偈曰思道出家接引衆生令得离苦得闻道法饶益一切无量衆生得大神力悉从道成得无所畏神通自在去来往返无所障碍故有斯法济度群生识法宗本入道因縁黄庭经灵符太清境黄庭经太清境小劫经天地分形变化随气数运转故有泰有否日月因天地以运行故有明闇圆缺星辰亦是而躔度故有或舍或次人受天地气以生岂无灾福故我说法常令汝等广宣正道明其要法与诸天诸仙无量飞天大神无极圣衆同生讃叹得闻是说上白天尊曰未审下民若遇灾否作何功徳修何行业得免离一切苦恼证无上道天尊曰若欲求诸解脱永免轮廻离诸疑网惟有䖍心看转经文修诸功徳礼拜忏悔讃叹称扬浇香燃灯造十絶旛行道讲诵散施贫乏放诸生命六欲七情常无染着三业六根永不复作精思端寂念虑都捐往生天境快乐自在生大福堂若复有人若痛苦若官事禁系枷鏁身被罗网瘟毒时气灾厄纒绵无由解脱及其过往神识尚处沈沦受地狱苦是经功徳乃爲无量更能广发眞心大施福力建立道场悬诸旛盖斋戒懴悔修设斋筵徧及一切六道四生无王孤䰟滞𩲸等衆用伸荐㧞日夜䖍诚丹心恳祷应时苦厄戊得消除无量眞人稽首讃叹咸称善果利益衆生如是大神通力百千万劫实难遭遇则于此经其意有七一者智得二者行解三者显利四者利用五者智慧六者得力七者徳满智得者念念是心行解者求道出家显利者引接衆生利用者思念圣人智慧者得大神力得力者得无所畏徳满者神通自在如是七者去来往返无所滞碍故有如是微妙与诸衆生用爲法药济度诸厄疾病苦恼若善男女能得了解得眞实言说识大法力宗源入大道因缘从所念处得无量因縁得无上至眞大智慧深妙难思终始受持勿生懈怠永存无尽用是而行皆还正性应用自得深逺感应眞实无边无限示诸衆生皆得如是方便之力而说偈日上道一切平等无碍大乗所行小乗所用不假不实不有不无转入法轮终始成就但有妙相无爲不爲无量因縁或去或来而成正悟眞爲妙身皆成微妙悉从愿来小劫经灵符太清境小劫经