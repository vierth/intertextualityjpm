梦窗稿提要钦定四库全书集部十梦窻稿词曲类一提要等谨按梦窻稿四巻补遗一巻宋吴文英撰文英字君特梦窻其自号也庆元人所着词有甲乙丙丁四稿毛晋初得其丙丁二稿刻于宋词第五集中复摭其絶笔一篇佚词九篇附于巻末续乃得甲乙二稿刻之第六集中晋原跋此本即晋所刻而四稿合为一集则又后人所移併也所録絶笔莺啼序一首残缺过半而乃有全文在乙稿补遗之中綘都春一首亦先载乙稿之中今巻末仍未削去是亦刋非一时失于检校之故矣其分为四集之由不甚可解晋跋称文英谢世之后同游集其丙丁两年稿釐为二巻按文英卒于淳祐十一年辛亥不应独丙丁二年有词且丙稿有乙已所作永遇乐甲辰所作满江红而甲午嵗旦一首乃介于其中丁稿有癸卯所作思佳客壬寅所作六丑甲辰所作鳯栖梧而丙午所作西江月亦在巻内则丙丁二稿不应分属丙丁二年且甲稿有癸卯作乙稿有端平丙申作淳祐辛亥作亦絶不以编年为序疑其初不自收拾后裒辑旧作得一巻即为一集以十干为之标目原未尝排比先后耳文英及与姜䕫辛弃疾游倡和具载集中而又有夀贾似道诸作殆亦晚节颓唐如朱希真陆游之比其词则卓然南宋一大宗沈泰嘉乐府指迷称其深得清真之妙但用事下语太晦处人不易知张炎乐府指迷亦称其如七寳楼台炫人眼目折碎下来不成片段所短所长评品皆为平允盖其天分不及周邦彦而研錬之功则过之词家之有文英亦如诗家之有李啇隠也其稿屡经传写多有讹脱如朱存理铁网珊瑚载文英手书江南春词题下註张筠荘杜衡山荘而刻本佚上三字是其明証他如夜飞鹊后阕轻冰润句轻字上当脱一字解语花门横皱碧一首后阕冷云荒翠句翠字与全首之韵不叶塞翁吟别一首后阕吴女晕浓句女字据谱当作平声髙山流水后阕唾碧牕喷花茸句音律不叶文义亦不可解惜红衣一阕仿白石调而作后阕当时醉近绣箔夜吟句止八字考姜䕫原词作维舟试望故国𣺌天北句实九字不惟少一字且脱一韵齐天乐尾句画旗塞鼓据谱尚脱一字垂丝钓前阕波光掩映烛花黯淡二句掩字不应叶又不宜作四字句绕佛阁旧霞艶锦一首前阕东风揺飏花絮下阙三字然花絮二字乃句尾押韵以前词怕教彻胆寒光见怀抱句推之则阙字当在花絮二字之上毛本校刋皆未及是正至乙亥之丑奴儿慢丙稿又易其名曰愁春未醒则因潘元质此词以愁春未醒作起句故后人又有此名据以追改旧题尤乖舛矣干隆四十六年十月恭校上总纂官纪昀陆钖熊孙士毅总校官陆费墀梦窗稿甲稿卷一钦定四库全书梦窗甲稿巻一宋吴文英撰锁寒窻绀缕堆云清顋润玉记人初见蛮腥未洗梅谷一怀悽惋渺征槎去乘阆风占香上国幽心展遗芳揜色真姿凝淡返魂骚畹一盼千金换又笑伴鸱夷共归吴苑离烟恨水梦杳南天秋晚比来时瘦肌更销冷薰沁骨悲乡远最伤情送客咸阳佩结西风怨尉迟杯垂杨迳洞钥启时遣流莺迎涓涓暗谷流红应有缃桃千顷临池笑靥春色满铜华弄妆影记年时试酒新隂褪花曾采新杏蛛忩绣网𤣥经才石研开奁雨润云凝小小蓬莱香一掬愁不到朱娇翠靓清樽伴人间永日断琴和棊声竹露冷笑从前醉卧红尘不知仙在人境渡江云羞红颦浅恨晚风未落片绣㸃重茵旧隄分燕尾桂棹轻鸥宝勒倚残云千丝怨碧渐路入仙坞迷津肠漫囘隔花时见背面楚腰身逡巡题门惆怅堕履牵萦数幽期难准还始觉留情縁寛带眼因春明朝事与孤烟冷做满湖风雨愁人山黛暝澄波淡緑无痕霜叶飞断烟离绪关心事斜阳红隠霜树半壶秋水荐黄花香噀西风雨纵玉勒轻飞迅羽悽凉谁弔荒台古记醉踏南屏彩扇咽寒蝉倦梦不知蛮素聊对旧节传杯尘牋蠧管断阕经岁慵赋小蟾斜影转东篱夜冷残蛩语早白髪縁愁万缕惊颷从卷乌纱去漫细将茱萸看但约明年翠微高处瑞鹤仙泪荷抛碎璧正漏云筛雨斜梢窓隙林声怨秋色对小山不迭寸眉愁碧凉欺岸帻暮砧催银屏剪尺最无聊燕去堂空旧幙暗尘罗额行客西园有分断柳凄花似曾相识西风破屐林下路水边石念寒蛩残梦归鸿心事那听江村夜笛看雪飞苹底芦稍未如鬓白又晴丝牵绪乱对沧江斜日花飞人逺垂杨暗芙苑正旗亭烟冷河桥风暖兰情蕙盼惹相思春根酒畔又争如吟骨萦消渐把旧衫重翦汉断流红千浪缺月孤楼总难留燕歌尘凝扇待凭信拚分钿试挑灯欲写还依不忍牋幅偷和泪卷寄残云剰雨蓬莱也应梦见又藕心抽莹蠒引翠鍼行处冰花成片金门从回辇两玉凫飞上绣绒尘輭丝絇侍宴曳天香春风宛转傍星辰直上无声缓蹑素云归晚寄迹平康得意醉踏香泥润红沾线良工诧见吴蚕唾海沉擅任真珠妆缀春巾客屦今日风流雾散侍宣供禹步晨游退朝燕殿又夜寒吴馆窄渐酒阑烛暗犹分香泽轻飏展为翮送髙鸿飞过长安南陌渔矶旧迹有陈蕃虚牀挂壁掩庭扉蛛网黏花细草静摇春碧还忆洛阳年少风露秋檠岁华如昔长吟堕帻暮潮送富春客算玉堂不染梅花清梦宫漏声中夜直正逋仙清瘦黄昏几时覔得又綵云栖翡翠听凤笙吹下飞軿天际晴霞剪轻袂澹春姿雪态寒梅清泚东皇有意旋安排阑干十二早不知为雨为云尽日建章门闭堪比红绡纎素紫燕轻盈内家标致游仙旧事星斗下夜香里华峯纸屏横幅春色长供午睡更醉乘玉井秋风采花弄水满江红云气楼台分一派沧浪翠蓬开小景玉盆寒浸巧石盘松风送流花时过岸浪摇晴栋欲飞空算鲛宫祗隔一红尘无路通神女驾凌晓风明月佩响丁东对两蛾犹锁怨緑烟中秋色未敎飞尽鴈夕阳长是坠疎钟又一声欸乃过前巖移钓篷解连环暮檐凉薄疑清风动竹故人来邈渐夜入闲引流萤弄微照素怀暗呈纎白梦远双成凤笙杳玉绳西落掩练帷倦入又惹旧愁汗香阑角银瓶恨沉断索叹梧桐未秋露井先觉抱素影明月空闲早尘损丹青楚山依约翠冷红衰怕惊起西池鱼跃记湘娥绛绡暗解褪花坠萼又思和云结断江楼望睫雁飞无极正岸柳衰不堪攀忍持赠故人送秋行色岁晚来时暗香乱石桥南北又长亭暮雪㸃㸃泪痕总成相忆杯前寸隂似掷几酬花倡月连夜浮白省听风听雨笙箫向别枕倦醒絮飏空碧片叶愁红趁一舸西风潮汐叹沧波路长梦短甚时到得夜飞鹊金规印遥汉庭浪无纹清雪泠沁花薰天街曾醉美人畔凉枝移插乌巾西风骤惊散念枝悬愁结蔕翦离痕中郎旧恨寄横竹吹裂哀云空剩露华烟彩人影断幽芬深闭千门浑似飞仙入梦罗袜微步流水青苹轻冰润怅今朝不共清尊怕云槎来晚流红信杳萦断秋魂一寸金秋入中山臂隼牵卢纵长猎见骇毛飞雪章台献颕臞腰束缟汤沐疏邑筤管刋琼牒苍梧恨帝娥暗泣陶郎憔悴𤣥香禁苑犹催夜俱入自叹江湖雕礲心尽相携蠧鱼箧念醉魂悠飏折钗锦字黠髯掀舞流觞春帖还倚荆溪檝金刀氏尚传旧业劳君为脱帽蓬窓写情题水叶又秋压更长看见姮娥瘦如束正古花摇落寒蛩满地参梅吹老玉龙横笛霜被芙蓉宿红锦透尚欺暗烛年年记一种凄凉绣幌金圆挂香玉顽老情怀都无懽事良宵爱幽烛叹画图难倣橘村砧思笠蓑有约莼洲鱼屋心景凭谁语商絃重袖寒转轴疎篱下试觅重阳醉擘青露菊遶佛阁暗尘四敛楼观迥出孤馆清漏将短厌闻夜久籖声动书幔桂花又满闲步露草偏爱幽远花气清婉望中迤逦城隂度河岸倦客最萧索醉倚斜阳穿柳线还似汴隄虹梁横水靣看浪飏春灯舟下如箭此行重见叹故友难逢羁思空乱两眉愁向谁舒展拜新月慢绛雪生凉碧霞笼夜小立中庭芜地昨梦西湖老扁舟身世叹游荡暂赏吟花酌露樽俎冷玉红香罍洗眼眩意迷古陶洲十里翠参差淡月平芳砌甎花滉小浪鱼鳞起雾盎浅障青罗洗湘娥春腻荡兰烟麝馥浓侵酒吹不散绣屋重门闭又怕便緑减西风泣秋檠烛外水龙吟艳阳不到青山古阴冷翠成秋苑吴娃㸃黛江妃拥髻空蒙遮断树密藏溪草深迷市峭云一片二十年旧梦轻鸥素约霜丝乱朱颜变龙吻春霏玉溅煮银瓶羊肠车转临泉照影清寒沁骨客尘都涴鸿渐重来夜深华表露零鹤怨把闲愁换与楼前晚色棹沧波远又有人独立空山翠髯未觉霜颜老新香秀粒浓光緑浸千年春小布影参旗障空云盖沉沉秋晓驷苍虬万里笙飞凤女骖飞乘天风袅般巧霜斤不到汉游仙相从最早皱鳞细雨层隂藏月朱弦古调问讯东桥故人南岭倚天长啸待凌霄谢了山深嵗晩素心财表又望春楼外沧波旧年照眼青铜镜炼成宝月飞来天上银河流影绀玉钩帘处横犀麈天香分鼎记殷云殿琐裁花翦露曲江畔春风劲槐省红尘昼静午朝囘吟生晚兴春霖绣笔莺边清晓金狨旋整阆苑芝仙貌生绡对緑窗深景弄琼英数㸃宫梅信早占年光永又几番时事重论座中共惜斜阳下今朝翦柳东风送客功名近也约住飞花暂听留燕更攀情话问千牙过阙一封入奏忠孝事都应写闻道兰台清暇几鸱夷烟江一舸贞元旧曲如今谁听惟公和寡儿骑空迎舜瞳囘盼玉阶前借便急囘暖律天边海上正春寒夜又淡云笼月微黄柳丝浅色东风紧夜寒旧事春期新恨眉山碧远尘陌飘香绣帘垂户趂时妆面钿车催去急珠囊袖冷愁如海情一线犹记初来吴苑未清霜飞惊霜鬓嬉游是处风光无际舞葱歌旧陈迹征衫老容华镜懽悰都尽向残灯梦短梅花晓角为谁吟怨玉烛新花穿帘隙透向梦里消春酒中延昼嫩篁细掐相思字堕粉轻粘练袖章台别后展绣络红蔫香旧应数归舟愁凝画阑眉柳移灯夜语西窻逗晓怅迷香问何时又素纨乍试还忆是绣懒思酸时候芳兰清蕙总未比蛾眉螓首谁愬与惟有金笼春篁细奏解语花门横皱碧路入苍烟春近江南岸暮寒如剪临溪影一一半斜清浅飞霙弄晚荡千里暗香平逺端正看琼树三枝总似兰昌见酥莹云容夜暖伴兰翘清痩萧凤柔婉冷云荒翠幽栖久无语暗申眷怨东风半靣料准拟何郎词巻欢未阑烟雨青黄宜昼阴庭馆庆宫春云接平冈山围寒野路囘渐转孤城衰柳啼鸦惊风驱雁动人一片秋声倦途休驾淡烟里微茫见星尘埃憔悴生怕黄昏离思牵萦华堂旧日逢迎花艳参差香露飘零絃管当头偏怜娇凤夜深篁暖笙清眼波传意恨密约幽怨未成许多烦恼只为当时一饷留情宴清都绣幄鸳鸯柱红清密腻云低䕶秦树芳根兼倚花梢细合锦屏人妒东风睡足交枝正梦枕瑶钗芜股障灔蜡满照欢藂婺蟾冷落羞度人间万感幽单华清惯浴春盎风露连鬟并煖同心共结向承恩处凭谁为歌长恨暗殿锁秋灯夜语叙旧期不负春盟红朝翠暮又万壑蓬莱路非烟霁五云城阙深处璇源嫓凤瑶池种玉炼颜金姥长虹梦入僊怀便洗日铜华翠渚向瑞世独占长春蟠桃正饱风露慇勤汉殿传巵隔江云起暗飞青羽南山寿石东周宝鼎千秋巩固何时地拂龙衣待迎入玉京阆圃看賸拥湖船三千綵御又万里关河眼愁凝处渺渺残照红敛天低远树潮分断巷路回淮甸吟鞭又指孤店对玉露金风送晚恨自古才子佳人此景此情多感吴王故苑别来良朋雅集空叹蓬转挥毫记烛飞觞赶月梦消香断区区去情何限倩片纸丁宁过雁寄相思寒雨灯窓芙蓉旧院齐天乐凌朝一片阳台影飞来太空不去栋宇参横帘钩斗曲西北城髙几许天声似语便阊阖轻排虹河平遡问几隂晴霸吴平地漫今古西山横黛瞰碧眼明应不到烟际沉鹭卧笛长吟层霾乍裂寒色溟蒙千里凭虚醉舞梦凝白阑干化为飞雾浄洗青红骤飞沧海雨又新烟初试花如梦疑收楚峯残雨茂苑人归秦楼燕宿同惜天涯为旅游情最苦早柔緑迷津乱莎荒圃数树梨花晚风吹堕半汀鹭流红江上去逺翠尊曾共醉云外别墅淡月秋千幽香巷陌愁结伤春深处听歌看舞驻不得当时柳蛮樱素睡起恹恹洞箫谁院宇又烟波桃叶西陵路十年断魂潮尾古柳重攀轻沤聚别陈迹危亭独倚凉飔乍起渺烟碛飞帆暮山横翠但有江花共临秋镜照憔悴华堂烛暗送客眼波囘盼处芳艳流水素骨凝冰柔葱蘸雪犹忆分𤓰深意清尊未洗梦不溼行云漫沾残泪可惜秋宵乱蛩疎雨里又玉皇重赐瑶池宴琼筵第二十四万象澄秋羣裾曳玉清澈冰壶人世鳌峰对起许分得钧天凤丝龙吹翠羽飞来舞鸾曾赋曼桃字鹤胎曾梦电绕桂根看骤长玉干金蕋少海波新芳第露滴凉入堂阶綵戏香霖乍洗拥莲媛三千羽裳风珮圣姥朝元炼颜银汉水又余香才润鸾绡汗秋风夜来先起雾锁林深蓝浮野濶一笛渔蓑沤外红尘万里就中决银河冷涵空翠岸嘴沙平水杨阴下晚初舣桃溪人住最久浪吟谁得到兰蕙疏绮研色寒云籖声乱叶蕲竹簟纹如水笙歌醉里步明月丁东静传环珮更展芳塘种花招燕子扫花游冷空淡碧带翳柳轻云䕶花深雾艳晨易午正笙箫竞波绮罗争路骤卷风埃半掩长娥翠妩散红缕渐红溼杏泥愁燕无语乘葢争避处就解珮旗亭故人相遇恨春太妒溅行裙更惜凤钩尘汚酹入梅根万㸃啼痕暗树峭寒暮更萧萧陇头人去又水云共色渐断岸飞花雨声初峭步帷素袅想玉人误惜章台春老岫敛愁蛾半洗铅华未晓舣轻棹似山隂夜晴乘兴初到心事春缥缈记徧地梨花弄月斜照旧时鬭草恨凌波路钥小庭深窈冻澁琼箫渐入东风郢调暖囘早醉西园乱红休扫又草生梦碧正燕子帘帏影迟春午倦茶荐乳看风籖乱叶老沙昏雨古简蟫篇种得云根疗蠧最清楚带明月自锄花外幽圃醒眼看醉舞到应事无心与闲同趣小山有语恨逋僊占却暗香吟赋暖逼书牀带草春摇翠露未归去正长安软红如雾又水园沁碧骤夜雨飘红竟空林岛艳春过了有尘香坠钿尚遗芳草步绕新阴渐觉交枝迳小醉深窈爱緑叶翠圆胜看花好芳架雪未扫怪翠被佳人困迷清晓柳丝系棹问阊门自古送春多少倦蝶慵飞故扑簪花破帽酹残照掩重城暮钟不到应天长丽花鬭靥清麝溅尘春声偏漏芳陌竟路障空云幕冰壶浸霞色芙蓉词赋客竞绣笔醉嫌天色素娥下小驻轻镳眼乱红碧前事顿非昔故苑年光浑与世相隔向暮巷空人絶残灯耿尘壁凌波恨帘户寂听怨写堕梅哀笛竚立久雨暗河桥谯漏疎滴风流子金谷已空尘薰风转国色返春魂半欹雪醉霜舞低鸾翅绛笼蜜炬緑映龙盆窈窕绣窻人睡起临砌脉无言慵整堕鬟怨时迟暮可怜憔悴啼雨黄昏轻桡移花市秋娘渡飞浪溅溼行裙二十四桥南北罗荐香分念碎噼芳心萦思千缕赠将幽素偷剪重云终待凤池归去催咏红翻又温柔酣紫曲扬州路梦遶翠盘龙似日长傍枕堕粧偏髻露浓如酒微醉欹红自别楚娇天正远倾国见吴宫银烛夜阑暗闻香泽翠阴秋寂重返春风芳期嗟轻误诧君去肠断妾若为容惆怅舞衣叠损露绮千重料绣窻曲理红牙拍碎禁阶敲徧白玉盂空犹记弄花相谑十二阑东过秦楼藻国凄迷麴尘澄映怨入粉烟蓝雾香笼麝水腻涨红波一镜万粧争妒湘女归魂珮环玉冷无声凝情谁想又江空月堕凌波尘起綵鸳愁舞还暗忆钿合蓝桡丝牵琼腕见的更怜心苦玲珑翠幄轻薄冰绡穏称锦云留住生怕哀蝉暗惊秋被红衰啼珠零露能西风老尽羞趂东风嫁与还京乐宴兰溆促奏丝萦筦裂飞繁响似汉宫人去夜深独语胡沙凄哽对雁斜玫柱琼琼弄玉临秋影风吹远河汉去楂天风吹冷汎清商竟转铜壶敲漏瑶牀二八青娥环珮再整菱歌四碧无声变须臾翠翳红暝叹梨园今调絶音希愁深未醒桂檝轻如翼归霞时㸃清镜塞翁吟草色新宫绶还跨紫陌骄骢好花是晩开红冷菊最香浓黄帘梦灯外换几秋风叙往约桂花宫为别剪珍藂雕㰍行人去秦腰褪玉心事称吴女晕浓向春夜闺情赋就想初寄上国书时唱入眉峰归来共酒窈窕纹窗莲卸新蓬丁香结香袅红霏影髙银烛曾纵夜游浓醉正锦温琼腻被燕踏暖雪惊翻庭砌马嘶人散后秋风换故园梦里吴霜融晓陟觉晴动偷春花意还似海雾似僊山唤觉环儿半睡浅薄朱脣娇羞艳色自伤时背帘外寒挂淡月向日秋千地怀春情不断犹带相思旧字六么令露蛩初响机杼还催织婺星为情慵懒伫立明河侧不见津头艇子望絶南飞翼云梁千尺尘縁一㸃囘首西风又陈迹那知天上计拙乞巧楼南北𤓰果几度凄凉寂寞罗池客人事囘廊缥缈谁见金钗擘今夕何夕盃残月堕但耿银河漫天碧隔浦莲近榴花依旧照眼愁褪红丝腕梦绕烟江路汀菰緑薰风晩年少惊送远吴蚕老恨绪萦抽茧旅情懒扁舟系处青帘浊酒须换一番重午旋买香蒲浮琖新月湖光荡素练人教红衣香在南岸荔支香近锦带吴钩征思横淮水夜吟敲落霜红船傍枫桥系相思不管年华唤酒吴娃市因诘驻车新堤步秋绮淮楚尾暮云送人千里细雨南楼香密锦温曾醉花谷依然秀靥偷春小桃李为语梦窻憔悴又睡轻时闻晚鹊噪庭树又説今夕天津西畔重欢遇蛛丝暗锁红楼燕子穿帘处天上未比人间更情苦秋鬓改妒月姊长眉妩过雨西风数叶井梧愁舞梦入蓝桥几㸃疎星映朱户泪溼沙边凝竚浪淘沙慢梦仙到吹笙路杳度巘云滑溪谷冰绡未裂金铺昼锁乍掣见竹静梅深春海濶有新燕帘底説念汉履无声跨鲸远年年谢桥月曲折画阑尽日凭热半蜃起玲珑楼阁畔缥缈鸿去絶飞絮飏东风天外歌阕睡红醉缬还是催寒食看花时节花下苍苔盛罗袜银烛短漏壶易竭料池柳不攀春送别倩玉兔别捣秋香更醉踏千山冷翠飞晴雪西平乐慢岸压邮亭路欹华表堤树旧色依依红索新晴翠阴寒食天涯倦客重归叹緑平烟带苑幽渚尘香荡晚当时燕子无言对立斜晖追念吟风赏月十载事梦惹緑杨丝画船为市夭粧艳水日落云沉人换春移谁更与苔根浇石菊井招魂漫省连车载酒立马临花犹认蔫红傍路枝歌断燕阑荣华露草冷落山丘到此徘徊细雨西城羊昙醉后花飞瑞龙吟黯分袖肠断去水流萍住船系柳吴宫晓月娆花醉题恨倚蛮江豆䓻吐春绣笔底丽情多少眼波眉岫新园锁却愁阴露黄迷漫委寒香半亩还背垂虹秋去四桥烟雨一宵歌酒犹忆翠微携壶乌帽风骤西湖到日重见梅钿皱谁家听琵琶未了朝骢嘶漏印剖黄金籀待来共凭齐云话旧莫唱朱樱口生怕遣楼前行云知后泪鸿怨角空敎人瘦又大溪面遥望绣羽冲烟锦梭飞练桃花三十六陂鲛宫睡起娇雷乍转去如箭催趂戏旗游鼓素澜雪溅东风冷溼蛟腥淡隂送昼轻霏弄晚洲上青苹生处鬭春不管怀沙人远残日半开一川花影零乱山屏醉缬连棹东西岸阑干倒千红粧靥铅香不断傍暝疎帘卷翠涟皱浄笙歌未散簪柳娇桃嫩犹自有玉龙黄昏吹怨重云暗阁春霖一片大餔对宿烟收春禽静飞雨时鸣高屋墙头青玉斾洗铅霜都尽嫩梢相触润逼琴丝寒侵枕障虫网吹粘帘竹邮亭无人处听檐声不断困眠初熟奈愁极频惊梦轻难记自怜幽独行人归意速最先念流潦妨车毂怎奈向兰成憔悴乐广清羸等闲时易伤心目未怪平阳客双泪落笛中哀曲况萧索青芜国红糁铺地门外荆桃如菽夜游共谁秉烛又峭石帆收归期差林沼半销红碧渔蓑樵笠畔买佳邻翻葢涴花新宅地凿桃阴天澄藻镜聊与渔郎分席沧波耕不碎似蓝田初种翠烟生璧料情属新莲梦惊春草断桥相识平生江海客秀怀抱云锦当秋织任岁晚陶篱菊暗逋塜梅荒总输玉井尝甘液忍弃红香叶集楚裳西风催着正明月秋无极归隠何处门外垂杨天窄放船五湖夜色解蹀躞醉云又兼醒雨楚梦时来往倦蜂刚着梨花惹游荡还做一段相思冷波叶舞愁红送人双桨暗凝想情共天涯秋黯朱桥锁深巷㑹稀投得轻分顿惆怅此去幽曲谁来可怜残照西风半粧楼上倒犯茂苑共鸎花醉吟岁华如许江湖夜雨传书问雁多幽阻清溪上惯来往扁舟轻如羽到兴懒归来玉冷耕云圃按琼箫赋金缕囘首词场动地声名春雷初启户枕水卧潄石数间屋梅一坞待共结良朋侣载清尊随花追野步要未若城南分取溪隈住昼长看柳舞花犯剪横枝清溪分影翛然镜空晓小窗春到怜夜令霜娥相伴孤照古苔泪锁霜千㸃苍华人共老料浅雪黄昏驿路飞香遗冷草行云梦中认琼娘冰肌瘦窈窕风前纎缟残醉醒屏山外翠禽声小寒泉贮绀壶渐暖年事对青灯惊换了但恐舞一帘蝴蝶玉龙吹又杳又小娉婷清铅素靥蜂黄暗偷晕翠翘欹鬓昨夜冷中庭月下相认睡浓更苦凄风𦂳惊囘心未穏送晓色一壶葱蒨才知花梦准湘娥化作此幽芳凌波路古岸云沙遗恨临砌影寒香乱冻梅藏韵薰炉畔旋移傍枕又还见玉人垂绀鬓料唤赏清华池馆台盃须满引浣溪沙千葢笼花鬭胜春东风无力扫香尘尽沿髙阁步红云闲里暗牵经岁恨街头多认旧年人晚钟催散又黄昏又蝶粉蜂黄大小乔中庭寒尽雪微销一般清瘦各无聊窻下和香封远讯墙头飞玉怨邻箫夜来风雨洗春娇又门隔花深梦旧游夕阳无语燕归愁玉纎香动小帘钩落絮无声春堕泪行云有影月含羞东风临夜冷于秋又曲角深帘隠洞房正嫌玉骨易愁黄好花偏占一秋香夜气清时初傍枕晓光分处未开窗可怜人似月中孀玉楼春茸茸貍帽遮梅额金蝉罗剪胡衫窄乘肩争看小腰身倦态强随闲鼓笛问称家住城东陌欲买千金应不惜归来困顿殢春眠犹梦婆娑斜趂拍㸃绛脣时霎清明载花不过西园路嫩阴緑树政是春留处燕子重来往事东流去征衫贮旧寒一缕泪溼风帘絮又卷尽愁云素娥临夜新梳洗晴尘不起酥润凌波地辇路重来彷彿灯前事情如水小楼薰被春梦笙歌里诉衷情阴阴緑润暗啼鸦陌上断香车红云深处春在飞出建章花春此去那天涯几烟沙忍敎芳草狼籍斜阳人未归家又柳腰空舞翠裙烟尽日不成眠花尘浪卷清昼渐变晚阴天吴社水繋游船又经年东风不管燕子初来一夜春寒又西风吹鹤到人间凉月满缑山银河万里秋浪重载客槎还河汉女巧云鬟夜阑干钗头新约鍼眼娇颦楼上秋寒夜游宫窗外梢溪雨响映窗里嚼花灯冷浑似潇湘系孤艇见幽仙步凌波月边影香苦欺寒劲牵梦绕沧涛千顷梦觉新愁旧风景绀云欹玉搔斜酒初醒又春语莺迷翠柳烟隔断晴波远岫寒压重帘幔拖绣袖罏香倩东风与吹透花讯催时候旧相思偏供闲昼春淡情浓半中酒玉痕消似梅花更清瘦醉桃源沙河塘上旧游嬉卢郎年少时一声长笛月中吹和云和雁飞惊物换叹星移相看两鬓丝断肠吴苑草凄凄倚楼人未归又青春花姊不同时凄凉生较迟艳粧临水最相宜风来吹绣漪惊旧事问长眉月明僊梦囘凭阑人但觉秋肥花愁人不知又翠阴浓合晓莺堤春如日坠西画图新展远山齐花深十二梯风絮晚醉魂迷隔城闻马嘶落红微沁绣鹓泥秋千敎放低如梦令秋千争閙粉墙闲看燕紫莺黄啼到緑阴处唤囘浪子闲忙春光春光正是拾翠寻芳望江南衣白苎雪靣堕愁鬟不识朝云行雨处空随春梦到人间留向画图看慵临镜流水洗花颜自织苍烟湘泪冷谁捞明月海波寒天淡雾漫漫又松风远莺燕静幽芳粧褪官梅人倦绣梦囘春草日初长甆碗试新汤笙歌断情与絮悠飏石乳飞时离凤怨玉纎分处露花香人去月侵廊定风波密约偷香踏青小车随马过南屏囘首东风消鬓影重省十年心事夜船灯离骨渐尘桥下水到头难灭景中情两岸落花残酒醉烟冷人家垂柳未清明月中行疎桐翠竹早惊秋叶叶雨声愁灯前倦客老貂裘燕去柳边楼吴宫寂寞空烟水浑不认旧采菱洲秋花旋结小盘虬蝶怨夜香留虞美人背庭縁恐花羞坠心事遥山里小帘愁卷月笼明一寸秋怀禁得几蛩声井梧不放西风起供与离人睡梦和新月未圆时起看檐蛛结网又寻思菩萨鬘緑波碧草长堤色东风不管春狼籍鱼沫细痕圆燕泥花唾干无情牵怨柳画舸红楼侧斜日起凭阑垂杨舞晓寒贺新郎湖上芙蓉早向北山山深雾冷更看花好流水茫茫城下梦空指游仙路杳笑萝障云屏亲到雪玉肌肤春温夜饮湖光山緑成花貌临涧水弄清照着愁不尽宫眉小听一声相思曲里赋情多少红日阑干鸳鸯枕那枉裙腰褪了算谁识垂杨枝袅不是秦楼无縁分㸃吴霜羞带簪花帽但殢酒任天晓又浪影龟纹皱蘸平烟青红半溼枕溪窗牖千尺晴霞慵卧冰万叠罗屏拥绣漫几度吴船囘首归雁五湖应不到问苍茫钓雪人知否樵唱杳度深秀重来趂得花时候记留连空山夜雨短亭春酒桃李新栽成蹊处尽是行人去后但东阁官梅清瘦欸乃一声山水緑燕无言风定垂帘昼寒正悄亸吟袖婆罗门引香霏汎酒瘴花初洗玉壶冰西风乍入吴城吹彻玉笙何处曾説董双成奈司空经惯未畅髙情瑶台几层但梦绕曲阑行空忆双蝉翠寂寂秋声堂空露凉倩谁唤行云来洞庭团扇月只隔烟屏又风涟乱翠酒霏飘汗洗新粧幽情暗寄莲房弄雪调冰重㑹临水暮追凉正碧云不破素月微行双成夜笙断旧曲解明珰别有红娇粉润初试霓裳分蓬调郎又拈惹花茸碧唾香波晕切一盼秋光祝英台近黯春阴收灯后寂寞几帘户一片花飞人驾綵云去应是蛛网金徽拍天寒水恨声断孤鸿洛浦对君诉团扇轻委桃花流红为谁赋从今醉何处可怜憔悴文园曲屏春到断肠句落梅愁雨又晚云开朝雪霁时节又灯市夜约遗香南陌少年事笙箫一片红云飞来海上绣帘卷湘桃春起旧游地素蛾城阙年年新粧趂罗绮玉练冰轮无尘涴流水晓霞红处啼鸦良宵一梦画堂正日长人睡西子粧慢流水麴尘艳阳酷酒画舸游情如雾笑拈芳草不知名凌波断桥西堍垂杨漫舞总不解将春系住燕归来问綵绳纎手如今何许懽盟误一箭流光又趂寒食去不堪衰鬓着飞花傍緑阴冷烟深树𤣥都秀句记前度刘郎曾赋最伤心一片孤山细雨江南春风响牙籖云寒古砚芳名犹在堂笏秋牀听雨妙谢庭春草吟笔城市喧鸣辙清溪上小山秀洁便向此搜松访石葺屋营花红尘远避风月瞿塘路随汉节记羽扇纶巾气凌诸葛青天万里料漫忆莼丝鲈雪车马从休歇荣华事醉歌耳热天与此翁芳芷嘉名纫兰佩兮琼玦梦芙蓉西风摇步绮记长堤骤过紫骝十里断桥南岸人在晩霞外锦温花共醉当时曽共秋被自别霓裳应红销翠冷霜枕正慵起惨淡西湖栁底揺荡秋魂夜月归环珮画图重展惊认旧梳洗去来双翡翠难传眼恨眉意梦断琼娘僊云深路杳城影蘸流水髙山流水素絃一一起秋风写柔情多在春葱徽外断肠声霜霄暗落惊鸿低颦处剪緑裁红仙郎伴新制还赓旧曲映月帘栊似名花并蔕日日醉春浓吴中空传有西子应不解换徴移宫兰蕙满襟怀唾碧总喷花茸后堂深想费春工客愁重时听蕉寒雨碎泪溼琼钟恁风流也称金屋贮娇慵霜花腴翠微路窄醉晚风凭谁为整欹冠霜饱花腴烛销人瘦秋光做也都难病怀强寛恨雁声偏落歌前记年时旧宿凄凉暮烟秋雨野桥寒粧靥鬓英争艳度清商一曲暗坠金蝉芳节多阴兰情稀㑹晴晖称拂吟牋更移画船引珮环邀下婵娟算明朝未了重阳紫萸应奈看澡兰香盘丝系腕巧篆垂簪玉隠绀纱睡觉银瓶露井彩箑云窗往事少年依约为当时曾写榴裙伤心红绡褪萼黍梦光阴渐老汀洲烟蒻莫唱江南古调怨抑难招楚江沉魄薰风燕乳暗雨梅黄午镜澡兰帘幙念秦楼也拟人归应剪菖蒲自酌但怅望一缕新蟾随人天角玉京谣蝶梦迷清晓万里无家岁晚貂裘弊载取琴书长安闲看桃李烂锦绣人海花场住客燕飘零谁计春风里香泥九陌文梁孤垒微吟怕有诗声翳镜慵看但小楼独倚金屋千娇从他鸳暖秋被蕙帐移烟雨孤山待对影落梅清泚终不似江上翠微流水探芳新九街头正软尘润酥雪消残熘禊赏祗园花艳云阴笼昼层梯空麝散拥凌波萦翠袖叹年端连环转烂漫游人如绣肠断回廊竚久便写意溅波传愁蹙岫渐没飘鸿空惹闲情春瘦椒盃香干醉醒怕西窗人散后暮寒深迟囘处自攀庭柳凤池吟万丈巍台碧罘罳外衮衮野马游尘旧文书几阁昏朝醉暮覆雨翻云忽变清明紫垣敕使下星辰经年事静公门如水帝甸阳春长年父老相语几百年见此独驾冰轮又凤鸣黄幕玉霄平遡鹊锦轻恩事省中书半红梅子荐盐新归来晚待庆吟殿阁南薰念奴娇思生晚眺岸乌纱平步春云层緑罨画屏风开四面各样莺花结束寒欲残时香无着处千树风前玉游蜂飞过隔墙疑是金谷偏称晚色横烟愁凝峩髻淡生绡裙幅缥缈孤山南畔路相对花房竹屋溪足沙明岩隂石秀梦冷吟亭宿松风古涧高调月夜清曲惜红衣鹭老秋丝苹愁暮雪鬓那不白倒柳移栽如今暗溪碧乌衣细语伤伴惹茸红曾约南陌前度刘郎寻流花踪迹朱楼水侧雪面波光汀莲沁颜色当时醉近绣箔夜吹笛三十六矶重到清梦冷云南北买钓舟溪上应有烟蓑相识江南好行锦归来画眉添妩暗尘重拂雕笼穏瓶泉暖花隘闻春容围密笼香晻霭烦纎手新㸃团龙温柔处垂杨亸髻暗豆花红行藏多是客莺边话别橘下相逢算江湖幽梦频绕残钟好结梅兄矾弟莫轻似西燕南鸿偏宜醉寒欺酒力帘外冻云重双双燕小桃谢后双双燕飞来㡬家庭戸轻烟晓暝湘水暮雨遥度帘外余寒未卷共斜入红楼深处相将占得雕梁似约韶光留住堪举翩翩翠羽杨柳岸泥香半和梅雨落花风软戏从乱红飞舞多少呢喃意绪尽日向流莺分诉还过短墙谁㑹万千言语洞僊歌芳辰良宴人日春朝并细缕青丝裹银饼更玉犀金綵沾座分簪歌围暖梅靥桃脣鬭胜露房花曲折莺入新年添个宜男小山枕待枝上饱东风结子成隂蓝桥去还觅琼浆一饮料别馆西湖最情浓烂画舫月明醉宫袍锦又花中惯识压架珑璁雪可见湘英间琅叶恨春风将了染额人归留得个袅袅垂香带月雏鹅儿真似酒我爱幽芳还比荼䕷又娇絶自种古松根待黄龙乱飞上苍髯五鬛更老仙添与笔端春敢唤起桃花问谁优劣梦窗甲稿巻一梦窗稿乙稿卷二钦定四库全书梦窗乙稿巻二宋吴文英撰江神子翠纱笼袖映红霏冷香飞洗凝脂睡足娇多还是夜深宜翻怕回廊花有影移烛暗放帘垂尊前不按驻云词料花枝妒蛾睂丁祝东风莫送片红飞春重锦堂人尽醉和晓月带花归又天街如水翠尘空建章宫月明中人未归来玉树起秋风宝粟万钉花露重催赐带过垂虹夜凉沉水绣帘栊酒香浓雾蒙蒙钗列吴娃腰袅带金虫三十六宫蟾观冷留不住珮丁东又西风来晚桂开迟月宫移到东篱䔩䔩惊尘吹下半冰规拟唤阿娇来小隠金屋底乱香飞重阳还是隔年期蝶相思客情知吴水吴烟愁里更多诗一夜看承应未别秋好处雁来时又西风一叶送行舟浅迟留舣汀洲新浴红衣緑水带香流应是离宫城外晚人竚立小帘钩新归重省别来愁黛眉头半痕秋天上人间斜月绣针楼湘浪莫迷花蝶梦江上约负轻鸥风入松春风吴柳几番黄懽事小蛮窗梅花正结双头梦玉龙吹散幽香昨夜灯前欹黛今朝陌上啼妆最怜无侣伴雏鸎桃叶已春江曲屏先暖鸳衾惯夜寒深都是思量莫道蓝桥路远行云只隔幽坊又听风听雨过清明愁草瘗花铭楼前緑暗分携路一丝柳一寸柔情料峭春寒中酒交加晓梦啼鸎西园日日扫林亭依旧赏新晴黄蜂频扑秋千索有当时纎手香凝惆怅双鸳不到幽堦一夜苔生又兰舟高荡涨波凉愁被矮桥坊暮烟疎雨西园路误秋娘浅约宫黄还泊邮亭唤酒旧曾送客斜阳蝉声空曳别枝长似曲不成商御罗屏底翻歌扇忆西湖临水开窻和醉重寻幽梦残衾已断薰香又画船帘密不藏香飞作楚云狂傍怀半卷金罏烬怕暖消春日朝阳清馥晴薰残醉断烟无限思量凭阑心事隔垂杨楼燕锁幽粧梅花偏恼多情月慰溪桥流水昏黄哀曲霜鸿悽断梦魂寒蝶悠飏丰乐楼天吴驾云阆海凝春空灿绮倒银海蘸影西城四碧天镜无际綵翼曳扶摇宛转雩龙降尾交新霁近玉虚高处天风笑语吹坠清濯缁尘快展旷眼傍危栏醉倚面屏障一一莺花薜萝浮动金翠惯朝昏晴光雨色燕泥动红香流水步新梯藐视年华顿非尘世麟翁衮舄领客登临座有诵鱼美翁笑起离席而语敢诧京兆以后为功落成竒事明良庆㑹赓歌熙载隆都观国多闲暇遣丹青雅饰繁华地平瞻太极天街润纳璇题露牀夜沉秋纬清风观阙丽日罘罳正午长漏迟为洗尽脂痕茸唾净卷麴尘永昼低垂绣帘十二髙轩驷马峩冠鸣珮班囘花底修禊饮御炉香分朝衣袂碧桃数㸃飞花涌出宫沟遡春万里又残寒政欺病酒掩沉香绣戸燕来晚飞入西城似説春事迟暮画船载清明过却晴烟冉冉吴宫树念羁情游荡随风化为轻絮十载西湖傍柳系马趂娇尘輭雾遡红渐招入仙溪锦儿偷寄幽素倚银屏春寛梦窄断红溼歌纨金缕暝堤空轻把斜阳总还鸥鹭幽兰旋老杜若还生水乡尚寄旅别后访六桥无信事往花委瘗玉埋香几番风雨长波妒盼遥山羞黛渔灯分影春江宿记当时短檝桃根渡青楼彷彿临分败壁题诗泪墨惨澹尘土危亭望极草色天涯叹鬓侵半苎暗㸃检离痕欢唾尚染鲛绡亸凤迷归破鸾慵舞殷勤待写书中长恨蓝霞辽海沈过雁漫相思弹入哀筝柱伤心千里江南怨曲重招断魂在否又横塘穿棹艳锦引鸳鸯弄水断霞晚笑折花归绀纱低护灯蕊润玉瘦冰轻倦浴斜拖凤股盘云坠听银牀声细梧桐渐觉凉思窗隙流光过如迅羽愬空梁燕子误惊起风竹敲门故人还又不至记琅玕新诗细掐早陈迹香痕纎指怕因循罗扇恩疎又生秋意西湖旧日画舸频移叹几萦梦寐霞佩冷叠澜不定麝蔼飞雨乍湿鲛绡暗盛红泪练单夜共波心宿处琼箫吹月霓裳舞向明朝未觉花容悴嫣香易落囘头淡碧销烟镜空画罗屏里残蝉度曲唱彻西园也感红怨翠念省惯吴宫幽憩暗柳追凉晓岸参斜露零沤起丝萦寸藕留连懽事桃笙平展湘浪影有昭华秾李冰相倚如今鬓㸃凄霜半箧秋词恨盈蠧纸天香蝉叶粘霜蝇苞缀冻生香远带风峭岭上寒多溪头月冷北枝瘦南枝小玉奴有姊先占立墙隂春早初试宫黄淡薄偷分夀阳纎巧银烛泪深未晓酒钟悭贮愁多少记得短亭归马暮衙蜂闹荳蔻钗梁恨袅但怅望天涯岁华老远信难封吴云雁杳玉漏迟絮花寒食路晴丝罥日緑隂吹雾客帽欺风愁满画船烟浦綵挂秋千散后怅尘锁燕帘莺戸从间阻梦云无凖鬓霜如许夜久绣阁藏娇记掩扇传歌剪灯留语月约星期细把花须频数弹指一襟怨恨漫空倩啼鹃声诉深院宇黄昏杏花微雨又杏香飘禁苑须知自古皇州春早燕子来时绣陌渐薰芳草蕙圃夭桃过雨弄碎影红筛碧沼深院悄緑杨尽日莺声争巧早是赋得多情更对景临风镇辜欢笑数曲阑干故人漫劳登眺天际微云过尽乱峯锁一竿残照归路杳东风泪零多少金盏子卜筑西湖种翠萝犹傍软红尘里来往载清吟为偏爱吾庐画船频系笑携雨色晴光入春明朝市石桥锁烟霞五百名仙第一人是临酒论深意流光转莺花任乱委泠然九秋肺腑应多梦岩扃冷云空翠潄流枕石幽情写漪兰緑绮转城处他山小队登临待西风起又赏月梧园恨广寒宫树晓风摇落莓砌扫珠尘空肠断薰炉烬消残萼殿秋尚有余花锁烟窗云幄新雁又无端送人江上短亭初泊篱角梦依约人一笑惺忪翠袖薄悠然醉魂唤醒幽丛畔凄香雾雨漠漠晚吹乍颤秋声早屏空金雀明朝想犹有数㸃蜂黄伴我斟酌永遇乐春酌沉沉晚粧的的仙梦游惯锦溆维舟青门倚葢还被笼莺唤裴郎归后崔娘沉恨漫客请传芳巻聨题在频经翠袖胜隔绀纱尘幔桃根杏叶胶粘缃缥几囘凭阑人换峨髻愁云兰香腻粉都为多情褪离巾拭泪征袍染醉强作酒朋花伴留连怕风姨浪妒又吹雨断又阁雪云低巻沙风急惊雁失序戸掩寒宵屏闲冷梦灯飐脣语似堪怜窻景都闲刺绣但续旧愁一缕邻歌散罗襟印粉袖湿蒨桃红露西湖旧日留连清夜爱酒几将花误遗袜尘消题裙墨黯天远吹笙路吴台直下缃梅无限未放野桥香度重谋醉揉香弄影水清浅处玉蝴蝶角断籖鸣疎㸃倦萤透隙低弄书光一寸悲秋生动万种凄凉旧衫染唾凝花碧别泪想粧洗蜂黄楚魂伤雁汀沙冷来信微茫都忘孤山旧赏水沉熨露岸锦宜霜败叶题诗御沟应不到流湘数客路又随淮月羡故人还买吴航两凝望满城风雨催送重阳又晚雨未催宫树可怜闲叶犹抱凉蝉短景归秋吟思又接愁边漏初长梦魂难禁人渐老风月俱寒想幽欢土花庭甃虫网阑干无端啼蛄搅夜恨随团扇苦近秋莲一曲当楼谢娘悬泪立风前故园晚强留诗酒新雁远不致寒暄隔苍烟楚香罗袖谁伴婵娟绛都春融和又报乍瑞霭霁色皇都春早翠幰竞飞玉勒争驰都门道鳌山綵结蓬莱岛向晚景双龙衔照绛绡楼上彤芝盖底仰瞻天表缥缈风传帝乐庆三殿共赏羣仙同到迤逦御香飘满人间闻嬉笑须臾一㸃星球小渐隠隠鸣鞘声香游人月下归来洞天未晓又香深雾煖正人在锦瑟年华深院旧日汉宫分得红兰滋吴苑临池羞落梅花片弄水月初匀妆靣紫烟笼处双鸾共跨洞箫低按歌管红围翠袖冻云外似觉东风先转绣畔昼迟花底天寛春无限仙郎骄马琼林宴待卷上珠帘敎看更传莺入新年宝钗梦燕又情粘舞线怅驻马灞桥天寒人远旋剪露痕移得春娇栽琼苑流莺长语烟中怨恨三月飞花零乱艳阳归后红藏翠掩小坊幽院谁见新腔按彻背灯暗共倚宝屏葱蒨绣被梦轻金屋装深沉香换梅花重洗春风面正溪上参横月转并禽飞上金沙瑞香云煖又南楼坠燕又灯晕夜凉疎帘空卷叶吹暮喧花露晨晞秋光短当时明月娉婷畔怅客路幽扃俱远雾鬟依约除非照影镜空不见别馆秋娘乍识似人处最在双波凝盼旧色旧香闲雨闲云情终浅丹青难画真真面便只作梅花频看更愁花变梨霙又随梦散又春来雁渚弄艳冶又入垂杨如许困舞瘦腰啼湿宫黄池塘雨碧沿苍藓云根路尚追想凌波微步小楼重上凭谁为唱旧时金缕凝竚烟萝翠竹欠罗袖为倚天寒日暮强醉梅边招得花奴来尊俎东风须惹春云住莫把飞琼吹去便教移取薰笼夜温绣戸惜秋华细响残蛩傍灯前似説深秋怀抱怕上翠微伤心乱烟残照西湖镜掩尘沙翳晓影秦鬟云扰新鸿唤凄凉渐入红萸乌帽江上故人老视东篱秀色依然娟好晚梦趂邻杵断乍将愁到秋娘涙湿黄昏又满城雨轻风小闲了看芙蓉画船多少又露罥蛛丝小楼隂堕月秋惊华鬓宫漏未央当时钿钗送遗恨人间梦隔西风算天上年华一瞬相逢纵相疎胜却巫阳无准何处动凉讯听露井梧桐楚骚成韵綵云断翠羽散此情难问银河万古秋声但望中婺星清润轻俊度金针漫牵方寸又数日西风打秋林枣熟还催人去𤓰菓夜深斜河拟看星度怱怱便倒离尊怅遇合云销萍聚留连有残蝉韵晚时謌金缕緑水暂如许奈南墙冷落竹烟槐雨此去杜曲已近紫霄尺五扁舟夜宿吴江正水珮霓裳无数眉妩问别来解相思否又路远仙城自玉郎去却芳卿憔悴锦段镜空重铺步幢新绮凡花瘦不禁秋幻腻玉腴红鲜丽相携试新粧乍毕交扶轻醉长记断桥外骤玉骢过处千娇凝睇昨梦顿醒依约旧时眉翠愁边暮合碧云倩唱入六么声里风起舞斜阳阑干十二惜黄花慢送客吴臯正试霜夜冷枫落长桥望天不尽背城渐杳离亭黯黯恨水迢迢翠香零落红衣老暮愁锁残柳眉梢念瘦腰沈郎旧日曾系兰桡仙人凤咽琼箫怅断魂送远九辩难招醉鬟留盼小窗剪烛歌云载恨飞上银霄素秋不解随船去败红趂一叶寒涛梦翠翘怨红料过南谯十二郎素天际水浪拍碎冻云不凝记晓叶题霜秋灯吟雨曾系长桥过艇又是賔鸿重来后勐赋得归期才定嗟绣鸭解言香鲈堪钓尚庐人境幽兴争如共载越娥粧镜念倦客依前貂裘茸帽重向淞江照影酹酒沧茫倚歌平远亭上玉虹腰冷迎醉面暮雪飞花几㸃黛愁山暝烛影摇红天桂飞香御花簇座千秋宴笑从王母摘仙桃琼醴双金盏掌上龙珠照眼映罗图星晖海润浮槎远到水浅蓬莱秋明河汉宝月将弦晚钩斜挂西帘卷未须十日便中秋争看清光满净洗红尘障靣贺朝霖催班正殿喜囘天上紫府开筵瑶池宣劝又莓锁虹梁稽山祠下当时见横斜无分照溪光珠网空凝徧姑射青春对面驾飞虬罗浮路远千年春在新月苔池黄昏山馆花满河阳为君羞褪晨妆蒨云根直下是银河客老秋槎变雨外红铅洗断又晴霞惊飞暮管倚阑只怕弄水鳞生乘东风便丑奴儿东风未起花上纎尘无影峭云湿凝酥深坞乍洗梅青钩帘愁丝冷浮虹气海空明若耶门闭扁舟去懒客思鸥轻几度问春倡红冶翠空媚隂晴看真色千岩一素天淡无情醒眼重开玉钩帘外晓峰青相扶轻醉越王台上更最髙层又空蒙乍敛波影帘花晴乱正西子梳粧楼上镜舞青鸾润逼风襟满湖山色入阑干天虚鸣籁云多易雨长带秋寒遥望翠凹隔江时见越女低鬟算堪羡烟沙白鹭暮往朝还歌管重城醉花春梦半香残乘风邀月持盃对影云海人间木兰花慢紫骝嘶冻草晓云销岫眉颦正蕙雪初消松腰玉瘦顦顇真真轻蔾渐穿险磴步荒苔犹认瘗花痕千古兴亡旧恨半丘残日孤云开尊重弔吴魂岚翠冷洗微醺问㡬曾夜宿月明起看剑水星纹登临总成去客更软红先有探芳人囘首沧波故苑落梅烟雨黄昏又步层丘翠莽处更春寒渐晚色催隂风花弄雨愁起阑干惊翰带云去杳任红尘一片落人间青塜麒麟有恨卧听箫鼓游山年年叶外花前娇艳楚鬓成皤叹宝奁瘗久青萍共化裂石空磐尘縁酒沾粉汚问何人从此濯清泉一笑掀髯付与寒松瘦倚苍峦又酹清盃问水惯曾见几逢迎自越棹轻飞秋莼归后杞菊荒荆孤鸣舞鸥惯下又渔歌忽断晚烟生雪浪闲销钓石冷枫频落江汀长亭春恨何穷目易尽酒微醒怅断魂西子凌波去杳环珮无声阴晴最无定处被浮云多翳镜华明晓东风霁色緑杨楼外山青又几临流送远渐荒落旧邮亭念西子初来当时望眼啼雨难晴娉婷素红共载到越吟翻调倚吴声得意东风去棹怎怜㑹重离轻云零梦转浮觞流水畔叙幽情恨赋笔分携江山委秀桃李荒荆经行问春在否过汀洲暗忆百花名莺缕争堪细折御黄堤上重盟喜迁莺凡尘流水正春在绛阙瑶阶十二暖日明霞天香盘锦低映晓光梳洗故苑涴花沉恨化作妖红斜紫困无力倚阑干还倩东风扶起公子留意处罗葢牙籖一一花名字小扇翻歌密围留客云叶翠温罗绮艳波紫金盃重人倚妆台微醉夜和露剪残枝㸃㸃花心清泪又江亭年暮趁飞雁又听数声柔橹蓝尾盃单胶牙饧淡重省旧时羁旅雪舞野梅篱落寒拥渔家门戸晚风峭做初番花讯春还知否何处围艳冶红烛画堂博簺良宵午谁念行人愁先芳草轻送年华如羽自剔短檠不睡空索綵桃新句便归好料鵞黄已染西池千缕探芳信夜寒重见羽葆将迎飞琼入梦整素妆归处中宵按瑶凤舞春歌夜棠梨岸月冷和云冻画船中太白仙人锦袍初拥虽应过浯溪否试笑挹中郎还叩清弄粉黛湖山欠携酒共飞鞚洗盃时换铜觚水待作梅花供问何时带雨锄烟自种又暖风定正卖花吟春去年曾听旋自洗幽兰银瓶钓金井斗窗香暖悭留客街鼓还催瞑调雏莺试遣深盃唤将愁醒灯市又重整待醉勒游缰缓穿斜径暗忆芳盟绡帕泪犹凝吴宫十里吹笙路桃李都羞靓绣帘人怕惹飞梅翳镜声声慢蓝云笼晓玉树悬秋交加金钏霞枝人起昭阳禁寒粉粟生肌浓香最无着处渐冷香风露成霏绣茵展怕空堦惊坠化作萤飞三十六宫愁重问谁持金锸和月都移掣锁西厢清尊素手重携秋来鬓华多少任乌纱醉压花低正摇落叹淹留客又未归又云深山坞烟冷江臯人生未易相逢一笑灯前钗行两两春容清芳夜争真态引生香撩乱东风探花手与安排金屋懊恼司空憔悴欹翘委珮恨玉奴消瘦飞趂轻鸿试问知心尊前谁最情浓连唿紫云伴最小丁香才吐微红还解语待携归行雨梦中又春星当戸眉月分心罗屏绣幕围香歌缓轻尘暗䔩文梁秋桐泛商丝雨恨未囘飘雪垂杨连宝镜更一家姊妺曾入昭阳莺燕堂深谁到为殷勤须放醉客疎狂量减离怀孤负蘸甲清觞曲中倚娇佯误算只图一顾周郎花镇好驻年华长在锁窗又寒箫惊坠香豆初收银牀一夜霜深乱写明珠金盘来荐清斟緑窗细剥擅皱料水晶微损春簪风韵处惹手香酥润樱口脂侵重省追凉前事正风吟莎井月碎苔隂颗颗相思无情漫搅秋心银台剪花盃散梦阿娇金屋沉沉甚时见露拾香钗燕坠金又六铢衣细一叶舟轻黄芦堪笑浮槎何处汀洲云澜锦浪无涯秋姿淡凝水色艳真香不染春华笑归去傍金波开戸翠屋为家囘首红粧青镜与一川平緑五月晴霞頳玉盃中西风不到窗纱端的旧连深意料采菱新曲羞夸秋潋滟对年年人胜似花又旋移轻鹢浅傍垂虹还因送客迟留泪雨横波遥山眉上新愁行人倚阑心事问谁知只有沙鸥念聚散几枫丹霜渚莼緑春洲渐近香菰炊黍想红丝织字未远青楼寂寞渔乡争如连醉温柔西窗夜深剪烛梦频生不放云收共怅望认孤烟起处是洲又梅黄金重柳细丝轻园林暮烟如织殿角风微帘外燕喧莺寂池塘綵鸳乍起露荷翻千㸃珠滴闲昼永称潇湘竿叟烂柯仙客日午槐隂低转茶瓯罢清风顿生两腋捻玉盘中朱李净沉寒碧朋侪闲歌白雪卸纱巾尊俎狼籍有皓月照黄昏眠又未得髙阳台脩竹凝粧垂杨驻马凭阑浅画成图山色谁题楼前有雁斜书东风𦂳送斜阳下弄旧寒晚酒醒余自销凝能几花前顿老相如伤春不在高楼上在灯前欹枕雨外薰炉怕舣游船临流可奈清癯飞红若到西湖底搅翠澜总是愁鱼莫愁来吹尽香绵泪满平芜又宫粉雕痕仙云堕影无人野水荒湾古石埋香金沙锁骨连环南楼不恨吹横笛恨晓风千里闗山半飘零庭上黄昏月冷阑干寿阳宫里愁鸾问谁调玉髓暗补香瘢细雨归鸿孤山无限春寒离魂难倩招清些梦缟衣解珮溪边最愁人啼鸟晴明叶底清圆又淝水秋寒淮堤柳色别来几换年光紫马行迟才生梦草池塘便乘丹凤天边去禁漏催春殿称觞过松江雪弄飞花冰解鸣珰芳洲酒社词塲赋髙台陈迹曾醉吴王重上逋山诗清月瘦昏黄春风侍女衣篝畔早鹊袍已煖天香到东园应费新题千树苔苍又风袅垂杨雪消蕙草何如清润潘郎风月襟怀挥毫倚马成章仙都观里桃千树映麴尘十里荷塘未归来应恋花洲醉玉吟香东风晴昼如酒正十分皓月一半春光燕子重来明朝傅梦西窗朝寒几煖金炉烬料洞天日月偏长杏园诗应待先题嘶马平康倦寻芳海霞倒影空雾飞香天市催晚暮靥宫梅相对画楼帘卷罗袜轻尘花笑语宝钗争艳春心眼乱箫声正风柔柳弱舞肩交燕念窈窕东邻深巷灯外歌沉月上花浅梦雨离云㸃㸃漏壶清怨珠络香销空念住纱窗人老羞相见渐铜壶闭春隂晓寒人倦三姝媚吹笙池上道为王孙重来旋生芳草水石清寒过半春犹自燕沉莺悄穉柳阑干晴荡漾禁烟残照往事依然争忍重听怨红凄调曲榭方亭初扫印藓迹双鸳记穿林窈顿隔年华似梦囘花上露晞平晓恨逐孤鸿客又去清明还到便鞚墙头归骑青梅已老又湖山径醉惯渍春衫啼痕酒痕无限又客长安叹断衿零袂污尘谁浣紫曲门荒沿败井风摇青蔓对语东邻犹是曾巢谢堂双燕春梦人间须断但惟得当年梦縁能短绣屋秦筝傍海棠偏爱夜浅开宴舞歇歌沉花未减红颜先变竚久河桥欲去斜阳泪满昼锦堂无影灯前箫声酒外独鹤华表重归旧雨残云仍在门巷都非愁结春情迷醉眼老怜秋鬓倚蛾眉难忘处犹恨绣笼无端误放莺飞当时征路远懽事差十年轻负心期楚梦秦楼相遇共叹相违泪香沾溼孤山雨瘦腰折损六桥丝何时向忩下剪残红烛夜杪参移又帆落回潮人归故国山椒感慨重游弓折霜寒机心已堕沙鸥灯前宝劒清风断正五湖雨笠扁舟最无情岩上闲花腥染春愁当时白石苍松路解勒囘玉辇雾掩山羞木客歌阑青春一梦荒丘年年古苑西风到雁怨啼緑水葓秋暮登临几树残烟西北髙楼汉宫春花姥来时带天香国艳羞掩名姝日长半娇半困宿酒微苏沉香槛北比人间风异烟殊春恨重盘云坠髻碧花翻吐琼盂洛苑旧移仙谱向吴娃深馆曾奉君娱猩脣露红未洗客鬓霜铺兰词沁壁过西园重载双壶休漫道花扶人醉醉花却要人扶花心动入眼青红小玲珑飞度云微溼绣槛展春金屋寛花谁管采菱波狭翠深知是深多少都不放夕阳红入待粧缀新漪涨翠小圆荷叶此去春风满箧应时锁蛛丝浅虚尘榻夜雨试灯晴雪次梅趂取玳簪重盍卷帘不解招新燕春须笑酒悭歌澁半窗掩日长困生翠睫又十里东风褭垂杨长似舞时腰瘦翠馆朱楼紫陌青门处处燕莺晴昼乍看摇曳金丝袖春浅映鵞黄如酒嫩隂里烟滋露染翠娇红熘此际雕鞍去久空追念邮亭短枝盈首海角天涯寒食清明泪㸃絮花沾袖远年折赠行人逺今年恨依然纎手断肠也羞眉画应未就八声甘州渺空烟四远是何年青天坠长星幻苍崖云树名娃金屋残霸宫城箭迳酸风射眼腻水染花腥时靸双鸳响廊叶秋声宫里吴王沉醉倩五湖倦客独钓醒醒问苍天无语华髪奈山青水涵空阑干髙处送乱鸦斜日落渔汀连唿酒上琴台去秋与云平又步晴霞倒影洗闲愁深盃灔风漪望越来清浅吴歈杳霭江鴈初飞辇路凌空九险粉冷濯粧池歌舞烟霄顶乐景沉晖别是青红阑槛对女墻山色碧澹空眉问当时游鹿应笑古台非有谁招扁舟渔隠但寄情西子却题诗闲风月暗消磨尽浪打鸥矶又记行云梦影步凌波仙衣剪芙蓉念盃前烛下十香揾袖玉煖屏风分种寒花旧盎藓土蚀吴蛬人远云槎渺烟海沉蓬重访樊姬隣里怕等闲易别那忍相逢试潜行幽曲心荡怱怱井梧凋铜铺低亚映小眉瞥见立惊鸿空惆怅醉秋香畔往事䑃胧新鴈过粧楼梦醒芙蓉风檐近浑疑珮玉丁东翠微流水都是惜别行踪宋玉秋花相比瘦赋情更苦似秋浓小黄昏绀云暮合不见征鸿宜城当时放客认燕泥旧迹返照楼空夜阑心事灯外败壁寒蛩江寒夜枫怨落怕流作题情肠断红行云远料澹蛾人在秋香月中又阆苑髙寒金枢动冰宫桂树年年剪秋一半难破万户连环织锦相思楼影下钿钗暗约小帘间共无眠素娥惯得西坠阑干谁知壶中自乐正醉围夜玉浅鬭婵娟鴈风自劲云气不上凉天红牙润沾素手听一曲清歌双雾鬟徐郎老恨断肠声在离镜孤鸾凄凉调緑杨巷陌秋风起边城一弓离索马嘶渐远人归甚处戍楼吹角情怀甚恶更衰草寒烟澹薄似当时将军部曲迤逦度沙漠追念西湖上小舫携歌晚花行乐旧游在否想如今翠凋红落漫写羊裙等新鴈来时系着怕怱怱不肯寄与悞后约尾犯夜雨滴空堦孤馆梦囘情绪萧索一片闲愁想丹青难摸秋渐老蛩声正苦夜将阑灯花渐落最无端处忍把良宵只恁孤眠却佳人应怪我自别后寡信轻诺记得当时剪香云为约甚时向幽闺深处按新词流霞共酌再同欢笑肯把金玉珠珍博东风第一枝倾国倾城非花非雾春风十里独步胜如西子妖娆更比太真淡竚铅华不御漫道有巫山洛浦似恁地标格无双镇锁画楼深处曾被风容易送去曾被月等闲留住似花翻使花羞似柳任从柳妬不敎歌舞恐化綵云轻举信下蔡阳城俱迷看取宋玉词赋夜合花柳瞑河桥莺暗台苑短萦频惹春香当时夜泊温柔便入深乡词韵窄酒盃长剪蜡花壶箭催忙共追游处凌波翠陌连棹横塘十年一梦凄凉似西湖燕去吴馆巢荒重来万感依前唤酒银缸溪雨急岸花狂趂残鸦飞过沧茫故人楼上凭谁指与芳草斜阳梦窗乙稿巻二梦窗稿乙稿跋梦窻乙稿跋余家藏书未备如四明呉梦窻词稿二十年前仅见丙丁二集因遂授梓盖尺锦寸绣不忍秘诸枕中也今又得甲乙二册但错简纷然如风里落花谁是主此南唐后主亡国词䜟也无可奈何花落去似曽相识燕归来巧对晏元献公与江都尉同游池上一段佳话久已耳热岂容攘美又如秦少㳺门外绿隂千顷苏子瞻敲门试问野人家周美成倚楼无语理瑶琴欧阳永叔佳人初试薄罗裳之类各入本集不能条举但如云接平冈对宿烟收诸篇自注附某集者姑仍之未识谁主谁宾也古虞毛晋识丙稿卷三钦定四库全书梦窗丙稿巻三宋呉文英撰丹鳯吟丽锦长安人海避影繁华结庐深寂灯窗雪户光映夜寒东壁心彫鬓改镂氷刻水缥简离离风籖索索怕遣花虫蠧粉自採秋芸架香汎纎碧更上新梯窈窕暮山淡着城外色旧雨江湖逺问桐隂门巷燕曾相识吟壶天小不觉翠蓬云隔桂斧月宫三万手计元和通籍輭红满路谁聘幽素客喜迁鸎冬分人别渡倦客晚潮伤头俱雪雁影秋空蝶情春荡几处路穷车絶把酒共温寒夜倚绣添慵时节又底事对愁云江国离心还折吴越重㑹面捡㸃旧吟同看灯花结儿女相思年华轻送隣户断箫声噎待移杖藜雪后犹怯蓬莱寒濶晨起嬾任鸦林催晓梅窗沈月栁梢青断梦游轮孤山路杳越树隂新流水凝酥征衫沾泪都是离痕玉屏风冷愁人醉烂漫梅花翠云傍夜船回惜春门掩一镜香尘生查子暮云千万重寒梦家乡逺愁见越溪娘镜里梅花面醉情啼枕氷往事分钗燕三月灞陵桥心剪东风乱玉漏迟雁边风讯小飞琼望杳碧云先晚露冷栏干定怯藕丝氷腕浄洗浮云片玉胜花影春灯相乱秦镜满素娥未肯分秋一半每圆处即良宵甚此夕偏饶对歌临怨万里婵娟几许雾屏云幔孤兔凄凉照水晓风起银河西转摩泪眼瑶台梦回人远一剪梅远目伤心楼上山愁里长眉别后蛾鬟暮云低压小栏干教问孤鸿因甚先还痩倚溪桥梅夜寒雪欲销时泪不禁弹剪成钗胜待归看春在西窗灯火更阑㸃绛唇春未来时酒携不到千巖路痩还如许晚色天寒处无限新愁难对风前语行人去暗销春素横笛空山暮绛都春螺屏㬉翠正雾卷暮色星河浮霁路幕递香街马冲尘东风细梅槎凌海横鳌背倩穏载蓬莱云气寳街斜转氷娥素影夜清如水应记千秋化鹤旧华表认得山川犹是暗解绣囊争掷金钱游人醉笙歌晓度晴霞外又上苑春生一苇便教接宴鸎花万红镜里祝英台近剪红情裁緑意花信上钗股残日东风不放岁华去有人添烛西窗不眠侵晓笑声转新年鸎语旧尊俎玉纎曾擘黄柑柔香系幽素归梦湖边还迷镜中路可怜千㸃吴霜寒销不尽又相对落梅如雨烛影揺红碧澹山姿暮寒愁沁歌眉浅障泥南陌润轻酥灯火深深院入夜笙歌渐㬉綵旗翻宜男舞遍恣游不怕素袜尘生行裙红溅银烛笼纱翠屏不照残梅怨洗粧清靥溼春风宜带啼痕看楚梦留情未散素娥愁天长信逺晓窗移枕酒困香残春隂帘卷埽花游㬉波印日倒秀影秦山晓鬟梳洗步帷艳绮正梁园未雪海棠犹睡借緑盛红怕委天香到地画舩系舞西湖暗黄虹卧新霁天梦春枕被和鳯筑东风宴歌曲水海宫对起灿骊光乍溼杏梁云气夜色瑶台禁蜡初传翡翠唤春醉问人间几番桃李西江月枝袅一痕雪在叶藏几豆春浓玉奴最晚嫁东风来结梨花幽梦香力添罗被痩肌犹怯氷绡緑隂青子老溪桥羞见东隣娇小宴清都翠羽飞梁苑连催发暮樯留话江燕尘阶堕珥瑶扉乍钥綵绳双罥新烟暗叶成隂效翠妩西陵送逺又趂得蕋露天香春留建章花晚归来笑折仙桃琼楼宴蕚金漏催箭兰亭秀语乌丝润墨汉宫传翫红歌醉玉天上倩鳯尾时题画扇问几时重驾巫云蓬莱路浅桃源忆故人越山青断西陵浦一岸宻隂疎雨潮带旧愁生莫曾折垂杨处桃根桃叶当时渡呜咽风前柔橹燕子不留春住空寄离樯语浣溪沙门巷深深小画楼阑干曾识凭春愁新蓬遮却绣鹓游桃观日斜香掩户苹溪风起水东流紫茰玉腕又逢秋木兰花慢记琼林宴起輭红路几西风想汉影千年荆江万顷杳信长通金狨锦韀赐马又霜横汉节枣仍红细栁春隂喜色四郊秋事年丰从容岁晚玉闗长不闭静边鸿访武昌旧垒山川相缪日费诗筒兰宫系书翠羽带天香飞下玉芙容明月瑶笙奏彻倚楼黄鹤声中水龙吟小湖北岭云多小园暗碧鸎啼处朝回胜赏墨池香润吟舩繋雨霓节千妃锦颿一箭携将春去算归期未卜青烟散后春城咏飞花句黄鹤楼头月午奏玉龙江梅解舞风紫禁严更清梦思怀几许秋水生时赋情还在南屏别墅看章台走马长堤种取柔丝千树夜行舩碧甃清漪方镜小绮疏浄半尘不到古鬲香深宫壸花换留取四时春好楼上眉山云窕窈香衾梦镇疎清晓并蒂莲开合欢屏㬉玉漏又催朝早朝中措吴山相对越山青湘水一春平粉字情深题叶红波香染浮萍朝云暮雨玉壶尘世金屋瑶京晚雨西陵潮汛沙鸥不似身轻塞翁吟有约西湖去移棹晓折芙容算终是称心红染不尽风千桃过眼春如梦还认锦叠云重弄晚色旧香中旋撑入深丛从容情犹赋氷车健笔人未老南屏翠峯转河影浮查信早素妃呌海目归来太液池东红衣卸了结子成莲夭劲秋浓风入松一颿江上暮潮平骑鹤过瑶京湘波山色青天外红香荡玉珮东丁西圃仍圆夜月南风微弄秋声阿咸才俊翠壶氷王母最怜生万年枝上千年叶垂杨鬓春共青青连唤碧筩传酒云回一曲双成烛影揺红秋入灯花夜深檐影琵琶语越娥青镜洗红埃山鬬秦眉妩相间金茸翠亩认城隂春畊旧处晚舂相应新稻炊香疎烟林莽清磬风前海沈宿褭芙蓉炷阿香秋梦起娇啼玉女传幽素人驾海查未渡试梧桐聊分宴俎採菱别调留取蓬莱霎时云住尾犯翠被落红粧流水腻香犹共吴越十载江枫冷霜波成缬灯院靓凉花乍剪桂园深幽香旋折醉云吹散晚树细蝉时替离歌咽长亭曾送客偷赋锦雁留别泪接孤城𣺌平芜烟濶半菱镜青门重售採香堤秋兰共结故人顦顇逺梦越来溪畔月水龙吟望中璇海波新讯查又匝银河转金风细褭龙枝声奏钧箫秋逺南极飞仙夜来催驾祥光重见紫霄承露掌瑶池䕃宻蟠桃秀螽莲绽新栋晴翚凌汉半凉生兰繁书巻绣裳五色昆台十二香深帘卷花蕚楼高处连清晓千秋传宴赐长生玉字鸾回鳯舞下蓬莱殿宴清都翠匝西门栁荆州昔未来时正春痩如今䞉舞西风旧色胜东风秀黄梁露溼秋江转万里云樯蔽昼正虎落马静晨嘶连营夜沈刁斗含章换几桐隂千官邃幄韶鳯还奏席前夜人天低燕宻御香盈袖星槎信约长在醉兴𣺌银河赋就对小弦月挂南楼凉浮桂酒声声慢鸎团枨径鲈跃莼波重来雨过中秋酒市渔乡西风胜似春柔宿舂去年村墅看黄云还委西畴鳯池去信吴人有分借与迟留应是香山续梦又凝香追咏重到苏州青鬓江山足成千岁风流围腰御仙花底衬月中金粟香浮夜燕久揽秋云平倚画楼永遇乐风拂尘徽雨侵凉榻才动幽思缓酒消更移灯傍影浄洗芭蕉耳铜华沧海愁霾重嶂燕北雁南天外算隂晴浑似几番渭城故人离㑹青楼旧日髙歌取醉玉妃浄几梳洗红叶流光苹花两鬓心事成秋水白凝虚晓香吹轻炉倚窗小瓶疎桂问深宫嫦娥正在妬云第几西江月清梦重游天上古香吹下云头箫声三十六宫愁髙处花惊风骤客路羁情不断阑干晚色先收千山浓緑未成秋谁见月中人痩朝中措殷云凋叶晚晴初篱落认奚奴才近西窗灯火旋收残夜琴书秋深露重天空海濶玉界香浮木落秦山清痩西风几许工夫秋蕋香寳月惊尘堕晓愁琐空枝残照古苔几㸃露萤小销减秋光旋少佩丸尚忆春酥褭故人老断香忍和泪痕埽魂返东篱梦杳惜秋华思𣺌西风怅行踪浪逐南飞髙雁怯上翠微危楼更堪凭晚蓬莱对起幽云澹埜色山容愁卷清浅瞰沧波静衔秋痕一线十载寄吴苑惯东篱深处把露黄偷剪移暮景照越镜意销香断秋娥赋得闲情倚翠尊小眉初展深劝待明朝醉巾重岸声声慢慿髙入梦揺落闗情寒香吹尽空巖坠叶销红欲题秋讯难缄重阳正隔残照趂西风不响云尖椉半暝看残山灌翠水开匳暗省长安年少几传盃弔甫把菊招潜身老江湖心随飞雁天南乌纱倩谁重整映风林钩玉纎纎漏声起乱星河入影画檐㸃绛唇金井空隂枕痕厯尽秋声閙梦长难晓月树愁鸦悄梅压檐梢寒蝶寻香到窗黏了翠池春小波冷鸳鸯觉又明月茫茫夜来应照南桥路梦游熟处一枕啼秋雨可惜人生不向吴城住心期误雁将秋去天逺青山暮庆春宫春屋围花秋池沿草旧家锦籍川原莲尾分津桃边迷路片红不到人间乱篁苍暗料惜把行题共删小晴帘卷独占西嫱一镜清寒风光未老吟潘嘶骑征尘秖付慿栏鸣瑟传杯辟邪翻烬繋船香斗春寛晚林青外乱鸦着斜阳几山粉销莫染犹是秦宫緑扰云鬟蝶恋花明月枝头香满路几日西风落尽花如雨倒照秦眉天镜古秋明白鹭双飞处自摘霜葱宜荐俎可惜重阳不把黄花与帽堕笑慿纎手取清歌莫送秋声去玉楼春阑干独倚天涯客心影暗彫风叶寂千山秋入雨中青一雁暮随云去急霜花强弄春颜色相弔年光浇大白海烟沈处倒残霞一杼鲛绡和泪织栁梢青翠嶂围屏留连迅景花外油亭淡色烟昏浓光清晓一幅闲情辋川落日渔罾写不尽人间四并亭上秋声鸎能春语难入丹青烛影揺红飞盖西园晚秋恰胜春天气霜花开尽锦屏空红叶新装缀时放清杯泛水暗凄凉东风旧事夜吟不就松影䦨干月笼寒翠莫唱阳闗但慿綵袖歌千岁秋星入梦隔明朝十载吴宫㑹一棹回潮渡苇正西窗灯花报喜栁蛮樱素试酒争怜不教不醉齐天乐三千年事残鸦外无言倦慿秋树逝水移川高陵变谷那识当时神禹幽云怪雨翠萍溼空梁夜深飞去雁起青天数行书似旧藏处寂寥西窗坐久故人悭㑹遇同剪灯语败藓残碑零圭断璧重拂人间尘土霜红罢舞漫山色青青雾朝烟暮岸锁春舩画旗赛鼓水龙吟杜陵折栁狂吟砚波尚溼红衣露仙桃宴早江梅春近还催客句宫漏传鸡禁门嘶骑宦情熟处正黄编夜展天香字㬉春葱剪红蜜炬宫帽鸾枝醉舞思飘飏臞仙风举星罗万巻云驱千阵飞豪海雨长寿盃深探春腔穏江湖同赋又看看便繋金狨鸎晓傍西湖路又夜分谿馆渔灯巷声乍寂西风定河桥送逺玉箫吹断霜丝舞影薄絮秋云澹蛾山色宦情归兴怕烟江渡后桃花又汎宫沟上春流𦂳新句欲题还省透香煤重笺误隠西园已负林亭移酒松泉荐茗携手同归处玉奴唤緑窗春近想骄骢又踏西湖二十四番花讯浣溪沙秦黛横愁送暮云越波秋浅暗啼昏空庭春草緑如裙綵扇不歌原上酒青门频返月中魂花开空忆倚阑人又一曲鸾箫别綵云燕钗尘涩镜华昏灞桥舞色褪蓝裙湖上醉迷西子梦江头春断倩离魂旋缄红泪寄行人探春慢苔径曲深深不见故人轻敲幽户细草春回目送流光一羽重云冷哀雁断翠微空愁蝶舞逞鸣鞭游蓬小梦枕残惊寤还识西湖醉路向栁下并鞍银袍吹絮事影难追那负灯牀闻雨氷谿慿谁照影有明月椉兴去暗相思梅孤痩共江亭暮塞垣春漏瑟侵琼筦润鼓借烘炉㬉藏钩怯冷画难临晓隣语鸎转殢緑窗细呪浮梅琖换蜜炬花心短梦惊回林鸦起曲屏春事天逺迎路栁丝裙看争拜东风盈灞桥岸髻落寳钗寒恨花胜迟燕渐街帘影转还似新年过邮亭一相见南陌又灯火绣囊尘香浅一剪梅老色频生玉镜尘雪澹春姿越看精神溪桥人去几黄昏流水泠泠都是啼痕细雨轻寒莫掩门蕚緑灯前酒带香温风情谁道不因春春到一分花痩一分木兰花慢润寒梅细雨卷灯火暗尘香正万里胥涛流光涨腻春共东江云樯未传燕语过罘罳垂栁舞鵞黄留取行人系马輭红深处闻鸎霁月清风凝望久悠飏郧山苍又紫箫一曲还吹别调楚际吴傍仙方袖中袐寳遣蓬莱弱水变飞霜寒食春城秀句赴花飞入宫墙探芳信探春到见綵花钗头玉燕来早正紫龙眠重明月弄清晓夜尘不沁银河水金盎供新澡镇帷犀䕶𦂳东风秀藏芝草星斗灿懐抱问雾㬉蓝田玉长多少禁苑传香栁边语聴鸎报片云飞趂春潮去红輭长安道试回头一㸃蓬莱翠小燕归梁一片游尘拂镜湾素影䕶梅残行人无语看春山背东风两苍颜梦飞不到梨花外孤馆闭更寒谁怜消渇老文园聴溪声泻氷泉解语花檐花旧滴帐烛新啼香润残冬被澹烟疏绮凌波步暗阻傍墙挑荠梅痕似洗空㸃㸃年华别泪花鬓愁钗股笼寒綵燕沾云腻还鬭辛盘葱翠念青丝牵恨曾试纎指雁回潮尾征帆去似与东风相避泥云万里应剪断红情緑意年少时偏爱轻怜和酒香宜睡祝英台近问流花寻梦草云㬉翠微路锦雁峯前浅约昼行处不教嘶马飞春一奁越镜那销尽红吟緑赋送人去长丝初染柔黄晴和晓烟舞心事偷占鸎漏汉宫语趂得罗盖天香归来时候共留取玉阑春住乌夜啼醉痕深晕潮红睡初浓寒食来时池馆旧东风银烛换月西转梦魂中明日春和人去绣屏空浪淘沙緑树越溪湾过雨云殷西陵人去暮潮还铅泪结成红粟颗封寄长安别味带生酸愁忆眉山小楼灯外练花寒衫袖醉痕花唾在犹染㣲丹踏莎行润玉笼绡檀樱倚扇绣圏犹带脂香浅榴心空叠舞裙红艾枝应压愁鬟乱午梦千山窗隂一箭香瘢新褪红丝腕隔江人在雨声中晩风菰叶生秋怨齐天乐麴尘犹沁伤心水歌蝉暗惊春换露藻清啼烟萝淡碧先结湖山秋怨波帘翠卷叹霞薄轻绡汜人重见傍栁追凉暂疎懐袖负纨扇南花清鬭素靥画船应不载坡静诗巻泛酒芳筩题名蠧壁重集湘鸿江燕平芜未剪怕一夕西风镜心红变望眼愁生暮天菱唱逺绕佛阁夜空似水横汉静立银浪声杳瑶镜奁小素娥乍起楼心弄孤照絮云未巧梧韵露井偏借秋早暗情多少怕教彻胆寒光见怀抱浪迹尚为客恨满长安千古道还记暗萤穿帘街语悄叹步影归来人鬓花老紫箫天𣺌又露饮风前凉堕轻帽酒盃空数星横晓秋蕋香浴新凉睡早雪靥酒红侵笑倚楼起把绣针小月冷秋波梦觉怕闻井叶西风到恨多少粉河不语堕秋晓云雨人间未了疎影占春压一卷峭寒万里平沙飞雪数㸃酥钿万古相思凌晓东风吹裂独自曳横梢痩影入广平裁氷词笔记五湖清夜推篷临水一痕微月何逊杨州旧事五更梦半醒胡调吹彻若把南枝图入凌烟香满玉楼琼阙相将初试红盐味到烟雨青黄时节想雁空北落冬深澹墨晚天云濶声声慢清漪街苑御水分流阿阶西北青红朱栱浮云碧窗宿雾蒙蒙璇题浄横秋影笑南飞不过新鸿延桂景见素娥梳洗微步琼空城外湖山十里想无时长敞罨画帘栊暗栁回堤何须繋马金狨鸎花翰林千首綵毫飞海雨天风鳯池上又相思春夜梦中木兰花慢送秋云万里算巻舒总何心叹路转羊肠人营燕垒霜满蓬簮愁侵庾尘满袖便封侯那羡汉淮隂一醉莼丝脍玉忍教菊老松深离音又聴西风金井树动秋唫向暮江目断鸿飞𣺌𣺌天色沈沈沾襟四絃夜语问杨琼往事到寒砧争似湖山岁晚静梅香底同斟瑞鹤仙乱云生古峤记旧游惟怕秋光不早人生断肠草叹如今揺落暗惊懐抱谁临晚眺吹台髙霜歌缥缈想西风此处留情肯着故山衰帽闻道萸香西市酒熟东隣浣花人老金鞭騕褭追吟赋倩年少想重来新雁伤心湖上销灭红深翠窈小楼寒睡起无聊半帘晚照浪淘沙山逺翠眉长髙处凄凉菊花清痩杜秋娘浄洗緑盃牵露井聊荐幽香乌帽压吴霜风力偏狂一年佳节过西厢秋色雁声愁几许都在斜阳水调歌头屋下半流水屋上几青山赏心千顷明镜入座玉光寒云起南峯未雨云歛北峯初霁健笔写青天俯瞰古城堞不碍小阑干绣鞍马輭红路乍回班层梯影转停午信手展缃编残照游舩收尽新月书帘才卷入在翠壶间天际笛声起尘世夜漫漫思佳客钗燕栊云睡起时隔墙折得杏花枝青春半面粧如画细雨三更花又飞轻爱别旧相知断肠青塜几斜晖乱红一任风吹起结习空时不㸃衣垂丝钓徳风聴雨春残落花门掩乍倚玉阑旋剪天艳携醉靥放遡溪游缆波光掩映烛花黯澹碎霞澄水吴宫初试菱鑑旧情顿减孤负深盃滟衣露天香染通夜饮问漏移几㸃喜迁鸎烟空白鹭乍飞下似唿行人相语细縠春波微痕秋月曾认片帆来去万顷素云遮断十二红帘钩处黯愁逺向虹腰时送斜阳凝竚轻许孤梦到海上几宫玉冷深窗戸遥指人间隔江灯火漠漠水苹揺莫看葺断矶残钓替却珠歌雪舞吟未了去匆匆清晓一阑烟雨西河春乍霁清涟画舫融洩螺云万叠黯凝秋黛蛾照水漫将西子比西湖溪边人更多丽步危径攀艳蕋掬霞到手红碎青蛇细折小回廊去天半尺画阑入暮起东风栱声吹下人世海棠借雨半绣地残寒退初卸罗绮除酒消春何计高沙头更续斜阳一醉双玉盃和流花洗㸃绛唇推枕南窗练花寒入单纱浅雨帘不卷空碍调雏燕一握柔葱香染榴巾汗音尘断尽罗闲扇山色天涯逺满江红竹下门敲又唿起蝴蝶梦清闲里看隣墙梅子几度仁生灯外江湖多夜雨月边河汉独晨星向草堂清晓巻琴书猿鹤惊宫漏静朝马鸣西风起已闗情料希音不在女瑟娲笙莲荡折花香未晚野舟横渡水初晴看髙鸿飞上碧云中秋一声祝英台近採幽香巡古苑竹冷翠微路鬭草溪根沙印小莲步自怜两鬓清霜一年寒食又身在云山深处昼闲度因甚天也悭春轻隂便成雨緑暗长亭归梦趂风絮有情花影阑干鸎声门径解留我霎时凝竚珍珠帘蜜沈炉煗余烟里竚立行人官道麟带压愁香聴舞箫云𣺌恨缕情丝春絮逺怅梦隔银瓶难到寒峭有东风垂栁学得腰小还近緑水清明叹孤身如燕将花频绕细雨溼黄昏半醉归懐抱蠧损歌纨人去久漫泪沾香兰如笑书杳念客枕幽单看春渐老满江红结束萧仙啸梁鬼依还未灭荒城外无聊闲看野烟一抹梅子未黄愁夜雨榴花不见簮秋雪又金罗红字写香词年时节帘底事慿燕説合欢缕双条脱自香销红臂旧情都别湘水离魂菰叶怨扬州无梦铜华阙倩卧箫吹裂晚天云看新月木兰花慢指罘罳晓月动凉信又催归正玉涨松波花穿画舫无限红衣青丝傍桥浅繋问笛中谁奏鹤南飞西子氷绡冷处素娥寳镜圆时清竒好借秋光临水色写瑶巵向醉中织就天孙云锦一杼新诗依稀数声禁漏又东华尘染帽檐缁争似西风小队便椉鲈脍秋肥极相思玉纎风透秋痕凉与素懐分椉鸾归后生绡浄剪一片氷云心事孤山春梦在到思量犹断诗魂水清月冷香销痩影人立黄昏醉蓬莱碧天书信断寳枕香留泪痕盈袖谁识秋娥比行云纎痩象尺炉翠鍖金缕记倚牀同绣月蝉琼梳氷销粉汗南花透尽是当时少年清梦臂约痕深帊绡红绉慿鹊传音恨语多轻漏润玉留情沈郎无奈向栁隂期候数曲催阑双铺深掩风镮鸣兽三部乐江鶂初飞荡万里素云际空如沫咏情吟思不在秦筝金屋夜潮上明月芦花傍钓蓑梦逺句清敲玉翠罂汲晓欸乃一声秋曲片篷障雨椉风半竿渭水伴鹭汀幽宿那知煗袍挟锦低帘笼烛鼓春波载花万斛帆鬛转银河可掬风定浪息沧茫外天浸寒緑秋思耗堆枕香鬟侧骤夜声偏称画屏秋色风碎串珠润侵歌板愁压眉窄动罗箑清商寸心低诉叙怨抑映梦窗零乱碧待涨緑春深落花香汎料有断红流处暗题相忆欢夕檐花细滴送故人粉黛重饰漏侵琼瑟丁东敲断弄晴月白怕一曲霓裳未终催去骖鳯翼叹谢客犹未识漫痩却东阳灯前无梦到得路隔重云雁北法曲献仙音风拍波惊露零秋觉断緑衰红江上艳拂潮粧澹凝氷靥别翻翠池花浪过数㸃斜阳雨啼绡粉痕冷宛相向指汀洲素云飞过清麝洗玉井晓霞珮响寸藕折长丝何郎心似春风荡半掬微凉娇蝉声逺度菱唱伴鸳鸯秋梦酒醒月斜轻帐愁春未醒东风未起花上纎尘无影峭云溼凝酥深坞洗梅清钓卷愁丝冷浮虹气海空明若耶门闭扁舟去嬾客思鸥轻几度问春倡红冶翠空媚隂晴看真色千巖一素天澹无情醒看重开玉钩帘外晓峯青相扶轻醉越山更上台最高层月中行疎桐翠井蚤惊秋叶叶雨声愁灯前倦客老貂裘燕去栁边楼吴宫寂莫空烟水浑不认旧采菱洲秋花旋结小盘虬蝶怨夜香留梦窗丙稿巻三梦窗稿丁稿卷四钦定四库全书梦窗丁稿巻四宋吴文英撰瑞龙吟堕红际层观冷翠玲珑五云飞起玉虬萦结城痕淡烟半野斜阳半市瞰危梯门巷去来车马梦游宫蚁秦鬟古色凝愁镜中暗换明眸皓齿东海青桑生处劲风吹浅瀛洲清泚山影汎出碧树人世旗枪芽焙緑曾试云根味巖流溅涎香怕搅骄龙春睡露草啼清泪酒香断文丘废隧今古秋声里情漫黯寒鸦孤村流水半空里画角落月地瑞鹤仙辘轳秋又转记旋草新词江头慿雁乗槎上银汉想车尘才踏东叶红輭何时赐见漏声凉移宫夜半问莼鲈今几西风未觉岁华迟晚一片丹心白发滴露研朱雅陪清燕班回栁院蒲团底小禅观望罘罳明月初圆此夕应共婵娟茂苑愿年年玉兔长生耸秋井干思佳客丹桂花开第二番东篱展却宴期寛人间寳镜离仍合海上仙槎去复还分不尽半凉天可怜闲此婵娟素娥未隔三秋梦赢得今宵又倚阑沁园春澄碧西湖软红南陌银河地穿见华星影里仙棊局静清风行处瑞玉圭寒斜谷山深望春楼逺无此峭嵘小渭川春一泓地解不波不涸独障狂澜老苏去后坡仙继菊井佳名相与传试摩挲劲石无令折角丁宁明月莫涴规圆漫结鸥盟那知鱼乐心止中流别有天无尘夜聴吾伊正在秋水阑干齐天乐竹深不放斜阳入横波澹墨林沼断莽平烟残荷水宜得秋深才好荒亭旋埽正着酒寒轻弄花春小障锦西风半围歌袖半吟草游清兴易嬾景饶人未胜乐事长少栁下停车尊前岸帻同抚云根一笑秋香未老渐风雨西城暗欹客帽背日移舟乱鸦溪树晚玉楼春华堂宿䜩连清晓醉里笙歌云窈褭酿成千日酒初香过却重阳秋更好阿儿早晚成名了玉树阶前春满抱天边金镜不须磨长与粧楼慙晚照醉落魄春温红玉纎衣学剪娇鸦緑夜香烧短银屏烛偷掷金钱重把寸心卜翠深不碍鸳鸯宿採菱谁记当时曲青山南畔红云北一叶波心明灭淡粧束蝶恋花北斗秋横云髻影鸎羽衣轻腰减青丝一曲游仙闻玉磬月华深院人初定十二阑干和笑凭风露生寒人在莲花顶睡重不知残酒醒几度啼鸦瞑朝中措楚臯相遇笑盈盈江碧逺山青露重寒香有恨月明秋珮无声银灯炙了金炉烬㬉真色罗屏病起十分清痩梦阑一寸春情江城梅花引江头何处带春归玉川迷路东西一雁不飞雪压冻云低十里黄昏成晓色竹根篱分流水过翠微带书傍月自鉏畦苦吟诗生鬓丝半黄细雨翠禽语似説相思惆怅孤山花尽草离离半幅寒香家住逺小帘垂玉人误聴马嘶杏花天蛮姜荳蔻相思味算却在春风舌底江清爱与消残醉顦顇文园病起停嘶骑歌眉送意记晓色东城梦里紫檀晕浅香波细腰断垂杨小市倦寻芳坠缾恨井尘镜迷楼空闲孤燕寄别雀徽清痩画图春面不约舟移杨栁繋有縁人映桃花见叙分携悔香瘢漫爇緑鬟轻剪聴细语琵琶幽怨客鬓苍华衫袖溼徧渐老芙容犹自带霜花看一缕情深朱户掩两痕愁起青山远被西风又惊吹梦云分散满江红露浥初英蚤遗恨参差九日还却笑茰随节过桂彫无色盃面寒香蜂共泛篱根秋讯蛩催织爱玲珑筛月水屏风千枝结芳井韵寒泉咽霜着处微红湿共评花索句看谁先得好漉乌巾连夜醉莫愁金钿无人拾算遗踪犹有枕囊留相思物朝中措海束明月锁云隂花在月中心天外幽香轻漏人间仙影难寻并刀剪叶一枝晓露緑鬓曾簮惟有别时难忘冷烟疎雨秋深龙山㑹石径幽云冷步帐深深艳锦青红亚小桥和梦醒环珮香烟水茫茫城下何处不秋隂问谁借东风艳冶最娇娆愁侵醉霜泪洒红绡揺落翠莽平沙挽斜阳驻短亭车马晓粧羞未堕沈恨起金谷魂飞深夜惊雁落清歌酧花觥舩快泻去来舍月向井梧捎上挂梦行云簟波皱纎縠朝炊熟眠未足青奴细腻未拚真珠斛素莲幽怨风前影搔头斜坠玉画阑枕水垂杨梳雨青丝乱如乍沐娇笙微韵晚蝉乱秋曲翠隂明月胜花夜那愁春去速天香碧藕藏丝红莲并蒂荷塘水㬉香斗窈窕文窗深沈书幔锦瑟岁华依旧洞箫韵里同跨鹤青田碧岫菱镜妆台挂玉芙容艳褥铺绣西隣障蓬漂手共华朝梦阑分秀未冷绮帘犹卷浅冬时候秋到霜黄半亩便准拟携花就君酒花酒年华天长地久谒金门鸡唱晚斜照西窗白㬉一枕午酲幽梦逺素衾春絮软紫燕红楼歌断锦瑟华年一箭偷果风流输曼倩画隂争绣线鸎啼序横塘棹穿艳锦引鸳鸯弄水断霞晚笑折花归红纱笼䕶灯蕋润玉痩氷轻倦浴斜拖鳯股盘云坠聴银水声细梧桐渐搅凉思窗隙流光冉冉迅羽愬空梁燕子误惊起风竹敲门故人还又不至记琅玕新诗陈迹搯香痕纎葱玉指怕因循罗扇恩疎又生秋意西湖旧日画舸频移不定叹几萦梦寐霞珮冷飞雨乍溼鲛绡暗盛红泪波心宿处练单夜共琼箫吹月霓裳舞尚明朝未觉花容顇嫣香易落回头淡碧销烟镜空昼罗屏里残蝉度曲唱彻西园也感红怨翠省惯吴宫幽憩暗栁退凉晓岸参斜露零鸥起丝萦寸藕留连欢事桃笙平展湘浪影有昭华秾李氷相倚如今鬓㸃凄霜半箧秋词恨盈蠧纸㸃绛唇香泛罗屏夜寒着酒宜偎倚翠偏红坠唤起芙容睡一曲伊州秋色芭蕉里娇和醉眼情心事愁隔湘江水绕佛阁蒨霞艳锦星媛夜织河汉鸣杼红翠万缕送幽梦与人间秀芳句怨宫恨羽孤剑漫倚无限凄楚赋情缥缈东风揺飏阵阵沾花絮镜里半髯雪词老春深鸎晓处长闭翠隂幽坊杨栁戸看故苑离离徧生禾黍短藜青屦笑寄隠闲追鸡社歌舞最风流垫巾沾雨夜游宫人去西楼雁杳叙别梦扬州一觉云淡疎星楚山晓聴啼乌立河桥话未了雨外蛩声早细织就霜丝多少説与萧娘未知道向长安对秋灯几人老如梦令春在緑窗杨栁人与流鸎俱瘦眉底莫寒生帘额时翻波皱风骤风骤花径啼红满袖醉桃源金丸一树带霜华银台揺艳霞烛隂树影两交加秋纱机上花飞醉笔驻吟车香浮小隠家明朝客梦付啼鸦歌阑月未斜綘都春长亭旅雁歛倦羽寄栖墙隂年晚问字翠樽刻烛红笺悭曾展氷滩鸣珮舟如箭笑乌帻临风重岸可怜垂栁清霜万缕送将人逺吴苑千金未散买新赋共赏文园词翰流水翠微明月清风平分半花深驿路香不断万玉舞罘罳东苑祇应花底春多輭红雾煗汉宫春怀得银符巻朝衣归袖犹惹天香星移太微几度飞出西江吴城驻马趂肥鲈腊蚁初尝红雾底金门候晓争如小队春行何用倚楼看镜算橘中深趣日月偏长江山待吟秀句梅靥催粧东风水煗弄烟娇语燕飞樯来岁醉鹊楼胜处红围舞袖歌裳瑶花秋风采石羽扇挥兵认紫骝飞跃江蓠塞草应笑春空锁凌烟髙阁胡歌秦陇问铙鼓新词谁作有秀荪来染吴香痩马青刍南陌氷澌细响长桥荡波底蛟腥不涴霜锷乌丝醉墨红袖煗十里湖山行乐老仙何处算洞府光隂如昨想地寛多种桃花艳锦东风成幄瑞鹤仙记年时秋半看画堂凝香璇奎初焕天边岁华转向九重春近仙桃传宴银罂翠管寳香飞蓬莱小苑感玉皇恩重千秋翠麓崚齐云汉须看鸿飞髙处野濶天寛弋人空羡梅清水㬉苕溪畔几吟巻算金门聴漏玉墀班平赢得风霜满脸总不如緑野身安镜中未晚暗香县花谁葺记满庭燕麦朱扉斜阖妙手作新公馆青红晓云溼天际疎星趂马画帘隙氷絃三叠尽换却吴水吴烟桃李靓春靥风急送帆叶正雁水夜清卧虹平帖輭红路接涂粉闱深早催入怀㬉天香宴果花队簇轻轩银烛便问讯湖上栁两堤翠匝凄凉犯空江浪濶清尘凝层层刻碎氷叶水边照影华裙曳翠露搔泪溼湘烟莫合尘韈凌波半涉怕临风欺痩骨䕶冷素衣叠樊姊玉奴恨小钿疎唇洗粧轻怯汜人最苦粉痕深几重愁靥花溢香浓勐透霜绢细折倚瑶台十二金钱晕半贴思佳客自唱新词送岁华鬓丝添得老生涯十年旧梦无寻处几度新春不在家衣嬾换酒难賖可怜此夕看梅花隔年昨夜青灯在无限粧楼尽翠华宴清都栁色春隂重东风力快将云雁髙送书檠细雨吟窗乱雪天寒笔冻家林秀橘霜老笑分得蟾边桂种应茂苑斗转苍龙淮潮献竒吴鳯玉眉暗隠华年凌云气压千载云梦名笺淡墨恩袍翠草紫骝青鞚飞香杏园新句眩醉眼春游乍纵弄喜音鹊遶庭花红帘影动六丑渐新鵞映栁茂苑锁东风初掣馆娃旧游罗襦香未灭玉夜花节记向留连处看街临晚放小帘低掲星河㶑滟春云热笑靥欹梅仙衣舞缬澄澄素娥宫阙醉西楼十二铜漏催彻红消翠歇叹霜簪练发过眼年光旧情尽别泥深厌聴啼鴂恨愁霏润沁陌头尘袜青鸾香钿车音絶却因甚不把欢期付与少年华月残梅痩飞趂风雪丙夜永更説长安梦灯花正结蕙兰芳引空翠缠云楚山迥故人南北秀骨冷盈盈一段风流结东清洗九畹料未许千金轻儥浅笑还轻语蔓草罗裙一幅素女情多阿真娇重唤寒空谷弄野色烟姿宜埽怨蛾澹墨光风入戸媚香倾国湘佩寒幽梦小窗春足探芳信为春痩更痩如梅花花应知否任枕函云坠离懐半中酒雨声楼阁春寒里寂寞收灯后甚年年鬬草心期探花时候娇嬾强拈绣暗背里相思闲供晴昼玉合罗囊兰膏渍透红荳舞衣叠损金泥鳯妬折阑干栁几多愁两㸃天涯逺岫惜黄花慢粉靥金裳映绣屏认得旧曰萧娘翠微髙处故人帽底一年最好偏是重阳避春只怕春不逺傍幽径偷理秋妆殢醉乡寸心似剪漂荡愁觞潮顋笑入清霜鬬万花様巧深染蜂黄露痕千㸃自怜旧色寒泉半掬百感幽香雁声不到东篱畔满城但风雨凄凉最断肠夜深怨蝶飞狂金缕歌浪影龟纹皱蘸平烟青红半溼枕溪窗牖千尺晴虹映碧漪万叠萝屏拥绣漫几度吴舩回首归兴五湖应不到向沧茫钓雪人知否樵唱杳度深秀重来趂得花时候记留连空山夜雨短亭春酒桃李新栽成蹊处尽是行人去后但东阁官梅清痩欸乃一声山水緑燕无言风定红帘昼寒正悄亸吟袖青玉案东风客雁溪边道带春去随春到认得踏青香径小伤髙懐逺乱云深处目断湖山杳梅花似惜行人老不忍轻飞送残照一曲秦娥春态少幽香谁採旧寒犹在归梦啼鸎晓浣溪沙氷骨清寒痩一枝玉人初上木兰时嬾粧斜立澹春姿月落溪穷清影在日长春去画帘垂五湖水色掩西施探芳信转芳径见雾卷晴漪鱼弄游影旋解缨濯翠临枰长日静修林竹色花香处意足多新咏试把龙唇供来时旧寒才定门巷都深静但酒敌晓寒共消日永旧曲漪澜待留向月中聴藻苹宻布官沟水任汎流红冷小阑干笑拍东风醇醒採桑子茜罗结就丁香颗颗颗相思犹记年时一曲春风酒一巵綵鸾依旧椉云到不负心期清睡浓时香趂银屏蝴蝶飞三妺媚酣春清镜里照清波明眸暮云愁歛半緑垂丝正楚腰纎痩舞衣初试燕客漂零烟树冷青骢曾繋画馆朱桥还把清尊慰春顦顇离苑幽芳深闭恨浅薄东风褪香销腻綵箑翻歌最赋情偏在笑红颦翠暗拍阑干看散尽斜阳舩市付与娇鸎金衣清晓花深未起水龙吟好山都在西湖斗城转北多流水屋边五亩桥通双沼平烟蘸翠旋叠云根半开竹径鸥来须避四时长把酒临花傍月无一日不春意独乐当时高致醉吟篇如今还继举见日葵心倾须早图归计浮碧亭泛红波迥桃源人世待天香应候开时又胜翠隂青子烛影揺红新月侵堦綵云林外笙箫透银台双引绕花行红坠香沾袖不管籖声转漏更明朝棋消永昼静中闲看倦羽飞还游云出岫随处春光翠隂那抵西湖栁去年溪上牡丹时还试长安酒都把愁懐抖擞笑流鸎啼春漫痩晓风尽恶妬雪寒销梅梢成荳又西子西湖赋情合载鸱夷棹断桥直去是孤山应为梅花到几度吟昏醉晓背东风偷闲鬭草乱鸦啼后解珮归来春怀多少千里婵娟茂园今夜同清照樱脂茸唾聴吟诗争似还家好昵昵西窗语笑鳯云深琼箫缥缈愿春如旧栁带同心花枝压帽望江南二月暮花落更情浓人去秋千闲挂月马停杨栁倦嘶风堤畔画舩空厌厌醉长日小帘栊宿燕夜归银烛外啼鸎声在緑隂中无处覔残红天香珠络玲珑罗囊闲鬬酥懐㬉麝相倚百和花须十分风韵半袭鳯箱重绮茜晴四角慵未结流苏春睡度红薇院落烟销画屏沈水温泉绛绡乍试露华侵透肌兰泚漫省浅溪月夜暗浮花气荀令如今老矣但未识韩郎旧风味逺寄相思余梦里江神子长安门外小林丘碧壶秋浴轻鸥不放啼红流水透宫沟时有晴空云过影华镜里翳鱼游绮罗尘满九街头晚香楼夕阳收波面琴髙仙子驾黄蚪清磬数声人定了池上月照虚舟沁园春情如之何暮途为客忍堪送君便江湖天逺中宵同舟闗河秋近何日清尘玉麈生风貂裘明雪幕府英雄今几人行清早料刚肠肯殢泪眼难颦平生秀句清尊到帐动风开自有神聴夜鸣黄鹤楼髙百尺朝驰白马笔扫千军贾傅才髙岳家军壮好勒燕然石上文到今日念故人老矣甘卧闲云採桑子水亭花上三更月扇与人间弄影阑干玉燕重抽栊坠簪心期偷卜新莲子秋入眉山翠破红残半簟湘波生晓寒清平乐柔柯剪翠蝴蝶双飞起谁堕玉钿花径里香带风临水露红滴沥秋枝金泥不染禅衣结得同心成了任教春去多时燕归梁白玉搔头坠髻松怯冷翠裙重当时离珮解丁东淡云低暮江空青丝结带鸳鸯琖岁华晚又相逢緑尘湘水避春风步归来月宫中西江月江上桃花流水天涯芳草青山楼台春锁碧云湾都入行人望眼一镜波平鸥去千林落日鸦还天风褭褭送轻颿蓦过星槎银汉满江红翠幙深庭露红晚闲花自发春不断亭台成趣翠隂䝉宻紫燕雏飞帘额静金鳞影转池心濶有花香竹色赋闲情供吟笔闲问字评风月时载酒调氷雪似初秋入夜浅凉欺葛人境不教车马近醉乡莫放笙歌歇倩双成一曲紫云回红莲折夜行舩鸦带斜阳归逺树无人聴数声钟暮日与愁长心灰香断月冷竹房扃户画扇青山呉苑路傍怀袖梦飞不去忆别西池红绡盛泪肠断粉莲啼露好事近琴冷石牀云海上偷传新曲弹作一檐风雨碎芭蕉寒緑氷泉轻泻翠筒香林果荐红玉早是一分秋意到临窗脩竹浣溪沙波面铜花冷不收玉人垂钓理纎钩月明池阁夜来秋江燕话归成晓别水花红减似春休西风梧井叶先愁风入松一番疎雨洗芙容玉冷珮丁东辘轳聴带秋声转早凉生傍井桐欢宴凉宵好月佳人脩竹清风临池飞阁乍青红移酒小垂虹贞元供奉梨园曲称十香深蘸璚钟醉梦孤云晓色笙歌一𣲖秋空鹧鸪天池上红衣伴倚阑栖鸦常带夕阳还殷云度雨疎桐落明月生凉寳扇闲乡梦窄水天寛小窗愁黛淡秋山吴鸿好为传归信杨栁阊门屋数间虞美人影黄包先着风霜劲独占一年佳景㸃㸃呉盐雪凝玉脍和虀冷洋园谁识黄金径一棹洞庭秋兴香荐兰臯汤鼎残酒西窗醒诉衷情片云载雨过江鸥水色澹汀洲小莲玉惨红怨翠被又经秋凉意思到南楼小帘钩半窗灯晕几叶芭蕉客梦牀头花上月令文园消渇爱江清酒肠怯怕深觥玉舟曾洗芙容水泻清氷秋梦浅醉云轻庭竹不收帘影去人睡起月空明瓦瓶汲井和秋叶荐吟醒夜深重怨遥更卜算子凉挂晓云轻声度西风小井上梧桐应未知一叶云鬟袅来雁带书迟别燕归程早频探秋香开未开恰似春来了秋霁一水盈盈汉影隔游尘浄洗寒緑秋沐平烟日回西照乍惊饮虹天北綵兰翠馥锦云直下花成屋试纵目空际醉来风露跨黄鹄追想缥缈钓雪松江恍然烟蓑秋梦重续问何如临池脍玉扁舟空舣洞庭宿也胜饮湘然楚竹夜久人悄玉妃唤月归来挂笙声里水宫六六鳯栖梧开过南枝花满院新月西楼相约同针线髙树数声蝉送晚归家梦向斜阳断夜色银河情一片轻帐偷欢银烛罗屏怨陈迹晓风吹雾散帘钩空带蛛丝卷江神子一声玉磬下星坛步虚阑露华寒平晓阿香油壁碾青鸾应是老鳞眠不得云砲落海潮翻身闲犹耿寸心丹炷炉烟暗祈年随处蛙声鼓吹稻花田秋水一池莲叶晚吟喜雨拍阑干齐天乐芙蓉心上三更露茸香潄泉玉井自洗银舟徐开素酌月落空杯无影庭隂未暝度一曲新蝉韵秋堪聴痩骨侵氷怕惊纹簟夜深冷当时湖上载酒翠云开处共雪面波镜万感璚浆千茎鬓雪烟锁蓝桥花径留连暮景但愿覔孤欢强寛秋兴醉倚修篁晩风吹半醒贺新郎湖上芙蓉早向北山烟深雾冷更看花好流水茫茫城下梦空指游仙路杳笑萝嶂云屏亲到玉雪肌肤春温夜饮湖光山緑成花貌临涧水弄清照着愁不尽宫眉小聴一声相思曲里赋情多少红日阑干鸳鸯枕畔柱裙腰褪了算谁识垂杨秋袅不是秦楼无縁分㸃吴霜羞戴簪花帽但殢酒任天晓霜天晓角烟林褪叶红藕借游人屧十里秋声松路岚云重翠涛涉竚立闲素箑画屏萝嶂叠明月双成归去天风里鳯笙浃乌夜啼西风先到巖扃月笼明金露啼珠滴翠小云屏一颗颗一星星是秋情香裂碧窗烟破醉魂醒夜行舩逗晓阑干霑露水归期杳画檐鹊喜粉汗余香伤秋中酒月落桂花影里屏曲巫山和梦倚行云重梦飞不起红叶中庭緑尘斜曳应是寳筝慵理鳯栖梧湘水烟中相见早罗盖低笼红拂犹娇小粧镜明星争晚照西风日送凌波杳惆怅来迟羞窈窕一霎留连相伴阑干悄今夜西池明月到余香翠被空秋晓生查子当楼月半奁曾买菱花处愁影背阑干素发残风露神前鸡酒盟歌断秋香户泥落画梁空梦想青春语尾犯绀海掣微云金井暮凉梧韵风息何处楼髙想清光先得江汜冷氷绡乍洗素娥懽菱花再拭影留人去忍向夜深帘戸照陈迹竹房苔径小对日莫教烟碧露蓼香轻记年时相识二十五声声秋㸃梦不认屏山路窄醉魂悠飏满地桂隂无人惜庆春宫残叶翻浓余香栖苦障风怨动秋声云影揺寒波尘销腻翠房人去深扄画成凄黯雁飞过垂杨转青阑干横暮酥印痕香玉腕谁慿菱花乍失娉婷别岸围红千艳倾城重洗清盃同追深夜荳花寒落愁灯近欢成梦断云隔巫山几层偷相怜处重尽金篝消痩云英霜天晓角香莓幽径滑萦绕秋曲折帘额红揺波影鱼惊坠暗吹沫浪濶轻棹拨武陵曾话别一㸃烟红春小桃花梦半林月汉宫春名压年芳倚竹根新影独照清漪千年禹梁藓碧重发南枝氷凝素质遣凡桃羞濯尘姿寒正峭东风似海香浮夜雪春霏练鹊锦袍仙使有青娥传梦月转参移逋山傍鸎系马玉剪新辞宫妆镜里笑人间花讯都迟春未了红盐荐鼎江南烟雨黄时西江月添线绣牀人倦翻香罗幙烟斜五更箫鼓贵人家门外晓寒嘶马帽压半檐朝雪镜开千靥春霞小帘沽酒看梅花梦到林逋山下浣溪沙新梦游仙驾紫鸿数家灯火灞陵东吹箫楼外冻云重石痩溪根舩宿处月斜梅影晓寒中玉人无力倚东风恋绣衾频摩书眼怯细文小窗隂天气似昏兽炉㬉慵添困带茶烟微润寳少年娇马西风冷旧春衫犹涴酒痕梦不到梨花路断长桥无限暮云无闷霓节飞琼鸾驾弄玉杳隔平云弱水倩皓鹤传书卫姨唿起莫待粉河凝晓趂夜月瑶笙飞环珮蹇驴吟影茶烟灶冷酒亭门闭歌丽泛碧蚁放绣箔半钩寳台临砌要须借东君灞陵春意晓梦先迷楚蝶早风戾重寒侵罗被还怕掩深院梨花又作故人清泪杏花天鬓稜初剪玉纎弱早春入屏山四角少年买困成欢谑人在浓香绣幄霜丝换梅残梦觉夜寒重长安紫陌东风入户先情薄吹老灯花半蕚醉桃源五更枥马静无声隣鸡犹怕惊日华平晓弄春明莫寒愁翳生新岁梦去年情残宵半酒醒春风无定落梅轻断鸿长短亭菩萨蛮落花夜雨辞寒食尘香明日城南陌玉靥溼斜红泪痕千万重伤春头竟白来去春如客人痩緑隂浓日长帘影中梦窗絶笔鸎啼序呉驾云阆海春空灿绮倒银海燕影西城天镜无际綵翼曳扶揺宛转云龙虹尾交相曳髙处笑语吹坠清濯缁尘屏障一一鸎花薜萝红香流水领客离席而语敢诧京兆成良庆㑹赓歌熙载隆都闲暇遗雅饰繁华地平瞻太极天纳璇题静夜沈秋风观阙丽日正午洗尽脂痕茸唾浄卷曲尘永昼低垂绣帷十二髙轩驷马峩冠鸣珮班回花底脩褉饮御炉香分惹朝衣袂碧桃数㸃飞花涌出宫沟阳春万里梦窗补遗声声慢檀栾金碧婀娜蓬莱游云不蘸芳洲露栁霜莲十分㸃缀残秋新弯画眉未穏似含羞低度墙头愁送逺驻西台车马共惜临流知道池亭多宴掩庭花长是惊落秦讴腻粉阑干犹闻凭袖香留输他翠涟拍甃瞰新粧终日凝眸帘半卷带黄花人在小楼倦寻芳暮帆挂雨氷岸飞梅春思零乱送客将归偏是故宫离苑醉酒曾同凉月舞寻芳还隔红尘面去难留怅芙蓉路窄緑杨天逺便系马鸎边清晓烟草晴花沙润香软烂锦年华谁念故人游倦寒食相思隄上路行云应在孤山畔寄新吟莫空回五湖春雁绛都春香深雾㬉正人在锦瑟年华深院旧日汉宫分得红兰滋吴苑临池羞落梅花片弄水月初匀粧面紫烟笼处双鸾共跨洞箫低按歌筦红围翠袖冻云外似觉东风先转绣畔画迟花底天寛春无限仙郎骄马琼林宴待卷上珠帘教看更传鸎入新年寳钗梦燕唐多令何处合成愁离人心上秋纵芭蕉不雨也飕飕都道晚凉天气好有明月怕登楼年事梦中休花空烟水流燕辞归客尚淹留垂栁不萦裙带住漫长是系行舟法曲献仙音落叶霞翻败窗风咽暮色凄凉深院痩不闗秋泪縁生别情销鬓霜千㸃怅翠冷搔头燕那能语恩怨紫箫远记桃枝向随春渡愁未洗鈆水又将恨染粉缟涩离箱忍重拈灯夜裁剪望极蓝桥綵云飞罗扇歌断料鸎笼玉鏁梦里隔花时见好事近雁外雨丝丝将恨和愁都织玉骨西风添瘦减尊前歌力袖香曾枕醉红腮依约唾痕碧花下凌波入梦引春雏双鶒忆旧游送人犹未苦苦送春随人去天涯片红都飞尽隂隂润緑暗里啼鸦赋情顿雪双鬓飞梦逐尘沙叹病渇凄凉分香痩减两地看花西湖断桥路想繋马垂杨依旧欹斜葵麦迷烟处问离巢孤燕飞过谁家故人为写深怨空壁埽秋蛇但醉上吴台残阳草色归思赊宴清都病渇文园久梨花月梦残春故人旧愁弹枕雨衰翻帽雪为情僝僽千金醉跃骄骢试问取朱桥翠栁痛恨不买断斜阳西湖醖入春酒吴宫乱水斜烟留连倦客慵更回首幽蛩韵苦哀鸿呌絶断音难偶题红汎叶零乱想夜冷江枫暗痩付与谁一半悲秋行云在否金缕歌乔木生云气访中兴英雄陈迹暗追前事战舰东风悭借便梦断神州故里旋小筑吴宫闲地华表月明归夜鹤叹当时花竹今如此枝上露溅清泪遨头小簇行春队步苍苔寻幽别坞看梅开未重唱梅边新度曲催发寒梢冻蕋此心与东君同意后不如今今非昔两无言相对沧浪水懐此恨寄残醉梦窗丁稿巻四梦窗稿梦窻絶笔梦窻絶笔鸎啼序呉驾云阆海春空灿绮倒银海燕影西城天镜无际綵翼曳扶摇宛转云龙虹尾交相曳髙处笑语吹坠清濯缁尘屏障一一鸎花薜萝红香流水领客离席而语敢诧京兆成良庆会赓歌熈载隆都闲暇遗雅饰繁华地平瞻太极天纳璇题静夜沈秋风观阙丽日正午洗尽脂痕茸唾净卷曲尘永昼低垂绣帷十二髙轩驷马峩冠鸣珮班回花底修禊饮御炉香分惹朝衣袂碧桃数㸃飞花涌出宫沟阳春万里梦窗稿梦窗补遗梦窗补遗声声慢檀栾金碧婀娜蓬莱游云不蘸芳洲露柳霜莲十分㸃缀残秋新弯画眉未穏似含羞低度墙头愁送逺驻西台车马芙惜临流知道池亭多宴掩庭花长是惊落秦讴腻粉阑干犹闻凭䄂香留输他翠涟拍甃瞰新粧终日凝眸帘半卷带黄花人枉小楼倦寻芳草帆挂雨冰岸飞梅春思零乱送客将归偏是故宫离苑醉酒曾同凉月舞寻芳还隔红尘画去难留怅芙容路窄緑杨天逺便系马鸎边清晓烟草晴花沙润香软烂锦年华谁念故人游倦寒食相思隄上路行云应枉狐山畔寄新吟莫空囘五湖春㕍绛都春香深雾㬉正人枉锦瑟年华深院旧日汉宫分得红兰滋吴苑临池羞落梅花片弄水月初匀粧面紫烟笼处双鸾芙跨洞箫低按歌筦红围翠䄂冻云外似觉东风先转绣畔昼迟花底天寛春无限仙郎骄马琼林宴待卷上珠帘教看更传鸎入新年寳钗梦燕唐多令何处合成愁离人心上秋纵芭蕉不雨也飕飕都道晚凉天气好有明月怕登楼年事梦中休花空烟水流燕辞归客尚淹留垂柳不萦裙带住谩长是系行舟法曲献仙音落叶霞翻败窗风咽草色凄凉深院痩不闗秋泪縁生别情销鬓霜千㸃怅翠冷搔头燕那能语恩怨紫箫逺记桃枝向随春渡愁未洗鈆水又将恨染粉缟涩离箱忍重拈灯夜裁剪望极蓝桥綵云飞罗扇歌断料鸎笼玉鏁梦里隔花时见好事近雁外雨丝丝将恨和愁都织玉骨西风添痩减尊前歌力袖香曾枕醉红腮依约唾痕碧花下凌波入梦引春雏双鶒忆旧游送人犹未苦苦送春随人去天涯片红都飞尽阴阴润緑暗里啼鸦赋情顿雪双鬓飞梦逐尘沙叹病渴凄凉分香痩减两地看花西湖断桥路想系马垂杨依旧欹斜葵麦迷烟处问离巢孤燕飞过谁家故人为写深怨空壁埽秋蛇但醉上吴台残阳草色归思賖宴清都病渴文园久梨花月梦残春故人旧愁弹枕雨衰翻帽雪为情僝僽千金醉跃骄骢试问取朱桥翠柳痛恨不买断斜阳西湖醖入春酒吴宫乱水斜烟留连倦客慵更囘首幽蛩韵苦哀鸿呌絶断音难偶题红汎叶零乱想夜泠江枫暗痩付与谁一半悲秋行云枉否金缕歌乔木生云气访中兴英雄陈迹暗追前事战舰东风悭借便梦断神州故里旋小筑吴宫闲地华表月明归夜鹤叹当时花竹今如此枝上露溅清泪遨头小簇行春队步苍苔寻幽别坞看梅开未重唱梅边新度曲催发寒梢冻蕊此心与东君同意后不如今今非昔两无言相对沧浪水怀此恨寄残醉梦窗稿跋梦窗词跋或云梦窗词一巻或云凡四巻以甲乙丙丁釐目或又云四明吴君特从吴履斋诸公逰晚年好填词谢世后同逰集其丙丁两年稿若干篇釐为二巻末有莺啼序遗缺甚多葢絶笔也与余家藏本合符既閲花菴诸刻又得逸篇九阕附存巻尾山阴尹焕序略云求词于吾宋前有清真后有梦窗此非焕之言四海之公言也湖南毛晋识