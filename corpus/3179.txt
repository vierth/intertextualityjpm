两宋名贤小集提要钦定四库全书集部八两宋名贤小集总集类提要等谨案两宋名贤小集三百八十巻旧本题宋陈思编元陈世隆补思有寳刻丛编世隆有北轩笔记并已着録是编所录宋人诗集始于杨亿终于潘音凡一百五十七家有绍定三年魏了翁序及国朝朱彛尊二跋考所载了翁序与寳刻丛编之序字句不易惟更书名数字其为伪托无疑彛尊跋中谓是书又称为江湖集刻于寳庆绍定间史弥逺疑有谤已之言牵连逮捕思亦不免诗板遂毁按刋江湖集者乃陈起非陈思且江湖集所载皆南渡以后之人而是书起自杨亿宋白二书迥异彛尊牵合为一纰缪殊甚然考彛尊曝书亭集有宋髙菊磵遗稿序中述陈起罹祸之事甚悉未尝混及陈思而集中亦不载此跋当由近人依托为之未必真出彛尊手又跋内称陈世隆为思从孙于思所编六十余家外増辑百四十家稿本散逸曹溶复补缀之今检编中所録率多漏畧如王应麟集虽不传其遗篇见于四明文献集者尚多而此编仅以五首为一集溶不应疎畧若此则谓曹溶补缀亦不足信也考王士祯居易録曰竹垞辑宋人小集四十余种自前巻所列江湖诗外如刘翼躔父心㳺摘稿林希逸鬳斋十一稿敖陶孙器之臞翁集朱继芳季实静住集林尚志润叟端隠稿刘过改之龙洲集刘仙伦叔拟招山集黄文雷希声看云集黄大受徳容露香拾稿武容朝宗藏拙稿张藴仁溥斗野集刘翰武子小山集张良臣武子雪忩集赵希㯝谊父抱拙集利登履道骳稿何应龙子翔橘潭稿沈説惟肖庸斋集释永颐山老云泉集薛嵎仲止云泉集俞桂希郄渔隠稿葛天民无懐集姚镛希声雪篷集云云是彛尊本有宋人小集四十余巻或旧稿零落后人得其残本更掇拾他集合为一集又因其稿本出彛尊遂嫁名伪撰二跋欤然编诗之人虽出赝託而所编之诗则非赝託宋人遗稿颇借是以荟稡其蒐罗亦不谓无功黎邱幻技置之不论可矣干隆四十六年十二月恭校上总纂官纪昀陆钖熊孙士毅总校官陆费墀原序两宋名贤小集原序予无他嗜惟书癖殆不可医临安鬻书人陈思多为予收揽散逸扣其书颠末辄对如响一日以其所梓圣宋羣贤小集见寄且求一言葢屡却而请不已发而眎之珠玉琳瑯粲然在目呜唿贾人闚书于世而善其事若此可以为士而不如乎抚巻太息书而归之绍定三年夏四月鹤山魏了翁按陈思所编羣贤小集当时艺流游客多挟此以干谒时贵称为国宝新编又称为江湖集者是也镌本已属希觏近日海内藏书家间有钞本而现在着名之集率皆不録所以止有六十余家不等噫假非陈思编辑之力此六十余家者保无有湮没勿传者乎宜一书贾而为大儒所嘉叹也此外百四十家系其从孙世隆所编秀水后学朱彛尊书思所编羣贤小集皆其同时不甚显贵之人刻于宋宝庆绍定间史弥逺柄国疑刘过集中有谤已之言牵连逮捕思亦不免诗板遂燬其从孙世隆当元至正之末复合两宋名人之诗选而梓之甫完数家复遭兵燹其稿本流传日以散逸吾乡曹倦圃先生仅得其十之二三率皆糜坏乃补缀成编复汰其近日盛行诸集留得二百余家选宋诗者当于此中求之彛尊又记总目钦定四库全书集部八两宋名贤小集总目总集类巻一杨亿一巻二杨亿二巻三杨亿三巻四杨亿四巻五宋白巻六王操巻七文彦博巻八陈洎巻九冦准一巻十冦准二巻十一冦准三巻十二冦准四巻十三冦准五巻十四冦准六巻十五冦准七巻十六田钖巻十七胡宿巻十八尹洙巻十九魏野一巻二十魏野二巻二十一魏野三巻二十二夏竦巻二十三宋庠巻二十四宋祁巻二十五黄庶一巻二十六黄庶二巻二十七李师中巻二十八苏颂巻二十九张维巻三十谢逸巻三十一谢薖一巻三十二谢薖二巻三十三谢薖三巻三十四谢薖四巻三十五谢薖五巻三十六谢薖六巻三十七谢薖七巻三十八刘筠巻三十九范镇巻四十王珪巻四十一刘挚巻四十二司马光一巻四十三司马光二巻四十四司马光三巻四十五司马光四巻四十六司马光五巻四十七司马光六巻四十八张先巻四十九富弼巻五十毛滂巻五十一刘敞一巻五十二刘敞二巻五十三刘敞三巻五十四刘敞四巻五十五刘敞五巻五十六刘敞六巻五十七王琪巻五十八邵雍巻五十九梅挚巻六十唐询巻六十一王安国巻六十二朱长文一巻六十三朱长文二巻六十四刘攽巻六十五曽巩巻六十六孙抗巻六十七晁説之巻六十八夏均父巻六十九杜衍巻七十苏洵巻七十一蔡襄一巻七十二蔡襄二巻七十三华镇巻七十四蒋之竒巻七十五冯山一巻七十六冯山二巻七十七潘大临巻七十八许将巻七十九石延年巻八十郭祥正一巻八十一郭祥正二巻八十二葛立方巻八十三陈襄巻八十四刘叔赣巻八十五杨杰巻八十六祖无择一巻八十七祖无择二巻八十八祖无择三巻八十九祖无择四巻九十舒亶巻九十一朱弁巻九十二周谔巻九十三李之仪一巻九十四李之仪二巻九十五刘弇巻九十六陶弼巻九十七杨时一巻九十八杨时二巻九十九杨时三巻一百陈瓘巻一百一王安中巻一百二吕本中一巻一百三吕本中二巻一百四吕本中三巻一百五黄裳巻一百六张商英巻一百七王亘巻一百八蔡确巻一百九蔡肇巻一百十晏殊巻一百十一饶节一巻一百十二饶节二巻一百十三彭汝砺巻一百十四徐俯巻一百十五李彭巻一百十六洪炎一巻一百十七洪炎二巻一百十八张方平巻一百十九张纲巻一百二十贺铸一巻一百二十一贺铸二巻一百二十二贺铸三巻一百二十三李维巻一百二十四郑刚中巻一百二十五曽季狸巻一百二十六沈括巻一百二十七李廌巻一百二十八傅察巻一百二十九欧阳澈巻一百三十程颢巻一百三十一游酢巻一百三十二章楶巻一百三十三郑獬巻一百三十四刘一止一巻一百三十五刘一止二巻一百三十六陈克巻一百三十七王巻一百三十八李纲一巻一百三十九李纲二巻一百四十尹焞巻一百四十一沈晦巻一百四十二李宏巻一百四十三宗泽巻一百四十四张孝祥一巻一百四十五张孝祥二巻一百四十六张孝祥三巻一百四十七岳飞巻一百四十八洪适一巻一百四十九洪适二巻一百五十洪适三巻一百五十一邓肃巻一百五十二吕愿中巻一百五十三李石巻一百五十四张尧同巻一百五十五胡宏巻一百五十六洪迈一巻一百五十七洪迈二巻一百五十八李光巻一百五十九唐仲友巻一百六十韩无咎巻一百六十一王十朋一巻一百六十二王十朋二巻一百六十三王十朋三巻一百六十四王十朋四巻一百六十五王十朋五巻一百六十六王十朋六巻一百六十七王十朋七巻一百六十八王十朋八巻一百六十九李焘巻一百七十郑克已巻一百七十一康与之巻一百七十二姜特立巻一百七十三周紫芝一巻一百七十四周紫芝二巻一百七十五韩琥巻一百七十六髙登巻一百七十七胡铨巻一百七十八谢谔巻一百七十九喻良能巻一百八十折彦质巻一百八十一林亦之一巻一百八十二林亦之二巻一百八十三林亦之三巻一百八十四李易巻一百八十五王铚一巻一百八十六王铚二巻一百八十七王铚三巻一百八十八喻汝砺巻一百八十九李弥逊巻一百九十曽㡬巻一百九十一汪莘一巻一百九十二汪莘二巻一百九十三汪莘三巻一百九十四刘爚巻一百九十五王庭珪巻一百九十六王质一巻一百九十七王质二巻一百九十八王质三巻一百九十九王质四巻二百王质五巻二百一程俱一巻二百二程俱二巻二百三程俱三巻二百四李昻英巻二百五陈藻巻二百六方信孺巻二百七罗愿巻二百八陈渊巻二百九朱子一巻二百十朱子二巻二百十一张拭巻二百十二罗从彦巻二百十三陆九渊巻二百十四王栢巻二百十五杨简巻二百十六程珌巻二百十七朱晞颜巻二百十八徐经孙巻二百十九吕祖谦巻二百二十黄干巻二百二十一吴渊巻二百二十二巩仲至巻二百二十三尤袤巻二百二十四赵蕃巻二百二十五严羽巻二百二十六何耕巻二百二十七崔与之巻二百二十八赵汝燧巻二百二十九赵汝囬巻二百三十郑清之一巻二百三十一郑清之二巻二百三十二郑清之三巻二百三十三郑清之四巻二百三十四郑清之五巻二百三十五郑清之六巻二百三十六赵汝谈巻二百三十七李若川巻二百三十八刘学箕巻二百三十九林同巻二百四十徐鹿卿巻二百四十一杨备巻二百四十二华岳一巻二百四十三华岳二巻二百四十四华岳三巻二百四十五华岳四巻二百四十六华岳五巻二百四十七华岳六巻二百四十八华岳七巻二百四十九华岳八巻二百五十华岳九巻二百五十一华岳十巻二百五十二裘万顷一巻二百五十三裘万顷二巻二百五十四裘万顷三巻二百五十五杜范巻二百五十六真徳秀一巻二百五十七真徳秀二巻二百五十八真徳秀三巻二百五十九魏了翁巻二百六十叶绍翁巻二百六十一陈必复巻二百六十二周文璞一巻二百六十三周文璞二巻二百六十四周文璞三巻二百六十五危稹巻二百六十六黄大受巻二百六十七张藴巻二百六十八罗与之一巻二百六十九罗与之二巻二百七十姜䕫巻二百七十一邹登龙巻二百七十二刘翼巻二百七十三戴复古一巻二百七十四戴复古二巻二百七十五戴复古三巻二百七十六戴复古四巻二百七十七周弼一巻二百七十八周弼二巻二百七十九周弼三巻二百八十周弼四巻二百八十一李涛巻二百八十二李曽伯巻二百八十三刘仙伦巻二百八十四沈説巻二百八十五葛天民巻二百八十六潘柽巻二百八十七薛嵎一巻二百八十八薛嵎二巻二百八十九何应龙巻二百九十许棐巻二百九十一吴汝式巻二百九十二赵崇鉘巻二百九十三叶茵一巻二百九十四叶茵二巻二百九十五施枢一巻二百九十六施枢二巻二百九十七王琮巻二百九十八胡仲参巻二百九十九徐集孙一巻三百徐集孙二巻三百一葛起耕巻三百二林希逸巻三百三张弋巻三百四王同祖巻三百五刘翰巻三百六张良臣巻三百七俞桂一巻三百八俞桂二巻三百九俞桂三巻三百十毛珝巻三百十一刘克庄一巻三百十二刘克庄二巻三百十三髙似孙巻三百十四髙九万巻三百十五陈允平巻三百十六姚镛巻三百十七朱继芳一巻三百十八朱继芳二巻三百十九赵希㯝巻三百二十朱南杰巻三百二十一敖陶孙一巻三百二十二敖陶孙二巻三百二十三张公庠巻三百二十四黄文雷巻三百二十五刘过一巻三百二十六刘过二巻三百二十七刘过三巻三百二十八杜尚仁巻三百二十九严粲巻三百三十吴仲孚巻三百三十一陈鉴之巻三百三十二武衍一巻三百三十三武衍二巻三百三十四俞观复巻三百三十五杜旃巻三百三十六邓林巻三百三十七吴龙翰一巻三百三十八吴龙翰二巻三百三十九吴龙翰三巻三百四十吴龙翰四巻三百四十一吴龙翰五巻三百四十二张至龙巻三百四十三廖刚巻三百四十四宋庆之巻三百四十五宋伯仁一巻三百四十六宋伯仁二巻三百四十七宋伯仁三巻三百四十八陈起巻三百四十九吴潜巻三百五十薛师石巻三百五十一髙鹏飞巻三百五十二赵万年巻三百五十三陈岘巻三百五十四邵桂子巻三百五十五陈普巻三百五十六韩信同巻三百五十七岳珂一巻三百五十八岳珂二巻三百五十九岳珂三巻三百六十岳珂四巻三百六十一杨修巻三百六十二刘黻巻三百六十三刘迎巻三百六十四吕声之巻三百六十五吕定巻三百六十六乐雷发一巻三百六十七乐雷发二巻三百六十八乐雷发三巻三百六十九乐雷发四巻三百七十戴昺巻三百七十一郑思肖巻三百七十二王镃巻三百七十三姚孝钖巻三百七十四杨甲巻三百七十五赵孟坚巻三百七十六宋元巻三百七十七柴望巻三百七十八王应麟巻三百七十九陈巻三百八十潘音两宋名贤小集卷一钦定四库全书两宋名贤小集巻一宋陈思编元陈世隆补杨文公集杨亿字大年建州蒲城人七嵗善属文雍熙初年十一召试诗赋授秘书省正字淳化中命试翰林赐进士第真宗朝厯官知制诰天禧中拜工部侍郎翰林学士兼史馆修撰卒赠礼部尚书谥曰文有括苍武夷颍隂韩城退居汝阳蓬山辞荣冠鳌等集内外制刀笔奉和御制社日诗仙掌凌空沆瀣秋大田多稼似云浮天邀霁景芙蓉阙江上残芳杜若洲东观羣儒宣宴乐南荆遗俗重嬉逰宸章忽降容瞻覩疑是神龟负九畴奉和御制重阳五七言诗宸居瑞霭重阊阖正来风憀慄惊秋气丰穰美嵗功晓烟篱菊嫩宵露畹兰红重九登髙㑹欢虞处处同民在华胥正乐康高秋賔鴈指衡阳蒹葭渐见凝清露鶗鴂先惊歇衆芳节值登高真胜㑹年逢大有是殊祥宸心悦豫流新唱星汉垂文示八方奉和圣制南郊礼毕五言六韵诗燔柴就阳位烟燎达高穹扫地铏㽅洁严更鼓角雄天心侔兊悦皇泽比春融帝享惟馨徳民苏解愠风周郊四祭重汉畤五祠同灵贶昭𤣥感神光望拜中奉和御制契丹出境将议回銮五言六韵诗戎辂巡河右天威詟鬼方五营开细栁三令凛飞霜氛祲消千里声明耀八荒灵旗风助顺黄道日呈祥偃草边闗静回銮海县康欣陪从臣末归跸奉髙骧奉和御制南郊七言六韵诗洁斋恭已奉苍旻报本圜坛备物陈酒缩楚茅三献毕灰飞嶰管一阳新高空瑞气长随辇永夕清霜暗湿巾泰畤迎年严汉祀六宗祈福盛虞禋鸿恩涣汗霑穷髪睿藻昭回动紫宸庻类熈熈䝉帝力徒知击壤効尧民奉和御制喜降时雪七言四韵诗一夕香街布玉尘檀栾劲节露贞筠兔园置酒皇欢洽栢殿赓歌睿唱新麦秀原田初望嵗花开苑树忽惊春丰穰荐瑞民心悦高下还随帝泽均后苑赏花应制宫花如锦水连猗翠辇寻芳正是时禁苑定知人未识朱栏除有蝶偷窥艳烘晓日迷天仗香逐轻风落酒巵何幸㣲臣陪镐宴蓬壶春漏正迟迟又应制赋射弓诗水涨芳塘緑花开禁籞红同瞻万乗主亲御六钧弓曲应驺虞节春回太皡功还须殪大兕何啻落惊鸿一箭天山定三边虎穴空浔阳射蛟者宁与此时同后苑赏花应制云罗霞绮媚芳辰琼圃花开烂漫春风逓清香随鳯辇波涵倒影落龙津仙葩四照烘初日浓艶千苞赐近臣向晚天街戴归处逰蜂舞蝶自随人宣召赴龙圗阁观太宗御书应制非烟葱蔚苍龙阙紫府深沉大帝居羣玉中天开䇿府神龟温洛荐圗书珠官岑寂经行处金简荧煌拭目初曾是先朝受恩者因探禹穴涕涟如后苑赏花钓鱼应制宜春小苑斗城傍钖宴羣仙奉紫皇汉沼乳鱼偏傍钓青陵舞蝶自寻芳波平鳌背浮崑阆日转金茎艶赭黄满酌流霞侍臣醉暖风宫蘂杂炉香别赋赏花一首仙山灵沼五城西晓日花光照彩霓露濯氷蚕铺瑞锦风吹水麝折香脐芳葩㪚採添蜂蜜红片狂飘杂燕泥曾识壶中旧春色桃源重到路犹迷龙圗阁㑹宴应制册府藏书在紫薇退朝稽古助论思中天召宴衢樽满乙夜观文列象垂綵鳯翩翻巢绮阁灵龟夭矫冠金碑大风发唱羣臣和元首康哉庶绩熈秘阁赐䜩送右谏议大夫种放得假归终南山应制𤨏闱聊辍皂囊封赐告归寻一畆宫闗路蒲轮千里逺巖扉蕙帐几年空百壶天酒凝甘露二雅宸章揜大风旧隠暂还非久住心期献可沃尧聪初至郡斋书事地去京华逺年逢旱暵余羣胥同黠马比戸甚枯鱼煦妪心空切澄清志莫舒棼丝殊未治错节讵能除聴讼棠隂宻行春栁影疎賔筵求婉画僧舍问真如踰月窥除目经时絶传车素飡徒自饱投刃岂曽虚盈耳嫌敲扑堆牀厌簿书故园无数舍长日叹归欤次韵和十六兄先辈见寄秋风苦忆鲙霜鳞暂剖铜符出紫宸一路雪寒多挟纩几程山险欲摧轮清香扑鼻梅林近秀色凝眸麦陇新闭阁草𤣥终寂寞下车为政尚因循寻僧不厌携笻逺爱客宁辞举白频簿领孜孜防黠吏丘园矻矻访通民鱼盐自与沧溟接鸡犬仍将白社隣官满㑹须抛印绶武夷归去作闲人次韵和章子美对雪破腊连空粉絮飘离离一阵长山苖旗亭谁氏来沽酒台笠何人去採樵背日旋依松涧积迎风先傍药畦消袁安此际偏无赖独揜闲门对一瓢送章頔归乡芜秽休嗟负郭田蹉跎自过鹿鸣筵荆山玉璞空三献梁苑风尘已十年疏入禁中犹未报赋成都下早曾传独携书剑归闽岭共汎烟波入楚天猎猎酒旗邀举白招招鱼艇劝烹鲜碁枰鬬胜疑成癖砧杵惊愁已废眠驿路数程烦托乗郡斋终日喜谈𤣥如何弃我还家去相送津亭一黯然郡斋即事书怀十二韵呈诸官长乐疎钟自厌闻汉庭谁不惜离羣舟浮一水波澜阔路入千山杳霭分郡合先忧迷簿领村田聊得问耕耘疲民深喜犹安堵黠吏那知便舞文照胆求瑕空察察饮氷为政漫云云元台已分嘲扬子桑野须防诮使君别𣲖东倾连涨海故园西望隔晴氛黛铺逺岫秋将晚绮㪚余霞日欲曛小槛报春梅烂漫满空呈瑞雪缤纷题诗到处寻红叶置酒终朝㸔白云符竹偶分慙出守櫜鞬暂佩愧从军石渠旧署频牵梦室有芝兰阁有芸郡斋西亭即事十韵招丽水殿丞武功从事郡斋退食复何为纵目西亭景物竒叠嶂雨余泉眼出澄潭风静钓丝垂城临古戍寒芜阔路转荒村野彴危几处唱歌闻白纻谁家酤酒见青旗蝶随游屐穿花径犬吠行人隔槿篱桃李成蹊春尽后鱼盐为市日中时桑麻万顷晴氛㪚丝竹千门夕照移吟际岭云飞冉冉望中壠麦秀离离烟迷乔木莺迁早水满方塘鹭下迟鹤葢翩然肯相顾主人终宴岂知疲送张彛宪归乡处处春波满稻畦海棠零落子规啼一麾逺郡留方滞十里长亭又解携后夜滩声妨客梦初晴云物入诗题到家为问田园事桃李犹应有旧蹊送韩永钖归阙缙云六载掌闗征学得阳氷小篆成逋客几人曾识面仙山到处便题名桑郊又是乗轺去铃阁虚烦解榻迎旧读春秋究㣲旨何须苦説不知兵次韵和致仕李殿丞寅见寄之什因以纪赠乡国驰名几十春鸣臯一旦九天闻翔鸾栖棘曾为吏金鼎调梅未致君百里象雷嫌碌碌片言折狱厌云云诗名已是齐康乐笔力何曾减右军抗表忽然干鳯扆拂衣殊欲谢人羣都縁梁范慵为赋且免钟山被勒文清夜独吟牛渚月髙秋时望帝乡云鲤庭禀训门逾盛兰苑传芳气益熏尽室逺依洪井侧直钩犹钓楚江濵西山有药应须饵待㸔蜺旌入紫氛京师故人有以陇西鹦鹉遗予者因畜养之去年出守缙云提挈而至性灵甚慧触类能言公退翫之常若不足忽遇疾而逝因命瘗于小园作诗一章聊以追悼识者无罪予以贵畜也陇山秋树旧巢倾逺向江东逐斾旌去国梦魂应缭绕入春喉舌渐分明一声警露何愁鹤百啭迁乔肯让鸎终日雕笼心不恋经年丹觜色犹轻思归悒悒因成疾顾主依依尚有情死葬小园芳草地夜来经雨緑苔生丽水甄殿丞移疾请告数日不逢黄叔度胸中鄙恡一时生如何民瘼偏能疗却是诗魔未得平夏景清和妨命驾元台寂寞阻飞觥欲亲高论无由得须作文殊问疾行威上人五藴已空诸漏尽林间行道十年余吟成南国碧云句读遍西方贝叶书清论弥天居士伏高情出世俗流疎问师心法都无语笑指孤云在太虚次韵和系郡斋书事之什竹使贪为郡金门懒上书征途沿木合官舍类楼居宻叶藏啼鸟澄潭跃戏鱼波光揺岛屿霁色露门闾圃蕙光风拂山苖淑气嘘开樽空爱客函丈孰宗予清唳频思鹤长鸣几厌驴颜贫一瓢足嵇懒尺题疎薄宦无劳説长謡任所如神明定来舍庄室正虚虚次韵和章頔见寄鸡忩十载共论文兰室依然有旧薰雨雪共抛修竹苑烟霞独访武夷君隋珠照乗元无类天骥追风定不羣犬子赋成犹未献飘飘词气已凌云孙及归吴兴家在霅溪傍汀苹遶舍香草𤣥偏寂寞为客苦恓惶泽国聊倾葢春闱早擅场陔兰行可採月桂自应芳税驾临沧海逥辕指大梁裂裳趋逺道负未及高堂季子裘虽敝安仁鬓未苍明年杏园里辄莫负春光己亥年郡中夏旱偏祷羣望喜有甘泽之应旱魃偏为虐阳乌益以骄何曾柱础润惟恐土山焦请祷弥增洁隂灵亦孔昭云兴不待族风细欲鸣条隠辚雷车转霏㣲雨足飘层云低帀野鸿霈近连宵庭树含佳色村田长善苗藓痕縁屋壁泉脉吐山椒辙鲋那忧涸园蔬岂待浇官渠逗水急客路裛尘销掾吏阶前贺耕夫陇上謡秋成知有幸嵗欲近𤣥枵寄草徴君水陆都无数舍程鱼符龟印苦相萦梦魂长绕龙门坂姓字终悬月旦评鲍室清琴应独抚融樽緑醑共谁倾春深诗石苔衣驳雨过书斋草帯生鸿寳枕中初得术丹台籍上已题名清谈宛有南台体嘉遯全忘北阙情金马深严堪避世沧浪清浅未沾缨诸儒正议明堂事轧轧蒲轮即奉迎次韵和衢州席刑部早秋朱火荧荧向夕流林间一叶忽惊秋风来野渡闻渔笛雾敛晴天见蜃楼艶爱芙蓉开幕府香怜杜若老汀洲使君鬓畔多𤣥髪临水登山不用愁次韵和席衢州忆洛阳春游十四韵周汉经营迹未遐山川形胜最堪嘉前瞻闗塞千寻出旁逗伊流一𣲖斜子晋鳯笙调夜月宓妃罗袜映朝霞何人贳酒青楼晓几处寻春紫陌賖骏足每从金埒试芳丛多展翠帷遮出逢胜境争飞葢归逼残阳竞走车庭竹惹烟披嫩箨臯兰裛露长新芽嵩峯崷崪疑摩斗洛水清冷欲见沙万井闾阎真陆海九重宫阙是天家禁林日暖空啼鸟御苑风㣲自落花闗路行人偏络绎津桥贾客苦諠譁何当献赋论迁鼎便欲抛官学种𤓰江海三年劳梦想田园二项有生涯应知父老沾尧化长挈壶浆望翠华闻道卿途中授计司判官几年华省冠名曹归棹夤縁入海涛才奉色难馨夕膳便将心计析秋毫政成婺女生祠在地近明光伏奏劳夜直乍谙绫被暖晨趋频见露盘高共期昼日承三接莫许秋风长二毛为郡今来最卑屑劝君休更梦悬刀郡斋西亭夜坐凉飔初拂树皓魄正当轩宿鸟林间定流萤草际翻苍茫迷野色嘲辩方言角罢重城揜渔歌别浦喧断蛩吟坏壁寒杵出遥村树影成帷宻滩声激箭奔夜长风露冷川逈水烟昏对景都无寐㝠心契混元秋晚秋晚弥岑寂天空见泬寥溪流拖白练树叶剪红绡露菊英初吐霜钟韵渐调清光开旭旦爽气逐惊颷鹰击秦原逈鸿归楚水遥星高汉将出胶折塞兵骄元亮田多废安仁鬓恐凋功名殊未立对景自无憀送温州聂从事赴阙佩鞬来海上七见嵗星移务剧操刀割书成揷羽驰诗传百越徧诏下九霄迟束帯朝阊阖归艎汎渺弥旧逰聊税驾雅饮且轩眉郑驿欢相接牙絃辱所知病惊琼树瘦醉露玉峯竒上马便西笑何须诉酒巵送章安世赴举萤烛辛勤十载余蔼然高价满州闾一枝未折仙人桂千里又随乡老书梁苑雪花成赋后禹门雷鼓化鳞初山城日日望春牓莫遣南来音信疎偶兴芳兰滋九畹萧蒿亦旁植威鳯翔丹山鸱枭犹接翼雅琴歌南风蛙鸣不容息骊珠媚清川鱼目光激射薰莸岂同器云壤自悬隔咄咄来逼人薨薨止于棘发迹由屠沽操心希桀跖天形固残毁吏曹尝摈斥狠羊逺刀杌黠马委衔䇿心同溪壑险恶比丘山积天聴本聪明神道尤正直当用御魑魅岂令为鬼蜮舂喉鲁阳戈钩颈子云㦸肉委饿虎溪尸投穷髪北饥鹰砺吻啄猰貐磨牙食魂气絷酆都膏血涂荒碛去草絶本根决疽恣鍼石所居必汚潴遗种尽刳剔渠魁已殱殄非类弥憷惕稂莠既芟夷善苗渐滋殖君子益知命视履加平昔小人竞革音灭身在漏刻尧民率可封汤网从此释永跻仁寿期共造华胥域到郡满嵗自遣迢逓分符竹因循度嵗华地将鲸海接路与鳯城賖触石云频起衘山日易斜潮平聚渔市木落见人家吏隠偏知幸民謡岂敢夸无嫌勾漏僻且得养丹砂已亥年十月十七大雪六出俄承瑞三农始告休兎园陈㫖酒金屋御重裘壠麦青犹短臯兰紫尚稠严颷一夕起瑞霰满空浮林迥琼花吐峯孤玉笋抽疏鳞镂屋瓦净练曵溪流北户寒威盛南方沴气收时和人冨寿卒嵗好优游郡中即事书怀海隅为郡真卑屑簿领沉迷箠楚喧王事更逾星火急吏曹何啻米盐烦甘棠聴讼曾无倦丹笔书刑幸不寃境上送迎惭置驿斋中宴喜懒开樽逢人未免腰如磬议政常防耳属垣鲍臭恐将羣小化虫疑难与俗流论却思寂寞栖天禄争得逍遥似漆园外地麄官如竹苇一麾出守岂堪言次韵和润州刘度支见寄之什卜隠林泉未有期春田耕事欲慿谁一辞左掖鸳鸾侣两见南州橘柚垂酌醴不妨留客醉饮氷长是畏人知颁条求瘼无他术深恨期年报政迟郡民以嵗稔刑清相率为斋以报善政永嘉聂从事赋诗纪其事因依韵足成一百言以谢之为郡临瓯越云泉兴未乖欢謡乏襦袴归思满荆柴偶遂丰年望潜将乐土偕流民争襁负兇党絶椎埋精力姦多露清心政自谐羣生不疵疠比屋已绥懐輙诣金人宇同修香积斋漫劳歌邵父方待拍洪厓治行非尤异传闻及等侪雕章忽垂赠属和愧滛哇嵗莫有怀逺辞金虎观来守缙云城鸣律行将尽枯荄又向荣匏𤓰宣父叹江海子牟情求瘼曾无术投虚岂有声帝乡成久别天吏苦遄征漫贮青霞想惟愁素髪生澄清慵揽辔芜秽欲归耕簿领非吾事丹台有姓名次韵和詶永嘉聂从事除夜之作三百六旬今夜尽寥寥虚室独凝神莲城五鼔欲催晓梅岭一枝先报春邹律渐催隂谷暖尧蓂㸔傍土阶新海隅留滞年华长坐对寒缸浩叹频章徴君见和所寄诗再次本韵酬赠武夷山秀建溪清身隠心闲事不萦前古是非为已任故乡人物与谁评劝农春陇巾频折逢客秋郊葢暂倾綵服趋翔娱寿母绛帷谈论诱诸生颍流洗耳殊非达谷口躬耕亦近名博奕自堪消永日丝桐兼得助高情莫嫌霜雪将侵鬓须叹尘埃渐满缨早晚鸣驺催上道圣君虚左欲相迎中春喜雨土膏初脉起东作向农时隠辚雷车转霏㣲雨足垂龙蛇争奋跃桃李渐离披流润先从叶余波更及私讴謡耕夫喜渗漉稻畦滋连夜空阶滴愁吟水部诗闻北师克捷喜而成咏嵗晏层氷合烟尘起朔陲文昌先命将羽檄便徴师天逈星狼灭宵寒月魄亏前军临瀚海后骑缚阏氏蓟北胡沙静河南露版驰辽阳诸父老重覩汉官仪洞溪庆道人归上都精庐宴坐十经秋缾钵近为千里游又是浮杯过沧海便应飞钖入皇州弥天谈论降时彦结社因缘背俗流此去定知诸念息只除魂梦到东瓯春郊即事黄鹂百啭宿烟疎近郭行春独驻车壠上劝耕聊问讯棠隂聴政且躇踟逺林桑尽蚕成茧野水萍开獭趂鱼几处路旁垂苦李游人不折意何如偶书朱轮逺守未成欢薄宦令人意渐阑郡阁政清慵按吏乡园路近欲休官梅花遶槛惊春早布水当檐觉夏寒已是三年不闻问何如归去把渔竿太常李博士史馆孙祕丞相继奉使浙右博士至郡以孙侯诗三章示予且以致意因次韵和酬迅濑拖舟上危梯蹑屐登山光翠欲滴水气热如蒸路转藤萝暗天开物象澄丘园足逋客应得荐贤能分忧从汉殿捧诏出萧墻路入三吴逺舟浮一水长诗题石门侧梦彻斗城傍清晓见云物依依认帝乡北极分忧瞩东瓯布惠和曾䝉倾葢分偶得枉帆过郑驿非常速融樽复几何孙侯不假道鄙我信为多丽水殿丞手植朱李繁实盈折以贶予感而成咏五年为邑鬓霜侵吏隠由来得趣深不独絃歌长满耳兼闻桃李已成隂晨昏我有南陔恋江海君怀北阙心早晚飞沉俱遂志愿将初服敌华簪闻扬州柴给事有弄璋之庆寄诗贺之华堂何夕梦熊罴卫氏如今有一儿三日悬弧应是喜千年结实未为迟预知驷马门闾盛暗想天麟骨法竒曾忝丘墻摄斋者待㸔孔鲤学闻诗题张濬所居壁三张旧族富英髦仙墅重经散鬰陶深喜太丘家法在须知定国里门高分题每日揺鸡距合宴常时把蟹螯独感戴侯恩未报徘徊不觉涕沾袍留题南源院路入藤萝十里余松窗潇洒竹房虚燕巢新旧金人殿虫网纵横贝叶书当昼风雷生洞穴欲斋猿鸟下庭除昔年曾此题诗句犹拂流尘认鲁鱼留题张彞宪池亭潇洒危亭枕碧池昔年飞葢此追随正逢五綵承颜日兼是三荆并秀时夜坐不知银汉没春逰长诉玉杯迟如今罢郡重登赏喜见扶风旧白眉别聪道人归缙云二年假守括苍城郡榻惟师即退迎擣药几怜春漏永调琴长待夜蟾生心猿已伏都无念海鸟相逢自不惊送别秋郊岂成恨白云青嶂是归程题张居士壁叠巘参差翠遶门雕梁贺燕自成羣杀鸡日夕期嘉客种竹寒暄对此君且向东臯输黍稷便应北阙降𤣥纁子真漫説耕巖石不奈声名四逺闻留题黄山院禾黍离离一迳通游人揽辔即过从趂斋幽鸟闻踈磬出定高僧见偃松夜静龛灯凝古殿雨余巖熘迸前峰昔年曾此题名处素壁欹斜翠藓重送章頔寺丞之巴陵涔阳从事有嘉声外计封章荐姓名再命便为千室宰于飞又出九重城腰悬铜墨才犹屈吟对江山思转清楚客十年偏遂意秋风满筯紫莼羮外弟张湜北游六年随我客梁园两上孤飞彻九门抱璞有瑕惟叹命泣岐无託更销魂秦闗百二聊乗兴汉牍三千待呌阍赤日炎风两京道文章满腹与谁论章羣下第东归卓荦修词有古风计偕西上剧飘蓬梁园失意三春日闽岭思归一畆官且喜还家仪舌在莫嗟为客赵囊空九天下诏崇儒术好絶韦编待至公贺资政学士王侍郎沥恳青规动帝心秋曹月殿宠恩深论思东序清闲宴偃息西崑翰墨林私第藏书皆有副公庭种竹待成隂卧龙禁闼应嫌久救旱还须起作霖表弟廷评章得象知信州玉山县怀玉烟霞接武夷我思祖徳泪霑衣县斋制锦留遗爱庭树藏镮长合围彭泽公田今已废辽东邑子半应非津亭送别空搔首籍在金门未得归梁大谏自鳯翔乞留台寄诗言志次韵酬之聨飞仙掖旧心朋笑我池笼出未能文陛彯缨空自愧香山腊屐与谁登託身羿彀忧危甚引领黄陂鄙恡增二室风烟莫全占㑹须携手蹑云层石殿丞通判濮州龙虎逰从分不疎忽闻新命佐鱼符经旬苦雨淹行斾几曲洪河贯郡圗浮蚁酒浓频举白折胶风劲好弯弧贤侯东道欢相得期月民謡待袴𥜗元奉宗宰绩溪梁园庆几春时誉蔼天伦家寄苹汀久名题桂籍新溪鳞清可数泽雉到应驯黟歙非难治民风自古淳李工部江南转运含香五字客尚齿十年兄旧奏梁园赋新题汉柱名出驱星使传入佐地官征献可方前笏分忧又抗旌富饶今泽国佳丽古台城错节投刀释颓纲揽辔清沃心期宻启衘尾待香秔处处江山秀行春莫计程杨日华宰钱塘洛社负才名吾宗占宁馨闻诗趋鲤空集庆墯鳣庭力学窥堂奥孤飞彻杳㝠一枝攀緑桂百里应华星汉网何曾宻吴歈正好聴油囊满醇酎半日莫期醒栁绅归缙云东瓯别业寄秋云平昔题桥墨尚存故郡曾登太守榻上都应扫相君门挥毫月殿香盈袖钖䜩星津酒满罇归去吏民如问我五年书命紫㣲垣表弟李宗元知桂州阳朔县桂林阳朔溪山秀莫叹迢迢五岭南百里字人须敏政千金酌水更惩贪鸣榔下濑潮程逺曳彩升堂寿醼酣逺地民淳无牒诉县斋终日好清谈高起居知广州作藩南越古称雄五管皆归节制中腰佩金龟三品绶船开畵鹢一帆风橘官手版趋尘逺梅使星车附信通暂阻螭头夹香案清宵应梦未央宫丁集贤通判余杭辽东羽客富仙材仙殿飞觞接上台便道归宁白苹渚经时赐对栢梁台里中驱弩先行路膝下斑衣庆寿杯明诏许令过别墅不忧郡阁简书催吴赴宜兴簿家住武夷峯眉间道气浓风尘乆为客雷火近成龙试吏江城僻宁亲岭路重一㕓期没齿乐土定相容十六兄赴韶州从事魏帝台邉拂战尘初平山畔彩衣新又攀高栁隋堤暮却寄寒梅庾岭春韶石间寻张乐地曹溪首访悟空人男儿平昔四方志莫厌区区走只轮章频寄南昌孺亭洪井古南昌曾是梅仙试吏乡一邑絃歌荣制锦几程鸡犬接维桑年深为客貂裘敝秋晚还家菊径荒平昔题桥今遂志且斟寿酒献高堂李廷评昭廸使淝上画舸西风玉雨斜淮淝命将去程賖衣缨黄阁相君后门巷青春学士家驿路新袍欺草色公筵大白醉榴花谢庭兰玉多才思休澣裁诗对客夸两宋名贤小集巻一两宋名贤小集卷二钦定四库全书两宋名贤小集巻二宋陈思编元陈世隆补杨文公集戏赠颍州万寿尉吴待问宦途南北最情亲岁晏相逢颍水滨旧日青衿同学校暂时黄绶困埃尘樽中满酌香醪美门外高悬綵棒新鸡黍留欢已慵发可堪经雨折纱巾题显道人壁心似寒灰不复然寻常谈论即弥天门临颍水多年住法自曹溪几世传儒士谁同翻贝叶都人长见施金钱翰林诗版分明在曾与吾家有旧縁史馆阮比部知衢州因归建阳别墅二首再入蓬丘席未暖飘飘又建隼旟行朋交莫惜河梁别乡国初期昼锦荣竹箭波声随一棹斧柯山色对双旌子牟江海心应在频上高楼望帝京少小乡闗振大名武夷山翠落门庭郎君近折仙人桂伯氏高分处士星城郭辽东应改易芝兰谢圃自芬馨吴民正待随车雨莫苦淹留醉醁集贤宿直寄中书李梁二舎人耿耿银缸照直庐西风黄叶满庭除愁心不忍闻宾雁病眼犹能拾蠧鱼欹枕微吟空辗转遶廊闲步自踌躇铜龙漏滴传钩盾玉兔光芒射绮疏薄宦久淹沧海郡故交多入紫垣居洛阳已在拜尘后宣室那逢膝席初投阁寂寥多自愧抱闗憔悴拟何如宁思西掖五花判且补河东三箧书桑梓狂抛万里外蓬莱试住十年余释之不调嵇康嬾终待休官学种蔬翰林王学士奉使两川万里征西频告㨗九重喻蜀正裁书忽闻召对浴堂殿元是亲乗使者车井邑凋残经乱后军城鼓舞拜恩初铜梁迢递驱驺骑玉署深严鏁直庐星厯更须占李郃雪园应恨欠相如归来便在三台席转与交亲礼数疎董给事知洪州豫章南国一都会夕拜东台最上流捧诏暂辞青鎻闼携家便汎木兰舟褰帷听讼民谣洽解榻延賔主礼优只恐征黄在朝暮西山灵药未容求梁舍人奉使巴中药署深严才草诏剑闗迢递忽乗轺霜天歴歴巴猿苦山路骎骎筰马骄梁苑寒风吹别袂瞿塘春水送归桡紫垣遣使非常例应有星文动九霄次韵和族弟日华寄编脩诸学士之什鎻闱漫喜尘通籍蓬巷无人肯顾庐天禄解嘲才答客集仙置使又修书非烟缭绕萦珠网流水潺湲逗石渠何必银台号三昧此中更好味真如次韵和光禄黄少卿学士感恩书事十六韵江夏门风盛东吴族望高才雄吐白鳯志大钓灵鳌昔日参珠履多年汎碧桃陈琳巧书檄谢客占风骚曲宴飞三雅沈机佐六韬玳筵频岸帻楯鼻几挥毫託乗同归阙临轩别赐袍未离王俭幕独得吕䖍刀粉署因扬歴朱门更欝陶淮南荒桂苑骑省泣霜毛去国踰千里为郎歴几曹和铅兼祕府悬磬寓神臯室静秋生白庭闲雨长蒿禁林俄召试卿寺果垂褒道在心无闷恩深首重搔依前领图史䌷绎肯辞劳次韵和史馆盛学士朝退书怀之什金壶待传㸃瑶墀初辨色辟仗开天阍垂旒操斗极百辟瞻尧眉九州蒙禹力朝政无阙遗谏官惭旷职次韵和盛博士寄赠李四寺丞因以述怀钱郎满腹贮精神坐上诗成压倒人相识只从抛竹马留欢长是鲙金鳞西园宴喜期清夜曲水追随约暮春不到门墻欲旬浃已应悬榻满埃尘次韵和盛博士雪霁之什六花新霁白皑皑爽气飕飕拂面来梁苑酒浓寒力减谢池风细冻文开天边几阵闻归雁江外千家见早梅此际何人能访戴剡溪清景好衔杯次韵和太仆钱少卿寄赠编脩主人宋承㫖李舍人之什春官宗伯鲁诸生翰苑纶闱占大名一代典谟资润色满朝文物仰悬衡分班月殿趋金马侍宴天池见石鲸即日云屏应隔坐不须东观待逢迎宋殿丞广南东路转运天子忧南越公卿荐陆生九年须富国万里便扬旌封郡诸蛮接官曹六尚荣交州何日到鼓吹便相迎次韵和中书李舍人勉元氏道宗奉宗兄弟之什二难文彩少人过落笔寻常只患多兔苑暂游冲霰雪龙门曾上困风波一囊负米犹为客百步穿杨待决科更得词臣赠诗句机云入洛拟如何送僧之様州谒王工部雪晴河水正流澌风巻惊蓬满眼飞客路飘飘携一钖禅房寂寂掩双扉曹溪衣钵何年得庐阜香灯几日归贤守相逢膜拜后都人争劝施珠玑次韵和钱少卿早春对景有怀诸学士草树欣欣暖律回谢家池沼冻纹开晴天独向高台望春色先从上苑来且待郢人歌白雪莫听羌笛怨残梅乞逢休沐便须去引满何曾诉玉杯阁门廖舍人知袁州骎骎五马动征尘太守风流世絶伦身事汉庭为小相家传楚国是骚人烟波莫叹重湖逺桑梓仍将别墅邻麦穗㣲黄稻苗緑朱轓入境便行春次韵和李舍人拜命书怀寄馆殿旧僚之什拜命入星垣偏承圣主恩黄扉陪汉相彩笔代尧言佩玉天颜近籝金世望喧下僚今隔品云路仰高轩上元夜会慎大詹西斋分题得歌字帝里风光上元节乌衣旧巷喜经过樽中酒渌宁辞醉梁上尘飞只欠歌坐听禁城传玉漏起㸔河汉转金波主人爱客清宵永彩笔题诗奈乐何次韵和主人喜诸客见过之什金鸭喷香绕烛台轻云散尽月光来三千賔客连宵醉十二城门彻晓开何幸紫㣲容託乗更烦红袖与传杯明朝犹自放朝谒心喜当闗不见催坐中朱博士言今荆南张谏议典襄阳日常留意一妓公颇畏内终不得近及移郡荆渚泣别邮亭乃为歌词流布巴郢予感其事𢋫而成诗骎骎五马江陵去寂寂双娥汉水头一曲歌终眉黛歛十分酒尽泪珠流阳春郢客传新唱暮雨高堂梦昔游琼树无人敢亲近章台京兆不胜愁次韵和慎詹事述上元宵会之欢寄诸同舍之什休沐忻逢上元节华堂高宴且盘桓峩冠屡舞人多醉刻烛狂吟夜向䦨月上珠帘侵座白霜飞碧瓦透衣寒铜壶滴彻东方曙归骑纷纷未尽欢次韵和李舍人立秋祠太一宫宿斋书事之什太一祠宫肃斋居荐至诚已将茅缩酒应用面为牲月映金天朗风来玉宇清𤣥谈知理胜蔬食觉身轻仙驭排云下空歌遶殿声仍闻得丹诀簪绂顿忘情同诸公寄阆州隆灵山王处士𤣥晏先生早着书圣朝未降輭轮车满头霜雪机心息三径蓬蒿俗客疎千首好诗传辇毂一枝仙桂耀门闾汉庭得意真知已应为清宵诵子虚送僧之大名府谒长城侍郎东吴旧寺寄巖隈驻钖神州久未回琴曲谁知流水意诗篇自占碧云才庐峯已结白莲社邺下暂寻铜雀台仙殿主人偏好事春风铃阁且徘徊次韵和李寺丞寄石同院之作子云常在草𤣥台不独春风满眼来闻道后车长载酒无因曲水共流杯石渠尽日芸籖拥金谷何时绮席开珍重主人偏爱客乞逢休沐便追陪贺太仆钱少卿直祕阁几年宿卫向周庐频贡文章白玉除才换月卿归少列又来天禄校中书东吴世胄王孙贵北第门阑太仆居春草题诗欺谢客上林奏赋慕相如石渠讲论应重席翠辇巡游且奉车禁籞风光暮春月彯缨㸔是缀严徐次韵和盛博士喜梅大丞授户部判官新来乗传抵秦川会府须才果峻迁应见流钱从地上时闻聚米向君前声华南国推高士名姓丹台缀列仙每话官曹苦拘束归家长是夕阳天次韵李舍人忆北园寻春之作谢公别墅枕城堙潇洒都无紫陌尘五色丝纶贪草诏一园桃李阻寻春早朝禁漏犹传㸃下直残阳已满身除是禁烟容洗浴直须偷暇赏芳辰次韵和阁长李舍人喜薛梁二舍人及予同时拜命之什西垣清切本无伦虚薄将何缀侍臣承露盘高云际晓栖鸡树緑省中春言成纶綍终非称室蔼芝兰幸得亲从此烟霄连步武宸游长奉属车尘次韵和承㫖侍郎宿斋太一宫之什北斗城南太一祠羽人多着九霞衣行宫肃穆珠旒拜华表飘飖鹤驭归遶殿步虚幢影密登坛酌献珮声微质明礼毕还台去廐马翩翩速似飞十九哥赴舒州太湖簿仍得假归乡初官佐邑少咨嗟且喜乡闗得告归松菊门前三径在烟波江上片帆飞枌榆旧社虽堪恋星火严程不可违莫为栖鸾尚卑屑悔将锦袄换蓑衣酬谢光丞四丈见庆新命之什武夷归路苦迢迢延阁官曹正寂寥彩鳯衔书俄钖命黄金刻印便悬腰紫㣲署近时当制建礼门深日趂朝咫尺天颜曾赐对荧煌台座得为僚鬼神清问忧前席松柏情深见后凋一曲阳春特相寄惭将木李报琼瑶信道人归西京寝丘遗业废多年衣裓空藏相国篇北阙上书陈祖德上林结社会时贤风尘不肯留京邑龙象重归启梵筵闻有道安虽未识定应谈论已弥天邵奉礼归乡应制曾亲白玉除桐君溪畔是幽居未登王子洛賔歳已读黄香东观书万里归宁承汉诏三牲供膳奉潘舆水衡得俸诚堪喜莫便挥金学二疏史馆盛学士以诗相贺因而答之前年出守缙云城曾枉骊歌慰逺行今日代言青𤨏闼又披郢唱见深情侧聆九奏都忘味连得双金自满籝红药阶前试吟嚼胸中鄙吝一时平衢州阮比部学士得假归乡见过陋止留题诗什因以谢之干骑骎骎赴郡初曾迂旌斾访吾庐天边谁识郎官宿门外空回长者车劝酒樽罍应引满题诗屋壁是亲书乡人闻有神仙客逺近争来㸔隼旟致仕朱侍郎归江陵二年分直浴堂门簪笔垂绅奉至尊日过八甎批汉诏宴开三殿挹尧樽忽闻抗表干君父切要悬车示子孙碧落改官旌旧德黄金加钖见深恩羣公祖道争飞葢故吏沾襟亦恋轩定是辽东叹城郭肯同彭泽虑田园捧觞莫诉前为寿上马犹能左属鞬临别延英对数刻已应惇史记嘉言朱侍郎致政南归上特赐宴于玉津园仍诏两制三馆并预其会以伸祖送輙赋诗美之征轮轧轧出皇都行路咨嗟贤大夫天子特令供祖帐国门聊且驻骊驹旧僚送别倾三省御醴分甘倒百壶下诏已闻推异礼乞言犹自渴嘉谟冯公不是沈郎署贺老縁何归鑑湖明主恩深若为舍梦魂应绕博山罏元道宗弟兄东游王谢江东推世胄机云洛下振才名忽思油幕从知已去挈幐囊冒暑行高第自须求甲乙嘉招未用赴弓旌待㸔万里抟羊角即是三秋听鹿鸣朝彦赋诗争送别蕃侯置驿定相迎不知谁啖牛心炙又见清谈一座倾殿院卞侍郎赴淮南转运莎庭治行推尤异梁苑声华占上流早是都人避骢马近陪计相运牙筹东南转运承新命淮海扬旌到旧游骑置非时陈密启壶浆几处望行舟黄金刻印大如斗白简飞霜凛若秋岁满功成来会课多应便拜富人侯省中当直即事书怀兼柬阁长李舍人两掖深沈大帝居紫微西省掌泥书天阍启钥趋朝后侍史焚香起草初五吏援毫才患少万钱分膳食无余鳯池荀令连賔阁骑省潘郎对直庐烟气霏霏生屋瓦雷声隠隠度宫车沧波满壁浮兰橑修竹当轩䕃绮疏性懒无堪过叔夜思迟多病似相如缭垣直北银台路拭目㸔君侍玉除中伏日省中当直火云烘爀临中伏青𤨏深严直右曹吏散阶庭时纵步诗成珠玉独挥毫相乌影转风微起仙掌隂斜日渐高何处赐氷和郢酒谁人割炙动鸾刀紫泥封诏防稽缓寒水浮𤓰散欝陶丞相忧边稀出沐延英三刻岂知劳七夕东西燕子伯劳飞新月如钩玉露垂河鼓天孙性灵匹鹊桥星渚有佳期穿针乞巧徘徊久织素成章报答迟定与黄姑享偕老晋宫休挿柰花枝胡祕丞知浔州兰台进秩通闺籍熊轼临民奉诏条风俗重寻南越志乡闗犹隔浙江潮悬知坐啸讴谣洽更想行春意气饶逺宦逢秋少悲思潘郎𤣥鬓恐先凋次韵和盛太博寄赠阁长宿斋太一宫之什汉武亲祈太一坛国朝时祭领祠官羽旗摇曵晨曦上素色凄清夜漏寒驾鹤浮丘应暂下偷桃方朔合留残斋居数宿偏蔬食定忆中厨政事飡次韵和集贤李博士中元日见寄鳯池容出沐蜗舍喜端居罢草芝泥诏闲看紫素书曲肱销永昼行乐遶前除鬓换二毛近林凋一叶初香街连甲第席户望朝车暂别同心友还嗟会面疎次韵奉和知府温尚书送致政朱侍郎十六韵拜章纳禄便归休祕殿亲辞十二旒阁笔罢批丹鳯尾拂衣初下六鳌头非縁荆渚依刘表定欲箕山访许由北阙子牟终眷恋南朝安石本风流明庭过遇违三接别墅生涯治一丘身健宁烦䇿鸠杖心闲无复梦刀州素风有子堪传遗禅论将谁共对酬白璧赐多应尚在黄金散尽不须留人钦雅誉芝兰馥帝忆嘉言水石投祖帐特令开上苑归帆那肯待高秋几程邮驿经浓暑千里山川见旧游已是抛官玉堂署尚思陪宴井干楼时裁奏牍犹规谏旋写丹经自校讐乡里高门表隂德国朝惇史纪嘉猷枌榆旧业须重葺香火前縁莫废修岁计将何资伏臈龙阳干树木奴州郑溥赴汀州判官家近祝融峰登科遇至公悲秋双鬓改佐幕十年中食蘗心常苦占蓍命未通瓯闽路虽逺荆楚俗多同投刃应余地当樽莫暂空援毫如草檄又足愈头风次韵和宗人安期见贺恩命之什分班晓入翔鸾阙直阁旁连浴鳯池綵笔闲批五色诏好风时动万年枝勒移钟阜惭归晚称疾文园恨思迟何事吾宗心倍喜春塘梦彻寄新诗早秋楚客悲秋至庭柯一叶凋鹤天警晓露兰畹怯凉颷团扇流尘暗单衣爽气饶江东菰米熟归梦隔寒潮义门胡生南归南国乌衣族东京伯始孙一枝须折桂六阙旧旌门归思鲈鱼鲙离筵竹叶樽秋风正摇落楚客莫销魂首座昇大师赴西京知教门事高论弥天四海闻久为龙象主空门雪峰传法称开士麟殿谈经奉至尊香满赐衣归洛社苔封丈室寄梁园梵书贝叶应携去斋罢与谁相对翻度支梁谏议请病告以诗寄之经旬不谒未央宫晏坐将谁语笑同蜀郡相如非避事浄名居士欲谈空门前賔客窥行马箧里方书舍蠧虫西省旧僚疎会面顿惊鄙吝满胸中诸公于石氏东斋宴郑工部古者会友以文赋诗言志良辰美景胥遇几稀衘杯漱醪其乐无量矧石氏二君克承堂构孝谨不衰荥阳郑公杰出士林名声籍甚以久要之契伸一献之娱而我阁老昌武与二三大夫退食自公方驾而至乗秋高会卜夜纵谈抵掌盱衡樽罍方洽峩冠侧弁星汉未斜将何以穷绮席之宴嬉尽金壶之漏刻盍赋一时之事各陈二雅之言物无遁形咸抽祕思朝多君子庶为美谈云耳悲秋得浮字楚客登临处离怀重隠忧二毛初入鬓一叶早惊秋旅雁他乡思悲笳絶塞愁凭何遣羁绪菊蘂满杯浮次韵和慎大詹中秋待月寄西掖三舍人之什凉飈送残暑秋色望中新天逈迷星斗宵寒待月轮境同牛渚上诗寄鳯池人僚友东牀客氷清合许亲成都鳯道人游终南山谒种征君何年出蜀访南宗深鎻闲房翠藓重振钖忽闻游地肺题门兼得谒人龙供吟一路高秋月投宿斜阳逺寺钟到日弥天清论罢徧寻紫阁与圭峯何太傅知晋州平明东省发鱼书便拥彤襜出上都别酒金英泛篱菊去程黄叶堕闗榆叔孙旧礼妨绵蕝廉范新歌待袴襦满腹经纶殊未展归来㸔践赤墀涂孙寺丞知孝城县早得东堂桂一枝凌云词赋汉皇知从军久在红莲幕对䇿曾临白玉墀霰雪陪游应不晚絃歌为政莫嫌迟春官宗伯大京兆喜见门生趋府时次韵和阁长修书毕退朝下直寄诸学士之什名园甲第接康衢国典新成下直初庭竹碧鲜吟不足盘飱方丈食无余炉中九转神仙药案上百函亲故书仍説颜回今饮酒秋来宁遣宴游疎威道人归乡闻法灵山真佛子驰名南国本诗流二林曾有香灯约一钵因为辇毂游尘土化衣慵驻钖江湖收潦忆归舟何年应制登麟殿犀柄谈空对冕旒弟偁归乡吾家文雅占闗西五十年来桂两枝突弁后生还可畏籝金素业未应衰江湖去为思鲈鲙雾雨还归养豹姿摩厉词锋莫中辍惊人专听一鸣时史馆高司谏知华州谏署才闻满岁迁分符便见入秦川援毫厌赋梁园雪缓辔闲㸔华岳莲竹简汗青妨约史缣囊封皁且论边三峰洞穴多灵药莫便抛官去学仙明德皇太后挽歌词五首母仪垂二纪坤顺翊元功望断苍梧野尊归长乐宫金涂烘晓日椒壁起香风奄忽违尘世攀号泣舜瞳轩星光太极隂教正中围外戚黄金穴深宫大练衣雀台愁雾隔驹隙暗尘飞贝阙三山路飘飖仙驭归德契河洲什心依黄老书濯龙规诫在飞羽豫游疎复土文园接凝尘丙殿虚蒸䒱天子孝泣血望涂车世载河山誓门无恩泽侯公桑空茧馆仙药阻蓬丘愍册藏幽壤哀笳咽素秋后宫彤管在千古纪徽猷阃范留椒闼神游返玉清鱼灯照𤣥寝骑吹咽重城运迫昇仙日人伤丧妣情宫中旧长御行哭尽吞声又四首太姒徽音盛长秋命数崇黄图分丙殿𤣥象应轩宫纪注无穷美声诗内助功云阳复土后陵栢自悲风甲族传仙李遗言在濯龙后宫皆率职外戚早辞封彤管流隂教金根盛国容真游一何遽罢望九疑峯轩游云杳杳舜孝日蒸蒸椒壁还生沴铜台亦罢登亲桑宁复见尝药遂无征拱木𤣥堂闭凄凉烟雾凝外家金穴贵曩日玉衣裳万寿瑶觞举三朝复道长小侯亲爼豆女史焕缣缃遽厌人间世乗云归帝乡书怀寄刘五风波名路壮心残三径荒凉未得还病起东阳衣带缓愁多骑省鬓毛斑五年书命尘西阁千古移文愧北山独忆琼林苦霜霰清樽歳晏强酡颜赵殿丞知河县鼎邑闾阎有古风清谈为治自从容官聨骑省通朝籍路过津桥入县封桞䕃天衢时按辔云生少室好搘笻龙门旧有题名处石室苍苔驳几重祕阁王校理知桞州南越尉陀国罗池子厚神桂林驱传逺芸阁解嘲频行槖黄金满归程皁葢新一麾愁度岭五綵喜宁亲薏苡偏防疾蒲芦善化人蓬山直庐在几砚日生尘送僧归越中林晏坐赤髭繁水月禅心出世间説法音同海潮震随縁身比岳云闲曹溪嫡嗣多参见碧落仙乡徧往还归去旧房秋色晚涧松枝偃雨苔斑吴延年宰武义精神满腹富青春烧尾曾㸔上禹门献赋多年梁苑客谪仙重世武夷孙一同印绶光初命几驿桑麻接故园泽国归程秋欲尽丹枫黄菊动吟魂吴待问之蒙城簿西来赴调合闗繻黄绶风尘厌九衢祖席且同开口笑公庭未色折腰趋长安车马偏欺客鲁国衣冠肯戏儒共忆故园归计晚旧游烟树隔重湖黄少卿惠緑云汤新甫竒材百尺标秋空高干拂鹏霄仙经药品夸难老人世霜天贵后凋千古贞魂愁化实九原荒壠恨为樵谁研露叶和云液几宿春酲一啜消灵隠长老归旧山浮杯心与海鸥亲驻钖王城忽过春麟殿九旬谈妙法曹溪一滴渡迷津狂翻竹箭波随棹侧布黄金地絶尘白社欢迎猿鸟喜绀园风定雨花新皇甫太博知苏州长洲连岁得贤君十万人家煦若春激箭波狂浮画舸散丝雨细逐朱轮郡斋诗石铺轻藓公案歌喉落暗尘未得休官作逋客河梁归思满鲈莼高陪七圣从轩游帷幄深严日运筹口里雌黄归品藻盘中薤白想风流珠宫地密防趋谒铜钵声沈断唱酬独喜修书依绛帐时登阙里受春秋从叔郎中知福州藩闽分忧重闗山去路賖含香滞郎署乗驿倦天涯土贡千头橘神祠万里沙金碑纪风物宝瑟怨年华粉箨斑文簟云腴紫笋芽民田两岐麦郡圃四时花别恨休攀柳归期待及𤓰鳣庭有遗训清白自传家黄刑部之陜西转运百二秦川四塞寛甘泉烽火报平安泥书双笔迁郎署粒食千金仰县官江海半生抛别墅闗山何日解征鞍定将鞭筭资心计流马功成国史刊史馆张学士知婺州鸾掖分符又出麾津亭目送片㠶飞暂随越鸟栖烟树重许吴侬见锦衣属邑行春熊轼穏公堂卜夜蟹螯肥隠侯带眼㸔成绶双阙恩深更忆归答李光丞豹尾森森拂画檐久留雕辇閲牙籖字分三豕惭该博馔费双鸡媿属厌滥迹缙绅同北枳草仪封禅待南鹣相门兰玉裁新句只恐京城纸价添寄并州张给事山河表里絶狼烟幕府朝朝醉玳筵合乐军中雄鼓吹传杯四座艳花钿行春好驻桑郊骑卜夜雄谈雪窦禅梁苑并门杳千里离怀愁对月婵娟寄刘秀州骑置迢迢阻玉音左鱼江海遂初心朱絃道直消浮谤春草愁多动苦吟震泽消酲干树橘华亭惊梦九臯禽郡楼晴日东西望几处甘棠接翠隂无为军王从事奏牍曾䝉乙夜观擅塲文价在金銮貂裘岁久京尘暗驿路风高旅翮残取酒黄金都已尽食鱼长铗更须弹时清水国无书檄谁见挥毫一据鞍两宋名贤小集巻二两宋名贤小集卷三钦定四库全书两宋名贤小集巻三宋陈思编元陈世隆补杨文公集送张蜕秀才许田流寓因相识嵗厯今移十二辰别墅已荒三径草素衣犹化九衢尘悬瓢颜巷安贫久泣玉荆山失意频莫向明时便招隠重来须醉杏园春次韵和翰林师学士赠伦上人新居之什一径雨苔深新居雅称心天花飘昼讲池草伴春吟施食山禽下题门野客寻此中堪晏坐何必在双林李殿丞知广济军钩盾从来司六尚上林寻见摠三官颁条忽去凭熊轼赐对还曾近露盘民瘼乍求应有术天伦少别不成欢陶朱旧邑无多逺魏阙归心且自寛章频得解后之陜府谒洪严二从事春帏犹隔閠逆旅苦栖遑忽尔游分陜飘然出大梁食贫忧桂玉䇿蹇冒风霜杏苑归期近棠郊去路长幕中逢旧友嵗晚在他乡鸡黍且相对休嗟鬓髪苍路学士知河中府一麾新自海滨还又佩鱼符入故关千里山河临剧郡九天鸳鹭别通班楼经往圣回清跸路接边夷献白环版籍素多田赋错干戈初息羽书闲从军上客雕龙藻佐酒妖姬堕马鬟更遣府公吟思发中条新霁碧孱颜即席赋得笔送宗人大着通判广州着作蓬山局职司华衮褒已能成马史何况梦江毫金劲鸡摇距霜寒兔堕毛归来批鳯诏弄翰莫辞劳职方彭员外惟节知韶州仙经旧得还丹诀郎位高分列宿光太守双旌指南越使君千骑冠东方饮氷清白临遐俗昼锦辉荣过故乡曾是重华张乐地九韶闻处味应忘宗人大着令问通判广州兰台大着作族派共关西南海分忧寄东门叙解㩦离城冲臈雪宿馆聴晨鸡画鹢江波逺鸣驺岭路迷陆梅香已尽越鸟暖初啼入境风生扇行春柳拂隄杀青前事在饮水古人齐卧理应多暇无忘寄尺题冬夕与诸公宴集贤梅学士西斋诗古者潇湘之会实重故人西园之游亦在清夜集贤梅君以神仙之胄处典籍之司佐地官之版图居多暇日奉穆清之顾问出必危词国家以西旅弗庭边烽尚警欲得城郭之要领申命朝廷之俊贤难哉是行公中其选且有密㫖未遑戒涂虽饬使者之车已辞会府之政杜门终日端居鲜欢遂用解榻开樽集寮宷于三署割鲜继烛申宴乐于一时挥麈清谈峩冠屡舞杯盘狼籍星汉倾頺因念夫饮酒者未尝不始于治而卒于乱盍各吟咏以止喧譁于是迭出巨题互探难韵搆思如涌弄翰若飞至于㫁章曾未移晷藻绣纷错金石铿锵足以知周南变风诚二难之可继郑卿言志岂七子之足多顾子非才获陪高位形之叙引深所厚颜云耳分得今夕何夕今夕知何夕良交会以文烛花寒旋落漏滴逺稀闻酒面轻浮蚁歌喉细遏云明河光未没候管气初分玉笛梅花怨金炉蕙草焚惟愁曙光发搔首叹离羣郑工部陜西随军转运西鄙欃枪未扫除营平慷慨请行初三军粒食资心计一月星邮待捷书宣室喜闻延贾谊茂林久叹滞相如谤言盈箧亲曾见反间千金计岂疎遗爱道傍喧竹马先声塞外慑穹庐冯唐莫叹淹郎署博望还忻拥使车陇右行收万里地关中坐致九年储牙筹羽檄皆吾事才艺飘飘两有余黄从事随军买符来赴调负羽去从军五夜闻边角三时看阵云樽前还料敌楯上更樆文手笔人多许须铭窦宪勲闻李四光丞频游北园因有懐寄汉相沙隄连甲第石家金谷有名园雍容陌上临卬骑㶑滟斋中北海樽过閠已惊春色早离城殊少俗尘喧无由一寄南窗傲相望迢迢西掖垣次韵和集贤李学士寒食即事之什九逵初旭满辎軿寒食东风二月天陌上垫巾谁傲倪江边解佩自婵姢新糚㡬处登墙见沈醉何人借草眠豪侠追欢殊未足归蹄躞蹀夕阳前和集贤李学士千字诗千仞谿何险千仓稻已收出骑千里马醉典千金裘千年河诞圣千树橘封侯千钟不及乱千钱坐上头妹婿黄补下第归乡家君早占无双誉乡荐曾居第一流崑岭本期争片玉庖刀谁料失全牛风尘不染梁王苑烟水还依楚客舟应负男儿四方志故园归去莫淹留黄觉东游乡关迢递数千里塲屋蹉跎二十年三献犹垂卞和泪㡬人先着祖生鞭风尘漫索长安米禾黍全荒负郭田关外贤豪徧投分赵囊回日满金钱叶生归缙云出门西望长安笑抱璞来求善价沽惟罄囊装买羣籍不持刺字谒当涂鲈鱼渐熟思归切羊酪初尝得味无送子东归重销黯我曾三载守仙都慧初道人归青州养亲兼简知州李太保晏坐禅林度几秋忽思归养指营丘遥知北海孔文举应重江南汤恵休畏日流金征路逺长松偃盖旧房幽庭闱晨夕供甘外高论弥天不易酬省中当直书怀呈诸同舍太微西掖凤池边阿阁凌空瓦起烟綵笔时批尺一诏直庐深在九重天早朝螭陛炉香近昼寝鸡人漏唱传只恐承明难久恋长安桂玉苦相煎王寺丞借西第避暑因有寄赠滕公甲第冠神州昼日青烟瓦上浮南榭薰风偏解愠北阶萱草更忘忧朝回门闭人疑病雨过凉生景似秋角枕闲眠支体适不知蝴蝶是庄周元道宗下第东游举宗文雅孰能陪须信菰芦出美才失意不劳悲玉璞投知应得上金台晓离村店侵残月昼歇津亭避疾雷东道诸侯多重士融樽处处为君开李四赴歙州分直蓬丘未再期江东去去拥旌麾名通南省郎官籍巻续新安郡政诗虎观清风留汗简鸰原高韵忆吹篪故人别后频南望想见森森琼树枝予以缙云进士周启明长书呈秘阁黄少卿黄颇叹重作诗六韵美之因次韵和酬缙云江外郡封畧古瓯中早被唐虞化已传邹鲁风剖符曾出守解榻值名公失意嗟场藿缄书附塞鸿掷金才少敌泣玉恨还同后夜蓬山宿知君必荐雄史馆陈大丞知寿州忽佩鱼符下玉京长安廐吏驾车迎淮安旧地余风物太史新书见姓名弩矢前驱殊觉贵河梁执别岂胜情小山丛桂图经古白马骊驹道路荣鹏海三千须击水隼旟四十且専城长淮月色秋宵好应助诗人思转清钱大夫赴并州太原西北勤兵处地直云中控定襄六月出师平玁狁九天选将下文昌车鱼辟士应难得诗礼临戎亦未妨缓急羽书须自草平安烽火镇相望栁营禀畏将军令毳幕怀来塞下羌清啸肯饶刘越石长缨终系左贤王关山万里边尘靖亭馆三冬朔雪狂笛怨梅花终度曲樽倾竹叶浅飞觞御寒应觉重裘暖料敌悬忧两鬓苍只待今年破敌后徴归论道坐巖廊次韵和表弟张湜秋霁之什轻颷习习起青苹宿雾全开霁色新高阁晴曦射疎牖虚堂润气彻华茵垫余巾角曾冲雨霉尽琴徽旋拂尘楚泽潦收湖水白归舟遥忆洞庭人初秋夜坐明河如练出城隅朱火西流暑气徂顾兔一轮浮月桂流萤数㸃入烟芜迢迢宫漏传银箭淅淅天风下白榆岸帻微吟自忘寐披衣闲起遶庭梧秋日有怀乡国长安久客逢揺落不独悲秋更忆乡潘岳二毛行欲变渊明三径已应荒书裁尺素鸿难託梦遶重湖蝶自狂游宦十年归未得尘缨却悔濯沧浪阁门钱舍人知全州家传吴越贤王后郡压潇湘最上游三殿从来奉宸扆一麾今去典方州蝉吟高桞隋隄暮水涨平湖楚泽秋入境壶浆填候馆上官铙吹夹华辀山川徧歴骚人地宵旰遐方圣主忧应向桑郊停五马青春太守本风流次韵和章频下第书懐之什春闱三上败垂成白雪清吟思转清脩竹园中曾献赋慈恩㙮下未题名禹门烧尾他年事楚客悲秋此日情道在不须忧晚达抟风九万是前程七夕金壶漏滴正迢迢灵匹相从在此宵月魄婵娟乌遶树河流清浅鹊成桥云轻天上榆花没风细炉中麝炷飘寂寞堪怜观津女无眠耿耿望青霄石砚磊磊涧中石成形本一拳墨池遗号古笔阵用功偏得在燕台侧採从崐岫巅剖非藏赵璧鍊合补娲天偶得他山上来参绛帐前光荣登玉案挥洒助花牋注水蟾蜍滴题诗玳瑁筵如何班定逺发愤便轻捐大理赵寺丞世长知益州华阳县帝选循良抚逺民由来百里应星辰征西蜀道闻猿苦祖帐西郊落叶频莫为割鸡轻邑宰须教叱驭効忠臣锦城自古繁华地好与风光作主人咏醉刘伶石五斗康成三百杯欹斜星弁侧嵬峩玉山頺人语蜩螗沸天形㡩幕开应知是狂药何不学颜回笔月兔湘筠巧制全何人大手称如椽禁中铃索夜批诏阁上芸香昼草𤣥墨妙三分慙入木华褒一字重编年史官遗直真堪畏千载独持生杀权夜宴华堂高宴卜良宵宾客当筵半珥貂天转玉绳星落落风传银箭漏迢迢连浮太白须判醉促驾鸣驺又趂朝月落乌啼人散后衣香数日未能销张兖下第随桂阳乔监使之湘中建溪曾共聴猿声十载文塲未䇿名流落只因孤剑在穷愁已有二毛生荆州暂去依刘表汉殿无由荐马卿一路骚人旧山水登临且莫动归情庭榴得种从西域移根在帝乡鲜葩猩染血美味蔗为浆入献殊诸果敷荣后衆芳丹房高照日緑叶半凋霜酿酒扶南国题诗白侍郎浓阴兼茂实相对度炎凉水部何郎中知鄂州褒博衣冠汉大儒三千奏牍到宸居郎官趣骑归华省女使焚香伴直庐出守新恩龟顾印趋朝旧路雉随车便分符竹从鸾掖应有壶浆待隼旟赐对移时亲斧扆随行兼两载图书淮南落木揺鞭里湓浦分风挂席初郡阁平窥汉阳树盘飱频荐武昌鱼聚徒南郡传经盛携妓东山退食余天阙九重悬梦想江关百战见丘墟清曹祖徳诗人后时寄新吟一起予可久道人之歙州兼简知郡李学士独携缾钖新安去寒雨西风落叶频江水浅深清见底山程高下险摧轮社中香火延开士肘后方书济俗人乡树再寻南国路禅房空锁帝城尘旧传心印都忘念自有衣珠岂患贫四衆仰瞻谁见顶千家供应定分身宰官多结空门友外䕶须依守土臣想到临川逢内史翻经相对一嚬伸大理黄丞宗旦使颍州详刑新佐张廷尉出塞曾随霍冠军露版裁书频倚马甘泉献赋旧凌云几瞻龙衮尧阶侧暂驾星轺汝水濆百万提封周制复三千奏牍汉皇闻依莲幕府游从近聚米山川向背分廻日受釐宣室对又应前席动吾君刘大丞仲宣归华山早年通籍苍龙阙近日移家仙掌峯方朔上书殊未报平津开阁杳难逢骚人章句多怀古陶令田园且养慵近郭离筵黄叶满旧山归路白云重洪崖饵术修丹灶叔夜援琴对酒钟应待輭轮徴入觐受釐前席始从容表弟章廷评得象知邵武军归化县几年索米住京师新得东堂桂一枝宰邑絃歌循吏政还乡鸡黍故人期于公阴徳知终大万石家风喜不衰毛义动容初捧檄太丘积徳旧刋碑甘棠二纪民犹爱苦蘗三年吏不欺桑梓经过身昼锦庭闱扶侍鬓垂丝元方恵化传遗铎令伯欢心应寿巵邦境中分同鲁卫政声相应似埙篪尝思竹马从游日又见风鹏抟击时执手勉君勤素业归来更值凤凰池次韵和李光丞见恵长绦之什貂裘已敝洛阳尘空有陶家漉酒巾双阙金章奉朝请小斋纱帽养天真久持梵行称居士犹掌王言作侍臣恵我长绦识君意欲教莲社伴遗民秋雨有怀李寺丞润气先从柱础知寒宵滴滴助秋悲桐圭遶树多黄落苔锦縁阶更碧滋爽彻衾裯慵就枕凉生牋管欲题诗高阳旧侣相思否此景谁同把酒巵王廷评臻知庐州舒城县颍水生贤自古竒西游声价满京师梁园献赋天将雪潘县临民鬓未丝南浦销魂分袂处北堂献寿捧觞时到官卧治成高趣终日清谈吏不欺大理徐寺丞元榆知越州诸暨县子山词赋动南朝近佐名卿掌玉条治邑还持麈尾柄携家便泛木兰桡谢塘春昼偏多思潘髩秋风苦未凋种秫公田供酩酊弹琴官舍助逍遥去程千里随宾鴈宿馆三更聴落潮闻道临安有仙穴莫抛印绶採芝苖次韵和钱崇班见寄之什苹末风轻不动尘承明朝罢见闲身从容退食收芝检迢递驱车访玉人酒贳十千那惜醉丹封六一已应真春塘丽句偏相寄传诵朝来满缙绅次韵和崇班再寄之什祖祢勤王国史褒传家自有吕䖍刀雄豪结客欺燕侠憀慄悲秋笑楚骚奕世勲名金穴贵出羣风格玉山高诗中敏手兼无敌射落霜鵰钓得鳌盛京宰单州武成县子男印绶诸侯秩邹鲁闾阎太古风兔苑胜游抛霰雪琴台善政继丝桐征途朔吹貂裘暖祖席清歌蚁酒空令弟严君俱应宿时瞻悬象向南宫次韵和并州钱大夫夕次丰州道中见寄汉将从天下妖氛值月残孤烟戍楼迥密雪战袍干向暮三吹角临风一据鞍边城赖经畧重取地图看董温其赴淮南幕嵗晏梁园密雪飞出关犹忆弃繻时属鞬正是从军乐挿羽那忧草檄迟陪宴初筵挥玉柄从游别墅骋金羁只应偏啖牛心炙自此声名汉殿知史馆凌职方知广州番禺出守重汉殿拜恩初华省郎官宿名山太史书剖符从琐闼持节上轺车左顾金龟印前驱画隼旟由来百越地曾督九年储卉服要荒外棠阴惠爱余赍装天子赐封部岛夷居羽檄招溪洞壶浆慰里闾国风今已变民瘼到应除江海思归否蓬丘有直庐十二月十四日大雪就赐近臣宴饮即事向夕同云布海涯丰年呈瑞在京华相如赋就梁王苑穆满歌传阿母家农亩三冬偏积润朝衣六出旋成花天恩赐宴醉归处㡬里香街覆玉沙章琮赴广州东莞簿抱璞曾三献悲秋忽二毛十年嗟不调一命尚徒劳互市通蛮货公田入海涛贪泉虽酌饮未肯染脂膏文慧大师归蜀南宗传法了汉殿赐衣新归路峩睂雪旧房京洛尘天花飘讲席海月照吟身谁结香灯社金门近贵臣王中庸赴河南巩县尉春风祖席引香醪白马骊驹草色袍官舍前临两京道居民半杂五陵豪卑飞碌碌犹栖棘余地恢恢暂鼓刀捧檄初同昔人喜不应搔首叹徒劳比部朱员外知东明县宰邑承颜帝泽优春郊数舍跃骅骝絃歌平昔有遗爱桑梓依前访旧游乡里归时荣昼锦庭闱到日洁晨羞陶潜未省荒三径班嗣何因乐一丘兰长谢庭传赋咏花开潘县占风流薰炉绫被余香馥省闼沈沈侍史愁咸平六年二月十八日扈从宸游因成纪事二十二韵步辇下明光鸣鞘出未央属车多载酒夹道竞焚香云管飘梅吹蜺旌错鸟章从臣沙苑马卫士羽林枪玉辂天行健金壶昼漏长光风泛兰蕙仙露拂旂常宿雨收林薄晨曦艳屋梁闾阎空里巷旄钺隘康庄託乗奉珍使先驱执㦸郎从桥初转毂凭轼见垂裳暂驻时龙驭前驱戏马场由来讲武事所以服遐荒电影流机石鵶羣发大黄千钧宁觉重七札岂曾妨卒勇如虓虎人观若堵墙腰鞬晋元帅扈跸汉诸王聊用夸边地还闻詟鬼方回舆百里囿钖宴九霞觞射以驺虞节歌为白雪倡仙山鲸海上御苑斗城旁周镐欢麀鹿虞韶集鳯凰瑶池春水渌犹误濯沧浪仆射李公宅观花烛孙阁相君和鼎贵秦楼爱婿坦牀贤东方千骑还居上南极三星正在天路入桃源花烂漫桥横银汉水漪涟乗龙择对真无比月桂宫中第一仙窦咏从淮阳军名题仙籍广寒宫负羽从军意气雄万石世家标国史孔璋书檄愈头风狂翻竹箭春波急满酌榴花别酒空腰佩吴钩衣楚制栁堤千里跃青骢亷上人归天台旧住赤城华顶峯桂巖芝崦白云重弥天曾共习凿齿入洛因寻陆士龙寒烛伴吟经腊雪雨花开讲过晨钟浮沤一念归心起本寺房前见偃松次韵和李寺丞见寄之什云章承诏祀高穹夜聴空歌宿绛宫正怯龟肠终日内忽传鴈信五城中八珍伊鼎盐梅味九夏尧厨萐莆风苦恨斋居方慎独朶頥大嚼与谁同次韵和右廵李端公见寄之什首夏修时祭斋居贵洗心神光浮汉畤薰吹发虞琴偃树枝成盖丰碑字有金秘文窥宝箓荣路厌朝簪捉尘思嘉话烹鱼得好音回曕栢台署佳气九门深大理黄丞宗旦通判颍州曾随征骑出萧关又案公田汝水湾南亩万箱增地利西清三刻对天颜一麾通守彤襜贵九棘评刑赤笔闲闾里欢迎旧从事随车雨气自应还陈小着从易知邵武军奏牍金门奉帝俞平明鸾省剖铜符北堂送喜应占鹊南国思归不为鲈嵗月天涯乡树老烟波江上客帆孤会稽友婿堪羞死邑令今来负弩驱译经总持大师致宗之泗上礼㙮早传心印得衣珠不学声闻证有余犀柄屡登三殿讲琅函新译五天书莲华㙮上焚香去竹箭波间解䌫初随顺世縁无所住经行晏坐自如如欧阳使者监和州军新剖牙璋出䕶军使车归养指江濆綵衣楚国老莱子白首长安万石君虎眼波狂征棹急鲈鱼鲙美寿杯醺东南极目无氛祲不假横戈看阵云胡小着克顺知泉州恵安县兼过南昌别墅平明束简下兰台海县鸣琴亦滞才厌冒风尘住京洛贪看雪浪架蓬莱楚江归思鲈鱼鲙隋岸离筵竹叶杯通徳旧居旌阙在辽东鹤驭少徘徊故蕲州王刑部阁老挽歌五首东观未絶笔西园俄解龟罢裁青凤诏重入白云司流落成三黜聨翩换一麾黄冈与滁上应立去思碑鸡省曾三入鳌峰近十旬命书批凤尾谏疏逆龙鳞按部朱轓逺悲秋素髪新茂陵终不起遗札满埃尘近署罹官谤清淮绾郡章平生不佞佛晚嵗尚为郎得疾因卑湿为文足感伤才䝉宣室召奄忽叹云亡楚客离骚怨子牟江海心积忧偏损寿多病未妨吟野鸟俄窥舍甘棠己结阴郡中应罢市遗爱在人深奏藁应盈箧藏书复几车门人谁渍酒天子想投𤓰旅榇关山阔铭旌道路賖趋庭有令子清白自传家密直任学士知益州玉垒求贤牧金门辍近臣龙荒使传逺鸡省命书新殿柱题名久刀州入梦频悬鱼喧旧政叱驭继芳尘珠履平原客壶浆左蜀人北堂牵远念南诏抚殊邻宴榭峩睂雪謌筵濯锦春乐章传辩士卜肆访逋民幕府觞无算池塘思有神知谁预交辟空羡吐车茵休沐述怀寄秘阁钱少卿风号电笑雨平阶纨素微凉暗入怀昼枕乍成园吏梦晨蔬聊学太常斋名慙引籍通丹地心媿移文刻翠崖大隐金门犹自适日亲方朔聴诙谐晏殊奉礼归宁垂髫婉娈便能文骥子兰筋迥不羣南国生刍人比玉梁园脩竹赋凌云堵墙看试三公府反哺知干万乗君赐告归宁来别我亭臯木叶正纷纷送禅牀与枢密王左丞北祖安禅惟看浄毘耶升座更谈空须知密勿万机外常在瑜伽三昧中分得朝野多欢娱臯壤惊秋气仓箱有嵗储梁园从臣颂谢墅富人车休沐新颁诏珍符不絶书天心游蠖濩民乐在华胥击壤欢謡洽凝脂密网除行将封岱岳持槖奉金舆胡马嘶北风动地阴风劲连云白草齐闻琴空仰秣践雪忆归蹄金埒心宁恋盐车困欲嘶过关拖疋练渡水惜鄣泥五路鸾旂缓千金碣馆迷羇魂重怀土不寐到晨鸡金马茂异纷纶集汉庭求贤诏在竹书青共趋金马门前路谁识东方是嵗星冬夜香烟鼓絶暝烟深檐近孤缸射宿禽露井银牀霜气冷琐窗珠网月华侵初沈逺籁闻疎漏旋拂流尘抚素琴坐久星河渐倾没萧萧朔吹度平林集贤李金部知颍州汝阴名郡拥朱轮洛宅霜威尚袭人门籍尚通仙禁近书囊才补殿帷新金华入侍知非晚石柱题名又几春莫恋桑郊停五马蓬丘几席自生尘海印大师归永嘉都城应供几经秋海国归心不少留雨雪片帆过北固烟霞丈室寄东瓯千灯续燄知无尽一钖随縁信自由更到石门题雅句碧云从此揜汤休故枢密宋给事挽歌三首宸游方扈从移病废枢机步辇亲临问肩舁遽告归忽闻号左毂旋见泣中闱城郢遗言切忠魂定有依六龙初展义七圣尽陪游塞外狼烟起军中羽檄稠汉帷方借筯庄壑忽沈舟不柰良臣死秦医亦漫求永辞温室地长别谏书帷玉恨埋黄壤星愁拆紫薇薤歌偏咽怨衮歛更光辉可恨岑文本辽阳不共归受诏修书述怀感事三十韵太极垂裳日中原偃革初楼船秋发咏衡石夜程书好问虚前席徴贤走传车蓬莱侔汉制煨烬访秦余䌷绎资金匮规模出玉除纷纶开四部秘邃接千庐饫赐双鸡膳亲回六尺舆华芝下阊阖白羽拥储胥望气成龙虎披文辨鲁鱼清光无咫尺𤣥览亦踌躇羣彦挥铅笔微生滥石渠嵇康真懒慢谢客本空疎讲学情田埆谈经腹笥虚月评依许劭文体慕相如雅饮欢娱洽清言鄙恡袪弥旬容出沐终日喜羣居抚己慙鸣玉归田忆荷锄池笼养鱼鸟章服裹猿狙圜府愁尸禄天阍媿裾虚名同郑璞散质类庄樗国士谁知我隣家或侮予放怀齐指马屏息度羲舒寡妇宜忧纬三公亦灌蔬危心惟觳觫直道任籧篨往圣容巢许先儒美甯蘧晨趋叹劳止夕惕念归欤秦痔疎杯酒颜瓢赖斗储如谐曲肱卧犹可直钩渔矫矫龟衔印翩翩隼画旟一麾终遂志阮籍去骑驴两宋名贤小集巻三两宋名贤小集卷四钦定四库全书两宋名贤小集巻四宋陈思编元陈世隆补杨文公集内直芝泥初熟诏书成红药翻阶昼景清屋瓦生烟宫漏永时闻幽鸟自唿名读史效白体易牙昔日曾蒸子翁叔当年亦杀儿史笔是非空自许世情真伪复谁知闺思征夫万里戍交河塞外萧条朔气多古壁暗蛩催夜织朝来一叶下庭柯李御史清晓乗骢出九衢内朝簪笔坐前墀天家御史非凡格曾向崑崙服紫芝王殿丞举通判桂州科名得玉向崑丘家世长淮入海流通籍殿中钩盾省颁条岭外桂林州汉皇前席期清夜楚客归帆指素秋父老欢闻邻郡政壶浆千里待鸣驺大名温尚书之任窣云楼堞古铜台幕府池塘菡萏开毕万山河千里逈亚夫钟鼓九天来属鞬前队射鵰手载笔初筵倚马才命将文昌非细事星光昨夜动昭回喜贺梁三入翰林六鳌云海冠蓬莱玉署深严枕斗魁汉殿论兵得颇牧梁园作赋掩邹枚趋朝御案香盈袖侍宴仙茎露满杯五色天香看视草悬知独有长卿才次韵和昭侯立秋见寄云峯半歛火西流桃簟微凉忽报秋饮露吸风齐女怨登山临水楚人愁珠喉倚瑟华堂暮桂髓薫衣别院幽美疹已平休沐浴会应投辖一相留弟伋归宁一夕西风木叶飞长安久客念庭闱去随塞鴈啣芦逺归及家鸡啄黍肥负郭生涯同季子澄江诗景属𤣥晖帝城紫陌多尘土免化轻云白纻衣景阳諌议赴余杭浙水东西两节旄君今于此握戎韬油囊仙姥流霞酒䲡穴灵胥白鹭涛盘石起家传典训翘车开幕聘英髦子牟江海终非久剰鲙鲈鱼把蟹螯杭州严从事栁岸兰桡片席飞秋风泽国季鹰归幕中莲渚红衣脱江外莼羮紫线微十部须知从事贵双鱼莫遣尺书稀西陵正接家山路试为因人问钓矶鄱阳皮録事松陵遗集古风骚故国田园没海涛三世青氊传旧物十年黄绶叹徒劳谢塘春草侵魂梦潘县秋霜入鬓毛鄱水黄金漫如粟想君终不染脂膏史馆杨嵎学士以诗话及空门之事次韵以和之双树金言付嘱频阎浮外䕶託王臣谁知天禄草𤣥客曾是灵山受记人诸暨簿张慈新官佐邑近闽隅令伯欢心就养初暂住梁园慵献赋因经禹穴便探书忘机海国亲鸥鸟寄信金华託鲤鱼回日杀青兼两载想君清俸亦无余次韵和昭收寄银台李舍人之什柱下方书掌事机深严侍从接论思归鞍通徳香街迥前席延英昼漏迟菊径顿疎陶靖节月楼偏忆庾元规华堂宴集应难去玉斚醇醪满劝谁送吴航井臼荒凉旅鬓斑经年索米住长安囊中卖赋金都尽衣上悲秋泪不干客路飘蓬殊未定侯门置醴岂成欢担簦忽起东游兴庭树西风昨夜寒并州王谏议琐闱聊辍皂囊封昼锦还乡意气雄别墅挥金延父老近郊骑竹见儿童蒲卢善化终成政蟋蟀深思未变风更待出师平黠虏戎衣献捷大明宫奉和翰林诸公贺阁长李公领银台之任西汉公车主上章官曹秘邃接明光天书时草凤凤诏边奏亲开赤白囊咫尺清规频借筯离披金蘂阻飞觞瀛洲仙侣相期处铜马门中白玉堂姚起居赴两浙转运吴会商功利蓬丘辍史臣同僚供祖帐属郡望行尘富国催流马编年废获麟槖鞬二千石襦袴几州人名姓丹台籍封疆析木津片言空犴狱密启到钩陈且运方船粟初尝千里莼江山助诗思新咏掩汀苹集贤刘工部隲知衡州仁里古湘川颁条命隽贤腰垂丈二组身下九重天山水登临思庭闱喜惧年官曹郎位宿衣袂御炉烟记事成新史赓歌有雅篇为贪驱弩矢不从泛楼船治道山阴卒离羣藏室仙衡阳无过鴈尺素若为传魏奉礼昭文知吉州龙泉县平昔登龙坂因縁识玉人庭中华毂满膝下綵衣新少列悲先露高堂泣累茵嘉宾碣馆闭遗业寝丘贫弓冶传家久絃歌宰邑频循良同汉吏恵爱及齐民又出夷门去还临灨水滨不须轻百里自古应星辰作坊魏使知隰州几年供奉宣徽殿一旦腰悬刺史鱼戚里园林甲京洛将坛家世閲诗书离筵惜别空银榼官舍思归梦玉除四十专城谁不美骖驔千骑拥干旟司农栾少卿知洪州大农搜粟汉名卿千里江西拥斾旌腰下金龟三品绶手中铜虎八州兵属鞬牧伯趋庭见骑竹儿童塞路迎洪井主人今重士肯教悬榻有尘生送邵梁秀才君家罨画溪嵗晚忽思归密雪不献赋流尘空化衣购书藏屋壁温席奉庭闱清世莫招隐垂天待一飞酬秘阁黄少卿因见所作洞霄宫碑且有题记谯郡增严李母祠神龟矫首负金碑豆萁己乏不休思虀臼兼无絶妙辞翠琰雄文慙内史黄庭美翰枉羲之蓬丘丽句偏相许胜得山龙衮服披弟僓归乡客儿诗思揜春塘杖䇿来观上国光举白万钱酤酒饮杀青千巻买书藏梁园緑篠将欹雪楚岸苍葭己变霜跃马还乡那隔嵗预应干鹊报高堂弟伸归乡泽国思归咏采兰束书携剑出长安天涯朝暮倚门望嵗晏风霜行路难闽岭夕岚乡树老楚江寒浪客衣单巖前旧勒移文处到日重须拂藓看王尚食知鳯翔露冕分忧辍近班朝阳鸣凤古岐山三刀吉梦频为郡驷马高车又出关宴客羽觞那有算题诗綵笔莫教闲将坛义府平生事早立边功奏凯还福州古田宰李堪由来百里应华星何况牛刀乍发硎五栁不须轻印绶七关聊且访图经雪天张饮连浮白海县抄书剰杀青公暇好裁封禅颂圣皇将欲驾云亭黄旦宰江州徳化县外台论荐达乗舆花县絃歌制锦初气直公车曾谏猎政清官舍旧悬鱼二林重结遗民社五栁闲寻靖节居好继谪仙留絶唱云屏九叠倚晴虚赠文照大师读徧龙宫七佛书一尘无念得衣珠金园讲席天花满沙界禅心水月孤拥衲夜霜凝屋瓦闭关春雨长庭芜公卿半是空门友缾钖因循寄上都慎大詹以吴柑见贶龙阳休説木奴洲震泽黄柑占上流承露玉浆仙掌曙亚霜金颗洞庭秋香黏素手吴娃丽冷涤朝酲楚客愁应是荔支催入贡随河飞鸟逐鸣驺秘阁舒职方知舒州西崑册府控千庐铅笔多年校鲁鱼厌享双鸡大官膳贪乗五马使君车明光画省辞青琐天柱仙坛访紫书只恐政成抛印绶携家深入白云居夜宴玉壶春漏咽铜龙画栋尘飞曲未终樽酒緑醅和蚁泛牕灯红焰隔纱烘水沈烟袅风微起霜桧阴圆月正中苦恨当关催夙驾平明入谒未央宫陈大博知建州梦笔山连化剑津两乡人看锦衣新北堂滫瀡三牲膳南陌骖驔五马尘画角声残铃阁暮露芽香细茗园春瓯闽自昔多名士谁是贤侯席上珍再别陈建州因以抒意北阙多年作侍臣一枝烟雨忆南闽留连五鼓趋丹禁健羡双旌拥画轮篱畔菊荒环堵宅山中鹤怨未归人州民刺字空漫灭目断东方千骑尘梁四谏议知凤翔府几日银台閲副封岐阳西顾委秦中函关叱驭经天险豳国闻鸡接土风云幕杯盘三省近星邮章奏九门通下车卧理应无事莫遣融樽酒暂空钱易赴蕲春名重星垣试官闲月寺中竹符千里郡花浪一帆风尘隙驹从度霞觞酒莫空公堂封笔塜邮舍递诗筒骚客休怀楚词臣各荐雄长庚谪仙骨须入抃鳌宫福州张从事万人都督古闽州幕府旌门映碧油阃外依莲滞英俊樽前噉薤占风流犀灯照水窥龙剑鲸沫喷空见蜃楼暇日登高赋沧海添盐堪为昔贤羞元净上人之新安谒李学士兼游庐阜双阙重城到几回两游千里忽浮杯黟江春水浅深渌庐岳夏莲倾倒开谢客同翻贝叶字汤师独占碧云才旧房京寺门空闭坐榻凝尘砌长苔京府狱空降诏因寄大尹学士长安恶少罢探丸桴皷声沈禁网寛三尺旧章闲玉律八行优诏下金銮帝临宣室方前席民值唐年耻挂冠终日讼庭无一事早调伊鼎佐汤盘叶秘书温知蜀州江原县秘省丞郎出字人锦江偏好濯缨尘酒垆千古风流地花县三年烂漫春白羽豫州慵草檄青天蜀道厌摧轮巴猿杜魄惊乡梦莫遣霜华鬓畔新和酬秘阁钱少卿夜直见寄次韵甘𤓰朱李郢醪浓素绠银牀荫碧桐赐第旧连丹凤阙直庐今在未央宫承云仙掌延年露转蕙薰絃解愠风此夕蓬山好逃暑月轩清话恨难同送石枕与参政王给事千古碧潭秋水骨琢成孤枕冷如氷因为江外朱轮守得自林间白足僧月幌光寒吞桂魄暑轩气爽压梅蒸竒章好尚非流俗愿向萧斋代曲肱黄小着震知兴元府南郑县藏室仙郎罢属辞暑天驱传出京畿流年两鬓生华发宰邑全家住翠微九折坂长须叱驭三声猿苦欲霑衣金门荐鹗知音在不到𤓰时捧诏归陈尧拱廷评致仕归蜀一家今有十朱轮独忆云山欲退身天邑繁华行乐厌月曹清要命书新西风跃马经秦甸东道椎牛䜩孟邻秋稼万箱僮百指羲皇之上更何人史馆赵祠部况通判宿州风流华省含香客籍甚先朝奏赋人竹使三年劳佐郡栁堤千里待行春文园避事心长笑天禄讐书鬓渐新帝念河渠在封郡特縁经义委名臣择良上人归天台片席然犀经水府几程登陆望霞标吟情晚日繁云合归路秋风密叶凋行道六时庐岳漏浮杯千里浙江潮旧房晏坐观空后香积多年饭顿销表元师归缙云有怀故雄阇黎成转韵六十四句括苍古名郡生齿三万家我昔自先殿捧诏临军牙清心治期月讼息民无譁雄公真大士晏坐緜嵗华驾言造梵宇室迩惊人遐迎门虎溪屐布地牛头花庭松偃翠葢涧泉漱金沙坐闻狮子吼归恨踆乌斜驿召还上都腾装即脩路别师黄金园赠我碧云句我归步赤墀代言红药署弹指知苦空观心得降住藏识慙宿薫轮回悲晚悟折简问南宗寄言满缃素絶念契真如忘筌离文字刦烧虽洞然龙华决同遇师名达宸扆恩诏颁方袍欢喜黑白衆萧衰霜雪毛毘耶见有疾示身如幻泡双林忽归寂人天但哀号堆案遗札在满钵香饭销只应伸臂顷未觉他方遥犀柄挂空壁鴈㙮干层霄七返暂来去四大非坚牢口占成尺题手泽着纸尾亲遣上足师浮杯渡江水云朶揺笔精玉音锵里耳遗我方石枕斑文剪霞绮谕我求菩提心坚正如此怆然悲梦形汍澜泪盈眦上足今去归焚修益勤止当续祖明灯无令莲社死苏寺丞维甫知简州阳安县兼携家之任神鸡缥碧马金精西海桑田一掌平苜蓿度关风渐劲莓苔登栈雨新晴琴斋尽室无归梦锦里当垆奈宿酲麈柄清谈且为政莫贪蒟酱学论兵宿斋太一宫答李寺丞次韵泰畤斋居肃梧楸荫绕垣露葵深得味风铎自成喧緑发松乔侣丹经黄老言心期阻良久蝶梦绕朱门建溪十咏太常高博士恵连典建安郡自邮中以所赋诗十题为寄仆桑梓之地耳目熟焉不胜起予因亦继作武夷山灵岳标真牒孤峰入紫氛藤萝暗仙穴猿鸟骇人羣古道千年在悬流万壑分汉坛秋藓驳谁祀武夷君北苑焙灵芽呈雀舌北苑雨前春入贡先诸夏分甘及近臣越瓯犹借渌䝉顶敢争新鸿渐茶经在区区不遇真朗山寺层峦连近郭占胜有招提宿雾昏金象飞泉溅石梯钟声空谷答㙮影乱云齐千骑时来此寻幽独杖藜陆羽井陆羽不到此标名慕昔贤金瓶垂素绠石甃湛寒泉百汲甘宁竭千金志不迁真茶汎云液一啜可延年梨山庙唐季临兹郡生祠己荐馨声诗传乐府庙貌载图经画壁流尘暗金碑古藓青细民时请福挝皷赛遗灵髙士亭危亭压波面屹若抃灵鳌浮蚁酡颜数飞鸿送目劳吏围披簿领僧伴话风骚何日登悬榻州民刺有毛大中㙮鸡园开净土鴈㙮倚寒空风铎和清梵晴幡映彩虹香花倾海国金碧拟天宫絶顶登临处谿山一掌中仙人洲寒潭吞别派孤屿屹中流昔有骖鸾客因名坠马洲洪波长赴海碧树几经秋城郭何年变空闻鹤语愁延平津积水深无际神龙此屈盘媚川珠彩动射斗剑光寒燕脯谁能寄犀灯岂易看负图当瑞圣何若蛰洪澜毛竹洞洞门生异竹冉冉接同亭石迸狂鞭怒霜封密叶青实应容鳯食杖欲变龙形逋客归何日巖阿已勒名因与西㕔参政侍郎奕碁予输纸笔砚三物以诗见徴属宣毫适尽但送蜀牋端砚继以此章多年燥吻苍苔砌秃尽江南石上毫五色鸾牋犹有剰一拳端砚岂胜劳萧斋幸与谈宾末谢墅深䧏奕思高微物供堂方犹豫丹青笔下枉风骚又以建茶代宣笔别书一絶青管演纶都己竭文楸争道恨非高辄将北苑先春茗聊代山中堕月毫游王氏东园名园聊得拂尘衣深入春丛一迳微万树未饶金谷富百泉犹有汉阴机青苹风暖天鸡出文杏巢干海燕归向晚鸣驺九门路栁堤回首独依依送僧归苏州説法雄音敌海潮一栖京寺叶频凋水田三事衣将敝香积多年饭顿销忽忆虎丘飞梦到更闻莲社寄书招好传祖印归南土莫遣宗风渐寂寥送僧归越州旧房嵇岭锁春台猿鹤欢迎振钖回花雨六时飘讲席樵风千里送浮杯一乗了义刳心学三藏真文盥手开迹似孤云本无滞飘飘新到帝乡来张泌东游玉籍参差未䇿名东游聊得拂尘缨长亭酒尽骊歌阕下榻波狂鹢棹轻泽国鲙鲈悬梦想㦸门罗雀㫁逢迎秋期莫到槐花老待聴新文掷地声喜王虞部赐进士及第中台高应列星文千骑骖驔拥画轮起草己夸双笔健登科更占一枝春龙津召宴芝泥湿雁㙮题名麝墨新只待甘泉重奏赋彯缨长奉属车尘送章四十舅翁东归乡党共推贤干名二十年早怀荆岫璞迟下祖生鞭敢谏书无报徒行履欲穿圣朝公道在搔首赋归田范仪下第东归君住武夷乡思归便促装溪鳞丝缕细园茗露芽香雷火悲三上金钱困一囊长缨尘土满会待濯沧浪故比部李郎中挽歌四首陇右华宗贵朝端懿范存哀乌光列宿驷马庆高门谒帝承明署娱宾金谷园人生忽到此天道亦难论睦俗衣无主传家鼎有铭沙堤连里巷玉树接阶庭北海樽常满西山药不灵肯堂归棣蕚含笑入泉扃鴈序分台阁春卿有职司云屏三殿宴绵蕝一王仪风韵灵和栁襟怀叔度陂善人无复见执绋泪空垂美疢漳滨卧营魂东岱归故人空渍酒侍史罢薰衣画像留家庙铭旌出帝畿浮生除寿考享福似君稀南朝五鼓端门漏滴稀夜籖声断翠华飞繁星晓埭闻鸡渡细雨春塲射雉归步试金莲波溅袜歌翻玉树涕沾衣龙盘王气钟三百犹得澄澜对敞扉汉武蓬莱银阙浪漫漫弱水回风欲到难光照竹宫劳夜拜露漙金掌费朝餐力通青海求龙种死讳文成食马肝待诏先生齿编贝那教索米向长安明皇五楪开观检未封鬬鸡三百逺相从紫云度曲传浮世白石标年凿半峰河朔叛臣惊舞马渭桥遗老识真龙蓬山钿合愁通信回首风涛一万重成都五丁力尽蜀川通千古成都緑树浓白帝仓空蛙在井青天路险剑为锋漫传西汉神祠马己见南阳起卧龙张载勒铭堪作诫莫矜函谷一丸封书怀寄刘五二首风波名路壮心残三径荒凉未得还病起东阳衣带缓愁多骑省鬓毛斑五年书命尘西阁千古移文愧北山独忆琼林苦霜霰清尊嵗晏强酡颜世事悠悠未遽央虚名真意两相忘休夸失马曾归塞未省牵牛解服箱四客高风惊楚汉五君新咏弃山王秋来每有渔樵梦多在箕峰颍水傍无题曲池波暖蕙风泠头白鸳鸯占緑萍才断謌云成梦雨陡回笑电作嗔霆湘兰自古传幽怨秦凤何年入杳㝠不待萱犀蠲薄怒闲阶鬬雀有余翎合欢蠲忿亦休论梦蝶翩翩逐怨魂祇待倾城终未笑不曾亡国自无言风翻林叶迷归燕露裛池荷触戏鸳湘水东流何日竭烟篁千古见啼痕洛意衡臯驻马独依依寄恨微波带减围泪迸不成双玉筯身轻谁试六铢衣穿鍼静夜星榆出揽笔清晨雪絮飞目断风帘旧巢燕新春先傍杏梁归寄灵仙观舒职方学士緑髪郎潜不计年却寻丹灶味灵篇华阴学雾全成市彭泽横琴岂要絃晓案秪因餐沆瀣夜滩谁见㺯潺湲须知吏隠金门客待乞刀圭作地仙公子夹道清楼拂彩霓月轩宫袖按前谿锦鳞河伯供烹鲤金距邻翁逐鬬鸡细雨垫巾过栁市轻风侧帽上铜鞮珊瑚击碎牛心熟香草兰芳客自迷梨繁花如雪早伤春千树封侯未是贫汉苑漫传卢橘赋骊山谁识茘支尘九秋青女霜添味五夜方诸月熘津楚客狂醒愁己解水风犹自猎汀苹次韵和盛博士寄赠虞部李郎中之什门墙日已峻徳望闇然章弟草西垣诏身为南省郎埙篪欢并奏龙虎俨成行宴客牛心炙朝天鸡舌香曲池春涨水碧瓦晓飞霜此景知何事留宾汎羽觞次韵和守邦道人寄编修诸学士之什修书何幸佐铅黄日接羣英道自光署近承明叨谒帝赋成平乐谬为郎孟坚己分酬宾戏严助还思佩郡章共忆东林社中客满池莲叶吐清香大名夜大安阁主道者释子修行与衆殊铜台连接起精庐羣公共结一林社万乘曾回六尺舆衣惹天香亲御座阁成云构倚晴虚浮生自恨犹贪禄未得同翻贝叶书次韵和盛博士寄许州任从事之什射䇿曾攀郄桂枝从军又赋仲宣诗陈琳草檄应非久贡禹弹冠素有期梁苑胜游思霰雪浔阳旧隠废茅茨初筵樽斚不须恋正好公车自荐时题弟晦所居壁判宅何其巧连山复带溪芳樽常有酒嘉树自成蹊学舍祥鳣堕歌梁贺燕迷调琴明月榭系马緑杨堤好畤田园美南华物我齐终当解簪组同此味天倪留别桐城主簿早曾兔苑传词赋屈在桐乡勾簿书薄宦交朋嗟绊骥清贫人吏説悬鱼二年领郡睽离久一旦当樽鄙恡袪苦恨秋风动行色徘徊无计驻征车行次颍州值雨留住数日因贻郡守秘阁刁公梦想苍龙阙盘桓颍水滨郡侯偏爱客秋雨更留人馔盛尝鲈鲙樽空倒角巾羁愁不能遣惟恐二毛新旅中重阳有怀乡国嘉节临重九羇游託异乡茰房谁系臂菊蕋懒浮觞野渡宾鸿急村田晚稻黄悲秋更怀土只恐鬓成霜重阳日忆逺逆旅重阳节穷愁万里身金英浮酒盏珠泪湿衣巾为客飘蓬逺思家落叶频只应蝴蝶梦夜夜得相亲代答征车苦迢递节物感愁辛巳入授衣月那经落帽辰金樽难独酌寳瑟任生尘把菊流双泪谁知忆逺人两宋名贤小集巻四两宋名贤小集卷五钦定四库全书两宋名贤小集巻五宋陈思编元陈世隆补广平别集宋白字太素一字素臣大名人建隆二年进士甲科为翰林学士歴刑部尚书集贤学士判院事以兵部尚书致仕卒赠左仆射谥文安有广平集一百巻宫词一百首宫中词名家诗集有之皆夸帝室之辉华叙王游之壮观抉彤庭金屋之秘道龙舟凤辇之嬉然而万乗天高九重渊邃禁卫严肃乗舆至尊亦非臣子所能知所宜言也至于观往迹以縁情採新声而结意鼓舞昇平之化揄扬嘉瑞之徴于以示箴规于以续骚雅丽以有则乐而不淫则与夫瑶池粉黛之词玉台闺房之怨不犹愈乎是可以锵丝簧炳缃素使陈王三阁狎客包羞汉后六宫美人传诵者矣援笔一唱因成百篇传今则思继颂声述古则庶㡬风讽大雅君子其将莞然词曰千官朝拥五门前一路春风蜡烛烟宫漏乍停班已定紫云开处望尧天万国车书一太平宫花无数管絃声近臣入奏新祥瑞昨夜黄河彻底清律管飞灰报早春寿阳梅淡落香裀词臣竞进新诗入俊思无过白舍人十二楼前御栁垂九重城里百花时宣州恰进红丝毯便遣宫娥舞柘枝彤庭立仗雪初销仙乐空悬䜩百寮齐指终南称万寿逺平香案碧岧嶤楼前宣赦掣金鸡大礼新成彩仗归万嵗声高天地喜庆云飞上衮龙衣飞烟缥缈拂楼台才卷珠帘雉扇开春满天颜两睂喜玉关新有捷书来绣鞍新辔饰玫瑰随驾堤边试马回苑蕙香轻沙路湿玉蹄粘得落花来后苑秋晴侍猎归淡妆宫女尽戎衣数中供奉谁精熟斜勒骄骢掠草飞春雪轻轻洒露盘真珠箔外玉构栏仙妃未起宫娃小错报西楼晓月寒春宵宫女着春绡铃索无风自动揺昼下珠帘猧子睡红蕉窠下对芭蕉微云㸃月汉宫秋水殿疎萤黒处流鳯管不调慵进曲却排银烛夜藏钩竹宫春祀望神仙百和香高杂绛烟中夜上元来玉座五云随凤驾珠軿天子今朝就食迟延英徴得逸人归灵台监里知嘉瑞隔月先曾奏少微御制新成喜雪篇六宫传写满香牋金銮殿女曾偷和不敢将圼万乗前金堂曲䜩夜厌厌仙乐声清御酒黏不用司宫排蜡烛海人新贡夜明帘雪梅初谢小桃芳院院莺啼报海棠昨日司花新奉敕后园差使结丁香红笺一幅巻明霞纎手题诗寄大家檀口微吟遶廊柱蒙蒙春雨湿梨花水心高殿接兰塘才拂龙须一簟凉瑟瑟枕函云母帐氷盘仙果近人香春封东岳罢泥金羽卫还宫禁籞深昨日祥风来入律侍臣朝进五弦琴万方琛䞇泛云涛来庆星枢电彩高䜩罢乐声移别殿对花重换赭红袍年来春早过新丰只向宫池祭玉龙一片香云千里雨樊川杜曲绣重重鱼龙百戏閙嘈嘈戏罢珠楼日色高移入芳林排小宴赤瑛盘里进樱桃寒食宫中也禁烟郁金堂北画秋千梨花明月皆如雪时送清香到酒前玉管金筝入夜调今宵灵匹下青霄穿鍼鬬巧香烟湿楼阁层层拂彩桥殿角风琴细韵移烛台春幸翰林时三更向尽诸宫闭犹在金銮夜赋诗狂吟八韵送英公暂归故乡迁殡二亲十八般书四海传长安话别己多年今来帝里重相见转觉师心更自然下笔入神皆得法出言成句尽通𤣥花时乗兴先行乐月下忘机静坐禅到处僧伽争识面满朝英俊赠佳篇长沙母塟彰纯孝八水人思有善縁衡岳醉投秋雨寺汉江吟渡夕阳船前期指在春三月回首东风好着鞭两宋名贤小集巻五两宋名贤小集卷六钦定四库全书两宋名贤小集巻六宋陈思编元陈世隆补讷斋小集王操字正美江南处士太平兴国时上南郊颂授太子洗马仕至殿中丞送人南归相送当揺落孤舟泛渺弥去帆看己逺临水立多时别浦寒鸿下空山夜鹤移他年重会面冷鬓共成丝喜故人至地僻无宾侣柴门昼始开谿山寒叶落江国故人来话旧惊霜鬓论诗滞酒杯相留喜同宿不寐曙光回上李昉相公弱冠登龙入粉闱少年清贵古来稀袖中诏草朝天去头上宫花侍宴归卓笔玉堂寒漏逈卷帘池馆水禽飞三台位近犹多逊闲聴秋霖忆翠微朝苑优游数十春文章敌手更无人对敡旒冕如僚友下直门䦨似隐沦倚槛白云供醉望搘笻黄叶落吟身年来得意知难絶大半门生作侍臣洛阳春帝里山河景莫裁就中春色似先来暖融残雪当时尽花得东风一夜开艳日绮罗香上苑沸天箫皷动瑶台芳心只恐烟花暮闲立高楼望几回村家野景村家好柴篱夹树身牧童眠向日山犬吠随人地僻乡音别年丰酒味醇风光吟有兴桑麦暖逢春塞上无定河边路风高雪洒春沙平寛似海鵰逺立如人絶域居中土多年息战尘边城吹暮角久客自悲辛游边上佩剑游边地悲风卷败莎鵰饥窥坏冢马渇嗅氷河塞濶人烟絶春深霰雪多蕃戎如画看散骑立高坡并州道中从军无住计近腊塞门行风噼面疑裂冻粘髭有声太阳过午暗暮雪照人明马上闻吹角依依认汉城赠刘将军三十悬钩事圣朝功名常爱霍嫖姚锦衣香重花垂足玉带光寒雪遶腰秣马暖思秦地草弦弓秋忆雁门鵰清时闲却英雄兴醉聴笙歌掷酒瓢黄葵昔年南国看黄葵云鬓金钗向后垂今日林容篱落下秋风寂寞两三枝句马揺金勒嘶村墅人抢花毬落野田彩牋分卷碧云薄蜡烛对烧红泪干两宋名贤小集巻六两宋名贤小集卷七钦定四库全书两宋名贤小集巻七宋陈思编元陈世隆补文潞公集文彦博字寛夫介休人少从颍昌史炤学炤母异之曰贵人也仁宗时及进士第知翼城县判绛州除监察御史进龙图阁直学士封潞国公以太师致仕元祐初司马光荐复命平章军国重事六日一朝一月两赴经筵五年又致仕居洛阳东田年九十二卒彦博逮事四朝任将相五十年名震六服居洛时与司马光为耆英㑹在㑹者十三人又与程煦軰作同甲㑹彦博诗云四人三百十二嵗况是同生丙午年一时传诵崇宁中入元祐党籍后特命出籍追复太师谥曰忠烈其少子维申蒐辑诗文遗藁成三十巻留守相公宠示东田䜩集诗依韵和呈尝同徐勉构东田花竹成隂雨后天为爱宪台寛白简得随相府赏红莲清樽屡釂吟情逸红袖频翻舞态妍归兴直须三鼓尽月华应是十分圆留守相公宠赐雅章召赴东楼真宰之㑹次韵和呈朱楼华阁府园东蜗陋仍依美庇中俭幕深严依緑水楚台髙迥快雄风四絃清切呈新曲双袖翩跹试小童况是元规兴不浅归轩争敢便匆匆次韵留守相公逰龙门凿开青嶂启天门直㵼伊流浅汝坟八莭惊涛鼍振鼓千花宝塔雁翔云岩隈雨过飞泉涨谷口风廻堕叶纷龛穴隆穹三像列楼台华焕两崕分方陪茜斾来寻胜不就蒲飱趂茹荤北里笙竽皆拥从东山罗绮半酣醺升堂共覩皤仙貌策杖同寻古士坟喜脱貂冠亲野老幸随熊轼附邦君林峦岑寂真堪赏市井諠譁渐厌闻人度长川犹隠映香销古殿尚氛氲周生归后兰重佩荀令行时蕙更薰晓露未晞珠滴泪秋花争发锦挑文羣娃散步尘生袜小舫争登水溅裠钓叟旁观皆叹羡禅师迎谒尽欢欣既无冗局羁间迹忍促回轩背夕曛得向石头溪上饮从今遂不畏移文知府学士尧夫逺寄雅章依韵和呈几年洛社盍朋簮照席琼枝秀出林月夕同逰诗笔健花时共赏酒杯深帝纶中出荣开府使莭西驰怆判襟逺寄佳章念衰朽知君最有嵗寒心和致政张徽大夫见贻之什自媿无才济世难貂蝉挂了谢朝班襟衫散逸尘埃外杖履逍遥水石间君亦早抛华省贵人皆仰羡白云闲湖溪闻与郊居近不用拈钱剩买山送弥陀实师访积庆西堂顺老好去三摩地相逢两㑹家禅心究实际慧眼絶空花闻在东林日尝烹北苑茶愿将甘露味余洒济河沙感旧念逰作忆鲈诗西风一棹思鲈兴抖擞尘缨归旧庐最忆香山石楼下清洢深处钓寒鱼追思洛社闲逰伴屈指于今大半亡若到龙门更闻笛定知悲感似山阳清明日玉津园赐宴即席节应桐华始筵开禁苑新推恩縁旧物加惠及陈人衆乐闻天奏同寅㑹柄臣兰肴享丰洁桂醑酌芳醇覆育需云广涵濡湛露均桑榆垂晚景何路报尧仁西归日琼林苑赐宴即席窃禄叨荣四纪余退思侥倖亦无如趋朝再覩新宫省解绂还归旧里庐报国丹心明皎皎恋轩疲足去徐徐羣公尽出都门祖盛事光于汉二疏伏䝉圣恩今月二日就琼林苑特遣中使宠赐御诗仰味圣言恭披宸翰曲推恩礼过奖愚臣感媿之深负荷弗克輙课愚陋恭和圣制老臣为感圣恩殊趣治轻装觐帝居钖晏骈蕃亲鳯扆赐章重叠捧龟书康时有志才终短报国无功术己疎身在洛阳心魏阙愿倾丹恳上公车送圆明大师归吴兴数曲清琴达舜聪瑶津仙苑助薰风朝端多士知音久霅上故栖归思浓命服鲜华新烂椹竹装轻简旧焦桐乡人若问大檀越尽在名经千部中华月皎皎新秋月分明照洞房几人千里别今夜九廻肠皓彩穿珠幌澄辉上壁珰画楼兼绣户浑是可怜光太原府统平殿朝拜逆垒弥天甚君王驻翠銮荆榛亲剪伐家业信艰难一劒山河定千年庙社安故城禾黍美无复验泥丸再获事归老洛帅留守相公玉汝宠惠台什过形奖予谨达来贶二圣恩深念老臣许从休退乐伊濵重观景物皆尘迹喜见居留是故人林下放怀无简束尊前道旧长精神公虽久作东田伴却伫黄枢秉化钧野意山情颇以自适故作是诗引得清伊一𣲖通三湾相接势无穷便成𣺌渺江湖趣更有萧萧芦苇风西洛故年为胜地东田今日属衰翁药园事迹分明在尽见云卿旧记中逰东田八韵文物平津阁风流太傅山胜逰松岛外故迹药园间霜蔀编为屋寒荆刈作闗忩櫺云漠漠畦窦水潺潺芦渚炊烟起萍沤钓艇还竹经朝雨翠荷借夕阳殷幽兴能招隠髙情自爱闲从来行乐处携手一开颜题郭熈画樵夫渡水扇浅水深山一迳通樵夫涉水出林中可怜画笔多情思冩在霜纨一扇风次韵留守相公玉汝以某赴东庄特赐佳篇东郊瘠土才千畆绕舍圑椒仅百家地接玉泉多草木路经缑岭少风沙能留过客虽无饵时对清尊亦有花昔日相君曽降顾常忧蜗陋不容车以端居多暇怀洛成诗䝉家运使兵部俯垂属和拙诗伸倦翼念归林幽怀动越吟更回谿叟信深契野云心巴里传髙唱英韶继善音便须传洛社纸价重千金偶书答岐守吴卿几复北京作君説归期未有期西风又是鲙鲈时何当㑹集香山伴同赴松忩烛下棋耆老㑹诗九老唐贤形绘事元丰今胜㑹昌春垂肩素髪皆诗彦挥麈清谈尽席珍染翰不停诗思健飞觞无算酒行频兰亭雅集夸修禊洛社英逰忝序賔自愧空疎陪几杖更容欵密奉簮绅当筵尚齿尤多幸十二人中第二人次韵秦帅经畧吕通议过洛少留喜过西都暂解鞍樽前不惜醉酡颜推襟道旧从容久落笔成诗顷刻间塞外定知威令肃幙中尝得雅歌闲相门出相归人望琐闼难淹侍从班近闻有真率㑹呈提举端明司马近知雅㑹名真率率意从心各任真颜子箪瓢犹自乐庾郎鲑韭不为贫加笾只恐劳烦主缉御徒能困倦賔务简去华方尽适古来彭泽是其人提举端明宠示三月三十日雨中书怀包含广博义味精深词髙韵险宜其寡和辄次原韵春光垂欲尽夏景渐増添郁郁松篁茂萧萧风雨兼花心随絮落屐齿被苔粘巧啭莺迁木惊飞燕入帘虾须穿曲沼虎爪度前檐坐久香销炷吟多笔费尖云容方霭霭日色未炎炎舞鹤倾丹顶逰龟散緑髯命賔常务率出令更须严诗咏当阶药书寻傍架籖兰芬衣可袭露润草俱沾贵近辞金马编修赐玉蟾髙懽佳自适独乐未甞厌赤白曽谘丙丹青毎诮阎冲和縁养浩寂寞为安恬身处贫无媿心贪道不亷成文推大手济用鄙轻缣视履循清莭祈恩陋杂占闻韶欣鳯舞在藻爱鱼潜鲈鲙思渔艇貂冠望酒帘圣时非吏隠贤业系民瞻抚事惟公论摛词乃自谦保躬诚易退康世义难淹颣句慙无取酬言幸不嫌奉陪中散大夫程伯康朝议大夫司马旦司封郎中席汝言于所居小园作同甲㑹四人三百十二嵗况是同生丙午年招得梁园工赋客合成商岭採芝仙清谈亹亹风盈席素髪彯彯雪满肩此㑹从来诚未有洛中应作画图传留守相公和提举端明作三夀公字韵诗辄继前韵三川开盛府万钥主离宫雪苑延枚叟湖园奉晋公因依念有素出处幸多同雅㑹欢言意今推前荤风答龎相家园虽陋春物向荣日冀相车时枉逰览未䝉宠降承贶佳章谨次严韵一㕓幽趣斗城西竹映轩窗栁拂堤园吏毎夸风物美主人常叹簿书迷碧池荷动观鱼戏朱槛梧倾待鳯栖惟愿毗耶长者至莫忧花里有鸎啼闗山月客子久行役辽西戍未还佳人怨遥夜清泪裛朱颜藓晦兰闺寂尘昬宝鑑闲相思不相见明月下闗山长相思逺别苦无悰离居常戚戚顾慕怀所欢徘徊弥自惜琼蕋不可采瑶华未堪摘惟凭尺锦书一寄长相忆折杨栁长忆都门外低垂拂路尘更思南陌上攀折赠行人行人经嵗别杨栁逐年新何当逢塞鴈重寄一枝春夜夜曲明月流清汉娟娟照洞房微风吹败叶飒飒下银牀尘晦流黄素鑪销辟恶香年年机杼妾独怨夜何长塞下曲老上焚庭后昆邪右袵时休开小月阵罢祷拂云祠徒觉筋竿劲宁闻羽檄驰祁连皆积雪渠答夜应施朔漠凝寒久穷荒气侯赊冻云藏虎谷残雪满龙沙地迥边风急天髙汉月斜何人动乡思陇上听金笳招刘伯夀秘监君自山中来熟见山中事我亦山中人素怀归山志切望青牛车细问归山计过燕川渡燕山东北孔山西借车直渡马头溪农樵引路津不迷行行引上青云梯回头下视林木低谷风泠泠山鸟啼岩隈泉甘土仍肥昔人于斯卜幽栖春深芝术生新荑采芝茹术希夷齐诸公共逰不知疲长吟吐气如虹蜺水濵石上写此诗手拭苍藓脚踏泥冐寒履险不惮辞勉欲继踵前贤题金宿楼望月呈仲通司封满满十分酒髙髙百尺楼于兹赏圆月况乃值中秋天宇浩无际露华光欲流西园清夜景公干不同逰送友人携手北梁道送君南浦春夕阳沉璧彩流水濯缨尘郢酒频扬觯燕歌旋怆神瑶华如可折堪寄陇头人雪中枢密蔡谏议借示范寛雪景图梁园深雪里更看范寛山迥出闗荆上如逰嵩少间云愁万木老渔罢一蓑还此景堪延客拥炉倾小蛮逰平泉作一崦抱溪斜前朝辅相家遗基皆瓦砾古木尚烟霞夙昔东山墅留连上殿车虽云营退隠未免逐豪夸事往如飞鸟林空噪暮鸦池平无旧鳯堤坏有残沙野叟犹能説樵夫亦共嗟至今巖石下多少紫薇花忆东溪常忆东溪溪上坐相从唯有野僧来可怜鸥鸟知人意料得无机总不猜荣昌县昌元建邑几经春百里封疆秀色新鸭子池邉登第宅老雅山下着棊人偶题看山楼新画山水尽日望西山扶笻复倚栏逺观犹未足更作画图看题辋川图后吾家伊上场亦自有椒园漠漠清香逺离离丹实烦盈䄡常要采折栁不须藩毎看辋川画起予商可言题睢阳五老图辅政何时退省闲清平告老谢冠簮两朝耆宿真英武一代谋谟实柱桓太史尚占星有烈小民犹念徳无寒谁知我軰登枢要严貌氷威祗肃看贤大师以诸巨公画像见示传神写照曲尽其妙兼丐拙诗辄成一首奉呈用志专精妙入神援毫肖像夺天真能将绘事传竒表似与公侯结胜因娄徳髙僧通夙命王维善画记前身师縁素习今生悟曽写云台四七人题韩晋公邨田歌舞图后治世舒长日田家事力苏干戈久不识箫鼓共为娱浊酒行无算酡颜倒更扶将求太平像此是太平图元已阻雨林花脉脉怯朝烟雨隔兰亭曲水筵欲买春光无定价东风撩乱掷榆钱过燕川渡早过燕川渡千峯挿不虚云开㣲见日水浅不侵车风急樵歌响霜寒木叶疎縁溪东北去岩后有精庐和副枢吴谏议寄题广化寺东轩浄居髙有四禅天更对伊嵩辟广轩塔耸千花依鹫岭舟浮一叶上龙门云藏古木当危槛风逓疎钟过逺村我有草堂南涧口一回西望一销魂宫词体轻合不胜鸾钗常羡同心上苑梅翠辇不来珠箔卷漆盘犹贮夜明苔跋范希文手书伯夷颂墨迹书从北海寄西豪开巻裁窥竦髦毛范墨韩文传不朽首阳风莭转孤髙送时郎中一从辞画省洊嵗守坤维久浃于藩任常分乃睿思六条遵汉寄千里奉尧咨按部壶浆拥行春茜斾随握兰班已峻拔薤化方施吏服蒲鞭耻童怀竹马期不藏金似粟倾降雨如丝毎见求民瘼宁闻拾路遗责躬还掩阁察吏更褰帷好续循良传宜刋徳政碑奸邪随草靡权黠望风移渤海绳皆治葵丘戍及朞佩牛登富庻负虎变淳熈云路征贤日星郎拱极时将升严助室暂辍阮咸麾挽邓舟停水思何咏载岐鱼城初解印鳯阙即移墀曲榭青云路离筵白纻词珻簮萦别恨金酒折芳枝从此三巴俗多吟蔽芾诗盘谷巉巗太行髙其下有幽谷环绕两峰间盘曲廓山腹甘泉注肥畴茂艹映修木势阻絶喧譁岩深易潜伏昔人有李愿筑地一区独白鸟依芦塘菰花映茅屋心怡适所安忧大反忘欲掉头不肯应谓我此乐足友人韩昌黎文章惊世俗长言丽辰星落落灿珠玉好事买名石镌文寄崕澳巳经三十年磨灭仅可读我来不复见命吏广追逐访知石氏处犹畏长官督不爱石上字秋风一砧覆易之以千金复使置巗麓从此生光辉万古从瞻瞩溴泉潺湲北山水缭绕南城皋晴滩锦石乱击触春湍豪谁谓溴梁大不能容鲂鱽临流自缩手揭累应徒劳枋口下马入枋口漾舟縁碧溪雪消山骨瘦风定浪头低数里复登㟁羣贤同杖藜徘徊巗石畔寻觅退之题珍珠泉三环叠涌汛珠流羣水相从落济沟一𣲖山光倾翠巘暮春逐景最堪酬宿少林寺六六仙峯绕佛居俗尘至此暂消除西来未悟禅师意北去还驰使者车五品封槐今尚在九年面壁昔何如心知一宿犹难觉花藏重寻贝叶书灵都宫再到灵都访旧逰青山依旧白云秋烧丹帝子名犹在憩鹤仙人迹尚留万轴𤣥科瑶笈重满庭凉露木樨稠千年物外栖真地肯许风烟占一丘抜劒泉抜劒隆平近北堧一溪独涌胜羣涓仍思昔日天工巧演出淮源灌玉川平阳洞平阳石洞本天然上有幽林下有泉野客栖迟堪养道蓬莱无处不成仙两宋名贤小集巻七两宋名贤小集卷八钦定四库全书两宋名贤小集巻八宋陈思编元陈世隆补陈副使稿陈洎字亚之彭城人曽知怀州审刑院宝元间为屯田外郎庆厯五年转吏部外郎加直史馆迁度支副使寻调盐铁皇祐元年以副使行河还卒其孙师仲师道藏其手书遗诗尝出以示一时名公如林希司马光孙觉苏轼苏辙徐积钱世雄任希夷李俱有跋语极为推重离郭店马上回寄乡知回望离亭映楚山慨然西笑入长安贪程野仆担书引惜别乡人驻足观霞衬曙光烘积霭栁和春雨荡轻寒遥期此地归来日迎取相如驷马看黄鹄唿树止陵阳逢辰下建章竒姿标上瑞正色丽中央昭祀祠坛畔声歌太液傍鳯教鸿作侣天与菊为裳神雀非灵异流莺愧采章集污宁我类一举戛云翔过项羽庙八千子弟己投戈夜帐犹闻怨楚歌学敌万人成底事不思一箇范増多寄宝臣寺丞万里扶灵宅夀阡谢公纯孝是家传庐开四尺同寒士榱列三围陋昔贤先域定生连理树门人多废蓼莪篇我心罔极君应念露白霜清泣昊天蓝溪闲居白鹿原东虎候西结庐岑寂映蓝溪露侵僧履兰三迳春入农歌雨一犂聒枕熘声疑水宿拂檐山色类嵓栖闭门养拙无人问揭尽陈编日又低开元寺凌虚阁对雪寄解唐卿璚滴琳华一夜凝凌虚雕槛晓来凭眼观银色三千界身到瑶台十二层玉洒砌尘供庾斛粉融檐水妒房陵化人宫好分明在恨不同君把袂登雉媒朱冠衮背一何鲜声厉情骄目悍然若道物情皆钖类雉媒争似鹓媒贤还刘处士先令公鄩功名録当年力战荡妖氛十万雄师四七勲将畧妙欺班定逺家声髙过李将军铭图魏鼎文犹在笔勒燕山迹尚分今日闲披有遗恨可怜生不遇明君读刘蕡䇿药石危言治乱箴贾生晁错是知音可怜当日司文者不畏人言合愧心谢人惠三峯朱柿乌椑珍果益丹名新折红林蔕尚青浆冷夜凝仙掌露味甘秋割楚江萍圆堆玉盌樱难并賸荐金樽酒易醒应念茂陵消渴者整篮封贮到云扃过田文墓当年闻奏雍门琴话着池台泪满襟何况今朝陵谷畔池台无迹可追寻对雪寄崔仲裕夺鹤韬霞势渐浓巻帘庭馆好支笻乘查路濶寒凝冻种玉畦平晓被封天上瑶宫当月圃海中银阙耸鳌峰思君不得同吟赏知在旗亭第几重南齐曲江欢宴侍华裾舞拍琴歌萟有余独有纯臣王叔宝解陈封禅一篇书湖上逢渔者雨蓑烟笠洞庭秋独蠒纶轻一叶舟拟共停桡醉天幕缓歌濯足不回头秋日端居暑退蚊雷静门闲雀到稀露莎蛩自急星树鹊何依井臼贫虽乐溪山逺未归时情似秋鴈一一背寒飞读子虚赋聴辞深怅不同时及到同时位大卑争似唐皇将颇牧禁中言下用无疑两宋名贤小集巻八两宋名贤小集卷九钦定四库全书两宋名贤小集巻九宋陈思编元陈世隆补冦莱公集寇准字平仲华州下邽人太平兴国中进士淳化五年参知政事真宗朝累官尚书右仆射集贤殿大学士同中书门下平章事封莱国公干兴初贬雷州司户徙衡州司马卒仁宗时赠中书令谥忠愍有巴东集奉和御制中秋翫月歌戒井铜龙漏水平玉轮初满物华清光连南极星辉正影泛中天帝宇明风来苹末披轻雾香湿兰丛浥零露绛河横度灿云章灵鹊羣飞遶宫树法久照兮庆昌时乐芳宴兮忘疲敷睿文兮玩澄景当严更兮渐永九门秘邃敞尧宸霭霭金波瞩目频进牍岂能抽鄙思赓歌深愧预朝伦奉圣㫖赋牡丹花栽培终得近天家独有芳名出衆花香逓煖风飘御座叶笼轻霭衬明霞纵吟宜把红牋襞留赏惟张翠幄遮深觉侍臣千载幸许随仙仗看秾华奉和御制南郊礼成荐降灵符昭瑞命交修盛则荐清衷朝真典理扬丕烈类帝圆坛报昊穹述职万邦咸执玉来庭异域协占风禹功髙与天无极尧徳明如日正中福浸苍生臻富夀泽流绵宇霈龎鸿粢盛丰洁神皆享金石和平政本通郁郁云烟当昼丽熈熈景物共春融羣臣抃蹈瞻宸扆愿比南山祝夀躬奉和御制真逰殿上梁敦崇妙本膺丕贶濬发鸿源示永年吉语密传当乙夜粹仪秪觌拥非烟皇心翼翼精齐至祖徳绵绵道诲宣诞集纯禧彰钖羡交修茂典表钦先爰稽大壮新琼宇仰法殊庭设绮筵山积瓌材咸备矣神扶华栋见巍然元龟献兆良辰协哲匠施勤庻艺全四柱如翚循宝势觚稜削玉灿珠躔黼帷夙设宸居丽翠葆躬临圣志䖍昭荅明灵陈盛㑹睿词敷畅焕云牋奉和御制郊外观稼天苑清尘宿雨收翠华观稼庆盈畴气和玉烛成丰嵗露冷金茎凛素秋日丽鲜原平杳杳烟含嘉谷郁油油共知省歛敦农事信史腾芳纪圣逰瑞庆园观稼奉圣㫖次韵善苗栖畆昭灵贶禁苑鸣銮值素秋歛籍神仓符礼数採诗良耜庆农收宴开云幄皇慈洽日驻天衢睿赏留千载逢辰増岳抃清尘叨从属车逰应制太清楼观书仙禁开书府纯毫纪格言简编包舜禹范围总干坤稽古崇邦教斯文辟圣门从逰观奥秘何以报宸恩御制乃眷储闱方崇学术钖郡书于册府励至业于承华日命近班同观盛事七言十韵诗一首奉圣㫖次韵景命昭彰佑徳基元储敦裕协祥期寝门勤至尝无怠学肆多闻讵有疑金玉腾音锵睿律简编申钖振良规河图奥秘言诚训艺圃优㳺善益资玉宇风清传宻诏蓬山云委钖芳㽔天颜不逺回宸眷肉味都忘聼宝辞燕翼贻谋欣教盛上庠隆道庆才竒叨逢华旦居黄阁久待宣逰近赤墀恩厚荐承三昼接力㣲宁致百工熈东闱疏问英猷逺圣虑干干更念兹御制庆先后升祔礼成七言六韵奉和天钖灵符兴宝祚泽流绵宇福苍生蒸蒸至孝咸归厚翼翼精衷尚执盈顺考汉仪彰道广钦崇周道着恩明豆邉合享丰盛备管磬同和雅奏成爱景融辉昭善应非烟绚采协殊祯尊升茂典光惇史稽古鸿猷振帝纮应制赏花钓鱼龙禁含佳气銮舆下建章碧波㣲荡漾红蕚竟芬芳玉斚春醪满金波昼漏长逢时空窃抃万宇正惟康和御制降圣莭秋殿霜凝当永夕灵场斋洁方无斁髙真谆诲昔亲闻上帝休复今再觌郁葱兮卿云仙鹤兮不羣肃清兮采蓆神雀兮振翼香飘华烛焰亭亭风度翠帘声厯厯嘉应纷纶宝运昌圣人功与天无极奉和御制奉祀述怀歌巍巍至徳充绵宇翼翼宸心临兆庻覆育懐生动法天讲求茂典皆师古协和神化踵唐尧彬蔚颂声踰吉甫赫奕皇威振八荒清夷王度绥中土丰年朝野正懽康溢牒充图福纪祥睿圣继明恢大业祯符钖祚降穹苍省方展寀宣邦职登岱铭功举国章睢上埋牲专事地汉唐故实存闻记精灵昭感果潜通瑞应昭臻知所自飈羽光临神告彰洪源肇启仙逰暨濑乡旧壤辟珍词欵谒斋庄敦睿意谯都奏牍达彤庭耆耋云趍共沥诚顺考皇仪尊妙道再修盛莭狥舆情声名文物当兴运申命羣儒究礼经秩秩徳音咸布惠穰穰景福必求成㳟承閟祀为斋久企仰真风志克勤肃眷庙廊嘉荐备广覃庆赐湛恩频式扬丕烈心弥洁祗上鸿名道益伸将覩虞巡陪法从幸同凫藻乐昌晨天安殿致斋国阳崇大报玉宇藻多仪散致尊王度懐柔祝帝禧储精通合漠玩志协㣲夷律正风来逈宵长月上迟漏筒声渐沥陛㦸影流离夙戒羣伦序交懽百虑维星繁陈法仗云密䕃平逵传警鸣相动威容声率祗天安殿酌献圣运昭惟永髙真协降祥方严泰坛祀先荐釡山章典礼官无旷涓辰筮有常中天华阙秘象衮晬容庄宵迥星河粲风㣲羽卫扬献酬灵契接陟降宝仪彰顾諟钦元命寅㳟达上苍弥文辉竹帛备物俨萧芗尊道宸心至登春雅俗康犹将奉斋洁禔福俟穰穰西垣致斋日因成一章呈二相公摄事修穹祀斋居近紫庭千门夏雨歇髙树夕阳生更散掖垣静风来钟漏清岩廊惭旧徳书殿愧羣英白髪将何补丹心忽自惊敢言陪邴魏三接奉承明琼林苑应制鳯跸出重城宸逰顺物情槛花红蕋盛苑树緑隂成雨过池塘静风来殿阁清乐和尧酒满千载庆昇平和御制祀后土临晋回清跸灵坛备克禋荐诚祠后土求福为蒸民展义王猷逺推恩庆赐均千官陪汉祀万国奉虞巡仗卫明初日郊原丽上春花飞函谷路栁暗九阳津宿莽深藏雉柔桑逺映人河流喧二陜山势壮三秦箫鼓闻睢上旌旗过渭濵天清临旷野地迥接重闉入镐皇懽洽横汾睿藻新周南慙踵迹空想属车尘两宋名贤小集巻九两宋名贤小集卷十钦定四库全书两宋名贤小集巻十宋陈思编元陈世隆补冦莱公集述怀吾家嗣儒业奕世盛冠裳桂籍冠伦軰天下知声光有才无其命不得步玉堂余亦好古者诗礼承余芳赴义忘白刃奋莭凌秋霜垂衣遇圣主射䇿遭时昌十九中髙第弱冠司国章棘寺陪法吏奉使安殊方薄才难变俗贱节惟勤王务简忽兴念不觉心徬徨慈亲违万里瘴雨悲南荒端居増浩叹离恨销刚肠木落多异感蝉鸣非故乡长思千万乘奉职昇周行步武亲王陛献纳肩忠良功成自髙退散髪逰沧浪古别意水萤光淡晩色寒庭除索寞星河残清樽酒尽艳歌阕离人欲去肝肠絶露荷香㪚西风惊征车渐逺闻鸡鸣深闺从此泣秋扇梦魂长在辽阳城江南春波𣺌𣺌栁依依孤村芳艹逺斜日杏花飞江南春尽离肠断苹满汀洲人未归追思栁恽汀洲之咏尚有遗妍因书一絶杳杳烟波隔千里白苹香散东风起日落汀洲一望时愁情不断如春水逺恨败叶乱如雨暮蝉声似哭感物悲昔心佳期怅难卜云山虽阻叹韶华若在目深情染綵牋密密空盈幅邉瘴雁不来逰鱼隠深谷羽鳞孰可凭音书安可复焚灰寄长风字灭魂亦逐杂言我徒旷逹由胸臆耻学鲰生事文墨蛟龙长欲趂风雷骐骥焉能制衔勒锵金佩玉良有时丐色谀言尽虚饰功名富贵非偶然扬子草𤣥徒黙黙楚兰罢秀足蓬蒿青松委干多荆棘争如一醉度流年免使悲懽荡情域秋兴呈裴李二同年秋兴逐凉吹颷然驱烦襟人悲故乡逺叶落空山深楚俗伤去恨秦城稀来音何当返烟渭自乐于国林嵗晩乱山外野望谁能同寒沙明夕照败叶惊西风孤烟暝汀树霜气髙秋空徘徊念前事旅恨良难穷暇日逰建平三闾故里庙貌荒凉惨动耳目噫贤者之祠世不絶享郡无正人遗弃若是感事伤俗因留斯句人生苦逺逰多是悲登眺况复念三闾遗踪良可弔道直出章华才髙逐邉徼寃声喷夜江愁色迷烟峤㫁碑没败莎古木吟荒庙祠正少来奠㟁峻稀停棹神容渍老苔坏壁通残照旧径失朱门空庭起寒烧余基虽索寞清问长光耀旌贤谁再兴勿使过者诮水阁晨起板阁常晏眠偶独起清旦月落檐鸟语烟开客船散长江色自澄汀树声空乱羣动又复然劳劳可长叹晩望有感出门望寒野四顾惟椒坡忆昔楚大夫还此情如何残阳半明雨水落西风多因同下蔡恨不觉増悲歌庚辰嵗将命至巴东时已秋序霜荷索然偶赋是章用遣幽恨乘轺偶将命抚俗烟江湄地僻接穷崃务简稀公期秋信任无趣野懐良自宜月白夜蝉响池暗风荷衰溪云入破牖山菊开疎篱贳酒不能醉乡国空结悲徘徊凝望逺目极长天涯成安感懐蝉噪木叶下逺客忽惊秋凝恨悲晩候万绪皆如抽芳时同梦幻急景如奔流今吾何为者年来生百忧贫居负胜事壮嵗伤羇逰临民惭墨绶垂钓思沧洲达则济天下穷当守一丘胡能效时軰腼冒随沉浮感兴忆昔金门初射䇿一日声华喧九陌少年得意出风尘自为青云无所隔主上抡才登桂堂神京进秩奔殊方墨绶铜章竟何用巴云瘴雨徒荒凉有时扼腕生忧端儒书读尽犹饥寒丈夫意气到如此搔首空歌行路难暇日红楼昼静春隂变日午帘空飞乳燕㠶稀客散野岸空隠隠遥峰望中见邮亭落日多飞絮枇杷叶重江春暮坐久凝眸欲断肠梅雨如烟暝村树南浦春色入垂杨烟波涨南浦落日动离魂江花泣㣲雨长郊雨余逺树减翠新蝉忽鸣激耳嘹喨久客孤坐情如何哉形之于文聊以自遣遥山夏雨歇逺树凉风至凭栏偶开襟新蝉动秋思沙溪洁细流庭木惊疎翠莭侯又复然幽忧斯所萃芳嵗若奔流羲光不停辔感物悼前期谁知此时意雪霁池上雪霁池上亭晴光羽泉石暖觉岸氷消静闻檐熘滴务简身暂闲景幽心自适极目望南山圭峯露㣲碧有寄金陵烟艹緑玉露霜天白万里隔闗山年来㫁消息应制赏花御苑经春雨宸逰属盛时花光笼宝槛栁色暗龙池㶑灔雕觞满融和暖日迟共歌成至乐千载播声诗两宋名贤小集巻十两宋名贤小集卷十一钦定四库全书两宋名贤小集巻十一宋陈思编元陈世隆补寇莱公集春日登楼懐归髙楼聊引望杳杳一川平逺水无人渡孤舟尽日横荒村生断霭深树语流莺旧叶通清渭沉思忽自惊秋思秋气动天地恍然情未穷故园应坠叶昨夜又西风白草侵危堞寒涛接逺空耆頥当此景无语夕阳中再归秦川阮路何方尽西归兴未劳河流经陜狭山色入秦髙返照明秋垒孤村接暮涛还如丁令至故里满蓬蒿秋夜独思勉诗友西风惊万木危坐思悠哉故国经年别秋鸿半夜来人应多弃善天岂不怜才休学严夫子荒凉老钓台长安书事一从洛邑移秦甸三见东郊绽早梅莲府昼闲铃阁闭栁营春暖射堂开斋坛首冠慙诸将相印兼营接上台何事燕公轻仗钺却言方阃是麄才重阳登髙偶作务闲留上客佳莭值重阳㫖酒浮仙菊清歌遶画梁髙城明落日疎树觉㣲霜且尽登临兴余懽尚未忘塞上春风千里动榆塞雪方休晩角鼓声起交河氷未流征人临迥碛归雁别沧洲吾欲思投笔期封定逺侯寓居有怀疎林频落叶孤僻继离骚独坐闻鸿逺闲吟见月髙梦回更自永思苦夜何劳寂寂西郊内披衣聴海涛重到进公院五年重到支公院物态人情尽不同惟有寒柽暗秋色依然蝉噪夕阳中野步幽景恣追寻迟迟傍栁隂静思非世务孤立是闲心村逈遥峰出溪明返照侵片沙招野步白鹭伴髙吟积雨回塘涨㣲晴叠翠深春鸠鸣古寺烟草入平林迸笋行无定飞花势不禁凝然客亭上乡思独沉沉秋日原上萧萧古原上景物感离肠逺峤收残雨寒林带夕阳溪声迷竹韵野色湿秋光吟罢还西望平沙起雁行江上晩望懐所知迟迟迷逺信闲立大江隅逰子在何处秋风吹五湖潮回沙鸟聚岸阔钓船孤归去还堪叹田园半已芜秦中感懐寄江上知己念子隔江海浩然时已秋蝉鸣闗外树人在水邉楼髪白犹搜句时清尚旅逰遥思当永夜不寐向孤舟水村即事虚斋临逺水吟钓度朝晡苇㟁秋声合莎亭鹤影孤片云藏叠巚野烧起寒芜独步时吟望离人隔五湖暮秋感兴苒苒前期逺穷途一可伤有时闻落叶不语立残阳塞草秋先白溪沙晩更光那堪望天末燕雁又成行秋夜感兴寄呉顺之耿耿不成寐楚乡经暮秋故人遥海峤寒月满江楼闭户生苍藓安闲到白头如何太平日独不出汀洲夜坐有懐寄张士逊清秋吟更僻况复古亭间少梦虫声碎无风树影闲月华澄曲沼霜气满空山不见张夫子何人共往还送人下第归吴莺老计还失负书归故乡杏园无近路泽国有髙堂白鸟迷幽浦寒猿呌夕阳离懐休堕泪春草正茫茫秋访江上友人所居苔石半寥落坐来思逺愁故人应罢钓寒叶自惊秋村隔平沙暝江和暮霭流徘徊不能去此去有扁舟冬夜旅思年少嗟羇旅烟宵未进能江楼千里月雪屋一龛灯逺信凭邉雁孤吟寄岳僧炉灰愁拥坐砚水半成氷贻赵州府夫君何感命十载困风尘薄宦须流落孤吟更苦辛山寒泉易冻邉近草难春珍重常招隠慙非孟子卿春日怀张曙不见张夫子岩花几度新久闲空赋命逺别更伤春雨艇秋天末烟蓑隠渭濵应嗟年未冠已作异乡人初夏雨中緑树新隂暗井桐杂英当砌坠疎红重门寂寂经初夏尽日垂帘细雨中感兴寄莲岳一二诗禅友西风伤逺别前计竟成非芳草此时暮故山何日归禅应同雅道贫合长天机翻忆云溪伴无聊对落晖赠隠士夫子才名重贫居志未劳吟当寒夜苦闲到白头髙心地通禅寂田园近海涛不知千载后谁更续离骚湖上作极目望南浦望中生逺思雁沉芳艹渡烧断夕阳陂嵗月寒萍梗江山念别离泊余清夜梦暂与白云期有懐秦川春婉娩汉水路迢遥不待凭危槛离魂已暗销送李生归秦中酒阑还执手之子拟归秦风雪过残嵗山川近早春久逰诗思苦逺别栁条新后㑹知何日空余泪满巾书懐寄韦山万里不闗虑孤吟役此生风骚中㫖趣山水里心情衆木彫寒色空江喷暮声终期谒君子同遶緑苔行闲夜围碁作归山终未遂折桂复何时且共江人钓松轩雪夜碁纸鸢碧落秋方静腾空力尚㣲清风如可托终共白云飞春雨散乱萦花坞空蒙暗栁堤望回肠已断何处更莺啼夜坐懐故友西风起穷巷衆木又彫零蕙浦月华白竹忩灯影青故人难重见邻笛不堪听行傍秋池上孤吟对逺星南阳道上各赋玉蝴蝶花一絶堪赏东君造化竒妆成蝴蝶满纎枝粉融轻翅攅香蘂疑是寻芳未去时邺北旅中怀友人浮世多尘事悠悠难定期梦阑懐逺夜秋尽望乡时道在应无闷风浇自业诗何尝归钓渚搘肘一沉思弔任瓘处士一生长抱恨终亦是贫居遗信留孤鹤营坟卖古书竹斋无俗物秋圃有寒蔬福善何言昧超然望太虚秋懐落日流不住黙然空泪零败莎侵陋巷疎叶满闲庭有趣穷风雅无机敌杳𠖇浮荣安足恋归去乱山青送友生下第南归频频退礼闱此去欲忘机霄汉贫难达江湖老独归程遥秋浪叠村暝夜灯㣲应便为儒者翻悲古业非邉城春望独望原西路离襟倍黯然青山遮故国絶塞度新年风聚沙迷岸烟开烧满川归心正无际骠骑莫留连草独步髙原上依依动所思无人寻蕙径落日满江湄楚泽晴芳处秦川晚翠时此中兴废事千古复谁知送左眉州之任分官离法署承命守眉州山馆邻孤寺春程过乱流江云长映日蜀魄似悲秋到郡扬清政遗黎病必瘳楚江夜懐西风生逺水萧飒度吟台明月夜还满故人秋未来寒蛩啼暗壁败叶下苍苔谁念空江外年年首重回春日书怀曽读前书笑古今耻随流俗共浮沉终期直道扶元化敢为虚名役片心黙坐野禽啼昼景闭门官栁长春隂世间事事须先退不待霜毛渐满簮离京日作离歌岂忍樽前听别恨无由醉里消惟有梦魂归此阙不知京洛路迢遥夜泊江上嵗莫崃中村维舟古树根羣峰初落日夜后独闻猿流水自无尽客愁那可论平明离楚岸迢逓指吴门新蝉寂寂宫槐雨乍晴髙枝㣲带夕阳明临风忽起悲秋思独聼新蝉第一声寄献广南许虞部南国江山五十州星郎从此播芳猷诗穷雅道皆清唱官重名曹未白头望断蛮村烟树逺吟残岭月海风秋三年政满迎丹诏谏署重膺仄席求送吉上人新鸿并落叶正逐朔风飞此地仍分首何山是所归问程云栈逺宿馆雨灯㣲莫恨天涯别重寻志未违秋夕书懐官路时风渐识情一悲前计逺愁生深秋寒气侵灯影半夜疎林起雨声县印终年拘吏役烟蓑何日避浮名穷通休问巢莲骨大抵无徒是至清春郊闲行风骚髙处谢知音公退何妨纵野吟弱栁不能牵别恨片云应念识闲心沙平古岸春潮急门掩残阳暮艹深凝望江臯动幽兴数声钟磬出西林两宋名贤小集巻十一两宋名贤小集卷十二钦定四库全书两宋名贤小集巻十二宋陈思编元陈世隆补冦莱公集雨中书事一雨起前浦霏㣲向暮秋谁方眠钓艇我独在江楼山晦峰峦隠烟凝岛屿幽何当见晴旭一得泛回舟夜懐寄友生遥夜独无趣恍然思故交泉声飞石壁星影落蘅臯志在难低俗情闲任献嘲秋山虽入望犹不似乡郊秋夜怀归背忩寒烛影沉沉楚客乡思欲不禁板阁漏残人自逺水萤光淡夜方深牢愁闻雨眠疎屋归梦随云彻故林忆着烟村旧风景柿红时莭又鸣砧夏夜闲书雨蒙村落野梅黄茅阁闲吟水气凉幽鸟逺声来独树小荷疎影占前塘闲心终不忘渔钓澹分真宜习老庄报国自知无世用烟蓑何日卧清漳秋兴浩然追忆馆殿幽致偶成长句寄徐休学士轺车南去咏江天闲忆羣贤倍黯然御水莎青孤立鹭宫槐烟冷数声蝉石渠吏散帘风静鳯阙云归霁景鲜幽致不知何日共君思惟赋帝京篇宿江西寺独宿西林夜凝然静拥袍巫云秋暝崃楚月冷生涛莎败蛩犹噪乡遥梦亦劳霜风开落叶还欲续离骚闻杜宇曽为深寃无处雪长年江上哭青春平林雨歇残阳后愁杀天涯去国人巴东寒食春雨萧萧寒食天逺行犹在楚江邉人思故国迷残照鸟隔深花语断烟薄宦未能酬壮莭良时空自感流年因循未学陶潜兴长见孤云倍黯然春晩书事春尽江天景寂寥思乡还共楚云遥林花经雨香犹在堤栁无风絮自飘水国独惭临县邑烟郊争合负渔樵青梅时节迟归计且逐余芳殢酒瓢月下懐故人清夜月初满藓庭吟更幽梧桐疎影老蟋蟀乱声秋旧国情何极空江思欲流故人今底处危坐独凝愁和赵渎监丞赠隠士不爱簮裾陪盛列终年深隠养天机静闻风雨眠渔艇闲称林泉挂道衣门接水村多野色鹤当莎径立残晖髙吟幽赏无羁束始觉趋时事已非雨夜书事离人聼积雨滴滴动乡心故国程犹逺重门夜正深气昏蒙烬烛巢冷语栖禽遥想江南岸余花委故林归州留别傅君杨栁如丝拂画桥此中留语欲魂销还愁别后巴东馆独听空江半夜潮秋晚闲书吟情自觉都无趣况复离居感物华厌读羣书寻野径闲收落叶煮山茶烧残寒菊花犹在霜过香橙味转加因想前朝重搔首不堪秋思极长沙闻笛平野人归后孤城日落时西风闻一笛惆怅忆桓伊县斋春书十二韵县幽无俗事公退只髙吟江到荆门阔山连蜀国深崃云长映日蛮雨易成霖羣雀鸣春院饥猿呌夜岑庭荒多古木地僻见沙禽印鏁残阳后人归叠翠隂思乡空索寞素分信浮沉乐静稀尘累甘闲负壮心衰容常懒栉病髪岂胜簮寡欲慵求友防邪毎自箴浇风终耻合前事固难谌望断天涯外离魂欲不禁予顷从穰下移涖河阳洎出中书复领分陜惟兹二镇俯接洛都皆山河襟带之地也毎凭髙极望思以诗句状其物景久而方成四絶句书于河上亭壁堤草惹烟连緑野岸花经雨厌枝红年来多病辜春醉惆怅河桥酒斾风蝉鸣日正树隂浓避暑行吟独杖笻却爱野风无定处水邉容易耸竒峰岸阔樯稀浪渺茫独凭危槛思何长萧萧逺树疎林外一半秋山带夕阳暮天寥落冻云垂倚望危亭欲下迟临水数村谁画得浅山寒雪未销时秋夜懐洛下一上人逰宦忘机久心源亦自澄夜聼吴苑雨秋忆洛城僧木叶惊栖鸟寒忩暗静灯何时过竹院一得问三乘题花繁花昨夜香苞裂露裛风吹照野时能与离人添怅望一时留与子规啼春望书事因晴毎日向吟台纵目山城景象开白鸟静投沙浦去落花闲逐野泉来客愁已被杨烟染春色难甘蜀魄催看即流芳无处问但将余兴滞黄醅秋日懐友生寂寂感离羣前期何足云人从秦岭别蝉向楚江闻村送孤烟起山空白日曛更逢疎叶落愁绪转纷纷春初夜书水国淹留嵗月空云山东去阻千重欲令遥夜春愁薄须赖黄醅腊酒浓南浦有潮舂栅鏁西忩无睡怯严钟谁家几㸃畬田火疑是残星挂逺峯江上古岸萧萧闻逺雁平芜杳杳更斜晖空江极目望不尽枫叶半红人未归夜望南亭闲坐欲忘机望久前村岛屿㣲数㸃寒灯起烟浪江船应见夜渔归送人客亭残照里歌阕独南行芳艹无断色离人多别情逺途方不极长笛更飞声莫动乡闗念徒令白髪生早春溪氷觉暖㣲涵碧山杏经春半吐红不向此时拚一醉到头无计奈春风寄漳川隠士志髙长説耻凫趋嵗晏园林恋隠居陋巷自甘栖短褐侯门终不曳长裾夜吟雪屋宜搜句春结烟蓑老钓鱼为我红尘偶为吏近来还寄絶交书慵趋大厦恋山薇立志由来与世违溪上有时逢静钓雪中长日掩闲扉自知天爵髙人爵不爱朝衣换布衣我逐浮名任飘泊清泉难得共忘机题巴东寺寺在啼猿外门开古涧湄山深㣲有径树老半无枝望逺云长暝谈空日渐移恐朝金马去还失白莲期赠隠士夫子住东野经年不到城爱吟无俗趣贪静得闲名荒径侵山影虚堂出燕声我惭为俗吏泉石负幽情南亭晨望寄唐知郡梦觉偶晨起南轩还独过晓光生逺树露气冷疎荷空白逰尘少风清静兴多遥知江郡守幽趣在烟波残月半夜沈清影宵残犹伴吟已甘垂树杪由得挂天心影淡潜虬媚光寒宿鸟侵谁家伤早别凝思共沈沈巴东有感长嵗天涯悲断梗逢春无处不伤情那堪日落红楼伴更聼萧萧杜宇声首夏书事忩户经初雨风清野景饶闲庭犹戏蝶髙树已鸣蜩世态贫中觉乡思醉里销纵吟还独步时复过溪桥和李逢同年水阁闲望务简凭危槛凝然感物华孤林经野烧极浦见渔家滩急舟难渡山高日易斜明时如道在焉复痛懐沙塞上秋懐未识穷邉苦今逰信有之秋林残照后开路独行时碛逈风长急天寒雁渡迟离心已无赖更聼戍楼鼙送人归呉忽忆湖山景㳂流兴不穷孤舟将去夜絶塞已来鸿白髪前期近沧州旧业空明时方道在莫更学渔翁秋日江天物候潜衰变气爽初疑夏景余雨渍乱苔侵古壁风飘红叶满荒渠晚云连岳藏幽寺秋水澄江静见鱼昔嵗一鸣无所恨緑槐金蕋任萧疎寄赠笠泽处士笠泽渔人髙莭竒白头犹自着蓑衣吟过竹院僧留宿钓罢烟江鹤伴归花落砌邉春雨歇酒醒林际夕阳㣲中朝名士皆知已多説东来信亦稀栁晓带轻烟间杏花晚凝深翠拂平沙长条别有风流处宻映钱塘苏小家喜吉上人至邺北至夔城三千里外程劳寻苦吟伴独入乱山行楚水秋无际巴猿夜有声逢师不能寐因话故乡情两宋名贤小集巻十二两宋名贤小集卷十三钦定四库全书两宋名贤小集巻十三宋陈思编元陈世隆补寇莱公集早秋二絶年光苒苒暗推移坐惜流年感旧期独听早蝉秋色里潘安初见二毛时一聴早蝉响坐悲芳嵗阑新秋空索寞前事但心酸秋日武闗道中行尘漠漠起西风来往征轩似转蓬驻马几多愁思苦乱蝉衰栁武闗中早春日暖经水泮潜回律管春初惊栁色重渐见草茅新罇酒留懽少云溪入梦频惟应五侯地行乐及芳晨书山馆壁秋作西南使千林覆去程四时无日影终夜有猿声路入云溪过人穿鸟道行不堪孤驿望风雨动乡情送赵主簿之任惠安萧萧征骑立长亭遥指天涯万里程尊酒欲阑人欲别夕阳丝管尽离声秋气凛然庭木将坠道谦上人有南征之役赋诗祖行洪府多佳致师今欲此行寒山连楚逺白浪浸吴平烟雨经秋迥霜鸿入夜鸣到时春未暮闲聴鹧鸪声酒醉胜逰惟晏是良图何必凄凄独向隅深院酒醒春日晩只闻芳树语提壶南阳春日水满池塘花遶城日斜南陌暖风轻千门栁色春烟淡独依髙楼闻暮莺春日长安故宛有懐唐室空城有旧基荒凉长使后人悲遥村日暖花空发废苑春深栁自垂事着简编犹可念景随陵谷更何疑入梁朝士无多在谁向秋风咏黍离送人逰邉逺行当嵗暮水绕路难分疋马阳闗外邉声落日闻惜花深谢暖风传馥郁长忧夜雨暗催残黄昏欲放笙歌散更遶朱栏仔细看㣲凉髙梧深宻间幽篁乳燕声稀夏日长独坐水亭风满袖世间清景是㣲凉帝城秋壁登临秋向尽千里见王畿过雨山逾翠经霜菊渐稀平原夕霭起髙树宿禽归一望闗河道空令咏式㣲禁中偶书所懐呈内翰同年同院二学士朝回内省中黙坐对西风秋色澄寒沼朝阳上古桐龙墀惭近侍鱼浦忆疎蓬㑹待酬恩了烟蓑伴钓翁新秋孤吟遶桐砌时莭又西风怅望新秋在欢娱往事空栁条㣲减翠蓼穗已飘红正是多伤感仍将别恨中春书年长追逰兴渐凋况兼巴崃景萧萧闲斋为谢杨花到时拂残书慰寂寥秋日晩晴池上作雨歇南山积翠明淡云消尽逺天晴漪涟不动秋塘静独拄寒笻遶岸行夏日离心杳杳思迟迟深院无人栁自垂日暮长廊闻燕语春寒㣲雨麦秋时留题郡楼千里闗河一望闲登临长到夕阳还欲驱征斾归朝去更倚髙楼看暮山青州西楼雨中闲坐海上秋添寂寞清万家烟树暝重城萧萧细雨遥天暮独向空楼闻笛声中书秋日有懐青社旧逰因书一首掖垣秋色生鸡树忽忆青丘感旧情曽倚西楼吟暮雨数峯寒碧遶髙城赠宝上人重城萧寺虽留滞野鹤由来性本闲寒磬终宵鸣竹院虚忩尽日对秋山旋移恠石资吟赏应有孤云共往还自笑红尘成底事幽期长是负松闗雨夜许氏第㑹宿各赋四韵雨夜销烦暑林塘向夕幽庭虚惟欠月冷树欲生秋河北嗟新别樽前念旧逰若非逢胜㑹何以解离忧水阁夜望书懐水阁中宵动寥寥起逺思秋风生折苇星彩动清漪白社孤前约青云少旧知苦吟空自叹风雅道犹疑离京作致君才业本无能悬阙情懐老不胜欲过龙津重回首朣胧初上月觚洛阳道中感懐文陛初辞咫尺颜思深犹缀补臣班汉庭旧友彫零尽独拥双旌入武闗初到长安书懐荐承丹诏抚彫残适值年丰万井安旧职尚兼黄阁贵前驱新拥碧幢寒静怜风竹经宵听老爱山云尽日看魂梦不知闗塞外有时犹得到金銮逰花岩寺寺对南山积翠浓水村鸥鹭下遥空层楼望尽樊川景恨不凭栏烟雨中寄京兆向相公九万鹏霄振翼时与君同折月中枝试思淳化持衡者得到如今更有谁和向相公见寄玉殿登科四十年当时交友尽英贤嵗寒惟有君兼我头白犹持将相权送转运梅学士进邉郡四首怅饮惜离羣穷邉去路分雪深山馆夜孤雁背灯闻絶塞程方逺穷隂嵗欲残石城归梦断陇月照人寒水逺沉来信山长叠去愁夜深闗月白休凭驿邉楼夙驾巡邉徼归程隔乱山长安草木丽春苑待君还春昼偶书白昼偶成芳艹梦起来幽兴有谁知风帘不动黄鹂语坐见庭花日影移秋夜懐归渭水苔矶阻旧逰梦回空馆却凝愁一声江笛巴云暝半夜山风楚橘秋星落古池孤影动灯遥疎壁冷光幽迟明不寐空搔首踪迹何由得狎鸥忆洛阳金谷春来栁自黄晓烟晴日映宫墙不堪花下听歌处却向长安忆洛阳长安春望感懐灞岸春波逺秦州暮雨㣲凭髙正愁絶烟树更斜晖春昼午画花隂静春风数蝶飞坐来生逺思深院燕初归岐下秋书碧树㣲凉露气清感愁懐旧独含情西楼月下明如水只欠桓伊一笛声忆岐下小池长忆西园清夜景酒阑无伴独临池可怜陇月三更白谁见红蕖露滴时岐下西园秋日书事务简羣吏散披襟幽兴长松筠经晚莭兰菊有清香水净澄秋色山髙见夕阳身闲心自泰何必濯沧浪秋懐轻云不动日㣲隂髙树无风秋色深独聼暮蝉临水坐十年林壑阻归心秋自古名髙衆毁归只应身退是知几林风惊断西忩梦一夜秋声忆翠㣲冬日北斋寒风飒䬃响庭槐爱日明忩生北斋闲忆故山归未得旧逰时展认云崖秋斋霁景有谁同逺望秋怀无奈只悲歌云收逺峤凝岚翠雨歇空庭败叶多洛阳有懐岐山旧逰緑鬓年来已渐彫旧逰芳草路迢迢山横逺翠疑歌黛栁拂轻梢认舞腰秦甸梦回空有恨洛城吟㫁独无憀斜阳更上髙楼望但觉离情一倍饶忆岐下旧逰二年岐下假诸侯事简民安选胜逰花寺水村时驻马暮天秋雪独登楼静眠铃阁闻羌笛闲酌松醪引越瓯别后几回空有恨叶飞蝉噪动离愁无题金甲珠襦鏁绣扄杜城残月塟娥英春风侯馆花如雪空有莺传度曲声秋日登后楼逺山重叠故闗遥公退乘闲上丽谯今日登临秋思苦雨荷风叶共萧萧早春星纪周天运㣲阳气侯新郊原初度腊梅栁暗惊春故国无书久孤峯入梦频年加自多感况复送归人南阳夏日緑杨隂宻覆回廊深院垂帘昼景长人静独闻幽鸟语风来时有异花香世间宠辱皆尝遍身外声名岂足量闻读南华真味理片心惟有许䝉庄夏日书懐庭树隂隂夏景迟闲房愁对暮帘垂因思往嵗陪天仗正是瑶池赐宴时两宋名贤小集巻十三两宋名贤小集卷十四钦定四库全书两宋名贤小集巻十四宋陈思编元陈世隆补寇莱公集途中作秋逺楚云端行侵苔藓班愁肠不厌酒病眼岂逢山逺路有时到宦逰无处闲却思清渭北烟栁掩柴闗喜吉上人至喜师来访我幽㑹兴何长清论都无倦乡愁顿欲忘疎林秋色暮虚阁水风凉久坐慵言别㣲阳下短墙书黄山馆壁残日住孤馆迟迟行古台大河连野去白鸟背城来离恨浑如结乡心渐欲灰山花半寥落数㸃社前开巴东驿秋日晩望楚驿独闲望山村秋暮天数峯横夕照孤笛起江船遣恨须言命𠖇心渐学禅迟迟未回首深谷暗含烟掩巻掩巻频秋望无人共展眉残阳留古树白鸟下寒池簮组心还倦风骚志未衰登临一长叹还失渭川期巴束书事乡思终日有孤淡厌琹樽衆木侵山径寒江逼县门浪沉滩见嵴雨过壁生痕憔悴悲兰蕙因思楚屈原池上秋书虚斋独语复书空闲对林塘思少同霜叶声干飘夕照露荷香冷泣秋风时平偶作青衫吏心老浑如白髪翁昨夜渭川归好梦一船烟雨打孤篷书懐寄郝监军索居终日学忘机深叹髙堂养独迟自问江村纡墨绶何当烟浦坐鱼矶梦回渭水秦云断望尽巴山蜀魄飞好在多才郝夫子道孤俱未及轻肥南平驿心随流水还乡国身向青山上屈盘秋梦不成秋雨细西风一夜客亭寒闷书秋忆故乡魂欲断晩临寒浦思如流归来古屋寒灯暗能较骚人几处愁秋寄江上吟僧挂钖在荆楚桂门无往还潮声到古寺月色遍前山一雁惊幽思西风惨病颜何当重携手髙步白云闲江上晩望寒钟来极浦古寺隔重岩斜日搘頥坐天涯落月㠶金陵懐古极目望吴甸野烟凝乱流夜来榆塞雁呌断石城秋旧苑荒余艹平川半古丘迟迟独回首落日一蝉幽暮春感事春至又春暮闲心成古心花光随雨薄草色共烟深粉蝶稀狂影黄鹂送好音余芳留不得还共夕阳沉秋兴穷秋九月西风髙疎林木落声萧骚出门长望无所适惟见空江生暮涛春日闲望有感水乡春气变新正风物光荣异帝城闲步偶寻芳艹色空林独听野莺声烟霞未得从幽兴吟赏潜悲减旧情燕麦杨花自揺荡不知离客困南征江上闻鹧鸪水村烟树与云平闲倚孤舟念逺行无奈乡思倍寥落残阳中有鹧鸪声醉题榴花满瓮拨寒醅痛饮能令百恨开大抵天真有髙趣腾腾须入醉乡来和赵监丞春江送别孤舟东去水烟㣲久客那堪更送归三月江头春尽日片㠶轻絮共纷飞送李生二絶句爱君白髪无羇束命驾常为千里逰一夜春江又回棹当时风雨满汀洲晴色半和行色逺江头别去欲何之数杯酒尽又南去正是落花春暮时与诗友㑹宿此夕南轩宿论诗万虑忘苦吟秋信近寂坐漏声长室静灯光暗桐疎露气凉幽懐聊自遣山色渐苍苍南冠亭秋晩闲望南冠亭外淡江天久客登临更浩然逺浦秋深翻白浪孤山日暮起苍烟已嗟异国逢衰莭况复西风听乱蝉倦鸟知还虽有意故林无奈隔秦川崃中春感二年穷崃外不见帝城春览照知年老逢花感恨频浮荣何足贵幽别转难伸终忆归清渭林泉卜旧邻东归再经崃中复命经三崃波澜极目愁片云生断壁孤石碍中流道路连巴塞风烟接楚丘重来登望处因念昔年逰江上晩行秦川不得却归耕奉诏年来在楚城孤寺残钟催夕照汀洲疎苇送秋声西风独起湖山思久客应知寂莫情野鹤渐无惊弋意对人孤立水烟平初秋即事古邑端居夏景移炎天经雨自收威莲衰小渚秋光淡蝉噪平林夕照㣲冷句毎招江客和深心终约岳云归晩来却近南亭立独看沙鸥向浦飞莲数柄疎荷出小池幽香深谢好风吹晓来秋气凝清露似学湘妃怨九疑望都雨夜孤驿萧条风雨夜夜深忩竹动秋声离魂无睡难成梦却遶长廊独自行成安秋望八月西风蝉噪时萧萧疎叶已辞枝烟村物景都无赖况是登临有所思夏日晩凉㣲凉天气似秋期风触疎帘影自移逺望有时寻水寺孤吟终日对莎池笋梢成翠堆轻箨梅实翻黄压嫩枝兀兀腾腾聊自遣此懐深谢野僧知辇下书懐身名长似梦家计尽萧然旅宦逰梁苑归心满渭川郊原秋变色桑柘晚生烟愿得长闲去何妨老一㕓冬日偶书户庭初过雪鸟雀亦声稀天淡云客结林寒日影㣲虚名何足道前是旋成非簮绂全忘念终须扫涧扉巴东县斋秋书讼庭终日静琹鹤亦长闲晩树生凉吹秋思在逺山水穿吟阁过苔遶印牀班幸有江云看何须卜往还江行书事孤棹㳂流岸凝懐似旧逰朝云生岳顶斜月动江流贱莭难干世离心易感秋因思六朝事千古有遗愁月夜懐杜陵友生一忝轺车命三逢水国春重看汉浦日独忆杜陵人旅宦违前计归田失旧隣年来更多绪清泪满衣巾赠僧重城须久住尘事日全无一叶惊秋信思山展旧图貌同仙鹤痩心似片云孤念吾浮名在还将静者殊楚江有弔悲风飒飒起长洲独弔灵均恨莫收深岸自随浮世变遗魂不逐大江流霜凄极浦幽兰暮波动寒沙宿雁愁月落烟沉无处问数声猿呌楚山秋秋雨懐友生江城秋雨歇孤坐役吟身草色荒三径虫声满四邻邉鸿来已近庭叶落还频对此空搔首无由面故人南亭初夜南亭望清吟露湿衣雨余羣籁发天淡数声稀秋气又还至故园尚未归虚堂愁重入烛白冷光㣲赠惠政上人寥寥长日掩松关白首忘机古寺间香烬石房终晓讲叶堆莎径忆秋山澄泉心地清无染野鹤精神老更闲孤坐有谁同此意白云空见渚禽还辇下春望独向东门凝目望园林无处不啼莺乡心已似杨花乱归路那堪野艹生紫陌尽应趋胜地红尘谁肯爱闲名年来却羡沧江叟长在湖山聼浪声题杨氏别野门巷枕江濆疑将俗境分湖山晴后见天籁静中闻径僻苔空老林寒日渐曛髙懐无一事长嵗似孤云再到邺下有感漳濵胜地皆牢落晚嵗重来恨莫收极浦寺藏云树老故人门鏁雨苔秋烟霄得路输时彦泉石忘机阻旧逰今日重思昔年事放懐惟上夕阳楼成安秋望有懐年加心地转如灰书箧经旬亦懒开诗句偶吟皆感事文章无用独伤才秋蝉残韵揺疎树夕照寒光下古台闲遶岸莎看野水暗流红叶不重回书懐寄唐工部不才曽忝吾君録紫殿科名志已酬孤立敢言逾素分髙吟深愧预清流西风独见江蓠暮红叶还思苑树秋多谢名公知贱莭毎贻清句慰牢愁邺中和崔遇着作虚室凝愁厌夜眠长吟静对欲凉天梦回故国人空逺望㫁重城月再圆时泰未能抛组绶性孤终是忆林泉明朝奉诏遐方去何处烟江寄客船独倚空楼畏景残凝眸魂㫁楚云端猿清好杂江声听山逺宜和霁色看鸟掠平芜堪入画风来危槛欲生寒萧萧前浦归帆静落日长吟且凭栏汉上偶书谪仙唐室逰兹郡花下听歌醉眼迷今日汉江烟树静更无人唱白铜堤舂陵闻雁萧萧疎叶下长亭云淡秋空一雁经惟有此人偏恨望孤城独上倚楼听危栏秋尽偶来凭霜落秋山爽气澄谁道衡阳无雁过数声残日下舂陵赠魏野隠士人间名利走尘埃惟子髙闲晦盛才欹枕夜风喧薜荔闭门春雨长莓苔诗题逺岫经年得僧恋幽轩继日来却恐明君征隠逸溪云谁得共徘徊两宋名贤小集巻十四两宋名贤小集卷十五钦定四库全书两宋名贤小集巻十五宋陈思编元陈世隆补寇莱公集荆南秋望西风吹户牖独自客荆蛮积水浮秋汉㣲阳淡逺山蝉稀疎叶尽雨歇片云闲何日忘簮绂深居石室间江上送别浪叠春江逺树㣲落花风雨共凄凄愁人此际肠须断况是登临更送归送人往岭表炎光君此去旅恨杳何穷海树瘴烟黒蛮村山路中秋日栁衰蝉噪寒烟没地迥山遥暮雨收宛是昔年秋气味只添多病与离愁留题洛北罗汉阁地髙阁迥宜闲望望尽云山首懒回林下野僧应笑我半年旌斾四曽来判都省懐感昔为学士掌三铨屈指年光三十年秋雨滴堦桐已老白头重到倍依然辇下春日雨余宫阙丽春隂三月花光照上林谁倚青楼望归骑日斜南陌栁烟深南宫斋宿静思陜城东阁竹南宫向夕景弥清风竹萧然动逺情忆到陜城东阁伴拂忩䯨砌送寒声途次方城方城旧路四曽过此度偏饶怅望多独倚客亭思逺事南阳何异梦南柯经栁州永兴驿昔拥双旌在㪷城今朝孤馆语仝名天遥秦树无因见极目空饶怅望情临海驿夏日岭外炎蒸当盛暑雨余新馆觉㣲凉最怜夏木青隂合时有莺声似故乡海康西馆有懐风露凄清西馆静悄然懐旧一长叹海云销尽金波冷半夜无人独倚栏长安春日淡淡春云薄似罗灞桥杨栁拂烟波夕阳楼上山重叠未抵愁春一倍多病中书多病将经嵗逢迎故不能书惟看药録客只待医僧壮志销如雪幽懐冷似氷郡斋风雨后无睡对寒灯长安春书务闲公府都无事骑吏前驱引马行雨霁晚街官栁色日长春寺讲钟声云山已有终南秀泉石犹思洛下清闻道曲江新水满欲携歌管出重城宫词长门秋夜雨忩下滴寒声悔不先辞辇应无别恨生栁丝翠最宜经宿雨絮飞争忍逐香尘帘垂独院无人处一树风揺日午春杜陵燕有情还至花无主乱开杜陵人不见夜月自徘徊左冯寺楼闲望闲思至道年中事独倚左冯城外楼目断平臯人不见暮天无际水悠悠偶书往事都如梦流年只断魂不堪春尽日细雨欲黄昏途次邓州南阳西去见遗基驻马平郊逺树㣲自笑平生无所着不如山鸟觧思归春雨漠漠霏霏着栁条轻寒争信杏花娇江南二月如烟细谁正春愁在丽谯感旧常思宻勿待甘泉丹地翺翔独少年重到文昌倍惆怅秋风霜鬓共萧然途次三絶秋风故闗路蝉噪日斜时有客驱征马茫茫天一涯大泽荒艹濶行人心惨悽邉云时断续流水自东西沙阔戍楼迥风髙邉日清迟迟驱疋马何处问归程冬日偶成正是旅愁悲逺宦况逢邉塞向残年轮蹄影絶冬深路鸟雀声稀雪后天探骑经旬无使客戍楼终日有烽烟病来无复拈罇酒独自虚忩尽日眠九日郡公出逰郊外余方卧郡斋听水因记一絶呈诸官菊老东篱人病酒西风黄叶满荒田不知今日登髙兴何似虚堂听水眠春日偶成栁岸花塘慵独赏闭门春尽阻闲逰少年多故心先老却被人疑似白头送温尚书入洛萧萧红叶马前飞又送王孙昼锦归却到旧逰应怅望故溪水藓满鱼矶小韩店昔从邺下逰梁苑孤店曽经十数回嵗月暗移人事改白头重到小韩来虚堂虚堂寂寂艹虫鸣欹枕难忘是旧情斜月半轩疎树影夜深风露更凄清忆樊川闲思旧逰都似梦别来秦树又西东髙秋最忆樊川景稻穗初黄桕叶红东忩徙倚东忩夜未明悄然幽馆独凝情灯揺古壁秋虫怨露下疎林宿鹤惊道在任从时态薄年加潜觉睡魂轻待酬北阙君恩了归聴水泉落石声九日不饮云淡长空日欲斜水邉衰栁噪寒鸦病来不饮空凄感独遶东篱咏菊花和人春莫流年赋分长多感尽日长思立短亭犹谢海棠花始发似留春色向凋零又昔曽过洛浦遗恨冩苍苔往事诗空在春深我独来早行严钟将报曙逰子己登途野火时明灭残星似有无两宋名贤小集巻十五两宋名贤小集卷十六钦定四库全书两宋名贤小集巻十六宋陈思编元陈世隆补咸平集田钖字表圣嘉州洪雅人太平兴国三年进士累官左拾遗直史馆为河北转运副使擢右谏议大夫史馆修撰卒赠工部尚书有咸平集江南曲三首金蝉饰緑云细靥蘂黄新南浦解清珮西谿采白苹宻竹花深映湖山日欲曛春肠已知断脉脉两难亲吴艳若芙蓉乘舟弄湖水照影不知休云鬟坠簮珥含笑忽回头见人羞欲死归去入花谿棹溅鸳鸯起金陵王气销六朝堕霸业白云千古恨空江照楼堞虎丘罗蔓艹姑苏委枫叶懐贤思伍员灵涛浩难涉晚云曲髙唐晚风欲生雨空山啼猿风啸虎巻云数片留南浦自与鸳鸯共飞舞倚柱吟暮春惨惨黄昏雨零落樱桃斜掩户未张灯火帘幕深楼阁巢寒闻燕语昔时常説长安好而今厌走长安道苏秦辨説长卿才自笑功名何不早人悄悄倚柱时情脉脉无人知怜春惜逺情不尽斜雨兼花闇湿衣紫云曲沉沉鸾殿垂珠箔祥烟瑞气含楼阁三十六宫明月中夜静无风花自落宝屏珠帐一梦时灵仙初降趋丹墀烟衣霞绶赤瑛珮钧天乐部前参差合奏铿锵向金屋云是仙乡紫云曲朱弦逺召舜湘灵鳯管应唿秦弄玉天汉星流夜既阑露零珠树彤庭寒芙蓉枕上梦初觉犹闻庭际声珊珊上晓五音十二律仙曲记时心厯厯金线龙头红玉笛新声吹得云飘逸应是䕫襄乐府魂翻得雅音闻至尊俾与霓裳羽衣曲逓相奏向梨花园春洲謡衣鲛绡兮美人采白苹兮水濵袅羽翅兮为饰步罗袜兮生尘绵绵兮逺道萋萋兮芳草逺山眉兮淡扫短歌行晓月苍苍向烟灭朝阳燄燄明丹阙杜鹃催促踯躅开鶗鴂已鸣芳草歇芳春苦不为君留古人劝君秉烛逰愿与乔松弄云月紫泥仙海鸾凰洲拟古裳溪出精金百鍊无余滓铸得芙蓉劒灵辉若秋水陆可断兕犀隂亦惊神鬼照物双影寒中霄灵气紫有时风雨至欲作龙蛇起海酒与陵肉宝烛延竒士欢饮取传观英图各相视吐气成虹蜺将平不平事大笑荆轲辈卒如儿女子中山魏公子志意邈难俦朝吸沆瀣清逺与𡨕鸿逰风髙江浪恶云黄海树秋青山对独酌明月在孤舟心常悬象魏迹若参公侯纵横致君术思一伸良筹逰子中夜心功名忽嗟暮黒貂空上书甘泉方献赋白日惊壮齿青云有英顾收采苟不时珊瑚亦生蠧玉树香不灭栁带柔堪结惠然贞妇心皎若上天雪罗幕生春风珠帘鉴秋月沧海燕又归尺书何断絶萱花不须折安足忘君忧青铜莫频览邉令惊鬓秋谢安壮未仕定逺晚封侯功名俱磊落时来岂自由楚畹种芳兰发生逢早春萌芽初戢戢枝叶何莘莘幽丛秋既老芳气冬弥薰馨香当还风罨蔼来袭人百年莫相妬从之为尔邻深林莫葢藏芬然亦自伸花雨雨里飞花片片红雨㣲花乱转𡨕蒙川原何处连天艹帘幕无人半日风寂寞刘桢新病后凄迷庄舄苦吟中可堪更是黄昏景燕冷莺寒恨想同忆梅花三年不见逺江梅长到梅花把酒杯似共故人千里别空思近腊数枝开心随晓月经乡渚梦与春云傍钓台金蘂琼花风雪景凴谁图画入蓬莱和太素春昼风幡轻细翠悠飏楼阁春寒水满塘栁絮㣲烟吟思足梨花胧月睡魂香江山似画怜湘浦鱼笋尝新忆华阳早是春隂已无赖可堪中酒恶情肠赠朱道士忆昔长安道与君初相识宻云满天来不见南山色美酒斗十千一醉情欢极胷中云梦泽眼底髙阳客狂唿月华人抚弄云和瑟挥鞭过渭川馆第相留连朝兼杏花露暮接杨栁烟流辉今六稔交情益相审忽忽披吾文如截机头锦余本生天涯散金常破家东方上书志髙欲凌丹霞安能常刺促雀啄秋田粟海路共天遥鸾凰自相逐御沟春半桃花水初下一沟澄緑光如砑夹道官城数里中静聴潺湲明月夜千门万户建章宫金锁横门沟暗通三月花飞若零雨水流何处咽香红送春花霏霏栁依依留春不住送春归何处堪图画春尽江南日暮时黄鹂啼多芳艹逺青梅子重杨花飞人生三万六千日与君复有明年期红树秋来佳树色堪攀红叶沿溪复映山半露寺楼深崦里宻笼渔舍夕阳闲吟看揺落堆金井醉赏扶疎对玉颜水国却疑春野秀似花幽鸟正闗闗秋夜有懐寄副翰宋白舍人秋风萧瑟北山椒赖有琴樽遣寂寥书幌静怜斜月鉴忩灯寒带落花桃久辞知己来江国少寄音书过海潮因忆玉堂今夜直建章宫漏正迢迢风筝白苹洲暖春风生画楼槛迥银筝鸣铿锵节奏急复慢宫中一部天乐声三十六宫深䆗窱绣楣藻井光相照十三絃上千般声朝霭㣲吟暮烟啸夜来亲奉月中闻繁絃促莭何纷纭碎如鸾铃与珂珮巫山队仗迎湘君晚来金屋愁㣲雨风细筝声不全举依稀嫔妾怕人知啾啾切切私相语洪纎断续何所拘鳯凰对着飞鸾孤梧桐枝邉泊未穏琅玕节上鸣相唿有时方奏俄中絶宫商斗顿如刀截杏花露重鸳鸯寒空见如霜满庭月有时半日全无风一一暮天楼阁红惟闻鸟雀啄弦上暖珠寒玉何玲珑清音朝朝与暮暮误声不管周郎顾秪嫌雅郑交奏时宝铎丁东暗相妬暇日偶题年来吟鬓己星星乌石溪邉叶又零帘下孤灯删艹奏窗前叠嶂读茶经瘴乡怕袭山岚毒野艇嫌冲水雾腥天末岂忘归去意白云掩映数峯青郡中遣意寄友人溪云澹澹浪悠悠十二州中最小州花落喜过流水寺月明嬾下看潮楼药栏梅润秋重换碁局松隂夜不收吟寄故人如借问钓鱼矶在海西头题天竺寺三月杨花朴马飞聫镳来欵白云扉湖邉钟磬含清籁树杪楼台霭翠㣲野景留人狂欲住春光啼鸟劝思归萋萋芳艹重回首十里松门照落晖两宋名贤小集巻十六两宋名贤小集卷十七钦定四库全书两宋名贤小集巻十七宋陈思编元陈世隆补胡文恭集胡宿字武平晋陵人天圣中登第累官通判宣州既而知湖州前守滕宗谅大兴学校费钱数十万宗谅去僚吏疑其欺不肯书厯宿曰滕候有过曷不早正去而非之岂昔人分谤意乎僚吏大慙时议谓士大夫七十当致仕其不知止者令有司案举宿谓非优老之义武吏苐察其任事与否勿断以年文吏当使得自陈而全其节唐介贬岭南帝遣中使监䕶宿言介如道死陛下得无受杀直臣之名乎帝悟追还中使拜枢宻副使曽公亮任赵滋兴兵治界河事宿言于英宗曰南北通好几六十载近遽来界上不过侵越尺寸城砦之吏力能辨诘何至兴甲兵哉居母丧三年不至私室虽贵达常如布衣时卒谥文恭塞上汉家神箭定天山烟火相望万里间契利请盟金匕酒将军归卧玉门闗云沉老上妖氛断雪照回中深骑闲五饵已行王道胜絶无刁斗至阗颜飞将曽从嫖姚立战功边人犹畏紫髯翁雕戈夜统千庐㑹缇骑秋畋五柞宫后殿拜恩金印重北堂开宴玉壶空从来敌国威名大麾下多称黒相公过桐庐两岸山花中有溪山花红白徧髙低灵源忽若乘槎到仙洞还同採药迷二月辛夷犹未落五更鸦臼最先啼茶烟渔火遥堪画一片人家在水西公子北第当衢㦸有衣巾惟鲜媚仆如犀万钱共筯鸣钟沸三组垂腰佩玉低座上赋鹦穷处士楼前盘马小征西去天尺五城南路此去青云别有梯津亭津亭歌阕戒棠舟五两风来不暂留西北浮云连魏阙东南初日满秦楼层城渺渺人伤别芳草萋萋客倦逰平乐旧懽收不得更凭飞梦到瀛洲冲虚观五粒青松䕶翠苔石门岑寂断纎埃水浮花片知仙路风逓鸾声认啸台桐井晓寒千乳歛茗园春嫩一旗开驰烟未勒山亭字可是英灵许再来淮南发运赵邢州被诏归阙天台封诏紫泥馨马首前瞻北斗城人在函闗先望气帝于京兆最知名一区东第趋晨近数刻西厢接昼荣正是两宫栽化日百金双璧拜虞卿芙蓉湖小湖香艳战芙蓉碧叶田田拥钓篷岚气欲飞山隔岸秋光不定水摇空翩翻雪鸟争投浦拨剌霜鳞对掷风正是沧浪濯缨日一竿多谢紫溪翁横山此地横青嶂当年勒紫氛将军精爽在可解勒遗文函谷闗二首天开函谷北闗中万古惊尘向北空望气竟能知老子弃繻何不识终童漫持白马先生论未抵鸣鸡下客功符命已归如掌地一丸曽误隗生东寂寞函闗锁未开田文车马出秦来朱门不养三千客谁谓鸡鸣得放回寄昭潭王中立髙絃一弄武溪深六幕天空万里心吴苑歌骊成逺别楚峯回雁好归音十千美酒花期隔三百枯碁奕思沉莫上孤城频送目浮云西北是家林太湖石海岱铅松妄得名洞庭山脚失寒琼潄成一朶孤云势费尽千年白浪声谁向机邉逢织女直疑巖下见初平年来赏物多成病日向苍苔几徧行华阳逋客小隠华阳客山居不记年酒中常有圣棊下更无仙技得广陵散註成秋水篇吾缨今未濯惭愧旧林泉两宋名贤小集巻十七两宋名贤小集卷十八钦定四库全书两宋名贤小集巻十八宋陈思编元陈世隆补皇雅尹洙字师鲁河南人天圣二年进士知伊阳县召试为馆阁校勘累迁右司谏知渭州兼领泾原路经畧公事坐贬卒有河南集天监受命也自梁至于周兵难不息宋受命统一万方焉天监下民乱靡有定甚武且仁祚厥真圣仁实懐徕武以执竞匪䖍匪刘拯我大命自昔外禅日经月营令以挟制政以隂倾帝初治兵志勤于征奄受神器匪谋而成淮潞弗䖍卒污叛迹戎辂戒严皇威有赫彼冦诖民吾勇其百殄厥渠魁贷其反侧帝朝法宫左右宗公忮夫悍士以雍以容尔居尔室尔工尔农既息既养天子之功天监四章章八句西师征蜀也王用西师岷梁弗賔匪曰负固实交晋人予训予誓合我将臣正厥有罪无庸伤民矫矫虎士载摧其壁于嗟孟侯亦果其䇿迎师而降靡抗锋镝岂独身谋完是宗国蜀都既平将臣失律此衆悍骄彼民危慄当涂呌呶合万为一匪懐则威帝心是恤帝曰将臣予嘉乃庸废命毒民尔弗有终邦典用疑惟罪惟功靡殛而削协于厥中帝曰孟侯受封于楚淑斾琱戈备物异数俾尔族姻及乃文武服在皇庭靡不有序蜀民唿歌天子威灵保我者封暴我者刑匪功是和匪弱是陵天子惠民畴敢不承西师六章章八句耆武受俘也命将伐南海平金陵俘二王以献耆武定功时惟二方淮服其义海南遂荒孰孱而盭孰暴而猖自底不譓乃终灭亡帝戒二俘用即尔诛予惟民无辜休息是图时其辑矣宁威独夫帝嗟污邦久罹于兵或暴下以征或敷虐以刑予命中兴协于国经民服徳音室家以宁耆武三章二章八句一章六句宪古令守臣也削其附庸以强帝室焉帝懐永图治古是宪四方守臣惟屏惟翰在昔艰难弗惠训典跨都连城髙牙以建有土有民肆乃征缮以息以容终焉叛涣凡今帅臣狃厥闻见匪革乱源曷清多难帝告庶邦式是典懿元侯显父戚臣宗支正乃封圻予一人是毗凡曰附城罔尔俾之畜兵厚赋靡尔得私毋凶而国作福作威天子有命畴敢不秪子孙承承惟万世规宪古二章章十六句大卤王师讨晋罪也冀州之疆粤惟大卤俗忮而尃地阨而固协比幽都荡揺邉圉三垂既夷兇威弗沮帝御六师百万貔虎剪其附庸至于城下锋镝始交梯冲如舞蠢尔孱王请附降伍我士奋扬愿究吾武皇帝曰吁念彼黎庶匪鲸匪鲵复为王士晋郊既平九区以宁陈功太庙告假威灵在昔武王于商观兵维我艺祖亦既于征匪贷晋罪俟厥贯盈圣作圣继巍巍相承皇矣二后功莫与京大卤二章一章二十二句一章十四句帝籍修故典也躬耕以劝农焉帝籍于郊典仪具陈务农以训供祀以勤祀在于诚暨厥庶民千甸有制饬哉惟寅帝赉髙年式宴且喜种种黄髪族立而议我生艰难暴乱以继耳狃金鼓目狎戎器皇其我图亲讲农事有子有孙力田孝悌鼓舞至仁薰焉如醉帝籍二章一章八句一章十四句庶工任贤也帝咨庶工畴其辅予俊乂以登厥劳乃图匪忘旧勲匪贤勿俞巍巍衮台盛徳以居任贤伊何昌言是庸勉告尔猷罔恤乃躬岂无狷辞怫于予衷予不尔疵尔无面从始时从官戎容扬扬今帝左右儒冠煌煌朝廷以尊文物典章得人之盛奕世重光庻工三章章八句帝制北方请盟也帝制万邦罔有弗賔蛮夷戎狄羁而弗臣威格三方稽颡献珎单于革心愿交使人帝谋公卿列侯庻校咸曰彼心暴戾隂狡既扰我疆复利我宝无若利兵袭其还道皇曰有衆予实念兹战无必胜矧其归师借曰大获畴能尽之俾益余丑毒我朔陲乃俞其盟北州以绥在汉世宗抗威北戎暴农筭商经用弗充中土震骚汉南始空降及后世犹称厥功于穆圣老徳无与偕匪勤于兵北人遂来逮是三纪逺俗以懐生民休息鸣唿仁哉帝制五章四章八句一章十句皇治恤刑也帝仁于用刑在位者以寛恤为治焉皇底其治钦哉惟刑在疑而宥罔察为明爱怒弗肆孰为重轻毋一弗辜惟典之平前世理官倚法以刻匪彼为仇盖曰任职今之蔽狱务正其辟鉴于前人繄我仁徳皇徳在仁寖而成风公侯卿士靡不率从麛卵萌生咸保厥终不鄙其天乐哉融融皇治三章章八句太平封祀告成功也噫太平无象兮世乌得而知维盛徳可迹兮其封祀之仪东岱宗兮西汾睢礼上帝兮賔地祇皇有征兮吾民以嬉皇有祈兮吾民是私天敷佑兮俾皇之釐亿世永宁兮无疆之基太平一章章八句两宋名贤小集巻十八两宋名贤小集卷十九钦定四库全书两宋名贤小集巻十九宋陈思编元陈世隆补草堂集魏野字仲先陜州人母梦引袂于月中承兔而生嗜吟咏不求闻达居州之东郊凿土屋方丈曰乐天洞弹琴其中歌啸自得性不喜巾帻见宾客惟纱帽白衣出则跨白驴真宗闻之累徴不起卒年六十诏赠秘书省着作郎上澥梁潘学士十韵尽继祖风流其如鬓未秋石渠陈表让山郡折资求舜禹城分界神仙岳映楼淫祠随处毁学校逐乡脩密疏多亲写狂诗少自收通宵营有乐度岁狱无囚酒席围红粉盐池照碧油药同方士炼壶共野僧投瓦砾今徒献琼瑶旧未酧几多怀抱事欲去复迟留寄逸人陈孟姑射山前住朝昬事若何炉消文火疾琴断武絃多絶粒身弥健酧盃性转和相思与僧约春暖杖藜过咏怀道心虽博爱遇物忽难兼树更因巢惜云曾为月嫌酒中宁有感诗里觉无厌渐老成何事踈慵病转添赠安邑知县方寺丞寻常少徃还门静似居山书为传家秘琴因国忌闲坐衙更鹤氅行乐到禅闗约我休官后隣居竹树间嵩岳十四韵东西南北岳峻极尽难羣有感生贤相无偏象圣君四方观王气万壑絶妖氛影入周公侧声曾汉后闻民居依巨䕃敕祭荅殊勲洞府高低接都城左右分烟芜巢父水岚湿许由坟顶濶星难转巖高日易曛薜萝藏隠逸瀑布溅耕耘帝籍颁辛读天香附庙焚石危名启母村古号将军献寿临双阙呈祥出五云将仙存旧迹封禅表遗文终待移家住摩挲不厌勤谢益州同理刘大着寄惠笻竹杖虽胜斑竹与红藤絶逺羸躯岂易凭争得化龙归锦水老身骑去见心明和孙虞部见赠朝客惠诗牌山人愧不才旱田春雨过暗室夜光来灯下吟三复琴中鼓数回性愚非赐也微㫖尚难猜和陈推官见赠白发朱衣好写真鹤行佐幕异常伦勘书几见招闲客断案常思出罪人棠树政声僧説逺苏台实録世传新仍知公退无余事惟只焚香礼北辰张生示余味菊诗且古之作者迟晚之意颇同体状之功未尽因书一絶以荅之正当摇落独芳妍向晚令看露泫然还似六宫人竞怨几多珠泪湿金钿送薛端公赴石蜀均输兼呈同理刘大着二首金鱼新跃绣衣边暂委均输出劔闗九折路危骢马快一方尘靖木牛闲诸侯迎送威风下赤子歌谣喜气间更羡锦城刘大着海棠花里恣追攀旌斾悠悠出陜时白头人送倍依依蜀川尚忆蒲卢政蛮洞先惊獬豸威祖席香浓花未老行厨味简笋初肥公余若荐相如赋郫县梅山好发挥贻不出院真公闭户头初剃今来巳白头五侯堂上见四海定中游凿井还临砌栽松欲映楼人间思虑絶拥衲任经秋别后却寄三门发运卞寺丞兼简臧推官共泛楼船去临流羡送君烟中旗不见风里乐犹闻李郭情堪并荀陈事岂分归来村路上特地怆离羣送刘大着赴任益州同理金口亲除向锦川一般监郡最荣迁从来才巳欺鹦鹉此去寃应雪杜鹃迎接僧携笻竹杖歌谣民写浣花笺移风定不妨吟笑絶唱宜磨玉垒镌晨兴夜长乞待得晨兴耽睡童犹唤不应烧叶炉中无宿火读书牕下有残灯临堦短髪梳和月傍岸溪云洗带氷料得巢禽翻怪讶寻常日午起慵能酧和知制诰孙舍人见寄也知皇宋足名人至论谁教继后尘巳见世传元相制将闻诏写白公真紫薇星宿虽潜望红药阶除岂易亲野客多惭惠佳句强酬应信费心神送紫微孙舍人赴镇长安长安千古帝王城镇选词臣自圣情三字带来天上贵双旄拥出世间荣朱衣尚列神仙步红药犹吟雅正声预想前春游赏处九龙池上百花明和郡侯咏雪时节初过打猎天山河一色晓漫漫梁王宴罢尊犹湿谢傅诗成墨未干笔砚牕间宁觉夜管絃堂上岂闻寒须知祥瑞同霖雨莫把梅花桞絮看谢孙紫㣲同郡侯石太尉见访谁共东郊访懒魁一时文武尽竒才朱衣列到柴门住皂纛随穿竹径来乍照儿童戈似雪忽惊猿鹤皷如雷眼看两地翺翔去溪上无因更接陪咏菊荣虽同雨露晚不怨干坤五色中偏贵千花后独尊馨非惭黍稷采合胜蘩苹蛱蝶寒犹至鹪鹩静亦存味堪资玉铉光欲夺金罇带雾藂犹密经霜艳更繁砌虫侵有路梁燕识无门薜荔宜求友茱茰好结婚栽培劳婢仆服食教儿孙易犯方先哲难为继后昆败莎承亚朶落叶拥纎根虽异皇家瑞宁孤白帝恩延龄仙诀着应候礼经言不与羣芳竞还知我避喧上知府石太尉二首陜城天险枕河湄茅土真风胜暂知云露虽频沾虎节雪霜全未染虬髭白霓放作军中练红袖行为帐下旗公暇不妨游赏外佐僚时得一篇诗功名早岁立艰难今日堪消费百般婢仆出来皆会乐儿童生下便为官实封万户应方足密赐千金旋巳残暂辍坐棠闲豹畧尚嫌拘束动嗟叹送三门发运辛寺丞赴阙山河仗忠信尽室去安然白浪为行路红旗认坐船禹门辞有燕隋桞到无蝉岂羡乗槎客风流带管弦䟽小渠分得前溪水萦纡遶砌流清汵虽可乐呜咽不闗愁静称浮花片闲宜泛酒瓯却嫌川上看时复有沈舟寄河中田沃兼呈李渎征君未遂去蓬瀛闲居在舜城七丝调似性万巻记如名下榻留山相敲门认竺卿中条与太华牕里见峥嵘送唐肃察院赴东川提刑按察东川十四州几多山水似蓬丘清时应喜无寃雪赢得乗骢到处游薛田察院洎寿师同宿三门开化院绣衣蕙带方袍客身计虽殊性共闲同宿河心山顶寺数宵无一事相闗寄王谷推官登科二十载佐幙尚如初官为诗磨折家因酒破除青山应懒补白髪想慵梳别后长相忆何縁得共居值雨宿谔师房信步闲游处妨归路岂賖因琴避山雨和鹤宿僧家语直非闗酒眠迟不为茶共论尘世里夜亦事如麻送王希赴任衢州判官秋江四十有余程称作红莲泛去情从阙到州堪羡处船中坐卧看山行和江南提刑王国慱见寄欲写情怀难一一拟寻山水隔千千输他吴越闲鸥鹭朝夕常亲画舫前送閠上人南游山水兴如烧难留住陜郊五湖携磬去几夜在船敲犀迹来沙岸蝉声起树梢南方未回日何处暂编茅闻王衢王辟登第因有寄贺人间第一荣初得好科名万乗登楼看三台让路行搜罗空草泽宴会敌蓬瀛榜眼兼衣钵偏依野客情送宣笔与成都同理刘大着宣城綵笔真堪爱蜀邑花牋更可夸雅称风流刘大着闲时题咏海棠花同晦上人游羡陂羡陂寒水碧溶溶野客江僧望不穷更值晚来风雨歇终南一半浸波中还何学士诗集魏也非商也㣲言岂易穷看虽许朋友写不倚儿童合在龙图上难留蜗室中因思持纳处还浦与珠同送高僧归青社去指沧溟畔来辞翠霭间程遥过鳯阙家近见牛山红叶飘行色清溪照别颜蹇驴看上处拄杖出柴闗闻孟周下第乙巳暮春天端居忽怆然一名伤祖圣三牓作遗贤我自空弹指君谁可比肩何由消此恨独坐落花前送孙磻西游贫居胜富贵况复是贫游前路谁青眼高堂母白头春山晴望好陇水夜听愁早作归宁计欢逢莫滞留詶閠师见赠絶唱和难继因之久滞淹隔年詶不得终日诵无厌晒曝偏防蠧收藏别着籖偶吟聊报谢迟拙莫相嫌两宋名贤小集巻十九两宋名贤小集卷二十钦定四库全书两宋名贤小集巻二十宋陈思编元陈世隆补草堂集咏竹杯珓子谁识破筠根还同一气分吉凶终在我翻覆漫劳君酒欲祈先酹香临掷更焚吾尝学丘祷嬾把祝云云喜怀古上人见访隔岭僧来宿闲同倚石楼漏声过半夜月色近中秋雅道元须到权门险莫游此心方共识明日更相留村居述怀布褐楮皮冠朝昏信自然眼明山雨后髪乱晚风前鹤病生闲恼僧来废静眠自知慵嬾性至死岂能悛上知府鲍少卿五福三朝客同年想少存立功从太祖卧理见曾孙易进同仁政难休为帝恩权临二陜重官处九卿尊烟翠甘棠树风清画㦸门四民潜遂意百吏动惊魂不病轻丹灶无愁鄙酒尊出衙清道路在宅素盘飡上马身犹健看书眼未昏狱空时拥斾多谢到山村怀寄河中表兄李徴君蒲津棠树两闲人我恐虚名帝亦闻三世徃还为近戚一时递互唤徴君虽同闭户辞丹诏尚阻连牀卧白云苦恨中条镇相隔老来离使转纷纷送鲍太监赴阙紫诏徴黄下碧虚棠郊人送去何如深疑我后尊三老未许伊川学二疏到想烟霞侵几杖行愁花雨滴图书归期野客难陪从空有吟魂逐后车依韵和长安龙图陈学士登熈熈台之什二首鹑野龙图陈学士迎秋登眺称英竒一声玉筦风流处百尺金台雨霁时云近上清争缥缈山连太白鬬参差碧纱他日愁多少笼得园园寺寺诗台号熈熈倚半空新秋景少与春同朱衣吏列登临处百二河山一望中谢大着刘煜寄惠玉牋皎洁分明如我鬓巻舒方正似君心三千里外情多少一幅真堪值万金送王国博赴江南提刑圣主忧民意过于君自忧一麾常自选八使更亲求车马皆新赐江山半旧游蛮斿飘后骑水弩下先舟贫爱怜吾道寛思雪楚囚莫忘相送处村店冻溪头陪留台李学士筵上赋得文石酒杯得杯字知自何山得磨礲作酒杯斟疑五色动醉认一拳开洼似泉舂出㾗如藓渍来主人心朴素爱惜过琼瑰贻司马池年少老成人林间访我频文虽如貎古道不似家贫题柱宁惭祖甘时不为身鳌山将首冠莫叹尚沈沦寄赠洛下达三藏曾携瓶钖到灵山古寺归来洛水边新译经文传北阙旧游诗句在西天炉中香想十方试笼里灯应数世传别有空门难继处宋尚书序本师编寄长安孙紫㣲带掌丝纶出镇时乐天当日未如之九迁官职光鸥鹭百二山河壮虎貔汉殿旧题司马赋秦楼新唱舍人诗相思大欲相寻处酒户如何敌酒巵依韵和益州同理刘大着喜与运使薛端公相见之什锦川风物似蓬丘运使诗流压大流五色云中题寺观四时花里按军州棠交野客空遥羡兰省才郎称共游纵使谪仙今复出难陪唱和却应愁依韵和詶晦上人见题所居陋巷西隣召伯祠入城流水透踈篱雨来石室琴先觉春去松庭鹤不知薜荔交加侵瓮牖莓苔斑驳遶盆池草堂近日尤增价添得汤休二首诗送王田宰青石县陶潜但植当门桞潘岳惟栽满县花争似伯元青石去教民先只种桑麻书三门开化院琳师房四边浪打山疑动寺在半空山顶头遶槛门牕多昼掩应嫌坐卧见沈舟送王祕丞利通倅阆州想到行仁政民间岂复言寃思雪蜀魄哀欲弔巴猨山水州城僻烟岚径路昏遥思上事日正值海棠温暮春郊居怀李安草屋松篁杪寒多市井间严风生北户爱日落南山下第人何处栖林鸟自还琴罇虽在侧难以解愁颜送王大博知荣州莫叹迢迢逺帝京且怜叱驭继家声歌钟竟出棠郊送鼔角应过剑阁迎㯶叶带风惊玉勒梅花和雪照红旌下车遥想无余事政誉遥同在陜城依韵和李安见寄三举休嗟尚陆沈献书巳得帝知音烧残灰烬香分玉披尽泥沙始见金思苦任成潘岳鬓道穷莫动孟轲心公车再召应非晚踈嬾尤难卜访寻刘煜大着忽惠雅章喜惧交集輙增二咏聊以赠詶东观刘郎一古儒等闲简帖类经书论交不弃如云客并马常容似雪驴蝴蝶梦魂知有据鳯凰诏命想无虚翻愁旦暮西垣去难伴王维宿直庐送薛堦迎靳察院知心人去野人孤犹赖时时见鳯雏病里鳯雏辞又去老身纵健不如无又次前韵兼乞鹤君去华亭鹤又殂眼前空见衆禽雏欲凭转乞为闲伴许史多情许我无咸阳道中作渭水冻无波终南翠色多雨临残照霁客向故城过惊雁逺犹呌牧童寒不歌心愁人不会谓我欲如何送孙状元监丞赴阙诏命虽殊异行装亦等闲蓬壶如得路藜杖似归山赴约过松岭辞家到竹闗从兹位清峻野客转难攀暮秋怀王专臧奎王衢三从事旧友各西东闲思兴莫穷尽居花幕下独在竹林中白屋贫虽异清宵梦想同吟余遥望处寒雨正蒙蒙送石太尉移镇许昌厌居棠树逺京师新自飞章白玉墀许郡虎符依口得凉州龙节逐身移离声银字调家乐行李金函锁御诗想到即征归密地金波亭上不多时送司马池归夏台芳草垂杨弄色初中山酒好想踌躇他时驷马乗如祖莫忘今朝跨蹇驴雪行溪南一向几多垂欲咏终难比并伊应似彤庭将御试麻衣羣见折腰时哭岐贲从事君丧重堪悲才高位竟卑寄孤偏属我知巳更求谁祭德宜修庙传名不在碑何人与为传愿録野人诗送怀古上人游钱塘正当摇落日忽忆向江天猿避经行路鸥随入定船袖携诗巻重杖揭钵囊偏约我湖心寺相寻结白莲悼鹤谁折仙禽足经旬至枉终讐宜天与报恨使我难穷风月犹疑惨园林顿觉空殷勤亲起塜只在草堂东送王国博赴江南提刑三首江南按察去如何诏勅虽然密赐多不断仙舟来徃处狎鸥载鹤听渔歌江南刑省致时和十郡应从宴乐多自有山迎兼水送清音不断胜清歌江南大半旧经过君称心多我恨多好景阻陪游赏处空萦老病动悲歌送李安赴举野客获何陈贤侯首荐人俗流宁肯饯良璞不嫌贫棠树离偏晓函闗过巳频花时好消息伫听向溪滨醍醐鸟解题兼解酌啼处静堪听林下虽沽酒人间最独醒石泉窥认瓮花露饮为瓶翻笑耽杯者还应损性灵寄赠知洋州李泽屯田一种分符命最优翠㣲深处是洋州白云遶坐疑山相红斾随行表郡侯禅定僧宜陪静话音声鸟称伴闲游更输属邑钱希圣四季花前共唱酬三门与臧奎推官聫句题东楼二陜三门境江城想未胜早衙连庙鼓夜市杂船灯乞任多朝士忘归有海僧东楼仍更好欲去又同登两宋名贤小集巻二十两宋名贤小集卷二十一钦定四库全书两宋名贤小集巻二十一宋陈思编元陈世隆补草堂集书逸人俞大中屋壁羡君还似我居处傍林泉洗砚鱼呑墨烹茶鹤避烟闲惟歌圣代老不恨流年每到论诗外慵多对榻眠送文兆上人南归油油成独自谁滞复谁催住笑云无定归嫌水不回瓶惟添瀑布杖只卓莓苔如此真行脚余堪我静咍述怀东郊魏仲先生计且随縁任嬾自扫地更贫谁怨天有名闲富贵无事小神仙不觉流光速身将半百年和宗人用见寄兀坐几忘形柴门夜不扄稔怜丞相雨瑞爱老人星妻识琴材料童谙鹤性灵逺山延颈望踈竹枕肱听祖业存圭窦年支有茯苓闲身寄精舍狂迹在旗亭飬药依丹诀尝茶騐水经何时得相见静话向松庭送进士孙磻赴举半生飬钝向棠郊此去深宜夺锦标莫叹迁莺方出谷即㸔一鹤迥冲霄送诗吟恨氷生砚别酒携从雪濯瓢驴蹇童羸山路险他时贵不㤀今朝送王辟太传赴阙呈刘正言吟坐俱头白分携重怆情才堪亲帝座贫不似官行晓雾迷山径秋霖破驿程惟应刘小諌到阙喜相迎酬和提刑王国博见寄兼谢惠竹簟召伯城边劳梦想滕王阁上动诗心闲思巳隔江山逺老别䢷堪歳月深三径出稀青草合双眸望久墨花侵翻嗟珍簟虽蒙寄早晚同将坐卧吟寄赠西川御史薛端公益州同理刘大着陜路运使臧殿院梓州提刑唐察院四贤同在两川时不独民间鬬察㣲蜀魄血流啼亦少巴猨肠断呌应稀文君酒㫖停红斾神女云从惹绣衣雪尽沈寃题尽景齐㸔诏向十州归送薛奎殿院赴阙谪监陜郡滞贤才清雪忻将紫诏开缓步未亲龙扆去回车愿拥隼旟来辞家得得过山径送合迢迢到栢台秋霁山川行色好乗骢䇿蹇恨难陪薛殿院将赴阙先归绛台迎觐不妨赴诏暂归宁跃马惟消两大程七十严君千万里綵衣争似绣衣荣谢孙大谏惠茶卢仝曾谢谏官茶枉作长歌任过夸争似君今相惠者分从京口送村家赠华山何学士致仕累表乞眠云明君始许君三峯同鹤住半俸与僧分益寿药难得朝元香自焚承家多令子冠葢世纷纷依韵和冯亚见赠君向城中住淳风想独还相逢多解梦不见少开颜期约同寻药商量共买山羡余庭际石重叠藓㾗斑赠薛田察院兼呈刘大着居丧贫御史家近亦难归却恐诏起复如何赎绣衣仆夫潜去尽亲友顿来稀惟有刘东观时时扣掩扉寄赠河中孙大谏兼简刘大着李渎处士暂出皇州路不賖莫同梦得动容嗟双旌况镇重华国五府犹为大尹家刘曜卿方知属邑李长源旧寄生涯相逢应是星频聚岂独河山势可夸和詶孙大谏见访之什冬日开门忽似春温颜和气接如亲贵能尚故寻村叟醉误犹唿作舍人茜斾穿林行藓上椹袍拂石坐溪滨仍留雅咏酧虽晚每㸔长先整角巾送贾注归蜀将为千名入帝都却言归隠蜀乡闾水抛丹桂辞京辇深入青山待板舆囊里几般仙药草杖头数巻道经书相门亲友欣相羡富贵终难复旧居长安龙图陈学士宠示重阳日翠㣲楼上见览拙诗之作兼蒙寄翠㣲楼长乐亭二记各述一絶纪而谢之京兆重阳大尹家翠㣲楼上赏黄花秦娥应是停歌吹㸔我诗狂到日斜翠㣲楼斗城谁建翠㣲楼富贵陈家小状头和记从今为四絶鳯毛玉筯与银钩长乐亭长安长乐古来坡新创离亭景致多从此祖筵休别唱记中自有断肠歌和夏台知县李尚贤殿直见赠咫尺县前山阳城旧掩闗两衙公务静三载使星闲云入司房暗苔侵界石斑曾为攀桂客多谢访林间送王专着作之任犀蒲西川宰字选清强东观修文辍佐郎濯锦江边趋郡府浣花溪上问封疆半年讼必消民境数月歌应彻帝乡百里旧闻风物好公余遥想入篇章送张子臯推官赴阙闲想何人得似君泛莲难滞五侯门风清自是神仙客雅淡谁知将相孙寒籁忍堪飘别曲秋霖那更洒离魂青春渐上青云去后会应难向水村次韵和酧洛下宋京见寄声名独步向西都主将风骚敌亚夫龟洛泛应随钓叟龙门游想领生徒公车未召身犹散相府深知道岂孤可惜春时还不见眼前花卉漫芬敷知府石太尉闲抱瑶琴荣临圭窦烧笋供膳刻竹题名因成二絶纪而谢之分茅人忽到茅斋踏破溪边万㸃苔却恐歌钟喧静境随轩只背古琴来笋就林烧厌八珍烟为翠幕草为茵功臣名姓留何处自把金刀刻翠筠池上闲咏㣲物满池塘闲㸔向夕阳草虫腰尽细水鸟嘴多长科斗渔翁字芙蓉野客裳诗成堪写处莲叶碧牋香送县宰王希之阙下到任预忧替替归贫类初离情似芳草逺道逐征车遗爱还留记行装只担书将来好官职愿载此间除寄唐异山人不见琴书友相思二十秋能消几度别便是一生休未得云迎步还应雪满头何时各携杖竟去㑹嵩丘送王祕丞赴阙诏下儒中选将臣衆推何处避君恩图书官职人间美斧钺威权阃外尊兰省交朋迎敌愿棠郊寒士送消魂功成伫听居藩翰肯忆渔樵在水村和薛田察院咏雪三首林间踏去宜沽酒石上收来好煮茶除却子猷当此景高情偏忆戴逵家七字空吟六出花与君无酒只烹茶门前俱絶行踪迹还似袁安卧在家密压溪云入户斜照开睡眼不须茶谁言落处无偏党牵率诗家壮酒家送赵推官赴王太尉辟命旧友敦诗将边城辟去初坐筹销剑㦸行李减琴书戎帐应先遁屯田想未锄萧闗迎有骑瀚海食无鱼家道宁思虑军容纪惨舒唱筹戎幕静登眺戍楼虚马饮沙河浊蝉鸣陇树踈伫㸔归阙日官向粉闱除新栽苇临砌复临流栽初尚未稠长因带风雨逺似在汀洲静阁宜红蓼闲楼称白鸥前春应更好江上梦潜休送王太博出镇桂林主上求人镇大藩桂林虽逺莫嗟叹薛能嘉树非真命韩愈朝阳是谪官甘雨将沾蛮草润仁风先扫瘴烟残龙钟不得相随去愿寄州图枕石㸔谢何学士王专推官王道士同见访闲离锦帐戴纱巾谁送东郊访隠沦旧在幕中珠履客新游门下羽衣人扫苔虽是开三径采薇何由致八珍太史应还怜纒次郎官星犯客星频经嵩阳废观因有戏题嵩阳多废观欲騐少碑文地属村夫子苔漫石老君草生泉更浸松老烧犹焚欲问神仙事悠悠空白云送冯介迎觐离声无管絃空把指频弹唯子犹为客何人不作官前程贫岂易后会老期难想拜高堂下麻衣泪始干送无用上人归中条迢递中条寺秋寻㤀险途履踪临水有钖影入云无像阁分秦树经牕见舜都我曺题壁处闲㸔想踌踟秋夜与陈孟话别草堂灯暗雨萧萧欲话分携重欝陶何事琴中犹怨切凄凉调里鼓离骚寄盩厔知县解且着作盩厔乐天初任地此时君又继多才闲应时到游仙寺石上题诗拂緑苔两宋名贤小集巻二十一两宋名贤小集卷二十二钦定四库全书两宋名贤小集巻二十二宋陈思编元陈世隆补夏英公杂诗夏竦字子乔江州德安人以父死事补官真宗朝举贤良除光禄丞仁宗朝累擢知制诰拜同中书门下平章事封英国公后改封郑卒赠太师中书令谥文庄有集上元观灯鱼龙曼衍六街呈金锁通宵启玉京冉冉游尘生辇道迟迟春箭入歌声宝坊月皎龙灯淡紫馆风㣲鹤焰平宴罢南端天欲晓回瞻河汉尚盈盈题江州琵琶亭流光过眼如车毂薄宦拘人似马衔若遇琵琶应大笑何须掩泪湿青衫咏牡丹红芳争并蕚湘叶竞骈枝彩鳯双飞穏霞冠对舞迟应廷试殿上衮衣明日月砚中旗影动龙蛇纵横礼乐三千字独对丹墀日未斜青箱杂记云夏试制科廷对出杨徽之见其年少遽邀与语曰老夫他则不知唯喜吟咏愿丐贤良一篇以卜他日之志夏忻然为书此作天台道中驱马天台路悠悠渐向晨云开忽见寺山尽偶逢人细雨疎篁长微烟古木春行行遥驿道落吹起轻尘石梁断涧横幽石苍苍古木隂敧危接山腹迢递过云心峭壁峙千仭飞流下万寻秦人若驱策蓬岛路非深观藏珠敏手机心颇自安遮藏有路巧千般主公当面无因见只怕傍人冷眼㸔按诗话云丁晋公为玉清昭应宫使夏公为判官一日赐宴斋宫优人有杂手藏擫者丁请夏公赋诗诗云舞拂桃珠复吐丸遮藏巧使百千般主公端坐无由见却被傍人冷眼㸔再徙西都咏青雀寄张昇谏院弱羽伤弓尚未完孤飞谁敢拟鸳鸾明珠自有千金价莫为游人作弹丸赠术士张介南归上公诗笔千金重逋客归装一舸轻莫到青山更招隠且留明哲为苍生咏燕雀举示胡旦燕雀纷纷出乱麻汉江西畔使君家空堂自恨无金弹任尔啾啾到日斜按诗话胡旦秋监性褊躁居襄阳夏英公常师事之及公贵达胡尚以故旧眡公公出镇襄阳时一造焉一日谓公曰读书乎曰郡事少暇比只作得燕雀一诗因为诵之胡自是少戢广农颂皇哉惟圣躬提天柄亿兆归心三农洽庆广我田事肇修稼政乃置官民乃颁号令号令惟何分条建规恩斯懋斯流冗攸归官名维何启职庀司训之导之播种维时民曰勤止服田力穑昼尔于耕宵尔无斁千耦偕飞百谷咸植既艺浮卤越经封洫官曰莅止纠力劝能痔我钱镈疏我沟塍乃能灌溉爰相丘陵污莱以辟游惰用惩赫赫圣谋有作咸覩畎浍四溟井疆九土沃野万里纵横其畆拥耒成林洒流降雨阳春如膏原隰如鳞我稼既华六合生云稻粱黍稷万井龙文同我妇子或耨或耘八月其获乃登尔稼滞穗栖原余粮厌野盈溢京庾流衍方夏式歌且谣土金同价百姓足矣君孰不足三百之同九年之畜八蜡既通五礼咸穆藏财于民所宝惟谷君哉君哉乐事训农炎帝之教后稷之功方我王度明而未融臣之颂之永矣无穷出守杭州寄执政二絶造化平分荷大钧腰间新佩玉麒麟南湖不住栽桃李拟伴沙禽过十春海雁桥边春水深畧无尘土到花隂忘机不问人知否自有沙鸥信此心青雀青雀孤飞毛羽单卑栖岂敢害鹓鸾明珠自有千金价莫为他人作弹丸国清寺穿松渡双涧宫殿五峯围小院分寒水虚楼半落晖叶从金地下云向玉京飞欲问西来意谁传智者衣桐栢观鸟道寒藤结洞门苍藓深楼台在山半松桧出云心土㬉春长在峰高月易沈羽衣祠太乙香冷石坛隂赤城丹壁排空叠綵虹上真应此驻灵踪烟沈晓日明孤顶云破余霞出半峰巖下法师曽伏虎洞中天子屡投龙他年翠盖东巡狩玉牒终须受大封三井铭石罅山半三井如凿圆不可窥深不可度乱涧四入飞流外落堕石不盈骄阳不涸冷激松桧碧混崖崿山灵所卫神物攸託箫鼓一鸣雷雨间作两宋名贤小集巻二十二两宋名贤小集卷二十三钦定四库全书两宋名贤小集巻二十三宋陈思编元陈世隆补元献诗藁宋庠字公序安陆人举进士开封试礼部皆第一歴官左正言郭皇后废庠与御史伏阁争论坐罚金久之知制诰累迁翰林学士帝遇庠厚且大用矣庠初名郊李淑恐其先已以竒中之言曰宋受命之号郊交也合姓名为不祥帝弗为意他日以谕之因改名庠宝元中以右谏议大夫参知政事庠为相儒雅练习故事与吕夷简论数不同凡庠与善者皆指为朋党如郑戬叶清臣等悉出之乃以庠知扬州未几以资政殿学士徙郓州进给事中庆厯中范仲淹去位帝问宰相章得象谁可代者得象荐其弟祁帝雅意在庠复召为参知政事帝尝召二府对资政殿出手诏䇿以时事庠曰两汉对䇿本延巖穴草莱之士今备位政府而比诸生非所以尊朝廷请至中书合议条奏时陈执中不学少文故夏竦为帝画此谋意欲困执中也论者以庠为知体明年除尚书工部侍郎充枢密使皇祐初拜兵部侍郎同中书门下平章事集贤殿大学士飨明堂迁工部尚书三年谏官包拯奏庠不戢子弟又言在政府无建明乃以刑部尚书观文殿大学士知河南府后徙许州又徙河阳迁检校太尉同平章事充枢密使封莒国公御史言庠昏惰乃以河阳三城节度同平章事判郑州徙相州以疾召还英宗即位移镇武康军封郑国公以老请出判亳州庠所至以慎静为治及再登用沈浮自安晚爱信㓜子多与小人㳺御史吕诲请敕庠不得以二子随以司空致仕卒年七十一赠太尉兼侍中谥元献帝为篆碑曰忠规德范之碑庠自应举时与祁俱以文学名擅天下俭约不好声色读书至老不倦善正讹谬尝校定国语撰补音三巻又辑纪年通谱区别正閠为十二巻掖垣丛志三巻尊号録一巻别集四十巻天资忠厚尝曰逆诈恃明残人矜才吾终身弗为也二月二月寻芳已有期横来风雨固难知润添水榭千波凝寒勒林花下日迟晓匣气昬鸾不舞宝絃声纵夜频移伤春遗恨君须会重煖山炉釂玉巵重展西湖緑鸭东陂已可怜更因云窦注西田凿开鱼鸟忘情地展尽江湖极目天向夕旧滩多浸月过寒新树便留烟使君直欲称渔叟愿赐闲州不计年寄子京八年三郡驾朱轮更沗鸿枢对国钧老去师丹多忘事少来之武不如人车中顾马空能数海上浮鸥想见亲惟有弟兄归隠志共将畊凿报尧仁閠十二月望日立春禁中作闰厯先春破腊寒綵花金胜宠千官氷从太液池边动桞向灵和殿里看瑞气因风生禁仗暖晖依日上仙盘须知圣运随生殖万国年年共此欢落花一夜春风拂苑濇归来何处剰凄凉汉臯佩冷临江失金谷楼危到地香泪脸补痕烦獭髓舞台收影费鸾肠南朝乐府休赓曲桃叶桃根尽可伤答叶清臣纸尾何劳问姓名禁林依旧玷华缨欲知七畧称臣向便是当年刘更生玉蘂花唐昌观中树曾降九天人鸾驭今何许云英如旧春岂无遗佩者来效捧心颦歳晏出沐感事内讼山海有完士希世无良筹偶穿东郭履遂别野人舟不取篆刻赋来肩英俊游私智甚凫短尘容若鸱愁备员太史氏补属富人侯姑学了官事何尝分主忧日贪斗食利歳感星躔周中都富才彦方驾若龙虬茂先善史汉平津治春秋高文用司马格五宠吾丘间濶路逢葛缤纷人召邹桑羊兴贾竖安国出缧囚汲郑贵交盛徐陈英藻遒况乃天下枢雄雌来九州衣冠径复道鼓吹出长楸席上万钱箸桥边八列驺雍容绂鲁玦意气拂吴钩咨余良不韪瓴甓厠琳璆吹竽昔已滥在梁今可尤台阁魏舒被风霜苏季裘有志谢轩鹤无机防海鸥㳟竢杜陵课诛茅归故畴有将独鹤行都市道上者左右奔迫野态憔悴因成短韵明心本霄汉此路极喧埃何意鸣臯罢翻同舞市来波臣忧辙涸海鸟避风灾寄语昻昻质非君羽独摧春夕暄色蔽孤斋空轩向夕开花低应露下月暗觉云来烛牖轻蛾聚风枝倦鸟猜无言聊隠几万境一灵台府斋岁晏节物感人輙成拙诗上寄昭文相公枢密太尉处世何常尽值才虚名高位自惊猜千重浪里随流出百尺竿头试险回衰鬓不徒欺晓雪孤心兼欲伴寒灰嵩阳颍曲风烟接已仗归云作隠媒两宋名贤小集巻二十三两宋名贤小集卷二十四钦定四库全书两宋名贤小集巻二十四宋陈思编元陈世隆补西州猥稿宋祁字子京与兄庠同试礼部会谅隂止奏名以祁为第一庠第三章献太后曰弟可先兄乎乃擢庠第一而寘祁第十累迁翰林学士命脩唐书书成进工部尚书踰月拜翰林学士承㫖复除羣牧使卒年六十四祁将终自为志铭戒其子勿请谥其后张方平言祁应得谥赐谥景文九日药市作阳九恊嘉神期人始多暇五药会广㕓游肩閙相驾灵品罗贾区仙芬冐烟舍撷露来山阿斸烟去巖罅系道杂提携盈䄡更荐借乗时物无贱投乏利能射饔芩互作主参齐交相假曹植谨赝令韩康无二价西南歳多疠卑湿连春夏佳剂止刀圭千金厚相谢刺史主求瘼万室系吾化顾赖恶石功扪衿重惭唶思贤阁图余真愧而成咏沗中二千石罢去輙图真揆余本完士早蒙善养仁执笏班华位飞绥待邃宸如何金紫服乃裹丘壑身西南一面重朅来驾朱轮牵拙歳再期初无德在民形象安足纪崖畧聊自陈质陋眸子了志泰眉宇伸谓谁彼其子而传阿堵神爵里三十八赫赫多名臣瞻前谢前哲垂后惭后人蜀地海棠繁媚有思加腻干丰条苒弱可爱北方所未见诸公作诗流播西人余素好玩不能自黙然所道皆在前人陈迹中如国风申章亦无愧云蜀国天余煦珍葩地所宜浓芳不隠叶併艳欲燃枝襞綵分羣蕚均霞㸃万蕤浅深双絶态啼笑两妍姿绛节排烟竦丹缸落带垂回文锦官日传信到边迟海㯶哆炽风叶张囷皴雨皮厚丛橑列葢端攅旄注旗首物以稀见珍材縁怪忘丑枇杷有果产西裔作花凌早寒树繁碧玉叶柯叠黄金丸上都不可寄咀味独长叹答朱公绰牡丹珍蘤分清赏飞邮附翠笼蹄金㸃鬓密璋玉镂跗红香惜持来逺春应摘后空玩诗仍把酒恨不与君同赠楞严舒公上人丈室锦城隈庭闲地徧苔饭从香积取花续少林开讲昼经残叶禅宵独委煤无嫌一时学要是暮云才将归二首逺假西南守三逢梅桞新衰令宦情薄老惜歳华频郫酿工销日巴禽巧唤春离家何所恨雁后作归人云栈短长亭今兹重作经卭崃叱残驭蜀分使回星旅鬓双垂雪羁怀一泛萍骊驹在门久此曲若为听长安道中怅然作三辅古风烟征骖怅未前山园蓬颗外宫室黍离边树老经唐日碑残刻汉年便须真陨涕不待雍门絃兴亡作今古事徃始堪悲宫破黄山在城空北斗移走冈寒兔隠啼戍暮鸦饥灞岸重回首惟余王粲诗过惠崇旧居虽昧平生契怀贤要可伤生涯与薪尽法意共灯长遗画空观貎残诗孰补亡神期通一语无乃困津梁侨居公宇静寥寥居然俗意销屐间谁记齿带适自忘腰畆首秋残获城西日暮樵比来行乐惯随意度溪桥春晏宴北园天意歇余芳人间日始长落花风观阁睡鸭雨池塘稍倦持螯手犹残蓝尾觞春归无所预羁客自回肠腊后晚望寒日系难定鸣笳㺯已休冻崖初辨马昏谷自量牛汉树临闗密陇泉出塞流登高能赋未风物古尧州赠清逸魏闲处士奕世依巖石褒恩下帝庭姓名高士传父子少㣲星池熘遥通涧家林近带垧分明诏书意天极赐鸿㝠答劝农李渊宗嘉州江行见寄嘉月嘉州路轲峩接部船山围杜宇国江入夜郎天霁引溪流望凉供水阁眠愧君舟楫意遂欲济长川中秋新霁壕水初满自城东隅泛舟回谢公命赋斋舫谈经后官池载酒行斜阳鸟外落新月树端生演漾思江浦夷犹遶郡城东辕有遗恨日想物华清再游海云寺作十里云边寺重驱千骑来天形欹野尽江势酿山回园柰浓成幄楼钟近殷雷斜阳归鞅促飞葢冐轻埃题信相院黙菴对言方有黙因黙乃名庵庵留黙不遣一物遂为三龟扫泥中㾗正恐力弗堪自问呵黙者了然成妄谈渡湘江春过潇湘渡真观八景图云藏岳麓寺江入洞庭湖晴日花争发丰年酒易沽长沙十万户游女似京都城隅晚意寥寥天意晚稍觉并闾闲水落呈全屿云生失半山牛羊樵路暗灯火客舟还暝思输凫鹄归飞沆漭间夏日陪提刑彭学士登周襄王故城聊随汉使者一止周王城片雨北郊晦残阳西岭明野禽唿自别香草问无名谁复黍离咏但多箕颍情东晋仓卒浮江日声明建号初羣臣让禁脔上宰制单綀气鋭开桁战心欢折屐书纎儿竞撞坏不念好家居余昔游云台观谒希夷先生陈抟祠堂缅想其人今追作此诗仙馆三峰下年华百歳中梦休孤蝶往蜕在一蝉空蘂笈㣲言秘宵晨浩气通丹遗䑛后鼎林遣御余风市雾沈荒白飡霞委暗红峨眉有归约飞步与谁同怀古眺望城闉聊属眺千古恨悠悠夏享空台毁韩亡故社留庙祠旌颕鳯溪水识巢牛春色依林动晨烟傍戍浮庌驺闲自集田鹤呌相求町篠夤縁密川葭靃靡柔栎虚迷郑鄙隗路隔轩游感昔如吾辈曾经几斛愁咏史古有容容福人讥龊龊员生贪巧作奏死戒直如弦欲重高门地非论媚灶天诗书大儒冡丝竹后堂㫋东阁飜刍马西园窃瘗钱道谋谁执咎户选不因贤朱鼓成妖日羌雏入贺年须防反室诏终取阖门怜异日谗成锦先时黙似蝉空贻后人叹流涕掩青编览蜀宫故城作国破江山老人亡岸谷摧鸳飞今日屋鹿聚向时台故苑犹霏雪荒池但刦灰頳遗煳处壤阖记数残枚恨月窥林下悲风覔陇来依城狐独速失厦鷰裴回废社才存树隂垣自上苔有情惟杜宇长为故王哀集海云鸿庆院地胜祠仍古春余物徧华山云时抱石佛雨不萎花岭挟楼梯峻巖牵殿墄斜淙谿杂环珮怪蔓走龙蛇供坐僧飞钵香园客戏沙吾游真草草深意属青霞次韵和季长学士正月二十八日出郊见寄之什雅俗传祠日年华重宴辰初阳澹江雾小雨破街尘客葢浮轻吹斋刀俨后陈林芳催兔目原色换龙鳞壤路歌声杂褠倡舞叠新持杯徧酬客惟欠眼中人十日宴江渎亭节去欢犹在宾来赏更延悠扬初短日凄紧乍寒天霁沼元非涨秋花自少妍蚁留新献酎蕙续不残烟戏鰋冲余藻游龟避折莲流芳真可惜从此遂凋年潄玉斋前杂卉皆龙图王至之所植各赋一章凡得八物或赏或否亦应乎至之之意欤遂写寄至之萱草脩茎无附叶繁蕚攅莛首每欲问诗人定得忘忧否淡红石榴移植自西南色浅无媚质不竞灼灼华而效离离实芍药有名见郑风今赏异畴日采花当采根可能治民疾蜀葵红白相嗣繁色钝香亦浅相对庭户间俗尚焉能免竹脩脩稍出类辞卑不肯丛有节天容直无心道与空菊纎茎寒始密秀叶晚逾滋芳意君须识羣葩摇落时芭蕉不枝惟叶茂无干信中空所以免摧折为依君子风官下东泊骖驔一驻车騩云芣木澹扶踈风经御㓂仙游外野识禆谌草创余颍谷寒烟仍井邑时门残日但丘墟两都大道过从盛不称支离佩左鱼兄长莒公赴镇道出西苑作诗有长杨猎近寒熊吼太液歌余瑞鹄飞语惊迈予輙作一篇宝楼斜倚阙西天北转楼隂压素涟白雪久残梁复道黄头间守汉楼船尘轻未损朝来雾树暖才容腊外烟弭节不妨饶怅恋待歌鱼藻记他年寄题相台太尉韩公昼锦堂瑞节前驱昼锦身堂成署榜示州民迁莺贺燕聨翩集嘉树甘棠次第春漳岸夕波通沼熘魏台暾日㺯梁尘君㸔千古青编上得意如公有几人寒食假中作九门烟树蔽春㕓小雨初晴拨火前草色引开盘马地箫声催暖卖饧天萦丝早絮轻无着㺯袖和风细可怜鳌署侍臣贪出沭珉穈珠馅愧颁宣把酒歌管嘈嘈月露前且将身世付酡然漫夸鼷䑕机头箭不识醯鸡瓮外天青史有人讥巧宦黄金无术治流年君看醉趣兼醒趣始觉灵均更可怜余既到郡有诏仍脩唐书寄局中诸僚一章通奏领州麾诏许残书得自随吾党成章真小子官中了事是痴儿昏眸视久花争乱倦手搔余雪半垂所愿弟兄皆杰笔刘生当见汗青期真定述事莫嫌屯垒是边州试听山河説上游帐下文书三幕府马前鞾靺五诸侯王藩故社经涂国侠窟余风解服仇四十年来民缓带使君何事不轻裘拟杜子美崃中意天入虗楼倚百层四方遥谢此登临惊风借壑为寒籁落日容云作暝隂岘井北抛王粲宅楚衣南逐女嬃砧十年不识长安道九籥宸开紫气深春宴行乐家园园芿初干小雨泥饮壶游屐况亲携身轻早蝶千回舞技痒新禽百种啼乗饮草茵侵坐软畏风桃绶向林低阳晖自有留人意衔照高楼未遽西落花坠素翻红各自伤青楼烟雨忍相㤀将飞更作回风舞已落犹成半面妆沧海客归珠迸泪章台人去骨遗香可能无意传双蝶尽付芳心与蜜房将到都先献枢密太尉相公再试州旟騐不才却将憔悴到中台相车问罢同牛喘大厦成时与燕来今日谋猷须丙魏他年宾客但邹枚西园闻道余春在尚及花前㶑艳杯和致政燕侍郎舟中寄晏尚书异时仙阁对三休顿首辞荣动邃旒疏广故僚供祖帐鸱夷尽室付归舟侧堦生玉怀欢宴列壁图山代逺游新句渐高尘累少紫芝巖曲要相求送越州陆学士梅天霞破候旗干乡树依然越絶间挟策当年逢掖去怀章此日绣衣还亭余内史浮觞水路入仙人取箭山牛酒盛夸先墅宴不妨春诏得亲班成都风物繁雄古奥区十年伧父巧论都云藏海客星间石花识文君酒处垆两劔作闗屏对绕二江聨派练平铺此时全盛超西汉还有渊云杼颂无二月十八日席上方忆季长未还不同斯乐欲作诗寄之会使者来已有新章今牵聨成篇拜呈上烟压西郊雨压津满城歌吹为芳辰江形左右衣留带桞色高低麹与尘暖逼园花迎望密晓催林鸟每啼新知君贪拥光华节未肯樽前共惜春九日宴射佳节凭高驻綵旗亭臯雾罢转晨曦堋间羽集号猿后台外尘飞戏马时芳菊治疴争汎蘂丹茰辟恶徧传枝明年此会知何处醉玉颓山不用辞程密学知益州墀涂昼对别尧蓂细札芝泥袭绶馨三蜀旧台唿辐宠十连新府梦刀灵云梯霁日明钩栈雨阁苍苔蚀劔铭只恐廉𥜗歌未厌荧煌归应六符星重阳不见菊蜀地秋高未拟寒翠苞如粒露华干重阳已过君休恨留取金英晚节㸔侨居抱病苦忧幽都城困倦游身抛秃翁板言入稗家流世路风波恶天涯日月遒危心正无泊时底喻穷愁入壬辰新岁五十为衰始仍余五岁衰双眸不明鉴残鬓已纷丝铜虎虽频剖荷囊信滥持何须依老格先作故山期罢学士出守还拜承㫖十八年前玷玉堂当时緑鬓今苍苍伤禽纵奋愁创重廐马虽还笑齿长薫罢山炉飘暗烬潄余铜椀冰寒浆须惭清切銮坡地不是吾人得擅塲西楼夕望炎氛随日入岑寂坐遥帷倦鹜昏投浦惊蝉夜去枝桂花兼月破槎影带星移珍重牕风好羲人即此时尹学士自濠梁移倅秦州于役三年逺论兵两鬓班不辞征虏辟要作破羌还楯墨应圜熟兜烽报未闲浮舠背淮服盘马入秦闗遂阁讐书笔仍余聚米山忆君他夕恨遥向陇云间陪谢紫㣲晚泛积雨涨秋壕轻舟共此遨菰蒲歛铓锷莲芡熟櫜韬岸静鱼跳月林喧鸟避篙归时兴不浅风物正萧骚移病还台凡閲半岁乃愈始到家园视园夫治畦植花因成自叹卧治无功赐告回骤叨鸣履上中台壶丘天壤非真死蒙叟轩裳是傥来经灌旱蔬扶陇出失刊园蘂犯檐开此身踈拙真丘壑不是当年王佐才吴中友人惠蟹秋水江南紫蟹生寄来千里佐吴羮楚人欲使衷留甲齐客何妨死愿烹下筯未休资快嚼持螯有味散朝腥定知不作蟛蜞悞曾厠西都博士名送赵御史仲礼之任南台并柬兼善达公经歴元载王公用道孔公二御史天子龙沙拜法官议郎新戴辟邪冠晓辞漠北氷霜重秋到江南草树寒谏䟽频烦明主听题诗长共故人㸔应怜闾里诛求急尚布朝廷礼意寛幕下风清鸣一鹗台端雪霁见双鸾寥寥渡海三冬翮煜煜凌空五色翰晋代新亭苍藓合梁朝旧寺土花残石城慷慨悲袁粲别墅风流忆谢安千里凭高麾绣斧几回揽辔并银鞍诤臣事业须公等努力明时匪素餐海棠薄暝霞烘烂平明露湿鲜长衾绣作地密帐锦为天木芙蓉皓露浸湘蘂光风猎绛英緐霜不可拒切勿受空名江南江北树秋至仅成丛向晚谁争艳酡颜浅作红月季花羣花各分荣此花冠时序聊披浅深艳不易冬春虑真宰竟何言予将造形悟咏棣棠潘赋幽芳在周诗荣蕚传佛轮千幅细公带万钉圆咏牡丹压枝高下锦攅蕊浅深霞叠綵晞阳媚鲜芦照露斜咏酴醿来自蚕丛国香传弱水神析酲疑破鼻併艳欲留春黄葵黄葵贵丽不夭饶一朶新晴松下高还是尔英临黼座朦胧晓日照天袍咏橙故乡寒食荼䕷发百合香醲邸舍深漂泊江南春欲尽山橙彷彿慰人心过摩诃池十顷谁家旧凿池池平树尽但回堤清尘满道君知否半是当年浊水泥和贾相公览杜工部北征篇唐家六叶太平罢宫艳醉骨恬无忧孽虏诟天翠华出糢煳战血腥九州干疮坤痍四海破白日杀气寒飕飗少陵背贼走行在採梠拾橡填饥喉眼前乱离不忍见作诗感慨陈大猷北征之篇辞最切读者心陨如摇辀莫肯念乱小雅怨自然流涕袁安愁才高位下言不入愤气郁屈蟠长虬今日奔亾匪天作向来颠倒皆庙谋忠骸佞骨相撑拄一燎同烬悲崑丘相君览古慨前事追美子美真诗流前王不见后王见愿以此语诒千秋遣吏视诸公茔树回有感三首文正王丞相两朝推巨德万务罄斯猷汉日左右手尧年忠孝侯名言天下满故事省中留宸篆旌碑首刊文又几秋文靖吕丞相庆厯公三入边烽摇太平啖金真间敌挠酒不寒盟上印情虽切然髭疾遽轻惜哉天弗愸宸幄泪先横宣献宋公昔去劝明辟俄归参大钧公孙未及相诸葛已伤神名待天渊蔽文争日月新英魂同玉树不向土中春咏汉史朱云英气凛生风濵死危言悟帝聪殿槛不脩旌直谏安昌依旧汉三公寄浄名菴僧长吉二首故人诗未报恨恨复经年梦去长江路心知宝所天身依巖桂老诗与暮云传无奈缨緌累犹乖方外縁名高身愈隠孤钖倚巖扄园布黄金地台藏白马经菴云吞暝烛涧月㵼虚瓶坐想谿桥路莓苔又几青九日食餻颷馆轻霜拂曙袍糗餈花饮鬬分曺刘郎不敢题糕字空负诗中一世豪两宋名贤小集巻二十四两宋名贤小集卷二十五钦定四库全书両宋名贤小集巻二十五宋陈思编元陈世隆补伐檀集黄庶字亚父号青社分宁人少嗜学有大志庆厯二年时年二十五以诗赋登进士歴佐一府三州皆为从事生平抱负竒伟卒未一展皇祐五年自编所作诗文二巻题曰伐檀葢取素餐之义以自识愧云子三大临庭坚叔达偶书此心为地把书耕若问生涯指六经欲语世人真富贵胸中珠玉又无形读赦书诏书一尺洗寰瀛舒巻雷霆万物惊天祗无私均雨露地縁强半是榛荆人间疾苦言堪疗塞外豺狼腹未盈不是朝廷用桑孔丁宁浑只念苍生遣怀六载红莲客差池又一年无人和白雪有意补青天肝胆论兴废诗书谒圣贤尊中古日月穷达付陶甄山居独酌山寒未放春消息独把单醪慰寂寥书对圣贤为客主竹兼风雨似咸韶醉乡城郭灯前到愁贼戈矛盏厎销野菜溪鱼随分有不堪回首呌箪瓢春日闲居缰鎻身闲似未名方愚情性被春轻酒教笔砚因花废路为亭台与草争野客笋邀煨短茁隣僧茶约煮新萌无时杖屡穿林去真是寻芳户一丁赠山寺僧慵饱浮图世共憎蓬蒿师独养牛耕田驱白石年常过林印薪青歳旋生竹似子孙怜笋茁树添松柏补风声眉头怪得春来喜雨起蔬苗粒粒成寄子蒙授常宁令疎率君堪爱无心官又高身思眠白屋人勉着青袍号隠疑名福贪归似姓陶常宁邑虽小应合得牛刀灵竹緑隂清韵竹萧然歴歴当年泣泪㾗千古舜妃湘水底必应憔悴有惭魂山水卧屏林泉生长厌应难更写方屏几曲间仕宦东西苦无定此心长似宿山家和刘卿材十咏耕者四海兵今息耕夫未得知黄梁不敢喫盌尚半蒿藜牧竖逐处随青草生来不识愁旱田干欲死拍手也须讴红树几树浓于茜斜阳景最幽忽因风雨尽全减十分秋野庙中国浮图盛祈禳渐不过吾民非独困山鬼恨尤多堠子一堠居市㕓百堠居林莾土木若有情山中亦惆怅水鸭忆在山中日溪边把钓钩相逢恐惊起招手却回舟溪声至音不可收今人滞形器欲知古乐心山中此声是草市冲市柴鱼集应山鸡犬号问知人苦乐米价不须高龙潭寂寞真龙去雩坛血不干世情多冷煖对此鼻辛酸溪桥忆得别离日乡桥桞脚斜读君诗一转全似到吾家观雪疑是天公戯都倾海作盐松筠知不变丘壑见无厌清为诗家极寒因酒户添冬温成俗疫得此胜针砭酒千载醇醲意长随曲蘖新解将今日月转入古干坤闷至胜良药愁来敌故人几杯聊酩酊五斗趣还均登郑氏阁林泉无价自由身缰鎻登临趣未真望处好山俱得力夜应明月不孤人任从心外烦于蚁长对尊中别有春当日若知风物胜定携鸡犬过江濵立春此日春方到春心亚舜尧勾芒如稷契大蔟似咸韶衡柄三阳把陶镕万物翘家家助和气剪綵作花飘题人移牡丹林上春来恰恰忙安排颜色与春装栽培欲报应先发根祗谁移不改芳红药便随心减价黄蜂偷喜蜜添香凭君剰酿㸔花酒待挿花枝满首尝探春雪里犹能醉落梅好营杯具待春来东风便试新刀尺万叶千花一手栽笻竹杖琴鹤为友朋出入常拂拭生来节便高故有扶危力题东寺柱竹风松月牢于鎻闗闭人心物外情燕雀闻经俱已惯归来不怕读书声教绳权学书偶成文字有縁曾弄墨见来官小免咨嗟喜将笔砚传生计不失诗书作世家字识姓名能指㸃写因梨枣不倾斜着鞭莫落时人后三十尘埃监汝爷次韵答王甫判官尘埃蹭蹬落麤官赖有诗书可自安人到圣贤由感激国施钟鼎为艰难须期燕骨千金价莫动黄陂万顷澜穷达功名无早晚好山宜且醉吟㸔致政吴侍郎挽歌词千里资甘㫖凄凉一日遗为臣如广受生子似臯䕫笔砚诸孙哭讴歌几郡思秦人失太守翻有怨天辞荆棘二疏路几人同撇衣仕涂师白髪国老欲彤帏遗箧诗书满行旌雨雪飞陜民应泪落不见板舆归署中新栽竹移作园亭主栽培霜雪姿不辞桃李笑只待鳯皇知少已留风住踈宜待月筛相㸔时一醉谁道小官卑和题云台观太华疑挨毕昴回欲观形胜上云台雪中地把银屏立雨后天将画轴开景好更宜和月㸔客忙常是爱山来我知游者登临意常恨西轩落日催都㕔诵书偶成主人调鼎手千里刃迎虗暗使民如堵能容吏似樗莓苔眠杻械雀燕听诗书刀笔应无补身为白蠧鱼题公美庭前芦长安只説谁花好君把青芦砌下栽鸣雁也知人好事几时衔得入闗来和公美季秋书事知君行县乐经见饱朝昏禾黍富年户牛羊落日村趂云㸔华没冲雨渡泾浑颇得诗家助聊应慰旅魂送石都官赴阙为郎四十者堂有二亲稀止仰官为养行应泪在衣白云偏伫立黄犬好频归去有山公启天心正似饥长安贺晏相公生辰衙鼓簮绅动灵椿荐寿醪吾君合尧舜此日降伊臯紫诰文章老丹青事业牢乃朝尊柱石千里辍钧陶民即讴歌借霖应梦寐劳秦人下车乐逺迩赋崧高次韵和言怀五常为种耕情性天意宁分有与无史解戮人惟戮古地能埋死只埋愚青云易把诗书买白髪难停日月驱顾我无才背时俗浮名早晚见归途和子玉病起游书斋萧斋久不往筋力试笻初牕户蜗涎鎻尘埃䑕迹书病魔虽已去诗癖竟难除苔地欣重扫徘徊意有余依韵和舞阳杨令九日羊川小饮之作青帘白屋得新醅坐待村童买果回旋捻野花为泛菊更寻山路作登台世途已把灰心死罇酒聊同笑口开多谢晚禽知客意歌吟来往劝余杯谢赵太傅遗聚米图经文武生贤子羌图帝所多始欣知马援终叹失亷颇苍䑕巢遗藁黄埃鎻旧戈逺人犹偃蹇掩帙泪滂沱哭水丘随州卧理隋民欲问安讣邮俄至废朝餐秦川旧会欢如在汉水新书墨未干丹旐已归人寂寞素车徒有泪汍澜时情冷煖尤无味一臂相知在肺肝席上送韦中舍归襄阳如君七十少梨栗有坚牙琴杖新行李云泉旧世家寻求栽树法拂拭钓鱼车独羡今归去青衫脱有涯次韵和真长新春偶书东风寂寞掩柴闗时苦删文笔冻干只把诗情磨世态更凭酒力御春寒尘埃不必频弹铗巖石终期共挂冠叹息长安名利者干坤未似斗筲寛伊川喜雨尺雨乗春慰望深家家仓廪一年心伊川父老还知否此是随车傅説霖送真长书记知舞阳尘土淹沈客诗书梦寐身又辞千里幕去布一同春路想多归户庭应絶涝民青衫莫嗟叹知己在陶钧饮张承制园亭百年生计一张琴敝轸枯絃抵万金世上几人曾入耳罇前此日是知音清风明月虚无境白雪阳春寂寞心莫讶南薫沈听久致君基业用功深和陪丞相听蜀僧琴小园岂是春来晚四月花飞入酒杯都为主人尤好事风光留住不教回八日探菊行遶墻边菊踌蹰赏物心秋风应有意明日是知音酒惜浮花醉诗留把叶吟儿童欣佳节捻蘂试黄金市得笛竹簟因成诗八尺枯氷簟一筒小轩拂拭趣谁同罇前声负千杯月牕下光赢一枕风易向曲肱增意旧诗因仰㸔有新功蠧书围遶高眠处梦与尘埃路不通庐山道中遇黄介夫因寄四十字冷日苍山下相逢笑又颦文章已脍炙名位尚埃尘昔见缨尝请今言雉欲驯妖氛满南郡忍醉解池春次韵和雪霁游西湖雪会游人意元朝变物华醉乡银作界诗客玉为家鱼影纹冰縠禽踪篆霰沙余英恐销尽目断夕阳霞次韵向元伯春晚有作好花未得千塲醉风雨飘零又一春自是劳生无暇日芳菲何处解孤人次韵居正暮春感事物报春光去已深残红满地緑成隂晓花便好吟诗惜余景应须载酒寻欢意莫教时节挫穷愁自倚歳寒禁园亭况是登临胜何必流年动素心次韵元伯西轩桃李李白桃红气味奢早须分付醉吟家春风春雨难期信便是无言做落花望春偶书信马寻春上古原天工一幅绣平川花应笑我将诗句便当游人费万钱次韵居正四月牡丹四月残红日日稀平阳园槛正芳菲春知东馆酣賔客应是阳和未放归和元伯走马㸔牡丹城中走马趂残春探取红芳日日新何事有花不吟醉姚黄魏紫属闲人次韵元伯初夏南洋河即事芳菲已去絶音尘临水踟蹰景又新应是溪源来最逺落花流水洞中春次韵子仪初夏偶作醉红方寂寞吟緑又装成雨急荷宜听清风簟可迎燕忙谙物态花尽见时情独有无言意不知枯与荣㸔春牓偶成每㸔春牓独嗟咨蹭蹬尘埃已十朞韩老有知应笑我归时无计只痴儿陪丞相游石子涧賔吏亲携涧底行潺湲风递似相迎只应山鬼知公意乞雨新添瀑布声涧下禽鱼识上台听泉履迹徧苍苔巖边不欲踟蹰久只恐商王梦逺来次韵和真长四季牧童怯雨宜晴不识愁去随青草牧春牛无人古路歌兼笑归去山花挿满头晓牧侵星大暑天昼寻芳树緑隂眠惜牛不使冲残日归带黄昏饮小川角穿黄穗手横笳不省人间有鬓华落日西风归去路枯桑黄叶两三家枯笛手持无律吕清风曲调逐时新数竿冬日浑无价暖靠牛眠不教人次韵元伯晓出白门山形云染翠屏曲溪色练铺银汉东楼台一轴古今本行者往来图画中栽竹小槛栽培得此君緑隂踈韵似相亲从来风月为三友吟社新添客一人嵩山峩峩镇中夏峻极万寻隮突兀磨天顶窈窕入地脐中林兴夏雹半壑卧秋霓泉恐连青汉峯疑拥碧圭云高千里见雨到八方齐渤海㸔如带青㝠上是梯醉堪扪日月吟可摘娄奎翠葢何时动金为玉检泥隠真斋庭多怪石小诗求数株曾经禹贡清泉骨今是莓苔几世孙知君突兀满庭户乞我雨中云数根和元伯中伏夜雨南洋河水泛雨洗三齐中伏月乖龙连夜起云门溪声斗似银河落惊断诗书一梦魂登郓州谿堂仁智模来物状亲登临宜入古图身惯看韩老诗中景树色泉声似故人中秋夜月人间共赏中秋月酒社诗家意味长天上必应霜露早桂丛凋尽饱青光辇上会里人子蒙饮秋风吹客衣归思入梦寐相逢在千里一饮胜百醉果脯随分列不减到家味平生金石心颠倒独莫弃何时不搔首共话医国计恨未得杞梓欲把斤斧试尘埃鞋履穿各走车马地唯兹栖栖怀酒椀可以慰探春春色若有价黄金量山丘几拟把酒吟浪欲开口酬今朝庭桞枝抝折丝已柔东风弄五色渐落草木稠我营赏春资瓮盎蚁已浮山川天开尽秪拟酩酊游对花诗昔甫白在造化困刀尺我生几年后浪自镌顽石对花独把笔好句恨莫得莱阳与采石孤坟没荆棘几欲肉白骨再挿风雅翼海为一杯酒地为一领席醉坐吟万物话出埋霹雳干坤髓可掬鬼神泪可滴人生贵适意身是天地客糟牀不可干吟纸须强擘花落若解医有金费干镒和白云菴七首白云菴白云无种满地生有时出山为雨露老僧惆怅望云归尽日庵前自来去清风轩老僧栁榻人不知独与清风自来去朝昏晏坐向轩中此身便是清风主宴坐台老僧坐见万物空徃徃终日居此台破衣兀坐若枯木山鸟不怕行莓苔醒石老僧拂拭待游者云骨一片莓苔青尘埃万事心若醉到此不觉令人醒磬石古乐破散郑衞起走入万物不可名山中惆怅莫能到疑是舜时韶一声明月台老僧山中嫌月窄夜夜独上高高台四边不肯着间树故要满坐清光来白石涧林间旋叠石为路日日自汲涧底泉老僧意趣似童子洗手濯足听潺湲登扶风王宗元山亭云收南山头太白青崔嵬我有泉石梦坐对怀抱开小池数斛水渉鸟来毰毸遗翎与行迹纵横在苍苔忆得钓矶上到家如一回蔬畦参差緑採掇助酒杯痛饮不能去遶竹犹徘徊主人林巖癖笑傲苍烟堆心忧百里病良田正黄埃欲知主人喜雨抱山脚来赋得退之画像功名已写后来耳身入人间图画㸔叹息浮图满天下犹疑怒髪上冲冠游石瓮寺飞泉自有迎客意声到山前入人耳泉声引行不知疲石路硗确折屐齿长安睫满车马尘林嵒夜夜来梦寐云烟郊原铺古图心眼开快明如洗渭流屈曲成大篆书破野色为緑纸丘墟沈吟古兴废秋风正入红树起折碑断垣卧荆棘意思纷乱不可理穷幽更下苍崖根把酒坐听潺湲醉山花似欲劝苦饮时散清香入人鼻奔走恨不身长游喜写姓名藏薜荔喜雪长安雪一尺朝扉失南山生喜疾疫消敢避衣褐单闗中西征后所向饘粥悭去年新钱敝千里成凋残漫漫丰穰候风俗开容颜秦人饱稼穑共望仓廪寛幕府俸薄少藜藿日满盘明年麦定好慰喜聊加餐次韵和松迳行人旱亢日共䕃苍烟姿岂识雪霜心但轻蝼蚁皮中为栋梁用莫叹斧斤迟樗桞尽牺象后凋终不衰登大云顶区区霸迹欲知小试上大云孤顶㸔老僧指我日上处镜靣泻出黄金盘送黄景㣲西逰先生古肝脾久恨不得识唯闻公卿家要作门下客千载卞和泪争磨荐书墨姓名落四海履杂车马迹尘埃十载衣几度改颜色纷纷九衢中拭眼见珪璧敝褐埋衆人胸肺无丈尺从来饥渴心既见转不释斗酒听语论今古吐白黒秋入汴桞枝买马欲西适寇方豺狼骄似汉子弟国予知弱诸侯必得主父策谢刘簿李尉见访诗书卧篷荜柴门昼方开邑官刘与李马蹄破苍苔林居厌鼃黾喜振敝席埃见此六翮姿茅荆共徘徊我欲驻车辙蔬果倾旧醅山花恨未饶何以助酒杯今古饱夜话痛饮胜百回春风旌斾满匏𤓰去难陪送郭评节判磨勘尘埃衣襟改颜色独洗青衫三十年足迹不入奔走途来徃铨户鞋履穿一时同上青云人徃徃裨补造化权朝梳满手见白髪叹息不置齿牙间只言归田有几畆种秫欲酿山中泉腰边即见佩铜墨我喜百里疮痍痊登见山楼太守终南为客主出入厌倦马与车与山朝夕欲还徃作楼近在室一隅主人去久山寂寞正值青帝催焦枯我拘簿书甚杻械摆脱步上提酒壶郊原犹未见春色似据水墨长安图也知好景天更惜高峯常是云糢煳安得风伯持大篲扫洒百里如屏铺显昧万状古诗国收拾可秃千毫书我来愿作风雅户醉倒坐待明月孤去家若有巖下梦免复夜夜寻归途和题竹轩小轩移得清风枝知君公退来忘机山禽自识主人惯客到有时惊不飞下碁古人欲写得丧形万事画在方罫内黑白胜负无已时目送孤鸿出云外暑轩夜坐夜气入庭树小轩坐前檐清风动巨箑浮云卷重帘月迟待友旧蚊噪憎䛕谗轻凉若可买金愿量谷巖闻蛙佞舌儿女柔异教蜩螗喧岂能听蛙黾静枕诗书眠忆竹亭蓬莱楚山底傍舍竹四围狂鞭入门户乱笋争墙篱与竹事还徃相对一束书壮长走世路驽骀强鞭笞尘埃客灞浐逺梦夜夜归小亭久不理漏栋生白芝偶放簿书笔杖履改旧诗唿童诛蒿莱扫洒莓苔基谁庭无花卉憎有儿女姿独移苍烟本慰我千里思生生山林趣亭园有光辉免使清风来留在桃李枝月明遶竹步捻脱颐颔髭相向若知己动摇影参差人间欠药石稚乳骄羗夷青衫汗污垢寸尺莫可裨忍作仓廪盗宁老诗书饥养笋为钓竿早晚耕蒿藜和白塔寺四首四开亭亭前流水醒客耳亭上白云开客颜老僧有意厚来徃四开更令㸔好山听泉五音入耳大声散情性破碎不可完而今虞舜欲仪鳯愿献泉谱为诏源芳亭峩峩佛屋遍四海志士叹息伤容颜高僧淳拙有深意独自结茅山水间水阁山僧听泉心不足凿池汲引为蟾泓自言犹欲洗俗耳夜静为闻鼃黾声和暑雨偶书暑如煎烹欲狂走勐雨如洗沈痾瘳宁知诗书一枕梦便作桃李三春游蛙蜩呌噪若交旧蛟蝇痴钝如仇讐今君病起正高卧庄蝶处处宜相求渔家挿屋数竿径穿篱几尺船水乡菱芡足不着免租钱宿赵屯芦花一股水弭楫日已暮山间闻鸡犬无人见烟树行逐羊豕迹始识入市路菱芡与鱼蟹居人足来去渔家无乡县满船载稚乳鞭笞公私急醉眠听秋雨宿采石秋风宿蒹葭花落若霜雪江山古兴废荆棘垒出没水收凫雁声夜静寒籁发渔舟自来去笑语载明月诗形动笔墨恨乏风雅骨谪仙为黄土冢平名突兀句编天下口千载字不灭人间比兴复泉底魂魄悦坐诵姑孰语酌酒当枣栗醉梦若可见好句当须乞拟欧舍人古篆𨽻书满纸籕文废字法破碎失本根中间阳冰入篆室下笔日与丞相亲㸃画各得万物体科蚪筋骨千载新泉铭学语童子知大厯几字名忽振足知古人自负恃碑岘巨石垂千春篆字堆积天下字晚得纸本如希珍铺舒墙壁动人眼直木曲铁若可扪人为黄土久寂寞略不讹缺才鳞皴我疑山鬼恐漫灭徃徃镌凿施斧斤公来醉吟江山国得之爱叹何慇懃刻词犹恨纪不足句句与古风雅怜一旦纸贵文字市鬻诗贾篆声云云苏梅鸾鳯相上下鄙语燕雀何能羣大孤山彭蠡百里南国襟万顷苍烟挿孤岑不知天星何时落春秋不书不可寻石怪木老鬼所附兹乃与水同浮沈鸣鸱大藤树下庙祭血不干年世深轴轳千里不敢越割牲酾酒来献斟我行不忍随人后许国肝胆神所歆落帆夜宿白鸟岸睥睨百遶寒藤隂银山大浪独去险比干一片崔嵬心宦逰逺去父母国心病若有山水滛江南画工今谁在拂拭东绢倾千金汴河汴都峩峩在平地宋恃其固为金汤先帝始初有深意不使子孙生怠荒万艘北来食京师汴水遂作东南吭甲兵百万以为命千里天下之腑肠人心爱惜此流水不啻布帛与稻梁汉唐闗中数百年木牛可以腐太仓舟檝利今百于古奈何益见府库疮天心正欲医造化人间岂无针石良窟穴但去钱谷蠧此水何必求桑羊樊侯庙隂森樊侯庙古木澧水傍兹民畏如生奔走豕与羊家家奉侯讳若在父母堂我来憇行役再拜奠公觞面英雄姿名与此水长风偃衆树枝拟若怒鬛张隂官有兵师想在贲育行今兹寇敌骄内为府库疮安得七尺躯长战再激昻横行匃奴中庶以康肺膓两宋名贤小集巻二十五两宋名贤小集卷二十六钦定四库全书两宋名贤小集巻二十六宋陈思编元陈世隆补伐檀集逰石池潭吾家溪潭动百尺坐见游鱼可倒指月明无风水不动钓丝鑑中出朱鲤乗闲具酒席草岸唿经一举尝百尾鲙霜炙玉眠鸱夷树挂落日醉不起几年手板负青山趂鱼舷声不入耳凉秋九月役吏事瘦马奔走黄叶里有酒不得好景饮访古或问刍牧子指我石池十里近苍苔畏厓碧无底楚王北游叹寂寞创竒造幽有遗址我来徘徊知是否废兴尽可付流水髣髴故溪在吾目濯手潄齿有余思开罇喜与风景遇芦花入盃劝人醉渔翁有意助酒巵青竹尽日垂空饵我疑溪灵靳异景不遣红鳞满人意人生天地未归客计较富贵羞犬彘当须醉倒载月归不信郷梦留不止食鲙秋风莼鱼肥兔罝嚵涎落溪友入昼梦但苦青衫缚落日渡河水食指相悟觉宿夕治鲙具共作泛舟约网罟遮青答老鳟荐丝臛玉软饱下筯坐视肴果恶酒薄如疲兵对此得衞霍回首食五鼎适意均一乐人间军须后甑釜有藜藿甘鲜岂敢事聊此慰寂寞家僮来持双井芽数数饮之輙成诗以示同舎我疑醇醲千古味寂寞散在山茶枝双井名入天下闻建溪春色无光辉吾乡茶友若敌国粪土尺璧珍刀圭嗟予奔走车马迹尘埃荆棘生喉頥煮云为腴不可见青泉緑树应相嗤长须前日千里至百芽包裹林巖姿开缄春风若满手喜气收拾人恐知江南阳和夜欲试小斋独与清风期石鼎泉甘火齐得混沌不死元气肥诗书坐对为客主一啜已见沆瀣醨通宵安穏睡物外家梦欲遣不肯归不信试来与君饮洗出正性还肝脾灵井何年清泉眼几斛涵苍苔瓮盎日夜至长满莫可涯天旱不知竭衆流起黄埃淘绠干未定能使沴气开庙祠失根柢故老奠酒盃蚕民呪枣栗千斤意徘徊儿童惯冷煖预知春秋来临之鉴须眉方鑑无煤炲窟穴若喉吭我疑吐云雷何当鞭蜃螭与国驱旱灾过建成侯庙鸣鸱古木末饥鸟啄斧柯下有黄侯宫清风在藤萝公昔为刺史俗若闺门和德铭颍人心千载不可磨至今奉如生慢侮莫敢过破祠望道路丹檐独峩峩春秋赛豚肩里巫日婆娑牛童不知此来徃夕阳歌过许由冡稷契宁渴死不饮箕颍泉先生独洗耳不听天子言清风饱进退千载何悠然孤坟没荆棘高名争青山嗟我迍邅身一命行十年味薄无辛咸璞顽废雕镌朝行箕山麓暮挹颍水源竹帛何处所搔首熊鱼间白云要闲友尚苦儿女牵丈夫合勇决顾计羞面颜洛阳道中秋风满巾衣洛水行饮马山川气象老身若在古画嵩云知客心峯色正扫洒荒草徧丘墟沈吟动舒泻过少姨庙隂森老柏少姨庙炉烟蓬勃疑行云祭盘狼籍山鸟饱巫祝生涯来徃人竹轩小轩与竹事还徃庭下寂寂无客尘开书读对圣贤语一畆清风为主人赋闻角角本金鼓俦独主昏晓色日收云气黄月斜霜露白征夫朝夕闻泪落甲铠黒时年腐櫜鞬白首眼不识严城重启闭不废角人职老农鼓腹听安识天子德赋小桐小桐才几尺气压百歳樗雨露意未饱风月韵已孤鳯凰肯寂寞燕雀空踟蹰天地有和气想为桐之腴我愿刳作琴献上九重居坐使薫风还虽死骨不枯赋辘轳火云旱风苗欲死曲木直绠寒泉深耕夫泪湿原上土老圃顾盼轻黄金赋古佛树老枝半死碑断壁底眠古屋颜色改有佛独岿然苍首熘雨足坏臂蔓草纒野老每再拜徃徃报丰年孔祠照四方制度丹雘妍朝夕过其下孰肯为㳟䖍土木兹仅分吾民信益坚佛法入人心谁与斸其根苍苍不可问用意或者偏木蠧罪岂大付与啄木权胡不啄佛徒使蠧民之天断碑古寺得断碣偃卧败壁隂莓苔入破字欲读不易寻姓氏驳难辨展转风雨侵尘冗夏蛙宿草盛秋虫吟田夫煅可砺老妇寒可碪伊非浮图家嵗月徒骎骎予闻岐阳鼓篆法抵万金存者十止九太息涕泗霪次韵和中伏坐夜万兵昏雨过暑斗挿云倾老佞溪蛙静真交海月生游氛褰幕帟逺籁起茎英清洗尘埃虑幽通造化情酸咸时味薄寂寞古途亨去象筌真意无形写天声诗疑窥杜子文欲造盘庚身在清风国神逰白玉城希夷乗浩气沆瀣饮元精坐久忘昏寐回头有启明灸赘疣赘疣在予手累久至三四初视若外物于意不能置居闲或灸灼已没出复继赘出与赘没曾莫生死异天地赘一气万物赘天地赘复赘于人小大而已矣人之于为赘作为有大忌至理本无事破真以为伪善恶乱大性赏罚乱大治宫徴乱大声青黄乱大贲寸尺乱大刑酸咸乱大味大朴如疮疸空虚无完理天地不尔仇尔独赘之计耻指不若人孟子其有谓志小略其大殆非达者意弃火复投艾两忘吾赘赘赋八月竹我养一轩竹秋来成緑隂万物有衰意独怀霜雪心西风嵇叔醉明月白公吟回首㸔桃李何尝费百金游云门山南山州之屏四时改颜色日夕太守宴供帐减缯帛更求秉烛饮图写在四壁烟云时藏埋景好宜爱惜我官府中尘喜与山相识泉石未还徃愧负苦逋责秋风复杖屦持酒穷胜僻莓苔转苍崖郡国在几席废兴赋飞鸟牛羊自朝夕风物摹大句寸薄徒噤嘿唯作酩酊归山月吐半壁沈吟又慰喜三友添饮客携家游矮松矮松名载四海耳百怪老笔不可传左妻右儿醉树下安得白首巢其巅庭树聨句枝字为韵婆娑庭中树老大千年枝百弓蔽赫日四座生凉飔影怪疑龙蛇声和认埙篪木被斧斤赏声辞尘埃欺轮囷壮士叹冷淡童子嗤盘根得地固挺材本天资枌榆谩百尺杞桞徒一围节坚费刻画莫讶绳墨迟枝狂跃蛟虬瘿怪蹲熊罴有时相摩击徃徃霹雳飞筛月碎玉散障日翠幄垂腹空嬾龙卧实少饥禽悲败叶童仆憎清隂儿女嬉堂萱小人态堦药老婢姿春禽似竽笙夏蜩若羮糜提孩不出户知时如蓍龟得成孤高状敢㤀毫末时身遭藤萝蔽心与松柏期晨烟拂杪起落日侵梢齐老蠧病其中啄木为良医公输不在世志士空嗟咨止知楩柟高苦厌樗栎卑大屋必欲构老匠宁终遗栋梁如採收散材安足知斑石枕聨句斸得西山骨磨砻露斑驳凝结一何怪形模万难学直疑彩云根又讶紫珉璞中瘦蛟腹外文灼龟殻冷剖清泉肝搘老鼈脚坚方君子性清纯圣人朴有气当补天无瑕应并殻定渍盘古苔想漏神农药堪作寝寐宝尤是炎蒸託眠月病头愈横风酲肺濯珊瑚侈可唾陶甄脆堪扑夜静魇鬼惊昼冷诗魔愕首惬无俗梦心清去烦恶蕲簟方敢友蜀笻良可剧何必檄愈风何必文驱疟质任儿女嗤顽宜僮仆谑枕流固迂诞籍糟徒落魄润生审将雨辉发疑有珏髑髅庄生狂琥珀宋武薄欲鑱中郎铭文章体犹弱欲秘淮南书神仙志非乐我疑混沌鑛谁与砻窍凿可作甘寝舆华胥诣㝠寞子道足施为我拙困婴缚已谋其巾履行当老嵩霍子其乞我归终焉卧云壑嗜好我已癖须求子虽悫氊旧王固惜瓢陋颜不博异时一经子便当千金橐客退独摩拂卧送山月落送苏田司理秦人勇鬬暴狱讼号难理锱铢较罪法阙责莫可避蘓生决曺掾以明缚姦吏我见狱户囚出入有平气章章三年课已在山公启六月暑湿衣出汗若炊燹俸㣲迫朝夕冲热事行李一身不能赒送子肠腑沸送李室长庆州宁觐我爱孟坚文学饱持笔去作将军客铺张大汉征北功手携直上燕然刻千载事挂单于眼至今犹若擒白黒几年羌夷疮一方窟穴味扫北士瘠我生南方长诗书爱国区区肺如炙欲于塞外勒姓名徃徃夜梦贺兰石一来长安事刀笔驽骀不展刍粟力峩峩李公邦之梓声载百郡如霹雳今年权佩庆州印上马威至吞秋色羌夷奔走若奴婢𠢐面童子嗔可革白头庆民能记数前时太守有隂德试求园中手栽树边人应作甘棠惜老㓜事公如父兄妥帖不敢相于极子来别我省塞上霜风渐着边树赤尘埃恨绊不得住安得钻眉生羽翼子今才华笔端富山川去入风雅骨黄云白草牛羊肥区落鸡犬晴歴歴将诗写作聚米图归来为我一指画和栁子玉官舍十首心适堂一屏一榻无俗尘左置枯琴右周易重门不闭谁徃还明月清风是相识思山斋吴儿心着吴山深终南满目不自慰有时蝉蜕书几边梦到五湖千里外小池清泉数斛闗幽事坐见镜中鱼徃来浮萍蚀尽秋月面霜为一磨如匣开新泉墙根新冽寒泉眼风廊一股来泠泠灯花夜半知我喜恰是旧山穿石声竹坞笋随人意踈处生清风如归自来去虽然不与俗子期隂过隣家亦销暑土榻牀前一尺二尺泉牀后三枝五枝树眼间图似在家山梦魂不使东南去怪石山阿有人着薜荔庭下缚虎眠莓苔手磨心语知许事曾见汉唐池馆来茴香隣家争挿红紫归诗人独行嗅芳草丛边幽蠧更不凡蝴蝶纷纷逐花老蜜蜂秋成想见香租入菊露枫胶蜜几脾日日山僮扫红叶蜂衙知是主人归芭蕉有底春风能好事解将刀尺翦青天知君新得草书法旋巻碧云供小牋送杨侍读自长安之蜀西征七年四方病闗中所向尤疮痍欲令福星及憔悴千里特辍廊庙姿公如手持天子德家至户到人人施秦俗鬬暴号难理列郡京兆犹鼎沸公来寛假讼诉少杻械颠倒生菌芝神疑公惠入人浅六月巖谷囚雨师雩坛滴酒上未干霶霈已洗旌旗归老农笑唿刺史雨菽粟茂好公所携几年军须俗枯藁老㓜不足蒿与藜薄田今亦夏秋稔窦窖饱满鸡猪肥公之去思甚明白衆口已写德政辞镌鑱不要路傍石人心自是长安碑今年夷马饮泸水苴土新佩黄金龟相如才高去谕蜀弩矢故事重光辉雍人欲把㓂恂借益部已叹廉公迟傅巖今属九折外帝梦即徃西南涯答王甫判官示游兴庆池之作东池十里近遭匝风物饱南山若户屏登临四时好我初来长安脚拟朝夕到纒绵簿书间拘禁若囚盗一歳无几至荏苒成吏考夜夜千顷月只供钓鱼老平生林泉心探竒欲倾倒咫尺迺尚尔满意宁可保君官苦近市危坐若林藁偷闲呶呶中跃马志歊暴登览足意思满腹若怀宝归来成新诗使我愧怀抱依韵和酬雷太简见贻之什生长诗与书不信世道难出处愧古人章句得一官舌强不肯柔开口谁欣欢十年走尘土蹭蹬苦地寒纡朱非良贵宁较厚与单古心自突兀胸中鬰万端昔常玩于水今乃知其澜身世心已灰人事鼻可酸病卧得君诗喜拭昏膜㸔意逺辞淡泊稠重欲相寛以言药我病吴鲈在秦飡大句牵勉酬韵高语难安谢崔象之示诗稿古乐治情性故使风俗完郑卫入人耳雅正声日殚教化走薄恶靡靡如转丸全音不可见来徃寂寞间我疑至和意独落诗人肝或以鸣道德或以伤忧患存者三百篇兴寄青与丹至今如清风留在高木端敦厚久衰落坐见王泽干后世其得者或谒道之门失者抱太羮竞下咸与酸最晚李杜出遂将风雅坛内以康心脾睥睨万物根予早酷爱慕强把屈瓠钻当食对藜藿诵之若熊蹯崔子我同好韵语抉篱藩其诗长于适意趣犹椑豚巨轴踰百篇抵我轻玙璠得之忘睡眠夜拭瞳朠昏若游金貂市时见太古冠淡泊路久茀共约锄榛菅当结明月期与君酌醇源次韵和真长幕中偶书人情岁时登乡县自无讼公庭破莓苔日苦黥徒送幕府隠诗书黄堂卧梁栋几字署纸尾朝夕宁倥偬尘土安止足性情适吟讽收心观无始静卧悯羣动劳生懵出处欲把清风鞚青山自无价夜夜有归梦但知陶潜卑宁识贾生恸夜雨诵君诗一盃供费用次韵和酬真长对雪之作西湖主人久未至雪云为我开吟天偷闲把酒罗脍鲤鱼冻难趂烦鸣舷旋求野果向山市僮仆覔路占平川恍然白玉为饮国寒威醉思相翩翾顾盼万景来笔端濡染欲写毫已坚初疑万国会盟散断蛙破壁盈枯田禽巢一一鹤上下冰殿扫洒迎羣仙又疑水官爱雪桞故把衆庶为飞绵我思江淮有流民徃徃匍匐僵道边朱门意气与寒竞上马酒面红欲燃天将景与富贵买不知一费几万钱诗家把笔争造化对此自恨才悭偏徘徊嗅嚼醉还醒来徃但见鞋履穿归来庭树玉花落稚子狂走皆华颠拥炉搔首有余意喜与麰麦为丰年夜阑更欲和月㸔坐久讽诵琼瑶篇调高白雪古难和思短强被诗魔牵卒章我欲涕泪下连茹固已知君贤喜雨上文相公火神侵官弄胸臆青帝欲满勾芒慵骄阳暴苗不得秀风俗相顾无颜容我公禆补造化手乞许暂息平姦骢西湖景好天子借讼简朝夕临青铜忽窥庭民有旱色辍寝废饭忘巾笻访求雩法得古本若可舒巻隂阳功除坛规土锸未动精意已与神耳通雷官风师不敢息先时奔走鞭羣龙稚苗霶霈饱哺乳一夕换得千里丰老㓜懽唿相公雨喜气酝酿为和风一封朝缄万室意慰减焦思寛九重选牲祀龙益倾倒大宅不满犹忡忡朴愚幕吏解公意期雨霑足环海中不以一郡喜为喜喜忧天下公之公次韵和象之夏夜作大暑暴虐如恶酒意思颓困不可醒日官我疑借炎热委输出火星荧荧霈然一雨医晚景庭树洗出蜩螗声㣲云扫洒供夜坐造化似解通人情清风明月作三友趣君可买轻连坑恍然身在冲泊域目空万状遗骸形此时象之入诗国句句鍜鍊鑪鎚精穷㣲心到混沌侧高处意气扪日星诘朝携诗示我读饥肠馋口逢珍烹义幽语险索究解如手捕虎不敢停归来牵勉拾余思鱼目愧傍蟾蜍明和象之雨后望少室山白云尘埃奔趋挿手板十年已卖山中闲相逢少室若交旧白云与我开容颜风驱烟气去敝幕天覆碧玉无瑕瘢我疑神兵宴天上扫洒伊洛为图看又疑山鬼有寒税纩絮万叠输隂官色如可餐无厌饱颇梨为甑炊琅玕去去还观不能已一里回首百据鞍长安许生以画名闲暇拂拭新素纨能求山高水深趣常恐造化在笔端每观云泉得意处拟写男女家其间今对异景慙首䑕愚若犬彘编槽栏君诗託我有深意明月一盃心徃还席上赋别南宫希元十年眯车尘思归入梦寐晨兴见家山两目如去翳故人又过我相对有余意当罇话旧游强笑复吁欷君名在乡书捧檄不肯愧高堂去白髪有泪落鞭辔里人献吉梦四壁衆所义我喜先子言在耳若龟筮人生老聚散酒薄满莫避相见意最长强饮不能醉次韵和刘卿材见寄之什风波一相失倒指歳月耗交情见千里文字每教告胸中饱耘锄勉我获以道踟蹰竹帛间相期古人到十里走尘土心不勇于躁乃知镌磨益不必砚席好君屈百里官卓趋而鲁蹈不使鞭扑教人情自倾倒讼稀禾黍登醺若饮醇䤖使者席未煖姓名达珪瑁麒麟踊跃起志逺无近报粪土龊龊者锱铢较称号青㝠脚可挿泥涂迹将扫宁知西山民归车恐君膏我行省板舆假途期问劳理声如壁隣叹息不可造遥知诗书宰优㳺漆园傲极目西飞云徒使瞳子眊敢期枉佳作绸缪肺襟奥大句驱老意木古风雨暴惊味无厌已败者豆笾犒我輙牵勉和徒手大阿冐酌酒持君诗吟哦舌根燥和西湖雪中泛舟之作冬旱种不入颍人无颜色上辍霖雨姿福此千里窄公来视民忧身若抱病癖霖雨变飞雪万里如药石幕府环邹枚共喜妖沴释欲有琼树春选地得胜僻刺舟敲湖氷坐泛白玉国持酒与寒竞醉倒无顾惜余英入杯斚似解劝饮客而我坐席末斗筲寛一石景值风雅匠万状困刀尺鸣鳯相上下独愧如蝼蝈送同年张明逺之兴州掾赤髭苦颜貎我怪意气扬人曰黜文登兹事可降霜归来卧诗书藜藿甘肉粱乃知吾同升喜此刚肺肠甘脆迫朝夕拂衣莫安遑兴山在何处蜀道难且长妻孥客蓬荜板舆独徬徨朱门腐鼎爼天理何茫茫皇祐五年三月乙巳齐大风海水暴上寿光千乗两县民数百家被其灾而死者几半亟相平阳公以同年李君子仪往赈之以诗见寄因而和酬盐民没利家海隅奔走末业田园芜天意似遣阳侯驱巻水沃杀煎海炉怒涛百尺不及逋老㓜十五其为鱼耕夫蚕妇来踌躇百金不易箔与锄我公偃息哀其愚埋掩尸骼赒惸孤吾党子仪驰赤驹口赍公惠人人嘘日走百里嫌昳晡不饮不食颜色癯去时万树如束枯回首緑暗红紫踈寄诗百言举其麤我愧安饱心如苴元伯示清水泊之什因和酬十年不踏故溪上有时梦去千里游每思鱼行鑑中见青衫手板如仇讐秋风鲈肥美无价莫怪张翰不可留前日诵君清水吟胸中突起百尺愁儿牵女婴走尘土百年一半如弃投清风明月无界畔白首愿作山中侯君诗写出渔者意老景一片在目眸清泉钓舟未入手聊可观诵忘吾忧次韵和酬隠直忆花见寄之作春工不拣势厚薄染成庭内花梢红反拘簿书似机械不得醉倒眠緑丛君时马上正南走假有樽酒何由同馨香蜂蝶似相让颜色开落输东风公余徘徊独遶树空有叹恨不可穷君虽不见红紫落亦有惆怅环胸中作诗寄我忆花意句老与古争彊雄其间模写景如画烂漫一片春颜容乃知诗家有刀尺裁翦自夺隂阳功诵诗酌酒无厌已韵险强续慙非工送刘孟卿游天台雁荡二山治源先生高七十山水病僻不可瘳灶无炊烟不顾计穷幽极怪如仇讐有时清风明月对好景霹雳拔却大树不回头四方泉石朝入耳杖屦百里夕已投大笑箕山不敢出走避轩冕岂自由天台鴈荡泼上心暑焦毛髪不肯留萦纡长淮下平席倒指计日观怒涛君诗功刻造化骨吴越气象当先愁古今吟力未到处好句愿备幽人收此行诗是图画二山笔归日借我目一游次韵和伯元南楼避暑遇雨之作城头归乌喘搨翼夕阳栏干手可炙长虹如篆报雨来云脚挿下千里赤南山端正太古屏飞亷扫云为拨墨安得老笔描写住白头许生死堪忆次韵和子仪闻蝉落日挂树间长我庭下隂园林动秋意高蝉忽㣲吟清风转余声杳若下逺岑㣲物感时节铿鍧吐商金古乐久破碎兹虫抱金音荒忽尚偃蹇激起壮士心愿为秋蝉操被之朱丝琴和子仪巡捕蝗天子辍霖雨兹来泽东民威声先公至暴攘走四隣下车坐无事惩劝禆秋春物价以日减囷仓饱新陈俗愚其何知蝗来遏公仁所至不为灾羣飞乱烟云公虑种吾土且为沴气根计丁立捕法官行劳其勤老㓜千里眉朝蹙夕已伸我知公之德由此碑齐人求郭侍禁水墨树石尘埃典却林泉间家梦夜夜归云端知君弄笔欺造化乞我几株松石看送元伯西归饮者为量无大小要于醉焉而已矣乃知一饮一不徒醉乡欲到无几尔我幸俸薄饮不多酩酊造次有余味有时酒伯投客辖斗筲往往衆所鄙近得元伯东海濵饮少好吟性相似山青月白得意时相对觞咏不能已直到千古醉者心名利莫可汚其涘乗兴弄笔窥造化混沌窍凿可倒指须臾椽杵成巨轴更唱迭和若宫徴今公官满舍我去独有姓名碑百里踟蹰预恐春风来青草坐见饮地起诗须数寄续百篇无使尘埃昏纸尾读君谟黼扆箴常读贾谊书爱其极理乱言入笔未干绛灌舌如鑚文帝不肯为万世为扼腕汉道竟龌龊席莫一日煖今读君谟箴句句到伊旦窥国见肺肝欲取以手澣何啻可痛哭一一中世患设施有条理如肉以丳贯可作天下药其应疾和缓非独起国痿敌颈坐可绊圣贤方相逢辨别洚与灌万不使斯言以为后世恨两宋名贤小集巻二十六两宋名贤小集卷二十七钦定四库全书两宋名贤小集巻二十七宋陈思撰元陈世隆补珠溪集李师中字诚之应天楚丘人也其父纬为泾原路都监屯镇戎军以边事获谴师中上书辨父无罪时吕夷简为相诘问不屈夷简怒以为非布衣所宣言对曰师中所言父事也士大夫称之师中举进士知洛川县民有罪妨其农时者必遣归令农隙自诣吏令当下者榜于门或召父老论之租税皆先期而集龎籍为枢宻副使荐其才召对转太子中允知敷政县权经畧司属官提㸃广西西路刑狱迁直史馆知鳯翔府拜天章阁待制河东都转运使知瀛州师中言时政阙失大自称荐又乞召司马光苏轼等复置左右遂和州团练副使安置徙单州复分司南京提举太极观卒年六十六师中为人落落有气节所至必设条教劝民务农官吏不烦而事举然好为大言以故不容于时云龙隠巖春波饱微緑斗柄涵虚明方舟贯岩腹鵞鹳相酧鸣仰窥穹窿顶宛转百怪呈仅余鳞甲碎不见头角狞下闯清冷渊演迤万顷澄但同鱼鸟参勿遣蛟龙惊抉苔抚竒篆倚棹看题名三将标殊勋自与山不倾谁与赘小筑政恐山灵嗔南洞更幽絶仙佛依峥嵘太虚可为室岂复资栾楹乳泉助茗盌中有外雪清何须骖鸾去此即白玉京鼎来不速客抱琴忽逢迎爱此无絃曲岩熘同一声为君洗尘耳唤我诗魂醒祗恐白衣至好句亡由成留题龙隠嵓过江縁磴㝷溪垠隠然絶壁天开门传云此处昔龙隠阴岩凛凛犹疑存风云已与时变㑹苔藓尚迹初潜痕嗟余出处不自重过事轻发难为神逓中得先之兄书取邕钦宜栁归约十二月到此年节已近未闻来朝寄奉我在漓江上君行瘴海浔因劳南去梦暂望北归心别后年华改新来雨露深慿栏望书信一字抵千金逺宦良多感新来更可悲春随斗柄动人自海边归仆马疲劳甚郊原雨水时经旬不得信凴槛又吟诗题太空子隠居可道非常道真空本不空荒郊自生草闲地又栽松无欲更何虑有为终必穷风云上天去老子信犹龙送桂州安抚余靖侍郎还京诏从东海付南麾戎乗前驱上将威异俗已传吾父至斯文更咏我公归嵗时职贡还朱绂昼日恩光赐衮衣昔往今来亦何速长亭杨栁尚依依拜命南来得老臣肃将庙畧制妖氛淮西将吏尊儒帅并土儿童认使君新赐锦衣光照日旧行棠树茂如云应怜孤宦潮阳守憔悴无人与上闻和李明叔理定道中幽居日日数归程已写华严两帙经门外初寒江气白岭头多雨晓痕青曽逢饭颗嘲山笠应载鸱夷咲井缾客土相思空引望天涯风景似新亭过严闗有感大抵孤忠报国难古今共是一长叹玉闗还路春无緑定逺归来鬓已斑四年岭外得生还自顾无功但愧颜欲识君恩至深处严闗便是玉门闗龙隠岩轩冕傥来仍假借功名难立更因循非才不系苍生望收取林泉自在身赠韩逈未衰前已得悬车骨立清风八十余松竹㝡宜贫宅舍江山徧照白髭须客有冩真者见予因以三诗赠之嗟予少也贱到老尚无功方寸浮名外流年两鬓中对镜犹慙媿圗写若为容文命力能平水土阿衡功亦格皇天形容不上麒麟阁当日君臣任自然难逢古鑑明忠腹长似骚人帯病容几向清溪曽照见万寻岩壑一青松送唐介孤忠自许衆不与独立敢言人所难去国一身轻似叶高名千古重于山并逰英俊颜何厚未死奸谀骨已寒天为吾君扶社稷肯教夫子不生还颖国龎公挽词独立无朋但任真不持身势掩君亲若将坤体论臣道公是朝廷第一人麦积山路入青松翠霭间斜阳倒影入溪湾此中猿鹤休相笑谢傅东归自有山天目山壊壁摩娑少旧题高情应怪赏音稀烟霞正自无今古云水从教逺是非丹井金龙藏洞府杞丛花犬荡霞扉登临未学神仙事老树闲看独鸟归两宋名贤小集巻二十七两宋名贤小集卷二十八钦定四库全书两宋名贤小集巻二十八宋陈思编元陈世隆补苏侍郎集苏颂字子容南安人绅之子徙居丹阳庆厯二年进士神宗朝歴集贤院学士知开封府哲宗即位累迁翰林学士拜右仆射兼中书门下侍郎罢为集禧观使徽宗立进太子太保累爵赵郡公卒赠司空魏国公有集挽老苏先生观国五千里成书一百篇人方期逺至天不与遐年事业逢知已文章有象贤未终三圣传遗恨掩重泉常论平陵系吾宗代有人源流知所自道义更相亲痛惜才高世齐咨涕满巾又知余庆逺二子志经纶题睢阳五老图归休谢事乐时闲衣钵承传宰辅冠盛徳旧曾亲善政霑恩新赐立危桓堂堂严貌依龙衮粲粲文星荷月寒直笔当时修国史英豪迈古后来看坐久月初上高轩微雨过初夕凉风生兀坐正幽寂云间月华明移榻向寒阶遥望孤蟾清所思故人逺对此伤予情和丘林二君会程坦之家天涯人未归飘然江海上客心蓬任风归路萍随浪青云少知己白日多罹谤着书见穷愁倚门知肮脏皇皇千名禄戚戚足羞让岂特为身谋所怀慰亲望昔人在困踬宁复论得丧吾徒抱道义岂不保趋向勉希一箪贤无慕千乗相巻舒各有时出处当自谅送朱郎中寿昌通判河中府弼诗咏凯风以成孝子志郑人复君母传称能钖类中郎常有怀生不识所恃登朝虽厚禄当食每忘馈念昔鞠育劳嗟今出处异倚门岂不待两求终莫致乳乌思反哺哀鸣自垂翅百草揺春晖宁无谢生意洒血向穹壤解组出台寺驰驱咸雍郊歴访经行地至行感神明精诚通梦寐悠悠大道傍亲息忽相值紫绶拜北堂白头归长嗣悲忻叙契濶怳如隔生事四纪世路殊一朝版舆侍兹事昔未有闻者共惊喟帅守为之言诏趣还官次当年二千石宠名非所利仕或便乡关安用竹符使蒲中母家近自屈为倅贰受命慰慈颜腾装惬归思既徇报徳心亦安效官智觞以万寿荐衣成五綵戏无复兴寒泉何须赋大隧令人及圣善孝慈两不匮赠言述高风庶用激忠义次韵蒋颕叔同游南屏见恵长篇青山横莽苍万石出南麓古刹表耆阇高声耸羣玉居惟择冈峦近靡数松竹郡郭路非遥游人舂不宿陟巘极跻攀循崖劳伛伏架筒引流泉跨岭搆重屋讲坐据妙峯禅堂对枯木幽寻难屡期将徃谁能独倘逢霜台客暂住骢马足聨步访丛林终朝走郊牧相期方外游顿忘河上曲夷路喜君腾高阁暂予束更聴名理言俯惬心中欲况已证真常讵止齐宠辱愿言挹清风可用警浮俗和蒋颕叔亳州矮桧桧生本脩直此种特殊异高不盈寻文广乃遍阶砌短榦自坚强附枝交荫翳森然葆羽欹隠若虬龙坠不知何代有本老色弥翠尝闻古仙者应化在兹地手植有遗迹深根几千嵗神灵应䕶持道宫存欵识自此物色繁因为圃人利封殖虽地宜屈蟠由巧智以彼凌云姿还同蔽牛类拳曲如能寿轮囷不为器谁云矫生质终亦遗世累诗伯一留题禅丛重增贵岂若榴柽然空传草木记次韵君实内翰同游范景仁东园銮禁限沉深鳌头雄赑屃主人出休沐秋色正明丽偶为东园游便有中林思纵言得造适览物增意气风清濯烦襟日永忘归辔朝野本无间簪组何用弃未必幽栖人识兹真乐地又和次中答莘老见招近甸无辞暂驻车吴门虽好隔重湖且尝竹苑迎霜免休忆松江上钓鲈老见交朋尤眷恋醉吟风月好踌躇广陵喜得贤宾客簪履光华胜瑇珠次韵约诸君游长干寺寺按郡东南僧尝为我谈初因晋大士来䕶古灵龛歴世名空在重兴徳乃堪先朝赐新额此地建精蓝亿载扶皇綂生民息战函刹仍存故里龙复止深潭九级惟涂甓千梁尽架楠亭台各轩豁巖谷更空谽殿角芝成玉松梢露坠甘穴栖多礼鼠池怪集神蚦可爱临冈曲何人结草菴欲来寻隠逸谁与共欢酣念往须勤到登高已旧谙低头小城市举目徧村岚静境由兹达尘容却自慙常思真趣向可抑俗饕贪宇宙开怀适江山极望涵相邀幸多暇命驾即追参谢太傅杜相公恵吴柑任土吴邦果分甘故相庭累累朱实烂馥馥蜜筒馨玉液三重酿神丹九炼形盘中堆火齐案上鬭铜钉玩比韩嫣弹餐胜楚子萍琼津融不竭尘虑涤还醒近鄙𤓰称瓝休夸李似瓶南楼今匪贵东望亦虚灵盛乃长洲苑传之大禹经秋苞千树富霜叶一林青荐味同饴露沦辉信景星租园输税赋守吏占官丁贡罢中都府供先緑野扄缄封重篚袭道里百邮亭想忆金华宴须倾缥瓮醽同梨资可口与枣助延龄岂意殊方物频沾俗吏㕔食珍时有愧拜赐敢遑宁顾乏齐瑶报宜追戴带铭永言难纪美应念汉侯鲭和胡俛学士红丝桃京都花品予尝评夭桃仅有十数名含丝繁艳今始识鲜苞长蘂摽红缨春晴日暖助颜色灼灼一片朝霞轻鲛绡剪碎旋装缀虬须摘尽将纫萦因知化工巧难状偏于草木呈瑞精又疑华灯九光烂蜂蝶不敢来窥争江南萱草易滋殖维扬芍药初种成此花皆有红丝号恨不同时相合并君家数株发庭际爱玩常挂帘钩琼有客风流欲寄目主人喜笑张筵迎飞觞洒翰偏得意都縁尤物牵风情我虽多病不能饮犹思强举花前觥和刁推官蓼花二首烟雨寒塘外萧条广隰中花逢秋至盛人爱水边红碎缬排霜叶纎蕤拂露丛尊罍不见赏留得伴溪翁莲踈菊未破野艳独敷荣濯水红缨细铺园步障平露寒偏发色风劲不催茎采掇聊供饵丹房助气清宣甫以栟榈茶刷见惠继之以诗依韵奉和装槖分余具茶筒使拂尘制时工匪易得处赏尤频常与轮槽并宜为焙匣珍斋中延客语供办未应贫和蔡子直官局诚俱冷交盟信不寒风霜两髩白氷蘖一心丹未剖方州竹犹熏画省兰北宫陪论定应似汉丁桓和冬至紫䝉馆书事泰畤迎长日殊方展庆杯关山厌沙碛星斗望昭回月共寒更永风随协气来欲知玉厯正候律应孳培赠同事阁使山路尽陂陁行人涉险多风头沙碛暗日上雪霜和草浅鹰飞地氷流马饮河平生画图见不料此经过同赋山寺都李花小树扶踈若剪裁新英浓淡对山斋青红相间垂罗带华叶同开缀宝钗未必无言芳径列须看成实翠珠排禅扄掩映情多感药谱标题品最佳衆卉纷敷争欲并三春颜色此难偕谁怜寂寞游观少便与移根向玉阶和题李公麟阳关图渭城悽咽不堪聴曾送征人万里行今日玉关长不闭谁将旧曲变新声三尺氷纨一絶诗翩翩车马送行时尊前怀古闲开巻看尽关山逺别离野翠堂郊原西与莽苍连隔岸人家小径穿满目风光杳无际栁如山色草如烟西湖椒泽疏源势不休绕城氷玉湛寒流凫鹥容与菰蒲乱占得江湖一望秋两宋名贤小集巻二十八两宋名贤小集卷二十九钦定四库全书两宋名贤小集巻二十九宋陈思编元陈世隆补鱼乐轩吟稿张维字仲钦延平人隆兴中通判建康府事干道中广西经畧安抚使太守马太卿㑹六老于南园贤侯美化行南国华发欣欣奉宴娱政绩已闻同水薤恩辉遂喜及桑榆休言身外荣名好但恐人间此㑹无他日定知传好事丹青宁羡洛中圗庭鹤戢翼盘桓傍小庭不无清夜梦烟汀静翘月色一团素闲啄苔钱数㸃青终日稻梁聊自足满前鸡鹜漫相形已随秋意归诗笔更与幽栖上画屏玉蝴蝶花雪朶中间蓓蕾齐骤开尤觉绣工迟品高多説琼花似曲妙谁将玉笛吹㪚舞不休零晚树团飞无定撼风枝漆园如有须为梦若在蓝田种更宜归燕社燕秋归何处乡羣雏齐老稻青黄犹能时暂栖庭树渐觉稀踈度苑墻已任风庭下帘幙却随烟艇过潇湘前村认得安巢所应免差池拣杏梁闻砧遥野空林砧杵声浅沙栖鴈自相鸣西风送响暝色静久客感秋乡思生何处征人移塞帐即时新月落江城不知今夜捣衣曲欲写秋闺多少情宿后陈庄腊冻初开苕水清烟村逺客漫吟行滩头斜日凫鹥队枕上西风鼓角声一棹寒灯随夜钓满犂膏雨趂春耕谁言五福仍须富九十年余乐太平贫女蒿簮掠鬓布裁衣水鑑虽明亦嬾窥数畆秋禾满家食一机官帛几梭丝物为贵寳天应与花有秋香春不知多少年来豪族女总教时様画蛾眉孤㠶江心云破处遥见去㠶孤浪濶疑升汉风高若汎湖依微过逺屿彷彿落平芜莫问乗舟客利名同一途送丁逊秀才赴举鹏去天池衆翼随风云高处约先飞青袍赐宴出闗近帯去琼林春色归西湖再开和刘颕韵不贤那得似长城偶息潢池盗弄兵静沼何妨无事饮幽寻聊寄所居名千山倒影河新复两洞回波景旋生纪事还须武陵笔亭成唯拟看题荣题张公洞年来行乐与民同探穴追踪太史公幽洞初开名易着苍崖新刻句难工风驱俗驾松扉外云鎻仙丹石室中付与山僧司管钥勿教胜地草䝉戎登七星山列岫凌虚滃翠岚泷泓澄彻七星涵巖瞻好向西湖着飞去何妨自岭南两宋名贤小集巻二十九两宋名贤小集卷三十钦定四库全书两宋名贤小集巻三十宋陈思编元陈世隆补溪堂集谢逸字无逸临川人布衣而名重缙绅于书无所不读于文无所不能有韵之言尤超轶絶尘秉性峻洁生平不喜对书生山颠水湄多从衲子游朱世英守抚日以德行荐于朝意不欲行不得已诣之信宿而返从弟薖字㓜槃食贫嗜古乐志不仕自号竹友以诗文嫓美其兄时称二谢吕居仁云无逸似康乐㓜槃似元晖眞足追配古人山谷读其与老仲元诗大惊曰使在馆阁晁张流也恨未识之耳一日惠洪过溪堂见无逸所居一室生涯如龎蕴少君方炊稚子宗野汲水无逸诵书扫除见师放帚大笑曰聊复尔耳相与饭菽作偈而还朱世英闻而和之东邻有寗生者年二十余以镂刻佛像为业俄游京师因其役得将仕郎归家日华裾细马闾里聚观弟子不怿者累月岂非伤无逸负出世之才年未五十一命不沾而殒曾寗工之不若乎噫唏不识天下之为寗工者比比也崇观间欲求如二谢之高风劲节者当世有几人哉溪堂竹友二集系门人所编长短句尤天然工妙今诗余所载仅剑首一吷耳拟岘台耿耿抱孤韵寂寂扄柴扉束书卧环堵交游车马稀风流佳公子妙龄秉天机邀予歩层台目送孤鸿飞山影漾清𣲖翠色侵人衣渔浦晚烟暝霁雰蒙夕晖静言思叔子怅然澹忘归坐有庖丁手奏刀心术㣲万象含笔端缣素聊一挥古来胜达士歘如朝露晞吾人各勉力毋为邹湛讥广寿寺学道䕶心城养生戒眉斧静知世味薄老惬野僧语散步给孤园邀我会心侣尘清不眯眼境静可氷暑莲社宗逺公竹溪仰巢父此道不异世今人岂媿古当念贫时交重勿弃如土正觉寺避暑访禅客顷作城南遨秋风飒然来草木鸣萧骚复起水东兴两桨摇轻舠何处可盘礴有寺临江臯门户颇幽䆳野径深蓬蒿升堂脱冠坐洗盏倾浊醪初筵谈名理清言洗尘劳徐徐杂恢谐坦率真吾曺尚余清净业诗成漫挥毫人生一瞬息逝水行滔滔归与不秉烛楼头霜月高飜经台吾祖牧临汝滞讼清公庭胥吏退鴈鹜踈帘挂寒㕔鼓角唤幽梦草色池塘青双旗引五马驾言出郊垧足蹑云端屐手展贝叶经税驾妙高台几研陈轩櫺朱墨纷在眼梵字森如星台倾人已寂声名蔼余馨想公忘言处角挂山中明水寺城西三十里山林深且杳羣峰如连环縁厓一径小土润禾稼重地僻居民少老桂耸亭亭乔松高矫矫幽露泣溪毛清风摇緑篠朝来爽气浮轻烟横木杪日煖天清明野雉鸣有鷕石涧𠻳寒泉泠泠泻幽沼丛峩双石门屡经樵火燎祇园焕觚稜十雉周墙缭扫地炷妙香房栊深窈窕嗟予嵚﨑人平生百忧扰好古嗜简编僻性乐鱼鸟每逢山水佳耳听眸子了况同佳士游意气溢云表望逺视眈眈临危忧悄悄险韵吟竞病怪语作危了华鲸吼脩廊僧牕曙迷晓炊黍馔来牟土芝杂荓蓼他时子来归伐木芟萝茑考室山之阳高明逺隘湫第恐恋君恩紫禁烟花绕送董元达读书不作儒生酸跃马西入金城闗塞垣苦寒风气恶归来靣皱须眉斑先皇召见延和殿议论慷慨天开颜谤书盈箧不复辩脱身来㸔江南山长江滚滚蛟龙怒扁舟此去何当还大梁城里定相见玉川破屋应数间寄隠士先生骨相不封侯卜居但得林塘幽家藏玉唾几千巻手校韦编三十秋相知四海孰青眼高卧一菴今白头襄阳耆旧询名德秖有龎公不入州东菴年少谈王陋汉儒笔端万字压严徐昔为词客莺花绕今作禅僧水竹居贱子已捐干禄学故人休草絶交书春风纵棹逰萧寺壮望淮山政忆渠南湖絶句丘湖奁镜浄无氛地接西坛共一云安得御风如列子更邀明月访元君野情萧散不便书老人无心赋子虚待借南湖双艓子緑荷隂里㸔游鱼碧瓦朱甍午景凉软风翻袂送清香荷花也似知秋近故歛娇容避夕阳吴家渡碧浪粼粼见浅沙丹枫林里两三家舟横渡口渔翁醉梦觉满身芦荻花北津渡竹篱茅舍掩柴扉衰草寒烟野迳迷只有白鸥无俗韵何年相伴老清溪王立之大裘轩小人拙生事三冬卧无帐忍寒东牕底坐待朝曦上徐徐晨光熈稍稍气血畅薫然四体和恍若醉春酿此法秘勿传不易车百两君胡得此法开轩亦东向苏公名大裘意岂在万丈但观名轩心人人如挟纩闺恨汲井浣我衣伐石固我墉尘埃不被体絶无人迹通洋洋西江水我车不敢渡夙驾岂不早早行畏多露行止既有义离合亦有时衆人岂无心不如我所之豫章别李元中宣德旧闻诸李隠龙眠伯时已老元中少一时作吏各天涯故人落落疎星晓西山影里识君靣碧照章江眸子了向来问道𣺌多岐只今领畧归元妙老鳯垂头垂不语古木查牙噪春鸟身在幕府心江湖左胥右律但坐啸第愁一叶钓渔舟不容七尺堂堂表我兮归卧灵谷云君应紫禁莺花绕相思有梦到茅斋细雨青灯坐林杪闻徐师川自京师还豫章九衢尘里无停辀若居陋巷不出游满城恶少弋凫雁对靣故人风马牛别后梦寒灯火夜归来眼冷江湖秋冯驩老大食不饱起视八荒提蒯缑鐡柱观豫章城南老子宫堦前一柱立积铁云是旌阳役万鬼夜半舁来老蛟穴挿定三江不沸腾切勿摇撼坤轴裂苍苔包裹鳞皴皮我欲摩娑手屡掣旌阳挈家上天去只留千夫应门户西山高处风露寒兹事恍惚从谁语安得勐士若朱亥袖往南山击勐虎社日雨桞重重叶风溪细细纹清欢惟煮茗美味只羮芹饮不遭田父归无遗细君东臯农事动举趾待耕耘梨花冷香消尽晚风吹脉脉无言对落晖旧日郊西千树雪今随蝴蝶作团飞翦翦轻风漠漠寒玉肌萧索粉香残一枝带雨墻头出不用行人着眼㸔絶句弄晴数㸃梨梢雨门外画桥寒食路杜鹃飞破草间烟蝴蝶惹残花底雾门前杨桞暗沙汀雨湿东风未放晴㸃㸃落花春事晚青青芳草暮愁生满城风雨近重阳满城风雨近重阳无奈黄花恼意香雪浪翻天迷赤壁令人西望忆潘郎满城风雨近重阳不见脩文地下郎想得武昌门外桞垂垂老叶半青黄满城风雨近重阳安得斯人共一觞欲问小冯今健否云中孤雁不成行桂花白雪凝酥㸃额黄蔷薇清露湿衣裳西风扫尽狂蜂蝶独伴天边桂子香轻薄西风未办霜夜揉黄雪作秋光吹残六出犹余四正似天花更着香观蔡规画山水图蔡生老江南山水涵眼界挥洒若无心笔端生万恠树杪耸烟鬟云端悬缟带系舟枯桞根茒屋临清派埽壁挂高堂肃肃起清籁君名定不朽第恐缣素败两宋名贤小集巻三十两宋名贤小集卷三十一钦定四库全书两宋名贤小集巻三十一宋陈思编元陈世隆补竹友集谢薖字幼槃自号竹友临川人与兄无逸并以诗文称时号二谢吕本中尝云无逸诗似康乐幼槃诗似𤣥晖盖未敢有所优劣也赋陈虚中振芳堂青腰按节临天闗幻成圭璧惊人寰一朝忽起枯藁想堕作人间氷雪颜国香端拟避清絶鳯车安得窥幽闲雪中长疑肌起粟挽住直恐乗风还风流别乗似何逊哦诗兴健排江山华堂烧灯唿客醉况引玉颊依琱阑广平题赋工婉媚杜陵索句愁飞翻小人径欲悟香寂何当步绕横斜间双莲阁水芝凝露披芳塘浅粧浓画争煌煌其间艶异不世出连芳并蒂知何祥有如一座两殊色盈盈植立汉昭阳九回沉水不须沐风梳露洗皆生香公如瑶林映红粉粲然一笑倾澄觞故开华阁挂银牓大篇金薤垂琳琅吾闻艹木正瑞世萐莆扇暑芝生房须烦丹青顾陆手貌取絶艶归明光三益斋元龙湖海豪葢代声籍籍只今观耳孙才皆万夫敌叔兮美无度伯也古遗直当年种玉翁什袭裹双璧期公垂天云佐郡试戢翼尚闻柴桑径引领望三益尝闻筑燕台千里走乐剧市骨捐千金廐乗尽虎迹公乃真好事屣履见逢掖定知子舆辈一笑皆莫逆颜鲁公祠堂上皇御宇无长䇿牧羊奴子孤恩泽银莬分印属儿曹二十余州齐陷贼常山死守平原拒公家兄弟声名白平原白首立班行忠义凛凛真严霜厯事四朝惟一节当年舌䑛中丞血岂知丞相面如蓝貌虽夷易心巉巖老臣何罪死虎口到今谁为祛其衔临风志士长悲咤矧瞻遗像严祠下未能立艹迎送词一奠椒浆泪盈把十八学士冩真图虬髯少年龙鳯姿手提一剑平九维瀛洲学士十八辈如雕虎啸清风随到今丰姿傅粉绘皎如琪木恭琼枝秦王功髙葢天下脱畧世故容小疵数公不语意有在敬宗流辈曽何知倘收王魏文学馆事如辰嬴当早谏美哉贞观犹有憾独向衆像一长叹静寄斋观文忠公墨迹董何唿我颠倒裳杖藜阶西过王郎郎君好事初举觞平头奴子舁两囊开视文书浩抢攘其间穅秕烦播飏忽惊墨妙筵有光问谁所书曰欧阳而我盥手方取将览之三过神色扬反嗟从来见未尝字体遒媚笔意刚公为文章轧子长立朝义气凛秋霜借如春蚓萦行行亦当珍之十袭藏况公字画乃如此银钩金绳粲茧纸公尝临池墨池水尚言如舩逆风使后来谁评新丽体出公一头子苏子与诸友汲同乐泉烹黄蘗新芽寻山拟三餐放箸欣一饱汲泉泣铜瓶落硙碎鹰爪长为山中㳺颇与世俗抝矧此好古胸茗椀得搜搅风生觉泠泠袪滞亦稍稍夜深可无睡澄潭数参昴读吕居仁诗吾宗宣城守诗压颜鲍辈其间警抜句江练与霞绮居仁相家子歛退若寒士学道期日损哦诗亦能事自言得活法尚恐宣城未今晨开艹堂书帙乱无次探囊得君诗疾读过三四浅诗如蜜甜中邉本无二好诗初无竒把玩久弥丽有如菴摩勒苦尽得甘味敖侯南州杰论文极根柢读君诗巻终曰此有见地期君髙无上二谢以平视要当掣鲸鱼岂但看翡翠王坦夫静寄斋狙猴在深山腾踔不少停大龟藏神屋缩首都无营㝠观静躁异洞见万物情吾闻子王子总角㳺帝城归来髩犹緑闭闗慕渊明曲肱北窗下风声肃泠泠梦觉忽惊起犹疑车毂鸣斋居屏万虑乃以静寄名是中得其趣君门可长扄倘知定能应子冠犹可缨镜似静故明水以静故平兹言置座右可配崔瑗铭示何之忱往年君别去上马愁凛冽今年见君面挥汗惊执热吾曺雪㸃髩忽忽值晚莭云何㑹心侣乃作如许别昨朝闻扣门梳髪不暇结开门问无恙欲语声屡咽君家娇小女可念真玉雪朝嬉绕君傍忽作泡幻灭念我溪堂老谁能续此絶嗟哉溪涧毛琐细不容撷相逢颜未开苦语心已折吾人要解事视世一蚁垤共将烦恼縁一付广长舌君归数过我不厌酒屡设人生浪自苦岂不愧前喆哭董彦孚川流日夜去逝者乃如此平时所知人强半今为鬼顷者哭予兄泪积垢未洗宁知少日间俄又哭董子忆昨招君谈时维六月朏君方以病告一卧不复起启手无别言恸哭长已矣初君在童丱警敏无与比读书五行下大父尝窃喜谓当寄门户竟以韦布死死生事亦大谁能独免耳愿沾甘露味倘悟无生理嵗将除因诵前贤粲字韵诗慨然有感次其韵请彦光同赋葢予与彦光皆年三十九矣舂粮适百里九十居其半骎骎入老境竞起末路叹在世无他能聊以滑稽玩所嗟金石交契阔或星散诗忆西堂语酒借南邻伴共为终年醉莫謌何时旦文书漫遮眼挿架复盈案四愁不堪拟九歌仅能乱发春只数日故态期颒盥宁知性本慵矧复肉亦缓人犹乐新故事止仍旧贯酸寒益生穷歛退韩子懦惜哉连城珍不变三日炭玉人可见求何暇定舍馆退藏亟闻道饮水知冷暖更当崇明徳不愧三英粲复用前韵示内尝闻藁砧词破镜喻月半为期望夫还顾影兴妇叹乃知同室处一笑日可玩所悲孩抱中聚沫何易散嘹然惟一雏单栖苦无伴抚枕中夜吁不寐常达旦藜羮具一杯日举夫随案还胜在板屋秖使心曲乱小鬟虽藁项聊可奉栉盥毎观绩麻手捷急真不缓娉婷或阶祸今古同一贯颇知食薇清凛凛可立懦仍甘作诗穷乌银似喻炭行看春日暄妇事勤茧馆所求亦不奢勿遣儿号暖布衾幸无恙不换角枕粲集菴摩勒园观李伯时画阳闗图以不能舍余习偶被世人知为韵得人字赋六言摩诘句中有眼龙眠笔下通神佳篇与画张本短纸为诗写真渭城偶落吾手小圃传观衆賔坐上宴如居士暗中摸索离人次韵董彦速送珍上座还漳江阿师身小胆能大文字曽追权可游寻山红叶半旬雨过我黄花三径秋随处龎公虽有偈它年支遁恐难酬经行若箇门风是闻説漳江似赵州招李成徳妙年英伟定楩柟老夫如樗百不堪黍饭莫孤元伯约山夫岂有徳公谈棊无多算愧三北诗要重论窥二南只恐寻芳嗟较晚夜来风蕊落毵毵採金樱子三月花如檐卜香霜中採实似金黄煎成风味亦不浅润色犹烦顾建康读何易于传吏皆愁死自焚诏农正勤耕身挽船墨绶纷纷满天下不知谁拍此渠肩读严子陵祠堂记羊裘不见钓台倾山到台邉分外青天上故人新黼黻身前万事一笭箵章侯笔法遍秦相范子文章原易经图画名臣久磨㓕此碑千古粲繁星观渔二首腹腴端可饱新欢栁贯霜鳞照眼寒莫惜宝刀烦玉腕要看飞雪下金盘活我波间双鲤鱼待传千里故人书娇娥莫道留君扫怕卷珠帘总不如潘邠老尝作诗云满城风雨近重阳邠老亡后无逸兄用此句足成四篇今兹重阳不数日风雨不止凄然有怀作二絶句念泉下二人不再作不觉流涕覆面也地下修文两玉人清诗传世墨犹新却因风雨重阳近独立苍茫泪一巾阿兄温润玉介道我友淡薄朱丝絃只疑蝉蜕㳺人世醉插茱茰若箇邉隠居清时甘小隠卜筑在山阿家有传蚕室机如踏浪婆间看醉猫画羞作扣牛歌不出又三月柴门生薜萝秋日登拟岘台二首步上溪邉百尺台斩新秋色正伤懐千屏翳绕碧云合一字倾欹鸿鴈来徘徊欣与赏心同读遍碑词字字工共叹黄垆封白壁一时悲泪洒秋风秋暑秋暑不可奈秋风殊未来何时疎画扇无处覔凉台谁谓月离毕空惊山殷雷愁闻老农语南亩半黄埃寄汪信民二首泮水传经老蓬山佐箸才宦㳺思引去禄养可归来要路眼谁白浮云心自灰少年马何驶君马独虺隤系缆苻离日君行殊未归寄书问亳社有梦向江西不见挥犀柄顿惊响马蹄殷勤具鸡黍多谢徳公妻喜董彦速自仙嵓归钵囊髙挂同僧夏逺寄嵓间一把茅地僻狙猴长作伴食贫蕨笋不充庖瘦藤拄下万峰顶野鹤来归千嵗巢检㸃箧中诗几首苍头时遣为君抄莫莫堂新竹僻寂漏茅屋萧梢新竹枝径迷人不到䕃宻鸟还知緑色怱怱换薰风细细吹即看柯叶老不受嵗寒欺夏夜对月扫月追凉清夜分是间风露别干坤山林缭绕地多籁云汉昭回天不言平野极瞻南纪濶稀星遥拱北辰尊时平万里无兵革静爱鸡鸣犬吠村煎甖粟汤二首万粒匀圆剖罂子作汤如蜜味尤宜中年强饭却丹石安用咄嗟成淖麋松黄浮椀色蒸栗初味余甘如苦荼粉粟为汤两竒絶甚甘纯白胜醍醐问刘世基疾君如寒涕嬾瓒师如何久苦造化儿清漳婴疾古所叹淋雨裹饭今其谁探囊苦乏万金药厯眼畴为三世医他年上疏恐不免细君莫念眠牛衣蔡师直画山水研屏二首画翁元胜斵轮扁喻子丹青如有神平逺还堪助诗思故疑摩诘是前身淡墨江山作小屏碧纱烟里䕶寒泓蟾蜍冩尽看倒影身在山隂佳处行和李智伯病中书事四首多病过嗟蒲栁弱故交闻似曙星疎逢人休问金箆术杀简宜繙石室书训释虽工非世好风流未减已形枯固知商也真无罪岂谓穹穹不可唿应知露肘贫堪忍只有哦诗兴未疎莫遣木兰当户织须烦阿买八分书老来顿惊诗笔退愁生惟怕酒肠枯尊前学得新翻曲早晚挥盃幸见唿两宋名贤小集巻三十一两宋名贤小集卷三十二钦定四库全书两宋名贤小集巻三十二宋陈思编元陈世隆补竹友集送董彦速游仙巖吾闻天竺峯耸若在天上峯前溪万仭激石吼寒浪堂中老比丘碧眼照林莾徜徉君屡游局趣我思往此行何所求岂欲除二障闻唿试回头未可踏折杖茅檐燕寂地山气日夜爽不斩凌霄蕂君归藤自长寄题云卧庵闲居不事事枕簟信所便卧形先卧心心静形晏然复壁非不完加以甃石坚其如方寸乱一夕尝屡迁荣宠萃一门寕免百虑煎虽有水精屏何由得安眼章叶踏謡娘连臂在榻前何如山中人编茅卧山巅白云宿檐间对镜心自捐我亦遗垢氛曲肱寄林泉兹庵倘夀我一睡要经年初夏观园中草木翠叶蕃夏初清隂胜花时闭闗轨长埽步屧园屡窥青青溪中蒲移植井之湄下有九节根服食可不迷往时手种桃只今与檐齐枝间有美实少日将成蹊採菊香满䄡撷荠甘如饴箨龙露新緑椅梧长孙枝观身要若蕉卫足当如葵节怜孤筠直恶戒蔓草滋天津白玉郎看花惊洛师吾人守环堵草木相娱嬉逍遥各自适慎勿相唐嗤次董彦速示轮老韵三首法涌僧中鸾孤絶翔千仭似闻天竺老续此灯无尽君游千峯山邂逅一笑哂当知絶诸恶如草已芟藴君如千里驹但欲见鞭影既明才越都未暮已燕境适楚或化辕空叹道里永是中皆坦途幽处试深省黄花散若金翠竹森如束此还有妙义机登同箭速可怜钝根士每嗟力不足须知日月疾仅得羊胛熟食藕人怜淤泥上出此万朶莲须知淤泥中有藕大如椽本清凝氷雪末艳方婵娟玲珑衆窍通蚴蟉数节连甘寒固不数却暑暑所便髯奴来城市负笼至我前开缄尚带泥未嚼先垂涎霍霍磨霜刃霤霤挹涧泉切玉堕冷冽已觉沉疴痊芰实鬬角紫鸡头剥珠圆秋盘荐此果顿使二物捐全此湼不缁余品莫争妍而能豁忧思令我心欢然竒功更耐老合作飞行仙翠云道中观获代田谁为西汉议耐旱幸有占城禾挥镰正见八月获拾穗遥怜一老歌为言使君驱五马北陌东阡饷耕者汝曹力穑更当勤慎勿惰游辜使君喜刘世基至作诗留之君家飞猿西我寄跃马北跃马望飞猿𣺌若千山隔十载一㑹面一年三寄书书中无剩语只有问何如去年秋风初君马秣云卧鹤立望君来廻鞭不我过今年薫风后取道凌云来解鞍愒我庐握手慰我懐胸中所藴藏言下皆倾倒挽留莫怱怱索去还草草堂有鹤髪母室有蓬首妻屋前虎豹怒屋后鼯鼪啼逺游纵未归旅寓安得久三年劳梦魂一日接盃酒君归太早计此乐未易辞人事虽好乖兴尽当语离壮时须摩厉老矣但跛挈荃兰本同芳霜雪有一节君识飞猿句我和跃马诗他时两相寄抑亦慰相思中秋示座客去年中秋时我病起复仆苦遭水帝子百计推不去牀前客问病草草壶觞具酬献唿稚子应答烦老妪今年幸强徤佳节欣㑹遇况有座上客萧散如鸥鹭尊前清兴发岂数飞蚊聚南山又朝隮晚雨细如雾难追阿连玩徒咏希逸赋隂晴天下同吾事亦何预不须渊有珠遑恤食无兔人无百中秋对月复㡬度幸逢外方交姑乐酒中趣君㸔清夜徂草上已多露春寒冉冉云生岭翻翻雨决渠畏寒戒墐戸恶湿问生鱼始怯春衫薄俄惊团扇疎天怜憔悴骨莫遣峭风梳观碁客憇茂林晚风生凉簟秋从横飞碎玉胜败决中流北叟暂亡马西风还覆舟谁能闗许事寓目且忘忧喜晴十日江村烟雨蒙晓来初快日升东扶疎蕉叶展新緑寂寞榴花开晚红得句又从山色里发机浑在鸟声中披衣出戸眄四野好在良苗懐晚风送和香与彦速二首侯莎新补蔚宗传藿燥檐粘疑可憎试炷博山元不俗小奁分供在家僧窻间一炷结趺坐万象森然应眼明不印香严薫未歇何妨人诮太憎生暮春久雨季月何多雨经旬不见山云师工蔽塞羲驭久间闗水已泽中满寒应天际还壊墙忧盗入只益髩毛斑晚春书事二首春来畏病不饮酒孤负山南山北花有客欵门惊剥啄无人追韵得车斜独酬砌下二三子岂忆城南韦杜家不畏诗穷嫌水厄时时搜句煮新芽未曾留客十觞醉已是飞花三月时忽悟病来真老矣倘逢圣处亦中之眼前用意半干没世上忘形皆白痴谁似陶翁有名酒唿儿覔纸又题诗和陈虚中与吕少逸唱酬口号霏霏玉唾胜三语滟灔金荷倾十分檐外催诗疑有雨林间张幄岂须裙临溪尚忆童时钓问俗仍寛柱后文珍重雨公新句丽落花倚草竞纷纷萤火日出知何许宵行有底忙自疑縁寸草不敢近扶桑琐碎岂堪数神竒安得长㣲风迹未扫更待九秋霜七夕书事烧烛留今夕啣盃忆故年风前失二士句里问三𤣥随分𤓰蔬设占星古老传不须文乞巧只有直如絃朱濠州挽词二首俊轶金闺彦风流粉署郎忧民形玉色治郡辍鹓行籍甚闻前席居然叹掩芒何人杀青简惠政在濠梁公才真霹雳令徳故从容未钖九环带俄倾千丈松清香销燕寝遗札陋登封身后累累印纡青已二龙哭无逸兄三首久客思乡社长歌去国门还家未偃息树旐忽飞翻苦泪不胜滴悲懐谁与论平生急难处愁絶望鸰原文章不用世嵗忽值龙蛇遽使贤人陨长兴志士嗟有儿才句读无地可桑麻頼有兴元尹能赒孟氏家溪堂载酒地无复故人车败壁龙衣委荒畦马齿踈凄凉闭闗赋沦落广㣲书但有清风在时时为扫除题干逢辰画踏遍江南岸归来试解衣谁言物外赏不与笔端为石帯苍苔瘦风凋折苇稀令人清兴发欲问钓鱼矶戏咏石榴晚开二首靡靡江篱只唤愁眼前何物可忘忧楝花净尽緑隂满才见一枝安石榴无复幽姿淡淡粧胭脂深染薄罗裳芙蓉影里避三舍石竹丛中许坛塲端午即事卯饮縁佳节昌阳荐一巵儿谘射团事妻诵赐衣诗懒检三闾传争纒五綵丝平生几端午随分作儿嬉书李元亮真牧堂赋后挥翰眼中元亮牧牛何处癯仙公泽如今不泯当家诸子俱贤题陈阳树石二首寒藤骨数百尺枯木大七八围挽取卫公竒石俱还数幅寒溪解冩枯松润石陈阳笔意名家弟子蔡规今老古人王宰如何哭汪信民二首竟欲游梁苑聊甘食楚萍谈经谢纨袴植发愬槐庭㸔镜髩毛改横空烟雾㝠谁评贞曜谥更谒退之铭徐穉生何陋袁宏軰岂知谁知十斛水中有百金鱼肘见贫非病疽成愤不摅铭旌返南国寥落正愁予杞菊雨洗幽丛清客襟厨人採掇独何心根苖扶老或名杖蓓蕾舒黄无数金络纬䀨人长向井边啼在宇丁宁戒授衣织素尽输官事了秋来工女正投机倦夜山月斜临帐山风细拂裳萧萧碧烟静炯炯白间凉境寂万縁息心灰十虑亡无端催曙鸟底事厌宵长喜董之南归干鹊飞翻噪晚林阿南归骑果骎骎青山黄绶霑新命白石清泉是素心金镊多情洗双髩葛巾从此避华簪来年往献东廵颂今日聊为梁父吟懐祥首座师在羌庐西复东无心还似鸟飞空月钩云幕今何处禅板蒲团只眼中未悟竹间鸣瓦砾拟随童子问铃风前身倘是胡居士打破虚空对沼公两宋名贤小集巻三十二两宋名贤小集卷三十三钦定四库全书两宋名贤小集巻三十三宋陈思编元陈世隆补竹友集雨后秋山宿云散层隂秀色还叠障如将螺子緑画作长蛾様光浮竹木杪影落檐楹上何人妙盘礴淡墨冩屏嶂五絃岂须抚衆响亦清亮我病不出游素壁倚藤杖举觞酹羣峰嵗晚一相访种松清晨课仆奴遶舍诛蒿蓬身非郭槖驼学作种树翁胡不种杞栁但种青青松念汝受命独劲气凌三冬明年见汝生何年矫苍龙种徳亦吾愿穆如松上风安知百载后无人思角弓麦隂行可頼不必荒茅中惟当䕶以棘养视如婴童此法岂浪传闻诸玉局公同董彦光陈妙音游安乐寺分韵着鞭苍厓隂下马古寺门老僧乞食去独瞻无上尊相将二玉人盘礴共一罇境静悟尘垢林香识兰荪何年钵罗老同访花栁村鸟能贯珠歌花能折腰舞老人如鸿江识此真律吕击节复长謡急觞犹插羽春风已趣装行乐更几许吾人但取醉何必浪自苦闻彦光田舍遇火几焚其廪睡龙未觉山泽枯其谁濡幕待不虞炎官弭节飞亷怒小屋旋彻大屋涂郁攸飞空百鸟噪煇赫照树腾猿唿緑林灰烬一瞬耳况乃田父蜗牛庐天公似惜诗人癯约束风伯为回车百神救廪鸟工往不待绠缶浇焚如尚令太瘦逢饭颗幸未饥死同侏儒怪竒敢追陆浑韵弔贺不必叅元书作诗嘲诮共一笑逄人举似应胡卢许巨源送笋君家遶屋青琅玕惊雷裂地千兵攒入山长鑱不汝赦日获玉版登君盘有余䑕壤幸分似怜我羮稀筯易寛厨人取给昼餔膳顿使齿颊生甘寒韭葅薤苗岂复数䏑美似觉无貒貛尝闻幽士爱风竹忍嘬其子吾何观愿君养成四时叶他时犯雪同君看灌园春初韭争妍秋末菘更好嗟我喜蔬食如人嗜羊枣何尝厌滋味政自乐枯藁念彼蝡蠢虫性命欲自保变相惊蜊异将糖嫌蟹躁故于园日涉莳此可食艹迩来秋雨余三亩凈如扫畦丁犹浸灌小瓮亦自抱问许机事忘何如汉隂老题顾凯之醉道士图虎头痴絶自不痴丹青妙处手得之石巖戏画㓜舆子酒狂更貎黄冠师一人坐睡真被酒二人杯杓不停手一人回面愁不釂二人直视开笑口上有醉墨书者谁翰林手题独酌诗题诗真识醉时味画图如冩诗中意珍藏不换一斛珠李诗顾笔今世无题文与可画竹我昔居西园手植竹数箇凛然如徳友节行不敢破朝吟玩霜枝夜闻萧瑟清风吹一旦忽不见似觉尘土汚人衣朅来翠云麓日惟见山不见竹虽云山气日夕佳尚恐无竹令人俗昨得与可画自扫尘壁挂门开风动之如枉故人驾对山看画信不恶何人更覔扬州鹤寄孙子稷我家大冯君清诗跨隂何尤工婕妤怨不愧青草歌后生游其门玉石例琢磨是中知味少莫辨白黑鵞独闻子孙子锵然应鸾和君尝喜其似谓可同臼科剑池佳山水清涟映嵯峨孙子居山间新诗日吟哦探囊肯投我百篇未为多论文定何时一醉金叵罗更尝期皓首共理钓鱼蓑登同乐亭饮泉何人爱斯泉结搆泉上屋空亭何所有冷气宜三伏泠泠石甃净须眉直可瞩欲饮无樽罍挹彼才盈掬何时近亭居更种亭畔菊日饮潭中甘庻用稽死録呉民载弃意堂此身聚沫无为强斧工伐性药腐肠寸田芜秽尺宅荒玉石落落不满房黄婆居中补四方焦劳亦坐意所藏土如硗瘠草不芳令人藁项馘亦黄世人纷纷各膏肓我以妙语名斯堂期君得意观濠梁从渠婪酣狠如羊君自放意无何乡一洗痼疾生天光漆园发药君得尝次董彦光乞米韵董侯朝饥雷殷腹咄嗟无人羞豆粥杜陵太瘦縁作诗玉川辛勤坐憎俗细君截髪恐未暇有弟能令饷君粟不妨更就乞㯽榔他日金柈供一斛分韵招无逸兄得益字长懐乌衣游亲姓何戚戚吾曹乃其后何不追往迹向来鸿鴈影旷若参商隔沉思不可见伫立久悽恻去年霜霰中送别衢路侧今年冬风至犹未见颜色念我如楚囚欲往终未得倘能为我来不逺道里百要观衡茅下有此座上客新酿秋已熟老菊寒尚折弥年心怫郁可以一笑释仍当戒后乘联翩载三益翠云分韵得禅字杖履信所适溪流忽溅溅行入武陵村偶入桃花源划然见华屋佛界开青莲怱怱伊蒲馔一饷腹果然同游得吾党旷逹真能贤董何韵俱胜欲拍诸阮肩两王亦豪举一掷常万钱周郎秀眉宇要是佳少年衆中兀坐子少味亦寡言困眠借僧榻自嘲邉腹便平时所懐人磊落星辰悬会合不易得兹游岂非天重来恐寡伴独访祖师禅寄李商老兼柬文若季弟有客春来传尺书书词字字敌琼琚经时伏枕沉绵甚异县论文消息疎物外高情想三鳯眼中何物当双鱼遥知小弟凄凉意骑省归来正望庐昼卧二首书魔才挽睡魔推鼻息俄惊吼怒雷梦到逍遥大庭馆不堪檐外鸟惊回剥剥啄啄无俗客清清泠泠多好风一枕本无忧乐累何须游宦大槐宫青精饭三首霍山王邓两真隠驾鹤乗云飞九天当时服饵定何物同饭青精三十年从来见説青精饭晚遇真人隠诀中长恨闻名不相识那知俚俗号乌桐南人虽号乌桐饭过热翻成作淖糜太极真人方未试茅山道士寄何迟送酒与晏如居士二首南人酿酒诧深红注瓦真成琥珀浓与药相投莫宜此急分多病晏如翁此翁曾把春偿酒醉插姚黄更乞花多病只今犹解饮细倾聊为遣生涯示李商老兄弟月夜宜披宫锦袍定知公軰岂蓬蒿文同修水波澜阔人与庐山意气高伯氏最于三虎怒凡儿何翅九牛毛相逢径欲倒家酿莫厌尊前持蟹螯夏日游南湖曲尘裙与草争緑象鼻筩胜琼作盃可惜小舟横两桨无人催送莫愁来咏金来禽林上离离金弹丸宜随玉食荐金盘从来物以逺为贵酷爱闽中荔子丹书懐頼有书遮眼初无客就谈身闲惟取醉髪短仅胜簮学僻令何用囊空寳不贪老师行驻钖凖拟问前三次李商老端字韵胷中磊磊夜光寒霹雳惊飞在舌端梦去幽寻遶山麓诗来喜色上门阑四时更运不停轨万物并流皆病湍两髩凋零壮心在忍穷懐抱若为寛招汪叔野夜语僧窻雪载涂别来夏木又扶踈两牛鸣处地非远万竹隂邉吾所庐儿能窃听从忘箄子盍徐行可当车莫讶南邻狂处士掺挝倾坐一轩渠投赠通守陈虚中前驱负弩斾旌忙凛凛寒风挟晓霜人道姦藏有三穴公知民病极千疮揺毫端是霹雳手抵几还惊凫鹜行莫向琳宫坐闲冷太阿何事匣中藏晚晴步塘上漫蹈斜阳堤上行偶逢白叟问年登去年禾干龟兆坼今年雨多禾耳生鸣鸠云隂解尽却残晖屋上鸣鸠唤妇归不见池塘烟雨里鸳鸯相并湿红衣闻吕居仁病未差覔使寄问消渴文园苦病多萧条子美卧江沱士穷不遇古如此天实欲为人谓何忠义名家忝申许文章秀气望岷峨期君炼玉煮白石色比婴童何啻过种竹辟地种修竹得方縁秘经成隂向北宇倒影落中庭直取内含素岂惟枝鬬青龙钟玉川子犹拟抱添丁次韵季智伯寄茶报酒三斛欢伯风流可解忧疑君此外更无求拣芽投我真抛却不是能诗薛许州二生相逢妾换马我今直成酒易茶腐肠销膏亦可戒与子服雾餐朝霞君如张籍学古淡丽处往往凌隂何长句短章时寄我为君翻入竹枝歌懐钟陵旧游五年二度过钟陵马上春风醉里醒南浦江波迷眼緑东湖烟栁半天青从来地域叹卑薄怪底山川终炳灵又见徐家有高士他年重作䀻君亭汤泉泉在法水寺后乱泉如沸出湾环余燠犹霑野寺间但与山僧洗尘垢还胜涨腻在骊山食蟹四首端为懐黄取醢烹岂縁多足恣旁横焚脐未用集䑕軰椎髓方嫌太瘦生分付厨人苦见嫌十脐元有九脐尖要知其中未必有输与蛤蜊如蜜甜论功直与酒盃同何事生憎在水中不使落汤频下箸终令骨醉耐春风有国尝忧以味亡须知有毒味中藏谁能不累口腹事莫趋秋风啣稻芒以牛胆渍槐子送董之南二首雪霜无頼㸃君髩五十龙钟成老翁急分槐实要脑满伫见头青双颊红解牛得胆大如斗投以元槐功更加来嵗青袍映緑发不妨看尽九衢花送王坦夫由淮南入京王郎乗兴上扁舟数遣书来冩我忧奏牍三千待金马巻帘十里梦扬州桃花水涨理归檝莲叶盃香消客愁白髪倚门长望子细君应赋大刀头游安乐寺陈妙音载酒遶郭寻春未见花不知春在梵王家林间新翠张裙幄席上残红当脸霞兴逸持盃睨云汉饮酣挥翰走龙蛇主人不是陈惊座投辖归时日已斜两宋名贤小集巻三十三两宋名贤小集卷三十四钦定四库全书两宋名贤小集巻三十四宋陈思编元陈世隆补竹友集次刘世基韵儿时窥豹见一班晚学一枝千金殚斋房芝草不并秀且餐秋菊纫春兰无心时共白云出忘机日对沙鸥闲穷人与世各异调敢望一唱仍三叹昨来卜居向巖邑玉川破屋才数间朝看爽气出逺岫夜聴遶舍鸣清湍㡬回欲棹酒船去贺老不见空稽山刘郎好事肯过我入门矫矫真翔鸾平生饮客愁腐死望君复来酒今㫖君如止酒要谈道同酌寒泉静无滓哦诗虽复落君后强学犹将效矉里悬知吾庐不落莫有客同盘饭葵藿已唿纎手缝锦囊更遣长须且芒屩相携踏遍翠云峰得助溪山应有作王摩诘四时山水图欲知摩诘诗中画桃红栁緑皆摹冩更含宿雨带春烟一段风光生笔下欲观摩诘画中诗小幅短短作四时山平水遶含变态是中有句无人知此公盘礴万物表胷中炯炯秋空晓戯磨淡墨污绢素世上丹青擅场少何人乞与辋川图装成小轴四时俱壁间仍题六字句人言双絶古今无同陈虚中洪驹父登拟岘台观水涨雨声何浪浪溪流势汹汹莽苍两涘间不辨马牛风翻疑坤轴裂渺与天河通林杪露寸碧浊浪奔蛟龙橹揺扁舟下䄂手闲篙工踈烟媚晚霁飞云带归鸿境物复可冩妙手无僧崇登兹百尺台令人豁竒胷尊开河南守坐有西山洪游目託远懐平水念禹功视河不治行他日望两公吾侪何所乐白首卧船篷送邑尉朱登仕告老归华亭用玉局老仙寄王庆源韵君不见黄冠还乡乞鑑湖又不见拏舟送米烦胡奴白头真负平生志妙年毫端敌万夫向来恶少虎负嵎职当疾走编其须袴鞾不是老者事腰间羽箭吾初无挥盃劝饮古寺底日有野老争携壶颇遭官长劝归欤妇能右摈儿左扶但令妻病足鹿脯何忧儿寒止熨𥜗莼丝作羮盐未下鲈鲙切玉秋不癯华亭自昔传鹤唳蕙帐后夜闻猿唿不是人间冶容子团圆十五正当垆晏如堂诗季智伯渠州使君大夫公之长子也早以学问称其家儿不幸壮嵗失明不能世其禄洽问强记于书无所不通尤爱渊明诗尝使细君诵之至㑹意处击节不能已旧以女家人木兰随其后木兰既辞去常扶杖独行逍遥自适客至必具酒与之商论古今饮酣兴健仰天而歌顾未尝以贫病撄其胸中也庐山李商老命其所居之堂曰晏如且作铭号智伯晏如先生可谓名称其实矣智伯求予诗为赋杂言一篇西都执㦸郎田少家无储虽云贫贱不戚戚着书防患何多虞柴桑避俗翁寝迹安吾庐如何更作贫士咏更赋楚调长嗟吁乃知两贤蒿目忧世患不如先生无目自晏如朝哦诗千首暮对酒一壶木兰能歌作行雨但闻龎婆时诵田园居闲擕笻竹自索涂醉或起舞嗔人扶幅巾深衣端可画每嗟伯时何在无人图往日山阳徐仲车不闻世事惟躭书使君早兴合堂坐夸今弹古定自娱徐能开口论事以难客君当书空作字以晓徐吾知二人可同传不知细书太史今谁欤题吕隆礼诗后岐山鳯多雏鸣必中律吕乃知忠厚家要作谦退语申公三世后有子笔甚武四公如日月映照万万古此郎胆如斗一笔要连拄不知秦陈軰渠欲置何许他年品斯人战国一豪举次洪驹父游明水韵薖也学耐辱况负三宜休颇有㓜舆风自许与丘仙境想方丈山形懐不周如何在眼山未暇着屐游蓊郁明水峰爽气常不收逊公释门老苦节无匹俦食讫自灌畦挈水端若抽到今巾屐在迹胜境亦幽常评左辖贤当从古人求从政独何有未説赐与由劝耕遍阡陌民謌殖田畴幽寻到山寺弭节聊滞留家賔各文采粲粲五楘辀赋诗杂流丽如栁春映沟何必打两桨歌舞催莫愁闻风我滋晚寻胜行且谋朝游可暮返岂曰山川悠咏二疏辩如悬河陆大夫不畏嫚骂谈诗书归来分槖养羣雏随从歌舞乐有余两疏高蹈要齐驱长揖储君归里闾愿为羽翼还商于岂愿飞刀鲙生鱼挥金延客以自娱子孙勤力旧田庐同时异代多不如高明长遭鬼揶揄平明争入七香车华屋拟用黄金涂壮心虽在逼桑榆长歌击碎玉唾壶官成名立盍归欤江湖之士可胥疏君不见渠家父子并辔出东都于今粉绘冩为图集菴摩勒园会者十人以他年五君山即席分韵生涯水中萍漂荡信所之十年煳其口不食故园葵思归同越鸟长是巢南枝祭灶郭北隅小屋如鸡栖园开十肘地草木发华滋红榴媚夕阳初篁揺轻飔招我赏心旧于焉持酒巵合离如日月果有弦望时诗坛失老将一鼓气已衰頼我如虎贲典刑犹在兹相欢且尽醉莫咏骊驹诗闻无逸兄下第丰林分首各消魂兄弟伤离况玉昆初谓过都留虎嵴又令㸃额向龙门往闻淮北雪花大归值江南梅雨昏欲寄短书无别语年来花栁自村村李簿家有侍儿妙丽善歌舞诸人惜其死为赋诗予亦赋二首草头朝立露溥溥樵歌暮归丘陇寒当时座上客半醉琵琶不许近帘弹郎子风流栖枳鸾枳上单栖泣夜䦨窻前邂逅一笑粲梦中犹作在时看久旱喜雨谁言旱魃虐敢夺雨师权弥漫溪流涨澜翻屋霤悬占年丰䆉稏快意涤柈筵疎懒知何幸茅斋稳昼眼植菊憔悴灵均老萧条子美醒飱英谋自洁摘蘂恨犹青事往成今古人亡尚典刑老夫今白髪頼汝制頺龄有懐如璧道人二首道人诗思㵼江湍乞食侯门铗屡弹铺褐卧云何处去不应投老累儒冠每忆诗人贾䦘仙投冠去学祖师禅尘埃不染心如镜妙句何妨与世传寄王立之二首坎壈修门里萧条处士庐憎人玉川子愤世竹林书家有来禽帖门无载酒车诸公生死隔不是故人疎舌本初传强仍闻右臂枯经春一旬卧见客二儿扶吾道何寥閴夫君合洗苏世无湔浣手药味且时需赠别董彦速四首人间底处异蘧庐莫莫堂中岂定居我尚滞留君去速荒园三亩梦归欤多谢清风日扫庭与君同种菊青青开花烂漫君何在莫忘萧条我独醒欣同衆鸟託吾庐投杖行当叹索居不是酸寒孟东野吾言能聴果谁欤机事都捐忆大庭茅檐相对眼俱青期君别后文章健往弔沅湘屈子醒次韵无逸兄见示憔悴谁能贱大招㑹将菌桂杂申椒巷南邻里频相过水北山人讵可邀细酌敢谋长袖舞苦吟空咏寸岑遥耕耘頼有陶潜妇不美孙郎对大乔次汪信民寄无逸韵诗翁索莫闭门居珍重山阳信不疎但报七言当玉案何须千里驾柴车乐天官满应归早杨子家贫只晏如他日往来随二老共甘盂饭与盘蔬送酥鱼头酱菜与何之忱三首和蜜煎膏学瓮酥儿夸甘味比醍醐老夫舌本不知味强解嘲为羊酪奴放浪三江又五湖头颅见醢亦何辜世无刚者不用覆往侑一觞随蜜酥瓮底寒酥冬作葅春来把酒必时须庾郎鲑菜二十七还得何郎下箸无立夏日作四絶雨脚连云苦未收晓惊池面日光流田家甑里封蛛网即渐歌謡麦有秋小簟含风六尺牀竹奴从此合专房吾身瓠落都无用占得山间一味凉熨得絺衣一番新幅巾轻软最宜人花时气暖长愁夏竹里风㣲又胜春学作蒲葵扇未工手挥聊有古人风君王别用机中练定被南来长养功寄刘世基用世基寄之忱韵斵垩谁能鼻不伤虎贲何取似中郎吾人身健间何濶谁日书来喜欲狂华屋不存长念昔金蛇虽在莫干梁㡬时烧烛留君语更向东窻置一牀招李商老兄弟时闻权守陈公留之未聴其来十年不见令兄弟眉宇长懐元紫芝栩栩梦魂我独往翩翩书札慰相思求船货马事应速酌醴焚鱼吾岂辞政恐孟公投辖饮惜君高论解人頥次刘世基韵孔子已传三十八诸孙犹自见长身试将后谢追前谢岂料今人愧古人华子冈头千叠秀刘郎诗律一朝新吾家碧涧红泉句聊欲烦君作后尘用前韵和董彦速得句可传千古意搜竒攻苦百年身河梁赠别初无对锦里吟春复有人我已汗颜惊手缩君犹琼树赏朝新从今习气须磨尽二字惟当悟客尘夏日书事二首苍虬蟠础湿生云翠竹揺风水有纹凉卧北窻唿不省虫飞遶髩梦中闻云峰矗立驻金雅梦㫁槐宫影未斜屏翳御风游不返南山空转阿香车余尝㑹李商老于海昬识吕居仁于符离今已五六年矣偶见二公倡和诗各次其韵二首忆昔逢君夜雪中高谈未了酒尊空清涟緑篠今输我白璧黄金政负公渭水流清终异浊池花变碧旧曾红欲评此意君何在长是苍茫立晚风维舟浊汴偶相逢弹铗归来四壁空耕道十年常九潦谋身一国自三公似闻讽谕能知白岂但诗词要比红申国凛然生气在故知郎子有家风两宋名贤小集巻三十四两宋名贤小集卷三十五钦定四库全书雨宋名贤小集巻三十五宋陈思编元陈世隆补竹友集李成徳作二笔几以其一见遗云得様于郄子中家并示长句輙次其韵奉酬琴不安絃制竒古可怜不入文房谱䑕须龙尾玉蟾蜍与汝俱成㑹心侣谁能好事为品题端效广㣲亡輙补谪仙传様桂林家以暗投人吾窃取我书太俗如墨猪下慙罗赵何足数蒙公厚贶试临池一字不成如画虎欲报初无青玉案哦诗况乏惊人语净铺滑薄待君来慎莫踟蹰畏今雨李成徳复用前韵见贻亦次韵奉和蔡家笔法擅今古楷书尤夸荔支谱后来谁笔最神通要与渠伊为伴侣只今书学贵瘦硬弟子阙员谁可补君持此几要投人字画不工那得取小人俗书如俗马骨少肉多今不数当君此赠恐不堪大似无功飨盐虎新诗继作恐难如只赏君房妙言语嗟予老矣亦懒书留与儿曹写时雨次韵郄子中所藏笔几闻君文史三冬足家居未奏三千牍明窻棐几净无尘笔研清幽真不俗小琴承臂笔纵横章草真行随所欲家藏敝帚将何用时人尚作千金畜此物虽竒君不惜似把隋珠当鱼目小童传观许见贻与君杯酒初相属吾诗戯作异香山唐衢虽见何由哭见公真玩为君赋铜钵声终字盈幅朱端甫以画牛一纸遗李成徳成徳以示予为赋长韵画牛蹄角四十八禇生尘昏仅可閲头头露地各逍遥不愁牵车喘见月䑛笔和墨谁氏子定自道人非画史把鼻牵回得真牧信手摹成妙如此朱公自是老斵轮不惜是牛持赠君愿君成诵石巩语更将此画同参取次韵李成徳谢人惠墨牛君不见八百里夸王氏駮常勅家童莹蹄角绮𥜗纨袴竞奢豪卧席不安愁祸作何如传宝墨牛图不饰青黄如素朴向来竒画购千金宜在兰台天禄阁两牛方鬬未雌雄或奔而从或小却其余三四亦殊絶或如虎卧鹤俛啄滕王蛱蝶东丹马嘉陵山水青田鹤如将优劣比人材长文何必慙文若人言爱画亦一癖被野牛羊何用貎是家持论果非耶烦君试谓评其畧午日今晨定何祥桃栁各映戸粉团高气薰鵞䏑椒叶覆朝餐随土风盃酒晚来具綵丝纒祭筒画楫夸竞渡楚人哀怨情正以屈子故当年梦鱼腹葢坐入宫妬荣华一时好放逐千载慕得失吾不知持盃自欣豫成徳不面逾月仆以病暑未能出谒輙和所寄藳字韵诗奉寄兼东子中门前蓬藋无人扫客去墙隂藜苋老我家城北君城南相忆何其挂懐抱不闻叔宝方外谈澄也何因令絶倒知君不作避暑饮闭门亦深荒径草钩章棘句日哦吟玉轴牙籖时探讨迩来闻草鹿脯帖盛湘十日虚苹藻掺掺丸药恐不免俗客纵讥何足道恨我犹嫌褦襶嘲不敢热行惟梦到君取竒功翰墨林笔阵可埽龙驹岛愿言不学司马公万事蓬人尽称好我诗燕石初不如浪欲珍为夜光寳残暑促装行造请晓来凉气迎秋早定邀邻舍广文公同听诵诗倾腹藁碧筩君不见韩潮州银作饮醆夸工倕䥴花镂叶太𤨏碎何言豪士亦尔为又不见六一翁尝吟鹦鹉红螺诗华堂一釂岂不乐清歌劝酒须蛾眉吾侪山人寕有此竞折圆荷为饮器细倾初作露珠圆满引忽惊云液碎鼻中寂寂闻妙香舌本徐徐识真味採莲当殽花当妓岂有登临百金费安得城西十顷塘水光容裔暑气凉时引碧筩如象鼻仍㸔翠盖立霓裳感白髪吾年昔始冠已有一髪白作赋数百言嘲骂等戯剧只今寻旧作一字不复忆恍然如梦寐了不见往迹但有髩间丝冉冉如堪织南方地平湿壮嵗多老色行年四十二髩鬒那容惜洗苏将㧞白讳老嗟何益一染复星星此语寄阿客人生光景促倐忽如敲石诗成亦寐语感叹初无得后应不识今今已不识昔秋日登鸣玉亭山路秋阳何赫赫山亭凄冷多秋色岂惟醒耳玉淙琤照眼光寒如练白旧闻瀑布垂云间怳疑银河堕天闗西望香炉不得往箇中元有小庐山次董彦争韵兼柬之南大门江南英诗名重当时儿时得其藁同辈争诵之不及拜诸门常恨生若迟只今诸孙子籍甚皆能诗大篇每投我孰非黄绢辞我诗不成句落笔为衆嗤如人食土炭嗜好终不移君何独赏味与衆直异驰相望巷南北不面令我思歌声亦若哭此意谁当知阿大一门杰相为尘外期风流竹林㑹应许仲容随次韵之南读彦光诗有作君家父子俱能诗天遣淑鸟鸣春时文穷扺掌定不免齐竽不学君何疑平生説诗喙三尺只今偃蹇成期期愿君高处古无上抑以自警无邪思有懐觉范上人道人心与貌俱古哦诗不复效等伍清疑仙掌露华坠新似秋空玉钩吐要将余事付风骚已悟𤣥机窥佛祖泐潭老子乳于莵果在丛林啸风雨何当扫室祗树圜夜看金盆聴软语我虽不是龎徳公懒驾柴车入城府公如归结白莲社留我山邉一㕓许次韵彦光睡起病目蝶梦游扬卧碧纱知君不赏玉钗斜梦囘起坐有佳思乱触牙籖书五车黒蝇着眼君勿嗟学道乃得青莲华商畧此言当过我樵青竹里为煎茶喜汪叔野见过大汪权竒汗血驹小汪连翩鸑鷟雏垂头未遇伯乐顾覧辉将下朝阳梧岂知青衫埋朽壤更令斑鬓困泥涂喜君翩翩过我庐握手借问今何如若云难遂白髪志朅来翻作青衿徒急唿欢伯置座侧解颜谈笑聊相娱语及阿兄平日事往往屑涕长欷歔怪君长不满六尺高谈似是胆满躯且寛是事饮此醑逢人但作口嗫嚅留君住骑勿驱明朝酒尽为君酤更䦨月落起浩叹四面宿鸟声相唿玉茗花二首佳园昨夜变春容清晓惊开玉一丛素质定欺云液白浅糚差退鹤翎红似闻金谷初无种欲画鵞溪恐未工底事余花避三舍孤高元有使君风骚人浪説麻源谷本在风流刺史家直与瑶林共高彻可须梅影鬬横斜芳尊莫待红糚赏幽艳长令烈士嗟凭仗邉鸾折枝手应宜展幛玉鸦义漫成年来任运学腾腾爱酒还同醉李僧痛饮亡何縁客至时穿不借遶村行檐间燕雀新声好门外池塘春水生晓起坐窻无一事卷书南望见高稜饮酒示座客身前不吝作虫臂身后何须留豹皮劬劳母氏生育我造化小儿经纪之牙筹在手彼为得块石支头吾所师偶逢名酒輙径醉儿童拍手云公痴和李智伯金石台不见旧题之作二首瘗鹤书踪逸少齐华阳长使后人迷姓名不得芙蓉手何用全牛捧砚题复忆高人张季鹰每将盃酒胜荣名登临叔子縁何事湮灭无闻一怆情悼亡三首旧闻林下趣既见即心降月冷同秋梦灯寒对夜窻孰知身是幻深念涕如江仰叹朝飞雉㣲禽亦有双三公吾岂敢曾为忍饥寒拟聴笭箵雨潜悲苜蓿槃烟云昏璧月霜露殒香兰伫立东风泣忘情良独难去作三秋隔来归二载余临风还念汝伤女更怜渠憔悴衣围减漂零髩发踈吾今多病乆谁付茂陵书呈无逸兄汉儒章句文胜质鲁国衣冠实愧名但遣诗书长在眼可令声利苦闗情咄嗟茗饮有时办梦想溪堂何日成舟泊寒沙卧明月此期终欲与君盟示舍弟萧然环堵独何有自谓过人惟一丘野性定为沧海客妙龄须寄道山游江寒沙静鹡鸰晚云濶天低鸿鴈秋休叹乌衣成往事一尊相对且忘忧寄桃邻居士桃邻野客无消息寄食招提岂定居倘有龎公知徳操何须程郑识相如食鱼他日劳弹铗䑛痔今人剰得车流落生涯俱寂寞因风时遣一行书寄无逸四首三足祥乌曾集冠平生菽水奉亲欢从今五鼎应无补不可奈何君自寛闻説潘郎窘食贫何年会面慰艰勤北风如有齐安便为报相思频梦君故园风物长如旧松柏参天六月凉岑寂北窻风雨夜独吟诗句遶胡牀浩荡漳江泻碧漪西山清絶助新诗好因归鴈传佳句要见羊何共和之观李伯时阳闗图二首坐对丹青伤别离泪和朝雨想频挥道邉垂栁年年在看尽行人长不归春草春波伤底事青青栁色最消魂龙眼自有离家恨貎得阳闗烟雨昏秋兴雨隔千山暮风惊一叶秋朱颜伤露槿青眼頼沙鸥畏酒游扬梦因诗㸃染愁有懐谁与语多病独登楼聴曹道士弹琴二首淡泊丝絃谁与听试开尘匣写幽情琴中自有无穷怨弹出离骚意外声小窻踈箔列仙家弹尽遗音晚景斜贺老当年定塲屋虚将妙曲付琵琶两宋名贤小集巻三十五两宋名贤小集卷三十六钦定四库全书两宋名贤小集巻三十六宋陈思编元陈世隆补竹友集读书吾生后渊明颇亦念黄虞要知千载外所学非殊涂兀坐对圣贤抚巻一长吁彼智自明哲惟狂益昏逾一源同滥觞派别乃差殊我观载籍中世事何所无痴人不识古谓与古人俱相望何遥遥清都视积蘓咄此不可献讽诵聊相愉嗟哉子栁子文章葢羣儒速进自贻戚南冠成絷拘天孙不与巧溪神亦为愚读书虽满腹何曾捄饥劬乃知伾文辈要路难齐驱饮酒世故不料理万事付一樽唿宾陈肴蓛乃尔不惮烦秩筵初严冷稍稍笑语喧有如邹子律能囘寒谷温朱颜挽不住雪髩日夜繁人生行乐耳恽也亦至言哀哉独醒人顦顇拾兰荪宁知阿堵中端有妙理存寄题朱氏小隠园吾闻滑稽儿避世向金马刈艹吉云乡探凤荒城野斯人玩世耳岂必蒿庐下墙东本侩牛君平葢卜者朝市亦堪隠山林实潇洒君居占深源境物粲可冩老桧上干云孙桐已拱把雨窻修竹响风磴寒泉泻此翁少年日巧射如注瓦百金装寳刀千金买流赭晚歌紫芝曲情性妙陶冶蒲履谷皮巾何取绶若若嗟予亦旷荡与世自藞苴方期访桃源更欲结莲社次韵董之南见赠章甫不入越夏虫多拘时生无适俗韵举世谁知之钟嵘不并世无人识丘迟虽有落花句知为何等诗如逢贺宾客方叹乌栖辞我初出险语俗子争唐嗤俛眉欲从事复恐遭文移亦知适楚车安可从北驰董家名父子平生所怀思虽云识面晚相闻已相知君诗有古意且结皓首期端能啖杞菊时复过天随陈循中求赋髙丽墨诗为作长句老松收烟琢𤣥玉可试洮州鸭头緑来从万里古乐浪传到麻源第三谷要须岱郡鹿角胶擣成方解土炭嘲请君摩研新诗作一弄潺湲弔康乐竹友轩城北有陈侯眉宇初未识似闻臭味同炯炯见胷臆愿言登子轩哦句唿阿客看君隂森下玉润映连璧龙吟秋夜永卧聴风摵摵或当命柴车独咏此君侧兴尽悠然返谁能煖君席读庄子内篇经春十日雨却扫门无车伏枕梦鸣毂淙琤行熘渠端坐发深省妙香浮素裾盥濯披陈编讽诵临前除陈编为何谁漆园傲吏书竒辞通諔诡空语极虚无得意荣辱境脱身忧患余胷中灌顶句身上如意珠逍遥有妙处领畧归一途尘影阅千世风波连九区畏夏苦执热开轩除郁蒸檐前鸟雀喧朝旭上朱甍席间裁函丈诗书浩纵横槃礴环堵间幽独懐友生古人在黄巻十载使我倾出门窥物变草木各鲜荣青青墙东竹见汝忽眼明爱玩不能忘移根傍轩楹俯仰与竹俱定交见深情不是无朋友此君氷玉清风吹万籁响寒梢韵竽笙我独哦其间诗作秋虫鸣琅玕亦有实期汝向秋成凤凰何时来翙翙翔我庭贯时轩旧时王子猷爱竹仅成癖斯人向千载论世心莫逆吾轩谧竹友寓意比三益俗士旧雨来今拟定埽迹投足寄其间鼎鼎一何愚倘同蓬蒿鷃勿笑溟海鱼陶渊明写真图渊明归去浔阳曲杖藜蒲鞵巾一幅隂隂老树啭黄莺艳艳东篱粲霜菊世纷无尽过眼空生事不丰随意足庙廊之姿老蓬荜环堵萧条仅容膝大儿顽钝懒诗书小儿娇痴爱梨栗老妻日莫荷锄归欣然一笑共蜗室哦诗未遣愁肝肾醉里唿儿供纸笔时时得句辄写之五言平淡用一律田家酒熟夜打门头上自有漉酒巾老农时问桑麻长提壶挈榼来相亲一尊径醉北窗卧萧然自谓羲皇人此公闻道穷亦乐容貌不枯似丹渥儒林纷纷随溷浊山林髙义久寂莫假令九原今可作舁公篮舆也不恶斸苓轩万钟辞屠羊五鼎贪主父是间多毒腊可茹亦可吐缅怀陶隠居朝服挂神武饵苓期郄老旷荡适林莽我家城西偏有地一㕓许开轩俯长松倒影廕庭庑嵌空宿龙蛇晻暧蔵雾雨流脂入地脉凝结嵗月古长鑱白木柄生事聊付汝想彼尘外人迟暮肯同煮但当稍兔丝敢望擘麟脯约诸人游罗坊观阳夏吾鼻祖人物倾九州间擕东山妓文靖极风流屐齿步飞磴快哉康乐游耳孙牛马走阘惰无匹俦但有爱山趣尚能继前修颇厌城市尘拘絷如楚囚朅来龙泉上杖履随沙鸥幽寻风露静江月动金虬青山带长江佳气日夕浮旁有列仙家丹阙连飞楼琴书静无譁竹树烦更幽约我云霞交兹游及清秋朱絃荡尘襟芳樽写牢愁道士如弥明长颈髙结喉初无石鼎句崄怪压刘侯从渠倚壁睡吾属足㝠搜无逸病目以诗戏问六根无牢强万事有戕败丹白岂不加能令眼根坏溪堂老居士学道入三昧空花结空果过眼了无碍偶然幻翳侵恼此清净界道人不易得定为天所爱恐君堕尘刧豫此小惩戒病眸㸃空青勿作儿女态为君祷于天君病当立瘥未忘觑诗书不敢窥粉黛寒日出郊水晴鸥弄影沙软马惊尘宻竹斜侵径幽花乱逼人深行听格磔倦憇倚轮囷往事悲青塜年年芳草新寄洪鸿父儿时访道章江上燕雀羣中见阿鸿南浦飞云看画栋北忩欹枕飒凉风读书长忆登山胜作尉聊甘食荠穷想见咏怀非一首钩章棘句定能工有怀潘子真冲和菴里潘居士旅食京城久不还玉屑银钩长在眼瑶林琪树未承颜大门曾是郑严辈吾子却居夷恵间想见红尘车马底梦魂随鴈过西山食菜道人真是伊蒲塞顿顿园蔬入馔来紫芥寒葅㕘薤韭黄橙苦酒伴盐梅蒸豚不羡贮人乳饭豆亦能羮芋魁但恐酪奴不解事搅令枵腹转春雷暮春二首熘渠鸣玉雨成霖春草池塘数尺深后院落花人不到无聊独下海棠隂晚雨墙东暗緑槐清隂庭院锁莓苔委堦红药将春去贴水青荷与夏来春日黄梅花二首腊梅初雨雪争妍素艳寒香亦可怜政使北风吹得尽一枝金蓓始嫣然傍人如笑不胜妍曽是寻芳向腊前纵使游蜂能拂掠含酸结子为谁圆梅花四首姑射神游阅九闗水精宫殿不胜寒下窥人世生尘想故作梅花与俗看清晓㣲开淡淡黄萧疎无奈北风凉幽姿不许人窥见故向寒林度暗香蔷薇露染玉肌香疎影寒光照野塘长使诗人动幽兴不教桃李鬬春粧冷香零乱㸃寒莎眼底愁生万种多收拾余芳无处惜只传佳句似隂何送都仲献酒曹懐璧蹔投闲俄许朱轓未赐环殿阁凉生应在眼宫门驺唱合趋班鳯凰观徳翔千仞虎豹窥人碍九闗只恐苍生倾望久未容投绂老家山寄题长沙髙善时醉月堂乱山岑秀绕湘濆君筑茅堂底处村蛮国戈矛真梦幻醉乡风露别干坤平生不负南楼兴何日能同北海尊聊欲挥毫书楚些凭君招取独醒魂与江君佑游五福寺观竹二首老子平生与竹羣清风洒濯胜三熏江都定自兴不浅共打僧门看此君小池环插碧琅玕气韵萧梢六月寒一夜清霜羣木落独留孤节与君看呉彩鸾写真天上凤凰难独宿人间翡翠本双栖丹青不与文箫共谁遣雉东迷雀西戏咏䑕须笔编须捋取猬毛磔裁管缚成鸡距长谁言䑕辈不足齿也复论功翰墨塲山间四首篱落秋花未得霜嫣然一笑媚秋阳可人风味撩诗兴不记姚家宫様黄野老縁冈拾堕樵溪童收网度横桥高懐尽在行歌里岂信人间有市朝未羡颜生乐一箪一箪悬磬若为欢有田如使扬雄足亦学前贤在涧槃举案齐眉老孟光隠居无计可须忙残年但使糟牀注亦付生涯与醉乡两宋名贤小集巻三十六两宋名贤小集卷三十七钦定四库全书两宋名贤小集巻三十七宋陈思编元陈世隆补竹友集题戴崧石鼎联句图衡山道士熊豹姿夜过刘生逢说诗止于座隅初莫识口不能言心自知坐中清逸校书郎新有诗声谁过之岂知老子殊不浅可但逐鬼愁蛟螭须臾指鼎出佳句脱畧凡韵生新竒二生得句不敢吐鸣声强作秋虫悲𢥠如窘兔避鹰隼懔如败将收旌旂借问䑛笔摹者谁定是盘礡真画师退之斯文有妙处丹青冩尽初无遗弥明学道如不死应在衡山深处栖端能过我挑诗敌与君周旋我敢辞读葛洪传葛洪鍊丹砂却老得遐夀鹤髪安在哉巖穴遗井臼劳生亦何为荏苒度昏昼煌煌崑山芝未暇撷三秀寄谢浮丘翁何由挹其袖读三都赋汉遭阳九运无复见中兴不闻黄屋处郊野蔽旂旌三人己成虎况阻三国兵扬尘日月暗喋血郊原腥作都虽云美其如九鼎轻十年翰墨手模冩费丹青人与骨俱朽山川空炳灵吾懐鲍明逺寂寞赋芜城田父招饮不赴万钱供食如嚼蜡百壶载酒如饮水要知自古穷达人脱畧世味皆如此经旬不逢南邻伴曲肱聊寄北忩底田父剥啄扣我门颇应昨夜灯花喜殷勤揽衣谢父老陶令爱酒今朝止伏雌可杀葵可羮他日薄饭招邻里吾君恭俭似文帝勿为酒醪伤谷米喜雨涉冬无一雨元𡨕阻骄阳上田尘沙飞下田蒲稗荒锄犁不入土龙具挂壁墙村居巷无井抱瓮汲长江汲多恐流絶无以饮牛羊昨宵天意动浮云霾月光洒然润物功洗蘓及枯杨先帝剑弓冷小臣涕泪滂属闻建中号讴歌腾路傍雨从膏泽沛风与和气翔山林独何幸预喜霑稻粱尚能赋时雨激烈謌阜康余赋野香亭前木犀花二小诗盛称此花之妙而江迪彛赋梅花诗以反之徃返唱和十数篇二花优劣未决故复长韵示之君不见杜陵布衾冷如铁朝来米尽炊烟絶偶然乗兴江上行无奈被花恼不彻城南陋巷在江涘读书蒲团生虮虱吟成少陵七字诗酷爱梅花似氷雪竹友道人端可嗤颔髭如棘手如龟从来口业洗未尽醉吐狂辞歌木犀赏花自是少年事出口未觉吾侪痴我今束缚喙三尺勿与世俗争妍媸空花遍世不碍眼淡如云水老禅师寄题王立之赋归堂小官五斗米达官五鼎食均有懐禄心细大各封殖疾驱挽不还此辈车毂击王侯生绮纨雅意在山泽颇赋归去来作堂慰休息似闻一尊酒醉眼分青白何时上君堂酌酒话畴昔和君五字句想望柴桑陌亦爱轩漆园游濠梁得意儵鱼乐渊明爱吾庐感彼衆鸟託两贤俱达道妙处要商畧夫子谁与归潜也如可作柴桑久无人兹道竟寥落颇能诵其诗尚友亦不恶世路多艰险君轩可槃礴但恐君出游萧朱绶若若求定斋吾观大梁城九衢尘暗天蛮触日交争䕫蚿互相怜此心如慈幡袅袅风中悬王子闭门卧守心长缚禅能定乃能应如镜别丑妍吾岂匏𤓰哉孔子有至言君看日月行亦若磨蚁旋涪翁已发药此句不用传寄饶次守我初丱角时闻有饶进父破衣下里舍应书不得举要是磊落人白眼看法度吹笙弹箜篌余事能律吕市人恶少年徃徃争笑侮掉头出里门徒步大梁去蒯缑谒王公敝貂走风雨十年不还乡无人问死所客从北方来喜气满眉宇探懐出君诗字字粲玑珇笔踪入颜扬句法窥李杜竒伟可畏人我辈谁比数借问从谁游一一英俊侣我家阿夷兄诗有春草句说君不离口恨我识君暮帝城十二衢素衣染黄土食贫出无车覊旅亦良苦束书早归来只鸡祭坟墓况闻霍将军尚有陈氏母铜山郁嵯峨其下原膴膴我思结茒舍带经学农圃他日如买邻定可连墙住颇闻君卜婚我亦未有妇要如子栁子各娶老农女东市买杯杓西市买筐筥南市买绠缶北市买甑釡生理能稍稍来徃办鸡黍两家如有子男女互嫁娶从来不识面便作平生语但縁臭味同请君莫讶许读潘邠老庐山纪行诗杜陵骨已朽潘子今似之欻观庐山作乃类北征诗是家好男子札翰非凡儿阿耶有新句把笔如画锥此诗落吾手三复喜可知有才如长卿武帝思同时不令歌天马亦合赋灵芝何为鬓已凋但作愁苦辞锦囊勿妄发恐为俗子嗤汲古斋人言曲误周郎顾岂谓周郎真好古长歌短调各风流说尽心招及眉语颇闻汲古用修绠乃知余事工律吕君躯三尺胆如斗欲窥唐虞探邹鲁顷来长安濶画眉时人半额相媚妩天姿洁白恶丹铅独有溪头浣纱语要知学者用心处不追时好乃如许君家有井千尺深容我时攀辘轳否寄李商老所思定何方𣺌然羌山麓别来经一年不寄书一幅忆在元真馆与君同饮缸论文久未去夜雪打寒忩明朝欵君门箯舆踏残雪尊前聴君谈意气排凛冽雪中两相过把酒俱留连岂同剡溪去兴尽囘酒船今年走东吴无复相邂逅遭回行路难归已三月后逢君所知人颇尝问君安犹闻卧苫块毁棘今栾栾君家有娇儿闻已去懐抱昔我尝见之瑶环实娟好我归卧衡门愁苦亦如君淋雨子桑病敝冠原宪贫此懐其谁语思君何能己寄声劳苦君兼问两季子移松二首古貎苍髯十八公巍巍独出衆材中朝来挽致茅堂下为我商量送好风河出崑崙派九州屹然砥柱立中流苍松若比丘山重岂但囘头费万牛次韵吴民载告别覔酒二首君诗起予者百遍为君开世俗惟何甚予心不可谐独思南去楚衆欲北之囘何处可休影期君归去来齐下老从事相逢青眼开有朋方悃欵得汝更诙谐老兴此非浅后车君与囘嘉蔬实空甒併遣木奴来偶书二首大儒读书如播谷小儒据几如王孙道人竟日无一事卧看前江烟雨昏平生蹇吃不解语终日坐忩从客嘲他年若使登要路定被人讥无口匏题陈先生华山髙卧图落叶开花秋复春睡中荣悴岂闗身那知五起鸡三唱亦有寒忩不寐人和董彦光立春日二首梅蕋飞翻栁色新雪泥干尽已成尘愁看节物独惊眼醉吐诗词君可人藜杖应门原宪病鹴裘贳酒茂陵贫朝来似有飞扬意可但无情草木春交情自昔白头新富贵移人或望尘顾我喜求方外士得君端是眼中人谪仙诗富旧无敌东野囊空今不贫已遣掺撡缝古锦共搜佳句赏新春彦光示诗有释氏之语复次韵歴眼浮荣逐日新谁知澄寂本非尘吾曹例作区中士此味全输世外人空里华生均是病衣中寳在却忧贫是间枯淡君姑置且办芳樽醉早春何之忱用前韵示诗复次韵杨子牢愁更美新贾生悲鵩在承尘忘懐久已栽萱草行乐尤欣见玉人邂逅题诗聊可意平生嗜酒岂忧贫明年剰作颠茫计剧饮狂歌莫负春从陈妙音覔酒二首雪忩痴坐拨寒灰万斛清愁扫不开排遣此懐将底物凭君催送麴生来长恐闺人抱颈羞何当更脱鹔鹴裘试烦郎子倾家酿不用平原老督邮次韵董彦孚独卧逸堂之句遶舍檀栾五月凉嵗寒髙节亦难忘期君鸿鹄应髙举顾我蚍蜉岂自量索价旧曾睎少室荷锄犹可继柴桑虚堂若许连牀卧待看风吹细细香送黄柑与彦孚二首残腊才经一畨霜青青三寸作金黄故园兄弟懐思我特地分甘到草堂手折竒苞遗细君更思持送逸堂人甘寒定可锦绣口看吐新诗泣鬼神过金山下作扬子江中风浪生小舟如叶任欹倾桨摇齐指金山寺露暗初疑铁瓮城絶顶迥分双塔秀层楼危立一僧清他年来访结菴地吾与此江春水盟独登有美堂龟趺双跱日星悬读罢凭阑心浩然缭绕峰峦浮野色参差楼阁起晴烟湖光净照山间寺江浪遥连海外天安得翰林风月手一时摩写入诗篇雨中漫成四首东风浑作勒花寒寂莫林塘不受看玉版鹤翎俱未识梨梢空有羽阑干向老逢春懒问花恶风吹雨故斜斜一城桃李应漂尽不到城南韦杜家一树山矾宫様黄晓风㣲送雨中香鼻端空寂谁知许莫怪雄蜂取次狂才见花飞扫不开只今青子落莓苔当时一笑氷霜面曾动扬州诗兴来送王山人秋风萧瑟赋归欤此去悬知食有鱼我亦羡君无夺糈长沙终负过秦书两宋名贤小集巻三十七两宋名贤小集卷三十八钦定四库全书两宋名贤小集巻三十八宋陈思编元陈世隆补肥川小集刘筠字子仪大名人也举进士为馆陶尉入为秘阁校理契丹内冦真宗北巡以筠为大名府观察判官与修册府元龟书成转左正言直史馆修起居注召试中书迁左司谏知制诰史馆修撰出知邓州徙陈州入为翰林学士初筠草丁谓李迪罢相制既而谓复留命筠草制筠不奉诏谓再相时真宗乆疾谓浸擅权筠请补外遂以右谏议大夫知庐州仁宗即位复召为翰林学士拜御史中丞己而数以疾辞进枢宻直学士知颍州召入复为翰林学士承㫖同修国史兼龙图阁学士出知庐州卒年六十一筠自景徳以来居文翰之选与杨亿齐名当时号为杨刘三入禁林三典贡举以䇿论升降天下士自筠始也性不苟合于时临事明达而所治尚简严云淮水暴涨舟中有作行行极目天无柱渺渺横流眼有花客子方思舟下碇隂虬自喜海为家村遥树列秦川荠岸濶牛分触氏蜗鸢啸风髙良可畏此情难论坎中蛙寄灵仙观舒职方学士石渠仙署久离羣抗迹丹台世絶伦扬子不甘嘲尚白漆园终许自全真紫烟深处鸾双舞朱髓成来鸟共伸若向云中见鸡犬可能浑忘姓刘人题林处士肥上新屋壁久厌侯鲭静室来卜居邻近钓鱼台旧山鹤怨无钱买新竹僧同借宅栽斗酒谁从扬子学扁舟空访戴逵囘抽毫有汚东阳望但惜明时老涧才南朝咏古华林酒满劝长星青漆楼髙未称情麝壁灯回偏照日雀航波涨欲浮城钟声但恐严糚晚衣带那知敌国轻千古风流佳丽地尽賖哀思与兰成咏唐明王嵗嵗南山见夀星百蛮囘首奉威灵梨园法部兼胡部玉辇长亭复短亭河皷暗期随日转马嵬恨血染尘腥西归重悔霓裳舞故老相看但涕零汉武汉武天台接绛河半涵飞雾鬰嵯峩桑田准待他年变瓠子先成此日歌夏鼎几迁空象物秦桥未就己沈波相如作赋徒能讽却助飘飘逸气多成都镂肤剽俗恣游遨或得蹲䲭号富饶井络共知天与险蚕樷无奈世兴妖杜鹃积恨花如血诸葛遗灵柏半烧才似文园何足道一生琴意秪成痟公子油壁香车隔渭桥黄山路逺苦相邀行庖爨蜡雕胡熟广埒铺金汗血骄别馆横陈张胜婉期门长揖霍嫖姚注钩握槊曽无惮緑桂膏浓晓未销始皇利觜由来得擅塲尽迁豪富入咸阳属车夜出迷云雨峻令朝行剧虎狼前殿建旂临紫极东门立石见扶桑从臣善颂徒虚美不奈卢生䜟国亡禁中庭树紫闼分隂地丹条濯秀时髙枝接温树宻叶覆辛夷夜影瑶光接晨英玉露滋乗春好封植为赋角弓诗夕阳琼蘂滋晨饮青缣拥夜衾万年宫省树五色帝家禽诏草裁藤角熏炉烬水沈浴堂还独对鸣佩有青音赴郡之初寻属愆亢有议举旧典取湫水徴巫觋以致祷而涉旬靡应农事方急遣罢去越翊日渐获优洽优诏将州任视政才旬时田畯诉炎暵坐虞多稼萎云将掉头去波臣涸辙危行部殊未及随车杳难期徃慙神父化徒令旱母嗤诸曹白事者雩典举旧规郡北岐棘山上有三湫池衙吏洁斋徃汲水置缥瓷朝服领巫觋诘旦迓诸岐舁以结綵舆奉以五龙祠自是率宾介寅午欵于斯纷敷荐楮镪浸渍洒杨枝瓦鑪松香髓匏樽黍酌醨四壁绘神变正筵塑灵仪悕若叶公牖怪甚葛仙陂老觋十数辈勃屑头如魌童巫及伶倡貎寝语喽囇但多瓮盎质曾乏婉娈姿交手操铃拂合譟屡僛僛喧尘着蓬髪秽汗落粉頥一问且一呕掩鼻以帨䄜朝隮蔚旋败成震巽散之巽风暮欲息窍行唿复来慢黩固己甚诞妄相凭随如是者浃日仅得沾服滋嗟予政无状百拜胡敢辞矧夫民习俗姑用慰赍咨抑闻古人言天鉴本无私神道贵得一何乃托邪师遽俾送湫勺撤役勤蠒丝申明恤刑诏挺重舍轻疑从此四三日油霈洽封圻又闻尧汤世水旱轸君慈振救自有术敛散适所宜元元无菜色九载尚熈熙用礼地官职皇舞虽有祈道经涖天下伤民诚弗为惟神禀聪正逺鬼务肃祇愿守有常徳可戒兴妖思两宋名贤小集巻三十八两宋名贤小集卷三十九钦定四库全书两宋名贤小集巻三十九宋陈思编元陈世隆补范蜀公集范镇字景仁华阳人居洛阳宝元元年举进士为礼部第一累知制诰英宗立迁翰林学士神宗朝歴端明殿学士提举崇福宫封蜀郡公卒谥忠文有集信相院慧灯行乐到萧寺像殿何煌煌僧年过九十细话灯焰长方忆髫龀时初离父母乡是时循旧迹昼夜不暂忘自事膏火来日就与月将始卒未尝暗眉髪皆如霜御风设绛纱求福兼异香寒村㑹织女借余坐如匡陋巷苦志士凿壁偷隣光太息日己暮百结忡心肠类此事亿万聊书成短章送程端明再镇成都成都一都㑹千里带坤维自昔公坐啸至今人去思朝廷慎东注方面要安绥遂尔重藩屏因之职殿帷龙光出剑匣讴颂走江湄晓雪离都驭春风入境旗壶浆故父老竹马旧童儿叠足相欢跃同心仰福禧邦人顾若此邑子更何其㑹讲中和化重为乐职诗游昭觉寺炎蒸无处避此地忽如寒松砌行无际石房禅自安鸳鸯秋沼涨蝙蝠晚庭寛登眺见田舎衡茅半不完净衆寺新禅院金地西郊外一来烦恼摅凡逢似仙境鲜不属僧居岸緑见翘鹭溪清无隠鱼残阳已周览欲去几踌躇武侯庙柏满叶是清霜培根无沃土耻作秦皇松宁为冯异树英灵自有风䕃蔚长如雨可怜青青姿不知人事古留题张少愚屋壁高隠郫城下平时仍径还门开值冠葢帘巻为江山沛雨人间待浮云天外闲泥封诏不起朝夕奉慈颜送罗胜卿同年提举玉局观匹马西归去知君得意偏人情重乡里官职更神仙晓后无衙喏旬头有俸钱何须驾白鹤辛苦上青天送罗郎中登管勾玉局观五门门里观松桧日萧疎道话忘心境仙歌作步虚坛场高突兀廊庑四纡余世事多纷扰君心定了如韩太丞同守成都次韵盛府佳招贵严宸雅寄深舆题仲举坐阙挂子牟心汉竹分新契潘花过旧隂当年百里骥方此试骎骎近境连桑陌先游盛竹林併将懐旧意持作恵时心藻思春生笔清机月满襟成风锦江曲迥上玉山岑春色草将深春寒栁未隂青天指行栈渌水荡离襟后乗何为託前旌喻此心南枝倦飞翼凭为寄归音仲远龙图见邀学射之游先寄五十六言几年魂梦寄西州春晚归逢学射游十里香风尘不动半山晴日雨初收指撝武弁呈飞骑次第红粧数胜筹夹道绮罗瞻望处管絃旌斾拥遨头和阎寺丞海云寺春日金田驩且譁始因民俗好纷奢管絃齐奏喧闻野莺燕高飞不在花雕槛凴时见城郭回廊行处有烟霞方塘灵石从来信不独当年太守夸登崇圣阁金地环回半锦城累年斤斧不停声远村民舎烟未起满寺僧筵钟尽鸣栏槛高低资眺览市廛言笑尚分明阿房昔日徒虚语壮丽应亏此画楹和提刑海棠不知真宰是谁専生得韶光此树偏吟笔偶遗工部意赋词今识翰林权风翻翠幕晨香入霞照危墻夕影连移植上园如得地芳名应在紫薇先和成都呉仲庶见寄来韵嵗华今缓昔如流旧日樊笼可自由官事了时无尽极人生安处且闲休愚忠皎皎丹心老归思绵绵两鬓秋纵使海棠时节过急行须及浣花游濯锦江深恵泽流西人都未究踪由畊畴拥耒春还动织户鸣机夜不休讲徳定应劳四子富民须合用千秋鳯凰台上需贤久却恐龟城作蹔游山横双劔水双流栖北巢南去未由三尺素琴弹浩浩一炉丹药咏休休白巖霜重红梨晓银砾烟深紫芋秋毎夜梦魂归处路只应明月见神游题曹山人墅居桥外浣花溪水通山人高隠在其中一江丝竹喧天沸争及松篁半日风鸡鸣台古人惟恃衆心城何事秦皇苦好兵本设函闗禁奸诈不知半夜有鸡鸣上巖巖雨晴犹滴溪泉直复迂倾崕目眩转乱石步﨑岖成都观牡丹自古成都胜开花不似今径围三尺大颜色几重深未放香喷雪仍藏蕊散金要知空色论聊见主人心题静照堂堂构虚闲处师心静照中当门自流水满院占清风趺坐通禅观高谈説性空那知人世上日月有樊笼次张寺丞园园林再到身犹健官职全抛梦乍醒惟有南山与君眼相逢不改旧时青冯允南远贶佳作有舜律远相通之句因次韵寄之盛旦真明圣平生伏至公遭逢不世出覆露与天同谅直诚多勉谋猷媿罔功后王明若日夷夏庆同风喜气中兼外欢谣北至东敢图严密禁擢处太清宫峻拔山形大高明地望雄起居无忘古坐卧只思忠论乐嗟沦废求音扣寂空大和非隠伏至理自穹崇暧昧幽还显尊卑降复隆使人思舞鳯如弋慕飞鸿世事安清谧人心处正中至醇当直诣精义故旁通本自闗瑶律还须抚素桐天材由圣作物理要人穷徃古为经始来今是攷终云为极微妙襟抱贮冲融敛聚隂阳气窥观造化工因君説乐事诗咏照光虹奉和冯允南二首小马轻舆蜀道难身披裘褐顶峩冠己从林下幽人徃犹作朝中旧徳看渔钓喜欢新得侣道途瞻顾尚唿官多惭乡友贻清唱天外鸾音与鳯翰常望乡山忆翠微此来时节更春晖林间怨鹤久招隠花外啼鹃仍劝归云似随人飞缥缥雨如先道洒霏霏回思仕宦平生事六十三年始悟非送祖龙学择之赴陜府酌饮赠别次欧阳永叔韵史君分陜惜别难缓聴长吟速行酒荆山北面黄河南千里封疆为己有徃来无穷西复东衮衮轮蹄利名走甘棠虽云勿翦伐未必从前不伤手当时遗爱安在哉赖有声诗传不朽择之寸刃如新硎歴年何啻十有九胸中藴蓄富术业此行直欲古人偶近世只知厨传为不顾虚名似箕斗寄言道路如采诗但问樵夫与田叟秋懐答司马君实畴昔共登仕尔来三十秋常睎丝绳直窃耻䲭夷柔蹄涔学鉅海螘垤依崇丘行之不自疑亲寡憎怨稠于今不亟去沦胥恐同流努力买良田远追沮溺游李才元寄示蜀中花图牡丹名品衆特地盛于今西子含羞甚东君着意深障行施烂锦屋贮用黄金妾婢羣花卉那能不妬心望湖台台上望城下迢遥知几寻湖光隠隠见多碍栁烟深万艘潭私船官运鬭纵横殖货交通绕近城灯火夜凉人未散古潭冝复万艘名金莲泉道侣殷勤凿石渠金莲泉胍入灵都暗穿竹径仍清冷为我烹茶敌酪奴两宋名贤小集巻三十九两宋名贤小集卷四十钦定四库全书两宋名贤小集巻四十宋陈思编元陈世隆补王岐公集王珪字禹玉成都华阳人也徙家开封父准为太常博士秘阁校理珪少好学日诵数千言及长博通羣书举进士廷试第二为大理评事通判扬州召试学士院迁太子中允直集贤院同修起居注改右正言知制诰其文典丽有西汉风嘉祐初为翰林学士初诏以三圣并配于郊温成皇后立庙城南牲币祼献登歌设乐同太庙珪曰三后并配欲以致孝也而渎乎享帝后宫有庙欲以广恩也而僭乎享亲于是郊以太祖専配而改温成庙为祠近世享庙堂上升歌有节鼔而无柷敔珪言柷敔所以着乐之终始八音岂容有阙愿诏有司攷古増定之是嵗明堂始置柷敔黜节鼓而用抟拊以备八音仁宗以英宗为皇子珪当草诏明日请对崇政殿曰天下望立皇子久矣果出自陛下意乎仁宗曰朕意决矣珪再拜贺曰陛下诚能为宗庙社稷计天下之福也于是退而草诏英宗即位诏珪撰仁宗谥珪言古者贱不诔贵幼不诔长天子称天以诔之欲稽旧典先请于郊遂为定制仁宗既祔庙珪以严父配天之义请以仁宗専配明堂明年小祥礼官言当以十月祫祭太庙而未终三年之制宜行时飨既禫请行禘祭珪曰神主祔庙已尝告祭奈何禫毕复行馈食乎诏议濮安懿王典礼珪与礼官合奏宜依先朝封赠期尊称皇伯濮安懿王三夫人当封大国执政不以为然其后三夫人卒如珪议除端明殿学士迁翰林学士承旨熈宁元年当郊祀神宗疑亮闇珪曰王制丧三年不祭惟祭天地社稷为越绋行事不敢以卑废尊真宗居明徳皇后之丧既易月而服除明年遂享太庙祀天地于圜丘请如故事其服冕车辂仪物音乐縁事神者皆不可废从之三年除参知政事九年拜同中书门下平章事集贤殿大学士元丰二年以阶易官珪时为礼部侍郎当为正议大夫遂越拜银青光禄大夫兼门下侍郎同中书门下平章事监脩国史珪尝荐张璪不用珪曰臣为宰相三荐璪矣而不见用是臣失职也请罢神宗喜曰宰相当如是神宗欲以内侍李宪主兵珪奏非祖宗故事陛下独不鉴汉唐之乱乎五年拜尚书左仆射兼门下侍郎以蔡确为右仆射初神宗既新官制先谓执政曰官制将行欲新旧人两用之又曰御史大夫非司马光不可时珪确相顾失色珪忧甚不知所出确曰陛下久欲收复灵武公能任责则相位可保也珪书谢之自是西师深入灵武之役死者十余万葢自西边用兵神宗尝持浅攻之议虽一胜一负犹不至大有杀伤至于西边将帅习知兵事亦无肯言深入者非珪确不歴外任不习边事无敢开此议者神宗不豫珪奏乞立皇太子请皇太后权同聴政候圣体康复依旧神宗首肯之皇太子既立未几神宗升遐哲宗即位拜金紫光禄大夫封岐国公薨于位赠太师谥曰文恭有文集百巻号华阳集大飨明堂庆成皇祐更秋律明堂奉帝禋粢盛虽荐徳霜露本懐亲于赫朝三后无文秩百神几筵交玉币重屋近星辰邃幄留飇御清坛堕月津衣冠汉仪旧金石舜韶新受胙开宣室鸣钟降紫宸羣隂光复旦叶气斗回春灵贶丛千祝丰恩渗四垠慙非老词笔徒学焕尧文呈永叔书事诰书初捧下西厢重棘连催暮钥忙緑绣珥貂留帝诏紫衣铺案拜宸香巻如骤雨收声急笔似飞泉落势长十五年前出门下最荣今日预东堂依韵恭和圣制上元观灯雪消华月满仙台万烛当楼宝扇开双鳯云中扶辇下六鳌海上驾峰来镐宫春酒沾周宴汾水秋风陋汉才一曲昇平人尽乐君王又进紫霞杯梅花冷香疑到骨琼艶几堪餐半醉临风折清吟拂晓观赠春无限意和雪不胜寒桃李有慙色拈枝试并栏游山寺寒日征骖懒复回经宵仍喜驻巖隈迳盘幽迹遥知鹿林逗清香定有梅晓影瘦猿窥涧熘夜声肥羜灹炉灰我心非动亦非静白足禅僧无妄猜依韵恭和圣制龙图天章阁观三圣御书半夜传君召西清閲帝文笔回丹穴鳯歌起沛中云御幄金虬转仙墀羽仗分君王自天纵况复睿心勤和王原叔内翰有懐暮钥严温省宵铃静浴堂银花无奈萎瑶草又还芳梦久闻仙笛班清犯晓霜帝阍何所叩一炷祝尧香次韵和元厚之平羌诏收新土鳯林东四百余年未奏功葱岭自横秦塞上金城还落汉图中轻裘坐款无遗䇿解髪来庭有旧风零雨未蒙音己㨗不劳归旅咏周公闻种谔米脂川大㨗神兵十万忽乘秋西碛妖氛一夕收疋马不嘶榆塞外长城自起玉闗头君王别绘凌烟阁将帅今轻定远侯莫道无入能报国红旗行去取凉州依韵和呉相公从驾之开宝寺庆寿崇因阁崇因开宝构金碧昼相辉禁跸随曦驭层城转斗机梵音狮子吼妙相鸽王归洛水浮神篆天花散御衣塔疑从地涌栋拟入云飞上行乘今果羣超惧昨非慧珠常自照法雨徧成霏但起真如念梯梁不可几金陵懐古懐乡访古事悠悠独上江城满目秋一鸟带烟来别渚数帆和雨下归舟萧萧暮吹惊红叶惨惨寒云压旧楼故国凄凉谁与问人心无复更风流宫词金钲画角警场开天子南郊玉辂来十里青城遥北望綵云宫殿月楼台鼓角三声夜奏严夕斋清庙宿重帘殿前太尉横银仗指㸃金盆御水添銮舆昨夜宿郊坛月淡风低綵䄂寒密冩销金红牓子宫中日日报平安禁籞春来报踏青御池波漾碧涟轻内人争送秋千急风隔桃花闻笑声露井银牀冻不收深宫花暗晓莺愁残红满地无人扫一半随风落御沟昨日龙舆幸宝文宸毫金轴展风云前朝御印从头坼重整牙籖甲乙分盘龙新织翠云裘检㸃黄封玉匣收防备秋来供御着金箱捧入曝衣楼十三垂髻碧螺松学舞经年后苑中近日昭仪抄姓字一时宣拨入东宫内库从头赐舞衣一畨时様一畨宜才人特地新装束生色春衫画折枝黄金掌上露华飞朝退君王索辇迟到得经筵春讲罢海棠花影数甎移焚香重熨赭黄衣恐怕朝阳御进迟禁鼓五更交早直归来还是立班时素霙飘洒住宵寒一寸金花烛泪残连夜封香宣两府平明谢雪到斋坛尽日闲窗赌选仙小娃争覔倒盆钱上筹谁占蓬莱岛一掷乘鸾出洞天丽日祥烟锁禁林樱桃初熟杏成隂年年翠辇来游幸花落春宫一寸深夕宴中秋醉广寒阆风银阙锁三山美人半夜歌明月声在玉壶天地间新供御马可曾骑青鬛连钱碧玉蹄每到殿前祗候驾金鞍卸下不闻嘶六龙观稼奉宸游齐贺丰年荐麦收后苑宴回卿相出内官金合送来麰大家装着鬭时宜独自寻常拂淡眉为染浅黄衫子色金盆添水看鵞儿帘摇翡翠金风晚瓦湿鸳鸯玉露天秋殿晓开重九宴内人争贴菊花钿崇文殿里胜蓬莱绣柱扶天祕阁开典籍校讐三阁外图书多出禁中来六宫春色醉仙葩绮户沈烟望翠华琥珀盘生山芍药绛纱囊佩木香花花外阑干压翠檐水边金阁半垂帘内砧敲月黄昏后坐觉春风一倍添端午生衣进御牀赭黄罗帕覆金箱美人捧入南薫殿玉腕斜封綵缕长选进仙韶第一人才胜罗绮不胜春重教按舞桃花下只踏残红作地裀七宝䦨干白玉除新开凉殿幸金舆一沟汎碧流春水四面琼钩搭绮疏山楼彩鳯栖寒月宴殿金麟吐御香蜀锦地衣呈队舞教头先出拜君王天外明河翻玉浪楼西凉月涌金盆香销甲乙牀前帐宫锁玲珑闭殿门西风敧叶撼宫梧早怯秋寒着绣襦玉宇无人双燕去一弯新月上金枢夜寒金屋篆烟飞灯烛分明在紫薇漏永禁宫三十六燕囘争踏月轮归晚吹翩翩动翠旗炉烟千叠瑞云飞何人奏对偏移刻御史天香隔绣衣金井秋啼络纬声出花宫漏报严更不知谁是金鸾直玉宇沉沉夜气清内庭秋燕玉池东香散荷花水殿风阿监探菱牵锦䌫月明犹在画船中东宫花烛彩楼新天上仙桥不锁春徧出六宫歌舞奏姮娥初到月虚轮纱幔薄垂金麦穂帘钩纎挂玉葱条楼西别起长春殿香碧红泥透蜀椒翠华香重玉炉添双鳯楼头晓日暹扇掩红鸾金殿悄一声清跸卷珠帘金作盘龙绣作麟壶冰楼阁禁中春君王避暑来游幸风月横秋气象新清晓自倾花上露冷侵宫殿玉蟾蜍擘开五色销金纸碧琐窻前学草书翠钿贴靥轻如笑玉鳯雕钗袅欲飞拂晓贺春皇帝阁綵衣金胜近龙衣锁声金掣合门环帘卷真珠十二间别殿春风唿万嵗中丞新押散朝班鸡人报晓传三唱玉井金牀转辘轳烟引御炉香绕殿漏籖初刻上铜壶御案横金殿屋红扇开云表露天容太常奏备三千曲乐府新调十二钟宫女熏香进御衣殿门开锁请金匙朝阳初上黄金屋禁掖春深昼漏迟三月金明栁絮飞岸花堤草弄春时楼船百戏催宣赐御辇今年不上池内人稀见水秋千争擘珠帘帐殿前第一锦标谁夺得右军输郄小楼船夜色楼台月数层金猊烟穂绕觚稜重廊屈折连三殿密上真珠百宝灯天门宴闭九重闗楼倚银河气象间一㸃星毬垂绛阙五云仙仗下蓬山禁里春浓蝶自飞御蚕眠处弄新丝碧窻尽日教鹦鹉念得君王数首诗鬭草深宫玉槛前春蒲如箭荇如钱不知红药䦨干内日暮何人落翠钿太液波清水殿凉画船惊起宿鸳鸯翠眉不及池边栁取次飞花入建章御座垂帘绣额单冰山重叠贮金盘玉清迢逓无尘到殿角东西五月寒春心滴破花边漏晓梦敲囘禁里钟十二楚山何处是御楼曽见两三峰钓线沉波漾彩舟鱼争芳饵上龙钩内人急捧金盘接泼剌红鳞跃未休蕙炷香销烛影残御衣熏尽彻更阑归来困顿眠红帐一枕西风梦里寒禁里宫莺晓未啼千牛仗下报班齐银袍五百趋龙尾天子临轩赐御题洛阳新进牡丹丛种在蓬莱第几宫压晓看花传驾入露苞初坼御袍红碧桃花下试枰碁误算筹先一着低输却钿钗双翡翠可胜重劝玉东西侍辇归来步玉堦试穿金缕鳯头鞋堦前摘得冝男草笑插黄金十二钗瑶台夜滴金茎露水殿凉生玉枕风卧看星河归阁晓月斜疎影转梧桐临明一阵梨花雨梦隔珊瑚斗帐明后苑乐声催引驾春衫初试觉身轻盆山高叠小蓬莱桧栢屏风鳯尾开緑遶金堦春水濶新分一脉御沟来内苑宫人学打毬青丝飞鞚紫花骝朝朝结束防宣唤一様真珠络辔头夜深独倚阑干角玉笛横吹弄月明余响度云无处觅人间闻得两三声新学琵琶曲破成仙韶第一己知名朱絃未落黄金拨玉腕先闻动钏声太尉洮岷破虏囘腰垂金带入闗来殿前献寿天颜喜花覆千官拱御杯元夕星灯照露台六宫歌吹出云来夜深翠辇归金殿十里回廊锦帐开后苑归来月上初天歌吹引六鸾舆春风料峭余寒重犹索金函览奏书金鸡竿下龙旗动万国华夷拜冕旒十二门开传诏急祥云捧日在楼头数骑红糚晓猎还销金罗袜镂金镮佯佯走马穿花过拂拭雕弓对御弯晚来东殿放笙歌外院池亭得暂过深炷炉香登月榭䦨干西角拜嫦娥中宫晴雪玉成峰滴露堆寒冷照空三十六窻明月夜嫦娥浑在水晶宫两班齐贺玉闗清新奏熙州曲破成画鼓连声催队进玉人多半未知名沈烟揺碧透金铺密下珠帘镇玉壶近赐赵昌花雀阵却嫌崔白芰荷图内库新函进御茶龙团春足建溪芽黄封各各题名姓赐入东西两府家博士当年教玉筝六宫谁敢鬭新声如今旧曲无心理宝柱一行秋鴈横宫人捧砚临香案一幅春绡展素霞玉筯弯环题御篆风云金殿起龙蛇银盆着水洒毬塲马嚼衔声立两行齐上玉鞍随仗列粟金腰带小牌方三殿飞云禁钥开风从天上送香来诸番玉帛朝元日齐献南山万寿杯黄昏锁院聴宣除翰长平明趂起居撰就白麻先进草金泥降出内中书鱼藻宫中淑景长鸭头新水御池塘竒花深院门门闭总被春风漏洩香石刻蛟螭扶绣柱金盘龙鳯走雕楹万年枝上流莺啭屏掩春山梦不成红湿春罗染御袍透帘三丈日华高金针百尺穿缝处一对盘龙落剪刀霜明鳷鹊楼边月风落昭阳殿后梅炉炭灺消香兽暖独拈香箸拨红灰花香着蘂藏蜂翅栁影拖金入琐窻舞鑑晓莺无柰只认梁归燕却成双玉兎何年上月宫夜深捣药特无踪神丹不老嫦娥鬓乞取刀圭驻玉容萱草成窠杏子青夜闻禁漏晓闻莺吹回一觉昭阳梦帐外春风太薄情翡翠盘龙装绣额真珠双鳯蹙花毬时闻玉女牵帘笑箭跃铜壶不算筹迢逓金壶漏水长轮更传㸃报君王诸宫各进时新果堆着龙牀驻夜香殿下排塲击土牛君王玉仗久迟留外人争卜宜春喜夺得金泥各自收千年一偶圣人生岂特河清海亦清瑞应固宜流乐府行看丝竹有新声小雨霏微润緑苔石栏红杏傍池开一枝插向金瓶里捧进君王玉殿来金陵懐古控带洪流古帝城欲寻旧事半榛荆六朝山色情终在千古江声恨未平设险丘陵荒蔓草带城桑柘接新畊十年重到无人问独立东风一怆情登悬瓠城感呉元济将军戈甲从天下丞相旌旗匝地来堪笑怒螳犹强臂不知蛰户欲惊雷咄嗟武相深寃洗指顾山东逆境开吏部声名千古在㫁碑何处卧苍苔三乡懐古清洛东流去不还汉唐遗事有无间庙荒古木连空谷宫废春芜入乱山南陌絮飞人寂寂空城花落鸟闗闗登临几度游人老又对东风鬓欲斑登海州楼城外沧溟日夜流城南山直对城楼溪田雨足禾先熟海树风高叶易秋疏傅里闾询故老秦皇车甲想东游客心不待伤千里槛外风烟尽是愁依韵和蔡枢密岷洮恢复部落迎降河湟形胜压西陲忽觉连营列汉旗天子坐筹星两两将军解佩印累累称觞别殿传新曲衔璧名王按旧仪江汉一篇犹未美周宣方事伐淮夷五日宫中帖子紫阁曈昽隠晓霞瑶墀九御荐菖华何人又进江心鑑试与君王却衆邪题静照堂身居在城邑趣不落人间门外尘埃满庭中日月闲风随朝梵响雨入定衣斑几欲携筇去松隂一叩闗新正帖子北地凝隂尽千门淑气新年年金殿里宝字贴宜春挽老苏先生岷峨地僻少人行一日西来誉满京白首只知闻道胜青衫不及到家荣𤣥猿夜哭铭旌过紫燕朝飞挽铎迎天禄校书多分薄子云那得塟乡城题斋宫邻鸡未动晓骖催又向灵台饮福杯自笑治聋知不足明年强健更重来邵安简公輓词短褐曾陈定羌䇿汗青犹着立储书春风泽国吟笺落夜雨溪堂燕垒疎两宋名贤小集巻四十两宋名贤小集卷四十一钦定四库全书两宋名贤小集巻四十一宋陈思编元陈世隆补刘忠肃集刘摰字莘老渤海人少举进士礼部奏名第一遂中甲科知南宫县徙江陵府观察推官用韩琦荐除馆阁为监察御史里行是时仁宗励精求治摰感恩遇因上疏言时事未几责监衡州盐仓佥书应天府判官元丰初为集贤校理知大宗正丞开封府推官迁右司郎中以事免黜知滑州哲宗即位为吏部郎中改秘书少监擢侍御史奏论蔡确之罪又言经义之弊有司莫能辨请杂用诗赋取士复贤良方正科罢常平免役法引朱光庭王巖叟为言官拜御史中丞迁门下侍郎元祐六年拜右仆射兼中书侍郎移知青州绍圣初落职降知黄州分司南京居四年责鼎州团练使新州安置卒于贬所年六十八时章惇蔡卞诬造元祐诸人事不己以邢恕为御史中丞用其言欲诛摰及梁焘王巖叟等以为摰有废立之意遂起同文馆狱用蔡京等杂治卒无佐騐㑹摰卒乃已元符三年复中大夫旋改观文殿大学士大中大夫赠少师谥忠肃老子画像敝周僿于文老子谈大道仁义己末流礼法固行潦虚无抱𤣥珠清浄为至寳剖斗息羣竞死圣止大盗谓可凭斯民狂澜复既倒不知世大变万伪火就燥欲以区区言反俗入羲昊浑沦五千言道徳何浩浩汉常求其説施用未深造衣食己有滋烦苛己能埽惜哉衰世士学术失探讨流而为刑名惨礉极枯藁但见多申韩举皆罪黄老圣人无常师有善取舆皂问礼固有然谁谓孔徒小遗貌知是非君无论丑好孙少卿鹿头山诗并画图二首诛茒搜险旋寻真闻説仙巖一日新佳境留连应有待先时登览岂无人披榛好石来如召随手清泉应若神不独山中兴胜事几多风爱在邦民使君真爱鹿头山图画歌吟去为传尘世那知武陵事时人争诵永嘉篇行春游醉尝劳梦按部登临又隔年有客平生志林壑坐怜双眼隔云烟易元吉画猿槲林秋叶青玉繁枝间倒挂秋山猿古面睢盱露瘦月氄毛匀腻舒𤣥云老猿顾子稍留滞小猿引臂劳攀援坐疑跳掷避人去髣髴悲笑生壁间巴山楚崃几千里寒巖数丈移秋轩𣺌然独起林壑志平生愿得与彼羣吾知画者古有説神鬼为易犬马难物之有象衆所识难以伪笔淆其真传闻易生近己死此笔遂絶无几存安得千金买遗纸真伪当与识者论两宋名贤小集巻四十一两宋名贤小集卷四十二钦定四库全书两宋名贤小集巻四十二宋陈思编元陈世隆补独乐园稿司马光字君实夏县人以父䕃入官年二十登宝元初进士龎籍荐除馆阁校理英宗朝进龙图阁直学士神宗朝加资政殿学士退居洛阳凡十五年田夫野老皆知为司马相公自称迂叟着迂书四十一篇元祐元年拜尚书左仆射是年九月薨年六十八赐谥文正徽宗初蔡京议光入奸党碑令石工安民鑴字辞曰民愚不知立碑之意但如司马相公谓之奸邪民不忍刻也怒欲加罪泣曰被役不敢辞乞免镌安民二字于石末恐得罪于后世闻者愧之建炎中配飨哲宗庙文集八十巻自为编次以授子康康殁晁以道得而蔵之中更禁锢南渡后谢克家刘峤始镂版以传焉出都日涂中成贱生习山野愚陋出于骨虽为冠带拘性非樊笼物扬鞭出都门旷若解徽绋是时天风恶灵沼波荡汨龙鬛互骞腾鸥羣远浮没川原寖疎豁烟火稍萧瑟草木虽未荣春态先髣髴桑稀林己斜栁弱条可屈蛛丝罥晴阳鼠土壅新窟徐驱款段马放辔不呵咄与尔同逍遥红尘免蓬勃和王胜之十二月十五日朝退马上作瓦沟微白雪光清阙角初红海日腾尘息长街千骑入鞘鸣深殿六龙昇云巖有客空回首圭荜何人尚曲肱自笑鲰生章绶缚不容逃去正如罾送崔尉尧封之官巢县弱嵗家淮南常爱风土美悠然送君行思逐高秋起巢湖映微寒照眼正清泚低昂蹙荷芡明灭萦葭苇银花鲙肥鱼玉粒炊香米居人自丰乐不与他乡比况得良吏来倍复蒙嘉祉君为太学生气格己英伟登科如拾遗举步欻千里毋嫌位尚微观政此为始尊公久塲屋上国困泥滓岂不重相离念子勉为理当令佳誉新煜煜满人耳高堂虽在远闻之足为喜何必羞三牲然后称甘㫖送守哲归庐山哲公金陵来神韵自孤秀京华三十春高节愈幽茂烜赫公卿门道路日奔走自非趣尚合一息不相就慷慨贤豪士波溢千金富疏饭苟有余秋毫未尝受嚣呶不可变坚白如琼琇居然尚愁寂终厌尘土臭忽思香炉云荟蔚冠孤岫振衣寻昔游烟霞宛如旧络木藤蔓长攫石松根瘦瀑泉响夜壑乳管添春窦茅茨䕃方丈宴坐度春昼几席雨竒花阶除驯勐兽方知物外乐回视人寰陋慎勿露声光愚迷将辐凑游喷玉潭二首惊风动地起游客望山行若待佳辰去应无好事名万木吼穷谷驽骀屹不前犹胜望尘客伫立九衢邉夜发长垣长涂暑气剧永日卧邮亭昼伏如墙鼠宵行似野萤歇鞍沙月白拂面栁风醒歴歴瞻云汉谁为二使星同舎㑹饮金明沼上书事日华骀荡金明春波光净緑生鱼鳞烟深草青游人少道路苦无车马尘石渠诸君职事简载酒撷花畏花晚浮舟逐胜任所之箕踞狂歌叩舷板眼花耳热气愈豪掷杯击案声嗷嗷惊沙飒飒绕洲渚鱼龙迁去避我曹人生大料无百嵗贵贱贤愚同一致在家殽䔩余几何一日风光不宜弃呈范景仁剑山中㫁融为川清江双流鬰回旋沟塍阡陌灿如绣香秔紫芋皆良田池灵物秀气淑美由来滚滚生英贤朝家文明所及远于今台合犹蝉聨猎缨鸣佩走声望出入金马如云烟柰何应辰独坎壈华髪未得离賔筵玙璠悬黎己为宝结緑岂得偏弃捐愿君弹冠自重惜邑人行诵子虚篇正月三日与广渊同出南薰门分趋斋宫涂中成并辔出都门葱茏日欲昕野寒余宿雪树闇湿春云稍望郊宫近先愁马首分一朝犹恋恋可复久离羣和王道粹垂拱早朝王范二直阁班列在前戏成小诗霁日扶霜仗祥烟覆晓班帝居回北斗天阙竦南山紫殿鹓鸾肃金门虎豹环蓬莱两仙伯迥立白云间夏日西斋书事榴花映叶未全开槐影沉沉雨势来小院地偏人不到满庭鸟迹印苍苔寒食南宫夜饮积旬留省署容易度春华芳草踏青晚长楸行乐赊云疎时送雨风细暗飞花直有黄金百无因过酒家同张圣民过杨之美聴琵琶女奴弹啄木曲观诸公所赠歌明日投此为谢坐曹据案心目疲出门上马行何之阙然久不见之美率意共徃初无期正逢揽辔欲有适为我却解连环覊闲轩适足容数客夏木初繁有佳色唿儿取次具杯盘青眼相逢喜无极檀槽锦带小青娥妙质何须夸绮罗按絃运拨惊四座当今老手谁能过弹为幽鸟啄寒木园林飒飒风雨和啄长爪短跃更上丁丁取蠧何其多曲终拂羽忽飞去不觉酒尽朱颜酡己闻啄木曲又观啄木歌雄文更复値絶艺有如天际倾长河今朝壮观诚极乐去时将柰寂寞何归来解带豁胸腹坐踞胡牀仰看屋从今三日不洗耳耳内泠泠有残曲人间何物号冨贵纡紫懐金尽虚器如君自处真得䇿身外百愁都掷置太学餐钱月几何客来取酒同醒醉晚秋洛中思归东园不利不名空去国雁飞叶落未归来秋风肯待主人至篱下黄花随意开相国魏忠献韩公琦挽辞三首瀛海訏谟定宗祧指顾安鸿勲柱石壮劲节雪霜寒翼亮三朝久初终一徳完如何未黄髪垄柏己丸丸爱物威容悴忧公宿疹加孤忠贯白日美志掩丹霞行路皆惆怅闻风悉叹嗟英灵觐宗祖犹想佑皇家恻怛动旒扆鸿胪葬老臣箫铙振淦口绋翣隘漳濵久大英名在哀荣异礼陈丰碑纪遗烈长泣邺城人古松摧頽巖壑间磊落得天顽香叶低渐水余根倒挂山白猿窥子落黄鹄认巢还不久应为石莓苔旧己班黄柑黄金缀缥蔕摇落楚江涯采取杯盘胜羞将橘柚偕时移香不变物远味尤佳欲种沧洲树何年此意谐栁溪对雪春风不胜雪散漫度龙沙密映縁谿栁争飞乱眼花鸱夷賖美酒油壁系轻车塞下芳菲晚聊将当物华晓思二首束带朝尚早蓬门未脱扃短篱潜落月老树带孤星隠几貂裘黒开编竹简青子云非执㦸何以得穷经尽日少闲暇中宵梦亦劳符移空浩浩榜楚镇謷謷敢説今求郡飜思昔坐曹羡君乘五马东去一何高奉同运使陈殿丞惜洛阳牡丹为霜气所损名花多种欲纷敷一夕霜风非所虞节物偶然何足道人情遗恨不能无飘飖健笔诗千首惆怅东风酒百壶纵使前春满朱槛使车那复滞西都和王秀才以光始自陜右游山归复将登少室为诗见寄瘦马飘飖屡徃还疲劳専为访名山须知筋力行将老渐恐峯峦不可攀蜡屐早能寻胜㮣弹冠悔更落尘寰幸依贤者为东道大得逍遥水石间和景仁西湖泛舟满船歌吹拂春湾天外晴霞水底斑谁信飞觞临绮席独能回首望青山东门车马匆匆别西洛风烟处处闲叠石溪头应更好却输野叟坐林间赠邵尧夫家虽在城阙萧瑟似荒郊远去利名窟自称安乐巢云归白石洞鹤立碧松梢得丧非我事何须更解嘲和杨郎中秋月秋气平分夜沉隂乍散天窥林初淡薄照席忽孤圆冷入诗毫健光浮醉弁偏嘉賔勿轻去桂影正娟娟栢梯寺凿石开溪峻登崖置阁危笑谈空谷应步武白云随衆壑如飜浪邻州若布棊何当遂栖隠身世两相遗新买叠石溪庄再用前韵招景仁一溪清水珮声寒两岸莓苔锦绣斑三径谁来卜邻舎千峯我己作家山鹿裘藜杖偏宜老紫陌红尘不称闲早挈琴书远相就放歌烂醉白云间送崃州陈亷秘丞三首宜都贤太守治迹古人齐虎负衆子去鳯环羣鸟栖行增颍川秩别降武都泥正恐还朝速春林未子规郡府猿声外旌旗鸟道邉楼髙出楚塞烟霁识巴船襦袴嗟来暮簮绅惜外迁皇仁矜远俗非谓意疎贤地险三巴口江流百折蟠驺珂通崃响门㦸照秋寒翠壁虎牙石素花狼尾滩孙刘置栅处细为写图看送赵书记衆之官华州车马西城外遥遥未有尘辞梁犹带雪过洛渐生春幕府斜依岳闗山曲抱秦曩时谟画拙不必笑前人和王胜之雪霁借马入局偶书胜之家本公侯贵弱冠英才己惊世雒阳多士谁敢伦千古比肩惟贾谊昔遭绛灌深切齿奔走十年为下吏近方抆拭出泥涂稍学和光匿锋鋭㑹计之官岂足为黾勉簿书聊自庇王城九衢腊月尾风雪数朝穷恣睢枥间款段疲且病借马于人亦疲曳扬鞭掣辔趋省庭刺蹙不前泥没鼻慨然遂有劳者歌满纸雄文歘轩轾人生荣遇有早晚视此锱铢勿闗意况君卓荦高出羣异日青云终自致鲜车大葢拥骅骝莫忘今朝乘小驷正月二十四日夜雪叠瓦浮轻雪参差粉画难苦欺初变栁故压未生兰夜色微分白春容不受寒即为花卉夺犹得暂供看苦雨积雨欲侵甸朝晡漫不分苍凉微露日惨淡己生云地半成泥滓天应厌垢氛时闻度苍鸹空外自为羣始平公新作双樗庵命光为诗间气生王佐多才秉国钧栋隆凭杞梓节劲仰松筠底绩承平业遗荣寿考身结庐依散木退让乐天真送郑推官戡赴邠州二首形体邠公国旌旗汉将坛秦云低落日塞树怯春寒草檄无留思投壶不胜欢还应笑黄巻寂寂守儒官百榼行春乐千弓从猎豪苦吟边月冷飞镝野风高竒䇿鞭殊俗长缨系不毛输君跃马贵一等着青袍敌骑作归计圣朝方寝兵时闻候火入非复塞尘惊秋岭无南牧春田恣北耕休穷西海路辛苦学甘英上元书懐老去春无味年年觉病添酒因脾积㫁灯为目痾嫌势位非其好纷华己久厌惟余读书乐暖日坐前檐和白都官序见赠齿疎鬓白两眸昏万事无堪老病身脱粟犹霑太仓禄法官仍忝外台臣直縁迂僻求闲地岂是孤高慕古人英俊满朝皆稷契太山何必一飞尘两宋名贤小集巻四十二两宋名贤小集卷四十三钦定四库全书两宋名贤小集巻四十三宋陈思编元陈世隆补独乐园稿喜雨二首呈景仁侍郎兼献大尹宣徽累日増烦暑通宵结薄隂苍茫变风色散漫作春霖野店垂柳重僧房緑篠深疎慵尤得趣闭户拥重衾漠漠春隂合爞爞旱气收人心方有望时雨不须求岂独老农喜仍令思客留洛城花未谢作意更同游送史馆任祠部颛河东转使问望簮绅旧恩华雨露重图书周内史汾浍晋全封秀发千寻望寒生百錬锋归时门有㦸惜别更从容初六日四老㑹茰房迎令节菊蘂入芳筵华烛初长夜清霜未泠天悲风咽横笛骤雨送繁絃聊附邹枚客敢希园绮贤忝职谏垣日负忧思缅思云夫处士老兄萧然物外何乐如之因成浮槎诗寄献以抒鄙懐秋水浮槎客漂如一叶轻鸥羣须仗信鲸口几忘生耿耿天津阔滔滔海浪惊何时还故土懐糈问君平相国祁正献杜公衍挽词三首舟楫才猷大冰霜徳操坚陶钧成茂业书史乐高年瞻望簮绅共吁嗟馆舎捐举时无异论方信令名全钓玉呉台旧诛茅梁苑新位登华衮贵家似布衣贫直道高当世清风遗后人千秋寒照目竹帛不栖尘先子同乌府知音诚皦然脱缞来拜伏抚首辱哀怜迨此泉扃掩空悲尘网牵无由懐酒絮洒涕望新阡病酒呈晋州李八丈身如五岭炎蒸里心似三江高浪中谁道醉乡风土好舟车常愿不相通和安之久雨秋霖逢甲子禾耳恐须生流俗幸无验高田犹有成润唯藜莠得烂与蕙兰并早晚浮云豁逍遥赋晚晴送赵殿丞归成都蜀栈锦衣来高堂绶笥开恩辉同日至喜色共春回驷马过隣社朝裾捧寿杯吾生无此乐空使寸心摧谢始平公以近诗一巻赐示皇家骏命承苍穹烝民之杰生维嵩圣贤㑹合若符契坐致四海登熈隆三阶清平九鼎重指挥拱揖安华戌人情谁不乐将相往往皓首忘疲癃北平饮乳尚懐印千秋乘车犹入宫唯公致政年甫至耳目明利志气充幡然脱去万钟禄羽仪高远如翔鸿灵台不复絓尘务至徳恬淡含黄中英华纯粹积不发事业转为文字工大篇短韵间金石远追吉甫流清风刻雕衆物非用意黙与元化参神功应刘鲍谢事竒巧细琐岂足夸才雄祼圭夷玉清庙器肯与环玦争玲珑绛帐生徒东阁客微官拘絷如樊笼言诗何敢望商赐幸得诵咏祛童䝉昏花病目不自惜服膺盥手书一通千金之产不可易子孙宝蓄传无穷寄题傅钦之济南别业县郭遥相望修篁百亩余林间清济水门外太行车道胜随宜足身闲与世疎何时容命驾采蕨钓肥鱼题致仕李太傅园亭汉家飞将种气概耿清秋解去金貂贵来从洛社游清商拥高宴华馆带长流可笑班超老﨑岖万里侯早春璇霄转斗车春意逼梅花熟寐侵街鼓闲情到酒家晴阳浮地末寒色敛天涯归雁空余迹朝来印浦沙秋日登观信亭西风连夜雨草树巳萧条宿霭稍零落寒山更寂寥林红犹带日岸白欲生潮新鴈来何处离离天际遥谢胡文学九龄恵水牛图二巻牛生天地间益物用最大其功配坤元象爻参衆卦血毛类上帝肸蠁景福介宗庙及宾客百礼无不在引来犁中田粒食烝民頼服箱走四方竭力任重载昔闻戴叟笔图写穷纎介胡君继其妙差肩立异代公卿仰名声一观不可匄如何散贱者遽有双图赉所嗟性颛愚雅不晓佳画有如歌九韶钟鼓乐聋瞶得之乃虚器无异居大蔡神物恐化去立召风雨怪双图虽巻还重贶敢不拜旬虑十七韵呈同舎府官无旬休虑问乃游息诏书禁从诣还舎始朝食缓带对藜羮下筯免促迫门前吏卒散却扫谢来客北轩有藤牀今晨始拂拭蓬髪乱宜梳霜髭闲可摘开囊晒药物发笥出书册菊畦亲灌浸茶器自涓涤于时孟秋末天晴色绀碧林叶虽未零风声己淅沥神明还九重清气袭百脉征夫解甲胄疲马脱覊靮蜚鸟开樊笼跳鱼出鼎鬲形骸尽我有不复为物役虽非久安逸幸得少顷适讼庭止敲扑咫尺异喧寂明朝不能然顾盼愁月夕新迁书斋颇为清旷偶书呈全董二秀才并示姪良富长夏暑候浊云火高㠝岏岂徒肌骨烦水港川流干新居得南斋楹槛稍虚寛森罗对草树晓暮清隂寒汎埽布几簟气体粗可安图书虽非多亦足备览观圣贤述事恭细大无不完高出万古表远穷四海端于中苟得趣自可忘寝餐况今有道世谷禄正可干朂哉二三子及时张羽翰力学致显位拖玉簮华冠毋为玩博奕趣取一笑欢壮年不再来急景如流丸渔父楚岸橘花香扁舟泛渺茫短蓑冲密雨素髪浄秋霜烟外鸣榔逺波间掷线长无人识名姓击楫入沧浪湖上村家万顷寒烟外茅茨枕碧流枫林巢乳鹤沙溆乱鸣鸥漠漠菰蒲晚苍苍芦荻秋欲过南浦去篱下出渔舟西湖佳丽三呉国湖光荡日华鱼惊动苹叶燕喜掠杨花云过山腰黑风驱雨脚斜烟波遥尽处髣髴见渔家放鹦鹉野性思归久笼樊今始开虽知主恩厚何日肯重来酬邵尧夫见示安乐窝中打乖吟安乐窝中自在身犹嫌名字落红尘醉吟终日不知老经史满堂谁道贫长掩柴荆避寒暑只将花卉记冬春料非空处打乖客乃是清朝避世人和邠守宋度支迪来卜居与南园为邻弱冠交游鬓髪苍饱谙官况好深藏闲居共买一㕓地尽老常依数仭墻虽喜卜邻同晏子却惭推宅异周郎何时税此冯熊驾倚杖相迎立路傍太行象帝胚浑散愚公辙迹开横行四极外蟠据九河隈岪鬰天门近峥嵘地轴回阳崖明草树隂壑转风雷波沓羣峯涌云奔峭壁来猿巖垂磊落龙窟鬭喧豗喷雨惊湍洒跳星巨石頽平涂忧屐折跬步戒轮摧覆顶千春雪缘潭万古苔谷盘容国士髓裂饵仙才晋市飞樵札燕郊落烧煤棊图分冀野蚁壤认丛台在昔王涂塞尝闻霸略恢严闗隂伏甲间道夜衔枚挟诈挥金斗贪功袭墨缞战塲空爝火京观悉蒿莱险易曽何变兴亡只可哀隆平方恃徳襟带自崔嵬次韵和邻几秋雨十六韵气象殊朝夕兴居错晦明混元初不异霪雨浩无程垫隘宁天意咨嗟固物情曣㬈方有望荟蔚己随生杲杲升还隠悽悽㫁复行乱莎常被径荒藓已縁甍辙迹康荘絶潢污壠亩平茅茨不足庇禾黍若为成蟋蟀颓垣泣蛜蝛壊灶盈乗时衆鸱舞得意怒蛙鸣牛马谁分异萧兰巳混并居闲犹叵度负重况遐征舟泊川无渚轮推路有阬轑羮愁病妇炀灶拥寒婴灾不妨明徳神应格至诚淳光终下烛时藿久心倾观僧室画山水画精禅室冷方暑久徘徊不尽林端雪长青石上苔心闲对巖岫目浄失尘埃坐久清风至疑从翠涧来答师道对雪见寄隂风一夕惊晓雪满都城气覆千家白光连万象清恋空飞不下弄态舞相萦歴乱看无定飘飖转未成缀垣时缺剥压竹乍敧倾细隙过无滞寒牕拂有声园林匀结练观阁巧彫琼草木情先喜干坤意亦荣营魂顿疎健病目蹔虚明郢曲高谁和羞将叩缶并雪霁登普贤阁积雪明朝日山河坐可分崭巖初解冻片段未归云濶望穷人境高寻俯雁羣开门枝鸟散玉絮堕纷纷归田诗同年张圣辅尝语及仕宦之多端因称仲长子有言使我有良田美宅背山临流适意极乐诚无事于此慨然感之作归田诗五章秋水风波大嗟嗟未可游渔樵自应乐珪组为谁忧直木知先伐明珠忌暗投果然钩可曲不惜取封侯绂冕诚虚器簮裳悉畏涂触机身未保好直道先孤甔石曾何有田园浪更无可能推两耜沮溺共为徒圣哲虽云远遗文幸未亡沉𠖇观礼乐髣髴见虞黄鸡黍延三迳琴书乐一堂逍遥名教内富贵亦微茫松菊陶潜宅蓬蒿仲蔚家行游筇杖瘦啸傲幅巾斜屋小疎茅覆门深乱栁遮村童迎客至竹箒埽桃花桑柘緑无际田间戴胜飞清醪迎社熟鸣雉向春肥执耒时将急衔杯日渐稀四隣能共乐招饮莫相违夜坐春阳气未胜重为隂所乘涔涔积雨阕惨惨余寒増流云郁不开烈风尚凭陵夜阑闭户牖青晕生昏灯僮仆悉已眠几书久敧凭涉猎閲旧闻暂使心魂澄有如行役归丘园怳重登又如远别离邂逅逢友朋嗟嗟宦游子何异鱼入罾夺其性所乐强以所不能人生本不劳苦被外物绳坐愁清旦出文墨来相仍吏徒纷四集仆仆如秋蝇烦中剧沸鼎入骨真可憎安得插六翮适意高飞腾二月中旬虑问过景灵宫门始见花卉呈钱君倚贱生参府僚勉强踰半嵗终非性所好出入意如醉讼庭敲扑喧衆草絶生意不知有青春倐忽己改燧周章连日忙烂漫数宵睡轩窻岌飞举风雨颇恣睢谓言芳华物狼籍应扫地今晨唿马出歴狱问囚系窈窕清宫深仓琅朱门闭广殿肃层隂虚庭蔼佳气长杨委嫩緑老柏净新翠薜荔垂蜿蜒竒石立赑屃豁然愁愤开精神四面至事役难少留䇿马去尚睇亦足慰无聊年华不都弃西台诗二十四韵翰苑昔陪侍天光辱顾瞻宠虽承涣汗功不立毫纎山鹿缨频顿鈆刀砺不铦拭花眸子缺捻雪颔髭添跼影惭尸素胡颜处禁严辞盈虽免戾取少岂因亷定鼎分都异张官执法兼剡章愚恳尽出綍茂恩霑原宪非无栗胡威尚有缣求田近瀍洛买宅混闾阎地僻宜花卉儿勤付米盐倦游良足悔居吉不烦占裘葛肤无见囷仓饭属餍僧居闲可借野步静无嫌行乐筇枝瘦延宾稻醴甜麦田泥试屐桑䕃帽低檐爱竹忙犹种贪书老未厌松烟溪石润檀烬博山尖牋启来慵拆衣冠脱怕拈紫毫斜倚架黄巻密垂籖涸辙犹䝉润寒灰免附炎所忧资秩满但愿嵗时淹自是散无用非为智养恬圣朝英彦冨幸许一夫潜风陇首红旌急罇前翠幕重林端翻远刹花外转疎钟夜寂清机发春阑别意浓如何玉琴韵併欲在青松送呉仲庶知江宁江南佳丽地人物自风流青骨祠灵在黄旗王气收衣冠余旧俗歌颂乐贤侯正恐还朝速江山未徧游两宋名贤小集巻四十三两宋名贤小集卷四十四钦定四库全书两宋名贤小集巻四十四宋陈思编元陈世隆补独乐园稿潞公游龙门光以室家病不获参陪献诗十六韵旌节拥凭熊逶迤向凿龙顺成过社蜡闭塞令行冬雪垄痕犹湿梅林思己浓传唿空谷应前导白云逢飞葢多邀客停车数问农禹功双壁㫁佛刼万龛重絶顶标孤刹疎林透远钟气蒸泉郁郁冰绽水溶溶药阁低临渚茅庵背倚峯冻醪资野酌寒笋佐晨饔碁局移依石茶炉坐䕃松醉醒皆衆共小大尽公从顾以私恩累难追胜赏踪原思初不病叔夜亦非慵稽古慙经笥摛华怯笔锋㑹须参后乘异日待从容和史诚之谢送张明叔梅台三种梅花别后相惊两鬓霜可怜梅蘂为谁芳台头日暖分三色林下风清共一香正烂漫时游不足忽离披去乐难常慇懃手折遥相赠不欲花前独举觞去春与景仁同至河阳谒晦叔馆于府之后园既去晦叔名其馆礼贤梦得作诗以纪其事光虽愧其名亦作诗以纪之蓬飞匏系十余年并䕃华榱出偶然郭隗金台虽见礼华歆龙尾岂能贤浮云世味闲尤薄寒柏交情老更坚明日河梁即分首人生乐事信难全和呉辨叔知鳯翔见寄岐阳府舎始相逢四十余春屈指中昔日布衣今露冕当时小吏亦衰翁醉吟久作藏身计条教应多及物功惟是綵衣难再着长林极目起悲风钓鱼有感野钓披榛竹梧桐半死身那堪衰病意更作独游人送章伯镇知湖州江外饶佳郡呉兴天下稀莼羮紫丝滑鲈脍雪花肥星斗寒相照烟波碧四围栁侯还作牧草树转清辉送李秀才元知广安军归成都觐省皂葢五骅骝今来异昔游箪壶交里舎铙吹下瀛洲寿酒行当举归鞭不可留春光久相待先在锦江头寄题李舎人伟蒲中新斋陇上家声勇气殊边庭卧鼓欲安居非同王翦私求宅更似甘宁晚好书剑倚寒窻风淅沥门无杂客栁萧疎蒲州风土平生爱为问旁隣地有余李花嘉李繁相倚园林淡泊春齐纨剪衣薄呉纻下机新色与晴光乱香和露气匀望中皆玉树环堵不为贫秋夜城上调秋角烟间发暝钟风枝揺宿鸟霜草覆寒蛩久负观书乐端愁束带恭蹔因羣吏散还得遂幽慵坐船使君张皂葢高宴碧湖心苒蒻牵菱蔓夷犹泊栁隂晚风侵坐冷春浪没篙深倒载归何晚波间夕照沉和陈殿丞芍药化工余巧惜春残更发浓香继牡丹䄠㸃藏心殷胜缬异芳迎鼻酷如兰琼楼窈窕仙家宅云叶低垂醉里冠自有殊功存药録不当独取郑诗看陪始平公燕栁谿谿光不动栁风轻玉帐森沉拥万兵鸥入烟中闲自舞鱼翻波面喜相迎楼船下视晴天碧鼓吹前驱远陌清桃李归时应盛发薫然和气满春城宜甫东楼晚诗賔主俱欢醉高楼迥倚空形忘覊检外酒散笑谈中晚市烟初白秋园叶半红登临不厌数朝夕是寒风寄扬州侯都监仲伦木落淮南树秋风日夜高月临扬子渡雪巻广陵涛不得同萧散何因破郁陶空凭尺书速未解梦魂劳夏夜溽暑郁不开矗矗云万叠长风巻地来涷雨不濡叶虽无润物功凉冷得所惬须㬰号怒息清月照壁颊小冠簮短髪衣裾轻猎猎敧倾依曲几暂尔蘓疲苶坐久不思眠草间微露浥早春戏作呈范景仁闰余春意早卉木先有思嘤嘤羣鸟翔东西各求寄伊予忝谏垣动息抱忧悸衮职旷不补言责真可畏况复禁过从陋巷若囚系茅茨庇风雨偏隘无余地时于壊垣隙歴歴生新荠君侯乃比隣跬步难自致常思去嵗初西轩习歌吹座客皆故人欢笑无拘忌平生不喜酒是日成烂醉岂言长揖归良㑹难再值东风忽复来时华一何驶丛竹固无恙夭桃作花未朝廷正清明讵肯容窃位何当遂废放欢饮还自恣武成致斋奉酬呉冲卿寺丞太学宿直见寄二首广文冝直太常斋咫尺无从尽素懐不及春风得随意夜深容易过天街雪后余冰尚缀檐月华霜气入疎帘难堪琼玉惊心骨坐觉清寒几倍添司徒开府韩国富公弼挽辞四首天祐休明祚时生隽杰臣贤科首多士宰府泽生民焕烂三台正冲融四海春欲知甄冶力试问白头人漠北骄无信渔阳广聚兵移书侮中国决意背齐盟直气轻轺入英辞勍敌惊四方烽火灭㝢县复升平大吕功名重鸿毛轩冕轻闲居客愈盛蹔出市皆倾溟海涵容大龙门谒见荣谦光俨在目恸哭望佳城杖履还私第精诚在本朝爱君老不懈忧国没方昭东阁秋牢落西芒夜寂寥只因忠亮志气运不能消聂着作三舅谪官长沙作耐辱亭书来索诗少连善降志无恤能忍诟兹亭名耐辱缔构自吾舅樽前湘水清席下湘山秀于焉忘荣枯终日醉醇酎攻愁若攻敌避喧如避冦困久理须通非徒保无咎中秋夜始平公命与考校诸君置酒赋诗月华秋色两鲜新万里澄空不受尘兎濯素毫腾浩露桂飘香实下飞轮光侵酒面寒无力清入诗毫健有神坐客何须辞醉倒相君应不惜重茵二月三十日与同舎宴李氏园晚归马上赋门前蹀躞金覊满座上连翩玉斚飞数尺游丝留客醉一行垂栁送人归同邀胜友时难得重到名园花巳稀莫惜芳辰賸行乐无端风雨横相违和子渊元夕缇室重飞玉琯灰物华全与斗杓囘依依残腊无情别歴歴新春转眼来强取酒巵浮翠柏懒开粽叶覔杨梅男儿努力平生志肯使功名落草莱和呉省副梅花半开招凭繇张司封饮帝乡春色岭头梅高压年华犯雪开正与嘉賔思共醉不须芳物重相催从军贮酒传唿出侧弁簮花倒载回风雨难期王事剧未知休沐几旬来秋雨萧条闻宗圣案伎应之饮酒诗呈甫宜寒风细雨未晴天密似轻尘薄似烟一室独吟图史乱四隣高㑹绮罗鲜鴈飞斜柱丝随指蠏荐新螯酒满船自笑不歌仍不饮昏昏只解枕肱眠八月十七日夜省直纪事呈同舎穷秋直省舎大雨吁可畏九河飜层空入夜愈恣睢置牀东壁根时有涂塈坠飒飒势将摧憷惕不成寐中宵抱衾立唿烛久方至徙之近西偏裯帐不能备飞蚊胡不仁忍此加啄噬避烦只深藏悒悒面䝉被须臾漏转急枕褥亦沾渍虽欲起何之室中无燥地展转遂达旦耿耿负忧悸因思闾井民餬口仰执技束手己连旬妻儿日憔悴囊钱与盎米薪木同时匮败衣不足准抟手坐相视予今幸己多敢不自知愧无谋忝肉食念尔但增欷和聂之美重游东郡跃马津亭未几何宦游容易十年过飘飖空似随流梗寂寞犹为挂壁梭西岭应余当日翠南湖真减几分波输君尚得飞征葢重向春园聴旧歌和范景仁西圻野老西郊广路浮壤黄上天雨泣寒云苍鸾旗闟㦸纷晻霭扈从威神归帝乡田家老父眉睫白杖藜匍匐泣路旁且云生逢至仁主蠲租罢役嵗为常蚕收百箔桑蔽野麻麦相望无边疆去年翠华出赛雨锦绣缗丝墟里光拜迎六马负缣帛孙扶妪接归扬扬自分讴歌毕余景一朝缟素安可防哀声澒洞彻四极草木渗淡颜色伤蝼蚁衰龄不足赎泪如飞雪空霑裳河萦洛贯嵩峯足泉底环瀛日月长羡门己闭属车返轭上空瞻金鳯凰和宋复古小园书事饱食复闲眠风清雨霁天叶深时坠果岸曲乍藏莲波面秋光浄林梢夕照鲜东家近亦富满地布苔钱和王介甫烘蝨天生万物名品伙嗟尔为生至么么依人自活反食人性喜伏藏便垢涴晨朝生子暮生孙不日蕃滋逾万箇透疎縁隙巧百端通夕爬搔不能卧我归彼出疲奔命备北惊南厌搜逻所擒至少所失多舍置薫烧无术柰加之炭上犹宴然相顾未知亡族祸大者洋洋迷所适奔走未停身己堕细者懦怯但深潜干死缝中谁复课黒者抱髪亦忧疑逃入幧头黙相贺腥烟腾起远袭人袖拥鼻端时一唾初虽决意终自咎致尔殱夷非尔过吾家箧笥本自贫况复为人苦慵惰体生鳞甲未能浴衣不离身成垢破朽缯壊絮为渊薮如麦如麻寖肥大虚肠不免须侵人肯学夷齐甘死饿醯酸蚋聚理固然尔辈披攘我当坐但思努力自洁清羣蝨皆当远迩播华屋篇凉风净埽云无迹海月未生星歴歴贝聨珠贯拱北辰三五纵横此何夕重楼叠榭出秋空鳷鹊露寒连桂宫瑶井迥临丹阙外玉绳斜挂琐窻中征人远别空闺悄钟漏萧疎天不晓碧纱展转无复眠卧视寒光度华沼汉家贤将戍临洮结髪从军今二毛谁怜身老心犹壮深入长占太白高丰城古剑沉沦久匣中夜半双龙吼乃知神物不自藏紫气依稀见牛斗有客离居望所亲遥知清夜㑹荀陈隄繇未息无由去不及浮槎河畔人和邵尧夫年老逢春年老逢春春莫咍朱颜不肯似春回酒因多病无心醉花不解愁随意开荒径倦游从碧草空庭慵埽自苍苔相逢谈笑犹能在坐待牵车陌上来再和邵尧夫年老逢春年老逢春犹解狂行歌南陌上东冈晴云高鸟各自得白日游丝相与长草色无情迷眼緑花林多思袭人香吾侪幸免簮裾累痛饮闲吟乐未央又和来韵年老逢春无用惊对花弄笔眼犹明不嫌贫舎旧来燕唤起醉眠何处莺一仆相随巾幅出羣童聚首小车行人间万事都捐去莫遣胸中气不平两宋名贤小集巻四十四两宋名贤小集卷四十五钦定四库全书两宋名贤小集巻四十五宋陈思编元陈世隆补独乐园稿独乐园新春春风与汝不相闗何事潜来入我园曲沼揉蓝通底澈新梅翦綵压枝繁短莎乍见殊堪喜鸣鸟初闻未觉喧凭仗东君徐按辔旋添花卉伴芳樽宿石堰闻牧马者歌太河之曲多寛闲牧田枕倚长堤湾乌栖鹊散隄树寂析木声稀夜欲䦨牧儿跨马乘凉月歴歴绕羣高唱发幽情逸气生自然徃徃鸣鞘应疎节歌辞难辨野风高似述离忧嗟役劳徘徊不㫁何妨近髣髴如闻已复遥长川冷浸秋云白露草翻光凝碧色星疎河淡夜初长展转空亭柰孤客洞箫音律京君明可怜骨朽不更生安得使传哀怨意为我写之羌笛声春日书寄东郡诸同舎滑台古镇掲高牙主人贤厚賔友嘉公庭退休射台饮水沉緑李浮甘瓜清言妙喻间诙谑笑语往返何喧哗别来汎滥若浮梗尘愁俗累稠于麻提鞭俄葢触风日惨澁满眼飞埃沙朱门湛湛果深浅门外日拥千余车阍人未肯即通剌指弹手版景欲斜就令入见亦何事气象𣺌邈凌青霞围棋角智赌胜负拙者理与功名賖舍之归入户庭隘仰视青天如井蛙后檐数尺地荒秽不翦欲令生荠花当春寂寂但如此意恐至外逢纷华柰何胜友百余里不可一见如天涯何时更共把巵酒侧身北望空咨嗟闲居呈复古闲居虽嬾放未得便无营伐木添山色穿渠擘水声经霜收芋美带雨接花成前日邻翁至柴门埽叶迎奉和大夫同年张兄㑹南园诗露浓秋过半气爽雨收余取酒邀嘉客唿儿埽敝庐生涯数亩地官业一轩书竹结垂纶屋泉分入座渠惬心皆乐事容膝即安居梁静栖无燕波澄戏有鱼茂林穿缭绕微径步虚徐果落方知熟莎长不忍除过从常苦远接待每惭疎不厌茅茨陋时迃长者车和呉冲卿三哀诗天生千万人中有一儁杰柰何丧三贤前后才朞月邻几任天资浮饰耻澡刷朝市等山林衣冠同布褐外无泾渭分内有淄渑别逢时敢危言慷慨谁能夺圣俞诗七千歴歴尽精絶初无追琢勤气质禀清洁负兹惊世才未尝自摽掲鞠躬随衆后侧足畏蹉跌钦圣渥洼驹初生己汗血虽有絶尘踪不失和鸾节宜为宗庙器俨雅应钟律衆论诚共然非从友朋出羣材方大来軮轧扶帝室谁云指顾间聨翩化异物弔缞哭未己病枕气巳竭同为地下游携手不相失绅绂顿萧条相逢但嗟咄诵君三哀诗终篇涕如雪眉目尚昭晰笑言犹髣髴肃然来悲风四望气萧瑟和邵不疑送敌使还道中闻江隣几梅俞圣长逝作诗哭之昨夕邮吏来叩门致书函唿奴取以入就火开其缄不疑赋长篇发自燕之南痛伤江与梅继踵良人殱噫嗟知其二尚未知其三请从北辕后覼缕为君谈邻几虽久病始不妨朝参饮歠寖衰久厥逆生虚痰逮于易箦辰皮骨余崆嵌遗书属清俭终始贞无惭圣俞食寒水外以风邪兼愚医暴下之结轖候愈添惙惙气上走不复容鍼砭自言从良友地下心亦甘钦圣体素彊药石性所谙平居察举措敢以不寿占一朝蹔归卧簿领不废签讣来衆皆愕未信犹闚觇兴言念三子举袂涕己霑英贤能几何逝者迹相衔君疑天上才难得帝所贪我疑人间美多取神所嫌茫茫幽明际蓍蔡难穷探忧来不可忘终日心厌厌谢兴宗恵草虫扇呉僧画团扇㸃缀成微虫秋毫宛皆具独窃天地功细者及蛛蝥大者才阜螽枯枝拥寒蜩黄蘂粘飞蜂翾然得生意上下相追从徒观飞动姿莫睹笔墨踪儿曹取真物细校无不同恐其遂跃去亟取藏箱中乃知艺无小意精神可通不兴误图蝇能感紫髯翁子猷状蝉雀藏宝传江东不知古何如此画今为雄人墓木巳拱其徒颇能工旧法存百一要足超凡庸友人幸为赐物薄意何隆玩之不替手爱重心无穷常如对君子穆穆来清风都下秋懐呈聂之美愚疎强从仕趣尚与时乖朅来游京邑荣愿知谁谐王国冨与竒气象标巖崖云鸿送双目攀援路可阶秋风转枯叶飒飒绕寒斋出门无所之飞尘满天街夫君宦未达犹得称我侪解衣换斗酒且尽平生懐送李汝臣同年谪官𨗳江主簿得丧互循环古今昧终始百嵗落其间仅与毫芒似所以达人心身外不复计愁来若乱丝疏解当以理昔君闗外来借借声华起凭案一濡毫万言俱落纸老生窥其文色若寒灰死阁笔不能下敢有玭瑕指或时抵卿相入门俱倒屣阍夫迎受谒不敢扬眉视解褐吏边州长途初进跬蛟龙得尺水双骼方嶷嶷西羌负徳泽飞镝耸边鄙添兵十万余斗粟无支拟州郡走符檄纵横恣鞭箠闾阎浪愁苦卒食半糠粃上官知君才悉以储粮委开仓募平籴至者车连轨严明束吏手诱谕提民耳留谷受金去若与同侪市弦朔未云周露积丘山比曽无转运劳坐饱防秋士幕府上其功明诏深嘉美为僚登九寺长人専百里卿用报勤劬未言穷任使何期逢怨雠意外成疮痏刺骨无文法吹毛出瑕滓清霜五月飞惨烈伤兰芷鸾鳯失倚梧飘泊还荆枳圣朝方任能大过尚收齿况于济时具蹔然遭诋訾宁因青蝇恶遂取玙璠毁良工构明堂必不遗杞梓勉哉益自立勿为穷衰止人生难豫期神理无终否庸知今日忧不为后日喜我道诚无亏壈坎安足耻闗山迤逦长百剑连天倚萦纡结危栈迥入云星里蜀国富嬉游花繁春酒㫖莫作弔原文投之岷江水景仁书云去冬因酒病耳病牙遂不入洛以诗寄呈许昌携手尽时英况复新开甲第成醉里都将春作达老来不向酒藏情齿疎无废衔盃趣耳病犹分度曲声旧友昔游浑忘却可怜寂寂洛阳城郭氏园送张仲通出刺棣州名园送嘉客冠葢去倾朝小雨尘微敛余寒酒易消鴈归春近塞日上海生潮北道平如掌东风五马骄河边晓望高浪崩奔卷白沙悠悠极望入天涯谁能脱落尘中意乘兴东游坐石槎送朱校理知潍州东国连年水伤稼使君到部即行春茫茫四野潢污竭郁郁万行桑柘新俗不好奢田器贵狱无留系吏家贫齐人勿怨归朝速自是承明侍从臣晚春病起呈择之治臣风日正和柔身轻喜病瘳嬾抛残蠧简暖脱敝貂裘值客开青眼逢花忘白头家家好春色何处可同游兴宗许菊久之未得邵亢菊栽许送定如何庭下不堪秋草多九日无花更无酒便携藜杖直相过和伯常见寄诛茅宋玉宅边人知醉宜城几瓮春细雨短蓑渔向市孤村极浦鼓迎神徧游七泽身忘倦更赋千篇意转新不必沧浪羡清泚曏来缨上己无尘参政正肃呉公育挽诗三首皇家近茂异鹗立迥无伦高议谁能夺英才自有真骅骝宁受絷冰鑑不栖尘试为咨清论风流第几人辞华己独步政治复无前吏不容三穴民皆戴二天于今知和寡自古愧才偏惆怅棠隂下仁风尚蔼然念昔少年日谬登君子堂重言何以称厚徳不能忘玉麈声容在泉台嵗月长凭谁寄清泪为我洒松冈和子美河西列岫亭二首秋山对疎牖覊客倦登临雨后岚光活晴初落照深素波明别浦赤叶照衰林伫目寂无语何人知此心亭臯资远瞩秋思浩无涯鴈唼牵菱蔓童歌出荻花垄荒犹叱犊枝暗少栖鵶烟霭藏东渚凭轩莫望家送昌言舎人得告还蜀二首迢逓铜渠道凝严青琐闱负书当日去鸣玉此时归乡树迎朱毂江花照锦衣临邛不足并荣耀古今稀悽怆懐桑梓劬劳咏蓼莪树风今远矣鼎食柰悲何剑阁登车近秦闗屈指过腾装才首路夕梦己江沱寒食许昌道中寄幕府诸君原上烟芜淡复浓寂寥佳节思无穷竹林近水半边緑桃树连村一片红尽日解鞍山店雨晚天回首酒旗风遥知幕府清明饮应笑驱驰逆旅中奉和始平公忆东平相印东临汶水阳两看春叶与秋霜登山置酒延邹湛上马囘鞭问葛强谿竹低垂寒滴翠露荷相倚净交香宵衣深念长城固肯得从容傲醉乡千巖秀色拥晴川万顷波光上下天委地鱼盐随处市蔽空桑柘不容田讼庭虚静官曹乐儒服寛长邑里贤不为从知方负羽独乘鱼艇老风烟和南园真率㑹见赠白头难入少年塲林下相招莫笑狂緑篠影侵碁局暗黄梅花渍酒巵香任真自媿殽羞薄假寐初便枕箪凉醻应诗豪困牵率从来嬾放似嵇康送光禄王卿周致仕归荆南九列谁云非显涂人生已不负为儒拂衣长揖䕫龙贵散髪还为黄绮徒白鹤归飞心自远青霞高举势何孤千金尽与乡人费不向江头买木奴送李侍中柬之西京留台先公勲烈盛盐梅清白如闻济世才华省拂衣辞簿领衰衢囘首谢尘埃嵩峯排户依稀出洛水迎人迤逦来寄语马前头白吏何殊昔日李西台参政尚书文简丁公度挽辞二首鳯跸游汾曲非熊得伟人同台尤显重训诰愈深谆论道参黄阁横经侍紫宸如何天不慭志业未全伸丹阙晨趋退萧然忘世荣闲斋虚自白永日澹无营脱落簮缨累沈冥丘壑情贪夫诚有激千载素风清和范景仁谢寄西游行记二首洛川秦鸟鬰相望风物山河旧帝乡涧底逢人问樵径松间系马宿僧房恨无同好携三雅共解前闻醉百塲歴遍胜游翻怅望日边囘首远烟苍八水三川路𣺌茫翠微深处白云乡目眵懒拭如松液领髪频抓似栗房林壑不収无用物形骸难入少年塲縁苔蹑蔓知多少千里归来屐齿苍两宋名贤小集巻四十五两宋名贤小集卷四十六钦定四库全书两宋名贤小集巻四十六宋陈思编元陈世隆补独乐园稿立夏呈安之留春春不住昨夜的然归欢趣何妨少闲游勿怪稀林鸎欣有託丛蝶怅无依窗下忘怀客高眠正掩扉君贶环溪地胜风埃外门深花竹间波光冷扵玉溪势曲如环荣路回翔厌华轩笑咏闲堪羞谢太傅不复到东山长安送尧夫同年昔嵗琼林花气曛今朝长乐栁梢青事随流水滔滔度鬓结繁霜戢戢新世路饱谙都是夣人生可贵莫如身㑹须筑室临清洛相与携筇戴葛巾修酴醿架贫家不便构坚木縳竹立架擎酴醿风揺雨渍不耐乆未至三载俱离披往来遂复废此径举头碍冠行絓衣唿奴改作岂得己抽新换故折四篱来春席地还可饮日色不到春风吹和韩秉国招范景仁饮景仁不至云方作书与光论乐山桃佳李实如拳西湖尽眼铺芳莲景仁不从乡贤饮为此乐论方穷研周衰官失畴人散钟律要𦕈谁能传近人欺衆公私意最可闵笑房生颠如光初不辨宫羽是非得失安敢专每烦教谕累百纸顽如铁石不可镌王李阮胡相诋毁各执所学何妨偏景仁家居铸鬴斛欲除民瘼恐未然要须中和育万物始见大乐之功全送薛水部十丈通判并州十万貔貅士旌旗晋水阳元戎倚耆硕别乗选才良秀直寒松节精明利剑铓知君留滞久从此欲腾骧王君贶宣徽垂示嵩山祈雪诗十章合为一篇以酬之今秋少雨冬不雪麦寄浮埃根欲絶圣主焦心悯万民负扆不怡常膳撤诏书朝下徧九州岳渎百神俱祷求西都留守䖍君命促驾不敢须臾留嵩高万仭蟠地中海内衆山无与雄前驱大斾拥千骑波腾云涌来祠宫牲肥酒香笾豆洁盛服斋明荐毛血有司执事皆肃然寳帐神来风窣屑公心犹是九阍遥丹诚不得通青霄分留𨗳从屯林麓别张醮具登山椒山椒迢逓峻无极行挽枯藤蹋危石万室嗷嗷愁死饥敢惮劬劳爱余力天门上出俄坦平下视一世尘杳㝠焚香拜手倾恳侧左右前后皆列星公今三守三川地咫尺嵩高未尝至诘朝既毕祠事严暂转鸣珂歴诸寺少林昔为达摩居达摩英灵今有无庾辞流散满天下竞以两手扪空虚法王魏氏离旧宫玉刻狻猊曏犹有子孙宗庙皆尘灰止见伽蓝存不朽㑹善庭隅千嵗松一根二服凌寒空势如鼎足争秀出泠泠永夜吟霜风少室先生乐闲暇弃官来家玉峯下昔为浪泊据鞍人今结东陵卖𤓰舍溪上有堂名挂冠四垣重复皆林峦唿儿扫地喜公到随分絃歌留尽欢周王太子名闻乆相传羽化缑山首鹤飞笙逺窅无迹遗庙今人空沥酒公来本不事遨嬉周流闾里询疲羸亲唿令长嘱赤子勿贪荣利穷鞭笞境中羣望无不走回辔仍过凿龙口奉先暮投林日曛浥润晨征辙氷厚归来新诗盈一编明珠大贝相属聨此行虽不从公后歴歴胜逰如目前送魏寺丞广赴辟秦州判官征西大府开后乗得高才区脱烽烟静渠搜职贡来陇云低玉帐羌笛奉金罍信美从军乐修梧茂帝台送周茂学真定安抚使玉帐前矛举铜鱼左契分平生公望着期月政声闻陌上壶浆溢潭边花气曛遥知待新将民物两欣欣苦雨今春忧亢阳引领望云族首夏忽滂沱意为苍生福自尔无虚日高厚亦霑足连年困饥馑此际庻和熟如何渉秋序沈隂仍惨黩长檐㵼潺湲昼夜浩相续喧豗流潦怒突兀坏垣秃驾牛泥没鼻跨马水平腹瓦攲松漫白道废草浓緑汚莱闵下田漏湿怜破屋纵横委地麻狼籍卧陇谷怯闻饥婴啼愁聴寡妇哭闲官虽无责饱食愧有禄世纷久去心物役奈经目郁陶聊秉笔狂简己盈幅和子华招潞公暑饮朱门近在府园东杖履过从跬步中避暑连翩投毂晏析酲萧洒满襟风闲来高韵浑如鹤醉里朱颜却变童剪烛添香欢未极但惊铜漏太怱怱伏䝉留守相公赐示陪太师潞公东田宴集诗辄敢属和舞雩新雨浃公田水满东溪上下天行迳乍迃初见笋浮舟正好未生莲絃收裂帛胡琴阕袖结清风楚舞妍相国火城光满路夜归不假玉蟾圎景仁将归颕昌辄为诗二十韵纪赠秀发西南美挺生河岳灵雕龙蔚文采老鹤莹仪形落笔高时隽飞緌侍帝庭英声轶云汉逺势击沧溟苦节专忧国嘉谋每据经温虽比圭璧直不避雷霆道胜轩裳乐神和气体宁忠诚怀畎亩乐事寄林垧藻鑑评随月过从徳应星苦吟金出圹确论木衔丁贱子叨流辈高风仰典刑巨川容滴水余景借流萤久别眉俱白重来眼更青淹留弦与晦逰集醉还醒有酒须相就无歌不共聴竒花喧夕市叠鼓咽春亭扬袂行辞洛回车去望陉往还天表雁离合浪间萍异日期同传穷泉约互铭古今难得事交分保颓龄孙器之奉使淮浙至江为书见寄以诗谢之三首䪍矢迎山驿轺车下帝台夜㸔牛斗分应有使星来吴酿水兰春江鲈白锦鳞玉盘聊下筯初识紫丝莼岫贴晴天阔舟縁石岸深遥知作书处䌫袅緑波心三月三十日㣲雨偶成诗二十四韵书怀献留守开府太尉兼呈真率诸公春尽少欢意昏昏睡思添正忧花意索更用雨声兼乍语鸎喉澁慵飞栁絮粘落英红没砌茂草碧侵帘寳相锦铺架酴醿雪拥檐沼萍浮钿靥林笋露犀尖坐惜风光驶行愁畏日炎追随任尘甑歌笑望霜髯落笔诗情放飞觞酒令严金丹唿胜彩玉烛耀新籖傲岸冠巾侧淋浪襟袖霑饥仍留瘦马归必待清蟾筋力虽无几娱游亦未厌脱身离簿领适性得闾阎多病非辞贵无才岂养恬清涂诚愧忝㣲禄己伤亷日费须三爵年资仰数缣糇粮粗自足龟筴不须占河洛今为盛圗书昔所潜家家花启户处处酒飘帘温饱资兼爱安平倚具瞻愚夫犹乐育下客愈撝谦落拓形骸逸优游嵗月淹余生信多幸狂醉亦无嫌和钱君倚日本刀歌昆吾道逺不复通世传切玉谁能穷寳刀近出日本圗越贾得之沧海东鱼皮装贴香水鞘黄白间杂鍮与铜百金传入好事手佩服可以攘祅凶传闻其国居大岛土壤沃饶风俗好其先徐福诈秦民采药淹留童丱老百工五种与之俱至今器用皆精巧前朝贡献屡往来士人往住工辞藻徐福行时书未焚逸书百篇今尚存令严不许传中国举世无人识古人嗟予乘槎欲往学沧波浩荡无通津令人感叹坐流涕锈澁短刀何足云和运使舍人北园饯别行憩三交僧舍冒雪宿百井闗见寄骊驹北上雪孱颜䪍矢前驱度汉闗僧室松杉青照眼驿亭烟火迥依山马衔边草犹枯瘦雁怯行云冷未还贱子不须回首问鬓毛萧飒簿书间和韩子华寒食休沐与诸公同㑹赵令园暮归马上赋偶成冠葢连翩陌上来风光烂漫拥楼台玉巵贮酒随宜饮绮席寻花触处开小雨前宵先泼火季春明日又吹灰须知胜集人间少惆怅金覊容易回张元常挽词二首为吏文无害临民政不苛浑金生自美古井澹无波方喜风鹏举旋闻隙驷过善人宜寿考报施定如何秀眉无定验结轖遽为灾乡曲三年别江山万里回林闾飞旐入书剑逐舟来坟草枯还緑重泉不复开送惠思归钱塘孤岫平湖外禅房老柏隂倦逰谙浊世独往遂初心夜雨灯窻迥秋苔屐齿深勿鉏山径草便有俗人寻九月十一日夜雨宿南园韩秉国寄酒兼见招以诗谢之雨多秋草盛浓緑拥寒阶吾庐奥且曲退缩如晴蜗小园己自溢欲往泥霑鞋体羸畏风冷室处门常九日古所重负此时节佳缅想使君宴绮席临高斋肥羜堆玉盘飞觞酒如淮楚舞陵湖波茱萸落金钗神醒鼓吹喧百叠疑倾崖欢余忽我思牙兵星火差潩泉耻独醉醇味相与偕我饮虽不多和气浩无涯梧子拾为果柜桑伐为柴沼中数寸鱼烹煎足为鲑谁言无以侑绕渚多鸣蛙交道乆衰薄岿然见吾侪奈何数舍遥晤语积年乖况乃辱嘉招私心岂不怀轘辕石道澁重以隂云埋虽有果下马款段非渥洼临风徒竦踊志愿安能偕狂诗寄一笑聊用当诙俳独步至洛濵草软波清沙径㣲手携筇竹着深衣白鸥不信忘机久见我犹穿岸栁飞邵尧夫许来石阁久待不至淡日浓云合复开碧松清洛逺萦回林端高阁望已久花外小车犹未来和邵尧夫安乐窝中职事吟灵台无事日休休安乐由来不外求细雨寒风宜独坐暖天佳景即闲逰松篁亦足开青眼桃李何妨挿白头我以着书为职业为君偷暇上高楼送冷金牋与兴宗蜀山瘦碧玉蜀土膏黄金寒溪潄其间演漾清且深工人剪穉麻擣之白日砧就溪沤为纸莹若裁璆琳风日常清和小无尘滓侵时逐贾舟来万里巴江浔王城压汴流英俊萃如林雄文溢箱箧争买倾竒琛夫君乃冠冕辞气尚千寻十载为举首扵今犹陆沉嗟我蓄此纸才藻不足任愿以写君诗益为人所钦缟帯犹多物足明同好心黄钟声如雷岂病无知音请以此为质他年神所临华轩䇿驷马慎勿忘遗簮两宋名贤小集巻四十六两宋名贤小集卷四十七钦定四库全书两宋名贤小集巻四十七宋陈思编元陈世隆补独乐园稿吴冲卿直舍阎士安画墨竹歌阎生画竹旧所闻望中一见遥可分伊予不甚晓佳画犹爱气骨高出羣狂枝怒叶凌绢素势若飞动争纷纭蟠根数节出地底上有百年苍藓纹森然直榦忽孤耸意恐出屋排浮云秋风飒飒生左右耳目洒落遗尘氛乃知良工自神解昧者傲习徒艰勤子猷昔者得收玩不患终朝无此君苦寒行穷冬北上太行岭霰雪糺结风峥嵘熊潜豹伏飞鸟絶一径仅可通人行僮饥马羸石镫滑战慄流汗皆成氷妻愁儿号强相逐万险歴尽方到并并州从来号惨烈今日乃信非虚名隂烟若雾朝不散旭日不复能精明跨鞍揽辔趋上府髪拳须磔指欲零炭炉炙砚汤涉笔重复画字终难成谁言醇醪能独立壶腹迸裂无由倾石脂装火近不爇蓬勃气入头颅腥仰惭鸿雁得自适随阳南去何㝠㝠又惭燕鸟识时节巖穴足以潜㣲形我来葢欲报恩分契阔非徇利与荣古人有为知巳死只恐冻骨埋边庭中朝贵人岂念我重裘厚履飘华缨传闻北地更寒极不知彼民何以生苏才翁子美有赠扶沟白鹤观黄道士诗记于屋壁嵗久漫灭今县宰周同年得完本于民间抵予求诗潦倒黄冠无足论白头嗜酒住荒村狂名偶为留诗着陈迹仍因好事存金石锵洋虚殿寂龙蛇洒落古墙昏飞黄灭没浮云外瘦马何能望骏奔和吴仲庻寄吴英比部安道之子壮年致政归隠蕲春负米承亲愿己賖耻随鸡鹜逐泥沙一朝投绂真高士万巻藏书旧世家齿髪未衰非药物山林不返为云霞龎眉尚有郎潜者徇禄忧生真可嗟闻范景仁迁居许昌为诗寄之天衢名利塲尘泥继朝昏况兹辞荣久厌苦车马喧慨然忽高举翩若黄鹄飜朝卖城西宅暮理南行辕回首岂无怀眷眷望国门想象解装初完美未可论纵横置老屋缺剥周短垣臧获念去故炊㸑假甖盆㓜穉喜就新阶庭走诸孙幸有克家子生事不日温许昌昔名都扵今亦雄藩先贤虽己逺风迹凛犹存况复多巨公分义素所敦丞相辞黄阁学士乗朱轓青云同禁省白首㑹山樊潩水湛寒光尽眼清心䰟华堂临曲渚画舫承十樽高谈金石谐逸笔风雨奔得朋诚多欢孤陋未可爰时当惠好音独乐慰荒园和范景仁缑氏别后见寄求决乐议虽用其韵而不依次葢以景仁才力高逸步骤絶羣非驽拙所能追故也至乐存要𦕈失易求之难昔从周道衰畴人旷其官声律久无师文字多缺漫仁皇闵崩坏黄庭集危冠纷纭鬬笔舌异论谁能殚或欲徇陈迹窍厚潜锼剜或欲立私意妄取旧史刋古今互龃龉大抵皆欺谰景仁信其説墨守不可干贱子欲面从谁与换胆肝必求此议决深谷为崇峦何如两置之试就中和㸔天地育万物生成适暄寒圣人保四海皇极致阜安乐理亦如此炳焕犹朱丹啴缓与噍杀折衷遗两端兹道苟不由芒刄难婴髋鲁乐最为备雍彻施三桓齐韶犹隶习太公避陈完唐民聴伴侣不复含悲酸乃知乐有源钟鼓皆波澜昨者清明初榆火始改鑚景仁从许来倾都咸聚观诸公竞邀迓非独惜春残议乐不复对昼夕且穷欢来时桃李秾去日芍药阑三旬只须臾驶若坂上丸轘辕逢雨别怳惝归骑单东西步步逺回首祝加餐仍冀勉中和心广体自胖赠太师文公挽辞三首汾晋地形美古今多巨贤况承勲烈后宜有庆灵传着位登朝右声华出衆先起家从此始圭组遂蝉聨美化流民物薰然遗爱多乐公当日社邵父至今歌庭有三鳣集门容驷马过欲知余庆在公鼎格平和夏屋封何处山田有卧牛蟠根走伊水回首负嵩丘忠孝家风备哀荣礼秩优宠惊舞宸翰万古照松椒枢密太傅文恭胡公宿挽辞二首行冠乡人品文为学者师黄裳藴厚徳玉律俨清规大节人难夺嘉谟世莫如仪刑不可见遗烈满丰碑徘徊逰内禁密勿賛鸿枢隂徳加民物清明服士夫天方遗一老星忽陨三吴疑从龙髯去乗云在帝都缑山引王子吹笙去不还当时旧物唯缑山山深树老藏遗庙春月秋风空自闲轘辕左界连商雒碧瓦朱栏露华薄经时掩户庭草深永昼无人涧花落徘徊未下日将西遥望嵩阳烟景㣲鹤驭飘飖向何许林间空见白云飞和王介甫明妃曲胡驺上马唱胡歌锦车己驾白槖驼明妃挥泪辞汉主汉主伤心知奈何宫门铜环双兽面回首何时复来见自嗟不若住巫山布袖蒿簮嫁乡县万里寒沙草木稀居延塞外使人归旧来相识更无物只有云边秋雁飞愁坐泠泠调四絃曲终掩面向胡夫侍儿不解汉家语指下哀声犹可传传徧胡人到中土万一他年流乐府妾身生死知不归妾意终期寤人主目前美丑良易知咫尺掖庭犹可欺君不见白头萧太傅被谗仰药更无疑初到洛中书怀四十余年西复东劳生薄宦等飞蓬所存旧业惟清白不负明君有朴忠早避喧烦真得䇿未逢危辱好收功太平触处农桑满赢得闾阎鹤髪翁和邵尧夫秋霁登石阁飞檐危槛出林端王屋蒿丘咫尺间独爱高明游佛阁岂知忧喜满尘寰目穷莽苍纎毫尽身得逍遥万象闲暇日登临无厌数悲风残叶巳珊珊同鲜于子骏题和乐亭春禽弄朝晴秋虫吟雨夕风和振兰芳露寒滋菊色万物苟得所随时各有适矧伊人最灵胡为长戚戚圣人垂大训灿烂着芳册至乐和无声大礼简无迹心专守中庸身不蹈邪僻造次常在前须臾不离侧穷通虽百变何往不自得兹亭聊寓名乐和在胷臆送向防御经知陈州千骑去翩翩专城尚少年韦平家好学隂马世称贤官用才能进恩非雨露偏想闻河润逺封畛帝畿连张子厚先生哀辞先生负材气弱冠逰穷边麻衣揖鉅公决䇿期万全谓言叛羌背坐可执而鞭意趣小参差万金莫留连中年更折节六籍事精研羲农讫周孔上下皆贯穿造次循绳墨儒行无少愆师道久废缺模范几无传先生力振起不絶尚聨绵教人学虽博要以礼为先庶几百世后复都三王前释老此尤炽羣伦将荡然先生论性命指示令知天声光动京师名卿争荐延寘之石渠阁岂徒修简编丞相正自用立有荣枯权先生不可屈去之归卧坚孤嫠聚满室餬口耕无田欣欣茹藜藿皆不思肥鲜近应诏书起寻取病告还旧庐不能到丹旐风翩翩人生㑹归尽但问愚与贤借令阳虎寿讵足骄颜渊况于朱紫贵飘忽如云烟岂若有清名高出太白巅门人俱经帯雪涕㑹松阡厚终信为美继志仍须専读经守旧学勿为利禄迁好礼效古人勿为时俗牵修内勿修外执中勿执偏当令洙泗风郁郁满秦川先生傥有知无憾归重泉观试骑射阊阖风正清觚稜日初媚材雄集便殿玉座亲临视三河侠少儿初识天子贵天山汗血留蹀躞全镮辔扬鞭秋云高顾盼有余鋭萦回势可观罄控动如志毫釐应心目审固参身臂鸣絃电雹惊寸的氷瓦碎龙颜薄笑春喜色连旁侍旦为徒步人暮作彯缨使扬扬出九门亲友生意气须知天地徳慎勿忘所自黠羌犹旅拒猃狁方繁炽求为忠义臣无负搜罗意藏珠石水啮东山根土色渥如丹危峯忽摧脱半崖卸石丸隂阳昔融结神化不可原初疑偓佺养灵药魑魅觞之无故落又疑蛟龙伏巨卵雷电击之从此毈或者女娲补天余却下青𠖇遗耳珠不然盘古戏为乐聊取天弧弹朱雀物理万状终难知巧心推求徒自疲不如引客坐石上好竒且醉手中巵华严真师以诗见贶聊成二章纪其趣尚知足随縁处处安一身温饱不为难禅房窄小才容榻此外从他世界寛素髪青眸七十余未尝逰学只安居旁无几杖身轻健应为身闲得自如六十寄景仁从来好与天争力困竭方知已力㣲见事晚扵蘧伯玉今知五十九年非和子美二贫诗君子尚仁义寳用为身资其人苟不贤冨饶亦胡为所以回宪徒不厌糟与藜当时万金产令名传者谁子美初解褐为吏长河湄月得数斛禄仅足供饘糜谓言家无寳不必修籓篱囊衣不自煖乃为偷意窥穿墉入其室探取无纎遗从事借之帯同列乞其衣日髙服未具不敢踰门畿萧条四壁寒独立空自嗤援毫挥幅纸书作二贫诗上言运命邅温饫无时期下嗟职事劳旧学日以隳乃知贤者心不独忧寒饥壈坎虽益多志业终无衰我实甚贫者视君犹白圭行年三十余碌碌无他竒庇身太学官朝夕惟盐虀读君二贫作我事借君词君诚士林秀不免青衫卑满腹岂无才抱蓄未有施不用固为小用之活蒸藜如君有此富岂必藏珠玑财贫非道贫已矣何嗟咨送薯蓣苗与兴宗客从魏都来贻我山藷实散之膏土间春苗比如栉吾家庭户狭树艺苦其密危根逓扶戴怒牙犹拂郁兴言念伊人好嗜与我一家蓄桐君书喜观汜氏述虽为簮帯拘雅尚林樊逸分献取其诚岂容羞薄物况闻知药者饵此等苓术愿益君子年康直体无疾散诞得寛壤繁大宜无日萧条新蔓抽苯䔿故丛茁入冬霜霰严叶落苗可出伸如猿臂长拳若熊膰腯拾木㸑铜鼎相期聚书室云谁得其徒谿茶与山栗闲居故人通贵絶相过门外真堪置雀罗我已幽慵僮更懒雨来春草一番多两宋名贤小集巻四十七两宋名贤小集卷四十八钦定四库全书两宋名贤小集巻四十八宋陈思编元陈世隆补张都官集张先字子野乌程人康定进士知吴江县诗格清丽尤长于乐府有云破月来花弄影浮萍破处见山影隔墻送过秋千影之句时号张三影李公择守吴兴招子野軰集于郡圃为六客之㑹晚嵗优游乡里常放舟钓鱼为乐仕至都官郎中年八十九卒西溪无相院积水涵虚上下清几家门静㟁痕平浮萍破处见山影小艇归时闻棹声入郭僧寻尘里去过桥人似鑑中行已慿暂雨添秋色莫放修林碍月生巢乌乌啼东南枝危巢雏五六心在安巢枝一日千往复脱网得羣食入口不入腹穷生俾反哺岂能报成育润州甘露寺丞相高斋半草莱旧时风月满亭台地从日月生时见眼到江山尽处回三国是非春梦断六朝城阙野花开心随潮水漫漫去流徧烟邨半日来吴江春后银鱼霜后鲈逺人曽到合思吴欲圗江色不上笔静覔鸟声深在芦落日未昏闻市散青天都凈见山孤墙南水涨虹垂影清夜澄光照太湖赠妓兜娘十载芳洲抚白苹移舟弄水赏青春当时自倚青春力不信东风解误人醉眠亭醉翁家有醉眠亭为爱江堤乱草青不聴耳边啼鸟乱任教风外杂花零饮酣未必过此舍乐甚应宜造大庭五栁北忩知此趣三闾南儗漫孤醒两宋名贤小集巻四十八两宋名贤小集卷四十九钦定四库全书两宋名贤小集巻四十九宋陈思编元陈世隆补富郑公集富弼字彦国河南人天圣八年举茂材异等累擢知制诰歴同中书门下平章事封郑国公进昭文殿大学士监修国史进司徒薨赠太尉谥文忠涵虚阁画阁高连百雉城涵虚应不愧标名门前栁色兼旗色座上琴声杂佩声肯羡五湖归范蠡未饶三径隠渊明我来恰值初晴后山影波光分外清定州閲古堂天下十八道惟河北最重河北三十六州军就其中又析大名府定州真定府高阳闗为四路惟定州最要定为一路治所实天下要重之最知是州者兼本路兵马都部署居则治民出则治兵非夫文武才全望倾于时者不能安疆埸屏王室也然自国初已来专以武臣帅诸路庆厯七年甘陵妖贼据城叛河北妖党相揺以谋应卒骄将愞人心大震天子悟始议选儒臣帅四路以督诸将乃起知郓州资政殿学士给事中昌黎韩公帅真定以遏乱萌明年春贼诛人安既而夏大雨河决商胡东北入于海河北灾人复不宁流徙失业者咸四出不翅千里僵殍满道天子恤然且虞他奸遂以公帅定定既要重天下宿兵素多属伤残之后官民枵困征赋逃无几而兵不少减兵袭旧幸歉益骄以悍公夙夜裁整以威以怀兵之骄不从令者捽其首恶斩以徇畧为条教余怗怗就约不敢譁于室至有调发者逺而弥戢如公亲临已而招集逋亡四流争还如啼孩奔父母惟恐其后至则充然各得其欲农无废陇赋有余粒不旁诛横敛而上下足堙漏补罅一面完固公既击强梗之兵又育彫瘵之民左行斧钺右哺饮食乱者毕治亡者毕存礼法政教向之人所不得闻者今渐濡酣饫无不贯彻自是边人革其耳目新其肝肠优为而乐从故人易治而功成速也又明年秋天子图公之功诏加大学士公先尝表其志幸终三年不愿急易也至天子抑骑召而使即以授姑遂公请亦以慰斯人爱公之心也公惕宠处官虽无事未尝辄自豫念兵与民之急宜无过者矧临要重之路忧虞所系凡是经画不可以无法迺择取歴代贤守良将总若干人行事创大屋以类相次绘于周壁牓之曰閲古堂盖欲閲古之人所为而为之法也噫公雅文杰武自当视乎古人且天下方迟公入辅以致太平若其安疆埸屏王室岂庸考古而后能哉实公沖然不自有其有而归乎古人也其悬知来者不师绘事而公是师也虽然蹈古蒐善恵人警已公之意谓其至矣乎公邮问索诗因粗序所致之㫖以志其始而示于后诗曰朔方之兵劲于九土尤劲而要粤惟定武兵劲在驭用则罴虎失驭而劲骄不可举曰保曰贝闭壁连阻武爵新守束手就虏皇帝曰噫汝武曷取有敝必革以儒于抚公来帅定始以威怒有兵悍横一用于斧连营怛之胆栗腰伛既惧而教如餔如乳以刺以射以钲以鼓无一不若师师旅旅列城自刺靡不和附阴沴为梗降此大雨大河破洩在河之浒民被黜垫田入莽汚流离荡析不得其所公慼曰吁予敢宁处迺大招来迺大保聚乃营帛粟寒衣饥茹民归而安水下孰御强弱死生由公复虑曰义曰仁震肃春煦合和蒸天天顺以序公境独稔爰麦爰黍公俗独乐夫耕妇杼人虽曰康公亦奚豫谓此一方民与兵具务剧任重稽古其裕人皆谓公与古为伍公文化民公武御侮何思古人公不自许遂择竒匠绘于堂宇列其行事指掌可数前有古人在我门户后有来者依我墙堵斯堂勿坏有堂有故堂之不存来者曷睹宏乎焕乎千载是矩题范希文手书伯夷颂墨蹟夷清韩颂古皆无更得高平小楷书旧相嘉篇题巻后苏家能事复何如睢阳五老图休官致政老年闲庙堂尝享着袍冠调和鼎鼐施霖雨燮理阴阳佐武桓念国不忘先世烈归乡岂念旧庐寒我辈若从亲炙授仪容如在使人看过邵尧夫先生先生自卫客西畿乐道安闲絶世机再命初筵终不起独甘穷巷寂无依贯穿百代尝探古吟咏千篇亦造微珍重相知忽相访醉和风雨夜深归答郑州祖龙图见寄原韵坐拥双旌甫浚郊总戎曾未属键櫜千金寡妙方移疾二府交修敢惮劳处世机牙都不竞摄生权柄急须操他时病起君恩报始信林泉属我曹留守太尉相公就居为耆年之㑹承命赋诗西洛古帝都衣冠走集地岂惟名利场骤为耆徳会大尹吾旧相旷怀轻富贵日与退老游台阁并省寺予慙最衰老亦许预其次遂欲肖仪容烂然彤绘事闽峤访精华鲛绡布絶艺令复崇宴衎聊以示慈恵幽居近铜驼荒敝仍湫庳塞路移君庖盈车载春醴献酬互相趣欢处不知止商岭有四翁晋林惟七子较我集诸贤盛衰何逺尔兹事实可矜传之足千祀两宋名贤小集巻四十九两宋名贤小集卷五十钦定四库全书两宋名贤小集巻五十宋陈思编元陈世隆补东堂小集毛滂字泽民江山人东坡守杭毛为法曹秩满辞去是夕东坡宴客有妓歌惜分飞词问谁所作妓以毛法曹对东坡语坐客曰郡寮有词人不及知某之罪也翼日折柬留连滂因此得名政和间守秀州风雅和恵吏民怀之有东堂集咏桂玉阶桂影秋绰约天空为卷浮云幕婵娟醉眠水晶殿老蟾不守余花落苍苔忽生霜月裔仙芬凄冷真珠萼娟娟石畔为谁妍香雾着人清入膜夜深醉月寒相就荼蘼却作伤心瘦弄云仙女淡纻衣烟裙不着鸳鸯绣眼中寒香谁同惜冷吟径召梅花魄小蛮为洗玻璃杯晚来秋瓮蒲桃碧响应山祷雨寄东坡灵意不肯休垂垂阁云端余暖蒸衣裘势作堕指寒曛黄阴云来俄忽急雨空阶答檐语跳珠上阑干世尊俨无説冻坐谁为欢萧条僧舍影痴兀依蒲团相照怜短檠坐恐膏油干劳生竟何如嵗月如走丸七星在长劒细事何足弹尚想丘园人慙颊时一丹徘徊经屠门饱意只自谩顾惟挥牛刀庶足厌一餐不然学农圃趂此筋力完年丰得饱饭日晏眠茅菅咄嗟万里空俯仰百嵗殚行止信流坎所遇随足安勲名片纸薄天地如瓢箪离骚幸相逢浊酒聊自寛谁与谈此心夜气方漫漫絶墙过饥鼠翻倒争余残红梅何处曾临阿母池深将绛雪㸃寒枝东墙羞颊逢谁笑南国酡颜强自持下渚湖春渚连天濶春风夹岸香飞花渡水急垂栁向人长逺岫分苍紫垂波映𣺌茫此身萍梗尔泊处即吾乡碧玉潭水面平波一境空夜深明月照龙宫猿声未响潭先响一树花开二树红定光禅院晓出开霜坂饥乌啄麦畦山腰余雪瘦天面冷云低寒意梅花北禅心栢子西窻前借残月照我渡前溪两宋名贤小集巻五十两宋名贤小集卷五十一钦定四库全书两宋名贤小集巻五十一宋陈思编元陈世隆补公是集刘敞字邍父袁州临江人也举进士甲科为大理评事通判蔡州召试迁直集贤院判尚书考功仁宗赐夏竦谥曰文正敞言竦之行邪而谥之以正不应法仁宗为更竦谥曰文庄同修起居注寻迁右正言知制诰奉使契丹敞博闻彊记素知敌山川道里敌人自古北至栁河回曲千余里敞问曰自松亭趋栁河甚径不数日可至中京何不道彼而道此敌人不虞敞知皆相顾惊愧曰诚如公言自通好以来置驿如此不敢易也时顺州山中有异兽如马而食虎豹敌不知名以问敞敞曰此所谓駮也为言其形状声音皆如所见敌人益叹其博物使还求知扬州初狄青在兵府诸军讹言借借每出小民辄聚观仁宗不豫青益为都人所指敞将行言于仁宗曰陛下爱青不如出之以全终始今外説纷纷虽不足信要当无后忧宁负青无使负国仁宗颔之曰可语中书敞见三丞相谓曰向者天下有大忧今有大疑上体复平大忧去矣而大疑者尚存具以青事告之丞相唯唯敞既至州遗公卿书曰汲黯之忠不难于淮阳而眷眷于李息朝廷皆知为青发也京师犬水彗星见青出判陈州青去之夕而彗没自扬徙郓州纠察在京刑狱嘉祐四年祫享羣臣上尊号敞言尊号非古仁宗然之除翰林侍读学士知永兴军召还翰林治平中判太常寺敞在永兴得眩瞀疾求便郡英宗曰如刘敞者岂易得哉遂出知汝州改集贤院学士判西京留司御史台卒年五十敞为人明白俊伟博学自信自六经诸子百氏至传记小説无所不通为文敏赡在西掖时一日追封皇子公主九人敞将下直为之立马却坐一挥九制文词典雅各得其体在长安得先秦古器数十爱其款识文字奇古因以考知三代制度与先儒所説不同者所着春秋权衡説例意林总四十巻文集六十巻弟子记五巻七经小传五巻弟攽子奉世魏京序上二十年始建北京以章明先帝巡狩之徳以孝思于下于是野之处士或相与议曰盖文王都丰武王都镐丰镐之问不能数百里文武之位不过侯伯而诗人乃以圣人之徳天子之事歌之有如圣朝徳位相侔述作相继而无遹骏烝哉之诗此乃处士之罪非公卿之过也乃考声譔词以继大雅垂之无穷其文曰皇作大都大都雄雄奄定北国四方来同皇曰卿士在昔圣考祇遹文武维慈幼老天监在上既有明徳乃命于下罔有不复匪允命之亦章庆之匪允服之亦保育之时维玁狁侮予之疆靡度靡虞跳唿以狂业业烝黎载震载惊侵魏及澶羣心不宁帝奋厥武百万其士匪怒以棘于三千里如虎如貔如霆如雷靡有逺迩天子其来天子来止士增其喜孰偷其生以不奋兴驱之浑浑攘之贲贲靡有辀张殱厥鲸鲲或献其宝或请其命帝振于旅维时既定屹屹魏土山河之固匪山河之固维上帝伊祜既閟尔弓既櫜尔矛玁狁臣之四方是休皇曰卿士圣孝之徳允于孝思孝思维则尔眎于魏以作我都以赫厥灵俾后勿踰皇曰卿士维帝时功时亦维人维冦莱公尔敬尔止弼予于治期尔前人用迪尔事皇曰卿士维帝作武垂是万年莫敢予侮泰山之封后土之禅予监若兹维天是眷翼翼魏土天子国之穆穆原庙圣人则之孰为彊暴来觏来觐俾詟于威于忠是训显显天子孝徳自躬率是休烈覃之北戎河水东注昭哉禹绩时万斯年天子之徳闵雨臣伏见春首以来天久不雨厯官李用晦治大衍轨革太医赵从古治黄帝六气咸以为风旱嵗恶然陛下焦心劳意侧躬修徳蕃乐损膳议狱宥过以迎导善气爰及言事得罪者唐介杜枢之徒复特见甄序小大之臣莫不欣然人情恱则天气和矣乃三月己巳日入而雨至扵庚午诗不云乎益之以霡霂既优既渥既霑既足生我百谷以此见圣人之徳与天地符言出而物应行发而神助虽水旱之占有常数者犹不能违之况其𦕈者乎窃观诗书所载盛徳之君至诚动天之速未有及陛下者也臣不胜鼓舞之至谨撰闵雨诗一首十三章章六句投进以闻堪与絪緼一晦一明或沈而毁或亢而旸自古以然世习为常民生㝠㝠靡究靡知其幸而吉不幸而灾猖狂妄行惟所遇之天命降监在我元圣兼覆庆裕四方既定维民之恤无所疵病伊年暮春旱久不雨人曰时哉厯有常数禹汤之贤莫能弗遇帝独喟息是岂足言化育万物若镕以埏患在诚薄不能动天退而斋心渊黙以居钟鼓不抎宴游不娱左右肃然一怀瞿瞿疏狱省刑与物更始内恕孔悲引咎在已爰及四海愚智咸喜追悟谠直褒进淹滞声色无迕左序在位嬖习权近慑威屏气己巳乃雨若有鬼神凄凄其风渰渰其云自东徂西罄无不均匪震匪拔匪溢匪洩生我百谷区萌毕达以享以食小大胥悦天子之徳视雨之施肇自京师达于四裔无有蛮貊孚我君恵天子之政视雨之时养老长幼速哉熈熈更化易俗而民不知天子之庆视雨之积自天降康时万时亿睂寿无疆以靖四国古风子欲富矣何用为富农不若工工不若贾子欲贵矣何用为贵徳不若名名不若势粹兮纯兮三五之人兮终窭且贫兮孰知其珍兮怀归操蟋蟀在堂嵗云除今我不乐郁以䊸岂不怀归畏简书蟋蟀在堂嵗云逝今我不乐濡以滞岂不怀归友朋畏晓至池上宿雨坠高叶薄云丽朝阳园林澹澹秋庭户萧萧凉水浅鱼拂郁荷深鹭低昂幽怀欣自得佳赏契所望忽恐羣动作深林沸蜩螗金山廨院门前松响乱头上壁上江图流眼前松声水响两不辨似有疑非心悠然安得乘兴浮轻船晚凉落日蔽崑崙微风起阊阖虫声语悽恻树影翻离合蚤露结明灼圆蟾莹尘匣浩歌始自放喟此区中狭金山东崖北望海门凭高仍一望北固何崔嵬地形束吴越江险通邛崃英雄既已矣壮观空在哉寂寥寒潮上孤帆当槛来过圣俞读其近文明日寄之昨日过君家双瞳偶清刮非无俗尘累喜见秋阴豁住瑟请新声瑶音邈超越神惊自束躅不为天寒发细雨小雨满前轩浓阴不时巻随风气潜润竟日化微泫池光惨澹昏搂色依微辨寒添夕景长坐逼秋容晚楚客歌泬寥吟怀孰云浅睢阳歌梁人犹未睢阳歌隋人水调能相和梁人池台已平地隋人岸树空嵯峨梁人隋人去如水水声日夜流不已张巡庙前春草生里人尚识将军名国雠已灭心不死愤气半夜凌苍㝠丈夫节义岂在小愿为长剑刳长鲸移苇萧萧江上苇秋老丛已深悠悠文王死尚惧牛羊侵迁根汚潢池慰我江湖心清风日夕过白鹭时见临疎响拂琴瑟緑华染衣襟处卑节不改习静情足钦炎辉已堪爱秋景坐可寻愿及创明堂甘心辞故林秋霁䜩北轩北轩属秋霁晓见风叶零置觞命宾友环坐飞渌醽遇适辄献笑放言豁中扃兀然不省睡起见天上星勉强相劝引我謡子宜聴幸无兵农忧稔嵗䝉休宁读书业文外惟有醉勿醒世途若波涛富贵乃浮萍置之无可称视彼鸿杳㝠屏上两贤谢灵运谢公乐山水不以官爵间天机有所赋世路从尔讪上蹑巉巗峰下弄清泠涧吾生慕如此敢避刺疎慢宁为涂中龟勿作蒿下鷃王子猷人生谁不如妄为世所束兴来当自往兴尽斯自复大雪暗溪路新晴月微烛去非之子慕返岂斯人辱优游便所适偃蹇媚幽独寒林石屏风屏风画山皆任暇寒林石屏自然者苍纹绀脉乱交加短树高枝自潇洒观者宁知画与非但怪竒妙非人为又疑古苔着石瘦何得本末无纎遗桑田变海松栢死寒暑不及荣枯期佳哉大钧育羣类埏镕精巧无巨细天真道貌皆生成俗师笔墨那形似居人幽独最相宜朴厚逺谢雕镂姿城中云母屏更好慎勿浪示豪家儿昨日风赠王舒昨日风今日雨门前泥坑昨夜土秋怀惨悽谁最多江南秀才洛下旅十年麻衣走南北饥寒不比仓中鼠悠悠暖日庇重云举头看天不得语始闻鴈冬夜何漫漫北风扇悽恻始闻南飞羽稍稍过林侧来宾无乃后恐非嵗时忒朔方稽常贡物性随变易哀音一何厉路远霜雪积就阳既云归感义宁自黙何为堂上士抚剑重叹激贡甫在京口阻潮未渡向晦月消魄楚涛为之衰㘭堂无深涉客子缓归期吟遶沙步濶眺赏秋山竒大川涨南岛落日明西垂登高既易赋怀古谁难诗喟彼一带阻积此三嵗思何当命海若利涉慰调饥冬雨偶作江上朝来雨城中起寒色凄凄湿尘土漠漠寂空碧筑场看已晚及物怅无益苞蓍怨下泉客子长太息雨过前轩偶作江南羇客怀乡墅晚起前轩对零雨清波满目如鑑中遶岸高松十余树砌旁芳草似汀洲巉巗殿角飞红楼沈光倒影入浪底宛是若耶溪上头薄雾疎烟迷近远水色谁能辨深浅忽惊谢去尘中游不知正自居京辇何人草服倚长松回头误问钓鱼翁眼前景致偶相向岂异仙术游壶中桐轩晓坐孤轩遶危桐飒飒闻閙雨惊起眼前除飞花乱如舞轻香密侵席晚景寒当户玉粉散游蜂珠华溅高宇纷纷緑苔上半已随泥土邈彼丹穴鸟何年翥文羽芳时不可骤嵗晏聊容与赠梅圣俞耳闻梅圣俞及此将十载洛下聚英豪文华富如海声名动冠剑久合参朝宷何意幕中客新违江上宰高材用虽晚大器终有在三公识者多荐拔可立待栖栖九衢里尘土增厥殆相逢恨知晚乍似去贫馁邻居幸见过沃此胸磥磈潘道士上清宫中老道士曾从先皇去封祀山头候夜窥火轮汾上掊钩出金耳云成龙虎当翠华雨师前道清泥沙万灵扶驾百神䕶杂沓仙侣堆云霞黄衣羽客千有余多能引説轩辕初汉庭儒生议迂濶天子自用申公书金绳玉䇿埋石壤神光夜见连空虚天心报贶神意喜白茅玉印旌其徒帷宫赐席接虎幄待之如宾尽诚悫中书秘术使之观神动精揺易飞跃鼎湖龙去何超越日月茫茫自淹忽龙髯堕地秋草生人世霜华满头发野人致枸杞青蒿味薄时共笑野人犹相高春回有余暇餽我杞与蒿酌酒谢其意採之亦成劳城中多好事过半称贤豪盃肴具五鼎珠玉轻一毛将之献门下皆有千金褒何故背此计而反从吾曹淡泊从自乐膏芗未能叨性知老夫美颇欲耕东臯因闲有余力从人观芟薅登禅智寺上方赠同游诸公重冈抱城起青川带野回旧都迁陵谷遗寺空池台修竹入晻霭荒蹊转崔嵬鸣禽畏人起故老惊客来置酒感兴废浩歌寄欢哀伊昔游此人于今安在哉谷深春先觉地爽景后頽造适暇一笑愿君尽余杯蒋生广陵蒋生死十四年矣尸犹温其妻与其女闭门守之未尝与邻里通水火或者疑其有道而杜君懿实之盖尝有自来者以书一封畀其家视之蒋生之迹也故俗以为仙因作五言赠君懿仙翁弃妻子往为壶中客玉棺竟未掩人世已成昔白云无回期三径灭余迹犹传有青鸟往往寄消息杨白花飞飞杨白花随风渡江水江水来不极杨花去无已鵶啼浅深树雪落千万里春气伤人心緜緜复如此乌夜啼城头月出天正白衆乌惊飞啼夜色枝高风多露新滴畏声恶影不能息愁人感之拔鸣琴拂絃成声泪沾襟嗟尔雏生八九游不过东西临白头反哺无所恨拍山分飞独何心庭前菊花翠叶金华刮眼明薄霜浓露倍多情谁人正苦山中醉借与繁香醒宿酲荒田行大农弃桑避征役小农挈家就兵籍良田茫茫少耕者秋来雨止生荆棘县官募兵有着令募兵如足官胥庆从今无复官劝农还逐鱼盐作亡命杂诗齐有梁丘据晋有乐王鲋据能爱晏婴鲋欲残叔誉二臣嬖两朝事君为恱豫景有尚贤志据逆以为助平失宥善心鲋乃速其去毋以据为贤易地则同趣丈夫处世间必有遇不遇岂无觉者乎正色君亦悟区区嬖幸徒何忍就朋附赠别长安妓蔡娇玳筵银烛彻宵明白玉佳人唱渭城更尽一杯须起舞闗河秋月不胜情朝乗朝乘日车出暮载星影还沈㝠朝暮中出入咫尺间已觉素志非更知人理艰小利専欲速大徳不踰闲两宋名贤小集巻五十一两宋名贤小集卷五十二钦定四库全书两宋名贤小集巻五十二宋陈思编元陈世隆补公是集涵虚阁玩𤣥猿孔雀清池明夕景高树含凉风巴猿戏前槛越鸟安深笼悲吟激清涨文绣挥䝉茸弱丧不自非全生或为容兹游感真乐逺哉濠梁翁过海舟秦王好神仙东上瑯琊台蛾睂緑发五千辈去乘长风款蓬莱此时秦人海傍立生别死分不敢泣但见高帆云中没野鸟悲鸣为翔集过海舟何时还火焚荆棘空骊山睡起日午吏稍休池上逍遥眠水木澹相映庭户清无喧时有山中禽来鸣高树巅微风拂衽过会意成翛然有生滞形役万物安静便愧无淮阳绩高卧亦终年和贡甫𤓰步诗江介多悲风川广不可越畏涂非吾土游子怆明发羣山起楚蜀衆水㑹溟渤地险自始然天堑岂虚设凭陵三国际偃蹇五胡末非无英雄姿于此智勇竭疑城尚虎踞白马余饮窟人谋虽工拙神物有予夺请陈真人翔颇事丹浦伐风云扫氛埃雷雨救时暍禹功东渐海汉使南哨粤太平自兹始盛徳信贻厥雨霁同圣民登西北楼雨余暑气减日出浮云开高楼极远目百里无纎埃山形西北鹜江势东南来旧都尚能记壮观多可哀微风激清啸浩雾倾寒杯亦知非吾土聊复乐徘徊采蓝寄王深甫采采泽中蓝制为金翠衣春风为君舞婉转有光辉良辰古易失丽色世云希嗟嗟不盈掬日暮空来归雷陂劝耕作杂言此陂盖江都宫之地吴王钓台在其旁先时民耕三十家其后为吏所夺废不耕者十余年矣予按地籍悉召还耕者使县大夫授之地如其旧君不见江都宫昔时何崔嵬下临雷陂水前踞吴王台台倾无余级水竭空尘埃隋人已曾顾此长叹息今世更为隋人哀乃知天地间一盛亦一衰但从伏羲以来三十余万嵗未有书契胜言哉尧桀是非可两忘我欲劝人辟草莱种稻水一方艺麻塍四頽爽鸠之乐非我有聊独翫此坐莓苔未知百年间更复谁当来且欲及闲从宾客省耕访敛时徘徊李觏以太学助教曾巩以进士及第归俱会郡下素闻两人之贤留饮涵虚阁孤鸾方北游威鳯复南翔邂逅中道遇弄音何锵锵太平向百年此固多美祥扰扰都人士争先觌辉光虽无醴泉流江水清且长虽无朝阳桐翠树茂且芳念将万里逝愿得少徬徨为君附巻阿因以谢楚狂秋兴三首微风起阊阖秋意日已滋阴虫羣悲呜草木同变衰天道虽茫昧平分为四时功成自当去揺落何独悲魏侔贵公子沈没功名间一浮江湖水惨戚頽朱颜鲁连揖万乘蹈海如忘还弃世脱敝屣风流安可攀耿耿秋汉辉中夜西南流牛女永相望婉娈悲素秋安知乘桴翁径出海外游天路或幽险神仙非所求叠韵图书如蘧庐吏事累志意招邀聊逍遥醉寐自弃置奉同永叔于刘功曹聴杨直讲女奴弹啄木见寄之作空林多风霜霰零啄木朝饥悲长鸣口虽能唿心不平谁弹琵琶象其声雌雄适直相丁嘤欲飞未飞皆有情琵琶八十有四调此曲独称得𤣥妙翠鬟小女眉目殊能承主欢供客娱转关挥拨意澹如坐人虽多旁若无醉翁引觞不汝余歌诗弹铗归来乎两君韵高尚如此何况枥上之马渊中鱼我生不晓世俗乐顷卧江城更寂寞中园有时闻啄木虽有高下无宫角木声犁然当人心猋氏之风殆可学渊明无絃非无意白髪秋来自少乐得公新诗濯我愁因问杨子更借否我欲醉聴江城楼留城子房庙大风起丰沛海水羣飞扬逐鹿未有归飞熊犹道旁一见契千载立谈开八荒蛟龙不可羁鸿鹄得新翔昔为黄石师智䇿无与双晚蹈赤松赏功名忽如忘由来神仙流理与天地长陵谷自有迁若人岂复亡我行览遗迹城邑空苍苍感古追逺游白云杳何乡出城出城得自便下马事幽讨旷野荒不耕蒺藜生满道往往逢饥人羣辈掘野草不惟黄头儿亦有白髪老问之指积水此去殊浩浩室庐久漂荡树木多枯藁食鱼且賖死尧年亦久涝不能去墓坟更欲依蒲藻昨来计莲芡颇不减粳稻明年当大种妻子或相保与景仁圣俞饮景彞西园鬓发今欲白山林未能往每逢负郭趣黙有归田想置酒松栢下当春更萧爽欣欣二三子相与留一赏早花何娟娟秀色倾宿莽驯禽声喧唿永不忘罗网物情乐于适未必在深广育育井中鱼何然困偃仰佳哉主人翁示我以天壤放懐寓一醉益愧鸣佩响同永叔和介甫昭君曲汉家离宫三十六宫中美女皆胜玉昭君更是第一人自知等辈非其伦耻捐黄金买图画不道丹青能乱真别君上马空反顾胡风吹沙暗长路此时一见还动人可怜怏怏使之去早知倾国难再得不信傍人端自误黄河入海难却来昭君一去不复回青冢消摧形迹絶惟有琵琶声正哀灯花火中有芝殊榦连叶顷刻三秀烂其煜煜孰为而生孰为而滋既富且寿君子正之同介甫和圣俞赠狄梁公裔孙陈平智有余周勃勇无敌两人相提衡终复汉社稷梁公柱石姿独力谢羣力存君多直言荐士有深画既扶将頽运复起未然䇿事业兼二子皓然雪霜白偏材成独往特达见全徳谁谓十世逺风义犹不隔末孙何支离畎亩有饿色明诏问乐乡布衣列士籍名垂天壤间气使懦夫激闻君商声歌更若出金石送胥元衡通判湖州平生笑山涛非隠复非吏今更欲似之颠瞑老将至羡君负清识于世寡所求能从魏阙下迳取江湖游扁舟驾长风千里破高浪倚樯一清啸佚气横云上碧醴若下酒红鳞苕溪鱼綵衣起为寿此乐天下无谁不慕轩冕顾多困朝市人生难自谐禄仕当若此赠圣从待制君居御街西我居御街东如何百步间十日不相从君非园中植落落千丈松我亦湖海人庶㡬孤飞鸿俱游人世间俛仰岂不同萧萧髪向白衮衮嗟转蓬仕固不期达贫亦不讳穷行当一麾去幸识撄宁翁雨中独居有怀江梅晨起风雨交萧萧秋意寒出门无所诣行道如此难思我平生游相得何日欢兴来未尝约趣合不待言浊酒有与醉孤琴能一弹时时商声歌磊落摧心肝浮云归无期宿草秋向残独咏鸡鸣诗一唱三四叹早至凉榭观芙蕖林深池亦浅日出光晚及粲粲花尚含漙漙露犹湿良鱼潜复跃幽鸟翔又集物情况如慕心赏浩难戢谁能赠逺人采采空伫立同诸客饮涪州薛使君佚老亭百尺井底泉激轮作飞流潺湲入庭户宛转如奔虬主人三署郎持节西南州弃之卧故里富贵安足留却扫长闭门籯金非所求客来坐林下樽酒相献酬未尝语朝市余事良悠悠乃知独往意不必山林幽衣冠多隽才继踵公与侯谁能悬其车五十未白头嗟嗟贤大夫此风可镇浮为问三辅间何如马少游曲水台竹间黙坐杖履不能逺逍遥池上林微风起衆响炎日隔繁阴斐亹激泉流间关语鸣禽放怀在离人寄赏欣会心既谢朝市喧亦忘山谷深虽知非吾室犹以开烦襟野望重阳去寥落小雪逼苍茫兽起骇枯草鸟归横夕阳薄云低引白衰菊暗消黄竚立何为久伧人非故乡芜城闲望二首幽寻古城上秋景日凄凄落照映原没阴虫当路啼隋宫变芜蔓楚分失端倪自是伤亡国非关醉眼迷春草忽更緑荒城阴雾滋风存鲍昭赋秋益宋生悲慨想秦兵出传闻羽檄驰江湖嵗将晚空羡逐鸱夷秋霁望月明蟾此夜新竚立爽精神㡬日隔霖雨相望如故人风生疑折桂云散欲埋轮应有关山客长歌哭满巾行诣扬州寿宁寺作隋宫老荆棘淮地阻山川天子周王狩诸侯楚社迁宿车江水上休甲古城边清跸仍过此高台亦宛然殿空出影响画古剥丹𤣥缺甃惊跳鲋遗碑失纪年废兴真可感耆旧毎多传一咏芜城作斜阳闻暮蝉招友上清宫修竹高松无俗尘全然不似近城闉黄冠习静多藏客野鸟忘机却傍人高阁祥云衔落日黄庭霏雨湿青珉北窗固有逍遥地来读离骚戴角巾送张六丈尉新安新安好江水往复似桐庐吏隠应相称官卑还自如洛尘趋走里周俗战争余㑹自求知己频飞一鹗书月下蟾蜍滴露侵石垣松桧吟风如涧泉夕梦未穷山梦逺自疑乘月弄潺湲闻范饶州移疾汲黯亷平汉主知淮阳移病苦清羸偃籓政事应无及伏阁精神定未衰天欲斯人身必乏帝疑飞将数多竒何当半夜开宣室独使雍容对受釐淮上期龎十一不至淮上称晨朝晨光满丽谯有怀空怅望无和独行謡水色全含鑑林花半隠樵云烟平宿莽鸥鸟破春苗野俗阳歌丽游人白马骄先生惟寂寞至乐亦逍遥洙泗风差逺川源景幸饶思君不得见何以助箪瓢城南杂题讲武池当日龙船校五兵旋开池沼学昆明迩来封禅和平久旧地分教百姓耕玉津园垂杨冉冉笼清籞细草茸茸覆路沙长闭园门人不入禁渠流出雨残花短槐盘跚不称三公位偃蹇空妨数亩庭只有老僧偏爱惜借人图画入书屏水寺早时风景爱东吴一到京师兴益疎偶向城南疑泽国夹川垂栁带僧居两宋名贤小集巻五十二两宋名贤小集卷五十三钦定四库全书两宋名贤小集巻五十三宋陈思编元陈世隆补公是集小雨春城频过雨一望一增新欲晚云成锦初晴草似茵和声散喧鸟芳意属游人向晚车马息东风飞暗尘送人之洛逢人问嵩少千里驾征轩倦马夜未寝鸣蝉秋尚繁风烟新洛邑冠盖上东门合有西宾问归时许共论夏晚闰余时候早夏晚似新秋月出空堂静蝉鸣深树幽健逢鹰学习喜见火倾流早晚凉颷起重修白罽裘聴钟陋巷客回辙夕阳钟送秋寒声漏空谷暝色下高楼斗逐悲风起微兼逺角投旅懐伤急景听此愧淹留军捷捷报苍龙阙书从白豹城关河开地利雷雨肃天兵气慑千山动威加万里平献俘多宝玉效首悉长鲸社稷灵何逺巖廊䇿自精余妖暂呴沬壮士待龚行天马来西域貂裘实上京遥知舞干羽冠剑贺公卿编杜子美外集少陵诗笔捷悬河乱后流传简䇿讹乐自戴公全废坏书从鲁壁幸增多斯文未丧微而显吾道犹存歗也歌病肺悲秋情自失苦吟时复望江沱于司録东园辟疆园圃压城闉闻道池台事事新自置一樽消永日别留磐石待幽人雨添菊色迷三径风散花香入四邻亦欲肩舆乘兴去主公何必旧相亲城楼晚望长夏淮天却似秋居人未解白貂裘云起岱山时涨雨风迎沧海欲横流日边渇问长安使天际频沾贾客舟自是七哀宜冩望不关非土故登楼芙蓉池緑华青盖满方塘雨洒风吹着处香净扫钓矶双树下醉攲凉枕弄秋光观城上梅花忆和城头梅树花初发毎到花前忆剡中白水碧山应有伴与君携手过春风清明后鴈留滞江南久今来万里归春风稍和暖作意入云飞西戎乞降南国传消息西戎送好音怀柔知帝力启佑亦天心御酒蒲桃逺离宫苜蓿深仍闻编旧礼五岳望君临西浦阻雨黒云连海面急雨涨淮潮稍稍洲渚没昏昏城郭遥畏涂仗忠信高举幸扶揺不作图南兴谁当慰寂寥金山寺水面尘土少山头炎景微蛟龙能䕶法鱼鸟各忘机空寂见佛事幽闲滞客归蓬莱似咫尺拟纵海帆飞江行寄隐直自念复远适与君仍解携天文鹑首尾地势陜东西江汉饶风雨关山盛鼓鼙离忧各易老秋意欲凄凄忆和楚泽茫茫白芷生春风红树语流莺高楼不见千巖路落日空含万里情雨后登坐啸亭风卷高花舞成雪雨滋芳草緑侵云层轩独立时惆怅淮北春光过五分黄蔷薇緑叶黄花相映深水边台畔结浮阴何人解赏倾城态一笑春风与万金始秋秋色忽已改旅程殊未央水云含变态山雨送凄凉杳杳青枫暮菲菲白芷香多才悲屈宋揺落近沧浪山寺野竹檀栾翠孤峰杳霭青山楼随诘曲石路上青㝠云色移时合钟声隔寺聴似闻堪避世游子未尝经琵琶亭江头明月琵琶亭一曲悲歌万古情欲识当时断肠处只应江水是遗声野望江水不可越扁舟浮夕阳高秋露寥落逺树出毫芒涧水清兼浅山苖緑映黄渔翁岂招隠何待唱沧浪西域请平西域请都䕶崆峒献凯歌两阶曾羽籥万里肃山河甲第旃裘小春宫苜蓿多雌雄双匣剑弃置欲如何御戎传上䇿不战屈人兵遂断匈奴臂何须万里城出车非逺畧高枕得昇平战骨翻空死吁嗟壮士名单于贪汉物中国避天骄赐予金银贵行来玉帛遥悲伤贾太傅感慨霍嫖姚恸哭将辞第英雄未可招椶榈纛影毵㲚竿影直雪中霜里伴松筠可怜憔悴凌云色还是昂藏独立人观南戍士卒作乐箫鼓军中乐旌旗嵗晚过激昂双剑舞慷慨万人歌睥睨荆衡小腾凌虎兕多北风随杀气横絶洞庭波风雨寄张野人风雨初开泰云雷未厌屯泥深长闭戸谋拙苦忧贫狼籍千株雪空亡一半春仍愁三径里草色断幽人杂诗二首凿井取泉饮上山採薇食岂不信憔悴所愿皆我力泉也非难致薇也不易得志士耻徒饱衆人苟所获牺牲畏刍豢樊笼害羽翼晤理宜在早无为晚更惑道薄徳亦散功名为时须用力世所贤守正衆云愚智者竞蒿目小人复迩图悠悠三季后此风益已渝安知治末病䑛痔而多车尧舜无能名越哉已矣夫朱云志士不忘弃沟壑勇士不忘丧其元伏鸡搏貍狗袭虎感激只在精神存汉朝陵替外戚盛五岳振荡三辰昬臣强主弱上不悟廷中唯唯谁能言朱生节义埋金石面劾不避师傅尊愿求尚方斩马剑诛一厉百清其源天威振怒不我受利刃接颈雷霆奔当前折槛色不变命在顷刻谁攀援昔时仲尼鲁司冦七日行戮端干坤嗟哉此生志不就㝠㝠后土埋其寃汉家社稷变王氏张禹虚䝉师保恩卓然先见在物表佞臣贬国谁复论我愿乘云款天阍巫阳掌梦招其魂立朝謇謇辨邪正无复姦䛕开倖门小园春日草色初新栁带长宿烟朝露湿朝阳东山云起西山碧南舍花开北舍香城南泛舟乘兴随所适出郊聊汎然清波能照髪白鹭巧迎船老树悲秋雨高风急暮蝉孤城隠不见落日暝浮烟不踏城南陌从春及素秋萧条非复昔顾盼莽堪愁白露蒹葭老清风兰桂幽佯狂惊楚俗应识棹夷犹高岸看为谷通波几覆城桧巢非太古野俗竞偷生雨逐行云过山依返照明楚歌揺落际更动北归情秋晴西楼清风巻氛翳广野落秋毫木落山觉瘦雨晴天似高开窗置樽酒看月涌江涛高卧淹湖海非关气独豪题送亭别任回北飞鸿鴈南飞燕扰扰俱非自在身莫向孤亭南北望野花江草最愁人独酌忆和甫开窗一樽酒独酌静无言夕阳不可驻流水自东奔野犬迎虚吠舟人争渡喧怅然此时意不醉已消魂闻圣俞移官霅上以便归养亲老不择禄此心如古人戴星捐吏事戏綵过乡邻若下开新酌汀边咏白苹醉吟俱入手亦未负青春晚凉楚山何处雨天气晚来凉返照原野静清风松桂香高楼半云雾远水入沧浪幽意惊飞动真凭酒散狂城南晚归高秋变揺落逺水露澄明飞鸟江中堕孤帆木末征逆风吹帽侧疎雨逐云行兴尽聊当返途穷眼自惊秋晚西楼微霜欲堕木叶脱积潦已收天宇清皎皎日华映林莽萧萧风色闭柴荆正怜戎马秋防塞何处悲笳暮遶城回首浮云满西北七哀还见古人情遣思淮上秋光凝客恨城头暮色隐斜晖独醒未必能胜醉逺望由来可当归观鱼台落日含古意高台多逺心鱼龙潜冻水蟋蟀有哀音江汉南浮逺关山北望深张衡四愁意歴歴起登临泛舟雪消泉似涨氷解舟可通操篙不惮冷环渚故无穷歌咏淹留日醉酣轻朔风何须万乘相始辨鸱夷翁寄王二十昔借君家杜甫集只缘卧病不曾编近从霅上吴员外复得遗文四百篇夫子删诗吾岂敢古人同病意相怜新书不识传将去怅望秦城北斗边闻徙关中兵备河东边兵絶当路戍卒下河源烽火飞狐口旌旗积鴈门和亲故下䇿薄伐本中原谁断匈奴臂非无国士恩雪后登观风楼雪带郊原濶城横碧玉齐夕阳寒似落逺树望如迷旅鴈晴更急栖乌饥乱啼彊歌非郢客竟日恋危梯观陜西图三首险固非天意承平厪主忧三年劳将帅万里问旃裘尚记安西道空悲定逺侯大河知所向日夜正东流忆昨传消息兵来渭水旁信知秦地险未觉汉兵彊青海通西域长城起朔方分明见地里怅望隔要荒乘槎汉使者聚米马将军关塞他年阻河山此座分悠悠伤战骨处处怒妖氛未分儒生老深希笔砚焚闻韩范移军泾原兼督关中四路泾原非逺畧韩范各名卿地尽三秦国身当万里城指麾沙漠静谈笑铁山轻报国心如日忧民病若酲终军材冠世汲黯直知名风雪随车骑鹰鹯起斾旌年年战频衂事事泪堪横会刷苍生耻重看铸剑耕九日采采黄华菊飘飘阊阖风醉从纱帽落兴与古人同北岳烽烟隔甘泉候骑通悲歌伤逺目不独为青枫寄隠直江汉相思山万重君家少定西东年华过去如流水心事差池似老翁一世共争蜗角上微生分付酒杯中途穷何必多垂泪吾更㝠㝠笑阮公重伤胡二今日寝门侧涕流予不堪伊人竟长逝回使返空函如觉知音絶深怀挂剑惭仍闻身后事生女不生男梅花泽国春还早山梅臈竞花缤纷迷雪意浩荡逼年华驿使红尘逺江风短日斜芳菲恐易失愁思乱悲笳至日登楼南极阳生天地新高楼气色已含春得无鸿鴈翻归翼应有龙蛇动蛰鳞亦复尽云占楚嵗不辞为寿引湘醇甘泉从祀谁能赋怅望勾陈拥北辰雪后飞尘暂消息春意日沖融野水涓涓緑林梢靡靡红跃鱼轻泮冻鸣鹤舞和风出处惊时节悠悠看嵗穷春阴江上浮云聚城中暮景兼东风酒味溢小雨客愁添寒色端侵牖斜阳不满帘滞留成楚老卑湿意无嫌初晴雨余春更好日出望还新暄鸟啼惊客林花笑向人年华如过鴈世事剧飞尘置酒陶嘉月滔滔醉任真和杨备国博弔屈诗知音不恨远异代或同声灵魂自识路幽遇亦含情往记识杨子临渊悲贾生高文激頽俗会使衆人清渔翁白头老翁披败蓑求鱼终日罩淮波波深水濶望不絶网目虽繁能几何大鱼鳣鱏入渊底小鱼鲲鲵登网里手皲足趼吁可怜何不为网大如天两宋名贤小集巻五十三两宋名贤小集卷五十四钦定四库全书两宋名贤小集巻五十四宋陈思编元陈世隆补公是集庶几堂雨夜偃几作短夜摧微月流云湿太空萧萧筛竹雨飒飒舞松风形影明灯里欢娱隠几中吾衰傥未甚正复梦周公寄圣俞徘徊帝城里独咏有所思故人昔别此秋风今若兹流水去不已新鸿来有期寄声可相及见慰天一涯离京后寄贡甫隐直清川如带屡回环信宿犹居百里间敢恨淹留同杜渚正怜风雨似梁山月残虚魄无由共雪映高楼不可攀却怪梦中翻识路化为蝴蝶一飞还壶公祠大树若人既羽化伊树亦千年委榦龙蛇蛰交阴孔翠鲜流光驹过隙浮世海成田信有壶中药能移物外天真游邈何许神理直茫然会见辽东鹤悲歌感市鄽芷亭借甚离骚后芬芳楚泽滨移根烦老圃比兴得佳人秀色谁与玩清香不自珍吾庐故可爱况及物华春鼓角楼宴席周城百雉拥中军阿阁三阶丽白云燕雀总知依盛徳山河相与助雄文轻裘缓带居多暇㫖酒嘉肴客易醺还识魏牟懐北阙正逢长日扇南薰奉天门观流水流水回环萦雉堞乱山苍翠拥层楼会将緑蚁消长日幸有高风送麦秋鼓角落日孤城闭高风暮角愁边声乱归马物色向清秋尚有单于怨仍传出塞忧时平翻感激不语看层楼临波亭緑杨芳草旧无蹊竹坞花源敌剡溪水影时翻高槛动天形畧抱郡城低逢迎野兴鸥双下㸃缀春愁鸎乱啼宿雨楚山云正满高楼莫上使人迷春晚芳菲不少住白日定空长庭树暗新緑春衣生晚凉悠悠向时节细细倒壶觞谁使风前絮来参醉后狂府公説牡丹盛开是日逼晚竟不及观落日含明艳轻风袭暖香传闻乱人意想见弄春光醉里嵗空晏愁中夜未央异时惊丽絶秉烛正难忘夏日上府公红芳过尽緑阴多索寞无如长日何午影迟留成藴暑薫风飘荡作清和梦余欲验松生腹碁罢真如斧烂柯还想高吟酬美景讼庭岑寂长青莎寄襄阳舅氏龙图虎符龙节镇方州天禄先生尚黒头南纪山川殊壮观高阳宾客故风流沈碑几处书遗爱非土他时更倚楼想咏五君夸屡荐为凭三鸟寄绸缪登东城楼高楼望不极野兴逺相随宇宙一长啸山川多所思薄寒才胜酒短景不禁碁俯仰哀羣动辽辽见尔为开竹下小迳招君章翠竹先无数萧萧一迳新阴繁催短日地僻断飞尘磐石能容客幽禽不避人君能烂漫醉当及七贤真瑞竹耸节偶相望雪霜终不迷应将古人比孤竹有夷齐偃师驿观先帝所植两松及钱丞相壁记华封耆旧望车尘故以青松祝圣人云去帝乡桑变海旧枝重叠长龙鳞寄题歙州流杯池公子爱客意高山流水间清波无断续翠斚自回还野兴四时得棠阴终日闲何当竹林赏醉耳聴潺潺凉夜疎雨洗明月清风生晚凉动揺星辰影汎澹河汉光萤变觉草腐虫吟知境荒端忧易遽感不眠疑夜长墨竹羇游念此君子墨慰幽人洒落不经思篬筤如出尘交加月下影浓澹雾中筠试作吴山想萧萧意亦真秋雨采萧逼嵗晚飞雨度高云暝色空窗见秋声坠叶闻过云低似灭逺岫望如分蟋蟀悲织轻丝竞欲棼小孤山惊波触南崖反怒射北壁苍山相与排所谓小孤石蟠根万仞渊耸角百丈碧祠堂豁精严行旅进粉泽或云妇女神肸蠁颇有迹吾知定名意似欲旌介特流俗失其真传闻莫开释居人私其利祸福妄损益竞为媢妒説以诬聪明徳先王秩山川礼典有庙食柰何媚于灶屈已忘正直吾欲为小孤作书解行客复恐不见从嗟哉世多惑杂诗效玉川体毁巢凤不至竭泽龙不游贤者有所归得非龙凤俦周公下白屋圣徳被九州赵禹谢宾客汉朝以为优浇淳不相袭用舍何其缪苟徇一身利不为万姓谋哀彼枤杜诗死生遗道周示张直温筑山必使高凿井必使深百工戒浅近盛徳羞浮沉焉有尺寸枝能栖垂天禽焉有升斗泉能容横江鲟借兹喻物理足以开君心隘在容不足弱在力不任大道如路然固无古与今西楚楚割淮西自不轻元王宾客亦洪生重捐醴酒延高士末路翻亡五十城袁本初横刀长揖紫庭中健者宁须属董公郿坞然脐真假手始知天下有英雄周节推移曹州此君凡换五幕府珠履幕中客栖栖亦倦游劳歌一长铗歴聘五诸侯捧檄为亲喜问津轻旅愁谁怜在陈士无友重悲秋澄心堂读许浑以下诸诗许浑死后三百年长啸空堂览旧篇落日孤城曾不改曲池高榭复依然尘埃蹔憩道路客文雅相追今昔贤鱼跃鸟飞殊有意卜居仍欲近湖边送杨景修秘郊归武陵曾孙尘外仙手携桂枝归故山夸乡始信一经是衣锦不须三组还蓬莱观尽聊复尔枳棘栖鸾殊未然野人放荡辱先进慙愧竹林诸阮间怀陈州旧居所种桐寄黄翁忽忆南轩树春风空复来陈亡韶已矣孔老凤悠哉不作沟中断应随爨下灰旧居阡陌并君到为徘徊月夜月出浮云尽风生中夜清星辰竞揺动河汉湛虚明老树稀疎影惊禽断续声秋怀先已乱蟋蟀更宵征荷华水国非人境芙蕖五月秋乱香清宿醉浓艳破征愁鱼戏都堪数鸥飞絶自由会须穷一赏诘曲任扁舟七月二日西风进庭树天气飒然秋山雨才成润高云澹不流平分感一叶远兴忆扁舟蟋蟀何须急羁人始欲留戏和同年时在荐福寺逃暑涓涓洒开襟细细风过云催急雨落日澹秋空树影经行熟泉声笑语通少年兴不浅宁与老人同送王子直还斤沟薄薄云蔽日凄凄寒中人飞飞燕归蛰漠漠鴈来宾送子独无友悲秋空病身登山复临水便觉二毛新重到谢氏园亭寄裴博士俊叔王主簿宗杰时裴往淮南王诣京师徘徊逺林下幽草为谁芳前日同游客今朝俱异乡东风虽澹荡陈迹似凄凉何用江千里春心故易伤泥雨早朝云气巻舒东复西月华明晦晓兼迷正怜盛服坐假寐何处苍蝇来误鸡高卧山林劳梦想出门冠带混涂泥人间气味故易厌岂若从容归治畦送隠直辟青州幕府全齐七十城表海寄名卿开府驰羔鴈除书得俊英借筹心感激凭轼气纵横浩荡军中乐从容稷下生士由知已用禄以及亲荣送别羞长铗能无归去声和章伯镇南上湘潭谁记初北还宣室受釐余共怜贾傅才无敌真作扬雄老着书调笑羣驺饥欲死去来千骑乐何如洞庭木下鲈鱼熟三叹新诗重起予寄刘景烈汉设重关斥塞垣诏移飞将䕶秋屯胡人无复窥南牧燕客时应祭北门清酒肥羊宴长日轻车精骑猎平原少年真得军中乐沉复诗书盛讨论贺司马君实河济川得龎公炭上府爱才天下闻两君素出将军门欲正大炉慰民望预排寒气作春温不烦束緼资游説聊取优贤报国恩自笑野人卧穷巷负暄方拟献天阍独宿直舍谈笑从容宫漏稀高轩去尽揜重扉风含玉宇霜威劲月堕窗疏烛影微周卫相望喧夕警炉香不断䕶朝衣尘躯更作仙山峻旅梦端从江海归送同年王殿丞知鄞县同日大梁客共登青云梯逢时方跃马从政蹔驱鸡万水会东海千巖开剡谿逺游极壮观肯为簿书迷奉同邻几咏雪侵旦满城雪从天万里风阴沈朝日变惨澹宿云同径渡胡沙逺羣飞海上空崩腾兼上下眩晃失西东帝所银为阙河滨贝作宫瑶林高不及璧水濶无穷巨丽神仙境精微造化工霏花争烂漫喷雾极溟蒙扫洒埃尘豁包含物象充牛衣愁病客鹤发似衰翁侵冒貂愈黒凭凌火似红厉威深刻轹正色坦昭融妬舞多珍迷羣有断鸿阳微怯频复阴老恣骄雄蔀屋贫奢等辉窗书夜通嵗华惊朔易古老识年丰占赋慙宾右闻歌慕郢中闲门徒自喜乗兴力难崇再和邻几沍寒调暮节大雪冒神州气象昏千里光芒混六幽渡前蚊过日陨旷叶惊秋烟素长谁引云罗薄自浮势轻低更起影乱去还留土石均仁覆珠玑共暗投围城明组练格野乱旗旒模象羣形富牢笼衆险周履空谙曳縰骋望快登楼栖璧含珍带装帘耀宝钩润应河泽此甘岂井泉侔万物纷同态繁阴惨共愁波声增渤澥原色借来麰邀醉时雨欺贫屡洒裘驱除夏虫尽排迮楚收人谢泥涂辱家成汗漫游画图饶粉垩比兴极歌讴积久风逾厉消迟嵗聿遒短材非子敌秘思为君抽高韵侵梁郢烦言不可詶直舍竹下残雪二首阿阁三阶敌井榦宫墙十仞逼云端故留残雪侵春事欲侔孤篁老嵗寒重叠空阶委玉尘萧疎碧篠冻浮筠地寒自称孤高节不共阳林竞早春送鼌殿丞佥判郑州世徳缁衣美天伦玉树温于君如旧识赠子欲奚言东里贤能宅成臯战伐源从容访耆旧遗迹尚多存送洛南周寺丞不知商洛道空慕紫芝歌从事老将至送君情独多双凫尚方去驷马故乡过想见挥絃乐春风初扇和送邵武张学士待诏频穿履承明厌直庐一麾从此去千骑上头居嵗事畬田早风謡鴂舌余班春急乗传知不为鲈鱼雨中北轩晚寝树色禽声相与闲吾庐仍共一枝安浮云蔽日绵绵雨积水婴城惨惨寒还恐百芳从此歇不知后土几时干闭关高枕交游絶一梦江湖意绪寛戏作仙家千载亦何长人世空惊日月忙洞里桃花莫相笑刘郎今是老刘郎文章落笔有谁先坐上诗成海外传明日帝京应纸贵开帘却扇有新编两宋名贤小集巻五十四两宋名贤小集卷五十五钦定四库全书两宋名贤小集巻五十五宋陈思编元陈世隆补公是集月夜独酌凉月被云涵碧霄暂怜尘宇断尘嚣露飞向树光明灭风度疎星影乱揺惊鹊似投人处息暗虫无恨嵗华凋短歌薄酒清辉里百感先秋不自聊咏亭前箭竹冉冉东南美託根那在慈鳯凰不可待嵗月方屡移非复山林意空余霜霰姿清风有时至独与幽人期五月望日赴紫宸谒待旦假寐半夜北风天反寒倒衣惊问紫宸班云容不辨隂晴际月色犹迷爽晦间独聴鸣鸡识钟漏正怜残梦失江山濯缨簮笔初无补空愧纷纷数往还月夜期江梅两君不至闻在李二审言家饮日入更洒扫翛然庭槛空酒杯落明月白羽来清风佳兴自不浅幽人无与同徘徊卧林下重露溼兰丛和直儒夜凉急雨逐云过㣲风吹月生寥寥天宇濶粲粲葛衣轻展转漏将永昭回河正横秋槎旧有信忽忆泛沧瀛同持国过江十新作池塘亭筑榭因髙栁疎泉激浅沙登临容展席游泛足浮槎露盌涵醇醴氷盘饷美瓜爱君难兴尽未醉惜还家菡萏千枝发池塘五月秋香繁初过雨影密欲藏舟鱼跃知人乐鸥飞为客留江湖未成往愧此意悠悠吏隠由来事郊居故自宜池台随意定泉石象天为珍树移时语清风竟日碁市朝情久厌野老不相疑和永叔禁中对月珠宫银阙閟金銮独得清辉尽日看冷夺雪霜深刺骨莹分毫髪凛冲冠通中梦觉炉香断方底封余玉滴干佳句密传天上景世人空仰白云端又和忆幽谷早闻幽谷未曾窥翠碧清泉入梦思到眼惜无名手画醒心欣得醉翁诗种花旧比甘棠树刻石今成岘首碑使我一麾从此逝胜游当不减君时驾幸飞山教塲閲武侍宴冬令三农毕时廵万乘行川原分壁垒貔虎望麾旌王气云成殿天光日绕营风随鼓桴急尘絶马蹄轻发石机投短抨絃火激明响振摧烈缺影堕落欃枪令下疑霜肃恩加挟纩平搴旗轻俯仰夺槊妙纵横壮士前歌勇儒生从观荣炙行烽燧举觞溢海涛倾清道遥传警鸣鞭夕向城欲知威畧逺区外詟天声北轩手种竹两竿近辄有甘露降其上作示同舍秋来手种竹憔悴不成林从此雪霜晚空惊孤直心如何沾瑞露似欲慰穷隂珠华粲将坠玉色润还深含春乍荏苒戴日尚萧森元泽非人力樵苏无见侵刘永年部署清䜩堂汉廷谋帅用诗书丞相今来握虎符帐下偏禆皆缓带军中谈笑亦投壶故开广榭宜高会自有清泉入座隅三辅衣冠献謡俗五陵豪侠壮规摹椎牛洒酒捐长日急管哀絃舞艶姝射取天狼作干豆莫推卫霍擅西都送李留后守东平少壮去人如水流似君那作侍祠矦高谈每及功名际出守真寛圣主忧麾下百城包海岱道傍千骑拥貔貅家声时论俱辉赫世将宁为好畤羞十二月二日十月黄河氷未澌栁条若若草离离寒蛩逐马声相续都似江南秋半时朝谒信武殿二首旌旗千里自天来投䇿黄河余马回圣主缉兵方外服东廵日观望蓬莱天下安危寄老臣幄中谈笑静边尘丹青未备云台像㣲管犹悲道路人魏文帝江水由来一带横魏文何事畏疑城不应天意分南北自是无人敢请缨武皇武皇英气古无俦解道平城遗朕忧汗血龙媒十八万单于台下猎清秋杨无敌庙西流不返日滔滔陇上犹歌七尺刀恸哭应知贾谊意世人生死两鸿毛自入北界候迓者供帐每进益恭少尝至契丹者皆云异他日示陈副使希元和亲虽复用诸儒圣徳由来感格殊天子今成大父行匈奴自号儿单于候人守燎𨽻圉马渤海西道奚前驱塞外始知汉使贵留犂尧酒直区区隂山隂山天下险鸟道日稜层抱石千年树悬崖万丈氷悲歌愁倚剑侧步怯扶绳更觉长安逺朝光午未升鐡浆馆稍出卢龙塞回看万壑青旷原开碛口别道入松亭猎马寒随草奚车夕戴星忽悲田子泰寂寞向千龄富公老人臧用自云本京师兵士咸平中没番五十余年矣白髪衰翁双涕零曾随诸将战咸平一捐北鄙迷归路却问中华似隔生思报汉恩身已朽耻埋泉壤死无名今朝纵观非他意得见官仪眼自眀麃子岭帐馆寄隠直离肠易感嵗华催更席龙沙望紫台持节不眠宵自永聴笳无亊泪空摧扁舟何处山隂雪驿使他年岭上梅欲寄一书愁已乱天边应候客星回寄书瓯脱逢归驿作书慿寄声那知梦识路先入大梁城留别永叔回车欲度幕南庭此地那知眼解青老觉鬓毛俱种种醉看风物尽㝠㝠平时恸哭休论事逺别悲歌更忍聴且共春风同入塞忆君时计短长亭逢范景仁李审言二谏议怪来原隰满光华不意相从天一涯久别班荆情未易少留空葢日倾斜山连木叶千峯雪地逼龙城万里沙深愧壮心轻逺适自嫌憔悴聴悲笳过中京走马上平安奏状驱车终嵗极河源状奏今朝叩帝阍目断白云浮魏阙心先飞骑向中原揣摩讵试衡人术感激空衔国士恩犹使匈奴戴黄屋南归慙弔陆生魂朱桥朱桥栁映潭忽见似江南风物依然是登临昔所谙犬声寒隔水山气晚成岚留恨无人境幽竒不尽探十二月二十七日宿栁河闻永叔是日宿松山作七言寄之自栁河直路趋松山不过三百里然讳不肯言汉使常自东道更白隰长兴折行西北屈曲千余里乃与直路合自此稍西南出古北口矣相望不容三日行多岐无奈百长亭欲知河栁春来緑正似松山雪后晴檀州穷谷廻㸔尽孤城平望遥市声衙日集海葢午时消冠带才通汉山川更入辽春风解氷雪最觉马蹄骄红玉谁家女红玉谁家女双瞳如水流映花㸔汉使不觉坠搔头红玉谁家女明艶夺青春羞人不得语含笑却成颦翠霞金缕衣独立翳斜晖无奈春风荡吹人只欲飞春风能吹衣不能解人意使我为朝云与君从此逝冀州正月十六日饮席月缺雪残云乱飞千灯相照续长辉寒欺短夜禁杯酒春入东风试舞衣老惜佳辰经嵗得醉惊陈迹出门非渔阳鼔节尤悲壮知我新从万里归雪后城上雪后原野旷春生风气和霭霭林表色辉辉地上波形开境逾静望逺意更多年华适可玩不醉将谓何登平山堂寄永叔内翰芜城逺地隔人寰尽借朝阳万叠山江气横朝飞鸟外岚光平堕酒杯间主人寄赏来何暮游子消忧醉不还无限秋风桂枝老淮王仙去更能攀和贡甫游禅智寺崇冈斗上半浮云行遶芳丛日已曛䝉顶川原眼中见扬州歌吹竹西闻荒王重壁台先毁古佛双林火亦焚会㸔旃檀重满地莫悲麋鹿向成羣后土庙琼花繁香簇簇三株树冷艶飘飘六出霙移植天中来几日欲㸔憔悴老江城无双亭观琼花赠圣氏东风万木竞纷华天下无双独此花那有雪霙凌暖日不为琪树隔流沙祠成寂寂春空老江雨㝠㝠日易斜仙品国香俱妙絶少倾高兴尽流霞四月见梅花作腊前芳树暑前开笑忆周南摽有梅玉色还如雪中见天香不减岭头来黄鸎未识休频顾粉蝶初逢亦自猜应与灵芝共三秀碧城瑶圃隔尘埃送张奕进士归广徳省亲南北旅游三十年相逢依旧孝亷船千钟不洎今吾老羡尔归安二顷田园人献芍药淮海由来草木夭春工殊复自娇娆始知隋苑多佳丽未觉吴宫久寂寥氷雪肌肤明绰约云霞衣服润飘萧一枝漫取堪谁赠老去风情不自聊雨后回文緑水池光冷青苔砌色寒竹深啼鸟乱庭暗落花残转运沈郎中归和州墨墅堂宝轴牙籖三万余中园华宇廕清渠风流复见郊居赋荣观归乘使者车俯仰江山乐无有优游文籍昔谁如何当去此从君语尽得平生未见书城楼新晴强人意步上西城楼云烟开井邑绮绣错田畴离离麦就熟翳翳桑尚柔怀归感初服览物怅淹留得贡父巢县书云阻风别离常作恶衰老异他时望望风波苦悠悠儿女悲江空人迹絶天迥鸟飞迟若复无双鲤何由慰我思雨中闻钟踈钟不隔雨迢逓入重城倦客未能寐归鸟初不惊霏㣲随暮色飒沓隠秋声帘幕鲜风起明朝应早晴喜晴寄彦猷积隂向十日不见江南山何意浮云尽依然庭户间芳草晚已歇瑶华初可攀故人在逺道怅望凋朱颜与杨十二延平同登城东门緑树浮萍合青山畵障开登临共今古壮观杂欢哀长日消碁局㣲风强酒杯浮云满西北容易雨飞来城下种竹今春极有佳笋环城密篠旧檀栾春笋新成几万竿池上龙蛇惊蛰起军中矛㦸遶营㸔鸟啼窈窕千重碧风过萧森五月寒缓帯轻裘客自暇履綦多向此林端两宋名贤小集巻五十五两宋名贤小集卷五十六钦定四库全书两宋名贤小集巻五十六宋陈思编元陈世隆补公是集蚁鬬扰扰嗟何急营营若有侵由来穴知雨非尔旱为霖王伯彊并弱兴亡古到今愿君推达观安得异机心㣲雨登城雨映寒空半有无重楼闲上倚城隅浅深山色髙低树一片江南水墨圗中秋见月㣲风送雨江南去凉月衔云水上来暑气顿除秋暗入忽疑浮汉弄槎回雨中送孜入京兼寄诸亲旧江外五年别斋中三日留何能慰衰疾正足乱羇愁泽国𤓰时雨淮山桂树秋思归与招隠一一谢交游珍簟珍簟平铺水珠帘半卷风劳生髙枕里多事剧碁中性癖非朝隠民淳赖嵗丰翛然对松菊但觉讼庭空晒书藏书不满万幽蠧亦时除上有朝廷副多从秦汉余山川迷禹穴云海隔崑墟持此贻清白归为林下居墨云屯云望如墨万里横空浮白日变𤣥夜朱明成素秋疾风动屋瓦急雨落河流俯仰骇神化精㣲难与谋蝉㣲躯定谁恨清啸不知劳屈宋悲秋苦夷齐卧隠髙风林含咽絶露叶动萧骚何必催揺落人今已二毛登扬州城北门予昔侍亲寓居此城下驿舍十八年矣怆然感动昔钓城下水今来十八年居人几能在里巷独依然手种成乔木躬耕有废田悲歌顾千骑不觉涕沦涟临雨亭秋至感人思登临成惘然浮云帝乡外落日古城边归燕声相别幽花色可怜名山负独往触物见徂年劝耕亭晚望田家作田庐非一处小径自相通日下耕钓息林边言笑同此虽人间俗独有方外风吾愿毕婚嫁还从击壤翁和少述题虎丘二首吴墟秦烬灭遗踪谁见千巖鏁梵宫化作楼台双树外密移天地一壶中石形虎踞森相向剑气龙蟠冷射空羁宦无由蜡山屐因君诗句梦江东崑阆乘沙不可攀蓬莱徙海去无还宁知胜絶神仙境近在青林绀宇间自淮南迁东平移后土庙琼花植扵灈缨亭此花天下独一株尔永叔为扬州作无双亭以赏之彼土人别号八仙花也或云李卫公所赋玉蘂花即此是聊以小诗记其所从来淮海无双玉蘂花异时来自八仙家鲁人来此天中树乞与春风赏物华谿上避暑滴沥松下雨清㣲萍际风欣然此时赏我与斯人同倦鸟堕水上游鱼翔鑑中不言閲羣动未觉幽兴穷王屯田归望山别墅岱隂宿雨霁汶北秋风过独往余所慕躬耕人谓何林间鸡黍其日暮渔樵歌却望青山郭应知惆怅多乐郊陈渔台下柏林中结茅作小亭命曰幽素本懿臣刑部之书也结茅更何好列柏自成林素履宜独往幽人欣宿心炎晖翳羽葢清吹和瑶琴稍与事物逺忽如丘壑深良无山水乐安得契知音董相江东治后守胶西衮衮诸侯等弃之为问平津相天下尚开东阁欲賔谁受诏候代先遣家人南归后一日寄内年久渐难禁逺别宵长初信有相思天寒展转不得寐一夜风吹庭树枝丙申闰月领扬州与京师诸公别戊戌十一月受诏还阁首尾仅三年尔然原叔伯庸隠甫子竒公南清卿之翰昌言八人者皆已徂谢感之怆然作七言寄滑州正臣密学给事冠葢如云笑别时亦知陈迹易伤悲归来未似钟山醉零落多扵邺下诗人事可怜驹过隙秋风几许鬓成丝何须更聴山阳笛欲近西州涕自垂汾州有唐大厯中崇㣲公主嫁回鹘时手迹在石壁上李山甫作七言诗并刻之子华永叔内翰皆继其韵亦同赋锦车西去水东流汉节何年送解忧独上青山自惆怅彊歌黄鹄少淹留遗踪不逐哀笳断丽句空增北渚愁君念平城三十万谋臣竒计已堪羞白登白登计秘自堪羞相印犹归曲逆侯安用熊罴三十万平城更遗子孙忧饮子华家醉翁不来令蘂英弹醉思仙翠眉红袖拜尊前撩㺯春声入四絃坐少车公还不乐为君重奏醉思仙锁宿礼部中夜口号浮云不动月㣲明锦帐香寒梦易惊犹觉春风花未发独闻宫漏出重城斋满二首长日薰风春欲回啼鸎鸣鴂乱相催不嫌栁絮都飞尽惜许酴醿取次开白日不知天上乐残芳可惜逐东风谁家酴醿花正发走马平明㸔醉翁集禧斋宫雨后雨余风露似清秋灯烛愔愔十二楼高枕江湖时独往巻帘河汉正西流人间浪逐颠㝠客物外初知汗漫游拂露却趋青阁路蓬莱回顾五云浮同梅二十五饮永叔家观所抄集近事陶公一亩宅尤爱北窗风心逺地成僻客来樽不空观书太史氏全性市门翁予亦何为者扵兹清赏同俞氏甥及第后赴寿春尉送别尔门大父行俱是云霄人诸孙自骏骨高第复青春试吏小山下还家芳桂新当成我宅相宁肯滞埃尘阁下紫㣲花宫中万年树天下紫薇垣此地飞尘隔经时绛雪翻幽香通复阁密影半层轩已后阳春节无辞白露繁探花郎送花坐中与隣几戏作五首两郎探花如顾山红紫黄白俱可怜春风过此即扫地尔复碌碌慰眼前两郎放荡不自羁春物寂憀宁得知能读离骚饮美酒头白衰翁殊复竒春服始成天气新沂水风起如鱼鳞由来舞咏吾与㸃童子与公凡几人溱洧芍药堂背萱浓红柔緑相映繁郑卫之风久寂寞坐无诗翁谁使言酴醿蔷薇香最竒古人不闻今始知世间此軰复可限零落深林方足悲答景彞对月正惜蟾蜍沈夕霭忽传钟鼓送秋晴浮云四巻无余迹斜汉西流亦自明危槛钓帘吟独夕薄衾髙枕梦逾清幽兰佳菊霑新露的的珠华满翠茎客有遗予注辇国鹦鹉素服黄冠语音甚清慧此国在海西去中州四十一万里舟行半道过西王母三年乃达畨禺也四十万里外孤舟天与隣应夸王母使更过越裳人素节宜姑射黄冠即羽民那将陇禽比潇洒絶埃尘灯花寒灯不及隣花艳竞争新重叠芝三秀分明桂半轮东风谁变律芳意自惊春留玩堪通夕长眉莫效颦聴女奴弹胡琴女奴能为马上曲一弹一弹复一弹我醉已眠都不醒半天落月㣲霜寒鷾鸸巾逺思意而子因作鷾鸸巾处世本遗物全生反近人轻凉便肌髪潇洒外埃尘山林有独往此亦陶唐民圣俞挽词孤宦衆人后空名三十年交游一时絶诗笔四方传归旐江湖永藏书日月边应封史通子他日慰穷泉过湖城诵隽不疑传作一首北阙公卿如堵墻谁持一语判兴亡君知京兆人无及正用春秋侍帝傍同河中府佥判刘状元延平访华隂云台观陈抟先生故居是日云雾不尽见诸峯平舒道士望三峯翠出浮云几万重过客仍迷五里雾真人与致二茅龙正月初五日杜城集雪霁春容满旧都寻春写鞚杜城隅氷消流水相萦帯日出南山半有无往事废兴悲故老扁舟沿泝想江湖路人应笑山公醉此兴由来属我徒答校书郎孙侔少述金华劝讲愧通经铜虎分忧强请行千骑亦知翁子贵一麾谁觉仲容轻西賔落莫空遗俗北斗阑干有旧城欲作歌秦无与语故人高论久盱衡和御制后苑赏花钓鱼诗四照繁英拂槛开九重芝盖赏春来卿云共和光华旦瑞露偏凝沆瀣杯池藻跃鱼波淡荡林光倾日景徘徊淮阳闭阁头今白梦遶钓天惜未陪兴庆池送客红蕖千顷合碧树百年藤长日宜沿泝清风破郁蒸别离情易恶衰老醉那能还望邯郸道悲歌不自胜送彭待制知瀛州赵北燕南如掌平定知台选寄长城雅歌不废军中乐缓帯能令塞外清倾葢由来欣意气着鞭从此想功名灞池送日邯郸道倚瑟空多惜别声戏题薄宦遭百舌不如归去来提壶沽美酒泥滑滑于苔独行南山半云雨天气杂暄寒野兴宜独往春愁无定端鸟声来静聴栁色入云㸔却谢芳樽酒悠悠谁与欢晦日是月佳辰胜兹游旧俗同会须陶一醉相与送诸穷江栁参差緑林花㸃染红春期犹大半作意竞东风风雨春光从此半无复强淹留风雨仍何急鸎花各自愁登临非故士揺落似清秋物物惊人眼应须与醉谋潞河饮马长城行且謡雕鞍金勒映春朝潞河正月氷都尽不惜障泥走度桥立春后逰杜城陈丞相郊园韦杜胜逰谁可寻相君旧隠对云岑氷渠婉转蛟龙活霜竹参差孔翠深故老能言卧龙地儿童不用满籯金郡斋殊负青山郭空挹芳樽慰客心两宋名贤小集巻五十六两宋名贤小集卷五十七钦定四库全书两宋名贤小集巻五十七宋陈思编元陈世隆补漫园小藁王琪字自君玉岐公珪之从弟也儿童时能为歌诗第进士调江都主簿上时务十二事仁宗嘉之歴修起居注盐铁判官判户部勾院知制诰会奉使契丹因感疾还上介诬其诈谪信州团练副使久之以龙圗阁待制知润州徙知江宁先是府多火灾或託以鬼神人不敢救琪召戒逻者作赏捕之法未几姦人诛之火患遂息复知制诰加枢密直学士知邓州徙扬州入判太常寺又出知杭州复为扬州润州以礼部侍郎致仕卒年七十二琪性孤介不与时合数临东南名镇政尚简静每疾俗吏饰厨传以沽名誉故待賔客颇濶畧间造飞语起谤终不自恤葬扵真州诏发真阳卒䕶其窆葢异数也秋日白鹭亭向夕有感白鹭敞西轩檐宇穷爽垲千峯若连环翠色不可解是时天宇旷六幕无纎霭金斗熨秋江素练横衣帯干坤清且敛气象朝昏改芦花作雪风飞舞来沧海九霄汀鹭起万里樯乌快月上三山头鸟没横塘外苍茫洲渚寥错落星斗大开尊屏丝竹披襟向萧籁余生本江湖偃蹇欣所会清兴虽自废苦嗜亦吾累鱼龙慿夜涛四面忽滂湃安得燃犀灯煌煌发水怪咏玉蘂花玉蘂生禁林地崇姿亦贵散漫隂谷中蓬茨复何异清芬信幽逺素彩非妖丽苍烟蔽山日琼瑶为之晦嵗久自扶疎岩深愈凝邃请观唐相吟俗眼无轻视九曲池越调隋家曲当年亦九成哀音已亡国废沼尚留名仪鳯终沉影鸣蛙秪沸声凄凉不可问落日背芜城金陵赏心亭千里秦淮在玉壶江山清丽壮吴都昔人已化辽天鹤旧畵难寻卧雪圗冉冉流年去京国萧萧华髪老江湖蝉不会登临意又噪西风入座隅吴中晓寒曲大泽穹天莽同色碧瓦阊门晓花白石岩左右断行人洞庭一夜氷千尺曾持汉节单于垒北风如刀割人耳知怜冻足苦双摧一生不向遐方履慿谁赠我紫衣裘中吴风土清且柔令严气正天地肃长歌白苎临寒流玉兰酒熟金醅溢太白连云尚殊书忩半掩昼始开几日红梅断消息清辉殿观唐明皇山水石字歌皇家四叶恢圣功天临日烛清华戎汉条静治洽柔教老心稽古开神聪有唐英主称好文仙毫洒落驱风云壮哉山水有竒字焕乎八法存翠珉自从弃置咸阳道藓駮烟滋委宫草天开神賛会休辰甄收再作皇居寳如何沦弃三百春迎逢睿鉴来紫宸奎钩粲粲光华动羣玉森森气象新丹籞春妍瑞霭深文梁藻栋结芳林鸿翔鳯翥径方丈杯流泉涌䝉亲临鲰臣荣幸从金舆钩婉魂惊拭目初多慙揽笔非清藻唯庆千龄际帝圗无絃琴寂寞之淳音其为乐至深应嫌鼓腹者独自抚絃琴答永叔问班班疎雨寒无定皎皎圎蟾望欲阑应在浮云尽深处更慿丝竹一催㸔红梅馆娃宫里旧精神粉瘦琼寒露蕋新园吏无端偷折去鳯城从此有双身两宋名贤小集巻五十七两宋名贤小集卷五十八钦定四库全书两宋名贤小集巻五十八宋陈思编元陈世隆补安乐窝吟邵雍字尧夫卫州人也刻厉为学夜不枕席者数年有王豫者以师自居闻雍学易召而欲教之雍往见豫与语三日蹶然起拜雍尝适吴楚过秦鲁客梁晋而归徙居扵洛士人道洛者必过其庐与人言必依扵孝悌忠信乐道人之善不及其恶故贤不肖无不亲之其学自天地运化隂阳消长皆以数推之逆知其变世无能晓之者而雍内以自乐浩如也初举遗逸试将作监主簿熈宁初以为颍州团练推官与常秩同召而雍卒不起居洛三十年而卒年六十七赠着作郎谥曰康节有书十二巻曰皇极经世诗二十篇曰击壤集子伯温皇极经世一元吟天地如葢轸覆载何高极日月如磨蚁往来无休息上下之嵗年其数难窥测且以一元言其理尚可识一十有二万九千余六百中间三千年迄今之陈迹治乱与废兴着见扵方册吾能一贯之皆如身所歴和祖择之吾家职分是云山不见云山不解颜逰兴亦难分日限梦魂都不到人间烟岚欲极无涯乐轩冕何尝有暂闲洛社交朋屡思约几时曾得畧衣攀谢择之惠诗思深骨髓为慈亲义重丘山是故人归过洛阳旧逰地白云收得薜萝身观物诗地以静而方天以动而圆既正方圎体还明动静权静久必成润动极遂成然润则水体具然则火用全水体以器受火用以薪传体在天地后用起天地先睢阳五老圗政事浑如春梦闲人情嚣薄恶儒冠四朝遗烈承平日两世观风树大桓经济安民心不晦保全传嗣骨无寒干元恰似诸公意符节还同一揆㸔复封诗冬至子之半天心无改移一阳方动处万物未生时𤣥酒味方淡大音声正希此言如不信更请问庖羲天道吟天道不难知人情未易窥虽闻言语处更㸔作为时隠几功夫大挥戈事业卑春秋懒乘兴出用小车儿莫春吟林下居常睡起迟那堪车马近来稀春深昼永帘垂地庭院无风花自飞闲吟忽忽闲拈笔时时乐性灵何尝无对景未始便㤀情句会飘然得诗因偶尔成天机难状处一㸃自分明观物万物备吾身身贫道未贫观时见物理主敬得天真心爽星辰夜情忻草木春自怜斵䘮后能作太平人仁术在昔贤君子存心每欲仁求端徒有术及物岂无因恻隠来何自虚明觉处真扩充徒此念福泽遍斯民入井仓皇际牵牛觳觫辰向来㸔楚越今日备吾身闻善决江河大舜深山日襟灵保太和一言分善利万里决江河可欲非由外惟聪不在他勇如争赴壑进岂待盈科学海功难并防川患亦多何人亲祖述耳顺肯同波秋日闲来无事不从容睡起东忩日已红万物静观皆自得四时佳兴与人同道通天地有形外思入风云变态中富贵不淫贫贱乐男儿到此是豪雄龙门道中物理人情自可明何尝戚戚向平生巻舒在我有成筭用舍随时无定名满目云山俱是乐一毫荣辱不须惊侯门见説深如海三十年前掉臂行史畵吟史笔善记事画笔善状物状物与记事二者各得一诗史善记意诗画善状情状情与记意二者皆得精状情不状物记意不记事形容出造化想像成天地体用自此分鬼神无敢异诗者岂扵此史画而已矣诗畵吟畵笔善状物长扵运丹青丹青入巧思万物无遯形诗笔善状物长扵运丹诚丹诚入秀句万物无遯情诗者人之志言者心之声志因言以发声因律而成多识扵鸟兽岂止毛与翎多识扵草木岂止枝与茎不有风雅颂何由知功名不有赋比兴何由知废兴观朝廷盛事壮社稷威灵有汤武缔构无幽厉攲倾知得之艰难肯失之骄矜去巨蠧姦邪进不世贤能摘隂阳粹美索天地精英借江山清润揭日月光荣收之为民极着之为国经播之于金石奏之于大廷感之以人心告之以神明人神之胥恱此所谓和羮既有虞舜歌岂无皐陶赓既有仲尼删岂无季札听必欲乐天下舎诗安足凭得吾之绪余自可致昇平寄祖择之三十年交旧相逢各白头海壖曽共饮洛社又同游脱屣风波地开怀松桂秋两眉从此后应不着闲愁首尾吟三首尧夫非是爱吟诗诗是尧夫可爱时寳鑑造形难隠髪鸾刀迎刃岂容丝风埃若不求侵路尘土何由上得衣欲论诚明是难事尧夫非是爱吟诗尧夫非是爱吟诗诗是尧夫不强时事到强为须涉迹人能知止是先㡬面前自有好田地天下岂无半路岐省力事多人不做尧夫非是爱吟诗尧夫非是爱吟诗诗是尧夫喜老时明着衣冠为士子高谈仁义是男儿敢扵世上明开眼肯向人间浪皱眉六十七年无事客尧夫非是爱吟诗安乐窝中自贻物如善得终为美事到巧圗安有公不作风波扵世上自无氷炭到胸中灾殃秋叶霜前坠富贵春花雨后红造化分明人莫会枯荣消得㡬何功月到梧桐上吟月到梧桐上风来杨栁边院深人复静此景共谁言清夜吟月到天心处风来水面时一般清意味料得少人知天津桥晚步芝葢乆稀疎莫云空坱圠千年旧都城一片闲宫阙禁籞尚连延觚稜犹嵲桥势横雌霓隄形偃初月瀍涧崖已深汉唐时未歇危亭独坐人浪把兴亡閲天春园内乡有园名天春春时桃李如彩云邑民携觞连帟幕或歌或舞同欣欣县令春闲意自若直谓前世无古人牡丹百品红与紫华而不实徒纷纭兼隠亭兼隠诧来书于时特起予民淳无讼聴县僻类山居簿领杯盘外官聨谈咲余不知当此际傍邑更谁如伊川向晚驱车出上阳初程便宿水云乡更闻数弄神仙曲始信壶中日月长锦屏山锦屏山映一川霞桃李争妍二月花试向宜阳髙处望故宫翻作野人家逰黄涧堪嗟五霸争周烬可咲三分拾汉余得似不才闲处坐平时云水遶衣裾叠石溪纵辔来逰叠石溪断崖还合与云齐飞泉亦有留人意肯负他年到此栖九龙泉九潭冷浸崖根黒数峰高入云衢碧逰人屏气不敢言长恐雷霆奋扵侧水边静坐天将暮犹自盘桓未成去马上回头更一观云烟更隔无重数晚步天津次日有诗溪翁昨晚步天津搔首桥边伫立频洛水但闻催去棹西风惟解促行人山川惨淡笼寒雨楼观参差鏁暮春此境更堪萧爽㑹欲霜时候雁来賔自题安乐窝安乐窝中弄旧编旧编将絶又重聨灯前烛下三千日水畔花间二十年有主山河难占籍无争风月任收权闲吟闲咏人休问此箇功夫世不传洛下园池洛下园池不闭门洞天休用别寻春纵逰只合输闲客遍入何尝问主人更小亭栏花正好尽荒台榭景才真虚名误了无涯事未必虚名总到身安乐窝中诗一编安乐窝中诗一编自歌自咏自怡然陶镕水石闲勋业铨择风花静事权意去乍乘千里马兴来初上九重天欢时更改二三字醉后吟哦五七篇直恐心通云外月反疑身是洞中仙银河汹涌翻晴浪玉树嵖岈生紫烟万物有情皆可状百骸无病不能蠲命题偶被神相助得句偏为人所传肯让贵家十部乐宁惭富室一囊钱若条此过知何限且喜台官独未言福昌遇雨云势移峯缓泉声度竹迟此时无限意惟有翠禽知观陈希夷先生真及墨迹絶句三首未见希夷真未见希夷迹徒闻希夷名希夷心未识既见希夷迹复见希夷真始知今与古天下常有人希夷真可观希夷墨可传希夷心一片不可得而言黄河谁言为利多于害我为长浑未始清西至崑崙东到海其间多少不平声题范忠献公真吟范邵居洛阳希夷居华山陈邵为逸人忠献为显官邵在范之后陈在范之前三人貌相类两人名相连和司马温公韵二絶冠葢纷华塞九衢声名相轧在前唿独君都不将为事始信人间有丈夫风背河声近亦㣲斜阳淡泊隔云衣一双白鹭在山外将下沙头却背飞和温公见候诗韵君家梁上年时燕过社今年尚未回为误君凝望久万花深处小车来观易一物其来有一身一身还有一干坤能知万物备于我肯把三才别立根天向一中分体用人于心上起经纶天人焉有两般事道不虚行只在人观书吁嗟四代帝王权尽入区区一旧编或让或争三万里相因相革二千年唐虞事业谁能继汤武功夫世莫传时既不同人又异仲尼恶能不潸然观诗爱君难得似当时曲尽人情莫若诗无雅岂明王教化有风方识国兴衰知音未莫吴公子润色曾经鲁仲尼三百五篇天下事后人谁敢更讥非观春秋堂堂王室寄空名天下无时不战争灭国伐人唯恐后寻盟报役未曾宁晋齐命令炎如火文武镃基冷似氷惟有感麟心一片万年千载若丹青插花吟头上花枝照酒巵酒巵中有好花枝身轻两世太平日眼见四朝全盛时况复筋骸粗康健那堪时节正芳菲酒涵花影红光熘争忍花前不醉归洛阳春四方景好无如洛一嵗花竒莫若春景好花竒精妙处又能分付与闲人冬至吟何者谓之㡬天根理极㣲今年初尽处明日未来时此际易得意其间难下辞人能知此意何事不能知闲吟自古御戎无上䇿惟慿仁义是中原王师问罪固能道天子䝉尘争忍言二晋乱亡成茂草三君屈辱落陈编公闾延广何人也始信兴邦亦一言题淮隂庙十首一身作乱宜从戮三族全夷似少恩汉道是时初杂霸萧何王佐殆非尊据立大功非不智复贪王爵似专愚造成四百年炎汉才得安宁反受诛生身既得逢真主立事何须作假王谁谓祸胎从此始不宜回首怨髙皇一时韩信为良犬千古萧何作霸臣彼此并干名教罪罪犹不逮谓斯人韩信事刘元不叛萧何惑主竟生疑当初若聴蒯通语高祖功名未可知虽则有才兼有智存亡进退处非真五湖依旧烟波在范蠡无人继后尘若非韩信难除项不得萧何莫制韩天下须知无一手苟非髙祖用萧难汉家基定议功勲异姓封王有五人不是淮隂最雄杰敢教根固又生秦韩信恃功前虑寡汉王负徳尚权安幽囚必欲擒来斩固要加诸甚不难若履暴荣须暴辱既经多喜必多忧功成能让封王印世世长为列土侯两宋名贤小集巻五十八两宋名贤小集卷五十九钦定四库全书两宋名贤小集巻五十九宋陈思编元陈世隆补梅諌议诗集梅摰字公仪成都新繁人举进士稍迁太常博士知苏州二浙饥官贷种食已而督偿之摰曰贷民所以为惠也反挠民可乎奏请缓期输之庆厯中为御史权知谏院元昊纳款石元孙来归议者欲援赦释之摰不可曰元孙不能死行阵今不诛何以厉将臣哉李用和除宣徽南院使不数日又除同平章事摰言国初杜审琼国舅也官止大将军李继隆功臣也晚年方得使相陛下岂可以名器而私外戚哉又言张尧佐縁宫掖以进恐上累圣徳仁宗曰梅摰言事殊有体为三司户部副使以事出知海州徙苏州入为三司度支副使拜天章阁待制陜西都转运使迁龙圗阁直学士知滑州州嵗调民以备河民甚困摰以兵代之而民获休息入知三班院出知杭州仁宗赐诗以宠其行徙江宁府拜右谏议大夫移知河中府卒年六十五挚资性纯厚不为矫厉之行平居未尝问家业云昭潭十爱我爱昭州水湘漓共一源本无泥滓汚去有棹歌喧沃野藤溪道浮琛玉海门有时新雨涨多半是君恩我爱昭州士平居富塾庠兴贤尊汉诏论秀美周乡艺苑蒲开堞书堂缥结囊蟾宫前后进一一手间香我爱昭州观裁基压大溪一楼云驻隠双表鹤归迷金剜先朝语鸾惊旧使题皇恩新雨露祈福为蒸黎我爱昭州寺东西占景开门临九峯列僧自五天来讲次花飘席斋余鸟下台万民共行乐终宴首慵回我爱昭州路优游不险﨑九疑通舜野八桂遶秦祠亭堠相望处渔樵有让时政无牙虎鬬莫信义山诗我爱昭州角呜唿右郡衙万愁萦桂水一曲阻梅花调古湘云叶声干岭月斜今愁并古恨吹起落谁家我爱昭州月闲宵入绮楼凉生荔浦树冷熨桂江秋朱户千家启浮云万里收谁夸魏公子飞上邺门逰我爱昭州乐供官不在多薰风齐乐圣淑气且宣和谒庙知神格铺筵喜客过声邉无一事对酒漫高歌我爱昭州酒千家不禁烧缥醪一爵举瘴雾四时消红叶和云踏青帘傍水招化浓民自醉鼓腹日歌尧我爱昭州果西东此擅珍荔枝登宴美桂子荐盘新映树珠含影承牙玉熘津二行逰宦乐满腹岭南春两宋名贤小集巻五十九两宋名贤小集卷六十钦定四库全书两宋名贤小集巻六十宋陈思编元陈世隆补杏花村集唐询字彦猷钱唐人天圣中赐进士及第除工部员外郎擢起居注知制诰出知杭苏青三州拜翰林学士卒赠礼部侍郎有集崑山昔有人如此兹山得美名岩扃锁积翠谷水断余声乔木今无在髙台久已倾如何崧岳什独咏甫侯生华亭谷深谷弥千里松陵比合流岸平迷昼野人至竞方舟日照方诸泣风迎弱荇浮平波无限逺极目涨清秋附梅尧臣和断岸三百里潆帯松江流深非桃花源自有渔者舟闲意见飞鸟日共汎觥筹何当骖鲸去一去几千秋柘湖世歴秦亡逺湖连大海濵柘山标观望玉女见威神渺渺旁无地滔滔孰问津何年化鱼鳖髣髴歴阳人山堂偶书在处烟云早晚生自疑唿吸气皆灵十年梦寐江山里今见江山入户庭养鱼池异代人亡久滮池即旧居未移当日地无复故时鱼蒲藻依稀在风波浩荡余水濵如可问一为访庭除附梅尧臣和来观瑁湖水乃是陆生居春塘草几变谁脍此中鱼莫容科斗应亦有鲁工余不随蛟龙飞神鳖未可除三女冈淑女云亡乆哀丘尚着名九原谁可作千载或如生青骨何时化荒榛此地平空余图牒在不复启佳城顾亭林平林标大道曾是野王居旧里风烟变荒原草树疎湖波空上下里闬己丘墟往事将谁语凄凉六代余陆机宅故址旧堞传遗址悠然歴祀深人无令威至门异下邽箴谷水当年熘崑山昔日隂鲁堂那复见丝竹若为寻秦皇驰道秦徳衰千祀江濵道不修相传大隄在曾是翠华逰玉趾如将见金椎岂复留怅然寻旧迹蔓草蔽郊丘为杭州送客舟中山雨霏㣲不满空畵船来往疾轻鸿谁知独卧珠帘里一榻无尘四面风寒穴泉絶顶干云峻寒泉与穴平还同帝台味不学陇头声夜雨遥源涨秋风颢气清谁云蔗浆美絶可析朝酲附梅尧臣和山头寒穴泉净若镜面平熨齿敲氷冷贮瓶㣲玉声傍有野鹿迹上啼林鸟清何由一往挹况复病方酲两宋名贤小集巻六十两宋名贤小集卷六十一钦定四库全书两宋名贤小集巻六十一宋陈思编元陈世隆补王校理集王安国字平甫安礼弟神宗召试赐第为祕阁校理吕惠卿连郑侠狱夺官卒有集夏日独居竹苗敷夏隂萝蔓蔽朝亮感此节物佳百骸适无恙委蛇投广厦萧瑟絶遗响稍酬简编余俄得冠裾放身虽势利中心随絃歌尚黙然想圣贤游世无得丧抱闗秉翟间未分弃冗长人生适意难聊各安所乡平居絺绤散薫风平居触事慵古今饶得失义命孰违从水鸟迎秋舫山花映夕舂故乡图画见生死愧尘容池上春日一池春水緑于苔水上花枝间竹开芳草有时依旧长文禽无事等闲来年颜近老空多感风雅含情愧不才独有前人脩禊在荒亭终日此徘徊春隂似雨非晴意思深宿酲牵率卧春隂若怜燕子寒相并生怕梨花晚不禁薄薄帘帷欺欲透遥遥歌管压来沉北园南陌狂无数祗有芳菲㑹此心假寐计较平生分闭闗偶然容得近人寰春风池沼鱼儿戯暮雨楼台燕子闲假寐尘侵黄巻上行吟花坠緑苔间了无一事撩方寸自是颓龄令鬓斑苦热出门无路避飞沙长夏那堪暑气加永昼火云空烁石华堂冰水未沉瓜月明葱岭千秋雪风静天河八月槎终借羽翰乘兴往烦冤谁此恋生涯缭垣缭垣乌鹊近人飞帘外曈曈日上迟桧作寒声风过夜梅含春意雪残时古今无物为真乐出处何心更诡随寄语年华聊一笑未应长负醉乡期游庐山宿栖贤寺古屋萧萧卧不周披裘起坐兴绸缪千山月午干坤昼一壑泉鸣风雨秋迹入尘中惭有累心期物外欲何求明朝松路须惆怅忍更无诗向此游杭州呈胜之游观须知此地佳纷纷人物敌京华林峦腊雪千巖水城郭春风二月花彩舫笙歌吹落日画楼灯烛映残霞如君援笔宜摹写付与尘埃北客夸金明池霓旌逺逺拂楼船满地春风锦绣筵三岛路深游阆苑九霞觞满奏钧天仗归金阙浮云外人望池台落日边最引平生江海趣波澜一段草如烟赠三灵程道人三灵山下新安水潇洒人间画不如收得市朝忙日月归来田里老樵渔君能知命忘机久我愧于时触事疎从此卜隣同笑傲何须强着解嘲书和魏道辅雨中见示移病憛憛久雨中鸣驺时听六街东忽吟佳客诗消暑逺胜前人檄愈风海运我殊惭斥鷃陆沉君合伴翔鸿更酬珠玉思谈笑裹饭何须厌屡空雨意柱础霑濡雨意成翩翩鸟雀隔帘鸣侵寻爽气来欹枕想像沧波去濯缨己识古今无得䘮秪须彼我不相迎冁然一笑唿归骑聊更飞毫戏友生黄梅花熈宁五年壬子馆中作是时但题曰黄梅花未有蜡梅之号至元祐苏黄在朝始定名曰蜡梅盖王才元园中花也庾岭开时媚雪霜梁园春色占中央未容莺过毛先类己觉蜂归蜡有香弄月似浮金屑水飘风如舞麴尘场何人剰着栽培力太液池边想菊裳送李子仪知明州儿童剧戏甬东天小别侵寻二十年海岸楼台青嶂外人家箫鼔白鸥边哀容愁问州民事胜㮣欣逢太守贤为我剰题潇洒句遥闻鳯诏待诗仙送乌子山给事赴扬州都人供帐国门东淮海兵符节制中青𤨏论思虚夜月朱幡游衍值秋风侯嗟谁在思张仲民喜重临得次公内外忘懐能自适何时谈笑一樽同送徳之提刑郎中赴广西天扶开寳至熈宁和气薰蒸瘴疠停五管闾阎如按堵六朝仁圣喜祥刑欲推恩泽求肤使果见谋猷简大庭嗟我白头甘抱椠看君归日上青㝠送文渊使君郎中赴当涂看花金谷屡衔盃先后归时出处乖朝日衣冠辞魏阙春风旗鼔过秦淮谈间咸庆连云屋事外欢娱付水斋回首未成东下计可无书札冩离懐金山同正之吉甫㑹宿作寄城中二三子寺压苍厓势欲倾欢然西度为谁兴云随草树萦层岫江浸楼台㸃万灯坐久不知身寂寞梦回犹觉气轩腾思君城郭尘埃满相逐寻闲亦未能此诗第四句佳然终被乃兄压倒平甫自和有云槛外风吹前渡语江边影落万山灯半空月上方清彻万里潮来自沸腾又较亲切西湖春日争得才如杜牧之试来湖上輙题诗春烟寺院敲茶鼔夕照楼台卓酒旗浓吐杂芳薫巘崿湿飞双翠破涟漪人间幸有蓑兼笠且上渔舟作钓师中夏朝晡广厦坐欹斜稍觉炎天气象加紫玉箫攒湘竹笋赤霜袍烂海榴花悠悠物外身无事扰扰人闲智有涯五鼎一瓢何必问且慿诗句度年华雨余雨余宫阙映秋旻漠漠槐花水上新夜有蝭蟧催节物朝无沆瀣助精神形如藁木聊依世名若浮烟底徇人莫笑长吟销短景故园回首隔参辰得雨青天赤日水如汤车马飞尘百尺长望嵗人人忧旱魃舞雩旦旦待商羊清衷凌物回天鍳膏泽乗时助嵗穰自有股肱歌盛徳刍荛谁敢僭揄扬次韵景文雪中见寄未能谈笑破愁城犹幸都无俗事撄载酒何人过扬子评诗今日得钟嵘杜门落漠尘埃隔扫迳侵寻霰雪生谁向梁园能授简看君文格出天成雪意雪意悠悠底未成年华促促尚谁惊浮云稍助春来暗薄日迟回午后明静见游尘侵藓迹忽闻落叶扫堦声此时俯偻无酬酢世谛吾心弃不争忆梅花禁街人语絶諠譁庭下㣲吟斗柄斜万里云容今霰雪一阳泉脉动萌芽顿忘人世蓬心累巳任天年葆鬓加早晚翩然青雀舫满江春色看梅花梅花醉笔题诗紫界墻梅花零落扑衣裳天香又杂杯中渌春色还惊鬓上苍渉世何妨为白璧流年未必抵黄粱一吟起我平生志今古冥冥出处忘郊外野旷天寒气象嘉浮云浓淡日初斜泽中雨涨无鸣鹘荷下波翻有怒蛙箫鼔残声来帝阙渔樵归径见人家尘簪羞把黄花插不耐飞蓬鬬鬓华宋匪躬太祝先辈示及刘贡父伯仲三人同年登第之诗因奉一篇六朝文物事当竒阀閲如今举世推射策人争看三虎荐书吾早识孤罴集英晓日胪传后琼苑春风宴喜时共羡丝纶归世掌还看骖隔鳯凰池同器之过金山奉寄兼呈潜道忆同支遁宿崟不负平生壮观心北固山随三楚尽中泠水入九江深纷纷落月揺牕影杳杳归舟送梵音东去何时来蜡屐天边爽气梦相寻纪梦按诗话平甫熈宁癸丑嵗宿崇文院梦人邀至海上见宫殿甚盛其中作乐箫鼔之伎甚衆其宫曰灵芝邀平甫俱往有人在侧唿曰时未至且令去他时迎之恍然而觉时禁中己鸣钟平甫颇自负作诗纪之后四年卒万顷波涛木叶飞笙箫宫殿号灵芝挥毫不似人间世长乐钟声梦觉时滕王阁感懐滕王平昔好追游髙阁依然枕碧流胜地几经兴废事夕阳偏照古今愁城中树碧千家市天际人归一叶舟极目烟波吟不尽西山重叠乱云浮读魏世家亹亹谈先王古今谁有得施为虽绪余要在情不匿嗟彼三代后沦胥入战国翟璜闻一言僶俛慙李克论材称权衡轻重无物惑吾心能如此乃可任人责夏日独居晳晳池沼鯈緑萍随下上黳黳堂庑燕白昼容俛仰顾我亦晏如环庐花药长无材助太平得地幸闲旷稍渉千古书日觉神明王乗闲盼物情自适忘外奖涵濡覆载仁谁废鱼丽唱黄尘洮陇戍黑雾荆衡饟奔波喝道边毕命营边障吾此独何为飞潜乐能飨何时闻解严慰彼西南望当使少陵翁得见廉颇将堂上有遗羶堂上有遗羶堂下无聚蚁但知嗜欲求不必风雨至客方笑营营贪得故无几安知万类中趋舍忘彼己天乎顾人寰等是一时戏受形巨细分阽危后先尔浸淫蚍蜉生穴柱从此始庄生亦知言信矣当弃智两宋名贤小集巻六十一两宋名贤小集卷六十二钦定四库全书两宋名贤小集巻六十二宋陈思编元陈世隆补乐圃余稿朱长文字伯原其先越州剡人家吴郡嘉祐四年进士授祕书省校书郎改许州司户㕘军充苏州教授筑室郡西表曰乐圃乡人称为乐圃先生绍圣间除祕书省正字兼枢宻院编修卒有乐圃文集公堂置酒羣彦咸集作诗呈学中诸先辈且用叙别汉有郡文学儒宫所宗师稚圭虽欲滞邓禹犹愿为圣朝兴庠序内外振新规嗟余介且拙性与丘壑宜青衫起泮水六月开辛夷经术聊辨惑文章非振竒羣英何济济屈就董生帷讲习良可乐效学友相资但观芹藻长不䘏颜鬓哀忽传太学命飞诏下天涯自省草茅贱岂称廊庙知亲友颇敦迫黾勉趋官期生平好古心或冀伸此时偶兹春奠毕将与诸生辞浊酒多如渑颁贶自守麾乡饮久不讲礼意犹可追髙阁矗丹槛公堂焕云楣裒衣二百衆齿髪叙尊卑笾豆俨在列鹓鸿来有仪珍饔荐瑶觞虽醉尚肃祗式燕固云善有行尤怆离勉旃重勉旃修业戒荒嬉黼绣在徳义金玉惟书诗豫章生拱把羣木共威㽔养之得其性自有凌云枝又如甽浍流不息趋天池居乡为闵参得志慕臯䕫当令竹帛间炳炳令名垂䝉使君召预池光之㑹韦公池阁尚依然賔主于今不乏贤郡内欣逢两耆旧尊前喜㑹四同年清谈自可成珠玉真赏何须听管弦燕罢旌旗揺暮霭蔡经寂寞别羣仙游虎丘借前韵一丘虽小势巉然自古登临歴几贤门惹白云常尽日地藏灵剑不知年清欢相与随双斾幽趣谁能解七弦每月来游存故事郡中依旧有诗仙次韵蒲左丞宗孟游虎丘二首命相将来傅説舟爱山寻遍乐天游先声汶北安千里选胜吴西贲一丘静见陇云生峭壁寒知海气入危楼锵金佳句留萧寺剡纸朝来贵此州蓬岛竒峰水四环何年涌出向人间清池不测通沧海寳玉常存润碧山曾致神仙留叹咏可令轩冕乐萧闲谢公方为苍生起恋恋烟萝日暮还次韵蒲左丞游虎丘十首玉堂紫阁冠英流身作三公未白头须向鳯凰池上浴岂容萧散咏林丘扫石扪萝向上行门前坐见白云生应思梦得多佳趣独宿楼中待月明地近峯低俗惯游不知絶顶冠吴州从今合与名山等左辖题诗翠岭头羣山处处尽凌空未若竒峰隐寺中一见便知名不弃为传佳句满江东万丈潭澄挟两崕削成竒壁自天开龙泉一淬名应得不待秦皇发冡来层峦稍稍暮云归乔木森森衆鸟依再踏石花寻去路画船十只带斜晖丘如蹲虎占吴西应得佳名故国时未必金精能变化空传怪説使人疑海涌当年有旧山吴王侈葬倚层峦谁知国破丘陵在兄弟幽居属二难西溪风月宜真赏东岭烟霞称苦吟他日黄扉勤论道秋风一梦到山林云霞咫尺压吴郊乘兴斯须棹小舠欲往结庐嗟未得羡他何氏有三髙喜雪上太守筑坛精祷意通神零雨先期泽此民骤作六花犹及腊更迟一日即回春飘然燕寝初惊密平叠髙楼渐喜匀千里山河忘险秽十门坊市絶埃尘谢庭贺宴凌晨集郢曲歌声遇景新细入吟窻粘冻笔轻随舞袖落华茵胶舟渐进危樯逺汲井弥甘短绠伸遍壅枮根苏杞柳巧装寒叶活松筠终朝讼息延嘉客几度年丰逹紫宸力可回天消旱暵为霖岂独傅巖人次韵朱牧乐圃宴有感窃禄都无簿领迷得钱邀客手频擕春来佳景廻三径雪后晴波满一溪嵗月易凋青鬓色尘埃难上白云梯烦君枉驾慙荒索空种梧桐待鳯栖次韵彦书席上有作苍烟寒水满方塘挿架排籖典籍塲喜对七贤闲把手希逢四皓醉飞觞林深迥出千龄干诗就俄成万丈光逸兴欲寻丁氏宅云间老鹤共昻昻雪夕林亭小酌因成拙诗四十韵以贻坐客昔欧阳公与人咏雪先戒勿用棃梅练絮白舞鵞鹤等字今篇中輙守此戒但愧不工伏惟采覧极望铺千顷平观彻九霄纵横随物象合散委天飇洒竹声㣲动粧松势不揺庭空飞鸟影窻失逺山椒钓罢盈孤屿行稀覆小桥争光笼碧瓦骋巧缀柔条片片谁裁制团团似琢琱丘陵平坎险草木起枮焦皎洁那容染轻清祗自飘掬来便幼穉披去羡渔樵篷冷孤舟泊蹄轻逸骥骄危楼明皓皓虚室静萧萧余霰飞残夜层冰结霁朝界疑华藏见境入洞天遥向晦终难掩居髙却晚销润滋甘井脉寒减暮江潮思妇啼红袖征夫拥皂貂履穿愁践足心悟任齐腰就映犹开巻频烹愈病痟袁公当独卧谢女尚能谣旋取茶铛汎多收药匕调任令埋蜡屐直欲鼔兰桡扫处迷三径吟余冻一瓢因思良友至急命牧童邀池馆增潇洒杯盘奈寂寥壶中闻笑语物外覩风标真乐非弦管竒辞脱篆雕红尘荡涤尽宿酒等闲消烛映凝膏浅香清切柏烧谈围终易解诗将可称骁闻道羣贤集方从五马招黄堂催盛燕缇幕㑹英僚海气连平埜巖光满丽谯缤纷霑寿斚炫熀照华标刘白才名重枚邹笔力超袴襦歌美政牟麦庆新苗畎畆深盈尺风云㑹再宵贺声周四境瑞奏逹中朝郡国仁风逺干坤协气饶年年书大有击壤望唐尧奉谢司封使君晏公临顾园居三首闲卧林泉与世疎使君三度枉旌旟未陪徐穉升賔榻敢屈文侯轼敝庐暂掷鱼竿丝半巻旋开新径草全锄悔无美酒拈巾漉难得金波欵绪余未入柴扉即下车茅斋挥麈缓论书不知铜虎威权重岂责荷衣礼貌疎此日狂歌希鲁望昔年能赋拟相如箧中残稿如传后虽枉朱幡亦不虚甘盘徳业满天区博学承家行有余鳯翥频观先帝诏牙籖新补相君书晨羊不饮康衢静夜犬无声狱犴虚风绩巳应推第一鳌峰深处列仙居次韵虎丘祖印大师秋日寄懐不爱纷华爱寂寥松风竹月共萧萧因随野鹤过三径每对江鸥洗一瓢无复尘埃沾短褐尚思烟水泛归桡道人肯与羲之友飞钖重来莫待招重九与子通游虎丘谒祖印大师三首絶境良辰少两全搘笻莫倦到山巅清谈己可忘樽俎真乐何劳聴管絃才子就题黄绢语高僧多讽碧云篇孤舟欲去更回首天半楼台生晚烟秋山寥旷景无涯执手凭栏到日斜地竦一丘容涧石天低四面纳云霞凌风剧饮从吹㡌多病忘情懒揷花深羡二难兄弟好共将巖壑占为家浮世谁知金石坚吟须俄顷见皤然登山未免懐千古汎菊相期保百年方外逸民犹有传人间高爵岂如仙良辰盛燕多遗蹟何似江南五柳贤彦和善谈性理子文继成偈句见要属和谨次韵万法都明一瞬中可怜情膜久相䝉浮云映月元非暗病眼生花本是空断想求真犹未悟将心觅佛转相攻谁能吸尽曹溪水莫负当年祖道东彦和与子文相期卜邻子文作诗以遗谨次韵仙才宜在道家山却学幽人欲闭闗清燕曽陪明主问羣言巳助相君删谈围莫敌书盈腹诗社相过酒满颜闻道卜邻同喜慰亦开荒径待余闲次韵子文抱病幽居之作几年綵笔擅词塲鬓髪相饶色更苍千里旧闻称骥騄九霄安得接鸾凰醉凭凈几抛乌帽闲卷新诗置锦囊治世莫将公干比松陵风物胜清漳好闲不复爱轻肥病起神清与道宜药灶夜寒新焰歇书窻昼寂竹隂移坦懐莫学穷途哭行己应无屋漏欺里巷游从须勉强相逢犹记是童儿佳雨应祈因思昔年诸友作诗今再叙旧晏侯昔为州嵗旱庆霖雨夫君与方子吟思共清苦不才輙继声玉石愧同处赓酬自邦君歌咏徧幕府开编读英辞风义恨修阻歴年屈指八閲守今巳五温温刘苏州扬仁美风土篇章极清新操行到淳古去年掌胶庠幸此廕徳宇遇君来自西暂作臯桥旅并游盍簪裾良宴陪樽俎辱顾眼俱青言诗多见与近当庚伏间不雨病禾黍田干如龟裂藴溉劳逺取如惔沴气生望嵗羣心沮园居虽闲旷何处逃藴暑使君忧悯深雩祀以时举精诚祷祠下若与神告语随车油云飞阖境膏泽溥稿苗兴膴原涸辙通别浦万轮水可汲千笠草务去籼禾与稏稻指期入我庾清晖登谿山余润满林圃中吴垂白叟买酒相忭舞扫石邀良朋清风快谈麈此时无一诗欢意何以叙朝家日隆平二圣保基绪施仁塞天渊敷政皆尧禹旧臣留旦奭新相拜房杜风和调舜琴俗厚空周圄销变召太和协气应律吕吾侪夙承学嘉庆幸亲覩相期美康平复见颂多稌苏学十题苏学昔有十题曰泮池玲珑石百干黄杨公堂槐辛夷石楠龙头桧蘸水桧鼎足松双桐是也或云苏子美命名然篇咏莫传殆有其名而无其辞也予顷至学中访所谓十题者其存有六而龙头桧蘸水桧鼎足松双桐者亡矣苏学故南园之地南园者钱元璙之所作也钱侯好治园林筑山浚池植异木充其中未久归于国朝百年承平之间万物畅茂遂得其生厥后割南园之巽隅以为学舍遗墟余木迄今犹有存者而建学之后继有培植然间有为风霆之所偃㧞卒𨽻之所摧毁甚可太息夫无则巳矣其存者当为之珍惜因取六物又益之以多干柏并秀桧新杉泮山复为十题题各有诗以传来者庻几观是诗而爱其物则勿翦勿伐驺虞之仁行苇之厚见于学校之间矣岂如孔明庙柏摅少陵之幽愤太清仙桧发曼卿之竒藻好事博雅为之嗣音元祐壬申正月十有四日泮池怪石铺幽麓芳塘倚茂林冷光开玉镜清影涤人心芹藻无伤性龟鱼各就深泉源应不涸何必傅巖霖玲珑石巨浪洗苍玉一峰飞我前凿开混沌窍窥见沧浪天洞敞延华月巖虚生翠烟幽轩相对久古意日翛然百干黄杨寳干多林美孤根一气同春余花淡薄雪里叶青葱蕃衍非人力坚刚禀化工寸枝裁玉轸可助舜南风公堂槐五纪栽培后三春长育中灵根盘故国密叶䕃儒宫患与般斤逺謌宜鲁藻同先儒垂意逺期此出三公辛夷楚客曽留咏吴都独擅竒风霆存老干桃李避芳时名入文房梦功资妙手医紫㣲颜色好光占鳯凰池石楠昔年曽玩赏移自碧山遥古干磨文石寒枝熨翠绡虽殊楩梓用终免雪霜凋来者宜珍护毋令困採樵多干柏古柏列重门连枝若弟昆参天分直干得地共灵根月照龙蛇影风吹铁石痕鸾凰期可宿香叶向春繁并秀桧盘根几百龄合干倚㝠㝠偃蹇双虬耸聨翩两葢青紫鳞霜外跃绀叶雨余馨左纽凭仙宇何如拱泮亭新杉弱植还生意凌冬见后凋尚低霑雨露更长拂云霄庭月揺踈影檐风舞细条他年逢匠石寳栋壮天朝泮山山形拱泮宫林壑意无穷自得千巖秀无亏九仞功光延东岭月清转碧潭风官冷真相称婆娑一钓翁佳雪应时呈司封使君三首苏台风雨久如期太守精诚不待祈万廪更为来嵗计六花故就腊辰飞静装松桂仙枝老深壅芝兰土脉肥衡泌栖迟墻仞逺为公何日赋缁衣炫晃天花着物新壶中万景净无尘光辉只欲饶寒士清洁尤宜比古人韦白吟时飘入砚邹枚宴处舞廻茵明年霄汉横飞去应踏繁霙拜玉宸千里江山入郡楼凭栏乍喜宻云浮冷光交映天峯色余润遥随笠泽流民叠袴襦看不厌客丛簪履赏应留野人乘兴狂吟外引鹤披蓑上钓舟次韵司封使君新嵗喜雪玉烛均调应改元贤侯喜雪望尧天暗声撒竹南斋夜瑞彩连云画㦸前千里湖山成洞府万家觞咏展賔筵应怜陋巷袁安卧拥褐孤吟又过年次韵司封使君立春纪事碧瓦犹藏腊雪寒东杓初向斗旁观雪垂华旦天京逺雉舞条风野老欢官栁嫰黄迎皂葢园蔬新緑委金盘诗才例作姑苏守一曲阳春喜嵗端次梅评事韵满目红尘泪眼深谁能世事总无心买松野老栽成径觅竹山僧种满林薄酒时斟资道气好诗频讽涤烦襟鳯雏光顾门庭喜应笑陶潜责子吟梅公书斋挂蓑笠钓轮船楫四物形于诗句予为和之快楫轻轮笠与衣闲将四物挂柴扉江头夜雪好披去湖上春光宜棹归静处无忧嫌印绶贫中有味胜轻肥兴来愿借君无却渺渺烟波一叶飞英宗皇帝挽词五首仁庙规模逺慈闱教爱隆承平万世策临御五年功玉鏁开天上金縢纳匮中乘云那复见陵柏起悲风英㫁能承祖慈襟善继仁诗书教宗室礼貌待元臣损己迟徽册钦天撤歩茵昔年平水患尽力在斯民代邸推贤久甘盘授学精持盈周鼎重立长禹谟明仙馆灵芝秀严祠宿潦平歴观唐汉盛未若庙称英鳯翣行将逺龙髯㫁莫寻白云留穆御黄屋岂尧心虽享天龄浅终成睿算深垂鸿须万祀累叶奉姜任有徳三宗后无忧累圣间鳯当金粟翥龙隔鼎湖攀玉几言犹在霓旌去不还园陵饶瑞气东接永昭山次韵送毛正仲太傅赴召马周起布衣一日见紫宸献言中机㑹数嵗持衡钧叹息慕前哲谁能继清尘毛公东南美迥掩竹箭珍髙才与精识卓尔出天真论政明得失谈兵到几神天戈讨梅山婉画昔己伸一官遇贤守相与康吴民孰云芙蓉幕久卧五色麟圣君驭羣材功业图日新旌麾牧颇用帷幄良平臻竒士求即至当世有伟人君今赴明诏亨㑹在此辰夕发碧江外秋过清淮津彤庭敞神丽文陛髙嶙峋良筹上意合深䇿庙谟亲功名立少壮富贵逼此身我亦有志者卧疾松陵濵耰锄代长钺韦带比华绅髙懐未遐弃荒径枉朱轮纚纚听君语懦夫气益振病骝观逸骥举首嘶鸣频尚期居要路廻光及幽沦次韵公权子通唱酧诗四首春晚遣兴春华急似晓天星谁得年年鬓髪青露濯浅深枝上锦风吹离合水中萍吟余金谷香随歩书罢兰亭酒欲醒拟把冽泉同一酌为君林下洗寒瓶阊门懐古九曲堙沦茂苑荒呉人谁复怨吴王莫言故国千秋逺知是仙家几日长湖上只夸浮海相里中休笑效颦娘旧时芳径今犹在但属渔樵自採香春日旅懐身在尘劳未免忧伤春伫立碧江头回肠只殢千钟饮方寸那容万斛愁懒看锦袍凌巨浪好乗黄犊傍髙丘池塘得句频相示直把珠玑为暗投牡丹竒姿须赖接花工未必妖华恨洛中应是春皇偏与色却教仙女愧春风朱栏共约他年赏翠幄休嗟数日空谁就东吴为品第清晨仔细閲芳丛秋月乗兴游松江至垂虹亭登长桥夜泊南岸旦游宁境院因成十絶呈君勉且寄子通綵衣几度醉江濵今日重来泪满巾惟有旧诗存屋壁岂知投老负垂纶前哲临流勐拂衣身违忧患是先几非才自合居闲旷不泛五湖何处归云动槛中双桨飞天围林外月帆归栏杆倚徧日云暮坐看丹霞生翠㣲人争轩冕安在哉我爱烟霞归去来鲁望有灵还见笑更回城郭恋尘埃两山映日磨苍玉万顷涵虚皱碧罗不㑹乐天犹近俗漫将絃管杂烟波长虹穏卧碧江心梦寐频游觉莫寻欢友相逢清絶处酣歌一夕抵千金漠漠秋烟羃故园沉沉暮色暝渔船月华未出诗翁逺乐事人间少十全银潢倒㵼入沧溟身近鱼龙夜不惊鸣艪空飞孤鴈过渔灯照浦一星明僧舍萧疎竹苇间开轩处处面云山诗家不及禅家乐坐卧湖光百虑闲江里鲈肥味不羶江头酒美滑如泉长桥为席云为幕抵欠洪崖笑拍肩转运少卿生日昔在章帝朝先君为名臣入陪儒林署出拥使者轮忠谟与休烈万世永不冺惜哉未大任天意昌后人公生韫俊徳磊落功絶伦深林有条梅不採自可珍外隅正以方中府粹且仁沛然施之事迅若般之斤自聨金闺彦颉颃三十春牙筹析经费龙节绥逺民朅来天之东威誉薄海垠羣情无遁照衆理日益勤吏径皆敞辟弊根悉锄耘惸惸旧鳏寡今也皆不贫阖部数百城膏泽一以均正月方再浃是日为生申东人竞祝公百福丛于身同宗复荷徳善祷久所陈况公方耆艾百行享明神俾公永且康笔端扶化钧俾公炽而大膝下森华绅近得举芳躅前望伯虎尘先阀期益显蹇品庶可亲上运使陈兵部屈指西州当世英我公杰出久知名自从扬马竒才后又得岷峨灵气清刚者近仁今始见惠而知政古难并胸罗万象纵横有目悦羣情黒白明己借牙筹安右辅尚留金节压东瀛片章持上云霄动一檄飞前草木惊㫁割剧繁如简易碱砭瘦瘠使丰盈此时阜俗资良策匪夕畴庸在老成窃愧衰姿毗太府幸逢雅量庇寒生欲祈隂施増仙算几见蟠桃结子荣奉和司封使君春日囘文之作佳景更同民共乐俊髦皆集盛飞觞花随客醉还成句栁赠人行欲㫁肠斜月上时霞散绮暖风来处寝凝香华年惜过须心惜富贵丛身逼鬓霜次韵司封使君和程给事通波隄上几秋千花接遥山栁接天故里松楸霑雨露神都池苑隔云烟耕桑交劝红尘外罗绮分游画舫边暂歇甘棠随衆望不禁野岸更闻鹃次韵司封使君和陈给事寒食城外感事花如歩障草如茵万景繁华在此句金印谁来夸故里宻章燔了贲慈亲莫看白髪兴千感好共朱轓醉一春俱是诗人兼富贵只疑元白是前身次韵司封使君和程给事胜地寛闲旧卜邻耆年得意辟髙门中吴昼锦如公少好作坊名贲故园次韵司封使君和程给事越来溪三章溪色如蓝照舳舻越王金璧献姑苏馆娃宫里长髙枕不觉行师到国都万骑连云照水犀旌旗倒影蔽长堤谁知数嵗干戈后不是吴溪是越溪忠魂自逐沧波去往恨空随茂苑春若使吴王思后患属镂只合赐䜛人送魏君致逺之吴兴兼寄祝修中庠中今多才灿若荆岫玉琢磨观粹美尤爱魏与祝二子幼相友共学横山麓抱书来泮宫美质异碌碌文辞堪适用光莹轻缣幅前年掇髙选丽赋人争録吴兴太守贤好善下白屋贻书勤聘礼扫榻待英躅伯乐过冀北所顾皆骥騄翩翩告别去舟泛苕溪渌南陔急亲飬聊以奉水菽愧我不能留嗈嗈想鸿鹄良辰振六翮一举耸羣目云汉期髙翔稻粱非所欲吴门比月不雨司封使君深闵而精祈俄有嘉应谨吟成七言二首聊代谒贺贤守忧劳鬓欲霜通宵霡霂满吴疆五湖水阔鱼龙喜九曲尘清桧柏香更入髙乡多䆉稏虽当浅处泛艅艎为霖事业传家世润泽应难限一方一雨欢心几万家预期春稻博流霞低侵沪渎田交岸髙傍支山水满车叶幄漫霑桃李实隄奁暗长芰荷花丰年阖境浑无事闲把诗豪放两衙两宋名贤小集巻六十二两宋名贤小集卷六十三钦定四库全书两宋名贤小集巻六十三宋陈思编元陈世隆补乐圃余稿少章过吴门宠示淳夫子赡唱和并惠山寄少游之什俾余继作輙次二公韵以寄之懐友对华月身如匏系何遥聆金玉音怅望江湖波忧来诵三篇调饥饷嘉禾苏范天下贤閲士嵗月多怜君似兰芷长育瑶山阿良工得寳璧韫椟加琢磨发为惊人语九曲倾洪河蟠蛇寄短章浩荡冩长謌一官得武林万景尽包罗又如弹响泉余韵清且和借湜师韩文其则在伐柯俯视枳棘间翔鸾岂蹉跎圣朝颂声作周雝与商那二公且大用岂得归岷沱仲春上丁知府金部躬率寮寀释奠于先圣既而升公堂命学官讲书窃惟中庸之篇自安定先生尝以是为诲人閲嵗既乆嗣音者稀孤陋无似窃慕前哲其启讲也今龙阁黄公尝临之其终讲也金部使君又临之郡儒在列咸与荣观輙成五言律诗二十韵叙谢天意绍斯文成书在圣孙一篇穷妙理万古诵㣲言美行敷华业精诚固本根并明参日月幽赞极干坤奥义谁钻仰眞儒善讨论披云观泰华行水自崑崙庠序非才处诗书素志敦崇朝羞侍席暇日废窥园辨惑开羣聴潜心到大原意将追往哲学岂为专门盛府连称治耆英继典藩始终临讲席前后枉髙轩全帐罗金鼎盈庭倒玉樽旌旗来有庆衿佩寂无喧士识师资贵民知道义尊僖公史官颂郑校相君存芹藻欢欣意陵阿长育恩中材多杞梓寳器列瑶琨五纪登朝盛羣英着籍繁美哉文正学遗泽洽元元海贾千艘万货集江邉争较锥刀逐利迁生理幸逃鱼腹馁梦魂犹怕驾楼船陆寳山陆家山色隠平芜文彩如虹照碧虚痛尔临刑思鹤唳输他谢病食鲈鱼江浦一川吐纳五湖深海里三山何处寻料得䲭夷从此去古来烟水秪如今知府司封见和喜雨诗次韵陈谢天意分明应鲁雩髙坛晨拜紫袍濡禽窥旧井寒泉长鱼泳新荷涸辙苏敏政有余闲利刃清诗无颣掷灵珠夏畦䝉润秋臯稔颜巷销忧卒嵗娱送荣子杨斋郎茹蔬酌水度清晨自是浮生洁静身好事频过三径晚爱闲惜别五湖春品泉暗识南泠味鍳茗多藏北苑真且着青袍居膝下少年未羡折腰人次韵公权灯花兰膏未耗结花新花自无情喜在人生向轻笼先得地开从细焰别装春飞蛾虽绕光难掩梦蝶初廻色尚匀更待玉堂清夜直赐来莲烛影相邻次韵俞子文南轩雨后农畴巳种圃畦青髙卧丘园自放情客少不嫌三径湿年丰休叹一瓢清残莺喜向风前啭病鹤犹能月下鸣千载令名如有得莫愁轩冕老无成次韵俞子文感事我曽折桂向蟾宫君有文章似彩虹运蹇未酬今日愿笑歌犹得故乡同不才甘作耕巖叟有志宜为结驷翁穷达由来都是梦几人曽是黒头公送知府滕光禄榜登龙虎亚抡魁一纪横飞长宪䑓谟议轩昂开日月辞章雄伟鼔风雷朝端巳庆明良㑹庙论咸推将相才一跌云衢成老大几迁方面笑邅廻致君事业㸔霜鬓经国风猷付玉杯驱弩屡惊园令出引章还喜买臣来展坟乍觉青松长视学追懐绛帐开荣满江山増气象仁霑里闬舞儿鲐齐云晚咏难留白緑野新居欲继裴淮海巨藩虽重寄傅巖须起作盐梅送曹县丞入京忠义家声乆夫君更美才吏民愁既去交友约重来别岫浮云逺征㠶晓月开棣花同郡府眷恋共衔杯次韵司封使君和推官早梅山茶二首嫩跗黏绛蜡轻朶挿珠钿雪里心偏苦花中达最先玉阶香馥郁烟埜蕊聨娟託植虽然别黄金子并圆柏叶元同翠桃颜未比红留芳占春月弄蕋耐秋风自称阶庭玩休烦帘幕笼佳篇补韦白流品重吴中挽邵相母华屋辞荣飬佳城合旧封浮生无定相衆善有余踪家盛金籝在山长玉案重浮图传胜事寳殿壮天峯次韵杨彛甫见成甫装裱旧书之什儒者须㸔万巻书古人精博固难如残编莫惜装池费旧迹堪怜缮冩初轻拨蠧虫文未损平齐缃帙架无虚白头更且穷经艺谁道忘筌便得鱼次韵公权庾中成咏坐局偷闲歩小桥风随秋月过轩萧愁多万斛量难尽饮欠千钟困易销笠泽狂歌方继陆海门髙隠莫如焦昔时委吏犹堪处谁道仓公厌寂寥喜公权仲逢垂访髙轩相约访柴闗潇洒如君会合难雨径偕行穿履湿风亭乆伫袷衣寒百忙好向闲中息万动宜当静处㸔公暇再来应不倦东篱金菊未凋残晓坐朋云斋懐公绍晓来乗兴歩髙冈便就幽斋作醉乡隣寺楼䑓分两面一家池馆得中央南坡嫩橘寒倾日北牖疎筠小帯霜更待怪松擎积雪莫辞访戴举瑶觞咏斋偶书呈子通无隠夙志在萧闲获此遯幽迹乔林无冬春苍霭异晨夕旁窥疑好峰俯瞰惊峭壁浩然溪山兴尽在陶潜宅杖藜行水邉萍际湛空碧良鱼不轻游弱羽犹自惜吟髭不禁霜晓鑑见早白古人巳深叹信是林园客遣累假禅锋陶情任诗格寄声招友人来㸔亭前柏青龙江上偶书两絶呈无逸监潮满沟塍稲满田暑天不雨自丰年海商有货官无扰㳺子争来就一廛巻碇初来海客船脱身鲸浪见吴天千㠶总约秋风至应助闗征额外钱挽张虞卿一卧东吴七十春区区南北笑乡人盛开黉舍招英俊敞辟华堂待缙绅婉婉重孙胜彩服煌煌两壻拥朱轮铭旌巳去空回首通德门前旧是邻梅评事擕诗过访欲求属和因次其韵筑室寻幽处惟求水竹邻心安何必贵累少莫如贫石里求竒古花中悟道新不须多辙迹猿鹤自为賔次韵苏文饶见贻之什闲钓松陵閲嵗多家林终日对烟萝茹芝深隠惭商皓献璧求知笑卞和静送征鸿云外翼冷㸔老桂月中柯洛阳年少材惊俗车马犹从陋巷过次韵枢言龙图得请洞霄之作二首世间如幻此生浮宁典仙祠不典州决胜金城勲烈茂宣风玉垒治声优逺移遁迹无嘶马旧得调元问喘牛耆俊如公宜大用行闻召节越兰舟平生气节薄青云不任机心只任真金为散多虚越槖衣从洗浄逺京尘吟随野鹤沧洲晚醉赏莺花茂苑春仰止髙山同里闬扫门羞未效前人次韵公绍贺崇静之赐金紫二首北窗二纪傲羲皇节比渊明事更光共喜遐龄垂紫绶莫嫌勐退弃铜章文房句就心常佚药鼎功成夀转长七品官阶三品服满斟醁醑醉春阳乆脱朝衣袭野裳亲逢盛旦日重光耕田凿井尧民事垂组懐黄汉服章诸老相欢陶圣治两宫遥祝与天长谪仙才调今谁是首解金龟燕夕阳次韵徐中散丙寅三月见访之什数年解绶隠林扉乗兴频来访习池老似乐天兼少病官如叔夜又能诗身闲幸与耆英接学浅虚䝉国士知白雪佳章难复继策驽追骥自嫌疲祖母生日挺生贤德对耆英嵗物皆新淑气清年至八旬人巳少子为四品世称荣紫泥屡捧门多庆华髪虽凋体益轻欲比遐龄何所似蟠桃结实老仙京奉送中散使君提举崇禧观方面威名乆朝端闻望隆需章祈玉陛寳诏与琳宫睿奖均劳逸髙情保始终他年黄髪老清世紫芝翁迹放风波外心安梦幻中身轻随夀鹤目极送㝠鸿祖帐羣公集啼婴万俗同何縁留召父无路达尧聪夸里金龟重荣光宻印崇髙堂罗爼豆幽径刬嵩蓬趂健歌归去因闲味道沖谢庭长有庆越槖任令空醉帽欹华月吟髭动好风翠虬乔木老锦帐海棠红平昔髙轩过深嗟陋巷穷嘘枯言不絶推毂赐尝䝉载酒要彭泽名卿表郑公量材如㫁木荷德重维崧耆俊方图任明廷正纳忠剧藩如择将犹恐起宗工咏斋三絶泰伯祠邉旧圃开半栽蔬果半池䑓闲门不放红尘入门里清流自在来尘冠寂寞更休弹车辙荒芜昼掩闗一片清晖长在眼多情惟有四飞山非山非寺且优游尚有尘縁未自由巖下结庐应更好石门西去近松楸次韵李子功留别之作采兰无复飬婴此终天悲家空弱妹长恐失桃夭时翠蔓倚长松之子得所随衔杯欵相待掺袂伤暂离洞庭春风髙杨桞渌江湄柴门归独掩桂楫暮何之眷眷厚有余佳什犹见贻散帙渴精论言诗伫良规惜哉片㠶去快若驷马驰东臯多乐事归计勿迟迟次韵司封使君和练推官再咏山茶珍木何年种繁花满旧枝开从残雪里盛过牡丹时对日心全展凌风干不欹药阶如赋咏欠此尚相思次韵练定公权垂访乐圃之什隠圃甚萧条驱车岂惮劳境从前代胜冈对逺山髙林晓猿抽臂池秋鹤浴毛兴来频就醉竒句仆离骚判府曹宣徽生日二首星杓指未月増弦神选良时恊半千恭俭动増长乐意洁清能绍兾王贤缓垂相印淹公论坚请州符避剧权四十拥旄非不贵更㸔黄发珥貂蝉盛世髙门福两全星辰粹气萃为贤钓璜韬略传三世斋钺风稜积十年隂德在人宜夀考清才脱畧恐神仙寒儒欲继崧髙颂不独生申但美宣郡牧李侍郎生日二首柱史仙翁旧柏枝生贤左右太平基居留成就昭陵后赐诰从容故里时筹策乆为当世重勲劳方受两宫知欲祈天赐公眉夀更过芳莲叶上龟当年弧矢设门䦨英气钟于曲阜间名覆金瓯新品地香盘宻印旧家山腰边龟纽光华动膝下龙驹礼法闲五福俱全难企及流霞为夀日开颜贺林承务还吴门朱颜充赋早苍鬓拜恩归烟水鹡鸰聚霜穹鸿鴈飞传经金耻富下笔玉藏辉贵任毋嫌晚天门受赐衣谢虎丘祖印相访支岭髙风逺杼山佳句稀云巗有开士诗理到精㣲不知蓬戸隘未勌金镮飞忘形任谭笑敷衽评是非近师宣城老逺慕苏州韦我亦有吟癖古人思与归愿闻碧云篇所得如珠玑渔樵未晚出乗兴叩禅扉谒郭道冲唐师德登䑓偶作冲寒歩郊原烟水照林薄云余山色佳浦溆潮未落静可钓纶垂清欲尘缨濯相逢两俊友辞义富金雘擕手登髙䑓谈笑有真乐寸眸周逺近幽思胜寥廓逝将飞片㠶直到洞庭脚絷维阻并游搔首向城郭挽林少卿夀考安荣遇圣朝早成门戸自勤劳闺中莱妇皆华发膝下荀龙尽綵袍堂有金籝身更约案披玉简道尤髙人间厚福终归尽涨海难停一夜涛归隠桥新成偶题三絶句书呈同志幽居处处映烟萝归隠桥边月色多蟾桂有情怜病叟清光终夕照酣歌挂却簪缨里幅巾清流遶合㫁红尘小桥何用通来往犹为凝冬病渉人逢人尚説开松径送客应休过笔溪林下有谁频肯顾春深好听子规啼闰月丙子判府相公被制命升使弼越六月癸夘公诞生之辰谨斋洁为诗二章拜献左右虽辞句芜陋不足奉扬盛德姑以述惓惓之诚武德隂功积在民既生太姒复生申手提将钺虽三世身到台衡始二人膝下龙驹环夀斚日边奉使捧恩纶沙堤筑就朱衣引富有青春尚四旬宣制初闻下玉墀又逢盛事恊熊罴青霄灵昴凝祥乆紫府蟠桃结实竒飬志増添龟鹤算避权辞逊鳯凰池从今若校中书考屈指当如郭子仪元厚之少保生日四纪勲劳动冕旒倦趋黄阁傍沧洲名如白傅身尤贵才继㣲之德并优千载神龟巢叶穏九霄老鳯帯雏游蓬来水浅公犹健辉照东南对斗牛寄和晏守二年懐郡印八度到柴扉曾未陪珠履频烦友布衣水边孤鹤睡天际片云归拜德知何日烟霞恋翠㣲春秋终讲伏䝉知府谏议临视学舍燕劳诸生谨成小诗叙谢泰山先生乆㝠㝠世把春秋束髙阁腐儒隠居三十年独玩遗经思笔削滥叨师席媿匪才曰演㣲言更嵗籥欲遵广路视堂奥誓辟浮云窥碧落兹辰讲解告终篇敢屈邦君亲视学邦君旧是补衮才忠论嘉谟动宸幄宻为福泽徧寰瀛暂得麾符出京洛爱民如子不忍伤政用中和屏威虐深惟教本在庠序力助儒风止奸恶羣材倘得就长育百堵何为惮兴作耽耽黉舍尽脩严翼翼公堂骤清廓已欣华构将落成肯枉双旌率寮幕清晨初谒二公祠重道严师致恭恪更忘烦暑临讲席自降威容聴扬搉羜肥酒酾宴诸生金印煌煌对襃博传闻长㓜相告语争诵诗书亲教约欢声四出屏隂沴云雾俄收日华烁文翁化蜀士皆成鲁矦修泮民思乐自慙传道竟何补禄食充饥免藜藿幸逢贤守喜承流喜与吴人醉优渥和公权秋暑奉懐谁谓云中句能移江上峯清飇随玉楮爽气袭尘容剧暑婴多病嘉招恨未从眷言相与意深荷故情浓乡校叨㣲禄家邻傍旧峯散人那适用逋客拙为容良友幸不弃华轩时肯从蚤秋须命驾荷叶露华浓华亭吴江道中偶作十絶人闻出鹤只云间相合仙经得亦难尘外应多随逸客未教流俗等闲㸔舟去舟来閲古今梦中忧乐累人深慿将一匊松江水未洗尘缨且洗心白日归来皆有意平生事了最为难可怜万顷烟波色只属天随醉眼㸔千古䲭夷节独髙脱遗富贵一鸿毛馆娃宫女曾亡国岂独相擕泛海涛妖华倾国岂无情忍复颦眉见越兵若使将军犹好色安能三徙更成名贤哲多为贵势拘人人空道爱江湖谁将五鼎盈前食肯换秋风一箸鲈烟暝重湖日欲明轻篷遥递浦前声良鱼好入深渊去不为鸣榔取次惊川上飞桥处处横几回经此閲平生碧芦萧瑟风前韵一似家林散雪声吹散青云见好峯家林祗在此山东寄声猿鹤休悲怨蕙帐今宵遂不空独当家责性难堪五女同孤巳嫁三更待人间了尘事别寻云外结茅菴挽黄朝散二首持心平厚胜浇浮仕路徊翔四十秋政事毎于谈笑办交亲多向急难收命由真宰随穷达身在劳生任去留旧治昔年应画像龎眉闻讣泪先流江湖尝佩左符归一卧漳濵素愿违平日华旌过里巷此时丹旐下巖扉羣峯拱揖开新穴万木森罗长旧围伫㸔于门驱驷马想应丘陇亦光辉答人见庆除博士幅巾短褐对江云闲把羣经自讨论鲁泮未能开后学虞庠岂称讲㣲言羸驹乆絶腾骧望病木犹霑化育恩蒋径虽荒陶菊在徘徊惟恐去吴门元少保生日二首孟夏尧蓂六叶残来从仙府瑞人寰几年彩鳯池中浴此日神龟叶上闲七老相懽非将相二疏髙宴欠湖山羡公退自台衡地长在烟霞缥缈间体貎方隆避政枢归来衮绣耀东吴骑鲸才格从天禀化鹤风姿与衆殊经国文章萦睿想济民德泽感神扶堂边三夀髙千丈依旧扁舟泛五湖程给事新第朱门不鎻走朱轮东省仙材昼锦人石上云卿林屋晓花头露重洛阳春谢公战罢乌巾静裴令吟髙緑野新他日南园真可乞满池烟水正相邻光禄生日卿士方森棘侯邦屡建旂才锋周物理智烛见神机夀逺眉毫秀身康鬓雪稀翠筠髙挺节古柏暗増围云陛朝升对铜符夕佩归灌苖潜致茂针瘼坐令肥召杜名方重松乔志所希非才学诗礼多幸奉庭闱叶载神龟穏雏随彩鳯飞晨昏趋膝下永着老莱衣判府蒲左丞宠赠佳篇谨次韵髙文大册耀天衢新句锵金掷隠居廊庙方将归辅弼江湖犹复念耕渔百城草木知威望一代贤能入荐书近日东南多节士既旌吴子又褒徐次韵公权喜太守再留不为机巧不求新坦坦襟懐任道真揭节二方隂布德兮符千里别生春儿童共喜重迎伋父老相懽许借恂池阁逍遥无一事清风挹座转江苹近承南康朝请使君宠访林圃小酌至夜公权特惠篇什次韵栝柏森森覆小䑓凌风采菊共衘杯东篱寂寞陶翁醉连骑缤纷卫相来放浪五湖慙钓客均调玉烛仰璇魁秋河夜半檐前转谁泛仙槎去复廽奉陪太守及诸公游虎丘何必㐮阳孟浩然苦吟自可继前贤虎丘合去十二度熊轼再游三百年云阁为君追旧额霓裳从古播朱弦此行不减唐人乐畅饮惟无八酒仙光禄生日舜廷新遣牧汉寺旧名卿致主丹心在忧民素发生鹫峰仙桂老猿涧古松清金简传真理期頥体更轻次韵司封使君和练推官春望目极江湖近心存象魏遥未调金鼎餗新泛玉觞椒赋为慿栏得忧从散帙消髙才方谢守轻举羡王乔桃结千年蕊松抽百尺条天涯舟一叶风送逸渔樵求笻杖霜筠来自蜀山遥天骨轻清素节髙我若得之如佩玉君应辍此似秋毫求虎丘竹劲节难同衆草㸔深根更入白云蟠园庐种此多余地为向西南斸数竿两宋名贤小集巻六十三两宋名贤小集卷六十四钦定四库全书两宋名贤小集巻六十四宋陈思编元陈世隆补公非集刘攽字贡父与兄敞同举庆厯六年进士歴祕书少监出知蔡州召拜中书舍人卒弟子私谥曰公非先生有集春草春草绵绵不可名水邉原上乱抽荣似嫌车马繁华处才入城门不见生今古路出门道路多纵横不可测我今欲逺行须问曾行客徐徐问路人借问青松侧客曰今何徃荅之逰京国客乃指要路而言行有益古路虽大道不如今路直但行今人路犹如假羽翼彼客别我去独自踌躇立为见今古路信乃无苦忒今路足轮蹄古路多荆棘欲行今人路恐背古人迹欲行古人路今人笑迂僻又拟不出门奈何饥寒逼哀哀此时路悠悠苍天色不避今人嫌路须行古陌古陌虽然逺且保无蹶失勉哉自勉哉前去难为适不获见杨朱万古凝愁魄上书行仕不至二千石贾不至五百万此事夸者忧而非志士叹君不见下邳少年受书起幄中运筹制千里功成不受二万戸拂衣归从赤松子君不见计倪半策诛强吴鸱夷扁舟逰五湖三致千金不自擅至今籍籍宗陶朱大贤富贵不为己心事邈与常人殊逢时致身如反手云蒸龙变无时无君勿忧上书献赋称贤豪刺绣倚市相矜髙丈夫昔曾笑徒劳啇贾旦旦争锥刀絶句青苔满地初晴后緑树无人昼梦余惟有南风旧相识径开门戸又翻书芍药跗萼晴相照芳香暖竞飘波翻蜀地锦霞萃赤城标萱花种萱不种兰自谓忧可忘緑叶何萋萋春愁更茫茫葵花白露清风吹八月紫兰红药共凄凉黄花冷淡无人㸔独自倾心向太阳鳯仙手植中庭地分破紫兰畹緑叶纷映堦红芳烂盈眼辉辉丹穴禽矫矫翅翎展逐伯强词寳元二年余羇旅淮南医来言曰今兹嵗多疾疫余因作文以逐伯强伯强厉也能为疫者故逐之皇皇上天兮浩浩后土厥生孔繁兮其施甚溥陶陶仲夏兮草木蕃庑鸟兽孳息兮我民乐胥我民孔灵兮上帝是仁天子圣兮百工日新上无粃政兮下无悖人邻里具集兮乐哉欣欣伯强何为兮孰畀以政反世五福兮持极其令我民不怡兮既爽其盛白黒眩瞀兮孰察其正为夀反天兮谓康反病仁义无益兮苟且为幸嗟尔伯强兮其独何心絶世和气兮俾民不任上天孔仁兮大德曰生天不可长㒺兮民不可乆侵天诛诚加兮安所避雷公驱兮风伯逝嗟尔伯强兮何所诣南有蛮兮为㓂为逋西羌戎兮恃艰自虞天子孔仁兮靡焉毕屠伯强往兮代天伐诛嗟中国兮不可久留子不去兮颠倒思予五色菊屡闻白雪题诗句饱见黄花泛酒杯岂是一枝能五色相随次第雪中开咏荼䕷二首明红暗紫竞芳菲送尽东风不自知占得余香慰愁眼百芳无得似荼䕷琼林殿侧玉钓栏雪覆新花四月寒宻影酡容千客坐柔条何处万龙蟠桃花小楼西望那人家出屋香梢几树花只恐东风能作恶乱红如雨堕窗纱松一株青玉立千叶緑云委亭亭五丈余髙意犹未已山僧年九十清净老不死自云手种时一粒青桐子咏史自古边功縁底事多因嬖倖欲封侯不如直与黄金印惜取沙场万髑髅送刘长官桂州府掌机宜桂林风物旧宜人雪片梅花五岭春心喜大江流瘴雾眼㸔南极异星辰军中羽檄时无警徼外明珠日献珍酒量问君能几许越猿蛮鸟易伤神送润州裴如晦桞隂深碧黄鹂语川水平堤鸥鸟舞送君临流眼蹔明爱此虚凉少尘土何况连樯一月行吴山楚水相逢迎稲花吹雨香不絶芦叶揺风声正清北固楼䑓似图画广陵欲渡闻潮生缥壶盈前京口酒红斾相随北府兵少年投䇿当为乐晚嵗甘棠空涕零望君鸿飞不可攀白头方出玉门闗独向天涯共明月犹应梦里借千山题馆中壁璧门金阙倚天开五见宫花落井槐明日扁舟沧海去却从云气望蓬莱两宋名贤小集巻六十四两宋名贤小集卷六十五钦定四库全书两宋名贤小集巻六十五宋陈思编元陈世隆补齐州吟稿曾巩字子固建昌南丰人易占长子嘉祐二年进士调太平州司法参军召为集贤校理出知福明等州神宗朝加史馆修撰中书舍人卒有元丰类稾续稾外集西湖二十二日平生拙人事出走临东藩纷此地狱地欣乗刀笔间漾舟明湖上清镜照衰颜春风随吾来扫尽氷雪顽花开满北渚水緑到南山鱼鸟自翔泳白云时往还吾亦乐吾乐放懐天地间顾视彼夸者锱铢何足言百花堤如玉水中沙谁为北湖路乆翳荒草根未承青霞歩我为发其枉脩营极幽趣发直而砥平骅骝可驰骛周以百花林繁香泫清露间以緑杨隂芳风转朝暮飞梁悬太虚峣榭蹑烟雾直通髙城颠海岱归指顾为州乏长材幸嵗足秔稌与衆饱而嬉陶然无外慕寄子进弟忆子去家日南风始吹衣今来日未几蝇蚊已羣飞思子兼昼夜何啻如渴饥喜闻逺客至手自排荆扉客送书一纸翰墨子所挥上言山居恶梦寐接庭闱次言服畎畆禾黍膴已肥其余业文字颇测隠与㣲题诗在纸尾语老意不非我喜何所似大似客得归我与子事亲未饱藿与薇常苦去左右辛勤治鞍鞿子当何时反我眼日已睎应须毕秋刈相见慰依依蔡州蔡州昔人居遗堵不可寻青石乆埋没荒烟起空林昔人依刘表意气传至今广路竞朱毂深藏閟黄金构难琦琮间咎责积已深终贻覆宗累苟得非所钦为恶理当尔足惩夸者心鹊山一峯孤起势崔嵬秀色挼蓝入酒杯灵药已从清露得平湖长泛宿云囘翰林明月舟中过司马虚亭竹外开我亦退公思蜡屐会㸔归路送人来鹊山亭大亭孤起压城顚屋角峩峩挿紫烟泺水飞绡来野岸鹊山浮黛入晴天少陵骚雅今谁和东海风流世漫传太守自吟还自笑归时乗月尚留连环波亭水心还有拂云堆日日应须把酒杯杨栁巧含烟景合芙蓉争帯露华开城头山色相围出檐底波声四面来谁信瀛洲未归去两州俱得小蓬莱芍药㕔小碧阑干四月天露红烟紫不胜妍肻为云住阳䑓女恐逐风飞石室仙洧外送归情放荡省中番直势拘挛何如萧洒山城守浅酌清吟济水邉水香亭临池飞构欝岧荛櫺槛无风影自揺羣玉过林抽翠竹双虹垂岸跨平桥烦依美藻鱼争饵清见寒沙水满桡莫问荷花开几曲但知行处异香飘静化堂修檐䡾䡾背城隂行尽松篁一径深好鸟自飞还自下白云无事亦无心客来但饮平阳酒衙退当擕靖节琴世路人情方扰扰一游须抵万黄金仁风㕔凛凛风生寄此堂尘埃消尽兴何长朱絃鼓舞逢千载白羽吹扬慰一方已散浮云沧海上更飞灵雨泰山旁谁知万物心焦日独对松筠四座凉雾凇园林初日静无风雾凇花开处处同记得集英深殿里舞人齐挿玉笼𩮰百花䑓烟波与客同尊酒风月全家上采舟莫问䑓前花逺近试㸔何似武陵逰西楼海浪如云去却囬北风吹起数声雷朱楼四面钩疎箔卧㸔千山急雨来鹤林寺昔人春尽强登山只肻逢僧半日闲何似一樽乗兴去醉中骑马月中还鲍山云中一㸃鲍山青东望能令两眼明若道人心是矛㦸山中那得叔牙城亲旧书报京师盛闻治声自知孤宦无材术谁道京师有政声黙坐海邉何计是白头亲在鳯凰城芙蓉桥雁翅横连杜若洲碧阑干影在中流蓬莱日日逰人到谁道仙风解引舟凝香斋毎觉西斋景最幽不知官是古诸矦一尊风月身无事千里耕桑嵗有秋云水醒心鸣好鸟玉沙清耳潄寒流沈烟细细临黄卷疑在香炉最上头北渚亭四楹虚彻地无邻㫁送孤髙与使君午夜坐临沧海日半天唫㸔泰山云青徐气接川原秀常碣风连草木薫莫笑一尊留恋乆下阶尘土便纷纷閲武堂五朝坏冶归皇极万里车书共太平胡马不闚光禄塞汉家常𨽻羽林兵栁间自诧投壶乐桑下方安佩犊行髙枕四封无一事腐儒何幸偶专城閲武堂下新渠方渠新凿北林开流水遥经画阁来洗耳厌闻夸势利濯缨羞去傍尘埃不忧待月供诗笔已欲㸔花泛酒杯却忆虎溪桥上过夜凉临砌尚徘徊舜泉山麓旧耕迷故垄井干余汲见飞泉清涵广陌能成雨冷浸平湖别有天南狩一时成往事重华千古似当年更应此水无休歇余泽人间世世传趵突泉一𣲖遥从玉水分暗来多洒歴山尘滋荣冬茹温常早润泽春茶味更真已觉路旁行似鑑最怜沙际涌如轮曽城齐鲁封疆㑹况託娥英诧世人金丝泉玉甃常浮灏气鲜金丝不定路南泉云依美藻争成缕月照灵漪巧上弦已绕渚花红灼灼更萦沙竹翠涓涓无风到底尘埃尽界破氷霜一尺天北池小㑹笑语从容酒漫廵笙歌随赏北池春波间镂槛花迷眼沙际朱桥桞拂人金缕暗移泉澑急银黄相合鸟声新幸时无事须行乐物外干坤一㸃尘岘山亭置酒石磴萦回入杳冥筠松髙下簇虚亭春归野路梅初白雪尽沙田麦正青马窟飞云临画栋风林斜日照疎櫺长年酒量殊山简却上篮舆恨独醒北渚亭雨中振衣已出尘土外卷箔更当风雨间泉声渐落石沟涧云气迥出金舆山寒沙漠漠鸟飞去野路悠悠人自还耕桑千里正无事况有樽酒聊开颜到郡一年薄材何幸拥朱轩窃食东封已一年陇上雨余㸔麦秀桑间日永问蚕眠官名虽冗身无累心事长闲地自偏秪恐再朞官满去每来湖岸合留连冬夜即事印奁封罢阁铃闲喜有秋毫免素餐市粟易求仓廪实邑尨无警闾阎安香清一榻氍毹暖月淡千门雾凇寒闻说丰年从此始更回笼烛卷帘㸔郡楼满眼青山更上楼偶擕闲客此闲逰飞花不尽随风起野水无邉帯雨流懐旧有情惟社燕㤀机相得更沙鸥黄金驷马皆尘土莫靳当欢酒百瓯郡斋即事二首画㦸森门宠误䝉从来田舍一衰翁囷仓穣穣逢康嵗闾里恂恂有古风瞷氏宿奸投海外伏生新学始山东依然自昔兴王地长在南阳佳气中满轩山色长浮黛绕舍泉声不受尘四境帯牛无事日两衙封印自由身白羊酒熟初㸔雪黄杏花开欲探春总是济南为郡乐更将诗兴属何人早起赴行香枕前聴尽小梅花起见中庭月未斜㣲破宿云犹渡雁欲深烟桞已藏鸦井轳声急催寒玉笼烛光繁秉绛纱行到市桥人语宻马头依约对朝霞戱书集贤自笑文章少为郡谁言乐事多报答书题亲笔砚逢迎使客乐笙歌一心了了无人语两鬓萧萧奈老何还有不随流俗处秋毫无累损天和西湖二首左符千里走东方喜有西湖六月凉塞上马归终反复泰山鸱饱正飞扬懒宜鱼鸟心常静老觉诗书味更长伫到平桥初见日满川风露紫荷香湖面平随苇岸长碧天垂影入清光一川雨露荷花晓六月蓬瀛燕坐凉沧海桴浮成旷荡明河槎上更微茫何须辛苦求人外自有仙乡在水乡西湖纳凉问吾何处避炎蒸十顷西湖照眼明鱼戯一篙新浪满鸟啼千歩緑隂成虹腰隠隠松桥出鹢首峩峩画舫行最喜晚凉风月好紫荷香里聴泉声游东山示客虞寄庵余藓径通满山䑓殿出青红难逢堆案文书少偶见凭栏笑语同梅粉巧含溪上雪桞黄㣲破日邉风从今凖拟频行乐且伴罇前白髪翁离齐州后五首云㠶十幅顺风行卧聴随船白浪声好在西湖波上月酒醒还对纸窓明画船终日扒沙棹已去齐州一月程千里相随是明月水西亭上一般行文犀剡剡穿林笋翠靥田田出水荷正是西亭销暑日却将离恨寄烟波将家须向习池游难放西湖十顷秋从此七桥风与月梦魂长到木兰舟荷气夜凉生枕席水声秋醉入帘帷一㠶千里空囬首寂寞船窗秪自知寄齐州同官西湖一曲舞霓裳劝客花前白玉觞谁对七桥今夜月有情千里不相㤀两宋名贤小集巻六十五两宋名贤小集卷六十六钦定四库全书两宋名贤小集巻六十六宋陈思编元陈世隆补映雪斋集孙抗字和叔黟人少孤力学寄食浮屠山中步行偕书数百里升楼诵之而去其阶数年遂博极羣书为文操笔数百千言始同学究出身歴官后登进士甲科知浔州改作庙学召吏民子弟秀者亲据案讲说文艺未几旁州土皆来学擢监察御史言事不顾利害子适邈廸适遇适从王荆公㳺年十四论议着书已惊人登第后终永州军事推官邈尝为县令荆公亦称其好学能文自廸以下及孙畧皆登进士第北牖洞旧驻东方骑因题北牖名来须风作御去认斗为城日气晚方到云収寒易生予心匪㳺衍拱北振华缨白雀洞禽贵羽毛洁地怜岩壑幽名非华隂冻景似秀林秋不覩音尘继空惊嵗月遒何如颍川鳯千古冠缇油南华洞峭径入苍烟他山尽一拳上盘朱鸟翼中寓漆园仙清可擕壶赏凉堪拂石眠九疑生接境曽此按薫絃朝阳洞险絶信天开春萝䕃古苔不愁云影闭先得日光来片石充棊局凉坡递酒杯东风偏着意草木烂成堆嘉莲洞地应连海眼终古蓄寒泉四列青苍壁双开菡蓞莲已嗟真赏去犹讶昔香传未媿东林下霜葩社衆贤夕阳洞尘寰虽未逺颢气觉偏滋日落鸟归去秋髙风劲时吟余下天籁坐乆凛氷肌信是栖幽境凉蟾照履綦栖霞洞寛踰城阙峻瑶魁万壑吟风四壁苔不独云霞可招隠溪流长送落花来两宋名贤小集巻六十六两宋名贤小集卷六十七钦定四库全书两宋名贤小集巻六十七宋陈思编元陈世隆补景迂小集晁说之字以道济州鉅野人端彦之子自号景迂生元丰五年进士苏轼以着述科荐元符末与崔鸥同书邪籍靖康初召为着作郎试中书舍人兼东宫詹事建炎初终徽猷阁待制有景迂生集覧古遥岑不娱人苍莽颇愁絶东南有㫁梁水寒不可涉西闉不欲徃旦暮畏喋䙝归来坐北堂悠然理书䇿之人阿堵中虽死情不隔周公徂东山仲尼陈蔡厄大儒且不遇小子何足责时命姑置之何为常促廹谢沈次律水枕沈侯笔力鼎可扛左手截取吴松江折流来此一尺枕指麾巨鳄回涛泷平生性不好长物举以遗我嗟无双唿儿快取蕲笛簟扫除尘榻移当窗随眠置我丘壑里始信孙郎眞枕水我生不出长安城四十二年尘涴耳领君此枕何潇然睡起醒心如一洗题六一东坡像二首座右铭何有丹青得若人东坡禅客衲六一醉翁巾先后文章伯安危社稷臣庙堂思颍日海峤梦钧辰眉山凝间气渤海识兹人一代执鞭士千秋折角巾髙趋周室辅平处汉廷臣白首齐明易鸿钧异抚辰参差非所契濶自如神不念乞灵者翩然驾白麟和新乡二十一弟华严水亭二首渚蒲淅淅风犹急岸栁纎纎雨尚余栖鹭宿鸥浑去尽泝溪还有两三鱼荷盖㸃溪三数叶藤稍遶树几千层投闲更与高人约重抱琴来听广陵和圆机题草虫怒劔无烦起逐蝇从教小物此凭陵礼加蛙臂何时用书到蚕头几日能半是苔邉徒有感全收芋处肯生憎如椽大笔么么落愤懑令人终拂膺次韵王立之雪中以酒见饷同云惨惨驱朝暄龙沙一雪人相怜寒猿哀啸失山木饥鹤仰唳空无天当年补天眞戯尔不知修月何时已坐烦耆旧说辛卯至遣儿童忧甲子城中米价贵如玉举家倒廪无斗粟千金狐裘岂易得百结鹑衣不堪鬻我生但识茅与菅何曾过眼逢瑶璠展君新诗问所似欲辩不敢非忘言开壶酌酒浇我胸酒酣起舞颜为红㑹见东风扫氷雪江梅塞桞烦春工题两马图前马去骎骎年少意有余后马追驰骤喘杀肥髯奴邉鸾雉骇雉丹青人姓邉无花无石自瞿然已能倚壁音声絶何用蹲飞欲上天自和因思国史燕穆之传称其知明州革轻悍鬪争之俗及今海潮图作燕公未肯祖虚无悍俗归仁举国书莫道邦人都背德壁间犹有海潮图曹仁熈画水壁夫子在川上悠然叹所逝见逝不见水身与水不二天维及地轴去矣不可制日月徒劳劳出入丈尺地莫言此身㣲九围待经济或指波涛观姑在蹄涔内后人不及门有口安足议妙得䝉庄周动与吕梁㑹肇公识前波不共后波系龎公桥柱流奔湍是谁事孰夸观涛者八月吴侬戯瞪目不敢瞬睫转蛟鼍噬多谢曹仁熈笔端落妙意欲採甓社珠于此观灿翠次韵送画山水扇与张次应五日十日岂为工万壑千巖自絶踪在握已能霄汉上更须羣玉占前峰题蜀道图山钩树白何年嵗流瀑可聴下无地行人愁絶却无愁始信宜歌蜀道易次二十一兄九日韵清秋九日至晚菊两三开愁把他乡酒思登故国台赐懐朝士宠诗想从臣才向晚能无泪飘飘鴈影来懐济北弟姪久客思吾子生涯滞故乡独擕髙士传翻忆紫香囊合榻言犹在同堂乐未央翩翩春草梦随意遶池塘桃花渡今朝旅恨到何处轩窗直到桃花渡桃花渡上风吹雨道人芒屩谁来去鄞江终日一杯终日醉看潮初上看潮回自疑前世陶贞白乗兴闲游鄮县来超然亭少年曾识京华乐老得江山懐抱开风月不谈辜此夕恨随潮去与潮回又秋色日骎骎江亭敞夕隂残霞沉浦口新月出波心题明皇打毬图阊阖千门万戸开三郎沉醉打毬回九龄已老韩休死无复明朝谏疏来题明发所画访戴图渠自有诗扁舟雪夜兴千载风流存诗画能幽絶不似诸王孙兴多却易尽一世复何待伧父莫骂予犹且不见戴题景升太尉画孙登像契濶王孙魂梦劳京华一日重游遨图书不惜黄金费歌舞何妨琼珮髙月到南楼卧吹笛花残曲几醉挥毫如何爱着须臾懒不使苏门对楚骚题陆大夫画逸少逺游道林㑹稽内史勤笔墨逺游中坐无一物何事支公爱神骏团揭鼻齿映顶足拄杖圆笠如意负蓬髪着巾俱肃肃相向忘年在何许望断髙山空翠麓再题王许支图海岳登临许逺游上乗云气下扁舟可怜毕竟不闻道妙翰神骓却得留右军愤世犹懐古何事一朝得支许马足不动羣奴痴感深絶俗俱无语谢藴文承议阳关图邂逅故人逃难处王孙气象独昇平诗吟摩诘如无味画到阳关别有情题大年关路逢僧图关深羇思满风断緑隂单一遇空门侣那知行路难予以四韵记陆大夫三髙图自谓能省句矣复作絶句増画笔之妙马解䭾经度碧空便令王许伴支公山童野仆立如石忘却侬曽在㑹中两宋名贤小集巻六十七两宋名贤小集卷六十八钦定四库全书两宋名贤小集巻六十八宋陈思编元陈世隆补五桃轩集夏倪字均父蕲州人英公之孙宣和中自府曹左官祈阳监酒有逺游堂集题宗室永年画犬图公子朝囬玉宸里戯弄丹青歌扇底兴来貎冩到浓氂拳尾如摇欲投胔丰颅阔腋伟骨相纵逸未饶卢鹊驶庭除夜闲春尚寒屈藏短喙眠朝暾其一狺狺口若吠欲前却立客在门俗言犬马最难画衆所共识谁面谩非如鬼物隠幽𦕈反覆丑好悬毫端纷纷衆史坐叹息笔仗突兀不可扳乃知心匠本神授以心运手不作难我家败屋依破垣偷儿踏瓦惊夜眠四壁虽如长卿第旧物犹存子敬氊就君乞取挂墻壁端能警我窥窬客跋聚蚁图纷然虫臂蚁争环付与髙人一解颜不待南柯婚宦毕始知身寄大槐间和王子飞题李伯时画列子御风图道师形气合于无八极超摇得自如知我御风风御我长袪猎猎自乗虚次韵题归去来图堦亭午景负槐隂空斋初罢戯五禽沔州太守致音问启读乃有归来吟先生抱道肯乞怜凛凛有面方如田何能为此五斗粟折腰乡里小儿前顾视铜章等涕吐赋归唾词如涌泉龙眠居士叹豪逸想像明窗戯拈笔翕忽英姿来笔下如恐超起将羽化吁嗟能事讵可畴一见公诗如见画惜哉道逺莫可致强欲赓酬抽鄙思韵絶难追神易倦使我空然汗颜面他日从公㑹借观锦囊捧出春笋寒次韵汉阳蔡守题阳关图君不见季子敝尽黒貂裘一生车辙环九州使之负郭有二顷未必肯相六国侯此郎亦复何为者浪自出入不肯休东风夹道罗供帐倚马欲行那得上緑尊翠勺浩纵横四坐哀歌互酬倡隂云漠漠天四垂行子多着短后衣金羁滴沥鸣翠弭负屩蹶倒从卢儿渔舟微茫出浦溆逺山无数迎修眉倾曦䭾醉出关去纵有离愁渠得知长安春色浓如酒乃向斯时别亲友可怜儿女浪苦辛奔走功名逮华首浊醪百榼胸崔嵬暮色惨惨羇鸿哀羊肠鸟道天尺五尔独胡为来此哉水有蛟龙狞口眼陆有兕虎潜岩隈嗟尔游子不顾返冨贵有时终自来两宋名贤小集巻六十八两宋名贤小集卷六十九钦定四库全书两宋名贤小集巻六十九宋陈思编元陈世隆补杜祁公摭稿杜衍字世昌山隂人登进士甲科歴官至集贤殿大学士兼枢宻使进太子太师封祁国公卒年八十赠司徒谥正献咏莲凿破苍苔涨作池芰荷分得緑参差晓开一朶烟波上似画眞妃出浴时雨中荷花翠盖佳人临水立檀粉不匀香汗湿一阵风来碧浪翻珍珠零落难收拾睢阳五老图五人四百有余嵗俱称分曹与挂冠天地至仁难补报林泉幽致许盘桓花朝月夕随时乐雪鬓霜髯满座寒若也睢阳为故事何妨列向画图看附诸老诗王涣分曹归政养耆年李下何由更整冠贤相赋诗同笑傲圣君优诏许盘桓龎眉老叟俱称寿凌雪乔松岂畏寒屈指五人齐五福乡人须作二䟽看毕世昌菲才最忝窃高年分务由来近挂冠敢造鉅贤论轨躅幸依都府得盘桓篇章奉和慙风雅眷待优隆荷嵗寒傥许衰颜参盛列愿凭绘事永传看朱贯各还朝政遇尧年鹤髪俱宜顶道冠乍到林泉能放旷全抛簪绂尚盘桓君恩至重如天覆相座时亲畏地寒九老且无元老贵莫将西洛一般看冯平诏恩分务许幽闲肯借留都獬豸冠名宦倘来空扰攘丘园归去好盘桓醉游春圃烟霞煖吟聴秋潭水石寒退傅况兼为隐伴红尘那复举头看乡有好事者出君谟行草八分书数幅中有梅圣俞诗一首用成拙句以识二分莆田笔健与文豪尤爱南山县咏髙欲使英辞长润石毎逄佳句即挥毫清如韶濩谐音律逸似鸾皇振羽毛羲献有灵应怅望当时不见此风骚寳林寺中懐无绊外缘闲深掩禅扉客到难胜景可曾飞钖去好山多秪卷帘看昼升讲座天花落夜歩吟轩海月残今日逢师堪论道归心愁思一时寛新居感咏无似老且病惟恐归田迟一旦得引年九天还聴卑尚霑二品禄俾尽百年期恩深沦骨髓感极横涕洟始营菟裘地来向濉水湄城隅最穷僻匠者宁求竒卜筑悉由已轩牖亦随宜外以蔽风雨内以安妻儿燕雀莫羣噪鹪鹩才一枝因念古圣贤名为千古垂何尝广居室俭为后人师亚圣乐箪食寝丘无立锥文防势夺去病耻家为文园四壁立郑公小殿移伊余具员者适㑹承平时无术毗万务无才抚四夷为郡亦龊龊劳心徒孜孜保身已天幸拊已宜自知开巻颜间厚复惧来者嗤朂哉知止足清白犹可追幽居即事寂寂复寂寂告老闲居日径草髙于人林鸟熟如客黄巻不释手清风常满室内顾平生心无过此时适逺䝉运使度支以资政范公所寄黄素小字韩文公伯夷颂许昌文公淮西富公题诗于后才翁复缀雅什兼寄长安晏公公亦有作衍久兹休退人事仅废不意雅故未遗悉以副本为贶俾愚继之对此怔忪既感且愧率成拙句奉呈敢言亦骥之乗聊为续貂之比耳希文健笔钞韩文文为首阳山下人宁止一言旌义士欲教万古劝忠臣颂声益与英声逺事迹还随墨迹新当世宗工复题咏尤冝率土尽书绅林下书懐从政区区到白头一生宁肯顾恩仇双凫乗雁常深愧野马黄牛亦过忧岂是林泉堪佚老只缘蒲桞不禁秋始终幸会承平日乐圣唯能击壤讴和孙珪秘丞老来楷法不如初试向闲斋习草书落笔何曾见飞动彫章早已过吹嘘两宋名贤小集巻六十九两宋名贤小集卷七十钦定四库全书两宋名贤小集巻七十宋陈思编元陈世隆补老泉集苏洵字明允眉州眉山人至和中欧阳修荐除校书郎食霸州文安县主簿禄与姚辟同修太常因革礼书成而卒有嘉祐集云兴于山云兴于山霿霿为雾匪山不仁天实不顾山川我享为我百诉岂不畏天哀此下土斑斑鸤鸠谷谷鸣号天乎未雨余不告劳谁谓山川不如羽毛有骥在野有骥在野百过不呻子不我良岂无他人絷我于廐乃不我驾遇我不终不如在野秃毛于霜寄肉于狼宁彼我伤宁人不我顾无我子忘有触者犊有触者犊再箠不却为子已触安所置角天实畀我子欲已我恶我所为盍夺我有子欲不触盍索之苙朝日载昇朝日载昇薨薨伊氓于室有绩于野有耕于途有商于边有征天生斯民相养以宁嗟我何为踽踽无营初孰与我今孰主我我将徃问安所处我我客至止我客至止我迎于门来升我堂来饮我樽羞鼈不时詈我不勤求我何多请辞不能客谓主人惟子我然求子之多责子之深期子于贤颜书任君北方来手出邠州碑为是鲁公冩遗我我不辞鲁公实豪杰慷慨忠义姿忆在天寳末变起渔阳师勐士不敢当儒生横义旗感激数十郡连衡鬬羌夷新造势尚弱胡为力未衰用兵竟不胜叹息眞数竒杲兄死常山烈士泪满頥鲁公不死敌天下皆熈熈奈何不爱死再使蹈鲸鳍公固不畏死吾实悲当时缅邈念髙谊惜哉生我迟近日见异说不知作者谁云公本不死此事亦已竒大抵天下心人人属公思加以不死状慰此苦叹悲我欲哭公墓莽莽不可知爱其平生迹徃徃或孑遗此字出公手一见减叹咨使公不善书笔墨纷讹痴思其平生事岂忍弃路岐况此字颇怪堂堂伟形仪骏极有深穏骨老成支离㸃画廼应和关连不相违有如一人身鼻口耳目眉彼此异状貎各自相结维离离天上星分如不相持左右自缀会或作斗与箕骨严体端重安置无欹危篆鼎兀大腹髙屋无弱楣古噐合尺度法物应矩规想其始下笔庄重不自卑虞柳岂不好结束烦馽羁笔法未离俗庸手安敢窥自我见此字得纸无所施一车㑹百木斤斧所易为团团彼明月欲画形终非谁知忠义心余力尚及斯因此数幅纸使我重叹嘻欧阳永叔白兎飞鹰搏平原禽兽乱衰草苍茫就擒执颠倒莫能保白兎不忍杀叹息爱其老独生遂长拘野性始惊矫贵人织筠笼驯扰渐可抱谁知山林寛穴处颇自好髙飈动藁叶羣䑕迹如扫异质不自藏照野明暠暠猎夫指之笑自匿苦不早何当骑蟾蜍灵杵手自捣答二任鲁人贱夫子名丘指东家当时虽未遇弟子已如麻奈何乡闾人曾不为叹嗟区区吴越间问骨不惮遐习见反不怪海人等龙虾嗟我何足道穷居出无车昨者入京洛文章被人夸故旧未肯信闻之笑呀呀独有两任子知我有足嘉逺游苦相念长篇寄芬葩道我亦未尔子得无增加贫穷已衰老短髪垂髿髿重禄无意取思治山中畬徃嵗栽苦竹细宻如蒹葭庭前三小山本为山中楂当前凿方池寒泉照谽谺玩此可竟日胡为踏朝衙何当子来㑹酒食相邀遮愿为久相敬终始无疵瑕闲居各无事数来饮流霞丙申嵗余在京师乡人陈景回自南来弃其官得太子中允景回旧有地在蔡今将治园囿于其间以自老余尝有意于嵩山之下洛水之上买地筑室以为休息之馆而未果今景回欲余诗遂道此意景回志余言异日可以知余之非戱云尔岷山之阳土如腴江水清滑多鲤鱼古人居之富者衆我独厌倦思移居平川如掌山水蹙恐我后世鄙且愚经行天下爱嵩岳遂欲买地居妻孥晴原漫漫望不尽山色照野光如濡民生舒缓无天扎衣冠堂堂伟丈夫吾今隠居未有所更后十载不可无闻君厌蜀乐上蔡占地百顷无邉隅草深野濶足狐兎水种陆收身不劬谁知李斯顾秦宠不获牵犬返黄狐君今南去已足老行看嵩少当吾庐忆山送人少年着竒迹落拓鞍马间纵目视天下爱此宇宙寛山川看不厌浩然遂忘还岷峨最先见晴光厌西川逺望未及上但爱青若鬟大雪冬没胫夏秋多虵蚖乗春乃敢去匍匐攀孱颜有路不容足左右号鹿猿阴崖雪如石廹暖成髙澜红日到絶顶目眩手足颠自恐不得下抚膺忽长叹坐定聊四顾风色非人寰仰面蹑云霞垂手抚百山临风弄襟袖飘若风中仙朅来游荆渚谈笑登崃船崃山无平冈崃水多悍湍长风送轻㠶瞥过难详观其间最可爱巫庙十数巓耸耸青玉干折首不见端其余亦诡怪土老崖石顽长江浑浑流触啮不可拦苟非崃山壮浩浩无隅邉恐是造物意特使险且坚江山两相値后世无水患水行月余日泊舟事征鞍烂漫走尘土耳嚣目眵昏中路逢汉水乱流爱清渊道逢尘土客洗濯无瑕痕振鞭入京师累嵗不得官悠悠故乡念中夜成惨然五噫不复留驰车走轘辕自是识嵩岳荡荡容貌尊不入衆山列体如镇中原㡬日至华下秀色碧照天上下数十里映睫青巑巑迤逦见钟南岸口蟠长安一月看山岳懐抱斗以骞渐渐大道尽倚山栈夤缘下瞰不测溪石齿交戈鋋虚阁怖马足险崖摩吾肩左山右絶涧中如一绳悭傲睨驻鞍辔不忍驱以鞭累累斩絶峰兀不相属聫背出或逾峻逺骛如争先或时度冈岭下马歩险艰怪事看愈好勤劬变清欢行行上剑阁勉强踵不前矫首望故国漫漫但青烟及下鹿头坂始见平沙田归来顾妻子壮抱难留连遂使十余载此路常周旋又闻吴越中山明水澄鲜百金买骏马徃意不自存投身入庐岳首挹瀑布源飞下二千尺强烈不可干余润散为雨遍作山中寒次入二林寺遂获髙僧言问以絶胜境导我同跻攀逾月不倦厌岩谷行欲殚下山复南迈不知已南䖍五岭望可见欲徃苦不难便拟去登玩因得窥羣峦此意竟不偿归抱愁煎煎到家不再出一顿俄十年昨闻庐山郡太守雷君贤徃求与识面复见山欎蟠絶壁横三方有类大破镮包裹五六州倚之为长垣大抵蜀山峭巉刻气不温不类嵩华背气象多浓繁吴君颍川秀六载为蜀官簿书苦为累天鹤囚笼樊岷山青城县峨眉亦南犍黎雅又可到不见冝悒然有如烹脂牛过眼不得餐始谓泛崃去此约今又愆只有东北山依然送归轩他山已不见此可着意看上田待制诗日落长空道大野渺荒荒吁嗟秦皇帝安得不富强山大地脉厚小民十尺长耕田破万顷一稔粟柱梁少年事游侠皆可荷弩枪勇力不自骄颇能啖干粮天意此有谓故使连西羌古人遭邉患累累鬬两刚方今正似此勐士强如狼跨马负弓矢走不择涧冈脱甲森不顾袒裼搏敌场嗟彼谁治此踧踧不敢当当之负重责无成不朝王田侯本儒生武略今洸洸右手握麈尾指挥据胡牀郡国逺浩浩邉鄙有积仓秦境古何在秦人多战伤此事久不报此时将何偿得此报天子为侯歌此章途次长安上都漕傅諌议丈夫正多念老大不自安居家不能乐忽忽思中原慨然弃乡庐劫劫道路间穷山多虎狼行路非不难昔者倦奔走闭门事耕田蚕谷聊自给如此已十年缅懐当今人草草无复闲坚卧固不起芒背实在肩布衣与食肉幸可交口言黙黙不以告未可遽罪愆驱车入京洛藩镇皆逹官长安逢傅侯愿得说肺肝贫贱吾老矣不复苦自叹富贵不足爱浮云过长天中懐邈自念惝怳难自论世俗不见信排斥仅得存昨者东入秦大麦黄满田秦民可无饥为君喜不眠禁军几千万仰止填其咽西畨久不及老贼非常然士饱可以战吾宁为之先傅侯君在西天子忧东藩烽火尚未灭何䇿安西邉傅侯君谓何明日将东辕答陈公美少壮事已逺旧交良可懐百年能几何十载不得偕念昔居乡里游处了无猜饮食不相舍谈笑久所陪拜君以为兄分宻谁能开齿髪俱未老未至衰与頽我子在襁褓君犹无婴孩君后独舍去为吏天一涯我又厌奔走逺引不复来嵗月杳难恃区区老吾侪况从与君别多事嵗若排心力不能救衰病侵骨骸二子皆已冠如吾苦无才君亦已有嗣骨肉秀且佳人事知几变㑹合终不谐昨者本不出豪杰苦自咍欎欎自不乐谁为子悲哀翻然感其说东走陵巓崖不意君在此得奉笑与诙君颜蔚如故大噱飞尘灰我老应可怪白髪垂两顋新句辱先赠古诗许见推贤俊非独歩故旧无所乖作诗报嘉贶亦聊以相催又答陈公美三首仲尼鲁司冦官职亦已优从祭肉不及载冕奔诸侯当时不之知为肉诚可羞君子意有在衆人但愆尤置之待后世皎皎无足忧仲尼为羣婢一走十四年荀卿老不出五十干诸田顾彼二夫子岂其陷狂颠出处固无定不失称圣贤彼亦诚自信谁能卹多言公孙苦放逐牧羊沧海濵勉强聴乡里垂老西游秦自固未为壮徒爲久辛勤君子岂必隐孔孟皆旅人送李才元学士知卭州贫贱羞妻子富贵乐乡关不见李夫子得意今西还白马渡涯水红旗照蜀山归来未解帯故旧已满门平生浪游处何者哀王孙壮士勿龌龊千金报一飡送陆权叔提举茶税君家本江湖南行即邻里税茶虽冗繁渐喜官资美嗟君本笃学寤寐好文字徃年在巴蜀忆见春秋始名家乱如髪棼错费寻理今来未五嵗新传两盈几又言欲治易杂说书万纸君心不可测日夜涌如水何年重相逢祗益使余畏但恐茶事多乱子易中意茶易两无妨知君足才思送王吏部知徐州东徐三齐之南隣夫子岂是三齐人辞嚣乞静得此守走兔入薮鱼投津徐州絶胜不须问请问项籍何去秦江山雄豪不相下衣锦游戱欲及晨霸王事业今已矣但有太守朱两轮还乡据势与古并岂有汉㦸窥城闉论安较利乃公胜行矣正及汴水匀藤樽枯藤生幽谷蹙缩似无材不意犹为累刳中作酒杯君知我好异赠我酌村醅衰意方多感为君当数开藤樽结如螺村酒绿如水开樽自献酬竟日成野醉青莎可为席白石可为几何当酌清泉永以思君子送任师中任清江吾老尚喜事羡君方少年有如伏枥马看彼始及鞍奔腾过吾目萧条正思邉谁知脱吾羁傲睨登太山君今始得县翶翔大江干大江多风波渺然天欲翻浩荡吞九野开阖壮士肝人生患不出局束守一㕓未尝见文物不识天地寛今君吾乡秀固已见西川去年作邉吏出入烽火间儒冠杂武弁屡与氊裘言又当适南土大浪泛目前胸中芥蔕心吹尽为平田陈汤喜形胜所至常纵观吾想君至彼胸胆当豁然送吴待制中复知潭州十年尝作犍为令四脉尝闻愍俗诗共叹才髙堪御史果能忠谏致戎麾㑹稽特欲荣公子冯翊犹将试望之船系河堤无几日南公应已怪来迟台省留身凡几嵗江湖得郡喜今行卧聴晓皷朝眠穏行入淮流乡味生细雨满村莼菜长高风吹斾綵船狞到家应有壶觞劳倚頼比隣不畏卿从叔母杨氏輓诗老人凋䘮悲宗党寒月凄凉塟旧林白髪已知隣里墓伤懐难尽子孙心几年赠命涵幽壤当有铭文记德音千里缄词託哀恨呜呜引着涕中吟次韵和缙叔游仲容西园春入禁城懐旧隐偶来芳圃似还家番番翠蔓纒松上粲粲朱梅入竹花客慢空劳严置兕酒多无用早成蛇相公犹有遗书在欲问郎君借五车栽松成径百余尺隔径开堂似两家厌事共邀终日饮渴春先赏未开花客来庭树鸣寒鹊酒入肌肤忆冷蛇衰病不胜杯酒困醉归倾倒欲乗车香擣麝筛檀入范模润分薇露合鸡苏一丝吐出青烟细半炷烧成玉筯粗道士每占经次第佳人惟验绣工夫轩窗几席随宜用不待髙擎鹊尾炉九日和韩魏公晚嵗登门最不才萧萧华髪映金罍不堪丞相延东阁闲伴诸儒老曲台佳节已从愁里过壮心偶傍醉中来暮归冲雨寒无睡自把新诗百徧开涵虚阁幽居少尘事潇洒似江村苔藓深三径衣冠盛一门岭云时聚散湖水自清浑世德书芳史传家有令孙净因大觉禅师以阎立本画水官见遗报之以诗水官骑苍龙龙行欲上天手攀时且住浩若乗风船不知几何长足尾犹在渊下有二从臣左右乗鱼鼋矍铄相顾视风举衣袂翻女子侍君侧白髪垂双鬟手执雉尾扇容如未开莲从者八九人非鬼非戎蛮出水未成列先登扬旗长刀拥旁牌白羽注长弮虽服甲与裳状貎犹鲸鳣水兽不得从仰面以手扳空虚走雷霆雨雹晦九川风师黑虎囊面目昏尘烟翼从三神人万里朝天关我从大觉师得此诡怪编画者古阎子于今三百年见者谁不爱予者诚已难在我犹在子此理宁非禅报之以好词何必画在前咏菊骚人足以思香草比君子况此霜下杰清芬絶兰气禀金行秀德满黄中美古来鹤髪翁餐英饮其水但恐蓬藋伤课童加料理与可许惠所画舒景以诗督之枯松怪石霜竹枝中有可爱知者谁我能知之不能说欲说尝恐天眞非羡君笔端有新意倐忽万状成一挥使我忘言惟独笑意所欲说辄见之问胡为然笑不答无乃君亦难为辞昼行书空夜画被方其意得尤若痴纷纭落纸不自惜坐客争夺相谩欺贵豪满前谢不与独许见赠怜我衰我当枕簟卧其下暮续膏火朝忘炊门前剥啄不须应老病人谁称我爲两宋名贤小集巻七十两宋名贤小集卷七十一钦定四库全书两宋名贤小集巻七十一宋陈思编元陈世隆补蔡忠惠集蔡襄字君谟其先自光州固始入闽家仙㳺又迁莆田遂为莆田人天圣八年进士累官龙图阁学士知开封府徙知泉州召为翰林学士乞为杭州拜端明殿学士以往治平四年卒干道中谥忠恵有集读乐天闲居篇闲居篇云君看裴相国金紫光照地心苦头尽白才年四十四乃知高盖车乘者多忧畏予感其説因抒鄙章予年四十四发白成衰翁非有高盖车曷与贤者同嗟予出寒逺家世常力农十九登科第圣彀㕘英雄十年出吏选校书蓬陼中天子误採拔谓有谏诤风既叨言责地蹇蹇思匪躬窃不自度量语剡奸邪胸一亳抗千钧摈落无留踪同时皆骧首金紫班着崇惟予守长乐幸就禄养丰八年江海外再上螭阶东四十入西阁宿仇司化工䝉锦设机穽惟頼天聴聪代言逰禁宻侍从多从容寻行京兆事击断露铦锋是职非所好辄以死竭忠愿辟大幽都为君囚四㓙愿拂西省堂为君延䕫龙愿舒泰山云甘泽成嵗功愿囘太清日晴景破隂䝉愿跻万人寿夭扎终不逢愿令编户富食衣无困穷羣臣走率职陛下居法宫文采成礼乐筹略羁夷戎意言亦良苦精神庶潜通短歩趋逺道心健力不充早衰发已华忧伤仍自攻我知古人心生徳贯上穹何为论贵贱贵贱非大公南归虽云乐此念殊忡忡过皇甫侍郎丈人㡬八十嵗晩益穷经隂阳判九六天地环丙丁初若发泉穴渐已澄沧溟所寳非世有愿充天子庭问我久京国鬓发何星星无乃矜才能吐论生风霆不尔负洁修扬眉自娉婷昬翳本来性憔悴百嵗形子知大方家真精潜杳㝠万化一相遇起灭如秋萤而于须㬰间计较罍与缾膏消见逺照木烬闻余馨惟公恳恳诲敢怠拳拳聴追思向践歴媿汗曽未停决然趋所适金刀贵发硎去矣汴流驶薫风送扬舲秋思幽兰受新霜孤雁叫落月沈忧何由平永夕不可撤将琴鼓忆怜声急弦屡絶芳华日益逺香泽忽消歇秋风吹石门思君还复诀谁云无生认识此悠悠别湋南十咏龙台渐看初日照龙台白玉高堂锦幛开树色一番逓马过溪光几曲抱山来云归深洞天形痩风落前村笛弄哀拟结青楼遍题咏思王何吝斗量才城东水阁亭上芳樽惜别人亭前斜日欲归轮伤心定是丹枫树拂面空来紫陌尘嵗月暗惊山色古愁情长与草芽新何时此地回飞盖寂寞栏干又一春南溪近郭溪光緑好裁雨晴波厎敞楼台䕃堤佳树千围合掠水轻舟一箭开惊钓寒鱼拖糁去㤀机闲鸟信潮回官余拟欲祛尘意书遍平沙我独来月满池亭有客高懐脱世尘碧湾晴槛乐逰频无心自合波中月照影谁分鑑内人莎砌乱蛙争噪雨杏梁双燕欲留春长年老厌趋毫末来揖孤云作上賔西湖湖上山光一抹青佛宫高下裹嵓扃烟收水曲开尘匣春送人家入画屏竹气更清初霁雨梅英犹细欲残星吴船越棹知何处柳拂长堤月满汀圆山庙风雅遗芬岳有神此山灵祀越千春彩毫佳句言犹在翠琰新词意未真絶顶墨林长带雨曲崕飞磴不留尘瘴云收尽秋田熟祓境殽浆再拜人陈将军庙曽凭水栅誓长江报国全躯事不双力屈已嗟龎悳死势孤犹笑李陵降宿坟古剑龙腥匣壊壁灵旗兽纒杠神理高高人意近楮钱祈福暗尘牕白云亭云擎翚槛翠嵓巅石老松皴不计年举世觉来空白日㡬人逰去上青天醉看絶壑都无地啸倚清风只恐仙花晚春残无限意他时回首定依然齐云阁繁阁青梯压翠岑春情秋思共登临雨岚供眼横千掌星汉垂檐直半寻忍别朱栏真俗吏独栖珍树秖仙禽当年人定多竒尚拟托巖扃息寸心东郊苒惹晴云酿雨时东城无处不芳菲斜坡草短孤麛卧平壠苗深双雉飞照坞乱花惊客眼罥空轻絮㸃郎衣年来意气多羁束无复长楸帯酒归秋夜书廨中壁遥夜不能寝值兹节物清太空莹虚碧仰观澄性情素月若可把浮云何故生瑶琴且勿弄谁怜希代声观宋中道家藏书画宣献业文学尝作调羮盐藏书百千帙传世惟清亷东堂得春和花卉晨露霑之君延賔从当昼褰珠帘朱函青锦囊寳轴红牙籖大令至欧褚屈宋聨钩钤草行战骑合楷正中军严水墨固昏淡骨气犹深潜江田亦名手农野与锄鎌桑麻妇女喜馌饷儿童觇烈女自幽闲明眸咽颈纎昔人何遥遥意㑹相披瞻南曹古貎醒博士新诗炎持杯屡属我谓我毫锥铦煤妪浮醉钿研流泣秋蟾放洒云雷起取余风浪恬鄙艺岂足多诧语谁能谦因思佐宣献载檄陪车幨辱公知遇厚表里曽无嫌间复请笔法指病如鍼砭今朝观故物抚已悲慙兼层丘恩徳重素发华年添不能枉尺寻况乃事飞箝壮心久矣衰竒尚顾未厌幸公有令子辞源横江灊剧饮以自慰后庆其人占㳺鼓山灵源洞郡楼瞻东方岚光莹人目乘舟逐早湖十里登南麓云深翳前路树暗迷幽谷朝鸡乱木鱼晏日明金屋灵泉注石窦清吹出篁竹飞毫划峭壁势力忽惊触扪萝跻上峰太空延眺瞩孤青浮海山长白挂天瀑况逢肥遯人性尚自幽独西景复向城淹留未云足耕园驿佛桑花溪馆初寒似早春寒花相倚醉于人可怜万木凋零尽独见繁枝烂漫新清艳夜霑云表露幽香时过辙中尘名园不肯争颜色的的夭红野水濵和陈殿丞南州新咏寳坊高阁遍凭栏曽是芳晨得未闲日上天容低接海烟轻湖底倒揺山夜深佛火寒星外春过人烟暗树间无意孤吟採幽致异时行槖只空还过天津桥日暖溪平冰渐消水声才下内前桥山川满眼闲宫殿树草迷人旧市朝每向寻春偏有意却成懐古更无聊洛阳平昔多豪杰惆怅埋魂不可招金明池小饮城西禁籞宿烟收霜薄朝寒上罽裘佳树得春生意动平池受日翠光浮十年歌笑惊前世满眼风华是旧逰从此曲江芳物好定知重到更宜留和御制观三圣御书圣业存功徳宸毫冠艺文势开千里浪光动九天云法驾乘时至仙都与世分皇心钦寳训求治益精勤溪行秋气已寥落清溪才此行船移酒盏侧鱼得鲙刀鸣日色浮兼动风痕㓕又生从知隠者趣不独傲荣名西郊晓盖西郊道春光极太虚村风香晚稻溪日曝寒鱼雀噪饥鹰下山空病木疎归期侵杪嵗东望是我庐三月诣陈逋民振衣凌晓色霁野纵㳺缰莓润溪云重春深山露香林幽风更细院静日偏长曾是天皇外相从识酒乡夏晩南野夏竹侍前楹凉襟析旧酲垒云封日茜斜雨着虹明鱼动池开晕蝉移树减清葭洲烟向暝凫鹜自相迎上元进诗臣伏覩法驾特御端闱宣谕臣僚上元观灯不为逰赏盖与民共乐也臣职在文字恭惟徳音宣布睿㫖感诗人抒扬盛美辄成短章上干宸览臣无任惶恐战越之至叠耸青峰寳炬森端门初晚翠华临宸逰不为三元夜乐事还同万衆心天上清光留此夕人间和气阁春隂要知尽庆华封祝四十年来恵爱深喜欧阳永叔余安道王仲仪除谏官御笔新除三谏官喧然朝野竞相欢当年流落丹心在自古忠良得路难必有谋猷俾帝右直须风采动朝端人生万事皆尘土留取功名久逺看寒食乐词皇州令节已藏烟帝渥乘时钖广筵和气去添春色重恩光来助日华鲜千声鳯吹朱门里一道花香谷雨前更喜簪裳嘉宴日亲逢干羽治平年送杨殿丞通判睦州苍崖中断一溪来迤逦人家向水开尽日烟云迎斾去满泷铙吹引船回虚斋昼梦鸣禽下别坞春逰画角催莫怪杜郎题处少更留佳致待清才宿延平双溪阁鸣籁萧森万木声浓岚环合乱峰青楼台矗处双溪会雪电交时一剑灵晓市人烟披霁旭夜潭渔火鬭寒星画屏曽指孤舟看今日孤舟在画屏春野亭待月有懐淅沥凉风来空郊生暮寒山气郁苍苍江流去漫漫阖闗行人稀投栖夕鸟还疎钟度林际华月吐城端徘徊待遥夜露下明月寛心朋隔万里独坐起忧叹碧峰亭虚亭城西隅开槛俯临北青山正相向万状呈峭格落日涵紫翠深春变颜色云石抱幽致猿鸟自娯适上穷林端寺下见海内国贤侯乘闲来四座揖佳客歌吹侑杯酌笔砚角文墨雄谈连古今大笑一欢戚嗟物亦时遇旷久兹乃得从知闽州图复记新名迹四贤一不肖诗五首中朝鸾鹤何仪仪慷慨大体能者谁之人起家用儒业驰骋古今无所遗当年得从谏官列天庭一露胸中竒失身受责甘如荠沃然华实相葳蕤汉文不见贾生久诏书晓落东南涯归来俯首文石陛尹以京兆天子毗名都翼翼郡国首里区百万多占辞豪宗贵倖矜意气半言主者承其颐昻昻孤立中不倚傅经决讼无牵羁老姦黠吏束其手衆口附和歌且怡日朝黄幄迩天问帝前大画当今宜文陈疏举时宻启此语多秘世莫知传者籍籍十得一一者已定为良医一麾出守番君国惜此智虑无所施吾君睿明广视聴四招英俊隆邦基廷臣谏列复钳口安得长喙号丹墀画歌夕寝心如疚咄哉汝忧非汝为右范希文南方之强君子居卓然安道襟韵孤词科判等屡得隽呀然鼓燄大地炉三年待诏处京邑斗粟不足荣妻孥耳闻心虑朝家事螭头比奏帝曰都校书计课当序进丽赋集仙来显涂诰墨未干寻已夺不夺不为君子儒前日希文坐言事手提勅敎东南趋希文鲠亮素少与失势谁复能相扶斩然安道生头角气虹万丈横天衢臣靖胸中有屈语举嗌不避萧斧诛使臣仲淹在廷列日献陛下之嘉谟刺史重官虽重寄奈何一郡巻不舒言非由位固当罪随漕扁舟尽室俱炎陬此去数千里槖中狼籍惟蠧书高冠长佩丛阙下千百其羣诃尔愚吾知万世更万世凛凛英风激懦夫右余安道君子道合久以成小人利合久以倾世道下衰交以利遂使周雅称嘤鸣煌煌大都足轩冕绰有风采为名卿高名重位盖当世退朝归舎賔已盈胁肩谄笑不知病指天报遇如要盟一朝势夺徳未改万钧已与毫釐轻畏威䛕上亦随毁矧复鼓舌加其评逶迤隂拱质气厚两豆塞耳心无营呜唿古人不可见今人可见谁与明章章节义尹师鲁饬躬备道为华荣希文被罪激人怒君独欣慕如平生抗书毂下自论劾惟善与恶宜彚征削官窜逐虽适楚一语不挂离骚经当年亦有大臣逐朋邪隠缩无主名希文果若亊姦险何此吉士同其声高谈本欲悟人主岂独区区交友情右尹师鲁先民至论推天常补衮扶世为儒方圜冠博帯不知本樗栎安可施青黄帝图日盛人世出今吾永叔诚有望处心学古贵适用异端莫得窥其墙子年五月范京兆服天子命临鄱阳二贤拜疏赎其罪势若止沸反扬汤勅令百执无越位谏垣何以敢封囊哀来激愤抑复奋强食不得下喉吭位卑无路自闻达目视云阙高苍茫裁书数幅责司谏落笔騄骥腾康庄刀迎缕析解绕要其间大意可得详书曰希文有本末学通古今气果刚始自理官来秘阁不五六嵗为天章上心倚若左右手曰备顾问隣清光苟尔希文实邪佞曷不开口论否臧隂观被谴始丑诋摧朽拉腐奚为彊倘曰希文实贤士因言被责庸何伤汉杀王章与长倩当时岂曰诛贤良惟时谏官亦结舌不曰可谏曰罪当遂令百世览前史往往心愤涕泗滂斯言感切固已至读者不得令激昻岂图反我为怨府袖书乞怜天子旁谪官一邑固分耳恨不剖腹呈琳瑯我嗟时辈识君浅但推藻翰高文场斯人满腹有儒术使之得地能弛张皇家太平几百载正当鑑古修纪纲贤才进用忠言録祖述圣徳垂无疆右欧阳永叔人禀天地中和气气之正者为诚明诚明所钟皆贤杰从容中道无欹倾嘉谟谠论范京兆激姦纠缪扬王庭积羽沈舟毁销骨正人无徒姦者朋主知胶固未遐弃两幡五马犹専城欧阳秘阁官职卑欲雪忠良无路岐累幅长书快幽愤一责司谏心无疑人谓高君如挞市出见缙绅无面皮高君携书奏天子㳺言容色仍怡怡反谓范文谋疎濶投彼南方诚为宜永叔忤意窜西蜀不免一中谗人机汲黯尝纠公孙诈𢎞于上前多谢之上待公孙礼益厚当时史官犹刺讥司谏不能自引咎复将已过扬当时四公称贤尔不肖谗言易入天难欺朝家若有观风使此语请与封人诗右髙若讷晩色晩色在何处楼高天宇低闲云无去住归燕自东西秋日登郡楼落叶随飞鸟疎砧答暮蝉悠悠戍楼角悽切万家传梦中作白玉楼台第一天琪花风静彩鸾眠谁人得似秦王女吹彻云箫上紫烟落花何事苍苔数㸃红晓来花片落春风可怜春色兼花尽今古幽情无处穷福昌院山前溪上最宜春千树夭桃一雨新争得扁舟随去水乱花深处问秦人和丘提刑寄湖南贾度友何处多离感山邮霁野光清吟贯骚雅逺意属荆湘霜树呈秋色秋风生晚香使轺偏倚望摛藻寄回肠嵩阳道中千里动秋意萦回上古原山樵斵晩日野火着寒云钟磬出邻寺牛羊下逺村振衣归去好尘事莫知闻送别陈比部祖帐西郊道川原画阁临烧痕经雨活树色过溪深斜日明春态孤云减客心何人知别意重把酒杯斟题僧希元禅隠堂逰钖遍他方归休静黙堂孤吟时有得诸念若为㤀删竹减庭翠煮茶生野香云山莫腾诮心地本清凉正月巡歴部郡侍亲还家养亲方解郡奉使又还家逺岫乡闗近前旌父老遮挥金贫自媿舞彩喜仍夸特地延賔友相期咏白华兴化军曹殿丞茘枝厚叶纎枝新绛囊使君分寄驿人忙彩毫封处曽留意翠笼开时不减香风色甚豪应少损路程差近得分尝闽州纵有千千树未抵家园气味长饮薛老亭晩归终日行山不出城城中山势与云平万家市井鱼盐合千里川原彩画明坐上潮风醒酒力晩来巖雾盖钟声归时休更燃官烛在处纱灯夹道迎和许寺丞泊钓龙台见寄钓龙台下舣行桡猎猎船旗待晚潮万里征人应怅望一川秋色正萧条雨云来处山明灭风浪高低日动揺有志四方男子事莫懐乡国便魂销昼寝宴坐轩忆与蘓才翁会别投凉下马卧僧家遶簟清风巻绛纱脩竹满前微雨过逺山无际薄云遮武侯旧隠人应到粤国孤城日自斜解与尘心消百事更开新焙煮灵芽耕园驿明道中予为漳州军事判官晩秋尝至州西耕园驿驿庭有佛桑树十株开花繁盛念其寒月穷山方自媚好乃作耕园驿佛桑花诗一首既而乘桴东下又作溪行一首庆厯元年予使本路明年夏四月自汀来漳复至是驿花尚仍故追感昔逰因纪前事并载旧篇龛于西壁使轺迢逓到天涯候馆迁延感嵗华白发却攀临砌树青条犹放过墙花悲来惟见金城栁醉后曾乘海客槎欲问昔逰无处所晩烟生水日沈沙和杜相公谢寄茶破春龙焙走新茶尽是西溪近社芽才拆缄封思退傅为留甘㫖减藏家鲜明香色凝云液清彻神情敌露华却笑虚名陆鸿渐曽无贤相作诗夸迁阳道中奉寄杨正臣同年襄顿首顷者同年秘校杨兄以疾去官退休于家洸洋自适无不如意每念不得一奉从逰之后以观尘外之趣如何也前嵗复往邑中未始一通问讯懐恨无量今者赐告迎亲嵗暮道逺归心揺揺义不得一造门下顾尘容之人益可愧耳过迁阳路辄书一篇以导企念之思兼伸起居十二月二十八日襄又顿首名第同一籍家园连七闽何为别眉宇于今十四春昔子补一尉扶病走风尘归来解组绶晏处颐精神架书括遗逸瓮酎涵清醇东阡与北陌候问通慇懃或言疾良瘉唿卢气益振或传近诗句平淡与古邻语之天下事塞耳不复闻宁当决引去道固有屈伸嗟予仰寸禄对讐中秘文天子误採拔指名填诤臣力微责任重百虑加一身列章乞便郡赐告迎慈亲穷冬过梨岭征鞍出幽榛俯深下坎井斗起攀苍旻水石啮晩沙霜风变朝皴粲粲涧中花孤芳能自珍斑斑云上鸟朝鸣亦求羣嵗晏时节动天遥客愁新去子无跬歩笑语絶燕秦作此欲招饮翻愧林泉人治吴江寄胡武平遥夜吴江濒露坐须成葆天空不帯云野迥正收潦徘徊波上月滟漾浮光好清风送炎歊翻觉秋气早乃问苕溪路舟虞为予道水行至州下楼台压烟岛浮居譬如仙嘉产极富媪念君镇雅俗适以资恬浩岂不欲一往驩成寄凫藻纵逰穷佳赏剧论探幽抱嗟予逺庭帏六年见春草终日讽陔兰无路羞羊枣何为久去家一虑心如擣今而赐告归计课免讐讨前走奉慈颜敢惮勤舆皁北来尚何时汀洲白苹老倘得杯酒同为君一醉倒至和杂书五首八月一日淮天过尽入吴渠兰亭晩日光疎疎金桃傅粉好颜色緑醽泛滟深车渠觥巡屡巻明星出花翘零落随衣裾么絃不动凝古意春容浅破长眉舒庭院帘帷一齐下红蜡隂沈霜满瓦鸡头软热七月终举手分传玉盈把席前碧瓮覆瑶浆一秋愁泪风前洒云中寳晕万里高付与轻绡藏氷麝孤城寒柝夜迢遥谁道刘郎有天马归来却问东海桑海浪漫漫彩虹挂红丝萦脍晓刀鸣双龙笑断梦中惊莫将团扇掩尘匣曾障清歌十数声八月二日浓云瞥过双凤飞清颜照射朝日辉画船南畔烟成障鲜荷掩䕶仙铢衣凝魂杳渺不知处酒醺香破惊新知一声入耳醉人骨天容牢落星㸃稀海山万里风涛外扶桑未老成春丝春丝不断萦成结玉环宛转无穷时晓帘半上香飘蕙笑指氷壶凝逺泪秦楼后夜鏁孤鸾秋风不动乌龙睡愿将琼树隔花看一一花房暗相值浊水芙蕖天际云长时倚望清江濵迎来未语送归速暮山紫翠含空颦劝君美酒千万寿情如芳草年年新八月九日晓虹跨江一千尺平浪东西入天碧逰人初觉秋气凉衣不禁风薄罗窄渔家小艇方醉眠艇底长鱼三尺白彩栏北倚数流萤似与流萤旧相识香脂揩尽暗成云银甲试絃初未直桥前流水声潺潺年华一去何时还重来若问桃花路记取斯亭月影间八月十二日高楼中天月色浄玉山禾熟秋云映草邉水际见流萤流萤独自寻香径稜层鴈塔挂千灯宻意虽通语还併城上惊乌飞复啼落泊无依终不定欲下长桥夜漏深烛台飘灺青梧隂仙人若也乗鸾去彩雾千重是处寻八月十九日潮头出海巻秋风风豪潮起苍海空弄潮牙旗出复没腾身潮上争骁雄沙头万木注江水晴雷干雹来无穷幄外帘旌飞猎猎新醅翠斚行坐中欲作吴歌弄清昼回看满眼西阳红六曲屏深映云母珠盘缕缕青鸦茸山移海转有变化生缘长短须相逢温成皇后輓词二首紫极腾轩曜青春委蕣颜云軿何处去金殿几时还仗下编箫咽陵中夜烛闲六宫哀送返疑是梦魂间翟彩开新礼金文易大名真逰上僊路故物感皇情月落辞丹禁春前引素旌刚风吹挽铎不是珮环声寓居兴化转运廨舎病恼连春夏居闲意味长海风生永昼山雨送微凉书帙梅蒸润衣巾茘实香尘缘消遣尽物我久相忘西斋秋暑斋居一室静昼永来风微仙棋覆前局女布便轻衣向人颜色强与世心事违且效金门隠讵有田园归雨晴早出徂秋久不雨霑濡才此旬新阳净万物太虚无一尘老稚出旷野锄犁及清晨爱尔安居乐力作勿辞贫访天台菴幽人去未还门户和云闭亭午树隂圆深冬泉响细寒生羣鸟鸣清彻孤鹤唳寂寞傍山归写向沧溟际留别旧居花槛别意起中夕出门风吹衣侧月光艳薄余光香气微清尊岁相向欲去心有违残葩勿尽放主人行亦归题将军巖赤日正停午解衣巗石下石泉殊甘凉野簌亦潇洒惊猿度岭云遗菓坠庭瓦披轩忽永叹幽抱不可写稼村诗帖二首隠居何事可谋生尧舜难周畎亩情若得一犁膏雨足石田茅屋起歌声布谷声中雨满篱催耕不独野人知荷锄莫道春耘早正是披蓑叱犊时两宋名贤小集巻七十一两宋名贤小集卷七十二钦定四库全书两宋名贤小集巻七十二宋陈思编元陈世隆补蔡忠惠集御笔赐字诗臣襄伏䝉皇帝陛下特降中使赐臣御书一轴其文曰御笔赐字君谟者臣孤贱逺人无大材艺陛下亲洒宸翰推着经义俾臣佩诵以尽谟谋之道事高前古恩出非常臣感惧以还谨撰成古诗一首以叙遭遇干冒圣慈臣无任荷戴兢营之至皇华使者临清晨手开寳轴香煤新沿名与字发深㫖宸毫洒落奎钧文精神高逺照日月势力雄健生风云混然气质不可写乃知学到非天真缄藏自语价希代谁顾四壁嗟空贫臣闻帝舜优圣域臯陶大禹为其隣吁俞勑戒成典要垂覆后世如穹旻陛下仁明如舜禹豪英进用司鸿钧臣襄材智最驾下岂有志业通经纶独是丹诚抱忠朴尝欲赞奏上古珍又闻孔子春秋法片言褒贬贤愚分考经内省不自称但思至理书诸绅干坤大施入洪化将图报效无缘因誓心愿竭谟谋义庶禆万一唐虞君任山归河东风俗忧思深在昔言汾绛之人隠其间白首甘陋巷毕力事诗书岂特专记诵编年作通纪起周迄炎宋甲子二十五回环补遗空予闻春秋法尊王正一统维持生民纲树立大邦栋上贤若㳺夏鸟兽于麟鳯三传自名家讲解或失中区区休预徒奔驰困羁鞚排辟侵异端寝久成蠧虫仲淹着元经刘蕡比奴从去圣日弥逺斯言谁折衷犹胜女儿曹烟云费嘲弄君于春秋学勤劳务包综向时耻飞箝画䇿尚擒纵羌秦负恩徳王师压秦雍邉圉重疮痍堪为贾生恸庙堂诛贼谋谓与天下共诏书入巖穴丐告嘉谋贡使者出河东辄以姓名送朅来逰京邑天门如可羾岧嶤双浮云下有千人䢇扳缘遂声利激射苟禄俸蹭蹬不肯前抚心疑愈恐短翮无吹嘘微芳少培拥客舎逼隆冬萧条残雪冻悠悠晋溪上水石挂清梦长謡复西归孤懐不偶衆身穷先节义物曲何时用美田随意耕寒鱼倣经种夜堂素琴横晩案青蔬供决然顾予别芜音强吟讽持归传里闬亦足侑罍瓮杭州访吉祥璘上人追感苏才翁同赏牡丹曽乘春饮遶花畦花底余香入燕泥剪处佳人传烛下归时明月到云西重来草树惊秋色零落交情感旧题若使他年逢胜赏一觞知复共谁携谢宋评事茘枝伏䝉评事宋文分贶家园丹茘世传此树已三百年黄巢兵过欲伐之时王氏主其树其媪拥树愿并戮巢兵为之不伐今虽老矣实益滋繁味益甘滑真佳树也因成短章用酬厚意斋馆从容接燕申每临佳树走觥巡兵锋却后知神物年寿高来况主人并赏昔闻思故友分甘今喜奉慈亲岂惟特祝公难老兼欲灵株比大椿福州堂下小栏花草多是手栽今已繁盛因赏花有所感悼爱花尽日傍花台检㸃当年手自栽前事已随朝暮变旧丛空见浅深开山禽忽下还飞去溪雨才收又复来只有春醪能遣恨无人栏畔共持杯登四彻亭偶尔寻幽上翠微逰人啼鸟似前期花间行印露霑纸山下放衙云满旗艳艳舞衣朝日处飘飘商橹落潮时传杯且与乗春醉身世悠然两自遗和答孙推官久病新起见过钱塘之什病来安健赋诗夸甲子新移一嵗加吾道所存惟浩气世缘何着但空花烟云已过同归鴈杨栁初藏并宿鸦便拟寻山逐幽趣春泥随马不须遮和偶登安济亭津亭遥望草萋萋空旷清懐与物齐春水倒行潮欲上晩云平压日先低高城览古人何在逺渡伤人客自迷好共山翁同出处不随朝骑五门西和新燕燕燕何来处处喧新从海上振轻翰早飞不避春泥重并语应愁夜雨寒客舎暗窥吟笔健宴堂暗见酒杯干雕梁信美多移主愿尔将雏择便安寒食西湖山前雨气晓才收水际风光翠欲流尽日旌旗停曲岸满潭钲鼓竞飞舟浮来烟岛疑相就引去山禽好自由归骑不令歌吹歇万枝灯烛度花楼羣玉殿赐宴臣䝉恩宣召再至龙图阁观书羣玉殿曲宴伏以数千年间无此盛事臣忝职翰墨荣遇非常谨赋拙诗一首备载本末上干圣览无任战越之至治道承炎厯皇基亘万年深仁涵海岳至徳着坤干文物归元首臣邻悉巨贤蓼萧思及下奕叶力追先昕色方羣进胪音忽四传衣冠纷杂还台殿郁蟺蜎寳字藏三圣瑶图秘九天荣河祥气彻昭汉晓光旋磊砢珠玑在峥嵘岁月迁家声终卓越上意益恭䖍书观开铺首宸毫落彩牋烟云初不定鸾凤互相鲜拜赐兼金重珍藏尺璧全人人皆自得事事独超前睿藻敦风教㝠捜出化权来从玉山府逺过栢梁篇回驭临高馆推恩钖广筵迷魂逰帝所休应动星躔申命严樽爼新章被管絃千龄叨际㑹曕古絶夤缘大施难论报精神第祝延惟应歌盛美乐石可磨镌陪尹子渐申安礼宿香山寺二月已强半寻春登石楼山光侵雨变草色到云休归鸟沈巖际行人过树头剥苔看石碣因火认渔舟渐夜滩声怒凭虚屋势浮乗闲聊自适觞咏属吾流逰龙门香山寺彩阁萦林转苍崖隔水开龛明千像日波起一滩雷緑浅春前草香余腊后梅背人惊鹭去将雨好风来云气随衣袂岚光入酒杯清逰知不屡欲下更徘徊登府店福昌山阁危磴通高阁登临境迥清云开千岫出雪霁一川明断雁来孤影遥泉落细声野烟依竹见溪树与桥平已助骚人思空揺逺客情扁舟如可泛歴歴是江程登三乡寺阁歴览宜阳道披轩临朔风地宜尘世外人在画图中巖曲疎钟荅村前小彴通水烟寒更白山气晓微红逰宦真浮梗流年似转蓬长懐无所寄尽日送归鸿十日西湖晩归清晨出阁又斜曛已见空枝嫩叶新争得山头能阁曰且容湖上不归春人随百戱波翻海酒到三桥月满身只有牡丹才半拆未知何处可娱賔和孙推官忆径山逰三十年来浙右行径山才称爱山情油幢𢥠𢥠丝杉翠环珮涓涓石涧鸣极峻只疑天上逼遥临初觉地东倾分符不得重逰赏喝石巖边记姓名和运使学士芍药篇宻叶隂沈夏景新朱栏红药自为春香于兰芷偏饶艳画入缣绡未逼真已恨芳华难驻景可堪愁卧动经旬三年想爱须留恋不为江头酒未醇伏承躬俟安舆出逰烟霞洞拙词奉呈运使学士新晴特地入烟霞道并南山转更赊幽磬过隣溪口寺衆鸡鸣午野人家洞深垂熘先如雨石古笼藤乱放花潘岳小园犹作赋轻轩选胜乐无涯中秋夕独坐望月万里凄凝魄幽深在处通清流河汉尽寒入水云空踰久方全白弥高适正中开书还自巻把酒复谁同泫叶漙宵露吹衣变暑风更看庭树影渐过粉墙东自渔梁驿至衢州大雪有懐大雪迷空野征人尚逺行干坤初一色尽夜忽通明有物皆迁白无尘顿觉清只看流水在却喜乱山平逐絮飘飘起投花㸃㸃轻玉楼天上出银阙海中生舞极揺溶态闻余淅沥声客罏何暇煖官酤未能醒薄吹消春冻新阳破晓晴更登分界岭南望不胜情城南春会隂云薄薄地无尘清晓城南集画轮睢苑即时裁雪霰颍川连夜聚星辰山眉帖汉晴光拟莺舌寻风碎语真芳草有情迷谢客落花无处问秦人樽前莫厌歌醒耳世上偏饶泪满巾嘉意未阑繁盛减东皇底事惜残春离钱塘迎潮小舸满旗风回首津亭暮霭中惆怅今宵归去梦迢迢直至海门东嘉禾郡偶书尽道瑶池琼树新仙源寻到不逢人陈王也作惊鸿赋未必当时见洛神阁下昼眠急雨初收宫殿明红薇花落暑风清忽传午漏惊残梦寂寂西轩喜鹊声泰灵院书事二首槛外珍丛砌下泉祥符天子泰灵仙忽逢野老临池水自剪残花趂岁钱上元天仗欵琳房灵圃遥传玉殿香要识年年桃李色不关春力是恩光泉州北藏院见初荷华初花才过小荷身晓露霑红㸃㸃匀莫为愁心偏倚重清江元有未归人梨园小部梨园法部更置小部音声三十余人帝幸骊山杨贵妃生日命小部张乐长生殿因奏新曲未有名会南方进茘枝因名茘枝香倾宫晨起傅轻粧山殿生风夏日长小部新声落天上无人知是茘枝香永叔示及圣俞酬答因奉和寄圣俞吾友多称君思见寒附火气温玉开籍才敏镞加尝于师鲁书言词屡及我乖疎久益新慕合迎已可奈何縻组绶无路动车輠近乃得百篇能诗今信果清寒水石舂怪险蛟螭锁逺念烟鸿去呈妍露葩娜古人虽已矣风流未应堕束来勿后期山桃缀红颗送胡武平出守吴兴东南有佳士文高志清苦翩然请郡章入居使君府霅水生春澜莹静沙可数霁日明旌旗长风送铙鼓烟帆十丈船湖山一抔土橘嫩宴亭秋茶香斋阁午神欢所适宜动黙造幽覩应念懐铅人垂头证鱼鲁陪诸君会史馆园名园霁宿雨春日正和柔花香泛草际竹影揺清流鸣禽自往还逰鱼时沈浮出门市朝喧爱此林亭幽况陪君子䜩飞斚更相酬亦有佳人携艳歌清眉愁佳人足娱适逺思何夷犹故乡去千里野堂临溪头梦寐别四载南望无时休王粲昔从军登楼以锁忧今予岂不然每到终迟留寄题滁州丰乐亭君为滁上守乘闲务幽寻羣从留山阿美望穷前林良䜩追佳赏高亭旷遐临烟云无定姿水石惟清音静见鱼鸟适遥闻鸡犬深时节屡丰有民里无欺侵岂独延衆物因兹託冲襟大笔每絶唱芳樽宁孤斟别日念已长来期讵能今安得凌风翰相从殚岁隂达观亭峭峻钓龙石飞亭压其端旷彻四无际因之名达观扳云跻大庭仙路何纡盘秋明澄逺緑署霁凝新寒城郭烟火稠水陆渔樵安偶暇按民俗适逰心意欢鸣絃俯清流对酒环苍山重拂衣裾浄从带石岚还圣泉源流出何山涌涸兹有异湛然盈石泓余波下金地清甘本无滓渴饮得真味端能发茶色博亦资农利矧兹民俗安湓溢尤可熹满酌复擕归良追曲肱意北苑十咏出东门向北苑路晓行东城隅光华着诸物溪涨浪花生山静鸟声出稍稍见人烟川原正苍郁北苑苍山走千里斗落分两臂灵泉出地清嘉卉得天味入门脱世尘官曹真傲吏茶壠造化曽与私亦有意所加夜雨作春力朝云䕶日华千万碧玉枝戢戢抽灵芽採茶春衫逐红旗散入青林下隂崖喜先至新苗渐盈把竞携筠笼归更帯山云写造茶屑玉寸隂间抟金新范里规呈月正圆势动龙初起焙出香色全争夸火候是试茶兔毫紫瓯新蠏眼清泉煮雪冻乍成花云开未垂缕愿尔池中波去作人间雨御井山好水亦珍清切甘如醴珠干持方空玉甃见深底勿为先竭忧严扄有时启龙塘泉水循除明中坻龙矫首振足化仙坡囘睛窥画牖应当岁时早嘘吸云雷走凤池灵禽不世下刻像成羽翼但愿醴泉饮岂复高梧息似有飞鸣心六合定何适修贡亭清晨挂朝衣盥手署新茗腾虬守金钥疾骑穿云岭修贡贵谨严作诗谕逺永忆丙子年春三月予解官漳州与弟君山西行至顺昌富屯之间夹溪十里红白蔷薇盛开时与君山临流饮而赋诗甲申夏四月二十日复来追悼君山之亡留诗屋梁以纾哀思清溪曲曲抱山斜遶溪十里蔷薇花春风吹香袭人骨干红淡白相交加眼睛眩光未能视烂如赤日凌朝霞时有扁舟向中下共疑来处从仙家于时邀我临流饮下踞大石盘犬牙平生意气一快论屈指世务还惊嗟酒酣擘纸探彊韵胡涂醉字成乱鸦侵更把火入官舎下马犹吟诗各夸何言花落悲人世只见溪流似岁华今年初夏我复至深丛翠艳余孤葩山川故物依然在惟子别路幽明赊想像音容杳何许桂旗猎猎随云车悲来独坐䕃芳树涕泪挥洒霑黄沙行人怪我爱溪水那知此恨无邉涯寒食梨花小饮江南寒薄春常早花卉入春先自老嗟予衰病不及时出见池园半青草纵有余葩在叶间行看落片随风埽寻春已过索寞归重忆欢娱叹懐抱虽然妖艳难再得但只逢花须醉倒二月中天寒食朝墙隈忽见梨花飘开门四顾粲然白传催翠帟賔朋招长吟环遶不知数渐值明月临清宵谁剪轻云成碎蕊天留宻雪封枯条重重尽挂珠缨络簌簌初呈簂歩揺傍花行酒发新唱满座例举黄金瓢西都姚黄高一尺扬州寳鬓分变翘幽香絶艳信尤物设欲致之千里遥壁门写生亦名画未免五彩涂鲛绡莫如此君慰人意相对一笑开无憀古来英豪多感激坐使緑鬓朱颜凋劝君且作梨花饮慎勿称量别流品李山英以疾归田客有言山英移书石守道者因摭取其略作诗以送之吾友守道气刚劲丑邪扶直出天性意高身贱无所发胸中事事先后併襄尝畏其太勇果愿以中直为得正忽闻鲁士李山英移书告之要力行曰今天下最急务邉头战守羌夷横异术纷囘蠧化原佞夫欺巧疪邦政生民失职餽敛繁势若久旱方雩荣安得快雨洗长空万物萧森蒙大庆古人有以身殉言前者已僵后者更况值朝廷尚寛大苦谏兼容天子圣我疾不幸子可属或列封章或廷诤勿学得路世俗儿软语妖歌日酣醟乃知山英落落者支革虽疲心愈竞予思物理似颠倒难用智愚凖衰盛贤豪既少遇又稀或老且困壮而病就令贵显亦迍踬尤触隂机石临穽一思九叹起唿天何等官曹司是柄由来宰主都㝠㝠用舎惟时穷达命山英归去亦何恨门外无尘春色净回看名宦似浮沤都把雄心付觞咏圣泉寺松径青松冉冉门前道根柢坚牢颜色好鸣籁萧森风雨生紫鳞开动龙蛇老天若有意别留种百年其下无纎草雷霆时遶雪霜重劲节支扶不颠倒野姿峭拔已背时肯要藤花彊纒抱南方赤夏苦蒸湿万木无声就僵藁忽经宻䕃少休息肌骨便惊秋气早寄言匠者勿复顾留作清凉除热恼送石昌言知宿州符离封城古云望扼控东南地形壮飞流金粟走车舟镇压奸雄宿兵仗昌言才思老台阁声名逺出风骚将倦直承明得守符诏书遣临士民上万家裁制须得宜譬若楩楠迎大匠京师从逰日月久送君酒酣益惆怅人生岂效鸡鹜羣意在糠粱取甘养边隅多故急贤材往往稠人拔公相吾侪有䇿空自竒皎皎丹衷亦谁亮欲随戎马仅胜衣强作文章还覆酱大都用置系于时丈夫未死固难量觥巡巻到君勿辞行看岸下船头放我今聨束若愁鹰注目青云思逺飏一麾当复泛隋渠愿君加数为公酿甲辰闰月初伏快雨凉风昼眠初觉庭前小栏花木各有意气戏效柏梁体闰夏天气热燄烘崇朝快雨随清风昼轩梦觉开前栊画栏花草意气雄侧枕遥问数异同如子微物烦化工盍各言尔之所从繁葩富艳生朱红枯条大蕊千万重修干㸃缀赤日中蠲去忧忿谁与功採摘烹煮祛烦胸秋霜鉅实垂如瓮横柯逺引交加丛叶抽緑剑黄端茸直立开披泉货通叠遶翠羽翻虬龙误入畦町非余公助涤渇肺思匪躬物物自名词不穷愿当我意乃汝容负汝不饮慙衰翁和王学士水车星鸟正中春事茸农夫入田布嘉种田中白水极弥漫鹭翅羣鶱鱼鬛耸扶持水车倚塍畔翻翻龙嵴起双踵日在天中人在野脱粟未逢心益恐妇姑晩饷犹徳色童稚饲余窥馌笼夏苗欲长苦焦枯又送微波上层陇伤哉作劳无早夜嵗终赢余凡㡬桶丰年遗秉尚盛歉一有不登皆散冗赋田无利从来逺索息严于供上俸富者不耕耕者饥役民𣙜枋雄豪总钱塘风俗本夸奢工商射利尤加勇丁男恃壮走长街仆奴意气金衔駷方春逰女湖上行举首惟愁钗挿重笑汝田家弄水车何不乗时作光宠仁宗皇帝輓词二首声教中原泰恩仁万国临忧勤符帝梦付与得天心箫吹凝寒气云山敛夕隂还期千载后歌颂莫知深俭勤追禹绩恭让体尧仁措枉朝多直除苛吏尽循尊儒恩礼异左戚赏刑均立子知天意超然即上賔开州园纵民逰乐二首风日朝来好园林雨后清鱼㳺知水乐蝶戏见春晴草软迷行迹花深隠笑声观民聊自适不用管絃迎节候近清明逰人已踏青挿花穿㦸户酤酒向旗亭日迥林光润风迥海气腥未知何处乐归路已严扄夜雨病中久雨曽无度阳和渐向阑杂香生衆木浓翠入孤峦漏缓宵仍静灯微晓更寒芳时犹卧病何日出城看太湖驿寄建州同年窦职方别驿临溪曲清寒结晓隂滩声生乱石急雨入闲林登第年华久相逢礼爱深茶山春物近那得共追寻逰灵峰院龙龛山天柱支南极蓬山压巨鳌云崩石道险潮落海门高客馆闻鼍鼓秋风忆蠏螯凭栏望乡树千里楚江臯北园登高即事呈诸同僚江云寒薄不成霜九月登高菊未黄飞镝有声弓得力小槽分熘酒初尝秋容行见丹枫老客意难胜紫陌长曽是禁园风物好故乡时节可能忘燕司封同年以诗见迎寄问闽州明使君十年蹉跌路岐分帐前约束承严节案下文书接署云北去最先趋画㦸老来应免醉红裙新编一览空懐旧搔首孤吟日又曛人日立春舟行寄福州燕二司封清溪潮上送行船回望高城隔晓烟景色似看名画展醉魂犹忆寿杯传春盘食菜思三九人日幡书颂百千南国逢君惟道旧后时何处笑今年过杨乐道宅西桃花盛开城隈遶舎似山家舎下新桃已放花无限幽香风正好不胜狂艳日初斜自怜马上空愁望谁向尊前与醉夸京国难逢春气味莫随尘事度年华和杨龙图芦鴈屏何事高堂秋思生野芦寒鴈画工精风前挺立孤根老云外相从去意轻不似丹青能借色若逢霜月定闻声研桑心术多无取囘望江乡计未成和杨龙图麞猿屏画莫难于工写生麞猿移得上幽屏相逢平野初惊顾共逐薫风适性灵引子昼逰新草緑啸羣时望故山青可怜官省沈迷处毎到中轩顿觉醒和吴省副北轩湖山之什谁于素壁写江流云树疎疎映荻洲尽日清虚全却暑一川揺落似经秋暂逢名画心犹在终向扁舟老去休只有逰鲦能自适莫懐香饵重迟留送程刑部出守洪州何事名郎出计台钟陵都会久须才江山不是人间有旗鼓初従日下来列郡五符归总制故乡三组少徘徊勿嗟南国多懐感寳气还应彻斗魁送钱端明还京禁墀初别紫霄端故国生光里俗懽二世家声聨将相百年庙貌俨衣冠躬临州㦸迎门下人喜曽孙夹道观石照老苔封旧迹锦溪乔木涕清澜东趋越岭兴懐逺夕聴胥涛入梦寒江上驰心思魏阙日邉归路指长安香深离渚花重叠凉满行舟酒半䦨应念非才持虎契平时相继侍金銮度南涧隐隐飞桥隔野烟石矶西畔问渔船桃花尽日随流水洞在清溪何处邉秋日城头蔓草受新霜天外孤鸿叫夕阳送客懐情枫树老着人襟袖菊花香玉仙池洞府花飞不减春轻云成片玉成尘香軿缥缈知何在无限池头再拜人逰九鲤湖何岭巍峩欲挿天回头人与白云连桃花不㸃寻常路从此依稀度九仙两宋名贤小集巻七十二两宋名贤小集卷七十三钦定四库全书两宋名贤小集巻七十三宋陈思编元陈世隆补藜斋小集华镇字安仁㑹稽人元丰二年进士官至朝奉大夫博古工诗文尝辑㑹稽览古诗几百余篇最称精覈傅崧卿称其词格清丽兴寄深逺足以垂观来者今其书亦罕传旧志乘中间有数首而已子初平亦登进士为太常博士有越中考古録云门寺外胜迹诸咏王中令裔孙智永善𨽻草为世所重求者弗违戸外之人如市所居限频为之毁以铁固之时号铁门限真草千字文十九年成一千通栁诚悬称其书得家法世传右军兰亭其蹟弟子辨才尤加寳秘贞观中求之不得至使萧翼设竒而取之山中父老尚能道其事铁限僧坊迹未移千通真草了无遗兰亭墨迹何由见秪説萧郎奉使时郑相庙郑公起樵风用郡守第五伦之荐致位三公与伦并列可谓盛矣祠宇之下至今犹有风朝南暮北鸣玉锵金汉上公当年荣与旧君同故山庙食千秋后来往犹乘旦暮风秦望山秦始皇东巡登髙歴览刻石纪功故曰秦望秦人两世尽东游辇辂曽临到上头睫在眼前终不见不知登望竟何求葛仙翁钓台若耶溪葛仙翁投迹之地苔矶孤秀起于中潭环山千叠澄渊无底清光翠色上下相照迥然不类于人境谢客儿兄弟悦之日至其上更酬迭唱夕而忘归闻説风流谢客儿鸰原相应日鸣飞仙翁遗迹云深处擕手行吟送落晖五云溪徐季海曰曽子不入胜母之闾吾岂泛若耶之溪由是目之为五云今亦曰徐浩五云发源于云门其流达于樵风泾湖山之间此为竒絶万壑千岩秀气钟鸣琴潄玉晓玲珑瑞云重叠中书馆花浪腾稜相国风樵风泾郑巨君採薪若耶山中得仙人遗箭归之而获便风之报千载之下朝暮不渝碧山重叠水溶溶南北长来旦暮风岩壑㑹稽真胜絶樵苏犹是汉三公郑公泉郑太尉𢎞若耶山居有美泉雅嗜其味尝有疾药石不能愈家人取山泉饮之即愈山泉非攻病之良药其美不称于三公之奉饮之而疾愈者常性素好不为富贵移也郑公之所飬在富贵当何如哉溪上清泉玉色寒临泉蹋尽石苔斑为怜北阙乘轩客白首髙情在旧山城山其山中卑四髙宛如城堞吴伐越次查浦句践保此拒吴又名越王城有佛眼泉洗马池泉中产嘉鱼越拒吴时吴意越之乏水以盐鱼为馈越取双鱼答之遂解围去兵家制胜旧多门赠答雍容亦解纷缓报一双文锦鲤坐归十万水犀军镜湖亦名鑑湖任昉述异记轩辕氏铸镜湖边因得名或云黄帝获寳镜焉或又云本王逸少语山阴道上行如在镜中逰故名水风不动清光合十里浑无一㸃瑕野客若寻湖上事不须临水问荷花双笋石在上虞县钓台山髙百余丈若人冕而对峙者其巅有异花每杜鹃啼时开若霞锦神宗崩三年不荣髙宗崩花忽变白孝宗崩三年若枯既而复茂千尺相髙卓翠珉雨余云外露嶙峋鼎湖龙去苍髯㫁三载丛花不记春放马涧在新昌县支道林放马之所或讥道人养马不韵答曰贫道赏其神骏春草茸茸涧水清路人犹记昔时名金羁纵后双蹄逸想见风前蹀躞声虞国墅在余姚罗壁山襟带溪山大势具体金谷郗太宰徧逰诸境栖情于此每至良辰携子逰憩后以司空临郡遂卜居之山列翠屏围碧落水流鸣管绕平田郗家池馆萝芜没金谷形容自渺然陈大夫宅在越城东南礼逊坊竹园巷之间汉大中大夫陈嚣未贵时与纪伯为邻伯窃嚣藩地以自益嚣见之不言益徙地与之伯慙亦归所侵地其中乃为大路鸿嘉二年太守周君刻石表曰义里长檐路邻里相欢起美谈通衢髙栁碧鬖鬖至今风俗称虞芮目击岐周始自慙燕竹越人以其燕来时出笋甚美因以为名竹箭黄芽欲老时杏梁日煖燕初归他林未耸千竿翠此地先抽一握肥孟桥桥南汉孟尝宅也汉上还珠太守家小桥斜跨碧流沙清风不共门墻改长与寒泉起浪花两宋名贤小集巻七十三两宋名贤小集卷七十四钦定四库全书两宋名贤小集巻七十四宋陈思编元陈世隆补三径集蒋之竒字颖叔宜兴人嘉祐二年进士哲宗朝累擢翰林学士徽宗朝拜同知枢宻院事除观文殿学士出知杭州提举灵仙观卒入党籍有集逰朝阳巖遂登西亭朝阳巖在潇江之西去治城不逺唐永泰二年元次山为道州刺史避兵至零陵访而得之因其东向遂名朝阳方是时结有盛名于世故永之守丞独孤愐窦泌为之剪荆棘建茅阁结又为之铭与歌其后栁子厚继为之诗予以子厚诗考之正所谓西亭者也复为亭而系之以诗昔逰不在逺幽岩临治城嵚岑俯潇碧庨豁延阳明缘涧可径入滑路偪仄行泉源何自来涓涓玉锵鸣疑穿云雷窟尚带鱼龙腥寒江净泻镜怪石坐开屏幽鸟驯可罗潜蛟深莫罾梯险接层栈冠巅葺危亭俯睨极𤣥窗仰攀穷青㝠蹇旷出物表高虚挹𤣥英惜哉非吾土不得憩此生旧业寄阳羡故园依晋陵秋风滆湖白春色颐山青一从绅笏去遂使猿鹤惊迂疎暗时机孱琐叨官荣谪弃分所宜丑恶颜已盈人生讵有几世累吾方轻愿言解羇绁上疏还簪缨宁居召魂魄恬养休性情纷华屏外慕沖澹岩中扃穷年侔农圃毕志先畴耕澹巖零陵水石天下闻澹山之胜难具论初从崖口入地底始见殿阁开重门乃知兹洞最殊絶洞中金碧开祇园寛平可容万人坐仰视有若覆盎盆虚明最宜朝日照隂晦常有黒云屯盘虬夭矫垂乳下巨兽突兀巨石蹲香木一株在岩壁人迹峭絶不可扪呀然双穴露天半笼络万象将并吞只疑七窍混沌在五窍㤀失两窍存神竒遗迹未冺灭至今犹有斧凿痕云牀石屏极隈隩昔有居士常潜蟠避秦不出号徴君美名遂入贤水源咸通曽为二蛇窟元畅演法蛇辄奔从兹其中建佛刹栖隠不复闻世喧惜哉此景久埋没但与释子安枯禅次山子厚爱山水探索幽隠穷晨昏朝阳迫迮若就狴石角秃鬝如遭髠豪篇矜夸过其实称誉珉石为玙璠环观珍寳欲掩有不到胜处天所悭嗟予至此骇未覩不暇称读徒惊叹恨无雄文压竒怪好事略与二子班芜词愿勒岩石上勿使嵗久字灭漫寄题三瑞堂好在庐陵守年来强健无一麾新佩印三瑞更为图善政传江右飞书到海隅缅懐乌府旧何日笑谈俱萍乡即事地接长沙近乡名自古闻毛山千嶂雪玉女一堆云拱木扶霄上飞泉触石分霜风萍实老目断楚江濆琴高台懐古高士遗台曲涧东俯临百丈之飞虹云巻云舒絶壁下花开花落空潭中丹砂鍊去山俱寂赤鲤骑归路不通叹息往来车马客几人忙处问琴公白面山白面峯峦碧玉堆故人卜筑在巖隈难寻荀鹤旧逰宅尚有昭明古钓台满槛名花红胜锦一溪流水緑如苔七闽千里倦逰客两眼眵昏向此开寄米元章京城汨没兴如何归棹翩翩返薜萝尽室生涯寄京口满牀图籍锁巖阿六朝人物风流尽千古江山北固多为借文殊方丈地中间容箇病维摩逰化城寺级级跻攀险肩舆若上天云端开净刹峰顶见平田水石清无价烟霞翠满前高僧卜居此意欲断尘缘和秘䦣曝书会诗宴豆追儒雅簪缨盛礼容中天开壁府左海见鳌峰汗简陈三馆缃图焕九重紫微才思敏十吏笔能供六和寺金鱼池全体若金银深藏如自珍应知贪饵者毕竟是凡鳞隐居南庄耕春烟一垄钓月水千寻未荒三径菊不负此生心苍玉洞苍玉门径濶白云庭院深鄞江一丈水清可照人心鹫峰院山前十里入青苍猿鸟声中建道场日转竹隂侵阁冷水流花片过门香燕窠石墨窝化石锁烟苔岩上茆空烟又开尘刼一声清磬里至今犹有燕飞来重湖阁宫亭彭蠡接扬澜浩荡横空六月寒试问风波何似险老僧只管倚阑干水西示刘尉役役尘埃倦客情偶逢佳处得闲行凭君为把如椽笔便向苍崖记姓名泾溪荡漾溪沙深浅间羣山囘抱翠连环扁舟便欲乗流去直下山门六刺滩附余良肱和诗画舸夷犹紫翠间暮云如扫月如环三山六刺须臾过恰似严陵七里滩过幙溪忆左难当幙山孤秀幙溪清玉鑑光寒映翠屏今古寥寥何可问难当遗事在图经刘遗民钓台最爱仙人卧白云一竿来此钓红鳞我今不学磻溪叟行作宗雷社里人春帖子昧旦求衣向晓鸡蓬莱仗下日将西花添漏鼓三声逺柳映春旗一色齐琴高台懐古来至泾川十里余崭然怪石翠凌虚自惭不是神仙骨空羡琴高控鲤鱼嘉禾驿旴江清浅见逰鳞百尺飞桥跨碧津行过水南看更好风光骀荡百花春孤岭鲛绡剪下碧双垂归挹清流背紫微北向更登孤岭去此身还傍白云飞两宋名贤小集巻七十四两宋名贤小集卷七十五钦定四库全书两宋名贤小集巻七十五宋陈思编元陈世隆补安岳吟稿冯山字允南蜀之普州人初名献能嘉祐二年进士熙宁末为秘书丞通判梓州终祠部郎中有安岳集春意赏花不须折一折春思阑饮酒不必醉一醉无余欢相知共清赏所属聊孤弹朝繁坐临池暮惜行绕栏醒醉无异趣开落同一观邻花隔墙悲憔悴枝叶单邻翁贪酩酊疾起春向残但知芳菲意常作悠久看送鼎倅陈安仁虞部峨峨阳山民资以仁僭阳欺天不需不神而乞于民泱泱沅江城繄以宁横流渍川不畜不灵将坎于城暴政残俗剧于怀襄猾胥扰民甚于凶荒借公后时吾民㡬亡舞公入城若旱而雨若霖而晴颂公之还孰灵沅江孰神阳山和程之才正辅感遇天理贵自然枉直各有病人情随所得是非本无定此身寄轩冕心与万物竞低回就衘䇿跳踢落机穽巧求固为累矫枉亦过正持之有原本出处一以静所守以吾道所安以吾命不骤穷马力决不暴虎性富贵偶而已勿使忧喜并感遇难我知无言为心聴郊外杖僻走世喧吟静追古意解巾卧柔碧虚怀揖爽气漏竹日脚红出亭山尖翠偷闲兴未足迟迟动归辔城南散雪郊外风含晴雾中日江流浅可渡潺湲弄幽石长堤尘未动游子念逺适行止慎厥初轮蹄有遗迹和果倅赵衮良弼平江亭牛峰絶顶凌云阁形胜潼江照开廓涪水台中隠几菴坐对西山横碧落顷尝登览放怀抱钩挂轩窻巻帷幕气酣景熟状不起一片风骚情索寞充城累身倦未出无事门庭可罗雀翠筠五瑞扫尘土澄照清风易椽薄平江最好最后到隠几凌云仅依约屏坐主人跼闲散长句森森邀我作漳滨病起吟魂耗中散慵来笔锋弱铿金入木将奈何手把新篇空愧怍寄高梁守勾辅元北按经时出南归计日趋幽花明涧水细雨润春途就歇开新醖催行趁早晡故人休问吏相见且欢娱小溪尉丘君父母年皆九十康强精明尚能读书挫箴如五六十嵗人相继受恩命某固未尝见也亦未尝闻也因作诗遗丘君且以传诸士大夫如果未尝见闻则宜相与乐道其美而形于歌颂云人间夫妇老难期九十俱全古亦稀沧海蟠桃看结子碧梧栖凤久忘归君恩黄发颁新诰儿戏青衫着彩衣一尉三公无此乐百年琴瑟在庭闱寄题希元承诏堂希元恵诗因次其韵鸑鷟峰前旧隠亭仙翁曾此被弓旌云山每恨未能到松桂向人如有情共把清尊慙北海更聴余论学南荣何须酩酊为真赏归袖琼瑰已自盈寿春穆东美有节亭淮上仙翁倚嵗寒遶亭闲种碧琅玕林泉莫恨归时晩风月偏宜静处看为爱萧森从叶宻欲令蕃衍放根蟠阶庭已见清隂合更长龙孙百十竿和邓内翰游乌奴寺万险初离崃三程未到关相欢才把酒偷暇更寻山古意登临外人生笑语间一茶游兴尽箫鼓欲催还和新成都知府邓润甫温伯内翰道中见寄画舸秋离崃长江水啮隄郡楼高送别客袂惨分暌前后声难继升沈分不齐私心尝有待得意幸相携千里闻鸣凤三年倦割鸡一哀纒性命万事错端倪英俊聨翩起清华直上跻平生依笔研俛首失锄犁同嗜餐秋菊忘言病夏畦精粗分玉石去住即云泥近列多鹓鹭谁人享駃騠徊翔趋凤阁隐约驾鸡栖训诰资温润衣冠出品题风流清宪府威望肃朝闺戏彩江湖乐观涛嵗月稽还朝垂拱北易帅华阳西旧徳倾中外欢謡浃庶黎忽闻旌棨近顿解簿书迷一笑何胜喜高谈为少低长篇追杜老余论及曹溪把酒聴新阕寻山傍小蹊欹斜行叠嶂空旷上危梯拾掇留尊俎萧踈媿糗藜故人难会遇壮士合悲啼物理纷无定年华去可悽王师行解甲盟府重盘圭剑外声文铎关中息战鼙时清数相见宁望胯金犀邻家妇邻家妇一贫复一富舅姑爱憎苦不常憎贫爱冨多心肠富妇初嫁时身上晔晔生辉光舅姑好财不好义妇道无复较短长不如贫妇巧且勤巧能养家勤养亲君不见古来烈女传往往多是贫中人邻家妇一为乌一为鸮贫妇慈孝富妇骄和徐之才浮萍潇洒春容静飘揺水性柔根从何处起身任此中浮得地轻依託随波旋去留潢汚深不采溟渤望空悠花蕊看还落蕉心久未抽岂如经夜雨便欲障江流晚入吴歌唱晴邀汉女游翠连芳草渡寒映緑杨楼碎剪神工巧平铺泽国幽微躯乌足道浪迹更谁收踏破闲行鹭冲开暖上䲡但知能委顺何用校稀稠漫欲通河汉宁虞践马牛迸从菱芡密如把芰荷揉寂寂苔成阵纷纷芥作舟屈骚遗故事湛赋壮前猷蛙跃沾双股龟行蔽两眸聨居如有守逺近亦无求别浦千重恨吟塘万㸃愁生涯随所寓细域浩难筹野色宜茶灶仙姿泛酒瓯清芬传涧沚余思满汀洲暗与莼丝结多为荇带钩岂専嬉雁鹜自可覆蛟虬助赏名园侧含情古道周遡洄差胜㮣汩没尚怜沤赴急如趋市逢枯类转沟吉祥兴霸业美荐格神休为爱常青眼难题㡬白头新篇盈巨轴牵强岂能侔与陈万石千首诗兼百首文宗韩之子拾遗孙吾乡此道嗟㡬絶先世余风喜仅存三变声名徒自惜平生襟抱向谁论相知惟有贫相见拨置穷愁付酒尊送韩存宝阁使君常慷慨论兵机喜见韩侯定逺归将畧无穷虽世出秋毫不犯似君稀封侯气骨青春在报主功名白日飞龌龊簿书何所恋拟投儒服换戎衣李待制寄僧诗有歇定之语兼闻有岷峨之游因作诗以寄之二首无心宜与物相期既歇须行似不疑出处休将人事説功名多在老成时胷中白练何妨洁足下青云岂自知好取圣贤权进退莫教轻重失毫釐春游游尽欲寻山杖屦岷峨只等闲但放高怀穷物外不知清誉满人间经年緑野尝沈醉㡬日香峯暂往还自笑尘辕盘未得逍遥无路一追攀求刘忱明复龙图画山水晋唐诸公重小笔高价直与才名俱然多华丹少泉石清格往往人间无至今百存无一二存者真伪难分区营丘李成称絶迹峰巖秀拔非常模穆之洒落亦其亚玉堂屏上潇湘圗董屈许范凡数辈隠隠俗气藏肌肤乃知山水系絶品笔墨造化非功夫要之文章之绪余世上真巧归吾儒益昌台府少文字见性文空谈毗卢龙门雪景生坐隅山潜水奥争奔趋倚空直干鬬孤耸縁险古道盘萦纡拥衲禅僧对寂寞携琴朝士来﨑岖主人肆笔聊自娱新言黙与天机符公家清白传数世经济满腹氷霜壶一言不用辄掉臂五年蜀使甘驰驱时将素毫写胸臆宁复意外分精麤复古虽清尚许格与可亦壮非燕徒岂如公思脱羁束破碎嵩华倾江湖穷冬从公熟窥看爱重不觉声嗟唿灵峯北苑助萧爽雪不到地声号枯平生好画已成癖宁借不喜临与摹出公门下欠公笔有类客海遗明珠愿公乘兴一挥洒束绢数幅光芬敷异时解组还故庐皎洁将伴林泉躯滟滪堆巨石当江冲江水皆倒还夏秋水石鬭怒浪高于山长年欲下崃防石如防姦乘流一无备拳石皆险艰独使滟滪夸千载不可删岑公洞武龙南浦南秀拔异衆山下有巖洞幽嵌虚隠𤣥关岑公江陵来一寓不复还养神脱尘滓百嵗如童颜至今遗像存寂寞空幢幡老栢壮人气清泉遶回环暂为物外游偷向壶中闲叟其静者欤深藏厌喧烦或将避扰攘甘此石穴艰不虞身后闻夐若高难攀万事皆偶尔多在功名间温汤寺温汤气如蒸冷泉寒于氷并流不相入汹涌争奔腾佛庐焕金碧法地何时兴二泉洒其间回环清且澄维舟爱古栢磴道垂千层殿堂絶纎埃潇洒严香灯敲栏施鱼食弄水揺悬藤一掬洗病眼再潄祛烦膺逺访岂惮劳胜游诚可矜送李才元待制二首直道﨑岖出禁林江湖长有爱君心五年汉法更张际千里潼江恵泽深天下鹓鸿方得侣道旁桃李正垂阴邦人不用留行色满斾薰风入舜琴为掾初逢幕府开便将清望属非才重来门下经年后始见天边促召回况有平生余事业此行高步脱风埃孤踪已作沟中断休费工夫为剪裁和苖子居新道中阆水兼山鬭晓光星轺亲按古村乡临江麦陇烟云翠夹道林花锦绣香使㫖天边劳按察人情车下见欢康东风相伴行寛诏敢问年来鬓髪苍寄题荣守岑象求巖起太博清富楼南乐太守传诗邮诗题清富城西楼楼中风物畧已尽行欲模咏难为酬怜公谪官不累意如与万象同优㳺扁舟随分与山水好景散漫无人收昔人知宴不知赏俗气未断烟云羞凌云把酒独长啸嵗久此地才风流公帆南国走欲遍耸秀浩荡皆穷搜归来耳目殊未厌尚恐胜㮣遗遐幽九疑巖洞识元叟三湘泉石封栁侯名贤到处适所遇非事笔砚搜林丘五年留梓恣登览百刹照水江环州得公新篇似相约正上兠率吟清秋尘中嗜好屑可鄙恨不径往追公游他时三老期一笑爱闲岂是平生谋和周正孺游醴泉寺蚕丛衰迟犹有少年心十里名蓝共访寻抹緑郊原逢雨后残粧桃李觉春深譁喧歌舞随流俗潇洒溪山忆故林一醉不辞繁上酒簿书回首费光阴和邓温伯一首不独高文耀世竒曾将宏议振天维谁人才术能争手自古功名贵及时暂别鹓鸿蓬海上少留旌斾蜀江陲西州笔砚虽衰落会有中和乐职辞送程嗣恭正基提刑赴阙从来贵阀多豪俊失在矜持骄与泰白屋寒门亦有人往往穷愁损英概得时旧恩报不暇安能与语功名会骅骝摆首倦衔䇿一蹶中途为伤駃簮缨重要畎畆壮所养既完发亦大磨砻宝刀挫圭璧更向天资才术外正基太师丞相后学博文清古冠带天机不露骥盘枥云气虽升蜃沈海平生胸中未一出万事食间宜少待语黙机巧孟轲盗颜色睢盱次山丐世故未能以身殉家声欲传道犹在逺别相知试一言不是向人歌慷慨桐轩幽轩处清奥前有双桐起婆娑势初合修耸意未己叶分竹巖路根渍石沼水秋声动素琴晓影覆斋几主人相对乐性静穷物理纯音藏未兆孤干直不倚安得千仞禽来哉共栖止竹轩翠筠清人心愈少愈可爱风骚静中得一室处以泰北轩隠吟几复与此君对泯黙追古意萧森散秋籁淡薄世鲜味俛仰谁与会七贤非吾徒心犹有名在寄题宇文之邵南止亭公南九亭名止止亭不妄作名何为羣公赋咏得深趣清絶正与斯人宜铺张止义到无説使吾下笔先迟疑圣贤出处无定辙俛仰轻重争毫釐云行非行止非止由赐狂病渊骞痴公南少年负才术试仕吐出胷中奇一言龃龉便投袂自道岂欲求人知公卿文章强且起举首谢絶无还期传家万巻书史乐负郭五里松楸悲岷峨嘉景照砚席事搅辄醉醒仍诗有时日晏卧不动郁郁经济藏肝脾太师竹洞枕温洛龙图药圃临清伊二公止迹不止道力与名教相扶持今君所处近伊洛道在不必分高卑文章自可敌行事荀孟皆我知为谁亭非俗亭止非止人物不到西南欺闲䜩亭彻顶造闲䜩据栏俯山斋轩窻蔽脩竹磴道悬苍崖登临快双目应接烦虚怀羣峯病拥阏次第随天开物色无定姿变化纷难裁高吟絶俦侣但携清尊偕物理醉可一逍遥付齐谐西县道中汉水引我行梁山邀我坐山水已清絶舂容碧相和下马取酒饮梅飘酒中堕日落醉不去青茸草间卧宝峯亭益昌万山间宝峯秀惟独使台俯山下气象互盘覆郁勃尚南走回环已西属古城削千仞危栈转几曲锦绣纷上领琅玕翠揺腹亭榭何参差逺览意尚局絶顶跻宝峰超然脱羁束城市截唾落二江可手掬重关固天险大道不停毂古意剧满眼人事伤转足主人始经构高蹈非絶俗幽怀巻云雾长啸动巖谷鸟雀争晚林㝠㝠有鸿鹄寸步异出处虚心见荣辱屈将经济才分继骚雅躅语黙固可传谁为宝峰録巴子台早渡鸣玉桥竟登巴子台云林拥磅礴磴道穷萦回古寺不足观犹有南轩开浩荡横深沟逶迤环覆杯古人去我逺万事随尘埃赤穴何渺茫青山但崔嵬闻名不知实此意空悠哉乍到辄复还石滑倦去来苟能厌耳目未免穷筋骸和湖州文同与可学士见寄闻乞湖州去交亲不与谋京尘收马足汴水放船头试茗春归渚题诗月满楼散人吟不尽苕霅一溪秋过永泰文与可宅因寄数程奔走倦征车喜见蓬仙旧隠居秀气峯岚排户牖清风楼阁鏁图书一从高步东山起重见深秋少室虚无计墨君堂上看林间猿鹤共踌躇读刘宾客外集七言常爱中山好百首犹存外集多大约晚年知性命一时清韵入中和森张剑㦸虽无敌隠约瑕疵惜未磨三遶花栏俱读尽杜陵回首郁嵯峨和子骏郎中清江道中缭绕川原又载驰人情风物共依依胶舟野水涸将尽卷雨岭云寒不飞岂惮长途劳使传尚寻清景扣禅扉前山次第看梅发剰带新年春色归送满夷行秀才赴太学汉唐诸儒经术浅事业不及文章多六经意义失原本次第疏凿成江河圣朝羣公尽禹力注海一道横流波渊源太学得至宝洗出光耀犹镌磨圣朝徳业贵简易一气自在生中和针医马蹄凿浑沌或恐纯粹成雕讹君方茂年已知道归涉浩渺登嵯峨置身爵禄庆赏外人迹断处逢丘轲八阵蹟永安宫前瀼西碛万流崃口争奔激秋涛巻地裂山谷水落依然阵图出阵形聚拳六十四传是武侯亲手蹟斯人管萧岂足道身在巴东心汉室从容所遇皆法制浩荡胸中万分一阴机暗与天地合壮气曾将鬼神役至今千载矻不动渺莽几深难致诘岂徒豪杰重叹赏应有神灵常䕶惜庙偏裸裎七壮士酒炙纷纷走巫觋万事颠倒皆偶然卧龙无处沾余沥和子骏郎中文台地接松枝絶塞边星居人户种畬田语音高亢关中俗风物萧疎剑外天一失羁縻生保障十分流运费刀泉闾阎漫作封侯计㡬辈伻图到上前两宋名贤小集巻七十五两宋名贤小集卷七十六钦定四库全书两宋名贤小集巻七十六宋陈思编元陈世隆补安岳吟稿送范百禄子功学士知谏院二首天庭高议破羣姦先帝曾将侍从班谈笑一辞双阙去缙绅遗恨十年间倾朝每忆刘蕡对侧席才闻贾谊还言贵逡巡非久计行看鸣玉上鳌山圣贤中道意何如歴歴樊川论谏书要在致君成徳业不当沽直徇名誉平生忠义倾心际后日经纶试手初得意古人多气义弹冠应有旧簪裾和蒲安行题鲜于秀才山居羣峯屋背猿乌啼二江门前鸥鹭飞雅闻君居颇竒絶长恨不到心依依仙翁落拓少拘检解舞石上凌秋辉整冠投袂或云起尘土一踏何时归送梓漕李竦端臣赴阙道途去无穷嵗序嗟易改相知念逺别遇物增感慨悲欢劳寸心喣沫异江海南归得嘉报迅棹若旋凯机穽触不发神明怳犹在名因去愈重事虽晚可待去就勿自谋㝠㝠付真宰寄题合江知县杨寿祺着作野亭野亭何处访仙翁安乐风烟迥不同千里清泉来塞外四时佳景出山中抽身暂逐禽鱼乐放意翻成笔砚工醉伴逍遥无计去钩藤新熟荔支红兴州坐卧二仙莫道真心际混茫岂将生死系存亡已骖云雾朝丹阙犹脱衣冠寄异乡姓氏不传灵秘録精神长在发圆光洪肩丘袂攀无及分向尘中到老忙答江安尉鲜于颂野翁宝峯首相聚锦屏袂一判音容阻良觌嵗月嗟易换我观潼江曲君尉泸水岸到处逢酒徒无人作诗伴南风洒襟袖佳句适我愿汶蜀㡬万里信息偶中断三轩风雅会萧条各分散孤吟少俦侣衆喙易嘲囋念君同所嗜户近声可唤倡酬实相惓牵率岂辞惮亹亹郊籍心无为簿书乱和李曼修孺职方谢梓守张靖子立龙图游春饮酣起击剑耻与豪侠游雍容诗酒欢乃是神仙俦风骚固有灵造化阴为谋至音苟同调旷世不可求杜陵思江东洪厓揖浮丘自然风味殊岂特文章优嗟余万事拙吟咏心久留自媿苹藻微恐为王公羞晚遇清河公采兰深林幽修孺素䝉益百赠无一酬邂逅相抚掌踉跄容擡头虽然再鼓衰且免三爵忧吾儒学以仕本代亲禾麰然多志尚逺掷笔思封侯前时征南将驱驰出塞沟诗书非无助爵赏不见畴尚能解客嘲相欢苹咏洲三术起商鞅一言贵马周致身果有䇿何地无余庥肯使韶濩音变作巴渝讴送蒲安行诚之秘丞兴州佥判春郊散轻霭日出车马动看君晓装发送客尊酒重衆人别良易我别情靡共飞缨转山曲延颈即成梦虽梦去奈何不梦存者多一言起相顾慷慨成笑歌清吟散泉石醉墨蟠云萝人生苦汲汲浩如长江波江波西南流君行方北辀林深足豺虎路废空亭邮居处常山中出亦山中游不嗟吾道穷每为斯民忧忧民竟何为从事犹俛睂晚达十六七万事悬难知但穷圣贤意莫赋离骚辞有得常寄我以慰朝夕思和任师中舟中见示经年雅音旷不闻客衣彼此俱红尘六月赤日火照地仙舟舣在交河滨君年四十已显宦去去荣路无涯津丈夫未死功业在但使道富何忧贫寄上颍昌范蜀公大老归真主前朝遗数公精神时一会出处道皆同起潞仪刑地烦温燮理功及观光禄表深见古人风聘币来何厚安车愿不东光华膺政殿僶俛就祠宫论议高踰武文章逺继雄退身无少憾忧国有余忠几杖诚先觉衣冠为一空千龄重际遇二圣极优崇将相交游盛朝廷礼数隆一星容处士四海望㝠鸿箕颍纷嚣外岷峨气象中楚词清更适舜律逺相通庭玉连城价孙枝百尺桐圣贤今日是河汉㡬时穷晚辈徒瞻仰先生盖始终氷霜严皎洁尘滓坐消融信史知将贵声诗恨不工东齐如见録光彩附垂虹春闲好景虽心赏多情半睡降春深蜂遶屋晴意鸟临窻渐老依花径无机付酒缸人生求适性何苦自枞枞即事二首闭户尘縁息忘机眼病除就闲因教子临老更知书䆉稏风前稻婆娑雨后蔬穷中方得趣门外已巾车旧病花浮眼衰容雪到眉风尘怜客久筋力恨归迟所得真如梦无厌固已痴不知縁尽处犹有㡬多时和蒲安行诚之见喜新受梓倅故国连芳草吾亲在白云荣归慙主父虚语类终军剑阁虽吟恋潼江亦喜闻惟愁良友别分手复何云寄潭州何正臣君表待制二首绣指初从劒外还文章开府冠羣仙忽闻五管传边警又出三湘领使权偃息湖山非久计翺翔鸿鹄待殊迁不同宣室因循召台辅明时属少年高卑鹏鷃分难攀岂意相知邂逅间北海㡬时曽荐鹗愚公终日尚移山平生冺黙无他技一顾差池已厚颜犹有功名心尚在鑪锤当手待君还送梓宪胡揆少卿赴阙富贵一鼎味谓尝须过食功名万钧器负趋少量力不胜苦尔体不厌伤尔臆谁能达涯涘百动靡一息古人去我逺独公抱清识进退处以道始终完无隙车马切严召江湖正遥忆贤达事如此贪懦犹且惑是岂时俗知聱牙相缄黙寄上范蜀公二首去就人兼衆美难侍郎高望肃衣冠每寻当世羣公议更在清流絶等看屈宋辞多谁傍国汉疎名重只休官求仁己得无余憾自向青㝠着羽翰拱极星文动少微西南风物重光辉平生亲友倾心望共庆功名毕手归车马欢声传里巷松楸佳气杂烟霏长卿儿戏扬雄拙未足公前较是非曲细道中一溪流石色万木耸山阴地僻有佳景眼明劳寸心坠猿犹挂壁惊鸟怱移林莫问去程逺行人方苦吟咏雪半夜风威壮今朝瑞雪呈徊翔如有待附着不胜轻叠叠云筛下畨畨雨簇成雕镌非衆巧融结似无精河汉潜欺没干坤欲混并漫空虽洁白触处已纵横枯茂全糚出洼隆一概平参差相掩覆散乱或逢迎逺岫依稀失高松独自荣光明通鬼穴肃杀下天兵挥霍偏随马凭凌或遶城威稜生剑㦸物色俨冠缨楼阁危将堕乌鸢禁不鸣巖封蹲豹起岸断蛰龙惊地轴犹疑折林梢不易擎浓寒排瘴毒和气入春耕虽学峨峨势其如薄薄名暗消知地暖坐对觉神清交砑当门舞玲珑照眼明味宜茶品试力与酒权争佳景谁能赏幽吟似有情开尊烦㸃缀喣笔为题评旧説三农庆量深一尺盈忧民心正切击缶助欢声寄上北京文侍郎四纪三朝㑹遇同陪京犹望节旄雄欲知元老经纶迹尽在生民鼓舞中汉府重归黄阁相商山难访紫芝翁陶钧末士惭无报惟解声诗冩至公和朱牧宣徳英游相聚日相欢休唱还家蜀道难为爱尊前文字饮不知门外雪霜寒酒酣依约羣仙梦谈极飞扬巨海澜从此追随频笑语莫教憔悴耻儒冠和题成都诸公唱和集诸公高咏蜀人编唱和春容近百篇厚重江山藏古气轩翔鵰鹗在秋天不徒神物阴相䕶兼有风謡乐共传谁谓开元新集好退之题后始完全瞿塘崃胜絶瞿塘险西陵古地形巴江深洞穴蜀主旧门庭王气吞三崃神功出五丁斜长天一线相对石双屏瀑击巖峦瘦云蒸草木腥衆流趋滟滪逺意会沧溟顾盼如无地幽阴似有灵白盐悬日月黒石鼓雷霆鑱凿余痕在高深巨势停鱼龙凭险怪烟雾鏁沈冥念昔穷探赜常言骇视聴波涛同激箭舟檝剧奔星倒挂伤猿足横飞羡鸟翎死生期一瞬出没类浮萍叶上凭忠信胸中混醉醒人烟逢瀼岸语笑落沙汀沥酒重滩下回头万仞青停桡询故老借笔润图经二孟连称帝三川恃建瓴关防虽巩固基业旋飘零艺祖收长策神旗指不宁彦畴空死节曹翰首开扃五岭刘归国重湖马就刑磨崕谁刻此逺续孟阳铭施州道上遇雪易下山中雪初寒塞上途邮灯催客起涧水杂猿唿密缀林惊秀轻䝉石变枯无人来冩取十幅李成图寄新先辈蹇颀子长书记年少才华自不羣果然飞步出常伦汉廷大对无双手蜀学巍科第四人暂屈鹓鸾栖枳棘行看鵰鹗离风尘东川佳气因相待共作荣归昼锦春和杨寿祺承事见寄道屈文章价不低误传新句落天西忽闻命驾趋云栈犹忆同舟上井溪争叹科名淹奋发谁怜簿领困沈迷相逢且约嘉陵酒为洗关中数尺泥丁夘除夜庭罢驱傩戏门收爆竹盘酒香添腊味夜气杂春寒嵗序张灯守人情遇节欢明朝五十八消息近休官送䕫漕王宗望蟠叟大夫赴阙君子不苟然每以中道居处身概有常为吏形其余太原大夫公使蜀元丰初蜩螗沸清昼交道狼与狙公时于其间素藴唯所摅纷扰目不瞬开济心自如蜀人恃以安至今芬名誉更驾漕三崃应手民瘼除适逢恵泽新禁网阔且疎攫噬化为麟奔驰不能车公无异他日法度方得疏均齐即人心简易平徭书天边促严召嵗晚巾归舆老成坐庙堂收实攘浮虚有常岂易得得见将已欤行看步台省自可风簪裾非才共封畧况旧游门闾赠行期有知知公当知余送利漕刘明复朝议中山元魏后数世十三传皆在河南塟初从代北迁中书谋定䇿大理力扶颠渝国乘机日唐公起义年议高都尉识名累侍郎贤原武输期集东阿旧俗悛河阴才被诏户部志绳愆八子生中叶三台共一躔洪洞城不下工侍政无前昭辅书仪集明宗礼意全中丞安出处艺祖首详延学士清台阁咸平起涧瀍斯文醇复古宏议自摧坚江汉源何巨公侯兆已圆信辞师鲁志佳气尹樊阡秘监花儒将缑山酒地仙看公承逺构发迹向孤骞浩荡穷经笥纵横信笔椽巾箱遗紫绶伯仲袭青氊辨论多兵畧澄清累使权凤鸣雄屏翰鹑首富刀泉诏自高台下车随北斗旋鹓鸿思旧侣嵩少望归鞭师节频轻伏戎腥未一湔朝纲今省户古道日经筵尽是徊翔地行承咫尺天门施唐棨㦸冠珥汉貂蝉阀閲谁如此功名尽勉旃慎无从子晋轻去恋伊川孑立栖迟久深知气义然人情尝嵗月物色自风烟士要文章别诗因谱第编碑阴如可附青玉为雕镌和陈兴州见寄音信易传临一水道途相去隔三州何时尊酒同为会无补篇章约共休乡思豁从归后少贪心宜向静中收此情惟有君知我不羡人间万户侯和李献甫云顶举首看山不到山每来留恨翠微间禅关但有经年约使传终无一日闲春到栢林香渺渺雨余巖漏泻潺潺虎溪莫过虚邀客猿鹤钟峯怅未还和王子巖南平道中寄示雨随行色过重闉路有思归送别人未省几时趋北阙且同回首望西邻黄花渐近羞重见白酒犹期醉一巡三崃苦辛尝欲遍置杯休要问浇醇木门早行白虎前峰数尺高露华萧飒满征袍只知眼底簿书静岂意山中车马劳石夹雨余重按辔草间风动几横刀通途闻说无多地踊跃身轻意气豪题范亦颜圣邻同年集后圣邻生西南豪杰如山东倜傥负竒节脱身起蒿蓬文章学西汉不作雕篆工东京太学士议论倾羣公高适游大梁马周隠新丰酒酣吐素蜺意气横烟空翻身落州县束手如儿童无人解秋隼摩天看飞沖黄鹄垂两翅饮啄鸡鹜笼始知命使然甘作㝠㝠终资阳数尺坟万事随秋风相从嘉祐初击发每儿䝉死生虽云异坎坷畧已同然犹有子弃孤芳秀珍丛慷慨悲父书收拾尘土中兰山四百首玉佩清玲珑余文隐圭璧夜气如长虹古人身后名乃是不世功蜀士去不朽存者惟卿雄有能兼斯名昔否今始通聊书附篇末相与传无穷开州盛山十二题宿云亭基搆白石层风物青山围野云恋幽寂长遶轩窗飞梅岭繁梅照溪谷蜂蝶殊未省巖风莫吹落留粧腊前景茶岭新萌雨露浓岭头春未足縁云採撷人争收火前緑流杯渠为爱泉石饮屡招宾朋游浮觞来不倚一水循环流隠月岫月从海上来清辉长碍山山前爱月人惟爱亭午间盘石磴数步即一息始知登山劳盘盘行彻时迹与心俱高故卢沼中虚得嘉名水清石环环天边侍从人来照氷霜颜琵琶亭片石胡琴槽构亭事登临考功闲中乐非好世俗音桃坞闻说旧桃坞嵗久无残枝春信已不到犹有风骚知绣衣石榻御史来山中拂石常优游非人勿据兹恐为山人羞上士泉瓶为爱禅翁游潄泉聴泉音何当酌清泠洗我尘垢心竹巖倒影蔽山骨引根出巖腹谁人万仞间团团种青玉爱石堂熈宁八年七月安岳冯山允南至梓始踰月出箧中文字笔砚求置闲燕处得爱石堂乃前倅府事秘书丞嘉阳李尧俞所建而石无有也访之得双石笋于北垣下丛篠阴翳中上有王舍人克真八分书郑祠部文宝玉箸篆皆自写其铭记与诗也拂拭洗剔复归于堂之中庭屋以版环以苦竹每公退次第取书巻畧畧诵读倦则抚石看王郑字法清风萧然古气袭人既而又得李记于西庑下噫竒石古字盖无事于世俗之用虽时或见赏而废弃常多岂物理固然因系之以诗刻于李之碑阴双石非梓石厥功置者谁埋没不知嵗复有贤者知王分逼汉邕郑篆源秦斯今人竟未及墨本收清竒文字相称古铭记兼以诗铁画隐石骨郁屈蟠蛟螭李丞嗜竒古见石喜且悲耽耽建华屋落落刋丰碑尔来三十年堂在石已移幸未仆作桥上有车马驰缺折从瓦砾叠为垣墙基一见丛篠间若与平生期清泉去尘垢始露金玉姿殷勤还兹堂如母逢厥儿对以古书巻环以秋竹枝胜舍结高义出处相与随夷齐秉达节颠沛不少亏岂事燕处玩可为终身规嗟嗟石何有三赏百见欺好恶凡在人显晦若有时官满当舍去弃置无复疑聊书告神物为我当䕶持送赵悦道参政大资知越州二首乖崖威重兼之怒正献纯风重以和高世清名公取尽经邦余事蜀霑多二江遗爱流长在双剑铭功壁屡磨闻向蓬莱指归路其如朝野共瞻何徒御纷纷拥剑关蜀人重是送公还欲知千里讴歌意半在百篇文字间风霰道途方过阙烟霞旌斾更寻山重来不负扁舟约贺老鑑湖春水闲两宋名贤小集巻七十六两宋名贤小集卷七十七钦定四库全书两宋名贤小集巻七十七宋陈思编元陈世隆补潘邠老小集潘大临字邠老齐安人有柯山集次弟大观字仲达亦入江西派其诗不传吴熈老所藏风雨图我游匡山夏将杪赤日青天万山绕忽然风雨动地来震气果雷离电遶一川烟霭失东西万里干坤错昏晓香罏高峰危欲堕石门细路人心𠞰江翻那闻得计鱼木拔岂有安巢鸟须㬰云过雨脚收依旧晴晖着丛篠羣山歴歴在眼前恰似凭高日方晓谁将此景入画图数幅生绡盘礴了吴丞此画絶代无张公此诗古来少读诗观画兴未穷北牕风凉退自公使君意消三伏中未可鞭箠催青铜赠张圣言画柯山图我昔骑鲸游九州上扣天关望冕旒羣公侍旁好颜色将顺帝㫖成刚柔抱持日月不自献䝉茸尘土归家丘结茅竹间今休已炎暑避舍清飇留屋头清溪鸣昼夜当户古木蔽马牛苍头卢儿从高盖传唿不到门巷幽两公忘言儿袖手驱除睡魔须茶瓯谁传此意到旁郡解衣槃礴烦张侯张侯落笔妙天下未坠学士之风流欲见柯山入画图丹青知君百不忧黄公不肯直南省一麾已具东南舟请君援笔待公至画我迎公竹阴里题张圣言画四时景物我到淮南几见春一身蓑笠蔽烟雨桃花林里有人家疑是柯山最深处成阴衆木与天参日暮风雨地轴翻曽向庐山问行李石门西路接僧垣荻花索索水津津日落空山开霁新松下有人摩诘似与渠烟火作比邻云䝉山头雪翻空飞鸟绕树困号风关山淮水失微路酒炉曽借衰颜红题陈徳秀画四季枕屏图五首乱山深处碧波流隔岸垂杨系小舟无数桃花伴春梦梦中还作武陵游茒檐竹阁枕回溪栁外平桥拍水低在藻白鱼知鹭下穿林黄雀觉蝉嘶锦树连云烂不收山河风景一畨秋老夫枕簟便凉夜不比新亭去国愁江树溟蒙雪暗天似闻寒雁破昏烟相思此夜堪乘兴试问渔翁覔钓船好景入诗皆可画未知陈子画中诗疑公便是褚季野正尔不言行四时题赵承逺所藏大年画平逺二首吴头楚尾散花洲天濶波云恰下鸥帝子胸中有江汉故能风露笔端秋将军心眼到沧洲木脱波生一夜秋想得笔端凫雁足又添鸂鶒起沙头江夏别鲁直送之宜州翰墨精神全魏汉文章波澜似春秋可是中州着不得江南已逺更宜州两宋名贤小集巻七十七两宋名贤小集卷七十八钦定四库全书两宋名贤小集巻七十八宋陈思编元陈世隆补许文定集许将字沖元闽县人嘉祐中举进士第一欧阳修读其文曰王沂公辈人也累官知制诰不试而除实神宗特命士论荣之契丹以重兵压境求代地将奉命徃馆客索地将随语折之又与肄射将发先破的上闻之甚悦遂有意大用之矣进翰林学士权知开封府㑹治太学虞藩狱释诸生无罪者蔡确陷之逮御史府踰月方解黜知恽州故事每上元张灯吏必籍旧为盗者系狱将曰是絶其自新之路也悉纵遣之召为兵部侍郎屡上言兵事悉中机宜熙宁中西方用兵上遣近侍问兵马之数将立具奏明日上问枢臣不能对也将身兼数器雅为上知绍圣初拜门下平章事章惇蔡卞方日夜求元祐诸人罪欲举汉唐故事大行诛殛将谏曰本朝治道所以逺过汉唐未尝辄戮大臣也哲宗乃止惇卞又欲发司马光墓上以问将将又曰发人之墓恐非盛徳事上嘉纳其言将仕三朝宠荣无替当时小人知其阴庇元祐诸君子诬以他事出知河南府屡丐致仕奉祠卒谥文定成都运司西园亭诗高牙负北郭芳园路西转鸟鸣恋故木兰茁归新畹坐延花景深行倚笻枝软翳然思林木会心不在逺朱堂俯玉溪玉溪清且幽从公暂偃息抚景空夷犹浮云冠圆岛白日回方流抵此有光碧何必崑崙洲重楼起城阴乘高望四极列峰横青天飞雪千里积疑是空素山冬夏海中白莫怪频东向上有思归客海棠冠蜀花此轩花尤冠红云簇蘂细渌水照叶嫩倚糚宫粉聚叠绮霞光散雨泪㸃春风应怀上林怨蜀地山四维益州平如掌累台郁临风坐看月宵上稍出丛木末始发衆籁爽兹焉暂游目一览天地广阑干窦熘长䆗窱空埃静修林密总翠尽得锦城景云舒青青色风散骚骚影未为夜行人共此昼夜永引泉注清渠潺潺潄寒玉侧出阆风迟骤惊江雨速飞濑乍扬白樛木细涵緑昼夜声不止肯效楚人哭茅茨以为菴环顾萧然虚内乐苟自足容人即有余旁依修竹密上翳青松株勿言此中陋中有君子居飞阁出方池修竹见空莽低临花坞近平觉春波长返景澄余晖夕阴带浮爽从容观鱼乐不减游濠上翩然沟上亭左右相映带修柟列翠幄长松偃高盖地褊景逾寛处约志弥泰谁知坐啸问心游万物外游东山和程大卿师孟东山十里复溪流逺客时时骋望愁泉近榴花深洞口亭开狮子旧峯头一州旂色天边出三馆芸香海上留南北共歌公所憩独嗟无计共英游东山碧巖亭旧室曾留古岸边新亭同赏碧巖前日生狮子峰头树烟伴榴花洞口泉黄叶入秋山出地白云临晓海乘天飘然踪迹今何定别去江湖又一年两宋名贤小集巻七十八两宋名贤小集卷七十九钦定四库全书两宋名贤小集巻七十九宋陈思编元陈世隆补石曼卿集石延年字曼卿先幽州人晋以幽州遗契丹其祖举族南走家宋城延年跌宕任气节为文劲徤于诗最工且善书真宗録二举进士以为三班奉职延年耻不就张知白数竒之曰母老乃择禄耶延年不得己就命厯太子中允同判登闻鼓院尝上言天下不识战三十余年请为二边之备不报及元昊反始思其言召见稍用其説延年喜剧饮尝与刘潜造王氏酒楼对饮终日不交一言王氏怪其饮多以为非常人益奉美酒希果二人饮啜自若至夕无酒色相揖而去眀日都下传王氏酒楼有二仙来饮己知刘石也延年虽酣放若不可撄以世务然与人论天下事是非无不当年四十八卒官其一子当时有释惟俨祕演者并工词章负气节隠于浮屠与延年友善欧阳脩当称为竒男子云瀑布飞势挂岳顶无时向此倾玉虹垂地色银汉落天声万丈寒云湿干巖暑气清沧浪何足羡就此濯尘缨咏春一气回元运恩含万物深隂阳造端数天地发生心有信来还逝无私古到今和风激遗畅南转入薫琴曹太尉西征仁者虽无敌王师尚有征独乘金廏马都领鐡林兵肃气闗河暮屯烟部落晴旗光秋烧合甲色夜江横士喜击中皷军疑闻后钲无私乃时雨不杀是天声濯濯前谁拒堂堂彼自倾寒踰博望塞春宴隗嚣城外使戎心伏旁资帝道平公还如画像为赞学班生赠刘潜归陶丘丈夫未大用身与仁义闲可宜更聚散风尘摧厥颜君今归柯泽路出梁宋间芒砀有吾庐亲老待我还羡子先谐愿思亲头鬓斑韶光苦不再沟水长潺湲金乡张氏园亭亭馆连城敌谢家四时园色鬬眀霞窗迎西渭封侯竹地接东陵隠士𤓰乐意相闗禽对语生香不㫁树交花纵游㑹约无留事醉待参横月落斜秋夕北楼秋霁露华清带水月眀天色白连河夜䦨澄景生㣲动瑟瑟层飔上下波小桃生色深红绶带长宫帘闲在井栏香母家昇上瑶池品先得春风半面粧送人游杬激激霜风吹黒貂男儿醉别气飘飘五湖载酒期吴客六代成诗倍楚桥水荇渐青含晚意江云初白向春娇前秋亦拟钱塘去共㸔龙山八月潮春日楼上水树春烟重庭花午影圆人边无限地鸟外有余天春隂寒食少天色春风多栁花倚楼心目乱不觉见栖鸦榴花王母庭前亲见栽张骞偷得下天来谁家巧妇残针线一撮生红熨不开赠刘潜归陶丘春老有时回人老不再少草自有时荣发白不再好人生不如春发生不如草可堪送别春草前青春未老人先老偶成力振前文觉道孤耻同流辈论荣枯动非仁义何如静得见机闗不似无孔孟也应轻管晏臯夔未必失唐虞侯王重问吾何有且自低心混世儒首阳夷齐在孟津谏伐纣而死于首阳其山在蒲乃舜都也岂非二子之意何古人之所不思哉逊国同来访圣谟适观争国誓师徒耻生汤武干戈日宁死唐虞揖让区大义充身安是饿清魂有所未应无始终天地亡前后名骨虽双此行孤寄尹鲁师十年一梦花空委依旧河山损桃李鴈声北去燕南飞髙楼日日春风里眉黛石州山对起娇波泪落糚如洗汾河不断天南流天色无情淡如水按古今诗话曼卿死后数年闗永言梦曼卿曰延年平生作诗多矣尝以为平阳代寄篇最得意而世人少称之能令余此诗传于世者在永言耳永言乃増其词度为迷仙引曲于是人争歌之他日梦曼卿致谢焉题赵平叔豹隠堂熊非清渭逢何暮龙卧南阳去不还追美二公今郡守蔚然惟在立谈间登第后被黜戏作无才且作三班借请俸争如録事参从此免称乡贡进且须走马东西南按诗话曼卿登第有人讼科塲事覆落者数人曼卿在焉方兴国寺克期毕集追所赐勅牒余人皆泣而起独曼卿解靴还使人露体戴幞头笑语终席次日放黜者例授三班借职戏作此诗大抵皆缩下语耳过内官孙可久别业赋赠南北占河润幽深在禁城叠山知逺意辞俸买闲名闭戸断蛛网折花移鸟声谁人识髙趣朝野石渠生再咏小桃本分桃花寒食前小桃长是上春天二乔二赵俱倾国女弟娇强意自先古松直气森森耻屈盘铁衣生涩紫鳞干影揺千尺龙蛇动声撼半天风雨寒苍藓静縁离石上緑萝髙附入云端报言帝座抡才者便作明堂一柱看筹笔驿诗汉室亏皇象干坤未即宁姦臣与逆子摇岳复翻溟权表分江域曹袁鬬夏垧虎奔咸逐逐龙卧独冥冥从衆非无术欺孤乃不经惟思恢正道直起复炎灵管乐韬方略闗徐骇观听一言俄拜至三顾已忘形南既清蛮土东期赤魏庭出师功自着治国志谁铭歴刦兵如水临机䇿若瓴举声将渍敌横势欲逾陉仲达耻巾帼辛毗严壁扃可烦亲细务遽见堕长星战地悲陵谷来贤赏徳刑意中流水逺愁外旧山青想像音徽在侵寻毛骨醒迟留慕英气沈叹抚青萍两宋名贤小集巻七十九两宋名贤小集卷八十钦定四库全书两宋名贤小集巻八十宋陈思编元陈世隆补青山集郭祥正字功父当涂人母梦李白而生少有诗声梅尧臣方擅名一时见而叹曰真白后身也登进士熈宁中知武冈县保信军节度判官为王安石所诋旋以殿中丞致仕后复起判汀州有政声公余与郡守陈轩觞咏酬酢又知端州弃去隠于县之青山题所居曰醉吟菴着有青山集百嵗王姥自云平生未尝服药不服丹砂不养真老来天与健精神自怜五十头垂雪始见人间百嵗人代刺访厯阳孙守公素月洗晴江秋愈清扁舟西渡厯阳城渔翁贽见无羔雁满䄂盈襟皆月眀游仙四首漠漠出寒雾悠悠趋太清珠楼被重绡灵花纷素馨青衣捧緑章磨丹书姓名为我横玉笛一奏雌龙声非尘复非烟氲氲散紫清乃知泠风御翛翛恣游行忽逢黄金阙云是玉帝京逍遥侍御者不假精鋭兵澡心华池液熏手玉楼香一披寳神经衆真共来翔七言咏良遇至音迭琅琅珍重衞夫人行草记瑶章仙家无四时瑶草常芬芳五岳倐来尔玉鞭驱鳯皇得道迭相度不闻嫉贤良所以心无邪人人自年长春日独酌三首桃花不觧饮向我如情亲迎风更低昻狂杀对酒人桃无十日花人无百嵗身竟须醒复醉不负花上春平生最嗜酒况复就花饮眀月正照人吴姬安得寝更起尽余杯击碎珊瑚枕㡬日待春光春光易衰歇流年信宻移谁能保肌髪何须秉蜡炬今夕值眀月但愿海变酒拍浮长出没归来归去来蓬山有仙阙懐友二首夕阳在窗户凉气何处来微风汎庭柯萧萧厯空阶抱琴一写之氷霜溅孤怀但惜对樽酌而无良友偕聊将幽独思滔滔寄长淮晚坐庭树下凉飔经我怀亦有樽中物佳人殊未来佳人隔重城谁复为之侪瞻云云行天步月月满阶想闻诵声作崩腾㵼江淮东湖东湖北溆水相通千里荷花半白红冷艶已能消酷暑暗香时复散清风欲眠别浦无渔艇且倚踈栏学钓翁云起仙庭飞晚雨洒然身世出尘笼赠子中修撰承眀厌直下天来聊寄招亭小谢才珠迸玉盘诗得句月腾金浪酒盈杯江城未许民心借京国颙瞻召节回试问行年俱乙亥固应怜我困蒿莱子中修撰叠嶂楼致酒重山复水碧相连胜地欣逢太守贤欲倒樽罍秋色里故邀宾客画图边丹青迥压王摩诘骚雅仍兼白乐天莫恋宣城风物美玉堂提取笔如椽次韵陈思道见送之什谁聼袁宏夜半吟一时倾盖便知心疲驽自信难追骥秀木从来忌出林巧匠旁观应缩手眀珠所得已盈衿岭头孤唱思君和着月梅花似缕金六祖大涌泉金镮一卓透曹溪禅祖心传上上机流出山腰苍兕吼涌开池面碧绡飞应同霖雨能蘓旱莫比沧浪只濯衣不愿夕阳催我去要随幽鸟带云归江亭江亭孤坐乆野望眼偏眀映日浮云薄揺风细栁轻出墻新笋熟拍岸晚潮生遣仆沽春酒幽欢取次成幽居春晚堪行乐幽居独闭门忘形付诗酒吾道委干坤坏壁蜗涎乱残经䑕迹翻交游今已絶孤坐欲何言水花水畔花饶笑歌枝映小亭日光烘欲醉江色冷还醒浅白浑迷鹭残红尚衬萍幽人颇萧索此地要频经王元常家蔵钟隠画三害图老钟笔法何竒古三害精灵一图聚周生自握苍精龙白额长蛟甘丧沮危桥跨水压波涛巨木翻风暝烟雾挺然独徃知忘躯敢谓诛邪天地助三日生还动闾里千载遗踪存绢素薄蚀已更人仰之自古贤豪遗细故何独今人无此人已觉丹青有深趣江南印玺尚如新国破苍茫画谁付一图分裂蔵三家离合悠悠嵗时度只今皆属丞相孙挂向髙堂邀客顾倐然风云驾霹雳雨来平地银潢注珍绨收蔵巻不彻直恐变化复入江湖去谢钟离中散惠草书丈人行草天下无体兼衆善精神俱少年㺯翰今悬车一幅不博千眀珠墨池翻澜化鲸鱼老木半折倾藤枯霜天一阵来雁鹜荒陂数㸃眠鸥凫换鵞瘗鹤虽已矣折钗劔舞成须臾心通造物乃神速伯英怀素真其徒迩来作我醉吟賛寳藏二妙归江湖要将垂法数百载摩挲青玉亲传摹文人善吟仍善奕名誉岂止专能书名誉岂止专能书皎如皓雪盈氷壶溪岸溪岸逢春暮柔条尽意攀轻鸥翔近渚好鸟响空山小艇长欹侧孤云自徃还逺游成底事白首忆乡闗客问来时麦未吐今见秀盈畦投穽还遭石登云孰有梯尔䜛徒似锦吾醉只如泥行止无劳问空山杜宇啼松风夜寂松风度魂清客枕寒琴声传不尽诗句写应难骤雨倾瑶砌真珠落玉盘隐居如可访吾欲跨翔鸾寓馆一径松隂合重门院落深客来听鹊喜春过惜莺吟风月时经槛尘埃不到襟黄庭㸔在手白雪任盈簮深夜四天垂翠碧一水湛星辰寂寞殊方夜漂流片叶身帝乡劳梦想客路只风尘钟鼔还催晓深慙钓渭滨石室后游七星山色碧离离山下空巖世所希不独雾深知豹隠有时水长见龙归方牀莹洁仙人座文石纵横织女机旋剔苍苔辨陈迹李邕词翰亦依稀留汤主簿小饮穷荒得见故人稀话旧还惊嵗月飞君有儿孙能力学我无金谷可言归灵仙观里黄柑熟宋石江头白蟹肥北望何时同此乐暂留行棹莫相违次韵陈文思见寄星湾髙㑹岂能忘万丈离愁寸寸量东阁赋梅摅锦绣南山射虎凛氷霜功名未得封千户耕凿何由共一乡春蕨秋鲈味偏美时聼社鼓醉淋浪次韵林辨之长官送别之什十年相识迹非踈今日江亭叹别车牢落名声䜛谤后支离形影瘴氛余从来仕路谁能舍却返家园欲自如烟浪一舟无长物罢官只似到官初谢洪甫黄安中尚书惠双泉二首北风遮莫阻归舟公有双泉慰客愁玉斗贮来云尚冻金焦倾处蚁争浮黄花遥想东篱畔白浪正翻南浦头醉魄忽成蝴蝶梦却寻春色到皇州北风变冷水归瀯南浦扁舟未得行孤雁叫云诗胆碎怒涛舂岸客魂惊谁陪髙论应悬榻想有雄词欲脍鲸病骨支离难强起尚䝉樽酒慰余生和敦复留题池州㺯水亭我寄江南隠数为㺯水游读君㺯水篇感慨攀巢由赤脚踏云雨投竿玩河洲鸥鸟不见猜飞舞相应酧谁倾百斛珠跳踯无复收一发海客秘烂副贫家求李杜缩光焰王谢慙风流开巻起予兴飘欲乗桴浮如观秋浦图晚景入两眸爱之不能舍饥鱼适吞钩尝置几案间出没窥嵓幽一别㡬何时嵗月已十周迹滞若匣剑绣涩不可抽何当随君车吟哦与君侔谢胡丞寄钖泉十瓶怜我酷嗜茗逺分名山泉兹山固多钖泉味甘尤偏幸遇佳客便十缸附轻船开缸潄清冷不待同茗煎想君民事休时时造泉边入碾龙鳯碎浮瓯乳花圆一啜未能止七杯夸玉川两腋生清风飞逐蓬莱仙江心与谷口校之孰为妍欲报吾子惠仍思陆生贤答魏椽招饮我欲招魏子小山尝白醪月华虽未满已觉秋风髙何物侑樽酌肥鲈并蟹螯一饮洗百忧轩冕稍可逃此语未及发辱君先见要乃知志趣同盍簮皆后僚亦应唤舞娥红云欲飞飘不然避谤伤淡话倾渔樵期归一酩酊世事如芭蕉和陈椽效陶斋君欲效陶潜超然异冷趣开斋即吾庐欣欣同所慕潜鱼不羣游栖鸟不返顾无意亦无我何思复何虑遂超羲皇上日夕自休裕百年能㡬何不知嵗云莫终当随白云悠悠北山去送杨伯玉还京伯玉𢎞农侯颀颀真丈夫首虽峩武弁满腹藏诗书三年监部兵一日云觧符考之闾井言公亷卒如初未尝害一物纵舍乃有余我方卧空屋坦跣与世踈感君数相过晨坐定及晡新诗并美酒问遗无时无老境重可惜逺别复何如羡君五福全客官奚拘拘子孙既禄仕京城富园闾精神趂强健优游早悬车祝君可以归为君吟归与访林居士门无车马緑生苔今日轩窗为我开邂逅同为方外客得携笻杖等闲来白莲禅师北轩家风清白世相传自小能吟晚好禅潇洒一轩无长物荔枝茶品冩遗篇斋公长老卧云轩云本无心师亦闲闲身聊卧白云间白云不灭身长在时徃香䑓请供还睡起睡觉纱厨酒尚醺老来诗句怯题春冥搜一夜添华髪不认青铜鑑里人仲春樱桃下同许损之小饮因以赠之君不见古人悲歌愁杀人一片花飞减却春径须沽取就花饮暂时烂醉陶天真借令黄金大于斗岂买人间百年夀但愿青春永不归更得沧溟化浓酒朝酌弗干暮倾弗竭东向扶桑採日枝西入瑶池浴眀月梧桐三尺安足弹重华去矣薫风寒夷齐耻食首阳粟屈子徒佩潇湘兰噫吁千古贤与愚同归一死胡为乎共君极饮旦烂醉指㸃世路皆虚无许损之尔为我满斟我为尔髙吟相逢莫恨晚结交贵知心坐㸔南山一片雾忽成千里万里之春隂左蠡亭重九夕同东美玩月劝酒平生㸔月无今宵一亭危在山之椒下瞰扬澜连左蠡白琉璃地覆鲛绡欲披锦袍搥鼓过世无贺老谁相和屈原憔悴湘水滨夷齐自守西山饿且来登髙望眀月拂拂霜风濯烦热身心都在清凉宫一㸃无尘光皎洁与君同游执君手况逢令节当重九不忧短髪还吹帽头上有巾先漉酒饮醇酒望眀月我归姑孰溪君赴黄金阙眀年此㑹知谁健细㸔茱萸莫轻别西山谣寄潘延之先生男儿无成羁薄禄日月相推犹转毂谁向生前悟此生西山山人挂冠速买田筑室临西山时来石上横琴弹千古万古治乱事一曲两曲顿挫松风寒门前禾熟醖美酒故人车马留盘桓荣亦不足贵辱亦不我干但愿青山緑水两不变醉醒自得穷观玩名落人间非所欲闭门且喜辞忧患君不见李太白朝为酒家仙暮作金銮客醉里题诗宫妾扶自谓遇君今古无一朝䜛言入君耳夜郎逺谪吟魂孤到死空言竟何补何如道行及妻子西山人孰可比晴空矫矫孤云飞欲徃扳援无路岐赠陈懒散懒散翁何怪竒形容磊落似元亮情性孤髙如伯夷灵䑓莹澈轩辕镜妍丑莫辨毫与釐生涯只寄一壶酒万事掉头予亦知或乘烂醉説儒佛风云座上腾蛟螭显晦自任不可测头角变化将有时惊人一鸣冲天一飞岂能龊龊事小隠尧舜君臣方有为嬾散勿懒散石渠金马须翁驰和倪敦复观梅二首闻説观梅借烛光今宵为我更开觞月来枝上氷生艶风过梢头玉有香羌笛㡬声传旧曲菱花一夜照繁粧坐中老杜凌何逊索酒题诗思欲狂江月江梅鬬冷光就梅临月举瑶觞素娥未许风摇影青帝宁容蝶採香迢逓一声羌笛怨轻盈千㸃玉人粧出尘标格情多少东阁曽令杜甫狂题方处士巻尾子陵独徃已千年处士重来把一竿治乱不同非我计文章聊许后人㸔璞中美玉谁彫琢潭底神龙㑹屈盘七世有孙方遇主风流长在㵼惊湍重阳怀厯阳孙公素太守重阳应与客登临隔水无縁预盍簮浊瓮拨醅初汎蚁佳人纎手鬭挼金南来纵有鸡山赏北望频兴魏阙心安得快风吹我去勇提椽笔伴君吟公素送酒复次前韵和答惨别城东秋未深相思白髪已盈簮逺分酒味须颓玉正是秋香欲散金润泽生民公有志浮沉末路我无心扁舟眀发穿南斗聊学沧浪渔父吟送贾眀叔侍御守宣直节忠言乆不闻堂堂今见贾生孙老姦去位朝廷正圣母怜才德业尊句水晓光尘不染敬山秋色玉无痕北楼把酒频邀客紫诏传唿下国门碧溪亭山光与溪色一碧㵼云中倚槛乆未去更听松上风月安得妙画师画取眀月夜将期月暗时展向松窗下自释二首去日不可追来日已无多衰颓复自念迁谢当奈何贤达并愚贱百嵗同消磨不如咏觞酌徘徊盼庭柯流翠自成幄好风时经过憎爱理兼忘虚淡神所和运尽即随尽葬骨南山坡遭时如尧舜击壤欢且歌归田尚叨禄天宠固已多敢复邀长年万景随流波有酒即觞酌风日眷清和俯悲秦晋士含饥避干戈题化城寺新公清风亭用李白原韵唐时升老亭剪棘今重开南瞻峨嵋阙北峙凌歊䑓新公将家子为僧亦多才譬彼独鹤唳安用羣鸡猜或弹玉轸琴倾耳濯纎埃清风不知处冷冽时时来吹云云窈窕吹月月徘徊幽人许共赏渇心咀珍梅了然得真味尘魔自崩推令姪人豪杰书名骇奔雷禅谈屡终乆茗酌无余杯还歌太白篇事徃良可哀古今倘同辙浩气不寒灰追和李白姑孰十咏姑孰溪源从丹湖来奔流朝北极双桥跨长虹千艘济民食月华动清晓岸栁揺行色文王未出猎垂竿人莫识丹阳湖湖光际长天永日微风止菱歌一舟去雪阵羣鸥起荷香迷近逺秋色莹表里试问贺季真何如镜湖水谢公宅山腰存废址昔是元晖宅林藏幽鸟声月㺯野棠白髙贤百年尽遗事千古积此兴欲谁论摩挲问磐石凌歊䑓髙䑓筑千寻胜景供逺目云烟䕶城郭吴楚接川陆不知歌舞散雌鳯叫空竹鬼火照残碑应有精灵读栢公井环宫凿九井井深泉不竭旧甃缺琼瑶新苔荒嵗月重吟太白题兴自相公发我欲唤嫦娥团圆伴澄澈慈姆竹一种碧琅玕攒根绕苍岛浓隂不透日宻幄得春早笙随缑氏仙钓入磻溪好欲识化龙蛇唯应雪霜保望夫山登髙望天涯化石与君别秋鬓霜露深春山薜萝发旅雁只空飞悲咽长不絶行客归去来芳心可休歇牛渚矶长江㵼危矶雷怒安可向烟云忽藏月鲸鲵互喷浪朱衣吐犀火丹青岂能状引杯聊醉吟径卧巨鳌上灵墟山仙人赴金阙灵墟蹑髙路空见白云飞想乘黄鹤去月冷步虚坛苔深炼丹处尘寰欲何为光隂等闲度天门山巨灵擘苍山势分金阙对月引晓岚交江翻寒影碎双凫落人间千㠶出天外我欲往髙吟凌虚踏烟霭送钱朝请还䑓铨选相逢弱冠前竹符分得各皤然开樽且喜君尤健问舍应输我最先北上有心思报国南来无物载归船氷清世泽源流大须享人间五福全芜隂北寺桧轩青幢碧盖俨天成翠色蒙蒙滴画楹禅客自陪千嵗老游人时把一樽倾耻随桃李春风短夺得松篁夜气清安有鬼仙提巨笔不容左纽独传名病中先寄慎宰阎公达承议松槚相望孰俊名髙才暂屈浚蒲城公庭寂寂无留讼四野熈熈有让耕未作盐梅调鼎鼐且铿金玉直蓬瀛病骸尚阻趋东阁怀抱思君为一倾陪朱行中龙图饮澄惠院二首寒烟淡日满沧洲䑓榭相通一径幽志欲吞吴嗟隔水力能存魏宻藏舟纸窗趂晓开黄巻蒲叶涵春付白鸥千载废兴何可问一樽浊酒更迟留岛屿回环水遶堤碧芦青荇宻相依凌风战舰知何处落日游人尚未归细细佛香时入座双双沙鸟静忘机使君自是蓬莱客倚遍䦨干恋翠微小池白鹭白鹭白如银窥鱼意思驯此中无弹弋莫厌徃来频两宋名贤小集巻八十两宋名贤小集卷八十一钦定四库全书两宋名贤小集巻八十一宋陈思编元陈世隆补青山集山中吟山中吟白日长碧霄泉暖菖蒲香仙翁劝我採为食登髙遂觉足力强登髙望逺逺思发春风浩浩天茫茫美人一别隔沧海青鸟寄与双眀珰青鸟东飞亦不返草色緑缛云徜徉草色㡬回緑云飞无故乡魂迷梦断竟何在山中吟白日长山中乐寻山佳兴发一夜渡江月首到庐江元放家水洞清光数毫髪爱之便欲乆栖息又闻灵仙之境敞金阙清风吹我衣不觉过皖溪危梁千步玉虹卧松行十里青龙归烟霞绕脚变眀晦忽见殿阁铺琉璃重檐却在云汉上倚栏俯视白日低虚庭自作箫籁响屋角更无飞鸟飞霓旙重重蔽真驭仿彿遥见星文垂长廊纱笼絶笔画老龟稳载青瑶碑更逢逍遥不死客齿清髪翠桃花肌萧䑓可到亦非逺云间况有白鹿骑细窥絶景辄大笑吾曹何事尘中为安得良田三百亩可以饱我妻与儿长年只在名山里万事纷纷都不知赏莲濯濯水中华香艶胜苹藻英英泥中根洁素常自保房实又堪食无一不为好乃知金仙经譬喻肆论讨游焉集宾僚赏咏固宜早一朝霜颷至茎叶变枯藁抑亦如佳人妍媚忽衰老顾盼岂复怜弃置不足道幽懐向君开芳樽为倾倒木末谁能搴愁烟起孤岛双泉轩赠太平守梁正叔开池得双泉因泉构华屋池中种菱荇池上列花竹与春蘸新红遇风揺净緑轻鸥自飞舞纎鳞随出缩操舟徃江海端忧龙蜃触巻衣入山林而防虎狼欲岂如一凭栏俯仰快心目朝吟吟有余暮醉醉不足双泉长涓涓比公享天禄公归民怀公聼我双泉曲淮南韩魏公新祠新祠重见旧风标仪鳯无声立紫霄富贵荣华垂四纪功名事迹冠三朝月移帘影灯长在春散庭隂木未乔何独斯民怀惠爱帝词天篆刻琨瑶韶州唐张文献公祠堂文献颀颀学问该可怜为相遇嫌猜当年致主陈金镜后世空祠见鐡胎武水直疑龙卧乆韶山时想鹤归来我朝继有襄公出谁道南方乏美材南丰道中前溪淡淡日落后山霭霭云归桃花不知客恨一片飞上征衣感怀寄泉守陈君举大夫柴门永日泪沾巾事与心违渐失真家住江南㡬万里身留海上已三春眀时枉作衔寃客皓首翻为哭子人多谢泉州贤府主数将书札问悲辛携茶访徐彦醇助教蓬荜萧然一亩宫生涯四壁有清风乡闾髙行终无玷场屋遗才误至公书巻五车心尽记年华八十耳犹聪满杯雪液聊分酌别后音尘岂易通白莲院观蔡君谟遗迹盘屈龙蛇未奋身老禅当日亦知人来趋莲幕文章客去作金銮侍从臣物外论交终不泯壁间题字尚如新年年杨栁春先緑谁复多情与望春开元禅寺三寺参差见刹竿开元形胜据龙蟠楼䑓影落青霄险钟磬声传碧涧寒物物有縁香供盛尘尘无碍法筵寛欲随大士披华藏北斗容身不亦难小阁夜眺白日尘寰忧思深夜登危阁觧烦襟空江云尽月涵璧絶壑风生松奏琴佳客不来分坐赏浊谬谁为此时斟疎钟辄莫催清晓吾欲凴栏更一吟南山晚步即题王祖圣南涧楼清斯亭雨过南山紫翠深团团仙露洒衣襟碧云影里寒猿啸玉涧声中怨鹤吟期赴前林同茗酌倦投盘石拣萝隂凭谁寄语谢康乐安用披榛故逺寻平昔朱衣驾两轓髙楼归隐卧云泉文章未许矜盘谷水墨无劳画辋川春日半晴花照地秋风入夜鴈连天烧丹辟谷非吾事能逺尘寰即是仙松径松溪溪水深水光澄碧倒松隂浮盃可酌刘伶酒坐石仍弹靖节琴无数轻鸥随出处几畨佳客伴登临自嗟罗网何时脱往濯尘缨为一吟赠武平许令昔拜先翁滙水滨存亡回首几经春鳯毛今喜为花县鹤髪谁嗟困客尘箧有赠篇长取读心藏遗徳尚如新源源世泽来无尽桂籍传家己四人次韵无逸长老秋居见寄榕树萧萧一径深门庭秋尽紫苔侵能依幻质寻元觉黙运真悲㧞衆沈有想愿分香界饭忘言求出世间心旃檀漫把垆中爇无尽无边结寳隂追和紫霞翁纪梦二首乗云亲到紫皇家不是人间旧物华四座散香春结盖一墀栽玉晓生花入盘仙李皆含露出鼎騠金尚带砂偶对吟牋追昔事犹疑鸾鳯数行斜笑上蓬莱第一山葱苍半落有无间金云璧月夜何永王殿珠楼人尽闲五岳已能超险路九天从此造元闗回头为问桃源客底事鸡鸣便欲还伤春二首腊月花开尽中春不见花栁隂空拂地草色漫平沙客路心常折僧窓鬓自华故乡何处是瘴海暗天涯春雨时时暗春花眼未经生涯随过鸟世态委浮萍瘴雾何由避蛮歌不忍聼谁家有醇酒吾欲醉兼醒独醒野性惟怜酒无聊遂独醒风尘双白鬓天地一青萍鹏鸟宁须赋离骚未是经回头付陈迹终欲醉冥冥邸报立法新三省论材只数公簿书期㑹正风俗见闻同民物疮痍后朝廷气㮣中不才思献赋天路恐难通自遣骨相殊屯贱无官只有阶平生萍梗遇两鬓雪霜排去国肠空㫁求田心未谐新交莫相笑中立一枝柴雨过雨过添幽事褰裳步暖沙竹梢含浄雾藤刺罥轻槎鸂鶒双随浪蜻蜓对覔花老夫诗思惬颇觉日沉车屏迹屏迹已恨晚疲躯今自由百年无七十一日有千忧覔酒开青眼凭诗遣白头莫言宾客少池上两三鸥入承天观飘飘飞盖入仙山楼阁初逢碧霭间为问蟠桃今熟未客来一食欲忘还云舒云巻晓风凉千尺松梢鹤唳长昨夜月宫飘桂子至今楼殿带天香出观沈沈楼殿五云藏草木长春水石香一榻可能容我住桃源迷路笑渔郎呈同行黎东美朝散风日萧萧暑气无艪声相逐转江湖西山庐阜青如淀应有新诗入画图储溪怀亡友秋风入夜透征衣㸃㸃渔灯各自归投老重来江上泊庐山如旧故人非入万杉翠霭纷纷蔽一嵓何年人种万株杉天翁已许虬龙卧匠石不劳斤斧劖出万杉禅庭欲别更迟迟犹恋凉风洒客衣无力便分青嶂住满怀空带白云归无客病乆人情厌经旬客不来帘因风力巻门待月华开栁上新蝉咽城头暮角哀劳生随物化孰免葬蒿莱农事三嵗悲农事官仓亦已贫勅书虽赦狱恩泽未蘓民南国供输大中宵涕泗频一心随草木无复念沈沦野望暑雨收残候秋云结薄隂山光翠兼紫水影浄还深竹宻羣鵶入天空一雁沉兴来白首衰飒愧儒林谢蒋颕叔惠澄心堂纸李氏三世皆名书古今笔法谁能如澄心堂中畜妙纸敲氷捣楮唯恐粗当时文物称第一教勅徃往亲涵濡赫然真龙跃中国僣迹甘就雷霆诛论功行赏尽金玉唯有此物多赢余流传既乆乃珍絶一轴不换千眀珠乐安御史輙寄我二十五幅无纎汚却疑织女秋夜醉素段割裂天所须又如美玉才出璞莹采射目争阳乌握管未得二王法寳纸漫对眀窻铺廷圭煤麝铜雀瓦气象幽雅尤相于坐思厚贶欲为报累旬安得论锱铢况君才力似韩愈尽当返赠诛奸谀谢余干陆宰惠李廷圭墨集仙昔与文忠游文采声名喧九州鲲鹏未化忽蹋翼地老天荒云海幽箧中尝秘上赐墨紫金泥印双嵴虬名题廷圭姓氏李此物未省何年留纹如坚犀刮不动铿铿触砚苍烟浮蜀牋洒落黒胜漆欲论所直真难酧麟儿字法肖家学珍绨寳匣深藏收并力截㫁輙分我始信眀珠今暗投嗟予吟笔乆已阁辨舌倒巻刚肠柔书陈北阙上印绂志乐南亩亲锄耰得君赐墨竟何用捧玩反覆増予羞况君髪緑眸子莹才业自副朝庭求研磨麝煤染諌草扶掖世病苍生瘳名成功遂取上笏世阀光焰垂千秋莫如老钝黙将死再拜谢贶长江头谢王公济节推惠砚歙溪之仙洗山骨一轮琢出秋潭月摩挲清润无纎痕不学寒光有时缺玉川輙莫爱虾蟇纵尔觜吻何由啮隂天着手泉脉生三伏临之失炎热又如眀镜当晴窻对面森森数毛髪端江品格直顽贱邺䑓片段多皴裂中山有客先得之獬豸峩冠为忠血窜身南过洞庭湖覆舟㡬𦵏蛟龙穴君今赠我诚谓何自愧闲官非补阙松烟和漆法廷圭玉兔长毫妙诸葛敲氷捣楮出乌田四物收藏岂虚设干坤俯仰存赤心诛贬奸谀佑臣节独刊五传扶春秋肻趂时文校工拙更衰更老心更坚与砚相将不仓卒谢厯阳王守惠新酿卓荦英才厯阳守年来不得音书乆隔江知我巖户寒赤泥封送兵厨酒碧玉为壶黄金斗雪树云峰作賔友为君一醉歌阳春空山霹雳龙蛇走只愁君返紫皇家西望连云漫搔首石门涧启闭何人见湍流一涧分仙家无路入空锁石楼云白沙泉幽泉出白沙流傍野僧家欲试甘香味须烹石鼎茶捣衣清秋送残暑隔屋忽闻砧逺震星河夜遥兴闗塞心欲知针缕宻即是泪痕深他日功成后逢人寄好音秋笛清秋闻笛弄独立露沾衣天外云留住水中龙未归悠扬声益苦感激思何㣲不似前春听梅花片片飞题毕文简公撰李太白碑隂清风无根长不死太白髙名亦如此何人谓是王佐才文简雄词㵼秋水贤孙出守鑴长碑碑成字字生光辉宠承妃子己萌乱翩然鳯鸟来非时出林秀木衆欲杀纳官赎命何其危画船载酒酌眀月不着渔蓑披锦衣醉眠天地即衾枕至今荒塜人疑之丈夫阖棺事未定后三百嵗方逢知知太白文简公不夸能诗与饮酒惜其浩气突兀藏心胷青山老碧洗秋色姑溪濯緑涵春容太白不见碑可见螭盘龟载传无穷舟经池州先寄夏寺丞去年收㠶贵池口闻君髙歌撞玉斗今朝至自大湖南五溪新事为君谈一年徃返七千里乡国生还真可喜君家白醪应已熟正好登山赏黄菊寄献荆州郑毅夫李白不爱万户侯但愿一识韩荆州荆州太守古来好至今文采传风流郑公词赋天下絶殿前落笔铿琳球相如严谨反枯涩宋玉烂漫隣倡优卓然风格出天造氷盘洗露银蟾秋麻衣脱去未十载寳犀饰带鱼悬钩道行言聼遇眀主皂盖朱幡宁乆留渚宫风物最萧洒酒满金罍谁献酧公尝爱我似李白恨不即往从公游醉㸔舞䄂巻眀月夜聼长笛临髙楼词源感激㵼江海笔阵顿挫排戈矛驽骀蹇蹶固已困勉之尚欲追骅骝一朝公归坐廊庙致君事业如伊周门䦨从卫愈严宻是时愿见应无由行当投印佩长剑梦魂已附西江舟静眀轩道人得道万縁灰栏下幽花手自栽终日开轩无客到清风时引竹声来再送贾眀叔侍御宣城重见谢元晖只恐斯民不乆依为报圣眀容諌诤南牀虚位待公归宗公香莹轩酴醾洞口作新轩香莹佳名自此传要是酿为光禄酒醉来骑鹤上青天素质曽将兰麝熏开轩有意待游人请㸔一架晴空雪又胜桃源洞里春藏云寺酌泉不到藏云四十年寺名重换屋新迁清泠不变当时味只有庭心一眼泉逹观䑓黄鲁直名之二首戴氏山头一席平集仙椽笔冩䑓名长江自与天为镜不用风云变晦眀髙䑓千尺俯江干达观宁论眼界寛但见青山围逺水不知何处是长安承天院清辉阁一轩谁与冩清辉地近城闉却少知只待中秋深夜㸔玉蟾低蘸碧琉璃逢东林旧僧寳陀巖下种松篁旧客欣逢煮术汤忆着东林携手处十年添得两眉霜柴门水落烟村迥柴门四五家晚风回㫁雁寒雨侧幽花世事纷无己人生自有涯鲸鳌真可钓吾兴欲乗槎谢君仪寄新茶北苑藏和气生成絶品茶岂宜分旅馆只合在仙家㸃处成云蕋㸔时变雪花淋浪得新句又胜玉川夸排闷呈元舆交态非今薄人情自古难弊裘甘我老雄劔请君弹魂逐云峰㫁心依酒海寛百年能㡬许日月似跳丸登清音亭二首已别城楼景还登树杪亭地髙邻北斗山逺接南溟蟾影依云㫁樵歌隔浦聼客愁安用遣此处可忘形薄暮杳何适髙髙登古亭地无南国瘴帘巻半空星石瘦长人立潭空皓雪停短才吟不就终欲付丹青舟经彭泽谒靖节祠彭泽江边邑萧踈靖节祠烟昏鹿皮画草暗菊花篱咏徳今千载言归彼一时男儿要出处此道㡬人知英州烟雨楼江路分韶广城楼压郡东妓歌星汉上客醉水云中泼墨天涵暝铺绡月映空登临逢此景不复念途穷端门肆赦蔼蔼端门紫气浓巻帘兰麝散和风星环帝座天澄碧繖映龙颜日透红寳扇参差移仗里金鸡绰约下云中恩覃草木先春力万嵗欢声合国同追和李白登金陵鳯皇台二首綵鳯何年此地游髙䑓千古自风流寒烟淡淡笼城郭寳器时时出塜丘舴艋竞归芳草渡鹭鹚羣舞碧芦洲重华不返箫韶㫁落日秦淮添客愁髙䑓不见鳯凰游望望青天入海流舞罢翠娥同去国战残白骨尚盈丘风揺落日催行櫂潮巻新沙换故洲结绮临春无覔处年年芳草向人愁和姜伯辉见赠醉吟画诗苍崖一万丈中㵼白玉泉飞鸟度不得而我长攀縁洗尽心地垢吟成元化篇更复有何物一尊当我前忽逢姜伯辉爽量涵氷渊开谈了无迹所得全于天便欲脱青衫泛我江东船结交要终始相忘复頽然径唿妙手画秋江霜景全氷轮正卓午照影无陂偏谁能骑蹇驴世路空流连咄哉可以徃挥手从飞仙庭竹眷此庭中竹罗生横十寻踈踈挺髙节宻宻敷清隂好风每相过流尘讵能侵其下无蔓草其旁多秀林结根自得所非髙亦非深谁复採笙箫玉宇思和音两宋名贤小集巻八十一两宋名贤小集卷八十二钦定四库全书两宋名贤小集巻八十二宋陈思编元陈世隆补归愚集葛立方字常之江隂人谥文康胜仲之子谥文定邲之父也天资髙迈博览诸子百家言诗文信笔抒写不加持择与弟立象妹壻章道祖同登绍兴戊午进士累官吏部侍郎因迕时相罢去自号归愚居士筑堂三楹扁曰余庆优游以终老焉避地伤春六絶一年春事又瓓珊可惜芳菲愁里㸔慎勿扫花供餵马恼人秀色自堪餐洛阳宫阙半成灰草草花枝溅泪开国色天香消息㫁粧䑓谁奉紫金杯枯藤六尺步长阡客里韶光絶可怜好着青枫重试火西阳三日突无烟碧罗天宇乱花稠搔首花隂只重愁头上无貂堪换酒开箱頼有鹔鹴裘石门连日动征鼙花栁无情自绕溪回首故园今好在杜鹃花落子规啼菖叶青青杏蕋新牛耕白水一犂匀蒨裙窥爱踈篱晚不是沉香倚太真天寳三絶凝碧池头絃管声秋槐落叶若为情王维空咏朝天句谁似当年雷海青翠辇重登勤政楼红桃依旧唱凉州但知玉笛传佳曲不记铃声动客愁飘渺黄裙堕游水瓓斑锦袜委嵬山臂环留得知何用羞杀新丰谢阿蛮携家避地二首菟裘真可老飘寓失初心去去家山逺行行泽国深光隂三翼过情绪二毛侵何日干戈定鸥盟得再寻生身恨晼晚丧乱遗吾遭百嵗大槐过三年空谷逃平羌无上策医国付羣豪老大伤篷转相携破浊醪咸仓作呈叔能同官平生懒作子公书俛首铨曹一纪余第有神驰招隠馆乆无梦到承眀庐文字真宜覆酱瓿技能只合服盐车清才弗悟亦尘役早晚促君登石渠直孺叔用韵见赠再和为谢异时黉舍共翻书黄巻相从乐有余十载乖离驰别梦半生飘荡失吾庐饮江偶脱胡人马并海欣逢长者车软语蝉聫相劳苦羁游情绪一浮渠次韵陈文仲小园邈在古城隂为爱寒葩杖履寻却笑蓬庐檐下客对花熟睡亦何心低枝垂蕋逗踈隂不学髯龙干百寻此去江南知㡬驿只今谁动故人心大人游千金访张仲宗以守舍不得侍行用仲宗韵二首古寺依烟艇一篙春水深石坛幡转影玉殿磬流音客有张公子僧皆支道林行行云水窟幽梦𣺌难寻闻道千金好幽人已奠居森森松遶寺汨汨水循渠旅泊未妨酒长饥犹着书谪仙诗酒地今尚指匡庐和叔才饷酒百事不挂眼一尊难暂忘伻来须酒圣客至引杯长桑落开新瓮崑崙接旧觞鹅儿黄液重象鼻碧筩香银海俄増量金婴可配浆蚁浮甘㶑灔石饮见温良世事纷忘去诗情合得尝醉来庭宇眩醒后竹隂凉酿鄙平原县隣防吏部郎糟丘诚可老不用尔声将次韵蔡仲平察院中秋素魄经秋分外眀桂枝浓傍蕋宫清人寰散影千山白愁絶村村砧杵鸣不是银河隠半轮满天散彩絶埃尘幽怀想得如罗隠耿耿相㸔似故人次韵仲平病间斋祠居士弹一指森罗万象皆聊须三昧酒不奉八闗斋雨罢帘初卷山迎榻自排萧然忘世虑心境两相谐次韵林梅卿吏部游湖竟日闗心朱墨间西湖好在且偷闲光凌万顷摇银海兴惬千钟倒玉山未办綵毫书侧理只愁赤壁下乌蛮客儿忽堕池塘句格律都髙汉以还周元举侍郎梅花次韵三首不随羣卉艳阳天㡬树孤芳玉磵前万树偏宜髙士卧一枝夺得化工权忧虞莫问兵戈满赏玩要须酒盏先虽是广平心似鐡也应作赋咏蕃鲜山村疑有散花天五出琼瑶忽满前地僻闻香尠韩夀漏深濡蜡照公权赏心共付尊中美索笑谁为席上先他日成隂子如绽不堪对酒割芳鲜恠底穷冬雪满天一枝香艳媚尊前未应黒帝专司杀谁道青阳独擅权冷伴素蟾斜弄影轻飞么鳯欲相先坐中人是王夷甫幽韵青标两鬬鲜次韵洪庆善同饮道家赏梅陌上风光惊老眼簇新香韵恼骚人霜晴日淡虚庭里玉骨幽贞不嫁春麝脐飘馥来踈蕋霜女将寒堕瘦枝数朶臈前舒冷艳催花羯鼓未应知寒葩脉脉画堂新同是巡檐索笑人独把幽姿伴氷雪舒花结蕋不闗春立尽黄昏赏玊肌月华无语上踈枝絶怜熟睡含章畔无限花飞总不知游衢州乌巨山干眀寺乌巨山前谈实谛江郎巖畔逗真机白虹示灭知何处去採山桃人不归次韵刘卿任饮散感秋之作二首云子登塲赛鼓讙村南村北尽黄冠㡬声干叶下碧甃数尺瘦山浮画拦水落野桥鱼网挂月悬烟浦鹊枝寒新秋愁絶他乡客衣带年来如沈寛华堂不料着野客草服底同章甫冠鸥外翠光清醉眼尊前爽气动危栏霜沉紫荇玉奁濶风脱丹林烟髻寒百榼香醪消万斛酒中跌宕頼君寛小酌招友时九日寳箧开缃叶香尘堕柘罗汤鸣檐雨细盏占陇云多连日伊蒲塞今朝热洛河春风入诗腹五字与君哦眼眀逢九日习气自多生官冷有闲趣花开无世情元嚣何许是素浐第存名百嵗风狂士东篱且掇英前访叔才旋䝉赐诗以贫不能留客为愧次韵一舸风㠶放晚秋访君幽巷卜淹留緑摇岸栁容如舞碧蘸溪毛美可羞喜见林宗欢欲絶乆钦阿大语难休士贫鸡黍无劳具谋食何如道可谋和道祖韵未落天狼未止戈谁能频击唾壶歌奕棊聊欲消忧耳饮酒无如作病何孙绍那忧乡太逺退之莫叹日无多菟裘已向菁山卜从此栖迟到髪皤大人筑室将毕道祖亦作宅基治园作四诗示道祖习隠肯回驾求荣难着鞭有心营緑野无梦到凌烟盏斚花开里檐楹鴈落边氷清仍玉润共此一山川篷转欣初定泛金非我乡买田无好畤共宅有清漳菱罢水天接春回花草香邗沟风月地恰怅隔参商两地屹相向幽园早辟疆君方林上坞吾亦沼横洋凿翠辟窻户入天栖栋梁东屯寒月夜老杜只茅堂世事只如许幽居试乐哉报安知楚竹索笑得江梅岸放平湖入窻邀逺岫来两家车马地莫遣染苍苔次韵道祖书怀白云深处缚柴荆一壑湾环似有情志气已超名利外年华难与嵗时衡浊贤清圣时同酌上尾平头得共评莫问鹤翎由喙拔此心乆与白鸥盟次韵法观送红梅罗袜初凌一水间霜深应怯夜来寒含章檐下浑氷雪却要骚人带醉㸔胡枢横山堂郁葱佳气浑如沐雾阁云窻丹雘新玉盌金杯有㣲玷瑶林琼树无纎尘枕溪饱度看山日横海小乖嬉水春上古干坤随处有素琴浊酒且闗身云梦胸中吞八九了无官事苦相闗庙堂曽引五星缕巖壑今䟽八节滩鸟织白云机杼濶溪喧苍石杵砧寒东山难恋山中相梅子枝头正着酸朱甍碧瓦市尘逺遶舍泉啼山复横胜䖏争长浑仆妾乱来有此㡬公卿已公茅屋实父子裴氏午桥真弟兄竟日倚栏天外眼世间轩冕一毫轻春过木浓山转翠雨余湍涨石添痕主人正自笏柱颊客子底容裾撤门好鸟傍人窥野核乱云释峤落芳尊真成命驾轻千里李杜文章得细论天然平逺染百幅泚笔底须束绢传窻户吐吞新日月风烟出没旧山川白公筑室地多少扬子草元文五千筋力尚堪駈使在异时重泛白苹船连日灌畦菜废作诗莫问新来额挿犀了无魂梦到金闺平头上尾慵搜句重后轻前且灌畦正自无人尝鼎脔不知有客辨萍虀瘦郎三九同刍豢野荠从教施五溪送李元孟赴湖南漕属君忽湘潭去斜阳马首衔将无催白髪正坐此青衫暑雨駈鱼婵薫风入鲎帆南来衡岳雁引领望书函踈慵闲处着踈慵鲜鲜幽桂丛读书聊灶北避世且墻东市骏卑蘓代求徴谢子公丹心阻阊阖欲付小心风题卧屏十八花姚黄抗旌汾浦根移白竖箔蓝闗花染红欲识龙媒空万马宫袍黄挟御炉风八仙瑶林琼树非人世种得仙花雪作团后土祠边还寂寞只今空对画图㸔榴花琴轸含房风力㣲盈盈脉脉度炎晖恠来一夜丹须拆杯酒新翻艳冶衣蔷薇香风细细入东荣嫩刺柔条叠绛英飞下神霞縁底事剪来曽倩董双成杜鹃云昏水暖草萋萋空谷无人独杖藜却忆西江石楼老送春花下子规啼牡丹北廊东院满畦栽嫩紫轻红次第开直与墙葵较多少二千里外一枝来山茶十月幽园开晓风层层绛蕋艳芳丛江南只惯收鹰爪谁愿山前鹤顶红梅花含章英落佳人睡却月香残水部诗何似江南覔春信和香先得最南枝蜀葵倾心小圃阳初照束火中庭雨不霑袅娜腰支浑欲舞好令韩偓赋香奁杏花携来仙种手亲栽春閙枝头满意开正拂文君酒垆上莫教蜂蝶等闲来酴醿玉骨檀心不肯粧牵丝引蔓过东墻正须把酒酬清艶莫待幽香閟枕囊海棠濯锦江边雨露匀杜鹃啼血染香缯定縁佳䖏诗难貌可是无花开杜陵黄菊秋入重阳气倍清东篱採菊眼偏眀杯中要作茱萸伴不是湘累飱落英芍药沉水飘香透药尘红灯烁烁一枝春䑕姑倚槛虽无頼未肯甘为侍近臣桃花细㸔裂锦又蒸霞黄师塔前江上花折得一枝眀老眼与儿洗面作容华苣霜宻叶髙丛傲嵗寒殷红腻緑映江干沉香亭畔无消息頼有霜前秋牡丹牵牛竹髙节本为青女伴牵牛勿误配龙孙孔融天下无双士并坐尊前对虎贲白菊天上新栽琪树枝拖云带月下瑶墀须知正自真仙种岂是金钿未染时不饮蒲团藜杖屋三间世故真成触与蛮但有云山供送目倘无尊酒亦开颜吴宫雪纻鹤翎散越地风荷象鼻湾老子何曽持入梦百年倐忽鬓毛班月蚀六月炎天气郁蒸悬空寳镜没埃尘长歌不见徘徊影并出初无龃龉轮麟鬬何因识星度鹊飞谁复见天津春秋不着诚非异母惑东家号素臣闻歌二絶初唱城闉雁影寒玉喉䆗窱軃云簮小丛底处传歌様供奉棃园人姓南月眀如镜酒如空响谷清声出汉宫怪得中庭红叶堕琉璃帐底唱回风叶舟凌巨浪访道祖一牛鸣处是君家乗兴烟篷蹴浪花银浦流云新得路人惊仙客在浮槎一顷烟波𣺌太空独莲叶破青铜炊烟不动无人迹底处求僧与二童春日野饮十载干戈仅脱身残年重作太平民杯铛有趣于中好花栁无情分外春不逺上元新甲子肯将短笔怨庚寅从教蕙帐惊猨鹤却欲重弹冠上尘余起官宫庠与道祖通判乆聚乍散每有怀想作诗五十韵道二十余年出处寄呈初拜清扬日菰城荻始芽家声潢出渭骏气马生涯博识该三箧宏才记五车髙眀挈日月文彩炫云霞结友方倾盖连姻复附葭鳯軿银烛映鸾扇彩云遮去作南阳别俄成泽国賖复都先玉辔濉水㑹仙槎我止䢴沟第君归霅水厓扮闗方驰担毳幕忽鸣笳茂苑依城堞菁山隠谺林峦迷雾豹鼓吹只池蛙宇宙焦先室庖厨蔡樽茄旋闻剪虵豕却共注鱼鰕经笥精蓝肄辞锋试席夸棘闱排胜阵枫殿趂朝赮聫籍攀丹桂连名掇墨緺枕溪同择胜筑室共崇窊许迈通悬霤何君住若耶竒礓争磊砢嘉卉鬬纷葩风入黄芦浦烟横白鹭沙鹢舟行櫂短蚁酒酌尊污覔句文词竞秤棊笑语譁山深陪杖屦林僻预𤓰茶歌放卑王豹琴闲鄙里巴朝游趂奔鹿暮宴起栖鸦溪上方霏屑山隂遽及𤓰殿诃纷候吏罄折拥晨衙踊跃良朋贺睢盱野老呀铜章轻掷置银绂嗣荣加还与牛同皁宁嗟鳯在笯归来齐靖节隠去类祁嘉鸩堇功名㑹膏梁释梵家果因流菜叶倐尔认桃花杜口伤鸣雁持钩出睡虵少多临济捧生死秘魔义蔬食期羮芋游心正倚麻一朝牵吏鞅琐质滥京华宫邸便清佚官曹惧过差学无禆稚騃儒或变淫奢仰徳劳心膂陈情费齿牙幸蒙鱼网细数寄雁行斜凝望千巖阻何因两桨挐身修谁琢伐诗病孰疵瑕缩地今无费移山昔见夸愿怜鱼自适莫惜马频挝骥尾终期附牛鸣幸不遐清标如㑹觌羇旅失悲嗟悃愊烦清缕凄凉倦绛纱聊须哦短句缄印锦溪砂奉祠太一冬冬鼛鼓不勤民幻出琳宫逺世尘风咽呗声金殿邃日移幡影石坛新云軿揺曳来三境雾帐凄迷妥十神堪笑茂陵成左计虚将枣脯侯秋春次韵陈廷藻户部西湖快目堂之集氷壶影里集朋从三雅同倾共一中相与文楸㸔飞露不须舞䄂覔惊鸿云边鸟道古来寺烟际渔舟何处翁竟日追欢难卜夜只縁身在省墻东周元举待制挽歌词平生器业负经纶谁谓公才不秉钧谠论十年持紫槖仁声三郡驾朱轮龟文岂是背无甲驹隙俄惊嵗在辰宅夹隋漳亲义重佳城引领涕霑巾手开榛棘启云扃淳古胸懐到大庭坐脱老龎那问日自名小杜不占星牛头吉兆空形梦马鬛新封遽妥灵謦欬从今成永诀欲瞻遗像只丹青试院和陈蕃仲酴醾二絶芳心玉靣出蚕丛骨碎先生酒醆中白髪病翁新止酒枕边犹有梦魂通幽姿不分小山丛合在江梅季孟中香破鹤翎真可惜肯教七七擅神通送胡汝眀待制赴镇桂林今代人中杰摅忠乆賛襄摛文挥镂管积学俪青箱体道经为笥临机锦作囊威名知草木义勇震戎羌元女传符旧黄公授略长投壶羊叔子纳策蔡中郎暂觧淮西印来浮霅水航求田多好畤卜宅类清漳寄兴红尘外追欢锦瑟傍醉酣容偃䑕吟咏许寒螀邂逅升徐榻夤縁上孔堂周旋略名分盼睐沐谦光细札俄须命真儒起干方地寛连五岭权重詟三梁油㦸眀朝日铦戈耿夜霜桂林飘黝粒荔浦噼琼房来暮歌亷袴遄归觐舜裳谋谟多妙简梦想独难忘乌府思忠荩丹墀渇对扬一言蘓品类三策献皇王沙水犹含冻江梅暂放香行行携部曲去去背云乡噼箭飞征櫂牵绳引别肠平居原刻画祖送倍凄凉客意兴邦急人材敌国强伫观扬涣号爰立上嵓廊谈笑妖氛静经纶寳祚昌小人簮屦旧枯卉徯春阳冬至后雪客寐失通宵寒声动泬漻云容颓玉宇雪阵揽层霄㸃㸃银灰落亭亭栁絮飘文窻斜系纸老树巧装条堕岭筛寒髻凌波洒碧绡风狂初索索雨细渐瀌瀌入酒应愁冻当炉觉易消萧森声势宻飘瞥路涂遥江冷翁仍钓山迷客罢樵裁纨铺缟素修月屑琨瑶市小琼楼合时和玉烛调三章歌瑞景五夜贺寒朝吠犬惊南岭骑驴忆灞桥终南忧压脑少室衒齐腰嗟我星霜老经时鬓髪凋摘蔬和冻煑收叶带蘓烧路滑难求马衣单悔贳貂煖寒谁扫迳莫负紫金蕉次韵陈元述见寄谢茶年来直欲配茶神石鼎山前日日亲竹里烹煎嗤左计舌端咀味认前尘书林坐搅枯肠润酒所浑消玉颊春曽饮日边甘露椀沙溪滩逺乱吾真露窠那畏主林神小摘筠蓝手自亲旋转注汤云作脚芬芳出磨麴为尘睡魔己战三竿日诗社聊尝一信春不把膏油涂首靣要须色里认天真章氏园小集荷池上一金营雅集荷湿露香浓鸟起惊歌扇云移落酒钟碧筩湾象鼻翠釡出䭾峯百嵗狂风似无因系六龙次伯父见贻原韵江夏无双旧姓黄末科容我出寒乡人间学士垂垂老天上丹枝恰恰芳避地本安元结洞拥书犹记賛公房岂知今世持衡者不聼更筹聼织芒接伴贺天申节北使至阙流虹夀节庆昇平嵩岳遥唿万嵗声毳幕奉琛充日阙綵船卷斾息云程九天镐晏欢鱼藻重译賔筵咏鹿苹闻有紫泥还饯客淮山佳处拟班荆送伴回至平江舟中与元覧试茶壑源春色起云阿拂拂轻尘动柘罗骑虎已惊官焙早注汤还鬬乳花多清风两腋添诗兴红日三竿战睡魔燕颔未能飞食肉腹中藜苋且摩挲正月十日小园木香盛开天上新春破竒花照野塘灵苞洩兰麝仙骨傲风霜未放攅丹粒初开散粉囊亭亭欹寳槛戢戢动香房庐阜移僧钵平泉出相堂药枝识嘉种桐叶认真香左紫空西落辛夷漫楚湘邀宾须醉赏莫诉饮杯长子直近日画笔稍进而棊似倒长作诗戏之沈郎终日掩柴扉游艺虽多道日肥綵绢丹青真得髓文楸黒白要知机笔添龙眼防颓壁阵合鱼丽孰觧围暇日杖藜须过子一枰赢取画图归比赋棊画诗䝉子直次韵复和东牀髙韵画兼棊不比寻常较瘦肥莫向谢安争别墅自同刘子得天机翻成小窟讙三捷现出神光诧一围二事相从真可乐篮舆访子殆忘归礼部尚书洪公挽歌词沙场握节伏时髦説舌纵横小六弢委盾肯轻从晋鼓摛文空见泣秦牢冷山韵语名如斗莲社危言命若毛岂料归期才十稔白杨声里夀原髙守节氷天十五霜归来飞语又炎方正欣射雁还幽窖旋复飞鸢堕瘴乡位不当材仅喉舌夀难酬徳遽膏肓八龙共侈荀门庆虽厄龙虵殆不亡髙材博识服簮绅玉树瑶林絶㸃尘氏族源流推顾陆春秋褒贬重天人膝间韵磬传山水枰上枯棊战楚秦妙处不传今已矣遥瞻遗像泪沾巾江隂新阡松柏为大浸所坏累夕见于梦寤新阡松槚已交柯狂潦侵陵一尺过拟欲移根易嘉本正须培土捍层波伤心半夜飞蝴蝶触眼何人是槖驰倘使今朝亲尚在定教枯栁再婆娑所居二室号书痴禅悦各成一诗枕溪曲室巧涵虚万巻旁罗恣巻舒单族未应惭四姓寸隂端合竞三余麟毛不具羞文虎狸骨空传尚墨猪坐穴枯牀逢掖事那知新有鹤头书右书痴多生业果种情田鹫岭家风好着鞭要使野狐惊鐡杖莫令黄叶认金钱传衣虽落慧能后成佛应居灵运前趺生蒲团成冷淡比从人后竟谁贤右禅悦闻琵琶方响成二絶赤乌寳女眩新粧九转霞浆酌满觞但聼琵琶喧啄木谁知捍拨是龙香十六寒金犀作槌旧人漫説马仙期荷间纵有㽔宾鐡一段风流那得知己卯嵗四月二十七日自湖州赴宜春郡余杭由陆至富阳发轫出江津晴薫緑野匀泉声潄沙石岚崒湿衣巾天近云冲马林深鸟唤人将身入图画谁复羡麒麟新城道中已去日边逺宜春城尚余唿童秣征马带月趂啼鸦桥㫁复掲水路穷还渡沙谁能饰厨传褁饭野人家桐庐牛岭舆曳入崔嵬连天雾不开惊波掀过雨细路滑苍苔瞰下忧鱼葬凌髙被鸟猜垂堂千古戒底急为名来入夀昌县界一蹑夀昌境山深溪水苍编柴作篱落囊石当桥梁野店炊烟接官途松吹长石田能㡬稜底用遣人忙夀昌道中壁间有鸟石寺诗和其韵钟情翠巘倚崚嶒付与芒鞋与瘦藤君赐一麾方作吏天融万壑却输僧拟将矩矱追亷杜未许机锋嗣秀能投帻他年应未晚与君曲室话三乗晚泊二絶晚泊牛羊已下来清泉为我洗尘埃觧颜客里无巵酒壁上㝷诗笑㡬回曲突无烟驿使忙匆匆弛担旋舂粮须知五鼓应还起早趂南窻一枕凉将至玉山蓐食转前峯梅横细雨中涛翻疑鹭翿泉急认松风山合秧畦窄林深屐路通恠来人语别不枉使江东过九坡行尽千山与万山种情偏在此烟岚海波神阙今饶六仙女巫峯尚欠三雨润䝉条生翠滴云封叠岭澹烟涵却思九坂修梁地空使斯民命不堪罢职还家汉卿叔赐诗和韵爝火畴能补大眀漫陪朝请起晨兴虽叨荷槖簮缨旧颇愧铨衡水镜澄夜帐归来惊怨鹤晓窻穴处纵痴蝇自知浮食辜君赐却拟扶藜换斗升题曲屏牡丹桃花不与春风别有因香苞长好四时新曲屏曽见西眀种疑有平泉㑹里人一枝浓艶欲烧空谁畏门前手自封岂有落英飘曲槛与儿洗面作华容䝉恩除吏部侍郎子姪以诗相庆鸡窻不梦笔头花分合扶犁霅水涯禁掖俄膺九芝检仙逹许侍五香车厚陵自昔多承宠徽庙于今倍有华无似鹈梁讥不称儒冠儒服可承家崔申之以诗为别蘓眀父郭逢叔各有和章谨复用韵二首露章沥血上彤墀蝼蚁虽㣲愿弗违韫迹正惭髙士传离羣却恐小人归身同元豹雾中隠目送孤鸿天际飞丹灶素书今好在临风忆子话精㣲见逺亭边送落晖菁山挽我惜暌违连年走俗为贪仕一日投闲恐富归谷水为官轻似纸苕溪转櫂疾于飞羽觞捧剑无人问怅望如今束广㣲具上人以诗相别复和之定回不解人间世千倾堂前又饱㕘仙里未须求七七禅中聊共説三三逺师今日宜同社弥勒他年可共龛不见生公讲经处至今花雨落毵毵朱丞相赴宣州四十韵天祐于皇宋时生柱石贤余光承祖祢秀气禀山川应物心如水临机直似弦孔书穷竹简羲易玩韦编记问诸儒竦声华六合传虎闱书攷异蟾窟姓名先文巻惊严助经师拜郑䖍刋讐饱黄巻迁擢冠青钱稠叠膺神贶澄清出使旃陪都佐留钥东道握兵权惨淡邉尘静低回汉节坚肃陈鵞鹳整直拟蠮螉平潜㧞淮隂帜争加祖逖鞭力遮江国路生沮朔陲烟气㮣青云上忠诚紫盖边龙飞逢履位虵辅喜差肩遭际风云㑹夤縁雨露偏紫荷跻法从碧落耀卿聫揆事纷纭贯论文仔细研北扉隣浴殿夜直履花砖将略惊颇牧纶言灿许燕覆袍分蜀锦归烛烂金莲左辖精搜选中原付干旋鳯池邦本正虎帐国威全七校兵屯壮三吴节制专金瓯升揆席玉铉焕台躔治欲追三五时方㑹半千外臣惊虎拜内地扫妖纒智洗虞渊日忠扶杞国天朝廷终不改宗社复安然宰路连三入官荣笑九迁和戎频魏绛遣使屡张骞功纪旗常外忠居甲令前两仪归燮理万化入陶甄少戅卑周勃伤苛小薛宣暂迷商野梦来泛霅溪船偃息聊三辅蕃宣表十连敬亭青欝欝泾水碧涟涟衮绣㸔于迈锋车竚式遄黄麻重拜相又见中兴年张千里以诗送郃姪铨试用其韵眀堂一柱已扶颠下诏犹求桷与椽言并玉巵犹阁笔鉴同金镜共持铨骊珠鱼目难齐价嫫母西施孰是妍勉矣一鸣惊衆彦莫将栀蜡误长鞭旅次二首山行确荦趂云程食寝无多但有名作梦方成鸡唤起加餐未竟马催行风吹栁叶山头影雨迸溪泉谷口声差喜太平行路稳依然六幕自澄清视印宜春一月过宁知平地起风波未成黔突真如传俄复脂车去似梭虽快徴君还北牗却思太守类南柯流行坎止何须问似觉闲中所得多沧浪亭沧浪亭下水连溪影倒虚檐鳯翅齐髙树迎风迷酒市小楼聴雨响秋鼙鱼舟㸃㸃依苹渚雁齿依依跨栁堤旧日沧浪元不变何妨居士手重题大雄寺陈朝桧老桧盘拏古殿春空庭坐閲㡬朝曛根株横裂可㝷蚁枝叶倒垂犹拂云求福端同木居士出灵莫效栁将军黄奴己见韩擒虎独有兹村贷斧斤两宋名贤小集巻八十二两宋名贤小集卷八十三钦定四库全书两宋名贤小集巻八十三宋陈思编元陈世隆补古灵集陈襄字述古侯官人少孤能自立出㳺乡校与陈烈周希孟郑穆为友相与倡道海滨闻者皆笑且惊守之不变卒从而化谓之四先生襄第进士调浦城簿摄令事民有失物者捕偷儿至数軰相撑拄襄语之曰某庙钟能辨盗犯者扪之輙有声乃率同列诣钟所祭祷隂涂以墨而以帷蔽之一人手无所污遂服罪知河阳县始教民种稻富弼为郡守礼遇之襄留意教事进县子弟于学或䜛之于弼襄讲説不少懈弼入相荐为秘阁校理判祠部厯知諌院改侍御史知杂事论青苖法乃管商之术非圣世所宜行望贬斥王安石吕惠卿以谢天下又乞罢韩绛政府以杜大臣争利而进者且言韩维不当为中丞皆不聼召试知制诰以言不行辞补外安石欲以为陜西转运使帝特留修起居注襄恳辞手诏谕之乃就职踰年知制诰安石乂欲出之帝不许㝷直学士院安石益忌之摘书诏小失出知陈州徙杭州以枢宻直学士知通进银䑓司兼侍读判尚书都省卒年六十四赠给事中襄莅官以兴学为先平居以讲求民间利病为急既亡箧有手书数十幅盈纸细书大抵皆民事也神宗尝访人材可用者襄以司马光韩维吕公着蘓颂范纯仁蘓轼至于郑侠三十三人对谓光维公着不当乆外谓侠窜瘴疠使得生还帝不能尽用洛阳曲有客顿征辔暮宿洛阳堤洛阳緐华地慨然心伤悲忆昔季伦家朱门鼎贵时锦步四十里冠盖相追随宠移百琲珠醉击珊瑚枝一旦委沟壑身随朝露晞绮楼日颠仆金谷无人归緑珠千古魂散作香尘飞荒榛塞中道惟有寒螀啼嗟哉百世后骄奢徒尔为幽菊有幽斯菊濯濯其芳烝尔髦士惟其修兮有美于乡照余无以説兮惟醴之觞有幽斯菊煜煜其华烝尔髦士惟其施兮有显于家往余无以将兮惟古之嗟送闗都官致仕鸿鴈于飞归戾于泽君子于田亦适惟则旅力不愆曷云其极庶民之髦职自为愚君子之耋其徳有濡旅力不愆曷云其劬有坚松栢君子斧之有实秠稷农夫有之天子有老曷其与归野有白驹来食我麰君子之往胡为不留我心悠悠为天子忧楼上曲金徒抱箭寒更起寂寞孤城一千里嫦娥擎出月华来白玉楼䑓莹如水上有佳人红粉粧妙年学得吹霓裳唿儿将出紫玉笛一声天外流宫商宫商欲尽何幽咽曲调不成声㫁絶罗衣掩泪愁向天手把瑶华歌一阕寒蟾出兮眀星稀良人阻兮天一涯凭轩遥望兮心伤悲愿随鸿鹄兮髙飞荔枝歌畨禺地僻岚烟锁万树累累产嘉果汉宫坠落金茎露秦城散起骊山火炎炎六月朱眀天映日仙枝红欲然自古清芬不能遏留得嘉名为椹仙上皇西去扬妃死峦海迢迢千万里华清宫阙閴无人南来不见红尘起至今荣植徧闽州离离朱实緐星稠一日为君宜变色千里凭谁速置邮可怜锦幄神仙侣为饮凝浆涤烦暑绮筵不惜十千钱酩酊秦楼桂花醑秦楼女子绣罗裳鳯箫呜咽流宫商醉歌一曲荔枝香席上少年皆㫁肠古灵山试茶歌乳源浅浅交寒石松花堕粉愁无色眀星玉女跨神云鬬剪轻罗缕残碧我闻峦山二月春方归苦雾迷天新雪飞仙䑕潭边兰草齐雾鸦吸尽香龙脂辘轳绳细井花暖香尘散碧琉璃捥玉川氷骨照人寒深入千盘与万盘瑟瑟祥风满眼前紫屏冷落沈水烟山月堂轩金鸭眠麻姑痴煮丹峦泉不识人间有神仙游冝兴法藏院观杜紫菊花山茶花开菊花紫青桂重重立花里柔枝翠干已可怜更傍幽丛㸔花蘂山僧揖我临阶坐眼到阑边心即喜便欲携归种郡斋忍令此地风烟埋晚景晚崿残霞㫁晴空宿霭收緑芜天共逺眀月水同流落叶填秋望孤碪答旅愁提壶伴诗笔独醉庾公楼幽斋幽径絶尘踪莓苔上粉墉秋声连夜雨寒色一溪松学有书千巻欢无酒万钟云屏孤梦㫁寂寞掩巫峯金华山人幽居倚翠峦尘事不相干天地醉来小琴碁静里欢雨苔春径緑风竹夜窻寒若问长生术金炉有寳丹和郑闳中仙居我爱仙居好园池日退居驯禽来鹤鹤野水进徐徐草树通樵採桑麻有老锄犹言民未乐更待寝刑书墨崖道中作隂山沙漠外六月苦行人水迸金莲晓汤回鐡脚春马饥思汉草仆病卧边尘夜梦金华阻披衣望北辰水口赠别大吉祖师长老直向此间眀纵横语论精山中尝入定世上未知名一雨春溪涨千峰晓雪晴临分无别説相送水边行舟次巴崃江流何险阻次第入三巴崕㫁时无路山深更有家隣蔬饶竹笋乡果足枇杷况有荆州酿淹留不用嗟观海天柱支南极蓬山压巨鳌云崩石道险潮落海门髙客馆闻鼍鼓秋风忆蟹螯倚阑望乡野千里楚江臯九日与浦城县学诸生游南峰院九日黄花节新尊緑蚁浮投壶鸣鲁鼓謌者似商讴诸子衣冠盛先儒礼乐修西巖山景好为尔作阳秋送别探得南字谪宦情牢落穷通理更谙读书不废事道古亦何慙昔喜隣州守尝陪后乗骖西湖游未厌北海饮方酣蹑屐扳云峤扪萝访竹庵鹭涛干顷雪鹫岭万堆蓝声价时难一睽离嵗忽三陪京方接畛归省㑹同参士子文宗愈朝廷礼问耼好留君左右俄领郡东南嵗旱钱仍贵民饥命不堪下车寛赋役露冕训田蚕画舸乘春别新书卜日覃牙旗风发发瑞节虎耽耽龙鳯吴王骨烟霞古佛龛荷香轻汎浦桂子静飘岚草泽行吟苦兰陔奉养甘子文无愠色夷甫足清谈物外𠖇天籁樽前据石楠惟应怜旧尹渔钓负江潭悼古碧城楼角重凝眸迤逦平原接古丘七国战争人不见六朝兴废水长流逺烟芳草年年事眀月清天夜夜愁范蠡功成在何处五湖波上一扁舟春日赏林亭把酒春亭覧衆芳水晶帘箔逗山光孤松冷落千年操野槿纷华一日香緑圃烟深迷蛱蝶曲池波暖睡鸳鸯文园莫惜骦裘费买取宜城作醉乡寄逺飞鹊翩翩暮欲栖楚天新月射璇题䄂中己灭三年字心曲唯通一㸃犀步障影迷金谷路桃花香隔武陵溪瑶华好折无人寄肠㫁江楼百尺梯织女眀河清浅曙星稀一夕欢娱一嵗违不是盈盈隔流水多应轧轧废残机人间累鹊经秋㑹天上奔龙逐晓归期约黄姑重相见伯劳东翥燕西飞夜意薰炉香烬蕙烟沈凛冽寒生翡翠衾月国音尘千里絶仙山楼阁五云深离怀暗耿金壶漏独梦多惊玉女碪骑省中郎才调逸拟将文笔赋秋心和正辞职方以濬河留滞万衆如云濬禹沟荀卿桥畔舣行舟珠躔合照贤人聚银汉无波海客留且作东山携妓乐未应南浦送君愁辛夷花发春醅熟只俟郊原雨少休依韵和徐郎中毘陵重阳自怆宫车别帝䑓寄言篱菊不须开心丧忍到行春浦耳病慵携迟月杯天色隂沈迷鴈过物华零落暗蛩催却输小杜怜嘉节酩酊齐山夜始回和郎中九月望日始见菊花月满霜飞菊始华幽丛冷落带烟斜篱边过却重阳酒泽畔谁怜野草花漫学先生归觧组最怜当日老居家皆因晚节无人用陨涕临风为尔嗟登雄州南门偶书呈知府张皇城城如银瓮万兵环怅望孤城野蓼间池靣緑隂通易水楼头青霭见狼山渔舟掩映江南浦使驿差池古北闗雅爱六韬名将后塞垣无事虎貔闲使还咸熈馆道中作土旷人稀使驿賖山中殊不类中华白沙有路鸳鸯泊芳草无情妯娌花氊馆夜灯眠汉节石梁秋吹动胡笳归来览照㸔颜色陡觉霜毛两鬓加重阳阁下和同舍君逢佳节忆还家我亦淹留感嵗华清禁讐书惊白髪故园吹帽负黄花谢安行有登山屐扬子居无载酒车何日得归溪上隐大收图史作生涯和程大卿游鳯池院白云深处一轩开鳯去池空折野梅山入九龙争夭娇路盘千骑乆徘徊烟岚翠入尊前滴水石清从㵎底来谁与忘机此栖息笑㸔林鸟下髙䑓东园观雪风毛雨絮小园东天幕低垂惨澹空苹浦万家云覆瓦花溪千树玉雕笼穿林已夺春梅早夹陇潜滋夏麦丰独酌小楼虽可赋岂无捐瘠在沟中古城芦苇萧踈天气清水含山色照重城緑芜何䖏管絃地碧落旧时钟鼓声三崃桥边秋雨过六鳌宫里夜潮生萧郎秦女无归约十二楼䑓空月眀和子瞻乞得湖山养病身花时曽共忆行春鸎鸣幽谷还迁木觱沸清泉复采芹皂盖寻芳丘有李綵楼观戏巷无人锦河公子归何晚独念沟中菜色民春隂漠漠燕飞飞可惜春光与子违半岭烟霞红斾入满湖风月画船归缑笙一阕人何在辽鹤重来事已非犹忆去年题别䖏鸟啼花落客沾衣和子瞻牡丹原韵新接枝头色倍添马蹄寻处帽欹檐春工别与铅华丽佛地偏资好相严红蕊欲开丹未渥素香堪掬雪非甜诗翁何事辜真赏无限风光入画帘常州郡斋使君非是爱山闲道在盈虚消息间不见白云无一事等闲为雨却归山过罨画溪五云无䖏问新亭月里乗舟半夜行不见藤花相掩映乡人遥指画溪名余自白阳驰谒宜都周梦得长官饮于清江亭爱其山水之胜留题于壁丹山西去水东流亭在山南隔蓼洲船系白杨归不得清江如画主人留喜江南梅度支至淡泊交情老更浓为君弹瑟送金钟苎萝香迳无人到姑射仙姿是处逢鸾鹤品流慙晚达烟霞门户忆先容公余莫放西湖景步步苍苔岸岸松公望当年最得君画图城郭喜同羣门前碧浪家家海楼上青山寺寺云松下玉琴邀鹤听溪边苔石共僧分情多景好知难尽且倒金尊任半醺题林和靖水亭城外逋翁宅开亭野水寒冷光浮荇叶静影浸渔竿吠犬时迎客饥禽忽上䦨踈篱僧舍近嘉树鹤庭寛拂砌烟丝袅侵窻笋㦸攅小桥横落日幽径转层峦好景吟何极清欢画亦难怜君留我意重叠取琴弹初之乐安水逐云根动山萦马首青下车蓬绕膝拂几鸟窥屏吏老鹑衣结民贫菜色冥疮痍伤未起矧忍凟邦刑宿猿洞㡬年营此草堂栖施饰名园百卉齐曽学子真耕谷口今容摩什老山西龙䑓日午千峰出雁塔云生一迳迷知有岭猿犹在否使君髙卧莫教啼登越王山荔子园林海日边幽亭更在碧云巅江山旧是无诸国楼殿今为极乐天五马定知少暇日一尊何必尽华筵须知白首留连意己有新诗寄北船和程大卿游昇山诗相逢不及荔枝期况值千巖雪洒时南国诗人偏去逺北山逋客独来迟云中直有三清路城外都如一局棊闻説引泉堪洗药未应夺我鳯凰池寄题林迥南华洞梅岭峯前习隐亭拂衣聊此玩真经四时花木锦绣谷十里江山水墨屏猿鹤只愁空北岳鵾鹏终待化南溟知君不是荣轩冕未忍鑑锵去帝庭刘国博命赋假山去年水潦百谷死居民无食食糟粃州之饿者数千人黄巖之民犹倍蓰携持老少出城郭尽彻墙屋无居止鬻妻弃子人不售价例不复论羊豕白日市井闻叫号夜堆廊庑如虫豸县官哀怜发赈救一饭才得一盂尔出门未暇充喉咽已有数十填沟水我时过之不忍顾往往悲咽胸填委岂无智虑禆万一逺地不得号君耳钱侯作倅忠且仁悲怜饿殍如亲子日开官廪与之食又令豪右发储峙昨日驰书白转运披陈肝肾献金矢更乞兵储二万斛民之大命方有倚侯从新年作假山自闻民饥不得视非无泉石可行乐人今方瘁何能喜愿侯勿遽爱此山念此茕茕存狐蚁天无疫疠五谷熟生者保聚归田里此山之石坚不坚将与侯德无穷已和郑闳中仙居我爱仙居好临民必以诚簿书无日暇狱讼积年生百疾求箴补千钧待凖平嗟予不如古斯道未能宏我爱仙居好隆儒尠大方诸生令讲义童子俾升堂买地兴民学驱车下党庠三年邑未化官满意彷徨我爱仙居好公余日在房忧民极反覆责已未周详法律行随手诗书坐满箱老来须向学多病喜平康题寳严院垂云亭小亭巉絶出云间万象升沈不得闲莫怪诗翁头白早时来向此冩湖山两宋名贤小集巻八十三两宋名贤小集卷八十四钦定四库全书两宋名贤小集巻八十四宋陈思编元陈世隆补题畵集刘叔赣神宗朝中书舍人华山隠者图六王昔崩荡秦帝按劔兴虎争四十年方隅为之平豪气竟未己用民如不胜因河既为池起洮复坚城嘉哉诸老翁携手西山行避世徃不返逍遥尘外情眀星备洒扫巨灵为友朋饥食玉井莲手携三秀英世事一朝变龙蛇复纵横烈火咸阳炽蚁聚成皋争置身青云上顾视不为惊万朞乃须㬰安知谷为陵尔来见图画真气犹冥冥世人但蓬蒿安知鸿鹄征桃源迷去路蓬莱浪知名异时三峯游㑹当慰平生过栢林院赠吉长老有古殿吴道子画维摩居士又有断碑等古物灵光嵗乆独岿然岘首遗碑亦未迁㑹向三生记前佛暂从方丈谢诸天篆香徐剰黄金印梵宇时开具叶篇门外风霜正摇落庭前翠栢自安禅陜西图三首干戈今日事闗塞此图㸔白日长安近苍山壠坂寒由来名百二自古有艰难指以安西道凝情竟据鞍万里灵州地他年汉朔方山河从割弃闗辅急隄防转忆豺狼窟堪嗟礼义乡靖边须壮士㸔尽意苍茫河源来碣石天马涉流沙耳目成千古丹青在一涯荒凉都䕶府㫁絶使臣槎安得山西将收功似汉家山水屏吾家古屏来江南白昼水墨渍烟岚我行北方未尝见衆道巫崃兼湘潭山头老树长参天水上猿公撑钓船青蓑拥身稚子眠得鱼不卖心悠然乆嫌时势趋向狭颇思种药依林泉桃源仙家不可到但愿屏上山水寘眼前蘓子瞻家画松图歌君家图书皆所见近得此松尤可羡根蟠平石蹙蛟螭干出青冥超雷电樛枝横斜复㡬尺緑华茸茸铺绣线空堂深沉白日寒肃肃似有风吹面此图剪裂人不知尘土分张数流转能令神物还相从非君苦心谁与辨更惜良工名不传可怜世俗多夸衒为君作歌君志之后千百年无复贱和李公择显相国寺坏壁山水歌苍山本是千万丈怪尔㫁落盈尺中枯松挂崕正矫矫白云出谷方溶溶昨忆髙秋十日雨百川涌溢腾蛟龙丹青坏刦不可驻金碧拂地都成空人间流落万余一掇拾补缀㡬无从当时画手合衆妙得此诚是第一工松隂行人何草草秃帻小盖马色骢长途未竟不得息啸歌正尔来悲风巨灵擘华䟽黄河仙娥移山开汉东海波芥子互出没大雄游戏神与通我今与君未尝觉指视壁画将无同新诗飘飘脱俗格得闲㑹复来从容题古画山水障子应是尘外境不随陵谷迁江山犹旧日松柏又千年画雪扇子洒落瑶花溥苍茫杀气深因风惊拂靣濯热幸开襟夜色非闗月朝云不待隂秋风未应起好在郢中吟画鹤夙抱烟霞性三年故不飞轩居宁假宠野客㑹忘机燕雀那相笑凫鹥直自肥蓬莱千万里正想玉为衣于秘校示郊园棠木连理图偶题长句偶对名图欲赋诗野棠并干上交枝始疑和气偏回复可是常情悦附离爱树去思吾岂敢髙门隂德子应知济南固有终军辨传布仍烦老画师壁画古槎歌南山大树枫与樗百年不到生理枯老枝错落麋奋角病根蟉结龙垂胡风霜不知春不改古苔悬蔓相萦带岂知髙堂素壁上画图能令观者爱野夫晨兴坐树边偶説此树来上天暂乗西风犯牛斗却㸔东海成桑田次韵酧盛秘丞黒桃二首度索真殊域崑崙岂素封㡬人曽白眼吾子幸先容晦迹煤炱暗含滋沆瀣浓上林求异木诏使㑹寻踪春华各自媚秋实顿能殊悴貌从黧黒丹心固实肤榴花随使者荔子赐匈奴寄语元都客相疑失味腴同原甫咏秘阁藏古器图黄占金寳气天瑞告成功绩事今时絶书文自古同问年记巫锦按刻异桓公尘世无由覩崑山䇿府中画龙南人谒雨争图龙画师放笔为老雄烟云满壁夺画色雷电应手生狂风观者皆惊爪牙动攫拏意似翻长空吾疑奋迅出户牖何事经时留此中共言叶公初好画当时亦有神龙下天意为霖非尔能世俗慕真聊事假次韵蘓子瞻韩干马赠李伯时韩干画马名独垂氷纨素幅对客披诸公赋诗邀我和我如钝锥逢利锥区中才容三万里正可騕褭一日驰朝燕暮吴亦其亚幸得夷路无絷羁此间三马皆国马瑰姿逸态成崛竒有如秋空见霜鹘下睨衆禽皆伏雌良工苦心为逺到天机杳渺潜得之区区驽骀浪自负直教画骨不画皮李侯洒笔定超诣尚有天骥君未知迄今四海皆属国汗血不敢劳贰师和江邻㡬梅圣俞同蔡学士观宋家书中郎石经天下传江翁説诗当世贤南昌子真亦禄仕读书养性希神仙雄豪相遇古莫及所至衣冠争愿焉贵公子孙谁是胜广平家书盈万千当时交友皆父行贾生论议欺老先开门迎客车结辙而此三士相周旋牙籖挿架尘土絶寳轴出囊瑶玉聫前秦篆籀颇磨灭中世粉墨仍新鲜咨嗟古人不可见但觉能者心意专知音自昔贵一过千嵗相望犹比肩况有清诗纪实事豪壮入耳如哀弦鄙夫观书识难字目迷五色心茫然要当乗兴过君所刮膜一洗头风痊杨寺丞书画杨侯古书数十轴草𨽻缺残犹可读古书流传动千嵗书可倣摹古容伪爱君苦心能辨之捐弃千金不为费世尝售名不售真物可见形难见神重令志士一惆怅念有遗寳随埃尘东墻西墻画满屋琵琶小儿理新曲鄙夫长安交游少骑马能来与君熟万事好恶我自知不肯浮沉易耳目和原父同江邻㡬过净土院观古殿吴道子画杨惠之塑像真赏非俗嗜雅游知胜縁百身化前佛方丈纳诸天工以智自表名由髙益传吴生擅粉迹杨氏妙钧埏能事古未尽希声今亦然伻图观省像启户置鸣絃理㑹均闻见神交遗后先衣冠若对面山水欲忘年释氏䑓中秘仙翁柱下贤新诗俱絶唱尘土更余妍两宋名贤小集巻八十四两宋名贤小集卷八十五钦定四库全书两宋名贤小集巻八十五宋陈思编元陈世隆补无为子小集杨杰字次公无为人也少有名于时举进士元丰中官太常者连数任一时礼文之事杰与讨论尝奏请四后升袝以为孝惠贺后淑徳尹后章懐潘后皆祖宗首纳之后而孝章宋后尝母仪天下升祔之礼久而未讲谓宜因慈圣光献崇配之日升四后神主祔于祖宗祏室断天下之大疑正宗庙之大法由是四后始得升祔元祐中为礼部员外郎出知润州除两浙提㸃刑狱卒年七十杰自号无为子有文集十五巻行于世题吹衣亭马上衣彩涴尘土歛板权门腰伛偻冷风天上唿不来厚颜如甲汗如雨星郎髙韵凌云烟天籁唤归酌流泉人间热恼醺不到亭上鹤衣飘欲仙君方醉乐人愁絶何如御此登天阙叩天借取衣上风吹下九州作春色勿去艹勿去艹艹无恶若此世俗俗浮薄君不见长安公卿家公卿盛时客如麻公卿去后门无车惟有芳艹年年加又不见千里万里江湖濵触目萋萋无故人惟有芳艹随车轮一日还旧居门前艹先除艹于主人实无负主人于艹宜何如勿去艹艹无恶若此世俗俗浮薄二妃庙黄陵二妃庙客过动愁颜湘水有时尽帝车何日还血斑千亩竹魂断九嶷山欲问苍梧事白云生栋间赠传神欧阳价国手曽烦写几回无人髣髴醉颜开青铜鑑里寻常见不谓今从笔下来玉泉白云山下泉几年石中韫但见玉色明孰能究其本西山仙蹟巖功鍊三千满手持白玉珪出尘举天步踏石上云梯物外踪长在人间路自迷只因从此去曽过越王溪玉隆万夀宫竹标溪涧蠲民瘼剑击蛟龙救水灾四十日升金阙去半千年后玉函开丹藏井底人难得栢䕃坛心手自栽一叚彩云天外至山翁疑是锦堆来梅坛天下人心爱至公天心还与世人同自生羽翼三清去不独丹砂九转功汉代变名逰越国道家遗像并萧公石坛正是飞昇处老鹤一声松桧风今古锱铢较是非不依仙域欲何依三千世界红尘满十二真人白日飞新塜但惊生野艹短笻谁解扣巖扉逰山须得潘居士寻徧云泉始得归双泉南泉甘滑北泉清竹引潺湲遶殿楹分𣲖铜龙穿石过两泓寒月隔堂明金沙自是藏金穴玉马长遗喷玉声曽倚栏杆一欹枕梦回疑不在重城施肩吾书堂玉京髙谢黄金榜石室来乘白鹿车山后暗通天宝洞眼前便是地仙家时闻清夜雪中犬回视红尘井底蛙五百年前人未死芭蕉源上锁烟霞灵山繁川灵鹫山山顶驾老屋初从曲径登叠石盘巖腹景逐轩楹转云烟炫逰目忆昔心上人欲往怯洄洑前人涨白沙环流作平陆昨夜暑雨暴髙低或成谷感物鉴江水江水清可掬莫惊秋霜飞能换髩邉緑我有紫阳丹晶明大如粟服之能长生千载一时毂凌歊台大明七年暮冬月宋武南巡立双阙銮舆先幸凌歊台云中箫鼓轰春雷六龙一去杳无迹山花野艹空相忆翠羽鸣鞭来不来景陵芳艹年年碧碧霄峰巖深映碧萝金鬛弄寒波莫念江湖好江湖风浪多谢公约惠墨竹图幽人喷墨冩成竹变化琅玕作元玉公约赠我两大幅不比丹青尺艹木六月都城苦炎燠车马纷纷正驰逐曲台官冷昼掩闗浄扫虚堂展霜轴帘间忽有㣲风来不动纎枝清满屋忆得扁舟载雪时曽寄㑹稽江上宿横望山陶家旧宅寄山坳七百年前此结太尉双碑遗字晦先生五井暗泉交野僧拂石为牀坐童子穿氷作磬敲巖下清音谁解聴古声长在老松梢金地院大厯年中茅结宇禅翁瓶钖久曽留飞泉堂下雨长滴偃石道傍云不收野鸟归来羣木晚老猿啼罢一山秋世人多事头多白底事情闲亦白头逰北山今古忙忙利禄闲几人能此扣松闗猿惊鹤怨不知处虎踞龙蟠空见山芳艹路随流水逺老僧心共白云闲淮南旧隠抛离久一诵移文一媿颜庐山五笑之一我笑陶彭泽闻钟暗皱睂篮舆急回去已是出山迟仙都山有路入仙都何人到鼎湖秋风夜来急吹落碧莲无题老子出闗图赠钱穆父待制秘藏函谷闗中子将献蓬莱阁上仙愿得须眉如此老却教龟鹤羡长年吴兴明月楼江南地暖少严风九月炎凉正得中溪上玉楼楼上月清光合作水晶宫静隠寺五岭碧崔嵬云深隔世埃寺从梁氏建僧自梵天来钖井三泉迸松门十里开如今渡江者见説不浮杯书宝山寺壁片帆曽渡谢家洲屈指于今十九秋沙鸟重归迷战岛钓矶空在忆浮健苍颜白髪生新感疎竹清风伴隽逰借问蓬莱江上月停杯还记故人不秀溪寒食十里喧阗锦绣川秋千人健趂飞鸢花明栁暗丹青国薄日浓云水墨天逰女践成芳艹径画船冲散碧溪烟武陵漫説桃源好屈指如今几百年龙鼻井漏尽鸡号厌夜行年来小器溢瓶甖弃官纵未归东海罢郡犹能作水衡幻色将空眼先暗胜逰无碍脚殊轻空烦逺致龙渊水宁复临池似伯英咏南山诸胜风篁岭㣲风揺琅玕萧瑟岭一道万帚扫晴空纎尘不可到龙井崖下一泓泉窈奥不可测有时灵气生散作人间泽归隠桥道人从此归影不入㕓市端坐笑浮云往来太多事涤心沼纵有狂风生未尝险浪起何当招世人来此鉴清泚狮子峯岩风壮威勐晴雷隠哮吼无心露爪牙百兽自奔走萨埵石解虎钖常闲饲虎石常在亡躯度有情清风几千载潮音堂潮来音普闻潮平音亦歇孰若此山堂潮音未尝絶讷齐天道竟何言四序自流转廼知毗耶翁虽黙真大辨冲泉不汲泉不盈愈汲泉愈清湛然有常徳随气利羣生寂室白云隔尘喧虚堂太岑寂寒尽春自来莺啼报消息照阁幽人无适莫乘兴登髙阁夜月锁云林春花绣巖壑闲堂赵公归休年访师翠㣲间始知浮世上白日两人闲方圆菴地方不中矩天圆不中规方圆菴里叟髙趣有谁知逰大涤山大涤洞天玉为室真官典校长生籍青山九锁閟仙源老尽碧桃人不识祖龙求仙徒用力驾海欲驱山下石神人倚柱不与行㽞得巖前隠山迹和程大卿雨中登物华楼泽国连朝雨春山半夜雷登楼寒食近隔岸画屏开沙鸟飞还止渔舟去复来年年南浦艹相伴緑波回玉晨观左纽桧华阳山里千株桧玉晨殿前一左纽虬枝龙榦向朝曦势与搏桑鬬长久亳州涡水大清宫老子手植才数九一桧正与此树同蒂固根深应不朽信知福地有灵木栽种曽经上真手君不见龙从火里出虎向水中生生理尚左不尚右又不见天轮左旋不休止日月五星如磨蚁左纽桧藴至理上士体之能不死题陈令壁地胜华胥国风清令尹家酒阑寒食夜月上海棠花徐贤亭偶成湖外青山在湖邉人不归古今无问处幽鸟下渔矶送陈令归无为楚水漾轻碧楚花飞乱红故人故乡去半雨半晴中野寺泽国春风老襍花间芳艹门前车马稀竹叶无人扫滴滴泉巖谷连天岭杉松彻象山路从云外入人自海邉还遥碧亭幽鸟无心去又还迢迢湖水出东闗暮云㽞恋不飞动添得一重山外山太白桃花潭桃花潭似武陵溪太白仙舟去路迷岸上踏歌人不见年年空有鹧鸪啼逰白云山醉题僧壁买得青山不用钱金沙门外草绵绵黄梅老令醉欲倒拟借白云今夜眠山房枕上作十里溪源寻未见忽逢茅屋白云堆竹牀纸帐睡心穏无奈野猿惊觉来天台三贤堂丰干从来清浄土鼎足圣贤聚骑虎归故乡世人犹未悟寒山家住天台寺云巖万丈潭本来人不识饶舌是丰年拾得拾得元无姓山前拾得来常携一敝箒不是扫尘埃妙莲阁天台有新阁胜地近塔庙影浸碧琉璃沿洄去山峤莲生汚泥中白日有明窍花实相表里光色互炳曜处空不染水烈火岂其燎宝藏诸如来端坐演法要青目付上士不待举花笑芬香初洞达宿病已能疗净土记珍色机感愿力召三时有开发一本常寂照不读智者书岂知此莲妙琉璃轩西轩一泓水莹净碧琉璃天人举目视中有鱼龙知不知瑞竹悟老种莲东林闻説好林泉社㑹荒凉几百年灵物孰知崔氏竹方池新种逺公莲华严顿浄三千界庐阜重招十八贤应笑陶潜又归去白云幽鸟伴归田禅月真堂童子依师兰水濵声名真是碧云人定中传得阿罗汉十六身中第几身崔仲岳隠居松江以丹白黒饰舟曰鹤舟括苍周子韶无为杨次公治平三年夏六月㑹仲岳于繁昌蓬莱亭勉其罢鹤舟以应书席上聫句送之且就飞龙牓休登白鹤舟陇书方劝驾阆苑莫回头丹顶归沧海霜翎掷素秋海鹏期变化仙骥任沈浮烟月闲三岛功名重五侯须知驰鳯诏便是钓鳌钩已得冲天便无思击浆逰楚醪铿逸韵湘瑟助㝠搜南浦成春别北山空夜愁九臯闻象魏一叶寄汀洲世气骑风虎机心走海鸥昔年嗟鶂过今日并麟逰八月仙槎驶千龄圣运优市朝真大隠箕颍漫清流鼓枻嗤渔父乘槎笑仲由片帆从此巻旧氅亦应留冠佩重华国莺花四皓楼雄文髙雁塔大醉忆蓬丘勲若书青史幢须建碧油兰桡好重举乘取上扬州两宋名贤小集巻八十五两宋名贤小集卷八十六钦定四库全书两宋名贤小集巻八十六宋陈思编元陈世隆补袓龙学集祖无择字择之上蔡人进士高第累官直集贤院出知袁州入为龙图阁学士权知开封府进学士知郑杭二州神宗朝知通进银台司知明州坐事谪忠正军节度副使移知信阳军卒有焕斗集书高辛氏庙平昔叙星辰元功祀事分因人列官纪行道亚皇坟高躅追颛顼徽声压放勲淳风今不竞帝典世无闻陵古森乔木祠新际逺氛樵苏当季运血食属明君旧壤资余廕遗黎荐苾芬春秋奏箫鼓疑是大英文依韵和登州推官张同年之梁山峻极干苍苍班移自混茫势临坤轴断根入海涛殭屹立踰千仞孤标冠四荒兴云山近泰浴日出连旸絶愤于斯胜烦襟到此凉山经终寂寂祀典漫煌煌巖黒骊龙睡烟清朱凤翔藏书陋羣玉中瑟小空桑禹载无遗迹秦碑有旧章乘舆留直上鞭石宛居傍在昔初迁鼎当时异省方纵心师诞妄恃力逞彊梁儒学微言絶神仙怪説彰钖符尊徳水留䜟着吾裳岂念思王度惟期至帝乡赍男何杳杳秩祝自琅琅讵得三山药翻同一国狂八神宁尔福二世果斯亡始祸闻陈涉遗书见子长龙兴成大定虎噬免交攘往事真涂炭寒心剧刺芒自从兹灭国谁复此祠阳寃毒疑沦髓凋残竞沐疮鉴宜观夏后道合慕陶唐圣世踰三代明君掩百王朝廷隆盛礼简册耀休光运契千龄统歌喧八达庄古今称治理夷夏共瞻望洪化周无外羣生洽太康东民休望幸端拱徳芬芳和御制赏花钓鱼禁篽春深御幄开鸣鞘晓出五云来花含瑞色三霄露酒湛晴光万寿杯香饵得鱼波滉漾仙音仪鳯日徘徊微臣叨窃逢宸幸垂槖甘泉此从陪九日陪旧㕘政蔡侍郎宴颍州西湖秋晚西湖胜㮣多台轩来此驻鸣珂沙鸥散去惊丝竹烟栁低垂间绮罗乱掷金钱和露菊狂摇钿扉倚风荷下僚幸接曹尊末率尔翻成击箸歌读王元之后集题于巻末提笔㡬回书诰命剖符长是守方州未能抗表分司去终老为郎谪宦休歌舞懒唿寒食节醉吟孤坐月波楼文章独步成何事空有离骚寄隠忧寄献阙下一二知己公道当朝絶比伦因凭培养变孤根才冲霰雪游梁苑便逐风雷化禹门南郡已甘抛绛帐东州何幸佐朱旛心怀象魏自江海两地悠悠欲断魂歴城郡治凝波亭耽耽层宇俯清涟山色波光晓共鲜形胜争雄齐十二风流素盛客三千铺舒栁影眠鸥渚欺压莲香载妓船公退每来须度日尘缨未濯媿潺湲留题泰山孙复先生新居筑室新成日观前乱云重叠称高眠人逢扪蝨惊旁若衆望乘驹咏贲然名理静谈谁捉麈古书闲校自磨铅行闻天子东巡狩羽葆亲临此礼贤试笔济南通守欲㡬年最课无成媿古贤却为簿书抛笔砚每思樵钓负林泉浮名自信虽徒尔薄俸相拘且勉旃已共妻孥约生计㑹须搔首赋归田监丞萧君见贻嘉句仍恵芳醪强率鄙词辄继高韵聊资哂尔深媿斐然迟日和风婉婉春感时情思浩无津烦君远寄中山酒顾我方为洛社人濡笔便思题素扇当尊难惜吐芳茵己钦才妙兼怀恵相遇文塲愿捧轮寄泰山孙复先生心与白云闲五十秋风鬓不斑自有清名满天下更无尘迹到人间逍遥乐外非攸好贪懦闻风合厚颜不待高吟赋招隠见收余俸满青山萧五监丞新作堂成名曰知雄且赋彫章题之屋壁勉率芜恶以继高韵况堂佳号尘游外题壁新吟藻思春扑素自持师老氏清醒常戒鉴灵均穷通一致由知命仁智相须合入神因览君师我颜厚不能假日乐天真题三教圆通堂师本佛之徒潜心老与儒一堂何所像三教此焉俱香火长相续丹青久不渝高贤旌好亊二记耸龟趺马上读韩吏部集驱羸倦逺征尺箠亦慵擎却得开编看仍教纵辔行儒推文畅行诗许孟郊鸣尽日既遗味浑如挹太羮至齐五月两院狱空喜而成咏厌预铃斋议欣闻狱犴空三章用旧制五月绍遗风止系垂衣治非干别驾功惟期四海内刑措与周同眂役于清偶书四韵寄示幕中宾客经旬一水湄风土化缁衣岂敢嗟于役何当赋式微云山晴特秀花木暖相辉期子同携手春游事勿违斋中邸书事军垒无多事朝晡且放衙吏人如野鹿公署似僧家京信因求药宾懽为鬬茶忘怀尘俗外枕籍祗南华羌先生庙先生高世迹旧隠白云深结宇知何代遗祠直至今地分坛杏影门接社莲阴我亦希风者终朝託玉岑赠庐山崇胜珂长老珂也僧中秀曹溪得祖衣云泉聊适性缾钖遂忘归九月秋风老千山暮雨霏我来陪静话相对两无机送承泽上人归宁富沙五老峯前见过从一嵗余还将随客棹归去侍亲舆乞食江云际闲吟腊雪初秪应清夜梦时复到荒庐酬江西运使齐工部见寄龙坂弥年别长兹仰道风梦曾瞻使节喜忽得诗筒词藻春林秀恩私地镇崇因将示知者传诵满江东游韶石纯音何寂寞秀色自崔嵬巖草遗箫在溪禽学凤来余希探禹穴人似畏轩台登眺秋风里烦襟尽日开秋晓寓目梧桐冷坠秦宫井沆瀣光浮汉苑槃倚杵逺天垂六幕照梁初日上三竿鸳鸯水宿云飞无定期雄雌两两镇相随到头不会天何意却使人生有别离后池新栁客来莫怪寡心情俗吏喧哗不喜听多感后池杨栁眼一回相对一回青歴城春日对酒数尺游丝拂面来数枝红杏向人开眼前信美非吾土且劝春风酒一杯戏别申申堂翠栁和烟笼碧沼红芳如火照芳邻主公欲去宁无恋倚翠隈红属后人汴水即事波狂如箭雨如丝汎汎扁舟瞥鸟飞睡起哑哑乍鸣橹却思村舍聴邻机题袁州东湖卢肇石袁山之阳秀水侧草覆遗基谁氏宅昔云子发其姓卢往以文章名籍籍宅中旧物何所存惟有嶙峋一区石阔才三尺高倍寻久卧尘沙羣瓦砾余心好异因独往下马环观聊拂拭地表可见十二三已足怪骇动魂魄唿工运锸堑其旁挽以长絙百夫力杂然鼓譟登大车恍尔如䝉巨灵擘选置东吴最佳处四面澄波暎天碧倚空突兀无与邻顿觉亭台增气色弯环幽窦莫敢窥恐有乖龙飞霹雳余尝南游到阳朔衆峰矗矗春笋植扪萝踏藓穷之遍若此竒观曾未识郡人奔走来如云故老惊视复唧唧乃言此石遇真赏屈指于今年二百沈埋旷代谁尔珍一日光价逾荆璧嗟余束髪大夫后区区志尚惟孤直十年再谪非不穷犹慕坚絶无改易如何故老不我愚感物再三形叹息石不能言人有言勿使他时重湮阨和李泰伯送春絶句九十日春今日尽送春何况我先知后期应在经残腊重探梅开雪里枝忆昨相逢甲午年与君同赋送春篇等闲又见春风老更捧新吟一惘然万树红芳落渐稀浮荣能得几多时孤根未识阳和力春去春来两不知袁州庆丰堂十闲咏吏散铃斋掩闲眠到日斜无端是春梦容易绕京华郑声良可厌闲抱七丝琴欲识调絃意理人先理心年长身多病闲抄已试方未甘先犬马毕命报恩光青山日相对闲看白云生谁谓无心出中含济物情晓按三盃后闲烹北苑茶色香俱絶品雪泛满瓯花扁舟宾客少闲作道家装迹静心还静逍遥觉日长雨霁轻埃息闲吟面曲池游鳞时对掷双破碧涟漪朝来因试笔闲答故交书莫怪音尘絶吾心与世疎渐老无功业闲思惜壮年桑榆如有待犹可勒燕然晴轩足清趣闲与鹤开笼寄语北山侣无惊蕙帐空两宋名贤小集巻八十六两宋名贤小集卷八十七钦定四库全书两宋名贤小集巻八十七宋陈思编元陈世隆补祖龙学集暮秋江上逢端州朱使老诗以申饯奕叶清棻逺夫君素履恢人皆推世德我亦爱卿材新命一麾守长途万里来画船江雨暗红斾海风开服岭先声浃编甿美化该此行真邂逅几日共㳂洄去矣瞻仙棹依然对酒杯前程如见忆为寄早春梅南康落星寺金碧共玲珑楼台浩渺中雨花僧讲盛星石寺基雄巖岫庐峰对波澜蠡泽通微红㸔海日逺緑认江枫鸥鸟机心息潮音梵唱同人间羣玉府物外广寒宫云衲藏多坏尘襟到自融扁舟五湖客长此伴支公庐山瀑布絶巘千寻势飞泉万叠㾗寒光涵玉岫灵𣲖析璇源峭壁河流立苍崖井浪翻猿悲经树急龙骇落潭浑气爽诸峯秀声和衆籁喧功成身退日期此灌中园游真阳石室昔读到难篇乃闻真阳室亦尝惟斯人称道或浮实邈在数千里莫觌烟霞质青山有独往吾志久已必如何骖俗驾尚此纡朝绂谬分南顾忧惟刑在钦䘏孤宦虽云逺胜践其敢失行行访云巖草树披䝉密呀然一穴开势欲吞朝日岚光展障屏乳熘龙蛇屈溪流自清泚松韵何萧瑟酌酒饮游客谓言此可述周生诚不诬所纪穷纎悉惜哉非吾土无由寄蓬荜平生丘壑心与道共湮郁难进而易退终当守儒术赠牛仲容吾君旰食念边陲天下英雄待聘时仁义未行真处士功名不立岂男儿卧龙谁识南阳隠失马何劳北叟悲莫向林泉赋长往秋风吹子鬓毛衰张寺丞鸣玉亭书事为怜潇洒近城闉来往何曾问主人列岫晓昏云郁郁流泉秋净石粼粼陆机诗就惟招隠班固文成正答賔愁见西峰日将暮却驱羸马入埃尘庚辰清明州衙不送新火禁烟故事存遗俗改火平时有旧章纵道齐民皆按堵堪惊烜氏昧修方晨炊已絶供宾馔晚燎兼无瀹茗汤不似前年为客日富邻犹许借余光赴任南康将经九江游二林先寄交代闗屯田平生山水有心期今得军麾慰所思我欲因行访莲社君应未许过𤓰时若逢胜概终朝住兼领闲僧到处随莫遣迎新吏人至云间泉畔不相宜送交代闗屯田赴阙谢公雅尚廉侯政兼得如君不可加自有袴襦歌道路长驱旌斾访烟霞林僧解诵松牕句㕔吏能封竹槛花今日北园堪健羡清风留与后人夸琵琶亭晚泊湓江半客舟琵琶亭下动闲愁霓裳緑么杳何许枫叶荻花空自秋贾赋有才悲鵩鸟楚骚终古怨灵脩莫言司马青衫湿今日行人亦涕流南康春日惭媿东风破腊来一尊清圣为君开无方可使朱颜驻有客相逢白眼回老大渐能知世态踈慵那复计身媒遥怜伊洛氷应泮芳草还荒旧钓台简寂观顺风能屈帝王尊身后高名与观存石室深居广成子布囊薄葬杨王孙流尘羃羃凝丹灶清吹徐徐触绛旛牢落空山门昼掩羽人亦説絶嚣烦右军墨池匡庐峯下归宗寺曾是当年内史居茧纸世传遗迹后墨池人记作书初秋毫几老崇山兔旧法空观得水鱼珍重僧家能好事朱阑碧甃壮庭除清明日与二三賔客赏花陈判官为推勘他州事不预是会以诗扺予因次其韵酬之寒食春光正好夸小筵应免负芳华清谈且喜文挥麈赌酒何须要画蛇泼火雨余微緑润落花风急乱红斜幕中有客应惆怅今日全输太守家秋日天平驿书事孤馆无人慰寂寥感时情抱楚旌摇纵横着物秋声起早晚连空杀气消衰鬓已同潘骑省壮心犹羡霍嫖姚誓江义勇吾家事不得提戈静虏妖吏隠宜春郡诗十首吏隠宜春郡年丰狱讼稀余粮委南畆茂草满园扉天意怜艰食民心耻尽衣万家行乐处车马有光辉吏隠宜春郡溪山若画图纎鳞时自跃幽鸟静相唿晓浪喷寒雨暗岚鏁緑芜渔樵本吾事搔首重踟蹰吏隠宜春郡追惟二相贤节明天宝日业茂会昌年友善曾何累朋诬亦自煎不才非不幸异代若差肩吏隠宜春郡闲思应举时端居若贫贱徒步入京师误宠乗轩鹤贻忧入庙牺功名在何许双鬓已垂丝吏隠宜春郡乡园去路賖间闗成客宦荏苒度年华出水鱼吞饵辞山鳯在笯谁言千里隔夜夜梦吾家吏隠宜春郡同僚得俊髦纯音等䟽越余力剧豪曹器识青云逺歌词白雪高遂令迁客意不复赋离骚吏隠宜春郡山城少客过静中窥物理闲外养天和春暖寻花坞宵凉玩月波将迎者谁子劳逸两如何吏隠宜春郡放怀诗酒间未能惭下俚几欲效中山杜甫藩篱窄刘伶幕㡩悭高吟与沈醉荣辱讵相闗吏隠宜春郡穷通嬾更占矜名遭巧譛晦迹喜深潜昔慕狂为圣今师智养恬优游无一事不觉歳时淹吏隠宜春郡素餐诚有余政声惭遂霸文藻谢严徐使节分铜虎仙庐秘石渠君恩殊未报不敢赋归欤澄清阁范滂雅志在澄清今日廉车命阁名华榜高标虽具美奈何长是困苍生赠江州李虚一司户官况萧条三语掾地居卑湿九江城曾闻午夜开宣室早晚君王召贾生刘仙石神仙不死石长存万古千秋表洞门人欲求真好脩炼莫徒将杖叩苔㾗支机莫问君平肆取履谁脩黄石祠深洞自开人不见何须惆怅忆当时交代屯田逺惠书问纸尾批示若就江州至军兼可腹背游览庐阜因成拙句且答佳意庐山在境好行春犹恨竒峯属半隣腹背徧游烦示谕即当先谒乐天真将至南康道中湓江辍棹整骖騑松路扬鞭入翠微好是近郊人候望纷纷羽服与田衣招二三僚友游庐阜雨余庐阜连天碧公退铃斋尽日闲为报二三佳客道速须蜡屐共登山游栖贤偷得沈迷簿领身暂来林下访幽人云泉满眼慵归去便拟抛官学隠沦题尚书余襄公西园台阁清风正凛然归休车骑曲江边及亲已具三牲养负郭新添二顷田莱子长年荣綵服衞公雅意乐平泉官闲道在心无闷惟惜光隂事简编题余尚书山居要术张衡已作归田赋汜胜仍脩种树书愿借山居精要术欲将嵩洛葺吾庐和阎运使以诗见奖吏隠宜春郡诗狂吟何足话风骚和寡甘降郢唱高敢望与言同子夏竞推多可似山涛九成岂后虞韶美一字终虚鲁史褒自笑潢污不盈尺犹将学海去滔滔和王元之郎中见寄韵未持双节去朝元玉陛犹虚侍从班龟浴旧游天直上鸡林新句海中间品流有日归陶冶隠逸无时奉宴闲鹤驭仙游何处所轩皇冠剑在桥山两宋名贤小集卷八十七两宋名贤小集卷八十八钦定四库全书两宋名贤小集巻八十八宋陈思编元陈世隆补祖龙学集景臣作亭于池上予名之曰梦艹赋诗以志新构俯涟漪名标谢客诗窗明溪雨过槛静竹风吹贺厦应容燕巢莲亦许龟何人倦漂泊此地好追随兀兀乗篮轝厌厌倒接䍦秋芳正堪赏樽酒莫过时题仰山二十韵维南斗牛下万仞耸崔嵬日上光先占江盘势却回一方䝉雨露㡬处对楼台不逐秦鞭去曽经禹载来云生峰惨淡氷泮谷喧豗险外烟岚变深中洞府开巖花春灼烁溪鸟暖毰毸飞瀑含清籁乖龙走疾雷平川萧庙閟半腹邓坛摧精藴瑶瑰宝灵钟杞梓材僧轩冝薜荔樵径怯莓苔旁眺龙舟橘前瞻庾岭梅仙经饶地肺赋笔让天台神物多灵贶农田少旱灾隐君须独行吟咏亦难才何客能依止伊予语敢哉一麾成系滞四友阻游陪未脱红尘累徒嗟白髪催梦频生枕席赏每倒尊罍预恐𤓰时代图归作醉媒济上夜泊寄杜秘校十幅蒲㠶一竹篙随流逐浪我心劳㡬程烟水秋光逺半夜星河天气高正想黄陂何淼淼可怜禹渎更滔滔犹兴明发谐相见愿奉清言散郁陶经剑池巧冶何年百炼金刜钟芒刃此湮沉气冲牛斗虽难掩鉴遇张雷始见寻恍惚莫穷神物逺波澜空在曲池深铅刀也强思磨拭怅望西山与华隂送春长句呈李㤗伯尽日临风把酒巵宜春台上送春归已看緑树隂隂静犹有残花帖帖飞嵗月任从随手过功名未必与心违我縁客宦无常处后㑹如今亦恐稀送潘华阳河阳苗裔有英翘年少声名动帝朝月桂我欣同赐第涧松人借此沉僚金牛开道秦川险笮马来賔汉使遥想到刀州遇知已便从平地上烟霄㣲子庙亿兆夷人困独夫惟君先见得良图为仁始欲扶商祚去国终能启宋都銕质岂甘因諌死髠钳仍免作官奴千年庙食应无愧知退知亡即圣徒寺有四絶一曰灵巖予以赴官获此税鞅因赋拙句用志其行常想灵踪得到难因回征辔此盘桓松风逗磬僧斋冷石水环堂客梦寒圣作自同尧典布古碑犹是魏朝刊最怜山色当楼好欲去重来一凭䦨赠商水连尉同年塲屋相知最有情去年同试便同荣神仙名籍输梅福典册文章滞马卿泣玉泪收休积恨掷金词在蔼新声公卿好致归台阁莫遣徒劳浩叹生次韵和酬张兟秀才见寄倾葢相知分不同逺凭邮置枉缄封题评祗益显凡品刻画何曽补陋容綵服侍行君得意朱轓假守我劳悰论文未遂西斋约早晚重亲出匣锋明水镇水陆禅院谁卜精蓝若画屏四边山色与泉声野僧憎见心应乐俗客偷来骨亦清晚吹乍回香篆破晓云才散蜡灯明吏人莫怪徘徊久自得闲情减宦情龙图范给事以禫服向除修治茔域就山筑室因尔书懐俾无择继和谨次用其韵采采陔兰负养亲㡬思定省泣晨昏三年已毕先王制尽日将承圣主恩名遂自同周柱史谏违谁记鲁臧孙考槃在涧虽云乐祗恐泥书到逺村田四秘丞通判镇戎军身纡茜绶朝章贵手把芝涵帝命新方朔上书曽自荐祁奚外举果知人运筹暂遂征西将侍橐看归拱北辰我亦潜心御戎策羡君抗斾拥朱轮题纪信庙汉祖临厄日将军独夺功一身虽是诈万古尽言忠树老风声涩天寒景色空我来观庙貌无语对村翁昇州保宁寺鳯凰亭鳯台虽旧趾亭榭斩新开荆棘榛芜去江山气象来神君虞氏化贤守次公才迟尔离丹穴飞飞止此台留题女郎台女郎台上寺寺影蘸湖光夜梵星辰近晨斋乌雀忙烟滋杨栁绿风逞芰荷香欲下还慵去凭阑到夕阳春郊即事东方驱晓骑南亩劝春耕试与牧童语因知林鸟名雨前茶正小社后酒犹清可笑豚蹄祝篝车望岂轻送李丞知京兆司録才从知己荐又应辟书行廷尉官聨重军谋职任清华巖东野秀紫阁晚峯横尽是供吟处归应新集成送宋寺丞通判卭州半刺侯藩重临卭驿路賖将经㶚陵树先看洛阳花土物张公竹民封卓氏家为君伤逺目日日㫁襃斜秋日感懐多病多愁客新秋百感生异乡违土性孤宦见人情案厌留灯读田思带雨耕不堪临晓鑑潘髩二毛成寄颍州兄川陆一千里炎凉六十旬意通书信少思入梦魂频身外宦情薄眼前人事新愿兄无见念忧道不忧贫舟次张泽阻风舟楫虽佳兴风波即畏途我心何所惧世路此无殊衔尾千艘泊争头万怪趋飘然不终日挥手谢淳洿寄题汉州西湖兼简知郡马屯田房相留遗爱清风湖水长人思浴池鳯谁识济川航白雪徽音遣洪钧道化光还闻继高躅新有召公棠歌者李苏苏歌妙累累若贯珠厯城惟秪数苏苏何当更唱阳春曲为尔今宵倒玉壶过涡河扬鞭策羸马桥上一裴回欲拟临涡赋慙无八斗才马上口占前年蹑屩念归欤今日乗轩类使乎千里行春忧寄重自慙翻羡老潜夫登泰山简周行日日尘中眼不开暂登苍翠喜游陪莫辞辛苦经艰险大有人生不到来又游灵巖红尘满马三回到青嶂迎人万叠开却被野僧相顾笑区区还是旧时来次韵酬陈判官见贻一篇为惠枉瑶封疑得仙文自蘂宫始信夫君才力大居然天地入形笼周成职方笑台贾生太息唐衢哭感事伤时可奈何争似君当尧舜日台头大笑乐天和次欧阳永叔送赴陜韵前日西行别翰林为我开尊饮之酒高冠满坐皆贤豪谈笑喧唿时各有自慙流落䟽游陪十载江湖成浪走主人名重闻四海典册高文推大手发挥六艺无遗精攻黜百家如拉朽顾我昬冥闻道晚代谢春秋四十九当年击节傚金注此日强颜同木偶事功未省成尺寸廪禄惟思校升斗㑹须归去老东陂鼓腹含饴同尧叟九日登袁州宜春台落㡌佳辰又到来黄花烂漫为谁开已经多嵗衰容改更被无情急景催取次盃盘须尽醉随宜歌管任频陪却慙未报君恩厚空向山城养不才两宋名贤小集巻八十八两宋名贤小集卷八十九钦定四库全书两宋名贤小集巻八十九宋陈思编元陈世隆补祖龙学集途次金陵逢同年沈五判官数载天涯别年来不定居扁舟忽相植孤抱信何如公干犹多病孝先仍懒书人生从坎壈客意且踌蹰淡薄市桥酒鲜肥江岸鱼可来同饮食勿笑此萧踈官况物态无端固尽谙自为俗吏欠清谭岂忧官况全萧索秪畏人言足二三玉勒已辜寻晓陌锦鳞犹忆钓秋潭公余自逺踈慵性从道嵇康七不堪哭郸州孔给事二首出入多年侍紫宸封章频上触龙鳞杼投㡬见疑慈母槛折终闻记直臣阙里忽惊歌曳格洛阳那复见埋轮师门一恸盈襟泪痛为眀时惜正人圣孙家世嗣衣缨夫子当朝有令名许国志坚存亮直致君心切赞隆平眀庭抗䟽忠言在列郡班条惠化行不享永年兼大用终天遗恨负苍生夏州叛羌虏奸诛轸圣忧出师十万拥貔貅朝廷命将诗书府廊庙论兵帷幄筹舜后舞干期振旅汉臣投笔待封侯宣王六月存周雅愿继徽声颂国猷寄澶州孙司理眀道二年同夏课四人两举尽登科孤寒惟子辛勤甚虚薄伊余忝窃多宦路驱驰今各自名场出处旧相过感今怀旧无憀頼不觉临风发浩歌送孟湘虞部赴阙科名拾芥职三虞落落雄才与衆殊为政人惊今遂霸论兵自比古孙吴倚庐已见因心着结绶还陪辨色趋不似冯唐空白首汉皇今正渇嘉谟送刘进士游边朔风动地雪花眀去去从知指戍城场藿失縻千里骥食鱼翻嗜五侯鲭征途望㫁河氷合旅馆吟残海月生且共淹留话离索一尊浊酒为君倾同年杨兄作尉僰道兼领勾稽之任赋七言四韵诗以送之县城荒僻民居少吏事全稀似隠沦且喜桑郊接乡树莫嗟蓝绶染京尘鸾姿岂合淹仇覧仙骨应难滞子真好在公余频寄问我方江上学垂纶宋嘉言雅善飞白一日书八字贶予因成长句谢之轻如游雾重如云学到精㣲妙入神竒迹昔年传垩帚髙名他日压乌巾夸呈朋友防求副留敎儿孙恐失真天子清闲好挥翰似君须合侍严宸送韩尉员外㡬年献赋向公车四十方为冉冉趋昔竞寸隂终蹭蹬今贪斗粟尚踟蹰潘郎毛髩㸔将白陶令田园説已芜官满还归省门下预应搔首重长吁题魏野园晓日东郊如隠扉曈曈初日弄朱旗黄梢风舞先生栁紫颊霜殷大谷梨粉艳清歌闻邃阁碧溪寒韵落幽池我来载酒山翁醉且喜秋香菊满篱诮王安石乞分司西京避谗而去因以述怀割㫁攀縁宰相权忧危争似我身全试观竿上抛生体且拟波中戏钓船名利不求还独乐是非莫辩祗髙眠何当对景幽堂坐更得闲吟度百年寄千乗刘殿丞求字人编千乘刘夫子髙名继谪仙从居庇身邑已着字人编才入钟嵘品文期郑氏笺何当求副本长愿播匏弦寄信安判官张秘校莲幕从军客逢山着録人才章过鲍谢交契敌雷陈婉婉谋谟暇翩翩书问频徒知感髙义犹阻奉清尘泗水纪地复涵虚清疑颢气俱东家遗敎逺夏后建功殊冷色平吞鲁长波逈胜吴淮黄交滙处沾溉庆民谟沈康赴江西掾髙誉冠时英人皆倒屣迎失科材尚屈掌狱职仍轻滕阁登吟健吴山醉望清公余如访古一为问丰城张唐民下第东归学古功非浅干时命尚屯拾青辜壮志垂白念慈亲归路天同逺生涯槖自贫知君谋道乆慎勿叹沈沦送人作尉临潼年少文能老新曽射策来纵横传古学慷慨济时才黄绶官徒尔青云志在哉他年归㑹课迟子出尘埃书怀寄呈莱州张学士从作东齐吏经年寡往来朱颜随日减青眼为山开学政慙能政论材信不材何人慰孤寂知己在蓬莱万太傅知惠州惠州君未到听我送君吟去路九韶石邻封八桂林下车秋色老望阙海云深善政多余暇无忘惠好音送新州陈式虞部大庾岭南郡新兴事若何还珠合浦近辟恶密香多主圣天如覆时平海不波更逢贤太守应有袴𥜗歌送莲房与马屯田问遗不必贵要之资阙如莲房三百枚来掇亦云初持以侑尊酒甘香即有余野老献芹意今予其有诸题安成刘伯玉日新亭积善家余庆日新亭可云诗书盈㡬有道艺喜时闻儿姪既登学晨昬在克勤欲知荣地力此便是青云寄成都诗人谢希涛常闻游蜀客来説谢希涛气禀江山秀名因翰墨髙新诗来句逺宻意念空劳拙句聊相赠应烦报错刀感事东家木铎德音逺西竺金人像教来礼乐不兴王道絶吾民何日遂康哉题蔡州壶仙观鸎老花残过禁烟杖藜闲步到壶仙仙家本是无尘地别有风光一洞天聚为九老自咏龙学因分司西京御史䑓与司马温公九人为真率㑹谓之九老科名髙献玉堦前厯任公卿四十年休道老夫无事业两扶红日上青天题蔡州东湖夕阳水底霞铺锦清夜波心月涌金此是东湖最佳处无人来伴水仙吟咏茧儿千丝万缕自经营本为藏身却误身待得功成归鼎镬不知轻煖属他人咏震山巖彭徴君钓䑓彭云宜春人力学多通尤善讲易隂阳图纬无不精究注通元真经辞理深逺世所推重隠居不求闻达天寳中刺史李璟以其名闻上遣使者齐延丘以蒲轮徴之凡二往始至𤣥宗欲官之徴君辞焉坚乞归乡上元元年六月卒年六十三葬东原有钓䑓在震山之前本朝皇祐五年九月二十日休暇龙学与郡僚游震山巖因以咏之震山离州东十里钓䑓本一巨石绍兴己未季春雷轰石㫁闲作山城吏隠居敬君真逸寓渔矶䑓前巖畔清风在尚想烟波映芰衣和李泰伯题东湖乐游堂韵晴烟羃䍥淡湖光势胜居然占一方拂水万丝杨栁弱倚风千盖芰荷香纵游闲泛兰舟穏半醉狂眠石席凉公退毎来须度日却疑身出利名乡又和题宜春䑓异乡何处散幽怀頼得城中百尺䑓还向天涯经嵗住那知春色为谁来雪消江上㸔梅发风暖衡阳有鴈回强拟登髙聊赋咏再三媿乏楚人才两宋名贤小集巻八十九两宋名贤小集卷九十钦定四库全书两宋名贤小集巻九十宋陈思编元陈世隆补舒待制诗集舒亶字信道明州慈溪人也擢进士调临海尉民有使酒逐其叔母者亶命执之不服即斩之投劾去王安石当国闻而竒之用为审官院主簿熙河路分画界疆命亶驰徃于时洮陇新喋血亶即日引道至则示以朝廷威信夷人以肉置刀头啗亶亶以口承之衆皆欢唿使还提举两浙常平召为太子中允御史里行太学官受赂事闻神宗不悦亶奉诏验治穷尽党与加集贤校理与李定何正臣交论苏轼作为歌诗讥讪时事轼坐贬黄州寻修起居注知谏院擢御史知杂上言郡邑不治监司得以按劾至中都官不治而御史顾不得行法诚使御史如监司人知所畏矣于是置六察官朝廷推行新法亶言役法不均责在提举官神宗曰提举官未可责也近臣僚有自陜右来者欲尽蠲免中下之民朕谓不然且中下之民多而上户少若中下尽免而取足上户则不均甚矣朝廷立法但欲均耳卿更可讲求以闻迁给事中直学士院拜御史中丞上䟽论尚书省凡奏钞法当置籍录其事目今违法不录既案奏乃谩以发厯为録目之籍亶以为大臣欺罔而尚书省取御史台受事簿亦无录目亦奏亶为欺罔又劾奏亶直学士院日违法请厨钱台官朋蔽不言请付吏事下大理狱具当坐赃追两官勒停哲宗即位授保康军节度副使至徽宗即位起知无为军复以言者罢久之知南康军崇宁初辰州峦叛以直龙图阁知荆南府亶选形势得飞山福纯坡建新城为控扼之要以功除龙图阁待制卒年六十三仗钖山何人仗钖过千峰雨里风烟转不穷暗壑水声清决决深巖花气湿蒙蒙遥知雪岭开亭近旧说云乡有路通自恨青鞵踏城郭仙游长在梦魂中阿育王山参天松柏绿阴阴古佛巖前一路深猿鸟不惊如有旧云山相对自无心数泓寒水云藏雨十里轻沙地布金杖屦更知非世境上方日日海潮音香山智度寺龙䕶禅堂钵云笼古殿灯经窗僧待月茶井客敲氷惊鴈回峰影踈星压墖櫺心清更无睡未让省郎能空洞云探月高斋客聚星霜分破窗白山献隔帘青窥水知僧定占云识地灵时时惊鹤梦木叶下危亭宿鹭亭云过千溪月上时雪芦霜苇冷相依正縁野性如僧癖肯为游鱼下钓矶白云山高低深浅逐阴晴一簇林峦画不成谁道青山怕云㸃白云㸃处转分明四山靣靣玉成围只待闲云去又归更有小轩人不到落花狼籍㸃苔衣宝严寺四山烟雨收双沼漾晴碧白鸟忽飞来㸃破檐前色双乳泉石眼双开白欲漫潺湲更傍碧琅玕地饶爽气全无滓天借灵源两不干晓月自分云外润午茶谁鬬雪中寒孝先多睡相如渇始把清甘乞取㸔太白山千峰下视尽儿孙仙事寥寥不可闻长作人间三月雨请看肤寸岭头云天童山日日青鞵踏白沙未应泛艇即灵槎雨溪清越鸣哀玉风蔓蜿蜒动暗蛇晓润芝挑秀茁午香茶灶煑苍芽玲珑仙客知何在千古烟霞自一家明觉院不管霜毛不贷人一年旧了一年新山窗未晓闻山乐可是梅花漏洩春㫁桥闲下路横斜隔水人烟四五家雨后一枝红带雪风流不道有巖花小白山前大白山两山强坐属僧闲何时卜筑三椽地黄㡌青鞵日往还隠学山曾是谈经一艹堂千年金碧欲飞飏顶峰有路青天近絶壑无尘赤日凉月底露惊猿鹤梦云中风动薜萝香芝茶灶平生念遥谢仙人白羽觞青山鸣云过雨翠成堆天淡平湖一鑑开万木号风韵丝竹千峰带月上池台静无俗驾金铺地闲有高人玉满盃闻道碧桃看欲发刘郎何事不归来十里松行翠插天暗溪嫩艹尚芊绵笙歌自满萧郎宅琴鹤空随贺老船未分旧游云寂莫遥知归梦蝶聫翩故郷幸好宜回首还见人间换一年鄞江地呑越絶海分深渺𣺌平流万马骎早晚渡船潮有信往来鸥鸟客无心寒空倒影千山动暖日澄波万籁沉安用鱼龙闲养鬛平时春雨自成霖春乐轩隔水巖花红浅深花边相对语幽禽管絃不到山间路谁㑹凭阑此日心大梅山万壑声中柏子烟高僧日日看云眠当年象虎今何在千古寒堂一铁鞭仙去人间地转灵蛟龙合处谷风生谁知云雾千峰顶长得青天霹雳声流水山间无尽时登临到处与心期世人只爱桃源好梅熟山间那得知鸡犬同时亦上昇赤霄今日㡬人行我来正唱昇平曲不用山间变姓名虎跑泉一啸风从空谷生直教平地作沧溟灵山不与江心比谁㑹茶仙补水经尊教寺竹砌縁寒渚松蹊借绿苔楼台隔林见花木带云开溪旱长流水峰青自隠雷月华㡬万顷谁棹酒船来金峨山叱咤沧溟雪浪空鲸鲵骑去杳无踪炼丹井上春萧索知在蓬莱第㡬宫五峰山何人缩地海东偏灵岳分来不记年㡬见彩云争照日直疑仙掌欲擎天依希故国松千尺迤逦前山石一拳四面开窗看不足老僧时立碧溪前灌顶山十里曾闻一啸声当年猿鹤想犹惊白云不碍青天路嬴得重来摆手行万松偃蹇揷云根四面诸峰尽子孙日日飞烟云雾敛不妨掌上看干坤雷顶髙僧眼觑天只应风月是生縁那知坐作人间雨千丈巖头一道泉月湖金碧楼台阁暮烟彩虹双影卧漪涟云铺物外无尘地月满人间不夜天细栁千门惟画舸华灯两㟁度鸣絃清狂亦有黄冠客不负仙人载酒船十洲风籁韵笙箫疑有仙人燕碧桃影逼银河星半堕气呑月窟免争豪九秋波浪沙鸥狎万古功名钓艇高却恨何须明似镜空令志士泣霜毛和太守刘户部珵十洲诗花屿暖吹红叶上青枝掠水风烟巧事持蜂蝶鸬鹚各芳意锦囊消得探春诗芳艹洲小雨如酥露乍晞屿花汀栁自相依画桥不碍寻春屦谁傍烟波拾翠归栁汀困倚沧波绿动揺冷烟疎雨共萧条谁将轻薄娇春态强拂人头向市桥竹屿欲问葛陂安在哉端疑波底化龙来子猷此兴君知否小径何放巻竹开烟屿漠漠寒芦不见花暗藏鸥鹭啄晴沙暖风吹起浑无定半落僧窗半落槎芙蓉洲照水枝枝蜀锦囊年年泽国为谁芳朱颜自得西风意不管清秋昨夜霜菊花洲懒对陶家酒瓮开东篱寂寞久风埃㑹湏结取登高客折上龙山醉帽来月岛何人骑鹤上瀛洲清影明波正九秋吹罢玉笙端不见满空桂子有谁收雪汀㸃栁糚梅不暇裁平波直拟涌瑶台钓矶苇㟁知何许㡬误渔舟夜半来松岛亭亭古干对沧浪雨细风飘吹老香晚嵗何人同寂莫水西我有读书堂十洲阁绿玉手持寻五岳正应未识海边洲倚栏花木参差见对㟁笙歌次第游烟霁多疑九峰晓波平全胜六鳌浮仙风坐隔红尘路消得丹青咤北州翠巖山桃源深处一招提门对寒云路绕溪长使千峰光景动未应洞里老金鸡玲珑巖诡形迥与万山殊空洞由来一物无直恐虚心自天意人间穿凿枉工夫响石渊明休弄没絃琴混沌中含太古音闻说㡬回风雨夜四山浑作老龙吟咏雪茅君失却三神鹤王母应添五色鳞草木未香花事动干坤不夜月华新邨居水绕陂田竹绕篱榆钱落尽槿花稀夕阳牛背无人卧带得寒鸦两两归和石尉早梅二首霜林尽处碧溪傍小露檀心媚夕阳天下三春无正色人间一味有真香相思谁向风前寄趁早先从雪后芳朝夕催人头欲白故园正在水云乡依然想见故山傍半倚垣阴半向阳短笛楼头三弄夜前邨雪里一枝香可能明月来同色不待东风己自芳幸免杜郎伤嵗暮莫辞吟对钓鱼乡太白山何年杖钖此徘徊天上真官为我来芝圃鹤归香火冷石碁空锁旧花台梦入天台天风吹散赤城霞染出连云万树花误入醉乡迷去路旁人应笑却还家湖心寺吹落清香缥缈风楼台彷彿水边红人间谁是丹青手画取春湖细雨中两宋名贤小集巻九十两宋名贤小集卷九十一钦定四库全书两宋名贤小集巻九十一宋陈思编元陈世隆补曲洧存稿朱弁字少章徽州婺源人建炎初授修武郎借吉州团练使副王伦使金通问被拘凡十九年绍兴十三年始与洪皓张邵南归易宣教郎直祕阁主管佑神观卒有聘游集輶轩唱和集曲洧旧闻风月堂诗话行世十七夜对月病骨怀风露愁怀厌甲兵人居絶域乆月向此宵明轮仄初经汉光分半隠城迟迟不肯下应识异乡情上已行行春向暮犹未见花枝晦朔中原隔风烟上已疑常令蘓节在莫作楚囚悲早晚銮旗发吾归敢恨迟客夜城月四更上忩风一室幽纎云萦鴈塞重雾逼貂裘兵革何年息干坤此夜愁殊乡两行泪骚屑洒清秋善长命作嵗除日立春土牛已着劝农鞭苇索仍专捕鬼权且喜春盘兼守嵗莫嗟腊酒易经年东风渐入江梅梦朔雪犹迷塞栁天元㑹眀朝定何处羁臣挥泪节旄前季任道编録济阳公文章与仆鄙制合为一集且以云馆二星名之仆何人也乃使与公抗衡独不虑公是非者纷纷于异日乎因作诗题集后俾知我心者不吾过也庚申六月丙辰江东朱弁书絶域山川饱所经客途嵗晚任飘零词源未得窥三崃使节何容比二星萝茑施松惭弱质蒹葮倚玉怪殊形名齐李杜吾安敢千载诸公有汗青摅抱客滞殊方乆山围絶塞深秋风入横笛夜月傍沾襟造膝他时语捐躯此日心飞霜满明镜髪短不胜簪寒食清明亦到客愁边双髩星星秪自怜兵气尚纒巢鳯阁节旄已落牧羊天纸钱灰入松楸梦饧粥香随榆栁烟北向雁来寒雾隔音书不比上林传战代战代何年定悲愁是处同黄云萦晚塞白露下秋空鱼跃深波月鸟啼落叶风谁知渡江梦一夜绕行宫刘善长出示李伯时畵马图俯首举尾拳一蹄掣缰如嗅骄不嘶奚官耸肩两足垂意貎自与造父齐鸡目麟鬐鳯凰臆玉山禾逺未容食籋云返电有余地置之畵图人岂识精神权竒孰可班当在白兔青云间君知此马从何来龙眠胷中十二闲白髪白髪使车前烟波思𣺌然霜清获稻日风急授衣天客馆但愁坐钓舟谁醉眠乗槎㑹有便直到斗牛边炕寝诗风土南北殊习尚非一躅出疆虽伏节入国暂同俗淹留嵗再残朔雪满崖谷御冬貂裘弊一炕且跧伏西山石为薪黝色惊射目方炽絶可迩将尽还自续飞飞涌元云燄燄积红玉稍疑雷出地又似风薄木谁容䑕栖氷信是龙衔烛阳曦助喘息未害揺空腹惠气生袴𥜗仍工展拳足岂惟脱肤鳞兼复平体粟负暄那用诧执热定思沃收功在嵗寒较徳比时燠虽余炙手燔宁有烂额酷矧当凝氷辰炎帝独回毂元㝠真退听祝融端可録嗟予亦何者万里歌黄鹄偃仰对忩扉妍煖谢衾褥壮怀羞灶媚晚悟笑突曲因思堕指人暴露苦皲瘃频年未觧甲蹈此锋刃毒遥知革辂中旰食安豆粥陪臣将命来意恳诚亦笃有竒不能吐何术止南牧君心想更切臣罪何由赎此身虽自温此志转烦促论武贵止戈天必从人欲安得四海春永作苍生福聊拟少陵翁秋风赋茅屋冬雨冬雨不成雪北风寒未深山藏千叠秀云结四垂隂势洒凌朝阁声残入夜衾端能洗兵甲足慰此时心南齐频年行役梦庭闱陟岵常嗟脚力疲毎诉酒巡嫌客恶力营官事笑儿痴云山幸不持钱买花竹何妨带雨移此味贵人元未识恐縁诗好被渠知送春风烟节物眼中稀三月人犹恋楮衣结就客愁云片段唤回乡梦雨霏㣲小桃山下花初见弱栁沙头絮未飞把酒送春无别语羡君才到便成归北人以松皮为菜予初不知味虞侍郎分饷一小把因饭素授厨人与园蔬杂进珍美可喜因作一诗吾老似出家晚悟媿根钝滋㫖却羶荤禅悦要亲近伟哉十八公兹道亦精进舍身奉刀几割体絶嗔恨鳞皴老龙皮鸣齿溢芳润流膏为伏龟千载未须问便堪奴笋蕨讵肯友芝菌跏跌得一饱万事皆可摈侍郎文懿后落落衆推俊淡然世味薄内典得所信香厨留净供频食不言顿晏然黙不语草木雷音震得发于此公骨髓传心印应怜持节人饷此为问讯欲将无上味为我洗尘坌食之不敢余感激在方寸龙福寺煮东坡羮戏作山寺觧尘鞅溪边有㣲行手摘诸葛菜自煑东坡羮虽无锦绣肠亦饱风露清钩帘坐扪腹落日千峯明元夕有感朔雪余千里东风徧九州闗河中土异拨火上元愁緑蚁尝新酿青貂恋故裘紫姑无用卜世事正悠悠独坐草冻慵抽碧桃痴懒晕红黄云犹汉野紫塞漫春风使节空留滞侯圭未㑹同堦隂雪不扫独坐数归鸿秋夜秋夜虽渐永未抵客愁长秋月虽已圆不照寸心方将心贮此愁真作万斛量为月怜此夜谁共千里光空令还家梦欲趂征鸿翔春隂闗河迢逓绕黄沙惨惨隂风塞栁斜花带露寒无戏蝶草连云暗有藏鸦诗穷莫写愁如海酒薄难将梦到家絶域东风竟何事秪应催我髩边华蘓子翼送黄精酒仙经何物堪却老较功无如太阳草龙衔鸡衔名虽异莵公羊公事可考蘓君真是神仙裔橘井隂功贯穹昊云笈书成数万言银阙珠宫用心早独知此物有竒效福地名山为储寳不惮林泉新斸掘斥去杵臼谢筛捣况从髙士论麴蘖更课公田收秫稻一朝灵液浮瓦盎三冬浩气生襟袍且欣软饱得浇肠漫説逆流工补脑眼碧那忧散黒花髪白故应还翠葆贾傅只嫌松醥陋刘堕敢夸桑落好直须五斗论解醒宁待三杯乃通道谁知万里落旄人亦许匏尊自倾倒为君唤回雪窖春八载羁愁供一扫曼倩宜分此日桃安期莫诧他年枣何须更採石斛花已觉容颜不枯藁根连石室喜入梦句拟桐溪愧摛藻平生我亦爱书札朱髓緑肠勤探讨幸君汲引成此志鹤驾骎骎望仙岛吞腥啄腐非夙心嵗晚兹言良可保寒食絶域年华乆衰颜泪㸃新毎逢寒食节频梦故乡春草緑惟供恨花红只笑人南辕定何日无地不风尘重九九日今何地寒深紫塞霜敢嫌芦酒浊且对菊花尝嵗月双蓬髩干坤百战场赐茰知未举梦自识鸳行次韵子文秋兴逸兴常时有逢秋一倍多山长含楚雨天逺接吴波寻壑同元亮浮家伴志和钓竿行入手还着向来蓑两宋名贤小集巻九十一两宋名贤小集卷九十二钦定四库全书两宋名贤小集巻九十二宋陈思编元陈世隆补四休堂诗集周谔字亷彦鄞人生而秀颕十嵗如成人十四入太学力学勤苦登元丰二年进士第益究六籍诸子百氏之説悉论着其本㫖为文踔厉竞爽超古作者不以絺章绘句为工言必期于有用旁至天文地理罔不该博初调桐城尉辞不赴迺游颍昌访舅氏范忠宣公时文潞公司马温公富韩公皆在数得请益造诣逺大国子祭酒丰稷给事中范祖禹交荐之后知南雄以言边事忤时相入党籍遂退而家居作四林堂日与其弟篮舆野榜徜徉山水间时为诗歌自娱客至具樽爼随所有殽簌终日谈论古今未尝一语及官事士论髙之万金楼㡬年江上梦黄鹤意悠悠百尺独临水万金难买秋杵声喧药市栏影枕渔舟应有壶中客分身向北游澄辉阁雄建俯空濶下瞻霄汉浮眼将云漠漠心寄水悠悠日暖鸟飞镜月凉鱼弄钩行期分此景家在甬西头西湖晓镜初开淑景明使君风味一般清身从菡蓞林中过人在鲸鲵背上行妙舞屡翻红药鷰清词时啭紫薇莺赓歌乆矣虚前席肯向樽前恋麴生使君修禊与民游千里笙歌水面浮动地雄风尘外起截天雌霓雨中收登䑓已有难并乐击壤宁无寡和忧却忆内家新赐火海棠无数出墻头衆乐亭双虹倒影上檐楹碧水澄空一镜明野草闲花无限趣短藜幽榜不胜情已知风月随人意聊为湖山载酒行却讶锦囊赓梦艹坐令诗思绕寰瀛望春山四明罂脰湖西南列羣峰兹山乃独立势欲排苍穹白鹤殿其西丹丘屿其东怪石卧勐虎灵湫蛰神龙斸云药圃润泛水桃源红我来凌絶顶倒身丘岛中况当清秋时气候清且融穷幽心宇旷眺望目光穷缅彼沧海人偕我蓬莱宫采芝当永年还丹有𤣥功朗诵招隠篇飞空快埃风棋盘石幽器如盘隠者谁尚传遗局旧坛基磨苔枰路存纎缕扫叶楸纹露㡬丝屐齿折来初破迹斧柯烂后已忘饥千年故事空相忆惟见春风草緑离芝山乗闲特地抱琴过堪羡名山胜事多近望梅林连雪隖遥观芝岭接云阿时康只聼羣民乐世治那闻四皓歌此景此山㸔不厌愧予衰老奈如何佛蹟巖灵山名大蓬香水霭薝卜龙祖乆覆䕶云物翳深谷拂衣向刼中神斧㫁苍玉至今天人尊灵迹印金粟颇闻开士䜟飞钖隠嵓麓坐令湖海间香供走川陆巍巍䖍报地色相俨金屋缅想旧巾瓶犹能慰心目篮舆访莲社一笑欣自足抚事动幽寻畴能念荣辱松桧袅如见余力付棋局更觉梦中身翛然百无欲两宋名贤小集巻九十二两宋名贤小集卷九十三钦定四库全书两宋名贤小集巻九十三宋陈思编元陈世隆补姑溪诗集李之仪字端叔沧州无棣人元丰中登进士从苏轼于定州幕府厯枢密院编脩官通判原州元符中监内香药库御史石豫劾其不可以任诏勒停徽宗初提举河东常平坐为范纯仁作遗表编管太平遂居姑孰自号姑溪老农久之诏知唐州终朝请大夫有姑溪前后集合编二十巻送李仲益赴豪梁司户炯然五府不受尘深山大泽勐虎蹲豫章千尺若可抉沧溟万里疑平吞秋天一鹗祢正平人物南川龎士元莫咏豪梁好风月当知猿臂出吾门晚歩汴堤始见春色次夜与蔡彦规郑希仁同饮进奏官舍昧日行河堤柳色緑如埽只疑晚烟罩寒林细㸔始知春已到春来本不与我期病中蹉却春来时尘埃雨过风不起但见红紫咄咄陵髙枝年年见春随分喜今年见春略无意泊然相遇等幻化况是客愁如梦里前年随春入都门去年探春海上村今年作客还到此万里漂浮谁与论故人邂逅罗酒樽白发相逢情更亲身世﨑岖有底急终日裂脐如归云倚门㡬夜环连梦勃窣稚子行逡廵扁舟早晚东南奔车马纷纷愁杀人藏云山居鸟语晚更好山风秋转凉心闲日自永簟冷梦尤长赤荐新春稻清添旧䕃香此身归有地去路尚何方雨后山尤好秋来方此时心清觉老健歩懒欲归迟林响惊鼷䑕风闲呌画眉善人吾岂敢去此尚何之题张约之长春阁江山信美亦人同寒暑随时兴易穷寓意果能超物境养花长欲占春风何须戸外屦常满自乐尊中酒不空可笑道人犹有恨一畨红尽一畨红后圃鹁鸠唿妇天欲雨杏子退花鸎未雏庭前已觉緑半毯波面忽有红双凫芳物恋客不忍去主人好贤谁复如㑹应百歳享此乐何妨画作重屏图谒李太白祠爱君独酌板桥句想君不向嵇山时千载风流同一辙孤坟数尺埋蒿藜文章误人岂当日声名虽好终何为譬之花卉自开落又如时鸟啼髙低行吟漫葬江鱼腹鵩来空赋予何之君不见吾腰耻为小儿折或车或棹聊为期又不见嬴颠刘蹶不到耳採花摘实相维持春寒漠漠青山路厚颜已觉归来迟一㕓尚冀容此老与君朽骨分东西宿大乘赠初灯倦游知止未知还平日生涯只在山金碧喜逢云外境文章重见管中斑篆烟萦晓留无寐宝铎吟风笑不闲他日归栖虽有地胜游终寄梦魂间宿青山坊君钖馆置甚欵时方兴玗命驾追彭泽开懐得士龙残寒偏恼客小雨未妨农已幸同归辙何劳更赁舂川原如故里疑是旧栽松谢陈无已相访下直来天禄柴荆故逺求论心日恨短归路雨何忧红叶缤纷晚黄花烂漫秋㑹须寻此况击节再相酬书长千僧房异日延禅地今朝选佛塲真身瘗坚固层级韵琅珰雨洒家家润灯传处处光曽将一则语要路截诸方赏心亭赏心亭角倚栏干虎住龙蹲自屈蟠无复埋金销胜气空余飞鹭识前滩百年名在人何处万里潮平雨送寒㡬向后庭更白纻不堪残照下鱼竿次韵东坡还自岭南凭陵嵗月固难堪食蘖多来味却甘时雨才闻徧中外卧龙相继起东南天边鹤驾瞻仙袂云里诗牋帯海岚重见门生应不识雪髯霜鬓雨毵毵题歩云亭昨夜风高蝉半咽起来知是白露节玉面少年窄袖衫袖里新诗似氷雪㡬日炎炎如甑中今朝忽觉超樊笼不惟气候已八月更得氷雪开心胷谢公山人诗笔竒问君何縁得此诗报我我欲歩云去山人许我因留题君作斯亭㡬许高拟推皓魄飜银涛谁谓姮娥落君手坐遣山人诗思劳君不见梅老句出天地窄曽谓山人真太白采石月下忆相逢笑披锦袍弄明月十年明月归谪仙姮娥岂得在君边何妨邀取山人去卒嵗扶携醉笑间题山堂二年江南客对面不见山负我爱山心兀兀尘埃间一闻説山心便喜欲挿修翰遽飞起君家乃是山中居永日青山同徙倚流泉涓涓薜萝暗明月时时窥枕簟三伏清霜帯雪来不㫁烟云拥栏槛只恐居山兴易䦨万壑波涛翻等闲知有心期难得否凭君借与画图看济上闲居闭阁焚香万虑澄莫云身似打包僧功名了未荣三事理性容先契一灯丹灶鹤归休炷火茶瓯客访旋敲氷倦来却有登临兴上彻层楼最上层次韵参寥杜孝钖君不见深山穷谷千丈潭悬崖絶壁倒挂松雷霆雨电有时一洒遍八极繁霜雪霁能邀夜月来高穹又不见江头龟手洴澼絖裂地得侯终有逢长安大雪㡬千尺高卧不愧衣玲珑揖人而相若反掌登天有路非难通天之可上势或便得相乃在须臾中朝冠貂蝉暮徽纆曲肱何在三千钟方东遽北安足究岂异海舶随狂风舞雩而咏吾与㸃坐中客满谁知融屹屹杜夫子灵芝翳深丛百年转盻皆腐朽且将逸驾聊与同我慙圭觚刺人眼空向霜天望飞鸿宿采石江声隐隐风前恨鴈阵喧喧枕畔愁更觉孤衾如泼水始知今夜宿山头昨日偶到北观䝉君俞元载元发明叔惠然见过胜日欣相得旷懐谁与同如何四君子肯顾一衰翁林杪收残雨檐牙逓好风归时不须问更待月如弓和锦绣亭漂泊生涯寄一萍胜逰长记锦花亭山来已讶天能巧春到方知地更灵虽许登临追曵尾却应颜色未忘形何妨共保千年约白㡌回头笑管宁送陈莹中及第归洪州七月江南秋已到江水如天鱼尾掉处处团橘欲黄时家家门前舣归棹西山佳气彻青云潘郎门巷如深春陈家有儿新及第就着恩袍归拜亲为报行人洗眼看养儿如此谁不羡愿儿不要重科第事业功名他日贵送郑彦庄酌君白玉杯送君正黄梅长安风沙眯人眼君行暂诣黄金䑓剧辛巳老乐毅去荆棘平地多龙媒九重深沉四海逺快便谁许叅云雷黄金䑓髙不易上并州雄节㡬尘埃当时勲业皎白日余风表表皆雄才龙晴豕腹实异相肝膈上下罗琼瑰丹青万物大门壻妙论尔汝无嫌猜同时舒巻一门盛将见烈火生寒灰十年卑飞不足叹青云自此亨途开我暂追随极天末有酒取醉长追陪离亭雨足緑蔽眼健㠶危挂寒风催黄金䑓不知几千尺劝君窣衣直上首莫回时和嵗丰亦足被君赐何须逺过青山隈走笔赠报宁老半山老人笔如椽落笔直欲拏云烟东亭右军不复见龙跳虎卧谁争先姑溪六月汗流水邂逅清风顿如洗他时问法到山前应许神光得吾髓次韵俞希贤大暑家居寄天宁二老静退陶彭泽风流支道林论欢虽暂阻投分本来深客舍汗如洗僧轩云正隂莫因俗眼碍终负胜逰心无题邂逅俱青眼招携媿白头穿林犹畏日坐石忽惊秋不作﨑岖倦㡬成汗漫逰临分懐杜老月涌大江流歩武高低外生涯梦寐中不知三径足信是一生穷触目如逢旧随縁似有功便应叅羽翼何异注鱼虫轩庑千寻碧江山一抺红㣲吟接僚友健啖趂羣童恋别犹能暂论懽昔已通更凭将此况逺问霅溪翁传子昌归兴州嘉陵江水接天流州据江流最上㳺惜昔练衣随䟦马而今白髪任虚舟庆门誉望闻来久塞路殷勤得暂酬见説明朝却西去长亭挥手恨无由次韵题隐居巖隐居何必在山巖境界全归指顾间能把轩裳为外物便应风月胜酡颜地连紫禁千重䆳石绕清泉五色斑从此梦魂犹可到定知衰废不容攀送冯子庄赴秦州将官述其督诗之语以广篇首我诗易得君休叹君节难攀我自知问㑹但嗟归有日奏功方看独先时箫笳部曲催骄马绵绣山川入綵旗莫讶黄金偏满手平生慷慨是男儿离宣城倦客登舟际江城欲暮时恨长山自逺心速棹归迟村市明鱼火严城起鼓鼙诗成真有助新月上天涯送芝老江头春色已可掬风雨恼人常不足笔力俱来纸上春墻外落红争蓛蓛忽然别我下庐山莲社风流指顾间为我寄声陶五柳少留佳处共追攀赠刘九思山人我行亦偶然君来定何谓风髙浪如山闻者亦已畏而君从一叶过我乃特地邮亭六日俱临别尤自媿朝出才辨色夜归或霑醉残灯不见人待我独昬睡语欵多破颜情极㡬屑涕屈指再相从便作新井计我担既弛肩君驾亦方税不觉渉四年俛仰才一喟每见意每加终始不少替顾匪求名顽岂不懐此义凡生等飘蓬何物非委蜕为我谢故人随方聊自慰次韵子椿见寄一逢佳节一消魂青彻江山绿满园又把锄犂聊自遣却嗟身世独难论三钟窃幸资三径九奏时犹梦九门胜处何能偏见忆便应佳思袭香荪次韵子椿同关圣源吴思道赠董无求有懐米元章海岳仙人不我期碧云幽恨独心知坐间优孟已难别笔下羊欣更出竒自是人才空立异当知臣叔本非痴重轻到了存公议挥扇何劳强执葵过蒲池寺谒田承君萧寺经行旧骚人趣尚幽从来不妄许相见苦为愁税驾终何地乗桴可共舟感君诗有味老去复谁求夜行巩洛道上夜久露华重寒鸦不肯栖月推银海上斗过玉绳西风脱林衣瘦山擎云㡌低流萤三四㸃趂队过前溪题厯阳天庆观自然菴一日复一日新年即旧年本来无欠少强自起攀縁妙悟通三境清风寄七絃昇腾如未果且作地行仙送宣上人逰方七轴莲经诵已通定将何事作家风当知法界重重意尽在云逰歩歩中金臂见时犹是妄玉毫光处未为功路头全记文殊指须着工夫子细穷题繁川徐氏孝严亭栾栾欲报恩嵗月犹过隙常恐寸草晖终负阳和力万钟非所养所重在以色庶㡬参与骞不独暮今昔千寻用或短乃未及咫尺哀哉过隙心泪尽坟草碧坐见食亦覩幽明固无隔烝尝虽其时要是未为得诗书圣人事力久真自积巻舒岂他人悲孝均我职尚容表龟跌过者必此式长江㑹生尘德泽何可极题白纻山回见黄梅雨后天烟林常在笑谈边早时欲到不自果今日初来端有縁无复新声传玉齿空余残照满金田不知谁是云霞侣聊揖髙风一怅然吕吉甫第乃谢镇西故居中间常为佛刹而双桧则旧物也刘梦得有诗因赋其韵故国悲凉古木竒势分庭下蔚相差霜根半露出林虎画影全舒破贼旗宝界曽廻铺地色节旄还映挿云枝刘郎风韵知难敌儒帅端能表异时戯子㣲兼次韵陈君俞寄题兰臯和风暖日作霜天冰雪相投岂偶然特枉新诗咏尘迹便同佳趣赏当年学优曼倩三冬足才过荆州十部贤为问醉衾应好在莫教痴望似蚕眠次韵真师移植新竹锦棚方有託粉面转相疑渐露陵云节㣲分弄月枝高僧开槛赏野客帯砧移只恐成龙去空来欵此时赠吕焕红炉欢坐腊灯长豫借春风发艳粧流水落花无限好却应双鬓恨刘郎李去言相别二年忽得书知在吴中答书偶成宦路相逢一笑休共知身世两虚舟楚才有用谁青眼赵将无功枉白头㑹见姓名通北阙何妨风韵冠南州求田接武如凫鹜只欠元龙百尺楼寄耀州毕九造物于我终何功寓形宇宙一粟同由粟而形则可物自形而我如飘风我初与子未束髪长我一嵗今皆翁间闗世故忧愁集悔不相向但盲聋迩来梦寐亦浑噩无异舩皷挝冬冬逢塲作戯固聊尔随縁应责畴能充边城氛埃蔽天赤春物岂暇寻青红颇知别来甚相得共玩双翠临雕笼酒䦨起舞屡脱㡌笑指落月如悬铜何当容我作鼎足未易归马催匆匆喜客泉取迳輙林莽得地三尺余名曰喜客泉客至如涌珠初惊一穗起逡巡周四隅酌之甘胜醖瀹茗尤敷腴物理不可诘感叹常踌躇于焉知福地未易世眼拘雨中自𤓰歩谒宝觉遂约逰黄社宝觉遽有仪真之行雨后独往夜分方到泥滑路乗歩相半梦寝东南逰金山居第一泊船瓜州口风雨系黒日冐雨访老胡翛然出罗荜壁间十弟子云是王维笔生者今何在别有一丈室相期同过之佳思久披拂差池成独往敢惮泥没膝投鞭望横参露重衣如溼方诸湛漏魄指顾尽纎悉目眩神为清壶氷荡肝膈亹亹相问劳软语皆中律颇怪不预知有似惊暴客权牙荐炉红柔脆脩林茁老泪感陆生明盘皎霜橘木鱼动晓堂寒星耿南毕百年惊枯藁平日胶在漆幅巾行此时嵗暮悲蟋蟀正旦日大雪过秀州城外闻乐神踏歌打鼓嵗除夜雪一寸许便觉新年喜气多大观元年第一日一番胜事信可歌歌不已鼓声起漫垄连村如市里更愿雪深一尺余收了去年三尺水宿滴水巖懐赵徳麟和壁间韵瀑水㵼灵窦铿锵韶濩音树深猿啸月山迥鸟归林一曲广陵㪚再歌梁父吟天边有鸿雁莫寄此时心迎晖阁霜风吹我衣日短归路长放懐即可家何适非吾乡稍闻东南隅胜致寓一方超然世外人鸡黍随低昂檐甍辟无际户牖延初光孰云日月久但知嵗时康每逢㑹心处万境不得藏何当驾修翰飞云共回翔淋漓非所期逺目聊倘徉庶㡬蠏眼白打出鵞儿黄次韵陈君俞携酒见过野人欣莫逆君子戒多上幸尔违朝市聊复图蕙帐薄田几负郭山水分背向巾车俯秋成舒啸㑹随仗吾友真可人轻舟数相访投懐失枯藁达意信揺荡时哉固难得触境沉波浪谓我来嵗寒种种不少创杯盘挽气类论辨极户量敢辞屡举白自喜老弥壮回头易陈迹倾倒乃惆怅乐事须勉㫋何适非醖酿两宋名贤小集巻九十三两宋名贤小集卷九十四钦定四库全书两宋名贤小集巻九十四宋陈思编元陈世隆补姑溪诗集甘露堂歌炎天熇熇如涌汤使君置酒甘露堂无风但觉冷彻骨坐来髣髴飞青霜使君顾客指新榜天假此应来辉光八十里叟感盛事献颂请名相激昂我非取専已上报尧仁舜智方当阳迩来瑞应发处处中台第一彤云章吾邦虽僻亦影响明徳所祐真无疆已而转眄欲受简慙非叟比畴能当辄因胜遇强僶俛庶几击壤同揄扬吾君之泽不可象使君之恵何可忘才髙名重偶暂屈遗爱他日逾甘棠嗟予落寞徒自感乍鸣乍已如寒螀安时逐境姑委化随縁致力聊为乡时逢载酒问难字未拟持箠操羣羊但知今日不易得纵不能饮须空觞次子椿同君俞三首倦途回首已无牛独向田间渉半秋倚仗固知同失马攀援犹恐昧操舟渐逢陌上相推醉尚有空中未下鸥可是道边无葬地肯将身世曲如钩西来不复见青牛问遍生涯两鬓秋但受郢人夸鼻斵岂知䝉叟是腰舟柱头寂寞千年鹤波面分明一㸃鸥不向虚中问消息磻溪终老但垂钩隐隐山林似卧牛纷纷䥥担喜逢秋虚名漫託三春柳实际须归万斛舟未信此生真野马且将余日寄江鸥﨑岖精衞人空笑终恐长鲸上直钩试郭底泉和韵午睡不觉久起坐独扪腹眊矂相苦魔眩瞀遂为族永懐建溪春偶尔得藏畜品第虽非貂犹胜狗尾续虚堂无纎尘百转纷击筑破碾顿愕眙屑纷随轮蹙被褐而懐璧凡眼真䙝凟聊资定碗黒岂待无托绿久闻城西角有泉堪寒玉名因所居传亷惠才可仆殷勤持小罂甘莹来一掬蟹眼方转旋色味相芬馥迩来棘荆生未易梨栗熟一啜便超腾庾愁空万斛偶书风吹苏小门前柳雨暗罗敷陌上桑遥想九江春色晚被花恼得少陵狂白钤辖席上琵琶青海传烽沙遶塞谋将櫜戈身不介却携红䄂弄烟月醉笑溪山穷物外文章声名家世事投笔收功无十载天子㡬嗟相见晚暂许南来聊旷快一时賔客多可人坐令五月如深春画栋潭潭帘半卷蒙蒙香雾无纎尘云披霞散烂红绿滉漾无处投精神秦楼风轻雁初泊玉指如流乍前却捍拨当胷拍屡催一叚风光来濩索虽无仪鳯与舞兽击拊分明谐振跃缑岭排空午夜凉杳杳鸾吟上寥廓逡廵舞䄂廻飞雪红葺毯衬鸦头韈落花飞絮互缤纷流星掣电争明灭主人情不已下客欢正浓更邀娅姹持金钟从来酒户落人后㶑灔不觉随手空金张燕接平生惯炤眼今朝真未见敢辞醉倒菊花偏只恐银潢低晓箭钧天一梦固依稀欲问桃源路已迷何时再到红茸地更遣游丝惹住伊和人腊日又听村村腊鼓鸣年丰物阜庆清平星霜陡觉嵗华晚时序祗伤今古情装景雪花飞㸃㸃催诗云叶乱英英自惭伏腊尤多误和语烦公仔细评再和仇粹夫曽寄氷绡十幅开竹间红蘂燕啣来黄筌已厺风流尽忽见诗翁笔下催面面轩楹压水开暑天端恐雪飞来氷肌玉骨元无汗更倩殷勤执板催和叅寥过敝庐留宿因见寄之韵为谢及此仲春月颇欲谢逺歩世味久已疎何惮鱼生釡青隂合广除似失北门路端知鸡在埘未媿豹隐雾飘萧方外逰缱绻慰迟暮共待清光来软语坐良树唿风破炎蒸扣齿却忘虑逡巡栖鸟惊不记衣上露临分期屡来此乐复谁与自大乗将逰汤泉道中迢迢山路永漠漠晓风昏雨歇鸠唿妇年丰稻有孙旅懐悲暮齿野饭寄前村只恐今宵梦凭谁续㫁魂觉老求诗江南江北久相望常负灵山一炷香㑹上拈花虽未笑坐中持钵顿生光投针伎俩空诸有弹指庄严自一方何必汤池能涤垢入门心地已清凉答成都侍其纯父用其韵鹿头闗下花深处竹马曽寻綵衣路虽知梨栗是生涯人道风烟如鄠杜四十年来若㫁桥问津无计冷萧萧一闻此语心先醉似向江边笋自烧羡君材器森诸有宝帯垂腰今一叟未説常开坛上旗且须再遣云中守从来别驾不谋身欲作蛾眉㑹里人本是文殊亲接引定应见处必逢君维扬会张曼老陈莹中分韵得柳字我生固有地物物皆可口身行半天下荐饱无不有读书恨未博每索多掣肘一逢可意人似对灵和柳老来益落莫永日类中酒北舟得二妙洗尽平生垢叅军欲陵春记室寒挂斗雍容送落日百衲为斗薮﨑岖廿载余撇眼自妍丑真乐极胡越讵可论不朽昔人固欣慕仅欲操箕帚堂隍㡬千仭未易窥户牖逡巡即千里转盼百年久一笑且低回朱颜今皓首次韵邦老见贶髙风畴昔在烟霞末路芝兰属当家一句转身元的确千条差路任纷华才疎意广虽难契语欵情真特见加只恐平明便分手相看更待月西斜白鹤观白鹤不复见荒台煨烬余昔时三茅君鹤驾常相于一嵗许一㑹此地为寄庐倐然自一境厯揽莫与俱兄弟两羽人玉骨太古须烧丹云未暇弹琴聊自娱日伫驾鹤来夤縁叅玉虚身世久已忘况复话里闾谢范守惠鵞玉翎红觜小池中双入筠笼寄病翁不是山隂亲换得自慙书学久无工得常州感慈邦长老书求诗兼寄邻老清晨得君书逺意来吴中开缄一见面顿觉百虑空书词若萧屑怪我情不通我岂逐物者君亦如冥鸿便当永相忘何计騧与騘闻君奋钤槌喝下分华戎晚鱼㑹千指一一麻中蓬朝叅月破牖暮请灯在笼坐令万折异沛然俱向东縁契乃如此想见圭璧丛胡为特垂手千里寻龎公龎公无伎俩只这是家风复知多闻师亦在兜率宫人间最胜处何必颜如童㑹当谢朝谒烂漫游无穷真师自汤泉相送至石碛遂归索诗为别流落不我弃如君能几人宁辞迂驿路且喜慰情亲蹭蹬还逢雨因循懒问津尤慙逺相送谁谓白头新三家店主人劝饮早饮欲过午感此去路遥解衣酒家牀主人喜相招逡巡出饾饤劝我饮一瓢举手谢慇懃宿酲犹未消报言雪满野征辔相与聊何如酩酊去更可忘今朝年来颇解官径欲随所邀端愧两桨迎未觉羣心揺偷薄日益窘妙论轻鸿毛何当受一㕓醉到同渔樵华阳洞天洞天名此山于此实第八东将秦岳连西与岷峨轧磴道端可通足亦若相戞我欲踵其武苔径特见滑屡试輙复却宛似物所遏周行半天下是等三四阅有无终可疑雷同慙小黠退之固颉颃桃源葢强说卒谓武陵传何殊眼着楔孔子亦猎较此理信难辍书长千僧房昨日方得书经年不相见书来必累幅分明如见面虽同雨千花略不通一线谁云非吉祥便是金毛现雷塘行鞭长不能及马腹有限生涯时苦促空使后人悲后人雷塘春草年年緑谁知秀色若可餐风光付与初凴肩力殚四海笑未巳眉黛一螺当几钱君不见黄金栋樑回首蠧漠漠胡沙青冡暮么絃欲㫁空自知千金漫买长门赋膏油续尽天须晓石土余罍可长保就令并蔕永不分也应终恨雷塘草张圣行解官入京僚友饯别分韵劝酒得醇字密雪不着地朔风煖如春天公岂无心慰此东归人吾人晚相投每见每更亲踰年稻梁俱未觉旦暮频欲识分浅深荡荡风中云问其美如何表里无淄磷深湛子云黙髙广太丘真汲汲惜日短奄兹奉离樽莫辞十分斟酒薄情则醇庶㡬一举尽泾渭从此分万里自只尺百嵗均埃尘行人定向适他年期问津题杨子仪虎图秋隂报初寒惨惨日遽晚有客自宣城明爽叩昏懒手持两巨轴六幅从而展披图画如生竟轴诗尽选平生説包鼎今日真到眼何止辨騧骊于焉识淄渑爱之不能已欲挂恨壁短犹冀逢他时更拟探深款次韵子椿金陵相㑹诗蒙蒙小雨落征㠶漠漠烟云逺近山属意㡬回真入梦欲来常恨澁如湾家程岂复嗟留滞物外何妨且往还便恐都人入图画却应难冩是髙闲用圣行韵和呈㡬仲牢落郊原正早秋书来起我顿风流絃歌韵里识琴贱鸿鹄飞时逢奕秋极目烟云来指顾何时谈笑共沉浮文章落笔惊人眼新有声名旧姓侯题韦深道寄傲轩南窻何似北窻凉寄傲来风各有方千古光辉如昨日一时收拾付新堂已惊醆里醅初緑更觉篱边菊渐黄就使主人官即显此间髙兴定难忘鲜于子骏用鲁直见寄韵因以为谢云间彼上人处污能见垢咄咄向风雅入国知温厚别来仰髙山霜风刮衰颜新诗解人頥调古不可攀练练瑚琏姿森森栋梁气愿学固有归黯然由此起世味淡于蜡孤懐冷如氷十年问归路歌舞懐西陵嵗晏感飘蓬老去委瓠落岂无杖头钱斗酒不问浊尚平累愈重欲去亦良难安得厠木鴈才与不才间遇君本有地怅我将焉宅遥遥遡家山一望几千尺何须惊堕叶㑹当鉴攘鸡风来北窻下此况谁为知得琏老庄僧书所报周悉且速东归既愧其勤因述书语为谢仍约官满就见故人书报新种畦东臯豆麦稻水西更添庄屋成小筑诛茅薙草排沙泥栁挿千本竹万箇鸡豚母子羣相携又倚前冈辟塲圃更下南泊来凫鹥两年课役已似此数嵗渐可如山溪吾师报地适我与胷中莹彻真琉璃一钱不取力为尽只得一饭仍鸡栖我慙汨没落䧟穽眼前差路知㡬蹊缅懐吾邦归未得书来未读先酸悽本无去来强絷缚亦非颠倒随倾挤万衆过眼即他物列鼎既饱均朝虀明年定作一村老非施委曲谁刀圭同熈绩姪登有美堂雪晴时节腊穷天湖海光浮万井烟胜㮣尚能惊老眼旷懐无复似当年难堪塞鴈终聨翼赖有龙驹特象贤已约一㕓须卜筑不妨当此共迁延陶隐居书堂山云自往来人事久萧索谁为挿小松记此常栖泊坡陀披浅麓窈窕帯逺壑着书方呻吟谁与㑹所乐鸾鳯耿莫追嵗月俨如昨隐约玉箫声憔悴金匕药风来万籁奏一笑竟难约尚友徒此心相期在廖廓送孙叔静浮云无定着乍合还分离廓开万里天好是无云时我懐苦萧屑多感不自持奈何情所亲容易成南飞秦人虽爱宝睨柱谁瑕疵空能九賔赏终负连城归此道固有命如君应未迟且从淮上游霜浓蟹螯肥载取一樽酒里门相扶携笑语欲难背古人良可期开编若对面谑浪尤相冝皎皎澄汉月森森琼树枝燕地重郭隗吴儿轻陆机晓来犹薄露㑹见髙风披登山未还范景仁以诗见促次韵扑面烟霞晓更嘉偶随黎杖访仙家斜阳不见登山屐独遶长溪折夜花危墻烟际耸层城潮落沙头眼更明不觉归舟犯牛斗天风吹下歩虚声腰痛医者馈药以酒为使命酒对灯欲饮不能我固不喜酒醉中赏独贤不辞讥濩落袛恐负妖妍迹类懐沙悴心驰浊世翩空樽聊口诳继晷漫膏然未分穷投魏长思夜刷燕蛇惊元有影蚁慕本无羶兀坐疑痴鹤忘形已蜕蝉沧溟虽可径何意逐鲸鳣和州太守曽延之置酒鼓角楼楼台烟树接平芜水墨丹青十幅图认得黄山家住处云中相对似相唿同赵德麟宿长河堰僧房德麟适相送至此且约明春再相㑹有诗见及次其韵涔涔一夜雨皎皎百年心嵗路无多日僧牀有剰衾长卿空涤器季子漫多金赖有绨袍旧春风定可寻毗陵西城楼感懐平臯已春风昨夜犹繁霜倦客惊节物逰子思故乡楼髙白日促逺日空悲凉愿言平生欢各在天一方遡逰不可从山川阻且长安得一樽酒吚哑共深堂孤懐昔萧屑壮志犹激昂无由契𤣥旨尚期梦池塘苍鹰在千里怒鬛存三湘寒鸦似相求依依度斜阳崇寿宫梁昭明太子修行之地鸿禧已不凢崇寿气尤古经始天监谋余力保大举十围人何在乌鹊尚如覩井泉翳荆棘像设半尘土视今犹视昔一笑才仰俯有媿所坐峯安得叅鹤羽石碛朱希仲馆谷甚勤因题壁间主人好客久闻名曽约江鱼对酒烹邂逅相逢同一笑逡巡不觉到三更屠龙手叚元非策画虎工夫浪有声便欲与君论卒嵗却忧舟子报潮平除夜小舟中雨不止而作雪寄德麟醉吟今何在寒灯倍黯然却应听雨梦犹是散花天老境不自得客程谁我怜晓钟催去路明日又新年两宋名贤小集巻九十四两宋名贤小集卷九十五钦定四库全书两宋名贤小集巻九十五宋陈思编元陈世隆补龙云小集刘弇字伟明江西安福人登元丰二年进士复中词科歴官太学博士元符中有事南郊进大礼赋哲宗嘉之除祕书省正字徽宗改着作佐郎实録检讨官卒尝读书石廊洞中为辞剷剔瑕颣卓尔不凡有龙云集三十巻送方绚解元赴试南宫用桂林一枝为韵君王十二闲一一登权奇饱之青玉刍络以黄金羁南宫旧冀北杂沓追风姿骕骦固神物岂病孙阳嗤如闻丹桂约暗满秋风枝癸酉嵗暮夀春道中有城有城半芜没倔强当年开狡窟青缰白马成底事魏得其狗空凌突清淮不洗饕利肠石白崔嵬化英物据鞍浩叹为踟踌但见悲风起蓬勃有客有客垢发须羮魁挂鞍无宿储翘心北阙比寒藿他日南山抛旧庐逆旅丈人真脆意揖我下牀邀踞悠悠髙门击鲜子萍匏殊根勿诮渠走笔答郭子隆勾稽春归㡬何时绿树隂己满萧条子云巷谁借吹嘘暖常日双柴扉深扃类休浣稚燕掠翩翾疎蝉弄凄㫁撷芳聊自娱任从食息懒嶷嶷栖鸾郎蜗居闲三款儿童惮逢迎应客事谩诞谢絶髙轩荣秪増鼯䑕短赖君不吾靳慇懃接誾侃酸然梅雨天烦襟斗湔澣送李侯朝散还任西山閲今昔章水弄清泚云陴挿天半滕阁中隠起青鸳千万家湖光豁如洗钟陵一都㑹信亦非偶尔君来无㡬何所得己倍蓰笑谈送白日慷慨拾遐轨成诗殆百篇天籁落凡耳事竣各还朝相送情难己悲歌一再行杯觞覆苍翠秋标拔孤云鸿雁思吾子石廊汨君不见仙家三十六洞天西南大半盘苍巅此外元阳擅崭絶况有石廊人喜传碧莲参差隅地涌徙倚危梯飞蝀阴阴洞户半空开一缕聨凹愁寄种万钧崔嵬挂礧石吁可怪兮若飞动天然湫面寻丈间寒掬初悭媪神捧紫厓䝉茸瑶草秀悬泉涓涓挹天酒淑灵岂即干坤私窟宅宛是神仙旧飞鸟㸃影阳光回游子履深惊殷雷九夏三冬自回干雨旸寒燠争喧豗神物奄有似无谓突兀古庙当巖隈鼪鼯笑舞助怪变落日愁絶松风哀瞰临一方殆天意累露之疑此其是仙乎仙乎胡不归忍使秋燐泣阴鬼人日去年人日螺江边今年人日在通川故家浩荡五千里客子骚屑心茫然霜芦尽解故时叶生意陡尔归兰荃海风如刀氷寒渡欲航野水雪暗天他乡信美非吾土香草悦魂真浪传南冠故声秪噪楚刘章雅志惟歌田五秉如单费廪粟一囊就尽持飱钱颠毛冉冉不吾与齿根浮动轻于翾小雀谁言畏死鹞未肯屈折同桮桊章贡直西三迳在尔来望眼欲成穿科桑洗竹真吾事孰使龊龊才充员何时解得无拘束归钓潭头枫叶骗送邢清臣赴选泊舟梅林浦解缆墨潭湾层波日日生双桨那得闲龎眉青翰客相与春风还江梅吹欲尽岸柳未胜攀无以持赠君对君成强颜官况更新好晚步非间闗直北清梦多半落夷门山慇懃尺素语勿谓鱼鸿悭宿法藏禅院斜河左界悬朱提冷烬掠天萤糁飞髙梧泣液凉参差前村后村乌夜啼雕甍绣栱絶坤维知自在世张禅扉有睆释子龎两眉清梵一声捎翠微乱我心曲天之涯寂歴故感迎新悲归与谁是真忘机独鹿水深愁浊泥忆黄天倪游丝罥空生别愁我车欲驾羌无辀惊风吹花溅红雨天脚空随江水流思君度日倚髙阁时把长怀寄寥廓青春九十行过半白日西住看时落古人不愿身后名但愿生前一杯酌安得此身生羽翰髙骞便似追飞鹤村南村南行吟踏新场马乘款段壶悬浆稼如浓云穟含黄杮叶亚枝収趁霜腊团鸡脾盘餚香箫鼓下神巫正狂唿儿往问当垆娘清美何如顾建康安成道中作故家楚尾隣三湘粗有隙地麻与桑利机未判身轻尝生涯寄将一叶上归钓頳尾秋沧浪翠篠娟娟栖暗芳半隠半见谁门墙分曹儿戏嶷雁行今我垂垂老境逼竹马鸠车怜汝狂夜叹丹鸟白鸟争呑吐还云去云无定度不无夏簟工熨体况有秋螀竞扶户一嘅三叹讵如许客思纷纷野烟缕霄明景宴挂斜河丛萱苒蒻团清露有美一人在西方白玉环珮珠两珰明眸皓齿艳朝阳企予望汝涕徬皇安得鹊汝罗衣裳畏日畏日惨惨天西隅半规衔山我仆痡招提访寻数里近牛羊㫁续前村孤扬尘动满垢腻爪好风不借清凉躯目送长云下碕礒鹜鳦愁对陂阴湖杉溪驿竹巖杉溪道路长道边古驿开苍茫分流溪水薄枉渚挨石人家环上方王程星火何时歇霜冬草树芸其黄去来今昔㡬男子姓氏喧传两女郎北禅水阁走笔西风凉客衣弭檝沧江浔晚吾事潇洒聊复此登临云容不碍秋清樾有余阴烦心洗东波寸目明遥岑樊笼脱鸟窟揺落弔蛩吟莽墟閲今昔长慨抚孤镡故楚冠劒尽物情㡬浮沈怀哉嵗将月无为空滞淫持语朱陵翁须以早抽簪感遇㛹娟谁家子粲粲生辉光弄姿俯春兰临风振㣲芳秋水扬清矑白玉双明珰问渠家何许笑指南山阳去去不辍轨怳若游云翔遥看入缥缈明月㫁人肠富贵若不常倐忽移易人青门聚𤓰客曽是故侯身金镜失秦家中原駴烟焚屠狗贩缯子闾阎排氤氲一逢泗水公濯鳞清沧濵信知天地间虚槖鼓游尘㝠中有神力唿吸旋峨岷小儿善播弄挈故还趋新得失定有寄无为丧吾真疾雷疑车音出门乃知非抱影长自明流萤㸃霜帏罗带翦秋水黄金缕春衣持看清夜䦨愁非故时辉食葵心知倾茹蜡肠虚肥纂纂枣下歌惜此嵗月违因声劝语侬勿复迟迟归秋日仪真即事秋风来从越天末痛洗玻璃出明月云陴隠起玉龙眠下有舂容万涛雪独蠒之纶歌一叶半酣老渔棹歌发客心寸许了无多底事临风吹欲折客从南来一何癯乌纱不屋非缦胡散堆乱帙觇牛䥶穿穴殚残真蠧鱼寻撞虽上亦未计立仗不鸣甘豆刍昔人举肥我今尔安得外泽如瓠壶持钓艇子悠扬打雨来袅丝越箭青玫瑰昨闻湫古新雨足涨波汎入西溪隈西溪两岸行人少白鹭对翘佳客陪低云弄娇不成去半与枉渚相萦回藻间頳尾厠银鲫正尔作羣争曝腮故应沈饵得所置行醉瓮间新熟醅宿长山寺苍山两蟠虬杰势分夭矫不缘事幽寻兹地终难到破暝紫烟生写谷清樾好村长下牛羊云绽入归鸟松风巻孤磬夜半秋声小客怀方未央千里漫白道庭树一鸟惊愁看楚天晓游麻姑观用黄道士韵鸟道参差挂空白云林曽是飞昇迹漫论沧海复扬尘已识秋山老岑寂玉驾班龙飞九色古殿崔巍遗石刻㑹须揖彼丹丘人掇拾頺年兹偃息蒋沙庄居他日蓬蒿地吾庐瓦数沟井泉甘胜乳庭竹冷先秋村巷时情淡田畴嵗计优荆扉论日掩最喜近松楸黄岭虹腰抱鳌山负复横中非避世士稍亦畏时名傍晚浇慵酒寻春濯足行鸡雏娇底死犊子健能生晴屋鸣鸠妇春陂翳雉媒筋头甘野䔩鉏力到陈荄掠水千艘健横风一笛哀最怜双白鸟解事等闲来名媿周繁弱村非鲁孟劳蛙仍当鼓吹径任没蓬蒿紫芋新㕑味黄橙馥鲙刀业诗何水部耽酒阮兵曹刘宗坟墓国金水眇萦回飐飐鸦巢覆疎疎槿户开春风持赠柳腊雪试粧梅欲识尘埃少元无俗物来莆田杂诗清樾陂陀外春深四五家丛祠下箫鼓平楚暗桑麻水国潜蚪偃天程去鸟賖仙山仍在目潇洒送生涯梅雨催农鏄痴风泣海樯鱼龙波浪濶燕雀户庭凉鳐柱春刳玉蚝山夜凿霜家园两痕浪早晚促吾装梅井经疏凿如闻自昔人玉奁深贮月云乳暖蔵春桐叶谁新汲葵芽好问津端堪事杯酌冷汰客襟尘题鴂青春宴鼱鼩白社骄掠风雏燕翼界雨晚虹腰醥醁银牀沥芊茸紫涧苗到家幸无苦浦溆有回潮鹤唳归云急龙移过雨腥桂清飘月岫槎老卧烟汀洞失壶公旧雩传妙应灵不缘幽事隔小复理篁箳道东无际海万水自朝宗沃日才分爝浮天亦盪胷吐呑何楚越冗长到鱼龙好在乘桴客吾安议适从早发赴䝉县草露垂垂白溪泥脚脚深槿篱藏吠犬桑翳漏栖禽食匕惊浮世鞭梢度寸阴利名无计得宁是死灰心试院次韵奉酬赵达夫记室惜春之什风酣雨輭袅檐丝端负吾人痛饮师使者岭梅传信逺王孙芳草怨归迟酿成紫府无端梦开到朱栏第㡬枝欲问东君挽流转颠狂好在曲江诗清真观步翠阁飞梯倒挿玉螮蝀危栏别刻青芙渠送凉野水旧涵竹借色春山拟滴裾王乔过凫可坐揖萧史鸣鳯徒纷如眸子欲酸跂予望弔世清涙横方诸九曲池昔帝樯乌下日边曽留清跸此蹁跹鱼龙窟暗浮春涨凫雁行低破暝烟星阁摧頺空嵗月芜城埋没旧山川后庭一曲陈家破更看当年水调传江馆山川定出书意外鱼鸟自闲眠对时艇子粘天归一叶涛头吹雨落千麾截波尚欲论孤劒应客初慙乏大儿聴得渔郎隔溪语夜来秋色暗江蓠建州试院次韵和林源叔监试鹭袍粉白笔摩秋余地争看衆刃游坚壁赖公専细柳得壶如我愧中流仆姑此日先穿札绿绮何心晓报镠恰恰丰隆通蛰户论功相与副旁求春日送佥判阳承议春山野思万千里那更江头来送公别泪滴流红杏雨离情揺曳绿杨风一枝易遶南飞鹊只字难凭北塞鸿惟有感恩情不㫁夜深长入梦魂中春日舟中即事倚闾幸有北堂亲肯汎孤舟瘴海濵万里江湖愁去客一春风雨厌行人花朝水国留题懒月夜乡园入梦频每被烟波惊破胆却思云石自由身两宋名贤小集巻九十五两宋名贤小集卷九十六钦定四库全书两宋名贤小集巻九十六宋陈思编元陈世隆补陶邕州小集陶弼字商翁永州人以军功补官两知邕州善为诗山谷志其墓许可之其诗尤善言风土蜡茶诗至五十韵事母孝谨少时尝聚徒讲授六经以奉甘㫖年三十乃从军歴任郡县并反侧盗薮多所筹画封境晏然每求去朝廷辄进官重任使遂老于桂林卒年六十有四所着诗文书奏十有八巻子通冠而死以兄之子同为通后兵器五代乏真主奸雄纷僭伪横磨濶刀劒白日相簒弑我宋皇太祖潜徳动天意神物既有归乃即皇帝位不惠兆民乐不怒诸侯畏颠倒执玉帛奔走恐后至独有隂山戎时时冦边地天子赫斯怒大警巡澶衞射杀右贤王遂㫁匈奴臂狼心贴然服结好同昆弟卒闲喜夜歌将老贪春睡自此为太平恍逾三十嵗戎昊乗我间南驰贺兰骑阳闗久夜开枢朽不可闭阵云起秦雄杀气横泾渭使臣股慄奏宰相嗔目议佥曰急发兵竖子坑甚易仓皇筑边垒未战力先瘁逼边开库兵土蚀锋铓脆防秋採旧屯推毂谋新寄旧屯老且死少者无实艺良由不训练手足迷击刺新寄将家子从小生富贵六韬未尝读口但知肉味师复从中御进退由阍寺权轻号令冗两战无遗类曹公弃七军晋人获三帅吾兵自此丧有诏新其制此器不预设一旦从何致朝廷急郡县郡县急官吏官吏无他术下责蚩蚩辈耕牛拔筋角飞鸟脱翎翅簳截㑹稽空铁烹堇山碎供亿稍后期鞭扑异他罪愁气拥太虚霁景昼冥晦我闻郭汾阳料敌多奇异单箠谕突厥畨酋膝双坠又闻李西平临戎有英气身着红锦袍怀光肝胆碎是知用兵术在人不在器君耳舜髙聴君目舜明视愿採谋畧长勿倚干戈鋭公安县门沿大堤入路趁浅莎行树短云根拔山穷地势倾孤舟难泊岸逺水欲沈城半夜唿津口烟中荻火明送赵枢寺丞宰䖍化县路入䖍云去如何轻解携人烟五岭北星斗大江西暖雪梅花树晴雷赣石溪青山欲无泪不奈鹧鸪啼出岭题石灰舖马渡严闗口生归喜复嗟天文离巻舌人影背含沙江势一再曲梅梢三四花登髙休问路云际是吾家重到阳闗五管新多事轻车屡往还勤劳成白发故旧是青山树色才分楚江声未出蛮自慙迎候少无惠及孤鳏吟石守边无一事江上得闲吟醉呓歌㣲出狂书墨不深潮痕没髙岸月色透疎林此意无人解宵分泪满襟东湖宁越佳山水东湖带郡城月天髙寺影春雨一桥声石上青蒲合沙中白鸟横天涯正寥落独往若为情西湖宁越佳山水西湖似浙城桂多天竺子潮欠海门声路向林梢转天随野色横从兹栖泊者无复渡江情题霞溪驿歌声野色中人乐嵗时丰暑雨隂阳杂秋田早晚同岭云无烈日江树足凉风自指香山语前村有路通登邕州南城台江国家书少秋台闲草生无人来逺渡尽日上髙城落照悬鱼市孤灯起戍营东园故篱句又向酒中倾登崑崙台落照古城隅边风动隼旟久闲忘战畧多病熟医书白发随年短新情与世疎桃花春水起还钓旧溪鱼茘枝五月南游渴欣逢茘枝丹殻匀仙鹤顶肉露水晶九色映离为火甘如木作酸枝繁空相染树重欲成团赤蚌遗珠颗红犀露角端爽能消内热润可濯中干一簇氷蚕茧千苞火鳯冠隔瓤银叶嫩透膜玉浆寒题阳朔县舎石壁髙深遶县衙不离牀袵自烟霞民耕紫芋为朝食僧煮黄精代晚茶瀑布声中窥案牍女萝阴里劝桑麻欲知言偃絃歌化水墨屏风数百家天涯亭雨色丝丝风色骄天涯亭上觉魂消一家生意付秋瘴万里归心随暮潮兵送逺人还海界吏申迁客入津桥山公对此聊酣饮怕见醒来两鬓凋途次叶县观千叶桃花三月官桃满上林花开千蕚费春心叶公城外襄河北一树无人色更深登潮月亭渡头人语知潮上下看南江东北流试引轻帆学归去茶山溪浅却回舟过清湘岭开蛮壤㫁此地下湘川绿水纹如染丹枫色欲然瘴消还爱酒兵解尚忧边故里谁相访孤帆出晓烟二妃庙溪上龙蛇屋萧条帝女祠竹痕当日泪山色故人疑故服霞流绮新妆月献眉楚民无水旱箫鼓谢神禧送临桂令戴若纳出广五岭生还少无辞酒满觞共经边冦事先出瘴烟乡楚树蝉声早湖天日影凉此行休问路宫阙斗杓旁送桂林余靖侍郎移帅长沙戈船不用兵鼓角下湘灵草歇初春雨天回奉使星江莼波上紫楚木望中青欲转湖湘去家山在洞庭送阳朔尉王翊还东海劳生如岭水岭尽忽分流草色湘中路潮声海上洲少孤家有法宦薄鬓先秋我亦嗟贫病相期江汉游寄阳朔上官凝明府岭上一挥手蛮村花又疎闲思昨夜梦胜得旧年书地志烟岚里官资州县初诗成好相寄江水接灵渠寄桂师赵待制一纸降书落天恩宠作州旧疆分海界新额上城楼古塞南唐诏荒祠蜀武侯前朝声敎地自是北人愁寄阳朔尉辅臣将斧征蛮嵗儒官破贼初日边呈瑞气夜半得降书许国心非浅封侯望已疎相逢感秋病眷眷旧溪鱼栏蛮山西去万里山兹峯独限蛮天生贼多计民赖汝为闗设险数州地防危一日间守边须以道絶顶可跻攀永平塞道中叠嶂深千里穷边今一隅北风家信息南斗客程途岭势频开合猿声乍有无过溪人语笑隔岸戍烟孤送吕涛典狱之梧州崃口苍梧县城依南斗魁江潭海潮上地热火山来草没嘉鱼穴云封拜表台到应无狱讼豆蔲酒频开容管一年勾漏守寻尽洞中天佛记卢藏用仙坛葛稚川醒心西驿水烧眼碧池莲我岂无心事诗碑与酒泉早登崑崙台望戎兵北归春风归未得黙坐废台间居易终肠结安仁两鬓斑蜂衔新蘂去燕引旧雏还帐下谁更戍旌旗出乱山南宁崑崙闗闗路下崑崙蛮封迤逦分春光偏着草雨意不离云俗异君修徳时平将用文临溪照绿水老鬓雪纷纷三公台落成饮其上北原乔木外三将旧屯营草没金鎚蹟山应玉管声路随闗地起江背瘴天倾异日谁相继来书第四名那霸泉昔年观地志此水出牂牁㫁岸深无底平流暗起波感恩来客少射影短狐多未老诸蛮在楼船空再过罗秀山寻山入罗秀旋结草堂居花露生瓶水松风落架书闻猿得句后见月出行初此夕云林下无因梦使车㑹仙嵓寂寂长冥洞涓涓潄玉泉鳯箫闻夜半鹤驭认云边煮茗寻安老披蓑访稚川于中得消息何用买山钱思明府明江㡬年来瘴外此夜宿溪中照枕残鸡月吹灯落叶风卢循犹伪国杨仆巳衰翁起戴寒星去前村烧影红入桂林满耳洋洋分岭泉早秋时候晚凉天稻花斑白初经雨竹色青苍薄带烟安得孤臣能虑患不劳明主更忧边东坡故老知谁在望我车尘若望仙桂林书事清罗江水碧连山城在山光水色间地近瘴烟人好酒路临溪洞卒难闗心知祸福佣占鬼事熟安危笑议蛮却为林泉作诗苦三年赢得鬓丝还寄阳朔父老两官三任五流年旧事人怀一惘然爵禄岂知缘武进姓名犹赖得诗传万云亭北山藏日双月桥东水接天为报崇贤诸父老宰君今悔把戎㫋再过阳朔寄人昔日儒衫今武车重来父老尚奔趋后人相继皆清徳小吏回看半白须条敎漫为新楷法官资犹作旧称唿里门不闭田畴辟好买丹青别画图谢桂林郡幕沈通惠诗五色飞鸾下桂林林间新客寄新吟才髙韩愈青罗带义重张衡绿绮琴楚尾声名先在耳岭南章句晚知音逢人要指荷花幕铜柱西南烟霭深寄桂州张田经略五色溪州五寨城广宣恩诏谕羣情开怀晓日重昏破下令春雷百蛰惊塞路风埃人戱马隔云烟火贼烧营庙堂有䇿今无用谢尔青头百万兵犀甲银盔铜鼓兵周旋五十五屯营据鞍疾闷心无力横槊㣲吟尚有情卒冗不蒐秦鋭士官租还用鲁儒生溪人重武轻文艺应笑担书载酒行寄桂林欧阳咸寺丞溪藤杖劲节寒梢屈曲根虎牙龙鬛蟒蛇鳞採从黄鹤独飞起寄与青山先退人髙阁倚吟留落月小园扶醉过残春惟存一本自収拾即日溪边蹑后尘登邕州春野亭寄桂帅潘伯恭学士二纪看花瘴雾中野园今日又东风人心有感时时别春色无私处处同长笛一声诸曲尽巨觥双饮百愁空风清水暖羣鱼上谁向荆溪下钩筒寄茘浦林术明府诸蛮烽火照深溪同着儒衫事鼓鼙壮节己皆成皓首孤踪犹未得丹梯郁蒸草气龙蛇舞昏黒空山鬼鸟啼十八人中存者六孰为霄汉孰为泥賔州閲武堂南峤风云久肃清壊沟残垒号昇平官曹惟识簿书字民俗不知金鼓声往嵗忽传南诏檄近时方筑伏波营安成太守深边计菡萏花开閲水兵那霸泉路下牂牁水石间三分才过二分山年光欲尽家犹逺岚气虽疎鬓已斑賔从笑谈讥独进儿曹音信喜生还南风一夜吹乡梦数刻飞过五岭闗龙州秀岭路随云磴石梯行限隔华夷天意明自与大君为外屏何劳诸将作长城福民可拜三公爵夀圣能唿万嵗声海国未彊崖石老待谁来此勒功名思甘泉水寄通判景范梁屯田二井凿通千佛塔七元流济万人家波心不动青天色井口常飞白雪花见酿宜成残腊酒聴煎尤焙早春茶归时觉久添新嵗羞向寒清照鬓华题芙蓉亭边柝无声狱讼疎芙蓉池上避金鸟民収果实充田赋匠写空形入县图白鸟知机逺冠葢紫鳞贪饵落盘盂主人非为清香设爱此烟波似五湖膏泽峰石壁含天泽南山第一重旱时先出雨隂穴必藏龙云影揺诸壑雷声起半空渗成泉脉大滴出土膏浓沟洫施仁泽民谁带戚容何当大滂沛尽活四方晨沦漪阁谈笑沦漪阁藤花竹叶间易醒江上酒难画雨中山屏障山名山爱阳朔平陆逼峰峦郡境尖中折人家缺处安丹灶山羽客朝元地遗坛古树中炼成丹灶在骑去鹤巢空思柳堂罗池刺史寡尘缘画㦸墙头筑望仙黄鹤与谁同一去碧桃无主又千年桂林青罗江水碧连山城在山光水色间莫道宜人惟桂郡骖鸾客至只思还题顺应庙白崖山下古松青暂卷牙旗谒庙灵见説崑崙闗北畔曽将草木作形人茘浦鎁闗三任边州六往还此时才入莫鎁闗访僧莫道无闲事手指青山口説山邕州南极诸蛮傲典刑斗门时复见飞星君王仁恕将军老五十溪州六万丁邕州城夜半孤城百尺台乱虫声里一樽开忧边日遶南云下恋阙心随北斗回郁林鼓角楼去嵗同登画角楼诸蛮未灭夜谈兵五更将吏知人意吹作梅花塞外声寄郁林郡守姚道越裳济海喜天晴五叶戈船不渡兵尧舜逺方皆乐国汉唐诸将本书生柑子堂子厚才名甲有唐谪官分得茘枝乡罗池水尽黄柑死独有空碑在画堂灵巖溪僧过此説山公游遍真仙洞府中乳石崖边得灵草可能封裹寄衰翁仙影山月带星冠映碧虚逺看虽有近还无瑶池玉女双双过遗下羣仙聚饮图安城即事二首往嵗传闻南诏檄近时方筑伏波城安城太守知边计菡萏花中閲水兵金鼓声䦨劒㦸収使君回上雅歌楼樽前一阕清商曲销尽穷边万里愁寄苏州徐处士弁弁能画山水平南无策鬓如霜七十峯前旧隠乡相约祝融孤顶上借君吟笔画潇湘宾州仙影山月氅星冠七丈夫逺看虽有近还无瑶池侍女双成道遗下羣仙聚影图宜阳孤城溪洞里闻说己堪哀蛮水如鲜血瘴天巳死灰吏忧民置毒巫幸鬼为灾寄渷州新守谢麟险尽天开溪路平诗书新将典新城三千戍卒今无㡬十万屯田古未耕属县乞除防虎槛生蛮愿献採砂坑从兹预拟风尘息尽是仁威下斾旌桃树正含芳酒正醅熙熙为尔醉春台一花五出尚可饮何况重重叠叠开李春昼暖风薰翠幄暑天凉气暗朱䦨主人肝胆无猜忌果下游人但整冠李杨梅岭北土寒无茘子人言形味似杨梅翠条丹实休相学不愿红尘一骑来滴露花九天瑞露滴成芽不是榆花即桂花星女月娥宫不锁天风吹落野人家丁香万枝千叶递相亲内结花心外结身草木至㣲犹有合悲哉父子与君臣桐老桐休斵为琴瑟乐部新翻格様清试听琵琶采莲曲一般絃上数般声鸡头三伏池塘沸鸡头美可烹香囊聨锦破玉指剥珠明叶皱非莲葢根甘似竹萌不应徒适口炎帝亦曽名过思明㡬年来瘴外此夜宿栖中照枕残鸡月吹灯落叶风卢循犹伪国杨仆己衰翁起载寒星去前村烧影红合皁万仞天然皁合形隂阳不似衆山青一区海上神仙宅数曲人间水墨屏华表鹤归春谷响玉京龙起夜潭腥可怜张葛无人继三级髙坛拂杳𡨕亷州石使君合浦来示我海濵石千巖秀掌上大者不盈尺洽浦还珠亭合浦还珠旧有亭使君方似古人清沙中蚌蛤胎常满潭底蛟龙睡不惊赠章使君善战无如新息侯汉兵才度緑萝州爱君挽我陶溪粟直到牂牁水口头司马错北设长城陷敌尘更来劳役武陵民我疑洞里栽桃者便是当年版筑人辰州诏条符节古连今王泽渐濡岂不深赋役未行中国法讴歌犹带逺人音採金户簇青莎岸射虎兵围黄叶林寄语湖南滩上客预将忠信待浮沈玺书行絶域铜柱入中原草暖闻鸣鹿江清对饮猿何时一樽酒重入谢公轩白露驿一曲青谿一曲山鸟飞鱼跃白云间谿山岂要行人到自是行人到此间三山亭诸峯不及此三峰翠影多年路未通野老传来无地主神仙留待与山翁琱弓射减虎狼迹长剑剪开荆棘丛吏引旌旗先险阻匠营楼阁出虚空藤萝叶暗初无曰松桂枝新渐有风下濑将军㣲举职安南都䕶逺输忠商夸合浦珠胎贱民乐占城稻谷丰火炬影沈山岸北潮声流过郡城东四时収印来无定终日开尊望不穷玉版淡鱼千片白金膏盐蟹一团红云台志节悲歌外铜柱封疆醉眼中所借溪头好厓石只书诗句不书功祝融峰曽到祝融峰顶上步随明月宿禅闗夜深一阵打窻雨卧聴风雷在半山武陵曲台风月徳山云梦想中间有几春臣葬江鱼终爱楚民逃花洞不思秦五溪六月五溪边溪深气象偏昼阴疑雨后久冷觉秋先栈倚临崖石竿通隔岭泉木芙蓉孤芳託寒木一晓一番新春色不为主天香难动人丹枫见流落黄菊坐因循莫讶偏相爱衰迟似我身端研诗赠王欲端石如虵状润疑云雨通觕官不识字好去伴诗翁铜雀研得自铜雀台收晚稜角摧四方緑琉璃一片青玫瑰炼尽沙石滓陶成金玉胚题阳朔县舍畬田过雨小溪浑逺近云峰互吐吞殊俗易昏三里雾阳崖忽豁一家村桂花香里寻僧寺榕叶阴中掩县门井税未输兵甲后心勤抚字且休论对花有感得莫欣欣失莫悲古今人事若花枝桃红李白蔷薇紫问着春风自不知紫薇花人言清禁紫薇花草诏紫薇花影傍山木不知官况别也随红白上东廊山茶浅为玉茗深都胜大白山茶小海红名卉漫多朋援少年年身在雪霜中江南池馆厌深红零落空山烟雨中却是北人偏爱惜数枝和雪上屏风栁扬子江头流水澌长安陌上逺风吹黄金璎珞雪晴后碧玉珑璁春尽时端的园林俱不及等闲台榭便相宜思量也是多情物占与人间赠别离陶弼诗絶似晚唐宋文鑑选其二首䖍化县云暖雪梅花墅晴雷赣石溪出岭云天文离巻舌人影背含沙李洞喻凫可相伯仲成都杨慎两宋名贤小集巻九十六两宋名贤小集卷九十七钦定四库全书两宋名贤小集巻九十七宋陈思编元陈世隆补龟山集杨时字中立将乐人熙宁九年进士游二程之门歴知浏阳余杭萧山三县召为祕书郎钦宗朝兼国子祭酒髙宗朝除工部侍郎兼侍读以龙图阁直学士提举洞霄宫卒谥文靖学者称龟山先生有集此日不再得示同学此日不再得颓波注扶桑蹮蹮黄小羣毛髪忽己苍愿言媚学子共惜此日光术业贵及时勉之在青阳行己慎所之戒哉畏迷方舜跖善利间所差亦毫芒富贵如浮云苟得非所臧贫贱岂吾羞逐物乃自戕胼胝奏艰食一瓢甘糟糠所逢义适然未殊行与藏斯人巳云没简编有遗芳希颜亦颜徒要在用心刚譬犹适千里驾言勿徊徨驱马日云逺谁谓阻且长末流学多岐倚门诵韩庄出入四寸间雕鑴事辞章学成欲何用奔趋利名场挟䇿博塞游异趣均亡羊我懒心意衰抚事多遗忘念子方妙龄壮图宜自强至寳在髙深不惮勤梯航茫茫定何求所得安能常万物备吾身求得舍即亡鸡犬犹知寻自弃良可伤欲为君子儒勿谓予言狂遣兴嵩华千仞立不碍天地寛泾渭清浊流不离海波澜人生过眼万事役记忆细故真童颜严陵钓台汉纲久陵迟国柄授权室中兴得英主威明戒前失三公经邦手吏事困精覈功臣欲圗全犹不任以职矧兹故人分义敦天伦戚卓哉子陵心秉哲固前识投身豢名爵岂得枉寻尺万钟虽云富樊雉非予匹石濑清旦泚苍崕耸而直掲竿事幽寻钓水鲜可食羊裘御冬温衮绣未云益三旌屠羊肆义在不吾易用舍各有趣髙风亘今昔书懐敝裘千里北风寒还忆箪瓢陋巷安位重金多非所慕直縁三釜慰亲欢端午日悠悠南北各天涯欲望乡闗眼已花忆得亲庭谁共语应怜游子未还家别游定夫黾勉吾将仕谋身力已分漆雕慙未信子夏又离羣惨淡交情重间闗道路勤至言宜逺寄孤陋愿频闻冬至日闻雷土圭日以南百年生有期新阳潜地脉惨惨羣隂㣲尚觉云气昏严颷弄寒威狂雷与骤两奔逐如喧鼙百虫误惊蛰生理亦已亏向晚怒声息霰雪交余辉凌寒山驿孤持盃空自疑过金山环望荆吴折清江日夜流飞腾潮汐浪漂泊利名舟山涌鳌畨出楼嘘蜃气浮僧窻千古意出没看轻沤过吴江天水相涵翠有余玻璃万顷接芳壶山浮晚照清如洗风逺飞帆细欲无漫叟未应甘皁枥散人终欲傲江湖维舟况值鲈鱼美鲙叠银丝饫腹腴诸宫观梅寄康侯欲驱残腊变春风只有寒梅作选锋莫把疎英轻鬬雪好藏清艳月明中勉谢自明少年力学志须强得失由来一梦长试问邯郸欹枕客人间㡬度熟黄粱土屋土屋枕荒陂周回仅容席环堵异营窟犹遗古风质功虽劳版筑身自有余力依户凿圆窦寒光度如璧户开迎温风冬墐可栖息胡为栋宇丽但免风雨阨安居自寛暇见者徒逼仄寄言邻舍翁各自适汝适慎勿慕华屋浇漓非至徳酬林志宁君不见昔时卜年公折龟食墨瀍涧东伊流洛水环紫宫广轮千里天地中真入一往不复见鼎湖弓剑空遗踪隂阳所交风雨㑹和气自古生英雄迩来百千嵗零落多竒穷鸣皋少室峥嵘倚天阙下有回渊万仞蟠双龙蒸云结雨气蒙蒙惟有苍髯紫颔包𤣥珠时发光燄凌烟虹成周太平郁余䇿但令洙泗生清风羡君妙龄有仙骨乘槎暗与天潢通万里不一息去若征孤鸿决开银河浪分出一派悬秋空顾予山野姿未老心己慵谬从君子游营道术偶同有如退之与东野自慙青蒿倚长松感君恵然抵山谷开谈冰雪清吾胸髙堂黒髪颜如童未须念此心忡忡幸有山前清泉冷可酌与君啜甘茹草忘春冬入山行苍崕峭立青天涯古径芜没㳂清溪深林四合昼亦暝寂寂惟有哀猿啼野人心形灰死如藁木山禽见之犹惊飞因嗟太古不可复我无机械胡相疑登桐君祠堂霜染溪枫叶叶丹翠鳞浮动汐波闲盘盘路转千峰表冉冉云扶两腋间掠水轻鸥情自戏凌风飞燕暮争还结卢姓氏无人㑹静对庭隂一解颜巖松婆娑千尺倚巖巅隐隐虬姿拂逺烟尤喜地灵泉脉润独愁天阔昼隂偏孤根碍石盘弥固直榦凌霜老益坚臃肿不须逢匠伯散材终得尽天年和郑商老下第雨余新惹一畨愁展转衾寒客思悠献璞又添今日恨登科空负昔人羞林泉水石君先到京国风尘我尚留若为浮名苦憔悴前春行钓巨鳌头颍昌西湖泛舟扁舟乘兴漫追寻路转河回入栁隂拂面落花春意尽避人幽鸟野情深惭无健思供吟笔赖有寒光映客心日落倚风归棹急一钩新月卧瑶芩春过莺花无处寻移舟行近古城隂褰衣水上収残片倾耳枝间覔好音山隔曲堤迷逺近鱼跳文藻乱浮沈飘然自得江湖趣陡起归与万里心腊月见桃花脂脸轻匀作艳粧未应洁白似梅香夭红不见凌霜操漫向春前取次芳过兰溪纷纷朝市竞秋毫江上霜风正怒号不问杨澜与彭浪翩然东下日千艘枕上小智好自私小徳常自足自私开人贼自足心有目瑕瑜不相掩君子比良玉黙黙枕上思戒之在深笃雨寒天幕阴云积萧萧雨正霪泥汚闗市寂水入御沟深破屋寒侵骨哀絃冻絶音更愁风力健瘦怯不能禁久不得家书彼晨风飞日暮归郁林游子尚何得但寄千里心庭闱斑白亲忆念我亦深云何彼无耗徒役梦寐寻有如在空谷嵗久想足音竹篇一行书贵可抵万金踟躇步前庭复坐口欲瘖泪堕不自知便觉盈衣襟人生本无待岂受外物侵归当卧牛衣竹箨横荆簮藏春崃国华先生得幽谷于剑水之东去其所居仅一里余负山之巅辟地西向为堂名曰咏归堂堂下有亭曰老圃亭之前有迹穿数畦其南北有二茅亭南植梅数株名曰暗香北种紫竹数竿名曰虚心又其南有一石窦其下可容数人名曰容照巖合而名之藏春崃结庐东山阿屹然俯全闽下有黄龙渊浮光抱层云彼美谷口翁杖䇿来往频明月自为友顾影相为邻撷芷佩芳兰不与麋鹿羣虚堂发辉素黄巻日相亲采薇芼晨羮弋凫侑清樽曝日负巖窦为童浴溪濆㣲吟曳双屐踏破青苔纹归与自乐只此意将谁论㸃狂圣所与聊欲继余芬右咏归堂昔君居隠鳞投竿拂珊瑚今来寓谷口结亭事春锄亭下十余畦蔚蔚富嘉蔬野果衔朱㽔蔓实垂青桴篱根有蹲鸱晨炊胜彫胡岂惟充君腹邻里亦厌余疏泉动地脉硗确成膏腴谅彼汉阴人假修匪吾徒避俗柴桑翁不复叹荒芜巻怀经纶手治此一亩居知子非隠沦聊以寓壮图人生出处分礼义安可踰兹谋异樊须甘事小人儒右老圃亭漫愁青女妒新糚巳有风传处处香试问隠鳞溪上客欲将春色若为藏右暗香亭山横鳌背碧㠝岏亭对浮筠缥缈间萧散谁为三径佀祗应长共白云闲右虚心亭清时投迹在嵚崟一穴晴光破晚隂刺草未容忘魏阙故应长有子牟心右容照巖山衔幽径碧如环一壑风烟自往还不似武陵流水出残红那得到人间右藏春崃送丁季深烟含疎柳绿䝉茸杏颊桃英入眼红邂逅兴君逄腊雪飘零独我过春风空愁转毂音尘逺且寄离懐笑语中后夜月明人寂寂相思那复一樽同蕲州早起城头雷动角声哀似共行人怨落梅欲报晨炊梁未熟唤回残梦眼惊开霜清暗觉貂裘冷月淡空令邑犬猜倚杖起肩风正惨紫㣲缭绕俯三台合江亭晚眺倚杖钩帘两氷间晴光飞彩上雕栏帆催画鹢抟风去雪吐铦锋作剑攅平野浮迷逺目晚溪潮涨失前滩骑鲸一往扶桑近休问人间行路难含云晚归寄真师每扣禅闗即晚归尘中回首万縁非不愁幼翳迷心地且聴潮音振祖衣归路往来无别径夜光清彻有余辉虎溪旧社知重约陶令如今已息机题赠呉国华钓台君不见钓璜溪上白髪翁一竿西去追㝠鸿田车同载非罴熊鹰扬烈飞如飘风又不见羊裘石瀬垂纶叟爽㮣凌天动星斗万乘故人亲访求卧对銮舆忍回首圣贤遇合自有时洁身乱伦非所知高风寥寥古已往较然得失知者谁君有钓台临橘水橘溪不与桐溪比收身欲摄渭老踪笑抚长髯照清泚澄潭夜月秋光浮撇波短艇沿汀州长绳巨石不能系飞帆片席归蓬丘巨钩沈饵牵九牛一钩直掣金鳌头脩鳞摆鬛浪山起云鹏飞翻怱千里跨云凭翼上青㝠一㸃孤光厠箕尾赠别蔡武子被诬得释赴泉州録参君不见马伏波后车薏苡珠玑多乂不见章台秦璧非有疵相如谬使秦人疑匡章不孝通国非世无孟子知者谁惜君髙材兼衆美完徳从来速招毁含沙怒欲隂中之刚引泾流污清泚轻云卷尽天日明容光窍穴无潜形刮磨玉莹氷雪凝楚人谩费涂丹青齐庭有鸟又不鸣会须一举天衢亨北㝠歘起风雷惊脩鳞巨鬛随波轻不须回首顾潜鲸好乗扶揺九万里奋迅六翮飞南㝠送䖍守楚大夫象纬辰心次雄都水浊时经天浮瑞彩絶代出英姿厚徳千金璧虚懐万顷陂霜蹄来汉苑云翮上天池籍籍才猷美皇皇使即驰飞书腾衆吻横穽寘通逵剖竹章流逺还车蜀道巇秦庭徒被指赵璧本无玼黄霸初勤细裴公可范规惠流三那俗名掩四贤祠大厦资梁栋承祧頼鼎彛会须纡衮绣宁夕驻旌麾昼舸行空挽甘棠去㿽思烟波迎棹急江栁拂樯低贱士行藏拙参军秩序卑生涯惟蠧简事业付毛锥懒惰文园病伶仃曼倩饥自甘同跛鼈未忍舍灵龟朽质难雕绘余生辱品题寒荄回暖律阴壑得晴曦终愧麞头贱难酬国士知两行渊客泪感激自沾頥县斋书事寄张世贤朝衙羣吏集戢戢同队鱼暮衙羣吏散翩翩若惊凫归来坐虚室开编对璠玙启户閴无人清风入吾庐持盃邀明月大嚼时与俱跰蹮歩松隂对影聊相娱嗟予懒惰乆濶略与世踈故人隔清湘懐抱何由舒为问鲁山翁此意今何如归雁天末惊风急江湖夜思长悲鸣愁絶塞接翼冐清霜泽岸多缯弋云间乏稲粱茫然栖息地饮啄欲何伤感事世事浮云薄劳生一梦长散材依栎社幽意慕濠梁风激鹰鹯迅霜残草木黄投闲如有约早晚问耕桑过闗山牢落闗山路年来倦徃还长随流梗泛有愧白云闲亲逺江天外魂劳梦想间泫然游子泪挹尽复汍澜次䪨思睿见寄圣贤千古愧难攀力学方忧敢自闲顾我乆抛声迹外惭君犹挂齿牙间平生计拙心长在解帯髙风志未还捧檄于今非得已漫劳魂梦遶溪山次䪨蔡武子书懐放形锄色恐成光斵垩能令鼻不伤自信放鱼真得计却怜挟策亦亡羊刃投有间多余地语到无言輙自忘扰扰世纷何足问松忩终日独徊徨感懐寄乡友漫浪人间已十年簿书扰扰曰羁纒朱公漫有千金璧季子初无二顷田篱下蹲鸱余晚实云间紫鼈奋新拳淹留寸禄空囬首一望乡闗一怅然赠致政杨孟坚宣徳子云论荐有王音陆贾年来老境侵自守一官歴三世退令诸子分千金平生器业成幽梦白首功名负壮心頼有新诗轻万户未须投绂叹堙沉广文官冷竟谁怜空负才名四十年萧散欲寻濠上侣飞扬还作酒中仙龙章绣绂荣何在鹤氅纶巾静自便遥忆瀬溪风物好胜逰应不愧斜川夜雨似闻踈雨打篷声枕上悠扬梦半醒明日觉来浑不记隔船相语过前汀重经乌石铺夹屋青松翠霭中去年经此亦匆匆重来乌石冈头路依旧松声带晓风江上寒云羃羃结秋隂月淡霜娥冷不禁更祝江波休荡漾莫令清影碎浮金黄彦昭时思阁狐丘鎻千岑层阁跨云起永懐霜露思时未荐醪醴敬宗贵收族蛰蛰神亦喜故令傲霜根骈枝𣸪连理黄侯渥洼种一跃不容拟庆源如归墟万壑自奔止终见君子乡乃是鸣珂里江陵令张景常万巻堂民生结䋲初异宇本同体谁令四目翁破肉作疮痏龙龟出河洛兹理固天启张侯瑚琏姿髙歩轶前轨买书费千金充屋未云已六经滀溟渤百家襍原委中流涌千波举体惟一水参前真有趣万古一凭几毫端吐竒芬溢目丽纨绮㣲言窥圣域妙应期得髓黙坐筌蹄忘斯文亦糠粃送蔡安礼眷言与君违寤寐念徃昔结欢自童稚分比胶投漆乖离成参商出没俱齐汨羲和鞭日御过眠飞鸟疾五载一相逢俯仰如昨日论情方缱绻念子又何适行矣不可留惝恍心若失人生惟所遇行止或使尼况复各宦游聚散何可一嘤嘤黄鸟声上下求其匹俛首聴遗音飘零泪横臆题愚斋结庐依林丘回峰争盘纡下阚清池渊凭轩数游鱼飞阁出云表浮烟袭簪裾中有傲世士脱畧自谓愚髙义轻籝金贻谋有诗书青编富充宇散秩罗琼琚鳞鳞壁间题一一露珊瑚嗟予久昏塞荒蹊少耘锄昌黎已隔世将焉问夷涂道逢北山公荷锸时与俱皎皎河曲叟朋侪共歔歔髙斋一来游豁然心神舒篱东有余址谁能薙榛芜结茅可容席一瓢来此居寄谢陶彭泽何必爱吾庐童氏必大亭超遥武夷翁霞衣烂朝日作亭依云根望圹兹焉息仙游去不返孤立巳陈迹身虽𨽻编齐贻谋有遗则庆流终必大名亭以为识伊昔晋公堂三槐手亲植扶踈满庭阴貂蝉映圭璧黙视天人际召应齐律吕闾门容轩车兹里固可必终见童氏里鸣珂声赫奕江上晚步镜潭磨青空璧月浸江渌揽衣弄清泚炯炯月在掬冷然适我口肝膈贮冰玉流光顷百变一玩不可复归来尽余樽醉卧媚幽独羲娥偶相怜嵗往如破竹余生枕中付勿问黄粱熟寄湘乡令张世贤身游羿彀偶相逢安得初终若駏蛩道学未容窥阃奥吏师应许叩邻封萧条此意君谁问落拓㣲官我更慵卢白回旋真戏事傍观无用气填胸县斋书事朱颜凋尽鬓䰐鬖世路低回老益慙偶影独游聊自适谈书不辍竟何堪神炉黙黙金徒踊螘蛭纷纷梦正酣误把此身撄世网自纒徽纆信如蚕临川驿偶成冉冉朝仍暮萧条官舍幽闭门三尺雪触物一虚舟虫蠧生涯尽萍漂世事浮尚思方技学多病未能休晚泊遇雪向晚惊风急飘零雪满垧气升云羃羃天逺月溟溟寒色终无赖丰年漫寄声餔糟吾不惯强醉复还醒偶成天逺何须问劳生聴若何犂鉏三畆足栖息一枝多白雪宁堪冒清时只浪过好寻明月影醉舞自婆娑除夜感懐嵗律已云尽思家日日深二年为客恨千里倚门心节物罗樽俎儿童学语音眩然如在目恍惚梦难寻爱日乖予愿亲颜长在心逺游仍换嵗华髪想盈簪永夜谁同席残盃忆共斟相思空有泪挥洒满衣襟次韵钱帐计骎骎羲驭定难羁过隙跳丸日夜驰但见光阴如掣电却寻巳当朞飞黄汗血宜千里秋鹗乘风此一时芝草鳯凰真美瑞清明应有退之知和张倅行县江浮叠巘弄清辉云外㝠鸿江上归击目自多幽兴在挥毫时见彩笺飞应愁零雨侵星驾好为援戈却晚晖帝室正须调鼎鼐动移寄语不须讥㳂干游光大示犀老山横杳霭有无中叠观层台一梵宫万轴琅函方杜口数声鸣鸟正谈空溪云抱影侵行屐香篆飞烟袭晚风薄宧羁人如接槢自慙来往苦匆匆王簿清辉亭黛染烟螺拂槛低抱城流水緑逶迤澄澜碎影揺青镜斜日沉晖隠半规坐上盈樽无俗客壁间照夜有新诗登临巳动忘归兴况复清谈足解頥寄长沙簿孙昭逺阳城衰晚拙催科阖寝空惭罪亦多祭灶请邻君自适载醪祛惑我谁过猗猗庭有兰堪佩寂寂门无雀可罗归去好寻溪上侣为投缨绂换渔蓑安礼以宏词见勉奉寄吏部文章世所珍终慙无补费精神浮名肤外増余賛薄宧戈头寄此身养志吾方同邴曼谈书谁复问山賔自怜坐顷三遗矢衰晚那能用楚人秋晚偶成纎纎晚雨洗秋客庭树萧然䇿䇿风万籁自鸣羣物外四时长在不言中坐临流水襟懐冷卧对浮云世虑空寂寞一㕓吾自适客嘲从更议扬雄临川道士风雨离山驿㫁桥危欲颠去心奔逸骥行路上青天鴈序江湖乐云归岛屿连悠悠逺征客千里独茫然旅舍书事出懒乖时尚支离与世殊馈浆惊御㓂避虎愧阳居触事纷难解忘形色易锄不须修混沌机械本来无过清溪渡天濶江衔雨㝠㝠上客衣潭清鱼可数沙晚鴈争飞川谷留云气鹈鹕傍钓矶飘零沧海客欹倒一帆归泛江至土坊万顷江湖逺孤乘一叶船雁飞云外字篷掩水中天波静橹声息风㣲帆影偏回环聊注目浩荡接清烟秋日有懐寄从弟表民丁伯父忧羁旅吾方困哀思汝正烦望云愁雁序回首忆鸰原北圃蔬还盛东轩菊想繁飘零不相见沾洒独忘言淮上独酌亷繊晚雨洗轻尘天淡云浮夜色新赖有曲生风味好不须邀月作三人緑隂亭上沙边幽鸟傍清漪泷下渔船逆浪归身在辋川图昼𠂻晴空惟欠雪花飞溪上悠扬春梦成幽兴冷落溪光醒酒魂天濶云浮遮不尽浪平风遇杳无痕两宋名贤小集巻九十七两宋名贤小集卷九十八钦定四库全书两宋名贤小集巻九十八宋陈思编元陈世隆补龟山集山衡湘侧南二千里清淑之气常蜿蟺丹砂玉石气所感融结万状非磨镌穷深荒蹊异岱畎不逢禹蹟经弃捐苔封土蚀谁复问嶙峋僵卧当市㕓龟山老叟见之喜鸠徙辇置罗前轩岧峣孤峰露仙掌屹若太华青摩天倾崕断壑坐中见葱蒨似玉生云烟初疑祖龙未死日浮梁拟跨咸池渊神号鬼怒驱不前捶击刓磷成枅圏又疑巨人出龙伯掲竿来自崑崙巅连鳌合负云涛翻蓬壸簸荡留平川繄予竟日倚栏槛矫首便欲追灵仙虎轮神马自足驾已觉两腋风泠然琼台浮游与世隔醉傲笑拊洪厓肩山间草木即灵饵含英茹实资长年悠悠广息变今古坐看溟渤成桑田寄练子安教授忆昨吾子客上都我独奔走天南隅各年未壮已多累误投世纲身挛拘飘零今日偶相值乃复咫尺不得与子俱人生委质金在炉大冶鼓铸谁号唿惟愁踆踆走尘土旧业已废成荒芜惜君高才卓荦与世畸雄文洒落珠陆离雷惊电赫转坤轴风号浪击飞天池珊瑚挺榦沧海竭骐驎趋轶不可羁经纶有道世莫知椟中良璧始自竒君不见扶藜隘巷蓬荜居裋褐瓮牖桑为枢拥门轩盖何所慕藜羮自饱非癯如又不见扬雄寂寞守太𤣥弃捐覆瓿真可怜折腰小吏昔所耻田园须赋归来篇终当结屋苍厓巅期子相与临清泉投簮解带谢人世拂尘披蠧亲遗编松皴桧老生青烟雨余风弄鸣哀絃低回野兴真有意浮名鹳雀过吾前结欢胶漆常连连从游鹿豕终长年送富朝奉还阙君不见庆厯承平道如砥驰车八荒同一轨边人鸱张怒螳臂百万云屯若封豕又不见朔方横流涨天起腐麦蛾飞木生耳扶携道路杂老㓜操瓢沟中半为鬼关河日夜刁斗惊嫚书乘驷来渝平兵间持节得英杰谈笑坐使羁长缨青社环城万区屋发廪分曹具饘粥饥羸枯颊陡生光丛塜不闻新鬼哭臧孙有后天匪亲闾门容车何足论朅来濉上见犹子雄姿宛有典刑存骅骝已度渥洼水朝燕暮越应千里行看玉勒驾銮舆濯足瑶池从此始寄游定夫忆昨相逢鳯山址驹隙骎骎余半纪君趋乌府近清光陆海惊涛涨天起云帆大舸半摧溺舣㟁得全诚偶尔我时捧檄赴京渚放浪江湖一浮蚁谈书考古老无用哺啜糟醨咀糠粃东归虽复有民社为米折腰良可耻市朝纷纷真羿彀朔干燕弧不容拟投身中地竟谁兔未信棘端能捍矢重楼百尺卧𤣥徳问舍求田不须鄙早岁结邻初有约齿豁头童今老矣筑田预想傍田庐负耒耦耕何日始过钱塘江迎潮银潢翻空际天白鲲怒鹏鶱海波击涌云噫气声怒号万马驰车随霹雳低昻上下如桔橰顷刻性命轻鸿毛赍囊负笈有夷路一日何事常千舠因思羊肠盘九坂攀援蜀道愁狖猱人生触处有万险岂必此地多风涛愿言夷险不须问莫负对酒持霜螯和潭倅张朝请行县言懐夹道旌麾动隂霾万里开霜迎威令肃春逐马蹄来幽壑光初满寒荄暖自回仰窥嵩华质曾未施纎埃又用前韵和早梅二首楚国春归早寒梅处处开月和清艳冷天与靓粧来东阁诗魂动南枝岁律回萧然氷雪态无处覔轻埃星使经行处梅花忽已开只疑春信早先拥使旌来嫩蕚红初破寒柯緑未回凌霜半含月皎皎絶纎埃感事邉徼无虞日王师讨弗庭收功夸庙算行险毒生灵川谷旌麾暗风尘战血腥寂寥归马日目断华阳垧虎士氷河侧日闻刁斗惊气吞沙漠尽风荡贼巢倾关塞长年戍邉尘几日清太平陈朽冨一旅百夫耕席上别蔡安礼故里相看眼暂明一尊聊此话平生杜陵蚤被微官縳元亮今为世网撄长路关山吾北去春风梅岭子南征结邻莫负当时约早晚沧浪共濯缨次韵安礼见寄末俗相看老尚新交游千里更谁亲萧条身世聊安分迂濶行蔵懒徇人宦路竞羞关柝吏劳生谁息利名身我惭抱瓮无机械幽兴惟思水石滨冬寒两齿忽觉动揺因成书懐未年三十髪先彫岁晚俄惊两齿揺都为踈慵成计拙直縁衰病觉形焦连经宿雨重裘冷旋煮藜羮野兴饶摆脱尘樊犹未得不堪回首问渔樵书懐骎骎尘土乆方还直道谋身力愈难靖节每嗟缨世网漫郎何意出人间风惊骇浪潜鳞伏竹隠湾矶翠羽闲好去杖藜穿蜡屐伴云随月弄潺湲汴上天上行云曳白衣半衘晴日在林扉盘花落雁惊还起啄食饥乌走不飞榆荚青钱飘已尽月堤流水漭相围征途处处尘随眼多病长年与世违陈留书事乌樯风缆欲飞翾拍㟁惊涛挽不前曲浦涨沙仍积冻踈林斜日自生烟﨑嵚道路真堪笑放浪江湖已判年一枕昼眠无好梦空慙邉老腹便便感事桑麻腴地想榛荆骑士西来剑㦸腥藜藿陋儒心更鄙但思干羽舞虞廷蓝田溪上夹篱桃李趁溪斜浅浅清流映落花欲问武陵源上路度云穿石认胡麻白公草堂炉峰袅袅晓烟轻云入屏帏一枕清高兴自应无世累独于妾马未忘情乆旱农郊阡陌起黄尘望断天涯絶㸃云踈懒无情讼风伯幽窻时读退之文过七里瀬拂云高雁倚风抟下视平湖万里寛搔首扁舟又东去钱塘江上看波澜予自长沙还植兰竹于东西轩调官京师逾年而归兰竹皆衰悴感而成诗柴桑衰晚爱吾庐三径归来手自锄但得叔卿长饱饭不妨孝若老谈书兰因採佩枝先瘁竹为凌霜叶自踈留骨庙堂宁曳尾鲁门无用祀爰居和李倅游武夷浓淡烟鬟半雨晴溪光初借晚霞明鳌头涌出三峰秀天汉融成一鑑清枌社有谁蔵旧牒宾云无处问遗声幔亭寂寞仙何在勾漏丹砂早晚成荆州书事江湖泛泛一虗舟去作人间浪漫游岁晚光隂云冉冉畏途风雨日浮浮万钟信是樊中雉一棹聊同水上鸥投老虀塩成底事慿谁为种橘千头观猎貂裘白马谁家子拥㦸弦弧囊劲矢褰身欲与鸟争飞触起尘埃云四起长䋲驱逐狐兎惊骄鹰掣臂流双晴飞扬云间电光闪旋复草际无遗生鸷肠乆厌鲜肥饵顾盼方能伺人意但矜鼎爼有余甘贪飱谁怜殄生类安得淑气回严秋徐令用拙同鸣鸠林间百鸟恣孶乳虽欲击搏知无由寄范正甫羁穷莫厌如牢圏从古功名出屠贩男儿不负悬弧心马革裹尸犹足愿君不见准隂寄食饥贫叟胯下英风亦何有逢时吐气雷电奔金印累累大如斗玉门昼夜羽檄惊脾腉欲堑天都城叩关虎士欎余怒科头奋战如鵰鹰君从壮年藴竒䇿未冝缩首蔵柴荆昔人投笔真豪英慨然万里终成名南山白额虽欲老百兽遭之犹裂脑呉子正招饮时权酒局不赴作诗戏之寒炉火冷浮青烟劲风刮靣如戈鋋凝隂不动天欲雪竟日兀兀成拘挛广文才名四十年天寒坐客犹无氊参军官小技能薄寂寞冷坐诚冝然望形杜老偶相覔传唿歌舞开华筵嗟予简书固可畏不得对饮檐花前漫有糟浆逆人鼻汝阳口角空流涎可能更似苏司业只与时时送酒钱勉懐纷纷于我未忘情踈懒多应舍怨憎便好世间师栁惠不须巖下问孙登梭山候潮向晚牛羊沙㟁归落帆烟浦候潮时谁言江上须忠信潮到于今自失期徐郎庙古庙灵场枕碧巅松楸依约鎻风烟羽毛一去无消息随落人间几百年送陈几叟南归连墻东郭倦追寻高卧毘邪老病侵自愧屠龙真拙技漫令吾子费千金霾风䨙雨湿征裾隔雨栖台半有无南去定逢韩阁老归愚当见问夷涂几年梦想到亲闱身逐行云万里飞苕水未殊沂上乐春风无负舞雩归和陈莹中了斋自警六絶画前有易方知易厯上求𤣥恐未𤣥白首纷如成底事蠧鱼徒自老青编八荒同宇混车书一视那知更有渠慿轼自应由砥道径蹊无处问归欤行蔵须信执中难时措应容道屡迁一目全牛无肯綮騞然投刃用方安造次欲安嗟孰是参前无物若为书萧条此意人谁问兴废由来命也欤圣贤事业学须强俚耳由来笑折扬诡遇得禽非我愿但知无有是吾乡盈科日进几时休到海方能止衆流只恐逹多狂未改坐驰还爱镜中头闲居书事轻风拂拂撼孤柽庭户萧然一室清隔叶蝉鸣微欲断又闻余韵续残声送席二伊川壻抠衣丈席想多闻高节应能与俗分不用卑飞入幽谷定知乔木在青云寄游定夫綘帷燕侍每从容一聼㣲言万虑空却愧犹悬三釡乐未能终此挹清风萧条清颕一茅庐魂梦长懐与子俱五里桥西杨栁路可能鞭马复来无含云寺书事六絶兽骇禽鸣蘙蔚中难将此意问鸿䝉萦回小径苍苔滑故屦从今恐不通北山山下一渔翁形解心凝骨已融支枕睡余人寂寂一轩明月满窻风山前咫尺市朝賖垣屋萧条似隠家过客不须携鼓吹野塘终日有鸣蛙夹屋青松长数围午风揺影舞僛僛幽禽叶底鸣相应时曳残声过别枝竹间幽径草成围藜杖穿云翠满衣石上坐忘惊觉晚山前明月伴人归蝶梦轻扬一室空梦回谁识此身同窻前月冷松隂碎一枕溪声半夜风荷花照眼红云鬬晚霞重重青葢半倾斜会须直跨三千仞移取峰头十丈花冝春溪斜斜踈栁照清漪借借残红自满蹊刺眼藤梢牵不断欲寻流水路还迷冝春道上艳杏夭挑日日稀空余淑气尚迟迟谁人为作留春计莫放风花自在飞过丰城清江𣺌𣺌緑浮天慱物无人继昔贤应有斗间灵气在谁能更与斸龙泉浏阳五咏洄渊浩荡白鸥飞老懒时来坐钓矶岸帻行人聊自适不应憔悴似湘螺右渭水帘卷晴空独倚拦𡨕鸿㸃㸃有无间秋风注目无人会时与白云相对闲右归鸿阁芙蓉彫尽蕙兰芳杖屦翛然一漫郎凫鹤短长宁复问但知鹏鷃两相忘右飞鷃亭柔条踈蔓緑交加烟锁云涵去路賖绣绂貂缨无处问空余鸡犬两三家右相公堂圣童去后水云间陈迹难寻草木间独有㣲言传野史洞天寂寂在人寰右洞阳荆州隅作郑公嵇阮流野性本麋鹿平生傲羲皇白首就羁束天寒客无氊官冷饭不足頋予支离人攘臂受余粟江鱼尾盈尺饱食胜粱肉荆山富樵苏丈室有余燠顽疎愧前哲所得踰徃躅谈经追时好俯仰负愧忸流光逝不反愁鬓日改緑世道刼火燃不炉乃良玉晚交定难恃云雨手翻覆官居真蘧庐束担聊託宿求田意虽鄙此计正冝速归寻谷口耕胜卖成都卜坐想带经锄倚耒听布谷送郑季常赴太学正驱车出西城眷言与君违北顾临康衢问子将焉之赤骥度渥洼终当饮瑶池成都九轨道一跃不可追浮尘暗荆棘㨗径行多迷长风战秋林零露沾人衣青松不改柯期子清霜时次韵何吉老游金銮寺荣名嗟何为病木自生瘿彭殇一梦觉乌用论乆顷寄身渊明庐翛然在人境卫生鄙樊雉放浪任流梗相㤀到形影世累不须屏剉鍼聊自营宁复事干请负暄有余燠蓬鬓乱埀颈客来坐无氊谁頋广文冷忽闻过我门冠屦不暇整邀我招提游并辔相与骋僧关叩禅寂未语心已领并游皆韩徒辞刃淬锋颕多闻富如坻吾方拾遗秉頋惭管窥陋未覩豹文炳谬追俊游后如渇得甘井愿从借金箆为割眼生𤯝鼻端垩漫乆妙质愧非郢𢋫酬困诗律恐坐杜陵㾪相携上层岗出户畏深穽每虞参也鲁蹞歩輙三省迟回月初上云间挂金饼昏鸡鸣相唿更觉林逾静湖光湛星汉𣺌𣺌天水永归蹊暗尘土回首失清景角声下谯门归歩怯脩岭晚市人迹稀青灯耿踈影题诗长老璧维摩病士意超然邉腹便便但昼眠共説平时忙底事烹茶煮药过残年出尉氏隔村残雪㺯轻风日射晴光玉缕红桃杏浑如梅欲绽直疑身在故园中感事权门车马日纷纷寂寞多应笑子云𤣥白定知非世尚解嘲那复彊云云过庐山遇雨江风吹雨逐人来行过山前首重回絶顶隔云看不见石稜崖角独崔嵬送赵循道赴都讲鳯山欎崔嵬下有千顷陂峻极不可攀浮光亘长鬐晦㝠滴风雨澄淡含瓌竒唿吸入君懐万态罗心脾吐辞丽金艧焕若星斗埀朅来荆渚游红蕖照清漪故宫乆零落一洒增余挥惇族贵老成尧言下丹墀浮骖驾云㠶眷然成仳离长裾曵王门岂比困盐虀骅骝踏长板万里谁能羁送胡康候使湖南北溟有潜鳞其广数千里扬鬐厉东海汎汎等浮蚁百川竞奔注漫不见涯涘寄之天地间大泽礨空耳胡候荆山姿妙质乆砻砥飞声动旒冕持节照湘水功名与时㑹事道从此始骅骝驾轻车夷路道九轨朝燕暮腾越快意未为喜圣门学须强一篑亏可耻扩之天地寛于道乃云迩为士贵𢎞毅无㤀味斯㫖寄题赵贯道后乐亭丛祠有狐鸣羣雏满东州彬彬齐鲁郊不复论轲丘皷刀贩缯翁衮衮封公侯风流日凋弊世乆俗益偷昔时带经人辍耕仍佩牛椎埋尽行盗闾里更相雠赵子尉平阳始止惟民忧百花烂成围幽禽咔春柔问子胡不乐我心殊未休威明揉彊梗骄鹰化为鸠买犊解呉钩束身自锄耰田庐户无枢长物并不收结亭自乐只开编玩前修谁云酸寒吏忧乐非身谋乃知君子懐与世异沉浮嗟予一漫叟放浪犹虗舟舞雩有清风遗迹今在不君乎此去矣欲徃将谁俦寄言春服成尚觊一来游泗上淮口平沙涨樯乌向日斜㣲云变苍狗轻浪蹙浮花风劲回飞雁林喧集暝鸦河流应未闭迟我到京华鬓蓬凋欲尽岸帻任欹斜瘦怯重裘重慵看细字花冻云穿晓日晴树绕飞鸦老大惊迟暮飘零惜岁华闻道河流闭逢人每问津天高云羃羃风细水鳞鳞未种江陵橘空思千里莼且邀明月伴相对解纶巾出京旅泊惊秋意尘沙变客衣明星烂河汉残月暗帘帷风栁斜斜转云㠶片片飞穷愁添别病衰晚意多违东林道上闲歩寂寞莲塘七百秋溪云庭月两悠悠我来欲问林间道万疉松声自唱酬百年陈迹水溶溶尚忆高人寄此中晋代衣冠谁复在虎溪长有白莲风碧眼龎眉老比丘云根高卧语难酬萧然丈室无人问一炷炉峰顶上浮江上夜行水壶㶑滟接天浮月色云光寸寸秋不用乘槎厉东海一江星汉拥行舟过石首谒县官回有作万事纷纷醉即休无功可作酒泉侯谁能载取千缸去且向舟中打拍浮偶成緑鬓渐惊老境催更怜衰晚困低徊但知周道平如砥莫问瞿唐滟滪堆两宋名贤小集巻九十八两宋名贤小集卷九十九钦定四库全书两宋名贤小集巻九十九宋陈思编元陈世隆补龟山集岳阳书事洞庭水落洲渚出叠翠疏峰逺烟没重楼百尺压髙城画栋沉沉倚天阙湖光上下天水融中以日月分西东气凌云梦吞八九欲与溟渤争雌雄澄澜无风雨新霁一日万顷磨青铜琉璃夜影贮星汉骑鲸已在银河中湘妃帝子昔何许但有林壑青浮空苍梧云深不可见遗恨千古嗟何穷须臾晦㝠忽异色风怒涛翻际天黒乘陵濑壑走魑魅渟滀百怪谁能测忽看舟子玩行险更欲飞帆借风力安得晴云万里开依旧寒光浸虚碧南康值雨庐山卧龙庵有刘道人自云百余嵗碧眼不粒食惟食栢饮水每客至必先知之欲往见之不果故并记之平沙涨雪清江濆水花照日红生鳞轩然五老出城表雕玉万仞窥长身云巾星弁覆华顶飞泉潄瀑垂天绅平生未识庐山面碧巘横云望中见江头一夜雨衔天奔浪号风作悲健朝来淤泥没牛马咫尺坐论千里逺芒鞋拄杖挂尘屋神马尻轮歘飞转卧龙庵前碧眼翁日饮山渌餐溪松神融气合八荒外此心炯炯宜先通未须勤移却俗驾㑹应一洗尘寰空寄言归侍壶丘子他日未游当御风游武夷函闗崎嵚走秦鹿天下并逐争羣雄抉云翻空鳌足折黔黎窜伏如寒蛩武夷山深水清泚避世犹有髙人踪龙泓东注海波涌玉女翠拥秋云松赤霄真骨写虚壁通泉凡笔慙非工蔵舟浮梁跨絶壑隠见似与天潢通当时鸡犬不复见窠巖依旧烟霞笼我来秋杪月既望尚有幽菊埋榛丛天容洗净雨新霁云幕四巻清无风掀篷进棹穷异境注目想见流残红回船杖履蹑幽径松竹窈窕环琳宫翠琬温辞耀华衮金榜大字纒交龙自怜病骨挂尘网幔亭髙㑹何由逢解衣归卧玉琐碎仰看明月穿疎篷谢詹司业送酒郑公负才名流落四十年髙视隘八荒天寒坐无氊忘形赖司业时与送酒钱嗟予樗栎材臃肿世所捐云何附青云拜赐追前贤开壶对青樽内愧颜腼然公乎廊庙姿直干上参天袨服羣娃宫不虞妬争妍骅骝误一蹶万里终腾骞朝燕暮刷越驽马安能先玉莹本无瑕宁须事磨镌宣室久虚席兹行定详延陋儒气填臆感慨聊自宣辱惠不知报强歌成短篇戏赠詹安世綵舟驻阊门初与子相识长空翥秋隼爽气横八极摛辞镂圭璋吐论森剑㦸邓侯不愿仕志在书竹帛长缨系单于落落藴奇策气吞流沙外意无燕然北虎牙有余勇戎寇非强敌㑹当朔风劲伏钺控鸣镝老大慙衰谢见子徒感激平生谬经纶此意已寥寂信哉功名㑹事道古难必穷通付时命未足为悦戚余生如鼹䑕满腹㣲分毕行矣脱簪缨翛然适吾适隠几上天不殒霜万木正鲜泽青蒿与长松各挺嵗寒节朔风吹沙寒髙岭冻积雪万木已摧落长松独清洁人生无艰危君子竟何别隠几试澄思行蔵易差辙留别富宣徳富侯荆山姿落落混燕石镌磨经世故不磷乃天质轩裳傥来寄既去宁须戚骅骝走长坂一跌未为失秦庭谬瑕疵睨柱终完璧君子有逺怀亊道先器识千钧等鸿毛始见乌获力行矣各勉㫋他时赖三益别西斋诸友浮云如积酥凉颷劲絃疾溶溶𣺌天末飘忽易相失悬弧四方志匏系非予匹平生结欢久始愿胶投漆别离伤素怀此身任萍迹遣怀君子虽自严至洁宜若污昭昭揭日月所向将猬如天地一穽中逼仄身亦孤游世在虚已浩荡与时俱灵府有天游环中真道枢元丰壬戌嵗暮书事闽陬地力尽种萟被山谷涵濡一雨润鬰鬰原野绿春风忽云徂舒景变炎燠凉颷动地轴揫歛何神速坐愁林峦空俯视万木脱凝霜借风力摧折到松竹嗟余闭门人感此亦愁蹙幽庭有萱草采采不盈掬如闻糟牀注取醉须百斛沉酣乐时运天闗不须触万物一刍狗苍苍自髙目緑漪轩开池傍清轩环除种兰芷虚明淡星汉踈影荐凫履君乎试凭轩鑑此亭下水盪风生㣲澜风定还泚泚悠然得真趣吉祥来止止迂疎堂终南有捷径屈蠖终当伸君独耻不蹜安得与世亲结庐寄人寰独柱宁问津形影废酬赠相忘谁与隣寄谢漠阴叟抱瓮良非真鄱阳湖观打鱼秋髙水初落鳞介满沙嵴浩如太仓粟宁复数以粒纷纷渔舟子疑若俛可拾横湖沉密网脱漏百无十虫鰕杂鲂鲤骈首吐㣲湿小人利口实刀机污鳞鬛鲲鲸亦狼狈风雨移窟宅玉渊有神祠变化在嘘吸胡宁饱羶香忍视万鱼急幽潜不足恃感叹百忧集寄谢漆园吏于计未为得送严尉世路久艰棘青㝠翳妖氛孤鸟丛祠中豺虎填城闉君能摘姦伏竭泽无潜鳞勿云功未酬屈蠖终当伸飞黄架轻车一跃穷无垠检田寻崙上层岗随冲出髙原烟火一里余鸡犬遥相闻瘠壤仅容席讼牒徒纷纶齐魏两蜗角况复三家村举世竞毫末薄俗宁足论吾衰过元亮欲辨已忘言送向和卿还京江湖多秋风惝恍夜不眠念子将北归起视明星悬君平翠虬姿耸身苍梧渊髙步隘八区凌风上青天妙质藴荆璞宁须事磨镌赠言以为别妄意追前贤圣言乃常珍含咀真味全奇辞暂时好过眼如飞烟洁身忘廉洁触物宜虚船吾方病羸苶市药还自怜明日隔长陂相望空惘然向和卿览余诗见赠次韵奉酬杜陵头白长昏昏海图旧绣冬不温更遭恶卧布衾裂尽室受冻忧黎元诗人穷愁自古尔岂若种萟依青门嗟予老懒世不用穷巷久雨无髙轩虫鸣乌噪感时节婺不恤纬羞前言残章断简弃不録自愧潢潦无根源君胡衮字富褒饰三复妙语将谁论知君独负青云器欲使饥者名长存赠程舍人近侍入闽路公溪上鹤髪翁眼光照日颜如童龎睂垂鬓有仙骨骈集五福天所钟螭头暂辍三长手杖节扶舆入闽峤弧南一夜晶辉浮海隅草木俱荣耀朱金拜后古所稀绣绂全胜衣綵衣玉觞荐夀须珍奇更待蟠桃结子时言溪早起短日催征辔聴鸡踏晓霜逺山频入望薄酒漫搜肠湘浦莼丝滑吴淞鲙缕长何时一踈放把钓卧沧浪汉坂舟行曲岸通幽径踈篱映竹斜坞深蔵吠犬林薄露人家石濑鱼偏美邻村酒易賖秪应云水富自是一生涯席太君輓辞贤配无前古传家有子贤四灵来荐瑞一鹗已摩天蒿里迷长夜悲笳惨暮烟萧萧原上路犹想驾云軿禀粹猗兰秀来嫔洛水濵一窥识公辅三徙得儒真画翣流云气松阡卧石麟哀荣今日事谁复继前尘湘君祠乌䑕荒庭暮秋花覆短墙苍梧云不断湘水意何长泽岸蒹葭緑篱根草树黄萧萧竹间泪千古一悲伤新湖夜行平湖净无澜天容水中焕浮舟跨云行冉冉躐星汉烟昏山光淡桅动林鸦散夜深宿荒陂独与雁为伴哀鸿哀鸿当苦饥悲鸣垂其翼朔漠晓霜寒江湖晚烟羃干坤一网罟髙飞亦何益日暮无与羣惊风暗荆州书事千里濒江地可毛结庐何必故山椒载醪不过斜川路饮水谁同陋巷瓢勿问鸡虫闲得失但知鹏鷃各逍遥黄尘满眼僧窻静坐对风花意已消天宁节祥开若水射瑶光淑气先春景自长玉陛风闲飞綵绶兽炉烟暖袭珠囊云门羽鹤仪仙仗天上蟠桃荐夀觞已见晶辉环帝座定应长照鼎宫傍闲居书事虚庭幽草翠相环黙坐颓然草色闲玩意诗书千古近放怀天地一身闲踈窻风度聊欹枕永巷人稀独掩闗谁信红尘随处净不论城郭与青山直舍大风书事寄循道枕书无寐首空搔万窍嘘风正怒号雪意浮空迷逺目月林梳影见秋毫幽庭所借惟荒草妙理应须付浊醪谁念维舟江上客落帆千里压云涛和席季成游金銮寺朱甍碧瓦照孤城杖屦翛然野色清縠卷水风轻荡漾珠翻荷雨自亏盈胜游已觉非人境妙语宁须是玉英愿借金箆聊括目不容幻翳有纎尘送王充道游三茅庐阜荆吴相望各天涯千里柴车鹿自随觧辔定应春尽日及归宜待鹤来时圣贤莫负樽中渌日月长为物外迟若过匡庐访真隠卧龙庵下有期頥春日有怀诸友凭几无聊昼掩扉芬芬晴气减春衣隔帘相应莺初语背日连飞鴈北归莫逆交游千里别逺来音信两年稀追寻旧事成幽梦触物心行事事非望湖楼晚眺斜日侵帘上玉钩檐花飞动锦文浮湖光泻出千峯秀天影融成十里秋翠鹬翻风窥浅水片云随意入沧洲留连更待东窻月注目晴空独倚楼次韵晁以道谁能载酒寻元亮共寄无何作醉乡便好收身事农圃不须惊世露文章壶中日月春长在塞上烟尘客自忙千里同风无逺近未分秦陇与潇湘和钱济明游官园虚舟触物本无意看花得句慙非才名园古寺寻春色不晕勿鄙双鱼鳃木奴千头比封户秋实付与江风催因思万㸃愁人处何似洞庭金作堆寄题环翠楼方壶七万神鳌连琼台缥缈居灵仙鲸翻海运成桑田异境谁使夸娥迁铦风四面苍圭圆巨灵巧以青瑶镌揉风洗雨净娟娟脩眉浮空秀争妍清溪回旋泻幽泉下有澄澜湛洄渊绣楣雕栏欲飞翻凌切汉道摩星躔恍如直跨须弥巅瑠璃凝光围四天喜君妙龄谢世喧萱堂慈颜白盈颠儿童牵衣戏蹁蹮优哉此乐谁与先嗟予昔以三釡悬投身世网百虑煎今乎老矣诚可怜狙猿何用簪缨纒子云终须守一㕓诛茅结屋才数椽薜衣杂佩纫兰荃手披白蟫玩青编春晖不报常欿然虽有至乐安能全晚雨断霞明灭天日黝雨意晴晖争好丑浮云冉冉无定姿白衣忽变如苍狗悲风激烈河汉翻雨脚如麻飞霰寒山深气腥豺虎乱干坤四合谁云寛将溪溪上野客懒成癖怯寒手挛面如墨把盃强吞僵立歌闭门独愁天已黒赠医者邓献匡云容方黯黯夜色正苍苍空羡南归翼幽懐増感伤过汉江西极鳌足折东南地维倾衆流竞趋下汹汹归沧溟谁能跨明河挽此经天行世难乘槎翁此意终㝠㝠过吴江天水相涵翠有余玻璃万顷接方壶山浮晚照清如洗风逺飞帆细欲无漫叟未应甘皂枥散人终欲傲江湖维舟况值鲈鱼美鲙叠银丝饫腹腴南归书事浪漫人间压客尘衡门长忆锁榆枌忘言拟尽轮人妙陈迹慵寻史籀文万里功名心独冷一㕓耕凿力能勤旧游欲问南归趣寂寞吾今过子云寸碧轩隠隠遥山列画屏檐间寸碧与云平低回席上遗簪露彷彿墻东翠黛横虚景逺涵千里色晚晖仍借一溪清春风景物知多少可称收身乐此生冬早书事窈㝠谁为宰炉鎚荣谢唯知嵗序催腊日未经梅已绽春风尚逺冻先开愁无润泽归芳树独有余寒着死荄收尽浮云天愈净夜深犹起望三台齿落书怀身上萧条事事空齿牙衰落胜衰翁渴心尚欠冰凌解病骨长思药力攻文几倦亲尘土暗断编慵理蠧鱼封南牀穏卧陶公宅枕上悠扬一榻风县斋书事簿书投老岂身谋朱墨纷纷晚即休平世功名归社稷一瓢我欲慕巢由一去人间二十年空余飞雪上华颠清时最有求田乐未愧陈登榻上眠身名于我两悠悠形影相忘懒赠酬拟把一竿沧海去漫然清世一虚舟醴陵丁君洋洋亭依蒲泳藻两相忘宛有江湖气味长凭槛脩然真得计秪应幽兴在濠梁安西闻捷鹰扬塞外得非熊万里金城一箭通玉帐投壶随燕豆坐看飞将縳骁戎将军新拥节旄闲紫塞云浮豹尾斑白首边城休怅望马蹄未出玉门闗雅歌不待来天马谢质今应闭玉门早勒勲名上彞鼎放回春色满干坤直舍书事鳞鳞池面水初生萍底青蛙自在鸣谁使幽庭当鼓吹雨余时聴作新声登岘首阻雨羊公风绩几经秋独遶龟蚨为少留欲问荆人寻旧事一江清泚自东流江浮云影抱层栏云外青山一水间尽日倚栏看不足杖藜欲去更回还江风江雨上雕栏庭树萧萧景自闲向晚㣲云遮不尽好山浑在有无间庭前古木已经秋天外行云暝不收倚杖却寻山下路一川风雨湿征辀春早云天羃羃漏㣲光踈懒惟添睡思长枕上隔篱闻鸟语半残春梦更悠扬此身如幻病何伤白日无人景自长寄傲南窻容膝地时时飞梦到羲皇过檐赫日昼如燔睡转庭阴始一反纵有诸人来问疾毘耶居士已忘言寄形一榻日蘧然倚杖支頥髻指天莫逆过门无子祀时来鑑井自跰古椿朝菌已忘言贫病宁须更问天石弹不妨随物化自求鸮炙自应便邹公輓辞一伏青蒲上三年漳海濵泉甘不出戸客醉岂无神报国心长在知恩志未伸追怀垂絶语空有泪盈巾旧徳今谁在彫零已不多云天开日月陆海自风波空叹与龄梦难留曳杖歌生平济川意无处问施罗冬晓着瓦霜华冷暝空晓雾均气昏难见日风过易生尘洗砚冰纹破凭炉火色春莫嫌寒尚薄雨雪更愁人两宋名贤小集巻九十九两宋名贤小集卷一百钦定四库全书两宋名贤小集巻一百宋陈思编元陈世隆补了斋诗集陈瓘字莹中南劎人也举进士甲科为湖州书记乆之用蔡卞荐召为大学博士迁校书郎章惇蔡卞主绍述之论追贬司马光上谤宣仁后人不敢輙议瓘因对以谓今日以前既往之迹便为古事道常然而不渝事有弊而必变故尧告舜舜告禹皆曰若稽古若者顺而行之稽则考其当否或若或稽必使合于民情所以为帝王之治且论天子之孝与士大夫之孝不同哲宗感悟徽宗即位除右正言论卞修实録増加王安石实録紊神宗大典请改修徽宗欲开言路首还邹浩而中丞安惇尚縁往事欲格成命瓘再上䟽力言宜召还浩逐惇以明黜陟迁右司谏乂极论蔡卞假託经义倡为继述重诬神考轻欺先帝倡为国是以行其私卞之所是谓之国是卞之所非谓之流俗尊安石而薄神考不可为国是宜因其请祠许而遣之章惇怀异不忠宜因其辞山陵使罢之乂言惇为山陵使无状致大昇舆陷于泥淖之中露宿野次宜罢其职乂论修建景灵西宫不当且言建立之地非是又言邢恕反复宜定其罪御史龚夬言蔡京罪朝廷不以夬言为然夬将去位瓘上䟽言绍圣以来七年间五逐言者皆与京异议今夬以言京又将罢去殆非祖宗奖厉言官之意皇太后已归政瓘上䟽谓外戚向宗良兄弟与侍从希宠之士交通使物议籍籍谓皇太后至今与政也罢监扬州粮料院改知无为军瓘贵之日方褏䟽论蔡京而命卞于门外缴四奏并明宣仁诬谤修实録建西京寺事徽宗宻遣人赐瓘黄金百两由是京罢召还除着作郎迁右司员外郎又以书抵曾布论实録及国用事以为尊私史而压宗庙縁边费而坏先政布怒罢知秦州寻主管冲佑观除名编管袁州移廉州又移郴州监中岳庙坐其子正彚上书逮系开封狱安置通州始瓘所辨日録事着尊尧集议者以为言多诋诬编置台州移楚州居住以卒年六十五靖康元年赠右谏议大臣瓘笃学有识志不苟合居丧孝初蔡卞知其才待之加礼瓘不肯附丽恬于进取虽诸公交荐迨居言职所䟽姦恶虽所举不避也尝曰彼则举而所知此则为仁由已识者重其言瓘既力言京不可用用之必为腹心患悉如其言瓘有词辨通易数言天下治忽多验自号了翁云了斋自警六首本无一字尧夫易八十一篇扬子𤣥今古是非那复辨仲尼尤不废为编文书难冩伏羲书字外成篇始见渠赐也能分可不可一瓢居士只如愚过时不易始为难执处那知是变迁度尽千山无鸟迹不劳传语报平安手在何忧弓力强巧穷那得必穿杨太和有味人人饮谁识醒时是醉乡仲由行行终身诵师也堂堂带上书五栁却能知此意无弦琴上赋归与只説为山不説休山成日夜水横流惜哉覆篑成迷复只见当初一掉头自合浦还清湘寄虚中弟三年已絶生还望一日天恩到海涯路过清湘犹间阔当时何不住长沙行彻天涯万里山月明方照海珠还瘴乡来往浑闲事聊为清湘一破颜曽近沧溟看飓风波涛有尽海无穷四年陈迹今何在坐对湘云豁晚空瘴海只将梅作雪湘山今见麦为春晴空有月当如旧岭北山南总照人与全州崇宁断臂和尚少年得髓几人知想见当年断臂时此是湘山大知识衡门堪继㑹昌师和刘太守十洲诗花屿红紫商量欲满枝持春觞豆好携持便须载酒凌波去底事黄堂独赋诗芳草洲緑色映波千古恨至今南浦两依依我今又出江东去多少行人宦未归栁汀密干参差笼月影轻波荡漾蘸烟条暑天要此清凉地欲往何辞度小桥竹屿霜姿迥出红尘外只有鹓雏傍水来别岸若寻栖隠处轩窻须为此君开烟屿霭霭纷纷縁底事故来波上罩晴沙莫教散入沧溟去却恐能迷上汉槎芙蓉洲红云可觅无蜂去𣺌𣺌寒波映晚芳未必孤根能耐雪且看秋艶已经霜菊花洲光景不留人易老恨无羽翼出尘埃世间那有飞昇药且傍汀洲采菊来月岛月明偏照海边洲緑水回环漾素秋斗转参横羣动息桂花零落遣谁收雪汀谁把平氊水上开坐看飞絮扑琼台酒家耳热笙歌沸应怪幽人此把来松岛影参岸栢童童緑叶蔽汀兰澹澹香斤斧不来人迹远养成千尺势堂堂湖心亭尘境纷纷俗累争故寻幽径访南能湖波浩𣺌无穷緑寺屋髙低不计层诗老新吟工恼客使君余暇得陪僧碁中得失何时了一局输赢未可慿两宋名贤小集巻一百两宋名贤小集卷一百一钦定四库全书两宋名贤小集巻一百一宋陈思编元陈世隆补初寮小集王安中字履道阳曲人第进士政和中自大名主簿累擢中书舍人翰林学士承㫖出镇燕山府召除检校太保大名府尹兼北京留守司公事靖康初贬象州有初寮集许道宁松玉骨巑岏雪作顶清溪下舞蛟龙影忽惊发地扶屋极谁向天公乞刀尺道人逸气天云高韦偃毕宏皆坐超奔崕断壑皆睥睨悲风激激星劳劳胡为乎挂卿髙堂之素壁许侯笔兴万牛敌坐来一气回霜秋四顾满堂皆古色老夫卜筑寄云松屡揖伯鸾携敬通忽见婆娑眼中物使我嚼句生天风千章竒材卧涧底公独区区悦其伪我知金石贯氷霜便与髯卿同一味君不见耳霞大士烧木佛此老胸中果何物戒坛院东坡枯木张嘉夫妙墨童子告以僧不在不可见作此示雪里壁间枯木枝东坡戏作无声诗霅川谪仙亦豪放酒阑为吐云烟词相传秀色絶今古正如四月出盆丝老僧遮护不许见㪣门游客遭慢欺我来拟看亦乘兴兴尽却还君不嗤王摩诘钓鱼图我本江湖人市朝岂无心偶然堕世网如鸟思长林交视岂不多之子徳我深赐沐有余闲一马时相寻茒亭容膝耳九衢可窥临挂壁出古图惊笑靡自任笔墨粗可识佳处疑非今佳哉王摩诘风味我所钦自状钓车图苇间相拏音有如漾波游一杜挟两岑坐令黄尘中思落清江浔秦子诗思古清新间雄沈示我五字句月杵鸣秋砧回盃劝摩诘对画手自斟我子髙趣子聆我㣲譬如影与形妙在同一隂我时坐其旁清风溢幽襟归来步长廊缺月户半侵丹青已过鸟齿颊犹哦吟频公有声画相我无絃琴次秦夷行观老杜画像韵寒折天吴图饥籴太官栗拾遗官在朝何异老林麓英风想㢘蔺妙手传顾陆䝉茸头倾冠駊騀镫脱作熊儿与阿叚左右相扶逐生平经纶具怅望青蒲伏穷途付麴蘖放意谢羁束草堂幸无事君骑时见辱清吟动霄鹗逸艳惊鱼目顾兹神眀意岂易丹青卜当时腰长鑱憔悴十指秃声明干坤破生事嵗月促但闻列仙癯岂见肉食墨企予攀逸驾短步羞匍匐不能师广袖乃尔好竒服嗜诗得隽永徐味自当肉不知褒公贵顾谓何郎俗穷通等梦幻思虑自枨触苦吟只效尤唿琖进蚁绿题席大光所藏谢安石真小儿破贼书能置此貎恐非山泽癯东土登临犹可状新亭谈笑若为摹虽疑太傅平生在不比司空少恨无只冩君真便相似向来曽见管夷吾新画八贤阁像此地何从列姓名半因新国用轻刑江湖万里知闻断图画相看眼自青颜特约为范师厚作孔明坐啸图十大比丘像颜者以为声讹不可不下一句穷颜妙画今虎头忽以武侯为范侯他日却冩十比丘下笔不数僧贯休作佛作相三昧游在江在海两浮沤丈夫心机入法流到处还渠第一筹题李伯时画船子和尚等个鱼儿久未逢满船眀月一丝风离钩三寸谁开口打落掀天白浪中一桡打省犹回首露布须收人与船不着钓丝牵老㑹却留戽斗付龙眠题颜持约画四小景梧山暮雪一白空迷浩淼万巻却立孱颜北渚曽游帝子南廵更忆虞鳏荔浦久隂曽向荔支浦宿林红间碧犹疑老矣少文欲卧咄哉王賛何如桂岭秋晴海市当寒可出岳云正雨犹开故卷黄茅障尽为飞碧玉簪来梅村欲晓暗射霏霏逆鼻荒鸡喔喔号村万里客行憀慄玉颜破雾相温题阳华岩图元子説阳华巉岩不可家此招吾已诺不恨客天涯题陈去非王摩诘嘉陵图江山已暗大同殿絃管犹喧凝碧池别冩嘉陵三百里右丞心事欲谁知祁阳成逸画浯溪图相示为作长句少文阅世老不出自画云山满墻壁澄懐观道追所厯坐觉琴声隠金石我亦七年湖外客梦中犹泛湘江碧浯溪之图喜新得身卧岭南心岭北忆尝留语溪边僧异时人读唐中兴説与此乃秦典刑三句入韵之罘铭今欲复作谁可令似有元结无真卿风烟惨淡万古情不如且寻画隠成李成山水五日十日一水石此言虽工盖其迹请看天地开辟初岂铸日魂镕月魄忽然而成随所寓衲䕶风云元满肚吐为千偈口澜翻游戏法中同一趣李侯落笔风烟起妙处欲回真宰意扁舟不动水粘天落日孤明山若椅断猿吟挂青枫林涧松倒卧长十寻白鸥似作终老计浮云知自何年隂由来神器完天力一抺江流吞万碛寸量尺度但形摹画史如山尔何得贵人费尽千黄金寳奁玉轴谁敢争一声常卖落公手世间得䘮谁亏盈我生懒率便疎放只有㓜舆岩石相他时真作画中人倘辱书来问无恙题赵大年金碧山水图王孙胸中楚七泽不学庸史夸水墨试开缇袭拂蛛丝半幅鵞溪射金碧余闻女娲炼石补天缺石破压天天柱折五色堕地金嵯峨六鳌跨海吹银波扶桑玉红下天半贝阙珠宫紫云满桃花笑作十洲春刘郎此地闻鸡犬系我不从天津槎自阅妙画徒惊嗟迷魂一夜飞蝴蜨觉来半破篷窓月观僧舍山茶山僧手种两山茶看到婆娑鬓已华应为客懐惊嵗抄先将春色照天涯绿裁犀甲层层叶红染猩唇艳艳花冻颊如丹相映渥不辞冲雨踏泥沙两宋名贤小集巻一百一两宋名贤小集卷一百二钦定四库全书两宋名贤小集巻一百二宋陈思编元陈世隆补紫㣲集吕本中字居仁夀州人好问之子公着之曽孙也㓜敏悟少长从杨时游酢尹焞游以公着遗表恩授承务郎坐党事被黜绍兴初召见特赐进士累官中书舍人权直学士院忤时相罢奉祠卒赐谥文清学者称东莱先生符离诸贤诗穷居日荒凉杜门与世絶亲故日夜疎诗书固宜缺符离虽陋邦贤士稍罗列徳操青云器议论軰前哲外貎发英华中心莹冰雪介然特立士劲气刚于铁攘臂辩是非孰能逃区别信民粹而和名利诚难悦汨没稠人中独抱云松节伟哉二三子实乃邦家杰我来从之游内顾慙疎拙欣然对三益放懐歌数阕已矣不须言渠当为君説徳操充之皆约九月间见过今皆未至扶杖出门悠然有感病着文书懒出门偶扶藜杖看行云屋头日在转花影水面风来散縠纹不厌莫城千嶂合稍令明月万家分小庭留得清山在已见霜红未见君万里江南雨外船长腰秔米缩头鳊广文系马无由去更有何人赠酒钱嵗晚野竹新开径疎篱自着行暮寒收雨雪落日散牛羊生事颜公拙才名谢奕狂药囊无奈汝春到莫相妨晚歩至江上浦口生春绿未酣南山初见碧嶃巖风声入树翻归鸟月影浮江倒客帆破甑不堪充酒劵短蓑真欲换朝衫往来泥雨城南路可见轻鸥定不凡小园小园常在眼春事已天涯雨暗堤前路苔深林外家曲池通小径宻树隠残花长愧邻翁酒囊空尚可赊谒雍道士纷纷干没混泥沙不遣尘言挂齿牙妙画已归三语掾壮游空记五侯家古坛背日藏芳草小树留春放晚花能共山翁同活计隔林分听一池蛙春日即事二首隠几虚堂俗客稀片心真与道相宜风揺栁带千丝乱雨勒花心十日期瘦病才苏休强酒良辰虽好少题诗贾生词赋常流落归去来兮在㡬时病起多情白日迟强来庭下探花期雪消池舘初春后人倚栏干欲暮时乱蝶狂蜂俱有意兎葵燕麦自无知池邉垂栁腰肢活折尽长条为寄谁夜作呈诸公风江舞暮帆野树散归鸟寒灯上壁角疎星缀林杪归来静无事独坐搜黙藁放笔有新功无人与倾倒不知新恨多但觉旧愁少石鼎倚残炉茶烟看清袅明朝寻酒钱折简唤诸老知上歗傲轩贪夫九鼎犹不足渊明一轩长有余人生趣向等天壤䲭吓腐䑕猜鹓雏中郎妙处世不识风期自与常人殊开轩便有千载韵友葛天民无懐徒坐看松菊换时节兎葵桃树纷荣枯五年却走各南北千里懐想空烦纡双鱼沉浮久不至三径寂寞今何如文章潦倒付丘壑疾病蹭蹬思江湖何时共坐北风里烦君小摘园中蔬新冬西风吹禾黍落日在陋巷杖藜访新冬霜树眇空旷人烟村舍西旅店古原上晚山晴更好秀色常在望居闲得真趣日欲就疎放岂惟僧俗徒庶自免嘲谤东隣酒初熟清香乱盆盎径须骑墙头挈榼献穷状吾生足羁旅久病非少壮银杯惊羽化布帆保无恙虽非陶潜隠不负徐邈畅广陵往来六十里各自一江郊栁色团涡㟁春风杨子桥好山当断㟁野鸟度空巢一任雷塘路暮天风雨号劝张李二君酒张侯好诗如好色不敢为主而为客李侯好酒如好诗心虽甚壮无人知两侯风味俱不恶如芙蓉与木芍药午牕留客看笔快晓枕无人犹睡着广袖渐变天寳粧大字不作元和脚世人讥咲乃其分政是仍叔之子弱病夫坐隠无所求荒檐断雨鸣春鸠炉烟未尽消百忧恨不缓带从公游何时清江横小舟与公一醉荻花秋却来宻菴参牧牛登舟夜雨晓犹滴怒风晴更吹已无行役念宁有别离悲舟楫三年路江山一月期东菴旧还往不废百篇诗赠浃上人一上人君行南山南我在北山北不闻浴鹄白但见染丝黒老境欲垂垂快意须得得孰知百雉坚而有一日克浃如涧底松纵老终不踣一如云间鹤不复可羁勒我如千里风遇此两鸿鹄明珠脱氛翳晓日破昏塞宿障不尽除胸次犹笔墨君看説诗口乃是杖山力冷霜卧偃蹇嵗月饱封殖谁能窥藩篱未易得阃阈政当歛光芒不少须缘饰相从无何乡败衲依破裓更令好事人妙语添一则秋夜示李十晴鸠不时鸣雨鸠不暂歇相去跬步间屡见屐齿折寒泥拥衰草秋扇罢残热今晨好风景稍贷屋头月清光冷相照玉艳满金玦唤客坐前牕文字相澡雪殷勤傍诗律未暇了曲蘖澜翻谈经口邂逅如意铁我歌君輙书字字有行列不须陛枑严但要兵衞设譬如南山石瑑齿当井渫真成一战霸未可三鼓竭人生各泾渭世事亦滕薛髙堂食肉人两马方踶啮何知緼袍底犹有不安节王氏郊居江山䖏䖏好落日极登临雨续蔬畦润风吹柿叶隂客船频上下水鸟故浮沉尚有南飞雁丁寕可寄音雨后至江上有懐诸子落日满寒雨长江收夕霏定知聊复尔敢望不相违野鸟晴相唤残萤晚自飞殷勤两山口好为放朝晖奉送子之还京师日月老投闲文字今削迹便然腰十围欲吐喙三尺颇懐平生友相就语肝膈诸江好兄弟夫子眉最白词林三二公子实门下客布帆千里来许我间賔席阶庭出兰树户牖照圭璧诗如驾高浪万顷随笔力宁为首阳饿不作嬖奚获乃知工语言要是饱糠覈茫然李杜坛未免陈蔡厄出门观善阵歛手避勍敌澄江揺夜霜嵗晚见沙石钗头罥蛛丝即有梁宋役士生多艰虞道逺自古昔相期逍遥游不计天地窄名声了三黜谈笑供百谪别君为此言可当绕朝䇿喜章仲孚朝奉见过十韵苦语不难好旧交今则无但能留客坐已胜折腰趋只有连根煮初非满眼酤苔痕记柱杖雪影傍跏趺语道我恨晚説诗公不迂丁宁入汉魏委曲上唐虞厯厯有全体怱怱或半涂真当置度外不敢望庭隅日月换新嵗江山非故吾他年佳句在与画宻菴图观寗子仪所蓄维摩寒山拾得唐画歌君不见寒山子垢面蓬头何所似戯拈拄杖唤拾公似是同游国清寺又不见维摩老结习已空无可道牀头谁是散花人堕地纷纷不须扫呜唿妙处虽在不得言尚有丹青传百年请公着眼落笔前令我琢句逃幽禅异时净社看白莲莫忘只今香火縁题李伯时维摩画像图老松搀天四无壁小菴不旁容一室野竹入户芭蕉色下有无言病摩诘文殊妙对亦无真身如浮云那得亲惊倒同行问话人彼上人者何所云龙眠好事笔有神不避世间狐兎羣扫渠世间千斛尘多口阿师闻不闻伍贠祠伍贠庙前一丈碑上有野鹤双来栖水云杳杳凉去逺风雨冥冥秋到迟江花相迩野花发旧燕不随新燕归丈夫遗恨竟何许楚越勾吴今是非老松奉君以绿绮琴报我以双南金盃中琥珀不须尽听妾一声行路吟君看庭前老松树上有杳黙不断之清隂墙低未碍髯髪古嵗晚不辞霜雪侵东园桃李自研好与君百嵗同此心寄周司理日月走劻勷舟楫卧烦署凉秋在万里客子安得语周侯磊落人怜我自熬煮殷勤半月留可得一咲许别来今㡬日坐此百里阻清风不时来晓月仍半吐巻帘看新竹忽似对眉宇人生行乐耳舍此皆自苦终期卜隣归重听对牀雨虽无呜呜歌亦有坎坎鼓山光寺前泊舟值雨轻雷唤小雨忆在白沙时绿酒留连醉江灯取次诗好风那得有凉月自相随独上山光寺清歌无栁枝送一上人之京师东风吹云十日雨卧听城头打衙鼓道人逺自山中来共坐南窓濯泥土自然高韵到羲皇岂止㣲言变齐鲁万言回首不震掉一叶横江且掀舞未能入水取蛟蜃尚欲投戈伐貔虎念公守此非一朝木病磈瘣无枝条已尽千峯西岭雪更梦八月钱塘潮京城尘沙深一尺是中莫留公履迹权门噂儿女咲我亦思之不能食片帆无事早归来为公一洗山中石京师赠大有叔尊酒相逢十载前绿髪红颜俱少年尊酒相逢十载后皮黄肉皱俱白首叔如鸿鹄但高飞姪似麕鼯更深走南来行李初一逢长安旧第氷雪中闭门不识故人面豪气直欲轻元龙平生为道不为食小少所期皆目击何时相就过江南同访曽游旧泉石同晁季一李天纪过沈宗师北庄因成长韵三年城南居不识城北土但闻王雪郎去作猿寉主今辰篮舆来握手相劳苦胜游有佳士洗耳听妙语晴窓背云壑落日在环堵晚风生白杨想像原野古断崖悬老木小港聚寒雨却观城市人努力自熬煮畏途出袵席祸福有未睹杜陵懐壮游无忌咲豪举二者覔真是政恐君未许千秋柴桑翁妙句聊一吐断云断云西南来好风东北去翩然两无心空中忽相遇化为一尺雪照我庭前路昔者甚可怜今来𣺌无处故人多勌色留我不少住羁愁动中膓疾病増百虑虚庭着明月皎皎如积素不见乘鸾子空懐旧烟雾六月初三日雨后步至城东凉秋生郊原快雨洒庚伏曲肱访幽睡朝梦不可续开门招此山爽气满嵓谷村溪没衰草古院满翠木东行得幽亭小径来已熟下有十里濠暑退万荷绿恨无沽酒钱一醉起枵腹人生要快意岂止寄幽独君看后池蛙声韵故不俗怡然共清欢何必丝与竹归计未成作诗寄懐万里田园半有无十年归梦阻江湖文章谬忝声名在气体犹如药饵扶客路因风滞舟楫水田无雨卧菰蒲青帘白酒斜阳外不与行人满眼酤与吴廸吉诸人赴晁季一陈塘范园之游因成十韵春风未寂寞频枉故人车客舍轻寒下村烟宿雨余晓红留隠映新绿上扶疎妙墨悬髙榜残章得旧书蛟龙忽舒巻草木自清虚𣺌𣺌登临地悠悠水竹居只今那复有本自不闗渠塘水空遗庙鼍淙亦故墟同行喜佳士所到即吾庐政恐习池饮风流却未如侯嬴游士纵横翻覆手山东诸侯望闗走厯下邯郸无使来长城易水非燕有大梁賔客旧如云夷门监者未有闻漫将苦语送公子市井屠儿虚见存后来毫髪争得丧纷纷小儿跨跌宕不知世有公子牟一生放迹江海上古剑歌寒江九日雷殷空落日倒射千山红江头树木半倾倒衮衮不尽洪涛风风中有物如长㦸电光忽来倾霹雳雨罢晴开不复知乃是潜蛟倚长石苍皮半巻颇飞动澁藓中开欲跳掷青萤野火下絶水夭矫长烟转空壁天生神物有时出嵗月飘流为谁得铜花欲尽秋水浑尚有千年妖血痕向来天地亦儿戏俄顷变怪徒纷纭君不见丰城之水亦不久寳气何为上牛斗夜坐广陵城中听夜雨倒牀不寐问更鼓西风万里巻长河遍与淮山洗尘土淮南米贱鱼亦好敢问摧頽叹羇旅重帘复幕嬾相负细字寒灯且如许漫如尔雅注虫鱼更就篇章考齐古粗知俛首受寒饿未暇着意寻豪举牀头有酒不敢饮况复闺门画眉妩故人此去今㡬时亦有文字相撑拄东明县前济阳路每一梦至犹能数少年不惮道里逺平生未省别离苦只今多病须已白尚能唿渠醉而舞田园未还君可恨嵗月渐晚我何取饥虫遶壁不自聊尔独何情促机杼竹西亭十年走尘土重上竹西亭草木新容态江山旧典型狂风扫毒暑落月伴疎星认取扬州路荒城一抹青春晚郊居栁外楼高绿半遮伤心春色在天涯低迷帘幕家家雨淡荡园林处处花檐影已飞新社燕水痕初没去年沙地偏长者无车辙扫地从教草径斜久雨路絶賔客稀少闻后土祠琼花盛开亦未果一往也卧闻更鼓湿不鸣晓窓但有摧檐声云横不放山入坐风怒欲倒江冲城东家酒熟花烂漫折简唤客留娉婷街头泥潦一尺许意虽欲往无由行儒生活计亦不恶蒲团坚坐到日落映窓香穗触凝尘过眼文书开病膜明朝新晴有佳处穏看小槛翻红药无双亭下一枝春玉洁霜清未寥廓闭门懒出君莫咲看汝多愁吾独乐故人无事倘能来为君试举舒州杓己亥上元数同晁季一叔用清坐不出北风凛凛吹月高万木夜作穷猿号卧听车马起尘土爱此一室明秋毫小炉着火晚收稲短檠照坐寒无膏主人忘言客亦懒更烦赤脚送茗盌子云事业本清浄维摩方丈常萧散出游苦畏今日閙归坐略尽平生欵自知衰病损刚肠只要文书遮病眼公能却扫趂闲暇渠自低头费牵挽明朝乘兴尚能来咫尺吾庐不嫌逺试院中呈工曹惠子泽教授张彦实十日虚房罢送迎不知新雁已南征忍穷有味知诗进处事无心觉累轻残叶入帘收薄暑破窓留月漏㣲明知公坐穏无他念识我阶前拄杖声雪夜曹州城南三日雪半夜疾风吹石裂先生睡美唤不闻不信衾帱冷如铁病妻索火少声韵稚子吟诗应歌节残书向人老可爱旧剑空在磨洗缺未能去寻泉石伴未用深藏狐兎穴新正已过今㡬日嵗事嬾复从人説长江略无千里梦故人动有十年别相逢一咲又艰阻所向端坐成痴絶城中诸公不相弃时有妙句扶衰拙颇知晴意在明日泥深不怕车辖折便当脱㡌过君家共放南窓看新月一杯冻酒君莫辞预借炎威洗烦热雨后数与李仲辅兄弟往来且约十七日同过士特因成长韵隣鸡再三鸣不改风雨晦束装向前涂恐与泥潦㑹故人时一来共此一室内㣲已久已絶苦语或未遂子孙甚竒古却立有余地旧从伯氏游则已闻令季斯文倘未逺吾今尽憔悴相期无何乡获保清净退藏身稠人中着眼世事外山空倚巖石雪立老杉桧往来相遇难更自少如意旦日过城南把酒公一醉荷珠谁倩亭亭着意擎风中零乱月中明浑无定处光偏润正值圆时影最清曲槛落江歌一串横塘㸃碧梦三更絶怜荡漾波心里添得连宵细雨声採菱词烟艇江湖网罟疎石矶风雨钓纶虚碧池漫凿方通径鳞冶聊巡供别储诗客兴来堪佐酒埜人梦去却多鱼䲭夷闻道曽兴越经济还余十倍渔栁含烟带雨过平桥袅袅千丝复万条张令当年缘底事风流才似女儿腰简寗子仪二絶只愁老去被花恼更欲忘忧须酒浇何似山堂病居士闭门高枕过春朝新晴欲上南楼月栁可藏鸦水蘸墻无限客愁芳草里不知风雨阻斜阳烹茶水光欲尽琉璃影玉色初浮翡翠斑便觉麴生风味好小炉新火对蒲团山水图歌君不见南江老龙夜不眠令我破屋开青天千巖倒壁巻角上一榻郄在洪涛前又不见江头古木一尺围猿猱接手悬高枝雨中寒芦披靡去天际风帆先后归陈生故是可怜人笔虽未到心已亲南村北村渇欲死怪此一室无纎尘郑䖍祁岳不解竒韩干画马空名肥万里咫尺君得之更看湘江雷雨垂即事戯荅季一斜阳着髙栁环堵半黄昏小圃三年旱荒池一尺浑粗知诗有味宁使妇无裩不信晁公子犹招楚些魂春风春风随长江一日行万里萧条起岷山歘忽度扬子江南千酒楼春风楼上头金尊开翠幄青帘吹客愁长堤二月暖寒溪千古流纷纷桃李花处处作芳华不见梁间燕空悲王谢家题淮上亭子亭下长淮百尺深亭前双树老侵寻暮云秋雁且南北断垄荒园无古今露草欲随霜草尽归樯时度去樯隂秋风未免鲈鱼兴更有江湖万里心正月十五日试院中烹茶因阅溪碑小炉方鼎蛙蚓鸣那知帘外东风惊乱云初破盘凤影缺月半堕春江明已驱簿领出门去更洗肝肺令愁醒大碑石字久寂寞髙堂素壁空峥嵘坐看光㷔扫尘土便觉氷霰临窓屏文章断絶声气在妙句直欲无兰亭峄山野火烧欲尽瘗鹤半在江中陵不知此书更竒古反覆厌饫无讥评山精地神肯爱䕶至今欧虞来乞灵要令石鼓举吉日不必细字临黄庭生平访古少如意对此自足忘经营世间儿女争媚好纸上姓名谁重轻迩来半月得坚坐一室当行千里程南楼灯火漫明灭北里笙竽频送迎儒生事业了不恶故人浮沉吾嬾听更阑更自取书读唤起奴仆寻短檠冬日杂诗白日供多病青山且旧居柴门临水静风叶舞霜余老练时情熟贫穷家计疎墻东端可坐炙背饱翻书春景晴乃㬉寒江晓不波云山明客眼风露净林柯紫塞传烽急黄池带剑多苍生好苏息天意定如何懐从弟折栁长亭今㡬年一行作吏楚江边音书顿逐归鸿断消息时因过客传五岭风温吹瘴雨九疑云湿巻愁烟每吟春草池塘句尚想诗成梦惠连两宋名贤小集巻一百二两宋名贤小集卷一百三钦定四库全书两宋名贤小集巻一百三宋陈思编元陈世隆补紫薇集问晁伯宇物生无荣贱悉是君所见相值有相违谁能满吾愿田园弃荒芜官居走邮传误寻文字盟秣马当百战一饭或未饱逢人足嫌怨穷于投林猿窘若巢幕燕忍学少年子羽翼偷绚练百万买纒头千金奉娱宴愿为匣中玉不作秋后扇丈夫重许与正尔未为倦絶粮有不死酒肉虚健羡古人马伏波吾犹识君面读秦碑秦人跨九州欲以传万世立石名山傍往往示得意至今见遗刻字体甚雄异壮哉苍藓文未改回屈势风雨所侵蚀中有千丈气严如虬龙蟠深若铁石利余威到山鬼谨守敢失坠汉魏能书人亦岂可睥睨未能识籓篱何止趂姿媚初无一日雅但有三舍避文章又竒古迁雄盖苖裔观其所着述肯为尊者讳巧言未大失末乃为俗累呜唿结绳前此又谁与记君臣共无为垂拱天下治春秋纪日月大易垂彖系嬴氏厌休息动以衡石计斯翁变古文程邈分篆𨽻自此更滋蔓日以趋简易驰驱千百年漫有纸笔费讵能罢烦文尽扫着天外此书虽见存或以少为贵特此藁木枝我亦甚无愧龚彦承观轩爱山不能扫常恐山怪责终嵗在行役感动头已白髙秋强僮仆路过龚掾宅䝉君开南轩除我限界窄白波遶青嶂彷彿见颜色江上飞来峯郄立对君侧萧萧蒲苇丛不受尘土隔知君有竒趣笑我常偪仄人生无穷已得一乃愿百牀头贮美酒窓下着好客请公但黙然嵗晚当有获堤上落花吹尽不堪忧只见河堤水漫流晚日强穿城北市春风犹驻驿南楼妻孥独觉为身累嵗月终难望汝流万里长江一樽酒故人何处倚偏舟京师新郑与诸晁兄弟往还前后数诗夜语不嫌久凛然天欲秋客灯吹屡灭细雨落还休未许金张并虚为鄠杜游江河少归梦知为故人留我髪日已短公愁安得长墻根春荠老瓶水腊梅香侍立无夭女相随有漫郎平生湖海兴今夜宿连牀髪短各已白眼昏谁复明残春断花栁晚日闭柴荆潦倒书常废驱驰梦或惊尚于团聚乐虽老未忘情令弟穷颜蠋书生老仲舒相招得共处何往更安居嵗月尘埃外桑麻雨露余送行无别物圮上一编书苦语相留极虚床㑹宿频山东今出相海内不无人妇女能尊客儿童不厌贫长途有知遇今日倍情亲雁雁从何方来云自燕赵北今当何所往暖日近旸谷寒云堕江汉未见所栖宿朝忧稲粱少暮畏罗网逐惜哉还往频愈觉嵗月促悔不近籓篱随羣逐鸡鹜羽翰何必好志愿亦易足物生有髙下终恐厌摧伏公看沧海头万里飞鸿鹄海陵夜作夜长夜长天复霜海陵城中今夜长夜长夜长天向晚海陵城中今夜短路长家逺来信稀水阁山深归梦断堂上书生头已白朔方健儿十年客想渠当此夜长时抚剑虽长酒杯窄明妃爱惜汉宫衣乌孙公子终不归戚姬去视鸿鹄举更为君王作楚舞当此夜长谁送迎此月还如今夜明夜长夜短公莫厌寒即重裘热须簟夜长夜短公莫忧多忧多厌公白头洞庭尝闻洞庭湖秋至清皎洁往来八百里长风驾明月中有仙人居容颜若氷雪我愿从之游问渠传宝诀脱冠养霞佩长与尘世别寄晁以道朝鲜陉山清莫宿頼水绿往来百里间得此意已足吾人少如愿夫子更絶俗闭门观易象未用伤局促使我三日留共此一室独皎如岭头月凛若霜后竹欲为斯文夀以作学者福洛阳佳少年抚事多恸哭此其于圣学何似狗尾续宁知草𤣥翁万事不挂目深湛而雅澹亦不在反覆吾祖早闻道晚与夫子熟相期千载外未得一世伏深山窜鼯鼬晚日度鸿鹄谁能从公游嵗月如转烛近体诗二十韵寄秉之忆昔春将莫分携桂领边落花依断陇飞絮满长川风急吹残雨云开放晚天山光如欲动草木不胜妍沽酒遥村市停骖近郭田临行思欵曲已别更留连治邑烦游刄编民荷息肩髙才久藏巧笃行衆推贤屡辱银钩贶频更玉律迁故乡迷薮泽回梦渺云烟漂泊遥相望穷愁秪自怜爱闲身益懒多病气仍孱故国因人问新年底事传秪因升斗恋聊结簿书縁诸老方推毂乘时好着鞭提撕起憔悴腾达动蜿蜒袖有平戎䇿囊无封禅篇功名期万里富贵属丁年范蠡终兴越田单卒破燕异时归捆载乞我买隣钱田家乐东家西家蚕上簇南村北村麦白熟小儿腰镰日早归大儿去就田间宿斗酒相邀不为薄隣翁相对且斟酌圣主当阳亿万年年年嵗嵗田家乐长葛道中遇周原仲羸马冲寒骄不驶积雪残氷杂泥滓长葛县中日落时举头忽见周夫子下马相看两惊怪各喜南归此身在僧房夜语久不眠更摩枵腹偿诗债子行四方尚谋食我亦年来倦行役枥下骅骝世得知海底珊瑚人未识长安公卿富贵客谁能日在子思侧洛阳少年未宜轻看子重陈治安䇿赠益谦兄弟范郎走㣲官清固不絶俗家常四壁立腹有万卷读迩来所为文深若泉万斛纡余风过水宛转虫注木诸弟况可人不但好眉目丹穴固出凤蓝田自宜玉行扛九鼎重顿使一世伏圣朝急用士如子尚穷独乃知徳在躬不必富润屋我病拙文辞笔钝如髪秃时逢子兄弟未语心已足长空絶繊埃何处着凫鹜朝来秋气清伫看飞鸿鹄寄宣城故旧宣城经嵗无他事尚喜交游不弃遗叠嶂楼头纳凉处宛陵堂下探梅时君今尚要一嚢粟我去亦无三径资扫卧云山更深处因书频报故人知浮梁道中见小松数寸者极多然皆与蓬蒿杂出不能即长也余伤之作诗寄范四弟青松数寸根意出千丈外如何蓬蒿底此志久未遂朝为牛羊践莫受尘土翳虽云嵗寒姿当此亦憔悴今年虽小出尚与凡草类㑹须扶其根与作栋梁计大厦千万间匠石所睥睨世或未尽知慎毋伤汝志题筠州僧房客来无语坐禅房共赏西窓一榻凉山路雨余新笋出江城春色杂花香烟厨已逐钟声逺树色初随塔影长敢道闲居便安隠今年更欲下湖湘岭外懐宣城旧游中原未敢说归期却忆宣城近别离叠嶂雨来如画里敬亭秋入胜花时每憎卑湿尤多病苦爱风光屡有诗今日衰頽那可説鬓须经瘴总成丝山居素饭豆苖可瀹匏可羮僧厨午饭煮香粳道人得此清净供下箸已胜肥羊烹平生为腹不为目偶逢一饱心自足晚菘早韭旧所知五鼎百牢未为福寺居即事二首瘴疠过庚伏庶㡬其少瘳甘心忍残暑指日是清秋汴水他年别郴江此日留如何理归梦只见岭南州因循过岭表忽复到湖南气力浑非旧情懐老不堪无钱供痛饮因病废清谈尚有寻书僻穷搜未免贪贺州闻席大光陈去非诸公将至作诗迎之五年避地走穷荒岭海江湖半是乡欢喜闻君俱趣召衰頺如我合深藏晓寒已静千山瘴宿雾先吞万瓦霜日日江头望行李㡬回驱马度浮梁次韵王漕见赠并寄曹吉父二首前贤去则逺今代不无人小出已无敌深藏恐未仁两章知思苦一语见情亲径欲忘衰病如公笔有神曹子往南国端居无所思逃禅不用酒投笔漫成诗敏㨗忘千虑纵横又一竒于中有佳处莫待折肱医次韵折仲古见赠未有丝毫补县官㡬年流转但求安江湖自称嵇康老故旧空嗟范叔寒頋我初无食肉相喜公复着侍臣冠新诗不忘东山志敢作寻常禁近看永州西亭旧闻西亭胜独盛湘湖间山秀水亦好千里在慿栏今来乃不然眼境故未寛环城但浊水满目唯荒山如何栁司马肯为此解颜始知忧虑久方觉所遇安我从避地来山水日饫观初不厌岭峤况复嫌荆蛮徘徊念昔人亦作故意看所惭二三子来不倦跻攀开轩纳㣲凉共享一日闲说诗到雅颂论文叅诰盘快若箭破的圆于珠在盘此乐固可乐此盟安得寒天暑畏道路时危多阻难相逢得少欵莫问何时还何须待杯酒始尽平生欢赠珪公杲公四首北归住江西尘事日窘束两公时踵门高谊已絶俗空房拥残火更许相就宿不厌寒无氊肯厌饭脱粟杲公玉壶氷所至自清净珪公出林鹤肯与鸡鹜竞吾穷得两公颇觉意气盛未能出艰危犹足起衰病杲固昔所熟珪亦旧闻名江西一聚首遂寛南去程扫除文字习追寻香火盟期君向此道隠若一长城堂头老居士我识盖自早声名从少年闭户今却扫公能为少留尚可慰枯藁欲知主人贤但看此二老和邢子坚韵万里仍归旧秃翁笑谈聊复与君同鹪鹩所愿一枝足鼯䑕真成五技穷短髪自梳浑欲白残炉因客尚能红正须混迹师元亮未忍低头学敬通戏呈东林云间二老㡬年湖岭费追寻尚喜归来听足音御虎已知我有命问禅方见子无心风尘懆病如昨嵗月峥嵘穷至今犹觉相逢有余恨老盆盛酒不同斟荅钱逊叔访戴图北风吹霜夜如雪江城草木冻欲折病夫袖手无所为一坐临川已三月忽䝉妙句起衰惫顿觉和气生毛髪公能忘机我亦倦不待曼殊见摩诘画图是非久未解况保长年不磨灭请公置画莫多求要与时人除爱渇与钱逊叔饮酒分韵得鸟字客游等浮萍嵗事如过鸟逢公得一笑不厌古寺悄雨声喧客耳烛影吹半袅宿醒未及解更觉恶韵扰时方足艰虞身未识要妙如何一杯酒便作万物表别公愿一言使我意易了赠别范一哥相送不嫌逺诘朝当语离文词知子进道路觉吾衰力疾终无补徐行敢厌迟临分更回首苦语漫成诗与范益谦炳文叔仪步月嵗月忽已过羁穷非独今稻塍分白水月影上清隂畎畆平生事江湖他日心相过无百步犹觉费追寻竹夫人与君宿昔尚同牀正坐西风一夜凉便学短檠墻角弃不如团扇箧中藏人情易变乃如此世事多虞只自伤却笑班姬与陈后一生辛苦望専房寄题暨尚卿双莲亭异畆同颕久未出双觡共抵复何物今君何以得此花和气所致无他术双莲共蔕中连理相映同心出秋水秋水池塘晓自凉双莲中含风露香飞燕姊妹不相妬并骋逸艳来昭阳自然容质见髙韵不必粉黛呈新粧君家孝友闻郡县故使竒祥眼中见一洗东南战鬬尘小人知之亦革面我来﨑岖山岭间忽闻双莲能解颜请君更画作图看毋使恶木讥雕残寄范四弟十弟俗事纷纷如乱麻又扶衰病转天涯文章老矣思吾弟头角崭然胜外家异味㡬回占食指逺书终夕望灯花何时更住城南寺共听春池两部蛙游凤池逺近诸山翠作堆凤池北望更崔嵬青松夹路搀天去白鸟翻云傍海来喜有故人同出郭属因衰病阻衔杯犹怜不赴对牀约独上篮舆日暮回送笋与何晋之年来念念欲深藏颇觉看书气味长莫怪嚢空无一物犹能分笋送何郎送林之竒少颕秀才往行朝我为福堂游破屋占城市城中㡬万户所识一林子蓊然衆木中见此真杞梓未为栋梁具且映风日美子之于为学其志盖未已上欲穷经书下者百代史发而为文词一一当俊伟夫岂效鄙夫念彼不念此今来赴行朝学已优则仕穷通决有命所愿求诸已圣贤有明训不在拾青紫丈夫出事君邪正从此始次韵李伯纪园亭昔日翶翔雨露边已将勲业画凌烟便寻松菊同元亮不访丹砂学稚川可但海山胜绿野颇知风物似平泉小园只在虚窓外佳处常当几杖前本无俗事可装懐药圃花栏应手裁乘兴聊陪野僧坐赏心时许故人来顿令此地成三絶不为他乡赋七哀钟鼎山林两无碍豫章须是栋梁材郑昻用岑参太白胡僧歌韵作楞伽室老人歌寄杲老楞伽室中絶皂白去天何止三百尺只今更住最髙峯斋无木鱼粥无钟已将虎兕等蝼蚁更许蝶蚓同蛟龙闻道说禅通一线为尔不识楞伽面一生强项我所知气压霜皮四十围世人未辩此真伪敢向楞伽论是非诸公固是旧所适郑髯从之新有得欲将此意向楞伽但道鹄乌同一色赠王周士诸公空房夜气清落月傍檐明念我平生友相望隔荒城吾老未厌书破窓犹短檠君亦不得闲黙坐数残更共结香火社同寻文字盟王子潮州来一笑冠欹倾千饭展僧钵村醪倾客瓶相逢但谈道絶口不论兵未免俗眼咲屡遭时軰轻人生各有趣小大俱有程譬彼涧底松难伴池中萍云鹏与斥鷃已矣两忘情一洗瘴海耳此言君可听㑹稽石道叟教授南剑兵火抢攘之余兴治郡学尺椽片瓦皆其所自经营也未期月而学成逺近赖之又祠前軰贤者以风励多士使游其间者望之而心化由是而入尧舜之道不难也古之教者盖多术矣五帝宪三王有乞言宪贤于乞言也道叟知之矣吕本中为作诗叙本未云圣贤道则逺世久学欲絶区区续㣲言未易胜邪説石侯东南秀暏此心欲折分教南剑州意在补忘缺歘令兵火徒复见爼豆设庙貎甚尊严上下有区别先生黙无语风化动闽粤斯文自明白如仰见日月坐令穿凿误不待汤沃雪不知旁祠谁今代古豪杰孰能与之齐共此嵗寒节入门日在望未返意已竭由来正心术不在费颊舌乃知勲陶功自与闻见别参鲁回不愚亦岂有优劣此理尚可求万古同一辙寄内弟并示仲辅诸公江浙音书絶不闻每逢时节叹离羣一秋多病常嫌客短日无聊只闭门浅学未容窥易象旧书聊复诵𤣥文莫言耆旧彫零尽海内交游尚数君离洪州渡西江至翠㣲寺紫清宫平明渡西江西山正崔嵬中流欲浪作细雨随风回促櫂赴前浦颇为风雨催寒沙引细路人家山半隈宻雨䕃修竹久旱无莓苔晓入翠㣲寺诸峯环抱来其西洪崖居百代所仰懐何年蛟龙怒更击深山开悬瀑㵼洪井喷噫藏风雷客行少休息暂此得徘徊城中二三老咫尺不得陪岂无凌风翰邀致山中台涧水清且寒可以当余杯独来不敢久恐为神物猜赠欧阳处士爱君年少便知足今君虽老更无欲闭门不出动经时保此无穷清净福黄衣弟子杂僧徒共住荒郊数椽屋门前山水各有态君但疎篱对修竹直如季路耻有闻清似子推不言禄坐看世事云变化一任儿曹手反覆上皇龙飞三十春临轩亦尝思异人诏书屡下广搜索当时㡬人能识真君今声名动天子髙卧不起空逡巡漫收符箓养丹火一旦四海生风尘我来见君斛岭下识君无营真静者殷勤爱我莫遽行尚肯相从结茅舍时当䘮乱足淹留豺狼恣横空山夜他年有意过匡庐更许渊明结莲社次韵钱逊叔画图西风着人尘满襟江山纵近难追寻当年冩此数幅妙坐使几案频登临断云黯惨出古寺逺㟁杳霭连荒岑渔舟荡漾江路晚烟云浓笼山店隂已知落笔气象古一任世间消息沈最怜霜干倚长石不待嵗久成枯林知公此中兴不浅此画故能留意深只今燕坐一室里尚费从来长短吟诗成掩巻坐秋晚一唱三叹无遗音次韵李仲辅佥判晓晴破两却寒天海上风光絶可怜更欲陪公了春事不须乘醉始逃禅赠范信中异时携客醉公家蜡烬堆盘酒过花万里溪山隔春事十年风景困尘沙郑庄好客泽如昨何逊能诗老更佳但得尊前添一笑莫言漂泊在天涯病中贷米供晨炊尚欠数束薪平生甘此味此去未为贫新霜已严厉况我病经旬但守是心足无为思古人寄闽中亲旧浓隂蔽列日小院有余凉顿觉枕簟好时闻荷芰香秋成今可必衰疾未相妨径欲闽中去寻僧不裹粮水仙澹绿衣裳白玉肤近人香欲透衣襦不嫌破屋飕飗甚肯与寒梅作伴无破腊迎春开未迟十分香是苦寒时山瓶尚空无佳对更乞江梅三四枝梅花野水依城竹映沙江梅开处又人家天晴径欲花前醉只恐衰颜不称花赠庄季裕老矣庄夫子居闲肯厌贫盛时更读易忧道不无人记往诗犹在相逢意倍亲尚期香火社文字约遗民九日赠曽𢎞甫荼花过雨十分香山后山前已带霜何事东篱数株菊已将青蕋趂重阳寄刘彦冲兼寄胡原仲刘致中故人别去两经冬今嵗书来第㡬封正以空踈小制作不因穷约费过从养生漫说终难效学道无心亦未逢若问真归是何处五更常听寺楼钟古意茂陵消渇逺山眉那得闲情到绿丝一曲白头吟未了廻文字字起新诗两宋名贤小集巻一百三两宋名贤小集卷一百四钦定四库全书两宋名贤小集巻一百四宋陈思编元陈世隆补紫薇集简范信中诗人例穷君不然画堂绣户罗婵娟当时乘醉出三崃至今妙句留西川底事新来多退缩梅花满眼看未熟便期载酒约来冬似要恶诗相抵触晓来寒凛似中原君忍闭门清昼眠我病犹能相追逐知君心期总不俗但携二妙唤诸公一醉落花吾亦足再简范信中益谦呈张仲宗昨日之游乐不乐主人爱客客不恶梅花逺近遍川谷雨冻风揉未全落明日之游复何如城南城北梅更多对酒我不饮把琖君当歌酒肉虽勤主人费且幸我党频相过梅花纵落君莫叹与君同往海南㟁花开花落都㡬时君醉我醒人得知相逢一咲俱有诗如何不饮令君嗤连得夏三十一翼兄弟范十五仲容赵十七颕达书相与甚勤作诗寄之闲居病亦侵世务每絶念犹怜二三子从我久未厌书来不改昨意苦辞亦赡问我来何时期我早㑹面我行但谋食欲去复未便要当相就居同止山水县读我所传书亦足满素愿开巻忽有得如饮醇酒酽吾闻古志士学也盖有惭欲升夫子堂不摘屈宋艳倒篱望青天岂必在窥觇他时倘从容此语子可验送钱子虚抚干役洪州赴新任二首君不求时用居然如病夫经过阅嵗月相伴走江湖白玉终无玷寒松保不枯同官多胜士总为致区区老矣吾无用归欤子未宜端能出竒䇿略为济斯时闷有书摭眼闲须笏拄頥西山有爽气当报故人知问干元珪老问讯干元老江头㡬日回还应舣船待不作御风来漫有经旬别频思一咲开庭前荔子熟尚要着诗催谢宇文漳州送茶暑气侵人病逾剧空堂坐调出入息漳州太守送茶来玉圭小凤俱无敌太守怜我病无语故遣此茶相劳苦千金一瓶君未许百金一盏如泼乳其他鬬芽未足数下视纷纷等尘土病夫未饮病先愈坐觉爽气生肺腑城中车马閙如雨更有药善如君否谢杨绍祖惠玉友我来闽中居中热久断酒端居苦无事神气思内守故人怜我病小缸送玉友极知此不凡岭海见未有感君意则重纳约况自牖欣然洗盏尝不待捧素手空杯贮玉色一洗市沽丑坐令百疾去敢复望升斗从今破酒戒可以入道不听雨日数归期似有期故园无语说相思芭蕉叶上三更雨正是愁人睡觉时末利香如含笑全然胜韵比酴醾似更髙所恨海濵出太逺初无名字入风骚夜凉早起寻李贻季陆庆长所惠诗有作夜长忌隂晴忽听檐雨寂空房闭重门凉气通枕席欣然欲揽被如覔旧相识那知庚伏内得此睡通夕起寻两君诗令我生气力成溪长桃李已自除荆棘逺游得数士舍此百无益挑灯视皮肤不愿蚊齩赤因之不复寐为子増叹息闻大伦与三曽二范聚学并寄夏二十一四首我思临川居欲往意未慊每懐三千子嵗月多荏苒后生慎所习正是丝在染未须极轩昻且须就收歛举动思古人此志岂不逺才虽有髙下事亦要强勉愿为江海深莫作盆盎浅世人争锱铢未语色已变居然面颈赤自处亦已贱宁知烈士胸渠自有志愿一介不妄取万钟我亦倦古人有伯夷名冠太史传见人輙有求所以百虑非但能守箪瓢何事不可为愚夫饱欲死志士固长饥出门万里涂其亦慎所之莫惜一日勤而忘终身忧农夫力耕作其必嵗有秋目前不卤莽久亦有倍收小年不努力长大复何求别林氏兄弟二年住闽岭所阅足青紫那知万衆中得此数君子相从不我厌但觉嵗月驶髙论脱时俗如风濯烦暑出处虽未同气味固相似人生有低昻所畏为物使要当啜英华不必计渣滓他年肯相寻在彼不在此将去福州委曲随人久未甘倐然午枕睡方酣功名到此终无分身世从来百不堪为已功夫今粗晓住山活计久相谙他时不用求三径投老才须住一菴初秋凉风惊木叶意欲作深秋客病浑如昨囊空却自由因闲得饮酒端坐胜封侯寄语平生友当能为我谋严州九日坐上赠胡明仲常子正今年得交旧九日㑹严州城角风云暮天涯景色秋功名有长铗行李付扁舟苦恨三年别聊因一咲留病添文字懒老耻稻粱谋活世须公等吾生便可休赠了老前年见公沧海上法令堂堂万骑将今年见公浙河东犹是当时旧老翁送行更有天童老骐骥齐驱猎霜草野狐射牛胆欲破不但独喷羣鸟倒我衰且病百念絶便得从公不为早忘情遁迹亦未是言与不言俱一扫世人扰扰不归家公行问渠有何好将发金陵奉懐张彦实老矣君何往翩然我欲归文章晚未用嵗月事多违江接鄱阳路风吹游子衣不应蘧伯玉独悟昔年非孙首之短堂孙郎囊空意且满自谓身长才则短以短名堂堂未成长短是非俱不管严州一见鬓苍浪赠我新诗如夜光何时到君短堂上更话如今归兴长朱成伯秀野堂客愁固多岐我懐亦萧散连年寻故人见子二水㟁官居少闲暇嵗月忽已换有堂名秀野未入俗眼看得名自君子可当清净观未能熟桃李且自饱藜苋荒凉城一隅初不越门限脱身少年场念此已熟烂嗟予老病侵阅世盖多难相逢黙无语自足洗忧患穷冬足雨雪近市乏薪炭时来正堂堂尚得一笑粲次秀亭韵舟车来往閙回环今日陪公得暂闲渐喜着身人迹外胜如随衆马蹄间萦纡细数溪头路苍翠遥看雨后山正恐朝廷须旧物不容常此面孱颜舟行至桐庐乘舟待潮发一日到桐庐物色寒初甚溪山画不如往来真是梦亲旧不须书犹賸鸱夷在时容託后车示儿忍穷吾有味雕句汝无功客舍嚣尘里春随浩荡中初无买山费直与住菴同更想颜回宅箪瓢亦屡空严州春晓居闲病常婴出郭春已老㣲雨净新绿转觉原野好故人各漂散颇恨来不早尚有壁间诗犹堪冩懐抱将适三衢而七弟欲往临安临行作诗奉送弟要题诗别人还劝我留如何南去路更送北行舟处事须逺略择交当广求秋风理归棹为我上衢州拟古乐府髙堂陈八音同听不同乐狂飈送鸿鹄万里翔寥廓一去三十年事事非前约当时绿绮琴尘埃无处着时节非不久此意但如昨将往城南观音寺阻雨未果野寺他年别溪山浪作秋初凉颇宜出小雨故妨游僧老浑无念田荒近不收犹思五更懴清切似蛮讴求赵表之墨超然堂中墨如㦸支撑宗门渠有力参得诸方一味禅以此示人人不识病夫见之喜折屐便欲投诗恐无益主人不吝是家风㑹见琅琅送珪璧陋巷陋巷客自稀短日寒未到感君时一来得以慰懐抱论文有根柢落笔清且奥如歌五絃琴促轸有余操黄花开正繁薄酒可相劳请君寻此盟妙处同一造闻蔡九弟十四弟到行在苦懐我表弟别久费相思爱客能忘酒长贫不废诗每䝉高士喜终少贵人知试问游吴兴何如在蜀时穷臈有懐氷霜到穷臈伏枕久亦倦思公如和风咫尺未得见人生无贤愚各自有志愿但得所趣同公固不我贱何须肱九折始见金百鍊平安望中原栖息各异县尚欲从公游衰年保穷健赠人坚卧因循欲过冬故人无复马牛风得君好句能忘病笑我长饥不讳穷清梦肯嫌斋舍冷破囊常伴酒杯空新正所愿长穷健剰作歌诗凖备公夜坐所至留连不计程两年坚卧厌南征荒城日短溪山静野寺人稀鹳鹤鸣药裹向人闲自好文书到眼病犹明较量定力差精进夜夜蒲团坐五更简李巽伯爱酒旧无敌能诗新有声荒城时过我长句屡寻盟往事十年梦生涯三尺檠却怜陶靖节着意赋闲情官闲赠人自喜闲官不计年月叨㣲俸胜归田药囊往往充诗藁米劵时时当酒钱忍病作劳吾不厌对人无语子差贤不须更见卢溪老㑹得安心即是禅病中得舍弟信频通婺女讯兼得㑹稽书嵗月呻吟里文章因睡余百年判憔悴万里付迂疎尚欲身强健相从得定居寄米希真幕下诸侯老㣲言衆不听祗应有余论时复注前经郡古疎还逺官闲任醉醒主人鵞可换更为冩黄庭山城雨山城雨雪繁春气来不早思君如和风未见意已好时䝉枉车骑笑语得倾倒我能知子贤子亦怜我老旧友半鬼録在者迹已扫慨然念平生令人恶懐抱相从饱吃饭此计或未保东游有前约预恐别草草岂无一言赠妙句冩黙藁出户仰髙山犹堪慰枯藁即事经旬困炮煮今夕有㣲风市井嚣尘外溪山啸傲中秋凉亦不逺吾道恐终穷凖拟闽中士今年一笑同宿昔宿昔尚烦暑平生悲逺游长贫不贳酒虽健嬾登楼晚节劳千虑经年走数州新凉事事好只是廹防秋谢人送诗坚坐少愉乐欲行还滞淫时䝉七字句可慰十年心嵗晚日晷短天寒霜雪侵主人不厌客敢避酒盃深寄京口使君使君镇京口隠若一长城诗律有同社溪山聊主盟嚣尘不挂念鸥鸟自忘情曾记贫交否衰頽判此生再赠婺女胜京口公来嵗已秋闲云出山寺好月挂星楼往事付清话故人多倦游十年浪奔走今日为公留赠友子来已冬深仅得数夕欵寒窓听谈道未厌白日短从来不饮酒万事付茗盌别去今㡬日荒堦月犹满游山世味日可厌兹游那得忘稻田疏宿雨木叶犯新霜潦倒交游在追随气味长僧窓有静供茗盌侑炉香江梅江梅消息未真传㣲露芳心几杖前不信氷霜能作恶要令桃李便争先斜枝似带千峯雪冷艳偷回二月天凖拟从君出城去竹舆仍胜百花鞯夜深归家闻隣家小儿读书可喜有作还家更寒三鼓余邻家小儿犹读书王侯将相乃无种纨袴绮繻宁似渠北风飕飕霜被草听汝读书声转好莫言翁媪惜膏油有児如此可无忧雪穷巷无人对雪小诗自可逃禅看取一年三白喜欢共入新年坚坐正宜养病开门便当幽寻一夜雪深一尺与谁取酒同斟报浑菴春草仰生活春晖常照临不知欲报徳何以见此心江汉有时竭此心无浅深魏氏有令徳传家非独今结菴在山阿日瞻松柏林仁风被逺迩勐兽不敢侵今子守直道意往无﨑遂令此乡人得闻金玉音我行时序晚回望西山岑延颈长太息聊为纯孝吟雪夜破屋除灯雪自明案头无用读书檠老慵已惯跏趺坐昏梦尤便松竹吟知有故人来问道久无佳兴与寻盟明年更有闽山兴但办行纒莫计程周仲固尚论斋周侯不出何所为闭门读书心自知箪瓢陋巷君不厌读书万巻能忘饥上叅羲皇下秦汉采取英华饥脱腕是非荣辱姑置之忽若乘舩到彼岸古人之学有传授君生寂寞千载后问君何以识古人袖手无言坐清昼以此读书为尚友是事𣺌茫人信否人信不信君不问松柏固难生培塿朝来落叶满荒城青山照人溪水横往来车马作尘土想君深夜读书声重阳前一日作凉风策策傍江城道路犹寛逺去程秋晚情懐常索莫夜长更漏转分明未偿脐腹三年艾不负膏油二尺檠明日黄花一尊酒苦思亲旧与同倾送曽𢎞甫知黄州才过清明日更长竹舆频出度浮梁雨侵田水连溪白春入山花带密香数有故人相劳苦不嫌俗事且穷忙今年尚有湖湘兴不待秋风便促装谦上人清湍亭道人结菴殊未就先起小亭山左右不将溪水濯尘埃且以清湍为客夀云烟映霭作春浓草木坚枯办秋瘦客来相对两无语岂有浮辞问时候一生行脚如梦觉天意似于君独厚我今留滞未得往想像此亭如故旧再三伸纸诵清诗已胜开尊饮醇酎箪瓢可乐不淡泊兰菊重生足滋茂他时有暇更分题此游未落诸公后送詹慥秀才子今来㡬时嵗月忽已晚今当别我去道里初不逺冡山霜正浓马草寒更短何以奉亲懽一咲和气满迩来游学士已见如子罕读书要躬行俗事不厌简故乡多耆儒归日正可欵时能寄余论尚足起我懒两州多便人自可数往反静轩纷纷逐人行扰扰与事竞不知一世间能得㡬人静公今黙无语种种以静胜人来漫相接事至聊复应开轩道院旁足以补我病日髙公事散转与静相称千载师盖公此理久已证炉烟袅暗窓松声韵钟磬簿书勿勤来公方在禅定秋牕遣兴十首造物何繁敷杂然呈万变潜飞惬㑹心显藏亦递见人生事机巧雕凿失性善碌碌尘寰事轮环走精电萧散眄庭柯商意集㣲霰晴枝飐小鸟啁啾振毛羽凉颷堕寒花静中有真趣倚槛看浮云随时成散聚世变无常境心定自安遇棐几杂图书幽事能毕具朝拥羣书坐所乐常自足圣贤重出处理本无偏曲志行道合尊安贫未为辱压架富巻帙纵情无踡跼穷达各有时此意当勉朂东园有乔木翳翳凌霄汉嵗月变虬枝雨露滋霜干浓隂䕃书屋伴我同昏旦根株视百草秋风已萎烂良材际时用未忍付樵㸑抱璞沦巖阿失懐亦自宝岂无用世心遇合贵得道连城重白珩声价先倾倒瑕瑜混沙砾莫讶荆山老㑹当游勲华兀圭賛熈皡旦奭久不作依然三代民一善孚万端不难风俗淳上士贵抱负修已在立身进退各有据宇宙任屈伸愿言励厥修学以荅君亲门外一渠水清清自泠泠濯缨偕素侣须髪无遁形春风起层波鵾化失南溟縠纹乱星斗泥沙混窅冥澄清当有志天地还虚灵知者尚明察不为物理宥吾儒任学术精力事研究至人邈难继得亦瞠乎后庸盲终溟漠全天亦自厚大化无殊途何事朴与秀寒气生户牖草木变轻黄南郊询秋畦丰稔荐涤场八口娱妻孥温饱乐嵗康箪瓢亦自得忧乐各相忘所以常忻忻安问无储粮我生事柔翰中懐异好尚潇洒逼嵇阮功成薄瑜亮白衣本山人置身岂疎放途逢醉尉呵未具封侯相亭亭千仞松当破万里浪次韵钱逊叔泛舟虹桥半篙春涨绿平溪二月江城草色齐舟比蜉蝣千顷外身同鷃一枝栖野桥栁线斜风软曲槛花光夕照低却讶探骊人不至清樽画舫倩分题春暮渡江霁色春江上沧茫一棹通水随天地濶山入画图工薄霭凝新碧轻风堕乱红片帆迎返照叠嶂路疑穷渡鸎湖至溪上即事宿雾重隂傍晚桴日斜风定渡鸎湖陂塘浩淼水光濶烟寺中流岛屿孤满眼波涛迷客泛一行雁影带云徂到来荒舍未岑寂寒树依依閙晚乌络绎萧萧徧里门支机嘉事自天孙七襄晓织怜花谱百室春梭餍夕飡谁检吴嵗月犹飞楚縠照军屯掺掺女手还持作佳丽江南第一论湖水安澜似镜明昔年曽向镜中行侵晨浥露来花市落日流风倚醉楹俯仰繁华余暮色萧条高寄但秋声应知节序犹迁转抚剑如何教未平纪栖贤山读书迟日欣欣山景妍携琴吟咏翠㣲前行厨烧笋粉铺色髙阁看梅雪白天午罢抛书曳短杖雨来拥巻听幽泉一春洒落韶光足他日芳懐得复然秋日康山东归整檝凌晨问所之乡园迢递水东迟归舟但信溪红蓼别梦还牵山翠眉安穏秋风三径竹踌躇行李一囊诗解维犹有留题处𤓰葛萦懐不自持中秋雨云初霁放晴空乍卷珠帘望月宫夜静笙簧何处发玉楼犹记月明中泱泱秋水荻芦轻徙倚楼头待月明红烛烧残白堕醒秋风飒飒独闗情长啸夜泊春烟失晚树柔橹翠峰眉埜径寻山暗舣舟问路岐敲诗吟入瓮㸃字黒前池把酒懐前哲萧条一夕思月夜闲步闻笛挑灯读易后乘月到溪前野犬声如豹秋虫吟似蝉光寒人意静影澹物情妍更闻村笛逺幽意曲中传游石笋菴石笋殊峰精舍幽瘦笻踏向碧云游天然青茁层崖里玉版参来㸃石头夏夜宿乳窦峰峭壁凌空霭气浮山泉滴茗暗香流炎云不到氷心静好句峰前一簟秋两宋名贤小集巻一百四两宋名贤小集卷一百五钦定四库全书两宋名贤小集巻一百五宋陈思编元陈世隆补演山集黄裳字冕仲南平人为书生时常有魁天下志博学宏词尤邃礼经元丰五年廷试第一人政和间知福州尝为端明殿学士礼部侍郎迁尚书方三舎法行裳谓宜近不宜逺宜少不宜老宜富不宜贫不如遵祖宗科举之制世以为确言建炎中年八十七卒所着有演山集六十巻送胡君游洛得䘮纷纷转羣慾谁及爱嵩三十六有客忽自东南来已为湖山饱双目逸兴不住皇州春天津桥南初酒熟长念花王司马坂洛阳今寓谁家馆已闻香信漏春风嫔御相从水光畔芳容须向盛时吟昔也醉翁长恨晚谷雨且老黄莺声急上征鞍望瀍涧送行诗句无纎尘自有交游在霄汉藜苋肠中何所须但愧银钩落香翰简元舆祠部百花巖上仙人住巖下为州山水聚白头青冢南北人倒影沈沈独怀古倚栏把酒与谁同况是使君为献主应唤渔舟疎苇中旋脍游鳞落红缕秘书座上最轩昂能共春云争态度红衣带月今何处几转春残掩朱户飞船送客空㫁肠染尘漫落声中句虚白亭前湖水间忽为霓裳起思慕出门沙土乱如雨薰风吹梦天南去简元咎学士北澶车马来何慕芹茆池边失欢聚有分共为文字游却向西郊话今古世俗聪明多浇漓信厚期君中有主职事无尘静相对满榻诗书香数缕严扄如在隂栁中緑幄朱帘细风度紫犀銙破雪花浓石鼎煎声遶窓户准拟七椀邀卢仝清涤烦襟出新句共笑先生最贫苦误使帘前客相慕虚名薄利能㡬多裹饭区区来复去寄题妙光亭天边月下云初尽江上潮来风已定雨初无情岂有期但见圆光非逺近潮囘月落杏难寻元无此景何须问沙北渡头人自忙谁向山翁说真性涤除尘垢无少休他日危楼与君凭假山天作乃为真人功故云假堆叠朶竒恠含思亦如画遥岑出千碧羣岫拥而亚苍苔把秀骨犹惬时雨洒去来何所人度岭策赢马安得无心云经从㫁复挂日落行且休寒巖峙孤告送满龙图守奉化台省两称公郡国三换节海角承重寄螭头怀逺别俯仰七迁近觉梦一炊熟先生自怡怡浮世谁惙惙暴霖驾西洛华炉指东浙香径催芰荷丰厨拾鱼鳖窥影入贺湖访古探禹穴未暇登四明方思白华洁亲闱怅望时千巖㸔堆雪春霁动润毕化事清旸却隂翳披云出寸碧银色烂盈地芳径导衆荣顽冻展羣翠雨霁春且老良时固难计好景归新诗清樽接佳士韶光宜夕阳醉卧莫轻起送林疑独教授犹忆龙津曾把手闲对云山一樽酒谭髙稍犯禅师彊遥指青尖露疎牖碧水起人新思浓旁释竒文到科斗自笑山翁缄黙多来处长疑抱真叟乍喜相逢春色中忽见天机动杨栁览武夷记武夷山中十三子邂逅相逢良有以太清筵前何事醉一时谪在人间世八百年后还升真武夷真君真主人天台有籍安得知不谒子骞谁与祈紫云中下龙潭雨犹喜张仙好诗句留题琴轩轩阁竞华丽谁肯歇丝管豪华既交欢盛丽亦同翫鸣絃虽侑觞惟宜素纎按声色方争髙耳目及中乱古意始兴怀曲终情已换黄子寻天真开轩名以琴问琴意何在答以琴为心我愿听以目与子为知音无絃之琴声无声世间此曲今何人道伦竹阁曾㸔孤山翠微麓囘环阁下千茎竹醉吟先生唐室贤洒落情怀出流俗赤城徳士攀髙风特借嘉名榜山腹雪霜难犯中心虚直节凌云耸苍玉月华弄影无纎尘合有丹霄凤来宿重九遣兴佳节叹短晷清爽惬幽抱新故遽相代意思幸长好百年如秋时行行越中道重九虽百囘半百已云老云淡倾新醅篱花摘灵草但约金巵空何愁玉山倒且趁马台道莫管龙山帽燕子楼盼盼初归楼上时相知燕子长双飞有才将色世间少况复节义犹堪依将军一去十余载玉箫瑶瑟无心解岂不能死空相随以色累公非所知白老曾为赋诗客风袅花枝醉无力后㑹勲郎汉阳驿因语歔欷已成昔走笔还赓美人句犹感白杨堪作柱我来登赏非唐人尚引多情聊怆神人生真书皆为尘百年一饷难留巻髙楼人散谁复亲只有燕子年年新中秋日賔兴宴九十秋分今夜景银色界中秋意静献贤时入帝王州鼔瑟筵开山水境西风劲衫袖冷遥度天香到酒边中有醉翁吹复醒徘徊态凌乱影怎须行乐慰劳生相得相忘无食顷一年人受此囬圆十分仙桂都开尽自有清光随我身嬉游宝蜡何须秉次常父着作曝书之韵内阁儒方集先朝事不忘曝书开绮席偃武歛牙璋籖轴陈千古金珠萃一堂日华窥鸟迹氷艳照金觞已扫㫁简蠧更增东壁光士髙闲粹语天近览幽香见博思唐库思新仰舜廊名山才向晓振鹭已成行官职尘劳少朋从语笑长但慙甘若醴宁恨冷如浆小説诛弥漫雄文荐炜煌培风谁有志从此好南翔题桃花菊水云深处寻幽客竞把银瓶飞琥珀坐间玉篆流盃来时伴桃花献春色尘劳不到清樽前何幸山翁设歌席人在夕阳方醉时囘首云迷武陵宅送中吴太守华省人间去领麾出关风景正相宜唐虞民物气和日吴楚江山秋静时语接乡音犹喜近舟行莲渚莫嫌迟古云亷吏君知否优孟空歌劝莫为送袁志行户曹十年场屋费才华漫有诗名子可嗟未入儒林升俊造且行春雨到夫家还乘泽国三秋月髙跨天河八月槎道阻且长胆不及空吟霜露满蒹葭秋雨喜霁阳光方接物隂蔽已开关水落新痕定云收去影间菊花窥晓日松影撼秋山滞思可乘兴开尊为解颜泛湖放船初向白公楼渺𣺌天光簇簇洲緑竹岸边疑士隠紫烟没逺恐仙游賔朋欲散还看月风俗虽忙尚买舟最好四山环绕处一家中占五湖秋初秋偶作火行金候两犹争扰扰蚊蝇自未平云满雨声蒸地爽日含山色暮天明直须纨扇思情断始向篱花意态生万里壁寒无一㸃月明中看雁初横寄清退君章大夫故人闲适地行仙林下邀谁共暮年把酒应思天际客登楼俄上水南船懒看小吏呈朝报静听髙僧説世緑华发未输头上白更期携手敛溪边寄袁思与京华为别各蹉跎犹幸相逢笑与歌风雅长言先进少游从髙义故人多虽知尘境先忘累犹念元宫未处和行欲超然无一事便当求我向烟萝观莲亭青泥藏化香红纷看芬芳照水有余态乗风无限香晚来花气盛暑后雨声凉不着故不染走盘珠自忘闻鴈露下多时鴈未鸣数声云外此霄征北人书到三秋尽南国弓开一字横孤馆有谁惊好梦平芦何处起寒更想应俎上终须免宜向方塘寄此生山堂有作烟笼云鎻几千年流俗寻山岂得先一水中分呉越界四峯前卧汉唐仙间游东径窥青海偶住西源翫白莲却看内游还有感枝藜看指夕阳天南楼有作呈仲矩舎人莫言风物是穷邉塞北江南此果然苍壁下粘芳草地垂杨中卧碧塘天人吟夜月波中笛客醉秋荷雨后筵来候朔音栖处好梦常扪斗过幽燕除夜送代倪签判北风吹雪抺潮头待过东南第一州去客情生来嵗梦隔江灯照此时愁玉皇谪吏行当复金阙除书即便收言简气清终有用卧龙山下自难留观游山记感旧寄霍子侔故国别后有余念旧记重看无限情山倚日中支暑气水从云外落秋声向前世务心犹壮忆昔溪居眼自明携手逸民今在否杯茶谁与话平生灵壁游张学士园休説行行且与吟道山官职旧园林石疑六丑黙难问竹类七贤间可寻翠引賔朋三径逺寒生涯涧一池深隋河堤上人空老谁为兰皋惜寸隂秋日有感清生明爽静生悲羣动相将却入机物向本根成既老鴈知时节去还归山人邀饮酒初熟渔叟献鲜鲈正肥莫管世情多扫尽间来林下看秋辉社日游云门山不须扶我自登山脚力能胜十八盘一字雁低头上过两城人细掌中看虽知北户縁犹在却笑南柯梦未阑忽见归云应是信满襟先得洞天寒次泠风阁之韵能御泠风入九秋岂愁光景去难留翠揺竹影落猿峤清逓笛声来鹭洲两腋独秉卢椀兴满襟谁作楚台游须知大块生㣲意岂俟云邉啸虎丘次邦彦节推见寄十年讥笑为谁妨洒落思君酒瓮旁晓殿虽争多士捷夜窓还对短檠光静怜春草开三径冷怪朝韲引五浆且喜相逢头尚黒江湖休更起懐乡和李学士试院感秋荒庾初得雨幽㸃失凋梧滞思舒千巻髙吟想五湖蛩声生翠幄酒力借㣲躯袭蹈贻文病犹难望汉儒观蚕大巧不为蚕上簇机妇飞梭注双目腹空万绪徒自萦缣素如山人未足翠筠庵外环碧玉千寻直中起真香一篆清宴坐主人俄出定嵗寒枝上得秋声次齐守巖去见示东湖之韵共辞兰省作诸侯更领东藩第一州公事了时寻好景两岗盘处得寒流观潮十州基址难沦没二浙源流且遡洄秋信最宜吴地看雪峯飞向越溪来秋日有感秋来犹寄一涯天䔁䔁秋声似去年可恨萧晨长在客不堪孤馆更闻蝉几时能致买山钱便好山中醉暮天有物秋来长引梦鲈鱼新到曲江边延平阁闲望倚阑谁问紫芝翁湘浦幽懐莫我同邂逅秦源人不识扁舟常在水西东舟行两岸青山一水明溶溶天上客舟轻行人千载谁相望漫扫幽巖记姓名立春奉祠太一九霄香落降龙衣隠隠霓旌下紫㣲十雨九风春意好已知消息晓来归桐庐县仙人洞杂题余得此洞十余载释老之徒游寓甚衆多苦寂寞而去崇宁己酉天台惠文来卜以居桐庐人相诒以资之洞于是乎兴大观己丑春余自洞霄南还道出宻巖之下文请为洞中游因与余言顷有卜者为文占云当有显官至此度两弟子由此遂为名利今已度弟子公复来乃其兆乎余与文言顷有异人道余自紫元洞游人间世子桥之西为余作紫元庵他日于此栖养以度生文喜不日而庵成来求余文余尝顾洞中物皆出天造非人力所能为若夫池以时而盈虚鸟以时而去来蟾以时而鸣黙出洞之龙坐禅之僧应击之皷跨空之桥与物合真与天同信皆非人力之所能为者有待乎人而后见于世乃叙卜者之占异人之语作诗絶以贻惠文大观庚寅正月望日紫元翁记石龙去卧仙源懒未安未牧鳞鬛半身寒何如却起雷云㑹休作游人一笑㸔石桥跨越虚中亦自然几千年度地行仙桃花流水春风好由此东西是洞天青栗枝叶凌云緑盖寒乱藤因得到云端仙家手植无人㑹谁信灵根石上盘泛舟钱塘西湖望湖楼上与云齐下视银河一道低好是水边歌舞后绮罗人在画栏西俄起谷风斜撼竹骤来时雨碎敲篷囘头已见烟云合㸃简天边失数峯次致政李大夫郊步之韵垂髫孙子侍闲行只在闲中度此生偏是杜䳌能惬意不如归去两三声自万松岭之龙山骎骎车盖与云叅控景金浆尚未酣穿过竹林何处乐龙山前有集虚庵还乡有感竹马儿童已失真且寻春色莫撩人谿山不似当时见只为交游半是尘将游苕溪先寄同志长爱苕溪乍入秋有时东去与君游诗牋酒盏游何处千里荷花一叶舟送周奉议赴吴江一官方解浚桥南欲试絃歌岂为贪便得洞庭山下去公余谁共擘霜柑暑中幽怀无处对秋隂数叠云峰压翠岑安得水邉开一阁莲花风信满衣襟松轩对雨有感田无数畆难回首主少髙风易折腰古往人非秋自老松轩吟对雨潇潇湖上闲赋谁家絃管度前汀宛似湘江昔有灵一曲未终船已逺白云空㸃数峰青徐通直守连州一隅不见古扬州惟有平山尚自留且看江南山色好莫縁花月起闲愁春日有感挑李娇春总不知风情惟与道相宜堂前杨桞青丝软吟看无人独自垂题仁寿阁百年尘外境万虑静中身终日无他事寒泉照隐人榴花洞莲社是非外洞天空色中一枝樵客梦两腋石门风鹿径踪何在榴花信可通此縁当邂逅来接紫元翁两宋名贤小集巻一百五两宋名贤小集卷一百六钦定四库全书两宋名贤小集巻一百六宋陈思编元陈世隆补友松阁遗稿张商英字天觉号无尽居士蜀之新津人登进士第为章惇所荐绍圣初累擢左司諌工部侍郎大观中厯尚书右仆射中书侍郎贬衡州复官卒赠少保谥文忠曾入党籍有无尽集凌云行麻姑何代仙南城有遗坛双练飞絶巘天风逼人寒枯螺抱怪石㡬见海水干清都在何许烟雾不可干宫阙镂白玉辎軿驾朱鸾念非麄浊质可以超云端冲虚尽尘滓变化生羽翰悠悠戚施子汲汲营餔餐颀然硕且大躯干压马鞍奉养恐不至齿髪忽已残唿吸一时絶枯骸积巑岏胜行望碧落霄露零衣冠愿闻道之妙不用掷米丹人间宁足乐弃去夫何难过梁口迢迢一水遶千山桑柘隂隂聚落寛好事莫传江上信渔樵自不识衣冠赠玉巖四围岩谷上通天岩底幽人抱腹眠不羡庄鹏抟九万肯随齐客列三千养成白雪髙歌调散尽黄金有简编野鹿今朝入城市为余有意下林泉睢阳五老图德政调元向道闲天朝诏许实辞冠丹心耿耿悬象魏青史昭昭照玉桓晚节友贤阳凤暖老年忧世谷驹寒太平犹自存龟鑑后进仪刑仰慕㸔蒋坊寺赐老僧九十光隂欠五年寒灰枯木老云泉眼眀尚可穿针鼻齿硬犹能嚼石莲疑是合知诸佛印果然别得一枝禅不因㸔破真贜物安得囊中出小编香林院瑟瑟松上风㝠㝠竹间露窓虚簟色寒石侧苍苔古长廊寂无人殿阁下铃语此意两萧然徘徊不能去金精山留题秦亡项灭汉罢兵分王宗室皆连城西方女子不用事张氏有妇怀金精吴山之下吴水曲石皷峯峦翠相矗山幽水邃闺阁严二八芳年貎如玉呉王闻知心欲狂珠琲缯纩罗千箱若慿青翼致消息陈説富贵夸膏粱玉人冷笑吾当许汝苐为吾开洞府洞成赋诗悲下土悲哉下土人皆苦飘飘仙袂凌上苍天街昴毕腾辉光使回千里涩进步目极五云空断肠吴王悒悒忽不乐入顾后宫情索寞仙凢㑹合竟何年多谢君王凿洞天孤愤吟二首平津谀武帝尧舜未为聪归来东阁士称颂此周公势利变人心上下交相䝉低颜望眉睫一喜生春风优游卒兹嵗安知朝野空青青一本桑下可百天息泠泠一井泉上有千人汲千里以为郡百里以为邑生齿岂不䌓教化繄尔力何事此窓人叹此徒劳职挽老苏先生近来天下文章格尽是之人咳唾余方喜丘园空繐帐何期箫吹咽轜车一生自抱萧张术万古空传杨孟书大志未酬身已没为君双泪湿衣裾题关公像月缺不改光劒折不改铓月缺白易满劔折尚带霜势利寻常事难屈志士肠男儿有死节可杀不可量䕶国寺薄宦区区可叹嗟寂寥寒馆过村家神锥岂向囊中出宝劒聊慿醉后夸就禄勉持毛义檄读书空满惠生车掩关不识青春好一夜狂风已落花与刘跛子饮市桥迁客湖湘召赴京轮蹄迎迓一何荣争如与子市桥饮且免人间宠辱惊天觉召自荆湖边刘跛子与客饮市桥闻车骑过甚都起观之跛子挽丞相衣使且共饮因作此诗逰天平山洞天金阙天平爵层石崖寒玉削突兀云生缥缈间鬅松树大侵寥廓苍鹿挨摧北斗魁要猿弄南辰角碑文压破石鳌头琅玕烂折玉兔脚背岩松柏碧森森向日杂花红灼灼遮碍林虑半壁天琢成云漠千里壑宫宰炉烧延寿香避秦採得长生药风物依稀紫府宫岚光缭绕朱陵阁路转樵人目下迷桃源仙子心无错千形万状天平山剖判𤣥黄天地作题天平山扑猪岭玉皇不禁上天梯半筑临崖与斗齐昨日我因寻药到秪疑惊起日中鸡五台山五顶嵳峩接太虚就中偏称我师居毒龙池畔云生早勐兽嵓前客过疎氷雪满山银㸃缀香花徧地锦舒铺展开坐具长三尺方佔山河五百余见山亭帘卷疎烟醉眼开浮云飞尽见崔嵬苦嗟霖雨遮藏乆深谢晴风列致来丹桂有时眀月满旧山无路白猿哀禅僧指我真空理心大茫然一夜灰游青原山所至纷纷簿领堆也须风月洗尘埃明朝相与寻师去况是同行掉臂来华阳洞素虎斑虬蹑紫烟㡬㸔沧海变桑田赤城玉笥寻真后又到华阳第八天涢隂亭驾言晨出㵐台隅涢上登临酒拍壶不似岘山羊叔子心随汉水欲呑吴两宋名贤小集巻一百六两宋名贤小集卷一百七钦定四库全书两宋名贤小集巻一百七宋陈思编元陈世隆补十州阁小集王亘字伯通福州人淳熈间知南恩州蒋家园採莲桥下路皂盖拂云来尘压随轩雨风生避暑台酒縁嘉客尽花为使君开共话西溪旧相忘此日杯西湖四明太守爱西湖想像桃源旧日图不放尘埃生水面为传风月到皇都花开别屿千机锦稲熟邻田万斛珠闻説儿童骑竹马至今昂首望通衢和刘郡守十洲诗太守刘户部乗水涸时濬治陻塞因其余力补葺废坠而湖上之景为之一新岛屿凡九作一成十随景命名遂有十洲之咏花屿传闻春入水边枝懊恼行人不暇持任是杜陵归较晚也须排闷强裁诗芳草洲十步中间水四围不容红紫乱相依春风管取青青在莫问愁人归未归栁汀不似长安陌上梢只将离恨寄长条临流系得虹霓在留作憧憧两岸桥竹屿凤集龙骧未是才独惊髙节出云来此君端的吾家旧争得柴门相向开烟屿离朱谛视也昏花一疋青缣盖白沙咫尺渔舟㸔不见凡夫何处覔仙槎芙蓉洲须信金行有智囊㑹将秋色赛春芳清宵见白休相拒多是潘郎鬓上霜菊花洲年年重九为人开不染春风一㸃埃湖上萧骚如栗里虚樽还待白衣来月岛夕阳尽处见沧洲一片清光水国秋应是玉真梳洗罢菱花台上不曾收雪汀玉落风刀细细裁梁王宫里旧池台逍遥北地何人可除是氷肤驾鹤来松岛谁陪老碧到秋霜赖有黄花隔水香土浅波深难独立可能移植向公堂十洲阁山川如幻阁长秋一岛飞来伴九洲不碍渔樵双桨过何妨罗绮四时游云疑泰华分张去水忆蓬瀛散漫浮禁苑未知湖海乐生绡冩取献中州两宋名贤小集巻一百七两宋名贤小集卷一百八钦定四库全书两宋名贤小集巻一百八宋陈思编元陈世隆补玩鸥槛诗稿蔡确字持正晋江人嘉祐四年进士歴知制诰御史中丞参知政事元丰五年拜尚书右仆射兼中书侍郎哲宗立转左仆射元祐中罢知陈州夺职徙安州又徙邓州坐讥讪责英州别驾新州安置咏絮杨花三月暮撩乱送春归尽日闲相逐无风亦自飞轻轻拦乳燕故故扑征衣莫上髙楼望徘徊满落晖有感鹦鹉言犹在琵琶事已非伤心瘴江水同渡不同归蔡谪新州侍儿琵琶从焉尝养一鹦鹉持正每唿琵琶即一扣响板鹦鹉传言唿之琵琶逝后悞触响板犹传唿之持正感伤赋此不乆遂终熈宁六年有司言四月一日当日蚀上为彻乐避正殿一夕㣲雨不见日食是日有皇子之庆因献此诗昨夜薰风入舜韶君王方避正衙朝阳晖已得前星助隂沴潜随夜雨销夏日登车盖亭十首公事无多客亦稀朱衣小吏不须随溪潭直上虚亭里卧展柴桑处士诗一川佳景疎帘外四面凉风曲槛头緑野平流来逺棹青天白雨起灵湫静中自足胜炎蒸入眼兼无俗物憎何处机心惊白鸟谁人怒劒逐青蝇纸屏石枕竹方牀手倦抛书午梦长睡起莞然成独笑数声渔笛在沧浪西方髣髴见松筠日日来㸔色转新闻説桃花巖石畔读书曾有谪仙人风揺熟果时闻落雨滴余花亦自香叶底出巢黄口閙波间逐队小鱼忙来结芳庐向翠㣲自持盃酒对青晖水趋梦泽悠悠过云抱西山冉冉飞矫矫名臣郝甑山忠言直节上元间古人不见清风在叹息思公俯碧湾溪中曾有戈船士溪上今无佩犊人病守翛然唯坐啸白鸥红鹤伴闲身喧豗六月浩无津行见沙洲束两濵如帯溪流何足道沉沉沧海㑹扬尘蔡确以弟硕赃败谪守安州夏日登车盖亭作此十絶时吴处厚知汉阳军笺注以闻其畧云五篇涉讥讽何处机心惊白鸟谁人怒剑逐青蝇以讥谗譛之人叶底出巢黄口閙波间逐队小鱼忙讥新进用事之人睡起莞然成独笑方今朝廷清明不知确笑何事矫矫名臣郝甑山忠言直节上元间按郝处俊封甑山公唐髙宗欲逊位天后处俊上疏谏此事正在上元三年今皇太后垂帘遵用章献明肃故事确指武后以比太后沉沉沧海㑹扬尘谓人夀㡬何尤非佳语宣仁盛怒令确分晰终不自明遂贬新州题王维江行初雪画吴児龟手网寒川急雪鸣蓑浪拍船青弋渡头曽卧㸔令人却忆十年前观燕公山水画后有王荆公题诗相君开巻忆江东髣髴钟山与此同今日还为一居士翛然身在画图中两宋名贤小集巻一百八两宋名贤小集卷一百九钦定四库全书两宋名贤小集巻一百九宋陈思编元陈世隆补据梧小集蔡肇字天启丹阳人能文尤长于诗歌初事王安石见器重又从苏轼游声誉益显第进士元祐中为太学正通判常州召为卫尉寺丞提举永兴路常平徽宗初入为户部贠外郎兼编修国史提举两浙刑狱张商英引为礼部贠外进起居郎拜中书舎人未几罢为显谟阁待制知明州俄夺职提举洞霄宫㑹赦复知睦州卒坐党籍斥不用有丹阳集三十巻弟载字天任工诗句法雅徤尝为晋陵主簿宣和末以宰相荐改承事郎靖康中李纲辟办公事建炎中诏宰执荐士董耘以载应诏屡徴皆称疾不就题申王画马图天宝诸王爱名马千金争致华轩下当时不独玉花骢飞电流云絶潇洒两方岐薛宁与申慿陵内廐多清新肉騣汗血尽龙种紫袍玉带真天人骊山射猎包原隰御前急诏穿围入扬鞭一蹙破霜蹄万骑如风不能入雁飞兎走惊絃开翠华按辔从天囘五家锦绣徧山谷百里舄珥遗尘埃青骡蜀栈西超忽髙凖浓蛾散荆棘苜蓿连山鸟自飞五陵佳气春萧瑟冬日游甘露寺漕河胶舟水流咽水关着键行者歇大江伏槎卧长剑万顷湿银寒不结蓬莱诸仙亦避寒海门冥冥冻欲坼朔风吹晚雁叫空蓬巷松杉崖石裂道人丈室最髙处地炉蒲团穏坐热我来乗闲不问道方牀相对无言説立春日焦山留宿嵗为兹山一冄登渡头飞阁独相凭云生江海交流处人在松萝最上层残雪既能留野客春风先与报山僧慿谁邀上东巖宿更约花时命杖藤题画授李伯时鸿雁归时水拍天平冈老木尚依然借君余地安渔艇乞我寒江听雨眠汎舟横塘遇雨平野风烟入梦思殷勤作畵更题诗扁舟卧听横塘雨恰遇江南归雁时题李世南画扇野水潺潺平落涧秋风瑟瑟细吹林逢人抱瓮知村近隔坞闻钟觉寺深过邢惇夫墓下作人物于今叹𣺌然孤坟宿草已生烟日暮行人道傍㑹应逢年少与谈𤣥至学省作平生扰扰复胶胶学省重来嵗又交骑马醉遭官长骂读书惭被学生嘲何为眷恋米三斗便可经营宅一茅好买江干千个竹待㸔烟雨长春梢送洞元法师归茅山三首绛节飘飘下紫清更叅隠诀制頽龄若逢方丈龎眉叟来爱囊中赤甲经崇宁新阁连云起天篆浮空宝气飞帝遣羣龙常䕶守池潭风雨夜深归一菴畴昔共嵚崟古木垂隂嵗月深恐是三生房次律要随藤杖去重寻题三茅风雨图笔间云气生毫末纸上松声听有无收得三茅风雨様髙堂六月是氷壶亭山顶白龙穴南山天作皷号召诸龙尽行雨惟有秃角最先到泼墨云中鳞鬛舞两宋名贤小集巻一百九两宋名贤小集卷一百十钦定四库全书两宋名贤小集巻一百十宋陈思编元陈世隆补萝轩外集晏殊字同叔临川人七岁能属文景德初以神童召试赐进士出身累擢知制诰翰林学士庆厯中拜集贤殿学士同中书门下平章事兼枢密院使出知永兴军徙河南以疾归京师留侍经筵卒赠司空兼侍中谥元献有临川集紫微集和王校勘中夏东园东园何所乐所乐非尘事野竹乱无行幽花晚多思闲窥鱼尾赤暗辨蜂腰细树影宻遮牀藤梢狂罥袂潘蔬足登膳陶秫径取醉幸获我汝交都忘今昔世欢言捧瑶佩愿以疎麻继列子有力命王充论衡有命禄极言必定之致览之有感大钧播羣物零茂归自然黙定既有初不为智力迁御寇𨗳其流仲任𣲖其源智愚信自我通塞当由天宰世曰皋伊迷邦有颜原吾道诚一㮣彼途钟百端巻之入纎毫舒之盈八埏进退得其宜夸荣非所先朝闻可夕陨吾奉圣师言巢父井禀生值尧年率性在龎厚安巢一枝上岂曰鹑居陋颍波人洗耳曽不汚牛口谅兹耕耒暇凿饮隈林薮含饴鼔其腹帝力予何有遂令千载外此地存遗甃泓然逼乔木宛若栖埘旧乡人揭题牓行旅谐瞻觏我来观古蹟愕立徘徊乆凄其望清风不获见师友愿言斟一勺拭面洗心垢翘勤慕高躅感慨陈巵酒思齐胡可望庶以寛庸瞀夙驾恨长途凭高重囘首奉和御制后苑海棠太液波才緑灵和絮未飘霞文光启旦珠琲宻封条积润涵仙露浓英夺海绡九阳资造化天意属乔繇海棠杳霭何惊目鲜姸欲荡魂而人无限思当昼不胜繁浩露晴方浥游蜂暖更喧只应春有意留赠子山园和枢宻侍郎因看海棠忆禁苑此花最盛青琐曽畱盼珍丛宛未移幸分霖雨润犹见艳阳姿㟁帻来朱槛攀条忆綘蕤能令人爱树不独召南诗假中示判官张寺丞王校勘元已清明假未开小园幽径独徘徊春寒不定斑斑雨㝛醉难禁灔灔杯无可奈何花落去似曽相识燕归来游梁赋客多风味莫惜青钱万选才安昌侯莲勺移家近七迁鲁儒章句世相传关中沃壤通泾渭堂上繁多逐管絃身服儒衣同蔡义日将巵酒对彭宣高坟丈五阳陵外千古朱云气凛然海棠轻盈千结乱樱藂占得年芳近碧栊逐处闲匀高下蕚几畨分破浅深红烟晴始觉香缨绽目极犹疑䗶蔕融数夕朱阑未飘落再三珍重石尤风题睢阳五老图道明回诏乐清闲便向中朝脱冕冠百日秉枢登相府千年青史表旌桓泰运正隆嫌气热干纲初整畏氷寒逍遥唱和多高致仪象霜风俾后㸔初秋宿直綘河星斗夜䦨干禁署沈沈闭九关上帝册书羣玉府仙人宫阙巨鳌山凉蟾影度秋隂薄促漏声来夜唱闲拥鼻吟多欲愁絶严钟凄断树乌邉送凌侍郎归乡江南藩郡古宣城碧落神仙拥使旌津吏戒船东下穏县僚负弩昼归荣江山谢守高吟地风月朱公故里情曽预汉庭三独坐府中谁敢伴飞觥寓意油壁香车不再逢崃云无迹任西东梨花院落溶溶月栁絮池塘淡淡风几日寂寥中酒后一畨萧索禁烟中鱼书欲寄何由达水逺山长处处同春隂十二重环閟洞房愔愔危树俯回塘风迷戯蝶闲无绪露裛幽花冷自香绮席醉吟销桂酌玉台愁作澁银篁梅青麦緑江城路更与登高望楚乡赋得秋雨㸃滴行云覆院墙飘萧㣲影度回塘秦声未觉朱絃润楚梦先知薤叶凉野水有波増淡碧霜林无韵湿疎黄萤稀燕寂高牕暮正是西风玉漏长涵虚阁水有支流树有孙重重门巷挂朱轩三君雅范标人望千里澄波隔世喧西对户庭徐孺宅宻传钟梵给孤园欲知嗣续无穷胜两两荣归汉使幡海棠二首濯锦江头树移根药砌中只应春有意偏与半粧红昔闻逰客话芳菲濯锦江头几万枝纵使许昌诗笔健可能终古絶姸辞咏凤仙花九苞颜色春意动丹穴威仪秀气攅题品直须名最上昂昂骧首倚朱栏雪中平台千里渇商霖内史忧民望最深衣上六花非所好畆间盈尺是吾心金柅园临川楼上柅园中十五年前此㑹同一曲清歌满樽酒人生何处不相逢咏上竿伎题中书壁百尺竿头袅袅身脚腾跟挂骇傍人汉隂有叟君知否抱瓮区区亦未贫日铸茶稽山新茗緑如烟静挈筠笼煮惠泉莫向人前杀风景更携醪醑醉花前转运度支得青州资政黄素书韩吏部伯夷颂许昌相公以诗跋尾遂为七言因而寄及谨用拙篇纪咏首阳垂范逺吏部属辞深染翰着嘉尚系言光德音褒崇亘千禩精妙极双金题咏益珍秘用昭贤彦心西垣榴花山木有佳实托根清禁中岁芳揺落尽独自向炎风盂兰盆红白薇英落朱黄槿艳残家人愁溽暑计日望盂兰崇因寺卷帘山色眼前见入夜涛声枕上闻苔径雨余堆落叶石楼风静锁寒云附録诗话数则晏元献善评诗尝云老觉腰金重慵便枕玉凉未是富贵语不如笙歌归院落灯火下楼台此善言富贵者也人皆以为知言公有题新昌石氏山斋句云书仙十阁壮儒宫灵越山川寳埶雄又与张临川云篱邉菊秀先生醉桑下雏娇稚子仁又送张明州云骚客登山知有助秦源鸡犬更相闻公有与客饮红梅花下诗曰若更迟开三二月北人应作杏花看客曰公诗固佳待北俗何浅也公笑曰頋伧父安得不然一坐絶倒宋莒公见晏公佳句輙书于斋壁如无可奈何花落去似曽相识燕归来静寻啄木藏身处闲看逰丝到地时楼台冷落收灯夜门巷萧条扫雪天已定复揺春水色似红如白野棠花之类后人多不可及韩子苍尝与吕居仁闲论前辈所作上元诗居仁曰晏元献云楼台冷落收灯夜门巷清虚扫雪天最佳直是说得出不可及后见吕郎中有诗云江城气候犹含雪草市人家已挂灯岂用晏意耶公有送人知洪州诗云千斗气沈龙已化置刍人去榻犹悬孙少述栽竹诗曰更起粉墙高百尺莫令墙外俗人看晏临淄曰何用粉墙高百尺任教墙外俗人看处士之节宰相之量各言其志句氷从太液池邉动栁向灵和殿里看闲思北阙银宫畔谁架丹山白凤凰玉女雕琼蕋仙禽自菊衣唤得梅蕋要同韵羞杀梨花不敢香醉轻浮世事老重故乡人若教花有语却解使人愁东阳诗骨瘦南浦别魂销谬道忠心比芳草不知谗舌起椒兰几铭小饭防噎跬歩防跌中有角垫衣存袂缺惟忠与孝则罔摧折两宋名贤小集巻一百十两宋名贤小集卷一百十一钦定四库全书两宋名贤小集巻一百十一宋陈思编元陈世隆补倚松老人诗集上饶节字德操抚州人曽布之客也性刚峻与布论不合因弃去祝发为浮屠更名如璧自号倚松老人李太白画歌先生之气盖天下当时流辈送百舎醉中咳唾落珠玑身后声名满夷夏青山木拱三百年今晨乃拜先生画乌纱之巾白纻袍岸巾攘臂方出遨神逰八极气自稳氷壶玉斗霜风髙呜唿先生太絶伦仙风道骨语甚眞肃然可望不可亲悬知野鹤非鸡羣天寳之初天子逸先生辞去不肯屈采石江头明月出鼓栧酣歌志愿毕只今遗像粉墨间尚有英风爽毛骨宣州长史粉黛工谁令冩此人中龙细看笔意有俯仰妙处果在阿堵中人云此画世莫比吴侯得之喜不寐意侯所爱岂徒尔亦惜眞才死泥滓先生朽骨如可起谁为猎之奉天子作为文章文圣世千秋万古诵盛美再拜先生泪如洗振衣濯足吾徃矣送傅仲黙登第归麻姑谢安中年不堪别况我与子本末同临川古郡着名数麻姑耳在邦域中与君同方复同术十年共度虀盐日一身烂漫天地中万里风霜今白发南山之封木拱矣此身万事相终始何知迟暮犹羁旅夜雨对牀輙三起君今先着祖生鞭我穷未办买山钱君行启我方寸乱抱琴长歌声彻天西风萧萧木脱叶表里家山落眉睫为谁淮南大小山虽在侯门不弹铗石鱼行赠灵壁张氏磬石山中石无主百里厚坤不承土土人出石如出金掘地及泉隧而取重重彻之如彻席凡材顽狠丘山积中藏一板金玉精定是陶镕鬼神力黄钟之律生于黍近代纵横不如古天生此材岂苟然伐而用之百兽舞师襄入海工不精且制嘉鱼大小鸣大为王鲔施僧饭小为鲂鳏依石屏君家二尾傥遗我要唤儿曹坐睡醒遇里人道及乡闾事作诗寄谢无逸敝貂去国漫西东闻说乡闾梦寐中贾竖裹头仍纳妇骊驹将子又追风云山何处非投老文史他年不疗穷富贵可求吾亦愿眼看余子化王公次韵彭圣从秋兴淡云疎雨承秋早白露清风引夜长已见毕星朝北极似闻骁骑巻西凉只鸡还我田家味小凤须君官焙香千古歩兵今逺矣属谁长啸作鸾凰阿智歌吕卿诸子森如猬不作世间儿女气封胡羯末自行列麟凤龟龙各异致小儿阿智有七龄衮衮似欲无诸兄疎眉秀目澹玉雪覆肝立壁开天庭自从诸兄授孝经淋漓笔墨有典刑客来推席俨在庭举头挥客客为惊吾知吕卿大源委黄河崑崙千万里政令凢儿出其中不扶而直麻生蓬况如此雏落落自竒伟出门汗血当追风山居杂颂三首溪边小立听溪声日到溪心滚滚明独木自横人不渡隔溪横犊转头鸣华严台上平如掌自是逰人路不通要识普贤眞境界乱山如浪涌云中数日春晴退水㾗落花如抱拥藤根过尽游人浑不见人随波浪下前村次韵米元章壮观晓色村村澹春风树树秾八窗中夜月千里隔江峯酒道穷通乐诗原左右逢客来应下榻石铫煮长松息虑轩诗雨暗藤经屋春深草到门客来非问字鹤老不乘轩花气翻诗思松声撼醉魂唿儿换香鼎趺坐竟黄昏送梅郎一首梅郎可爱如蜀栁风流似是子真后抱器来賔太学堂五年自袖采兰手来时落鴈揺虚弓汗血长鸣西北风自誓壊韩复蠧魏可怜一无咫尺功我亦数竒困蓬累玉山氷川失眼底永嘉堂上闻阿连堕食正冠为君起君今制衣作行具何以赠之白鹭羽殷勤持送重似人漠漠深藏饱鱼蠧船头逢逢奏晓鼔巻帘卧㸔春江雨到家春温鴈且北寄声布㠶无急不邻居遗汤沐浴都城甘水啬于酒担头取饱得满缶每忆江湖万松底夜半酒醒挽石斗如今长卿不满喉岂有温泉濯汗流岑岑背若负芒刺每向一饭懐千忧君家有酒金作栏辘轳可取不可殚大奴分遗足一斛洗我尘垢生羽翰人生生理易与耳辍洗为君起长叹送宿州晁祖禹签判一见晁公子雍容前辈风规为俗吏外歩作古人中环佩千官合梯航九驿通空虚循吏传谁为荐诸公从人觅山水扇二首少壮﨑岖山水间短衣楚制略胜寒年来疲病归期堕只乞君家便面看爱君才气耻言兵欲倚诗书继老成手里林泉当付我恐妨抽板揖公卿书天源河上友人壁春色撩人不奈渠红尘无处可飞凫悬知桃李付流水来看垂杨十万株次韵答陈考城袖里楞伽非世书了知干没未殊途㑹携他日已漫刺归谒南山五大夫冬日书谢氏园壁瓦缶藏春土脉干嫣香已谢菊花团履声遶尽栏干曲肃肃松风作暮寒送同舎葛茂逺还浙东二首岂无强醉杨司业固有无钱郑广文三请未能勤问道一归今日愿从君隋河东下一千里僮仆未知行李劳闻道起苗今结子为君饱食赋离骚赵元违妇孕不育后数日其犹子生一女子二子皆有戚戚之色戯作此诗开之十年不见陈惊坐二子相逢心亦可高帝子孙果隆准杜陵先生岂欺我甘陵夫子孕不育世无元化操五毒乳医袖手輙寤生不药而喜神所福君家阿济頥未髯颇恨生子不生男人间乆乏古烈女世上多叹吾儿凡应当有子问贤否弄璋弄瓦诗人口木兰买马替爷征班超嗣兄成汉表人生得此二子者安用痴儿閙昏晓况君各自富春秋有女如玉方好逑必欲商瞿有男子殷勤更问东家丘送彭渊才如北都武学如水马尽日忙不进结交有神竒所得尽豪俊十年困三舎万事刘两鬓风流半零落吾道或拘窘彭侯南方来超妙有逺韵落落涧壑姿倒屣解吾愠胸中几年读正朔谨尧舜盘盂百家伎钩致得幽藴夜半一商略气与山岳峻方君及衞霍自是老行阵峥嵘济时术百未一见信自言穷达机黙与寒暑运功名盖偶然未暇以身徇伟哉君子勇一语破幽愤何时灯火底懐抱为吾尽赋王立之家四梅化工辔六龙风雷与推轨谈笑却氷雪咄嗟辨桃李纷纷西园英转眄即塡委独余四种梅氷玉自标置岂争滕薛长未与管晏比微风挽寒条草木竞披靡蜡梅异天质芳香辈兰芷多叶美无度胜韵洗贪鄙红梅拂晓粧深浅自有体单白亦闲淡冷艳照流水初如王谢郎雍容各簪履出处岂皆同一一竟可喜此花固不凡俗眼自多眯栽培或一遇得此輙遗彼君家独兼有班压万红紫况当春社前朝暾媚窗几我无笔五色为此了衆美安得九转丹暂起莱阳吏寄曽伯容岂是从前踪迹疎三年不送一行书襄山倘有陪邻地为问洲中种木奴虞姬墓风悲月黒楚歌闻泣下虞兮夜未分千骑星飞向前死不知谁为闭荒坟用海印和尚韵和吴提刑逰山颂白崖老将卧遥岑苗裔分明祖少林遂有乐天来问道不妨黄蘗为传心绳牀斜月坐秋晚石铫寒泉语夜深一枕竹风清未晚堂堂鱼鼓现观音答惇上人二首因君掩我强题诗却忆当年梦里时不识江南好风景採苹人唱鹧鸪辞少矜平子四愁诗晚学赵州十二时千里故人不解事书来犹记竹枝辞雨中同无求逰龟山胜相观丈六金铜像歴诸小刹无求作诗纪事次其韵三首细雨无烟昼不开杖藜同访古如来声求色见无非道举似时人一任猜芒鞋印雨渉泥行谁是官人谁是僧我已无心慕支遁君今寕复愧孙登剥啄敲门惊隙尘开门随处得清新独怜桂子花开处不见题诗病道人次韵刘无言游法云寺磨蚁迭左右铁炭互俯仰岁月如牧马快骤脱羁鞅方希草𤣥雄未羡画眉敞刘侯启予者险韵冩胜赏读之令人醒居然见图像我昔从此游僧梵荐肸蠁撞钟鸣木鲤破我颠倒想百年能几许万事苦鞅掌丧身声利场齿角代犀象前辈晓星散后生春水长君看门外辙盛气日来徃道人初不省禅寂异霄壤提琴冩我叹中夜发哀响龟山戯赠谐文章水母潭邉窣堵波下头有箇老禅和蒲鞋旧日曽供母寳夀平生不渡河衣钵三千旧风景形模十二古头陀是凡是圣人休问门外寒松巻薜萝次韵答曽仲成二首曽侯果胜流折节事膏火年来何转穷正以工诗坐可怜哭鬼句不救采薇饿平生九品禄团团螘旋磨归来卜我邻歩屧得相过剧谈到理窟我义危欲堕世人富贵忙此乐渠不那春山正可寻我行公亦可我老不能世百念乆灰冷偶随出山云托迹暂人境偕问交游人出处各形影其或李广竒其或卫青幸如公不世才跬歩可台省何为赋归来欲近沃洲岭夜半哦公诗月寒心怲怲次韵应铨诗谁飬山中云馆我云中宇山深雪常润出戸须芒屦可怜云中人过我一饭去和刘仲高过虎溪絶句先生自得游山体竹杖芒鞵手自提莫问山僧山里路曽侯谿是旧时谿百舌多能百舌弄春晴解作春风百鸟声独立高林千尺上黄鹂无数不能鸣长老欲敲去竹枝透风作凉以颂上之寒梢展尽玉玲珑细叶斜枝翠几重何必敲开损高节此君元自有清风用韵自咏倚松一首庵外无人谁过前老松千丈独参天煮茶春水渐过膝却虎短墙才及肩已退晚云归浩浩未分芽菊竞鲜鲜客来问我何时住笑指松枝数岁年两宋名贤小集巻一百十一两宋名贤小集卷一百十二钦定四库全书两宋名贤小集巻一百十二宋陈思编元陈世隆补倚松老人诗集下次韵鑑碧轩当轩方鑑碧溶溶无事道人居此中弟子来参洗钵话朋游旧识钓鱼翁一奁深渌桃花雨数尺寒漪竹叶风箇处好懐谁共委俯看飞鸟过晴空上苑谦叔左丞求退老骥伏枥志千里烈士暮年心不已不用悲歌击唾壶尚挟平戎献天子书成未上忽自悟便逐道人林莽去年来着脚古道场疾病魔人无屏处不遇我公如古人零落离披作风絮我公德量大如海太平天子待眞宰乞身莫待我公行早向千峰万峰外送荘季裕宣教庄侯目如巖下电堕泪碑旁始相见松间经行倚松语袖有普贤眞行愿春风昨夜忽言别楚儿把耒耕残雪野人无以赠吾行山杏溪桃为君说韩升之主簿惠示㐮阳杂咏诗淳深高古吟讽不置輙用醉后书懐赠彦履韵以释其意刮磨习气如洗爵惟余好古情未薄向来诗轴入松门便对屠门先大嚼吾侪事业如石田笔墨魔人妨夜眠如公万巻暗不吐使者旁午谁见怜方今神武拓疆土超擢贤才固其所莫叹簿书官禄微黄钟大吕生一黍次韵卿山主梅花岁事功成雪洗尘化工着意制清新遂教天下无双色来作人间第一春未许调羮傅巖老聊从牵兴杜陵人遥知月下遶千匝桃李成蹊未是频王通判雪中来访以颂谢之料峭严风雪满山駞裘絮帽叩松关知公不减王子敬乘兴何妨见戴还次韵关子开我初诖误背簪缨君亦前生失念僧得意那知蚁旋磨及身方悟䑕侵藤髙才自合参廊庙朽质聊须活斗升已破小团盟异日速来相就凿春氷用前韵答吕无求聪明彊健不聋丞时出高言欲作僧客至解衣挥玉麈诗成落笔扫溪藤园如靖节不难去座比维摩岂易升退食略无声色累自磨煤麝冩阳氷青原台诗五马胸中足丘壑驻车决遣有余乐自言新广青原台不减滕王旧江阁滕王阁上当年路静中懐抱时来去闻说青原比像间表里江山便知处使车时此携佳宾与人同乐不同羣倚栏自得新诗句矫首长懐古道人青原亲见曹溪祖渠有儿孙住山谷问公何处见青原杳杳飞鸿掠云去豫章寳智上人持高子诗求和我客飞来峰一室聊自适关门不敢开怒风退六鹢敲门者为谁起我正禅寂稻麻竹苇中见此一英特手携高子句按谱恣逰歴高子我旧游伉侠不易得忆昔京城隅王郎古道直当时㑹今地烂漫存辙蹟翳君入社晚感事一嗟惜安待赋归堂寻盟合琮璧润屋轩诗层崖如立壁秀润初欲熘下有癯道人异时妙基构为山不为屋岂待吉日戊轩成玉满家不减朱门富松篁既崔错云雾亦臻凑霜威入松骨古滑咽泉窦谷风巻檐囘浩荡金石奏骚骚乌夜啼鼎鼎雉朝雊时于藤萝中便㨗一猿透客来坐胡牀纸帐巻轻皱儿童敬杖屦文史当爼豆微薰出小鼎长缾上虚甃此乐师有余何为尚奔走记我识师初昂昂野鹤瘦风姿入清古气象脱凡陋我游山海间未获一角兽如师能几何不落余子后师如佳少年气出万夫右平生千钧弩要以一手彀虽未须眉苍典刑已可候汲深非短绠善舞属长袖愿君浚其源故道或可复功成归北轩趺坐了昏昼待不愚入山未至天寒岁暮山骨冷一枝两枝梅半开酌泉煮茗汤欲竭弥天道人犹未来江上秋江渺渺秋风急芦花不飞露独湿江头倚杖不逢人鹭鸶飞上渔舟立送张师哲秀才出山己向尘笼透此身来寻击竹悟人心人眠云未出山去溪月松风可负君过汉东野菊秋深满意黄一川禾黍拥人香悬知岁乐农无事已见茅檐压酒尝次韵吕居仁送李商老兼简李去言兄弟诸同参五首岁月如翻江学道若农务道人竞寸晷政以生死故耽耽鹭闯池落落鹤警露瞥然忽中的优昙濯泥汚何当一鼔作姑置管城兔开门对南山万物尽昭告自是君不领岂是君不好诸人如骥子矫首万里道援琴欲冩之促轸不能操请子亦停手趺坐西南奥同参如用兵各出不㑹期一将夜破敌诸将或未知如何衞霍材局趣窥短篱军储有粮数岁月未易支惟兵不可宿早寄入塞诗角巾拂弹棊运斤斵蝇翼当时未得妙岂暇日入息譬如河漫流难以一篑塞饮食男女间嬉笑中盗贼要须了其原及此未曛黒李氏泽北海富此明月珠诸郎皆可人共出尧舜途之子见我时抱负勤髯奴江头一再见凛凛气百夫赠子伊字门不类城旦书次韵灵隐小轩小轩容膝趣清深只有溪风夜月侵络石静移春后蔓凌霄危露雨中心松窗旧草秋蛇帖棐几谁赓雪子吟他日幽人问佳致茂林修竹似山隂阅旧诗轴见夏均父和晁之道次其韵寄伯容仲成均父诸友往者少年日所慕韩伯休渉世更百难得交多胜流当回时俗驾喘汗困万牛晚看故曹耦半逝半乃侯侯者朱其轮逝者卧荒丘荒丘不足悲朱轮或可羞翻然乃自悟庶几桑榆收朋侪竞挽止一徃只掉头我岂筑室愚喋喋于道谋向来汉上行悬知计未优重念佛祖心独往恐不酬细㸔丛林敝百孔如破裘出有造请恶入懐薪木忧虽云学道辈坦途多不由欲我独挽之难成推陆舟归来拥白云草茅有前修誓不出山去三更林莽秋寄声二三友兴来过我不次韵李由义见赠之什兼简若谷居仁行年本数竒阅世复痴絶巉然寒饿表但未朋友缺晚得二三子楚楚着行列家学有师法保身尽明哲堂皇建钟磬戸牖照玉雪白晳采兰手未负如意铁由来石中璞不在苦分别当时偶一见顿使我心恱道丧古人逺君子或降节狐裘倘羔袖岂待跖与桀若人苟相乆可以辅衰拙欢喜奏微吟聊嗣登歌阕次韵刘时可将赴宣州幕我客汴之濵梦寐大刀头幸逢刘伯伦衣冠少其流胡牀白羽扇语稳气不浮异时果下马髣髴遍九州每思张翰鲈为登王粲楼食贫节益苦异哉居拙谋宣州虽多贤禄仕恐未优长女嫁及时大儿婚可求长才不自献澹与衆人俦君其吏隐欤吾亦沧海游次韵谢公定时夏均父招诸客泛舟逰百花洲好事屡载酒扁舟每乗兴况当秋气清开我心若镜风漪蹙寒緑日榦卜修影却从苍翠中羡彼各飞泳翺翔数仭翼白小一寸命微物有至乐此理须自领君侯静无譁敢以一言请人生百年尔飞电作光景试㸔楹间悬俯仰岁月永堂堂寇莱公祀事荐时饼吾徒岂不老啖蔗入佳境况兹诗酒习已自破清净聊须明月来褰裳踏归艇雨小霁登南寺阁登楼望四垂缩缩雨小休老木藤蔓活古殿金碧流浮云卷岂尽落日不可留无人相与语鸜鹆漫啾啾送印大师参灵峰卿老四海无家一道人云山未肯便安身冷泉亭畔腰包去芝草峯邉更问津乞石菖蒲香緑茸茸一寸根清泉白石共寒温道人好事能分我留取斓斑旧藓㾗送通上人为长芦行乞白苹风作蓼花秋万顷寒涛巻底流八百道人禅定起送君持钵上行舟偶成松下柴门闭緑苔只有蝴蝶双飞来蜜蜂两股大如茧应是前山花已开扪蝨新篱瓮牖近山巅人言阚短垣聊须安虎落未免伐龙孙留路依松罅埋椿避石根从今有来客道得始开门和不愚兄四海归来坐太平莫令华雨恼空生归云无事朝犹巻老马休心夜不鸣胜处林泉九节杖闲中日月二升铛晓来乞火打庵戸想见春风一梦惊次韵竞上人好处从来自不传少时喜乐似初禅为山何止不成篑掘井于今未及泉自了一身同昨梦顿麾万事付苍烟因师聊作逢场戯老马为驹不受鞭示衆看花尚有余春可尽欢何须终日遶䦨干倚松庵畔见春后人间春色不须看访韬光庵主不遇紫蕨伸拳笋破梢栁花飞尽緑隂交道人闭戸不知处黄栗留鸣鹊在巢吕无求以诗坚同舟为嵩山之约次韵报之我穷走四方琐琐知交态吕卿晚定交藁质赖沾溉笔端有神竒胸次无疆界平生书画船往往出光怪我非张孝廉招唿许同载顾我念嵩洛如痞思一噫况非西北㠶一枕千里快便当谋吉日恐负游山债两宋名贤小集巻一百十二两宋名贤小集卷一百十三钦定四库全书两宋名贤小集卷一百十三宋陈思编元陈世隆补鄱阳集彭汝砺字器资饶州鄱阳人治平二年举进士第一累迁监察御史里行首陈十事指擿利害多人所难言者元丰初以馆阁校勘为江西转运判官数上疏论事元祐二年超为起居舎人权兵刑二部侍郎进权吏部尚书以寳文阁直学士知成都府未行又降待制知江州至郡数月以病去卒年五十四瓦鼔客逰南昌归归我四瓦鼔浑完甄冶工质朴棑罂甒触之散遗声往往中商羽声来殆天得不用询有瞽野心爱不彻取之置林宇竹梢奏清风似喜佳物伍岸巾䇿笻枝共尔蠲毒暑世浮见此拙坐觉幽兴聚丹楹惜异时蒉桴想淳古君年比余少能亦珍此否雪夜饮分题得雪字颠风夜号花木折平明堦前三尺雪谁家羌笛落早梅中夜南楼对明月苦寒厌厌祗夜饮朔风吹人毛髪缩公才奔放欲万里应恨低囘受羁绁一巢安稳身自在生涯却羡鸣鸠拙人生值遇行乐耳世事悠悠无可说偶有名酒须尽欢醉后呜呜唿耳热君不见戍卒征南凯未旋戎衣虽厚冷如铁寄友人汉上近多雨江头应好风想君当此际挂席随孤鸿翔龙压大浪画鹢凌长空男子四方志生时射桑蓬尔来何迟迟吾忧秪忡忡安得百顷田稍邻五老峯早赋归去来同为採芝翁读史娄敬脱輓辂独建金城安韩信出羁旅遽上将军坛谋出万乘惊名飞百夫叹丈夫松桂姿直气虹霓蟠得时树功业未谢娄与韩次韵尧民同年飞雪鲙长鲸浮蛆泼新酒故人不我过絶壁频囘首北岗无断絶参错分燕豆触目事渐新怆懐治平旧龙飞第一牓四百如兰友劲气沮金石髙文烂星斗我衰也乆矣彫落几无有未去真厚颜欲归犹掣肘盘根发余刃想见敏㨗手江湖被郛郭云雾生戸牖顾瞻良集易叹息幽期后吟到诗輙成吾穷乆箝口答同舎游凝池仙宫神灵之所宅楼阁倚天一千尺先生好逰犹挟册藜苋不慙吾鼎食凝祥池头三月春腰金骑狨多贵人天邉五岳烟霞闇海上三山雨露新蛱蝶能飞燕能舞凤凰在云鸿在渚仙人参鸾入云雾寂寂不闻青鸟语洞天落晚日沈沈渔舟缥缈桃源深红玉坐㸔花着子青云行见叶成隂疾雷怒飞风雨急瘦马不行归斾湿投闲一日须一来岁时变化犹唿吸栽竹一生正能着几屐旷达人称阮遥集何可一日无此君风流我爱王参军夏葛冬裘我便足由来世间无可欲但栽翠竹满东林我日对之歌且吟送颕叔帅临洮风如疾雷雹如芋积雪如丘拥道路蒋侯车驰挽不住见说西人复啸聚目视隂山欲飞去蒋侯文如江海注一决万里无尽处笔落在纸成云雾气吞云梦八九数力转丘山縳螭虎终日笑言公不怒三军号令成樽爼夏虏胆落汗流泝邉人乃至歌五袴昔闻禁中得颇牧今见南阳称召杜前席宣室疑已暮勒功燕然无可慕归来徧作人间雨杕杜吾当为君赋彦衡约饮湖亭行不及赴主人欲畱客其意良已厚行子念于役奔命唯恐后张帆半夜起撇若惊蓬走盈盈水中莲郁郁堤上栁相别不相见已行更囘首人生如朝露理固无可乆可为惟有徳万一或不朽行也死后已庶犹无大咎君恩不胜报聊一报我友行西城我将行西城曲指计日月汝来今几时已卜钱塘别我衰况多病苒苒髻已雪安能乆去汝漫自投羁绁田园苟可饭声利非吾屑与汝归去来相㸔至耆耋苍茫尚无涘空复愁如结汉上谒刘执中尘土能汚人有如衣匪澣驱车出闉阇纵目尽江汉渔舟泛青云潇洒鴈为伴芦花如飞雪时逐风散漫可怜独清人憔悴行泽畔菊苗重阳黄菊花零落殆无有㣲阳动渊泉嫩叶出枯朽青青好颜色寂寂霜雪后物理如转环人生岂能乆採葵古人採薇蕨我亦爱斯葵能随朝阳倾不为秋露萎烹调戒中厨聊以燕母慈拔根取亷名未愧鲁公仪途中和君时闻君欲脂车辗转寐不安忧心顽如石百计不可寛鸣鸠祇在桑归鴈乃云端一瞻百叹息强饮终无欢寄君时四章章四句我脂我车陟彼高冈母也吾懐匪居或忘我帆我舟汎彼大江母也吾忧食匪或遑我池有鱼亦可以羮何必鲔及鲂叔兮其归哉我田有菽苟可以食何必稻与粱叔兮其归哉自吉泛舟入贑我行欲从车好风苦相招谓言困行役厌此道路遥骎骎四骆马终日在岧嶤簿书更追随精耗髪欲焦乃复汎栢舟锦幔兰为桡是时春始和暖风秀陵苕彼栁已青青彼桃已夭夭王事敢不脩我饮歌且謡彼不知之者谓我士也骄不知非所知我兹以逍遥游岘山去年冬雪少二月春始晴南逰岘首山东下石头城揉蓝染江水烂锦贴园英幽亭一杯酒不用千载名冬日道中作夜卧衾裯单不敢嗟体寒晨餐疏食微不敢叹腹饥重念饥寒民亦有甚我身我心苦嗟吁彼俗当何如长芦阻风纵目江南路系船惟上村长芦云作阵高栁石为根浪逐江风急潮连海水浑雪霜千雨散钲鼔万兵屯蒲藻鱼逰处泥沙鸟篆㾗参差邻画舫咫尺想空门贝叶有秘语韦编无近言漫瞻双去翼空饰两朱轓好在弥天释何如炙輠髠浊清罗酒斚南北㸔风幡敬信无非事精微讵可论孤忠天未弃尚合辱垂恩沐浴有感去垢如去邪不欲畱毫分发不止一沐身不止三熏如何迷本原浴徳不自勤区区飬樲棘俯仰愧前闻宿金钩馆絶域三千里穷村五七家云深无去鴈日暮有栖鸦雾拥云垂野霜连月在沙夜长无复寐寂寞聼寒笳惠州雾暗山千叠氷寒水一涯风高天作雪日晚露迷沙居士身如梦行人驿是家青灯无意绪㸃㸃自成花和章承议通判来章近水班荆坐縁山拄杖行云烟窥胜㮣风雨聼寒声乆累维摩病多慙衞玠清波澜终未息衮衮共劳生云盖寺诗唐净圆禅师初自石霜来得乳萝洞喜之将宅焉初至蛇蚖塞路矫然怒视师师以法语告蛇引去既宿而毙师为焚之旦视无遗烬有三泉出焉左者黒右者清中者白师既筑室从者如归市逮今遂为名刹旧日蛇蚖穴今时薝卜林寒泉三井旧高阁五峯深翠竹娟娟老长松漠漠隂凤凰池好在谁得老师心道中湖天冬不雪山地晚多风岸草犹全緑村花或自红差池岁聿暮寂寞雨其蒙南北随蓬转浮生寄寓中内乡招提寺淫雨宿萧寺白云思楚山病催颜色老泪裛鬓毛斑流水终何事飞禽倦未还梦归无别处鹫岭凤林关途中早起寄兄弟为惜庭闱别方惊道路难醉怜山月古病怯野风寒驻马询农耜临溪问钓竿新诗如有得冩染寄归翰送巖夫庭佐归寕春雨伤行色秋风问后期欲迎黄鸟意更遗白华诗家塾求吾友亲庭寄所思独吟城壁晚如悟角声悲接伴太传离新馆其兄迓于途使者乗轺至将军走马迎侏离何所语踊跃不胜情寓目鸿鴈泽伤心杕杜行天乎非有间我老独无兄夜泊睦州桐江一水连银汉千山拥古城客乘清夜息舟倚碧溪横皓月危峯影清风细浪声呕哑殊俗语惨淡异乡情余十一月甲申以使来武冈坐茅茨之室逼闾阎之陋无故人往来之乐懐羁旅不足之情于是有游古山之寺在县西十五里而山水俊拔深秀亦有可爱者因畱置酒抵暮还驿而作是诗澹日沙村晚霜晴溪路遥蛮人瞻虎节田父看星轺使指勤咨问君恩费飬调畏途谙跋渉遗䇿问刍荛腊近云长暝春迟雪未消远空低幕帟叠嶂露琼瑶板屋谁家舎茅檐何处桥梅香浮逺水藤古上重霄细草眠黄犊巅崖落皂鵰儿童晴出牧妇女晚归樵椎髻骑吹笛斑衣行踏謡封疆连五岭习俗带三苗狐䑕威溪老豺狼脱洞骄今当䝉润泽乆已静氛妖歌舞随乡地耕桑托圣朝威仪欣用夏姓氏耻称傜僧至不千里寺名非一朝小亭浮草莽高阁出岧嶤泉细能沾润峯危欲动揺㑹观禅味足还见讲花飘茶汎波无迹香深篆未消逺游贪物象乆客厌尘嚣子美诗千首渊明醉一瓢傥来淹白昼轻去恨连宵野色随行李滩声逐画桡舄归凫漠漠旌旋雨萧萧淡月生昭旷青灯照寂寥岁时惟箭激江海秪萍漂洪井连庐阜蒲山近斗杓且从周梦去莫作楚辞招在合肥幕中有作幕府开雄盛朋逰望俊髦双松鬬氷雪一鹗出蓬蒿春雨吟花蔕秋霜满蟹螯山川畱翰墨天地入风骚感慨惊多变㣲生病一号酒巵余寂淡诗笔惠英豪忧思生心腑尘埃上鬓毛簿书今日困道路此身劳小雨开濡滞清飈散郁陶小亭山可见从此欲登高送刘器之待制知眞定府时平谋帅重侍从辍名卿龙种三千骑虬髯十万名红莲王俭幕细栁亚夫营侧道诸侯谒还乡故老迎试询三将宅应过五梁城漫乐潭园胜难忘魏阙情守株嗟我老仗钺壮公行秪恐非朝夕君王召贾生和春城北春光未恣看已复见春深水涨千溪緑松低一路隂簿书淹世态鸡黍乱乡心莫废清和饮枝头李可沈和晚北园天气非相逼东风已自归乐游终少及世事故多违桃杏春如在溪山暑尚微早期筌楫泛频纵角觞飞和祖道国门外文渊子至东父饯席上赠别行李随长道飘蓬笑贱官望云瞻白日临水㸔惊澜鸟语如知节花开尚怯寒莫嫌春色浅畱到后园㸔陈师道教授示黄梅诗次韵呈正夫学士美色絶殊衆暗香时着人齐州终自别不比岭头春可但深宜晚须知巧耐寒北人浑未识秪作棣棠㸔大小沙陀二首南障古北口北控大沙陀土地稻粱少岁时霜雪多古来长用武今日许通和岂乏骠姚将君王悟止戈大小沙陀深没膝车不留踪马无迹曲折多途鸟亦惑自上髙冈认南北大风吹沙成瓦砾头面疮痍手皴坼层氷峩峩霜雪白狼顾鸟行愁覆溺一日不能行一驿吾闻治生莫如啬和汉广席上赋秀色霜滋重余香露洽鲜鹄巢灵殻媚蟾窟夜珠圆丹橘非优贡蟠桃亦浪仙无嗟后林质未至大清天龙泉秋风入泉野吹散菊花芳万里无人处千枝秖自香风流忆彭泽时节念重阳物意虽寥寂能忘酒一觞和君时余未至君时言有羣鹊集旧重千金诺元为五日期水清氷破玉巖润石凝脂命驾不嫌遽舎车空悔迟多慙无道力有往鹊先知和君时弟韵流火退缩金盛强郊原日夜生寒凉梨垂栗皴橙柚香田家笑语炊黄粱山水秀澈揺秋光重巖细菊斑斑黄万象呈露无遯藏时和岁丰辰亦良脂车与子游上方吐论纵横气轩昂书帙罗列图画张睥睨孔孟窥虞唐偃息道奥縁禅牀苒苒定㸔移星霜游西山示同志我少及长从公逰我今老矣公白头渊明彭泽不归去太史周南方滞畱爱山兴与精神聚形骸自笑縻珪组欲骑马去陟彼砠空羡鸿飞在于渚西山苐一列洞天别有日月无岁年洪崖已成丹灶药瑶池每赋白云篇嘒嘒蝉噪竹枝露斑斑豹宿巅崖雾伯兮伯兮归勿遽人间旱禾须霖雨秋雨辛勤开菊花春风取次生兰芽我虽调公不敢易龙驹㑹去超边沙使北有懐长年日戯老莱衣不忍此身终日违今日马头燕北去不堪频望白云飞白云汝飞去何许悠悠㑹到江南路朔风吹泪洒大河直与波澜竞东注皇帝郊祀礼毕诣景灵恭谢次履中学士黎明驾出告熙成朝野人唿万岁声日上天门春意近雪残宫瓦晓寒生六龙宠䕶随天仗三爵恩荣醉御觥德似丘山毫未报白头知愧不知荣郊丘从驾今岁郊丘上始躬宿斋初出未央宫百年礼乐星辰烂万国衣冠锦绣中精意与天相应接人心如水自流通圣时好作休成记今日谁为太史公和瑛师江湖日夜着东流水上干坤一㸃浮隔浦云山随客歩近村花竹慰人愁同舟自有林宗在结社还须惠逺逰酒兴正酣归更懒坐看凉月上沧洲送宋文先辈夫子声名二十年尘埃叹息欲华颠相如旧有凌云赋靖节今无种秫田南国寂寥归见鴈北风悲壮屡闻蝉思量世事真如幻合置穷愁顿酒邉万安道中上下鸡笼牛口滩滩头濯濯雨声寒气蒸晓日云无际波漾春风雪未干落絮竝花浮逺水飞鸥随鹭度惊湍扁舟稳泛沧浪逺珍重严陵一钓竿尝约谊父同游龙泉奔走失期故作是诗奉和原韵野寺幽幽隠翠岚山川形埶尽束南吟随野竹吾懐惬醉啜溪泉此意堪乐事难兼真可惜登高能赋亦曽谙游从欲尽林间胜雨气浑浑满古潭送望之郎中提举舒州灵仙观江干逺别几秋萤汴曲相逢眼更青余志自能同豹变弋人安得望鸿冥风流緑蚁千钟酒香火黄庭一巻经秪恐诸公还荐鹗未容轻去老巖扃山林鹤瘦松枯不自禁穷愁千绪欲相侵山林谁识谢公意风月独髙梁甫吟行视水㾗嗟不息静㸔云影爱无心懒随尘土趋时态欲就丝桐丐古音暮雨暮雨忽随江上舟寒风髣髴转清秋兴随烟月成千首醉忤莺花长四愁不系可怜波上月忘机应喜海邉鸥一声画角吹魂梦散落淮天晓未收和张侍读总翠亭城隅东北起危亭卧栋飞檐控地形万井不藏平野緑一湖才见逺山青春归别圃低华幄雨歇寒芜露翠屛日暮登临望楼阙误随飞鸟下南溟㑹仙洞大松十里建旌旗晓日朝霞五色衣幽谷静闻猿一啸白云时见鹤双飞花开洞府春长在人㑹瀛洲夜未归家近武陵时入梦诗成更忆故人薇简王大丞我㸔繁剧频搔首君赋才名亦异常尚有闲襟寻水石更当佳句梦池塘松苖自合分高下凫鹤天教有短长徐上青云犹未晚可无音问及沧浪题醉心亭红尘万里困征鞍喜向幽亭一倚栏日夜水声趋涧曲西南山色上云端窗横古木秋容老槛逼苍崖雨气寒搜尽肺肠吟不就欲君亲置画图㸔寄臧浑二月驱车出宋都转头即是十年余可怜老大犹为客莫怪寻常不作书蜡屐阮孚人不㑹鲈鱼张翰子何如寄声莫汚青峯地留与先生作隠居至雄州寄诸弟并呈诸友马头今日过中都到得雄州更有书道路莫嗔音问少天寒沙漠鴈全疎和国信子育元韵雪余税马立孱颜望尽南垂北际山一段黄云凝不散野人说是瓦桥关二月已亥晓出成祀高禖淡云斜日晓昏昏风物迟逥认故园竹叶宻藏林下寺桃花低映水邉村尘沙骑马聼流溪淡薄春风却似秋坐忆洞庭波万顷滩声常在钓鱼舟尘土㝠㝠二月风寥寥天外有归鸿松隂想见芝山路隔浦溪花岸㟁红景繁见和再用前韵驰寄鱼飞鲸跃出波澜独立蓬莱缥缈间㑹有清诗寄芦竹能无归梦到溪山和执中及谢检法三年不见洛阳花今日襄阳看转嘉奔走簿书长似梦不知春已满人家北风北望南淮云更遮别离方觉路为賖深林青杏还争熟浅水红莲亦自花泊真州新河亭鬓毛垂雪欲毶毶道路风波老不堪系䌫短亭聊自慰青山数㸃见江南芦花风起芦花散雪纷纷故着枯槎晓日曚昽照处十分认作梅花沙栁沙陀秖见尘土栁色如逢故人忆着千条万叶金明驰道青春拟田园乐二首买田何须近郭作屋却要依山青松共我终始白鸟随人往还山色依云闇淡溪声潄玉玲珑孤笛醉吹明月扁舟卧钓秋风山村即事莫笑农家老酒尊丰年留客足鸡豚山重水复疑无路栁暗花明又一村过虎北口雪余天色更清明野店忽闻鸡一声地里山川从禹画人情风俗近燕京渔阳父老常流涕燕颔将军孰请缨容覆不分南与北方知圣徳与天平燕姬有女夭夭称细娘真珠络臂面涂黄南人见怪疑为瘴墨吏矜夸是佛装巢燕初至一双掠水燕来初万㸃飞花社雨余辛苦成来君莫破从来吾亦爱吾庐两宋名贤小集卷一百十三两宋名贤小集卷一百十四钦定四库全书两宋名贤小集卷一百十四宋陈思编元陈世隆补东湖居士集徐俯字师川洪州分宁人以父禧死事授通直郎绍兴初赐进士出身累官端明殿学士签书枢宻院事权参知政事有东湖集题颜鲁公画像公生开元间壮及天寳乱捐躯范阳兵竟死蔡州叛其贤似魏徴天下非贞观四帝数十年一身逢百难少时读书史此事心已断老来鬓髪衰慨叹功名晚嗟哉忠义徒㨗去不可缓初无当年悲只令后世叹一朝絶霖雨南亩常亢旱小人计虽得斯民盖涂炭长歌永君节千载勇夫愞敬书子张绅庶几古人半滕王阁一日逢王造千年与客游云邉梅岭出坐上赣江流日落回飞鸟烟深失钓舟蝉声枯栁外天地晚风秋云气浮髙栋波澜遶古城雨余山更碧叶下水逾清燕语留秋色鸦声落晚晴昔王歌舞地㠶急见山行同曽户部吴县尉张秀才北山僧房寻梅令客对棋处处已收南亩稻闲闲还看北山梅累觞聊尔酡颜在对局怡然笑口开扫径似知佳客至杖藜惟可数君来移松种树鄱阳老章贡风㠶嵗一回庭中梅花正开用旧韵贻端伯羌笛何劳塞北吹江南何处不寒梅千秋寂寂无人看独树亭亭对客开偏为咨嗟惟尔念是谁移种待君来纵留一曲安能唱恰似朝歌墨子回戊午山间对雪雪中出去雪邉行屋下吹来屋上平积得重重那许重飞来片片又何轻檐间日暖重为雨林下风吹再落晴表里江山应更好溪山已复不胜清咏史楚汉分争辨士忧东归那复割鸿沟郑君立义不名借项伯胡颜肯姓刘游潜峯二首昔年会稽探尚书探得六甲开山图载之潜南天柱山上侵霄汉下渊泉真人秘语世不传但见絶顶䝉云烟汉武射蛟浮九江舳舻千里来枞阳筑坛祈仙瞻杳茫茂陵桧柱空青苍石牛一卧叱不起白鹿还归深洞里二月灵鹤有来时洞口桃花泛流水久留舒子国惯作北门游山逺三峯出溪长二水流明皇夜游图歌吹开元曲铅华天寳粧苑风翠袖冷宫露赭袍光闺闼连阊阖骅骝从骕骦千门还欲晓九陌乍闻香李贺晚归图近代推名画诸君作荐书皇都开艺学博士是新除高栁长安道乱云昌谷居丹青聊至此仆马晚归欤饶守董尚书令画史绘释迦出山相及维摩居士使灵山香火之因不断复恵腊药数种皆病夫所欲也作此寄之示病毘耶金粟影出山五祖金仙相神妙通灵顾虎头白莲香火空诸妄腊中发药补衰朽扶杖清风看花栁㨗书政用此时来开颜正尔难忘酒韩门弟子更谁如即今犹有董安于更有承明两学士与公相对白髭须成生山水画歌画水不画湿画山不画坚盈尺之纸数寸管便有江湖万里天成生貎古心亦古造化为工笔端取𤣥冬起雷夏造氷翻手作云覆手雨岭外荒山与野水自昔不闻传画史只画潇湘与洞庭于今却在兵戈里翠峯碧嶂鬰然来病眼愁心次第开人家浦溆扁舟渡何日真能到一回次韵可师题于逢辰画山水二首江汉踰千里隂晴自一川故山黄叶下梦境白鸥前巫崃常云雨香炉旧紫烟布帆无恙在速上钓鱼船席上浮三楚毫端㑹百川名今大年亚意古恵崇前竟日对秋色无时散暝烟知君不浪语一眼认归船单老画树石山水歌老树笔间生竒石笔下出浓淡高低逺近山隂晴朝暮烟云没漠漠江天杳杳空不劳施力自然中便于沙际寻归路却怪霜林叶不红画虎行为吉州假守苏公作昔日何人画于菟君家独有他家无宣城老包骨已朽纷纷俗子尚讙唿大虎蹲踞小虎戏目光注射百歩外名画多闻内府收人间岂惜千金费巉巉岩岩谷中石老树穹枝拂秋色锐头将军射不得却挂江南使君壁林间一啸四山风麏惊狐号鸟堕空不向南山随李广只愁东海笑黄公忆昔余顽少小时先生教诵荆公诗只今耆旧无新语赖有庐山病可师再次韵题于生画豹二首耽酒丰城客子醉画山崦人家他日营丘伯仲高名逺出长沙彭蠡何限秋鴈此君胷次为家醉里举羣飞出着行排立平沙春日登眺游寳胜诸寺且观名画䕶法俨神龙诸天拥梵宫楼台春日丽海岳画图雄浦树重重緑园花灼灼红微风吹细雨只在夕阳中次可师韵五湖出画师手一叶浮渔父家风里芙蓉野色雨中鸿鴈汀沙白鹭洲金陵与庐陵俱出白鹭洲相望万里江中同二水流双庙开元天寳间衮衮见诸公不闻张与许名在台省中跋韩子苍代葛亚卿诗夏木隂隂欲放船黄鹂啼了落花天十诗尽説人间事付与风流葛稚川访邹道卿故居履霜颇强徤晨兴恣所适两儿休篮舆唿客同䗶屐危桥出隘巷慿髙聊物色蒿然但林莽芜废长荆棘井灶那复移江山依旧碧要知千载下懐贤求所歴句平生功名心夜牕短灯檠离鸾只説闺中事䑛犊那知母子情两宋名贤小集卷一百十四两宋名贤小集卷一百十五钦定四库全书两宋名贤小集卷一百十五宋陈思编元陈世隆补玉涧小集李彭字商老南康军建昌人公择从孙有日渉园集梦访友生少年结客长安城妄喜纵酒同章程支离老去一茅屋枕书卧闻长短更友生相望止百里寒夜寥閴无微声梦中乗兴輙见戴剡溪聊尔扁舟行觉来蘧蘧一榻上不用僮仆争驩迎吹灯弄笔欲书寄忩前白月方亭亭都城元夜斜阳尽处荡轻烟辇路东西入管絃五夜好春随歩暖一年明月打头圆香尘掠粉翻罗带宻炬笼绡鬬玉钿人影渐稀花露冷蹋歌吹度晓云邉翻经台五千余卷在高台内史翻时蜡屐来梦断池塘人不见年年春草緑成堆阻风雨封家市徃时李成冩骤雨万里古意毫端聚行人深藏鸟不度便觉非复鵞溪素龙眠老阮作阳闗北风低草云埋山行人客子两愁絶未信葡萄能解颜两郎了了解人意似是画我封家市戏作新诗排昼睡忽有野雁鸣烟际题吕少冯聴雨堂碧涧寒侵屋幽云夜度墻贪看山入座惯聴雨鸣廊苦乏隂铿句聊登孺子牀非君无汲引寄傲学潜郎望西山懐驹父去嵗湖湘赋凛秋闻君江国大刀头百年㑹靣知几遇十事欲言还九休照眼遥岑落懐袖过眉拄杖立汀洲莫言青山淡吾虑谁料却能生许愁唐明皇夜游图开元御极垂衣裳登三咸五陵羲皇白环重译银瓮出卜夜遨游离未央香车鬬风秦与虢罗帕覆鞍真乗黄赭袍错落缀北斗歩辇优游含镂钖宁王玉笛上霄汉御路花光争月光汝阳羯鼓绢㡌稳打彻参旗低建章太真霑醉玉欹侧力士传唿声𣺌茫翠钗挂冠红粉粧金貂贳酒白靣郎君臣玩狎乐莫比清禁喜闻宫漏长若令姚宋坐庙堂䄂中諌䟽神扬扬万里桥邉行幸处后世龟鑑懐苞桑阎立本醉客图酒有何好工作病颇怪此人喜中圣藏身麴蘖胜嵓幽寄愁天上唿不醒春风吹开玉东西月堕参横斟酌之吐茵脱㡌有妙理眩朱成碧浑忘归右相丹青果驰誉幻药调成疑笑语便觉微绡古意生似闻醉眠卿可去半生忧患复萧条瓮中肥遁何须邀一樽桑落对公等尽解平生藜苋嘲题驹父家江干秋老图江风飕飗江水寒芦洲雁下生微澜渔翁夫妇不能语津吏醉倒船着滩其旁病夫坐箕踞持竿万事那复顾悬知宁断娇儿乳不及㝠鸿及飞鹭魏錬师四松画轴四松在涧壑嵗晚乃更竒萧然如黄绮傲岸不可追谁将谈天口掉舌聊见移由来拂东绢冩此霜雪姿便有松上雨催我牕间诗翻思斸青𠖇採药堪扶衰当年丹青手开辟造化随既有圮下约子行何后期徐叔明校书篆笔竒古复作丹青为予作汉江暮霭扇材极妙力求鄙句作此以赠曩时徐骑省篆古逼秦相后来得仍孙毫端溟渤壮能回顿挫姿丹青生意匠余酣写便靣万里烟莾苍何许捕鱼郎落日荡双桨无劳剪吴松安用买叠嶂真欲老是间尘境孰非妄怜君俱入妙简逺复清旷定为造物嗔覔句聊分谤题访戴图闲庭秋草积满砌苍苔深忽向氷纨上聊窥访戴心雪月俱皎皎风林互森森纵观停舻处犹闻击汰音终年剡溪曲何尝返山隂徒言兴已尽真妄谁能寻浮生图画耳慷慨为长吟两宋名贤小集卷一百十五两宋名贤小集卷一百十六钦定四库全书两宋名贤小集卷一百十六宋陈思编元陈世隆补西渡诗集上洪炎字玉父豫章人徽宗朝官中书舎人与兄朋龟父刍驹父弟羽鸿父俱以诗文名时称四洪己酉嵗十一月二十六日避至龙潭院十二月十五日作径转桥横水林深寺据山钟鱼告閴寂松竹媚孱颜避地欣有託依僧成暂闲东归路不隔片片陇云还突兀山椒寺披榛二百年刹从吾祖卜席是里僧传溪送无尽水林供不断烟囊中有余粒假息且安眠潭黒蛟龙宅山青虎豹林隠忧何日了淹泊见冬深薄雪恨还积梅踈冷不禁平生一樽酒衰疾废孤斟杀气纒中土妖征出泰阶架桥凌禹穴投䇿暗秦淮匪兕歌何苦非熊硕亦乖申胥虽有泪无地寄予懐宵旰忧虽切咨谋䇿靡长筑坛推骑刼假节得糜芳已矣重江险哀哉古豫章蓬茅今在否矫首恨难忘次韵郑公实见赠二诗郑侯风㮣似虞薫醉饱初疑对苾芬一日君尝南浦水六年我踏寳峰云诗情赋物已闻命山色溪光倘见分羣盗何曽念王粲相逢聊喜见斯文百濯生香真寳薫中泠取水挹清芬素娥影落秋宵月白鹤翎翻春昼云俗客来依禅客住林花自与雨花分扶倾不假迂儒力敢倚笔端能缀文寳峰读驹父壁间诗次其韵兎迒通一线笋舆度千寻隔林见潭影迎客有铃音梵呗出广殿飞舞来珍禽履此胜絶境一清尘虑心仲氏趣𤣥逺造诣非尺寻谁云干戈际获覩金玉音七日南山雾一鸣幽谷禽依然拂尘壁愁絶见余心次韵公实感寓求田问舎转头空十口无家寄栗蓬失得自怜婴世网是非都欲问天公绵绵不解溪邉雨淅淅无情松下风頼有诗人排闷作且吟佳句任穷通次韵公实雷雨惊雷势欲㧞三山急雨声如倒百川但作竒寒侵客梦若为一震静烽烟田园荆楚漫流水河洛干戈今几年拟叩九闗牋帝所人非大手笔非椽次韵公实喜晴二首冻雨连三日春膏过一犁寺桥杯渡水村径橇行泥燠若生晹谷寒収岂石犀欲穷洪范理夕室有青藜持璧还投鹊镕金恨作犂行吟乗晓日扶杖入春泥硕学懐文豹终慙秃角犀徒歌无好语野饭只羮藜冯太冲置酒即事用公实韵故人同客寓萧寺近清明春亊一尊酒夜阑三尺檠风流孔北海文字汉西京苦劝加餐饭年来太瘦生山中闻杜䳌山中二月闻杜䳌百草争芳已消歇緑隂初不待薫风啼鸟区区自流血北忩移灯已三更南山高林时一声言归汝亦无归处何用多言伤我情寳峰笋用公实韵绕寺千株笋高低逐涧丘参差舒凤尾突兀长猫头入鼎资甘脆残林且罢休㑹须堪小艇裁作海乗浮公实示间字韵诗怅然有感次韵奉和三首晴晖生燠雨生寒朱夏阳春季孟间断雁哀猿金马客落花流水石门山早知蚁穴成何事欲棹渔舟去不还昭氏有琴无作止亏成都任一机闗辍哭人歌行路难畏人无地出人间欣逢北海孙賔石犹是江南庾子山野草离离随意緑羣凫泛泛倦飞还一川烟草村萝外何处梯云叩九闗此处非燕南赵北我琴无濮上桑间劳生聊作梦中梦苦语莫酬山复山触石白云数峰起照人明月一钩还徳星已为荀陈聚紫气休浮函谷闗载酒邀公实同过西园食枇杷与公实同赋即次其韵有美枇杷子三珍共一时朱樱梁苑早卢橘蜀都迟载酒宁辞病窥园似好竒酬君要佳句从古未题诗公实再赋枇杷之什次韵二首连云葱蒨外佳树枇杷林味极东南美恩知雨露深山夫琢栗玉谷鸟避丸金永日羁栖意兹焉一慰心醁尊中酒枇杷云外林甘飡千颗尽软语一杯深老境宜扶杖交情得断金遗民伐荻去真处即吾心公实作暴雨诗次其韵民生惟播殖天意在农深一夜盆倾雨千家粒食心知时占聚蚁催种有鸣禽喜是田间语青青刺水鍼次韵即事二首自媿山林士来炊萧寺烟怨惊寄猿寉飞跃任鱼鸢咄咄空中字昏昏醉后眠摛文非孟子何以差狂颠寄榻逢僧夏登塲喜麦秋一风将浃日四月尚重裘去矣吁何及归欤幸少休雨晴寒自戢桂魄更添愁次韵野歩意行无逺近山径自横斜烟月生晴岭风幡接莫霞影归巢幕燕声散宿林鸦屣履相随处僧垣即是家游都梁山风吹古汳口云满都梁山执热厌偪仄幽寻上孱颜清泉似石乳滴沥岩窦间乞此一瓢饮为祛千载烦山灵知我意殷然下层峦散空作急雨抉石出甘寒一酌荡齿颊三咽萦肺肝轻躯变滞骨尘鞅思灵闗来当踏云至去当御风还再拜谢神休幸汝不我悭四月二十三日晚同太冲表之公实野歩四山矗矗野田存近是人烟逺是村鸟外踈钟灵隠寺花邉流水武陵源有逢即画原非笔所见皆诗本不言看挿秧栽欲忘返杖藜徙倚到黄昏野歩散䇿寻溪偶缓行羁栖愁眼忽双明非烟幕幕平芜合倒影层层逺翠横鸥鹭低飞映山去江湖一诺百金轻直知己造洞天内身在人间却自惊石门中夏雨寒五年铁骑躏中原四月江南尚薄寒入月谁能移太白来朝我亦见唿韩灌坛风雨行将戢陋巷箪瓢且自寛红日再中天地正涂泥不辱汉衣冠次韵即事端居入夏愁更新不数多愁过一春蹑虚难同若士去取醉但与索郎亲朝天几日车同轨击地共唱野无人自许世才非管乐聊将心事比雷陈尝白酒用麋韵竹叶榴花久擅塲一尊云液胜椒浆人惟任逹常中圣药自消忧不作狂满泛氷甆无别色错斟瓶水有真香祗应剰醖逡巡酒始耐仙山日月长庚戍嵗六月四日至洪城旧庐无复尺椽怅然感懐用丙午嵗迁居诗韵南州一炬火我归无所归六月下惊湍一叶正复欹空城何所有城阙双阖扉遗甿四五辈眙虫鸟栖潭潭大都府灰灭余空基委重者谁子汝实凡且卑蝼蚁轻民命泥沙损国赀犬狼肆噬啮殴逐乃其宜胡为使羣吠如恶草蔓滋哀哉三万室钟此百六期故居不可识将是复疑非阶前手种花自怜託根微露草相对泣吟风作悲诗人言城门火鱼祸自靡遗我亦无泪哭且复一解頥病间和公实饮酒诗忧毎伤人人亦忧花䝉两眼雪䝉头干戈满地不可触蓑笠为家何处浮秋入鸣蝉催暑去酒如凝露与清谋冩成庾信江南赋更续相如老倦㳺戏和公实感秋对酒青山爱客长青眼白酒知时泛白云少日悲欢才一醉中星寒暑又平分稻粱狼籍余栖亩雀䑕穿窬自立勲一叶已惊秋意早映阶黄落更纷纷次韵公实七月一日雨感懐二首平生离俗得闲多素髪惊秋奈老何賔从盘飱唯白石意行供帐有青萝御风独往松三径踏月空归雪一蓑短布单衣穷至骨醉吟不作饭牛歌日日愁随万绪多遣愁不去若愁何文书引睡繙黄卷福地求生访緑萝酒厌银瓶聊注瓦衣辞锦袄却披蓑五更风雨作金石助我贯珠商颂歌韦荘蜀程记入嘉陵道上如行青萝帐中福地记武陵有緑萝福地与桃花源相接将去寳峯诵老杜更欲投何处赋五言三首更欲投何处干坤老病身穷愁但有骨栖泊𣺌无津岩穴探幽薮人烟隔几秦驱车上九折回首黯伤神更欲投何处穷猿不择林低囬竹树语惨戚钟鱼心邑邑出门泪行行渡岭吟西江如此吸在处海潮音更欲投何处仙山不可窥欲寻吴许迹黙与绮园期裹饭随妻子清秋问路岐神真有汲引逸驾或容追奕棋絶句二首新秋遣闷只围棊病不衔盃亦废诗对局萧然两无语箇中君子有争时鹭落寒江鵶㸃汀晴忩飞雹击槃声方圆动静随机见清簟踈帘眼倍明又白日惟销一局棊揽碁还诵李侯诗傍观不作千年计㑹有局成柯烂时棊局醒心过博局棋声娱耳胜琴声少年此戯殊不恶坐隠时闻夜逹明再赋奕棊五言八句五首荆璞玉为子井文楸作枰有求惟别墅不喜得宣城跕跕飞鸢渡丁丁伐木声破愁逢一咲无地着亏成祗园三日雨碧涧一枰秋试问酒中趣何如林下幽从它着虎口寻我镇神头惟悟争先法当机与手谋不作丹朱戯难禁清昼长敢言白玉局聊取紫罗嚢角道空传记乗除自有方儿童争画纸漫学老夫狂眉山非快手奕胜亦欣然变态一翻覆几微系后先陶公虑太过雪女慧堪怜张弛诚吾道斯文许尔贤凝神迷逺躅致一有全功皎皎妇姑月𠖇𠖇鸿鹄风置君愚寗子议乐哂温公谁谓商山老飘然到橘中越王山二首朝登万仞冈夕宿云霞间越王昔何时税驾宅此山山颠有石室险絶未可攀烟树相映帯尚想颷轮还文吴二仙子腾趠跨两班俯仰五百秋下视悲人寰王室久荡析世路方孔艰我寻真人居荷锄支蓬菅林泉依福地樵汲闯灵闗庶以逺兵革返兹后死颜越王名兹山无复车马迹絶顶有佳处轩然大盘石灵洞閟其中神池荡其侧云气朝夕生合散一瞬息吾闻王子搜隠遯辞越国玉舆去不返丹丘鏁荆棘二仙去季世故老犹记识遗踪落人间不稽传寳墨我睎伯夷清愿作老𥅆役脱身埃壒外捄暍望三益岭云吾居半山上绕屋犹峻岭举头即见之坐卧作墙屏忽复不可求澒洞云万顷初疑岸谷变身不践人境俄顷如故常突兀在屋顶隠见须㬰间变态莫记省烟霞成痼疾终日常炯炯早阅金丹诀未辨卜灶井世乱一丘壑斯志或可逞鸣猿落空岩翥寉飏晴影石泉漱芳润草木皆秀整洞天有归路来往心已领从寳峰长老惟足求猫头笋不识猫头笋还思马祖山庭兰生旧茁绷锦换新斑藴玉争懐寳登盘想饫餐分甘须劖劚逺助一瓢箪食榧子若榴资彭粮榧实伐彭兵三彭穴身中各以尸自名伺隙残所託睢盱为已荣仙山无凡木榧林髙且清八月实累累斗量亦嚢盛盈盘得恣食不与汝粮并嗟汝小黠尔安所逃汝生蚤读黄老书五牙潄琅英虽微玉山果知汝乆已行丧乱食不足长饥病所婴蟠桃未能致橡栗庶可营作诗颂子榧期子以主盟十月十五日山中下视云气自山间岀已而弥漫咫尺不辨岩谷戯成五言一首一嵗下元日千山小雪天云层生逺壑雨拚割平川放牧虚横吹樵苏乐静眠遥知载酒客无路到斋前十月十六日云气依然合山蹊旧不通虀塩犹可问牢酪顿能空细槛泉声外踈篱犬吠中无人披宿雾採药过龎公南城邓氏亭小麦青青伤一曲江南千里伤春目旴母江头唤渡人遥指麻源第三谷裹盐包饭各怱怱回首烟霞楼观中诗成更着羊何和犹是前身内史公两宋名贤小集卷一百十六两宋名贤小集卷一百十七钦定四库全书两宋名贤小集卷一百十七宋陈思编元陈世隆补西渡诗集下游麻姑山仙都观浥露出南郭遵涂盼西岭幽寻不惮逺陟巘造殊境悬瀑㵼天路髙斋跨参井麻姑固神人上下凌倒景逸驾不容迫遗踪博尘影仙坛独岿然藓蚀此山顶古屋鸣鸺鹠污池育蛙黾葛颜有异闻源委渺难省空余丰碑字欻若猊骥骋永言赏心遇所乐尘务屏濯缨欲自孔斵鼻还思郢安得斯人徒置论挈裘领圣真岂逺而炯炯金在鑛九渊孕眀月七返闷神鼎至道如可求汲深硕修绠静思院上元日二首麻姑山换越王山忆昨下元今上元老去休惊长客寓春来不拟问田园畏途豺虎中原近挟日风云四海昏梦遶潇湘无落处凭谁楚些与招魂欲趋严跸万重山且酌清尊庆改元穑事何时销剑㦸贤书不用到丘园伤心华屋灯如昼触眼荒涂犬吠昏今日江东须管仲可怜穷尚游魂云溪院水竹依山住烟霞并舎分愁添中夜雨冷浸一溪云满目千戈地闗心鸟兽羣归涂如可问勐犬莫狺狺二月十二日偶成金谿东行二十里髙即登山下临水乱山中断水横流水际招提对山起丹青像设半泥涂野僧一饭无钟鱼散䇿闲寻笋蕨芽宻林时逢桃李花信州逢寒食客行寒食路春晚上饶城野寺鸟鸟乐山蹊荆棘生人随乗鴈集地隔一牛鸣俛首征途内官曹何日清题盛彦光丘壑轩盛子卜居南涧濵开轩自比葛天民一丘一有能事三浴三薫无俗尘闲逐逸人同执射偶逢渔父亦垂纶此轩成毁吾何预画着岩间恐未真代简呈信州李使君万斛谁能破客愁一尊风味乏醇酘中丞自许怜渔父鬲上无端住督邮必使索郎频有頋也知欢伯解消忧苏州刺史诗盈卷还忆山僧冷病否晓发鹅湖万松参岭路千亩劝春耕不复红鹅下空余碧涧横佛扄穿缥缈仙驭鏁峥嵘道释分殊境篮舆许我行古田县勾吴于越通舟车南走瓯越城百余凿山架桥穷奥区班春不行犹一墟此邦自与桃源竝不能深藏即人境五百年间阅战争淳朴散尽狙诈生次韵和古田县丞一方景南见恵诗踈慵我似海鸥闲文采君如雾豹斑不省流离思乐土深知鄊往愧高山低飞乳燕声相接小叩华鲸梦亦还共看围碁欲终日忘年初在立谈间游石鼓山涌泉院昔闻石鼓鸣今作石鼓游击拊久已息甲兵殊未休精庐庄严海百室云雾浮维时当长夏萧如凉秋高崖不见日老木枝相樛灵泉发嵌窦下注千仞沟向来经行人颇以名字留俯仰百年内磨镌遍岩幽石桥可坐卧清絶无等俦衆山合沓来响合相献酬虽逢㑹心欣未弭当世忧不知稽山上复有胜处否六飞尚东廵狐兎穴中州戈鋋塞河洛冠盖集闽瓯堕此吠雪国烈火烂不收炎飈方焚轮赫曦欲停辀微生类焦谷兹焉得依投一乗凌风翰濯缨天汉流初食生荔枝六月寓闽山初逢荔子丹皱红分颗颗凝日作团团品目诚无限珍甘拟亦难不劳走马使安坐得加餐独擅东南美谁如十八娘咲颦俱有味朱粉不迷香璀璨珠生掌清泠露入囊风流须第一饤座毎难忘秋日登万嵗山平逺台次糜韵山川信美自愁多岭海途穷可若何倦客难寻越絶记畸人但唱郢中歌天香不入伊蒲塞佛水犹开优钵罗还是浮云韬白日凤凰台上一经过戏次韵和了信上座天工下观戯鱼龙分披敦物隳岱宗尘沙欲枯㒺向眼酒醴难浇磊块胸㑹稽之南曰闽海东行万里因雄风二儿得邑古长乐意拟分治三山中门张罗雀即吾室弔影不识求羊踪担簦挟卷者谁氏捉笔言诗有此公纷纷道旁皆杏李辛苦交攻无复理入林初闻薝卜香知味自觉醍醐美今时社稷见老人它日阳休望吾子我观蓬莱才一水桐柏罗浮相对起赤乌衔符得寳书青鸟拂檐来报喜君能无事如懒残吾儿倘不慙张底次韵许子大李丞相宅牡丹芍药诗山丹丽质冠年华复有余容殿百花看取三春如转影折来一咲是生涯绮罗不妒倾城色蜂蝶难窥上相家京国十年昏病眼可怜风雨落朝霞闻师川諌议至漳州作建除字诗十二韵迓之建武下诏书海峤识明主除吏得阳城所喜逸民举满腹懐经纶笔间含露雨平生相期心中兴尔乎取定交自畴昔契濶及再暑执热子南来五月憩漳浦破啼谋一笑预置风月俎危言倘可陈正学当尽吐成亏在须臾得失宜熟数收功谢王魏取道迹傅吕开兹衆正路慰彼苍生苦闭闗拒他盗拂席招巢许题团圞图一老灭尘虑七儿同静縁境超法界观身作地行仙男女非殊相丹青亦浪传襄阳聚首话犹是在家禅社日宇文徳和送酒次麋韵羁游苦少泽藏山老境难希药驻颜日日寻春穿窈窕行行止渇漱潺湲忽逢欢伯来倾盖无数愁城尽斩闗多谢天公爱狂客九衢忙里独偷闲次韵许子大王丰父圆明送春之什鶗鴂能愁物外人芳菲聊借梦中身要知琼刃非凡骨信有金庭不尽春伯雅相将浮鸭緑素娥应共踏蟾银休惊丽句同仙授王许从来侍帝宸福州程使君止戈堂二首瓯山闽海两高深幕府同开阅古今堂号止戈贤守意郡名长乐圣君心行看卖剑为农器即有飞鸮集泮林比日东南是洙泗喜闻弦颂发清音跳梁山谷有顽民电扫风除一聚尘排闼江山千里眼满庭桃李四时春定知当宁思龚遂正恐攀舆借㓂恂谁是诸侯老賔客酣歌应许杜陵人坐上呈师川有懐驹父上坡諌议立清班入奉威颜咫尺天仲氏三山乆憔悴徴君五岭亦迍邅欣逢白寉归华表更想黄熊出羽渊客舍一尊双泪落相陪里社复何年师川见和再用元韵河洛中秋已凛然瓯闽八月尚炎天方懐许国忠言切不计归途道里邅子产未能忘季札太阿应必待龙渊树人树木有明筭谁谓百年同十年铅山县石井院两年再踏铅山路今日初尝石井泉碧玉岩邉瀹汤饼全胜五鼎击肥鲜初入浙中松竹笼官道牛羊食野田㞯山低送客荡水逺含天乍聴吴儿语初逢伧父船平生足未歴聊以慰华颠我生豫章汭游宦在京华百粤非吾土三吴亦尔家客星严濑钓西子越溪纱一洗眵昏眼如乗上汉槎山村柿栗熟客舎稻粱秋池足能言鸭蹊多喘月牛如闻息战鬬剰欲起歌谣鼓楫临江誓谁为祖豫州立秋日上饶郡偶成二首承明非厌直衰疾自投闲江汉蒸炊内盘㿻㗳哈间层氷万里梦谒帝九重闗硕借抟风翼追逰物外山平生逃暑饮病着不濡唇熨齿甘𤓰冷流匙香粒匀加餐虽意决对案已眉颦却叹廉颇老犹为善饭人盛彦光次韵见和复用前韵因以自叹星织乌同织鹤闲鸥亦闲问君离俗乆何事落人间末伏秋无雨残歊昼掩闗寒泉聊洗耳清冷似吾山凉飈将透齿烈火谢燋脣壁织梭梭应檐珠颗颗匀隠忧成独乐浅笑换深颦更上藐姑射问涂氷雪人梦中作四言用前韵事有怕爱语分忙闲左右前后外内中间青云干吕紫气浮闗五星东井微臣北山鶂鶂珍腿猩猩美唇醴齐调适勺药和匀老商嬉笑西施解颦倦黾若士翳桑饿人再次四言韵执虎入圏絷骥在闲志六合外身十亩间组系单于泥封函闗乐我丛桂淮南小山鲁兄卫弟虞齿虢唇倚伏相因否泰惟匀履兹艰虞慎厥笑颦水清见石天定胜人再次四言韵入圣有域存诚以闲徳不徳上材不村间堂上不粪门设常闗鄙哉丘垤覆篑为山编贝皓齿含朱绛唇甄陶圆熟琢削细匀不笑不言倚席以颦商略有此为若而人秋分日偶成洪崖山下一臞儒碧玉岩邉抱病夫永日翛然无复事人欺憔悴鬼揶揄曽仲共和予春日登滕阁诗盖旧诗也复次韵西江东畔见江楼江月江楼万斛愁试问海潮应念我为将双泪到南州䗶梅见江楼下䗶梅花香扑金尊醉落霞独倚东风如梦觉一枝春色别人家人日开嵗逢人日吾衰不梦周家书生逺恨客舎起离忧朔雪惊南眼江梅哭陇头谁能结綵胜一为散春愁钟乳钟乳宜为粉扶衰老所便缄藏鹅管细治錬玉椎坚石髓诚难值云腴恐浪传刀圭聊已疾未敢议真仙叶少藴出示郑先觉阅骏图为作长歌丹青得名曹将军画马已来无复人诸生韩干受其法絶足亦传沙苑真儒林望郎李公麟曹韩复生能与邻心胸可纳天西极纨素频空兾北羣郑生晚识李侯比自许笔端轻万里山川初出大宛城翰墨犹沾渥洼水汗血歕沙指頋间雾鬛风鬉卷中起戱写十马皆龙材前有飞黄后山子叶公好尚有祖风不爱真龙爱画龙千金不惜市骏骨睥睨神物秋毫中英雄尝闻妾换马意气欲将诗换画诗工画玅两崛竒谷量马观未论价公诗自是生骅骝恨公不身亲李侯向来曹韩空白头和曽仲共大风折木歌疾风岌嶪土囊口阳崖中裂隂崖吼南山乔木大百围顷刻剪伐如断臼修枝偃蹇掷龙蛇直干崩山塞岩岫干云蔽日埽地空掣电奔霆翻覆手山灵掩泣惋惜深匠石含悲涕洟乆折臂而公黥而王精金当镕玉当剖㫁木刳为浮海航路指银河上牛斗委余犹得宫殿材𤨏细亦䝉梁栋取万斛之舟可勿论大厦帡幪此焉有狂飈卷空欲奚为夀弊金石长不朽天生大才将有用乖逢相因孰先后嗟尔干风与枯栁摧扤为薪尚谁咎楚州阻水涨懐汪信民吕居仁二十四言大江北理长淮西逝厥隩射阳城邑岳峙凿渠而漕首淮江尾舳舻㞹峨连樯千里青雀翩翩彩虹嶷嶷梁跼舟蹐限兹黄水昔我至正得二国士箪瓢相乐汪吕氏子于今几年乖隔生死梗泛萍飘乃复于此菱花净土鹭羽徐起如欲我留盼睐以喜俯仰山川感念成毁一瞬千古寓非予耻奉送驹父师川二郎中赴召四首火中暑退庚伏在娄赫炽方炎金石在流之二大夫服丝紑紑文昌台郎祗命是忧中江有舳中涂有辀风樯雨毂长夏为秋白云在天崒如岩丘倐忽西东不我告谋翩翩者鹄俯瞩鱼游将逝复止矫影河洲嗟予去国三葛于休止车生耳永谢鸣驺挥袂江干长啸林幽迁居从宦三十载故山凡几归昔归尚有屋再归已倾欹今归但乔木竹落荆薪扉上为乌鸟都下为犬鸡栖相从东北隅三亩以为基积块与运甓实洼而培卑成兹道傍舎空我槖中赀堂室取即安户牖适所冝嘉树三四株当忩发华滋馨香入懐䄂似与迁徙期我今六十老岂不知前非咨谋愚见舍就列筋力微窃食奉祠禄永负伐檀诗松楸幸在望邻曲不见遗葛巾随里社庶以保期頥次韵公实与用中夜话贤哉郑圃客去为五浆惊解榻栖云表开忩纳水声忽逢京国旧相对夜灯明叹息胡証老犹思摘鉄檠玉女峯玉女何时见兹峰独抱羣古容余佛坐虚室但罏薫林隠投壶电山藏出岫云自惭非屈宋欲赋不成文两宋名贤小集卷一百十七两宋名贤小集卷一百十八钦定四库全书两宋名贤小集卷一百十八宋陈思编元陈世隆补朴斋小集张方平字安道宋城人举茂才异等为校书郎英宗朝累迁礼部尚书出知郓州神宗即位拜参知政事致仕薨赠司空谥文定有乐全先生集送杨君西安君过严陵濑扁舟入婺溪滩长秋日短山逺乱云齐未探骊龙颔聊羁骏马蹄胥江涛正恶鸿雁此东西玉泉观赠高道士古屋气象冷苍崖烟翠中龙归半天雨虎啸一巖风露后芝房紫霜余柏实红终期把藜杖来伴白云翁寄汾阳郭先生君家白云外巖熘响嘈嘈絶壑风烟淡孤峰氷雪髙自能无世累谁见有生劳指我蓬壶路琼宫隔海涛都下别友人海内故人少市楼新酒醇与君聊一醉分袂此残春北道邢台路东洲泗水濵相期复何处京洛旧风尘寄郭诚思华下茅斋舎在世尘外松扉夜不闗心同秋水静身共野云闲自得逾三乐谁堪话九还他年玉泉约何以救衰颜初春游太尉宅东池蓬㠀灵仙宅星河帝女家波光泛金翠楼影动云霞清浅游鱼过参差垂栁斜移舟更寻胜逺见小桃花暮秋登彭祖楼危楼古城角山色遶苍苍寒日下何速清风来甚长烟尘思战国云水似江乡重九登髙近瑎前菊已香秦州后园春䜩赠部署刘几阁使栁暗三眠困花繁二月香情懐当酒尽兴味为春长叠鼓渔阳节清讴北里妆阶前乐无误席上有周郎江楼迟客静外游神迥望中尘物稀天连逺水尽鸟背夕阳飞木叶初揺落乡懐动式微兴阑不忍去迟子一舠归夜意羣动已沉响蛩吟时一声露寒仙掌重月午庾楼清感慨闻鸡舞悲凉倚笛情几多尘役者夙驾待钟行送吴春乡赴都法座临轩䇿俊髦同君陛见预旌招疲驽十驾始千里孤鹤一飞先九霄兰棹秋风行逦迤觚稜旭日势岧嶤石渠为谢诸儒彦行迈同趋便殿朝蝶迟景融融暖气浮中园曲宻小庭幽春风故引颠狂甚芳树相容烂漫逰不惯风流输楚女嬾将身世问庄周有时见多情处毎遇王孙尽日留青阳崃竒峰叠巘无重数横涧飞泉㑹一溪老树藤萝从古长寒空云霭与天迷幽中应有神仙住深处惟闻猿鸟啼野性旧多山水癖恨无心赏此相携谒观妙宗师值昼寝一枕清风静馆深满庭松桧鬰交隂此时内景人难见月在泥丸日在心送沈生昆弟随侍之博白炎方景象异中原海气昏昏杂瘴烟今日蛮荒成雅俗薫风南播自妫絃不须南浦懐消黯好过西山访隠沦比到岭时应近臈相思可寄一枝春东连海道彻扶桑北望神皐斗柄傍两处音尘杳难接征鸿嵗只到衡阳夕阳踈苇暮江湄秋色萧萧动客思自侍严君领州去岂同骚客滞邉时两宋名贤小集卷一百十八两宋名贤小集卷一百十九钦定四库全书两宋名贤小集卷一百十九宋陈思编元陈世隆补张章简集张纲字彦正润州丹阳人入太学屡试获首选政和二年赐上舍及第特除太学正歴徽猷阁待制引年致仕㑹秦桧柄国纲卧家二十年桧死起为吏部侍郎兼侍读后以资政殿学士知婺州寻致仕筑亭池上扁曰归喜自号华阳老人日与亲旧游息其间高宗幸建康召见行在孝宗登极召陪祀以老辞干道二年卒年八十四纲歴事四朝正直自持多所建白华阳集四十卷其子坚所编章奏居多诗仅二百余首赴喜雪御筵归作喜雪排筵晓漏催玉人传诏下天来香随日转蓬莱近花带春囘锦绣开一线新隂留鼓吹三登和气入尊罍叨霑惠泽思归美授简梁园愧乏才次韵仲弼重九黄花白酒两相逢把酒簪花对晚风千里故园云水外三年归路梦魂中自怜晼晚伤秋色谁解踈狂发醉红寄语髯周颇知否此时情绪与君同感叹子苍有诗见赠次韵奉呈随縁到处是吾庐风雨飘飖敢定居异县逢君如隔世七年怪我苦无书平生出处皆陈迹大半交游已故墟愁絶不知尊酒尽醉归儿女笑牵裾寄曽公衮用子苍韵衰艹连云万木风天高灭没见孤鸿夕阳人㪚酒旗下逺浦船归渔笛中兀兀松窗翻蠧简垂垂蓬鬓飒霜丛自怜世味谙来惯已觉忘辛似蓼虫乱后入城未复钱塘郡先收鐡瓮城妖星随月落杀气逐参横已筑鲸鲵观重新鼓角声大江应好在流恨几时平赋随寛诏免恩浃大江浮人少余新市城荒剰古丘疮痍谁共理宵旰独深忧莫上西楼望黄云满眼愁南洞即事紫绶金章八十三衰残不称旧官衔烦君冩作归田老野服翛然坐碧巖次韵国衡古寺慿崇冈苍烟䕃乔木欹斜屋鳞比缭绕墻带束何人辟层轩延客寄遐瞩醉赏菊坡下客意岂在菊念昔居此地名世尽儒服师旷贤多智苍史圣重目台成竟谁游事去不容跼梁王高帝孙名字亦不辱当时盛歌舞肯使后人逐陈迹今故存新池为谁緑感叹世上事翻覆如转烛请君听钟鱼尚想吹紫玉次韵仲弼千里长懐北固楼客居颜巷不堪忧青荧坐㸔孤灯夜揺落初惊一叶秋已厌清谈挥麈尾谁能细字冩蝇头莼鲈固是吾家事好约西风买钓舟次韵李传道感事卧病何人为扫门堕霜黄叶任缤纷旋沽浊酒难禁醉厌数孤砧逺更闻冉冉生涯飘似梦悠悠心绪乱如云几时得遂江湖去野性终随鸥鹭羣送春满眼莺花自在春送春情绪怯愁新鼓琴不用戴安道行酒却须温太真晚嵗深交能有几相逢烂醉莫辞贫新条更有明年在重与东风作主人归乡穷巷归来已白头结茅何必榜休休好山当户碧云晚明月满溪寒苇秋诗社縦添新句法醉乡难觅旧交游平生幸自无机械一棹夷犹去狎鸥用前韵愁来莫遣上眉头着酒驱除醉即休未省一官堪送老已惊双鬓不禁秋收心香火供清梦洗眼云溪结胜游唤取短篷乗晚兴坐㸔烟浪没轻鸥庚午三月十日游茅山雨余沙径浄无泥策杖何妨过竹谿迎客野花随处发劝沽幽鸟向人啼峰峦路转攀萝倦楼观烟深望眼迷疑是武陵仙地隔坐来遐想旧桃蹊老夫辞荣里居行年八十酒间漫成拙句述意而已不以示外也莫笑尊前白髪翁曽骑竹马戏元丰年弥八十痴顽在身荷三朝宠眷隆緑野敢将前哲比香山幸有老人同兴来尚欲寻幽去收拾残春杖屦中次韵王子飞跋石曼卿洛中题壁酒狂翫世芙蓉仙胸中落落太古全浮云富贵不着眼肯复腾上夸鸢肩应怪元龙负豪气献书天子言十事骑驴一去不可追风月凄凉壁间字夀烛凝香红蜡大如椽华堂两两排金莲漏涩铜壶寒夜永光揺翠幄争春妍兰膏芳苡何足道帘卷香风碧烟袅霜娥勿用拂麟须合就仙丹㑹难老我公身依日月光不假仙丹亦夀康煌煌神烛照天下光焰何止万丈长世间爝火知无助想像丹辉争欲赋可怜贱士老不才短檠见跋无佳句次韵酬彦逹浮荣过眼风脱叶鸳行无复清梦接柴门昼闭雀可罗寒日晖晖弄踈樾已种芳兰滋九畹更遣胎仙舞三叠李侯壮志亦可人举目万里欲横絶醉眼时㸔石稜紫吟鬓半作霜棘折方今圣主躬俭勤奏赋不须夸羽猎中兴盛事要磨厓老于文字谁踰结愿君勉力上扶揺渺渺云海出飞楫莫随铩翮卧穷巷漫学啼螀弔寒月次韵彦逹对雪有感朔风卷地寒云繁忽惊空花堕檐间逺山歴乱眼中失飞鸟灭没天际还缅想端门万官贺云陛俨列鸣珮环丰年献瑞天一笑声动四海俱欢颜李侯人物妙天下何独卧穷看屋山胸次氷壶自深莹管中雾豹难窥班异时富贵恐不免讵忍空歌梁甫艰君㸔鸿鹄有高志一举九万谁能攀对月蓬鬓秋风老柴门辙迹踈谁同今夜月望絶故人书止酒愁元亮何心赋子虚得诗还喜诵习气未全除夜雨夜雨妨清梦踈檐滴细声幽懐无客语偶坐有琴横水濶柴荆迥风高雁鹜惊感时思报主材薄愧平生日暮地偏车马静门闭水云深野艇收晴网邨舂续暮砧危肠逢酒怯病骨畏寒侵又见鸦归尽谁歌梁甫吟月夜渔火前邨近秋砧静夜多山烟归宿鸟水月动明波烛短催诗急樽空若客何抱愁眠不稳林影半牀过次韵彦逹折梅信歩寻梅约欣逢亚雪枝春藏红蕚小寒啬暗香迟画角传新曲妆台歛翠眉广平心不动唯许笔端知嵗暮忽忽嵗云暮霏霏山雨频鸟啼茅舍静梅映竹篱新陋巷无深辙清酤有善邻中原消息断聊与醉乡亲次韵洪总领题花信亭得江楼谁为传花信新亭破睡风春囘芳意早客到赏心同酒盏揺江緑诗笺照座红无由接欢宴危坐正书空次韵苏晋翁见寄不见梁王旧吹台年来愁眼向谁开求贤廊庙无虚日报国涓尘自乏才直指漫能迎櫑具永懐寕敢咏金罍相㸔鬓髪霜千丈自视文章水一杯晚嵗可怜神气索故人犹寄好诗来追还正始真堪喜突过黄初岂易陪婉娈也知能度曲葡萄应已酿新醅何时东阁容惊坐一日那辞一百回戏题所见破睡轻风透碧纱寳钗聊挿任欹斜欲寻女伴嬉逰去试问秋千有几家次韵李道士观南山柴门无事昼慵开杖屦谁曽得得来隔岸野花随处发䕶巢幽鸟傍林囘从丁世叔觅花栽老去看花能几囘旋移花树着行栽君家封植满烟雾分我一枝春色来两宋名贤小集卷一百十九两宋名贤小集卷一百二十钦定四库全书两宋名贤小集卷一百二十宋陈思编元陈世隆补庆湖集卷上贺铸字方回卫州人喜谈当世事可否不少假借人以为近侠博学强记工语言深婉丽密如次组绣尤长于度曲掇拾人所弃遗少加櫽括皆为新奇尝言吾笔端驱使李商隠温庭筠常奔命不暇诸公贵人多客致之苟所不欲见终不贬也初娶宗女𨽻籍右选监太原工作是时江淮间有米芾以魁岸奇谲知名二人每相遇瞋目抵掌论辨锋起终日不能屈谈者传为口实元祐中换通直郎通判泗州又倅太平州竟以尚气使酒不得美官悒悒不得志食祠禄退居吴下稍务引逺世故亦无复轩轻如平日家蔵书万余卷手自校雠所为词章住往传播人口黄庭坚自黔中还得其江南梅子之句以为似谢元晖自裒歌词名东山乐府尝自言知章之后且推本其初出王子庆忌以庆为姓居越所谓镜湖者本庆湖也避汉安帝父清河王讳改为贺氏庆湖亦转为镜故铸自号庆湖遗老有集二十卷丛台歌按邯郸县谱丛台赵武灵王筑起地三百尺今故址犹十仞在县中东北隅元丰辛酉七月同邑令濮人杜俨仲观登杜先有此诗要余同赋累土三百尺流火二千年人生物数不相待摧颓故址秋风前武灵旧壠今安在秃树无阴困樵采玉箫金镜未销沈几见耕夫到城卖君不见丛台全盛时绮罗成市游春晖一从琱辇闭荒艹萧散行云无复归招魂想像风流迹晴华露蔓犹依稀登临弔古将谁语城郭人民今是非层檐碧瓦碎平地梦作鸳鸯相伴飞彭城三咏元丰甲子余与彭城张仲谋父东莱寇昌朝元弼彭城陈师仲传道临城王适子立宋城王羾文举采徐方陈迹分咏之余得戏马台斩蛇泽歌风台三题即赋焉秦蛇已中断刘项方龙战叱咤沮风云睢盱走霆电鸿沟一画天地开楚王洗劒东归来新都形胜控淮泗笼山络谷营髙台重瞳登览何为者不知招贤知戏马上如激矢下投丸兰筋霜腕便回盘半夜悲歌骓不逝明日阴陵行路难騋牝三千归汉苑粟豆尤闻蠧县官君不见华山之阳古垧牧春风吹草年年緑右戏马台歌君不闻泗濵昔日有亭长送徒咸阳失收掌泽中置酒饮相诀吾亦从兹犇芒砀阴风萧萧导者惧前有修蛇怒横路酒酣拔劒肯留行划断蜿蜒不回顾河明月出人踵来彼媪何寃号且哀谓遭赤帝屠吾子语竟莫知安在哉真人闻此自心许茫茫四海吾其主虎变龙飞十二年馘项枭英葢狐䑕半夜雄铓飞上天几见长陵一抔土右斩蛇泽歌汉祖髙风百尺台千年客土生蒿莱无穷人事水东去如故地形山四来江淮犹沸鲸鲵血八十一车枉归辙白叟逢迎皆故人牢酒欢唿惜将别崤渑迢遥非我乡死生此地乌能忘酒阑鸣筑动云物青衿儿曹随抑扬尔时可无股肱力端思勐士守四方君不闻淮阴就縳何慷慨解道鸟尽良弓蔵右歌风台词江南曲游倡搴杜若别浦鸳鸯落向晚鲤鱼风客樯千里泊当时桃叶是新声千载长余隔水情乌衣巷里人谁在白鹭洲边草自生和潘豳老汉上属目白云䝉山头清川山下流芳洲采香女薄暮漾归舟并蒂双荷叶逢迎一障羞持情不得语大妇在髙楼雨余晚望相应乳鸠鸣桑间返照平明津小舫度髙陇一牛耕林薮归心健尘埃病骨轻屈骚魂爽在未许独君清待晓朝谒天庆作望晓谒琳宫荒庭雾气浓曽陪羽林仗如待景阳钟薄宦情无几劳生梦不容樵朋与渔伴他日会相从拟温飞卿露网朱甍上风帘翠幙前宿衾熏菡萏朝镜拂漪涟津润销金笔香依扑粉绵度间双陆子拨恨十三絃鹦鹉殷勤语旃檀委曲烟鲛绡干玉筯鱼钥限金莲团扇謌桃叶乌丝代杏牋朱门长窅窅白马自翩翩难钓三珠树徒抛七宝鞭酒阑应有待梦破即无縁信鹊新秋去孤蟾后夜圆浪言墙外地的是洞中仙题张氏白云庄彭城张谋父居泗洲之东山耕田数百里中择爽垲列树松竹结茅其间牓曰白云庄甲子九月置酒招余与寇陈王李子酒酣赋余得云字江左陶徴士髙风昔所闻应慙五株栁难比一溪云我有乘桴约君方植杖耘悠悠竟何得晚嵗盍同羣子规词长江靡施山坡陀旅竹荒松䝉茑萝蚕初眠起风日暖梅弄黄时烟雨多山间有径行逶迤倦客据鞍生睡魔奈尔思归啼鸟何子规鸟不如归去好谁家西北起髙楼几为王孙怨芳草子规怜尔解归飞我独何心长不归十年迹絶苏门道梦里旧游知是非广张衡四愁寄李譓夜如何其夜未央斗星灿兮河苍凉明月入牖窥曲房候虫刺促鸣我牀离忧歘来煎人肠緑琴在荐兮拟楚奏之沅湘朱弦湿露兮声戾指而不扬我有所思兮在河之阳爱而不见兮衷难弥忘明珰玉案兮尔不我将缄诚结惠兮久莫汝偿永如牛女兮南北相望西风萧飒兮凌百草以殒黄兰萎芰裂兮恐被服之不芳念汝玉立兮贱组绣之文章元节日厉兮奈惨慄之冰霜胡不乘白云兮归来乎帝乡尚何所徯兮毕永嵗而彷徉故邺按邺都记汉建安十二年曹操灭袁氏始大筑邺当时京兆洛阳南阳许皆大都而邺为之长操子丕代汉复定都洛阳此后僭窃更据邺而未始残破元魏孝文帝自代南巡驻跸邺下久之以南望枉人山北接柏人县非善地遂去之河南将行挂饭于城楼上识者解之挂饭悬饭飱也岂待𤣥孙宅此乎至孝静帝果为髙欢刼迁都邺齐五主营建宫室规模壮丽逾前魏周武平齐焚撤略尽及杨坚克尉迟迥遂洿潴之筑京观于葛屦山徙郡治安阳邺犹为属邑熙宁间始废之戊午九月独游晚归马上赋魏武昔恢图北平谭尚孽卜邺筑新都非徒为三穴将行迁鼎志遽有分香诀落日繐帷空奠终歌舞阕旋闻瀍洛上载起苍龙阙四叶不归东苔花驰道絶食槽䜟终验挂饭期先决扰攘百年间累车寻覆辙山川气象变朝市繁华歇白露复青芜茫茫换时节阴风吹葛屦燐火走丘血木叶下西陵寒虫助骚屑对酒庚申三月晦滏阳赋白驹不可驻尺璧非所珍独挹盈樽酒悲歌送徂春歌阑酒亦尽回首迹已陈自笑十年仕尚迷沮溺津岂无濯缨水奈尔长路尘命也复何道今人犹昔人闲情紫苔生玉甃青窻隠夕曛佳人久不见翠被销檀薫长巾拂緑绮上有三年尘聊弹别燕弄寄谢阳台云烛蛾双蛾来翩翩慕此堂上烛附炎竟何功自取焚如酷感彼万动㣲保生在无欲不见青林蝉饮风聊自足送陈传道摄官双沟弥檝想登临闲云䕶日阴青蒲泗水濶古木汉祠深应醉盃中物谁闻泽畔吟禅坊养疴客轻别若为心游滕县时氏园池珍重西园主开门待子猷城隅树交荫楼下水通流鸲鹆鸣深竹蜻蜒驻小舟可能忘梦想尘土满徐州自郓还徐道中八月过新雨行云弄晚凉山川乍明晦禾黍半青黄西去真何事东还非故乡悠悠尘土里无路不亡羊丙寅舟次宋城作水馆雨边村登临奈断魂黄花开小径红粉哭髙原舟檝逢新火松楸老故园斜阳一千里依约是苏门苦竹村南马上楚泽薫风后林臯夕照间渔船沿緑岸鸟道转荒山久负盃中乐长偷马上闲悠悠白门路何日杖藜还题诸葛谼田家壁地在乌江北八十里与江南石头城相望晚度孔明谼林间访老农行冲落叶径坐聴隔江钟后舍灯犹织前溪水自舂无多游宦兴卜隠幸相容詶桂林从叔江到三湘尽山围八桂深龙蛇寒不蛰雾露昼多阴迢递驰梅信殷勤访竹林淮南风土美留滞亦何心懐寄潘孝本兼简其子言春色先梅岭秋深后桂林溪通五羊险云近九疑阴无雁难逢信有猿能伴吟晓春酒自美应对阿戎斟宿黄叶岭田家聚落荒山里畬田嵗不登牛衣障隙雪鼠穴见隣灯愁入鱼难瞑寒凝酒亦冰怅然歌白石持枕待晨兴游六合定山真如寺达摩初祖道塲只履西归逺何年此布金地寒苍桧老嵗晏白云阴烧隔溪冰断樵穿径雪深祖心无处问俗驾晚骎骎汤泉道中青石冈山下灵泉产药苗山英如有待水落可相招蝉带风移树尘随马度桥飏鞭吟旧句归路不知遥舟当利口待风累日怀寄感城中朋游一叶寄津口怒涛安可乘朝风占酒斾夜爨乞渔灯牛渚逢新月秦淮想结冰故人他日梦歌吹满金陵金陵怀寄歴阳王掾征虏亭边路望夫山下舟长江不隔梦明月秪供愁促席歌尘断闲窻醉墨留惜芳桥畔栁谁系木兰舟秦淮夜泊官栁动春条秦淮生暮潮楼台见新月灯火上双桥隔岸开朱箔临风弄紫箫谁怜逺游子心斾正揺揺辛未兴龙节日怀歴阳王掾元胥昨嵗东溪口扁舟欲下江伴愁灯映幔欲睡月侵窗漫寄书连纸谁同酒一缸何当见之子聊使我心降秋夜闻雨晨兴偶书故国心驰北扁舟计漫东寒生一夜雨病涉两秋风落泊篱根叶幽忧屋角虫何情悲节物聊自况衰翁题兰陵王碑阴碑载王名肃字长恭北齐文襄之子按北史直书长恭而没其名葢当时以字行而史失其详尔王有武畧善抚士每得一瓜数李必分甘饵衆金墉城之战免胄先登推功第一今兰陵王曲即凯歌也为后主所忌得疾不治而卒以鸩薨碑阴刻王弟延宗一诗甚哀墓在滏阳西南十里道占其东夏潦所凑壠已半圯碑字大兼小𨽻法有古气而不着书人名文乃卢思道也庚申九月十日赋齐室生武贤兰陵类颇牧析𤓰飨虎士餍慰比粱肉金墉免胄战破阵何神速乐府有遗声当歌凯旋曲磐宗既不夀霸祚宜尔促十代六百年人间变陵谷荒涂接幽壠谁复禁樵牧窆石半攲摧钩锄断鳌足苍苔蚀瑑刻仰睇眩尘目操翰无愧辞千言不为辱人生妄区别共尽同草木何待雍门弹令君泪盈匊两宋名贤小集卷一百二十两宋名贤小集卷一百二十一钦定四库全书两宋名贤小集卷一百二十一宋陈思编元陈世隆补庆湖集卷中冬夜寓直庚申十月滏阳赋落月半侵屋蛩声寒到牀羇人不堪此梦后夜仍长结衣出庭户河汉正苍凉浮阴暝四野来雁不知行陈物悲暮节畏途怀故乡十年泥滓贱驰驱厌路傍岂不志事功鬓毛揽朝霜素尚竟谁许行歌追楚狂冠氏送武钦之安阳黄金络征辔之子待明发樽酒少迟留禅林见凉月歌鬟结蛾黛怨此佳期濶去去栁堤风青蝉催白髪寄杜邯郸余寓居魏之冠氏杜仲观以诗相招属大河北徙莫知其津竟不果赴但赋此答之穷巷厌多雨颓垣藜藿生蜩螗饱风露晏景一何清坐指嵗芳歇羁人心骨惊所怀不可见东州闻政声三年但絃歌百里称神明风月动髙兴诗章时一鸣天葩落健笔直与春工争浑河失故渠怒水方纵横难慿束苇济跬步万里程梦想不知逺笑谈何可并赖有西飞翰尺纸缄驰情除夜叹京师赋示周沆壮髪忽种种年华今复穷客怀少安适况乃京尘中病肺厌斟酌疲筋谢过从闲坊税老屋车马无来踪日俸才百钱盐犹不供夜榻覆龙具晨炊熏马通出门欲贷乞羞汗难为容安得一扁舟浮家乘兴东江山比深隠终老为田翁春秧二顷苗秋获期百钟稚子课樵汲壮妻兼织舂行歌沧浪清卧快柴桑风神明养内观忧患无旁攻有客闻此言诮余何不衷兹行果勇决谁揽㝠㝠鸿安知禄籍间去就如樊笼㣲尚良自信所悲君不同寄杜仲观中春雨收霁与子登丛台形胜宛然在太行西北来无情百尺土千载未摧颓四顾发悲啸凄风振頥颏凌髙气象变似不容徘徊下出破禅刹断碑生紫苔严公赋怀古复使后人哀西㝷王氏园一径趋城隈老竹未萌笋繁花如雪开惠然美少年逸躅欣攀陪小谢罗醼豆开帘按俳诙招唿缥缈人晚镜摧糚梅水调唱金缕云罍浮玉醅倾肠敢惜醉忘着接䍦回明日遂分首旧游安在哉西风吹去雁尺纸为君裁谢米雍丘元章见过今古两妙令雍丘与太丘当时称道广后日想风流吏鼾庭阴午农歌野色秋吾非荀氏老愧尔徳星留龟山晚泊春候半寒温维舟淮上村长林补山罅青草际潮痕久厌浮家役重招去国魂禅房欲舒写烟雨促黄昏舟发金陵望歴阳作尚识歴阳道依然西照间风烟古碛戍林麓楚王山隔水一凝伫当年数往还谁知跃马客衰病再投闲郎官湖按李白诗序云干元嵗流夜郎遇故人尚书郎张谓使夏口沔州杜太守汉阳王令觞于江城之南湖张公四望超然请白标之嘉名白因号之郎官湖席上文士辅翼岑靖以为知言今所谓郎官湖者占郡城之北束手于两山间纵广百许歩固不足四望而超然也已知其非是且郡南濒江之人持南唐时地券尚指郎官湖为邻葢湖为江水所并而去城里余犹有洲渚隠然未泯乃湖之故防也余丙子五月舟次沔阳求访遗老始得其详因赋此诗志之当年贤守令载酒沔南游凉月呈新霁明湖涵素秋郎官夏口使仙客夜郎囚促膝青螭舫连觞紫绮裘髙驩随雨散余躅想风流芳草失青履沧波浮白鸥江吞百顷尽石刻一篇留宜有沈碑者前怀陵谷忧题宝泉官舍壁宝泉监在夏郡城东三里黄鹄山之阴偶着强名字非才但铸金不妨称外监况复住山阴胜日聊披卷清风故解衿余生偷禄隠何者是升沈江夏寓兴风与樯乌便侬先塞雁来山经七泽断潮自九江回渔父犹知隠骚人枉衒才朋游正相逺梅信为谁开雨晴西郊寓目城中厌雨过清和偶出西郊野意多蚕簇趁晴初摘茧麦场经润欲生蛾营巢黄鸟啼深树引犊青牛饮暮河老圃念人留伫久挽衣沽酒愿相过寄周文清周时流寓海陵丁已八月赵郡赋节物惊心不我留故人相望海边州芰荷老尽池台晚鸿雁来多云汉秋谁共清樽寻乐事独将长幅写离忧明年芳草青门道好试青衫伴侠游冠氏寺居书怀古刹荒凉昼掩门鸣鸡吠犬接西村窻前自记曽归梦楼外谁招欲断魂漫赋新诗题琬琰少逢佳客佩兰荪更堪愁肺经春病负尔商歌酒一樽题彭城张氏放鹤亭亭有石刻苏睂山制文唐之阳春亭故址在徐城之东薛能尚书有诗见集中壬戌九月赋曽见君家亭上碑东望风月动闲思昔曽卜筑如相待今遂登临是不期万顷白云山缺处一庭黄叶雨来时许昌应负重泉恨当日阳春枉赋诗临汳亭送客还马上作衮衮尘埃与愿违可堪持酒送将归壮心已服驽骀老羁思常先朔雁飞十口无厌太仓粟四邻分采故山薇何时偃卧柴桑里自讼渊明昨日非病后登快哉亭经雨清蝉得意鸣征尘断处见归程病来把酒不知厌梦后倚楼无限情鸦带斜阳投古刹草将野色入荒城故园又负黄昏约但觉秋风髪上生送李宗古録事谢病南归十旬病免谢鸡羣收得闲身付白云南浦少留离别赋北山相负勒移文松舟桂檝晓将发菰叶鲈鱼秋未分异日有怀长笑客西飞燕子一相闻题永城县园水亭诘曲池塘碧玉流禊亭孤占小汀洲长纫座上芳兰珮不系檐前画鹢舟好泛羽觞修旧事为书茧纸记清游季真待得东还日初见红蕖十亩秋罢大匠属为淮南行何处经行特惘然津头曽送木兰船桃花春水生前夜杨栁秋风忆故年驿路尺书疑断絶官仓斗米愧留连飘飖复作江湖计后此长安是日边同王克慎宿清凉寺兼示和上人六代风流不可寻石头胜㮣古犹今疎钟答飨江山迥野鸟忘机松竹深借问白云谁卜筑拟要明月共登临终投逸少兴公社蔬粥麻衣事道林与张歴阳追怀从禽之乐因赋宜秋门外养鹰坊好草陂头射雉场油幕氊庐张野饮锦袍貂帽结绒装兴䦨落日黄尘断梦后西风白髪长谁念江湖独流寓此情难话与渔郎歴阳姥矶下马上有怀京都游好楚泽初冬正获田孤鸿欲下却飜然人烟隠约青山郭云物离披小雪天送别盃盘犹昨日劳生鞍马遂穷年故人多在金闺籍谁念心如寸断絃乌江东乡往还马上作黄尘随马染征衣十里江臯送客晖废井草荒鼃黾怒下田沙涨芋魁肥解缨拂树弄清浅横榻扫云飞翠㣲人生事事不如意终日念归何日归题定山寺法逺上人壁支郎风味喜相亲乘兴来寻雪后春夹径竹阴疑碍马隔江山色似招人岂无暇日容髙卧如有闲田愿卜隣预约东城二三子嵗时相过莫辞频宿芥塘佛祠壁间得魏湘毕平仲张士宗回所留字皆吾故人也庚午三月赋青青䵃麦欲抽芒浩荡东风晚更狂㣲径断桥寻古寺短篱髙树隔横塘开门未扫杨花雨待晓先烧栢子香底许暂忘行役倦故人题字满长廊上已晚泊龟山作薄暮东风不满帆迟迟未忍去淮南故园犹在北山北佳节可怜三月三兰叶自供游女佩芸编聊对故人谈洛桥车骑相望客曽为吴儿几许慙寄清凉和上人南国风流百不存石头今是给孤园山连雉堞斜侵路潮送渔舟自到门方丈定容居士病贝多应待客儿翻悬知后日逢迎际桃李春风两不言潘豳老出十数诗皆有怀苏儋州者因赋人烟寂絶鬼门闗更指儋州杳莽间三四月交天漏雨东南地尽水浮山依迷春草鸰原失响像秋风鹤驭还回羡河阳贤父子雪堂曽伴十年闲答致仕吴朝请潜登黄鹤楼见招城隅黄鹤莫登临端使悲翁动楚吟日下长安人共逺天围梦泽嵗方阴北风欲雪雁飞急南渚始冰鱼伏深谁似草堂安穏客下帷隠几不求心二月二日席上赋仲宣何遽向荆州谢惠连须更少留二日旧传挑菜节一杯聊解负薪忧向人草树有佳色带郭江山皆胜游载酒赋诗从此始他年耆老话风流髙邮舟中对雪天涯晚嵗客无欢拥鼻㣲吟行路难三楚浮程波淼淼五陵归梦雪漫漫兔园授简心犹壮剡曲拏舟兴久阑病骨支离仍禁酒渔蓑重缉待春寒广陵茱萸湾晚泊冷云抛雪未成花过埭东风冻着沙荻浦渔归初下雁枫桥市散只啼鸦旧闻南国饶春事行见东风换物华老病心情亦何有药囊诗卷是生涯清燕堂雀声啧啧燕飞飞在得残红一两枝睡思乍来还乍去日长披卷下帘时初见白髪示内安能屈指计封侯西日东风见白头信是色身非我有若论身外更悠悠西城马上烛冷尘消过上元晴明风日栁初繁偷闲偶出西城陌喜见青山似故园再游西城栁条破眼已堪攀鹭下城隅水一湾后日重来寒食近杏花林外见青山晚泊㑹亭此日苻离复舍舟马蹄尘土入徐州只应明月曽相识伴我时登燕子楼杨栁枝词杨栁东风尽日吹柔条应自不禁持都门三月伤心地强半青青赠别离汴下晚归隋渠经雪已流冰乘兴东游恐未能试问何人知夜永一樽相伴小窻灯过曹氏园马上作香风细细出重墻不见繁枝已断肠知有何人卷帘箔卧看零落满斜阳重赋京居暮感兴怒风狂雨信悠悠收拾春华不少留秪有栁绵吹未尽墻阴落泊伴人愁两宋名贤小集卷一百二十一两宋名贤小集卷一百二十二钦定四库全书两宋名贤小集卷一百二十二宋陈思编元陈世隆补庆湖集卷下游云龙张氏山居云龙山距彭城郭南三里郡人张天骥圣涂筑亭于西麓元丰初郡守睂山苏公屡登燕于此亭下畜二鹤因以放鹤名亭复为之记亭下有小屋曰苏斋壁间榜睂山所留二诗及畵大枯株亦公醉笔也亭上一径至山腹有石如砻治者公复题三十许字记戊午仲冬雪后与二三子携惠山泉烹鳯团此巖下张即鑱之壬戌秋余初至徐张惠然见临继相招为山中逰昔闻张逸民卜筑云龙山东望结遐想喜得彭城官一语定襟契宛如平生欢招携属休沐投此萝薜间女仆候门巷青袿双翠鬟苏斋轩户明饼火焚椒兰寳墨鬼神䕶清诗冰玉寒森然拱檐霤架石排琅玕东趋放鹤亭灯道披茅菅指顾百村落炊烟林莽间日脚洒平陆两山如断环凄风振脱叶坐怯衣裘单引领紫霄极飘飖如可干缅懐睂山公五马来逰盘兴酣走颠笔苍崖即鑱刋午年仲冬月雪野云弥漫扫石坐舒啸惠然烹鳯团当时诧盛集千古陋逵安俛仰迹遂陈斯人乆泥蟠我来后千日逸䠱何由攀仰懐胜事往俯遵尘路还山英能不辱时款白云关登黄楼有懐苏眉山登黄楼望黄州黄州望不见楼下水东流水流何可留浮云更悠悠伤心泽畔客憔悴楚兰秋燕子楼城据山川胜千年为故都高楼临汳水杨栁䕃芙蕖唐室中多故将军老镇徐毬场朝戏马玉帐夜投壶白雪徴清唱黄金得绿珠春风楼上醼三日极欢娯红粉梦魂散白杨兵火余已亡雕夏燕空有穴墻狐曲径拥黄叶西风时扫除来客晚登览傍徨思壮图荆榛闭铜雀麋鹿逰姑苏陈迹岂足道旧欢何日无朱栏开酒𣙜寳勒迎官奴醉袖舞鸲鹆艳声歌鹧鸪迟留故时月桂影来座隅上已后一日登快哉亭作上已信嘉辰流觞传旧俗良逰怅不遂吏局方有属东风吹晓雨万窍嘷林麓疑有泊舟人狂歌河女曲逾朝始澄霁物色如新沐城角趋危亭登临慰幽独三月二十日逰南台感赋晴春六十日不与酒杯亲吏事岂无闲风雨复兼旬始作南城逰时物固已陈扫迹桃与李浓绿迷荆榛登高暂消遣引目清泗濵向田有交迳俯城皆要津得意属禽鱼爱兹意共驯顾余千里客一官犹患贫履綦集座隅莱芜满甑尘山园有芳兰幽珮手自纫长哦白云謡遐想紫阳真去矣南昌尉庻几乎若人舣舟秦淮雪中访侍其瑀北风破雨初成雪斋舫篷窻吹纸裂篮舁冷访圆庐得把一杯聊耳热人生自适待何时矧君与我皆衰迟㑹待晴天暖风日杖藜同赴北山期留别僧讷冗从西班谁比数牛僧马医犹尔汝诗解穷人未必工苦调酸声效梁父荥阳道人方外交谓我有言追屈骚骊珠不惜弹黄雀狗尾何堪联黒貂秦淮潮上扁舟发后日相思一书札千里同风了了然人间无处无明月题汉阳招真亭大别山岭清沔尾飞亭岧嶤带云起清狂使君初燕喜拍手招唿黄鹤子元津炼出太阳酥手葺胎髪䝉头颅每夸乆落北酆籍岂意赍恨归黄垆越客登临兴何有愁不能言病妨酒残阳云梦窅然㴱尚欲开襟吞八九羽驾飘飖安在哉使君余迹已尘埃但见庾令楼横烟树杪角声催月渡江来送鄂州刑狱掾王懋元功罢官还海陵兼简金陵和上人暖云芳草横塘路送客何之官鄂渚江臯暑淫气如蒸别来何事还海陵海陵鄂渚非我土每后君来先我去人事根蒂本悠悠况指沧波是舟路君方少健我衰迟跼蹙辕间不自持因行寄声雁门逺歳暮敢忘林下期和张谋父逰石佛山观魏太武书按南北史彭城图经魏太平真君十一年太武南侵至𤓰歩筑宫驻跸声言欲渡江宋人患之遣使请婚馈百牢以犒师明年春旋师渡淮复留连徐方再旬始北去今彭城南五里固山鑱佛高十许丈东北百歩有大盘石攲枕小溪划然四字曰阿弥陀佛皆径尺余特陀佛两字为逸笔结之其长倍寻下落溪中葢当时太武以铁箠画是字非刋刻也乙丑秋张谋父摹墨本见惠兼赋一诗要余属和焉中夏惜屯否代邦天所开鸿图属太武不世英雄才南洗洛阳血西盪长安灰氊车十万乘略地驱风雷一苇济长淮筑宫𤓰歩隈东隣拜牢饩走使为婚媒云旗即归路览胜此裵俯挥铁马鞭顽石同竒瓌划成四大字屹粟隂虹摧沦精入崖壑怒气羞蟠回茫茫六百年风雨生莓苔伟蹟寖销泯威灵安在哉君为访古游赋诗追七哀人生谁不尔零落同尘埃感懐寄二三知旧人生七十稀行年今已半事功贵及时迟暮复何算嗟吾夙夜疚失怙在童丱诗礼思有闻飘飖辞祖贯慈亲念衰绪卒卒营婚宦名姓系西班星霜亟徂换未筑黄金台长歌白石烂岂无同心契相望𦕈云汉拟南梁慧偘法师独杵擣衣峄阳桐杵鸣莲岳石砧平待谁相应节要自不胜情吹衣风稍急弔影月㣲明㑹有不眠客聼此断肠声拟阮歩兵夜中不寐夜乆不成梦张灯开故书清霜屛云物片月来庭除良时怅难再不与佳人俱掩卷长太息望子城之隅游雍丘燕溪分韵作舍辔歩平绿解衿俯清池㣲风度修竹瑟瑟生沦漪黎华照晴影暖雪正纷披把酒乆沈想况与玉人期留侯庙下作文成念韩痛破产伺彊秦千金募健士椎断属车尘东去变名姓浮游淮泗滨忍耻奉遗履得书何老人十年风云㑹赤帝资经纶鸿门祸端结一言即解纷英彭既合纵楚项提孤军伟哉借箸谈竖儒无复陈分疆饵两将来若从龙云释怨俾侯印谋销蛇豕羣定都天府国推功归奉春四老落吾术拂巾辞隠沦东朝羽翼就楚调徙悲辛出处能事毕致君终乞身岂眷万户封仅与萧酇均淮隂败晚节顾亦非吾伦愿访赤松子逍遥云汉津严祠镇川湄余泽及斯民祗应终万古黄石共威神游金陵雨花台台在城之西南盖生公讲堂故址也南即石子冈登览尽江南之胜迢迢朱雀航飞葢共陵越东风石子冈芳草㣲径絶生公法堂在清夜贮明月回认城郭逰春华烂晴雪长烟动江隩㣲云起山胁连樯去迟回白鸟屡明灭题香社寺平疴汤泉骊山御汤殿岁乆玉莲倾谁谓大江北有泉温且清相传白云窦中閟丹砂英澡濯浃肌骨沈疴亟能平岂特涤吾足径当洁吾缨筑庐俯源上涵泳凫鸥轻非复罣尘网御风朝玉京赋诗投楚泽用弔懐沙生宿寳泉山慧日寺日乆思不遑驱车更之东回蹊出䝉密解䘧迎长风风从何许来歴歴江南钟顿辔阿兰若虚庭月正中流萤逗深竹白鸟巢青松华灯耿翠箔瑶花擢春丛絶境美清夜怳非尘界逢惜无一樽酒幸与之子同明发即南北浮生两飞篷晓度黄叶岭东谷懐寄金陵王居士闲叟岭在乌江北八十里戊辰七月十六日自寳泉慧日寺之茅塘村路经此隂谷不寓暑松风朝露零乳溪逗绿篠琴筑声泠泠老石渍金碧窅然沈列星酌此石上泉饵彼松下苓条歘振飞歩岂徒制頽龄何须歴五岳即蹈神人庭顾余方有役俗驾不敢停寄音采真子预卜白云扃遏胡城乌江县谱昔石虎南侵晋相王𨗳筑此垒以遏之狂胡昔慿凌濶歩长淮外去此百雉城万甲屯要害时平一登望江山互襟带想像文献公清风宛如在采石矶濒江两矶相对相传李太白尝隠东矶上故址存焉东西采石矶山水两清絶渔舠与商舶今古㡬沿越飘飖翰林主长笑弄明月难访物外游飞云𦕈天末百福寺即唐诗人张司业籍故居籍绘像今存文昌西郭居修竹闭环堵琴樽不复存青莲开梵宇尘纷晦遗像粉绘才可覩拜奠愧无言长哦古乐府游金山轻舠放中岸逺春风壮檝师俯仰唿天水争簸荡吾方扣其舷聊𢋫小海唱梢回即东麓侧磴联屦杖危刹表层巅疲筋蹑牵强斜廊缭复殿鱼嵴分背向放目四垠寛秋毫入吾望侵云铁瓮垒崛起无縁傍映日海门山不蔕沧波上吾虽百石吏平昔有㣲尚俄得金仙徒剪萝开岫幌誓投桑榆年浮玉翁自况感庭枣昔来花纂纂遽许实离离西风㑹揺落行复见空枝歳物感流驶事功伤暮迟咄彼身后名前人端自欺书殚南山竹奄奄定何知贤哉张生翰千载与心期寄题粟亭少陵昔避地幽栖鳯皇川始愿获其所赋诗此终焉睠彼美林麓䕃膏腴上田阳坡饶埀珠隂谷繁玉延长鑱勤采斸服食攀飞仙兵祲夺和气力耕无善年林垧开氷雪旬浃断庖烟呜唿歌七章暮节西南迁环堵乆芜没斯亭名尚传茂宰怆懐古增崇殊过前雕甍揭长帘下容十客筵嫩岚隔春丛清竹鸣夏蝉风月有高兴写之武城弦狂客属尫废驽筋难强鞭何暇逺登览但哦鲸海篇尚苦八口累依稀同曩贤余龄寄幻境未断东西縁江淮米价平一舸去悠然幸此丰歳乐浮㳺吾所便异时访陈䠱复使后人怜寄题浔阳周氏濓溪草堂周本江华人名敦頥字茂叔仕至尚书郎累使岭表中年投节退居湓城之南溪上因名濓溪以自况二子寿字元翁焘字次元相踵第进士丙子五月余舣舟汉阳始与元翁相际求余赋此诗濓溪之水清未足擢公缨平生抱苦节成就此溪名长歗置符传孤云归思轻溪头四壁居溪下百亩耕量汲奉晨盥课樵共夕烹稀逢杖屦游但听絃歌声为客开三迳传家惟一经双珠先照乘合璧价连城被褐有余乐问缣无隠情昔仰名父子今推难弟兄不应文范絅遽谓公慙卿勒诗高崖石敢告后代生斗岘山马上西来投䇿倦跻攀晚叶寒华一迳间尽日闲云不留雨斜阳还照隔江山渡冷水涧投宿万岁岭萧萧黄叶下清沟白鸟飞来故少留今夜行人短亭宿小窻风雨梦渔舟同张汉求宿升小院西寮僧阖窻扉学画船青荧灯火对牀眠北风带雪披檐竹浑似潇湘夜泊天快哉亭朝寓目风起喜舒旷径趋城上楼初旸动禾黍积雨失汀洲水牯负鸲鹆山枢悬栝蒌坐慙真隠子物我两悠悠送毕平仲西上吟鞭西指鳯皇州好趂华年访昔游新様春衫裁白纻旧题醉墨满青楼鸣鼃雨细生梅润飏燕风高报麦秋须念江邉桃叶女定从今日望归舟望夫石亭亭思妇石下閲几人代荡子长不归山椒乆相待㣲云䕃髪彩初月辉蛾黛秋雨叠苔衣春风舞萝带宛然姑射子矫首尘㝠外陈迹遂无穷佳期从莫再脱如鲁秋氏妄结桑下爱玉质委渊沙悠悠复安在溪上属目白云䝉山头清川山下流芳洲采香女薄暮漾归舟并蒂双荷叶逢迎一障羞持情不得语大妇在高楼茅塘马上北图忽忽负当年回羡农家过我贤水落陂塘秋日薄仰眠牛背看青天题宋林寺破氷泉脉潄篱根壊衲遥疑挂树猿蜡屐旧痕寻不见东风先为我开门长安在何许二首长安在何许疑在青天上矫首遡西风浮云断人望长安在何许疑在白日下裴徊天一隅华月生新夜题关路逢僧图蹇驴乌帽禅客落日黄尘故关巳悔弃繻昔去更逢挈履今还题秋水芦雁塞南秋水陂塘芦叶萧萧半黄直北飞来鸿雁端疑箇是潇湘题梅花雪雀春雪霏霏晚梅抱枝寒雀毰毸陇下有人肠断为衔芳信东来题鸣琴召鹤图结茅百尺荒台杖藜一径莓苔谢絶鸡羣老鹤不应端为琴来题巫山图巫山传美女秀色发朝云绚丽不可挹飘飖去无痕楚梦一夕后苍山秋复春目断肠亦断往来今古人两宋名贤小集卷一百二十二两宋名贤小集卷一百二十三钦定四库全书两宋名贤小集卷一百二十三宋陈思编元陈世隆补崧坪小稿李维字仲方肥乡人门下侍郎平章事沆弟雍熈二年进士召试中书知制诰为翰林学士歴工部尚书栁州观察使有集二十卷休沐端居有懐希圣银阙琳房视草余龙门岑寂断轩车彩毫闲试金壶墨青案时看玉字书王令风流希谢傅子云词赋敌相如琼枝不见萧斋晚蕙草烟㣲度绮疏直夜缭垣嶤阙庆云深画烛熏炉对拥衾三殿夜籖传漏箭九秋霜籁入风琴阶前藁叶惊寒雨天际孤鸿答迥砧攲枕便成鱼鸟梦岂知名路有机心寄田钖舍人当年心计此心知忽忽逢人亦自疑枉是忧公生白髪有何长略谢清时林僧巳怪抽身晚朝侣犹嫌到阙迟多喜通规识幽抱路遥无处寄相思归越东旧隠别秦中知巳客亭杨栁叶初残歌咽秋空惨别颜吟爱好峰归越路醉冲寒雨出秦关烟萝庭户重栖倚渔浦人家旧往还纵使功名无分得免教心在怨尤间再㑹傅逸人分别知心意不轻几年曾是怆离情㣲风吹雨雁初下落叶满堦虫正鸣灯静若嫌论劔略簟凉频喜转琴声从来共约云泉老肯向人间占好名贻傅逸人少年名节动人羣避俗身居积水濆几为典衣留逺客半来歌枕看闲云门连酒舍青苔滑路近沙汀白鸟分谁道无情活黎庻数篇新制咏南薫郊居寄朝中知己年来流水壊平田客径穷愁自可怜汀苇乱揺寒夜雨沙鸥闲弄夕阳天狂嫌浊酒难成醉冷笑清诗不直钱碧落故人知我否几回相亿上渔船王左丞新菊青氊前席暇归沐兴何长北第秋将晚东篱菊正芳幽丛霏薄雾桂色艳轻霜己近黄金印兼临白玉堂甘疑掩萍实秀肯让芝房有佞还应指无忧可要忘蘂浮丞相酒气馥令君香好固松椿寿仙经识秘方霜月银牀叶暗飘霜月夜迢迢寒极犀难辟忧多酒漫消荀炉残更换湘瑟罢仍调谁道河流浅盈盈万里遥两宋名贤小集卷一百二十三两宋名贤小集卷一百二十四钦定四库全书两宋名贤小集卷一百二十四宋陈思编元陈世隆补石羊山房集郑刚中字亨仲楘州金华人绍兴二年进士累除祕书少监出为四川宣抚使为秦桧所忌罢谪桂阳军徙封州卒桧死复原官谥忠愍有北山集南陔诗南陔补亡也念劬劳之恩重痛逮事之无日故作是诗以慕焉陟彼南陔有风惟薫曷念劬劳华髪盈巾彼髪之华尚可剪也嗟嗟吾亲不可见也陟彼南陔其薫逺兮慨我功名今亦晚兮功名之晚尚可为也嗟嗟吾亲不可追也彼居之子庭闱休休爱日之念胡勿省脩曕彼禽鸟亦哺其母养而弗驩于老奚取敬尔身矣怿其亲矣逮其暮矣云何吁矣梅花玉骨透花寒氷壶清露滴暗香惊返魂移自芝兰侧殷勤置书几粲粲百态出徘徊欲与语奈此雪霜色高标邈难亲欲疎还不得箇中须有诗苦觅不到笔要须明月来託之问姑射脩脩窗前芦脩脩窗前芦孤瘦倚青玉心虚知夜凉风叶乱相触使我入幽梦如在江湖宿方兹困炎曦爱尔眼中緑奈何柔脆姿行犯秋霜肃霏霏霜露中芰荷等摧覆大抵无劲节不及岁寒竹读坡诗公诗如春风着物便新好春风常自然初不费雕巧又如荆山玉不问多与少𫝊流落人间皆作希世寳吾独恨造物生我殊不早不得拜堂下朝夕事洒扫追攀邈难及清泪出幽抱书斋夏日五月困暑溼衆谓如蒸炊惟我坐幽堂心志适所怡开窗面西山野水平清池芰荷间芦苇秀色相因依幽禽䕃嘉木水鸟时翻飞文书任探讨风静香如丝此殆有至乐难令俗子知晚邨暑雨霁余飞翻沟水鸣玉半规入岚雾平畴愈新緑时有牧归牛一笛过山曲吾庐附幽深四面䕃修竹埀云下林梢惊鸟自争宿夜色迫书卷唿童具灯烛宿长安闸口天寒云气隂地濶江岸敞鼓动风势狂掀簸浪头长单䋲缆扁舟避雨宿深港上有阿兰若危铃作孤响一夜魂梦寒乡国劳逺想清霜作朝晴舟师动帆桨即事夏木埀嘉䕃中夜㣲雨集晨兴渉西园爽气衣外入侧身过幽林叶上见余湿菰蒲暗池塘有鹭如玉立乐哉吾此居时平足堪葺丁未四月与李叔佩还钱塘道浦江井坑岭赋此诗扁舟絶惊涛芒履陟修岭跻攀虽小劳窈窕岂人境巨石开双关有道细如绠其中渐寛虚濶歩随所逞古木埀嘉䕃一覆余里顷寂寂艳山花沉沉晦龙井时有飞泉落喷薄珠玉冷毛骨皆清凉反顾发深省麋鹿闻人声骇去山之顶春禽正对咔决起不留影岂知道上翁甚爱幽独景如何䝉鄙外一笑不相领负负出前山迟疑梦初醒暑雨结庐在深寂芳檐䕃松萝天晴风日温时有燕雀过今兹夏暑雨衡门可张罗永叹复自慰幽兴吾亦多腊月三日义乌道上寄潘义荣天风生暮寒一夜新雪积迟明兀箯舆乱入山迳窄茅檐两三家鸡犬不见迹冬令顷弗严草木僭春色愆阳入桃杏弄暖浪蘂坼肃然变霜威犯者辄衰息独余山上松不动与寒敌十丈伟标致四面风淅沥时于翠叶中碎挂琼玉白忘我道路叹但觉心忘怿拥鼻作孤吟清思浩无极对月再用韵团团满庭月冷浸霜华重何人万里外与此孤光共摩云度征鸿天濶目难送三杯见妙理一静服羣动陶然夜气中可以观幻梦乆雨二首山岚变浓云地气洩冬热急雨春风颠十日声不絶舍中流水入墻外古沟咽块然檐下雀状若木鸡拙我亦类襌定痴坐万虑歇厨兵忽相报谓己糁藜蕨随縁就一饱再看栢香爇清明前风雨兼旬城外桃李无在者书室中有酴醾一瓶置之甚乆盖风雨所不及也为赋五韵素质吐孤芳柔条敷瘦緑谁将刻楮手作此数㽔玉园林烟雨多百卉飞簌簌小室偶深静花意犹清淑置之砚席间鼻观常芬馥茉莉岭上老梅树岁晚等凡木霜风吹枯枝曾有花如玉茉莉抱何性犯此炎暑酷琢玉再为花承以敷膄緑怜渠一种香徧歴寒与燠时于寂黙中至意㣲相属鼻观既得趣就枕便清熟梦中见灵均九畹皆芬馥焚香五月黄梅烂书润幽斋湿栢子探枯花松脂得明粒覆火纸灰深古鼎孤烟立翛然便假寐万虑无相及不知此何参透顶衆妙入处静动始定惟虚道乃集心清杜老句高韵不容袭余馨梦中残密雨窗前急偶题轩前有修竹穿纸入窗清风动揺之壁间影纵横轩后有修竹山花依以生幽芳吐孤艳不与翠色争愚翁坐其间万事蠢不萌不识动与静但觉懐抱清千古媿张籍眼明心自盲静独饮酒或濡首作诗防呕心疾走欲避影不如常处隂阶前享眀月但鼔无絃琴清风倘相过付之修竹林一静服羣动万縁宁我侵郡治西㕔锦被花不为治架每花开覆地而红或縁他木以升予分其本植草亭之东家僮相与栽木于地高七尺许上布圆竹复破竹交加之外出四檐如屋之状通小窗侧户以窥视而出入余皆花地下置一榻一几可以独酌作诗以记之云栽花傍庭砌立木为花屋小户虚一偏横窗置其腹分竹接柔蔓尺寸引钩曲春工直解事夜雨频浇沃枝条日滋荣满架笼新緑红浅暗香深揖逊蔷薇服此花名锦被覆我四围足比之公孙布岂不堪华缛自慙流落人尚此享痴福我欲饮其中乱影交醁拥被即长謡傲枕眠清熟又欲效王勃醉处先磨墨引此略覆面肠胃成机轴染笔起临风定作花芬馥大暑竹下独酌新竹日以密竹叶日以繁参差四窗外小大皆琅玕隆暑方盛气势欲焚山樊脩然此君子不容至其间清风如可人亦复怡我颜黄昏开竹杪放入月一弯緑隂随合之碎玉光斓斑我举大榼酒欲与风月懽清风不我留月亦无一言独酌径就醉梦凉天地寛闺怨诗三首幽思春风乱拟向琴中説徽寒锦荐高未鼓絃中絶尚有无絃韵或可奏明月堦前望水轮去去不停辙薄命如妾何秋风河汉濶无心事铅黛采采菊金黄徘徊欲寄逺云梦连潇湘岂不懐君子念之不敢忘西邻击神鼓东邻閙笙簧三嗅篱邉英泪落秋风香晨光入幽户手织回文书闻古有双鲤为人致区区书成立江邉天寒渺无鱼㣲懐既莫致惨黛何有舒归来更无语怅望庭花疎正月十一夜灯开双花鈆杯压短檠清膏沃虚草炯炯孤焰瘦吐此双花好谁为夜气温暗坐春风巧碎剪朝霞红縁以金粟小或云两玉虫飞来抱钗杪美人轻燎之要看火中寳我闻家道和可以感穹昊门阑将有喜每事吉先兆而我方朽衰负戾落南峤胡为今夕光熠熠似相报无乃天地慈四海施洪造阳和随根性溥为脱枯藁吾其得归与顶戴君恩老平字梅花诗江梅非凡根先春花南枝玲珑皆瑶英雕镌谁为之天高孤芳寒风来幽香埀朝暾晞霜华兰膏涂真妃移之当疎帘吟肠清相宜吾将谗花神妖红徒纷披何如令江梅芬芳无休时终愁芝兰嗔侵渠名声衰寒食江乡时节逢寒食花落未将春减色岭南能有几多花寒食临之埽春迹花多花少非我事春去春来亦堪惜柴门风雨小庭寒无奈池塘烟草碧欲将诗句慰穷愁眼中万象皆相识欣然应接巳无暇都为老来无笔力夜闻雨声赋古风时赵使祈雨之翼日也山斋道人梦魂清梦中细响忽可聼三崃流泉出幽隠万蚕食此春叶晴又疑相如夜病渇蟹眼乱沸石鼎鸣唿童起视果安在云是西檐甘雨倾于时火流祗三日田兆正作龟纵横昨朝太守拜坛下五龙奉命云雷惊小儿放散蜥蜴去神鼔罢击巫舞停田翁翻沟出賸水妇子田邉笑相迎商量今歳多酿酒是间指日当云平山斋一饱想无虑摩腹卧看秋风生寄赠张叔靖堂堂张矦好眉宇照人氷玉无尘土忆初邂逅共杯盘姓字未通心已许参商别后各天涯屈指流年不胜数何如䇿马忽东来扣我柴扉叙寒暑相亲颜色愈敷腴不俗胸懐细倾吐使我频岁饥渇心如饮甘泉饷腵脯吾生寒苦衆所知眼高无人人不与技穷渐觉蒲栁衰进取一途方首䑕有心斸土治田园束手抽身事农圃荷鉏今亦粗成趣颇有嘉蔬待春雨所恨松根长茯苓僻寂无人堪共煑安得溪霜素月高促膝与公长夜语宣和壬寅仲冬二十六日留别临川陈泰颕江南浙东千里遥雁聚沙汀无定迹偶然握手如平生袛恐前身已相识不然安得一覊旅披露烦君出金石我今漂泊又西去草草分衿实堪惜孤舟漾水如轻叶何处烟村倚滩碛明朝横枕清浪头梦破霜风正相忆故居北山三十里忆得旧书堂小径通蔬圃新醅压酒牀晚凉荷叶嫩细雨菊花香此梦今何许随縁又一方栽竹信縁移老竹触暑种𤓰根小雨回生意苍苔覆劚痕影还随旧叶凉巳到清尊相对如佳友何妨尽闭门哦诗怕醉还思醉哦诗未得诗过云飞雨急斜照晚凉迟嫩緑开荷叶新红入荔枝踌躇搔短髪倚槛立多时重五异乡逢午节卧病此衰翁竹笋迸新紫榴花开小红山深人寂寂气润雨蒙蒙煑酒无寻处菖蒲在水中阑暑阑暑秋郊暮前山瘴雾中猿猱都下饮鸟雀未归丛弄影试新月披襟招好风银潢向何夕零露湿梧桐春昼深村春昼永事事不相关花少蝶蜂瘦水清鸥鹭闲柏香薰纸帐竹枕傍屏山付与翛然梦乐哉天地间寒意岭南霜不结风劲是霜时日落晚花瘦山空流水悲栖鸦寻树早冻蚁下牕迟季子家何在衣单知不知幽趣十二首幽趣无人㑹闲居我自知笋尖穿落叶花蕊挂游丝寒在蜂来少风斜燕不迟老夫无定力破戒为题诗幽趣无人㑹云依逺岫行寒塘时拨剌古木屡敲铿壁殻拖涎钝花飞度粉轻山泉煑石鼎孤啜不胜情早过乌龙岭乌龙岭上万峰峦疑是羊肠九曲盘山麓吐云人世逺松梢滴露客衣寒驱驰寸禄意宁乐芜没小园心未安早愿车攻歌复古不须埀老挂衣冠庚申二月二十二日宿斋省中斋所深严客过难逼人书债未须还檐遮暖日桃夭瘦鸟踏风枝竹影闲细细乳花新茗椀霏霏香雾小炉山满庭斜月无公吏祇似东阳田舍间谭胜仲卿有册宾礼成新句用韵和呈寳函重锁环金密册椟双盘带锦斜长乐春风迎母后未央和气集皇家帘埀禁卫収黄繖礼毕天仙下玉花班退笙镛犹在耳五絃歌舞未须夸仙人山塞至日戍兵列栅守空仓俯瞰嘉陵万仞江山下不知传鼓角天邉时见引旌幢岁寒木落鸟穿屋昼静帘埀云绕窗教罢诸营无一事锦腰催拍照金缸寒食偶书楚乡孤坐掩重扉素髪荒唐酒一巵眼闇乆因书卷得心阑全自世縁知临流问米方终日踏雪寻梅是几时欲上高楼望呉越无邉烟雨正埀埀有客问予每日何事客退赋此杜门管得酒瓶干余事谁能着眼看髣髴残春幽梦断冥蒙细雨落花寒林梢寺隠孤钟晚水外人喧社饮欢万里一身聊尔尔此身惟觉上恩寛初春古人书卷慢翻寻齿髪萧疎岁月侵万里家山孤枕梦满城风雨五更心䝉茸软草涵空翠寂歴初花弄晓隂燕子未来寒意重数峰圆瘦入云深初夏春物阑珊逐晓风芰荷敧角草茸茸野梅结子疎枝重老竹生孙翠影浓煑酒情懐还是客异乡歌笑且相从醺然就枕皆佳处醉梦何妨度晓钟出江净练已欣平似熨更因雨过助清深何人孤笛穿云杪野岸归舟入树隂鸥鸟惯看迁客面江山偏识老夫心半钩小卷黄昏月欲得清诗箇里寻和方景南乍晴阑暑知秋近淮濆气已清风雷惊夜雨钟鼓报新晴雾散槐庭晓云开魏阙明马行朝露稳人喜积情倾初鸟方争出残蝉莫乱鸣小窗偏得睡更待晚凉生拟送杨栁久戍思贤日中兴入觐时旌旗生喜气梅蘂动寒枝报国心偏苦安邉计自奇一军常北出万骑絶南窥结轨闻修好櫜弓谨退师浩歌蔵战甲雅拜习朝仪天近雷风迅云深雨露滋告庭行有命祖载敢无诗雪意留金勒歌声寄玉巵明年秋秫贱酿酒约归期春到村居好四絶春到邨居好茅檐日渐长杯深新酒滑焙煖早茶香春到邨居好园林兴味长蚕贪桑叶出蜂趂蜜脾忙春到邨居好枯肠饱可圗笋尖将露角麦秀欲生须春到邨居好清明欲禁烟乱红桃下雨轻白栁飞绵陜西戏成二絶出门上马虽云乐乍见秋风亦念家何日隋隄霜后路乱飞揄栁踏平沙早行风栁惊霜日夜飘客程中夜马萧萧据鞍髣髴如残梦晓月一钩犹未消頳肩携担又催程寸许孤灯照壁青破县残更误传晓马行十里见明星灵壁驿有方公美少卿留题戏和于壁君把使旌临洛水我参枢幕过潼关秋风想见吹归渡先看淮南第一山雨过云压江邉草树低麦揺秋色望中迷却知向晚有晴意雨过一声村落鸡懐山居二絶春浅酒寒人密坐花深雨细蝶移枝十年未解作归计此恨故园莺自知披丛寻得晚花瘦带雨剪来春韭香忆把余醺付松枕明朝春梦不胜长夜烛花蜡炬香光照夜红垂垂帘幙静无风金盘五寸花成穗可但钗头缀玉虫无题池塘好处烟迷栁帘幙昏时雨过山燕子不知春有恨衔将花片入梁间即事小径客来穿竹入草亭凉到枕书眠鸟唿人笑荔枝熟如此封州巳二年渡胡源口暂出箯舆上小航眼明重喜见江乡梦魂孤寄浪头宿一夜随潮入富阳即事暮春景物称山家屋角团团緑叶遮薄晚㣲云疎过雨一番小麦颤轻花枕上闻秋雨被麄骨老梦魂清月暗窗昏乌鹊惊茅屋不知疎雨过但闻高树作寒声严陵懐古一举无心为六鳌万钟于我亦毫毛客星不到云台上莫讶先生索价高客惠宾州竹簟甚佳取退之郑羣赠簟诗读之数过成古风云卷送风漪光八尺竹新渐作琉璃色世人贵耳便贱目那知不低蕲州笛年来媿汗常浃肤夏日自嫌污枕席有时追诵法曹句怅恨宗人不多得山斋置榻容一身君惠清凉到心骨门前客至莫见嗔老子解衣喧鼻息元信自浔州遣人恵以明彻氷壶名酒作二十八言谢之是翁明彻一尘无养就江心秋月孤自旧相从杯酒里岂惟今日见氷壶絶览亭目力所临皆在下亭名絶览未为叨大都心地当如此此外应知更有高两宋名贤小集卷一百二十四两宋名贤小集卷一百二十五钦定四库全书两宋名贤小集卷一百二十五宋陈思编元陈世隆补艇斋小集曽季貍字裘父文定公弟宰之曽孙也再举进士不第师事韩子苍吕居仁又与朱晦翁张南轩书问往复南轩被召季貍戒其不当谈兵且劝以范文正忠宣父子为法郡守张孝祥枢密刘珙荐于朝皆谢不起吕东莱数称其学有渊源南轩有探古书盈室忧时雪满颠汪应辰有四海曽裘父之句其为时贤称服如此自号艇斋着论语训解陆务观序其集曰文词简逺读之者遗声利㝠得丧如见东郭顺子悠然意消然可传之作尚不止此遗珠弃璧识者叹焉罗汉石吾闻大幻师种种示方便虽于土石中神力亦周遍君看此翠琅乃有罗汉面殷勤作礼相形质皆可辨初观顶相殊次观双足现僧袍如轻绡风举势转旋得非方广尊影落此石片千年磨不尽若坚金百炼我来一瞻敬赞叹未曽见摩挲谛玩久欲去反留恋叮咛善守䕶尊者俱神变㑹当清夜阑神光照金殿灵谷山旧闻伯子记巳得灵谷名隠然望此舟竒胜称山灵悬崖泻瀑布如髙屋建瓴乔松数千丈下有千嵗苓仄足行鸟道势欲抟青㝠仙事虽渺茫幽讨未忘情髙秋八月后择胜来经行黄冠两三人淡然亦忘形烟霞到几席爽气来戸庭瘦筇闲指㸃老瓦同注倾惭非换鹅手不敢临黄庭或可聨石鼎未必让弥明重阳无十日黄菊渐向荣佳哉此天气一笑未易营但愿脚力健年年此寻盟跃马泉山灵从何来崩腾跃万马初疑夫差军水犀光照夜又疑阏于战声撼武安马森然毛骨竦舌拄不能下对此神骖姿可以一战霸五星泉五星耀寒芒直射入九渊化为石泉眠位置相聨绵相映璧月夜上下争珠连星光本游空着地今何然得非泉石癖如我老不悛宿正觉寺正觉江边寺风烟罨画然庭罗合抱树门泊钓鱼船暮雨凉初过中秋月正圆无人来共赏独自占江天白水寺暂假僧房憩炎蒸觉顿忘谁知六月雨巳似九秋凉石径苔痕滑稻花田水香鸣蝉休聒耳容我此徜徉苦竹行碧草送春晚绿阴迎夏凉轻风揺细麦浅水出新秧嵗月催人老田园引兴长一㕓如可办吾亦学耕桑金石台江上岧嶤百尺台摩挲尘迹但徘徊不辞浊酒三杯醉坐对晴空万里开楚泽风烟随处好仙家桃李有谁栽黄花过了梅花发待我扶藜得复来南湖葛巾藜杖兴何长为爱南湖六月凉雨在山头作云气风来水面散荷香登临稍喜市声逺徙倚犹嫌归兴忙后日重来携枕簟不妨午梦到斜阳积翠楼手扪霄汉摘天星脚踏丹梯最上层须信神仙足官府能令鸡犬亦飞昇少日便怀丘壑情看山看水饱曽经如今积翠楼头望看尽江南未了青西隠寺彷彿儿时住此间重来不记旧山川却因坐久僧相问细数如今二十年疎山道中村深谷鸟近人鸣暮霭收时雨又晴极目春山随处好笋舆穿尽绿阴行苦竹舟行船头触处浪花生船尾随人山影行一水到家能几许顺流东下片时程危全枫祠香火頽然寄梵宫精英不与衆禅同临川千古人心在犹説当年保障功疎山来往疎山四十年主人与客两华颠此心不改澄河见往事休论过鸟然无复仙舟遗迹在空余矮叔一灯传危亭独上穷登眺古木苍藤绕暮烟杨源寺落日郊原独杖藜偶寻萧寺坐移时下临稻垄如棋局细数僧房似蜜脾风里长松能逺韵霜余残菊尚多姿因吟竹院诗人语笑我劳生力已疲疎山江南九月未飞霜木叶萧萧巳半黄行遍疎山山下路满山唯有桂花香垍湖潭畔唿舟渡苦竹林边策杖回衣湿为穿山雨过手香因折野梅来草封支径路欲断雨洗野花山更寒西岭东冈烟漠漠南溪北涧水潺潺鸣玉泉何人邀我来白昼朝钧天千官正杂㳫佩有苍玉悬冲牙互击触逺韵声泠然律吕相应和宫徴更相宣应笑居鄛人玉斗空碎捐两宋名贤小集卷一百二十五两宋名贤小集卷一百二十六钦定四库全书两宋名贤小集卷一百二十六宋陈思编元陈世隆补沈中允诗集沈括字存中湖州人嘉祐中进士累官龙图学士博学洽闻凡律乐医卜诸家皆有论着尝使契丹图其山川风俗上之元祐间谪知秀州卒栁志収入流寓今仍之望海楼雨声林外尽秋色望中添落日挂疎栁逺江横暮檐好风疑有意随叶故争帘为问楼中客胡为尽日淹夜登金山楼台两岸水相连江北江南镜里天芦管玉萧齐候送一声飞㫁月如烟登北固楼丞相髙斋半草莱旧时风雨满亭台地从日月生时见天到江心尽处回三国是非春梦㫁六朝城阙野花开心随潮水漫漫去流遍烟村半日来花山寺经旬飘雨喜新晴病马新晴取次行老态只应随日至春心无意与花争山川满目浮烟合楼阁侵天暮霭横嗟我有身无处用强携尊酒入峥嵘姑孰溪二首豹堂春水緑泱泱谢市云深栁线长睡熟不知潮信过船头晚雨打菰蒋新晴渡口百花香石子池头鸭弄黄卷幔夕阳留不住好风将雨过梅塘蛾眉亭双峰秀出两眉弯翠黛依然鑑影间终日含颦缘底事祗应长对望夫山秀州秋日草满池塘霜送梅林疏野色近楼台天围故越侵云尽潮上孤城带月回客梦冷随枫叶㫁秋心低逐雁声来流年又喜经重九可意黄花是处开叹老为覔少年心不得当时感旧已潸然情懐此日君休问又老当时二十年鄜延凯歌五首先取山西十二州别分牙将打衙头回看秦塞低如马渐见黄河直北流天威畧地过黄河万里羌人尽汉歌莫堰横山倒流水从教西水作恩波马尾胡琴随汉车曲声犹自怒单于弯弓莫射云中雁归雁如今不寄书灵武西凉不用围畨家总待纳王师城中半是闗西种犹有当时轧吃儿旗队浑如锦绣堆银装剑背打回回先教净扫安西路待向河源饮马来江南曲新秋拂水无行迹夜夜随潮过江北西风卷雨上半天渡口㣲凉含晓碧城头鼓响日脚垂天际笼烟鏁山色髙楼索莫临长陌黄竹一声无北客时平田若少人耕惟有芦花满江白两宋名贤小集卷一百二十六两宋名贤小集卷一百二十七钦定四库全书两宋名贤小集卷一百二十七宋陈思编元陈世隆补李方叔遗稿李廌字方叔阳翟人少以文字见知于苏轼元祐初轼知举意在必得廌以魁多士及考章援程文以为廌无疑遂以为魁既折号怅然出院廌竟无成而卒有济南集观呉正献真次公不许画麒麟孝宣妙选知名臣拜公之像想风度乃是云台子颜之文孙元丰天子建原庙玉宇万栋临端门累朝名臣俨冠剑列圣御坐开干坤修廊祕殿锁春色髣髴音容皆骏奔相君相业皆炳炳旂常彛鼎定书勋仪形在殁侍神考英气噩噩凝天阍嗣皇方思服美欲考辟公观烈文君传兹图落人世世人遂得知瑜璠吾知袁公固有后能平楚狱竟无寃召公甘棠犹不伐卫武之徳谁能谖君不见温公之像满人间愿广此图令并传燕龙图临深图燕穆之昔作履薄临深二图履薄已进呈仁皇而临深逸二首下看飞流入碧深崖苍潭黒徃登临战兢欲示为邦慎可见忠臣纳谏心须知笔谏似诚悬驰誉丹青讵等闲嗟尔画师阎立本一生虚老寸毫间王摩诘曲江春游图咸雍山川互王霸泾渭为隍城堑华曲江台沼备豫进祗与画师供入画长安城西山万重昆明烟浪绕新宫新蒲细桞春风里万户千门佳气中我生不及开元时犹喜此图今见之苍莽烟绡横短幅眼中终南倒溪渌倾城士女巷无人三月三时曲江曲老稚妍媸贱或贵来者携壷归者醉笔端造化有能事各有人人乐游意如今此地空尘迹石鲸纵在如铜狄宜春五作更萧条无复中得遗甓我愿吾生明六符不蹈汉唐耳目娱池籞假民任畋渔无令画师为画图书侍儿小莹帬带旋剪香罗列地垂娇红嫩绿写珠玑花前欲作重重结系定春光不放归骊山歌君门如天深九重君王如帝坐法宫人生难处是安稳何为来此骊山中复道连云接金阙横观隐隐横翠红林深谷暗迷八骏朝东暮西劳六龙六龙西幸峩眉栈悲风便入华清院霓裳萧散羽衣空麋鹿来游墟市变我上朝元春半老满地落花人不扫羯鼓楼髙挂夕阳长生殿古生青草可怜呉楚两醯鸡筑台未就已堪悲长阳五柞汉幸免江都楼成隋自迷由来流连多丧徳宴安鸩毒因奢惑三风十愆古所戒不必骊山可亡国文选楼申辕应楚聘邹枚适梁苑藩侯喜賔客贤贤易鹰犬黄绮游汉庭羽翼矰邀逺秦府十八公攀附名益显昭明衆才子文囿俾蒐选髙斋切浮云雉堞俯清巘尚应愧两间笔削非大典两宋名贤小集卷一百二十七两宋名贤小集卷一百二十八钦定四库全书两宋名贤小集卷一百二十八宋陈思编元陈世隆补傅忠肃公集傅察字公晦孟州济原人也从曽祖曰尧俞有传察为人端重有特操举进士蔡京欲妻以子察力拒之为青州司法参军歴永平熘川丞久之除太常博士迁吏部员外郎宣和七年接伴金使时金人巳渝盟察至燕山闻斡里雅布兵至金人曰见太子当拜察曰太子虽贵人臣也当以宾礼见何拜为斡里雅布曰汝主失信吾兴师南向海上之盟不可恃也察曰皇帝与金国讲好信使往来项背相望何谓失信太子干盟而动意何所为乎敌左右但使拜白刃如林察曰死则死耳岂有俱人臣而辄拜者或抑猝使伏地察植立衣冠颠倒始终不屈斡里雅布曰尔乃不拜我耶麾令去察知不免谓其下曰彼胁我以拜我义不辱我死必矣我父母老素钟念我闻之必大戚若等得脱幸记我言以告我亲知我死国稍解其无穷之悲也左右尽泣既次燕山遂见杀年三十七闻者哀之赠徽猷阁待制用亷夫韵招诸友登清㣲束带缚吏事发狂中愤兴世情多面朋噂沓恶背憎缅懐数君子皎皎莹壶氷披云见颜色翠光露锋稜忘形到坦率高论破炎蒸蔼然嘉誉在映我独无称文场屡交镝师老畏侵陵况复时雨过绿苗覆千塍便当共临晀此兴那可胜孤亭枕蓆住下有寒潭澄仰看霞绮散坐待月华升嘲咏纵欢谑明朝期再登㢘夫有㑹当归去来之句复次前韵少小尚竒伟长年病莫兴折腰仕五斗讵敢论好憎居然畏罪苦局如履春氷每懐鹰隼翮鞴上看锋稜追随缙绅后糠覈杂肴烝泮宫天下士借甚得儒称巍巍衆峯上跛足岂易陵朝廷重荐延拔茅余空塍公孙富经术非子谁能胜坐见万顷波甖缶汲逾澄沛然下膏泽蓊若朝云升勿云欢留滞青史他年登次韵㢘夫登清㣲二首蜗舍不容膝烦敲局寝兴岂惟倦束带絺绤犹云憎清微跨城角窣兀疑凝冰深池暮黯黯逺岫朝稜稜往嵗与申子宾朋日云烝遂令栋宇陋顾盼流名称先生今诗伯气欲青云陵锵然出佳句椒兰布畦塍邀我避暑游意重愧难胜何神明自清澄嗟彼浮名者此亭岂易升踟蹰恐时摄衣请先登大火气方炽新金伏未兴茅屋若卑陋藴毒空自憎流汗常被体涤烦屡饮氷那堪青蝇辈鼓翅作威稜薫风烁炎日沸鼎助薪蒸每思谋爽垲地溢旧无称高亭枕城隈粉堞势腾陵清水绕其足茂林瞰田塍此间有异趣跻攀弗能胜佳招适我愿坐觉神魂澄何当卜隣舍与子朝夕升飘然忘世累长啸效孙登次韵祝㢘夫登高楼膏雨润四野草木苏中干驾言共临眺凌云陟层盘华宇荫曦日浔暑随风䦨清谈无俗好茶果有余欢拨置簿领烦憩此簟席安悠然得佳趣可以寄簮冠耳目去局促心体自广胖何如敛手版触热事上官晚来纎蔼霁矫首欣遐欢一见没天外千林杳云端西山有爽气浅緑浮㠝岏翻疑图画里未觉云夣寛萧萧林间蝉己如咽暮寒直恐霜露至归欤可忘餐同七兄寄二李昔我在淇水二陆皆少年伯也气轩昻丹鹤唳青田季方文章士摛花桃李妍力学乃未已有如火始然相见一倾葢便诵胶漆坚笑语玉麈折登临蜡屐穿时时出秀句洒若沈疴痊尔来踰十嵗自当冠貂蝉胡为茅屋下寂寞尚草𤣥方今明堂构收拾栋与椽安得刷羽翮吹嘘送上天此志傥不遂何用空言传不如李翰林沉醉自称仙不如陶彭泽归来谢尘縁但解琴中趣何妨瓮下眠富贵草头露名誉空中烟子意竟何如余心方寂然愿求真实语莫作猾头禅夏日登清㣲亭永日留烦暑斯楼得屡登向来如异境高处若无凭逺岫生云直轻风蹙浪层试取金掌露更接玉壶氷抵掌宾朋盛题诗气象増望穷遗恨在我欲醉时升清㣲亭分韵得空字缥缈千层外萦纡一经通飞甍明落日巨栋挂斜红当晀资公退招邀得调同九天开浩荡万衆入牢宠水色连暗碧云容借晚空清来庾公兴快挹楚王风侧金罍倒楼昏画角终明朝车马客陡觉厌尘红大暑同蒋明亚叟熙载夜登清㣲亭土润伏新金阳歊困亭午曦御驻征骖朱光㣲厚土鸟雀噪堦除蛙蚓鸣草莽簿领抗尘容茅檐芘环堵蜂虿乱绳牀蚊蟁隠雷鼓棕拂徒尔为青蝇敢予侮避喧空百虑对食但三吐举箑未摇风挥汗己成雨那能整冠巾谁复对賔主岂惟眩生花坐觉气如缕南方有高楼兀然蔽华宇抠衣倦跻攀䇿杖愁伛偻俄顷叩云端飘萧开洞府新凉䬃尔来旧暑脱然愈清池涌波澜疎星穿牖户夜气袭氷霜月明粲珪组乌鹊倦飞还游鱼渚可数珍果走金盘清谈挥玉麈羣籁正嚣嚣幽梦方相栩何当食琼浆一夕生毛羽夜登清㣲亭云隂掩翳东北有雨少顷月出皎然复次前韵融融暑未䦨悄悄夜方午命驾聊叩门寻幽得兹土俯瞩但苍茫前瞻何卤莽万籁正虚无羣生各安堵蝉啸杂笙箫蛙鸣当钟鼓凫舄政参差诙谐惧狎侮岂惟冠盖倾己觉肝胆吐坐久隠奔雷天邉垂密雨疎木列宾朋衆峯自臣主萤火落明星炉烟袅青缕那能酒杯所欣曕徳宇高歌屡激昂笑喜或俛偻萧䬃濯尘襟清虚湛灵府快如仙爪爬洒若头风愈须㬰出金盘照耀开玉户映浪杂琼瑰穿帘间璧组斯逰岂前谋后㑹难逆数欢余岸纶巾语约挥松麈可能伴鸡栖亦复随蝶栩广寒㑹可升试为刷翎羽次晁之道韵翰林诗百篇发兴自斗酒同游八仙中七者颜己厚迩来数百年斯人那复有风流东城晁四海蔚称首之子乃其豪异代得密友满腹贮诗书妙意寓醪酎政使誉日新位卑未为丑亭亭涧底松不如园中栁芝菌冠衆芳其出未枯朽叫阍问大钧得致君侧否送承祖赴定州幕府中山控北陲强弩号百万单于衔国恩方且事逃遁谋帅得真儒不烦一战顿风流本江左亹亹有余论幕府极妙选参谋不容逊借甚丞相孙凌云气豪健所懐社稷计尝愿窃有献蹭蹬三十年羁旅颇自困因人作逺游实亦乖素愿谈笑青油幕聊复可排闷嗟余谬不学尘根苦迟钝一官聨事久矜式每自劝但觉有不如未见有寸进公亦不吾厌叩击愧烦溷念当为逺别怅然亦多恨时方苦炎蒸行矣蕲强饭伯时往河东戏与亷夫分韵道相思之意三首日月剧跳丸暂别亦已久青山缭层巅道里阻且右今晨登南楼㑹此同志友思公聊北望竚立但搔首秋风八月天霁色明朝牖轩车何时来迟尔一杯酒朝氛霁西山晚日明荟蔚遥怜太行上陟巘眩可畏王侯眇小夫中盘凌云气端如车公贤谈笑出真诽胡为久﨑岖使我重吁欷王事有程期来归惧其未之子何磊落本是青云才委翅蓬蒿下黧面垂䯱䰄卜邻与我游肝胆向人开酒酣遗世累谑浪絶嫌猜西风换烦燠四野无纎埃方当共临眺公兮胡不来题毛彦谟容膝轩夫子负异才端若㑹稽笴平生懐刚肠于世少许可文词类激昻议论耻媕娿高名三十年坐此常坎轲同时英俊流往往步青琐归来乐箪瓢琳宫得安坐小轩仅容膝陋巷生堀堁惟余豪侠气屡折每不挫却眠利名场终身系缰锁生虽华屋居死我翳蓬颗固知宇宙间所有终非我但当清我心余事等么么次七兄韵蜗舍蓆为门清风无所扇闲视才半寻起行空百转对食不下喉流汗常被面矧复凫鹭行摘尾抱大卷余方有公事汝辈宜罢遣赖此伯仲贤纵谈逞雄辩时时杂博奕岂不贤游燕唿奴取具来据榻聊一战初如两军交整阵咸伺便俄顷锋刃集解纷在一箭或喜而拊掌或骇而色变或旁睨而审或当局而眩剥剥伐木声离离衆星见胜负既已分反奁若收电却寻文字观触物本无恋覔句屡吟哦诵诗乍游衍百谪勿相闻从渠书我殿晚登清㣲亭次祝教授韵雉堞亭亭倚翠微高楼袅袅弄清晖共邀佳客扶筇杖骤喜凉风振羽衣过雨山川颜色好投林鸟雀噪声稀月摇翠浪明珠碎云满金波破镜飞雄辩琅琅如落屑新诗句句似连玑自怜怪僻耽幽寂却恨匆匆便赋归送朱熙载改官还乡陶唐名臣有朱虎揖逊夔夷尊文祖后来杰出汉云孙折楹当时谁敢侮煌煌圣代见斯人凛凛遗风振千古乘牛不数鲁家侠衣锦何妨买臣窭十年牢落困胶庠五斗栖迟尚环堵惟余豪气自不除倾葢向人肝胆吐忽然结束事征鞍轩轩气色浮眉宇谓予倚门亲久待况复枫宸拜明主朝廷公卿重荐延鶱腾一鹗生毛羽髙义如君世所稀早据要路思裨补芝堂𢎞度负土忘晨夕空肠未忍进一溢伯㑹隆冬不衣帛野火燎原天雨泽当时庐侧产灵芝盛事至今光史册王家兄弟皆英豪借借声华若连璧高文奥学乃余事一门躬行如万石孝思他日彻苍旻血泪垂颐洒枯栢虽云草木但有生始信幽明本无隔煌煌二秀发坤祥小大髙低紫与白搢绅骇叹絶前闻老稚提携溢阡陌争言图舄献修门坐见恩荣来络绎公独掩耳更悲啼吾忍货名于窀穸岂知採摘付儿童大胜籝金满千镒方当孝治轶唐虞八行求贤常侧席公虽韫匵畏人知定有新诗振奇蹟雪九首都城十日雪庭户皓己盈唿儿试轻扫留伴小窻明天公亦戏人竒幻惊倐忽朝来檐霤间一一缀明月晚风扫连氛客被増夜峭明朝赴看烛更把崑山照高堂连夜赏蛾眉映珠栊谁怜闭门客衣穿履亦空黒云埋日车厚雪镇坤轴行路勿匆匆包藏恐深谷忽惊陋巷间踏作琼瑶迹坐闻郢中歌妙句压元白春雷忽隐隐春雪复纷纷农夫戒及泽荷锸已成云撒盐乍可拟刻楮竟难成研辞觑天巧应复召羣生盈尺兆嘉祥三登贺亨泰我虽无寸田一饭犹足赖次韵杜无逸西园独坐九絶句南浦送㣲波西山来逺緑日暮独盘旋慨焉抚孤竹前辈不可见古道邈难寻何时赤松子相与归山阴折腰为五斗我已愧渊明共赴东林约怅然懐友生虚斋篆炉烟兀然得禅寂虽有锦绣肠画饼安可食亭亭涧底松干凌云霜孤既无鸾鳯翔鸟雀来喧唿一世竞荣利纷若空中花蚤作田园计人生㑹有涯身游阛阓间心在孤云杪譬如登太山颇觉天下小外慕亦无已及身良有余乘流如可迹韫匵岂藏诸圣徳覆天下欢然万物春北窗㣲笑傲似是羲皇人题张季良适性斋扬雄家无甔石储闭门作赋拟相如邺侯插架多异事牙籖万轴呑石渠吾友张子斯人徒嗜好醎酸与衆殊被褐懐宝老不癯收拾万卷以自娱伹愿生为蠧书鱼咀嚼英华味道腴挥毫落纸惊羣儒佳处往往凌子虚网罗秦汉包唐虞上下干载归指唿自言此乐世所无不羡潭潭卿相居方今清庙收璠玙肯使沧海遗明珠高明他日播天衢行看旌帛来庭除任伯仲时徳升用均父韵送徳父守菑川邀余同赋妙龄擢秀如黄童借甚词林振古风澜翻千载常在口磊落万卷独蟠胷不将龟筮论从逆独向诗书有髙识琳宫乞得十年闲可但新诗胜畴昔一麾自出治东莱洗眼㸔公手重拭疲民安堵身暂休黠吏垂头声不出人言功效真卓尔归近髙堂浑舍喜喜公才气更难量致君要着巖廊里秋云漠漠向空飞飒飒凉风生桂枝马蹄又踏东川去盘水洋洋可乐饥我今作吏愧无补梦寐林泉那得归㑹抽手版付丞相却扫庭闱戯綵衣卜邻傥许依仁里与子艰难共生死钓竿伴我访沧溟沮如定无三尺鲤送傅倅五首洺之水兮其流舒舒公之来兮朱服熊车士元展骥仲举题舆公之来兮民斯乐胥洺之水兮其流洋洋公之化兮春雨秋阳袴襦颂洽禾黍嵗穰公之化兮民期悦康洺之水兮其流弥弥公之去兮旌旗旖旎父老攀辕缙绅方轨公之去兮瞻望徙倚洺之水兮其流洩洩公之徳兮此邦所愒吏遵其画人懐其惠公之徳兮久而无替洺之水兮其流活活公之名兮兹其弥达翔于朝着鶱于省闼公之名兮莫我敢遏赠朱令中泮宫折桂陪英彦弹冠接宷寮志连秦壁固论鄙楚师恌逸骥终难絷翔鸾讵可邀缅懐巖下士终得梦中宵吏隠亭㑹集招㩦共到习家池云水为裳芰制衣鱼戏轻船浮枕簟鸥随落日下汀矶岸巾已得杯中趣横吹如从天外飞野性每来应未厌骊驹宁复赋言归尉治吏隠亭三首公余吏隠剏新亭野濶云低叠素屏风动荷花翻偃葢日摇波影散疎星望穷南亩千重緑坐久西山数㸃青更待晚凉蝉乱噪与君散䇿试同聴一畨新雨洗华亭四面晴天倚翠屏并秀採莲舒嫩脸孤飞白鹭带残星披襟骤觉登仙乐倚槛犹疑倒影青横笛晚来声更好龙吟泓下亦时聴十五伯以诗见赠因次韵为谢萧然颜巷复谁堪竟日潜心到五三载酒未妨从靖节围棋端不羡羊昙逢人倾倒羣儿笑落笔纵横四座慙旧学青箱知未替更将新律付诸男次韵申泮宫直宿早秋四首新秋爽气溢长空絃诵低昻月映栊济济青衿成鲁变洋洋泮水咏洙风羣儒篆刻空章句百氏纷纭赖折中何日拔才空兾北如今高誉满山东皎皎清波满四空疎林散影㺯朦胧援毫欲赋阳台梦振袂欣乗玉宇风己觉素秋来席上却疑仙景落壶中凌云未许攀仙桂卧看氷轮没汉东一方明月落长空万里余辉鏁玉栊蝉韵啾啾来逺木槐云袅袅弄清风共邀载酒陶彭泽走访谈经戴侍中景物萧然无限思靓糚应许过墙东泮宫深闭绛帷空遥想佳人照绮栊闲倚画屏怜永夜懒摇纨扇引凉风直疑令史归天上犹想阳台入梦中展转觉来无一亊日摇槐影过窗东又次申教授直宿三首皎皎虚堂带月清金风入律露华明潘郎遇直生秋兴韩子长歌忆短檠惊鹊绕枝巢未穏幽虫临砌隠余声却嫌诗思撩归梦数尽高城长短更扰扰浮名绊此生相逢樽酒眼还明君如俊鹘方搏翮我似弯弓不受檠弱植幸容依玉树新诗尝喜掷金声他时㑹致青云上莫厌卑栖嵗屡更秋堂幞被有余清骤喜秋光泼眼明帘外月华筛碎玉牀头萤大当长檠岂嫌唧唧秋虫响还聴琅琅弦诵声善教尚烦留滞席朝恩未许便归更同工曹至临洛道中禾黍蔚然喜而有作呈朱令甘雨初匀嵗事时冥冥造物本无私緑云卷地薫风细翠浪翻天晓露滋巳见郊原深没马预欣场圃积如坻从来令尹忧民切短句聊凭一解頥方量牧地次韵工曹王亚叟朝廷庶事备成康郡邑承风底亊忙要使幅员无旷土始知兾北有留良疎狂似我徒劳耳术业如君易量奔走幸容陪笑语每观醉墨屡琳琅杜无逸留别次韵三首薫蒸和气浃丰年羸老欣闻诏令宣疾恶如雠知劲节清言有味乐推贤却嫌松菊荒三径故乞丝纶下九天欲识邦人思厚徳四郊草木亦依然汪汪万顷浸清波千里旁渐惠泽多化比宋均方渡虎瑞同黄霸自生禾盘根治剧观游刃破胆投姦去宿疴己有讴吟喧井邑更传佳句似阴何一官塞北似飘蓬邂逅威严霁弱翁他日若陪林下客亦能把钓待秋风无逸用前韵见谢复次韵借借声名自妙年优优惠化咏来宣宁夸衣锦光前牒便拟挥金继昔贤秀句屡同歌白雪高标犹幸视青天自惭不得陪驺御空想余风尚凛然一麾聊复散余波才比淮阴益办多千里宣威憺夏日三年种徳敛秋禾如纶忽聴颁新渥勿药还欣已旧疴却恐九重思治行蒲轮他日竟如何鹏飞初不碍蒿蓬自拟归休慕仲翁况有仙姿标洞府泠然御冦己乘风和鲍守次韵林徳祖十四首南宫三日仕非轻湖海归来一草亭誉袭芝兰方冉冉节高松柏独青青仁风巳播袁宏扇素尚行须毛玠屏岂待期年归报政人占此地有台星庄周蝴蝶梦魂轻盘谷山家有旧亭下笔未能工嫓白折腰何敢望纡青思鱼此日空弹铗误墨他年㸃画屏寂寞草𤣥绳户闭犹堪归伴少㣲星五月黄尘去传轻褰裳几处宿邮亭共知何日输心赤莫叹㣲霜㸃鬓青每傍重霄求寳劒欲令新木作枯屏流传䞉有风骚句遥想羣公若㑹星思分千里赏犹轻好建精思李柏亭日映氷壶融皎洁风临玉树发䓤青高名竞慕蒲葵扇雅操宁施刻镂屏梦得惠连春草句虚传李白是金星气葢千人一羽轻九霄丹鹤唳华亭姓名巳入金瓯覆留滞休嗟银印青彩笔掞天摛丽藻高标挿地见长屏盐梅他日从人望商説何功比列星圣代勤民岂外轻声名今已播邉亭风摇铃阁终晨静雨锁棠阴满地青赐表殊功宜冕服荣分从吏亦题屏如公学问留闲郡东璧何人应二星十年尘土坐才轻五斗犹堪佐县亭鼎贵敢歆新绶紫途穷唯有旧氊青己甘终作轮囷木未忍翻同屈曲屏犹喜膺门被容接常瞻郎位蔚堂星银钩落纸彩毫轻醉写新诗入禁亭学擅儒宗穷壸奥文摛墨妙炳丹青亲承零露如金掌密蔽冲风似宝屏雅意未须嗟出守宵衣方念庶民星九万鹏程举翮轻蚤年高誉满江亭曽分兰省趋墀赤行从荷囊拜琐青雅度最宜锵玉佩精忠不用録沉屏欲令行部襜帷去要使人争识景星久嗟留滞厌丛轻桃李无言向野亭展骥始应流汗赤登龙早见出蓝青三余共对贤人酒四野欣瞻别驾屏何日蒲轮趋召节便看两两映魁星半刺同流寄未轻勤劳每念离乡亭高懐不羡貂蝉贵丽句还酬玉案青字买千金休择笔才兼三絶好书屏独慙后学波澜狭明月舒空映小星淮阴当日少年轻官舍浑如寄旅亭十载凄凉甘组緑三冬讽诵伴灯青才非徐孺慙悬榻谄异陈咸岂触屏独幸亲逢陶谢手每观一字并华星佐县三年敢意轻掾曹还许暂平亭齿延屡醉争扶白嗣响非工愧取青自此浮鸥容海浪幸同驯鹿傍车屏从今已恐终更去怅望参商是别星使轺问俗书轮轻五马张筵驻驿亭他日恩荣封诏紫伫看蹇谔伏蒲青才能并赐龙文剑勲业同分云母屏太史已书贤者聚荀陈此地仰华星七月二十五日登舟暂来征骑出阇闉却棹扁舟下小津飒飒西风如送客萧萧晚雨欲留人一年踪迹无停日千里羁游又逺亲为问篙师从此去定知几日到东秦野宿沂水秋风扬短棹穿林落日系孤舟心清乍喜离嚣俗野旷翻疑动旅愁归雁高飞云杳杳幽虫夜语草悠悠此间景物君知否即是潇湘一片秋晚发理棹频看谿水分岸移不觉转孤村渔翁醉卧滩沙穏樵子行歌草树昏白鹭成行低欲落清蝉无数㫁还闻须将野色并秋色都付诗魂与醉魂过泺次衡元度韵山云漠漠水溟溟千里拿舟似叶轻乍喜晚光偏照耀却嫌秋色太分明疑人鸥鸟看来热殢客荷花望处平佳景直须乘兴入蚤催风伯送吾行再阻风次衡元度韵阻风三日不舂粮浪逆篙横未到庄碧水预知饶夜月青山已复下残阳每吟秋兴空多渡欲赋西征细作行行止定非臧氏力艰难险阻自须尝次韵烹茶四首移种疑从紫府仙世间凡草䕶芊眠味高石密甘居下效捷灵芝愧在前玉并标官焙印月团犹带御炉烟年来海宇皆知却笑神农未解煎吏隠从人号孄仙一瓯常及日高眠要令万卷浇胷次便觉三山到眼前客至不须樽有酒家贫肯厌突无烟清泉近在南山麓珍味殊胜渭水煎不但蠲烦起醉仙能令古莽失多眠春风乍拂千巖上晓雨初霑百草前绛缕缱嚢包紫璧玉尘凝盌照清烟今人嗤㸃前人拙未肯须依古法煎仰望羣公若㑹仙贪论茗饮未安眠冥搜往往游尘外得句时时在枕前夜漏呕吟清彻骨晴窗挥染净无烟中秋风月佳晨近应把云腴对竹煎槐堂二首慇勤当日植文槐志在经纶世岂知古栢空传武侯庙甘棠争诵召公诗頽檐共惜成陈迹夏屋初欣敞旧规岂但一时追盛事高名从此看双垂郁郁庭柯已百年相传勿翦岂徒然曽栖鸾鳯枝条耸直傍云霄雨露偏彩制乍惊増昔构佳名还喜契台躔故知异日思遗爱争指新堂説二贤季良宠示牡丹长句谨赋三首一见竒葩泼眼明两州风物寄争新十家京洛供长日万朶东秦照暮春谛视尚疑倾国女醉吟犹付谪仙人定知不是无情物为有真香暗度频紫檀刻蘂香初吐红粉匀葩色正新孤艳最宜㣲带雨衆芳谁复与争春无端应恨风惊叶不醉却宜花笑人从此径须连夜赏遶栏百匝未为频如酥小雨压芳尘曲槛重来花更新莫怪东风钟共美独将仙种殿余春愧非阿母池邉客喜见阳台梦里人犹恨此生输蛱蝶偷香抱蘂往来频题毛彦谟容膝轩意未疎归来端为忆吾庐纵谈衮衮皆忘倦豪气飘飘尚不除赖有一经如长孺休嫌四壁似相如小窗宴坐无余事门外频聴长者车次毛彦谟韵平生贵异不谋身率道恂恂范伯孙巷有青衿来问道家无赤脚可应门抗章曽叩苍龙阙谠议终开白兽见説晚闻多妙教悠悠浮世更堪论南溪㑹集传闻公退集羣英共指残春到野亭高栁半天成翠幄遥峯挿地作长屏应怜旷寂嚣尘絶更觉萧疎梅象泠顾我阻陪车马客空吟河畔草青青淡荡春溪帯晚城胜游此地继兰亭风摇波面瑠璃簟雨洗山光翡翠屏举酒莫辞归酩酊垂纶聊复向清泠㑹须踏月重追赏要看林烟共罩青次韵任伯仲和均父诗数子声华久絶尘更将诗律鬬清新烂如晓日铺红锦穆若薫风泛緑苹王谢由来多大手何刘那得比斯人从今海内流传徧在处常应䕶鬼神九日次韵邢子友侧身西望涕占翰黄菊丹萸又满栏徧挿定应怜我逺从游谁复尽亲欢年过骑省悲秋易贫似司空乞酒难何日故园鸣雁侣醉归松竹挂衣冠赠毛谟彦二首相逢晚岁莫情疎径欲连墻卜并居苦学羡君诗有味困穷怜我食无余从容杯酒频挥麈斗擞尘埃喜振裾问道谈言更转漏故应回首万縁虚叹息朝廷记忆疎未闻平子赋闲居穷经岂但论糟粕乐道宁能逐腐余已觉烟霞亲几杖不教尘土污簮裾客来强起谈名理寂莫茅斋尽日虚马上作心逐轻波去身随匹马归据鞍挥泪尽回首一依依夣觉日永不可过夜凉愁更多蝉声明晚月孤枕梦如何思家一别遽如许归期可奈何无心恋明月有泪寄流波七月十一夜凉风骤至即事书懐三絶句凉飈此夕何佳哉万里朱炎去不来吹入离人多少恨却将魂梦到阳台萧萧初觉淡云轻飒飒如闻转树声收拾光辉浑在眼应如骑省赋初成窗外时闻一叶落槐隂惊起几蝉鸣秋风定是多情物解作离肠欲㫁声七月十六夜对月空卷天髙鸟鹊飞满庭槐影转风枝可怜秋色谁分付正是安仁作赋时牡丹三首侍中宅畔千余朶兴庆池邉四五枝何似城南王处士满园无数鬬新竒无奈狂风日日摧东君欲去复徘徊应縁衆卉羞相并故遣妖姿最后开半醉西施晕晚糚天香一夜染衣裳踌蹰欲画无穷意笔法何人继赵昌闻有游蔡氏园看牡丹诗戏作一絶呈季良车骑雍容驻道傍小园寻胜见花王应知异日传佳句处处人称黄四娘海棠二首恰恰清明昨夜过海棠幽独占春多杜陵不是无心赋才薄难工奈若何欲识东君用意工故将残叶衬轻红可怜雨洗胭脂湿只怕风吹翠幄空两宋名贤小集卷一百二十八两宋名贤小集卷一百二十九钦定四库全书两宋名贤小集卷一百二十九宋陈思编元陈世隆补飘然集欧阳澈字徳明抚州崇仁人建炎初徒歩走行在伏阙上书请诛汪黄等与陈东俱死扵市绍兴中赠祕阁修撰有飘然先生集醉中食鲙歌君不见秋风未发鲈正肥张翰思归心欲飞又不见田文有客歌弹铗为叹无鱼声激烈水晶细鲙落金盘须信江南味中絶山谷曽名醒酒氷一筋未尝延俗客助盘橙橘荐甘酸入口琼瑶碎牙颊扶起嵇康頽玉山涤破乐天醉吟魄烹龙炮鳯未云珍䇿勲终是愧霜鳞江湖散人兴不浅为羡此品常垂纶有时举竿获锦鲤玉屑花中拚烂醉笑他大嚼市㕓流浪説屠门能快意灵运池中蓄颇多扬鬐鼔鬛戏清波知我平生嗜此癖霜刀细缕红玉搓典衣沽酒试轰饮缬纹入面春风和平生逸气射牛斗功名未必常蹉跎醉来击剑歌白雪闲愁万斛俱消磨俗态翻云仍覆雨世情炙手复张罗丈夫富贵当自致耻傍权门效女萝雄圗自许羞俯仰请看毫端食鲙歌七夕后一日寄陈巨济去年七夕待试临川二三友从游于巽溪阁江山气象如在氷壶玉鑑中汝川胜㮣一目而尽酒酣兴发舒牋㸃翰争赋新诗以摅逸气今年七夕忧患沮䘮胸臆结束强追谈笑㑹诸友饮于蘧轩眼对景物缅怀旧事怆然惊怛黎明欲遣人问巨济动静戏作古诗以供捧腹髙楼昨夜西风转耿耿银河云叶卷擎空皎月弄婵娟领畧溪山堪指㸃秋光次第磨青铜一味清凉袭庭院遥知天外鹊桥成牛渚黄姑㑹佳燕凭髙翻忆鳯楼人慇懃乞巧陈芳奠可堪目断心旌揺砌成幽恨无人展促樽欣得莫逆交脉脉闲愁凭理遣清狂举白话平生午夜香然残寳篆凄凉此际忆年时烂漫琼楼兴不浅重游寥阳洞有感寻真曾到寥阳殿小立廊腰花影转飞琼仙子下瑶台绰约云鬟眼波剪水沉烟断一帘秋醉睡海棠红玉软武陵归去探年华扬州梦觉江波逺重来风物恰依然爱日融融素烟卷洞门寂歴锁长春异木槎枒插天半霞衣苒苒媚东风緑锁窓前重识面酒酣春笋理琵琶曲终依约含幽怨人间名利几时休马蹄不驻空留恋桃花流水古犹今回首碧云人不见和答徳秀长句摩云标格儒林秀濯濯美如春月栁毫颠文阵轰雷槌字势龙蛇翻夭矫才名借甚烛景星卓然可独尊南斗缔交云路许攀鳞谈我谆谆不离口层楼长记耸诗肩吟苦任渠嘲太瘦暗中轻掷道途人相视谁论报琼玖强搜斐句答慇懃当恕人才有能否古诗寄游良臣兼简陈国镇盐兴浅知无策谢絶归来事清白乱丝心绪尚纷如时对风檐独扪虱㑹看稽古补前愆赤水遗珠不难索仰公学问日芳新磨砻幸偶谪仙人遥知议论到佳处眉间喜气常津津我惭踪迹浪萍梗欲亲棐几嗟因循飞奴寥落絶问福渇心依约生埃尘以胶投漆贵耐久回光借烛期知贫情均骨肉非有素白玉琢成心始固莫学纷纷轻薄儿世情翻覆成云雨登云依旧髙嵯峨指掌江南胜㮣多佳眠风物未入梦疑泛灵槎游绛河朅来乗兴湏一徃飞觞烂醉横秋波譍门况有金闺彦笔驱丽景森吟哦悠悠此志遂何日款段相期踏雪过梦仙謡良臣拉仆醉于临川巽溪阁江山胜㮣一目殆尽满饮巨觞惟恐告竭酒酣兴发猖狂不知所如遂烂游花栁适有竒遇洒然非尘土之境醒而思之恍如梦觉噫浮生荏苒时一梦耳而于梦之中适有好梦焉岂容于黙黙作梦仙謡以纪其盛事云知其梦者试挥鳯藻以继韵否寥阳洞口风烟好枯木槎枒插云岛重重金锁遶婵娟满地落花常不扫萧郎闻説已乘鸾空余九转烧丹灶烟霞截断絶非尘凡夫踪迹无由到髙阳有客携佳侣访异寻幽豁襟抱琼楼酒散恣欢游误入蓬壶如梦觉云闗初叩閴无人松梢鹤唳如惊报须臾奓户迎者谁吴宫女児面凝脂指㸃兰堂篆烟袅珠箔玲珑窣地垂髙擎翠袖轻轻卷半露妖娆素莲脸嫣然一笑启檀脣唤我跻堂语声软相随环坐一轩秋旋列杯盘供雅宴倚风仙蘂似有情竞吐芳苞喷香逺朝云一段下阳台绰约标容尘世鲜黛眉轻拂逺山青明眸斜盼秋风剪兰柔栁弱不禁风睡起芙蓉香体颤樱桃缓启歌贯珠夕阳花外流莺啭曲终低语愈含情自诉芳心犹未展苞藏惟恐泄真香寻常娇怯羞莺燕为怜坐客俱多才拚羞试许求相见安然若有惜花情愿丐锦章镌琬琰温柔淑恵已无双更聴斯言真絶艶放懐举白不暂停酷嫌鹦鹉杯中浅醉玉頽山卧绮窓秋水一牀凝角簟悠飏好梦入巫峯洩洩溶溶兴正浓遽然梦觉一何有㸃缀余霞散眼封依约余香散满袂行云缥缈已无踪壶中天地古来有黙想风物遥应同我闻刘阮曾迷路武陵邂逅如花女灵丹咀嚼顿轻身脱洗红尘已仙去又闻仙去有萧防曾耦双成饮玉浆一朝误入华阳洞于飞终许学鸾凰仙凡异境无凭据每笑前闻但虚语岂意亲逢事偶符始信人间有竒遇归来灯火欲黄昏隠几无聊暗追慕濡毫始作梦仙謡端欲梦魂重黙悟寄周居安周郎辞气带烟霞凛凛秋霜嚼齿牙麈尾动思谈吐屑笔头遥想梦生花三年幸获从游款一别那知歳月賖逺欲飞奴传翰墨颜筋栁骨俨秋蛇秋试下即事有感寄国镇篱菊金英喷异香杜门岑絶独持觞风掀脱叶横斜舞云衬平林浅淡黄塞管有情増哽噎野花无绪伴凄凉不禁景物撩秋眼剩与新篇付锦囊戏促朝宗酒约雨収云海涌金盆帘卷香丝破篆文小立不妨人解珮闲眠应有客书裙未饶灵运吟春草端忆长庚醉暮云顾我从容尚无躁韩公何惜为三薰春日书事寂寂园林照日迟花梢经雨漫臙脂轻烟薄縠笼深坞细草援苴蘸小池暖力着人添醉圣韶华入眼逼诗脾赏心不惜千金价冷笑闾阎数米炊春霁绣出园林霁色新长郊芳草緑无垠日笼瑞气轻浮幌风掠花芬暗袭人蝶慕窃香争趂暖莺思求友竞啼春试将何物浇诗胆活火调汤溅玉尘临溪弱栁栁弄娇黄暖律催临溪约畧笑残梅鸭头春水回环緑龟甲屏山掩映开媚日依依笼雾阁揺风袅袅拂烟桅柔丝恨不同攀折独立江臯首重回原上晚歩闻笛有感一笛谁横透晚空伤怀真作鸟窥笼解龟换酒无知已拾穂行歌説屡丰沐雨秋山遮眼碧舞风霜叶㸃溪红老农植杖来相问籍草髙谈夕照中遣兴示子贤安贫万事祗随縁羞涩嚢空乏一钱浊酒难賖应有恨焦琴屡典已无絃饭盂抄雪惟求饱茗盌翻涛喜自煎锦里先生有诗巻破愁时诵两三篇傅巖居士挽词梦寐江湖仅十年桑榆投老逋林泉知人襟抱藏英鉴竒我风标唤谪僊妙论粲花今已矣遗编戞玉尚依然桐焦里巷知音少几对云斋欲断絃渉传巖有感简朝宗招提清旷朅来逰泼墨岚光眼界幽黄绢碑亡思子礼碧云诗好忆汤休风檐目送书云雁烟坞愁闻唤雨鸠销烁睡魔浇洗盌桐窓拾得一枝秋陈钦芳时寓盘龙作诗寄之因纪吟咏之美凛凛氷霜嚼齿牙沈沈清夜咏檐花摩云气逸干星斗落纸词妍带绮霞醉扫麝煤奔渴骥困纡象管引秋蛇拟寻红树赓诗社却日挥戈不许斜读传巖居士旧诗轴有感黄鹄凌云不可寻遗音流落感人心朱颜緑鬓留难驻明月清风古到今韫椟有时惊卞璞絶絃无地置牙琴传巖萧瑟伤心处一局文楸锁竹林朝宗见和复自韵谢之拾得佳篇李贺门鸾牋重録教诸孙清于月夕潇湘水淡似清秋太华云发药例虽霑賸馥钩深应寡与元文何时红树寻诗社琢句令倾㶑灔樽归途遣兴借朝宗韵简敦仁缓着归鞭水石乡息鞍箕踞小桥傍烟滋竹叶双丛玉秋着芦花一㟁霜泼眼溪山増爽气袭人兰蕙破幽香拟提吟笔扛洪鼎反笑蚍蜉不自量自鵞桥复用前韵旗亭解辔咏江乡属玉双飞緑涧傍水墨园林初过雨青黄橙橘未经霜鼎烹云液浇膓爽瓮泼春醅破鼻香回首漫惊烟水逺向来清味怯思量和显道筠轩有作欲引秋声竹旋移吟烟时一启柴扉了无俗状到公眼每有清风袭客衣地癖不知炎暑老身闲潜觉道心㣲茫茫尘事俱臧谷羞偶闾阎较是非和世弼蓼花糚㸃千丛蘸碧流宁甘淡沱对清秋白苹许共揺风细黄菊欣同占景幽羞泄异香招舞蝶独施繁艶伴渔舟懵腾醉眼牵情处赢得凄凉一段愁谢人恵紫竹杖王猷珍重恵龙孙䇿险扶危价莫论烂醉悬钱过酒肆狂吟歩月打僧门虚心尚有凌云操劲节元无染泪㾗寄语香山老居士朱藤从此未为尊和前韵纪登髙醉中景示世弼诸友芳晨秋兴浩无涯结客凭髙酒旋賖送目喜观云缥缈狂歌谁顾帽攲斜笑他子美㸔茱实要学樊川揷菊花竞説今年幸逢闰再期携手蹑烟霞和子贤对景有感次九日韵醉拨春云一瓮香潜欣积雨破秋阳灯龛宜入诗书府钱杖慵吟水色乡忘虑不斑潘岳鬓养恬难断广平膓赏音谁谓无萧颕时缀雄文弔战塲世弼原上晚望和韵见寄因复之緑消暮霭满空秋念逺凭髙陇上逰一片孤云生逺岫𢾗声哀雁落寒流风前无绪愁闻笛天际何人误识舟歩月可寻岩下叟试将圎玉镇神头鸠杖吟行笑拨云多疑贾岛是前身名髙郑谷耕烟叟乐过严滩钓月人俯聼鸣蛩争唧唧潜看宿鸟各亲亲田家有秫俱篘酒乘兴何妨徧访隣州学贵中庭上作漠漠隂凝水墨天雨丝成阵拂窻前千层叠巘笼轻霭一带澄江锁淡烟归思似云空散乱名踪如叶尚留连当时错笑悲风赋今日闲愁须黙然秋日居山振衣拂晓启松扃月淡风清酒渐醒密竹含烟争滴翠幽兰浥露逺闻馨清怜髙洁蝉嘶栁闲羡优㳺鹿食苹试枕碧流端洗耳白云深处诵黄庭一抺轻烟锁逺山眼前潇洒脱尘寰投林宿鸟相唿唤出草飞萤自徃还吟拟停杯邀月饮醉蕲支枕伴云闲因风拾得新诗句独倚髙梧笑解颜寄良臣耳冷清谈倐半年渴心如忆岭头泉自慙记迹多南北无复从逰学圣贤莫谓卑飞同斥鷃已全髙洁慕鸣蝉荒凉不厌幽居趣假道何妨试着鞭督徳秀还酒㑹緑锁窻前聚首时戏弹圆玉偶输机侑觞既欲携红袖送酒何妨遣白衣酩酊预期归倒载从容端的话𤣥㣲挥戈直使頽阳却不计西风隐半归临川戏留友人山童泽涸欲金流小雨帘纎陡变秋河朔饮徒方快意鲈鱼归兴不如休歌姝况有飞琼侣结客当为掷果逰一曲阳闗肠断尽未应闻此不迟留子贤和韵见酬次答之诗名浪得在卢前器识慙非叔度贤捉月笑他吟采石凌云端欲赋甘泉发硎喜淬冲牛剑启齿羞谈使鬼钱平世未应徒尔尔行藏终与古人肩和子贤秋日晚望溪山泼墨水云秋似绮余霞次第収灿灿拒霜铺蓼㟁双双属玉舞苹洲杳无锦字来凭雁拟灭机心试狎鸥望里碧云还又合数峰江上忍擡眸朝宗以诗赠行和酬二篇一以留别一以谢诗潄醪常共醉琳瑯鱼目慙㳺涨海傍琴聼雅音弹碧玉鼎分灵剂炼𤣥霜纒肠锦绣篇章丽入室芝兰燕寝香欲别未应徒尔尔鹏程万里事难量锻鍊新诗摘锦囊笔驱秀丽汝川傍气横阿剑疑干斗韵入丰钟必待霜遒劲狂挥毛颕疾淋漓醉扫麝煤香珠玑喜就鲛人乞収拾端期百斛量轻风破暖单衣初试轻寒退袅袅软风襟袖快层楼髙卷酒旗斜绮陌乱飘花锦碎多情故把恼人肠杨栁隂中弄暗香解貂不惜换斗酒烂醉春光能几塲杜宇啼红蜜脾香满青春暮寂寂空山闻杜宇啼红泣緑怨东风锦城旧恨懐千古可堪肠断对樽前雄圗未遂愁无邉頼有提壶劝我饮起舞从教落醉船喜雨北窓支枕梦初回风掠余香特地来颠倒衣裳望池上荷花无语为谁开杨栁藏鸦菡萏香水亭风榭袭罗裳秋光正入诗人眼剩得余篇付锦囊归自临川途中感物遇事寄秀美信马沿堤懒着鞭不堪回首望临川满懐离恨如春梦愁聼林梢断续蝉啾唧蛩吟旅况凄那堪孤枕酒醒时梦魂栩栩知何处依约幽轩话别离忩含月影梦初回一枕凄凉眼懒开幽恨闲愁本无种根苗不识是谁栽有寄懵腾醉眼漾娇波心印潜通一捻多密寄断肠双丽曲遏云须倩雪児歌和子贤途中暂停双桨傍苹洲矶上渔翁雪满头钓破烟波深得趣生来不识世间愁索寞襟懐不奈秋雕镌佳句且忘忧行行恰过桥南路一片芦花映碧流桐圭栁带正凋疎匹马区区倦逺途肠断不堪回首处寒云影里雁声孤和答国镇十围便腹卧邉先笑傲羲皇访昔贤诏下好须同旧侣槐花香里走连钱寄游良臣壮浪年来笔有神诗如开府顿清新暗中慎莫投珠璧道路无非按剑人文㑹何时聚徳星紫芝眉宇照人清锦鞯并控寻春马持酒凭花为解酲夏日出郊亭和晏尚书韵关闗啼鸟树交隂雨过西城野色侵避暑谁能陪剧饮清歌自可涤烦襟稻花欲秀蝉初嘒菱蔓初长水正深知有江湖杳然意扁舟应得共追寻晓发吴城山风扫阳侯雪阵平雨催摩诘畵图成气吞浦溆重林尽秋着江湖去鸟明厚禄故人无一字长年三老伴余生㑹须满意开懐抱到眼庐山不世情两宋名贤小集巻一百二十九两宋名贤小集卷一百三十钦定四库全书两宋名贤小集卷一百三十宋陈思编元陈世隆补明道先生诗集程颢字伯淳其先世居中山曽祖而下𦵏河南遂为洛阳人父昫神宗朝大中大夫颢生而秀爽举进士歴鄠上元主簿晋城令専尚徳化熈寕初为御史里行论新法不合去后又知扶沟县坐狱逸囚责监汝州税哲宗立召为宗正丞命至而卒以道学鸣世称明道先生后谥纯公封河南伯逰紫金山仙掌逺相招萦纡度石桥暝云生涧底寒雨下山腰树色干层乱天形一罅遥吏纷难乆住回首羡渔樵题安乐窝打乖非是要安身道大方能混世尘陋巷一生颜氏乐清风千古伯夷贫客来墨妙多携卷天为诗豪剩借春尽把笑谈亲俗子徳言犹足畏乡人送吕晦叔赴河阳晓日都门飐斾旌晓风铙吹入三城知公再为苍生起不是寻常刺史行脩禊事盛集兰亭旧风流洛社今坐中无俗客水曲有清音香篆来还去花枝泛复沉未须愁日暮天际是轻隂春景云淡风轻近午天傍花随栁过前川时人不识予心乐将谓偷闲学少年题淮南寺南去北来休便休白苹吹尽楚江秋道人不是悲秋客一任晚山相对愁秋日清溪流过碧山头空水澄鲜一色秋隔断红尘三十里白云红叶两悠悠郊外即事芳原緑野恣行时春入遥山碧四围兴逐乱红穿栁巷困临流水坐苔矶莫辞盃酒十分劝祗恐风花一片飞况是清明好天气不妨㳺衍莫忘归秋景闲来无事不从容睡觉东窻日已红万物静观皆自得四时佳兴与人同道通天地有形外思入风云变态中富贵不淫贫贱乐男児到此是豪雄逰月陂月陂堤上四徘徊北有中天百尺台万物已随秋气改一樽聊为晚凉开水心云影闲相照林下泉声静自来世事无端何足计但逢佳节约重陪雎阳五老圗大道刚明孰肯闲拳拳心志尚遗冠饭蔬饮水时行乐定礼删诗国建桓终身恋阙存忠厚薄味供先表蹇寒鸿钧幸得循清运余烈凭人仔细看两宋名贤小集巻一百三十两宋名贤小集卷一百三十一钦定四库全书两宋名贤小集卷一百三十一宋陈思编元陈世隆补荆斋诗集㳺酢字定夫建州建阳人也兄醇与酢俱以文行知名酢初受业于程颢颢知扶沟县以道学为己任酢为掌其事由是学问益进又事程頥頥器之举进士为萧山尉除博士佥判泉州召为监察御史寻知河州又知濮阳军歴舒濠二州卒年七十一归雁天末惊风急江湖野思长悲鸣愁絶塞接翼冒风霜泽岸多矰弋云间乏稲粱茫然栖息地饮啄欲何乡感事世事浮云薄劳生一梦长散材依栎社幽意慕濠梁风激鹰鹯迅霜残草木黄投闲如有约早晚问耕桑在颍川寄中立萧条清颍一茅庐魂梦长懐与子居五里桥西杨栁路至今车马徃来疎逰寳应寺崒嵂三峯带白湾谁开兰若翠㣲间竹牀云懒禅心定草迳苔荒屐齿斑天入碧岚成玉宇鸟飞青嶂出尘寰此中即是蕊珠境遮莫闲吟一解颜山中即景翠霭光风世界青松緑竹人家天外飞来野鸟涧中流出桃花寳应寺读书堂成因懐明道先生桥西积雪度新晴卜筑茅堂快落成郁郁竒花铺野趣关闗好鸟和书声春浓岚色无邉景水净天花澈底清记得程门忩草緑至今遐想每驰情两宋名贤小集巻一百三十一两宋名贤小集卷一百三十二钦定四库全书两宋名贤小集巻一百三十二宋陈思编元陈世隆补寄亭诗遗章楶字质夫建州浦城人始以世父得象䕃为将作监主簿复举进士甲科知陈留县以最擢提举荆湖北路刑狱稍迁直龙图阁知庆州明年除知同州绍圣初徙南京改集贤殿修撰知广州又知渭州至即筑二城于石门崃江口好水河之隂二旬有二日而毕赐名平夏城灵平砦方兴役夏以其衆乘我师大败之擢枢密直学士既而环庆鄜延河东熈河皆筑城夏人视不敢动实自泾原始无何夏国主与其母自将数十万围平夏不能克一夕遁去戎母慙剺面而还除龙图阁学士夏国统军嵬名阿等皆勇悍善战楶遣折可适郭成间以轻骑夜直入其帐执之尽俘其衆种羌震骇进端明殿学士楶在泾原四凡置州一城砦九夏人自平夏之败不复能军屡请命乞朝贡天子赦而聼之乃为寝兵徽宗即位徙知河南入见留提举中太一宫遂拜同知枢密院事以老授资政殿学士中太一宫使未几而卒谥曰庄简运司园亭十咏成都转运司园亭盖伪蜀时权臣故宅也清旷幽静随处皆有可乐者辄为十诗足以省忆髣髴云尔山堂古木郁参天苍苔下封路幽花无时歇丑石终朝踞水竹散清润烟云变晨暮何必忆山林直有山林趣玉溪堂堂因水得名方沿当其后漪兰荡榱桷忩户挹花栁虫鱼不避人鸥鹭若相友午枕夏簟凉此乐亦奚有雪峰楼层构压池塘不僭亦不偪影浮绿水静寒凝雪山色抚槛接修竹连檐引苍栢注目望长安无奈浓云隔海棠轩珍葩寄幽岛正对孤轩植优柔自俯仰红绿若组织春酣晴日曛坐乆浓香逼池面净可鑑朝霞罩澄碧月台蜀地饶夜雨轻隂多蔽天见月月无几筑台邀婵娟髙凝桂影近俯视云幄连顾盼己尘外欲挹瑶宫仙翠锦亭楩楠百尺余排列拱檐际畏日自成隂隆冬寕灭翠虚旷得寂理懒僻恣浓睡谁知官府中获此沖漠味潺玉亭傍砌酾小渠回环是流水石蜃吐珠涎清响醒人耳风微竹影碎月皎波光起飒爽无尘嚣静适心所喜茅庵竹间搆圆庵所向自潇洒珍禽㺯巧舌宛是居山野黙坐见真心万縁尽虚假勿陋寻尺地兹焉息意马水阁架木浮水中畧彴通孤岛扶疎花影反泼剌跳鱼小风月所得多经营信云巧隠几寂无人朱兰萃幽鸟小亭花邉二小亭双跨清渠上规模虽甚隘幽僻良可赏幸依佳木隂未羡大厦广不足延赏朋携筇常独徃两宋名贤小集巻一百三十二两宋名贤小集卷一百三十三钦定四库全书两宋名贤小集巻一百三十三宋陈思编元陈世隆补幻云居诗稿郑獬字毅夫安州安陆人皇祐五年进士第一神宗朝拜翰林学士为王安石所恶出知杭州徙青州提举鸿庆宫卒有郧溪集採凫茨朝携一筐出暮携一筐归十指欲流血且急眼前饥官仓岂无粟粒粒藏珠玑一粒不出仓仓中羣䑕肥蠡中絶句千重越甲夜城围战罢君王醉不知若论破呉功第一黄金只合铸西施逸句东飞江云北飞燕同寄青春不相见夜来过岭忽闻雨今日满溪俱是花挽老苏先生丰城宝剑忽飞去玉匣灵踪自此无天外己空丹凤穴世间还得二龙驹百年飘忽古无奈万事凋零今己殊惆怅西州文学老一丘空掩蜀山隅恭和御制赏花钓鱼二首辇路鲜云五色开一声清跸下天来水光翠绕九重殿花气浓薰万夀杯绣幕烟深红㑹合文竿风引绿徘徊蓬山絶顶无人到诏许羣仙尽日陪禁籞平明帐殿开华芝初下未央来人间綵凤仪韶曲天上流霞满御杯花近赭袍偏照烂鱼窥仙仗亦徘徊蓬莱絶景何曽到自愧尘踪此一陪奉诏赴琼林苑燕饯太尉潞国文公出镇西都都门秋色满旌旗祖帐容陪醉御巵功业迥髙嘉祐末精神如破贝州时匣中宝剑腾霜锷海上仙桃压露枝昨日更闻褒诏下别看名姓入烝彞送公辟给事自青州致政归呉中青琐仙人解玉符秋风一夜满江湖曽歌郢水非凡曲未扫旄头负壮图终日望君天欲尽平生知我世应无扁舟应约元宫保潇洒莲泾二丈夫送程公辟给事出守㑹稽兼集贤殿修撰越州太守何潇洒应为能吟住集仙雪急紫蒙催玉勒日长青琐聼薫絃一时冠盖倾离席半醉珠玑落彩牋自恨君恩浑未报五湖终负钓鱼船寄程公辟念昔都门手一携春禽几向苎萝啼梦回金殿风光别吟到银河月影低舞急锦腰迎十八酒酣金盏照东西何时得遂扁舟去雪棹同君泛剡溪雪中梅腊梅欺寒飘玉尘早梅鬬巧雪中春更无俗艳能相杂惟有清香可辨真姑射仙人氷作体秦家公主粉为身素娥已自称佳丽更作广寒宫里人垂虹桥三百阑干锁画桥行人波上踏灵鳌挿天蝀玉腰濶跨海鲸鲵金背髙路直凿开元气白影寒压破大江豪此中自有银河接不必仙槎八月涛明皇四海不摇草九重藏祸根十年慕尧舜一笑破干坤花萼无兄弟豺狼尽子孙潼闗兵己破㑹忆老臣言闻南阳吕谏议诲长逝子文三仕去何频一卧南阳竟没身明主自应容直道皇天何事杀忠臣柱天力屈空留草贯日心存不化尘黄壤不知人世事为君懒哭楚江濵读司马君实撰吕献可墓志一读斯文泪泻襟磨天直气万千寻知君不独悲忠义又有兼忧天下心罢禁林行次南都遇雨二首雨声飘㫁忽南去云势旋生从北流应料凉风消息近萧萧己在树梢头榴火烧空未拟休忽惊快雨破新秋晚云淡淡趂落日只到楚江南岸头题僧文莹所居壁西湖频送客绿波舟楫轻春日萝径静浪花翻逺晴杭郡阁作雨影横残虹秋容隂映日寒江帯暮流晓角穿云出峰藏翠如织宿鸟去无迹封书寄所懐聊托金门翼登第后作文闱数战夺先锋变化须知自古同霹雳一声从地起到头身是白云翁孤山四照阁湖山天下之絶境羣山绕湖千百重碧笋四挿明镜外此阁正落明镜中当轩不置忩与槛湖光山翠还相通侧耳似闻天仙语接手便欲翻长空省中画屏芦雁髙堂倾动长江流黄芦羣雁满沧洲扫开长安尘土窟写出江南烟水秋两雁斜飞入空濶四雁顾慕横沙头髙风拉折苍玉榦芦花雪尽无人收赤日飞光不敢近但觉爽气屏间浮常闻画龙入神变坐驰云雨天地逰只恐此雁亦飞去潇湘万里谁能留遥题明州太守钱君倚衆乐亭使君何所乐乐在南湖濵有亭若孤鲸覆以青玉鳞四面拥荷花花气摇红云使君来游携芳樽两边佳客坐翠茵鄞江鲜鱼甲如银玉盘千里紫丝莼金壶行酒双美人小履轻裾不动尘壮年行乐须及辰髙谈大笑留青春游人来看使君游芙蓉为楫木兰舟横箫短笛悲晚景画帘绣幕翻中流贪欢寻胜意不尽相招却渡白苹洲日落使君扶醉归游人散后水烟霏紫鳞跳复戏白鸟落还飞岂徒乐斯民鱼鸟亦忘机使君今作螭头臣游人依旧嵗时新空余华榜照湖水更作佳篇夸此人檇李亭闲抱琴书檇李逰仙坛古屋一筇留驿桥通市人沽酒湖水依城客放舟葵扇桃笙聊却暑苹花枫叶已知秋坡翁仙去诗声在寂寞林塘卧白鸥月波楼古壕凿出明月具楼阁飞来兔影中野色更无山隔㫁天光直与水相通溪藏画舫清纹接人在荷花碧玉丛欲解金鱼避残暑晚云深处待归风寄题静照堂招提去山逺还似在山家晚日惟归鸟春风自落花空谈消刼火醉墨洒天葩更欲拏舟去清溪月正华田家数亩低田流水浑一树髙花明逺村云隂拂暑风光好却将微雨送黄昏两宋名贤小集巻一百三十三两宋名贤小集卷一百三十四钦定四库全书两宋名贤小集巻一百三十四宋陈思编元陈世隆补苕溪诗集上刘一止字行简归安人七嵗能属文试太学有司欲举八行一止曰行者士之常不就宣和三年登进士第为祕书郎迁监察御史封驳不避权贵绍兴中进敷文阁直学士致仕卒过新开湖呈无言兄御史整整斜斜村舍居十十五五沙中凫潜鱼钓影水深浅髙栁着行烟有无天濶云低过平楚己觉淮音近呉语淮南米贱好留侬正恐不归心更苦卢骏元宪使寄示㑹稽竞秀阁识舟亭二诗为各赋一首葱茏秀拥秦山落尽日春风吹岭脚朝来领略到窻几谁遣虚空出阿阁南台御史去天近身与孤云生两角胸中摸索千丈强更恐并吞有衡霍海门山边初落潮西兴渡口沙痕髙渺渺目乱翻云涛心识不语迎归挠江亭晚日风萧騒轧鵶鸣橹相向摇平头雁落沙没腰舟人底处寻青招宿溪口一首溪声来天边风水共豪纵夜气剧奔马侵晓不能控书生有情痴咏雪宁忍冻胡为枕寒流故遣不成梦次韵无言兄卜筑二首求田问舍岂徒为晚悟前言不我欺地占玉杯初应卜门临苕水宛分支乡闗怪客归何早圣主思贤出不迟磊落胸中三万字不应无意拯时危石枕方牀绿浪藤清谈散带似懐冰蔬盘尚杂水中蟹羽翣莫挥𤓰上蝇五斗为贫真世业一㕓归隐岂人能𠖇鸿万里今何慕应笑饥飞侧翅莺赋建安林尚能家追逺堂一首履霜存永慕风树寄悲惋古来孝子心百嵗常辗转鸡豚逮亲存适意宁一脔他时毂千乘泣涕颜有腼生世苟如此岂得但理遣所以奉尝事自竭叵不勉尚能七闽秀器识颇凝逺求官自束发捧檄恨晼晚归懐追养勤作堂近山巘欲招九原魂髣髴此息偃牛羊家自腯菘韭傍可剪春秋及时祀情物两俱腆遂令里间儿艰诧知礼典孰先如此堂孰孝如此囝从今大而门至行神所戬宋景文公之孙景云得玉龟印有忠孝侯印四字示诗次其韵宝器传家宁浪出汉爵通侯二千石悬知忠孝萃公门寸印便应轻尺璧虎头飞去通神画未免诳欺涉嘲骂余不左顾非偶然渭水得璜天或者公门次第生辉光一一词锋如剑铓龟玉正怜俱在手莫放柙中苍兕吼和峦嶅三子寒食少天色五字雾雨昏不醒东风晓能酸我食日不足宁忧三日寒去年今日时桃李半狼籍能随里门儿买饧作寒食人言二月时霏雨生树杪天色何时光要向寒食少江南舟轧鵶江北马连翩经春不能赏谁云不闗天春风未渠央花草有矜色酴醿㑹倾城牡丹欲倾国次韵徐立之朝议除夜无酒二首功名本是误成蝇伎俩何劳更镂冰竹屋纸窻风摅幙可怜挑尽读书灯平生豪气忍难除尚忆咸阳五白唿诗似少陵唯欠酒可能客舍事全无入灵隐寺石泉苔径午隂凉手撷山花辨色香度岭穿松心未厌好闲翻为爱山忙次韵九日二首懐绂欣临栁恽州据牀宁羡庾公楼云横浦溆无重数花绕岩峦最上头诗遣羊何聊共和语惊陶谢未知休自縁风物撩人意不为闲情作许愁蒲团趺坐冷如秋品鼓声传出郡楼閲世梦中知是梦説禅头上更安头邦君化得俱吟咏居士年应赋莫休只恐官梅能动兴从渠江草唤人愁次韵春日书懐一首水面红云次第铺东君未肯向人疎兴髙碧嶂千寻外春在黄堂一笑余只怕玉醅浮醆斚不嫌花片落襟裾公归行侍甘泉宴留得新诗锦不如赠别归安周县丞二首自我居里间连墙絶来去匪我敢杜门客实莫我顾颓然坐空庐习懒己成痼惟有一束书遮眼慰迟暮周郎来何许文字得我怖渊源笑鲵桓采色隠豹雾追随古汀洲山色入幽步诗文互徴逐酒肉及时具如我衆弃余君意独何慕入兰不知芳逐臭无乃误君亦忘机人足迹乱鸥鹭堂前种白莲心境涵浄土观空本无説目物自吐露往来忘时节相对两如寓屈指説去官始忆三年住辗然同一笑嵗月真脱兔我不记前三更问末后句庭前百箇竹眼见三陨箨不知如许久己复束行槖君初先住想晚去亦不恶官身等出家随牒即行脚笑傲云烟间何适非至乐嗟我独奈何生理自窘縳四十三年非醖造此大错从今便止止万事付莫莫张公留衣钵绿蓑与青蒻㑹当老扁舟相与同啐啄更看后五日放过前一着和族兄无言题能仁寺当云轩一首绿树新回合斜窻旧邃深壶觞如栗里嵗月似山隂半世懐清隐何年得此心借牀眠不熟酒力横相侵次韵子我得俸一首祠官资薄俸肥遁要清贫载酒久无客乞醯惟有邻广文宁厌肉方朔漫长身莫遣陈苌到先生甑尚尘风气东南异风气东南异隂晴早晚间日光时透隙云影半遮山扫迳残红尽开窻绿䕃还寄声桑苎友幽兴合相闗绿暗山前路绿暗山前路桑柔宛宛垂稻秧分陇后蚕茧下山时白日缫车急中宵织妇悲老年官赋了不长一絇丝题杨吉老知军玉辉亭二首向来风月清雄地今日升平将相家自启窻扉放山入使君聊欲傲云霞世间宁有清如许买断岚烟入樽俎我来乘此玉辉寒要上峰头呵佛祖次韵方允迪祕监步月感懐一首伊昔苕水滨诗酒相迎送红蕖三百顷天遣作妙供于今几何时喜惧不同梦惊心风月夕怨笛有残弄所叹老侵寻不媿官冗从当时季孟间衆识长离鳯宁知天一角复此尊酒共文章自千古习气无乃重诗如朝阳鸣一一律吕中从㳺二三骏蹀躞不受鞚阿威有家学落笔竞豪縦伤时复懐旧一笑得再恸公等俱勉旃如我堪底用允迪以羊膏瀹茗饮吕景实景实有诗叹赏仆意未然辄次元韵精金不受钗钏辱瑞草何曽取膏馥乳花粥茗名己非荐以羊肪何太俗山林钟鼎异天性难遣华腴偶穷独森森正味苦且严玉质无瑕谁敢戮君家馔林多错本读罢流涎谁枯吻故令茗盌变腥羶逺想黄封雪花醖唿酪为奴逢彼怒自昔争雄巧相我宁不饮信我説独喜君诗有神助君不见穆家兄弟故可人概以骨鲠恐异趣将如京师和方时敏机宜十二辰歌一首羣儿䑕窃均有遇老矣自知牛后误成功未解闻两虎援翰徒劳秃千兔佩书昻首何龙钟灵蛇光怪蟠心胸马头二千悲逺道羊角万里无髙风秦歌呜呜楚猴舞一笑何如共鸡黍谋身狗苟君勿嗤聊戏墨猪书韵语谢吴兴守李端明致酒一首时寓徳清孔愉庙边溪水长石壁巖下飞泉香居士住此几寒暑只见四山青又黄今年春雨摧麦芒六月稻穟干欲僵烦公焦劳坐黄堂何不趣公归赞襄为时开阁隂与阳不令此忧遗君王我居有如坐甑内四顾怫郁不得骧公欲令我蘓肺肠白衣致酒甚沛瓶粟未空陶氏仓得酒且到王生乡更招山前老漫郎渠家四柄荷可觞次韵建安刘彦沖学士寄茶一首寒溪日漱枯肠洁自志穷愁惭陋劣故人不爱北苑春更遣清甘嚅吻頬只今相望如参商武夷孤絶云苍茫底事坐閲百鸟翔要借玉川风两腋髙飞令我堕君傍观大龙湫一首峰头雁何在井底龙不出吐作玉虹流倒挂二千尺落磵势初缓渐聴转山急噀面飞雨过着衣晨雾湿造物等幻戏此地真絶特勿言王事劳遇胜得小立慙愧大尊者几载面青壁山髙不碍见泉声不妨寂酬王元勃舍人方智善学士求余作墨竹一首堂名似贤人似竹瘦节孤髙炤崕谷百年人与竹俱化尚有诸孙来借宿家风爱竹余底事至今十饭九不肉惟应説食诳枯肠更冩寒梢媚幽独王郎散带谈清虚为竹造门颜不忸𤣥英炯炯貌臞甚门倚江干千箇绿两家人物总风流石壁山前烟雨秋岂唯千首轻万户胸中世袭潇洒侯我乃痴絶非灵絶怜此霜根贯金铁短绡淡墨持似公更听哦诗声激烈访石林叶少藴观文二首卿云覆其上草木争鲜新竹露先参差晴羲破萧晨万石纷拱揖静黙自主宾是中有老仙云霞焕精神朝暮林壑间搜抉出怪风攲青篛笠雨垫乌角巾山灵指相谓箇是䕫龙身如何轻世累萧散意许真了知衮衣贵未若巖石亲功名乃唾余道徳受咨询我来追步趋且复结胜因剧谈到羲轩媿此真天人䕫龙在丘壑神物发幽祕森然万琼瑰参错分位置踞地勐兽伏拏空孤鸟厉先后相长雄突怒疑攫噬各以竒自列宁谓我独嗜羊酪非不珍莼羮有至味郑公信骨鲠我但见妩媚种竹被崕峦恶木不得地荃兰偏九畹薉草惨无类造化初何心被物自殊志那知此巖傍閲世等如寄愿言赋丹青逺近同一视次韵王柱史题密印师寮一首巖下风轻进竹凉道人身共翠梢长饥肠欲和春泉响鼻观先参煮菜香何处人间有痴黠不将身外较闲忙邻家柱史哦诗夜未厌敲门月到墙两宋名贤小集巻一百三十四两宋名贤小集卷一百三十五钦定四库全书两宋名贤小集巻一百三十五宋陈思编元陈世隆补苕溪诗集下方欲相约为孔侯溪上之逰忽辱佳篇复次元韵山色溪烟淡墨成隔溪幽鸟自唿名未妨浊酒陪心赏更借清诗作眼明桃叶不闗今夕恨竹枝犹是古时声扁舟醉后从漂泊个处应无宠辱惊次韵奉酬元渤见过奕棊小饮及观馆合题名之作珠玉当年欬唾成元刘何自敢齐名梦回云海西崑逺春到江村北渚明谁为少陵偿酒债更怜侯喜得诗声杯中贤圣君休问局上光隂我独惊次韵郑维心见贻一首身病何因到赤墀眼昏不复下书帷杯觞有限长羞澁故旧无多足别离对白抽黄余习气看朱成碧记当时江村投老俱牢落犹喜诗情似拾遗次韵方允迪祕监㑹稽相遇懐吴兴旧逰二首故山畴昔奉英逰老去功名失路头江海一官如许冷田园三载不知秋谢公塘外千峯紫何楷庐边一径幽心折少陵存殁句恨无酒力破牢愁鑑湖列嶂自天开云色岚光入酒杯忽遣同逰有陶谢故应交契拟陈雷他乡日日典衣醉公事时时牵马来要买扁舟穷胜絶共追樵径晓风回从谢仲谦乞猫一首昔人蚁动疑鬬牛我家奔䑕如马羣穿牀撼席不得寐啮噬编简连帨帉主人瓶粟常挂壁毎饭不肉如广文谁令作意肆奸孽似怨釡鬵无余荤君家得猫自拯溺息育几嵗忘其勤屋头但怪䑕迹絶不知下有飞将军他时生囝愿聘取青海龙种岂足云归来堂上看俘馘买鱼贯栁酬䇿勋待潮浙江口寄左与言大夫叶元亮学士兼简呉似之太史今日江头雪欲作涛怒风豪两喷薄青鞵黄帽湖海人独立沙边如病鹤闲身不待君赐与拟占风烟佳处着如何寸禄晚见招踉蹡欲前还欲却翩翩西湖两公子胸次峥嵘饱丘壑糟牀夜注喜相报自发清吟侑觞酌我来一笑岂易得十载湖山负佳约间闗百态成底事毛髪星星己非昨人间俯仰变今古总似潮生与潮落㑹须乞取此身健在眼好山俱着脚颇闻神方能却老肯辅衰残殊不恶因声更约呉太史石鼎他年煮仙药舍弟出家作诗贻之在家情已疎出家终不恶不有清浄縁云何脱徽索我昔志一官谓足世味乐颠倒十年间如蚕竟自缚业己无奈何劝汝莫莫莫一沤非全潮起灭皆妄作当知是身浮流浪恐非託伎俩百不好摄念乃初学如病求真医安知是良药送邹徳章教授之官合淝二首晚色溪亭路风帆去莫遮交情寄桑落离恨渺天涯志行今谁及声名莫漫夸淮人问规范説似道卿家古寺疎烟里因依孰并㳺攲行如短李邂逅得髯邹皎月林塘夜清霜雉兔秋从今两相忆一酌酹侬不次韵沈次律家并蔕芍药一首习家池馆酒如淮为破幽人一日斋前庑芳菲骈蔕萼后堂莺燕啸朋侪忽惊暗绿将成幄却喜双红欲缀钗草木㑹为门户庆而今兰玉已当阶次韵沈必先尚书见别一首翩翩旗尾破新晴颇似龙驹脱在垧再上封章辞雨露故令髙节焕丹青卿云媚日懐仙隠白鹭迎舟宿晚汀豫想山斋春酒熟可无残梦到南屏家姪季髙作诗止酒戏赋二首渊明出从仕务亦计秫田一朝倦束带唾弃如飘烟无酒毎从人兹事若可怜醉来便逐客卿去我欲眠了知此贤胸醒醉皆超然胡为遽止酒而作止酒篇此身后万物不使一物偏有偏即是累在性皆非圆我樽可亡酒我琴故无絃携琴玩空樽唯我乐也天渊明赋止酒子酒未尝止今朝诗固云从此真止矣我观他日诗説酒特未己必饮诚有累必止亦非理无如作病何聊用忘忧耳得失定相半随过无彼此胡为我阿威深拒坚壁垒子言故多师乌有与亡是独此止酒诗字字如信史恐子昧圆通未究真止义常观诸世间一一等幻戏死生尚云尔何乃较醒醉操觚起相从无为乏吾事方时敏寄和诗复用韵报之并简季髙理前止酒之语季髙尝梦萧相国戒勿饮酒畴昔城南隅莲叶秋田田从公觞玉醪醉墨看云烟我乃世背驰公独肯顾怜追思十年梦仅熟一觉眠念当老扁舟生理师计然不意菰芦中复见琼瑶篇笔力如置阵弥缝认先偏从容步武间左右方若圆大如清庙音三叹闻疏絃安得化为云追逐飞上天阮籍刘伯伦嗜酒不知止颠狂欲求名此计真陋矣酒中有何好正自未能已愁来得暂驱洞若适妙理我岂沈酣徒公亦聊尔耳世间等梦间未悟彼易此阿髙志特殊家学自中垒求独醒今昨较非是无心穷酒圣有意造诗史自言古酇侯告戒存密义逡巡若神授恍惚类儿戏不须更论酒春梦本如醉我知昴星精不管太白事赠道人王生一首夜来清商入梧桐䇿䇿不已鸣霜风故园一碧万烟树惨淡已有伤秋容嗟哉造物本何意安得永赖长养功我独冷眼閲荣悴心与日出清霜融子奚不求助我喜瓮头春风生麴米人间有酒谁不醉知其天者我与子我身虽无双羽翰欲将梦到三神山借尔八尺龙须席遽然一觉俱飞还天长道中作饥来驱我去一首寄呈刘卢二御史饥来驱我去去去复何如我饥亦何慙所叹为此躯明发着征衫薄暮投郊墟烟林号怒风牛背立饥乌境恶梦多悸愁孤郁难纾念初别乡邦短檝穿菰芦眼中两御史炯炯冰在壶清逰失追攀负此山绕湖我行日已西回首风牵裾两公饫文章笔端吐新腴愿言寄残膏龟肠正空虚张倅生辰作质龟相鹤二诗为夀神龟异生禀懐抱黑月蹒跚守丛㳺戏引莲叶青云覆其上文字书左脇千年愈坚瘦腹背类璆铁有如盛徳士秉志厉霜雪不求赫赫名羞作翕翕热行藏开理乱閲世自明哲时哉此唐虞负图追往谍黄鹤初出胎骨格已惊衆翩翩谢嚣尘飒爽自神纵朝飞出芝田夕饮下云梦宁知风露质乃系世轻重有如贤达人胸腹抱空洞观时自隠显岂待吹嘘送㑹看九臯鸣一一律吕中閲嵗千六百羣飞接鸾鳯次韵郑维心贻卢叔才一首朝行转木未暮返循水涯生长山水间途穷自知归万绪更扰扰衆目何睽睽有若脱牛邂逅得此时坐念卢夫子与世真背驰读书如董生三载圃不窥清诗见真情观者岂得疵春风入闾巷烂漫百草菲摩腹忽起行菜茹伤蕨薇平生经纶学无术取世资贫交可相覔叩门两无疑富贵不汝求我至君勿挥次韵维心赴次律赏芍药一首巖前红药媚深幽更为余春一笑留畴昔邹枚俱倦客而今陶谢得同逰真香雨裛来无尽糚艳风熏喜欲浮未羡木奴千户比主人原是醉乡侯留题吕宣义知命小园一首虽无万竹等封侯半亩清隂趣自幽菘韭尚能供早晚菊兰聊欲记春秋归来久已同彭泽休去宁须问石头短褐飘零嗟我老他年来往亦风流两宋名贤小集巻一百三十五两宋名贤小集卷一百三十六钦定四库全书两宋名贤小集巻一百三十六宋陈思编元陈世隆补陈子髙遗稿陈克字子髙临海人绍兴中为敕令所删定官自号赤城居士侨居金陵有天台集宁王进史图上林风暖嵴令飞玉带花骢侍䜩归汗简不知天上事至尊新纳夀王妃善财参自在天善财得法犹儿子工巧仍参自在天若悟菩提同戏事不应縳律更枯禅题赵次张所蔵贼头子二首扬鞭指㸃万貔貅打取卢龙十四州烦君为发禄山冢㸔我快饮月氏头龙章鳯姿世不乏束手无奈于此丹青王㑹何须尔颈血淋漓送藁街画梅花溪路模煳半山雪暗淡寒梅一枝月醉眸无处认氷姿两袖香风更愁絶长恨飘零如楚云梦中犹记好精神忽逢冷艶氷绡上叹息侯家占好春误人吹裂柯亭笛岂有残英落绮席始信夀阳人冩真不知江南近消息跋赵朝议江行初雪图我本孤舟蓑笠翁雪厓烟树一生中如今不向江湖去鬬舰旌旗照水红雪㟁图大年貌得寒江雪凫雁沙头野彴微箇里有诗谁㑹得情知不道一蓑归江南山色笔间烟雨漫愁人不是溪山自在春一段江南好风景夕阳花坞净无尘谢曹中甫恵着色山水抺胸曹郎富天巧发思绮纨间规模寳月团浅淡分眉山丹青缀锦树金碧罗烟鬟炉峰香自涌楚云杳难攀政冝林下风妙想非人寰飘萧河官歩罗抺陵九闗我家老孟光刻画非妖嫺绣鳯褐颠倒锦鲸弃榛菅忍将漫汗泽败此脩连姢缄藏寄书篆晓梦生斓斑题赵冝兴万里江山图惨淡何人画飘飖万里心云轻春树暗日落暮江深细酌渊明酒仍弹子贱琴知公湖海气对此益骎骎与叔易过石佛看宋大夫画山水霜落石林江气清隔江犹见暮山横箇中只欠崔夫子满帽秋风信马行大年流水绕孤村图少㳺一觉扬州梦自作清歌自冩成流水寒鸦总堪画细看疑有断肠声唐人画牡丹图二首重楼杰阁上烟霞㦸带飘飘䕶翠华侍女畨休春醉着不知野鹿犯宫花残红通白及时开不费君王羯鼓催玉笛重拈天一笑外边蜂蝶等闲来伯时四骑弱毫寸纸有余地如见天闲八尺龙坐想时危真致此两军旗鼓噪西风曹夫人牧羊图日长永巷车音细挿竹洒盐纷妬恃美人零落泾水寒两鬓风鬟一挥涕柔毛与人羣儿女恩怨徒纷纷洞房那复知许事但画逺牧连空云槲叶飘萧晚风劲羖䍽相追寒鹊并短童何处沙艹深族走羣飞各天性向来鞍马曹将军文采班班今尚存林下夫人更超絶新图不作五花文观钱徳尝书画临池竞赏无心笔破产新酬没骨花老子眼寒俱不识劳君煎㸃入香茶奉题董端明渔父醉乡烧香图十六首渔父七首处处晴沙着钓纶浴凫飞鹭颇相亲谁知夙昔风云㑹只似寻常江海人鲙缕丝丝雪色鱼碧筩香细到村沽江天此乐谁无分不问官家乞鑑湖君王猎罢载熊罴钖壤分茅合霸齐邑有鱼盐太多事翛然何似钓璜溪倾呉佐越早经纶朝市风波勐乞身不道五湖春浪急蓬忩还有捧心人志和渔隠古仙真霅水风流见后身蓑笠何须访图画貂蝉凛凛在麒麟雷泽田渔翊圣明射蛟南幸见升平稍分天汉昭囘象更和江湖欸乃声风烟囘首钓鱼台巾褐从容小殿开自是玉皇香案吏外边休奏客星来醉乡七首醉乡天地谁开辟光景冲融古到今明月清风一长啸杯中时见昔人心昔人爱酒复能诗阮籍陶潜葢有之共道尚书兼此兴超然异代忽同时斗酒百篇元祐初当时流軰已萧疎闭门日饮身强健得见昇平总不如子房帷幄賛神谋晚嵗疏封自占㽞代邸勋劳今絶口上恩仍与醉乡侯脱靴神气迥飘飘平日千钟奉帝尧老子浮沉人不识酒垆争席奈渔樵老瓦盆中旋泼醅陶然乐圣且衔杯只今痛饮谁能那寳噐恩从天上来黄金细字勒杯廵鱼水恩私晚更亲但得赐田堪种秫向来浮议不闗身烧香二首相如緑绮有新声荀令熏炉非故情曲罢空山满香雾飘然还上赤霄行琴心非佛亦非仙座下絃歌万二千一瓣香中谁㑹得要须灵刹散花天题叶硕父画巻二首扁舟欲向山隂去端为林泉作此行不独巻中携栗里还于句里得渊明风烟幻出元晖画林壑天然硕父诗只似无心云出岫轮囷萧索更多姿题张文潜画帖此老从来马如狗却笑蹇驴难朝天聊尔据鞍犹覔句想知行处似乗船官曹文书堆满牀愦愦度日孤昼长安得如彼二三子抱琴挟䇿置我旁何伯言画何子画山心极苦不画山林画其趣不知此绢厚几许隠隠深入疑有路去年持此干贵权数幅得官仍得钱平民常产卖有尽笔端有产无穷年而今束绢知何数不为水墨为襦袴我怜何子老更痴平民皆饱汝独饥两宋名贤小集巻一百三十六两宋名贤小集卷一百三十七钦定四库全书两宋名贤小集巻一百三十七宋陈思编元陈世隆补拙斋别集王字子思行履无考徳清宰俞居安自画渊明图门无车马喧径有松菊隂前牕面清泚后户依嵚岑就使世俗工犹足冩幽深况今令尹贤洞照先哲心出处异轨辙丘壑同胸襟予知淡笔墨良似无絃琴先生如明月莹洁照古今形模或能冩光彩讵可临寥寥千古意当向笔下寻人心去典午朝柄归卯金岂无康济心且赋归来吟天生卓荦姿岂是甘山林当今急英贤四海待商霖勉哉就功名枯藁不足钦表兄丁行之俾予作山水一轴秃髪管城书不中麝煤满砚随轻浓烟云变怪本无定丹青故匪能形容解衣盘礴无人乆妙迹于今复何有挥毫要使真宰泣叹息初非痴絶手辽东有人丁令威去家得仙今暂归上界繁华异丘壑安得长林大麓长追随聫翩大轴要予冩敲氷不在鵞溪下吾既不能为乔松直榦摩苍天又不能为小童一线飞纸鸢万里江山入平逺唤取画师阎立本江侯邀予作山水书以赠之江侯乐山水誓卜山水居游戏天目道箬帽跨蹇驴村童习识之拍手笑且唿行行不之顾心与山水俱于兹且几年所得应有余云何不知厌要予冩诸图昔者少壮日戏墨谩妻奴今衰眼目暗笔研乆已疎书来不得谢督迫畴敢徐图成不自识浓淡恣所如云深雾莫测中恐藏于菟人生孰非幻作观随有无江侯乐山水何考其真欤作诗调江侯江侯其晓诸观毕勿遽弃醤瓿尚可煳何源秀才为予画山水图覔诗孤峰特立何巉巉势与霄汉光相参左蟠右列分岭岫俨若至尊朝子男怪余蜗室不函丈欲有异境超尘凡素缣挂壁故妥帖平地作此千嵌岩云蒸雾结深莫测长林大麓乱不芟想当变怪蛰龙虎中有窟穴谁能探将崩未崩江石动欲去不去风满帆山㘭林阙见天际隠钓万里横烟岚嗟予质性素山野视此丘壑心益耽斗升之粟真秣莝野马垂耳就辔衔西山爽气日在望吏卒侍侧严若监青鞋布袜弃不着谁令自苦披青衫颇羞渔父驻短棹似笑大夫新被谗寄言鸟兽倘可侣吾将从汝栖林峦戏画古松真清斋前轮囷复离竒不柏亦不栗吾庐非夏社嘉树伊谁植刳心谢吹嘘强骨余霹雳峥嵘歴风霜偃蹇岂朝夕客从何方来一覩心眼惑怪此苍蛟龙落寞依屋壁不知造物工输冩入笔力轻明絶纎埃𠖇晦滴浓墨皮坚散鳞甲叶老櫕矛㦸古工不师挥扫恣淋沥槃礴醉且狂讵识韦与毕虽云不造极要自出胸臆当知后凋操不在翰墨迹地瘠山骨出天低云气逼俯仰辄有碍巨榦那能直翻令栋梁姿鬰屈自跼蹐安得少陵绢一扫二千尺㑹看十八公高压三品石戏画松栢壁间穷山数家聚宦况若羁旅氷㕔昼日永眇眇谁与语眷彼苍髯生结友得新甫奋笔冩瑰姿双虬见墻堵饱霜柯叶老积石皮骨古上有云垂天惨淡阁寒雨下有溪漱石荦确絶埃土材竒生长艰根瘦卓立苦交柯寒相依雷陈共然许分榦或相避亷蔺驯两虎信非同根生要是嵗寒侣衆木猥连林哙等何足伍君㸔桃与李秾丽相媚妩情态能几时纷纷可堪数两宋名贤小集巻一百三十七两宋名贤小集卷一百三十八钦定四库全书两宋名贤小集巻一百三十八宋陈思编元陈世隆补梁溪集上李纲字伯纪邵武人登政和二年进士第宣和中歴尚书右丞髙宗即位拜右仆射兼中书侍郎卒谥忠定有梁溪集一百二十巻松江第四桥松江第四桥风雨不可过下有百尺蛟蜿蜒枕桥卧窟宅据要津口腹长饥饿每慿波涛势能作舟楫祸安得佽飞手坐使神姦破往来永无虞时鼔清江柂杂兴三首邑犬惊行客林乌啼晓霜山村云冉冉泽国水茫茫移櫂轻舟稳钩帘野兴长谁知因谪宦得向水云乡肃肃嵗华暮霏霏烟霭深轻氷依浅渚寒日映疎林故邑怀亲日扁舟去国心凝眸无限景愁絶不成吟暮天来逺色行客尚贪行櫂急浪花碎月高云缕轻巢乌栖更起渔火暗还明独寝不成夣夜寒闻雁声韩贾退之守潮阳戚嗟见章表贾生赴长沙自广託鵩鸟拘达言虽殊均为未能了今我谪龙津筦库素所晓粗令职事办便觉溪山好燕坐一室间妄念悉除扫岂复计穷通端亦忘夀夭回观古人心颇叹二子小田家江村烟火逺茅屋两三家断㟁垂衰栁疎篁隐细沙田畴賸秔稻网罟足鱼虾不识宦逰味见人还叹嗟嘉禾道中遇夏侯子阳京华契濶已再冬扁舟野㟁欣相逢天寒水逺飞霜风谈笑坐觉回春容年踰七十两颊红真气上泝泥丸宫剖符南海窥祝融欲求丹砂访葛洪问予执笔侍九重胡爲谪堕溪山中迂愚乆合亲耕农君恩未报徒忡忡飘零孤迹随断蓬他日相忆看云鸿初到临平见山孤舟渺渺两山间终日钩帘只看山落日半衔霞未散疎林逺暝鸟初还凄凉离恨谁能寄浩荡诗愁自莫删赖有青山可人意与君相对且开颜小雨小雨晚初急暝云深不収霏霏暗烟树索索响篷舟山色増遥翠渔蓑生暮愁凄凉蘓季子寒覔敝貂裘灵隠宫我昔曽游飞来峯白猨昼挂峯上松晔然灵光如彩虹钟磬自响金仙宫宦游漂泊西复东虽欲再到无由从帝居钧天陋瀛蓬螭坳载笔侍重瞳逆鳞聊试摩神龙谪堕劒浦山重重征鞍来此寻旧踪恍如夣落烟霞中寒泉幽石欣相逢门前池馆虚含风一洗尘虑清心胸明朝南去随征鸿惆怅胜游回首空自哂自哂何爲者南游亦偶然未登离垢地端有散花天遇境聊爲戏安心不离禅幽怀谁与共深炷一炉烟渡浙江理櫂适桐江随潮过鱼浦山寒雪犹积江迥月初吐御气凌烟霄乗槎渡星渚空蒙老龙吟髣髴翠蛟舞境清人自愁夜静气尤古独坐不成眠霜晴聴津鼓桐江行赠江致一少府放浪江湖乃吾乐羁束轩冕非所荣谪官去为劒浦吏鼓柂遂作桐江行舣舟浙㟁候潮至百越微茫烟水外波横天际海倒流喷雪惊雷声震地须㬰风软潮已平片帆去逐飞鸿轻櫂讴四起日西落暮天杳杳惟参横江山苍苍负残雪江水茫茫浸寒月谁云逐客苦凄凉今我斯游最竒絶清晨弭櫂桐君庐溪光山色世所无故人见我一笑粲杀鸡为黍聊相娱嗟予仕宦等逰戏㫁梗飘蓬本无蒂但令景物供吟哦出处穷通何足计此行幽讨殊未䦨满目亹亹皆云山鹭飞鱼跃石齿齿今夜且宿严陵滩偶题日照溪光碧起鳞溪头雁鹜自成羣可怜独鹤归何处万里相随一片云江南三咏江南竹霜霰嵗寒依旧緑谁向溪边养箨龙滴露摇风一林玉江南梅昨夜溪头玉雪开赠逺欲传千里恨和烟爲折一枝来江南客鬓髪苍浪不可摘明时迁逐念前非一夜愁吟霜月白鵞湖昌长老询予来歴以诗答之休问西来意吾行日向南悽悽达磨䜟歴歴善财参旧事已不忆新交宁易谈维摩本无语非是学三缄趋真亭烟霞深处一亭闲石磴萦纡紫翠间但觉峰峦劳顾揖不知身到武夷山游仙溪一溪九曲贯羣峰演漾轻舠浅碧中杳如误入武陵去落花流水山重重兜担石仙人戏赌翠蛾眉空有花舆照夕晖云月娟娟风袅袅尚疑玉质在帘帏学堂巖仙官读彻蘂珠篇几案巖中自寂然崑阆图书蔵䇿府谁言孤陋解成仙船场巖仙艇何年插翠微云篷烟櫂尚依依凌虚欲鼓天边柂唤取双龙背负飞鸡窠巖磔磔天鸡啼晓烟仙家风景镇芳妍自从綵翼飞仙后只有遗栖寄岭巅仙机巖云去仙机杼柚空报章何日已成功天孙织就烟霞锦吹落溪山夕照中折笋巖玉府锵锵玉笋林谁将移种翠巖隂斓斑犹带当时箨照水笼烟几百㝷仙竹隂崖翠竹自檀栾瘦节疎枝特地寒虽未化龙归洞府正宜和月扫天坛泛舟至晞眞馆遇雪行到清溪六曲头森然峰岫照人幽雪花拂水轻轻舞石濑依巖浅浅流不尽清光常在目未穷幽兴且回舟追寻欲遍神仙窟须向他时卜再游访李道士诛茅独占溪一曲时有白云来伴宿自言身在此山中暮暮朝朝看不足记旧梦余今夏夣乘舟行乱石间四顾峯峦竒秀有如玉色者觉颇异之及谪官劒浦道武夷山小舟泝流水落石出遍覧胜㮣至晞真馆雪作巖石皆白恍如旧游然后信出处之分定而斯游清绝已先兆于夣寐虽欲不到不可得也作小诗以纪其事清夣先曽到武夷玉峯积雪倍幽竒小舟游罢寻归路恰似翛然夣觉时题栖真馆三十六韵武夷古洞天竒峯三十六一溪贯羣山清浅萦九曲溪边列巖岫倒影浸寒緑翩如鸾鳯翔矫若虬龙蹙楼观耸岧嶤屏帏互重复蜕仙骨遗金逰女肌削玉鸡栖层巖巅船挿㫁崖腹学馆存几案仙机余杼柚岚光莹彻潭虹影挂飞瀑翠竹隂天池苍苔封石屋绘禽顶长丹遗迹指如掬峨峨天柱峰幔亭连翠麓传闻武夷君尝此㑹仙俗飞桥㡬千丈絶顶亘山足障以翠云屏借以紫霞褥瑶罇倾沆瀣玉豆脯麟鹿仙妃奏賔云金鼔间丝竹酒酣歌夕晖叹息光景促曽孙谁复在往事空遗躅至今风月夜笙箫响虚谷地灵饶泉石山润秀草木坐使七闽人䕃此仙灵福嗟予真散材性爱山水酷仙经与地志名字乆已熟薄宦方区区仙骨宜碌碌神游先夣寐幽觌寄图箓宁知因谪宦乃得厌所欲沿泝穷幽深应接劳耳目开襟豁怀抱壮观慰幽独却邀白云归伴此巖下宿夜寒夣魂清晓发轻装速仙游须再来何当谢羁束剑浦道中此去平津路匪遥岭云溪雨自萧萧山深泻涧泉长响地暖凌寒草不凋放逐却教穷水石登临因得狎渔樵谁怜泽畔人憔悴更把骚词赋大招春词余谪沙阳寓居兴国佛祠寝西小轩春至梨花盛开玉雪可怜修篁嘉木幽禽百啭每晨坐读书午睡初醒把酒寓目慨然感怀因成春词以纪景物可以兴可以怨庶几乎诗人之㫖覧者无诮焉幽禽百啭舌如簧院宇深深花木香飘泊伤春惟泥酒不知林外已斜阳谁使鸣禽自在啼感春端似惜芳时一枝暂寄休饶舌静处须防挟弹儿桃花零落逐风飞地上红多枝上稀春色陡然归艳杏梢头还欲衒芳菲梅花寒梅几树开前村靓糚绰约归仙魂横斜影落石谿浅皓洁色洗烟岚昬幽香暗动松竹径清格自羞桃李园穷冬万里霜雪积独得一㸃阳和温氷姿最宜夜月白玉彩更炫朝霞暾明妃失意去朔漠阿娇无宠扃长门芳容寂寂谁复顾雅意耿耿今何言天涯相对且相乐爲尔吸尽黄金罇春雨春晚雨声碎天深云影低萧萧度逺岫脉脉涨前溪芳润归花蕾清寒作燕泥池塘梦生草碧色已凄迷春意春鸟窥緑忩踏落庭前花美人爲之笑鬓脚风中斜不惜花踏残只愁鸟惊去姹娅背人飞林深无觅处春昼书怀春院沉沉昼掩关坐看云起面前山静中图史尤多味身外功名已厚颜匣砚细磨鸜鹆眼茶瓯深泛鹧鸪斑簿书粗了无余事更有何人似我闲次韵志宏见示春雪长句百花烂漫如冶容颇讶陡然春色浓那知忽作三尺雪草木洗尽羣芳空六英飘舞片片好谁与刻削嗟神工溪山恍在玉壶里楼观飞出瑶台中却怜极目皆皓素不复零落伤残红幽人栩栩应梦蝶落絮漠漠方黏蜂虚堂兀坐清入骨欲期汗漫游鸿蒙剡谿访戴久寂寞安得一御泠然风年来端恐诗道穷幸子佳句时争锋客愁已剧更赋雪半夜吟苦天地白志宏以牡丹见戏唿牡丹爲道州长诗以报之我昔驱车游洛阳正值名圃开花王嫣然万本鬬妍媚雕槛绰约罗红糚风枝似响湘浦珮露苞如浴骊山汤乍惊照眼国色好更觉扑鼻春风香鞓红檀㸃玉版白细叶次第舒幽房玉奴纎指尚余捻鹤翎坐恐随风翔就中品格最竒特共许魏紫并姚黄千金不惜买一醉少年浑欲花底狂归来试作牡丹谱未服秉笔惟欧阳自从游宦多感伤况此逺谪闽山傍谛观世味如嚼蜡惜花未免犹膏肓亦知春色到庭户不见此花如未尝子于何处得一本赠我意厚诚难忘戏言剑浦此为最聊试唿作道州长化工雕刻无厚薄地气培植非其乡虽云单叶不入品无那富艳踰羣芳愿言爱惜勿嘲笑且醉玉斝酬春光戒酒吾初不解饮涓滴莫下咽自从逰宦来稍稍颇称善譬犹怯懦士习惯亦能战作气欲吞敌贾勇乃求殿迀愚婴重衅飘泊旅异县怀家路迢迢惜春花片片浇愁欲千钟燕客卑九献浩如鲸吸川无那浮壶箭欢然偶过量浅狭诚易见噎呕九蔵翻昏瞀两目眩宿酲味犹恶累日不欲膳吾生如浮沤急景若奔电学道贵清虚为文欲精练胡为事杯杓无乃废笔砚先生一石醉待诏三升悬枕曲与借糟自污何足羡从今梁谿翁无复醉乡愿巖桂闽山气候真不常浪蘂浮花浑欲狂团团巖桂着春雨擢秀不待秋风凉微舒嫩叶玉剪碧巧缀碎颗金排黄木如犀理自坚致喷作十里旃檀香沙阳满眼皆此树安得白露零清商芳根端可伴真德他日移植梁溪傍志宏送巖桂并惠长篇求予赋诗次韵答之我来闽岭值春月坐见园林花竞茁殷红枝上破胭脂嫩白梢头开玉雪平生苦吟縁爱竒对花岂忍都无诗愧将拙句写天巧但把浊酒酬春晖迩来巖桂花尤好乱缀黄英向青昊非时似欲鬭羣芳草木无情亦相恼栟榈送花来觅句端恐梁谿得归去谪官且作九年期家在天涯那复顾何时万里吹秋风清香伴此金芙蓉临风一醉百忧散看子挥毫如彩虹寄内南迁道逺不相携锦字还嗟雁到迟玉臂云环同夜月绣屏金鸭独香帷诸儿应解勤修习稚子遥怜弄喔咿何日得归成隐志孟光举案定齐眉戏成短歌从志宏求芍药东风不隔沙阳僻嫩蘂浓花自春色栟榈也是可怜人毎送梁谿慰愁寂迩来芍药已盛开供花未到吾须觅赋梅岂害广平刚乞醯更觉㣲生直为将烂漫数枝红伴我淋漓一丸墨志宏供勺药且以诗来再赋前韵谁道心闲縁地僻梦里何尝有空色小忩一枕觉来时燕语莺啼春寂寂忽思春尽芍药开赋诗试与幽人覔短篇才去花已来却愧诗词太狂直嫣然数朶玉楼春何似江南称落墨子美杜陵老布衣饥走半天下作诗千万篇一一于教化是时唐室卑四海事戎马爱君忧国心愤发几悲咤孤忠无与施但以佳句冩风骚到屈宋丽则陵鲍谢笔端笼万物天地入陶冶岂徒号诗史诚足继风雅呜唿诗人师万世谁爲亚太白谪仙乃天人薄游人间世词章号俊逸迈往有英气明皇重其名召见如季绮万乗尚僚友公卿何芥蔕脱靴使将军故自非因醉乞身归旧隠来去同一戏沈吟紫芝歌缅邈青霞志笑着宫锦袍江山聊傲睨肯从永王璘此事不须洗垂天赋大鹏端为真隠子神逰八极表捉月初不死六月十八日同陈兴宗邓成彦邓志宏早㑹凝翠阁晚游泛碧斋高阁凝空翠虚斋泛碧川七峯连秀色万户锁青烟风物悲游子登临集衆贤伊蒲罗净供香雾缭芳筵嗜酒陶元亮狂吟白乐天嫩菱披紫角新荔擘红圆文字真清饮溪山结胜縁画桥横螮蝀绣岭卧蜿蜒落日生氛霭移舟信泝㳂星河光耿耿风露气涓涓山吐三更月人逰半夜船乱萤行熠燿宿鹭立聨拳尽兴忘归櫂衔杯约倒莲乗槎疑犯汉御气欲登仙但有诗千首何妨谪九年深慙二三子陪从亦萧然十六日泛舟小雨破残暑移舟佳致多烟岚逺増翠云水暮相和散绮霞依日揺金月委波胜游非易得不饮欲如何次韵湖隂曲王敦举兵明帝微行视其营垒由是乐府有湖隂曲而亡其辞温庭筠制词以补之东坡书以遗秦少游客有出以示余者因效其体次韵和之绣鞍玉勒黄金鞭跃马直入无王钱绕宫三匝人不识天风翻动旌旂鲜贼臣昼寝仓黄起梦里阳乌光照水追风铁骑去非迟真主那从贼中死寳鞍传玩日凄凄行逺不闻天马嘶千金安用试虎口将帅何如思鼔鞞西南大星寒有铓昼衣绣衮垂平章九重宫殿锁春色岂知万里秦城长附唐温庭筠诗祖龙黄须珊瑚鞭铁骢金面青连钱虎髯拔剑欲成梦日压贼营如血鲜海旂风急惊眠起甲重光揺照湖水苍黄追骑从外归参索妖星阵前死五陵愁碧春凄凄㶚川玉马空中嘶羽书如电入青琐雪腕如搥摧画鞞白裘天子金锽铓髙临帝座回龙章吴波不动楚山晚花压栏杆春昼长次韵东坡四时诗玉栏花发惟愁落风卷栁绵穿绣幕绕池烟草碧成茵夹竹露桃红破萼美人半醉软香肌不语慿栏知恨谁莫把春愁自消损且唱罇前金缕衣深院沉沉清昼永画屏玉枕氷肌冷辘轳惊起寳钗横香篆浮烟帘幙静翠眉不为捧心颦鬓乱粧残约畧匀情似杨花无定处可怜金谷堕楼人梧桐叶脱苔滋緑绮忩寂寂风敲竹笑将红扇扑流萤戏剪碧荷装寳屋深沉玉宇夜长扃风露凄凄可一庭歩月清宵携手处谁家笛作㫁肠声荔枝词集句开元天子万事足惟惜当年光景促昭阳殿里第一人十幅红绡围夜玉梦中同蹑鳯凰翎归作霓裳羽衣曲沉香亭北倚䦨干缓歌缦舞凝丝竹回眸一笑百媚生尽日君王看不足崩腾献荔枝百马死山谷一骑红尘妃子笑媫妤传诏才人索绛纱囊里水精丸不是人间香味色渔阳鼙鼓动地来血汚逰魂归不得明眸皓齿今何在金盘玉筯无消息汉主山河锦绣中三十六宫土花碧不见玉颜空死处泪痕血㸃垂胸臆松架敝以新枝易之日曛雨濯半飘零旋採虬枝䕃广庭风动细香还泛泛露滋新叶更青青虽惭剪伐劳斤斧犹胜烧燃竞爝萤凉夜苍龙尚吟啸坐看明月入重扃白鹭白鹭孤飞映碧峰皎如片雪落轻风徊翔意态虽容与心在清波寸鬛中次韵丹霞録示罗畴老唱和诗快哉善知识能以种种喻我今亦乐说渐修与顿悟顿如草木芽荄核已完具又如大明镜色像悉呈露渐如鸡哺雏羽翼劳覆䕶又如苗成实非一朝夕故邈然孤峰顶邂逅适相遇歴歴欲亲之非是梦而寤却来共谈说妙契那复精勤假修习即得无生趣清净摩尼珠初无尘垢污圆成一滴水岂殊千里霔妙药须对治能起膏肓痼欲观皎日轮当去漫天雾铁轮顶上旋不复有惊怖刼火洞燃时自有安身处了兹一大事余外复何顾庭前栢树子古庙香炉去孤云与野鹤何往不可寓返观生死海便是涅槃路并化示全身达磨携只屦证道坐菩提降魔成露布乃知费千谈不若行一歩丹霞真道人愿力极坚固眼从慧中得法乃佛亲付疋马与单鎗纵横自驰骛愿见縁未合临风増景慕何以冩余怀继此龙津句次韵和李太白感秋秋风从西来敲我庭下竹夜凉月窥罇清光如可掬风月岂故人万里慰愁独披衣从之游更欲邀共宿泠然洗我心耿耿安用卜三十八年非庶以不逺复俯仰天地间平生皆可覆一醉梦还家黄粱犹未熟中秋望月次玉局翁韵二首明月如玉盘飞上青霄东徘徊斗牛间照我禅室中爽气蔼亭户清光透帘栊我虽不解饮敢辞玉罇空举酒对明月起舞聊相从身世两翛然如游广寒宫夜乆风露冷草根吟候虫咽咽不能已岂自鸣其穷天涯多雾雨好景诚难逢哦诗不成寝颇类鱼噞喁皎皎月华白寥寥秋气清念我方逺客歩月庭中行风露感我心凄然入重扃谁家弄横笛巧作断肠声独酌一壶酒对此千里明人生但自适何必四者并醉眼视万物扰扰如浮萍得丧何足道譬犹隂与晴节义重太山富贵鸿毛轻我心与明月照见万古情又次韵中秋长句凉风吹空明月高清光万里见秋毫银云栉栉方解駮河汉掩映如波涛须㬰扫尽无多子天影悠悠碧于水氷轮正午乆停鞭羣动寂然声不起谛观此月真跳丸山河倒影如虵蟠桂花耿耿已澄洁秋气泠泠増清寒前年望月都城汴只愁风雨中宵变一杯相属有亲情侧耳歌楼闻鼓板今年望月沙阳山照我心如铁石坚美人千里共明月遥闻闺中只独看空庭歩月更幽好白露漙漙湿烟草开编况读古圣贤发愤忘忧不知老男儿本自甘贱贫富贵名传能几人题诗对月到日出锦囊何似龎眉客桃源行桃源之事世传以爲神仙非也以渊明之记攷之特秦人避世者子孙相传自成一区遂与世絶耳今闽中深山穷谷人迹所不到往往有民居田园水竹鸡犬之音相闻礼俗淳古虽班白未尝识官府者此与桃源何异感其事作诗以见其志武陵溪水流潺湲渔舟鼔枻迷泝㳂谿穷路尽恍何处桃花烂漫蒸川原花间邑屋自连接云外鸡犬声相喧衣裳不同俎豆古见客惊怪争来前杀鸡为黍持劝客借问世上今何年自从秦乱避徭役子孙居此因蝉聨不知汉祖以剑起况复魏晋称戈鋋殷勤留客不肯住落花流水空依然渊明作记真好事诗人粉饰言神仙我观闽境多如此峻溪絶岭难攀縁其间往往有居者自富水竹饶田园耄倪不复识官府岂惮黠吏催租钱养生送死良自得终嵗饱食仍安眠何须更论神仙事只此便是桃花源秋思二首朝来秋色高西山有爽气开轩逺相望自得静中意那知宋玉悲肯洒杨朱泪逍遥天地间俯仰可无愧秋云淡无依晶晶映寒日巻舒谁使之聚散在倐忽出岫本无心行空寕有踬功成归何方妙用藏于密传画美人戏成美人颜色娇如花鬓髪光翳朝阳鵶玉钗斜挿翠眉蹙岂亦有恨来天涯画工善画无穷意故把双眸剪秋水丹青幻出亦动人况复嫣然能启齿年来居士心如灰草户金鎚击不开纵教天女来相试虚烦云雨下阳台传画忠义图君臣以道合言出心莫逆膏泽下于民美化施无极中世此道衰言如水投石义士以死争直諌或有益折槛制留今断鞍事存昔当车血汚轮伏蒲涕霑席昭然贯日诚屹尔回天力谁将丹青手图此忠义迹传之置坐隅能使懦夫激斯人不复见壮哉古遗直得家信淮南飞蝗渡江入浙嵗事可忧感赋闻说飞蝗起自淮势如风雨渡江来吾家嵗事何须虑只恐人言不是灾乗泛碧斋至北溪口观新桥与兴宗志宏分题予得泛字秋高气倍清夜静舟初泛露华皓如洗月色寒可鑑林峦与邑屋左右入轩槛晶荧星影揺崒山光蘸风微烟羃羃溪逺波湛湛端疑客乗槎坐使云河犯观梁且停桡恋月愁系䌫景幽费模冩思妙造古淡吾方乆于此胜赏岂云蹔愿同二三子险韵时得探志宏得碧字以诗来次其韵明月照清溪影落千寻碧轻风皱微澜荡漾揺金色相携理桂楫及此万籁寂天空露气寒栖鸟正缩瑟何人起秋思数弄月中笛坐使迁客情悽然感故国清逰得英俊胜赏饱泉石岂殊在吾家亲戚款于侧赋诗各言怀险韵对勍敌归来气未衰开匣看三尺凝翠阁晚望二首白苹红蓼满汀洲浙浙西风古渡头寒日无情又西下溪清不语只东流白云㸃破乱山青影落寒谿晚更明谁谓天涯无雁到雝雝初聴两三声秋意萧萧南浦白云秋枫叶芦花相对愁何必仍穷千里目乱山凝翠满溪楼得了翁书并寄石芝云其味初淡中苦已而发甘鲜有知此味者感而赋诗海日气射苍崕根石上生芝干藓文悬梯採掇资好事中有至味难爲言岂惟食淡兼攻苦嚼蜡茹荼多欲吐清甘徐发齿颊间漱以寒泉如饮乳幽人赠我意已深一掬可比千黄金世间此味知者少往往既吐还追寻我欲持之献君子自古至言多逆耳愿于苦处辨忠良若待回甘真晚矣两宋名贤小集巻一百三十八两宋名贤小集卷一百三十九钦定四库全书两宋名贤小集巻一百三十九宋陈思编元陈世隆补梁溪集下次韵和归去来集字予初抵沙阳尝和陶渊明归去来辞然窃意归期未可以嵗月计也近闻例许牵复真得归矣偶读玉局翁归去来集字因次其韵简诸弟七首少负丘壑志误婴轩冕荣刚肠难隐忍懒性倦将迎学佛欣自得谪官知物轻悠悠势利子千古见交情壮志已衰落颓然成懦夫编须休虎穴曳尾且龟涂松菊犹可理田园将欲芜亲朋恱情话浊酒任倾壶轩冕岂足恋田园诚可欢村村自花栁物物寄游观旧事不可忆吾生良易安南忩审容膝归去学鲵桓旷荡推新泽迀疎念昔非休为贾生赋且治老莱衣报国抚长剑怀亲歌式微慿高望吴越千里白云飞寤寐在亲所得归欣载奔綵衣犹在笥素髪已垂门遣兴诗千首忘忧酒一樽归与理三径松菊故应存旧隠北山北结庐犹可㝷曽传种松法当遂採芝心有酒且觞客无弦何用琴一生几两屐慎勿废登临处世若大梦吾生感行休何须缚轩冕且复傲林丘云木千巖秀烟波万里流忘机齐物我鱼鸟与君游奉酬陈之元教授见赠次韵谪官因得穷林泉陶冩聊复资诗篇青岑叠叠山满眼碧波湛湛溪涵天南连海峤饶雾雨北望吴越凄风烟感懐触目还得句但可娱戏那敢传譬犹候虫与时鸟自鸣自已真偶然岂知飘落广文耳饰以妙语烦雕镌与公平生未相识一见倾心谁与易沙阳百里阻逰从注目寒空暮云碧朅来邂逅慰所思况得新诗飞霹雳我今归去隠梁溪逺迹江湖养愚直看公白日上青霄九万扶揺不劳力题黄亭驿云山一带碧崔嵬迎我南迁又北回嵗籥才周两经歴此行端爲武夷来武夷行宣和改元之夏予备员左史寓直东省昼寝梦游武夷山未几谪官闽中取道山下果符所梦因作赋一篇古律诗近五十首今冬䝉恩北归复寻旧游泛逰仙谿登换骨巖致祀十三真君㑹食观妙堂因尽録前所作遗观妙法师且别赋一篇以述再游之意目之曰武夷行忆昨退朝门下省槐隂扶疎清昼永琐牕一枕梦仙山觉来毛骨犹清冷谪官道出武夷山风景翛然似梦间碧溪九曲山万疉况值密云糚烟鬟寛恩今日容归去笑指洞天㝷旧路霜晴日暖白云深遥望幔亭天一柱羽人导我游仙溪翠壁苍崖晚更竒浩歌快饮纵回櫂星月耿耿风凄凄晓来换骨巖中看玉润金坚余片片三姝骈立映彤霞二水交流萦素练征鞍欲去更从容仙境灵踪岂易逢他日追思不可到梦魂还过七闽中自分水岭过江南行尽关山万屈盘江南形势陡然寛山平水逺望不尽木落草枯霜始寒醉里讴吟聊自适梦中往复本非难谁言春信年年早笑指江梅试折看望龟峰饶阳景物犹武夷巖石崛起多瓌竒此峰厥状更诡异举首曳尾如灵龟穹窿曝甲正霜晓蹒蹶引气当晴晖故知造化巧凝结欲问所以良难推我疑龙伯钓溟渤六鳌连引背负归中途遗一尚赑屃直欲赴海冠峩嵬又疑清江使河伯波涛相失留于斯化为巨石峙千古虽欲鑚灼无由施茫茫神怪不可诘但使风景増清辉我来闽岭厌山水见此还复伸双眉颇嗟行役不果到侧身西望生长思江行七首理櫂适江干初欣眼界寛日蒸江气白风约橹声寒蒋诩谋新径钟仪只旧冠浮云休蔽日直北是长安春江彻底清沙尾见潮生朝气嘘成雾南风战作晴㟁移看树逺船稳信波平覧尽江山胜还悲万古情渺渺春江稳融融午睡腴梦回双舻急望极片帆孤皱水风还逆维舟日欲晡云间有行雁冉冉下平芜春光揺画鹢江影浸长天浪势随潮急涡痕逐舻圆避风依岛屿防冦问人烟深念还愁絶高歌且醉眠朝来问风俗五两向南飞旅泊愁春恨舟行与愿违缻梅空的的岸栁已依依寂寞江南路那知自此归春江望不极惨淡起层隂烟雨蒙蒙湿云涛渺渺深怀家千里意报国一生心叹息知音少空为梁父吟杳杳楚天濶悠悠江浦清便风帆腹满顺水艪腰轻烟淡山逾碧云高雨易晴无心问渔父浊酒慰平生铜陵阻风春色到江渚梅花正㫁魂风波留逺櫂烟雨湿寒村雁过传遗响潮来没旧痕凄凉一尊酒愁絶与谁论题䕶法寺瑛老黙堂维摩丈室何年设满目江山自风月道中试露黙中机千偈澜翻本无説自铜陵行四十里风复作泊江北岸地名散潭属淮南镜中渐觉鬓丝多半世劳生可奈何极望不来青足鸟满江更起白头波扬帆贾客风前笛撒网渔人月下歌自㫁此生甘寂寞毗耶归作老维摩夜坐二首春夜沉沉灯影明巻书兀坐忽三更不知船外风多少但聴满江风浪声波涛漠漠雨纷纷夜泊江南烟水村慨念平生都不寝可怜心事向谁论次韵和渊明形影神三首形赠影大块己载我何如未生时气变芒芴间七窍谁凿之百骸与九藏假合以成兹与子非故交从我如相期屈伸及动止契合初不思常恐随物化念此情凄洏我生梦幻中变㓕不复疑安得永相保聴我悲来词影答纡余非我妍濩落非我拙与子两相依生来无间絶俯仰随愿指岂是事容悦因光长周旋处隂暂睽别况复同物化子坏我亦㓕㝠㝠长夜台念之五情热愿子卫生经无使精脑竭千载永相从彭殇孰优劣神释人生若大梦积微以成着少壮得老死一念即非故二子异金石松萝暂依附胡爲羡乆生切切儿女语有形㑹当㓕是影无实处惟我谢客尘妙湛乃常住不入造化机岂堕隂阳数回光试返照凡圣悉皆具不减亦不増谁毁复谁誉超然外死生卓尔无来去周行万物表独立初不惧二子非吾徒安用多忧虑双凫云涛万顷连天雨波上双凫自容与风高江濶烟水寒日暮相将何处去次韵茂载海陵寓居有感三首羣盗休慿险天弧正指狼沙虫徒跋扈貔虎极精强寓目江山异伤心花草香浙河那得此回首一徬徨江城漂泊久幽径緑寒莎叹息青春暮悲伤白髪多苍生端若此狂寇竟如何更起乘槎兴沧洲万里波不谓繁华地还飞战鬬尘浇愁空泥酒极目更伤春怀古繙书帙论情托友人谁深医国术吾欲问甘辛赠虞公明察院寓居海陵初欲问道每见辄为碁战所困此殆曹参阳城醉客以醇酎意临行作此诗庶㡬发药嶤岧古城隅下为鳯凰池鳯去不复返池水空涟漪傍有幽人庐松竹森四围结搆极爽垲借问居者谁先生闻道乆昨自海上归食枣大如𤓰定曽见安期不知修何术能夺造化机金鼎灿含葩玉池灔生肥颠倒出龙虎腾降分坎离行年五十余气貌如婴儿余暇分图史不废酒与诗高堂㑹賔友落笔风雨驰戏事聊复尔一笑初何为悬知广成子千嵗形不衰顾我抱迂拙与世真相违徒欲睎骥騄曽未窥籓篱寓居迩函丈数造董公帷愿闻衆妙门成此一段竒胡为乆闭拒客至辄围碁归隠志已定后会知何时铭心逝相学发药幸教之他年倘有得同驾云中螭自海陵泛江归梁谿作清江湛湛波不兴澄江际天如镜平火云突兀耸峰岫倒影万丈揺空明扁舟归逐落潮急䀨耳但闻双艪声乃知长江无六月水气自与风兼清去年狂寇起歙睦江浙惨淡妖氛凝百年涵养极繁盛一日荡析屯臊腥衣冠北渡旅淮甸扶老携幼分纵横王师出讨盛貔虎兇渠授首封鲵鲸迨兹浙右稍安定鼓柂复作东南征家山在望已可喜僮仆候我应欢迎平畴戢戢稻秧緑峻岭霭霭松竹青田园有趣良足乐轩冕无味非所荣苍生倘有安堵望笑傲可自终余龄只今余孽尚充斥弩力庙算宜哀矜裹包兵革不复用坐使四海还康寕次韵上元宰胡俊明蒋山勤老唱和古风竺教流传入中土以相求之无自可达磨西来直指心拟议之间已蹉过皮髓谁分深浅机祖祢翻贻子孙祸钟山禅老真可人高唱宗风震江左学流云集欲何为佛祖要须自心作宰官倥偬牒讼间偷暇相从还作么也知襟抱素相亲更把篇章迭酬和词严义密读难晓字顺文从识皆妥应怜孤陋方杜门亦欲追随良未果故将佳句寄幽人此意勤渠滋愧荷谈空摩诘无一言聴法文殊非两箇若将情解议真如明眼人前应看破世间万法互低昂正若旋轮与推磨随时俯仰乃善谋就中拙者无过我九折羊肠欲着鞭万里沧溟思纵柁只今行年四十余已觉衰頽多坐卧平生作具何所施尽已付之一弄火回光返照黙自参妙湛本然无㸃涴公方齿壮志气豪正可立功同魏颗胡为亦复味禅那坐视轩裳如絷鏁莲社荘严清净池丈室含容高广座他时共结香火縁心期耿耿当非颇为余稽首问勤师如师材德诚磊砢钓龙罗凤大江濵法器谁为语无堕庭前倘有立雪人我欲因风致三贺得吴元中书言近不作诗以所着豳七月诗义见示因成一篇赠之儒生乐事信同风端把前言当鼔钟公正说诗笺七月我方学易纬羣龙艰难盛业原衣食忧患余生问吉凶去圣寥寥千载后何时挥麈得从容题伯时明皇蜀道图君不见开元天寳同一主治乱相翻如手举掔盈欲恶虽一人变易安危原近辅姚宋已死九龄黜谁使杨钊继林甫宫中太真专宠私塞外畨酋成跋扈祸胎养就不自知漫向清华遗匕筯渔阳突起破潼关百二山河震金鼓翠华杳杳幸西南赤县纷纷集冦虏伤心坡下失红颜堕泪铃中闻夜雨山青江碧蜀道难栈阁连空㒟相拄旌旂惨淡云物愁林木隂森猨鸟侣戎装宫女亦善骑皓齿明眸犹笑语老髯奚官驱蹇驴负槖赍粮岂供御九重徼衞复谁勤万里艰危真自取至尊狼狈尚如此叹息苍生困豺虎千秋万嵗不胜悲玉辇金舆尽黄土空令画手思入神一写丹青戒今古题邵平种𤓰图君不见伯成子高让侯爵在野终年自耕获下风趋问礼徒勤俋俋田间事无落又不见于陵仲子推相位爲人灌园刈葵藿抱瓮区区同汉隂不糁藜羮有余乐古来贤达有如此志趣未可常情度力辞富贵居贱贫凛若霜风陨轻萚召平本是侯东陵秦破国除丘一壑当时汉祖疑鄼侯置卫増封意非薄衆賔皆贺平独弔一言转祸推先觉以兹智畧佐风云复取故封何所怍归来种𤓰青门外灌溉锄耘甘寂寞长安之东壤尤美翠蔓离离照城郭秋阳正曝爪正肥解衣摘实如俛鹤儿童玉立形骨清挈笠携筐助操作遂令世美东陵𤓰身后高名动寥廓屠贩曽闻封绛灌奴仆后来兴卫霍高鸟已尽良弓蔵更有韩彭辱囚缚何如终老守𤓰畦自饱饱他真不恶龙眠也是可怜人画此端令事如昨世间如画画如梦聊为作歌资一噱唐植甫左司许出示所藏红丝砚辄成短歌奉呈并简顾子美羲和整御升旸谷赤云夹日如飞鹜晶光下射东方山石卵含丹孕巖腹谁令巧匠凿山骨截此頳坚一肪玉琢为巨砚形制竒中有彤云烂盈目端溪美璞色马肝黟歙珍胚纹雾縠岂有至寳出嵎夷散绮浮花彩尤缛凤咮空闻名字佳龙尾苦笑规模俗漫夸眉子鬬婵娟休认明眸类鸜鹆顾盼幸䝉君子知拂拭自逺尘埃辱火轮炫熀赤乌流墨海奫沦𤣥兎浴千金象管雕镂精百炼松煤龙麝馥怒猊渴骥纵奔拏春蚓秋蛇相绾束楮生便觉肌理妍毛颖何尝免冠秃公家三世擅直声此砚提携资简牍力侔天地掌中回胆落奸䛕笔端戮固宜祕玩不轻示神物䕶持无辄黩忩明几净斋阁深日暖风清霭松竹试将墨妙冩新诗落笔烟云叹神速矧公早年曽饵丹龟鹤精神鬓毛緑久卧商山茹紫芝行度天门骑白鹿猗兰玉树富堦庭黄巻青缃䞉编轴愿言十袭遗云仍大笔高文永相续次韵子美提举许雪中见过之作残腊苦寒情味恶万里风云欣雪作夜积端愁坤轴倾晓望却惊天界廓玉龙鳞甲卧羣山氷海波澜凝巨壑谢家儿女自多才笑咏飞花度罗幙金炉未觉兽炭温锦帐犹讶貂裘薄书生饥甚况复寒坐聴朱弦折临岳松孤竹老念山林甲冷戈寒悯沙漠岂思龙尾贺千官且叠琴心舞双鹤瑶林玉树粲回环勿谓轩庭全冷落拥门但作袁安卧命驾谁思子猷乐溪山如画真自知金玉满堂端不博烦公携具款我门注目遥空登晚阁冻吟犹作号寒声此病欲医那有药公家故自富香醪我亦安能辞巨杓醉看万事雪销凝妙观圆成不须学寄毛达可内翰并録送魏公别録迂愚聊复隠清时幽事相闗只自知满地落花看鹤舞一轩春雨对僧碁闲中日月真销得物外烟霞渐可期坐致时康頼公等不须深遯採商芝同似表叔易置酒平山堂暂停征櫂此从容叹息前贤结构雄心眼乍随天宇濶笑谈不觉酒尊空江光隐见轩楹里山色虚无烟雨中种栁仙翁何处去年年疎翠自春风两宋名贤小集巻一百三十九两宋名贤小集卷一百四十钦定四库全书两宋名贤小集巻一百四十宋陈思编元陈世隆补尹和靖集尹焞字彦明河南人父林官至虞部员外郎焞师事伊川以徳行闻靖康初召至京恳辞还山赐号和靖处士金人陷洛阖门被害焞死复甦避刘豫聘奔蜀止于涪绍兴中召为崇政殿説书后迁礼部侍郎兼侍讲所着有论语解及门人问答过种明逸故居题絶句少年妄意学经纶老矣空余此一身面似髑髅头似雪却来巖谷继前尘自秦入蜀道中絶句三首緑隂深处竹篱遮也有红花映白花却忆故乡卿相第不及张三李四家晓来雨过槐隂润午霁风揺麦浪寒自愧此身徒扰扰未知何处可偷安南枝北枝春事休啼莺乳燕也含愁朝来囘首频惆怅身过秦川最尽头亡姑墓铭诗嗟夫人之生兮一气凝乎混茫变而之死兮去不知其何乡唯懿徳之在人兮愈乆而不忘归安此室兮其千万年无壊伤避贼至商山絶句西来㡬被雪霜埋鸿鴈嗷嗷莫强猜今朝始踏商山路髙视浮云任去来附録挽和靖先生诗吕徳元往在伊川学他时洙泗传从来有高第未觉䘮前贤缪列三千士于今二十年山頽与梁壊泪尽㑹稽前四海尊师席斯文特未衰何其两楹梦遽使哲人萎阆水从容意稽山疾病时勤勤付斯道矢死奉成规垂老朝三聘生平食一簟絶知斯道在遗恨得时难庙谨先师祀书传后代看形容铭墓石三发喟然叹曽班凛凛河南已百年维公髙行继前贤早施绛帐崇师席晚入金华侍讲筵斯道未传今逝矣彼苍难问竟茫然囘思昨日论交地不见牙籖列简编道直心无愧师严貌有威上方虚席待公怱挂冠归王室懐元老天星掩少㣲簮绅竟相弔奚独我心悲髙闶身占河南第一功力行笃信守家风渊源漫説斯文䘮深切今知此道东七日梦楹终有待三年筑室恨无从嵩伊千古温淳气收入稽山鑑影中谒和靖先生虎丘祠堂诗李道传涵飬当用敬进学在致知如车去只轮跬歩不可之夫子受师説惟敬实所持升堂逺易箦参倚日在斯遗言落人间取论极研几是心要收敛中不容毫釐大学着明法格物乃阶梯放心苟不收穷格将安为古人贵为已末习多外驰岂无实践者兹焉当孰归晚生拜遗像敷袵跪陈词愿言予服膺没齿终不渝两宋名贤小集巻一百四十两宋名贤小集卷一百四十一钦定四库全书两宋名贤小集巻一百四十一宋陈思编元陈世隆补环碧亭诗集沈晦字元用钱塘人举宣和状元御试䇿题举子不能条对晦精通象数一挥千言祐陵于闻喜宴上以御诗宠之除着作郎金人攻汴从肃王出质后得还为给事中髙宗将召为中书舍人有论其布衣时事帝曰顷在金营见其慷慨士人细行岂足为终身累耶然卒出知平江乞以建康太平镇江池鄂五郡兵连衡守江与韩世忠掎角金必不敢渡召募敢战练习朞年京口可成强藩赵鼎称其激昻卒不果用进徽猷阁直阁学士终知郓州题独秀山老鹤下遥天昻昻在林表霜毛临野人逸气秋天杳矫矫颜始安不受冠带绕清真自嵇阮一醉万事了读书空谷中生刍白驹皎长哦吾君咏极目送飞鸟竹溪寒流穿清閟支径入翠㣲山深古木合林静珍禽飞居人本避世游客亦忘机归路晚烟暝新月照柴扉游松阳百仞山山头白云如擘絮竹鸡无声鸠唤妇团团朝日在林梢寒日棃花谿口路一峰独秀横溪隂青林倒影千丈深上有白龙蛰幽洞嵗旱往往能为霖如今寂寞空山里古屋荒坛冷红紫㑹看前度种花人他年来作巢居子竹岭九月乱山中﨑岖处处同谿流因雨涨木叶着霜红人蹟千巖絶松声万壑空寻幽自可问不复叹途穷松阳上方山居五首月斜树影穿窗入雨过山泉遶舍鸣野寺中宵人不睡蒲团布衲悟无生山中寒早野隂薄惨惨黄昏欲雨时市逺无人与沽酒地炉松火自烧梨天畔羣峰一草亭半溪烟雨花㝠㝠老翁投老得此景日与谿山同醉醒此生真与世相忘投老生涯寄上方洗足闗门枕书睡连山松桧雨浪浪学道空山水月深丹成初试马蹄金犹余一勺丹泉水洗尽人间名利心两宋名贤小集巻一百四十一两宋名贤小集卷一百四十二钦定四库全书两宋名贤小集巻一百四十二宋陈思编元陈世隆补琴溪诗集李宏字彦恢宣州人博学工文词建炎中吕好问知宣州得士四人詹友端周紫芝王相如与宏也毎宴集必与俱惜其诗多不传宏宣和初以左承值郎署泾县事绍兴初李光为守时复檄署县凡四载后迁转运使游金泉观昔时谢女昇天处此日遗踪尚宛然蝉蜕旧衣留石室龙飞胜地涌金泉碑书故事封苍藓殿冩真容鏁翠烟薄暮松巅聴鹤唳凌空髣髴是神仙凫山庙显道庙葢晋之隐者不显其名后世无考时窦子明罢令炼丹陵阳峯与之邂逅遂相与友徃来麻川之望仙絃歌徽水之栖真髙岭皆有蹟焉庙存古碑具载其事虽刓裂尚可读政和间赐额乡人因大其祠以歆朝宠答神贶今碑已徙置楼基下里有裘氏者年八十余尚能言之乃悉如前所説予惧后人无所考徴辄成长句以记其实庶几传信焉诗曰凫山髙与苍旻齐根盘八里雄坤维油然出云为风雨泽周一境无凶饥重楼复殿据山腹蜿蜒攫䕶神威灵如在骇闻聴至今父老能言之断碑刓缺尚可读湮埋嵗久人无知髙髙一峯独秀出上有蝉蜕真仙居似闻尝任石埭尹化流徳洽真民师持竿戏投白龙饵隐雾深韬𤣥豹姿手披蘂笈校丹篆足蹑飞昇腾紫㣲相逢邂逅一笑粲真将莫逆论心期从兹来徃因无间遗踪所至犹可推絃歌标乡里犹在望仙纪地名独垂栖真寄伟曽税驾絶顶尚留丹灶基近邻眢井数盈九石甃坚深端可窥神既庙食还旧隐仙亦偶坐应祷祈合堂荐享异肴䔩乞灵修敬倾里闾政和天子谨祠祭郡县有请咸勿违一朝飞章达旈扆往往一夜曽躬披俞音载钖降芝简宠贲徽名昭典彞神兮仙兮服君赐福庇斯民无已时仙将出游神速往霓旌绛节相追随神既来归仙至止衮衣羽帔瞻光仪繄予顶谒亦云屡淋漓醉墨聊一挥词虽芜颣事摭实庶㡬传信祛羣疑两宋名贤小集巻一百四十二两宋名贤小集卷一百四十三钦定四库全书两宋名贤小集巻一百四十三宋陈思编元陈世隆补宗忠简诗集宗泽字汝霖婺州义鸟人元祐六年进士靖康元年知磁州勤王兵起康王以泽为副元帅建炎间累迁延康殿学士京城留守兼开封尹连结诸路义兵方尅日渡河力请上还京为黄潜善汪伯彦所沮忧愤疽发背卒赠观文殿学士谥忠简有序东上辞松楸一首八年坐亲党冺伏长安城甘心傍松楸申我儿子情闭戸慨岩廊读书笑金籝力田固为政课童乃司兵深病骨相寒不蒙轩冕荣维天临万邦搜罗世豪英我友挽出之大人今继明古无忠孝全泣涕去丘茔为翁大门闾翻然以东征感时勍敌长驱京邑阽危此忠臣义士痛心疾首勤王报国之秋也而宰臣迁家郡守踰垣缙绅士大夫陆窜水奔使人主婴孤城以自守无一犯难者事小定矣而上书献䇿之人亦未有慨然以东者世道之衰一至此乎太息之余以诗自道卿士辱多垒天王愤䝉尘御戎要虓将谋国须隽臣百战取封侯未必亡其身懐奸废忠义胡颜以为人吁嗟世道衰大僇加搢绅平居事奔竞梁汴分云屯一旦国歩艰四迸如星繁辅相已择栖守令仍踰藩冠盖陆西窜舳舻水南奔鄙夫用慨然䇿马趋修门勤王羞尺柄悟主期片言时来倘云龙峩冠拜临轩逶迤上玉除造膝伸元元措世于泰宁归来守丘樊晓渡小雨疎风转薄寒驼裘貂帽过秦关道逢一涧兵徒渉赤胫相扶独厚颜华隂道中三首烟遮晃白初疑雪日映斓斑却是花马渡急流行小崦栁丝如织映人家菅茒作屋细家居云雒风帘路不纡坡侧杏花溪畔栁分明摩诘网川图宁王画作金盆鸽韩愈诗夸玉井莲瓦缶泥泓村落小乱茅羣雀不堪传雨晴渡闗二首燕北静风尘河南濯我兵风云朝㑹合天地昼清明泣涕収横溃焦枯赖发生不辞闗路逺辛苦向都城荡涤真成快氛霾不敢隂万花恩泽了二麦宠光深地势瞻仙掌河源识帝心马头迎霁色诗句日边寻道逢散遣之卒云讲和退师无所用之矣辄以二十六句道胸臆翁拥麾幢我为儿剽闻窃睹皆兵机其中袭击不容瞬颷行电掣犹逶迤敌人长驱越大河天下震惊观阙危肉食之谋殊未臧我愤切骨其谁知慨然奏疏金马门力陈盟赂损国威严尤下䇿尤可笑晁错上书亦奚为道路荆棘初剪除花如步障吾东之八年闭户尺蠖屈一旦渡闗匹马驰行行侧身聴奏㨗忽闻募士诏遣归浓书大墨榜教诏曰敌悔过今退师羽檄向来召貔虎乃咏出车歌杕杜櫜兵销刃兵犹怒却把鉏犂农歌舞君王神武今艺祖尔如不归汚我斧又赋一律罢兵洵上䇿试问可诚然竟弃三军力空抛半壁天上林无旅雁絶域有啼鹃羞见龙泉剑飞光牛斗前至洛都人士女各纷华列肆飞楼事事嘉政恐皇都无此致万家流水一城花华下千巖层出乱云飞失我平生洞府期夜据征鞍不交睫举头弹指睡希夷过潼闗一雨崤函底风沙放我过岳神犹假借官吏莫谁何堑㫁思航渡城坚戒石摩一夫工墨守宁怯万夫多道逢乡人笑仆驺马之瘦生笑长裾曳仍羞下泽奔据鞍非马援叱驭岂王尊汗血能观国的卢终感恩莫欺驺马瘦挥䇿诣金门盘豆铺南李翁园李翁卧亭午春深掩柴荆忽闻风雨响疑是勤王兵题赵园瑶瑛夹侍梅台琹瑟自鸣松岛山中野服相羊足以亡忧遣老凿池智有泉源种木胸无芥蔕螭头吐水涓涓端是银潢一派马上口占龙兴虎视诧周秦王气东游作汴京隂祝巨灵移此险大河为堑岳为城早发繖幄垂垂马踏沙水长山逺路多花眼中形势胸中䇿缓步除行静不譁谒华岳杨赐岳所挺严武金天晶二子为时出顾我非炳灵维岳镇四方气秀天骨青嶻嶭立千仞力能产公卿降神咏崧髙䜟纬仍反经取象到执珪谲怪如洞冥平生笑穷竒立语心自惊我质培塿耳胷中固峥嵘谁言华岳髙我山摩玉京是中所包藏丹碧参瑰琼平居蛰云雷飞雨溢四溟此岂真有之落笔纷纵横发我文物祕象渠膏泽倾太华屹不揺我山身载行两宋名贤小集巻一百四十三两宋名贤小集卷一百四十四钦定四库全书两宋名贤小集巻一百四十四宋陈思编元陈世隆补于湖集巻上张孝祥字安国歴阳乌江人父祁与胡寅交善秦桧恶寅罗织及祁并真岳孝祥年十六领乡书绍兴二十四年廷试考官拟秦埙首选孝祥次之埙桧子也髙宗亲自披閲擢孝祥为第一桧忿甚后孝祥诣桧桧问习何书答以习颜书又问学何诗答以杜诗桧佯笑曰好底尽为君占却也桧死累迁起居舍人歴知抚州平江静江俱有声绩寻以荆南湖北抚安抚使进显谟阁直学士致仕卒孝祥精翰墨时称之曰紫府仙所着有于湖集赭山分韵得成叶字二首昨日一尺雪今朝十分晴㫤日上积雪光若虹气升江平镜新磨地迥玉琢成䚂山有令色令我白眼青借马屋东家唤客踏层氷冒貂挟裘茸石路五里平竹树纷掩然珠幢间霓旌野僧不惯客仓皇门前迎屋古少完壁堂虚有危灯石上迹宛宛山腰塔亭亭刼火偶不烧百年费支撑我有一尊酒髙处得细倾谅非无事饮忧国空含情长歌𣺌寥廓归路已载星万生纷不同宿昔有定业哀哉彼迁民苦事乃稠叠累累庭际炊采采涧底叶问渠何为来悲泪不盈睫连年避兵乱生理安可説今年更仓皇刍藁亦焚劫扶携过江南十口四五活斗米六百钱兼旬又风雪前时诏书下振廪要周浃圣主甚哀矜我曹空感咽愿今兵革罢复得理归楫传闻菰蒲中相杀血新喋本是耕田农饥寒实殴胁须公语县吏早与支米帖椰子酒榼矮胡生南方託家碧山崖採择供贡篚扶持上天街愧此愿悫姿欲售久未谐道旁曲先生风味故自佳逢渠即倾葢输写能开懐刮削出光彩䂓绳去攲侅金玉岂足贵胶漆真我侪客来有嘉招二士经必偕婆娑止坐隅供餽烦金钗矮胡虽本强醇徳真无涯虚心实其腹居然外形骸㣲物幸见用弃置理则乖毛颕有封国陶匏荐敛柴大药起世痾炮燔及根荄愿子自洗濯勿受尘埃埋暇日肯相从醉经坐髙斋和何子应赋不欺室韵隆兴天子开千龄六龙飞天动潜鳞东嘉先生初召对不欺之论惊廷臣谁令浮云蔽白日脱帻归来还堵室巍巍乌府忆霜简凛凛螭蚴有椽笔魏公眼力无余子与公周旋岂其死请公细读不欺铭一字之褒如鲁史某顷䝉信阳使君教以边字韵佳句伏读降叹病勌答谢甚缓复不能竒仰俟斵削二首风流追数建安年谁遣朱轓并塞边举国向来儒服少是邦端有大夫贤须公帷幄収长䇿着我江湖刺钓船池阁最凉肯临否红粧翠葢拥三千百谪归来又一年投身烽火戍楼边私忧自笑愚无䇿制胜悬知国有贤北去燕然堪勒石西来樊口看烧船中州更有王夫子笔阵犹能独扫千殿庐偶成帘幙垂垂燕子风宫花春尽翠隂浓日长禁直文章静寳艺时时一折封蜡梅满面宫粧淡淡黄綘纱封蜡贮幽香遥怜未识春消息乞与一枝教㫁肠重入昭亭赋二十韵我本山中人对山辄忻然蹉跎落世网欲去常拘牵苍鹰着珠鞴侧脑思髙鶱青丝络奔骥摆脱意乃便抑郁不自聊沈㝠向谁宣长懐昭亭山积翠摩青天下有千柱宫突兀数百年往者云中游羣峰玉回旋飞阁出本末下晲春无边堂中二老人龙象开法筵炯炯月在空浩浩海纳川应庵黙无言妙处心已传如庵説千偈㣲词谛真诠静极炷炉熏对牀且安眠更欲捐冠簮一箪寄三椽此志竟不遂缁尘乱归鞭今朝复何朝却望山中烟缥缈见楼观钟梵声清圆我携九节笻飞步云萝巅次韵左举善木樨想见秋光插满头遥怜不负此山游一枝併与诗筒馈气压西湖万斛秋读中兴碑绣绷儿啼思塞酥重林燎香驱羣胡阿环锦韈无寻处一夜惊眠揺帐柱朔方天子神为谋三郎归来长庆楼楼前拜舞作竒祟中兴之功不赎罪日光玉洁十丈碑蛟龙拏与天齐北望神皋双泪落祗今何人老文学子云压境先遣诗次韵相风日日问长年蠲首遥知近箇边别后情亲难过我故家人物更谁贤一尊且对荒城酒六月休牵上水船小此淹留待追诏公车归奏独三千以茶芽焦坑送周徳友徳友来索赐茶仆无之也帝家好赐矞云龙祗到调元六七公赖有家山供小草犹堪诗老荐春风即事简苏廷藻落日边书急秋风战鼔多私忧真过计长算合如何尽敛清淮戍仍收瀚海波栖迟一尊酒幽恨满闗河罢归亲老难为住恩深许放归北行湘水阔南望瘴烟㣲兵卫収门㦸征尘上客衣遥知六七月喜气满庭闱三墖寺阻雨墖上衆铃语湖头三月风苍山在烟外髙浪与天通市迥薪刍少僧残像教空不妨留滞好且看夕阳红王渊亭夜投寳觉寺径上玉渊亭崃束千㟁水天分一段星神光行熠燿空翠矗青冥雄观兼幽趣悠然寄独醒清虚观石侧疑无路山回别有天神泉通玉海帝画丽奎躔紫闼虽重到青瑶却未镌只须香案吏为冩白云篇黄陵庙百世黄陵庙凄凉屋数间只怜斑楚竹那忆赭湘山访古韩碑在征歌水闲虞嫔更尧女莫作水仙班蕲春道中霜凈波平水落湾我行正在画图间帘钩不用怕风日且看江南江北山登马氏永宁阁和朱漕元顺分韵佛宫昔谁营犹挟葢世气应惭割据丑稍识苦空味重檐隐白屋隆栋涌金地耽耽壁间像尚可将千骑乡来歌舞处荒棘拥城雉惟此悲愿成歴劫更兴起横撞钟万石妙响惊昏醉忆当风雪晨兹事实经始老僧喜成就膜拜颡有泚唤客馔伊蒲斋房颇深邃空巖才跬步不往独何谓径携双竹杖脚力勇难制绣衣两使者风谊我所畏相逢瘴海上此乐岂天恵山林与心㑹风月可回施聊乘簿书隙拚此一日费摩挲水边石胜处欲専美不用濡漆书公诗即行记次江州王知府叔坚韵二首何人列屋闭婵娟忆对清歌重慨然一笑相怜穷相眼漫撩诗思入愁边经行有恨是隂雨不见香炉生紫烟安得草堂容一榻聴松聴水日髙眠题张仲钦所藏隆茂宗画登瀛图老隆已死画笔枯画归天上人间无公从何处得此图眼明岭外三叹吁天䇿上将天为徒指挥羣龙清八区褒鄂英衞供扫除功成告庙金模煳歌童舞女不愿渠乃此数士相为娱铁面苦口谈诗书直欲措世如唐虞老隆妙手神所摹苍头庐儿亦敷膄祝公即归承明庐愿持此道补帝裾送刘伯同侍开府公入觐相公早勒太常铭康乐当家更典型枪急曽看飞鸟过笔精时作换鵞经极知许国心常赤趂取封侯鬓尚青若到都城见知旧为言江汉有浮萍昭亭食柑一双分我洞庭秋梨枣旁观不那羞唤得风霜回齿颊夜寻清梦五湖舟和如庵四首厌聴诸方三昧禅却思夜雨对牀眠欲知千偈如翻水看取朝来绿涨川不谈世法不谈禅彻晓齁齁一觉眠个里神通元不小回风急雨震山川朝供炉香夜供灯闲来落得困瞢腾如庵许我参堂去长作昭亭粥饭僧一灯分作百千灯光徧河沙正郁腾稽首应庵休採择直须传与在家僧再用韵呈仲钦元顺今时朱仲钦文字有竒气潜幽睹天奥隽永得古味袖手閲时纷虚心余乐地那持瘴野节不从羽林骑埋轮吾宗英补衮五色雉去年对延英御坐再三起忧民甚已溺稽古乃心醉天衢行日月发轫从此始㑹当纪鸿业我笔墨先泚相期并征诏禁殿直清邃尚忆此追游班中语相谓我懐江湖去初服反旧制闲游静成趣岐路险多畏此事属两君它年傥终恵长篇起予病妙语充法施调髙和难工初学惭纸费郊原春无数风日极清美已遣具方舟重游更须记送子云倅荆州二首閲世波流险未涯爱君悃愊静无譁髙门自惜聫三㦸飞珮何当乞九霞乔木世臣余故国采苹齐女甚宜家君王早晚思前席㑹有征书访贾嘉荆吴相望各天涯惜别尊前菊未华便放扁舟冲骇浪要看秋日冠轻霞新诗满路分吾子威业康时是故家好去依刘静边琐䇿勲行即赐褒嘉道间见梅寒女生来不解粧天然玉色照孤芳疎篱茅舍无端恨故有幽人与㫁肠赠江清卿吾友林少颕读书不记屋抄书手生茧照书眼如烛往时羣玉府上直对牀宿夜半闻吾伊吾睡已再熟此君抱髙节雪栢映霜竹造物乃儿戏卧病在空谷尚能作手书寄我成一束我懒更愧渠终嵗不报复今来见江子少颕俨在目不必不如师惟子肖甚速持身严法律自爱比冰玉学官冷彻骨三月食无肉危坐谈仁义口吻若布谷时能从我游骑马踏溪渌定自我辈人胸次不碌碌惟皇开洪业大厦非一木岂有栋梁姿而今久淹辱愿子益宠珍即日马首北我懐山林去扫迹混樵牧躬耕得薄少持用供水菽稍逺声利场真胜万钟禄但恨与子别醉语成谆复因书寄少颕以写我心曲题蔡济忠所模御府米帖生前官职但执㦸身后一字万金值当时雷霆下収拾世间不复有遗逸上清虚皇手自择编星为囊云作级流铃掷火守䕶密君从何处见真迹知君定通玉帝籍太㣲垣中赐余墨龙腾虎卧摹不得想君神授五色笔江南钩锁腕中力钗折屋漏千态出整整十巻字犹湿光彩激射海为立平生我亦有书癖对此倘怳心若失口呿汗下屡太息十日把玩不得食作牋天公拜稽首乞我此老生时一双手为君痛饮百斛酒墨池如江笔如帚一扫万字不停肘枕上闻雪呈赵郭二丈上瑞来宁玉座忧夜声先到竹窻幽饥肠已作来年饱病眼聊须臈月収髙士清贫无弊履故人狂兴阻扁舟却思清旷江边路鹑兎成车酒自篘枫桥四年忽忽两经过古㟁依然窣堵波借我绳牀消午暑乱蝉鸣处竹隂多和蔡济忠天字韵忆我初识君屈指今七年盐车着骐骥驽蹇纷争先谓当对清闲帝席半夜前稍使修世官复近尺五天如何尚朱绂亦随岭海边前山春色多佳树午影圆散䇿履幽径方舟下长川心目得开明语笑为芳鲜但恨暝色至不得穷攀援尚欲夜燃犀下照蛟龙渊清游𣺌难继归梦苍山颠须君换鵞帖更叙山隂贤题西湖可赋轩风光猎猎上乌巾不那西湖烂漫春借与绳牀对修竹为君一洗软红尘赋王唐卿庐山所得灵壁石湘江竹深韶不传后夔神禹飞上天泗滨之磬无人编帝敕此寳沦深渊于乎不知几千年竒形异质鬼所镌青虬赤虎遭缚纒蹙筋怒爪身拘挛自从边尘瘴中原神物变化随霏烟金声玉振义不辱六丁徙置康庐巅灵台星官未知处但怪寳气干霄躔王郎齐居旉浅源饮水泣血天所怜空山无人下羣仙似梦非梦或吿旃扪罗独上果有得失喜而惧心茫然百夫挽取自包裹解衣更买蛮儿氊缄扃不肯乡人説知我好古容观瞻焚香再拜屡叹息安得致之天子前安得致之天子前明堂郊丘备宫悬调和正声荐上帝消烁羣慝収戈鋋朝廷清明用耆旧一律四海归陶甄鳯皇来仪兽率舞复古却到虞韶边是时赋公笔如椽襞牋为草登歌筵湖上晚归遇雨隂云霭霭草萋萋晚过东湖雨湿衣细栁含烟凝翠色浮鸥戏水弄晴晖轻舟系缆斜依㟁钓子収纶欲下矶湖上人家未扃戸儿童蓑笠负薪归题胡敦约山行图松行石磴两﨑岖此去长安路更迂底个官侬强健在葛巾芒屩自骑驴送纸衾韩中父韩郎香尽诸縁絶壊衲篝灯供佛熏乞与纸衾绵様煖撩教醉里梦纷纭郡侯遣骑至山中餽名醖辄呈长句用黄宰韵山前山北雨生寒竹树风烟苍莽间青壁倚天元未见白衣送酒故相闗共追莲社公应许稳上篮舆我欲还后日重来拚一月细扶藜杖覔巉岏考试呈周茂振舍人陈季陵国正胸中五斗棘厌此十日读纷然湘罗帕犹作春笋束先生择法眼一閲不再复探囊得至宝每出辄惊俗孟公更超絶泾渭饱渟滀从容了官事茧纸唾珠玉鄙夫闻道晚衡鑑恐不足㝠搜夜无寐惭愧费官烛何时即三昧屈指社甍熟秋客日夕好应到堂前菊近得一二砚示范达笑以为堪支牀也许送端州大砚作诗以坚其约范郎紫玉余半圭翻手作云雨雹随龙蛇起陆孔翠飞云収雨霁千首诗荐以文锦盘珠玑夜光发屋怜翁知桂州刺史书成痴单车万里日夜驰囊中已无去年锥欠此石友相娱嬉范郎笑我支牀龟忽遣致我重寳赍金印如斗不愿携爱此直欲忘朝饥君行题曰古端溪溪石丑好纷不齐溪边之人足漫欺须君眼力为辨之更作万斛之墨池为君大书十丈碑去年三月三日雪霁入昭亭访应庵如庵二老今年在临川追懐昔游用寄万庵韵蹇驴冲雪度松林啮石溪流有令音旋摘白云濡燥吻更参黄蘗印初心岚开复岭屏千叠冻合浮图玉数寻一梦经年归去好宦情全薄此情深将至宣城和壁间韵寄王宣子一笑归来见在身倒倾江水洗缁尘骑驴缓缓东风里知有工夫展故人隐静覔杉株旧闻隐静庭前栢虎啸龙吟三十秋我亦经营一丘壑无根树子却须求题夏氏庄平湖漠漠雨霏霏压水人家燕子飞欲向湖东问春色杏花无数㸃征衣和子云白莲仙人玉步揺佛手白练衣新粧水底明素手风中挥盈盈夜露光灔灔秋江肥寒月分好色朝霞借余辉遥闻功徳水尽洗幻化非惟此妙花幢坐受诸天围乡来孤山游未觉所见稀零落塞草边相逢故依依结实须及早要令饱霜威采剥登君盘勿嫌此么㣲黄升卿送粽鞋编粽织蒲绳作底轻凉坚密稳称趾帝廷无复梦丝絇上客还同贶珠履我家江南山水窟日日行山劳屐齿感君投赠欲别时布袜青鞋从此始亨衢知子方着脚直上云霄三万里泰阶歴尽却归来赤舄一双应几几用韵简天童应庵敬亭松竹古藂林二老风流旧赏音楼阁长开太平像钟鱼能洗祖师心别来黄鹄还千里盟在白鸥当再寻却忆西堂大言客只今髙坐海云深舟中即事夜行水澁舟难进月白林稀鸟易惊老去不堪霜露力尊中㣲觉似多情小憩孙氏竹轩观诸公诗两首开轩种竹仍留客想见此翁强健时借我绳牀小盘薄为君试读壁间诗种竹主人今白髪题诗客子半青云北来南去何时了风月依然只此君与赵李二同年夜饮有懐石使君恵叔佳月久不见忽见如故人清风何方来过我孤竹君我有一尊酒政为二子斟㑹此风月宵更觉笑语新北城石先生欲唤不敢频坐上欠此客长懐𣺌无津南方鳯之徒瑞世五色文铁石赋梅花一洗瘴海氛台家须贡珍我欲列九阍且补谏官阙日酌白兽尊赠张钦州张家承平四姓侯门前列㦸金城丘南来清贫家立壁但有万巻书满楼云山极观半空写下有花竹秀而野闭门读易已三年乐天知命忘华颠我行湘中识此老难兄莫年更枯藁从来戚畹须表劝㑹聴鸣珂趂朝早衡阳小隐虽深幽去天尺五君无留貂蝉兜鍪何足道君必不为猿鹤羞奉陪宣守任使君谒昭亭神祠二首缓驱千骑出朝京唤得春回眼界青旗脚灵风来庙步马山蹄雪过昭亭极知太守懐忠款端为君王荐徳馨惭愧去年冬十月军书彻夜聴鸣铃丰年已卜稻如京雪尽春从草际青竹里红旗行㸃㸃松间白塔见亭亭煖回宿麦开寒色风约疎梅度晚馨却忆宣城李太白也将诗句掣斋铃王龟龄遣妓送酒赐诗走笔为谢不复襄王梦里云纷纷缟袂与青裙鸣鞭枉送斋中酿病彻杯觞欠薄醺与荐福湖上童童百畆隂丹楼碧阁照清深不嫌歌板相喧聒要见桃花印此心丰城观音院有胡明仲范伯达汪彦章诸公题字中兴人物数诸公遗墨凄然野寺中欲访英灵无处所独搔蓬鬓立西风入桂林歇滑石驿题碧玉泉百折﨑岖岭路头一环清驶石间流须君尽洗南来眼此去山川胜北州敬谢经畧祕阁余甘汤二首甘言误我三折臂良药为洗五斗肠欲知苦过味方永请试君家肘后方此老才堪上諌坡南州留滞意如何还将苦口劘英主医国悬知药笼多宁渊观极目洪波𣺌轰轰浪接天江心分殿宇勅赐号宁渊日照山如画云浓小似烟休寻蓬岛地只此水中仙两宋名贤小集巻一百四十四两宋名贤小集卷一百四十五钦定四库全书两宋名贤小集巻一百四十五宋陈思编元陈世隆补于湖集巻中金沙堆庙有曰忠洁侯者屈大夫也感之赋诗伍君为涛头妬妇名河津那知屈大夫亦作主水神我识大夫公自托腑肺亲独醒梗羣昏聚臭丑一薰沥血摧心肝懐襄如不闻已矣无柰何质之云中君天门开九重帝曰哀汝勤狭世非汝留赐汝班列真司命驰先驱太一诹吉辰翩然乘回风脱迹此水濵朱宫紫贝阙冠珮俨以珍宓妃与娥女修㓗充下陈至今几千年玉颜凛如新楚人殊不知谓公果沈沦年年作端午儿戏公应嗔咏雪东皇携春来属车载霓裳回风作妙舞杂珮鸣珠珰千官玉笋班再拜称瑶觞酒罢各分瑞圭宗粲琳琅浩荡涵濡恩一笑徧八荒尘垢得湔洗焦枯亦辉光伟哉造化力天地为翕张功成了不居㫤日天中央赋沈商卿砚石渠东观天尺五壁星下直图书府琳琅寳镇出三山浩瀚简编照千古右文储砚一百九钿匣珠囊䕶琼玖有时清夜发光怪诸儒纵观容拜手一朝收迹归故园瓦池苇管涂突烟梦寻清都故歴歴起凭书案空潸然眼明见此超万石色如马肝涵玉质白圭之玷尚可磨澁不拒笔滑留墨摩挲太息不自己唿儿汲水为湔洗天遗至寳瑞吾子要与词林壮根柢子行飞鶱为帝须西清承明有佳谟収功翰墨倘乞我田间自抄种树书任守作醮为民祈福先期而雪是日开霁紫府仙人自列真緑章封事更通神清尘已作连宵雪不夜潜回万屋春玉节珠旛来浩荡云车风马正纷纶步虚声彻朝元路便挈荷囊款帝闉应菴退席蒋山寄居昭亭万夀三请不得已而应辄赠长句兼简苏内翰尚书二首逍遥丘壑欲忘年忽作风蝉脱骨仙钟阜却从三昧火灵巖重要一灯传极知扫迹终无䇿且与临岐快着鞭莫作山林城市想从来大隐故居㕓不寄音书又隔年因师问讯玉堂仙碧油早觉儒为贵青海应无箭可传忆昔丝纶催唤仗何如沙路聴鸣鞭生涯落寞公知否凖拟松江受一㕓徳庆范监州以子石砚宠假虽小而竒戏作二首曽侍虚皇玉案前夜书茧纸笔如椽莫嫌此石规模小一寸𤣥云万斛泉端溪别驾极风流白壁明珠不暗投笑我支牀已多许须君隐几更冥搜题朱元顺梧溪图去年过梧溪王事有期程夜半度湘水但见天上星平生中兴碑梦入紫翠屏已办北归时十日穷攀登今朝复何朝忽此短轴横歴歴眼中见湘山无数青白云着山腰楼阁秋气明便欲扶短䇿下濯沧浪缨主人山水仙妙处心自评元顺骨已冷千载交葢倾赏音寄幅纸益见忠孝情题诗疥公画託我不朽名大雨呈同行诸公我船千斛初甚迟上滩下滩风薄之百夫撑挽才得过水浅舟大行无期同来賔客笑钝滞一叶自买如凫鹥瞥波急桨乱藻荇瞬息不见颷车驰忽然昨夜雷雨作墨云頽山风卷壑龙门春涨鱼鼈乱千渚宵明鬼神恶篷飞缆㫁泊不得客只一身无处着长年絶叫客惊起一浪先掀半船水囊衣漂尽到巾履一夜奔忙沙石里我时甘寝殊不觉但怪飕飕风到耳起来唿酒自劳苦水满凉生差可喜乡来笑者今却悲人生淹速那能知明朝转柁我船快唤客同船莫嫌隘和曽裘父韵送老人赴镇江边箭収声江不波庐山髙处与天摩向来只作青蛙计此去无如紫诏何鲸起江涛烦翦拂经余莲社更磋磨文成本自筹帷幄不拟黥彭战伐多以水仙花供都运判院二首十月西湖冰齿凉梅间松下小斋房幽芳靓色天为笑落莫南来也自香瘴土风云那有此却疑姑射是前身冰肌玉骨谁消得付与霜台衣绣人再和二首雪屋因君发妙思作歌可比汉芝房根尘已证清净慧鼻观仍薰知见香玉壶寒露映真色雾阁云窻立半身可但凌波学仙子絶怜空谷有佳人寄题向彦绩使君采菊堂使君天资髙夙昔事幽屏长懐𣺌丘壑余习谢钟鼎东篱羲皇人藁死骨已冷凄其千载后妙处一笑领髙堂娱白发兄弟极整整不须南阳泉夀与日月等和总得居士康乐亭韵气格稜层压大千尘嚣逺尽思翛然龙门不障洪河决乔木终随故国颠栁下煅工真得道竹林酒友漫称贤先生义㮣云天薄千载参渠活句禅和仲钦题粉巖一麾縻我欠追从怅望千山紫翠重忽向邮筒得新句知君正在碧莲峰昨日极暑今日极寒昨日火流金今日风折胶昨着疎布衣今衣敝緼袍赤帝与𤣥冥凛凛隔一宵聊将拥炉适换此挥箑劳冰炭欲盈懐炎凉不崇朝幻生过隙驹是身九牛毛等是一寒暑胡为自嘲万法从心生心静境亦消悟此本来无绤絺同狐貂还当隠吾几试聴万窍号仲钦寄民为重斋诗和答五首斋中寒日影珑璁斋外参天十八公二十四州民乐否莫教一物怨途穷玉节南来两使星埋轮折槛有家声不嫌斋榜民为重去国当时一叶轻徳意丁宁到緑林都捐刀剑作齐民皇华入奏天颜喜趂得朝元第四春行边使者几时回寄我清风欲满懐已把十诗镌乐石为公满意落新斋蛮烟瘴雨侵行李每向南云有所思定自为民忘涉险请君细读寄来诗初得爱巖髙巖划天门仄径通乳穴隈堆青螺髻嵽嵲白玉阙外有虎豹蹲中恐蛟蜃蛰东荣俯雷电西出挟日月万壑生悲风六月不知热但觉骇心目未易纪笔舌平生山水趣岭海最竒絶洞府二十四未厌屐齿折晚乃得游此余地皆仆妾同来六七士嗜好颇相蹑举酒酹山神慰我久湮灭寄张真父舍人投分生平不数人忆陪文馆笑谈新资中冢树看成拱荆府诗筒迹又陈已恨别离空嵗月那知邂逅亦参辰古来命驾须千里薄宦区区愧此身从珪老求竹东窻便种千竿竹凖拟清风六月凉传语报恩珪长老相烦去作竹街坊与邵阳李守二子用东坡韵两李有佳句冰雪洒肺肝清越石在悬圆熟珠走盘吾家十二楼下俯千仭湍谁掣白玉琐借与二子看临风度长篴瘴海为清寒却立望九州隘陿非所安便欲驭长鲲九万扶揺抟神山在吾牖弱水空弥漫回首五十劫不费一指弹絶笑尘中年摄提与涒滩吴城阻风吴城山头三日风白浪如屋云埋空北来大舸气势雄车帆打鼓声韸韸吾船正尔不得去跼促沙岸如凫翁长年三老屡弹指六月何曽北风起由来官侬多龃龉世不汝谐神亦尔我愧此言唿使前顺风逆风皆偶然皇天广大岂有意相汝嗔喜庸非偏瓶中有粟囊有钱与汝饱饭姑留连中秋观月齐云楼用孙昌符韵玉宇无尘夜气清银河彻底素波明人应好月同千里身在髙楼近五城丹桂定知怜我老緑荷何惜为君倾建章鳷鹊当年梦便欲凭空上玉京偶得四月菊以奉提刑运使二首午隂篱落小徘徊底许清香鼻观来定自霜台风力峻故教霜菊暑中开金缕裁衣玉缀裳扫除障暑作秋香一杯拟做重阳赏更借西风一夜凉郑仪宁送莼菜我梦扁舟震泽风莼羮到筯晚盘空那知岭外炎蒸地也有青丝满碧笼奉送李彦国还庐陵李生来岭南自挟书一束食箪寄萧寺矻矻昼夜读余子尚头角文作翻手速小试不尽能他日真可卜里中老仙伯曽对玉堂宿髙节老弥厉名葢斗南北掖垣我畏友不爱万钟禄巻藏一丘下勲业所迫逐于归问道要储作饥嵗谷富贵偶然耳吾欲子金玉暑甚得雨与张文伯同登禅智寺老火陵穉金聚作三日热舟行湘江上蒸煮到鱼鼈黒云起东北一震山石裂不知雨来处但见风卷叶银河倚天㵼髙浪舞飞雪只聴打篷声已觉凉意惬岸旁古佛屋楼殿颇嵽嵲不辞冲泥去一看雨脚阔吾宗紫巖客穷苦志不慑自吾来浯汉奔走已旬浃我懒久废学愧子来挈挈相携得伟观为子炽然説愿子领话头吾今指标月过昭亭哭二弟墓陌上春风久已归墓头衰草正迷离白头未抆三年泪黄壤长埋短世悲忆昔追游常并辔只今独往更题诗两儿二弟俱㝠漠顾影伶俜欲语谁赠甘法曹此岳仙人汗漫游斯文曽到海边州谁怜诗礼甘公子牢落青山向白头丙戌七夕衡阳境独游岸小寺七月暑中行道路万里賖今夕已七夕我犹在天涯系船苍石根人影散晚沙上㟁是修竹仄径如行虵茅屋四五间往昔佛所家经禅劫火尽旧观初萌芽墙叠古瓦盆僧被破袈裟喜闻柱杖声扫地自㸃茶何以为我娱冰雪汲井花一洗十日渴分凉到童髽盈盈牛女期不着雨洗车疎星银汉动新月玉钩斜更唿老奚官巻芦作鸣笳莫惊潭中龙聊起栖树鵶金沙堆玻璃盆中金作堆葯房桂栋中天开洞庭无底蛟蜃恶君不唤我那能来旁船守风四十日我行昨日到磊石山头望君乞杯珓僮仆欢唿得头掷二更南风转旗脚打鼔开船报君徳君今清都岂其食聊须饱醉撑船侬明日依旧行南风赠邕州滕使君千骑东风白玉镳十眉环坐紫檀槽安南都䕶来鳌禁建武将军握豹韬瘴雨蛮烟惊鼓角朔云边雪满旌旄夕烽不到甘泉殿尺一征还近赭袍登七星山呈仲钦二首魁杓歴歴控云岚地阔天虚万象涵不与天公管喉舌犹堪岳立镇湘南便驱匹马出烟岚圣主恩深若海涵却道几重杯斚地载来恩醖过江南福巖行行山益髙所见益以竒煑茶南台寺更上千级梯道傍古时松閲世心已灰不与嵗月竞况受霜雪威路回闻钟声寳刹隐翠㣲排空冩金碧刓石着栱枅门前兜率桥劫火昔所遗神龙厌庳陋一炬然枯萁谈笑旧观还殿柱百尺围老禅七十余髙与此山齐大屋贮龙象空巖走金犀斋盂细细参正味无盐醯颇闻三生藏中有万寳赍佛牙舍利涌贝叶旁行稀剖蚌慈相尊破匣血缕飞稽首所愿观为洗往昔非却寻上山路拟看浴日池急雨忽留人吾其少须之湖湘以竹车激水秔稻如云书此能仁浣壁象龙唤不应竹龙起行雨聨绵十车辐伊轧百舟橹转此大法轮救汝旱嵗苦横江锁巨石溅瀑叠城鼓神机日夜运甘泽髙下普老农用不知瞬息了千畆抱孙带黄犊但看翠浪舞余波及井臼舂玉饮酡乳江具夸七蹋足茧腰背偻此乐殊未知吾归当教汝欲雪欲雪未雪天糢煳冻行沙尾鸧鸹唿北风刮耳立不住更骑钝马穿枯芦两生怜我意不舒江头三日占樯鸟髙堂明朝置安舆买羊沽酒偿勤渠夜读五公楚东酬唱辄书其后呈龟龄同是清都紫府仙帝教弹压楚山川奎躔错落珠连纬岳镇苕嶤柱倚天宫羽在县金奏合骅骝参队寳花鲜平生我亦诗成癖悔却来迟不与编荐福观何卿麒壁间诗对之怅然次前韵金华老子定臞仙翰墨文章编两川遗迹已惊风落木髙名依旧日行天人间易得朱颜老寺壁空悬玉唾鲜欲继二贤歌薤露严诗杜集傥同编再用韵作五公诗如公韩子定飞仙更喜门人老玉川莫厌诗筒频度岭即看侯弁去朝天飞龙位正云霄近集凤楼髙彩色鲜我欲扁舟君记否但教归去杂民编蒙侍御丈再用韵作送行诗走笔和答迫放船不暇工也忆曽总领道山仙自挽狂澜制百川廷䇿万言功葢世台评三上力回天楚东賸喜诗邮速天北催颁诏墨鲜我老江湖堪野史看公勲䇿手亲编夀老迓使者以斋素不置饯二首火云飞焰扰檐前净涤斋㕑㡬不羶定自随车有甘雨为言星使早如鞭藩府东行迓绣衣海云山月照旌麾锦囊賸有新诗句寄与幽人莫遣迟赠黄司法吾友王升卿乃是天下士阿翁苦硬节御坐留諌纸辛勤教其子不但为科第一官法曹掾整整老须忌吾行桂岭南所得但五子愿渠自爱惜穷达初不计功名倘来耳期子以千嵗宵征畏暑倦长道唿童戒宵征三更渡前溪溪水清且鸣舟人自相唤炬火如疎星俯视乱石多仰见北斗横㣲㣲白露下磔磔宿鸟惊竹舆山林薄十里月渐明光彩散草木凉意侵冠缨泛湘江十日行湘江湘水清而温不疗亭午渇却忆土井浑道傍古刹竿着屋髙树根飞泉出山腹甘冷冰瓶盆何止解百忧一洒尘埃昏设供者谁与稽首两足尊余干赵公颐贤宗室也魏公题其堂曰养正且为作铭取易颐之义刻碑堂上予过之为赋诗眼里纷纷不要同从教三径满蒿蓬肯来与子谈周易此去何人识魏公家近星辰双阙北身居烟浪五湖东清台有日占云气一丈丰碑夜贯虹风洞山入乌蛮连越巂天开斗野对珠宫应怜岭海长炎热乞与清凉万窍风秦城堑山堙谷北防胡南筑坚城更逺图桂海氷天尘不动那知壠上两耕夫岸傍偶得木犀天公不求金富媪不复藏居然土同价散作草木芳英英园中葵一心倾太阳采采篱下菊令汝夀命康惟此木之犀更贮万斛香雄姿傲霜雪鳞鳞森青苍三贤鼎足立正色凛相望岂比桃李徒红紫纷披猖聊息贪者心来上君子堂嵗晚从我游寘汝兄弟行赠朱逺游逺游何方来峩峩古衣冠袖中三百篇贮月白玉盘溪清石濑急雪冻铜壶干有如山泽仙外瘠中气完便合朱絃弹细着青瑶刋懐哉人未识飞步江风寒和张钦夫寻梅寒梅本无心适与春风期孤根擢嵗晚桃李更媢之取我碧玉壶荐此白云枝故人不可寄耿耿空自竒故人隔湘江独立知者稀采香正滋兰忍饥不食薇拏舟许过我此约不可违江南烟雨村愿与子俱归鑑湖纳凉鑑湖周围三百里极目平湖清到底荷花嵗久生满湖人来採莲唱歌起贺家千顷水云乡六月荷花风最凉短楫轻舟来㫁续山横晓月正苍苍鸡笼福地在歴阳将至丰城望一山宛然感之赋诗黄茅白苇径才通忽见晴岚扫翠空从吏只今俱蜑户仙山何许是鸡笼逢人渐觉交游少问路仍行盗贼中自是麤才合麤使瘴乡那得便途穷西湖岸草汀花对夕阳满船新月夜鸣榔秋清菡萏红干柄风静琉璃白一方劝范东叔饮今代太史公四海范氏门斯文十世泽班班被诸孙我识叔西父白玉比润温今来见令弟后气百马奔一第溷子耳勿愧而家尊临分无多言更酌老瓦盆入清江界地名九段田沃壤百里黄云际天他处未有也野水弥漫欲涨川稻云烘日更连天定无适粤千金槖可买临江九段田黄犊眠边髙树䕃白鸡啼处逺炊烟此中若许投簮绂便老锄耰卜数椽寒光亭亭依三塔占清幽松竹环除翠欲流晚色晴开千嶂月波光冷浸一天秋琼瑶影里诗僧屋云锦香中钓客舟风送不知何处笛雁声惊起荻花洲两宋名贤小集巻一百四十五两宋名贤小集卷一百四十六钦定四库全书两宋名贤小集巻一百四十六宋陈思编元陈世隆补于湖集巻下和沈敎授子夀赋雪三首北风吹来燕山雪十万王师方浴铁风纒熊虎灵旗静冻合蛟龙宝刀折何人夜缚吴元济我欲从之九原隔东南固是王气胜西北那忧阵云结岂无祖逖去誓江已有辛毗来仗节今年米贵更风雪破屋荒凉冷于铁道人三日不出门卧聴攲檐竹枝折髙吟忽送三十韵觌面未觉千里隔此公也是可怜人家徒四壁衣鹑结君不见汉时苏子卿窖中啮氊终持节天公作剧已三白刮面东风利如铁只今斗米钱数百更説流民心欲折敌骑打围涂塘北烟火穹庐一江隔陛下宵衣甚焦劳㣲臣私忧长鬰结尔曹忍冻不足説我辈何时立奇节留题彭泽故县修真观五月问修途今日一百里莫投彭泽县愧此邑中士古观官道傍借榻暂少憩较彼靖节翁衷情相谬戾不能早投簪一官苦匏系见人屡折腰奔走徒自蹶聊为奴仆饭明日更蚤起速过栗里去毋遗髙士鄙呈枢密刘恭父鼎席方虚望已隆上㳺那得更烦公敢言两镇成交契自是孤根累化工旧弼新开元帅府闲官且领太平宫归家凈洗如椽笔凖拟燕然勒骏功翁子功汤补之逺送海错甚珍白彘乌羊未见曽青虵赤蚁当常珍忽惊海物来登座能致南烹有故人万里漂流怜逐日百年麤粝愧尝新新篘恰趁来时熟细酌梅花雪片春张仲钦朝阳亭便合朝阳作鳯鸣江亭聊此驻修程南瞻御路临双阙东望仙家接五城日上白门兵气静春归淮浦暗潮平遥怜幕府文书省时下沧浪自濯缨舟中五首扁舟东去几时还身寄云涛泱漭间一夜橹声鸣到晓觉来满眼是他山山围平逺水浮天目送归鸿落照边好趁新年酿云液归来犹及牡丹前乱山深崦小溪斜野水㣲茫浸断霞一笛晚风生碧树始知林里有人家南来北去秪纷纷又过荆山一月春笑杀风前桃李树飘蓬犹作未归人泊船江口夜深深月傍篷窻照浅斟隔岸渔灯半明灭不眠空有故人心喜雨已晴复雨雨还晴惯閲人间梦不成小立阑干搔短鬓乱云飞渡夕阳城湘中馆云去月在沙潦净秋满川北斗挂落木西风送归船去年过湘中夜半投马鞭篝灯洗尘土所见只屋椽鸡鸣问前途残梦兀担肩那知阑干外有此山水姸㣲㣲清露漙稍稍明河偏孤光更自照静极欣所便身世两悠然吾其逐飞仙中隠吾家中隠君才比万斛泉短小精悍姿一劒当雄边去年栁州贼俯视衡岳巅君从襄阳来孤忠作戈鋋谈笑百雉安净洗湖岭烟谓当醻王勲金印如斗悬言归遽如许此意谁为宣小隠即居山大隠即居㕓夫君处其中政尔当留连早晚有诏书唤君逺朝天欲为中隠游更着三十年送张司戸还蜀似向川人有夙縁交游存没最多贤今年初识张公子六月还寻上水船万里亲庭心已到一杯别酒意空传西行賸有新诗句寄我应书十様牋广右道中二首参天古木緑阴合峻极层峦瀑布长啼鸟一声家万里依然无语对斜阳触鼻野花香泛泛劝归啼鸟意谆谆岭南三月巳烦暑犹向江头细问津赠鹿苑信公诗禅二首诗巻随身四十年忙时参得竹箄禅而今投老湘西寺卧看湘江水拍天句中有眼悟方知悟处还同病着锥一箇机关无两用乌窠拈起布毛吹闻徳逺与曾裘甫黎师侯㑹饮范周士所三首海棠开后碧桃开寒食人家燕子来一病闭门三十日更无屐齿到苍苔张饮名园乐有余奉常何苦但斋居一杯我亦垂涎甚病起无聊只羡渠臞曽句法早知名新筑诗坛五字城不要绨袍怜范叔应将石鼎调弥明萍乡境上有驿傍有老杉余百本余过而爱之驿无名余名之曰爱直而为之诗又以告邑大夫赵君公廪曰使继自今为令者幸如君之贤也则此杉长存不然将斧斤斯民以自封植于杉何有此杉已百年林立官道侧鬼神所诃䕶斧斤不敢迫爱此遗直姿凛凛有正色未云支大厦聊以䕃行客作诗调令尹为我驿壁刻但使杉长存悬知子清白游千山观朝游七星巖莫上千山观东西两奇絶势畧岭海半长江写缣素叠嶂俯杯按中有万雉城铁立不可玩伏龙起云雨老树舞影乱冲风挟惊电意恐崖谷断路悬石磴滑衆客纷骇汗嵌空偶自托发若鸟集灌须臾便开霁杲日丽清汉却坐山巅亭容我乌帻岸长怀付樽酒别语不容判㑹须九垓外与子期汗漫麒麟砚滴分韵得文字素王西狩麟笔削昌斯文茂陵一角兽妙语闻终军壮哉笔砚间英姿欲拏云名参龟龙瑞威扫狐兔羣岂独濡毫端政尔清妖氛㑹当献君王玉殿春夜分输写胸中竒恩波被无垠幽兴海涵太阴日西坠画角一声城欲闭柴门闗上濯足眠万事不如髙枕睡睡乡广大我能容兀兀腾腾兴莫穷推枕起聸河汉近月明庭竹响清风和仲弥性烟霏佳句兼简二车二首收敛经纶寄一麾戏分风月与烟霏醉余綵笔三千首老去苍官四十围露菊浦秋催落帽蜡花摧夜照更衣登临纵好难留滞白髪双亲待汝归引手星辰逼太㣲盪胸云物散空霏莫山好处青成案秋月明时雪打围竹洗佳人千㸃泪荷翻仙子六铢衣巖西定有渔翁宿障雨拦风不肯归庾楼和林黄中韵九月扁舟下水风一尊佳处与君同眼髙四海氛尘外诗在千山紫翠中倾座只惊谈麈白踏筵不怕舞衫红楼头今古无穷事醉倚胡牀月满空水仙净色只应撩处士国香今不落民家江城望断春消息故遣诗人咏此花赋衡山张氏米帖人物千年海岳翁笔精墨妙与天通传闻有帖蔵张姓怪底湘江月贯虹钦夫折赠海桐赋诗定叟晦夫皆和某敬报况童童翠葢拥天香穷巷无人亦自芳能致诗豪四公子不敎辜负好风光劝农以湘波不动楚山碧花压阑干春昼长为韵得干字积雨已连月长沙尚春寒今朝定何朝唤客来江干问讯湘西寺露重江漫漫聊须万斛舟湍此千尺湍老松如相迎翠落头上冠却望城中花宝髻垂珠鬘劝农有故事般乐非所安薄晚㑹春园老稚随马鞍彘肩侑尊酒唿唤来同盘从容及鄙事尔汝开心肝我是耕田夫偶然此为官饱不知稼穑愧汝催租瘢愿言各努力长年好相看陈仲思以太夫人髙年奉祠便养卜居城东茅屋数间淡如也移花种竹山林丘壑之胜湘中所无食不足而乐有余谓古之隠君子若仲思者非耶干道戊子六月某同张钦夫过焉徘徊弥日既莫而忘去钦夫欲専壑买邻卜居有诗某次韵平生交游中此士故耐久不折为米腰颇袖斵轮手卜居并东郭草草宫一亩日课种树书笺题徧窻牖花草当妻妾松竹是朋友上堂娱老亲家饭随野韭客至即举诗兴来亦沽酒清溪遶屋角古木老未朽翻翻荷见背戢戢鱼骈首幽观天所蔵胜践我独后不因南轩君兹游几时有为君便卖邻溪南好山阜我喜君亦狂唿儿挈尊卣一洒尘埃胸快若苗去莠晚凉佳月出人影散箕斗恨我当先归君能小留否枢密端明先生宠分新茶将以丽句穆然清风久矣不作感叹之余辄敢属和三首伐山万鼓震春雷春向家山挽得回定是君王思苦口便同金鼎荐盐梅先生笔势挟春雷春色先从笔底回欲笑麤官成漫与望林止渴竟无梅诗肠隠隠转饥雷春困无人与唤回强续新诗终不似空传衣钵向黄梅送慈曼如金山迎印老住大沩传语金山山下龙乞将上水一帆风道人自有飞空钖只载中泠十丈洪小山书院万里清江占一湾藂生桂树㸃幽闲谁人得似刘郎子赋到淮南大小山送邵怀英分鲁直诗韵人间风日不到处天上玉堂森宝书得书字将酒浇君车问君行何如初无十万钱但有一束书往昔千官班渠曽缀簪裾日月九门隔江湖十年余老榦久凌剥寒灰费吹嘘今者尺一追问津承明庐蓬莱道家山紫极帝所居功名傥来尔步武当徐徐遥岑出疎林浅水行游鱼临分再三嘱音信莫我疎送张定叟戊子嵗二月定叟如南山行李太匆草问君何当还敬展南阳阡永慕涕巳潸毕事却登览纾子悲悴颜羣峰最髙处眼界穷尘寰紫葢款佛刹黄庭叩𤣥闗夜榻借云衲晓窻闯烟鬟野饭荐笋蕨幽寻剪榛菅酒贱可痛饮诗成要重删勿作贾胡留闺人赋刀环归时买竹䶉小破行囊悭读书堂在乌江即唐张文昌读书处自五代至宋皆世守之渡江后为史氏所有漫有五车书不读岂似一编勤过目痴儿鬻肆蠧鱼书巨富牙籖尘满屋市南水竹一亩空平生腹笥史长公闭戸却扫得真乐㝠搜万古窥鸿蒙淹留嵗时亦何有䇿勋兹事要持久吾家文昌读书处好在溪山落君手上方治定登文儒东观石渠森宝书望公起直承明庐从来海内知名士须读人间未读书风雨石首呈同行寄荆州旧僚昨日离筵酒未醒今朝风雨暗江亭近人积水全成緑隔岸荒山夜却青野史衣冠行木偶客船灯火散疎星寛程且作三旬约要看庐山紫翠屏江行再用前韵泽畔行吟我独醒归程不计短长亭西风送浪头头白芳草随人段段青昨夜疎蓬犹窘雨今朝严鼓欲侵星无人去唤华容宰画我江行作小屏夜半走笔醻夀翁二首短篷掀舞不得寐忽枉新诗手自开主人留客不作意更送一江风雨来二年尘土堆中坐一到南楼眼暂开风静江平留不得特教黄鹄送诗来琵琶亭二首江州司马旧知音流落江湖感更深万里故人明月夜琵琶不作亦沾襟浔阳江上琵琶月彭泽门前杨栁风两贤底许不相似哀乐虽殊吾意同朱陵洞黒云起我趾白雨过山脚却立朱陵洞一望紫虚阁神丹我已祕仙臂真可握试向静处聴空蒙有笙鹤一览亭城中十万戸亭脚五千丈小退鴈鹜行却立云霄上主人心如此坐子镜中像沙尾是我船烟波更空旷睡起睡起有佳声萧萧竹间雨蒿庐淡无营一榻不受暑㣲飔入牖来唤起香中缕抚巻忽超然空梁走饥鼠去临川书西津渔家作客临川又一年却寻归路浅滩船宦游到处真聊尔别恨何须更黯然夹道长红惭父老绕城浓碧记山川无端此地成留滞定自从渠有宿縁上元设醮毕作长句緑简朱书自叩真馥炉香雾晚絪緼雪花便作茶花白春色还随月色新江涨不忧堤万丈年丰何啻粟千囷㣲生只拟休官去拜胙归来吉梦频过三塔寺二首湖光㶑滟接天浮风卷银涛未肯休夜岸系舟来古塔不妨踪迹更滞留层峦叠嶂几重重万顷烟波浩𣺌中钓艇未归饶夕照耳边芦苇战寒风玉渊亭灵源直上与天通借路来从五老峯试向阑干敲柱杖为君唤起玉渊龙万杉寺二首庄田总是昭陵赐更着官船载御书今日残僧无饭吃却催积欠意何如老树参天一万株庐山佳处着浮图只因买断山中景破费神龙百斛珠三塔寺寒光亭亭依三塔占清幽松竹环除翠欲流晓色晴开千丈月波光冷浸一天秋琼瑶影里诗僧屋云锦香中劒客舟风送不知何处笛雁声惊起荻花洲咏梅次韵二首楼上箫声欲断魂仙官分与一枝春旋摧粧额添新样细捻香须数玉尘月下精神宜淡贮雪边肌体更清匀老来花事无消息只有君诗当写真天与孤标不受尘生憎桃李鬬芳新诗成名下无虚士花在身边当丽人只恐素英欺白髪试烦纎手挿乌巾风流今代神仙尉管得河阳县里春楞伽寺三絶朱砂峯下楞伽寺白髪僧生乙丑年乞我一杯清净水为扶脚力上层巅天围欲尽三千界地险真成百二闗不向中峯最髙处诸君原未识庐山山北山南刼火余如何留得此僧居可怜钟阁三枝竹无复山房万巻书鸾溪苍龙翔舞余千仞瀑水奔流欲百盘定自山灵怜寂寞故敎临镜有窥鸾漪澜堂水漫春洲到处通樯杆无数挿空蒙主人只爱堂前木不放庐山入眼中子余许修草堂遣句劝请莲社髙人久寂寥草堂风物故萧萧追还旧观须公等唤我它年寄一瓢有怀长沙知识呈钦夫兄弟二首春风花栁又芳姸更接髯郎水竹园小阁横桥俱胜絶只应欠我共开筵召公分陜是东邻天逺堂中好主人更喜新来黄太史賸拚佳句了新春题塔子寺酴醿压架玉交加深院无人有落花却忆江南田舍乐旋敲生火煑新茶题断堤寺三首柔桑细麦绿油油云水烘春烂不收马上困来寻歇处断堤寺里半时留堤边杨栁密蔵鵶堤上游人两髻丫可惜行春来较晚谁家留得碧桃花古寺留春最得多紫㣲花畔海棠窠无人嵗晚同幽独古栢阴森着薜萝山居松韵笙竽径云容水墨天人行秋色里莺语落花边修竹三间屋清泉二顷田了无官府事鸡犬慕神仙两宋名贤小集巻一百四十六两宋名贤小集卷一百四十七钦定四库全书两宋名贤小集巻一百四十七宋陈思编元陈世隆补岳忠武摭藁岳飞字鹏举相州汤阴人宣和间应真定宣抚幕累立战功南渡歴少保河南北诸路招讨使进枢密副使封武昌郡开国公罢为万夀观使为秦桧所陷殒大理寺狱淳熈六年赐谥武穆嘉定四年追封鄂王淳祐六年改谥忠武有集从驾游西内应制诗勅报游西内春光霭上林花团千朶锦栁燃万条金燕绕龙旗舞莺随鳯辇吟君王即天地化育一仁心题翠巖寺秋风江上驻王师暂向云山蹑翠㣲忠义必期清塞水功名真欲镇边圻山林啸聚何劳取沙漠尘飞定破机行复三关迎二圣坐看席卷尽擒归巍石山龙居寺巍石山前寺林泉胜复幽紫金诸佛像白雪老僧头潭水寒生月松风夜带秋我来属龙语为雨济民忧游金山第一泉头过几日黄花犹待客重来男儿有意扶中国不斩楼兰不易回题池州翠㣲亭经年尘土满征衣嬴得寻芳上翠㣲好水好山观未足马蹄催趁月明归送紫巖张先生北伐号令风霆迅天声动北陬长驱渡河洛直𢷬向燕幽痛饮黄龙府鏖兵木叶楼归来报明主恢复旧神州华严院手扶竹杖访黄龙旧穴空遗虎子踪云鏁断巖无覔处半山松竹撼秋风寄浮屠慧海湓浦庐山几度秋长江万折向东流男儿立志扶王室圣主専师赴国雠功业要刋燕石上归休终伴赤松游丁宁寄与东林老莲社从今着力修池州翠光亭爱此倚阑干谁同寓目闲轻阴弄晴日暮色隠空山巖树萧骚外征帆杳霭间吾虽江上老心羡白云闗题新淦萧寺壁碑胆气堂堂贯斗牛试将大节报君仇斩除元恶还车驾不用登坛万户侯过张溪赠张完无心买酒谒青春对镜空嗟白髪新花下少年应笑我垂垂羸马访髙人乩上诗经略中原二十秋功多过少未全酬丹心似石今谁愬空有游魂徧九州归赴行在过上竺寺偶题敌骑犯京阙驻跸大江南二帝双魂杳孤臣百战酣兵威空朔漠法力仗瞿昙恢复山河日捐躯分亦甘两宋名贤小集巻一百四十七两宋名贤小集卷一百四十八钦定四库全书两宋名贤小集巻一百四十八宋陈思编元陈世隆补盘洲集巻上洪适初名造后更今名字景伯皓长子绍兴十二年中愽学宏词科孝宗朝歴尚书右仆射同中书门下平章事兼枢密使提举太平兴国宫卒谥文恵有盘洲集方福州生日行雪风高高雪如许海门潮生浪吞浦郎罢携行街西东到处欢然闻好语旧日大官多养高民词狱寄充官曹横行阡陌喧夜鼓催征闗市析秋毫只今事事无长蠧五月政成歌召父尺一方来问鳯仪魁三快刷聨鸳羽三山岌嶪摩曾空便是方丈蓬瀛中他年图画凌烟了却向山中访赤松雪诗用晁无忌韵密雪舞冬昼祁寒友夏炎竹枝低未湿梅萼莹先霑怯冷昻肩立欣繁矫首聸随风方北渡际海必东渐轩簸来如糁缤纷势转严枯荄新㸃缀曲砌巧增添伺隙花穿户承甍箸插檐高飞迷皎鹤夜影逼清蟾砧净绡横石忩虚粉杂奁崐丘千璧碎武库五兵铦烟径杨吹絮香蹊蜨奋髯鲸鲵骨腐鹄鹭野翎烂白髪秦人遯龎睂汉尉潜渍蚕功孰及平地瑞初占窖卧行人节门扃志士恬已甘穿履困奚避割氊嫌醉慕双螯毕寒怀五袴亷飘飖疑宓女刻画谢无盐河濶凝新浪峯高失旧尖山隂宾欲返淮右冦将歼穆满三章着桓温五板兼君恩捐衞粟天意絶齐痁江上蓑堪画篱间氅可觇客观眸已眩儿咀手频拈足没寻萱履腰闲刈藿鎌马驰毛愈素乌喙首难黔冻折骚人笔光临纎妇幨螟宁待火疫疠讵烦砭甲长寒蔬细根肥宿麦纎年丰虽欲颂神助媿江淹题陈体仁判官休斋翔缨飘组葢中留緑水芙蕖且漫逰过耳从教千不是处心浑欲一宜休炉中异馥非多爱架上新籖弗外求寂寂掩扉无所事饱聴风竹韵凉秋次韵题谢景思少卿药寮壮嵗挥金迈二疏眼看余子伏盐车芷兰清馥浑纫佩芝术新苗几荷锄剰作好诗传近体谁言巧宦胜闲居北忩睡起琴声寂便若身登太昊墟蔡聸明寺丞有诗见简次其韵漱芳倾液饱心胸久矣高名在郢中遂请丛祠方养气卜居萧寺且谈空结交计入芝兰室拓隠奚须桑苎翁妙语鼎来惊创见益慙白豕过河东次韵李举之立春四絶句东皇先遣雪清尘一夜山川眼界新共喜太平今有象更兼歌舞为迎春三冬文史总空虚独有施行寛大书坐对南墙千箇竹何妨留客煮园蔬雪后疎梅正压枝春来朝日己晖晖痴儿公事何时了一醉花前心似飞他乡春日思如何屛去茶瓯任睡魔且得小忩成好梦片时江上逐烟蓑次韵陈体仁恵诗并示逰山诗巻人生名利塲覊绊无休假沉迷雁鹜行梦寐鸡豚社见谓逰子欺更防官长骂何如山中乐私忩肆嘉话陈侯青云客英声蜚日下当年金马门掉鞅示闲暇小试芙蓉池未整骊驹驾台岳十日行樛萝若相迓来归探古囊篇篇可图画倾耳金石声郑卫敢争霸得舎弟消息倚阑春昼静花栁自芳香消息三洲逺尘埃两地忙鹊声传近喜鸿影忆初行抄得新书册归时补墨庄次韵李举之风雨中书事四絶句挂壁鸣琴久断絃强繙书帙本相便词源顾我非流崃藻思如今已掞天雨势风声何太雄羣山答响乱贲镛青奴今夕安用汝玉友此时留得侬怒号通夕搅空虚好梦那能到玉除枕上泰然无一念只愁雨滴架中书向晓登楼凭小栏萧然归兴在江干痴儿未了公家事且把云山仔细看宿佛窟寺篮舆登佛窟高阁望中清古木尔许䕃飞泉无限声雨消今日暑云作晚来晴独对青山久相逢如有情题景思水芝亭逺意閟千云亭幽不受尘来为池上客本是社中人影密龟鱼䕃花开鸥鹭驯买山如遂志应许卜比隣过妙縁寺听怀上人琴断涧复危琴红尘且满襟疾祛避炎热小憩得禅林煮茗对清话㺯琴知好音秋风不借便去辙己骎骎怀孙邦求洒开桑落汎觥觩行子驱车恨不留雁塔自是丈人行麟台更参儒者流官居二年有十月别思一日真三秋氷轮今已可人意何时来赏城东楼摘星岭披山凿道何崄巇上摘星汉摩虹蜺七襄终日徃曾问一握去天今可跻叱驭已排萝蔓去下车不复云烟迷举头此际长安逺愿借六翮凌丹梯留别县寮满城鼓吹出林垧珍重来思此日情共説栖鸾留政迹自怜展骥坠家声一时官侣推儒雅百里民编乐治平山意川容若相挽不堪整驾问归程蔡聸明以诗还行邑鄙巻次韵谢之凉秋野趣已萧骚方驾看山念我曹十日空归才每下一篇来贶曲弥高词华若我惭雌霓笔刀唯公掣巨鳌欲作歌诗兴协律清朝今日有王褒酬李举之用前韵见寄阅尽千峯不惮劳归来文墨厌官曹浮槎问汉秋期近埋剑冲星夜气高那复精思如吐鳯初无壮志欲乘鳌诗坛轩轾归题品滥得阳秋一字褒九日官舍种竹独整陈编对北忩烟云浑欲助新凉庭前且使竹交翠篱下从他菊自黄逺宦只今同旅泊壮怀谁复问行藏携壶已失登临便不待㣲吟恨夕阳天台道中滩声因雨急山势向云斜橘緑谁能画枫丹逺似花春鉏怀浅水郭索上寒沙渐听鸣梭近林中三数家赤城平生几读兴公赋今日霞标对赤城此是南门入山路山祗乞我一畨晴玉京洞颷轮曾此宅灵仙洞府今称第六天规徃不辞萝蔓险回看云物起琼田国清寺绀宇今方盛名知国已清万松九里影双涧四时声杖䇿将穷览巾车不计程登堂山更好人去晓猿鸣清音寺久坐俯潺湲流清诗思悭跳珠鸣藓石淙玉下松闗此日耳尘静几人心地闲抽琴作新曲归去要怡颜禅林寺振䇿快秋晴伽蓝倚翠屏看云不留瞬对竹已忘形银地声千载虹桥拱百灵至今钟磬响如讲净名经雨中宿万年寺梦回深夜耿秋灯泉窦争流一味清过雁不留天外影寒松长送枕边声饕风可但久无赖急雨那能便寝行已问琼台双阙路此心何必羡层城闲主人览衆亭篮舆行尽白云层来款禅居得小亭乱石引泉归曲涧寒风吹雨过中庭四旁野色朝昏别一览巖姿逺近青宴坐蒲团作何想光隂不复问尧蓂桐栢观屹然双阙峙琼台仰见彤云郁郁开三井穷源知海眼六符乗象应天台松杉满道欣初过芝术何年得自培更听鸣泉杂风籁直疑笙鹤紫霄来天台观芝田环拱碧崔嵬流瀑高从天际来飞沫有风长似雪寒声无日不如雷巖前八桂人谁折蹊畔千桃路未开便觉仙都清昼永翻愁归路染黄埃刘阮洞桃花当日未成蹊只有幽禽语翠㣲楚崃行云空入梦秦台鸣鳯要同飞仙家长若三春好人境何知万事非访问丘园荒旧迹却应回首悔来归明巖寺路转霞标外云开绶带前几层山底屋一线竹间泉洞口石孤耸巖头峯倒悬故应风雨际行子总回鞭宁国寺几日山南北端期汗漫㳺水痕秋雨过竹色晓烟收宦海何时了僧房为少留却寻归去路余兴漫回眸得景严弟书往年同入洛此日各监州惯见浮云改相思野水流有书将逺意何处话新愁莫为痴儿事干萤蒲案头次韵钱处和连使郡斋晚集风声止雨嵗云暮雪态兼云昼欲昏共喜高轩归别墅肯临画㦸对清樽埋轮前事空豺路授简英辞踵兔园是处梅花寝消息更凭玉藻为招魂寄吴明可正字嵗晚仍多病春来尚异乡愁城谁与破谈垒漫相望体怯山风重心随驿路长后亭梅若放为寄一枝香忆梅呈曾宏父重忆东城路盈盈十里梅弥旬阻风雪几处杂尘埃已是春移律何时酒泛杯好花那忍落直待使君来题王氏秀野堂饱闻居处好逺意快心胸树接高低影山分朝暮容佳时能自适闲客几相从勿讶题诗晚新来百事慵除夜怀景严弟并寄景卢逺乡劳薄宦綵服共思亲耿耿胸中事纷纷眼底尘与谁同别嵗到此两迎春独有还家梦书忩一笑新次韵曾宏父欲赏山宫梅花黄堂清兴动官梅遥望花林首屡回命驾许同狂客往舒残频有好诗催空怀月观横千影趁取山宫举一杯为语东皇相假借莫教零乱㸃苍苔见招赏梅时范子芬欲行翩翩画㦸对春光命客重登千仞冈坐上行人倾别酒花前小雨伴啼粧雪肤不为轻寒瘦玉骨何如昨夜香丽句竞传新乐府谁夸何逊在维扬添竹添竹果春力期君共嵗寒青青怀特操碌碌媿麤官尚育哦诗日尤朦借宅看他时谁捡校何处报平安送季元衡教授赴调三年淹讲席斗酒动离情此去登台省诸公熟姓名骅骝看地絶鸾鳯为时鸣春日西湖上烦君一寄声题左遥功秀才桂香斋小斋面蓬瀛昂霄得双桂黄巻对圣贤欣然有余地笔端妙言语挟此波澜势荧荧百鍊刚自是青萍器冲星不我识铅刀且争利于今修月手益振凌云气明年广寒宫声多郄诜似归来八桂香浮丘挹仙袂还李举之太平广记稗官九百起虞初过眼宁论所失诬午枕黒甜君所赐持还深媿一瓻无次韵向宪见赠三首理财无管晏言利析秋毫吐论千人废摩空六翮高未簮安世笔先佩吕䖍刀楚泽东风劲宁辞揽辔劳四望荒楼观登高动土思山川相映带桃李己纷披汉节人重仰黄坡世莫窥三章堆锦绣唐突古西施河东空有赋人不道扬雄贵贱云泥隔夤缘井邑同平畨依列宿谈笑霁威风终頼帡幪力能成尺寸功次韵向宪留题荆门惠泉卒章见及对泉一洗心如水诵诗三叹颡有泚字比渴骥骎骎来文如翠㶑鳞鳞起皇华辙迹环诸道济物良筹载襟抱双泉复见等故人竹马儿童半羸老吾君丰泽要下流惭愧长澜力不侔一方始此一滴润千亩长有千钟收去瘼未尽惠未施可使剜玉生新痍尘埃满面语甚恶虚辱逢人説项斯喜景徐作小圃因怀东阁二絶句数顷澄湖练有光小亭处处得疎篁梦中春草多佳句一洗尘埃速寄将白白朱朱手自栽两年忆着满林开莫教童稚轻攀折惜取浓隂待我来两宋名贤小集巻一百四十八两宋名贤小集卷一百四十九钦定四库全书两宋名贤小集巻一百四十九宋陈思编元陈世隆补盘洲集巻中谢景高兄惠鱼蠏霜风激水蟹舍寒渔火献俘清夜阑不烹五鼎若賖死使之骨醉尤加餐尺半之鱼鳞六六同入糟丘随小牍鼎来兼味口流涎可使盘中食无肉浔阳从事姿南金高山调古谁知音宁同娵隅作蛮语生憎郭索多躁心檐头雪消春有意洗琖开尊宜一醉持螯颇忆左手同尺素不妨时遣使送唐左史纸墨黄山竒峯三十六耸壑寿松多节目真工曲突埽芳煤介圭拱璧陈𤣥玉浙河千里兹滥觞万谷之皮摇氷霜肌理细腻色白晳蜀网剡藤难雁行使君来自岷峨麓曾赋客卿朝奏牍细字不作蝇头书高文富有牛腰轴向来平歩第一螭勇退宛在番之湄陶泓毛颖幸旅进快冩元和圣徳诗次韵董伯鲁读破羣书有逺谋逢时便可动凝旒不辞巖邑千山险可作铃斋十日留耕舌未容蠡测海归心己梦蝶为周松门万一逢佳友为説相如故倦逰次韵黄子余惠双井茶二首荻花风叶醉为乡每忆临分一鼎香枉费光隂惊老大略无治行媿循良归心来徃鸡豚社清思消磨雁鹜行且喜絃歌余乐地好诗句句挟风霜峯横万仭临双井调䕶旗枪春怕深白云有第鹰作爪黄粱无梦蝶何心闻名可信非虚语知味端如赏好音秖欠谷帘一杯水未能相就盍朋簮次韵程观过山城寂寂簿书稀梅际春风一夜归忽喜烹鱼中有得恍然挥麈久相违折腰岂爱蕲州竹问汉须寻织女机竒絶黄山待佳句何时小雨湿征衣詹氏仁寿轩修竹林林贯四时龎眉扶杖到期頥子孙长忆当年事留取轩楹客赋诗阐阳驿二絶句略略春晴天亦悭雷惊雨作转头间浮云又逐东风起不见前山出髻鬟触石泉声高下闻曾将两耳洗埃尘相逢尊酒今谁侣细草青莎是故人次韵施徳初逰齐山诗尘谁复数齐梁小杜文章楚大邦曾为黄花酬九日至今陈迹擅三江新亭髙下依乔木逺岫参差进曲忩着履与君时茗饮后车何必酒盈缸花信亭解报花消息江边有好风吹香四时别问讯几人同梅坞难藏白桃蹊岂借红但能长捡挍定不酒樽空次韵马上偶成天遣祥风扫塞氛越疆轺传礼仪新御戎可鉴秦无䇿觇国谁夸郑有人鸣鹤九臯闻彻响翔龙千载仰攀鳞垂鞭日日陪清话谈笑成章泣鬼神寒食遇雨殊方遇寒食节物负年华小雨偏宜栁轻风未落花见饧如隔岭对月共忘家俗重子推庙谁祠万里沙次韵得保州老张瓦砚毛颕传既成陶泓名不朽陈楮接武来论交篇籍囿千年铜雀台瓦解沦坤厚何人澄其泥颇能彷彿否龙公天上人金兰幸同臭结束万里行聨翩五旬久清谈落玉麈痛饮尽金斗咳唾玑珠粲挥翰不停手穷边得佳砚可出老吕有瓦缶莫雷鸣龙尾羞牛后次韵杨花二首桃花开落不同时燕子衔泥相伴飞若向章台问春色可无清泪湿征衣官路风轻落絮迷望中高下襍㳺丝糁氊拟雪春无际只有骚人早得知次韵中山雨后好雨连宵鸠唤晴晓行襟袂有余清逺逰朔塞殊风景梦到东阡看火畊红退桃溪三月晚緑添麦壠一川平纎尘不逐车轮起喜听驱驴叱马声陈留闻莺恰恰啼莺马上聴凝云欲雨晓寒轻满郊碧草皆春色祗欠山光与水声南京道中密叶成隂行路寛鸠鸣莺啭足开颜半涂泥滑夜来雨数片云飞何处山薄暮每寻尊俎共残春能伴节旄还尘襟好濯西湖水偷取禅房一日闲竒别景卢禹穴遗书不可寻坐看緑叶冄成林千巖竞秀非吾土三径就荒劳我心谁是周人思召伯今无老叟出山隂台堦穏上添花萼时倩来鸿续好音次韵景卢野处解嘲之什地偏不接市尘声古木参天鹤唳清台榭迥穷千里目诗章突过五言城花移琼树真无敌酒换金貂未足荣灯火归时笙管作解嘲何事有歌行答景严向来戎马沸边声曾出良筹助埽清六载倦逰潜楚泽一枝同折记栾城北门西府仍班缀后雁前鸿媿宠荣两鬓星星吾老矣看君重上赤墀行送朱叔召归吴中长忆吴中鸣橹声风高月上水波清臞菴掩映花成聚笠泽㣲茫烟若城十载相忘成梦想一帆此去喜归荣老来无复莼鲈㑹尚看骅骝得路行隆庭竹至四絶句忆昨分抄种树书三荆今古美同株闲将草木供诗戏待把渔樵足画图竹里巧传幽鸟语月台高视客星移乡园何幸三分鼎鸣鼓铿钟乐咏诗斑箨逺移湘岸种猫头亦是渭川孙百金得诺金无恨千亩封侯不在言装景松篁浑可喜忘机鸥鹭不相猜南忩情话有时尽唤取青州从事来答小隠惠山茶何处仙官萼緑华鞭鸾独御五云车来从月窟曾依桂分种盘洲不碍茶枝耐嵗寒犀换叶蕊藏朝雾锦羞花红颜不逐东君老须着频来鬬脸霞答小隠闻野处开尊遗我双鱼集棣华尚疑信马误随车丝声自是不如肉酒薄须知大胜茶翠袖明朝看倚竹兰灯昨夜报开花饮阑独歩曾台月古堞危亭见绮霞园中观种树望中赤叶渍霜华林下徐行便当车好处见山仍见水兴来唿酒不唿茶旋移朱橘添卢橘更拣红花间白花出郭最欣尘事少饱看孤鹜逐飞霞答景卢咏道上新松落落乔松说九华逺移霜骨想专车沦脂此地能和药结实殊方却入茶村女拾钗分翠叶野人敲粉聚黄花翛然一径穷芝岭晓见飞云夕见霞野处送百结花盘屈枝仍垫葱青叶不稀双衔疑鳯带百结类鹑衣弱骨长连锁轻腰孰解围若教花自在应作綵云飞和景严咏冬开木犀桂枝冬更好浪蕊到今稀雅韵催吟笔幽香傍舞衣月影风突百花围倚䇿山亭暮寒鵶亦倦飞和景严约赏木犀簌簌蟾宫桂冬开自昔稀犀通一㸃骨密染六铢衣樽渌拚深酌炉红渐可围赏花宜卜昼莫待晓霞飞许倩遣舟送花栽双舟十日渉长湖甆斛筠篮且百株可喜石榴初变白更惊玉茗不施朱临风含笑劳花使映水分行拥木奴装㸃园林娱杖屦好来一醉倒金壶侣鸥亭憩策新亭上波光入座来鱼逰能自乐鸥狎肯相猜风爽尘襟豁云深俗驾回寻盟须日渉未怕落霞催小隠芝草芝丛盈百见闻希不数嘉禾连理枝紫盖堆云光㸃漆金茎䝉露色凝脂一时竞秀园林胜十载深藏天地知急办轩楹尊瑞物泥封诏墨有来期紫薇花以六月至自溧阳在道已五十日今有花满树因示二弟六月炎天千里移不期繁蕋便盈枝向来浑是西垣客忆得看花草制时九日欲为云松之集以病倦而辍半秋翻药裹九日负云松黄菊从他好清尊不我同零丁怜败叶旁午羡逰蜂今古登临恨云迷五老峰景卢约赏朝天菊不克徃暮节真无分头风秪自知朝天虽有菊向日不如葵久旱千株藁深秋百草萎吾哀亦相类饮兴谢东篱观园人接花植杖看园吏挥斥接果栽夺胎移造化类我借根荄一似雀为蛤能令桃作梅天工待人力信手便春来雪后逰盘洲书事斜川日月同行年过四逼衰翁纵情自洗和陶笔乗兴谁开访戴篷梅萼仅存难聚雪竹根未穏不禁风莫将野趣逢人説水上轻鸥西复东上元日圃中归春风环栁岸夜雨失沙痕剰竹期新笋移花䕶旧根身闲贪独乐舌在戒多言是处无灯火荒凉一上元次韵梁宪盘洲之集轻风吹雨称行春丘壑盈怀我辈人照水轩忩如进艇穿花旌节屡移轮携壶迭讲三杯酒挥麈曾无一㸃尘明日兵㕑寻故事已教园吏拂华茵再和于越归来三见春买山学圃狎渔人非嫌厚禄轻捐印所畏空餐咏伐轮时运可惊如过隙人生何苦不同尘明年此㑹谁重讲唯把书邮问鼎茵次韵梁宪再集盘洲春风歩屧共优㳺自喜园庐匪拙谋罗列清樽资笑傲安排好语待赓酧茸茸香草装三迳恰恰鸣禽想十洲玉节寻盟端不再便回天上近凝旒送吴逺泽赴南宫文压秋闱擥桂华一鸣天陛穏乘槎归来须踏盘洲路要看荷衣醉藕花九曲有感忽忽光隂转骎骎华髪添迹陈三可叹心赏四难兼嵗三日挿栁欲教垂栁匝池台寻觅长柯处处栽待得成隂身益老攀条能有几番来朱叔召遗文官花不用风人怨緑衣身兼魏紫与潜绯司花直为文官地宁忍春葩一片飞解褐方闻上玉除宠光转眼叠金朱大夫不博乔松贵加橘千头也作奴次韵景卢赏梅曲坞梅藏白东皇解出竒不嫌歌板閙直与酒尊宜倚竹盟三友凌风粲一枝清标何水部千古説能诗三月十六日龟巢观月渭师携宠同赏后两日大雨复作景卢有诗同其韵潜鳞故故上钩迟翠袖凭阑自一竒半夜醉归闲有趣一年春昼事多宜盍簪何惮冄三渎览镜堪嗟六十痴巳办寻盟临斫鲙不将可否问蓍龟四月十三日流杯寄渭师今年无好雨曲水未胜杯谁伴山翁醉难令俗客陪青苔迎马入緑栁送莺来纵步濠梁上垂缗更乐哉流杯同景裴韵三春少雨未行觞槐影交加更漏长半夜水来山㵎满四檐竹密酒樽凉新亭方作龟巢叶画栋何妨燕语梁满饮三觥拚一醉老来真个惜时光庚子山居採茶有感忆昔采茶时雨后山蹊湿鹰爪喜盈襜蟹眼思朝汲归路取盘洲下吴行踪急珠汗透裳衣更换登梯级徙倚曲阑干鸣雁圆沙集晚景不胜春寒气潜相袭诘旦傍粧台歌侧人扶立舆疾望医来请煮青黏汁举案念齐眉幻泡何嗟及重过故园门不忍携筇入引领顾前丘空对旗枪泣两宋名贤小集巻一百四十九两宋名贤小集卷一百五十钦定四库全书两宋名贤小集巻一百五十宋陈思编元陈世隆补盘洲集巻下次景裴席上韵桃李纷纷已半春海棠睡觉晚粧新龟巢剰有千般景琼报浑无一㸃尘酒未举杯风逐客诗方拈笔雨催人从今只拣晴和日草草杯盘勿厌频枕上示景卢朱幡皂葢有行期暮景无情憯别离枕席半旬乖语笑急风吹雨泪垂垂南憩畨禺北抵燕片帆西上驻荆门平生不作东瓯梦茘子丹时念灌园怀景卢菖蒲节近暑风高棠棣丛疏月影交清夜不曾空鹤帐浮生何幸老龟巢酒杯独引今无侣书巻闲开共苦抄想得公堂凫鹜退须怀西坞欠诛茒排闷数日雪兼雨凝寒懒举头出逰闲豹舄危坐索狐裘怕冷杯常执扶衰药屡投满园氷木稼天遣阿谁忧答裴弟棠棣成隂慰暮年困人春雪好长叹闭门终日诗频和伏枕盈旬病未安已遣携锄移竹迳更思杖策整花栏饱闻氷下逰鱼跃所恨双溪一笑难辛㓜安稼轩济时方略满心胸卜筑山城乐事重岂是求田谋万顷聊因学圃问三农高牙暂借藩维重燕寝未须归兴浓且为君王开再造他年植杖得从容红梅不谓天然白今同杏与桃玉肌添酒晕还是冠风骚草堂茸茸春草茁碧水映芳塘入梦无佳句看云忆对牀溪帘雨过溪添緑横澜自在流水晶帘欲卷何处着银钩人面竹怪竒存法相姸丑出天真此君无二貌正是葛天民慈竹义居传九世瑞物记三林何似同根竹春风一死生梁子正有诗谢牡丹及聚仙次其韵天教国色傲春华不肯争先伍杂花西洛尘埃长太息召园今属阿谁家痴坐林间类守株一年春事已无余且须九曲添清涨洒扫椶亭进一盂玉蘂茸茸映四筵团栾如集饮中仙下方簇蝶非俦匹上比琼花难并縁病中忆九曲新穿九曲望时霖水到渠成病已侵见説小舟穿栁岸那知清涨入桃林五旬药裹长经眼几日荷花复赏心梦里亦知行乐处老来尤更惜光隂次韵景卢题龟巢拙速谁前胜巧迟新亭结罢得能奇细看逺水兼天净可但中秋观月宜出郭自欣三径乐枕流今有几人痴巢莲千嵗同藏穴一笑泥涂曳尾龟流杯次日连雨次渭师韵入夏浓云日夕昏举头烟雨暗前村风随重客清葵扇月为佳人射翠樽依旧建瓴欹屋角几畨携杖失溪痕小枰己在纱忩下欲把明琼看倒盆再答投老无能千虑昏归田浸久使令村长因歩月成三影难得披云共一樽水涨溪桥孤钓隠雨侵山径洗靴痕寓公在此宁黔突㑹有容光照覆盆雨中排闷饭牛戴笠牧童昏安得斜阳过别村户外涎蜗行半壁牀头渇䑕侧空樽花残莺老浑无梦水到渠成不见痕天意未晴人未饮冢奴款曲办籸盆用景卢诸公诗轴韵招监司太守浅白轻红笑倚门何须雪夜忆前村韶光定入诗人句胜事难逢俗子言风振绣衣须命驾云随皂盖欲窥园人生易老愁春老问栁寻花故事存景卢数日枕席复用前韵半载悠悠只闭门不知红緑遍千村山川满目供衰境桃李成蹊出怨言可惜花飞聊洗琖何期雨作阻行园车公不出须重讲捡挍芳菲幽兴存答太守谢牡丹华髪归来不记春优㳺学圃傲江村已欣胜日临千骑漫折香霞佐一樽对竹便当寻曲水藏花那肯效慈恩行厨若有真消息奔走畦丁急埽门谢洪庆善提刑遗法帖纷纷渇骥竞秋蛇镌鑱收拾俱名家吾宗尺牍擅天下年来野鹜维肩差庭前书带凝寒緑架上牙籖富新轴中藏墨妙更竒竒长物不留沾賸馥生平小楷拘蝇头岂知虿尾与银钩从今已办笔成冢学竒还许登门捧春思自闻郊外景多病负年光沐雨桃容腻寻春蝶兴狂幽期知我背迟日为谁长一枕虚忩寂炉烟续旧香晚望古堞高亭暮登临逺眺时菊房栖白露荷葢偃清漪遵渚归鸿集投林悲闗情聊绘句独立自迟逓客至闭闗听剥啄有客款蓬蒿谈垒万人敌词源八月涛园蔬供菜甲盘实饤毛桃冷淡琴书味由来属我曹送人至姑苏吴门千里役别话不堪闻暂发参商叹长怀星斗文菊丛黄彩乱槐路緑行分日冀书邮至冥鸿接暮春答林神童快覩终童英妙时蛩然衔袖出明玑家声不诧大哉问文律何愁知者希益利锋铓临大敌养成羽翼看高飞红尘可厌忙车马挹取西山爽气归瑞香花衮衮香毬次第开结根幽独谢纷埃芳容妒入鸳鸯社异馥清传锦绣堆睡里魂交非是衍醒时心赏可无猜品题葢在春林右不是花王喜后来读秦本记应侯一语幽宣后长信䝉辜徙萯阳秦室无亲类枭獍借箕谇语亦其常侯生淮隂束手大江闲谁信功成颊舌间不惜鸿沟分二国太平今日得生还楚怀王武开谋诈却称臣寃魄㳺魂尚在秦墓木萧条冢犹湿流闻其子作昏姻读战国史折足黥徒未易欺篑中死士亦何为魏齐断首龎涓死祸报由来不可知读召公世家齐晋瓜分四国王嬴秦为吕芉为黄六雄当日皆新主独有甘棠泽未亡穰侯推毂曽闻荐武安威伸三晋走荆蛮厠中犬彘图攘夺犹道藏兵不出闗田单齐主轻忘在莒时鲜裘淄水遽相疑若无貂勃明勲业几使功臣枉见夷长平一败长平振古无赵邦臣主亦何愚当时已中冯亭计犹自区区遣郑朱春申君珠履三千尽在门争无国士解衔恩棘门难作无遗类死党宁闻报李园酬李举之象载凝华落笔工一时英妙盍居中交情耐久惟同味诗意求新更凿空挥麈宁谈阿堵物聨珠不数嗫嚅翁文成间故鸡林得复有声名到海东次韵蔡聸明登巾山朝来爽气冠曾丘急雨惊风正麦秋要得云轩聊放目何妨松径暂低头多缰局促祗怀慙飘忽熈春月过三矫首白云千里外此心无日不江南好句聨翩见未曾品题今日欠钟嵘登临自有江山助岂是胸中不得平夜饮药寮次景思韵主人知我乐郊居药圃嘉招走尺书笑语池边欣促席醉归林下却肩舆正闻雁过猨啼后更是风清月白初见説长安消息近却须高兴谢鲈鱼黄巖道中两日黄巖县纷然有虑侵乍听幽鸟语复起故园心冒热度峻岭惮劳休茂林潮来知海近三岛可能寻登宁和岭初识宁和岭有怀占梦时闻诗千里隔断织九京悲草木应相记烟云浑异宜西风袭怀抱泪睫不胜垂次韵酬丁致逺司户翰墨塲中识面初珠玑粲粲似相如盍参多士登台省却掾诸曹亲簿书白社不妨闲纸笔赤城更好命巾车寸心淟汨方茅塞快读新诗得剪除贺子忱吏部抱膝菴主人蚤嵗抽华簮隠居时作梁父吟于今松忩在人境空有蕙帐留烟岑风来翠篠自摇玉秋着黄花仍散金拂拭尘埃记行役兴来命酒还孤斟石道士妙声堂泉熘古今同临流万虑空採芝归絶嶂添竹映疎丛影漾高秋月声宜深夜风真清长在耳何用抚孤桐仙坛院旧闻王子晋云卧夜吹笙控鹤冲天去松风千古声赠护閟昌老缓辔到禅扃高谈得细听茗花汎轻椀烟篆度虚櫺门外云千岭轩中水一瓶我来无好语留此待丹青寒巖寺峭壁插青㝠层巖覆化城空中清磬发幽处慧灯明万瓦足云气四檐无雨声丰干不饶舌此地孰知名晓发秦安驿林梦不能晓起行山径迷小车惊宿鹭列炬误鸣鸡冷觉霜华重光瞻斗柄西金庭有佳处芳桂想幽栖次韵曾宏父探梅未开梅枝浑待雪山意渐唿风欲索檐间笑那忧径外穷英词窥玉洁拙句媿雷同只恐花开日纶言下法宫招曾宏父待雪欲把诗催雪先将酒送寒冻云方作意㣲霰已开端目断乡城逺心惊嵗事阑拟同今日醉待取玉花看次韵范子芬雪中同访曹功显明朝春琯欲飞葭腊里重看舞雪斜笔下百篇非事业樽前一醉即生涯初疑高栁枉吹絮却伴寒梅好放花踏冻不辞方驾逺闭门留客更谁家次韵蔡聸明雨中书怀梅雨冥冥晴复隂小轩终日起归心自怜宦业初何补独喜交情久益深忆㣲醺看锦瑟媿无好语比南金青山千里江南路它日邮籖幸见寻茅轩剪茅聊复尔歩屧欲何之风卷三重去危檐謢雀儿两宋名贤小集巻一百五十两宋名贤小集卷一百五十一钦定四库全书两宋名贤小集巻一百五十一宋陈思编元陈世隆补栟榈诗集邓肃字志宏南劒沙县人少警敏能文美风仪善谈论李纲见而竒之相倡和为忘年交居父䘮哀毁踰礼芝产其庐入太学所与游皆天下名士时东南贡花石纲肃作诗十一章言守令捜求扰民用事者见之屏出学钦宗嗣位召对便殿补承务郎授鸿胪寺簿金人犯阙肃被命诣敌营留五十日而还张邦昌僭位肃义不屈奔赴南京擢左正言先是朝廷赐金国币一千万肃在其营密觇均与将士之数大约不过八万人至是为上言之且言金人不足畏但其赏罚必信不假文字故人各用命朝廷则不然有同时立功而功又相等者或已转数官或尚为布衣轻重上下只在吏手赏既不明谁肯自劝今当专立功赏一司使凡立功者得以自陈若功状已明而赏不行或功同而赏有轻重先后者并置之法上从之朝廷受伪命者衆肃请分三等定罪上以肃在围城中知其姓名令具奏肃言无所隠耿南仲尝荐肃于钦宗肃言之不恤上嘉其直赐五品服范讷留守东京肃言讷出师两河望风先遁讷遂罢内侍陈良弼肩舆至横门外开封买入内女童肃连章论之时官吏多託故而去肃建议削其仕版而取其禄以给禁衞若夫先假指挥径徙江湖者乞追付有司以正其罪因入对言敌人之巧在文书简简故速中国之患在文书烦烦故迟今兵戈未息岂可揖逊进退尚循无事之时欲乞限以旬日期于必至庶几法严事简赏罚之权不至濡滞肃在谏垣遇事感激不三月凡抗二十疏言皆切至上多採纳㑹李纲罢肃奏论之触执政怒送肃吏部罢归居家绍兴二年避寇福唐以疾卒分嵗余腊羁人少共欢那堪飞雪集云端四时欲尽三更漏六出翻成两嵗寒压损岭梅残豓薄敲残亭竹碎声干公卿休埽黉堂下留与来朝执玉看别陈少卿平生杯酒百无忧四海风流説太丘据景笔端陵鲍谢当年门下得伊周那知避世嵚崎迹也许从公汗漫游闻説片帆今又举三山无处着人愁戏洪丞万里归来云水乡逢春得酒且徬皇好贤谁佀双松吏使我终时一石狂忽与高唐来䑕目却令朱户锁梅糚先生取瑟吾知己安得从今不举觞大雨夜夜阴雨如泼墨雨势欲挽银河竭春工十八落泥涂骤雨谁云不终日魏紫姚黄业已空嬉游何足介心胸只恐年年禾黍地浸淫尽入阳侯宫凭谁为我唿少女埽空阴翳开天宇光风霁月暖层霄坐令六合同歌舞寒梅上李舍人穷山触目纷茒苇此意昏昏谁可洗竹间横破一枝梅对月嫣然耿寒水吟诗索酒满高堂穿帘的皪射晶光世上羶荤来不到翦翦天风吹冷香人言百花睡未起独冠羣芳差可喜珍重和羮自有期行事争雄压桃李题梅斋江边芦苇风飕飕东君一㸃破寒愁窗间疎影横春痩枕上冷香寻梦幽夜深竹折惊残雪卷帘醉起千山月洗空肺腑龙麝腥落笔天香鬬清絶上先生夜马踏残月荷策来泮宫入门见先生语意何雍容短檠挑灯一千夜高谈雄辨流胷中吾皇求士若饥渴那许先生久卧龙玉鞭斜指长安市小轩从此冷如水空留绛帐照孤灯窗外西风起寒苇龙兴避难傍山怪石如蹲虎絶顶去天无尺五却披丛棘下山腰丹碧照空飞栋宇道人蓬户压尘劳避世祗嫌山不髙那知行空老曼倩窃食当年王母桃松桧参天门昼闭碧玉撷蔬饭炊雪百年冷坐无车音一旦偕来真恶客当知喧寂岂殊观出世何妨在世间能致吾人师作古龙兴今日始开山送丹霞禅师山压浓阴势欲頽阿香推车振不开君来论诗风四起挽出羲和照九垓别居八年惊电扫霜髭已失童颜好逝者任从造物流吾人一笑初不老明朝飞钖过平津浩歌归畊陇上云巖窦不应藏一滴要须化作无边春再用南斋韵谢沙溪清可啜逺山翠欲流翩然航一苇浩歌入芦洲髙堂上木杪幽人事胜游但足箪瓢乐不知天地秋我辈嗟无口㝠摉空掉头何如三才杰等是济川舟开巻腾光怪天上卿云浮阿云又嗣音吾研不欲留平生浪诗名寒虫号清幽已对狂道士从此敢吟不过霹雳滩门前又见马如流兵革纷纷几日休岭似车盘方税驾滩如霹雳更行舟豺狼敢侮干坤大江海徒深虮虱忧安得将坛登李郭挽回曦驭照神州谏花石纲十一章之七皇帝之囿浩无涯日月所照同一家北连幽蓟南交趾东极蟠木西流沙是中日月磨星斗下视羣山真培塿千年老木矫龙蛇天风夜作雷霆吼三月和风塞太空天涯海角竞青红不知花卉何近逺六合内外俱春容圣主胸襟包率土天赐园池乃如许坐观块石与根茎无乃卑凡不足数饱食官吏不深思务求新巧日孳孳不知均是囿中物迁逺而近葢其私恭惟圣德髙舜禹一囿岂尝分彼此世人用管妄窥天水陆驰驱烦赤子安得守令体宸衷不复区区踵前踪但为君王安百姓天地一圃乐何穷咏桂雨过西风作晩凉连云老翠入新黄清风一日来天阙世上龙涎不敢香西菴饯春傍水禅房半掩门乍晴帘幕卷黄昏风驱红杏春何在酒入香肌玉自温勿笑饥肠充笋蕨须将醉眼葢干坤杖头更有百钱在明日还寻未到村寄朱韦斋归帽纳毫真得策要牋留带计还疎公如买菜苦求益我已忘腰何用渠闭户羽衣聊自适推窗柿叶对人书帝都声价君知否寄付新传折槛朱两宋名贤小集巻一百五十一两宋名贤小集卷一百五十二钦定四库全书两宋名贤小集巻一百五十二宋陈思编元陈世隆补抚松集吕愿中字叔恭绍兴中知静江府环珠洞朝野乐昇平园林穷胜讨快雨洗尘埃秋山净如埽游鱼聚江湾饥乌集木杪羣芳郁峥嵘一水翠缭绕云头苍狗变龙蛇乱夭矫巖洞真竒崛造物逞天巧近在堂奥间超然类三岛暂舍簿书忙何时脱纷扰静听黄鹂鸣一声还复悄纚维去咫尺涉步即幽窈新㟁暗苍苔乔木蔽萝茑山腹有遗祠隠然见华表笋舆访崇台空旷游遐眺八桂困樵苏叹息心为愀任侯三蜀秀氷壶湛春晓有药驻朱颜可以长不老雄篇顷刻成举座悉称好戛玉副鸣球士夫善传道五岭类观东一览衆山小吕巖何兴废事固有前兆新诗刻翠珉异日可稽攷玩珠纪胜游聊复醉清醥游东观郊原同按辔杖屦陟青冥山色混林樾溪光照斗星螺峰髙插㦸兔径曲穿庭一声逺千嵓特地青访颜氏读书巖洞口㣲云恣巻舒石巖相对一蘧庐赋才晋宋多夷旷好景古今难贮储茗椀已惊浮雪浪斋厨俄听响鲸鱼子云识字终何用且读人间未见书假守吕叔恭游中隠巖无名洞坐客鄱阳朱国辅云此洞未有名因公而题欲名曰吕公巖予未敢披襟而刘子思陈朝彦皆曰甚当戏书五十六字鑱于石壁间绍兴甲戌季春七日䕶田緑水转山樊滴翠羣峰列巨杉洞外僧蓝侵斗汉涧边人迹隔仙凡深深云谷春常在寂寂松扉夜不缄此处得名爰自我要须题作吕公巖郡守吕叔恭以甲戌季春七日游中隠岩山水膏肓之兴未已后两日再拉机宜刘子思监州朱国辅经属陈朝彦同至新洞所见愈竒真所谓倒餐甘蔗聊书五十六字爽垲虚明小洞天巉巖垂乳类锋铦薰风习习来三面夏雨萧萧欠一檐指顾羣山劳应接徘徊归骑纵观瞻门前绿水泓澄净底处应须是谷帘华景洞斯洞名华景累累乳石悬虚崖疑月窟絶顶瞰江湍巖底金仙寺峰头玉井莲地形居衆外气象伟无前徙杖观初月归舆触暝烟蔽林排翠幄封径簇花钿爽致资清赏镌题记昔年猿啼声应谷云破月侵筵策蹇追华驷鸣髇指坠鸢谁人能画此为倩老龙眠北牖洞南窗聊寄傲北牖有凉风巖洞幽深处结茅容老翁嘉莲洞羃羃烟云锁洞闗旁开六户类连环芙蓉未是仙家瑞更约同登太华山朝阳洞半世观山鬓已皤欲求钓艇老渔蓑杖藜又过烟霞洞闻説当年烂斧柯白雀洞洞中石燕可长生白雀何因浪得名无限好山难买得世间奚用孔方兄夕阳洞怪底浮屠不宿桑直捜巖窦意徜徉洞中日月未尝老何事仙家有夕阳南华洞乱崖深峭水淙幽六夏来游俨似秋安得蘧蘧一觉梦倚巖栩栩访庄周假守睢阳吕愿中叔恭机宜祥符刘襄子思通守鄱阳朱良弼国辅经属建安陈廷杰朝彦因祈晴乗兴游中隠巖留题以记胜游坎止流行但信缘峤南风景异山川偶因乗兴穿山腹始悟壶中别有天刘仙巖平湖小队出郊墟尽日登临据隼旟闻道仙人尸假去尚应犹学世间书题元巖崒嵂倚空蹲怪石轮囷夹道卧长松白龙应已冲天去巖窦岿然有故踪两宋名贤小集巻一百五十二两宋名贤小集卷一百五十三钦定四库全书两宋名贤小集巻一百五十三宋陈思编元陈世隆补方舟诗集李石字知㡬资县人负文学有盛名于蜀绍兴间为校官干道中为郎歴秉旄节赵雄不善石以是晩益困有方舟集七十巻礼殿蜀侯作頖锦水湄先圣先师同此室巍然夫子据此座殿以周公名自昔圣人两两如一家均是周人先后出东家想见终夜梦犹与公孙同衮舄斯文授受乃闗天不为汉唐加损益我时来视豆爼事重是汉人斤斧迹汉宫制度九天上散落人间此其一多因丰屋起戎心独此数椽绵嵗厯规模嵲东鲁似气象缥缈西岷敌竹松犹是斯干诗风雨方知栋隆吉虽然汉献来至今閲时已多驹过隙中间岂无鸟䑕虑妙斲不知难辄易工师不揆乱如麻敢向殿门言匠石诗书譬彼尚阙文后学如何补遗逸祖龙非意窃登牀蝌蚪有心来坏壁旧章仅在命如丝谁勒吾诗胜丹漆左右生题名蜀地虽逺天之涯蜀人只隔一水巴自从文翁建此学此俗化为齐鲁家頖林春风桑椹熟集鼓坎坎闻晨挝诸生堂奥分左右相比以立如排衙九牧之金充嵗贡松下吟哦几唱酬却携螃蟹饯监州穏挑书担去环碧频寄诗简来雪州异姓弟兄千里月故山泉石一天秋葛峰隐者如相问为道𤓰侯已白头题环碧亭十里涟漪陆瑁湖一亭幽絶重先居云根数朶排青闼泉沬双流溅绿裾竹锁断桥飞雁鹜荷侵凉槛荫龟鱼洛园还许人同乐时向林间望小车两宋名贤小集巻一百五十三两宋名贤小集卷一百五十四钦定四库全书两宋名贤小集巻一百五十四宋陈思编元陈世隆补嘉禾百咏张尧同嘉兴人有嘉禾百咏胥山马革浮尸去君王太忍人此山空庙貌何以劝忠臣殳山丹灶功成后寥寥掩竹扉但闻蝉已脱不见鹤来归滮湖四境田相接烟澜自渺弥客来吟此景无或比滮池鸳鸯湖东西两湖水相并比鸳鸯湖里鸳鸯鸟双双锦翼长长水古来名未灭人好水还清一读髙僧疏尘劳悟此生谷水短棹经行处风披藻荇香中宵孤鹤唳片月在沧浪天星河拍岸浮春渌菰蒲四逺生网罗人不到鱼鸟亦忘情穆溪静练明田外源流笠泽通不因逢嵗旱谁识济时功韭溪终与双溪接分流入郭来市桥人影合不解洗尘埃双溪柔橹声相应名齐汉魏收可怜一溪水分作两塘流秀水好景明于画长浮五色波一竿吾欲钓来此听渔歌白龙潭唿吸风云合飞潜自有时只愁潭底浅头角被人窥御儿用此临吴战何人为越谋夫差曽不寤亡国始知羞范蠡湖少伯曽居此螺纹吐綵丝一奁秋镜好犹可照西施梧桐泾落落梧桐树何年作鳯鸣试看千古翠流尽一溪声汾湖我是沧浪叟闲来系钓艭如何一湖水半秀半吴江柘湖神居阴阳䕶寻国捍洪波莫虑蛟龙怒年来畏叱呵马塘泾疑着风波恶民謡亦畏人筑塘成堰后斩马祭河神杉青堰旧吏家何在空寻古栁隄世情今亦尔莫笑买臣妻凤凰洲竹秀水色净忽来双凤凰岐周昔鸣瑞今复见文王龙舌头一吸长川静烟云忽有无谁看颔底月误欲探骊珠月壕入径深于坞沧波近马蹄毎寻莲社友咫尺走东西灵光井玉甃祥光发难藏世上名定多慈䕶力一饮百疴轻幽澜泉神女钟灵处真堪疗渴羌满甖秋玉色一酌洒清凉檇李城螳螂方捕楚黄雀遽乗吴交怨终亡国君王到死愚射襄城此地连江海曽经古战争干戈今不见空有射襄名四城呉越争雄日区区在用兵空余争战地无处不高城何城报越心何壮贪齐计已轻忠言殊不听何用筑斯城由拳废县故城人不见击劒泪空霑一絶悲声逺今犹説孝廉嘉禾墩寂寞黄龙后纷然壠上碑废兴无处问空咏草离离古战场自昔干戈地城空草自荒渔樵怀旧事何敢议兴亡村门口昔日荒闲地今闻市井喧人情看促迫无复似当年宣公桥祗因裴少保功业败垂成往往桥边客今犹恨未平五栁桥为怀陶靖节无复见其人谁种桥边栁犹含旧日春百步桥旧址依然在荒墟未百年还分一桥水流入几家田跨塘桥路接张泾近塘连谷水长一声清鹤唳片月在沧浪菩萨桥片云初出岫南北自飞扬旧日桥边路犹闻舄履香竹桥腰枕政亭北横斜古渡头风吹双泪落恨逐水东流河内亭掾死缘非命儿来哭未休旧时亭下泪疑与水长流嘉禾亭五马来何暮经营指一弹石碑书近事留与后人看列岫亭吾州风物好惟是欠青山忽有洞庭色来从一笑间水心亭波光磨不尽镜面絶纎尘照得红亭子亭亭似美人乐郊亭竹下清风好时来挂幅巾待逢田叟问知是乐郊人㑹景亭有景道不出须来此水滨十分花鸟色团作一亭春南坞㟁回波曲曲城转草层层忽见桃花落还知到武陵海棠亭藓砌迎烟渚花开忽满株春风吹烂漫如展蜀川图白莲沼沧波围四面艳艳玉开花自可除帘幙清香不用遮桃花亭不待东风拆池塘已自春试看原上客犹恐是秦人红薇迳渐放秋风晩花无烂漫香浅深红似锦散影在沧浪茶溪茶林那复有零落付樵人旧日溪边叟空悲二月春仙鹤亭杳杳云间路重重隔翠林数声清夜后来伴月边吟芙蓉塘一发连千丈红云出素波秋风吹欲老无奈落花何白苎桥遍陇敷青绿桑麻共几家满城罗绮子应笑不栽花渔溆野水连天濶沧波引钓缗寄言溪上叟莫学直钩人怀苏亭犹使樽前客常怀没后名好风吹逺籁如有笑歌声披云阁兹楼当胜地高望极崚嶒欲覩青天色还须上一层景龙楼千秋传异綵百尺䕶雕䦨欲识金龙瑞丹霄试仰看烟雨楼妙手谁烘染梳烟沐雨姿一声长笛晩人在倚楼时月波楼天濶氷壶净溪平玉鑑寒巻帘看晩色鸥鸟并阑干真如院田家轻脱屣聊结净人缘影外香灯寂清风百世传雪峰庵一语合领悟师承岂在身戏言庐墓客未是报恩人景德禅院白毫光未灭胜事百年中好是传灯地林泉有古风三墖石匮埋神物灵光照夜多龙归天上后无复更风波学绣墖孤塔岧嶤立犹传学绣人五湖如好在针线不胜春水陆院白昼重门寂苍苔古殿深老僧香火罢松柏夜森森泗洲庵旧寺丘墟后重兴嵗月赊莫将间祸福容易託僧伽云门家舍满箧藏锋句家传世几何逺孙无悟解却笑葛藤多白莲上方古屋深于洞门前种白莲好寻当日社重结此生缘普济院祗应曽布地往往化为鱼一遇丁千骑禅人便结庐兜率寺昔年池满地今见屋耽耽不结莲花界龟鱼死未甘姜庵不入红尘市安居三十年至今庵下路芳草碧芊芊惠明堂地僻无人到松风鹤梦清一灯禅榻畔自向暗中明三过堂题诗三过此坡老昔时曽悟得成禅指来为打睡僧寂照庵寂灭跏趺地灯光照四时髙僧穿地脉此意少人知天庆观寥阳龙已化华表鹤空悲欲问梁朝事惟应老桧知福顺庙老屋无丹雘空堦只翠苔遶檐看箭镞谁记赤眉来昌武庙祗因吴士季千载仰公神欲借驱痁术来临刻木人杨姑庙孝德襄陵久天然与衆殊坐男不能养应合愧杨姑徐偃王庙王有岐夷德千年貌亦存我怀三刺史谁是后来孙曹使君祠一笑淮兵却功成未易论岂惭颜刺史诗酒在平原髙使君祠一暝移藩日邦人昔被恩步兵碑尚在功业敢经纶寥阳殿人归天上去空识旧衣冠秘录藏金匮清风满殿寒霍将军庙弼汉功非浅谗夫可奈何海神今亦畏安敢布风波读书堆平林标大道曽是野王居往事将谁语凄凉六代余简斋诗老追唐句闲居筑简斋芙蓉寒浦外红落感秋怀陈贤良隠居发策名犹在回头事已非池塘春草緑空忆谢公归徐长者园丹砂犹未就白髪忽成翁却有怜春意栽花向此中赵老园藏书几万巻归老此林泉不为寻莼鲙于公亦有贤施墓苍苔侵坏道晩雀散空林莫问人贤否浮生一古今衞墓惆怅黎阳客飘流浙水滨定忘空腹恨知是赤心人刘伶墓荷锸从吾后叮咛死便埋人皆讥嗜酒我独爱忘怀严忌墓有子如君少终缘叛国亡家前无后嗣切勿怨张汤朱买臣墓世事春风转荣枯一梦间绣衣人不见孤冢旧家山周都官墓不识君名字应难问子孙一丘浮水际神怪欲谁论苏小小墓泉下骨应朽幽魂独未消㡬畨清夜月孤影度南桥羞墓伤哉负薪子五十始登朝空使埋羞处山花复採樵木纹观音双瞳分日月眉际一星悬照见人间苦三辰不在天邦药王龛父老怀遗爱谁传肘后方药囊同日葬空忆紫元香净相佳李地重因名果如分沆瀣浆伤心吴越战未敢尽情尝符姥瑞竹一幅霜缣外青青出自然天机何敢议珍重白衣仙两宋名贤小集巻一百五十四两宋名贤小集卷一百五十五钦定四库全书两宋名贤小集巻一百五十五宋陈思编元陈世隆补五峰集胡宏字仁仲文定仲子幼事杨时侯仲良卒传其父之学绍兴中以荫补右承务郎卒学者称五峯先生有集题上封寺百年身似客浩荡世间游入望青山好梦魂偏我留我家巫山十二峰浮江直过巴陵东潇湘水与苍梧通环遶衡岳青冥中扁舟白云不可度杖藜腊屐乗春风山光浮动可揽撷云舒霞巻飞烟虹深巖大壑翠巘巘足力已到心无穷羣峰迤逦势不竞上尽祝融五千仞祝融峰高天更高太空人世如牛毛风云万变一瞬息红尘奔走真徒劳观建安七子诗作文发妙理经国励逺图游目建安中才子足欢娯西南落汉日杨益奋两隅山河裂地轴星象分天衢八师遇有姚万世垂楷模一元均大化五服拥皇都悠悠彼七子流光失其孚飞觞宴婉娈鼔瑟吹笙竽主人敬爱客徒尔相扬揄魏祚竟不长贻谋止斯须逡巡四十年横流被八区所以汉高帝嫚骂轻文儒和江子玉无竒试学居盘谷谁信断絃胶可续湘天冷落数家村曩时曽枉旌麾沐潺湲堦下碧溪横栁静风㣲幽意足知君文武济时才旧时军律寒生粟文书脱略是人师应有魏昭能换粥我无真乐送芳年怅望颜回屡空腹凄凉指日秋风高愿更同来写心曲西林寺廓然有怀超然峰头秋气清廓然堂延秋月明我乗清秋弄明月中有所感思冥冥峰势凌苍穹上有烟林封去天不盈尺路断心忡忡虚名过耳如松风同伯氏还乡江村沙暖蒌蒿长味比枸杞余甘香茁茁荻芽生近渚紫花台菜初未尝白羊乌狶俱在牧茒舍竹篱真故乡人生未必须富贵万事且愿身康强径买官场旧醅酒共醉春风殊未央桃源行北归已过沅湘渡骑马东风武陵路山花无限不闗心惟爱桃花古来树闻説桃花更有源居人共得仙家趣之子渔舟安在哉我欲乗之望源去川源逺近蒸霞开一片随水从东来及晨徧览三春色莫使风雨空莓苔题法轮寺春色初收夏气清路分松桧入峥嵘深盘岣嵝千峰下逺抱潇湘一线明大衆总迷身在处三闗除却道方平山林若是有情住何异红尘争利名絶句幽人偏爱青山好为是青山青不老山中出云雨太虚一洗尘埃山更好两宋名贤小集巻一百五十五两宋名贤小集卷一百五十六钦定四库全书两宋名贤小集巻一百五十六宋陈思编元陈世隆补野处类藁巻上洪迈字景卢鄱阳人皓季子绍兴乙丑中博学宏词科孝宗朝累迁中书舍人兼侍读直学士院拜翰林学士进焕章阁学士知绍兴府以端明殿学士致仕卒赠光禄大夫谥文敏有野处类藁容斋五笔夷坚志万首唐人絶句行于世秋日漫兴二首江湖久客日思家坐觉㣲霜上鬓华节序又催秋后鴈风光争发雨前花倦游已梦庄生蝶不饮何忧广客蛇怪底朝来衣袖薄一川白露下蒹葭一夕西风木叶飞画梁落月淡余辉银灯夜照还家梦金剪亲裁寄逺衣霜信早随新鴈至素书深讶故人稀无因为谢东曹掾鲈熟莼香莫便归庚戌正月十四日同友人丁晋年王蔚之谒普照塔孤塔鹜霄汉晴影金碧眩重来得寓目归枕尾残汴缅怀何姓人哀祷倾淮甸是身如皎月有水着处现弹指遍大千何止数乡县惟应因缘地聊尔共流转颠危悔勒马善渉悟覔扇君看悔与悟只在一转盼至人独何心示此祸福变当知夙缘定莫作邪道见哀哉衆生愚积恶稔天谴云何一朝急赖此香火荐我来适灯夕寳蜡明邃殿还揩客眼尘重睹浮屠面朝来塔上铃告我风色便平淮一回首岸容失葱蒨晓过吴县舟行有严程越国常晓发双艪兀残梦起坐窥落月人家岸野水雾雨笼邃闼遥怜琐窗人攲枕听呕轧陪余杭张无垢先生饮先生结屋在人境门巷萧萧作氷冷纷纷入眼不入意坐客千言不相领叩闗闻我倒屣迎重解旧榻尘埃生向来妙处久不吐一挽天汉崑崙倾共説别来经世事我言所向皆儿戏胸中磈礧不用浇便有清愁説无地士林师范六十翁先生合在伯仲中愿言终赐指归处为君敬作曽南丰于潜道中山行厌荦确理策扶攲危绿野三两家一息知可期冉冉晴林端炊烟袅晴晖居民丰且乐恐是太古遗那知都邑间百索困鞭笞繁华今何有半作道旁羸度芙蓉岭幽泉端为谁放熘杂琴筑山深春未老泛泛乱蕋馥娟娟菖蒲花可玩不可触灵根盘翠崕老作蛙蚓蹙褰裳踏下流濯此尘土足何当饵香节净洗心眼肉余功到方书万巻不再读晩嵗穷名山灵苗纵穿斸信州禅月台上玉峯㸃寥廓霄汉疑可梯玉水环城阴滟滟方拍隄层台擅二美吾策时一携何当蜡我屐更欲照以犀尘劳不相赦竟类穷途迷吾生麋鹿尔不羡驾骆骊向来丘壑怀语发人所诋长安黒头公玉勒朝金闺山林出戏言广已无端倪谁收遮日手归把耕雨犂纷纷尘土中等是舞瓮鸡颇闻山水间幽子饭藿藜行当践此语絶境同攀跻送禅师往妙香寺元住云溪道人舍幽居谁管溪上云此身白云耳遑暇南北分颇闻妙香山天花雨缤纭宴坐丈室间歴乱蒨衲纹山前路悠悠山后水沄沄应观川途客念我奔走勤岂无香火缘他年往相羣饱食跛铛饭稀摘幽涧芹当令枕花台白社掩前薰坐睡坐久睡屡兀手失未了书清风脱然至心醒得我娱起看孤隙光了不移锱铢云何短梦中万境生须臾嗟彼市朝子百巧营其躯安知非梦役过眼灭无余至人有达观那与世贤愚不须无言子同上崑崙墟游山光寺寺藏两山腹路转百步阴登髙试病脚掬冷清烦襟败壁龛石刻嵗月不可寻惟应查公石俯仰閲古今屋古囷枝挂摧颓力难任何当咄嗟办嗣彼钟梵音兴衰岂闗吾得酒且满斟归路有溪月揽之醒吾心送建州徐生人羁天地间谁非一浮萍泛然偶相值便有离合情君家武夷下归路尘眼明我生爱山者梦寐秀色横秋风送客去把手更心倾迩逢山中人为我寄此声赠觉师觉师儒门秀脱屣世故早那知轩冕味夙悟心已藁惟余章句习心境时相恼如人生于齐而即楚乡老虽遭楚人咻微音或清好固无益生死亦未妨至道家山亦何有肮脏衣间窖丛林选佛塲一掷想盆倒云何慰故居俛仰待华皓他年空手归子语吾为老幸分曹溪水万刼付一澡休宁村落间有竒石时弹子涡所出宜养石菖蒲程德藻许以餽我以诗督之君家绿溪上岸曲溪成涡涡间石无数水蹙相荡磨谁尝掬而戏一一印指螺我欲往取之拥此菖蒲窠石罂注新汲幽姿发清哦夫子许饷我往督书已多愿言速寄与起此泉石痾效渊明人生本无事况我麋鹿姿一堕世网中永与林壑辞此行独何事岂不为寒饥弱嵗慕古人颇觉世好卑那知齿髪迈终然此心违春风到山泽鱼鸟亦知时我行何日休流目瞻长岐且用陶翁言一觞聊可挥酬马退翁见示之什我家大江左江水日夜东遥瞻发源处乃在西南穷相望邈异境正北一水通故令我与子迹逺心自同我生寡所谐强颜红尘中倦飞矫归翮饥吟咽寒蛩独欣得吾子万虑一笑空时时出秀句醒我如风松当知山泽臞不鄙犀角丰弹冠实伊始此生各飞蓬卜邻应未必即事聊从容戏答胡汝能吾生苦中狭与世枘凿乖平生素心人耿耿不满怀汝能伯始后游世如婴孩相逢握手语便作埙篪谐时时笑谓我如子患未涯执古以规今求合诚难哉涉世幸未逺子车尚可回我介足怨忌君通絶嫌猜不见山巨源雍容居鼎台不见嵇中散絶交自可哀贤愚心自了短韵共一咍谒吴公路许借论衡复留一日戏作幽独不自得驾言款斋庐殷勤主人情投辖恐回车辖亦不须投此去将焉如惟忧酒钱尽使吾诗肠枯㑹合曽㡬何可复自作疎更当留一夕帐中捜异书新秋幽人无与娱耳冷百不闻新米熟未知但觉市酒醇沧洲散秋色山水逾清新一醉不忍独念我存故人道中得雨吾行田野间吁嗟连数村千山收宿雨谿作黄梅浑渐看风叶底一洗龟坼痕余功被行客稍压旱尘昏道中骄阳久自杀一雨荡龟坼田夫梦亦好翻陇已幽咽朝来喜相晤一饱心已决翻翻风叶乱袅袅露芒出去年禾欲秀积潦满秋泽今年岂堪旱束手就沟壑我生拙谋口藜藿甘如密向来真过计忧民岂吾职赤子天可怜嗟人独何力何须事儿戏合沓来贺客稍欣新稻熟社酒行可覔当同扶路翁醉归舞南陌无题前年溪上秋风时主人酒熟烹黄鸡归来醉倒睡便着父老唤起牛羊蹊先生一醉宁易得未辨身为贵人客征西将军尔何人那用尊前惊堕帻朅来明月再经秋闻道轩名涎已流悬知得酒推不去此客有辖何须投今我正为奔走役空想题诗满髙壁若逢落魄姓回人为问何时定相覔书窗对月天公自厌雨一夕开寒晴霜风净旷野鸿落有余声饥鸦得林静霁月素窗生慰开睡眼色一洗空花横故人千里余壶浊谁与倾遥知劝影杯共此通夕情今冬有竒事三见飞玉英明年溪上路谁饷雨中耕宿野人家梦里沧波揺一叶觉时正受肩舆兀人家一宿晩可投新席藁梧香更滑霜前䆉稏收百亩稚子新能牧鵞鸭我生本是个中人挟策久矣犹能説度石栋岭我行欲安适䇿马踰山樊谷深不可瞬危磴争猱猨坡陀两山间寂歴三家村茅檐青裙妇蓬髪薪烟昏敲冷那可饮分我一掬温郎樵晚未归客至不与言不奉沙头巵肯投栁下门作诗配国风行者式其藩用退之韵赋新霁春泥窘幽步苔上屐痕少新清一褰衣绿叶藏啼鸟方塘滟宿涨古镜窥清晓华颠忽自笑綵羽堕惊矫瞻言云中耕缥缈穹嵴绕归把东臯犂此念何日了送金确然归弋阳昔我云溪居送子云溪濆重来问何如笑指溪上云一别四周星坐此世故纷衰颜两非昔华髪粲可耘我纒风树悲终日无一欣子乃菽水忧尚此奔走勤对牀语未终悬知便离分霜风吹客袂别意如丝棼子归葛陂上去路接乡枌归梦尚随子何当叹离羣至节日建州㑹詹士元嗟予身百忧佳节过倥偬客愁随线増归思与灰动当年从子日未觉百虑重髙堂遶牀唿一掷有余勇那知客天涯相对寒骨耸嵗月曽㡬何鬓绿今种种忍饥山药煮附煖地炉拥深藏断往还衰病脱拜拱兴言望乡闗云物方郁滃空余相属意杯酒久不捧用前韵答翁子静客心既岑寂节物亦倥偬幽篱菊初暗深壑梅已动古人㣲尺璧顾谓寸阴重欲从夫子游掣肘媿不勇松髙节磊砢鹤老格清耸当知山泽臞谁笑将相种一官戏人间丛书以自拥㣲言闻绪余三叹手辄拱青天本寥廓不受云雾滃愿言瞻清明茗椀不辞捧㣲雨端居身百忧况乃贫病俱天公颇相爱相爱雨我蔬药区晓晴新日薄生意苏衞生固未必一饱行可图故园天一涯茒荆谁为锄峥嵘嵗云晩此念当何如寄题叔父池亭一壑久藏胜数椽忽开亭方塘荫瓦影净见鲂鲤行主人有嘉招转柁失高城不知几揺兀我舟上峥嵘尊酒酌芳醁园蔬煮柔青翩翩射鸭方一笑甜綵翎那知海陬姪斗粟忘归耕余生信萍梗归梦识林垧涨水有回波故乡岂无情一醉㑹有日因之濯我缨赠谢彦翔建安人九嵗异人与药至今不食建安有梅子真升仙处我本世味薄寸田足自营年来荆棘尽稍有梨枣萌但恐骨相凡未敢希长生陈留达人后未齓犀角盈旧游记三山幽梦彻九清迩来三十年但觉膏粱腥幽寻饭绿髓黙卧诵黄庭顾我尘土中深慰夙心倾仙人吴门卒解后烦寄声相期朝金阙鹤驭何时征考亭陈国器以家酿饷吾友人卓民表民表以饮予香味色皆清絶不可名状因为制名曰武夷仙露仍赋一首二年饮水闽中村忽见玉醴倾蛮尊涓涓醍醐灌热脑耿耿沆瀣明朝暾旱尘久涨尘市暗渴梦欲挽江湖吞何人逺致双鲤信知我来扣罗雀门不须邀月已清絶尚恐熨齿当㣲温要从华池吸真液岂独𤣥鬓薅愁根㣲茫已识投辖客蛾眉似返当垆魂竒功谁续伯伦颂妙意要与渊明论胸中我自有泾渭笔下君已倾崑崙诗成寄与约他日饮君与我空瓶盆久旱新嵗乃雨高田土可簏下田不受犂遗蝗忧插啄况乃麦未齐赤子天自怜沟壑忍见挤雨逐新嵗来停云忽凄凄莫辞三日霖为作一尺泥汪汪既没膝滟滟仍拍隄渐看蓑笠出笑语喧畛畦我欲与寓目父老同攀跻此身羣万生扰扰舞瓮鸡曽亦无㡬求脱粟配羮藜永言故陇耕老眼路凄迷好收歛手版锄耰归自携春日与卓民表陈国器步出北郊灼灼桃吐华濯濯栁垂缕芳菲挽人出春力乃如许嗟畲闭门客佳节过不数不因可人唿那得幽步举客如山阴胜诗作斜川语谁言一尊酒妙处合千古归来读残书耿耿霜月苦空余流落心三叹非吾土蔬饭蕨拳婴儿手笋解箨龙蜕荐羞杞菊间来斸烟雨外嗟畲饭藜藿咽塞舟泝濑朝来二尾鱼一饭良已泰充肠我诚足染指客应嘅平生食肉相萧瑟何足赖王郎催牛炙韩老忆鲸鲙侠气信雄夸戏语亦狡狯吾师曽颜子陋巷翳蓬艾执瓢不可从一取清泉潄戏赠呉知伯条侯得剧孟吴楚坐可馘我知无能为失此一敌国伟哉竒男子侠气横八极书生复何者肮脏老笔墨刺口论安危事往竟何益匹夫啸空野惊尘一方塞区区空有意浩荡洗锋镝何如吴王孙语辄面浮赤交游得朱亥负贩鄙胶鬲腰间铁丝箭上镞紫塞翮笑指蛇豕区灭此而后食诸公未备知欲荐恨无力明日我过君烹牛啖社客当书游侠传令子姓名白送僧空中世界纷河沙不知底处为天涯干坤百亿在指掌触处与子同一家云何犹作去来想千里一跌毫釐差坐令契润费星纪岭云欲寄山川遐拨眉相对此何日丈室净扫余天花诗毫辨舌久投阁万窍寂歴风无譁为君游戏出三昧妙处那复相聱牙往将妙响应空谷一任飞钖凌苍霞两宋名贤小集巻一百五十六两宋名贤小集卷一百五十七钦定四库全书两宋名贤小集巻一百五十七宋陈思编元陈世隆补野处类藁巻下书僧房陆续流泉自成句来拥红炉听山雨道人更有深深处语曲如珠蚁丝度几砚无尘寒欲雾雕盘篆破孤萤吐味如嚼蜡那禁咀茶甘未回君莫去题芦鴈屏征鸿坐何事天遣南北飞萧然如旅人无情自相依孤苇吹欲折秋风不胜威㝠㝠一孤鶱空费弋者机寒声落烟渚相应不我违嗟吾识此情手纳空叹欷安知丹青师落笔乃庶几画形孰不工画意识者稀他时因吾句购此千金挥题临赋轩苍山围岑寂下有一水奔闭户卧风雨束蒿翳篱藩寥哉祇树人心逺忘世喧此身自蘧庐长物余此轩鸟语幽梦断香横经帙翻未成借路行自要窥潺湲逺师渊明意不媿灵彻魂月度了无迹风行偶成痕心境两清妙尺喙何由吞赋诗安所取碧云未足论何当揣朱丝窈𦕈絃我言答併安江师送米不见道人久天涯嵗云除朝来食指动忽接送米书念师折脚铛五合未省余虽无覆餗祸尚有乞食逋云何怜孤客日受饥火驱未曽贷监河矧肯索胡奴谁言千升意矫矫超万夫嗟予事笔畊轻弃南亩锄恩烦方外客此计良已疎何时事粗了归葺五亩居生涯寄绵竹岂即非良图不为泉壤蚓愿学江湖鱼陈德瑞馈新茶空山冥冥云雾窗春风好梦攲残缸朝来果得故人书㣲凸而么犀锷双贵人争买百璎珞此心儿女久已降坐观市井起攘袂念之使我心纷龎领君此意九鼎重我虽有力安能扛何时来施三昧手慰我渴梦思长江次韵希旦喜雨骄阳挟酷暑何啻虎而翼高田土可簏况乃耕与植风伯真可讼云合吹复拆那知下土民糟粕配橡实古佛栖巖隈旱沴岂我责应缘贤令尹闵雨丐法力积阴暝山谷流润凄几格朝来贺客散置酒浣愁疾古诗成云外险句动潜蛰旋看蓑笠出竞喜沟浍溢谁言令与佛念我一何悉嗟吾困蒿藜最觉民可恤何当问牛喘免使诉鱼失九闗虎豹守怀此欲安适谁哉此心同吾饱将何日古风二首寄汪明道紫兰初茁芽深壑终自秀肮脏萧艾中不来则谁咎儿曹逐纷华壮士保穷陋应知此词同万世无先后俗士白人眼从谁明此心不欲故人见诃我车辙深萧然江上庐客卧诗书林得句不相寄谁赏气骎骎建安道中吾生意行初不谋汎汎何啻波中鸥携家来作闽海梦三年客食天南陬我先人庐在何许大江之左道阻修奉新家有手足爱只身归扫先梧楸旋当来此营斗粟南北颠倒无时休此心转与世事左自作磨蚁将谁尤安知不满达者笑穷达一戏如观优咄哉吾语亦已堕且与造物同浮游书事呈元声如愚起莘三兄隠吏朱墨暇饱眠北窗风时唿方外客逃暑尊酒中寂寞杜拾遗四壁口不供坐取盘餐款哀哉岂天穷何如平生友磁铁间不容毎怀千里驾令作五斗逢吏行散凫䳱楸局收鸾龙共话十年旧事往如飞蓬浮荣真一戏何者为穷通应须河汉语净洗芥蔕胸仆夫适在门客醉尊亦空更为后日约及此芙蓉红寄题起莘家义轩贞观盛德后余庆未渠央旧闻闽海家欲纵燕山芳教子嗣先训开轩翼中堂地偏市朝逺几净书简香先生陈太丘饭糜百忧忘弟子俱羯末不闻触屏僵一变豪侠窟遂成邹鲁乡下车里门外他年看诸郎坐上行素髪诜诜立冠裳我诗自可絃请以侑壶觞梅花山深春未动沙浅水欲氷玉梅于此时靓粧畧无朋露蕊欲的皪月枝挂鬅鬙俨如江汉女可爱不可陵他年江南路晓粧犯严凝寻香烟雨中横斜插茅簦却数今几日痴如秋后蝇北岭桂欲空谁与扶一登聊分窥水影依我照字灯坐使惜花梦临风脚腾腾昔如梦中螺今学桑下僧了知菩提长念起我何曽十一月十九日与仲猷大年绰中美中饮于南台空山欲暝云冥冥玉梅半开吾眼青此身垂欲走尘土聊复举酒看峥嵘折腰向人不知耻故园可锄在千里金昆石友一开眉珍重道人相料理楚江东岸先人庐竹君安否久无书归欤何时应白首我若食言如此酒春社斋禁连雨不止赋呈梦得嵗丰农犹饥嵗恶何可説哀哉半菽氓罪嵗同一舌年时旱尘涨臈尽不见雪青皇忽雨我万顷麦苗活令尹民父母沟壑思手挈祈年祓斋居有酒不忍设那知桃李径狼籍香泥滑芳意一如此坐恐及鶗鴂郊原伫开晴出劳南亩馌秋成已在眼一醉宇宙豁更唿湔裙人劝此侧帽客和公斜川诗磨石鑱嵗月次韵梦得见示长篇雉驯不因媒鸠煖自唿妇诗成桃李阴知是霹雳手簿书我亦厌丘壑渠自有却怜支离疏饱食得薪槱俗夫尝世味甘苦半哕呕知公超然处心迹两无垢愁阴老芳物虫鸟故相诱浪蕋费收拾柔条可结揉岂无我辈人一醉开笑口那知市门底客倦枕两肘眼高可人稀命蹇亨运偶平生愿执鞭见谓余小友细观岂弟心宜在帝左右却来尘埃中寂寞对五栁鷇音藏鹄羽正待荆鸡剖学政容窥谱问字当载酒虚名翻误梦恐坐箕与斗言诗终不称永媿赋琼玖身闲书有味吏傲俗不亲小窗据物表扫尽心眼尘令尹垂珠玉敲门唤行春作意向芳物吾车曽未巾愁阴入病骨鸠妇声亦嗔㝠㝠三日雨桃李迹已陈空余深枝间一一青子新秾芳殿春晩犹堪慰佳辰酴醿晓粧靓芍药醉脸匀白萼簪袅袅风枝倒粼粼言当唿短舞抵掌回双颦年来得相从稍觉安沉沦岂不挂俗事察公极清真眼中醉乡路风味良独醇流光不容玩尺璧何足珍漓俗益可厌愿言勤问津牡丹酴醿各一首呈周宰珍藂压朝露无人羞欲攲春风醉香骨绰约不自持谁怜曲肱人一笑遗秾姿不言意可了君醉当勿疑糚淡洗逾靓肌香薰不成皎然月露姿一笑午景晴聊移梦蝶牀相对户不扃谁令春雨暴睡起春纵横次韵梦得浅红芍药长句十日愁阴病不出卧看春归无计惜诗翁遣送淮海春衰眼熨开云雾拆胭脂注脸匀未遍肉红借酒生春色了知造物着意深倾倒春工不余力年来不顾溱洧女载酒非公复安适且将妙句写余妍欲立佳名付精识一春颇困歌湮没回首纷华三太息愿言乞与洗心方归对炉香诵周易宿禅寂院梦中一叶揺江湖困睡不觉身篮舆眼明佛屋丽丹碧瓦鸱铁凤凌空虚疲民日者困苛索半作頳尾相濡鱼鹈鹕数罟两不置肯念竭泽明年无道人谁与办此事斤琢千指开渠渠颇疑如幻三昧力上方手揽归吾庐了知舌本法轮转咄嗟檀施争奔输不辞割爱一念善谁谓嵗恶穷民愚书生袖手对沟壑力不能援心烦纡事无大小成者少谈説治乱何区区调卑絃急诚龃龉凿圆枘方尤濶疎古今罪嵗同一口抚掌一笑皆愚儒诗约范直夫游万叶寺观瀑泉范侯隠下吏夙尚本丘园身投攫金市聚书以自藩炯然如孤月不受黄流浑要知句律工竞病何足论我生羣末俗泾渭同一源同心无楚越倾葢如弟昆人生各有役不暇捧一尊风蒲挂南浦念欲东南奔对牀定何夕青灯照晤言悬知吟诗处千尺银河翻次韵梦得见示之什居楚求齐音美恶不同土諠豗俗物华鲜复有佳处时后玉璧人商略穷万古诗如粟牛戏误得摩顶许望道渺逾逺浮生真暂寓忍持尺璧阴空作秋虫语㣲言倘倾倒河汉濯肺腑向来説诗口自此行可杜送瓯宁魏生赴武举建安少年请缨客横槊赋诗两无敌辞家去作入彀英气拂天狼夜无迹庙堂尺箠鞭羌雏智名勇功付壮夫引弓没羽世自有敢闻上策当何如陈仲仁止止堂以我有限景逐彼无涯知失足践畏途投身试危机舟车日奔覆定无丘与夷万古践此辙嗟我与谁归仲仁古静者怀璧照褐衣名途尝一戏回首羞前非心如得坎水不受狂风吹功名忧不免当复定何之请观本无作今复止者谁筑堂市门侧着书园不窥蓬藋深一丈图书周四围时有好事人载酒问所疑攫金奋敏手倚市夸妍姿回光时自照何者非吾师送志宏西上九州眼一㮣余子真琐琐岳立㟝嵝中喜此高岋峨如公吾辈人取友一到我挥毫赋垂天风雨巻蓬颗相期八表游未觉夙心左解龟醉江阁酒面山月堕起瞻帝乡云感叹不成坐何须飞霞佩自办凌风舸瀛洲渺溟渤万里一掀簸缄诗寄天涯秉烛对新火那知市门仙斗禄事么么空余肠九回上流何日果有怀舍弟逢年时归婺源以诗督之水落天未霜君归定何时相思如惊鹊中夜未安枝梦中见阿连锵然咏新诗寤惊衰叶翻道是步屐移揽衣下中庭风露浩淼弥遥知客衣薄归来一何迟平生短檠灯相对忽解頥万古一舒巻佳处良在兹是中及物心上与稷契期援古以自例自矢无乃痴夜叉叱九阙侧足不敢窥坐令一寸心日抱二柄疑迟君商量此免得儿辈嗤况乃绿髪亲倚门鬓欲丝狶膏非凤喙车辖无可脂再拜夀杯分斑衣舞参差秋芳未云歇采采黄金㽔万钟不足乐古人岂我欺九月十七日夜度蔡道岭宿弥勒院月出度松岭露香非羽衣肃肃夜气清苍苍烟径㣲川光浴秋容萝影挂夕辉氷轮碾空濶飞辙无因依拟掬星渚波恐触天孙机偓佺何时见沆瀣聊独挥未应青霞志即与素愿违稍依尘外踪想此巖下扉清吟写万籁妙想絶百非不须河汉言尽解纷华围飞仙亦戏剧𤣥学乃庶几鳌山切丹极嵗晚行将归游郑圃城郭不去眼而得林壑娯低徊抚壮心欲吐无与俱铿然一枝筇细磴半樵渔挽衣竟与饮不省谁为吾女贫苦难妍女贫苦难妍士贫苦难高了知论此者不识一世豪此身百斛鼎流俗欲手操宁当舍其中局促计所遭颇疑有若人肮脏栖蓬蒿考槃一丘壑光景不可韬斯人不我忘空复踰垣逃轩裳亦云华唾去如腥臊哀哉夷此子扰扰冠猿猱活无齐世心闵黙死滔滔朅来事斗禄俛仰身桔槹一官戏人间㡬何非餮饕谁言眷此情掷去轻秋毫区区欲骄士一哭嗟儿曹溪南梅花巉巉石径鸣枯筇意行诘曲无西东心知幽壑梅已动一枝寄我曽未䝉清香横路忽惊顾氷蕊的皪蛮烟中有如佳人久去眼邂逅相得情何穷蔬畦压霜翠羽乱已觉雪片栖丰茸嗟我过此来已晩攀条嚼蕊聊从容玉仙游戏下尘世絶艳一洗汞铅空不知阆苑在何许叱回风驭无匆匆溪寒沙净迷俛仰坐待山月来朦胧岂无尊酒相暖热锦裘起舞如惊鸿仇池老仙羽化人妙曲三叠余仙风归时醉倒不知卧明日来此谁能同再和求首座道人昔曳匡庐筇五老负雪湓江东犯寒贪觅玉梅句虽有衲被何曽䝉归来苦雨熟梅子巻裓深卧蛮烟中诗传絶境忽入手置我乡国情何穷十年不蹈江上路漠漠海气昏貂茸异乡嵗晚慰流落一笑赖此氷雪容峤南絶唱谁敢和骑鲸人去尘寰空崑墟下视堪笑闵雕琢肝肾愁匆匆那知幽子云雨上风斤玉斧修朣胧读诗令我一回首杳若目送孤飞鸿何时晤语折铛侧坐听万籁号天风拈花特地两颜解他时与子真参同奉酬令德寄示长句闲官屋舍如幽栖寒苦余业偿盐虀忽闻鹊声作破竹尺书入手谁所赍交游胜絶似公少矫矫鸾凤依蒿藜青㝠侧足在咫尺谁使狡狯捐其梯秋风溪上共尊酒摆落羁束忌畛畦红裳起舞意未足缺月衔岭星河低只今跌宕走尘土清梦往复无山蹊新诗惊怪烂盈幅笔力抝怒蟠虹蜺遥知盘礴小窗底得䘮已着一理齐此生同困造物戏未觉与世谁云泥虽无絶唱连白雪頼有妙契如灵犀一笑从公岂无日挽袖相属空玻璃不须俗物败真赏但觅佳处同攀跻答康民见和梅花诗寒崦人家碧谿尾一树江梅卧清泚仙姿不受白眼污风敛天香瘴烟里向来休沐偶无事惟我亦游二三子弯碕曲径一携手冻雀惊飞莫能委班荆劝客少延伫酌酒赋诗相料理多情入骨怜闵殊休倚横斜嚼氷蕊至今清梦挂残月强作短歌传素齿韵髙尚恨白难称赖有君诗清且美天涯嵗晚感乡物归欤何时路千里枕楼一笛雪漫空回首江亭泪如洗上丁余膰置酒招绰中德粲逢年我生无几求毕愿老葭菼谁今事斗禄饭粝羮不糁书生亦可怜㣲物有先感朝来食指动膰肉丰咀啖恭惟鲁司寇道大长壈坎空余祠千载不救陈蔡惨永言百世师愿学吾岂敢当饥不忘歌既饱复何憾安能如王孙长物贮頥颔急唿讲肆人一醉舍铅椠相携桃李径歴乱蹴红毶言强三尺喙气溢一身胆平生超然处独嗜逾昌歜诗成持征君莫遗儿辈览用绰中韵送正臣正臣欲归隠而无资故广其意以告识者华裾锦领乌纱帻气葢当年五陵侠胸中磈礧不可平拂衣归来抱长铗轩然寄傲楸枰间长恨坐隠非云山相逢笑我眷㣲粟我归未可君何难世人钱作牛吼音谁能立谈夀千金空令拥鼻诵招隠知君心在仙峯阴故山自叹无归期作诗但拟渊明词却愁他日林下信千里寄我惟当归秋怀六首庭柯一叶飞风挟凉气归湛湛陂水清芙蕖脱红衣非无岑寂士句法钞元晖独怀履霜戒德人贵知㣲真儒六经学文字聊解纷长孺弃诸侯汉庭相公孙儿口乳未干妄作黒白分谁能领斯㑹事往风中云导江自岷山源浅觞可滥下集大小川千丈水府暗策策井桐寒炯炯窗月淡后生抱竒志黄墨勤㸃勘市朝富危机匹马死冯河何如狎鸥子烟雨同一波行藏各有趣不在相诋诃我师陋巷人千古冠四科穿堵超玉绳倒影夜窗寂火云一洗空月露清欲滴幽人负疴卧起坐三叹息归同对牀弟晤语永佳夕掩窗耿不寐道人亦无悰故山新稻香枯桐梦中信了了推枕闻西风少迟穉金壮归善与子同逢年与德粲同之温陵谒大智禅师医作四小诗送之丈室掩槐夏与君同卧疴平生莫逆人裹饭谁见过跰起鑑井万古寂不波观心要知是造物如吾何六年别故山松竹故无恙此身已天涯飘走复何向清源老医师砭楼出投状勿辞一往勤挹彼上池涨石梁跨壕山永与方壶久凭君持一盃往酬济川手遥知相携处溟渤浸箕斗作诗问大钓犹有斯人否山河我四大物我同一体谁为苦疾痒搔按不容拟多生抱此念耿耿未云巳那知知鱼乐更有濠梁子与陈彦时㑹华严道人偶书屋头烟云屯屋下波涛諠团圞坐已久起扣丹霞门客至苦舌强目击翻无言元龙湖海士怀哉夙契敦清坐鼎足峙妙语流潺湲君游华严海贝叶手自翻此心于身世鸟度空无痕笑吾流浪中久被业识吞读书谈古今绮语生祸根望道𣺌未见况乃躐其藩职卑困掣肘见溺不得援未知造物心颇复哀黎元近窥贤稷意未敢遽掩闗躬耕亦细事㑹要五亩园释羇牛在牧驾鼓马伏辕居然见优劣不比鱼熊膰持问跏趺人一笑霜眉掀相携妙峰顶暝色窥逺村解衣略辈行班坐搴芳荪欲归意未巳幽径相与扪苍崕出玉体不受瘴毒温愿言同酌此我语庶不谖书栟榈院璧侧身西来度千山列仙仙去空孱颜斗升自杀应笑我何苦诘曲戏尘寰归畊无田仕难合疑此二柄首尾间摩挲崕石三叹息我心安得如汝顽次志宏韵督成夀置酒归耕食吾言回首媿江水方争扬子席谁置穆生醴邓模倾葢旧小寝蓺桃李走书约啗我涎迸啮脣齿朝来独何事怒色剧染指虽㣲射鸿游顾有捩手鬼平生谈天口得酒便锋起年来病不觞但要讴贴耳真成画蛇足足就酒空矣樊川吐怨句想见紫云美何时咄嗟办一醉吾亦拟噂沓听羣儿口实争笑鄙附集外诗寄题分绣阁新阁何隆隆经营自兹嵗其前山送青其下竹交翠景物日夕佳登临春秋异治中公事暇领客共留憩四座欢相酧夀主珍重意向来蓬瀛上视此毋乃媿主称客意好是事幸且置拄颊饱看山朝来殊爽致送制置使王刚中帅蜀上都门外垂杨陌叶叶经霜不堪折春光犹未到梅花何物当扳送行客路人惊问去者谁高牙大纛争光辉君王应念蜀父老故辍侍臣来紫微明光起草文章手却聴元戎报刁斗回首翔鸾一梦中玉箫缓送成都酒邛郲九折何足驱慷慨功名真丈夫成都花锦君莫恋早晚归凯持钧枢车驾幸玉津园晚归进诗五更犹自雨如麻无限都人仰翠华翻手作云方怅望举头见日共惊嗟天公的有施生妙帝力堪同造物夸上苑春光无尽藏何须羯鼔更催花王龟龄王嘉叟木藴之同过小园用郡圃植花韵节到中和暖尚賖东风随处起芳华自慙翳翳松三迳相对萧萧马五花老去醉乡为日月年来痼疾在烟霞午桥别墅归公手早定淮西取白麻送杨简迁国子博士杨君解墨绶去作国子师邑人十万户遮道婴儿啼曩嵗天旱苦赤地无余遗饥殍千百辈上山争採薇採薇有时尽讵能救长饥慨然顾自任舍我将告谁昩爽出㕔事日暮忘旋归大家贮陈粟出粜不敢迟偷儿纷狗䑕锄治如平时一意摩手抚如子得母慈明年麰麦登比屋无流移史牒载循吏于今亲见之我亦受一㕓惜哉轻语离桥山未迄役酌饯疎酒巵聊述路人颂持作送君诗朝天菊但见荼䕷能上架那知甘菊解朝天亭亭秀出风烟上冷落东篱却可怜与叶晦叔同考校诸生锁宿贡院作沈沈广厦清如水市声人声不到耳一闲十日岂天赐慙媿纷纷白袍子相逢更得金玉人久矣眼中无此士连牀夜语不成寐往往鸡声忽惊起是中差乐真难名昔者相过安得此但怜时节不相谋正堕清明寒食里梨花已空海棠谢外间物色知余㡬只恐风雨摧折之负此一春吾过矣谢公寻山饱闲暇应笑腐儒黏故纸锦囊得句应已多万一相思频寄似上清宫振䇿冲暮云携琴宿仙境松风生夜凉萝月散秋影洞逺落猿声溪清鸣鹤顶中宵梦仙翁乗车停翠岭狮子身五色鸾凤互相引上有朱幡幢金碧不可省风吹云璈徧顾我忽而哂遗以丹篆文再拜豁心领明当谢浮荣飘然从结轸和朱子渊石柏诗海底灵根石效奇山经地志不曽知凝红幻出珠千颗染紫装成玉一枝鹤骨龙姿随质见鸾栖凤宿与香宜元戎高唱真难和愧我年来笔力衰宣琐禁门深锁寂无譁浓墨淋漓两相麻唱彻五更天未晓一池月浸紫薇花两宋名贤小集巻一百五十七两宋名贤小集卷一百五十八钦定四库全书两宋名贤小集巻一百五十八宋陈思编元陈世隆补椒亭小集李光字泰发上虞人崇宁五年进士累官司勲贠外郎钦宗擢右司谏高宗朝进吏部尚书除参知政事因争和议安置琼州移昌化军卒追复资政殿学士谥庄简越州双鴈道中晚潮落尽水涓涓栁老秧齐过禁烟十里人家鸡犬静竹扉斜掩䕶蚕眠戏赠伴送使臣日日孤村对落晖蛮烟深处忍分离追攀重见蔡明逺赎罪难逢郭子仪南渡毎忧鸢共堕北辕应许鴈相随马蹄惯踏闗山路他日看来又送谁昭真宫造物閟灵境灵山隠仙躅丹成自飞昇何用驾鸾鹄举手金沙岭片石聊寄足至今锁烟扉气象钟清淑井池丹药就千载湛寒緑我来春雨余溢水涨幽谷琤琤落环珮细细响琴筑黄冠六七辈一一道机熟余师本缁流游走遍四渎初明大乗禅锋辨谁敢触升堂勐虎跪诸方狐䑕伏晚乃思长生师许𨽻寳箓时登玉虚殿叨迎御舆服俯仰能几时世事有反覆萧然坐空巖复理旧松竹却谈京洛梦感慨气填腹人生梦幻耳何必苦拘束期师谢冠裳复见真面目国庆寺永夜金茎下九天郊垧风物正凄然百年寳地空萧瑟十里青山自接连局上笑谈棋易胜坐中竒险句难联定回老衲应相问净社何时到白莲裘氏义门夫何于㑹稽卓然有裘氏同居六百年相聚三千指昔贤钦义方列奏闻天子恩诏保门闾光华映闾里百官渡晓雨㣲茫水接天隔江茅店有炊烟杖藜独步沙头路记得当时赶渡船客星山子陵古真隠逸气横九州平生江海志自比巢与由鸿飞本冥冥肯为稻粱谋虚屈万乗顾枉烦物色求贻书诮君房预作要领忧舜江子邑里子去踰千秋高山无古今大江日东流人物浪淘尽英名至今留当年渔钓地陈迹余荒丘严公堂徐侯有佳政百里安田畴作堂名严公怀贤慕前修时来对江山一尊更献酬我岂隠沦欤三黜今白头年来賸得闲忘机狎羣鸥结茅牟湖傍一竿幸可投篛笠青蓑衣生涯寄扁舟严子定不死吾将从之游怀三峯楼一川花栁拥雕栏浓绿浮空四面山便欲移家来住此不将名姓落人间智林寺扁舟来访小丛林花木通幽院落深旋拂胡牀成午梦闲持贝叶动秋吟竹声瑟瑟生虚籁山意峩峩入素琴更喜老纲能㑹事手携炉铫自相寻两宋名贤小集巻一百五十八两宋名贤小集卷一百五十九钦定四库全书两宋名贤小集巻一百五十九宋陈思编元陈世隆补説斋小集唐仲友字与政金华人登绍兴进士复中宏词科累官知台州府政声烨然为同官髙文虎所忌谮于提举刑狱劾罢主管武夷冲道观所着有六经解九经发题经史难答孝经解愚诸史精义帝王经世图谱干道秘府羣书新录天文地理详辨故事备要词料杂录宣公奏议解説斋文集续八咏双溪占胜地占胜地胜地难摹写二水䕶城闉千山带林野山林郁苍苍千里遥相望括苍转晓色九峯含夕阳危栏压雉堞嘉名寄文章阴晴閲变态昼夜无故常郊平涨潦𣺌沧溟渚迥澄波萦素练霁后遥岑歴歴分雾中叠嶂蒙蒙见増逺目兮双明含清辉兮四面奉分星之肸蠁切宸居之眩转邦人来此意以恭客子临之游欲倦神莫覩敬先通言有尽兴无穷烟笼野以浮碧浪射霞而涌红连赤松之佳气过三洞之刚风仰层阁而跂翼俯浮梁而卧虹数征帆而引兴瞻倦翼而省躬听絃歌之盈耳震鼓角之凌空洪钟发天半清磬入云中英灵降被异膏腴生物丰清絶兹楼景佳哉冠江东八咏掞英词掞英词英词有㣲意怀章恋双阙吟情深六义秋月清可依春风惠无私艹桐感霜露鸿鹤伤羽仪解玉佩去朝㑹驾朱旛张皂葢张葢非不荣解佩难为情青緺矫浊侈锦帐怀休明邦衣未容褫况值佳山水时来一登临清旷豁千里既为兹土愁亦云兹土美揖林壑俯清沦摛锦绣歌阳春天球鸣兮朱絃奏朱絃奏兮玉律新灵均渊源建安风度参衆体于柏梁接遗声于楚赋值重光叹盈阙曳长裾怀散聚想西园兮不复游典南尉兮未能去薄淮阳之见疎幸浮丘而来顾非流落以为患谅热中而怨慕景入咏以増辉诗因楼而得趣嗟暗投于拙目指㣲瑕于寳璐髙文一何寥絶境亦难遇子期久云亡蚍蜉秪撼树千年増旧观増旧观旧观已云美栋宇朱翚飞贤侯为兴起昔时兮清赏昔日兮清文挥絃兮归鴈隠几兮浮云八篇合绮丽万古垂芳芬鹤归城郭幸未改人去典刑犹得闻风流兮代变城隅兮势逼故迹兮溪山灵祠兮门阈凑香火于庶繁局宇宙于褊侧惜经度于无地厌往来于如织重旧贯于改作付流年于未极负吟咏之髙名起登眺之太息侯至怀古贤民乐值丰年谋始规摹壮竞辰旌斾迁落成骇不日面势快瞻前昔人应有待神交臭兰茝泪碑忽已新革带俨如在当时屈望郎此意属真宰楼髙兮山逺野旷兮水长冥冥兮鸿翼𣺌渺兮鸥行客至有永日诗成无短章见闻靡不逮名实非自彰隆昌七百载作者永相望万象出新竒出新竒新竒震英越经营得要领呈露入轩闼迢迢栝苍山虬龙南北环中含七邑环下注溪流湾昔楼已据胜今楼与名称东西倍轩豁髙下増比兴极目送朝宗目穷波未穷万里出寸碧千里来雄风地迥月偏蚤草緜心易忡牕影射朝白檐牙留晚红村村辨回互树树分玲珑长烟低抹岸逺水静涵空云间无迅翼天末识归篷轮奂覩新作邦人胡不乐憧憧絶纷扰寂寂宜淡泊溪响答棋声云影入杯酌守登心自知客至意亦宜哦诗句易得抚槛坐忘疲垂名千古地一朝风景异楹桷压闾阎丘壑输胸次清游未渠央吾民那可忘词章贲髙阁前后两甘棠迟日春徧丽春偏丽偏丽两溪湄三农喜趋事万物忻逢时伊吾土之洵乐勤甽亩之东作弥陇麦之旷望徧水田之疏瀹抽新緑之桑麻换柔青之林薄初迁莺郊原膏泽晴园花张锦烂堤栁弄丝轻落梅吹香尽芳草连天生游人自适意客子偏伤情韶华忽云暮檐楹乱飞絮南浦渌波澜秀野深烟雾鱼肥急钓舟沙暖多翘鹭红残少踏青日落喧竞渡翩翩来去燕芳洲衔泥便弱羽度髙城斜拂㣲和扇物态皆光辉凭髙自忘归轻雷送夜雨江色含朝晖俗厚异观洧服成思浴沂所幸疠不作但愿年无饥寛书已屡下宣布闗深机薰风夏更宜夏更宜更宜倚栏客扇化养之清㣲布丰美之润泽空翠幄之桑柘涨黄云之麰麦扫园囿之落红溢甽浍之疏白亘东西之入望固髙下之无择响缫车于林野度牧笛于阡陌销永昼于樽罍散轻暑于絺绤嘉宾可以娱尘襟可以释俯槛草芊芊怀人情脉脉黄梅熟兮大霔洪涛涨兮古渡前渚长兮长已没浮梁断兮断无路驻征客之行舟失逺村之芳树望青林之济溺虑黄帕之为蠧浪汹涌而未息云冥漠而犹固幸学海不为逺忽安流已如故赤日照竒峯絶壑石神龙奔雷过车响急雨跳珠容为霖利已溥泼墨收无踪㣲凉入殿阁朝爽开心胸髙明可居君莫厌变化莫测吟可供秋空月皎皎月皎皎皎皎飞明镜涤风露以孤髙照溪山而清静协二气之金精肃万物之西成巻云衢之㸃缀廓天路之澄清扫埃壒于玉宇流沆瀣于金茎汎林光于逺野转檐影于髙城荡金虬兮深浪涌浸玉兎兮长滩平射渊潜兮鱼龙动冷巢栖兮乌鹊惊在氷壶兮心腑快吸琼华兮毛骨轻念逺人兮怀塞北依末光兮思承明颢气分深浅素魄有亏盈桥成牛女度日沉河汉倾光辉悬半月忧乐殊羣情肃霜渐寒色逺鴈向南征此景皆竒絶兹地独峥嵘当午夜之寥阒带逺烟之蒙密认遥山于微㣲分近树于歴歴急捣衣之寒砧引泊舟之横笛伊心赏之难并对兹焉真无敌佳人兮怀哉参已横兮归去来冬野雪垂垂雪垂垂迥野望中竒冥迷一色混琢镂万般宜严风初作意爱日为收曦千山淡若惨万壑冻无姿同云忽沍合飞絮渐分披漫天歴乱落洒槛横斜吹粉浸两溪浪琼削千林枝素虬桥枕渚氷柱瓦渐澌田种皆雍伯絃絶非子期沙头鴈影灭城角鸟声悲烟孤辨村墅天沉迷酒旗爱登楼之纵目忘起粟之侵肌忽愁容以暂开漏朝晖之照瞩射积素之峰岭认㣲波之溪谷灿垂檐之明珠烂开府之羣玉凛暮寒而复凝洒夜声而相续覩开阖以多端玩朝昏而未足孤松气犹刚百谷土増沃积阴那可久见睍深所欲白雪与阳春愿赓郢中曲两宋名贤小集巻一百五十九两宋名贤小集卷一百六十钦定四库全书两宋名贤小集巻一百六十宋陈思编元陈世隆补南涧小集韩元吉字无咎开封人维之子仕至吏部尚书龙图阁学士封颍川公尝师尹焞与朱熹友善又得吕祖谦为壻师傅渊源儒林推重徙居上饶居前有涧水号南涧涉涧而南有园筑亭竹间号苍筤与兄元隆俱登甲科所着有愚戅录周易系辞卒葬城东子孙遂为上饶人子曰琥字仲止号涧泉尤有髙节诗与赵昌父并称于信土雨中闻伯恭至湖上莫嫌鞭马踏春泥茶鼎诗囊偶共携山色雨深看更好湖光烟接望还迷连天花絮飞将尽夹道蒲荷长欲齐官事得闲须洗眼蓬壶只在帝城西记建安大水孤城雨脚暮云平不觉鱼龙自满庭託命已甘同木偶置身端亦似羸瓶浮家却羡鸱夷子弄月常忧太白星当日乗槎便仙去故人应在曲江灵红梅不随羣艳竞年芳独自施朱对雪霜越女漫夸天下白夀阳还作醉时粧半依修竹余真态错认夭桃有暗香月底瑶台清梦到霓裳新换舞衣长送陆务观得倅镇江还越髙文不试紫云楼犹得声名动九州金马渐登难避世蓬莱已近却回舟烧城赤舌知何事许国丹心惜未酬归卧镜湖聊洗眼雨余层壑正奔流送陆务观福建提仓觥船相对百分空京口追随一梦中落纸云烟君似旧盈巾霜雪我成翁春来茗叶还争白腊近梅花尽放红领畧溪山须妙语小迂旌节上凌风隆兴甲申嵗闰月游焦山荒村日晴雪犹积系缆焦公山下石江翻断崖石破碎瘗鹤千年有遗蹟瘦藤百级跻上方浮玉南北江中央樯竿如林出烟浦酒船逺与帆低昻老鸱盘风舞江面杀气淮南望中见神龙只合水底眠为洗干坤起雷电观音巖前竹十寻大士不死知此心醉归更唤殷七七剰便好花开鹤林游灵山岳镇古所录兹山谅真遗忆从西江来恍忽忻见之初疑春雨晴云物出怪竒稍稍对巖壁森森面嵚嵜纷纭如列障散漫如连帷磅礴千里间衆景皆奔驰颇讶地轴涌未觉天柱亏不知崑崙髙遂使泰华移诸峯七十二磊砢畧可推骈观拥佛髻逺睇凝妇眉大或覆钟鼎细亦铦刀锥石匮一何髙梯天此为墀崩腾铁马羣中有大将旗身居万石贵气压絫卵危雄杰既莫状清深亦余姿蛟螭䕶絶磴草木忘四时定知水晶宫閟藏神所司飞泉泻余怒势作千丈垂葛仙炼丹成空闻龙化陂遗休被山川胜㮣无乃私其东沐金鵞其西曝𤣥龟洞云倚长空巖月隠半规龙电卫方坛至今传道师延连葬玉地茸秀尤相宜分明别长㓜次第论崇卑袂将九华接肩与庐阜随孰云东南倾擎持端在斯㑹当歴其巅不但一管窥虽㣲始皇颂傥有神禹碑南巖官曹簿领无时空一春蹙蹙尘埃中溪南十里巖谷好俗驾屡整无由穷前时相邀雨断道今时不雨天亦风乃知书生不解事每以悭涩勤天公兴来邂逅始一往相与纵辔随飞鸿野棠着子梅杏老密叶尚带残花红峥嵘屋宇吁可怪无乃开辟烦丰隆却寻危径山巉絶俯仰旷野迷西东涓涓寒熘滴永雪一酌为我凉一胸山川何曽嵗月计可怜翠阜纷磨礲人生欢笑不易得此㑹几许谁能同春禽正喧日已暮叹我归期还匆匆云洞挥策度穷谷撑空见楼台丹崖几千仞中有佛寺开老僧如逺公出门走蒿莱下马问所适褰衣指崔嵬飞栏倚石磴旷荡无纎埃坐久意颇惬爽气生樽罍仙棺是何人白骨藏莓苔举酒一酌之慨然兴我怀丹砂固未就白鹤何时来不若生时乐长啸衔此盃题武夷九曲櫂歌宛宛溪流叠九湾山猿时下鸟间闗钓矶茶灶山中乐大隠屏边日月闲两宋名贤小集巻一百六十两宋名贤小集卷一百六十一钦定四库全书两宋名贤小集巻一百六十一宋陈思编元陈世隆补梅谿诗集王十朋字龟龄乐清人绍兴二十七年进士第一孝宗朝累迁起居舍人侍御史改吏部侍郎歴四郡守以龙图阁学士致仕卒谥忠文有梅谿集甽亩十首甽亩有遗士妄懐葵藿心朝夕倾太阳不耐氛秽侵肝胆有古劔愿言决羣阴兹志尚郁郁抱膝成悲吟古道日云邈古意谁复知阳春漠无和流水空含悲郢曲变新调郑声入朱丝喟然三叹余黙与羲皇期读书不知道言语徒自工求道匪云逺近在义命中吾儒有仲尼道徳无比崇传参十八章入道知其宗后学昧极致徒知授儿童孰识孝与弟理与神明通为臣不知此事上焉能忠仲尼作春秋垂训千万年古者父母讐义不共戴天庄同父何在乃与齐侯田鲁国无臣子君亲义茫然齐纪不并立诸儿得称贤善恶不可掩笔削至今传飞飞古帝魂哀哀寄春怨异乡节物新故国人事变诉亡谁肯怜啼苦血空溅云安再拜人伤哉不复见彼微双鹡鸰飞飞同一原急难喻兄弟义着周雅篇周公代武王大义今古传人孰无兄弟急难斯见焉愿懐周公心无愧诗人言竹有君子节青青贯四时桃李媚春光千株弄妖姿世眼悦繁艳畴能赏幽奇君看桃李蹊蹄毂纷争驰君看竹林下形影谁相随七贤久沦没高躅犹可追吾家植千竿风月足自怡岂不竞时好聊为嵗寒期兀兀窻下士笔耕志良苦黄巻对圣贤慷慨深自许一朝出干禄得失战胸宇曲意阿有司谀言徇人主贪荣无百年贻谤有千古丈夫宜自贵清议重刀斧我岂不欲仕时命不我与曷不枉尺求权门正旁午非道吾弗由兹心已先许愿言安贫贱顺命为出处儒冠误身世偃蹇二十年岂不懐明主富贵乃在天平生学忠孝自致无由前青灯照夜长感激徒自怜观国朝故事昔在景徳初契丹犯中原朝廷用莱公决䇿幸澶渊高琼虽武夫能发忠义言咏诗退敌骑用丑枢相颜銮舆至北城断桥示不还一箭毙挞览夜半却戈鋋至仁不忍杀和好垂百年伟哉澶渊功天子能用贤昔在康定初元昊叛西陲朝廷起韩范节制阃外师二公人中龙材畧超等夷胸中百万兵对面千里机不比大老子而令敌能欺深期复灵夏重勒燕然碑军中果兴谣西贼心胆隳逆节遂称臣战士解甲归社稷安泰山四海絶疮痍堂堂宁复有为作思贤诗昔在元祐初朝廷用老臣元恶首窜殛贤隽皆彚征帘帏八年政内外咸清明四夷各自守天下㡬太平绍圣党论起宵人壊典型二蔡唱继述曲学尊金陵忠良投海岛党籍编姓名春秋亦获罪学者専三经心术遂大壊风俗从此倾养成前日祸中原盛甲兵我欲着一书善恶深劝惩姦䛕诛朽骨潜徳发幽馨六贼未足罪祸端首熙宁次韵谦仲见寄湖山蓝黛青湖水琉璃碧我时湖边游山水正秋色诗翁偶乘兴来作湖边客谈锋两地交意气已相得诗坛予与盟文㑹公为伯豪词肆滂沛淡语入幽寂心匠巧雕斵物象穷搜覔壮哉五言城卓尔万仞壁初疑公肠胃百怪所窟宅吐气干云霄直欲鬬霹雳妙夺解牛术奏刀声砉剨我才寸莛微洪钟讵能击又如鸣蟋蟀啾然和金石未窥学籓篱敢语诗奥赜缪为马慕韩浪作赤效白奖掖非所蒙猖狂固宜责新篇又拜嘉开缄光焰射藏之比明珠长使夜照席惜哉不遇时岂为臧仓隔儒冠五十年世路疲行役操矛赴文场战艺辄败北书劒两无成泥涂困踪迹龙钟似东野穷愁搅懐臆空吟三百篇高视古无敌霜风剪林木黄叶满泽国我思公不见羸马未能䇿恨无神仙术安得生两翼因召管城颖免冠加拂拭书帛寄征鸿心目两俱极答毛唐卿虞卿借昌黎集予少不知学古难学古直欲学到韩奈何韩实不易学但觉昼夜心力殚茫然故步亦已失有类夀陵学邯郸虽然予心未肯已尚欲勉强求其端跬步不休效驽马千里未至空长叹羡君兄弟俱早慧家学岂止传柔温圣经贤传饫已久百家诸子皆蠧残学文须要学韩子此外衆説徒曼曼韩子皇皇慕仁义力排佛老囘狂澜三百年来道益贵泰山北斗世仰观我生于今望之逺时时开巻相欣懽岂惟庐陵惜旧本我亦惜此祗自看子今欲假敢应命愿子寳之同琅玕辛亥九日侍家君同孙子渊子昭子髙登高于家之东山时菊花未开坐客皆以为恨至十月望独步东篱下见前日青枝已烂漫矣东坡云凉天佳月即中秋菊花开日乃重阳不以日月断也于是命酒肴唿隣里饮于丛畔云前日重阳日与客同登翫有酒无菊花把盃一长叹良辰苦易失十月今又半缅焉想前㳺独到东篱畔鲜鲜霜中菊满地金钱粲我思东坡言隣里乃相唤斩新作重九不以日月断人生贵适意世俗岂能绊遇酒羣欢乐取醉期烂漫羲和驭白日疾剧走丸弹百年能㡬何不饮乃痴汉湖边懐刘谦仲湖山如画水如蓝杖履湖边酒半酣往事萧条谁共説旧游零落我何堪炎凉世态从他变生死交情祗自谙诗客有魂招不得秋风依旧满江南寄孙永之咏歌沂水舞雩风气压当时冠与童人似贾生年更少家传孙绰赋尤工孤罴傲兀深丛里一鹗轩昻衆鸟中早取功名寄衣钵古来相种出山东寄毛虞卿文㑹今年喜重寻葭姿玉质又同林弟兄并秀如君少朋友相知独我深一别㡬劳终夜梦相逢更话百年心长卿赋有凌云志却笑区区蚓窍吟次韵虞卿送别喜君直谅更多闻共惜光隂寸与分萤照夜窗才煖席蝉吟秋树又离羣尊前忍聴阳关曲江上愁看日暮云别后谁能慰牢落锦囊长带故人文次韵昝监务早梅羣芳避路放梅开奔走㳺人满砌苔半树溪边冲雪破一枝头上带春回月移瘦影供吟兴风荐幽香袭酒盃刚被西湖都道尽至今诗客句难裁次韵题曹大夫懐忠阁小阁谁懐畎亩情遥瞻天日眼増明平生忧国丹心在一饭思君血泪横丰沛功臣真有种并汾壮士素蜚声区区问舍求田者应被元龙一笑轻和方叔见赠二絶相对清谈味有余始知胜读十年书尘襟不用频挥尘自有清风为扫除一舍萧然学有余窗间遮眼尽文书已将事业盟灯火万事何烦酒破除次韵李刑曹病起书懐中原回首尚尘飞书剑南来早识机方事高眠学安石却愁多病似王微肠枯漫有书千巻腰瘦难胜带十围志士未逢聊尔耳古人何用泣牛衣寄僧觉无象我昔居鹿巖时来潜涧游西坡访觉老终日为迟留高谈穷古今满坐风生秋令我名利心一聴浑欲休论诗出古律有唱无不酬篇章溢缣素锦绣烂然浮此老岂易得当于前辈求吾生恨太晚见师已白头儒释道不同相从苦无由三年游金溪兀坐颜常愀出门无游从独赋临清流金溪诚无僧孰是西坡俦深房锁花木妙供罗珍羞益作潜涧思刚肠如转辀魂梦不自禁夜夜飞山陬前日遇诸涂一笑忘百忧相视未及语归袖风飕飕别来能㡬时不觉嵗月遒闻师结莲社旦莫事真修我狂似灵运此志那能投淫雨春雨无端苦浸淫满天飞雾日光沈出门蒸润濡衣重归路泥涂没股深欲与阳乌开烈艳试唿风伯扫烦阴明朝㑹见佳天气只恐春归无处寻夜雨述懐夜深风雨撼庭芭唤起新愁似乱麻梦觉尚疑身是蝶病苏方悟影非蛇浇肠竹叶频生翚照眼银缸自结花我在故乡非逆旅不烦杜宇唤归家送元范赴省清峭霜天振羽翰共观一鹗气轩轩愿将柱腹书千巻尽作忧时䇿万言请系单于同太传不阿人主异公孙龙头素是君家物又见传唿贾状元送刘政孙早嵗声蜚讲舍中漕台前日始收功辛勤半世盐学慷慨平生畎亩忠作佛肯居灵运后登仙更与阮郎同琼林宴罢游天禄太一然藜定照公咏栁东君于此最钟情粧㸃村村入画屏向我无言眉自展与人非故眼犹青萦牵别恨丝千尺断送春光絮一亭叶底黄鹂音更好隔溪烟雨醉时聴毛虞卿见过故人访吾庐况是清和节高槐緑成阴芳草碧未歇携手山间行清兴浩然发唿童具鸡黍浊酒醅初泼贫居媿荒凉野蔌草罗列盘实饤梅豆蔬餐荐薇蕨主礼虽甚微客色未尝觖醉翁山水意不为壶觞设蟹眼煎新汲雀舌烹春撷浇君文字肠掉我清谈舌人生㑹面难嵗月易飘忽君姑为我留忽忽莫言别戊辰闰八月归临安观旧题修竹黄杨丁香慨然有感复书三絶于后吾家风物富擅栾最爱青青耐嵗寒千里归来面苍玉不烦时复报平安同日种松已合抱后来栽栁已参天笑看轩外黄杨树我亦如君厄闰年蕙兰憔悴菊萎秋叶底藏春已数头诗客不知花韵别却言空结雨中愁望天台赤城山感而有作神仙境界无战争奚用设此巍巍城吾闻秦皇昔多慾富贵已极贪长生蓬莱方丈欲亲到车辙马迹无时停万骑南巡适呉越天台咫尺行将登仙山不容肉眼见天为设险藏神灵山中采药使未返鲍鱼已向沙丘腥秦为防胡筑紫塞连年不惜生灵害天亦防秦甚防胡赤城高峙烟霞外神仙要非求可得祖龙可笑徒劳役当时刘阮本无心花笑水迎山自辟我向丹丘数往来羣仙杖舄未容陪挥毫欲续孙公赋愧无掷地金声才日极苍崖千万丈世无仙骨那能上直须内外两丹成驾鹤骖鸾如指掌贫家连嵗蚕荒今年尤甚妻孥有号寒之患每欲以酒自寛酒恶竟不能醉拙于生事殊可笑也表弟万大年家蚕熟酒醇有足乐者因思旧诗有剰栽桑柘教妻蚕句遂和以寄之年踰四十尚何堪愈老生涯愈不谙何以代耕犹未仕初无可乐误为男号寒儿讶桑条沃饮酒賔嫌蜜汁甘堪羡通家万公子细君善酿更能蚕大年和诗再用韵年少如君种种堪文场世事两俱谙何忧晁错不高第未怕杜陵无好男况有田园足耕养好穷水陆奉肥甘更须勐割闺房爱来与荀卿共赋蚕李楰和诗复用前韵维摩老病思何堪药性从今却渐谙掩巻正思眠大室论文俄喜遇奇男共嗟世路羊肠险刚怕人知䑕口甘耸壑昻霄君未晚吾衰已是食三蚕用前韵寄周光宗炎凉世态可能堪肺腑唯蒙长者谙耐久敢忘二世好同庚况有两家男我嗟风树徒悲苦君奉庭闱备㫖甘他日相看两黄髪愿为隣舍话田蚕送陆通判剧郡元非老手便庶民安我贰车贤一年不肯足到邑千里宁容吏索钱坐变池塘成贡宇平分风月上吟篇弟兄不减云间陆拭目看君日九迁我十年前㳺㑹稽堂名民事寓招提去寻神禹藏书穴归泝子猷乘兴溪万壑千巖形梦寐十峯双涧记留题鑑湖倘许知章乞首访故人尊共携送潜老赴东禅驻钖清源十五年月明台静忽飘然禅心莫为东禅起南北东西总是禅难弟难兄汉二龚袈娑缝掖各清风渊明已就归田愿莲社行将访逺公两宋名贤小集巻一百六十一两宋名贤小集卷一百六十二钦定四库全书两宋名贤小集巻一百六十二宋陈思编元陈世隆补梅谿诗集林知常惠白酒六尊仍示酒法作十韵谢之老去生涯付盃酒种秫辛勤三百亩东臯遗法嗟失传蜜汁浆不通口迩来软饱经月无岂有清欢对朋友百钱强就村媪醉终夜蔬肠作雷吼先生祗把文字耕妙意能施杜康手怜我新愁余万斛那更浇肠无五斗分惠青州六从事秘法兼蒙传肘后便同北海歌不空免似东坡叹乌有嗟予偃蹇老更饕感激故人情意厚㑹须续遣白衣来篱畔黄花欲重九九日饮酒㑹趣堂者十九人老者与焉既醒念不可以无诗因用赠林知常韵示诸友我似扬雄贫嗜酒笔作耕犂纸为亩辛勤耕植三十年往往糟醨罕濡口今年九日瓮盎空谁馔先生荷诸友衰颜迎醉生嫩红馋腹随餐失饥吼菊花不上老人头酒盏聊传此时手文字饮韩嘉数子礼法拘髠惟一斗哀翁兴尽辄先归不待盃盘狼借后坐客高谈惊四隣吾乡已在无何有明朝黄花亦不恶俗眼无端自疎厚酒醒聊记坐中人有似平原凡十九陈元佐和诗赠以前韵无功懒仕由堪酒故向东臯事田畆自惭耕稼非老农嵗入何曽给煳口通功易事媿无术漫辟书斋㑹乡友出技慙如鼯䑕穷説法强为狮子吼交游渐觉不在眼老拙自知当缩手陈生慷慨真可人文似良金瞻如斗论交何止十年前耐久遥期十年后把酒殷勤问黄菊十年故旧宁多有士穷要使节义敦不见韩公称子厚北窗捉笔书恶诗醉中戏赠陈三九周仲翔和诗赠以前韵与子十年同把酒贫贱未能离陇亩今年依旧对黄花㑹意何由笑开口老来钟爱有三儿迩嵗从师得吾友祝螟方拟为蠃飞䑛犊俄惊作牛吼幼儿已作一觉梦大匠徒施两年手乙子沈疴赖营牧再生岂止由南斗嗟予屯厄世所弃急难谁肯相先后论交最喜子善终报徳深慙我无有犹怜甲乙二孺子莫景于渠意加厚烦君为吾严诲之毋惜鞭笞九十九陈献可宋孝先万孝杰夏伯虎和诗复用前韵凖拟重阳㑹诗酒手种菊花凡数亩佳节相逢俱可人一一篇章堪适口扬庭醖借更清新晋宋间人颜谢友爱乡词源浩万斛下笔惊人风雨吼季梁萧洒诗如人飘然自是风骚手用之年少富文墨日出珠玑不论斗诚叔思深希仲逸齐驱未识谁先后老朽那能敌年少胸中空洞嗟无有张我三军得数子造物遗予非不厚明年秋战岂无人云梦定须吞八九九日把酒十九人和诗者数人而已今已后期不复追索许以来年九日还用前韵发一笑劝君须饮文字酒劝君耕耨心中畆饮非文字犹聚蚊心田不耕棘生口登高佳节岂易得况此相逢皆胜友谈倾坐上冰玉清兴生笔下波涛吼我亦逢场聊戏剧韵语殊非三昧手试投瓦砾已成堆辱报骊珠未盈斗和之者寡岂阳春高才料耻居王后嗟我穷愁无以遣酒债诗篇行处有与兹饮㑹类平原逃我诗盟㡬高厚如今并许隔年还直须日月逢重九宋孝先示读自寛集复用前韵渊明酷爱尊中酒季子贫无负郭畆我生薄与二子同俯仰人间亦縁口一室萧然仅容膝毛颖陶泓自相友㑹心终日雌声读排闷有时麤气吼感秋诗集名自寛雕琢更慙非妙手篇章不工如子固声名敢望星之斗宋生辄作过情语十韵殷勤为跋后誉之韩栁谁敢当意古语奇吾岂有何如操矛时入室鍼我膏肓乃相厚牀头周易深且神毋惜往来论六九再用前韵述懐并简诸友太白徉狂喜盃酒陈登豪气耻求亩挥毫烂吐风月篇济世高谈霸王口古人可作谁与归白也吾师登可友万言窗下盃水冷百尺楼头鼻声吼丈夫未遇聊尔耳肯向权门思炙手净扫一室安吾贫昼閲诗书夜星斗休论生天与作佛灵运甘居丈人后吾侪慎勿慕富贵鸣鼓定须攻冉有但愿相从文字乐交情合向穷中厚倚看前席坐间人平步登瀛㕘二九郑逊志胡叔成谢鹏刘敦信万廓邬一唯和诗复用前韵前日中秋一壶酒交朋解散归南畆把盃邀月止三人中有客来从谷口首登诗坛出险语张我孤军真畏友重阳佳句更竒絶西风勐向松关吼中庸伯始遥遥冑颖然作赋吟诗手谢客篇章似春草分得家传才一斗句法天然自圆熟长庆诗豪今有后妙龄能作老成语必大奇儿亦希有邬郡太守司马孙文与其人两温厚我与数子无薰莸文字相从十常九九日㑹饮予为唱首自和凡数篇皆因事叙情尔未作重九诗也今再和一篇每句用事而不见姓名末聨外余皆畧存对偶必有能和之者独坐东篱叹无酒种秫西畴故盈畆菊花丛畔来白衣桑落杯中付馋口汝南风俗有故事龙山宴集多佳友静闻彭泽三径香遥想蓝田双涧吼顺时习射马嘶风随俗登山囊系手慈恩塔冷旧衣冠戏马台空古刁斗三嗅馨香感慨中细看茱萸酩酊后应制赋诗人孰在坐湖聨句今还有明朝见花心已别此日登高意宜厚日月并应节物嘉独恨今年无闰九过盘山宿旅邸一岭迢迢十里賖行人半日踏烟霞青山遮莫盘千匝归梦何曽不到家宿浮桥落日丹丘下西江十里西浮桥通古道逆旅傍清溪夜静水声细晓阴山色迷吾乡在何处天逺白云低西征绍兴建元二十二良月壬午时丁未王家辞弟游帝都出门满眼思亲泪鹡鸰送我过原隰朋友携尊宿萧寺朝离黄塘惜分别莫宿青山嗟独自初心满拟游鴈山行止非人辄乖异黄巖留连越三宿故旧过从日沈醉郑生伴我千里行近世人无此风义皇华亭上一回首陡觉眉头起乡思西江十里浮桥边把酒登楼吟拥鼻山行初逢建子月入眼梅花已春意前观三渡觉非旧下视两滩真可畏渡头仙人还笑我髭须如棘犹名利欲入天台观石桥行来匆匆未能遂途中邂逅张老丞十五年前乐清尉自嗟吾非沈谢辈面目从来苦难记飞泉枕上梦成魔达旦思家何曽睡细雨蒙蒙入关岭旅邸重寻旧题字雨脚微收过天姥洗出峯峦叠苍翠刘阮祠荒土犹赤溪山真是神仙地道傍石现小金仙传舍荒凉谁废置柘溪竹染儿女痕石岭松含栋梁器路入南明观石佛楼阁岧嶤更深邃八年行役两来游岩上题诗记前事乘兴剡溪寻故人久别相逢杂悲喜义风吹水送行舟越国江山满瞻视十四嵗娥孝且烈三百里湖明更媚千巖竞秀壑争流终日贪看趣遥寄西兴渡口声如雷银浪崔嵬魄惊悸江神为我风色平天阙煌煌瞻象魏贤关访旧话酸辛更食盐旧滋味学官欲以职事留自媿非才力辞避观台云物端可书宫线初长日南至龙山僦舍观大礼仪㐲森然典文备人臣贵盛古今无秦公父子俱为使景灵告谢乐声回鹓鹭花枝侈君赐西游连日覩天颜和气氤氲散憔悴嵗云莫矣却归来捉笔书为于役志周徳逺植瑞香于窗前戏成一絶主人贪睡为贪香花植窻前意味长见説有时魂梦里化为蝴蝶遶花旁海棠欲与春争媚嫣然一笑芳雨中如有恨疑是为无香白若遇水以小舟从石门渡势危甚因书数语示图南文卿时八月二日也归途阻秋潦溪涨不可涉迂从石门渡未见心已怯壮哉龙伯宫幽据鴈山脇巖如峙城壁南北本相接衆流欲朝宗天为开岌嶪泓澄潭百尺臲卼舟一叶吾生何自轻内顾无可挟所赖二友生千里同负笈忠信傥可仗免作飞鸟帖来归从剡溪山水颇涉猎石啮天台舟浪拍临海楫可曽如此境令我魂震慑连年作行客川涂但取捷不因风雨暴谁瞰逺步屧兹渡虽云恶观览意亦惬漫赋石门篇添入剡游箧孟甲孟乙好蓄古钱因示以诗世人多好钱今汝独好古书中閲平凖壁上按图谱广拾汉五铢逺及周九府惜哉生我家此物罕曽覩百中时得一喜笑见眉宇所蓄虽不多其志颇可取闾阎富家子绕牀堆阿堵一字不识丁碌碌何足数更宜移此力典坟读三五纵未到圣贤定可过乃父东园小阁丹粉一新昌龄有诗次韵小园小阁无奇新但喜有酒堪娯賔西畴种秫可自酿不用勤买抛青春月明星稀乌择木吾爱吾庐堪寓目须知主父五鼎珍不似王猷数竿竹丈夫未遇当安贫带经且作锄园人诗酒过从老兄弟一笑可破双眉颦见説西园相继辟好将因果同栽植子孙清白世相传莫同阮氏分南北梦龄得男老者喜甚汤饼㑹中出诗以贺梅溪佳气夜葱葱果得奇儿应梦熊汤饼笑欢良不浅桑弧时节稍相同喜将老眼看犹子首出新诗贺乃翁从此吾门如谢传芝兰玉树满庭中次济上人韵老来未厌短檠光又集青衿就故乡却荷道人能具眼不同时辈有他肠心传潜涧源流别首出新诗意味长我亦笔头为佛事未应中国异西方浴佛无雨俗言浴佛天必雨今年浴佛天愈晴招提钟磬集梵侣世尊尘埃思一清纷然膜拜口诵偈举头看天红日明或云天意与佛抝不放雨师龙伯行天虽不雨佛亦浴误此亿万苍生情庙堂何人职调燮劝天与佛无使争沛然一雨四方足亿万苍生俱沐浴题郭庄路南山有井名黄花我卜别业临其涯酌泉漱石思往事天遗景与名俱嘉东篱种菊隠君子悠然凝望南山賖兹人高躅已千古三径芜没堪咨嗟我生本抱丘壑尚误涉尘世争浮蜗十年太学志未遂归来陇畆躬桑麻草庄新筑亦不恶青山逺近光交加㑹须移住效杜老终赋归去师陶家新凉入郊九日近西风渐欲吹乌纱龙山风俗有故事撩我清兴凌烟霞度鴈山鴈山五经眼兹行尤可观初冬天气佳鴈归山未寒有日照幽谷无云翳层峦入境见祥云振衣登马鞍瀑水飞玉龙羽旗导翔鸾石柱屹天外卓笔书云端灵峯观石室杖履穿㠝岏山禽知我来好音若相欢羣峯列春笋丹青状尤难行色媿匆匆更约他时看腊日与守约同舍赏梅西湖西湖处士安在哉湖山如旧梅花开见花如见处士面神清骨冷无纎埃不将时节较早晚风味自是花中魁暗香和月入佳句压尽今古无诗才武林深处景益胜十里眼界多琼瑰北枝贪睡南枝醒杖履得得才出来旅中兹游殊不恶况有佳友衔清杯手折林间一枝雪头上带得新春囘同舍再约赏梅用前韵梅溪野人真野哉老眼长为寒梅开朅来西湖探春色濡毫一洗胸襟埃却将梅花比和靖花与人物俱奇魁同行二十五佳客一一尽是离骚才新诗一出花价长糠粃桃李奴玫瑰湖山已藁处士骨风月未厌吾侪来欣闻好事约重赏凖拟餐玉尝春杯预办长牋收白雪载取十里清香囘兴化簿叶思文吾乡老先生也比㳂檄见访既别寄诗二十八韵次韵以酬莫年初仕涂暇日但书䇿儒生余气习笔端事挥斥政学两疎谬篇章稍沈溺楚东㑹诗豪酬唱奏金石逢场争出奇遇险或遭厄忽泝三崃流遥经数州驿庐山看未足巫峯过尤惜西郊祠卧龙东屯弔诗伯飞飞犹倦鸟秋风送归翮同行得嘉友鏖战交锋镝弛担白苹洲天日去咫尺忠谊懐鲁公霸业悲项籍奉诏还故乡齿落肌瘦瘠涕泗拜松楸荒芜翦荆棘心期乐田里誓不绾铜墨槖虽无陆金归幸全赵璧陛下忽误恩泉南又分职入闽如入蜀枯肠复㝠索腰縁病减围髪为悲添白风仰秦君高节慕姜相直恶语谁流传同僚误刋刻吾乡老先生吏事以儒饰新篇似庭燎逺寄箴我癖把酒欲细论何时再㳂檄阳春七十首光艳万丈射招邀屈原魂收召子厚魄惊开老病眼喜见墨妙蹟愿公倡斯文用夏变蛮貊两宋名贤小集巻一百六十二两宋名贤小集卷一百六十三钦定四库全书两宋名贤小集巻一百六十三宋陈思编元陈世隆补梅谿诗集送王司业守永嘉中兴天子初龙翔临轩䇿士当维扬艰难果见异人出龙虎甲乙俱非常先生大对过晁董指切时务言激昂麟经絶笔二千载收拾纸上生光芒自从曲江到今日劲气独得南方强权门用事手可炙申枨亦减平生刚先生闭门玩爻象簸弄日月潮之阳帝忧南国命共理袁连二政俱循良公道方行正人用诏起韩愈师虞庠先生不作进学解直言慷慨投封章一麾出守山水郡十行诏墨加恩光东嘉得贤类京兆前政有张今有王张公到官席未煖犹有遗爱如甘棠先生况是儒宗师敛此大惠施一方入境愿问民疾苦下车宜诛吏奸赃首延璆孺坐贤榻无使杨墨登门墙河内借恂岂容久宸衷念贾殊未忘鲰生抠衣恨太晚执经未获时登堂私心窃喜父母国圣恩特许来龚黄愿同何坚首率化归见颍川鸣凤凰和符读书城南示孟甲孟乙性无有不善兹言闻子舆学所以修性扬雄着之书欲知人之生灵台湛然虚习善裕乃身习恶丧厥初下惠与盗跖不生两门闾所㳺一不同相去霄壤如是以吾夫子诗礼教伯鱼当时非义方圣门亦萧疎我似杜陵翁有儿最怜渠徒爱不知教惧如驴与猪讵望登丹霄折桂骑蟾蜍粗令有闻见免为瓮中蛆丱角入小学首诵仲尼居要知先孝弟余力哉乎欤我家素孤寒金玉苦无储旧业止青箱辛勤二星余遗尔以清白尔曹宜念且性情乃良田学问为耘锄勿患逺难致跬步驰蹇驴勿忧年不逢六经有新畬勿随奔竞流伺候人庭除勿学田舍儿黄金买冠裾在我能自修不患无声誉我久困笔砚退思老山墟拭眼看尔曹庶使愁肠舒诗篇和韩公座右宜书诸青春最堪惜勉矣无踌躇和苦寒羲和错冬令寒燠常相兼在人为不常时焉作贪廉𤣥㝠当用事如忌还如谦宜寒噤不嘘羣萌误抽尖既燠俄吹冷夜寐黒不甜水行失其理厥疾不可砭前日当孟冬雷声震铜蟾三日辄大雪飞花眩观觇逮此始踰月屡变寒与炎晨起坐东窗阳光快恩霑霜畦秀蔬苗欣焉自腰鎌顷刻变凛冽枯藤怯提拈齿牙战霜风缩舌疑衔箝架轴纷掀翻谁能正牙籖酒杯觉无力瓶罄劳频添貂裘尚不煖况无或衣缣兀坐拥黄绸脰作寒龟潜气血栗肌体涕唾冰须髯红炉炽薪炭旋觉寒星殱静思天壤间万类何繁纎路傍泣涷馁海角愁废淹羽毛有不庇腥血有不燖岂堪当此时可以吾身占殷勤语妻子汝勿多怨嫌破被尚禁絮漏茅可添苫人生苟知足处此意亦恬但愿王化行东西俱被渐尧天日舒长有目皆可瞻寒生在陋巷甘心事盐何须傍人门炙手随姦憸耽耽王侯宅笙歌下珠帘寒暑止温凉焉知有穷檐否泰送往来祸福相依黏勿用倚彼玉自分安吾廉饱腹日三饭蔽形衣一襜祁寒勿怨咨庶用惩无厌陈大监用赏梅韵以赠依韵酬之颍川丈人贤矣哉青眼喜为清流开诗章翰墨两奇絶笔下一字无尘埃品题人物奖后进缙绅乐善公为魁东嘉贱子生太晚犹幸识此真人才朅来西游也不恶锦囊所得俱琼瑰区区科第何足道此行似为诗篇来客中拜贶更重复丙穴鱼及郫筒杯寒乡故旧问归槖首言带得公诗囘大监复赠诗纸尾有留饭语再用韵以谢平生漫学乎欤哉心茅胸棘锄不开得公新诗一再读便觉胸宇清无埃银钩妙画发光艳照眼有如参与魁鲰生肺腑非太白公似工部尤怜才旅中屡获锦绣段但媿欲报无琼瑰豫章一榻不妄下贤非徐孺安敢来荷公此意最敦笃一笑当奉论文杯乡心如飞不可遏更为长者迟迟囘谢荣帅赠御书孝经用陈大监韵辇毂之下先弹压兹言虽佳未足法丈人身居弹压地抚字心劳民自洽神圣当天万物春王畿共理嘉得人云汉昭囘赐优渥不特为公端为民圣经一章公独得黄堂葱郁生春色贤哉名卿才大夫匪懈事君端可则石刻分余犹及我荣耀惊闻浙江左从今蔀屋光属天更有宠褒云八朶愿公勉为不朽传长如治呉与治川要令列郡法清白了无一吏横索钱陈郎中赠韩子苍集唐宋诗人六七作李杜韩栁欧苏黄近来江西立宗派妙句更推韩子苍非坡非谷自一家鼎中一脔曽已尝丈人珍重赠前集开巻烂然光焰长诗如此公固足贵赐出仁者尤难忘兼金白璧不足道愿寳兹集为家藏鲰生幸脱场屋累老境欲入诗门墙古诗三百未能学句法且学今陵阳题天台国清寺十里松声接涧泉清音入耳夜无眠宜于四絶中称絶谁向三贤后更贤寺就已无陈日月时清长是宋山川明朝杖履寻刘阮不待桃花入洞天腊月望日出郊探春㳺告成观谒大禹祠酌菲饮泉遂至龙瑞宫观禹穴薄暮而还禹塟稽山不记年丹青落尽庙依然神文秘在藏书穴俭徳流为菲饮泉龙瑞峯峦高近日鑑湖烟水濶浮天东州佳处畧经眼自笑好奇如马迁迎春遇雪飞雪送残腊带花迎早春西畴农事及媿是不耕人元日冒雪赴天庆观朝拜既趋府拜表还舍饮屠苏酒因思去年元日亦不在家感而有作幕府初官媿不才琳宫朝拜获参陪篮舆去踏搀先雪蓬鬓归衔最后杯禹穴地幽寒未歇尧天日近暖先回年年元日身为客孤负吾庐溪上梅贺何正言用蔡君谟韵御笔亲除直谏官翕然舆论已腾欢正人得路言无讳圣主虚懐聴不难莫厌封章箴衮阙要令奸胆落毫端鲰生雅服阳公徳时把昌黎谏论看题夀乐堂用东坡韵赠杨元賔佥判蓬莱阁下苍龙古万壑千巖拥仙府夀乐堂西面卧龙壑月巖风满窻户苍松熘雨大十围緑水浮荷深一股作堂主人久黄壤仁智风犹似邹鲁诗仙骑龙已上天妙句光芒照寰宇青山偃蹇只如昔高处去天无尺五杨侯淮泗老儒学文字撑肠笔风雨朅来赞幕古东州要与青山作盟主虚堂宴坐饱风月此外一毫端不取他日从公物外游贝阙珠宫酌琼乳与赵安抚乞疏狱小麦青青大麦熟秧老欲移蚕欲簇皇天弥旬作淫雨害及农桑一何酷麦枯秧腐蚕不丝无食无衣岂能育使君今世贤方伯政过龚黄同舜牧僦金蠲放官与私喜气欢声倾比屋仁风已慰黎庶心诚感苍穹理宜速胡为烝泄尚如许阴沴干阳埋日毂岂惟泥泞困牛车更恐鱼龙上平陆闾阎竞画指日蛮香火遥祈上天竺伤和无乃有寃民蠧政尚疑多大族使君有术开青天按劾奸赃疏滞狱李资深赠古瓦砚及诗世贵铜雀砚常患伪乱真千金买渇雀虚名何足珍李生心好古身困道不贫得此佳陶泓制由万道人殷勤持赠我器古诗清新置之窻几间日与毛颖亲未能草太𤣥姑用注获麟罗文及端紫贵幸无比伦屈尔居蓬窗与我同艰辛研磨媚权贵挥染劳精神兹我所不敢铭以书诸绅送黄机宜游四明游宦东州识老成坐间谈笑欲风生人如元祐气尤直诗不江西语自清雪棹非縁寻旧隠夜牀端欲对难兄行闻太史奏星聚四皓聨珠隠四明次梁尉韵探春连骑入山城更喜梅仙亦㑹盟文字偶同吾辈饮圣贤满为使君倾诗逢好景天然好山为清流分外清潇洒宗之最年少我慙叨预八仙名和喻叔奇游天衣四十韵稽山高入云鑑湖濶浮空禹秦有余迹晋宋多鉅公我来嵗及周梦寐懐清风兹欣天气佳扶桑欲曈昽驾言天衣游盍簪尽鸳鸿经夕戒行李如期集仙宫聨骑出城南行行指秦峯千巖竞吐秀眼界清无穷招提在何许十里松阴浓林端忽钟磬与客为先容羣簪拥花界双佩鸣寒空试将比天台大畧如思丰首读邑皓碑妙理开昏䝉细观元白诗丘壑罗胸中萧壁尚堪面梁薪㡬经烘兹宫现有相禅客谈无同朝阳最崭絶白云抺其胸杜鹃天下无至今映山红鸡僧始开山道业闻清衷思举照不起高价倾江东袈裟缕黄金宫女自针工昭明亲抱送礼意何太恭白马忽渡江台城丧英雄国破遗衣在丹青落尘容我辈皆书生意气飘如虹蜡屐共寻幽宁求香火功载酒懐贺老招隠思戴颙赋诗效吹台一饭敢不忠况我贤使君徳宇尤疎通楚醴饷百榼白衣走山中嗟余何为者天资媿倥侗谬与酒中仙偶同蕺山松同年妙词章况有山水供古诗如古琴山高水溶溶背囊小奚奴捧砚长须僮胜游与佳作二美今具逢品题偏羣英波澜及孤踪掬水弄花句比拟何凡庸兹㑹如兰亭同行类荀龙盛事在诗史奚用唿画工秦望阁纸上观秦尚过秦那堪山作眼中尘为言髙阁登临者莫作秦人视越人竞秀阁宪台高阁偶跻攀万壑千巖指顾间山色元来本无竞人心自是错看山鹅池鶂鶂能鸣异衆禽池边墨客最知音世间都是山阴妪应恐悞猜君子心次韵周尧夫赠睡香长向风前腊后开要将风味鬬梅魁名从庐阜梦中得根自鄮山嘉处来风折锦囊香不断日烘寳葢翠成堆定须移向梅溪去栽伴吾庐桂与槐次韵濮十太尉喜雨去嵗秋大水民食方苦艰丁壮尚流离而况白与斑今春又不雨事与安危关使符下列郡唿雩舞童鬟投文责老龙贪睡何痴顽我闻救灾术乃在人事间兴师古有卫决狱唐称颜年因弔伐有雨送轺车还嗟此旱魃虐和气知谁干半嵗幸一雨人心宁不欢麦秀禾可植田里庶少安上纾当宁忧吏责亦稍寛我家萧峯下山长路漫漫东臯有先业颇亦知艰难归耕愿及早免起将芜叹次韵濮十太尉题禹穴寰瀛三十六名郡越在东南雄四镇宛委周回三百里草木山川有光润秦山鑑水藴秀异人物风流夸汉晋传闻禹穴自太史好古无人若为问杖履飘然寻洞天照眼千巖若攅刃细看盘石心愈疑遐思丹书气犹振禹贡无传岂其阙遁甲所书何足训彞伦叙自九畴钖水土平繇五行顺洛书六十有五字王业巍巍此途进八巻飞沈天与泉兹説荒唐理难信吾侪去古恨太逺企首难窥禹墙仞穴傍有井清且甘一酌端能洗骄吝女子生日吾女何时见薰风欲半时年龄今稍长礼法要须知好读班姬诫休吟谢女诗萱堂有慈母淑徳可为师泊桐庐分水港何处系归舟桐庐旧日游港从分水出亭瞰合江流叠嶂云披絮遥天月吐钩纷纷钓鱼者无复见羊裘查元章自成都走书至江陵并贶蜀牋附子芝兰道山旧邂逅夔江边㑹合止半载别离又经年君犹滞使轺我忽移霅川东归不及见西望心悠然尺书走健卒追上江陵船殷勤赠逺意药百纸以千吾老苦多病得药年可延静思苦口味奚止沈痾痊但非造楼手误辱文房牋待将君诗文传写千万篇书言作二记付与䕫人镌捍波记修垒济渇记义泉深慙郡政谬滥託雄文传君才高辈流君誉蔼民编雅志在活人何心肯流钱当宁正念贾诸公咸荐贤定归玉笋班慷慨旒扆前所陈必尧舜那肯谈武宣早趋舍人装行着祖生鞭我冠傥未挂苕溪迟言旋两宋名贤小集巻一百六十三两宋名贤小集卷一百六十四钦定四库全书两宋名贤小集巻一百六十四宋陈思编元陈世隆补梅谿诗集次韵梁尉秦碑古风姬嬴遗蹟存者希世传石鼓稽山碑石鼔揄扬得韩子文与二雅争驱驰秦碑夸大颂功徳埋没草莽无人知或言山顶石犹在上有虎豹龙蛇螭神藏鬼䕶荆棘蔽崖悬磴絶登无岐广文好奇穴探禹梅仙喜事僧寻支我賛其行要亲覩勿受世俗流传欺望秦秦望两崭絶何山壁立东南涯丰碑屹植最高处不知磨灭从何时剔苔扫墨了无有糢煳片纸亦足奇浓云䨢䨴黯将雨古木槎牙蟠老枝归来走笔出险语诃政叱斯同小儿诗成得得写寄我词严意伟法退之我闻秦人灭六国酷若犬磔临江麋先王法为秦所负负秦况有秦有司五经灰飞儒溅血尧舜周孔何能为上蔡猎师妙小篆奴视俗本徒肥皮东封泰山南入越大书深刻光陆离沙丘风腥人事变鬼饥族赤谁嗟咨汉兴万事一扫去惟有篆刻余型仪磨崖欲作不朽计其如厯数不及期蚩尤五岳纣漆器人物美恶宁相疵我虽过秦爱遗画南山入望频支颐不须峄阳访枣刻不用迁史观雄辞虚堂黙坐对此纸闭眼暗想君勿嗤要知秦碑没字本却类周雅无辞诗秘书省后园修竹可爱胡正字有诗次韵不俗更嫌俗风枝时拂墙青青映藜烛细细杂芸香劲节老方见清阴寒欲藏萧疎似吾辈味向静中长次韵洪景卢编修省中红梅不为怕寒贪睡迟东君妙意端可知雪英零落眼界寂放此孤瘦红南枝蓬莱更向逸逺地草木宁有夭娆姿冰容戏作桃杏色醉脸雅与神仙宜江兄蜡友已前辈黄生后出非同时丹心独与劲节侣疎影共浸清涟漪骚人相顾最不恶何用车马纷蚩蚩典衣莫惜共携酒对花一展思乡眉李徳逺寺簿敢言勇退今之古人也东嘉王某赋诗以高其行呉山苍苍烟霭横皇都日日春风生利涂捷劲走轮毂古道荆棘惟君行呉江洪涛拍夭泑万楫千帆日相踵六鳌入钓犹不归急流知退惟君勇斜川胜事今临川锦袍风月追谪仙芋魁豆饭吾亦有脱屣有媿君翩然我辈情钟惜离别为国惜贤情更恶江头送别春尚寒回首㝠鸿已寥廓送胡正字分韵得来字武夷之山高崔嵬武夷先生贤矣哉山中髙卧如孤竹颜苍节劲清无埃吾君养老过西伯不逺千里归乎来胸中万巻可医国首荐廊庙真人才人言朝奏暮必逐天颜独为忠言开崇文三馆不浪辟端为天下收奇瓌平时论议即涵养富贵岂以三缄媒西京老儒作符命苍黄投阁良可哀何如皇朝有欧范开口不惮干霆雷先生力学到前辈一时盛事光麟台宸衷宵旰急忠谠伫观前席延邹枚先生掉头竟不住扁舟自载高风回道山游从尽英隽顾我晚进宁容陪梅花满枝栁弄色赋诗送别同衔杯吾庐三径亦荒草松菊怪我何迟徊次韵昌龄至乐斋读书端慕颜回乐真同陋巷居息心容膝地得趣满牀书檠短灯宵永窻明日晷舒相看有修竹心为主人虚同钱用明用章游白石巖谢公好山水得郡古东瓯造物借佳境雅志多不酬松萝蔽鴈荡烟霭埋龙湫行田径白石不到仙山头寥寥数百年天付黄冠流巍然万仞崖壁立东南州谁将补天手化出白玉楼两龛藏洞府中有羣仙游上通尺五天下接三神洲飞泉落巖腰碧涧鸣山陬羣峯真培塿沧海为渠沟隘视人间世万象同蜉蝣我家鴈山阳崎岖厌经丘翩翩钱公子唿我寻巖幽初惊小雨密忽扫羣阴浮杖履穷㠝岏一洗尘埃眸山林有真乐富贵何足求但愿乞二山不愿万戸侯李少和像少和辛苦学飞仙遗像今犹在洞天都似先生能辟谷何须太守为行田左原诗三十二首东高山峯头日出已停午山半云横疑在天要使名如越山重直须人似谢公贤西高山压顶花枝红欲燎导前旌节閙如诃倚窗拄颊时时好何止朝来爽气多南高山山后风来闻县鼔荡中秋至集賔鸿我归种菊东篱下长在悠然眼界中北高山羣山如囿秀回环秀抜羣山是北山我恐山中猿鹤怨移文未至已先还龟山衆山环遶一山横形似真龟势欲行不向九江资纳钖临溪曳尾自全生卧虎山昻然虎踞一原东回首耽耽气象雄不放衆山随逝水溪头高卧自威风梅溪我向梅花溪上家㡬看清浅浸横斜手栽木已如人老雪鬓萧疎对雪花杨谿一涧泓澄㑹衆流肱分俄类婺溪头临溪更种青青木故事端同栁栁州戏綵巖烟霞屏障列西岑戏綵标名始自今我过巖前毎流涕斑衣空有老莱心杜鹃巖游宦三年乐事违巖花笑我鸟催归归来又被巖花笑笑我登巖何太稀碁盘巖杜鹃巖北一拳石石面平平堪奕碁路僻山深罕人到烂柯仙客未应知撒水巖龙卧灵湫志未伸时时喷水撒行人虽然未救苍生旱聊欲澄清世上尘松罗巖插天万仞絶攀跻巖顶松罗不是栽廊庙须材作梁栋人间斤斧可能来障巖巖如法吏面清冷石似端人正直方谁解移兹障边境敌骑安敢肆猖狂人面巖看尽人间古与今苍颜一任藓苔侵岂惟有面如人面更喜无心似兽心天柱巖鴈山一柱插云霄三井松罗柱亦高蓬荜深懐祀人念擎天端赖柱坚牢幞头巖閙处身宜及早抽山林迟我挂冠游不须花里寻腰带且向田间置幞头宋家尖皇恩西被复东渐四海苍生尽仰聸畎亩微臣犹戴宋结庐长向此峯尖小鴈荡归鴈行飞集涧阿不贪江海稻粱多峯头一荡虽然小饮啄犹堪避网罗左岭北望吾庐山最好南通萧寺境逾幽白云夜向原中宿㡬度随人过岭头左湖渔樵欸乃日相唿舟楫生涯在画图我与渔樵同隐逸不须乞作自家湖莼湖水晶银线满湖中遥与呉江气象同我辈他年厌游宦思归应不待秋风南瀑布飞瀑来从小鴈荡灵源颇类大龙湫矩罗尊者不须占乞与山翁取次游北瀑布兹潭谁主复谁賔清世宁容有隐沦独我山林养衰病不妨来作主潭人嘶水涧岭头寒涧逺无声夜静风恬忽自鸣山水有灵人不识老农常用卜阴晴鴈潭九日登临涧水滨荡中征鴈亦来賔如今鴈至应相感不见名潭旧主人三井源泉高似银河落石井泓然鼎足分闻説井中鱼已化定从三级上青云孝感井纶竿临井重欷歔诚感幽潜遂获鱼解道随钩得𤣥鲫秘书好句实堪书白巖庵飞凤吹归思竹实蟠龙髙卧恋山泉吾家松槚今三世僧舍钟鱼已百年贾公庵贾公名徳重吾乡慈母难兄窆此冈手种松楸及因果青山流水共高长如在亭东山一到一霑巾记得先人昔念亲强把兹亭号如在松悲柏惨见无因如存亭北堂犹緑旧时萱寒暑无繇复凊温戏綵巖边白云下慈颜彷彿尚如存两宋名贤小集巻一百六十四两宋名贤小集卷一百六十五钦定四库全书两宋名贤小集巻一百六十五宋陈思编元陈世隆补梅谿诗集寳印叔得小假山以长篇模写进士钦逢辰和之某次韵并简钦越絶天台温鴈荡万壑千巖各形状钱塘风物更奇絶杕屦年时记曽访归来戏辟小园林十里西湖藏瓮盎悠然入眼皆吾山罗列轩窗一何壮止菴道人真有道种竹莳花近丘圹何人好事赠假山潜涧新添小屏嶂却疑迁徙从平泉更恐飞来自秦望世间赝物何止此沙佛儒衣龙亦象道人于物意岂留异日从教散天壤花木篇章两游戏林下高风真可尚来游莲社有诗人句比昌黎更豪放我休説假复论真真假通同归一相次韵昌龄西园十首黄杨黄杨庚甲与吾同树已萧疎我亦翁藤蔓稍除苔藓去嵗寒犹解傲霜风葡萄满架龙须巻复伸堆盘马乳酿青春泼醅一斗宜延客莫博凉州学汉人修竹至乐斋西碧玉竿清阴时过酒杯寒明年看长纎纎笋解箨当为汉帝冠梅拂云修竹遶吾家竹里仍栽第一花好句更同林处士月黄昏后影横斜桃欲留王母盘中核兼採秦人洞里薪此事渺茫花笑我不如聊赏故园春李长念诗人咏子嗟团栾绕树日敧斜冰盘行荐炎天实不用东门学种𤓰杉记得先人手自栽森然千尺尽成材翠丝结作思人树他日儿孙岂忍摧桂丹霄休叹路难通学取燕山种桂丛异日天香满亭院吾庐当似广寒宫栁何幸先人有敝庐不妨同种栁千株垂阴覆地宁无日作雪漫天肯似榆菊百花春放菊秋荣霜里鲜鲜照眼明嵗晚不妨开自笑何须三嗅泣繁英二月二日焚黄天色开霁賔游并集存没有光悲痛之余因成鄙语三釡深悲不逮亲九天命下贲双坟痛将泪杂香醪奠忍见衣随告墨焚漠漠浓隂初阁雨晖晖煖日旋披云余生难报劬劳徳犹有孤忠可报君小卜园纳凉屏迹丘园世事轻澹然滋味似孤僧平生愿学昌黎伯宰相三书独不能馆中三月晦日闻莺胡邦衡有诗用东坡酴醿韵有君侧无谗人发口不须婉句某次韵久伤伐木废每叹吾生晚黄鸟从何来乔林緑垂幰忽作相唿声朋来无近逺高翥凌云烟斜飞集池苑中有幽谷吹迟迟下遥巘羣音巧相和出语独不婉哑哑如老乌闻者弓欲挽知心有杜鹃劝尔故园返过婺州同年王节推夷仲黄教授万顷乡人华主簿子周㑹饮双溪楼年时尝泛婺溪舟未上清风八咏楼天为故人偿夙愿水知吾辈喜清流沈郎不为吟诗瘦王粲长懐去国忧明日山川共人逺乡情年契两悠悠种蔬归来日弹铗食无肉与鱼却将种花地町畦毓嘉蔬骄阳每抱瓮时雨亲荷锄青青有生意令我颜色舒宁忧馑与饥亦有瓶中储前身老阇黎蔬气端未除文字亦宿业复坐鱼蠧书蠧书仍食蔬苦澹味有余况兹清净根分来自僧居端能纳须弥聊尔秀郊墟洗我腥羶肠襟宇生清虚岂惟陶渊明吾亦爱吾庐荒园涉成趣枯藤当安舆困耽案头巻饥箸盘中菹孔门陈蔡色借问何如予次韵题寳印叔兰若堂何处名兰若依山结草堂花枝法雨润心地佛灯光浮世嚣尘隔空门嵗月长林间有啼鸟聴法亦来翔扫室洒扫学者事陈蕃何不然要令天下净端自室中先读书入政惭无学还家更读书翻同小儿辈相共惜居诸奕碁光景老尤惜忍销枰奕间娯賔欠丝竹一局战清闲昌龄欲游白石兴尽而止予亦思前年之游遂次其韵前年蜡屐逺寻幽洞府曽经一宿留诗句亲题碧云里梦魂时到白巖头风生见説欲飞去兴尽何如且罢休他日相唿老兄弟飘然杖屐共翺游张器先和诗复用前韵心欲齐贤媿未齐逺蒙佳句警昏迷音如鼓瑟铿清庙味似煎茶鬬建溪忧国非同长卿病感时端类少陵题二松岂是淹贤地凫鹜文书漫抱携题双瀑女娲石烂㡬经修天漏犹余两派流离合无心元不竞朝宗得路却相投干云寳劔真同气出荡神龙不异湫何用筑门防俗驾林泉自是少人游家食遇歉有饭不足之忧妻孥相勉以固穷因録其语渊明事高尚瓶中缺储粟鲁公凛名节乞米给饘粥广文富才名官冷饭不足少陵老风骚橡栗拾山谷嗟予何为者处世真碌碌谋生一何拙甔石无储蓄三年两去国囊槖罄水陆还家索租苗不了腊与伏前秋遭飓风摧折数间屋今年丁大祲破甑尘可掬絶粮瘦百指告籴走羣仆乡邻苟不救定恐填沟渎家藏千巻书父子忍饥读一字不堪煮何以充我腹细君笑谓我子命难食肉去嵗官台省侥倖食君禄有口不三缄月奏知㡬牍圣明傥不容宁免逺窜逐归来固已幸富贵非尔福东臯二顷田得雨尚可谷子耕我当耘固穷待秋熟郡斋即事追和范文正公韵理郡端如理乱丝范公往矣欲谁师典型犹有堂中像光艳长存壁上诗未报国恩嗟老去不逢人杰恨生迟一尊坐对鄱江月耿耿忠懐祗自知郡斋对雪平生为雪牵诗兴今日无诗奈雪何净几翻书拥炉读冷斋呵砚带冰磨寒江独钓句思栁银海光摇人忆坡欲两三杯贺丰嵗却忧疆埸正干戈子应和诗再用前韵江东腊雪为谁多清逼官梅兴动何堂坐玉芝劳想像句工冰柘老研磨赓酬往事思蓬岛灾异狂言忤谏坡聴取金华新号令要须白战不持戈闰月三白二首闰月生明后江天未腊时风翻禹门浪花糁月宫枝照夜皎珠树秀庭祥玉芝定知年大有何止麦相宜迎腊雪三白未春花万株神仙森玉府天象粲台符词吐水流崃鼎成风击湖鬓边丝可织四皓盍添吾和洪景卢用三白韵作四白诗大似佛世界端如玉烛时穆家兄弟味杨氏子孙枝鄞海明瑶柱鄱亭望秀芝祁寒繇政拙去倍二诚宜楚士照千乘韩梨夸数株舜门纷执玉尧岳衒分符寳结文房友鑑明狂客湖郊圻正多垒兵㑹忆夷吾腊尽日又雪洪复作五白诗再和天地俱同数嘉平欲尽时栁飘彭泽絮松压大夫枝越絶山飞洩文登石产芝滥骑为郡马深愿谷相宜日掩云间色榆栽天上株芳聨仙桂籍穷送旧桃符逺岫明庐阜澄江接带湖宣麻开晋国入蔡忆金吾不欺室三字㕘政张公书也笔力劲健如端人正士俨然人望而敬之因成古诗八韵云山老人国大老歴代遗编饫探讨余事游神翰墨问乘兴濡毫快挥扫严霜烈日如鲁公抉石奔泉陋徐浩国朝君谟书第一大字劣于行与草云山心画无不长笔力纵时书更好我来求字葢求人不为有官縁有道紫岩之铭云山笔不欺室中双至寳玉箫峯下梅花溪愿学云山归去早送翁东叟教授三十年间旧友生眼青头白见交情官于湖北况尤冷诗不江西语自清行李少留呉芮国梦魂先到谢公城扁舟便合相随去薄有田园正可耕送蔡倅白首论文得蔡侯江东尊酒半年游龙头家世高千佛骥足声名重一州方喜同僚呉芮国不堪回首仲宣楼送君撩我思乡意薄有田园归去休李懐安拥麾入蜀道出鄱江见赠二诗依韵奉酬不肯随羣慕鹤轩慨然丹陛吐危言坐看蜀道平如地可见忠臣勇似尊驷马桥边驱弩矢杜鹃声里拥旂旛要须入境询风俗首访严遵李仲元一麾出守楚东城邂逅论交媿孔程元礼仙舟行色好子猷雪棹去心轻虎符稔服君家世鴈荡行逃我姓名酒盏诗篇话时事江湖何日更寻盟子应赠蜀中石刻十巻诗以谢之金华石刻满西州不惜明珠辄暗投诗泣鬼神追雅颂义深君父妙春秋随身连轸崔评事插架悬籖李邺侯扫室焚香读终巻光芒万丈照螺洲次韵嘉叟读和韩诗孔孟乆不作况雄莫能和韩公生有唐力欲拯颓挫文兴八代衰学救诸子过佛老蔓中华微公衽其左余事以诗鸣语险鬼胆破汗澜高驾天捷敏剧飞笴骑龙归帝旁玉日人间堕汗流籍湜辈圭璧分半箇栁和辞拟骚郊聨语成些咸知泰山仰谁继北窗卧我本盐生久供笔砚课幽香摘天葩光艳拾珠唾后公三百年杖屦无从荷世无六一翁孰知珍古货巴词拟阳春僭窃罪宜坐神交有吾宗涉世同坎轲学继青箱王诗高碧纱播勉令添和篇才薄知何柰谬同赤效白深媿愈知贺世事置勿论蚊睫虫容么元夕次何宪韵火树银花遍九衢天移星斗下空虚心忧机妇寒窗士诗句分明似谏书鄱阳灯火类残星风雨那堪更满城为郡何如在家好长檠不似短檠明喻叔奇采坡诗一聨云今谁主文字公合把旌旄为韵作十诗见寄某惧不敢和酬以四十韵斯文韩欧苏天下三大老苏门六君子如籍湜郊岛大匠具明眼一一经选攷岂曰文乎哉葢深于斯道诸公既九原气象日衰藁山不见泰华水但识行潦词人巧騈丽义理失探讨书生蔽时文习义未易讨着述岂无人纷纷漫华藻有如分裂时僭为各城堡同年广文君所作非小好高吟薄风雅古学穷浑灏读史正豕亥观诗辨形夭千篇冰玉清万字波澜浩心慕大手笔所恨生不早乡令门及韩不类端可保赏识遇欧坡当为箧中寳声名终不掩光艳姑自葆嗟我最不才兀兀首空皓半生槐踏黄晚景葢张皁出守屡及𤓰还家仅尝稻田园荒渊明江海客张镐尘埃未能脱忧患苦相恼愁攅卧蚕眉痛彻伏犀脑何当归故山已书下下考钟笔况久阁卢经徒独抱古文如金城偏师讵容擣小诗时自遣句法未知造广文贤关旧声气同湿燥食共朝辛案对夜萤薧䇿杖游西湖寻梅插晴昊鄱留九十日唿酒罗脯枣浔阳三年别心若风中纛书来问寒温仍效世俗祷手写十新诗价重百磲碯情意何勤勤许与太草草那能把旌旄但可供洒扫何为以西子国色沈嫫媪前言葢戏耳细读笑絶倒却将寄来诗録附雅戏藳两宋名贤小集巻一百六十五两宋名贤小集卷一百六十六钦定四库全书两宋名贤小集巻一百六十六宋陈思编元陈世隆补梅谿诗集郡圃栽花公余吏隐不相賖杖履园林赏物华五栁宅边谁种栁百花楼畔漫栽花池塘有梦吟春草屏障无心恋绮霞来嵗游人应话我鴈山深处老桑麻二月朔日同嘉叟藴之访景卢别墅用郡圃栽花韵即席唱和鄱水芝山四望賖雨余风物陪光华名园种果仍修果妙手栽花似判花行见晋公开緑野聊从子美酌流霞坐间宾主皆人杰我质如蓬赖倚麻野处名园境界賖夷坚博物似张华参天先种栁州栁照眼兼看花县花即席赋诗袍夺锦论文对酒脸生霞自惭衰病陪行乐䇿杖登城脚欲麻还舍复用前韵以寄负郭园林路不賖杕藜徐步赏韶华芹宫地近分流水芝岭风髙送落花檐外梨枝春带雨城头桃树晚蒸霞行看共掌丝纶美宁复丘中咏有麻景卢嘉叟各和诗五首复用前韵草堂相去不多賖雨后登临唤革华心喜渊明尊有酒眼惊太白笔生花来看四泽满时水归见九光披处霞得两使君诗十首郡斋传写费川麻用韵懐何卿送别鄱江日未賖诗人相问忆金华乌衣巷口见归燕万里桥西思浣花持节要先苏赤子摄身未用踏苍霞行将归侍玉皇案不比少陵鞋用麻嘉叟和诗至七篇有何时五畆成归计来作邻翁伴艺麻之句某乡心方切复用韵学继初寮事业賖闭门宁悔读南华符分兴化日烘荔室寓维摩天雨花故里君应懐北岳归心我已到飞霞休休莫莫宜闲处耕有添丁妇织麻玉芝堂不是因三秀名堂意自深要居森㦸地毋忘采芝心退思轩㑹得名轩意公余坐片时退思何及矣未退早须思景卢赠人面竹杖奔走方嗟力不任得公一杖直千金竹能有面如人面人亦虚心似竹心渡水只愁龙欲化入山应与凤聨吟翰林虞部相酬赠同舍交情复见今乡人项服善宰鄱阳有政声人惜其去用郡圃栽花韵作诗数篇叙别遂和以送之七嵗名师世胄賖云孙行实副文华仁心驯及鲁恭雉和气种成潘岳花清白见知鄱水月髙明相照楚天霞送君撩我思乡意遥想吾庐日长麻鄱江同事半年賖直谅何人似去华吏报圜扉多鞠草民歌枯木再生花暂留萧寺行逢雨剰作新诗语带霞褒徳自应侯卓茂清朝知己况如麻江东回首莫云賖寒食令人感嵗华皎皎丹心惟望日星星短髪不簪花书传何处山名鴈酒忆吾乡水似霞故旧相逢如问我为言多病服天麻公真有徳如元令我媿无才似李华话别芝堂倾竹叶送行鄱水涨桃花眼看三匝乌逢月心羡齐飞鹜趂霞他日相期访刘阮分桃采药饭胡麻予向年少不自量因读韩诗辄和数篇未尝敢出以示人葢二十年矣近因嘉叟见之不能自掩且赠以长篇蒙景卢继和用韵以谢少小思尚奇薰风琴欲和规模与时背场屋屡摧挫大道窥五原高论读二过神游京城南思渺䒱水左竹看金影碎菊撷霜风破论文摩巨刃荐士躬彊笴萧兰发秋懐木鴈吟齿堕飞飞双鸟鸣不数鹂两箇幽幽十琴操可仆兰台些光余万丈长照我一牀卧未终三百篇正坐短檠课不敢示友朋惧遭泥滓唾文章吉太守臭味夙相荷索我旧诗案赠以千金货郡斋哦好句艳艳月照坐端如陈琳檄快读痊轗轲滥把江湖麾谬声惭日播祁寒兼苦雨怨嗟吾岂柰窃效衡山祷因思鑑湖贺鹏鷃各逍遥溟蓬无巨么二月十五日祈晴十七日雷雨再作清香一瓣乞晴回凖拟阳光万里开风伯未吹云阵破雷公又唤雨声来补天石烂畴能鍊陷泞车深不易推谁坐黄堂称太守深慙无术捄天灾喜晴再用前韵天闵斯民意已囘羣阴不扫自应开扶桑晓日曈曈出玉宇清风习习来水緑渔翁声欸乃月明诗客手敲推秧针刺水麦摇浪定有丰年无后灾徐孺子亭一室不暇扫心期扫天下一榻不妄设所待必贤者南州杰出士林泉事潇洒闭门谢弓招道合不吾舍谁云性少通得一不为寡豫章岂私交端欲重宗社汉廷无此贤忍使遗在野交章荐天阙聘礼备车马高人竟不屈清风凛华夏寄声郭有道一木难支厦肯同樊处士声名祗虚假鸡酒弔知音韬光老松槚傥令居孔门行藏似回也江西今仲举吏事饰儒雅神交千载友丹青妙摹写作亭古东湖鳞鳞万椽瓦序嗤滕王阁词逼长沙贾佳客从公游湖光莹尊斚孺子真可师世途何土苴行矣浙东西鉏犂各归把易芝山五老亭名曰五峯安国书之因成短篇三秀呈祥处危亭压衆坡眼惊庐阜近峯类夏云多乔岳神咸㑹苍穹顶共摩紫微新铁画辉映楚江波游圆通寺夹径森森郁老松烟霞深处忽闻钟虎溪水隔侯溪水马耳峯聨石耳峯遗像人犹思后主开山僧不畏先锋明朝杖履山南去喷沬飞流看玉龙三崃桥三崃桥边杖履游此身疑已到夔州题诗欲比真三崃深媿词源不倒流滟滪瞿塘在眼前便应从此上青天秋风脱叶随流下疑是千帆出崃船宿栖贤瀑水声中夜不眠星河影动半秋天谁云滟滪瞿塘逺只在洋澜左蠡边狮子吼成方外法石人㕘得定中禅住山五老知今古借问曽栖㡬箇贤庐山纪游四十韵我性好山水思向庐山庐五老招我游有约芝山初兹行适所愿孰曰非天与入眼庾公楼兴已先篮舆云开圣治峯石扣仙人居香炉望烟霭净社观芙蕖虎溪聊自笑天池步宜纾半月圆通留幽亭乐有余趣如六一翁境似山环滁侯溪煮月泉石耳供巖蔬破戒戏鱼酒踏园梦羊猪贤关得家音天恩拜新除抗章复辞免行色仍踌躇遂作南山游首过荆林虚凌云入康谷临流清可渔欲饮第一水山深足趦趄汤泉本何来怱从龙口嘘鸾溪寻故家墨沼波犹潴石境不可见悬崖照谁梳寻真到简寂入观惊丘墟缅懐黄与陆何处飘霞裾眼明见飞瀑涧壑鸣琼琚河落句思李练飞诗陋儒新桥跨虹霓出月明蟾蜍两州劳五马同日传双鱼神光照万杉飞白留天书遥瞻星子城青山㸃舂鉏我行未及西三崃知何如登楼閲天险奋地轰雷车壮哉五丁力凿此千尺渠羣峯列耆老深渊蓄璠玙古刹依朱砂穿林骇猿狙万巻已空阁三竹犹扶疎肩舆足茧卒传诗手疲胥佳境尚无穷雅兴良已摅身随禽往还兴逐云巻舒重寻讷庵老细论无言予节物变炎凉迟留费居诸在路何悠悠归梦频蘧蘧秋风鴈还荡缄封寄乡闾中秋宿瀼溪驿半月游庐阜中秋宿瀼溪祠寻元子隠树认赤乌栖坐待云开月行愁雨作泥鄱人应话我身在九江西题一览亭危亭顶鄂渚欲上初不敢肩舆蹑峥嵘眼界惊坎窞青山缭江湖烟雨抹浓淡千帆破沧浪万里照菡萏大泽胸可吞秀色手宜揽形势控上游天险卦侔坎登临迫吹帽秋声在葭菼衔杯情有欣懐古意多感两雄孙与刘壮志鲸鹏噉赤壁走阿瞒功业炳鈆椠黄鹤去何之灵竹色犹惨楼余庾公兴洲遗正平憾北望旧中原激裂壮士胆何由登太山一快天下览过金口市江中有渚名鲤鱼甲渚上有芦花连日遇逆风舟以寸进挽舟者行芦中成四絶江山满眼似相迎一閧人烟问地名舟过已经金口市水流应到石头城鲤鱼甲露江中渚芦荻花浮渚上霜樯影落江疑是钓巨鳞惊跃鹭飞忙长江十里渺连空逆水那堪更逆风定是江神怜逺去欲吹船转浙江东江神不借一帆风急水难收寸进功攲枕高眠真有媿挽舟人在荻花中宿高牙牢落楚天涯䕫门路尚賖落帆惊宿鹭弭榜傍栖鸦风伯声喧枕渔人水浸家江神阻行色非是恋高牙亡姊之塟在九月而不得其日十五日读坡诗至英公燎须事不觉悲涕是日辛酉得非塟日耶诗以寓哀先人六儿女姊长孝且慈徳淑命不淑哀哉止于斯莫年失爱子哭泣鬓成丝年才五十七一病不可医姊死我在傍姊塟吾不知初闻卜九月不知日与时丐祠既不遂临穴竟无期日月为我昏风雨为我悲宦游何所得抱恨渺无涯尚余英公须未作子厚碑便当回鴈荡那忍过姊归宿网步时已入夜犹行舟忽闻犬声知有人家孤灯一㸃葢渔舍也是夕有月不饮网步知何处维舟日已昬孤灯耿渔舍一犬吠江村问境欣名复归心㡬到温遥天有明月惜不照金尊宿金鸡渡晓起鸡未鸣晚宿鸡鸣渡鸡鸣又还起扁舟触烟雾不作田文奔不效刘琨舞孜孜慕舜徒去去官䕫府舟中记所见不向三苗境上过此身端怯洞庭波浪翁未免敖牙戏渔父时为欸乃歌虫喜年丰颇擣米鸟忧沙涨自淘河可无好处如乡里橘緑橙黄恨不多上大望州钻天岭身到猿啼百尺头更言前有鹘孙愁试于大望山头望望见人间是崃州豆子山前火墨溪迢迢一岭与天齐肉身安得钻天手肝胆崔嵬自作梯题诸葛武侯祠八阵图旁丞相祠风云惨淡㑹当时功成岂止三分汉才大非惟十倍丕渭上忽传司马走蜀中长起卧龙思我来再拜瞻遗像涙满襟如老杜诗登诗史堂观少陵画像万丈光芒笔有神两眉犹带旧酸辛残杯不复愁肥马賸馥端能丐后人䕫子江头吟处景杜鹃声里拜时身敬瞻遗像观诗史一酹云安麴米春游东坡八絶道大才高世不容堪嗟尺水困神龙空游赤壁英姿发却向小桥诗思浓出处平生慕乐天东坡名自乐天传文章均得江山助但觉前贤畏后贤少年下笔已如神文到黄州更絶尘我宋人才盛元祐玉堂人是雪堂人世重元之重竹楼雪堂名更重黄州西山草木尤光彩一一曽经杖屦游再闰黄州正坐诗诗因迁谪更瑰奇读公赤壁词并赋如见周郎破贼时供成诗案脱累囚天遣公来此地游自有胸中云梦泽更居云梦泽南州口诵渊明归去词岷峨归去竟无期高安难弟来相访细説对牀风雨时批风抺月五经年吟尽淮南尽处天独与元之韩魏国神交千古作三贤两宋名贤小集巻一百六十六两宋名贤小集卷一百六十七钦定四库全书两宋名贤小集巻一百六十七宋陈思编元陈世隆补梅谿诗集游卧龙山呈行可元章我辈逢山眼即青卧龙顶上喜同登图留沙碛懐诸葛诗诵江濆忆少陵巫崃云飞天一握瞿塘鱼化浪三层篮舆又向人间去回首林泉媿老僧题卧龙山观音泉呈行可元章去嵗游庐山社中观白莲不饮逺公酒聊酌聪明泉肩舆过武昌乗兴西山巅巖乳饮菩萨诗篇诵苏仙䕫州苦无井瘿俗殊可怜竹筩喉不干可浣不可煎日汲卧龙水屡赖担夫肩所取都㡬斛深慙未投钱前日招提游入耳声涓涓泓澄可照胆草木皆光妍却疑南阳人蟠蛰清泠渊惨淡㑹风云滂沱霖普天源如少陵词清入光芒篇余波涨瞿塘汹涌吞百川何人着水经漏此不及编道人出新茗林间手新研共以夷齐心来结观音縁至今清夜梦犹到幽亭边交㳺况离索囘首成悽然何时鹿呦呦重访山中禅送元章改漕成都取友四十载普天半交游蒹葭羣玉堂莫盛登瀛洲元章真国士未见心已投雅抱畎亩志共懐天下忧馆阁育人材孰云専校讐慷慨论世亊不见范尹欧疆场况如许宁不忧宗周精忠屹肝胆苦语惊冕旒君去最勇决我行尚迟留初别拟十载相逢忽三秋龙飞起元老江淮握貔貅礼罗得奇才我幕资良筹人事苦好违壮懐莫能酬去持䕫州节遥泛瞿塘舟我亦来自鄱兹行岂人谋八阵观壮图三崃窥倒流访君义胜堂顾我制胜楼如马谒白帝卧龙寻武侯江亭览月色园花赏春柔果分余味甘兰赠深林幽诗篇浩巻轴墨妙辉山丘气薄文艳杜词卑竹枝刘吏事容拙疎交情荷绸缪纶言下北阙绣衣使西州流钱岂君事易地曽何优何不班玉笋入告嘉谟猷巴子国最贫疮痍民未瘳君去谁抚摩欲借嗟无由我已上词章归欤老田畴迟君还日边寄书到东瓯次韵韶美失舟闵书医师笼参术良将枕戈矢儒生嗜底物书巻挂口齿刘侯西南来嵗月十首尾闭门閲古今过眼分亥豕异书照神藜奇字哭妖鬼许身如蠧鱼文字共生死风流反得罪去国果谁耻仙舟载秘阁便腹贮名理江神亦世情逐客多不喜厄同焚书秦恶类灭邢燬沾濡徧箱箧痛惜到骨髓我初闻为惊终夜成坐起得君诗细读罪已不罪水愿言坐啸余书着子刘子余干翁簿以予去饶之日郡人断桥见留画图赋诗见寄因次其韵我慕郑子真躬耕老巖谷不慕苏季子腰金诧宗族失脚落尘网回头念幽独向来鸳鸯行进退惭碌碌把麾鄱君国饮水清湾曲缅懐九贤人痛闵千里俗奉扬乏仁风黎庶困炎燠畴能政有成敢望诺无宿厚颜叨禄廪汗背拥旌纛命下忽䕫门诸公孰推毂水陆三千里湖重岭仍复至喜谒文忠秭归懐李矗鄱人怜老守去类楚臣逐出门桥已断拥道额争蹙初无龚黄政滥继秦侯躅仇香旧同僚别寄两竿牍赋诗仍画图开巻宛在目清音满于越余韵到巴蜀我有二顷田荒芜鴈山腹愿画归去来芒鞋事耕育齿落用昌黎韵我来饶与䕫三载堕两齿悬知年非永早悟仕当已要须未落时勐效二疏止何为一再落不已良可耻慨然懐古人未有长不死因思年方少辈行多胜已颜红齿牢洁往往同逝水吾虽况如许宁复老彭比览镜视颜色今昨不相似行年五十五万事可休矣功名与富贵磨灭何足纪但愿早还乡俯育三百指婚嫁毕儿女松楸依怙恃弟兄饮真率故旧忘汝尔齿牙任摇脱肉食吾不视有身久为患无齿实堪喜始忧笑韩公可惜陋子美未必伤我心兹言闻栁子送喻令扪膝先生有凤毛三年鱼邑试牛刀要令人被絃歌化讵肯身辞州县劳贤令首祠唐质肃诗篇时出楚风骚西归更勉家传学云翼行看九万高阎普州赵果舟中唱和以诗轴见寄詶以二首聨舟西上沸欢声赵璧隋珠照坐明二客词流三崃水百篇诗压五言城广文旧舍欣同扫阿买奇儿况侍行我以礼宾名客馆云安麴米待君倾灯结寒花鹊有声书传双鲤眼増明人言尽是青云士天遣相逢白帝城富贵有机端可畏山川非险莫辞行定知蜀道从今易东普南充葢已倾至日寄二弟云物书何处山城白帝旁鬓丝惊渐短日线喜初长江冷鱼思复阳回鴈恋行小舟吾已具命下即还乡连日鹊喜东归之祥也诗寄二弟乌鹊枝头竟日喧皇恩应许返丘园荒芜赋就同元亮欢喜诗成异审言定有好音来象阙媿无遗爱在䕫门寄书预报梅溪弟洒扫吾庐办酒尊闻韶美侍郎易任广汉帝眷甘泉旧纶恩换虎符神应驰北阙眼已见西湖霖雨思贤甚仙槎到汉无书梁形梦寐大厦待公扶腊日与同官小集八阵台观武侯新祠伏㡬何时腊又逢天涯尊酒记游从未于山下祠黄石且向江濆谒卧龙青眼共看官舍栁白头相对雪天峯虎符愿逐桃符换万里归心一片浓读东坡诗东坡文章冠天下日月争光薄风雅谁分宗派故谤伤蚍蜉撼树不自量堂堂天人欧阳子引鞭逊避门下士天昌斯文大才出先生弟子俱第一天人诗如李谪仙此论最公谁不然词无艰深非浅近章成韵尽意不尽味长何止飞鸟惊臆説纷纷㡬元稹浑然天成无斧凿二百年来无此作谁与争先惟大苏谪仙退之非过唿胸中万巻古今有笔下一㸃尘埃无武库森然富摛掞利钝一从人㸃检莫年海上诗更高和陶之诗又过陶地辟天开含万彚少陵相逢亦应避北斗以南能㡬人大江之西有异议日光玉洁一退之亦言能文不能诗碑淮颂圣十琴操生民清庙离骚词舂容大篇骋豪怪韵到窘束尤瑰奇韩子于诗葢余事诗至韩子将何讥文章定价如金玉口为轻重専门学向来学者尊西昆诗无老杜文无韩净扫书斋拂尘几瓣香敬为三夫子除日蜗舍三年别䕫门两嵗除盆虽具肴簌傩不是乡闾枥马喧新集桃符换旧书何如杜陵老守嵗阿咸居甘露堂前有杏花一株在修竹之外殊有风味用昌黎韵桃李未吐梅英空杏花嫣然作小红孤城絶塞地不恶一株绰有仙家风高枝半出修竹外醉脸畧与江梅同䕫州花木不多有封植嘉树知谁功春光忽到刺史宅天气正在中和中不同浪蘂落瘴雾自有甘露滋芳丛我来嵗律惊两换归兴遥指呉江枫曲江往事何足梦愿为老圃安我穷明年花开我何处小园数亩萧台东苍苍烟雨记巫崃酣酣诗句吟梅翁郡圃无海棠买数根植之少陵诗史有遗阙海棠名花辄湮没孤芳千载逢苏仙竹篱一笑嫣然发我从蜀锦亭边来遥入苍苍烟雨窟绮霞晓抺神女肌香醪春醉明妃骨鲜鲜丝蘂垂更袅㸃㸃燕脂匀未歇半含欲吐不胜情沐露梳风睡明月为开尊酒苦多病欲插一枝羞白髪照眼千株未观蜀囘首十年深忆越何人好事唿名友姚魏不容矜阀閲凝香有地何不植负郭无园何处谒不烦飞鹄衔子来自买芳根带花掘明年髙堂来燕子想见繁红映林樾栽花老守在何许鴈荡山中采薇蕨凭谁为问花消息有梦遥惊山突兀自慙不是召伯棠那得诗人歌勿伐次韵林江州题高逺亭眼明庐阜翠横空疑是云头屹夏峯遗迹君应懐圣治故家我亦念归宗遥瞻瀑水三千尺犹隔巫山十二重亭上主人髙更逺天然丘壑在心胸诗史堂荔枝歌君不见诗人以来一子美莫年流落在䕫子赋诗三百六十篇西瀼东山客愁里何人作堂画遗像收拾光芒榜诗史堂前何有有荔枝树犹未老熟独迟世人贵早不贵晚傥非我辈谁赏之涪陵昔遭妃子汚万颗包羞莫能诉泸戎一经少陵擘至今传诵轻红句少陵伤时泪成血一㸃丹心不磨灭散成朱实满炎方风味如诗两奇絶乐天曽画忠州图自言香味人间无君谟亦作闽中谱陈子声名重南土何如诗史堂前株正是一饭孤忠余人为世重物亦重端如丈人屋上乌巴图闽谱合避路奚用品第分锱铢才先熟者如杨卢但可与之作前驱闽娘十八婢妾尔将军大树真佣奴我生四百余年后来作先生游处守登堂三叹荔正丹聊效栁人祠子厚安得先生今复生添赋䕫州歌一首要使荔枝之名长不朽岳阳楼后乐先忧记饱观兹楼今始得凭栏吐吞五水波涛濶出纳三光境界寛黄帝乐声喧广宙湘君山影浸晴澜江山何独助张説收拾清诗上笔端过仙亭此处神仙㡬度经老松枯朽穉松青如今想作天仙去不复飞吟过洞庭池之清溪如杭之西湖某归自三崃维舟弄水亭南望齐山翠微在眼登谯楼望九华见一峯奇甚呈提举李子长知郡赵富文城南风物似西湖万里归舟入画图光洁贮懐便弄水翠微照眼称提壶浦无时节秋尤好池有精神贵可唿最是九华知客意倚天遥露一峯孤子长和诗复酬二首往嵗遥从彭蠡湖常山地閲武侯图忽乘雪里子猷棹欣对花间太白壶鴈宕寄书知有便天台采药定相唿两翁异日为邻舍笑説江山大小孤君往东湖我左湖田园归去亦良图纵如传説妙调鼎终羡渊明高引壶清峭台中各陈迹翠微亭上偶欢唿江东江右从今后永夜月同千里孤子长招游齐山路经秋浦上崔嵬不负孤舟万里回峯比九华微具体洞疑三竺逺飞来胜穷巖石玲珑地秀吸江湖浩渺盃先却紫微期一月菊花未放桂花开朱仲文和诗用齐山韵以酬蜀山同我上崔嵬崃水相随共载回秋月迎人霅川去义风吹客浙江来山游未尽无穷力酒兴应嫌有限盃凖拟呉中作重九菊花休道不须开子长和汪枢密齐山诗复用前韵腐儒无用分投闲呉蜀分符祗强颜去访少陵三崃水来寻太白九华山小舟载酒清溪口健卒传诗白浪间风伯相留作吟社愿低笔力许追攀池阳阻风留十日舟楫何濡滞秋深风未西五旬从白帝十日尚清溪胸次泽吞楚眼中山见齐主人殊未厌壶榼屡提携子长携具至溪口复用前韵有客双蓬鬓归来滟滪西符分三竹使地见两梅溪舟遇先逢李盃行酒到齐他年石桥路归去手应携九华山九芙蓉自九天来太史南游山未开仙境曽经谪仙眼佳名杰句两崔嵬舟出清溪尚逆风观山却得少从容浮云不碍天边眼放出神仙八九峯我在芙蓉山下家四年秋色隔天涯如今渐觉乡山近己见芙蓉吐九华江南一岳占青阳多少神仙此地藏闻説仙翁捣药处鸟声依旧克丁当九华山下化成寺太白书堂高处开想见江山无此境故宜头白懒归来两宋名贤小集巻一百六十七两宋名贤小集卷一百六十八钦定四库全书两宋名贤小集巻一百六十八宋陈思编元陈世隆补梅谿诗集铜陵阻风江入铜陵县舟藏芦苇间邮亭危压浦佛屋陋依山月出乌将绕风高鴈欲还江山不贫处一览见尘寰离宣城天色阴晦望羣山不见枢公和诗见寄复用前韵圣恩犹未许投闲遥访苹洲栁与颜羿妇解将风送月麻姑莫遣雨遮山心游孤屿题诗处名玷元枢荐墨间旦夕公归首台鼎高斋遗躅傥容攀读喻叔奇游庐山诗前年我亦到庐山杖屦烟霞缥缈间万里东归如倦鸟不知飞过只知还路经湓浦叹怱怱不及从君访逺公忽见庐山真面目在君二十一诗中十月晦日㑹凌季文沈徳和二尚书刘汝一大谏于六客堂梦寐思贤愿与齐一麾来守浙江西星躔旧识尚书履玉府曽亲太一藜天遣门生依坐主心随崃水注苕溪邦人异日谈遗事名姓应同六客题晦日㑹于六客堂者十二人湖山清絶多佳士暇日壶觞得共携堂上合成前后客诗中分得建除题不容闰位㕘卿月坐觉巫山在霅溪麟阁功名属公辈老夫惟愿把锄犂寄当涂呉给事明可乡校当年与荐苹箫台气象自公新老成犹滞甘泉槖晚进叨乘刺史轮陆凯寄梅情愈重谢公梦草句尤神何时更作龙门客共话樽前见在身劳农岘山乘兴㳺何山同行宋子飞沈虞卿霍从周范文质去秋游道场俯仰何山路林泉虽在眼未暇飞杖屦尘埃泊城市遥望隔烟雾春光忽已半播谷催农务欲作卞山行偶逢风伯怒肩舆出城南乘兴访幽趣山藏佛屋深迹蹑陈朝故老松不记年修竹莫知数鸟鸣説法池花落在禅处书空何公堂木拱安定墓青山看未足回首日已暮小溪何处是归诵谪仙句登清风楼呈通判宋子飞苕霅水㑹处楼高风快哉洲中白苹动天半故人来穆入周臣颂雄胜楚客台飘飘玉川子乘兴上蓬莱萧家渡渡头问舟子此渡何名萧舟子笑答我使君家匪遥岂不闻侍郎名徳重本朝屡为二千石两至万里桥渡旁乃其宅人亡木惟乔隂徳满乡闾嘉话传渔樵江水流有尽姓名磨不消近同池号谢逺类江称姚赧颜谢舟子讲闻非一朝恨生晚且贱无繇际清标坡公不识范韩子思之侨敬瞻道徳门魂往不可招过蔡端明故居懐章南过蔡公乡驻马遥瞻数仞墙丹荔株株经品藻乔松叶叶惠清凉四贤诗出人増气三谏章成国有光真是济川三昧手清源游戏作虹梁送赴省诸子国朝人物盛温陵秋赋呦呦鹿食萍人倍平原门下士文聨韩愈榜中名丹墀何止三千字云翼行看九万程劝驾龙钟老太守篮舆凖拟出郊迎诸公廷对甫迩复用前韵清源紫帽发英灵万斛词源水注溟遥想恩袍动草色定知喜气彻天庭名高虎榜唐文杰人半云台汉列星累月笞儿㡬翁妪夜深灯火督穷经提舶欲移厨过云榭示诗次韵雨中前日过苏端又欲移厨就稍寛古榭有风聊可共衰颜得酒定须丹谪仙醉后句尤劲东野老来诗更寒记取洛中真率㑹他年要作画图看赠第二人石察判䇿冠诸儒已奏闻不妨居次避平津坐看万石门阑大转觉朋山气象新黄巻更穷稽古力青云莫负致君身试观忠献堂中像亦是当时第二人韩魏公生于泉南州宅故未有祠于典为阙郡圃有庵名大隐即之以祠八月戊子率同僚祀之天开我宋太平基紫府真人下应期河朔魁梧出真相泉南䓤郁产奇儿梦符蚌腹生珠夜亊应台躔捧日时紫帽清源发光彩郡园深处立新祠陈提刑永仲以清名室志先徳也诗以美之龎公尝有言我独遗以清贤者于子孙所遗良不轻颍川老龙公落落前朝英帝命作南伯清徳如广平宸翰一字褒不啻华衮荣是以自贤孙持节蜚英声结庐桐城隅室以清为名仰不忝厥祖俯能规后生我来聚星地喜见此老成公清不自言蔼然着卿评时焉访其室鄙吝不敢萌如觌任棠水似濯沧浪缨愿移清室风于以清寰瀛乞祠不允三十韵微臣守清源一嵗三乞祠俞音竟未拜感荷圣主慈臣家素贱贫仰禄救啼饥区区六年间手把四郡麾道途厌奔走囊槖无余赀清源乃佳郡风俗不待移民淳简狱讼士盛敦书诗地逺可藏拙禄厚足自资今嵗又丰登千里人熙熙臣岂不愿仕求闲欲奚为自怜蝼蚁生福薄命最奇入境身即病到官日唿医痰每上交旋晕势甚危药试何止百灼艾无全肌臂疼如子美齿落如退之脚患栁州肿髪垂孟郊丝饮食日减少跬步须扶持残喘虽尚延定非久逺期况臣糟糠妻葢棺将及朞旅榇犹未还儿女昼夜悲臣今官满考臣去有二宜孰谓九重逺天高而聴卑吾君不之告肝胆将谁披庙堂二三公误辱平日知今不怜向隅恩复何时施愿于黼扆前敷奏迫切词天日临在上臣言非敢欺解官食祠禄曲遂臣之私幽明俱受赐感极涕泗垂沟壑傥未填报国犹有时薛士昭寄新柑分赠知宗提舶知宗有诗次韵书后谁题字乡人逺寄柑荐新思起孝知味戒生贪罗帕分犹未金门献正堪命名聊别伪在果独称甘白雪初盈树黄金忽满篮霜天欣始熟茅舍饱相谙客重开须请儿痴食更婪栁诗吟不厌谢赋读常耽若蜜萍难比如拳栗有慙公家安定法想见日酣酣知宗柑诗用韵颇险予既和之复取所未用之韵续赋一首三十韵书閲扬州贡功观禹化覃香苞分橘柚秋色动江潭破暑花凝雪凌寒叶染蓝金衣爱日照珠实碧波涵未上诸侯记曽闻四皓谈颜欢陆绩母业世李衡男送客愈吟桂记时坡咏儋洞庭夸浙右温郡冠江南节物清霜重家山緑蔕含青黄出篱落朱緑耀林岚昔贡千金颗遥驰万里函新宜荐寝庙香可供瞿昙䕫子那能比罗浮未许参何人传黄陆端类列非耼在品宁为四蒙恩或赐三乡情寄初熟旅况忆幽探嘉拜亲开盒珍藏净洗甔行将解印绶归种当田蚕根向横阳覔泥寻斥卤担荒芜耘径草封植伴溪楠不用千头富聊资一饷湛茅斋辟杜甫仙井汲苏耽佳境妙餐蔗闲庭胜莳苷鴈行三崃荔奴视四明蚶欲继花为谱应同栁驻骖御偷篱着棘愁涷灌添泔掩映青云叶光华碧玉篸酿成浮瓮蚁蒸辟蠧书蟫䕶蔕期存乳留皮欲去痰恨无亲可遗松惨白巖庵重修北楼十一月望日与郡僚同登因书十二韵我昔未作南诸侯雄文尝閲龙虎欧泉山风物得大畧梦寐先已登兹楼到官正要访遗迹忽见破屋城墙陬欲修不敢遽土木经嵗此志方能酬贡闱之余材可办农事之隙工乃鸠月逢建子飞破镜酒唿从事来青州忽忽未暇衆賔集草草且与同僚游山川城郭壮哉郡清源紫帽明双眸却惊云榭在地底坐见日毂经檐头西山端可柱颊视南海未用乘桴浮东瞻归路兴元亮北望魏阙心子牟挥毫欲续仲宣赋假日聊以销吾忧诸公和诗复用前韵敧眠聴诗韩喜侯锋难与争劔铸欧钤斋浅陋无处着挂在缥缈之飞楼兹楼久欠诗酒味天遣我辈来遐陬尘埃聊用文字洗瓦砾遂获琼瑶酬賔朋未尝合开燕老病欲登宜杖鸠清风酌别记霅水制胜领客思䕫州一江明月楚东醉全家终日蓬莱游南来不谓有此境四顾亦足穷吾眸朝看日出闽海峤夜望斗插泉山头端如虢郡风月送不比巴岳干坤浮登临懐古甫白适赋咏聨珠产巩牟私心窃慕范文正后天下乐先其忧题徐致政菊坡图南方有高士仁义偃王裔家山辟幽坡手取香草蓺秋至有黄华采采满衣袂客来酒盈尊诗出语惊世无心学渊明偶与渊明契静者年自长頽龄不须制高懐耻独乐地逺人罕诣丹青写佳境有目皆可睨吾家鲜鲜径荒芜屡经嵗儒冠误此身挂之公得计石笋桥刺桐为城石为笋万壑西来流不尽黄龙窟宅占中流唿吸风涛势湍紧怒潮拍岸鸣霹雳淫潦滔天没畦畛行人欲渡无翼飞鱼腹蛟蜒吁可闵二三大士为时出目覩狂澜心不忍小试闲居济川手逺水孤舟冦忠愍亦有山僧愿力深解使邦人指仓囷五丁挽石投浩𣺌万指硺山登嶙辛勤填海效精卫突兀横空飞海蜃趾牢千尺鲛人室䕶以两旁狮子楯南通百粤比三呉担负舆肩走騋牝论功不减商舟楫遗利宜书汉平凖莫将风月比扬州二十四桥真蠢蠢我时出郊春雨后鹭㸃沙汀飏鹰隼江亭矫首独遐观有客南来盃共引欲咏河梁拟苏李颇类鑑湖逢元稹江山不逢贤太守袖手沈吟觉才窘况无铁笔拟端明徒使时人笑蚯蚓绣衣屡约吾来游未遂堪嗟徳星陨乡来尝以记属我固避劳辞慙不敏传闻江欲飞栋初异论纷纷互矛盾世无刚者桥岂成名与万安同不冺诸公饯别分韵得人字清源古名郡守土宜择人何为不才者两载乘朱轮政拙嵗多旱民愁眉日颦赖兹仁厚俗容我老病身乞祠竟不允易郡俄得邻雅懐上冢愿偶有还乡因宾僚共唿酒肴䔩嘉且新展饯选士场语离庚伏辰清风屡吹衣暑雨微洒尘骊驹沸盈门雉鹉飞入脣我亦重惜别不辞劝酬频诸君如神鱼行奋六六鳞学士倍登瀛郡符同治秦我如倦蜚鸟野性难笼驯旧巢寻故山一枝老荆榛官居类邮传谁能久相亲但愿各勉力相期作纯臣赠陈体仁我来守清源徳星识二陈大陈如金玉一室清无尘厌世不肯留至今里称仁儒先贺州守才气超等伦胷中包古今笔下真有神唾手取甲科齿髪方青春声名满天下文字惊缙绅劳人暂州县平步当要津蹉跎忽至今此志犹未伸真人奉香火萧寺含悲辛讲席延诸生黄巻诃古人异端斥佛老吾道鸣孟荀聊借束脩礼少资囊槖贫我忝二千石二年牧斯民不能助玉川耻与韩公均赠我诗与文字字皆可珍宠褒恨太过感激难具论愿公少自爱行矣当致身门下有高第庙堂手经纶房魏方得君讵肯忘河汾两宋名贤小集巻一百六十八两宋名贤小集卷一百六十九钦定四库全书两宋名贤小集巻一百六十九宋陈思编元陈世隆补李文简诗集李焘字仁甫蜀之丹稜人唐宗室曹王臯之后绍兴进士歴官秘阁修撰同修国史以雷震建言上嘉其谠直赐金紫拜礼部侍郎除敷文阁学士致仕卒赠太师谥文简性刚大特立独任张南轩尝曰李仁甫如霜松雪栢着有资治通鑑长编一百八巻从何使君父子游墨池分韵得名字蜀学擅天下马王先得名簧如巧言语于是葢小成子云最后出振䇿思遐征斯文大一统歘使圣域清富贵尽在我绂冕非所荣旁皇天禄阁聊亦观我生懐哉不能归旧宅荒榛荆寂寞竟谁顾正路今莫行使君蓬莱仙盼节归赤城门无俗賔客家有贤父兄慨念此耆老不登汉公卿临池一罇酒尚友千载英拜唿严与李月旦共细评区区可无憾彼重适我轻朅来成都市尘土汚冠缨古人不可见见此眼自明请为懐古诗玉振而金声题笼鹄山房已作清时鸟倦飞杜鹃更劝阿谁归似嫌住处犹城郭不解携家隐翠微客懐寂寞三秋节凄凉万里风关河尽形胜人物㡬英雄秦叶随流水周禾满故宫此心悬象阙梦绕浙西东久客厌尘土幽居懐翠微只余清夜梦长作故山归菊已开三迳松应长十围晨钟忽惊觉犹有露沾衣壮矣府中县索如城外村墨池今扫迹石笋旧余根风急汉絃断雨多秦镜昏新秋一懐古情绪若为论灵云巖路转层冈十里余武陵传者亦难如昔年炼药仙人室今日餐霞道士居洞外蟠花开锦绣巖前石熘潄琼琚猗欤灵气为时雨可惜图经阙不书两宋名贤小集巻一百六十九两宋名贤小集卷一百七十钦定四库全书两宋名贤小集巻一百七十宋陈思编元陈世隆补文杏山房杂藳郑克已字仁叔青田人淳熙中进士仕至福建提刑司干官过大浪滩急浪吹飞雪鸣篙破晓滩异乡人易老行路古来难玉露晨初湿天河夜不干飘流双鬓白未有一枝安水阁水阁临堤晚帘钩暖翠通睡惊莺去后梦到蝶边空春欲从人别花消昨日红多情湖上浪拍拍恋东风初月初月当楼动风帘倚望斜光亏微有晕桂薄不成花云淡明林叶溪清印岸沙去年寒露白旅食在京华水国水国烟霞客春来始定居老逢人事懒贫觉旧交疎隙影窥蟾滴芸香散箧书西湖风月好不到一年余送中书王舍人使北细马缕金鞍文星使可汗袖中天诏重帐外节毛寒烽火燕城急尘沙朔野寛安边在大体何必斩楼兰飘转飘转未归客风帆不夜舟断云依水定薄月带沙流香倚黄花岸心清白露秋林鵶栖未稳飞乱北山头浙江十六夜对月急桨浮天濶长江得月迟最怜新缺后全胜未圆时夜雪潮千尺秋风桂一枝潜蛟易翻动怨笛莫惊吹架壁架壁珍藏万古书世间清絶在吾庐縁瓶香破分家酿曲圃云开剪露蔬白日渐随秋意短故人尽向老来疎今年种得回蜂菊乱㸃东篱玉不如青衫青衫着破禁中罗楚泽呉江㡬度过仕宦宛如杯水澹朝廷空有故人多渔村疎竹明风斾烟浦斜阳起暮歌欲买田园归海上此身无奈客愁何过李老隐居南渡中兴老幽栖日月长买山供杖履引水到池塘习懒今成癖贪盃剰欲狂相过旧賔客不换野衣裳旅中遇故人云薄清溪水天寒黄叶风乡关三载别客路一樽同旧事如昨日问年俱老翁相看今古意泪冷菊花丛别蒋世修传道贤关客寻山向㑹稽春风千里别花路寸心迷天倚呉江濶云随禹穴低兰亭得遗墨为我好封题系缆系缆萦回浪昬林入暮鵶水穷人有路天尽客无家蕉叶浮春蚁鱼歌隔浦沙醉眠星斗下寻梦卜年华忆别忆别富公子山桃两度花人情皆念旧客路不如家野草连天濶重山抱日斜寄书无过鴈愁眼眩飞鸦两宋名贤小集巻一百七十两宋名贤小集卷一百七十一钦定四库全书两宋名贤小集巻一百七十一宋陈思编元陈世隆补椒亭小集康与之字伯可嘉兴人建炎中驾驻维扬与之上中兴十䇿声名大振宰相汪黄辈不能用及秦桧当国擢为䑓郎専应制善为乐府时以栁耆卿目之有词五巻凡中兴粉饰治具及慈宁归养两宫欢集必假伯可之歌咏尝与桧对局格天阁下桧戏曰此卒渡河是尔将军之疥癞伯可应曰今皇御极视公宰相如腹心桧大喜撤碁酣饮而罢桧死与之亦谪五羊名胜志云番禺县玉虹洞之南曰聚龙冈宋嘉兴人康与之流五羊时居此桯史载其在髙宗时与左珰狎适睿思殿有徽宗御画扇上时持玩流涕珰偶下直窃擕至家而康适来留之燕饮出以示康康绐珰入取肴核輙泚笔书一絶于上即玉辇神游之句也珰出见之大恐而康已醉无可奈何明日伺间叩头请死上大怒亟取视之天颜顿霁但一恸而已题徽宗宸翰玉辇宸游事已空尚余奎藻绘春风年年花鸟无穷恨尽在苍梧夕照中游慧力寺天涯芳草尽绿路旁栁絮争飞啼鸟一声春晚落花满地人归江上浓隂晓未开瘦笻支我上苍苔春寒前日去已尽今日又从何处来僻居巷僻过从少柴门尽日闗莺声常在栁云影不离山有道难言虽贫未厌闲川原烟四暝春思有无间鹭春暗汀洲杜若香风标公子白霓裳碧天片雪忽飞去何处人家水满塘琵琶夜深琵琶声似裂一曲霓裳一庭月曲终人影在西阶困倚东风步揺折可惜帘幕重重下玉钩隔帘春在栁梢头东风着意相料理吹去杨花不自由鹤舒台白云深处路﨑岖鹤去台空景物殊山展翠屏连紫幕泉分清熘滴明珠道人秪问丹砂井隠客犹寻九节蒲试问葛仙仙去后至今遗蹟事如何招真词自姑苏出齐门沿而北望山如巨鳌盖常熟县之虞山也邑去江不及一程陂湖畎浍之积自南至者倾驰㑹于江江河既应则迅澜倒流二水相制移时而不能去山无竒谷惟荒墟白草丑石散乱陂陀迤逦而西有修竹横林隠见于两山之间其中为招真菴元祐中道人申氏泰陵徐处士弟子也松林森茂亭宇简寂如隠君子之居通州道士喻抱元増治之旧名竹林至是更以招真请记于仆乃歌招真之词以系之曰白鹤巢兮丹井空蓬山杳兮烟霞蒙陵谷变兮今古木叶下兮秋风飞仙去兮朝太㣲黄冠野服兮以游以嬉飡霞卧月兮世不我违与世涤映兮天门可驰苍龙嘷兮云漫扉石泉冽兮山芋肥俯仰宇宙兮日月蔽亏灵秀回薄兮野芳呈姿山中之乐兮万化莫移仙人不来兮隠者曷归严陵懐古建武中兴寳运开股肱俱是济时才汉家鼎祚如磐石此老方图拂袖来玉虹洞二首睡起踈帘一半开更无人迹过青苔须㬰苍狗风前变雷雨驱潮出海来满山一夜风篁响透屋三更月露寒自掩残书推枕睡江湖秋梦水云寛两宋名贤小集巻一百七十一两宋名贤小集卷一百七十二钦定四库全书两宋名贤小集巻一百七十二宋陈思编元陈世隆补梅山小稿姜特立字邦杰丽水人靖康中父绶死难补承信郎孝宗召试为太子春坊知阁门事累官浙东总管宁逺军节度使以诗名有梅山藁六巻续藁十五巻直舍作小砌直庐廹髙墉隙土止寻丈圬人累残甓园叟舁新壤方成一篑积已觉寸心爽余芳分禁掖踈翠眇林莽虽无昆阆趣便有濠濮想绕吟消永日静对延孤赏聊成儿女剧终契山林往为语平泉公经营无太广风露亭万物冒春晖红紫竞芳节惟此玉井莲迥与衆品别雅受冷风吹复爱露华洁亭亭立波上晚意颇愁絶疑是姑射仙半夜集瑶阙清虚不染尘潇洒更宜月我惭穷陋质对此氷与雪安得谪仙人超遥俯清澈把酒一髙吟玉色相映发再赋醒心亭小桥枕沧湾一水绕清激横来莫知源委去无寻迹戏鱼时渡浅好鸟忽鸣寂堂砌隠空谾竹树閟寒碧朝飞溢朱栱倒影汎瑶席仰窥一径上始觉藏深僻尚忆客中行盘峤倦登陟峰回路忽下溪馆曾休息髙低相掩映景趣无终极朅来坐忘疲欲去或穷夕安得青霞人共此白云适寄方叔落叶满沧湾坠露湿踈栁幽人晓无事杖䇿经林阜忽焉若有省怀此山中友便欲借风翰翩翩挿双肘翫月天风忽披拂觉来襟袂清云片玉鳞薄月华金晕生曽于沧海看浩荡此时情髣髴见三山汹涌波涛惊晨起东旭晓曈昽照我墻角红衰意忽开豁衰颜亦丰茸便欲理晨䇿去遶菊花丛惜无㑹心友一尊清兴同暑退喜秋颓龄厌浊暑瘦骨便清秋蓐收方回镳灏气横九州老鹤生精神孤松欎飕飗如饮寒露浆贮以青瑶瓯既蠲膏肓疾复洗热恼忧斟酌楚人赋併作商声讴赋括苍郡斋括苍云水窟刺史神仙宅窈窕九折通髣髴三山隔千峰欎崔嵬一𣲖绕清激境净不可唾崖倾谁敢廹崇桃眩春红积李缟夜月樵唱递往来渔时出没闲招鸾凤侣间访烟霞客簮玉肌花貌有水光山色使君翫世事爱竒忘寝食不忧槖无金自喜足有力欲具航海舟从公登山屐早晚归去来飘然谢朝帻李仲永墨梅写竹如草书患俗不患清画梅如相马以骨不以形墨君曩有文夫子蝉腹蛇跗具生意当时一𣲖属苏公雨叶风枝畧相似花光道人执天机信手扫出孤山姿陈𤣥幻却西施面此妙俗人那能知近时赏爱杨补之补之妩媚不足竒李生于梅却有得髙处自与前人敌倒晕疎花出苦心暝云暗谷藏春色我一见之三叹息意足不暇形摸索君若欲求之㸃画胡不去看江头千树白严陵钓台两山夹青苍月照江茫茫陶然酌桂醑孤兴发沧浪贤哉羊裘翁不肯仕汉光㝠鸿已髙鶱弋者应相忘两宋名贤小集巻一百七十二两宋名贤小集卷一百七十三钦定四库全书两宋名贤小集巻一百七十三宋陈思编元陈世隆补太仓米集周紫芝字少隠宣城人绍兴中登第歴官枢密院编修右司知兴国军自号竹坡居士有太仓米集及竹坡诗话晚游戒珠寺寺王逸少旧宅寺僧秉烛观王右军画像出访鵞墨二池归已三更悠悠倦徂征忽忽厌羁旅出门复风埃况乃廹烦暑兹游惬初心突兀见精宇髙人昔所庐树木亦竒古㣲风入冠裳林影散廊庑僧窓静无尘灯火照眉宇閲此坦腹姿须髪稀可数乐死固不虚颜色如处女平池渺清泉淅沥过新雨谁言临池上至技本天与鵞羣久已空团扇复何许兴尽且当归夜半月方吐逰麻姑观清秋禾黍罢南畆幽事少凌晨有佳兴振䇿事轻矫㣲踪蹑飞猱雄跳髙木杪上有仙子祠栋宇颇倾桡腾虚想云軿遗像空鸟爪黄冠三四辈生意良草草更欲问丹炉云山遂穷讨道人笑不言此意未遽晓但云须趣辕山静虎出早胜践良独难仙事亦杳眇了知世俗人尘凡隔蓬岛越台夜雨夜暗秦淮雨灯昏越女祠寒窓归梦短秋枕客情知凫雁初何定鸡虫事亦卑明朝江上去重理钓鱼丝食𤓰二首鄼侯昔㣲时刀笔一小吏起依日月光勋业髙百世道大元不容功髙亦为累所以韩彭徒累累就庖胾萧何于是时身任天下寄坐安刘季心赖有东陵计东陵固明哲避地有深意此物元不凡世俗岂知味此味当自知不可语儿辈元和数才子倒指到元白香山诋中奄进寸輙退尺元侯躐要途崔子实卵翼两公贤与愚何啻白与黒二武有直气讥评恣呵斥苍蝇从何来污我盘中食想像懐昔人抚几三叹息秋晚凉月初欣薄露天井梧吹叶又凄然墙根可笑无名草依倚秋风翘碧鲜月向寒林欲上时露从秋后已沾衣㣲萤不自知时晚犹抱余光照水飞和人摘茶陆鸿渐茶经云叶如栀子花如白蔷薇皮日休茶坞诗云好是初夏时白花满烟雨乃用茶经语也葢茶至着花则晚矣结庐闻是辋川家更趂东风摘露芽短梦唤回春正好枯肠搜尽句方佳酪奴语陋真堪笑瑞草名髙岂复加明嵗莫教烟雨里白蔷薇秀小岩花次韵姑谿兴国寺晚眺禅房花木有残红此地还因曲径通竹影看揺金𤨏碎风铃解语玉丁东人来白鸟横空处山在先生倚杖中絶唱未酧才已尽夜灯搔首鬓如蓬与松林道人求竹栽人生殊臭味不异莸与薫嵗晚期金兰矫矫惟此君缅懐古招提修竹如云屯道人淡无与所居竹为羣余隂满窗户肯惜为我分他年蜗牛庐净几横清芬踈踈便可意霭霭亦可欣千畆不作侯万夫宁是军客问有何好仰屋不必言幽径倘可开迟子日欵门次韵沈彦述官舍书事二絶幕中从事最能诗恐是当年杜牧之渠为秋娘方覔句莫将公事恼痴儿晚得休文一解颜识君曽是画图间阳春白雪无由和句有雌霓诵亦难题赵侯沧江逺岫图公子风流絶代无名髙当与大年俱自从剪得吴江水不爱滕王蛱蜨图次韵吴思道赠姑谿道人残生拟覔山中伴万事厌从儿辈谈笑我擕家常作客羡君买地已成菴早将辽海千年梦换得曹溪一滴甘闻与道人新结社懒云今不是常参次韵次卿近书二首故国人空老三吴信不通客犹如社燕书或寄賔鸿鬓髪风埃里林庐梦寐中西归如有意一笑复谁同白水彭门道秋风古战塲人应思故国楼更在斜阳消息慿鱼素逰从问草堂兰芽知已茁何日见诸郎晚霁翠叶看成幄浓春唤不回愁今连落絮雨欲到黄梅埽地花狼籍开门燕往来晴峰数㸃出暝色一禽催过张参军故居曲肱亭旧居在焉山谷老人名亭且有诗所谓邻鸡唿不起拥将出京畿老恨愁千斛饥须粟一囊遂成迟去鲁还作薄逰梁客思风尘恶乡音道路长何时秣归马看我理晨装游醉翁亭醉翁诗里识滁山早嵗神游只梦间云外浅寒欺短帽马头深秀得烟鬟时擕妓女人犹说倒着接䍦谁与还文物风流今埽地乱泉空绕玉孱颜次韵次卿寄姑谿时欲问舍宛陵吾亦平生欲执鞭拜公眉宇记当年泰和人物真图画李白风流是列仙雪里已无回棹意文中新有卜居篇幅巾还作谿堂梦何日相从句水边河鲀三絶水没江村不见沙河鲀吹絮荻生芽平生所欠但一死可更杯中论镆鎁钓蓑常恨此盟寒两嵗珍庖屡入盘细雨春江从此逝不应犹弃季鹰官一饱欣然下箸余庾郎鲑菜复何如当时献纳堪怜许只解区区说䱥鱼次韵李子泽过次卿谿堂二絶溪雨亷纎作晚晴斜川风物唤渊明归来定有新诗句醉着乌巾一幅轻时人但数李北海恶客敢过元次山笑我不能同一醉也来溪上看烟鬟行迈秋山凄无风木叶寒自萎羁客不得归行迈日靡靡瘦马嘶暮途忍饥渡寒水落日晚更明栖鸟惊复起人生各有求谁能异生死行行重行行辛苦那得尔乱石摧前辀旋车亦当止饥寒苦见驱临风一长喟暮宿朝行绕山麓暮宿投孤村父老颇见招落日犹在门庖烟不满灶汲水复抱薪为吾炊黄粱一饱裁逡巡百钱得香醪湛湛盈清樽吾虽不解饮亦足濡吾唇濯足扪饱腹燎衣煖余薫愿言息劬劳少浣尘埃昏殷勤戒鸣鸡未用唿晨暾次韵次卿鸣琴终日二絶大音固自元无曲緑绮何劳更着絃此调㝡髙人不㑹未知今复为谁传平生有味在朱弦想得清风入指寒小阁香消帘不卷知君不为俗人弹端午日小雨已而复晴断云飞雨过平川吹作团圞碧玉天酒緑强能开病眼绦长那解系流年闲収艾叶晴窓外忍对榴花白髪边细葛香罗天上有乌纱白簟北忩眠五月七日南堂见杨花栁深何处可藏鸦忩绕长廊緑暗纱造物惜春知有意薫风时一度杨花五月八夜月色明甚望麻姑招亭二山天髙月白夜漫漫倚杖来看月下山老眼直穷烟雾外诸峰浑在有无间翰林耽酒今何处仙女乘鸾去不还天恐两山看未足故飞明镜照孱颜读林和靖集书其尾泉石膏肓挽不回笑看嵩少仕途开暮年封禅无遗藁平日江湖只钓台月自黄昏梅已老鹤无消息客谁来吴儿不解髙人意秋菊何当荐一杯次韵刘元亢读白乐天与刘梦得书香山天下士直道可事君口语作竒祸后来成积薪巨栋虽已捐白璧元自珍百年付春梦千载期斯人可怜肉食子议者反空唇文华一照耀今古无缙绅才髙固不世盛徳终少邻鹿鹿数余子𤨏𤨏非公伦丰盈与名誉讵可钟一身暮年林壑意觞咏全天真君子与小人两者自此分寄言颜巷徒勿语伤哉贫五月二十四日避暑东寺折柬邀子容不至凉飇唿不来恶热苦难避城南有佳人相望隔秋水愿言倚琼瑶相擕谢簮履花木通禅房茶𤓰共幽事君方从簿书相仍日填委咫尺如参商况乃在千里日暮殊未来清风为谁起次韵元亢雨中见寄穷巷结蜗庐仅有一席广风雨不出门山林负清赏怅懐念幽人道阻不得往弥漫隔江汉契濶异霄壤清风吹句来令我作技痒安得从君逰此意良惘惘题王定父淑问堂平生心笑伯州犂罗织虽工不当威莫採黄金铸刑鼎要令青草入圜扉于张必大君须记六蓼先忘事恐非闻説堂成已无讼卧看庭树转斜晖次韵元素登城暮归二首天遣刘郎又白头少年文学似由求朱门华毂聊安命藜杖芒鞋可散忧大隠未成聊小隠浊流谁得置清流赋成凖拟吾先读王粲秋来正倚楼晚来飞鞚上城头欲蹑华镳苦末由醉里有乡须着屐人间无地可埋忧功名于吾真聊尔人物如君无此流想对青天回白鸟半钩斜日挂江楼宿蒋山薄逰践初心寓宿便晚静山空秋有声人寂夜更永华鲸催晓色有客动深省焚香礼大士枝䇿上危岭黄金明窣堵妙音生佛境眼穷天光尽地转江万顷缅懐梁武帝问法昔造请识师鸟巢中道契言自领大㑹天龙宫金碧灿絶顶我来修法供汲水具乳茗愿同桑下留览胜毕余景还从天际归悠然理烟艇次韵元中芭蕉轩道人悟无生开轩有深意是身如芭蕉妙语良黙契婆娑坐芳藂聊复此游戏秋风鸣环佩晓露湿苍翠闲窓得隂多凉簟惊雨细索句清梦余时能助幽思我亦箇中人平生㑹佳致此乐倘见分杖䇿时一至次韵国师对月见懐老子闗门不着书奄奄真复似曹蜍月来林下苦相忆诗落眼前欢有余满挹清光归酒面小分秋色到吾庐胸中怕塞愁千斛特地烦君一埽除寄徐季长念昔桃始华别君漳水头相别㡬何时天事司蓐収阙月六度圆相见间何濶百年飞电中能得㡬回别别君㡬何时忆君如饥渇饥渇良有时思君无时节野人苦幽独相值谁与亲流落在苍莽坎轲一伤神相望参与商相隔云与泥草木忝臭味笑谈极相思相思一何久行行重回首回首征雁行中有来书否送王天民归双泉旧闻双泉居缥缈在寥廓仙人在丛霄遗甃结飞阁广庭三百步一木可四角刀圭分苍虬鳞鬛自皴错至今风雨枝疑有孤栖鹤王郎吹玉箫飞凫下双屩时乗三峰云来遶月城脚人生多乖离未践绣水约知心念独君时来慰牢落吾欲从之游何当解羁缚次韵次卿中秋月下书所见三载彭门梦新年故国秋月当千里共酒要十分酬翠幕知谁卷双鬟不奈羞寒螀莫相恼啼作晓窓愁题大着肚金陵朱世英官长沙或有画箕踞而坐者号大着肚旧有賛颂皆鄙语朱为题小诗其上以易之其尾云但将贮酒三千钟莫话容卿数百辈予爱其语有味更作此诗以广其意平生颇笑王㑹稽坦腹惊动郗家儿暮年羞涩为懐祖计较毫末如儿痴嵚崎更复笑周郎自説空洞终何为逹人大观无不可无盐未必非西施了知倚杖清言者外示夷旷中难窥不如此老身如寄万事稜真得计掉臂行歌眼看天拥膝长吟腹垂地羞遣家奴捧玉环肯为门生作经笥白肥如瓠君莫轻终年贮酒真酒甖结喉道士倘复见敢託石鼎讥膨脝次韵㡬圣见诒梅花雪后有残枝留与幽人照夕晖已借水光浮净几更将山翠染春衣洄中漫叟移舟去月下渊明种荳归知我短坡无客到肯擕长麈为翁挥坎止流行念已轻常闗虽设是吾扃事如痛定何堪説出为饥驱岂有情满座自倾鸜鹆舞半巖拟作凤凰声醉中深意知谁解付与前身阮歩兵次韵元素对雪十韵云冻风仍急天低雪未収山寒飞鸟絶江晚一蓑幽晓树梅初放风帘絮自投孤鶱迷逺鹤痴立看饥鸥枥马归鞍速鞴鹰猎羽遒连城埋睥睨千骑冷貔貅何处回兰棹谁人拥钓裘闭门怜我病得句付君搜上瑞书三白登年在九秋何当明月夜同作广寒逰甘菊数本旧植之地沮洳湫隘颇有悴色十一月二十三日移植墻下明日小雨数刻欣然便有生意小草偷㣲生崛强沮洳间託根倘失所憔悴无好颜嗟哉一大地宁无尺寸闲造物惜不与无乃亦大悭社栎岂不恶盘错未易班下可百牛蔽上可星斗干此物有逺韵何人悯清孱吾移东篱栽往近九畹兰天心固有在生理似可还小雨喜霡霂低枝湿斓斑春苖已足采落英行可餐为我制頽龄使吾昇飞仙物㣲自有知报君以长年蜡梅六言三首剪蜡枝横陇月醸花蜜满蜂房谁遣凌寒枝上中含百和花香云珮风侵玉冷仙裳雾巻罗黄家在蕋珠宫里衣熏鹊尾炉香桃花占上林薄兰芷擅离骚经欲弔花中遗逸聊寻世外林垧再赋三首孤根雅宜幽处空明宛似僧房我作蒲团燕坐时参鼻观㣲香浅俗㣲嫌菊陋粗踈不爱葵黄花里谁方髙韵人中可比黄香移种定从天上世间那得此香白髪人应羞看鵞儿酒可争尝次韵何师与梅花二絶示刘凝逺月姊宫前玉树春杏花菖叶不同村多情谁道天无意先与梅花雨露恩何人急遣蓬莱使唤得春回江上村谁信广平心已冷老于花似太无恩两宋名贤小集巻一百七十三两宋名贤小集卷一百七十四钦定四库全书两宋名贤小集巻一百七十四宋陈思编元陈世隆补太仓米集读涪翁黔南诗作阿香名字本无双流落真成窜夜郎蚤嵗浪言肠似锦只今空复鬓成霜名传故国犹惊座诗入涪川尚满囊天为少陵増秀句故教迁客上瞿塘次韵元亢和邦师喜其归自钱塘道人青眼为君开前度刘郎今又来白雨饱催湖上句红粧谁把醉时杯篱边採菊山千叠渡口唿船溪九回便恐横翔到蓬阁试寻林下小徘徊赵丞家野堂近喜崔斯立新成背郭堂傍崖深置产唤客小飞觞稍遣花经眼频移竹过墻官清公事少梦熟鸟声长藤倚樛枝瘦芸翻乱叶香骑曹休问马聱叟漫为郎丘壑胸中事干坤醉处乡人间一游戏出处两相忘次韵元素野步金堤不复上蹒跚矍铄何劳强据鞍从我泥中甘蠖屈看他髙处作鹏抟锦江春色能供醉濠上游鱼亦可观闻有平沙邀晚步定随明月下林端姑谿书报录近作因寄宣毫越简五云书札何时得古锦诗囊久未倾急遣能言管城子仍烦解事褚先生饱霜穴兎秋方健照雪溪藤捣更精南雁去时人尚逺双鱼欲到眼先明次韵王次卿喜别元亢登第刘郎才思似春闲文在阿房季孟间尽把胸中着云梦还从笔底看波澜吾无富贵询唐举人説科名污次山驰马行看归故物舞衣先喜慰亲颜奉酧韦深道见寄盖世功名岂不佳韦郎心事本烟霞秋风自老千章木春雨谁分一部蛙夜鹤正愁云出岫鲈鱼㑹遣客思家从君细意论幽恨凖拟应须到落花韦深道和诗且以书坚扁舟之约仆以禁烟归埽丘墓未暇先寄此诗阙然不见十年余借屋新来共一湖已向双鱼逢尺素更因五字得明珠子猷心欲随烟棹摩诘居应似画图㑹待龎公归上冡便求奴饭马青刍次韵章季长题石鱼研屏苍崕百丈悬江濵江潭下跃吞舟鳞戏将双影倒挂崖石上妙絶始信阳侯神短屏谁为琢山骨与君一障西风尘世间百怪那可解清诗宛转聊穷因问谁幻出水底石棹尾鼔鬛波粼粼固应凤咮与龙尾明窓净几长相亲君家机云好兄弟两山对峙髙嶙峋为贫聊试漆园吏手版挂頬心看云要收江湖入几席钓竿拂水垂风纶谁当为我语石鱼莫爱浪翻月白千顷江镕银但愿玉堂常伴直对此风流千载人次韵何丈即席春风无力栁嫣然花欲争春作意妍坐上诗成云态度樽前人鬬玉婵娟凤箫初暖参差竹檀板逺催大小絃恶客正应妨作乐主人浑似孟公贤次韵子容池亭晚思二首便到青云尚黒头有亭莫赋二宜休如君岂是池中物要趂官闲作浪游漫叟江头闲日月辋川图画小池亭谢郎春草有新句付与老人双眼青次韵次卿林下行歌十首风吹苏小门前栁雨暗罗敷陌上桑遥想锦江春色暖被花恼得少陵狂闻道君家隠鹿门竹篱茅屋寄江村龎公事业无多子只有平安遗子孙事向闲中种种休春来林下兴还幽上山双屐与谁着挂杖百钱时独游郡郭东边是草堂巖花时杂涧花香愁从把酒杯中少日向读书窗下长愁多应怪独醒人心事全慿麴米春醉后逢花堪一笑狂来曵杖却成真身世无营䇿㝡良年来幽事不多忙饭牛欲起方朝露种豆才归又夕阳卖酒罾鱼只数家卜隣元在水之涯扁舟定向桃源去斜日红飞两岸花人情危甚剑头炊未可云鹏笑一枝冠冕窟中元不到云山堆里复谁知得酒固应聊独饮有田何苦不亲鉏客来深巷闻鸡犬便是渊明归后居勃窣蹒跚不上隄却来林下小徘徊已知修竹有千畆更为桃花求百栽夜读艾子书其尾万里投荒海一隅八年蜑子与同居可怜金殿銮坡日浑在蛮烟瘴雨余竒怪谁书方朔传滑稽空着子长书不知平日经纶意晚作儿曹一笑娱娄黥菴纳凉娄黥无骨可封王生事全慿药一囊闭户翻经头已白开门延客酒初尝竹从春后知无数花自山来别有香未有数椽容我老聊分一榻借君凉次韵元杰暑中书事刘郎家世尽名卿晚嵗怜君尚带经道在莫嫌榆歴歴诗髙何媿草青青杜门不出人应笑与世相违吾独醒谁与林塘共清夜緑荷时照两三萤次韵春卿逰黄蘗道塲长安多贵人被服萦寳带名字垂鼎彛功勲压嵩岱一懐上蔡悲乐事钟吾辈知君汗漫逰食蛤据龟背若君哭痴儿洋洋飞大盖梯空瞰千山閲此烟雨态山空亦何有长松䬃㣲籁聊将身世梦净洗佛祖戒行乐要及时幸此无借在只今况丰年禾黍已斾斾狂风不鸣条积雨不破块赏心失幽期噬脐有余悔晓猿倘未惊斯逰君弗怪便当买薄田往抱躬耕耒次韵次卿约寻梅二絶拟摘寒梢一㸃春佩囊无句久生尘寻花㑹得王郎意应为江梅似玉人想得瑶林玉树春髙标元自出风尘殷勤欲共梅花笑却恐梅花解笑人东墻橘将熟催以长句木奴袅袅半垂墻故恼幽人苦未忙雨细不妨无緑颗帘踈时与可怜香谁将磊落黄金颗为付甘酸白雪囊只有天公真解事便须先借满林霜雪中过庆老方丈云满江天雪意酣拥炉聊复聴巴谈老人不出真藏六来客何劳説后三已借团蒲揺短梦更浇春饼荐余甘此生试向闲中看何止人间七不堪次韵同舒天用和元夜三絶舒郎人物是清流不解葡萄得一州郡守无灯亦行乐也随賔客上江楼乱离灯火不成春月下归时有㡬人吾老尚堪陪一笑世间无似此闲身逰骑归来尚半酣一杯谁与瓮头柑小窗梦断龛灯在影落踈梅月上菴次韵春卿寻梅霜梅藁立清江濆谁当为挽归来魂青鞋醉踏江沙路玉蕤簮帽惊王孙临风想见花有语此郎词赋如文园花开无情落亦易闻香当欵知谁门怕看落地白雪满便恐缀枝青子繁温风明月不易得绕树莫放花黄昏知君共醉有佳客此意归来谁与论烦君问花花无恙尚堪一笑同清樽次韵草堂主人雨中十首反鎻衡门谁复开草堂殊不见兵埃雄风斜巻云头去雌霓横遮两脚回有家怜我无乡地好事知君不世情借得小窗安净榻卧听风雨入荷声虎头山下元无路龙骨溪边尚有窗风里荷花吹不倒雨中鸂鶒自成双少年结客不思家酒椀春衫白苎麻今日江邨烟雨里兵戈满地鬓双华满溪烟雨湿芙蕖绿叶红花锦不殊闻説宛西桥畔宅小园无地不荒芜醉里青春挽不留眼前戈甲㡬时休溪边两细花吹尽陇上风寒麦又秋乱来嵗月总如流头白江村不奈愁老罢此身何处着尚堪同倚雨中楼含桃熟后莺还语栁絮飞时燕亦忙风物但随时节好不知人意自凄凉浴凫飞鹭下横塘花过莺归草自长恰似碧鸡坊口望浣花溪上一茒堂避地偷生只闭门不堪搔首对醨樽行歌野哭江头路雨叶风花总断魂次韵常元明西坑见寄西坑只在乱山间寻得仇池十九泉有句能催千嶂雨无人共钓一川烟送詹伯尹丞泾邑西溪寒食栁花飞正是琴髙欲到时薄禄仅酬三釜志新篇莫负两松诗催科未办何妨拙作吏能清不用知髙论平生期活国一方疲瘵看君医题冯尉緑净堂不种平池玉井莲巻帘堂下水如烟溶溶自涨晴江緑脉脉还通暗谷泉谁道冯唐今白首始知梅福是真仙客来莫唾青铜面要看蟾光上下天明皇羯鼓图禁籞莺声外天袍拥御黄曲名翻荔子春色绕沉香白雨花奴手风鬃舞马牀向来歌吹地何处是渔阳同仲共兄弟访赵行可行可置酒倚杖山头寺维舟栁下堤莫催金騕褭且醉玉东西乱后兵犹满风惊鸟未栖看君飞动意两目在鲸鲵初夏絮飞长陌又春余绿满菖蒲夏巳初双蝶不来花蔌蔌一莺时到树踈踈平生懒作折杨曲万事可占长栁书只有故山真耐久伴人闲处作踟蹰凌歊晚眺故乡南望㡬时回落日登临眼自开倚杖独看飞鸟去开窗忽拥大江来伤心不见姑溪老抱病聊寻宋武台嵗晚无人弔遗迹壁间诗在半灰埃环翠亭客意常随倦鸟还翠屏空梦小孱颜更将临老双愁眼来看平生未见山西子为谁颦逺黛湘娥何事结烟鬟千巖万壑无人处便是辋川图画间睡起有感日长谁复欵幽扉睡到斜阳恰尽时缺月要圆云未肯青春欲老絮先知天于我辈元无分梦比人间更不疑门外故人千嶂逺灯前华髪万丝垂次韵伯逺春雪风寒欲下欺春雪天近先垂压地云堆得楼头成玉色吹来水面作波纹慿陵暖日竟何事调䕶新花谁解纷温诏始闻如挟纩九重应复念三军题赵周賔家夜猎图翰林作醉石偶似苍于莬龙眠见之笑为作匹马弯雕弧云是将军出夜猎上有仇池行草书云沙苍茫日欲下道逢伏虎南山隅心知是虎不是石双弦急控皆卢胡明朝白羽饮顽石摩娑欲尽金仆姑君不见赐累千金新垣平连佩六印栾将军致君大略岂在尔封侯细事不到君先生言语妙天下瘴海七年皮肉皴邂逅英物数苏季曹蜍如生亦如死龙眠有眼识天人异世同成一竒事君当什袭勿漫摹此人此画人间无水西璧间见吕居仁絶句次其韵秋霜落后题诗处醉墨淋漓苦未干不见穷愁孟东野乱峰空鏁一溪寒侯元进赋待凤堂佳句见邀同作见説封君竹风姿饱嵗寒㑹看双鸑鷟飞下碧琅玕恶鸟良复厌闲花吹自残絶知门可欵梦对小檀栾燕欲来巢乱后乌衣巷巳空拟寻茅舍伴衰翁戏将雏去春风里衔得泥归暮雨中炙手不嫌门户冷傍人知献语言工明年记取来时节应是桃花满院红次韵元进寒食感事寒食江天雨㺯晴夕阳花草一川明持杯欲下他乡泪上冡宁无故国情渐喜三春逢禁火㑹须五斗解朝酲知君屡作东莱梦吾亦飘零叹此生次韵元进病中书懐一竿烟雨钓羊裘稍负初心只自羞拟学倦飞双去鸟可怜无定一虚舟未成大隠是小隠为用人谋更鬼谋君有胸中经济策不须犹説二宜休次韵元进书事七尺看君玉作山倦游莫赋鸟知还大椿本是八千嵗天马终縻十二闲笑我生涯真草草知公人物未班班他时一枕江南梦犹记相从水石间次韵元素见寄吾曹心事寄㣲言此意难从世俗论妙句己先醒醉梦尺书何止到寒温因缘只睡心情懒习气惟书眼力昏知有草庐能避地满村烟雨一柴门小蔡许借徐诗未至马中未必无骅骝人中岂可无曹刘龙媒西来㡬万里异士一出三千秋李白坐诗窜夜郎退之论佛流潮州天公可笑无老眼两翁憔悴令人愁平生四海黄太史长庚配月何曽死西江自是南国纪公有髙名正如此人言此老酷似舅坐上拈花独公喜分得西江一派流万古正须公一洗吾老耽诗空瘠臞起死鍼肓正要渠子岂有意能起予书来并寄囊中珠两宋名贤小集巻一百七十四两宋名贤小集卷一百七十五钦定四库全书两宋名贤小集巻一百七十五宋陈思编元陈世隆补涧泉吟藁韩琥字仲止元吉之子有髙节从仕不久即归信上嘉定中卒有涧泉集五月十日片月生林白沿流涧亦明幽人方独夜山寺有㣲行野处偏宜夏贫家不厌晴薫风吹老鬓腐草见飞萤七月水石云山里归来巳九秋隔城如浅近隣寺始深幽慧逺逢修静文渊説少游径荒殊不埽风叶上牵牛地僻稀人迹重林日自虚鸟飞晨气外蝉噪晚凉初余润从侵履浮埃倦整书樵渔时上下闭户又何居木末芙蓉起亭亭緑且青墻犹承片瓦窗不碍踈櫺次第花擎葢纵横叶展屏石丁谁主者仙岂待沈𠖇拥砌丛生菊何闗老意多浇花惊易燥耘草喜成科枕腊犹宜睡餐香岂待哦渊明藏不尽满把尚婆娑雨多极凉冷焉知三伏雨巳作九秋风木叶凉应脱禾苖润必丰地偏山吐月桥断水浮空鸡犬隣家外鱼虾小市中晚雨可爱灯火凉秋夜空山雨到檐吹声初甚少落势近频添篱菊丛丛润畦蔬种种沾沈思仍静听香鼎伴书籖闻雨凉意可掬秋声连夜起秋意雨来时睡觉风生屋凉须水到池交游稀自好出入嬾方宜只被章泉误书题又寄诗晚春幽破踈畦送晚春水流山尽见闲身行吟散去风光好熟睡醒来雨气新木笔岂无浓意态石楠终是淡精神莺声圆处鹃声急景物芳菲不负人辛巳正月十三日南山春雪未全消路并浮梁步石桥深緑渐归髙栁叶浅红初上小梅梢峭寒寺院钟声起昏暮人家烛影揺一夜东风吹酒醒梦回花月是元宵寒食晓色犹蒙淡淡烟花间行过小桥边人家寒食当晴日野老春游近午天吹尽海棠无步障开成山栁有堆绵唿儿覔友寻隣伴看却邨农又下田九日破晓擕儿姪上前山竚立佳甚懐玉镜台开逺晴灵溪葛水去无声园荒不碍慿髙立径侧何须委曲行露气已浓清可掬日华初出画难成闲居九日依辰至举俗何为亦爱名风雨中诵潘邠老诗满城风雨近重阳独上吴山看大江老眼昏花忘逺近壮心轩豁任行藏从来野色供吟兴是处秋光合断肠今古骚人乃如许暮潮声卷入苍茫探梅简㸃山前梅蕋痕花虽未放巳销魂纵饶老干摧幽谷也胜緐华倚市门泠落不成欺嵗晚阳和且可待春温清香一喷红梢满却月凌风未易论梅花今年全未作梅诗与向花前浪品题不分雪霜摧折尽尚须天日照临之静看冷蘂无人㑹闲绕孤根只自知犹有幽禽解鸣语为予醻酢殆移时肯同桃李强搀春自占空山野水濵老气却因髙树得清姿不待数花新本来淡雅难从俗纵入纷华巳絶尘最爱夜深霜重处冷风吹起月精神春山看红梅年年常得醉君家今日红梅正着花㸃缀初非桃有艳横斜宁与李争华依然竹外并林下况复山巅兴水涯步绕孤根香更在髙懐无惜共流霞涧上臈梅香甚照眼花枝是臈梅香传小树为谁开㺯隂欲雪山常暝破晓终风水漫洄鸟语春声喧复静鸿飞寒影去还来数间败屋浮桥外何苦无吟不举杯梅下虽得霜浓春自浓野梅无处不为容半依古渡迷芳草犹占荒山对古松绰约花房宜戏蝶崔嵬枝干若游龙角巾一幅支笻久不觉烟中有寺钟涧东临风饮梅花尚未全放一树独佳残雪余寒二月来涧东犹是欲开梅夕阳影澹初寻句流水声清更把杯取友唤邻相颂略破荒寻胜独徘徊谁能折向南枝醉一阵寒香扑麝煤探梅探梅山路一杯停日淡风㣲逺霭生莫问古来寻古话只知春近爱春情㡬枝冷蕊吟方见一㸃踈花画不成我挟两儿同二友老来酒外更何营中秋呈潘徳父一年明月在中秋数日隂云不奈愁忽喜新晴转书室极知清夜照歌楼醉当㺯影如坡老诗就撞钟忆贯休千里故人应若此吾生常好更何求书姜尧章昔游诗后平生未踏洞庭野一不曽登南岳峯因君谈旧游恍如常相从江淮歴歴转湘浦裘马意气传边烽吾尝汎大江只见匡庐松乘风醉卧帆影底髙浪直溅岚光浓日暮泊船时是夜方严冬雪花压船船背重缆揺柂鼓声如钟当年意浅语不到无句可写波涛舂君诗乃如许景物不易供尽归一毫端状若孤飞龙人间胜处贵着眼虽有此兴无由逢钱塘山水亦自好奈何薄宦难从容南髙北髙一千丈潮头日夜鸣灵踪应有隠者为识赏青鞵布袜时扶笻君无诧彼我媿此急还诗巻心徒忪懐古近城人语杂深山人语少重露滴烟岚野水见鱼鸟稲粱丰稔外耕凿愿温饱所以桃源人不与外人道往来是日月变动是寒暑伏腊虽不周尔且对妻子遥知风尘表万象互吞吐所以鹿门人江左不得取少壮既奚为老矣复难强紫芝未必仙采之亦可饷耆耄八九十道可无俯仰所以商山人辞汉宁独往两宋名贤小集巻一百七十五两宋名贤小集卷一百七十六钦定四库全书两宋名贤小集巻一百七十六宋陈思编元陈世隆补东溪集髙登字彦先漳浦人宣和间为太学生与陈东等上书乞斩六贼不报绍兴二年廷对极言授富川簿转古县令以不肯祠秦桧父胡舜陟诬奏下静江狱㑹舜陟以他事下狱死乃得白编管容中卒有东溪集还山招陈希韩干坤莽回互日月相荡摩百年才瞬息万类总么么是身非我有造物如吾何触事㑹心少幽栖发兴多眷言意所适乐此山之阿修篁擢新干老木荣旧柯谷声传地籁松韵答天和独石介而安寒泉淡无波园蔬掇纎嫩名菓仍骈罗细蔫着雨花碧巻受风荷随意坐莓苔絺衣挂薜萝得酒即酩酊作诗共吟哦啸长情浩荡舞短影婆娑妻孥鹿门趣黄绮商山歌﨑岖路辞遥迢逓谁见过交亲忆同调出处矢靡他每怜伤弓禽因感赴烛蛾自觉此身浮相看双鬓蟠人事何时休归来勿蹉跎思归忽忽已秋杪言归欣有期节物想吾庐青蘂繁东篱流匙白云子蘸甲黄鹅儿对此忆羁旅多应歌式㣲喜慰倚门心愁销举案眉稚子閙檐隙绕膝牵人衣归心念如许兼程犹苦迟明朝秋色里鸟帽风披披冒寒行风雨有感号风撼楛枿冻雨凝路尘干坤秘日月八荒同一云遥知沙漠寒黯淡愁杀人天涯望不极流泪满衣巾杜门故人方谢客为问意如何午枕清风足夜窗明月多易招惟酒圣难遣是诗魔一榻君家事何妨独我过梦游故山风际氅披鹤云根杖䇿鸠幽栖知好在归梦故难留山放数峯出泉分一派流把茒何日办缚屋䕶松楸送元太但得身长健何妨鬓己华胸藏为锦绣笔走是龙蛇作椽只三语读书空五车巻懐已良计去去卧烟霞水涨谢邑宰送米心知一字不堪煑矻矻穷年黄巻中食粥由来未为拙储瓶况乃嗟屡空令君好贤嫓韩愈贱子受赐惭卢仝春水从教绕舍北痴儿不复啼门东中秋对月绣江再见中秋月去嵗月圆人尚缺相望千里共婵娟苦恨亭亭照离别今夕一樽谁与同孟光举案对梁鸿衆鶵立侍俨成列以此持杯寿乃翁乃翁看月揩病目手足倾颓头发秃但愿团栾三十秋不计东西与南北临别示子不能枉道取富贵是致尔辈愁饥寒频年别离情更恶两地狼狈心何安从人数计安否问使吾相思懐抱寛平生窃笑曹家儿临岐莫堕双阑干乞米臣饥欲死侏儒饱方朔谁怜是嵗星馆下诸生笑丰暖江头渔父诮独醒鲁公巳作乞米帖陶令旋寻储粟瓶亲旧依然眼相向故应特地为吾青小源欲归潮类香醪晕醉红镫敲归路勒青骢水涵万顷曽孙稼月逗盈衿少女风大误生平縁画足无聊终夜祗书空拟将方寸难论事直扣天门问化工夜行道中黄茒时节瘴烟浓人在山凹第㡬重梁竦负才徒感慨嵇康赋性本踈慵此生自断天休问吾道当年世不容㑹脱帻巾还旧隠鹿门妻子惯相从言懐归去东臯独荷犂家林书巻有儿持一无可意身将老百不如人心自知梦寐摩挲元结颂经从省忆少陵诗体肤饥尽天难问依旧臞然山泽姿九日塞雁南飞度戍楼一声天地有余秋家连沧海难穷目人在蛮荒欲尽头莫效涓埃禆国计况无毛髪为身谋所须菽水能多少踪迹飘然不系舟病中杂兴长袖深藏批敇手短笻斜倚作诗肩有时极目睨辽汉兴在孤鸿落照边溶溶瘴雾暗朝暾咫尺闗山号鹿门疾病年年不相贷朱颜凋尽赤心存垂老飘零万里余肌肤瘦尽鬓毛踈皇恩若许归山去豆地虽存不解锄不羡云霄欲网罗百年人物总相磨死如归耳生如寄造物从今奈我何九死穷荒一病翁晓来尤怯北窗风谁知葵藿倾心切待到日轮升太空不辞南北任飘零俯仰干坤一草亭鸢堕水中从跕跕鸿飞天外自𠖇𠖇病损腰围减未休二毛垂领飒先秋梦中那复化为蝶林下不妨闻鬬牛口腹相煎亦可羞饥来欲食饱还忧多藏地下我无用须学留侯辟谷不覔蠧椽雪寒官冷家乏薪炭与舒丞恳令长至噼酒槽孙处可笑亦可悯也顾影低徊秪自怜怕寒时耸作诗肩全家食粥已数日坐客无毡今㡬年君噼槽烧当止酒我和琴爨况无絃雪中送炭从来事况写羇穷覔蠧椽辞餽金顷罢官临庆士民丐留不果乃相与持金赆行勤勤之意既不可却复不当受因请买书郡庠以遗学者作诗谢之刘君政成俄及𤓰阖境欢謡腾载道民不见吏犬无声持以百钱勤父老嗟我官卑志未伸于人何徳人称好腾牒当途愿丏留餽赆交驰杂金寳天涯百指擕空囊号寒啼饥日相恼可取无取未伤亷此念易汚惟皓皓不如贾书惠泮宫聊助贤侯采芹藻别后青衿倘见思窗前黄巻宜探讨七夕天道杳难慿人言吁不经佳期转七夕欢事汚双星女骇占蛛巧儿痴话鹊灵吾诗非好诋聊与订顽𠖇归途叹孙吴摅将略申甫翰王家腐儒要底用归种东陵𤓰似春阁一阁宁独暖万家方号寒何当放春去和气满人间留别丈夫四方志肯作儿女别顾我羌崛强羡君真秀发道义重千钧利名轻一叶壮风吐虹蜺忠义贯日月挿剑露肝胆看镜念勲业何当拔茅茹同在陈力列陈少阳赠官忆昔靖康初厄运㑹中㣲严警弛边备长驱铁马驰堂堂捣京阙百万唿鼓鼙天地为改色日月晦晴迷当宁犹未悟聪明遭蔽欺六贼久盘结如山屹莫移故人陈夫子忠义根天资拊髀惜机㑹祸端良在兹吾侪沐厚泽颠危合扶持不闻王蠋贤絶脰由布衣书成数千言挥翰捷如飞明朝伏阙下儒冠翕相随种季夺兵权愤痛社稷危抱书再诣阙恸哭声犹悲天意难遽回人心那恶离时雍恣凶暴纵兵欲屠之马前森利刃此时命垂丝腰领两不顾相视情怡怡虎口仅获脱好爵安能縻俄起故乡情各归天一涯壮哉欧阳生舍生诚所宜圣主图兴复忠诚䝉诛夷宸心顷自责䟽爵录其遗君乎死不亡泉壌増光辉魂气钟庆云体魄蒸灵芝炎炎英列在昭昭星斗垂兰死则留芳豹死则留皮男儿倘得死一死甘如饴君死逾生荣我生叹奚为九原如可作㣲君谁与归两宋名贤小集巻一百七十六两宋名贤小集卷一百七十七钦定四库全书两宋名贤小集巻一百七十七宋陈思编元陈世隆补澹菴诗集胡铨字邦衡庐陵人建炎二年进士甲科绍兴五年以贤良方正荐除枢宻院编修官抗疏诋和议累谪吉阳军孝宗朝歴权中书舍人蒹国子祭酒权兵部侍郎以资政殿学士致仕卒谥忠简有澹菴集和林和靖八梅感时溅泪㡬时干顾影伶俜独立难自恐迹孤无与对谁怜族冷不胜寒未应一世供愁断长愿三更秉烛看雨过花边行更好犹嫌子美借银鞍风亭小立梦初残步步凌空对广寒照眼双明清可掬闲情一味澹相㸔晓萦瑞露黏初润晴映髙云薄未干三嗅临风思无限药宫遥夜酒初䦨暗里寻香自不迷照空焉用夜然脐欲危踈朶风吹老太瘦长条雨飐低孤艳㡬时同把盏野香犹记助看题唐人未识髙标在浪自纷纷説李蹊瘦吟幽翫有余妍更向髙人独乐园无垢未应经露沐不缁宁信受尘昬春风自识明妃面夜雨能清水部魂挿向胆瓶看更好凛如明水荐靁樽当年曽见凤城头入骨贪看兴未休小摘欲论千种恨㣲吟先唤一畨愁每嫌俗物薫心醉长愿清馨满意留秾李倚风梨帯雨比方应合面骍羞缟练帨照钗荆霜竹寒松秀色并八咏格髙凌太白千林地迥切西清着枝有味知深意欹屋无言似薄情日暮水边空怅望浑如湘浦见皇英一年佳处早梅时勾引风情巧钓诗未分霜凌禁瘦朶渐看春入奈愁枝晚尤竒特怜无伴夜欠分明祗自私冷落便须慿酒煖从今邹律未消吹纷纷红紫勿相猜自古骚人酷嗜梅皂盖折花怜老杜黄梅时雨忆方囬一生耐冷天怜惜满世趋炎我独来桃李争春身老大急须吟醉莫停杯追和东坡雪诗为瑞应便种麦鸦余光犹得映书车也知一腊要三白故作六霙先百花授简才悭慙赋客披蓑句好忆渔家拟酤斗酒听琴操三百青铜络画义过三衢呈刘共父别离如许每领引邂逅㡬何还着鞭㣲服过宋我何敢大国赐秦公不然衰鬓凋零已子后髙名崒嵂方丁年即看手握天下砥山中宰相从云眠元注予自兵侍罢归从三衢城外遵陆以两夫肩篮舆太守刘共父谓予云两夫肩舆甚似㣲服过宋因作此戏简用吴体雷州和朱彧秀才诗时欲渡海何人着眼觑征骖赖有新诗作指南螺髻层层明晚照蜃楼隠隠倚晴岚仲连蹈海徒虚语鲁叟乗桴亦漫谈争似澹菴乗兴往银山千叠酒㣲酣绍兴十八年戊辰十一月十五日新州编管人胡铨移吉阳军编管先是广东经畧使王鈇问知新州张棣曰胡铨何故未过海铨尝赋词云欲驾巾车归去有豺狼当辙棣奏铨倡和毁谤而有是命棣选使臣游崇部送封小项筒过海铨徒步赴贬人皆怜之至雷州守臣王趯捕游崇私茗械治厚饷铨趯后亦得罪澹菴此诗不少屈挠真鐡汉又过于刘器之云丙子年始移衡州和李参政泰发送行韵落网端从一念差崖州前定复何嗟万山行尽逢黎母双井浑疑到若耶山鬼可人曽入梦相君谈易更名家此行所得诚多矣更愿从公北泛槎元註李参政诗云夣里分明见黎母生前定合到朱崖葢予尝在新州梦一媪立牀前曰吾黎母也黎姞山在琼崕儋万之间子瞻所谓四山环一岛是也先是秦桧大书三人姓名于其家格天阁下曰赵鼎李光胡铨所必欲杀者也鼎谪琼州绍兴十七年丁夘卒光字泰发时谪儋州澹菴朱崕之行经过儋州故泰发以诗送之澹菴夙有黎母之梦付诸前定如谪新州时亦谓前定福唐幕中分扇得一画骑驴人西南行者后新州之命亦若暗合夫不以迁谪介意而付之于分非达人不能也次李参政送行韵答黄舜杨打成大错一毫差万里去寻留子嗟㣲管闲思齐仲父使奴长价汉浑邪道穷怜我空忧国句好知君定作家便欲相擕趂帆饱要观子美赋灵槎游白龙洞悬崕怪石水潺潺宜有神龙隠此间穷胜不妨归险洞寻春那止看羣山攀龙行即天边去跃马聊同野外还好景良辰适相㑹一樽聊共水云闲买愁村北往常思闻喜县南来怕入买愁村区区万里天涯路野草芳烟正断魂喷雪亭庐峯潄玉旧传名今见青原喷雪成两处山川肯相下洗除尘垢一时清题永兴观连云宿麦团碧浪缀草落花成锦窠我来欲覔种桃者猎猎空存庭下莎寳气亭尘容不逐江流净酒力都从雪压消斗下只今无剑气年来牛犊在人腰和王民瞻送行诗巖畊名已震京阙未信终身袖手闲万巻不移颜氏乐一生无媿伯夷班致君自许唐虞上待我谁能季孟间宗社年来欠元老苍生拭目看来还擕具赏石渠酴醿用坡韵呈同舍酴醿独殿春得路未为晚露叶张翠繖月蕊明玉幰洗粧雨亦妍暗麝风更逺唐时真宰相劲气凌谏苑危言工切劘壁立万仞巘帝为醸此花以赏硕画婉清芬濯千古天河岂须挽不妨便醉死闻香定魂返王司业龟龄口占絶句竒甚用韵和呈效吴体南山旧説王隠者北斗今看韩退之不须覔句花照眼行见调羮酸着枝两宋名贤小集巻一百七十七两宋名贤小集卷一百七十八钦定四库全书两宋名贤小集巻一百七十八宋陈思编元陈世隆补艮斋诗集谢谔字昌国临江军人绍兴末尉乐安去奸蠧施徳政凡有益于民者言于令行之县多盗条二十䇿于漕司大要使其相纠而以信赏随之盗果解谔博学工文词有名当世号艮斋有艮斋文集清常寺佛庐尘不到客枕梦频惊淅淅山风响纎纎隙月明烟云春渐暖钟磬晓逾清踪迹奔驰里飘浮媿此生龙回院堂殿尘埃外轩櫺紫翠中凭栏千嶂雨欹枕半窗风得意何妨僻寻幽岂易穷分张闲草木一一见春工玉山观㣲明灯火夜堂幽听彻丝桐万虑休骨冷魂清眠不得竹风萧瑟满庭秋鳌溪数版小桥横晚晴两行古木弄春荣不知多少夜来雨水到岸头浑欲平蔼蔼烟云望眼昏乱红翻迳緑遮门一声啼鸟在何处山外人家桑柘村追和邵祭酒柬吕太学艰难方见救时在一介儒生为国哀六豕奸雄千古恨二龙奔驭㡬时回道州自分填沟壑天诏何须贲草莱我识先生心似鐡宸章莫更苦相催复朱晦菴笑指长沙擅阃来向吾乡假途一段忙中説话无非孔孟工夫两宋名贤小集巻一百七十八两宋名贤小集卷一百七十九钦定四库全书两宋名贤小集巻一百七十九宋陈思编元陈世隆补香山诗集喻良能字叔竒义乌人与兄良倚同入太学同年登进士第初补广徳府三获强盗应赏格辞不受累迁国子监主簿进忠义传起战国王蠋终五代孙晟通一百九十人书凡二十巻乞颁之武学授之将帅孝宗嘉叹顾谓侍臣曰喻良能质实平正御书其名于屏间丁内艰服除以国子博士召兼工部郎官除太常丞兼旧职请外知处州寻奉祠归以朝请大夫义乌县开国男食邑三百户致仕营家圃曰磬湖日以觞咏自娱终焉乡人慕之立石表其地曰郎官里所着有诸经讲义香山集家帚编忠义传兄良倚字伯寿卒官临海丞有惠政所着唐论四巻诗文十巻策断二巻文选补一巻悲夏畦悲夏畦南畆苖未长东臯草巳齐旋令妪妇办饷馌独引丁男耘稗稊悲夏畦炎天炙背如爇鸡渴来不得饮清溪宁知水榭氷山里犹自频嫌日未西媿陶渊明在彭泽到罢八十日虽营三径资未获公田秫珍重千金腰不为督邮折拂衣赋归来何异自投劾我生本樗散山林允蟠蛰虽非渊明俦颇亦慕幽逸偶然得一第遂窃升斗秩未书蓝田考已捧锦溪檄荒县饶逋负催科费鞭抶强颜簿领间忽复弥数月心焉愧渊明俛首三叹息番江何时还哦松聊自适秋晓野步幽居迩郊原出户日己了闲擕一枝竹散步及秋晓寒烟引轻素澹澹萦木杪矫首瞩层穹转盼失飞鸟野潦净荒陂惊飇泛枯篠世态徒营营此心殊了了佳处谁与论聊用付清醥题东林寺江湖大兰若庐阜一东林砌绕琮琤水门罗翠碧岑烟云千古色松桧四时隂岸帻销尘虑凭䦨净客心殿成神运力泉出虎跑音溪在思元亮堂荒忆醉吟图传三笑粲阁拥五杉森贝叶应难访经台已莫寻僧袈何代朽佛影㡬时沉晋辇黄埃久殷碑苍藓深不妨闲弔古谁复为沾襟香火惟莲社传流直到今书大洞僧壁招提閟林麓鱼鼓白云边地僻疑无路山深别有天幽花充佛供好鸟伴僧禅何日征鞍暇还来借榻眠三月二十四日再到永裕陵扁舟投晓出重城春浪初肥緑满汀竹里㡬声泥滑滑河边千里草青青人家艾叶惊飞燕水面杨花入翠萍渐近昭陵佳气集五云松栢喜重经沿檄舟行五云门畵舫朱帘晓出闗便风飞过㡬重湾路经僧舍渔村畔身在烟霏雾霭间惊浪沸晴输逺浦乱云施粉露崇山偶因王事从心赏诗句匆匆不暇删游下巗过松峭祠旁偃松因赋长句谁将秋色替云峰万里炎歊一洗空细雨复青池上草西风顿白鬓边蓬聊同吾辈二三子来访山中十八公更待夜深乗月到要看香雾共𠖇蒙次韵伯寿兄见寄江国踈梅吐玉英故园想见木欣荣二年鸿鴈碧云濶千里江湖春水生苒苒池塘应入梦潇潇风雨若为情行看戏綵青萱发凖拟芳樽相对倾辇下言懐马蹄重踏帝京尘七载江湖饱问津白髪有人疑甲子清斋无日不庚申不才讵敢诬明主厚禄那能羡故人乞得泮宫闽粤去未妨闲处着吾身题渊明祠堂宅边虽有五栁树归去巳荒三径园平生胸中羞五斗偶尔城市羡华轩盈樽浊酒自可漉得趣古琴那用絃欲知耿耿忠愤意甲子断自永初年题归宗寺寺因逸少曽为宅峰自秦王巳得名不独山南称㝡古故应江左号尤清路趋綘阙山梁崄奁隠金轮石镜明谁信尘埃倦游客秋风还许杖藜行题开先寺二首少年魂梦到庐山今日身㳺鬓巳斑聊复挥毫吟紫翠未妨拄颊对孱颜遥看飞瀑三千丈近去责天咫尺间不为白云频属意应留此地不知还壮观端宜冠九州未应万壑敢争流尽将银汉为悬瀑一洗红尘变凛秋白雨亷纎飞迥野玉龙夭矫下灵湫庐山处处虽竒絶不到开先未是游鵞湖寺二首长松夹道揺苍烟十里絶似灵隠前不见素鵞青嶂里空余碧水白云边氛埃乍脱三千界潇洒疑通十九泉五月人间正炎热清凉一觉北窗眠水鸟飞来一问津璧宫珠塔便横尘开基古佛留遗像直日竒峰列衆賔芋火拥残知永夜霜钟逓起响初晨川途渺𣺌驱尘驾回首林泉媿野人题齐山翠㣲亭山深云气多拨云寻径入但觉襟袖寒不知浓翠湿亦好园四咏亦好亭亦好茅亭小登临意绪长清流依槛曲明月逐檐方磬湖未用他山错宁须泗水浮冲风时激浪清韵乱鸣球钓矶不为贪赪鲤还应爱碧流风来花落饵云破月沉钩菊径小径三秋好西风百本黄但令频泛酒日日是重阳秋日有懐仲文季直二弟㣲云初月澹层城络纬声连促织清北鴈不来千里信西风还起故园情两宋名贤小集巻一百七十九两宋名贤小集卷一百八十钦定四库全书两宋名贤小集巻一百八十宋陈思编元陈世隆补葆真居士集折彦质字仲古云中人父可适知镇戎军有武略夏人畏之彦质以䕃起家绍兴中累官至佥书枢密院事初赵鼎为相屡荐彦质后秦桧専相以彦质为鼎所引郴州安置自号葆真居士过太平州拜李端叔遗像东来己数月弛担已渺茫犹喜菑患身获登先生堂肃衣拜遗像依然双颊光宛若侍坐侧妙语发天藏厄穷出天意人理难度量所幸言不朽与世为文章赍此复何恨私淑良不忘小郎出见我问知雏鳯凰他年起门户尘滓濯秋阳世事㡬变灭人生真黄粱置之不足道感慨涕泪滂我行方有程坟山空相望观汪丞相所藏崔白画罗汉山堂漠漠开晓烟何许大士当四筵坐忘黙识形骸外持钵植杖风露前老龙欲奋屡回首于莵甚驯非畏鞭小儿巳解辨人我抱头怖走成痴颠岂知畏爱果何物手里舍利空烛天嗟余耳目更浅陋喜欢获遇希有縁神明泰定始一笑摩挲粉墨心茫然平生崔白画常见邂逅入眼多弃捐莫言人物斗竒崛醉里落笔神助焉汪公昔入魏帅幕叹息鉅壁围神仙归寻十疋好东绢恰有名手能摹传提擕万里到岭表尤物自得髙人怜迩来刦火壊诸有陪都正苦纷戈鋋无力挽河为吹洗披图感极泪如泉湘山留别寓久浑忘客临行似别家途穷身更怯秋老鬓先华生计黄茅合归期碧海賖湘山今夜雨留我意无涯跋浯溪造极图浯溪未到已登临笔力能穷造化心我是零陵新逐客披图一一可追寻跋湘西清絶图与山分浅正伤神蜡屐明朝陌上尘谁写湘西清絶景巧移林壑慰行人超然亭超然亭上鬓毛斑浩荡秋风小立闲岂为诗情堪过海只縁脚力要寻山峭峰断续天容缺髙垒萦纡地势悭回首不堪东北望桂林万里是秦闗濯缨亭澄练正萦槛髙屏近拥门偏宜云惨澹更好月黄昏两宋名贤小集巻一百八十两宋名贤小集卷一百八十一钦定四库全书两宋名贤小集巻一百八十一宋陈思编元陈世隆补网山集林亦之字学可福清人自号网山山人月鱼氏从学艾轩林光朝之门初艾轩讲学于蒲之红泉学者常数百人称髙弟必曰网山艾轩卒网山继其席从游之衆无异艾轩也淳熙十二年卒有月鱼集三巻肃翁林希逸为序古诗奉题林稚春菊花枕子歌故人所説菊花枕似把冰丸月下饮秋水一双明炯炯数在青囊第一品狂风江上吹蒹葭此物往往得之嵇康阮籍家闭门读书二十年眼睛损尽生空花建阳小作箸头书残更灯火乱虫鱼石渠文字大如斗场屋嵗月又不偶却来南山青草边东西四至尽为菊花田手提长筐向山曲一下收拾三百斛昨者昏寐才起来解把檐头小字读乃知妙物通羣仙一切药裹应弃损奉酬稚春梅花行草堂梅花千万枝新诗品题何太竒可怜一枝非凡羣赏心何人空自珍请与君谈别花人如或见之当俯身西河一带何苍茫涓涓数枝临水旁上有幽人眉骨横终日对花情意生花如秋月照芭蕉人似春风吹野苗人与花枝自与亲一篇至人吟如新胸中若有一㸃尘纵对此花无精神平生不识市沽儿四更诵书长苦饥摩挲此腹遶疎篱笑折花枝花自知戏题稚春杜少陵诗集十年萧萧去武林槖中唯有谪仙吟君今失意还山窟少陵诗集如明月自怪平生每相似穷愁嗜好亦如许饭颗山头旧相逢安得娟娟同处所故人语我明年冬或骑大马长安中或倚书楼头如蓬即见双劒终然同我闻此语讙且剧视若状貌如其笔两目津津可终遁此物应藏月鱼室月鱼文字非时好已问莵裘吾将老緑烟亭下黄花时两手抱取归柴扉和李盐仓欲游龙卧山以海风大作不果往枉䝉龙卧篇如睹藤萝境十年招隠士欲到此山顶坐石诵离骚掬水㺯清影无人同荷鉏长媿林下景昨者逢李侯一笑驩驩领为言有明月公事且暂屏骑驴学贾岛扪蝨唤王勐双镳云外来斜帽不须整夜投招提宿听雨寒更永论文到昌黎説诗笑匡鼎闷人数日风何时发深省丁亥九月十六夜偕李盐仓宿龙卧山中听雨看月同时事也所谓鱼与熊掌兼得之赋诗一篇以纪其事相唤此山来狂风吹我衣把酒桂花下山云片段飞掩门雨初滴开门月还上倚树看明月半山闻雨响人间有佳景诗句颇发越何曽似今夕听雨还看月九月晦日登烽火山兴来走上烽火山着足不定秋风寒四边黄茅滑如雨低头一看毛髪䜿㡬年要到紫菜乡大练小练并东墻如今一时在眼旁白云浮水天茫茫酒䦨更欲弔虎屋无端日脚相催促一奴魋髻一跛足逐我下山如野鹿见独斯行叔绮子为赴春试一出江头送别殊令感怀聊为巴阑行一首以道此意云尔巴䦨独还嵗月深相送出门自沉吟十年交旧总如许狂歌一曲伤人心今人读书如过客壶飡只向市头索吾曹苦志膓㡬穿安得相逢不索莫念我生平㺯典坟六月北窗长闭门雕肝篆肺得一句旁人袖手评其文思量至此复一笑如何跃马追年少我今闻説有场屋两耳如聋怕聴得网山山下月鱼亭就船买鱼活煮羮何时挟册此来归议论不到吾纵横故人年纪今犹未正好欵门问知已时命相遭不用多或在半言并片纸老人校书紫云楼相见或问吾因由为言索处海水头蓬莱方丈不可到此心日夕徒生忧秋夜同章三十九弟次邠宿延庆山中纪游一首芭蕉月上照窗扉屋里老僧眠不知起来树根饮一盏举头忽是三更时藤萝一处一处好我亦持杯随处坐山鸡忽叫野钟鸣满地西风愁杀我古意深夜歩秋檐明月照石堦所忆不可见欢爱徒兴懐我欲挂天帆长江风浪摧我欲跨緑耳苍林烟雨回只有坐长想佳人安在哉何时觌来袂双目炯炯开邑大夫范丈处义宠示广陵余事泠然诵之歴歴惨恻如在目中輙赋短篇纪所闻也尝閲淮南图萧萧草屋少人居及读广陵集恻恻我心欲垂泣吁嗟恋乡国生死不肯去边笳才一动杀戮先此土可怜此土人父子无白头不死于饥即死战性命只在道旁沟更闻维扬有鬼市铜钱须㬰变为纸都縁白日杀人多所以寃魂有如是君侠壮志凌云空青衫匹马戎幕中当时辕门眼所见长歌短歌泪如线少陵岖﨑䕫崃路一切悲愁託诗句至今太史不足慿惟有此诗为可据绍兴辛已淮楚功纷纷予夺或异同他年石渠访遗事为説东阳有蔚宗范宰登瑞峯塔续䝉宠寄古篇輙次来韵平明眺逺目苍波吐红暾已瞻大鳌网复瞩鸬鹚门宿酲虽巳解衫襟犹酒痕慿陵不可羁往往天欲扪却忆去年时舟役劳朝昏㓜妇带桎梏嚼饭不敢吞今年复此役溪山恣讨论为有陶元亮心胸如阜坤范宰见寄游草堂谁谓渔盐市之什輙同赋一篇不用元白唱酬之法谁谓渔盐市乃枉大夫轩既登云霞观更寻薜萝村松枝何夹道萱草况当门借问阿谁家此为故人园倚竹坐半日论诗到初更愧无扪虱姿敢辱辍鸾言劳劳青衫客莽莽红尘奔所至有山水何曽解讨论君侯食肉相杞菊为心魂一县固多事终朝如山樊行旌遇佳胜唿賔罗芳尊有此幽寂趣从容以剸繁范宰同郑簿应尉送战船至海上招野人同游赋得可月湖一篇奉呈可月湖边送战舸长啸便欲凌清波好风吹帆如去马䑕曹若可双手把青天无云水初涨一山两山浮水上平生胆意少羁束叩舷长歌心益壮生平诵读口啾啾何似一日观沧流龎眉太史足重茧尽驱百怪归笔头羣公楚楚皆人物我亦自忘布衣拙诙谐莫续济川君可无一诗配明月丈人行答通平林簿祖龙一出羣儒怒滔滔稷下如抽缕乐以声传非文字千年阙断无人补昔有大人壶山前绍兴甲寅乙夘年定律不待参黍起瓦缶皆可成宫征更言吹律随隆污百世不以一声拘此法汉魏周隋无红泉得之延坐隅一时河汉东西奔姓氏何为旅人门我欲栩栩还皇坟要以六琯为根原九箫鼓吹百物和羽衣狼籍渔阳戈须信乐能召太平非是太平为乐歌丈人宿草飞毵毵干旋坤转谁更堪忽有尺纸如春蚕遗音石笋天之南三更把书不成眠四更起坐霜月悬五更开门欲上马至竟此人何山下挽章徽之妻卢氏蒿里歌蒿里曲长箫悲奈何短章叹不足少年欵欵嫁夫婿今夜屋檐何处宿蒿里歌蒿里曲贺江宰生朝清秋八月月未弦河阳市上讴声传今年百姓杯饭足敢不祝公长命篇青衫白马鸣琴初适逢吁嗟舞羣巫日维对案愁眉纡退食皇皇双颊癯家虽贫困仰母慈村村乐业无逃逋况此一熟十年无东家西家禾满车穷儒如侬四壁立亦有瓯寠可读书县人安得此丰嵗实以善政吾非䛕昨者越上人苦饥公一主簿何能为目穿沧海告邻籴所视身命半缕丝长风驾浪海波黒舟人各各面如墨尚据胡牀取纸笔为文愤怒骂风伯翩翩盛名日以起四海识公从此始总谓六鳌带归去何哉双凫更来此隂徳由来活人多龟龄鹤算定尔过况当竹下围棋日缤纷百福连山河奉酧监镇梁丈所咏臈梅之什腊梅好好花枝闲官亭楚楚嵗事䦨思量穷冬损情思感激芳意生容颜孤标不是如许骨野落可能禁此寒谁信鱼盐屈诗客三更遶树兴未残两宋名贤小集巻一百八十一两宋名贤小集卷一百八十二钦定四库全书两宋名贤小集巻一百八十二宋陈思编元陈世隆补网山集林亦之律诗答稚春送瘗鹤铭烹鱼䝉尺牍瘗鹤有残碑老去无他好朝来惬所思幽懐増感激妙处自倾欹喜剧还生叹如今爱者谁答稚春所寄诗巻不见㡬多日诗篇句句新沉吟堪脍炙涂抹更精神世俗难知巳文章却解贫竹窗休苦思思苦转愁人夏循矩先生挽词叹息青灯下偏旁古字通读残五车去赢得一生穷末俗轻前辈何人念此翁伤心旧时宅飒飒巳如空草堂同爨呈稚春云锦堂前花作堆寻幽养静属吾侪髙髙下下黄柑树曲曲斜斜碧草堦数㸃逺山如越县一条寒水似秦淮龎公父子能留客我亦三年忘客懐奉酧监仓李丈金橘银鱼之什为有风流贺季真道斋从此往来频锦囊牙轴诗千巻金橘银鱼酒一巡见我每唿莲社客看君还是竹林人有时夜话寒更尽明日相逢语又新挽林伯谟幽情千木外巧思百花前好事如吾子伤心叹早年桃溪亲意恱薤曲里人怜半夜悲笳起凉天野月悬九月登龙卧山亥九月同李监仓宿龙卧山越三年复与二曹叔姪海阳章尉为此游而监仓巳没矣今兹九月二曹并海阳又不可见首尾凡八年有是存没对酒悲慨情见乎词复此云山饮吁嗟空自劳三回看杞菊两度难蓬蒿昨者惟伤李如今更忆曹海阳真俊逸一等野坟髙九月逰龙卧山留一夕明日值雨坐超上人房偶题野兴更周遭应迟问大刀山房逢雨好人意与秋髙多谢烹鲜乳还令厌浊醪重来须累少欵欵聴萧骚古龙曹孺人挽词寒原何处哭下马欲销魂白日数行泪黄柑十里村传家犹绶墨聘妇尽朱门似此何多恨空沤不要论嵗晚楼书懐傩鼓逄逄起江边嵗又除我诗犹古木髙枕尚僧居脚垢时忘洗头蓬月懒梳自应尘事少非我故耽书秋试归访緑烟亭竹径萦纡去相逢情若何江从木杪去秋向菊边多漫有风涛想如今嵗月过唯于交旧里聴取碧云歌挽郭孺人国子先生宅相传此母贤一哀孤烛下再拜十年前䑛犊贪书巻飞鸾慰暮年夕阳聊寓曲终要到新阡陈文焕秀才所宅近市凴楼一望西山宛然堕几桉中县之豪隽唱酧不下数十百篇野人后来承聴许不必似韵故为之赋一首西山檐外见何必鹿门行近晚市声合疎帘野意生终朝如此好初月更多情却愧才华钝三年句不成县学东轩莫道东轩恶朝来意欲迷平田飞白鸟髙木叫黄鹂林阙孤峯出檐低逺树齐虽然有佳趣那似海门西挽丹井陈子白母二首哀曲梧桐夜何年苜蓿盘敬夫前辈重好客妇人难十月明朝尽孤坟落日寒鹿门吹出黍此意竟长叹嫁娶比隣近门庭古木幽藁砧旧相好兰玉久从游双鹤来何处孤鸾不到头通家丘嫂行愁涕白云浮江上败絮沧江上柴门落日中论文谁与共覔句不须工壮思如秋叶搔头似老翁﨑岖村浦路敢自说豪雄陪范明府与诸同官饮新亭是夕以莞尔榜之因赋此诗把烛新亭下迂踈聊尔歌酒縁人品胜官要野情多燕豆客俱好渔竿人亦过谁知武城笑深自惜蹉跎瑞峯院夜语奉酧郑簿百级上层峦唿镫同所欢甆杯真有道行李似无官妙语胜熊掌踈才媿鹖冠古人相见意不作酒肴看江楼陪范长官宴自警一篇戏呈郑主簿㡬回过海上此日暂踌躇未尽尊前酒还奔使者车官人无少暇贱子敢安居一畆芭蕉圃如今要自锄奉送范宰秩满还东阳语违今㡬日犹更向层峦情自縁君子吾非送长官冲寒去程逺惜别赋诗难政拙为留爱留将识者看挽松林林巖叟谁学陶朱去梅花古戍旁平生疎几杖哀曲损肝肠稚子青衿隽东牀緑袖长四更笳鼓动月白水茫茫翁丈柔中同姪昭文相访留两日既别赠以诗委巷无过客明灯迎此翁驩欣屐齿折羞澁酒瓶空烧芋随家法论诗到国风胡牀煮清枣更拟故人同挽杨严州母生长大夫宅来归御史门吾儿天下寳此母里人尊九岭三江外孤云片月村同乡无见日他国赋招魂网山二首风涛生长处土地属东隅树树悬鱼网村村吹鹧鸪酒旗孤屿见书巻一山无欲趂鸡豚社深惭身业儒屋舍髙低住比隣活计同笭箵嫌月白螃蠏要霜红吠犬随村落卖鱼成老翁地咸耕种少海熟抵年丰宜人姚氏挽词别驾归来日连年哭九原白头如此母丹旐只诸孙灯火㯽榔市箫笳梅子村比隣恼鹅鸭还阻弔幽魂续梦中所见两句长劒歌明月吴门一夜过红楼何处是为说马兰坡辛夘嵗应举过西崃渡白鹿山头云欲颓崃门滩下水如雷锦囊破裂元无用席帽﨑还更来我自未能逃世俗人谁便解脱尘埃扁舟且趂牛羊渡莫问如今第㡬回寄精严谷堂老宿二十年欲访谷堂观笔法因循去未得偶逢水西客沉吟久之因寄此诗隔浦娟娟古佛庐㡬回欲去更踟蹰敢夸栁氏元和脚要问隋僧智果书见説交情多隽逹每惭识面尚生踈山头红叶知无限可许闲人暂寓居挽林义夫母孟母何曽憾生前锦轴横东征凤毛好西府玉昆荣贝叶忘言处金牀写水声十年堂上客一曲是悲鸣寄范都厢南去封题久不闻北来数数听寒暄聮镳太守三千首击柝长安十二门飞观凌空天子国轻帆半日女儿村渊明好趣紫桑近官职髙卑未要论奉陪严陵史君杨校书囊山夜话一别数月欲乍见不可得因寄此诗乡廛一语竟何曽却向他州逢李膺白马千山縁矍相朱旛四海有严陵鹅湖犹记通宵雨虎石还同半夜灯素髪相看才两度不知再见㡬时能挽方士登女伤心来赴日各各为沾衣慈母夜长诀郎君客未归短山长笛惨青草素旗飞料得楚人些连篇说断机清逺尉林昭逺挽词一宦辞南海萧然百念枯里闾称长者门巷似穷儒死日分明去生年尔汝无伤心哀鼓动寒月野园孤秋试后再寄林井伯方国三年一合围园门屡战定髙飞人如我友无青眼天岂斯文厌紫㣲苦县老耼终遁去敬亭小谢未须归丈夫谋宦非身计荔子山前有綵衣送井伯赴上庠紫㣲巷口送征鞍白社村前豆叶丹一赋雕虫如桂水千山羸马上长安短檠巳自甘投老健笔胡为未得官凤阁起家縁六馆州人更欲祝东峦得舍弟行可盐官病后书荷花开尽蓼花红逰子今年秋又穷千里病眠鸿雁影一书愁杀月鱼翁天寒好处予煨芋日落何山汝转蓬名利不成作归计先生巳老海门东舍弟客临平慿谁为问鹡鸰原灯火三更陨泪痕天逺未知萍梗迹书来説在藕花村年华似汝宁为未场屋如吾巳懒言璧水故人今北去短长门户好同论借册井伯吉贝城边寄此身故乡归少异乡亲蜀无儋石雄何苦浴有书船孟不贫緑水孤村何处客白头双阙老门人令狐冒雪成图画还许渠侬续后尘迎仙致政王修职挽词晦徳香泉下秋风知㡬回襟懐如阮达门阀自唐来立马曽交语寒蛩重一哀生前双锦轴亦足慰苍苔挽王司业未作鹏飞万里程一时英俊巳铮铮只应傲雪凌云气合得惊天动地名明月酒杯如李白暮年官职似阳城秋风癸亥古祠下多少行人泪眼盈忆浮家洞万竹苍苍乌鸟啼一江渺渺薜萝西幽懐动处兰初长好句来时月巳低年嵗却从为客尽家书长是倩人题踈钟日落孤村立秋燕梁空归思迷寄表弟章由之为理曲堆屋庐苦来为客竟何为宅舍荒村谁与治别墅虽无辋川画生涯堪入杜陵诗身如燕子年年去家似渔舟处处移丹井西头曲堆下更烦嵗晚定踈篱送林子方秘书赴广东提举乗轺岭上丈人回奉使天南学士来万里家声蛮子洞一门旌节越王䑓驿辞懒口初逢菊界入潮州定折梅莫怪襄阳负韩约芸香又好赐环催次韵奉酬致仕通直吴七丈上元所寄之什空斋自合冷如灰何物龙钟似不才日日读书无处用年年作客㡬时回君为谐老先生行我在当初最后来可忍残春对耆老不擕斗酒去相陪挽戴少美一声哀管水边闻忽忆秋风留月轩洛下书生来问字襄阳耆旧亦过门游梁无限通宵话访戴如今何处村纵使鸾封到幽壠白云荒草不堪论次韵致政吴丈和林县丞丹桂非时之什青山湖上宅丹桂月边枝菊蘂元同日桐花却并时笼鹅翁不俗蜡凤子多竒须信三秋好先从数月期蓝田一㕔壁黄巻五男儿问礼当年事芹宫未颂僖次韵奉酬林仲雨年去又来三月强诗成未了寸心狂巳无精力能穿鹄尚有头颅可牧羊老栢纵教逢嵗晚幽兰本不为人香东胶待补犹堪战莫道今无识绕梁挽陈伯顺夫妇晴春相见未多时忽叹霜芜雪屋非僵瑟楼前方悼往吹箫䑓下竟同归读书歴歴向秋树织锦悠悠空晓机须信人间伉俪重死日不相违谢林守架艾轩先生祠堂双阙巳嗟秋草边两楹谁作麦堆前幸奉皂葢行春日如见红泉讲道年工部先生天下士莆阳太守大夫贤斯文直待斯文出千载名声与共传再用前韵和林守清咏重重画㦸边芳题短短竹篱前政如美稷西河日诗到黄初正始年滕国已歌慈父爱韩门更感使君贤铜鱼好句闗风教巴岭𢋫酧只浪传挽陈仲罕母橘林霜后欲寒天多记陶家作客年碧水青山如昨日白云红旐是新阡鸤鸠七子母思重寡鹄孤巢妇徳贤最苦哀箫老松下漫漫瞿麦雪平田奉寄云安安抚寳文少卿林黄中泥封欵欵下青𠖇却许麾幢换使軿䕫子城头开幕府杜陵诗巻作图经十年去国未还国万里长亭更短亭可信明时好人物乱猨啼处是州㕔滕王阁懐古奉呈抚州别驾兼简户曹城连帝子阁西头水遶南昌故郡流山短天长鸥鹭小夜深云净月星浮澹䑓墓暗竹根古孺子亭荒荷叶秋漠漠沧江无了日哦诗莫苦替人愁江西试罢还故里八月二十九日过飞猿岭连日遇雨万里﨑岖愁不禁飞猿更听雨淋淋剰将暑药凉无用未着秋衣寒巳深刻鹄雕虫成底事牧羊餧鸭负初心还家渐近病渐好得句自题时自吟挽稚春母郑氏他谁天外哭声长有客归程何太忙同㸑情亲如五服升堂义重比诸郎昔人浇薤蒸梨事即我浮家泛宅旁叹息白头陶母意中秋三日转凄凉秋试罢重九过沧崃野濶村归如暮鸦路沿溪曲似春蛇不谙水土愁多病忽听乡谈喜近家一带青山将屋绕数行緑竹倚门斜年年逆旅逢重九今嵗须看篱下花同安抚赵子直饯朱晦菴于懐安二首得重字祖帐寒梅白未空已看新叶緑重重八州钺斧送行客十里旌旗遶暮峯北斗独髙韩吏部南州争慕郭林宗一时賔主俱豪杰敢道招要到野农武夷长想蕙兰踪螺渚幸修桑梓恭诗造本情天下诵学传正统世儒宗三山过客日无数四海闻人此一逢官烛行行送归路半村无月海云重挽蔡以之母邻母悲秋长短声客窗闻此梦魂惊新乡谁共鸡豚社先世由来香火情薤曲纵教如宋玉里丧终是媿陈平伤心起望秋云乱愁断千山㡬日程别莆阳史君林宗丞二首下笔翩翩如史君年过五十始朱轮蜀山久託无家客滕国曽为负耒人脱印忽闻过我里攀辕尤更甚州民乍晴乍雨黄梅道好听泥封下紫宸扶羸十日候行期𤓰叶初生荷满池别袖难禁须进酒离情未足更题诗飞鸾渡口还家后老䑕梯前到阙时士论民謡如皎日甘泉直上岂容迟别林黄中帅湖南清秋缓辔马如云论定忠邪白黒分湘水传唿新刺史霸陵改观旧将军平生孤节人难到自此一畨名愈闻定有诏书催入觐不劳下担楚江濆代上陈给事二首谢安旧宅翠云环复见新墻月様弯市近岂容三岛客楼居须向九仙山去天尚欝金门步计日催归玉笋班好与衣冠添盛事一门三府照人寰云锦轩楹兰玉堦暂从仙仗下蓬莱良辰歌馆声声起明月粧楼夜夜开天上李藩批敇手蜀中严武总戎才可教问舍悠然去即下红泥促召回暂还网山井伯以诗送别次韵暂着芒鞋归故丘新诗吟罢恍如秋麦堆去后惟君胜荔子红时送客愁好句合教吾北面生平长恨海东头如今别袂应须惜一日能留便少留两宋名贤小集巻一百八十二两宋名贤小集卷一百八十三钦定四库全书两宋名贤小集巻一百八十三宋陈思编元陈世隆补网山集林亦之絶句春晚招石门陈居士㳺麦斜巖破新茶因读南华齐物论二首叫破残花深处眠麦斜巖下毕逋前须㬰汲井开茶供读尽南华齐物篇好好轻衫清昼便短鉏欲乞此来田只应荷蒉无青髪且漫春风二十年续梦中所见两句长剑歌明月吴门一夜过红楼何处是为説马兰坡记九月二十五夜梦中作药圃幽人径桃源处士居嵗时虽屡改踪迹尚如初艾轩先生侍郎挽词四首典刑还似鲁人初四海衣冠归坐隅涕落寒芜嗟不见月明蠏井白云孤菖蒲对客尚从容明日红泉梦巳空纵是千年有豪杰六经人物在斯翁绣衣曽出黄梅岭金印还游红药堦勲业至今人道説幽懐长是在空斋黄柑时候曲堆村长忆篮舆到荜门恰是今年去年日野萤衰草弔黄昏延庆写真賛二首住山头欲白何尔太揶榆却厌旧时面丹青别换模秋雨秋山夜纵纵自横横平生无罪过不合去为僧范公弥诞之辰輙述闾巷语为邑大夫寿且俟採诗者锦楼寿曲未须吹且听江边老妇词但愿年年好官长一如官长在官时同范长官郑主簿送战船奉酬应尉相送长江风浪轻尉仙真自好心情四更明月宿何处鱼骨山前第一程挽青龙陈公四首明月青灯合浦村北人惟此读书园窦家风义人牢落多少衡门欲断魂谁解题封忠敬堂长安白髪紫㣲郎斯名似不縁渠作却最闗渠泪数行胡为春渚梦初回却是行舟恰到来数尽长亭过闽岭夕阳愁杀落花䑓欲哭刍灵何日时长江望断涕沾衣夜香楼下如重到鹤叫三更人已非挽鲍待用四首一经教子巳青裾况又行年七十余恰好遭逢身却死北风门外只长嘘去年一笑荔枝园今嵗重来是墓门纵有青青旧时树已看斜日照黄昏寒村夜雨断人烟却有累累哭野田一饭谁能弔衰草似君此事至今传读尽东牀一巻书不妨踪迹向来踈剑津红帐为门户想得多多送𦵏车光泽朱君挽词四首诸老萧萧似巻尘不堪再见素旌新白头县尉笭箵浦夜雨寒窗是旧人长记前回过我庐艰难步履唤儿扶莫将马箠敲门去寒水无人野渡孤为官长者得声名唯诺公堂如父兄欲作汝南耆旧传不须多语尽平生迺翁飞旐过前村一妇随车一在门何处人家有三柩髑髅山下合消魂题长乐县灵峯寺望日亭云母江边有草亭分明见得日头生一村篱落更何处此巳无天只水声题严子陵钓䑓莫向金门傲冕旒归来却要着羊裘干坤不是刘文叔那得长竿钓白头林井伯母生日口占由来此母如吾母再拜一巵复一巵最好年年作生日碧兰黄菊与同时挽赵路分三首二月余干花草春天遥莫问谪仙坟长箫不要吹哀些愁杀江东日暮云苦学声名闻缙绅传家况复有麒麟汉廷玉牒先多士数尽慈恩只一人每夸爱子对人言东观同游有艾轩我向筑场闻此语敛襟西望转销魂挽林校尉绍老三首落日平田何处村竹墻缭绕是髙门莫言鸡黍未相识一听悲歌自断魂白浪漫天眼自惊吴儿一见欲飞鸣何人为述胶西事十万楼船有姓名华屋共言清净想长途还作去来縁念君隂徳有如此何事春风却短年挽林少朋三首年年二月看花时野笛小园长短吹谁道今年看花日秋千门外鼓声悲闻説当年歌鹿鸣黄花八月牡丹生何人为续夷坚志好向桥东问姓名㡬回欲去醉花旁此事如今转渺茫不独哦诗弔金谷更令掩袂忆刘郎淑人生日口占方朔曽为老侍郎麻姑来降紫云香寿杯今日逢长至欵欵长年此日长挽余倅父子二首庐陵别驾有慈闱到处官亭见彩衣总为青山能送老不知黄壤却同归谁唱双棺薤曲悲前声未断后声随人间父子情何恨可忍长箫逐个吹挽卢氏母二首为语歌铃过野田不须泪眼更悬悬人间催促如风叶谁是平头八十年小径幽幽竹遶门闺楼终日总无言若教诵得维摩句应媿平生费讨论哭故人曹十九秘校叔明海阳四十弟自潮州送归柩未有哭诗故人于海阳为甥舅也沉吟感泣因併以弔之二首海阳天外巳伤怀白水墻头转自哀却是人生难得好两年只见哭声来泪眼才干更哭君残阳破寺起愁云故人海上能多少巳见江南有两坟重阳次日登城山城山饮罢冷侵衣潮上重来月满巵未爱疎篱黄菊日最怜秋水白云时挽小练林承事二首薤歌才唱巳堪嗟莫道生平隔海涯曽向网山图上见蛇门东去是君家生前莫问刘郎浦死后还看孟母邻遥想刍灵穿海出浪头如屋自愁人挽曹不占二首年年除暮即相唿夜语如君不可无为报嵗寒同社客今年不要作柴炉有时街上断人行犹见敲门访子云一种伤心向谁语夜䦨灯火只思君挽郑氏母二首片片花飞上已村谁将双泪哭寒原明朝况是初三日好把流杯为续魂画楼最好緑波前萱草还看白髪仙更説列卿太常老吁嗟一曲与人传重过红泉忆昔嘈嘈来拜经秋灯秋雨苦吟声如今秋雨秋灯夜大半当年犹未生挽曹廷辅二首里巷相闻长者声春风更有女萝情殷勤为作愁肠曲白日西颓月又生緑水白鸥三月天哀箫长短使人怜草鞋踏雨同归去此事如今十五年挽卢助教质扶二首山中香火今谁在那聴残春薤曲新第一伤心惟此老父时诸客巳无人毗耶钞轴五千巻凈几焚香心自闲蜡烛烧残春梦断逢逢哀鼓弔空山秋日题漠漠骚骚如巻砂当门枯木见巢鸦秋林最怕风吹尽一直愁心无树遮方提举公美挽词马上姿容向朔风吁嗟不见夕阳红长江自小为邻舍昨日归来无此翁挽路横林少皋十年骑马画桥归长记朱楼傍水湄今日悲吟想君屋一如骑马十年时九日下水口黄花时候苦思乡急水还家一日强莫道南风打头上客船揺橹作重阳挽郑唐仲三闾未死巳招魂却是狂夫不要论谁肯将身縁问道十年卧病菊花村草堂老人和仲平头七十宴客緑烟亭輙赋口号一章以为草堂之寿今年七十多青紫莫把仙翁一例看再拜尊前为翁舞草堂最好是无官两宋名贤小集巻一百八十三两宋名贤小集卷一百八十四钦定四库全书两宋名贤小集巻一百八十四宋陈思编元陈世隆补李敷文诗集李易字顺之江都人好学多闻以清素见称建炎初髙宗驻跸维扬䇿试进士易为第一以上忧劳辞闻喜宴从之授佥书江隂军判官㑹金人犯江隂至夏港距城数里守臣胡纺谓易曰吾曹义当死城郭君有母宜亟避之易归告其母母曰我去则汝必无意坚守死生当与汝同之闻者感泣既而金人疑有备引去绍兴元年为太常博士韩世忠辟为参谋转工部员外郎为太常少卿自建炎维扬之变宗正寺所掌四书曰玉牒曰仙源积庆图曰宗藩庆系图曰宗支属籍皆逸于江浒至是易请编次玉牒从之迁中书舍人改直秘阁知扬州以本贯辞不许官至敷文阁待制提举江州太平观以疾请卒于秀州竹西懐古淮南昔繁丽富庶天下称管弦十万户夜夜闻喧腾不徒竹西寺歌吹相豪矜一朝烽火急㕓市为沟塍风月无欢场睥睨皆射堋荒荒野月白照地如寒氷自从画江守嵗嵗输金缯萧条闾井间水旱又频仍我来经故里日暮此一登隋唐倐己往遗迹㡬废兴江山极苍莽望之涕沾膺居剡寄郑天和金庭洞在桐栢山山髙一万八千丈中有神仙不死区郁郁黄云覆其上透岩流壑绕四旁面势参差皆意向鸡登天姥有时闻鹤在沃洲何待放彩衣大胜宫锦袍白发奉亲仍敬养异才争出辅清朝爽气自惊逰碧障古来无位有重名吾家谪仙陆鲁望平生愿到犹不谐矧复区区走俗状桃源康乐旧乡存路接风烟甘逺往渡江正谓九华丹石笋飞泉归指掌鸾翔鹄浴传异时列岫方池闲想像剡溪随处可卜居乗兴扁舟正相访三悬潭鹿山今是贵门山尽室携扶万壑间流水相随真自悟遥岑一望若为攀风翻竹坞清如洗月过松扉静不闗潭底卧龙烦一起正须霖雨济尘寰题剡山所见剡中无数野蔷薇黄云烂漫相因依玉杯浅琢承坠露金钟倒挂揺晨晖斑竹笋行三畆地红药花开一尺围豆角尝新小麦秀来禽长向樱桃肥歌舌随风桞外啭翠花带水烟中飞鱼跳破浪奋赤鬛鹤唳投松翻缟衣乡闗万里久无梦巖壑四年今息机叮咛杜宇往江北为唤故人令早归卜居独秀山访戴溪长近若耶金庭雪对赤城霞沼从鹄举添萧索峯似鸾翔解叹嗟每爱林间百种蝶难忘竹外四时花剡川图上他年指独秀山前是我家贵门卜筑乱后亦择居筮山山輙许居民百余家喜甚手欲舞云久闻公名此幸殆天与感兹郑重意时节共鸡黍剡川非沃野地僻民更窭趂时务撷茗余力工捣楮寡妇念遗秉洿池怜数罟我欲教耦耕尽力循南畆桃杏种连山深居可长处东邻有节士酒酣乃发语公昔起布衣髙谊掩前古亲擢类平津决见逢真主两宫伫六飞万乗思一举交侵正倔强蠭起益旁午浩然公独归偶出宁有补黙塞复何言长叹汗如雨剡溪幽居胜絶剡溪边巢枝度半年燕回衔落絮鱼涌接飞泉丹鼎山头气茶炉竹外烟幽居己成趣佳句若为传咏吐绶鸟昔人仙去断丹梯憔悴深山吐绶鸡百转和鸣非我事漫将锦服擅幽栖仙人洞云巘分佳茗风潭矗怪松书疑黄石授税可紫芝供抵玉那惊鹊探珠欲近龙晚来听近雨乞水濯尘容罗汉石铁骑侵淮海龙潭碧始通云生倚寳刹月出见珠宫泻涧水喷薄依巖树鬰葱神交难独擅吾党契元同珠溪玉龙噼山开南骛肆奔勐风荡雪蒙蒙月流光炯炯壮气动贵门前驱入蛟井万籁息中消一区临絶境奔雷有余音垂磬得深省白云何所闻就宿孤峰顶两宋名贤小集巻一百八十四两宋名贤小集卷一百八十五钦定四库全书两宋名贤小集巻一百八十五宋陈思编元陈世隆补雪溪诗集王铚字性之汝隂人昭素之后也博学有才识常同子正荐于朝视秩史官给札奏御时秦桧柄国迕其意遂遭摈斥尝居庐山结诗社后避地剡溪山中日以觞咏自娱着有黙记国老谈苑侍儿小名录及雪溪集巫山髙十二危峰隠寒雾旁连三巴下三楚断崖青黄耸天壁秀山苍茫接天路鼔瑟玉京嬉帝旁下镇九渊称帝女𠖇心可见类相求梦里襄王契神遇锵然玉佩似可期倐尔霓旌去无所天风浩荡吹太清万里凭虚送飞步行云行雨终不来嵗月人间㡬朝暮那知一戯疑万古至今不知髙唐处仙兮神兮非与是流传只有兰台赋山藏虎兕争怒号崃束江水飜波涛舟楫寄命轻鸿毛犹起羡慕成讥嘲行人所见日卑浅仰首弥觉巫山髙送王敦素归金陵晓踏河堤月逢人问去舟巳为羁旅客更挽别离愁索漠怜同姓丁宁数旧游欲知幽独意风露满城秋洪驹父泛舟将过颍同张仲宗出饯席间留诗为别且邀用韵巳作分携计尤伤送客归经行汝南郡为问汉隂机晚菊饶秋色丹枫带恨飞平生无别泪相对倍霑衣晚㟁云低月相随照梦归行藏叹人境开阖任天机身与江山逺书寻鸿雁飞薄情怨青女偏解透征衣芭蕉六曲栏干院宇深影连苔色昼沉沉己将虚实论因果尤称风流冩醉吟梦短不禁帘外雨愁多常怯槛边隂可怜今古无穷恨巻在凋零如寸心晓发石牛匆匆车马出清晨日淡风㣲已仲春松竹隂中山未尽梅花林外有行人山中夜闻风雨空山清夜寒无寐松桧揺声风雨髙行尽江湖忘巖壑犹疑遶屋尽波涛闗山月戍楼炯炯闗山月白首征人数圆缺闗山不隔四时寒夜夜冷光沙似雪照破天涯万古心闺中又是经年别雁飞惟愿得书归月下有人魂断絶闺中月下不胜情独戍闗山更堪説一时北阙贺书多万古西戎终不㓕阳和待得活枮荄东风洗尽征人血春郊不断烟芜起暮愁无穷扬桞拂东流一声歌罢香轮去只有斜阳伴画楼碧飞红断正伤春万里天涯一病身芳草路长楼百尺楼中更有凭栏人墨君十咏弄雨一段风烟笔下开小枝带雨思萦回障风一袖如相向説与嫦娥泪落来藏巖小年轻别庐山道林下㣲吟夜更幽影落人行半巖月五更风露一山秋露叶秀色娟娟自出尘晓枝更带露华新清风一至如相语从此开帘来故人霜节春花秋叶不同时髙节偏于墨色宜莫遣世间丹绿笔等闲俗却嵗寒枝舞月江楼月下夜闻歌不奈忠州刺史何轻袅腰支更清峭桞枝何似竹枝多迸石渭水侯多失旧封平泉池馆乱来空青青石上何人赏孤映暮山风雪中欺雪爱竹髙风已自贤兴来更泛剡溪船枝间清响风惊雪忆得东林夜宿年云梢第五桥边一径遥满林野竹立江郊鸳鸯浮破水涵影翡翠压斜风舞稍夜风倚竹佳人生暮愁那知情伴夜蝉幽一山风月龙吟罢声入江云袅袅秋忆昔匡庐古寺暗松藤曽宿寒巗最上层火煖炉温四山静前溪风雪后忩灯十二月中旬书戴溪亭天上东风转斗星天涯羇客尚飘萍道涂况复经残嵗风雪那堪宿旅亭春到怯添双鬓白夜寒愁对一灯青残年万古凄凉恨不计樽前一醉醒雪声飞满前村夜不知慿风声与静相宜银缸志士诗成后玉枕佳人梦觉时乍听打忩投米急想同糁径落梅迟孤舟曽向江湖宿清入寒芦韵更竒雨后登双溪阁梦寐登临处漂流来此行长年为客意落日倚栏情雨过水光发风生云态轻山川沈郎旧巉絶有余清剡溪久寓山水戴逵邑尚余清兴中千巖落花雨一径巻松风酒茗延幽子图书伴老翁长生吾不羡久悟去来同芳草㑹时曽忆梅笼雪别后常懐月照沙到底多情是芳草长随离恨遍天涯晚望春浓已伴客愁浓门掩雨余江上峰莫道夕阳无一事逺嚬眉黛更千重寄题真州扃岫寺一峰秀色何髙寒更于木抄横飞栏荆吴形胜妙天下间铺云锦光斓斑山从千古混沌始江自万里岷峩还江山无际真赏逺人境未知心境寛乃知万象自变灭我与天地俱清闲时来登览健意气兴落烟霭空蒙间宛如列岫在扃鐍何待谢守窻中看仙壶日月悟世换蚁穴富贵惊梦残易中求象山有天须弥纳芥曽何艰干坤槖籥一气内鉅细两不离区寰径唿飞仙来取醉笙箫髣髴锵佩环巳鞭鸾凤到三境何待虎豹号九闗只今朱甍半落日谁系画舸临苍湾何当脱身戎马际共契妙㫖相追攀懐哉欲往波浪濶囬首江南江北山蔡天启作中兴碑诗且邀同赋一日屠戮三庶人天理己尽杀气昏青宫惴惴二十载免祸自求黄屋尊忠臣开除两京路未知日月双悬处归来祈哀语可怜今日贵作天子父潇湘江边鑱穹碑烟云相连愁九疑南湖万古长嗟地剰与屈贾添余悲雄文漫郎来作吏正色颜公谒西内两贤愤託金石坚莫求此碑求此意休闯九阍诉帝旁莫化杜鹃啼故乡磨崖难摧幽恨长水流不尽山苍苍中秋招叶子谦堂上月己满樽中酒更空故人𦕈何许出门惟清风不如一夕饮所至皆能同悄然望玉杵无声桂影中别髙子勉兄弟南北奔波嵗月催足间浑未洗尘埃休将旧事从头说且喜新年入手来十里逺同传信雁一枝同挿未开梅浊醪有尽情无尽醉入都门首重回别张自彊燕子低飞入壊檐桞条轻拂緑毵毵故园更在北山北佳节可怜三月三万古愁多慿浊酒九原事往落清谈都门别恨终难写满眼风光思不堪和赵徳麟故园春浓懒纵观强寻幽径步蹒跚风酣蕙草清香暖烟湿杏花红粉寒但觉时光自吹换可怜人事㡬悲酸百年未必长于梦虚作邯郸枕上看折杨桞手拗杨桞赠行人情条恨叶江南春朦胧踈烟湿芳草揺荡㣲风生白苹长亭短亭销离魂古情不尽今情新一声骊歌㡬声哭行人去后春江緑歌哭相离江水头相看不发情何属江河到海有穷日轮蹄行路无已时路旁杨桞折已尽东风再换明年枝送纯师归眉山吉祥寺上人峩嵋秀㝠𠖇耸髙风依游王公间尚带山水容谪仙信竒逸蜀僧论丝桐寂黙谁为听误比万壑松﨑岖古今路势利纷其中晚遗似髙识物我无异同是心湛寒水处处流真空犹嫌百年劳剰此一枝笻忽懐烟霞想永念菽水供身为反哺乌更遂髙飞鸿斜日澹归袂不似秋色浓孤竹拾黄叶一笑千山重桑宿挥余恋云楼杳归踪从兹与明月相伴落何峰送酒与许田史纯风尘土装懐嵗月侵贱官情味我能任龙钟老态浑非昨索漠英游不可寻蝶遶书忩空费梦蚁浮玉斚不同斟相望解寄重阳酒满路西风黄叶深白头吟浮云髙映天上月月华未落云巳灭浊水长羡清路尘浊水尚流尘己絶人心不如云与尘变态无穷旋消歇我家火齐堆金盘朱楼鎻烟青𠖇端忆昨闻琴才等闲夜奔临邛相与还凤皇曲成保懽乐骕骦裘典无艰难当炉涤器两憔悴㡬度暗啼愁逺山君侪狗监动人生君乗驷马夸故园檄书诃讥蜀父老未足洒耻徒少恩颜色何尝不如旧自是心存憎爱间我方失意天地窄君视浮云江海寛一身情易复情难百年有来终有去悽悽嫁娶不须啼出门万里沦中路我怜秀色茂陵女既有新人须有故请把阿娇作近喻到底君王不重顾若知此事为当然千金莫换长门赋古意有恨匆匆别无期缓缓归天涯作孤客楼上对斜晖目断路不断魂飞花更飞无多清泪滴恐损别时衣寒食故国千峰外孤舟一水濵天涯未归客江上欲残春雁去销魂久花开坠泪频东风吹晚雨芳草路边人病中久知身是幻况复病相侵古寺松篁瘦山空雨雪深定知书不达岂有客相寻伴我残灯火应知夜夜心春近山雪银屏晓溪梅玉镜春东风露消息万物有精神索漠贫游世龙钟老迫身欲浮沧海去风浪濶无津禹庙书称尧舜后禹独钖成功须信賔天去何疑窆石空市声朝夕变山色古今同谁与明真理苍崖松栢风夏后东阶殡遗踪照路隅今观四山拱犹是百神趋功已百王冠言犹万古谟死生懐舜徳旧邑对姚虞重赋梅花谁言今无返魂香年年枝上问孤芳韵髙水天冷相照清极雪月寒交光姑射神仙莹氷骨水精宫人素霓裳年送臈各愁絶付与世间幽恨长谢史纯夫画连昌宫图顷嵗京洛间作此今再观旧本笔下春风锦锈浮花光山影照清流唐朝忧乐君新意洛邑兴衰我旧游急雨打成今夜梦孤灯挑动昔年愁此身此画俱非实白发天涯万事休寄九峰觉老时自因胜退居京江别我正坚氷拂袖归来道更増又见岭梅来驿使懒将庭柏对谈僧半廊冷月溪山雾一炷幽香殿阁灯此亦世间愁絶处岭猿嵗晚哭寒藤毕少董繙经图诗我知君子有常心谁谓春秋无定法常心定法皆一涂万变在前吾不惑锦衣白马青油客囬首伤心沦异域缟带喜赠延州来一见浑如旧相识片时偷生万年泣倘得义存身乃立已将生死委天公要同笔削明我迹偃蹇榻上书千巻坐使羣儒仆墻壁凛然䌷史行天诛扫除坦涂大搜索賛辞自昔非游夏叛去于今无籍湜鸿雁书闻到上林管絃声任来凝碧嫣然侍侧两少丽桃叶桃根莫能及荳蔲梢轻露有华早梅花嫩春无力欲将婢子同君心岂料君心坚铁石果闻逺使报还家万里精诚初不隔书成初奏未央宫金马石渠皆动色不与左氏作忠臣忠欲天王坐中国圣人大法先能识节义大闲今独得伤麟叹凤非道穷千载相逢犹咫尺尊王便是祝釐心圣人夀与天无极送史纯夫出疆悠悠逺水李膺舟漠漠余寒季子裘隔嵗梅花新旧恨入春山色古今愁重游梁宋三千里看复闗河四百州辨舌纵横报知己古人凭轼取封侯秋日半落庭前叶始知秋意新风严桞疎细霜薄水清匀句里存佳景诗中见古人一峰矜絶态云外掩孤颦杏花玉人半醉晕丰肌何待武林花下迷记得秋千归后约黄昏新月粉墙西醉里余香梦里云又随风雨去纷纷人间春色都多少莫扫残英枉断魂古意歌声怨极珠难续琴韵愁深水易分公子何须赋巫崃梦中真复有朝云雨夜去国襟懐离别情夜眠雨驿叹孤征转头三十年前恨犹聴当时枕上声梅花二首孤髙来处自天人枝上常先万物新不有大寒风气势难开小朶玉精神氷溪影鬬斜斜月粉镜糚成澹澹春直伴东风到青子多情不逐雪成尘古称秀色若堪餐冷艳幽香画更难草木尽枯风正恶雪霜初霁月偏寒须知净几明忩见不是苍山迥野看羗笛一声悲落尽伤心何待百花残次韵国香诗并序表兄髙子勉南平武信王孙学问文章知名四海黄太史自黔南召归过荆南与为忘年友赠六言诗曰顾我今六十老付子以二百年此语岂易得哉太史没后数年当政和癸巳嵗与仆㑹都城暇日话香国事甚详又赋长句相示因次其韵凡子勉诗中不言者仆得以言之矣百花零落悲春晚不复林园门可欵待花结实春巳归到头只有东风管楚宫女子春华敷为雨为云皆有余亲逢一顾倾国色不解迎入専城居目成未到投梭处㑹后难慿人己去可怜天壤擅诗声不如崔䕶桃花句坐令永抱埋玉悲游子那知京兆眉难堪别鹤分飞后犹是惊鸿初见时新懽密爱应长久暂向华筵赏賔友舞尽春风力不禁困里腰枝一树桞座上何人赠翠翘蜀州风调尤情饶懽浓酒晕上玉頬香煖红酥疑欲销佳人薄命古相似先后乃逢天下士但惜盈盈一水时当年不寄相思字宜州遗恨君能详瘴云万里空悲凉无恨风流等闲别㡬人鉴赏得黄香梦中赋秋望阁小寒宜逺林荒晚带风遥山秋色外独树雨声中念起三生异心伤万境同此邦非我里随意作流通送杨道士归蔡州列子风囬驭林宗雨垫巾花明千嶂晚云暖一山春炉灶聊随俗簮裾未称贫壶公观中路闻道接天津用前韵寄洪驹父共临寒水别独趋暮城归万事风前烛百年梭过机应寻骑鹤客重咏落霞飞才业终何补京尘化旧衣江山霜落木千里一身归去国怜张翰回舟为陆机烟林无际逺寒叶有声飞何必少陵老悲伤未拂衣徐师川典祀庐山延真观用送驹父韵饯别四首徐穉前风在何劳白首归书来寄文锦诗报守寒机驽骥难同力鸾凰任自飞前村幽独意且放酒淋衣都门两河路谁送李膺归人望终调鼎亲慈早断机漫虚崑阆集不尽羽翰飞酒圣君家事霜清怯减衣丁令飞昇去千年始一归琳宫况庐岳烟阙替尘机洞口斜晖入苍崖素练飞水云曽作伴愧我薜萝衣匡阜如蓬岛欲寻风雨归烟藤猿啸月云碓水鸣机剩结餐霞侣深随杖钖飞谢公行乐处山翠扑人衣送李文若归修水竝弔其兄商老之亡子去何悽断乡闗嵗月深荒山寒带雨古驿夜无人生死风前烛音容梦里身临分感平昔挥泪到松筠游鸿福寺和闗子东刘家古寺城南曲选得僧坊共醉吟野草幽花闲自媚黄蜂白蝶静相寻半檐落日留难住满地东风埽不禁漫道青春一分在池边緑树己成隂秋晚洛中道上数雁横空送断霞穷秋游子向天涯泉甘野店黄粱酒霜重荒原白菊花满目刼灰伤井邑回头佳气恋京华故人他日如寻我试问云溪旧钓沙题沈休文八咏楼诗人不见旧楼空只见溪山与昔同望处地寛闲白昼坐来天濶剰清风六朝遗恨沉衰草八咏雄篇丽彩虹何待吟哦瘦消骨蹔来佳赏自无穷夜晴雨脚初收天意晴西风揺落夜寒清披衣自起开忩看月落一山髙下明明觉寺折梅遥山天际敛眉峰清浅溪边淡粉容薄暮寺桥人独立一灯明灭数声钟追和渊明九日闲居诗白髪不堪镜残骸宁久生巳是梦中事那知身后名古今黄花节増重由渊明后来杜与苏感慨皆同声乗化入无穷留恨何千龄今我遇佳节浊酒惟频倾岂比区中士轩冕矜蹔荣沧溟芳嵗晚古寺久客情洗涤流落叹支公句新成中秋山间观月月出云开天宇间幽居真赏异尘寰氷轮孤挂夜千丈玉露宻零秋一山莫望乡闗起愁色胜居沙漠惨离颜桂娥应恨无佳句不识幽人到老闲望大梅欲回雪窦路险而止口占示同行晓起寻幽意气豪𠖇𠖇重雾湿征袍天扶寳势千山拱海助寒声万籁髙休数兴衰两蜗角从来忧乐一鸿毛了知终老林泉者渡水穿云久亦劳两宋名贤小集巻一百八十五两宋名贤小集卷一百八十六钦定四库全书两宋名贤小集巻一百八十六宋陈思编元陈世隆补雪溪诗集幽居幽居寂无事晨起伴僧禅晓澹巖前月秋明水底天望乡书断雁问路客回船阻絶平生友清游有梦传别故人张孝先平生尝叹少陵诗岂谓残生尽见之共脱干戈身偶在各懐乡国语犹悲又寻芳草春风路犹听孤舟夜雨时避地海山周万里此行无处寄相思访闗子开兄弟于余杭懐先世旧契山嵇交契自当年重到同乡各怆然百里山川清似旧两家子弟老于前疎梅开处数枝玉小雨来时一段烟嵗晚不妨相㑹数溪头尚趁有归船项在庐山与故友可师为诗社尝次韵和予诗云空中千尺堕桞絮溪上一旗开茗芽絶爱晴泥飜燕子未须风雨落梨花重江碧树逺连雁刺水緑蒲深映沙想见方舟端取醉酒酣风帽任欹斜后三十年避地剡溪山中时可师委蜕亦二纪矣灵隠明上人追和此为赠感念存没泪落衣巾因用韵谢之昔访庐山惠逺家寻春草木未萌芽自从桞折烟中色不寄梅开雪后花事往泪多添海水诗来恨满筭河沙惊回三十年前梦放鹤峰头日未斜溪上观雪沙洲莽苍水云昏雪落寒溪镜有痕山际疎钟烟际寺林边㣲径水边村天涯嵗月行将尽人世穷愁孰与论忆与邹枚同赋咏人非事往但心存送史纯夫归余姚霜晴九月交送子越东门同舟此水上再对波清浑聚散三十载惟此一意存邦国有大庆去承旷荡恩我老百不堪视子犹弟昆新寒黄菊枝落照黄叶村惨怆欲别语零落未归魂临分吐情实衰境意弥敦黄州栖霞楼苏翰林所赋小舟横截春江是也曽竑父罢郡画为图求诗铜雀不得鏁二乔春江亦梦携西子此楼缥缈想风流此恨纒绵在云水洞庭叶下思湘君不独阳台云雨神精诚感通若相遇梦境幻境皆成真黄州刺史清如镜水光山色心同莹牧之出守到元之谁解把诗闻万乗图成携得千里行孤帆趂落斜阳城江头莫指挽邓处离合古今同一情和明上人见赠西湖梅蘂暗香浮钖杖凌空过沃洲后㑹重寻人更老頽光不驻水争流夕阳天际青山出暝色烟中白鸟留此境只曽支遁赏剡溪今始得汤休六见月华亏又盈却来松下笑相迎事销臈雪浑非旧人似寒梅独有情香火旧縁生理足烟霞新志着书成明朝又向千峰去犹恐时人识姓名寄陈彦山送君忆昔上鳌山愁折江梅踏雪还别后重添十年老静中犹借半生闲文章千古心空在书史三冬手自删嵗晚山中有琪树伤心何日得同攀小立茅屋藤萝外慿栏烟霭间乱蝉催暑去急雨带秋还路入双溪口门当四面山诗成题未有翰墨伴清闲舟中夜雪读正卿教授近诗輙赋鄙句并以为别百年半羇栖轻与故山别回首千万峰飞梦不可越弭棹濠上亭非卿怆时节朝号迥野风夜聴孤舟雪湿薪无煖熖烛泪共明灭痴坐増洒然何以慰清絶斯时咏君诗心抱益澄澈未见观鱼庄先得驭风列荆玉出此邦谁献复谁刖山川漫竒丽文物久消歇君词吐白虹神寳疑不没我欲𢋫余思景行好句拙如违勾漏令未得丹砂诀万里烟云开扬舲及明发荆山自兹逺云涛渺天末两地见梅花相思不同折无题三月桞花飞东风绣香国挂影㺯春光飞琼怅分缺云舆返青霄翠浪翻天末阆苑桃李花莫使芳香歇缅想霞中人芙蕖艳秋色烟鸾吟碧空行云不停刻何事寄红埃悲声调緑髪神观洞太虚紫清注金格玉宸丹凤检词章焕琼笈谁执招真旗笙箫下空阙灵光湛法身生死本无别妙合造化机隂阳时出没欲识天中真寒江浸明月将卜山居寄懐山居香火伴残经幽絶全家在画屏黄叶村藏一溪碧白云堆拥万峰青安知遇酒分贤圣但可与人同醉醒万事休心同白发更须结託老人星除日得铜溪老人书除日相思輙寄诗流光不特我衰迟嵗穷沧海波涛急天冷空山鸟兽悲一气先观云暖处百花犹避嵗寒枝迎年送臈须臾梦正是须弥不动时必明菴佛心犹日出何曽碍须弥散为普光明合作四威仪万古止此日羣目尽见之普现一切水君自分渑淄髙垂大圆镜君自存妍方寸无尽灯无处存思维髙禅闻妙道行作人天师维摩开丈室庵成更求诗衆説列山岳吾以一理推万古声一㮣我初拙言词至现莫如心举念周四维心明乃本明尽埽棘与茨岂知都用晦隠显两不知大千在髪毫圣言不吾欺古渔父词十二首渔父家风我所知家风要与道相宜不懐贪饵吞钩意常似丝纶未下时雨中渔艇一声歌夹㟁青林照碧波跃马更谁思往事红尘千丈奈人何万里号风雪满山黄芦映霭水汪湾九衢朝马愁泥滑不识鱼翁兴未闲风波穏处钓舟闲云去诸山暝不还江面一峰何所似青铜镜里緑云鬟千古髙人张志和浮家泛宅老烟波不应别有神仙境祗此沧江一钓蓑虞舜遗风逺可寻烟波一棹古犹今九疑莽苍三湘濶尽是云山韶頀音曽见三闾屈大夫强将清浊较贤愚如今更觉前言拙醒醉由来本不如风袅溪头钓线多戱鱼无奈巧依荷直须飘尽浮萍草尽放青天照碧波禹门三级浪干重变化腾飞岂有踪寄语鱼虾休上钓要看头角是真龙得即欢忻失即忧死生轮转暗相雠那知垂钓非真钓不在丝纶不在钩船子禅师意未平万波要喻境中情鱼寒不食清池钓何处归舟有月明波清百尺见游鳞水色天容自古新昨夜西江浴明月氷轮玉兎絶纎尘秀逺亭镜似氷壸表里清我来闲伴白云行四山迤逦青围野一水蜿蜒緑绕城试问春来观秀色何如雨后聴泉声昔人飞驭烟霞外落日空含万古情送吕道师还天台结宇孤峰藓径危身闲鸥鸟信忘机水声山色何今古物态人情果是非子踏白云来问道我垂华髪自生辉赤城归去松门晚万里秋容上客衣早秋寄昔慧老且弔慈受老师之亡昔日禅河早预流老寻支许剡中游一枝数粒同过夏万壑千巖相映秋眼看珠沉沧海底心伤塔耸乱峰头不须月落龙天泣万古白云无去留题洛神赋图诗风雅颂为文章之正至屈原离骚兼文章正变而言之湘君湘夫人山鬼多及帝舜英皇以系恨千古宋玉贾谊师其余意作招魂赋鵩极死生忧伤怨怼之变亦兼正与变而为言耳其后李太白作逺别离亦云九疑连緜皆相似重瞳孤坟竟何是李当涂编次以此诗为谪仙文集第一篇亦以祖屈原悲英皇本意耳而韩退之作黄陵南海庙碑文章词指非世间诗也盖平生周造化妙理已多至是方能发鬼神之情然后幽逺荒忽竒怪无余藴于天地矣文章必能尽羇旅风霜山行水宿极其患难离别悲伤则真情乃见与夫男女之际鬼神之状死生之变态幽显表里内外洞逹然后为至焉曹子建与七子并游而独能脱遗建安风格作洛神赋虽祖屈原而能激其余波侵寻相及矣非託寓于妇人神仙亦安能至此也近得顾凯之所画洛神赋图抚本笔势髙古精彩飞动与子建文章相表里因赋一诗其后盖屈原贾谊子建其幽恨莫伸一也故文章能逹其所存以极穷古鸿荒之理学者可以辨是矣曹公文武俱絶伦传与陈王赋洛神髙情寓託八荒外曽是亲逢絶世人五官郎将莫轻怒椒房自是袁家妇闻道生时覆玉衣便是于今腰束素惊鸿翻然不重顾射虎深寃更凄楚不将降虏赐周公先识祸机杨徳祖此意明明可自知岂有神人来洛浦尽用平生八斗在七步那能説㣲步楚骚日月常争光湘夫人后夸髙唐丹青尽冩鬼神趣笔端调出返魂香妙画髙文尽天艺神理人心两无异此情万古恨茫茫且为陈王说余意妾薄命夜读齐梁诸集见多有此作因赋二篇继其声寒闺有静女十载念逺征命似绛绡薄身同朝路轻存心合懽绮待得机杼成从来君独赏宁肯卖都城慿梦欲寄逺旧路春草生独夜理瑶琴泪烛剪不明待谁相应节要自不胜情㑹有不眠者听此断肠声少年轻逺行易发同尔汝红颜望中老离恨尚如许妾身异金石更涉㡬寒署长天谁云广不见收堕雨愁来津头望信絶不得渡隣妇念幽独艇子隔溪语落日下空江修烟淡晴渚流恨满春风西飞数归羽古意茅檐秘秀色从古叹不遭游子去来返徒使寸心劳朝叹江海深夜视星斗髙归期约春风今己木叶凋一日两回来但看门前潮临海僧珂公出梅花诗和其韵漫天飞雪鬬梅英未有东风便有情竹里藏春春不觉水边见月月羞明神人自惜迷姑射天女何妨伴净名第一花中拈实相谈禅说法大修行剡溪月下泛舟嵗残清夜一溪澄更爱千峰霁月升天地髙低银色界山川表里玉壶氷裘单拥火宜无倦石响行舟恐不胜休説兴来并兴尽兹游今古亦何曽姜山通阇黎真骨归塔以诗送之空门龙象道髙升坐使山川胜气増天道不言成四运人间无处证三乗云深尚有游山客烟冷空余礼塔僧一苇莫嗟成万古幻身来往本何曽嵗杪道中巖风号万木天意自悲伤野店逢残嵗危峰半夕阳吾生犹道路此恨付杯觞正是凄凉极寒梅逗晚香望秋门对万山深登临老病侵牛羊随野色草树带秋隂此景聊供望何人肯见寻猜鸥不用下我自信无心病中遥夜支頥坐春醪负十分碧天沉宿霭清月入㣲云真妄怯多病翔潜喜不闻秋千人乐处十载怆离羣寄东山觉老红泉碧嶂旧登临来演真常契佛心漫道山林无独往那知笙磬有同音堂前明月四时好山外白云千古深此别松门无复见渔樵为伴老相侵剡溪王秀才画子猷访戴图剡溪万壑干巖景人境谁能识心境君画山隂雪后船始悟前人发清兴眼中百里旧山川荒林雪月萦寒烟料应兴尽故无尽賔主不见宁非禅当年戯留一转语不意丹青能尽覩更画人琴已两忘妙尽子猷真赏处雪溪观雨晚雨亷纎正满空万峰都在暝云中风云变态何深浅坐看天施水墨工山中早秋苍茫山口月西沉潇洒新秋院落隂雨滴梧桐河汉淡梦中犹记少年心山居追凉松门东路有柴闗凉卧清宵梦亦闲更待海风来万里一天露月满空山秋容如画羣峰纵复横孤烟收尽片云轻天容常带秋容净万里碧天新雨晴送王道元运判致政归潜皖好山如幽人深絶常避地潜峰独呈露孤立信竒最髙拥一寒峰缥缈乱云气万古招行人谁与赏心㑹我公实仙材崑阆失品次挽公青霞襟来作绣衣使终寻汗漫游髙举九峰外行色开画图秋空卷新霁造化为我娱神超物无累我穷知音稀与世久无味落叶扫不禁嵗月水东逝愁作送公诗出门更何诣赠言词亦贫无以报髙谊野宿慎衣裘寒霜方夜坠送和斜川诗一首嵗后五日仆欲从西湖追和斜川诗是旦江子我居新市招张仲宗同游后雨止亦和此诗见寄事之脗合有若此者昔白乐天游慈恩寺元㣲之在梁州同日梦其地各赋诗相寄议者谓相望千里而神㑹诚心流通无足怪者輙再和一篇为寄且识其异焉採药游名山恐是韩伯休欵段下泽车久师马少游两公学真隠异世今同流遇害能鸣雁多猜不下鸥何如脱羁馽寻壑与经丘人生亦误计独醒无匹俦天地本虚静万物自应酬隂阳驱意气定能相胜不况复漆室女浪为鲁国忧真妄两非是湛然一无求山中梅花盛开戯作化工难逥天地春下遣天仙第一人前驱飞雪助幽絶千里隔尽埃与尘何心百卉擅独秀寒入万物无精神绰约肌肤莹香玉借与东皇立花国开破天地发生心引出世间凡草木品流不数广寒宫为嫌月姊长孀独波上轻盈掌上身由来比并皆尘俗须知尤物到絶言从昔华词吟不足溪回路转一枝斜可惜天寒倚修竹穷途游子嵗华晚肠断夜投山馆宿古今幽怨不尽情更入凄凉笛中曲荒山偶赋梅花诗伫立花前香在衣伤心不忍别红紫付与晓风零乱飞系舟余杭门访西湖金轮寺参上人北郭望西湖㣲径㡬寻尺澹与人意长云寒正无色深寻幽禅居步转苍山侧落叶不可纪遮尽山下石师方无定居我亦何所适四海漭无归老矣山中客百年熟机縁还此共禅寂语罢今古分坐上有陈迹一笑视此生何事非戯剧开门纳遥峰暮雨一江白兹游非世逢归路晚萧瑟积隂迷晓昏钟声报将夕送孙肖之还缙云蓬蒿频嵗掩柴闗再喜相逢一破颜游子年华红叶老幽人风味白云闲那知箧里书成后犹作溪边兴尽还流落天涯俱避地念君更入万重山送郭寿翁还庐陵共遭敌骑汝隂城十载相逢尚甲兵万里鹓鸿自鶱举九闗虎豹任纵横雨昏山逺行人恨日暮草长幽鸟声只有别离心似旧乱来难得是交情送黄生还临安旧事恍如前后身龙门四纪更情亲茅庐惊叹见斯客天马超腾感似人三径草荒残嵗雨一枝梅作渡江春莫言吴越方成别才隔云涛莫问津再和雪声天上威仪世岂知六花寒露夜偏宜半空环珮朝元罢满地珠玑按舞时簌簌初随风更急萧萧却杂霰俱迟房公松竹分清俗除却天声总未竒南巖悟禅老见于山中同烹玉糁羮我家峰头最髙层落叶苍崖不可登清坐与师烹玉糁千巖风雨一深灯即事住依溪口破残春身伴渡头零落云更向空山拾黄叶姓名那有世人闻晚意山空寺古紫苔侵更喜渔樵不见寻坐对秋隂晚萧瑟风吹败叶入廊深与郭寿翁俱客钱塘寿翁归吉州追饯至龙山白塔寺惜别怅然终日始登车而去既行旬日予得请庐山太平观将归隠浙东山中寄诗奉懐江边孤寺旧曽经重枉骊驹当短亭落日催人心去住东风囬首泪飘零魂归但觉枫林黒书就终期汗简青归隠我无冲斗气相思时望少㣲星两宋名贤小集巻一百八十六两宋名贤小集卷一百八十七钦定四库全书两宋名贤小集巻一百八十七宋陈思编元陈世隆补雪溪诗集王铚缙云县仙都山黄帝祠宇我渡溪水寻花村羣峰势若万马奔酣酣春色雪初霁霭霭野气山犹昏琼楼金阙涤地尽松栢半带斤斧痕要还清净扫尘俗一炬刼火安得焚行人鞠躬下马拜仙都妙理吾能言威神可畏凛如在有台今亦祠轩辕当年垂衣正南面制作取尽干与坤凿开鸿荒肇人纪首为区宇立本根风后力牧来聮翩神机开辟施无垠初传闻道广成子后乃宻契中君功髙徳大不可拟㡬与造物分遗恩遥遥唐虞建炎运万年天子兼神孙至人御世用常道飞升轻举安足论爰作一气生万物奈何已把天人分伏羲八卦画已破女娲欲补理亦繁飘然独返紫清去却敛造化归全浑庙中仙石表今古屹立霄壤争推尊鼎湖可望不可见意令后世难攀援顶中𤣥宫号泥丸自然有路朝天阍此身内外神气合俯仰自造生死门黙运四时无诡异试观日月谁吐吞祗今湖边送风雨草木吹动旗与幡飘落十丈红菡萏碧溪下挿玻璃盆马蹄车辙不须有虽迷襄野道自存嵓泉夜发百谷响洞庭乐声犹可闻山川古色藏妙意谁与开涤明根源我谈希夷返淳朴不假辨说波涛飜明觉山中始梅花戯呈妙明老急晷驰轮嵗将歇我更荒村转氷辙凝严万物冻无姿水墨陂塘葭苇折是谁背向此间来破萼梅花伴幽絶遥山谁恨天作愁澹画眉峰半明㓕清香自满不因风玉色素髙非鬬雪竹篱凝睇一凄凉沙水澄鲜两明㓗天仙谪自广寒宫定与桂娥新作别尚怜孀独各相望多情与照黄昏月从来耐冷月中人一任北风吹石裂漫劳粉镜学糚迟欲冩氷肤画工拙千古无人识嵗寒独有广平心似铁我因花意拂埃尘尚恐人传向城阙诗成火煖夜堂深地炉细与山僧说明师见和梅诗再用旧韵兼奉送还福唐斵轮妙手声名歇谁信出门犹合辙后来世外有髙禅凛凛兰摧并玉折久将生死付八还不数图书号三絶诗来乃与梅争妍獭髓补痕红未㓕那知一夜巻东风开尽寒枝千㸃雪汉宫婕妤体自香月里飞仙长玉洁白头对镜忆年少毎到花开重离别爱花取醉惜夜䦨春恋盈盈花上月人归吹恨落闗山恨极欲吹羌笛裂何况东溪蔓草寒学士犹嗤颜谢拙还惊诗律张吾军鏖战愧非求嚼铁归舟满载万珠玑莫显神龙藏贝阙明朝诗逐暮潮还余意慿师笔端说送谢景思假太常少卿奉祀温州太庙先至三衢省觐神游𦕈邈海边城捧诏躬祠盛此行九代衣冠汉原庙百年礼乐鲁诸生东山世徳声名早南省仙班气象清晓雨都门携锦诰路人更羡綵衣荣八月十四日送叶子谦自㑹稽之游江观湖归闽倾盖论交意已倾断絃重续喜君聴山川妙意藏千古天地神机在六经朝夕事皆飜覆手古今情寄短长亭涛江君往观秋注万顷涨溟无浅汀夜坐夜久灯花自吐红嵗华已尽尚飘蓬身游百越风波外路入千山雨雪中失马旧知无得丧拂龟那更问穷通懒将今古从头数㡬度邯郸梦不同送僧秀游海上诸山丈室凝尘鎻寂寥飘然更打衲僧包春风正满碧溪水落日偏宜红杏梢身外谁非追日杖法中我是续絃胶云山烟海虽深广未抵安栖一把茅陆左丞夫人郑氏挽词四首家学开皇纪淑声通徳门内朝班早贵中壸誉尤尊闻说百年事扶携两世孙从夫得丈伯万古姓名存寒日明丹旐流尘暗綵衣那知长夜去无复逝川归方士言终误神丹事已非出门寻弔客惟有鹤双飞轩冕三从盛门庭五福优凄凉孝子泪悲恸故山秋杨子新阡启班昭旧史留空堂对萱草无复更忘忧貌毁栾栾棘伤心蓼蓼莪断机慈训在懐橘孝思多露草寒沾泪云山翠涌波悲风感行路楚挽不成歌同赋梅花十二题半开一枝开破一年春鬬蘂稠花总后尘却恨无媒怜独夜月偷清影向何人清晨晓色宜春露蘂鲜玉人斜挿鬭清妍新花更映新糚面无限风光在鬓边风前清香自满不因风花气迷人处处同祗与吹开又吹落春愁已在笛声中月下樽前旧厌繁多态雪里曽嫌淡少情何似天容开夜色数枝寒玉转轻盈雪后枝留清雪色难分似向残糚试粉痕恨满前村花落处万重烟霭逺连云雨中水泛残香不可寻更堪烟雨鎻花心祗知赐浴恩波重未识和戎怨泪深水边雪后浓浓嫩水通满枝烟雨暗春风试㸔照影横斜处浑似靓粧清镜中竹外枝上淡烟笼白雪此君髙节助清真要知谢女姿容别林下孤标迥出尘江村竹篱茅屋江郊路未肯鬬糚城市间小朶飘零水风晚又随残月落闗山山馆穷途游子年华晚折赠无人信手题留恋清香忍回首五更立马断桥西薄暮寒欺雪勒未逢春照影今宵借月魂可惜孤山吟已尽后来幽絶㡬黄昏欲谢零落斜枝雪未干且垂薄暮䕶春寒大都荣悴人情别我为残英特倚栏游东阳涵碧亭刘梦得所赋诗也明日过中兴寺游览终日记所见我游东阳城隠侯昔所治山川无古今城邑有存废梦寐涵碧亭草间得遗记飞流落天明喷洒寒玉碎停车风雪中岂特生秋意李杜到韩刘峥嵘相品次景因真赏见遗句细吟味假盖上前峰提携有儿稚明朝春开晴步到中兴寺山僧引客游佳处相指示羣峰四抱围浮烟生暖翠唐年故刺史宅作布金地报以遗姓存犹盛邑中厉宝月生旁邑应真传絶艺峩峩画三佛张吴意态俪气象随世低病鹘无勐鸷碑隂笔纵横才翁雄近世疑是苏耽鹤去家已千嵗懐土一来归故尽华表字上方有重阁景与衆山㑹一酌玻瓈泉碧色剑铓淬小丛相思树红蘂粲丹荔僧言此芳根草木独灵异上枝花尽开下实方委坠开落俟相见终始周一嵗不同桃与李华实若相避愧师论应实未辨该实际山寒足力疲蕙帐聊假寐交错拂衣巾红绿映裙袂虽非维摩室天女亦游戱起濯古铜壶凛凛存往制涤手焚妙香剰与洗尘滓欹枕聴松风为我勤解秽幽寻欲黄昏小圃春物丽落日在前峰骀荡东君醉宫娥失翠钿揺荡谁复制风起落花多翩然如坠珥植杖久裴囬羇旅得少慰恨无昔人语剖析发幽秘明朝漫囬首长涂方耸辔绵绵芳草多天涯乱愁思赋得隔树见秋灯隔树见秋灯青荧更可爱半笼宜叶踈㣲透嫌杖碍深误暗虫投静窥栖羽在望疑帘中暮吟惜拦干外月到冷光幽风来孤影碎山客遥夜归耿耿如相待舟行扶病访王文孺曜菴且䝉赐佳章次韵为别西风过雨冷孤云客路衰骸与病亲烟渚好横今夜笛云林还忆旧时人凌空丹药傅巖客照水红莲赋洛神老泪数行伤别盖自怜无可更霑巾九月二十七日与客游龙山野服芒鞵歩步同天寒犹薄客情浓身如萍水同千里路入烟萝更㡬重沧海清江共今古黄花寒叶杂秋冬暝云自与千峰合送我归鞍寺寺钟雪作望剡溪玉楼琼树晓烟披拥衲开门四望迷清旷世人谁似我雪中更到子猷溪杂兴效阮步兵松巅负残雪髙映寒日晖冲风忽飘坠势若从天飞庭虚四散入凌乱侵人衣衣重不忍拂恐与清景违援琴弄太古声淡节亦稀衆笑已独赏怳然迷自非乃知絶絃意千载同依依倚楼曲天边皎月凝清光圆缺不如人意长夜来嫦娥和月落清晓镜里看新糚此情同生复同死君似栏干要堪倚髙楼风送管絃声肠断五陵年少子书谢文靖东山图谢文靖东山图今㑹稽东小江之上有东山存焉絶顶下临江海盖万里云境也仆观文靖初渡淛江乐㑹稽佳山水与王右军许询支遁孙绰李充游则东山在㑹稽是矣仆尝宿其上题诗僧壁云山晴山雨古今恨潮落潮生朝暮情我识前人旧时意寒巖一夜聴江声今观斯图併书之为一笑之地耳绍兴十二年二月丁邜书山如出蠒眉溪似萦风带雅意乐溪山安用携粉黛烟云无定姿姝丽有真态谢公经世心遇物何显晦钟鼎与山林生处初一㮣均分四海间如我常安泰临难无喜惧与人共忧爱百年但影徂千载犹心在风流不可追超然八荒外次韵率行之见投因以赋别素空零玉露碧梧堕金井周年不待人去我如断梗归翼懒飞翔老骥倦驰骋山空风月满人恋松桂影穷方屡厄陈喜动初入郢文豪获胜游羇思发深省周原富十箱汉仪重九鼎王谢乐江海巢由本箕颍谈深光明藏游遍妙峰顶颂橘悲屈平赋梅思宋璟炎凉梁上燕喜怒坎中黾千年六龙辔万事一鱼艇居人望归骑暝色暗前岭浅学字识丁美穴鱼知丙书随新雁行慰心常炯炯寒夜淡月新霜似旧时更怜秋兴夜迟迟梦回一枕凄凉恨帐外青灯不得知䝉蔡藏用惠古风一轴叹仰不足辄赋病桐诗为谢慼深而词衷耳老境忧患集坐受衰病侵山林成独往樽酒惟孤斟万亊信已矣灭迹栖松岑对镜未免愁寒云生岳隂斯时琼瑶赠无以报兼金酬之病桐诗叹息成永吟风霜入枯枿蝼蚁穿病心艳艳上林树已朽难寄林幽人识㸑下取作绿绮琴拂拭延妙声泠泠朱丝䋲淳风散已久世为多洼淫一弄清风还三古尽可寻自然俯仰中山水见髙深同心齐取舍何叹异古今永言遇真赏山海有知音除夜一嵗尽今夕既往那可追疎梅吐幽艳轻氷释寒澌新陈自相代长作万古悲亦复强取醉椒盘杂児嬉天囬万物春除尽羣隂卑地除衆枯藁从今作华滋一除不可复緑髪成鬓丝此是有尽处那知无尽时凡所未除者所愿皆除之晚景安分守幻身絶思维生死我所明圣贤我所师优游观变物翼戢仍鲜差山岳惟尘尔寸心不可移浩歌坐达晓自信何用疑楼头画角声已逐东风吹寄和邢子屑孙屑之始春见寄东风初到乱山头无数残梅雨未收何待伤春对晴景暝云横尽古今愁海山雪后海天寛羣玉参差万里寒巖谷无人共清夜倚栏独向月中看山林老去万缘休只有情钟旧辈流芳草无穷山四向断肠人在最髙楼元日雪布和旧重王正月嘉祥元日初逢雪飘入椒觞气更苏积满玉蒲水已怯嵗厯今才第一行三百六十完未缺故使重窥混沌时太素山川始融结但闻南陌流懽声懒将西佛论初刼九门想淂千官期髙耸岧嶤白银阙事隠东林夜宿年静洒僧忩更幽絶草堂人去空旧赏梦入江山半明㓕秪今纵横天上来势压丘陵动溟渤映山更倚百尺楼始见天工盛施设明日东风扫玉尘输与寒梅乱花发壮观新年意气张天巧空竒吾语拙送嘉鱼周尉大门志与古人谋万巻诗书第一流文采声华今有继死生契濶独相求天囬凉色偏宜月地近潮声先帯秋此别频书访存没老人曽见綵衣㳺送无相祖老真骨归墖去来一念等孤云双履西归道更尊落叶满山新墖就雨花盈几故经存风流罢放林间鹤月冷空啼岭上猿白发未为生死别寒溪犹绕旧松门寄南巖悟禅师雪后千峰玉刻成琼瑶寒照寺楼明遥知禅老开忩坐指㸃烟村看晚晴忆庐阜寄机上人忆在柬林学后禅月中清响听风泉不须更作庐山梦鱼鸟相忘二十年上方松间清月佛前灯庵在孤峰更上层犬吠一声秋意静敲门时有夜归僧向伯恭芗林诗楚人喻香草可佩复可食灵均楚同姓放逐去其国皎皎忠良心惕惕惧谗贼偏舟下沧浪魂迷招不得至今芳洲上寂寞少春色我公异于是声誉超八极挽公青霞裾接武紫鸾翼真契慕湘累论心不论迹我是衆芗林澡身而浴徳同心等崇兰直节逾苍柏登善味芝术去恶锄枳棘荀令十里香扬雄一区宅君臣相唯诺品题来藻饰日光万丈长衆芗馥芳泽况了大因縁功名皆戏剧手擎妙喜国心湛水精域诸天衆芗云旃檀杂薝卜登门三十年嵗晚仍作客诵公芗林诗心境为澄澈虽非歌商颂声亦出金石㑹稽杨梅雄天下其佳者皆出项里相传项羽乡里也騐图志信然戯作杨梅诗供作者一笑耳越山杨梅最珍美人杰地灵生项里江东庙食忆至今应縁似舜重瞳子南方炎威无时穷落在故乡草木中请看枝头万㸃火犹是咸阳三月红摧刚作柔随物转妇人之仁仍可见风姿和味説难名颜色与香收易变炎炎夏日帘影垂拈汚玉笋明瓠犀映出越女天下白压例骊山生荔枝金鼎夺胎尤出类万人口腹非其对外丹须要内丹成任君对树连园买雪晴闲渡西溪雪后孤村一段烟晴光逺射玉山川酒旗隔㟁招闲客犹上西溪渡口船送郭上人游九巖残菊孤花留暮秋劳师问路乱山头九巖只望孤云去舒巻和云得自由泉声娟娟山月半巖明楼殿霜重夜气清谁把玉琴来冩取松风吹断夜泉声诗送韩简伯学官于临浦呈劝其重修西子祠昔游临浦春正浓小江萦委如无穷花浮干林锦绣幄舟飏万顷玻瓈风西施故乡擅佳丽㑹稽秀气藏华秾是时山晴见真色落日西南千万峰今情不尽古情在恨叠晚糚眉晕重恨应但知倾国貎无人能说亡吴功倘非絶态荡君意姑蘓台下犹歌钟功成未甘归范蠡素衣故国宁相从文公之孙重瑞世衮绣门户推八龙官闲援毫来弔古溪山顿为开愁容谪仙亦赋綄纱石至今翠绡不停织浴池邀伴下瑶池霑汚越女天下白风流昭洗待名流有徳于人当血食红心草塟旧金钗黄陵庙成新石刻露裾琼佩无消息怨魄凄魂招不得一杯流木奠江蓠苎罗山前已秋色上巳日送韩简伯门户荀陈士论佥却随王谢老江南一官傲世妨才命万事承家任苦甘渔艇我将还旧隠僧忩谁与对清谈落花风雨西陵渡佳节可怜三月三登育王所示现塔赠卿琏与三上人危岫戴寳塔亭亭起虚空金铎韵广乐日夜锵天风气清逼云汉兴逸追鸾鸿嘉有三禅子超旷栖禅宫相追不惮逺幽致惟我同兴尽归一黙人逐归云东平轩架絶上与絶顶通沧溟忽破碎百川竞朝宗斜阳无逺近山乱髙低红四表倐明晦变化安可穷夜深风雨来隂气夸骄雄响剧百谷咽静夜一气融明发石路干清韵生寒松苕溪僧妙询于其所居净域开小轩十笏闲静求为永名仆以陶靖节乗流遇坎之语牓曰乗遇亦足以触所遇而安不然虽无名可矣一性本为真返为羣物迷境凈皆径山心清即苕溪启扉回临湖湖寛觉天低花木春艳艳松竹凉凄凄慿栏快神襟永与尘事睽归船动菰蒲兴断残霞西浮烟暝自起待得衆羽栖贮空诸佛心妙理何端倪乗流与遇坎万有皆筌蹄聊陈渊明意斧藻粲幽题岂有明月珠祗照浊水泥期我老中林灭迹为圃畦况得大开士赋咏自攀跻禅深有根源句圆无角圭乃知文字工自与造化齐次韵梅花广寒宫里自无伦不秪尘中第一人絶态乍辞天上旧清香更占世间新烟愁月恨迎回腊日煖风迟俗却春且对流年覔新意横斜踈影句皆春两宋名贤小集巻一百八十七两宋名贤小集卷一百八十八钦定四库全书两宋名贤小集巻一百八十八宋陈思编元陈世隆补扪膝稿喻汝砺字迪孺蜀之仁寿人第进士靖康中官祠部员外郎金人议立伪楚汝砺不为屈遂归隠于邛山之阳自号扪膝先生有扪膝稾游海云山渺𣺌天宇初便复有此山清晨及兹游遐想百代前来者㡬何人当时各为欢淑质扬妙舞哀丝递清弹乐事坐如昨芳嵗已屡殚向来所游人落叶不复还迥然散逺目感之为长叹竹林遥旧所鹊巢岂昔眠念谁常久存而不任所縁破涕聊一怡山川却萋妍未知后世事谁复当来旋过府学遂谒文翁堂緑荻负幽隠髙槐泛轻凉各夸一时好披风互低昂讵知五月中㣲隂忽催黄我行鲁侯宫独谒文翁堂若人骨已朽道在斯不忘遂令蜀文章照耀日月旁世事俱腐臭斯文真久长靡颜能㡬时萧条翳墟荒富贵岂不好千载同一塲三叹过泮宫抚已涕自滂清晚坐四天王院杳杳天宇凉月坠星亦稀朝晖下檐隙逺色开林扉寂坐无物役隠几或在斯旷焉耳目清拟觉形神归溷世迹若近抱沖心独㣲故殿经㡬年何人所摹规当时亦姱嫮作者良已罢快意取一好于身亮何私不知壮观地徒使来者悲坐顷又成昔日安知今是非登正法宫塔踈雨洗空濶髙标挿青㝠携笻一来登长啸谢所撄清香翔逺江丹气舒翠岷雪岭浮夏白澥云亦逺青孤花袅危芳初篁罗新荣手容五十里䬃沓为我陈陵坻漭变迁物状㡬屈信念往思自逺感来意弥臻伤哉千里心嗟尔百代人胡为轸其徳戚戚劳所营吾请以此辞归来巖下畊游西台院暑雪轩观石镜城中苦伊欎兹轩独髙鶱连甍动参差错畦横阡眠雪峤正孤峙若与我周旋逺翠浮荡瀁轻鸥下聮轩宻竹罥幽迳新蒲澹清涟初游惬余懐既久幽念攅慨彼泉下人灼灼夸令颜忽然坠榛莽窈窕不可援一镜空复情况乃块石顽哀哉彼愚子婉娈情所牵差胜茂陵公更咏方士言游严真观支机石而壁有记古鼎丹茅事古木共幽意长廊亦晏如于焉咏逍遥且复散衣裾尘虑䬃已空道心颇闳舒不知度世人去此嵗㡬徂云何有丹砂尚尔留庭隅支机亦悠哉谁复订有无我知此公意慨彼元鼎初继之五凤问斯民毙刀锯聊欲谢世网以道自娱抱独理自㑹旷懐遗所拘初匪逃世人而世自我疎含黙念斯人起我忧患余谒诸葛庙孤云何其髙明月不可系灼灼抱此心与世自泾渭适来从所欢感乱亦歔欷咨惟今之人窃国未云耻匕首入吴市秋风动燕水区区袁与曹等是刺客耳而我于其间秉义不敢坠哀音囬冲飇清义动幽邃天心固难亮吾独信所履溶溶日间云漠漠苔㸃砌饥鼯坠苍瓦澹薄公所憩静然相英姿孤懐亦差慰谒江渎庙坤轴东南倾大江日夜注前驱下荆巫余涛略吴楚任势不期劳得意縁所遇水也初无营神哉亮谁主芳兰沉清华碧草舒翠缕晨鹄戯野岸春凫集深渚均是得所安而神岂私汝古来㡬精魂舍此迷所处淫游不知还沙村失烟树而我后千载悠然在江浒抱啬贵无竞矜名忌多取㝠㝠罨㟁风淫淫打船雨舞雪窥洪涛开苹渡前浦再拜谢神贶聊复随所住子云墨池读书岂不好忧愤还自兹书中见古人隠闵恻余思遇险理有激寻分意多随娟娟感姱容慼慼念幽栖曽是无间然孰焉惬所宜览之不自聊怅然起遥悲不如拨置之浊酒聊一持先王颇多事斯心昧前知亦复坐竒字惨然亡所归晚泛浣花遂宿草堂扣桡泛澄虚濯流睇幽芳晚霙衬竒树夕霏媚踈篁归鸟亦暂闲夜魄动初凉忽焉衆星㣲天髙月舒光昔也杜陵子澹然此茅堂客至酒自斟句得意已忘云何常念饥零落在道旁古来技入神一饭岂所望吾辈天所穷慨歌泪霑裳游琴台臯朔语类俳上颇倡优之严吾数预事惨凛失所栖眷言彼姝子深情结幽期浩露泛酒瓮轻云思琴徽抚絃视八荒颇觉秦岫低纷纷汉诸子悟觧良独迟一朝不自保颈血霑裳衣公岂不炯戒虑祸盖已㣲汚已迥前识达生迈天倪濶哉昭旷情岂屑后代嗤草堂诗灿灿诗翁锦里西只缘诗好遂穷栖竹铺冷色云连寺桞漾晴丝鸟过溪凝怨不禁闗树暗驻情应恨蜀山低离人苦怕春归尽可忍红英半着泥闲把烟光次第陈岷峨风物见精神翻成锦绣千般様供与江山㡬处春深屋长河元老大蛾眉曼睩却逡巡从公乞取无边手免作诗中半箇人从教日日敞忩扉嫌怕风光入眼迟剰买芒鞋供看竹趂乗春雨去裁桤苦无賔客僧来后薄有生涯鹤下时闻道邻翁酒初熟新篘一酌莫相遗逺屿曲洲纵复横沙边繁鸟弄箫笙一轩檐冷松隂合十里林香药草生路转断楂逢石坐风移深竹见僧行晚来冲抱更清旷时有幽人带月畊乱后飘零歇此身风光无頼更清新客懐易感酒添病诗思苦悭花减春南枝北枝莺舌巧前村后村雨脚匀暂借溪边老为客花心桞眼莫撩人朝元阁边瑶草芳惟君之故遥相望人归后雁闗塞阻思入南凫离梦长悬知同心两相忆剰欲共看千里光金舆玉辇不复见肠断华清云树苍竹外清疎侵碧溪谿边竹澹烟雨霏闲看雪岭题诗罢醉散西郊信马归霄汉直愁双阙迥梦魂长着五陵飞故园秀木又春色只恐归去池台非锦宫城西春草芳杜陵客子忧思长浴晴晚树淡浮绿卧水幽花深度香交情悯悯言燕阻旧国迤迤云山苍白苹洲渚落日晚明边正衔归鴈行浣花四月天气和綵舟翠旂乐莫过离人千里起遥怨缓棹一曲浮灵波惠风昙昙泛蘅杜流云演演逾闗河终然有懐春复夏归去灞浐眠汀莎题周昉美人拜月图东风原自无消息独卷珠帘望春色风惊红叶堕珊珊梦断行云泣残月挹挹柔情不自持此心端被月先知窥忩入户如相伴应是娇娥惯别离两宋名贤小集巻一百八十八两宋名贤小集卷一百八十九钦定四库全书两宋名贤小集巻一百八十九宋陈思编元陈世隆补竹谿集李弥逊字似之蘓州吴县人登大观二年进士第调单州司户政和间累官起居郎以封事剀切贬知庐山县改奉嵩山祠靖康元年召为卫尉少卿绍兴七年迁起居郎自贬后二十余年复居是职直前论事鲠切如初时秦桧秉政主和议弥逊力争之因是落职退居十余年绍兴二十三年卒髙宗诏复敷文阁待制有竹谿诗集十巻自毗陵与兄弟避地南来约为连江之归中余各以事留遂成独往念兹离乱易于隔絶作诗兵尘暗中原大驾巡江都春风遂南渡百辟咸奔趋衣冠困陵暴川陆纷舟舆㣲生本萍寄宁复安吾庐褰裳犯深险颠仆妻与孥懐恩痛未报无路先貔貙岩穴多遗贤天网固亦疏骅骝惧捐弃未数十驾驽衔悲望君门忍作永诀图扁舟兄及弟去指东海隅夜榜亚修舳晓㠶趂横蒲如何忽参商行止分半途怡怡风月夕来若同队鱼惨惨霜露秋去如独翔凫嵗晏道路长双影谁与俱但忧赤眉间能致黄耳无青灯搅寒梦起坐中肠枯载歌鹡鸰诗引泪零襟裾同天隠少章游嵩山懐元明秦公我辈士早踏翰墨塲万言若投石十年犹枯嚢苦欲泛江海有亲在髙堂牢落京华春门无一壶浆长鞭䇿瘦马送我古道旁怜我值险艰赤心冩摧伤铿锵五字句势与鵰鹏翔感此坐矫首星星鬓成苍西风小揺落雨洗烟岚光嶂晓露孤秀野隂栖暗芳更携鲍谢流履尽千岩霜搜竒得幽深访古到淼茫月落潭影空清吟殊未央缅懐紫芝宇百忧绕廽肠三叹已晡食十起中夜牀云埋长安日魂梦不敢骧茂苑富山水结庐余所尝我欲放船下卜邻俯沧浪耦耕种秫田共扫三径荒头白青山里长歌乐嵗觞承天寺宿雨洗苍骨峰峦发新秀寻游蹑竒踪腾踏衆山囿层林鎻巗隈突兀见危构空髙望浮图静胜逼灵鹫我来风雨秋白露欲昏昼但闻百川赴鸣玉㵼寒窦岳示閟嵲峨路絶不得簉攀縁仰脇息坐石俯长熘带露摘山芎披榛覔仙酎山光晚逾清云壑若相授终期烂漫游阳鸟欲回咮更约十日留之子缓蹄辏法王东菴吾宗丘壑资耿耿抱幽独结构祇洹家萦廽转岩腹前川布黄金合嶂来苍玉步出觉华天乗凌眩生目云间起层林林际悬髙屋断砌滴踈泉㣲踪隠深木堂空贝叶昬苔盛半堦緑朱幡久不来哀猨响秋谷五松寺秋风吹客衣去路倚天碧跻攀一何苦正坐爱山癖人言五松下曽是瞿昙宅至今梧竹隂列屋栖禅寂尘缨得暂解俗驾聊可息怡颜岩间树洗耳泉上石孤云共往还窈窕去无迹道人粲忍流独步少林席客来了不言碧眼照庭柏希声出钟梵妙意生墻壁寒灰暗青灯偶坐遂终夕归来人境空缺月挂山额次韵仲辅山中之作崖隂坐清暝目为山光注妙意不可名悠然与心晤疎泉石中鸣落叶衣上住冷风起虚籁还向无中去三生聴钟鱼偶共来时步佛屋倚秋风团团两桂树却疑此境中曽是经行处碧霄泉山根出清泉云自九天落风潮带江腥天黒鱼龙泊何当寸云敷一洒徧寥廓沧浪勿复歌吾缨久已濯秋居杂咏青春背我去白日不我谋霜飇惊草木寒威戒衣裘寓形复㡬时四序忽一周世路复剑㦸中懐孕螟蟊营营事长久頽龄如置邮丘园倘未卜怡恱心自休穷秋杂花逺眷此霜下杰明金委珞璎寳璐缀环玦依依风逓兰皓皓日穿雪若无夭冶姿不受衆目悦衔觞泛其英揽之肠为结谁能踵髙门持以浣中热公园十亩余日涉亦成趣浮隂未全收晴沙已胜步杖藜相与行童稚杂冠履枯鱼泳㣲澜悴菊饮晞露欣物各有时抚懐偶轩虑安得三径余诛茒种𤓰芋晞阳轩山髙竹柏隂得之近亭午兹轩揖朝暾精色快先覩蒙蒙勒花春十日九风雨羲和为返斾照我衣上缕眩然九阳游谁云在环堵次韵明甫西园之什莫作原上红宁为径中緑多花必早凋依依不如竹一枝寄他林翛然傲华屋填饥饭秋英借健膏石斛坐断百懒身无心问鸡足暇日约诸友生饭于石泉以讲居贫之䇿枢宻富丈欣然肯顾賔至者七人次方得顺和贫士韵人赋一章崔嵬孔明柏结隂衆所依移根天衢上曽抚日月晖如何去大厦却绕乌鹊飞终当烦万牛挽取廊庙归郑公泽既逺何以慰调饥公其踵前修一洗贫士悲嵗戊戌秋舟行宿泗间有持小石售于市者取而视之其大可置掌握峯峦欝然若巖窦涧壑水落月吐云影淼𠖇若近若逺皆有自然之势乃有千钱购之而为之名曰羣玉峰曰水岩曰遥岑曰碧涧置诸座隅卧与之对且余少时南游匡庐升紫霄以瞰九江东沿洙泗登泰山而徜徉大伾道邺歴赵及燕而还今年责官罗城当走蜀问山于蜀人冯济川每至佳处耳倾心受恨不能一日千里也继改命不得往遂自郑适洛以穷隋洧两河之源歴览二室之趣方将踰淮浮江自放于世犹念深山大泽不能与有足者皆至偶于图画对之未尝不慨然兴懐今一旦得是数山坐眺四方之胜岂不幸欤吾将寓形其间而与之俯仰上下不知我之在丘壑丘壑之在我也好事者将以余为过耶姑从而为之辞羣玉峯五城十二楼髙下耸寒玉天空开翠㣲不受尘土触半生嗟环辕万事惊转毂寄语山中人为占一峰緑水月巗明泉落岩隈满月挂山额踈星淡河汉下与水光白了然心境空炯炯照真宅鸿鸣夜更清欲卧已终夕遥岑宿雨洗空濶出此方寸岑聮绵翠光浮妙巧不可寻飞云去未返慰我千里心谁为具徽絃有酒聊自斟碧涧苍崖髙鬰盘下有千仭倾当时捐珮侣寄此琤琮声坐石风露晚心与秋月明沧浪若可濯毋负冠上缨宿扬州城外舟行绕城郭缺月疎林杪窈窕一溪深㣲茫衆星小忘言对诗书适意亲鱼鸟幸此絶纷华行歌閲昏晓和少章喜晴日暮马行疾峯峦过眼频雨堦长苦夜晴谷若逢春风月起归恨江天思故人机心浑已尽惟有白头新发光林寺朝发光林寺﨑岖渡复攀抠衣縁翠隰侧足下苍顽急雨欲平涧断云时见山秪应超胜地行路不知艰久雨阻游昭亭浪迹随方寄穷途触事谙雨逢春甲子江满地东南客鬓霜前落诗情酒外酣上方愁独往黎杖许同参琴溪竹色千畦静溪光一鑑开巖隈宿风雨人迹老莓苔控鲤定何在骑鲸今不来空余泉上月与我共徘徊春日杂咏春到陵阳市人家泊翠㣲南烹甘入筯北户暖生衣花暗昭亭寺鱼肥句水矶乐游须结社倒着接䍦归幽栖足春事晴日苦相催屐齿穿沙穏笻须碍竹回光风初转蕙残雪欲欺梅自是经过少柴门日日开役役炎凉态悠悠道路赊情懐知老大梦幻閲纷华搅思云边树供愁雨外花生涯书一束到处即为家二月忽已破一春强半过提壶工唤客布谷巧当歌得酒先愁尽惜花翻恨多逢辰不为乐明日复如何早入昭亭与同游散步山中自樵径至水濵路穷还僧舍饭散䇿春冈晓樵苏一径长钩衣藤挂石断路水浮塘山静竹生韵池清兰自香禅房得深憩鱼鼓正鸣廊再游龙潭宻雾开深径幽竒得再行水光沉树色人语乱泉声仙去山客寂龙游雨阵轻谁能筑云室千古共凄情池亭待月轻雷不成雨风砌旋榰牀山乱云行曲楼髙月路长柴门非故国戎马尚他乡笳鼔悲清暝闗河思不忘散䇿散䇿北冈路牛羊归径深水穷人小立山静客㣲吟㸃㸃稻花雨团团榕叶隂田翁罢争席明日共幽寻次韵曽徳明司理留题西山兼柬苏宰层轩无碍石支径曲穿林竹宻催山暮松揺乱客吟琴书虚室冷钟鼓凈坊深谁谓溪波逺能来杜与岑夏日与妙现老堂二公晚步江臯露坐月下夜分乃归胡牀兴不浅未肯庾公贤山意知秋近江声到寺前夜凉新雨后月色正愁边可惜江南梦青灯照不眠赠别竹西王彦升居士参军四壁生秋草鬓毛不似心已老终随烟霞学巢由一室安能事除扫竹西旧説青云客诗思长留意无极尘埃不见襄阳山頼有斯人吐消息赤心照日青眼明与君一见输生平君去摩天学孤凤我今饮海盘长鲸云车驰兮风马休唿儿乞取千金裘明朝有句道不得黄叶满庭无恨秋行路难江心蟠石苍虬立山激江流浪头急风昏月暗鱼龙愁电掣云奔鬼神入船头星斗天为低夜潮生寒洲渚移鸣舷鼓枻惊楚子危樯逺缆号吴儿篙师咄咄自相语明朝扁舟系何许半月江行十日风寸步家山隔秦楚黄衫年少金雕鞍日髙华屋春梦残插花走马咸阳道世上空嗟行路难嵗后三日与罗叔共二邵似表弟席上分梅花年后多韵得多字春风一夜如鸣鼍残香暗粉惊辞柯新春三日驹隙过花前百罚宁辞多男儿莫遣两鬓皤举觞不饮理则那酒酣不用吴姬歌短须尚足供吟哦坐中鲍谢偕隂何语如韶濩参鸣珂铿锵入耳痊沉疴岂独使我衰颜我今官闲得婆娑迟明更上梅花坡虞仲通判以溪声名轩约同赋山根出泉㵼鸣玉上有苍崕擎佛屋无风水石自撞触不尽潮音发寒谷宰官岂是云间陆旧识南泉生处熟当轩大榜与名目平地重翻偃溪曲曲中时转三妙语一一声音谈佛祖喧豗噫视十方鼓万壑风雷送烟雨此声不属间中取六凿相攘竟谁主后来纷纷何足数五乳峯头曽赚举山翁有耳百不闻团蒲曲几穷朝昏何时沿溪掬寒緑扫叶煎茶睡初足客诵故人刘立道梅花诗有懐用其韵以寄之桑柘如钱栁如雪南村北村欲早月老翁饭饱摩腹行白鸥自随闲唤铁攀花正恨颜色干哦公七言毛骨寒惜花不似爱诗苦即遣愁海囘狂澜公今为郎尚黒髪仕路不应嗟歇灭江国官闲来雁多莫使故人书断絶春风步马芳兰臯思君哀鸿独求曹㡬时懐抱相对尽桂浆酌斗供诗豪游龙潭秦山破碎天上来女娲仙去空崔嵬中悬鸣玉二千尺下有百仭青铜开羣龙变化出嘘吸雨暗云昬鬼神入我来坐石秋水问云影扶疎落空湿浮丘容城不可俟摩挲青壁着名字两翁下游㑹有时访我钟陆五松寺次韵硕夫池亭赏莲胡牀麈尾挥长柄风和入座花容靓乍开还合晚照中修竹佳人倚春暝此间此景乐最深世路好恶君酌斟下车何必笑冯妇投杼未免疑曽参江山信美来者稀渊明独与渔父违谁云宁食艾三斗不如杯行莫停手黎道人自长沙入闽邂逅见之论易颇有所得自言居醴陵山中有田庐食鱼种竹可以卒嵗作取足庵义方室优游其间藏书教子甚乐也遽还求诗赠之两脚不踏咸阳尘两眼不逐潇湘春胸中干坤照万古竒偶纵横何足数闭门有竹食有鱼遗子有田家有书一生可了心自足世上纷纷漫荣辱山行遇雨沧溟四干青虬立碧云摩霄髙嶫岋六丁夜挽天河倾石骨无尘露苍湿长风吹雨不成丝飞鞚冲山带烟入羲和回驭还青𠖇布谷催耕唤春急独宿昭亭山寺山寒六月飞霜雪楼殿夜深钟鼓歇琅玕无风万㦸闲屋角明河挂天阙龙牙七尺玉壶氷炯炯神清梦不成可怜幽絶无人共卧看云头璧月生与公序避暑石盎方昼欲寝闻林间禽鸣甚乐因得小诗云一林啼鸟不知名应怪山翁此地行化蝶与庄俱是梦游鱼知我久忘情胸中丘壑真余事世上功名畏后生但得盈樽供自酌何妨人境卧渊明春近风日渐佳与似表弟开小户纵步后庭围炉人散长寒煤暖日还催墐戸开春近郊原思梦蝶雪残池馆见真梅客愁宛转凌双鬓嵗律侵寻寄一杯试绕小䦨寻翠甲履痕犹占旧苍苔云门道中晚步层林叠巘暗东西山转江囘路更迷望与游云奔落日步随流水赴前溪樵归野烧孤烟尽牛卧春犂小麦低独绕辋川圗画里醉扶黄髪杖青藜渡横溪百尺沧浪两岸沙肩舆徒涉步欹斜溪声犹带夜来雨山色渐分云外霞㟁曲断林开鸟道水边疎竹近人家尘埃何处寻真境试逐寒流认落花次韵学士兄富阳道中长江送客静波澜路入回溪第一湾石瀬横陈潮力减风樯圜转橹声闲驱除方寸无穷事领畧平生未识山自笑疎慵似中散正宜寥落水云间访雪峯真歇禅师红尘白髪不相投来就僧房借板头大士法中龙象贵老翁心外水云浮长芦江静千山月枯木岩寒一叶秋别后相逢重着语牧童横笛倒骑牛次韵钱申伯山堂之咏凈坊秋色老苍颜檐额飞云细可攀客梦偶随疎雨断僧游常带暮钟还似闻遗钖藏银地亲见髙人住土山愁絶寒江归去路乱峯青处望双鬟和钱申伯游东山圣泉偶脱尘中一梦䦨欲穷幽事徧寻山静怜人境鸡虫扰老惬僧忩枕簟闲十里秋香随屐齿四更山月上帘颜登临物色催诗兴未信天于我辈悭初到连江和林公晔先辈投老身名信陆沉空将白髪寄遥岑赋诗未敢师彭泽抱瓮真堪友汉隂江面飞桥夸壮丽山腰卧石閟幽深公才清絶参竒观慰我长年去国心和陈颖仲题刘鞠祠山绕平湖緑四边两翁遗泽到今传苹风引钓鱼随艇谷雨催耕水拍田败壁丹青悲落日荒庭绅笏想流年桐乡不废春秋祀箫鼓鸡豚久更䖍和颖仲山行即事平芜新緑占封圻横路游丝网落晖山径人稀藏窈窕禅扉春尽老芳菲缓行照水知鱼乐随意穿花见蝶飞二子舁篮今夜月龙钟犹胜杖藜归暇日游石门用前韵晓御欲随风脚来报晴鸟鹊入檐催松幢竹盖寳坊近石壁云闗尘境回山气得春浓胜酒花光带月冷过梅却收眼力寻归路惜取余青莫浪开久雨榕根败屋两三椽客径无人老更便地近东南多泽国霖逢甲子少丰年径须酣饮六十日安用取禾三百㕓待得云头风力健梅花如雪月初圆徳甫知丞过筠庄谿亭为待月之㑹戯呈席上诸友载酒何人过子云传唿鸡犬亦惊奔门无车马苔侵径坐近池台竹覆尊好月邀人留晚照疾雷催雨过前村独醒楚子真多事共醉愚溪百尺浑自连江赴守鄱阳黄原道中作海角三年一梦成北来重聴偃溪声凝云带雨留愁住茂树随山送客行秔稻沿崖畦上下茅茨枕谷路纵横莫从马腹消双髀此地真堪老此生舟中对月悠悠逐队寄舟车与世真成一梦蘧苦忆晓更鼍报鼓喜逢秋逺雁横书江山似与诗人助水月应知静者如投老得归随处乐独醒尤笑楚三闾留别傅才孺壮嵗追随鬓已苍谁将勲业问行藏怜公错莫鸡羣鹤顾我凌兢虎质羊败栁亦工喧暮雨寒花直欲腻秋霜更谋浊酒穷清夜明日山深木叶黄再用叶硕夫韵一丘一壑半生中旁舍小儿今老翁归来赋就晚径緑醉时歌罢春灯红壮心欲尽孤云薄昨梦不留寒月空茗盌粥盂能事毕四三朝暮付狙公题福唐郡国清閟亭公余自种南堦竹好事风流今未闻但得七人来结友何须千亩比封君风梢不定㣲藏日雨叶初干薄带云自是甘棠人爱惜不忧寒谷遇樵斤五言醉帽迎风落春衣径日斜花梢藏宻路隠约见山家白玉千株暗青云一迳斜从来少车马恐是阿环家游梅坡席上杂酬风约疎梅蘸石泉山涵弱栁借厨烟竹篱茅屋倾尊酒坐看银钩上晚川次韵学士兄秋初何日刀头水石间婆娑犹得一官闲杖藜早晚寻幽处望断秋空不见山次韵林仲和筠庄叠叠重重两岸山钩帘秀色上琅玕孤亭四壁面烟雨人与白鸥分暮寒题赵干江行初雪图𤓰步西头水拍天白鸥波上寄长年箇中认得江南手十里黄芦雪夜船次韵郎中弟见寄筠谿岸上千竿竹梦想犹疑玉笋班只欠吾家小居士杖藜风雨亦来还两宋名贤小集巻一百八十九两宋名贤小集卷一百九十钦定四库全书两宋名贤小集巻一百九十宋陈思编元陈世隆补茶山集曽㡬字吉甫河南人㓜有识度入太学有声以兄弼恤恩授将仕郎试吏部优等赐上舍出身擢国子正歴校书郎林灵素得幸徽宗朝士争趋之㡬与李纲傅崧卿皆称疾不往视久之为应天少尹歴江西提刑兄礼部侍郎开与秦桧力争和议去位㡬亦罢逾月除广西转运副使徙京南路请闲得崇道观复为广西运判固辞侨居上饶桧死起为浙西提刑知台州贺允中荐召对以疾辞除直秘阁归故治未㡬复召对㡬言士气久不振陛下欲起之于一朝矫枉者必过直虽有折槛断鞅牵裾还笏若卖直干誉者愿加优容时髙宗惩桧擅权方开言路故㡬先事陈之授秘书少监㡬承平时已为馆职去三十八年而复至须鬓皓白衣冠伟然每㑹同舍多谈前辈言行台阁典章荐绅推重焉权礼部侍郎兄楙开皆为是职人以为荣引年请谢曰臣无补万一惟进退有礼尚不负陛下㧞擢上闵劳以事提举玉隆观后陞至敷文阁待制金犯塞定议亲征有欲遣使诣敌求缓师者㡬疏为朝廷计正当尝胆枕戈専务节俭经武外一切置之且前日诏诸将传檄数金君臣至同谩骂何辞可与之和耶帝壮之孝宗受禅将召屡请老乃迁通奉大夫致仕卒年八十二谥文清㡬事亲孝母死蔬食十五年任岭表家无南物人称其亷早从舅氏孔文仲武仲讲学文从刘安世胡安国游其学益粹为文纯正雅健诗尤工有经説二十巻文集三十巻子逢至司农卿遂终敷文阁待制而逢最以学称岭梅蛮烟无处洗梅蘂不胜清顾我已头白见渠犹眼明折来知韵胜落去得愁生坐入江南梦园林雪正晴邓帅寄梅併山堂酒甓社湖边路诗筒得报回旧时云液酒新嵗雨肥梅不是园官送真成驿使来鬓毛都白尽更着此花催雪中登王正中书阁对雪谁堪语登楼似欲仙人家修月户丈室散花天峰叠钩帘外江横隠几前寒深落雁渚清集钓鱼船解病从摩诘消愁得仲宣展书明细字烹茗湿疎烟月好还同梦诗成已上弦明年倘相忆为一到闗边喻子才提举招昌源观梅倦不克往苏仁仲有诗次韵问君何许看花回賸説郊垧十里梅树杂古今他处少枝分南北一齐开昌源已办行厨去离渚犹烦使节来况复兰亭公所葺清流九曲要传杯上元日大雪勾芒整辔浃辰间雪片相随大可观挑菜园林有余润烧灯庭院不胜寒桞条弄色正尔好梅蘂飘香殊未阑便是落花飞絮去直疑春事併衰残食笋花事䦨珊竹事初一畨风味殿春蔬龙蛇戢戢风雷后虎豹斑斑雾雨余但使此君常有子何忧每食叹无鱼丁宁下里须留取障日揺风却要渠长至日述懐兼寄十七兄老来逾觉白驹忙眼看重阳又一阳心似死灰飞不起枝如寒日短初长厌看賔客空投谒强对妻孥畧举觞回首山隂酬劝地应怜鸿雁不成行壬戌嵗除作明朝六十嵗矣禅榻萧然丈室空薰销大冷闭门中光隂大似烛见跋问学未如船送风一嵗临分惊老大五更相守笑儿童休言四十明朝过看取霜髯六十翁嵗尽漏箭更筹日夜催万牛那挽白驹回梅花雪片嵗除尽萱草桞芽春鼎来病里诗书原不读贫中樽爼未曽开年光似此真虚掷请以丹心学死灰自七月二十五日大雨三日秋苖苏喜而有作一夕骄阳转作霖梦回凉冷润衣襟不愁屋漏牀牀湿且喜溪流岸岸深千里稻花应秀色五更桐叶最知音无田似我犹欣舞何况田家望嵗心谢人送壑源絶品云九重所赐也三伏汗如雨终朝霑我裳谁分金掌露来作五溪凉别甑软炊饭小炉淡炷香麴生何等物不与汝同乡廸姪屡饷新茶吾家今小阮有使附书频唤起南柯梦持来北焙春顾予多下驷况复似陈人非尔能分少其谁遣食新敕厨羞煮饼埽地供炉芬汤鼎聊从事茶瓯遂䇿勲兴来吾不浅送似汝良勤欲作柯山㸃当令阿造分述姪饷日铸茶寳胯自不乏山芽安可无子能来日铸吾得具风炉夏木啭黄鸟僧窗行白驹谈多思坐睡此味正时须次韵雪中积雪何所待冻云终未开有时闻㵼竹无路去寻梅只欲闗门卧谁能荡桨来辟寒须底物正乏麹生才种竹近郊宜竹树手植满庭隅余子不足数此君安可无风来当一笑雪压要相扶莫作封侯想生成鄙木奴乞笔市上无佳笔营求亦已劳䕶持空雪竹束缚欠霜毫此物藏三穴须公㧞一毛不堪髯主簿取用价能髙巖桂粟玉粘枝细青云剪叶齐国团巖下桂表表木中犀江树风萧瑟园花气惨凄薫浓不如此何以慰幽栖曽宏父分饷洞庭柑黄柑送似得尝新坐我松江震泽濵想见霜林三百颗梦成罗帕一双珍流云噀雾真成酒带叶连枝絶可人莫向君家樊素口瓠犀㣲齼逺山颦荔子异方风物鬓成斑荔子尝新得破颜兰蕙香浮襟解后雪冰肤荐酒酲间絶知髙韵倾瑶柱未觉丰肌病玉环似是看来终不近寄声龙目漫追攀郡中禁私酿严甚戏作结交欢伯无他肠小槽窃比顾建康此身忽堕禁酒国何路得到无功乡官酤快甚夏酌水齐酿惬于冬顾汤客来且复置是事北焙荐碗春风香避㓂迁居郭内风雨凄然郑简道饷酒烟雨昬昬二月梅全家避㓂寄城隈欲寻碧落侍郎去遽沐青州从事来令我妻孥争洗盏想公伯仲正传杯安能郁郁久居此且傍茶山松迳囘返魂梅迳菊庭兰日夜催禅房未合有江梅香全正作依稀似花巧能令顷刻开却笑巫阳真浪下寄声驿使未须来为君浮动黄昬月挽取林逋句法回瓶中梅小窗氷水碧瑠璃梅花横斜三四枝若非风日不到处安得色香如许时神情萧散林下气玉雪清映闺中姿陶泓毛颕果安用疎影写尽无声诗雪作卧闻惟霰却无声起看堦前又不能一夜纸窗明似月多年布被冷于氷履穿过我柴门客笠重归来竹院僧三白自佳情亦好诸山粉黛见层层送仓部吕治先守齐安齐安剖竹要循良分付吾家坦腹郎賸有江南连赤壁终稀讼狱到黄堂铃斋昼永宜深念边鎻秋髙合过防此地元之遗烈在风流容易鬓毛苍十月一日屋角羲娥转两轮今朝水帝又司辰山家尝稻知良月野径寻梅见小春一嵗坐看除得尽百年正与死为隣谁能思许无穷事闭阁开炉但饮醇仲夏细雨霡霂无人见芭蕉报客闻润能添砚滴细欲乱炉薫竹树惊秋半衾裯惬夜分何当一倾倒趂取未归云悯雨梅子黄初徧秧斜緑未抽若无三日雨那复一年秋薄晚看天意今宵破客愁不眠聴竹树还有好音不郡中吟懐玉山应真请雨未沾足悯雨连三月为霖抵万金小垂开士手足慰老农心果欲千仓积犹须一尺深病夫浑不寝危坐聴佳音苦雨尽道迎梅雨能无一日晴窗昬愁细字檐暗乱踈更未怪蛙争席真忧水冒城何由收积潦箫鼓赛西成晚雨萧瑟度横塘霏㣲映缭墻压低尘不动洒急土生香声入楸梧碎清分枕簟凉回头忽陈迹檐角挂斜阳夕雨屣履行莎径移牀卧草亭风声杂溪瀬雨气挟龙腥晔晔空中电昬昬云罅星徂年又如许吾鬓得长青雨二首秋冬久不雨气浊喜云生麦壠崇朝润茅檐彻夜声初来断幽径渐宻杂疎更頼有墻隂荠离离已可烹薄晚初霑洒清晨更惨悽鱼寒抛饵去鸦湿就檐栖幽涧溅溅熘长堤浅浅泥一杯持自贺吾事在锄犁雨夜一雨遂过夕安眠失百忧窗扉淡欲晓枕簟冷生秋画烛争棋道金樽数酒筹依然锦城梦忘却在南州秋雨排闷十韵今夏久无雨从秋却少晴空蒙迷逺望萧瑟送寒声衣润香偏着书蒸蠧欲生壊檐闻瓦堕涨水见堤平沟溢池鱼出天低塞雁征萤飞明暗庑蛙閙杂疎更药物时须焙舟闲任自横永忧荒楚菊直恐败吴秔夜永灯相守愁深酒细倾浮云㑹消散鼔笛赛西成寒食日风雨不已年光胡不少留连熟食清明又眼前敢望深宫传爉烛可堪小市禁炊烟满城风雨无杯酒故国松楸欠纸钱老病心情冷时节只将书䇿替幽禅乙卯嵗江南大旱七月六日临川得雨奉呈仲髙侍郎缥缈炉烟上帝阍朝来一洗汗如焚壠头无复成龟兆水面初看起縠纹正使夏畦炊白玉未妨秋稼刈黄云使君悯雨心犹在化得邦人不茹荤吴传朋送惠山泉两瓶并所书石钖谷寒泉双玉瓶故人捐惠意非轻疾风骤雨汤声作淡月疎星茗事成新嵗纲头须击拂旧时水逓费经营银钩虿尾増竒丽併得晴窗两眼明逮子得龙团胜雪茶两胯以归予其直万钱云道人尤物衆谈夸持以趋庭意可嘉鲜菜自无三九㮔龙团空取十千茶烹尝便恐成灾怪把玩那能定等差頼有前贤小团例一囊淡贮只传家李相公饷建溪新茗奉寄一书説尽故人情闽岭春风入户庭碾处曽看眉上白分时未见眼中青饭羮正昼成空洞枕簟通宵失杳㝠无奈笔端尘俗在更唿活水发铜瓶家酿红酒美甚戯作麹生竒丽乃如许酒母秾华当若何向人自作醉时面遣我宁不苍颜酡得非琥珀所成就更有丹砂相盪磨可怜老杜不对汝但爱引颈舟前鵞诸人见和再次韵爉蚷髙花半欲摧斑斑小雨学黄梅有时燕寝香中坐如梦前村雪里开披拂故令携袖满横斜便欲映忩来重帘幽户深深闭亦恐风飘不得回雪后梅花盛开折置灯下满城桃李望东君破腊江梅未上春忩前数枝逾静好园林一雪倍清新已无妙语形容汝不用幽香触拨人迨此暇时当举酒明朝风雨恐伤神十二月六日大雪薄暮蓬山下直余笑看六出㸃衣裾絮飞帘外无萦绊花落堦前不扫除松鬛垂身全类我竹头抢地最怜渠短檠便可捐墻角剩有忩光映读书八月十五夜月二首玉露金波不可孤相瞻今夕定何如氛埃未净雨湔洗隂翳小留风扫除丹桂看来元了了白榆种得许疎疎一杯浊酒非难事未有新诗报答渠云日晶荧固自佳幽人有待至昏鸦逺分嵒际松枫树复乱洲前芦荻花曵履商声怜此老倚楼长笛问谁家霜螯玉柱姚江上作意三年醉月华癸未八月十四日至十六夜月色皆佳年年嵗嵗望中秋嵗嵗年年雾雨愁凉月风光三夜好老夫懐抱一生休明时谅费银河洗缺处应须玉斧修京洛风尘满人眼不知能似浙江不送曽宏父守天台莫作阳闗堕泪声丹丘胜事要君聴兴公赋里云霞赤子美诗中岛屿青天近岂无宣室召地偏犹有草堂灵銮坡飞上勤回首记取来游旧客星适越留别朱新仲扁舟緑涨漕渠时解释离懐正用诗管鲍交朋无变态朱陈嫁娶有佳期长洲茂苑着身久秦望镜湖行脚宜二浙中间方一水短书莫使寄来迟福帅张渊道送荔枝岂无重碧寳瓶罍难得轻红荐一杯千里人从闽岭出三年公送荔枝来玉为肌骨凉无汗云作衣裳皱不开莫讶闗情向尤物厌看緑李与杨梅荔子百年中半饱闻渠名下亲承果不虚可爱风流元有种自然富贵乃其余肯随妃子红尘驿甘伴先生白鹤居可惜不经山谷赏照红鸭緑定何如髙邮无梅求之于扬帅邓直阁送腊腊垂尽迎春春欲回如何万家县不见一枝梅有客幽寻去无人逺寄来扬州何逊在正用小诗催所种竹鞭盛行独绕篔筜径令人喜欲颠已持苏老节更着祖生鞭旁舍应除地新梢拟上天真成时夜卵煨茁想明年榴花树隂看已合榴朶见初明当夏岂无意避春真有情花虽后文杏实可得瓌橙病叟缘何喜留苔看落英萤火浑忘生朽质直拟慕光辉解烛书帷静能添列宿稀当风方自表带雨忽成㣲变灭都无理荣枯㑹一归蛱蝶不遂春风去仍当夏日长一双还一只能白或能黄恋恋不能已翩翩空自狂计功归实用终是愧蜂房闻宼至初去栁州剥啄谁敲户苍茫独抱衾只看人似蚁共道贼如林两岸侔千里扁舟抵万金病夫桑下恋万一有佳音李泰发参政得㫖自便将归以诗迓之苦遭前政堕危机二十余年咏式㣲天上谪仙皆欲杀海濵大老竟来归故园松菊犹存否旧日人民果是非最小郎君今弱冠别时闻道不胜衣次韵王元勃问予齿脱齿危但以粥充虚辜负公家夏屋渠政恐麹生真作祟可怜髯簿顿成疎动揺不减韩吏部蹴踏非勤焦校书落势今年殊未已祗应从此併无余荔子六言蕉叶定成哙伍梅花应愧卢前金谷危楼魂断白州旧井名传张子公召饮灵感院竹舆响肩橹哑呕芙蓉城晓六月秋露华犹泫草光合晨气欲动荷香浮给孤独园頼君到伊蒲塞供为我修僧忩各自占山色处处熏炉茶一瓯南山除夜薫风吹船落江潭日月除尽犹湖南百年忽已度强半十事不能成二三青编中语要细读蒲团上禅须饱参儿时颜状聴渠改潇湘水色深挼蓝絶句自公退食入僧定心与香字俱寒灰小儿了不解人意正用此时持事来读吕居仁旧诗有懐其人作诗寄之学诗如参禅慎勿参死句纵横无不可乃在欢喜处人如学仙子辛苦终不遇忽然毛骨换正用口诀故居仁説活法大意欲人悟常言古作者一一从此路岂惟如是説实亦造佳处其圆如金弹所向若脱兎风吹春空云顷刻多态度锵然奏琴筑间以八珍具人谁无口耳宁不起欣慕一编落吾手贪读不能去尝疑君胸中食饮但风露经年阙亲近方寸满尘雾足音何时来招唤亦云屡贱子当为君移家七闽住汪彦章内翰除守临川以诗贺之临川内史诏除谁里巷传闻报客知金马门深曽草制水晶宫冷近题诗行看画隼旌旗入定把书麟笔札随若访毘耶旧居士无人问疾鬓成丝三衢道中梅子黄时日日晴小溪泛尽却山行緑隂不减来时路添得黄鹂四五声题友直轩友义䘮未久琢磨复谁能金钩被采緑絶弃朱丝䋲直哉少稷甫一室清于氷危坐对书帙曲几非所凭日暮无人来疎篱上寒藤惟有手种竹挺然得其朋风低与雪重抢地如弗胜正使可断折此姿谅谁凌物或乱真赝君其别淄渑攘羊而证父是子乌足称所以贵温润不令见觚稜要我细商畧此言有师承龙溪新亭不识梯山路今闻架壑桥蛟龙深窟宅松竹半云霄子成二老由来非一朝崖藤如暂寄还往肯辞遥子猷桥小艇相从本不期剡中雪月并明时不因兴尽回舟去那得山隂一段竒法华山布袜青鞵蹋欲无看山看水未成疎十峰双涧尤竒处万壑千巖总不如剡溪竹纸三首㑹稽竹箭东南美来伴陶泓住管城可惜不逢韩吏部相从但説楮先生㑹稽竹箭东南美化作经黄纸叠层旧日土毛无用处剡中老却一溪藤㑹稽竹箭东南美研席之间见此君为问溪工底方法杀青书字有前闻谢路宪送蟹从来叹赏内黄侯风味尊前第一流只合蹒跚赴汤鼎不须辛苦上糟丘山谷以竹夫人为竹奴余亦名脚婆为钖奴戯作絶句雾帐桃笙昼寝余此君那可一朝无秋来冷落同班扇嵗晚温柔是钖奴放猿孤猿鎻槛嵗年深放出城南百丈林緑水任从聮臂饮青山不用断肠吟过水东出郭市声逺过溪山色多稻畦春足雨野水晚迎波客自无轩冕今谁在涧阿相逢不相识归去梦松萝寄空同山中道士昨夜清霜重念此山中客落叶聚堆牀暗虫吟败壁泬漻天宇肃疎林风瑟瑟曳杖挂诗瓢悠然适所适息心归㝠漠山深万籁寂散髪排天闼叱咤鞭龙嵴何时共采药相与对晨夕月夜拱洪崖啸咏铿金石三霄亭和韵新亭崛起最髙峯无数遥岑翠扫空恐有谢公留屐齿为开摩诘画屏风倚江杨栁自髙下照水杏花能白红正欠渭川千亩竹清隂分借頼邻翁参云亭大暑不可避㣲凉安可寻云亭非浊世竹树有清隂海近风先集山髙日易沉无因见明月萤火乱更深平桥浪说吾邦小清池诗有余水风凉枕簟荷气馥衣裾客侣经过少官曹簿领疎良辰不行乐秋水落芙蕖两宋名贤小集巻一百九十两宋名贤小集卷一百九十一钦定四库全书两宋名贤小集巻一百九十宋陈思编元陈世隆补方壶存稿汪莘字叔耕休宁人卓荦负俊才不屑习举子业隠居黄山好读易于诸子百家之书靡不研究嘉定间诏求直言莘三叩阙陈天变人事民穷吏污之弊行师布阵之法不报时晦菴朱子召赴经筵莘致书言财不待先生而富兵不待先生而彊惟主上父子之间诸公所不能济者待先生而济朱子深然之后徐贰卿诣帅江东闻其履行髙洁将以遗逸荐未果晚年结庐栁塘自号方壶居士其诗造境生而出语险不拘绳墨法度自为方壶一家言水天月歌朝立寒溪东暮立寒溪西一到神顿领熟视眼更迷水光不见水但见青光无表里天光不见天但见一片清烟涵无边水中有天天不湿天中有水水不入天耶水耶堕渺茫只是天光与水光月来水天中水天裹月如不裹月去水天中水天鎻月如不鎻明月不来不去时琉璃泡中珠一颗先是水天莫分别更添月色更亲切水色天色月色噼不开水光天光月光拈不来梦中酒渇不可忍一口吸下骊龙腮方壶自咏十首性静无一物心生有物端曽将魂魄鍊不被鬼神瞒纵歩地虽窄仰头天自寛裁诗偏得偶遇卦只成单三万六千刻四千三百时不思人事汨只怪嵗华驰拚命尝因道忘家亦为诗幽怀聊自遣俗子莫令知生死何时了盈虚祗足伤谁能一刻静大胜百年忙反已求中帝逢时説外王纷纷徒籍籍踽踽亦凉凉事体向晚境情懐非少年生平不得地至死亦由天坐背暑弥胜行膺寒愈坚愿言过去苦莫与后来贤白昼常陪俗清宵得养魂㡬时成草屋终日掩柴门事廹文方出身闲道始尊世方怀祖逖吾已弔刘琨无象始无假有形斯有邪盈虚怜日月聚散笑烟霞一性亦无我五行何况他谁能离火宅吾与上牛车残腊天垂老新春日始孩元君归浑沌青帝出肧胎楼上独倚处海边相见来闲思栽五栁怒欲拔三槐百嵗已过半只身谁与偕得因㣲悟道失在太开怀且託山花宿时从水竹斋神回天上活骨付月中埋兴发花开处情生叶落边既为欣厌惑未脱死生纒凿破心中月冲开顶上天俗儒应大笑古佛不曽传谁和阳春曲仍操白雪音郊寒犹有骨岛瘦未无心云到散时看月当亏处寻可怜持玉尺终不度金针书十首后直写胸中事谁拈纸上尘兴来那暇懒得处不容厪行有鬼神觑诗防天地嗔欧苏寻后辈郊岛是前身羣玉堂即事真直院徳秀招饮于羣玉堂自陈秘监武李秘阁道传任侍讲希夷而下有丁大着端祖宣校书缯曽侍郎从龙刘祭酒次臯凡八人当日相引临池看金鱼抚琴壶奕碧牋小纸吟诗诵赋诸公或诵余诗或诵余赋皆当日事也赋诗以纪一时之事併致怀归之意蓬莱道山到者稀忽随飈驾同来归天横阆野望不尽地絶瀛海如无依初得松门入萧瑟渐遶苔径穿芳菲竒花异卉不可识但觉春是人间非髙檐长廊白日静朱帘緑幕清风㣲仰观羣玉三大字始忆上帝书所储赤图緑牒文字古空桑孤竹音调希饮中八仙各洒落琼林风月相光辉坐而投壶妙贯耳立而对奕工解围吟诗诵赋清且永何事顾我频歔欷君不见咸平景徳时太平都在杨刘诗又不见庆厯元祐际后来谁与欧苏继只今延阁多才贤如玉在山珠在渊杨刘欧苏未为老秦黄诸人俱少年有客野于孟东野更宜卢仝作诗社碧牋小纸辱佳命青林紫笔令挥写君山天酒浇枯肠吸尽一架酴醿香赠君千嵗白鹿健报我三尺金鱼光羽陵蠧简非我处老上龙庭欲飞去凤䑓南轩又招手第一内宅由来住东西南北身已老安得丹液还元脑碧桃洞口花乱飞留待归来不须扫秋怀十首形骸欹仄面皮黄破屋三间号栁塘自大暑来真畏暑到㣲凉处便知凉四野秋风交敝庐时平不用蔺相如有人来问生涯事指㸃蓑衣学钓鱼秋云无复似春浓天地何人到此穷斜日淡烟今古恨如何都付与孤鸿北渚风来禾叶秋洞庭波起夕阳収楚人临水为谁立帝子隔烟相对愁自分为人类鲁臯㡬将心事汎吴舠手抟日月供宸笔拣尽金鸡玉兎毫曽向潇湘遇水仙倐来如月去如烟深林一笑闻山鬼余处幽篁不见天伤春未了又悲秋无复懽悰到酒舟茅屋半欹篱半倒伏羲一巻在牀头玉露金风刮夜天疎桐缺月耿忩前十诗未尽穷愁志説与家僮汝自眠一带青峦失旧青荻花枫叶夕阳明闲思天上多官府自是幽人道未成虞帝周王不复生㡬多豪杰应离明凤凰览遍真难合直至而今欠一声别真直院西山去年来见公畧以书自陈今年来见公知公意已亲一见为我喜再见为我颦温存到风雨检㸃及米薪㑹我羣玉堂坐上皆伟人欲引野鹤姿轩昻出京尘公自哀其穷我岂有足珍但愿公富贵何忧我贱贫过从两三月意味十万春将非前世縁更结来生因所恨难久留归理青溪缗公亦厌承明请牧江海濵嗟我老于行东西足悲辛那宜种橘柚幸使守松筠次潘别驾韵野店溪桥栁色新千愁万恨为何人殷勤织就黄金缕带雨笼烟过一春潘别驾自祁门回白马嘶风入紫阳使君一笑别壶觞秋原是处堪图画豆子花红稻半黄游南山山蹊黄叶从过满石案苍苔不用除坛上古松巖畔竹切须留伴老僧居寿髙内翰三首胸次包天烛九垓正须博大济时材朝从碧落抟风角暮汎灵槎出斗魁别墅已将修竹隠朱门仍向镜湖开如今且为苍生起一取前贤气燄囬璞玉浑金表里同心知言动有隂功一门人杰是龙种三世科名各继宫华盖共瞻天座北勾陈长扈帝垣中野人只待秋风起去向西湖作钓翁鹤立青松老令威佳辰山色倍清辉曽扶东壁排云出㡬跨苍龙带雨飞竹簟水风须得意玉堂春日即催归愿公与国为梁栋千载煌煌照太㣲送赵君十絶皂盖朱轓练水濵春生秋杀总精神须知爱士何曽汎屈指应无第二人醉把金鞭度緑杨军民夹道笛声长红旗千面诗千首半杂风云入建章荷花髙髙荷叶低夕阳初落画桥西湖州士女来相接争拥兰舟入霅溪归去苕溪理钓篷风清月白水精宫青莲居士争闲得时答天书一两通风雨黄昏自掩扉灯前时复一歔欷儿曹相问縁何事为道君侯早晚归一榼村醪挿别筵清风急雨送归船望中未是湖州境便有吴歌唱採莲练水至清无浅深使君何日再登临请看江上千株栁尽是君民离别心有客胸藏太息书萧萧白髪不堪梳君王若问江东士莫只相怜诵子虚黄山髙新安黄山为吴越诸山之祖顷临川孟侯在郡日怪余无黄山诗因赋此篇黄山髙哉岿然为江东之巨镇兮壁立于两浙之上游摩天戛日以直上阳枝隂派盘数州四海不知雨根本行人但觉云飞浮尝试芒鞋竹杖迨乎其间兮一溪桃杏红烂漫万壑松栢寒飕飕悬崖絶磴可望不可到兮古木倒挂险更遒上有灵泉瀑布千万道如银河自天争泻而竞注兮砯雷溅雪隠现穿林幽中有青鸾黄鹤千万对雄唱雌和迭舞而交鸣兮深林自适复有雪白数㸃之猿猴山中自昔无厯日花开叶落成春秋残英脱叶不知其所从来兮但见夫涧谷之间桃花如扇松花如纛竹叶如笠莲叶如舟菖蒲九节餵白鹿灵芝三秀眠青牛人间三月春已暮洞中花卉春长留竒香异气逐风去散落尘世谁能酬黄山髙哉云际一峯尚可画云外一峯画不得霜缯铺了掉首休丹砂一峯烛天争日月九龙一峯枝地张旂旒天都一峯杰出于三十六峯兮星斗森罗挂珠殿日月对展琼瑶楼中有一人兮龙冠而凤裘左容成兮右浮丘我时收却钓竿樵具作一束投诸曹阮溪中流浴余身兮汤泉风余袂兮帝所鼓隠隠兮管啾啾兮水精盘兮碧玉瓯帝酌我兮劳我左右为余兮凝眸指余以南峯石壁记授余以红铅黒汞大丹头黄山髙哉余将览秀巢云鍊其下坐令万物不疵疠黍稷盈畴观雪行仙人剪冰银河边仙风吹散花聮翩明星撩乱入我眼风𦂳一阵随天旋如今谁卧剡溪雪如今谁访山隂船古人气韵不可见晓来对此空悠然檐前未觉眼界豁临眺忽忆楼居仙若为留得数玉树六月遶屋生清妍秋兴闲步水南因水北仍从山后复山前日归海底龙方觉月到天心虎正眠天外涵天心广大月中吐月性光明夜来飞上崑崙顶独倚琼楼啸一声一旦秋风起洛濵东归聊复寄鲈莼如今已在渔乡住宜与清朝作散人水边杨栁怯秋风忆昨杏花相映红心地不随时节变始知天下有英雄罗衣袅袅带凉风人道秋空岂是空白日不知天上事衆星环拱紫㣲宫七尺经霜翠竹竿斩来石壁钓江湍丝头垂下骊龙口掣得明珠似月寒秋天尤觉晓天清仰首看天俯首行不但长歌声似鹤一身浑似鹤般轻访孟守紫阳佳山水帝室雄垣藩桑柘若云屯梨枣如星环迩来十四载有失汉诏寛坐令陇畆上面作百折酸侯来自江西与物破险艰处处春风村家家秋月湾矧侯老儒术渊源起波澜文盟后韩孟诗社前张樊贱子昔好学何理不仰钻风雷遶肠胃日月悬肺肝宇宙在掌握鬼神露毫端身由疾恶病家以论事殚天门守九虎归卧牛衣间誓欲灭此贼使天囬正观豫子欲趋赵聂生方入韩匕首忽电掣鐡椎已雷钻世无伯牙手钟子每长叹世无子期耳伯牙泪空弹人生乐相知相知良亦难不知起胡越相知同嵗寒自侯之来矣愿言识孔鸾秋风动心气朔云资疟姦及此春日舒扶病犹蹒跚怪仆来何迟为仆留城闗见侯亦何为明珠倾月团见仆亦何为伸此蛟龙蟠龟老殻愈坚鹤老顶益丹自恨身已老徒重钝与顽终忆玉川子干谒非所安山不养伯龄伯龄不厌山除日寄黟山周尊师眼有神光射霭山不须更问列仙班道人四海都游遍只有先生一个闲东行途中有感一路桃花愁杀人栁塘茅屋正宜春春风不是不相识不遣春风养病身去昌化县四十里留宿陈东鲁南楼碧玉山中白玉溪武陵村落午时鸡南楼一觉春宵雨夹路桃花送马归寿髙秘书万壑千巖映翠霞越王城下竞传夸青天白日秘书舫乳燕鸣鸠内相家髙浪趣潮沧海直大鹏横击五云斜自吹玉笛相为寿昨夜菖蒲吐紫花访汤倅文者道之器诗者文之精世儒失本原谓以一技鸣仆昔颇好学不与时俗并始求为已事中有济物情静与古月俱动与秋阳行先圣此从容风流被后生身世两相违淹留竟何成一丘聊自适万化争逢迎天地动根底动植陈性情日月显处妙鬼神隠中明老佛既恍惚诸子亦纵横兴衰杂今古忧豫难悉平时买白玉板写此朱丝声似被天公嗔魑魅出见惊秋霜下黄叶春风自抽萌兰花待春风深林含芳馨属闻贤别驾古学兼韶韺仍闻吐佳句气挟苏州清今朝别柴扉匪敢投公卿臭味畧相似长松与茯苓怀朱晦菴先生道在羲皇孰断金至今出处合天心青山白云有生路流水落花无足音世外太古日色静洞中一片春风深自怜晚辈膺服久亦许杖履来相寻寿何尚书雪艇风帆去玉京故家猿鹤相欢迎九天气母壶中足十月婴儿顶上行曽问何修能至此但须无欲自然成夜来梦向山庄立一炷清香彻太清寄商察院窃伏西湖雪鬓催长歌声断鬼神哀青天有月无人看白帝行春待我来近水逺山俱冷淡败荷孤苇尚低回今朝欲向青门道出到踈篱意已灰访建康留守敬公太古明月服爱公九天寒露浆畏公龙泉太阿剑喜公斑虎花蛇囊月中含月作怀抱露表滴露生清凉风尘澒洞要英杰太平润色须文章公昔荷槖侍紫皇公今握符坐建康纶巾羽扇夏日静鸣鸠乳燕南风长青天有月来堂堂白鹭分水鸣汤汤城头独立是谁子身长七尺须眉苍袖藏古剑咸阳市泪逐东风洒桃李一心只望金陵飞未到三更已千里北斗错落垂寒光愿公提起归八荒刺人如影那见血激天孤竹和空桑谒真直院栁花满路口占一絶见直院诵之三月天寒尚腊衣钱塘游了叹斜晖欲见苏小无由见惹得杨花满袖归真直院招饮道士羣玉堂自陈秘监而下凡八人坐上赋絶句压架春风十万条䕶檐霜干自萧萧一朝尽识羣贤面陡觉星辰共碧霄直院自言愿所以相拯之意有非毫楮所可宣者归途口占一絶为寄倾国佳人黙怨天红颜过了拜尊前世家大族多兄嫂独得公姑分外怜访曽侍郎青天荡荡摩青铜紫㣲将相环西东大鹏一击九万里两翼不鼓乗长风大鹏飞到天门下天门无不耸观者列星退歩失光彩九虎低头若凡马有鸟决去抢榆枋望而不见空断肠青天愈髙鹏愈逺岂不有意招八荒我舎新安来狂歌钱塘市上有无情之吴山下有伤心之江水春已暮人未归平生不问鳜鱼肥若教买得青山住饱食笋蕨歌春晖对月与念六弟谈化作新月长眉清娟娟照茅舎坐有吾弟俱因得穷造化初叹此箇月涵浙复涵灞终忆此箇月古夜复今夜日月天中行地下亦双明天地在太虚一㸃如流萍水轮载以浮风轮吹不停地譬鸡子黄天乃鸡子清天半遶地下天半出地上星辰附天旋昼夜成俯仰吾尝挥雷鞭骑龙日宫前整顿朝东皇拜手金乌旁日宫月宫留不住翻身透过天顶去双手拨转赤精毬山河万象在里头此时见天不见地忆尝閲尽世间事㡬度穿入月之内㡬度穿入天之外㡬度天地劫火来只有太虚元不坏我自太虚观世间释迦老子皆等闲两宋名贤小集巻一百九十一两宋名贤小集卷一百九十二钦定四库全书两宋名贤小集巻一百九十二宋陈思编元陈世隆补方壶存稿汪莘玉堂中赓任宫讲希夷惠诗韵宫讲先生句子香晦菴衣钵有余芳松篁性本参天直杨栁情仍庇地长自恨此身真逆旅不知何日更传觞山人初自山中出还欲归来水一方三月十九日过松江五絶在家毎忆松江好及到松江又忆家梦见樵青来竹里笑将渔父挿桃花万顷烟波短棹飞一双鸥鸟弄斜晖如今频作姑苏客遥指当年旧钓矶煎茶徐读散人传对酒朗吟渔父词除却月风同此意秪应烟雨暗相知薫风吹梦聴新蝉又向长桥舣钓船好剪吴松半江水袖归三十六峯前笠泽千波拥洞庭望中七十二峯青待偕龙女乗云去占取参天一画屏访杨湖州二首一道西江隔水云夜瞻牛斗共天文圣之清必先夫子仁者勇须今使君天下山川居一半湖州风月占三分锦嚢幸许传抄去预取兰香手自薫苕溪霅溪风景好浙西浙东皆弗如处处堤边种杨栁家家门外有芙蕖使君逺继东坡事处士端宜耘老居闻道香名来一访白须照水久踌躇过丹阳界中新丰市道过新丰沽酒楼不须濯足故相酬华山仙伯徐思看争遣游人识马周途中再咏金陵石头城上望斜晖览尽金陵寂寞归叹息青天如许大可无一箇凤凰飞回至松江欲向江南採白苹杜鹃啼后已无春洞庭龙女云中降手把双珠笑赠人深林茅屋隠渔樵时有扁舟过石桥谁把客星入图画晓风残月伴吹箫击鼓行栁塘有狂士酒阑好击鼓殷出黄金骨里涙掺出白玉心中苦此苦知为何人家寒宵心事乱如麻岑牟肯戴红槿帽蹀足不数渔阳挝翻手作春杏开早覆手秋风叶如扫开元天子是天公那知尘起长安道我今击鼓一声髙彻天击鼓二声深彻泉天上拂开白日路地𤨏掣断如飞烟豺狼闻之脑门裂狐䑕粉碎臭满穴惟有苍鳞火鬛双虬龙薾云揈雷雨骚屑青天洗出古时青日月洗出古时明百谷草木催发生鸾鳯亦作箫韶鸣走上半空望五岳挿天截海蟠金城我皇无为人自宁此时方表鼓中声写作栁塘击鼔行访吴安抚竹洲忆昔见公十载前知公即日图凌烟而今见公十载后岂意翻为竹洲叟黄金照日天门开夜叉安得生风雷龙文虎嵴君当取有才不用当谁哉中原寝庙无消息塞上无人能杀贼君王此志二十秋四海看君闲不得到髙亭山望南北髙峰每汎西湖不忍还髙亭数叠出云间如今回至髙亭路却望西湖数叠山日月莲花歌余生平好观日月之象欲咏歌其致者久矣因閲华严有莲花日光明而玉川子又以黄钟夜月为是白莲浮出龙宫遂合而赋之为日月莲花歌云伟哉天地间谁家两枝莲红莲一枝瓌子鲜白莲一枝雪様妍两花径面各千里压尽衆草无朱铅不见卖花翁不知阿谁担南躔又北躔不见採花蜂但见乌蟾两㸃追过天津桥那边有时双晕更整整有时五彩尤戋戋有时露下花头湿有时风起花头偏五凤衔入渊中渊六龙挿入天中天一入一上知何年至今络绎如梭穿花敛作昬舒作昼世间未识春前后神农教民作耕耨唐侯指出两花定节候唐侯司花方少年朝朝暮暮长与花周旋苟非其人子莫传为花拣得花中仙姚家爱花故不俗花间自鼓薫风曲綵旗幻出芙蓉面晚来旗脚薫风转此花不费一钱买付与后来司花作模楷青春飞过秋飞逥红白芙蕖花自开曽见尧舜山河去也见汉唐池馆来看花人逐年年改畴昔看花㡬人在惟有阿兄日珠姊月珠坐乗两花抚四海程朝望送梅花昨夜灯前解一杯鄱阳主簿送春来只疑天地无清气都在江头一树梅再用韵两首长恨无人共一杯直知好友自天来渊明到死真成菊和靖平生却是梅接得南枝即按杯似和霜月带将来自从驿使相逢后千载无人解寄梅重阳赵使君惠酒何尝自覔王𢎞酒颇怪曾麾道济粱处士固应髙一着江州太守味尤长寓清湖桥夜枕闻雨要识人间过去愁春宵风雨到湖楼如今此恨无分处应有知人在后头寄潘倅梦魂何事练溪濵起自新春向晚春红杏园林催百舌绿杨洲渚荐重唇一年好处是寒食三月水边多丽人遥想使君行乐处牡丹如障草如茵夜坐有感前贤相遇是前程不见斯人莫误行白面书生那解事只将文字住京城晚晴即事君平帘外雨霏霏寂寞何人识少㣲怪得湖边天色好小舟争载夕阳归夏日西湖闲居十首十里湖山若见招栁堤荷荡赤栏桥待他朝市人归后独泛扁舟吹玉箫急管繁絃樽爼间何人静眼对湖山怪来水面无鸥鹭多在残蒲落照湾每叹西湖境未殊向来人物有还无红蕖绿竹浑相得明月清风亦不孤晚风吹动碧琳寒初见花房露未干谁道幽人无伴侣红蕖万朶竹千竿修竹祠堂曲水濵寒泉菊盏久埃尘道旁车马无心到似我频来有㡬人一曲波光彻太虚四垂碧汉罩湖鱼游人眼被荷花碍不觉琉璃泡里居露冷风清斗柄迁芙蕖零落谢家船都人正作黄粱梦独占西湖明月天清夜湖心把酒杯花间风月共徘徊金钟何事催天晓又恐游人相逐来醉把青荷当篛笠乱披红芰作蓑衣渔翁家在蓬瀛上欲驾莲舟一叶归藕带嚼来殊解渇荷香闻得亦忘饥幽人不趂槐花收得西湖㡬句诗潘别驾寄牡丹歌次韵别驾寄我新诗章赏花须赏花中王我诵此诗欲大叫山川灵气未始亡忆昔少年健如虎两脚不住寻竒芳何曽着眼看桃李天台洞口唿刘郎痴儿騃女意自得不肯随我超凡常嵩山洛浦忽入梦秦人汉士俱堂堂仰天大笑不复道朱宫紫府森开张是自青春二三月姚家一树真黄裳其余牛家魏家种千红万碧罗新粧论花固是花中杰论人亦是人中祥不觉我醉花亦醉不觉花香人亦香气髙已压玉笥级骨硬肯羡金钗行授我以元君之云篆沃我以王母之霞觞当时跳出生死窟自此踏倒利名塲怀洞庭兮悲潇湘吟清风兮咏沧浪仙人击节相属和贱子起舞尤颠狂歴聘二十八列宿遍谒三十六上皇东风未断薫风起江北吹落江南藏天葩何年到此土形貌虽减神犹昌濓溪先生夸富贵东坡老子怜忠良不如煎酥煮麫喫大胜三椀搜枯肠春怀十首太皥涵帝徳勾芒播皇心羣龙服苍驾灵雨冒南岑渊鱼自暖跃谷鸟相和吟桃花既夹道麦苖亦成林竹篱带夕阳茅舎含清隂白苹空骋望青枫第伤心况值圣明代聊以陶吾真寄言同怀子芳醪期共斟黄鹂占髙林蝴蜨恋芳草逹人能岸春儿女被春恼和风吹衣裳白日照怀抱天地为我园衆目一何小东皇行仲月南极现朱鸟虞帝被袗衣周王在灵沼于飞既览徳于牣亦知道感此弥恨长冉冉以空老绿水遶北户白日挂南荣岑楼髙中天引领望咸京咸京望不见逺山与云横鸾凤邈何许燕雀巢朱甍谷风起将夕偃月哉生明童子焚妙香稚女弹神筝似非今世曲无乃古人情为言且勿弹吾疾方未平神游何边方梦到迷处所论世非秦汉辨地岂吴楚碧桃翳杨林翠霞䕃清渚鵾鸡鸣花间鸾鹤将俦侣中有古玉堂日月光相贮似是重瞳君左右列二女我时再拜兴帝复相尔汝蘧然形神开不得意所语青天夫何长白日又何促吹却㡬株花成此一村绿不嫌春已晚春晚爱不足谁能描晚春隠然在心曲我心如明镜万象相映烛我心如虚空万物自磨触斜阳红欲滴逺水光可掬中有太古人歌声出金玉夕阳下西崦明月出东方清波如有神乔木何苍苍簮玉待魏文趿履从思王奎壁不在天西园烂成章祥飇遶飞葢鸳鸯宿春塘丝竹壮髙㑹賔主无留觞忧生惜日短玩物贪夜长嵗寒不易得此道亦足臧夹钟应和气和气到天中半为枝间绿半为水上红杖策南野际鹳鹤摩苍穹君子有本性不受外物攻那能学攀桂俯首嫦娥宫竦身蹑倒景与子凌刚风参旗一以展欃枪避其锋举瓢酌云浆歌诗谢鸿蒙鱼鼈好在川鸟兽好在山人皆好山水所好非一端君子抱仁智寓意山水间矧乃阳春月富贵相追攀靓装散香风纎指拨清弹道旁起深羡有识独长叹我亦共春游所遇得正观可与逹者悟难与昧者谈日酿正天绿风酣麦正秋闲擕稚子辈眷言共春游芒鞋过涧壑竹杖穿林丘东西随所适语嘿颇自由亦有一樽酒父子相献酬山花既含笑野草亦忘忧一轮渐隠隠半规尚悠悠归路何所叹古人可与谋曳杖登春䑓万物含光辉天地岂不大孤云独无依我友在东海古屋弦湘妃昔醉芙蓉浦今掩桃李扉不见已三年何由㑹王畿赠子青玉案报我紫金鞿日暗牛羊下月明乌鹊飞有生共如此扰扰徒増欷感白髪一枕黄粱梦欲残死生大海浪漫漫鬓边白髪休除却时向忩前把镜看湖上早秋偶兴坐卧芙蓉花上头清香长遶饭中浮金风玉露玻璃月併作诗人富贵秋夜兴簟纹如水浸蟾光睡觉湖边月半牀道是广寒疑不是月中那得藕花香泛小舟入莲荡㣲雨即事水光如锦叶如烟㣲雨相从到洞天翠葢红糚无处避一时挨入木兰船偶题浮云散尽月孤明月里仙人影更清忆昔相逢不相识如今同坐复同行腊月雪后林下雪消添晚汲山中日出欠晨炊先生茅屋春尤早只有阶前碧草知迁入新居后客至偶成方壶客去偃云牀槐栁隂隂日自长睡起不知天早晚问人山顶是斜阳题新安郡圃驻屐亭赵恭荣王典郡时创亭名驻屐后其子希逺守徽一新此亭潘别驾皆有诗遂赋先王昔牧紫阳城池边驻屐荷花生先王今居帝青阁嵗嵗荷花自开落华榜髙垂四十年银钩鐡画蛟龙纒公来对之不忍去如见先王在眼前愿公子孙满仙籍相继此邦森画㦸愿君与国为柱石长使邦人歌驻屐鸡雏负清抱黄圆如弹崑崙磅礴幽未判母鸡春日宿鸡栖躬抱干坤入烹煅翼之腹之气自蒸有时踏转令交贯蒙蒙如困当昼中惺惺无眠过夜半食时莫怪唤不譍凝然有在应难唤君不见隂阳气足有超越恍恍惚惚生神观数声隔殻闻淳音一㸃悬胎脱幽赞母鸡惯事徐啄开可怜毛羽良毰毸却思尔许若为活跧伏性命能低回啄粟饮水孰教之天机自动曽何疑三三两两旋母脚出入南北相追随累然多寡乍磊落倐然后先无定着乗闲疾数数不得往来旁午依前错闻道轮回少安泊谪仙那能被法缚秋山归来酒新熟唿童烹鸡色自若杀与不杀莫忖度请君注目寒江倚山阁中秋月五首今宵何处惬清游震泽波心太华头初出海中白纨扇到来天柱水晶毬兎蟾迸作双轮现金火镕成一鑑秋惟有飞仙知表里入他宫殿又焉廋对月题诗过㡬人不知何句与渠亲精神尤向水中活形状直须天上真紫磨一轮开作屋桂花千朶斫为薪寒儒老矣心犹在诚念唐虞有野臣万𣲖寒芒一道飞隂精盛处逺成围抱回红日浴东井横截碧天朝太㣲惟有中秋金正王复当子夜水生肥溶溶满掬干坤髓説向旁人是泄机吟诗竞尽月精㣲自昔谁明造化机近作金波千道去逺成玉鑑一团飞阳魂满处因干父隂魄亏时是巽妃笠泽渔舟都不问醉中倒着绿蓑衣诗人长以月为心对月题诗随浅深缺比作钩圆作鑑白将如玉紫如金鍊丹道士绵绵守见性禅师了了吟今夜谁家杀风景聒天鼔吹到横参瑞粟歌君不见济隂九穂禾又不见河南六岐麦何似新安海阳县瑞粟一枝超简册嘉定四载六月中採来疑是东极东龙枝凤冠云蕖丛令人多力善走颜色红六岐九穗何足道径欲一醉敲金钟赵君不敢留驰以告宰公宰公不敢留驰以告太守意甚忠嘉定圣人坐法宫声色不迩心在农嘉定圣人与天通故产瑞粟昭年丰新安太守见此喜谓匪竒花异卉同销金黄罗手自封再拜献天门进入开天容吾闻粟有神其姓曰庆天吾闻粟字制其西曰金坚吾闻粟字释葢取阳精相续如百川请君占所闻可以知开先我贺宰公宰公归太守我歌贺太守太守归我皇极天子大父母愿见太平万古万万古惟有贫儒多不知但愿食粟长无饥赠祁门不老山髙法师鳌山万仞峙璇霄上有髙真道寂寥跋足壮能轩物表洗心清不浑尘嚣洞天别有风光异人世那知宇宙遥云覆醮坛闲悄悄烟凝仙室静萧萧步虚韵穏聴晨礼环珮声连识晚朝饭啖青精颜色好词歌白鹤利名消囊空阿堵縁辞宠匣蓄干将为斩妖折角巾多裁㲲布隠居衣尽屏鲛绡神游汗漫趋蓬岛禹步回旋指斗杓九转丹砂盈日月三千功行继松乔密渠细石通泉窦斜挿踈篱䕶药苖瓮里杳醪斟琥珀壁间修扇阁芭蕉蟠桃初熟人争窃野菜初生手自挑花卉得时舒锦绣瓶汤娱客奏笙箫长松夭矫龙千尺嫩竹琳瑯玉万条凤翅乱峯森洞口羊肠㣲径遶山腰牀眠瘿木肱常曲兀坐文藤足屡翘衮衮骞河倾俊辩温温和璞琢孤标我惭未跃三春浪君去行看八月潮好把隂功拯存没西归宜早买吴舠春夏之交风雨弥旬耳目所触即事十絶石桥南北碧桃香翠叶交柯水面凉终嵗方壶无一事春来也为种花忙不赋杜鹃三十秋今愁不比昔时愁杜鹃岂是伤春去为见春来啼不休夏雨春风穷管仲停云营木老渊明断红池馆无人到犹有黄鹂一两声野水平桥细浪生柴门草长断人行园林霁后春如在燕雀鸣时夏正清即日南风清且㣲北窗心静见天机林莺母子声相应野蜨雌雄性共飞春去江南水拍天经旬茅屋罕炊烟石墻頽毁板桥断始觉贫家气象全雷电隂晴共一帘残春首夏境相兼闲寻稚笋今朝长静数新荷昨夜添下帘读易有深功一炷清香过日中赤帝元来协青帝南风初至似东风槐叶风清莺哺子麦苖露湿雉寻媒道人不出方壶境坐见天时去又来檐前花放不忍折庭下草深仍懒锄苦雨晴时春已尽可怜新月挂清虚两宋名贤小集巻一百九十二两宋名贤小集卷一百九十三钦定四库全书两宋名贤小集巻一百九十三宋陈思编元陈世隆补方壶存稿汪莘题汪侍郎仲宗北山道院北门之宅可忘归北山之山天下稀自非君身有仙骨安得蓬壶阆苑相因依长松巨柏气象古红鸾白凤交横飞翔风万里促冬日金橘干树争光辉枢密曽孙侍御子天资酷与前人似只今四十未为老不选娥眉压闾里道院夜长霜月白豪气犹余好賔客早晚春归花乱发蜨舞莺啼亦伤魄此言聊戏尔时事端可惜大儿只求上上考次儿只用平平䇿敌运已衰当谢絶西戎方彊又须索北山主人那得闲袖中三尺青蛇斑有客不知其所往嵗暮江头雪三尺春晚晓来雨初晴天宇净如拭隔篱见花栁春气乱五色东君浑不管但为闲者得我方猎鵾鹏溟南复溟北佛书载兠率天有内院道书有赤城朱忩乃帝一内宅因述所闻结髪师心内院行紫云门阙碧霞城一声霹雳冲天响万㸃星辰匝地明鼎里金丹能虎变牀头鐡杖带龙腥极知富贵非吾事玉简珠缯有姓名自去秋疾作正月尚未全愈晓枕有怀挿栁栽花便满林午天蜂蜨晓天禽老来病损浑无力报答春光只有心寒食节有感江南儿女尚多情为爱芳晨载酒行幸自不知惆怅事鸟啼花落是清明寒食原头杜宇声谁家勾起古今情纸钱烧罢人归后一树梨花冻月明赠张汉卿相伴留侯访赤松碧桃花下醉融融玉龙嘶罢还家晓月照蓬莱第一峰昌化县西广福寺前岭上有古松一株甚竒每过其下徘徊不能去今夏五月过之始赋一絶虎攫龙跧数百秋滩声长遶半天流老僧不与人间事独立门前一㸃头孟秋朔日天台刘允叔和叔乡人陈思敬饯饮钱塘门外双青楼上西湖日日可寻芳楼上凭栏意未忘斫取荷花三万朶作他贫女嫁衣裳腊日晚过杨村写望万里溪光一望穿潜鱼世界白鸥天若为移得溪光去落日茅斋相对眠立春日山行连山残雪献年华翠黛千层蹙浪花天上画屏描不得懒移皮屐下邻家篱隂篱隂双蜨趂春晖轻展新黄试舞衣㸃草扑花如得意因何相逐背人飞仲春溪行即事竹外夭桃分外明一枝折得遶溪行春风谁道全无主蝴蜨飞来花上争栁枝词缲出丝烟轻袅袅扫成雪帚重垂垂风流举世无过栁总合殷勤把一枝暮春二十八夜枕上有怀迩来尤觉光隂速昼夜分明似水流却是光隂无变动漫教浮世有春秋茅檐环走两金轮二十九番杨栁春回首半生无覔处秖应留得见前身陋居五咏景风院昔年浮丘人池馆藏一丘天门骑鹿仙浩气压女牛朅来木正落歌动林塘幽至今五月花憔悴因郎羞底处牵白犊超然对清流景风故随车为我回凉秋池馆文室明松窗水竹相因依卢橘冬已花日出黄蜂飞爱此禅房幽不踏市朝机时观彼苍意常与人愿违彼苍不可㑹青山又斜晖竹涧散髪篁竹中濯足寒涧流太阳正徘徊心与爽气游活活走龙鳞锵锵韵天球于焉种荷花遥剪西湖秋亦思百顷绿薫风木兰舟青鸟飞还来白鱼沉更浮竹涧鱼鸟家益觉吾庐幽蒋径穿渠带幽径列竹依清流中有好鸟鸣暮鎻星辰稠北风搅雪花更觉龙凤遒东皇怜嵗寒丹白如飞流细履或得得长歌亦悠悠顾为非蒋卿何以致羊裘月台唿匠琢山骨临水起月台一槃古月色竹影凉毰竹影如扫月月色扫不开居然广寒宫桂枝苦低回便欲招谪仙娥眉送琼杯娥眉见梅花思君弄青梅中原行怀古汉家中原一百州故老南望空悠悠问君边尘何足道坐守画地如穷愁不共戴天是此讐生不杀贼死不休诸公但能安身计更无一㸃英雄气遂令多士皆沉醉絶口不复言时事恭惟我君天勇智皦日平生复讐志秋色平场千万骑望里亭亭黄屋至六军拜手唿万嵗报恩便欲无生意西风萧瑟天无云引领嶓冢愁黄曛白衣不得见天子道人何得愁朱门可怜泾渭胸中分愿起沔阳死诸葛作我大宋飞将军季夏之末鹃声不已念尔残春啼不休若为春夏抱春愁亦知春去年年事忆似前时春尽头闰十一月东行腊月立春夜秀州船场桥玩月甲辰正月廿四日出都城廿七日晓行即事鸦声欲断雉声起栁眼已青桑眼黄故乡春事正如许春事只縁思故乡乙已暮春初六日晚对新月春来风雨耿黄昏初见青青月一痕忆自消魂南浦后不禁描出向前村中元夜兴东院长廊约二更风雷送雨正㝠㝠忽看电掣金蛇过照出青天一㸃青绿隂绿隂窗底蔚蓝光习习清风入座凉五月人间同此意故知彭泽到羲皇开禧元年四月自中都挈家还乡寓居城南十二月迁居栁溪上其夜大雪初二日盖宰来访约过县斋为一日欵深夜而归赋此出郭已超俗住溪尤近真青天素知我白雪便随人守道何妨贱藏书不尽贫长怀社中友共发瓮头春世事偏宜假吾生只认真少知行路恶老爱在家贫宁接古时鬼怕逢今世人涧松方卧雪野草亦争春羣处那相合单栖正自如好言天外事懒读世间书指直笔难把唇濡砚屡嘘倾壶有余沥窥瓮得残菹每恨投南鹊尤怜向北枝虽䝉今士笑恐有后人思运火解朝冻嚥津充夜饥不来溪上住那得雪中诗彻骨寒谁觉回骸暖自醒直须人悄悄方得物亭亭性伏涵三极心闲烛万灵有僧肥拥肿怪我瘦竛竮脱命市朝隘侧身桑梓深山含首阳色水带汨罗音中夜不能寐万端都上心邻鸡犹未动沙鸟已相寻茅屋冻将压柴扉寒不开交朋㡬竿竹兄弟数枝梅渡口月初出沙头人正回客居殊自在嵗事亦相催朱减颜逾皱霜添鬓却新文章应舍我富贵不如人照破生前物思穷死后神谓宜休仕汉何必只逃秦积雪滴还冻斜阳隂复明千峰浓淡碧一水浅深清医卜犹真禄樵渔亦美名人皆云有命我独得无生筑室深山里开门古涧边月髙猿子叫日晏虎儿眠带雪挑黄菜敲冰取碧泉不知居士乐空受俗人怜感秋年年不是要悲秋秋气愁人不自由谁见江南魂断处潇湘帝子在眉头戊申六月闻晦菴先生除兵部侍郎韩范诸公各一时贤豪久速系安危从来功业知难就未敢先赓庆厯诗八月间书案假寐戏作四海春风曲肱里出入鼻端云一缕不知案上清露珠漏泄傅巖梦中雨壬子嵗云峰写望西极层云最上层碧云峰着白云棱六龙顶佩斜阳下恰似青纱一㸃灯三月谢吴子文为我归途怯晚风解袍添我意何穷念君夜度青松岭亦恐寒侵气体中访吴安抚命赋诗竹洲中有静香亭长堤静观斋舞雩亭凤麟敢谓皇家无如公自合应时须何为返驾竹洲隠只与髙堂素壁成画图一麾淮海重拜敕老人在南子在北称家菽水欢有余每日乃得见颜色大儿三十心力到租税免教官吏逼小儿十五天资敏火耕水耨云未克竹林茅屋漫读书我正不䝉稽古力请言竹洲胜蕖篠相因依红蕖未妨晚色静翠篠解过凉隂稀渔童樵青足驱使夜深醉和风雨归梦中突兀长堤横忽觉单骑游边城擒王已决千里外邯郸一枕空峥嵘闲来静观宛殊昨却怜蒲团坐日落偶见始画天地心从此鸢飞共鱼跃向来天地本来闲猎夫见鹿不见山不然堤下寒流自太古何人曽作沂水看前日从公洲上语茯苓期我能同煑未容只作竹洲翁属闻汉诏求伊吕游甘露寺扁舟京口意踌躇北固峯头泪满裾闻道昔时兵可用未知今日事何如伤心南渡英雄尽屈指中原嵗月踈待见太平心始足不妨归去老樵渔甲寅西归江行春怀十首江行二月正清新无主桃花不恋春老去情怀甚年少少年未解惜芳辰薄晚东风一片巾波光挟日战龙鳞寻思来往成何事只向人间得此人一层山口一溪斜偃卧东风恋日华莫把江行生旅思他年忆此胜还家香鞯绣轭急朝昏李陌桃蹊不尽樽满席落花人睡起始知春兴属柴门闲来此意本翛然一㸃清愁出意边亦似东君无定准乍晴乍雨恼花天塞空春意总分明桃李无言却混成刚被幽禽知此意风前拈出两三声二月湖山把酒中唿猿洞口水涵空醉来剥尽新花蘂百叠生红未见风白昼春光緑染衣东风千里挂㠶归竹篱红白花相映只聴鸡声在翠㣲西湖杨栁欲栖乌遥想溪山似画图二月到家寒食近未消春境忆西湖遶屋桃花可得追迎门犹有海棠枝牡丹未放酴醿小併入青梅煮酒时竹洲见寄次韵朱宫瓦缶鸣污泽黄钟屏古来㑹通籍作者能籖整翁如食橄榄但愿回味永只今竹洲上伏腊仰公廪玩彼易外象付此卦中影遥知踈桐下缺月见深省我来如征鸿爱此沙洲冷他年直紫薇梦断青丝绠旧游倘入念折简肯相命新诗䝉剪拂为怜伍哙等驾言擕双榼卜日问三径预约青樽月云头开金饼又叙谢竹翁恶俗客屡举却尘扇云何一见我捉手形深睠坐唿兰溪酒即取大白劝堦前抱闗卒为我颜色变解榻经两眠天寒恐冰霰主意厚且真惜别如挽牵握手紫竹杖眩转含飞电端作临水送沙溪清练练还家甫席暖书到惊一县特遣赠行诗水剪梨花片且约二三子同煮竹洲麫岂意古人事乃复今日见理髪叙心曲所属加餐饭无事觉昼长明窗试笔砚庆元五年休宁权县郑丞吴山寺劝农次韵骏马轻衫拂晓尘野塘春水縠纹生心知沮溺无寻处犹把津头问耦耕凤凰城里旧徘徊村里吴山跃马来也有旗亭沽酒处可怜桃栁向人开八月十一夜作文起夜兴㸃墨挥毫势始停起来耳目共时醒一窗月色元无响四壁虫声不见形辛酉正月初八日入郡赴髙校书之约二十二日出西郊即事竹篱茅屋两三家白昼青春自嵗华碧縠水边搓栁线绿罗天畔绣桃花感秋五首秋水无尘浸碧虚风前一叶故飞飞潇湘帝子何时降立尽斜阳未肯归闲佩仙瓢到栁汀栁边一㸃酒旗星斜阳欲落无人惜空有烟林作画屏行到篱边菊已黄相逢不改旧时香自怜失意秋风后犹为寒花一举觞不须龟筮此生休死去无心更出头莫説竹篱茅屋事丹枫一树正悲秋独步荒山日欲昬数声干苇过游魂重冈复涧穿难尽恍惚随人月一痕夜兴倚天长剑为谁収欲献君王镇九州世事漫随红日下壮心空逐碧江流鴈横西塞偏愁客菊绽东篱始当秋抖擞向来尘土梦便提蓑笠上渔舟梧竹亭人家有园种花栁君家有园种梧竹花栁只引蜂蜨来梧竹能招鸾凤宿昨君饮我池上亭亭边梧竹深㝠㝠锼风镂月已足玩滴雨洒雪尤堪聴君不见梧君昔在岐山上开花与凤作屏障又不见竹君昔在渭水阳结实与凤充糇粮岐山渭水地差逺颇觉老凤劳往返成周已去汉唐空梧亦无根竹无本君家甲第连朱扉碧梧翠竹相因依千年老凤叹何在一旦下集増光辉梧君竹君喜相遇凤兮凤兮君且住老凤回头谢二君吾方髙举青天去淳熙壬寅仲夏大雨写望一朶乌云起天末倐忽长驱半天濶云头到处急雨来雨脚错落飞河魁吹以南箕更豪横打窗喷壁催吟咏恰惊瓦上碎珠跳已快檐前银竹映平生不识南箕状且看平畴翻翠浪恍然立我三湘间欲着扁舟相跌宕风回雨霁天地新良苖斗觉添精神天意更看七八月明年无处可打蕨壬戌嵗春怀病起南臯二月时镜中樗散鬓成丝不因雀噪檐间树春雪春晴总不知抱病衡门与药亲苦无筋力尚精神东风日夜开桃李不为人间失意人四月十二日擕家如钱塘二十二日过湖至九里松船埠头秦家安泊凡住百日八月还家仲冬题金徳恭东园昔年曽访此林垧今日重来倍有情道在山中人不㑹竹风柏日总分明再到半近烟村半近城东园花木鎻柴荆我来独对南山立始信陶潜两眼明野趣亭晚唐多处士林亭足娱嬉吾乡盛儒冠何图可栖迟贫者有不能富者有不为我穷不出门出门复坐驰此事我所叹无地容蛟螭闻君筑小亭幽懐正在兹况复扁野趣未见已伸眉示我野趣诗一轴邀我共赋野趣诗我思其义浸宏濶操笔引纸频嗟咨古今何人得野趣野趣不许凡人窥见君所赋我已㑹赋我所见君勿嗤请从大庭栗陆葛天起一片野趣无髙卑居不悬金玉出不建旄旗衣不绘龙凤食不罗鼎彛人家忘贫亦忘富邻里何盛仍何衰苍颜白髪各自足山围水绕忘所之尧舜礼乐民始慕汤武干戈民始疑穷奢极侈到秦汉沉酣骨髓终陈隋遂令举世不复野村夫俚妇争夸毗我观宇宙间野趣元不移散殊零落遍处处收拾聚集当时时多年如客弃不采一朝有主来如期君看上下数千载不多古迹存余基乃知作者岂俗士后有继者须英竒地野背城市屋野堆茅茨草野没荒径竹野成踈篱春野暗桑柘緑野一尺肥秋野明稼穑紫穂三尺垂禽野不在笼鱼野不在池公卿幸不到鸡犬亦自如使我头得野散发迎凉飔使我脚得野赤脚濯寒漪炉野燃生薪器野执素瓷行野昻老鹤坐野蹲孤罴语野从已出笑野非他随一盂野饭既不缺一杯野菜尤相宜一樽野酒罕俦侣只可自饭还自酾善恶吾不言祸福吾不为黜陟吾不闻理乱吾不知一野万事野其野不可追天地不能野不合文理争峩巍日月不能野不合照耀光陆离崑崙瀛洲不能野不合琳琅金碧相撑支不知此心孰赋与一块太朴元不亏野于万象不可饰野于万事不可医君不见荷锄歴山岂非野后来袗衣鼓琴大风雅荷锄有莘岂非野后来相汤鸣条金鼓从天下荷锄南阳岂非野要与管仲作同社荷锄栗里岂非野要作荆轲何如者嗟此四野人野趣不获真嗟予有野趣山水长相亲动与麋鹿㳺静与木石邻北方久已失天讨周王愤起如有神羽林鐡骑疾风雨赤帜皂纛摩星辰千金日费岂所惮旱蛇六翼又足颦安得邦伯皆结辈磊落参错急保民我有五色线补衮衮可新我有五色石补天天可春野诗不中贵人读野画不入贵人目朝廷不用野人来自有野云相伴宿两宋名贤小集巻一百九十三两宋名贤小集卷一百九十四钦定四库全书两宋名贤小集巻一百九十四宋陈思编元陈世隆补刘爚字晦伯建阳人与弟韬仲受学于朱熹吕祖谦第进士歴知闽县治以清简庭无滞讼兴利去害知无不为以忧去伪学禁兴爚从熹武夷山讲道读书筑云庄山房为终老之计调赣州坑冶司主管文字差知徳庆府入奏言前者北伐之役执事者不度事势贻陛下忧今虽从和议愿益恐惧修省开言路以广忠益振公道以进人才饬边备以防敌患提举广东常平召入奏事首论公道明则人心自一朝廷自尊虽危可安也公道废则人心自二朝廷自轻虽安易危也宁宗嘉奖累迁国子司业言于丞相史弥逺请以熹所着论语中庸大学孟子之説以备劝讲正君定国慰天下学士大夫之心奏乞罢伪学之诏又请以熹白鹿洞规颁示太学取熹四书集註刋行之兼国史院编修官实录院检讨进国子祭酒兼侍立修注官论贡举五弊累官权刑部侍郎兼国子祭酒兼太子左谕徳陞同修国史实录院同修撰时廷臣争务容黙爚奏乞明诏大臣奖忠谠以作士气戒䛕佞以肃具僚冬雷爚奏遴选监司以考察贪吏为先又兼工部侍郎试刑部侍郎夏旱应诏上封事大畧谓上既开不讳之门下必有尽言之士然或者以为好名要誉而陛下聴之则苦言必弃之而不恤甘言必受之而不觉矣前封男爵至是进封子权工部尚书加兼右庶子毎讲读经史至声色嗜慾之戒輙恳切再三敷陈之进读诗之説詹事戴溪读之为之吐舌卒赠光禄大夫谥文简所着有奏议诗藁经筵故事东宫诗解礼记解讲堂故事云庄外藁题李立父髙游楼君家百尺楼近在环堵室室处岂不佳暑溽厌烦欝着脚蹑层梯心眼便超轶好风天外来佳月云端出清明湛空濶洞视了纎悉岂徒快登临抑可騐学术大哉天地心昭然本无物世人卑且隘动以私见窒未能脱尘凡底处识㣲密羡君有斯楼发以静春笔知崇与礼卑二义贯于一烛理要髙明复道贵乎实庶㡬足目具不但窥髣髴工夫妙方寸岂假身外役此愤未昭融此屋空突兀君看希圣徒陋室暗蓬荜上陈县尹旧尹龚熊负令名至今天日共清明案头未有人称屈村里全无吏敢行满院茶香敲句穏一帘花影韵琴清后之学者谁其似又説陈公政有声金国贺正旦使人到阙紫宸殿宴榆闗玉塞静无尘嘉定于今第四春两国交驰通好使八方国祚太平人翠鼍鼓奏娱嘉客白兽樽浮赏谏臣圣厯从兹天共逺年年玉帛㑹枫宸瑞庆圣节集英殿宴皇家卜世过周唐天启真人应运翔抱日预占恭邸梦飞龙曽报皖山祥翠云影外来金母红雾香中拥玉皇乐府赋工无以祝愿将金鑑代珠囊送王子文宰昭武百鍊成绕指粹白俄成缁有初谅非难其难在终之道心渺然粟易为羣物移不有精一功谁能胜安危愿言保令徳嵗晏以为期平时州县间上下意若异善书肘后掣有志奚由遂子今得所从展布有余地两贤更戮力万物应吐气相期召杜功奕奕昭来世东宫春帖子鹤驾通宵入问安龙墀清晓狎朝班天颜喜见重轮月春色先回万嵗山皇帝阁端午帖子当宁求贤轸虑长毎因佳节忆沉湘不须五色纫成线自有忠言补舜裳两宋名贤小集巻一百九十四两宋名贤小集卷一百九十五钦定四库全书两宋名贤小集巻一百九十五宋陈思编元陈世隆补卢溪逸藁王庭珪字民瞻安福人贡太学时方禁士人説诗庭珪吟咏自若政和间进士调茶陵丞忤部使者遂拂衣归潭帅留之不得尝着论极言招安大盗之害洪帅李丞相纲竒其説未及用而去胡编修铨忤桧谪岭表亲交无敢通问庭珪独往送以诗而语峻惊人有欧阳安永者上飞语告之桧怒令帅臣鞫坐以谤讪流夜郎夜郎帅长囚视之桧死许自便孝宗初召对诏曰粹然耆儒凛有真节除国子主簿不留干道间召对又不留踰年又召对内殿蠲拜跪礼赐坐劳问庭珪固乞归诏曰年九十而行义益固除直敷文阁所着有卢溪集易解六经讲义论语讲义庭珪学无不通尤邃于易先时狱兴郡守议收公掾汪涓奋曰王君刚介一纸书招之必至他掾变色自请提禁卒捕之至则突入公家公谈笑就逮家四壁立惟易解鐍箧中卒疑其货也挈以去他日公叹曰天厄吾书夜归西园独歩清夜游西园竹影乱秋月穹色湛虚明林光益竒絶人间睡方浓那知此时节坐观象纬移领畧风烟别沆瀣洗天宇一饮醒毛髪气与南山髙青苍助施设池塘収绿净星斗转空濶㣲云㸃太清须㬰亦自灭明朝问此境胜处不可説却恐鸡三号开门走车辙游贡游洞窜身楚西极幽竒颇穷歴况此古道旁横天竦苍壁何年始开凿工如鬼鑱刻飞空数百丈突出如鲸额那知风雨时云雷非窟宅事迹堕渺茫探讨失图籍岂无髙世士于此炼金液不能久徘徊上马空叹息江亭侯施倅醇翁阻水涨作诗寄之夜雨涨溪碧天明望归舟飞帆出木杪浩荡兀中流洪崖仙人姿谓落沧海游兴尽却回棹待此霖潦收抱琴出竹迎倒披翠云裘风涛正可久烟波生暮愁送谢梦叟昆仲之湘江蜡屐访穷巷脂车戴晓星哦诗添些语望岳挿清㝠烽火连蛮徼楼船壮洞庭潇湘多夜雨羡尔对牀聴送客东门杨栁陌车骑散林垌草绿古今道马嘶长短亭人归天北阙使动斗南星送客何年了春苹又满汀春日游鸽湖山风起羣木末花开两壁香山深云影变人静鸟声长绀殿横崖起飞泉喷玉光扣门僧出定弹指下禅牀送刘禹钖之官五羊南海千山外东风㡬驿催岭头梅雨歇旗尾瘴烟开蛮徼无尘起中原有使来时应问消息㑹向日边回郭教授南窗置酒观竞渡次坐客刘时举韵一饮径一石此风谁敢陪日移林影转船噼浪纹开银烛自相映玉山何用推广文官独冷赖此酒盈杯仙人春宴曲髙楼玉珮揺春风银槽压雨珍珠红天留晓月十分魄飞光下照仙人宫瑶姬半醉挝鼍鼓綵凤吹笙黄鹤舞双成翠袖织藕丝麻姑行厨擗麟脯金盘烧蜡夜未央从妃进果蟠桃香坐上花开人未老他日重来花更好三千年后忽相逢再约羣仙醉蓬岛观骆元直经进江南形势图异时汉网踈天讨健儿马囓江南草石头重戍岂无兵将军不识丹阳道至今战骨埋秋霜伤心不忍问耆老龙蟠虎踞昔何雄赤壁濡须在眼中浔阳江水射蛟处旌旗拂天来向东艨艟塞川不敢下昔人曽此破曹公横江九道波翻屋试请轻兵渡淮曲夜入长安人不知应见画图心已熟他日将军按此图鼓行而西如破竹和刘美中尚书聴寳月弹桃源春晓何年凿源开混茫桃花两片吹红香烟消逺浦生㣲阳渔舟误行溪水长溪回岸转山隙光疑有绛阙仙人房居民争出罗酒浆花间笑语音琅琅抱琴释子眉发苍响泉韵磬鸣长廊能谈往事悲孟尝昔时台沼今耕桑又如勇士赴敌塲坐令游子思故乡清猿抱木号鸿荒孤吟划见丹凤翔曲终待月西南厢重调十指初不忙如见古画秦衣裳春天百鸟争颉颃桃源归来今已忘弹到落花空断肠题罗畴老家明妃辞汉图明妃辞汉出宫门丰容靓饰朝至尊至尊左右皆动色明妃欲语复吞咽三千蛾眉塞天阍帝独不识王昭君顾影徘徊复良久尚冀君王一回首当时自倚絶世姿不将赂结毛延寿可怜朱网画香车却来逺嫁唿韩邪不如归州旧村女三幅罗裙两髻丫陌上花开大堤暖细雨春风归缓缓宁从禁籞落风沙长路漫漫碧云断忽看汉月临氊裘泪湿弹丝锦臂鞲龙眠㑹作无声句写得当时一段愁送李亭仲赴荆南辟少年胆气横秋烟腰间櫑具森龙泉出门万里探虎穴锦带雕鞍明积雪洞庭木叶飞霜风将军秉旄西击戎旌旗戈甲照湖海欃枪欲灭髦头空须君磨盾作露布挿羽来奏明光宫丽人行桃叶山前宫漏迟宫人傍辇持花枝君王喜慿绛仙立殿脚争画双长眉欲把琵琶弹出塞结绮临春时事改井边忽见张丽华忍聴后庭歌一再早行羣鸡鼓翼天欲光井上梧桐生㣲凉残星烂烂或出没初日淡淡开青苍楚妃台边晓云碧伏波庙前秋草黄骚人辛苦拾何物沅有芷兮今已香和韵胡敦实少年行酒酣坐待东方髙臂鹰走逐城南豪弯弓射杀白额虎醉骑归马雪花毛日暮黄云动天色易水迷魂招不得莫学并州游侠儿徒费黄金饰鞯勒题刘端礼歩芳桥桥上画栏低压水青龙影落芙蕖底欲渡芙蕖望翠㣲波面红云映屐齿洛浦清流古有神罗袜凌波生暗尘东昏戏作锦地茵金莲衬歩如花人而今此事堕渺莽但有荷花开荡漾试穿茫屩踏风烟安用紫丝连步障送向丰之君家梁苑妙人物羯末封胡咸勃窣子今二十能缀文诗如阵马雄驰突此去荆湖道路长要吟秋水动三湘归时焦叶应黄落賸拾骚人春草香过刘美中新居乱碧峰头水拍堤白沙寒竹净柴扉晨光破雾千山出絶壁盘云一鴈飞忩外烟霞舒锦绮坐中谈笑落珠玑江边野老逢人説待看追锋入翠㣲湘水清如碧玉环湘妃泪染竹痕斑此时游宦非髙志何日抱琴归故山鴈塔共题双阙际马蹄同下五云间今朝顦顇荆湖外却望烟霄叹未还别葛徳裕主簿官冷身闲簿领稀时从物外赴襟期慿君少缓青丝鞚为我聊倾碧玉巵野寺石泉秋煮茗松窗雪屋夜论诗悬知别后东风近先寄寒梅第一枝和葛徳裕别后用旧韵见寄渝川咫尺杳如期鸡黍犹堪勅妇炊旋滴银槽将进酒细倾金屈倒垂巵闲为洛下诸生咏突过黄初数子诗阿吉想能骑竹马凤雏低映碧梧枝次韵江正邦卢溪春水欲平堤满径蓬蒿竹掩扉斋馆静无尘土杂盘飱喜有药苖肥君寻甘露峰前住人似山隂雪夜归江海未应终寂寞鹤书将下钓璜矶正邦闻王师来驻辞归禾山次韵以别潘才如海渺无堤肯顾衡茅竹里扉闲钓一溪春水绿尚容三寸白鱼肥忽传铜虎天边下共探珠夜半归此去烟尘犹未静何时马迹破苔矶送李成叔归崃江兼简萧懋徳平生未见嵇中散野鹤轩昻识季昆江表今无耆旧在中郎尚有典刑存螺川汗炙书千巻玉涧船归酒一樽独羡氷清萧处士通家能入李膺门春日横山堂有怀谢直夫用前韵解道澄江元有声东山出处更闗情髙吟正忆西堂梦妙语仍逢春草生沙尾断篷垂钓逺峯头晚日落船明不将车骑惊猿鹤巖谷犹传此段清次韵黄元授见访中兴人物起纷纷应有竒才合致君仰视孰为真汉相夜行何识故将军且骑骏马天边路莫话髙楼日暮云年少功名方入手勒移休动北山文次韵胡观光长庆寺早起晓天楼殿倚空虚尚见星辰落落踈鹊动髙林人起后马嘶残月客行初偶来作尉聊驱盗岂谓论功得谤书但使一方无犬吠即看黄纸下新除和曹温如都监惠诗两脚虚随匹马尘江湖嵗晚始谋身篱边日醉陶元亮窗外夜唿祁孔賔倒着敝衣迎好客急搜竒句发阳春阿瞒岂但能横槊文采风流世有人二月二日出郊日头欲出未出时雾失江城两脚㣲天忽作晴山巻幔云犹含态石披衣烟村南北黄鹂语麦陇髙低紫燕飞谁似田家知此乐唿儿吹笛跨牛归和刘端礼避地初归见访庭前喜鹊乱栖鸦知有隣翁酒易賖老瓦盆随田舍饮半溪云入野人家莫将棘手迎西日来倚危栏咏落霞无奈醉归灯火乱仆夫争路向江沙和裴主簿九日欲上髙髙岭路㣲踈林蔽日尚堪依枫江水冷天初静桐井桑干叶乱飞篱下採花人独秀山头落帽客何稀金壶倒尽重沽酒莫惜朝来更典衣次韵杨廷秀求近诗闻説学诗如学仙怪求诗思渺无边自怜独裹痴人骨岂意妄得麻姑鞭曽是千军初入阵清于三崃夜流泉只今老钝无新语枫落吴江恐误传杨文发自长沙相别忽来权邑惠诗次其韵湘水东边唤渡舟湘天欲暮使人愁岂期陶令来为县应念龎公不入州索我题诗今老矣看君下笔㡬时休论文把酒诚堪乐莫叹樽前欠狄秋和刘乔卿雪诗柴门忽启玉为闗疑是新移海上山野寺僧居银窟里广寒宫在月明间老农击鼓迎丰嵗紫极吹箫近帝寰腊后东风将解冻已看峰顶露孱颜中夜起坐惜春亭月照酴醿清香郁然因成四韵袖手归来避世尘酴醿坐对惜余春靓粧不入市㕓眼幽韵只应丘壑人醉唤江梅君益友力移亭竹我比隣天公着意怜诗客月色西窗一夜新谒魏彦成郎中病夫投老入城闉到处逢人説使君岂料骑驴冲大尹正须扛鼎识竒文池生春草何曽梦枫落吴江误所闻更愿兼收湖海士当今冀北马空羣王主簿清暑阁褦襶趋程作热官何如避暑得清安轻隂画出三湘境爽气能为六月寒自有薫风生屋角不须纎手捧氷盘栏干半倚红尘外卧聴江声泻碧湍次韵常徳府葛倅见寄武陵旌节控湘西通守仍兼把一麾玉帐静谈千里月铜符遥镇五溪夷漂流欲识荆州面饥渇正如桑下儿仰止门墙诉羁旅穷愁那复有佳词赠李子安穷居未有四立壁负郭兼无二顷田拟斸云根结茅屋不知谁赠买山钱和郑元清同游殷仲堪读书台晋国衣冠扫地空渔歌长在水云中倚栏欲问兴亡事木末瑠璃坠晓风次韵刘恵直梅花雪压寒梢玉作容岭头相见又东风人间欲问春消息半在竹桥溪影中夜郎归日答葛令惠诗七载投荒万里余交游半作晓星踈门前梅栁换新叶忽得故人相问书赠写真胡生误着儒衣到骨穷儿童拍手笑衰翁钓鱼艇子今无恙置我五湖烟雨中谒僧恵端不遇僧扉深倚碧巖隈何处看云久未回日暮鸣钟应不语嗔人马迹涴苍苔和答邦直惠爱如兰正吐芽芳风吹落㡬千家明年催直金銮殿龙口飘香看百花和刘元弼见招玉壶沽酒挈青丝及取春风花发时便把一樽留客醉莫教红雨洗残枝步芳园密栽桃李碍车轮栁下风㣲不动尘已办寻春蜡双屐飞花满地草如茵茉莉花纎云抹尽日西流人在瑶池宴未休王母欲归春满路晓风吹下玉搔头两宋名贤小集巻一百九十五两宋名贤小集卷一百九十六钦定四库全书两宋名贤小集巻一百九十六宋陈思编元陈世隆补林泉结契王质字景文号雪山郓州人寓居兴国军绍兴三十年进士孝宗朝为枢密院编修官出判荆南府奉祠山居有雪山集绍陶录山友辞拖白练身全白嘴㣲红尾长尤鲜白声清简又有拖红练通体深红拖白练拖白练苍翠隂中玉一片翻枝倒叶露㣲茫风动树鸣忽不见穿向北穿向南山藤野蔓何能纒呜唿此友兮可解颜溪山缭绕多林峦青菜子身青绿头乌脑后一线细白泉围之声清急多苦吟又谓之碧蒿青菜子青菜子林静山空倐惊耳闇中娟妙度清圆东林吟罢西林起叶青青菜青青飞到山深声转清呜唿此友兮相㑹心萧骚野响住寒林泥滑滑身焦黄杂黒斑㸃如鸡而小声焦急多鸣则有隂雨在篁篠间故又号竹鸡泥滑滑泥滑滑林雨林风交飒飒苍皮翠荚啄鲜香树外行人何时歇山有菓山有蔬枫脂松胶香有余呜唿此友分慰所须野草山花满地铺黄栗留身黄而光鲜嘴红而眉黒声清圆善啄细青虫如云动便不喫你黄栗留黄栗留寂寂寞寞传声幽桃花吹随杏花起重叠春冈春树稠耳闻之心萧然花飞花落溪潺湲呜唿此友兮真忘言空山无人春亦寒提壶芦身麻斑如鹞而小觜弯声清重初稍缓已迺大激烈提壶芦提壶芦东唿西叫声不孤荳䓻花繁葡萄疎野香野气薫薫麄过相烦为我擕攅砂㸃漆光累累呜唿此友分坚相期山樊乱蕋霑皴皮屈陆儿身黒觜足皆黄头有髽张翅有两白团如球敛翅则隠如云鬼叫声清急多傍人呈巧语屈陆儿屈陆儿元无屈陆何唿为杂树停隂杂花静相招相唤无人知屈兮陆陆兮屈凌乱冲花花綷綷呜唿此友兮莫相疑相伴空山深掩扉山和尚身灰褐而长脑觜俱黒声浊圆间若诵牟尼号者旋杂他声山和尚山和尚低丛之下髙林上深飞撩动声梢梢秾翠参差不能障不兰若不招提丁丁啼罢还栖栖呜唿此友兮堪同栖鲜枝润叶漫苍陂啄木儿身间黒白腹深红又一种身间青黄腹白觜如锥啄蠧自饱啄木儿啄木儿壁壁剥剥寻幽期山樊深净眠睡熟树声忽鸣林叶飞轻蹙蹙重督督山风槭槭声漉漉呜唿此友兮诚相知树林要深不要稀蕲州鬼身黒觜足俱白声清急别一声不类蕲州鬼如云奚秋觜蕲州鬼蕲州鬼江南淮北隔江水淮山巉巉深又深鬼哭狼头险无比尔且鸣我且睡花草薫人令人醉呜唿此友兮愿相逢谷烟溪雾深重重百舌儿身黒觜足皆黄他禽善鸣者輙效之俄顷作数种审聴知其为皆此禽百舌儿百舌儿发口及时莫过时栁色花香皆可掇林光水光皆足娱花治舌栁治舌吟咏山风共山月呜唿此友兮相追随树岭一声春梦归不如归去身灰褐啼极则倒挂春残多啄红苞故吻如染血秋深则化为鹞不如归去不如归去花稠草繁何不住春山春林烟景暮山花惨悽无意绪溪可饮林可啄鼓翅甘香且为乐呜唿此友兮勿渝约月明满野松毬落山乐官身全褐能作歌音又能作拍弹音如喤啰者声清软性极从容山乐官山乐官自歌自和闲追欢杉风梧月都清圆松烟竹露仍团圞林为筦溪为絃深山飞鸣相拍弹呜唿此友兮宜相谙树香树粉山毶毶画眉儿身褐眉细长而乌觜白形声皆妍类百舌能杂音而此又能为歌舞画眉儿画眉儿林下何须更画眉莽莽萝蔓迷东西声髙声低声总竒非真画即真画林刺藤梢时一挂呜唿此友兮长相陪树杪声来树欲飞雪钱子身白如飞流黄而大尾长头上一㸃深黒极鲜未暮即栖见灯火即死又号见灯灭雪钱子雪钱子非雪非钱但相似天清云净雪惊飞树声才定溪声起只爱雪不爱钱梨花影下月明前呜唿此友兮岂相违重花沓叶恋山枝白头翁身间青脑上一晕深团一㸃鲜白飞上下不横斜又号打线子白头翁白头翁咀嚼浅紫掐深红树枝翻翻超山狖树叶驳驳雕山虫不斜飞不倒挂一丝掷上一丝下呜唿此友兮久相同半衔萝月半杉风㜑饼焦身褐声焦急㣲清无调作三语初如云㜑饼焦次云不与吃末云归家无消息后两声若㣲于初声㜑饼焦㜑饼焦深山无草奚多劳青林窈㝠卧辗转绿树蓊郁飞赵遥脆枝弱韧枝强闻唿㜑饼不闻香呜唿此友兮频相招暮烟漠漠风潇潇脱却破袴身褐立即无声飞迺鸣雌雄相应先曰脱却后随曰破袴声无间断又如云烧香拨火稍急类脱却破袴脱却破袴脱却破袴空润溟蒙湿交股层层山草杂山花刈获衣裳总无数烧杉香烧枫香菌桂蔓椒纷衆芳呜唿此友兮毋吾踈寒巢幽梦频相唿郭公身黒声稍缓如唿郭公音颇重稍急且䌓如唿布谷音颇清烈余声如唿郭婆郭公郭公上田下田催野翁婵媛苍翠错青红汪汪活水声交通蚤布谷蚤収谷稻花垂垂香扑扑呜唿此友兮真相识麻坡荳坡晚隂湿山鹧鸪身青翅赤觜黒足青如鸡而小臆前有白团㸃背间有紫色赤毛多鸣即有雨稍缓则如云行不得哥哥山鹧鸪山鹧鸪林深浓淡交荣枯钩辀格磔半云木山谷转深声转孤沙易行泥难行蚤唿春暗回春明呜唿此友兮同所归石藤屡罥山人衣两宋名贤小集巻一百九十六两宋名贤小集卷一百九十七钦定四库全书两宋名贤小集巻一百九十七宋陈思编元陈世隆补林泉结契王质水友辞鸳鸯身麻褐杂花㸃如鸭而小稍长夜傍滩岸雌雄交颈即成睡赋性好思鸳鸯鸳鸯一雌一雄春水乡惟尔所思在何方葡萄颜色桃花香溪南岸溪北岸且住中流莫相伴呜唿此友兮堪同调烟净波明影可照鸂鶒身杂色雌者白毛间黒花如鸭而小尾有毛如船柁夜停巖穴深栖声清急鸂鶒鸂鶒水花萧踈并花立夜倚巖穴眠野香平穏溪山忘崒嵂春水温秋水寒欹岸侧岛隂峦峦呜唿此友兮常相参虚舟横渡人搴帘翡翠儿身粉青背上一缕浓翠觜红腹白如飞流黄而大小者为翠碧巢先极髙后寖低恐堕其雏翡翠儿翡翠儿幽林净緑深依归浮涧凝风香不动翻身一掷碎花飞总无矰总无弋波上沉浮沙上立呜唿此友兮宜相从晚濑榜人收水功鹭鸶身全白顶上数缕纎毛如丝嘴足皆黒颈细长寡鸣将宿则多繁声一种此鹭鸶稍大觜足皆黄标格差低鹭鸶鹭鸶三花两花干雪飞荷花净红叶净碧轻来轻去掠寒霏或孤翔或旅立落日横波孤影直呜唿此友兮弥相敦水衰石老秋容深江鸥身全白觜足皆红眉黒飞如鹞立如鸽声㣲缓而清捕鱼颇迅于鹭江鸥江鸥茫茫万波同一湫菰雨蒲风不自由浮世浮生尔更浮一寸白二寸白啄碎波纹声㶁㶁呜唿此友兮堪相邀石村沙市江烟遥青桩身青如鵞颈足皆长眉黒腹白觜红声差烈而不清亦不迅捷故得桩名青桩青桩桩桩孤影横清江上矶下矶入江腹斜碕乱碛声淙淙有如痴还不痴波动鱼行皎皎知呜唿此友兮喜同规渚蒲水荇秋风稀野鸭儿身麻褐间斑花如鸭而小亦与鸭同声雄者顶翅㣲绿寒则聚他时稍稀野鸭儿野鸭儿长芦短苇风披披不寒不煖天与睡睡足扑漉横斜飞飞划划鸣婉婉菰蒲澎浡花欲晚呜唿此友兮奚可䦨断岸欹树连深山红鹤身白如鸡而大背上一路深褐自头至尾不断觜足皆黒觜㣲弯而长飞则色红立则色白红鹤红鹤东江飞度西江泊萧萧晚烟和夜霜寒鱼沉波不可啄转松根转松梢孤声不停魂梦揺呜唿此友兮宜求与江天能复心相许鸬鹚身全黒眉白如鸭而颈极长能入水捕鱼夜则栖林又号水老鸦卵生误传口吐鸬鹚鸬鹚江烟渺渺波弥弥掠空欲下不肯下投深未飞俄急飞碧中食青中眠风吹乱声譁满川呜唿此友兮良可嘉髙红低紫无干花鱼鹰身全黒觜足皆黄如鵞而小空中视波间甚的捷于他禽声清烈鱼鹰鱼鹰江空谷空同一声风浪冲矶矶擦过波沸安能遮眼明忽飞上忽飞下碎玉横斜口中挂呜唿此友兮不厌多看看桑田生白波淘河身苍白觜足皆黒如青桩而大頥下有嚢如拳可贮水极䕶其觜浅深能令水涸鱼露故号淘河又号洿泽淘河淘河江文綷䌨揺江莎岸边岩石相荡摩异音同流烝渉波东在梁西在梁缫风织雾无斜阳呜唿此友兮相与永岛影忽翻水声併䴔䴖身淡青如鸭而足甚髙故其行轻顶有冠多毛白细而长于树桠生雏稍长则衔其翅而学飞䴔䴖䴔䴖嗢咽秋水骚秋声石树崖岸倾踏苹蹴藻轻轻行哺儿饥诲儿痴淋渗䙰褷相挟飞呜唿此友兮常相存溪子通知鱼鸟心鱼姑身白间黒花觜足皆黒而长如啄木傍浅水啄细鳞多栖芦苇间声焦急鱼姑鱼姑溪南溪北遥相唿烟深雾重栖不定荒荒秋汉秋星疎要姑活怕姑死姑且闲飞歇深沚呜唿此友兮真足称草平树安波不兴鱼燕子身全黒腹麻花如燕而加俊声清急并岸低飞捕小鱼最捷鱼燕子鱼燕子堇饴不下银花觜荷香芰香溪清泠刷翰啑喋全无腥蒲槌黄菰台黒波痕荡揺渚花蚀呜唿此友兮能相寛天生水资欢水贤水莺子身灰褐间白斑花色如鸭而小不能入水沿岸啄鱼虾声细急水莺子水莺子不爱林花爱溪水春岸春莎翕习飞波动鬛揺翻身坠䈒入浅罩入深东渚抛纶西拗罾呜唿此友兮良相宜水光树光韬暗辉鱼乌子身全黒如鸦觜足皆黄昼傍水啄鱼夜鸣雌雄相应如云鸣䀨鱼乌子鱼乌子相唤相挨拨风苇春莎渗子渐成鳞的皪眼光入波底唼草芽啑杨花勃勃春沫吹春莎呜唿此友兮宜接迹溪气溪香午犹湿科斗儿身黒头濶尾锐初逻蓝成包借物寄之多浅潴暗草发蛰则丛聒渐变为活东又变为虾蟇其形始全科斗儿科斗儿移移聿聿成攅嬉软温春水调春宜噆深噆浅随髙低傍春草栖春石莫向空中乱澄碧呜唿此友兮良可观羽葆鼓吹春风前水鵶鹊身间黒白似鹊而小尾长多巢软荷育雏则寄菱叶弱弗长者寄搭水荷或暂立少久存声如鵶而清婉水鵶鹊水鵶鹊软荷搭水身可泊髙荷修茎难着脚一盘一窝足安乐灶有薪甑有饭芦人渔子事皆办呜唿此友兮宜相依溪风初定水香归寐卑子身麻褐似鸭而小入水捕鱼良捷且能久声如野鸭多穴桑为巢寐卑子寐卑子春菰秋蒲老烟水一银飞上一银飞斜景净空光陆离恋桃花恋麦黄𤓰蔓荻苖皆故乡呜唿此友兮宜同方江风吹子鱼花香两宋名贤小集巻一百九十七两宋名贤小集卷一百九十八钦定四库全书两宋名贤小集巻一百九十八宋陈思编元陈世隆补林泉结契王质山友续辞枸杞花红紫实红叶青春苖可食清甘人唿甜菜得名甚多最佳为仙人杖西王母杖我取友兮得枸杞石陂花头犬声起霏霏细雨杂斜阳半湿半干留春水仙人杖王母杖所思兮何可旷野莺怂惥野花旺黄精花青白子白叶青春苖可食甘腴人唿笔菜根尤美生肥土或如柑瘠土小亦如橘多啖可饱我取友兮得黄精竹叶荳花交野隂人不图仙只图饱鸦鹊窠凋龙爪零白可撷青可捋所思兮何由掇半巖斜阳溪影泼山药花白茎紫叶青根可食极美人唿灵藷取之嘿则获称谓则无得相传为灵我取友兮得山药蝶花开尽铃子落㡬日风吹黄不成藷根藷子多少灵猿父上子下所思兮安可舍一重空巖一重野甘菊花黄茎紫叶青春苖可食甘香尤宜茶茎青者气㣲带濇人号苦意不堪食我取友兮得甘菊髙丛低叶贮清馥石盂幡晒乳花飞错落纷敷间寒绿入顾渚入䝉山所思兮何可捐椿儿桂子争芳鲜牛蒡花褐茎如芋殻如栗实如葡萄苖茎皆可食人唿牛菜又号䑕黏子我取友兮得牛蒡稠丛捷䑕走不上深山谁㐲又谁牵唇麄舌皴膝头壮实虽恶食不恶所思兮奚可却梧冈竹墩隔沙砾石耳色面黒背紫柔薄生深巖危壁余木耳地耳皆珍我取友兮得石耳石壁崚嶒下无底非脾非肾非肝肠马齿马牙衔不起耳无是耳无非所思兮何可遗石笋石花滋不脂合蕈色黒为楮蕈最珍白蕈紫蕈各随树而生又茭蕈竹蕈梭蕈芦蕈类甚多产于卑湿地亦多美我取友兮得合蕈山深树底风不进弹子团圞敷未敷飞腾猿毋口麄藤花迷荳花肥所思兮焉可违溪山撩乱将安归槐芽花黄叶青春芽可食或兎目䑕耳不堪食余枣芽皂芽槠芽初嫰皆可食我取友兮得槐芽缭陂灌业饶襍花才茁嫰荚抽枯桠涎流山鹊并山鸦胶着䖟房着蠊所思兮安可芟碧藓冷淘思露寒蔊头色褐叶青坚瘦生深山峻壁极辛亦带㣲苦稍伤大烈缕芦菔杂之皆可食我取友兮得蔊头勐嚏烈香惊伏虬石羊石蛇啮不得弹蟹燕蚕何可偷常风寒常雪寒所思兮奚可堪隂崖涌沫号飞湍山姑花白茎叶皆青木防风春芽可食余天门冬芽萆薢芽芎芽地黄芽牛膝芽皆可食又号赤脚娘我取友兮得山姑春雨春风沙土苏山麄屦绽不皴脚祗恐义头罥花落拜频婆揖菜娘所思兮岂可忘苦楝风髙须索防两宋名贤小集巻一百九十八两宋名贤小集卷一百九十九钦定四库全书两宋名贤小集巻一百九十九宋陈思编元陈世隆补林泉结契王质水友续辞莲子花红或白房茎叶皆青子外黄中白清脆可食老有余味我取友兮得莲子月白风清影斜水烟消露飞香愈茂风标宜夜不宜昼薏青青菂白白所思兮将焉歇中坻阻跻不可越藕条花红白叶青根白而圆长方初生脆嫰堪滋羮尤冝咀嚼吴人欲肥根髠叶朔人号光旁希见之称我取友兮得藕条花近可招逺可撩龟鱼到底亦不见但见红开迺碧凋风漾漾露漙斯所思兮焉可移光旁聊见幽并儿鸡头花紫苞茎叶皆青子外绿中白甘韧茎亦美又号鸿头我取友兮得鸡头漪澜汪洸不肯流鸡栖鴈栖卑不飞鴈或浮水鸡何为溪无鱼沙无蝨所思兮安有毕湿沙暗虫声唧唧菱角花黄白子外绿中白四角或两角紫者皮薄而肌厚尤佳又号水栗我取友兮得菱角碎叶参差水瀺灂重重叠叠庶相儵虽见噞喁不可捉收簧袋收簧丝所思兮宜相资擦莎挨树秋蝉啼水粽花白茎紫苞青子如栗根如粽根茎皆可食春採茎秋採根我取友兮得水粽结花甚轻结根重竹筒拣叶潇湘余随风凌乱飘江湖籐笼闲漏篼闲所思兮奚可悭芦岸槿篱门早水芽儿色黄叶青状如婴儿可食味如黄精人唿水黄精我取友兮得水芽荷花为娘藕为爷不闻儿声闻水声短碕长溆鸣奔沙霜欲飞水欲归所思兮不忍欺东坡南荡秋风稀慈菇花白叶青根外黄中白状如大蒜可食叶如车前者为山慈菇我取友兮得慈菇秋风才没藏浅莎并州剪刀聊借姑剪得闲花闲子踈燕揺尾龙掀须所思兮可与娱秋波索索秋声孤水芹花白根亦白可食叶似芎䓖色赤为荻芹又号水英我取友兮得水芹深青浅绿鬖鬖匀半沉半浮轻去来溪毛石髪相毰毸健鱼赤弱鱼碧所思兮不胜积踈烟澹川净如拭水莼花黄白子紫茎赤叶柔滑可食为丝莼色似紫菜者为石莼冬为猪莼龟莼古称茒我取友兮得水莼黄黄白白花深深美髯得非龙子孙秋风不退香涎痕东鲁思东吴思所思兮宜相诒草木溪山今是非两宋名贤小集巻一百九十九两宋名贤小集卷二百钦定四库全书两宋名贤小集巻二百宋陈思编元陈世隆补林泉结契王质山水友余辞㜑看蚕色黒似屈陆儿雄者先如云㜑看蚕一百箔丝车辗转雌者次如云作田作掘又来掘初夏多鸣一百箔二百箔千百箔遍村落官绢不厌厚私绢不厌薄㜑看蚕婆看蚕蒲桶荷包共作田晚豅秋风揺稻髯鹘嘲身全褐觜足皆黒似画眉而大罕定蹲且䌓鸣声焦急又号鹘鵰鹘不挟鵰不劂各徜徉毋狨獝一愁撦花裂二愁踏花折鹘嘲鹘嘲相唿窃脂并慱劳同寻念佛婆罗巢铜觜身灰褐腹白觜足皆黄雄者脑黒翅㣲绿正旅立忽只起人以揺时以石蜡粘取之不银眉不金翅寻稻粱搬草子啄花蜡觜狞啄粟铜觜紫铜觜铜觜春环春嘤好兄弟春喁自飞莫同队涴鸣身全绿腹白间黒细㸃花觜足皆黒幸䝉宠聊舂容有水矿无筒雪姑擡揌巧妇坚正翁涴鸣涴鸣寻花寻栁无山无䌓隂渐合春糢煳黄头儿身全黄足白或黒腹白夏多鬬秋稍息鏖战至死不声以作声为负山鲍老甘受嘲山婆婆借得骄子来解腕大头来间交黄头儿黄头儿白黄头儿有老时鸦线靴头相伴飞绿毛龟殻褐背生绿毛如青苔甚小菖蒲盆豢之可观次金线次黒文金线亦小黒文皆常品有絶大者产似太平似开元虽垂老不踰钱只爱绿苔净弗爱金丝鲜绿毛龟绿毛龟三三八八总不知徜徉露蒋风蒲稀秧鸡身全黒觜足皆黒似鸡而小声清㣲水满秧生则多集望水白鴈来黄隔山拖先拖秧夘子何日圆马牙何日长秧鸡秧鸡两濠狭溪成濶溪螺蛳蠼子澎澎肥水涝子身褐腹白觜锐尾细长似䑕而小依湖岸或湖草为窠又号湖䑕一种竹䑕全与湖䑕不类多傍竹根为窠獭最黠䑕更㸃知水情识水荷花不禁掐稻花不禁掇水涝子水涝子鷃滥堆随江风起自㐲秋莎噆秋水水划虫身褐腹白四足两鬓浮水啑草泥轻跳极驶人唿水马儿足为櫂须为桡舴艋子何多劳黒油急旋旋玉掌轻揺揺水划虫水划虫䴙䴘鹥鸭同从容寛陂缓波无㸃风水蛾儿身灰白头黒四六足如蚕蛾而小掠水啅飞蚊为食任霜叶任霜花啑飞蚊味亦佳浪穏无弩狐波平无钩蛇水蛾儿水蛾儿石妇春风放尽丝松根共掠苹花飞刺椿花紫如茱茰茎褐通体皆刺独树无旁枝梢短苖从颠生如皂荚芽可食唤春唿恨春唿莫错唿非茱茰前林迎榆郎后林接榆姑刺椿刺椿㸃禽掐捖余姑存土卵蕨鸡无宿根金樱子花白叶青实黄如山栀而多刺夏殻韬满可食深秋尤美冬入药甚力又号刺梨子蔷薇花揾挬实多津浥浥椰子亦成酒缩砂亦成蜜金樱子金樱子速挽菖蒲出溪水仍招茯苓并逺志甜藤茎淡褐叶青味甘伧人加苦芙杂米为团当初春时多食过上垄即止又号甘藤元姓甘不姓丁引清风含常春鸡翁呷甘露祁婆挿金稜甜藤甜藤粥香饧白度清明一片春山快活声苦菜花黄似野菊叶青如苦苣而小茎淡褐似灯心草而大深春茎叶皆可食又号游冬经寒不萎然不堪食王𤓰后靡草前荼却苦荠却甘毋花哆哆龙葵叶团团苦菜苦菜空山自有闲人爱竹筯木瓢越甜甜蓷花白叶青树甚壮秋结实殻黒肌白人唿乌圆子苦者殻褐皆类栗但无刺花成穗子成毬雅相似终非俦毛栗低坡尾栗髙冈头甜蓷甜蓷秋后秋树倚斜晖苦者掷与看牛儿蓼米花红茎叶皆青多节花谢子结如粟可食晚秋人多採又有苽米芦米葭米草木实间有韫米者御米甚佳蛇米不可食无马纒无虾须罗裙带色色无愿花变流沙愿花变穿珠蓼米蓼米秋风易揺入秋水太平中期难屈指水芋头茎叶皆青叶圆而大春深水生则抽茎可食根如姜芋外褐中白不堪食不粤卵不岷鸱虽沉波堪作魁葧荠叶槎牙芥蒩苗整齐水芋头水芋头江湖百年无一愁南湾北湾皆膳羞蒌蒿茎青近山多赤叶亦青杉冬发土取啖多土气初春抽茎清脆可食盛夏成蒿能辟蚊皤老白角子乌尔未萌我已敷芦笋茁戢戢荻笋抽氍氍蒌蒿蒌蒿风枝雨叶老萧萧草堂黍民不得骄两宋名贤小集巻二百两宋名贤小集卷二百一钦定四库全书两宋名贤小集巻二百一宋陈思编元陈世隆补北山集程俱字致道衢之开化人以外祖邓润甫恩补官坐上书论绍述罢归宣政间进颂赐上舍出身歴官礼部郎建炎直秘阁知秀州南渡航海趋行在绍兴初为秘书少监擢中书舍人兼侍讲旋除徽猷阁待制晚病风痺秦桧荐领史事不至卒年六十七杂兴十首一日复一日百年如此耳那将千百计来日何穷己逝者不可追来者安可知正恐闻道晚勿言功用迟误㸃成驳牛妙技有余赏作意画蛇足至今犹抚掌君看人间事类此或往往浩叹可奈何悠然起遐想中夜忽自省昔我今是非音声故如昨齿长须满頥有人梦中言子念无乃痴今犹昔人耳昔人安在兹濯濯檐下熘刁刁树间鸣虫号百鸟閙小大各有声声多不留碍响振元无形何殊百千炬光影各自明胡葵向晨照日引一尺长松栽四五年擢干未出墻漙漙露方晞借此颜色芳各留一寸心试待九月霜春鸠一何拙社燕一何巧天隂逐其妇饮啄聊自了衔泥亦绸缪记此华厦好物生固有分巧拙均一饱毶毶新稿桔补此茒屋漏问云力田人嵗事苦耘耨终年手足胝得此以自覆香秔一过眼糠覈余满窦昔年过吴江恋恋不忍去临江客思尽廓若埽翳雾兹为三年留己厌波涛怒乃知常人情趋新方舍故轧轧田边车巻巻不得休出之一寸痕益以几尺流扶提暴中野强作田间讴车声真哭声天逺将谁尤少小思振竒颇恨身不成身成益多累信与忧俱生回思二纪间浪使倐忽争谁能补黥劓反我孩与婴吴县游灵巖春物己如许放舟出横塘扶桡漾緑涨迨此白日长草木有佳色欣欣㺯浮阳幽禽静相唿乗和自翻翔春风不着人浩浩吹我裳终年思烦促于此兴未央舍舟得平地陟彼万仞冈明霞堕山西夜气郁己苍岂无从我游夹道须髯张风来得好语落落随低昻幽堂埽禅榻静对灯烛光身轻浴新出寂境虑欲忘虚忩忽含晓睡起日照梁羣山发春姿秀碧淡以芳晨光晞薄露草树滋幽香徜徉㝷昔游步屧循长廊振衣一长啸寸目了八荒上嗟百世基竟坐一笑亡当时馆娃地今作选佛场乃知诸梦境遁化岂有常飘然咏归与此适顷未尝重来㑹有兴肯使堕渺茫旁人挽予言借问身闲忙吾方有公事子去无相妨过方子通惟深白日苦未晚我懐多隠忧忧思剧春浸浩漫不可收出门欲有适举步且复休尘中等胶扰念此将焉投驾言城东北阎闾即岩丘是中有幽人厉志凌霜秋寸田荆棘尽不假斤斧修门无杂车马一饭乃见留虚堂芝术香下有百尺虬苍隂匝平地老干森下樛堂中罗酒浆耿耿灯烛幽四天黮无光万籁肃以揫炯然坐相向更仆语益遒我身动乖忤梦寐乔松游常恐在泥滓永为天所囚㑹当从之子濯足万里流夜半闻横管秋风夜搅浮云起幽梦归来渡寒水一声寒玉静穿云响振疎林叶空委曲终时引断肠声中有千秋万古情金谷草生无限思楼边斜月为谁明读神仙传骑龙上天入太清继世而往在我盈握铃而唿大司命主非使者走折胫乃知神仙非智巧积功累行如邠镐専懐邪辟祈长年谁言淮南鸡犬飞上天鲤鱼腹中有隠符白鱼腹中有素书鞭灵走石才一戏骑麟上天亦徒尔谁能解衣涿水中使人唿指赤鯶公莫作龙眉山头客三百年来不得直故应未办作李公投身百斛㫖酒中鼓琴先生有怒色有爱终当为物役江都王勿预人事倮虫膏血使谁从汝索胥门着蔡经市门着梅福我为松江吏与汝相望亦相逐高冠长剑卫士从有口底事使蜡封此身况不为陈尉就公蜡封三尺喙不能掷米作朱为狡狯古钓台歌送阮閲休美成沿檄浙东饿夫一往西山空攫金胠箧清昼同东方作矣事何若玉匣未解帬襦中排肩炙手日卓午暮夜掉臂目送西飞鸿谓言氷壶不受汚正似马耳经东风我思一人去我千载乃在淛水之东富春濑山﨑岖兮矗云汉溪流喧豗白石乱濑声尽处万㝷碧蟠蜿蜒兮守斯人之故宅旁人指山名钓台下视九土氛黄埃投竿百犗何足道直拂三珠挂瑶草彼一人兮皎独立清风为神氷为骨珮琼蕤兮结明月纫蘅兰兮以荐枕兮服龙渊之无缺羊裘䝉茸溪水旁大胜被衮升明堂刘秀发兵诛不道气压昆阳才一埽登牀抚腹坐太息始信赤符非至寳君房素痴定不痴致位鼎足何其危阿谀顺㫖腰领絶安知直言身见杀我昔客新安挂帆七里滩整冠拜祠下岩岩千仞层台巅神游八极髣髴聆其语但觉万古松风寒滔滔举世无不可正是䘮我非无我严滩水清山翠㣲贪亷懦立归来兮奎蹄絮缝不可以久栖即事戏作四首老乌作巢一何拙栁条垂丝今秃缺衔枝复堕苦饶舌编条作巢枝错节老乌栁好汝弗伤蔵乌待得春叶长安巢令汝着哺母宻叶更能庇风雨黄雀黄雀飞相逐相唿门前啄遗粟啄粟饱即休有人挟帚埽泥待作粥鹤唳固有似云何啄泥取蚯蚓蚯蚓食泉曽不恶䲡䱉蜿蜒尤不忍何如忍饥向芝田腥涎混尔不得飞上天乌啼未必恶麾去恨不早鹊噪两耳聋主人亦言好安知一喙鸣喜戚自颠倒朝来羣鹊噪不己童稚无知助我喜羣鹊自与乌争巢慎勿喜欢真误尔和虞长洲游虎丘㝷壑复经丘人看李郭舟菱花多昔日桐叶最知秋虎去藜藿尽龙归蛙黾愁振衣临石壁未羡习池游和友人陈传道师仲司録遣兴之作急景去不返宦游心易䦨死生交道絶冷煖世情看道俗须多可随縁亦大难一年还欲尽三界直无安高邮夜泊书懐寄淮东提举蔡成甫观兼呈郑使君弇三首久客颇自厌长歌胡不归束书方有适捧檄定焉依尘里音客改山中信息稀十年长漫浪深觉负荷衣命矣周南滞时哉冀北空居无刮目视动有转喉穷泛宅如蛮蜑淫书伴蠧虫飘蓬故人念赖有绣衣公长夏热欲死迎秋气己清蚊蝇任来往螟螣尚纵横行止厌人问栖迟直自惊使君高义在解榻见深情观王君玉侍郎集有酒胡诗次韵簿领青州掾风姿曲秀才长烦拍浮手持赠合欢杯屡舞回风息传筹白羽催深慙偃师氏端为破愁来癸巳除夕诵孟浩然归终南旧隠诗有感戏效沈休文八咏体作说将且不暇干时真自疎深慙叔孙子未办茂陵书正自饥欲死敢言终有余平生畆畎志本不羡严徐右北阙休上书故庐今茂草新构羡茒茨久负泉石约空令猿鹤悲一尘端可共三径复谁期㑹结忘年友耕云茹紫芝右南山归敝庐沃壤有多稼良工无废才固知时不弃正坐老无媒病骥终难驾寒花不易开古来天下士取次没蒿莱右不才明主弃雁足慵难寄鸡栖出厌频路长时有梦人逺遽如新胶漆唯穷士云泥隔要津嚣嚣亦何病懒放任天真右多病故人疏转眼过三纪搔头见二毛先秋同栁弱早白误山高种种从渠落青青竟莫逃形骸姑置此痛饮读离骚右白发催年老憔悴身仍健峥嵘嵗又穷天寒春未应腊尽雪初融万化岂有极一生常转蓬谁知原不动日月自西东右青阳逼嵗除腷膊南枝鹊铿轰半夜钟辽辽数寒漏唧唧类吟蛩马革思强仕牛衣慕老农此身何处是辗转听朝舂右永懐愁不寐透隙风号屋翻檐雪洒牕遥知迷九泽似欲巻三江引睡繙书帙浇愁泥酒缸无因踏松月痴坐对青釭右松月夜窗虚避冦村舍再脱兵戈里全家走路尘百年同是客万事不如人幻境终归尽生涯正要贫故人知在否魂断楚江濵沙塞松江三江既入今何有万化无端去莫留蟹蚌失波枯斥岸蛟龙移窟见沙洲水穷范蠡扁舟返海变麻姑两鬓秋通塞正应天数在荷蓑持锸直堪愁晓起霜林一望极空寒晓鼓催人觉梦残黄雾带晴江渺渺劲风翻影露溥漙香消引篆新添火发宻胜簮漫整冠蔵拙懒便惟少事兴来闲借逺山看余杭法喜院荆文公书堂文公康定读书于此钟山太守起从龙鼓动风雷指顾中未见图形求傅野岂知徒步客新丰青鞵曽访餐芝老白首惟余捣药童蔵壁故应留断简至今山鬼动悲风送蒋主簿入都赴试东南贡吏紫髯郎一马骎骎客路长袖里山林洗尘雾腹中文字了缣缃流年过我长如许乐事知君正未央行恐饥来驱我去也遮西日上河梁罢吏客郡城己数月滞留忽已嵗暮浩然兴叹作一首一行作吏向吴城五见娵隅上薄氷魏顗三章堪自约殷源百尺敢言登揶揄只送人为郡噎媢初非我负丞鞅掌栖迟俱害性不知须鬓欲侵凌寒夜遣懐强醉重云欲散盐三更飞霰忽惊帘大唿何与痴人事此意多应俗士嫌出户仰看天漫漫持盃愁作夜厌厌消除心事多无处下尽中军三百籖人日书懐兼寄吴中二三友东西南北走红尘又见江淮草木薫小谢篇章成画饼卧龙功畧付浮云栖迟枳棘今如许啸傲氷霜赖此君俯仰折腰成底事故交千里漫离羣许主簿见和过有推借再作奉呈身谋自昔须三窟世味端能败一薫醉里闲愁浓似酒春来归思乱于云松栽咫尺传庐老枣实方将访许君却喜云孙共来往扁舟时入白鸥羣用前韵作招许主簿风骚无复见黄初尚想应刘载后车病骨不知縁底瘦愁眉时得为君舒动人春色来随燕入眼溪流静见鱼祗有此中多好句可来茅阁试凭虚适轩厌苦常从乐未央不如腰足两俱忘当饥粝食遗三鼎便体绨袍胜五章夜雪扁舟千嶂静午风高枕一窻凉飘然自适非人适肯受辕驹六尺缰谢江仲举惠酒山城无物可忘忧但有平原病督邮知我囊中无白水烦君若下出青州芳甘未谢三年醖傲兀能消万古愁㑹待东郊春意动鸣鞭乗兴草堂游次韵张祠部见示大涤先生不讳贫鬓髯虽白脸长春三江鱼美东曹后二栁泉甘慧晓邻懐组归来无长物挂冠谁复并清尘自怜出处俱违性旋结衡茅寄此身谢人惠砚帝鸿墨海世不见近爱端溪青紫砚溪流见底寒且清光凝浅绀渊之精斧柯千古遗仙局云暗半山含紫玉割云鑱玉巧如神龙尾铜台可奴仆君来自南数千里不载珠玑如薏苡芊芊蹊草裹石砚文字之祥直送喜明窻大几墨花春炉山吐兰千穗云虚中含黙静相对那复草𤣥惊世人穹窿塟事回邑有感生别万里余㑹面终有期死别不转眸一朝千古非白日光在天𤣥隂閟泉扉盈盈闺中秀土化成枯骴冠笄共甘苦谓见素发垂那知死生变不待桑䕃移室有病时菌箧有嫁时衣了了眼中事闲糚靓容仪垂杨手曽折为我当春稀迅流无回波落英无还枝空房閴无迹新坟草离离伤心北门道同来不同归过刘姓园居负郭三顷稻并田五畆园人生如此足安用华其轩亲戚居南陌交游在东村有酒辄共醉倾翰见情言三迳杂桃李九畦莳兰荪黄柑百头奴碧梧万枝孙山供景无尽石映溪不浑桑麻中馈任布刈隣翁论下以活妻孥上以奉凊温时从赤松子亦访吴市门嗟我抱此志十年若朝昏家山眇天末松菊岂复存兹园临官道坐笑车马奔前山复场圃疏筑随坳墩我来适春秾乱眼红青纷恍然动乡思梦寄东飞云题海㑹寺万杉堆青没山骨云埋七峰时出没飞泉拂石㵼哀湍下有万古蛟龙窟蔵头睡熟唿不起地坼三年蝗蝻出千山脉理渍清甘一罅涓涓流石液同游况与惠询軰纳屐振衣何勃窣大门当前新筑道跨水曲栏欹突兀舂鸣轣辘趁朝炊水甽悬流机械发搘笻对此自三叹抱瓮老人长搰搰却坐幽堂忽浩歌回首己失西山日望九华船发大云仓五十里许顾江南衆山中有数峰竒爽特异一见即知其为九华问篙人果然因知禇季野于广坐中识孟万年正应如此作诗一首巻帘对坐江南山掠眼送青来亹亹云泉肺肠久厌饫拄颊悠然聊复尔竒峰逺澹忽四五爽秀骎骎逼窗几平生九华盛名下一见定知真是矣非关目力观天奥正觉羣山如聚米好山如人有高韵不独江州孟公子直縁佳处无仕迳落寞道边同苦李大是忘年耐久交藜杖青鞋结终始山中对酒秋容淡青山爽秀雨皆足清溪照千仭空翠疑可掬何年顾兔窟桂子堕山腹老香散深林屑玉缀黄粟朝来客衣动一叶下空谷客心如棼丝日月共烦促胸中尚磊块陶冩赖新緑要当酒千钟浇我愁万斛顾有独醒人翛然倚枯木二月二日富阳城东一春何许最佳处栁色初匀思杀人风缲雨练不可触明緑映空颜色新旧雨来时花未齐今雨一过花团枝明朝试踏城西路己复可怜枝上稀桐庐道中书事一星熠熠初尚微俄倾满天如灼龟溪流黯黮西山黒怒芒当空唯太白举头仰书天漫漫飞星纵横絶河汉新月未高不可见终夜起坐发三叹题张太丞明园亭京华真陆海声利之所阛向来山林士往往去不还濡足未肯已没身何足叹张侯翰林客金龟着朝班生平用一指谈笑起废残纷纷多俗子名誉莫敢攀五十未云老幡然归故山归来谢奔走治此五畆园养树如养生斤斧不浪干医花如医疾察标见其源上有十围木蓊然午隂寛下有百步荷红鲜映清澜爽气日夕佳西山挂檐端安能九衢内髀肉磨韀鞍我今坐竒穷进退坎井间违己恨纡辔长饥思抱关当时彭泽令四壁唯瓢箪折腰未为辱径去曽无难而我亦何者栖栖犹强颜即事云里琤淙十九泉茅茨深寄白云边何年断取仇池镜掷过荆吴万里天太湖沿檄西原道即事三首司空山头早出云西源渡口十里隂烟中鸡唱未及午白雨作泥泥己深上崖下谷鸟道中前屩后巾鱼贯从西山路暗光己夕东山山头余日红道旁瓮盎如汝阳石间电雹如吕梁不知身世在何许举头四山郁苍苍送崔闲归庐山琅琊山中水韵入三尺桐琅然醉翁操发自玉涧翁流泉不成音冩寄十二宫醉翁不可见妙语聊形容尝闻三崃泉上与天汉通请君记余响相彼玉佩风此声倘可继那复有此公吾友胡少汲结庐皖公城灊山有小隠背负紫翠屏前临一溪水可以濯吾缨欲分青山半留我谷口耕信美非吾乡翩然遂宵征闻君草堂处亦复占地灵虚檐倚苍崖下有玉涧鸣乐哉不可到因君懐友生有美一人有美一人在昭君藕丝为衣兰作裙君初顾言淑且真直欲载以黄金轮人心变化如浮云明糚觉暗笑且颦何当还之承华茵令君宴寝凝清芬有美一人在烟汀朱颜朝涤玉壶氷素手暮理朱丝绳语言窈窕丹凤鸣坐持纨扇睇秋萤何当还之翡翠屏为君把镜整衿缨有美一人在南浦月明採珠光照渚瑶衣被体金索缕独抱幽寒沐烟雨何当寘之白玉宇为君謌阳春激楚赋长兴钱圃翁诗学书要不成学圃苦不早向来执㦸郎何似于陵老我无拏云意所念在一饱闭门种芜菁抱瓮泽枯藁荒畦财一席啮嚼到春草颇闻长城翁八十颜色好城西有寛闲终嵗常却埽安得五畆园如翁一生了游善权寺放舟荆溪上溪水清且徐云中离墨山惨淡初有无舍舟并松麓下直浮屠居朅来东轩上爽气已有余飞来定何年无乃与此俱奔流潄庭下比竹梁寒渠山深絶迒径物物清以臞静森倚岩秀夭矫悬崖枯幽禽发寒唳响振高林疎我行亦良苦却步计己迂解衣卧清昼慰我千里劬善权洞尝闻包山境中有林屋天旁通号地脉岳渎潜钩连兹山岂其类洞皆中穿二岩岌山足琤淙激奔泉牛羊走大石吐受无穷年金堂下石液雪积如烹煎从来米盐称浪播俚俗传一洞改山腹穹窿亦聨绵谁题九斗字大篆仍深鑴中蔵丈五石屹若龙腾渊回头问主人我軰定不凡云何逐官牒常得我所耽向来共幽讨九锁蔵芝岩而我自林屋翩然游皖灊洪崖倘可俯不在南山南白马洞披榛不知疲诘屈岩下路俄然见深窽偊步入岩户一泓窈而澄百步清以鹜人言紫髯仙白马从此渡磊磊尽赤石丹灶遗滓污收蔵已儿啼效适胜麻䕶因知世盲聋荒怪杂疑误虚空如许大长啸可平步胡为万山底踯躅向烟雾章仆射山林王子池台迹己荒年来华构压高冈长林不碍千山月老干犹含九夏霜便觉平泉冠东洛还依緑水寄南唐蜗庐却喜通幽径岸帻时来一啸长次韵张祠部敏叔游沧浪苏子美故园醉倒春风载酒人苍然犹恐见长身试㝷遗址名空在却叹张罗事己陈稍置曲栏穿径竹别开高阁俯汀苹拏舟更欲陪清赏要看毫端藻绘春次韵郑大夫半隠亭脱屣归来税两轓信知尘世有萧关幽亭似近郎君谷捷径知非少室山嵗月优游真得计风埃憔悴独何颜园林日涉仍多趣坐看云飞鸟倦还哦诗夜坐缾罍久空无以劳寄吴兴赵司録江兵曹诗成不直一杯水年大常懐千嵗忧何须中令能强记正要将军为破愁故人久负丘壑志公子欲㝷梁宋游相逢倘有葡萄緑肯向西凉博一州九日冩懐节物惊心两鬓华东篱空绕未开花百年将半仕三己五畆就荒天一涯岂有白衣来到啄亦从乌帽自欹斜真成独坐空搔首门栁萧萧噪暮鸦次韵叶翰林见寄雅望清班亦醉翁暂令槐阁曳铃空更凭他日归贤守画诺何人称治中便合追锋来就日已知投牒有成风贻诗千里兼金意俎豆长怜断尾雄相望千古一涪翁还向江湖四壁空病木自甘桃李后野麀难着凤麟中未成下泽还乡里且寄穷阎庇雨风举世知音常契濶悲歌沉抑为谁雄傅国华从使辽东己事还朝拙诗送别夫君胸次有天游笑指沧溟寄一沤正使叩舷歌小海不妨安席咏洪流翩翩聊试千金学刺刺应慙万里侯归袖飘然望华阙独留珠玉照遐幽向来南北叹流年十载相逢走道边作佛顿慙灵运后着鞭尤恐祖生先弹冠岂欲夸三组负耒还思受一廛黙计此身端未了别懐撩乱故依然穷居苦雨漫肤便腹转踈慵睡足茅檐自过鸿墨客缀令三尺喙木奴何佀十年功门前罗雀非吾病灶底生蛙不世同旧雨未干新雨涨可怜愁絶力田翁谢张敏叔饷陆子泉接舆叩木狂歌处犹有清泉出翠㣲不学痴人供水逓肯分余润及柴扉七瓯己办煎茶厄三咽能忘啜菽饥身寄吴门声利窟更思氷洞濯尘衣张敏叔得请谢事钦仰高躅谨成口号富贵纷纷有底难乗时如探槖中丸高人不啻云华见晚节谁为赵璧完且喜芝兰俱发秀不嫌松桂愈清寒他年侧席思耆旧矍铄犹能一据鞍晚雨菊异质宁当杂衆芳故应寒颕度㣲霜三山未必分灵树九畹何能擅国香不惜繁英供夕饵肯持佳色媚朝阳径须移奉华堂宴路草多应媿妨登富阳观山亭桥公宅中木参天孙郎山前春烧烟大桥不向五湖去建康宫深空嵗年送林徳祖致仕东归壮而仕老而归理也士溺于仕故困而知返病而能休老而知止者世则犹然贵之若徳祖于斯三者无一焉然去官如脱屣是乃真可贵矣徳祖方未仕以学行有盛名四十起家至为部刺史所歴皆儒官入纠天府于今为要地年始登六十茹蔬饮水神干俨如也一朝浩然有归志退自府舍不谋于朋友不告于妻子夜半状上府晨朝可命下斯亦竒矣予行道南徐过故人苏承祖出许振叔书道德祖挂冠勇决之状予时冒初暑向逺途忽忽烦愦闻之洒然如挹寒流而逐清风也而或者疑焉予曰子无异也士溺于仕久矣其视爵禄犹饥者之羡膏粱渇者之赴水泉寒者之阳而暍者之隂也意若攀垂绠而上千仭不可须臾置也今乃有不负通博之才居轩冕之㑹非有宜去之年不得己之事也然且一朝去之彼以夸竞之心计之是岂不可骇而疑哉且仕不仕何常之有徳祖非为亢者也非要利者也徒曰适吾之适以遂吾之性而已虽然自砥节励行之诏屡下所以愧责贪竞者之辞实深圣主之所望士大夫之耻也今观德祖之去就重轻亦足以振士风矣夫仕者毕心力以奉所职处者先亷退以风士类是皆有益于时者也徳祖岂不贤逺于人矣哉既遇诸淮隂舟翩然东使人有冥鸿之叹因为诗以附诸公之末云浩浩声利间静躁同一区排肩日中市有类逐兽趋中朝尺寸地衆睇咸睢盱安知大云客出与飞云俱翛然弃之去初不计巻舒纷纷轩裳士瞠目口为呿茫然更叹息不间贤与愚乃知杨少尹未足继两疏时当老而传不失仕且居非同㑹稽史苦誓困简书不比狂季真索身忧病余耆老了无事方当骋亨衢投簮逸湖海沛若纵壑鱼虽无挥金事日者谁公如清风激多士故是明时须恨无采诗氏倘有东归图戏题郭慎求所寄书尾老罢归来寄一廛交亲南北散如烟诵君雪暗天涯句离合升沉二十年题叔问燕文贵雪景一壑回环十二峯茅茨送老白云封如今尘里看图画却愧当年邴曼容新作纸屏隆师为作山水笔墨略到而逺意有余戏题此句末句盖取所谓柴门鸟雀噪游子千里至也急雨初收山吐云清溪曲曲抱烟村抛书午枕无人唤归梦真疑鹤噪门㑹稽喜得家书黄耳东来一破颜宜从松竹报平安遥知云顶峯前住霜鬛风篁六月寒偶作三首薫风寂寂动林光紫翠隂中草木香山鸟一声清昼永白云深处北窻凉老向甘泉补侍臣归来还作卧云人一重一崦蔵烟坞三沐三薫屏世尘谁遣生驹玉作鞍春来苜蓿徧春山自知不入黄麾仗振鬛长鸣出帝关神鱼泓是日与诸公流杯水中如西丘故事栁州固竒士戏好亦幽絶逺懐西丘饮千古清兴发徜徉恨无所盘桓对羁绁聊为五里行邂逅一壶挈神鱼伏山根渟湛初一穴侵侵决寒熘沙石助清越披莎得盘石离坐若天设实觞竞乗流眩转亦飘瞥争持或三釂遇坎时一蹶欢来朱碧乱笑罢巾帽脱相望西丘游讵易议优劣张公洞昔年京江夜飞梦投云山仍追谪仙老啸咏层崖颠左盼俯无地苍峦生紫烟当时赋幽赏妙境竟莫宣今我来自东扶桡漾荆川饱闻张公洞怪絶骇所传聊从二三子一结青山縁北灵敞竒观下瞩壶中天恍然惊昨梦了了堕我前仄径缭危栈重扃䕶灵渊竒礓或岋倚侧洞时钩穿初疑天台聚纳此一室间夸娥运神化不隘亦不颠又疑清都客翩然下云軿幢旄俨行立导从森蝉聨丹梯香雾温玉室珠璎悬撑虚一柱屹戴重三能鶱铅灶久己冷青骡那可鞭香坛望八景东晨开五便坡陀忽度险宛转漫无边或深如列厦或迮才容肩高跻乍扪顶偊步欲垫泉不知行逺近一步九目迁噫嘻此天设端在太古先恨无少陵手冩之黄绢篇聊书梦中梦投笔一粲然借居毘陵东门四首客去不能寐翛然清夜䦨楼居俯长川仰视天宇寛长川濯云汉错落星宿寒青灯故可亲且还对尘编其人骨己朽千载与我言掩巻三太息虚檐清露漙急景不可挽吾生岂无涯吴中十年旧须鬓亦己华嗟我壮且老方知失林鸦欲归巷无庐欲驾途无车而子亦羇滞心事如蓬麻人生无巧拙命定将如何猗猗隔河树羃羃縁堦草时当长养候颜色岂不好萌芒忽柯叶茂大旋枯藁滔滔不自知但见壮而老人生亦草木万化迭侵扰朱颜日夜变素抱岂自保借居临官道堂隂俯长河前车接来轸后棹纷相拏我独居其间超然啸而歌颇从故人语安用高轩过旁有五畆围不知主谁何时能曳履往岂异吾山阿和栁子厚读书事贱反多暇居卑适无虞人间不争地聊此谢畏途岂无营营子熟视付一吁廛中亦何有坐听日月逾展巻阅千古置书忘万殊不妨权子母亦复商有无平生仅识字乃与忧患俱持此游学海层台渐积苏年来但遮眼颇觉心恬愉嚢钱足自饱肯怖驺朱儒起卧一榻间兀如橜株拘凉风北窻下不减愚溪愚谁能三万巻悬头苦劬劬小极正当寐睡魔不须驱两宋名贤小集巻二百一两宋名贤小集卷二百二钦定四库全书两宋名贤小集巻二百二宋陈思编元陈世隆补北山集程俱送朱职方希亮出使利州路二首许下多名士朱公盛徳人懐文深自匿谋道不求伸雅望台中妙宣恩剑外春聨凭巴汉水一浣九街尘星使出文昌仍分古华阳过家真昼锦拥节异懐章泛应超余刃存心即道场冕旒须献纳早晚侍明光和同舍夏日四首寒暑不到处翛然天地中夏氷聊善幻性水自真空松壑凝寒露荷灯障逺风峩峩欲千仞扇暍意无穷右清冰晓来风破睡天外失参横雨作刻漏下人思江海倾林塘回秀色尘市亦欢声漏屋吾无憾聊苏秉耒氓右暑雨夜气接平旦㣲凉生太虚庭槐秋影动檐月晓光余执热宁无间探汤固有初斯须衔烛转汗渍羽陵书右晨起赤日不可度红尘能许深粪除知有意垢净亦惟心叶落石门晓花残桃径吟安知烦溽地拥篲却流金右扫地邹侍郎挽诗二首蛮貊人无间乡闾行益尊芝兰有余化桃李竟何言逺日来千两他年叹九原死生如可作安用百身存夷跖虽殊趣彭殇共一归投荒万里再乗化百年非细行皆无憾常言亦造㣲祗应存信史千古有沾衣齿落年运过半百齿揺先右车朝来忽自堕笑罢却成嗟鹤发情知尔牛呞老更加舌柔真足恃寂寞寄生涯种莲不向东林社聊分玉井莲淤泥超黒业定叶异青钱八法那能染三车固可捐从容共渔乐吾意己忘筌殷浩废处信安偶覧衡州图经故居尚有遗址有感于懐书四十字中军时所废我废坐衰残轩冕倘来寄炎凉非意干空函嗟外重小品亦徒看异代均流落还来客信安戏呈虞君明察院謩三仕三已心如空一壑一丘吾固穷门施雀罗止可乐车如鸡栖良不恶胸中兀初欲成綵衣玉斧双鬟青世间何乐复过此不失清都左右卿长安陆海如洪炉五金出入无精觕平生椎钝坚重质一徃瀜液随流珠请观五石大瓠种且以濩落浮江湖环中何者为荣辱千钟何如三釡粟坦途缓步东方明大胜跨虎临深谷夜坐饥乌夜啼栖复起仡栗飞光透窻纸卷帘万瓦白生烟桂影扶疎浄如洗回肠正随清漏转叶下空庭乱如霰青灯耿耿夜何其云篆吐兰初一线嵗云暮矣万窍号霜天旅雁求其曹月行虚空几万里羣犬吠光声正豪蒲团瞑目空危坐逝者如斯白驹过悠悠昨梦不可攀此身此心何日闲题蒋崇徳彞所蔵明皇夜游图燃膏飞鞚逐流光露溢金盘乐未央拟跨八龙穷辙迹谁令一马向铜梁秋夜冩懐呈常所往来诸公兼寄吴兴江仲嘉八首秋声不关人倦客偏入耳萧萧舞黄叶䇿䇿振疎苇明知壮则老揺落固其理如何石心人嘅叹中夜起蓬藋没三径藤蔂上瓜庐时闻步屧声款关问何如定坐无杂语文章校精粗马融辞东观肮脏与世疎顾此穷巷士华颠空着书外监嗟己逺吾犹识其孙森然见孤韵辩作悬河翻低头向萤窻有类鹤在樊讐书五千巻字字穷根源颇携未见书过我樵无烟向来霜秋句俯仰嵗一终人间有寒暑方外无穷通青青千丈松不改氷雪容坐閲蒲与栁飘萧随雨风寒松老益高蒲栁老益衰流萍况无蒂复与飞蓬期却埽计不早出门欲何之剥啄惊午枕轩昻见长身苍髯如修竹定非俯仰人徳公卧襄阳不踏官府尘此老颇似之酒酣见天真结庐甚幽独己办老圃隣披榛时一来数面久益亲二士出吴下诸生有扬王相从寂寞濵无乃计未良纵横三千字坐可致玉堂词章乃糠粃不直粟一囊我愧非子云文书昧偏旁穷居似韩子草树亦荒凉时能出佳句慰我秋夜长物色一如此凄风薄人衣遥怜卞山客増叹雉朝飞固知难为懐举餐念齐眉勿使梨枣间纒绵生茧丝清霜埽蕃庑岂为一草木方春万物遂苑籞及氷谷干道本平施憎爱岂有属不应懐偏悭独遇吾党酷竒穷坐迂疎此事计己熟如何半世间生理常刺促春日冩懐春风遍芳华一国尽狂醉穷阎独不知但见长蒿荠秋飇起苹末一华初未坠幽懐独先觉意象己凄厉故知春与秋初不为我计危絃自应悲寒木终易脆要之梦中梦忧乐同一寐翻然咏轩丘心量浩无际到官两旬四走山野作诗以自劳云上山偃仰如望天下山伛仆如深泉胡为持此不赀寳来试万丈悬崖巅前人见踵后见顶仄足鸟道相攀牵然寘我章贡上水激石罅奔雷填荒塍曲涧无逺近渺𣺌不见墟中烟土冈凿路狭如隧苏壁藤蔓蛟虵纒寒风飕飕失白日上有万木苍隂𤣥航溪之深掲其浅碎石啮足声号川茗山发我一长喟彼有吴市人中仙飞琼练玉存故处秪有井灶无霜铅我今正坐五斗米悔不辟粒从期佺向来吴松厌羇旅三嵗半逐鸱夷船故教筦库着踈孏坐守兀兀聊穷年安知求逸得奔走岂异避梃䝉戈鋋咄嗟万事何必计努力唯有归园田豁然阁云霞堕西山飞帆拂天镜谁开一窻明纳此千顷静寒蟾发澹白一雨破孤迥时邀竹林交或尽剡溪兴扁舟还北城隠隠闻钟磬读陶靖节诗吾观靖节诗三叹有遗音卧看起咏之愔愔澹多心欲学靖节诗慎勿学其语心源如古井衡气光发宇言无出言意妙语自天与譬如清泠渊月湛不可取崟﨑阨惊湍乃若震雷鼓斯言可深味往往弃如土九日雨中对菊忽忽块坐用雨中对花韵三首胸中有天游一室未为迫永懐东篱翁那复有此客重隂败佳辰长雨不为泽摧豗对黄花菜色被臧获黄花亦萧条伴我双鬓白犹能相呴濡嫩叶供小摘去年峨眉山痛饮真得计新蟾继秋阳明洁借㸃缀今年坐蜗庐檐熘落空砌花开信多雨㑹少苦分袂茫茫大块间游子况无蒂百年能几何行复惊改嵗急心如危絃未断先凛凛风庭忽知秋中夜不安枕力行无逺途积缕成重锦男儿未盖棺雅志安得寝荣衰非所念身世固己审亦复羡久生聊为老籛饮元夕块坐因用叶翰林去年见寄元夕诗韵冩懐儿童逐遨戏先春祷春晴心如飘风快目若氷壶明宁为惜日计所愿佳节并老来见纷丽如干连婆城流光不可挽譬彼空中声那知节物佳翛然谢将迎幽灯对简编歴歴记所更斯须闭关卧鼻息惊雷鸣寤念北山北田家己催耕胡为异乡久空寒猿鹤盟短日长易暗凝隂有时晴何人劝之照烛燎皆争明今年春苦寒寒威剧幽并连绵积三白云埋阖庐城深泥浃新雨行路无人声藜灯不来下箕卜岂复迎朝来日照梁天气忽己更稍闻桥市间箫鼓逺近鸣吴人尚游乐急如赴春耕唯有穷巷士守穷如守盟西安谒陆䝉老大夫观着述之富戏用䝉老新体作丈人意何长缄笥文史足琅然五行落洞视不再读作书兼逺奘衆妙探𤣥竺时时歌四始笑捧五经腹高堂发新藁重复罗籖轴观之类窥管讽味得膏馥白头书生黒头翁长安时花幽涧松逺飞近啄虽异志天命厚薄无雌雄钩深采博燥喉吻守此一畆蓬蒿宫杜门不出交二仲木隂涧曲遥相通紫囊贝叶资艺苑欵关一见逾三冬亭亭漫吏多所歴干死书萤心似漆王门賔合不留行赭颜趼足搜泉石茅檐正欲结云根竹叶榴花荐余沥当从元亮赋言归木茹麻衣永投笔十月五日集季野家归作贤愚孰无营急景信可惜如何阖庐城乃有此闲客懐安岂初志运甓有余力相从无何乡邂逅一日适虚窻得朝阳寒凛作春色琴书罗棐几一一浄如拭画沙见竒踪落屑非近识似追永和还未觉正始隔峥嵘衡霍囿莽苍云梦泽时华各低昂幽鸟共深寂谁驱此变幻戏纳方丈域慙公庆春酿浇我忧思积岂无车公语顾非伯仁匹长檠蜡花摧起视霜月白酣歌美清夜拥髻侍通徳参差吐幽妍凿落艶芳碧觥筹不留行为问此何夕言归谢主人五斗安可极戏示江协律汉酸寒北山尉憔悴孔州守枯鱼同处陆濡沫赖诗酒当时年尚壮意气亦何有只今双鬓华十载一回首仕初君似遇游倦吾己丑邂逅记昔游空嗟汉南栁江再和戏答当年季将军晚节河东守谁令一人誉挥去坐使酒长卿起遐陬落笔赋乌有要之乃雕篆意不在黔首穷通付造物世俗浪妍丑何必送五穷唿奴结车栁叶内相赴淮泗向来英妙压鳌头去国三年白发秋萧傅岂烦更吏治贾生原自賛皇猷高文已得江山助逺业宁为管晏留闻说云亭己除地正须椽笔记鸿休九日陪章湖州致平援登道场山汎舟溪上九日登临得翠㣲拂天松竹引丹梯神游八表层霄近目尽千山落日低人散飞云留画栋舟回初月照清溪故知王谢风流在吹帽何人醉似泥次韵赵叔问对雪共酌有懐江仲嘉恍然身寄一山川玉宇银墙堕我前便欲乗风向寥廓恨无新句落云烟延枚座右频虚席访戴人遐叹独贤遥想交頥对秦望朝来清思浩无边哭王元规华颠倾盖便忘年信有乌衣不乏贤膝下中郎名誉早湖南司马嵗时迁去天尺五非无地击水三千竟莫前唇腐五车真底用人琴㝠漠付重泉和答何䝉圣删定胸中林壑寄商颜门外红尘了不关年去人犹昔人耳身逰不与间与君同觉梦中梦顾我长嗟山复山何日方舟归里社韦编应许试窥斑与蒋子有道丁丑相从吴下之适感赋三迳旁临招隠溪子真池馆叩林扉拏舟夜雪多乗兴步屧春风每醉归居舍相望一牛吼宦途常作二凫飞试还邀月持杯地共觉劳生四十非曝书㑹和陈正字磷观御制书二首龙检金壶记子年寥阳宫殿玉虚前三元初识皇文秘八法争看御墨鲜丛简旧蔵丹蕋箧羣仙拟近白畦泉隆楼缥缈侵云汉神物撝呵卫九天七圣云章紫秘清睿谟神藻发长生六爻妙物超龙瑞千里真修叙广成但觉焕文惊俗眼何劳握笔避书名法宫涵演方无尽玉海濡毫巻四瀛送傅舍人国华使高丽二首长啸溟波又一游眼中壶峤接沧洲紫薇垣近三台象银汉槎回八月秋七制还须补天笔一帆聊展济川舟从容归奏承清问膏泽东西四十州翩翩緑水泛红莲一纪重来拥使旃云外两星明汉节海东千里戴尧天旧闻箕子多遗俗㑹使匈奴失左肩五十年来䝉惠渥故应㣲笔莫穷镌和江仲嘉见寄荜门蓬舍不知春车似鸡栖甑有尘千里传情望双鲤一杯和影只三人交亲离合同巢燕身世羇危独茧纶四体不勤徒扰扰拟将𤣥指问吴筠寒谷应殊尺五天盐车无复望腾骞至人未免填沟壑大隠不如居市廛长啸唿鹰思上蔡独吟留石在平泉茅茨欲作终焉计未有沧浪四万钱何䝉圣挽诗二首倦游初返北山侬一面忘年得此翁学易知公无复过诗穷如我敢言工安知接迹金兰直便作回头梦幻空本自无生今岂灭不应吾道又西东五籍纷纶井大春一言超诣阮参军王门设醴重经席藏室修书老蠧芸问字毫釐分鸟迹论文领略到皇坟他年宿草伤心地千里衢山隔暮云酬颍昌叶内翰见招触热西游泝浊波京华旅食谢经过年侵镜里今如此歌阙壶边可奈何賔合遥知悬玉麈直庐应许到金坡须公一节趋环召犹及昆吾百步荷书夀昌驿嵗暮白日速风高黄叶稀归心与寒雁一夜向南飞空相僧舍书事午景入疎竹堂隂粉筠香疎帘扑空翠无风自㣲凉棊声破禅寂日转幡影长霏烟触垂爪汎乳搜枯肠投局起㝷胜徘徊雨花堂巢莲见灵龟信有千嵗祥徐观乃跛鳖圉圉循菰蒋笑罢复叹息是非可兼忘却坐对谈麈氷松想千章新颖二三子矫若惊鸿翔府中有料理不作功曹狂戏赠江仲嘉司兵君不见谢公栖迟乐东土起作司马征西府莫年谈笑有穰孙鹤唳风声走强虏又不见子猷剡川高兴䦨肯随鹤书落人间不知骑曹底官职朝来拄颊看西山平生清真翠嵓老泉石膏肓偶同调嵗寒落落见孤松不忍低眉宁枯藁年来无米继朝炊闻说吴兴富鱼稻不妨来作古司兵士卒投醪止凫藻美哉洋洋霅溪水秋塘百里荷花遶当年钓徒放浪处醉目悠然送归鸟斯人不死世不识往往凌波㺯瑶草君方参同騐龙虎我欲治荒种梨枣㑹当月夜见龎眉一笑超然凌八表送赵子昼奉议归睢阳纷华眩人剧朱碧子独好书如好色王孙被服甚寒生射䇿君门先破的荣州书窟三万巻锦囊付此龎眉客西游勾吴北大魏亦复徒劳问刀笔不唯唇齿腐经史正自云山鏁胸臆老来息交思简事为子忘劬废晨昔春风满帆送归舸回首青云如昨日知君名骏定千里不待朝廷访幽仄有书时寄雁南飞顾我渔樵正争席同赵奉议离吴兴江仲嘉昆仲送百余里戏作一首大江饮酒如浇灰小江饮酒颠如雷扁舟相送不道逺百二十里云帆开云亭老人穷不死故园茅屋荒苍苔阖闾城中一畆地己办瓮牖鉏蒿莱吴兴上佐吾党士十年纵赏西王台眉间黄色袨綵服柂楼长啸春风回要须酩酊酧此别不难万顷添金杯明朝相望即湖海纵有美酒胡为哉过毛达可友给事覧壁间旧诗次韵二首堂前清飔发树外赤日西坐令天壤间气候忽不齐解带席嘉隂长哦壁间题故应有神䕶尘土不得迷前年欵公门鷤䳏亦已啼今年复羇旅庭莎欲鸣鸡西游有底急触热忘卑栖似为饥所驱不计辙与蹄绨袍意弥厚盘餐洗羮藜磊块久不浇醇醪代朝虀襄阳乏新句夜直难相携黄花非不佳寒澹每见少萧萧亦无言懐抱不自晓深嫌小桃夭欲作霜松矫窥丛慰寂寞时有南飞鸟主人真赏竒灌植勤便了徘徊傍东篱高兴在尘表坐有白头生临风百忧绕北固懐古阿瞒长驱压吴垒饮马长江投马箠英雄只数大耳儿彷彿芒砀赤龙子幄中况有南阳客布衣躬耕无甔石当时鼎足计未成聊此一竒空赤壁人随流水去不还卧羊顽石留空山如今留石亦煨烬山与长江相向闲秋华无几尚有紫薇相对里巷间晚花如寒女不识时世糚幽然草间秀红紫相低昻荣木事己休重隂闭深苍尚有紫薇花亭亭表秋芳扶疎缀柔枝无复粉艳光空庭一飘委已觉襟裾凉手中蒲葵箑虽复未可忘仰视白日永凄其感氷霜秋雨三首细字怱难读松窻失朝晖开帘视天宇屯云凝如黳霏㣲乍喷洒翕忽看淋漓斯须达百川中庭即方池秋雷亦动地势汹万鼓鼙虚檐忽无声苍狗变白衣飘揺露穹碧凉飇洗蒸炊雨师真解事作止适所宜十日俪辰次如环了无端人言秋甲子畏湿不畏干向来谯门道旁立三尺坛故勤壁间縁一起泥中蟠青衣跃且噪有如沐猴冠先声忽洒道直此辰与干迩来未旬浃三见急雨寒黄流抹河草连樯度平澜良苗有佳色未觉千畆寛时旸亦须早无使江湖翻华首三不遇求田亦良图莫嗔湖海士豪气故不除扶犁本吾事二顷终胜无绕舍生蓬蒿闭门种英芜从渠百尺楼笑此蜗牛庐吴中久卜隣㑹从古人居荆溪一廛地倘与求羊俱屠门过大嚼一雨喜有余正恐二三子聨翩蹑云衢空令千里驾怅望黄公垆过红梅阁春风如醇酒着物物不知能使死灰色化为明艳姿寒枯出繁秀巧与节物期江梅故幽独绰约不自持居然北枝后迨此白日迟春风日浩荡醉色回氷肌清妍有余态衆芳谢凡卑凭虚一回睇俯仰嵗月驰所恨培雪根向来嵗寒枝差池弄芳晚坐令颜色移颜色固妩媚幽香无故时题蒋永仲蜀道图梓州别驾真雏凤赏古探竒坐饥冻要窥琼儋蔚蓝天直上潼江歴秦宋每逢佳处静盘砖流出胸中九云梦干坤坱圠本无迹我独毫端发神用戏驱万变寄陶冩轩豁端倪巧抟控苍筠擢秀饱氷雪古干撑空中梁栋竒礓那得在山谷回首何年委坚重轮囷偃盖屈金铁夭矫惊虬起岩洞春江莽苍迷东西汉南老栁参差垂烟中逺近见木末明星己没城乌啼平生险怪三崃水古木巃嵸隂风吹石间雷雹殷九地出入喷薄无穷时我身趼足半天下偃蹇故是山林姿南行灊霍北嵩洛应接不暇空狂痴作诗冩意如捕景况有三絶穷天机清晨对此恍自失眼中太白横峨嵋请君什袭秘缇革恐复仙去归无期寄开化李令光我行阡陌间苗麦己复青茅茨间新稿鸡犬有和声不见吏索钱田家得其生鸡犬亦肥字不遭无事烹于斯可观政岂在赫赫名父老亦相语懽然就春耕官租及时了卒嵗乐无营山间古梅林有鸮集其端不飞亦不鸣弹射莫敢干下窥羣雀雏啄颡刳其肝欣然䑛两爪意得良自安飞来多凡鸟助此凶且残安知万山曲亦复鸣栖鸾相咻固不可见吓技亦殚衆鸟既有恃相期在嵗寒园居荒芜春至草生日㝷野蔬以供匕筯今日枯枿间得蒸菌四五亦取食之自笑穷甚戏作此诗平生嗫嚅口出语无媚悦定非肉食姿赋分在藜蕨侨居得空园穷陋亦清絶分隂岂不惜饱睡送日月芜菁不须种衆草今已茁朝来一雨过青细皆可掇东篱有更生杞枸仅堪埒乃知天随生岂羡五鼎列堂萱不我负芽甲破春雪糜身荐瓢箪解我忧思结荠花虽未繁着地烂于缬惊雷发蒸菌自可当夏鳖马兰亦芳脆人苋固凡劣晴朝当炙背俯偻事挑抉家人各盈襜汲井手自挈满炊太仓陈侑以冬葅冽盘中长阑干置餽每虚撤恨无箨龙苞此味那得缺长謡青青槐馋液想庭樾妻孥覆相诮男子志勋烈君非老浮图菜本可长啮况兹闲草木岂为刀匕设乃翁笑摩腹万事付一吷此中有真趣勿为儿軰说七夕阿母云车下建章茂陵秋草竟荒凉汉庭卿相如麻苇只数窥窻陛㦸郎胥门老蔡定凡仙㑹有神人与作縁自笑尘容滞穷骨不如鸡犬上青天江仲嘉行邑将归见寄絶句次韵肮脏江公故不羣八关三窟断知闻喜谈狗马从无鬼独抱氷霜似此君常嫌小知漫闲闲旷度萧然只爱闲不借黄粱留客醉严关三鼓欵铜镮劝农行稼亦看山牛骥何妨共一闲应笑云亭老颇僻背崖无地结三间漾漾扁舟拂水飞飘飘苹末细吹衣传唿匝动来连璧东郭人知典午归诗成端欲据天山酒户犹能敌饮仙幽事相关公事了如屏千嶂翠连绵三峰草堂庭前双梧一畆隂禅房萧森花木深清霜脱叶空山响梦觉寒窻松月林雨洗千山翠月浮稻畦松涧己争流朝来风急疑云尽歴歴钟声过五州灵山观入梦无黄石投身赖赤松濯冠临皖水执简叩灊峰司命开琳阙明光下玉龙高灵心拱卫江海势朝宗清夜垂星斗空山答鼓钟云车来绛节风马上丹封楼观参差见岩崖转侧容山川瞻胜异苹藻荐严恭凡骨应难换幽人岂易逢他年华山藕安用葛陂笻偶成四十字呈彦章内翰叔问侍郎头童心亦尽老矣不中书赖有金闺彦时来氷氏墟但令尊有酒安问出无车更得身强健登临纵所如再和寄彦文踵息菴中老看书不蠧书青灯对编简秋气入郊墟农圃从争席笙歌载后车风流倾一座谁复似相如观老杜久客一篇其言有感于吾心者因为八咏羁旅知交态故里翻为客衰年亦倦游犊裈慙北阮膰馈略东丘门巷游麋鹿闾阎风马牛翟公良可笑大署欲何求淹留见俗情扶病来城郭栖迟又几年炎凉惊节变荣悴与时迁掉臂人趋市骈头蚁聚羶回观衰冷地古灶不生烟衰颜聊自哂秃发无重緑疎髯已半凋识风揺老柱火宅竖衰标往事那堪记幽懐不自聊余年倘穷健犹及中兴朝小吏每相轻䑕軰何知礼奴曹只世情鸱鸮吓鸾凤蝼蚁困鲲鲸舍者时争席将军莫夜行岂堪供一笑正自不须惊去国哀王粲献纳无明畧衰迟只故乡养疴凭药裹埽迹寄僧房不作荆州客空悲汉署郎登楼那假赋哀鬓白苍苍伤时哭贾生僣逆真苕燕戈鋋尚井蛙苍生困征敛黄屋久咨嗟北狩终当返东巡亦未賖皇基甚宏逺四海㑹为家狐狸何足道宿弊难毛举中原尚土隳时闻殱狗䑕未遂戮鲸鲵冠盖翔鸳鹭干戈集虎貔埋轮岂无意揽辔欲谁期豺虎正纵横勍敌频窥塞潢池欲弄兵未传朱泚首时劳亚夫营四海几麋烂羣凶㑹鼎烹皇威清海岱谈笑埽欃枪兴龙节日有感二首往嵗兴龙节寰区乐末央姜任乗徳化䕫契拱岩廊事逐流年往忧随爱日长嘉时真易失追想故难忘往嵗坤成节羣生鼓舞中至公同造化和气浃羌戎佐佑三王治弥缝十乱功戎衣何日定无处问高穹鬰鬰涧底松欝欝千山麓常嗟涧底松老应从禹贡清不受秦封偃蹇龙蛇蛰摧蔵氷雪容地偏难耸壑根固独凌冬天近知才大辰来有栋隆山苗应大笑穴螘莫相攻移竹寓目无清致兴懐要此君影移千畆月枝散五湖云凤实和筠得龙苞带箨分伤根同柏大剪叶异芝焚拔篠衣霑粉连鞭藓破纹虚心宁择地直节任离羣但欲通三径何须比万军凛然真玉立蔓草即堪耘两宋名贤小集巻二百二两宋名贤小集卷二百三钦定四库全书两宋名贤小集巻二百三宋陈思编元陈世隆补北山集程俱九月九日夜梦王元规诘旦其弟元矩适相访感而有作故人入幽梦仿彿平生懐心知九泉隔意气惨不开哦诗不成章惝怳谁能裁曰此萧异士宁当没黄埃清晨客在门乃自乌衣来典型见难弟共叹一息乖幽明不可诘此梦何为哉回观南园道㣲径已蒿莱卜筑西坞出处初漫浪淹留失佳时时英尽珠璞宁复见谁差一去四十年伏枥久已疲幸此嵗时暮穿云弄清漪窈窕烟䲧中苍隂昼森垂兹焉寄茒屋横仄任所宜谷口翳杉竹柴门畏人知谁言一丘壑倘与汗漫期寄茭湖江仲长柔急涧无止水秋兰无故丛别来今几年坐閲毗岚峯交亲半鬼録生者仍衰穷及兹过君家樽酒一笑同知我厌鼙鼓烦君韵丝桐相携步林壑暂觉万虑空樗社寄庄叟醉乡着无功醒来百忧集尚寐期无聪晨起梳头发白且稀有感余发已种种我懐亦依依风林无安巢寒日无余辉束发随官牒前言服良规岂唯㑹计当自诡牛羊肥妄献北阙书墅芹安足希一挂邪士籍徒嗟寸诚㣲惓惓畎畆志正作祸患机羁危不如人行行向知非世变不可纠兵尘暗王畿真人起白水帝命式九围误沐宣室召白头侍经帏谁言萤爝光敢近白日晖谁言草木萌敢试雷霆威野马立仗下轩昻妄鸣嘶弃之老牛皁无复瞻龙墀天公了无私与夺适所宜时方急功名㢲懦安所施士方贵才辨安用钝讷为常人与善士何异于愚痴譬之救焚溺珮玉行逶迤弃捐乃其理刺天看羣飞幸非高明室百鬼浪见窥自从伏嵁巗风淫得偏痱有足不得行有手不得持毎思林野娱济胜忧无期堆豗不得往如骥絷且鞿如盲不忘视如寒不忘衣如痿不忘起如羁不忘归但愿老穷健长甘北山薇岂复理须鬓峩冠待晨曦自仲嘉云亡未始见梦舟行夜入吴兴境有梦如平生感赋四首江子隘斯世翛然向方蓬一朝成千古寤寐不复通夜入霅溪境胡然见幽梦髙标何所似俯仰风中松谈笑如平生炯炯双方瞳去年经行地陈迹亦已空故应𤣥真老相与游无穷诸人久不死而使武子先斯言太痴絶爱忍无乃偏言看雅正情播在三百篇秦人哀三良百身宁可捐相䑕有深刺嗟哉胡不遄此岂惑者欤加膝坠诸渊乃知孙楚狂未必非公言世以势论士君诚不如人扬扬乗轩者志满气甚振外见七尺躯中有万斛尘凿枘固难入鸮鸾岂相伦炙手苟可热行路为雷陈高栖冷如铁骨肉不得亲谁能独无死荣辱久乃真皇天非无知伯道固有后百年能复几仅比一昬昼久知彭籛夭不及殇子夀向来箪瓢生庙食至今侑东陵虽饱死千载有余臭枭蕃得刳肠苕折漫遗鷇试当问𤣥夫此理或可究初到书局以万七千钱得一老马盲右目戏作古句自嘲蹄间三㝷汗流赭九逵雷雹争飞洒我穷那得逞追风正拟虺尵行果下平生畏途饱经歴夜半临深无取者故应造物巧相戏却比盲人骑瞎马李南知音当促步广汉腾嘲不相假执鞭良称塞翁儿并辔聊从杜陵夏厖然病颡岂其类老矣问途那可舍径烦一夫事刷秣似桂薪刍不盈把向来伯厚亦安在结驷鸡栖同土苴他年东去把撩风纵尔逍遥汴东野晁无斁将之録示近诗有和其兄以道说之诗次韵以致区区兼简以道谈诗如谈禅练性如练墨壮心悟龟毛少作岂虵足平生甚元龙未信今伯玉十年得投闲高卧谢宠辱定知贫胜富固自平为福着书着名山㑹使山鬼哭结庐近三休为米时一出犹嫌佛场选肯问燕台筑俗人难与言镜髢遗盲秃前年客长安正觅三釡粟尘中一倾盖爽气岷峨緑别来更﨑寡陋嗟我独尘埃箧中书有手不暇触次韵寄谢公表韩公朝请世人如鲗鱼自蔽翻吐墨猩熊亦何罪不卫唇与足要当时木雁安问定石玉向来休休翁老去称耐辱迹高名自污卒享清浄福肯为接舆生叩木妄歌哭韩公早闻道垢浊久已出终成九层台不弃一篑筑长安列㦸第桐影将缺秃宁辞治中舆且食祠宫粟胸中荆棘尽华发当更緑抗尘我何容勇退公所独何如善蔵刀聊放虚舟触和叶翰林送李从事赏音真两难邂逅多契濶一朝间容刀三嵗歌采葛古人抱修能初不露锥末诚令处囊中谈笑堪式遏岂无识玉人顾恐铄金夺遂令缁衣好敛迹裁自脱画蛇杯已疏志鹄躬遽拨徒嗟湖海上发白齿牙豁懐公剧梅林念至失焦渇临风赋新謡忧思不可掇自寛吟戏效白乐天体武陵谪九年下惠仕三已或窘如拘囚或了无愠喜吾生忧患余年或及耆指偏痱未全安抱病更五禩进为心已灰弃置甘如荠坐狂合投闲佚老宜知止向令身安健不过如是耳毎思古穷人我幸亦多矣照隣婴恶疾羁卧空山里纒绵竟不堪抱恨赴颍水文昌两目盲无复见天地简编既长辞㳺览永无冀吾今虽抱病蹇曳非顿委时时扶杖行积步可数里校之卧牀席欲坐不能起虽扶不能行悬絶安可比时从亲故谈亦不废书史右臂故依然运笔亦持匕篮舆时出游初不废牢醴况无他证候色脉苦无异详观动息间倘有全安理侍祠了无庸窃禄愧索米借居浮屠宫非村亦非市廷堂甚爽垲高屋敞窻几郊林接溪水眼界颇清美尝闻天地间祸福更伏倚借令衰蹇身终老只如此何须苦嗟咨未必非受祉形如支离疏饱食逸终世目盲如宋人全生免徭使平生叹逺游今我在桑梓田园接家山区处及耘耔平生困鞅掌今我恬无事寝兴纵所如出处不违已病来益尊生对境空相似永无贪欲过稍习卫生㫖不为六贼牵岂受三彭毁人言病压身往往延寿纪大钧黙乗除万一理如是安全固自佳蹇废亦可尔死生犹寤寐况此一支体细思安否间相去亦无几如何不释然万事付疑始旅舍冩懐半世江湖寄此身氷壶何意及阳春离骚痛饮非良士欵段还乡亦善人病木作花真强䏦长鱼沉陆恐拥鳞清时英俊如麻苇敢叹长年甑有尘酬叶翰林喜某除官东观氷谷难通杜曲天浅闻那识绛人年挥斤始免从轮扁操牍宁堪佐史迁正恐商樊讥浪士可令齐鲁叹无传笭箵挂壁空回首林有新枝竹长鞭列宿罗胸妙补天巨鳌峰顶号耆年致君旧拟唐虞上去国徒惊嵗月迁梦笔丝纶建瓴下憩棠膏泽置邮传平生顷倒燕台意可使英豪慕执鞭送叶善巻致仕归吴卫尉新除盖次公便抛簮绂向江东秋鲈正与莼丝美夜鹤休惊蕙帐空满腹诗书原未试㑹心林壑与谁同自怜华发无归处惭愧冥冥物外鸿和同舍雪晴即事雪消晴沼涨㣲波一局文楸比烂柯尘外清霄三岛近日边春色五云多不妨窈窕耽书癖时遣旗枪战睡魔汹涌诗情何所似九龙雷动伐灵鼍和同舍上元迎驾起居琼构浮空锦作山五门遥北望金銮烛龙飞度崑丘晓玉斧修成寳鑑寒便觉氷荷回暖律恍疑云翼傅灵丸都人喜色瞻鸾盖更拟交光雪未残车驾幸秘书省口号端门清跸隠修廊麟省新开接建章六玉虬飞黄道穏五芝华竦赭袍光风生凡腋天颜近春入仙洲昼漏长拭日训词成饱德共瞻云日仰陶唐清尘膏雨浃人寰金殿晴开瑞雾间帝座腾辉临壁府飇轮纡景接蓬山龙鸾初识昭回迹麀鹿惊随侍从班再拜逡巡戴君赐却迎天仗欵贤关和田龙图升之登秋宴口号赭黄高拱玉霄间金殿祥麟九色班湛露恩浓开镐宴大风歌奏仰龙颜自惊垂老抛农畆浪逐羣仙欵帝关银瓮白环方纪瑞汗青修竹尽南山矍铄仍堪将相间壮猷却与虎臣班公车献赋城南杜郎省兴嗟北地颜合殿千官瞻黼扆中天双阙敞琼关彤庭拜舞嵩三唿延阁干云真道山林德祖有诗寄光禄蒋卿梦钖堦及送诸博士骏发终篇皆见及次韵寄懐闭门那复赋三都传世何妨强着书东海遗荣行路叹南山归隠故人疎向平婚嫁无余累摩诘身心即浄居六十挂冠虽早计絶胜衔索泣枯鱼金华玉府九天开夜诵何人荐逸才太学诸生终莫挽长沙贤傅几时来别离传恨空鱼素嵗月如飞逐管灰亦欲相追老湖海稽山肯放酒船回和江子我端友雨脚初收晓雾开青鞋布袜好追陪幽人无事长相见佳句有时还自来白业谁能超石壁朱颜亦任发春醅忧来忽忆燕南信安得乡关老万回别后有懐子我追用巾字韵作寄漉酒空峩五栁巾一觞相属念情亲玉川奴婢今犹昔锦里田园老更贫氷洞清泉谁共酌风篁幽径好㝷春开年晴暖须归去还向江湖觅故人叔问録示乐天篘字韵余和以简叔问槽滴真珠不用篘尘飞华栋发清讴时危尚想承平态胜㑹那从战鬭求遗物方将期汗漫苦心何必志穷愁凭君賸作消忧计痛饮狂歌烂漫游致政程承议挽词手种庭槐擢干长谁知种德久弥芳锦懐荷槖看荣养命服思书被宠章合浦珠还増气象延平剑合动光芒新阡鬰鬰车千两庆善哀荣动故乡太守富枢宻见示题赵叔问回光庵诗次韵奉和因叙比䝉屈顾郊居愧谢之意千骑双旌间緑沉草堂无径辱幽㝷应怜范叔穷愁甚更觉文翁徳化深泌饮衡门聊记老高山流水旧知心朝来拭目窥新句入木锵金比道林又和呈叔问湖海当年共陆沉山林投老得追㝷清溪宛转千山静乔木隂森一径深法界含容居士室菴基坚固祖师心山王终恐归廊庙回首清游汉竹林用韵述懐故交离合异升沉枉直宁当问尺㝷伏枥疲骖千里暮当关彪虎九门深炎凉殊态㸔浮俗衰病交侵失壮心一壑一丘真自足野麋终是乐长林送庄大夫绰赴鄂州守白首同经本命年君临方面我归田应无卫尉一钱直空羡漆园三十篇麟阁功名应未晚羊肠岐路莫争先西归不待三年最肯访柴门瀫水边某召伏䝉宫使资政左丞以某末疾渐平宠贶新诗仰荷眷私钦诵不足谨依韵扳和四首少叙盛徳仍述鄙懐伏惟采览如公真似太山云肤寸崇朝四海闻出处要同周四友声名何减汉三君词源笑唾三冬学妙㫖深明六艺文要是天孙机杼手莫将云锦并纎纹典训文章见白麻经纶才术乂王家如何袖手千岩里却傍临溪一径斜忧国丹心知益壮济时素业复谁加何当乐寿亭前路杖履优逰閲嵗华载酒何人过子云闭关兰若断知闻分无秔秫资三迳岂有篇章咏五君亲故易成南浦别渔樵时寄北山文悬知倚市倾城态应笑寒窻刺绣纹充庭英俊剧蓬麻迂惷无庸合卧家锦里烟尘终不到玉川思虑本无斜山东何啻三年别霜鬓潜惊一半加㑹见中兴平四海要㸔元凯佐重华叔问览北山小集用叶左丞韵辱惠佳篇推与过情良深愧集次韵奉酬过眼纷纷梦电云羡君强识与多闻风流千载鑑湖老博极羣书都水君顾我衰懐无复理空余夙习寄㣲文深慙推借逾涯甚偶尔真同御木纹衡门相望接桑麻人识城南处士家老罢应难夸竞病诗狂时复赋车斜韦徧阅世时时絶班剑看人嵗嵗加徒把铅椠消永日强分竒正与英华郑希尹大夫㑹吴中诸老惟方子通不至余作诗呈希尹黒头新贵拥朱轮文㑹耆英久不闻博识犹多汉郎吏敦诗仍有晋将军河流曲曲灵光异芝盖茎茎瑞气芬坐想城东隠君子无心闲似岭头云龙图阁待制傅公挽词四首北地休竒绩东闽出隽儒文明知世异才徳应时需台阁咨纯正朝廷重楷模九原如可作素业上唐虞置醴王门重和羮帝意深方酬稽古力未展济时心履道端由户绳身异直㝷如何天不慭注想动宸襟龙驾初从代羊裘首访齐但闻还旧物已足慰羣黎纶綍王言大蓍龟国论稽空留吾党恨桃李信成蹊曳杖空成叹骑箕去莫追桑隂曽未改棠茇有余悲笳鼓千山路龟螭万古碑登门慙惷陋何以报深知黄修中大夫挽词少日无双誉中年叹数竒音徽叔度比治迹次公为羔雁徒三至牛鸡不两飞空令吴楚地阡陌有余思旷度中无累懐才竟莫伸入朝谁不达出宰一何频吏隠琳宫冷郎潜素发新话言犹可想揽拂涕沾巾日日日日长川去行行万化新回思几年事已似隔生人章甫宁资越连城漫入秦应知依内寳肯混隙中尘山近山近云多态身闲梦亦幽纸窻先得晓布被最知秋海眼来隂冷云根逗暗流结茒容我卜投老为君留看镜看镜恍如梦今余犹昔余身经几堕甑迹寄一蘧庐仙客有遐怨孔兄为近书尘缨与蕙帐两事欲何居舟行过吴江有感二首陈迹端如幻羁懐只自惊十年穷不死四海寄余生蒲栁成衰质枌榆忆旧耕重吟五湖句慷慨动幽情栖棘空回首飞凫竟折腰只今随泛宅敢复叹沉僚行路终难拗迷魂不可招山川良自昔恍似鹤归辽喜雨呈郑高邮赤地无遗蘖悬知一嵗空乖龙忽解事死虎亦争功土燥财沾块人安未转蓬翻思㵼东海何计请天公田畆膏腴濶河流脉络通邦人依岂弟指日望登丰江仲嘉书称去长山灵真洞半里许得林壑殊胜予记昔过谢原道中乱峰峭壁间竹树荟翳今仲嘉所称得非此耶因寄百二十字闻说灵真路旁开小洞天苍峦閟清境陆地接飞仙壁立惊猿挂松枯老蔓纒攅空永亭石潄壑定林泉烟磴盘三径𤣥窻属五便武陵迷魏汉妙喜断山川胜絶端如此经营欲老焉烹鱼几折屐命驾拟加鞭易秃三千杖宁辞四万钱把茅应早计拱木叹流年鸿鹄须尘外鹓鸾自古边人生各有在雅志共超然避冦还舍乱定还三径隂隂夏木初惊弦无固志巢幕且安居晏坐心如地㝷幽步当车经丘仍窈窕遶屋正扶疎抟黍空懐友提壶或起予老来无住着聊复爱吾庐苦雨积潦彻厚地油云成漏天乘舟迷晚市悬釡郁晨烟卉服几三沐蘧庐亦九迁何由问白日直恐垫黄泉天道终持满皇心剧救然多应洗兵马且复奠山川浩浩收溟涨穰穰浃帝廛燮调知努力延颈待丰年避冦仪真北固山头竖白旂西津渡口仆姑飞将军笑引三千骑洗马鵞翎间道归茅茨低小对青山准拟余年向此闲南望青山是黄鹤欲凭黄鹤寄书还赠别吴忱宣德予客都城邂逅河南吴诚伯偕寓兴国僧舍其为人乐善嗜学练熟世故徙居蕲春适再世耳而蕲春人至都下者无贤不肖必来问讯其庐所倾下往往知名士故旧有以急告随所厚薄赒之诚伯自言尉光山时捕得强盗十许人赏应第一等狱具部送府盗亲戚望哭道旁或扶老携幼号恋不忍闻诚伯顾盗非素猾贼为人害者一旦迫饥寒适为盗乃陷重辟耳因以盗还送县稍缓其狱久之皆得不死赏固不论也凡此过世俗逺甚今兹同寓僧舍者至数十人乃独见亲厚者抑又何也予调官东归诚伯从予索诗为别匆匆不暇还家作此寄之吴公河南守荐士得贾生伟兹天下士何止千人英吴公失名字功业暧不明要非万顷陂莫着横海鲸当时好贤意岂愧勃与婴蔽贤如面墙自使两目盲好贤如力穑穰穰五谷成至今余庆在望着河南城如君岂其裔乐善莫与京高门二千石世徳故可评平生周旋士往往凌青冥作史今十年读书不求名向来光山尉何异古所称嗟哉士营已宁使我负人聊须借汝头一用朱吾轮今君乃能尔所弃如毛尘故知古贤世尚见风俗淳伊予一畸士落落良可憎折腰务求合俗眼竟不青憧憧九衢内邂逅盖一倾何从乃知我顿有交旧情相随若形影出语见肺膺长安速化地顿钝终无营中宵起归思幞被东南征投林无择巢促步无安行宁嫌蕞尔邑要是衆不争纷纷同舍客聚散而不停毛子去山邑哦诗对峥嵘想见簿领间炯如九秋鹰深州戢羽翮题舆重庐陵胸中若悬鑑圭角不自呈石老故逰倦飘萧数星星崇山古恶地无乃烦笞榜程翁颇専嘿两版昼夜扃时时系乌帽匹马挟二黥安知刹那间一卧不复兴其余复谁在谁与交忘形去驾虽结辙来樯竞扬舲懐君尚留寓京尘染裾缨其谁念久要佐子飞且鸣况君缁衣后世故饱所更㑹当力推挽横絶非阶升却顾五湖上有人方耦耕戏题画巻五载京尘白鬓须丹青遐想寄衡巫如今埽迹长林下却对真山看画图胸中云梦本无穷合是人间老画工常恨无因继三絶倩人拈笔冩胸中答和江子我长江滚滚叶萧萧心与虚空自寂寥过眼文书风度穴迎秋衾枕带忘腰楖栗横担入乱山恍如黄鹤倦飞还不妨步屧时来往山北城南一望闲驻跸扬州以提㸃刑狱公廨为尚书省礼部在西北隅巻书楼下甲戌年予尝寓止焉今寓直其下有感三入南宫更白头夜寒持被巻书楼那知趼足半天下投老浮山省旧逰得赵叔问衢婺道中书作寄田中有秫醉渊明石上无禾养伯龄耸涧苍根终欝欝埽云归翼㑹冥冥避喧人境心随逺入梦家山眼共青嵗晚定知成二老深慙招隠苦丁宁和王给事易简殿试举人五首切云冠弁拱长生匝地英髦集紫清共喜草茅承帝问欲倾尘雾賛皇明飘飘六翮鸣臯意浩浩三眠食叶声正学谠言应不乏松筠肯为四时更右试进士北上宁嗟老此生长年终得似河清良金熟錬精英在古剑磨光星斗明伏枥向来犹壮志据鞍他日想腾声当时谁出菑川右充选何劳固请更右试时奏名射䇿兼収燕颔生不须文檄似常清惊弦隼鹄从容下聚米山川指顾明岂但执戈堪武卫还应舞羽继仁声汾阳千古知谁匹怪底挥旌不浪更右试武士金闱人静月华生玉宇风㣲晓露清深拱北辰三素逺静看东壁几星明嫱嫫岂易窥轩鑑韶濩那容奏郑声闻说壶天春日永恍疑鳌戴欲畨更右考校万里烟霄羽翼生肉飞安用潄华清绯头黄尾何劳记紫籍青书故自明香扑赐袍迷草色风传宫漏出花声麒麟一一充闲廐千里那闻驾屡更右唱名和答江彦文送行长句醉里求名苦不情翛然谁信万縁轻却观尘境端如梦更喜幽栖得此生游客乍归寒雀噪山人还去晓猿惊㑹当蜡屐同幽讨无限青山照眼明赠行新句比阳春朝奏当年竦缙绅素业异时应有待𤣥谈高处亦无伦平生肮脏皆华首閲世﨑岖信损神只恐鹤书还赴陇未容公作独醒人丁巳九日携酒邀叔问登通道楼而江彦文寄玉友适至因用往嵗吴下九日韵凉秋风动正清华极目高楼不见花老境固知无乐事醉乡聊欲寄生涯银钩逺寄清桐滑玉液亲题赤印斜笑引壶觞成一醉歌筵遥想鬓堆鵶和赵子雍游石园长啸西风一散襟重隂疎影静相临水通笠泽秋容浄竹种元池野思深石磴埽云留晚步松蹊随鹤尽幽㝷旧游回首成春梦太息凭谁冩寸心和翁秘监彦深喜絶句四首朝来喜气溢层霄只听封人共祝尧宻雪正应歌九扈疾雷先已破三苗即看新緑归千畆还见陈红积九年便觉雨旸如有意不须花草苦争妍九重诚意格天关一夜风回万寿山银阙璚台迷逺近真疑羣玉接萧闲风铃相语纸窻鸣瑟缩饥鵶冻不惊却忆剡中高兴尽雪消江草唤愁生试端溪古砚偶书二首白首重来只厚颜有懐端欲向人传语言相对都无味色在蜚鸿落照边人生当复几两屐我饮宁须三百杯破砚犹堪磨老境醉拈椽笔埽霜煤会稽旅舍言懐北山之北寄柴扉茅屋参差倚翠㣲老罢那知还作客春深无奈苦思归淹留恐复荒三径潦倒宁堪扈六飞乘鹤双凫作底事不应容易裂荷衣次韵江子我见寄长句泥行且作龟藏穴雾隠初㣲豹一斑岂有高标如冠玉况无谈舌解连环一登文石趋宣室三窃蟠桃向道山早晚共㝷鸡黍约林泉犹得半生闲戏呈叔问野寺萧条独掩扉了无才术赴时危未成鸿鹄举千里且比鹪鹩足一枝短髪望秋如叶落壮懐因病与年衰何时负郭通三径鸠杖相将醉习池与叔问预约继九老之㑹九老当年四美并韩温千载接仪型世间天爵兼人爵云外台星聚德星白发篸花看更好碧山环座眼偏青相期勉继耆英㑹留与衢城作画屏彦章屡顾郊居作诗叙谢肮脏衰頺嵗月侵氷墟谁复顾山林闾阎揖让潜夫老车骑雍容重客临表里丝纶曽滥吹推扬巴俚久知音时来解带挥谈麈正始㣲言得重㝷两宋名贤小集巻二百三两宋名贤小集卷二百四钦定四库全书两宋名贤小集巻二百四宋陈思编元陈世隆补文溪集李昴英字俊明番禺人寳庆丙戌廷对第三淳祐初官吏部郎累擢龙图阁待制吏部侍郎归隐文溪卒谥忠简有文溪集送广帅赵平斋汝暨解印趋朝海濒老同年五载依宇下春风舞蓑笠爱日曝田舍喜无撞搪吏追逐欵段马剧谈许绦褐得趂公余暇达官来三径小队隣翁诧明公杰俊人麟族称大雅典型式诸老胸次郁醖借西𣲖溯其源境物入陶冩才高事无难只手擘泰华乘轺始踰岭风采贤使者堂堂开大阃部属肃鞾帕台端有老蜮闯影含沙射孤忠冕旒知还许河内借铃斋安独处冷淡闲僧夏例钱推不受金贝视土苴首祠酌泉翁坐使饕俗化葭萌细摩拊生意被原野循良渤海遂平理颍川霸威风戢偷窃徳意消诡诈能令飓母伏黙祷雨师洒开仓散穷闾俭嵗低粒价贡场宏敞拓芘士千间厦歴观古贤牧美政公其亚谗夫真枉屈有识共唾骂君子竟何伤徽誉愈脍炙诏还九棘班明发不俟驾倾城送津亭牵䌫不忍舍老夫前致辞再拜进杯斚立朝要敢言切勿效喑哑此行衆所望磐石巩宗社久住白云呈镇长老桑下戒三宿我此尚留恋曹溪晤一夕我复无知见镇公房逊客所须如执劵园丁晓供茹行者夜灌砚饭奴更刍马纸帐费香篆主人真好事答应了无倦欲归兴未阑坐享伊蒲馔观定堂梵宫慿水建蓬荻费芟除岸破羣鱼出枝危独鹤居定钟僧睡蚤挥麈客谈虚月满龛灯小风停幡影疎供槃多佛菓僧饭饱园䔫惟有开山老清高闭草庐送郑雪屋归里征衣㸃落红君去与春同贫到归时见吟多醉后工不应冠尚鹖自许气如虹急拭看山眼飞帆吸快风武夷观闲乘石罅船又到浙江边回向初心地皈依古洞天成丹唿鹤驾喷酒起龙眠雨意偏留客茶𤓰定宿縁建仓解归诗复徐意吏擎双印出便觉此身轻物我忘恩怨渔樵寄姓名笛声黄犊背诗兴白鸥盟故旧休相讶无书到帝城景泰寺树合疑山尽攀縁有路通逺鸦追夕照低鴈压西风瀑势雷虚壑松声浪半空凭阑僧指似涨雾是城中观获负郭平田濶秋深获课勤短鎌行缺月多稼剪黄云旧腊占三白今年稔十分太平村舍里堕穂饱鸡羣云泉亭絶顶鬰其前寒崖喷玉泉亭成山补阙境胜我才先树杪江天接榕根石磴悬赏心遂连日合为智仙传别陈霆正喜论文子遽归扶胥江口访韩碑吟篇佳处南游得行李轻如始至时石友秉心终可托山翁具眼逺相期勉旃办取兰闱㨗四六供官且放迟白云登阁白云峯拥到危巅杰阁翚飞倚半天谷响颇疑吟木客潮回坐见变桑田几重山隔几重水一日身闲一日仙真乐无如㑹心处林花野鸟亦欣然云闗观月山间未晚先得月料想城中见较迟海吐银蟾渐呈露林埀翠影已参差孤轮涵涧安禅处明镜当空沉籁时夜半哀翁犹独坐清光吸尽入诗脾登崃山疾雷甚雨长风吹裂碧云堆卷取银河㵼下来雨搅犀潭千尺浪烟遮龙壑一声雷松枝偃盖岩隈立猿女穿萝洞里回旧事兰亭好拈出婆娑溪曲共流杯西樵岩巨石卷阿驾半夭樵山风景岂虚传水帘不卷四时雨丹灶空凝万古烟印石尚存乌利迹问谁曽识紫姑仙我来游徧登云谷更借山僧半榻眠碧霄未到白云先碧霄瘦藤支吾上山腰烟横逺树醉眸豁竹引清泉尘虑消酒滴松根如露饮茶烹石鼎抱茅烧平生不被名利鎻半掩柴扉听晚樵送泊使孙叔谐东归莼鲈高兴趂新秋帆腹吞风涌去舟万寳集登天子库诸蛮遮泣海山楼世间颠倒是非梦达者逍遥得失侯归到家林定重九团栾杯酒菊花浮宴鸣珮亭和赵漕韵数尺飞泉漏隔城寒巖砌处落琮琤悬知胜境无尘到却讶晴天作雨声一㰱不容贪者饮两峯冝着醉翁行此泉千载因人重曾识光风霁月清蒲涧滴水岩观瀑与可人游四五并快风吹面洗炎蒸鹿廵夹道千章木猿挂垂岩百尺藤石室横琴清振玉壶瓢酌水冷调冰瀑帘雨后笼山濶不许尘埃俗耳听送鍳师住灵洲寺少年芹泮顶儒冠勐志缁袍出世难孤岛一灯开佛屋长身七尺占僧单钟鸣鱼叩随縁过棹舞鸥飞取次㸔亭下听经人在否石阑揺影碧波寒赠海珠湛老也曾参破动风旛坐得形枯鬓早斑衲子指为真鐡汉江神幻出小金山华亭浪急翻船入葱岭云深挈履还香烬未寒行道处萧森翠柏䕶禅闗罗浮洞长寳谷王宁素送药瓢久矣深山炼鹤形闻唿洞长又逃名㫁崖怪木人稀迹乱石奔泉水有声剑定通神收古匣奕聊供玩戱纹枰药瓢解赠宁无意重到孤庵论养生蒲涧和东坡韵四时氷柱湿风前絶顶飞来一𣲖泉瘦蔓相牵根太古苍崖特立倚长天灶荒孤鹤㝷遗迹寺老幽禽闯坐禅闲日频游归复梦结庐曽许蹑坡仙四月十五日游僧寺今日快逢僧结夏不妨乘兴叩禅扉山垂逺瀑溪声急风卷痴云雨脚稀嚢锦诗成僧借看纹楸棋落鸟惊飞此来莫讶凭阑乆杰阁新成拂翠微送泊使周申堂堂山立旧朝簮久屈清流督献琛风送连艘出狮国浪吹残句到鸡林平生不隔同年面中岁难禁惜别心归见耆英定相问只言闭户万山深弋阳郑氏翠麓亭管领寒溪揖怪峯径穿丛竹緑阴浓幽人去后无猿鹤冷落亭台湿藓封雪封寺征舆六月渡梅闗大地清凉树影班行客不须梅止渇流泉到耳冷潺潺挽钝斋先生许象州家学存斋授渊源自晦菴魁文行海内师道重天南衔得氷条一州才刀梦三芳名却千载爼豆拜祠龛义重人谁及高风有古人已田分友子黎亊保羁臣抱负耕莘志依稀陋巷仁丹青遗像在难冩道心真丈席即之温终身佩一言栋梁失安定山斗惨韩门恸矣心䘮重凄然手泽存江声助悲些莫返大夫魂送族子春叟游西广鳯出丹山定九苞桂林要拣一枝巢久闻嵓窦须幽讨不是人豪莫汎交鹤髪频将安问寄萤忩勤把旧书钞功名到底还坚志崛起新丰一草茅重游鬰孤台和坐客韵座上多俊人竒崛角㧞犀追风飇馆游鼍鸣玉龙嘶夕阳催归鞭更酌樽重携懐开钩钩帘语合印印泥似与花神期拈出糕字题壮哉千尺台虎踞巢之西平看十万家一日城市低乘风巾可挢取月箸可梯豪气压崆峒双月照虹溪响山慨懐古妙句吾家鸡邦人趁遨头壶榼山之溪最喜秋事成千亩黄云齐戯题罗浮梁弥仙冩真八十童颜双眼明浪游湖海一身轻莫将啖肉先生比箇是罗浮老树精罗浮何君祐甫相访惠诗又出所作水墨鱼戱题巻末山头钓引千钧鱼鐡桥曽逢稚川奴风波平地误㸃额戱取墨汁翻糢煳纵观濠上契妙趣浩浩胸次涵江湖墨云忽从砚池起拨剌跳出形模殊大鱼腾骧撼风雨小鱼𤨏碎游荇蒲技如元放几许竒金盘一个松江鲈试张亭前涨波影舂鉏飞下傍睢盱世间画史少活笔描冩终类鲋肆枯文溪一湾浮钓徒欠得龙眠为严濑羊裘图题东坡竹叶叶枝枝各标致宻宻疎疎总风味笔为化工壁为地顷刻种成此君子虽然月影水影冩真似安得千年尚生意两宋名贤小集巻二百四两宋名贤小集卷二百五钦定四库全书两宋名贤小集巻二百五宋陈思编元陈世隆补乐轩集陈藻字元洁福清人从学林网山为及门髙弟侨居横塘家贫授徒以自给生平备歴艰阨处之夷然扁所居曰乐轩卒年七十有五丹井懐叔达喜称吾子赋羞道少年时别去休论易愁来欲寄诗夕阳书不到残月梦相随晚嵗伤心事松峬独语谁适武林入延平界作人烟随山窟家家自生理木杪挿秧青泉流仙杵起开边忆汉皇航海通南鄙黄昏更不愁客舍连甍美归入古田界作歩入溪山胜桥亭古剑风土冝辞荔子村坞尽油桐南店炊初滑西舟石渐穷岂知旬日外便访去时踪城山云雾成佳景天明又几囘忽携诗句入别放画图开逺树沈如立行歌去似来小船冲雨过高柳接湖栽月傍孤青树名唿怪石䑓故园无梦想近拟筑岩隈虎溪四围山木合百磴屋檐重古穴成幽井踈林散晓峰响泉那更月啼鸟此无冬䑓上朝朝看天边有怪松冬日南谷读书列岫开平野修墻隐宻林暗泉闻雨响寒日觉冬深眼底孤村近云边小树侵何须钱买屋空寺足闲吟自从弱冠为游子玉融丹井壶山市哦诗不用着工夫已谪牂牁四千里柳侯未五十罗池作刺史翰苑失词华蛟龙怨泥滓我今四十贫无官六合飘零到融水来时三宿柳城村再拜前贤我如此才卑何怨嗟且述西征始奔走岂吾心跬歩思桑梓江右湖湘抵桂林青山争献双眸美青山纵好兴不生万斛羇愁懐抱里海口吟按图自古无人到二百年来户口添架屋上山成市井张官近海课鱼盐估客趂潮撑米入没人忍冻采蚝粘仲尼有庙尘谁扫寺观峥嵘香火严题融州城楼除却谯楼环廨舍萧条市井客懐悲高高下下山无数浅浅深深江有时大布红裙猺女着半规白扇野人持城中昨夜亡羊豕闻得谁家虎入篱客中书事千载蛮风尚有存此来闻见不堪论猪膏泽髪湘南妇牛渤涂门岭右村行客下牀调瘴药吏人提瓮灌蔬园岂无佳丽堪娯目别有凄凉只断魂真仙洞洞里清溪可汎舟入观洞府出高丘老耼尸解今还在黄帝生前有此不滴乳解添无数幻携灯何用不曾幽干坤自大人身小拳石空中作胜游姚晋卿溪阁行南院观溪心已清萦纡更上阁中行西横车马市桥合东眺逺山霞雾生日斜沙石浅可数半夜轰雷驱勐雨农圃嘈嘈春水多谁得身闲延客歌醉后下堦齐拍手长株矮树排花柳主人更要双眸寛去年拄杖寻长安一行一处狂唿去日日芳园大如许买地此多直几金千屏万障为墻堵和林子望夫君莫要叹无官幸有田园在故山满室春风满林月人生何事胜于闲丘徳基七十斯翁千嵗也何愁七十真堪贺礼修多少人间贫病客不贪天地久相留夜宿延平水东浮桥暂折阻狂澜懒问津船趂往还双剑庙前酤酒醉水西灯火水东看重阳临安舟中作小船独坐看平洋歴歴登高旧事长戏把此身看寂寞今年无酒过重阳十月一日毘陵作听得常州多菜色到来市井亦安然今朝正值焦糟节车马翩翩上墓田红泉明日还福清作独坐无聊已日西涂经蒜岭过渔溪一枝何处空归亟却理行装羡鸟栖过临川懐刘氏兄弟临川几日到长沙闻道黔南路更賖行见一村篱落好谁家此住忆君家冬日融州絶句四只渔船叩板门几家茆屋长児孙天寒水浅江成路地僻人稀郭赛邨过象州都无一物作生涯坊巷萧条有几家料得寒梅应怅恨满城开作寂寥花戱题宏仲饮亭酒肆老去虽贫有酒垆秫田亲种暂时沽闺中不解为悭妇闲问刘郎燕客无拟卜居向来为客爱塘村几度天边入梦魂恰到塘村心已懒不知何处立柴门卢北山元夕社屋相忘鼓笛鸣空村歩月兴堪乘何须更要鳌山立野烧天边胜看灯送黄钦之赴广州盐税地气周遭逐处流五羊渐已似中州海风吹断山无瘴炎月何妨作宦游寄吴提干不见河南二十年若为再拜画堂前来寻八桂𤓰期满归访苍梧莲幕迁幸对夫人如母在喜看令子似公贤府僚共约黄花去业已还乡种薄田融州西楼望山腊月牂牁三十日想见觅句上谯楼遥知今夜柴炉㑹説我无家更逺游融州望乡故国来来八十程登楼迷却桂州城望乡不分千山隔上趂金乌日里行余融州生日牂牁相遇説长年一在公堂一洞天清逺使君黄石老西周柱史混元仙过桂平岭南大半尚鸿荒城壁空坚草芥长忽到浔州江上饮喜他风物近吾乡别融州两年为客忆乡关樽酒何时别此间今日移舟出城市多情却恋眼中山谒罗池庙平生不作罗池梦今日还来谒柳祠忽忆故人曽得句鬼神先我七年知题静山桂林多洞府疑是馆羣仙四野皆平地千峰直上天两宋名贤小集巻二百五两宋名贤小集卷二百六钦定四库全书两宋名贤小集巻二百六宋陈思编元陈世隆补观我轩集方信孺字孚若莆田人有隽材未冠能文周必大杨万里见而异之以父廕补番禺县尉韩侂冑举恢复之谋朝廷寻悔金人亦厌兵时方有和议近臣荐信孺可使自萧山丞召赴都命以使事还言敌所欲者五事割两淮一増嵗币二犒军三索归正等人四其五未敢言侂冑再三问至厉声诘之信孺徐曰欲得太师头耳侂冑大怒夺三秩临江军居住信孺自春至秋使金三往返以口舌折强敌已而王枬出便定和议増币函首皆前信孺所持不可者通判肇庆府峒冦窃发同廖徳眀措置收捕就命知韶州至郡即封崇张九龄余靖墓擒赤水峒贼戮之转承议郎知道州寻提㸃广东刑狱奏纵不决之讼数千人迁淮东转运判官知真州即北山柜水筑石堤袤二十里人莫知其所为后金人薄仪真守将决水柜以却敌城乃获全山东初内附信孺言冝选威望重臣将精兵数万开幕府以弹压之坐责降再奉祠信孺性豪爽挥金如粪土所至賔客常满其使北时年甫三十既龃龉归筑室巖窦自放于诗酒后赀用竭賔客益落信儒㝷亦死矣虞山西风搅桂树落日明枫林游子懐归期予悲𣺌登临虞山一何高湘水一何深英皇仅枯冡寂寞薰兮琴我欲奏古曲俗耳更洼淫古器不可见聊作相思吟相思长相思相思无古今一歌衆鸟听再歌万籁喑推手君勿歌有酒且孤斟落落此时意寥寥千载心五絃毋容絶四海谁知音龙隐岩石门元不鎻岩屋本无基九夏花犹在千年树倒垂僧闲方定起客到毎归迟甚欲眠蓬叶沿崕读断碑漓山云崖轩不用穷探费杖藜隐然林壑挟城陴曾遵月洞千岩上更着云崖一段竒拂拭轩窓容爼豆发挥泉石借声诗瞿昙颇似知人意已约梅花帯雪移西山凿池种白莲作池开新白遍天涯未许东风擅一家苍桂丛中苍桂树碧莲峯里碧莲花波光分破湖千顷云影斜飞水一洼待着栏干横浅緑浮萍开处见鱼鰕咏西山海棠真珠几颗最深红㸃缀偏方造化工好事何年移蜀种美人清晓出吴宫妖娆能得几时赏零落才消一夜风自有生香人不识绣衾全覆锦熏笼清秀山寻徧洞天三十六苍灵独闭此嵓扉旋除野草开新径遮莫寒藤刺客衣嵗月偶同题壁字烟霞似不放人归把茅欲作开山主已落瞿昙第二机还珠洞归舟多载小江春重访东巖旧屐痕插水峭崕犹有路垂天怪石本无根金华仙伯真知己薏苡将军足㫁魂安得北山公可作倩渠移取向家园题龙隐岩爱山那惜走千回生怕前驱后骑催石上参差鳞甲动眼中在处画图开彩鸾未办乗风去浮鹢何妨载雨来人事百年俱变灭秪应题字不尘埃雨脚初收鱼尾霞满溪流水半溪花寻源曽识武陵洞泛宅如浮苕霅家但得嵌空元有路何如峭絶不容车道人辛苦经云水成塔从来是刼沙庆逺龙隐洞南山山北北山南一洞中分路口三飞鹤叫云声自逺懒龙悭雨睡方酣襄公淡墨留苍壁太史高风拂翠岚百尺岩前清絶处道人先我着茅菴龙隐岩曾傍武夷九曲何如桂岭七星水石小容螭隠烟云长帯龙腥越王台万山滚滚尽东来高处犹存百尺台回首旧时张乐地一杯重与酹苍苔石门吕嘉积石浪相传双阙天开尚宛然成败古今俱一梦千秋何似老楼船金鎻潭西来异兽路应迷金鎻何年落此溪不比李侯心似水归舟犹掷石门西题龙隐岩春波饱微緑斗柄函空明方舟贯巖腹鵞鹳相酬鸣仰窥穹窿顶宛转百恠呈仅余鳞甲碎不见头角狞下闯清泠渊演迤万顷澄但同鱼鸟参勿遣蛟龙惊抉苔橅竒篆倚棹㸔题名三将标殊勲自与山不倾谁欤赘小筑正恐嗔山灵南涧更幽絶山佛依峥嵘太虚可为室岂复资栾楹乳泉助茗椀中有氷雪清何须参鸾去此即白玉京鼎来不速客抱琴忽迟迎爱此无絃曲巖熘同一声为君洗尘耳唤我诗魂醒祗愁白衣到好句无繇成两宋名贤小集巻二百六两宋名贤小集卷二百七钦定四库全书两宋名贤小集巻二百七宋陈思编元陈世隆补鄂州小集罗愿字端良号存斋汝楫子以䕃补承务郎中干道二年进士守鄂州有小集送新安守陈郎中赴阙淛水带天邑于今如涧瀍言从发源处直到行阙前使君仪曹郎省闱早周旋一行领辅郡奏课十郡先是时新雨余纵览惊号蝉长河无六月解带风中眠鸟羽动林莽马门纳云烟村村老农出寒女一笑嫣共谈两嵗乐米粮不论钱今日见使君使君正当年还能持节来莫作长弃捐再拜不可留鼓声催发船嗟我寄枌社弟兄辱知怜宦游适四方从公倘非难农人实怀土欲见无由缘唯因足襦袴长说使君贤题贤女铺许嫁女始字昔人良所钦此身有所属安得强委禽嗟哉乃翁愚弃盟欲重㝷死生还复合世谓遂初心谁知彼寒女义烈动芳襟顷来已一慙厚愧方在今正性不负物临流殒千金我来弔藂祠目眩寒潭深凄凉一川上行客闻知音梁寺丞相见示过岭新作凌晨登郁孤南走韶阳道封疆有中画山川本怀抱公行度塞岭残雪故未扫高情无南北反谓兹山小顷来我尝游亦觉山媚好前贤因逺谪我辈得幽讨两崖瞻欲眩数树攀且绕想公哦新诗千骑转林杪衙官候颜色约束军声悄韶阳古名郡四十专城早重华已干嵗苍石在云表鱼龙舞幽壑遗韶盖可攷以兹供抚玩或可荐寿考公余亦时饮未用絶芳醥行行布恩惠正直神所保送贑州守施司谏奉祠归呉兴去国二千里叱驭良已勤到官一百日啜菽念所欣使君岂常流早嵗承华勋螭首有故步天香带余熏时清省谏纸符竹亦再分属者冦虽除遗民尚惊尘公来钤江右喜气感三军下担见施设果苏彫瘵羣天姿夙已高况复勇所闻属县但期约讼庭无放纷村团不识吏处处饱羮芹生女戒勿怒减输劝其耘惠术颇次第归心已乡枌小子谬从师颇尝侍朝曛从容进逢掖惨澹立红裙中坐要娯客所陈金石文行装遂如此何以充栋棼人事与天意嗟子岂须云来携谏坡雨去开崆山云多公能摧刚圣处已䇿勲行藏吾有命所愿不忘君送辛殿撰自江西提刑移京西漕峨峨郁孤台下有十万家喧唿隘城阙恋此明使车忆公初来时狂狡啸以譁主将失节度玉音为咨嗟一朝出明郎绣衣对高牙持斧自天下荒山走茅乂光腾将星魄枉矢失惊蛇氛雾果尽廓十州再桑麻思令撰中秘天笔有褒嘉辛氏世多贤一姓古所夸太史任箴阙伊川知乱华谁欤立军门杖节来要遮亦有救折槛叩头当殿衙英风杂文武公独可肩差佩玦善断割挥毫絶纷葩时时有纵舍惠利亦已遐京西故畿甸傍塞闻悲笳明时资餽餫岂减汉褒斜勿云易使耳重地控荆巴三节萃一握眷心良有加古来居此人爱国肯雄夸羊祜保至信陶公戒其奢安边有成畧此道未全赊公今有才气功名安可涯愿底湖海豪磨砻益无瑕凌烟果何晚犹有髪如鸦和汪伯虞求酒君不见菊潭之水饮可仙酒旗五星空在天此江縠纹更竒絶投以麹米清如泉分甘正拟供低唱要筑糟台须大匠诗人便欲醉千日欢伯仅堪陪一饷曰予此乐未知之独爱为瓶居井眉因君饮兴亦浩荡梦随骖驾觞瑶池昔贤酒尽孤长吸大似竹枯还欲沥明朝秀句传满城笑指空樽卧墙壁鹿鸣宴礼成贻解元诸友并呈通判寺簿兄及衆同官五首天意欲为雨川云出相望明时揽俊乂所立固无方少小讽二南美此江汉乡猥当兴能职首辟较艺塲羣儒悦寛简浩荡出文章方观纵壑鱼忽作抟风翔此去升礼闱旋当对殿廊忠言动明主家国有辉光鹿鸣首宵雅义取好贤深寥寥疑莫续工席有遗音诗言君臣间不以位相临如禽食苹水有酒方共斟从容陈所好亦复有鸣琴度使峩冠者洋洋动其心愿言解子褐结绶贯华簮真心有相感千载岂殊今昔在冯当世起家冠伦魁天衢跃羣龙转见絶足才驰誉塞四海致身近三台凄凉城东宅嵗晚就蒿莱古来用武地编简委尘埃毎见儒冠喜况逢贤路开祝君如冯公决科亦崔嵬终身可师法正复在轲回任子衆所许一鸣居上头王高两县来选拔皆其尤里行张可贵月书苏屡优向来丁与虞颇从别驾游嗟我爱羣才不问薪与槱既为得者喜岂忘欲旁求鼓箧五百家安皆儒者流相期作邹鲁过是我何来士有未就驾郡守身劝之君观汉诏中有此勤恳词由来贤俊人出处毎委蛇譬彼未嫁女深闺秀容姿施衿有所适婉娈终自持汉俗尚如此前世当可知勉哉䇿名者不但好爵糜君臣有明良行矣方自兹惟当秉高节长副此心期酬任察推惠石耳之作班嗣不借书刘棻真好事慙君辍汉简畀我充口耳胡为有牵聨苍石乃遭刵平生任公子百犗供钓饵坐令天壤间厌此江海味君今効清癯吾更觉软美挟书拟从游梦到沙头上望梅亭节物重阳后风烟庾岭头休论梅子雨才度菊花秋翠壁堪横絶幽亭劝小留谋生兄弟拙一一旁南州送邕州吴使君题舆才送日边程便拥油幢镇列城地望素高唐五管人才今似汉三明时清市骏非无意嵗宴逢花好寄声太学英名湖海气此行持论要平平次韵日涉园虚静堂华堂清旷隔喧卑户外春残绿满枝好鸟窥檐时下啄有人燕坐独支頥息斋世间谁号最闲忙强健收身意自凉春去扫花时汲井客来剪韭旋炊粱丹桂轩丹枝近嵗出深宫合向严晨伴晚枫珍重幽轩无俗物月中根墢日边红茶巖巖下才经昨夜雷风炉瓦鼎一时来便将槐火煎嵓熘听作松风万壑回木𤓰坞山中果树畧扶疎炎帝经中未尽书闻道木𤓰红胜颊露枝云叶缀华琚奉寄交代通守王兄兼简胡君二首籍甚王文度同侪意自亲方舟能送我别驾苦劳人属县应如律山田向食新荷花开㡬许老子旧凝神有客才相识乖离又许时不愁蓬转逺独恨盖倾迟卑薄江南地青㝠嵗晚期宦游妨意气直恐负君诗题汪氏尊已堂华屋成来有㡬年名因耆旧里中传未容极口称臧否正欲虚心到圣贤室有图书人自好门多车马地还偏邕州健笔人争诵姓字从今到日边次韶楚觉先见赠奏事何能补帝聡流年早已付天公旧闻双劒沦波底忽有三刀入梦中首出诗文为我贺多惭忧乐与人同如君孝友天应报飞鹤那应久在笼闻寺簿燕客因以酒蟹送似有诗见及次韵冠盖追随寂寞滨絶甘寛我未闲身古来把酒持螯者便作风流一世人此物湖乡价不论带糟聊遣荐芳樽梦魂忽去浮清霅唤拨渔船傍马门酧寺簿录示胡康侯戒明仲治郡遗训别驾游心到古初时将前辈警公余异时治行传青史名姓牵聨倘得书奉酬李叔勤知县觅茉莉花栽长句郫令风流太史家早知茉莉有竒葩生嫌衆色空尘滓遍阅余香见等差多谢珠玑来坐右好将根墢到天涯蜀江红紫纷披后初看东南第一花次韵酧通判刘兄岳阳楼见懐二首蓄纳深无际凭临势易高青春关气象白日散风涛有野张轩乐何人续楚骚古来川浸在闲却汉隂槔鱼龙掀舞后𣺌莽记空庭地带三苗濶山传二女灵客懐光水月诗笔妙丹青少作扬雄悔唯思草一经次韵和子澄春祠先生律诗质明悦洗动轻漪礼殿嵬嵬百世师仗几亲瞻古人象陪祠颇杂汉宫仪诗书自可谋元帅俎豆何妨示小儿春服咏归千古意只今童冠可无诗春社礼成借用寺簿释奠诗韵呈诸同官素餐深觉愧涟漪后稷勾龙实吏师平土至今犹有赖配天在昔盖多仪操豚底用勤巫祝饷黍行看媚妇儿海内和平颂声作登歌还有载芟诗福州赵侍郎开城西古湖以溉田既成兾得致政丞相福公一临于是有唱和之篇湖边飞盖欲谁同治行人思旧弱翁行乐未饶溱水女咏归应有舞雩童闽山影浸烟云动沧海潮连浦淑空欲识元侯疏凿意君王勤俭正卑宫南方春早冻先融荷臿趋时小异同要使齐民如水利亦如前哲变文风四时境净登临美万顷云垂灌溉通嗟我一麾江汉上慨然歆叹似南丰两宋名贤小集巻二百七两宋名贤小集卷二百八钦定四库全书两宋名贤小集巻二百八宋陈思编元陈世隆补黙堂集陈渊字知黙一字㡬叟南剑州沙县人了翁瓘之犹子也儿时动止不凡瓘器之谓能任重致逺者后从龟山杨时传二程之学绍兴间以荐知枢密院编修官召对赐进士出身授监察御史歴官宗正少卿迕时宰罢去卒于家有黙堂集二十二巻门人沈度所编也延平江上呈呉国华先生青山如伟人可望不可致屹然瞰洪流龙翔并虎视春风何时来草木舞深翠禽鸟暖相依飞鸣真得意愿言斩茒茨结室傍荟蔚且要观此身功业亦细事次韵欲游西湖阻雨去年赏西湖薄暑攀跻难同游幸胜士酒沃衣巾斑今嵗来钱塘腊雨扁舟寒友朋适四集局蹙樊笼间此生分林泉造物犹余悭未为登岳祷且作访戴还无私本天理敢怨隂云顽向来旱蝗恶征赋亦未寛宁令风作雪要看麦堆山十五日过许夜雨暴作明日行四十里宿于颍桥又明日晴书狂风撼平野沙砾眯两目笋舆我与君道逺疲征逐惊雷一夜发暴雨溢川谷平明泥没趾寸步不容续我生赋穷蹙触处背天福风雨岂不好行路非所欲中途聊息肩村驿便可宿我劳固其分端恐僵童仆燎炉然湿薪傍舍酒初熟安能浣愁肠但取充饥腹中宵耿不眠明月忽挂屋揽衣起视夜秣马亦膏毂人情易喜愠天道有翻覆隂霁那可知去去无欲速寄内明月向人圆爱之不忍睡坐久风露寒忽忽心如醉念君一适我所遇无欢意况乃久别离相思到梦寐我生百不堪谬言屠龙技于今半世人升斗亦未遂愿有室中友素懐隐居志肯与梁伯鸾扁舟共东逝小轩观月呈兴宗叔茒檐手可攀修竹出檐上寒蝉漏疎明碎影罗屏障情知月色好达览在虚旷东家富池台端坐不能访山林足寓目细大初无相但思人心安景物自清畅霜风中夜作曲沼金翻浪禽鸟断飞鸣杉松起酬唱燎炉宿残火尚可温新酿数杯遣沈㝠万虑一时放登召伯斗野亭落帆新城曲维舟古河右幽㝷得危亭星斗穿戸牖西风扫残叶庭宇不待箒娟娟云间月亦复照杯酒明朝又东南污流映衰栁莫以此时心炽然分净垢晓登严陵钓台和安止所留诗溪山有底好适契贫士欲敢论生不侯但喜梦非仆千秋钓台水不濯市朝足而我独何人得寓尘埃目携笻纵朝步初日穿林麓西风扶两腋一举千里鹄越州道中杂咏浮云作秋隂细雨如朝雾放形山水间意适无艰步忽遇古招提空翠森回互倚杖听泉鸣悠然不能去宿仙霞圣仙寺呈伯思子静风物吾乡似山川地势分稻畦翻碧浪麦壠布黄云客舍常争席山僧独献芹茒柴余沥在聊饷仆夫勤流长亭江折乱山围西来素练飞岚光环石窆潭影漾松扉欲静风前树难忘草上晖但期流泽逺长与水东归自建宁泛江至石首江注天围尽舟排浪阵轻岸容疎栁色秋气断鸿声风日虽堪好云烟易动情鲈鱼知有兴好在未知名季脩舍舟趋诸暨谒刘元成独泛钱清江有懐其人人逺牛羊暮春深草树滋野桥低映水浦㟁曲萦篱风雨江湖思干坤杖屦疑论心竟谁是短棹欲何之和司录行县道中偶风雨有感之作吏隐深藏雾天游更御风分携妨举目转盼忽堆红北去豺狼尽春回雨露同向来相对饮应复念邻翁萧山觉苑寺雪后杜门雪融檐熘如秋霖古寺掩关无足音诗书废放道眼净钟鼓杳隔禅房深老僧劝坐媒以火茶鼎静听苍蝇吟胸中激梗造澄彻一念不作千忧沈浮生半日未易得邂逅胜境聊安心明日片帆落何处嵗晚浊醪共谁斟次韵邓志宏送张思道福唐纷纷涴耳俱宜洗坐遣高人厌丘里迅流蚤自促行舟更有西风满江苇当年笔阵扫千人今日流辈推能文英辞雄辩洒醉墨倐忽百变春空云人间万事秋毫细轩冕傥来谁着意身随去棹落波间兴逐㝠鸿𣺌天际三山便到蓬莱宫卸帆海屿窥鱼龙夜凉横笛弄明月万顷瑠璃秋色中钱清过堰小风吹树寒流止始觉西湖潮正起须臾倒巻縠纹来已没㟁痕犹未已江流自下河自高逆上更堪行罔水九牛回首竹索细十丈沙泥拒舟底汝州道中呈遵道青烟漠漠栁依依落日云中㕍北飞咄咄书空谁独坐迟迟行道子同归桑隂盖地牛羊卧麦秀漫山鸟雀肥向晚未知投宿处败篱疎屋火烟微承遵道和又用前韵书懐端的荆州得所依羽翰终欲更南飞闽山万里长牵梦蜀鸟千言只唤归当日朋侪俱草泽而今儿女自轻肥白云南望三年客长是尊前诵式微再和李伯纪舍人韵时来将相宁有种卫青故是民家奴悬鹑未用叹嵗恶濶网近喜除官逋本无得丧任失马但有言说皆陈蒭从君一饮百壶尽醉倒不知谁谓吾次韵子静渊明束带向督邮已觉归思不可留纷纷朱墨何时休岂待置锥无一丘平生涉世如虚舟明月从人惊暗投胷次已无泾渭流不应罪我縁春秋次韵陆时可嵗暮感懐小桥横截一溪云隔岸遥通避世人钓艇偶随秋㕍泊吟窓今见腊梅新烟尘已觉千山静雨露行看万国春诗酒暮年生处乐一瓢归去岂辞贫离紫溪驿小风吹面雨亷纎轻薄衣裳懒更添一线离情裁不絶暮云将过粤山尖铅山欲留无计去还悲渐逺闽山物象非家在天南今北首忍看归鸟背人飞信州禅月院晚眺一觉华胥日又曛晚来愁绪乱纷纷角声对起重楼近吹动灵山万叠云登睦州环峯亭月照空山杜宇啼唤归渔艇夜天低那堪又是双溪水独上危楼十二梯病减枕上二首堦草无期日自生独余贫病破元正春风一种含生意谁道年来也世情尘埃子石䝉蛛网残落霜毫暗藓纹未把语言为戏剧新年不作送穷文七夕天上银蟾曲似钩人间箫鼔万家浮从来世事俱儿戏不独秦娥乞巧楼信马随车力不胜聊将觞豆乐交朋青楼乞巧怜儿女我亦如今拙未能同魏季修雪中闲步纎纎月色淡黄昏城郭千家雪照人携手望春同茗饮小坊灯火自相亲思安常兄凌虚阁下烟波濶升俊坊前草木苍归去溪南春正好不应萧索对松篁月夜江行吏隐飘然在一涯更堪行役送年华多情却有空江月长伴离人梦到家约令德郊行檐竹揺风拂面低麦芽穿雪绿齐齐凭君便作游春计莫待花繁去路迷通州夏雨长风巻地驱炎暑暴雨翻空送晚凉只此蚊蝇俱扫迹不须迢递待秋霜延平林力道阁上观水要看春水拍天流更为溪山一日留谁遣白云迷眼界坐令归思入扁舟泊州延平星河不动水东流夜影揺空逼钓舟梦破沧浪歌在耳欲寻溪友向烟洲自浦城放船下建安寄龎㡬先茒柴也解发清狂仰看云天尽十觞白首嵗寒犹道路自怜无意避风霜寄养䝉兼呈景骏粥鱼斋鼓网蛛窠古寺长廊客少过惟有一溪明月在夜寒偏向断垣多太史溪头十里间朝阳峯下水涵天青鞋不踏红尘陌梦断僧窓又一年自梅花村回道中书壁刺水秧针出已齐雨余膏泽未全犂道旁牛喘无情问惭愧林间布谷啼邑中诸公见和再用前看尽愁人万㸃红晓来双鬓白于茸他时倘记江南梦画我黄梅细雨中山寺早梅云间初日惨无光天外归鸿岂恋行短景去人如掣电不应留滞野梅花云母烧香不见烟夜深斋阁闭龙涎此生暇日真难得萧寺重来已四年次韵李光祖南山偈窓前松竹翠连山窓下弦歌昼掩关雪里忍看梅欲吐烟中遥认鸟知还钱塘江潮头驾月冲残梦水色浮空送峭寒十幅轻蒲连夜发不知身到海门山过钱清江潮来去自有期扁舟阁浅心如飞岸容霜竹青照眼春信梅花香扑衣天寒鄞江道路阻嵗晚钱清风俗非故园回首二千里落日看尽行人归两宋名贤小集巻二百八两宋名贤小集卷二百九钦定四库全书两宋名贤小集巻二百九宋陈思编元陈世隆补性理吟朱文公讳熹字元晦一字仲晦徽州婺源人中绍兴进士第歴事高孝光宁四朝仕至转运副使崇政殿说书焕章阁待制致仕年七十一卒理宗赠太师封信国公改徽国天气体苍然故曰天其中有理是为干浑然气理流行际万物同根此一原鬼神鬼神即物以为名屈则无形伸有形一屈一伸端莫测可窥二五运无停命妙合之机不暂停自然气化与流形原于妙合名为命即此而思得性灵又静思二五生人物新者如源旧者流流自东之源不息始终聚散即斯求性谓之性者无他义只是苍天命理名论性固当惟论理谈空求理又非真心性外初非更有心只于理内别虚灵虚灵妙用由斯出故生吾身统性情情谓之情者无他思只是吾心初动机又把动时分析出人当随发察其几意意乃情专所主时志之所向定于斯要须捴騐心情意一发而俱性在兹道如何率性名为道随事如由大路行欲说道中条理具又将理字别其名中庸过兼不及総非中离却平常岂是庸庸字莫将容易看只斯为道用无穷太极图性蔽其原学失真异端投隙害弥深推原气禀由无极只斯一图传圣心先天图不待安排自整齐只缘太极本如斯试将万事依图看先后乗除理可推又干坤复姤自推移动静之间起至微终日歛襟看不足其中圆处是真机学轲死如何道乏人縁知学字不分明先除功利虚无习尽把圣言身上行体用体用如何是一源用犹枝叶体犹根当于发处原其本体立于斯用乃存西铭人因形异种私根不道其初同一源直自源头明说下尽将父母属干坤仁心无私滓与天同物我干坤一本中随分而施无不爱方知仁体合言公又义兼礼智由仁出接物当先主在仁方有四端随用发譬之四序始于春居敬大哉程子明居敬千圣同符入德门试把工夫横监看总来不出歛斯存又但得心存斯是敬莫于存外更加功殷勤夫子明斯意约礼之时已在中静心惟动与静相乘当静之时乃动源所以功夫先要静动而无静体难全又莫专靠静偏于静须是深加格物功事到理明随理去动常有静在其中致知此心元自有知存气蔽其明物又昏渐渐剔开昏与蔽一时俱透理穷深克己本体元来只是公自将私意混其中追颜造圣无他事惟在能加克己功又莫道公私未判然自忧一日用功难便随明处勐分摆志在希颜即是颜成谨恐惧防慾当施御冦功及于未至丘崇墉常求四者无他法依旧同归主敬中求放心不察于心重似鸡更兼放处只縁私才知用理维持际不待追求便在兹下学上达学在事时斯是理盍于事上毎㝷思但令下学工夫到上达之机便自知夜气理则无形气是乘气随夜息理斯存息时无感犹当验昼不能清夜亦昏体认虽云道本无形象形象原因体认生试验操存功孰后隐然常觉在中明唤醒为学常思唤此心唤之能熟物难昏才昏自觉中如失勐省勐求明则存为人辛勤尽作求闻计沽得过情声誉来自外而观为可喜此心已失实堪哀三省曽子尚忧三者失自言日致省身功如何后学不深察便欲传心一唯中又用功事上实根源三省真传入道门理即是心随事显事能尽理始心存十五志学工夫一进十年期断自圣言当致思岂不欲人跻圣速只縁科级盖如斯小学洒扫庭堂职是供步趋唯诺饰仪容是中有理今休问敬谨端凭体立功存心工夫但欲存心尔底事存心条绪多直使圣贤更剖析只縁私意费消磨养性性初不假増加力养字元非别用功只要关防并省察莫教私意害其中心之官则思一身胡属此心微只为能思择所为底事虚灵成暗塞独于物欲用其思莫知其乡此心活动元无定或出他乡入此乡勐省不知谁是主只因操舍有存亡又存以公兮亡以私存亡倐忽动时机莫教事过方才省辨析须严念虑微人心道心自从载籍流传后此是论心第一条剖析精明为训幼如何心学尚寥寥又因形与理别言心其实随形有理存才与理违形独用便为物欲理皆昏又莫道惟危便为恶只縁衆欲起于形常须急把理来救亦要少从危处行知天命假借立言虽似是知非我出枉劳功苟从立志循而得方信真知味不同故者以利为本论性无非日用间何须虚诞与深艰昭昭万事皆其理只是工夫欲顺难㕘前倚衡理随心见不曽离苟有斯心便在兹果似有形君信否用心熟后自能知汶上仕非其地宁无仕此事还他德行人彼以势邀吾自逝丈夫无欲气常伸山径之蹊苟能用力可充微一息昏忘功便亏老矣方知深自警几番茅塞径之蹊不能使人巧学求入处须师授此外难为尽靠师但向行时无息处追前曲折自能知观䦨眇然方寸神明舍天下经纶尽此中毎向狂澜观不足正如有本出无穷良知孩提自幼良知发此日心䝉尚未开既壮䝉开趋物欲良知反丧亦哀哉动心忍性不当拂处常逢拂不合空时亦至空处顺不如常处逆动心忍性始成功又困穷拂穷虽天意如舜何须増不能上知虽明事之理也须亲到事中行刍豢悦口食中有味知斯悦知是能加咀嚼功行处心安思处得余甘常溢齿牙中先难为学须教效自形但专一意使功深哀哉狭隘频求效仰止仁人后获心谨独为学无功由间断其如间断废关防方知谨独功诚切不则此时心易忘鸢飞鱼跃此理充盈宇宙间下穷鱼跃上飞鸢飞斯在上跃斯下神化孰尸本自然又神化孰尸本自然盍将此意反而观试将事上深加察才着些私便不安勿忘勿助长忘则无功助则私不忘不助正斯时此中体段须当察便是鸢飞鱼跃机乐在其中夫子亦将贫对乐只因人苦处贫难苟非天理能攘敌只向私心重处安不改其乐已私既克本心存到处逢源与理行不待有心求乐道此心之乐自然生逝者如斯如何物却能形道只为皆存理一端偶感斯川存动理故言逝者可同观又岷原万古只如斯东注曽无间断时后学不因川上叹安行体用亦难窥牛山此心此理自天根不待栽培触处生只要关防又欲伐更须着意察滋萌任重气无强弱志为先努力便行休放肩捱得一番难境界便添嵴骨一番坚万物皆备于我万物当须以理观不离太极是其源虽云万类皆我具只为中心太极存难言难言非谓不容言谓状其中体段难须是养成天地塞却将正直及而观四十五十无闻圣人接物本于仁罕以深言拒絶人不足畏辞严且截急将此意省吾身九思人之追学在于思思则能知是与非但得用心纯熟后自然发处有思随辞达而已方识圣门辞达㫖作文之法在其中但将正意由辞出此外徒劳苦用功又因辞可以验人心心地开明辞必明试把正人文字看何尝巧异与艰深君子去仁谁云贫贱人难处只为重轻权倒持钓渭耕莘皆往辙圣贤不法我何归就有道而正差以毫釐丈乱真苟羞就正堕终身不惟枉费穷年力反作滔天祸世人出门如见大宾竦然敬立体斯存容貎常如见大宾此是圣门持守法必须心在可为仁必有邻德者人心之所同苟能有德类斯从不须闭戸嗟寥落但立诚心自用功浴沂只就吾身本分思相唿童子浴沂归更无一㸃闲思想正是助忘俱勿时言志莫道车裘事亦轻仲由义勇乃能行欲知共敝为难易试把车裘验世情斐然成章学须随器有成形方可裁中设凖绳假借变易无定体纵逢大匠亦何成安仁利仁语利犹能安则难且从利做莫思安悬知等级无他义去尽私心只一般一贯一贯明言忠与恕教人之意已昭然当于用处求其一慎勿悬空想圣贤卓尔颜渊不日趋于化此际宁容未学知细诵师言强思索独于博约语无疑闻知见固能知闻亦知虽闻如与见时同只縁一本元无二千圣巴亡心在兹絶四在人四者要皆无絶尽圣心天与俱敢尔单提希圣术力除私欲是工夫莫我知也夫心即是天天即理无行不与理相随故言惟有天知我天岂真如人有知又天怨人尤两不形欿然下学是工程了无可使人知处尽日相酬理与心又圣心端似涉修溪俛首无言但疾驰学者须常存此意自能过絶为人私予欲无言妙道皆形日用间即斯可见不烦言试将天象明人事希圣工夫万古存吾无隐乎尔圣道虽云妙莫窥初非恍惚与希夷分明说在吾行处后学无于行外思化春冰融尽絶澌微澈底冰壶烛万几静对春风感形化圣贤体段盖如斯又从天所欲皆天理具体颜渊罢不能所谓不思并不勉舜由仁义即非行吾知免夫常懐四体昊天息自是冰渊恐惧深一息尚存忧未免死而后已即斯心博约事来身向礼中行事过将心去学文局定更无他罅隙得斯二者老吾身事天皇天命理以为人理有存亡系我心存养上还天所赋终身履薄与临深两宋名贤小集巻二百九两宋名贤小集卷二百十钦定四库全书两宋名贤小集巻二百十宋陈思编元陈世隆补性理吟仁天地本来生物心先儒特指此为仁五行运转功归木四序周流气属春一膜不通身且痺寸私未去道非纯有能克己工夫到腔子中间恻隐真义理有当为道必为事皆审处得其宜富非以道穷宁忍身可成仁死莫辞取予截然分界限是非断不谬毫釐要知此道观元化天地凝霜肃杀时礼天泽初分礼已基三千三百特其仪分由父子君臣定恭岂声音笑貎为理在人心隂有节民知天则犯无思圣门问目皆根柢四勿当先克己私知察慧为明类管窥此惟公是与公非事行无事乌乎凿知极真知觉自微明德工夫由格物穷神知化可研几始条理至终条理入圣优于圣域归信有诸已者若为名道在㕘前与倚衡克是四端非外铄确然一理与俱生五行主以中央土万善归于此意诚实理流通该造化天何言处四时行诚实理根源帝降里浑然太极其胷中不思不勉圣而化则着则形天者融一性毫釐无矫揉两间化有妙流通学知未造斯诚地主一工夫要扩充心虚灵知觉本无私物诱其间易转移理义扩充无限量贤愚异向只毫釐精神收歛归方寸功用弥纶极两仪一念稍差微亦显谁云暗室可容欺又此身有物宰其中虚彻灵台万境融歛自至微充则大寂然不动感而通五官本以思为主一窍须防慾外攻不睹不闻穹壤隔盍于谨独上加功敬进德工夫那处㝷常惺惺地主吾心精神收歛天常在气象森严帝寳临文若在宫先致肃尧虽至圣尚能钦帝王心法皆由此学者须还用力深性此性凝于二五精天之命我本来纯只因气质分清浊遂使贤愚有等伦诚则践形须尽力学能克己始为仁尽人尽物皆吾事本本元元祗一真情未发之时皆是性动而感物乃为情欲如可欲仁非逺思或妄思邪易生万想不揺心正大四端既发善流行隄防意马如防冦谨独工夫要讲明气二五之精判混元厥初本体自纯全配乎是道生乎义牿则皆人养则天平旦清明常不挠两仪充塞浩无边死生祸福谁能摄听命于心即圣贤志方寸中间彻两仪规模全在立心时希贤希圣惟吾过行帝行王视所之勇则竟成功易集懦而无立事难为始焉趋向尤当辨舜跖其徒易背驰命赋予皆原造化功胡为定分杳难穷性根于我元无异气禀之天有不同道在何须言寿天身修只合任穷通圣贤顺受无非正义在当为命在中思方寸中间贯两仪五官五事本于思憧憧合谨朋从戒亹亹无忘内省时理欲两端分界限圣狂异向只毫釐思诚若达何思地不问生知与学知意万事皆从有意生念头才起是根萌圣能毋我应先絶学欲正心须自诚百虑经营行此志一几感发属乎情濓溪不去牕前草此意分明养得成乐纷华扫退性吾情外乐何如内乐真礼义悦心𠂻有得穷通安分道常伸曲肱自得宣尼趣陋巷何嫌颜子贫此意相关禽对语濓溪庭草一般春忧富贵何须分外求乐天知命本无忧事关职分思无旷德在吾身患不修流涕贾生深汉虑攅眉杜老为唐愁困心衡虑终无益疗病还须药必瘳刚铁壁金城硬嵴梁夜深剑气凛寒芒三军莫夺匹夫志九殒难摧壮士肠毅若参乎宜有勇慾如枨也岂为刚要须集义工夫到血气何如志气强柔温和如玉盎如春义礼薫蒸淑此身粹德常存乡善士嘉猷巽入国良臣但推寛厚慈祥意肯作脂韦软媚人张禹孔光何等习巧言令色鲜其仁中正体原从不倚生亭亭当当理分明帝王相授皆惟一夫妇虽愚可与行载在羲经惟二五寓诸麟史即权衡果能此道经斯世天地中间掌样平权事物称量易一偏权为善用乃为权一心酬酢中常主万变纵横理自然不是反经求合道要非胶枉可调弦若将变化参干道正气流行四序迁几万事根源肇自微当知微者着之㡬安危理乱来除顷祸福机缄倚伏时智者未形先豫料常情已着鲜能知毫芒善利尤当辨舜跖其徒易背驰道一太极中涵性分六君子者得心传无形超出流形表不物从来有物先龙负龟屋开妙藴鸢飞鱼跃㑹真诠经纶一息无斯道圆盖方舆特块然德此德根于此性真四端万善足吾身出宁似舜天之合敬懋如汤日又新细行不矜圭有玷寸私无累玉其纯云行雨施干元普宇宙中间物物春四德天德胚胎自浑沦干分四者可名言元工肇始斯仁普亨道为通庶类蕃利则有华皆就实贞而无物本归根流行四序周而始试贯其中是本源四端四者本无端可窥一机感发善随之欲知本体胚胎处着在良心发见时情动始能觇朕兆性初元自有根基火然泉达充而广此理生生无尽机格物一物中间一理存欲穷是理见须真川流不息应知道谷种能生始验仁制锦可观为邑者斲轮能悟读书人此身有物先须格万物从来备我身践形肖貎均之造化功圣惟和顺积诸躬声而为律身为度目自能明耳自聡但见从容时中道何须蹈履上加功物皆各尽天然则一理纯乎四体充皇极以极为中义未安示民标凖有相关万殊本本源源地一理亭亭当当间栋木在中羣木拱辰星居所衆星环九章统㑹归诸五千古箕畴彞训颁忠恕内不自欺忠是体推而及物恕行焉人能勉此几于道圣则纯乎动以天探本穷源诚是主视人犹已理同然圣门一贯知谁㑹独有参乎得正传中和喜怒未形中固在发而中节乃为和粹然本自性情出舍此其如礼乐何正若固乔沦矫抗柔如光禹失依阿不偏不倚中庸训理学工夫要琢磨隂阳形而下者谓之器天道无隂不佐阳动则羣生俱发育静而万物自归藏雷方伏处潜归地冰欲坚时自履霜但使阳明胜隂浊此身先自要平章变化流行造化杳难窥物有推移道不移草木春花秋实际兽禽孳尾氄毛时太虚瞬息隂晴雨浮世骎㝷壮老衰本体尚存形迹异化焉形迹亦无之夜气时当向晦寂无营是气分明养得成收歛精神安梦寐流行旦昼亦清明五官泰定邪难入一室中虚善自生存得满腔天理在从他鼻息响雷鸣谨独一念根萌自隐微外无形迹可容窥迹虽未动机先动人不能知我自知颜烛夜燃防慾纵震金暮斥敢天期岂知为学求诸内不但幽居暗室时圣胸中何虑亦何思妙在从容中道时自是性之非力强纯乎天者岂人为一私不累大而化万境俱融生则知孰谓神明难遽造惟狂克念圣之基神圣固非人可得为至神尤更杳难知心功黙与天同运道化全无迹可窥隂阖阳开机孰使风行雷厉令如驰无方无体纯乎易祸福昭昭自判时人心不是人心与道违先儒特谓此心危气成形后有知识物诱我前易转移理欲两端分界限圣狂一念判毫釐若人无有天戕者物则依然具秉彞道心方寸中存无极真纎毫物慾外难侵至精至粹纯乎理无智无愚有是心诚实本来消衆妄阳明原自絶羣隂帝王精一相传法独向危微妙处㝷明明德一真洞洞在中扃人不生知必学成克去已私无晦蚀还他本体自光明荡除泥滓衆斯洁拂拭尘埃镜乃清性分本来非外得斯明原自内中生止至善丘隅黄鸟咏绵蛮至道光明体艮山物与俱生皆有得德虽至大不踰闲敬仁尽乃君臣分慈孝严于父子间知止乃能安汝止明诚学力本相关君道制世非徒势位尊克艰厥后止于仁九经统㑹先修已万化纲维在得人政出中书权在我利捐内帑富藏民大公至正无私眤宇宙中间物物春相道金鼎调元赞化工此心端合与天同宗祊大计韩忠献遐迩清名司马公造化无私㕘衆论格君有道竭精忠缀衣趣马皆吾属不问宫中与府中师道瞶瞶谁开一性真要将斯道觉斯民明如虞舜先敷教圣若宣尼善诱人夜立伊川门外雪风生明道坐中春帝王亦有师承益广厦羣儒日日新吏道仕非其义仕奚为一命当懐及物思清白居官皆可纪忠勤职敢求知理财有道唐刘晏用法持平汉释之硬着脚跟行实地班资何必计崇卑求放心放渠鸡犬欲求难内省何须用力艰出入不踰方寸地撡存尤只片时间当知本体皎然在不是良心去复还人患勿思思则得可容旦旦伐牛山絜矩物我由来縂一般四方八面要平看已如欲立人俱立民既相安我亦安异醴只如同体视彼心当即此心观有能强恕工夫到不信推行是道难干禄颛孙为学太匆匆便欲邀求禄在躬勿向利名中着意曷于言行上加功常将阙处思疑殆毎把其余慎始终寡悔寡尤牢记取自然有禄在其中两宋名贤小集巻二百十两宋名贤小集卷二百十一钦定四库全书两宋名贤小集巻二百十一宋陈思编元陈世隆补南轩集张栻字敬夫广汉人浚子以䕃补官孝宗朝歴左司员外郎除祕阁修撰歴知江陵府荆湖北路安抚使卒嘉定中谥曰宣从祀大成殿有南轩集淳熙四年二月既望静江守臣张某奉诏劝农于郊乃作熙熙阳春之诗二十四章章四句以示父老俾告于其乡之人而歌之熙熙阳春既发既舒翼翼南畆是展是图嗟尔农夫各敬乃事徃利尔器诫尔妇子惟生在勤勤则及时惟时之趋时不尔违祁祁甘雨膏我下土习习谷风和泽乃普徃即尔耕惟力之深拄莳尔苗勿倦其耘于日于夕自遂自达尔心勿忘彼生孰遏惟天之心矜我下民民不违天使尔有成既穟既实既坚既好尔获既周先养尔老保尔家室抚尔幼穉既迄有年复思嗣歳嗟尔父老其训其诫俾务于本惟土物爱不念其本则越其思所思既越害斯百罹嗟尔父老其告其喻尔之有生君实覆汝尊君亲上其笃勿妄小心畏忘率于宪章嗟尔父老教之孝悌孰无父母与其同气反于尔心孰无爱敬即是而推乌徃不顺嗟尔父老勿替谆谆其未率从警束其身告以祸患其使知惧无俾蹉跌以蹈罪罟惟国之法晔晔其垂使尔知避岂欲尔施尔成自陷予疚予恫曷使予懐寘于尔衷于赫圣王敷德流泽布宣弗厪时予之责咨尔父老助予念兹岂予之助报国是宜粤以今日劝相于郊乃作此诗以懋尔劳咨尔父老尚演厥义其讽其歌于乡于里俾一其心服我训言击鼔坎坎自古有年七月旦日晚登湘南楼文书稍去眼日夕进微凉高楼一徙倚清风为我长渔父䕃深樾归人度浮梁仰看河汉明俯视羣山苍平生会心处于此故难忘旧闻水东胜巖峦发天藏岂无一日暇勇往聊徜徉民瘼未渠补况敢懐乐康天边云物佳似复为雨祥秋成倘可明歳晓或自强当从农家鼔一歴水云乡送朱元晦君侯起南服意气凌九州聿登文石陛忠言动宸旒坐令声利场缩颈仍色羞郄来卧衡门无媿自日休尽收湖海意仰希洙泗游不逺闗山阻为我再月留遗经得䌷绎心事两绸缪惟兹断金友出处宁殊谋南山对牀话匪为林壑幽白云政在望归袂风飕飕朝来出别语已抱离索忧漓山漓江即湘江濈濈清见石其东列羣峰秋水碧复碧日出雾露收草径上逼侧凭栏舒望眼已足慰畴昔更窥岩穴胜创见为惊惕如何数里间竒观屡接迹寛同厦屋深划若巨灵擘日月递光景风云变朝夕石桥几年成乳窦一时滴神龙旧隐处仰视多辟易蜕迹凛犹存隐隐即霜嵴下有澄湫深余波漱苍壁徃者已仙去来者此其宅薄晚叩松闗风过声索索聊麾车骑退容我且散䇿郄望訾家洲轻舫渡前碛回首烟树林已复挂蟾魄宇旷净余滓羣物被光泽河洲寄遐思空岩皎虚白清辉犹可窥水色相激射天边与川上亭亭如合璧居然广寒游不用假六翮班坐依微澜晤赏共佳客与之相千载讵有古今隔箫鼔归夜䦨观者灿成陌徃徃罗杯斚班班见殽核谅因年歳丰人意少舒适视尔意少舒于予多忻怿岳麓书院游观不作难唿舟渡清泚新晴宿潦净羣山政如洗上方凭危栏万象见根柢寒泉自可㪺况复杂肴醴高谈下夕阳邂逅元钥启中流发浩歌月色在波底题城南书院招元晦积雨欣始霁清和在此时林叶既敷荣禽声亦融怡鸣泉永不穷湖风起沦漪西山巻余云逾觉秀色滋层林丛緑间爱彼松柏姿青青初不改似与幽人期送杨廷秀昔人忘言处可到不可会还须心眼亲未许工雕缋词章抑为余子已得其最当知邹鲁传有在文字外平生风雨夕毎念名节难穷冬百草歇手自种琅玕吾子三十䇿字字起三叹岂欲求人知正自方寸殚请哦硕人诗匪为乐考槃岳顶上封寺有懐元晦忆共朱夫子登临氷雪中剧谈无俗调得句有新功别去雁横浦重来月满空遥怜今夕意清梦倘相同喜闻定叟弟归吾弟三年别归舟半月程形容应似旧欢喜过如兄秋日聨鸿影凉窓听雨声人间团聚乐身外总云轻黙姪之官黙也相从久吾心念汝多又为江汉别秖觉歳年过气习须消靡二夫在讲磨惟应介如石人事易蹉跎长桥西风吹短发复此渡长桥木落波空濶亭孤影动摇徘徊念今昔领畧到渔樵拟有山中隐凭谁为一招岳麓书院支笻穿百级把酒问春光乔木依然在幽兰秖自芳未经湘水满逾觉橘洲长暝色犹回首天涯话故乡与弟姪饮梅花下分得香字日夕色愈正春和天与香提携一樽酒问讯满园芳嗣歳诗多思懐人心甚长更须多秉烛玉立胜红粧王长沙约饮县圃梅花下得梅字平生佳絶处心事付江梅县圃经年见芳樽薄暮开朗吟空激烈烧烛且徘徊未逐征书去穷冬尚一来仲春过阳江亭子亭古危临岸林幽巧近城烟容随雨住花片着溪清春事已如许客懐谁与倾亭前几株树满意欲敷荣城南杂咏二十首和朱元晦原原钖潭水汇此南城隂岸花有开落水盈无残深右纳湖团团凌风桂宛在水之东月色穿林影郄在碧波中右东渚四序有佳趣今古盖共兹桥边独微吟回首忘所之右咏归桥窓低芦苇秋便有江湘思久矣倦垂纶游鱼不须避右船斋长咏伐木篇竚立以望子日暮飞鸟归门前长春水右丽泽艺兰北涧侧涧曲风纡徐愿言植根固芬芳长慰予右兰涧叠石小峥嵘修篁高下生地偏人迹罕古井辘轳鸣右山斋高楼在林杪中有千载书昔人不可见倚槛竟何如右书楼开轩仅寻丈水竹亦萧踈临流会自得岂是为观鱼右蒙轩流水自清泻触石短长鸣穷年竹根底和我读书声右石濑云生山气佳云巻山色静隐几亦何心此意相与永右巻云亭前年种垂栁已复如许长长条莫攀折留待映沧浪右栁堤危栏明倒景面面涌金波何处无佳月惟应此地多右月榭芙蓉岂不好濯濯清涟漪采之不盈把惆怅暮忘饥右濯清亭系舟西岸边幅巾自来去岛屿花木深蝉鸣不知处右西屿幽谷竹成隂縁流着石清不妨风月夕来此听琮琤右琮琤谷亭亭堤上梅歴歴波间影歳晚忆夫君寂寞烟渚静右梅堤风吹渡头雨摵摵莲上声忻然会心处端复与谁评右听雨舫散策下亭阿水清鱼可数郄上采菱舟桑风过南浦右采菱舟湘水接洞庭秋山见遥碧南阜时一登搔首意无斁右南阜送定叟弟官桂幙事业无欲速燕逸不可求速成适多害求逸飜百忧桃花坞花开山与明花落水流去行人欲寻源只在山深处谒陶唐帝庙词溪交流兮谷幽山作屏兮曽丘木偃蹇兮枝相樛皇何为兮于此留蔼冠佩兮充庭洁芳馨兮载陈纯衣兮在御东风吹兮物为春皇之仁兮其天四时序兮何言出门兮四顾𣺌宇宙兮茫然风雩亭辞眷麓山之回隩有絃诵之一宫郁青林兮对起背絶壁之穹㝫独樵牧之徃来委榛莽其蒙茸试芟夷而郄视翕衆境之来宗櫂连娟之修竹森偃蹇之乔松山靡靡以旁围谷窈窕而潜通翩两翼兮前张拥千麾兮后从带湘江兮浮緑矗逺岫兮横空何地灵之久閟昉经始乎今公悦栋宇之宏开列栏楯之周重抚胜㮣以独出信兹山之有逢送八兄归广汉弥旬积雨木生耳冬壑未渠收潦水围炉情话正尔佳乃复归舟行万里百年懐感卧湘城风急鹡鸰原上情岂无他人意则真毎觉软语温如春少年鋭意凌八区晚以乐义称乡闾闻人有意亦已如天报两子双明珠小饮卜筑兰溪边修篁乔木今参天是非荣辱不到处巻书一枰清昼眠有弟有弟复何为杜门读书人谓痴故山未遂扫松愿江头独立送归时九日与宾佐登龙山晓风猎猎笛横秋泽国山河九日游万里烟云归老眼千年形势接中州丘原到处堪懐古茰菊随时岂解愁此日此心谁共领朝宗江汉自东流和宇文正甫探梅天与孤清逈莫隣秖应空谷伴幽人千林扫迹愁无奈一㸃横梢眼便亲顾影莫惊身易老哦诗尚觉句能新几多生意氷霜里説与夭桃自在春和友人梦游西山故人畴昔隐西峯野寺幽房一径通无复老僧谈旧事空余修竹洒清风梦中寻胜忘南北句里论心岂异同我欲壁间题唱和他年留得咤南公偶书我爱庭前木叶疎病枝衰蔓手披除从今燕坐无通塞来徃风烟任巻舒岳麓书院眼看飞雪洒千林更着寒谿水浅深应有梅花连夜发郄烦诗句写愁襟禊亭一曲清江正可怜隔江新竹露涓涓好风成我曲肱梦起看飞云度碧天城南书院絶句八首微风习习禽声乐晴日迟迟花气深妙理冲融无间断湖边伫立此时心花栁芳妍十日晴五更风雨送余春莫嫌红紫都吹尽新緑满园还可人亭畔薰风尽日凉来从水面过新篁悠然但觉盈襟抱千古虞絃意未忘林塘过雨不胜秋万盖跳疎㵼碧流倚槛孤吟天欲暮更穿芒屩上方舟山色顿清秋欲低湖光更净日平西凉风猎猎倾荷盖归翼翩翩度栁堤新凉修竹意逾静初日芙蓉色倍鲜物态直须闲里见人情多向快中偏四面红蕖竞緑波晚凉奈此野情何凭城更觉看山稳入户还欣得月多拍堤水满草茸茸尽日野航西复东欲去未须愁日暮月明波面意无穷病起城南书事二首一春风雨水平湖更觉湖心月榭孤坐看百花开落偏依然山色对清癯茒亭泉熘四周遭花木经春一一高郄望西山隔江水径思一叶泛云涛春日和陈择之花落花开总可怜桥南亦复好风烟雨余起我故园梦漠漠浮鸥水拍天年华冉冉春将半花事怱怱雨满城想得东郊变新緑未妨携酒趂初晴日长渐有简编乐春半已将樱笋来无数青山相慰借有时明月共徘徊荔子荔子如今尚典刑秋林圆实着嘉名虽无赪玉南风面郄愿筠笼千里行落梅清溪雨伴小桥东落月纷纷水映红五夜客愁花片里一年春事角声中歌残玉树人何在舞破香衫曲未终郄忆孤山醉归路马蹄残雪衬东风金山万顷洪涛里巍然阅古今云烟三岛接花木四时深乱石维舟住西风倚槛吟朝宗如不断凄切此时心题南城城头望西山秋意己如许云影度江来霏霏半空雨和元晦咏画壁松杉夹路自清隂溪水根源徃复寻忽见画图开四壁悠然端亦慰余心五士游岳麓图闭门六月汗如雨出门褦襶纷尘土文书堆案曲肱卧梦逐征鸿过前浦西山突兀不可忘勇徃政须求快覩朝暾未升起微风中流吚哑挟鸣橹长林秀色已在望有如出语见肝腑意行爱此松隂直眼明还喜碑字古高低梵释着幽居深稳仙家开閟宇忽看宫墙高十丈学宫峩峩起邹鲁斯文政倚讲磨切石室重新岂无补危梯径上不作难横栏截出可下俯惟兹翼轸一都会徃事繁华杂歌舞变迁反覆宁重论昔日楼台连宿莽迩来人物颇还旧岂此十年此生聚衆流涓涓日循除华表何时鹤来语炎氛知不到山林茗盌蒲团对香缕鼎来杖履皆胜友季也亦复同歩武洛阳年少空白头三闾大夫浪自苦一笑便觉真理存高谈岂畏丞卿怒不图画僧圣得知貌与儿童作夸诩请君为我添草堂风雨萧萧守环堵跋王介甫游钟山图林影溪光静自如萧踈短髩独骑驴可能胸次都无事拟向山中更着书墨梅二首眼明三伏见此画便觉氷霜抵歳寒唤起生香来不断故应不作墨花看日暮横斜又一枝水邉记我独吟时不妨更作江南雨併写青青叶下垂妙高梅花戏折寒梅画里传便知香爨搅佳眠爱君花木逡巡有就笑春风入暮年光上人送墨梅来求诗还乡南岳有云留不住东归结伴过湘湄解将踈影横斜句来换垂珠的铄诗曜甚鸢肩寒入画清于鹤骨老难医遥知入岭风烟暮正及追胥餽歳时立春偶成律回歳晚氷霜少春到人间草木知便觉眼前生意满东风吹水緑差差元日古史书元意义存春秋掲示更分明人心天理初无欠正本端原万善生采菊亭赠张建安陶靖节人品甚高晋宋诸人所未易及读其诗见其胸次洒落八窓玲珑岂野马游尘所能栖集前建安丞张君精力未衰即挂冠家于浏阳有年矣葺小园为亭面南山来求予名予名之曰采菊亭取靖节所谓采菊东篱下悠然见南山呜唿靖节兴寄深逺特可为识者道耳诗曰陶公千载人高标跨余子岂无济时念歛䕃独知止归来卧衡门无愠复无喜九日天气佳东篱撷芳蕋举头见南山佳处政在此地偏心则逺意得道岂否张侯谢银艾筑室娱燕几小亭才寻丈景物自新美颇闻方瞳清亦复强歩履不妨数登临倚杖看云起高咏悠然篇飞鸿送千里挽刘观大四首忆昨登廊庙忠言沃帝聪所思惟尽瘁敢复计成功半世江湖上千忧寤寐中汗青谁秉笔请放衆言公国耻臣当死公家三世心忍看巳絶笔谁续断絃音精爽今如在衣冠恨更深郄嗟胞与志处世漫侵寻平日多竒节中间似富公天从庐墓请人説捄荒功辛苦培邦本雍容遏乱烽人传遗奏切更过子囊忠曽是南荆地他年竹马迎旌旂严骑士弧矢盛民兵细仿规摹旧还知节制明思公如岘首同我泪纵横挽王詹事二首大节元无玷中心本不欺排奸力扛鼎忧国髩成丝方喜三旌召俄兴一鑑悲西风吹涙眼吾岂哭吾私睿主熊飞日如公旧学臣忠言关国计清节映廷绅歳月身多外江湖泽在民当年遗直叹千古更如新送甘甥可大从定叟弟之桂林季也有行役我思独悠悠亲朋非不多子能从之游挂席上湘水青山挟行舟篮舆问岭路政尔荔子秋人言桂林好颇复类中州近郊多胜概雉堞冠层楼待渠幙府暇时与同㝠搜吾子有令姿胸中富九流处世多龃龉但当付沧洲超然扩遐思讵可耳目谋愿为百錬刚莫非绕指柔昔人不吾欺子盍诚反求预想他年归此地复绸缪刮目看二子一笑纾百忧望后一日与客自水乡登湘南月色佳甚翌日用乡字韵简㳺诚之一雨五日余南州三伏凉唤客近方沼笑谈引杯长相将复登楼月色在屋梁念我懐百忧忽忽髪变苍及此少自舒觞咏未可忘孤光凛下照景妙无留藏沙边数白鹭欲下仍翔徉羣动亦自得如我四体康平生子游子虚白生吉祥官舍并楼居登临筋力强未可效王粲居然思故乡清明后七日与客同为水东之游翌朝赋此平生山水癖妙处只自知夙约常寡味邂逅惬心期幅巾与藜杖安歩随所之朅来坐官府颇觉此愿违城头望羣峰欲往类绊羁三春苦风雨晴日一伸眉沙边散车骑竹舆从呕咿独与三四客野服相追随亭亭俯空旷洞古探瓌竒悬崖隐日月幽壑蟠蛟螭涧水杂鸣佩松风发清吹兴来即倾酒语到亦论诗聊揩簿书眼赏此闲暇时所歴固未厌所感多余思昔游木叶下今兹緑隂肥江山虽可识歳月迺如驰素餐岂不念懐安敢云私归来耿不寐欹枕听晨鸡题榕溪阁寒溪澹容与老木枝相樛其谁合二美名此景物幽太史昔南骛于焉曽少休想当下榻初清与耳目谋品题得要领亦有翰墨留我来访遗址密竹鸣钩辀稍令旧观复还与佳客游树影散香篆水光泛茶瓯市声不到耳永日风飕飕所忻簿书隙有此足夷犹平生丘壑愿如痼不可瘳虽知等喧寂终觉静里优更思濯沧浪榕根浮小舟静江归舟中读书南风驾小雨羣山净如沐吾归及新凉所歴慰心目轧轧柔橹鸣卧见山起伏推枕意悠然还取我书读平生领解处于焉更三伏老矣百念疎但欲斯境熟向来五岭游目力半吏牍小心了宦事终觉媿惇独世路自险夷人情费追逐翩翩孤飞翼息䕃望林麓张子真杨政先吴德夫追路湘源赋此以别驱车出严关触热归路长一雨羣物苏吾行亦清凉漓水自南去湘流正洋洋眷言二三友跋马勤送将萧然短长亭每语夜未央张子名家驹千里方腾骧杨郎岭中彦而能歛锋铓延陵旧所熟气味固难忘向来幕府游三秀丽斋房居然出别语分袂楚粤乡人生会有别勿悲参与商独有赠言意临岐更平章风俗易移人官途剧羊肠千钧有不守决去飞鸟翔要当勉自持诗书作金汤他年相会处刮目看増光为谢桂父老无泽留一方惟余石间字时与洗苔苍送端臣桂林先生兼简信叔帅座朱芾骖鸾碧玉林琢句白琼瑶人间埃壒尽星罗数分毫程公列仙长磊落粹露玉歴发太和泓君同逍遥刻巖栖乌鸦陟巘透紫霄南风无赋鵩即是宣室招尧庙明祀崇千载荒山拱万灵挿天巉絶壁飞瀑下空庭绘事存淳古真风寄杳㝠苹蘩何以荐帝德日惟馨送但能之守浔州循吏古犹少岭民今未苏丁宁烦诏㫖推择得吾徒根本谁深念诗书计不迂惟应敦此意岂但应斯须送陈仲思参佐广右幕府旧説桂林好君今幕府游江山资暇日梅雪类吾州煮海何多説安边更预谋政应勤婉画不用赋离忧寄赵漕想得昭潭上儿童夹道迎皇华今日使竹马旧时情梅蕊冬前折山光雨后清使君桃李客当为驻车旌和正父游榕溪韵隔岸高低露碧山眼明便作故园看直从榕影度轻舫更傍溪光抚曲栏鸿雁来希空怅望梅花开早朱初寒喜君万里同情话明月清风足佐欢仲冬朔日登湘南楼复用正父韵歴遍江南处处山峤南还得倚楼看化工此地无余巧爽气穷冬更逼栏官事随时宁解了书盟平日未应寒相逢自有论文乐只把空杯未碍欢六月二十六日秀青亭初成与客同集亭成胜日好风光佳客携将共一觞苍壁挿空千古色高松䕃堤三伏凉网鱼缕脍寒氷玉剥莲煮鼎甘露浆便觉故园浑在眼秖应漓水似潇湘鹿鸣宴从昔山川夸八桂只今文物盛南州秋风万里携书劒春日端门拜冕旒圣世取才先实用儒生报国岂身谋且看廷䇿三千字为写年时畎亩忧次赵漕赠王昭州韵煌煌金节按江城驿路梅花正小春闻説争迎来满道定将何术慰斯民憇棠异日夸南国懐橘归时拜寿亲流泽㑹看均一路要令治象复熈淳送韩宜州顷年未识宜州面己信诸贤品藻公幕下从容逢益友胸中肮脏本家风一麾且与寛彫瘵华髪应无慕勇功从古安边须自治人情初不间华戎自乌石渡湘思去歳与朱元晦林择之偕行讲论之乐赋此朝来一舸渡湘水山色横秋真可怜忽忆去年聨骑客沙边搔首意茫然韩廷玉筑亭于官舍之旁园中故多梅㑹有飞雪予因题其匾曰梅雪盖取少陵诗语而刘公贡父送刘长官掌广西机宜尝用此事有雪片梅花五岭春之句今廷王适为此官于以名亭抑其宜也亭边花木多吾弟定叟旧植故于首章及之城隂一径自深窈花木成行菊遶篱细説当时始经事梦回春草费相思南州要是梅开早北客巡檐偏眼明一夜飞花来㸃缀新亭喜复得佳名眼底风光正自佳滞留何必叹天涯日长况是文书省且与闲吟对落花岳麓道旁见获者腰䥥声相唿十百南畆获妇持黍浆馈幼稚走雀跃辛勤既苦为幸此歳不恶王租敢不供大室趋逋约虽云粒米多未办乃升合姑寛目前饥讵有卒歳乐乐歳尚尔为一歉更何託书生独多忧何以救民瘼和张晋彦游岳麓斋舫临烟浦云屏入画图日曛花炫昼风定水明湖布谷催春种提壶劝客沽湘中无限景赋咏继三都橘州小山幽桂丛岁暮蔼佳色花落洞庭波秋风𣺌何极题城南书院四首新竹成林蕉叶青隔篱深处有蝉鸣晚凉更觉长堤静自遶荷花待月明新凉物物有精神静倚书窓听雨声忽忆子綦元未解强令天籁太麄生移得幽兰几本来竹篱深处手栽培芬芳不必纫为佩月白风清取次看睡觉西山月正平荷香不断晚凉生园中双鹤知人意已作金风警露声初夏偶书江潭四月熟梅天顷刻隂晴递变迁扫地焚香清昼永一窓修竹正森然城南即事活泉细引忽盈沟自遶书斋㶁㶁流添得眼前无限思石桥竹坞对清庐枕邉风雨过今春起歩园林己緑隂更向坡头望湘浦水云无际遶遥岑次韵范至能崃中见寄合绾丝纶对紫薇郄扪青壁听猿啼祇应许国心如石蜀道如天亦可梯偶作世情易变如云叶官事无穷类海潮退食北窓凉意满卧听急雨打芭蕉从郑少嘉求贡纲余茶贡包余壁小盘龙独占人间第一功乞与清风行万里为君一洗瘴云空茗亊萧疎五岭中修仁但可愈头风春前龙焙令人忆知与故人风味同益阳南境松杉夹道郁然父老相传忠定张公为邑时所植也其间亦有既剪而复生者作诗属来䕶持之夹道松杉半老苍前贤余泽未应忘君看直干连云起岂但当年蔽芾棠登山有作上头壁立起千寻下列群峯次第深兀兀篮舆自吟咏白云流水此时心赋石廪峰岿然高廪倚晴天独得佳名自古传多谢山中出云气人间长与作丰年过高台携信老诗集萧然僧榻碧云端细读君诗夜未䦨门外苍松霜雪里比君佳处让高寒送李崧归闽二首歴数勲贤后如君到眼希胸中藴金石笔下出珠玑倾盖嗟何晚临流又送归他年傥相忆寻我钓鱼矶公事妨开巻遐征念索居能来数月欵端为百忧纾师友洛川上人才元祐初归来有新益不惜几行书除多登仲宣楼懐土昔人志伤时此日心长江霜潦净故国暮烟深访古多遗恨凭栏更独吟细看前浦树生意己堪寻刘胜因自襄阳过予渚宫于其归小诗赠别肮脏宁多忤栖迟久倦游折肱谙世味袖手惜良筹日月隆中晚风烟岘首愁登临还慷慨还解寄诗不和元晦后洞山口晚赋石裂长蕂瘦山围野路深寒溪千古思乔木四时隂更得寻幽侣何妨拥鼻吟笑看云出岫谁是此无心自方广过高台两寺清闻磬羣峰石作城风生云影乱猿啸月华明香火逺公社江湖鸥鸟盟是中俱不着俯仰见平生憩清风崃扶踈古木矗危梯开始知经几摄提还有石桥容客坐仰看兰若与云齐风生隂壑方鸣积日烈尘寰正照迷从此上山君努力瘦藤且喜得同携谢杨文昭主簿寄诗杨之父绍兴间倅建康不屈于剧寇而死迺翁詈贼气如虹千载衣冠起愞庸双庙已应同卞壸佳儿今喜见甄逢传邮赠我凌云句断简知君学古胸忠孝可全须力勉䇿勲宁复羡侯封游道场山次沈国録韵玻瓈盆外起千鬟路入空蒙紫翠间心宇最便天宇逈眼明偏见野云闲寒泉宰水留千载清磬踈钟度两山我亦湘城三径在湖边归去洗尘颜早秋湖亭泽国今年秋气早湖亭清悦独徘徊翩翻荷盖随风舞萧瑟松声带雨来静处岂云身计得吟边但觉歳华催悠悠逺思凭谁写多病新来罢酒杯雨后同周允升登雪观一雨端能减百忧肩舆径上最高楼山容净洗无穷碧江水新添自在流己觉春随花片老不应身似贾胡留烟蓑风笠南山下正好归与看麦秋题邢使君钓隐使君卜筑傍芳洲短槛踈篱处处幽风月随时供燕几笑谈终日在中流翩翩影落来宥雁漠漠寒生欲下鸥城市山林俱寓目问君底处足消忧和查仲文雪中即席所赋方帽冲泥有客来九衢俗眼莫惊猜一樽相对十年外两脚新从万里回壮志未随衰鬓改孤懐良为故人开雪中细访梅花发不用匆匆羯鼔催襄州䕶漕使者张侯寄示所作快目亭记辞多慷慨予读而壮之且想斯亭观览之胜为赋此闻説君家快目亭溢江直上起千寻昔人事业规摹在故国山河草木深世态从渠翻覆手壮图还我短长吟㑹须一展平戎䇿始称平生洒落襟次韵周畏知问讯城东梅坞三首城东幽事如许一见定胜百闻苦雨斜风无奈断桥流水余芬春意新回庭树角声莫起江城更着水仙为伴真成难弟难兄短笻偏歴溪山欵段时寻邻里遇酒聊一中之得句亦偶然耳和安国送茶官焙苍云小卧龙使君分饷自题封打门惊起曲肱梦公案从今又一重登楼风雨经旬只闭门朝来倚槛己春深不知花片飞多少但觉江城满緑隂两宋名贤小集巻二百十一两宋名贤小集卷二百十二钦定四库全书两宋名贤小集巻二百十二宋陈思编元陈世隆补豫章先生诗集罗从彦字仲素南劒州罗源人从龟山游以累举恩授惠州博罗县主簿绍兴初卒学者称豫章先生淳祐间谥文质有集观书有感静处观心尘不染闲中稽古意尤深周诚程敬因粗会奥理休从此外寻自警性地栽培恐易芜是非理欲谨于初孔颜乐地非难造好读诚明静定书示书生知行蹊径固非艰每在操存养性间此道悟来随寓见一毫物欲敢相关颜乐斋山染岚光带日黄萧然茆屋枕池塘自知寡与真堪笑赖有颜瓢一味长邀月台矮作垣墻小作台时邀明月写襟懐夜深独有长庚伴不许庸人取次来侗见先生出此诗尝妄意云下两句不甚浑然先生因改云也知隣鬬非吾事且把行藏付酒杯盖作此数絶时正靖康间也门人李侗谨识送南劒王守归三年政化被生民甘雨祥风溢劒津解组幡然赋归去攀辕无计可留恂未把阳关三叠吟且将谬句写离心千寻浩浩镡溪水别后不知谁浅深勉李愿中五首愿中以书求道甚力作诗五首以勉其意然借视听聋盲未知是否圣道由来自坦夷休迷佛学惑他岐死灰藁木浑无用縁置心官不肯思不闻鸡犬閙桑麻仁宅安居是我家耕种情田勤礼义眼前风物任繁华今古干坤共一身安身须是且安民临深履薄縁何事祇恐操心近矢人彩笔画空空不染利刀割水水无㾗人心但得如空水与物自然无怨恩权门东徃絶行踪一片闲云过九峰不似在家贫亦好水边林下养踈庸自述松菊相亲莫厌频纷纷人世只红尘自怜寡与真堪笑赖有清风是故人题一钵菴可怜萱草信无忧谁谓幽兰解结愁欲得寸田断荆棘只消长伴赤松游挽吉溪吴助教二首室富真儒业门多长者车明经方教子得第己荣家性守仍知分天然不爱奢百年成古昔行路亦咨嗟新生夸踯躅旧德叹凋零冷带商岩月光凌处士星布衣难得禄白首易穷经追想今何在溪流对洞庭颜乐亭用陈黙堂韵平时仰止在高山要以亭名乐内颜颠倒一身浑是梦寻思百计不如闲心斋肯与尘汘染陋巷宁容俗徃还坚守箪瓢心不改恐流乞祭向墦间寄傲轩用陈黙堂韵自嗟踽踽复凉凉餬口安能仰四方目送归鸿心自逺门堪罗雀日偏长家徒四壁樽仍緑侯户千头橘又黄我醉欲眠卿且去肯随俗客语羲皇濯缨亭用陈黙堂韵十载犹缁京洛尘归欤那复厠朝绅君今谈笑青油幕我但巍峩乌角巾江汉便从尼父濯衣冠宁羡屈原新欲赓孺子沧浪咏㑹意须还舍瑟人题静亭鼎创新亭静更幽四时景象镇长留端如和气衷谈笑恍若春风中泳游排闼山併蓝色重凭栏水拥壁光浮我来登赏无穷趣好把诗篇与唱酧送愿中行圣言天逺海潭潭独在潜心久泳涵猥念百家非己好妄将一贯与君谈贤如赐也才知二学若陈亢只得三此道悞来因自足郄随鹏鸟话图南再用韵送延年心源寂静映寒潭每欲操存更养涵顾我日思攀剧论荷君时与得高谈眼前旧识知多少物外深交没二三幸久相亲频握手遽成分别又东南和愿中岩桂几树芬芳檀与沉枝枝若占郄家林风摇己认飘残菊日照浑疑缀散金仙窟移来成美景东堂分去结清隂我今不愿蟾桂折待到蟾宫向上吟题德士退居牛头山顶锁烟霞檐月松风即我家筏渡有情新活计袋空无物旧生涯己将黄叶分双手郄攟白茅占一窊会得懒庸归去路索然忘鸟更忘花贺田溪张公迁居华搆经营占地灵浓峦环合数峯青苟完公子方成室趋训儿孙巳过庭岂止一时夸壮丽定知百世享安宁顾惟善颂非张老秖贡汤盘徃日铭和张公叙别良工创新第潇洒伴洞府经营未毕工四面方兴堵蛟龙忽夜徙空中震雷雨亲旧贺于门主人迎孔户连唤凤儿来藏书几多部为我张广筵酧宾酌以旅人谓主公贤敦朴嗤峻宇规模出心匠务卑由乃祖欲图久安逸勿辞暂劳苦忠孝阐家门诗礼光族绪居室云苟完谦冲弥自处玉石不分别鹤鸡为谩侣顾予局促辈乡评少推许尝逰庄岳间喜作齐人语何幸天相之幡然交邹鲁早年钦大名驰书聊以序比来揖清风谈笑挥玉麈见之名利尽久持岂无补素志己深酧青眼犹相与黙然汤盘颂未为倾肺腑何当惠古风锦绣施残楮妙曲诚寡和取利凭斧柯两宋名贤小集巻二百十二两宋名贤小集卷二百十三钦定四库全书两宋名贤小集巻二百十三宋陈思编元陈世隆补象山先生集陆九渊字子静九韶弟干道八年进士调靖安簿累官着作丞光宗即位除知荆门军务卒谥文安尝结精舍于贵溪之象山学者称象山先生有集应天山我家应天山山高数万丈上开园池美林壑千万状山西有龙虎烟霞耿相望寒清漾微波暖翠团层嶂天光入行舟野色随支杖吾党二三子幽赏穷清旷引兴谷云边题名巖石上碧桃吹晓笙白鹤惊春涨一笑咏而归千载应可尚踈山村静蛙声幽林芳鸟声警山樊纷皓葩陇麦摇青影离恨付西江归心薄东岭忽忘饥歉忧翻令发深省送勾熙载赴浙西盐平分浙江流东境浮海角其民仰鱼盐久矣困征𣙜麦禾与桑麻耕锄到硗确徃歳比不登场圃几濯濯荒政劳庙谋赈廪开数数饥羸不待饱共感君泽渥仁哉覆育恩所恶吏龌龊教诏弥谆谆听受秖藐藐何知国与民足己肆贪浊流离且未还己复事椎剥按察殊未曽圣主独先觉重贻宵旰忧顾盼求卓荦若固岷峨英懐抱富荆璞迩来奏对语朝阳鸣鷟鸑锵然歴帝聪简记谅己确外台适虚席妙选出亲擢此节岂轻授委寄重山岳除音九天下衆论靡瑕驭揽辔首越山青萍方在握送君无杂言当不负所学和鵞湖教授韵墟墓生哀宗庙钦斯人千古不磨心涓流积至沧溟水拳石崇成太华岑易简工夫终久大支离事业竟浮沉欲知自下升高处真伪先须辨只今过普宁寺偶扶藜杖过南津野寺长桥发兴新蹔就清溪照须鬓不妨翠雾湿衣巾山萦细栈疑无路树络崩崖不压人朝暮有程常卒卒向因携酒上嶙峋赠画梅王文显子作寒梢己逼真不须向上更称神由来絶艺知音少只恐今人过古人初夏侍长上郊行分韵得偕字讲习岂无乐鑚磨未有涯书非贵口诵学必到心斋酒可陶吾性诗堪述所懐谁言曽㸃志吾得与之偕题达本菴梁光结庐其亲茔名曰达本求言于余敬赋是诗以助孝德孩提无不爱其亲不失其心即大人从此劝君休外慕悦亲端的在诚身玉芝歌淳熙戊申余居是山夏初与二三子相羊瀑流间得芝草三偶相比如卦画成华如兰玉明氷莹洞彻照眼乃悟芝兰者非二物也己酉上巳复覩瑶芽迫归拜埽不及见其华是日访风练飞雪始得一华方掇至案间时云菴僧适至且求余言为乡道余方作是歌因谓之曰当为子书之第持此以徃会当有赏音者绍熙元年三月二十八日象山翁书灵华兮英英芝质兮兰形琼葩兮瑶实冰叶兮霜茎石室兮宛宛苔菌兮菁菁䕃长松之偃蹇带飞瀑之琮琤实青端而黄表眇中藏而不矜匪自昭其明德羌无愧兮畴能与僧净璋自从相见白云间离聚常多㑹聚艰两度逢迎当汝水数年隔濶是曹山客来濯足傍僧怪病不烹茶侍者闲不是故人寻旧隐只应终日闭禅关莺巧啭风台急筦清逾石涧回溪好去枝枝惊梦无人心到辽西子规栁院竹斋茅店云芜风树烟溪听彻残阳晓月不论巴蜀东西少时作从来胆大胸膈寛虎豹亿万虬龙千从头收拾一口吞有时此軰未妥帖哮吼大嚼无毫全朝饮渤澥水暮宿崑崙巅连山以为琴长河为之絃万古不传音吾当为君宣闻鹦百喙吟春不暂停长疑春意未丁宁数声緑树黄鹂晓始笑从前着意听晓春出箭溪二首命驾不辞春迳泥少蓬高会帝城西物非吾軰终无赖书笑蒙庄只强齐天人湖光随广狭山藏云气互高低谁怜极目茭刍里隐隐苍龙卧古堤两宋名贤小集巻二百十三两宋名贤小集卷二百十四钦定四库全书两宋名贤小集巻二百十四宋陈思编元陈世隆补鲁斋诗集王栢字会之金华人初号长啸后更号鲁斋受业何北山之门郡守蔡抗杨栋台守赵景纬相继聘丽泽上蔡两书院四方从学者日衆咸亨十年卒赐谥文献有集赤松即景平生百虑懒尚有丘壑心佳哉二三友同盟时幽寻壮懐豁虚旷元宫穷邃深时方酿薄暑万緑涨云岑新篁疑粉翠日影筛碎金瘦笻扶野歩羽扇摇清吟漱齿掬清泚雪瀑开风襟脱巾挂琪树露顶涵重隂山禽自在语浊醪自在斟物外转栖碧石险苍苔侵何时侣麋鹿结茅入深林和叶圣予小桃源韵二仙何如人夫岂古隐士道成遡泬寥羊卧不再起鸾鹤舞松声萧骚快心耳金灶清尘生余丹不轻委我来桃源游直穷路所止飞萝摇春烟素雪喷清泚何时架草堂深入此里翛然逃世虑錬魄继遐轨送立斋入闽哭久轩双溪秋气深送子临古道古道如掌平四顾行人少行行复行行何日度南峤故人今己矣转忆平生好世亊浩无涯愁云黯江表送希夷之江西小雨敛轻尘秋声满亭驿驱车过南浦别懐徒襞积世道斯凌夷为善不自力一朝鲁两生为人作行色谁知离索悲有甚万钟失和寛居见懐韵北望戏马台荆榛满中路英气一何多懐古𣺌难泝山河腥日月虎豹沐雨露累累楚猴冠异哉天所赋岂无济川才淹留秋不暮清风从何来洒洒定吾故赠我金琅玕凿来双鱼素秋熟西风不力征老火未甘退蝉声乱耳繁痴蚊健始最一雨从天来不复有故态天序自分明人心其少耐舟中和叶圣予桐江波渐滑霁色午方开香火严兰若烟霞老钓台崕高微径险水转万山回欲访先生裔相从买一坏江濶风帆急潮回沙露痕寒林无剩叶茅舍各成村雁落烟波𣺌鸦归野色昏未知孤客棹今夜泊谁门野兴文字饥难煮为农䇿最良兴来鉏晓日倦后卧斜阳秋稼连千顷春花醉几场任他名利客车马逐康庄和赵师日韵我生无燕颔四壁笑相如门巷堪罗雀灯窓且读书老来心事懒贫后故人踈尚有多情月时时到敝庐兰早受樵人贡春兰访旧盟谢庭夸瑞物楚泽撷芳名苍玉裁圭影紫檀含露英奚奴培䕶巧苔藓日菁菁催雨人世如居甑骄阳不可鉏未闻刍作狗安得梦维鱼赋敛民生藁干戈国计虚安危关一饱雨意莫踌躇题定武兰亭副本玉华末命昭陵土兰亭神蹟埋千古率更搨本入坚珉徽帝归装投定武薛家翻刻愚贵逰旧石宣和龛御府黄尘横空飞渡河中原荆棘穴豺虎维扬苍茫驾南辕百年文物不堪补纷纷好事竞新模倾欹丑俗亡遗矩如今薛本亦罕见髣髴典型犹媚妩清欢盛会何足传右军他帖以千数託言此笔不可再慨然陈迹兴懐语今昔相视无己时手掩尘编对旧雨同庄叟游山小阁重隂一日晴清游应己惬高情遥知雨后山光好但想云边屐齿清素壁虽曾题字旧沉疴不许㰱新盟因知关吏留鱼钥漫遣奚奴候晚程题山桥北山之北两山齐一迳蜿蜒石作梯脚力倦时山始好芙蓉东畊赤松西石磴斜溪下水隈玉虹锁雪挂崔嵬虽然只是泉三叠滂湃声摇万壑雷重题八咏楼楼压重城万井低星从天阙下分辉伤心风月客应瘦满眼桑麻春又肥山到东南皆独立水流西北竟同归倚䦨莫问齐梁事断石凄凉卧落晖大安中途迷道作此自警未识大安道行行多路岐人言讹近逺山径倍嵚巇自有康庄处多因便捷移我今知堠子万里不须疑两宋名贤小集巻二百十四两宋名贤小集卷二百十五钦定四库全书两宋名贤小集巻二百十五宋陈思编元陈世隆补慈湖小集杨简字敬仲慈溪人干道五年进士宁宗朝累官将作少监出知温州以寳谟阁学士致仕卒谥文元学者称慈湖先生有慈湖甲稾抚琴行萧萧指下生秋风淅淅幽响飕寒空月明夜气清人骨何处仙风摇丁东野鹤惊起舞流水咽复鸣一唱三叹意未己幽幽话出太古情龙吟虎啸递神怪千山万壑风雨晦海涛振盪林木响乱撒金盘氷雹碎和风回春阳缥缈孤鸾翔三江五湖烟水濶波声飋飋鸣渔榔悲猿临涧欲渡不敢渡但闻涧底萧瑟松风长闲云曳碧落势去还回薄神仙恍惚无定所微吟似欲止所作驭风一笑归蓬瀛犹有余音遶寥廓送张大着出守衡阳济济衆贤俱徐徐五马驱中司亲雁序南岳佩鱼符吴楚从今异参辰幸小殊他时羣玉聚相与话踟蹰净土院击竹轩我对此君无一事自言幽处直千金古人今己成陈迹犹向当年击处寻进月堂我有一轮月不圆又不缺更无昼与夜光耀常洞彻纵有茅屋遮亦莫知间絶持此以为烛难作进退説石鱼楼多谢天公意己勤四时换景示吾人碧桃红杏分明了緑艾红榴㳄第陈秋㕍声中休卤莽雪梅枝上莫因循机关踏着元非彼正是吾家固有身箇里包坤彼括干精神微动便纷然桃红栁緑春无迹鱼跃鸢飞妙不传麦浪岂縁风衮衮荷珠不为露涓涓分明是了何言否此事难容郑氏笺游乐平明巖西风吹作明巖去石屋高虚滴如乳是谁不是洞中仙无人自信吾为主偶成春入园林种种竒化工施巧太精微山禽説我胸中事烟柳藏他物外机既遣杏桃呈示了又令蜂蝶近前飞如何有眼无人见只解西郊看落晖脚踏和风歩歩春石鱼楼上等闲人兴来冲口都成句眼去游山不动尘李白谁知他意思桃红漏洩我精神忽逢借问难酬对只恐流莺説得真风云雨雪自何来我有干元大矣哉万景出竒供杖履羣峯环翠供楼台兴来吟咏谁裁剪饭罢游行自徃回信口道来俱妙义教人寻访几枝梅我吟诗处莺啼处我起行时蝶舞时踏着此机何所似陶然如醉乆如痴两宋名贤小集巻二百十五两宋名贤小集卷二百十六钦定四库全书两宋名贤小集巻二百十六宋陈思编元陈世隆补洺水小集程珌字怀古休宁人都使澐十五世孙甫十岁有咏冰诗云莫言此物浑无用曾向滹沱渡汉兵识者竒之绍兴四年擢进士授昌化簿应博学宏词科除建康教授宁宗时改知富阳以荐除宗正簿寻直学士院理宗初兼侍读除礼部尚书绍定改元乞祠外补除福建路招捕使累疏乞休以端明殿学士致仕卒珌以词章称当时世系本河北洺州自号洺水遗民有集三十巻三月十八鎻试童子侍具行巻萧然无事成三十韵漫呈同省旬雨埋青㝠今晨浴新阳老红堕万刼稚绿罗千行叶碎青槐古条净紫薇香去岁䕶篔筜今年巳苍筤翩翻鹊引雏伊优雀绕墻有象成熈愉对时多慨慷门外车马喧省中日月长要之非大快大快在沧浪沧浪兴何穷风帆十丈樯明日酌严君浮丘蔚南翔快马抺青山恍入万松庄山中多老人雪巓更眉龎持酒相劳苦儿童纷迎将小卧聼雪坞徐歩堆云乡玉界梅万木烟海杉千章三崃桃源浪九夏氷巖霜危桥跨长虹曲水飞轻觞两日足可周百年事难量送客出松闗壮楗设门旁挥手谢世人从今永相忘勉子姪外物不足恃翻覆百年间惟有万巻书可以解我颜男儿贵立志逹人得大观百川日夜流与海㑹波澜丘陵安于卑宁复望泰山方当少年时髪齿未凋残圣贤户庭阔人人可跻攀谨勿随余子碌碌走丘樊揭富阳孝子门去年何明正有女方笄年母病偕幼弟奉佛祈病蠲既蠲未全已剖肝代兰荃今年盛力旺二子亦竒伟兄肝起母病弟复先割股人生贵男儿愧此簪笄女峩峩儒冠弁愧此田家子予谬为令长㝠愚化不宣彼真天性厚或以上泽覃劳之缗酒廪重为此诗篇揭之旌其门观风盛采㫋既以劝邦人庶几风普天送夏明叔归建宁顷与君别时君頥未生髭忽忽二十年惊见紫髯竒相逢不相识眎刺乃得之尊酒出文巻芙蓉隂未移白露团虚檐素蟾堕寒池何为于此时与君又语离自言甘㫖急母失旧馆期丈夫属有志富贵无定姿愿君勉自力上以慰亲思明年寒鴈来殷勤竒书词为报秋风高呉仙得桂枝送常世卿归嘉兴悔作唐山来山深交友絶相逢忽相得乍见乃乍别嗟此氷玉人寒梅踈带雪胷㳄罗文奎笔底耀离缬朝家渴英隽结网仍高设行且收殊科勉哉嗣先烈一编忠义传姦萌叹先折千载懦夫魂脆骨变竒节识此呉中竒复幸拜前哲何异鲁国人一朝获双玦晴云起芝田东风催啼鴂慈庭有近书明朝动归辙新抽草可茵㣲露花堪折相思复相思后夜天邉月读史有感俗士贪刍豢喜充藜苋膓幽人乐清旷要湔尘土裳嗟予别松林呉砧九换霜困复不知归念之汗如浆仲冬望日登四顾坡往哲有清言晋人未为逹此身既假合既㪚安用锸大音不在絃琴亦安所设当时逃酒徒往往畏侵及豁哉桴海时风涛任兴息哭呉范二姊逝者如斯乎翩翩北飞鸿鸿北来岁南人去亡囘踪庚寅仲姊去庚辰伯姊空千里不一见血泪迸秋风自余只一弟留守先人宫我巳日崦嵫安能久转蓬束担其归与十载山之东輓朱侍郎卜宅从先垄驾言练日良飞葢骛元驷古柳被龙㡛按辔且徐驱聼歌薤露章忆昔朱峯仙浩刼思陶唐貂蝉换羽衣翩然来帝旁西车极岷峨南佩窥潇湘高牙开桂林瑞节照襄阳多少经纶业春风㪚八荒归来不言功低簪鸳鸯行一朝侍甘泉天渥方对敭堂堂山立姿九尺鬓眉苍何为勇不留瑶宫去路长夫人有令德威鳯趣归凰轮摩同入道未忍遽相忘春天𣺌无际春花堪㫁膓祇今枫林岗双玉一时藏西南多甘棠日莫人凄凉风月三千篇烂烂光生香佳郎与快婿门户未渠央三者无一憾呜唿公不亡輓致政吕通议营筑未休臿晓夕留松区忽聆载輀车归自杭与湖冷雨澁不晴山径潬如涂间闗五百滩转轴上云衢纯孝格𤣥穹安席若平铺忆昔祖慈亲六月暑方徂奠酒虽百壶练溪焦釡枯今日遡长风辛岨谅一如维公有贤称霭然溢枌闾千金手不售其钟后人乎天畀此石窌指顾即吾庐且复愆以平万家守者居甚欲一引绂山寒阻前趋黄罗金紫峯送目但踌躇高宗皇帝宝训终编钖赉进诗红云一朶金炉烟黄繖亭亭午漏传龙牀犹御金华殿方进羣儒读寳编编中并载神尧语三十六年真复古秪今安用读遗书卓然巳复光前绪高皇当日济艰难犹在经纶未备间今日山东河北地百年运去一朝还更有祖宗传国玺琢于元祐隆平际玉光射日篆云飞今日煌煌登寳几高皇一笑在天灵神孙今日再中兴赐与千秋万岁龄甲兵洗尽年丰登羣臣尚或呻佔毕㣲臣但拱㘭头立芳筵华秩及龙媒亦拜聨翩自天钖更忆先朝彻讲余有臣曰轼感恩腴愿对紫薇花影下试草招来赞普书今也梯航慕中夏无复更待招来者㣲臣但摩千丈松敬赓吉甫中兴雅秘阁儒荣堂天狼腾腾照单于怒麛抗岳于上都松漠城高沙万里其下衍育多穹庐皇仁配天覆中㝢西垂北际杳无区七十年来军事絶谋臣勐将皆丘墟兠鍪摧剥土气蚀塞马不鸣秋草枯祁连山下安穏卧岁将金帛自膏腴文儒申申武士堕先王奋臂一长吁当时颠末谁能记家有中原孤臣书吮血为墨肤为纸惊风吹到玉蜚除诚通精寤动乙览天经地纬开庙谟手援神矛截河汉中天真人正握符蛇龙螭虎杂万骑庸蜀荆楚从呉车皇旅如雷铁嶂碎汴水沄沄汴风嘘尺檄夜传三秦定侵田归鲁在须臾向来孽雾涨北极羲和一旦晴光舒顿纮提纲无亏阙澶漫万里宣皇图怖威报德永无畔施令酬功偏禆供上下两间皆叶序天钖皇寿天齐驱炎精亦曜畅大钧天佑皇业卑唐虞金石并奏告清庙圆坛紫气霭堪舆丹门宣赦传天下百家颂声流康衢此时此书方策勲先王忧国荣有余代上杨诚斋杜陵巳醉老坡仙生后百年恨不及那知开眼大江西突兀见公正冠帻凛然清风不可攀千载懦夫毛骨㮚暇时畧吐胷中云坐使九霄成五色未辨执乐三千指不计酒材七百石落然收寳入丹田归省庐阜千寻碧那知城里住相如但信城东有太白一时余子皆鹢退家有诸郎传正脉世尘千刼都磨尽独有诗缘𣺌亡极天欲留公在世间管领风月长为客彩鳯一鸣天地静安得㣲吟容晚出巨止青山吞泽芥许投顽石博拱璧先丘宰木已参天幽碣未刋但惕夕鲁山四絶先李文谊贯幽明光存殁先生匹素不可辜倘得烟云生勃鬰化为匹锦授丘迟磨钝为铦希万一要是人贪常熟书非闗买菜复求益讵敢限字如昔闻小大当唯意所适庻几挂在露寒堂琅然一读意一释不须㸃白鲙松鲈解衣卧聼歌赤壁辛亥冬交石阻风三日隂崖老虎杀气骄一噫三日搅泬㵳日寒不熖云飞逃干坤蚁转东南高疾势巳作奔天涛余咸犹卷少陵茅鱼鳖怖死蛟龙号舟中性命如鸿毛起来危立大江臯白沙黄尘纷驿骚徐唿风伯入苹蒿指撝八极建六鳌翕张槖籥吾谁曹太平之风不鸣条登紫微崖富池大信江千里三日醉卧烟篷底晓来推篷登㫁岸因忆牧之唿屐齿九华隆隆闸天嵴㣲云低度参差是百唤牧之如不闻剥脱尘痕见文字今年十月天未霜木叶留露光嶷嶷兴亡风流不可论苍松怪石还如此我今与子陟层巅酌酒赋诗云乐只后来谁复是牧之斜阳归路芙蓉水于潜崔丞四明人同年友也方此掉鞅百未一见而来书罗缕无非归与语岂醉梦书邪三诗见寄亟占数语正之世人眼见真莲少真莲却在玻瓈沼浣花溪水入银河何人更识月皎皎谪仙不见见梅粧荷稠搴作芙蓉裳黄龙乹叶何年堕维摩雨华昨夜芳真花真诗元在眼要须心地先清凉不然潇湘水清寒矶月沙平水晚露低昂劝君休问张子房鑑湖十里藕花香天驷超河夜未央曷为自同太白光何时握手论行藏江东云暮天何方太上虚皇黄庭经句法十篇寿赵帅太史占春才五日东风昨夜传消息斗邉一星下南极饬以貂蝉扶社稷更昌斯文开民则去冬曽説冬葅绿今年蓼甲春盘簇綵花金胜相辉属五色斑衣佩苍玉先奉庭帏千岁祝莫辞金醆十分斟迩日星郎宠数深庭前桂子更鲜新鳌头早晚贴涂金公亦绿殿峩乘簪汉列土宇封同姓唐擢宗英持国柄我宋膺图临海镜参天杞梓仙源盛萧敷艾荣何足订向也何幸识仙翁玉栗春明盛德容又常一再见河戎神情颕异机生锋公家流庆无终穷明年天使九街驰御茗名薫宣玉词更敕仪鸾饷寿巵我有新曲名紫芝㑹当献之鳯凰池乔松落涧节轮囷诗书万巻终经纶日华隔雾光难晨公独知其堕凡尘何当一为问大钧郊台信笔江天欲雪未成雪推出云头照霜月此夕更长不可辜何时百万入彩卢几年长涎一车曲输他猎奴饫生肉也须龙伯坐鳌头却看沙碛卧鰕鳅玉堂昼値有懐万松鸡笼峯下万松山中有游民天地闲左架虹腰上元圃右骑鳌背度飞闗幽壑流泉喷三崃衮衮桃花翻浪雪两山对峙锦屏开嫣紫肥红仍炫白十里松风百咔琴丹书一枕卧残春何人共结无生社冉冉青蜺下玉麟九华突兀匡庐秃幽深全似入盘谷懐山一夜鬓如霜昼作烟图入洛阳玉境那容几骨污急草天章讯归路磨松琢石歌太平亦表㣲臣报国恩汲井溉田民亦劳止歌以相之短绠长缾高下飞老农雨汗红淋漓夜来雨意巳垂垂一事不成风又吹决破玉龙太清池满浸万顷碧琉璃赠梅菴高座不知甚靣目当时唤作尸利密要须勿负此标题更向托茶山顶立伐千秋巨木竟梁梅堂二木盘根三千秋万斧过之无敢眎今辰有梓号国工朋曹十数来睥睨为言此木难斤斧上有蟠龙下伏虎莫教惊动万年枝掣电轰雷三日雨直须作法起南风号召百神同力扈昂昂头角向梅堂五六镇星来作辅坐令国势巩萝图万岁千秋奉明主奉送季清赴山东幕府黄云衔雪天模煳有客飘然出上都青丝络马银兠鍪红锦䩨弓金幞姑剑光压匝照路隅帕首百骑前诃唿不知客本山泽臞今何为者意气麄自言有将新孙呉我欲与之同力扶呜唿灭敌岂难且病兵怯将自逃逋君不观昔我艺祖造中区以兵为国垂洪模河北河东义勇徒二十四万鼓应枹中兴益振尺五符世忠淮左聚熊貙刘锜淮西貔虎俱上流岳飞弯天弧金陵张浚罴搏狐单于台下虽寛诛采石山前已㫁颅迩来残敌尚窥窬门内羣冦更睢盱遂乃朘剥及其肤岂止牛羊不求蒭我欲别幕飞于菟十万一屯淮之区技闲器利整平居帜明鼓震蒐彼庐精神所折浑如无而况山东羣盗乎五符倘缺聼其虚十年且尽一贱租斩然圻画勿牵渠他时混一更新图伟哉玉帐得通儒君复碧油吐良谟凌烟岂一貂蝉与新旧句忆昔丙辰还亲旁恰恰先春社三日社日侍亲行交源紫蕨儿拳森玉立是日天明风气柔入自交源茗源出迤逦又复至前山渉涧还家日将没慈亲意在营一丘眷眷欲于近舎求当时议论悉未定那知今作汪潭游汪潭去家正五里百里来龙于此止龙止水亦止清潭窈无底寳剑秋空横秀峯春笋峙最爱了角羊艮木之印郷长生亥水来朝丙千古长长溪流不尽雍容冠佩紫薇垣寿星更出丙丁间神游既安复昆福赋此铭章皆实录子时歌顺数方来兮遡而上之洪荒今不必短兮古不必长地有时而𤣥兮天有时而黄知靡草之先秋兮又当知乔松之傲霜知沧溟之连山兮又当知太华之有长江朝云西暮云东兮岂期悉避乎阳光入蒙汜浴虞渊兮又孰知其扶桑吾乌乎而折衷兮但当付万化于茫茫郊祀庆成诗臣仰惟皇帝陛下躬上哲之性遵列圣之谟穆卜新阳昉严大报天地合飨祖宗并崇晴光映于祥光冬夜温于春夜烛花如缀萧烟不揺颂声流乎天衢英风薄乎榆塞臣待罪翰墨幸列侍祠懿铄鸿休得所亲暏谨撰庆成诗五章一章述大典也二章玉辂如青城也三章升圜丘也四章礼成也五章言天眷圣德并隆不巳也干冐天威俯伏惶惧粹右皆频岁炎刘或异祠有唐方定制我宋遂因仪列圣馨明德皇穹答显祺恭惟圣天子大典应昌期涓洁先原庙纯忱歴太宫八神开列阙万骑拥丰隆轨道清风肃洪頥䴡日红康衢聼细语八彩更重瞳牙籖犹未进玉冕已先须峻级飞平歩端圭却掖扶祥光匝霄极和气滃天区福饮烟升巳傧神霭瑞符紫畤祗堂陛苍龙奉驾回邉尘知电扫岁稔卜年开丹鳯覃天泽东朝奉玉杯楼前唿万嵗砰隐动春雷谓圣惟能飨由心克致䖍天心今答圣圣意更祈天沖性犹勤德搜求愈任贤愚臣输至懝端在赋甘泉丁亥闰五月十日囘自眞圣道坊车中记事列嶂罗屏合回泉玉带环外容三肘密中着十洲寛天意驱蹲虎人心见圣蟾烦君招旧隐来此共潺湲书富阳普照院二首境胜由盘古闻名自谪仙一从江国后又到老坡年山顶烟仍紫楼头月故圆继今知几刧风物更依然秪爱招提古那知俗更醇寺虽炎汉代人尚葛天民僧定都忘客林深自鏁春我来千载后更有后题人红药当堦翻禁近烟光润堦平日影喧黄麻方草罢红叶正花翻蒨色浮春动清隂匝午繁心倾青𤨏客香满紫㣲垣漏永文书静天低雨露温人言有仙骨早晚拜明恩夜登钓石颇忆严君濑还寻钓石缘邻鸡方呌月邉鴈恰书天句秀来仙白声和应乐全展编真一快如放五湖船輓程给事恋阙葵心在懐山秀野寒华繁常侍媿草𨽻折冲难结绿红辉碎悬藜夜色残平生桑梓地雪涕景云端輓汪给事抱大难倾槖随时欲见田星灾诸葛日齿少紫芝年鲁国麟枯骨蓝田玉祈瑄忍闻环珮响帝所待钧天輓范端明诸老多沦谢惟公尚典刑谋谟闗社稷风采耸朝廷政路方虚席台躔遽折星幸哉芳史在宁用问丹青輓呉郎中志抗金坚厉材成玉粹温时哉非不遇命也更奚言季子风流逺呉公治行存敬亭无恙否愁絶暮云昏輓程枢密二首厚德推吾党脩名霭列绅明经魁别幙伏节聘殊邻南峤思良牧西枢失重臣龙原高冡在千古卧麒麟忠壮源尤逺新安盛莫偕千年瑶斗柄一夜玉楼阶学业光文简仪刑谢艮斋晓钟传恨处清泪落天涯輓宜人赵氏分冑天皇媛求嫔相国孙孝慈山上梓法度涧濵蘩鳯去箫沉响鸾空镜掩痕家庭熏沐事千古説南轩輓徐提举人品真豪爽天姿尚典刑昼帘深院宇奉斾拥郊垧云子千艘白盐烟万灶青南州高士传三叹一彫零輓蔡祭酒孝友尊前哲词章裕后生栢台真御史槐市大司成骐骥风方力艅艎浪忽倾山寒丹旐急识者为沾缨輓曹监丞学𣺌千江水才雄百尺楼凫飞思叶县燕寝忆苏州有感珠还浦无苛虎渡洲浦江天阔处缺月正如钩威鳯方翔汉寒鵶已宿林平生惟好士无日不挥金驷牡频催驾琵琶遽絶音山名昇白日回首一沾襟輓钱塘蔡令君少年思贾谊中寿忆賔王军政存钟阜民庸在括苍马蹄归鳯阙车轴折羊肠唤起青油梦悲风揽白杨輓王柳州才华唐令尹名胜晋叅军善政流汾水遗风袭缙云寳钗当自合神剑不中分心折白巖路猿吟日未曛輓杨提举风惨琳宫晓云愁铁瓮春鸿㝠方避弋鳣集遽成尘金虎多遗爱银莵愧后人寻思汉循吏竹帛逐时新五十六字庸以告未知野夫者宁须山泽论高平但要曾餐石决明三世击钟敲玉磬十年学剑斮铜钉倘知狐祖天邉去肯向蛮奴脚底行更许野夫寻上着十洲三岛一宫城庆元丁巳十月奉亲如临安宿西菩寺表弟呉克仁俱焉二首熈宁相望百余年又有人如古铁顽日落尚怜今夕路月明无恙旧时山朱红野实堆盘里粉白诗牌满壁间欲为慈颜供一笑更留数语任渠删安车未向都门移且览西菩一叚竒路入山腰须种树泉流石齿莫开池重来坡老今谁是出世参寥不记时结束匆匆出门去白云明月旧相知用朱经畧韵归来南槖旧萧萧但有新诗照佩瑶岘首溪山归㸃染湘天风月困吟嘲轻裘诗帅风流在岳牧词臣意气饶且说玉堂须翰手公当归侍紫宸朝用丘枢密韵起自澄江应梦求天还河北百余州嵩瀍处士归罗致淮蔡竒谋入彀收午夜金陵瞻斗极千年𤣥昴灭旄头㑹须再作中兴厯还许诸生执笔不作堂六桂之东命之曰桂生取汉人招隐篇桂树丛生之语也诗以记㡬年列植擅清芳今日标题始作堂逺向松冈分老䕃近于菊畹借寒香地虽未离人间世心已全然物外郷最好夜来清絶处飞霜带月下南塘和费枢密登卞忠贞公墓底用荒村访野坟青编相对俨如存当年但识清谈乐今日方知节㮣尊千载腐儒空弔古几章冷语自消魂便当僇力清河洛一洗新亭旧泪痕流觞西湖用范左史韵画航同载若登仙却笑泥鞯马不前要识冷烟催糓雨须知澹日养花天千条翠柳随风舞一树夭桃照水妍须信人生行乐耳虚名那用世间传雪北风传信报登平白帝宸游堕玉英月下草𤣥疑蜀客鼎邉得句失轩明庄严东阁若为好㸃缀南枝分外清惟恨蔡州城北水一池鹅鸭更无声小憩许由亭厯数河南去干坤一草亭一亭犹是累千古尽浮萍乔松风细吹吟鳯雷惊起蛰龙几年卧空谷今日享真封嵗暮綵帖瑜糜湿屠苏琥珀浓夕阳犹腊日午夜已春风三月三日度白际日望黄尖杪今登白际巓千山皆委地一臂独惊天戊子正旦贺寿慈宫二首曙色浮丹栱春风煖禁街㣲澜迷秀石纎草䕃新槐鳯驾回天仗鸳班集露门须臾趋魏阙杲日正中暾粥罢饭已茶三啜隅中粥一盂陶然咏皇化安用柬封书氷白日黄流涨渭城三更风急尽成氷莫言此物浑无用曾向滹沱渡汉兵甘将军庙沙寒日薄水云愁贼魏王呉一夜休自是英雄元不死至今犹占大江流晚发富池甘王楼下一帆风猎猎舟旗照日红酾酒三江饮龙腹摩挲冠冕是谁功昭明太子宫千章乔木烟苍苍一帙遗文字字香梁鼎西沉何处问至今㦸手看兴亡陈时栢陈未亡时栢已苍风来歴歴説兴亡世臣元不如乔木閲尽中原几战塲夜雨元机粗透古人胷每説匡来晚未工珍重芭蕉前夜雨为传消息到墻东筑径入门一径小纡囘百本芙蓉手自栽寄语后来须善䕶三年犹及见三开观史有感纷纷賔客趋骠骑何事任安太朴踈却笑君非王太传不容朝士不囘车别金陵官舎双栢手自移时尺许长三年拂拂及宫墙愿言勿负栽培力保此坚贞傲雪霜复朱教授诗成催雪岂无功今果装严七寳公休説春花那解舞也教耳热慰新丰送李侍郎安抚浙东二首通明殿上紫芝仙乞得闲身下九天今日都门临祖处几人惊叹着鞭先夜来天阙望文昌移在藩臣斗极旁千尺涛江元不逺公当早晚对明光直庐闲赋二首一陪鸾鳯入仙台四见薰风舞禁槐自笑平生无梦到那知今日以身来紫宸朝退晓光寒百吏奔曹一吏闲便可云卿称㪚秩奈何名籍尚人间雪霁玉堂晓眺当年银界隔鲸江今日分明玉作堂不是琼林宫树密也应白虎接明光两烥并花双莲合蘂更开花报道金銮日未斜已草禁中新鳯诏趣君十日觐东华脩玉牒官阁子坐屏甚古诘吏亦不知曷始数语纪之摩诘何年留此笔至今双壁犹崒老松掀甲作风雨乱石激流殷霹雳呉绡一幅苦无多中涵太华及黄河偶然乘风山下坐紫烟翠霭坐中过早入紫薇浥露翠条深㨗㨗灵禽振好音全似氷巖亭上坐四屏烟霭奏春禽直庐多暇新绿欎然信笔二絶朝絶倖恩除目少邉清妖祲檄书希饭余摩腹闲行立一抹墙东新翠薇壁石方壶浸碧天依然全似太湖邉清风一夜生新兴好把渔竿上钓船江山道中瀑布松风一壑逼人寒老石瑽瑽响碧端疑是银河天不鎻㵼从云际下人间栀花青琅削叶玉花钿独占炎皇第一天未羡氷桃垂夏后且㸔金子粲秋前朱生论天不知占得几躔星阅尽人间聚㪚萍今日重来桥上望依然杨柳两青青为钓台作人道秋风长桂时天台㪚种未为迟如君筭到白榆窟拣取南来第一枝拥炉已甘灰冷竹窗前那意移来近绣氊惟有幽人一寒暑闭门高卧雪深天中秋无月常时斗暗犹闲事无月中秋可若何我欲梯云千万丈取光还月谢羲娥春帖轻烟薄雾鎻平川全似江南二月天昨夜溪头新雨过分明洗出太平年程掌书二首夜来踏月过临川水靣粼粼桂魄圆此际高人方熟寐难为一扣緑筠轩分明如梦缟𤣥衣傍月凌风自在飞梦觉出门都不见不知己上子陵矶孟夏廿一东作秩然不见东耕四十年兹晨蓑笠去翩翩从今数过三蓂朔史笔当书大有篇五鼔梦中作觉而成之二首人生万幻一釐轻须筑铜驼万里城莫道斜阳光不逺㫁霞收尽十分明当时千驷已无闻宁説牛羊上塜行同是博陵评古者肯令千载尚龈卿闰九十四午夜青衣海上还八年两度雪封山如今一水平如镜好钓桐江五百滩送松煤十九与叶秀才云溪深处万松林烟起晴天自作尘根向九华分结处与君同是墨仙人出南郊清甚春风吹屣到南园着酒涂酥花正繁更喜满庭无俗物横塘踈竹渭南村輓太府丞知徽州韩公翊运勋臣第一家却于翰墨掇英华谁知忠孝千年事不逐春风落水花鲁国夫人薤露歌并海名山万叠开太慈太白等蓬莱自从齐国锄云后又见夫人驾鹤来两宋名贤小集巻二百十六两宋名贤小集卷二百十七钦定四库全书两宋名贤小集巻二百十七宋陈思编元陈世隆补桂巖吟稿朱晞颜字子囦新安人庆元中广西漕使叠綵巖登越亭不到越亭久榴花今已红江流寒㵼玉山色翠浮空百粤薫风里三湘夕照中行藏仗忠信六合本同风朝阳洞湖上初惊八月秋岭头又见桂香浮巾车几忆陶彭泽竹马多慙郭细侯未遣灵泉还旧隐且同巖壑访眞游一枰胜负人何在试问樵柯已烂否游壶天观泛舟过龙隐洞小酌至月上而归浪道湘南是瘴乡玉壶银阙四时凉卧龙不起葭灰动爱日空惊绣缕长浮蚁且同佳节醉探梅不作少年狂暮归慙媿山头月照我骎骎两鬓霜伏波嵓天斵神剜不记年洞中风景异尘寰江波荡漾青罗带崖石虚明碧玉环地接三山真蹟在天连合浦寳珠还重来恍似乘槎到惭愧云门夜不闗弹丸山伤弓枉木漫猜嫌岩石稜稜弹様圆鵰鹗横空秋凛凛凫鸥渡水晚翩翩私心灰冷慵思缴蹇歩尘劳不受鞭挟弹张弓付年少归与趂取菊花天洞底石间得枯木一株花叶咸无而枝干峭拔扣之铿然有声因成都句刻之岩石间天教海若效珍祥不与千林春竞芳掷地遗音清戞玉凌云直干凛凝霜谁浮鲸海星槎到犹带蟾宫月桂香冶叶浮光埽除尽坚高直欲共天长暇日过龙隐山有以千叶白梅献者輙成鄙句素艶重重叠雪轻先春不怕雪霜凝人言五岭地皆热谁折一枝寒欲氷似笑踈花太孤瘦故教密叶拥千层湘南别有新春様拚醉花前唤不譍庆元改元寒食日陪都运寺丞游白龙洞时牡丹盛开小酌岩下夕阳西度并辔而归小溪潄碧响潺潺路入龙宫杳霭间佳节漫添新白髪故人赖有旧青山花朝几共湘南醉萍迹何年岭北还归路连镳红日晚多慙龙卧白云间龙隐岩圣主龙飞已在天洞中犹有老龙眠便须吸尽西江水霈作商霖大有年韶音洞曾按薫絃天一方埽除民愠变清凉遗音凛凛犹闻耳不独当年味可忘两宋名贤小集巻二百十七两宋名贤小集卷二百十八钦定四库全书两宋名贤小集巻二百十八宋陈思编元陈世隆补文惠诗集徐经孙字仲立初名子柔丰城人寳庆二年进士授浏阳主簿潭守俾部牙契钱至州有告者曰朝廷方下令须行十七界㑹令若此钱皆用㑹小须则幸而获大利矣经孙曰此钱取诸保司出诸公库吾纳㑹而私取其钱外欺其民能欺其心奚可哉诘旦悉以所部钱上之其人惊服有愧色辟永兴令知临武县通判潭州帅陈韡雅相知事必咨而后行秩满由丰储仓提官进权辖国子博士兼资善堂直讲为监察御史劾京尹厉文翁言伪而辩䟽入留中宣谕至再即日出闗上遣使追之不及进直寳章阁福建提㸃刑狱号称平允岁余陞安抚使召为秘书监兼太子谕德经孙为安抚时韡家居门人故吏有挠法者不得逞相与揺撼至是韡起家判本郡懐私逞忿无复交承之礼即日劾奏通判削其秩经孙造朝具白其政府事上闻帝大怒谕宰执曰陈韡老谬至此宜亟罢之于是经孙再诣政府言某韡门生也前日之白公事也苟韡以是得罪人谓我何请之不置俾自乞闲明通判无罪识者韪之迁宗正少卿起居舍人起居郎入奏君人者当守理欲之界限迁刑部侍郎兼给事中陞太子左庻子太子詹事辅导东宫者三年敷陈经义随事启廸太子入侍必以其所讲闻悉奏之帝未甞不称善景定三年春雷诏求直言经孙对曰三数年来言论者以靖共为主有懐者以譁訏为戒忠谠之气郁不得行上帝降监假雷以鸣切中时弊时公田法行经孙条其利害忤丞相贾似道拜翰林学士知制诰未踰月讽御史舒有开奏免罢归授湖南安抚使知潭州不拜授端明殿大学士闲居十年卒赠金紫光禄大夫经孙所荐陈茂濓为公田官分司嘉兴闻经孙去国曰我不可以负徐公遂以亲老谢归终身不起题施山观音阁阁道连云栈檐牙覆竹隂南来天马渡北落水龙吟林鸟疑谭偈田花欲布金凭栏观下界洞见逺公心病中有感习懒多成病旬余久覆杯帐中闻燕语瓶里㸔花开医已肱三折愁来肠九廻何时得踈㪚屐齿印苍苔赠曽司户君家螺江头我家剑江邉千载㑹相望饮水同一川朅来古梅开相识春风前高义轧层汉清谈响幽泉努力効徃哲勿为时俗牵和黎丞梅闗岭峭壁接高天闲云淡横岭稍便僧房静未觉官曺冷风月两闲人山川一佳境谁欤共兹乐老仙白垂领丙戌年新春偶成新年十许日才有一篇诗郷思风中乱春心雨里知病縁衰骤至懒与睡相宜暗想泉溪上杜鹃啼故枝小英石峰旧作英巗隐今为庾峤行虽然一拳许有此数峰青崷崪惊凡目坚刚悖世情墨郷相指似只尺是蓬瀛送大庾黎丞客懐秋易恶送客更当秋薄宦相从久孤征肯暂留酒轻离思重目短大江流黄菊聊持赠寒香晚不羞月夜赴郡㑹归鞭转不成寐触事感懐庾山高入云章水清见骨山高晚宜梅水清寒浸月美人天一方云烟妙空濶帯月簮梅花独起舞残雪觉溪八景雷奔石壁间瀑㵼洞门侧蜿蜒乘洪涛变化莫可测山围古寺隂曙隔鲸音发悠扬三四声唤上东林月飘潇鸥鹭羣浙沥菰蒲晚云㫁山月明新泉落前涧杂兴梅花亦何竒偏得幽人爱清寒风雪夜一枝静相对自赞夏端甫所绘眞老我不堪位置归来久溷渔樵忽然珠玉在侧见之令人意消出朝赋归来好归来好篱下菊花应未老晚香犹可荐清樽渊明醉后和衣倒归来好一入山林迹如扫杜门谢客免愆尤几净窗明读庄老恭贺御制诗多士新弹禹贡冠对天忠切动龙颜胪传声彻颁袍笏燕喜筵开肃佩环乐奏箫韶成广内诗成奎璧照人间㣲臣捧诏惭踈拙祗抱传宣拜赐还福州即景一别居诸歳月增遥闻此景画难能潮田种稻重收谷石路逢人半是僧城里三山千簇寺夜间双塔百枝灯常年六月东山里地涌寒泉潄齿冰长孙敏学授承务郎辛勤埸屋一书生六巻时文漫䇿名身事两朝奚所补恩覃五世亦何荣前人庆泽宜丰报两軰官曺讵可轻移孝为忠斯不负更须勤学绍家声送仲时弟江闗千里隔山川有弟能来慰眼前方喜雁行随处乐可堪蟾影别时圆暑行勿亟宜强饭湍激多惊莫问船归到家山相劳苦团栾却是菊花天乙丑三月十二夜梦得家有园池乐寿康之句觉而足成効邵康节作首尾吟家有园池乐寿康闲中日月觉偏长睡余携杖逰花圃饭后唿童给鹤粮堆案纵横书数册随盘欢喜酒盈觞客来问我浑无事家有园池乐寿康两宋名贤小集巻二百十八两宋名贤小集卷二百十九钦定四库全书两宋名贤小集巻二百十九宋陈思编元陈世隆补东莱集吕祖谦字伯恭尚书右丞好问之孙仓部郎大器之子上公文靖公夷简居寿州至右丞从驾南渡始居金华祖谦登隆兴元年进士复中博学宏词科累除直秘阁着作郎国史院编修卒有东莱太史集送宋子华通判长沙骚人故悲秋九辨播三楚宋公旧题壁文彩照潭府千载得君侯遥遥接华谱还当初秋天又进湖湘艣当家多胜事此役可兼取江山日日新似若相劳苦木脱献羣峰云生失前浦况待别乘权光华动徒旅元戎下分庭百吏羣趋庑后车载仁风习习被南土预知潢池盗无复惊枹鼔正当劝卖剑不必禁挟弩入献有訏谟论赏骈圭组临分一杯酒不为离愁举送丘宗卿博士出守嘉禾檇李国西门道里去天咫讼庭人摩肩客舘舟衘尾凉燠变须臾风俗憷骇视心平理自见周道本如砥堂下万休戚堂上一笑嚬是心苟不存对靣越与秦豚鱼尚可孚况此能言民君㸔津头栁叶叶皆相亲奋髯疾抵几解衣徐探雏古来多快士气吞两轮朱簿书尚没人迎笔风摧枯自许丰不豪岁晏终何如折肱称良医识病犹身伤开府事如麻岂尽昔所甞平生老农圃易置复难忘麦黄要经雪橘黄要经霜城楼城峻先迎月帘踈不隔风棋声传下界雁影没长空岛屿秋光里楼台海气中登临胡待晚雨外夕阳红野歩石梁俯清流苔髪胡可数茆檐春昼长寂寂亭隂午鸟啼花径深风絮浩无主幽人不可觌棋声时出户巩采若府推母钱夫人輓章内助名推冠名成父子间中原遗俗尽旧族素风还石窌天开邑宫门日缀班光华竟何许夕照在西山王龟龄詹事輓章语老收声尽佳城又到公苍天那可问吾道竟成穷旌巻莆田雨箫横霅浦风今年襟上泪三哭万夫䧺太史交旃际元戎巻甲秋先鸣惊衆寐孤愤厌羣咻羽翼新鸿鹄声华旧斗牛㫁桥无恙否落月照寒流魏元履国录輓章麻衣见天子拜䟽不知休落落山林气拳拳畎畆忧极知千载遇政用一身酬绕舎闽溪水朝宗日夜流羣公祖䟽传多士送阳城短棹非前约长亭及此行深留移白日绪语只苍生㑹绮山阳赋隣人笛未横题归庵云壁开苍崃风林卷翠涛诸松皆老大一嶂独孤高发兴虽公等寻逰许我曹秋光端可赋不是楚人骚王通直輓章近来南国塜半是北人坟异县谁怜我同郷又失君深居传雅尚坚坐挹清芬日落长安第三槐拂暮云兴同馆逰张氏园分韵得日字出日厌嚣尘入门倦佔毕驾言城北园滞思顿消释方池环脩篁广陌卫行栗先雪梅已苞后霜草犹拙上跻极高明旁穿复深密主人眞喜事秀句屡盈帙招唿文字饮及此三余日山林与钟鼎零茂本非匹斯逰岂偶然书板记甲乙寄章冠之章侯平生一诗囊酬风酢月徧四方浩歌姑熟酒淋浪醉唿太白同举觞遂登浮玉临淼茫江涛挟笔益怒张沙头倚樯乐未央兴䦨忽上秋浦航门前槐花日夜黄闭门琢诗声绕梁白袍纷纷渠自忙飘然邂逅非所望自言久厌世鎻缰合眼已夣庐山苍君材甚硕气方刚身虽欲隐文则彰江湖故人半朝行左推右挽摩天翔而我戢翼甘催藏不能与俗相迎将径当行前扫山房俟君功成还故乡却驾柴车迎路傍送柳严州解官趋朝一叶初秋已趣装玺书频下驻归艎少留北阙三年最多借西州半歳强身外宠荣元自薄眼前凋瘵故难㤀书囊知有朝天草岂是中和乐职章苏仁仲计议輓章幽栖略具便休官帝遣蒲轮唤不还大似文元居道院又如白传过香山夣回帷幄青冥上醉坠风波浩荡间向使胸中有劳辱那能八十鬓毛斑登门畴昔奉从容婺越之间一水通今日江东无贺老去年牀下拜龎公旧来议论多遗落新出传闻或异同已矣从谁判真赝汗青连屋未施功向运使輓章㦸衣翻户映庭槐使节州符未展才文献定知丞相似渊源还自洛阳来异端惑世深于蛊古学违时冷若灰从此湖人识丧礼凛然治命手亲裁何茂恭母王夫人輓章南阳人物盛诸何寿母皤然乐事多堂下无忧萱弄色天邉有信桂交柯黄金籝满经方重白玉楼成恨未磨空诵安仁旧时赋版舆零落故山阿次韵叶丞相陈尚书逰南园乐事良辰古所难三分春色一分寛润花雨过红裙湿倚竹风斜翠袖寒自有南堂谁举白可无东绢为施丹两翁醉墨曾题品便作平泉草木㸔送喻叔竒通判㑹稽鸣驺前日饯出使推皷今日送作州㑹稽别驾官尚薄道傍羡者何其稠版舆有亲余九十东南之美供甘柔先春铸芽入午啜破腊箭茁充晨羞况复诗坛执牛耳所至风月相献酬千巗万壑遍题品㑹有采者人名遒贺车驾幸秘书省麟台高柳识雕舆共记中兴幸省初黄道再传天子跸青编重入史臣书需云下际君恩盛晨露高张乐节舒若冩鸿猷参大雅定非周皷颂畋渔紫清丹极与天隣阖辟干坤系咲嚬独为斯文回一顾坐令吾道重千钧先生旧物参差见列圣明谟次第陈墨客区区感荣遇岂知深意在彛伦西兴道中凫鹜迎船似有情随波故起绿粼粼野花照水开无主谁信春归已两旬桑麻张主不知春常恐莺花太㫁魂东㟁红霞西㟁柳却将影色为平分春日短短菰蒲绿未齐汀洲水暖雁行低柳隂小艇无人管自送流花下别溪一川晓色鹭分去两㟁烟光莺唤来径欲卜居从钓叟垂杨缺处竹门开檐铎无声鸟语稀径深钟梵出花迟日长遍遶溪南寺未信东风属酒旗晓春风絮流花一任渠北牕高卧绿隂初闭门春色闲中老为谢平生董仲舒逰丝㳺丝浩荡醉春光倚頼㣲风故故长几度莺声留欲住又随飞絮过东墙祭酒芮公既殁四年门人吕某始以诗哭之少年把笔逐班扬咳唾珠玑落四方歳晚寒忩浑忘却瓦炉香细雨声长闻人有善已伸眉倒廪倾囷更不疑菶菶萋萋竟何许巻阿空老鳯凰枝先生墓木已成围弟子摧頺昼掩扉大雪繁霜心境寂有时清梦尚抠衣送朱叔赐赴闽中幕府止戈堂上履声闲飞葢相追杳霭间君到定知难入眼倚天灊霍是家山路逄十客九青衿半是同牕旧弟兄最忆市桥灯火静巷南巷北读书声题刘氏绿映亭凉叶翻飜不受尘芒鞋藤杖及清晨开忩小放前溪入澄緑光中独㟁巾鹭浴鱼跳石镜屏揺青浮碧太鲜明墙东种得隂成幄隔叶㸔来觉有情夜宿浦城鱼梁徐删定子出示林谦之挽其父二诗时谦之方按刑广东有懐次韵五年不説空山雨今夜鱼梁着钓船为问故人今徤否桄榔叶暗瘴江邉何叔京挽章倾葢黄亭夜翛然渊壑姿倚天惟直干到地絶傍枝亹亹今何许悠悠只自知寒碑卧风雨千载有深期咏杏花江梅已过杏花初尚怯春寒㸔蘂踈待得重来㡬枝在半随蝴蝶半蜂须恭和御制秋日幸秘书省近体诗麟阁龙旂日月长中兴再见赭袍光仰观焜燿人文盛始识扶持德意长功利从今卑管晏浮华自昔陋卢王愿将实学酬天造敢効明河织女襄挽汪端明异时忧世士叹息恨才难每见公身徤犹今我意寛彫零竟何极合复岂无端此理终难觧天风大隧寒四海膺门峻亲承二纪中论交由父祖受学自儿童山岳千寻上江湖万折东㣲言藏肺腑欲吐与谁同挽萧祭酒摩揣诚斯薄雕镌质亦消平生但真朴直上絶枝条氛雾终澄霁丘山亦动揺朝阳旧时鳯声入舞箫韶两宋名贤小集巻二百十九两宋名贤小集卷二百二十钦定四库全书两宋名贤小集巻二百二十宋陈思编元陈世隆补勉斋先生集黄干字直卿闽县人父瑀高宗时御史以笃行直道着闻干师朱晦翁晦翁甞曰直卿志坚思苦与之处甚有益遂以女妻之晦翁临殁出所着书授干曰吾道之託在此干初监嘉兴石门酒税歴官临川汉阳安庆皆有善政在位者忌其声誉羣起挤之归里弟子日盛称勉斋先生谥文肃石门呉越天下富京畿游侠郷陇畆尽膏腴第宅皆侯王世言苏湖熟霑溉及四方自我来石门触日何凄凉清晨开务门有酒谁复甞累累挈妻子汲汲求糟糠父老称近年十载常八荒聚落成丘墟少壮争逃亡崇德悯雨四首樯头五雨揺空飞船头百丈牵何迟数篙塘水清可渉故郷千里归何时塘中龙骨高数层龟坼田中纵复横青裙箬笠倚车卧但有空车无水声牛女盈盈河汉傍清风肃肃吹罗裳朱门逹旦听歌曲莫遣浓隂蔽夜凉老夫年老百不悲夜听羣儿声吾伊唿童握手长太息不见侬家数口饥喜雨四首用前韵莫愁尘土压天飞六月栽禾未是迟待得麦麻收拾后通宵好雨定何时云霓天外起层层毕月相随彻夜横费得天公能几力数州愁苦变歌声睡觉歌声古道傍有人终夜揽衣裳牀头斗酒聊自酌不为书窗一夜凉山中书生休浪悲燮调自有臯与伊清香一瓣来天竺更把民饥作已饥答曾伯玉借长编白露下百草迅商薄修林幽人起长叹感此节物深揽衣自徘徊抚劔还悲吟丈夫各有志莫作儿女心渉逺当疾趋畏影须就隂愿言理轻车去上南山岑九日早发桃枝岭登山岂不乐况此风露清排檐夜雨滴诘旦天空明欢然金石交要我林泉盟支笻趂汗漫勇往不计程一水何萦纡千峰鬰峥嵘仰视临云驰俯聼幽壑鸣班荆得所适斗酒聊共倾人生㑹有累聚㪚如浮萍今晨谐胜逰异日难忘情意惬各赋诗庻以纪此行道间观瀑布行行益以逺惬此心期幽一径险复夷千林密相樛回首天际山矗靣悬飞流银潢倚石壁玉龙下山湫光揺日璀璨势激风飕飗可望不可亲神往形独留眷言桃枝山久懐卜筑谋岂无一日闲努力穷冥搜侍文公饮浮翠用刘叔通韵凉风振幽壑隂云翳前山高懐励清秋适意林莽间烟横万家井水凈双溪湾徙倚暮忘归人境相与闲逰子独何为千里方言还陪此杖屦逰忘彼道路艰心期更他歳依嵓结柴闗与胡伯复白露下百草𤣥云翳崇冈逰子暮何之倐若孤雁翔朝发长沙渚夕息湘山阳飞鸣念俦侣慷慨増悲伤故人懐我深逺寄金玉章开缄且疾读慰此饥渇肠是时日中火朔风埽枯黄歳月能㡬何臯兰结㣲霜脂车䇿良马日暮道正长徒仆审驱驰前途畏榛荒劣质若难任白云懐故乡南山一舍隔矫首空西望送章元德司理罢官归永嘉送君北门坂遥望东瓯路峩峩白鹤岭𣺌𣺌飞鸾渡上有虎豹嘷下有蛟龙怒车马坚且长维檝夙已具褰裳渉其险万怪不足惧世路剧羊肠皦皦诚易污但能心无愧穷逹安所遇毋为婉娈者暂蹶輙惊顾生平麋鹿姿处世叹多忤胡为展良觌握手便如故高懐发鍼石正论谐韶濩情亲复告别欲语谁与晤干坤一逆旅日月双脱兎寒儒守蓬荜白首困章句期君以逺大庻足慰迟暮庆元己未冬至前二日访林公度至栗山翌日同访呉必大林季亨容之偕行爱其溪山池亭之胜为之赋诗篝火下修岭褰衣渉清川夜投故人庐洞壑藏眞仙一水逺萦纡两山对蜿蜒但见烟云深不识车马喧主人敬客至杯酒罗堂前诸孙竞劝酬烹羊杂鸡鲜同来二三友妙语争春妍此㑹良独难逹旦不复眠鸡鸣秉独逰到君新池邉中有读书堂藏书更精研把笔纪名姓徘徊怅无縁天明驱车去去上层冈颠囘首三叹息安得数畆田结茅与君邻啸傲终残年过翠㣲古寺残僧少孤村碧树围明朝山下路愁絶望烟归两宋名贤小集巻二百二十两宋名贤小集卷二百二十一钦定四库全书两宋名贤小集巻二百二十一宋陈思编元陈世隆补退菴遗集呉渊字道父宁国人嘉定七年进士累官江东安抚使行宫㽞守兼屯田使拜参知政事封金陵侯有退菴遗集早朝歩葛元喆韵万井苍凉欲曙天禁钟声㫁佩声联云浮玉辇霞裾降风动金莲寳炬燃四国龙飞清穆世羣工虎拜太平年吾王不惓宵衣念国祚遥知永永传九日百年王事漫劳形客里逢时迹类萍无酒可添元老兴任人浪笑阮宣醒荆湖城壁连钲鼓河朔黎元陷寇庭久拥旌旄愧无补敢将衰朽叹飘零登南城江城一眺思悠悠平楚苍然野水流衰草寒烟梅老墓败垣斜日谢公楼江山有恨英雄老天地无私草木秋万古兴亡俱是梦丈夫何者为身谋游青山碧嶂千层镇一州十年前记作斯游因看红杏行停辔为濯清泉坐解裘怪石巉岩蹲虎豹老松偃蹇卧龙虬转高转有无穷景杖履何妨絶顶头风流千载忆𤣥晖此日登临不觉疲㸔取眼前都是句如何身后不㽞诗须知小饮徜徉日正是高唫寥泬时可惜出山终不免空留翠岫与清漪横碧堂十一年如一欠伸今朝又得快登临半城杨柳春风满四野桑麻雨露深槛外翠峰重入眼樽前白髪遂惊心感今懐昔慿阑处不觉崦嵫日已沈用前韵每来登眺便眉伸高处苍穹俨若临投老光隂随日晚思归情绪与秋深鹭飞沙际明人目雁满江头动客心北望淮淝何处是晚来烟雾正沈沈官梅亭畴昔花前屡举觞重来鬓发已苍苍未容篱菊成归隐且向官梅作醉乡每约松篁坚歳晚肯随桃李竞春芳东风二月无珍惜片片霏霏雪自香宿㽔亭三首正到春归恼客肠荼䕷架上发孤芳刘伶嗜酒名为酒薛女餐香肌亦香人已今朝衰鬓髪花犹昔日淡梳粧十年陈迹浑如梦徒倚阑干到夕阳东皇为代是南熏醖酿成花逈出尘尽洗娇红春态度独呈雅素雪精神牵衣弱蔓如留客入枕清香更恼人月下星前曾醉挿肯容烦暑到冠巾园丁编竹亦勤哉老蔓纎条费剪裁杳杳翠云深作洞霏霏香雪簇成堆玉虬飞下盘千尺金爵擕将饮百杯説与此花狼籍后园林杖屦亦稀来挥尘堂二首老守重来何所为筑成台榭凿成池绿深夜雨龟鱼逺红压春风莺燕迟民乐轩墀偏少讼官闲园圃自多诗鳯团啜罢投衾枕梦觉花间日影移恋宿懐安物我齐况兼两世四持麾可怜园内乐成日却被宫中捉去时李郭诗篇懐旧迹欧梅歌舞怅新知多应日后清宵梦频到姑溪溪水湄送杜尚书赴行在龙德刚中道学优洛中夫子尔同流暂离天府安邉阃又属轺车返帝州万里长城唐李勣百年勲业汉留侯明朝囘首秋江上泰华巖巖天际头冬雨坐来杂霰洒隆冬痛饮那禁觱发风却忆西枢承㫖日冐寒犹立大明宫高氏小景地白天寒冻裂裘何人乘艇下中流披图孟浪不相识疑是当年王子猷峨眉山一带天分南北限两眉烟鎻古今愁附诗余念奴娇我来牛渚聊登眺客里襟懐如豁谁着危亭当此处占㫁古今愁絶江势鲸奔山形虎踞天险非人设向来舟舰曾破风浪千叠追念照水燃犀男儿当似此英䧺豪杰嵗月匆匆留不住鬓已星星堪镊云黯江天烟昏淮地正是㫁魂时节栏干搥碎酒狂忠愤俱发水调歌头太白已仙去诗骨此山藏胸中锦绣如屋都乞与东皇碎剪杏花千树浓抺胭脂万㸃妖艶㫁人肠晓露沐春色晴日涨风光孤村路途休暇共徜徉酒旗斜处一簇几红糚暂息江头烽火无奈鬓边霜雪聊复放疎狂倚俟玉壶竭未肯寳鞭扬沁园春喜我新归逢戎初度关情更深正昼掩柴扉我寻隠遯晓舒愧府戎正经纶白石清泉紫枢黄阁同气何妨出处分休嘲笑尽弟为宰相兄作闲人南国借我登临都不怕近前丞相嗔但曳履扶笻堪怜独步携壶载酒毎叹孤斟七袠开颜六旬屈指风雨对牀频上心慇懃祝道何时回首及早抽身两宋名贤小集巻二百二十一两宋名贤小集卷二百二十二钦定四库全书两宋名贤小集巻二百二十二宋陈思编元陈世隆补栗斋诗集巩丰字仲至号栗斋其先郓州须城人渡江为婺州武义人少㳺吕东莱之门淳熈十一年进士甞知临安县稍迁提辖左藏库卒有东平集晓起甘蔗渊晓起东风恶晴岚忽变昬船随山共走雾与水相吞钲鼓遥知寨桑麻畧辨村雨来无准则容易湿柴门夜雨晓起方觉夜雨鸣檐送五更不惊高卧最多情窗间细视花无恙墙外随聼屐有声数把柔丝堤柳嫩一奁方镜闸波清出门眼界殊明洁但觉春寒处处生晨征静观羣动亦劳哉岂独吾为旅食催鸡唱未圆天已晓蛙鸣初㪚雨还来清和入序殊无暑小满先时政有雷酒贱茶饶新面熟不妨乘兴且徘徊离建旅中多得早朝晴野润衣襟苦未清时时数㸃雨犹落隐隐一声雷不惊山入夏来差觉老花从春去久无情长汀又渉来时路麦陇桑村小问程湖岭下十里是为湆澹滩行者多至此舍舟急流方了又高冈日永周旋未觉忙壁上字多知店老岭邉松茂喜车凉丛丛乱篠承欹石帖帖新荷恋小塘湆澹恶滩应笑我为虞鱼腹犯羊肠寒夜瓦欲飞霜水欲氷蒲团今夜有尘凝炉寒闲取薪添火窗暗时将烛助灯久欲归田游宦客未能忘肉在家僧于书更觉心情懒病眼愁看细字蝇中旬休日呈巖老近见东郊出土牛烧灯已过又旬休酸风鳞靣慵开眼细雨毛空怯上楼百歳光隂真蚁穴一年寒燠未鸿沟偷闲文字聊遮眼勲业悠悠且掉头两宋名贤小集巻二百二十二两宋名贤小集卷二百二十三钦定四库全书两宋名贤小集巻二百二十三宋陈思编元陈世隆补遂初小藁尤袤字延之无钖人入太学以词赋冠多士寻冠南宫绍兴十八年登进士第甞为泰兴令修筑外城不为金冠所䧟吏民为立生祠注江隂学官需次七年为读书计从臣以靖退荐召除将作监簿大宗正阙丞人争求之陈俊卿曰当予不求者遂除袤复授秘书丞歴着作郎兼太子侍读初张説自阁门入西府从臣因执奏而去老数十人袤率三馆上书諌与郡得台州有毁袤者高宗疑之使人密察民诵其政不絶口乃録其东湖四诗归奏上叹赏遂以文字受知累迁枢密院正兼左谕德轮对申言民贫兵怨者甚切夏旱求言袤上封事高宗崩前一日除太常少卿当定庙号袤与礼官定号高宗洪迈独请号世祖袤率礼官奏谓太上以子继父不可援光武为比以乱昭穆之序孝宗卒从初议㑹建议事堂令皇太子参决庶务袤时兼侍读乃献书以为储副之位止于侍膳问安不交外事抚军监国自汉至今多出权宜乞恳辞以彰殿下之令德进权礼部侍郎兼同修国史侍读既而兼权中书舍人先是命兼直学士院辞至是复诏兼之辞不允孝宗内禅议已定谕袤曰旦夕制册甚多故处卿以是职袤乃拜命光宗即位开讲筵袤歴举唐太宗不私秦府旧人为戒又数日复论官制谓武臣披坚执鋭者积功累劳仅得一阶权要贵近之臣优游而歴华要姜特立以为议已言者因以为周必大党遂与祠绍熈元年起知婺州改太平州召除给事中既就职即昌言曰老矣无所补报凡营求内降小碍法制者必不奉诏所缴奏甚多至为上震怒裂其奏事竟不行除礼部尚书上屡以疾不诣重华宫袤先后奏请驾随出时上已属疾国事多舛袤积忧成疾请告不报疾笃乞致仕又不报遂卒年七十赠金紫光禄大夫袤少从喻樗汪应辰游樗学于杨时时程頥高弟也方干道淳熈间程氏学稍振忌之者目为道学将攻之袤在掖垣首言夫道学者尧舜所以帝禹汤武所以王周公孔孟所以设教近立此名诋訾士君子故临财不苟得所谓亷介安贫守分所谓恬退择言顾行所谓践履行已有耻所谓名节皆目之为道学此名一立贤人君子欲自见于世一举足入其中俱无得免此岂盛世所宜有孝宗曰道学岂不美之名正恐假託为姦使真伪相乱尔待付出戒勅之袤死数年侂胄擅国于是禁锢道学贤士大夫皆受其祸识者以袤为知言甞取孙绰遂初赋以自号光宗书扁赐之有遂初小藁六十巻内外制三十巻谥文简孙焴礼部尚书逰张公洞吾闻荆溪南有地仙所宅十年劳梦想今日着脚歴扁舟下湖洑水涨没沙碛结缆小桥旁杖藜从此适平冈靣陂陁叠嶂堆襞积行行两三里夹道乔木植其木几合抱其高乃千尺风生万壑响日照四山赤时揺树林杪忽见屋宇嵴宫门何峥嵘古道颇修直长庙景曀曀崩殿人寂寂寥落昔贤题摩娑壁间墨扪萝上层巅俯瞰得深窟危梯交枝撑鸟道穿诘屈投身乍寛闲跼歩仍偪窄攀援愁颠跻傲睨惊险僻悬崕朶颏颔乱石拱剑㦸白云何时横乳溢或自滴中空正澒洞了不见天隙𡨕行迷近逺伛偻犹擿埴巉巗岂人工隐轸入地脉窓幽或篝火俯跪仅容席仙坛尚故处丹灶俨遗迹山虫鸣咿嚘野䑕声啧唶传闻老父语以往真莫测中有白玉堂横絶巨石塞傍连洞逓野欲去不可极潜窥目先旋纵走膝无力邅廻歩仄径突兀出峭壁枞风高枝樛藤蔓青隂羃芳草何芊绵丹花亦狼籍踌躇古亭上頫仰幽涧碧叮当下流水磊磈欲落石虽云培塿高气与嵩华敌其南有空穴澹瀩殷幽黒隂风讶谷吐冷气森喷逼蛟龙久伏藏金玉閟简册灵踪信茫昧幻怪纷惨戚将无神物守欲与世壤隔平生丘壑志早歳泉石癖岂不思三山所恨无六翮乐哉兹晨游逸兴潜有激仙翁在何许绿髪尚如昔髣髴笙箫声徘徊鸾鹤翼俗縁磨不尽尘境坐形役何当筑衡茆幽讨穷日夕风云西北起天地忽改色仓皇促归斾造物岂戯剧良游易乖忤真赏难再得寄与山中人重来傥相识梅不奈雪埋照可堪风漏香天寒无疹粟日暮有严粧桃李羞浮艶松筠共老苍千山愁絶里独自占年芳冷艶天然白寒香分外清稍惊春色早又唤客愁生待索廵檐笑嫌闻出塞声园林多少树见尔眼偏明蜡梅破腊惊春意凌寒试晓粧应嫌脂粉白故染麴尘黄缀树蜂悬室排筝雁着行团酥与凝蜡难学是生香雪睡觉不知雪但惊忩户明飞花厚一尺和月照三更草木浅深白丘塍髙下平饥民莫恣怨第一念邉兵别李德翁长恨古人少斯人今古人二难俱益友两载觉情亲世态深难测心期久益真相㸔俱半百此别倍酸辛送赵成都蜀道当谋帅维城孰愈公夷陵䕶江左斜谷顾闗中北地纷豺虎南方簇蚁蠭守攻虽有异镇抚不妨同不但元戎贵仍兼制使雄深沈天与度简敬学成功人士薫陶内兵民教训中祗应先郄谷宁复后文翁己亥元日玉厯均调歳启端东风又逐斗杓还萧条门巷经过少老病腰支拜起难白髪但能欺藁项青春不觧驻朱颜余龄有几仍多幸占得山林一味闲次韵德翁苦雨十年江国水如滛怕见三秋雨作霖可念农家妨卒歳须烦风伯荡层隂禾头昨夜忧生耳木德何时却守心兀坐书窓诗作祟寒虫鸣咽伴愁吟次韵尹朋梅花江北江南天未春阳和先已到孤根斜枝冷落溪头路瘦影扶踈竹外村水部未妨时遣兴王妃谁复与招魂天寒好伴罗浮醉明月清风许重论梅花竹外篱邉一树斜可怜芳意自萌芽也知春到先舒蕊入被寒欺不放花索笑几囘惊歳晚相思一夜遶天涯直须待得垂垂发踏月相携过酒家冷蕋踈枝半不禁眼㸔芳信日骎骎雪霜不管朝天靣风月能知匪石心望逺可无南北使客愁空费短长吟年年凖拟花排恨不道㸔花恨更深落梅清溪西畔小桥东落月纷纷水映红五夜客愁花片里一年春事角声中歌残玉树人何在舞破山香曲未终却忆孤山醉归路马蹄残雪衬东风入春半月未有梅花枯树扶踈水满池攀翻未见玉团枝应羞无雪教谁伴未肯先春独探枝㡬度杖藜贪㸔早一年芳讯恨开迟留连东阁空愁絶只误何郎作好诗德翁有诗再用前韵文章仙伯记仇池每想横斜竹外枝未放柔柯攅玉雪稍㸔红蔕染燕支别来望逺凭谁寄老去寻春只恐迟把酒问花花觧语定应催促要新诗次韵渭叟蜡梅快㵼鵞黄若下春要将香色闘清珍蜡丸暗拆东君信栀貎宁欺我軰人光价未输何逊早新篇重见豫章新浑金璞玉争多少要与江梅作近亲甲午春前得雪寒声昨夜响萧萧逗晓堦庭亦已消残蜡距春无㡬日一年飞雪只今朝㣲阳欲动梅惊萼余润才沾麦放苖天意未能违物意漫留残白占山腰飞英囘旋逐风飘爽气令人意欲消荏苒流年春送腊殷勤密雪暮连朝冬囬庾岭花无数烟暖蓝田玉有苖一饱自今真可望更㸔南亩麦齐腰冻云排阵拥山椒待伴还应不肯消皎月氷壶千顷夜冷烟茅屋几家朝梅枝堆亚难寻萼萱草侵凌不辨苖残甲败鳞随处是被谁敲破玉龙腰正月二十八日夜大雪一冬无雪润田畴渇井泉源冻不流昨夜忽飞三尺雪今年须兆十分秋占时父老应先喜忍冻饥民莫漫愁晴色已囘春气候晚风揺绿㸔来年刘屯田墓壮节亭西涧当年卜考槃便于神武挂衣冠后生无复知前軰故老犹能説长官三尺荒坟埋玉冷百年壮节倚天寒表章赖有羣贤力谁把生刍奠一餐送赵子直帅蜀得湏字射䇿当年首漠儒去登云路只欺须饱闻治最夸闽部已有先声到益都壮畧定羌元自许宗英帅蜀旧来无前驱叱驭休辞逺㸔取东归上政涂帝念西南在一隅简求才德应时须羌夷种落夸威令秦陇闗河聼指唿自古功名多少壮及今谈笑定规摹玉山旧政人谁记应埽棠隂㸔昼图海棠盛开两株芳蕋傍池隂一笑嫣然抵万金火齐照林光灼灼彤霞射水影沈沈晓粧无力臙脂重春醉方酣酒晕深定自格高难着句不应工部总无心玉簪花一名鹭鸶一种幽花迥出尘孤高耻逐艶阳辰瑶枝巧挿青鸾扇玉蘂斜欹白鹭巾难与松筠争歳晚也同葵藿趂时新西风昨夜惊庭绿满院清香恼杀人送林景思三年无德及斯民独喜从游得此君囊乏一钱穷到骨胸蟠千古气凌云论交却恨相逄晚别袂真成不忍分后夜相思𦕈空阔尺书应许雁知闻送晦菴南归二年摩手抚疮痍恩与庐山五老齐合侍玉皇香案侧却持华节大江西鼎新白鹿诸生学筑就长虹万丈提待哺饥民偏恋德老翁犹作小儿啼送提举杨大监觧组西归征辕已动不容攀回首棠隂蔽芾间为郡不知歌舞乐忧民赢得鬓毛斑澄清未展须持节注想方深便赐环从此相思隔烟水梦魂飞不到螺山送呉待制帅襄阳方持紫槖侍西清忽领䧺藩向着行谁谓风流贵公子甘为辛苦一书生词源笔下三千牍武库胸中十万兵从此君王寛北顾山南东道得长城欲将盘错试余锋故拥旗麾讫外庸南岘北津形胜地前羊后杜昔贤踪不妨倒载同民乐自有轻裘折敌冲努力功名归报国莫思山月与林钟青山寺峥嵘楼阁挿天开门外湖山翠作堆荡漾烟波迷泽国空蒙云气认蓬莱香销龙象辉金碧雨过麒麟剥翠苔二十九年三到此一生知有几回来聼莺阁春催金谷晓一望百花齐不作辽西梦从渠着意啼和渭叟梅花不避风霜苦自甘丘壑潜未禁沾额角信好挿㧧尖春意已张本寒威今解严殷勤留客意尚许隔墻觇德翁有诗再用前韵立马黄昏遶曲池几囘踏雪问南枝不应春到花犹未定恐寒侵力不支陇工已惊传信晚樽前只想弄粧迟临风不语空归去独立无憀自咏诗甞记寻芳到习池攀条频认去年枝晓穿曲径千林去晚度危槗一木支不避春寒来得得只縁人望故迟迟无钱可办罗浮醉报荅春光只有诗游合皁山春山灵草百花香谁识仙家日月长满院莓苔绿隂匝棋声何处隔宫墙括署四咏君子堂堂堂文简公一世䕫与臯君子哉若人此言圣所褒遗爱在斯民谁能荐牲牢独有坐啸地清风仰弥高节爱堂谁怜穷山民糠籺不自赡纷纷死沟壑往往困征歛夫惟节与爱是谓仁且俭掲兹圣人言聊用自鍼砭凝思堂失脚随尘网牒诉障吾懐公庭了官事时来坐幽斋天风肃冷冷山鸟鸣喈喈我思在何许独对苍然崕乐山堂草堂有遗基榛莾歳月久我来始经葺挹翠开户牖羣山供笑傲万象皆奔走所以名乐山欲企仁者寿两宋名贤小集巻二百二十三两宋名贤小集卷二百二十四钦定四库全书两宋名贤小集巻二百二十四宋陈思编元陈世隆补章泉诗集赵蕃字伯昌宋宗室居玉山博学工文词以曾祖䁑䕃补官直秘阁致仕蕃性寛平乐易而刚介不可夺甞受学于朱紫阳少喜作诗读者以为有靖节之风江南文士赴都者多求其作得其片言只字无不珍重学者称为章泉先生所着有章泉集小园早歩今朝欣雨止天气渐柔和篱落小桃破阶除驯雀多占方移果树带土濯蔬科农务侵寻及吾宁久卧疴连雨夜窓连晓枕城郭与山林旱苦七八月雨欣三日霖殊胜建武谷更念栎阳金斗食端何直胡为久滞滛雨望偶题漠漠青山雨霏霏白露烟诗材来逺近昼幅极中邉流落虽天外登临頼目前浮生才几日此地欲三年雨中不出呈斯逺兼示成甫湖外频年客江东迩日归欲知年事迫㸔取鬓毛非寄意虽梅栁闗心在蕨薇令予倒芒履须子叩柴扉严先軰诗红梅次韵尽道梅花白能红又一竒浑疑丹换骨不是酒侵肌㸔此敷腴色思侬少壮时盛年虽不再犹拟歳寒知分界舗爱直驿张安道因杉制名而驿之前有老梅一株不知安道何为舍彼而取此也杉是谁人种梅从何代栽腹空雷有击根瘦土无培要是百年物曾经㡬客来直哉虽见録清矣可遗材忆梅纵乏幽人宅犹余大树祠带山仍带水宜饮亦宜诗勿待全开后当乘半放时昬昬郭隂务皎皎上朝曦榴花树隂㸔已合榴朶见初明当夏岂无意避春真有情花虽后文杏实可待瓌橙病叟缘何喜留苔㸔落英送王子遵赴衡阳丞王郎妙人物独歩尚江东昔尉既不醉今丞宁肯聋相依唇齿国忽去马牛风清絶官曹外何年着我同萤火浑忘生朽质直拟慕光辉解烛书帷静能添列宿稀当风方自表带雨怱成㣲变灭多无理荣枯㑹一归蛱蝶不遂春风去仍当夏日长一双还一只能白或能黄恋恋不能已翩翩空自狂计功归实用终自愧蜂房暖甚去绵衣谁道江南春有寒未经社日衣能单桑麻过雨日夜长桃李因风高下残旧説中州政如此了知瘴气不能干天公似悯斯民病故体淳熈诏令寛十一月五日晨起书呈叶德璋司法卧闻落叶疑飘雨起对空庭葢巻风正自摧颓同病鹤况堪吟讽类寒虫怱思有客浑如我却念题诗不似公已分虀咸终白首可因霜雪愧青铜次韵叶德璋见示穷冬未省见梅班故里何由报竹安归意宁须卜以决衰颜休待镜频㸔交情谢子来今雨节物娱予后苦寒独酌更怜终漫兴不如骫骳得天欢上已朝来一雨快隂晴东郊百鸟间闗鸣爱风栁条不自惜蘸水桃花可怜生不见山隂兰亭集况乃长安丽人行东西南北俱为客且送江头返照明梅花平生欠汝哦诗债歳歳年年须要还未至腊时须访问已过春月尚跻攀直从开后至落后不问山间与水间却笑渊明赋归去庭柯目盼自怡颜全树婆娑伙匪奢数枝纎瘦少尤佳春风上苑吾何沗落日孤村汝自嗟定论要为尘外物饱㸔宁是世间花不然山谷能诗老曷与山矾定等差顷与公择读东坡雪后北台二诗叹其韵险而无窘歩甞约追和以见诗之难穷去冬适无雪正月二十日大雪因用前韵呈公择细思不是冬无雪留待春风鬬冷严病骨未忧衣乏絮早餐宁叹食无咸梅添凿落依同色竹拥参差半入檐坐守地炉应不厌破牕频见北山尖雪埋老屋无薪卖晨起谋炊自毁车覔饱预期千顷麦破悭先试一春花便营野屐寻茶户更约绨袍当酒家处士至今疑姓贾壁间但没挂钱义蚤立寺门作春天隂晴无定姿隂云未巻晴风吹青山表见花颜色绿水添增鹭羽仪郭外不知谁是主眼中今见我题诗人生何物非邮传敢谓吾庐不在兹出郭踈篱树树李花雪野寺条条杨栁丝春风收雨雨收后白日变晴晴变时有余不足无尽景补短截长何限诗烟霞痼疾句成癖老矣折肱真得医晚晴残风落日蝉乱鸣细履小园欣晚晴投林倦鸟分暝色满地落叶无秋声卫尉一钱曽不直阮郎㡬屐毕平生三十六中第一䇿脱却世故甘佣畊二月十日喜雨呈李纯教授去非尉曹沧浪一夜起鸣雷雨阵因之续续来所病农家成久旱未论花事有新开书生狂妄常忧国圣代飘零少弃才儒馆尉曹俱国士好为诗赋咏康哉雨后呈斯逺已是霜凝更雨湿春其渐起但无痕莫嗟草色有垂死定见梅花当返䰟小驻要须穷日日细寻无惜徧邨邨揩摩病眼从兹始併待君诗洗睡昬送赵成都二首蜀道当谋帅维城孰愈公夷陵䕶江左斜谷顾闗中北地纷豹虎南方簇蚁蠭守攻虽有异镇抚不妨同不但元戎贵仍兼制使䧺深沉天与度简敬学成功人士薫陶内兵民教训中祗应先却谷宁复后文翁菊蔓菊伶俜不自持细香仍着野风吹少年踊跃岂复梦明日萧条更自悲潭水解令胡广寿夕英何补屈原饥我今漫学浔汤隐晚立寄懐空有诗懐玉山禅月诗僧古道塲山雄呉楚接华场踈通八磜蛟龙隐高竝双峯虎豹藏云母屏寒消瘴气蓝田璧润吐虹光碧桃花落仙人去静聼松风心自凉絶句红叶连村雨黄花独径秋诗穷真到骨酒薄不禁愁哭蔡西山鹃呌春林复递诗雁囘霜月忽传悲兰枯蕙死迷三楚雨暗云昬碍九疑早嵗力辞公府檄暮年名与党人碑呜唿季子延陵墓不待鑱辞行可知䟦韩涧泉絶笔诗后周汉歴歴上下秦侯王将相史叠陈辱斯荣斯仁不仁桃源鹿门商山人南磵逺孙涧之濵所以三人入吟呻桃源本是畊农民鹿门商山抱经纶一世虽屈九原伸所以絶笔于获麟我之拟赋非厥伦威公语我泪沾巾赋黄小园山居何谓雪名寮应同立积腰要为膏以润不作睍而消园小锄斯食书多腹不枵青云附能显况乃白云招䟦刘溪翁韩家府诗后何人咏出韩家府是我建阳刘叔通尽道唐人工乐府罕能褒贬似渠工谁咏韩家府建阳刘叔通是为闻以戒斯可谓之风妄矣彼侂胄哀哉吾魏公向者歌颂者岂但剧秦雄两宋名贤小集巻二百二十四两宋名贤小集卷二百二十五钦定四库全书两宋名贤小集巻二百二十五宋陈思编元陈世隆补沧浪诗集严羽字丹丘一字仪卿邵武人粹温中有竒气甞问学于包克堂自风骚而下讲究精到石屏戴复古深所推敬自号沧浪逋客有沧浪集二巻行于世行子吟行子在江梅飘飘靡常踪有如芒砀野朔风卷飞蓬朔风无休期飞蓬日千里㪚落天地间宁有复归理塞雁西北来一呌三徘徊何时别沙漠昨夜宿阳台同羣一相失羽翮常低摧人物有殊性奈何罹此哀忆昔客逰初结交重豪迈高冠湛卢劒志若轻四海白首悔前图蹉跎天一隅寒冬剑门道失路空踟蹰深林聚豹虎絶壁号鼪鼯雪深车轴折征马惊啼唿何当返故处飱黍居田庐泪下不能禁肠转如辘轳我友逺言迈朔风巻秋树白日寒无光是时鸿鴈来四野何苍茫我友逺言迈使我结中肠如何携手欢一旦成异乡行旅有期程逰子多悲伤置酒欲高歌泪来沾我裳四座惨相顾征马亦徬徨未知㑹靣日且复尽兹觞悠悠我行迈悠悠我行迈邈在天一方道路无终极时节异炎凉路逢故里亲挥泣问我乡妻子别离久不知今存亡中原多白骨城邑聚豹狼逺去无僮仆思还絶糇粮寄语家中人逺行良可伤朝日临高台朝日临高台睠彼芳树间上有共栖鸟和鸣何闗闗尔乃慕俦侣我何独不然良友在万里邈然河与山聚会岂不思歳月倐已殚未必无他人要非心所欢仙逰忆读玲珑篇来往虚皇阁空见白芙蓉秋风几凋落昨逢紫阳君共有丹台约下视尘埃中冠缨缚猨玃世事行若此悠悠复何託朝别简寂观夜行石镜溪溪光照厓緑月色正相冝石上三道士颀然好丰姿或弄金光草或把珊瑚枝凭风招素手赐我一玉巵叹我事逺逰萧飒朱颜哀长林孤月落羽盖何葳蕤垂垂果之去弃我忽若遗明发阒无覩但有青鼯啼瀑布似明月上有石梁横矫首望东海正见蟾蜍生扬辉天汉间下照蓬丘城桂实几凋落姮娥空闻名咄哉玉斧子不如白兎精灵药不服食执柯独何成迢迢彩云外谁吹白玉笙竦身一长聼予若出寰瀛登豫章城忧来不自得登城望高天寒云四靣起朔风下长川脱剑且却坐君知心惘然奈何平生志鬰抑江朔间凛凛秋风来茫茫落日晚长忧生白髪沈想忘朝饭向来经济士本是碌碌人萧曹刀笔吏樊灌屠贩臣徒歩取勲业汉道为光新我今何为者飘飘去乡国狂歌豫章城醉卧风江碧但取英䧺笑终慙倜傥生名当以德载事耻因人成独酌还独酌哀歌还寂寞安得凌风翰为君彿寥邈逰临江慧力寺舟中望古刹川上移琴樽隐隐林阁见迢迢钟梵闻列岫不离席惊涛常在门风忛与沙鸟汎汎随朝昏天高一幡挂室静衆香焚烟起多近郭鸦归无逺村松际尚㣲雪经年来暮猨赏惟静者契法对高僧论安得息尘驾永懐瞻独园明朝别此去惆怅满松云山居即事稍欣入林深已觉烦虑屏霜果垂秋原归禽度岚领纷纷叶易积漠漠云欲盛涧底寂无人松萝窅然暝惟闻山鸟啼月上柴门静终歳寡持醪延欢聊煮茗羣书北窓下帙乱谁能整庐陵客馆雨霁登楼言懐寄友终日坐汾淟邈然无少欣登楼一周览始见万山羣㣲雨洗残暑青天卷浮云襟懐两廓落朗若见夫君见君君何在顾影还独笑吏非金门逰隐异沧江调江明秋月白山空夜猿啸徒事百巻文未返一竿钓留滞岂胜愁非君谁与谋水寒终赴海雁逺暂賔秋举世不可语犹当傲巢由赠君三尺剑永驾五湖舟还山吟日暮望南山怅然归思发如何山中客屡㸔城头月城头月照女萝秋石磴潺湲㵼碧流岩猿久别应惆怅涧鸟相唿亦共愁城南故人与我好令我忘却归山道昨夜西窓梦到家忽惊千嶂芝花老朝来舟子促辞君囘首空江语尚闻别后莫嗟难见靣相思只望岭头云思归引海上之草緑芉芉洞门一闭今几年仙骥去时留紫鞭挂壁见之心惘然欲归即归亦由我不待功成何不可尧舜未能屈巢由自余王侯何足逰武陵春水緑萧萧就中亦有桑麻郊近闻秦人笑相语待我东溪种碧桃梦逰庐山謡示同志昨夜月落西窓隂倦推素枕凭石琴身居红尘不自觉梦入庐山深复深庐山深处在何许五老仙人邀我语眉如秀雪颜桃花酌酒相酣坐箕踞明河九派倒西来石壁巉崖古道开五公握手向我笑不见刼火扬尘灰独骑一鹿穷蒙廽窅然醉踏青锦苔松风号嘈何清哀湍飞瀑卷万壑雷忽然惊起迷所向四坐已失黄崔嵬披衣徬皇还太息我与世途何所屑乱世茫茫飞蠛蠓囊中别有金膏诀须君之行当何时共向丹壑卧松雪别客客鬓风霜晚离亭鼓角闻念君当此去把袂不能分衡霍连秋气潇湘合暮云愁心将落叶向晚共纷纷访益上人兰若独寻青莲宇行过白沙滩一迳入林雪数峰生暮寒山僧喜客至林阁借人㸔吟罢拂衣去钟声云外残出塞行将军救朔邉都䕶上祁连六郡飞传檄三河聚控弦连营当太白吹角动遥天何日匈奴㓕中原得宴然关山月今夜关山月偏能照马鞍卢龙征戌客圆缺㡬廽㸔遥想金闺里应悲玉露寒黄沙三万里何日是长安江楼夜月懐故山友人昨夜江栖月思君好㫁肠猿声相应发山色更青苍楚塞来书逺闽闗隔梦长今朝㸔愁髪为尔半成霜有懐阆风山人把酒忽惆怅君今呉楚间孤云随马首风雨隔河闗心事竟安在此行殊未还空将百年意泣向寳刀环懐南昌旧逰昨在南昌府清逰不可穷杯行江色里棹进月明中楼笛吹晴雪菱歌漾晚风坐来懐旧迹万里一飘篷江行暝色蒹葭外苍茫旅眺情残云和鴈㫁新月带潮生天到水中尽舟随树杪行离家今几宿厌聼棹歌声塞下鞍马连年出闗河万里賖将军思报国壮士耻还家大漠春无草天山雪作花谁怜李都尉白首没黄沙三衢邂逅周月船临别赋此戎马相逢日那知复此间客愁诗莫遣世亊酒相闗江上孤舟在天隅两鬓班更将忧国泪满䄂送君还孺子台吟去年醉与东湖别欲上衡湘泥秋月君家留我却邅廻怅望还成阻修濶西山缥缈翠屏开复忆滕王倒玉杯经过始识洪厓井调笑重登孺子台台前唿酒折荷花水净烟明散落霞举盃失叹君何在望㫁行云空咄嗟故人别后还愁绪北都不是予留处兴来目送海边鸿归心挂在闽溪树送戴式之归天台歌吾闻天台华顶连石桥石桥巉絶横烟霄下有沧溟万折之洪涛上有赤城千丈之霞标峰悬磴㫁杳莫测中有石屏古僊客吟窥混沌愁天公醉饮扶桑泣龙伯适来何事逰人间飘飘八极寻名山三花树下一相见笑我萧飒风沙颜手持玉杯酌我酒付我新诗五百首共结天邉污漫逰重论方外云霞友海内诗名今数谁羣贤翕沓争相推胸襟浩荡气萧爽豁如洞庭笠泽月寒空万里云开时人生聚㪚何超忽愁折瑶华赠君别君骑白鹿归仙山我亦扁舟向呉越明日慿高一望君江花满眼愁氛氲天长地濶不可见空有相思寄海云送呉㑹卿再往淮南故人身披紫绮裘腰珮寳玦骑胡骝英风侠气横四海辞我逺向淮南逰淮南桂树应犹在八公举手遥相待明月高悬五两头随君千里过淮流十年鞍马邉城道又是邉城见春草春草萋萋路入秦长安北望空愁人荆楚竒材多劔客感慨相逢思报国男儿事业早致身青鬓须防霜雪迫我向人间久拂衣白雪相伴掩岩扉调琴鼓罢清商曲愁见孤鸿天际飞临川逢郑遐之云梦天涯十载无穷恨老泪灯前语罢埀明发又为千里别相思应尽一生期洞庭浪波帆开晚云梦蒹葭鸟去迟世乱音书到何日闗河一望不胜悲将至浔阳途中寄诸昆弟渺渺孤帆去㡬程悠悠天际望湓城一身避乱辞乡国千里相思隔弟兄猿呌区庐寒暮色鴈过彭蠡带秋声江湖此去多飘泊肠㫁风尘逺别情客中别呉季高悠悠逺别半生悲白日相逢又话离海内风尘愁来已天边消息到何时洞庭旅雁春归尽瓜歩寒潮夜落迟惆怅孤舟从此去江湖未敢定前期寄郭招甫时在浔阳梦向三江买钓船挂帆西去白云邉窓开晚色香炉见门落寒声瀑布悬百年酒兴陶彭泽四海诗名孟浩然何日眞寻尘外迹焚香酌茗话先贤送崔九过丹阳郡上荆门省亲江国归心一鴈牵河桥分手数杯传千崖万壑秋声里匹马孤帆落照邉牛渚寒波翻极浦荆门晚树合遥天他时莫枉瑶华问南北相思各渺然楚江晚思旅思遥遥倦向南谁家烟火起晴岚孤城归鸟连寒角极浦斜阳带逺帆枫叶自能悲楚客竹枝何用怨江潭今朝欲冩风波恨千里书成手自缄西陵望西陵终日望不见有归桡欲去频囘首寒江起暮潮送友人黯黯离筵夕照收江城𦍑笛起邉愁念君此去三千里何处闗山是楚舟羽林郎貂㡌孤裘塞北装黄鬓年少羽林郎弯弓不怕天山雪生缚名王入建章闻笛江上谁家吹笛声月明霜白不堪聼孤舟万里潇湘客一夜归心满洞庭呉中送归豫章客川程极目𣺌空波送尔归舟奈别何南国音书须早寄江湖春雁已无多避乱途中囘首兵戈地遗黎见几人他乡空白髪故国又青春多难堪长客偷生媿此身本无匡济畧叹息漫伤神樟树镇醉后题吾怜樟树好取醉欲无还酒压鵞儿身辞歌雉子斑朱楼当碧水红日下青山兴罢扬鞭去苍苍烟雾间天马山我来陟髙顶俯瞰临长川隂崖隠落日叠嶂鸣飞泉独立一世外所思千古前囘首鸟没处茫茫生白烟紫芝岩羽客逍遥地桃源世未寻我来窥异迹高歩越飞岑石带藤萝古泉鸣涧壑深紫芝未可采空寄白云心紫霞楼西楼孤絶倚天青我爱明河对户横露满碧梧风屡起烟消緑峤月初生仙人共酌丹霞酒逸侣同吹白玉笙不向此时穷笑傲更从何处豁髙情送上官伟长歳晚长愁绪嗟君更逺行兵戈今日泪江海故人情此别几时见寒猿一夜鸣致君相许在囘首壮心惊豫章城爱此城髙处囘鞭醉每醒江花两岸白烟树一行青云学山舒态天随水赋形已多徐孺子独向此沉㝠闺怨欲作辽阳梦愁多自不成错嫌乌臼鸟半夜隔牎鸣送赵立道赴阙仍试春官即事感兴因成五十韵嗣圣中天日遗氓忆汉时一王新盛礼万国贺重熈官爵霑寰宇光明冠本支穷冬辞老母吉日赴京师祖广明斜照寒江结暮澌停杯愁把袂立马语临岐草动春前色梅緐雪后枝湖山饶逸兴士友重逰嬉菱唱工迎客荷舟穏放维土风珍缟带呉馔熟莼丝㙮寺明全碧楼台漾淼弥云连勾践国江动伍胥祠阊阖春朝早觚棱霁景迟栁迎仙伏輭花簇御楼歌苜蓿来宛马樱桃荐寝帷周家千载歴汉服万年巵驻跸山川逺櫜弓歳月移天俄忧杞国日冄仰咸池弓创羣臣泪园陵故国悲干坤开帝统雨露豁宸私蜂虿何为尔豺狼欲问谁箭流元帅幕城立叛营旗国体存矜恤皇猷务逺绥且从鹰一饱自待虎双疲复说京西乱愁连蜀道危仓皇分队伍指㸃䕶藩篱狙诈终荣驭逰魂不足羁几年腥战血今日痛疮痍宗社神灵在邦家德泽遗㑹闻淝水㨗可复雁门踦草诏词头切蒲轮礼意车贤良多选㧞社稷在扶持举动新羣目经纶停一䕫长沙何遽往艰卜竟堪疑莫以朝廷重翻令盗贼窥稍惩鹰隼击庶使鳯凰仪薪胆方无倦舆圗正入披王孙思报国天府待忠词世道多为忌波流幸勿随从容陈古昔感慨论邉陲仕进虽云始平生乃在兹青氊今可复綵服更相宜漂泊㣲躯老蹉跎困翮埀散材元自逸正论竟焉禆误赏骚人作深慙国士知呌阍时已晚鸣剑志空驰鬰鬰驱浪俗悠悠叹乱离羊裘终隐去鱼钓复何之出处从今隔飞腾不可追济时须俊杰愿都中兴期酬友人湘江南去少人行瘴雨蛮烟白草生谁念梁园旧词客桄榔树下独闻鸎两宋名贤小集巻二百二十五两宋名贤小集卷二百二十六钦定四库全书两宋名贤小集巻二百二十六宋陈思编元陈世隆补蕙菴诗稿何耕字道夫绍兴中守蜀之嘉州有惠政与何逢原孙松寿宋诲号四循良民绘像祀之青羊宫一再官锦城咫尺望琳宫未始得得来正望役役中今朝弄晴雨䇿蹇随春风颇爱意象古停骖小从容缥缈百尺台突起凌半空慿栏俯脩竹决皆明孤鸿信哉神仙宅不受尘垢䝉稽首五千言衆妙一以通静观万物复岂假九转功区区立训诂亦哂河上公痴人慕羽化心外求鸿蒙要附白鹤背往访青羊踪灵谿赋双流郭信可隐居诗幽居定何如颇恨未见之主人向我言喜色融双眉修篁流翠隂寒溪漾清漪领略非一状幽妍发余姿空蒙雨亦佳㶑灔晴更竒岂惟二江独意恐两蜀稀主人信妙士得此固所宜天公閟好景授受各有时岂无多田翁偃蹇逝莫随素交懐老蒲秀句纷珠玑安得招归来为君赋清诗往者不可作后生欲何为龙渊门前大江河𣺌漫昔人饮牛水为干水干龙逝亦其理近在咫尺聊泥蟠鱼虾玩侮獱獭笑纵有灵恠谁当㸔德人问舎压我境便尔筑室相遮栏坐令异类皆屏伏恃有此耳差少安却纡朱绂去监郡遣我守舎良独难昨来过门恍如梦龙致此语催归鞍先生不信反不笑谓我饶舌狂丰干虚舟君不见江干车马纷相送巨编峩峩船载重西南使者解官归水浅着沙牵不动如君材具岂多得合待明光参法从何为浅濑着虚舟颇笑胸中太空洞问君此意竟安在欲说向人谁与共山林钟鼎本同辙系岸截江随所用八牕窅窅净无尘一水泠泠清可弄何当抱被过君眠分破江天幽夜梦题龙华佛阁西川凿山三大像突兀皆在江之湄脩觉九顶见略尽独此恨未赡客仪朅来胜地了畴昔轻轩瘦马相追随百尺金躯信雄杰三乘寳阁何瑰竒燃犀不用照幽鬼击鼓自合趋冯夷前人开创愿力广下与舟楫扶倾危六月滩涛剧奔吼一分性命争毫釐篙工落胆行者泣弹指乞活天人师人心狎水水多祸佛力在人人不知慈悲但作布施相江神虽怒将何为普通山距府东十数里青州禅师洪果道场也自龙华归过之楝宇頽落僧徒鄙野良为可惜是夜雨大作因书所闻所见为长韵锦城之东山培塿突起伽蓝压山口入门气象颇不凡在昔规模定非苟黄绢碑词着眼㸔青州老衲知名久自披榛迳结茆屋不剪霜华㪚蓬首市门有女捧巾盥衣械无花生秽垢至今一转鹡鸰语散作诸方狮子吼祖灯寂寞何人继窣堵岧荛惟鬼守法席草长深没膝僧榻屋穿光见斗似闻占借多衍沃合选名缁振頽朽我来不觉三叹息眼底尽空诸所有自开主席埽尘坌聊寄闲眠憩奔走梦囘中夜雨鸣檐卧聼东风寒入牖明朝散歩转山嵴好语相唿闻野叟抽芒已见麦翻浪捣炒悬知香满手须臾日影散林樾绚练春光被花柳仆夫催归屡不应景物殊佳宁忍负出山骑马更踌躇乘暇应须重载酒忘机台太虚生㣲云机事日夕繁兼忘岂不佳尚有忘者存稽首老龎翁妙处布一言请观台上月万古无昭昬和光亭枯木倚寒巖三冬无暖气逹人定汝笑胸中太泾渭不妨声色海径造佛祖地所以亦乐翁花前时一醉自合江亭过渡观赵穆仲园亭唤舟芳草渡系马绿杨隂歩入莓苔径门开花竹林王孙随蜨逺婺女隐云深想见西南望悠悠空赏心春日闻道西楼下香风飏绮罗无钱沽酒得不醉奈愁何老去春縁薄慵来睡兴多闭门终一枕亦不梦南柯寂寞城南寺三年寄索居折花脩佛供持钵乞僧余竟日无车骑依时认鼓鱼九衢尘一尺吾自有华胥门前无俗物城上亦竒观花浪东流穏云山西望寒身凌尘外逺目极意中寛最爱风标客晴沙理青纨万里桥边水朝宗去入呉衮衣新歴数神算旧规模四澥从心正诸公着力无际天东望眼淼淼但平芜唇齿辅车势坤维井络方只宜花柳盛莫遣鸟鱼忙陇麦无由食边筹是可防出言还有禁忍泪下成行题龙华山寺杰阁山为佛精庐地布金水㴠空濶净路绕翠㣲深鸟下窥斋钵龙归识梵音城中尘眯目那得此幽寻浮翠桥隔谿苍翠各西东架竹为梁路始通缺月罅林凝净緑㫁霞明水抹残红芒鞋歩歩幽深处藜杖声声屈曲中囘首忽惊桥已逺泠然身御圃田风寒碧亭凭栏日日俯清湍洗竹年年斩恶竿十顷玻璃秋色静一林竿籁晓声寒凉风有意生天末明月无边照水端谁谓过清难久处愚溪元自不相安逺色阁小小楼居着散仙渊明真趣本幽然招唿云月栏干曲顾揖江山柱杖前独鸟倦归翻落日谁家晨爨起炊烟根尘应接无留碍笑杀胡僧面壁禅龙华大像葢冀国夫人所作因成二絶慧性元从戒定薫百花潭水洗僧裠箇中力量眞超絶故老尚传娘子军生男箇箇欲如狼媍女军中气不扬试问争功嗔目士㡬人能敌浣花娘假山空庭幻出小嶙峋假外应须别有眞只恐话头成雨橛若为融摄主和宾莲塘色香无比出西方何物妖狐号六郎手折一枝聊供佛前身定是老柴桑兰坡兰与高人臭味同含薫聊复待清风纷纷萧艾无相笑尔軰敷荣转眼空叚文昌读书台叚公曾此读羣书读破应须万巻余家礼一传为杂爼稗官收拾附虞初陇麦渐渐满意青只忧春旱起蟊螟当年人诵祷而雨合向兹山试乞灵两宋名贤小集巻二百二十六两宋名贤小集卷二百二十七钦定四库全书两宋名贤小集巻二百二十七宋陈思编元陈世隆补菊坡集崔与之字正子广州增城人绍熙四年进士理宗朝累除广东安抚使拜参知政事右丞相致仕卒累封南海郡开国公谥清献有菊坡集夀邕州赵守大夏开朱明物态丰且硕薫絃发新奏生意转无极间气清而和融结赋有徳碧梧挺幽榦旷度漫九泽富哉学古胸仁义供服食浑璞希世珍外温而内直骅骝开道路声光日斯赫九闗通籍初南来坠双舄片心清彻底杯水饯泥轼京兆入幕賔去天不盈尺佳最入聪纩行行陟文石邕为五管雄地控西南域专梱难其人弄印无以易袖却经纶手天边树牙㦸猩獠丛篁中深栖而屏息夜月照铜柱警囊声寂寂边人解带卧危地成乐国屏风御墨鲜早晚来召驿愧我朴才潦雾甘逺役题坐遇知已孤根费培植嵩高生申旦好语諠井陌碧油寒云端阻莫陪贺客歌咏淇澳诗清修如圭璧他年玉班头苍髯而赤黻柴秘书分符章贡同舍饯别用蔡君谟世间万事皆尘土留取功名久逺看之句分韵赋诗得世字玉立蓬山巅声望髙一世清秋玉壶露耿耿无纎翳中流屹砥柱愈激而愈厉平生学古胸非谓资生计中边事方殷命脉实闗系忧世危明王谁流洛阳涕直谏逆披鳞言言皆献替胡为厌承明退飞勇且鋭有山郁而孤雄踞虎头势民贫困科扰椎剥已无艺猩獠丛篁中跳梁无虚歳弄印无以易要起百年弊西风吹马耳新凉雨初霁尺札闻先声逺氓已怀惠旌旗簇小队画㦸森兵卫一方覆盂安中原谁共济顾我亦漫仕空山老松桂勌海作归梦乞身尚濡滞着鞭公已先脂秣以相继送䕫门丁帅赴召议论方前席功名早上坡去帆瓜蔓水遗爱竹枝歌同志星辰少孤愁暮雨多倚风穷望眼碧色淼平莎送范漕赴召独汲千寻绠惟开八面牕相逢俱气许未语已心降分镇中边蜀归途内外江禁林风雨夜应念鹿门龎送时漕大卿淮西简法卿月高华照楚墟澄清雅意见登车星分屯垒云中戍风引艅艎塞下储十二聚民行惠政三千议狱谨刑书最声炫赫流聪纩圣诏今朝下玉除十年宦海任飘零岂料高华伴使星落魄半生头已白爬沙一见眼长青天涯明月方依树淮上长风忽散萍别后谁能效儿女不堪官柳暗长亭张进武善风鉴谓余豸骨日耸非晚入台求诗赠之荧荧碧眼照人寒一别重逢歳又残老去但求闲处乐君来犹作向时看谁将伏豸夸颅骨我有盟鸥託肺肝坎止流行随所遇何须求梦到邯郫扬州官满辞后土题玉立亭天上人间一树花五年于此驻高牙不随红药矜春色为爱霜筠耐歳华四塞风沉天籁寂空庭月冷市尘賖临行更致平安祝一炷清香十万家嘉定甲戌正月以金部郎分阃东淮正当金弃巢南奔之时不愿往以君命不敢辞首尾五年而不得代戊寅臈月以少蓬召而病且衰矣自知不堪世用决意南归舟次豫章三疏乞闲而不得请幡然东下舣棹南康重湖阁夜梦人告之曰死于庐山之下觉而识其事并以小诗谢山神未到庐山日日阴斜风细雨乱云深移舟夜壑人间世荷锸春郊物外心要把封疆安社稷谁教轩冕换山林殷勤招隐知深意五老朝来露玉簪寄黄州赵别驾庚辰入蜀舟次黄冈适赵倅竒夫沿檄行边不遇以诗寄之铜梁玉垒碧云端尺舸西风两鬓残世道多岐今已惯人生一见古来难丈夫不作谋身计巧匠那能袖手看月白风清雪堂梦银波万顷卧龙寒两宋名贤小集巻二百二十七两宋名贤小集卷二百二十八钦定四库全书两宋名贤小集巻二百二十八宋陈思编元陈世隆补野谷诗集赵汝燧字明翁汴都人宁宗初登进士第授馆职开禧丁卯被劾去官嘉定中起为镇江筦𣙜分司筦𣙜旧用武目时更以文臣邑最之人汝燧预焉尝蓄东坡书少陵夏夜叹蜀人赵子云画李杜像及古琴一张命曰三珍出入每携以自随有野谷诗集六巻荆渚书怀明镜明于月白发白于雪月照雪转添使我心断絶连年事行役曾不须臾歇陟冈脚双茧凌湖舟一叶五觌君山面洪涛涨天濶重倚南楼栏逺雁逐云灭西风落破帽龙山酬九节揺鞭荆门去䝉泉弄清洁游观固不恶奔走计则拙眼指数千里意行遂休辙困翮堕渚宫因循入覊绁天涯寒苦早袖穿手龟裂村酤酒力薄连釂耳方热矫首飞白云杳杳望呉越儒冠信误身铸尽六州铁小山寺披雾入野寺寒林响西风谁遣僧出迎山鸟为我通染衣松露香照眼巖花红聊此息尘虑归骑毋悤悤题王才叔南馆南馆着隐士幽爽似僧舍岛红野花繁岸緑垂杨亚人行鸟不惊客至鹤先迓林深自无暑月到更疑夜倾樽对圣贤飞笔追鲍谢兴来即散䇿无时不得暇晚晴与何尹登水亭简张丞溪流两岸秋日落千山暮一亭压其间登览洗万虑胸襟富丘壑方领此幽趣掷饵来潜鳞围碁惊过鹭酒壶展逸兴渔唱续逺浦安得哦松来捻髭同觅句访隐者不遇两腋乘西风送我上髙岑竹根一泉通石径万木森中有隐者居败屋莓苔侵山空人不见云满挂壁琴两鹤出候我逢迎啄衣襟应酬久颇厌走避不可寻谁伴山下去明月升高林翁媪叹早曦赫空歳不熟炊甑飞尘煮薄粥翁媪饥雷常转腹大儿嗷嗷小儿哭愁死未死此何时县官赋不遗毫釐科胥督欠烈星火诟言我已遭榜笞壮丁偷身出走避病妇抱子诉下泪掉头不恤尔有无多寡但照帖中字盘鸡岂能供大嚼杯酒安足直一醉沥血祈哀容贷纳拍案邀求仍痛詈百请幸听去须臾冲夜搥门谁叫唿后胥复持朱书急急符预借明年一年租耕织叹春催农工动阡陌耕犁纷纭牛背血种时已徧复耘耔久晴渴雨车声发徃来逻视晓夕忙香穗垂头秋登场一年辛苦今幸熟壮儿健妇争扫仓官负私负索交至勺合不留但糠粃我腹不饱饱他人终日茅檐愁饿死荆门行去年曾问荆门途鸡鸣犬吠民耕锄揺鞭重来意惨淡前日井邑今丘墟云昏雨澁初堆碧四野荒荒人迹疎深山扶携皆露处骨肉荡没况室庐老农无力倚林卧少定举首来向余官人且坐待侬説未説涕泗先横裾老夫老岂识兵革忽见逺近皆贼奴悬崖絶壁鱼贯进飞鸟下上争驰驱吾军非是无身手未鼓弃甲先奔趋时平廪帛官不计战胜爵赏官不辜进怯锋镝退焚掠贼既难堪堪汝乎归来未暇正其罪官有金币还招唿老夫莫晓军旅事但闻败䘐声嗟吁我听其言为蹙额含悽独下西山隅金莲似恨杀气绕䝉泉未洗血水枯九秋半破明月夕照我孤愤行绕壁天子尝胆方仄席微臣敢作楚囚泣秋风一剑楼兰国古剑歌洞庭湖渔人得古剑于网中张倅得之以遗予时开禧丁卯春馆于岳阳楼边事方急洞庭吞天天无风月印一镜星涵空波心千尺光五色渔人啧啧疑垂虹睨而视之寂不见举网下罩追竒踪须臾雷轰怒涛吼鼓荡六合天溟蒙所得非鱼亦非龙炯然三尺贯当中肉销骨立精气融铿鍧其声韬其锋越砥稍稍加磨礲壮士见之肝胆雄雷焕已死不可起有谁解识斗间紫人疑龙泉或太阿万古凡剑空一洗倚楼西北望边城连月亘天烽火明隐忧枕上思请缨夜半跃鞘牀头鸣梦中见告若有神吾价岂但直百钧吾勇岂但敌一人知君素有击楫中流心誓当助君报国万里靖烽尘去妇词入得良人门自誓终此身扫室拥箕帚进盥躬盘巾采桑趋壠首荐苹洁涧濵十年尽妇道惟恐堂上嗔上和下睦本无事一旦小姑恣萋菲浸润既深贝锦成不弃不出谮不已良人缱绻心自知父母之命安敢违举头天边指缺月暂缺须有团圆时君不闻章台长条依旧垂乐昌半镜还复归瑶娥曲一二三四月如眉积累如梳截半规玉斧昼夜修不彻修伐团镜当空垂十眉有様列象几梳裁春氷镜涵水瑶娥睡起拂菱花埽黛揷鬓云绕指敛袂亭亭天上糚环珮隐体璆琳锵骖鸾跨鹤舞仙谱子登弹璈飞琼簧天风飕飗冷到骨银河澎浪溅罗袜一轮千古广寒深折尽桂花应白髪断肠曲凭栏日日望归驺书来又报潇湘游巻书黙坐泪如雨弹向花上花潜愁想郎快意扬州鹤风光何地非行乐妾肠寸断郎岂知独步苔阶空听鹊风撼碧纱夜牕深弄针灯下无心情蜀罗一段绒五色看定鸳鸯绣不成妾貎留春春要去糚镜孤鸾无力舞辘轳吚哑残梦惊晓嘶似是郎马声巻帘无人帘再下遣童水东占打瓦征妇叹莲浴双鸳鸯梧栖双鳯凰双舞蝶度墙双飞燕归梁倚栏人颦翠忍涙心暗伤闭戸帘帏悄孤灯耿空房欲睡睡未得独坐理丝簧弹吹不成调征夫天一方寄逺曲君马踏边尘绣帏妾一身仰天无过雁俯水无游鳞酒难独自酌蚁樽空浮春食亦不知味驼峯徒荐珍忆昔送君君已醉醉言更戍一年事兜鍪北去几寒暑两地肝肠摧万里别来容貎似旧无寄去衣裳知到未折柳丝丝紫塞心对花片片青春泪夜闻琴瑟鼓邻家人皆齐眉老年华不忍恨君翻自恨长吁矫首天之涯几度虚传归信息爱听干鹊怕听鸦孤枕有时髣髴梦中见觉来霜角咽梅花短歌行赤龙驾轮飞上天倐东倐西昼夜旋流光万古去不返少壮翻手成华颠阆风层城羽衣仙方瞳緑发耕芝田玉楼贮春春不老蟠桃一熟三千年我欲访仙弱水隔住世奈此急景煎茫然无计相留连打屏万事不放在眼前左杯右蟹拍浮百斛船渔父四时曲春霁江浮春新水肥鳞鳞鸭緑东风微波心上下舴艋滑钓车香饵巻落晖纎鳞噞喁锦穿柳半留卖钱半换酒烂醉茅檐红杏家折花簪发把两手沙岸寻芳青骢嘶弹丝吹竹挟蛾眉笑指渔父何寂寞渔父掉头我自乐夏烟溪流碧浸炎空涤濯袢延蒹葭风大港小港凉世界隔堤荷荡香到篷侬家生长舟一叶岂识人间半㸃热青笠緑蓑山雨来雨过波平夜撑月水亭避暑冰玉肌枕设珊瑚簟琉璃笑指渔父何辛苦渔父掉头浑不顾秋新雁衔秋访水涯分屯洲渚傍芦花停桡相钓结溪社来徃无嫌同一家酒酣把笛吹村曲声曳兰花入山腹钓竿到手万事轻孰是孰非孰荣辱江楼邀月粉黛浓簧璈嘈杂彻桂宫笑指渔父何冷落渔父掉头我岂错冬六花坼冻云糢煳钓钩空掷寒无鱼系舟枯柳归茅舍拨火煨薪拥地炉賖邻一榼醅酦玉老稚分霑春囘谷重来解缆放夜筒横风打向别港宿溪馆对雪歌妓围釡出驼峯酒羔儿笑指渔父何憔悴渔父掉头但称醉饮通幽园典却上身鹔鹴裘买酒领客寻清游欲洗胸襟尘万斛快上青云展秋眸晴沙翳天风动地挈壶巻席移通幽一奁镜凈清可掬千竿玉立尘不留拒霜两岸花烂漫红蓼错杂争开秋人生适意未易得痴儿了事何时休陶写岂必在丝竹山有鸣禽水游鯈酒酣题蕉竞新句景物辟易困雕锼一梳凉月揷空碧楼头暮角催归驺双桂余葩尚堪摘便道肯访勿剪不赠隐居遶屋垂垂柳当轩小小江买渔寻晚钓浮蚁倒春缸山近云侵座月来柳映牕隐居谁似子不羡鹿门龎倚楼蒹葭秋色晚百尺倚江楼日暗烟藏寺风髙浪拍舟归云投逺岭饥雁叫沧洲心事非年少尘埃白尽头舟中系缆停征棹斜阳古渡头风霜先逺客天地独扁舟水鸟冲开浪汀鸿占断秋在家贫亦好何用出林丘夏日普信寺江阁到此全无暑虚栏千里风看飞云渡水听落石鸣空日月忙乌兎春秋递燕鸿一生尘里过烟艇羡渔翁过寳云寺访密师寺才二三里曳杖且徐行晴塔松梢见风钟岭半鸣樵夫分道过僧子就房迎竹有千竿立尘无一㸃生信步午牕方睡起信步过东畦穴徙蚁知雨巢穿燕补泥路坍连草没果重压枝低村妇抱儿子笼边教唤鸡送彦东还湘湘南多爽处羡子片帆还秋影清涵水烟痕淡着山兰风香楚珮竹泪冷湘斑见説诛茆地江头只教闲宿方家店昏暮方投宿敢嫌茅屋低池深月易入林密鸟争栖买酒春篘瓮求蔬夜摘畦路长莫贪睡嘱仆早听鸡暮行江上江天诗眼濶沙岸暮扶藜风怒来帆卸林昏宿鸟迷问鱼前港有沽酒小童携夜客留同饮添杯剪韭畦遣兴愁来无可奈散䇿小桥东影转松随日香残花怯风烟霞诗兴里天地酒杯中本是江湖客生涯付钓篷次庄过荆渚以诗寄之泽国遥千里风帆隔两州醉行沙市月吟破渚宫秋鱼叹冯驩铗貂残季子裘人传君入蜀无事早归休刘簿约游廖园名园新整顿尊酒约追随春晚花飞少墙髙蝶度迟注汤童煖酒拍案客争棋寂寞秋千索无人尽日垂秋夜怀归乡里千山月尘埃两鬓星秋声虽是爽客耳不堪听多泪风前烛孤眀竹外萤吟蛩更无赖终夜几曾停宿古寺黄昏投寺宿古屋瞰荒江村酒沽春瓮山房耿夜缸滩髙声撼枕月落影收牕僧老人皆翫楼钟晓未撞舟中离家俄十日千里独衰翁篷响过云雨帆开逆水风新沙增岸脚小港隐芦丛客思难消遣黄昏月一弓东村晴久全无雨溪干半是沙风横分雁阵日转趣蜂衙地僻草埋径篱摧菊卧花桥西一林竹潇洒两三家醴陵道中入得湖南界皆嫌堠子长烟巖松叶暗风陌稻花香桥断人迂路车鸣水巻塘宿程虽不逺木杪已斜阳日融日融风力软曳杖独逍遥蜂去花心静莺迁柳影揺一年春易老两鬓雪难消客至时留饮无縁特地招范园避暑六月暑如炊追凉此地宜棹舟荷柄飐坐石竹阴移筹贯壶双耳鼎烹茶一旗小童供笔砚醉客竞赓诗常山道中寒谢春才展悤怱二月中筭来晴几日多是雨兼风烟草迷春碧山桃夹竹红浮名能役我䇿马几回东夏夜今夕暑差甚芒鞋阶下迎除灯檐月上却扇竹风生病骨坐难久静吟诗易成夜凉思睡去楼鼓已三更乍晴日色今朝稳园林二月中池塘展暗緑桃杏鬭春红犯险升高径扶衰借小童黄鹂怕人见飞过野桥东江阁夜小阁临江迥疎帘带雾钩云鸿遥影灭滩月碎光流诗思偏宜夜衰髯不耐秋渔灯三两㸃隐隐荻花洲闻舟中笛横笛秋篷底衔山夕照残孤音起水面余韵到云端吹怨芦声惨含凄雁影寒有人江阁上敛翠凭阑干过曹家渡数篙撑过渡雨后水添肥山橘青迷树野花香袭衣哀鸿悽逺客鬭雀堕斜晖童稚喧林垄牛羊箇箇归早征店鸡一唱接疎钟起整行装尚梦中沙路踏残征马月柳隄啼断晓莺风水肥渡险添舟子岸没途穷问牧童千里乡人逢陌上片时握手各西东纵步久雨厌人妨野步几时便得此畨晴到桥唤仆来相助过寺逢僧约共行篱落一团飞蛱蜨汀洲数㸃立䴔䴖农家竹里深深住风度茅檐纺织声题合江亭石鼓山头一小亭干坤万里眼双明虽因刺史能寻胜不遇昌黎岂得名衡岳云开天洗碧蒸江湘合水争清书巖莫辨当时字空积尘泥野草生崇真观东轩东轩水面枕山阿左右云烟湿翠萝风度鹤声闻逺壑日移松影转前坡愁来独靠清尊遣老去休憎白髪多道士罢琴挥醉笔诗成自唤小童哦黄干见约小饮就宿病后何人慰寂寥长须持简忽相招溪山见説为楼爽杖履宁辞去郭遥柳絮一天晴舞雪松声十里夜闻潮谈诗直到疎钟动酒困频将茗椀浇怀亨父两年只影潇湘去料想尘埃白发侵久雨千山秋得意西风一雁客闗心或于梦里陪谈笑每向人前问信音忆昔赓诗岩桂下花开今日叹孤斟题㑹稽用林帅侍韵东越干坤到眼边乱云连壑草迷川五更城落千岩月万顷湖开一镜天鼓角声残秦望晓楼台影湿卧龙烟旧时太史登临处每想风流为慨然登楼地卑梅雨湿气压篆烟低孰是披襟处高楼百尺梯苦吟几度灯花落苦吟难便成寒牕明月满楼上打三更寻胜老子携笻杖小童挑酒壶徧寻泉石胜引路倩樵夫伤春飞蝶捎风絮鸣禽恋午檐不知春去未但见柳阴添半夜坐久香消篆更长烛屡花一轮观浴兎两部听鸣蛙山寺树暗常疑夜山多易得云撞钟最深处岭外不曾闻题庄舍壁水深荷较晚地僻草偏多伫立风前听樵夫隔陇歌后圃浇花惟要早芟草不知名新竹生来巧南塘补数茎秋夜秋到情怀恶美人天一方夜深牕转月梦断角吹霜梦回春意已深寒未了梦回斗帐房栊悄五更五㸃残月消山鸟一声先破晓倚䦨倚䦨有恨无人説暮角吹梅寒声咽急风巻雨过鸿惊吐下芦花一枝雪两宋名贤小集巻二百二十八两宋名贤小集卷二百二十九钦定四库全书两宋名贤小集巻二百二十九宋陈思编元陈世隆补东阁吟稿赵汝回字几道永嘉人太宗八世孙嘉定七年进士终主管进奏院杜子墅留别有朋不贵数道合意自亲早知离别难㑹觌岂厌频青灯书阁下细语交情真酌此武阳泉馔彼松江鳞公庖复有携得非知我贫如何不我醉明日隔征尘渔父衡岳早来雨湘江増緑波小舟浮似屋香草结为蓑水定见鱼影夜清闻櫂歌悠悠百年梦醒少醉时多送李寅归里怜君竟不偶每亊与心违南雪嵗将暮西江帆独归停薪待官米借宅共僧扉吾老慙为吏相期寻钓矶东山堂谢守登临地今为博士居由来好山水常得近诗书洞与衡岳接泉分玉井余年年为吟事春草不教锄呈水心先生鹤骨虽癯髪未斑秋风鸥鹭共翛闲芙蓉夹径才通马杨桞沿池不碍山外稿定于何日上中兴只在十年间谷城片石无人识胡骑堂堂出汉关鴈山木叶新时雨亦晴山中少驻不妨程童嫌路峻频痴坐僧喜岩幽每促行草荡春深无鴈到松林月上有猿声石屏一帯三千丈可惜题诗又不成山中即事白日荒荒过不知荼䕷开了觉春归山家卖笋樱桃熟河水生萍柳絮飞久雨一晴萤火出闰年三月杜鹃稀沉沉松竹烟岚冷慙愧髙僧借袷衣峨眉山廨褐衣蔬食苦吟身肌骨虽清鬓雪新栗里未营三亩宅桃源已过一年春也知官职难痴望化得妻儿不谇贫别写新诗寄乡友峨眉山下独闲人宿罗溪山鹫岭东游霁景微碧桃花外一莺飞樵夫不斫垂潭树知有僧人挂搭衣二月十九日客去关门读庄老灯花熠熠春虫小氷雪未消雷雨来长安三月行人少两宋名贤小集巻二百二十九两宋名贤小集卷二百三十钦定四库全书两宋名贤小集巻二百三十宋陈思编元陈世隆补安晩堂诗集郑清之字徳源初名燮字文叔鄞人少从楼昉学能文为楼钥所称赏登嘉定十七年进士教士崃州帅赵方严重斳许可视清之独隆重命其二子范葵出拜且掖清之无答拜曰他日愿以二子相累湖北茶商羣聚暴横清之白总领何炳曰此軰精悍宜籍为兵缓急可用炳从之号曰茶商军后用果有赖迁国子学録丞相史弥逺密语之曰皇子不堪负荷闻后沂邸者甚贤君善训迪之事成弥逺坐即君坐也言出于弥逺口入君耳若一语洩皆族矣即除清之魏惠宪王府教授俄兼太学博士宁宗崩弥逺入定策诏㫖皆清之所定理宗即位累迁参知政事及同知枢密院亊弥逺卒命清之为右相兼枢密使帝时亲总庻政清之亦慨然以天下为己任召还真徳秀魏了翁崔与之李埴徐侨赵汝谈尤焴游似洪咨䕫王遂李宗勉杜范徐清叟袁甫李韶时号小元祐又旌异遗逸刘宰赵蕃軰端平三年以雷变请祠嘉熙二年封申国公四年赐御书辅徳明谟之阁赐楮十万緍为筑室乃日与賔客门生尚羊山水间淳祐四年进封卫国公五年进封越国公拜少师赐第西湖之渔庄进读仁皇寳训谓仁祖之仁厚发为英明故能修明纪纲而无寛弛不振之患孝祖之英明本于仁厚故能涵养士气而无矫厉峭刻之习葢仁厚英明二者相须帝褒谕之七年以太傅右丞相兼枢密使帝以边事为忧时赵葵以枢密使视师陈韡以知枢密帅湖广清之力主之科降辟置无留难于是泗水涡口木库之战皆㨗诸路亏盐执其事者破家以偿清之覈其罣误者悉蠲之全活甚衆又进十龟元吉箴帝命史官书焉卒引荐赵葵使居右相帝从之葵亦不果来两拜太师辞合门给扶掖二人再赐玉带以疾累乞罢政拜太传保宁军节度使充醴泉观使进封齐国公致仕卒特赠尚书令追封魏郡王谥忠定黙坐观成洹河见水老如新此见云何别妄真心本佛心须作佛境皆尘境莫随尘空中花果浮生眼梦里悲欢现在身万事卢胡喫茶去不知谁主更谁賔低头莫莫更休休老去浮沉一敝舟病恼幻躯天恶剧醉寻熟睡我先筹眼前勤惰书开阖牕下阴晴雨散收假使庄生梦为蝶也应贷粟监河侯睡魔勾引鹤投林书债中抛笔似瘖尚有乌髭赢白髪拟寻朱汞养黄金寸机解起千疆亩一息能藏万古今尘世何人是知已推牕明月正当心追记觉际偶成我到家山雪尚飞看看寒食展归期花开无酒蝶贻笑春尽不吟莺有辞牕下竹君陪晤对手中杖子共追随闲来自唱无生曲井底泥蛇舞柘枝静极磨甎岂解成明镜打坐如何作佛身静閙头头须认着暑中冰冻雪中春灯薪小草虚心不染尘传灯㑹上屡焚身光明一㸃元无尽漫结空花作好春臂疼医令灼艾戏成幻体当如泡影观法身清凈本坚完四千八万陀罗臂艾炷教君何处安食豆荚西风摵摵草虫鸣万荚丛中诧瑞蓂煮啖快输儿女吻燃萁不忍尚堆青臂疼自砭云长凿骨未为竒断臂亭亭对祖师万法从心当自省箇中冷暖有谁知有感子思问学惟诚意孟氏工夫只反身定慧妙明何处覔要知儒释共天真秋色佳甚未能一到觉际像景漫赋二絶秋光淡薄有无间掠水斜风雨脚斑试向菰蒲深处望嫩黄一㸃荇花闲藕花万柄敛春粧䞉驻霜荷葺芰裳水路想通渔艇入我来月下要鸣榔感风闷坐戏成六言一首示云岑梦觉无两庄子是非只一东坡颜渊箪食为乐启期带索行歌鲁侯不遇天也伯寮其如命何世事如碁新局人生落叶辞柯谁人见张平叔何处覔蓝采和且服单方妙药般若波罗蜜多秋成风雨垂垂金颖贺秋成去逐狂风一羽轻何事天工恶戏剧眼前翻覆见亏盈雨后闲坐偶成秋霖得晓晴景色似郊垧山向闲中碧云从阙处青檐牙留宿熘木杪挂疎星一枕便高卧清风入暑櫺兀坐夜听寒蛩晓听蝉梧桐疎雨晩秋天空斋抱膝元无事半是痴憨半是禅香山老惠两猫杀活禅机本自由顺行逆用总先筹伽黎亲抱貍奴送管是南泉是赵州香山猫食粥梵宫新遣两貍奴晨粥饥餐食肉如料是伊蒲三昧熟未知遶膝许无鱼冬𤓰剪剪黄花夜后春霜皮露叶䕶长身生来笼统君休笑腹里能容数百人茄子青紫皮肤类宰官光圆头恼作僧看如何缁俗偏同嗜入口元来总一般赠李相士未遇公卿尽好看㑹将碧眼炤人寒邯郸梦觉君休问试卜何时可挂冠七月初五日城中大风雨飓风超海撼官城吹断银河彻晓倾瓦阵飞翻千鹄起履声旁午万蛙鸣骈肩重足人如醉涌熘奔云气未平谁与笺天如帝律毒龙斥去锁东瀛闻觉际被风寄頔老古徳把茅惟葢头飓风飘屋等虚舟矮牕犹有蒲团滑也胜牀头滚雪毬督觉际莳菜秋后从来数晩菘自锄稀甲几多丛莫辞榾榾频携瓮准儗清馋玉糁翁偶记赋王昭君漫録之伐国曽闻用女戎忍留妖丽汉宫中如知褒姒贻周患须信巫臣为楚忠青冢不遗芳草恨白沟那得战尘空解携尤物柔强国延夀当年合议功八月初五梦桃杏枝上皆小蘂顷刻间一花先开既而次第皆拆色殊红鲜可爱梦中为赋一诗天孙红锦浅深栽为惜方苞未肯开争奈东风披拂甚枝头次第吐香腮赠谈命陈总属弹铗朱门歳月过生涯安乐徧行窝谈天有口机闗别处世无心笑语多自是君平忠孝在其如曼倩滑稽何一帆又作鸱夷去遥想江湖听踏歌八月上弦夕轻风熨贴晩云开为放中秋半月来待得月圆多值雨不如今夕共罇罍觉际闲坐纪所见蛛网雨中时恤纬蜂屯衙后自婴城竹根得土笋争长纸隙受风牕善鸣食蛤戏成满殻濡潮汐因沙产海漘文身呉太伯缄口鲁铜人雀化宜分隽蛙烹肯拟伦试呈饕赋手半熟酒含津督觉际植花桂后秋兰解出竒幽香元不许春知移根好向他山覔承受风光到竹篱兄弟梅矾是水仙曝根向暖种宜先银台金盏惟须酒不可无渠对雪天催觉际植芥淡交耐久最宜蔬风味清严莫芥如沃壤深畦须早计雪中满拟饫冰葅观书肝脾何药解清虚不用参苓不㕮咀一种单方无授受明窗端坐只观书夜雨依风急雨垫秋清疎数无时总有声最是可怜云里月几畨阴翳几畨明睡起戏笔范蠡功成便五湖䲭夷未了复陶朱争如终老严陵钓千古清名一事无谢天童老秋兰楚畹春曾汎晓光直留雅艶到虹藏山中不把一枝到世外那闻千佛香秋色追随入慧光肯携幽卉问行藏深林未省炎凉态来为闲人特地香緑叶青青带紫光拈来笑处没遮藏密圆应具楞严偈非木非空出妙香夜雨不睡浮沉世事付洪乔敧枕迢迢度永宵雨细无声檐熘滴香残有烬篆烟销翻盆硕䑕全欺暗遶鬓飞蚊始作娇老去易惊寒暑变几多今夕又明朝少日无欢老易愁莺花过眼一春休清虚未解穷耼释情思谁能更孔周白醉暂烦檐送暖苍颜惟恐镜包羞争如一㸃天然物不共浮生作去留育王老禅屡惠佳茗比又携日铸为饷因言久则味失师授以焙藏之法必有以专之笑谓非力所及漫成拙语解嘲録以为谢曾读茶经如读律一物不备茶不出未论煮瀹应节度第一收藏在坚密摘鲜封裹须焙芳湿蒸为冦防侵疆朝屯莫䝉要微火九转温养如丹房育王老慧老茶事新授秘诀乃如此几畨惠我先春芽朅来细问茶何似我初谓师茶絶竒十日之后如饮糜颇疑缁俗果异撰良楛辄为居所移吾言未终师絶叫为茶传法恨不早绮疏应合有司存料理如前毋草草对师大笑面欲三年宰相食无鲑长须赤脚供井臼荒寒正赖山人家扊扅炊尽吼何曽敲雪春云走不如时扣赵州门侍者可人长摸首竹下见兰竹下幽香秪自知孤髙终近嵗寒姿垂杨漫舞多娇态倚赖东风得几时小轩偶成斋余宴坐息深深万法皆闲境㑹心轻浪飐荷珠熘玉晴曦穿竹翠笼金岸头舟楫人归语槛外菰蒲鸟去音漫説陶车并谢屐如如不动胜登临旧冬得蒌蒿数十根植之舍傍今春遂可採撷辄持羾黄堂拙语先之聊发一笑蒌蒿见録尔雅篇族谱系出荆楚壖居人採撷不论钱横道躏轹如车前物有贵贱所遇然鸡壅氶苓以常言世间何有正味焉嗜芰昌歜性所便冰壶先生齑瓮传敢骄玉食轻膏羶天随酷谓杞菊贤一赋金石声相宣玉糁羹芋称苏仙天上酥酡能比肩忆昔客授湘湖偏乍逢此蒿日流涎嚼寒冰玉香满咽甘滑琉璃鸣贝编糅以豚膏软如绵脆甘丰腻洁且鲜天花石耳羞争妍木鸡退飞山之巅笑渠芽蕨成儿拳岸视橰圃眉宇轩七葅五菜谁敢先独能兄事玉版禅一别楚产知几年孤根朅来植鄞川春苗出吐含晓烟援条小摘喜欲癫故人千里方言还调芼酌之双觥舡枯肠慰满藜苋縁食芹而美不敢专遣送兵厨羞俎笾喷饭一笑篔筜边太史报彗星没老彗妖芒欲爇天王良见迫为收鞭紫微一夜玑衡转甘雨祥风到野田和赵从道赋菜畦春富贵多生菜气粥鱼僧味菜还知好色登戏学挑根和露煮正堪摘稻配香蒸芝田不减商山乐蔬食谁言孔色矜蒲笋秪应维䔩美镂钖何必羡韩膺送林教授行玉壶仙骨产蓬莱客授京璜隽武开曾向西山传墨印好游东观籋兰台青云直上轻余子黒发谁量未易才侧耳韶箫充雅奏愿同观乐诧州来石鼎煎茶午梦醒羊肠怕听遶车声剡舟忽至惊安道汉使新招别子卿交谊从君知絶俗凋年如我最闗情鸾凰先路为时瑞肯卜筳篿诉独清两宋名贤小集巻二百三十两宋名贤小集卷二百三十一钦定四库全书两宋名贤小集巻二百三十一宋陈思编元陈世隆补安晚堂诗集郑清之谢虚斋和诗闗心穑事恐春迟暂许花风入绣旗翠浪半天岐麦咏玉簮数筯刈蒌诗野亭寄韵追唐什秋菊餐芳敌楚辞早晚催归汉廷右西湖深处乐天碑和虚斋劝农十诗迢逓层阴晓自开仙舟花底问瀛莱文章太守非游衍为省春耕特地来热天妖焰彗初沉朝汲仁贤简帝心未用锋车便脂牵小须千里徧春霖蔽日寒云悄欲秋仁风载路晓光浮田翁揽抱儿孙笑竹马横陈未肯休问讯桑麻真郡政按行松菊似家山挽回和气归田里只费斋铃半日闲暇日棊书六一翁锦樯丝辔与春逢年时豹尾车中望山色有无知几重晓梦吟成望帝归征鞍未许柳丝知笑聴鄮岭春禽咔去博延英午漏迟酡颜醉客玉西东半湿尘衫上翠空邹谷虽寒应解黍朱车面面是春风小队旌旗半道归松阴缓䇿揽清晖女郎未觉褰帷过笑语相敎着嫁衣老黠山灵具六通解将苍狗䕶竒峯虚斋自有青囊眼却笑景纯书未工恰好农时踏翠烟睡龙惊起雨公田官程便作乘闲㸔不用扁舟学计然宿翠山箯舆十里见青崭行尽松阴得翠巖万壑声中清磬出一峯髙处白云缄茶新煑鼎作鱼沫僧有可人能麈谈自觉灵山縁境熟佛禅重问后三三暖风依日佐山行几许春随屐齿生溪舞绿云苔出没田翻翠浪麦斜横闲中适意荣三事嵗晩无年式耦耕一静可能销幻药剰开胷次着峥嵘和葺芷应直院送秋兰韵大椿凌千秋灵芝竞三秀书传逓夸诩垂芳古今宙贵耳但好奇相马失之痩谁知楚醒花逺避汉金酎择交得素节彼哉懐春诱夫君全德馨内美本吾有姑置芝与椿秋兰嵗相夀南坡口号十八首十日南坡两日晴晴时不放日华明春光似妬闲人佔端的春风饱世情天工忽忽度年光料理人间富贵忙闲里何曾闗造物一分风景亦收藏谁将春晩作冬看添着绵衣减却难道是麦寒犹未在愿渠麦熟且禁寒休言无地起楼台十箇花窠没处裁东近比邻西近水且敎红白面墻开欲识鱼梁试作看轻抛野渌罩清寒几回漉起空无物输杀羣儿下钓竿吾孙宗子喜相过一笑檀栾似乐窝且向尊中陪北海直须闲里识南坡酷爱鸟鸣山更幽墙阴风雨但飕飕筠笼买得春禽语不㑹忧时也白头管絃不碍登山屐粱肉何妨满腹书岂是清谈愧夷甫为无阿堵遶吾庐试向青池放小鲜洋洋圉圉忽悠然校人真箇知鱼乐杀活禅机总是禅分席春畦仅一弓灵根移自石忩东饶渠五味夸仙药争似盐梅仅䇿功纷纶儿造信多才果解分风作去来我向南坡一旬雨春阴今晓为谁开小忩白醉篆香迟只有书君伴燕頥料得人间无此乐殷勤献与定牢辞枝昻挂起一旬彊剪剪春风到桞塘白髪不公欺老我偏于闲处引春霜记得儿时诵古诗其甘如荠谓吾欺淡交休恨相知晚携向晶盘笑杀伊晓来两鹊屋山鸣报喜多应只报晴似为东皇传好语故留胜赏到清明旧日都城饫子鱼一鳞今不到茅庐果然额上通三印尽去侯门代鲤书安晩生涯冷似灰别墅经营半月回夸与儿郎翁骤富诗囊盈握送陈雷红红白白共枝荣怪底山茶有宁馨倩得司花来判断不妨一姓养螟蛉辛丑仲春同黄制属自延夀雨过禅寂箯舆掠雨到僧门带得清闲一二分素喜堂中无偃月朅来寺里作穿云赤心莫逆惟松友青眼相看有竹君烧叶更聫东野句纸忩钻隙候晴曛病后和黄玉泉韵山扉连月款巵拟共还家浣客衣愧失养生收一溉笑擒梦竖窜三危大槐安国休重省兜率陀天尚缓归一病一衰秋后雨孰言之武老能为赤明钥篆正恢台戏挹雄风涤闷懐病骨喜随新箨换好诗忽餽宝珠来巨鱼未纵王褒壑陋室聊淹禹钖阶且共理身如理国小须握手咏康哉再和前韵为乏刀圭饮卯巵黄庭空想衣朱衣三田未遣三彭去九轨几成九折危痩骨可能攴夜永醉乡那复挽春归亦知有客真佳甚握手还须笑乐为若时风雨候三台忧国丰年几入怀执㦸未愁方朔死闭门惟喜子桑来人间宰相真如梦天上羣仙讵可阶亊业镂氷何所有之乎者也矣焉哉辕门怒髪彘肩巵计相当年笑解衣谁识英雄千古意肯论性命一丝危伏波卧看飞鸢堕杜曲生怜独鹤归自愧此身成濩落空搔种种欲何为遂初惟许赋天台墙月东边漫古怀虽乏平泉供宴乐幸寻荒径惬归来蹒跚愧我无金汞蹀躞看君上玉阶傍舍数弓畦药本聊攴晩嵗亦优哉难追八骏举瑶巵肯向罗浮绿衣敝服真成原宪病枯枝㡬赋仲堪危忘忧拟问酒中圣覔句懒从天外归笑傲桑榆知有几春秋敢以大椿为茂先博物懵星台世味沉酣酷鸩懐风月自为无尽湖山谁肯爱闲来竞知疾下多车乘岂悟几危踏廪阶幸与乐天相伴住休论逹者谓何哉送姚提干行虚斋镇东鄞从之南容君我初未之识邕翰倾殷勤修洁以博习秀美而有文玉犀映秋水英辞涌春云鸡距角鲁蜀昻然鹤非羣晤言到圣处商也乐所闻最喜直而义壮音駴鼔鼖告子少于孟先䇿养气勋牛山木信美谨勿容斧斤助苖固得藁可使稗不耘观子所植立真能张吾军仁义可效治渊源在河汾诗书自师友芝兰足膏薰刚风接劲翮去去翔霄旻清时有闻者必也吾子云和德天治中林宗翰雪诗简黄制卿斋坛将祷肃熊貔一缕忱恂六出竒云欲商量先警路雨方收巻避催诗氷花肯效梅糚额风絮嫌随桞献眉盐虎玉龙庄语在愿光逺业瑞昌时古风一篇简徐徳夫提刑昌黎有名言受恩异知已而况不识面知心讵能几浮云日多变交道冷如水挤水遽下石利害毫髪比人情易燥湿灔滪发九轨终然风雨晦鸡鸣独无已世变方下趋特立繄君子山谷未见坡气味已相似希文非素交永叔甘逺徙敢谓世无人前修可专美我昔闻君名恍如读青史已乃知同时深心爱敬起端平滥持衡荐贤职当尔亟以闻九重夜半下一纸雅志乐弦歌公车犹尼止贤者固难进夺情辞诏㫖知贤未及用上印返田里闲居事幽屏黜陟不到耳宾朋有公言声徽振商徴入则禆国论挺挺中流砥出持皇华节光风汛桃李从容五六载平进付常理乂闻交游间荣落保终始不负杨临贺真见其人矣夜梦加昼思髣髴眉宇紫军将忽打门缄书炤忩几风檐屡开阖襟期顿清泚有时峄阳桐知音发妙㫖高情激孤笑新意偿宿喜得一䕫已足失百参何耻老我岂私贺善类知有恃看君广厦间大庇天下士檐前蜘蛛如吞吐纬自萦纒出没无踪屋漏边懐毒满身如蝎大漫张罗网欲漫天安晩轩竹松号大夫交可絶梅为清客志相同英英鳯实卑余子楚楚龙孙过乃翁晚际一弓櫜素月暑中千斛粜清风小轩政欲供晨坐付女遮阑晓日东安晩园戏占横塘雨过水初平浪影窥忩一孔明篱下触羝无鹿角林间反舌百禽声柳公权可送行客梅子真能寛渴兵谁道夏园无所有莲花端可傲张卿九日即事安晩闲身晩更安蛩宵无梦落金鞍通心白髪谁为染对面青编尽耐看多谢紫萸占老健喜招黄菊伴秋寒江城借生轻暖忽有鸣蛙却为官瓮畦篱戸小园林独鹤相陪省一琴老眡官年从实录贫依国息寄横金诗盈弓力犹能寸客值骚辰且枉寻枫叶自知酤令缓漂摇醉脸出墙隂童孙竞爽祝鸡翁㸃看凡将句读中戏指大兄夸少壮嬾推庚甲问雌雄穷秋对展三更月迥夜传唿万窍风逗晓东窻相管领举头灔灔日车红题偃谿闻长老尧民击壤圗炊烟万井着僧居人在康衢畵不如寄语偃谿挥淡墨圗中添我一柴车谢林治中访别觉际菴野服芒鞋踏藓斑千峰约饰整云鬟山行陡觉精神健老去虽贫耳目闲步武来寻僧舍旧话言应想夜窗闲钱湖难买归舟驻料得春衫忆素蛮正月晦夕梦中作偈觉但记其首两句遂于枕上足之录呈慧上人是身本虚妄觅主了无得谁知日用间颠倒由六贼茫茫前后际生灭在空色贼去主人归浑家不相识因笔记贼入空室颂平生一片痴妄意室中物自言富可待到了贫彻骨一宵入人家百宝认彷彿拣得真金身明处是泥佛乙巳三月出湖口占嵗朝花片落书奁未信春光已属厌勐省清明今日事家家青桞压朱櫩又晓日殷勤为着鞭微风逐旋约轻烟东皇景胜浑如旧西子糚浓喜近前槛外客山今对展禊时朋酒占初筵十年重访苏堤桞总付春光入画船两宋名贤小集巻二百三十一两宋名贤小集卷二百三十二钦定四库全书两宋名贤小集巻二百三十二宋陈思编元陈世隆补安晩堂诗集郑清之冬节忤寒约客黙坐爇品字柴作五禽戏体中差小佳园丁以矮梅至如见东郭顺子使人之意也稍欣然呵皲手冻笔占数语呈刘菊坡传一笑少日爱花螽趯趯老去冻蚕已休织水村山郭一枝晓忽到窗前三叹息年年雪里自作春揺手东皇不相识衣冠古岸绮季至介胄嶙峋亚夫色从来魏证真妩媚要是广平终铁石月香水影儿女语千古诗肠描不得笑冯与可幻竹君相对无言面深墨再和雪毛舞风学喓趯冻落天孙碎云织玉肌不粟彭祖方戏挟竒芬笑安息生憎万花肯同调嗤㸃寿阳聊半识结根不向青桂宫絶交月姊无难色谁能柔此老强项朝暮隆隆转娲石春风为媒嬾结子来访苔痕娯梦得人间要覔尔许清语渠肉食乃无墨又滕六附暄堕寒力六花未办天机织蓠菊老尽兰始芽凌波仙子方踵息水邉亭亭逢玉人照眼缟衣如旧识氷霜相与厉贞操蝶蜂那能犯庄色听渠吹笛作商声正音满地出金石菊坡为索孤山诗好句新从坐中得二君聨壁如长城笑整云梯再攻墨牡丹娇春醉无力艶紫妖红锦城织鹿解衔花空误唐楚以姬归竟亡息何如野外挺孤操照水渊然有深识昻昻雪鬓颜眞卿何物女子称国色主张繁华勿复言如对鴈门二千石语君欲识梅花面好向云巖访拾得语君欲作梅花诗磨尽莲经大千墨菊坡笔挽千钧力剪就氷绡出鲛织谪仙笑作扬州诗鹏赋消揺六月息市门聊学子眞隐下坐还从季野识清标自是孤山姿㜮眡唐家六宫色芒端琢句貌疎影竹邉着渠牛砺石枝横带雪最佳处近水清寒月先得语梅政可兄涪翁冻雨浯溪打碑墨谢郑广文和韵春工沤丝呈功力红日如梭万花织爱花荡子不爱命效死骊姬似荀息草木揺落天地闭贤哉梅也衆不识灵根九转列仙品千古离骚作书色涨晴痴暖动山意攀翻健倒苍苔石髙标底须雪后见清芬每向闲中得花前失喜广文诗柿叶书成㸃新墨广文出新意得梅之全花实根叶谱入秀句辄效反骚一章东风不借半分力老树丝窠罥寒织虚枝生白独也正夜气归根吹以息箇中洒洒无一尘无眼界至无意识居然暗发定慧香不取诸相了空色若与此花论相好是人如以木锁石我尝闻之老瞿昙无有少法为可得我诗当以无耳听索梅一笑付绳墨再和青藜不解支脚力机杼微闻隔隣织暗香来处穷幽栖蹇驴﨑岖牛喘息山中欲访隐君子等闲未许李邕识同盟颇笑五大夫晚节污秦有慙色摩挲寒玉古苔藓从渠唤作荆山石雪中索隐非行怪自是花间着不得直须谪仙苏二来溪藤快扫如鵶墨雪意贾寒欺酒力思妇嬾学廻文织屏山未合篆痕销笑倩南枝陪燕息氷纨绛入纎手素脸殷拊未真识儿痴认作春风面刚道杏花欠颜色香浮紫帐梦欲醒影到窗纱月移石为梅着语将无同左袒孤山未为得呉都夸丽逸此士十年浪费老伧墨和赵静乐梅韵伊祁作春私帝力司花女课千机织月四十五以为功化工何当停半息老梅偃蹇傲衆芳一钱轻视程不识和羮肯为媚灶计望林秪笑欲炙色莓苔被服当文绣氷雪定交过金石静乐先生大雅韵始信清名不虚得政须草圣传新篇安得张颠首濡墨司寒驾天骋势力冻合氷蚕不成织皮肤皲瘃雪满衣眞人恬漠与道息一花挺出万木僵其友松筠乃能识清香逺到惟徳馨素质自持无异色春风着意媚衆卉用物精多老伧石耄红飞尽密房深佳处暗为蜂翅得谁知竹外一枝好千载垂芳在诗墨菊坡叠遣梅什忽惠兰芽此变风也敢借前韵效楚词一章以谢来辱霜雰雰兮风作力草变衰兮蛩罢织思秋兰兮委萧艾望郊丘兮聊止息怅佳人兮既逺纷吾美兮谁识忽有人兮好修遗予佩兮春色茁琼芽兮九畹带杜衡兮被石凛増氷兮峩峩杳光风兮骤得卜兰居兮南坡拂余龟兮食墨和赵大监知宗韵万里修程占学力色丝黄绢新组织只今下笔追二雅端如养气闭干息公子何自知寒梅须知三长具精识亭亭玉雪瑞烟晓爱日香浮綵衣色自然雅韵出天姿芝兰那肯羡元石我慙姱节对俚语炊沙镂氷竟何得愿君冩入遂锦堂冷蘂疎枝陪淡墨再和韵简菊坡访梅长与寒角力两鬓丝丝尚堪织弔湘赋鹏强解事长沙少年空太息酷爱孤芳支嵗寒草木虽多嬾求识肥遁不为苍帝臣白贲丘园义形色风饕雪虐眞养素笑枕溪流潄寒石请翻橘颂作梅赋倍觉风骚楚人得请翁试为决然疑谓余非是甘饮墨昨虽移韵于兰然石鼎聨章不可亦不成也再赋一则语以殿衆作亦骚之乱词云好恶移人信有力宫姬尚取崑崙织刚姿未必广平爱皓首谁怜赵岐息夷车衡茝荪芷荃富矣离骚夸博识灵均橘颂不及梅内白孰为有精色夫何卞玉楚见弃素莹无乃碔砆石梅古贤人又何怨伯夷正是求仁得氏以墨胎端自污请效公输为削墨续诗愧无修绠力意绪中㫁轲母织棹头吟坐欲成寐出吻非鸣方愿息君诗爱梅笔不停四叠阳关人未识氷壶交映雪同调秋水为神月争色翛然未肯弟山矾介如何必化松石诗坛置韵百夷姓敌垒收功剧孟得须君为梅作佳传问事𤣥冥烦史墨再和静乐夫君论事回天力斯文如贡厥篚织天葩瑞时来帝傍天香染衣未渠息因携天上白琅玕散作天花天女识氷清谁似乃翁誉玉孩视寕馨色月中疎影射银汉雪里樛枝䕶槃石望林笑策盖世勋万戸侯封为公得吹彻楼头畵角春十行朝拜睿思墨静乐用元韵为劝学之什再和士惟食志非食力于陵奚事亲屦织静乐一门自师友篑进不为子贡息元仲季方从太丘海内人士俱愿识案上惟作羽籥声室中定无鉏箒色申旦督课如园蔬子夜程书过衡石举似翁妪笞其儿教育英才笑安得文献超羣王谢家韦布当磨铁砚墨再和梅韵北窗梦觉唿一力曙鸟微闻络纬织推窗宛见野梅面带雨犹如看花息坚白雅佔南枝先浅红留待北人识宫中自是怜玉奴天上何为爱蓝色肯随兰芷媚屈宋独立芙蓉笑丁石愧我聨篇蚁空旋羡君六博枭已得梅嬾作尉竟仙去拜官无用斜封墨再和劝学韵仕学优于服田力公仪之家废葵织诗书为府道徳林乐在藏修洎㳺息浓薫班马有余香暗摸曹刘岂难识挿架牙籖映隙曛近竹芸编侵晩色诸生竞诧邉腹笥正音如闻孔堂石从知车马自稽古须信熊鱼可兼得四科褒进惟尚贤钦想昌黎方读墨和葺芷雪韵氷山凿碎五丁力散作席花谁捆织射鵰人去飞燕寒拥衾内视方闭息能令赤鳯冒白羽夜半翾翻天际识白云郷中助剧戏从以万妃纷玉色鸾沼乍惊舞明镜虎塩未见盖危石乍离还合纷总总已定复飘如得得姑置是事先年丰有突不黔应笑墨夸父逐日有余力驱万白蜺飞练织连天照耀作夜明涌池培堆惊壤息竹髙已学抢头势梅近犹能半面识坡翁笑效六一翁八章聨翩韵声色麻衣忽见蜉蝣阵砚池观鱼来紫石郑谷秪解瘦寒句江上鱼蓑正披得何如囊锦生縠纹兎园老笔阳春墨再和雪韵司冬已穷造父力寒机堕指晓犹织长安贵人金屋娇琉璃屏下方偃息穿窗入幕儿女笑唤作杨花元不识明珠照乘月午夜秋水连天云一色翻缟新诗出退之撒塩戏语欺安石一寒最怜东郭士履穿踵决行不得自喜犹为孔子徒且学颜渊食炊墨适得卤蛤颇佳遣饷菊坡因记曽作蛤子诗有文身呉太伯缄口鲁铜人之句戏缀前语代简文身太伯甘斥卤缄口铜人舌㣲吐借资墨客富濡沫骨醉脣香登燕爼半熟含酒老饕赋此翁仅可闯堂户班班隽永带神液入室眞味翁未覩菊坡风裁黄豫章如食蝤蛑江揺柱盘餐尽废太瘦生格逺调髙自清苦子蛤遣汝到眉按努力去为酒中虎末下醎豉有何好犹侣莼羮傲伧父海之介夫此小儿鸡肋见笑杨徳祖前身谁作水解仙飞入珠宫饮甘露能令齿吻策余烈一鼎松风潄寒乳闲中口占五絶眼欲观书身欲眠斜拖黄巻曲肱邉不须身眼争然否试待醒来问孝先雨多愁麦又忧苗不雨还忧旱火骄忧国浪愁端是苦老天那肯病唐尧杏桃结子已成翁稚緑中间着耄红阶药元来如许寿麦秋天气露春工见说乌蜂不採花羣飞啄蜜喙如鸦虽然冗食眞堪汰笑语园丁且放衙春鱼潮罢捉洋山数水罾船素手还海若想应饕更甚饱鲜无复到人间到龙井寺竹门斜倚酒家帘石路髙低记水帘炙背老农惊伛偻乘肩痴女笑窥觇数羝人立攀篱落一蝶儿嬉掠繖檐款约朋从归去路马头应有月纎纎春园古寺緑周遭一阁轩腾面势髙炉篆得芗抽露穟石泉借茗作云涛风流二老归灵鹫笔墨千年续楚骚拙语留题罥珠壁暗中摸索愧刘曹底忙不肯访禅林山寺何曽避客深竒石韵髙非令色老松皮脱见眞心檐牙徇铎关幽事溪曲无絃出妙音拂拭少游碑好在姓名曽记落碑隂十里轻轩憩佛庐梦身差记蝶蘧蘧伊蒲巧作鱼虾样矮笋新鑱茧粟株暂到欲陪僧夏静等闲生怕俗尘污计然老去翻多事空挽西施向五湖孟童子中异科而还来访余于行都赐第辄赠以诗在昔昌黎公序赠张童子独出超等夷芳名驾青史君门蔼世勲夐轶西平李宗社方同休彪炳见孩稚天庭挿犀角星眸炯秋水诵书如焦琴髙下涵角祉朱门共骇聼洗此筝笛耳老翁欲笞儿眼看拾青紫一朝闻九关赉予出周篚我朝晏与杨炳炳贵名起愿子志逺大勤学踵前轨家尊我相知作诗赠归骑两宋名贤小集巻二百三十二两宋名贤小集卷二百三十三钦定四库全书两宋名贤小集巻二百三十三宋陈思编元陈世隆补安晚堂诗集郑清之林治中郑广文以诗来遣鲁酒报聘拙语辅行长公本喜饮半入野人腹南州春梦姿亦复开醉目行想晋流丽鼈饮更升木兴来索老兵谁谓酌可独我亦爱客至陶巾时一漉虽有彭泽田种秫若不足颇因病入务瓢弃尚余緑岂无大雅朋来伴离骚读广文粲檐花和靖峙修竹交情如酎醇秀句喜心沃觞政尝卜夜谈闱屡更仆何为阔芝宇但忆颓山玉聊尔遣书瓻安得洗愁斛昔夸圣人中今愧平原督杯手助持螯车涎笑逢麴青州岂乌有白衣问黄菊如臯应解颜对酒颇胜俗何时赤壁游匏樽笑相属欲歌鹿鸣三正苦龟藏六饮肯遗公荣雨烦过御叔忻闻麦雨岐况有鱼百族小却揖二豪觥船倒醽醁谢玉泉君黄伯厚和韵卯饮贪引巵夕食不厌腹松醪灔玉池郁尊傲黄目归闲喜携㓜欣荣对夏木颇笑屈原醒寕甘马周独诗固发豪思江月欲戏漉每赓北海咏未羡西隣足槽规长吉红蚁玩杜陵緑醉郷拟续记书眼了可读时康万户春兴到七贤竹筵虚艶姬舞面想宫嫔沃别肠驱药使健笔命骚仆居然得良朋清辞㵼壶玉习池可聨乘步兵有余斛谁能酒限拘强效八州督今年小麦好岂屑官廪麴嘉节迫蒲艾早计数茰菊客中真有佳眼前喜无俗赋殷金石声光粲牛斗属句在后三三谁能赛六六试编诸贤诗第以伯仲叔共成杜康传更聚山中族万事付亡何干坤一杯醁诸君和篇摩垒致师不容闭壁再绎前韵平生周伯仁耿耿空洞腹翛然猿鹤姿岂辨鸠鹰目仆射不解事居士偶题木种栁仅成五乐园秪可独皓首愧商隐湛恩沾汉漉城府百无有丘壑一已足讵省醉裙红安识队楼緑生经未渠谙酒颂聊喜读耳热闻秦声浪谓肉胜竹髙阳有勍者盛气和曲沃直须殿上饮抚牀径唿仆竞看椀挥金几欲斗撞玉方丈食万钱娉婷珠一斛岂复堪束带靡徙揖郡督耆寿祝老饕嘉名艶春麴乃知梁州萄大胜伯始菊相逢作青眼洗去尔许俗泠然曲寡和尚有骑能属元和一渔翁喜共学士六呉歈间雅奏楚优效孙叔石鼎夜未央春空云已族何当一㑹期清驩溢寒醁邴原解剧饮雅名称龙腹季伦杀为嬉席妓敢嗔目有酒何容辞恐射蒋济木但当携酒去名赏幽独年秫未足了圣米犹可漉爱屐怜猩魂夺巵笑蛇足桂浆有余芳桑落见重緑諌逺衢尊投法置酺饮读筹觥进蔌肴流觞屏丝竹未忧瓶罂罄但费匜盥沃胜事在园林家务付儿仆酿羔截肪乳炰凤泣脂玉鍊句丹九转摛文泉万斛竞诋酒中贤秪堪帐下督穿帻俯前案障面厌方麴吹不落眼花归去来篱菊华胥国遨游无怀氏风俗登诗坛争长破愁城相属二簋用坎四三客敬需六共乐时方清谁言世之叔相从孟公座寕别辅氏族一笑祝诸贤行釂天家醁再和戏黄玉泉黄公辞酒垆经笥捧便腹读书饥鸢声了了崇文目陂澄万顷波巢寄一枝木戏题百姓眼自笑孤馆独辙涸聊相濡神液未容漉啸歌匪弹劒悁隘殊躄足文织牺尊黄句弦绮琴緑不见蟹杯持徒费尔雅读坐对罂卧墻空有叶映竹枯肠但茶搜燥吻迟膏沃主人如马瘦酒使欠猩仆思折酤醖券欲访义浆玉喟兹鲸吸量眇矣龙骧斛灵根日灌溉诗课自程督试当阅医经薄醸借神麴共醉灵均未问长房菊饮兴非有期衣晒寕免俗村勺虽不胜呕泄聴随属嬾叠阳春三肯竞枭博六不饮但麦豆颇胜刘文叔醉骑黄犊孙归玩墨君族子为评酒名拟号安晩醁谢葺芷和韵无诗不言酒作赋眞诳腹未破公子悭况与佳人目壮心思击壶圣杯赓啄木袖想胡旋双糚託揺手独賔筵乏酬献醴齐催泲漉祢衡辨挝鼔元崇方病足曽无列屋粉空韵梳鬟緑百篇谪仙咏十轴䝉溪读有美建安璩竞爽淇园竹芒端寒燠转胷次古今沃卧瓮嗤舍郎祭酒可令仆时陈南北洗颇醉东西玉虽微醖五斗端有才一斛诗坛长斋盟笔阵严总督方将喝银云未肯平封麴宫宴看传柑帝歌须和菊牛心固异馔犊鼻且同俗尊酒日相逢我歌君为属欢期践三五酿顷戏十六酣畅嗟阮修饮狂谢裴叔洼尊留古制长勺分鲁族居然同老襟浅斟醽水醁谢郑广文和韵鳣堂心醉经精神应满腹温饱无所志饮食不以目说诗称解頥善问待攻木颇愁百斛量孔庭惟立独爼豆答卫问筐瓷欠邹漉曽子非养口漆园且尊足时于清夜分酌以翠勺緑聊浇磊磈胷不废吾伊读每篇亦作句如对纪书竹相逢盖初倾一别桑重沃融尊慙坐满鲁餽疎拜仆卫生不自寳抑首新患玉囊无谀墓金米乏佳传斛厨烟㸑人清蔬课园夫督粟缾收秫田黍醸用隂麴解同杜陵襟期醉昌黎菊赤手当縳莵白眼漫嗔俗庄虚左氏晏觞肯西子属酒债负寻常㑹期遭百六要须中圣贤庶以展伯叔醉入无功郷醒岂屈原族岸帻一笑粲共赋醽酒醁雨中即事简二友怒蛙频作灌夫骂老鹳惟闻庄舄吟麦熟只应唿快活林间欠此一声禽举头但觉云头闇移脚何曽雨脚干衣裌未便时衣褐薄寒浑作晩秋看鸠能唤雨复唿晴日日长从屋角鸣晴雨不应关汝事强饶脣舌效君卿五月炎天正及时轻丝扇子未曽持殷勤寄语班姬道只恐秋深却梦伊箨龙厌俗託孙儿隔砌相过人不知借宅敲门太多事匡牀竟日对漪漪莺声求雨乱缫车兀坐翻思二客佳乞得晚晴红照水南坡东畔月侵阶客有诵袁䝉斋得雨酬倡之什辙赓元韵志喜也呈虚斋使君雷伯四月瘖无声鸣鸠唿妇凫浴晴星如榝沙灯吐焰羲和驾鞭乘赤明稚秧针水未入种秀麦浪畦犹督耕香车不动百龙蛰转漉如织千蛇横爱民太守心语口瘨我以旱寕无生川灵有知龟亦许异物蜿蜒归掌抚一雨果从方寸来此念端诚本天与但看父老歌丰年不用儿童学皇舞弭灾肯效栾巴噀哺民无异紫芝乳一年事在阿堵中四封笑溢迎门语我州潴野同淮徐公方有意六辅渠上天下泽钟惠施千里波及皆君余䝉斋诗成虚斋和我乐赋之如遂初坐对聨珠饱官粟但有欢喜无欷歔秪今快续二贤咏不须乞米与颜书又娲石补天玻璃声遇坎为雨离为晴金乌玉兎旁午出百二十官称常明下土臣敢再拜问谁主风雨催民耕天江津河尾北见玉井水浆参左横何为汤旱龟土坼何为尧水鱼头生孰令赤地星丈许吭扼雷公仍背抚孰令河鼔塞银潢勺水线流不轻与孰令卷舌自张翕孰令天鸡自飞舞云师族聚曷遽散电母儿号奚不乳黒猪渡河去无迹苍龙衔珠噤弗语朱鸟崛强王偃徐乌龟缩颈老沮渠夫君牋天帝冯怒旱魃磔死不问余天街清润聨珠璧不为干封为太初一雨三日谁力欤更唱迭和忘欷歔归之太守不肯有欸乃聊代志喜书又豢龙作醢龙吞声天公愤愤迷雨晴玉脂泣烹足媚妩苦酒五色生光明龙虽神物畏馋吻携朋去作天田耕稚禾婉婉鱼薧立髙原庚庚龟兆横汉家爕调岂无术隂阳纵闭归董生我贫自笑一瓢许瓶粟屡空慙釜与彭泽从无种秫资沂水聊助咏雩舞颇怪吹云读风颂浪愁淅米繙危语清时何事洪羊烹善政端无寗虎乳仁人拯溺非姑徐亟挽天汉如决渠我知造物识君意十日一雨焉取余愿君展此作霖手苏民旱从扶黄初在在京坁赋髙廪坐令歌颂笑欷歔病坡作计羮玉糁辟糓寕羡黄石书湖上口占卖葑千艘底处藏娲天濯热卧湖光山云既雨犹相逐水草无花亦自香野径徧穿人借问僧茶旋㸃客先尝翻思举世趋炎者谁识苹风五月凉戏续前韵简幕掾林治中梅林妬日强遮藏西雨东邉漏隟光黄口禽鸣应乳臭白花栀坼似荷香排根荷出怜嵇绍遯迹莼肥哂孟尝闲处便成清境界底须沂水羡雩凉煮白酒送林治中长门思客荐寒泉浪读松醪桂酒篇数米醸来成玉液传家方秘出金川白飞琼斝应归重红滴珠槽敢忌前聊遣朋壶共一笑平分风月晩凉天偶成呈林郑二友两絶人才百年能几见俗子一揖已累人元温亦知有此客徳操未省谁为宾声名谷口我宗秀风调西湖我軰人自是山巖着不得天教暂此伴闲身旌徳观丈移从弱水间君恩泮奂得跻攀茗香壶酒成三事巾褐枝笻佔独班境胜亦能充道胜官闲何似在家闲元都犹有桃花在更向西湖访好山緑蓑青笠惯孤蒲错认东湖处士居舟尾笑迎车后客渡头催买网中鱼水程趣戍半规日山意论交千巻书归去重楼试凝望恍曽云气矗凌虚又半生东甬数间屋一日西湖十首诗回首风光少年客春山拥翠作蛾眉赐第登楼避俗懒成癖登楼睡失魔忘机鸥自下开槛蝶相过髙处景差胜静中春更多君恩欲以报归梦欲如何又桃李漫山不是春纷纷蜂蝶趂游人梅花已带春归了分付垂杨浥露尘病思归心走兎迒自嗤幻境未渠忘并州便作咸阳看说若干桑亦故郷观王导传作江东老子惠之和九钖牛车愠蔡婆不杀伯仁君信否澹然推分意如何闲中偶成病觉身名小闲知日月忙篆香云四合盆篠竹千章慧性干成障愁懐弱未张何如庄宇定虚室自天光春过日初永睡余日未忺露花心翼翼风叶喜沾沾殿后蜂寻穴懐归燕语檐随阳在何处落絮㸃疎帘两宋名贤小集巻二百三十三两宋名贤小集卷二百三十四钦定四库全书两宋名贤小集巻二百三十四宋陈思编元陈世隆补安晩堂诗集郑清之绍定闽冦平上功省府黄伯厚载与焉余时在政事堂赵用甫掾西曹力言此文墨士请官以左选既而赏戾法迄授武阶去嵗戊戌用甫帅鄞乃来为阃属余浪迹湖山嵗余始一见稍接觞咏亹亹迫人间及前事相见恨晩余与之酒曰一文资直慁子然以人废法虽相知如今日亦弗敢则笑而不怨赴调行在所赠以君莫愁之歌君莫愁君莫愁不龟澼絖能封侯君莫愁君莫愁腰六相印一敝裘请看涎颡与躄足千金信矣壶中流荻花江月正佳耳青山浪泣琵琶舟短衣楚制乃翁喜未必挽弓若丁字貂蝉本是待臣冠有时出自兜鍪里虽然万戸将军臂夜逢醉尉头抢地卖薪愚妇轻买臣不信读书有竒事世间衆万无定容桃笙木棊惟所逢秋来桂菊黄金丛千机锦绣开芙蓉西风也解作富贵岂必桃李专春风得时失据自甘苦姑置自是天梦梦君莫愁君莫愁双手试扪舌在不劝君勤买西湖船打篷疎雨旗亭酒家园即事十三首水满横塘占晓晴莲腮霞举叶云生鱼儿富贵眞难比翠盖红糚拥队行新竹地肥方怒长幽花晩发自欣荣飞来野蝶多情思不逐蜻蜓㸃水轻池荷岸竹閟寒清肱枕歌眠梦欲成珍重西邻知好事隔河送过读书声千巖万壑自秋春静处观山能几人叠得假山人竞看世间宜假不宜真緑隂乐静未号蝉藕叶扶娇汎水眠输杀蜂屯深闭壁峙粮宿饱蜜中邉侏儒饱愧东方朔妪母唿回郭舍人博局由来更胜负雉卢那复较疎亲早作南风午北风暄凉翻手雨无踪田翁举似霖霪日踏脚鸣车笑杀侬青带环生绕岸青叶间虫篆学阳氷墨池文冢非难化芝菌从教子厚蒸树底鸣鸠相唯诺花间飞蝶自绸缪二虫得失聊堪笑鸿鹄谁能问奕秋㳺鱼遶石日千里反舌鸣声已百能老鹳易饥増廪稍乳鸡勤哺领孙曽客有何人君子竹书无同至大王风此风此竹堪谁共着得茶经桑苎翁人心似铁炉犹在世事如棋路不移闲着目光牛背上英雄千古竟儿嬉老红拟佔春光住嬾緑枝头更娇妬随风宛转未肯落犹作霓裳羽衣舞又乐天故不忧作徳心逸休鸡虫笑杜甫蝴蝶梦荘周苛政勐于虎蹊田夺之牛书传乱人意周易在牀头诗别可斋陈制置移镇呉门恭惟上明圣宵旰亲政初朝有快活贯野无簿笨车我独何因縁滥持钧与枢妄意在人物搜罗到巖墟穆之百函至酬答疲巻舒虽云得梗概讵必相贤愚君时霭亷誉一再登除书公牍耻私谢直语非贡谀尚无赫蹏牋而况双鲤鱼元龙一世豪名下定不虚我归海之濵偃息田园居生平旧交㳺相忘付江湖军将忽打门君书来自呉瓿藁冨鸿笔砚铭出龟趺兴懐向㵳泬论文逮荒疎自言乆爱敬今始通勤渠不为热翕翕不为暖姝姝云何好尚真夐与世俗殊意者元城贤待以涑水迂兽旗画星壤龙藩开玉符老我叹蒲栁投闲託枌榆味言喜啖蔗秀句嫌催租的知我軰人调度非辕驹子长固多爱含菀乃集枯梅花倚瘦竹清芬借旉与常恐硬黄纸唤归翔紫庐问君立朝节謇谔辛毗裾问君治理效所至桐郷朱正尔泽东履俄然移右扶借留此截镫来暮彼歌襦譬之绛霄云来往本自如君亦何心哉此事姑置诸但惜君去我有唱谁和余寒山尚余雪江濶征帆孤挥毫冩别恨临风独踌躇怀可斋简林郑二从事可斋严冷如古书庄语敢下铅与朱读之不厌味有余箫韶间奏愁爰居文墨政事同机枢炤人炯炯悬氷壶昆弟亲我同二苏对牀风雨夜梦俱别来半歳意郁纡頼有二客能从余或寄可斋双鲤鱼道甫问讯今何如乍晴观蜂房戏占蜜蜂家计千头奴日併花课供蜜租粉红黄白各本色拥肿双脚尻为车採花归来不知数一一到门如合繻方春乳房拥金屋子弟分王遣之国广轮处处成甘州馋口哜嚅不遗力蜜脾割尽刲蜡肤毕嵗辛勤用谋食秋深冬早未见春嗅芳咀华来藻苹酿成糇粮香满室日日饱衙知爱君问谁食蜜还主臣阜财富国今何人糟蟛蚏送葺芷蚏腹一寸能郭索黄流在中自濡殻蝤蛑可是文人行螃蟹眡之师长伯二眸挺出胜怒蛙八跪前驱非屈蠖笑今樊哙自横行何用吕布须急縳餔糟啜醨乃我味嚼齿穿龈未渠恶属厌秪觉一解胜效美不辞双距落蔡谟但记尊足存孙卿不悟铁成错漫夸右手亦特螯水中之怒无乃虐梁王葅醢犹至今千古吁嗟汉恩薄玉柱江酒半酣银丝鲫鱼新脍斫此非不足君所邪斶顾居贫未能学虫鱼琐碎熟尔雅麴生逢之三距跃太真小物自足佳葺芷一笑为飞白再和且答索饮语晦途之人暗摸索如龟自遮聊以殻沉湘虽避屈三闾㫁髪奈逢呉太伯周官自诡蠯蠃蚳羲经敢并龙蛇蠖妪妃投瓮甘骨醉舌味无心寕法缚黄诗未足助盘飱呉稲讵能为嵗恶尊前介士尚铮铮海底漫郎终落落帛声试聴响犀瓠玉指为渠代金错掩笔而取仅遗小谁念坑降秦政虐二螯六跪冒族姓穴居颇笑隣之薄纵令膑足亦可喜中有妙解木应斫賸拟新篘问扬字先赋南烹仰韩学蚝山马甲不易致岸下紫鳞方牣跃主人鹳鹤真耐痛笑许子彭如水白谚语有鹳鹤日至水滨羣蟹相与捕鱼虾饲之以为常一日鹳鹤语蟹曰施而不报非礼也吾乔木巢成亦可延客能从吾乎蟹以无翼辞鹳鹤曰此易耳子以两距钳吾足我尔身也蟹悦从之一飞戾空蟹惧钳益力鹳鹤痛怒骂之蟹笑曰作主人乃尔痛耶郑徳言暂馆于别墅我如杜甫逢王翰君似梁鸿领孟光花竹自慙非独乐杼机聊喜聴隣墻赋成寕笑老伧父瓮熟定容周舎郎他日杨花飞燕子可能长记陆宣庄安晚偶成五物中间着一翁园㕓随分可支筇章施采服花糚露戞击鸣球竹啸风疎种密栽观木渐浅流深浚养泉蒙眼前丘壑无佳句自哂诗肠苦未穷和郑制干迁居帝遣夫君侍玉除薾云飞上驾龙驹兵谈暂此栖油幕荷隰居然见子都风牖喜便鸿案举月台长对兔轮孤孟尝幸舍非吾事徒愧荀林为送孥和郑制干谢借居且惠朋樽醉螯诗平生爱山林里居想王屋孤月自无朋㫁云曾不族讵知庄遵市鯈有贾谊卜西河就索居漆园问尊足翟门罗可去轲宅仁已熟似闻结驷多每见后骑属鲁台时遣餽监侯已发粟竞懽王俭莲肯问颜子粥家贫愿邻富蒹葭欣倚玉颇容稽叟来簉堂上烛犹能辨丝簧渐近不如竹濯醪慁兵醖庸行参圣读愿为善颂祷既醉备五福谋妇拟提壶敲门惊啄木持螯两从事来就桑下宿美味均适口双明喜増目命驾匪千里星言媿不夙聨句乏追韩补诗聊继束终当效乐天骆马为酒鬻题雪窦千丈巖并海危峰驾六鳌招提深处緑周遭樛松直上睡龙起怒涛飞来风虎嘷坐向亭空云作伴待看身与月争髙山灵意我酬清赏为酌氷泉读楚骚林治中近有捕虎之役调以拙诗豺狼当道实堪嗔就乳于莵哭楚臣冯妇下车冝衆恱将军射石见心眞渡河应避冯河勇搏兽终归舞兽仁他日朕虞须命益九官济济定相亲比以拙诗戏调张籍不知作者已盈轴矣辄和两韵展也虞朝庶绩熈合修筐贡暨熊貍兕容于野虽非地豹泽其文似识时毛革正须供有用血牙安事杀为嬉国侨惠政人谁犯虎聼多应谢子皮虓虎寕如龟有知陆行端自触危机縳渠吕布还须急驱以王寻漫失威肯使黔驴呈短技直敎猎骑合邉围恶盈讵必分人兽勐获终擒自卫归圃中问讯梅友老榦疎花有足喜者洗出金滩锁骨沙种成老树竞槎牙氷霜歴尽肌生玉窗牖寒深影到纱旧嵗枝头新嵗景十分好处一分花谁言冷圃惟秋菊春意撩人乃尔邪东湖送藕与葺芷草木谁无知叶落能粪本荣枯逓乘除苖实自穮蔉东湖百顷莲夏日傲赵盾州家浚河渠狝薙甚芸垦长身万柄荷髦梗付锸畚寒烟熨青镜时有白浪辊水解毓仙骨根着泉源混外干乃中腴下益寕上损淤泥胎玲珑多节窍混沌园丁亦善没擘波沸鲂鳟衆株忽仰浮登岸如衮衮谁知绛县涂可试平叔粉名非玉井船实过秋兰畹肴蔌杂燕豆葅菜补中壶交梨能养生谖草亦忘忿空言出好事就与津燥吻赠君拟条氷差胜羞藻蕰送新姜与葺芷仲尼何不撤姜食损智深讥藏戏剧将以愚民岂其然半山失喜为动色抝执谁解镌此老一时凿说契胷臆我疑验之神农书増壮胃腑良有力月令音商其味辛调芼鱼蔬配香稷方冬沃土培其根陇畦分封随壤息长须视苖厪献新先时斸起奋鉏棘青株斯拔薤本重红萁半露蔆包侧骈指惊看产漆园眡足疑为导积石欲捣芳辛入臼为怜肤理傲金狄仆命荠荼涴诗雅肩差梅桂班内则笑加束縳伐书鲤持助饔庖鲙银鲫旱年冝姜谚有之今嵗雨多生意啬小摘酸寒类甲菜大阿婴冒期膝席公羊谷梁汝徃哉反音一笑当勿劾山间録拙作求敎葺芷俚语将命笑掷幸甚老我愧不学无以祛六蔽短绠赴修汲深浅忘厉揭每逢扑凸篇如对葛答谜敌垒或致师何以御柴曳书林倦回旋笔径冝脾睨独自搔背痒谁与解韈系误墨拙成蝇饮醯痴聚蚋噐成多苦窳草创类茅蕝未善文心雕曷助葵足卫乐只正始音尽发文冢瘗古意窥九嶷词源决三澨英英韵风雅噩噩规诰誓精刚拏健鹘妥帖律狂猘解注卑虫鱼献纳笑虾䱥读檄头愈疾聼语麋着草风髙补钓台天朗摛兰禊合止按商角刮磨出亷锐妙指曲不传夺胎骨可蜕神鍼如运斤折屋去眼翳又如大医王割胃涤滛滞万象困蒐讨瑶金拔昆丽司文当执衡却扫甘拥篲空山阔游从思君愿言嚏芜词荐藜藿香芼待姜桂翳桑急壶飱毋为答饭毳两宋名贤小集巻二百三十四两宋名贤小集卷二百三十五钦定四库全书两宋名贤小集巻二百三十五宋陈思编元陈世隆补安晚堂诗集郑清之谢徐德夫右司和御制赐诗直道何曽较尺寻昔贤垂范到斯今臯谟勉勉歌元首说诲年年沃朕心幸遇千龄开圣治顷尘三事愧宵箴奎文衣被真难报盥诵新诗爱助深朅来林下破天悭要使明诗见一闲齿屐印苔春纵步颈壶蒸粟晚加餐梦魂飞到味书阁世路牢封函谷关翻笑醉翁犹未醉黄金白鬓诧腰环和林治中雪诗五首擘天滕六勇如貔移下琼台扑凸竒老尽青山眞是幻从渠白战更无诗冯栏且喜明双目嘶骑寕愁到十眉羔酒不妨敲竹韵园林正好乐清时儿嬉犯冻搦文貔怒眦张脣状崛竒图得形模规妇笑絶怜冷落赋翁诗幕谈多暇堪娯目喜色排寒为上眉颇念袁安正髙卧拙柴煨芋了年时塩虎模煳懵豹貔玉峰髙并自多竒春光北苑供花事夜入西淮奏雅诗银阙势増开雉尾贺班香近列蛾眉看君来嵗𢋫酬笔移在仪曹进表时白旄麾编牧郊貔羽扇分飞更出竒冻裂弓鍪元济縳啮残毡毳子卿诗芦花夜月凝湓口梅玉春风侈蜀眉一幅溪藤知几返镂氷冷语不惊时貙貗甝彿貃貛貔猎骑漫山伏正竒瘃手草成熊馆赋羣驱入兎苴诗兽奔骇类淮肥口狐媚讙摧虢国眉滕六倚渠真误事大寒不出是知时因㑹来诗再𢋫元韵组练横陈壮士貔想因舞羽去穷奇千山白髪存公道十日清吟费老诗待伴易销春有脚交光最胜曰如眉只愁无着梅花处东绢平章付伯时续诗之宠依韵以谢莫搜险韵续貒貔云景须知雪后竒日绚寒光糚净界梅将真色荐新诗试敲折竹煎茶舌旋覔遥岑出黛眉油幙输君谈笑乐圣杯正是一中时村邉以汤婆样惠示与诗俱来依元韵惠中秀外更清便娅姹娇羞二八年无奈畏涂生袵席寕敎寒夜折氷绵遣来勣妪知君状拟伴涪翁到晓天只恐甎花陶学士风流未了续胶縁再和村邉解嘲闲身惟向静中便莫景侵寻绛县年未解真精昬黙黙且观𤣥牝息绵绵温柔郷里谁能老冷澹生涯别有天笑抚脚婆为法喜漆园何必问经縁暖足番君老更便摩挲笑问阿婆年聊吟夜月移花影肯向春风逐栁绵自有散花居丈室何妨姹女共壶天铅华列屋诸君事乞与寒梅了世縁造化真机动静便谁云巧智可同年蓝田日暖烟生玉闽峤霜浓木有绵万象为春皆是物一花不实岂其天吾身太极元同运阳长隂消在所縁和葺芷笋诗我贫毎笑齐之斶晚食虽甘未忘肉梅肥尚余风折緑溟涬餐英命骚仆藩篱别彼羝羊触送似玉堂如楚束恶诗聊赋徐凝瀑妙句飞来潄鸣玉曽无导吏随贾餗坐遣跛奚委葵菽茁芽勤视縁坡竹期饫伯仁空洞腹书肠膏腥士之辱得鱼不敢饷羊续要知菜味胜山谷歩趋强颜髪曲局盘有美茹无不足陋矣王刍笺卫澳赠许石田为僧平明对镜良独难子能脱屣弹指间戏视此身如髦蛮冠巾摆落逃繻关千金强弩一笑弯万钱买尽江南山厌渠世路车轮殷赤脚健倒苔痕斑参寥佛印若是班江湖风月不汝悭汝狂方醒衆所讙我独见之为三叹辨诘孔释何可删白云深䖏输君闲和敬禅师茶偈饭罢茶来手接时箇中日日是真机建溪顾渚君休问冷暖如鱼只自知睡龙纒绕墨甜时捧喝金提落钝机管取一殴先着到三更日出有谁知鱼鼔才休客至时摸头元是最先机不须吸尽西江水一滴曹溪味便知赠育王堪笑翁问讯瞿昙老比丘灵山何似雪山头笑翁底事正堪笑面似靴皮笑未休蔬圃活计园蔬日日新杜陵差慰妇长贫旱姜水芋年时熟春薤秋菘意味真畦瓮䞉分三伏雨露根常占百花晨荷锄未省勤耕稼犹媿师门学圃人和林倅赋郡守随车雨旌车勤雨拂参旗大士圆通现白衣炉穟轻烟方先路雷门急令已宣威为霖䞉作西成计书嵗谁云大有稀贤守劬躬民国念食言应笑鲁臣肥和白雪老禅二偈阅尽恒河水上波声尘何似泡沤多还师拍板钳鎚后更唱谁家别调歌檐铎吟风月半凹黄金布地欠诛茅三更日出真光景大好钦身正笠包灵隐慧上人惠诗为古风以赠贯休齐已唐世人当时逸气凌簮绅声名亹亹逼甫白幽兰直与梅争春谁知北面石霜老服勤杖屦皆终身二公所得当盖世英词杰句风中尘至今传者以诗重妙处反为诗所湮弄翰戏墨虽佛事炊沙作糗成饥嗔不欲诗工与字巧绪余能夺道之真心宗一了万法具辨才飞转陶家轮君不见阿难多闻及辨慧咒语要敌摩伽神天育二老禅惠示经佛偈答以十诗二老毫端一滴曹唤醒䆿语没忉忉更无慧可安身处作莫当时立得牢余尘明极强分离菩萨如来是阿谁既道本来无一物将何芥子纳须弥龙宫海藏自分明搕𢶍滩头一任倾因果若还终不昧政须防作野狐鸣书经犹有遮箇在畵佛何曽梦见来玲石玉峰雷雨过梅花昨夜一枝开三经已是太多罗州去休休更问婆箇里幸然无一事何须终日把甎磨四十刼来闲坐休忽抛长舌閙篮头若言面壁为心法瞿老还输第一筹懵懂维摩不二门畧无遗嘱付儿孙普贤若匪刚饶舌此事如何更吐吞老无圣亦无言蓦指虚空唤作禅掌血条痕无着处教谁白地患青颠般柴运水老龎禅佛法无多在蜜邉汝将来还与汝因师交更团圆生老年来病已深灸瘢着艾复难禁六根四大原无有何处求师下一鍼郑徳言亲覩洛伽观音相遂依所见绘畵朝夕严奉且求賛语敬题其旁具足圆通性一念本昭彻佛我与信心是三无差别凡人未见圣如渇以何说佛身忽现前如水印秋月心精自开遮见根匪优劣念中有大士珠璎百寳结补陁洛伽相自在犹日掲是名为正观倒想作竒絶稽首圆通尊兹念无起灭非相亦非念不盈复不阙唯然观自在无眼耳鼻舌拙偈调偃谿上人昌黎先生入山里大颠牢把数珠子松下经函着净瓶照管习之翻却水丞郎满担江西禅行行勘辩撩天鼻偃谿烂嚼雪窗纸换却舌头别参起雪窗董寺丞将指平谳安晚来访因举似偃谿为下一则语佛法方当恶剧时偃谿笑里袖钳鎚不敎管领千云衲打彻头关更问谁简雪窗董寺丞世路机心去兎迒雪窗一缕不遮藏薾云梯月真游戏茅舎何曽外玉堂圣贤事业在心槃禹稷颜回岂异观世故波澜同起灭姓名千古要清寒山间大风雨昼夜不止闻松声撼牀戏成拙语漫録呈葺芷参溪颠风横雨穷山秋樵青㢮担车停辀松声撼空吼万牛轰豗势欲倾不周晨鸡扼吭音且愁百鸟何敢相喧啾恍疑赵壁环诸侯唿声动地锵弓矛又疑变化鵾鹏俦垂天鼓翼南溟陬或者挽翻河汉流电飞霆击龙蛇虬不然火烈陆浑丘天跳地踔啼熊猴狂吞狠吐山裂鸠大音奔腾怒相投梦中惊廻仙枕游分明夜宿浙江头三更潮水掀柁楼苍茫起坐拥黄䌷触屏唤作钱塘舟此身端坐巖之幽如何两耳不自由乃与喧寂为沉浮影蛇石虎以妄求世间万事浪喜忧大学能定心逸休疾雷破柱方夷犹真须浩养师孟邹风止韵作商声讴和复岫赓醻之什胜地来休沐山程懒忌前草堂新杜曲诗格旧临川客乘干珠履翁琴百涧泉参寻幽路滑空想石头禅大雅千巖秀清标万玉前醉扶有宗武属和得师川境胜堪耡月诗香可酿泉竹林风度在枯坐笑僧禅书西湖雷峰讲主草书余以职事出郊归涂午漏下逋暑于雷峰老师肃客乃二十年前所识云上人也因索草书纵观成古风十韵以赠云师一生耽圣草银铁蟠空觑天巧老来逸气未全平笔底锋芒犹一扫开关勇士争赴敌剑㦸弓戈奋相缭睡龙决起求颔珠划木㧓巖纷怒爪风雷喧豗撼坤轴飞电交横印清沼忽然天宇变空澄千丈孤峰立寒峭张颠惊号智永泣剥筋椎髓为君饱恨予不习草书诀九转枯肠秪自搅云师云师汝诚能春蚓秋蛇几时了何如认取主人翁破衲䝉头纸窗晓送王伯厚入广五行在天地惟水明且清如何南中泉乃独以贪名水号墨与弱淖汩称浊泾彼皆有其实所以得此声山川日秀发九疑罗翠屏扶舆产清淑丹砂银石英有泉出其间泠然堪濯缨政坐贪夫累土炭涴玉氷桓山以魋故至今人羞称栁子愚其溪百世相因仍有如此白水好贪岂其情我欲招夷齐之南山汀一洗万古贪涌雪归东溟夫君素洁已赠以贪泉铭送继一郭处士圣君如尧舜岂无巢与由计然亦何慕五湖一扁舟之人乆不作侧席思巖幽尝闻鹿何君清芬彻凝旒重华钖嘉号见一光林丘谁谓雅道息竞风日悠悠脱冠挂神武有士归东州笑将金闺籍勐博处士裘钧天为开颜曰此夷逸俦大书继一字虹光属奎娄宸章轶麟衮正声出天球清名奨静退下视古素侯睿谟广先宪姱节追前修况今辑衆隽丞弼登虞周明时乐闲暇出处自不侔赤城宅仙子登陆方蓬洲君归访司马坐忘春与秋方瞳照緑髪戏转黄河流烟霞肃通客隐者应辍耰欸乃辅行色春风生柁楼两宋名贤小集巻二百三十五两宋名贤小集卷二百三十六钦定四库全书两宋名贤小集巻二百三十六宋陈思编元陈世隆补介轩诗集赵汝谈字履常号南塘太宗八世孙居余杭淳熙十一年进士累官至西外中正理宗时歴给事中权刑部尚书卒谥文懿南湖每忆西湖上青帘卖酒亭栁条鱼颊翠花片马蹄馨寒食经行路晴牕入梦屏因循春又晚风絮搅空冥灵谷灵谷神仙宅言归肆目新山光逺如画秋色老扵人世事棊争刼人心海变尘功成思范蠡湖上一闲身翠蛟亭和巩丰韵幽亭枕苍崃云窦通曲水百折如建瓴㶁㶁鸣不止客来一抽钥白雾噀岩底歘翕千丈蛟拏空翠涛起天开混沌窍日洗盘古髓谅匪畜池鳞多应化雷尾冯陵气易壮怖荡辞难侈日假金洞光景逾瑶池泚谁云逰方外巧异淄尘里坡仙颇年数觌面犹尺咫采句贵自然巩言良是已琁题豁灵界篆出蕃君里物生亦倚数有形必有靡道人亦多事浮念何时死余生嗜泉薮痼习牵研几太息动静机于何寄真理醉倒和沧浪烦君更详此附赵彦假和诗天下名洞天有山必有水余杭山水窟神仙所栖止仙人乘云去玉蛟留潭底至今雷雨夕蛟睡时惊起爪噼巖石裂石罅滴乳髓涓涓泉流出半垂白鳯尾风来琴筑响月照缨络侈曲折纳深池彻底清且泚筑亭当㵎冲木石相表里翠壁润含烟层峯去天咫道人幻出奇指顾犹未已忽驱蛟走鬬瞬息八百里怒气挟奔霆草木为披靡儿童惊振掉面若藁灰死达人本大观谈笑自隠几须臾羣动息静坐穷物理水石本无心相激一至此附赵汝谠和诗衆峯抱苍龙蛟屈翠蛟水放之两崖间奔汹不得止涛澜生席上雷雹转石底恍疑天柱揺将拔阴洞起苏公雄气压诗骨得仙髓指麾驱鲲鲸赫变动其尾纷纷下土人蚁蛭自封侈聚观目精眩笔坠汗流泚坐令空谷啸声彻霄汉里君来松根吟仙者相去咫老蛟破锁去余怒犹未已决开㵎千丈散作雾五里今年溪湖干草莽生意靡寸泉落山苗灵钥起垂死遗吾云子饭报汝青玉几野人寻泉窦筒壊方复理泓然山巅池冬夏常若此逰洞霄宫好闲谢尘事来作名山逰策杖西㵎曲乞浆东家丘大涤古洞天仙人此藏修至今翠箬下半夜丹光浮山中旧相识置酒为淹留日移云牕午水滴空牀秋授我长生方挥麈谈𤣥幽我发亦已白赤霄莽何求业縁苦未断一笑风引舟回首青天长身名两悠悠翠蛟亭我生宿有山水癖乘风直到匡庐嵴匡庐之水悬百仞天下谷帘名第一寻幽偶访大涤洞絶壁飞流动寒碧忽如翠蛟出乱壑势与庐匡亦相较敲空倒影揺寒星却疑夜半银河倾大涤山洞霄宫此亭此水㡬徘徊旧观今新老眼开行险不盈还一笑穷源未得且频来汤年间亦旱祷雨禹步乃能冬起雷戏语聊贻道门旧髙明了后复何猜环锦亭与子乡邻信有年故王遗事到今传爽鸠邑改风烟在散骑园分水竹偏髙架插书供夜读满堂戏綵敌春妍相如可是区区者戏笔题诗亦偶然两宋名贤小集巻二百三十六两宋名贤小集卷二百三十七钦定四库全书两宋名贤小集巻二百三十七宋陈思编元陈世隆补延月楼诗稿李若川字子至绍兴中江南东路转运判官干道初以吏部尚书使金三韵杂咏七首础润湿欲雨月晕知有风大哉天地理机熟潜可通念彼在世人心隠无由穷斯人异好恶是非汨真情鵞有翅莫飞蛇无足能行世事亦如此未可一概评足随意以行目惟心所视若必待使之动行即相戾是故造自然斯为理之至鹭白固非珍鸦黑亦匪贵使其色相反人皆竞称瑞世情惟尚奇在理则为蔽足安咫尺地临险生忧危世故日纷扰逐物心难持心定境亦定祸福安能移一气有清浊二仪成覆载鱼鸟各飞潜草木异荣败不齐乃至齐造化所以大瞽者不视色聋者不聴声观其动作间视听由心生一心苟有蔽耳目絶聪明途中阻雨髙云无急雨飞洒如丝轻幽人动羁思冒雨登归程风来晓烟乱云破春山明眷言憩荒馆我懐有余情壶中载浊酒饮罢还自倾酒尽兴不尽闗关山鸟鸣夜泊富阳弭节富春㟁江潮侵夜生扁舟人未寐风动菰蒲声羣物渐以息客懐有余清开篷坐深夜月在云间明逺眺江水濶仰视天河横念此复何极旷然千古情恨阻心中侣浊醪相与倾理舟为客始逾月迢迢若经年昼永空馆寂古木参云烟我生闻道浅未能超世縁念此方寸地忧来相萦纒今晨动幽兴沙岸泊归船㟁逺望不极归思随长川独酌兀坐起往念新愁忽来侵郁郁不自怡开尊独盈斟举杯对孤影浩荡生幽襟百虑遂消散无复萦我心修篁尔何情风中来清音不觉日已晏四面山沈沉超遥醉中适頽然㤀古今染翰记所寓音属自成吟村社歌清晓冬冬鸣社鼓前村后村走儿女田家醵钱共赛神谢神时晴复时雨案有肴酒炉有香老巫祷祝躬案傍愿得年年被神福秋宜稻谷春宜桑人淳礼简酒无数歌笑喧阗日将暮田翁攲侧醉归来山头明月山前路蚕妇词舍前舍后桑成林鉏垦不放青草侵东风满条新叶大村家爱此轻黄金日暖春蚕大眠起戢戢盈箱齐若指看蚕新妇夜不眠蚕老登山满家喜阿姑嗔办噪连迟小姑已催修织机杀鸡沽酒赛神福今嵗不怕寒无衣两宋名贤小集巻二百三十七两宋名贤小集卷二百三十八钦定四库全书两宋名贤小集巻二百三十八宋陈思编元陈世隆补方是闲居士小藁刘学箕字习之屏山先生子翚之孙七者翁玶之子有方是闲居士小藁吾庐寓言五峯之山环吾庐五峯之水清熘渠山水可乐情可娯五亩之宅奠厥居清湖列嶂开坐隅白沙峩峨烟岫铺崇山梅岭豁望眼髙门堇阜聨襟裾况当春晚积雨余緑褥翠叠青珊瑚桑麻满路人意好鸣禽上下齐相唿迨今八月九月初枫林隔水红凋疏秋场稻熟聴蓬朴小槽新酿倾真珠昨宵一雪飞璠玙逺山近山光凝酥羣峯突兀不敢觑银壁照耀天鬼涂千金不须买画图丹青纵有画不如风景万态朝昏殊天成此画人难摹蔬荒圃废㡬朝夕一日筑居天赐予四时逰观心良舒考槃在阿归来乎乃歌曰採于园兮篮有蔬钓于水兮筐有鱼余之弗欢兮其谁之欢与又歌曰惠水清兮出有车芸香芬兮读有书余之弗乐兮其谁之乐欤石假山潭溪散人方是闲真山不爱爱假山唿童积叠山磊磈逺近便拥峯与蛮晴岚滴翠明忩前清影挂壁方池邉色侵书帙日华薄丘壑坐上生云烟云烟收霏苔藓緑山石傍头更栽竹三竿两竿韵不俗揺荡青风凉意足方是闲人当此时以假像真人谓奇或来静对酌美酒或来晏坐哦新诗吟诗搜索萦心脾酒醉落魄精神痴吟诗饮酒且不可况复局上争枯棋不如对山抚吟琴琴心三叠舞胎禽高山流水存至音古趣澹泊恱我心老泉三峯栏木材百年沈埋安在哉东坡仇池九华石只有佳篇传入集此山亦犹今视昔与我同生亦同没社日喜晴分韵得前字夜来急雨淙飞檐晚惊红日辉潭川梨花有情朝露重栁带无力春风颠傍帘新燕低拂掠入槛戏蝶相聨翩今晨天气亦佳尔一春未见兹晴暄绿阴林下笑声好箫鼓赛社祈丰年金穰屡丰岂不好米贱更苦人无钱太公九府法已弊楮币印出私相权所司转变无善䇿低昂用否难流传县官那更租税急白纸不问黄榜蠲穷民非负实无有里正罚责殊可怜吾侬虽乐此日美釂白醉倒春风前却愁烟雨暗春晚米价顿长民忧煎寄静菴天寒日短道路长白云飞去知吾乡大江之东渭之北念吾故人何可㤀别来杨栁春依依只今开到梅花香扁舟漫浪归未得京尘海里安行藏身名未立仰天笑牀头夜夜鸣干将羡师物外无宠辱庭前柏树常苍苍吁嗟急羽飞不到二千里外空相望五云前坠满室光报师之意无以将篇诗滚墨才淋浪一声雁过天南翔紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕㡬不欲去因诵欧公诗云人昔共逰今有㡬树犹如此我何堪为韵感懐成十四章庚午四月中澣维昔旧逰十有八春中闲往来合散风尘词翰在壁瞻之愈新忆我仲弟𣺌然懐人其二吁嗟人生年不满百天地囿形百代过客去日苦多来日苦窄我曷不乐慨念畴昔其三草角灯忩砚席是共春山朝吟秋堂夜诵弃背三年心骨沈痛㡬夜见君似梦非梦其四念昔童稚汎然若舟惟吾与君孤苦同修博文约礼匪遨匪逰子方盛年遽赴玉楼其五朱坦素壁醉墨漓淋虚堂重临思古伤今文不忍诵盟不可寻即事即物抆泪痛心其六旧题墨妙龙蛇戸牖步骤欧虞摸倣颜栁醉里百篇𡨕搜九有天胡夺吾张仲孝友其七屈指友于祗今存㡬自仲之去失此奇伟言不胜情心旌愤悱哀哉苍天两泪如洗其八团团庭柯清美无度今我来斯忽然老树偃蹇轮囷剥蚀摧蠧朱颜蕣华讵得如故其九兴念陈迹梦寐吾犹植杖风雩某水某丘日居月诸循环靡休迭尔遄迈曾不吾留其十忆自束髪兹焉寓居载思载瞻宛不异初极目遐眺清风穆如抚事懐人悲来感余其十一少生四方逰紫之水每有良朋见止遇止长哦伐木求友乎此乐以㤀忧云胡不喜其十二维亲与朋杂然满坐华屋连甍红紫繁伙半世重逰雾迷烟锁慨然抚膺谬悠老我其十三念昔考槃硕人之薖琴豆觞酒寤寐笑歌逝者弗返涕泗滂沱念彼不乐伤如之何其十四贤乎仲弟和乐且躭自我不见嵗籥换三百感交集忧心如惔山凝暮云回首不堪插秧歌农夫戢戢清波阔秧稻茸茸森石髪父儿唿唤手拔齐千把万把根连泥四更乘月躅陇陌晓烟渐散东方白归来喫得饭一盂担到田头汗似珠蹲身擘丛种入土不问朝昏与亭午肌肤剥裂肉起皮烈日才阴又风雨秋收幸值嵗稍丰谷贱无钱私债重连忙变转了官赋霜雪冻饿愁苦穷吁嗟四民天地间服田力穑良独艰寄言安坐西方辈汝饱不惭吾厚颜醉歌读书求见古人心闭门不知青春深夜来东风扫浮阴晓光薄林生遥岑搜寻不觉出门去绿暗溪邉杨栁路诗章立愿不复作会景那知自成句归途晤语谁与从眼前物物俱春工崇桃积李事已晚牡丹正丽酴醿秾白茶照人氷雪同红茶烧空猩血红金沙雨晴翡翠积海棠露烟湿脂重急唿诗朋唤酒伴髙堂共泛琉璃钟夜阑秉烛相对语漫道今人不如古古士放达醒者稀今人不饮徒自苦和韵忩烛销残转寂寥柴门无复野僧敲偶来枕上吟诗就记向心头欠笔抄鸣竹数声疑雪片寻梅清梦到山㘭世情云雨多飜覆谁是江湖耐久交白山茶白茶诚异品天赋玉玲珑不作烧灯焰深明韫椟功易容非世力幻质本春工皓皓知难汚尘飞漫自红舟竹三章桂櫂兮兰浆泝流兮㳂洄天迥兮空明湍激兮声哀水落兮石出路转兮溪回鸥飞兮山凈鱼戏兮藻开淹留兮何为盍赋兮归来其二扁舟兮容与浮云兮舒巻波澄兮练横山秀兮屏展散发兮平冈濯缨兮清浅皇皇兮何之路长兮悠缅蚤赋兮归来迷途兮未逺其三容与兮扁舟长吟兮闲情白石兮离离秋云兮霙霙我思兮光庐水潭兮山屏帐空兮鹤怨人去兮猿惊蚤赋兮归来涉园兮欣欣鈆山廨宇题壁莫遣离愁相绊萦九州之外尽愁城酒频挹注幽忧浣诗苦冥搜太瘦生漠漠草茵飞蛱蝶深深栁幄韵鹂鹒客懐未与成匆遽三沐三熏慰此情道闲池亭小酌一曲芳池万柄荷逰鯈潜跃水扬波竹丝楹槛风偏细梅子江湖雨正多凡物遇时俱意得谓予不饮奈愁何暂来徙倚又还去勐拍栏杆浩浩歌太湖书懐清风起平湖白云生㵎阴佳时惨不乐羁思苦难任客子热中肠浩然懐故林仲夏倐已过艹木郁萧森万物欣有託吾生何崎念昔嵗甫冠自许双南金只今堕危涂不如烟际禽山水所素愿利名非宿心何当返故庐啸傲苍崖深两鬓岂长绿勿枉呉霜侵九月十八日夜梦赏春某氏园池赋春词二首题柱芍药花开日渐长小忩闲理旧笙篁凭谁为唤诗宗匠共赋留云借月章其二楼下酴醿压架香翠圏帷幄覆池塘桃花浪煖鱼成阵人倚雕栏到夕阳古交行予因云庄李达先遂识渔隠陈惟定二公博学多材艺获从之逰幸矣赋诗一篇以见意君居京江头我住武夷曲平生风马牛道路㡬重复会面情相亲卜室欣相邻倾葢一笑粲恍然如故人君家义聚五百指堂上怡怡奉甘旨收书万巻不言贫抚䘏孤婺甚勤止我家㷀独与君似自我之出谁料理嵗晚团栾未得归感事扪膺但增耻知君念吾留客里每见时能具羞七心吐肺肝所同然尊酒论文日终晷古灵故家好孙子披觌芝眉因识李博洽多闻世希比顷刻龙蛇飞剡纸我慙学术殊不逮二君二君爱予心良勤交逰情钟固以类愧以萧艾聨兰薰常恐此时心易变作甘和醴欲君持此心淡若秋江水古人心交尚道义今人利交尚权势古道于今何寂寥伤心不识古交意两君姿质俱精金百炼不改色愈明两君体性如美玉浑浑厚厚韫诸椟上映亭亭巖上千嵗之孤松下方磊磊丰山百世之霜钟松青不变四时色钟铿一朝振文物予何人哉得附骥勉勉谁敢自暴弃日暮长歌伐木篇三复诗人琢磨义萧长公来访示以诸公诗巻谓与予逰从之久不能一辞为赠颇相噍责予赋之不可辞之亦不可皆有说焉名章俊语前后相望无数次乎其间是覩西子之容面自增丑耳所不容却者予年十五时海山官丁受琴于长夫今予年四十与长夫有二十五年之旧辞之弗作其可乎因书数言生平不愿为佣书亦不愿作章句儒酒酣诗成吐素霓意气凛凛吞千夫前年排云叫阊阖出门一夜车四角去年海峤席未温一舸乘潮又催大江之西日本东庐陵文物常称雄决科嵗占十八九君当努力提词锋才高不用长叹息四海弥天岂无识壮年懐居亦何有着眼带砺开胸臆巖巖柏府凌髙寒豪士倾盖宜交欢我知屠龙不屠猪食马政欲食马肝呉姬压酒飘香絮谪仙神逰歌白纻敬亭惟有孤云闲欲雨人间亦飞去有所思忆昔美人初别时长亭两岸栁依依今日美人天之涯美人美人胡不归忆昔君别妾分破青鸾镜破镜如破心与妾表相忆相忆图久深忆昔妾别君剪断金鳯钗断钗如断肠赠君表相思相思图久长一日一日复一日青镜鸾孤钗鳯只未必君相思能如妾相忆寒衣剪就欲寄君长安门外无行人雁声半夜西风恶忩前一片梧桐落观猿挂石攀云日半斜乱山深处饱烟霞香林月满僧归去啼落春风㡬树花失鹤顶上新成九转丹花日日到春坛夜深飞上云霄去华表月明风露寒宿大慈山悟真观终南道士学弹琴门外松萝锁翠阴涉海八龙朝出洞隔山羣鹿夜归林琪花过雨溪风澹玉树笼烟壁月沈三十六坛钟鼓寂云璈声接步虚音赋林景参梅屿结庐分得雁山云屿上梅花是四邻水月一天芗世界氷霜千古玉精神短檠夜雨西忩梦长铗秋风北塞尘我亦烟波纶钓侣与君同作嵗寒人懐潘鄮屋洛阳才解珮过眼忽秋分四海一明月千山共白云雁烟迷晓树虫露湿香芹满纸相思字临风欲寄君呉江道上夜半扁舟出洞庭客帆初挂早潮平社风才起海鹰至岚露未收江鹄鸣吴岫乱云擎古塔楚皋寒叶拥荒城垂虹桥外天连水无限别离生杜蘅登西楼懐汤损之杨栁飘飃春思长绿桥流水遶宫墙碧云望断空回首一半栏干无夕阳呉山雪霁九天宫阙春风满陆地楼台夜月寒铁笛一声吹雁落片云不到玉栏干双路王命驰驱不敢轻文书要覈去来情青山步步生幽意碧㵎悠悠趂逺程春浅禽声犹自小泥酥马蹟正宜晴地名见说名双路便舍崎岖就坦平寳际忩前睡香瑞锦窠应对锦郎谁将灵种到幽坊山深月冷梅花老压尽羣英是此香石桥楼待当年立雪直齐腰宗旨流传到石桥风急忩寒灯影逺疎梅无语夜香销手笔华严梵笈新更开宝地接迷津一声金磬人初静月照空山草自春闻寺中晓鼓灵鼍一鼓振潮音征梦迢遥枕畔闻语断频伽天正晓松风吹散满山云跨水道间店舍总迢遥山深转寂寥看鸥临逺水下马过危桥晴雪林间少春风野外饶此行为王事旅食任萧条峮山铺未说路行难山深分外寒晚村林隐寺春㵎石鸣滩薄宦曾无补劳生敢自安羽书虽较少备御莫教寛杏塘境接江东界邮程是杏塘雨喧茅屋小泥滑草桥长旷野人稀少平田水𣺌茫半生逰歴地未若此荒凉四安焚惠藏殿刼火不能焚空中转法轮风霜鸱殿古金碧贝函尘物本由成数人言不壊身却怜无问者遗蹟竟成陈上司谏曹先生声名满世重如山果见延登左掖班天子虚心求国是先生着手济时艰要看出处诸公上只在精神一转间前此极言虽引去安危理乱正相闗池萍一畨雨过一番多间挟晴风涨绿波栁絮吹残逰蹟在谢池㸃㸃是阳和竹篱茅舍去相安谁与移根入画栏尽道重帘妨暖日疎枝却得䕶春寒风标漫与万花殊可有尘埃染得渠把住琼枝相晤语只疑身在玉堂居和陆明叟了无闲事上眉纤一炷清香静昼帘造化自从回暖律芬华顿觉转穷檐轻风度栁春情薄细雨催花土脉黏所愧微官相束缚何因共访酒家帘夜忩听雨一炷夜香清挑灯聴雨声虽然添客梦却可助诗情泽沁兰心重泥酥笋角萌山行频有约日日候晴明破榴蜂殻盈盈万颗珠润于玛瑙浸氷壶吟心先自清如水嚼了寒霜骨更臞登应天塔云级涌青冥金鳌载宝轮地髙心自逸天近足无尘图画千峰晚楼台万井春三生许元度曾此证前身鳗井人言此井有灵源潮落潮生透海门陵谷未须穷变易朱墙里是濮王园大能仁寺规模应甲刹殿阁拥金仙嵗歉炊烟絶城低野色连客僧皆散去主者独安眠成毁难逃数山门八百年留滞何期踪迹又迟留行止于人自不由梦境固知空似蚁生涯却笑拙于鸠碧涵一镜晴天濶翠拥千峰宿两收从此公余须杖屦未应草草度春休晓寒曲曲屏山忆梦中峭寒成阵入帘栊宿香销尽金猊冷一树梅花却晓春晚思客思悠悠幸自安亦因吟事可相寛小忩过了㢘纤雨细与东风说晚寒用明叟韵併寓山行未成之意久客住兰亭心同晋水清忘机盟宿鹭伐木聴雏莺物亦知人意春宁有世情幽寻空作计一夜雨连明苦雨何期一雨成三日约客同行竟未能春到分时阴不解夜当深处气犹凝檐低卷箔看飃洒础润添香散郁蒸想见故园梅落尽和羮消息又堪凭雨中用雪坡韵无计酬春独有诗倚栏终日候晴晖东风渐属新桃李帘幕深㴱燕子飞雪坡以雨阻山行有诗用以次韵为欲看山助眼明频占鹊喜报新晴春光已过三之一尘世难逢四者并诗酒深情殊未适水蔬薄具亦频更终来不似西湖好晴雨皆堪傍栁行月丹和鹤庄韵灵种飞来鹤顶红谁云九转有仙功广庭曾侍东风晏留得霞杯照晚丛禹庙且要尽清欢须知一出难人因晴后喜春到水邉寛栁长官桥媚梅飘客袖寒荒祠存禹蹟得得又来看镜湖一曲天与平湖老贺郎春波依旧染晴光可怜千载风流意付与租符晓夕忙用雪坡春色䪨才出城门兴便浓晴光野色两俱融栁方染得三分绿桃已熏成一半红山涌林峦荒寺隠湖分港汊小舟通相携各自论年事㡬度春风一鬓蓬用梅溪镜湖韵畎亩镜中分沧波杂断云向来官里赐今属野人耘懐古天难问贪吟日易曛羽衣传遗本起诵想余芬天基瑞应宫金碧拥琼庐天开绕电区鸟流周室瑞蛇断汉家符石井腾曦驭瑶坛布斗枢愿将皇极福敷钖徧康衢送东蒲张应发归永嘉客里偶相逢襟懐亦偶同对梅吟夜月新栁间春风子勿言浮梗余方笑转蓬归程经雁荡得句附邮筒碧桃月浸虚庭夜未央一枝静对白云乡三生自结𤣥都约来伴疎梅到玉堂一春屡有阳明之约雨辄尼之将旋幙侍外舅来㳺邂逅二羽衣一能参上道一能知天丹竟日留话喜赋二解时清明日也㡬有行山约山灵早得知仙家宁易到尘世亦何为草润非烟石花流止水池不晴还不雨正是卖饧时裂石未尝闗毋将俗眼观虚中原有爱造藴亦何难羽客能谈道云房识候丹只应仙有分风响步虚坛道间见桃李花东风到处竞繁华不问穷櫩与大家垂栁丝中深院宇隔墙时有出来花古寺应天曾建塔又此结精庐释氏縁何熟诗人念总疎壁荒遗尽水僧老学医书咲我重来者经年不定居奉和龟翁送别为説吟邉事曾陪䜩笑频自惭无韵者敢对有名人雨洗秦山晓波明镜水春匆匆还别去芳草正如茵萧山望城中遗漏见说天文变频占太史台但云星犯月不料火为灾尽夜看烟灭逢人问讯来丹心勤恋阙东乡极裴徊唤渡旋幙半载蓬莱地相携只是诗心懐丹凤去梦与白鸥随俯仰俱无愧勤劳必有知归舟平似掌天亦念孤危两宋名贤小集巻二百三十八两宋名贤小集卷二百三十九钦定四库全书两宋名贤小集巻二百三十九宋陈思编元陈世隆补孝诗林同字子真号空斋处士福清人以世泽授官弃不仕元兵至福州监丞刘仝子纠义兵即其家置忠义局敌至同死之有孝诗一巻尧道之大原出扵天尧以是道传之舜尧舜之道孝悌而已矣道原自天出尧以是相传曰孝悌而已人人具此天舜大孝终身慕父母予扵大舜见之矣孩提知所爱妻子具而衰大孝终身慕予于舜见之禹禹伤先人之功而不成劳身焦思八年于外启哌哌而泣予弗子惟荒度土功伤心九载绩焦思八年中启亦哌哌泣惟荒度土功汤葛伯不祀汤使亳衆往为之耕奉先思孝奉先思孝也不祀岂其情以至使亳衆而甘为葛耕文王朝于王季日三鸡初鸣至寝门外问安否何如日中至及暮又至亦如之问安寝门外旦旦俟鸡鸣以至日中昃居常尽此诚武王文王有疾不脱冠带而养文王再饭亦再饭疾间曰女何梦梦帝与九龄经言事父母所以事天明疾间加再饭梦中与九龄周公我之弗辟我无以告我先王辟马郑音避谓避居东都又东山周公东征我避故云辟东征是谓征先王犹可告岂为伐而行孔子子曰所求子以事父未能也事亲良不易战战复兢兢学得如夫子犹言丘未能颜子谓子路曰去国则哭于墓而后行返其国不哭展墓而入返必展墓入去当哭墓行谁知颜氏子事死乃如生孟子初被慈母三迁之教长师孔子之孙子思如何年稍长汲汲子思师知是为儿日三迁感母慈右大圣大贤之孝十首契契以司徒教以人伦父子有亲天性生虽具人伦教可无往哉亲父子汝契作司徒元凯左传季文子曰孝敬忠信为吉徳髙阳髙辛氏有才子谓之八元八凯当知元与凯不出孝而忠能举十六相斯为舜大功孝已武丁之子庄子云人莫不欲其子之孝孝已忧而曾参悲子则欲其孝人皆有是心如何武丁圣却使子忧深微子微子之命曰尔惟恪慎克孝微子去之子曰殷有三仁焉岂计身封宋祇愁祀絶殷不惟称克孝亦自首三仁泰伯季歴有圣子知太王欲立之逃奔子贡曰泰伯端委治呉仲雍断髪文身为怜季有子逆探父传贤断髪文身事诬哉司马迁康叔元恶大憝矧惟不孝不友子弗秖服厥父事大伤厥考心乃其刑兹无赦勿云服父事不敬亦无伤元恶与大憝邦刑自有常君陈惟尔令徳孝恭惟孝友于兄弟克施有政命汝尹兹东都敬哉为尔有令徳存心孝且恭推之施有政往矣尹兹东伯奇尹吉甫子履霜操云无衣兮儿寒无食兮儿饥儿罪兮当笞逐儿兮奚为无食又无衣逐儿安所之不辞履霜苦犹谓罪当笞晋文侯平王钖文侯秬鬯圭瓒曰汝克昭乃显祖追孝于前文人若汝予嘉嘉汝故钖汝非将王展亲克昭乃显祖追孝尔文人卫武公年九十犹日警于国曰必朝夕以交戒我又孝子之身终孝子身终者非终父母身武公年九十戒我尚谆谆齐孝公伐鲁展喜犒师曰岂其嗣世而弃命若先君何君必不然齐侯乃还岂其伐与国独不念先君想得还师去难堪此语闻齐顷公晋侯欲质其母对曰若以匹敌则亦晋君之母也又汉太公事我母亦君母吾翁即若翁分羮何太忍请质可堪从申生姬泣曰赋由太子人谓太子子辞姬必有罪曰君老我又不乐乃缢死姬泣贼由子子辞必罪姬为忧君不乐宁死莫君知晋文公寺人披伐蒲公曰君父之命不校校者我讐也踰垣而走披斩其袪伐蒲君父命校者是吾讐披直寺人耳鉏霓信有谋秦康公晋文公甥渭阳诗云我见舅氏如母存焉又曰我送舅氏悠悠我思懐哉送舅氏曰至渭之阳念母如存意悠悠寄二章既醉君子孝子不匮永钖尔类其类维何室家之壸釐尔女士从以孙子若为钖尔类不独善其身既念化家室还思遗子孙四牡使臣有功见知则说矣四牡騑騑岂不懐归王事靡盬不遑将父懐归将父母四牡苦騑騑是我心中事君从何亊知南陔孝子南陔孝子相戒以养也晋束晳补亡为养还相戒南陔昔有诗都卢这箇意焉用补亡为白华孝子白华孝子之洁白者也㢘耻有微缺须知孝未纯白华何所似所似皎然身北山大夫役使不均已劳于王亊不得养其父母焉王事靡盬忧我父母非止不得养如忧父母何忍能不我念使我独贤劳蓼莪孝子民人劳苦不得终养哀哀父母生我劬劳欲报之徳昊天㒺极莫遂终养志难酬㒺极恩哀哀父母句肠断不堪闻妹土小子其艺黍稷奔走事厥考厥长肇牵车牛逺服贾用孝养厥父母勤耕艺黍稷逺贾服车牛奔走何为者心乎孝养忧老莱子年已七十父母犹存着斑斓之衣为婴儿戏于亲前七十已中寿人生似此稀絶怜老莱子犹自作儿嬉栁下惠三为鲁士师曰何必去父母之邦忍于父母国去此欲何之所以栁下恵三为鲁士师子思孔子喟然而叹请曰意子孙将忝祖乎伋每以不克负荷为大恐子忻然如何方喟叹乃尔复忻然念汝祖无忝知予道可传闵子子曰孝哉闵子骞人不间于其父母昆弟之言又曾子母投杼事参宁杀人者三至尚踰垣叹息子闵子孝哉无间言有子其为人也孝悌而好作乱者未之有也凉州易乱课人诵孝经葢勲谓取怨其为人也孝好乱未之闻曾以是取怨无人语葢勲曾子有疾召门弟子曰启予足启予手而今而后吾知免夫小子全归有明训珍重恐伤肤小子启手足吾今知免夫子路见孔子曰今由也累茵而坐列鼎而食愿欲食藜藿为亲负米不可得矣食藜殊列鼎负米异重茵不待今朝养伤哉昔日贫子㳺问孝子曰今之孝者是谓能养至于犬马皆能有养不敬何以别乎犬马何以别斯言似太深深言为飬者可不敬于心子夏既除丧而见孔子与之琴弹之而不成声作而曰哀未㤀也为有心中事琴音自不和礼虽弗敢过哀若未㤀何子贡曰赐也愿息于事亲又曰大哉死乎君子息乎又大块息我以死未须论大块以死息乎人所愿学赐也始惟息事亲林放问礼之本子曰礼与其奢也宁俭丧与其易也宁戚故宁戚以俭㒺为易而奢致得千载下人称问礼家樊迟问辨惑子曰一朝之忿忘其身以及其亲非惑与当知一朝忿必不忍于人岂止身㤀却还应及乃亲阙党弟子阙党之子弟㒺不分均有亲者取多孝悌以化之也既渐夫子教㒺不有分均何复间多取齐言彼有亲乐正子春侍亲疾复加一饭则脱然疾愈复损一饭则脱然疾愈向非亲在念念念每精专未必饭加损能令疾脱然公明宣学于曾子曰宣见夫子之亲在叱咤不至犬马宣说之学而未能也子于亲在日叱咤不闻声既曰见而说应无学未能孔子党人孔子曰吾党之直者子为父隠直在其中矣忍以证羊故而云我直躬那知为父隠直故在其中孟庄子孟庄子之孝其不改父之臣与父之政是难能也无改父之道直堪以孝称若论庄子孝此真是难能孟懿子问孝子曰无违樊迟御子告曰生事之以礼死𦵏之以礼祭之以礼不复问无违祗应懿子知尚愁人不省以礼告樊迟孟武伯问孝子曰父母惟其疾之忧父母之爱子心乎惟疾忧可能不自爱而忍使亲愁管仲曰吾尝三战三走鲍叔不以我为怯知吾有老母也战败不羞走谁为知我深叔知我有母亮我走时心晏子曰使吾父之党无不乐生者使吾母之党无不足衣食者母家合足食父族使安生睦党可为孝能之为晏婴晋君子民从征役不得养其父母父母何怙父母何尝悠悠苍天曷其有常何怙复何尝衔悲问彼苍苍苍不可问重使我心伤颍考叔留羮感郑庄公母子如初见左传茅焦谏始皇即虚左迎母见史记茅焦甘伏质考叔请留羮大隧如初乐咸阳虚左迎魏孝子役于大国陟彼屺兮瞻望母兮狄仁杰登山望云曰吾亲舍其下念母嗟陟屺思亲徒望云可怜魏孝子不比狄参军卫七子凯风美七子能尽孝道以慰母心小弁小人之诗也何以言之曰怨㡬谏劳不怨明明载鲁论未应小弁作得并凯风言石祁子石骀仲卒卜所以为后者曰沐浴佩玉则兆不沐浴佩玉石祁子兆执亲之丧者可沐浴其身不待石祁兆知非佩玉人文氏子既除丧而越人弔待庙垂涕洟子㳺曰其庶㡬乎亡于礼者之礼也服除有弔者待庙至垂洟亡于礼之礼斯人其庶几公叔戍请父谥于君君曰夫子不亦贞惠文乎故谓夫子贞惠文子若把夫子论无惭贞惠文不应其子戍至自请于君灵辄翳桑饥者赵宣子食之舍其半云欲遗母宣子使尽之而别具食与其母翳桑一饿者念念母之存赖有赵宣子能为别具飱叶公诸梁后臧从其母于呉不待而归叶公终不正视随母适异国先归汝忍能致人不正视应是得人憎伍尚楚将杀其父奢虑二子为患曰以免其父召之彼仁必来尚归死员奔呉此以父免召彼如仁必来员乎竟何益尚也最堪哀贾获陈大夫郑师入陈获载其母妻奔逢陈侯下而授公车与妻扶母奔亦免扶母犹可免弃君安所之可能共载母忍不受君绥周绍赵王谓曰人有言子者曰父之孝子君之忠臣故寡人欲子之傅王子欲得忠臣者求之孝子门如何传王子尚复待人言王孙贾母曰汝朝出晚归则吾倚门而望今王走汝尚何归贾募人杀淖齿为齐臣子者此日若无闻独有王孙贾能知慰倚门扶苏赵髙诈为书赐扶苏死蒙恬疑之欲复请扶苏曰父而赐子死尚安复请父赐子以死君侯安所疑忍哉指鹿相无复祖龙知丁兰至孝刻木为母像事之如生兰妇误烧木母面应时髪落如割一灵长皎皎如月不离天要以纯诚感非关刻像然韩伯瑜母杖不痛哀母力弱对母悲泣梁彦先使焦通观其像通感悟尽孝母力今衰矣悲啼得杖轻流风存绘畵犹足感焦生郦竒与吕禄善周勃劫其父商使寄绐禄出游勃乃得入北军直以劫父故䝉他卖友名闲将诛吕论非勃亦非平贾谊治安䇿曰借父耰锄虑有徳色母取箕箒立而谇语谇言取箕箒徳色借耰锄不是贾年少还能痛哭无冯唐以孝着为郎中署长文帝辇过问唐曰父老何自为郎知以孝行着还应不问唐可怜止辇问何自得为郎韦孟楚元王传及王戊滛乱孟去位徙邹作诗讽谏又曰既去祢祖惟懐惟顾去王犹讽谏懐祖重情伤谁识有韦孟人惟说穆王田叔景帝令按梁亊还曰有之无以梁事为问也太后食不甘味此忧在陛下勿以梁事问将遗太后忧若非叔长者谁为帝忠谋石建建为郎中令已老白首每归洗沐即窃取父奋中裠亲自浣涤不令父知服劳曽是孝那更委诸人建已老白首中帬涤必亲董仲舒令州郡举孝㢘自仲舒发之后为江都相汉有孝㢘举谁知发自舒可怜三䇿罢却去相江都司马迁父疾执手泣曰毋㤀吾所论着卒三嵗迁为太史着石室金匮之书悲哉执手泣论着谨毋㤀岂识迁他日能于石室藏严君平卖卜成都市与人子言必依于孝卖卜有深意何必避市喧若逢人子问依孝与之言霍去病县吏仲儒私生以骠骑击匈奴过平阳拜仲儒曰不知为大人遗体不蚤知此体元来托大人低头拜县吏谁拟霍将军隽不疑为京兆尹每录囚毋问多有平反即为喜笑故不疑严而不残不疑固严吏如不顺亲何图得母喜笑平反敢不多杜延年父周为御史大夫延年居父官府不敢当旧位坐卧皆易其处怪来御史府坐榻不如初曾是父坐处而为子敢居疏受广之兄子广谓受曰知足不辱岂如父子归老故乡乎受曰从大人议岂如吾父子归老故乡身一听知足诲欣然从大人王阳为益州刺史行部至九折坂叹曰奉先人遗体奈何数乘此险遂以病去礼经称孝子不服闇登危所以九折坂回车不敢驰贡禹上疏曰誖逆者贵于官故俗皆曰何以孝弟为今宜贵孝悌则天下自治安用孝与弟今人誖得官一闻阳在位自是合弹冠王式曰臣以诗朝夕授王至于忠臣孝子之篇未尝不流涕反复为王陈诵也三百五篇内凡言忠孝人未尝不流涕反复为王陈韦𤣥成兄𢎞前坐罪𤣥成当袭封知非父贤意乃佯狂后选为淮阳宪王傅淮阳谁可传无以易𤣥成即汝佯狂意为王言事兄楚孝王诏曰王孝顺仁慈之国以来二十余年纤芥之过未尝闻朕甚嘉之一自王之国于今二十年了无纤芥过都是孝慈然原涉庐墓三年大治冢舍表曰南阳阡人谓之原氏阡所当约于巳岂忍俭于先道立南阳表人唿原氏阡薛脩为临菑令兄宣为丞相迎母脩留不遣邑令直微耳争如相国荣可怜留母养不忍听兄迎阴子方至孝腊月晨炊而灶神形见子方再拜受庆因祀以黄羊由是暴富祀灶令人富相传阴子方安知由至孝非在荐黄羊扬子不可得而久者父母之谓也是故孝子爱日不可得而久其惟父母乎谆谆爱日语扬氏岂欺吾东海王彊母郭后废彊戚戚不自安愿备藩国赞曰逊而知废为呉太伯史以太伯比斯评恐未真我知东海意不忍母他人邓禹亊母至孝云台功臣之次立为第一功臣三十一剑佩霭云台第一人知否曾闻孝母来窦融少孤事母孝与隗嚣书云为忠甚易玺书赐融谓欲三分鼎足宜以时定玺书来万里鼎足许三分解道为忠易谁知以孝闻马援戒子曰欲汝曹闻人过失如闻父母之名耳可得而闻口不可得而言也恶言出于口必至反其声小子闻人过当如闻父名樊宏父重遗令所假贷民间数百万悉焚削文契债家闻而惭争偿之宏不受能捐数百万不听债家偿要自父一语铭心不敢㤀耿国国当嗣父封上疏以父况爱少子霸因自陈让封侯谁不愿顾我独何心为忆父所爱偏于少子深张湛望县门步进曰父母之邦所宜尽礼或议其诈笑曰人皆诈恶我独诈善下车父母国自重岂其轻谓我诈为善何忧被此名冯豹后母屡行毒害敬事愈谨疾之愈深每奏事伏省阁帝使黄门持被覆之中人持被覆尚得帝恩深子职竟何是终求慰母心孔奋奉母极求珍膳躬率妻子同甘菜茹为时人所笑以身处脂膏不能自润甘同妻菜茹极奉母珍羞一任时人笑脂膏不自谋伏湛父理为当世名儒别自名学湛性孝友少传父业教授数百人向来父学显别自以家名不是能传业如何着孝名郑敬郅恽谓曰子将为伊吕乎巢许乎敬曰幸得奉坟墓虽不从政是亦为政㡬曽慕巢许非是薄伊周何忍的的去先人有墓丘古初郅恽为长沙太守长沙有孝子古初恽即以为首举长沙有孝子姓字死犹香料得郡举首他无人敢当江革负母逃难数为盗刼去辄求哀得免后归乡里每自为母輓车时称巨孝挽车极劳苦逃贼最间闗太息江巨孝能为人所难蔡顺拾葚黑者奉母母思顺心动弃薪还伏母棺火越他舍母畏震雷辄还墓贼疑拾葚异母怪弃薪还雷震辄还冢火飞因入棺姜诗妻汲供母后时遣去遗母珍羞复还儿溺答母㳺学忽泉涌跃鲤供母膳日常供鲤鲙旦辄汲江流儿溺言㳺学妻还感珍羞郭巨恐母减食与其子欲埋之掘坑得金一釜上云天赐孝子郭巨官不得取为养宁埋子那知地有金如何有天赐且复怕官侵班固着幽通赋曰懿前哲之纯淑兮咨孤蒙之渺渺兮又作叙传述班氏之先前烈知纯淑孤踪愧渺蒙果能笔叙传不枉赋幽通刘平负母逃难恐弟絶类抱弟女弃巳子邓伯道负弟子避贼縳其子于树上弟类那容絶吾雏听自生刘平端为母伯道特沽名郭基为京兆督邮班固荐于东平王苍谓基孝行着于州里苍纳之岂伊东阁里无似督邮贤直把孝行荐今人少孟坚㢘范年十五与客自蜀步负父丧归京兆后为蜀守民歌曰平生无襦今五袴亲丧徒步负万里歴岷峨何事今人说惟知襦袴歌邓彪少修孝行让国于异母弟鳯显宗高其节许焉又曹子建诗让国异母弟如彪正自奇今人有同产煮豆且燃萁张歆歆守皋长有执父仇贼歆破械纵之遂弃官亡命范晔谓其报仇逃亡去官因脱囚为感戴天仇史氏乃失实却云逃执仇清河王庆上书曰乞以臣骸骨下从贵人于樊濯庶母子魂灵有所倚依乞以臣骸骨下从樊濯原生虽阙亲养没拟报私恩鲁恭性至孝与母及弟丕俱居太学习鲁诗为诸儒所称学士多归之可能来太学即得誉诸儒岂以习诗苦应云与母俱黄香亊父竭力致养暑则扇枕寒则以身温席京师号曰天下无双江夏黄香冬月常温席炎天每扇牀如何汉天下只有一黄香乐恢父亲为令所收恢年十一俯伏县门昼夜号泣令矜之为出其父父今为令系号泣不停声彼令亦人耳而宁不我矜仲长统着论曰倘亲有兼珍之膳岂羡夫入帝王之门以扬名立身哉羡入帝王门扬名与立身何如养亲膳每日得兼珍薛苞父娶后妻憎苞出之苞号泣庐于舍外旦入洒埽嵗余父母惭而还之所惧子不孝何愁父失慈涕流分出日天定感还时张霸年数嵗知孝让举动自然合礼人讶其小能如此曰我饶为之故字伯饶幼也知孝让居然合礼仪休疑汝尚小须信我饶为窦章蓬户蔬食躬勤孝养讲诵不辍时称东观为蓬莱山邓康荐章为校书郎蔬食可堪贫勤哉孝养亲蓬莱知不逺应是着斯人苏不韦父谦为李暠掠死不韦掘暠父冢时讥其讐枯骨郭泰为优于伍员要使生者毒休讥枯骨讐看他郭泰论此似伍员优郭林宗性至孝范滂称之曰隠不违亲贞不絶俗天子不得臣诸侯不得友不愿诸侯友那容天子臣贞乎宁絶俗隠也不违亲蔡邕性至孝母尝滞病三年邕自非寒暑变节未解襟带者自非易寒暑未始解衣襟不谓母疾久三年惟一心杨震种蓝养母诸生有助其种者辄拔去乡里称孝又不受金以畏四知尚自畏四知于亲岂忍欺种蓝有助者拔去不妨奇姜肱肱与弟俱为贼所刼将烹之肱曰季江父母所怜请杀巳季江复愿代兄鼎镬皆知避何心愿代烹恐伤父母意不独弟兄情陈元方事亲至孝豫州刺史以孝闻天子为之图像百城以厉风俗如何百城内一一画元方劝孝贤刺史观风职所当茅容字季伟郭林宗见其杀鸡意谓为已设既乃独奉母自以饭蔬与林宗食鸡乃为母设蔬惟与客同贤哉茅季伟误矣郭林宗范滂遭党祸恐母流离不忍逃曰滂从父黄泉顾子曰欲汝为善则我不为恶宁将身塞祸不忍母流离我自不为恶黄泉今有辞鲍永亊后母至孝妻尝母前叱狗永即去其妻礼经条七出叱狗不言焉一旦鲍妻去那知在母前仇览为蒲亭长化陈元为孝子民歌曰父母何在在我庭化我鸱枭哺所生蒲亭一长耳何许得歌声化为鸱枭类而今哺所生赵咨有孝行盗甞夜刼之咨恐母惊乃先至门迎谢盗惭奔贼来那可迩而敢以身迎身岂不知爱心乎恐母惊郑康成家贫假田播殖以为亲养时称为纯儒齐鲁间宗之播殖为亲养家贫至假田焉知后学者尽唤作儒先李昙养亲乐道终身不仕名与徐孺子等海内列名五处士焉养亲还乐道不仕至终身海内称髙士非专乡里人徐季登南州髙士徐孺子之子笃行孝弟服阕隠居不仕南州徐髙士姓字满东都有子笃孝行终丧意隠居周燮有先人草庐结于东冈燮守之曰我不能追绮季处巢穴屡征不起未能追绮季且复守东冈为有先庐在他山忍遁藏王修七嵗母以社日亡来嵗隣里社修感念母哀甚乡里为之罢社去年今社日抚事倍酸辛罢社为儿泣乡邻定几人徐庶辞先主曰老母见获方寸乱矣王陵母曰为语陵毋以老妾故持二心不胜方寸乱岂暇二心持忠矣王陵将贤哉徐庶辞孟宗母冬月思笋宗入竹林哀泣笋为之生万象死灰色千林号怒声何人苦哀泣冻竹强抽萌顾悌仕吴为偏将军每读父书跪读之每句应诺又孝子聴于无声地逺隔亲面惟凭一纸书句终辄应诺直是听于无陆绩六嵗见袁术懐橘堕地术曰陆郎作宾客而懐橘乎曰欲归遗母术奇之陆郎作宾客懐橘欲何为遗母当然亊袁公乃尔奇李密祖母刘年九十六谓报刘之日短又言为人子者愿为人兄事亲之日长事亲苦日短为子愿为兄恳恳报刘语令人涕泗横和峤王戎居䘮饮酒哀毁特甚峤礼法自持不能踰戎刘毅谓峤生孝戎死孝要以礼法论休言哀毁同但观生和峤定胜死王戎王裒读书至蓼莪篇辄流涕门人为废此篇庐墓悲号着柏树树为之枯悲哉生我句奈此念亲何墓侧有枯树诗中无蓼莪荀何晋何曾荀顗俱有孝行傅𤣥称之曰古称曾闵今有荀何古称有曾闵今复见荀何为孝一而已能行无甚髙王祥母冬月欲生鱼祥解衣将剖氷双鱼跃出母命守丹李每风雨辄抱树泣风李应难守冬鱼未易求剖氷不辞冻抱树不胜愁祖纳性至孝少孤尝自炊爨以养母视膳子之职何须自执炊闲将心比并合是手成持丁仪子陈寿覔千斛米为仪作传子不与米朱文畧大遗魏收金请为父传尚自不与米何堪大遗金丁仪为有子文略是诬亲范宣十嵗尝以刀伤手捧手改容人问痛耶曰受全之体而致毁伤不可处耳手直微伤耳如何忽改容不能全所受此痛政无穷戴逵子戴颙与兄勃并受琴于父逵父卒不忍奏与兄各造新弄并行于世戴琴妙一世二子得其声不忍遗音奏各将新弄行赵至儿时从师受业闻父叱牛声投书泣曰我小未能荣养使老父不免勤苦莫致儿荣养翻令父苦耕可怜癈书泣不忍叱牛声陶侃每饮酒尝欢有余而限已竭佐吏等劝少进侃曰亡亲曾见约故不敢踰陶公晏参佐限极每欢余忆与亡亲约凄然不敢踰桓冲小字买得郎母病须羊以解以身质羊后为江州刺史不辞身作质只为母须羊此日江州牧当年买得郎盛彦母失明婢伺彦出以蛴螬炙贻母彦抱母恸哭絶而复苏母目豁即开既知为异物号泣絶还生未有蛴螬炙翻令母目明王延后母令冬月求鱼不得杖之流血延叩氷哭有鱼跃出母悟抚之如巳子酷矣杖流血奇哉鱼跃氷能令母心悟不异已亲生褚徳逸庾衮字叔褒邻人褚徳逸善事其亲至老而不倦衮见每拜之至老能无倦真为善事亲叔褒非佞者何事拜邻人王恱导之子有髙名事亲色养诸子莫及导见之辄有喜色色养倾余子高名重一时足为丞相喜岂计外人知许孜有孝行鴈雉栖其梁鹿虎扰其庭交颈同逰不相搏噬所居号孝顺里能感勐鸷类都无搏噬心同逰至鹿虎共宿有鸠鹰卞壸壸拒苏峻战死二子昣旴相随赴贼翟汤叹曰忠孝之道萃于一门父虽得死所儿岂得生存忠孝古难得于今萃一门皇甫谥遗令平生之物皆无自随惟赍孝经一巻冯亮遗戒手执孝经尽弃平生物惟赍一孝经死犹不㤀孝临没苦丁宁郭原平以耕者于父母墓前裸袒为慢及贵买此田束带垂泣躬自耕凿忍向父母墓前头裸袒耕农时每束带犹自泣原平二王王铨学业不及弟钖而孝行齐焉时人称为金昆玉友要以孝行举宁将学业论钖无慙玉友铨可谓金昆乐颐之尝病与母隔壁忍痛不为呻吟之声齿被至碎恐母之哀巳也痛殊未易忍絶不一呻吟岂复知身疾惟愁戚母心何子平以俸米易粟麦曰尊老在东何心犹享白粲珍肴不可寄母则不受干禄本为养资身岂所安珍肴与白粲虽美若为餐解叔谦母病有老父遗丁公藤因失所在有童子持蚺蛇胆授颜含忽不见胆医颜母疾藤疗解亲风忽不见童子俄然失老公王秀之遗令世人以仆妾直灵助哭当由丧主不能纯至欲以多声相乱耳一事真堪笑令人妾直灵都縁无至性徒欲乱多声谢㬭年数嵗所生母微贱得疾畏惊一家尊卑感㬭至性咸为纳屦行屏气语一家感儿孝不欲使亲惊尽作屏气语咸为纳屦行谢朏朏庄之子超宗鳯之子明帝尝敇二人自鳯庄门入超宗趋往朏不肯入直以父名戏其为君命同朏能礼自守似是胜超宗古成诜以风教自任时韦髙慕阮籍为人居丧饮酒诜泣曰吾当手刃之礼岂为吾设如伤风教何不堪希阮籍直欲刃韦髙华寳八嵗晋末父戍长安谓曰须我还为汝冠后长安陷宝年至七十不昏冠忆父去时语尔来七十秋终焉不忍冠洒泪望秦州宗元卿祖母病元卿在逺辄心痛大病则大痛小病则小痛异哉宗子孝亲疾逺闗心每念痛大小因知疾浅深刘苞事嫡母朱氏及所生母陈氏并扇席温枕扇席更温枕古人谁与同一心奉二母自是胜黄童刘灵哲母病梦神与药惊觉得于枕间宋琼母秋季思𤓰琼梦见求之遂获谁言梦想里所见总空花灵哲枕间药宋琼秋季𤓰刘巘号正简先生齐髙帝召问政道答曰政在孝经先生天下士偶迫诏书行勿谓无奇对惟言在孝经王僧孺五嵗初读孝经谓授者曰我愿常读之孝经虽始教何但习于初欲得如儿愿常常诵此书江泌痛不逮养亲以菜心有生意不忍食所食惟老菜菜心且不食亲意一何深为尔有生意存我不忍心庾道愍少失所生母寻至交州入一村中见一妪负薪心动访之乃其母也交州一村里有妪负薪行万里庾道愍心知为所生张冲父遗命祭我必以乡土所出后牧青冀常还呉国取果菜流涕荐焉未尝无果菜何至取吴中祭我必土产遗言敢不共顾欢有孝行人有病者欢令取孝经着病人枕边果愈枕边何所有一巻仲尼居无处觅卢扁应当宝此书江淹採薪养母于樵所得貂蝉将鬻以供养母曰此汝休徴留之后果为侍中卖薪图养母何许得貂蝉知在採薪处庸非吉兆然庾黔娄父在家病黔娄心惊即弃官归医云尝粪可知美剧每取粪尝之惊心巳云异尝粪不妨难庾令何为者慿君着眼看庾域母好鹤唳域营求不怠忽双鹤来下戴良自据地作驴鸣以娱母惜哉戴良诞贤矣庾域诚真能感鹤唳何至学驴鸣任昉父遥性重㯽榔昉终身不尝曾晳嗜羊枣而曾子不忍食晳常嗜羊枣遥亦重㯽榔参至不忍食昉宁能独尝陆襄释服犹若居忧终身蔬食布衣五十年又杨恽云送终有时而既忧居五十载陆子最堪悲恽独非人子而云有既时褚翔有至行母病祈祷中夜闻空中弹指声及旦疾愈谨母昧方寸是处有神明夜半为亲祷空中弹指声徐孝克每侍宴无所食噉帝后察其欲遗母敕自今孝克前馔并许将还自今所赐馔特敕许将还为尔心向母君前无所餐阮孝绪母病须生人参孝绪躬歴幽险累日忽见一鹿随之至鹿灭处得参觅参不可得忽感鹿前行行到鹿灭处元来此地生袁君正数载父昻疾昼夜侍奉家人劝令暂卧居正曰官既未差眠亦不安家人劝我眠共説不眠难官既未得差眠时自不安皇侃性至孝日限诵孝经二十篇以拟观世音经儒释本同途遗经非尔殊未应普门品胜似仲尼居吉翂丹阳尹以其求代父命欲举以纯孝翂曰何待翂之薄因父买名一何其辱父身如何代子死乃其情尹待我何薄而将此买名吴明彻父未𦵏勤力耕种天旱苗枯明彻之田中仰天号诉苗更生秋大熟苗枯亲未葬号泣日于田谁谓竟不雨而能独有年徐份父陵疾笃份焚香涕跪诵孝经昼夜不息如是三日父疾豁然而愈父疾虽云笃如何豁尔平孝经惟泣诵昼夜不停声雷绍少习骑射后辞母京师从学尝读书至人行莫大于孝感叹还乡里侍养行莫大于孝其如违养何只消一句字安用读书多杨愔㓜丧母其舅源子恭与饮问诵诗曰诵至渭阳未愔便号泣渭阳曽读未对饮偶言诗舅作此诗语儿那能不悲赵琰以国禁积四十年不得越闗葬二亲于旧兆自痛恨惟食麦至絶盐味礼称亲未葬丧服不除焉食麦㫁盐味悲哉四十年㓂祖训父母虽久亡犹于所处设帏帐严奉如平生曹孟徳铜雀遗令必如冦祖训如不死其亲孟徳空遗令丕乎真罪人王崇以孝称风雹至崇田畔便止禾麦并无损落及越崇田风雹如初风雹忽止处禾麦独依然料得天公意知为孝子田房景伯为清河守召不孝者观己事母其人愧求去不许曰虽颜慙心未改亲见房太守殷勤奉旨甘那能不心愧岂止是颜慙元子华母夜饮还大吐人谓中毒子华掬吐尽噉之母心乃安未必食有毒人言疑似间不辞噉母吐图得母心寛刘献之诲学者曰百行殊途要以孝为首倘不能然虽下帷蹑屩竟何益乎百行孝为首诸人倘未知下帷空自苦蹑屩竟何辞崔道固母贱诸兄逼其母持炙致賔前道固惊接谓客曰老亲自执劬劳是谁迫我母持炙致诸賔惊起自接取云賔此老亲于仲文九嵗周太祖问曰闻儿好读书书有何事对曰资父事君忠孝而巳读书无见处与不读书同勿谓儿年小能知孝与忠李贤从师学或讥其业不进答曰岂能领徒授业至如忠孝之道实铭于心谁知学进处不在好为师好把铭心底分明説与伊李崇以父勲封侯泣下曰无勲于国㓜小封侯当报主恩恐不能终于孝养候封何尔泣儿㓜乃无勲恐莫终亲养应将报主恩李自谦少孤未尝饮酒食肉絶口杀害之言陆襄亲没终身不敢言杀害杀生非孝也人未必云然絶口杀害语君看自小年文中子汾水之曲有先人之敝庐在有田可以具饘粥弹琴着书不愿仕也先人旧所理汾曲有田庐何意求闻逹弹琴自着书房𤣥龄以孝称父彦谦谓曰人皆因禄冨我独以官贫所遗子孙惟清白耳人皆因禄冨我独以官贫佩父清白训为唐第一人陈叔逹御前赐葡萄不食曰臣母病渴愿欲以遗母帝喟然曰卿有母遗乎葡萄归遗母所嗜固应思卿乃有母遗谁知此语悲韦陆韦承庆被后母笞弟嗣立解衣求代陆景融见兄蒙先被杖辄自楚悟母不悟以身谏惟恐失母慈景融常自楚嗣立每求笞狄仁杰求代郑崇质使絶域以郑母老疾宗元愿以柳易播曰梦得亲在堂狄请使絶域柳甘易播州为怜刘母在深恐郑亲忧崔元暐至孝母戒以从官有人来云贫乏是好消息冨足是恶消息若为从官好不异在家贫忍以恶消息而令戚我亲李迥秀母氏庶贱妻崔氏尝詈媵婢母闻之不乐迥秀即出其妻生我者为母无縁贵贱分不思骂婢语何可使亲闻韦虚心父维为郎时莳柳于庭及虚心居郎省对之辄敛容父居郎省日莳柳向庭中对柳如对父那能不敛容欧阳道居丧诏夺哀每入朝徒跣及门夜直席藁以寝还家辄号恸夜直借藁寝入朝徒跣行谁知迫明诏可惜欠陈情刘祎之相王府相帝谓曰卿家忠孝朕子赖以师矩兾蓬在麻不扶自直卿家着忠孝朕子赖师模蓬在麻中直多应不待扶韦景骏有母子相讼者景骏曰余少不天尝自痛极尔幸有亲而忘孝耶尝抱㒺极痛嗟余少不天汝今幸有母不省汝何然张九龄至孝居父丧哀毁庭中木连理居母丧尤不胜哀有紫芝生坐侧连理庭中木业生坐侧芝未尝闻孝感一一有兹奇颜真卿以孝称禄山反独真卿城守帝曰朕不识真卿何如人所为乃若此秖是见忠节何曾省孝诚唐宗休叹息犹未识真卿韩思复封长山县伯明皇亲题其墓曰有唐忠孝韩长山墓向来曹孟徳曾拟表征西那得忠孝字金书作墓题崔纵以母事其父嬖妾妾刚酷虽纵显官而数笞诟纵率妻子承候颜色不懈直以母事妾只云父所安可怜遭楚毒加意更承颜崔沔母亡受弔庐前賔客不至柩室曰平生非至亲不入谒岂以存亡废礼忆昨升堂拜何曾有杂賔事亡忍废礼不复问疎亲李乂兄弟孝谨至甚又俱以文章自名兄弟共为一编号李氏华萼集俱以文章显无慙孝谨称弟兄同一集华萼着嘉名裴子余谥曰孝张説叹曰此谥可无愧矣直以孝为谥真无愧此心可怜张説叹知得子余深李勉江西观察使部人有为父病厌蛊者书勉姓名埋之勉曰是孝子也不诛不诛人厌己而恕子祈亲贤哉李观察今无复此人阳城语诸生曰学者所以学为忠孝诸生有不归省者乎明日请归者二十人学者学为孝诸生欠讲名谒归二十辈毋乃为阳城段秀实号孝童朱泚为逆以秀实失兵心恨愤遣骑迎秀实夺笏击泚以死意其失兵久怏怏必吾从夺笏直前击那知是孝童李晟少孤事母孝后平朱泚复京师赞曰身佩安危箇是一孤儿曾闻事母时身能几许大却佩国安危元徳秀字紫芝家贫举进士不忍去母左右自负母入京师进士能毋举偏亲可忍离紫芝亦良苦负母入京师穆宁戒子曰孝子事亲养志为大我志直道而己苟枉道三牲五鼎非吾乐也倘非亲所乐至枉道而行虽以三牲养难辞不孝名侯程庐墓哭泣无节侯知道七年程俱罗三年不止李华作二孝赞三年天下共何尔独终身无处着深痛何心求过人李唐见肃宗抱㓜女谓唐曰吾念之卿勿怪也唐曰上皇思见陛下计亦如此吾念卿毋怪难膝下儿好将南内意説与肃宗知韩滉当列㦸以不欲壊父时门第而止不许增堂庑曰先君容焉我奉之而己谨勿第门壊那容堂庑增父犹足乎此我顾莫之承贾直言父道冲坐事赐鸩直言绐取鸩代饮迷而踣明日毒溃足出久乃苏几曾闻饮鸩有不陨其身那得独全活天应知代亲李景让蒋伸酌酒曰有孝于家忠于国者饮此景让起卒爵伸曰无宜于公既尔家能孝还于国尽忠谁宜举斯爵知是莫如公韩愈答元稹书甄逢能显其父俱当得书董生行云刺史不能荐天子不闻名未有人之孝而公不用情大书甄济传更作董生行柳宗元书先友于父碑隂皆当世闻人中説载隋唐名臣或云福畴所集乃翁定奇士先友尽斯人畴所知己故仪曹意转新甄逢以父济名不在国史欲诣京师自言元稹为移书韩愈又袁滋表赠济官史书良为稹褒诏知因袁足使济不朽何堪逢之言董召南读书躬耕以养父母韩愈董生行云爵禄不及门惟有吏来征租钱躬耕复樵渔养亲还读书不闻官赐帛惟见吏催租李兴有至行柳子厚为作孝门铭曰引刃自向残肌败形羞膳奉进忧劳孝诚刲股如为孝还应载圣经莫明柳子意因甚取残形何蕃事父母孝入太学嵗一归父母不许二嵗亦不许凡五载慨然揖诸生去五载莫归省双亲孰问安固云亲有命不谓我何颜郑潜曜母疾亟为书丐以身代母火书而神许二字独不化翌日母愈愿以身代母尝焚上彻天若非神许我未必字依然裴敬彞母病医许仁则躄不能乗敬彞自愿为舆往迎仁亲命悬医手敢将亲命轻为舆不辞往重母故身迎张志寛为里正忽诣县称母疾求归曰母有疾志寛辄病令驰验如言何忽省母病每因身病知可怜张里正尚得令君疑赵隠为相退朝侍养如布衣尝侍母观御宴隠率百官拜恩于庭回班候起居至今説花县当日奉潘舆未必若赵母回班候起居路隋父泌陷虏隋尚婴孺及长日夜号泣母吿以其貌酷类父终身不引镜儿貌酷类父母知儿不知何堪引镜照正复益儿悲李讷宰相杨收欲市讷冗舍以广第讷叱曰先人旧庐为权贵优咲地耶先人敝庐在触目百悲辛忍作优咲地图娱权贵人许孝谨甫三嵗母病不饮乳有忧色或以珍饵悦之不食还以进母既不忍饮乳还能知奉亲何曾自人教端是出天真柳玭戒子曰名门子孙稍有纎瑕十手争指生虽苟禄死何面目见祖先地下名门难为子纎瑕即辱身直须留面目他日见先人韦温疾病召亲属赋父绶诗在室愧屋漏因泣曰今知汝身不负斯诚矣常恐愧屋漏追怀在室诗可怜忍死诵不负乃今知林攒为福唐尉弃官侍母疾庐墓降甘露诏立双阙又表其庐时号阙下林家七闽独莆郡双阙郁相望岂识林孝子曾来尉福唐右贤者之孝二百四十首释迦欲入涅槃遣弟子昇天报母母至从棺涌出为説母子思情今日别离入般涅槃际拳拳报母知从棺更涌出为母説分离老子送孔子曰为人子者无以为己子之于父母毋以有其身老子𤣥虚祖谆谆此语人孝悌王有真人下降兖州孝子兰公之家曰吾居斗中为孝悌王七星明歴歴万古仰煌煌谁识斗宫内中居孝悌王目连拔母生天故世人以七月十五日设兰盂会能将身入地拔取母生天嵗嵗兰盂㑹今犹説目连许真君乡举孝㢘后得仙兰公云传孝道之宗为衆仙之长乡以孝㢘举仙为孝道宗谓予言不信君请问兰公吴真君年七嵗夏月伏身父母牀下不驱蚊曰恐去己而噬亲也何事不驱蚊癯然牀下身伤肤非所惧所惧去伤亲六祖新州人常卖薪养母后传五祖衣钵新州在何处有箇养亲人一旦成佛去那知昔卖薪睦州禅家唿为担板汉每闭门自织蒲鞋以养母舍俗还将母禅闗晦迹深共唿担板汉谁识织蒲心苏仙公得仙道白日上昇留一空柜与母曰若有所需敲柜即得世传苏氏子白日去登仙念母留空柜敲时即得钱寒山子每见人家烹宰羊豕即曰煮尔爷煮尔娘锅里爷娘语寒山太勐生不妨时着眼直是得人惊右仙佛之孝十首辟司徒妻齐师败问曰君免乎鋭司徒免乎曰苟吾君与我父免可若何君父今安在谆谆免矣乎可怜齐女子不问辟司徒雍姬谓其母曰父与夫孰亲其母曰父一而已胡可比也可怜姬告母父孰与夫亲能置此一问未为愚妇人卫女父母终思归宁而不可得毖彼泉水亦流于淇归宁不可得何以冩吾忧不似肥泉水悠悠淇上流北宫女至老不嫁养父母赵后问齐使曰此女不朝何以王齐国子万民妾身期不嫁至老养双亲何以赵威后殷勤问使人秋胡子妻薄其夫与道旁桑妇金不以奉母曰妾不忍见不孝不义之人妾面羞君面君心异妾心那能不念母却遗别人金赵津吏女简子欲杀其父乞以身代简子贤之欲以为夫人辞以亲在倘得代父死诚非爱妾身不图君聘妾向道有严亲如姬公子无忌为如姬报其父仇如姬之欲为公子死无所辞底事能令妾为君死不辞不思君遣客报妾父讐时缇萦父淳于公有罪当刑萦上书乞没为官婢赎父罪文帝悲怜之诏除肉刑仁矣文皇诏悲哉少女书至今民受赐非但活淳于陈孝妇其夫逺戍嘱曰吾若不归汝善养我母夫死戍所竟不嫁终养姑妾昔与夫别夫曾共妾言忍能幸夫死不复愿姑存东海孝妇事姑甚孝而姑女诬吿杀姑狱具竟论杀郡中枯旱三年如何杀一女能致旱三年妇孝无知者知之惟老天曹娥父旴为巫溺死不得尸娥亦自沉县为立碑蔡邕题八字谓絶妙好辞上虞一巫女名乃至今垂端的由纯孝非专在好辞孔融女七嵗父兄为曹操所杀女临刑曰若死者有知得见父母岂非至愿不忧身即死惟恐死无知倘得从父母宁非我所期梁夫人嬺讼父竦寃诏改殡恭怀后追封竦褒亲愍侯仍征还嬺母能返母万里还荣父九原可怜帝有母亦自待人言宣文君父宋躬传以周官曰汝可受之宋氏后传授诸生号宣文君难把父书读秪因手泽存遗言如可受忍使世无闻宛陵女子母夜为勐兽所取女攀母持兽行数里兽毛尽落置其母去异哉一女子独抱母啼号非但脱虎口还能落兽毛卢元礼妻元礼卒事姑以孝闻诏号曰贞孝女宗贞孝谥己美何堪复女宗一朝下明诏千载被流风木兰古乐府云阿爷无大儿木兰无长兄愿从千里马从此替爷征谨勿悲生女均之有至情萦能赎父罪兰亦替爷征郑义宗妻盗夜刼其家冒刃立姑侧为盗捽捶几死竟不去抵死侍姑侧宁知有妾身若怀白刃顾尚得谓之人李孝女安禄山乱被刼徙他州闻父丧从间道奔丧既至父己葬庐墓终身奔丧脱贼手庐墓至终身此大丈夫事谁云一妇人崔氏妇崔氏事姑孝姑病召长幼言我无以报妇但愿妇子孙皆若妇孝姑今病且死颇愧妇恩深但愿妇有子皆若妇用心右妇女之孝二十首东夷大连少连孔子曰大连少连善居丧东夷之子也大连少连者夫子笔之书谁谓东夷子而于丧善居若鞮单于匈奴谓孝曰若鞮称若鞮单于王莽改匈奴单于为恭奴单于汉语杂番语堪嗤莽太愚安知若鞮字己是孝单于休屠王子金日磾降汉牧马甘泉宫见母像泣拜后受遗诏辅政牧马一王子如何却受遗多因汉宫里泣拜畵阏氐西羌东吾以父滇吾降汉乃入居塞内谨愿自守循循秖自守何独此羌然直以父在汉忍将身犯边号吾章和二年将其母及种人八百户自塞外来降如何降塞下不复恋羌中既是能将母还应知向风百济王扶余义慈事亲孝与兄弟友时号东海曾子夷方虽尔异天性本然同自昔闻曾子如今在海东扶桑国亲丧七日不食设座为神像朝夕拜奠不食至七日能将礼自居既然严像设亦复奠朝脯吐谷浑叶延父为羌所刺叶延缚草为人射之母曰贼己屠脍矣何益父讐己屠脍射草复何为岂不念无益其如罔极悲回纥郭子仪单骑见虏传唿曰令公来回纥惊拜曰果吾父也瞥尔惊吾父同然拜令公遥知恩义重却似与真同沙陀阿跌光进有至性居母丧三年不归寝三年不归寝至性切于亲不信沙陀种还生如此人右外裔之孝十首乌嗸嗸林乌反哺其母灵乌噪何许反哺向中林人可不如鸟而无爱母心鹤鸣鹤在隂其子和之好是鹤鸣隂居然子和声休云气所感自是物之情燕雀子母共处于一屋之下相哺相乐也共母一屋下宁知屋欲然不须讥寡智相哺政堪怜虎狼虎狼父子相亲何谓不仁仁之于父子也虎狼鸷兽也何乃谓之仁仁之于父子父子亦相亲猿蜀邓芝见猿抱于树上引弩射中其母猿子为抜箭以木叶塞疮不忍身逃箭知为母塞疮人心有如此兽面本何常犬唐齐琼家有犬常隠肉喉间出饲病母于颓垣琼收养之琼死犬亦不食而毙食肉隠两颊饲母向颓垣终感主养母能将死报恩羊羔唐屠者王甲将刲一母羊忽失其刃寻覔次蹴起羊羔见所失刀藏腹下己分几上肉谁藏腹下刀安知羊不死乃复自羊羔豺獭下至禽兽豺獭有祭人而不如豺獭乎曾闻豺祭兽还见獭陈鱼人苟不知祭能如豺獭乎蛇汉窦武母产武并产一蛇后母葬有大蛇出榛莽以头击柩流血有哀泣之容似有人传讣来从榛莽中叩头至流血垂泣有哀容青蚨水虫子母不相离子母不相离何心辨鸠蚨忍能利铜臭不枉唤钱愚右禽兽昆虫之孝十首两宋名贤小集巻二百三十九两宋名贤小集卷二百四十钦定四库全书两宋名贤小集巻二百四十宋陈思编元陈世隆补静轩诗集徐鹿卿字徳夫丰城人嘉定十六年进士调南安军学教授辟福建安抚司干办公事都城火鹿卿应诏上封事言积隂之极其征为火指言惑嬖宠溺燕私用小人三事尤切改知尤溪县徳秀守泉辟宰南安徳秀寻帅闽疏其政以劝列邑嵗饥处之有法最闻令赴都堂审察以母丧去诏服阕赴枢宻禀议首言邉事迁国子监主簿入对陈六事理宗嘉纳改枢宻院编修官权右司赞画二府㑹右史方大琮编修刘克庄正字王迈以言事黜鹿卿赠以诗言者併劾之太学诸生作四贤诗知建昌军治行大孚田里歌诵擢度支郎官兼右司入对极陈时弊改江东转运判官嵗大饥出本司积米三千余石减半价以粜及减抵当库息出緍钱万有七千以予贫民兼领太平仍暂提举茶盐事移浙东提㸃刑狱加直秘阁兼提举常平经界鹻地先撤相家所筑就捕者自言我相府人鹿卿曰行法必自贵近始卒论如法丞相史弥逺之弟通判温州利韩世忠家寳玩籍之鹿卿奏削其官后累擢皆辞淳祐三年以右司召犹辞丞相杜范遗书迺出擢太府少卿兼右司入对愿早决大计上嘉纳之迁右文殿脩撰知平江府兼发运副使力匄祠上谕丞相挽留之召权兵部侍郎固辞上令丞相以书招之鹿卿至又极言君子小人切于当世之务上眷遇深笃而忌者寖多有撰伪䟽託鹿卿以传播歴诋宰相至百执事鹿卿初不知也遂力辨上前因乞去上曰去则中姦人之计矣令临安府根捕事连势要狱不及竟迁礼部侍郎累䟽告老授寳章阁待制知宁国府而引年之疏五上不允提举鸿禧观遂致仕进华文阁待制卒赠四官鹿卿居家孝友喜怒不形恩怨俱冺宗族乡党各得欢心居官廉约清峻毫髪不妄取一庐仅庇风雨所着有泉谷文集手编汉唐文类文苑菁华诸书谥清正酬张直学章水元通剑水流朅来庠序行同游自从快蹋梅花雪一洗从前茒瘴秋官况我今忘独冷鸣声君合起相酬龙光自有张华识句不惊人未便休酬黎丞见和极目龙门峻接天仕途倾盖便忘年太平官府闲吟竹胜处园林笑举鞭松栢凌霜知独后楼台得月㑹居先老臣忧国谁能识飞雪飘飘上鬓邉士友见和七月七日曝书依元韵谢之寒儒家世派南州天遣芹宫并俊游劔水章江千里月天孙河鼓一畨秋晒书旧事聊同郝聨句新声恐类侯隔嵗槐黄频入梦曾知山角已生不䕶法寺劝农呈史君半载分符江水西何曾一日事游嬉忽闻千骑传唿晓正是三春劝相时父老倚锄聴号令儿童骑竹望旌麾东风归路欢声满野草闲花索赋诗兴教寺劝农呈史君自从豳雅无传后汉有龚黄宋有罗夙驾朱轓勤劝相奉宣黄纸放催科一犁烟雨郊原晓千里春风岭峤和看取便民桥下水满江浓緑涨恩波湛泉酌饯黎丈有诗壁间遂次其韵几人林下赋归休公独翩然汗漫逰味道不妨寒似水入时须用曲如钩从来邻父邀皆去底事官曹挽不留后夜相从那复得月明千里故山秋陈府判邀逰梅闗庾岭苍苍古复今公余杖履惬幽寻两崖峭壁风霜骨一片清泉佛祖心静浣世縁挥酒椀更添春色上梅林㝠摉翻觉诗情拙满眼皆诗祗用吟劝农上宫教竹马儿童喜欲狂循良太守似龚黄仓庚百啭蚕桑启布谷一声稉稻香耕馌尽陶豳国化嬉逰已徧舜民乡文书便合登高阁为説东郊入务忙爱山堂二絶横江江上四山环少得当前面势寛试上此堂舒逺目踈林静处见峯峦自有堂来三换扁官居贤否只山知酴醿妩媚今何许山色清妍宛旧时和杜子野湛泉诗来诗有尘事分清事之句榕隂漠漠俯清泉浅熘涓涓不计年未必尘纷败佳思凭栏得句却天然鬰孤洞天梦跨长虹海上逰寒生肌骨一壶秋好风吹得诗魂醒自寄人间翠玉楼湛泉送客中年懐易恶更聴㫁肠声多谢双榕树逢人管送迎两宋名贤小集巻二百四十两宋名贤小集卷二百四十一钦定四库全书两宋名贤小集巻二百四十一宋陈思编元陈世隆补萝轩外集杨备字修之建平人亿之弟庆厯中为尚书虞部员外郎分司南京上轻车都尉有姑苏百题金陵览古诗乌鹊桥月满星移水照天南飞乌鹊影翩翩虽然上属牵牛分不为牵牛织女填双莲堂双莲倒影面波光翠盖风摇红粉香中有画船鸣鼓吹瞥然惊起两鸳鸯金陵览古杂咏十首汝南湾汝南王昔过江东此地名将汝海同玉斚濯来人易醉有时人面照花红蒙汜池春条拂岸栁如金一鑑澄空照底深傍见龙舟赭袍影分明红日在池心九日台甲光如水㦸如霜御酒半浮菊半黄东日西风满天仗箫韶一部奏清商桃叶渡桃叶桃根栁岸头献之才调颇风流相看不语横波急艇子翻成送莫愁幕府山六代繁华一瞬间平芜逺树不胜闲倚楼天暝云如幕知是瑯琊幕府山横塘早潮才遇晚潮来一一轩窗照水开鑑面无尘风不动分明倒影见楼台白都山驾鹤骖鸾自古闻䇿名仙籍是真君天邉旧迹无寻处满目青山空白云春磵手拖葛屦坐藤牀竹树萧然一水旁枕上白云船下月卜隣东磵胜东冈乌衣巷人物风流往事非空余陋巷作乌衣旧时帘幙无由覔秪有年年新燕飞白鹭洲春信风生晚汎潮印沙羣鹭立还翘凭高一片迷人眼芦苇丛邉雪未消陆机宅陆家兄弟颇能文入洛仍将笔砚焚旧宅荆榛狐兎窟机云无复有昆云天阙山牛头天际碧凝岚王导无稽亦妄谈若指逺山为上阙长安应合指终南青溪姑曩不乗龙即跨鱼岸旁人复乞灵无栁如睂黛花如面闻説清溪一小姑青溪栅倾城倾国两妃嫔此地闻名不见人潜想旧时红粉血落花风里步香尘江令宅竹木池台尚俨然归时头鬓雪霜寒青溪隠隠朱门处曽属中书一品官两宋名贤小集巻二百四十一两宋名贤小集卷二百四十二钦定四库全书两宋名贤小集巻二百四十二宋陈思编元陈世隆补翠㣲南征録华岳字子西为武学生轻财好侠韩侂胄当国岳上书云云书奏侂胄大怒下大理贬建宁圜土中郡守傅伯成怜之命狱卒使出入毋系伯成去又迕守李大异复寘狱侂胄诛放还复入学登第为殿前司官属郁不得志谋去丞相史弥逺事觉下临安狱狱具坐议大臣当死宁宗知岳名欲生之弥逺曰是欲杀臣者竟杖死东市归钓吟我生本是丝纶客尝把丝纶钓王国胶庠虽识姚有虞载车未遇周西伯抱琴归去古江邉江头风月犹依然江风刮岸岸如削江月照人人未眠沙平浪静江天濶换酒捉鱼鱼泼剌有时醉椀和月吞有时醉棹和烟拨或唱歌或吹笛欵乃宫商人不识歌声唤彻烟水寒笛声清透云霄碧不张帆任渠去去到云山深处住云山深处有画图添箇云山画图侣不拨棹任渠流流入玻瓈影里头玻瓈影里迸珠玉千斛万斛谁能收倦时眠醉时舞渔家自有神仙府睡时蝴蝶梦庄周舞处鸥鸢奏韶武自举归钓吟清江漠漠烟沉沉云藏万壑暗水尾风吹孤月摇天心翠㣲父翠㣲父和我行歌进南浦画桥流水抺晴烟残照暮霞收宿雨水连天天似水一蓑活计谁能比枫叶飘霜鲈鲙香杨花飞雪河鲀美也不学姜太公百年将至方非熊㑹须年少遇真主恢我诸夏车书同也不学严子陵云台不为魁殊勲中兴只作钓台侣胸中百万知无兵我网不似汉汉网何太踈也曾漏却吞舟鱼何当周宻如枢机直欲纎悉皆无遗我钓不似吕吕钩何太直除却文王有谁识争如勐曲一弯腰牵取星珠并月璧鱼胶寒齿折蒿剔蟹螯刺指和笼烹屠龙饪鼎口不美㫁鲸斫炙肠聊撑记梦溪泠泠鼓冬冬虚堂淅沥生寒风寒风绰我梦魂去飞飏直上蓬莱宫蓬莱宫殿女如玉霓裳羽扇环帘栊月娥留我宴珠翠玳筵间列花丛丛酒酣万念罗心胸举盃话别殊怱怱青鸾命驾下空濶一声珰珮鸣丁东被衣起坐周四顾庭户悄悄无人踪银河万里倒澄碧氷鑑半轮斜倚空横江孤鹤一声唳唤起乡心千万重上韩平原君家勲业在盘盂莫把头颅问钃镂汉地不埋王莽骨唐天难庇禄山躯不随召奭始求老便学孔明终托孤十庙英灵俨如在漫于宗社作穿窬清富楼楞伽心地有瞿昙清富名楼足可观买断江山诗料俗揭开风月画图寛都无一㸃红尘到便作千双白璧看我欲鞭驴快幽赏白鸥盟在不忧寒去年清富屡求诗今日凭䦨约翠㣲山带野花堪入画水环汀草欲成围一园黄菊有余食两顷白云无限衣説与尘寰守钱虏不劳魂梦到禅扉矮斋屋老尘生索椽低帐不缣炙灯烟染栋见客帽翻檐织壁悭三尺遮门㫁半帘吾身交九四控制万愁兼容膝具体功非逺全躯恨已消安禅须促趺覔句敢成摇悔不身齐足时当事半腰行人只蒲伏何处得逍遥野饮呈祝山甫野景何须买山花不待培幕天分古木裀地得苍苔酒上莺调曲肴空鹊堕梅一壶随所适何处问蓬莱题练省元壁脚债嗟犹欠心朋喜偶逢溪声含客怒山色为谁浓古树晴摇盖残蝉晚带钟莫辞一樽酒明日是呉侬读汉史汉将假帝为真帝齐乞真王作假王大抵纪韩皆是信不知谁短又谁长寄王五四将仕季叔青天轰霹雳屈原平地溺波涛从教晋楚多戕贼二子何曽损一毫周田且谓曽占易商野何尝识梦书假使二君无感召不成终老在樵渔出郭十客聨镳出北门马蹄剜尽碧苔痕从教管史占星聚且聴盃人和月吞我欲求仙问离坎君当随佛整干坤樽前忼慨休辞醉明日有懐谁共论有地都来一丈余垦锄元不费工夫匝墙先种竹三本遶槛却栽花数株风伯唤来烦解珮月娥邀得醉擕壶慿君试向蓬莱问还有神仙似我无送周魁昨夜霜风鼓万兵今朝华节照邉庭人间元日是春日天上魁星为使星且向虎囊探尺寸却归麟阁做丹青离觞不是延清夜明日异邦长短亭梅衰兰枯荷了秋色几向寒梢问消息溪桥交马㫁肠时翠袖佳人日暮归玉面亭亭汉宫様一见风流慰心赏寒标孤絶太无情谁为移春上玉京月华凄切霜华白夜半飘香度帘额寄声横笛且休吹愁杀江南未归客山水吟闽之山峨峨可以接穹苍闽士孕其秀胸次尤难量闽之水滔滔可以烛妍丑闽士生其间其美不容口君不见周家社稷生甫申崧岳当年曽降神又不见千里秀气钟三苏睂山草木皆焦枯我生恨不由河洛虚负三光并五岳地灵人杰推江东人物风流兼磊落顾此闽之东自古多英雄求其为絶称独一忠穆公公今已即世后世谁可拟惟有詹仲通一人而已耳仲通何如人景星与凤凰不隂亦不深山高兮水长二月二日即事春潮昨夜没平滩一雨催花色半含雁唤元宵归塞北燕衔新社到江南无欢不必游花籍有病何须置药篮只把公忠答天地从教儿女閙冠簮登楼晚望六曲朱䦨瞰碧虚淡烟秋水接平芜展开风月添诗料装㸃江山归画图举足便堪驰驷马折腰何必问双凫当年庾亮今还在定约楼前醉一壶训爨婢十载胶庠莫怪穷旅囊安得有从容无钱休欠牛羊债有酒只将鱼蠏供班颔昔尝肥似燕沈腰今已瘦如蜂从今莫恣肥甘口只撷清蔬祭豢龙别蓝详道君在江东我水西君今北去我南归竹孙和客凌风瘦梅子偏他得雨肥莺啭好声归酒斝花分红影上人衣相看莫作皱睂别期子秋高赋式㣲伤春初入京华菊荐香途中今已过春芳十年恰走万余里两鬓几乎一半霜却酒不禁春黯淡落花愁对月昏黄不堪夜半归心切更被杜鹃啼㫁肠约叔叔真半间屋抵斗来大一箇身同山様高侧坐斜眠俱不得烦君除去一牛毛戹堂有事留司马凌阁无名问大宗我且盘桓君且去归期千载约芙蓉题窗间阳货不名真盗玉子张何事便书绅圣贤立论有㣲㫖精义当求妙入神浴龙藩地暖冬无雪十月风光似三月好风不动绮罗尘人在绣帏帘半揭酒肠拍索能回春春潮入面香熏熏香肌汗透披縠纹思得沧海驱埃氛银锅蠏眼生春雪银瓢捾破锅心月流霞倾入碧琅玕香雾氤氲云半掇花藤织出金芙蕖烟青紫堆云一声珰珮帘钩垂皂盘捧出双明珠蜡花照入兰汤阁珠玑体迸红猊活凤豁云涛濯锦毛龙翻雪浪浇银甲起拏裙雾围春风臙巾抹出桃花红香泉入齿潄寒玉吐作氷雪飞长空苍头急把春衫换腕玉轻穿云一片出门两腋生清风身在嫦娥广寒殿嘲热南方有神名祝融髪赭靣丹唇朱红执鞭入海驱赤龙火车勒驾烧长空千骖万乗如聨辔烈焰腾腾灼天地九霄烜赫皆甑蒸四海煎熬俱鼎沸流金烁石气不通天下俱在红炉中葛衫襟湿疑有雨罗纨柄折浑无风祝融祝融无太酷天道炎凉常反覆看看少昊催戍𤓰尽把凉飇散烦溽别子陈子丙寅三月三十日天子檄我南国行蒲剑欲飞春涨急栁绵才脱晓寒轻事非得已初何好物到不平终作声自古英雄总多难落花何必怨清明河鲀形容初不类鱼鰕偏称芦蒿与荻芽触物可怜空怒腹囓人无计漫聱牙子排金粟真堪畏乳熘玉酥何足夸从此烹鲜督庖吏只将鲇鳠假名他自叹自叹身谋我独疎只贪风月恣欢娯盃盘遇客随多寡囊底何时问有无万里梯航无骨董十年墙屋有穿窬从今老去无他望緑绮一张醪一壶春日书懐紫褪红消到海棠几多逰侠为渠忙秋声落盏莺调曲春色恼人花鬭香羝乳虽能屈苏武牛衣终不卧王章男儿多少英雄气只对东风醉几场两宋名贤小集巻二百四十二两宋名贤小集卷二百四十三钦定四库全书两宋名贤小集巻二百四十三宋陈思编元陈世隆补翠㣲南征録华岳宣城道中跃马上宣城千山翠欲颦蕙风轻巻舌樱雨细沾唇栁絮难驱腊榆钱不买春何如浇一斗烂醉石湖滨当途道中春晴不忼慨十日九清隂蝶宿花留粉莺眠栁借金边尘方障眼汉壁尚闗心醒去愁无奈盃行满满斟夀昌道中山㫁疑无路林开觉有村饥牛恋茅壠吠犬䕶柴门闷去诗千首愁来酒一樽明朝南去路懐抱与谁论过西溪路随马足难知数山叠鱼鳞不记名隔岸青帘人不渡一溪流水暮潮生题莲华壁间风外落花千万片水邉啼鸟两三声无情惊起阳台梦独倚闲窗看月明赠吕元玘周末见人歌采芑楚先闻客赋离骚胸中有气不能吐空使虹蜺万大高钓鳌行北风浩荡沧溟濶千万军声夜潮聒翻空浊浪鼓雷霆舟子停兰面如血龙门有客何峥狞怒目张胆殊不惊桅樯破浪裂津岛直欲一举空蛟鲸我之钓兮非世比新月为钩索霞绮先物虹蜺为钓竿却把鵾鹏作香饵欲垂未垂号鬼神星斗无光天地昏海灵乞命免生死一钩连六酧衔恩我公万里风烟伯度量汪汪寰海窄蟠胸高耸蓬莱山壮气直吞云梦泽恩波万壑奔洪流风帆浪楫交觥筹金鳞照日巨如斗四海触物无虚舟我生本是钓鳌客几嵗滩头望风色忽闻霹雳破崑崙便整丝纶驾航舶我今十犗迎公开㑹须举手生风雷不然长啸谢水府明月满船归去来上赵漕太山之巅有乔松凛凛千丈摩苍空风云有㑹直相际轰雷掣电蟠蛟龙盘根错节真天种卿月郎星伴辰拱高风萧瑟涕清泉桃李无言漫丘垄南宫仙桂饶天香南国蔽芾歌丼棠大枝擎天作砥柱小枝驾海成虹梁六月无风天欲雨赤龙衔火烧空宇亭亭横盖指扶桑万壑千厓冷无暑大椿可笑欺庄周便指千嵗为春秋使民若战夏后社用汝当作商川舟自惭藤蔓纒林壑未遂鹪鹩一枝乐盘桓已喜跨高寒更借扶摇荐鵰鹗我闻处士方绸缪三友简在公宁留苍姬已託大夫䕃赤子愿陪丞相逰过文嵴山百峯攅碧版桥西眼力增明步武迟红映竹篱花笑客翠翻云幕雨催诗蕡还及第吾何媿广不封侯子未思凡物不齐皆有谓到头忠义是男儿热翠㣲家在大江东五月鞭驴入建中云烈火车天欲雨汗淹香葛扇无风不求殿阁千间庇却喜巖泉一线通为汲满盂清齿颊与君行尽夕阳红有感十年忧患客江城双鬓萧萧已不禁多病不逢医国手感懐徒有济时心西风吹梦夜寒悄黄叶满堦秋意深休笑当年杜陵老白头今亦不胜簮闷中赓赵丞韵壮士不同儿女曹谁云赋性太麄豪一编韬畧进擒虎十犗丝纶学钓鳌剑口不磨韩信血鼎心须刮食其膏英雄多少不平气一夜朔风争怒号秋宵有感满目秋容拂画图败荷衰栁接平芜西风刮地鴈声落寒月满天人影孤木耳有才持紫槖楮皮无计换青蚨不知此去功名事还许封彛见也无过羊肠岭拂面东风吹夕阳路蟠千折过羊肠山疑随马回回见花欲撩人故故香世路与谁分曲直人情于我自炎凉何当更上风烟上为把穷途问彼苍宿横溪桥夜宿横溪烟雾间睂头归路万山攅连天麦浪波千顷扑地杨花雪一团余镪不供春后醖夹衾犹怯夜来寒征夫莫怪车音涩自是愁多行路难初抵富沙芳草不随春水緑连山犹带夕阳明人生有酒且行乐休向河梁问子卿鞭镫两三千里路楼台数十万人家长虹不吸秋江水一夜扁舟悬雪花呈周及之贡元一头却过六七岭两足几乎百十斤恰喜故人能下榻檠窗樽酒细论文宁川冷渡峯回路转六七里林静鸟啼三四声逰女不知行旅恨一茶留我话平生宿灌头淡鱼才煮醎鱼熟白酒新篘红酒香莫讶盃盘成草草一年忙处是蚕桑南浦水阁桥横南浦虹千丈栁䕶西溪翠一行佳丽不知滋味恶挿花临水照红糚次李信州七十韵挺挺万人杰堂堂间世贤胸中兵千万足下客三千扬赋希三叹坡诗和百篇锦囊华似衮綵笔大如椽随陆纵横舌良平左右肩两骖公子服四牡鲁侯畋量濶沧溟岸胸蟠泰华巅红坛歌鲁杏白社结陶莲遣币通秦好求姻託郑㜕匣藏须虎兕冠饰待貂蝉幖自龙头夺书由雁足传不侯嗤李广求使短张骞食客希毛遂茶僧集大颠诗材亲子建字法迈公权黄貉䝉金络青骢勒寳韀代燕欺骑刼聘鲁慢韩穿周室歌山甫齐人美仲连剑从丰水铸碑向岘山镌有颂褒唐太无诗刺卫宣檄堪传代郡节可仗居延聴讼踈淹禁丰财剔冗员䇿从之反后鞭着祖生先孝有参而已忠如丘者焉春氷同皎洁秋月共婵娟冡宰当钧轴将军事櫜鞬千官视标凖万国倚陶甄多士圜冠带诸侯执豆笾山期封泰岱石拟勒燕然禹甸期环辙尧氓愿受㕓明堂歌赤绂清庙颂朱絃台阁皆三益盘盂记十愆片言能息讼只手可旋干公昔尝推毂吾今尚食饘闻鸡效刘舞抱虎笑秦眠苏子舌犹在邉韶腹尚便牛衣懐白璧虎节誓青氊饮马量淝水屯兵料汉田鬓星飞洛汴血雨洒伊瀍尹五成汤就轲三孟母迁云锄翻楚峤月缆系秦川瓮有扶头酒厨无缩项鳊词源惭子美诗社感庭坚水陆三千里炎凉二十年周田才废井秦陌已开阡夜月琴三弄春风诗一聨自称山宰相人号地神仙扣马罹三尺平戎授一编鼠投当忌器鱼得偶忘筌避地思无所滔天罪莫湔梁鸿方北谪贾鵩已东旋孙刖难谋魏樊诛莫救燕江天驱鸟雀淮地迅鹰鹯日守娵訾分星流太白躔疮痍连四境煨烬极三邉淮浪夜翻雪边尘昼起烟二陵归培塿百自抚刘生几谁思祖逖鞭戍方兴颉利役莫漫宫昔尝㳺泮扉今漫叹圜岂知医国手变作楚客弓虽失秦人璧幸全宦途良可畏吏鞅不世变言难尽民顽令不悛一千新楮劵三百旧铜钱驷马涎流地羣乌翼蔽天人心徒扰扰王道自平平卫女歌淇澳曹人思下泉穷途惟自媿当路有谁怜作俑宜无后追俘恐不前诗成何太喜舞袖欲蹁跹送倪尚书赴召守节如初未足观毫釐终始实其艰郑公勇却枢衡贵卫叔羞居荷槖班冷暖万端炊饭顷是非一着奕棋间江湖无限孤高客拭目看公此召还宿严瀬遐想高风殊未涯檥舟夜访子陵台衔山西照情何限逝水东流梦不回双浆未闻卿月过一尊先为客星开东都人物俱煨烬独有先生迹未灰显泽民庙生握藩旌死象黎泽民山下泽民谿苍天九重开日月赤地千里兴云霓假寐商宗曽得説爵高韩信屡封齐英雄不入苍生眼愿借高风吹马早春即事杨栁丝丝㺯淡黄怯寒燕子未归梁晓迷芳草骓騣湿夜宿闲花蝶翅香得句自慙非子美赏音犹恐误中郎愿言相约花前醉莫放春容过海棠早行述懐归心夜半已飞扬唤仆吹灯促晚装鸡翅拍斜茅店月马蹄剜破版桥霜二陵万里埋荆棘十庙百年生稻梁安得有臣如祖逖慨然击楫誓江长题易村路转峯回觉有村数间栁屋瞰山隂午炊已饱翻匙玉腊醖仍拚挂杖金穷去作文和鬼送兴来得句倩蝉吟一声横笛斜阳外吹起江湖万里心秋晚独步十分秋色着嵓桂几阵晚凉催井桐自恨异乡知遇少一尊相属与谁同两宋名贤小集巻二百四十三两宋名贤小集卷二百四十四钦定四库全书两宋名贤小集巻二百四十四宋陈思编元陈世隆补翠㣲南征録华岳后溪蓬窗夜雨短长梦啼鸟唤人新旧愁万里论文一樽酒醉和明月上扁舟泉声恰似世情恶山色不如归兴浓自恨十围无处着何如瘦作束腰蜂杨花一丝不染湖光白万㸃能回山色青三月金明池上水与予同是一浮萍杜鹃残月照愁人病酒好风吹梦客思家欲知亡国恨多少红尽乱山无限花邻女搔绵吟闲窗日上三竿竹牕下娇娥整轮辐匆匆未暇理云鬟半朶青鸦倚红玉青梢摘尽银香囊画栏平倚斑筠筐时将纎手翻雪霜酥胸玉面同光芒捧归细卷银成索牵出松松云一握珠唇呵挺气温温鹦觜踏车声络络今年莫恠功绩稀阿妳勒绣鸳鸯帏如今织出秋江练十月正好裁新衣客心闻此愁无着一夜清寒动寥寞明朝为问买一端剪做道袍披落魄送商府判比年十月君初来梅花破雪迎君开自从佐劔夀民脉凋山瘵水皆春台去年七月君开府燕燕莺莺为君舞五日尽蛰潭底龙千里应无市中虎今年二月君时归风牵回栁萦君衣君衣不作回栁转直上云端朝紫㣲紫微有馆名西掖珠玉罗钿瞰金碧郎星卿月漫徘徊箇中自是神仙宅紫㣲有山名大坡乌飞豸立冠峩峩一声霹雳震天地万里腥血流江湖紫㣲有㫖垂丹册二者于斯请君择便须东取元化钓谈笑从容正疆场君家事业铭冠裳鸾凤指日鸣朝阳伊洛诸公有政事洙泗诸子无文章禀违辗转情难处溪上恩波湛今古东风吹帐入长亭零落桃花泪如雨述事心不融明遂启疑源流本末致交驰谷何尝响人相笑岸几曾行舟自移枉直万端明似镜是非一着错如棋磨心拔去谁能转试问诸公知不知述懐我生不解覔冠裳满目风波祗自伤楮劵不堪供敌币沙筹那解足军粮人情在我随多寡世态从他自短长只告天公乞安乐百年随分老农桑寄刘浩然樽酒檠窗鬓髪新别来惊见雪霜侵几行泪滴风前烛一片心敲月下砧好徳未闻如好色知人安得似知音一书欲寄南来雁江濶天高无处寻知遇淮隂西汉一英雄史氏持衡论亦工不向追亡羡萧相却于援死着滕公岂知并绩三人杰皆是当时一语功后世人材自戕贼炎凉安得古人风和戎纳币求成事已非可堪函首献戎墀一天共戴心非石九地皆涂血尚泥反汉须知为鼌错成秦恐不在于期和戎自有和戎䇿却恐诸公未必知别王泰之风神恋行客吹栁纒簮缨傍水鸟多白近山蝉更清别肠云阁泪归路月闗情告徳无多日清觞聊一倾游溪西寺寺觉重游好僧期后㑹赊青虫凋病叶白鸟篆平沙水瘦石生齿山寒梅未花功名今有待且谒惠公茶登楼晚望疎雨洗空碧晚晴人倚楼稻花千顷浪枫叶一帘秋逺岸明残日孤村认小舟溪山如爱我相见亦回头闷迷雁翎未忍刳丁谓虎口犹期脱蔡京何事姦邪皆倖免洛阳年少却南征有鼎不烹肉无刀可㫁佞臣头男儿此等不平气空使冲冠射斗牛酒禁将军爱士民心失太守忧民士气衰大抵军民皆赤子如何从此便籓篱赠美人别花脸送愁和露泣莺声传恨向人娇别情逺去尤难割相送不须离画桥寄宗上人我为叩阍拘狴犴汝将吟笔换袈裟别来犹记松窗外一掬清泉自㸃茶自寛十事相寻九不谐骨穷更值五行乖人情厚薄且随分世态炎凉休挂懐家欲自丰无楮币爨慿诸执有荆钗如今且任眼前过他日功名殊未涯黄氏三层楼瘦笻支我上高寒风露凄清酒力悭千里人邀千里月一重楼见一重山筵前飞雪喷焦遂槛外行云遏小蛮便好翻身驾黄鹤直将情枉叩天闗幽居莫问门无长者车只图深巷乐樵渔一园黄落食无限万壑碧蓑衣有余雁足北来归讯杳马蹄南去故人踈东风看整朝天斾多少功名在故庐贺赵丞登第要与宗盟立纪纲俯从多士较文章人材漏网无踈宻科目搜罗有短长蟾窟一枝分玉树凤池三浪出银潢何当推解延豪杰为复中原万里疆梅一年无处覔春光杖䇿寻春特地忙墙角数枝偏冷淡江头千树欲昏黄梢横波面月摇影花落樽前酒带香更仗西湖老居士为予收拾付诗囊捉月仙缆解西风拍岸颠雁拖秋色上航船挂帆未作乗风客举棹先惊捉月仙楚些有渊心石殒贺狂无井眼花眠慇懃为酹一盃酒㫁送西江浪拍天呈甯次翁王谦不是富春侯自是薰莸味不侔病体隔年留枉狱梦魂连夜逐归舟可怜商木迁新令欲为韩门复旧雠但得此心无所媿为公一死亦何尤闷成勿忧李广不封侯广不封侯未足忧汉鼎不烹曹操肉呉钩空㫁伍员头鸿门自昔推屠狗虎帐于今媿沐猴千万南阳遇徐庶为言豪杰尚缧囚平政桥建水合流三百里直下富沙如捻指溪东披拽缆过西千丈春风怒涛起香轮不解碾清江造舟贯索成河梁年年麦熟梅欲黄连城千里皆波光淳熈太守忧溱洧问津日夜思无计老农乂手愿鸠工叠石中流便民济金珠卖价不计緍镌瑕㫁梓功方成功成燕雀贺新屋炳然万栋辉丹青挿天螮蝀横江尾下压寒潭碧无底市声不到画梁间秋色尽归朱箔里我行一月无风波今朝醉眼翻青罗金鳌背路客挥镫玉虹跨浪舟飞梭石唇喷尽寒崕雪雪中电掣金蛇赤两岸楼头将相家八州车马神仙客人言辟人推政平故此特以平政名我闻政事平如水水到不平还作声赠陈道君不见樵人王翰画山水一夜风雷揭窗纸又不见长沙洞清画龙蛇满轴云烟翻捻指二子相去数百年笔端妙意谁能传双溪道人何所授一见笔法堪齐肩笔一淡轻烟映出垂杨岸逺山依约有还无斜照不红秋水慢笔一浓黑云万叠翻狂风江天日暮暗烟霭天地星斗皆昏朦潇湘诗人不解语被君吐作无声句何时覔取一幅绡冩我英姿伴烟雨柴氏节妇一樽酒义士拜而受义士一首诗节妇双睂皱睂皱意何如有难难相救叹我廊庙器淹回在汚陋惠我㫖且嘉殷勤推意厚吾今系闽建家贫喜邻富青眼到朱扉白屋成华胄吾闻孤竹子周室三缄口又闻杞梁妻秦邦称烈妇此軰诚间生世代不常有如何天一方同时俱辐凑媿无八品珍草草具笾豆何当再拜抠我衣巵酒恭为儿女夀别馆即事十年客里过春光客里逢春分外狂半堵碧云蜗路湿一帘红雨燕泥香衔山西日辞春阁拍岸东风趁夜航莫向钱塘苏小説东呉新髻李红娘武兴解舟西风落日楚江头秋水已平鹦鹉洲烟树接天迷送斾浪花翻雪喷行舟三盃万事我已饱一日千里谁能留见説平戎新遣使班超投笔已封侯不遇英雄不遇勿长吁茍遇风云彼岂拘不向闗中效萧相便于江左作夷吾当知晋霸非由晋所谓虞亡岂在虞多少英灵费河岳钟予不遇独何欤纪事钳口刳肠未足弹穷源探本可观澜乞醯就谓隣非直反矢须知友必端暴虎欲从头碎璧沐猴还虑髪冲冠积薪厝火居其上试问贾生安未安两宋名贤小集巻二百四十四两宋名贤小集卷二百四十五钦定四库全书两宋名贤小集巻二百四十五宋陈思编元陈世隆补翠㣲南征録华岳伤春衣袂怯春寒春在江南岸我意正伤春复被春萦绊一雨臙脂湿万壑氷澌泮撩我惜春心与春伤烂漫栁垂不染丝织成愁一片杏吐无烟火烧碎肠千㫁忆昔腰如栁栁腰舒易按忆昔面如花花面娇难唤人不似春芳随处得看翫因春忆昔人不见徒扼腕何时醉卧花栁中一笑千金不容换百舌流莺一去无消息燕怯春寒归未得緑窗清昼静无人似把衷情诉知识上苑东风二月春淡黄杨栁初成隂解将一片无情舌学尽百般能巧禽红英紫萼纷如雪万姹千娇总饶舌莫嫌花外太啁啾黙黙难酧好时节须臾緑暗红亦稀伯劳杜宇鹰鹯飞更兼猎弋恣罗网巻舌不语全毛衣堪嗟国士徒切直不似幽禽明语黙何如钳口归山林莫问燕南并越北饮仙阁槽头压尽春山緑槽下真珠㵼醁骚人一笑倾盃盘满面春风涨红玉少陵得此不欲言乃指八子为中仙主人倾盖慕此意一阁新构堂西偏于今世态薄于纸何必劳心问青紫愿君醉我金屈巵万事过耳同风飞醺醺和月上栽竹长啸一声归翠㣲赠祝跛我生多蹇难事业冷于水外内两五行丑恶讳人举武夷有跛者抱术徧荆楚抠衣忽趋隅觌面便相许摇手无所需再拜拂毫楮一诗聊赠行无以壮箱筥他时了功名为结烟霞侣富沙道中述懐败鼓非全材毁瓦不自牧造物儿未戏逹人火先扑卜不到渭滨人徒嗟海曲彼哉真彼哉伐尽牛山木骤雨牛尾乌云拨浓墨牛头风雨翻车轴怒涛顷刻巻沙滩十万军声吼鸣瀑牧童家住溪西曲侵早骑牛牧溪北荒忙冒雨急渡溪雨势骤晴山又緑冬日述懐寒入肌肤粟已生银河冻合水无声梅花漏泄春先到风色商量雪未成有愧何须问天理无求方始合人情男儿未际风云㑹辜负胸中十万兵暮春述懐一年春事已差迟又见杨花贴水飞梁燕不忧惊午枕箔蚕生怕误春衣景逢佳处须行乐事到难时且式㣲幸有黄鸡并浊酒且和风月醉柴扉幽居十顷平湖一簇山湖山佳处着朱䦨分堦草色迎春緑潄石泉声入夜寒不扰自然人事好有为方信世途难如今休説当年事只把心平气定看谢二刘雁行临慰暖如春玉粒金包即拜恩周粟不肥清圣肉楚丝难系直臣魂二生在昔闻孤竹一死于今媿屈原圆簠下颁诚有谓此情兄外更谁论暮春买春无计託花神费尽榆钱不计缗风絮飞成三径雪雨犂翻动一园春有心报国从招祸无相怨贫试问登坛与分社予何人彼亦何人呈诸同舍洛阳年少不知几十载南州赋式㣲三举不登黄甲去两庠空笑白丁归头长贾昔过三尺腰大臣今徒十围祗恐金銮不前席谁云无䇿富王畿寄陈士元郊野英雄不肯收膏粱刍豢有何谋胡儿只怒马黄弩公子当求狐白裘唐诏屡颁蕡不第汉坛才筑信当侯古今得丧同儿戯何必区区叹白头贫居贫居不暇理椽茅只倩江山围一遭林鸟乐时知地僻岭云闲处觉天高春衫着破重连线臈酒擎干犹榨糟且把盃盘聊自适不须平地起风涛安分呈李竹斋风雨思君子烟霞忆旧逰一区山水国万里帝王州腊瓮香浮玉春旗雪满瓯安贫随处乐此外复何求拜茶北苑春将半星楂欲奏功杵鸣千臼雪鎗巻一旗风盖锦鹦毛翠签罗象眼红封成拜𤣥鹤飞上紫㣲宫寄赵及父欲邀诗社同莲社为筑将坛并杏坛图得有才皆命世不随风月报平安有感千囷未必将军喜五斗难消令尹愁若使渊明逢鲁肃折腰应到脚跟头桃花红雨随风散落霞行人几误武陵家牧童若向青帘见应认枝头作杏花弦月人间离别最堪怜天上嫦娥恐亦然昨夜广寒分破镜半奁飞上九重天呈鲁功甫拂面东风二月天緑杨芳草暗平川花容着雨鬭翻锦春色恼人催禁烟灯夜虽然君有约花时却恐我无縁直须得暇来相访当约嫦娥伴醉眠勉冯着明主忧臣辱已难堪国事颠危况未安溺嫂临渊犹爱手鬭人同室尚缨冠公如不唱从军乐士亦恐歌行路难麟阁功名总劳苦莫将行役作辛酸藕花惜丝不肯织宫鞋花月仙人谪下来河伯借泥封玉腕风神翻浪沃香腮无房不许蜂留宿有盖尝令鹭自开何事寃仇结青女一朝收拾付尘灰自勉世态风波不可论且于闲处乐天真肥家无子堪登陇忧国有人休问津颜色虽䝉时借我脚跟那解日随人客来若问当时事摇手无言对北邻初夏即事隂晴未判落梅天栁巷无人絮扑氊涤器倒囊寻市酝唤船挑网得溪鲜鸟声唿梦客千里山色撩人句一聨遐想故人应念我马蹄何处夕阳邉呈钟子严那条路不通长安莫把心肠独自剜有酿何须儿索饮无肴徒劝客加餐千金不赏思归楚万户无封愿识韩大抵利名些子耳几多豪杰被萦绊寄杨渭夫自媿材猷不足观独于忠义死难干二陵风雨应归汉万里山河谁报韩眼到北盟常揾血髪当南渡始冲冠如何一代名人杰稽首称藩鼻不酸幽居潇洒幽居屋一重入门花栁间青红帘常碍月钩常挂酒不逢花盏不空畏爱难全公子日雌雄谁识大王风且将酒货迁诗料休问𣙜场通未通呈王君庸主人意重出霓裳客子愁多欲㫁肠睂黛暗传春去恨脸红犹带夜来糚竹根稚子肌肤滑叶底荷花语笑香多少英雄在巫崃漫将诗思恼襄王寄西山宫墙无地可穿窬犹幸先人有敝庐仕版可羞宁毁瓦儒冠曽误枉收书供柴我合同收炭寄食君当自办蔬此理晓然明似镜何须足下肆耕锄呈李朝举一片忠肝照日明济时无䇿苦伤情聱牙抚几悔南渡和泪挑灯编北盟汉用檄招三十郡楚因歌散八千兵太平若鬭生灵肉何用生灵望太平白面渡系船白面问溪翁名不虚传説未通祗恐当年溪上女浣沙时节懒匀红邸食责庖者陋邸已无味庖人更不材盫吹全做粥烧鲞半成灰添醋酸绵齿研椒辣木腮何时耸堂脔香霭雾樽罍秋意木剪空山瘦西风埽落黄荷残簮失盖菊老饼还香诗尽尤濶愁多夜更长闷懐无处着随雁落潇湘慰呉吉甫县尉子鍼如京师一室膏鼎脔兄室虽被戕一妻犹可免伯奢事行役八子俱蹂践兄家祸虽剧一女特婉娈女死固可伤殊未敌冠冕妻在固全躯丧女忧莫遣大厦既灰飞丰储皆席巻鹡鸰起叹嗟鸾凤徒辗转我昔以难勤荷兄垂劝勉况今以难告倍觉泪淟涊汎观天之理祸福尝相反有难既不死他时非浅浅去兄一牛鸣为地良非逺不能具兄慰面目实有觍自料吾与兄气量及者尠胡为苍者天与子独羁蹇送倪尚书归霅川笔麟图凤久无声何事权舆复见今鲁祭不因夫子肉齐卿难夺孟轲心我公去就何为重吾道兴亡所系深安得斯文天未丧载歌狼跋继遗音两宋名贤小集巻二百四十五两宋名贤小集卷二百四十六钦定四库全书两宋名贤小集巻二百四十六宋陈思编元陈世隆补翠㣲南征録华岳小春言懐桃李生香花满谿南州十月尚襜衣春从酒瓮榨将出秋在诗囊带得归弓射十分方破的棋高一着便争机劝君莫作等闲看毫髪差殊事已非春愁十日春愁不出门出门春事已消魂摘花掀帽倩人挿索酒得杯和月吞啼鸟声中近寒食落花隂里又黄昏春来春去总休问徃事悠悠付一樽呈徐商卿十年忧患谪东南万事于心了不闗病去只愁双足软老来且喜一身闲人情无处便生怨天道有时犹好还大抵久长居富贵到头天意亦须悭春逰有感上苑春工到海棠老夫随分为春忙朱絃转轸莺催拍红粉倚䦨花鬭糚吾道几时曽损益人心今日自炎凉愿言相约花前醉一聴儿童号酒狂忧忧吾所谓果何忧忧国忧家卒未休坐法马迁方去汉释囚箕子未归周西风万籁声声恨夜雨踈桐㸃㸃愁有客不知吾所向却将米价问南州述懐我生胸次不尘埃不学儿曹刚自媒诗料虽慿风月制宦途还聴鬼神开十年教养功名念已灰安得金銮有清问贾生何事未归来套筒作箇咿赘项咽箇中和我万愁牵一筒作柄箫无窍双鐡为圜扇有圈身拜却疑人似犬手擎还类笔如椽从今节节能通气安得常为积蓄钱春郊即事东风吹动绮罗尘翠盖红缨处处新蝶翅拍开千树雪莺声催老十洲春人生有酒须行乐吏禄无阶且食贫归客不须笼画烛醉和明月上雕轮雪天低江濶水连天上下周围一色兼扑雀猎鹰翻白缟得鲈渔父指青帘马抛玉勒珑瑓落狮欠金铃橘柚添得句莫嫌呵冻笔明年嵗事已堪占田家十絶十幅生绡一墨池尽收好景入屏帏㑹须少缓丹青笔更倩牧童横笛归农夫日炙面如煤丝妇缫成雪一堆早早安排了官税莫教耆长上门催老农锄水子收禾老妇攀机女掷梭苗绢已成空对喜纳官还主外无多鸡唱三声天欲明安排饭椀与茶瓶良人犹怒催畊早自扯蓬窗看晓星绯袴青衫紫系腰揽衣随过水平桥虽然不识风流事也向人前学逞娇村奋迅出篱笆欲吠还休唤可拏不是忘机太驯狎那回曾宿那人家画睂无墨把灯烧岂识宫糚与翠翘堪笑东风也相谑暗牵裠带纒人腰脔鱼炊糁作荷包宿饭无汤煖酒烧放椀出门行一匝小溪新涨已平桥麦饭𤓰虀及早催田夫双眼望侬来油盐不倩旁人带日午痴儿犹未回拂晓唿儿去採樵嘱妻早办午炊烧日斜枵腹归家看尚有生枝炙未焦骤雨牛尾乌云泼浓墨牛头风雨翻车轴怒涛顷刻卷沙滩十万军声吼鸣瀑牧童家住溪西曲侵早骑牛牧溪北慌忙冒雨急渡溪雨势骤晴山又緑别王泰之黄尘漫漫小峯路白石齿齿茗坑渡相亭南来第一程人烟萧条嵗云暮故人小隠三家村约我旗亭聊一樽相逢此地复相别明朝懐抱同谁论江上双舟催发前帆风饱江天濶后帆半出踈材阙后帆招手唿前帆画鼓轻敲总催发前帆雪浪惊飞湍后帆舵尾披银山前帆渐缓后帆急相傍俱入芦花滩岛屿萦回㫁还续沙尾夕阳明属玉望中醉眼昏欲花误作闲牕小横轴赠刘相士班超未侯汉谁识乌孙客韩信已王齐谁知长乐戹彼亦非异术忠谀分黒白直道世且违彼亦何足青自古勲业人把镜惟自索顾我洒落资足可振翰翮如何汗马秋英雄尚南谪祗应捻胎鬼手段不合格古括子刘子閲人几千百一见麞鼠质便许正疆埸知子忠且䛕愚固未暇择万一符子言亦可名简册他时双蹇驴与子访黄石诮胡同巡岳昔逰时卿兄尝过弊庐扪心论事业耐久良非虚岳今隶城旦气象诚惨舒髠黥塞粪壤敢辱长者车尝闻古人交穷逹无亲疏富贵不相忘有终还有初与兄三载别无日不引裾中间喜一见欣慰云何如相去天一涯云涛䟽雁鱼忽闻夙驾回喜色喧门闾相闻即相别厥意良踌躇尝闻郢中人结客于樵渔又闻淮南王受徳于刑余岳既不自捡失身堕籧篨壮士视一死其犹尔欷歔势分已霄壤孤贱难相于愿兄此召还巍然奉中除前巖与西阁谈笑看连茹或遇赵可父为岳声起居薰风有良便当拜平安书题富沙庙平政桥头火烁空富沙宫殿烈烟中地形难扑徒临水天意能回遽反风十里爆雷惊客梦万家全璧頼神功君王注意恢神武更乞威灵为保沖次翁正叔溪山胜逰之韵溪南风物照窗扉溪北兰舟缆翠㣲双桨碧云苔草合一帘红雨杏花飞只知有酒酧佳景却恨无绳系落晖更约风流衆年少明朝依旧莫相违春郊即事东风吹不㫁轮蹄处处秋千环珮飞剪翠弄糚归髻掠乱红翻锦上屏帏花应笑我春常醉燕解嘲人夜不归莫恠逢春太娯乐人生能有几芳菲闷题此心忠义出天资奴𨽻儿童莫强为燕雀不知鸿鹄志牛羊徒饰虎狼皮事当桀犬吠尧日书在塞鸿归汉时拔劔问天天不语料天还愧负男儿呈陈平仲逹人安分乐平生不与隂阳造化争汉节有人恭且止楚盘无客遂当行荐公地栗三杯酒分我天香一味羮大抵有施须有报木桃琼玖愧诗评纸帐主人氷雪洒胸襟买宿银城不计緍春草有诗皆白雪秋毫无梦到红尘月娥好作云间侣风伯不寒氷下人更喜五更窗外月梅梢分得一枝春兵兵贵先人斯夺人莫教间谍漏真情汉因有备胡终退秦为无人楚始争卦向爻中分损益棋于局上定输赢不知都督三邉者还肯江湖问一声自讼我生素不事诙谐檐板方头唤不回遇事岂容无正论济时未必有长材头虽五鼎不辞劔口恐三缄合用枚不是平生太刚介如何踪迹尚尘埃纪事古今多少好英雄未必奸邪未必忠上党鼎膏留地白长平坑血溅天红三邉传檄兵虽息二𣙜开场货未通更愿年丰富金帛饱装驼驾为和戎过鄱阳湖北风翻雪鼓雷霆舟子停兰亦㫁魂看我金鳞三十六为君一跃上龙门两宋名贤小集巻二百四十六两宋名贤小集卷二百四十七钦定四库全书两宋名贤小集卷二百四十七宋陈思编元陈世隆补翠㣲南征録华岳嘲热赤帝乗龙驾火车晴空烧㫁暮天霞流金烁石休相酷少皞看看催戍𤓰三友亭老松疎竹间梅英三友如何独擅名应是枇杷并桧柏当时无力预同盟青楼赠别笛声吹彻玉楼寒金鸭香销更漏残含泪欲挥羞不敢倩他银烛向人弹枕上吟画角梅花吸晓寒数声清彻碧云端谁知有客愁无寐一挂乡心不奈酸重九破帽无情不受吹满头霜雪已如丝菊花笑我三年客风物撩人九日诗三楚膏腴已煨烬二江皮肉更疮痍子卿三月无音信鸿雁南来何所之祷梅山许我登龙尚未还作诗更为谒梅山如何威惠推千载犹使英雄困八蛮神不提身归虎帐鬼须擘口动龙颜聪明傥为扶宗社愿借风雷顷刻间寄西山姓名乆不到西山覔便无风鼻漫酸天堑有花春信急地炉无火夜堂寒青灯昔记对牀卧白髪今羞把镜看见説北归常有雁一书无惜报平安再祷梅山梅山昔叩五通仙曾许英雄第一籖恰遇尘埃常扰扰如何泥泞尚淹淹若非推入高宗梦须是驱成太史占他日嵩高咏申甫一香先为大王拈怒题壮气横秋面渥丹男儿未遇指休弹卖浆岂料周分国盗粟焉知汉筑坛胫脡未甘纒俗鞅髑髅不信误儒冠夜深踢起牀头婢和泪挑灯把劔看寄范茂卿社风吹迸雨前枝正是施工北苑时小胯未封才入盝短鎗初拆半含旗一盆臈雪分龙井万杵春雷入鳯池见説贡余山畔积小煎还肯换新诗题溪庄山拥青螺出粉墙水环银带挿溪庄一百五日雨翻浴三十六宫人鬭糚蜨翅拍花催舞袖鳯毛翻锦入诗囊新欢旧恨知多少且对东风醉几场竒见红牙催拍燕飞忙一片行云遶画堂睂黛蹙成逰子恨脸红烧㫁故人肠榆钱不买千金笑栁带何须百寳糚舞罢隔帘偷送目不知谁是楚襄王思故人太乙年来落冀并几多豪杰未成名尧天日月计和玉胡地山川知耀卿卢六驱风能破屋陈三平水可倾城年来幕府勤延揽何事诸兄未有声呈古洲老人卫霍勲名李杜才才过四十也心灰俗尘趁少便披拂诗料空多难剪裁时事漫提睂便皱家懐未説眼先开朱帘更倩梅香挂要得银蟾入座来训小童饭罢令人唤小童敢烦提耳为开䝉芎茶不用焦汤㸃纸被还将豓火烘醉欲伴眠当倩月热求挥汗合邀风他时我建清油幕亷汝封侯学卫公郊饮茅舍松棚隔小桥碧帘斜挂竹篱腰猪头煮去和皮擘牛肉秤来带骨烧村酒不图邀客醉埜花复喜向人娇归舟不用撑明月只倩西风借晚潮西爽客子东南不着家主人北里恣豪奢夜深常倩月移竹春老不烦风埽花暮雨送凉归枕簟夕阳留客赋烟霞何时执手䦨杆外同把功名誓镆鎁斗斋八方无处着瞿昙百合中间寄一龛满挹酒浆供里北平量风月借和南腰如可折岂徒五涎若果流何待三更喜小窗能就拱夜寒江静看山函呈楚南僧刚肠未肯报平安拟把功名一儋儋方向杏坛逃败北却于莲社得和南香同世事炎还凉茶类人情苦始甘大抵久长同佛法此心何处不瞿昙山居布作寛袍竹作冠萧然万虑不相闗数声横笛烟霄外一箇闲人天地间若遇急流须勇退从教倦鸟不知迁百年富贵君休羡得似浮生半日闲呉伯叙太平官府不停囚求剑乌衣欲刻舟私筴是鸡难做鹤公庭得马便成牛不疑若受千金谤胶鬲当贻万世羞见説明公在莲幕不知能鑑此寃不读史史笔如衡须正持莫教浮诞出无稽已成帝业从烹父未得王师休杀妻秦逸号眠为抱虎刘狂名舞作闻鸡麟经削后无全笔磨玷吾当问白圭建安暮秋斜阳望㫁水平桥古栁萧疎已半凋鱼跃浪花翻水面雁拖烟练束林腰花时无镪能追骥月夜有诗堪续貂回首故乡多少恨乱山无数路迢迢三衢道中西风吹梦落青帘浊酒三杯路二千别岸舟行秋色里故人家在夕阳邉囊中有药难医国竿上无钩可钓贤见説近来书籍贵监唐川汉莫论钱秋望有懐片云和雨巻西风绰尽遮䦨眼力雄逺水半连晴汉碧暮霞全借夕阳红姓名未得聨诸子鬓髪皤然已一翁欲识翠㣲诗外意岂徒忧国愿年丰送李子方乱云推月上层楼楼上珠帘不下钩鸡翅拍开珠户锁雁声唤上木兰舟黄花捻酒留人醉红叶题诗倩水流李广不侯人不笑笑他人作烂羊头寄两庠同舍昔年搥鼓叩天阍逺谪南州七度春大享有恩来北阙小囚无路脱东闽乌衣座满民流血画烛帘深案积尘见説九重宵旰虑长沙犹有少年人呈㳂漕宰长亭不作马蹄迂一叶孤蓬入帝都星布闗津皆自放雷封纂节独相拘可怜罔市千般有谁信虚舟一物无为祝琴堂早催发片帆连夜过姑苏送詹仲通县尉秋郊送行色执别临清流风神掣回栁故故牵衣裘吟螀附草际催客登兰舟问客何所之驾言京阙逰愚闻京阙间多难三春秋门外炙鱼肉关内罗羊头鼎却吠尧犬冠还楚沐猴和戎重输费廊庙有隠忧赈荒少储蓄郡国无良谋飞蝗蔽日月兆龟坼田畴君以经济材抱负冲斗牛家传医国秘殊不诸子侔有用即隆平岂特为东周愿君摅绪余咳唾闻冕旒管领一世雄克复归神州贱子忝知遇脱网将从逰相随上凌烟也胜登瀛洲作诗告于君君其许之不寄大庾郭县尉前年建安櫂始识韩荆州一见辱知遇许我常从游寻幽访赤壁买笑陪青楼有酒即命驾夜饮忘觥筹雪香飘梅花归驾仍迟留送君城北隅嵗事希一周告徳虽未乆有懐奚所投客来自锦溪知为蓝田逰抠衣欲趋隅其奈风马牛方图拜尺纸文此不敏羞乃复三不缄获戾于君侯谪客千典刑宜尔餐呉钩幸不畀我死残喘延俘囚搜索徧中外释缚良无由始思鵾鹏翼庇我反手犹嘘灯拂毫楮尺素驰星流荷公三复还恻然添我忧许我京阙间与我为良谋于今秋复冬俟命犹置邮西风掠天宇鱼雁俱沉浮未审恩波中许我共济不我材袜线短愿公广甄收他日宾幕府鏖战当焚舟公兮不我援复驾言焉求羣鸥一声渔笛发中流惊起平沙万㸃鸥去尽青天回欲集梨花无数落汀洲雪中有戯一夜风神揭海神尽将纯素掩丹青四围白壁成千嶂万里红尘没一星搭岸栁条横玉带压墙梅萼上银屏好将今日平淮䇿説与当年李愬聴忧世寄清溪友人庙堂无计息干戈国士衔寃弔汨罗尺五指天均日月八千里地旧山河人无逺虑心徒切里有新丧巷不歌况是十年芹泮客倚䦨尤觉泪滂沱嘲曹掾友人世态年来日日新宦途浇薄更惊人阙期动彻连三政选调无疑费百緍是吏有囊盛短巻非财无药疗长贫参军也胜陶彭泽且粜官粮醉几巡囚中记贫英雄不遇不忧贫狱吏从教唤不譍煮饭只烧沽酒罐读书权借守囚灯堪嗟世事危如卵无怪人情冷似氷勿谓功名成倖致志公终不是闲僧两宋名贤小集巻二百四十七两宋名贤小集卷二百四十八钦定四库全书两宋名贤小集巻二百四十八宋陈思编元陈世隆补翠㣲南征録华岳上詹仲通县尉二首松竹不着花宻叶徒如帚红梅不着叶寒花缀枯朽独有龙焙茶花叶秀而耦氷霜着羣木冻死十八九惟此百草灵名可缀三友春雷迸雀舌夜雨滴龙口皆萌哺啜心谁假栽培手惟有秦端明识之在蒿䔩移根入北苑金碧焕星斗夸作龙凤团封成献元后问花何以报牙舌丼鼎臼他时子复生为公涤烦垢西风卷荷衣被破不成幅清霜折蕙囊冽冽已成蓿如何独东篱黄华笑寒菊物之有盛衰循环若推毂世事良亦然亦岂物所欲金钿镕落日零露洒寒玉人皆惜芳菲谁复念幽独惟有陶渊明殷勤费培沃簮花从帽落捻酒醉商陆从此擅秋芳美桂非同録问花何以报剪首荐醁他时更粉躯为公明眯目月巖六丁一凿空云烟满窟勒马驱神僊氷轮推出月中月玉斧噼开天外天便把嫦娥骑綵鳯却唿羽客烹银蟾更邀王母瑶池酒今夜广寒同醉眠九日木落西风黄叶飞子卿无信雁来迟凄凉自笑刘思父忼慨难追杜牧之归兴十分浓似酒愁肠一缕乱如丝慿君细把茱萸问此㑹明年健有谁戯呈赵可父少年场屋擅词锋审谳无私只奉公夜月兰宫无宿曜秋霜莲幕有春风明堂难毁周公制乡校犹存子产功文徳自来能服逺更烦刘向为和戎挽呉夫人骖鸾不是厌尘凡王母瑶池促驾还家在两三千里外人生一十六年间好随神女逰舒水难伴文君归蜀山试向仙源问消息桃花零落水潺潺岩桂落英净埽庭堦衬落英西风吹恨入蓬瀛人从紫麝囊中过马踏黄金屑上行眠醉不须铺锦褥研香还解作珠缨宫娥未许填沟壑收拾流酥浸玉罂牢城述懐江外音书久不来重城昏鼓又相催眼前萤掣檐前电耳底蚊轰屋底雷乃事类棋方入局此心如火已成灰慿君试问呉元白老冠东川回未回重午虎眼龙须午未干楚臣遗泪尚潸潸梅天有雨金丸重麦地无风翠浪闲蒲解枭风岂枭贼符能驱祟不驱姦一樽菖酒唿天问何事男儿鬓渐斑书堂遇雨风叠云成片沟槎水作层湿书移案避添砚就檐承瓦击声疑雹牕低暗欲灯须臾西漏日晴意慢胜南浦客邸南浦半月雨溪流暗没沙㫁桥虹散绮拍岸雪飞花孤馆客无梦短篷人未家何如拥红日照我上筠车借景楼朱箔钩新月平䦨架落霞百钱唿酒炙四壁聴笙笳翠映谁家竹香飘何处花功名未归我且此寄生涯舂夫秕糠粒粒裹真珠玉杵舂来白有余待问嫦姮借金鼎等闲令汝作蟾蜍花村问宿花村喜有余已拚花下倩人扶牧童不见枝头杏空向青帘问有无夜宿花村不见花数间茅屋瞰溪沙山翁不是通名姓几误河阳令尹家午枕三盃未醒复三盃醉眼朦胧噼不开急办籐牀并竹枕要随蝴蝶到蓬莱香篆击覆雕盘一击开星星㣲火自徘徊还同物理人间事歴尽﨑岖心始灰有触述懐英雄还要识英雄不识英雄总是空投鼠在人当忌器见鸿非我独弯弓情从忠佞分轻重事戒恩威戾始终説与翠㣲休截截三缄从此更须工岩桂西风吹老碧莲房万壑风流折麝囊漫与篱花争晓色肯教盆蕙压秋芳月中有女曾分种世上无花敢鬭香要识仙根迥然别一枝开傍郄家墙偶成一别京华近十年此心无日不悠然嗅梅得句天然巧把酒开懐地自偏鐡砚不须兵十万铜盘何用客三千功名自有风云㑹不遇风云每自煎寄王士贵画桥相送百花春转眼孤鸿逐㫁云别后有谁能顾我客中无日不思君风前花影常兴念月下桐声乆不闻见説近来多好况一书无惜寄云云发书与幼弟及坦斋风烟世事不堪聴勿谓封侯胜白丁老眼隔年新旧厯归心连夜短长亭一声蜀鸟惊蝴蝶十幅蛮花寄鹡鸰更向坦斋夫子道近来双鬓已星星寄王清之封书汉上寄清之却恐清之汉上归千里漫懐明月共寸心常伴白云飞湘妃有泪能斑竹周士无心恋采薇安得一缄飞海峤与兄聨辔上淮淝感应王祠如神正直䕶缧囚当代公卿总合羞疏纸未烧谋已遂炉香方爇病先瘳乞灵屡假三更寐释缚当封万户侯待得有勲书竹帛一封当为荐宸旒寄张舍人万寃无计就亨衢三尺金科漫巻舒公不戴星驰驷马民将指日就枯鱼黄堂宴妓不加意丹陛虑囚空有书见説羣乌广瞻聴如何公论尚踌躇新市杂咏十首云鬟烟鬓缕双鸦一搦宫腰栁带花试问行云何处觅画桥东畔是奴家翠翘佯醉倩人扶约我文君卖酒垆解珮向人陪笑问一盃容妾佐樽无恰把青荷插髻鵶嗔人偷眼过窗纱一盘珠翠俱抛掷却向枝头摘杏花迟迟莲漏不相催亭馆无人午夜开风欲卷帘花影动梦魂疑是故人来小桥相见便相亲犹带西湖陌上尘欲买一樽聊欵曲归迟还怕小蛮嗔不带冠儿不插花过门佯把扇儿遮嗔人贪数天邉雁失记回头唤喫茶青衫搵泪向人啼妾本秦楼浪子妻流落南州归不得青楼今在画桥西一年不访李红娘今日过门意已忘嘶入画桥东畔路紫骝犹记旧垂杨花牋得得寄瀛洲约我今宵特地留好笑苍头迷去路緑杨无处认青楼朱门粉壁谪仙家栁外秋千衬落霞一涧碧云流不去木兰舟系木兰花嘲贺将仕二首花何太喜谁能赋叶是良媒解寄诗但觉人间传盛事不知天上集佳期吾身西圜拘犹少君腹东牀坦已多我欲屠牛穷建节君从欢䜩小登科冬晴臈月南州不类冬梨花飘粉小桃红未曽飞动遥山雪早有春三二月风梦谪仙梦驾白云参谪仙谪仙留赋白云篇醉将只手拏虹笔便扯青霄作綵笺呈毛南仲暮宿东溪一草堂倦和衣履卧胡牀梦随鸾去辽天濶夜到鸡鸣刬地长早起不烦禽屡唤多忧谁谓草能忘清闲却媿毛南仲醉卧西窗一枕凉除夜二首才辱东皇造化工便随飞鹊报帘栊人间狴犴知无所天上蓬莱还有宫酒色半澄春后緑蜡花全折夜来红从今泰道能连茹愿驾苍蟠跃震风呉钩不是怒鲸鲵夜半刘琨屡舞鸡十载载春㳺太学二年年夜宿圜狴楚盘未必资毛遂周粟如何饱叔齐尘世功名倘来尔无言桃李自成蹊呈富大卿司晨未晓报龙楼昨夜中天贯索流石父不逢齐国相马迁空作汉家囚铜壶滴碎短长梦铃索拽翻新旧愁安得君王赐归骑一廛投老大江头雪中呈刘子沖朔风卷水入天衢剪作飞花散六虚竹本无声縁叶宻梅因有影怕花疎路从玉鑑上头过家在氷壶里面居欲作一诗撩谢女不知为况近何如再还建上旧居门外梅花拔复栽回时春去去春回儿童拍手应相笑归去贾生今又来两宋名贤小集巻二百四十八两宋名贤小集卷二百四十九钦定四库全书两宋名贤小集巻二百四十九宋陈思编元陈世隆补翠㣲南征録华岳热中呈楚南僧炎帝执鞭驱赤龙火车万乗烧长空长空万里俱藴隆流金烁石天地同我来亭亭日当午欲避骄旸竟无所愿求一洒杨栁枝化作东闽万家雨送春留春无计奈春何九十过眼如飞梭三分二分风雨尔十日九日愁闷呵风前飞絮正无数雨后落花全不多争如买酒速相就君自起舞吾能歌僧画万景峯前老禅叔搜罗风月归岩谷胸中有句吐无声冩作生绡三四幅贺赵法曹红日转檐花飞鸣一声鹊鹊翅未离檐有客拽铃索唿童急启户问客意何若客闻笑而言法曹参计钥因知鹊之鸣报我良不恶知我门下人一键聊相託如公材器大末掾岂能缚咫尺蓬莱宫左右芙蓉幕直入鳯凰池更上麒麟阁贱子无所需愿作扬州鹤矮斋杂咏二十首东风吹恨上睂头两岸桃花瞰碧流一片红云飞不起㫁霞残照落汀洲梦回斜月挂林端酒力初消怯夜寒何处客舟犹未泊一声柔橹过前滩无肉鸬鹚入水频双童聨网立沙滨问渠埽得鱼多少才可为羮了一人聨翩屐齿破苔痕醉里觥筹不计陈来日不须闗太史五星今返聚瓯闽投宿茅亭得夜凉鹧斑摇落奏篔筜青簮击破寒窗纸漏得山花一线香晓钟搥动巨鳌堂枕上春雷一夜轰应是金鳞三十六化龙头角逞峥嵘一声残角送黄昏独倚栏杆空㫁魂竹影埽堦尘不动自挨明月闭柴门万事闗心两鬓秋栁灰何用苦文羞无情霜雪催年少闲似青山犹白头梅梢弄粉做新晴积雪残云没一星只把眼前春事卜麦坡已作佛头青十年南国叹徘徊一片乡心拨不开应是西湖花栁问风流何事未归家紫骝回首客思归万里家山蝶梦迷问宿暮山林下邸夜深生怕杜鹃啼长天万里扫清秋宿雾朝云去不留向晓残星犹未落一盘棋子倩谁收前回风疹徧身红布褐因烧艳火烘两腿热疮今又发休将纸被把头䝉一曲渔歌古渡头几多鸥鹭起汀洲西风吹散瑶池雪㸃破长天万里秋朔风号木作严霜锦被重重冻欲僵夜半脚跟疑已割梦魂安到得高堂独自清闲独自忙杳无人迹到萧墙眠时不用唿童仆自有清风为拂牀秋波春水照残霞恨雨愁云亸髻鸦飞上领襟随得去妾身安得似杨花东风吹恨入青楼满目春容总是愁杨栁织成丝万缕慿谁裁作翠茸裘闽南十月已春回无限风光暗里催桃李海棠俱鬭艶谁云梅是百花魁桃溪喷火栁拖烟如豆青梅已半酸燕子怯春归未得一帘风雨杏花寒懐九江友人浪泊西风万壑秋几多香饵落金钩无鱼可钓浑闲事留得丝纶在即休祷富沙十年踪迹淖泥沙为炷灵香祷富沙万里无由诣霜阙一书聊欲为星槎解骖许我来齐晏释缚从君问左车他日横飞上麟阁行祠当为建京华谢刘判院细轴浓云寄矮斋蒲团和气忽惊回一牀浪卷芙蓉皱十幅香重绵绣开不怕夜寒侵斗帐却愁春梦到阳台感恩未作琼瑶报先把新诗寄小梅寄苕溪故人昔年分袂霅江东系马花梢扑乱红解珮送行情怏怏举盃言别恨怱怱中人以上谁知我北斗以南惟有公此去东闽有良便一书无惜慰羁穷不祷不炷灵香不诵经筄杯籖牓总欺人穷通只合从天地祸福何须问鬼神命到死时生莫倖事当直处曲还伸从今若问开先事桃李无言二月春送提举陈工部溪风拂拂巻征衣溪上攀辕恨马迟蝗不入闽今已矣碑无留岘古求之泉如送客声犹咽烛昩留人泪漫垂愿速长沙还贾谊为公江上斩鲸鲵即事欲行未去两纷拏何事回天力未加九牧谁为十羊主百冠当念一人髽肘邉有石心虽切腰下无钱手漫乂千里有人逢伯乐为言龙种尚盘车呈陈信之老来百计总无成当路时官懒问名国事只将心事比今人难作古人评苍头笑我樽无佐白髪欺人镊又生惟有建谿知客意过滩时作不平鸣寄江子冈和夜封书上子冈别来化日又舒长只知电烛两经月不觉星毛半欲霜竹叶照人凝盏滑梅花撩客透篱香知他诗债曽偿未料得寻春日日忙书太乙编年巻尾年来太乙犯咸池三式编年事可疑西北膏腴从脯腊东南皮肉恐疮痍尧天日月期无已北地烟云嵗有之更向江湖问同志中原何日是归期怒成舌端豪气吐长虹四海一身无处容不向北山求剌虎便从南海学屠龙鼎须刘辟方成器剑到魏齐那是锋欲把不平朝玉帝梦魂飞上祝融峯楮衾霜风剪水作织出呉绫不用梭十幅晓云藏处士一牀秋水浸嫦娥直疑天上无青女却信人间有睡魔更向屏山画梅竹红尘还有此风么勉赵法曹银潢河海浸崆峒君独轩昂万派中北鄙虎牢今子产东山狼跋古周公固知鲁卫封同姓合向燕秦䇿异功我欲誓江同击楫中流无惜伴英雄狱中责廷尉重门有路透泉闗便合抠衣问比干愧我直言难媚灶从渠怒髪自冲冠乌台有月身何及犴狱无天泪漫弹自恨不逢包孝肃此身那许报平安吾巾不是不冠儒曽被儒冠几误予鐡砚不磨天地轴毛锥难复帝王居当时卫霍无传秘却恨韩曹不着书堪笑苍生无眼力不知豪杰在樵渔酒歌尝闻子美清江曲日典春衣耽美禄又闻太白游长安市上熏熏醉眠熟风流国里太平时处处红楼漾酒旗王孙公子恣行乐繁絃脆管相追随谁知寥落天涯客笠顶清风秋挑月芒鞋踏徧山水雄奋身欲入黄金阙方嗟萧索向西园刮面寒风雨涨天回头忽喜黒衣至急破红泥倾数船虽无皓齿歌金缕也埽新诗狂欲舞儿童拍手笑拦街应怪呉侬喜如许长江波浪巻银山去去仍悲道路难只慿一醉进未得更借高风吹片帆琴月浸虚堂夜气清起聴万籁寂无声轻轻拂动匣面尘玉笋不弹风自鸣村居莫怪村居僻村居亦可嘉仆羸腰带父婢倩鬓簮花歌罢蛙催乐酒阑蜂报衙门前少车马惭愧五侯家宣城道中恰则杏花天转头过禁烟燕归才数日蚕起又三眠少智惭樗里多材忆孟坚功名且随分无苦自咨煎过新丰市懐古路出横江去虚堂立道偏雨声杨栁外风色杏花前有泪沾诗宿无歌述酒仙采江千古恨号认向谁传买舟浦城畏路逢危路寻舟得小舟始云为得计终乃复添忧舱狭难伸足篷低怎举头十围无处着踘促向中流憩妙因寺萧寺寒山外﨑岖一径幽㫁云迎客入曲水䕶堤流木石四时古轩窗五月秋午烦聊小憩拂石为支头再继前韵俗尘方倥偬得得访清幽烟练抹山屏翠欲流松筠扫日月藤蔓悬春秋物外有余乐吾生空白头两宋名贤小集巻二百四十九两宋名贤小集卷二百五十钦定四库全书两宋名贤小集巻二百五十宋陈思编元陈世隆补翠㣲南征録华岳丹青阁未识丹青意慿栏试解嘲烟云朝起陆汀渚暮生潮山卓数枝笔天横一幅绡霞收红晕浅溪褪緑痕消箇里风烟冷于中景物饶飞黄凌翠阁寒碧瞰红桥酒尽香凝瓮诗成锦掣幖朱衣扶客醉翠袖殢人娇屏帐接千里画图连九霄长风来水尾斜日转山腰赤脚支笻穏苍头控马骄老臣今已矣儿女总金貂春闺杂咏十首溪馆供庖独有鱼溪翁日日叩吾庐儿童不问无钱买便拽铃儿唤小厨午簟风清帐自开日斜双鼻尚鸣雷不知蝴蝶何方去多少黄鹂唤不回石痕新褪落溪毛应是春流昨夜潮红雨入帘衣不湿玉人沾作鬓邉娇睂带遥山淡拂秋几多春恨锁重楼真珠半巻娇无力须索偎人为上钩宿酒初醒午梦回不忺梳掠傍妆台曲肱斜把香腮托却讶荷花藕上开劝罢浮酥酒一巵殢人相伴塑狮儿却将冻手和衣拍笑我金铃用橘皮红猊烧尽夜堂寒银烛生花玉漏残沉醉归来浑不记阿谁扶我上雕鞍小罋栽成一把莲问渠邀价勒三千五人不问成和否移向西窗画舫前鳯箫吹㫁古梁州独倚东风十二楼醉把珠帘和露卷恍疑新月是银钩不整乌云不画睂天然标格自相宜梅花羞对旁人插背倚屏山捻一枝早春十絶自叹身如不系舟几年漂泊在南州栁丝只解㺯春色不把紫光绊客愁故山烟霭接层楼楼上离人泪欲流谁谓楼高添望眼一层楼上一层愁雪满遥山玉作堆几多花栁望春回出门独有平坡麦一派生青熨不开夜来不敌楮衾多全胜呉绫与越罗好是玉人春睡起白云堆里见姮娥青帘乆不访文姬樽酒殷懃欵翠㣲沉醉不须笼画烛自挑明月送郎归十年不谒五通仙自叹何时接圣颜此去行祠应不逺白云深处是梅山诗道风光在水西水西我意未为竒若教南北东溪去更费诗人无限诗寻春不遇欲空归竹外横斜拾一枝且喜东君有消息隔香应不怕疎篱一书欲冩寄云鬟更把春衫裹素蛮欲识相思谁最切泪痕今作鹧鸪斑苍生千里望云霓何事英雄去路迷见説九重新有梦济川人在北岩西夜有所闻好风吹月上回廊花压䦨干子漏长天籁不鸣天外竹披衣潜起聴鸳鸯挽戚虚中梦里匡庐兴未阑转头世事已辛酸肥家有术疑非药漉酒从人笑不冠雁序向人羣已失凤雏过眼影何单不堪回首原头路一坞松楸生暮寒丈夫䇿定在呉钩浪把桥门作胜逰綵笔误人随骥尾锦幖还我占鳌头闗山梦寐三千里竹帛功名四十秋安得九重容借箸尽将军国为前筹九日言懐凄凄大气间炎凉破帽翻风客鬭狂酒味暗消黄蘂辣雁声唤得菊花香三京昔拟恢同轨九日今犹客异乡更仗阿谁上沙漠为予申意郭汾阳呈鄱阳赵及甫不学炎凉不自谋动和权势作仇讐笔锋带怒摇山岳剑气衔寃射斗牛龙虎榜中当擢第麒麟阁上合封侯功名未入男儿手谁肯甘为郡督邮九日溪楼望逺西风寥落做重阳人在东南水一方地僻阻他鸿雁信天寒撩我菊萸觞江澄素练鱼翻赤叶剪红绡蠏结黄不是倚䦨迷望眼欲慿归雁问苏郎诉董寺丞神首罗㬋欲蚀天弯弓直造玉皇前九重不忍诛林甫一札翻令囿马迁投鼠固知当忌器得鱼谁敢便忘筌吾今一死初无憾愿把孤忠託孟坚寄小王徐子晋十载长沙路二千归心日夜在长安居家有誉睂空白恋阙无谋心漫丹获雁不闻苏子信沐猴徒笑楚人冠马蹄恐有唐城便为把功名问二潘狱中作壮士刚肠不受寃髑髅可㫁志难千干仇未报薪当卧汉贼犹存铗漫弹情欵不从囚口责炙浆难塞吏肠寛何当尽沥奸邪血染作衣裳看孟安池亭即事春风恰恰破桃李池馆无人一径深鸥刷㫁翎翻水面蝶抛残粉出花心诗懐搅我丹心破节物催人白髪侵流水伯牙今已矣世间那复有知音南剑水阁欲向津头问镆鎁一潭秋水漫烟霞画屏对客景藏景芳树压溪花照花有䇿廷争惭贾谊无功庙食笑张华夜深霹雳轰双劔惊起延平十万家丹青阁阁上阑杆紫翠环阁中身世异尘寰长虹吸月印秋水孤鹜伴霞量晚山万里风烟屏帐里一时人物画图间凌烟须是男儿事却恐功名未放闲折桂园友人宴墙头罗绮碧云浓墙外秋千电掣空蝴蝶拍开花靣粉鹧鸪吹落杏腮红翠裀不巻珠帘月蜡蠋还摇锦袖风醉眼不知尘世有直疑身在广寒宫夜步水西半靸芒鞋过水西楼台灯火未多时山羞见我头头转月怕抛人步步随风月巻愁秋去早溪声翻笑夜归迟柴门只解闗烟雨不隔离愁些子儿酒楼秋望西风吹客上阑干万里无云宇宙寛秋水碧连天一色暮霞红映日三竿花摇舞帽枝犹輭酒入诗肠句不寒古徃今来恨多少一时收拾付盃盘临清阁䦨干古木琐青葱䦨外檐花灼半空万里好山春黛碧一溪流水暮霞红窗疎不碍东西月帆过始知南北风试问支郎一樽酒好天良夜与谁同思故人十载无人问益之谁于欬吐觅珠玑两三千里家何在三十六峯人未归将谓抱薪能救燎果然画饼不充饥东川恐遇连荣祖一笑不须论是非野菜吟芙蓉峯下扬雄宅路入城闉里三百有山无粟养鸡豚有水无人捕鱼鼈山翁菜色流清涎齿颊连月无腥羶客来问我何所有手指万壑烟霞邉青芹不似芦蒿美石芥防风空剔齿蕨脑才抽稚子拳芦芽已迸佳人指儿童不待明朝阳花襟露湿争慌忙㩦笼拍塞贮不尽归来满袖春风香揽衣踏破青铜镜挼动碧云流一径漉归银鼎作波涛无限春工上盘饤寄许判院八首闲亭无日不相随稍不相随恨别离况是一秋无信息可无人寄问安诗自惭儿女总江湖鸿雁不来音信疎且喜北堂珠玉眷团圞环诵道家书天音空洞岂虚传许我琅函诵半千何事加持功已倍日邉消息尚茫然短牋封罢更重题生怕苍头去路迷説与不须多借问葛庐只在白云西红猊消尽水生花清夜迢迢玉漏賖环珮不知何处去醉眠应是小卿家毫端风雨走蛟螭人物风流冠一时要向行云问踪迹青楼何处没新词此去于门咫尺间樽罍无计得跻攀㫁魂欲伴行云去犹恐歌喉误小蛮锦牋牙轴白云词君外知音更有谁一榻何时对风雨与君聨臂话相思渔父江村水落富鱼虾半属桥邉卖酒家莫讶鬓邉新有雪夜来沉醉宿芦花寄赵徳夫男儿无路出邯郸长铗休从暗里弹是处有鱼堪下钓扁舟何独子陵滩两宋名贤小集巻二百五十两宋名贤小集卷二百五十一钦定四库全书两宋名贤小集巻二百五十一宋陈思编元陈世隆补翠㣲南征録华岳寄敬甫叶兄嵗次丁夘秋八月既生魄于时谪建安脱去未有䇿忽覩星鳯光慨然陪履舄自谓入闽建閲人几千百间有知功名所建复邪僻否则茍利禄鄙猥何足责独我子敬甫挺挺出蛮貊舌端摇戈矛笔下罗疆埸和以军国秘歴歴有竒画以此方定交归心已翰翮送君东郭门握手不忍释明年入中都首上平戎䇿甫结君相知便念长沙谪细草天子书愿置孤臣驿论荐方踌躇倚门重垂白辙环温凊围笑言方哑哑去我两牛鸣恍若闗山隔去年槐花黄郡国书贡籍若以经济材俯亦从此役白屋寄簮缨青灯聨衽席谈笑生风雷议论灿金碧雪香飞梅花归鞍整南陌别徳殊未几拳拳在朝夕君腹坦东牀吾身系西国从此叹参商蓬瀛非咫尺尺纸虽屡投奥援不我索星次几一周幸我安且释尝观义与利更相为损益欲论古人交二者请君择不惟眼独青且要心同赤此身可虀粉此道不可易自料吾与君造物难弃掷胸次蓬莱山襟懐云梦泽未説诗书帅休论文章伯堂堂大丈夫岂可虚竹帛但恨不振踪尚此多扞格在君当先登挽回二千石饥溺切君身推解过畴昔炎凉无异心始终无异迹庶几吾二人交情可全璧记梦夜漏彻三更梦牛入我屋有角㫁而悬有足折而缩惊觉细思量识有何祸福兆者事之先形者心之属事既兆于心梦乃形于腹入屋牛有盖为卒事刑狱吾今尚缧囚其应已桎梏体具牢方具无足牢不足不足意无他示予可脱辐去盖只论牛其义尤可録牛足不下垂得一生可续牛角不上横得厶去何速一旦忤君心吾辠当何赎生去气横秋风马不相逐下裂舆地图上应周天宿峥嵘挽万钧其始播百谷身虽在笼槛志不经沟渎甯戚不吾歌丙吉当吾哭安得如齐王过堂怜觳苦蚊四壁人声絶榻下蚊烟灭可怜翠㣲翁一夜敲打折上运管张平国十首妙年司酿水邉州浪迹曽陪汗漫逰红粉夜嫌银烛短醉和明月下西楼大江南畔五松西潘岳风流梦有诗归路经从定留挽莫教父老见旌旗雨洗芙蓉沃眼青雪潭澄月照人明铜民指㸃向民説未比当年令尹清霜风十月客辞家廷老相期下九华检旱不逢陶靖节唤船同过鲤鱼沙紫枢黄阁总青氊西掖东华墨尚鲜何事业独公莲幕任淹延闲将玉斧制罗纨醉引龙蛇竞笔端流落轴緑窗俱作画图看武城三载促公归自合班行列禁围计幕暂参知有在野夫乗此便横飞朱颜緑鬓富春秋家世才华三总优不用鹤裘兼映雪天然标格自风流云衢从此喜通亨鳯阁鸾台信脚行愿把恩风散寰宇盛栽桃李作门生英雄三载谪东南二月东风始放还马痩尚嫌归路窄愿求屋上一青山秋朝有感十年版筑叹勤劬自笑青云去路迂昨夜高宗闻有梦不知曽到傅岩无闻有荐翠㣲者成二絶二袁吕布漫豺狼孟徳仲谋那易量顾我三逢三顾主空教徐庶下南阳韬钤鼎鼐本同伦后世人才自浅深相国若能擒项籍汉坛应不属淮隂有激呈江圣与判院不郊不国不吾庐兀兀腾腾十载余颈昔已逃三尺剑腹今犹秘九畴书齐牛难爇呉元济贾鵩何慙董仲舒只合三缄且钳口一蓑归去伴樵渔与楞伽老瑛上人勿谓年来世道艰都縁彼此不相参一生知已有千万十事从人无二三红杏无坛堪拱北白莲有社结和南扁舟若有东归便㫁竹枯松寄一儋呈王子䝉隠者国士还须为国忧肯同儿女作身谋存无补世亡无异生不惊人死不休秦鹿还须屠狗逐楚猴犹为烂羊羞如今若论西都事却与中唐风马牛夜读离骚楮衾封冷白凝霜辗转无眠夜未央风欲送愁先巻帐雨嫌多梦故敲窗自惭鼓瑟投齐好漫接歌舆劝楚狂起把离骚读幽闷楚词还似楚江长倪尚书生祠闻説先生入建都一年民乐吏清癯四厢夜月封朱户两院春风锁翠庑一旦有书追驷马万寃无计彻羣乌焚香再拜祝公夀问有清朝赏罚无秋晚呈薛子长一瓮香胶一曲琴得相寻处且相寻覔寛却怪青山卜座乆不知黄叶深当路星轺已钳口异乡风物更闗心何时系艇秋江上醉卧芦花雪满襟双桂堂月姊亲移入庆门广寒今是并肩人分他蟾窟雌雄种作我萤窗南北隣傲窦虽悭三树玉比诜翻剰一枝春主人便好鞭黄鹄研取魁梢谢紫宸忆弟妹别来三载客东南始信人生聚首难眼底不闻鸿雁信鼻头常为鹡鸰酸问天不语语徒厉蓦地上心心类剜安得春风吹马首卧聴行列报平安责逋索逋无术谒公门岂谓公门反怆神令尹幸酧三百索痴儿犹恋一千缗如今束手方知错自此甘心莫厌贫不是恩波不旁洽五穷无奈苦随人刳肠植粟餧官牛牛骨成尘粟未酧何事莲参犹阁笔反怜花县若虚舟季公素重千金诺胶鬲当贻万世羞愿效相如还赵璧莫教颜色叹牀头送赵右秋梅花飞雪满霜洲洲上行人去莫留蜡炬结花催管籥雁声唤客上兰舟莫嫌氷炭情难入自是薰莸味不侔执节从教少知遇勿于世路学沉浮闽藩齐指右参军玉骨清无半㸃尘一味恤刑常召祸十年逰宦只忧贫圜扉月照金波夜寒谷花开玉树春客子与君虽素昧一诗聊记子张绅牢城言懐重城不隔世间尘箇里无花别有春寃鬼夜随风雨泣病囚时作犬羊呻雷霆不霹欺君贼彗孛偏凌为国人欲问老天天已老料应无説为敷陈赠楞珈老瑛上人无聊㫁梗拨寒灰门掩桑风客自推急下火炉乂手接便将布袋解头开拂牀展巻呈诗藁炙盏分茶当酒杯别后逢人须问讯楞珈曽倩寄书来谢许判院惠米沟壑膏粱总自招仲尼陈蔡亦嚣嚣不逢鲁肃千囷指空折渊明五斗腰孤竹二饥知我意苍梧一饱为君谣从今只手摩挲腹却向颜门问一瓢除夜大雪青帝明朝下玉京先教滕六掩车尘梅花笑我三年臈椒叶争他一夜春乌角触檐鞭堕玉马蹄印路椀抛银何当夜缚呉元济去作中兴社稷臣宿水陆寺萧寺廊庑濶无人独自行呉侬非好僻楚客为谁清花落慿风埽灯残借月明江湖有烟浪且此寄余生呈鲁伯瞻信㫁无青鸟盟来有白鸥闷和诗作首愁聴水滴莲花晓山空桂子秋功名有期㑹教浦城买舟㣲雨催行斾西风催客舟菊浪激花翻雪山涵影浸秋前滩归兴呈呉梦祥鱼雁音书少闗山梦寐遥对花思粉面遇喜意鹊应报归心马更骄西风绰鞭镫飞秋晚即事秋宇清如洗秋宵分外长寒鸡鸣午夜征雁唤重阳枫叶已全赤菊花才半黄不知秋几许试与问苏郎呈李景山居静心常乐愁多鬓不禁买舟和月载把酒对花斟白水有深浅青山无古今从兹得真趣消尽利名心小圃舍北有余隙平褫作小园花存四五本竹种两三根风伯倩摇珮月娥烦佐樽谁知方丈里别有一干坤流萤谁将残草曳流萤月黒星昏分外明老眼年来困躔度恍疑流彗入王城前年天狗落京西千里生灵血染衣子夜不知萤电过复忧天外一星飞得金正将书八行黥墨笑金晖今亦提兵上海涯一介问安虽老畧感恩犹胜李申之莫出无事何须出短篱一闗风月足朱扉几回靸起芒鞋去带得闲愁无限归自喻呈赵明甫梁间燕子为喃喃故下珠帘未欲还料得无声如反舌不应留落在人间惜秋祝融嘘火扇骄阳北陆迎寒酿雪霜安得金风専嵗令四时心地有清凉诗到林头落叶时眼前秋事已无㡬何当领取秋容去收拾诗囊带得归两宋名贤小集巻二百五十一两宋名贤小集卷二百五十二钦定四库全书两宋名贤小集巻二百五十二宋陈思编元陈世隆补竹斋诗集裘万顷字元量新建人淳熙十四年进士嘉定初除吏部架阁迁大理司直力丐外任添差江西抚干卒有竹斋诗集行役宿雾锁山椒落月桂林侧崎岖歴冈峦彷彿辨阡陌秋髙风露寒道逺时序迫安得归故园篝灯理书册武阳渡一舟小如叶横在波涛中纷纷川上人欲渡愁北风有帆天际来渐近葭苇丛寄声与问讯恐是陶朱公宿佛头塔孤村三四家篱下尽禾黍主人惯入市能作市井语开窻对竹山揖容延樽俎白云忽在眼客泪坠如雨罗溪桥我来从西昌日日困尘土谁知罗溪桥净若初过两长松列左右清风奏宫羽薄暮舍篮舆扁舟渡溪去别友清宵月满梁相思㡬搔首不图尘土中共得一尊酒人事好华甚随复两分手惟有管鲍心明明若箕斗次许秀才韵二首痴儿欲了事事竟莫之了崇朝弄朱墨校勘是与否徐观雁鹜行大半落渠手败羣虽已去考牧未有道拙工不量力自谓中了了髙谈葢一座衆可已独否斯须临斧斤便皆血两手旁观信善斵莫肯告以道病中闻伯量相访寄之二首我屋修竹根身闲境逾静维摩今无心谁令示人病夕阳耿疎林影落莓苔径伫立有所懐髙人倘乗兴髙人在城郭应酬颇纷如忆我烟霞栖遗我一纸书雨余窻户凉蛩声满堦除相过有成言何时命巾车次范光伯泛江韵夫君陶阮徒俗子不能快屹然頺其中特立蓍甚介平生江湖乐欲去不得迈何当从君逰渔钓寄吾解螘运知战不能损檀氏所以亡吾愧与敌槐将何固封疆及此闲暇时相与积乃仓不须更他骛富国兵自强次伯仁善利阁小室韵山林吾所庐夜月但对影焉知江上人一日了万境褰裳步崇台有室妍且静徘徊不能去坐见四山暝见雪兀冥当语谁饷我一檐雪吾庐本来静得此更清絶遥怜北海上往往已盈尺啮氊人在否毋凌汉臣节出门出门复入门吾行竟安之携书北窻下翻閲聊自怡有懐千载人掩巻还歔欷采采首阳薇恋恋商山芝一裘或终身欣然钓江湄斯人不可作斯道日湮微目前稻梁谋凫鴈方齐飞青田寂无音嵗晚将畴依慎勿出门去尘埃染人衣菖蒲康庐入吾懐十亩驰梦魂踵门者何人遗余以芳荪欢然得其趣如对五老言幽姿出巖谷常带氷雪痕尘容为一洗两目不复昏忽思三崃流褰衣涉潺湲因仍一寸石浸润九节根人言可扶老嵗月须其蕃兹理谅不诬吾将从绮园宿田家竹亭我家西山岭四壁皆此君朅来事奔驰日与茅苇亲方思坡仙诗恐入俗士羣邀我宿者谁此君满其门颀然千百夫一见若故人夜深清风来好音梦中闻唿童启北窻为渠染炉芬夜坐荐福寺次王成之韵鞭鸾未暇相追逐且向祇园止君宿清谈但得月华生窻户明明耿残烛谁令泉石堕吾前洗尽人间丝与竹风帆明发君不留此乐只因吾所独厌原山中晓行碧鸡夜半声啁哳唤起幽人步林樾秋髙风露着羣木无数寒花浥明月松篁一迳宛如画石熘涓涓更清絶山岭便好结茅庐莫待他年鬓成雪秋试示诸儿漠漠轻云㺯寒影霏霏不雨生秋兴黄槐开尽举子心丹桂喜传仙籍信竹斋双手缩袖间坐看羣儿鏖一战春风跃马不为难此去无言日边逺雨后秋事雨已毕秋容晴为妍新香浮䆉桠余润溢潺湲机杼蛩声里犁锄鹭影边吾生一何幸田里又丰年凉风凉风㡬时动日暮已秋声稍稍月华白纷纷林影清余懐元不恶世事巧相撄所愿西成后边头息戍兵用郑浮梁韵简圜师杖履出蹊窄钟鱼佛界深寒梅残屋角春荠老墻阴一水元无恙扁舟尚可寻烦师掬清熘为我洗尘心再用前韵古寺规模壮空山嵗月深春随千树緑云拂一溪阴地僻人稀到官闲我得寻归来记清赏未觉负初心次黄存之韵客宦何时了官居又嵗余归心五湖梦病眼一牀书近作君能富新功我畧无不妨赋逰猎㑹有荐相如旸谷偶成爱日祛愁雾微知散积阴一窻尘外趣万竹嵗寒心士要崇清节吾将老故林抱琴聊一醉何用觅知音书率更西林碑苒苒老将至区区心已疲文章非世用字画漫儿嬉庐阜多名刹隋人有断碑骊黄虽易辨堂奥未容窥嵗晚送馆人归省不厌氷霜路冲寒办一归晨鸡戒鞍马春酒夀庭闱灯火知辛苦云霄㑹奋飞相期纡緑绶非但戏斑衣题洪内翰爽榭雾阁云窻天外安悬知幽趣胜人间帘栊夜月浮银海桃李春风醉玉山自笑红尘无暇日浪凭清梦觅商颜如何飞佩随君后细看匡庐紫翠斑次元徳弟示从龙入学生儿虽小莫怜渠学问工夫在谨初今日从师良不恶地年闭户反成疎双亲未老身无事诸父能文家有书好与汝兄俱努力后生业里试羣居次洪内相菊亭诗仙种菊未多时因菊名亭早有诗欲为寒花标晚节故将新句寄东篱平生未省翻三崃髙处那能賛一辞便得従容侍公侧回头已是十年迟次洪内相梅亭人间多是梅开后旋踵东篱事故常那得红帘卷朱户细看素质傲清霜一生寄兴云山外㡬度搔头江路旁咫尺名园身未到夜窻羞对返魂香夜坐炉火篝灯孰与同此心吾欲付冥鸿茅檐已作涉旬雨蕙帐不禁连夜风一段清愁诗句里十分寒事酒杯中溪云未用安绯雪且聴梅花试小红雪天花一夜洩春机飞坠人间片片奇有色有光欺栁絮无声无臭㸃梅枝緃横万舞风回处表里双清月霁时此景惟诗可摹写却怜老去不工诗寄髙菊磵谢惠诗集髙名如斗夜垂天无地追思每自怜正欲为君寻五老乃䝉因我到双泉新诗妙絶开方就稚子携时喜欲颠此去湖边不多逺秋风当觅钓鱼船寄元龄弟夜牀风雨梦到处东湖西山如接连安信喜随乌雀后雅怀知寄白云边轩窻春动花夜满图史香浮墨色鲜箇里诗书应未味不妨兼读养生篇次元徳弟宁逐春风上下狂懒従桃李借恩光只因朝市风波恶不似山林气味长莫惜举杯邀太白要看骑马似知章南征他日如相忆诗句还须付革囊玉山道中时赴掌故之命麦田堆緑菜花黄一簇人家古道旁酒热不妨邀里巻年丰赢得事农桑世情只说宦逰好客里那知归兴长我有平生蓑笠在钓丝何日理斜阳端午上饶道中一春留滞在京华午日依前未到家细葛香罗素无望黄尘乌帽亦堪嗟争舟野渡人如簇立马邮亭日欲斜遥想埙箎献亲夀綵衣罗拜酌流霞临安别余求之长安车葢喜如云邂逅惟君是故人风月满懐情洒落珠玑撒纸句清新携来客里一尊酒洗尽湖边十里尘富贵功名丈夫事别离无用泪沾巾乡人罗朝宗与兵部尚书京公有旧将往见之遇余于乐平因饯别四时成嵗秋云暮九月肃霜天渐寒有客褰裳涉鄱水逢人剧口话长安悬知欲聴星辰履厌见従来苜蓿盘姑举一觞饯行色无鱼长铗切休弹饯呉长文司理用修持贤业教无欠七字为韵修平生不量力妄意希前修懵懵虽无见拳拳未敢休持狂澜涌如此砥桂真谁为天意必有在吾身姑自持贤考亭无恙时従逰孰非贤嵗寒万木凋松栢始杰然业圣贤去我逺何者名事业我欲到彼岸须君借舟楫教过従资直谅夫岂势利交谓朋党者谁仁人姑聴教无人生天地间离别安能无莫作儿女态相期到丈夫欠君姿正而刚名节非所欠临岐赠一言惟有学不厌保福寺对橙菊有感平生爱菊陶彭泽清夜移橙杜草堂千载诗魂招不得独留风味在僧房有感意行曾到梦江腰占得双泉第一寮窻户还深钟罄逺客尘都向静中销癸亥夜梦丙夜清眠正熟时梦魂飞去拜丹墀小臣乍得披肝胆感慨分明涕泪垂次洪内相十月桃韵三首千红万紫凋零尽安得枝头数㸃红疑是神人写春色镇长留影在屏风旧日骊山宫殿中玉妃无数舞衫红只应归去蓬莱后梦作寒花咲北风不须羯鼓促春工一树霜边取意红寄语元明为收拾莫教人恨五更风次洪内相双竹韵三首延平两龙㡬年卧尔化作寒枝双春桧秋松皆敌国㑹须因垒一时降婵娟两枝翠可掬絶胜白璧南金双留与先生作椽笔诗坛八面受人降管鲍交情真耐乆夷齐意气更无双虚花满眼风号怒一节青青终不降荐福寺次许师咏竹浮云踪迹任西东翰墨塲中且用工时对此君哦七字也胜痴坐辨幡风次余仲庸松风阁韵十九首飞花数㸃两初歇啼鸟一声春正长读罢黄庭了无事旋安银叶试炉香古木阴阴六月凉幽花借借四时香丝桐清夜作三㺯明月入帘风拂牀烂漫花阴覆短墙花开时候日偏长道人不被春勾引到处惟闻薝葡香不见诗仙何逊来春风㡬度早梅开竹篱茅舍自清絶未用移根东阁栽恰则梅边春意萌困人天气又清明炉熏茗椀北窻下卧聴緜蛮黄鸟声已着遗经洗此心更寻流水濯吾襟经旬不涉溪边路荇带苔钱如许深雾阁云窻先自幽水声那更绕源流春深红雨落桃径昼永清风生茗瓯杨栁阴中啼杜鹃梧桐枝上噪𤣥蝉篇章满眼无人会赢得诗翁取意编纷纷眼底正争驰我独冥心絶五綦说与旁人俱不信故山惟有白云知争春桃李太怱怱随手飘零逐晓风氷雪不侵尘不染可人惟有嵗寒松颜杨翰墨令谁解陶谢篇章古所无安得金丹换凡骨白头深恐愧吾夫平池春去水溶溶人在笙歌一部中栁叶翻风罗带緑荷花着雨锦衣红檐间新燕㡬时来檐外闲花往嵗栽红杏碧桃浑落尽緑阴低处结青梅淡月笼花花映忩好风吹竹竹浮香梦回何处一声笛人静山幽天正凉无所用心鱼在沼居然生子燕成窠谁言春去花事歇萱草石榴情更多为怜风雨趣春回故着秋花到处栽兰菊従来盛风味不妨环绕读书斋白云殊不作世态流水更似知人心溪边濯足溪上坐樵笛一声秋满林坡谷遗书非复有向来一纸抵千金谁知悬腕与卧笔如用大都留此心俗书本作于湖様野鹜家鸡强自分王氏无人曾公死只今何处觅云仍松斋秋吟骄阳赫赫转秋阴便觉萧然鬓影侵世事炎凉俄忽尔闲来物理静推寻宿翠巖寺呈李𢎞斋佥判匡庐胜处君曾到谁是渊明与逺公幸有和陶诗巻在好依莲社此山中同李佥判山行午饭野店檐外羣蜂翂翂因成絶句脱略人间势利塲来寻泉石共徜徉饭余闲立茅檐外试问羣蜂有底忙寄永居士修叔求菴记翠琰新刋照眼明流传何日到柴荆从今不恨论交晚我亦碑中有姓名脱山纸帐送宋居士剪裁不惜送君先要䕶髙人雪屋眠只恐鹤书催起去长留空帐北山巅题书院壁间碑天上真龙去不回世间凡马漫争驰少年气习今犹在袖手时来省断碑日出日出柴门尚懒开緑阴多处且徘徊槐花满地无人扫半在墙根覆紫苔早作四首雨过长江浪拍城迢迢羲驭水中行旁人指㸃云开处喜见青山一抺横井梧飞叶送秋声篱菊缄香待晚晴斗柄横斜河欲没数山青处乱鸦鸣北窻清冷不成眠风递蛩声到枕边试唤儿童卷疎箔一檐花影月娟娟炉香清晚坐书帷竹拥藤牀日到迟自赋短章还自笑不知颜闵有何诗冬日早行黄昏月姊剪云开夜半雷车载雨来晨起钩帘望霄汉风花吹堕万璚瑰午睡午窻春日影悠悠一觉清眠万事休堪笑邯郸槐里梦痴儿到老不回头入京道中曝背露湿芳桃午未干花时全似素秋寒征衫不敌东风力试上邮亭曝背看两宋名贤小集巻二百五十二两宋名贤小集卷二百五十三钦定四库全书两宋名贤小集巻二百五十三宋陈思编元陈世隆补竹斋诗集裘万顷送诗僧如师西游向来诗坛上权奇声籍籍君虽后两翁而已分半席主人龙门髙宜有如此客横行翰墨塲往往一当百挟是今西游吐谈取双璧要须早归来成就法王宅从人觅墨梅熏炉束诗魂茗椀驱睡思掩闗寂无营翰墨自娱戏山寒溪正清月淡雪初霁横斜两三枝见说可人意天机如胸中出手特余事何时剪氷纨来对病居士睡起疾去得安卧寒宵不知长邻鸡忽闻声曙色侵我牀人生孰无营晨兴固其常奈何以一身投之百忧塲吾方休吾心与世长相忘适逢希夷翁授我枕中方意行到华胥日昃犹徜徉回观一世人扰扰良可伤谁能従我游要须留春皇读邸报纷纷天下事翻覆良难期不知杳冥中主张者云谁工拙判两途人谋岂容施得非欲平治机缄遂潜移目前三四公并用无一遗毋嫌滞一州民实邦之基向来番江头亲见国子师徳行渊与骞千载如同时斯人使临民儿不赖母慈人言致泰和须索登皋䕫位崇泽斯均否则失所宜天乎倘人従何时可臻兹次伯量赠别诗韵我生既驽下且复寡见闻时时警其愚姻党赖有君自惭苶且疲不足张此军君乃不我弃欢然与同羣愿学如之何此志良已勤坐未知方所得失不足云人生所好异其力用是分词章末技耳安能嫓皇坟而况字书学兀兀纂説文曷若鞭吾心或有汗马勲请益恨未能别君大江濆长吟昌黎诗安得身登云老农叹霜畊氷在趾雨种泥没膝旱魃忽为虐耕种漫劳力去年幸一稔今嵗免艰食细聴老农语令我三叹息但愿从此去龙骨长挂壁大田多黍稌髙廪若山积或云谷大丰则恐钱镈啬夏租星火急处此未有䇿细民一钱税往往亦追索谷贱反伤农此语传自昔语客但勿忧新丝尚堪质十二月大雨一冬都无五日寒赤日杲杲后土干水官丐归帝弗语诘朝不雨吾戮汝斯须便放大瓢倾一洗万里尘埃清不妨更作夜深雪桑榆之功尚堪说灯下偶次前韵北风吹雨夜正寒北窻吟诗舌欲干千辛万苦浪如许饭颗山头谁着汝何如一尊随意倾酒酣不问浊与清明朝縦有三尺雪灞陵诗句无容说别敬叔笔砚君无间氷霜嵗又除诸生得模范六艺共畊锄松菊渊明宅蓬蒿仲蔚居相望倘相忆时寄数行书赠画工綵笔三生梦春莲万叶花笑人为市道随分足生涯山路浄如水溪流浅见沙能来良不恶看我傲烟霞次胡伯仁韵山长飞鸟急江濶去帆微唱晚㡬渔笛凭髙一钓矶従君濯氷雪满䄂得珠玑三叹不能已归来吟夕晖书晁文元道院集华屋金狨座雕鞍驷马车才堪夸世俗早已落丘墟此病乆沈痼无人解扫除千年子晁子道院有遗书送范二丈入蓝田书院二首今代崔斯立才髙不负丞君方为重客人谓得良朋敏捷朝千字辛勤夜一灯明年冠秋试万里看飞腾君在淳熙日常师陆监丞今为后死者乐有逺来朋此道未坠地他时要续灯病夫力不足拱立看骞腾夜坐再用前韵二首洪井今真隠长沙昔漫丞余生得巖壑拙宦愧交朋饭菜浑忘肉囊萤足代灯诗来夜将半云际月腾腾家有辋川集人如王右丞琴书多暇日觞咏尽髙朋拟脱云山履来分夜案灯新诗要传写病眼任懵腾送胡仲立入京昔对延英日诸公叹勿如敢言天下事不负案头书此去朝双阙悬知有异殊荣途方着脚未用曳长裾次施真人韵素鞸方多难丹砂倘一逢勿疑蕉覆鹿㑹见竹成龙涧水逺仍洁巖花幽更浓行行望仙宇知在最髙峰旸谷偶成竹近颇欣衣袂爽苔深常惜履痕侵夜灯四壁图书影晓日一牀花木阴载酒只今谁好事絶絃従昔为知音区区外物成何用慎勿縁渠愁此心入京道中风雨因赋此遂退休新筑书堂壁未干马蹄催我上长安儿时只道为官好老去方知行路难千里闗山千里念一畨风雨一畨寒何如静坐茅斋下翠竹苍梧子细看闲居闲居最与性相便勤即繙书懒即眠终日闭门真省事有时面壁似耽禅大椿嵗籥祈亲夀断简生涯聴子传待问洪崖覔丹诀白云深处引寒泉松花开竹笋茂喜而咏之繁花密笋暮春时粧㸃园林一段奇金粉生香风细细斑衣留润露垂垂品髙宜入神仙药节劲终全氷雪姿笑彼杏桃儿女态漫争艳冶媚山岐睡起书怀时诸公相勉再出北窻终日废书眠一枕清风值万钱云度茅檐轻冉冉泉生石砌净涓涓不嫌雨脚花间注要聴秋声屋外传三径初成吾欲老幕中何用泛红莲有感时与李洪斋有约去年今日西归客曝背茅檐又一冬嵗月催人虽迅速简编于我却从容知名焉用诗千首养病聊须酒一钟早晚杖藜修水去故人有约许相従用前韵谢伯量过访山中胜逰千里笑谈中雪片梅花正仲冬肯向蓆门寻孺子更能草具重茅容春风顿觉生寒谷夜榻惟愁聴晓钟半世坡梅门下客乃今何幸得过従送胡仲衡忆昔樵江一见君喜君吃吃喜谈文别来嵗月今如许书里工夫想得勤近世起家多白屋㡬人驰志在青云穑斋已踏贤闗路更有诸孙䇿异勲喜范光伯相过章江东下㡬湾洄谁伴臞仙夜探梅离别不禁诗社冷遭逢莫放酒船回氷霜满眼嵗将换花栁转头春又来安得飞腾九宵外鞭鸾笞鳯日相陪懐范光伯再用前韵梅边流水碧洄洄都把相思付折梅十载不禁双泪落一尊期慰九肠回惊残蝶梦鹊空喜望断马蹄人不来咫尺云山尚如此天涯聊解得追陪次光伯韵竹迳当年手自开只今无处着莓苔絶怜此地过从少赖有髙人时复来篱下乆霜犹有菊水边近腊正多梅我方眷眷三年别君莫怱怱一夕回钱塘次孙教南韵簿领归来得泮宫一时衮衮任诸公市朝竞逐利名走草木谁为臭味同霅水不妨披宿雾蓬山正要挹清风尘埃不得従君后岂但他时愧两翁次朱震逺韵芳池緑水自生肥上有轩窻隠翠微花竹旧尝开小径门阑今又启重扉直须阊阖排云去要看长安跃马归词赋合魁天下士春光端不负刘煇善利阁次伯仁所题赵子良画四首箜篌君乡来分明寄江树想君诗成时梦作白鸥去平生交友间吾情葢屡岸区区稻梁谋君亦逐鸿鴈风檐手君诗心迹已清絶何当更长吟坐对澄江雪扁舟两渔翁清唱发日暮安得如鸱夷相与五湖去自惊俗尘易汚人胸次须自洁君看四明老氷壶浸秋月题苏希亮壁石梁渡山涧上有秦人居嵗寒不种桃汲泉灌佳蔬兀坐有感息绵绵而不絶心了了以常明静室我方燕坐旁人唤作修行次伯仁过道旁田家韵桃源千载锁烟云若辈安知古有秦恐是呉兴沈东老一尊聊复醉诗人即事二首门前溪水欲平堤漫着渔竿浅处垂晴雨每闗忧国念丰凶端欲问人知春时耕种夏时耘七月农夫始食新此去田家常要雨雨多元自不妨人秋数声牧笛日将晚一曲樵歌山更幽解带盘桓小溪上坐看红叶汎清流乆雨园林清樾浄无尘池沼黄流去有声不用飞花来㸃缀但须霁日为澄清上元忆大梵明灯二首经年不到豫章城灯火遥闻鼓吹声却忆秋屏台上寺綘纱青玉㡬长明突兀招提枕古城夜深钟磬寂无声坐驰灯火笙歌地知有何人一㸃明秋日即事断鴈声边小雨来菊花强半卧苍苔乍寒天气虽宜酒冷淡无心把酒盃九日篱落黄花尚自无白衣犹未到吾庐莫令此日负佳节为展渊明采菊图松斋秋咏次黄存之韵七首少年有䇿志平戎心事今来一老翁蜀客款门茶未了旁人又说枣儿红西风黄叶扫空庭舞鹤翩翩堕雪翎一阵清风通鼻观木犀庭下读骚经牵牛挂蔓上东篱气肃清商雨过时人意若随天意好秋光又到菊花枝闭门思古感伤今每有诗来黙契心纸上不须论巧拙尧夫只是静中吟闲中无辱亦无荣案上图书有课程静对秋花香黙黙晚风休送乱蝉鸣据梧杖䇿事纷然楼上看山对晚眠縦是楼无山色逺只如小米画云烟无事萦心昼掩扉松风度曲入琴徽登髙老矣兴犹在塞上秋风战马肥次仲庸初冬即事二首常嵗霜天分外晴一溪如练浸氷轮今年风雨宁无夜谁与溪梅作小春君家秋实洞庭种小子持来独未黄莫作苏州书后梦只今正欠满林霜雪中戏元徳元龄二弟二首在昔梅花犹有赋如今冰柱亦无诗吾衰不作池塘梦春草生时子合知袖间出手不应迟栁絮渔蓑总是诗二妙得君真所喜一寒如吾有谁知再韵寄元龄弟二首季也东归何太迟伯兮西望屡吟诗茅檐夜卧雪深尺人在蓬窻知不知小舟闲系在江湄满眼琼瑶定有诗诗似其人人似雪只应清处恐人知雪中再示徳龄二弟三首只道园林春未归风前一夜栁花飞东皇自是繁华主不用𤣥冥荐玉妃平生蓑笠惯冲寒长忆江湖把钓竿昨夜北窻闻雪作梦魂飞到子陵滩青青窻外㡬修篁也学宫梅巧样粧说与恵连须着句雪边春色到池塘再用韵三首乱飘窻户重重积巧入帘栊细细飞想见钓天张乐处琼蕤潋滟到千妃蕙帐一冬毎苦寒梦回长是日三竿那知今夜剡溪路月淡扁舟水满滩鳯台仙姊掩银篁归去瑶池试晚粧剰粉残脂无处着化为风絮满池塘再用韵三首无人低唱两三巵一任琼瑶满眼飞罗袜暗尘应洗尽月明吾欲看江妃忆昔骑驴犯晓寒酒旗随处认长竿灞陵物物皆诗句不用牵船八节滩眼前脩洁独脩篁屡倩东风洗晓粧学舞腰肢困珠玉可怜官栁在寒塘再用韵三首梨花月淡珠帘卷栁絮风轻粉蝶飞官漏无声窻欲曙霓裳催舞广寒妃雪里鸥盟元未寒小舟南浦着渔竿眼明似共月千里衣冷欲迷云一滩疎梅元自映疎篁谁把琼瑶特地粧雪后园林应更好却输和靖在钱塘次元徳弟韵䟦扈飞扬使我惊铁中双镞自铮铮陈桥旧将今无用一任于菟绕屋行余従元徳弟借到西廊书斋朝夕其间今二年矣戏作病僧寮且赋三絶虽有图书伴寂寥不妨题作病僧寮蒲团竹椅南窻下一炷炉香百念消华发苍颜一病僧向来文史颇闗情只縁世网无由脱遂学枯禅度此生朝来寮外望西山正在云烟缥缈间既欲与山为保社不妨身世似云闲再咏三首病僧行脚归来后万事无心每闭寮日射竹窻风叶乱烟凝香鼎篆纹消厌趋朝市元无梦惯处山林似有情圆觉楞严俱不解维摩会下一书生无心对客煨黄有意看云傍白鷴终日区区㺯文墨笑他齐已与髙闲寄元龄弟五首余生端合老吾庐心地全然与世疎安得数椽西岭下自行溪水灌园蔬莫怪穷年不入州载书前已㑹盟鸥市朝毕竟多尘事且傍溪山静处留俯仰人间又一年即今科诏下天边功名万一来相逼试向荣途小着鞭少年妄作功名想说着长安喜欲狂多病年来怕奔走却思云壑置籐牀一室萧然百事无崇朝趺坐对熏炉岫云舒巻元无碍赢得从容养病躯两宋名贤小集巻二百五十三两宋名贤小集卷二百五十四钦定四库全书两宋名贤小集巻二百五十四宋陈思编元陈世隆补竹斋诗集裘万顷送范光伯北行𤣥冥将归休勾芒已促装江边疏栁青江上寒梅香有客当此时中流驾风樯欲学太史公穷汶泗沅湘吾闻帝王州雄丽㡬钱塘畴昔驻大龙至今绘未央鹭洲横渺弥鳯台摩青苍名山与大川往往遥相望是间或小留不妨日徜徉平生学屠龙袖手五字章兹逢贤主人定知奏宫商追李逐杜陵相与升其堂要令千万篇金薤垂琳琅秋风鸿雁来因之东南翔写君磊落胸慰我离别肠安乐窝示元徳弟二首往时病僧寮今为安乐窝昔病而今安所得良已多百年直须臾一丘且婆娑倦翼栖茂林潜鳞渺重波方欣随所愿岂复知其他朝来启南窻羣山郁嵳峩上有无心云乗风逺相过却观声利场纷纷正横戈到头蛮与触胜屓能㡬何曷若休我心考槃依涧阿孟夏草木繁雨余气清和四壁环断碑经史宿星罗幅巾坐胡牀翛然自吟哦因之成此诗要使儿童歌清泉出石窦白云卧山窝淋淫乍开霁原野欢声多君庐近西峰其下林婆娑解衣坐磐石持竿钓清波主人忘机心鸥鸟亦无他东鲁与南郭泰山等峨峨周人何人哉自许不啻过一朝离草堂山英遂横戈折辕不得还如此俗驾何仰视前脩翁铅刀比太阿余弟山林人心平气自和欢然乐簟瓢笑彼荤羶罗好书不厌观佳句时一哦烦赓紫芝曲为我醉时歌题余仲祥松斋芳妍桃李塲纷趋成蹊长松坐偃蹇遂尔不见知平生异时人不与俗转移萧然尘埃中擅此丘壑奇牕空境逾清四壁风来吹抱琴揖苍髯喜气掀两眉臭味既与同相亲不相违真期閲嵗寒可但忘调饥斯正如乃翁佳处更过之直比千尺干歴落不受覊只恐大厦成梁栋各有施出处初何心山灵勿疑渠赠拂云主人十年作计须种木一日不可使无竹道人于此得三昧緑雾中间着苍玉拂云谁为名其居我亦同心云巻舒相期直覔飞霞佩不用重拈种树书次余主簿仲庸梅韵春醪欲氷木欲折急雨风吹不成雪玉妃夜堕广寒宫开作寒花赛清絶未须千树种山巅且要㡬枝横水边暗香疎影尚无恙凭谁唤作西湖仙不妨琢句更驰送一洗十年尘土梦铁心元不为渠回眼底珠玑聊簸㺯偶成松径烦风扫柴门为雨扃行携道人集坐对敬斋铭好事心常记闲谈耳不聴观空为时误无异醉初醒老屋老屋乆欹侧随宜聊拄撑吾今且共住縁尽㑹须行雨打从教壊风揺不用惊世间虚幻相聚散本无情留浅沙故山岂不好萧寺亦堪居作意多成碍无心始自如钟鱼饱香积枕簟熟华胥但惜诗成后旁无阿买书寄题喻髙士澹轩世事邯郸枕生涯老子书能知澹中味雅称竹间居石径排云入霜根带月锄纷华不到眼赢得玩清虚晚步日落欲闭户风清聊杖藜千山犹带雨一迳已无泥㶁㶁水声急悠悠云影低催归縁底事着意傍人啼荣姪试周汝生方满嵗伯发已星星桑苎甘投老兰荪喜向荣席间无一印帷下有诸经莫学鱼儿戏来年快聚萤次王成之韵谁遣氷魂照夕阳揺揺一任北风凉眼前共有㡬多蕊鼻观胡为如此香佳实㑹须归列鼎孤标已自压羣芳鸿毫我欲従君赋未害平生铁石肠兀坐有感忘言编简倦三复适意丝桐聊再行已共白云论乆要更寻青鸟问长生按行泉石苔侵履披拂松篁露湿缨此事洪崖我知旧归欤端合与同盟有感正尔双泉忆旧逰排江闻又有归舟谁能不作千年调梦断真成万事休倾葢向东情莫逆生刍无计泪空流重云已失鵾鹏影愁絶沧浪一白鸥送张髙安入京青衫十载蟾宫客黑绶三年鳯岭头循吏声名阳武今故家风味富平侯江边休叹双凫去天上行看一网收入簉鹓班立仙仗莫忘回首顾沙鸥用黄子益韵二首青衫日日困尘沙安用浮名与世夸已过半生真是梦未荒三径且还家恨无沉水纡香穂喜有寒泉瀹茗花袖却西归遮日手园林幽处看桑麻睡起忙然思虑少病余犹觉应酬艰招揺风月聊须竹收拾云烟幸有山但要世縁随手断莫忧诗债㡬时还追奔富贵非吾事且占林泉一味闲寄刘择之新居成西风吹雁过我庐特地传君一纸书九载不须论旧事万金良喜得新居春回院落花侵座雨过池塘水遶除我欲退之门下去却愁无处覔金鱼题懐秀堂莫教满地长莓苔杖履従今日日来曲迳随要松巷转柴门须对石桥开墙头花木因时种案上图书任意堆幸有林泉可投老忍将双脚踏尘埃竹斋述事梦魂惊断𦕈难续卧聴竹里风冷冷寒蛩争鸣遶四壁缺月半堕横疎櫺平生细字发欲白午夜短檠灯尚青稻粱作计吾不愿愿学沧海鸿飞冥大雪次前韵五首雨师风伯妙天机幻出干坤一段奇晓对青山浑似画夜看黄巻可忘饥金貂换酒非吾事铁甲屯边正此时漠北残魂应冻死书生犹赋采薇诗天孙云里散支机飞坠人间分外奇勾引芳樽留客醉栽培玉粒疗民饥幅巾篱落寻梅处一舸江湖钓月时妙处惟诗可摹写却怜老去不工诗谁扶天女下氷机剪水成花片片奇影落池塘波不动寒侵鸥鹭色皆饥縦横万舞风回处表里双清月霁时浪战未能无寸铁对人羞诵醉翁诗伊人元不堕危机踏冻冲寒正自竒只怪飞花无处避都忘炊玉有时饥月明剡水回舟夜嵗暮梁园作赋时一段风流谁得似只今王谢却能诗谁知天巧出元机但怪飞璚过眼奇瞑立风枝寒雀倦愁吟水谷晓猿饥芦花洲渚月明夜栁絮池塘春暮时此景人间不长有写真传影正须诗题小桃源半月池边倚瘦藤望仙台上岸乌巾尘埃一㸃不到地花木四时长是春载酒岂无好事者烂柯应有着碁人请君更种桃千树凖拟渔郎来问津次伯仁善利阁看经堂中钟磬鸣看经堂外水云清山连逺渚鸟飞急风入轻帆舟去平烟树不妨留夕照尘缨正欲濯寒泓凭谁为我问造物乞与少陵常眼明挽霞溪髙县丞二首少年挟䇿上金銮三拜郎官鬓未班不説知音在霄汉但知投老向云山栁丝阴里陶潜乐花锦香中潘岳闲逝者不堪人事异洪崖亭下水潺潺公家元在洪崖宅自是洪崖向上人嗜酒一生真简淡风标八表更精神纷纷偶厌人间事去去归寻洞里春朱绂只今无覔处但余佳句镇长新九龄弟寄悲秋四诗因次不到青云志未休近来何事却悲秋短檠双目元无恙快读诗书莫浪愁图书绕屋未为贫想见长吟日闭门西社诸公乆寥落不知招得㡬人魂幸看平生古战塲不妨髙卧到羲皇一朝冀北空凡马须信骅骝道路长支离病骨怯初寒眼底清愁更万端勉和新诗寄鸿雁江城夜月覔君看余既得乌石冈西望葛坛在云霄中相去虽逺山势不断林木歴歴可数异时乞灵仙翁不难矣喜而成诗寄葛坛主人东西知隔㡬牛鸣山势绵绵若引绳待向冈边结茒屋幅巾遥礼夜坛灯寄张仲符时得乌石冈地二首今人那似古人贤一锸随身日醉眠此老有灵应笑我区区常费买山钱寸田尺地可长乆此诀刘郎却未传他日驭风蓬岛去漫留陈迹在山巅次敬叔韵二首玉鑑氷壶一段清铁中谁与鬭铮铮眼看万里云霄路不信骅骝地上行别我新诗有许清玉声金韵两琮琤笔端定有翻三崃乞与余波赋赠行次李司直韵二首老来方欲卧林泉一蹑红尘只自怜己与山灵有成说秋风归骑急加鞭清虚絶迹竟何为自笑平生颇好之正路倘非君得似冥行未免用多岐别胡仲立次敬子伯量二丈韵二首修水相望无百里从来人物胜西昌𢎞斋自是朝阳鳯伯仲行看接翼翔干枯如我真何用漫结蒲团竹椅縁缄口向人无一语此灯他日遣谁传次余求之坐间所赋地僻不闻车马閙官闲但觉屋庐深摆除诗债寂无事一炷炉香观此心酧余求之二首枕中乆已黄梁熟镜里徒教白髪垂但得渔樵分半席此生何必要人知雨后轻窻无一尘窻前松竹更清新不妨踏遍莓苔地遗我青鞋有故人钱仲庸主簿入京三首风帆转眼即长安好在交逰半达官既有王阳知贡禹不妨乗兴一弹冠孤山梅蕊正开时杖屦还须访水湄莫遣氷魂叹牢落只令和靖自吟诗野梅官栁只供愁空倚鄱江百尺楼待倩天边㡬鸿雁为传消息到皇州别曺教授三首一嵗与君三别离盍簪此去定何时梅花未必堪相寄待倩邮筒寄小诗従渠栁色自青青莫为行人赋渭城只恐南墙旧时竹误随风雨作离声江花岸栁太多情长逐春风管送迎我亦思归归未得夜窻愁聴杜鹃声次吴长文见寄时有衡山之役夜半诗成欲寄君梦魂飞渡楚江津怡怡前日如兄弟今作东西南北人次吴司理见贻二絶韵未全得丧日悲懽内乐知谁梦见颜君看上池无限水不将涓滴到人间湛然胸次幸清明忍看人间势利轻我辈相知端有道未应胶漆付雷陈寄题真爱堂三首终南佳处暂栖迟堪笑唐朝左拾遗渠但借山为捷径山中滋味岂曾知真实爱山今有谁此心猿鹤亦难欺看来却是朱居士不愧昌黎五字诗筑堂谁不要看山往往襟期了不闗欲识此翁髙絶处一心长在白云间安乐窝三首天阙飞来三大字云山留住一闲身老仙驾鹤蓬莱去丹灶而今属后人孤山尝试一登临归梦纷然绕故林箇是平生安乐处清泉白石总闗心生来嵗晚寄南窻燕坐常闻御墨香却笑到天亭上客日将茗粥搅枯膓有感二首絶怜修竹知人意更爱双泉不世情回首旧逰浑似梦却因多难悟无生三四知音总道山荷鉏吾独在田间人言病骥犹堪秣㐲枥何心十二闲髙安别苏野塘三首独立每怜陶靖节北窻终日傲羲皇如今我亦无侪辈逺把心期付野塘胸中泉石真成癖纸上云烟总是诗分我鱼舟三四箇故山归去弄涟漪交葢才倾便话离絶怜立马送君时梅花未必堪相寄待倩邮筒寄小诗题希亮画晚牧归来月在山夜深茒舍不胜寒栖乌欲动催翁超快傍烟汀把钓竿题昭君图纷纷争赂毛延夀今日丹青竟不传万事无过真实处后人赢得写婵娟题老梧画巻四首中兴以前作山水只说李成与郭熙谁知淳熙有此老健笔不减巨然师吏隠三年楚水头每随凫雁扁舟归来喜色惊邻里分得潇湘一片秋何处移来一川竹空蒙烟雾袭人衣其间应有葛陂杖时出林稍带雨飞谡谡风前荷叶枯揺揺霜后蓼花疎舂锄旧有江湖约数辈相依正要渠窻前古槐二首密叶緐阴画不成卷帘双眼为渠明人间炎热无来处赢得轩窻分外清去嵗西湖避暑来藕花无数眼慵开而今归卧洪崕侧看尽飞泉看古槐题针得羮字韵一寸坚刚铁琢成绮罗丛里度平生看时稚子㪣成钓钓得鱼儿便作羮题笺六七叶庐秋雨里两三箇雁夕阳边青天万里浑无碍冲破寒潭一抺烟简瑄上人千里归来覔故林朱絃虽在少知音春风玉几山前路忍负平生一片心简瑄上人借楞严经石室云山镇日扃午鸡啼处睡初醒案头尚有炉熏在试读楞严一巻经题瑄上人隠室闽浙相望两道塲上人曾灶室中香直须了却旧公案莫向空山便隠藏题破尘读经所试为衆生破一尘出经为筏度沧溟持渠到岸无惊畏复破㣲尘纳此经两宋名贤小集巻二百五十四两宋名贤小集卷二百五十五钦定四库全书两宋名贤小集巻二百五十五宋陈思编元陈世隆补清献集杜范字成之黄巖人㓜孤能志励行从从祖南湖方山二先生学以承考亭朱夫子之传嘉定中举进士调金坛尉冄为婺州司法入为御史弹劾无所避与丞相郑清之忤范复奏郑之私人李鸣复等贿赂交结改起居郎范以前奏未见施行不拜命径渡江归授江东提㸃刑狱寻改浙西嘉熙二年改知宁国嵗饥捐俸发仓多所赈给四年还朝极言时事之失以吏部侍郎兼侍讲寻同知枢密院事时鸣复亦在政府不屑与共事去之淳祐四年诏即家拜右丞相挺身当国年八旬竟薨于位赠少傅谥清献事蹟具载国史所着有古律诗歌词五巻襍文六巻奏藁十巻外制三巻进故事五巻经筵讲义三巻夏夜云月不见有感天色未清霁浮云翳层空朦胧玉盘质髣髴擘絮中琼宇本莹彻一髪不可容胡为受掩葢万象归冥䝉谁能召风伯扫氛有余功中天悬清光娟娟万里同病中和东里寺中作陋质百不能补败倚师友东里丈人行幸添巾履后君诗如秋霁峭絶森碧岫又如万古壑潺湲泻寒熘一手转机轴四顾无匹偶明窻一披读张胆不论斗愿分有余光屡辱自醉酒徂暑变新凉一气分六九逼仄尘区间蒸郁未改旧心逐林泉佳病滋面目丑起来强力贫宁敢继富有募兵召募古来有今日何其艰文书急如雨取办都保间百夫不当十一夫费千镮恐彼嗜利徒无能御国患老母与少妇蓬头走江干挽之不得留悲泣声彻天母曰我壮子妇曰我健夫衣裳破无补田园荒未锄一朝弃我去饥寒我何如我欲従汝行生死同一隅抑恐惰军气累汝重汝辜今业己分离把袂略须臾拭泪为汝言汝亦无我虞戮力济王功期为壮士模戊辰冬和汤南万韵春初走京华秋杪归旧庐简编废已乆开巻涩已疎谁能击其䝉石田或可膄鴈山有佳士读尽天下书足迹半九州不惮道里迂陋邦何足临而亦来我居相从一樽酒未厌园中蔬笑谈欣有合浩若縦壑鱼人生惟所适所适各有途胸中茍不迷到处皆通衢箪瓢有真乐颜氏何其臞役役嗟我生未知终焉图论交须论心所论在不渝愿君示一语令我三反隅君无金玉音诵一束生刍丁丑别金坛刘漫塘黄绮避世翁万乗轻商颜翻然爲羽翼国本安泰山出处义与比盛衰世相闗懐古诵考槃令人欲长叹崇山郁嵯峩千章自交阴培塿植松柏斧斤日相寻物小固不容名大亦难任智哉甯夫子其愚非本心北风吹夏律草木尘沙昏枝叶曾未害根本难具论肉食谋何有家食徒殷勤谁能起东山扫翳扶朝暾川泽升为雨霈然周四郊有水行地中溉灌亦良劳势力固有限戛哉加分毫为义分内耳谁言薄云髙调章道之华于世非少补施之匪其宜文绣被泥土自昔重立言一语万钧弩谁其厌来者是非实千古女萝去长松籍籍纷委地蒙瞍辞诏相十步九颠踬弱昧慙陋质先生未终弃再拜愿有闻服膺敢失坠人生玩嵗月世事变朝暮三年在门墙一日泣岐路窻前长新緑生意自呈露愿君日强饭安排济时具方山和篇再和韵殷勤里社间谈笑文字㑹平生一樽酒无虑千百醉问梅穷涧冈乐事此其最风霜尽木未氷雪对户外谁其念岑寂自得以颠沛嵗寒二三友已不数苍桧卓彼方山翁自许出行辈古心味𤣥酒于世百不嗜少小诵佳篇搜句亦奇伟年来乆不作吾党㡬丧气珠璧忽堕前畴昔曾梦寐三咏结束语坐令百感至来者恐未然往者非所计汗青㡬名节徒起千载喟张上舍送望水偶成小诗我家东南隅去海不踰咫招潮厌鲜美望水快珍脆朅来双溪上河鱼仅青鲤泥滓渍肤肉强食辄三哕此物从何来对之惊且喜虽然馁败质尚余江海味令人忆故乡沽酒为一醉闲坐有感偶成古风简刘㑹之髙吉父康司理虞夏㡬百载继以周礼乐洋洋雅颂音后世谁能作井疆贫富均薄海咏康乐姬公同圣贤积累亦不薄宜其垂万代整整守规矱宁知不数传板荡已非昨丘赋鲁史书田畴郑谤作滕君漫忧勤毕战空唯诺盛古犹有憾此岂易商𣙜矧今千载后而欲强复剥州县工罟穽黔黎惴沟壑世道日浇讹禁厉不可缚我尝三太息浮云翳碧落为贫走尘埃岂解拯民瘼州家轻任使千钧委羸恶劳瘁敢自爱恐负此邦託仁政安在哉名是意已错治道去泰甚此论东州确人言寛一分所望恕且约嗟哉斯人生日巧亦日削俗吏事朱墨暴吏事鞭朴我把七篇书人笑谓迂学谁与输此懐浊浪渺垠堮良月游水乐乆矣闻水乐邂逅作此游林立攒万石曲迳穿深幽谽谺开古洞下有清浅流惜哉非古音喷薄皆人谋流觞饮山緑风鬓吹飕飕欲归兴未尽携手湖上楼斜阳献万状浩以百目收白鸟去复还翩翩良自由我本山林人对此多慙忧嵗月不我与晏闲其可偷便合作归计老矣安所投世事皆漫尔政恐空白头送罗季能赴兴国向来与君别忽忽二十年君兹厉素节我已羞华颠转物有元机扫翳还青天羣耳共耸聴明诏方改元笃意召诸老髙爵升衆贤执麾不可挽问君胡为然一气才作新万卉皆争妍雪霜谁谓无松栢良自坚操心不厌危知机常虑先承流恵疲民调俗畅新絃送日徒京尘班春胜着鞭顾我足尚系羡君翮方翩数里已云隔千里其可前有懐空感恻何时解拘挛卓哉漫塘翁邈在云山边烦君招衡门为我致问偏万牛应莫回世事如风鸢鴈荡东南富山水杰气钟鴈峯巨灵排屃赑妙力开鸿蒙断崖据险絶峭壁凌寒空分形献万状转盼无一同或叠如锦缬或铸如青铜或前如舞鳯或却如飞鸿或伏如卧虎或矫如游龙并如兄语弟差如儿随翁鋭如笔露颖岐如剪开锋二湫分大小百灵俨西东古语聊近似天巧难形容我乆埋世埃幸此扳天风应接费耳目磈磊罗心胸有僧本儒家伴我追云踪攀跻不知劳指引殊未穷胡然便语别问之以涕従为渠游兴尽生我归意浓出计无艹艹回途复怱怱还此未了縁邂逅须有逢送夏肯父赴补之子问行李䇿足游上都晚风吹客袂话别聊踌躇朝家渇多士璧水来英儒子志横四海亦复随羣趋磨砺强国䇿他时献嘉谟卓彼漫塘翁一壑老壮图万牛挽不前世事付长吁君欲访隠所为问今何如雪中成十一韵入冬多疠气阳浅月令畅隠雷声间作万蛰惊塞向数日凝重阴云同寒威壮飞琼徧天宇色界铺寳藏前此亦屡白玉瑞此其创缄运孰主张一雪压千瘴纷纷富家儿羔酒醇金帐谁思道丐者双脚不堪饷顾我虽甚贫可挟尚有纩早起愿年丰共饱拜天贶天意然不然独立为楚怆中秋夜客退观月漫成槛外不数丈深窻藏丘壑璧月悬中天玉露下丛薄尺水澄秋光龟鱼共余乐所乐亦伊何饮水良自觉恍若归故山洒然谢羁络明发将何之尘埃又如昨行也谁使之有此一大错幸保寸心在举头望碧落登山述懐扙泪别妻子登山望归舟舟逺望不及巖熘鸣咿嚘重趼坐絶顶晚色忽已稠凄其杜宇声问我胡为留抚襟独浩叹泪下不可收三年足别离此涙良有由区区驹隙中为形役不休为形役尚可为人役何求渊明独何人我乃如拘囚亲老方倚门甘㫖谁供羞子㓜未知学择师谁与谋鬼蜮闪光怪虎豹嘷昏幽世路委丛棘吾道若缀旈岂无知我者应谓我心忧和刘㑹之野堂韵艹艹春又过凄晦风雨夕三年乌伤梦不断一区宅台山在何许空有尘满屐英英江夏公老龙蟠古泽寻胜着幽宇搜奇列佳石疏懒不出门亦复为渠役酒酣对崔嵬寸管凌千尺念我萧寺中逺赠烦走力隠几读妙句缅懐賔主席何当谢吏网足蹑堂上客咏芙蓉与菊花秋光浓欲滴结束东篱花糁糁纷㸃缀戢戢相参差渊明太好事言乐酌流霞谁云制頽龄为与霜争华映水开芙蓉丽色如春葩漫以拒为名青女不能加持此问渊明何乃吝齿牙门外风如箭黄落满天涯送子谨叔古道日凋敝人心竞险薄风雨晦朝暮平陆变清壑归来寻故庐六窻静犹昨殷勤时拂拭埃尘易侵剥此地寛且明休哉有余乐聚首日嬉戏何乃遽言别回首十年间坐令肝胆裂东阳古佳地先民有遗烈为我一问之山寒水清絶无以持赠君髙秋千里月送赵寛堂两片南山云偶尔连空飞一去向空谷一留伴残晖招招渐江渡激激风吹衣仰头有鸿鹄孰使心事违何时黄山畔把酒话昨非新秋大火西流日秋风戸到时断痕依浅水叠翠别髙枝气每随时改人应共物萎百年同一梦身后欲何为和澧洲喜雨韵秋色在何许浮岚叠翠间江清双鸟渡天濶片云闲雅量追文举新诗压子山更深聴逺熘哦咏答溅溅次郑府判金字韵巇岖来北固邂逅识南金未觉人间役欣同物外心灯花残夜半桂子落秋深细聴朱絃曲寥寥大雅音和十九兄梅韵空谷寒花好荒村野路长有懐寻往事无语搅枯肠老气犹无恙幽姿只自香喜君歌白雪茂对此新阳道旁见梅一树栖残雪不禁春夜霜香飘非寳篆粉褪压时糚且合收余白应难待晚黄自便篱落好榛棘不相妨途中官身惊昨梦山店是回程郡事闗新旧人心属送迎尘衫才幸脱野服要须成世路如川险归途却自平有感棒檄来兹邑劳劳两载余亲庭千载隔家信十分疎有妇闻多病诸儿尽废书低檐秋雨滴㸃㸃正愁予舟早行将至三界偶成辞京尘渐逺入越思逾清雨壑溪方涨风帆去复轻天光浮水濶山色带云横更问乡闗路从今尚㡬程再次前韵晨炊浮早渡午夜过钱清越国移舟便曹娥上堰轻人言三界近共指一山横古剡明朝到篮舆数去程厌见尘泥汩喜看沙水清鱼攅隈日暖鸥去帖波轻寒渡人来少闲舟岸与横漫须催去桨溪曲不论程即事官喜文书少尘迷嵗月迁岂无车可出傥有约宜坚傍水寻疎影裁诗读细篇孤山须竟日莫去买游船水帘谷巨崖森四立谺洞露前檐鸟道穿危磴虬松奋老髯巖髙全似砌水小不成帘虽倦犹贪看中宵涧雨添又和郑府判韵荆璞照耀非常珍天衢整步凌通津与人轩辟破畦畛满懐拍拍无非春我如枥骥异逺道志在千里身未到朅来此地寻文盟平生心事为倾倒饱徳醉义乐有余况有兰玉芬庭除谐笑云云殊未厌盘餐夜半劳兵厨依依此情那忍去自恨尘鞍难乆驻伫看飞诏自天来殿前賸作摩空赋再次沈节推送春韵子规泣诉春山头芳草连天不尽愁紫陌游人在何处空有颦眉人倚楼溪上悠悠棹木兰溪边落红纷斑斑嗟哉片片逐流水新篁忽长千琅玕多少闲愁推不去欲问春归杳无处少年知己负心期尊酒従今乐事稀新秋少昊行秋正疾驱洒然凉色已侵肤翠空碧水涵髙下淡霭苍烟半有无风露已经生惨戚菰蒲且欲慰斯须谁将霜竹横云外似有悲声与恨俱继和严君壁上韵山舍榱楹朽蠧余朅来小圃作闲居推移宁免人间世洒落还同心地初鸥鹭齐盟忘物我薜萝交翠映簪裾恭惟不负传心印已把浮生付六如己巳登王峰亭二首与君携手上峦坡多少尘襟尽剖磨一鸟横边秋霭淡片云归处夕阳多潮来万里翻明练山簇千峰列翠螺此地不堪归去早伫看明月涨金波杖黎无事歴危坡一片清寒镜面磨极目尽时知水濶置身危处见秋多此时不着登山屐到处还成测海螺遥想髙人闲物外祗应不与世同波次韵艹堂心事崔嵬日不如愁端丛起蔓难图残山剰水风声怨落日微云鴈影孤妙句耸闻惊昨梦寒窻细读慰来苏许身已在羲皇上降志犹能念昔吾又和郑府判侯字韵野人漫学事王侯宦牒相従得俊游着眼丹铅常午夜转头萸菊已深秋㡬多陈迹成今古莫对清樽话去留自幸趋陪挥玉麈如今何止识荆州得雪称贺马上得五十六字昨夜同云犹未合朝来一色变山河料应天上梅花早吹落人间栁絮多酒兴自怜今老矣诗肠无奈此时何银杯逐马天阶路何事闲江伴钓蓑次赵贵方九里松独行韵道机已熟絶隄闲縦步来寻兴里山残雪㸃衣消酒醉晚风吹鬓带诗还妙年羡子欢踪足卑宦愁余乐事悭安得相従尘网外快将如意碎青珊和六十叔一絶夕阳有意为人留斜映寒江着小舟逺目遥岑无限意不须萧瑟赋悲秋和赵山甫海棠春风得意酌霞觞翠袖宁禁白露霜欲向月宫收賸馥晓窻强理背时糚次沈节推送春韵二首佳人憔悴怯春衣日暮楼髙酒力微流水落花无限恨千声杜宇况催归一年春事逐飞蓬燕语千愁许未通水竹谁家深院落卷帘凖拟纳薰风刘上舍携酒有诗和其韵数过流年转瞩中宦尘休更问穷通君诗唤我尘埃梦孤驿清灯一笑同怱怱嵗事又更新一气初回万木春独有江梅殊不觉凛然氷雪照诗人偶题雪外乱山才约畧雨中平野更凄迷有人支枕篷窻底卧看羣牛渡野溪代菊对未有渊明先有我何人唤我作渊明东篱宛在南山下谁向秋风管落英和髙吉父麦陇吹风饼饵香桑畦映日茧丝光晚春好诵归田赋问汝何为两鬓霜空明洞莫讶青山小山因洞得名仙人骑鹤去留蹟在空明送汤仲熊国正以直去国朔风剪木末硕果悬孤危冥冥邈飞鸿异哉闻鸣䲭暮云结愁阴送君江之湄去者挽莫留留者良自悲何当谢尘鞅鼔枻相追随两宋名贤小集巻二百五十五两宋名贤小集卷二百五十六钦定四库全书两宋名贤小集巻二百五十六宋陈思编元陈世隆补西山先生诗集真徳秀字希元浦城人庆元五年进士中词科绍定中拜参知政事进资政殿直学士提举万夀观卒谥文忠学者称西山先生有集登南岳山烟霞本成癖况复游名山举手招白云欲纳懐袖间咄哉亦痴絶有着即名贪振衣遇长风浩浩天地寛题金山江来朱方注之东海潮怒飞日夕相撞舂天将古来义士骨化作狂澜中央屹立之青峯孤根直下二千尺动影袅窕冲融中黄金侧布兰若地凿翠面面开窻栊双桡伊轧破浪屋怳忽置我髙巃嵸是时千山雪新霁水面月出天清空涛声四起人籁寂毛发萧爽琉璃宫披衣明发蹑烟霭决眦俯入归飞鸿襟前渤澥敛暝色袖里岷峨吹晓风越南燕北但一气尘埃野马何时穷苍梧虞舜不可叫王事更恨归怱怱送汤伯纪归安仁交情世岂乏道合古所难自我得此友清芬袭芝兰苦语时见箴微言获同参相従仁义林超出名利闗此乐未渠央忽告整征骖索居可奈何使我喟且叹至危者人心易汩惟善端茍无直谅友戒谨空杅盘重来勿愆期同盟有青山圣经如杲日羣目仰辉耀利欲滑其中云雾隔清照正须澄心源乃许窥道妙周程千载学敬静两言要㡬微察毫芒根本在奥窍持此当弦韦迂矣君莫诮送裘司直得请西归轻舸龙山头木兰作双橹飘然裘司直乗向南昌去问君鹤鸾中脱身遽如许栖迟三十年始得官掌故小须上上考岂不登省户自言野心性眯目九衢雾修竹嵗云晚萱艹秋亦暮嗷嗷投林乌犹得反其哺江西父母邦非复昔饶裕蛮烟一腥秽乐嵗且狼顾遗黎空杼轴行旅窘刀布天门窈万里可望不可吁君今佐元帅精采系一路疮痍俟涤濯画诺归佽助先声路人喜髙节懦夫慕遄当再前席一正天子度白鸥没浩荡苍鹘在指唿我亦南陔人扁舟从此具题八君子图后刘子出西江访我江之东何人与偕来衔袖八鉅公韩欧开济姿如晴月生空潞公山岳重文正霜桧同玉立者坡仙天游匪涪翁一朝参我前毛发生清风凄其赵韩王小异凌烟中半山执拗面亦得传无穷题来青馆客梦成时夜向阑幽泉挟雨响潺潺清魂便觉超尘世何况真栖巖石间泉州贡院举梁八咏万间贡宇旧巍巍更辟新楹广旧规岂为儒生次科计要培宗社太平基云斤初还日逢甲虹影乍横星值奎天相斯文兆先见不须佳䜟指金鸡棘闱曾辟大江东唤起秦淮两蛰龙况是此邦饶俊彦何愁盛事不重重明年丹诏下枫宸定有英材起海濒勉取梁公旧衣钵従今人说两庚辰梁嵴伊谁姓氏题梅溪去后有苕溪自慙拙守何为者强䇿驽骀继駃騠忆昔文闱创造初挥毫纪实有鸿枢乃今盛观重辉赫试问他邦有此无簪橐聨辉三大老节旄相映四贤侯作成后进须先进引领时流作胜流䇿足巍科亦漫然当知致逺识为先丁宁莫负梅溪祝名节岧荛共勉旃泉州贡闱庆成维南有州古佛国选佛塲开自畴昔谁欤经始梅溪翁万桂森森皆手植文风日盛贤才多粉袍立鹄肩相摩万间庇士岂不欲环视奈无余地何那知吉壤在咫尺鬼神撝呵天所惜一朝幻出青瑶宫山灵献卜龙避席昔虞局促今恢舒乗黄骋足腾康衢辟新葺旧两辉映美哉轮奂雄规橅嵗直金虬大魁出䞉喜庆成逢此日来春甲子又一周天相吾泉真可必蝉聨四坐皆豪英一樽敬为诸君倾浮云富贵靡定态要看名节留芬馨我今归作渔樵侣清梦犹驰笋江浒鳯鸣侧耳聴朝阳把酒空山为起舞壬午春社之明日请尊老㑹于西山之精舍龎眉皓首奕奕相照真吾邦希濶之盛事辄成口号一首併呈诸耆夀且坚异日早退之约云耆年自是国之珍何间衣冠与隠沦华发共成千一嵗清樽相对十三人休谈洛社遗风旧且颂倦游庆事新三径未荒宜早退要将夀栎伴荘椿长沙赠高年陈氏母子陈氏春秋一百一儿女年皆过七十一门慈孝更雍愉四老真堪入画图长官申闻太守喜召至阶庭加盛礼老莱綵服作儿啼今视古人更过之老莱一身娱嬉耳况有三儿奉甘㫖人言潭俗不古如若看此事天下无一门髙夀何由得慈孝之人天所惜我愿湘民胥傚之从此九州皆夀域长沙新第呈诸学士莫清彼潇江莫峻彼衡岳澄光挟秀气日夜相回薄月吸珠含胎虹贯玉生璞子方有苗裔温然粹而悫一童与三何双鳯两鸑鷟奋身辞艹莱正论吐谔谔彤庭拜恩归天香尚盈握良才国之寳一见我心乐平生功名㑹万里初着脚永肩致主念更勉经世学锱铢分义利毫缕辨纯驳相期激清风与俗洗氛浊谁欤指其南是邦有先觉和侍读祕监饯行严韵帝里参陪意最亲聨镳忽此为交邻徐行得接双飞鳯骤别难留一角麟归奏已趋天尺五宠光仍待月重轮应怜留滞穷边客晏嵗严霜夜夜申送张曜之遂昌张君曜之游淮东谒予故人陈制参以小诗二絶祖其行风烟千里走淮漘寄语青油幕里人麟阁功名须有意乃心王室勿谋身谭天之外更谭兵风角孤虚分外精玉帐不妨收拾取絶胜下客着鸡鸣㑹长沙十二县宰从来守令与斯民都是同胞一样亲岂有脂膏供尔禄不思痛痒切吾身此邦秖似唐时古我辈当如汉吏循今夕湘滨一巵酒直烦散作十分春长沙劝耕是州皆有劝农文父老聴来似不闻只为空言难感动须将实意写殷勤使君元起自锄犂田野辛勤事总知要为尔民除十害肯容苛政夺三时已看三白兆年丰更喜春来雨泽通従昔楚邦农事早好将人力副天工田里工夫着得勤翻锄须熟粪须均插秧更要当时节趂取阳和三月春闻说陂塘处处多併工修筑莫蹉跎十分积取盈堤水六月骄阳奈汝何田家拚取一春忙男力菑畬女课桑陇上黄云机上雪暂时辛苦乐时长鞠育当如父母恩兄弟更合识卑尊孝心尽处通天地善行多时福子孙千金难买是乡邻恩意相欢即至亲年若少时宜欲老家才足后合怜贫健讼翻成产祸胎带刀却是杀身媒争先好胜灾偏速退步饶人福自来不教言语太艰深为要人人可讽吟把向田间歌㡬遍儿童也识使君心别汤升伯二十年前忝旧游论交今日始従头我如潦尽寒潭水君似天空明月秋夜雨㡬时重话旧故山闻早共归休临岐赠别无他祝莫忘邹陈为国忧送林自知自幕中归常宁始吾与林子周旋大江东子方清且贫箪瓢屡云空劲气凛不折耿耿如长虹明年擢髙科对䇿大明宫一尉迟五年出入无奴僮再见湘水濵凛凛复昔同招徕元戎幕汎緑依芙蓉小生敢相吏故人傥相従云何嵗未竟失去如霜鸿挽之不可留聊复少従容老我慵且钝栽培欠深功子进未可量徳业方崇崇永懐昔君子和气填心胷濓溪霁月朗伊水春风融至今想其人犹为起敬恭天资贵强矫学力无终穷我如石之顽迟子相磨礲子质虽玉莹可废他山攻鴈峰毋乆留来思灵麓峰司理弟之官岳阳相别于定王䑓悽然有感为赋五诗以饯其行定王百尺台长安万里目昔人思亲心山川讵能局于焉共登临使我增感触微霜陨陔兰悲风撼庭木银山在何许白云但空谷搔首重徘徊冥冥江树緑念昔戏綵时欢娱共晨夕天风吹惊鸿一散不并翼相逢重湖南感叹复悽恻王事不可留去指重湖北层楼时怅望茫茫楚天碧数寄平安书老懐庶寛释忆我将漕年适如子今日于焉四闰余过眼风雨疾壮彊岂足恃进徳当汲汲永怀古之人闻道在四十我慙已过之因循悼前失子盍勐自鞭圣门本无柅心源本澄静皎月悬晴空利欲一汩之晶明变尘蒙扰扰千蛲蚘攅攅万铦锋昏冥弗自觉乃与禽犊同一朝发深省妙理仍昭融要须大敌勇钩援临崇墉不见箪瓢人四勿收殊功先民不可见懐哉金玉音士虽一命㣲爱物宜存心矧兹圜扉内白日变重阴求情箠楚下寃哉讵能禁謼嘷漫弗省鬼神为悲吟子往其职朝夕惟钦钦谁刑勿留狱斯语真良箴诗寄淮西王路分壮哉貔虎三千士静扫鲸鲵百万余若使人人似淮右笑谈真可静千庐两宋名贤小集巻二百五十六两宋名贤小集卷二百五十七钦定四库全书两宋名贤小集巻二百五十七宋陈思编元陈世隆补西山先生诗集真徳秀志道生日为诗勉之我闻洙泗言惟仁静而夀汝欲绵修龄斯义盍深究越从开辟来新故更禅受巍巍独山岳屹立镇宇宙其体固而安其形慱而垕嘘呵云雾兴涵煦艹木茂皆由一静功变化生万有千古无动揺两仪等悠久吁嗟人心危六凿互攻鬭眇焉方寸微憷彼羣物诱扰扰无宁期得不易衰朽汝今志于学一念贵操守天真浚其源人伪窒其窦冶容命之斧妖声性之寇腊毒由厚味乱徳本醇酎当如御讐敌岂但恶恶臭敛然肃襟灵神物森左右融融湛虚明役役息纷揉还吾性之仁万善此其首但存达徳三可卜与龄九不胜玉女心持用荐杯酒题全氏三桂堂唐人重科甲儗以折桂荣一登羣仙籍不美千佛经终全嵗寒姿乃比秋香清咄彼牛李辈伊优至公卿迨今齿其人名字犹臊腥卓哉刘户曹直气霜稜稜一朝脱淡墨千古扬芬馨鸡峰有名家奕叶彯儒缨庭中三嘉树屹立长西风正揺落翠葆黄金英劲节松可友孤芳梅谓兄丁宁命志郎我岂贪浮名爱此臭味同故以书吾楹尔曺方懋学志取宫袍青要须勉植立毋但希腾凌已大外物小道充人爵轻当如燕山窦义方垂世评勿效东堂诜射䇿矜虚声懿哉君斯言可折末俗醒刻诗堂之楣式观全氏兴夀杨龢父迅雷地中藏当此沍寒日积阴排层空初阳露㣲茁而曰天地心于此见机括良由势方升犹木吐牙枿培㙲勿使伤怒长焉可遏此理之在人善端实初发荧荧火将燃涓涓泉欲达吁嗟道心㣲物欲易攻夺差之一毫芒相去舜与桀要须二者间明辨与精察见义勇必为欲如矢之决去恶凛勿疑剖如刃之割坐令人伪消但觉天机活四时无非春八荒皆在闼喜君生兹辰聊为演此法愿祝君夀长勿嫌吾诗拙舞鹤亭歌舞鹤亭空亭无鹤何为名亦如西山赋招鹤无鹤可招也不恶何必𤣥裳缟袖二八真娉婷想像标致便足使人毛骨清仙翁好鹤非徒尔鹤徳从来比君子坡仙自谓吾不如今翁与坡岂其殊苍苔白石有余乐一似箪瓢甘澹泊笑杀飞鸢太不灵贪腥嗜腐譁然争九臯一唳醒人耳又如片言之善应千里更笑荒林老木终日号毕逋说吉说凶谁聴渠仙翁爱鹤爱其徳我读翁诗三叹息便好从翁痛饮醉倒斯亭边振袂起舞学胎仙和赵章泉天教一老立堂堂步武媻姗尽未妨元始故家典刑在北方正学𣲖流长新恩已焕青藜照旧徳行询黄发良多谢寄诗勤问讯自怜疎懒似嵇康送永嘉陈有辉永嘉陈君有辉潜心易学许以所着示余余未及请而君归矣拙诗赠行且坚再㑹之约云深山读易如康节白首谈𤣥似子云肯学时流夸末技却于圣处䇿奇勲二图君已窥㣲指十翼吾方媿浅闻得意春风重过我緑波清夜话羲文送吴定夫西归吾衰倦对客晤语惟青山修竹引清风时为掩柴闗今晨何人来踏破莓苔斑惊顾复自喜不妨伴虚闲世情重声利荣途足趋走夫君独何为经年闯林薮东寻金坛翁南访玉峰叟借问两仙来时轻健否慈湖老仙伯乗云賔帝乡念之每汍澜风味不可忘其门多英特清文照缣缃为我朂诸贤佐道当自强麻源在何许茫茫白云端悽其一布裘何以御风寒归来有余师兴尽当知还便好斸空谷賸种青琅玕咏仁程子精㣲谈谷种谢公近似喻桃仁要须精别性情异方识其言亲未亲题隠者苏翁事迹苏翁云卿广汉人隠东湖上魏公为相使帅漕挹其来一夕遯去不知所之魏公孤忠如孔明赤手能支天柱倾苏公髙节如子陵寸胶解使黄河清等是世间少不得问津耦耕各其适后人未可轻雌黄两翁之心秋月白题湖山清隠西湖南山和靖庐西山东湖清隠居皇天従来具老眼胜地不肯栖凡夫眼中四时风月景胷次万古皇王书夫君岂是终隠者要学川云时巻舒新桥行绍定戊子长至后九日南浦新桥举梁其明日县尹宋侯之夀旦也辄赋新行以为侯夀去年夀君时清溪无梁涉者危今年夀居时长虹卧波指可期珍材逺林天发隠文石象玉神效奇蛟龟为桥顷刻就又似仙伯工娱嬉官自忧民民自乐此事更属无穷思要须移此济川手栋我王国无倾欹従今南浦渌波上惠泽千春同𣺌弥题黄氏贫乐斋濓洛相传无别法孔颜乐处要精求须凭实学工夫到莫作闲谈想像休道乡曾举龙门话认作元闗透悟机儒佛差殊真𦕈忽请君参取是耶非闲吟闲中意趣定何如静把陈编自巻舒希圣希贤真事业潜天潜地细工夫林泉有分吾生足钟鼎无心世味疎政使一贫真到骨不妨陋巷乐颜癯浄豁持钵求度为说偈言一真不昧人中佛五戒俱全俗里僧必待方袍与圆顶维摩龎老又何曾浄豁读罢白予曰如此则不须受度矣遂说偈云青编读后方为士黄牒颁时始是官不拜皇朝真爵命要行所学也应难余谓解读青编便无黄牒亦得浄豁志在求度只得恁么主张併为书之以劝施者赠小铁面王相士君以铁面名自谓相人无软语我亦铁心人不把穷通来问汝独有一事欲叩君学海无底难穷寻㡬时铁拳透铁壁直窥千年贤圣心赠岳相师余方与友人刘定甫论西铭而岳相师来索诗遂直书以赠平生惯读横渠铭不读许负天纲书穷通欢戚若有二天之玉女元非殊但应内省无所疚何必从君问休咎北窻燕坐寂无言时聴幽禽晴昼七峯行为外舅夀有崇南岳之五峯倚天壁立云蒙鸿我尝振衣峯顶立颇似吾乡好峯七七峯五峯小大虽不齐气象峍兀实似之牛首峩峩峙双阙蕉领杨梅两奇絶南台林磵佛世界百丈烟霞龙洞穴仙人冠剑端且凝仙源万叠秋空横萦青缭白望不断好似衡山山下青曏来秀孕两宗工文章节操为世雄百年山川久寂歴人物今有仙游翁翁才古干将翁目巖下电千牛解剥刄有余万象妍媸镜中现可持龙虎节可运玉帐夀才髙惊衆世弗售秖令遗爱留丹丘丹丘遗爱人人夸经界寛租恵最多后王嘉之钖异梦使汝有子登巍科翁夀当万千翁年才八十视昔殷大夫仅乃十之一渭川出处付何心独探元闗深更深舞鹤山前春色好静对七峯长不老题李立父髙逺楼君家百尺楼近在环堵室室处岂不佳暑溽厌烦郁着脚蹑层梯心眼便超轶好风天外来佳月云端出清明湛空濶洞视了纎悉岂徒快登临抑可騐学术大哉天地心昭然本如日世人庳且隘动以私见窒未能脱尘凡底处识㣲密羡君有斯楼发以静春笔知崇与礼卑二义贯于一烛理要髙明履道贵平实庶㡬足目俱不但窥彷彿工夫妙方寸岂假身外物此境未昭融此屋空突兀君看希圣徒陋巷暗蓬荜以青氊与志道冲寒暂行役遗汝以青氊要识夜眠处当如亲膝前凊温供子识清白保家传小令多堪法母颛字画妍贺外舅转官黄山桃李閙春风曾见先生化育中经界力行师孟子井田有意复周公㡬年凋俗成佳邑一旦新纶赏旧功明主已知材智美渭川行起钓璜翁夀杨龢父夀日将何劝夀巵不妨拈出去年诗大生皆自㣲阳起百善端従一念基身欲宁时须主静㡬才动处要先知老来自笑无新句那得仙翁一解頥两宋名贤小集巻二百五十七两宋名贤小集卷二百五十八钦定四库全书两宋名贤小集巻二百五十八宋陈思编元陈世隆补西山先生诗集真徳秀夀外舅杨开国大中大夫汉千户子男一位周诸侯人生到此不易得况复寳带悬精镠虽然三者皆外物达人睨视如云浮天公最啬是眉夀七十従来已稀有堂堂玉立仙游翁嵗比磻溪未华首碧瞳射人双镜悬晓窻贝叶声琅然问渠那得许强健阴功久在朱陵编愿翁遨嬉更千嵗做尽人间方便事却乗白鹤御丹鸾直上紫清朝玉帝赠旴江张平仲去圣既云逺至理日以冥言道指虚𤣥语性杂精灵正传乆芜没异学得魁横卓哉周程张磊磈三代英妙藴发天地㣲言昭日星后来紫阳翁抑又集大成煌煌八书训凛凛万世程学者生此时坦然有规绳但患舍康荘自趋柴与荆张君江西来颇尝得师承敝衣虽悬鹑勐志欲掣鲸袖出文一编其辞峻而清此士不易得归欤更研精勿受俗学变而为宠辱惊贫者士之常未合宁躬耕髙门谨勿谒养此气峥嵘不见商歌人洋洋金石声送王子文宰昭武樵川古乐国谁遣生榛菅往事忍复言念之辄长叹子往字其人寄任良亦艰伤哉周余民十室九孤鳏深心察苛痒摩手苏痍瘢愿加百倍功勿作常时观荧荧匣中龙烂烂巖下电纷纶挥霍间坐子百千变虽然事㡬㣲易瞩亦易眩误从快处生理向静中现健决要安徐聪明贵韬敛潜斋有愚言或可代箴砭百鍊或绕指粹白俄成缁有初谅非难其难在终之道心眇丝粟易为羣物移不有精一功谁能胜惟危子今如玉雪莹洁亡少疵愿言保令徳嵗晏以为期堂堂先太史一节贯初终况有夀母贤切切惟教忠承家谅匪易负任丘山崇可不日汲汲仰希前哲踪敬义两夹持师友交磨礲余事作诗人母颛锼句工平时州县间上下意苦异善书肘或掣有志奚由遂子今得所从展布有余地两贤更勠力万物应吐气相期召杜功奕奕照采世不须岘首碑自有樵川志赠夏宗禹夏君宗禹示余以阴符悟真讲义嘉叹之余为赋二絶虎头自合取侯封好为明时立隽功做了玉闗班定逺却陪芝岭夏黄公丹经千巻浩如林妙诀无多底处寻但要灵台常似水自然元海㑹生金赠叶子仁上饶叶子仁为人推算占往往如破的嵗乙酉予方在从班子仁以书来劝补外甚力未㡬果去国进退得䘮豫定如此子仁之术亦奇矣哉兹来过予衡茅为赋小诗三絶因以自释云易象推占妙入神劝人忠孝更谆谆只今谁似君平术惟有南阳卖卜人花正纷红俄骇緑月才挂璧又沈钩世间万事都如此莫遣双眉浪自愁知天焉用尤臧氏有命何须主瘠环若向此中能照破许君已透利名闗赠徐碧鑑人言得罪为狂疏若论疏狂罪不无亦既自呵还自笑只縁骨相合﨑岖论命岂能修造化相形那解脱头颅知君藻鑑真超絶试问穷通改得无浦城劝粜阳和二月春艹木皆生意那知田野间斯人极憔悴殷勤问由来父老各长喟富室不怜贫千仓尽封闭只图价日髙弗念民已弊去年值饥荒自分无噍类幸哉活至今且复遇丰嵗庶㡬一饷乐养育谢天地岂期新春来米谷更翔责况又絶市无縦有湿且碎何由充饥肠何由饱孥累恨不死荒年免复见忧畏我闻父老言痛切贯心肺行行至平洲景象顿殊异白粲玉不如一升才十四问谁长者家作此利益事父老合掌言子文姓陈氏起家本儒生畴昔乐赈施忆昨艰食时巨室争谋利米斗三百余独收七十二三都数千口受彼更生恵开库质敝衣假此赒贫匮取本不取息所活岂胜计我曺非此翁乆作沟中胔吁嗟薄俗中乃有此髙义吾邦贤使君爱民均㓜穉一闻平粜家褒赏无不至或与旌门闾或与钖金币独有颍川翁宠光未之被故作行路謡庶徴铃斋遂且俾殖利徒闻风黙知愧并生穹壤间与我皆同气富者盍怜贫有如兄恤弟恻隠仁之端人人均有是顽然铁石心何异患风痺不仁而多财聚易散亦易惟有种徳家福禄可长世不闻眉山苏盛美光传记卖田救年荒生子为国器不见南浦毛一惟利是嗜积谷幸年荒生子遭黥𨽻天道极昭明勿作幽逺视谁欤为斯謡西山真隠吏挹仙亭汉宫苇箧儿哌哌济南梓柱阴扶疎富平家人正媮乐安昌帝师工献谀子真东南一尉耳黄绶凄凉百僚底手持短疏叩天阍义激丹衷泪横眦翩然一朝竟拂衣爱君无路空依依人传九江已仙去吴门再见是邪非神仙茫茫那可测上帝从来赏忠直天上果有骖鸾人合领羣真朝北极自从举手谢世间千年白鹤何时还玉箫声断杉桧冷秖余丹灶留空山谷口之孙古使亭斸青冥挹仙袂耿耿应懐贯日忠飘飘岂羡凌云气我未快读华星篇清彻毛骨风泠然何当结茅最髙顶一榻容我分云烟题黄君贫乐斋饭疏饮水复何求道在胸中百不忧参取章泉克斋句底须楼上更安楼赠张童子虎头燕颔及鸢肩自笑都无一事全惟有数条𤓰样骨尚堪山泽作臞仙闻君早号张童子顾我初非韩退之可惜浪抛洙泗业只看风鑑学希夷赠邵邦杰邵邦杰妙丝桐之技又善写神西山翁嘉之为赋絶句五寸管能摹造化七絃琴解写人心平生不作麒麟梦且聴髙山流水音夀杨龢父诞日娱亲始是荣如君庆事世难并名园春满三三径眉夀天开九九龄帝渥频霑新诰紫文阶重焕旧氊青玉杯従此年年把笑劝樽前两福星赠梓潼袁君西归君辞万里蜀东游海之壖所挟大易数自谓探幽𤣥縦横布筹算妙若蓍之圆殷勤扣其説得数须得全人生穹壤间其孰司陶甄短长辨凫鹤百一分䕫蚿造物初何必赋受自尔偏数有饶与乏定命谁能迁理则无亏盈一性各浑然颜跖偶夀夭尧桀非愚贤缅懐乐正子圣门得真传全生必全归此语星日悬予生故多奇荣枯聴诸天独有任道心未死须干干君提空囊至又复垂槖旋丰尝卜而来所遇非昔泉术工用乃拙为子笑且怜矢诗苦不多聊压瞿塘船㑹三山十二县宰皇皇造化钧槖籥生万彚林林满穹壤异体实同气痛痒本相闗彼已当一视矧惟守令职休戚我焉寄盍推若保心睠焉抚孩穉横目事征求往往学顽痺牀剥肤已侵鹰击毛尽摰但期已丰腴遑恤彼憔悴近来二十年贪风日滋炽蒲萄得凉州西园闹成市环瞻郡邑间大半皆汚吏民穷盗乃起原野厌枯胔哀哉罗祸徒念之辄挥涕天地忽开张清飇扫氛曀我乃于此时拥旄忝为帅顾慙老儒生蹇拙乏长技同官为僚友努力图共济惟闽古大都星罗邑十二岂无良大夫与我同厥志要如羔羊直委蛇自无愧勿为硕䑕贪踯躅乃多畏上方明黜陟我亦公举刺民言即丰碑令闻疾邮置黄堂一巵酒殷勤抒至意慎勿多酌余忧心正如醉游鼓山六月二日偕潜夫参谋诸友游鼓山余涌泉亭明旦登天风海涛坐白云亭追懐昔游怆然有感偶成拙诗奉呈并简住山明师严宸有追诏趣上太守符疲民未苏醒还顾空踌躇来寻灵源盟喜与佳客俱始酌清冷泉一浣丹墨洿超然烦溽中着身在氷壶迟明陟危亭云涛渺空虚烟霏倐开阖峰峦时有无伟哉此絶观雄压东南隅苍崖万仭立四面环琼琚翠木巧蔽亏亭午清阴敷令人澹忘归似到真华胥忆昨汎莲日选胜邀朋徒摩挲巖上刻慨仰赵与朱举觞酹且盟一节期终初重来三十年恍如隔朝晡并游四五人存者独清癯有懐子陈子感叹为欷歔子抱明月终我方长涂趋颠踣惧不免儆省当何如愿言祝同社着力相携扶禅伯亦可人新结峯顶庐老我故倦游轩冕非所娱㑹须脱尘鞿来依嬾残居夀陈宰花种河阳未十旬和薫四境蚤如春试看条教频频下字字无非育物仁为民一念彻渊泉蔬茹余旬始吁天嵗事丰登邻寇熄乃知感应鼓桴然赠呉景云昭武呉景云善篆工刻为余作小印数枚奇妙可喜因有感为赋二首锟铻切玉烂成泥妙手镌铜亦似之若会此机来学道石槃木鑚有通时腰间争佩印累累真印从来少得知不向圣传中有省黄金斗大亦何为送曺晋伯令尹之官须江壮哉县谁遣莽成墟旧观嗟难复罢民苦未纾手摩应切切鞭算盍徐徐赖有贤邦伯当令子志摅此邑吾邻境尝闻叹恨深有田尽增税无楮可为衾愿布中和政母懐忿疾心归田当有日好聴宓生琴两宋名贤小集巻二百五十八两宋名贤小集卷二百五十九钦定四库全书两宋名贤小集巻二百五十九宋陈思编元陈世隆补鹤山诗集魏了翁字华父号鹤山邛州蒲江人庆元五年进士理宗朝累官签书枢密院事改资政殿学士福州安抚使卒赠太师谥文靖有鹤山集登万象楼和计次阳韵尘缨羁我身对景慵着语青山唤倚栏壮气临颍汝层云卷油幕万岭眇烟缕酒阑一横笛楼前叶似雨七夕南定楼饮同官谁将明星贴天宇州国宫垣象官府更将四七随天旋常以昏中殷四序迢迢河汉衡秋旻前有苍龙履𤣥武牵牛正向西南来左右两旗北河鼓鼓星之侧为天桴鼓上三星为织女何年人号天女孙便把牛郎拟夫妇不知此是天闗梁河汉之津有常度晦明伏见莫非教肯为文人给嘲侮班曺庾谢犹讆言世上儿曺更堪数临风三诵大东诗须信辞章有今古阁学袁侍郎燮以朝鲤豢龙两图见寄索和物生宇宙间巨细统有宗鳞虫三百余厥长惟称龙滃雾弥六合神物閟千重维时赤鲤公坐制纎鳞穷纎鳞何足言什百来追踪亦有横江鳞望洋丧其雄于于圉圉然等辨殊卑崇一鳜掉头去恝然若将终三公不易介谁谓恵不恭鲁生陋汉仪商皓婴秦锋行吾之所安匪以惊愚庸又如秦汉后俗学千载同卓哉无极论上配禹孟功吾言聊自警母诮惟少通干坤包万有纳纳百囊罟人位乎两间利与害为御一气贯四时五风甘十雨神龙以为畜扰御不予侮河有背负图庭无漦流女义理之不明人情自疑沮范围吾职分往往苦违拒同室操戈鋋一身隔肺腑帝王豢龙意弃置那复取四灵非不霛有不得其所生息之相吹古今类如许古人体天意万物我其主虫莫知于龙拊循如士伍今何故无人亦足騐胸府声和鳯来仪心平辔如组矧伊人中瑞治乱系嘿语欲入而闭门谁出不由户兹事闗人心作诗附农圃赠画工王三钖传神气质纷不齐四海无似人借令貌相近气有醇不醇善观人品者仪貌与机神正邪眸子见善恶眉间分且如孔与虎二人自非伦而俱类孔子俗眼何昏昏古人有梦语便知为良臣又能记眉目晓然得其真此虽与神㑹难与浅者论王生归为我试语司寇君此理充得去三代同此民游上天竺风波满平地世路绕羊肠急欲逃尘网遥登选佛场云深午犹暝竹密夏生凉兴逸忘归去髙眠借石牀次韵知常徳袁尊固监丞送别细把行藏为子评只知尽分敢徼名出如有益殷三聘用不能行鲁两生此道古人如饮食后来灶婢或猜惊子云亦号知书者犹把商山作採荣孔训原无实对名只言为已与求人能知管仲不为谅便识殷贤都是仁义利两途消处长古今一理屈中伸自従圣学寥寥后千百年谁信得真别来嵗月尔滔滔流落天涯忽此遭万木辞荣秋意澹百川归壑㟁容髙笑看海上两蜗角闲秃山中千兎毫若向颜曾得消息直须奴仆命离骚夕阳舂处是吾家水绕山环路转賖蹙蹙四方浑未定茫茫大化渺无涯归来已恨十年晚老去空嗟双鬓华各愿及时崇令徳万钟于我本何加题桃源图伏胜髙堂书已出窦公制氏乐犹传鲁生力破秦仪陋商皓终扶汉鼎颠隠者宁无人礼义武陵匪独我山川若将此地为真有乱我彞伦六百年题谢畊道一犁春雨图牀头夜雨滴到明邨南邨北春水生老妇携儿出门去老翁赤脚呵牛畊一双不借挂木杪半破夫须冲晓行耕罢洗泥枕犊鼻卧看人间蛮触争和靖州判官陈子从山水图十首予迁靖州判官陈子从珪为邻尝从容出示灵竹僧不二山水图其末有乃祖乃父十诗前贤风裁邈不可及取次原韵以识髙山景行之仰云彭蠡归舟外物羁絷人无退亦无遂媿彼自由身朝发而夕至山堂旷望山堂有何观四时互兴歇万物随天根东生复西灭重湖汎月水月皆内景入秋倍清辉世无善观者滔滔吾谁归星湾晚酌士非耕钓者而从蓑笠翁人生贵适意莘渭亦时中雨后观瀑泽气蒸前山起自肤寸㣲竞看千丈瀑不悟片云飞松迳晚步松柏不受彫此亦易知耳须看竹有筠与竹相表里谿上赋诗莫作流看谿天命无穷已诗人若知得千古可坐致林下避暑㪚发避炎暑炎暑苦相寻云何对大賔不见汗霑襟载酒寻梅松竹贯寒暑而梅时往来不知复姤意随人漫徘徊雪中访友懐人得清晤此乐浩无期剡谿兴尽返未喻伐木诗夏港僧舍迅商唿不来午汗如翻浆道人空万縁邂逅賛公房虚室千世界圆满一钵囊碧云䕶兠率白日耀普光萧萧芦苇中着此清浄坊鉴师従西来一喝登慈航唾手举慧刄斫断烦恼缰邀我供煮饼心地陡清凉官焙破苍璧桃笙涨寒江従师问究竞室西照残阳寄题雅州胥园胥君欣然来锦囊背奚奴探囊发诗巻一一卿大夫未识胥园面诗巻自画图埽石卧竹影长锸斸芋区胥君于此时林泉傲金朱懒予本丘壑误被尘缨缚每逢漫浪友惭愧红尘脚㑹当寻兹盟酧此一大错禹穴禹穴无従一罅通禹陵元在乱山中饮泉窆石皆如旧误却东游太史公寄题邹子震父梅屋阳和运一气万物生意回殿冬而魁春幽香先到梅华匪时世糚实有调鼎材主人约嵗寒结庐江之洄送张匠监忠恕以祕阁知赣州西南间气忠献公一生心事天与通才髙志广无处着独倚衡疑望闗洛九州风露方漫漫养回残梦归余干唯将一念遗孙子长与世间立人纪宣公端明今在无我生不识惭非夫宁知中嵗遇行甫歴歴典刑犹祖父试従㣲处觇经纶中边玉洁无纎尘大河滔滔恣羣饮逡巡独惜障泥锦晓庭戒仗喑无声掣缨振鬛时时鸣京师邸吏自相语张公立朝我良苦不知书疏何所言母一论奏人争传好名之人能逊国而于豆羮见词色反覆耐看不可瑕此事无素能然耶我从同朝一千日见公造次皆是物寄声为贺赣州民朝廷为汝辍争臣却须更问萧太傅中朝外郡谁当虑尘外亭髙出云端絶世喧碧天秋浄镜无痕尘縁不向尘中见聊与游人洗眼根天竺寺野塘风细度香莲碧涧云深响玉泉従此西湖不须到淡烟寒月一家天寳云寺偶随鸥鸟度寒溪寂寂禅闗半掩扉翠玉万竿迎晓履欲凭风露濯尘衣马祖巖去来踪蹟等游尘谁向蘧庐覔道根巖穴故应无别异镌题空有姓名存尘外亭林逺浑无鸟雀喧山青那覔烧霆痕三千眼界云霄上十万人家草树根天竺山好山堆翠拥金莲花屋笼云傍石泉秋沼英蕖半开谢直须饶占一壶天两宋名贤小集巻二百五十九两宋名贤小集卷二百六十钦定四库全书两宋名贤小集巻二百六十宋陈思编元陈世隆补靖逸小集叶绍翁字嗣宗建安人博学工诗尝居钱唐卜隐于西湖之滨与葛天民往来酬倡靖逸小藁一巻辞澹意逺颇耐人咀味如春色满园关不住一枝红杏出墙来至今脍炙人口虽邨巷妇稚皆能诵之梅屋许棐赠诗云声华馥似当风桂气味清于着露兰斯言可谓雅称着有四朝见闻录摭罗遗佚足补正史之阙不徒屑屑以声韵见长者登谢屐亭赠谢行之君家灵运有山癖平生费却几两屐从人唤渠作山贼内史风流定谁识西窓小憩足力疲梦赋池塘春草诗只今屐朽诗不朽五字句法谁人追天台览遍兴未巳天竺山前听流水秦人称帝鲁连耻宁向苍苔留屐齿乙庵是渠几世孙登山认得屐齿痕摩挲苔石坐良久便欲老此嵓之根吾侬劝渠且归去请君更学遥遥祖遥遥之祖宜阿谁曽出东山作霖雨乙菴未省却问侬莫是当年折屐翁西湖秋晚爱山不买城中地畏客长撑屋后船荷叶无多秋事晚又同鸥鹭过残年题鄂王墓万古知心只老天英雄堪恨复堪怜如君更缓须㬰死彼国安能八十年漠漠凝尘空偃月堂堂遗像在凌烟蚤知埋骨西湖路学取鸱夷理钓船闻顶山徐道人改卜先生新卜宅只许白云知野蜜和蜂割巗花带蝶移坐谙苔石稳醉忘木桥危屋后寒梅放因风寄一枝游园不值应怜屐齿印苍苔小扣柴扉久不开春色满园关不住一枝红杏出墙来仙兴金书宫殿玉阑干雪瀑泉飞洞口寒日暮仙翁骑鹤去碧桃花满石棊盘秋日游龙井引道烦双鹤携琴倩一童竹光杯影里人语水声中不雨云常湿无霜叶自红我来何所事端为听松风出圯关二里脱衣命仆洗尘埃篱落人家未见梅出得城门能几步船头便有白鸥来野蝶银为须翅粉为肌驱役春风不解肥桃李上林无分到可怜却傍菜花飞嘉兴界平野无山见尽天九分芦苇一分烟悠悠绿水分枝港撑出南邻放鸭船烟村隐隐烟村闻犬吠欲寻寻不见人家只于桥断溪回处流出碧桃三数花石头感古夷甫诸人者龟趺已故丘但能挥玉麈不解冠兠鍪正朔从江左经营仅石头中原虽可望不忍上层楼葛天民隐居种竹成新列移兰即旧隂老铛犹有耳古栁巳无心得句添杯满看炉到夜深篝灯聊㸃校春水没衣砧九日呈真直院秋风吹客客思家破帽从渠自在斜肠断故山归未得借人篱落种黄花贵游五陵年少尽风流十日安排一日游林下幽人差省事笔牀茶灶便登舟寓居云补青山缺琴销白日长鸥从雨外没蛇入树间藏客久衣常黒童蛮发半黄萤多隣舍少此意自凄凉无酒难留客借书方入城洗衣知水落贪睡畏窓明野竹藤纒杀枯枝草寄生十年林下隐差觉世縁轻田家三咏织篱为界编红槿排石成桥接断塍埜老生涯差省事一间茅屋两池菱田因水坏秧重播家为蚕忙户紧关黄犊归来莎草濶緑桑采尽竹梯闲抱儿更送田头饭画鬓浓调灶额烟争信春风红袖女緑杨庭院正秋千送冯济川归蜀勇唤东吴万里船皁囊来奏九重天一官岂为苏洵冗诸老宁容贾谊先满载月归应有命便耕云去岂无田竹枝歌罢蓬窓掩到此相思泪黯然赋葛天民栽苇叶碍渔舟入丛分水国寛低囘藏鹭渚彷彿钓鱼竿荡户和萍送溪翁当竹看所怜如许节不耐雪霜寒田舍小憩犬驯迎且吠儿小笑还啼樱熟施鱼网桑空卧竹梯枯枝禽啄折野草鹿眠低屋后登山路牛栏更向西青溪阁江总能文士空贻狎客名旧坆荒草占废圃野人耕古栁无多树新蝉第一声青溪固无恙依旧带孤城访隐者不作王门梦来敲隐者关童先孤鹤化云伴一身闲碍笋新移路低墙为看山几囘松下去锄得茯苓还幽居书事窓开双佛塔水遶数鱼家酒剰沽邻里时平买钓车童闲惟伴鹤树老自成槎枕上关心事侵晨扫落花访龙井山中村叟雨打荒篱豆荚垂柴门未启立多时客来自掘蹲鸱煮旋拾枯松三数枝西溪一溪横木过前溪村女齐登採药梯独立衡门春雨细白鸡飞上树梢啼和葛天民呈吴韬仲韵赋其庭馆所有江逺潮痕细城囘路势斜竹行穿砌笋风堕过墙花篆叶虫留字衔泥燕理家主人清到骨相对只杯茶敬陪直院右史上已后一日西斋之集清时天上诏书稀曲水从游许布衣挿羽满浮寒食酒倚阑同忆故山薇碧桃绕观春风静柔㯭摇汀夕照微慨想兰亭如昨日沙鸥飞下钓鱼矶赠陈宗之官河深水緑悠悠门外梧桐数叶秋中有武林陈学士吟诗消遣一生愁十载京尘染布衣西湖烟雨与心违随车尚有书千卷拟向君家卖却归题山间老友壁山间虽寂静未得事全无锄地留莎草添泉养石蒲庭除风自扫身世月同孤老去知禅味松间试结趺寄湖上黄教授佑甫门幽縁近寺官冷未成家楼借山为障风吹水作花诗方酬北磵经义节南华闻说新雏鳯宾来解唤茶表忠观韩小道人观里韩风子无心似有灵绕廊时自语扪风故忘形午曝松檐暖晨飱柏叶青客来知有馈迎笑立中庭夜书所见萧萧梧叶送寒声江上秋风动客情知有儿童捉促织夜深篱落一灯明访隐者开门迎客着山袍井畔狝猴一树桃儿向草间寻落菓妻从墙角过香醪旧栽松子今能大新起茅堂不甚高歴遍贵游无此味韭和春雨笋和糟题孙端甫别墅幽居地僻少人知野水春风枳树篱检厯预寻移竹日题墙闲记种花时堪嗤狡兔须三窟只学鹪鹩占一枝凈扫緑苔斟浊酒邻家吹过野棠梨寄赵眉翁二首两度驰书未报音温陵尺纸定千金多应驿使曽相访短艇烟波无处寻君王未肯赐西湖鸥鹭丛中借地居憔悴风姿今钓叟痴心犹望故人书纸帐五色流苏不用垂楮衾木枕更相宜高眠但许留禅客低唱应难着侍儿白似雪窓微霁后暖于酒力半醺时蒲团静学观身法岁晚工夫要自知谒半山祠归去田畴问老农力行新法竟何功巳知供佛追前过尚惜修书谢数公塑像难陪夫子壁古祠谁访觉王宫都来二百年间事燕麦戎葵几度风过崇德野塍泉自注断岸栁空存雨霁云开塔船过犬吠门柴扉斜着水草迳别通村翻羡田家乐盈盈老瓦盆鹭无事时来立葑田几囘惊去为归船霜姿不特他人爱照影沧波亦自怜咏先牌相随万里途汝岂被名驱挂壁疑何用辞家不可无店翁先洒扫津吏认称唿举子无钱刻惟将故纸煳舟次崇德倦身只合卧家林客里消磨感慨心水国逄春梅未见山城到午露犹深地名不记维舟问酒味曽谙入巷寻泛宅浮家何日了庄头栽竹緑成隂发长安堰夏老虫声切晨兴草气香买𤓰依緑树出水得青秧船聚知村近牛闲觉昼长双凫莲叶荡无限意苍茫苔钱家贫地上却钱流朽贯年深不可收若使用之堪买爵等闲门巷亦封侯两宋名贤小集巻二百六十两宋名贤小集卷二百六十一钦定四库全书两宋名贤小集巻二百六十一宋陈思编元陈世隆补山居存藁陈必复字无咎号葯房闽人嘉定时卜居封禺山中结屋数椽题曰葯房吟所有山居存藁俱五七言律诗自为序山居接砌斜通径縁篱矮结墙地卑蜗篆壁山暖蜜分房过雨林亭静落花春昼长幽居差省事犹有课诗忙领客游闻人氏省庵园半夜雨方住一春晴不常倚栏听鸟语开户纳花香庭暮竹隂凈池风水气凉几番吟未稳步月细平章搆得搆得数檐椽闲身与静便半帘花影碎一树鸟声圆吟苦瘦于旧春寒多似前闭门无客过心事付琴边百五节独游苦无侣偶步到前川春水緑于染山花红欲然冷烟寒食月小雨浴蚕天此去嬉游少风光又一年赠林尚仁自号端隐谿边着吟屋亦足老生涯洗砚浑池水敲碁落案花客来多载酒童去自煎茶爱尔丰标异逢人满口夸舟中得催字出郭少晴日春隂欲酿梅岸痕新雨过岛色晓云开数鸟烟中落一㠶天外来谿行正如画频报长年催客枕客枕偏饶睡春归尚拥绵屋深灯易晕漏短梦难圆栖乌惊凉夜閙蛙喧雨天一声柔橹过何处上谿船归自德清午隂云弄日水涨浪侵矶小港渔舟聚深村酒戸稀牛闲童自睡蚕熟客方归隔岸人家近缫声出翠微游前谿西庵为爱僧居雅时来扣野扉沼清鱼可数轩静客忘归脩竹负墙立幽禽背水飞道人差不俗洗耳听絃徽赠张駉自号牧隐乍见语相合苦吟心更亲老于琴得趣隐与牧为隣一夜檐花雨十年江树春所交半湖海恨晚识斯人东野故居先生高隐地遗迹尚堪寻出郭秖疑近入村还觉深秋光淡平野暄色带遥岑几度祠边过诗成不敢吟响应寺步屧穷幽讨扶笻上碧尖山高秋易痩瀑小雨方添寺老僧单少潭深庙祀严平生丘壑志爱此结茆檐宿龙山精舍偶贪禅宇静幞被到深林夜榻僧同话寒檐客自吟窓明疑积雪树黒怪常隂犹恨匆匆出丁宁约重寻僧房结庐脩竹里身外世緑轻滑几净如拭小窓低更明夜深留佛火人静听钟声共拨罏灰坐跏趺对短檠山中书事天气如春盎连朝未有霜数蝉嘶老木一鸟渡寒塘风竹冩晴影水花临晓妆静中观物化此意等羲黄晓步清晓步幽迳庭芜带緑莎篱根惟有菊池面巳无荷高树蝉声急逺山寒色多小窓风日转便觉似春和吴江道中叶老蚕登箔泥肥燕葺窠晓风帆腹饱夜雨柂梢峩久客交游少一春行役多短篷终日坐煮茗且髙歌和客用韵麦风翻蝶梦花露湿蜂窠水濶浪痕帖雨晴云气峩酒功书下下诗料办多多拟唤三高起豪吟杂短歌舟行崇德落日挂征㠶西风客袂单灯明村店近船重水程寛芦蓼作秋意汀洲生晚寒钟声烟外寺山色梦中看嘉禾境上聨畴冈势断缺岸浪痕垂野店茆柴酒人家槿树篱逆风鱼上少连雨稻开迟客路秋偏好归程尽是诗寄石泉云间明府叔容易成离索临分重忍言夜船杨栁岸晓枕荻花村山雨断云脚谿风生浪痕悬知自公退怀抱欠同论异政人能说新吟客为传一官清似水万事信于天养鹤分厨料收书出俸钱昼庭少公事闭阁抱琴眠卧念相从乐杜门岑寂中曙窓报晴色寒叶语秋风别去诗难穏愁来酒易空相看才数驿好为寄书筒席上和林端隐韵云压檐花重谿禽湿不飞烟林生暝色雨砌上苔衣暮鼓深村急疎钟逺寺微吟窓得新句冩向锦囊归梅花瘦得冰肌骨亦清诗人于尔独关情孤高不受尘埃涴洁白犹嫌缟练轻天下有花皆北面嵗寒惟雪可同盟当时只欠灵均识不与离骚冩姓名偶成遶屋栽梅亦可人最怜夏月緑隂清前村雨过山如洗深径风来竹自鸣涤砚不嫌池水冷冩书爱傍午窓明近吟未许人知得且向梅边隐姓名舟中效东坡用韵底事京尘踏软红又随征棹过吴淞人家半在桑柘住春水忽迷芦苇丛赤蟹白鱼今稍稍红樱紫笋巳匆匆船窓尽日看山色多少好山供眼中两宋名贤小集巻二百六十一两宋名贤小集卷二百六十二钦定四库全书两宋名贤小集巻二百六十二宋陈思编元陈世隆补方泉诗集周文璞字晋僊一字野斋糓阳人其母祷于狼山而生少聪慧以能诗称宁宗时仕为内府守藏史旋以事去官卜居于吴之凤山山有方泉遂以自号有方泉集三巻臯桥伯鸾出京师慷慨歌五噫岂无济时心升降与我违有来适吴中舂粱捄寒饥吴人臯伯通舍之慰穷栖方志虽或除此桥犹可稽伯鸾号逸民佳传照緑绨伯通赖有此庶几与之齐至今阊门外两冡陪要离累累各高大冥冥春草萋古者贤哲人不计鳯与鸡焜燿亦偶尔埋没何凄兮出语贺两公亦以昌吾诗尧章金铜佛塔歌白石招我入书斋使我速礼金涂塔我疑此塔非世有白石云是钱王禁中物上作如来舍身相饥鹰饿虎分相向拈起灵山受记时龙天帝释应惆怅形模逺自流沙至铸出今囘更精致钱王纳土归京师流落多在西湖寺钱王本是英雄人白莲花现国主身蛇乡虎落狗脚朕何如红袍玉带称功臣天封坼开即退听两浙不闻笳鼔竞归来佛子作䕶持大师尚父尚书令一枚传到白石生生今但有能诗声同袍秦外铦师兄哦诗礼塔作佛事同喫地罏山芋羮何曽薫陆绮牀供但见相轮铜緑明哦诗礼塔犹未毕芦叶低飞山雨湿初至长子寺云杪荧荧一塔灯觉皇舍利宝烟凝山门推上三更月似照前朝礼拜僧囘次秣陵我行古井邑北风吹倒人旗店语簇簇石路声辚辚下车得少憩亭午听司晨岂但田秔香更觉村醪醇怀哉厌王气契濶毋重陈旧为秣陵尉今为钟山神哦松夏夜雅颂声流到楚词更无人见独看时池头五粒初摇动却替幽人说旧时鹧鸪夜闻春雨来浓緑凈于洗有禽自南翥自唿不得巳岂非湘川下或自江左起黄陵见哀妃白下感游子仍多忧其兄宛转深树里汝兄今何在荆棘日靡靡岂非囚空山或巳投逝水年深桎梏化波冷皮肉死鹧鸪谨勿痛此系造物理吾若破㭊言汝恨入骨髓风吹慈竹林苔晕上深紫吾亦念故乡日夜梦邻里不如各归休阙月照西鄙怀何月朔星星鬓发卧林丘诏使东川作郡侯髯叟望公来海峤瘿兵迎守去䕫州珍图想挂茅斋壁巧石应随竹钉教得巴童歌舞好侍郎千万却归休濑上怀古古寺閟岑郁空梁悬斋鱼神坐既欹仄德容亦饥虚先生贫有命山僧乐无余长安满市花疋马吟九衢寥寥北邙山而谁噫荒墟岂有先生者不如山僧欤盲风振苕华重露落芙蕖何当醉尉归方坐钓水隅濑上贞女祠估客征夫上野桥锦褵玉瑱亦萧条人间多少乗除事到了英雄恨不消铜雀研君王有遗令婢子守空台遥望西陵下漆灯照鸩桮玉颜阙钗泽松栢生悲哀曽见短歌行想像姦雄才清泉沈金彩古烟凝紫灰零落故瓦在雕鑴若陶坯为人作书研词章出诙谐上下千载问流转何悠哉那知墟中人天命不复来齐昏亦披猖増三筑崔嵬年年漳河头野棠如雪开丘庆余画兔家住栖贤云泉石恣幽讨冩出明视孙眉目増媚好夘日行踆踆衣褐坐芳草脱身文字祸见机恨不早仰候月盈缩脩眉几囘扫迷离望灵药青松为三倒山人书姓名欲使好事考夜坐读书此生无耽嗜独具爱书癖旁搜固未暇乍见亦畧识尘土苦见污更苦官事逼纸灯既自剪竹牖仍仆织山邑少文献有亦何自覔随行五升瓻一岁无滴沥向来长安市阅之尝竟夕怅然梦里去莽莽云雨侧哦此谓寒螀夜漏三十刻春雪崇禧山馆似官居二月寒风峭有余傲吏吟哦空壁下野童放散夜堂初荧荧宿火煨村酒煜煜残灯镜道书勿听打窓声更急快移银砾上枯株鹤庙樱桃花覆地古庙自青春帐里还丹使山中採药人风林嘷黑虎云路列斑麟欲见神君面连朝礼北辰玉晨口占风鸣长史朝天栢草䕶仙翁瘗劒茔瑞像殿前亡马迹养龙池上有鼍鸣华道士白胭脂萧史水银粉畨女红蓝花狂奴爱风调脂泽遂成家镜开青崃月衣近赤城霞欲下人间世檞林栖晚鵶杜鹃花云树重重和泪吟故宫遗庙有知音秦吴万里皆芳草染到山花恨最深新栁长条导幽情净色穿戸牖酸风酽如醋少待浓似酒飐飐金丝垂满眼遮老丑王道士庵出家才二十小筑契初心水浸篱根冷苔封井白深猿啼天惨惨犬吠月隂隂又踞藜牀坐焚香鼓衲琴南华阳洞稽首逰名山驾言入华阳南洞极秘怪松翠泉水香曲几妙𨽻画残碣刋灵章俛首试一读冷风袭绡裳守菴敬爱客暖我紫术汤遗我鹅眼钱云是洞所藏往有寻幽徒入见黄金墙侈心或巳起几受奇鬼戕身傥获㑹过敢恨飞蓬霜更丐一片土小筑安闲房朝披神芝图暮试饥饭方金牛洞凌兢下危梯俯伛出深穴囘身避云雾偃面眎日月药苗䕶谽谺竹节截㠔櫱安知幽蹊下有此大奇絶金牛铲光景仙谍尚可阅冈头春巳半枸杞如㸃血便恐颠风兴横吹石崖裂山行行歌十首受箓坛前云更长春风漠漠杏花香峯囘路转无人处恰见天书字数行竦立雕珉万万层云头晃晃现觚稜野人自爱深幽景只是寻常不见僧道院中间沐发容施来元自赞皇公君能百拜香烟下不怕丹琼路不通虫蛀黄连彻夜焚秦谣楚诵少人闻近前欲问新宫信鹤带灵芝入暮云带浅人家隐树深嬾晴天色弄云隂好风袅袅穿林去吹散松花似郁金遨游自是不思归花气蒸衣气力微抛弃文书亡俗累领猿吟后闭山扉天风稳送步虚声杂和漫山桧栢鸣逺望山腰多白石细看知是野人行中峯道士蘂珠丹曽与神仙玉炼颜见说醉来烧隐诀药罏萧瑟卧空山紫阳道院古丹青恨渠犹画化縁经晚香灭没人归后自有天风撼玉铃砌穴萧森隔土桥项梁城畔最萧条羽衣歌些招魂魄直送旛旗上九霄壬戌春日自从忧患长精神兀坐斋房过了春凿落盏干官烛暗樗蒱齿齓旅囊贫皇天老眼非尘世白日闲愁自替身一段风光好如画未须全与路行人王荆公墓一丈荒坟上悠悠落日斜子孙来祭后守墓扫松花野老从余话文公在半山蹇驴追不及落日寺深关年少坐谈元钟山直北边春风吹梦过泪浥旧貂蝉守法曽丞相能文陆左丞风流如未冺应作寺中僧出白下南朝禁籞夕阳明犹与游人作队行烟满天渊池上路菜花黄尽緑隂成游栖霞四首破晓逗苦雾客鼻何酸辛山中气候异初日如烛银田间石兽多知是肉角麟古苔半皴腹化作苍龟鳞两柱既岌案衆碑亦嶙峋幽凃得奇观未敢辞埃尘连年抱离忧百嗟亡一呻花委鬓毛晚草夺袍色春愁中书椟失梦里歌钟陈穷愁着文字屡被同行嗔同行不相知而况悠悠人吾与空门友相扶歴芳甸天机久深妙梵本与贯穿徐驰得幽欣济胜惬孤愿宿芽发轻苞寒卉抱短艶鹿走风生林僧归云入殿寺从齐梁来诸彦题品遍安知千岁后未叹陵谷变优尼制铜觉欲住女主龄主称金轮王緑在华严经而舍觉富贵爱慕涂椒馨月黯囘心院妖魂啼窈㝠僧人弗知此独受一峯青分减傥及我终岁栖林垧府帖昨夕下许奉半月急遂作兹山游惘怳忧思失古蹟堕榛莽久久失脩葺南塘石塔好岿然对人立高碣纒蛟龙奇画耐风日明旦丹阳路万感当毕集说似石翁婆皆须为余泣再如金陵再踏江东路词穷不复论江泥沾苦泪津鼓聚归魂庾信因愁老陶潜为酒存孤踪虽落魄不敢望明恩道中望茅山有感危亭对名岳毕景扶钩栏白鹭伺察过低昻若弓弯去岁负笈逰最佳元符间栎林带脩竹清𣲖流珊珊离留叫昼静洞天生春寒伟哉老宗师作屋云雨端竟为杀虫蚁不活升龙鸾遗体但解蜕故宫亦烧残今剏巳半旧万柱扶元坛遂以两不借一笻履㠝岏入宅问玉斧採芝投金环墨沼篆结字丹台气成盘将谓便隐遁遽亦罗间关夷甫麈尾堕荀令香炉闲再获望奇秀恍然神观还如见大仙伯被发緑映山两君控鹄从俱着汉小冠俗累当复驰煮药鼎欲翻病起冩怀夕阳蔽天涯望望不见家牛斗象纬微咄咄空咨嗟此时将细碎说与枝上花送友人入浙小县登楼上依稀是去年更阑吹短笛饮散覔归鞯丹叶标寒渡黄花羃野田重来弔古地为拊石羊肩辘轳体埜人无事时尝诵极元诗冩遍千山寺吟行九曲溪谁为补天手同是决云儿欲去无人问今宵醉似泥金陵怀古六首孙伯陵头水最悲蒋侯庙内月来迟夜深行客心惊恐猿挂晋朝枫树枝司马家儿持酒桮天星亦下浇崔嵬当时若便效牛饮定有孟津师旅来愁看幕府夕阳边那更鸡笼在目前跋扈飞扬只如此登临那得不酸然杳杳旧踪寻不得茫茫遗恨有谁穷长安败绩谁怜汝灞上收声未到公琵琶未尽使人嗟潇洒华林御苑花今日闻韶无处所雁烟蛩雨属他家江水无情碧草春北朝留住老词臣子规啼向青枫树为尔离乡去国人江南曲四首露下五更秋雨打三杨愁齐梁才子多埋在青山头郎与新欢浓侬与旧欢熟懊恼对行人当为歌艶曲孤馆闻啼鸎日暮胭脂薄芳醪似泥贱那得不行乐云认巫山气江通淫雨情相逢未多时秋花开古城吴中秋日郊原落叶巳离离尚有孤花闯短篱小醉不成怜病后苦吟未了说愁时鬭鸡走狗袁丝喜临水登山宋玉悲豆角巳收无别事待同野老赴襟期野蔷薇娟娟篱头花白白间緑叶明光裁版袴不掩游子屧余春背人去乞与弄芳蝶感我万古心离离不相接我行田野间落魄何所挟犹能自撑拄使气学汉侠悠哉芳草畔见此放逐妾罗帷未生梦粉面反成怯幽香薫倒人山麝火初熁长亭或相思如见玉蹀躞狼山吾母祷于山生我偃蹇身卅八始入寺所天俱不晨归人复何之所愿清战尘勿复论衔钩去作瑞世珍乌夜啼何人弹阮咸故故轻手摘弹作乌夜啼此意我所恻南朝有帝子作牧号侯伯着身疑嫌闲生意日偪仄爱妾闻啼声改镇颁竹册故云长安吏性命在顷刻小妇闻啼声赦令敷大泽身虽不肖甚幼小着苍帻再转作县佐欲塞父祖责濡墨决疑讼行求慰寃魄羣凶见之怒极意便刳磔首沮𨽻阳桥公议亦巳格痛掠及库胥指作盗钱贼胥既恣椎凿手堕面愈黒书款自诬伏身竟遭刻画酷毒一如斯谁谓彼无策谤书入外台遂坐使者劾牵连入冶城五载穷惨礉敶词呌穹旻哀恸人叵测若无磊落者谁肯为昭白翻思受祸时何但锻羽翮愁寃传里巷泣涕到臧获嫠母偕妻孥惘惘望秋色岂料今日下置酒设豚拍听此哀丝鸣但唿说不得月明客已去庭宇鸣哑哑世人见慈乌唾笑满阡陌谁知事乗除祸去反为福苍苍上林枝当去作谢客赠赵子野歌与君虽为外兄弟语话寻常见肝肺自从不见半年余每望吴云辄流涕苹溪松栢同一波半年不见当奈何长安市上相寻处弟能起舞兄能歌兄今赐第南薫殿满戴宫花上林宴弟归便着逺游冠他时山中傥相见吴王台畔杨栁黄吴姬对坐调丝簧阿兄自对吴云坐唿弟不来应断肠书来不应寄他物只要秋林一双笛当使蛮奴日下吹此时此夜须相忆古琴歌山人袖携古琴来形模拙丑腹破穿上两金字亦残漫自云得自十年前十年前宿野店间野店岑寂无炊烟只将百钱乞翁媪囘买湿薪煨涧泉老翁持出一木段刀痕凿痕斧痕满秀才望见三叹羡学琴以后何曽见此是成都雷氏为揩摩雷氏分明现持归修治调曲成曲成他人不肯闻初弹羑里可释憾再鼔广陵如雪寃持归古操次第传龙入我舟何可怜忆昔忆昔在童初身轻俗累无云霞明道服日月缀仙都屑玉三危露泥金一丈符遨游即阊阖佩带或昆吾学语闚真诰谈𤣥校易图竹间时搏拊松下亦摴蒱谪堕归嵓壑庸凡近仆奴极知方匿景何敢遽搏扶请命书盈纸祈真字迸珠但能觇帝座不恨守天厨谴巨知难逭心安敢自诬相随有芒屦还欲化双凫弔尧章相逢萧寺巳累然自咏离骚讲太元极目旧游犹白石伤心孤冢只苍烟儿从外舍收残藁客向空山泣断絃帝所修文与张乐魂兮应是到钧天遣兴望见山樱媚短岑翻然便悔出家林壊车杀马空嗟晚裂芰焚荷直到今笋蕨久为归去计云烟无复旧来心平生最爱花浓淡看了斜阳看暝隂夜归还山迫暮夜枕石松下眠梦作童子日采花噀寒泉囘身在人世欲去尘网纒永谢欢乐情把袂入紫烟送道友归浮云起足下是子欲归家藏室收芸蠧丹房扫箭砂时闻捣药鸟啼向款冬花莫使山童去惊飞逐乱鵶黄龙洞一从负图与负舟天公閟之居灵湫重曈胼手久不作苍苔古木两漠漠朝来石磴鳞鳞湿如觉蜿蜒为人出甘霖未甦焦巻多相候吴云莫相失归憩仁王寺重到招提未觉迟钵单初副袷衣时僧房斋院门门闭梅子枇杷树树垂蚁䕃经幢求託化龙纒佛座学慈悲长年无事闲来此坐对空山讽小诗下竺静看唐人刻相连坐石隂鸟啼留客意果熟住山心野水流诗叶天香袭道林云根有桂子应待月中寻七言云竺前头即御园小风斜雨入梅天放歌偃蹇如圆老古貌昻藏若稚川寻得数行天宝字破他一夜草堂眠此生更要穷经论惆怅高人旧石筵过葛天民新居为忆空山雨因嗟短鬓霜幅巾终日仄侍女古时妆乌桕残林外丹砂旧井旁不留禅月画只踞凈名牀湖镜秋容淡云庄晓露香汲泉须透脉种果便成行使鹤过村店携孥上野航极知秦外叟全似贺知章对佛称居士翻经悟法王自将诗检校犹与竹商量嗟我浑无赖非公不作狂莫移松下石老子要乘凉十月过鳯山舟囘入项王祠用前韵坠叶浓于染孤花凈似霜溪山如有待朱粉已施妆胜境如天上雄鸣自帝旁工陈白玉琯人坐紫金牀古兕称春酒灵虬换夕香风筝犹有韵星弁忽分行念此锄榛垄频来渡苇航欲挥终极泪只废苦吟章慷慨辞欢伯英雄忆愤王逝骓嗟弗及撞斗恨难量起舞何劳短行歌未要狂断云将落日千古助哀凉送蜀客都市今重到文园更倦游依依返穷崃得得上归舟往事深能忆沈痾久合瘳行经古祠庙应酹旧山丘梁父遗馨在降牋杀气浮白衣犹肯出黄里不包羞一听巴人曲多贻汉玺忧花䝉尘漠漠苑抱水悠悠蠢尔狂童辈俱为灭族囚坤维元自正栈阁未应修管乐谁能并卿云亦可俦时哉着梼杌聊此畔牢愁硉矹重开险销沈万垒秋堂留石室尽歌尚竹枝讴寒摧逋客啼鹃识故屈沱尝角黍岷岭看牵牛从此多谈䜩逢谁共劝酬近前持砚削成列抱箜篌近岁安枢相宣威在益州君归如访谒朝论必咨诹列圣方垂统羣公亦好脩焚烧已郿坞诛殛皆驩兠虎豹参差束魑魖次第投衣冠通海峤干羽格蛮陬江寇何劳服淮田亦尽收旌旃仍使传炮烙任兜鍪元象催天狗昌陵控玉虬嗟嗟几上肉断断幄中筹贡锦资藩辅缄辞告帝谋声名与勲烈应逐汉江流戊辰感事二首久要和平福须寛次第刑诸公善调壹熙祚必清宁夹道焚香拜今知病酒醒漫劳双鬓白何止故山青纬朝沈彩非烟夜透扃愿同臧获列齐寿八千龄幕府才方盛军师意最高何年燕巢木几处马腾槽驰骋心方壮指麾身更劳周诗歌劳徕费誓说逋逃行阙占风角穹庐拜羽旄飞腾真有种淡泊正相遭山居书事荼蘼架倒无人架全似老夫狂醉时昨夜一场溪雨横又漂苔藓到花枝两宋名贤小集巻二百六十二两宋名贤小集卷二百六十三钦定四库全书两宋名贤小集卷二百六十三宋陈思编元陈世隆补方泉诗集周文璞游洞霄天柱青峩峩石笋危不堕晃晃银云收谁子开玉锁崩腾放闸水煜爚入洞火神境偕灵休乃欲搜碎琐媿此朽浊颜一得在无我致彼老铸疑披褐迎路左逗留䕶锒铛被业盘礴臝玉付九虎游宴升嶪硪为言子速去勤苦悔坎轲反朴招太和当免运刼祸恸哭出青松残龄其或可题喻玉泉家亦可乐亭先生亭非伯夷筑亭柱亦用秋山竹但令家有满架书何虑妻儿少饘粥朝来相对亭上宾洙泗尺度羲皇人先生已死名不冺常与此亭作标准后来邻触阏伯怒仆夫预起池鱼虑拆亭拆亭先拆柱有孙抱柱出烟去三十年余复改观有孙如此不待賛似鲁灵光偶不全今人见此空三叹病后风灯露水雨茫然莫为欢华少壮年无病更须求药物爱闲犹要覔缗钱此生身世揶揄里末路光隂泣涕前快出囊中飡玉法白云深处日高眠上冡蒸鱼燔肉当好羞北面百拜如有求愿身长健儿孙孙岁岁此日烧松楸纸钱灰尽泪不尽孤也虽在犹拘幽沄沄金葢山下水相逢直过龙湾头送人归苕溪古王祠庙桃花下愁苦看春又隔年今夜白苹风更恶去时须傍采菱船欧阳琴歌呜唿箇是文忠琴呜唿此琴今尚存堂中图书散失尽留得七絃传子孙六言自书书在腹古锦梅花留不得嗣孙贤者能忍贫不向豪家愽珠玉初鼓如撼茂陵松巩原流水青溶溶三宗龙衮在帝左曽把钧天赐与公再鼓似播清颍水只将漱流肯洗耳曽苏两生招不来自冩新声付儿子尧囚山舜放野自兹以下不平苦与君所得妇女谤此日一洗清万古小儒昔诵五季传颇讶春秋体微变今来再听七絃琴南薫遗制喜复见浮云流尽白日逃何用广陵与离骚谱成只度欧家曲秋声赋共庐山高归姑苏旧巢巳是别人门梅自萧疎栁自昬河北谤来须混俗江东谳就欲招魂故王未纳耶溪女越相先寻泽国村怀古感今吟不尽一双清泪满醨樽晨起闭门不与俗人交元晏春秋日日抄清晓偶然随鹤出野风吹折白樱桃磵上小饮方坐爱蠲洁俯窥为囘萦汲汲雨露泽悠悠江海情引之灌蔬圃亦足发光晶陶然未须去于焉潜我名送道人归华阳山中无酒禁处处有松醪旋汲泉炊饭多挑笋助庖天灯将出现野月未能高忆我初游日先将石鼓敲寄茅山道友三絶伏事三茅过一生痴心不望羽车迎旧时手种黄龙子今解升云入太清九钖碑亭日欲曛有人趺坐对炉薫慿谁传语桓司马句曲山中只白云蘂珠宫女傍瑶屏自把韦编问姓名囘到人间无一事紫阳花下白鸡鸣秋日孤山道院孤山有何好脩竹隐楼居人在秋云杪香凝午醮余芳林多落果灵沼少惊鱼归棹闻歌咏犹如学步虚寄韩磵泉滮穷冬孤陋只书痴肯为㓙荒强忍饥师友渊源似公者舆台贫贱亦安之人来山县犹须债雨映茅檐但要诗欲诣楼居无逸步要从老手化神奇访梅二首起看重雾白漫漫畧见春风在树间傍水出篱犹未快淡烟微雨又青山幽花堕在石根旁几欲移将近草堂草草一樽聊尔尔跨驴归去月荒凉呈巩睡翁家本汶阳县累世事耕蚕室庐既焚荡飘零住江潭幼及识故老颇闻乡里谈最盛阳和时梨杏春酣酣岱宗富栝栢孔林存搀檀乡闾鼎其中实号玉檐檐去年拜睡翁知是山堂孙渊流京洛旧尺度欧梅间昨梦返故里有翁作司南俚语驰寄之何以鑴冥顽石林苍苍一石林零散少存者分携多子孙不胜落田野虚堂有天就乃在絶壁下存者宁非真散者亦已假相君久藏山逺客初系马幽玩埋莓苔孤蹢坐梧槚方咏兹游清未敢泥风雅絶句四首巾车初扣槿花篱物物来前总要诗一句坐来摸冩了两鸠飞下老梅枝纱笼解散坐门畿生怕逢人索接䍦朝雨洒来山更凈舂声恰好到芳池解唿威羽归丹穴可缚单于献汉宫四面八方笼不住许来分坐此山中隔林八十龎眉叟理竹疏泉过一生见说石林身健日把书只在石中行客中客中时序又匆匆孤坐初春小雨中弄水攀松去年事令人忆杀洞霄宫山乐官山乐官尔谁魂逃河入海俱奔奔伶伦梨园何可论山乐官予欲尔兮无言如有言为余歌云门乌媒一自弋者簒冥飞亦云多庖牺网未收同类如予何已噤伐斧篇去去依女萝和涧泉赋山楹共惟古至人用意事物表一丘漫摧残八极自围绕不劳日月运坐见岁时了鲁梦久不作楚赋那遽晓既烦匠氏来谁谓此山小云衣方分敷云干复夭矫沐浴抱归藏乐甚忧悄悄重经洞霄曩既负幽讨今敢萌遐心扶桑下阳驭砮磬浮空林琼台𣺌詄荡蘂珮栖高深屡见仙骥舞遥聆元女吟如遂覩开辟那复忧崎崟抱关职贵重启闭非所任灵飈掣虬户同此琅琅音愿併翠绡水冩之朱丝琴大涤洞嵌空才入泉潏潏隔几倒悬若锥立道士云是闾丘公入向华阳便门出岸帻岸帻坐亭臯休嗟命不遭通幽文似呪招隐句如骚日下桃花热风低鹤背高真逰穷不尽只是酌芳醪翠蛟亭禹驱龙蛇不驱蛟依然跧此山之坳有时渊渟忽奔放如负山走如玉跑昔时萃渭正如此咨尔来者无空嘲寄题馆娃即灵嵓寺突兀僧蓝是馆娃屧廊犹自隐晴霞清明但长离宫草精魄应栖野寺花白苎黄蕉迷鹤市紫兰緑芷属渔家思量种蠡成何事空使君王式怒蛙小寒食从来寒食多风雨不料穷乡亦管絃壮岁心情悲昨梦异乡时序感流年偶随游子来溪上因与棠梨立路边从此堪悲转憔悴随羣同上钓鱼船五月五日至京口囘囘望秦淮出语重烦喋凯风初酸辛灵雨更凄切畴昔之所经望见心已折粤从世态换转见凡事别缗钱换仍艰旅饭杂砂屑坊市半頽毁物货仅罗列鸣鳯斯下闻遗沴犹惨烈凌晨转时序凃路已入浙景清虽快人忍作昌歜节身本无瑕疵反被谗口谍低翔就师友庶几免摩灭清旷虽未能元畅差可悦如其守微言予将俟来哲赠苏召叟句容县古寺壁有道元笔晃晃缨络躯𣺌𣺌烟雾质一堵最光怪未泥久湮郁泥去墨亦尽惨淡意多失恨不还其人相随急鞭抶毁弃加弗敬请论如汉律罗汉院塔影颠倒难致诘稗书志海翻此理殊未必今居所归路正向此中出况有弔古才仰天痛唿屈勿称荒唐言析理资按述其余传播咏淋漓满箱帙栖霞者悲壮茅洞者清逸珍题倘相命当第为甲乙半山寺野芳汀芷互幽妍相国风流亦未传衮冕尘埃半山寺自相撑拄过年年跋钟山赋二首丁年冩了钟山赋举向禅宫入定僧僧却为余言未好扶行同谒晋诸陵往在秦淮问六朝江楼祗有女吹箫昭阳太极无行路岁岁鹅黄上栁条过鳯山有感二首当年准凝作家林溪墅楼居意已深隐者自应寻别业鳯兮何肯负初心参差一段囊中玉激烈三更月下吟若不速来相就饮定行从此失知音秋芜阙是草堂基惟有南隣尽得知辛苦置家将守冡告求广地要穿池净莲巳付乡僧掘慈竹从教墓客移虽向龙湾作耆旧此生宁没暂来时絶句二首臯伯通家锁夕晖八年寒食尽归期江乡橘柚花如雪不许离人戴一枝入春便与僧为友紫萼黄英见坐禅昨日邻翁催入社谢他只是说无钱辛未九月晦日遗体只母身哀哀勿重陈一贻泉壤忧两见霜露晨繁霜与重露涂抹随荆榛身即未殒灭强与松栢春遂于摇落中见此天地仁𤣥鸟巳辞社蓐收方降莘拭泪唿秋旻何由酬艰辛闲居日有幽事戏作竹暗僧窥户莎寒鹤上㕔壁悬陈处士屏贴少微星垒甓为蔬圃埋盆学蓼汀自知痴得计常用醉为醒野客兼称仆幽禽代作伶浴凫翻落磵鬭雀堕空庭算数推三甲防身召一丁案头松叶响墙角柚花馨梵庋堆书笈醪罂隐粟缾茅茨隐烟雨鸡犬也忘形苦锥歌寄涧泉我园秋果枝累累缥青绀黄夹相持役夫牧人记註之所佳尚者惟苦锥苦锥两株结䝉密追惟丈人语天出遂欲供之作笾实他往返舍百无一乃被猿狙打都毕摧藏雎旴以自佚季冬初旬日恊吉寒风急霰俱洌栗自惭曩者信已失作歌献焉効诙谲腊月八夜雨愁云欲雪未成雪忽闻寒雨夜淋浪但知岁月堕寂寞不晤干坤发艶阳天黒鬼车声更大夜阑客枕梦初长明朝起视篱砌下草芽浥浥又囘黄送磵泉一自接道谊形容生辉光束情谢流宕捧咏増惭惶矫足时切闚云海何頽唐长安卖药市堇堇十载强复缀守藏史得近中书堂心计常自珍孰云失其防稽首谢衆去酹酒相扶将融风促緑䕃代谢日夜忙石涧流自涌玉山禾欲长安得便奋飞相从决高翔送薛子舒龙泉饯语余便使借舡居津吏方抽木官人但载书朝通白矴石身近碧鲸鱼一卷新文就臯禽亦自如晚菊亭亭砌下黄金花霜后颜色如矜夸元英摧挫百卉尽独自照耀山人家湘累晨餐不论数千岁高丘恐无女君不见天宝杜陵翁晚节常为少年侮诵哀江南赋高桥沙水涸台城蔓草纒下有烦寃人诵此危苦篇我生楚臣后身在江枫前但见去魂逺不见归魂还惟昔爱好词细碎穷註笺中间多佚事他书亦不传极欲补阙漏今方长弃捐重効嘈噆声庶几与周旋简正字南仲白发梁鸿学暮猿不辞引领望兄门久劳清梦相追逐犹喜遗经共讨论数叶赤枫鸣客路一畦黄韭忆家园着书不就身何用每见飞尘恨满轩重游栖霞林麓已尽虎不见迩来流民所蹂践残僧自言昔遭变藏经埋象犹可唁流泉鸣悲雨摧殿满嵓慈相沙汰厌白黑缀粘或坏面慧命弗絶如断线况我忧患经歴遍见此悲酸尚兢战千声万声走出门门外秋花泣余泫出溪二月天景佳波清见鱼虾望中何所好溪女摘苹花浅溪犹可涉素手花似雪隔港闻讴声风来正相接过旧居遇隣家子述怀忆昔玉雪时最感邻媪嫂剪罗作发鬓添玑缀纹褓今囘遇孙枝面墨体枯藁念彼旧宅凶灾衅失依保此生未还役况复念家道冷节返乡闾江路见芳草夺恃罹荒饥连岁愁浩浩流离在山县只有泉水好野樱聚紫玟衒弄晴日杲半为乌雀盗半被奴婢讨风霜必尽䕶盘饤如拱宝坐荐一琖春便是舒逺抱正字南仲祭诗昭阳作噩令愁云凝上苍我堕溪谷底卤莽闻公丧哲人困中寿颇闻时若狂继执邸吏符踯躅抽肝肠又闻敛魂魄玉色貌愈强环泣甚危苦精气都不扬一朝委垕地千岁还天常峩冠谢成均射策何巍昻连践中秘书检校四库藏象纬识校尉篇编嘉议郎麟游夜阁黑鳯去旻霄黄惟初典郡学吐血谤可伤积垒高于山党谳空销亡故老解嘘枯新人工絶吭灼灼藻火衣可使绽作裳竟罢奉面对射策禆君王愧负临轩思穹林摧栋梁往者流传诬圣贤失隄防頽裂在眼前悽怆遥相望二纪获敬事实亚衿珮行常窃季弟称朽秽敢自将束教濡雨露采撷参差香虽罹颠沛忧梦寐敢自忘翻思说待对按述何微茫嗟此盛壮时倾耳殊匆忙但觉异香浊安知为死生发栉逮细碎罗列置箧箱前年日重九西归旧台城䝉索新句咏挛缩纸半张卷头七字吟持以献我兄称许极铢两逢人便増评出示巩雒跋文字逾西京鼎器冩饕饕肉翅两自长款曲弥日留振刷家苑翔池水正清洁硕果乱纵横斯时惜晼暮元袂欹秋阳徐步引升栏如诉后别殃命之返里庐慿借蜚晚英读书与析理旦旦拘限程尔搜嵩磵微乙亥事颇详谨勿摹巻记眎此小传成亦勿痛拣择因笔为文章倚櫂望江浦披棒穿翳荒掊击祛鬼野乡志始窜更警策入心腹陡谓千驷轻谁子料承应才开一籥嬴勅厨具节馔髹柈糕菊芳终席岌飞动漏下楼鼓镗划见暌孤占炎炎拖晶荧姬孔情可测一身行自当日斜亡集舍𧑃蛫亡妖祥国典啬左丘地下收囘商师门钖休诔恸哭发幽荣膝抱倐怊怅薛譔方施行茂洪既慕缀彷彿日月光门户变化久咫尺未可量贫疢褁祭缓偶然值清明雨寒送魂来素筵见亲情熟食侑介推覆桮嘷后皇谅此心靡他度几下歆飨弔友人朱子大与君昔并丹阳船形容悯怆俱可怜自说宅囿及百年藏三小山出云烟土伯小庙自题扁持照清池分丑妍吁嗟先君方下世姪子卖牛相炒煎出寻方伯待救䕶与我密者才万钱是身灾疢恐彫谢语未脱口吁皇天那知君今亦逝川洪崕白石梦杳然欲从他姓改受㕓鸣唿朱君无归来归来但见空屋椽入抱山骨于黄泉挽正字南仲四首千古应无恨诸公竟不能要令参溟滓端合罢飞腾白草伤麟野苍山下马陵有儿持手泽泪落照书灯卷舌空沈彩芸香亦蠧贤几时噫鳯沼一旦感龙泉逺播雕题外高垂若木边煎胶差不及遗碣瞑台悬珠璧方辉耀菁华未寂寥极知身作祟何用食为妖牺象收儒庙箫笳咽市桥伤心纱帽冷三径雨萧萧一自初闻报哀号向草堂相随只儿子逺和有山獐土沃幽宫掩灰凝奠酒香孤身挥泣尽松栢便萎黄行歌四首雪压门外土骨堆一畨两番春始囘归来但见邻舍换老树红花如死灰商量千古有何事经营八纮非汝才乗除幻变既如此何不快唿鹦鹉桮天谗天谗光照户返舌转枝啼更怒九霄跌荡帝座高老我此身无告诉舍傍种园翁作邻一方泉兮在中庭齐民书在泉有铭誓持团结为林垧春霏霏兮秋靡靡叹息赏音人已死堪嗟玉屑缀空条可奈芳蕤逐流水融怡艶冶恨欲销世间风雨何寂寥有谁肯为吹葬箫往和蟋蟀谐鸱鸮先秦古书世已稀国风雅颂声又微彼美人兮在天路马蜷局兮将安归古人所怀巳汩汩今人所怀巳忽忽我亦东西南北人相逢且尽桮中物遣兴山中雨更愁不是弃吾州怀母未能去诉邻谁肯留茶人穷似虱药户狭于舟一磵多深碧嘲吟尚自由孤山桃花二首天上仙人休掷火尘中道士莫烧香可怜绛雪浑无赖一簇千枝对草堂莫向蓬蒿恨不遭梦魂曽钓海山鳌当时不合轻仙事惆怅灵风满碧桃送人之武夷二首精舍人归入内台遗基处处有芳埃小儒更合修壶史刋落干鱼说水苔终向名山度此生此生吟骨要猿擎洞宫终与人间别六六峯高削紫琼秋晦有怀南仲正字怀人几日恶况复值秋隂天亦容清调人难识素心他乡谁馈肉永夜只听琴高咏龙泉碣相从发至音赠孤山道士二首九霄象简手中擎岂是闲人爱列卿洞里石田春漠漠有田多与种黄精清夜古洞无猿啸自觉寻行幽意微处士桥边増怅望几囘瓢酒对斜晖送友人至桐栢牛溪松黄堆碧波狂夫于此欲如何洞天春晚归不得司马悔桥芳草多送髯高谒方巖客舍窘积雨出门今始晴药苗随野饭燕子看山行大道白日晚闲汀緑芷生方巖相见了为谢草堂兄两宋名贤小集卷二百六十三两宋名贤小集卷二百六十四钦定四库全书两宋名贤小集卷二百六十四宋陈思编元陈世隆补方泉诗集周文璞瞿塘神君歌黄衫纱帽佳少年炯然饿虎穷山渊不居秦鹿祖龙畔却走碧鸡金马边左手斜执巨灵凿右手敬抱禹贡篇离堆顺流已受命一下不打天吴鞭有时挟弹莫表云有时蹴踘春风前有时却自着绛帕走入药市寻神仙为人定似李太白学道定似葛稚川孙翁走避乖崖叟遣仆送画不取钱神君庙食与画像千古万古当流传我昔梦上神君殿偶值蓬莱衆真晏洛阳开尽姚黄花铜駞陌上难相见清明日书事苍弁一如楚执珪思想越唫身自低涧水又如古智士纵横流转多滑稽杂花半开巳倐落如怨旷女离深闺幽禽自唿复相命如谴鬼魄伤穷栖而我自是不羁者行行踏破青萋萋今囘荡桨苕霅溪与野老辈相扶携园池亭野游歴遍自对蜀锦倾偏提兴阑佺走归弟舎同沃浮蚁烹村鸡百五之浚最寥閴独过赵湾西更西野夫不知时节换但要熟醉如春泥云根云从㑹稽生旦旦见伯禹听读山海经成龙不成虎禹命云归欤可向蕺山去昻昻王内史睂牢照今古常来此盘旋深蔵无处所王孙江海人云根自栖翥招邀玉叶来以石为伴侣既从衣上浮只就茶里煮不入晋家池肯作秦望雨笑尔一文郎不学世间语吴伧哦五字坎壈酸澁苦併送山中人约束云下取听琴向人欲抱舜文絃可㬠书生不值钱弹出履霜空作恶一林风露巳鸣蝉寄友人流落他乡铩羽翰半年宁复记悲欢夜传楼鼔思城角朝见江船念客鞍不恨形骸老闾里遂令唇舌满长安寄声好在文章友目送春风自倚栏雨雨意遽如许云容亦可怜声声总断续滴滴更匀圆道院烧香地山房焙画天故园无恙否润色到𤓰田阴山阴山祠下月如霜不为唫猿断杀膓折得灯花无处赏带枝分与棹船郎新亭诸君收泪巳无言烟外中原草色昏老子归来坐廊庙短辕车上欲消魂法寳寺细竹千竿殿影斜龙颜曽此着袈裟寺楼杳杳钟声度疑有宫娥出晚花戒坛相君孙女小乘僧身入祗园佛律行三级戒坛秋色冷箇中蝼蚁亦长生桓野王画像胡牀三弄清溪笛叹息欷歔太极筝怊怅斯人风味减江花江草不胜情玉晨观二首野荀冲泉出山花避石开余方有公事不为等闲来羽扇临元寺霓衣上醮坛尤枝松叶冷千叶杏花残寒食有感三首生平叅道术师事太茅翁持钥开金匮焚香立玉童黄麟来地上朱鲤出江中今在桁杨畔依依睡晚风清明好时节傲吏小诗家失意因流水伤心为落花人归知市肆日落见山斜明日三义路村醪亦自佳亭午步江臯谁云命不遭爱风吹蛱蝶怕雨烂樱桃鑚火烹新乳槌门覔小槽年今奇事少尘满旧征袍桂偶向花边立悬如病已瘳小山今夜月团树满庭秋清露霑丛底斜河在上头须㬰香更好还与碧云浮自笑自笑萧条甚微吟坐到昏江风来扫地山鸟见开门茶面龙头缩花稍犊鼻温一从杯酒少不复过深村檇李道中二首吹彻鵞笙醉碧桃古城斜日泛轻此行忆着经行处緑树黄桑一样髙卧龙山下听吟松细雨清明似梦中栁荫朱栏三百尺渴乌犹自泣春风梅梁歌文命殿角东北左上有梅梁铁交鍊传闻旧时枝叶生木质麟身无不可有时疋练离朱栱归带湿萍光欲动低头下吸菲岭泉奋髯直入阳明洞旁观但怪香火浓顷刻即令风雨送尔不见饥乌啄鼓来馈食走入嵩髙化为石机祥祸福傥或是阴阳幻变谁能测玉笋观挂白玉梁含元追下流血柱异事茍逄博物问后来那得详其故卷丹云凝素雾玉萧九成奠雕爼登歌升降只仰俯呜唿梅梁忽飞去题女骑燕山雪花一尺飞人女夜打围海东青过流沙西黄头郎主独自归创残狐兔悬氊车疲惫鹰犬闻笳悲君不见自从在晋纳书款白沟河漘作边面东阳道中野店梢头起灶烟江云弄色半晴天暗泉遶砌喧人语逺烧侵林照客鞯晚日未收鸡上树春风欲度鸟耘田布帆无恙归心稳才到家山又迫年凤门泉石根两眼北流泉乳窦潜通御井边飘出宫花人不识又㳂衰草下山前寒食曲今年寒食好天色游人踏青行不极寻山不惮千里逺往往啼号湿松栢一杯才酧坟上土祇就坟前便歌舞故乡自有懊恼声挿腰羊皮小畨鼓吁嗟悲欢一饷间但恨死人不能语君不见北客纷纷俱落南先冡尽被黒尘漫影堂逄节具饮食魂魄夜行溪谷山赏春二首满酌黄封都市酒斜簮缥带御园花半酣更乞跳珠水独对风炉自煮茶赏春社里鼓逢逢尚恨声同调不同我亦明朝苦无事更来吹笛乱山中春怀棠梨未落栁丝长料望幽人作断肠已自不堪田父饮更能从入少年场山连莽莽荒陂白门掩萧萧野日黄想得故园踈雨外樽前催拍社韦娘暮雨暮雨潇潇郎不归尊前谁忆旧歌词望夫乌臼浓于染叶叶惊秋恨欲飞即事二首乐使金花鼓蛮衣紫金鞍番官船过界驿吏报平安龙䕶朝元阁鹤栖封禅台中原垂白叟只望羽书来题尧章新成山堂早将心事付渔樵苦被幽人苦见招多种竹将挑笋喫旋栽松待斫柴烧壁间古画身都碎架上枯琴尾半焦犹有在山穷活计仙经盈巻一村瓢题卢中之赢纲图昔日三郎骑尔祖庙食太山可辛苦后来﨑岖蜀栈间弃置龙媒𣸪亲汝深山古木雪漫漫阴途十步九步艰纲头呪嘱勿损折要尔助军身补官赠相士丁日宣张公谓余可神仙薛颠谓余可英杰丁生谓二皆无成世间安有此奇絶麒麟阁上冠貂蝉龙虎鼎内治大丹兴来一笑扫长空囘首巳自升云端何如只向松江渡杨栁影边茅屋住卧㸔苍虬挟白云巻取秋涛过江去弔黥卒吾作穷奇白下囚汝披短褐从吾游蒋侯庙畔沽春酒周处台边送客舟械欲破时应日惨命将絶处亦天愁江陵栁大如知此对着官军輙泪流杨孟博挽词向来洛下老书生今见诸生更老成不复秀才趋试院已题文学上铭旌泛观今古人亡恨只有英雄命莫争来弔不闻妻子哭依然认作读书声赠隠者袁三栁大刘廿八长到先生卜肆边便拜逸妻为嫂氏更沽春酒作家筵山公马在何须尔林屋丹成亦偶然独此老身无籍赖为他人掷卦爻钱剑客行燕云王气着柘黄仁人烈士集太行已闻泣涕拜明诏共挟金舆归太梁安得山人一双剑走入云中㸔不见人间夜半风雨时逺人首奏延和殿我生四十无所成荆淮河汉为知音丈夫志在仁义耳麟阁貂冠非本心功成剑化两龙去我亦变名入烟雾此时再拜康山人九霄客星在何处书事说战犹能听闻尸不忍过役人愁似鬼病马瘦于駞甚欲叅经纬其谁出揣摩中原有遗老亡奈檄书何见泗州降者才月降便守边大家齐数中兴年姑蘓寺里相逢处为尔呻吟一怅然感兴七言三首寥寥古意少人传莫为薫琴只五絃夫子纵心方学易我曹何意便谈元神驰洙泗身将老望断沅湘眼欲穿月白风清如此夜阿郎不肯上钧天在家莫羡出家僧扰扰营营竟未曽相国舟中龙夺剑山人琴畔鬼吹灯从来不肯寻真诀更自无心学大乘汉室诸公鸣玉佩也须还我一枝藤夜夜推敲学苦吟一如锻鍊假黄金石间真隠何时出地下狂魂无处寻独鹤尚知长袖舞哀猿空作㫁肠音故墟杞菊今何似桂落小山春水深题天童全老天童寳楼阁铜钉敞朱扉一老烧香后诸禅乞食归天听涂毒鼓神捧苾蒭衣说了村夫偈依然入翠微送人之金陵江山不逐寒潮晚陵墓犹含古木春君入台城须访问箇中定有六朝人送逸人归茅洞三君乘白鹄各在一山椒子去穿茅洞人方采药苗花连云气近松转水程遥想得寻幽侣空歌散午朝中秋日游能仁北寺两刹轻云漠漠烟漫漫杖藜扶行不作难无量寿佛像最古未曽有经碑亦残秋花泫露颜色好客子着雨衣裳单题诗写寄莓苔壁勿使他人相对看赠虎邱僧道辉游天台二首世讃碑文换穹龟上緑苔琵琶不可听楼阁更堪哀竹动禅僧入梅香冻雀囬开凾繙内典日晚未归来少小郎精勤叅禅复着文香薰沪渎像茶酹武丘坟入足山猿见吟诗海鹤闻幽情正迢递又拜石桥云西湖即事闲㸔浮鸠栖曲清倦随奔鹿上荒陵松门雨过长廊静一架藤花供病僧宫人斜魂魄凄凉掩暮尘野花山叶自精神年年中使头边过暗里相㸔似路人上强寺方池流水碧溶溶怊怅灵蛇不易逢门外行人常立㸔一株唐末半枯松太湖太湖我汚地茂苑我林莽橘柚我堆盘鲈鱼我登爼区区为苹花移去溪上住终当赋归欤来此卧烟雨写怀二首吾闻唐诸僧往往多人杰有携至嵓廊可并䕫稷契伟哉寒山子拾菜衣百结其文似离骚但自写木叶往时陆荆门自是天下雄徒隷解散尽何处寻樊翁遂令一世士黙黙逃虚空至今大堤上叶叶皆春风九溪十八磵九溪十八磵冷见帝青苔洗足僧书石临泉客放杯案头松叶响身畔野花开百六辞歌吹清游始一囘弔辩才二首读了碑文读祭诗冷看遗像立多时郎当岭上生云处山鸟山花忆老师坡使叅寥滴奠茶定将老泪湿烟霞谁知走入灵山队又对闲人说法华西湖小隠先帝何曽宠倖臣家园籍没几经春一丘赐与婵娟魄教主西湖似洛神曲坊曲坊才尽上湖船笑问云山欠酒钱两行栁丝黄不㫁不知身在御园边寿星寺闻子规二首子规欲归归未得啼向钱王寿星石明月血尽人不知只怪晓山深似碧莫向空山恼病僧莫云台殿异乡人多时不识巴江路守着浓花哭过春分梦泉偷得两泓清问他猿鸟喫上下泉边身上下牀上客相对各相忘山中小花白隠者居密竹縁坡便当篱野泉入户自成池牀头一巻麻衣易更有寒山拾得诗逸士坟魂归魄散两逍遥小小丘亭慰寂寥守墓未须芸宿草白蟾方䕶紫芝苗夏日偶题溪友相唿上钓舟藕花菱叶思悠悠好诗已在前山寺写过参寥石井头谢颐师见过云巻道者方昼睡有僧奚为入桑杞恵然相过穷壑底共谈儒流佛宗㫖二家之风亦頽靡吹而飏之谁为起寒灰煨芋香透纸唿童就邻一赊米作糜煮菜相料理吾穷于世无比拟殷勤相覔有吾子漫书七字聊送君往供天嫔泣山鬼望茅山六言三首羽衣药叟欢迎手执兰花共行从此十年不调可能久视长生昔年唱采芝歌已老头颅奈何不见飊轮碾处白云出没常多蒋家兄弟清古着书元相推宗搏土划沙戏剧穿岗度岭从容寄山中道友三首玉凾捧上五云堆着意通幽此一囘三十年来増怅望更无人上望仙台怱怱山信寄来时中有黄庭七字诗已死华颠无覔处几囘吹断王参差忆得寻山复出山緑杨时候暮春间至今只有游仙梦长与春风自往还初营凤山香草参差种幽花逐渐移既添醒酒石须着放生池春在年年好山来处处奇吹箫吾不解长啸却相宜梅谷香焰云头玉雪身缓行微咏岸乌巾始从谷里㸔修行却向水边逢丽人客子去时方得月岭猿啼后便伤神凤凰欲下箫声𦂳狼籍瀛川万斛尘法华小隠偃盖着地卧清瑶傍渠走散入流觞台转若珠曲九淙淙不知休还赴石鲸口湾浓合巨涧横桥傍蒲栁来㸔暮春余衆緑浓似酒摩娑蘓陈刻愈觉嵗月久寺僧爱光焰捧送贵侯有至今星散居各自开户牖自弃眠云身谁复钓月手夕阳令我归为尔重搔首既离洞霄遇雨却寄道友凡骨何堪得再行渴心欲要谒通明惊闻竹树连山雨疑有风雷㩧地声鹿啖黄精知嵗久人逄青箬便神清重来只要齐盂饭副似堂堂枸杞羮题曹武帝削𤓰图阿瞒𤓰分姿见之垂髻中此心既弗又此道安可洪汉祚既坠地余子方困穷仁义傥自唱厯数岂不同挟令及宫阃杀士延奴童至今弔古徒哀痛殊未终实以已偪仄遂令彼长雄画图出后世畧见经营工想其鼎峙势亦天诱其𠂻此章弗徒歌聊以禆国风题蔡武伯所收荆公砚兽靣三脚莽囘互中有渗液美无度当时曽出富国疏老子平生用心处如闻四海失枝梧可憾诸公欠调䕶帝谟商颂周六典刻画声形劳解诂下令文字与风骚一一相辉炫缃素谁令天子遽如许可是石也能无预陈元同归蒋山路亦使髙流野僧觑若为持入定林中应有明云入天柱吾乡风流蔡夫子匣而藏之閟垂露君不见公卿后进陆象山作祠堂记余千言直欲百世俟圣贤惜㦲不得铭此砚使我失意心惘然归别墅幽栖久不到猿鹤擅藤萝丛篠生将遍流泉咽更多邻翁新醸熟野寺暮钟和亦有经行者来观倚杖歌早起佛香才了换儒巾身是人间自在身一路野花清养目半沟流水静怡神雨宿山中留连如有情蕙帐极空明晚粥知泉味昏钟度雨声稍容邻叟睡莫放晓猿惊剩欲剜苔藓应当写姓名再游九溪昔年九溪十八磵今度见之逾清真静依落落石路晚闲绕寂寂山家春可怜潺湲似留客更觉曲折能随人得得杖藜来尽日野棠山杏亦精神偶题海气江声相与浮今时帝里旧杭州西湖寺里多金碧自厌秾华不肯游送人之官严陵如君风貌又精神自令拖绅近紫宸平地有心开洞穴十年无俸着闲身巳㸔青舫垂垂去须忆绯袍滟滟春若向元英台下过为言亦是学诗人与弁山道士饮采茗归来日未斜更携苦菜入仙家后园同坐梧桐树仰㸔红桃落涧花不欺斋陈兄榜名不欺斋不欺本自诚中来晚周洙泗汉伊雒中间此道寒如灰不欺斋中一尊酒兄乎此意差耐久真情往往到僮仆何况亲知与朋友君不见汤脱胡桃一语失此是迂翁年少日陈兄再拜吾事毕两宋名贤小集巻二百六十四两宋名贤小集卷二百六十五钦定四库全书两宋名贤小集巻二百六十五宋陈思编元陈世隆补㢲斋小集危稹字逢吉旧名科临川人淳熙十四年试春官知举洪公迈称其文踔厉雅健登乙科授南康军敎授士经指授文体丕变后知湖州又知漳州为义冢𦵏丧之无主名者二千三百余建龙江书院奏罢经总制无名钱五千缗与部使者忤请祠归筑屋城南嵩源与乡老七人为真率㑹自号㢲斋又号骊塘卒年七十四真西山徳秀尝举自代至是铭其墓有㢲斋集诸经讲义集解史编玉府药山集皆行于世借诗话于应祥弟有不许㸃抹之约作诗戏之我有诗书癖每喜以笔抹黄饰句眼施朱表事𣲖此手定权衡衆理析畎浍歴歴灿可观开卷如绘画知君笃友于因从借诗话过手有约言不许一笔坏是语落我耳便觉意生拭明朝试静观议论颇澎湃读到㑹意处时㫖欲犯将举手复止火侧禁搔疥技痒无所施閟怀时一噫只可卷还君如此读不快千驷容可轻君抱亦少隘昨问鸡林人尚有此编卖典衣须一收吾炙当痛嘬上隆兴赵帅买宅须买千万隣李雎喜得王僧珎买山百万复谁与㐮阳节度真主人吾生兀兀鑚蠧简不肯低头植资产缀名虎榜二十年依旧酸寒广文饭緑鬓半作皇皇华岂堪风雨犹无家大鹏小鷃各自适只有鸿雁长汀沙弟昆圑栾虽足乐老屋萧条不堪着玉堂便是无骨相也合専侬一丘壑近来卜筑穷㝠搜十里而近依松楸骊龙塘上邓家丘半山老人所钓游半山天下文章伯邓家耸名亦辉赫断碑犹在古墻阴好句曽经写山色买隣得此天所予独欠山资无覔处平生骂钱作阿堵仓卒唿渠宁肯顾君侯地位髙入云笔所到处皆成春万间广厦兹许逺岂无一室栖贫身王邓故处为隣曲更得赵侯钱买屋便哦诗句谢山神饮水也胜樽酒緑鹤楚楚雪衣明烟霞径里行不官陶令野有节伯夷清一见消尘虑相亲长道情秋风着梧叶时作九臯声王架阁夙有棊癖尝扵和篇中讥其不工架阁颇讳恶其说复次韵戏之刘伶耽于酒渊明玩于菊君乃癖于文爱棋犹更笃文髙新掌故棊只肯祕读我昨却莱兵书法谨夹谷不知君讳之䕶名如䕶玉耻鼓赵王瑟欲举渐离筑明发疾唿予开枰数反覆盛气欲呑敌厉响亦惊俗失利頳凑颊得隽喜填腹势固健于常年终弱于仆君名髙天下此时一不足小负毋重争旁观有静瞩大明昧于小月固不胜烛切勿罪刘五此笔竞所録挽同年胡司门期筑盟惟旧交承契更深雨声春共酌灯影夜同吟接武方尧殿招魂遽楚音尤怜哭君日来纳惜时金藕花中未开之荷穿叶而出风清晏瑶池正拥万姬醉忽有青山人穿伏献封事春日有感三首春入长安百万家湖边无日不香车一株栁色吾无分㸔杀庭前荠菜花看书数页眼花旋推过薫炉去打眠五十压头衰白尽书无灵圣事茫然情知老却流莺了争奈狂如蛱蝶何尚有紫微红叶在佳人休唱怨春歌上雷漕破裘芒履晚山前手挽乌桐白玉弦闻道知音在髙处一声弹入紫微天径从丰城谒于房州于令侍姬歌舞进酒二首蛾睂对歌舞凉伊舞声还逐歌声齐卷花万段忽进酒鬬髙蝴蝶飞来低更有佳人在空谷能唱春风天上曲何时得上金玉堂一声飞度龙吟竹送刘帅归蜀万水朝东弱水西先生归去老蛾睂人间那得楼千尺望得峨睂山见时赠书肆陈解元㢲斋幸自少人知饭饱官闲睡转宜刚被旁人去饶舌刺筒花下客求诗兀坐书林自切磋阅人应似阅书多未知买得君书去不负君书人几何题吴淑妃真子海静江澄玉雪腮何年何月下瑶台卷中不敢端详㸔曽得君王一笑来春日即事麦风翻陇泼浓緑花露滴枝粘老红小立楼头检春事一丝暖日坠青虫闻莺天上金衣侣还能贶草莱风流晋王谢言语汉邹枚公等久安在今从何处来山禽正嘈襍慰我日徘徊送孙行之出守衡阳日日江头送客行况闻君去作専城心存臣子无中外身系朝廷有重轻諌疏满怀催上道中原万事想闗情丛葵到底还倾日侧耳衡阳来雁声挽月湖二首天何夺我老先生轩冕丛中王雪清英石数拳归艇重月湖千顷世縁轻云山买得无余俸句法流将不尽名头白贾生非不遇所言向已略施行诏书屡趣入承明黄阁前头不肯登若欲归休同野老本来清净是禅僧苔生文塔今成古影挂山房唤不譍犹想经行泉石处亭嵓憔悴一枯藤送眺告逺得南康我是康庐旧冷官梦魂今尚忆云端山将草色到天碧泉带松声出谷寒仙观几年留鹤隠古潭有日起龙蟠使君肯着诗料理乞我蛮笺半幅看上赵总领一见烦公道眼明悬知彻底五湖清岂期天上张公子犹记当年刘更生几度夜深流水操无心人认断肠声平生不面却相识黄鹤楼前今一鸣牵牛花青青柔蔓遶修篁刷翠成花着处芳应是折从河鼓手天孙斜挿鬓云香接客篇接客接客髙亦接低亦接大儿稳善㑹传茶小儿踉蹡能作揖家人不用剪髻云我典唐书充馔设唐书典了犹可赎賔客不来门户俗郭公篇郭公郭公闻尔失国春秋时何事到此犹悲嗁郭公前言亡国故当时只縁臣子误百年社稷不得归而今家住柘岗西满目春风都是恨声声说与齐侯知郭亡矣君勉之妇叹记得萧郎登第时谓言即日凤凰池而今老等闲官职日欠人钱夜欠诗两宋名贤小集卷二百六十五两宋名贤小集卷二百六十六钦定四库全书两宋名贤小集卷二百六十六宋陈思编元陈世隆补露香拾藁黄大受字徳容自号露香居士南丰石门人嘉定间以诗雄江西秉姿简重言动举止俱以礼义自持尝遣其子载从乌州李守约学朱子之学后仕于鄞着政声有露香拾藁春日田家三首凛寒陵熙春谁为御其侮酸风吹积雪浓云洒飞雨农夫荷耒耜俶载耕斥卤为其有身累宁免自辛苦妻儿送中饭冻凌强欲吐晚归极困倦倒睡带泥土朝来天光开红紫新媚妩南园踏青人日暮犹歌舞二月祭社时相唿过前林磨刀向猪羊穴地安釡鬵老幼相后先再拜整衣襟酾酒卜筊㺽庶知神灵歆得吉共称好足慰今年心祭余就广坐不问富与贫所㑹虽里闾亦有连亲姻持殽相遗献聊以通慇懃共说天气佳晴暖宜蚕春但愿雨水匀秋熟还相亲酒酣归路暄桑柘影在身倾欹半人扶大笑亦大嗔勿谓浊世中而无羲皇民清明百草春家家上丘墓南隣去年冬祸痛及翁妪酒殽罗新阡蹙额见追慕旧时细君坟望见泪已注纸钱风飘飘世用此文具其间无纸者已无子孙故有纸与无纸百步五十步偶成髙唐作梦时宋王乃得见那知赋说梦梦外云雨怨此赋苟不作应无列女传蕨薇生山巅长不踰蓬蒿松柏生涧底嵗久还干霄禀质自不同托身奚必髙緑草何自来蔓延满中庭前朝方芟夷兹视忽已盈竹间幽兰花数囘移乃成读四皓传白云茫茫歌紫芝人间无路瞻龙睂太子介使招忽往髙祖问省心先知翁生商山名八极此时不出汉事危敢惜双足惜汉鼎非私刘氏私黔黎欠呵千年橘中棊华阴堕驴者为谁老蹇行朔风狂惊岷峨流帝勅云螭藩四州颔珠千载化老蹇一变为四鐍川键蠺丛簸弄几回翻欲卷全蜀沦腥膻瞿塘下连沧海脉愁积溟涨孛鳌极臣氷唿天天不闻快斥金翅清江氛连环不解万古铁阳侯依旧千江月紫庭登奏尤其元西州之功不补愆清源血食天地久其于氷兮亦何有昭潭寄内人不接安书动隔年二千里外极悬悬老亲强健知勤馔诸子痴顽恐费鞭幸有田园堪卒嵗使知诗礼可无钱客中亦有风流罪长伴梅花对月眠由洞庭入五田一汀红糁蓼花天滴滴清寒晓露圆囘首洞庭山半㸃伤心桂岭路三千诗魂夜寄青林月渔唱声囘緑树烟却笑陶朱不如我吾无西子与同船油口夜饮醉卧一室及觉三鼓矣秋夜新冷雨湿虫鸣展转不能成寐于是浩然有归志一榻翛然着醉浓沈沈清夜大槐宫梦囘作恶酒气重枕上不眠归兴浓㸃滴落堦添闷雨清哀遶壁诉寒虫计行良未成端绪何处髙楼撞晓钟沙头秋晚霜风吹冻玉池氷留滞周南尚未行病久故园千里梦夜寒孤舎一枝灯愁縁南国归舟影心断黄芦落雁声老剑已闲头已白祇堪吟咏课归程竹虚心怀明月劲节挺玉立岂是外春风春风无处入宿岳阳张漕书堂云低风转冷黯黯起秋阴薄暮细雨过小忩寒气侵闗山千里梦骨肉十年心病意兼归意攅睂写万金亷泉一泓落古寺三赤开方池怀山决渎后烁石流金时君看此亷泉不増亦不亏炯炯玉色透灿灿金沙辉朅来临古寺石铫行相随唿童试春芽活火烹新奇一咽利喉吻再啜心神怡冷然清风来玉液通华池忆我心地初与水同一几心泉本无事何必希夷齐曰泉已强名况复有是非一笑付自然贪亷吾不知宁化白水磜甲子春雪瀑从天下余流亦建瓴双崖秋气逼九地殷雷声虎穴山川险蛟延草木腥负鹾由此径异日不堪行晚步扇小葛衣轻风清草露平水声逢石怒烟景近山明唤犊牛囘顾惊人犬倒行耨夫方到屋月已屋头生荆州人种秧击缶于田问以乐农者呜唿其犹有先王之世之遗意欤鼓声响答缶声喧歌笑声多日易昏尚有乐农遗意在要知此地近中原呈鲁斋提刑伯散尽黄金与客休田园不为子孙谋白头更自嫌多累尚有潇湘万卷楼江行万里图雪山西来接海白天之所以限南北谁人胷里着舆图挥斥荆吴入绡墨浓浓淡淡两岸山烟波弥茫江面寛水空漠漠鸟飞絶渐㸔渐逺天漫漫客舟泝流先后去风帆饱腹如飞舞有时小艇絶波来不知何处横江渡钟山隠隠开金陵雨花台前留玉京汀洲过处小孤出垂杨緑引浔阳城蕲黄紫翠互卷舒武昌楼台半明灭周郎赤壁杳难凭洞庭寒烟蒙孤月西江耿耿沙籀清三十六湾斜照明黄陵广深楚山濶九疑削成黏天青我来展轴惊快覩恍然对面水仙府片时行尽江南天弔古何劳出门去南巡真人忘郄归轩辕龙去渺难追咸池曲絶谁奏乐风雨啼痕满竹枝六朝虎士工设险蹴踏沧波当挥剑血流不惜惜江流肯放飞埃过天堑滥觞曾闻荡雍丘楫声若为空悠悠江声至今恨不尽枉白万古英雄头两阶干羽古虞后八公草木今健否长安正在碧云边斜日西风重囘首梅川呈同舟游仲发时中流失舟故云投晚钟公渡急湍急流送我转千盘羣犀戏俗江含石饥雁悲鸣橹下滩吟骨欲投鱼腹葬梦魂那许蝶身安可怜八尺奇男子不作当年跛足看遣载入闽从李守约考亭髙弟说乌洲小子何妨作逺游问学再三勤讲贯立身第一在操修机心仅可文章用邪说毋从释老求更做程文须典实年来华藻近轻浮即事路转欹桥曲阴阴石磴低紫藤藟碧树红叶绣清溪草露明侵径秋香暗刺衣前滩水声好欲趂钓鱼矶织女虫灏气逼昆河佳期匝眼过草间闻织急天上想寒多烛里频挑锦边头冷枕戈终宵弄机杼奈此月明何早作星光欲没晓光连霞晕红浮一角天干尽小园花上露日痕恰恰到窻前归来近日多骚客吾衰不可追松间哦鲁颂花下看唐诗好鸟山深语寒蝉日暮悲此声长叶律新句总堪疑公安市人屋井底拣与江堤平大江压堤来浩浩势欲倾古堤腾长蛇独与江争衡积流増巨涨飘突万马惊油河与之合盘涡沸淜腾折旋声汹涌呑汲翻长鲸微茫隔邨岸百尺崩沙頳中流有行舟来往如飞蝇巨风推银山性命鸿毛轻设险䕶东南天巧如揭绳用武莫若荆豪雄所交争𤣥徳欲兴刘于焉深经营坐㨿此要湍进退窥敌情时事一阨塞拂衣开西扃至今闻西偏城治余丘陵汤汤横乎前何畏百万兵善卫保其吭坐待其师崩更能用吾长谈笑取其赢何者非神机用之须人英机畧失所用山川无常形休兵不敢论凄咽含余情中秋舟次沙津去年中秋月照我入桂城今年中秋月送吾到江陵桂林二千八百里城边买船发春水潇湘六月寒如氷洞庭湖中秋气生崃江西来雪波急片帆带雨烟中湿朔雁不来芦苇秋风林淅沥生人愁反思前年风露好月入金罇醉将倒如今飘落千万山烟波弥漫几时还露香堂中千百瓮玉瓶取醉风吹梦今宵弦管閙繁华灯火沙头一万家争似诗翁弄江月微吟还自汲江花郁孤台髙日欲暝晚眺眼増明叠嶂罗云树双流抱粉城低浮烟万栋清送月三更尚约秋吟夜江声带雨听病起煮药炉边过一春瘦骸唯与病相亲雨多药褁易生晕润透巾纱懒拂尘枕上最宜思过𤯝静中倒得养精神不辞小现维摩诘只恐今无问病人枝江九日简周宰日车不照出郊车门外天阴云尚麤青州未有居士供白衣知是谁家奴江山有恨横饥眼茱菊无情对卧壶赢得闲闗吟苦句定无人敢唤催租公安寓馆夜立观前用载韵翛翛一古观我到夜何其仙磬吟风殿幽人汲露池星沈萤聚水月倒兔悬篱四起钟声乱凌风欲化肌秋夜读书青灯敞虗堂微风动衣襟兀坐耽陈编起观星河沈古人岂可见所希见其心终然发氷叹不寐鸣牀琴梅自见梅开后相看不暂离只因愁落去不忍看繁时佳实羮堪味遗音角可期牡丹専冨贵春尽却空枝两宋名贤小集卷二百六十六两宋名贤小集卷二百六十七钦定四库全书两宋名贤小集卷二百六十七宋陈思编元陈世隆补斗野藁支张藴字仁溥邢州人理宗时为礼部郎官与浮玉施枢往还相善有斗野藁支一巻云间勌倚柁楼闻鹤唳半生此地一经过机云故宅荒凉月湖海新秋浩荡波晓艇红莲商客市夜窓白苎女儿歌吟边冷被沙鸥笑衣化京尘鬓亦皤江湖伟观隄柳朝朝送酒船一阑山色越帆烟蓬莱云气东溟外阊阖星辰北斗前突兀向来无此屋登临当日有诸贤夕阳过雁慵囘首吟入关河万里天凤鹤鹊三题与江社同赋一去朝阳寂不闻西康台北起寒云梧花竹实年年事奈此喧啾百鸟羣冰雪精神两瘦芦天风入羽思江湖逋仙梅下曽相识千载归来一语无月树争枝影共寒楂楂飞过屋头山五陵年少多春闷一弹千金落等闲顾遥海水还清浅停杯问二豪雨来江色暝沙长岸容高鞅吏何能脱王程敢惮劳秋风柁楼底短发不禁搔钱氏东皋百年钟鼓园林在人物萧疎更海乡藤络边嵌山解长花移邺本土犹香棋声靓昼林隂淡扇影闲秋水气长莫道官忙行乐少也分物色到奚囊上海梦断三更鹤芦边系短蓬听潮看海月坐石受天风物至秋而化年来我亦翁长歌相劳事犹喜此樽同新晴林影熹微晓乍晴老于世故独关情运烽未撤边头戍积潦犹妨陇上畊几为饷蚕忧湿叶重因漂麦困饥萌龙公多事多劳耳万里由来要得平録録録録竟何为衣尘日以缁故人闲入梦乆雨颇妨畦燕履登巢息蜂程载蜜亏独斟莲叶酒愁絶杏花诗除夕京国逢除夕栖迟鬓欲霜春声生竹爆岁色动椒香戒睡听鸡早占诗探茧忙烛花频送喜儿女笑烘堂祷雪天竺由灵鹫过冷泉降香天竺去瀹茗冷泉来新径石间过危亭木杪开烟山晴若画桑叶湿如灰㸃检经行处今年未见梅祀事误被鸡催起闲听漏鼓稀书檠风展巻香笼火生衣困嗅茶犹病吟飱菊可肥月明天路靓亲到帝旁归西湖清明芳天新霁惠风和软緑平隄凝不波桃李无言看客惯楼台如画占山多游裾匝路填车马翠榜开筵鬭绮罗寂寂寒烟生水面白鸥奈此月明何酥兼味醍醐外分身乳酪中江南鸣穉犊塞上寄飞鸿干雨看如幻生盐讶渐融臈残犹有待煎取牡丹红仓蛎次韵芸隐相黏成什伯峯耸若山王攻处须犀汁持来出蟹汤梅花霜后味竹色酒边香坐忆游闽乐今年始得尝次韵月中闻鹤月明华表语霜清万籁沈沈静有声一自别来璚树长几囘飞梦到层城孤影徘徊月旦中流离满贮酒如空东皇太乙应来下笑指梅花一信通斋宫偶题衆緑扶疎雨气清柳花吹作小池萍文窓昼寂斋房邃三潄华池诵玉经同寮约游香林分韵得林字约我当休沐同过香遁林棋边翻覆手酒外太平心石潄晴湍细猿吟夏木深归帆带疎雨凉意满幽襟春潮偶题忙里偷闲答物华一官随分是生涯春风酒棹河堤柳晓月吟鞯辇路花报喜忽闻枝上鹊忘机时下屋头鸦残年闷钝今朝尽重对菱花拂帽纱重游大涤洞天涧水冷冷石发新松花香靓翠崖深云生不没仙人迹丹化犹啼捣药禽洗眼人多求圣水醒心吾独爱清音杖藜更欲过新洞羡尔春空一洗襟东菴与道者语有感瘦策松间日又斜更过南崦喫新茶丹青岭树明寒叶水墨江天噪乱鸦付酒一杯真乐事读书万巻是愁涯更尝世故知闲味河水依然鬓自华朱柿慈恩分种远骈实渥如丹垂野华星灿然云火树寒蟹螯微有忌猩血讶难抟七絶虽堪赏无劳把核钻喜李鹤田至次阮云心韵兼寄月树秋来碧几寻古芗熏彻紫芝吟无因得去陪清赏秪寄山君一寸心浇酒逋梅又几囘愁吟旧雨独登台星星鹤语山窓晓割得云心古锦来九日细看黄花把一枝东篱犹是昔人非题糕酒外豪心在吹帽风前素髪稀雁叫霜天悲故国鸦翻溪树背寒晖百年独有闲居乐可怪东山事竟违道塲山访碑无古迹丹碧覆嵳峩塔向城中共山从寺右多疎松小溪路远溇太湖波何处书堂在犹嫌隔翠萝何山山因人得姓人去佛来居隣有天章墓碑无玉局书幽溪通古阁荒涧入春畬客子吟须冷高峯夕照余月泉纪游小春霜寓晓闲访古招提何岁斋鱼废初弦顾兔迷先民堂上像寓客柱间题僧户蜂分小山形虎穴低松青江庙北竹老野桥西亲汲聊煎茗深登信杖藜琴师年九十相见手重携不寐空牀展转对孤檠寒漏年长更雨声如此干坤闲岁月明朝华髪满头生寄鹤田鹤向孤山去未归片云行雁与心期新诗不着工夫得雪外看花独立时至后阳生七日騐飞葭衮衮天机岁载华江草未囘青帝梦香云漏洩与梅花云川次韵鹤田苕霅双流合颿樯万里通连山黄独雪一雁白苹风酒户春醅浅鱼村晚市同旧游蕉鹿外未老巳成翁岁晏用赵谊父访云心韵以寄看春知几度元发故应非世事真犹梦人生瘦胜肥竹边随意入梅下得诗归缅想羊何友湖山乐所依正月二日雪雨送冬雷了如簁堕晓晴萦盈溪树色骚杀纸窓声着瓦消还易因风冻不成纷纷门外履犹自贺元正送晏桂山赴高沙郡青衫赴阙巳三迁红斾临州不五年旧吏夸荣从事府新民迎拥使君韀牡丹池馆春融日莼叶汀洲水涨天自是边筹谈笑办归来仍侍玉皇前接武容台彼一时溪乡重幸得追随鸥前心事沧浪影梅下吟情汗漫期感慨中年无近别徘徊明月有相思殷勤劝醉阳关晓受尽揶揄只自知秋思暑退凉生体气佳卷帘听雨感年华西风叶叶梧桐冷开尽庭前白鹤花溪上今夕知何夕吾意亦良适明月满舩蓬清风动帷席雨过前溪浑停云半空白衰荷无娇红老梧有枯碧频更烛对棋仍把酒浇石岁行变暄凉朋情慨离索相思日以长孤吟夜方寂露下客衣单草际萤光奕年年修玩心一醉不得惜鹤田还江右欲留云共住云去楚天长此日吾犹惜中年别易伤搜吟梅下影睹奕橘中香谨勿移山诺春风入帝乡归雁亭青云影里自由身几倚阑干看不真又是江湖春雪尽年年肠断玉关人午日次韵池袭父小泊苹香柳下矶重逢佳节感年时束篙偶作人形想采药须供国手医江镜愿为明主监楚菰愁赋逐臣词酒边听尽敲蓬雨数日淮南去未迟垂虹四岸俱无只有天烟樯如雨落鸥前不知笠泽翁何许波上青风一万年忆看前游十四年三高祠下夕阳船无钱买得鲈鱼鲙吟就菊花香里眠姑苏台故址畊残草树秋无人曽见鹿来游甬东亦是当时月不照笙歌只照愁虎丘曼陀石上无根树厯厯生公说法余劒水一泓清彻底至今人说有龙居惠山石苔滑润屋连斜第二泉边古佛家一壑松风听不了郄留僧坐自煎茶栋花緑树菲菲紫白香犹堪纒黍弔沈湘江南四月无风讯青草前头蝶思狂毗陵天庆观龙殿隂壁老怀仁笔头角峥嵘春起蛰有时麾斥惠山云行雨归来半生湿丹阳道中流寓人累土编茅古制庳官田种秫得沾私自言身徤无徭役犹胜平生江北时京口运河上荒荒永岸水如沟翁仲无言立上头日日餫舟衔尾去东南民力尚支不多景楼假日此登临凄凉北望心戍烽孤障杳塔影一江深壮士投鞭想将军誓檝吟所嗟人事异天险古犹今金山江心台殿切空云夜月鱼龙影不分八十老僧相引说潮痕不上郭公坟𤓰州如此江涛更有人佛貍竟死不能兵幅巾短櫂鸥前梦未省当时有此城维杨即事牛斗星边禹贡州东南屏蔽大江流向来明月珠帘梦不信秋风夜柝愁皂角林前野地寛新塘路口草泥干天乎如此功名事成败观人自昔难茅屋芦门半市坊居民无事亦军装愁来莫上城头望西北浮云接太阳月明城上韵边笳一枕三更梦到家不耐楚氛真僻性赋诗酌酒与琼花土雾如蒸暴暑天烛龙偏驻柳边船三清观里风廊午满意题诗借榻眠平山堂弔古隔江山色画图中故趾荒来与庙通画地雄添淮海水占星南直斗牛宫试评蜀味长泉在欲唱欧词古柳空往事茫茫増感慨聊凭戍卒指西东平山和韵鹤田琼花应自笑南翁白发栖栖逐断篷兵后百年城郭是尘间多事古今同孤烟远堠如常雨五月穷边尚冷风可待莼鲈归尽兴长吟且复付杯中道中观戽水戏书秧马泥深茧犊闲烛龙顾影桔橰间寻常六月江南雨不比君王帑藏悭两宋名贤小集巻二百六十七两宋名贤小集卷二百六十八钦定四库全书两宋名贤小集卷二百六十八宋陈思编元陈世隆补雪坡小藁罗与之字与甫一字北涯螺川人端平间累举不第遂归隠赋诗云古来至宝多横道何事荆山泣卞和亦自写其不平也晚年潜心性命之学尝作谭道衞生诸诗皆閲歴后见道语有雪坡小藁二巻短歌行金谷桃李丛畚锸费培植寒氷犹未泮花叶已薿薿贞松生南山石老厥土瘠春回气尚浅生意几欲息东星本无私花根异形色曾谓天地功不及粪土力寄衣曲忆郎赴边城几彀秋砧月若无鸿雁飞生离即死别愁肠结欲断边衣犹未成寒窻剪刀落疑是剑环声此身倘长在敢恨归无日但愿郎防边似妾缝衣宻舟次赤壁呉王岘畔泛川流赤壁矶头半日游胜地空余豪杰迹扁舟不载古今愁极知风景终无异莫念天时逝不留伤事伤懐长太息静看江雨没浮沤束担束担出荆扉征尘染敝衣人怜双鬓改我悟半生非抱璞今谁诉知音古亦稀寻思无一可吾道欲安归旅思荏苒秋光老空浓晚色奇霜严雀语涩风定燕飞迟旅思荒烟夜乡心野水涯梦归归未得愁极秪颦眉送春正是风光欲别时可堪烟外雨丝丝怕看太白余春赋嫌诵渊明止酒诗昼短拟教持蜡炬愁深悔不下书帷自知无计能遮道任作园林隔歳期黄鹤楼翚飞栋宇据城端车马尘中得异观双眼莫供淮地濶一江不尽蜀波寒老仙横笛月亭午骚客懐乡日欲残独抚遗踪增慨慕徘徊不忍下层栏玉梁道中杂咏一别三㑹峯转烛开半纪山根石上苔已没旧履齿摩挲青青松彼树犹如此睠言枕清流为洗嚣尘耳清商泛西来剌剌满林坞草木倐变衰柯叶不相顾昔时翳空云今作连山雨菊花犹强项篱边争媚妩片石能邀人想此两足趼忽逢黄冠师对语白云巘眼中景物饶恨我蓬荜逺踌躇不忍去泉石尚可剪峭壁园莽苍荒谿人削迹时闻芦苇丛野鸟话岑寂浮生虽有涯幽讨当无极御风独长啸此心谢机馽晓霜媒薄寒巖壑失故緑轻飇振藁叶唱彻阳闗曲秋光何足怜嗟此歳事促愁吟思无聊日没西山麓泠泠涧底泉破碎山根翠苦欲留佳客曲折二十四我行无定止蜡屐信所诣偶来儵舍去乗兴聊复尔支枕郁木山月色莹如洗林幽枕席清景胜梦魂伟丁当鸟忽啼令我惊欲起金丹事可期永愿供薪水干坤扫阴霾晴色蔽幽谷山川荐秋容竒秀若可匵千巖寄一笻万里付双目行行翠烟中日与清景逐蒙鸿玉梁境缥缈云霞仙月坛白云洞遗址空依然千年唯乱石蹲踞秋山烟徘徊莫可见酌尽丹井泉尘坌不可奈飘然入林垧稍觉道心胜渐至诗脾清静极生孤愁耿耿难为情喧寂两莫惬吾意何由平春残林端啼鴂损年芳洞口空怜野水香人与落英兼寂寞蝶随飞絮两彷徨不因花事荣枯易未觉春工代谢忙却爱晓来风日映緑阴千丈漾横塘絶知羁旅日骚骚人间事若毛絶知操笔误深羡把犂髙百歳才能几终朝强作劳虚名竟何益肯把换蒲萄登玉笥山役龙洞扪萝入幽谷眼界益峥嵘石壁断人迹泉流闲鸟鸣日髙云未散秋晚草犹荣坐久无归意悠然世念轻闲立晓来闲立小谿边看彻遥峯入紫烟四壁傥堪供我隠一寒未至乞人怜功名不与樽前事时序宁知局上迁可笑区区当世事满懐氷炭苦相煎下第西归抛却银袍制芰荷春风一曲紫芝歌古来至宝多横道何事荆山泣卞和才难济世甘避世心不愁天惟乐天林下山间深宻处曲肱饮水兴悠然江行阻风小市弭掉黄芦外江云遶柁牙寒深身轸粟风急浪生花日暮人收市年穷客念家倚蓬无可奈忍见后归鸦游春春浓无处不相宜草暖云昬二月时蝶舞花梢风细细莺啼栁底日迟迟摸将景物归诗巻判得光阴付酒巵箇里各随人自得五陵豪侠岂能私始见雪后寒犹劲书窻怯暂开因沽江畔酒始见竹间梅歳月峥嵘去衰颜次第来谁能忧许事杖履且徘徊山行狂飇巻雨辨朝曦似与新时有㑹期秋水秋山秋草木浑将乞与数篇诗烟草凄迷露未晞一笻伴我立晴晖丹枫虽老犹多态散作漫山野蝶飞斾斾黄茒发眼明荒郊尽日絶人行谁知气象萧条处賸有山川可鼎烹藁叶忘身絶涧流芦花揺手欲风休羡渠山鸟浑无事相对飞鸣草树头片云轻度半巖阴巾履俄惊翠霭深涧底寒泉知客懒石根㶁㶁自长吟乌藤落手野烟开水秀山明入望来旧日经行曾着语试看石壁已莓苔尽日留连兴未阑寒鵶背负夕阳还遥知今夜空窻梦只在江南水石间客里客里愁浓处秋宵月欲斜雁声频到枕蝶梦未还家世有多岐苦人因一念差遥思林下去蓑笠钓烟沙寄玉笥萧髙士滴露誊真诰萧然莫与羣新诗髙似月世念薄于云俗走堪怜我闲眠极羡君唯余緑绮韵惆怅未曾闻寻芳寻芳自控青丝鞚日煖烟浓春意重晚来被酒卧花阴流莺唤醒东风梦桂花烂漫一夕败于风雨唿童扫落英以供香事戏作古句小山凉风髙秋气遶庭砌江南山水秀钟此数丛桂亭亭苍虬蟠磊磊粟玉缀薫染风露香摆脱脂粉媚芙蓉已无秋篱菊极羞媿幽芳蕙百亩香味亦琐细孰知标格奇自取造物忌狂风扶怪雨族灭无噍类才怜金作屋俄惊粟布地姿容就枯藁气骨尚奇异如彼死诸葛凛凛有生意试炷博山火来参烟一燧唤我晴空唤我出柴扉山色留人倚落晖春意已随流水去晚风忍挟乱花飞寻思乐事惟心在惆怅良辰与愿违尚有扁舟可泛处江南水暖鳜鱼肥客行客行困泥潦山堠不胜长就使雨㸃暴更令风力狂时危嫌店逺日暮觉程忙身世摧頽甚艰难已备尝山居闲思云散山月吐星稀山月髙相羊风露底望月诵离骚菡萏儿女态舂锄金石交晓来微雨过凉思满蒲梢雨作糟牀注秋生鲈鲙思巻帘了清景流水袅烟丝梦回酒薄难成醉轻寒袭破衾梦回孤客枕听彻草虫吟寂寞三秋夜凄凉一片心山林与朝市底处豁愁襟夏雨飘忽回风起差池髙鸟翔云凝千岭碧雨献一天凉饱意归田亩欢悰入醉乡忽思素秋气萧瑟满空堂辗转邮亭彻夜听秋声辗转藜牀直到明月白霜轻寒剪剪筑成万里客愁城寄企梅兄朱墨丛中不殚劳騞然聊试发硎刀得时行道官无小与物为春政自髙闲对崆峒餐秀色醉濡章贡助吟毫自怜无计相从去十八滩头泛一舠中秋步月林闲一叶秋屏去三伏暑凄然风露清絺绤莫能御炎凉相推移何为遽如许孰知秋已半今夕四十五幽人披襟来步此一庭月如渡滹沱水似泛山阴雪谁将羌管急间彼邻杵切冉冉秋思生令人欲愁絶空山本无尘况复值良夜风清月色佳圭璧不当价徐行苔径间小立林影下飘飘意欲仙举手人世谢光阴若噼箭行乐常恐迟人生百歳客扰扰竟何为四美古难并千年调亦痴曲生不我弃邀月聊自怡景物与意㑹捻髯声悲鸣一语得总持万状就使令以我诗思苦赏此秋月明今夕月明里几人同此情姑苏道中满眼菰蒲翠扑衣双双沙鸟漾斜晖闲愁一段如氷释杨栁丛中出酒旂信步信步独幽寻春山野雾深鸟啼如唤仆泉响似鸣琴日暖草争秀风狂花不禁却嫌荒癖地无酒与春斟泛舟秋懐白露消磨暑丹枫㸃画秋闲吟小山赋归思大江流世尽营三窟人谁乐一丘篷窻有佳致月朗正风休木犀花金粟如来涧壑姿不随桃李赴春期江南花品秋居最何况秋花中絶奇汤沐晴空颢露繁清香十里压旃檀纱窻梦觉秋风度疑是侬家住广寒秋影连蟾隠士攀浑无蜂蝶涴林间何人説与陶元亮未必东篱胜小山山行愁思日落烟欲横山寒翠将滴荒村渺愁人跬步触四塞路遥两髀酸颇恨身不翼舍䇿还怅然倦倚松下石明月印野水暮色进旅愁仆痡主亦疲心口相怨尤茅舍劣容膝弛儋聊小休㑹当理归䇿甘彼穷山囚夜宿郁木福地徜徉明月间遐想仙风得五十六字骑气乗云事已灰娟娟野月照苍苔自怜不及坛前石曾遇仙翁蹑屐来凄凉风露湿人衣犹自踟躇未忍归树影忽来山月转误惊鹤翅似轮飞闲居遣懐日暮掩松闗悠然谢往还停盃因待月徙倚为看山贫悟道中乐醉偷忙里闲耳根偏可意风涧响潺湲寂寥睡起和春倚小廊寂寥情绪满斜阳园林已是花飞急帘幕争禁燕语忙两宋名贤小集巻二百六十八两宋名贤小集卷二百六十九钦定四库全书两宋名贤小集卷二百六十九宋陈思编元陈世隆补雪坡小藁罗与之书感设险重门未足凭民心应自有长城朝廷休戚视田野宗社存亡非甲兵气实精神宁敝竭本枯枝叶可敷荣古人经理先观势两臂于韩孰重轻蛾眉亭悠悠飞鹭满汀洲极目蛾眉最上头对此江山还有月知他世界尽无秋情懐杜老鄜州夜景物坡仙赤壁游长啸划然空谷应风生浪涌不容留动后莫作杨朱泣路岐此心自被利名移车奔宁是驾尼父舟覆应非载伯夷悔吝从来生后日啸歌元秪在闲时可怜秦晋功成者欲避危机已太迟文到简编香外雨孤翻翰墨场中春日暄文到工时疑有助道逢极处本无言当年谁可辈任昉后世人方怪屈原勿谓词章真小技精粗微妙岂殊根临流习习凉飔起素波临流解带小婆娑秋光已共芦花老夜雨那胜落叶多不觉儒酸同纠缠极知妄想尽消磨笈中班史犹堪质肯作商声甯戚歌凤皇台间眺台前瞰军垒有感而赋秋风携野客杖履凤皇台忍见貔貅戌更闻鸿雁来时方忧大厦世岂乏良材何日览辉至龙文载九垓为言日薄寒浓春意微花须栁眼尚依稀为言羯鼓休频打催得先开即早飞秋林秋晏𤣥云瞀积阴平芜气象极萧森细看揺落风霜意已见发生天地心毕竟栽倾非外致岂伊培覆自相寻若教宋玉曾闻道九辨悲思未遽深卧疴六尘縁影正堪嗟二竖乗虚势益加忆昔鼻头能出火即今眼底已生花妇言伐性多因酒医戒伤生少试茶悟罢本来安得病角弓谁使认为蛇题采石李太白祠仙翁谪堕岷山下逸气如虹耿林罅万言倚马不为难坐令神鬼皆惊吓翘翘车乗悬弓旌畴咨时政肝胆明和畨书草金銮殿清平词度沈香亭傲睨视汉嫓黄绮宝牀赐食龙颜喜掉头飇作燕晋游却笑卿相纡朱紫开元盈盛亦已极屏间山水代无逸未必脱靴恨尔深自是见几不终日锦袍错落浮扁舟唿儿买酒盟江鸥天公似悔夜郎祸明月已起烟波愁采石青青三尺墓至今祠祭勤呵护长至书意万草千花若死灰阳和一气已潜回莫言举世无先觉几处寒梢放野梅商歌三首东风满天地贫家独无春负薪花下过燕语似讥人白屋釡生鱼青楼行细脍静思天地间宁有私覆载门前桑柘枝中有千锦机游人不回顾桃李独成蹊却羡贵客宁知拂徽琴郢人漫倚引商音那堪歳月化双鬓空有悲欢寄寸心囊底有方餐白玉牀头无术致黄金抗尘走俗曾何补却羡鹪鹩托一林三髙亭灼灼曾晖渐欲西长桥弭棹倚栏时湖光渺漭浮寒鑑山色依稀抹黛眉一舸功成非本志三秋归思亦何迟始终惟有天随子笑却旌招理钓丝花下叹人生何处较穷通天意元难测始终花落花开翻覆手君看同此一春风林深林深气杂不相闗衆建芳馨两庑间月榭琴弹新制曲晓窻画展旧游山凄凉风满竹千箇的皪春归梅一斑可笑野人无系累机心犹在钓鱼湾才是忍看繁红委路尘空余野草緑无垠人生忧乐何终极才是迎春又送春一夜潦收野水净云阵布重阴一夜西风急千山落叶深身犹衣暑服耳已厌寒砧对此无心者还应雪满簮寄逺词寒梢萧索风振林蟪姑切切语欲噤终宵辗转不能寐遥忆良人战场里阳闗一别归无期翠烟几度秋萤飞当时手种合欢树今已苍苍云四垂蜀锦裁书凭雁寄那能道人意中事深秋倘得未移军犹见幽闺数痕泪居延城外刁斗声无定河边霜月明妾身虽老幸未死何日中原贺太平被酒人间笑口信难开十事尝嗟九不谐忙里始知闲气味老来方见少情懐清商憭慄歳无几𤣥发萧疎生有涯谁谓伯伦闻见灭却甘麴蘖自沈埋衞生屏去鸡壅与豕零试听我诵衞生经两忘宠辱心源静一扫荣枯眼界明酖毒不令生厚味姦邪宁使出繁声冥钧深养灵根固四体调和血气平潇湘道中客行适潇湘凄其歳云晏枯梢风骚劳荒郊云漶漫槭槭雨声急皑皑雪花灿纡萦泥途深渺黙山堠逺日暮欲税驾天末叩孤馆米尽甑生尘薪湿火不煖此意对三闾似结两重案人生如空华百歳等抹电那忍听客尘日夜苦相煎懐安名所败饱食亲孰显恭承古昔训险阻宁敢惮信知有此身乃是一大患愁深不能寐歌长未及乱门前车铎鸣翰音复号旦看叶红紫飘零草不芳始宜携杖向池塘看花应不如看叶緑影扶踈意味长谈道休将视听探希微衆妙何尝间险夷舍一而求非恍惚自三以究岂支离试看瓦砾道宁隠若外筌蹄思益奇热即取凉寒向火是中消息几人知己亥中秋此行不负中秋夜采石江头醉及晨独御凉风寻古迹惊看明月照今人诗骚寂寞虽云久光景推移岂解陈却怪悲鸣营度处笔端何事竟无神虎溪冲猋吹客襟飘拂虎溪渡逺想三笑时此意固有寓孰知秘宻藏奚闻笑黙语绳绳彻上下绵绵贯今古东林钟声幽康庐山色嫮是皆善知识长时相警悟世人自合尘两耳聋莫觑百千微妙义堕在一毫许我行发深省如重睡忽寤向人欲举似有舌不能吐黙坐厌调鞍马佩金壶黙坐空窻气晏如已觉胸襟无得丧那知花草就荣枯絃何庸絶琴宁有声未曾销尘本无此语倘教游子听料应笑我一何愚倦倚蝉声无语细相和池面才浮㸃㸃荷倦倚阑干消永日葡萄阴薄栁风多此悟遑遑偶偶亦堪悲桀死尧生毕竟齐空羡驼峯烹翠釡漫思鲈鲙拌金虀荣华代谢看荆棘今古推迁望涧溪造化宻移于此悟长歌拾穂任天倪两宋名贤小集卷二百六十九两宋名贤小集卷二百七十钦定四库全书两宋名贤小集巻二百七十宋陈思编元陈世隆补白石道人诗姜夔字尧章鄱阳人工声律庆元三年进乐书乞正雅乐诏令太常与议嫉之不果行居苕溪与白石洞天为邻转庵潘柽号之曰白石道人又畀以诗云世间官职似摴蒱采到枯松亦大夫白石道人新拜号断无缴驳任称唿时夔与黄景説齐名景説亦号白石人称双白石五言古诗奉别沔鄂亲友滔滔沔鄂留有腼三宿桑持钵了白日事贱丸蛣蜣舍当去石友烟席凌江湘为君试歌商歌短意则长佳人鲁山下日弄清汉波促絃调宝瑟哀思感人多咬哇秦缶击冷落郢客歌知音良不易如此粲者何英英白龙孙眉目古人气拮据营数椽下帘草生砌文章作迳庭功用见造次无庸垂罄嗟遗安鹿门意诗人辛国士句法似阿驹别墅沧浪曲緑阴禽鸟唿颇参金粟眼渐造文字无儿辈例学语屋壁祝蒲卢山阴千载人挥洒照八极只今定武刻犹滞龙虎笔单侯出机杼岂是剑舞得余波入竹石絶叹咄咄逼异时之罘君在涅守白颢黄钟欠牛铎淋漓弔遗稿有子殊可人特未见此老客来请论文但道曲肱好中郎游千霜曲髙复谁为龎翁趣无絃郑伯功斵鼻春风桃花溪寒渌绕苍翠何当从两君放浪计幽事宦达羞故妻贫贱厌丘嫂上书云雨迥还舍笋蕨老江臯锄带经决计恨不早士无五羖皮没世抱枯藁伐木响虚牝我愿友褐夫九闗呀虎豹何时内髙祛黄鹄渺云树鹦鹉澹烟芜倚杖得清赏洗心观本初孤鸿度闗山风霜摧翅翎影低白云暮哀噭那忍听士生有如此储粟不满瓶着书穷愁滨可续离騒经赤松图山东隆准公未语心已解按剑堂下人成事汝应退非无带砺约正尔有恩害平生三寸舌松间潄寒濑雪中访石湖雪矸如玊城偏师敢轻犯黄芦阵野鹜我自将十万三载渠未降北面石湖范先生霸越手定自一笑粲虞美人草夜阑浩歌起玊帐生悲风江东可千里弃妾蓬蒿中化石那解语作草犹可舞陌上望骓来翻愁不相顾花藏寺云海亭望具区茫茫复茫茫中有山苍苍大哉夫差国坐占天一方夫差醉莲宫巨浪揺不醒越师何从来碎我玉万顷年年亭上秋一笛千古愁谁能知许事飞下双白鸥夏日寄朴翁时在灵隠风吹松树枝懐吾松间友云从北山来令吾屡回首山云夜夜起山雨侵人衣遥知竹窻里自吟新雨诗春日书懐九真何苍苍乃在清淡尾衡茒依草木念逺独伯姊春来衆芳滋春去衆芳萎兄弟各天涯啼鴂见料理汉江出巨鱼风雷入驱使安得挟吾辀西征二千里春云驿路暗游子眇归程永懐故山下风雨悲松庭翁仲不解语幽鸟时时鸣人家插垂栁客里又清明垂杨大别寺春草郎官湖家巷有石友合并不待唿痩藤倚花树花片借玊壶老郑谈絶妙辛杨句敷腴平生子姚子貌古心甚儒时邀野僧语闲与琴工俱酒阑兴未了左转城南隅大江围楚碧烟水入𤣥虚留落不自恨唯嗟故人踈一月三见梦梦中相与娯日日潮风起怅望武昌鱼武昌十万家落日紫烟低亭亭头陁塔髙处白鸟栖白鸟忽飞去春山空四围南楼有佳人再召且再辞闭门课文史撄物深天机斯人不可致白鸟㑹来归箜篌引箜篌且勿弹老大不可听河边风浪起亦作箜篌声古人抱恨死今人抱恨生南邻卖妻者秋夜难为情长安买歌舞半是良家妇主人虽爱怜贱妾那久住縁贫来卖身不縁触夫怒日日登髙楼怅望宫南树赋千巖曲水红雨洒溪流下濑仍小驻鱼队猎残香故故作吞吐老子把一盏微风忽吹去李陵台李陵归不得髙筑望乡台长安一万里鸿雁隔年回望望虽不见时时一上来待千巖褰裳望洞庭眼过天一角初别未甚愁别久今始觉作笺非无笔寒雁不肯落芦花待挐舟怪底北风恶若人金石心试问洞庭浪传闻下巴陵沥酒喜无恙我行丹枫林屡骋白苹望乌鹊不可嗔论功当坐上呈徐通仲兼简仲钖通仲与诚斋为乡人近来赴调而诚斋去国又通仲久与千巖有苕霅之约而未至余挽通仲欲与同归千巖故末章及之斯文准干坤作者难屈指我从李郭游知有徐孺子春风橘洲前白月太湖尾懐哉来无期玉唾炯在纸去年识仲氏何啻空谷喜合并忽自天倾倒见底里维君天下士竹箭东南美胡不在石渠诸公当料理千巖今林宗泉石助风轨示病不下堂有句髙八米此老笔砚交诚斋古元礼毫端洒秋露去国词愈伟属闻都门别回首即桑梓独怜苕溪上垂榻俟行李烟波肯寻盟归棹为君舣和转菴丹桂韵野人复何知自谓山泽好来禆奉常议识笳鼓羽葆谁怜老垂垂却入闹浩浩营巢犹是寓学圃何不早淮桂手所植汉瓮躬自抱花开不忍出花落不忍扫佳客夜深来清尊月中倒一禅两居士更约践幽讨昔游诗夔蚤歳孤贫再走川陆数年以来始获宁处秋日无谓追述旧游可喜可愕者吟为五字古句时欲展閲自省生平不足以为诗也洞庭八百里玊盘盛水银长虹忽照影大哉五色轮我舟渡其中晃晃惊吾神朝发黄陵祠暮至赤沙曲借问此何处沧湾三十六青芦望不尽明月耿如烛湾湾无人家只就芦边宿放舟龙阳县洞庭包五湖汹汹不得道茫茫将奈何篙师请小泊石矴沈泥沙是中大无岸强指苇与莎滞留三四晨大浪山嵯峨同舟总下泪自谓餵鼋鼍白水日以长仅存青草芽转盼又已没但见千顷波此时羡白鸟飞入青山阿九山如马首一一奔洞庭小舟过其下幸哉波浪平大风忽怒起我舟如叶轻或升千丈坡或落千丈坑回望九马山正与大浪争如飞鹅车礟乱打睢阳城又如白狮子山下跳狰狞须㬰入别浦万死得一生始知茵席湿尽覆杯中羮萧萧湘阴县寂寂黄陵祠乔木荫楼殿画壁半倾欹芦洲雨中淡渔网烟外归重华不可见但见江鸥飞假令无恨事过此亦依依吾乗五板船将入沌河口大江风浪起夜黑不见手同行子周子渠胆大如斗长竿挣芦席船作野马走不知何所诣生死付之偶忽闻入草声灯火亦稍有船遂登岸亟买野家酒天寒白马渡落日山阳村是时无霜雪万里风奔奔外旃吹已透内纩氷不温吹马马欲倒吹笠任飞翻不见行路人但见草木蕃忽看野烧起火焰烧干坤声若震雷震势若江湖吞虎豹走散乱麋鹿不足言夜投野店宿无壁亦无门此行值三厄幸得躯命存明发见老姊斗酒为招魂扬舲下大江日日风雨雪留滞鳌背洲十日不得发岸氷一尺厚刀剑触舟楫岸雪一丈深屹如玉成堞同舟二三士颇壮不恐慑䝉毡开篷卧波里任倾折晨兴视毡上积雪何皎洁欲上不得梯欲留岸频裂攀援始得上幸有人见接荒村三两家寒苦衣食缺买猪祭波神入市路已絶如今得安坐闲对妻儿説青草长沙境洞庭渺相连洞庭西北角云边更无边后有白河沌渺莽里数千岂惟大盗窟神龙所盘旋白湖辛已歳忽堕死蜿蜒一鳞大如箕一髯大如椽白身青鬐鬛两角上梢天半体卧沙上半体犹沈渊里正闻之官官使吏致䖍作斋为禳祷观者足阗阗敛席覆其体数里闻腥羶一夕雷雨过此物忽已迁遗迹陷成川中可行大船是年金亮至送死江之壖或云祖龙䜟诡异非偶然近日山阳人采菱不知还望见三龙浮目若电火燃见龙多见尾少见四体全一龙已为异三者亦罕传又因渔湖侧水中忽生烟烟中一驴出绕身步蹁跹俄随霹雳去欲语无由縁我闻语此事乗舟往观焉径往枯葭浦白鹭争相先湖有刘备庙实司浩渺权徘徊无所见归棹月明前昔游洞源山先次白马渡渡头何清深鸿鹄在髙树白马亦洞天昔人有奇遇洞门不可见但闻水声怒瞻彼羽人宅乃乗方船渡修廊夹五殿重阁映千树规模象魏壮四合緑阴护山椒望五溪壶头入指顾故宫在其北屋瓦带松雾古杉晋时物中空野人住外围四千尺内可十客聚我游瞿仙馆坛上表遗步却下八叠坡一亭衆妙具两山抱澄潭老木枝榦互瞻前秀而迥坐久凛难驻桃源独不见僻在南宫路山行转深邃狙猿吟上下石窦出微涓令吾意犹豫昔闻渔舟子水际见洞戸今看去溪逺定自后人误惆怅却归来此游不得屡于今二十年歴歴经行处昔游衡山下看水入朱陵半空扫积雪万万玉花凝或如生绡挂或作薄雾横纷纷虎豹吼往往蛟龙惊人语不相闻溅雹漂风缨有鱼縁峭壁上上终不停此中有神物雷雨周八絃昔游衡山上未晓入幽谷欲识所坐舆横板挂两竹状如秋千垂髙下不倾覆登山九千丈中道多佛屋一峯髙一峯一峯秀林木仰看同来客木末见冠服髙堂石桥路寻常云所宿下方雷雨时此上自晴旭紫盖何突兀万里在一目余峯六七十仅如翠浪矗此有嬾瓉巖大石庇樵牧下窥半厓花杯盂琢红玊飞云身畔过揽之不盈掬祝融最髙絶紫盖不足録俯视同仰观苍苍万状伏惟余岣嵝峯南睇半空緑仿彿认潇湘向岳流屈曲髙处惊吾魂翻思宅平陆其东有雷穴灵异谨勿触云来绵世界云去一峯独僧窻或留罅云入不可逐絶顶横石渠仙人有遗躅山多金光草夜半如列烛灵药不可寻吁嗟归太速濠梁四无山坡陁亘长野吾披紫茸毡纵饮面无赭自矜意气豪敢骑雪中马行行逆风去初亦畧霑洒疾风吹大片忽若乱飘瓦侧身当其冲丝鞚袖中把重围万箭急驰突更叱咤酒力不支吾数里进一斚燎茅烘湿衣客有见留者徘徊望神州沈叹英雄寡既离湖口县未至落星湾舟中三两程两程见庐山庐山遮半天五老云为冠朝看金叠叠暮看紫巉巉瀑布在山半彷彿认一斑庐山忽不见云雨满人闲雪霁下扬子闲望江上山山山如白玉日照金孱颜是时江水净影落清镜寒潮催庾信老云送佛貍还万古感心事惆怅垂杨湾衡山为真宫道士饮我酒共坐有何人山中白衣叟问叟家何在近住山洞口殷勤起见邀徐步入林薮云深险怪黒石乱湍水吼寻源竹渐逺茅屋前如帚老烹茶味苦野啄琴形丑叟云司马君学道此仙久屋东大盘石碁画今尚有古木庇覆之清泉石根走因悲百年力汲汲成白首仙人固难值隠者亦可偶追惟恍如梦欲画无好手附潘柽徳久书昔游诗后我行半天下未能到潇湘君诗如画图歴歴记所尝起我逺游兴其如鬓毛霜何以舒此懐转轸弦清商又附韩淲仲止平生未踏洞庭野亦不曾登南岳峯因君谈旧游恍如尝相从江淮歴歴转湘浦裘马意气传边峯吾尝汎大江只见匡庐松乗风醉卧帆影底髙浪直溅岚光浓日暮泊船时是夜方严冬雪花压船船背重揽揺柂皷声如钟当年意浅语不到无句可写波涛桩君诗乃如许景物不易供尽归一毫端状若羣飞龙人问胜处贵着眼虽有此兴无由逢钱塘山水亦自好奈何薄宦难从容南髙北髙一千丈潮头日夜鸣灵踪应有隠者为识赏青鞵布袜扶杖笻君无説彼我愧此急还诗巻心徒忪七言古诗送王孟玊归山阴淮南雪落云绕戍王郎鸣鞭猎狐兔问君本是山阴人何不扁舟剡溪去人生乐事将无同知君此心如太空只今去踏龙尾道也似寒江蓑笠翁鑑湖一曲荷花浦君不归来花有语旧宅应添竹几竿到家不觉秋如许十年雪里看淮南聚米能作淮南山筹边妙处须急吐正自不容脩竹闲人道长江无六月日光正射青芦叶何以赠君濯炎热雪即是诗诗是雪乌夜啼老乌栖栖飞且号晨来枝上啄楮桃楮桃已空楮叶死犹啄枯枝覔虫蚁老乌赋分何其贪未啼已被邻公嗔吁嗟老乌不自省墻头屋上纷成羣呉中贵游重鹦鹉千金致逺能言语花底红绦郑袖擎盘中碧果秦宫取天生灵物得人怜过者须来鹦鹉边老乌事事无足録人间犹传夜啼曲余居苕溪上与白石洞天为邻潘徳久字予曰白石道人且以诗见畀其词曰世间官职似摴蒱采到枯松亦大夫白石道人新拜号断无缴驳任称唿予以长句报贶南山仙人何所食夜夜山中煮白石世人唤作白石仙一生费齿不费钱仙人食罢腹便便七十二峯生肺肝真祖只在南山南吾欲从之不惮逺无方煮石何由软佳名钖我何敢辞但愁自此长苦饥囊中只有转菴诗但当掬水三嚥之丁已七月望湖上书事白天碎碎如折绵黑天昧昧如陈𤣥白黑碎处青天出海月飞来光尚湿是夜太史奏月蚀三家各是争筭术或云七八或食既或云食昼不在夕上令御史登呉山下视海门监月出年来厯失无人修三家之説谁为优乍如破镜光炯炯渐若小儿初食饼时方下令严禁铜镜破何为东海东天边有饼不可食闻説饥民满淮北是镜是饼且勿论须㬰还我黄金盆金盆当空四山静平波倒浸云天影下连八表共此光上接银河通一冷御史归家太史眠人间不闻钟鼓传白石道人唿钓船一瓢欲酌湖中天荷叶摆头君睡去西风急送敲窻句送陈敬甫十年所闻溢吾耳去年诵君书一纸古人三语得奇士况此磊落数百字相逢千巖万壑里有客如君请兄事才髙自古人所忌论髙不售反惊世好诗取客如劵契我无三者独至是如君之贫不可避唿舟径渡寒潮外生云轩在山长与云同侪出山忆云云不来千金买得太湖石数峯相对寒崔嵬朝来忽觉青苔湿叆叆如炊石间出白云何处不相逢却怪年年枉相忆三郎胸中横一丘在山出山云与游更唿白石老居士来倚云根吟七字送项平甫倅池阳项侯声名天宇窄与君俱是荆湖客向来相闻不相值长安城中乃相识论文要得文中天邯郸学步终不然如君笔墨与性合妙处突过苏李前我如切切秋虫语自谓平生用心苦神凝或与元气接屡举似君君亦许西湖一曲古墻阴清坐论诗夜向深见谓人间有公等不知来者不如今干坤虽大知者少君不见古人拙处今人巧我徂山林口挂壁如君合救狂澜倒石渠春水緑泱泱阁下无人白日长万里江湖入归梦子云不愿校书郎九华山色梅根渡半日风帆即秋浦六条察吏安用许幸有千巖作诗侣书乞米帖后银钩铁画太师字从人乞米亦可怜五仓空虚胃神哭竟日悄悄无炊烟仙人留书説服气道士辟谷期引年人生不食浪自苦独不见子桑鼓琴十日雨契丹歌契丹家住云沙中驾车如水马若龙春来草色一万里芍药牡丹相间红大胡牵车小胡舞弹胡琵琶调胡女一春浪荡不归家自有穹庐障风雨平沙软草天鹅肥胡儿千骑晓打围皁旗低昻围渐急惊作羊角凌空飞海东健鹘健如许鞴上风生看一举万里追奔未可知划见纷纷落毛羽平章俊味天下无年年海上驱羣胡一鹅先得金百两天使走送贤王庐天鹅之飞铁为翼射生小儿空看得腹中惊怪有新姜元是江南经宿食禽言如曰哥哥君不见苕溪向南石皷山鸟如鸜鹆啼其闲土人相传是阿弟千唿万唤去复还身为独雁失俦侣所愧嵴令图急难绕林哀哀诉明月夜阑月落潮声咽天地濶逺兄不闻苍厓下泪山竹裂岂无鸦舅与鹁姑人各有心非友于陟冈四顾空欷歔君不见江南望夫谁家子登山化石不得语次韵诚斋送仆往见石湖长句客来读赋作雌蜺平生未闻衡説诗省中诗人官事了狎鸥入梦心无机韵髙落落悬清月铿锵妙语春氷裂一自长安识子云三叹郢中无白雪范公萧爽思出尘有客如此渠不贫堂堂五字作城守平章劲敌在君口二公句法妙万夫西来囊中藏鲁玙只今击节乌栖曲不愧当年贺鑑湖五言律诗悼石湖三首身退诗仍健官髙病已侵江山平日眼花鸟暮年心九转终无助三髙竟欲尊尚留巾垫角荒外有知音未作龙蛇梦惊闻露电身百年无此老千首属何人安得公长健那知事转新酸风忧国泪髙冢卧麒麟未定情钟痛何堪更悼亡遗书知伏枕来弔只空堂雪里评诗句梅边按乐章沈思酒杯落天濶意茫茫题华亭钱参园池花里藏仙宅帘边驻客舟浦涵沧海润云接洞庭秋草木山山秀䦨干处处幽机云韬世业暇日此夷犹同朴翁登卧龙山龙尾回平野檐牙出翠微望山怜緑逺坐树觉春归草合平呉路鸥忘霸越机午凉松影乱白羽对禅衣坐上和约斋句入氷轮冷愁因玊宇开可无如此客犹恨不能杯好句长城立寒鸦结阵来箜篌莫停手拚却断肠回出北闗呉儿临水宅四面见行舟蒲叶浸鹅项杨枝蘸马头年年人去国夜夜月窥楼传语城中客功名半是愁答沈器之二首江汉乗流客干坤不系舟玊琴虚素月金剑落清秋野鹿知随草饥鹰故上鞲风流大堤曲一唱使人愁涉逺身良苦登髙望欲迷试吟青玊案不是白铜鞮露下秋虫怨风髙北马嘶槎头有新味人在太湖西菖蒲岳麓溪毛秀湘滨玉水香灵苗怜劲直达节着芬芳岂谓盘盂小而忘臭味长拳山并勺水所至未能量范大参入觐颇爱鄙作以诗谢之问句石湖老如将月指标枯中説滋味髙处戒虚骄颇喜唐音近宁论汉道遥政声今在耳万乐听箫韶小孙纳妇庆事集朋亲孙枝喜气新欹云停碧落舞雪眩青春暖日花君子清樽酒圣人一春行乐地不负牡丹辰七言律诗送朝天续集归诚斋时在金陵翰墨场中老斵轮真能一笔扫千军年年花月无闲日处处山川怕见君箭在的中非尔力风行水上自成文先生只可三千首回施江东日暮云张平甫哀挽将军家势出臞儒合上青云作计踈呉下宅成花未种湖边地吉草新鉏空嗟过隙催人世赖有提孩读父书他日石羊芳草路弟兄来此一沾裾寄上张参政姑苏台下梅花树应为调羮故早开燕寝休夸香雾重鸳行却望衮衣来前时甲第仍垂栁今度沙堤已种槐应念无枝夜飞鹊月寒风劲羽毛摧京口留别张思顺伯劳飞燕苦为忙还忆东斋夜共牀别后无书非弃我春前㑹面却他乡连宵为説经忧患异日相逢各老苍更欲少留天不许晓风吹艇入垂杨次朴翁游兰亭韵亚字桥亭面面风六人同坐树阴中松交归路如留客石碍流杯故恼公山色最怜秦望緑野花只作晋时红夕阳啼鸟人将散俛仰兴懐自昔同次韵胡仲方因杨伯子见寄此去庐陵定几程向来笻杖未经行悬知征棹云边集大有吟情雪里生楚渡食萍应甚美舜祠吹玊直能清二君即日青冥上惟我春山带雨畊贺张肖翁参政太乙图书客屡谈已知上相出淮南银台日月非虚过金鼎功名得意参从此与人为雨露应怜有客卧云岚明朝起为苍生贺旋着衣冠紫竹簮陈君玉以小集见归用余还诚斋朝天续集韵作七字夔报贶笔阵无功汗左轮而今老去不能军水边白鸟闲于吾窻外梅花疑是君欲向江湖行此话可无朋友托斯文新篇大是相料理因忆西山扬子云寄田郎楚楚田郎亦大奇少年风味我曾知春风寒食谁相伴夜月棃花有所思剪烛屡唿金凿落倚窻闲品玊参差含情不拟逢人説鹦鹉能歌自作词送王徳和提举淮泉京尘吹帽汗淋衣相见频年只道归省里移文那得了家边持节未为非煮干碧海知谁用割尽黄云尚告饥可得不为根本计秋风还是雁南飞寄时父迟君日日数归程到得君归我已行一路好山思共看半年有酒不同倾吾侪正坐清贫累各自而今白发生人物眇然须强饭天工应不负才名送李万顷勐相思里得君来正喜欢时却便回别路恐无青栁折到家应有小桃开起居五马草堂上问讯千巖及阿灰儿女痴顽夫妇健漂零何日共尊罍次韵千巖杂謡平生中散七不堪玊麈时时伴燕谈道士有神传火枣故人无字入云蓝雨凉竹叶宜三酌日落荷花倚半酣极欲扁舟南荡去冷鸥轻燕畧相谙寄上郑郎中梅根东望九华云中有风流衣绣人石下一生劳梦想尊前数语倍情亲节旄在道催归汉花鸟留君且作春见説祥云挟时雨故园松菊亦精神送左真州还长沙呉儿牵挽醉莼鲈今日西归畧自如别路冷云随驿马望乡乔木记吾庐湘中花月偏怜酒淮左儿童待拥车凡吾旧游君更歴橘洲相见讶无书乍凉寄朴翁前日松间步屧归更将荷叶障秋晖如今城里抛团扇应是山中试裌衣水有秋容莲渐少树含凉气鸟慵飞炎天既懒趋城市从此尤须恋翠微呈方叔聱牙落魄一闲官职事何曾见一斑不是论松须説剑若非寻壑即观山闲看落叶随风去冷笑奔云送雨还更有荆巖杨处士伴渠痴坐老花闲夏日奉天台禄看天挥箑卧籐牀翠袖携壶过酒浆猬腹出波烹芰实褭蹄和露擘莲房相唿时入鸡豚社独坐曾无雁骛行便是赤城真隠吏不须刘阮更相将冬夜不寐宵柝迢迢警睡魔静思甘分老林坡忍饥但有嵇康懒扣角曾无甯戚歌不起妄心思世事只将闲意养天和时人休説长生术学着长生事转多闲咏虚縻廪禄饮醇醪不狎文书不坐曹检㸃花园为日课裒寻诗草计年劳仍将书册供慵卧时唤盃盘佐老饕感激大恩何以报惟祈圣夀与天髙负暄不是羲和徳泽流寒乡何处覔温柔絶怜天上红锦袄大胜人闲紫绮裘旋掇胡牀随影转更携诗巻与闲谋天和妙处人谁㑹欲献君王却自羞和陆放翁见寄遥知三径长荒苔解组东归亦快哉津岸纷纷羣鸟去船头衮衮好山来平时佳客应相过胜日清樽想屡开若许诗篇数还往直须追挽古风回和陆放翁午庭风雨撼髙槐一洗城头十丈埃老子坐闲寻好句故人门外寄诗来劲锋久服穿杨妙钝思深惭击钵催清珮左符君未可要听吟思发春雷寄汪尚书五十年间叹濶疎相忘两地复江湖书来笔底惊强健诗去吟边想步趋好对青山看歌舞莫嫌红粉笑髭须凤毛已有哦松韵尚记金章旧范模五言絶句明妃诗明妃未嫁时满宫妬娥眉一朝辞玉陛人人泪双垂年年心随雁日日穹庐中遥见沙上月忽忆建章宫身同汉使来不同汉使归虽为胡中妇只着汉家衣古乐府三首裁衣赠所欢曲领再三安欢出无人试闺中自着看甚欲逐郎行畏人笑无媒日日东风起西家桃李开今我歌一曲曲终郎见留万一不当意翻作平生羞与和甫时甫分题画巻䕫得剡溪图枯槎啅干鹊交臂失夫君奈此一尊酒凭髙空水云东堂聨句金风凉夜深吹我萧萧发起折丹桂枝惊落花上月七言絶句寄俞子此郎都无子弟气夜对黄妳笼青灯君今落脚堕鸳外欲往从之叹未能郎罢才名今白发佐州亦复坐穷边甚欲出手相料理东南风髙难寄牋牛渚牛渚矶边渺渺秋笛声吹月下中流西风不识张京兆画得蛾眉如许愁武康丞宅同朴翁咏牵牛青花緑叶上踈篱别有长条竹尾垂老觉淡粧差有味满身秋露立多时朴公悼牵牛甚奇余亦作不见青青绕竹生西风篱落抱枯藤道人一任空花过愁杀山阴覔句僧过徳清木末谁家缥渺亭画堂临水更虚明经过此处无相识塔下秋云为我生溪上佳人看客舟舟中行客思悠悠烟波渐逺桥东去犹见䦨干一㸃愁过湘阴寄千巖渺渺临风思美人荻花枫叶带离声夜深吹笛移船去三十六湾秋月明雁图万里晴沙夕照西此心惟有断云知年年数尽秋风字想见江南揺落时除夜自石湖归苕溪细草穿沙雪半销呉宫烟冷水迢迢梅花竹里无人见一夜吹香过石桥美人台上昔欢娯今日空台望五湖残雪未融青草死苦无麋鹿过姑苏黄帽传唿睡不成投篙细细激流氷分明旧泊江南岸舟尾春风飐客灯千门列炬散林鸦儿女相思未到家应是不眠非守歳小窻春色入灯花三生定是陆天随只向呉松作客归已拚新年舟上过倩人和雪洗征衣沙尾风回一棹寒椒花今夕不登盘百年草草都如此自琢春词剪烛看笠泽茫茫雁影微玊峯重叠护云衣长桥寂寞春寒夜只有诗人一舸归桑间篝火却宜蚕风土相传我未谙但得明年少行役只裁白纻作春衫少小知名翰墨塲十年心事只凄凉旧时曾作梅花赋研墨于今亦自香环玦随波冷未销古苔留雪卧墻腰谁家玉笛吹春怨看见鹅黄上栁条临安旅次答苏虞叟垂杨风雨小楼寒宋玉秋词不忍看万里青山无处隠可怜投老客长安姑苏懐古夜暗归云绕柁牙江涵秋影鹭眠沙行人怅望苏台栁曾与呉王扫落花次徳久韵篱落青青花倒垂避人黄鸟雨中飞西郊寂寞无车马时有溪童卖菜归次石湖书扇韵桥西一曲水通村岸阁浮萍緑有痕家住石湖人不到藕花多处别开门竹友为徐南卿作发已星星带已寛徐郎犹是客长安家山竹好无由看漫种庭前一两竿世路苍皇总是愁暮年须得小优游如今渐觉知心少賸种青青伴白头夀朴翁与师同月不同年归墨归儒各自縁想得山中无夀酒但携茶到菊花前湖上寓居杂咏荷叶披披一浦凉青芦奕奕夜吟商平生最识江湖味听得秋声忆故乡湖上风恬月澹时卧看云影入玻璃轻舟忽向窻前过揺动青芦一两枝秋风低结乱山愁千顷银波凝不流堤畔画船堤上马緑杨风里两悠悠处处虚堂望眼寛荷花荷叶过䦨干游人去后无箫鼓白水青山生晚寒辇路垂杨两行栽苑门秋水欲平堦朝朝南望宫云起白鸟一声山下来微波冲得緑萍开数㸃青青粘石堦緑葑自来还自去来时须载白鸥来布衣何用揖王公归向芦根濯软红自觉此心无一事小鱼跳出緑萍中囊空万字总空言露滴桐枝欲断絃时事悠悠吾亦懒卧看秋水浸山烟苑墻曲曲栁冥冥人静山空见一灯荷叶似云香不断小船揺曳入西陵处士风流不并时移家相近若依依夜凉一舸孤山下林黑草深萤火飞临榻看山緑涨天角门长泊钓鱼船而今渐欲抛尘事未了菟裘一怅然钩窻不忍见南山下有三雏骨未寒惆怅古今同此味二陵风雨晋师还栁下轩牕枕水开画船忽载故人来与君同过西城路却指烟波独自回指㸃移舟着栁堤美人相顾复相携上桥更觉秋香重花在西陵小苑西平甫见招不欲往老去无心听管絃病来杯酒不相便人生难得秋前雨乞吾虚堂自在眠楼阁万重秋雨里峯峦四合暮潮边凤城今夕凉如水多少人家试管絃三髙祠越国霸来头已白洛京归后梦犹惊沈思只羡天随子蓑笠寒江过一生过桐庐横看山色仰看云十幅风帆不借人记取合江江畔树他年此处好垂纶过垂虹自作新词韵最娇小红低唱我吹箫曲终过尽松陵路回首烟波十四桥登乌石寺观张魏公刘安成岳武穆留题刘云侍儿意真奉命题记诸老凋零极可哀尚留名字厌崔嵬刘郎可是踈文墨几㸃胭脂汚緑苔项里项里项王之里也在山阴西南二十余里地多杨梅苔梅皆妙天下王性之赋项里杨梅云只令枝头万颗红犹似咸阳三月火予近得苔梅一枝古怪特甚为作七言旧国婆娑几树梅将军逐鹿未归来江东父老空相忆枝上年年长緑苔雪中六解塞草汀云䕶玉鞍连天花落路漫漫如今却忆当时健下马题诗不怕寒黄鹤矶边晚渡时栁花风急片帆飞一声长笛鱼龙舞白浪如山不肯归万马行空转屋檐髙寒屡索酒杯添故人家住呉山上借得西湖自卷帘曾泛扁舟语石湖恍然坐我范寛图天寒逺挂一行雁三十六峯生玉壶万壑千巖一様寒城中别有玉龙蟠旧人乗兴扁舟处今日诗仙戴笠看沈香火里笙箫合煖玉鞍边雉兔空办得煎茶有骄色先生只合作诗穷越中士女春游秦山越树两依依闲倚䦨干看落晖杨栁梢头春又暗玉箫声里夜游归送范仲讷往合肥三首壮志只便鞍马上客梦长在江淮间谁能辛苦运河里夜与商人争往还我家曾住赤栏桥邻里相顾不寂寥君若到时秋已半西风门巷栁萧萧小帘灯火屡题诗回首青山失后期未老刘郎定重到烦君説与故人知下菰城人家多在竹篱中杨栁踈踈尚带风记得下菰城下路白云依旧两三峯平甫放三十二鸥于呉松余不及与盟桥下松陵緑浪横来迟不与白鸥盟知君久对青山立飞尽棃花好句成萧山归心已逐晚云轻又见越中长短亭十里水边山下路桃花无数麦青青戊午春帖子晴窻日日拟雕虫惆怅明时不易逢二十五絃人不识淡黄杨栁舞春风偶题阿八宫中酒未醒天风吹发夜泠泠归来只怕扶桑暖赤脚横骑太一鲸陈日华侍儿读书绎句寻章久未休花房日晏不梳头谁教郎主能多事乞与冥冥千古愁女郎山不见郢中能赋客可怜负此女郎山氷魂寂寞无归处独宿鸳鸯沙水寒钓雪亭䦨干风冷雪漫漫惆怅无人把钓竿时有官船桥畔过白鸥飞去落前滩緑萼梅黄云承韈知何处招得氷魂付北枝金谷楼髙愁欲堕断肠谁把玉龙吹次韵武伯杨栁风微约暮寒野禽容与只波间道人心性如天马可爱青丝十二阑观灯口号世闲形象画成灯烘火旋纱巧思生列肆又多看不徧游人一一把灯行市楼歌鼓太諠譁灯若连珠照万家太守令严君莫舞游人空戴玉梅花游人俱戴孟家蝉争托星毬万眼圆闹里传唿大官去后车多少尽婵娟花帽笼头几歳儿女儿学着内人衣灯前月下无归路不到天明亦不归好灯须买不论钱别有琉璃价百千都下贵人多预赏买时长在一阳前珠络琉璃到地垂凤头衔带玉交枝君王不赏无人进天竺堂深夜雨时纷纷铁马小回旋幻出曹公大战年若使英雄知此事不教儿女戏灯前贵客钩帘看御街市中珍品一时来帘前花架无行路不得金钱不肯回修内司人偏戏鼓辇宫营里独烧灯春风到处皆君赐金栁丝丝满凤城正好嬉游天作魔翠裙无奈雨沾何御街暗里无灯火处处但闻楼上歌陪张平甫游禹庙镜里山林緑到天春风只在禹祠前一声何处提壶鸟勐省红尘二十年灯词南陌东城尽舞儿画金刺绣满罗衣也知爱惜春游夜舞落银蟾不肯归灯已䦨珊月气寒舞儿往往夜深还只因不尽婆娑意更向阶心弄影看沙河云合无行处惆怅来游路已迷却入静坊灯火室门门相似列蛾眉游人归后天街静坊陌人家未闭门帘里垂灯照樽俎坐中嬉笑觉春温春词六军文武浩如云花簇头冠様様新惟有至尊浑不戴尽将春色赐羣臣万数簮花满御街圣人先自景灵回不知后面花多少但见红云冉冉来同恬朴翁过净林广福院四人松下共盘桓笔砚花壶石上安今日兴懐同此味老仙留字在孱颜三髙祠不贪名爵伐功劳勇退深虞后患遭甫里闲居畊钓乐范张髙处陆犹髙于越亭松尾飕飕石浪寒静聴蕃曲转声酸人间无此春风手应是江妃夜夜弹六言金神夜猎图二首夜半金神羽猎奔走山川百灵云气旍旗未下飒然已入青冥后宫婵娟玉女自鞚八尺飞龙两两鸣鞭争导緑云斜坠春风次韵鸳鸯梅晴日小溪沙暖春梦怜渠颈交只怕笛声惊散费人月咏风嘲漠漠江南烟雨于飞似报初春折过女郎山下料应愁杀佳人马上值牧儿马背何如牛背短衣落日空山只么身归盘谷未须名满人间两宋名贤小集巻二百七十两宋名贤小集卷二百七十一钦定四库全书两宋名贤小集卷二百七十一宋陈思编元陈世隆补梅屋吟邹登龙字震父临江人隠居不仕结屋于邑之西郊种梅绕之自号梅屋有孤山处士之遗风焉吟藁一巻刘后村戴石屏真西山咸称之闗山月行人十年归不得夜上戍楼看明月楼中星斗连太白楼外闗山雁飞絶雁飞絶归不得镜里青娥怨离别前年出幽燕明月何团圆去年上祁连明月复婵娟月明照我长枕戈边尘未静将奈何凭谁寄书问嫦娥征衲不来霜霰多从军行年少良家子投身事西北金鸣鬬马嘶萧萧短兵发夜战祁连山断甲溅腥血番部带箭降番前连阵没勒功纪燕然椎鼓归汉阙结客少年场并儿任气侠年少肝胆雄锦臂金弹丸银鞍玉花骢腰插三尺剑手开二石弓轻生重大义一战朔庭空斩取戎王头提奏甘泉宫秋夜长曲碧帘挂雨秋容老寂寞江城暝烟草流苏帐冷屏山低宻炬香消睡常早梦惊离绪牵愁入翠被寒侵泪花湿思美人兮天一方乌啼月落西风急青楼曲青楼女儿十五六翠掠云鬟妙装束千金学舞拜部头新来教得凉州曲锦鞯少年被花脑醉把金钗换香草西风楼前秋雁飞舞衣狼籍花颠倒採莲曲平湖淼淼莲风清花开映日红糚明一双渤忽飞去为惊花底兰桡鸣兰桡荡漾谁家女云妥髻鬟黛眉妩采采荷花满袖香花深忘却来时路江南春玲珑楼阁江城晚杨栁丝丝凝碧烟飞燕不归春满地百花香里听啼鹃长门怨怨杀宫门不忍开无情孤月暗苍苔而今痛惜珊瑚枕曾是君王赐御来巫山髙巫山巃嵸巫崃曲一十二峯浅凝緑老猿化石悬巅崖矗矗陵云扫坛竹九灵少女列仙从佩玉鸣鸾乗綵凤飞魂步魄归瑶宫紫箫吹断荆王梦雪霁梅月曲羌𤣥圃兮玉英蹇氷轮兮太清绮缟袂兮谁子粲一笑兮倾城倚横吹兮寄哀思擥幽香兮补骚情游仙人命如朝露夀非金石坚安得傅六翮飘飘凌紫烟夕梦一道士羽衣何翩跹邀我与之去同上扶桑巅道遇青童君授以东华篇读之三百遍忽若骨已仙道士复谓我𤣥诀未可传赐我以琼浆饮之享遐年明发寂无覩孤鹤翔九天咏懐洪河相绵缠真宅良可卜苍松荫长蹊丛梅馥四屋过亭白水飞流鸣潄寒玉游目俯灵景抱杖委繁俗长吟畅幽懐理琴展清曲岂不企凌厉而乃伤局促吉士抗遐踪幽人聚灵族步出城东门步出城东门与子各执手遥望冢累累悲风发陇首长松自青青枯根带骨朽人生如朝露嘉命那可久世无王子乔何诀以固夀感慨徒悲伤欢言且饮酒山上有白云山上有白云浮阴翳阳光亭亭飒缤纷出岫髙飞翔飞翔长在望逺匪千里隔莫以秋风来吹散无踪迹秋夜懐菊山沈庄可凉风动金旻奄忽寒节至百卉俱萎垂梧桐亦飘坠明月入我牖辗转不能寐顾影重伤心思君长下泪歳晚懐愚斋赵叔愚壶山宋谦父忽忽歳将暮烈烈北风凉霏霏雨素雪皎皎南枝芳惨惨念良友茕茕在他乡盈盈一水隔迢迢道路长悠悠无信音戚戚重感伤翩翩化鹤去一去与同翔月洲李贾友山捧檄来淦访我梅下示教禁体物语咏梅佳句今歳梅开月洲仙去追和元韵感此良友庭前有寄树幽艳发南柯寂寂衆芳歇绵绵生意多孤根依岭表髙节委巖阿清友今何在悠悠空逝波和竹里苏材叔见梅懐友韵徘徊江路侧何以慰相思阳彩来寒树贞姿倚暮篱飘零懐逺道辽索负芳时伫立幽吟苦余懐将诉谁西郊梅开懐吟轩周献父仲冬寒气盛𤣥云停故阴嘉树厉清节孤芳洁素心幽幽荧歳落皎皎隔尘侵折寄无来使山川迥且深滕阁懐古凭髙独展眺风叶乱鸣秋鸾舞自空阁渔歌尚晚舟巻帘山歴歴倚槛水悠悠月出江城暮凄凉万古愁寄云林杨少云自衡之桂问讯杨夫子经年客异乡南浮湘水逺西望楚天长五岭梅花发孤亭草色荒白云遥满目曷久住炎方寄呈后村刘编修衆作纷纷筭噪蝉先生中律更钩𤣥如开元有二三子自晚唐来数百年人竞宝藏南岳藁商留金易后村编傥令䑛鼎随鸡犬凡骨从今或可仙戴式之来访恵召屏山集诗翁声价满江湖肯访西郊隠者居痩似杜陵常戴笠狂如贾岛少骑驴但存一路征行稿安用诸公介绍书篇易百金宁不售全编遗我定交初江居独作幽居计江边屋数间水流天自在心逺地寛闲鉏月栽梅树移云叠石山白鸥盟欲结倚杖看潺湲溪村兀兀小桥西人家住绕溪云山当戸入竹树出檐齐风急花初尽春深莺乱啼稻畦新雨足穉子亦鉏犂题杜少陵草堂图背郭好林塘诛茅作草堂因吟白鸦谷为卜碧鸡坊笼竹如烟净江梅带雪香四松经丧乱閲世几风霜游玉笥山玉笥凌空后天都诏吏仙荒坛深覆草峭壁响流泉石洞随龙蛰金丹许鹤传夜深捣药鸟啼破翠微烟入投龙洞行入投龙洞青青见竹竿暮云生道树夜月满仙坛枯藓沿崖古长松绕涧寒三生清净福独此愧黄冠上慧力寺今代空王宅前朝处士家牛车为象藏鹿苑发龙华松宻风生树江空月在沙阇黎饭钟后邀我试新茶寄苍山曾子寔东湖从此别嘉㑹邈无期望逺音书阻思君歳月驰春云山隔断秋雨雁归迟欲见崆峒使梅花寄一枝幽事闲携小斧删梅树自缚枯藤补菊篱烧柏子香读周易滴荷花露冩唐诗游仰山寺施地开金刹神因结佛縁怪松盘獭径古木护龙渊云裹春山乱禽啼夜月圆路遥归不得好借上方眠宫词内人倚遍玉楼东晓色闲云腊雪融羯鼓一声花尽拆三郎自唤作天公梅花约臂金寒拓绮䟽搔头玉重压香酥含章檐下新妆额试启菱花得似无送表兄赵奏院赴南外知宗御屏往往题名字朝路彬彬蔼荐书天许留中监邸奏日求补外得堂除暂烦龙种司瑶籍行立鸳班侍玉舆丙枕或思前夜席庚邮宁肯后锋车王氏山居闻道山居好林深逺俗情茶烟薫壁暗萝月射窻明学稼修禾谱栽花识药名无人觉幽隠为有读书声送云巢曾校勘赴召髙卧云巢久云生处士衣忽闻颁诏札推入侍经帏朝野名虽盛山林志莫违好归清涧隠富贵有危机水亭䦨槛玲珑直又横半临池水着新亭拟招鹭宿栽添苇怕碍鱼行掠去萍五月藕花千様锦四时山色一般青有闲来此寻幽赏莫看人间淡墨屏赵承逺云闻道幽居好栖云结数椽庭深闗竹雨衣润染茶烟岚气生朝壁湍声入夜弦半山飞动意未得痼林泉两宋名贤小集卷二百七十一两宋名贤小集卷二百七十二钦定四库全书两宋名贤小集卷二百七十二宋陈思编元陈世隆补心游摘藁刘翼字躔父福唐人有心游摘藁题心游楼一自浮光抵玉融东林山曲世为农前场歳计禾麻麦后圃年深竹荔松博我多闻千载史唤人深省五更钟不消更㑹楞严语面面披云挹晓峯心游楼即事禅坐宁离此意行何所如稻粱诗七月果木赋闲居活水尝新茗颠风落旧书无才甘用拙不是隠樵渔癸夘十月同林子宜拜扫先师乐轩墓因和南谷寺壁闲韵秋风飒飒已华颠男女犹賖嫁娶钱问道西轩空有梦繙经南谷恐无縁登坟荐酒徒为尔对佛拈花亦偶然回首白云无叫处青山长在泪痕边答林昌宗诗筌韵经锄小暇弄诗筌老去仍知黙是禅沧海移舟尽琴趣虽然终不似无絃题东臯诗巻雪竹霜松不老身尽教后进笑陈人相逢亦有吟诗客谁似先生语意真书情萧踈逺市嚣山窟杂鱼樵穷鬼乗吾拙钱神挟汝骄世途自巘崄真性本逍遥尚想荣期乐纶巾傲汉貂夜意平生万事水东流独有多情是风痒夜长无寐月窥牀拥被孤吟起遐想伯言见和拙作以汉𨽻书之谢以七韵李潮善八分求歌杜陵叟有人和我诗半纸余科斗风云生其懐剑㦸出其手石经中郎蔡新様元和栁元常文不传退之书何有待我农隙时载笔随君后袖手眼亦明聊与之饮酒偶见官舍梅花作天然标格自萧踈底用松篁水月俱但是梅花皆可爱何闗东阁与西湖輓敖仪仲半面春风已有情别来重见眼终青空斋夜雨十年后一醉黄花叫不醒对坐茶瓯日两回胷懐真率向人开茶瓯对客如前度不见先生杖履来昼倚篮舆饯一杯殷勤别语到帘帏那知此夜成长往书屋无人月掩扉书中有种复何愁酒兴诗狂卒未休莫唱横塘断肠句不堪斜日独登楼送二子从子宜读书三代读书无寸功又将此法教儿童旁人笑我背时好不背旁人背乐翁山寺听雨问道论诗也一宗烧柴煨芋佛家风要知真乐人间少听雨空山破寺中戏和刘雪巢题壁韵吟懐只怕俗尘迷若慕唐人也自痴要识性情根极处请观三百五篇诗题平逺轩呈竹溪玉堂溪堂辟小轩此景絶可爱蔡松道东边千载典型在髙低万顷田面势溪向背生绡一幅寛晴雨不尽态中有谪仙人来寻莘野耒畎亩虽不忘知进不如退干坤入醉眼风月出吟喙我非人境游亭在人境内心平水不波见逺山无碍时携琰石游间以刘白辈仆忝老诸生来扣佛三昧题简上人西亭诗文后真如非字义绮语道之疵未见西亭作长为北礀欺晚因僧媚逺初实客从曦多少才名士沈沦世不知梦呈乐轩先生既觉不失一字録呈竹溪玉堂不见仙翁四十春幸然丘陇在比邻当年四海从游者报佛深恩有几人两宋名贤小集卷二百七十二两宋名贤小集卷二百七十三钦定四库全书两宋名贤小集巻二百七十三宋陈思编元陈世隆补石屏续集戴复古字式之天台黄巖人居南塘石屏山因自号焉负奇尚气慷慨不羁少孤痛父东臯子遗言收拾残稿遂笃志于诗从雪巢林景思竹隠徐渊子讲明句法复登放翁之门而诗益进南游瓯闽北窥呉越逾梅岭穷桂林上㑹稽絶重江浮彭蠡汎洞庭望匡庐五老九疑诸峯然后放于淮泗归老委羽之下游歴既广闻见益多为学益髙深而奥宻以诗鸣江湖间五十年客行河水东客行河水东客行河水西客行河水南客行河水北行行无已时朱颜变老色至人栖一方庭戸罗八极保心如止水不受万物役有道肥其躯故能适所息凤鸣有吉凶鹊叫令人喜鸦噪令人憎人心自分别吉凶属禽声舜时有凤鸣文王时亦鸣汉时凤亦鸣六朝时亦鸣凤鸣有吉凶人不仔细听江南新体郎船江下泊妾家楼上住朝朝暮暮间上下两相顾相顾不相亲风波愁杀人感寓四首采薇人固髙饮露蝉遂清谋兹一粒粟举世共营营营营亦多涂中有亏与盈陋巷一箪食朱门九鼎烹穷达各有命繄谁主权衡吾生未可必秋风白发生蛛网羃虚檐一饱罗羣飞寒蚕囓枯桑一身终茧丝物物巧生理我生拙奚为貂裘日已敝石田歳长饥一贫已到骨一气傥未衰举目送飞鸿悠悠知我谁夜雨挟秋风摵摵撼庭树浮生堪几秋青鬓忽已素铅刀刲九牛䇿蹇望长路所操莽无奇自好徒自误改絃调新声履道易故步收功在桑榆其敢忽迟暮红紫委路尘緑树有嘉色刳心晚闻道玩物若有得青春坐销歇方兹见真实人生到中年胡不保明徳秋风堕庭梧栖凤去无迹矫首碧云端一语三叹息频酌淮河水有客游濠梁频酌淮河水东南水多咸不如此水美春风吹緑波郁郁中原气莫向北岸汲中有英雄泪刈麦行腰镰上陇刈黄云东家西家麦满门前村寡妇拾滞穂饘粥有余炊饼饵我闻淮南麦最多麦田今歳屯干戈饱饭不知征战苦生长此方真乐土元宵雨穷人不谋欢元夜如常时晴雨均寂寞蚤与一睡期朱门粲灯火歌舞临酒池酒䦨欢不足九街恣游嬉前呵惊市人箫皷逐后随片云头上黑翻得失意归鄂渚张唐卿周嘉仲送别武昌江头人送别杨栁秋来不堪折汉阳门外望南楼昨日不知今日愁英雄握手新相识人情正好成南北酒䦨人散最闗情一雁西飞楚天碧诘燕去年汝来巢我屋梁间污泥髙一尺啄腥抛秽不汝厌生长羣雏我护惜家贫恵爱不及人自谓于汝独有力不望汝如灵蛇衔宝珠雀献金环来报徳春风期汝一相顾对语茅檐慰岑寂如何今年来于我絶踪迹一贪帘幙画堂间便视吾庐为弃物寄赵鼎臣学如刘子政不使校书天禄阁文如李太白不使待诏金銮殿倚楼终日看庐山赢得虚名闻九县才忌太髙心忌太清平平穏穏为公为卿骐骥可羁乃归帝闲麟凤莫测为瑞人间人间为瑞徒能好骐骥可羁终逺到歳寒心事几人知手把梅花供一笑阿奇晬日穷居少生涯养子如种谷寸苗方在手想像秋禾熟吾儿天所恵骨相颇丰硕娟娟懐抱中一歳至周日愿汝无灾害长大庶可必十歳聪明开二十早奋发胷蟠三万巻手握五色笔䇿勲文字场致君以儒术不然学孙呉从横万人敌为国取中原辟地去㝠北他年汝成就料我头已白光华照老眼甘㫖不可缺为子必纯孝为臣必正直以我期望心一日必一祝勿谓痴小儿茫然无知识胎教尚有闻斯言岂无益松江舟中四首荷叶浦时有不测末句故及之夜听枫桥钟晓汲松江水客行信悤悤少住亦可喜且食鳜鱼肥莫问鲈鱼美垂虹五百步太湖三万顷除却岳阳楼天下无此景范蠡挟西施功名付烟艇秋风吹客衣归兴浩难写寒林噪晚鸦红日堕平野篙师解人意㰕棹酒旗下扁舟乃官差舟子吾语汝汝为我作劳吾亦不汝负好向上塘行莫过荷叶浦渔父词二首渔父饮不须钱栁枝斜贯锦鳞鲜换酒却归船渔父醉钓竿闲栁下唿儿牢系船髙眠风月天观陆士龙作顾彦先妇答夫二首有感次韵北风吹歳暮空闺独栖止夙兴泪盈掬夕息梦十里妾生胡不辰失身从荡子嚼蘗苦我心餐氷噤我齿离异奚足悲险涩可胜纪寄书西飞雁反复话终始鼠璞窃美名冠玉假外观良人夸意气下妾愁歳晏念君始行迈雪岭梅初粲春风桃已红光阴等飞弹相思果如何金环寛玉腕昔为连理枝今作抟沙散惜哉牛与女脉脉阻河汉特栖良独难守坚祗自讃双剑几时合寄声问华焕勿听五羊歌富贵忘贫贱栗斋巩仲至以元结文集为赠寻常被酒时归则急投枕为爱次山文今夜醉忘寝伟哉浯溪碑千载气凛凛舂陵贼退篇少陵犹敛袵文章自一家其意则古甚太羮遗五味纯素薄文锦聱牙不同俗斯人异所禀君君望尧舜人人欲仓廪古道不可行时对洼樽饮杜甫祠呜唿杜少陵醉卧春江涨文章万丈光不随枯骨葬平生稷契心致君尧舜上时兮弗我与屹然抱微尚干戈奔走踪道路饥寒状艹中辨君臣笔端咏将相髙吟比兴体力救风雅丧如史数千篇才气一何壮到今五百年如公尚无恙麒麟守髙阡貂蝉入画像一死不几时声迹两尘莽何如耒阳江头三尺荒艹坟名如日月光天壤琵琶亭浔阳江头秋月明黄芦叶底秋风声银龙行酒送归客丈夫不为儿女情隔船琵琶自愁思何预江州司马事为渠感激作歌行一篇六百一十字白乐天白乐天平生多为达者语到此胡为不释然弗堪谪宦便归去庐山故接柴桑路不寻黄菊伴渊明忍泣青衫对商妇送李来宾君作来宾宰听我説来宾蛮俗无王化当为行化人有民无租赋租赋出商旅逐利遭重征商旅亦良苦能放一分寛可减十分怨不爱资囊橐但爱了支遣民穷赖抚摩官贫俸不多但得百姓安俸薄其奈何勿谓朝廷逺官职易迁转律身贵廉勤御事要明断自县辟为州指日为太守须知早归来瘴乡不可久题姚雪蓬使君所藏苏野塘画髙者为山坳者为壑为烟为云渺渺漠漠水鸟树林人家聚落骑者何之舟者未泊三尺纸上万象交错天机自然神惊鬼愕呜唿此吾之故人野塘苏元龙之墨迹中有石屏老泪痕又为野塘添一笔章泉二老歌在昔商山传四皓又闻香山图九老异乡异姓适同时争如章泉一家兄弟登期颐章泉之上两山下有地可宫田可稼伯也仲也蚤休官季也相约归林泉名动京师耕谷口山中有诗天下传一生得闲兼得夀皓首龎眉世稀有竹隠先生八十三定庵居士七十九客从逺方来亦是六十叟手把一枝梅奉劝两翁酒问翁何以致遐龄请翁细説吾细听不烧丹不学仙五行有长数天所禀赋焉人生一气统四体衆人斵丧吾能全要知养心无他术日多喫饭夜独眠承翁见教谢翁去两翁慇懃留我住是夜醉眠苔竹轩梦见山灵向我言翁之所説皆不然两翁盛徳合乎天天与遐龄五百年毗陵呈王君保使君二首姑苏道士天酒星醉笔写出双龙形墨蹟从横夺造化蜿蜒满壁令人惊一龙翻身出云表口吞八极沧溟小手弄宝珠珠欲飞握入掌中拳五爪一龙排山山为开头角与石争崔嵬波涛怒起接云气不向九霄行两来万物焦枯天作旱两雄壁隠宁非懒真龙不用只画图勐拍䦨干寄三叹右天庆观画龙自题姑苏羽士李懐仁醉笔何人笔端有许力卷来一片潇湘碧摩挲老眼看不真怪是层波涌虚壁天庆观中双黑龙物色虽殊妙处同能将此水畜彼龙方知画手有神通龙兮水兮终㑹遇天下苍生待霖雨右太平寺画水南岳南云缥缈连苍穹七十二峯朝祝融凌空栋宇赤帝宅脩廊翼翼生寒风朝家遣使严祀典御香当殿开宸封愿福四海扶九重干戈永息年屡丰五岳今惟见南岳北望干坤双泪落玉华洞忆昨游桂林巖洞甲天下奇奇怪怪生妙不可模冩玉华东西巖具体而微者神工巧穿凿石壁生孔罅玲珑透风月宜冬复宜夏中有补陀仙坐断此萧洒空山茅苇区无地可税驾举目忽此逢心骇见希诧题诗媿未能斯人亦无暇祝二严仆本山野人渔樵共居处小年学父诗用心亦良苦捜索空虚腹缀缉艰辛语餬口走四方白头无伴侣前年得严粲今年得严羽我自得二严牛铎谐钟吕粲也苦吟身束之以簮组遍参百家体终乃师杜甫羽也天姿髙不肯事科举风雅与骚些歴歴在肺腑持论伤太髙与世或龃龉长歌激古风自立一门戸二严我所敬二严亦我与我老归故山残年能几许平生五百篇无人为之主零落天地间未必似尘土再拜祝二严为我收拾取懐家三首白发出门来三见梅花谢客路有歳年归心无昼夜强言不思家对人作意气惟有布被头见我思家泪三年寄百书几书到我屋昨夜梦中归及见老妻哭两宋名贤小集卷二百七十三两宋名贤小集卷二百七十四钦定四库全书两宋名贤小集卷二百七十四宋陈思编元陈世隆补石屏续集戴复古饮中布衣不换锦宫袍刺骨清寒气自豪腹有别肠能贮酒天生左手惯持螯绳头骥尾宜千里鹤在鸡羣亦九臯贤似屈平宜独醒不禁憔悴赋离骚静斋张敏则舍人赠诗因用其韵为酬胷次诗书一𣲖清学如耕稼到秋成十年闭戸存吾道万事无心逐世情叶落花开闗气数山长水逺是功名摩挲老眼看新贵九鼎鸿毛孰重轻客游不能郁郁窟中藏大笑出门游四方与世周旋持酒盏观人胜败坐碁坊倒餐甘蔗入佳境尽着锦衣归故乡此志十年犹未遂倚楼心事楚天长新安寒食不拟今年到歙州要知行止岂人谋一百五日客懐恶三十六峯春雨愁老矣此身犹道路凄其归梦绕松楸花瓢仙子无由见千里江山负逺游乌聊山登览抖擞嚣尘上翠微傍溪寺上坐题诗忽闻啼鸟不知处细看好山无厌时风扫云烟开逺景人携香火谒荒祠客来千里登临意説与时人未必知癖习平生癖习未全除虚事经心实事踈为惜落花慵扫地每看脩竹欲移居逢人共作亡何饮拨冗时观未见书争奈一贫随我在思量不若把犂锄赵升卿有官不肯为里居有贤声访之于深巷中深居陋巷不妨幽翠竹当门水满沟每遇事来先学嬾欲为官去又还休田园自乐陶元亮乡里多称马少游除却读书无所好有时闲作北巖游括苍石门瀑布一泊竹门观瀑布明知是水却疑非乱抛雪玉从天下散作云烟到地飞夜听萧萧洗尘梦风吹细细湿人衣谢公蜡屐经行处闻有留题在翠微杜门自遣世事茫茫心事灰衆人争处我惊回闭门不管花开落避俗惟通燕往来富贵在天求不得光阴转地老相催平生任达陶元亮千载神交共一杯登快阁黄明府强使和山谷先生留题之韵未登快阁心先快红日半檐秋雨晴宇宙无边万山立云烟不动八窻明飞来一鹤天相近过尽千帆江自横借问金华老仙伯几人无忝入诗盟秋日病余桂子吹香风露深老夫吟了听蝉吟秋来賸有湖山兴病后全无涉世心诗苦积成双白鬓酒豪轻用万黄金平生意气今如许独抱传家一破琴都中懐竹隠徐渊子直院手携漫刺访朝官争似沧洲把钓竿万事看从今日别九原叫起古人难菊花到死犹堪惜秋叶虽红不耐观多谢天公怜客意霜风未忍放深寒咏梅投所知洁白无瑕美不娇炯如珠玉粲林臯独开残腊与时背奄胜衆芳其格髙欲启月中休种桂如何仙苑却栽桃不将品质分优劣痛饮花前读楚骚简陈叔方问病闻君卧病知何病医者难从脉上寻自是读书多损气或縁忧国重惊心饱参妙理牀头易细写幽懐膝上琴蛇影无疑自无恙此方何止直千金衡山主簿朱行甫留度歳衡山之下湘江上风月留连去较迟四海弟兄多不遇一门父子两相知梅边竹外三杯酒歳尾年头几局碁羁旅宦游俱是客细论心事共题诗家中作四海飘零似落花十年秋鬓带霜华归无驷马空题柱敝尽貂裘忙到家触目半成愁境界安心旋办老生涯可怜持蟹持盃手小圃携锄学种𤓰萧学易何季臯和作别诗佳甚再用前韵少年行脚白头归不负平生汗漫期望断海山云漠漠愁生江路草离离一篇王粲登楼赋几首巴陵送别诗独倚篷窻无意绪瓦盆倾酒忆金巵赵用甫提举梦中得片云不隔梅花月之句时被命入朝雪中送别用其一句补以成章一时议论动诸公有诏西来玉节东又见清朝更大化好趋丹陛奏孤忠片云不隔梅花月一雪翻成栁絮风把酒莫辞今日醉明朝车马去匆匆两宋名贤小集卷二百七十四两宋名贤小集卷二百七十五钦定四库全书两宋名贤小集卷二百七十五宋陈思编元陈世隆补石屏续集戴复古九日今日知何日他乡忆故乡黄花一杯酒白发几重阳日晚鸦争宿天寒雁叫霜客中无此醉何以敌凄凉郭外翁郭外生涯少城中籴米稀种花无处卖挑菜入篮希风撼倾欹屋寒生蓝缕衣此翁何所乐谈笑傲轻肥山村野老幽居处成吾一首诗桑枝碍行路𤓰蔓网踈篱牧去牛将犊人来犬护儿生涯虽朴畧气象自熙熙呉门访旧去此十三秋重来雪满头镜颜加老丑诗骨带穷愁鸟语新晴树人寻旧倚楼藏春门下客一半落山丘登祝融秋风吹拄杖直到祝融巅目击三千界肩摩尺五天扶桑旸谷畔青艹洞庭边云气无遮障分明在眼前山中少憩地僻人稀到山寒氷欲氷闻钟知有寺见火不逢僧断陇森乔木頽檐挂古藤清溪照孤影诗骨痩崚嶒鄂州戎治静憩亭幽亭何处寻巖树碧森森独坐生云石少安经世心伴人双鹤立多事一蝉吟提剑翻然起中原秋草深赵端行杜子野游虎丘有诗仆因思旧与赵子野同宿唱和留韵出城十里许有此一山门丘在虎无迹池清剑有痕孤松冠巖顶万竹绕云根借问东轩壁旧题存不存杜仲髙髙九万相㑹杜癖诗无敌髙髯画絶伦笑谈能不朽富贵或成尘今古多奇事干坤几怪民相逢不容易一醉楚江滨懐赵徳行所学源流逺澹交滋味长看来浑易与别去自难忘独客梦千里佳人天一方细观宾退録亦足慰凄凉郑南夫云林隠居一来陪胜践再到惜蹉跎记得山中景行寻竹外坡天寒梅信早海近雁声多烟渚蒲州外时闻欵乃歌白鹤观荒径行如错蟠松看转奇鸟声人静处山色雨晴时賖得溪翁酒闲寻道士碁箇中有佳趣莫怪下山迟三山宗院赵用父问近时因举今古一凭栏夕阳山外山两句未得对用父以利名双转毂对上句刘叔安以浮世梦中梦对下句遂足成篇和者颇多仆终未惬意都下㑹李好谦王深道范鸣道相与谈诗仆举此话鸣道以春水渡旁渡为对当时未觉此语为奇江东夏潦无行路逐处打渡而行溧水界上一渡复一渡时夕阳在山分明写出此一聨诗景恨不得与鸣道共赏之世事真如梦人生不肯闲利名双转毂今古一凭栏春水渡旁渡夕阳山外山吟边思小范共把此诗看一夕梦与邵武守赵用父邵武宰王子文浦城宰陈叔方相㑹甚窽诗以记之鼎足当州县别来音问稀故人俱显达吾道亦光辉三凤梦中见孤鸿天外飞应怜江海客白首未成归焦山江接海㝠㝠山连岛树青似非人境界宜有佛宫庭藏压蟠龙宅潮渰瘗鹤铭西巖更清絶心与酒俱醒金山水涌孤峯出波声日夜闻重巖载华屋双塔碍行云天地八窻迥江淮两岸分登临多感慨北雁又成羣访古田刘无竞前説建阳宰古田今似之难兄与难弟能政更能诗文字定交久江湖识面迟人传花萼集俱受水心知濠州春日呈赵教授栁似眠初起梅虽老可观氷开春水濶风暖雪泥干得酒忘为客谈诗不论官无人知此意一笑对黄冠自漳州回泉南主仆俱病遣懐雅兴难忘酒羁懐不耐秋坐穷思卖剑扶病强登楼适有座中客来从边上州所谈惊老耳身世併成忧舟中九日水涩劳牵缆天寒早雨霜沙头沽浊酒船上作重阳篱菊一枝痩溪鱼三寸长客中成小醉亦可慰凄凉哭㵎泉韩仲止二首雅志不同俗休官二十年隠居溪上宅清酌㵎中泉慷慨伤时事凄凉絶笔篇三编遗稿在当并史书传忍贫长傲世风节似君稀死后女方嫁崃中儿未归门人集诗稿故卒服麻衣㵎上梅花发吟魂何处飞江上夜坐懐严仪卿李友山江清天影动楼近角声雄杨栁枝枝月芭蕉叶叶风佳人难再得良夜与谁同别后从何晤新诗句句工两宋名贤小集卷二百七十五两宋名贤小集卷二百七十六钦定四库全书两宋名贤小集卷二百七十六宋陈思编元陈世隆补石屏续集戴复古楼上观山九陌黄尘没马头人来人去几时休谁家有酒身无事长对青山不下楼林下得月以木阴蔽遮为恨夏日思栽千树林月明恨不扫繁阴眼前物物皆如此世事何能两遂心越上青店候别杨休文千载江湖共此心老来相见怕分襟手搔白发望君至车马不来溪水深衡阳舟中萧萧风雨送行舟小泊垂杨古渡头不忍缓行江上路落梅片片是诗愁村景箫皷迎神赛社筵藤枝揺曳打秋千坐中翁妪鬓如雪也把山花插满颠溪上山腰有路穿脩竹水面无桥涉浅沙夹岸人家尽农圃秋风吹老木棉花周子益年八十赴殿七十渔竿八十翁钓丝轻袅荻花风功名未遂英雄老人道磻溪即箇中抛却渔村老钓竿手遮西日上长安青衫着了寻归路莫过羊裘七里滩观捕黄雀披绵争啄晚禾秋决起森然网扼喉一饱等闲输性命知机万不及沙鸥九日醉来风帽半欹斜几度他乡对菊花最苦酒徒星散后见人儿女倍思家贑州上清道院呈姚雪篷短山不碍逺山青无事烧香读道经时把一杯非好饮客懐宜醉不宜醒无题忆闻春燕语雕梁又听秋鸿叫断肠一缕沈烟飞不过两楼相对立斜阳到南昌呈宋原文伯仲一秋无便寄平安新雁声声报早寒昨夜检衣开破箧去年家信把来看李敷文酌别席上口占客子明朝早问程尊前今夜若为情使君亦恐伤离别不使佳人唱渭城题梅岭云封东海边来南海边长亭三百路三千飘零到此成何事结得梅花一笑緑緑阴亭自唐时有之到今五百年卢肇二三公题诗之后吟声寂寂久矣亭前古木不存緑阴之名殆成虚设今诗人李贾友山作尉于此实居此亭公事之暇与江山风景相应接境因人胜见于吟笔多矣友人石屏戴复古访之相与周旋于亭上题四絶句以记曾来五百年前作此亭亭前古木緑阴清而今古木无存者赖有新亭袭旧名惨惨秋风吹客襟唐人遗迹宋人吟浮云世事多遭变不独此亭无緑阴千山横碧一溪清白鸟飞边落照明吏散庭阶一无事緑阴亭上又诗成正是国家多事秋渝川县尉亦风流吟诗不废公家事坐使孟郊输一筹既别诸故旧独黄希声往曲江禀议未回不及语离别尽诸君不见君客愁多似海南云一声何处离羣雁那向江村静处闻老年懐抱晚秋天欲去思君重黯然闻道归来有消息江头错认几人船宝觉僧房溪近泉声在枕边月移梅影到窻前水沈烟冷灯花落半夜酒醒人不眠题尹惟晓芙蓉翠羽图何人妙笔起秋风吹破枝头烂漫红翠羽飞来又飞去一心祗在蓼花丛庐山马上青松路径白云闗有客来寻半日闲十载灞桥驴子上争如骑马看庐山巾子山翠微阁双峯直上与天参僧共白云栖一庵今古诗人吟不尽好山无数满江南赠饶叔虎谈易论命多奇中中年多病早衰翁诗不能工枉受穷郊岛五行君识否要知我命与渠同湖南漕李革夫被召乃丐归浪説归朝归豫章新居万栁百花旁何如表奏明光殿乞取东湖作醉乡轩冕难遮两鬓华官居虽好不如家一心懒上朝天马要趁东风归种花招山乃诗人刘叔儗故居朱清之得其地清之赴南宫中道而返就招山卜筑不久亦去世半路袖回攀桂手一生方遂买山心要知此老风流处来向刘郎吟处吟有钱可买沧浪景无术能留梦幻身一段江山寄愁絶百年不见两诗人清明伤感客中今日最伤心忆着家山松树林白石冈头闻杜宇对他人墓亦沾襟寄刘潜夫八斗文章用有余数车声誉满江湖今年好献南郊赋幕府文书有暇无两宋名贤小集卷二百七十六两宋名贤小集卷二百七十七钦定四库全书两宋名贤小集巻二百七十七宋陈思编元陈世隆补端平诗隽汶阳周伯强与予同庚生同寓里相与往来论诗三十余年尝手刋端平集十二巻行于世伯强十七八时即博闻彊记侍乃翁晋仙已好吟洎长而四十年间宦游吴楚江汉足迹所到所作于七国两汉三国六朝隋唐之体靡不该备声腾名振江湖人皆争先求市但巻帙中有晚学未能晓者稍多予恐有不行之弊滋于古体歌诗五言律七言律并五七言絶句摘其坦然者兼集外所得者近二百首目为端平诗隽俾万人海中续芸陈君书塾入梓流行庶使同好者便于看诵吾伯强平生心不下人今隔九原闻予此选必不以予为谬寳祐丁巳冬至日荷泽李龏和父述黄鹤楼歌城上危楼髙缥缈城下澄江复相绕有时漾影入中流俯看游鱼仰飞鸟近楼多少未行舟满江落花洒汀洲人同江狎不怕浪登楼对酒弹箜篌大别山头白云起金口渡邉雨如洗半钩新月上孤城还照髙楼与江水晴江依旧㵼浔阳黄鹤无由归故乡一声玉笛起何处燕扑阑千花影长韬光庵谷鸟与我言怨杀白太传借问何以然携却山僧去山僧未去时前盘一尾蛇后踞一头虎吸云啸风遶窻户山僧已去了鹤来踏翻藤猿到拗折树乱篠枯柴塞行路抑将庐于嵩髙之阳温洛之浒诸天㪚花复呵䕶抑将慕羶逐臭亡魂丧魄委枯骸于北邙之狐兎荒台兮尚存破屋兮如故惟有山僧不知处世间万事谁始终极目寒江起烟雾牡丹江南牡丹凡有几德安打头歙为二金陵旧物间有之池阳吴郡皆居次地近京畿种偏好鄂城栽接不草艹舂土筛泥绕画栏石甃方坛净如扫当头第一带鞓红腻紫娇黄别作丛盘盂追出最迎日碧玉万片藏春风宝叶丝丝带缕金锦斑酒晕间攅心翻腾栀茜乱朱粉様各数名分浅深低树犹髙五六尺重花刚枝反无力逈出层隂转耐看始悟年深有真色晚添细雪来相簇露醒香䰟冷方浴倚柱黄昏眠倍明顿觉夜阑须秉烛洛水芳林应更多不禁飞雨洗铜駞酥煎送酒有人在草没故园无奈何莫对余春起叹嗟最难保守是繁华君看南渡百年内看到子孙能几家戴式之埀访村居故人手持一缄书扁舟清晨造我庐为问舟从何方来欲应未应先长吁长安平旦朱门开曳裾靸履喧春雷独有诗人货难售朔雪寒风常满䄂孤馆青灯不自聊短帽鹑衣竞相就獬豸峩冠岂无事不触姦邪触诗士虽当圣世尚寛容滔滔寕免言为讳轩瑟齐竽本难遇长编巨轴添忧虑松菊荒芜归计迟欲向何门诵佳句君不见古者防川不禁口里谚封謡无不有美刺箴规三百篇删取皆经圣人手汉魏着述充层云来撷花草香纷纷其间国政最亲切世许少陵能爱君交衢谤木求胥诲盛若勋华犹不改风雅遗音傥尚存篇篇遒铎皆应採小人几度邪侵正何尝断隔无歌咏风雨潇潇鸡自鸣谁顾寒莎响蛙黾但恐君诗未工耳工则奚愁强疵毁益借讥评达九重送起声名赤霄里况于时事无交渉倣傚寒山题木叶千龄得失寸心知笑尔随羣走干谒请君头上巾为君抖却岐路尘解君身上衣为君拂去京洛缁三濯三洗清泠池一日失机械二日忘是非三日天籁唿吸吹勇捋浸刺付流水开口尽作欢喜辞天台石桥春巳知别有野鹤相追随茍欲避世不可迟请君归君勿疑将适毘陵道中遇居简上人姑苏观下逢居简㡌子欹斜衣懒㪚自言契阔漫东西虽老犹能青白眠知音不在禅林乆抱刺懐书谨奔走反舌无声乱草闲回首尽成狮子吼荒芜野寺孤城外赤叶黄芦日相对午睡双鸠唤欲醒起傍生台炙肩背㺯笔濡毫总萧索尚余酒量添于昨语尽横塘笛未终东风满面杨花落匆匆觧䌫搀程去从此相期更何处一椀官酤般若汤把手同看独孤树鄱阳湖鄱阳湖浸东南境有人曽量三十六万顷我昔乗槎渤澥间𦕈视天溟坎蛙井浪何为而起于青云之底日何为而碎于泥沙之里太极初分一物无天水相包若鸡子掦澜可供李白青州杓彭蠡付与卢敖洗龟殻斗大孤山没处藏斸取来搘鼎铛脚胷中八九吞云梦似此蹄涔亦何用安得快意大荒之东东复东指麾鱼鼈骑苍龙灵巖上方嵯峨楼观青山头昔曽避暑离宫游吴王旌斾堕㝠漠至今古木涵清秋谁听白纻歌声接细扑飞尘石榴叶银烛吹灰别泪残夜半虚廊响行屧美人何处凝娇䰟五色定化蝴蝶翻几人深闺有余怨当昼巨栎号惊猿千年惟见春风在緑草虽存颜色改寂寞栏干绕断肠满径寒香不堪扫朝云为我光徘徊须臾径入姑苏台遗踪灭迹竟难望叶落空林归鸟哀菰菜江邉野滩多老菰抽心作穗秋满湖拂开细谷芒敷舒中有一株连三捊剖之粒粒皆尖小整齐远过占城稻不烦舂簸即晨炊更胜青精颜色好㝷常艰得此欣逢黙计五升当百丛雨多水长倍加益十里定収三十钟野人获之亦自足何用虚糜太仓粟连日秋风思故乡况复家田有茅屋坠网重腮鲈巳鲜莼丝牵叶又流涎急归収获苹汉畔细拨芦花撑钓船海棠海棠最佳须老丛逺及百年花始红歴看名葩此为盛刚柯硬叶交相映倚石攒青二三丈雨膏倒吸臙脂上髣髴璇霄发曙光细簇蓬莱绣旗仗露欲収珠色转深香玉万颗藏春隂轻风欲透紫丝障一片朝霞倾入林凤城多少栽花处低嫩俱无可观树相对令人忆故山年年雕蕚扫朱栏只今惟有溪童在应放髙枝楼白鷴吴王试剑石吴王铸剑成自谓古难比试之髙山巅石裂断横理那无昔时人相逢干将里故宫宫中白日长春风野田百草香有谁慷慨不平事被褐踏花推酒缸烟波亭避暑澄江横匹练月洗黄罗扇卷尽白云衣常星撒沙见天低欲就人夜色凝深淀吸动㣲光时絣斗间线凉亭逼旷野轩楹敞三靣万象悉铺陈随机互迁变十嵗逃虚空得此方一遍相对坐谈𤣥终宵亦无倦只恐骎骎催晓箭涌上东方老铜片须着干求大帝君莫使阳乌眼睛转禹穴若有藏瘗空山中谁人反闭玊笥峰虎不得不启封立石缭之应万重不知灵变从何发爆然夜半横分裂但留一线与人窥未放白云全漏泄古木苍藤闭莫开穴中惟听是风雷神仙必有便门出得见飊轮自往来题葛稚川移家图稚川移家入空谷手招白云守茅屋惟恐人窥錬药鑪鎻断青峦㵼垂瀑只留一径通飞鸟其间想透三仙岛野童犹滴凤交黎村老闲锄燕胎草又将外物为真物反笑山栖衰草窟玉臼丹成兎欲眠蚯蚓黄蒿几攅骨此去世间应不逺尚存犹可分苔藓两幅生绡若可慿先寄胡麻与鸡犬春浓曲雨膏蒸土兰芽热粉魂淡艶凝缃缬桞条无力受东风桃叶春江弄花月枕涵坠髪昬眠重绮帐惊寒替花恐屏鎻虫栖花粉蛾帘甲蜂攅抱残蛹麦门冬长桑椹结桐轮辗尽棠梨雪门掩车箱铜较闭瓶敲井榦青丝絶君不见楚王宫中乐酣宴嫌怕旁人説春晚玉钗埋遍细腰人章华台上苍苔满陆羽泉拟酌松根泉先酹松下土瓯牺副都篮拾薪自煎煮一盃复一盃併酌连四五寄谢山中人腹痛不累汝寓宿黄观复书堂晨至海棠花下走笔呈苏召叟春风忽来花满树海棠最多绕栏吐客愁才动不复安两脚春泥踏春雨髙枝背面辞晓喧低枝湿透浑未干臙脂深重彩亦殷颜色滑腻脂肉寒五云忽巻浓粧毕晓来恣态俱已失悔不敲门请君出喫酒忍饥看半日疾唿盃酌倾已迟但惊野雪扫还飞可能就赐醉眠者烂嚼落花聼鸟啼建寕浦城李频行祠建安梨岳老梨木刻作唐朝建州牧香炉忽动吹寒灰浦城环翠隂风来岭头顽石尽能走涧下奔泉皆倒回猿猱啼兮鬼啸野六𤣥虬兮四骊马想须吟遶碧草亭举手髙翻白云冩峰为文通名梦笔杨公书堂曽㪚帙丽月鲜霞付与谁烟墅有人还筑室田父何所祈赠尔青麰黒桑椹里儒何所求赠尔黄粮布嚢枕万歳兮千秋旣往兮复留抽兰心拆椒口簸南箕挹北斗不假竹枝歌何须折杨桞只用秦原妙絶词传入神絃荐春酒五云门外小亭醉中别髙峰挥手谢平野百里伴啼猿一官骑恶马飞花堕城隅藁叶积亭下从教践踏去㑹有相逢者夏日泛祕湖朝来泛舟花满湖亭午返棹风相唿已収波浪入菱芡晚开云日媚菰蒲羣飞鼓翼数沙鴈一去没头双野凫少留霁色定堪玩可惜归程时已晡送觉新上人还越古越多精蓝名僧逓相接青林瓶盂聚丹壑楼观叠今乗秋涛便莫待寒雨渉何处闻鸣蛬虗廊扫黄叶琵琶亭萧萧枫林青杂出间椅槚尚忍送行舟繋此木叶下云开星垂山水荡月在野江空夜枨枨泪复谁满把汀洲泥沙换葭苇颜色假变迁斐然殊感慨益以寡黄烟飞髙枝绛雪当道洒余春去不尽併放湓浦㵼岂无夜深弹寂寞少聼者尚有沙滩人时时説司马石钟寺山前削成面山后不露骨何人恋巢居结屋寄突兀多风鎻寒殿频雨闭石窟笋透狮子倾草蔽鸱吻没髑髅串胡神缨络纒古佛熹灯影摧残藁柏香蓬馞丹叶夏犹在緑树暑未发㘭径鸣秋蚕闲堦起苍鹘僧衣莓苔侵斋钵野菜掘梵庋止数巻矧能备巾拂奔波道涂间体倦神屡竭大险阨在前醉梦魂恍惚信陋获安处不胜尘土汩经房晚栖禅殆亦未易忽鐡凤终日呌心颇恶此物欲去欲住间征帆已超越喜晴乆客无别望出门惟快晴茅店局促卧村静不打更淅沥渐有间四檐稍収声俯身问童仆贪睡语輙惊耳邉嘈囋动邻房先戒行拂拭弄包裹人徤脚亦轻溪春黄粮响窸扫巨竹倾山路少泥土意想砂砾平舍梦弃衾枕披衣㪚纵横屈指计道里陟觉神思清菜老复命煮小鲜岂足烹旅饭任麤粝苞苴且难成值雨及雷雹一阻三宿程南北互有适后先何必争东方晓色至隠隠天渐明分手出门去相引行水坑樱桃花樱桃未开花遶枝樱桃巳开红满溪花开几朝今始见人折人攀那得知黄鹂飞来问谁主对面相看隔墻语今日销魂事可明昨夜东风过云雨丰年行长田一畆三石収截茅作囤遮水牛驯鸡塞笼彘牢满大儿有亲女上头里胥关门罢输送晴乌窥檐鼠沿栋瓦盆瓷缶息老身还将孙子看迎神庙前擘纸青竹爆饧糕粉鱼夜祀灶冬赛行大巫舞袍奉酒尊小巫湔裙进盘彘野风吹树龙马归瓦炉栢根香满地白衣老须捻向前义手大胆不敢言去年田家五分熟更饶三分百事足大茧千棚丝满窠栗犊两握角出肉土台浇酒再拜辞纸钱灰扑遶木枝神语顺从杯教吉鼓笛薨薨打三日湘东苑湘东王好开芳甸亭台环绕朱栏遍就中应教谁最多庾信江淹日欢宴七十里园髙木栅花桞烧残少颜色取次华林建邺邉奚不移归帝王宅曽经行处苹芜漫赖此名存悉歆羡安知飞来不是旧时莺舞去都非昔年燕风擘残桃过短墻更无人管任斜阳惜春犹有伤心者认作徐娘半面粧仲宣楼仲宣徙倚思归后又复谁传独歩名自昔城闉虽尚在至今波浪未尝平半规赤日沈荒渚一缕黄烟起废城梅落碎花催塞色葭横响叶弄邉声惊寒牧马频回顾趂暖賔鸿渐北征况乃有懐伤嵗暮登楼那不动乡情两宋名贤小集巻二百七十七两宋名贤小集卷二百七十八钦定四库全书两宋名贤小集巻二百七十八宋陈思编元陈世隆补端平诗隽金坛观金坛深僻观钟磬少人闻山果猿偷堕庭莎鹿卧分木髙犹带雪石冷不生云正爇黄连炷相从拜老君晚登黄鹤楼戚戚登临地凄凄欲暮天相看数株桞不聼一声蝉山冷云生絮江空月上弦无縁舍尘事闲对白鸥眠施潭归程风强阻春色有如无上水千帆徤中流一矴孤雨冲㝷屋燕云背立樯乌尽説明朝顺江行旧有图山行尽日羣山里知行梦㡬重竹深春寺磬滩急午溪舂残旭犹双塔晴云只半峰岂无仙隠者恨不少从容野桥日暮野桥邉都归醉客船数竿沙际日一片水中天影落冲烟鸟声移带雨蝉殆非人境得江月又初圆送姚希声令弟归剡中客程何太急岚月半云分想暂归天姥还来伴使君晓吟千嶂雪春思一江云若再经过此嚢诗可得闻秋屏好山多变态排列在檐楹平熨澄江练横铺列嶂屏石烟寒遶寺山雨暗离汀有意携溪枕眠看直到醒同李雪林饮山村本来无饮兴偶此到溪滩屋角悬双瓠船头系一竿塔髙风便响桥峻雨随干莫怕城门闭行归亦不难送惟德上人还鼋溪为爱林间寺幽闲少是非因抛华门业来着稻田衣石蕨冲云细山蔬腻雨肥禅居安穏后更莫启柴扉甲申歳觧官归故居有以书相问者近慿笻竹枤处处作生涯独採傍溪药自看临水花爱云因北望对日任西斜惟有双蝴蝶相随直到家送惠嵩上人住西山兰若孤云无定迹又入乱山居旣息禅机穏从教世网疎晓香嵓屋像寒咒石潭鱼待我㝷诗境看君坐隠庐石塘水陆尽经过地暄晴更和鸟声临水近人影向桥多细雪倾残橘轻氷脆立荷少为盐米计聼彻竹枝歌病起幽园捡校病起无情绪池邉日㡬回虫声低覆草螺殻细生苔暑退芦将变秋残蓼续开乆消环绕迹全若未尝来双林寺杳杳双林路林深不易登寺幽怜宿鸟地僻喜闲僧静彻垂梁板寒销背壁灯水邉人忽笑猿落过溪藤送僧归旧隠自言归去后只在故山边纱㡌临溪盥铜瓶傍水禅昼闲松塔雨春尽草堂烟何故相抛拾沉浮逐世缘水清堂偶成数盃恬淡酒相就等闲倾得失徒多感行藏任浊清昼闲风有味春尽雨无声但惜新栽桞相唿欠一莺酬李达可归心终自遂何必恋虗声转觉青衫恶谁怜白髪生扫花山石瘦洗药野泉清应有忘机者时来伴我行寄杜北山一曲小湖濵幽居不厌贫坐容禅子憩家就曲生邻檐竹侵灯衆蓠花落灶频㡬时吟得句寄与豫章人寄鹤林智福上人深山髙顶寺黄鹤旧曽留鹤去无踪迹山僧㡬白头鸟闲斋鼓静猿啸佛灯幽宿约何时践题诗向瀑流幽居漫成二首便入空山住休慵汉省书薄云翻药畚斜日送柴车远业松花腻生涯薤叶疎抱琴谁共聼一尾石间鱼乍归无定业萧索带村居神树当中朽人家着外疎藻痕千漂絮花影一牀书何必为真隠相安便有余鹿苑寺分半作民栖犹藏一曲溪鹊窥莲叶座僧占菜花畦白蠧鱼销粉青干兽剥泥幸留唐刻在相伴峻廊题马鞍寺水国何年寺萧条野渡边僧驱田雀倦神抱海犀眠细网垂秋屋残灯泊暝船数家枯桞下犹有旧人烟野赛客心懐避忌地险自多神枫叶藏山魅松根抱石人鹘翻苍黒趐鱼曝赤斑鳞未必知风候惟闻酹酒频题逸人壁深僻人稀到天然野意成荷冲崩岸出草入废泉生曝木充山货抽茶当地征未须寻伴侣时有自来莺送蒋云启之湘中出门岐路分愿徃不辞勤萤影侵湘月蝉声隔楚云频烧霜后箨多饭雨中蕡若过黄陵庙椒浆奠小君送僧妙通游平江万寿故乡离㡬日何处蹑秋陵梵叶牀头树唐衣壁面僧雨花粘旧钖风箨扫寒簦新偈期相寄呵弹破小乗酬杜八同宿西山兰若西山龙井路俱有旧行踪待得城中暇重期石上逢冷霜粘破屐落月带残钟拟践相邻约烦君买一峯菩提废寺野寺孤僧住当春亦掩扉晓钟三板去昬杵一盂归古屋垂山榧幽窻飬石韦未容行客憩荒树雨鸠飞天申宫苏文忠畵像大泽沾荒裔灵山识老臣㣲茫云外迹衰病瘴中身湿草寒碑夕晴花午殿春髙檐风雨断犹避六丁神誓节渡髣髴经行地还㝷古渡边山禽多白练溪药间黄连汉漠将晴雨迢迢欲暝烟恍然惊梦醒二十有三年白羊路隔一重溪山深客易危驿亭惟有额官堠尽无碑竹挂黄身虺林香白面狸得船争欲渡先奔槿花篱送人游边平世絶边筹怜君古塞游谁聼蒯缑剑虚敝黒貂裘宵柝鸣荒戌寒烽起废楼到应先弔古恸哭岘山头春暮登黄鹤楼欲尽残春酒登临事巳违聼残懐旧笛添尽御寒衣鸟向青山没人来赤壁稀最怜城侧树无可作花飞为僧昙芳赋草堂把诗从我者多是剡中僧结屋何山坞当门㡬树藤地寒常带雪溪峻不留氷赠尔新吟去归题木叶层江臯送别把酒对汀洲相看发去舟迎风一分手惊浪㡬翻头暗花消泪枫寒叶弄愁恐犹回首望终夕凭髙楼送胡宗原还䑓山故里杉松表归程笋薤初盃多常失饭嚢罄只留书海墨収秦气山粮舍禹余古来仙隠者多在赤城居千金寺十载他乡别春归逐浪层晚晴沙市鼓夜雨石桥灯帆仄催干苇衣寒脆薄缯旧时来往寺惆怅不逢僧留别唐栖云泉上人水宿唐栖寺何縁更浃旬千山今日路三歳异乡人小殿眠身佛空廊折臂神归时重作礼又拂一畨尘天章寺前小楼客懐依古寺曲水茂林边俯聼磵鸣石静看山出烟傍花清晚潄对竹冷春眠深羡溪僧乐幽居动嵗年野望春日晚荒荒平沙极𣺌茫楼欹三面水城卧数条岗白草吴京甸黄桑楚战塲长江俱不问一片㵼斜阳枫桥寒山寺江枫吟咏工幽寺冷遗踪不改前朝路犹闻半夜钟地凉汀月皎村迥水烟浓试问谁曽见惟应独有松送黄同甫人生各有安出易欲归难古道春泥重孤城暮雪寒酒锋精似将诗业逺于官野谷如堪饱从君借鹖冠应潭林崦逓相遮分居两岸沙地征兼橘柚土物半桑麻水白来如蝀山黄去若蛇徃年曽泊此丛竹数人家招郑服之归心同一路况复在新年梦着登山屐闲随渡水船宿蒿迷旧陇春葑起闲田卧醉天池上知君在我先灵竺寺不因纯孝者古寺若为安壁彩蜗游遍炉香鼠踏残钟声嘶破挺旛影飐危竿尚恐冬生笋时来竹外看齐安早眺二首昔日干戈地凄凉古塞情军同民杂戍州与县分城野旷孤鸿絶沙寒一骑行十年生息后人尚怯论兵隂隂城垒静极望不飞尘草色横江暮莺声出塞春清时应洗甲来歳又逢辛惆怅经过处都非徃昔人村市细簇人家住中分破石崖竹门开店屋草市夹桥街水别东流汉山横北过淮并船频借问同买出江柴赠僧仲寳月溪幽栖深絶地静夜独宜僧上下两轮玉中间一片氷影収悬罟索光息过船灯独坐观心了无由更小乗题夏肯父晓山图旦旦自天成中全一气清渐分平与峻俄转晦为明竹闭铺沙影松涵出谷声机心都不动穏看日初生孙季蕃故居笑语失诙谐人谁不怆懐梦残秋雨寺魂㪚夕阳街缺灶粘煎药干炉积燎柴风流何必葬便拥菊花埋题东麓归自房陵一年辛苦后収聚若为丰摄职全无吏携家仅有童乳舂花下管漆熘叶间筒自此嬉游地应须且浙中两宋名贤小集巻二百七十八两宋名贤小集卷二百七十九钦定四库全书两宋名贤小集巻二百七十九宋陈思编元陈世隆补端平诗隽吴山仁王寺山寺慿髙夕未昬上皇曽此定干坤瓯闽㪚驿縁江岛龛赭収潮入海门细雨乱花唐辇道深烟疎桞汉营屯何时汴水东流畔君返宸居臣故园庾楼欲望江山夜转𡨕胡牀曽此对嘉賔伤心皓月长流水回首清风不见人花落雉楼横角暮草生鸥渚破船春归程岂暇频登覧分付羁愁与白苹题豫章台何日遗踪鎻断岗更谁曽望旧台荒百年南渡频秋雨一片西山㡬夕阳石碍老松欹径险岸随干苇出江长斗间可是无佳气又见飞乌绕去樯题滕王阁髙阁巍峩接水濵兴亡才问便伤神鸣鸾东阁知何处跨鹤西山别有人桞映落霞江渚暮草铺斜日野田春羣鸥亦厌多悲感偏与忘机客最亲送友人持节岭南吴云迢逓楚云鲜从此南征路㡬千汉使五羊登岭日鲁经三豕渡河年榕穿白草飞蛮雨椒落黄芽起瘴烟待及戌𤓰多载石定无畨货入归船赠唐栖寺僧山门寂寞唐栖寺别去闲居又一年草暗暮田羣鴈逺花明春院一僧禅云房夕磬浮清雨水殿寒灯宿细烟作得诗成无寄处㡬回遥认隔溪船连珠逺望披裘日㡬回可堪江上暮寒催云飞旷野迎风断雪洒长滩夹雨来马踏野桥嘶破板乌迷村路立髙桅暂须移向疎篱泊迁就惊春一树梅行吟独行沙岸不相携凖拟沿溪更渡溪药蔓交加虫上下桞花撩乱蝶髙低杖头晓伴春云石屐齿晴翻夜雨泥诗就随时为人冩等闲抽尽锦中题秀野小作幽园傍宅开只须数畆占楼台石移林屋秋云至水带松江暮雨来径草㪚香迎过屐砌花分影䕃流盃人家园圃应无数不似君能日㡬回孙伯符墓下木叶萧萧暮草长梦魂曽断九廻肠空闻綘帕离章水谁见黄旗入洛阳鸦噪暮园江坂迥龙盘春戌石城荒赤乌不识桑田变犹自悽悽守白杨天津桥袅袅朱栏倚细波緑云相对间嵯峨中天车驾曽擒敌何日楼船定入河霁桞午隂随岸逺露桃春色过墻多黄旗应适东南运已辨箫铙九曲歌雨花台细藓桑莎𤨏旧堆昔年曽见异僧回如何天上飞灵雨不爲人间洗刼灰江接潮头诸脉应地连岗势一走来只今不假虚无事别是春风歌舞台凤凰台一径逶迤草自芳何为不复更翶翔应须旧国还宣武别有髙台在建章白鹭背花㝷塔路赤乌冲桞集宫墻中兴不比偏安事且对梧桐荐羽觞鸟衣巷日落凭栏感慨频长干桥畔冷残春桑田芜没徒多事兰玉丛生更㡬人风暖影翻花外燕雨多痕蚀草间鳞堪嗟羣从成功后不及钟山一尉神石头城㸃㸃凝烟望未収六朝遗迹遍荒丘自从綘阙雄江靣谁把朱泥染石头岗断晓榛双阜虎岸长春草一滩鸥诸公多少新亭恨不是知心莫上楼浮逺横障弥漫恃此丘长江东鹜转湍流波间去海无多里沙际铺淮輙数州风势起花山郭暗潮声侵树野田浮无由望彻苍茫外回首斜阳絶是愁送赵山台赴江隂匆匆何事解朝衣甫为君王领一麾歴考近来成故事就迁长是未多时寒更夜彻防淮柝晓舶晴翻出海旗不乆赫蹏应已到只须畧赋练江诗岳阳楼凴髙望尽寂寥天与我闲情共渺然平展暮云三百里积停春水二千年沙洲横渡荆江雨石塔遥分岳麓烟先我未闻飞剑术想须今度遇回仙西湖竹阁寺精舎萧疎近水凉分明一径緑沉枪就移山近湖皆隠放出楼髙寺倒藏春透露梢齐曲槛晓翻风箨过修墻长堤花尽人稀少来聼蝉声伴夕阳採香径缯甲如茶䕶此台玉颜憔悴锦帆来一溪香草无蜂过千里空葭有鴈回响屧藓埋丹蜴迹缕衣花变粉蛾灰谁知子夜歌残日树满西山似緑苔七里瀬瞬息沿流七里遥感时回䌫木兰桡髙台未变陵兼谷故国频更市与朝风㪚乱云通去驿雨消残雪助归潮渔翁近亦无前辈一箇青铜不肯饶南楼懐古五首昔人有意乆经营极望寒芜逺更平三国斾旌羣鹊㪚六朝楼阁一鸠鸣雪消晴嶂沉孤垒风打寒朝入废城多少怨魂销不尽草根烧断又还生事乆销沉只等闲好将深意逓相参舳舻宵遁谁思忖裠屐春游自笑谈西日瘴回迷汉沔北风波逆上江潭隔城方唱招䰟引一拍殷勤至再三茫茫迂曲度平川何处孤村近水边烟䕶刘琮残壁垒雨沉黄祖旧楼船寒沙细拥菰芦地破陇斜耕苜蓿田见説去年秋潦后更无茅屋起炊烟幸际清时息五兵舌顽无处説纵横蚁书一梦难分别蜗角千年强鬬争丹壁邮亭新蜀道白楼烽戌古邾城自知夜半徒兴舞移远寒鸡不使鸣夕阳光退杳难慿欲问江鸥只怨憎得意举帆烧北岸伤心流涕鎻西陵雪消蜀货千樯下风送吴盐万斛増且趂一樽相暖热自非乘醉莫来登山居春晚索居牢落动关心但觉匆匆歳月侵无梦不因怜书静有懐多是惜春深草香稚蝶销胡粉花落蛮莺变楚金最是不禁芳树色能消㡬日又成隂庭下枯梅有感庭下同栽两树梅一株摇落一株开无縁春色相亏曲有分晴光亦徃来云打枯枝愁汉驿雨翻雕鄂梦荆台绮窻不断横斜影犹有东风管碧苔㑹稽山衣冠从昔化文身峻岳当天自有神秦帝刻碑三十载越王栖甲五千人江连云气分南纪海接星河近北辰必竟兴亡谁可料但闻陵谷变飞尘甫里观天随清调何人继幸有荒村故宅存橘上蠧鱼应屡变草间眠鸭尚能言池亭暮雪兼风起篱落春潮带雨浑人啖菊苗终竟别屠沽犹自不登门陈武帝钓台路才容马尽荒茅谁识仙人旧钓鳌流水不随船影断乱山犹带弹痕髙春烟粉黒重生葑暮雨灰红半拆桃今日故宫何处问东风应长对江涛赠雪林李和甫忽地相逢便觧颜况兼终日看青山精神摘桞哦诗际标度㝷梅集句间春淡野桥孤艇远暮寒溪寺一钟闲匆匆又作经旬别两处东风各闭关道中有感逺程巳过经行处别有逶迤古道存寺已寂寥犹有殿水才穷尽又逢村一林枯木人分路十里飞花客过门必竟悉依生处乐不知何事别家园黄溪匆匆寕不恨飘零转更分岐过别汀世事总如迂曲路年华都付短长亭冡桃褪蘂无人色社栎盘根作鬼形心自感伤人岂识回头犹顾岘山青朱潭消㪚羁愁益垣然况当初暖欲晴天清溪苔滑重抄纸浅屋柴香正煮绵隔水杀鸡祠社土过桥嘶马入人烟今朝自觉难忘酒应更无人笑谪仙送人之汉上木落千山怨别离自知难驻马行蹄上书季子穷归洛献赋荀卿老向齐驿店破旗秋雨细戍楼残角夕阳低䄂藏祕䇿君门远应望中原泣鼓鼙荻巷波眼沄沄浪复轻稍甦羁束过清明倩人覔路先㝷酒乆客懐乡始见饧松下紫芽肥野菜竹间青叶带山樱自从一别齐安后直到今朝始聼莺感事书剑悠悠屡变迁老谙多故始知天汗青毎愧抛长日髪白无由逐少年暮雨暗消江岸桞晓霜初透野池莲此心悬解何须语人问惟应一指禅送迁客自谓别离难㑹面如何此地又相㝷徃来云物他乡意轻薄风尘乆客心夜雨泥涂三里郭夕阳烟火数家林送君好去加飡饭莫聼哀猿彻晓吟送人之京口竞携书剑去纷纷谁解登临对日曛北道荆䕫一江下南朝徐兖二州分髙楼角晓鸣秋雨逺戍烽寒起暮云莫把㝷常望𤓰歩恐惊边鴈不堪闻留题唐栖寺僧房十日相留恋爲怯生寒未到家揷岸断氷妨荡桨入檐飞雪助煎茶香台穴碎逃秋蚁古殿巢翻失暮鸦惟有溪梅最禁耐傍篱争发向阳花送白判官着书不就便相抛逺向㐮州谒故交里舍千头无旧橘客程三嵴有荒茅买鱼村渡捐孤剑沽酒山城解敝袍双鬓岂堪禁歳月眼看归鳦又成巢中和节时节匆忙过隙驹可堪岑寂就船居不禁衰病慵耽酒无益闲交懒报书风暖暮田归海燕雨甜春水上潮鱼客中自是光隂速才见新正又月初送人之荆门昔年此路逹王畿荒畬烧烟事巳非山向崤函空北望水随江汉自东归凄凉坂路征车逺寂寞邮亭候火稀遥想思乡怨岐路杜鹃花发鹧鸪飞严陵钓台晴江万里緑波来惆怅君房去不回秦苑河山归故国越乡云雨庇荒台春风一道江蓠緑落日千峯杜宇哀欲访钓船无处所野花如雪满汀开游道塲山遇雨飘然大作登临想才遇名山雨亦游林尾乱声犹问响枝头残滴未全収濯翻野竹从教軃冲落巖花放出流欲把姓名书石上㡬回粘笔又成休浣纱秋日五首衣裳单薄鬓萧騒独凭危栏首屡搔出壁乱云分片段隔江飞雨见丝毫庭前断续蛩争响檐外轻便蝶鬬髙多少好山俱在眼愧无短屐共游遨当前滩号西施碛对碛看秋得句清五色悬门秦一尉六经充栋汉诸生石丛细火团荒砌野蔓疎金出废城目送浣纱人去后又闻街鼓报新晴长江淡淡树疎疎扫却门庭即故居虫入暗间频促织萤穿虚笔屡翻书破除暮色惟荒菊荐送秋华有嫩蔬料得故园分社酒小苞青橘四腮鲈自惭尸素常多暇未放秋风变楚颜一梦别离抛白水三年端的守青山野鸡避鹘遮雏去沙翮衔鱼趂母还纵有乱愁消遣尽淡云残日共人间清溪楼阁暮沉沉不觉登临夜欲深㡬处卷帘催酒笛谁家闭户捣衣砧一朝野雾三朝湿十日江天九日隂暗喜碍人公事少自来収拾送秋吟罗家洲对港近村俱有路扁舟倍觉徃来频入秋破褐惟存线尽日収钱不满缗逺岸冷沙衔坠叶浅滩寒水卧枯苹未知行役何时断纵使更深亦唤人送陈云崖游三衢吟得诗成若等闲为我开尽锦嚢班不专瘦岛元和末要敌长城大厯间帆入乱潮随涨水㡌冲残雪度危山从今便少春㳺伴才过新正可得还两宋名贤小集巻二百七十九两宋名贤小集卷二百八十钦定四库全书两宋名贤小集巻二百八十宋陈思编元陈世隆补端平诗隽春怨极浦苹花白空壕兰蕚红伤心城上燕飞入馆娃宫送客欲知行逺近细数杜鹃声暗入苍山去千闻是一程冷泉幽憇水源穷不尽垢腻生春袜未敢輙揭流且向幽亭歇落梅玉树分明照夕流粉痕翻为碧苔留三更枝上玲珑雨乱浦寒香一夜愁回山僧书就题书尾忆昔同行题落叶寺前枯树鹊巢边不知今度苔枝上多少秋虫巳化蝉逢僧文礼二首空山落日又逢僧雨杂尘灰满㡌纹但忆来时门不掩麝香偷卧石牀云师説古香寮旧开鲍昭曽为惠休来至今猿鹤犹知敬静对寒星礼碧苔秋夜山门半掩浮云阙古道人稀芳草歇夜深零露滳秋香幽人独歩青萝月寄云泉僧水頥二首书来只説徃髙峯不记松林第㡬重欲㨂青峦问茅舍秋山一様白云封颂罢南华谁得闻两川寒玉一禅身松边弹舌低声念莫引龙来变作人赠从古上人山僧䄂出新诗巻字字馨香扑人靣清晨何处展看来卷得梅花两三片野庙野庙荒芜倒掩扉寂寥香火客来稀年年归燕相看觑空滴春泥损畵衣真娘墓青鸟传书渡海迟乱山衰草𦵏蛾眉锦嚢消歇余香在狼籍春风荳䓻枝女坟湖石龟无语对东风海鹤曽迷晓市中三十六鳞朝夜月玉钗人在水晶宫显应观桃花白云随鹤乗将去深碧桃花满故宫三十六簧明月夜不知何处吸春风四圣观小园寛占一山孤别有墻遮古观居到了思波拦不住水窗游出放生鱼蜡梅爱花偏倩猎人㝷残雪偷春上棘林山岸有谁先得见冷香疎亚辟寒金咏史二首一曲唿凰下九霄石台春动海山遥周秦战血纵横尽犹卧白云吹洞箫碧树重重䕃屋庐分明青葢畵龙车南阳病叟成何事便谓枯池活得鱼送人游西山三首昔人深夜看星斗镇压重坛尚有符偷冩只应苍鼠惯㡬行丹篆绕春芜鎻断寒蛟亦有神冷波寒水病残身谁収匙钥权相借畧放天池洗白鳞抽铅㸃汞旧台荒何处搜㝷旧草堂谁见洪崖最深处一坑泥䕶石中黄出关偶题一曲长歌浙水寒绨袍空徃又空还咸阳若有山东志莫放苏秦又出关吴门送同行者之毘陵布帆何处定逢春身是归人又送君明日隔城回首望冷花寒月满秋云西湖初夏花飞春减緑隂成不住风光绕禁城山寺晓晴蝉欲噪柳林犹啭数声莺送曲江友人南归怜君归槖路迢迢到得茅斋转寂寥应叹药栏经雨烂土肥抽尽缩砂苗客楼水国秋清潮半生越王台殿鎻荒城西楼一夜思归客斜倚朱栏独聼笙夜深虚堂人静不闻更独坐书帷对夜灯门外不知春雪霁半峯残月一溪氷胥门芦苇萧萧生晓潮伍员何地更吹箫夕阳自逐寒鸦去万片宫花共寂寥送人还姑苏别十三年返故居可怜世业半空虚布嚢惟有焦琴在乞与秋风𦵏阖闾题僧子温畵水墨蒲萄袅袅多应半熟时落斜髙挂冷攅枝分明记得山窻下一架寒藤带雨垂望太湖二首独立弥漫灏气中倍饶云雾杳重重直西一道孤光起指㸃人看是白龙眼力难穷逺即昬纵晴惟只两三分今朝林屋人皆见不似峯峦只似云収家信渺渺秋风生白波故乡归梦隔山河可怜一纸平安信不及衡阳鴈字多闻友人过吴诗嚢挂在船蓬上吟过江枫落叶中爲恐吴牋题不尽秋风先噪数堆红彩云桥断桥流水两无期残日轻云处处疑乞与行人自沽酒满旗风雨豆花篱龙井道中杂记二首白髪宫人频笑谑罗衣昔对君王着夜惊春雨洗桃花梦魂犹挂秋千索老僧病乆声嘶喝屡説紫衣胜短褐莫嫌两手渐拘挛曽把御前供奉钹山崦早梅晴逼寒笆春满邻汉奁芳额渐轻匀东风未放全消息两蕚愁香不见人青阳驿悄悄如秋麦气凉山风吹透湿衣裳小炉深幌枯松火一夜寒香遶客牀舟次黄鹤矶俯爲江山特地来势须时暂走尘埃稍闲便着携官酒一醉吴王旧钓台闻鴈此是衡阳第几羣寂寥偏杂雨声闻如今逺道多矰缴莫厌髙飞入暮云风恶偶成二首柔橹双随下水船乱帆轻柁逓相先无端繋着山村岸髙枕芦芽对雨眠三日要行还止住冷沙寒水暗消春一千四百芜湖路怨雨愁风多少人溧阳桃花见説谪仙曽到此东风千树鎻雕墻游人偏向花间酹雨湿春泥喷酒香延山渡解帆登岸作山游林木茅茨共一丘数日骤寒消不尽尚余残雪䕶松瘤萧山县下遇雨二首年来沙涨卒难消更觉西兴渡口遥冷坐看他骑马客半鞍泥水踏春潮悠悠心厌出江沙过得丘亭转落斜村店自知行客倦劝尝新酒卖甜𤓰太洲湖人居泽国胜居陵十月陂塘未结氷残苇乱菱収拾后断筐分晒折腰菱道间偶成弯弯田角路周遭摘尽柔桑露浅蒿无限寂寥门半掩一车偏建夕阳缲早春连朝㣲雪暖消凝始觉春风逐旋増今早畵檐徧有意数条吹折晒残氷送人之汉上旧来邉塞自多尘瘦草寒花强作春见説连年更悽怆乱萤随趂鬼迷人思归四首閙里看山不识真偶来轩槛振衣尘诸峯便觉移相就分付春风欲去人㸃㸃杨花飞满洲只应催促送行舟非关向晚伤心事自怯春寒不肯留畵日慿栏客兴浓山虽西绕水还东便乗春暮家园去犹及棠梨满径风自觉才疎乆愿归敢将山色便相依汉家事业虽全盛亦放梁鸿一箇飞赠野逸二首时康难售贾生医谏鼓无声对落晖又报一年花信了满山鶗鴂送春归悠悠行路雪侵头拟出重关洗敝裘堤上忽逢憔悴客背花停酒説通州下渚秋暮浅滩近渚沙相接水落渔人朝暮渉摵摵风鸣若雨来绕堤吹㪚干荷叶秋日马上本无谋畧强谈兵毎媿临邉病未能筋力岂知犹可喜一鞍千里到江陵许市罩鱼网邉分得尾纎纎腥却莼丝莫厌嫌自有野人相料理柳隂茅店一包盐嵗除思归三首山栖书到多日野渡舟横㡬回想见溪邉亭上故人待我衔盃春风氷断千尺晓霁云开百重何处溪桥争渡谁家山寺闻钟野屋定堆落叶山径应铺石芜一别经秋不到隔篱黄犬谁唿两宋名贤小集巻二百八十两宋名贤小集卷二百八十一钦定四库全书两宋名贤小集巻二百八十一宋陈思编元陈世隆补蒙泉诗藁李涛字养源临川人有蒙泉诗藁南山南山思美人也彼美人兮在南山之阳岂不尔思道阻且长彼美人兮在南山之侧我不见兮寤寐思服彼美人兮悠悠我思何以予之琼瑰玉珮南山三章章四句登髙丘而望逺海登髙丘望逺海万里长城今何在坐使神州竟陆沉夷甫诸人合葅醢望逺海登髙丘知我者谓我心忧不知我者谓我何求归枕蓬莱潄弱水大观宇真蜉蝣读阮籍咏懐十七首人生天地间如花开春时遇晴即欣荣遇雨还离披晴雨由上苍汝花何悲为显允阮嗣宗放逹世所推忧思独伤心作为十七诗感慨懐辛酸似未逹天理既好王子乔又恶轻薄子善善又恶恶好生而恶死如何得徴称口不挂臧否处事䖏事无心万象春任渠逆境自横陈笼中无疗家贫药门外有催诗债人酒盏濶踈瓶乆卧文书㪚乱案多尘生前冨贵非吾愿肯学痴人问大钧诗社中有赴补者有诗千首可成名万户侯封亦可轻自是髙标凌富贵肯随余子逐恩荣君游壁水甘芳饵仆为铨衡上玉京水镜兰坡各求第诗盟似未十分清新年开义馆教族属子姪作诗勉之日与圣贤居其中乐有余但存三寸舌读尽五车书学问胜金璧功名特土苴先当分义利毋作小人儒兰坡过省俯随缰鎻就科名可笑兰坡未苦清不管北山怨猿鹤竟从南海掣鳌鲸赏延于世愧在我思济斯民同此情轩冕倘来来则受未来犹可以诗鸣诗友作渉江采芙蓉独拨鄙思亦成一首渉江采芙蓉江水湿吾衣厉揭不惮烦将以遗所思所思不我见持此将安归野花逞姿媚衆好纷莫违此物何足叹但伤爱者稀春昼回文一首茶饼嚼时香透齿水沉烧处碧凝烟纱牕闭着犹慵起极困新晴乍雨天赠染花徐仲湘顷刻花开奕叶光花间竒字兆灾祥神仙幻术从来有昔日韩湘今仲湘杂诗十首㴞㴞东流水赴海无归期亭亭在转日今兹复来兹人生寄天地百年七十稀思虑复营营恐为逹者嗤燕雀贺厦屋虫蚁暮腥羶野花引飞蝶古木来嘶蝉秋天百虫吟春天百禽喧翟公真闇事喜愠见色言明主不弃士我自志山林爵服岂无华才踈力难任鸟向深山栖鱼向深渊沉吾亦爱吾庐髙歌复㣲吟深巖有老翁龎眉须鬓雪夜半唿吾名授我㣲妙诀字画古籀様体势讹复缺双眫忽炯炯须臾竟披閲至今得其传心㑹口难説琴书琴书随分足生涯只灌园畦亦自佳行状是刘斯立记门风似杜少陵家添诗人痩因中酒觧睡魔围只上茶无事出门覔诗料廵檐指㸃数梅花寄范税院倚衡清敏当年宰寳唐至今遗爱在甘棠税苗有例分三等史卒无因下六乡时异事殊民尚忆人亡政息事堪伤如今白纳重催吏也坐先生对越堂次韵平埜王子厚登相山不及相过儿童传好语王子去求仙我住亦只迩君胡不惠然相望百里外一别五年前㑹聚浑闲事鹭鸥盟要坚题袁㳟父神心精舎山川城郭同一形市人鸦鹊同一声吾身本自备万物万物何有非吾身此心虚彻公则明事至能应物能名君不见神心精舍袁主人叱咤风雷呵鬼神僧本均乞蒙泉稿近闻甘子説僧里有翛然诗学贯休体心参马祖禅箇中真有得名下岂虚传索我蒙泉稿因风寄此篇题盱江王章甫梅境仙伯当年亭植梅当今天子题品来梅花是我丈人行见梅不赋梅应咍王君结庐在梅境日与梅兄相追陪吟诗些起逋仙魂索笑醉衘工部盃吾闻梅乃万木母桃为奴婢李舆台一阳生子万物始梅花独先羣卉开一隂生午万物成梅寔独先羣蘤胎华寔先天天不违梅之时义大矣哉纷纷余子不知本祗说百花头上魁此语闻之梅亭翁録以赠君君勿推为广夀长老文杰说嵩溪偈隔江招手见髙亭来谒嵩溪聼水声纵是逺公今不出也须强起送渊明为能仁长老本端説无学偈十二时中六不収了然无一事为头禅河既寂无由浪此岸已离那用舟尘世荣枯真幻梦湼槃生死是浮沤要知无学用工处十二时中六不収三月十六日西湖闻杜鹃才上蘓堤闻杜鹃杜鹃怪我在天邉平生不作功名想今日胡为富贵牵辟谷未能那废食买山所欲尚无钱但须两事畧如意便占白云深处眠访林龙发车马喧阗桃李村谁人复识老梅尊时中只有梅亭姪来访西湖处士孙两宋名贤小集巻二百八十一两宋名贤小集卷二百八十二钦定四库全书两宋名贤小集巻二百八十二宋陈思编元陈世隆补可斋诗集李曽伯字长孺号可斋懐州人寓居嘉兴寳祐中第进士天才卓絶儒而知兵宦辙遍天下所至得将士心仕至观文殿学士赠少保开府仪同三司曽伯初与贾似道俱为阃帅邉境之事知无不言似道嫉之不竟其用有可斋类藁庚戌过浯溪读中兴碑峿山一何青浯水一何緑上有唐朝碑苍崖与天矗清庙倣遗音灵武号实録其笔走风雷其文贵金玉曽经两贤手足耀千载目后来纪名氏全鑱后且续岂无黄绢词中寓白圭读一词不敢措我惧此碑辱虽然勿泥古咏叹岂不足岳将降甫申吾皇车攻复将墨东海水且汗南山竹勒功岱嵩顶岂曰清溪曲已亥题茅山玉晨观烟云作嶂松作关夜深迫人星斗寒分明巳在天上坐不可更作人间看须臾睡去复睡觉髣髴前身在巖壑洞门鎻钥唿未譍时有天香暗飘落登郢州四望亭夐出烟尘表干坤指顾中数峰连野迥一水与天通沙外迎孤鹜云邉数乱鸿家山在何许心与大江东登阆州锦屏山乆识屏山靣今朝得胜逰桥梁横古渡树影倒中流风定春樯度烟轻晚市収凭栏谁领觧一鹭㸃沙洲淮西幕自皂口入颍道间竟日百余里相逢三数家平冈尽茅苇沃壌旧桑麻短树巢归燕荒城宿乱鸦兴亡谁与问马首夕阳斜小亭闲止草草家林适时时歩屐过跨流通略彴枕岸拟䍧牱墙外千竿竹亭隂数畆荷年丰遂闲止老境足婆娑招里巷诸友和韵小有家林适归来已恨迟引杯懐楚舞饱饭和陶诗慷慨多新语绸缪半旧知夜深桥雪滑亟命短笻支出郊劭农口占小约賔僚集相招父老耕寺依青帯住人在翠帷行叠嶂堆春色㣲云䕶午晴时康田里乐归骑踏花轻禁烟前一日招幕属小集林提干有诗和韵草草登楼适英流迈昔贤诗篇长庆集人物永和年访古冝聨社伤春又禁烟青帘家酒贱賸饮莫论钱桂林即事一日四时具从来五岭然留连落花雨依约熟梅天瘴重常随箔春深未脱绵新来那戒饮未夜已思眠月峡城楼云羃前溪洞烟荒隔㟁城秋旗杂山色晓角帯江声驻骑须邉静维舟待峡平掀髯聊徙倚一雁楚天横首夏而有秋意才过清和候凄然感旅懐新蛩迎古砌落叶满前堦榴火春仍驻槐屯午自佳慿诗寄风土归以语朋侪宿中洞梅老傲前岭梅疎卧浅溪避风巢上鹊唤雨竹间鸡野迥夕犹牧田干春未犁路遥人倦甚只向近林栖过衡阳晚宿雨后春寒力山前夕照斜身犹㝷垒燕声杂宿林鸦过岭尚十里隔春能㡬家母嫌茅店恶窻下有梅花将到永州宿村舍野宿孤村迥山行十里荒犊眠新草壌马踏落梅香入眼春晴薄打头风势扬莫嗟登陟苦明日看潇湘入清湘界渐近湘山境土风清且饶林峦接墟市水竹帯溪桥焙出新茶煮帘垂老酒招春和民气乐㡬日是花朝寕国道间喜晴怪得虚檐寂熘声起来云淡月㣲明只消一夜西风力尽埽千山宿雾清农舍少酬终歳望客途拟过小春晴枝禽亦似欣欣意飞入烟林自在鸣利州登栈道足迹初来劒北州试登危栈瞰江流万山西接地穷处一水东归天尽头欲访崤函无健马相忘楚汉付轻鸥丈夫要了中原事未及持竿老钓舟简项仲宗㳺亭臯试从沙渚入荆城十里金堤掌様平晓露香留红芰溼午风清逐白苹生桞邉繋马频沽酒沙际唿鱼旋作羹所欠直惟佳客耳明朝能暇輙偕行丙午九日将过阳羡偶成年年秋晚对风沙今近重阳喜在家自断此生甘皓首能消㡬度看黄花闲身颇觉便笻竹醉态都忘脱㡌纱且问小舟溪上去飞鸥数㸃夕阳斜题宜兴菴壁二首淳祐庚戌覃懐李曽伯因观农来此得四十字是日㣲风扇和轻云阁雨千峯翠滴四野緑秀枝禽对语春意骀荡无极徜徉乆之缓辔而去賔佐四明史伟之庐陵曽垓眉山杨埏东嘉林拾三山卓炎于庐陵王真孙长沙胡盛盱江周子荣潼川杨牧之清湘滕处厚续至老龙昔未蜕尝蛰此山中霖雨春畴足风云夜壑空两厓髙下倚一迳徃来通不愿千金剂惟祈百谷豊游千山观河内李曽伯再牧桂之明年实开庆改元上命三衢柴士表视邉隘竣事将还夏六月二十一日约宪仓四明丰茝兵师江光朱广用符离朱焕载酒千山观访招隐过仙奕感今懐昔风物固无恙也时火伞张空水花蘸碧相与徜徉其间清不受暑因得四十字并识诸石自从来岭峤岂暇访湖山缇绮行邉了戎旗䕶戍闲相看羣玉外一笑六郎间囬首西风静何愁老汉关游桂林西山玉笋环星拱青螺帯雾披山为天下胜境占岭南竒援笔难穷者慿阑尽目之不因无世累筑室在于斯善权竒观自从团结此山川便作人间小洞天佛母林深从古盛仙翁宅近至今传青分三洞中开户白泻双巖下出泉我自有縁聊乞取万松隂里一牛眠两宋名贤小集巻二百八十二两宋名贤小集卷二百八十三钦定四库全书两宋名贤小集巻二百八十三宋陈思编元陈世隆补招山小集刘仙伦一名儗字叔儗庐陵人诗名闻海内先后与刘过并称所着有招山小集中秋有懐吾庐有寒梅老干秋风多上有双栖乌夜月聼我歌一别三载强梅影应婆娑鸟今来不来奈此明月何梅树叹谁将和羮姿植彼江之坟老叶才脱柯生意觉巳欣寒流帯孤标淡月寄一痕莫作揺落看下有春风根水枫叹枫叶不耐冷露下燕支红无复恋本枝䇿䇿随惊风乡来树头蝉去尽不见踪日落秋水寒哀哀呌征鸿得蟹无酒水乡秋晚得白蟹望断碧云无酒家此意凄凉何所似渊明醒眼对黄花盱江道中过雨青山啼杜鹃池塘水满柳飞绵田家正是忙时节女採桑归男下田有懐二小姪殊乡忆诸孙触绪成叹嗟阿狞早失父㷀㷀垂两髽巳知陟岵悲啼哭声哑哑阿赣㓜丰下出入常随爷别时俱学书落纸翻老鸦倒指今三年为学当日佳应解对我兄言叔不还家何时重抱持课书赏梨揸看渠俱成人怜我双鬓华侍我兄弟醉㑹当相扶义赠曽相士大曽两眼如磨铜坐上一顾凡马空发天机缄被天恶老死不遇悲途穷小曽短小眼如鹘冷地看人看入骨谁云轮扁不传心狮子还生狮子窟倒拖拄杖行九州平生惯识公与侯得钱送家飬老母衣袂惨淡行嚢羞我慵百事不入耳休説功名老无味他年相伴竹溪头同採芙蓉渡秋水西林㽞题路入康庐西复西翠烟生处着招提山僧几軰雪垂领水鸟数声云漏溪莫对青山谈世事且㝷粉壁看留题禅房夜卧衣裳冷梦破钟声落月低盱江驿舍中有妇人书一忆字笔势颇姿媚游子明王相之皆题诗其后率余同赋阳台雨歇行云杳天濶鸿稀春悄悄鸂鶒孤眠怨芳草夜夜相思何日了妾非无声不敢啼妾非无泪不敢垂柔情欺损青黛眉梦魂暗逐蝴蝶飞春风着人𤨏窻緑緑窻书字寄心曲细看香翰婉且柔中有闲愁千万斛向隅弃笔惆怅时此情黙黙谁得知无縁相见空相忆不如当日休相识盱江道中屈曲清江绕径斜緑隂深处隠人家岚昏山色未还观水落涨㾗犹在沙麦熟村村喧水碓蚕成处处响缫车马头忽觉清香近路转桥南有野花輓万知丞大䇿雄文屡决科可怜身世竟蹉跎韦编絶后门长闭衫色青时鬓巳皤楚泽风烟间簿领蓝田松竹饱吟哦诗魂今夜谁招得奈此西山暮雨何哀青楼曲东风吹衣楼百尺青钱唤酒春壶碧楼中女儿颜如花栏干徙倚春无力翻腾旧曲偷宫商顾曲岂怕周家郎态浓意逺淡梳掠依约风韵追韦娘樽前时复度芳眄长恐秋波落金盏自言流落小民家似恨相逢成太晚吁嗟緑绮琴絃絶无知音行云忽何处十二巫山深巫山深兮君不来春无色兮意徘徊夕阳下兮猿呌哀可怜宋玉空多才送徐渊子知县二首君作西昌宰人如太史贤化行黄犊外心在白鸥邉讼理无公事官清祗俸钱篷窻载书画颇似米家船城郭春寒夜邮亭小泊时相逢一樽酒共説十年诗风雨成轻别江山莽后期着鞭从此去早到鳯凰池过嘉兴惆怅嘉兴路三年㡬度经航船连夜发更鼓隔城聼落月低烟树秋风冷露萤客懐容易感宜醉不宜醒陈惟定得蜀墨一笏于观音老僧磨试竒甚落刀中分赋此为赠吾闻蜀道如天髙寸歩千崄愁猿猱苍官老据岷峨上谁肆斩伐焚其膏坐刲长鲸割其白丁当万杵舂成胶甄陶出此数寸玉山灵河伯俱唿号蜀人寳之夜光发六丁窃取潜逋迯龎眉老僧抄化得要与秪树供题抄却怜南涧诗坛豪赠之为染霜兎毫欲令拍肩李供奉脱靴醉换红锦袍梅坡觅句心切切沈着无处安推敲陈元嫌我穷到骨随世冷煖成絶交贤哉南涧得此寳中分肯落并州刀得之欲颠喜欲舞助我诗思来滔滔自临清流洗破研赤脚不怕风霜饕归来小试病风手𤣥云渰渰生烟涛未能接武居螭坳万古一笔定贬褒为君且费千幅纸鸦儿大字书离骚熊师生朝南极星明夜未央将军初度近重阳平生忠义心如鐡今日栖迟鬓㸃霜沙漠草凋胡马健玉关秋老角弓强朝廷缓急须公出更看黄花晚节香以骑驴钟馗送秦先之髯钟矍铄老据鞍曽入大内见阿瞒幞头垂脚蓝绶敝不知班簿为何官天寒嵗晚日云暮霜风吹驴耳卓竖老臧负笠衣裳单反袂掩口趾穿屦荜门我恐难㽞君収巻送似秦将军将军文事有武傋眉骨自是凌烟人汝当诃䕶谨厥职勿但缩头徒挂壁将军来嵗在殿巖丰汝牲醪作除夕秋夜长曲秋夜长秋月明愁人不成眠搔首行中庭天髙气肃万籁息银林冻损寒露零碧梧已萧条栖鸟中夜惊枯荷倒秋水夜气氷流萤铜壶悲咽漏下澁深闺何处鸣寒砧亦有朱门人环坐围娉婷玉觞催唤酒银甲纷弹筝衣篝龙脑熏绣被珊瑚枕煖愁鸡声秋夜长秋月明此时㡬人知此情魏塘道中霜叶红于染寒溪湛若澄㡬声归雁急数㸃暮山青浅盏频斟酒长涂小作程万縁天已定得䘮一毫轻题惠崇鹭鸶清霜着木髙桞枯惊风猎猎吹寒芦芦根败蓼色惨澹沙觜无复菰与蒲风标皎皎四公子来从西雝有闲思肝肠澡濯秋水清云衣不受泥土滓偶得一饱即自如鹏飞万里何关渠出离风波岸上立岂只临渊常羡鱼惠也小景称独歩那知冩生尤得趣傍邉谨勿生机心恐即长鸣过溪去江亭晚望痩笻支我碧波弯小倚危亭取次闲断雨挟云归岭峤怒涛推月出云间猿啼逺树家何处雁断西风鬓欲斑归计未成秋又老浩然无语对南山仲立于枕上和余韵夜半得句敲问唤余予乃摄衣而起相与对语于野航桥上殊为胜絶因再用前韵夜半诗坛喜觧围楚天云淡玉䋲低撞钟自得兴不浅泣鬼初成人未知踏月过桥惊鹤睡犯霜对语伴乌啼萧条此意兴重见絶胜围红醉玉巵李泰伯祠堂城西泰伯旧祠堂碧藓斓斑草树香曩昔功名云样薄后来文字日争光苍髯冉冉犹含怒辩口瘖瘖尚帯霜若使先生居战国不知何道处齐梁送陈维定维定有伏阙上书之意因以箴之二首征衫结束赋归欤出得樊笼气便舒爲福定知因失马浩歌元不叹无鱼江湖是处堪垂钓虎豹当关莫上书食肉宜忧我何预问津恐复遇长沮倾葢相逢二纪前六囘相见两华颠诗成神鬼皆遭役命薄文章不值钱北事如斯居可去西斋重到我凄然他年卜筑如相覔更约西山暮雨邉寄萧彦毓萧郎门巷近何如想见青青长碧梧楼外青山无恙否琴中流水有知无他年归槖惟诗巻别后春风满酒罏望断碧云无过鴈夕阳归鸟没平芜张漕仲隆快目楼天上张公百尺楼眼髙四海气横秋秪愁笑语惊阊阖不管阑干犯斗牛逺水拍天迷钓艇秋风万里入貂裘面前不着淮山碍望到中原天尽头寄韩平叔二首相从车辙半江西同歴悲欢共险夷孺子亭前春系马庾公楼下夜闻鸡放懐唿酒长歌日促膝挑灯细语时暗忆凄凉多少事此情不语有谁知淡烟秋水白漫漫夜别江亭剑气寒千里思君愁月色有时无语倚阑干倡酬诗巻应无恙耐乆交情过后看他日归舟无俗客撑篷容我话辛酸临川报恩寺与涂子载陈惟定分韵得丹字杏花枝上雨初干梵宇苔深碧瓦寒三客灯前共湖海五言诗里定金兰残年短髪因愁白多病衰颜借酒丹后夜相思月千里不堪独自倚䦨干骝马行忆昔初见骝马归主人爱马过爱儿丁寕圉人谨相视一夜十起刍秣之长年煮料杂以豆按时饲马欲马肥爬梳剔抉去疥痒裂鼻灌药烦兽医膘成十箇料花出加以膏沐膏其皮青丝络头鞍䪌好鋈金作镫光陆离主人爱马马恋豆牵来顾主时骄嘶口才三齿力方壮未老保主常乗骑淮南忽然有马至骨骼比此尤雄竒騧黄鐡嵴豹其脚云鬃雾鬛风披披刺头齿䣛过若电脱兎犇鹿何由追主人意却在新马衆口共誉无一违停灯在廐洁水草恰似骝马初来时骝马在傍意惨淡虽未见斥头巳垂呜唿骝马勿用悲自古世事皆如斯幽王昔日娶申后既得褒姒后宠衰楚王宫中弃前鱼红䄂呜咽流涕洟人心改变在顷刻呜唿骝马勿用悲呜唿骝马勿用悲淮南无日无马来寄朱济仲家在三千里人来天尽头角声连夜月草色帯邉秋妻子仍多病音书缺寄邮归心与寒鴈先已过𤓰洲两宋名贤小集巻二百八十三两宋名贤小集卷二百八十四钦定四库全书两宋名贤小集巻二百八十四宋陈思编元陈世隆补庸斋小集沈説字惟肖龙泉人宁宗时为仁福邑尉晚年卧病不出营别墅以居田衣山履不入城府故其诗有云蚤办山中计吾今省俗縁又云江湖成梦事投老属山林有庸斋小集其诗一洗浓厚肥腯而出以清浅之笔时有隽永句令人㝷味不厌立秋昨日午时秋西风夜转头吹来溪外两藏却树间楼暝帯栖雅色凉催客燕愁一樽吟未了衰鬓早飕飕仁福道中山径少曽平人烟隔陇青浅流分石渡低树碍舆行税籍全编户村童半壮丁我来官此地三度䆒民情偶成读罢黄庭一巻经磬残烟冷夜坛清月明何䖏人开户惊起松梢睡鹤鸣征途桂管三千里征人一寸心自从登驿路几见换郷音古树春隂薄寒塘野水深渇行唿得酒瓦椀不辞斟暮春燕翼初干渌满池桑隂收尽麦黄时一年春事又成梦几日愁怀欲废诗料理病身尝药遍揩摩睡眼㸔书迟翛然独倚䦨千立花下貍奴卧弄儿纸衾三首碎捣霜藤月下砧清泉㵼出簟纹匀老翁採菊归来晚剪得山南半段云茧面新干带露柔春囘斗帐伴吟愁残年已办蒙头过风雪从教打戍楼一幅新裁碧涧冰野人㽞客宿云层山房却好松醪熟夜半无眠话葛藤春词水涨寒沟栁又隂小窓风度一声禽若将离绪萦春事片片飞花是客心送何𣙜院之官金陵分司陪宰掾赐勑带朝衘见説成行李无因别去帆秋风石城路夜月雨花巖料有惊人句鸿邉寄短函溪楼心逺俗尘隔楼髙野兴多稲花黄雀雨山影白鸥波滩澁推船上桥危挽客过日斜栏倚遍无句奈愁何寄张永堂浙江风浪濶梦不落吟邉书到知何日君归想隔年才髙朝士重命拙故人怜早办山中计吾今省俗縁烟浦烟浦残雅舞夕阳风枝病叶似初霜眼中秋色十分净沙外寒流一线长溪女得鱼烹碎白田家收谷晒新黄偶㝷野趣归来晚草际萤花㸃㸃光渠流岸石湿黏萍一渠流水清每来疑雨过少立见鱼行树隔炎歊逺桥分午影平主人契幽事客到出相迎安石岭茅屋鸡声勘夜分杖藜挑月带余醺不知身在孤峯顶囘首人家尽白云缙云道中去作京华客离家此月前问程恰中道类日近残年山雨易成雪村云疑是烟仆行愁不进添乞酒浆钱次韵立方何园春事觉垂垂春行似后期草根花片积人语鸟声随酒病因过量碁输为好竒欲归愁路逺月色若为私次韵永堂莺声未改春叶底一蝉新幻境老无梦醉乡诗有神整巾因把镜懒语怕逢人似此衰迟者劳君料理频古树古树被青藓蟠溪作卧龙穷冬不蔽日入夏却生风枝少禽难托根空蚁聚封幸为斤斧弃得老雪霜中买舟租得舟如叶低低半搭蓬仅堪容野客还喜反渔翁溯水斜分浪悬崖送鬭风去程应不计且泊槿花丛明融盆池二首凉入湘帘影半开小窻午枕梦初回萧踈数叶秋菰上也解声声报雨来老瓦盆深漾细萍雨多流却半丬青夜凉偶出庭心看缺处光涵三两星听雨耳根听不歇滴滴冷于秋疑是山翁醉巖前枕瀑流晚春白头何计是生涯日日樽前卧落花绿满池塘无一梦夜来风雨过谁家赠段琴我琴未絃时浑然心与耳自从识开指反为琴所使清风千古曲雪涧敲寒玉谁能继此音苍梧泣修竹食梅儿时摘青梅叶底㝷弹丸所恨襟袖窄不惮颊舌穿我年不自觉以我齿尚完尝新试一荐喉棘眉光攒岂味不悦口岂老难强餐人生煎百忧筭梅未为酸秋词雨放凉飈晚复晴小窻人亦共秋清月华网在蛛丝上错认踈帘挂水晶闺词二首宻幄香烧锦瑟横佳人半醉觉寒轻忽思塞下新畨曲弹作黄芦孤㕍声冬事侵寻浑未知隔隣听得理寒衣惊心歩出庭西曲日影斜斜木叶飞冯公岭晓上冯公岭艰难见客情雨和残叶落身逐乱云行野店山腰出秋泉石罅生若将世途比此路更为平山中秋兴山户少曾扄居贫易得清秋衣和月卧溪茗襟云烹学字书红叶看骚些落英从他头早白心事总和平别墅野舎清溪曲连茅接树隂唿童隣错应贳酒妇同斟落照收残雨寒烟出寸岑江湖成梦事投老属山林次韵古愚立冬日观鞠闲绕篱头看菊莎深黄浅紫自窠窠清于檐卜香尢耐韵比倚兰色更多九节翻疑今日是一樽未觉晚秋过从教白髪须簮徧且任当筵作笑歌竹色竹色留清睡薰风昼一帘懒因人事少病觉老颜添闻槛临昏镜齐书补坠籖晚蝉声欲㫁新月到虗檐晓色晓色䦨干外脩然一欠伸雨中无过鸟烟际有行人树湿清隂重沙坍潦涨新慿谁借蓑笠整钓傍溪隣芗溪途中天风吹落日秋色上遥岑倦客未投馆栖鸦已满林妻孥非逺别歳月易惊心市酒不成醉新蛩助我吟雪冻项缩如龟茅檐赋雪诗冷于初下日好是未消时树重高枝折窻明晓色迟忽思溪上路拟借蹇驴骑游真巖一迳入松林真巖峭莫寻山空泉自落日出地长隂鹤去仙台净丹成古井深残碑看未了屋角啭幽禽送周堂长归慈溪寄何賛府慈溪隔楚云问下接鸿鳞因送还乡客重懐涖邑人海明看出日山晓倦行春料得双松下吟成瘦鹤身游化云山入门松作迳歩歩接秋隂山带孤城起云归古殿深隔池闻鹤唳倚树看僧吟笑指煎茶处青烟出竹林题黄止菴诗集灯前㡬寒夜编得近诗成对客时许看归嚢喜带行风高霜鹘健未落涧秋清吟到无吟处萧萧白髪生钓台山东江流起素湍羊裘立尽暮云寒早知钓饵成虗设多却当时一钓竿西湖独歩平湖开霁色寒碧照空心小立背桥影缓行随桞隂㡬年劳逺梦到日记曽吟荷荡成菱地萧萧秋意深送何水竹需次入剡易斋赴浙漕弟兄聮骑出秋色赴行装慈水𤓰应熟孤山挂又香对牀村店寂起饭晓灯凉到日分吴越江流两岸长南坡不以科目自累而以风雅自鸣请余为赋鳯衔科诏出祥云底事儒林有逸民四海声名难着我一坡风月正宜人镜留白髪非遮俗家醸黄柑可接春只许诗朋自来徃素袍青履华阳巾鸡鸣鸡鸣霜叶下月在纸窻寒客路千家晓山居一枕安秫收催歳醸韮种接春盘纵有少年梦其如心事䦨寄永堂落日照江东思君讯便风栖迟定何处约莫过残冬小隠时曾到安书乆未通自怜心易老盘屈似寒松送观过免举赴省樽酒逢腊近行李独西征事厯风霜惯春回雨露生一经家自学千佛世题名昨夜瞻奎宿寒茫万丈明茅檐茅檐夜雪晓开晴自洗寒衣漉涧清如此过冬何不可梅花休笑鬓星星冬半歳逢冬欲半心事更迢迢细雨寒窻闭孤灯长夜挑逺书如梦冩新酒带愁浇明日有幽兴寻梅到石桥輓鲍监镇一纸辟书驰华年发轫时排云何不到殒露遽如斯㓜子未知父偏亲反哭儿有书来谒些忍泪看埋碑送何仲逺适越因之官霅水樽酒沙头緑涨波事欢其奈别愁何去程想憇兰亭竹到日须看霅浦荷年少莫嫌官职小名高却怕荐书多腊前拟作孤山梦还许扁舟载雪过简桞濬卿一别竟三年相看事宛然旋添新筭髪犹耸旧吟肩红日征途外黄花喜气边不须劳记问姓字有人传秋溪迎月歩秋溪芦长与树齐水光连汉近夜气压山低岸隔唿渔渡林踈见乌栖酒㣲风力劲归袖冷凄凄两宋名贤小集巻二百八十四两宋名贤小集卷二百八十五钦定四库全书两宋名贤小集巻二百八十五宋陈思编元陈世隆补葛无怀小集葛天民字无怀山隂人好学攻诗忽祝髪为僧更名义铦字朴翁其后仍返初服隠居钱唐湖上足不入城市日惟吟咏自乐有无怀小集春怀向晚一鸠鸣道人春睡足无处冩幽怀巡檐数修竹絶句夜雨涨波髙二尺失却捣衣平正石天明水落石依然老夫一夜空相忆㸔山我本田夫作比丘也知骑马胜骑牛如今马上㸔山色不似骑牛得自由寄杨诚斋参禅学诗无两法死蛇解弄活鱍鱍气正心空眼自髙吹毛不动全生杀生机熟语却不排近代独有杨诚斋才名万古付公论风月四时输好怀知公别具顶门窍参得彻兮吟得到赵州禅在口皮邉渊明诗冩胷中妙用则致君尧舜前舎时便灌庐陵园六十四卦只两画三百五篇惟一言我与诚斋畧相识亦不知他好官职但知拚得忍饥七十年嵴梁如铁心如石不曾屈膝不皱眉不把文章做出诗玉川后身却不恠乐天冄世尤能竒隔千里兮共眀月何似寒灰相对拨公亦何须要我知我只欠公头上髪醉书酒肆碧牀酒盎香拍浮呉姬粉醉不识愁黄金手挥博歌舞夜半春回杨栁楼竺涧梅龙嵴桥邉鹤膝幽一枝斜亚水横流自从识破胡笳曲吹彻黄昏不解愁谢文思徐敬伯见访半山徐敬伯薄宦在中都栁舎偷闲到村醪就近沽易添诗债负难得醉工夫却羡渔樵叟虽贫一事无即事春涨侵髙岸春云裹乱山倒迁杨栁活斜倚桔橰闲世味老方淡花时晴最悭东风嗔嬾动故故撼柴闗重访白石长安惟白石与我最相闗毎到难逢面翻思懒下山欲归愁路逺小住待君还尽日㸔幽桂无人似我闲逹摩渡芦像一言巳出驷难追頼得君王放过伊杨子江心杭折苇浪头何似问头危収白扁豆因得二首齿髪中年态丘园素隐心因栽白扁豆欲当紫团参箧筥収繁荚忩扉失茂隂萧萧檐外竹抱蔓替余吟古香无伴侣一榻共云分磵水塘头过樵欹枕上闻余生聊自适此意与谁论落叶如相慰时敲月下门仲春初二絶落梅如雪雨如麻最怕春寒是杏花病后不能涓滴饮可怜芳信到贫家初交二月草蒙茸隣里纷纷去折蓬栁下闭门非嬾出苦无筋力趂儿童湖上夜㱕陌上红尘歇湖中翠霭生定钟山寺逈新月夜船清蛙乱鸣方急鸥闲睡不惊儿曹知我到认得打门声闻鸠蛰动犹寒在鸠鸣恰睡余素传鹰羽化多占鹊巢居报我晴何用怜渠拙自如年年偏感处风急杏花初迎燕咫尺春三月寻常百姓家为迎新燕入不下旧帘遮翅湿沾㣲雨泥香带落花巢成雏长大相伴过年华玩蝶粉翅来何许春风卒未休衆芳皆旧识㣲雨是新愁鬭舞围墻角贪香缀蕊头与花俱不语相可自风流闻杜鹃望帝知何苦催归不自禁窜身依树密啼血染花深细雨离人泪逰丝荡子心青山眀月夜老耳最知音湖上观栁偶记龙泉先生勾春栁一丝之句感而有述㫁槎无叶又无枝得似勾春栁一丝不是尽船栖泊处白鸥飞下立多时尝青梅疎影横斜处匆匆入夏㸔緑隂遮得暗青子结来酸因病全疎酒如痴犹凭䦨杨花无借在风急正漫漫开井小圃新穿土中藏一丈空山腰泉脉透井口树隂蒙洗药先资用煎茶巳见功甘凉羞自荐汲许四隣同龙井龙䕶深潭草木昏㫁碑元祐典刑存蜀仙巳去吴僧少岭上松篁亦㫁魂江上连天芳草两漫漫赢得鸥邉野水寛花欲尽时风扑起栁绵无力䕶春寒望越怀亲髙帝陵邉我故庐白云惨淡带苍梧归心政与江流动更着青山隔岸唿寄辅汉卿忆杀平生辅汉卿武夷山里话寒更不知新嵗还家未白髪冲冠有㡬茎访端叔提干月趂潮头上山随柂尾行大江中夜满双橹半空鸣鴈冷来无㡬鸥清睡不成平生师友地此夕最闗情山中题古墓冡荒无树亦无碑土面砖㾗似灼龟坏道尚存翁仲守传家知是子孙谁文成东海终难料欲锢南山最可悲要寄此情浮世去临流説与落花知题谢耕道一犁春雨图耿耿思田舎悠悠倚钓竿一犁歌短阕十口饭长安老觉驱驰倦生知稼穑难画图诗巻在留与后人看即事暮年居桞下终日闭柴门壁为题诗暗池因洗砚浑闲知真冨贵醉到古干坤回首长安道无言只断魂偶成始参龙象种终现马牛身再整冲冠髻难㤀漉酒巾㪚花天上女拨草道中人寄语林和靖非翁不卜邻竹此君别后稍添丁留得清风镇户庭老鬓不禁霜㸃缀旧隣多似树凋零一竿帯雪寒垂钓数畆连苔昼掩扄此话有谁堪委似㡬回无语向青青蓬居咏枇杷早诵相如赋知渠旧姓卢花香氷里见风味药中须细雨同梅熟清声混乐唿山禽嗔老子拍竹䕶金珠元夕天街夜鼔彻云霄一望星河影动摇佳节无如元夕盛老懐不似少年豪红尘巷陌青丝鞚明月楼台紫玉箫谁料南坡招野叟诗肩相对两峰高简道安相将除夜南风起鴈已声声向北飞骤暖应知为雪骨痩年终不似冬肥日来病可方开酒节下春回稍减衣正好伴公湖上去孤山观里看梅归涧泉招饮次日乃生朝平生南磵古遗民初度招唿我辈人每听谑谈须絶倒极知老气正轮囷杯盘满座添灯火儿女成行劝主賔但愿吾侪似梅栁年年相见一回新平居遣兴隔篱人语自喧嘲𦂳闭苔扉不许敲谈尘带尘悬屋角牵牛承露上林梢投闲得计心常足拟古成编手自抄风雨欲来偏感处蚁先移穴鹊移巢桃花洞里桃花自古初人间尘事几乘除重来渔父难相覔前度刘郎未忍疎画檝迎逢春女渡采符供奉嵗朝书嫣然自共幽篁语占尽风光奈得渠偶题緑树何稠叠清风稍羡余枕萦云片片帘透雨疎疎修笕通泉壑残碑出野鉏丘陵知几变耕稼杂陶渔西湖泛舟入灵隐山晴岚漠漠水溶溶落叶遮船翠盖重秋色尽为渔者占山光多向道人浓云连合抱前村树涧绕飞来小朶峰送罢夕阳迎素月楼台高下自鸣钟梅花寄逺含芳别陇头尘沙漠漠去无休谁招青冢千年魄散作黄昏万斛愁画角霜清肠屡断花光墨淡影空留年年最忆前村夜一段孤明雪亦羞幽居逺懐日与静相宜山色窥帘涧撼扉野草自花聊献笑重云不雨漫垂衣人间事业难争长睡里工夫独造㣲却怪䝉庄犹寐语梦为蝴蝶未忘机秋日湖西闲泛雨洗千峰晓波涵万顷秋菱花开古镜莲叶度轻舟思逺人谁识身闲世不収望中时得句倚櫂杂吴讴郊园避暑有暑犹当避无忧可得忘竹疎身共痩湖近意先凉静胜宁须奕幽酣不待觞还同残梦乐炙背负朝阳小峰行乐却望北山霜高羣木落湖上数峰秋野笛归牛径烟蓑宿鹭州望中多隐约佳处小迟留百嵗无虚日能堪几度㳺蝶黛拂双眉粉衬毫翅烘晴日伴相遭戯勾穉子从花逺恐惹㳺丝莫鬭高栩栩倐来仍易散深深交舞为谁劳吴王花草膝王笔千载风流敌楚骚杏花陌上春泥苦未干绛唇渐吐不禁寒海棠向晚教谁伴山㡌冲风每自看声好最怜清晓卖味甘长记緑隂团年年过雨臙脂落时序闗心有几般林间石摩挲只作钓矶看相伴秦翁且住山霜洗旧稜人共痩藓侵孤韵鹤同闲因思樵牧分争处已过唐虞揖逊间风月满林时憩寂三生幽事梦中还小隐自题水拍荒篱外山攅落照边鸦鸦乘犊去鸭鸭伴鸥眠思淡秋云薄情高陇月圆武陵知避世初不为求仙夏日池上㣲波漾漾雨蒙蒙岸脚烟莎间水葓照影已无双鬓緑闗心犹有一丝风鸳鸯对浴红衣扑菡萏相亲翠盖笼醉舞梦吟皆胜处箇中非异亦非同孤山后冩望凭髙每叹昔人非空有羣峯碍落晖大雅风流谁举似长安秋草又衰㣲寒花负约开犹孄幽鸟㤀机趂不飞来往半生堪记处西村灯火夜船归小舟万顷波中独钓身短舱低屋旧丝纶自怜清夜歌明月谁共沧洲来白苹梅花桃李麄疎合负荆嵗寒标格许谁并花中有道须称最天下无香可鬭清倚竹向人如少䜣临流窥影更多情何当唤取湘累起伴我空山茹落英孤山后舟中冩望水接遥空分外寛孤山月出静中看疑从弱水移圆峤似共姮娥住广寒秋雨秋风初过后荷花荷叶半凋残西村数㸃归鸦湿老子新题墨未干酬画上人石湖春望荡荡春风草木香茫茫泽国水云长莺来占桞为歌院蝶去㝷花作醉乡闲与物情聊品藻老于文字孏㝷行望中别有闗情处㡬度朝湖村晚兴残霞伴孤鹜晚烧杂斜晖秋向诗中出人从画里归桞塘双浆急茆舍一灯㣲小穿篱入蒲篷正拥扉雪后雪中多日静湖上少人逰秃树花为市断槎鸥当舟一杯残腊酒万古夕阳愁冨贵非吾愿葛天云正浮冷蘂通幽信孤山欠㡬遭杯因寒更满句到淡方髙雪滴晴檐雨松翻夜涛布衾虽似銕犹念早趋朝腊雪片片嘉平瑞无声有耿光来虽成顷刻醸亦费商量天阔花无頼风休絮不狂孤山林处士魂在陇头香和子舒冷泉夜坐亭空山尽入人静夜初分乔木隂遮月清泉影浸云不题波上叶只採磵中芹涧水令人忆何当入郡闻宿裴庵一径松杉逈成隂见日稀山晴僧尽出风暖燕交飞结子花抛树䦨人犬䕶扉闲看山月上清坐更添衣荅赵紫芝九月东离嘉长安了嵗华未登扬子渡先访葛翁家天作今朝雪灯开昨夜花一杯能强饮不必问丹砂简赵紫芝紫芝虽漫仕五字巳专城清坐有仙骨苦吟无宦情嚢因诗句重分与酒杯轻所好煎茶外烧香过一生清明前四月泛湖绕岸堆青嶂逰船满緑波楼台临水近杨桞占春多老去谁同调尊前且放歌韶华能㡬日随棹巳新荷送薛子舒船官忆君江上去船重载书多学乃从吾好闲应喜客过薫风新緑树明月旧沧波自古闗情处相思入咏歌访紫芝回与子舒集君参唐句法亲得浪仙衣薄宦因吟苦髙风与世违春寒留夜饮月黒借灯归共隐知何日空山老蕨薇即事用天竺韵寒食少逢天气佳十朝九日雨如麻新巢唯有燕生子小巷已无人卖花夏日晓荷承坠露晚岫障斜阳树下池常䕃水邉风最凉蝉移惊鹊近鹭起得鱼忙独坐观羣动闲消夏日长杂诗下竺山前打一遭丁寕门子看溪桥恐惊绕涧梅花落莫遣行人语笑髙雨中梅雨朝仍暮莲塘夏似秋水髙侵树脚屋漏滴人头歇昼厨烟出占晴础汗収羣山思㑹面扶病一登楼元夕元宵有月便无愁已是新年第一筹説与素娥从此去只须依様做中秋送薛子舒南渡今何似中流欲济船虽慿人击楫要若水行川竹木如山积桑田与海连吴宫犹可问白鸟暮推烟海邑青龙镇船官野鹤身谁知贵公子却是苦吟人二陆多遗迹三髙属近隣新篇因弔古时寄葛天民次紫芝韵钦羡私居好楼深夏必凉小忩通逺岫古木蔽斜阳露槛安花斛尘编满竹牀如君清到骨只合静焚香小亭小亭终日对幽丛兀坐无言似定中苍藓静连湘竹紫緑隂深映蜀葵红猫来戯捉穿花蝶雀下偷衘巻叶虫斜照尚多髙桞少明年更欲种梧桐上已呈严叟时俗常谈已㫁霜雨寒翻着絮衣裳花枝照眼堂堂去茗椀闗心故故香杨桞稍传莺割据茒茨敢望燕商量旧游莫诵兰亭语自觉中年易感伤荷叶浦中急雨捎荷分外奇珠玑狼籍锦纷披下塘六月闗心处西塞扁舟入手时却傍青芦深处宿还思白石去年诗平生浩荡烟波趣月淡风㣲只自知赠眇目道人説相道人只具一只眼觌面全提格外机尘里神仙谁做得归来试举问麻衣戊辰夏五过抱朴巖北窻隐隐透南薫老子前身是此君冷入鱼腮池面雨静连禽语树头云苔因覔句行来破石为观空坐得温时事自多无耳听长安虽近不曾闻元夕西陵桥观月年头半月雪漫漫飬就姮娥玉一团老子今宵奇絶处西陵桥上独凭阑雨中郊外暖气先回宿草根青青行可借芳樽未须着意催花桞且为干坤补烧㾗正月二日小巷春隂独掩扉峭寒着尽过冬衣老来情绪无多子禁得梅花似雪飞正月二十七雨中过苏堤一堤杨桞占春风桞外羣山细雨中人苦未晴浑不到只宜老眼看空蒙清明日访白石不值花荠悬灯桞挿檐老懐那复似饧甜画船巳载先生去燕子无人自入帘送刘僧善行西望羣山碧入吴故人一笠片云俱东风不㫁村村桞展尽阳闗送客图湖堤晚歩照影怜寒水闗情祭夕阳雪天悭欠冷年近日添长好句谁相寄浮生各自忙有身聊顿放无事可思量懐天竺磵梅根在巖边结枝从水际横此花殊近道凡木欠修行宻雪笼幽片踈篁倚痩茎那时香不浅忆我语无生桞下即事老桞中间野岸濵水清常照树邉身白鸥黄鸟相㤀乆来徃如今不避人睡少睡少秋难晓吟多食愈贫南柯无近阙差尽梦中人湖上新秋十里荷风盖尽倾城中忆杀水邉清催诗未用西湖雨且送新凉入帝城六月一日同姜白石泛湖六月西湖帯雨山小舟终日傍鸥间风烟如许闗情甚賔主相推下语难㡬㸃送君归大雅一凉今夜满长安江湖逺思知多少归去风前冬倚䦨正月十二日夜姚江断岸春风峭空江夜雨清萧疎篷上㸃彷彿叶间声今古双眸冷干坤一棹轻鬓从湖海白谁识谢郎情雨中独酌平生寡合虽竭斗㡬曽自饮一杯酒不因风月与湖山更为松篁与花桞今夕何夕风雨来知侬渇肺生秋埃麹生三缄忽自荐请为风雨聊一开老夫唿前唿未了死生脱㡌倾懐抱风雨横斜入坐中賔主淋漓俱醉倒须㬰风止雨亦休主人送客凝双眸葛天无懐不可状但觉两耳风飕飕匆匆便是中秋节更与麴生替地説此夜寕容着杂賔一尊只辨浇明月水仙玉润金寒窈窕身翩翩翠衲挽青春水晶宫里成仙女香醉山中得道人朔雪㡬回埋不死南洲一出净无尘朴翁老矣谁同调相对无言意转亲两宋名贤小集巻二百八十五两宋名贤小集卷二百八十六钦定四库全书两宋名贤小集巻二百八十六宋陈思编元陈世隆补转庵集潘柽字徳久永嘉人诸父文饶文孝文礼俱登科文饶字民则学本濓洛尤为多士所宗父虎右科第一柽以父任补右职继参戎幙召试为阁门舎人久之授福建兵马钤辖卒平生喜为诗下笔立成声名借甚人莫能俦永嘉言唐诗自柽始有转庵集遇旧有感人间百寒暑正似须臾期当年同袍子一见雪满頥不惟形容变亦复声音移坐定问姓字始省从师时见此发咏叹劳生果何为不如多饮酒满腹同鸱夷客舍急雨鸣空壁轻寒上薄帏愁多空被酒梦短不成归暗想桃花落遥怜燕子飞偷儿欺客寝夜静巻春衣题钓台蝉冠未必似羊裘出处当时已熟筹但得诸公依日月不妨老子卧林丘英雄陈迹千年在香火空山万木秋自笑黄尘吹鬓客爱来祠下系孤舟送友人游金陵酒尽谭余意转新北风一舸下寒津遥知白下登楼处正欠黄初着句人徃事省来多岁月旧㳺疎似晓星辰半山斜日荒凉寺更有残碑待拂尘简徐判院风谊峥嵘昔未亲正悬一榻待髙人当年曽接东莱话今日宁嫌北阮贫世味梅花开野水诗情马首没黄尘何时载酒从君去灵鹫峯前借早春出郭酟酒三家市题诗十里塘薄云鸥外影空翠马头香出郭知无事寻僧有底忙终当成野逸小筑近沧浪岁莫懐旧白髪将朱颜一去几时返懐哉不能寐展转复展转雀噪晓窗白鸡鸣芳歳晚梅花眼中春故情千里逺还自钱塘道中江上青山落照邉江头归客木兰船春鸥自共潮回去一㸃飞来是栁绵自滁阳回至乌衣镇行人元不恨长途下马旗亭酒可沽回首瑯琊山不见西风吹起豆田乌鴈荡道中千丈巖头一㸃红春风吹落浅沙中山僧倚杖移时去説似溪邉采药翁次韵酬陆放翁瘦藤白苎岸乌纱随分酬春领物华西崦三椽休问舍南湖一帯近栽花眼昏客枕多储菊肺渇僧庖屡借茶无事闲门便早睡清灯唤起为唫家霅上简娄舜章鸡头旋煮莲新拗簇鳯排花鲙更鲜清夜故人情客到小船载酒大船邉平江道中不载图书载酒杯姑蘓台下小徘徊东风不识人心老摆栁吹花一併来书姜䕫昔逰诗后我行半天下未能到潇湘君诗如画图厯厯记所尝起我逺逰兴其如须毛霜何以舒此懐转轸移清商两宋名贤小集巻二百八十六两宋名贤小集卷二百八十七钦定四库全书两宋名贤小集巻二百八十七宋陈思编元陈世隆补薛嵎嵎字仲止号云泉世家永嘉之亷邨负才不遇以诗闻于时所居曰渔邨有渔邨名自我之句题咏颇多晚年买山范湾营藏地有诗云不知筋力何年尽㸔到松杉㡬尺长佳句也山中吟疎拙本天性束书归旧林世人皆失笑泉石自知心山柿红犹澁池鱼静亦沉于中观物意吾道乐弥深题扶踈亭竹风晴雨雪天无趣不萧然影过邻家月根通石下泉长因终日㸔忆得故山眠物性今方㑹心虗莭自坚歳暮书懐园林春又近老态更无懽添歳儿童喜照贫灯火寒直心嗟道丧多事识才难已种梅千树从今烂漫㸔贼中上人顽坐嗜吟忠夜冻立雪此同机工若精灵聚毫端造化归石牀趺半结荒径叶频飞客至应相讶无心听扣扉赋陈子在瓢饮羡尔甘贫居陋巷遥知清德继前修平时所乐从中得外物虽㣲不过求自枕曲肱安澹泊闲挑拄杖亦风流百千年内谁相望寂寞箕山一许由舟泊曹娥祠下身没一朝事孝名垂至今江空夜涛泣日落雾天隂社祭陈萧鼔蛮歌进宝琛予生无愧怍风浪不惊心旅中秋夜车马日西东阮生途自穷三年辞旧国今日又秋风邉雁凄凉过池花寂寞红邦人惯相识渐觉语音通送刘荆山束书入金阙忧国最情深天意有兴废人才无古今布衣万言䟽孤劒一生心直道嗟难遇贾生终陆沉中秋家人玩月年年照离别今夕喜团圞不是人心异全胜昨夜看八荒同皎洁列宿让清寒自有银河路乗槎到不难古淡师然公逰方野僧携钖别何处度残春天地无穷事江湖自在身真心齐得道物貌异于人昔日安禅地深山虎亦驯天育道中除将吟巻外琴与鹤相随问寺路犹逺入山僧未知鸟灵巢佛塔猿饮挂藤枝陵谷几迁变道傍横古碑山中古松曽经雷斧噼上有鹘巢腥过客谁摽纸山精此托灵虬龙云际顶龟鸟土中苓月夜境荒寂秋声不可听育王寺寺在衆山里白云深更深不知行乐意何似坐禅心䕶塔龙常在倚松僧独吟渡江前赐字珍重到于今太白山观雪二十里松声千山雪未晴人当絶顶见吟到此时清大地球琳满空林鸟雀惊老僧观物化无灭亦无生天童寺佛界似仙居楼䑓出翠徴浙中山水最海内衲僧归草树有真意禽鱼尽息机禅房无别事唯见白云飞送潘进士春渚㣲茫碧草连千花飞尽桞飞绵孤云野寉生遥思明月清风共一舡破褐还寻栖隠地空嚢唯乞送行篇先生自有修真诀不倚丹砂驻少年过村翁家白髪茅茨下耰鉏力未衰儿孙収滞穂鸡犬入寒篱俗朴人家善山深升税迟能言书旧事相问坐移时薛野鹤瘦形如寉头如雪流浪江湖歳月深但是胷中有丘壑何分城市与山林渔父一笠一蓑衣空江雨霏霏得鱼虽假饵于世本无机晚唱教儿和闲身尽醉归沧浪犹未足长羡白鸥飞开炉莭赋闲身何所似丈室老维摩茅屋地炉小荒园树叶多移牕就梅影晒草补渔蓑似此宁辞苦邉寒尚枕戈除夜苦雨华髪负沧洲星霜又一周未慿终夜雨能洗隔年愁池草起吟思树禽栖屋头空余壮心在灯下看吴钩呈楮溪主人一水傍通四五池竹亭茅榭亦相宜中间更着髙人住不到溪山无好诗寄公衮舍弟每恨世情薄相期情最深秋风一回首明月两关心寉病难为药砂顽不化金余生百计拙耐可事清吟己亥大旱官催秋苗甚急立秋才一日期㑹到林泉已悟征苗意曽吟喜雨篇饥锄山草尽暍汲井泥坚闻道邻州牧忧民夜不眠新筑湖外草阁挥手红尘吾老矣㫁堤流水草堂新几年荆棘无行路一日云山有主人未许园丁知姓字先从渔父问仁邻谢他鸥鹭烟光里飞去飞来伴隠沦山居简饮氷友清溪槐迳二弟别后全无梦寄书安得频谁怜独徃意天弃苦吟人债长新年息贫欺渐老身入林知未宻犹与俗相亲送友人之括苍石门当半道想见泊舟时伴寉立终日就巖题几诗近山秋易老问隠地偏冝我亦江湖去心期尔得知为张上翁赋松交之人梅竹操抱此歳寒心古道乆不作髙风独在今无言欣意㑹肥遯爱山深我亦萧闲者从君涧壑吟友人入京猿寉亦悲鸣家山莫浪轻千峯帯秋色一路独吟情野水冲潮白孤云趁月行遥怜归梦断七十二滩声秋试下有感焦桐何处是知音犹向残编惜寸隂此日便为终隠计青山已负十年心梅花独对寒流洁野乌髙飞古木深万古红尘徒扰扰几人头上有朝簮哭薛元善兄弟寂寞一牎灯随风㓕又明空堂连夜雨白髪哭儿声树色悲揺落交情隔死生唯应骨肉爱为鬼亦同行送松风僧渊中二公逰方无累云相似悠悠天地间新秋生逺思此去未应还撼钖惊栖寉听松思故山吟诗与説法同是一机关归洁庵行藏自有意非命亦非时洗耳咲心褊折腰惭悟迟荣枯花上见寒暑鬓邉知独立衡门下悠悠千古思渔村晚照旧逰忆得潇湘路今喜烟波似旧时泽畔怕逢渔父问桃源已被世人知数家草市添新戸一树寒鸦傍古祠兰社香深洲渚濶小牎长日赋骚辞苜蓿轩好是春风长育天䦨干低䕶晓牕前园丁未必知吾事补阙清声四百年蓑衣歩水浸石根冷风吹藤叶飞菰蒲秋影里长趂钓船归寄朱希仁兄弟咫尺不相见闭门唯苦吟听残寒夜雨灰尽壮年心身外一贫在灯前百虑深所欣交友义白首亦如今送僧自然过许峯知心逢岂易语别喜从容因得静中趣又寻云外峯吟篇题在竹拄杖曲如松后㑹期难定来书勿厌重题中川张氏所居鸥鸟徃来处此翁廿隠论地因人物着名入郡图新夜月情懐淡茅意态真髙风无识㧞老却採薇身松风阁地形连斗阁连云松籁曾经佛祖闻永夜月明人到少海光山色自平分题仙巖玉桂花生在龙居最上层重重碎玉簇孤藤灵根旧説冝丹汞仙种元无到马塍风过乍疑吹珮响日笼还似㸃酥凝三年刻楮成何事除却天工人不能和鴈来红若将羣卉分髙下此种无因到画栏寒蝶不知红是叶飞来犹作野花看刘荆山渔屋客星沉没钓䑓空千载风流独此翁万顷波心歌社若九霄云外见冥鸿已将名字编渔户只有琴书在室中杨栁烟深杖藜出满头衰白任春风云壁上人逰方归亦是无心出不如归意闲一身随铁钖十载住金山定石沾花雨清斋帯病颜常云迷觉路只在片言间友人以修錬逰方或传其以此死者为赋是诗寉骨难汚世上尘西风惆怅瘗湖云莫悲生死今朝隔须信仙凡此路分丹灶空遗鸡犬恨青山谁弔鹿麋羣蓬莱今古知何在秋草唯添处处坆李氏爱山楼境自吾心㑹于焉识所存鸟声喧后寂树色郭中村静夀备仁理干坤悟易门白云同此意相对亦无言黄蜀葵娇黄无力趁芳菲待得秋风落叶飞空有丹心能就日年年憔悴对斜晖赠渔者几度看山愧白鸥身名心事两悠悠何如醉醒寒江上风卷芦花雪满头真隠寺呈延上人塔光圆照室香炷读经晨林下有清福尘中无悟人巖隂常候雨松色不知春青草何年墓标题界碣新茅屋茅舍竹椽短不劳朱垩施高无神鬼瞰贫与子孙冝近古意全朴当风势亦危梅花有幽致一树隔疎篱胡贤良进史白首裒遗传难甘閟一丘表成趋阙拜路左别家愁文字归中秘科名异杂流当年韩吏部何自抱深忧秋夜宋希仁同吟松风阁有感相逢长日坐如痴瘦得吟肩耸过頥天意复生郊岛在人心自逐古今移髙秋月色行松顶半夜山中读楚辞此道若无千载后尘昏何处照妍寄罗浮杨天经居士罗浮峯对海坛峯只隔长江半里风君向西方了生死我于易象悟穷通数声清梵空林下一幅渔罾落照中各各闭门无俯仰不相同处偶相同冬日杂言五首茅檐日出胜重裘饱饭看山倦即休识得个中真气味自然无梦到封侯古藤荒草乱成堆自课园丁日日来只有梅花耐清苦霜风枝上犯寒开竹炉藁叶坐烧残冷屋荒村夜更寒冻得形模龟様缩谁知方寸似天寛鹤唳柴门月过墻梅花如雪满林香风光直许闲人占不耐闲人夜亦忙布被烘来煖似汤蒙头髙卧未昏黄道人不是贪鼾睡省事门中第一方寿昌寺野服挂僧单禅扉月未关桂香清近佛秋色老依山目尽遥峯出歩回流水闲相传登荡路数处可跻攀能仁寺过尽盘山险登临意忽平殿灯揺佛影瀑布杂钟声湫濶龙居顶路回峯换名晓行林日薄海气接云生大龙湫深冬雷未蛰雨雹半空飞乆立恠生眼回看日变晖万松声不出尺蜃鬛犹威僧説分流濶长年无旱饥灵巖寺千巖崚骨露随恠各生形目力到天尽心旌依佛宁夜钟传谷香石气逼灯青崖腹猕猴住多年性亦灵浄明寺入寺嫌僧俗独行松迳幽夜扉崖室寂斋磬铁盂秋谷栈云迷级石溪霜迸流维摩不语坐何日病能廖灵峯寺神功开地秘恠石尽为峯佛界虚空造龙居十二重晴瞳随境役蟾兎及秋逢却忆谢灵运岭头迷去踪宝冠灵云二寺夜钟寥閴逺相闻古佛青山自结隣片石挂空平可渡两峯侵汉立如人云归荡顶无多路僧住巖根老此身为忆龙湫重回首来看瀑布独逡巡刘荆山谒贾秋鬓丝千缕去衡寒酒放诗豪强自寛天下英䧺从古少人生遇合至今难婚姻债里抛吟屋雨雪声中起客单造物与君强徤在归嚢知有暮年欢素上人圆鑑何须百鍊取晶荧大化非由巧力成所性本来无阙蚀认形却恐未分明寒泉深夜辘轳静素魄中天世界清到此万缘皆了了笑他拂拭墯纒萦新春感懐五首新春风物旧山川老大情懐亦惘然桃树不知秦世换落花流水自年年儿女添年暗自欣不知婚嫁逼侬身羮藜衣褐由天分莫负当初种德人自悔中年废读书余生祗可业樵渔青山白屋笑归去从吾髙眠百事踈新种黄精助晚粮生涯小小掘何妨春风吹鬓不重緑白日笑人长自忙多置田园占好官妻儿奴婢尽生欢贫家有子才堪教身后穷愁且放寛送亷村宗人薛庭芝薛如晦还里老吾儒冠误怜君亦固穷山川居壤异友爱所天同江渡乘潮濶霜林逐晓空永懐楸壠敬淹泊志难通郭外隠居自是山林士非因失志余儿童知稼穑猿寉近诗书曙色浮沧海春风满太虗固穷须学力不敢废经锄赵东郭倅越百指忍贫需逺次壮心销尽鬓丝知身如韦素居常泰官被声名折得迟束担喜闻千里戍出山唯有十年诗兰亭风月应须记人物依稀似晋时秋日书懐万事荣枯一聚尘尘中谁是独醒人壮无学力吟将退老入贤关路转贫咋夜立秋凉到晓空斋对月静如賔首阳千载蕨薇绿唯有夷齐纪逸民为归云师赋野航遇坎与乗流谁能拾迹求即空皆是境大渡本无舟风浪随机息干坤任泡浮可怜迷岸者漂荡几时休夜坐课子姪㣲风弄孤烛蚕响泣将晨欲办男儿事当为志气人箪瓢非外乐韦布只身贫慎勿忘科第务求荣尔亲赋王九山沧浪阁千年孺子吟谁㑹此时心方寸有泾渭烟波无古今水禽知雨候山气爱秋深不尽凭栏意桡歌归故林省试舟中阙下春光近囊金又一空霜风欺败絮星斗隔踈蓬世道谁能挽妻孥见未同青灯对黄册销尽几英䧺旅店早起半醒梦犹在拥衾无限情晓牕灯影淡山路雪吟清歳暮羡归客囊空兼去程故书多废理惊愧动心旌鲍靖之左藏挽诗一门期负荷太息此生终世道不如古君心谁与同官清余槖在虞返故堂空作善宁须报悠悠付彼穷下第寸晷场中较尺寻荣亲无路泪盈襟一贫谁过箪瓢巷百口难寛儿女心昨梦重圆知误喜平生失计为工吟近来文体尤趋薄古道何由可语今为槐迳弟赋亦爱庐无私天地情物我岂殊形此事关方寸何人立户庭一琴调舜曲半壁冩西铭万虑境常适谁能羡独醒初夏过湖外别业郊原新緑喜初晴一曲湖光㶑滟明几处楼䑓空鎻钥百年人物尽丘茔好花自分随春去恶木宁思择地生独念索居闻识寡夜牕长对读书檠赵东阁奏院去国㠶逺浙江风莼鲈趣一同无人持国是举世咎诗穷身退山林重心怡学问充冥鸿离罾缴瞬息九霄空为迪上人赋寒猗山僧受修竹种此出嚣尘霜雪不知苦歳时长自春定回闲坐石风过动吟身倘欲求归止清虚即道真刘荆山过维扬再谒贾秋扉屦践淮雪故人师帅欢灯前语畴昔时事又艰难陪宴平山晓寻梅古署寒却归访泉石珍重慰团栾山居述懐山瓢动瀑水一枕曲肱清未遇勤求日非沽隠逸名梅邉月在水寒夜酒如兵悟得乗除数贫中心自平本无师住甸阳山庵万松围坐石大海浴金轮不识入城路唯脩成佛身出生来虎子持呪拱山神何必工吟苦机锋自絶尘冬兰出林讵为晚知我歳寒心不入离骚怨来亲氷雪吟衆芳归藁壤独榦长穷隂为有幽人致相看情倍深闲居杂兴十首亦有入城路门前秋草长荷鉏书在手负锸醉为卿云渡溪流澁厨烟树叶香为贫从俭约犹欠半年粮昔日黄金屋十年荆棘林浮生真亦假世事古犹今电隙无留景云泉属自心纷纷蜗角里朝暮几升沉铁砚几磨研依然萤雪邉薄才遗圣世无禄尽亲年多病唯谙药当寒不识绵素心期淡泊氷蘗誓能坚秋虫随响㓕振羽不知疲譬彼附炎士宁思失势时垂竿动天象定䇿茹商芝投分谅非浅翻然弗可追闭户谢流俗青山独自看淡交从古少冷面对人难农圃元非学神仙不在丹孤怀无别想回向此心观四时俱槖籥一气自回旋谁谓春风力能专万物权荣枯忘晦朔霜雪抱贞坚赋分有深浅殊非天道偏已是中年后何当絶悔尤渔樵非始志灯火企前修叶落秋容见巢倾寉貌愁诗穷安敢避天为拙人谋土木非吾事支东复拄西雨盈沟壅叶檐侧础沉泥䕶壁时编苇登楼恐折梯若无忧寇至终歳亦安栖近觉吟无趣权将俗累删莺花老眼倦风雨半春闲野服便粗褐紫扉暮掩山片云寻处泊飞度竹檐间白髪天应弃春风吹不青神仙归恍惚书传出英灵周粟岂医饿湘流难活醒迄今名字在百世仰芳馨潘怀古参学同吟四十过三四常恨诗衘欠一官人事中年多感慨仕途今日更艰难炉亭围坐推前辈夜店单牀定薄寒最喜亲庭佳阙近尽携儿女入长安亷村族人命赋唐补阙薛公墓一自东宫吟苜蓿吁嗟直道竟难容精忠夙伫危邦虑明哲宁髙避世踪踈傅有心辞汉陛甘盘无梦佐商宗寥寥千载闻风者引领犹能式墓松何处青山无白骨先生髙节死犹存古今人物一坏土闽浙诗书百世孙郷邑有祠尊徃哲樵刍知禁避荒垣断碑残碣堪摩拭慙愧年年宿草蕃潘南夫察院出台郷人荣其归拉余迎访因赋七言囊封朝上暮身挤谗口何如万目齐昔谓椒兰试择地今知萧艾适同畦波涛不动中流砥风雨难瘖晦旦鸡自着渔蓑厌趋谒晨钟欣出郭门西早起即事隔水钟声枕上闻城中人事已纷纷开门放寉溪邉去冲破闲堦一片云电眸相士索诗筑室渔村五六年湖光山色在吟邉道人不作闲人看浪説前程博酒钱林景云叅学一门四世同堂乐门外傅唿释褐归自此髙车访逰旧屏将呵从叩渔扉三冬晴暖春寒在千里诗书野意违又説携琴捜逸谱休嫌古调按今徽王九山提刑于子城西旧宅累石作小阜见示五言因次韵奉呈幽懐随所寓数石几窗前荆棘倘迷道山林空浩然云生宁择地龙去即为渊谁谓达观士终当违市廛郭氏抗云楼宴坐羣峯表太空无一尘青山独徃意白首自由身放寉重霄濶凭栏万木春纷纷荆棘里跬歩亦逡巡郭氏遗经堂校雠存手泽肯构烱前光际此圣明代应无屋壁藏半窗分雪影羣蠹避芸香静想趋庭意居然师友傍徐太古主清江簿四灵诗体变江西玉笥峯青首入题旧隠乍违鸥鹭去新篇髙与簿书齐身闲自喜𤓰期逺俸薄还因楮价低撡别正逢寒食日洞庭春渌草凄凄渔村㑹诸友戯呈矶头濯足动沧浪独醒何曽与世妨尽冩骚经粘屋壁未逢渔父似潇湘逺山不离烟云色流水时闻兰杜香制得荷衣恐惊俗对人称是楚贤装舟别徐太古主簿枌社过从乆新知尽不如素心非必仕此别遂成疎清苦辞藜藿寒暄慎起居川途修复阻相忆𦕈愁予悼张寺丞五马归来絶送迎全将沤泡视浮荣宅依林麓楼台小门有诗书气味清身后只如僧冷淡墓头曽是手经营夫人扶疾秋牕下深夜看经帯哭声瓢饮陈子在病后见寄次韵奉荅闻君卧病长于悒文㑹过从迹顿疎空对秋风惊节物无因杯酒具园蔬柴荆昼揜听残雨灯火凉生理故书一启来缄拜佳什清泠如奉笑谈余栖褊絶句不学踰垣与闭门诛茅先卜逺人村钓鱼矶在平如席坐对青山无一言两宋名贤小集巻二百八十七两宋名贤小集卷二百八十八钦定四库全书两宋名贤小集巻二百八十八宋陈思编元陈世隆补云泉诗荡顶髙平余十里湖湗落中间此地可耕凿长年迷草菅一庵犹有路四望忽无山道者了经课慰余登陟艰龙鼻水怪极生真想饥㓙祷请勤半身鳞甲具一勺𣺌弥分应谷声如鬼飞空石碍云精诚随寓在亦以感通闻天聦洞天听本非耳形容独费吟岂伊穿凿力能探杳冥心混沌开中窍空虚纳衆音下临千仭俭当暑骨毛森水帘谷石壁斧修痕风泉断续闻琉璃光闪日空洞湿飞云妙出神功造源从湫底分谁能为钩起深处谒龙君照胆潭彼我俱澄澈中涵理趣深㳺鯈具龙体幽洞通潭心影动猿揺树沙明日耀金片巖经霹雳痕凿到于今五老峯巖前看不足化此石为身忆昔白头者于中第几人相逢应失笑乆立岂迷津勿厌薜萝宻痴容免俗嗔哭瓢饮陈子在案头萤火㪚惆怅夜吟魂路暗重泉逈堂空半影存命无藜藿冨书独鬼神尊猿寉声声怨愁人不可言蝉蜕尘埃外闲身乐未涯山林天岂靳修短数难移吟砚谁濡墨空瓢想桂枝深衣古贤貌犹觊梦来时每恨去城逺畨畨语别难论交置䟽数尽醉就团栾事徃遽成感松彫不待寒尚余亲翰墨収泪再三看寝食难忘置心怀故友情花枝封蜡寄诗递出门迎忍听偏亲哭相期嗣子成乗除理终定人事未容轻月海逺上人逰方过灵隐一㸃灵光在月生沧海深此中难着语何处可相寻野寺斋无定穷冬日易隂听松行九里却坐冷泉吟渔村杂句十首莫论尘土与烟霞収拾襟懐即我家絮蒙头霜月下水村深夜看梅花非智非愚浪着鞭前程倒指事茫然临流一洗巢由耳独立斜阳认钓船尽醉茅柴得自由芦花飞雪满人头蓑衣碎叶重重补听雨吟风卒未休青山如主复如宾相对无言意自真富贵不应忘此味从来世上少闲人月下门开不用敲渡头长系木兰桡盘飱市逺从真率㑹宿何妨屡卜霄泽畔行行歌楚骚一襟忠愤付湘涛难教举世无醒者莫羡渔翁活计高三五人家住一湾近城无路去来难溪邉自结同吟友松栢青青到歳寒野水㣲茫路欲迷重重沙渚自髙低鹭鸶飞过无心泊直入残阳树杪栖猿寉何曽肯受羁偶来亭畔立多时物情未到忘机地歩歩行行只是疑白云相頋尚依依十载江湖负宿知时事未容轻所学山中依旧只吟诗普觉院登上人房老梅擅名滋乆昔四灵与其先师道公方公逰赋咏盈纸距今三世矣余每至其所輙徘徊不忍去登亦对坐不倦有前軰之风槐迳弟拉同逰者赋诗因用其韵俾登藏之庶不愧昔日尔年年心与雪霜期一㸃寒生古树枝昨夜故人相问讯隔牕无月坐移时四灵殁后谁知已惟有清香满旧枝头白山僧犹爱客为曽亲见老师时感兴簟瓢吾道在此乐语人难遗却形骸累始知天地寛逺山不辨树髙屋易生寒数夜雪风急编芦壁未完新年换桃符桃符频换句维新休对春风诉旧贫近日儿童谈道学几时徴诏及闲人山田収薄官输在树雪吹残曙色真慨昔巢由老巖穴终身击壤作尧民渔村杂句十首再和前韵晴空万里㪚余霞一叶渔舟稳似家学道未能全寡欲水邉隙地亦栽花兰菊分畦笋作鞭南山相对意悠然城中有路何曽入只许苍头趂钓船此身闲却有来由白髪中年已上头莫道无官无可弃从今放下一齐休独作渔樵最上賔土风淳朴物情真鲍家兄弟皆和乐林子诗豪胆压人巡檐修竹晚风敲古寺僧归月下挠童子闭门无一事只须清坐过中宵㣲吟朗咏足风骚切莫危言试怒涛云本无心泉自洁不因作意立名髙生涯小小落溪湾妻子知时不説难毕竟直钩为计拙晚来无酒可销寒暝色和烟四望迷仰眠牛背觉天低村翁遥指笙歌处此地鱼沉鸟不栖雉入樊笼马受覊低头犹怕欠趋时人心到此无真识未必人疑先自疑歳寒无物可相依惟有梅花似故知名世何曽在科甲西湖处士只吟诗春晴泛湖平湖新涨緑沙觜浄涵波芳草思无际春风情最多移舟动山影止乐听鱼歌得意唯鸿鹄髙飞避网罗呈井南刘主簿何处井南居青山遶屋庐竹生从碍路泉响不惊鱼有道貌亦古淡交情似踈慈亲更弥寿堂上歩徐徐春半春半数风雨水村増晓寒不辞蓑笠重自觉起居安隔雾山疑失占晴础未干可怜桃与李无语受摧残太古元西堂过万寿谒位山肇淮海禅师并简老子旧知已江湖独尔思此行逢作者送别若为辞风雨过春半诗书滞海涯心心倘相印亦足慰衰迟忆汪氏山亭旧逰并简因山为址屋无多中有幽人衣薜萝自撷溪毛充野腹频敲牛角和渔歌舟车相过情难数姓氏长留石可磨遥想对牀风雨际一灯终夜照吟哦古淡然老得帖徃长芦不受却归松风旧寺次社中韵拄杖挑云上半肩寻幽重到旧栖禅浮生多故成南北白髪相惊开岁年房闭松声难辨雨山连海脉暗通泉自从勇却长芦请猿寉终宵亦稳眠佺上人逰方燕鸿来去尽萧索此时心杖钖投何寺风霜别故林夜牀煨叶火朝谷应樵音徃徃长松下看山坐独吟送宋饮冰过四明郡斋元戎招士重亲临喜遂诗书万里心乍免客愁供帐具暂停逰事㦸门深秋空矫首瞻魁彩夜烛慿花听鴈音从此文名沧海濶好风三日到鸡林忆昔曽登太白巅闲云留我石林眠集诗删失显犹记人事乖违嵗屡迁极羡故交㳺汗漫不禁离思对婵娟山中乏致兼金餽形迹相忘二十年松风隆首座住云际禅院山门开望海钟鼔动鱼龙人具慈悲相秋生寂寞容随身唯一钵留偈别双松后夜桥西月支笻失所从入京逢故人长贫复羁旅共爽十年欢在世谁无累如君事独难僦居隣火后多病卧春残纵决归山计烟萝不疗寒下第归故园扁舟摇荡水心村几度烟波入梦魂猿鹤认名听号令樵渔执礼叙寒温浮生多事景逾促自古求人道不尊莫为穷途妨旷达定应束帛贲丘园山中依然木石居造物任乗除时事今休问山中计不疎泉声増雨后禽语变春初吟得诗名世终身甘荷锄山居十首深涧㳺羣鱼髙树鸣幽禽山中白日长同此逍遥心脱粳香可炊浊酒聊自斟过兹非所求孰为升与沉隂生暮寒白云如炊烟麋鹿不识人时复近吾前青松三四株石牀在其邉意思清且闲可以终余年名利能移人智者为之愚厯观古英䧺鲜或全其躯幸逃世网牵园绮真吾徒勿令千载下叹惜斯人无前村雨脚収斜阳挂髙树老翁牵牛归颇亦有幽趣山风响茅屋崖月导芒屦平生江湖心于此谢驰骛龙居洞云深飞泉㵼石壁不闻耳邉喧但觉心境寂冨贵由他人得失俱抱戚孰能全其天山中樗与栎午睡不觉长童子入城回地炉㪚㣲烟煨芋已成灰独酌无佳宾梅花为吾开须臾山月髙頋影空徘徊木落山转空景驶寒亦早百草无愠容低头就枯藁形生腹形化安用置懐抱千古丘跖分所论非寿夭古调今谁弹至乐非外假渊明爱无絃此意知者寡放鹤未归来时倚长松下旁亲彼何人笑我衣裳野老妻倦缝纫痴儿厌藜藿一贫谁复言多累吾已错山半云可耕山下泉可凿轩冕亦倘来岂得长如昨柴门长日关不碍溪水流桃花树难寻怅望回轻舟虽无武陵原事与昔人侔已矣勿复言白首安吾丘亷村薛庭芝诉贫于余余亦贫不能周之赠以是诗两穷相值愁无计同是开元补阙孙百世清风于此在莫将贫悴对人言素上人逰方山深不可见一钖又云飞梵泽通方语林霜㸃衲衣神闲生境寂思苦入吟㣲寒月空相照何人夜扣扉送蓑衣与陈子渊漫成口号莎草为衣叶叶新已知难上贵官身野人相赠无他意从使心亲迹更亲自君之出矣三首自君之出矣泪对花枝洒风牎挑夜灯心在无油㵼自君之出矣荏苒度寒燠譬彼双鲤鱼书辞长在腹自君之出矣抱此离恨情春蚕不作丝纒绵过一生松风阁何处笙箫起半空满山斜日动蛟龙老僧无语凭栏乆过尽白云千万重月泉月色泉声境自真有身终不惹埃尘山中受用祗如此住者知为澹泊人为郑菊山赋斗室居然真乐地跬歩亦徜徉大噐何曽局修程未易量中天应躔象吾道即宫墻万斛泉源在非徒志秕糠松阜弟于宝成寺祖墓之侧营剏别业为赋得闲亭诗取又得浮生半日闲之句陟巘心已清复此风雨蔽髙人疏凿余理道颇超诣卜筑谐素志缁侣欣共济修竹尚无恙巢鹤亦数世空山岚欲滴近水石可憇春睡朝旭升夜语孤烛继髙扁出林麓先壠记苗裔严钟警晨昏羣岫罗扈卫身同野鹿逰迹许巢父嫓蜗角自为雄蚁磨卒至毙靡懐半日羡讵识终老计吾庐并渔村兴徃輙鼓枻野衣裁芰荷败屋粘薜荔川陆阻㑹靣岁月迅流逝兹情不可忘淡交慎勿替及时毕婚嫁即事无芥蔕相从丘真永使心迹契泉石闻斯言庻以当盟誓项大着挽诗耻为恩门屈宁辞御史迁力陈归老䟽自尽读书年秘府神逰地浮荣梦觉前世间真不死未必属苍天刘荆山归自维扬新荣渔屋退居漫道归来晚闲中日最长渔翁尊齿序容子效戎装野水涵秋霁风荷动夕阳十年毕婚嫁亦胜为人忙定菴逺山主修持功行满不堕刼中尘龙象西天邃杉松夘塔新腊髙同軰尽歛簿小师贫生㓕理无二交深独怆神哭槐迳弟孤僻由天性看山独展眉岂无身后虑犹课病中诗泉石宁非祟苍旻不可知平生唯爱菊増我九秋悲林氏梅巖古意元从澹泊来云根香雪㸃矶苔静观造化春长在不是氷霜冻得开半影落池涵洁白一峯无路接尘埃逋仙家世君端的只恐清吟未易陪王九山挽诗古史无完传清风独可模从谁问出处举世比泥涂气直于时忤身荣与道俱士林为重惜挥泪奠生刍修行过衲子蔬饮几昏晨自草休官疏犹嫌在世身片云先冢近寒月万松邻为鬼还应别平生有善因俗论鄙迂儒公胡独受欺焦桐方入调夜鹊忽惊枝心事将谁许身名负已知九原如可作白首誓为期逢旧友生交逰半零落身在复长贫对语寒灯尽相看白发新兵兴无乐土市近少闲人遥忆桃源路鸟啼花自春和清溪可居壁问韵松风相对掩重关何止浮生半日闲此是仙家真境界蓬莱犹在有无间日日虚廊歩百回吟邉时有可人来西湖处士诗名世老向孤山亦为梅林景云令祖夫妻随其子各居同日𦵏真诰巖前旧筑居夫妻双化是仙期至今耕陇桑麻地全似桃源晋宋时窀穸同晨符吉卜亲朋分夜别灵帷诗书孙子名方盛锦诰重恩日未迟康氏端斋于焉能取友人已两无偏立行有如此前修宜比肩吟情近风雅胷次着林泉愧吾全迂僻交逰又十年陈子渊台州添倅髙志爱官闲来从玉笋班离家买湖石开印对中山风月添新句朋逰记旧颜桃花元有约猥贱未能扳潘氏梅所种梅营数椽四壁但萧然清帯山林气香来笔砚邉云深天向晚人立鹤趋前余亦岁寒者相从恰暮年近买山范湾自营藏地与亡弟草塘君及外家墓茔悉可跂望感事述情继有是作因縁还是范湾邉干巽峯髙四应全千古青山逢具眼数茎秋鬓近衰年倒骑黄犊循来路贪看行龙下逺田慙愧邻翁为指説传闻此地产英贤外家后事凄凉甚老妇思亲哭最哀今日青山苗吾在他年寒食望甥来极知造物成吾志可但精灵慰夜台惆怅昔时原上路独余宿草见春回草塘相望隔重云愧吾为兄蚤哭君少日对吟听夜雨老来无计抚孤坟泉台冥漠唯増感人事安排已十分莫待他年推吉应如今友爱最先闻敢慕昔贤居旷达分甘吟骨寄山阿刘伶常备随身锸陶令曽为自挽歌未必浮生于此悟筭来忙处为人多北邙原上堪回首莫枉心情用太过十万买山浑可事放教身死骨犹香不知筋力何年尽看到杉松几尺长管郭岂能谋冨贵诗书元是着兴亡采薇歌在无人识千载清风独首阳分明来日已无几还似叅禅未透时吟骨纵清难免死黄精多啖亦充饥题诗遣得山精去近俗偏将古墓夷合眼便为泉下鬼此身康济莫冝迟大有公卿弗似吾一枝藤上挂胡芦旋疏苔石通崖熘自祝山神保鹤雏休羡铭旗题极品试将槐树植三株依然此事慿隂德从古幽明理不殊赢得青山终老看闲身受用不须多风霜落木时将暮功业无心镜懒磨道士共聨石鼎句村童能和草庵歌盖棺一事安排了肯信光隂去似梭山中百事且休闻也莫参禅莫錬神纒树古藤无了日随风乱叶岂由身闲来景物吟方到静处工夫识始真想得大槐宫里梦日髙犹有未醒人依然且作住庵看茆屋三间辨不难户外莫容千驷马客牀唯置两蒲团深林藏虎风长怒短木支门睡自安西北干戈犹未已偶逢乐土度衰残髙新甫云崖歩歩危机死不知白云深处最平夷猿啼鹤唳非无意才近髙人便入诗悼薜君载衣被唯綀褐长闲未觉贫将何折君寿不尽百年身竹树多于屋禽鱼近得人生无世情恋宁复怨苍旻石牕通上人南逰并谒刘后村所师郊与岛知巳又应难羽檄邉烽急风霜歳事残出家忘路逺度海识天寛文畅浮屠者当时亦慕韩君成弟清溪孺子歌犹在沧浪可濯缨流来如玉㓗止处似心平鱼避飞凫影荷添落雨声诗书源更逺千古嫓交情哭中师雪崕衆里知心少唯师是故人临终书未荅昨夜梦全真鹤唳浑如哭花开不似春近逢同住者得问病元因霁雪亭千树玉成林逺香清可寻几疑安道在直得老逋吟逈与春风异唯冝尽日隂尘中无此景羡尔弃华簮方氏墓庐扁曰白云飞处诸峰互隠蔽一望一増悲触目易成感思亲无尽时松扉隂似雨翁仲立如痴出岫亦何意悠然自不知渔村偶显莫道柴门窄断无车马声苦吟成集少乆病见人生花落寒犹在春隂雨未成渔村名自我鸥鹭勿相轻唐补阙清风亭去国遗忠荩朝盘托讽深因知洁巳意亦是爱君心貌像意全古子孙贫至今清风如可继媿土巳埋沉寄珂雪屋积雪覆茅屋僧居清更清浮生千刼尽长日一灯明野鸟唿能下山灵避不行旧时江月住时听诵经声赋山云姪偶耡扶犂人所贱何苦事耕耘生意未终息雨声曽厌闻诗书长在手畚锸岂劳君秪恐青云上能将此志分还甘泉沈氏诗巻之人吾畏友相望水东西笔下山林趣诗中五十题读书长闭户自奉只羹藜名字他年出双松应共齐万象亭年年此地驻吟鞍十万人家指掌寛天上星辰依旧逺山中松桂不知寒月生沧海一轮静云泊䦨干片影残见説亭基从古在拟将图志试寻看朱氏云舒巻悠悠付太空居然丘壑共胷中人生知已终难必世上无心自不同片石若浮龙在水逺峯欲露树吟风羡君隠处有如此想见诗成字字工本无师与槐迳弟交逰二十年矣古人谓百篇诗尽和一盏酒须分余于二公亦云槐迳既殁本无编其徃来之诗号曰云林酬唱僣述鄙句奉呈中年为此别悲动故交情案上林云巻山中风木声梦回惊复喜诗在死如生几畨西交路逢师独自行宣氏梅邉自入孤山咏梅花最识诗喜逢吟苦友共此岁寒期曙色雪初霁暗香春未知前村风景别秪是爱茅茨畊乐躬畊乐道真吾事三聘看来未是荣时尚可为君更悟何妨藜藿度残生王民山惠诗民山名字出朋軰独推先不奉寒暄问于今四十年传来诗似锦倐去歩如仙自古山林士无营貌亦贤渔村即事维舟古渡头四望是汀洲水濶唯冝夏荷枯不碍秋困归牛背稳晓汲井云浮独坐愁无似多畨为月留潘氏可轩可人居此地称此可轩名力学倘无倦终身集大成言辞寓深浅权度要分明体认工夫到何妨缓作程青藜阁为林景云赋九斗峯前太乙临星辰亦鍳此时心楼髙不碍光芒入坐乆忽惊风露深千古圣贤书里见吾身学问性中寻夜窗勤苦追先哲名字何分昔与今追惜永嘉前政知县赵大猷时景定改元兴言民父恩犹在何故年来尽不如清节苦于为士日归装轻似到官初月明徃事寻思遍灯下懐人音问疎矫首天朝除目到放教田里得安居髙氏石云阆仙曽得句月下自推敲以此幽闲趣长为淡泊交水寒梅照影霜滑鸟归巢余亦同懐者从君结把茅清醒独懐忠愤赴湘中举国昏昏志不同渔父笑君君亦笑烟波相望各东西囊萤山中不羡青藜贵清梦何曽到石渠裁得练嚢连夜喜儿童也学裹衣裙残星数㸃照科斗此事分明属后生记得年时头未雪夜牕不觉又三更谢松冈姪惠诗韦布名犹盛诗书不负人每过临水宅长想钓鱼身思苦诗难和岁寒交始真迺翁怜病乆余病复兼贫邵氏悦心堂扰扰利名役鬓髭霜雪侵要知充此性即是悦吾心有道境常裕无营味最深纷华安肯羡出见更酣沈别鹤见説瀛洲万里程相思犹觊下青冥已归天上神仙籍不就人间饮啄腥昨夜月明如失友故园笼在且休扄邻家亦有雏堪待丹顶㣲㣲振薄翎冬日野歩树上有禽啼似春声髙声下亦何心幽人拄杖移时立句句诗中是苦吟山中梅花诗人魂在梅花上不比垂杨管别离野鹤声声声渐逺定应飞报月明知已有梅花未有诗青山相对动愁眉山翁只在山中住花落花开摠不知山中长日山中坐白云应笑人浮生尘未脱至老趣难真身在影犹赘年丰家自贫莫将吟事废栁色已知春渔父词七首兰芷流来水亦香满汀鸥鹭动斜阳声欵乃间鸣榔侬家只住岸西旁翁妪齐眉妇亦贤小姑颜貌正笄年头发乱䯻鬟偏爱把花枝立柂前湘妃泪染竹㾗斑风雨连朝下钓难春浪急石矶寒买得茅柴味亦酸满湖飞雪搅长空急起唿儿上短篷蓑笠具画图同铁笛声长曲未终离骚读罢怨声声曽向江邉问屈平醒还醉醉还醒笑指沧浪可濯缨白髪鬔松不记年扁舟泊在荻花邉天上月水中天夜夜烟波得意眠只有青山可卜邻妻儿语笑意全真休识字莫嫌贫方是安闲第一人渔村逺望因思槐迳弟同逰之乐满山残雪满溪云唯有沙鸥独见亲徃事不堪频入梦吟篇无数更愁人扁舟欲渡同谁载破衲蒙头近六旬尚拟来生因可结凄凉何处问苍旻闲居言懐老子从来不为名放教心地到和平庭前草色知春近牕外梅花终夜明纸帐梦回移月影石溪流断失滩声吟邉莫问红尘事只住茅亦自清挽陈运管安人孙氏舅家如母在恸哭泪沾襟平日经声断兹晨佛力深墓庐犹手构梱则是夫箴山上半慈竹从知契夙心君誉病愈相访有谁怜我老贤弟独知心月夜空相忆梅花都未吟愁因失鹤致贫为买山深连日勤过访新篘得共斟还寓乐姪诗巻吾诗吟未了今尔亦工吟笔下心思苦书中理趣深青灯冝逺到白日易西沉多谢怜衰疾连朝独见临园中莫道趋时拙书中乐未涯荷锄依树歇聨句笑人迟仙去井犹在年荒草不衰近来筋力减累失看花期贾鹿巖不是长江𣲖因何亦好吟从知世味淡自觉野情深科举无名字案头唯古今新铭为读尽可惜老山林山中遇雨草荒泥磴滑老病厌扶持雨逐云先后路随山险夷天寒禽自浴屋漏榻频移吟事愁无绪梅花意亦悲山居有感无忮复无求山林终自由雪飞犹欠积云住欲相留朋友疏因数功名喜亦忧休休亭记在此是死前休湖外泛雪雨雪连朝意未休支笻难歩最髙楼梅花不识春风面野水相平古渡头船上看山无屋碍尘中閲世似沤浮一生穷苦縁诗僻莫把诗穷认作愁病中感兴风霜岁又除藜杖歩徐徐儿軰忧无药牀头喜有书背因曝日暖交为诉贫踈天定由人事不如深闭庐忆稽师奥观梅并贵行弟殁后之思不到稽师今几春凄凉匹马去无因同逰人葬梅花下应笑花开不见人守岁五首儿軰唿卢不计钱地炉围坐笑声喧老夫自筭吟邉事栽竹移花近百篇明日焚香叩九关六旬修未到清闲莫怜身在尘中老雪后骑驴亦看山鹤雏添岁顶㣲红想见瀛洲路亦通昨夜柴门长半掩三更敲尽呌归笼新岁才余七日粮灯前犹自笑人忙茅檐霜下寒衣薄爇尽蒹葭夜更长平日过从乏贵逰更来湖上棹扁舟除将儿女年年邻舍相逢坐即休梅枝赠吾江南一朶春独清滋味自相亲只愁月下推敲拙难与梅花作主人画竹跬歩园林种亦难渭川还有几千竿山云遗吾氷绡轴得与梅花相对看渔村有感小牕长日苦吟声独倚䦨干看晚晴居士莫疑贫可弃春风不为病相轻梅邉纸帐重重影壁上离骚字字清鸥鹭徃来情更熟只消此地度残生两宋名贤小集巻二百八十八两宋名贤小集卷二百八十九钦定四库全书两宋名贤小集巻二百八十九宋陈思编元陈世隆补橘潭诗稿何应龙字子翔钱唐人嘉泰间进士曽知汉州橘潭诗稿一巻俱七言絶句春寒博山熏尽鹧鸪斑罗帯同心不忍看莫近栏干听花雨楼髙无处着春寒客怀客怀处处不冝秋秋到梧桐动客愁想得故人无字到雁声逺过夕阳楼冩情洒泪题春墨晕干东风无便寄郎难青箱再展云牋看蠧却相思字不完寄胡雪江借得官亭小似船六桥风月友三贤芙蓉未发荷花老一㸃诗情若个邉旅中示同軰与君同出已多时费尽黄金典尽衣只待春江烟浪煖小舟先趂白鸥归清晓清晓轻传一信风花添红粉草添茸画楼十二栏千曲春在珠帘第几重笋泥中莫怪出头迟厯尽氷霜祗自知昨夜震雷轰渭畆请君来此化龙枝过垂虹垂虹桥下水连天一帯青山落照邉三十六陂烟浦冷鹭鸶飞上钓鱼船吴蚕正是吴蚕出火时交交窗外一禽啼溪西有叶髙难採遥见青裙上竹梯效香奁体云幙重重雨未収嫩寒先到玉帘钩一杯晚酒无人共羞帯双花下小楼木犀露粟藏金一半开层层碧玉映楼台西风昨夜吹香过人在栏干待月来夏日即事野土生烟草树焦彤彤日脚火云烧池邉自抝青荷叶分付山童盖药苗题骆秀才葺故庐䟽家在西湖合涧桥短篱围得数椽茅归来颇费支撑力羞见春风燕子巢有别楼上佳人唱渭城楼前杨栁识离情一声未是难听处最是难听第四声春词玉纎轻揭绣帘开行到花前泪满腮正尔春心无处託一双蝴蝶忽飞来有所思曽倚空屏唱栁枝一声娇逐暮云低重来只见流莺在立尽斜阳不肯啼小园池占方方十丈寛已栽花木四时看客来莫笑生涯薄窗外新添竹数竿为客初秋为客暮秋归一担轻嚢半是诗试问客情何处恶五更孤店酒醒时东风和彻诗篇得暂闲落梅香里立栏干新栽白纻春衫薄犹怯东风一阵寒有所见不着画罗金缕衣寻常打扮最相冝春风燕子楼前过飘落梨花雪一枝晓窗桃花落尽李花残女伴相期看牡丹二十四畨花信后晓窗犹帯几分寒居家居家到底胜居官啼鸟声中画掩关待得小园花落尽更须移酒对青山採莲曲採莲时节嬾匀粧日到波心拨棹忙莫向荷花深处去荷花深处有鸳鸯盆中四时木犀一树婆娑月里栽是谁移种下天来金英恰似清霄月一度圆时一度开相思二月春风杨栁青闻郎系马到长亭相思情味如中酒折尽梨花嗅不醒江上有感江上秋深客未归荻花枫叶两依依伤心最是长桥路落日西风一雁飞见梅云遶前冈水遶村忽惊空谷有佳人天寒日暮吹香去尽是氷霜不是春舟中偶成黄㡌招唿急下船天明仅可过涵山朦朦一枕梅花梦犹在寒牕纸怅间题临安僦楼过了烧灯望燕归春寒刬地勒芳期杏花深巷无人卖细雨空帘尽日垂粉蝶宿粉栖香乐最深暂依芳草避春禽晚来风起还无定舞入梨花何处寻活计三间茅屋盖头颅除却吟篇事事无拟把十年穷活计一时倾倒向江湖无愁世间惟我最无愁才是无愁得自由午睡觉来门半掩一池春水看鱼逰春隂宻雨流酥入翠苔春隂日日鏁楼台女郎未有寻芳约辜负樱桃一半开老翁八十昻藏一老翁得钱长是醉春风杏花村酒家家好莫向桥邉问牧童清明踏歌搥鼓近清明小雨霏霏欲弄晴唤起十年心上事春风楼下卖花声杜鹃君若思归可便归故乡祗在锦城西不知何事留君住却向空山日夜啼赠友人我向诗中为活计君于酒里作生涯世间乐事惟诗酒各自风流占一家帘半窣香波䕶曲栏缬花红映玉钩闲晓来几阵轻风过时见溪南罨画山碧桃玉仙同驾玉鸾飞天上曽攀帯露枝一片不知何处落晓来流到涌金池芍药金蘂丝头茜染成五云楼映玉盘倾谢郎一入中书后二十四桥空月明伤春荷叶初浮水上钱栁花飘尽岸头绵不知春色归何处欲向空山问杜鹃效无题体玉钗风断扇云深砌冷帘空月易沉流水落花无处问一年春事一年心两宋名贤小集巻二百八十九两宋名贤小集卷二百九十钦定四库全书两宋名贤小集巻二百九十宋陈思编元陈世隆补梅屋诗稿许棐字忱父海盐人嘉熙中隠居秦溪种梅数十树搆屋读书自号梅屋慕香山东坡画二像悬室中事之尝曰四壁天地万巻春风庾岭香孤山玉乐而可以忘死着有梅屋集夜泊长河黄㡌贪程夜泊迟市楼灯火歇多时满懐风月无分付却借渔翁短笛吹访潘叔明一室寛于飬鹤笼荻帘踈透雪花风怪来几案无颜色春在题诗巻子中明妃汉宫眉妩息邉尘功压貔貅百万人好把香闺旧脂粉艳粧颜色上麒麟醉起午醉醺醺到日晡起唿茶盌炷燻炉隔窗几㸃敲花雨仔细听时却又无帕子万缕纵横如妾恨一方轻薄似郎恩多时不系纎腰舞却对花前拭泪㾗晚泊临平晚卸风㠶泊市桥税亭民屋摠萧条秦封不到河邉栁送徃迎来枉折腰元夕后懐河上作自从楼阁罢烧灯未有今朝一日晴煖拆葑邉氷翼破寒留山顶雪㾗轻娇骢已印寻芳迹小妓新翻鬻唱声毎箇旗亭商一醉也应排日到清明沈子寿郊居屋外犹余地百弓经锄知费几年功栽蔬少似于陵仲种菊多于靖节翁偃屈溪山诗巻里破除风月酒杯中近来又喜禅机透一顾丛林万衲空赠叶靖逸借我城居一丈寛五车书向腹中安声华馥似当风桂气味清于着露兰朝士时将余俸赠铺家传得近诗刋回看旧隐西湖上谁伴沙鸥度岁寒郑介道见访歩头杨栁种多年今日方维胜客船扫石共看山色坐枕书同听雨声眠溪羮旋煮莼丝滑野饭新炊芡玉圆不管归心忙似箭强留吟过菊花天赠龚彦质慈湖分与半窗灯照得襟懐彻底明蒲席夜闲猫占卧笋舆春暖鹤随行炉香欲尽经犹诵研墨才浓句已成岁晚弟兄俱白首一楼风雨话深更题常穆仲蘸碧舫様一亭小依山复靠池毎来分席坐须忆一湖时竹弄当窗影花添蘸水枝人间风浪恶泛宅几天随赵叔鲁天上除书骆驿飞谪仙何事得来迟旅懐寛似居家日学力高于未第时山带晴霏横画轴水流清响入琴丝世间多少王孙贵无我寒泉一句诗秋江渔父小舟轻似一鸥飞恋月随风惯不归困卧芦花深雪里夜寒添葢旧蓑衣山间越得山间笋蕨春借厨烹煮自炊薪倩谁分我桮羮去寄与中朝食肉人木山父书院占得文房一丈强地幽虽夏亦清凉甁花误倒水侵案书叶乱掀风满牀薜长宻藤遮半壁桐分踈影出低墻客来莫道无祗待只啜茶瓯却味长蜡梅江梅同瓶苗裔元从庾岭分两般标致一般春淡粧西子呈娇态黄面瞿昙现小身不羡腰金横玉贵来寻嚼蜡饮氷人只愁花谢香狼籍桃李如何接后尘赠画鱼沈秀才冩字摛文不疗饥生涯换得颇新竒锦心暗织临渊网蓬鬓潜缫钓雨丝落笔易于投饵处得钱多似出罾时渔翁枉占烟波濶不及君家小砚池赠北磵天下名山行脚遍依然形影瘦伶俜支吾寒暑袈裟耐变眩烟霞笔砚灵对客敬如堂上佛读书道似藏中经石头路滑终难到不是诗禅莫扣扄雪晓腊雪连宵接晓飞锦衾公子未曽知起来携杖敲梅树扶得轻盈压损枝闺怨五首眉鎻从春不暂开懒移心事向妆台恩情却似残花片去逐东流不肯回别后相思瘦玉肌不堪重着看花衣恨君得似梁间燕社日辞家社日归月引庭花影上窗闷和簮朶卧空牀春寒翠被无人共闲却熏炉一字香离愁一㸃浓如黛强把金箆扫不开新月几畨呈巧様薄情夫壻未归来小院东风去住中春愁元不隔帘栊自家颜色凋零尽却对花枝惜堕红枯荷万柄緑荷衰飒尽雨中无可盖眠鸥当时作叠青钱满肯信池塘有暮秋庭树今年庭树看花稀因是耽书失事治何处结巢双喜鹊却来删得几枯枝春晚推过诗编把酒斟挽春几句让莺吟门前却喜无人扫积得残花一寸深赠临上人遶湖山叠翠师住最髙层野偈书林叶茶铛煑涧氷松筠为道友日月是禅灯倘许分峯隠甘为有髪僧客路客路乆驱驰秋深两鬓知田家投夜宿渔灶寄晨炊契分灯前影生涯槖里诗遥怜故园菊荒草没霜枝钟隽卿见访荒圃知非延客地漫分苔石坐移时杯中浅注三行酒几上同看数首诗树未经霜飞叶早菊因润月放花迟自无景物留君住却恨西山日半䂓题倦庵自扁庵为倦斯名恐未然醉巾频漉破逰屐几磨穿新种竹多活旧栽花更妍门前春水涨催发孝亷船赠元松轩白髪萧萧客帝都故园闲却种𤓰鉏平时不信为儒悞今日方知渉世疎烟浦未寻归去艇雪窗犹读借来书诗名压尽江湖客要在唐人向上居题叔清郊居哦松未了赋归欤旋买田园结草庐数畆竹隂惟欠鹤半池山影不妨鱼举杯多是沽来酒挿架无非读过书我已倦为都下客顾君分与把茅居书郭子度壁禁苑精庐是切隣衣巾虽旧不沾尘钟鱼声里吟连晓花栁香中醉过春和土重泥烧药灶买丝新接钓鱼纶遶湖十万人家住如此清闲有几人㕍字㸃画分明印碧空回鸾近鹊势差同月邉映得银钩体雪里摹成玉箸工断续似经秦火后悲凉如在楚词中愁人笔砚俱荒废倩冩相思寄便风宫词二首卧听羊车辊夜雷知从谁处宴酣回蟾光也觧君王意隔箇帘栊不入来同入宫来几许人因何遣妾䕶长门云鬟半晚香腮瘦却爱菱花镜子昏古墓石人犹自立蒿莱拂读残碑字字哀隣冢巳浇寒食酒野风分送纸钱来忆郑元甫别后黄花两度残天涯彼此寄书难几回雁字斜阳里聊当平安一纸看赠芸窗能书能画又能诗除却芸窗别数谁只是霜毫氷蠒纸才经拈起便新竒戍妇词一首半落缸花午夜闲戌衣裁就寄君难雁来不帯平安字却带邉风入帐寒赠陈宗之六月长安热似焚鄽中清趣摠输君买书人散桐影晚卧看风行水上纹伤春曲日日望郎郎未归玉肌寛尽缕金衣春心撩乱强拘束碎剪红绡补旧枝红绡才向枝头住残花又逐东风去愿花飞入笑筵中莫入愁人断肠处愁人见花人自羞花见愁人花也愁飞花有尽愁无尽栁外一声黄栗留四时宫词各一首因见落花心觉悟薄罗襟上泪㾗干容颜纵是花枝好能得君王几日看碧玉凉梳落枕邉懒梳双鬓学新蝉恩情不及班姬扇纵是炎天亦弃捐凉夜谁同玉簟眠湘波冷浸一枝莲君王不学中秋月处处分身处处圆雪压长门消未尽夜衾堆尽旧宫罗鸳鸯瓦下垂氷筯未抵相思玉筯多郭评事廷评满腹贮阳春笔下从来活几人㕔小似分幽寺住俸轻如在旧山贫堆书教子犹疑少倒屣迎賔不厌频欲效林宗中角垫自嫌双鬓有红尘輓呉春伯入门诸子哭褰衣痛説严君属纩时病重刀圭难作效家贫饭舍不如仪从春屡有登临约近日方无唱和诗拂拂南屏山下路悲风吹乱緑杨丝輓郭子度连年染患貌栀黄卢扁犹无起死方穉女自敲尸畔磬隣僧来炷佛前香生涯漫有千书巻受用惟存一奠觞听説茶毗心更苦拭干清泪又成行寄吴冝之文公徒弟无多在学术应如寿数髙好句先教诸子和垫巾翻被俗人嘲湖邉茶店同谁坐井畔柴扉欠我敲昨夜相思眠不稳月眉斜印落花稍瑛上人十二三时便出家何曽顷刻离烟霞晨持数巻日方上夜梵千声月未斜洗钵不经鸥浴水挿瓶嫌採蝶残花儒冠误我骎骎老何日蒲团共结跏木芙蓉芙蓉艳金谷秋色锦机中霜树不知丑叶与花争红东归道中芙蓉波面出罾鱼亷似城中买担蔬欲试脍刀还不忍恐伤千里寄人书篱笼禽怨子金新购入雕笼恨在娇声断续中昨夜羁雌何处宿落花残月故巢空破镜词宝镜一从分破后不堪磨拭炤妆钿倩谁携上青云去补得今宵缺月圆龚彦质恕可二丈两龚当暑客秦溪旋买黄絺替熟衣想见西湖风月里藕花凝望载诗归张声父城中破屋妻儿住自向招提借小房壁上碑文皆古篆案头书册半仙方月嫌碎竹遮窗暗风欵飞花入坐香㸃检未如僧相处只多髭鬓几根霜秋斋即事桂香吹过中秋了菊傍重阳未肯开几日铜瓶无可浸赚他饥蝶入窗来泛剡水濶无风似有风芦花揺落橹声中鸥无一㸃惊猜意认作当时载雪翁醉归半醉归来卧不成月华霜彩烂中庭茶铛冻结香匜冷只把梅花嗅得醒湖上曲新晴旋蜡游春屐半湿香泥恰好行琢得小词腔未稳徃来花下怯歌莺赵野雪载雨驾雷翻覆顷漏星藏月巻舒闲若将雪与诗人比政恐云无日日闲古砚送赵明府一片端州古砚甎翁孙相授当良田寒梅磵下和氷洗秋桂窗前滴露研学字不工空费纸吟诗虽苦未成编赠君携去薇花畔草诏闲时枕匣眠戯题花一片落花题一字凑成一句怨春诗纵横贴在窗纱上巧似逥文织锦时寄衣曲芦花风𦂳雁飞飞便寄邉衣也是迟妾把剪刀犹觉冷况君披甲枕戈时愿君百战图勲业馘项殱嬴频献㨗传取貂蝉金印归无负君王无负妾画眉曲日印花枝欲满窗旋磨鸾镜试新籹恩情只似春宵短眉黛空如栁叶长宿闲林歩山禽栖定涧蛙鸣时复鸱枭杂数声昨夜酒添春睡重幸无憎爱到天明宫女词妍丑三千衆恩情一例轻妾身虽寂寞天下却升平真珠园芭蕉叶上题诗字雨后来看半不全余湿未胜浓墨补且携巵酒到花前湖邉湖邉开到木芙蓉攘尽荷花十里红红蓼莫慙颜色浅荣枯同是一秋风读南岳春来逰未遍湖山已是风光一半残细把刘郎诗读后莺花虽好不须看花墻头新露一枝红压尽隋人万彩工香艳便栖云鬓老也胜飘泊晚西风别友分付离觞莫满斟酒深还与恨同深自怜不及春江燕一路相随伴好吟不语僧黙坐蒲龛若塑成客来惟听小钟鸣却嫌庭树无禅力时有风枝雨叶声孔海翁鑑湖湖上寄闲身好景应同贺监分梅下有船供载雪荷邉无地可鉏云吟人多倩删诗稿名士争求作序文画巻书笺偏藏屋其他生计尽输君题县楼呈竹坡令君聊试栋梁材结就谯楼亦壮哉疑是海宫新涌出不然仙府乍移来无人敢带私心入万户皆知正道开细数代𤓰能几日晓筹昏鼓莫相催寄题竹坡郭外移来费俸金几年擡举玉成林更无余地栽他树尽有髙枝着卧禽寒影似传东野貌清声如冩伯夷心唿童少杀青瑶简染月濡云寄我吟数椽数椽茅屋傍林塘幽似山僧独住房夜静只慿猿守宅昼闲时有鹤升堂旋収落叶供茶㸑细捣枯花作印香书册满牀诗满槖别无生计亦无妨送友人为僧知心朋友云霄里三尺官绫取不难禅衲乍披身愈瘦儒冠新脱顶㣲寒数编诗稿聊収起一藏经文旋取看惟我尘缘推不去萧萧华髪倦渔竿地炉穴地为炉了一寒肉屏氊帐任无缘晨烧树下沾霜叶夜煮山头㵼月泉巳借阳和归故絮更分光焰到残编百年贫冨灰埃尽荒冢累累夜烧邉春雪春风吹雨作花飞寒勒芳程几日迟惟有庭前老梅树谢渠添补落残红輓沈晏如不信诗人一例穷如公半世又成空湖邉便欠寻梅友篱下应无採菊翁雪片堆平闲药灶雨声敲碎旧渔篷墓铭吟稿儿封寄血泪斑斑浣纸红赠相士涧水溪氷似镜清自看寒貌已分明烦君别相江湖友来岁谁魁淡墨名陈裕斋墨戯临帖钞书外尤深破墨工万峯千嶂趣片纸尺绡中云暗孤村月潮生满树风自嫌我已老摩砚一无功题吴秋潭隠居图到处有茅堪盖屋谁家迁槿不成篱秋潭何事经营晚应是无人㑹买诗题摩云悟师老松隂下访摩云仰望青云隔几尘不是倚空梯百尺只缘中有道髙人田间田间乆不到草木半萧踈鸥占沉舟浴蛩分破壁居仆温携到酒隣送买残蔬未説催租事黏窗且读书题埜处数畆家园枕碧波树桑疎处补花窠檐低不碍儒冠入桥矮才通钓艇过云笛旋栽门外竹雨衣新织槛前莎有时牛背看书罢一曲春风寗戚歌孙祺卿新居几年铢累东修钱才向湖邉置一㕓种竹庭深难得月飬鱼池小易为泉山呈好画当书案栁撒轻丝罩钓船酒力半酣诗思倦矮牀相对白鸥眠招髙菊涧归买秦溪屋一间才如都市僦楼寛门前飬草如花赏壁上黏碑当画看自改旧时诗未稳独斟新酒不成欢髯仙只在渊明宅泥泞相邀寸歩难李明甫雪中小閲令君䝉雪教千兵一㸃妖氛不敢生和气旋回弓力软寒光㣲映剑光明民居似倚银城壮海道如铺玉簟平入蔡归来方夜半画堂歌管未収声西真图翠水池邉宴早秋云谣声里月西流醉归不信乗鸾稳却擘莲花作采舟书北庵门十度来敲九不譍隔篱空见竹青青不知池里黄金鲫听讲楞伽几巻经赠术士张痴伶俐不如痴从来吾亦知才吟诗好日便是命穷时䑕笑瓶无粟蜗嫌壁有碑五行修得否髭鬓已丝丝谢毓斋李尚书惠诗序绿野堂邉种药成已班髭鬓复青青谢庭子弟皆英物汉殿公卿半学生争捧溪藤未妙画竞磨崖石乞新铭如何海角孤吟者文集中间也挂名叶克齐歙浦租船只载诗一亷如此似君希双亲犹道行装重多带罗纹一砚归题赵子固春山上寺图望得招提见程犹半日间马嘶曾到处仆指未行山风递松声逺云连草色闲何如添箇我坐石听潺湲汤婆子一冬专宠道人房不借华清赐浴汤皤腹却无璋瓦分矮身难称绮罗妆春生蝴蝶半牀梦暖迫梅花一帐香醉倚肉屏君莫羡北邙多少黒头郎送冩神李肖巖入道一掣尘缘去学仙鹤程风露渐髙寒白玉楼中逢鼻祖为传吟貌寄予看寄赵仓麾节交迎出帝城满朝皆羡板舆荣一川蹔辍春风暖八郡同瞻霁月明吴苑莺花新管领秦溪桃李旧栽成应怜倦卧寒窗者煮药炉邉听雪声送赵子梁梅福舟行速离觞不暇斟虽然交日浅颇觉别情深宿处雁相伴到时莺对吟水心新冢下替我一沾襟得闲亭栁风虽小丝丝袅花雨无多㸃㸃香惟有吟毫闲未得染红濡緑一春忙题钱庆丰醒庵不向杯中物吟邉仅有君自无沉醉分非效独醒人卷箔进明月开门放宿云拣茶敲未遍又摘露芽春輓周倅真是分风月归来无俸钱人皆嗤拙宦天又啬长年旧宅寒潮外新萤古树邉一诗哀不尽檐雨对潜然上赵兰坡身迫云霄自不知只如师友讲论时驱龙驾鳯阳氷字剪月裁霞太白诗两院炷香熏画巻晴窗添水浸花枝十年漫走江湖上咫尺兰坡却到迟上嘉禾赵守邦君一念只寛民真个龚黄见后身和气蒸为千耒雨煖云栽作万襦春座中长有清吟客庭下浑无徤讼人诸郡尽能依此様世间那有一家贫剑锋朝润郅支膏暮泽楼兰血何如尘土中蚀为无用铁题常宣仲草堂隔市能几歩幽趣踰山林凿池小如斗水浅鱼自深檐任树枝碍堦从草色侵不肯一锄斫恐伤春风心朝出货仁义暮归炊古今客来无可欵石鑪添水沉题张俞仲竹屋削成千蠧简此屋是余村长有清风至浑无俗客来猿当吟案立鹤趂钓船逥添足歳寒计裁松复种梅李方庵欵梅梅花惆怅三年别香鎻空庭几风月今年花发主人归依旧主人贫彻骨小枝分立砚屏邉无酒酬春烛焰寒数叶残书繙未了唤起山童敲鳯团融春小缀开炉十日併当融春小室为六藏计乱书中得旧稿数纸稿自甲午至己亥诗不满三十更散失不得传则与日月俱弃矣倂缀数文为融春小编非千金弊帚誓尺壁余隂也梅屋许棐题乐府妾心如镜靣一规秋水清郎心如镜背磨杀不分明小窗寒烛夜结纽缀郎襟不结寻常纽结郎长逺心郎心如纸鸢断线随风去愿得上林枝为君萦留住题舒王游半山圗驴载新诗仆抱书松声禽语当传唿不知邂逅耕田者问着青苗免役无题钱叔恭立斋铭后拄义撑仁难着脚十人着脚几斜歌此铭不特为君助今古儒家砥柱碑旧渔竿制断江湖几线风蓑衣闲挂饵瓢空何因献入君正手持向磻溪钓太公草屦江湖蓑笠旧交情石滑泥深歩转轻恰是革靴踪迹崄官程髙处越难行赠刘相士满镜秋霜鬓影寒此生堪笑复堪怜烦君只相看书眼更对青灯得几年宗之惠梅窠水玉牋百幅吴氷千蕊雪对吟终日不成诗忆君同在孤山下商畧春风弄笔时月涧惠砚滴梅脑手不题诗已数年砚塼相伴学枯禅为君蘸湿元晖笔冩出江山雪后天踏雪寻梅兴未偿衣襟頼有隔年香铜匜更炷氷花脑不到孤山也不妨春思嫁得萧郎不恋家几年流落在天涯满懐多少伤春事嫌杀门前呌卖花送赵丞竹梢风露松梢月未抵吟丞气味清笑问两年何所得锦囊诗重俸囊轻赠墨僧老砚磨穿事不成万言堆里鬓星星愿随君去柯山下収拾残烟冩佛经重阳乏酒黄花冷笑竹篱邉笑我牀头乏酒钱带雨折来无用处碎挼金屑和茶煎烛长身夜占银台立焰焰光揺顶上珠贪向华堂照歌舞不知灰得寸心无术代者言不闻沸鼎烹夷叔那有云台画四凶自与心君消息了却将甲乙问穷通赠钱相士我貌君容一种寒鹭漂鸥泊廿来年我诗吟就无人买君相公卿煞得钱观松巖画巻老屐相随四十年惯看苍翠听潺湲今朝细玩松巖画犹有行吟未到山吴江道中一别吴松二十秋败荷枯栁摠新愁白头交友凋零尽頼有寒江几个鸥题陆宣公堂一编奏议从头读句句氷聫玉缀成不是德宗嫌切直自缘唐室未昇平谄魂尽逐残星㓕义魄长随霁月明我亦爱君忧国者岁时来一拜先生送赵兰坡弟判嘉兴蔼政声兰坡兄又出专城如将天上一蟾影分作人间两郡明江冷雪随㠶幅去路晴梅夹轿牕行开藩便归班诏也与玉山添重名题赵恕可山台绕宅无非罨画山吟台更对好峯峦锦嚢低挂花梢上玉子轻敲竹廕间小砚买来猿觧捧异书编就鹤同看主人出赴功名㑹涧水自清云自闲小蓑道人满面疮痍瘢胸中一泓雪醒吟鹤背风醉卧鸥邉月不费吓鬼符不试炉金诀笑问旧蓑衣秋来添几结题丘竹坡新地长安冨贵海十客九倦还君去不着意君归无愧颜旧圃一二畆新居十数间花寻直树种竹简斜枝删诗句满笔冩书编到处安冬檐春日煖夏户风昼寒不是时令舛自缘心地寛天下政多事未须牢闭关题雪林画巻乱洒春霙着纸寒玉成天地片时间有人谙尽江湖冷却爱寻常罨画山梅屋第三稿己亥至癸夘诗不满二十首甲辰一春却得四十余篇疑诗之多寡迟速似有数也天或寿予予诗之数固不止此然当以贪多务速为戒梅屋许棐题兰花竹底松根惯寂寥肯随桃李媚儿曹髙名压尽离骚巻不入离骚更自髙郭南湖见访却适有出一絶为谢一篷风雨偶归迟见説君来扣我扉童子困眠梅树下不曽放过鹤双飞枯树几年柴立荒塍下春雨秋风摠不知一㸃阳和到桃李红红白白便盈枝钱谦斋新居住破吴松江上屋杭州城外结新庐未寻陆羽烹茶具先借渊明种菊鉏山入楼中成好句月来牕下伴残书御街车马无行处谁肯抽身覔退居上赵克家太守説着嘉兴太守贤野梅官栁亦欢然贫民不识重租苦老吏难将一事瞒但有诗书堆几上更无歌舞到樽前凢为郡者皆如此天下何由不治安赵宰琼花图祠下灵根无别种凡花谁敢鬭荣枯被君分种鹅溪上从此人间有两株寄然镜潭镜潭烱烱秋无底着一纎云也是多禅外当无些子事如何犹有作诗魔苿莉荔枝乡里玲珑雪来助长安一夏凉情味于人最浓处梦回犹觉鬓邉香题猗緑堂萧萧万竿玉深䕶读书堂梦趂秋声薄诗搀夜色凉敲茶风逓响滴砚露涵香不杂有花树花红不乆长赵山台寄诗集海雁呌将秋色去山台钞寄好诗来菊花过了梅花未自有花从笔底开寄题东洋东洋占得江山胜安顿亭台到处冝夜夜中秋明月影朝朝寒食好花枝长笺短轴真行字旧轴新编倡和诗只隔一朝飞不去怅懐惟有白鸥知寄友已奏春班名字了不妨闲作几时游家僮未要装诗担见説三髙索唱酬红梅不堪冷照黄昏月强倚春风作杏粧虽得容颜蹔时好欠他肌骨旧来香迓张宰倦骨畏寒如畏虎可曽一步出柴扉因迎令尹西郊外折得梅花满把归谢施云溪寄诗折得桂花三数枝云溪又寄几篇诗诗香入在花香里韵似龙涎火煖时梅屋第四稿饥梅十日九风雪差见今春寒梅花办归计一㸃心欲酸所秉太孤洁有此末路难来年复相见一笑贺平安筑城曲日将西杵声急一声声自死肠出城髙不特土累成半是铺填怨夫骨儒坑战地骨更多十二金人随鬼泣乌夜啼丈人屋侵云马爱丈夫屋涂人亦爱乌乌声喜相续屋底间蛾眉环坐理丝竹丝竹无新腔冩汝声为曲丈人一赏音瓦砾弃珠玉移噪隣翁家闻者皆吐逐马塍种花翁东塍白髪翁勤朴种花户盆卖有根花价重无人頋西塍年少郎荒嬉度朝暮盆卖无根花价亷争夺去年少传语翁同业勿相妬卖假不卖真何独是花树泥孩儿收渎一块泥装塑恣华侈所恨肌体㣲金殊载不起双罩红纱厨娇立瓶花底少妇初尝酸一玩一心喜潜乞大士灵生子頋如尔岂知贫家儿哌哌瘦于鬼弃卧桥巷间谁或頋生死人贱不如泥三叹而已矣染丝上春机染丝上春机春浓丝色浅妾心随梭飞郎心如轴转染丝上春机锦成贵无价不忍裁成衣怕剪鸳鸯破长门怨妾身如莲根沉埋淤泥底虽有白玉姿无人为拈洗妾身如乱丝巻藏箱箧底愿上鸳鸯机无人为分理秋风辞飒飒秋风来一叶两叶坠燕子动归心薄情知也未飒飒秋风来衣衾愁未整莫作闺中寒且作天涯冷三台春曲昨夜㣲风细雨今朝薄霁轻寒檐外一声啼鸟报知花栁平安春是人间过客花随春不多时人比花尤易老那堪终日相思蝴蝶飞蝴蝶飞蝴蝶飞红邉迷了紫邉迷粉老香干何处归不学蜜蜂做家计勤苦之中有甘味破琴幸逃煮鹤烟枯羸卧乌几向来千万音今在何人耳旧谱传不真零落几张纸瓦缶空雷鸣牙䕫唤不起破砚碌碌礲硙间得此一隽石磨我三十年貌鯬双鬓白渠亦苦我磨眼穿流泪墨老蟾在傍咲两穷自相厄对镜词烟䕶杏腮寒日衬桃腮煖惟有镜中花东风都不管织锦词綵丝愁绪杂春机咿声中日又西织到花枝连理处玉门外一娇嘶毋忌一别音容岁几更纸灰飞尽泪犹倾最怜春雨相将足緜上有田谁共耕春思朝来一阵无情雨敲得庭花半欲残燕子不知人冷落飞来帘底避春寒春雨老来慵把种花锄片紫纎红一任无不忍今春孤负雨自収檐水浸菖蒲燕处处亭台宴好春唱花歌栁调争新梁间不用多言语回耳听君有几人石菖蒲一碧生涯水石濵缕风丝雨瘦精神前身恐是巢由辈怕着人间半㸃尘草生长冷阶闲砌畔一春知见几花飞虽霑雨露无多子却到秋来緑转肥不是东风有爱憎为怜㣲细颇加情胚红孕紫宁交晚且放青青寸草生池鱼深浅生涯足浮沉世念轻莫贪钩上饵去作鼎中羮栁青青得意春三月撩弄东风舞腰活莫道长条舞得多长条先被行人折小盆花小小盆中花春风随分足花肥无賸红叶瘦无欠緑心倾几㸃香也饱逰蜂腹太盛必易衰荒烟鎻金谷花愿未到无生无㓕地聊为春风露红紫不愿随风趂蝶飞愿就枝头抱香死谕栁不须娇逞舞腰肢不须巧尽官粧眉只把千丝万丝结结住情人无别离选官图排衔累职甚分明除罢皆由采色行纵有黄金无好采也难平白到公卿猗緑惠烛剪剪春生万巻堂一花知胜几萤光痴儿不识半行字只觧髙烧照海棠落花落花传语五更风能旁亭台几日红把似匆匆又飞去不消裁染费春工落梅红杏枝枝娇似染緑杨处处宻成围苦无颜色相追逐自趂东风作雪飞赠寿医师轩窗开处摠湖光诵罢难经纳晚凉雨溅荷香沾古衲月移松影照禅牀燃灯就取烧丹火煮药先留㵸茗汤二竖三彭都见佛人间无病亦无方陈宗之叠寄书籍小诗为谢江海归来二十春闭门为学转辛勤自怜两鬓空成白犹喜双眸未肯昏君有新刋须寄我我逢佳处必思君城南昨夜闻秋雨又新凉到骨恩送赵竹潭已彊诗仙一夜留任教清早放船休恨身不似梅花片飞入寒篷伴逺游赠僧虚中僧趂雪前到梅花犹恨迟略谭残岁梦便和早春诗僵雁依船宿寒猿捧砚随吟单未须卷重见是何时两宋名贤小集巻二百九十两宋名贤小集卷二百九十一钦定四库全书两宋名贤小集巻二百九十一宋陈思编元陈世隆补云卧诗集吴汝式字伯成旴江人有云卧诗集遣兴弱龄性淡泊郑圃吾其师及兹拙生事穷窘常经时无方可纡急何以宣中懐柴门蔽残席咏书倦徘徊唿儿促觞至目翫天云飞山鸟送新响日迟花露滋頽然醉栏下不省何如时虽非冨贵乐冨贵乃所非踈松碎明月宻竹筛清风亲友昔与别若谓行相从延企邈不及音容随想生谅彼亦耿耿飞爽㽞空形援琴不能寐意乃多于声晤言岂无偶眷眷讵可忘编蓬谐夙心尊古岂文义所得靡有言应酬聊尔耳室中无莱妇童弱偶成四围栾岂无思逹此天亦蜕客来问长须新醅可篘未行行陟髙冈一頋俯烟水客去不肻留吾归且休矣岁终呈一斋磊砢千文松清隂䕃林丘岂无栋梁用匠伯不见収匠伯恐未良栋梁终有求天风唿偃葢五云常为浮学道非学世韬精飬中和纡朱各自贵谁肻聆商歌皦皦大圣心脗然空自多着书后子云千载应不磨酬玉汝磔穰毕春气长嬴换新緑爽风吹凉光纫饵钓山渌鯈鱼噀水香菰蒲削蓝玊老景结清和心花委濠濮日暮云倒飞苦雨湿茅屋竒哉五碎金青草眠黄犊天行贵葆真心骨逈凡俗一尺黄菊花秋风播芳馥游石仙分韵得观字闲拢两䄂秋步入冲寂观古树老云中仙居毁巖半是时零雨髙叶脱凄风乱怪禽走何忙澁水流不漫那知张郎仙谲幻敢悬断雷书贮红崖愚下浪传賛符碑傥长灵鬼物岂歌唤尚云剑埋山安得急摧断冷翁亦张徒精气不知散死坐豫樟空凿窍竸窥看何不𦵏山原不然弃江岸乌鸢与蝼蚁岂食吾一贯独流天地间万古亘光灿神仙固𣺌茫此事良可惋忍哉偷狂儿更𢷬泥腹烂我来拟少休亭压不敢玩黄冠四三人拙野只欲窜延坐无好言令我住凉馆饭余且纵观逸兴薄霄汉琴鸣着髙弹奕胜出竒筭啸咏壶隠楼抚事发长叹大书同人名聊欲纪逰玩隂霾淰轻寒日色倐昏晏倩人买村醪煮茗叠肴按清坐二更后一睡各鼻鼾晓来登巖头棘路觧羁绊划开天尽寛逺景过飞翰幽藂摘新查窥险身发汗居然束归装重下西巖畔我思古之人岂只局穷闬观海登太山深髙世间冠斯巖虽荒榛乐事实昭焕人心本然同今古未容判终当驾云风髙蹈无畔岸作诗示儿童兹逰吾岂惮朅来岭上朅来观白云翔鸾奋鹤浮天英斜开锦绣春树满溶溶半露遥山青忽然变现成苍狗万里长风鹤无有海龙塞气不敢吹日照虚空无老时岭上朅来㺯明月千里银光寒不缺虾蟆魍魉走死尽直数秋毫上金阙心如此月月如心嗒然独据无絃琴腾腾转空白日画诗帯流星过南斗两宋名贤小集巻二百九十一两宋名贤小集卷二百九十二钦定四库全书两宋名贤小集巻二百九十二宋陈思编元陈世隆补鸥渚微吟赵崇鉘字元治开封人为都昌令都昌属江右僻邑故书事诗有山云欲到地街鼔又催衙风𦂳鱼休市官贫饭带沙之句有鸥渚微吟一巻调渔者山明松雪水明沙一曲清溪着钓槎我已浮湛君漫浪漫煎我水试君茶颇爱颇爱乐天齐物我梦随吟赏洛中桥桃花细马载杨栁半靣春潮红未消食化海食多诡心豢食令人鲁山中食荠人齿冷肺肠苦青阳青阳满芳㽔流连度丘园眄睐不忍折恐伤造物恩夜坐自炷芳萧读道书元文豁落走龙鱼松梢露色挂北斗一夜风前学歩虚寻真夕对春云弄月黄金丝春山草木皆仙姿松根对坐日西夕羣峯当前立青壁铿铿虚壑含古音静听宛是商山吟洞石微开月当户剪水氷絃心手语有赠别意参差遶碧栏外头斜月逼人寒钩帘恐碍双栖鹊乍可桃花隔雾看简云卧忆君心事如流水流向江头作暮潮想得潮平沙有雪自铿铁片和吹箫空城雀空城雀黄口黄啾啾空城无人种禾黍饮啄飞鸣由得汝山间山囘雾气湿生意鞠碎隐石道苔藓春松花鬰金粉东风东风吹梅梢飘揺泣香雪下有野草根崭然竞时节野园野园对客无杯勺共坐茅栏理钓车片月渐低风露冷隔帘山鬼啸梨花至后愔愔云气绕江城至后寒轻讵可凭两日南风将雪信牀前蝙蝠夜翻灯大孤大孤溶溶决眼青小孤江色春㝠㝠隔江淮壖几千里枯荻萧掺朔风起佳人何在遥相望我无羽翼从君翔为君暗整真珠裳緑蘅翠芷参差香壮节亭二松壮节亭前野碧滋髯龙飞去忽经时秪应黄犊苍藤路尚有清泉白石知东风吹桃花东风吹桃花花光射春林相看各媚娬艶冶揺人心憇蝶下新緑游鱼上清浔百年一湏㬰㝠观契飞沉晓起雨漂窗纸湿成瑕风压甆瓶卧枕沙晓起无悰饧粥冷自添新水救梨花江上清露初生红蓼秋爽风先到木兰舟钓丝不卷波浪稳梦入芦花数白鸥仙思水殿风清急景斜灵君初下五云车碧罗宝扇双题字记是谁人咏落花麻姑擗麟不肯食飞猿岭上餐松实月冷天空涵曙光露色凝烟白如蜜东溪夜泊雪满汀州风满林霁光空彻夜深深推篷却受梅花月自啧横箫调楚吟瓮天不见瓮天人但见石上字谁能负瓮去夺我寥天思瓮破奚有余瓮在奚不足吟作瓮天辞摩挲石苔緑杂兴潮平烟歛月明髙霁雨涵空见羽毛我自无能君了了樯竿独倚调离骚日日西风坐石苔手扪苍壁倚云开却来平地观空色不信碧云天际来都昌书事世事可无酒春藤还有花山云欲到地街鼔又催衙风𦂳鱼休市官贫饭带沙天机不得问暮色欲栖鸦丫头巖烟雨斑斓石藓春坠云谁梦宝花颦行人总被虚名误到得倾城又误人月巖玉丹仙蜕驭能翰更作琉璃世界看大地山河浑忘却漫依桂树舞青鸾次壁间韵雨又入帘风又斜东风吹客客思家浣纱西去谁家子青绢圔裙挿杏花山月溪风两自由紫兰緑桂等离忧狂歌鬰鬰成何事一片夕阳芦荻秋海棠开尽故清寒漠漠梨花暮色闲酒满緑樽愁满酒醉凭枕障认巫山半髧婵娟垂两鸦惊潮微隐宝簮斜客愁正自游丝乱莫带叙头百结花往体积雪乆不解下有希世珍志士緼袍间苦心终不伸安得白日光能照清夜颦皓彩青云端飞光落溟渤浑河与清沚同受明月魄勿以清浊分天光本无隔志士惜流光游子念长道流光如奔霆长路漫浩浩饥人忽梦饱百忧悉倾倒真妄安足论荣名以为宝松下松梢凉露警孤鹤潭靣北风蟠老蛟蛟老涎腥波浪恶独吟碎月㸔松梢癸卯除夕客中膝下传觞事已非瓣香千里隔庭闱摧心逺忆新阡上寂寂低松雪乍晞数日数日东风欺病骨侵凌晚色作轻寒客来坐乆无谈柄共看游丝上井栏梅新阳斡坤轴枯朽皆光荣稜层氷雪中复见天地精姑射神所为伯夷圣之清太白抱轗轲灵均拥芳馨是予心魂间不受纎芥萦独立万花先皎皎非近名溪流鑑寒柯游风吹落英山明雾气湿月落参旗横羣虚妙音发一洗万虑轻纷纷儿女姿慙愧东风情狭斜呉姬凌寒吹玉笛手彊误作迟迟声却来抛眼调行客中有二月东风情东风二月杨花满伯劳朝啼芳思乱狭斜绣毂易为愁邂逅相逢莫肠断破褐生松鬰寒灰破褐出残絮童儿不耐烦微吟起身去湖中汀蒲猎猎起凉飔碧藕香中独立时机事两忘吾䘮我扁舟吟过水仙祠新堤淡烟蓑草雨丝丝小醉微吟倒接篱吟到水西云影北莞然一笑已无诗书事东邻老翁寒不寐百结悬鹑抆悲涕自云子孙学灌田不识江湖与风水大儿里胥缚送州小儿逃遁卒未休老夫忍饥特未死犁耙典尽春无牛身为王民合徭役运米操舟操不得江湖风水未足愁檝䘮樯倾误人国答碧山欲种梅花无古根手移兰茁上甆盆却忧逼仄伤兰性自下清招为返魂答维溪维溪挿架三千轴葺茝纫兰得自娱㑹湏握手论活法静看碧水生元珠学诗神仙不可学愿学长不死学诗如学仙吞霞洁尘滓渚花流水香烟霏暮山紫凉飔入修竹一笑鸣緑绮雀短翅斒斓贝花紫逐日飞行晓霜里秪知觜爪求自肥肥甘累人心弗知天寒日暮向何处前路多山慎勿去呉儿织网连素空一落牢笼腥血红南内已剪诸郎百虑轻骄儿长大又生狞秪愁南内无归日南内归来万古情两宋名贤小集巻二百九十二两宋名贤小集卷二百九十三钦定四库全书两宋名贤小集巻二百九十三宋陈思编元陈世隆补顺适堂吟稿前集叶茵字景文笠泽人与徐玑林洪相倡和江湖间诗人也不慕荣利萧闲自放所居草堂三楹牓曰顺适取少陵洗然顺所适之句翛然有遗世之想焉吟稿五巻闲雅似仲先清矫似和靖岂其志趣相契故口吻亦合邪古意悠悠涧边人溅溅涧中水水流无返时人生流水耳偶成春隂晴复隂因物悟浮生杜宇乡心重杨花世事轻知非蘧伯玉觉是晋渊明此意谁人㑹骑牛话偶耕苏隄南北山围翡翠隄隄边緑涨软琉璃参差台榭无余地杂沓轮蹄了四时杨栁又多前日树梅花秪少近人诗停篙不看春风面闲伴渔翁理钓丝野望白水沿堤䕶緑苗鸡鸣犬卧栁边桥数家虽不成村落一梦何曽到市朝次潘紫岩虎丘韵潭深剑气销树痩岚光薄石坛古即今藤花开又落晋士已结庐呉市犹舞鹤沉吟发幽怀人世舟藏壑别韩菊山结庐甫里隣顾瞻谁与游掩荆乐鱼鸟握管成樵讴有客赏兹趣栁下时停舟自缔十年契投簮不愿侯一朝过我别匪伊趋东州敢问何为尔读书松竹幽辇母逺之官漫作升斗谋执手话劳役挥杯忘献酬离怀聿云悲重来如此不何当羽厥身千里云悠悠上下相追逐赤城少延留其中有玉人而可为我俦此志不可得迢迢水东流载言渉征途途修暑气遒紾絺自金玉脂车裹粮糇我将植佳菊长对南山秋曲水流觞兰亭饮者徒因物寓天理着眼静中观坎止流行耳峭壁寒潭百丈崖悬立一泓流緑漪品题无好语摹冩冷泉诗安乐窝受用十二时不离方寸地门外自风波行之以无事野堂风来无市声景物占深静鸥狎堂上翁时来㸃天镜竹风水月造物无尽藏散在林泉中结亭相周旋人与万境空广寒世界鼻祖旧游地留得老桂香有能培植之此香传诸郎盟鸥同此江湖心有盟非知已我亦畏机人莫入惊波里得春桥䇿驴风雪中东君献诗料花惊非故吾聊复索花笑赏心桥沿堤过竹所履声惊龟鱼人生适意耳何必驷马车寻源桥蹀躞水穷处鸡犬非人间褰裳不用渉迤逦逃秦山爱闲亭苔深雨径寒花落迳斓斑此处无名利谁人肯往还性慵綦局废坐乆茗瓯闲禅观非难事休官学住山江湖伟观此地旧寒碧留题䕶竹君窓虚不碍月壁老易生云一水东西隔两山南北分未堪低着眼世事正纷纷何氏书堂千嵗松隂䕶一亭风来犹带读书声虽无芳史摹勲业自有青山説姓名客抚丰碑苔剥落春归暗径草生成几年访古谋清隐好借虚檐着短檠天平山谒范文正祠登白雪亭为谒先儒马鬛茔倚藤得得上天平直疑寺外崚嶒石犹是胷中数万兵松障四开心目快山泉一软骨毛清坐间恰动思亲念隐隐白云何处生次林和靖先生梅韵世上羣芳未敢妍独将春色占南园生来清质十分痩肯受红尘一㸃昬东阁诗成应动兴西湖仙去漫招魂便须结客陪花笑勾引幽香入酒尊蟠松一畮清隂覆客衣相逢疑是草堂时隐然错节盘根势欠者昻霄耸壑姿天遣蛰龙蟠石窟人攀巢鹘俯霜枝百年培植今谁属何待嵗寒然后知寄所思淅淅竹下风活活桥畔水萧萧掩柴荆去去隐君子夙夜劳我思之徳洵且美瞻彼南山阿有桂发丛蕊奋手折其荣怀袖香盈只愿为灵鹊飞逓声入君耳春去几阵红侵野草一团緑染庭槐梦里未知春去翩翩蝴蝶飞来归途春来天气半隂晴那更奔驰一月程又恐花时成草草还家挿桞佐清明山行青山不识我姓氏我亦不识青山名飞来白鸟似相识对我对山三两声次出郊韵支籐乗兴入春郊梅压疎篱亚竹梢剰喜此行诗有料吟来浑不费推敲生日口占举室相先起五更为翁诞日夀金觥痴儿未识翁年甲五十年前今夜生酒边次赵东阁韵竹褪粉痕新销磨九十春中年真宰性上古太平人有梦诗将圣无愁酒不神静看红紫路翻覆几囬程友人自淮至别子若为乆于心终不忘一杯评旧雨两鬓对新霜客里春行早愁边夜坐长明时成摈弃无语及淮乡霅城爱向其中舣短篷眼前景物縂玲珑神仙窟宅垂杨里图画溪山落照中甚是繁华输侠少也湏幽胜属衰翁世间风月无如此卖鹤来谋地一弓次中秋不见月韵五分秋色到银河应是蟾蜍浴细波握手相期千里共举头无奈片云何愁边幸自逢欢伯清处何须着艶娥未可来宵倦游赏光辉依旧向人多雨中梅竛竮竹外枝啼糚凌晓霰东皇不主盟对人作此面即事竹暗笋无数江晴水有痕田蛙喧麦陇野犬卧柴门过溪笋舆轧轧乱山中篱落桃花泼眼红小驻渡头唿艇子一溪浅緑漾晴风白髪半世持竿笠泽濵鬓边留得几茎春近来白髪无公道暗把黒头饶贵人泊舟溪口万栁隂中系客船桑条如竹叶如钱大姑小妇挑甘荠揺手乌儿正二眠赋顺适堂暗触少陵机茅居峙竹扉安时贫亦乐闻道咏而归凫鹤从长短鸢鱼自跃飞吾犹臧谷耳夷跖是耶非除夜立春别嵗传佳话论文忆旧盟黄柑凝臈酿爆竹带春声节序有终始儿童争送迎此身强健在列炬到天明梅疎影几黄昏明明野水濵未风先信息无雪更精神一白见直色万红随后尘自来花下饮肺腑尽生春晋子生日今朝阿晋纪桑弧郎罢持杯勉读书断莫绕家觅梨栗更须为国习耘鉏义方授汝心还愧隂徳于予计肯疎学取老莱如许夀年年綵袖拜庭除自和壮士须张燕角弧男儿须诵圣人书譬如田叟祈多稼未有春时不荷鉏分内功名从早晚腹中学问怕空疎老夫犹记昌黎语潢潦朝盈夕已除又一雁云间落劲弧经秋不见寄来书人情自昔如翻纸世道从今甚借鉏尘梦隍中知得䘮爵罗门外看亲疎嵗寒独有梅花月香影年年到户除别可山松江之左可渔可农古树隂隂碧波溶溶子契予好携家而从载笑载语乃棹轻篷㝠访前修天随室迩中心孔嘉奚居奚止有熏自南景物清美槐栁于前烦歊潜弭我有㫖酒与子酌之既醉且舞且歌而诗陶然乐只厥情怡怡一日舍去岂不念兹客怀先秋与言欲别屡止屡辞行计已决送子于舟期我乎雪敬哉前迈于时炎热惆怅若失延伫长津复面犹賖奈何夕晨岂无他友白首如新念子实繁融融天真北山有梅南山有云下有猿鹤中有隐居千里命驾余敢不厪乃志必获载歌斯文止庵时事艰难路崄巇得来名利亦何为赵州茶罢速归去莫待钟鸣漏尽时读钓台集万仞山头放一丝争吟好句计当时能诗若不能垂钓秪恐先生不爱诗游西洞庭山漫游三十载屐齿晕苍苔两地无多里一生能几回洞深龙未蛰丹熟灶无灰已觉忘身世松梢有鹤来山行未了行春债因哦遣兴诗寒多啼鸟噤路滑蹇驴迟乆雨红辞树深林緑授枝惊心衰朽日容易过花时入山到来非俗境一片隐心生晚露沈山色春禽和水声逢人多古貌对语率真情同在无怀世炉薫荅圣明蝉桞外声残日未残栖身未稳择枝安不须过有螳螂虑黄雀从傍冷眼看萤自明自㓕度方池熠熠飞来去觉迟入坐㸃衣情分熟纳交元在读书时蛬壁间吟不待秋时吟苦中宵动客悲劝汝不须催妇织家家五月卖新丝酷暑动息汗流珠无风可涤除炎威狱下吏生意鼎中鱼席地杯氷水扄门谢客车因思游宦者曽未忆家居秋至节序暗催移清商渐届期旅怀蛬早计凉信栁先知万事到双鬓余生消几诗最怜梁上燕巢稳又归时苦雨农事正纷纷天时异所闻举头方见日翻手又为云茅舍蛙分部槐庭蚁失羣裁成忧国疏斋沐告吾君出郊多谢天公佐好晴只今载酒作郊行飞花恋客闲中意逺笛迎春景外声已把物情归幻相且将足力趁浮生南堂办得休休计燕雀充庭亦贺成谢朱宜中𨽻字𨽻法如公有典型拙中藏巧混天成因观体制超前軰旋辟轩牕乞扁名气象晋人遒且劲源流汉刻古而清得来喜对儿曹语一字千金胜满籝鲈脍圉圉洞庭隂西风苦不情堕罾云叶乱落刄雪花明列爼移桃菊香韲捣桂橙四腮传雅咏巨口窃嘉名误上仙翁钓羞陪虏使觥甘膄殊机肉鲜脆厌侯鲭银鲫将同调丝莼乆共盟秪縁乡味重自觉宦情轻风度偏宜酒头颅尚可羮谪仙空汗漫何处脍长鲸竹夫人风神林下秀宠数梦中新假使不如肉争知见似人茗奴甘谢事黄妳喜论亲凛凛百年操从教进退频城下小菴水縁城诘曲水际暗桑麻篱落深村路闾阎处士家烟篁黏半箨风栁飏轻花随喜跏跌坐香寒月影斜棹雪放船中流天糢煳淅淅霎霎鸣茭芦万顷刹那成玉壶柔艪荡漾歌吴歈老渔直前相招唿骨相子猷洵且都其人岂是斯人徒相顾而笑掀虬须汝为汝兮吾非吾剡溪风景今何如谁能为人作画图予方奋臂持竿独钓于江湖夀藏十韵门限何须铁因为浅近谋假令长富贵消得几春秋夀固縁心地人谁肯首丘未能忘后虑是亦慕前修茧室名犹在鱼山志可求廻冈许埋骨吉兆协眠牛懒作化台号何妨引客游不愁饱蝼蚁最喜近松楸物变终于尽吾生行且休年年春色里洗勺听溪流田父吟去年积潦苦无収今嵗逢人説有秋未拟香秔供一饱新草葢檐头又夜登车桁画耘秧怕説风伤与水伤厯尽艰辛双鬓白今秋方觉稻花香又老天应是念农夫万顷黄云着地铺有谷未为儿女计半偿私债半官租又记得年时灶不烟土仓今畨遶门边已占此后无忧色緑遍村前菜麦田又逢逢社鼔佐丰年酒熟那逢酿雪天擘橘煮鸡偿一醉布衾烘暖抱孙眠林可山至梅花山底伴云闲漫逐闲云出故山君慰我思君莫去一诗先遣白云还杂兴兀兀北窓下嘈嘈林间鸣声各奏小大谅亦随其形倐然气肃烈一夕俱沉㝠试语尘中士细听秋虫声又七十云古稀予年三之二来景殊无多那复就枯瘁窘歩惊畏途无心慨时事何以怡余生一日委一醉两宋名贤小集巻二百九十三两宋名贤小集卷二百九十四钦定四库全书两宋名贤小集巻二百九十四宋陈思编元陈世隆补顺适堂吟稿续集垂虹亭东西耕钓窟左右利名津倚遍䦨干曲知几有几人鲈乡道院田可耕兮圃可蔬几年梦不到亨衢山林受用琴书鹤天地交游风月吾事变无涯人老矣死生有命汝知乎客来时复一杯酒画作鲈乡醉隐图送徐兄访陈宰投老持竿桞外邨尺书乆不抵修门料应下榻从容日自説通家好子孙山行舍棹入山村山深树自繁短歌田舍乐长揖野人尊苔老云生石松髙月闯门不闻名利语太古一干坤潇湘八景圗平沙雁落江风飘尘白如练征翰逺赴芦花岸寒雾昏昏渔火明欲飞不飞行阵乱相从万里多﨑岖唿呜警察夜有奴衡阳路杳速归去未可容易来江湖逺浦归帆水天㝠㝠日催暮轻蒲饱风疾飞羽囘头遥指舟前湾浪急篷歌下柔艪稠杨枯桑深处村老妻挟儿环在门莼羮香滑茅柴熟对语别时应断魂山市晴岚嵓麓新霁浮紫烟几家鸡犬喧一鄽憧憧人得蝇头利不了青帘酤酒钱松隂散乱日易暝风光渐入牛羊径赪肩赤脚分途归野唱樵歌动幽听江天暮雪痴云贴水天四垂寒鸦冻雀无树栖纷纷万顷水花乱光眩银海迷东西中有轻舠移断浦玉笠琼蓑一渔父鼔枻而歌歌丰年田家有麦无愁苦洞庭秋月长波𣺌𣺌七百里蒹葭飒飒西风起玉轮碾出琉璃宫碧落空明无表里几峯森列青崔嵬不知人世皆尘埃夜深丝竹逓清响疑是楚王曽归来潇湘夜雨云气浮江天已夕江树号风飞雨廹凄凉正则赋怀沙疑与渔翁分半席一声暧乃隔中流打篷淅霎添旅愁土膏动脉晓色媚农将有事于西畴烟寺晚钟冥蒙一秣笼峥嵘峥嵘深处传钟声溪横古搓低欲折隐约前村通去程万里征夫不知宿数尽飞鸦栖古木输与钟边三四僧枯藤挑云归佛屋渔村夕照家家傍水开柴扉緑杨影里沈斜晖妻炊黄粱子挂网独枕莓苔眠钓矶得鱼博钱平生志世间宠辱不能累路近桃源多乔孙定知秦晋兴亡事古意逝波不可廻白鸟不可驯古人成感慨今人犹古人又境空纳风月心逺辞埃尘终日穷目力得景亡天真次韵生涯老布衾清处更清吟旧事即新梦今人非古心意行双谢屐道在一陶琴谁解无名利其中有浅深次池亭韵慿虚结草亭占得古来清睡债茶驱遣诗情酒发明梅撑拳石痩芦障一䦨平未尽逍遥意重寻枕簟盟秀实长子玉麟朞晬门左蓬弧喜事新四朝先佛庆生辰峣峣已露峙头玉表表因名系角麟鼻祖同庚光后叶夘君着瑞定前身我来摩顶为儿夀一嵗从今百嵗春琉璃砲灯体制先天太极图灯笼真是水晶无逺看玉兔光中磈近得骊龙颔下珠一熖空明疑火燧寸波静定即氷壶㳺鱼且作沉潜计鳞甲成时入五湖㓜弟墓下春到棣无色风来松亦悲细看云起处不复雁归时忆汝九京隔嗟予两鬓衰寥寥今古意独许杜陵知室人墓下楚怆埋香地卿须念藁砧齐眉中道决同穴百年心刀尺凝余泽松梧带老隂可能如馌妇相对白头吟次孙花翁韵湖海几年经论交岂偶然坐间尊岛佛客里识坡仙解使狂心服还羞懒腹便拈来唐句法尤入小乗禅范蠡越敢吞吴皆范子后来庙食太湖濵邦人岂是忘仇怨要勉呉臣似越臣张翰脍鲈元不动乡思拂袖西风已见几江上如今来往客但言鲈脍不言归陆龟䝉江湖萧散乐平生夜课图书日课耕一叚高风犹凛凛逢人肯説鸭唿名欲别欲别哽无语蘸酒评归期潮汐有朝莫即心无转移次韵懒作千年调偷闲得几回吟坛元不峻俗驾可曽来藓碧墻隂合榴红屋角开枕肱真乐在饮水当传杯夜坐偶成莼鲈江上乡稳处着虚堂却埽百念息贪吟万景忙萤泪风户牖蛙閙雨池塘梦熟田家事牛衣趂莳秧次月蚀韵起来搔首夜如何瞥见虾蟇影里过幸自十分悬素魄岂应一息驻妖魔光清于水尘难滓色白如圭玷可磨休诵玉川艰险句终篇此兴为元和次弔屈原韵为怜举世不曽醒放浪形骸泽畔行㑹得危言危行意佐成濯足濯缨名义无可去縁同姓心亦何求要独清今日龙舟虽古意吴人未必楚人情笑靥花簇簇琼瑶屑花神㸃缀工似知吟兴动满面是春风涵空阁浪説涵空未是空一䦨罗列几巃嵸世人若问空中景此景从来是梦中草堂几年蜗蚓占山扉唤转风光似旧时从此禅门多事在篆香重课少陵诗琴堂片石隣空掌様平吴儿曽此御瑶琴琴中腔调谁人识独有颦妃是赏音洗粧池离宫脂粉尚渟香人去僧来嵗月长钟磬㕨成功徳水根尘洗尽水清凉卓笔峰疑是飞来天柱峯一尖秀出白云中料应宰相书成后留得残毫倚半空一片峰十丈苍珪似削齐摩挲信是古来碑不刋二范忠劳绩合冩诸贤唱咏诗头陀巖旧説头陀坐石巅披肩坏衲不知年空巖賸得头陀号啼鸟枯松也解禅一线泉银潢万丈下嵯峨想是天孙挂玉梭休道此泉丝様小涓涓将见作江河次韵时清叹陆沈楚泽伴渔吟探索圣贤语发明天地心无机棊少看有趣树多隂坐上皆知已赓酬夜向深春晓红紫雨离披风光别壮时世情杨絮觉心事杜鹃知屋角渔连井林梢菊障篱幸无尘役役倚槛数晴丝又春色渐昏昏那逢日带曛落花红一尺新笋緑三分忆友盟留石寻诗思入云风光到田舍痩䇿看耕耘自遣蚁梦功名觉即休驹隂嵗月去难留伤今不复并三乐拟古犹堪续四愁松下抱琴尘外境雨余莳药栁边洲老来莫问浮生事醉后同为造物游顺适堂甫里相望江尽头得隣而隐了浮休落花流水元无碍野鹤孤云尽自由顺里委心彭泽赋适时乗兴剡溪舟区区世上分蛮触对客忘言茗一瓯曹娥庙孝本当为事时人或不然娥兮知此理命也委之天五日抱尸出千年作史传英灵犹耿耿有慊莫登舡忆弟支藤来海峤骨肉海西边对月成千里举头同一天更沈寒戍角歌急晚潮船孤雁知人意声声落枕前相逢相逢疑旧识敲火自煎茶盛欲为留计其如未是家东西分地脉南北两天涯别后思君处空齐䜟烛花自感未险先藜杖逢亭便小留今畨已非昔后去可能逰又倦听花乡曲狂歌侠士行年华与心事醉里自分明山居古木环池竹数竿疎篱补菊屋三间白云不放红尘入无怪山人懒出山元夕一簇莲灯亦可观隔墻箫鼔二更残平生未识繁华事旋借宣和国史看省墓陇上松杉手自移至今苔藓半寒枝梦中不记重泉隔犹学儿童戏綵时梅霜月相摩漏二更书窓伴我一枝横自矜前辈持清白妬紫娇红总后生虎神生长古林丘擒来铁系囚休怜文变豹尚觉气吞牛槛穽终难脱咆哮亦可休山中藜藿少君合早为谋崇道叔庆七十寄意南丰一瓣香愿公耆艾炽而昌厯经七甲鬓浮緑带钖万钉眉映黄疑是函关逢老子岿然鲁国有灵光隂功更説燕山桂留与诗人作义方栁态度脂韦不自持对人无柰小腰肢好于彭泽归来日痩似章台别去时隐隐轮蹄端不恶深深亭榭最相宜流莺百啭春光老拟折柔条寄所思可山冩梅放出东风手叚冩成江路枝梢君复无声句法要与广平解嘲信歩九十日春未老两三畨醉如泥行遍菜畦麦陇未饶十里苏隄严子陵祠横足齁齁梦御牀秪将故旧视君王意嫌汉室干坤小归占严江日月长独茧丝头忘宠辱生刍庭上閲兴亡留题多是功名士也为留题姓字香叅选有感元是江湖潇散客谁将幽梦落南柯十年不调幸然好一着才差悟处多肯使北山驰鹤信且随西舍唱渔歌野人自喜无弹缴却恐金章羡緑蓑春晚闭户蚕新浴开帘燕早归何曽春欲去自是物华非又蝴蝶梦中意杜鹃声外愁问春春不语栁絮暗汀洲诗僧同住西州一水濵东州胜处始逢君诗成又逐行云去后日相思抵看云偶成留得春风趂马蹄日长无事緑杨隄菜花篱落谁家酒缓辔长歌过小溪西湖湘桃深处五陵家隄栁隂中百宝车多是问桃寻栁去近来山下少梅花忆友萧萧檐角雨冉冉雨中舟年老难于别春寒重却愁风牕乱书叶尘壁暗灯篝夜半无来雁披衣对小楼次韵疎牕小博山牕外鸟关关占得江湖隐佐成天地闲檐牙丛篠碧墻隙两鸠斑痴坐不知晚渔蓬倦钓还次赋顺适堂万巻藏书抵万金翛然轩宇絶尘侵顺时不作荣枯想适意元无胜负心蒲石疎帘真道院柏香净几小丛林四时剰有闲风月醒里寻题醉里吟有所思仰天有所思心逺目苦短西风驱残云千里月华满阿育王寺舍利塔粒粟悬悬左角钟几年镇压𣑽王宫要知八万四千所元在寻常一念中佛现紫金归胜地僧夸乌石坠虚空毫光起处无人见明月堂前玉几东山居朝踏山根云暮归云中扉野鸟始惊避今焉情依依异哉海山鸥猜疑未忘机两宋名贤小集巻二百九十四两宋名贤小集卷二百九十五钦定四库全书两宋名贤小集卷二百九十五宋陈思编元陈世隆补芸隐勌游稿施枢字知言号芸隐浮玉人绍定初累举不第从辟入呉摄庾台幕往来锦溪间富吟咏自为序云余萍汎不羁毎多感赋暇日搜故箧得可意者百篇题曰芸隐勌游稿丙申赴浙漕舟宫旋捧檄东越董筑江隄事竣秩满归又裒集所作共百二十题嘉熙庚子自序云先正诗野水无人渡孤舟尽日横与枢官业偶同遂命曰芸隐横舟稿世所传芸隐诗集即二稿之合编也立春雪花风细拂春旗一色云边漏暖曦羣吏守文行故典长官书祝致新祠土牛底事遭身碎綵胜随时把鬓欺争似野人闲可睡枕边搔髪自吟诗感春等闲覊旅欲归难又见蔬盘簇綵幡九十日春从此始万千心事对谁言梅边粉坠寒香骨草际青归野烧痕且把一盃酬好景花风今日已翩翻春前一日雪厯头只有今朝腊犹雨霏霙满太虚六出试糚梅欲妬万花飘絮栁难如云凝惨送元㝠斾风舞欢迎青帝车始信春工多富贵便堆白玉满前除春日春到谿山已近旬寻春犹自负深情爱闲长向梅边立趂煖时从竹下行苦乏诗材无可惜更嫌酒病有余酲筭来岂是因名利才有关心便不清赠湖边栁乱撒鵞黄拂晚晴天涯多少故人情㳺船空逐轻隂转半属春风半属莺梦游径山值雪拥炉赋诗雪天元自冷何况是山中双径冲寒雾千林战晚风空中人已定炉内火常红万事皆如梦谁知梦亦空次䝉斋至日韵试捡清台厯黄宫气已回功名难强致嵗月任渠来雨迳犹存菊烟村可问梅为贪吟有伴到此又徘徊玉泉水蹟无増减从知地有灵羣鱼潜异窟一芥纳沧溟济隐新留咏超师旧讲经圣时调玉烛龙睡不湏醒老僧念佛身世皆空境知空自不悲何须临暮日逐急念阿弥裴相安心际维摩懴罪时同归无有地明月在秋池和菊潭韵题秋潭买山图后身世如萍漫浪休机心谁遣误沙鸥从来风月惊人句即是湖山买屋谋访友定寻云外寺携壶须上竹边楼知音自有渔樵侣莫被人称第一流对雪怪得连隂不放晴直教飞雪试轻盈风回冉冉霓裳舞云暗纷纷鹤羽明大似梅花饶一出薄于栁絮更多情披衣端为诗催起吟得诗成分外清霸国祠瓶笙惊昼睡此意有谁知蛙井成何事鸿图岂易窥一身虽戮辱万姓免疮痍茅土今何在惟存霸国祠早起早起看花露西风把鬓欺心清多在道梦好亦成诗过但思求已生无事皱眉功名縁底事到手却如迟漕闱揭晓后述怀画眉深浅与时殊肯向堂前怨舅姑自是吾侬多蹇薄可堪尔汝肆揶揄心知不是池中物眼独羞看屋上乌得䘮搃为身外事不如委命乐樵苏闻鴈飞尽沙田到水乡年年来往为谁忙只贪夜月芦花宿不是将身傍稻梁通真观不到凝安二十年丹青一幅尚依然青牛已去仙踪逺却有山禽下玉田桃源事已成荒幻那更形容学避秦欲访旧踪无处覔满山花落不知春泛月夜归短艇冲寒泛浅沙满溪明月浸芦花忽惊逺㟁灯光发篱落萧疎一两家龟溪市桥见月楼台叠翠遶清溪浅淡云边月一眉行到市声相接处傍桥灯火未多时寄宝藏壁天瑞路转小桥东羣龙拥梵宫荇花明晚水莲叶向秋风匠斧应休役禅窓定费功笑他尘俗者客路毎匆匆夜寒有作可怪轻寒薄短衾起来搔首傍灯吟百年易老风前鬓万事难侵水様心雁呌云天秋𣺌𣺌虫鸣露砌夜沉沉朱丝自冩无人识一曲寥寥太古音入京何期又泛玉京船行止于人不偶然寒力胜如前两夜世情熟似近三年只将兴味留诗里苦乏工夫到酒边万事看来忙不得只须委顺乐吾天忆孤山孤山不是逺只隔鳯城门争赏诗家句谁招隐士魂秋风林下冢寒月水边村拟待梅花发长吟酹一尊小楼独坐用菊潭壁间韵帘卷疎风入小楼夕阳衘鴈欲西流无人细説吟边事独有黄花共晚秋别高家店独抱朱絃识者稀湖山与我独相知烟迷栁岸经行少月照梅牕做梦迟酒价寒高谁与贯衾绵夜薄自多思归舟又值商量雪好似清溪访戴时梦回银漏迢迢箭缓传梦回月在早梅边小池冻合寒芦折应是鸳鸯夜不眠马上只为谿山有宿盟两旬两度此经行马嘶险迳霜蹄滑鸥舞平沙雪羽轻豪气不从尘外减新诗偏向道间成梅花似有相迎意野水篱边数蕊明读真西山奏疏人事从来不可凭谁令汉祖议和亲连衡休易从㳺説厝火当忧卧积薪黯在淮南谋自寝亮亡司马志方伸木强始见遐冲折信是经纶直要人新月照雪等是寻常月因添雪更明看他同様白与我一般清睡鹤应难认栖乌亦屡惊梅花仍有意相伴聼寒更雪晴送腊终宵舞知春破晓晴烧痕随草长霁色映梅清熘滴檐簮折氷开沼镜明夜窓如对月还又忆轻盈对雪谁使霓裳逞细腰随风尽日袂飘飖飞花却讶春将遍舞片还惊冻易销看熟似同鸥过渚兴仙刚道鹤冲霄吟成谁与相酬酢赖有疎梅伴寂寥正月十四夜羁㳺偶值上元时莲艶烧空照锦谿堂上珠帘如水浸庭前鳌架与山齐风传皷吹春声閙雨遏笙歌夜语低自笑蓬窓勤苦士何当太乙为燃藜新晴寒窓寂寞度残冬接得春来雨又风芳思悠悠空自逺清㳺欵欵与谁同林梢淡抹烟初霁菜甲新抽土旋融多谢殷勤檐鹊舞数声足喜夕阳中分韵春字栁外莺声错唤人小楼吟苦不知春落花飞过秋千去一片闲情客里身緑字韵晓帐香销闲画烛梦回山断屛风曲轻烟细雨客情多南浦草随新涨緑书事闲时但觉求人易险处方知为已深世事尽随流水去白云自识古人心所见齐眉沉醉绮罗丛心事谁知付去鸿不惜千金留粉黛更无一语怨东风闺思帘底临鸾惜嵗华鬓云慵掠宝叙斜落梅香断无消息一树春风属杏花涌金门外桞丝舞困起炊烟罗绮相催欲上船贵冶亦知春有夜煖沙还付白鸥眠春夜赋小字岸桐花开春欲老目断斜阳芳信杳东风不筦客情多杜鹃啼月青山小再行湖上楼台万叠照斜晖红褪园林緑渐肥艶是杏桃开过了春风吹到野蔷薇小楼对月京国谁曽念旅㳺闲情芳思两悠悠却因今夜阑干月引得春风上小楼晚望芳草迢迢客路长栁边吹絮燕泥香桐花折尽春归去犹倚危䦨问夕阳再赋酬呉鞠潭酌酒酬春醉晚红谁知书剑两无功渔竿冷浸半丝月牛背闲消一笛风仙梦不随狂蝶乱家书只倩素鱼通友声更拟迁乔去底似人情较异同覧镜心到无营本劝㳺何期身又客皇州匣藏青镜闲情薄衣染红尘满面羞风月几曽于我少波涛半是为人忧故山幸自堪耕钓不必生涯足是休牡丹天然贵格镇羣芳细雨丛中试宝糚肯与乱红争国色甘同柔緑挽春光玉䦨倚困娇无力金鸭沉烟不敢香可惜承恩亭北赋苦无妙语告君王留别诗僧家山方缱绻客路复西东自念依明世谁令䇿隽功三盃桑落酒一棹栁花风别后诗应好吟成寄短筒送春相逢九十日彼此惜芳期折栁停闲骑嚼花吟好诗经年行逺别对景起深思日落不知处四山啼子规怀友人锦野重来已秀葽雨肥梅杏粉痕消晚山四面子规呌晓树一声婆饼焦耐乆交当如水淡惯㳺身亦似蓬漂老莺不省春归乆犹自教雏学徙乔后坞示璧天瑞几年不到已公斋客里明知未定家生灭无边方共语满山春雨落松花即事暝色分烟上逺峯雨声断处又晴风宝屛香冷闲情逺落尽蔷薇一架红檐玉鸣晓窓风细响檐铃一曲云璈枕上闻梦断不知仙路杳鹤衔松露入青云东天目不辞巇险访龙潭潭底无穷碧似蓝乱石鸣滩谿过九飞泉㵼瀑堑分三虽然道士能相引不比樵人得尽谙怊怅飞桥无路到乗风应许御云骖不谓山行得此晴有名胜处必须经玉田草满春无极石室人稀夜不扃自料俗情应厌勌谁知幽意在空㝠碧桃却似传消息一曲琼歌月满庭西天目苕水之源出此山地如邾鲁始跻扳三池浚泽髙冈上一勺为霖反掌间着脚不知苍汉近无心直共白云闲何时结屋枕泉玉涤尽尘根学大还题朝阳洞中一吸龙泉万虑清更寻古洞入柴荆桃花落尽春无路独许骑鸾上玉京题至道宫云巢轩碧霄路底作生涯云亦何曽定有家月印天池心宇净水鸣环珮出松花别天目东尖森洞穴西目浚渊庭三日若为霁羣龙亦有灵立依松作盖坐倚石为屛犹恨归鞍急回头望逺青闻西山讣音夺到斯人处天心亦杳㝠嘉谋犹未罄直道信无灵四海方思雨中营忽陨星羣贤知孰附客泪欲飘零芍药虽殊桃李竞年芳色相惟应付梦乡纶阁曽看金缕艶蕊宫初试玉楼糚露凝深浅烟中泪日汎温柔雨后香幸蜀归来花正好可怜不忍看嫔嫱天女霜刀剪亦难露红烟紫碧䦨干歩揺衣袂飘霞珮钿合钗梁间宝冠枝上任他无力笑灯前还作有情看采根若可苏民病始信无经载牡丹玉蝴蝶花芳意深深掩緑苔粉团香翅自裴回多应又怨春归早化作飞花满树开小琼花合是孤根在广庭世间那得此云英霓裳一曲天香散惆怅瑶堦月自明午寝旧诗零乱满藤牀緑映帘深一缕香午梦惊回槐国逺浮生消得几斜阳道间一溪新緑涨晴沙傍岸疎篱八九家桑叶又抽麻正长緑隂深处响縿车再观钱庙荒碑五丈藓生花飞鼠巢梁壁缀蜗华胄遥遥天下满不知誓劵落谁家墻外竹森森新竹亚墻屛箨解余斑粉泪零幸入诗家穷相眼可能不为此君青题鹤林丈室用俞紫薇韵物我相忘付八还偶来琼舘扣霞关玉峯自有三生约尘世真同一梦间华表风清丹顶去缑山月冷碧笙闲当知象外机无息肯羡黄金系九环五到洞霄兼似冲妙多谢名山不厌人五来此地着闲身泉声带雨驱烦暑空翠萦风絶㸃尘金鼎火能知应候玉壶花自占长春何时诗证三生约乞借烟霞与卜隣杨蟾川铁佛普度㑹重隂九叠㡬曽开广布隂功亦异哉八景定中朝十极五云深处歩三台烟腾緑字鸾初下月照黄坛鹤未来去地一珠如黍米天人竞凑鬰罗台炜煜神光烛素屛苦魂䝉度语堪听但知实相皆非相自证无形入有形火炼赤炉超上景水流华沼荡寒庭功成试问谁能似元子真人旧典刑夜泊黄湾移近黄湾泊短篷野云垂地一溪风渚香吹散荷花雨几㸃流萤出苇丛夜凉听雨暑雨沉沉夜正清凉欺客枕梦频醒虽然未是秋时候滴在梧桐亦厌听西河桞一把轻才拂地垂柔梢浅浅抹燕脂絮花吹尽枝方长却恨春风未得知三过垂虹秋来三度过垂虹灏气横江水接空㠶影轻浮千幅月渔竿冷浸一丝风枫初落叶前村近荷有余香别浦通笑拍䦨干天地濶鲙鲈尊酒许谁同沧浪长史遗踪二百年直教名字到今传渚香细浥莲须雨野色轻团竹尾烟但得幽情关水石何须隐迹痼林泉客中正有尘缨在来此清游亦是縁水次秋蚊可畏利觜似花鹰针肤不暂停有生何蠢蠢藏毒在冥冥乱舞迷昏水喧声接晚汀风威秋晚劲看汝易漂零中秋日虎丘呈庾使东畎先生蹇歩接輶轩于山亦有縁劒锋遗断石阁影倒平田紫日穿林暝黄云共野连清辉无着处月伴使星圆清夜客身随取止一室冷如氷景逺吟何托情疎梦不曽雨粘初藓壁风谢欲花灯岂是无家者甘为有髪僧客中雨思细雨粘云结晚愁黄金垂地菊钱流风来不觉窓声战分却覊怀一半秋闻鹤谁家嘹唳九臯声客梦初回晓帐清华表不知仙路逺刚随寒角转残更秋夜即事断雨寒云过暝窓落桐叶叶是凄凉楚山不入清宵梦月影蛩声满桂芗对菊欲荒三迳负归期魂梦何曽到短篱九辩不歌陶令老清香还许入谁诗开炉次夕以不禁离抱来访宏菴挑灯细语漏促忘归即事有赋时黄澹翁在焉客里情怀不自如夜深来访子云居挑灯细按新翻曲拂案同看旧架书梧叶敲风蛩砌冷菊香消雨鹤庭虚相逢且与开眉笑莫遣吟边酒琖疎雪只消顷刻便漫漫人亦求窥造化难栁外情知非絮落梅边误作有花看朱门合席持杯煖紫塞分屯坐甲寒慨想英雄当此际肯分事业与袁安和庾使和毛君玉送墨梅韵东风吹上嵗寒枝笔下工夫颇渉竒此撡直应同晚节有香亦合伴氷姿淡于浅水笼蟾夜清似疎篱压酒时春在小窓横幅里调羮深意许谁知蜡梅送东畎先生併寓探梅之意泽国寒深未见梅东风何日到南枝玉堂应有新消息恐是人间未得知劒池雨壁烟崖翠藓长龙泓冷浸斗牛光独怜有水清无底不洗花池粉腻香生公讲台千人凑坐雨天花片石虽顽识当家万境俱空非有相漫留尘迹与人夸寄陈藏一万人如海亦纷纭还着江湖有限身题叶恨深波影逺嚼花吟苦月痕新羡君朝市情俱薄笑我山林趣未真名胜捜罗能尽否细论何日许相亲送同幕刘正父召试合是氷壶寘露寒果然笔札对金銮虽云经世谈何易漫道忧时事转难正气必能回坏证中流当与障狂澜熟知议论平如砥且把清规作様看绍兴城隍庙江头曽梦见仿彿此山川幻説从何证来㳺即是縁妪言前世事我是太湖仙神理俱冥漠清香漫致䖍借张宪韵述怀呈东畎先生早起看秋意山前深未深水香飘逺渚晴色上平林风雨一双鬓江湖万里心何期来此地时作短长吟初泊世綵不问萧条传舍空来欹客枕聼西风一庭明月无人玩秋在梧桐落叶巾早起檐前鸣玉响丁东清梦初囬鹤帐中早起井梧飘一叶方知昨夜是秋风风雨入夏惟忧旱秋来却浸霪风声连海响山气与云深望嵗丹心切忧时白髪侵旅中无别事隐几自长吟禹庙衮服严常祀平成万世功圭璋藏道室弓劒莾幽宫石定今犹在梅梁事莫穷幽寻湏作计多恨雨匆匆髙园入门虽较小中却是壶天委曲松篁迳清新锦绣篇蟠胸有丘壑随处是林泉更读鳌峯句风流似谪仙扁名俱不俗难得此规模一镜荷香冷四围花迳芜沼寛鱼自乐竹静鹤同孤倣尽东州景何须作畵图梦前室长夜几年别伤哉千古心自因縁较浅不是老相侵熊梦如先兆鸾胶岂续琴晓窓秋叶响不觉泪盈襟西兴寄呈东畎先生生平未始识东州不谓招邀得漫㳺南镇门前秦望晓西兴浦口浙江秋风搏怒气潮初落山涌青㝠雨乍収岂为登临重回首使星只在五云头两宋名贤小集巻二百九十五两宋名贤小集卷二百九十六钦定四库全书两宋名贤小集巻二百九十六宋陈思编元陈世隆补芸隐横舟稿轮差祝圣所拈香瓣香来谒玉宸宫月在觚稜绛阙东转向玉街西畔过朝天万马正匆匆㡬度来㳺几赋诗又因将命到灵芝三唿祝了君王夀偷眼湖光立片时至日谒庙呉山见日初出曦龙浴海上扶桑云表辉芒烛万方史舘缤纷书瑞色禁城奕昱锁祥光从知绣线添红影独喜丹心向太阳节里官闲无一事谛观易道静焚香廨宇傍河彷彿家居合是清溪近处居在官却与在家如栁风拂岸时鸣橹梅月横窓夜读书休问舟闲无唤渡须知水到自成渠俸钱已足供薪粒比着箪瓢尽有余月下忆梅花夜深寒月照窓纱忽忆林逋处士家鸥鹭正眠烟树冷不知谁可伴梅花生朝报恩夜醮绛节翩翩七宝车謡歌飞上玉皇家鹤坛月冷天风静开尽碧桃无限花菊潭赋小窓睡香次韵兀兀蒲团万虑除定回寒月满康庐幽香自有禅心㑹春不相知亦任渠夜闻城中箫鼔箫鼔喧天竞看镫都民应喜见昇平芳心自不同年少细嚼梅花坐月明和东圃郑震见寄薄宦来京洛相逢乆更亲丹心期为国白髪易催人月冷鸟惊夜霜明鸡唤晨吟边频自感还染九衢尘题桃源图山中与世不相关鸡犬桑麻尽日闲傍水桃花春烂漫误传消息到人间和菊潭玉泉韵不是灵源逺碧虚可容六六化龙鱼讲经人去前湖暝翻手为霖自有余酬𤓰畴赵鑪夫投赠谋生百拙世无如嬴得心清剰读书薄宦喜从京国路闲身还似野人居济川事业归商傅献赋声名羡子虚嵗晚且留梅作伴吟边月冷一枝疎仲字嵗晚书怀因次其韵终有徴书访绮园心期独向老天言物情已逐东风转未必全归野烧痕端平除夕宦逰来此亦随縁过了新冬又餽年今夕桃符犹自冩明朝柏酒譲谁先但令世道皆平地此外身名任老天春与诗家如有意早传清梦谢池边嘉熈元日先春一日纪正元熈号初更气候暄万象光随黄道毂千官班凑紫宸门梅迎霁色来窓底栁挽和风到水根但愿时平年事好升沉有命不湏论立春彩胜飘春上鬓蓬倚栏一笑问东风青青栁眼梅花面才染阳和便不同雨后道间见红梅元都境界玉堂身轻袅湘裠歩晚隂昨夜雨肥添酒晕红情染得十分深盆梅白玉堂前树谁移此地栽看教清意足唤得艶阳囬舞片疑云堕留香待月来只应标格好独为嵗寒开春雪腊里霏微未许多春来舞片却交加混成天地皆同色㸃染园林尽着花岸碛云凝迷去鹭屋头烟煖见饥鸦东风毕竟能融化不放寒澌氷桞芽再雪投晓又翻飞春风亦被欺须知寒彻夜胜似腊残时艶粉同梅落轻花替栁吹浑然成片玉冻合在前池题龙首图变化成来体势髙坐令幽思起云涛春雷一鼔惊头角碧海风轻衮绛桃落梅粉香消尽骨犹清望断瑶台转有情便是百花无此分看看事业到和羮桃花武陵人去水横陈独向元都管领春日煖风轻尘扑面刘郎空老苦吟身宿接待寺梵境忽巍峩门前对市河有心𢎞誓愿于此接经过郭近人声杂檐髙雨气多规模踰百载犹説喻弥陀宿龙泉寺既济功成列左仙余波犹作世间泉苔荒碧甃龙宫寂庭老梅花月在天横渎岸边梅花方开雪染梅花倚道傍亭亭野水弄幽芳东风似赏孤髙意未许飘零一片香双路王命驰驱不敢轻文书要覈去来情青山歩歩生幽意碧涧悠悠趂逺程春浅禽声犹自小泥酥马蹟正宜晴地名见説名双路便舍﨑岖就坦平实际窓前睡香瑞锦窠应对锦郎谁将灵种到幽坊山深月冷梅花老压尽羣英是此香石桥接待当年立雪直齐腰宗㫖流传到石桥风急窓寒灯影逺疎梅无语夜芗销手笔华严梵笈新更开宝地接迷津一声金磬人初静月照空山草自春闻寺中晓鼔灵鼍一鼔振潮音征梦迢遥枕畔闻语断频伽天正晓松风吹散满山云跨水道间店舍縂迢遥山深转寂寥看鸥临逺水下马过危桥晴雪林间少春风野外饶此行为王事旅食任萧条峮山舖未説路行难山深分外寒晓村林隐寺春磵石鸣滩薄宦曽无补劳生敢自安羽书今较少备御莫教寛杏塘境接江东界邮程是杏塘雨喧茅屋小泥滑草桥长旷野人稀少平田水𣺌茫半生游厯地未若此荒凉四安梵惠藏殿刼火不能焚空中转法轮风霜䲭殿古金碧贝函尘物本由成数人言不坏身却怜无问者遗蹟竟成陈上司谏曹先生声名满世重于山果见延登左掖班天子虚心求国是先生着手济时艰要看出处诸公上只在精神一转间前此极言虽引去安危理乱正相关池萍一畨雨过一畨多间挟晴风涨緑波桞絮吹残㳺蹟在谢池㸃㸃是阳和分赋杨花纎腰睡起芳情足谁道春风浪拘束日暮天涯细草多轻风误入阑干曲雨吟园林緑尽合清和犹有余寒在薄罗几缕情风春别桞一庭苦雨夜鸣莎人于生处穷通定事到难时感悟多水上浮沤频起灭看来物理縂由他夜坐有感不为名所累应是得安居客梦方知幻身谋反似疎风髙秋塞逺雨急夜窓虚犹望収来效频翻旧读书送黄溱游金陵六朝多旧事谁与问江山我亦身重到材疎语竟悭燕归秋巷静鹭去晚洲闲徤笔无轻赋前贤辙可攀酬山月江与投赠帝里风光好随縁适宦情却居城郭外不杂市㕓声水国霜天冷梅庭夜月清正惭无雅韵敢説到诗名梅花竹篱茅舍本相安谁与移根入画阑尽道重帘妨暖日疏枝却得䕶春寒风标夐与万花殊可有尘埃染得渠把住琼枝相晤语只疑身在玉堂居和陆明叟了无闲事上眉纎一炷清芗静画帘造化自从回暖律芬华顿觉转穷檐轻风度桞春情薄细雨催花土脉黏所愧微官相束缚何因共访酒家帘夜窓听雨一炷夜香清挑灯听雨声虽然添客梦却可助诗情泽沁兰心重泥酥笋角萌山行频有约日日候晴明破榴绛殻盈盈万颗珠润于玛瑙浸氷壶吟心先自清如水嚼了寒霜骨更臞登应天塔云级涌青冥金鳌载宝轮地髙心自逸天近足无尘圗画千峯晚楼台万井春三生许元度曽此证前身鳗井人言此井有灵源潮落潮生透海门陵谷未须穷变易朱墙里是濮王园大能仁寺规模应甲刹殿阁拥金仙嵅歉炊烟絶城低野色连客僧皆散去主者独安眠成毁难逃数山门八百年留滞何期踪迹又迟留行止于人自不由梦境固知空似蚁生涯却笑拙如鸠碧涵一镜晴天润翠涌千峯宿雨収从此公余须杖屦未应草草度春休晓寒曲曲屛山忆梦中峭寒成阵入帘栊宿香消尽金猊冷一树梅花怯晓风晚思客思悠悠幸自安亦因吟事可相寛小窓过了亷纎雨细与东风説晚寒用明叟韵併寓山行未成之意乆客住兰亭心同晋水清忘机盟宿鹭伐木听雏莺物亦知人意春宁有世情幽寻空作计一夜雨连明苦雨何期一雨成三日约客行山竟未能春到分时隂不觧夜当深处气犹凝檐低卷箔看飘洒础润添香㪚鬰蒸想见故园梅落尽和羮消息未堪慿雨中用雪坡韵无计酬春独有诗倚栏终日候晴晖东风渐属新桃李帘幕深深燕子飞雪坡以雨阻山行有诗因以次韵为欲看山助眼明频占鹊喜报新晴春光已过三之一尘世难逢四者并诗酒深情殊未适肴蔬薄具亦频更终来不似西湖好晴雨皆堪傍栁行月丹和鹤庄韵灵种飞来鹤顶红谁云九转有仙功广庭曽侍东风宴留得霞杯照晚丛禹庙且要尽清懽须知一出难人因晴后喜春到水边寛栁长官桥媚梅飘客袖寒荒祠存禹蹟得得又来看镜湖一曲天与平湖老贺郎春波依旧染晴光可怜千载风流意付与租符晚夕忙用雪坡春色韵才出城门兴便浓晴光野色两俱融栁方染得三分緑桃已重成一半红山涌林峦荒寺隐湖分港汊小舟通相携各自论年事几度春风上鬓蓬用梅溪镜湖韵畎畆镜中分沧波杂断云向来官里赐今属野人耘怀古天难问贪吟日易曛羽衣遗传本起诵想余芬天基瑞应宫金碧耀琼庐天开绕电区乌流周室瑞蛇断汉家符石井腾曦驭瑶坛布斗枢愿将皇极福敷钖徧康衢送东浦张应发归永嘉客里偶相逢襟怀亦偶同对梅吟夜月折栁问春风子勿言浮梗余方笑转蓬归程惊雁荡得句附邮筒碧桃月浸虚庭夜未央一枝静对白云乡三生自结元都约来伴疎棋到玉堂一春屡有扬州之约雨辄尼之将旋幙侍外舅来㳺邂逅二羽衣一能参上道一能知大丹竟日留话喜赋二解时清明日也几有行山约山灵圣得知仙家宁易到尘世亦何为草润非烟石花流止水池不晴还不雨正是卖饧时裂石未尝关毋将俗眼观虚中元有受造藴亦何难羽客能谈道云房识候丹只应仙有分风响歩虚坛道间见桃李花东风到处竞繁华不问穷栏与大家垂栁丝中深院宇隔墻时有出来花龙瑞宫侧访仙姑不值轻红片片落桃花刘阮空迎紫鳯车石洞有天元不闭何须流水觅胡麻送妻叔归括仓山此身元是客还作送行诗笑语如今度绸缪似旧时买船春载酒剪烛夜敲棊烟雨楼前景图来慰所思出西门寄呈外舅姑自从依监宅不似昔时亲义重难为别情同父更真一箫思去鳯双璧倚灵椿只等中除报相迎辇路尘唐园幽居已似水中仙更有亭台在屋边拟作小图难尽处一年两驻内家船觉苑寺此是词人宅名因后世传驿中存废井桥下驻归船一梦空尘蹟千年尚福田笔灵应賸馥试为酌清泉祗园寺许询旧宅有戚公水应天曽建墖又此结精庐释氏縁何熟诗人念总疎壁荒遗畵水僧老学医书笑我重来者经年不定居奉和龟翁送别为説吟边事曽陪宴笑频自慙无韵者敢对有名人雨洗秦山晓波明镜水春匆匆还别去芳草正如茵昨夜昨夜隂风刮地鸣乱敲窓纸梦魂惊壁寒剥落泥成片屋老漂揺瓦作声野市霜明人迹险官河水冷客舟横翻思带甲眠戈者何幸吟身傍帝城两宋名贤小集巻二百九十六两宋名贤小集卷二百九十七钦定四库全书两宋名贤小集巻二百九十七宋陈思编元陈世隆补雅林小稿王琮字宗玉钱塘人积学敦行以孝友称徽宗初登进士第宣和中任大宗正丞提举永兴军路常平靖康初除左司郎中厯官两浙江东漕副直龙图阁以病奉祠绍兴间尝避地居括遂家焉北山访僧晚归吟僧山北住又买过湖船半日得闲话一生无此縁波光映酒兴竹色带茶烟归路斜阳里徐行听乱蝉蓬莱一棹三万里何修入窈深水痕涵雨意巖影带秋隂虽愧无仙骨终能长道心古人殊错计空向海中寻读书楼作近来闲过日幽事颇相关逺树开晴昼归云当晚山官情随处薄诗稿逐时删骨若无仙分何因住此间哭潘令河阳桃李树惆怅不逢春官为吟诗折家因好客贫故山归去逺遗像挂来真谁向江头哭共乡三数人三巖闲携一壶酒来对雪巖斟秋老瀑飞痩石寒云宿深坐无僧共话行有鹤随琴此处尽不俗令人生隐心题独醒小亭退食多留此翛然一散襟凉从晓来觉秋向雨中深墙竹侵山色檐茅杂桞隂有谁能载酒过我共幽寻挽何耐轩调度如儒素相门中所难一心惟好佛半世懒求官星近缇屛落坟依宰木寒遗恩满溪麓鱼鸟亦辛酸客里有怀徐太古近来真倦客怕蹋软尘红独向一楼坐静观诸境空官河添夜雨宰树带秋风还忆能吟者襟期何日同与刘天游伯仲夜话霅中戏赠水亭新得月坐对白苹洲共説一夜话惜无多日留手抄诗许借口诵咒如流最羡同吟处对牀风雨秋秋夜有怀醉书十韵秋风从何来飒飒入窓牖残灯耿不寐照我容颜厚故园岂不佳亦颇兴怀否黄金桂百树碧玉池十畆猿鹤响空山亭台映疎栁觥筹杂野䔩笔砚得佳友愁无弹鹊句隽有持螯手人生行乐耳功名有时有㸃检屐几两土苴米五斗浩然归去来万事不如酒城西即事清晓离家去路遥絶怜寒景太萧条松深渐觉风声急云动还知雪意消沙觜客担鱼种卖山头人拾树枝烧梅花多处谁家酒斜舞青帘隔小桥次韵项君玉惠然乗兴访幽栖细雨㝠㝠湿杖藜七尺身强于鹤痩一生心不向人低日寻灵药行寒麓时有新诗付小奚欲解貂金同一醉酒罏闻只在前溪荅友人秋山曽是共登临感慨兰亭后视今炎热不过能炙手笑谈未必到知心前言衮衮风波去后约寥寥嵗月深室迩岂应人自逺酒盟诗社要重寻京华病中自移药鼎在牀头桂玉令人分外愁因病始知归计好虽贫不向俗人谋僧曽带雨来看脉仆为伤风懒上楼頼有壁间新买画寒灯相对两山秋客南徐一首秋来客里几蹉跎醉鉠惟堪浩浩歌盛世未应知己少诸公自是閲人多潮生𤓰歩风犹急苔满浯溪石欠磨忆昔祖生忠愤后更无一楫是如何次韵徐献可兼别重㢲谁怜范叔恋袍寒犹有徐卿二子看大率率中多物忤相知知到此心难最怜风雪分吟笔安得江山共倚䦨后夜小窓怀素帖挑灯应忆我同观代辟客送总卿归呉使星卿月照淮壖百万貔貅饱据鞍出处岂无公论在规模应有后人看半年水驿衣犹湿一纸天笺墨未干事与心违知已异折梅花到嵗云寒邺中书怀苦无宦况莫来休羞见傍人説宦逰九十日秋蛩共语两三夜雨鴈供愁腐红只有虚名在坚白难将实意醻驿路梅花归正好苦无宦况莫来休喜赵君甫赴班西台自是旧相知来了为山一篑亏入幕虽无多日在焚书已是十年迟金闺接武人争羡玉牒能文世所竒此去锦乡才两宿仙茅緑景正堪诗题多景楼秋满阑干晓共慿残烟衰草最关情西风吹起江心浪犹作当时击楫声汉荆王墓落落庙摹瘗鹤隂隂宰木宿神鸦可怜宝剑凌云气散作金灯满地花独醒午坐小槽停熘务㕔闲幙府文书省却难竟日徘徊无俗意祗因竹外有秋山旅兴经年客食向京华懒对春风秪忆家觉道近来全俗了畧无一语及梅花客中从厚禄故人乞米范甑欲尘贫亦甚陶腰未折计何如小窓独对萧萧雨临得唐人乞米书舟过孤山寂寞梅花处士坟竹围巖脚一泉深偷瞻翠辇曽㳺处水钥年年䕶緑隂秘省金鱼池落叶䦨干小立时诸公慨想到腰围但知官饼堪为饵不识人间有钓矶观潮旗彩斜飞一命轻舟人却立万舟迎不应当日将军事犹到如今气未平献可约逰北山阻雨共约湖边唤短蓬晓来何事雨兼风山林只合闲人到不入时官眼界中立春有怀十千唿酒醉长安犹记年时客里欢有约南山南畔去只挑野菜当春盘两宋名贤小集巻二百九十七两宋名贤小集卷二百九十八钦定四库全书两宋名贤小集巻二百九十八宋陈思编元陈世隆补竹庄小稿胡仲参字希道清源人负才游京师所与交俱一时知名士嘉定间赴试不售浪迹数年终蹇遇合乃寄情山水以自放诗有竹庄小稿一巻宫怨泪粉羞临宝鑑前澹糚争似旧婵娟一言曽忤君王意闲在长门十九年寄竹院方丈孚师江湖嵗月易消磨振钖归来鬓欲皤性懒吟编多散逸门闲俗客少经过虚檐破处悬蛛网落叶空中见鸟窠一片师心谁㑹得半窓竹影緑婆娑郊行暮归吟罢归来兴欲狂重城半掩傍昏黄钟声揺动山灵答月魄未髙人影长竹叶浅斟杯量窄桂花满挿帽檐香不妨竟日酬心赏才到明朝事又忙偶得欲问梅花信山寒去未能静思天外句坐对夜深灯戒酒频添衲煎茶旋凿氷月残霜又落无复叩门僧丑妇吟君不见汉殿丹青未漫㓕马上琵琶向谁説又不见华清舞破霓裳衣凌波竟堕嵬山血从来艶色多累身妾貌虽丑心自悦幽闺到老无人知白髪如丝镜如铁晚雨勃姑鵶舅呌楼西春色隂晴景不齐浓墨四垂収未起湖边一片夕阳低端午千年流水去滔滔此日人来弔汨罗江上画船无买处闭门风雨读离骚山中作村居便野性况复是清秋为爱山间好因成旬日留林深喧鸟雀露重滴松楸昨夜新寒入篝灯覆敝裘入京第一程六载馆杭州重来访旧游山中才过雨客里又惊秋岚气蒸衣湿泉声激石流功名苦行役羞见渡惊鸥道中早发未晓催行色微吟独据鞍露垂星影湿月澹水光寒犬吠知村近鸡鸣觉夜残亲闱在何许谁念客衣单秋晚泛湖载酒湖边买小舟水光山色解人愁短篱寂寂菊花晚两岸萧萧杨桞秋落日波间収戯鼔暮烟林外出歌楼倚䦨长啸西风里惊起前汀双白鸥试后书怀踏遍天涯路春三秋又三文章与时背言语对人慙湖海气何馁山林分未甘闲僧时过我挥麈共元谈夜坐偶成一字吟难稳沉沉夜向阑灯明妨短梦衣薄犯新寒千里家山逺三年客路难明朝有佳便尺纸报平安送诸葛春卿还里扁舟分袂出湖濵我向呉中君向闽自笑吟身犹是客却来逺道送行人家山㑹友慿传语旅舍逢诗为拂尘天北天南相忆处梅花毋惜一枝春得家书手剥鳞缄细细看北堂垂白喜平安为怜客里多霜雪寄得衣来正及寒雪晴泛湖雪后湖清浅令人心眼开林疎知寺近氷合碍舟回寒色欺吟鬓斜阳入酒杯山行已清絶况复是寻梅春晚见山茶花一枝独开荼䕷开尽见山茶血色娇春带雨斜莫是今年逢闰月东风吹到背时花山中口占三首四野平田春水肥前山隐隐带残晖千林晚色无人共时有樵翁独自归踯躅花开野色浓和风甘雨卧丛丛城中只买零枝看那似山头满树红饭罢唿僮旋煮茶碁枰诗巻小生涯从今厌踏红尘路多在山间少在家夜坐即事午夜空庭寂心闲坐亦忘竹间风动静云里月行藏惊鹊出幽树寒螀语废廊瓯茶聊当酒清气入诗肠题墨梅竹洗尽丹青料清髙絶㸃埃数竿无韵竹一树不香梅与可今已矣补之安在哉千年好风致唤上笔头来听雨听尽灯前细雨声声声总是别离情何时断得闲烦恼一任芭蕉滴到明夜坐与伯氏苇航对牀閲江湖诗偶成一首对牀因话弟兄情话到山林世念轻几上江湖诗一巻窓前灯火夜三更茶经未展神先爽香片才烧味较清吟罢忽闻樵角动石桥霜晓有人行薄暮薄暮抱幽独无言倚小楼日沉千树晚风起一天秋警枕团新梦寒衣带旧愁秪因吟太苦余病未全瘳山行石磴手难攀林深去复还人行啼鸟外僧住白云间野兴平秋水吟魂绕暮山马头风作恶潘鬓任阑珊月夜听琴效渔父辞风入古松成节奏泉奔幽磴响琮琤琴中弹意不弹声勐拂朱絃灯熖落细敲玉版梦魂清啼乌枝上月三更寒中偶题烟对红炉煖香凝绣被温老天有秋意寒不到朱门枕上得句寄潜君升无奈蓬窓雪打声梦魂才稳又还惊枕衾如许犹嫌冷多少闾阎睡不成留宿陈氏书斋因访吟朋到竹居春寒䇿䇿动窓虚几畨好雨偏留客一盏清灯共读书徐孺旧曽亲下榻陈遵见説好投车与君静夜评心事万斛闲愁尽扫除游白后山观音寺緑隂深处石桥横才入山门意便清林下一僧无箇事时来倚树听泉声与生上人乆住深山里相忘物外形逢人出好语入定掩残经古字碑成轴名诗榜作屛欲知祖师意栢树在中庭雨中愁坐黄昏掩客扉风翻霜叶满庭飞孤灯挑到寒更尽犹有行人带雨归读岳鄂王行实飞鹄来何意英雄此日生山河张胆气宇宙载风声一片堂中纸千年身后名至今坟上水犹作不平鸣和林梅西淙瀑布图韵瀑驶惊风雨危悬峭壁前临流清客耳入夜搅幽眠旁是龙为庙髙疑山有仙一尘飞不到长似九秋天喜郭希范自上庠归马蹄明日是君家千里归来傍节华几夜深闺寒寂寂有人和泪卜灯花用伯氏韵东梅榾柮炉前坐夜深寒侵牕户月西沉冥搜天地无穷趣冩尽江湖一片心霜叶落边添客思梅花痩处动髙吟访居欲问推敲诀拟把清樽共细斟东竹院孚老别来旬日许又过一分春因感尘中事空惭物外人吟清便境静语苦见情真近况知何似篇诗得细论送梅还三山十年湖海上此日值梅兄一见才倾葢相逢又问程新编聨尽巻清话入诗评从此云山别因风时寄声题雪舟云心二友吟巻君诗何所似絶似晚唐诗冩出春云状融成白雪词百篇多态度二妙一襟期与我为三友他年题品谁清明杯酒浓浇壠上春东风吹起纸灰尘可堪肠断中原路草掩荒丘不见人寄黄云心竹屋少行蹟闭门春昼长天时半晴湿人意共炎凉苔藓侵阶緑荼䕷压架香冥捜寻杖屦不为看花忙采桑女叶满筐箱花满簮低头微笑出桑隂后来若有秋胡子説与黄金必动心过永春县距城才百里世路更难平碣石唐人墓桃源晋地名危谯依岳势荒市带溪声往日罹兵火頽垣蔓草生圩田圩田依涧水入夏未栽禾不是春耕晚山中寒气多闺中词冩就相思字灯前带泪看欲缄还未忍少待泪痕干听尽芭蕉雨愁人夜不眠慿谁将此意为妾到郎边早发早发六七里前途曙未分渔舟依岸立水碓隔溪闻独树支残月空山半白云清晨那可驻日出又如焚无题露重湿征衣风急翻纱帽山下灌园人倚锄看马过过界首几重岭隔几重湾路入蒙蒙烟雨间独立溪桥重回首前头已是剑州山思家夜梦到山居回头千里余屡传归去信不得寄来书小径应添笋荒畦欠理蔬客程频得雨田里事何如渔梁岭禹庙古今陈蹟几兴亡闽岭何因祀夏王莫是当年平水日曽驱鱼鼈渡渔梁陵上钓台后身为功名役因思隐者贤只行山后路羞过钓台前西湖㑹上和赵靖轩韵不着人间半㸃愁毎于胜处一凭楼吟边只欠林和靖坐上追思马少㳺晕脸芙蕖酣薄暮低眉杨栁拂新秋酒䦨拍掌狂歌舞自是忘机可狎鸥秋意梧叶飘残客梦惊拥衾危坐到天明片心除是眉头识万感都从念脚生江上鲈肥销旅况楼前鴈过带边声挑灯无语闲商略谋国谋家底计成还赵靖轩冷巻借得君诗在案头篝灯夜夜看银钩苦吟暗数秋更尽何处笛声人倚楼重阳漫浪江湖已十霜一秋强半又重阳可怜白日浑闲度偶对黄花觉自伤客舍题诗书感遇市楼沽酒慰凄凉登髙不为酬心赏直欲凭䦨望故乡夜来闻曽性之丘君就二友隔楼吟声不絶以诗柬之月下归来深闭门衾寒时倩博山温隔楼忽听吟声苦引得清愁入梦魂问性之病莫向推敲苦用心闻君病里亦沉吟书灯挑尽无人共药鼎煎残到夜深霜后菊花方寂寂腊前梅事又骎骎相看咫尺如千里几度逢人问信音过千顷寺访谷隐老别乆交情澹重来似旧时人生云聚散世事月盈亏茶具权行酒禅牀借看诗漫天多雪意预约探梅期性之寻梅归来有诗因感一絶处士庐前门径深仅留佳句与人吟孤山近日无行路踈影暗香何处寻枕上偶成客楼萧索抱愁眠雁过声声到枕边念脚动如鱼拨剌吟身寒似鹭聨拳匣中幸有刘琨剑囊里犹余老杜钱忽忆西山山下路夜深霜露滴松阡夹河中有矮道人自住小舟持咒为生人莫不异之者道人神貌方双鬓欲垂肩坐席容三尺浮家住一船餋生慿拂果持钵信人縁早泊藁梁下蓬头起白烟寄嬾庵天寒日短道路长白云飞处知吾乡大江之东渭之北念我故人何可忘别来杨栁眷依依只今开到梅花香扁舟漫浪归未得京尘海里安行藏身名未立仰天笑牀头夜夜鸣千将羡师物外无宠辱庭前柏树常苍苍音书鳞羽乆不到几千里外空相望五云前坠满室光报师之意无以将篇诗浓墨才淋浪一声鴈过天际翔偶得挑灯伴寒夜兀坐竹罏边赤脚知吟苦时将山茗煎和性之见寄韵牕烛销残转寂寥柴门无复野僧敲偶来枕上吟诗就记向心头欠笔抄鸣竹数声疑雪片寻梅清梦到山坳世情云雨多翻覆谁是江湖耐乆交游山中世途平处起波澜输与髙僧占好山竹尘直为挥俗具槿篱虚设掩尘关林泉有分酬清供瓶钖无人伴此闲摆脱名缰须早计半生犹得住云间寒夜作生计尚茫茫微吟思故乡覊愁消不尽寒夜未为长门掩梅花月禽翻竹叶霜挑灯裁锦字明发有归航读秦记万雉云边万马屯筑来直欲障飞尘谁知斩木为干者只是长城里面人雪凝云商作雪顷刻满天涯片片疎还宻霏霏整复斜映窓疑月影着地似杨花四望浑同色微茫认㸃鸦用冯深居韵题莆阳章氏环翠楼百尺危梯𣺌海寰䦨干十二尽青山烟光浓淡藏多景野水周遭匝四环胜地只宜骚客住老天未放主人闲慿谁説与九仙道方丈移来在此间书怀呈曽性之覧镜叹头颅梅花一様病因吟后有愁到醉边无心事归梁燕年华过隙驹世途难着脚况复是江湖和伯氏春雨中韵痴寒脉脉压晴莎春渐三分景未和待得浓隂収拾后花边春色已无多两隄杨栁拂新亭怪底游人懒踏青手捻梨花成小立半窓湖水雨冥冥寄梅别去忽经旬春风閲二分几畨吟对雨独自暗思君客里加频病愁边骇近闻倚䦨商不得心自乱于云和伯氏包山观桃花韵因访桃花到岭根御林春色此平分千株未数栽唐观一幅犹堪画晋源仙在云门无处覔人行风外有香闻笙箫隐隐宫城隔立尽黄昏更断魂萧山望城中遗见説天文变频占太史台但云星犯月不料火为灾尽夜看烟灭逢人问讯来丹心勤恋阙东向极裴囘两宋名贤小集巻二百九十八两宋名贤小集卷二百九十九钦定四库全书两宋名贤小集巻二百九十九宋陈思编元陈世隆补竹所吟稿徐集孙字义夫建安人理宗时尝仕于浙好为诗足迹所至輙有题咏于西湖诸胜处尤多毎作一诗甫脱稿人即争购相为传诵竹所吟稿二巻林可山为序古意彼美山中桐千古生清风斵削罗徽弦不费胶漆工伊石台有梅月冷云空蒙一弹弹春江迟日春融融再弹弹招隐霜未吟樵枫三弹弹离骚感慨古道隆太羮元酒味㫖趣囬颛䝉世无子期年知音未易逢袖手长太息所听何不同所聼非不同举世郑衞聋智果寺观东坡墨迹参寥泉煮茗评诗嵗月深堂堂遗像篆烟沉数间老屋关兴废一叚清名无古今碑断乱云封字脚井昬落叶覆泉心斜阳影里夷犹处仰止髙风不敢吟暇日言事二首雨苔侵径客来稀官事才闲便掩扉欹枕忽生乡国念梦中喜得一畨归西风落叶满庭除隐几清吟独捻须官地莫将私地比蘜苖也种两三株送叶靖送之维扬竹西亭下路二十四桥迂有志风寒地携家雨雪途杯酣看玉蘂槖重载湖珠冩就乌丝句无妨寄雁奴中秋夜雨两年客帝畿圆月浸秋辉今夜月圆时风雨打门归年年此桂魄不照今年客明月应团圆只被浮云隔观秋潮八月西风嘘沆瀣长江恊候肆澎湃钱唐王气天所钟非为子胥逞灵恠海门三山缥缈青双练夹岸奔雷霆蛟龙鼋鼍匿形影银涛雪浪翻沧溟踏浪羣儿惯行险出没波心旗闪闪须㬰㶑灔潮信平荡漾渔舟千万㸃天低暮霭袭人衣游子兴尽各云归独有骚翁看不足吟到夜月扬清辉江湖伟观昔日山中一小亭重新轮奂转峥嵘着身梯磴千层上到眼江湖两𣲖明鼎药丹成仙已去盃泉墨冷水犹清夀星烱烱无今古长照东南王气生闻蛬独搔短髪坐更深夜雨书窓半欲隂近日病魔诗思澁一秋清句付蛬吟对蘜未能篱下学悠然惭为微官系日边造物自怜清俸少蘜花随地铸金钱同杜北山郑渭濵湖边小憇与朋看落叶舍棹踏湖西埜店传杯酌残阳索品题云随坡影动山被桞隂迷一㸃寒鸦过知他何处栖看梅嵗寒气味少人知一度相逢一度竒不受阳和私㸃化惯经风雪冷禁持影横坡老数枝画香沁逋仙两句诗相对依依吟未得斜阳归路不妨迟公无渡河公无渡河公无渡河公必欲渡意如何波涛汹涌何足畏中原未复一身多争如平地有风波人心之险险于河水乐洞路穿巖窦折羊肠处处亭台御墨香流水不随人事去尚余丝竹旧宫商玉清宫初阳台守药胎仙去不来空留山顶炼丹台明眸烱烱初阳在知隔人间几刼灰下竺看猿渴泉饮罢过别枝株守山林得便宜伸手攫拏埜僧菓贵逰玩㺯如儿嬉膏梁恣欲甚邱壑苞苴䞉把实囊槖本然无物抛乞与纵有腥羶医无药劝汝俦侣只依僧残斋剰核亦洁澄切勿自照具人面便尔忘却当初洞口唿不譍闻鹤千年华表竟何荣曽结孤山夙世盟午夜露零和月冷一声风静仰天鸣既归蕙帐情何怨不上扬州韵更清未必湖隂人听得听来好爵谩营营玉泉看金鱼石沼凿琼瑶金鳞数百条年深须变化泉洁自逍遥网罟难垂手公卿拟上腰龙宫依梵法翻水雨青霄访僧不遇特地辱君选佛场行行踏遍古苔荒不因坐石贪捜句何事抽单辍赴堂空榻日移悬钖影别寮风过煮香忙中我为闲来到君本闲人为甚忙六一泉惠勤巳蜕老欧仙物逐人非井便干不是坡翁重到此此泉安得到今寒金沙井修绠垂缾自汲深水澄沙莹几星金分明不与贪泉比莫为金沙起利心乍晴吟情天逺倚䦨干声歇鸣渠雨乍干只为呉山住官舍却因笋蕨忆家餐燕窠出子春游嬾灯烬开花夜话残収舍栁绵嚢楮被麦秋犹有一畨寒重拜和靖先生墓秋声尔许悲懐古若为思菊老泉堪荐山孤草亦萎髙风㽞塑鹤残雨暗荒碑依旧梅千树无花香似诗竹阁昔日孤山像重移阁几春骚名垂句法遗爱稔邦民雨剥一碑古风揺万竹新来游兴感慨谁继若而人夜过富春夜船揺兀当乗槎得与僧俱似出家数幅征㠶抛草渡一团幽梦绕梅花风传山县残更漏潮练霜江淡月华所恨钓台眠里过矶边不及理渔车清明春风客里动经年寂寞松楸入梦边斗酒谁为寒食奠嬾将杨桞挿门前燕子呢喃不听一年余又见双飞向竹庐翻笈人间湖海客乗来仍占故巢居访林可山不值寻君毎自恨迟迟及扣巖扄误所期空放山闲云外鹤只吟篷底雪中诗孤灯欹枕劳频梦樽酒凭栏定几时独立小桥回首处篱边犹喜见横枝促刺词促刺复促刺劝织声转剧小妇雨採桑归大妇煮雪抽丝绎卒勤欲织御寒衣朝暮惟恐不盈尺织成门外廹摧租不了输租仍卖绤妇姑对泣儿号寒更无可补儿衣隙帛暖本拟代绤寒卖绤寒来愈无䇿促刺兮促刺兮劝人织兮织何益贮之金屋是何人重重绫锦饬珠璧鹭素狎沙鸥水国盟一生踪迹任飘零谩夸霜雪精神别难洗虾鱼气习腥㸃破青山成晓画飞来红蓼称秋汀江湖出入风波里比着胎仙欠典刑蝉髙蹈槐梢与栁隂争鸣直到日西沉初无识见偏客喙不读诗书却好吟风露细餐虽足饱山林为计更宜深所谈幸尔非人事逆耳从来欠赏音赠相士好爵縻人见不休更饶君尽许封侯山林朝市心珠相莫误平人枉白头遗僧楮衾练从秋水桂华乡雅称分供衲子牀一叚温和云共软十分明洁月争光吟魂有梦圆春草禅骨无因怯晓霜金帐绣衾皆业境此中清趣最深长可赋轩避暑万籁琅玗爽气浮何妨暂借着诗流世人奔竞长为暑心地清凉即是秋普供茶𤓰醒眊矂自携枕箪足夷犹从今只有山林好浮世炎炎卒未休客梦人生总总汩浮荣勘破令人厌宦情竹屋无时劳结梦秫牀何日遂归畊雨侵药灶莓苔长秋逺书台笔砚清渐老鬓毛犹未雪此身应及见昇平夜雨夜半倐惊觉狂风搅秋鸣掣电起迅雷骤雨翻盆倾逆知造物意揫歛万宝成天威不竟夕须㬰山月明官舍双桂翠叶黄金剪缀成幽香不断袭人清独披月色连宵看更结秋风来嵗盟好梦偏为蛬呌破吟声那似蝶飞轻纷纷凡卉谁堪数説与寒梅蚤合并雨中用进退格秋来天气半晴隂块坐山窓一欠伸欲睡却思妨宦业怕吟惟恐动乡心逺书难凖衣仍薄清俸无多槖惯贫箇种关情畦稻熟雨宜时降不宜霪岳鄂王墓古木号风抱不平百年忠义日争明坟前人马空存石何似当时听用兵喜鹊寺鹊巢不见委空枝透彻机关在险时自后非无禅可问多因险处怕人窥访诗人得得访诗仙平湖水接天身轻如鹤羽路逺买渔船日上荷撑葢春深桞脱绵造门人已出冷潄石山泉湖庭夜坐片叶秋风数日程争如天籁未秋声厌居尘境炎威炽来纳虚亭夜气清万㸃萤光移醉眼一湖蟾影荡吟情笙歌寂寂重关掩独许高僧并臂行即事无端梅潦肆鸣渠宫舍萧条似蹴居把酒厌谈天下事挑灯频读故人书吏抄诗孏多讹字僮治飡迟少嫩蔬浊世炎蒸方欝欝庭前新草不令除挽北磵本分叅禅学吟中透一关清名传北磵遗像在南山石塔人千古烟梯屋数间诗魂何处覔应伴白云闲石屋路僻鸟关关行吟逐字删偶来游石屋却喜见香山阁峭寒云䕶巖深野水闲坡仙留墨在姓字有无间盃泉一方石甃熘涓涓偏以盃称万古传名利醉人醲似酒谁甘恬澹酌清泉此君轩此君潇洒翠团栾轩扁佳名墨已干欲识清风千古在试将石刻句吟看湖西纳凉小艇撑过第一桥酌泉桥下掷诗瓢来游道院分荷供拟拉吟僧遣鹤招暮霭直从渔笛起月华髙过塔灯遥且于静处偷清福人海惊尘涌似潮寄题潄玉一𣲖潺湲迸石溪直疑寒碧练玻璃百川流去须归海万籁喧来有定时桥接丹山横夜月栁笼碧草拂晴曦吟庐此去虽相近争似闲鸥立𣺌弥两宋名贤小集巻二百九十九两宋名贤小集卷三百钦定四库全书两宋名贤小集巻三百宋陈思编元陈世隆补竹所吟稿春日访四圣郑渭濵访旧孤山去桃花观里春迎香闻道室借酒酌吟人琴操音还古蔬盘味却真斜阳各分散一水隔红尘担上木香无奈声声杜宇频木香犹有一分春担头分得清香到却谢寻常过路人和赵永巖借宿僧房韵鸥盟乡国外簮盍把题分旅舍嫌红日僧房卧白云茶新翻雪乳砚古带潮纹黜陟人间事栖心耳不闻中元今朝逢令节依旧客殊乡禅衲仝分席清斋若过堂江茶浮水色埜菜带山香忽忆三秋菊谁锄小径荒饯呉西畴东归吏情寥落若商参谁是如兰可断金别去社中怀旧友喜来湖上共新吟好山争似居家者冷菊难禁在旅心我欲学君归未得来年竹屋再相寻习懒风撼西窓夕照明习成懒散淡无营颇谙读易深知命却怕吟诗浪得名欵对山僧开月酒旋蒸湖蠏切秋橙有来归自江干客为説钱塘潮信平送庵僧归山微官驱我离家山何日归休得遂闲先陇隂隂松影里春来草草倩师删跋竹闲僧诗稿借来香墨本相对坐孤檠句似寒梅好梦从春草生逼人禅价重唤我宦情轻一事犹相得此君同比盟嵗律嵗律又侵寻桃符句索吟经年为客梦毎日在家心眼老看山惯愁多怯酒深公余惟读易世事保浮沉赵紫芝墓晚唐吟𣲖续于谁一脉才昌复已而对月难招青冢魄见梅如揖紫芝眉四灵人物嗟寥落千古风骚意俊竒公去遥遥谁可法少陵终始是吾师落梅春雨敲花逐水流游蜂催课未知休生来独冷嫌无雪别去相逢又隔秋紫蓆窠窠凝酒恨苍苔㸃㸃落诗愁黄昏未觉师雄梦塞管一声何处楼冷泉亭山逺源深絶市声许由因此隐方成一生独喜枕流好万事何如酌水清埜衲洗心滋味淡骚人照影刹名轻软红尘里浑如醉谁识斯泉可濯缨玉岑一抺斜阳挂浅林细听山鸟説春心千年古寺多竒迹读了豊碑看玉岑观音泉巖石留云里翠烟古松知厯几千年净瓶一滴杨枝水涌作巖前大士泉除夕一嵗惊心忽已除官游尚自客西湖漫题桃板标茒屋旋买梅花挿瓦壶俸薄幸无賖酒债官闲却有索诗逋明朝万事从头起依旧山肩竹様癯舟中厌杀人间名利忙我忘名利只诗狂雅陪云袖三生语分得渔舟半日凉傍水细看鸥鹭浴隔芦吹过苃荷香从容饱遂清逰胜那似家居卧竹房秋风悲秋风悲秋风悲秋风悲兮落叶飞豪家不识秋风悲盃酒暖熟儿女嬉秋风悲秋风悲秋风悲兮陇穟萎田舍不识秋风悲腰鎌収刈鸡豚肥秋风悲秋风悲秋风悲兮塞角吹戍人不识秋风悲只愿封侯不顾死枣红十载忘归期秋风悲秋风悲秋风最可悲兮江流滔滔禾黍离离为此悲者其知谁访周伯弜后寄独坐湖牕水一杯好懐竟日向谁开火云六月天无夜不为先生定不来书痩巖僧诗卷后泛湘游岳惯风寒怯挂田文半臂衫吐出烟云氷雪句山肩莫怪痩巖巖休日招李山房杜北山访渭濵秋浦于孤山即席用韵凛凛仙风匝葑田徘徊怀古事茫然眼空湖海无尘累身在蓬莱有宿縁孤䇿遍寻储鹤地偏提自汲煮茶泉诗家眷属通诗谱不枉微官客日边有感华阳暂脱戴朝簮悔被浮云惹动心世事可惊如雨骤客怀无限併秋深能归不似天边燕怯冷愁闻月下碪几许清髙堪自慰官居頼有竹萧森旧圆觉云气湿香埃门蹊印碧苔金奎今日赐翠辇昔时来禅定琴台废诗寒石刻嵬万斯年胜地不敢肆徘徊清溪不比江湖汘漫流山林冷淡气涵秋泠泠一𣲖源头水岸影中间见白鸥独坐老屋萧条半欲斜䋲床独坐看蜂衙经年官况浑如客计日安书已到家䇿䇿冷风删树叶丝丝暮雨织檐花梦魂不那归心切小圃堪锄自种𤓰挽孙花翁清气㪚干坤人亡名尚存玉寒埋葛岭墨淡惨秦村井菊风号冢山花月返魂子孙无处覔吟客酹芳樽饯平洲僧天地一身闲袈裟褁乱山聼经离竺寺结制去云间色重悬诗稿藤枯带藓斑西风落荷叶应又向西还云谷月浸千林万壑秋聴琴惊起鹤囬头孤云带湿藏空谷不逐人间富贵浮北髙峰间处春光淡逢僧共採蒿曲盘山磴崄直上塔峰髙风露侵衣冷江湖送眼豪近年无隐者空负数株桃灵芝寺梵宇背湖光朱桥度緑杨折藤维小艇拂石坐幽房斋版惊闲鹭苔碑卧夕阳都人喧鼔吹未识此徜徉跋呉畴东游诗卷两袂熏风过传庐鸥盟又结向西湖东游双幅云烟句冩出江心雁荡图湖上不分雨色共晴光毎揽吟魂梦草塘数日不来湖上看西风次第水苍茫借林可山韵饯萝屋僧吟巻多题品君斋贾岛才闻风知竹痩载雨过湖来交淡盃中水儒酸叶底梅便辞京口去覔取近诗开抄嵗几多风月费招邀传舍侵寻一载侨客乆梦魂甘淡泊嵗寒老态厌喧嚣情空雪片飘梅瓣冷地春光上桞条世事毎从儿戯过门前歌舞又元霄听雪牕静拥寒炉逼砚氷冻蝇怪有扑窓声抛松撒竹清眠思吹灭吟灯坐到明寄怀坐中社友自笑初无作吏能却因作吏逺诗朋与君交讯欠逢雁知我怀人独是僧客枕梦残聴夜雨乡心愁絶对秋灯何时嵗老梅花下石鼎分茶共煮氷黄羽士闲披鹤氅紫藤冠带得林泉骨相寒落魄一身风雪冷飘蓬千里水云寛素餐洗砚抄诗句清夜敲钟上醮坛凖拟学仙仙遇否何年炼就九还丹寄诗僧昔日剡溪曽载雪君今访我以晴期一庭楳雨何时竟吟得诗来举似谁惜春轻寒侧侧雨丝丝独坐吟窓日较迟方此惜春容易老晚风吹落埜棠梨酬云间僧见寄一从湖上别无处问相知几夜频驰梦今朝忽寄诗山昏云过湿院静鹤归迟此去秋风近应湏动客思谢林可山序诗不枉西湖住两年穷吟活计又成编生平不得春风力只与梅花结得縁送僧之毘陵无意丛林坐云飞天四空禅心泡影外客梦橹声中胜负机何宻穷通算尽工此行应不错知遇有诗翁雨作薫风入断篱犹自雨凄凄数日无人过终朝共鹤栖云浓山寺失水汎板桥低亦有田堪秫何时得荷犂为痩巖僧题西山爽气背却残阳翠欲流一牕长占四时秋逼人风露衣巾脱拄笏朝来独倚楼紫笑雨湿晴烘乃破悭时闻旖旎度檐间不知失笑縁何事毎对薰风自赭颜客怀衣袂半埃尘堪嗟白髪新古今同逆旅湖海未归人雨霁船争渡花飞鸟怨春片云千里逈日日谩烹鳞月夜泛湖买得扁舟载月明喜他萧鼔已归城一襟风露清吟骨四望湖山见道情花港採苓供果饤苹洲撷荇荐杯行此欢不许人多得破晓西村鸡大鸣静中静中白日十分迟唤起乡心怯子规客味有如杯水淡官情肯被一尘缁缾储余粟縁供鹤俸乏零金为买书坐乆不禁春雨暗谁家楼上笛频吹午梦篇诗才欠急忙偿似有奚奴督和章望断晓山云破碎惊回午梦雨淋浪春光一半归杨桞花事三分属海棠静坐小窓人语寂闲听梁燕话行藏蜗牛分岐头角出于天盘泊委蛇巧并縁到了升髙翻坠失徒然隂地肆垂涎未利菊瑶华细簇翠亷纎耐得篱边晓露淹晚节清香犹更好虽名未利不趋炎杜北山同石峯僧来访梅花同伴痩一疲有谁过嵗事那堪晚心期未易多杯深和月吸砚冷带氷磨山暝归鸦急相分独奈何谢偃溪惠索淘与客敲诗倚古松乱蝉声里夕阳春几年饭颗山头痩槐叶今朝得饱供题赠命士富贵功名世竞痴清吟往往不趋时请君多筭公卿命莫要逢人举似诗挽灵隠僧珏月牕秋月只清辉牕明人不归呕心成宿病蜕骨悟前非书偈辞禅院缄衾寄毋闱猿啼泉石冷客泪为君挥牧溪上人为作戱墨因赋二首宿苇临流去就轻生平惯与尔同盟相从奚假归图尽特尽江湖一叚清右鹭峭壁悬崖隐趣深毎来洞口费唿寻啼云啸月声难冩只冩山林一片心右猿詶里中友人代简韵鬓丝冉冉负年华客梦无时不在家吟得新诗三百首却惭篱下见黄花古乐府郎别二十春未报淮头㨗空房守节心羞见双蝴蝶滴泪冩臙脂欲寄南雁羣恐伤郎客思封了却还焚妾甘奉姑老妾甘育子穉他日尽锦归愿郎无弃置言事读了南华枕曲肱无端客梦冷偏増官将满去多逃吏诗不吟来少寄僧乱叶打窓犹上案斜阳过屋鼠窥灯孤山在望何时雪问讯梅花策痩藤挽李山房吟誉先君者多埋葛岭傍几年千里客一夕九原伤琴砚遗儿逺棺衾得友偿玉楼天上事应有旧山房郑渭濵过访两社北山诸友继至惜乎招石峯月溪二禅不来未见南枝与北枝一清谁可话襟期不嫌添客重行酒所欠惟僧共説诗竹影因风和雀动水声带雨启鸥疑黄昏𦂳闭寒扉坐自展韦编对伏牺采莲曲朝露湿妾衣暮霞耀妾瞩一叶小如𤓰去住无拘束兀棹歌採莲袭袭薫风足芦叶映港清捉对鸳鸯浴莲中有苦心欲折手还曲折运恐伤藕藕断丝难续菊寂寂东篱姿凄彼霜露湿不肯出春风俗眼岂相入世无陶靖节此趣谁収拾兰澹淡九畹质雅好住山林幽香不求知伯夷叔齐心世道不复古纫佩取骚吟自君之出矣自君之出矣蛾眉不复扫宝鑑委埃尘玉容为谁好坚氷滕六巧呈瑞平白一尺髙霜风凛冽生挟夜声如号氷澌条玉筯瓦缝镜银膏茒屋顿暴富掩映何奢豪晶光动闾里徤羡等儿曹此时轻脆资坚为千载牢一旦阳明升消泮蔑纎毫奚独此为然世事亦滔滔闲赋梅花白向鬓根生嵗月蹉跎事欠成读过故书温有味借来新絮冷无情未霜山寺昬钟动欲霁湖亭夕照明多少红尘留滞客可曽归去力春畊渡湖漠漠西湖匝野烟夕阳栁下买归船关心一纸平安报鴈字纵横冩碧天官舍亭前古梅寻常开晚嵗暮余整归装而乃蚤花不容自嘿争狞古怪虬龙枝着花传舍賔嵗晚往往来来几畨人老大相期疑未谖顾我老眼惯相看嗅花嚼蕋当餐饭横斜峭㧞耐霜雪肯媚阳和齐婉娩把酒邀月共説诗踈影上衣成缱绻朔风吹梦入家山鼔舞倦游客子返谁谓花先常嵗期澈夜万葩玉一本花应有心饯我行吐芳非为冬日暖我亦逆知此花意孤洁难与俗人混似嫌托根富贵场不若栖身山林稳惜乎花又不能言一花一心诚恳恳任他世间竞酣桃李春花独与我结交嵗寒逺秋胡行五年行迈兮归迟迟採桑山隂兮奉亲慈氷霜自洁兮清节持有客遗金兮志不移槖有金兮盍専为母驰心悦桑女下车兮入可知庭中见妾兮徒忸怩载思往事兮妾心悲恐君不如妾之有节兮言姑已而君不知孝兮人道衰妾不死兮欲何为赋雪漫天飘瑞压嚣尘一夜西湖幻出银煎入茶铛清肺腑吟归诗句爽精神糁填鹤迹看旋没封合梅花认不真茅舍竹篱犹富贵长安安得有贫民两宋名贤小集巻三百两宋名贤小集卷三百一钦定四库全书两宋名贤小集巻三百一宋陈思编元陈世隆补桧庭吟稿葛起耕字君顾丹阳人诗有桧庭吟稿春怀过了花朝日渐迟相将又是禁烟时寒留栁叶凄迷处春在梨花寂寞枝牛角横书孤壮志鹿门採药误幽期自怜白髪成何事説与啼莺未必知姑苏怀古阖庐城下水连天故国凄凉思惘然堤栁数行垂舞带砌苔几叠晕歌钿了无麋鹿游台下秪有凫鹥戯水边往事如今销歇尽断霞残照鎻寒烟记梦绮寮缥缈敞虚明鹄峙鸾停䕶碧城珠蕋一枝春共痩玉环双珮月同明曽题洛赋缄新意却拊湘絃寄逺情十二䦨干风细细觉来依约记棋声湖天霜晓十里平湖浸晓光玉鸾飞舞镜中央也知青女催梳掠淡拂铅华试靓粧暮春杂兴尽䦨目断楚云西芳草连天客思迷家在江南烟雨里落花时节杜鹃啼紫椹累累缀碧桑林塘雨过緑生香荆扉昼掩苍苔寂留得芸籖伴日长闭门花落又春深白纻歌残对晚斟惆怅年来心绪恶一庭烟草緑沉沉兰杜初芳湘水春鹧鸪啼处草如茵双鱼不寄蘅臯信空有灯花入梦频燕子声中日正长读残书巻乱堆牀梦回却爱西窓寂闲看松花带夕阳雨中梦故山冥冥细雨湿江城掩映书窓翳复明倦客一杯愁顿减故乡千里梦初成金华洞口羊惊起石佛山头鹿伴行何日东归溪上路一犁春緑帯云耕疎櫺寒意沁疎櫺闲堦草尚青市朝人自醉泉石我常醒桂冩月标格兰传秋典刑何妨为老伴相与两忘形初春感旧又是春生杜若洲慿栏回首总关愁云横楚崃萦新梦月泛呉波忆旧游立马醉题花外驿闻莺笑倚桞边楼如今万事经心懒秪合长歌拟四休檄雪银阙书飞急羽忙料应滕六奏虚皇要将阆苑蓬壶水幻作琼林玉树芳风约云边停鹤驭氷清月际舞霓裳鳯箫莫品凄凉调催老梅花枉断肠和芦洲刘子泉秋怀雨送秋归鴈带霜凝情无处寄诗狂一庭莎草蛩吟老万里梅花鹤梦长徳谊可踰钟鼎贵圣贤不死简编香迩来世道添悲梗不但摧车是太行赠燕镇日双栖向画梁有时飞去为谁忙得泥趂煖添芹垒掠水因风贴栁塘语重唤回芳草梦舞轻游徧落花看五陵年少伤春恨书系红丝拟寄将次子泉韵一声鶗鴂又春休风簸榆钱满地流燕子不知花落尽等闲飞过栁边楼月转庭花玉一䦨宝钗不卸待郎看丁香拟结相思梦无柰东风作社寒东归游倦归来似长卿敝庐事事费经营扫除尘土虚堂洁拂拭窓櫺旧纸明径菊已荒惟草长井花少汲觉苔生寒衣未办西风急不奈隣家机杼鸣除夕爆竹传声又嵗除流年不驻隙中驹屠苏未足斟春酒馎饦先教促晓厨彩绚户庭更鬰垒欢传院落竞樗蒲老来乐事关心懒吟对梅花捻断须秋寓都城次赵君瑞韵催破橙香荐蠏黄快斟新酒润诗肠雁拖暝色横秋水鸦带寒声噪夕阳万事莫如花下醉百年浑似梦中狂登髙休负湖山约约买扁舟载艶粧次刘野泉韵自笑生随雁影浮几经楚尾与呉头塞楼角送关山月湘驿砧敲岳麓秋嵗月奔轮如走坂功名求劒记行舟即今安得如渑酒与汝同浇万古愁安分凄烟澹霭鎻林扉又是秋光欲暮时苹叶江湖风剪剪桂花庭院雨丝丝世情冷暖盃中酒人事输赢局上棋安分得闲闲最好不须身外强寻思覧镜覧镜羞看鬓㸃霜若云勋业更堪伤已甘身向山中老安得名留海内香雅志拟聨髙士传倦游慵入少年场长吟酒醒慿䦨处更听秋砧答暮螀赠乌龙山圆上人笑把儒冠换墨衣深思富贵有危机叅他龙象知今是还了鸳鸯悟昨非开钵展单随所寓打包持钖去如飞有人若问西来意正要髙谈为发挥支頥气数推移有盛衰老观此理独支頥閲人云木能千载过眼风花只片时名利场中棋变幻是非窠里浪倾危到头输与山中叟乐在耕鉏别不知泪谁奏琵琶知客欢啼珠泣玉使心酸感时多向英雄洒怨别还从粉黛弹毎听巴猿愁滴袂莫烧汉爉恐堆盘阳关一曲君休唱唱罢人间行路难小隐小隐山林习已成市朝声利譲渠争是非毎向静中见悔吝多从动处生且约苍官陪竹友共邀欢伯访梅兄嵗寒心事期相守一瞬荣枯任变更秋夜城笳吹下暮云边萤照书帷夜未眠㳺子不堪征袖薄西风懒诵𢷬衣篇楼上楼上何人奏玉萧数声和月伴春宵断肠唤起江南梦愁絶寒梅酒半销宫词银漏踈风透玉屛碧梧枝上两三更依稀似冩华清恨云冷香销梦不成两宋名贤小集巻三百一两宋名贤小集卷三百二钦定四库全书两宋名贤小集卷三百二宋陈思编元陈世隆补竹溪十一稿诗选林希逸字肃翁号鬳斋又号竹溪福清人绍定间进士第四人初为平海军节度推官淳祐中迁祕书正字景定间擢司农少卿厯中书舍人直宝谟阁卒其诗文集有竹溪十一稿三十巻又续集三十巻及门林式之所编泊舟渔浦望呉山作客子孤舟傍晓沙隔江人説是京华縁山一带烟笼树中有王侯百万家龙湾秋夜旅泊秋将暮行吟夜向中独星明似月重露冷于风逰厯书何有飞扬醉自雄时闻边耗近忧愤气填胸前出塞淮而如江春涨早猎骑衣归城未鎻边头戍将惜官卑举鞭怒指平安火后出塞紫金山前数尺雪三十六洲明似月夜来冲突人不知但见官军刀带血信阳道中次陈守韵古岭才成径荒林间有家栁眠腰袅娜桑老骨槎牙野麦三分草出篱一半花挟书来万里飘泊负生涯安丰作塞北悲笳起淮南古木疎风髙疑唳鹤水落见㳺鱼俗仅传丹鼎人谁问枕书因吟招隐赋乆客自嗟嘘寄书后作几度题书客未还归鸿节节度乡关遥知一纸平安字慈母灯前阁泪看寒食异俗逢鑚燧劳生叹转蓬茅檐踈桞月草地落花风故国邱坟在他乡祭祀同犇驰真左计归梦海云东阵阵花风送雨寒心随风雨到乡关遥知松柏山前路今日隣人扫墓还舟泊姑苏城外倚郭维孤舟漠漠见烟渚水宿野鸟归夜深邻人语逺客万斛愁卧聼姑苏雨宿西兴渡作古寺鸣钟罢髙林宿鸟忙竹明风㺯影荷净露生香月到中天小星过野水长江村人寂寂败叶响银牀临浦秋夜野噪寒枝鹊村归古寺僧傍阶闻落叶隔岸数残灯月退频移席潮髙尚倚藤江虚羣籁息人语近渔罾乐轩先师挽歌词十年灯火若为情一日箫笳有底声惆怅门前旧时路白头扶杖夜深行网山遗稿乐轩文已矣今无识子云千载何人按图问犀斜南谷两荒坟晦菴南北象山西道学年来入品题可惜六经真脉络红泉三世两幽栖秋闺怨帘幕低垂夜漏深秋䖝唧唧相悲吟囬纹织罢空弹泪未必君心似妾心午斋即事晴窓吚唔罢风薄清昼永陈编几废兴适笑心自领青精饭何味车笠沸尘境伫立共幽怀虚檐疎竹影用韵答友人论诗艺业难精最是诗千差万别信难知还须倒岳倾湫手却有惊天动地时鸟迹论书方古雅龙媒入画始权竒夷然便欲趣平淡此法谁传我亦疑与陈同含饮三元楼失身杯酒莫追尤烂醉生涯尽自由可倚何湏鹦鹉赋相逢且解骕骦裘今无客入杨雄巷终有人题李白楼却笑三闾太憔悴独醒犹作畔牢愁癸已再入京宿璜溪寄二弟十日离家只四程白云何处玉融青溪声飒飒如风雨独对银灯咏鹡鸰黄源岭半见梅作古岭森森立万松一株寒玉笑春风恰如垂钓桐江客尽入云台劒珮中有怀金莲学士起持衡玉笋门生仅识名一瓣心香双泪眼半溪残月暮云横七夕七香宝驾灵谁乞双眼金针俗不存世态如今机巧徧堪将余技献天孙千载千载祗如此回头迹便陈嘘天遗故我问月叹今人客授长生诀僧谈不坏身悼四先生真洪魏继沦终天肯忧人国欲空衆口生憎来论学诸贤死不解和戎良图已付悲歌外旧恨祗㽞奏稿中拟续八哀才思短剰将㕠泪洒松风读黄诗我生所敬涪江翁知翁不独俄诗工逍遥颇学漆园吏下笔纵横法畧同自言锦机织锦手与寄毎有离骚风内篇外篇手分别冥捜所到真竒絶颉颃韩桞追庄骚笔意尤工是晚节两苏而下秦晁张闭门覔句陈履常当时姓名比明月文莫如苏诗则黄黔南日月老賔送白头去作宜川梦官楼家乗谁得之那知珠玉无散遗生前忍苦琢诗句飘泊不忧无死处今人更病语太竒哀公不遇今犹故打马九折羊肠片纸间机心觌面险于山是非喻马一儒墨得失争蜗两触蛮危似楚兵临汉堑急如齐客度秦关良图邂逅何分别莫詑争雄衣锦还晚逰遣兴积雨多妨喜晚晴幽禽足足傍檐鸣迎风逺岸松声近背日隂池树影明亲有余年方頼禄国无长筭幸渝平此生错料吾犹可只恐风尘未肯清心王易言不动工夫宻书説惟㣲体叚彰仙漫有方求气母禅非无见指心王灵根本要行藏在稿木宁于应感妨一语何思千古训莫言为陆背程张日用頼得人间念已灰省身克己问参回事随縁法安排去病向根源㸃检来布韈青鞋资嬾散笔牀茶灶恣徘徊偷忙不住提撕着勐可投机亦俊哉答友人论学逐字笺来学转难逢人箇箇説曽颜那知剥落皮毛处不在流传口耳间禅要自参求印可仙湏亲炼待丹还卖花檐上看桃李此语吾今忆鹤仙力学力学求心苦未安蓬窓頼得小盘桓醉知义手矜持易过似科头㸃检难静定工夫忙里试和平气象怒中看亨涂失脚人何限始信颜回乐一箪元扄君从何处叩元扄耳学纷纷莫浪听刬尽念头方近道扫空注脚始明经见闻日富祗尘积渉厯年深似酒醒不必但疑禅背理请君细读信心铭偶成佛言法界惟心造仙説还丹要想成到得氷壶秋月处轻轻拈出是功名读邸报怀王先生作当日筹边事偶蹉追尤未已意云何纵令君寔谋时短不道伊川好处多泊舟箬村有怀老师作昔去京华此舣舟老师含笑别江头我今重向江头立宿草伤心二十秋寄林寒斋此是渊明向上人少年早巳谢簮绅谈优雅号周禅客意散宜称谢道民书数苦无多字数嵗时但觉两情亲寒窓欠我煨炉语乆办青鞋拟乞身内宿玉宇凌空耸金书照夜明墻深容竹迸石古伴梅横云接天章路风传徼道声非才叨直愧见壁间名又絶句堂虚陡觉暮寒生长乐疎钟缓转更对烛已无词可草拥炉时听閙皇城次早喜雪竹叶初闻似雨声禁林未晓已通明朱楼屈曲栏先湿紫殿参差瓦欲平氷砚笔随花片起风檐慢㸃蕋珠轻堂名不枉人间説此际真如玉琢成入局有怀空飱无补负公家此志虽存鬓已华毎向客怀红踯躅不贪郎对紫薇花寛心可要流香酒圎梦何湏正焙茶手板便还丞相去吾侪活计只桑麻有感少日因贫强覔官于今悔掷钓鱼竿宫袍岂似陁尼暖廐马何如欵叚安凖易莫教元尚白奏篇还要炳于丹得归须谒严陵去梦已先经七里滩得郡后二首君王分付为亲还班路諠传忤要官我但得归他不问从来人道乞身难语戅情知忤要人此心谋国不谋身一麾得请天南去出处应堪白老亲登舟喜风顿清秋暑触暑登途衆共猜好风谁料逐㠶开天公应是怜行客正忤炎官热属来和后村明皇按乐图芙蓉帐暖春觉迟玉笛真人恣荒嬉㺯权宰相杨与李老奴将军専北司延秋门外目未睹宫中但教霓裳舞薛玉沉醉夀王醒天公自击催花鼓锦鸡索闘金笼疎宝马登牀伶走趋只愁海棠睡不足肯信渔阳有反书青娥阿监髪种种海上依然髻斜拥逰魂血汗纵得归不伴君王行蜀陇周郎此笔妙殊常环台初见惜匆忙重来把翫转烛去十年去我春堂堂按图雅欲谈遗事西墅无人谁老异少公锦卷长公题共説少公各挥泪梅花纷纷尘劫数河沙玉云风标共几家可是人间清气少却疑大半作梅花劭农此礼今于古庶几龎眉共席意依依儿携竹笠翁藜杖主带朝冠客布衣饮不尽觞瓢挈去食犹余胾叶包归已分镂本随人看闻説今年僻字稀忆在忆在云深处身曽侍紫宸元无讲三昧那得笔千钧分赐茶犹在批依墨尚新汗颜恩莫报窃禄谩娱亲马和之覔句图先生隐几奴煨火斜挿疎枝破瓦尊鹤梦未回更几转吟时应是月黄昏石虎礼僧图眼前立是抱桥尸悔不湔肠背后儿洛度老胡闻血臭汝虽合爪吾攅眉明皇听笛图夀王妃㺯宁王笛对面三郎背老伶却恨马嵬西去路无人吹出雨霖铃杨通老移居图忆昔移居诗在集篇篇好就中语竒絶㝡是渉与岛谁欤作此图题以杨通老行行四五人长短各有荷瓢者帽且髯席者头不褁或牧而尚髻或负而似跛孟先衣颇寛灵照袖亦拖一儿解持箠一儿才剪鬓处士独跨驴牛乃背其媪彼羊驱于前彼猫肩于左琴二荻蓝双生计亦甚伙应嫌俗子知必住深山可低眉得何句手巻岂其稿若逢李十二定复歌饭颗薏似或招谗胡椒能惹祸君子哉若人万物偹于我石鼎聨句图尽意不尽形形胜意不足正如九方臯相马不相肉此笔谁为之缫借以锦玉一几共三人弥明喜师服𢋫酬夜何其漏箭在银烛谁知豕腹胀谁作龙头缩始胡为颉颃末胡为屈伏彼既鼻撩天避席徒局束去者俄翩然二子睡正熟扊户问童奴晓云栖古木质之昌黎篇叚叚皆寔録用意岂不精或者疑近俗我闻文章家同工而异曲或如骏厯险千里在一蹙或寸歩不遗句句必连属在诗则乐天在文则永叔画品恐亦然愿言宝此轴毋使叹巧心受嗤于拙目题江贯道人山水四言逺山丛丛逺树蒙蒙咫尺万里江行其中短长何岸髙低何峯彼坻彼洔彼瀑彼洪靖岚乍豁烟霭葱笼或断或属且淡且浓尔崒奚寺尔盘奚宫或垣隂医或梁嵌空有吠者厐有樵者翁危樯落碇短棹掀蓬往来异趣寂动殊容羃翠其庭岂非卢鸿略约而渡岂非龟蒙昔我经行云山万重若淮南北与江西东亦簑而雨亦㡌而风乃今追惟梦境相从及此开卷恍然昔同谁居作者造化论功淹㧾其裔熈成是宗声闻九陛既召而终谓彼树白䜟其身穷其然岂然讯之天公此名穹壤畴曰不逢题逹磨渡芦图白头浪中碧眼胡赤脚笑踏鴈啣芦太平寺主不知我观音后身谁诳渠是身如幻本来空偶然㳺戯非神通当年渉海向震旦扁舟本与啇胡同君不见壶邱弟子御风飞犹有所待固笑之又不见横抛钖杖渡水僧囬瞻黄檗称大乗此胡法器更竒在何曽以此为圣解萧郎不晤义不留却要时人略惊怪异时埋骨寄熊耳万里西归提只履忽从棻岭遇宋云雅意依然今日是此图谁笔面如活客来却咏凌波韈若将底事比渠侬老胡暗中定差杀郡圃偶题曲阶倚杖行疎影栁花度竹粘衣领台根三两落残梅时见幽禽窥野井正月郡圃偶成梅花落尽桞将舒池水冬深只尺余亭欠扫除多败叶园随髙下长新蔬典刑如在松加爱意思相关草莫锄庆朔堂前诗一首旧碑元是后来书题宋徳清诗稿诗法如书法临摹恐未真宁为禅散圣莫作婢夫人士诧门中集君留席上珍苦吟应不厌㑹见乹黄陈读刚愍程公祠堂碑作抗对公何勇留芳泣血编死能名百世生不解千年官岂云无长吾诚耻独全堂堂英烈在遗像旧江边晚行鳯逰池边作为吏长嗟七不堪偷闲时到小池南去来共浴凫千百髙下相唿鹊二三春放新红梅㸃㸃霜余旧緑草毵毵云边数阵鸦归后逺树如山日半含人世浮世堪嗤似戯场尘编无限记兴亡百年不了窓明暗一觉宁论夜短长空谷老天休浩叹今人古月谩相望眼前翻覆祗如许隐几何妨静炷香夜坐入夜新凉乍满襟檐前花竹㺯清隂好时好日随縁住非月非风得趣深书到七篇偏有味诗留千载待知音从来一㸃圆明处不是禅心是本心徐朝奉挽歌词薤露曲薤露歌人生如露可柰何如公九十鬓皤皤有子百世名不磨排奸直气贯义娥教忠蜚奏金銮坡制书内出特㫖褒鱼跃白金绯染袍径坂之门道日髙葵藿园中翁共哦诸孙玉立春正和生事以礼踰牲牢公从诸仙逰烂柯送车千两山之阿鸿章伐石质参轲百年似此胜人多翁归如蜕儿悲号团圞一散顷兮俄门人从今废蓼莪事亲无足可柰何事亲无足可柰何薤露曲薤露歌亏欠休问闲愁到酒边眼前亏欠是良縁六王才毕秦明失二㓂俱平晋社迁月满一轮湏渐破屋留三瓦莫教全谁名缺减人间世虽道胡僧也自贤自知学问深功要不疑空谈长笑晋人痴渠侬眼纵明如月知我何如我自知郊行即事野店相依门向背牧童对语岸东西草枯白见樵成径木落红随叶入溪色有浅深峯逺近影无长短树髙低眼前好句闲収拾归到书窓却自题老树菌生铺兔目断溪泥湿印牛蹄山僧渡水双擕履野客归村独杖藜羣鸟争枝声上下孤松夹涧影东西行吟注意捜诗料欲近前溪路忽迷偶题生涯莫问要如何且卧牛衣醉浊醪仕已何妨三令尹是非原是一东坡拾遗儿去看鱼笱廷尉门荒设雀罗百卉不论红与紫看花时少叶时多书怀寒窓㺯笔日娱嬉品格髙低问孰知古貌古心空自许散歌散传不能竒但叅言句禅差是要入文章録却痴谁道二郎吟可学友頥揺膝笑龟儿人间逆境似难堪渉厯﨑㠊我熟谙早已知非如伯玉误令入閙为图南二娘子酒何妨醉小厮儿禅只黙忝试问先生縁底乐坐观寒月照秋潭世味世味更尝百念轻眼前何辱又何荣宁教鬼解揶揄汝不许人能驾驭卿跃马卧龙皆梦事焚香㺯镜了余生春残雨水差沾足却愿从今米价平读程氏遗书浮生长短梦可见几英雄不有遗编在应随落叶空中宵门外雪一月坐间风似此难传处能言孰与同身外身外荣枯时与命眼前好应古犹今不须指拟文章力且要消除人我心贫甚可无飡玉法闲多好和翫殊吟春残任待花饶笑竹几蒲团味自深自警静退虽知趣味殊终然习气未令除有无对镜宜俱遣梦觉何时解一如得力要须生处熟用工最怕宻中疎莫教草草匆匆去却恐从前枉读书晨兴和前韵分剂元无欠与余化工最巧是乗除壮怀何必风云入净念须看露电如元在不妨雄拓落诗成自笑甫狂疎新来一事尤堪讶眼已眵昏学草书晴窓放言今日与明朝相寻仅顷刻昨日不可追便如千嵗隔长江汐旦潮孤月明又魄真宰良自劳人生况如客锦衣岂云华藜羮未为啬俯仰去来今升沉付一哑夘酒六七分武成二三䇿晴窓乐自知一镜虚中白甲寅十月十九日有感当年瑞节庆虹流冷落如今閲几秋鼔腹遗民犹诧説攀髯诸老更谁留玉梅枝上春长在金粟堆边云止愁追记鹄袍陪拜日晓风黄繖望宸旒田圃杂咏畴昔多惭世网牵収身幸早赋归田四科人物皆髙弟只学樊迟也自贤独立搔头晓未梳喜看童仆理园蔬汉儒不悟真消息却下帘帷只读书郊迎犹待一畨风主相那能不愧容纵道东还心事白更须定洛乞明农嵗计溪南数畆中但将风雨祝天公人生何必堂厨饭米渗藜羮一饱同雨过髙低水地平扶犂野老续歌声忧时莫问簑衣䜟但看乌犍破晓耕轮舆盖轸及车弓模冩文竒是考工农具因何却疎略周公于此愧龟䝉题咏近稿拏舟早已向三韩莫放天风觧引还九转黄芽先白雪千年翠甗后红斑棊无尽筭仙犹着性要全空佛未闲得路不须愁险絶看他脚力尽时山梦学道浑无力纷纷梦未休谁唿鹙与寂莫定蝶为周因想诚难诘飞扬果自由工夫何处是勤看嬾安牛溪上謡溪上行吟山里应山边闲歩溪间影毎因人语识山声却向溪光见人性溪流自潄溪不喧山鸟相唿山愈静野鸡伏卵似餋丹睡鸭依芦如入定人生何必学仙我行自乐疑散圣无人独赋溪山謡山能逺和溪能听梦西轩旧事南谷霜松老伤哉一窖尘学迁穷有鬼诗在䕶无神往日同参尽残年入梦频遗书谁挂眼衣钵付何人云木相叅歌溪翁结草傍溪南近山绕屋青如蓝天垂四野云到地千顷万顷罗松杉着亭小小寄面势往来万象窓中含有时倚日未吐但看云木朝相参苍苍古木大百围我醉唿云云不飞风和万窍如埙箎此时此景谁能尽既以名亭聊赋之梦寒斋故人千载隔幽明昨夜踌躇过数更握手不知为已死掀髯犹更话无生海山兠率归何乡漳浦咸阳寤自惊拥被长吟天未晓满檐落月泪如倾戊午与诸友同谒犀斜南谷二师坟作来往松间不计年学无进趣负师传侯芭白髪今能几知付他谁守太元身前枯藁似山僧𤓰葛虽存亦强名料得九京还自喜但将坟墓付诸生艾轩先生为道难言不着书但知日用是根株当筵自昔倾龙象嗣法何人识马六学即今皆勦説一齐孤立可长吁犀斜南谷穷愁骨仙境能谈旧事无臂痛六言六十六翁衰乆四百四病更多臂用火攻未可心存水观如何虞监因书自苦龙眠为画劳功臂痛与渠相似笔端苦我非工列子肘停杯水呉生臂画圆光此是病魔饶借莫将妙手夸张庄子口义成逍遥而下是全书渔父诸篇却不如意外形容辞独至句中脉络字无虚机锋颇似禅三昧根极祗求性一初千古濠梁同㑹面子真知我我知鱼老子口义成见彻深微字字精五千言在与谁明事因借喻多成谤经不分章况立名数十有三元是一道虚无实始为盈苏云近佛非知老老説长生佛不生列子口义成庄列源流本一宗微言妙趣不妨同但知絶迹无行地岂羡轻身可御风二义乖违刘絶识八篇叅校湛何功就中细细为分别具眼应须许此翁重修考二记口义千金求得自河间此记尤竒似五官文若聱牙精识少物穷纎悉辨名难牙围以后图方见口义于今缺不完师説幸然无失坠书成只恨鬓凋残读关尹子青牛车后抱关翁师已西㳺道却东着论九篇今独在合名一字古无同不知身老传谁氏可爱文竒似考工慱大真人庄所敬寥寥千载想宗风题新稿少日无端苦学诗倚楼面壁搃成痴㫁无子美惊人语差似尧天遣兴时最上宗风埋没乆新来家数见闻知吾生恐被师传误自比灵云更不疑至学至学元谈理最微员门粗细有谁知蛇生弓影心颠倒马龁其声梦转移须信风幡元不动能如水镜却无疵咸经四字分明训截断憧憧未感时物理六言以鸟餋鸟尽性惟虫能虫知天万物与我为一反身乐莫大焉羊螘不如鱼计鸿鹄岂比鴈谋为问折腰五斗何如散髪扁舟杜鹃前身名字蝴蝶梦境为周至理但观物化吾心自有天游醯鸡瓮中世界蜘蛛网上天机他心我心壹是大知小知俱非蚯蚓两头是性桃花一见不疑了得葛藤三昧却叅芣苡诸诗非鱼知鱼谁乐梦鹿得鹿谁诬若与子也皆物执而我之则愚两宋名贤小集巻三百二两宋名贤小集卷三百三钦定四库全书两宋名贤小集巻三百三宋陈思编元陈世隆补秋江烟草张君彦发湖海豪士不喜为举子学専意扵诗每以贾岛姚合为法所着仅成帙清深闲雅宛有唐人风致至其得意警絶之句杂之两人集内殆未易辨彦发思甚苦未尝茍下一字每有所作必镕鍊数日乃定揆其用力盖倍于江西之学人必従事于此而后知其难且工彦发旧名奕字韩伯世为孟之河阳人嘉定戊寅仲冬八日古晋丁焴晦夫书寄赵紫芝独㳺非一事书札故应迟江上逢春日湖边忆醉时有云为我伴终日诵君诗百鸟鸣花树声声在逺思得山中友人书近得山中信山中颇寂寥酒方收秫酿薪旋割茅烧破屋秋多雨平湖暗有潮不曽逢客至黙坐过清霄春晚万事吾今飞絮轻此身如燕又巢成暗思庾信家边竹緑箨新添有㡬茎夏日従陈宗之偶书偶成自従春去后少省出柴扉树暗鸦巢隠檐空燕迹稀忆山怜有梦当暑咏无依案上书堆满多应借得归楚州落㠶停鼓鹳湖头两度因循到楚州栁下人家尝识面笑求新句写粧楼江楼饮客邻家贳酒尊斟酌共王孙老菜羮迟熟冻油灯屡昏夜寒人罢市坐久仆敲门隔岸歌明月月明江水浑㳺蒋山练布作方袍因闲偶出遨秋风城郭净寒色树林髙鹿守禅闗老僧修佛殿劳再来思久住人世事如毛送蔡监丞赴髙邮城古似盘盂荣分刺史符夏新㸔藕叶夜久见蠙珠吏过朱方接山従邵伯无文㳺遗迹在民俗易相争送杜晦之兄弟归闽秋来犹苦热归去莫贪程官写新衔位诗传旧姓名㡬家村酒贱一路涧泉清想到乡闾日争㸔两弟兄简周宗圣旷野有芳芷近江无早莺春诗定多少旬日又清明树暗怜杨栁花开认橘橙相寻每乖阻梦里亦愁生暮春日日雨霏霏开门无所知漫寻花发处已过絮飞时替纸蚕生遍修巢燕立危但催人老去羞作送春诗㳺长干留寄聪公僧去寻芳草客来㸔落花就斋槃乞米借水鼎煎茶日炙春无色风吹天有沙欲回成再住此意问林鵶舟次湖口追忆任眀府重来又十年山水故悽然独雁仍为侣双凫已作仙浊流分蜀派青色聚淮烟石上罾鱼者犹言县令贤慈母矶莫嫌舟逆上子细得㸔山衆草名难识孤花影自闲避人鴈翅响经雨石文斑夜久江风冷神仙定往还寄别颜伯竒情深袂怕分岂不欲辞君转柁方乗晓思山已隔云菊当前路见鴈在半江闻把盏秋才好遥怜白鹭羣送宋谦父之清江因简希亮吟诗夕阳里相送上潇滩前路逢梅处同谁倚棹看嵗穷风力𦂳江濶雁声寒持此呈苏季人生识面难髙邮送紫芝重逢又重别把盏更悽然明日帆开岸平湖水接天好诗应自作狂梦与谁圎我欲来相趂扬州且住船逢王元任寂寞淮南道凭君独记余始知元住此久悔不通书暮岳留同眺寒房与借居共懐京邑燕已是二年余李景文移居能诗留幕府借宅近南湖吏去少公事客来多钓徒雪为今夜雨梅发去年枝我尔同州住相过路不迂元日厯以寅为正风従艮位来桃符当壁冩竹户趂钟开宿雨滋初茁长年老不材满庭青柏叶惆怅独持杯送胡道士归康庐避世懐孤往为庵近五峦出无人作伴归有寉相㸔老石苔衣浄深山瀑布寒自言犹养母应未得烧丹豫章别紫芝吟苦事俱废拙深贫未除年来如旅燕秋至即移居古道行黄叶空囊贮素书一生江海恨惟子最知余子山寺迢逓前朝寺经过遂一游白云鸦树晓黄叶凤台秋僧举开山话人消在世愁殿廊经刼火已费十年修送郭道士之江州㸔尽山南景忽思山北逰屐过云亦动琹罢月空留世上无非热林间一似秋虽然乍相识别去也能愁彭蠡阻风寄城中故人欲行行未得累日滞孤舟月照山皆近风吹水倒流地名人不识秋景客相愁忆尔惟成梦遥知独倚楼留滞萧条十日余留滞别人居借史抄陈作黏碑学草书烟清数村晓月落一潭虚吾自欵秋色那堪树木疎送翁十赴举今年科诏下颇亦动山情丹灶留云守书装冐热行卜知三命胜业賸一经明倘赴琼林晏能诗旧有声再送盛君之昇州君与余皆懒余如君更贫今年再同夏两鬓独非春去棹孤山浪征衫西府尘似闻仍用武为算立功人再送丕父弟行兄出送有约共凭阑草木雨初过江湖路转难同懐年各长重别酒无欢明日双钟下苍崖应独看移菊秋风篱落逺晨起自移栽稍觉微根损湏迟数日开最清人爱重乍见蝶疑猜昔有陶元亮因兹归去来赠沈荘可巻上芳名旧所知见君还恨识君迟数茎短发沾霜白一叶扁舟触浪危问遍菊名因作谱画将兰本要求诗向南郡邑多经过楚士能狂更有谁寄苏希亮因何也识闲名字遂托交㳺索近诗想像独吟应更苦分明此意似相知空林日短归鸦早逺水寒多雁到迟安得尔来同度嵗传闻画笔最清竒送徐和卿之上饶江树杂丹青江寒少得情亦知君去路多是水为程衔位犹书岳㳺从半作卿如逢二泉子因説野人名山行偶作山行只杖藜归逢寒日下山时与僧并立看红树忽有寉来栖树枝送人归南康我来方与庐山别尔去庐山是故乡前日住山浑不觉如今山逺却思量舒州嵗暮穷冬日日爱天晴古寺门开絶送迎野鹤忽来桥上立小僧独向水边行过寒梅树白全少入腊草芽青渐生又是舒州一年了怕㸔新厯动乡情广教寺英雄居处终竒特㡬度欲来今始能骑省文髙存古篆乔公树朽长寒藤清流併遶三分涧翠竹相依住数僧沙鸟讵知千载恨日斜飞下立渔罾㳺禅林寺寺置萧梁曽识少今朝藓磴始经过天低日落江湖逺烟冷风清竹树多虫引翠禽行壊屋马惊白犬吠悬萝一僧九十形容古巖下逢余忽浩歌汉东郡斋夕坐庐山鲜夏洪山去自到山边叶已飘鸿雁影多怜塞近交朋书少觉身遥屡逰骑惯将军马不饮还封道士瓢心忆清吟更岑寂玉京谁与话寒宵㳺智门寺一间瓦屋荒山里山路萦廻夕照明祇有比邱头雪白旋收经巻出相迎传闻此地有龙飞佛殿残砖刻凤螭事去千年无问处寂寥衰草卧苔碑昼坐出门无所往独自坐胡牀雨濯残梅尽风吹百草长近边人喜战偶病客传方不奈春愁密思君对酒觞两宋名贤小集巻三百三两宋名贤小集卷三百四钦定四库全书两宋名贤小集巻三百四宋陈思编元陈世隆补学诗初藁王同祖字与之号花洲金华人淳祐中建康府通判次改添差沿江制置司机宜文字有学诗初集京城元夕鼓吹喧喧月色新天街灯火夜通晨玉皇不赐传柑宴散与千门万户春湖上长安三月又三日绣毂狨鞍富贵家笙鼓喧天兰棹穏卖花声里夕阳斜偶出城来日未西百花丛底草凄凄游人过尽归来晚行遍苏公十里堤送客千金难买是心知谁遣相新又语违杨栁若知行客恨不教飞絮扑春衣太乙宫即事金殿重重闭不开盘窠苍栢两行栽角门东畔瞻宸几仙杖曽迎翠辇来緑隂密处着危亭佳气葱葱王武林一片红尘飞不入杜鹃啼处白云深夜步内门静夜孤灯人未眠等闲行过内门前一声唱彻连珠喏碧月朱阑緑栁边时事感懐壮心如铁气填膺万里中原尚塞尘一枕西风两行泪封疆谁是死绥人羽书昨夜下长安铁骑骎骎犯蜀闗愁杀闺中年少妇朝朝空望戍夫还襄州蹀血荆州乱千里金汤狐兎慿未定樊城闗已死汉民何日见中兴蜀又交侵淮又危江湖风浪拂潢池连朝云气浓于墨想是英雄血战时晚秋世变无穷客恨长栏干遍倚怕斜阳满篱黄菊无心㸔付与㳺蜂自在忙明堂观礼十三首尚书省观涖誓中辛㫝吉建斋坛宰相前期誓百官尊祖敬宗天子孝仪文莫作等闲㸔端门观习肆赦仪百官常服拱端门丹凤啣书下九昏宰相近前宣授了齐班舞蹈谢君恩两边黄幕䕶朱檐中贵当头候卷帘扶起金鸡争抢取要教天表庶民瞻车驾宿太庙金甲重矛两内臣堦前对立气英英巡更塲内知谁问聴得传唿宰相名车驾回太庙瑞霭祥云傍晓开九重法驾太宫回一声静跸千官肃卫士传唿御座来天街夜步风不停云月更清千门绣幕笑歌声御营巡检无拘束走马天街夜逹明内前青帷朱簴栁隂旁玉磬金钟列两行辇路旋天泥细细鸡竿掲处瑞云黄和宁门观驾星斗中天夜向晨寸云不㸃月华明六飞过尽灯如昼宫漏迟迟报五更肆赦九重夙夜畏天威何事晴明一夕非不放明堂大朝贺尽抛坊乐独行归观景灵宫恭谢圣皇宗祀懐多福恭谢回来㸔带花柷敔笙镛齐合奏举头更见日光华膳羞进彻静无譁宰执斋宫坐赐茶不比常朝添覆奏报来除目十余家回龙桥望驾回龙桥上望龙颜毅采英英瞻仰难须信吾皇自神武何忧中国不尊安两行卫士锦宫袍万嵗声长彻九臯过尽羽旄风细细彩云不动御炉髙晚秋登楼独上危楼望落晖昏鸦归处逺烟微湖光洗得秋容净争奈江南雁又飞读罢黄庭倦倚楼乱云挟雨过湖头年来无复登临思闲橪黄花送暮秋观雨萧萧疎雨逐斜风三两归鸦暮霭中看到菊花无可㸔一年秋事又成空送刘方石归旴江嵗云暮矣始成行珍重刘公半月程四海干戈风物改乱离时节别离轻昨日新闻未忍听忧时嬴得髩毛星归休髙卧西江上秖恐川原草木腥与月船周君话别明日须知子逺行一灯对话过三更离魂已逐歌声㫁清梦空随夜雨生鸭炉烟冷夜窓寒着尽冬衣尚怯单忽忆故人千里别雁赍芳恨度扶栏霜风一夜霜风动地寒塞垣火未报平安嫦娥亦带伤心色为照征人尚抱鞍夜坐独对寒灯客梦孤数声征雁下平芜古今多少难言事笑指梅花解语无坐到中宵未忍眠祇今身世两茫然悲欢转眼俱陈迹休对寒灯説旧年寒夜匝地隂风黯淡天怯寒时候秖宜眠氊裘羔酒非吾事自碾新茶和雪煎风收云卷月当天独立中庭思悄然市井不知边塞事呜呜鼓乐吹新年寄诗人忆君夜夜看灯花暗数归期未到家儿女团圞生计足还知边塞走风沙恰回午枕自华胥忽得周郎一纸书江上春风能㡬日莫教门外栁萧疎观钖宴宣劝中使传宣内里来辅臣拜饮九霞杯君王万嵗三边静夀域先从塞北开湖上早行钱塘门外买湖船雾气冲云水接天只有苏堤金线栁半笼早日半笼烟隂夕恰好晴明天又隂霜风如剑二毛侵淮城夜雪深多少不见擒吴奏㨗音嵗晚即事矻矻穷年漫逐名不知七日换新正困人天气浓扵酒赖有梅花唤眼醒元日一夜东风换斗杓千门晓色雪初消君王已奏平淮雅犹自谦冲免㑹朝云集衣冠拜紫宸榻前除目报来真君恩先到宫门栁占得人间第一春观宰相早朝五更三㸃内门开御路传唿宰相来天子未明思政理退朝常是过辰牌春社㢘纎雾雨四山昏寂寂柴檐半掩门客里不知今日社偶过野庙见分膰雨意春愁如织雨如麻倦倚吟窓拾落花坐不忍眠心似醉悠悠身世在天涯曀曀重隂昼不分归鸦林里认黄昬人间春信知多少但觉春寒入梦魂内前两桁重杨䕶九重翠眉羞画旧隋宫柔条似怕君恩重低拂朱栏舞晓风丽正门开晓色鲜万丝緑栁御沟边禁中恐有题红怨不放涓流出内前小立小立危楼望眼遥晚烟淡处见湖桥梅花落尽寒犹力留得东风候栁条湖上湖头春水千丈碧湖堤袅栁不盈尺唱歌女儿棹船回惊起沙鸥对对立庙山道中萧萧疎雨㸃孤蓬舟子招唿语顺风小麦青青春却半一声江上看田翁春日杂兴迢迢清夜静无譁月色千门噪乱鸦坐久忽惊寒力重不知残雪在梅花粉墻红杏半离披春满人间花自知幽鸟不言如有思等闲飞上海棠枝轻寒漠漠雨霏霏春院人闲半掩扉风力不知多几许出门只见杏花飞百花时莭燕莺忙尽日如年懒课香午枕梦回人悄悄一声啼鸟傍斜阳清明过了栁花飞帘外萋萋草正肥唤起惜春情绪处空山残月杜鹃啼严陵舟中万水千山霁色新临风一苇捷于神羊裘滩下休停棹闻说狂奴解笑人郊行牧牛童子坐田头草簮花两两讴路绕青山山绕涧残蝉夕照淡于秋火云散尽晚风凉曲涧流空草自长蚕箔成丝秧贴水数声布谷为谁忙午窓破午幽禽惊客梦隔窓疎雨唤离愁浮云得䘮知何益早悟荘周蝶梦休独行终日长廊独自行幻身未信一丝轻自家心绪忡忡急枉恨邻墙捣练声初秋晚趂凉飔上小楼忽看梧叶早惊秋悲懐无奈狂风雨数尽归鸦懒转头晚登层楼西风吹我上层楼千载兴亡逝水流数㸃鸦归江浦晚一声雁过塞垣秋天津桥行阙千重锁暮烟山如洛邑水如瀍黄尘障㫁中原路忍立桥头聴杜鹃晚出昇州门晚驱羸马出东城过尽山岗路却平村店夜深人语静隔墻风逓暗潮声京口晚风来候过淮舟闲上南徐多景楼落日寒城伴荒草江南人指是𤓰洲道间晚景㫁桥流水涵虚碧逺岸空山锁晚青勒马为看溪畔景森森古木暗长汀题郑云谷梅窓匆匆嵗月为谁忙静倚梅窓到夕阳老菊不知秋已去晚风时送短篱香爱梅来访小春花闲卧云房避俗譁唤醒昬昬尘世梦旋移石鼎煮新茶嵗晚杂兴拨尽寒灰恨转添不知片雪㸃疎帘梅花帐冷炉烟歇架上黄庭信手拈时势危棋局转低丈夫有志竟何为优㳺输与田家乐问着朝廷事不知雨雪霏霏嵗又除鲤庭目㫁数行书销金帐下羊羔酒便学麄人也不如夏日金陵制幕即事五更三㸃造辕门了却文书日欲昬出入戴星吾岂惮要须一饭不忘恩早来留得气清明吏棒军书课日程秉烛搀先书押了闲欹凉枕数残更荷花池畔竹凉牀一枕闲消夏日长燎过水沈天正午旋移小艇採莲房幕府人才不在多同寅难得是恭和一堂賔主春风里剩有功夫到切磋入夏邉锋渐报安不妨拄笏共观山西风易把江涛涌整暇规摹肯放闲郡圃观白莲翠盖亭亭映玉裳临风绰约暗飘香六郎正被繁华困不爱浓粧爱淡粧娇羞处子临粧后淡净佳人出浴时无语倚阑如有恨生嫌别岸汚胭脂掩昼娇春歛恨浓莲苞欲实又成空都縁不肯为云雨开落非关一夜风採菱人散夕阳收冷落西溪风露头飞入白鸥花一色暗香来处月如钩泰华根株本一同何分白白与红红半池只怕霜风倒输与苍头百丈松秋日金陵制幕书事幕府秋来事更多夜深犹是拟诸窠平安号火新来急铁骑连宵已渡河㸃尽官军㸃到民三千新遣殿司兵流离更讲闗防䇿预结强丁戍列营哨马纷纷一水间渡头分戍要防奸可怜生计渔舟者官给旗牌禁往还元帅谦谦尽下情麟堂垂晚更延賔遇风尽是同舟客肯把秦人视越人明朝玉帐过江邉骑卒行营一日先出得公庭天向夜通宵人散起家钱秋闺西风昨夜到庭梧晓看窓前一叶无秋月照人眠不得等闲拈弄绣工夫满目凄凉只自知闲将心事寄琴徽无情梁上双双燕带取秋光一半归入秋情思可曾欢深锁朱扉怯卷帘书几无人尘不扫一钧蛛网挂牙籖江南贾客去忘归扑面邉尘自在飞想得那邉寒较早夜来密地剪征衣零露瀼瀼夜气浮嫩寒差力五更头邻鸡啼破交加梦冷浸梧桐月一钩冬日金陵制幕书事督制堂堂两重臣驻师移府夹江濵资粮扉屦多多办更有舟车乞与邻官军闻説定庐州破敌功成一滴油智勇功名付元凯王三钖命到康候城中守将方投死阵面将军已卖降版筑纷纷成底事那知靠后是长江薄晚官军得胜归家家户户挂旌旗阵前纪律明扵日师入城来半不知三五同寮出幕迟公余终日意怡怡归来又被梅花恼拨冗铜彛挿数枝右七言絶句百首同祖少作也少作不止是离体凡数百未敢録姑録此百篇为初稿非録诗也録其事也诗因事而作事由诗而着不然少作何敢传哉同祖自髫齓侍家君宦㳺弱冠入金陵幕府目所触意所感寓于诗诗不足録事不可废此初藁所以出也孔子曰小子何莫学夫诗又曰非求益者也欲速成者也同祖慕圣门学诗之训将以求益而非敢蹈欲速之戒遂以学诗名其篇嘉熈庚子月正元日金华王同祖书于建安郡斋两宋名贤小集巻三百四两宋名贤小集卷三百五钦定四库全书两宋名贤小集巻三百五宋陈思编元陈世隆补小山集刘翰字武子长沙人绍兴间于湖张孝祥石湖范成大方名重一时翰逰于二公之门故诗声日着乆客都下迄无所就有小山集桂殿秋夀于湖先生青帝子碧莲宫不驾云车骑白龙瑶池路逺羽衣湿玉珮泠泠明月中双玉节到神京碧盃仙露冷如氷一声金磬千花发洞口天风吹酒醒翠屛曲小亭帘幕垂隂隂梅香入枕春生屛西窓月落翠被冷鸟声残梦东风醒三年不唤清溪渡梦里瀼西春水路江头女儿双翠眉能唱刘郎芳草句小宴一曲歌云劝玉觞归来斜月恰侵牀小窓细嚼梅花蕋吐出新诗字字香余乆客都城秋风思归作楚语和呉郎採菱叩舷之音秋风兮凄凄山中兮桂枝弹余冠兮尘随芳草緑兮未归家遥遥兮辞楚荆伤去国兮重登临舞长剑兮増慨复鸣铗兮成音採中洲兮兰蕋望美人兮千里我所思兮天一方共明月兮隔秋水种梅凄凉池馆欲栖鸦采笔无心赋落霞惆怅后庭风味薄自锄明月种梅花红窓怨啼莺唤起纱窓梦红日满帘花影㺯翠屛香字冷薫炉罗衣叠损金泥鳯去年君去燕归时今日燕来君未归欲把相思挑锦字夜寒懒上鸳鸯机起来翠袖香罗薄东风满地桃花落渔父轻舟一叶一轻蓬上有萧萧鹤髪翁昨夜不知何处宿月明都在笛声中春晚呈范石湖风日萧萧两鬓华倦寻银笔赋余霞五更枕上无情雨三月风前薄命花春困有时因病酒客怀何日不思家年来事事心情懒惟有归耕䇿最佳上元小亭靖康诏令文章种桐邑公侯国老家种得人间桃李满春风无地不开花石头城离离芳艹满吴宫緑到台城旧苑东一夜空江烟水冷石头明月鴈声中天上月春氷一片净无瑕万里清光遍海涯欲与嫦娥移桂树月明先合种梅花春日沉沉芳酌动金波笑引疎梅泛玉荷几度天寒归雁少一畨风雨落花多功名好在知心懒富贵重来柰老何鸟鹊数声传喜语梁间燕子亦能歌江南曲我家江南同野老自纺落毛采苹藻清风满袖读离骚半畆幽畦种香草门前流水鸣溅溅日暮归来自刺船遥山数叠作媚妩落日断霞明晚川雨余汀草涨新緑红衣湿尽鸳鸯浴採莲女儿何处来唱我春风湖上曲瓮头酒熟方新蒭白鱼如银初上钩唿儿洗杓醉明月酒酣更作商声讴鸿门宴江东遥遥八千骑大战小战七十二刘郎晓鞭天马来踧踏长安开帝里子婴已降隆凖公君王置酒鸿门东张良已去玉斗碎三月大照咸阳红绣衣归来日将夜可惜雄心天不借当时已失范増谋尚引长戈到垓下刁斗乍急营垒惊夜深旗尾秋风横玉帐佳人不成梦月明四靣闻歌声㧞剑相看泪如雨我作楚歌君楚舞明朝宝马一声嘶江北江东皆汉土玉斗歌汉兵咸阳未休含楚王长歌到戯下项伯夜入张良营沛公苍皇出城谢自言戮力共攻秦不意入关成此勲闭关籍民备他盗尽封府库待将军项庄㧞劒项伯起汉楚兴亡在今尔鸿门壮士斩关来慷慨一巵谁惧死君不见秦亡鹿走骊山倾四方尽起诸侯兵龙颜隆凖泗上长天之所授谁能争英雄肯落他人手独遣谋臣谈辩口君王间道却归来满地秋声鸣玉斗呉门行呉歌婉婉清如水西风晓自阊门起双挠艇子採菱来翠荇緑苹香十里芙蓉影落已知秋溅湿罗衣眉黛愁回声荡桨入门去明月家家秋水流客去送客归来月满檐梅花微笑隔疎帘酒醒今夜银屛冷沈水薫炉渐渐添哀友人案成歌舞小春娇何事君随艹木凋从此巴江江上月有人和泪独吹箫闻笛谁将玉笛按凉州吹彻春风不下楼若道声声都是恨不知消得几多愁山亭芳草萋萋怨未归西池残夣要题诗緑窓昨夜东风小开遍梅花第几枝题飞云阁一笑归来春尚寒小梅飘尽雪初残迟迟更待梨花月醉倚飞云十二栏立秋日乱鸦啼㪚玉屛空一枕新凉一扇风睡起秋声无覔处满堦梧叶月明中两宋名贤小集巻三百五两宋名贤小集卷三百六钦定四库全书两宋名贤小集巻三百六宋陈思编元陈世隆补雪窓小稿张良臣字武子一字汉卿号雪窓其父自洪州避冦来四明因占籍鸟良臣为诗清刻髙㓗尤长于絶句至举子业非所能専隆兴元年试南省魏文节公杞时为参详携其三䇿以见知举张焘曰此文拙古必故人张武子所作使欲得士愿以进焘许之撤试果良臣也杞晚居小溪日与良臣詶唱平生官止监左藏库诗集十巻至咸淳间弥甥徐直谅裒刻于广信郡晚歩南城下冷云堆屋晚仍春惘惘人行陌上昬飞去飞来沙上雁去年洲渚旧芦根春词竚䦨无限楚时春罨岸风平緑自薫睡起尽檐双语燕梨花留得夜来云后至搴香复倚春潘嫱梳洗最轻盈南朝破后无词客燕子桃花古石城芳草复芳草芳草复芳草有人孤倚楼明月复明月何处照离洲相见𣺌无期此恨讵相知日暮天寒吹属玉蛮江荳䓻重重緑玉台体一寸春霏拂绮寮蕙花江上雪初销伤心燕子重来地无复人吹紫玉箫主人流落委荒坟燕子还来坏㦸门惟有桃花古时月端端正正照啼痕晓行千山万山星斗落一声两声钟磬清路入小桥和梦过豆花深处草虫鸣陪天童觉禅师如芜城风勒江云雪未匀梦寒不到碧梅春破㠶又指芜城近漠漠平沙落雁频失题栁暗旗亭不忍看临江愁杀晋衣冠伤心明月扬州路十里珠帘蕙艹寒示长芦仁禅师丛丛竹雀閙人家农事春来渐有涯品字柴头煨正煖不知风雪到梅花别特上人茂竹永和字院花天宝诗晴江入舟檝忍泪别僧持梅市道中连雨疎篷不耐关修眉如失更晴悭越王故国无人问艇子穿花自往还有怀山房毎忆山房话夜深几前无主亦无賔老兵未领西来意斜倚屛风一欠伸西湖晚归帖帖平湖印晚天踏歌㳺女锦相牵鳯城半掩人争路犹有鸣琴落后船书情奉寄蒋弋阳公五都一何绮歌管正繁㑹睠我友明月援情冩秋瀬何言异离复一饱困藜稗风雨墨如翳欲往徒自碍頽年去堂堂白髪新种种崎岖造化乆败屦常决踵从来万里意不料乗崄恐鸣鹤略九臯未羡乗轩宠留题呉兴投老菴白鹭悠悠去不还渚云汀艹一生闲暮年不入西州路空倚梅花説住山送人游姑苏儿时吾亦寄君州细细聼君説旧游处处緑波通酒巷女郎多在採菱舟雪后雪花竹屋未全消寒雀梢头眼擘椒纸阁不烟梅自放底能踏湿渡溪桥九日书吕季慈室上池入寺见承平影落南州迹易陈手把黄花看新雁风烟愁杀旧京人感旧三十六陂春水緑四十九年人事非扬子江头永嘉后吴侬荡浆北人稀山房惠猫从来怜汝丈人乌端正衘蝉雪不如江海归来声绕膝定知分诉食无鱼过临平儿时曽忆此登临细説穷途有述証四十九年蘧伯玉月明人静过临平过西溪罨画层波蕙艹荒冷云客鴈两回皇梅花到得吹成雪尽是清愁不是香赠英上人之秦賸肯迎张禄踏越何曽用计然元鼎事看蛙胜负大槐人与蚁相连酒熟浊醪初熟荐霜螯不拟寒山不广骚清晓豆花篱下立竹梢独与月争髙遗家书家住鄱城小洞天经年烹鲤尚茫然几回鹊喜无消息吹杀灯花独自眠祝猫江上孤蓬雪压时毎怀寒夜暖相依从今休惯穿篱落取次怀春屡不归偶题谁家池馆静萧萧斜倚朱门不敢敲一叚好春藏不尽粉墻斜露杏花梢萱草雪色侵凌緑剪芽枝抽寒玉带金葩北堂回首伤心处却复令人恨此花小破小破燕支钿早梅雪云平淡越江迟青山嵗夜行人少鸭鸭羣飞浅艹时谢江尚书见访黄叶声中接锦鞯添丁篱落怪相牵归来賸欲从僧话正掩楞伽曝背眠夏夜恰则黄昏雨便晴青塘迤逦尽蛙鸣月明已在芭蕉上犹有残檐㸃滴声平旦平旦梅花破冷红越香何限水流东陈平翠袖新年恨尽在吹香笑语中两宋名贤小集巻三百六两宋名贤小集卷三百七钦定四库全书两宋名贤小集巻三百七宋陈思编元陈世隆补渔溪诗藁俞桂字晞郄钱唐人绍兴五年举进士尝出守海濵政剧民顽桂理之裕如不废吟咏与菊潭吴惟信芸居陈起诗文相往复有渔溪诗藁三巻雨吟轻轻烟雾失楼台雨暗吴山锁不开试与渔翁闲访问落花几许汎溪来过湖舟移别岸水纹开日暖风香正落梅山色蒙蒙横画轴白鸥飞处带诗来和叶广文韵入得春来物物饶翻思湖上短长桥去年寒食闲游处曾把扁舟系桞条书斋野草沿庭砌清闲日掩扉晚凉疏雨过落叶觉蝉稀天籁自鸣竹砧声谁擣衣僧寮不过此何必叩𤣥机閲名胜诗集买得山房数册诗倚篷细读已移时只贪眼底看冰玉月上荷花更不知书懐僻性止耽书村中谩寓居心惟求事省身合与名疏木叶秋风起蛩吟夜雨初吾生今晚矣不必问何如闺怨鳯帏晓起鬓松枕肉初生酒晕红一把桞丝挪在手沈吟无语对春风谁怜人去锁朱楼终日凭阑只带愁燕子也知人薄倖飞来略不傍帘钩溪流云脚才行又复开一声隐隐只空雷家僮忽报溪流涨知是前村落雨来初秋火老金柔暑告残乗凉正好望西山秋声来处无㝷覔只在忩前竹叶间杂兴漫山花发草萋萋杨桞花绵水拍堤况是客懐禁不得那堪杜宇耳边啼偶吟降伏吾心法无如去外魔苦吟诗愈拙着意字犹讹荏苒青衫旧消磨白髪多不才为世弃徒自咏巻阿雨中遣愁花已开时人正愁花簪头上使人羞一春可厌无晴日下却珠帘懒凭楼清明朝来阁雨喜新晴枝上绵蛮调好声佳节莫将虚过了人生赢得几清明即事阴云酿雨勒花迟梅已飘残到杏枝好是池塘清梦处勾吟春草入新诗松江荷叶翻风暑气微看山露冷湿征衣垂虹夜静三高月只照渔溪一舸归惜春春事三分过二分桃花水上覔红云游人浪説春归去桞外黄鹂尚自吟次吴秋潭韵相逢欵话傍檐西坎止流行事不齐君到白苹秋正好饱吟风月棹前溪东山东山随分作生涯即是清高隐者家粗有小园供日涉不愁无地种梅花夏中即事黄梅过了犹悭雨幸有南薰在翠槐燕子亦于贫者薄今年全不见飞来延祥观御园犹自有逋梅约束游人莫肯开听得老兵谈旧事几年不见翠华来虎丘两寺今为一因秦虎占丘鹤飞王剑化鸟宿古坟愁石与泉流接池通海水浮争奇多胜槩不及尽追游家园眺望西山在目中更须寛展竹篱通残梅尚守清廉节不嫁东君昨夜风首夏槐幄阴阴蔽緑扉池抽荷叶落蔷薇梁间紫燕新雏弱来傍檐前旋学飞偶成短髪萧萧满镜秋家居但觉岁时流两年不见西湖面笑我寒盟是白鸥月夜江南又见鴈南飞枫叶萧疎旋觉稀边塞戍夫天气冷谁家月夜捣征衣裴坟乗船寄僻径坟古最幽深山近风常冷松蟠昼亦阴来时无速骑归路有鸣禽寄语城居者何人肯访㝷山中剖竹相通涧下泉更邀山色在尊前一钩明月轩忩上欹枕藤牀独自眠惠山径入松闗古秋云带树烟只疑山有雨恰是涧流泉骚客诗留壁游人岸系船凭谁招陆羽瀹茗古栏边秋懐唤醒归舟是早秋水光云影两悠悠西风不管梧桐怨一叶吹来一叶愁农事东作农家处处忙金珠非是疗饥方京华只识笙歌乐岂识男耕与女桑甘露寺占断淮南势西风入鬓毛一江流不尽多景最为高斜日迷烟树孤帆送客舠兴懐人物少今古等秋毫夏晨偶作蚕事行将了农家刈麦初雨悭林少笋水澁港无鱼因病尝惩酒偷闲懒荅书今年身愈老事事觉全疎赠云间陆琴士地僻居闲絶可人殷勤过我抱桐君声中知有辽天鹤弹散华亭一片云烟霞石壁山深入翠微寺僻掩幽扉景别金仙记人忘尘世机石滋崖雨滴龙出洞云飞结屋同僧处何须赋式微久雨踰月留京国春光总不知可伤连夜雨好似暮秋时有客来无酒逢人只説诗官中闻闭籴应是细民饥次坦菴兄韵便中蒙赐墨得句胜如书暂尔两年别俄然春暮余梦驰情不间心迩迹何踈自省吾今老湖山缚屋居豫章滕阁胜阁昔曾游今无槛外楼远山连树合尽日对江流古石空存记骚人易感愁夜深歌酒处灯火灿渔舟寄书岁月逡巡笑故吾人生南北隔江湖楼头约取衡阳鴈寄得一行书信无两宋名贤小集巻三百七两宋名贤小集卷三百八钦定四库全书两宋名贤小集巻三百八宋陈思编元陈世隆补渔溪诗藁泉亭步入侵云岭亭高路恰平池边幽树占水底细沙明无友诗难咏逢僧话转清此中真胜地林寂鸟无声夏昼轻揺羽扇着轻纱闲汲清泉自煮茶縁是夏来无甚雨小池犹未有荷花枫桥寺湖水相连月照天鴈声嘹呖搅人眠昔人曾到枫桥宿石岸旁边系小船秋千吾今两鬓已成丝每每逢春独自悲最恨秋千无力上风流不比少年时早春客里匆匆二月春梅花开后桞争新西湖不待清明到早有㝷芳拾翠人寄懐一畨旧事总成空莫使相思梦里逢惆怅阳台云共雨阳台今隔几千重夏中即事青青梅子已添肥犊角新抽晚笋迟茶罢日长消睡处案头一巻乐天诗看先叔祖青松居士仓使诗儒冠毎笑拙身谋春日因何挂玉留南浦未思芳草恨西湖正为落梅愁四灵去矣今如在诸老萧然事已休衣钵青松谁继续家鸡还复可搜求军中请衣诸营今日请春衣积沓如山竞捧归曾念雪中兵堕指戍边铁甲正防围海棠海棠袅袅弄胭脂雨入枝头睡正宜最是高人有遗恨杜陵因甚却无诗居官幸喜居官事不多庭空吏散雀堪罗近来转觉诗朋少谁肯高轩为我过心事落落功名鬓早斑蹉跎心事十年间看来只合归湖上鱼钓丛中尽日闲垂虹松江一景是虹桥欲约骚人钓巨鳌吴越封疆知几梦古今人物壮三高雪天斫鲙莎烟冷秋月渔歌剑气豪收拾琉璃千万顷尽为醽醁汲波涛腊八前四日天气晴和又作阴老来畏冷自难禁余霙待伴留痕在殊动骚人访戴心湖上闲步一畨雨过一畨春芒竹闲行踏软尘城里不知春色早湖边杨桞已撩人新竹傍墻穿过邻家竹爱护新篁数十竿剪伐莫令僮仆辈老夫日日要来看松江香飘菡蓞短篷中水色山光一様同行止又非人所料今年两度上垂虹虎丘突兀浮图挿翠微吴王事迹总成非寺僧未晚山门闭不放闲云一片飞秋咏吟轴卷还开行歌兴尽回买花浇换叶开径埽苍苔巾学凉纱样衣从薄苎裁潘郎羞鬓白多是为秋来秋夜秋夜多愁思虚堂风露凉观书灯可近欲睡漏初长蛩响频催织萤飞烁有光雨梢忩外过散入稻花香寄陈芸居生长京华地衣冠东晋人书中尘不到笔下句通神江海知名日池塘几梦春精神长似旧芸藁愈清新冷泉亭欲访飞来景湖头赁小船白云侵岭下翠树傍泉边入寺人须到深林影自圆山居相去近夜坐学参禅春晚湖上花事已成休都人懒出游水添烟浪濶山带夕阳愁栁树鸣黄鸟沙隄卧白鸥不辞归路远何必买扁舟春咏尽日看诗只掩扉出门细雨怕沾衣杏花已露胭脂色燕子如何却未归苔钱庭砌方圆出化均何须抵死论钱神贫家阿堵新添富买断西湖风月春买鱼芦花荷叶晚秋天雁影横斜逺水连频唤买鱼人不譍偷忙撑入怕官船即事东君无处不繁华一雨才晴意便佳客舎山梅开遍了从今懒买担头花送春作恶情懐是别离老夫嬾作送春诗东君归去无踪迹试问垂杨便可知春归青青结子在梅梢方见春来夏已交认得主人双燕子香泥衔去理新巢晴天气淑浓如酒引得狂蜂路亦迷独立阑干凝望处卖花人在画桥西闲中花飞春减燕雏飞叶叶成阴障翠围囊里酒钱消铄尽满船赢得载诗归江头渔浦山边白鹭飞西兴渡口夕阳微等闲更上层楼望贪看江潮不肯归口占园林緑暗又红稀蜀鸟啼山笋蕨肥春夏一畨交篆早绵衣脱了换单衣吟诗渔溪僻好只吟诗此意还须识者知自古岛郊贫彻骨诗逢穷处始为奇社日今朝社日寒犹力燕子还寻五桞家宰肉不沾吾分薄强斟聋酒度年华喜雨上别大参爰立为霖仰望深今朝一雨慰苍生经纶久柬君心在燮理还同天道亨爱国虑勤寛玉带筹边谋逺捍金城我公勲业难摹写但见皇家庆太平寓京二首一官濩落笑如初只合空山去读书不稼不渔无活计谩将名氏玷公车车马滔滔厌软红湖边秋意属西风木犀初放荷花老买箇船儿学钓翁春日即事春入侯家春事深日长庭院又沈沈客中不耐如丝雨搅起思家寸寸心春光满目是湖头水碧琉璃拍岸流忆着去年桃叶渡相思无限使人愁丙午七夕后一日晚抵松江塔下到得垂虹廹暮烟前村雨暗莫行船幸然得与僧人熟借得终宵客位眠客中情况少人知正值钟声约束时清坐更无人共话挑灯来看菊潭诗两宋名贤小集巻三百八两宋名贤小集卷三百九钦定四库全书两宋名贤小集巻三百九宋陈思编元陈世隆补渔溪诗藁江上江头云阁雨桞色与春深船发春风阻谁知客子心居闲富贵人所愿贫贱不堪忧自有兰蕙清非比萧艾羞功名如露草飘瓦若虚舟千载倘相遇臯䕫及伊周茍使穷未达一壑营一丘出处谨吾节斯心已细筹古意无言情脉脉美人久相隔道阻修且长春草几畨碧凤钗冷鬓云鸾镜轻云羃昔为比翼鸟今作孤飞翮愁絶寄郎衣腰痩裁宜窄春日即事羲驭舒徐日正迟园林已觉杏花稀半晴半雨春无凖燕怯轻寒不耐飞即事薄薄轻轻寒露雨微微飒飒早秋风小舟办了松江去占取三高作钓翁赏月天净无一云地净无一尘十六月圆满皎皎白玉轮古今同此月照破世间人夜久方浴出露坐风满襟清影入忩户聊足慰我心所欠一尊酒所乏一张琴如此好月色惜乎在海濵痴儿官事了空自疲精神不得赏新月酬酢相与频今宵诗兴动狂吟渔溪民独对犹复尔况逢亲共賔採莲曲画艇将归笑语频鸳鸯对对起还沈妾心先自懐郎苦怕嚼莲心苦转深灵隐回首得两年曾入灵隐去一路看不足衣霑松上露白云来相迎涧泉飞瀑素此景天下无远胜庐山路种竹门前槐已长庭前草自生所欠园中竹多种渠几茎此君真可爱非独王猷情有时吟咏暇入园得闲行所幸笋萌出次第阴可成顷使神宇爽渐觉眼界清最是秋雨夜风来簌簌声春暮寄友人日暖棃花雪风吹杨桞绵春踰三月半梦忆十年前诗借莺声和书无雁字传东君还似旧吾鬓叹皤然即事吹落杨花春事了小池新緑雨添痕育蚕时节寒犹在村落人家半掩门初夏蔷薇花已谢芍药拟下坡午阴有嘉树景序犹清和日得诗篇咏门无俗客过笋胎今岁少荷叶小池多春去余旬日夏云已嵳峩吾年嗟老矣身事笑蹉跎但欲卧白日幽岩扪青萝已与心料理不必问如何次下竺僧韵朝市软红尘山林气味深放懐随野鹤过耳任春禽石涧鸣泉玉松钗坠日阴隐居无箇事存养读书心江上小雨才收日渐斜酒旗挿处两三家江头粧㸃秋来景半是芦花半蓼花秋日芙蓉未拆桂香浮落日西风雁过楼一雨空阶深夜滴十分秋是十分愁偶成吹来一叶报秋知玉露金风正及时戴了凉巾披野服桂花香里看唐诗秋行吟西风𦂳兮叶脱枝寒露瀼兮菊遶篱芦花白兮蓼满湄雁声急兮蛩转悲乐吾淛兮殊兴思况东淮兮落逺陲朝气肃兮夜漏迟暮云黯兮山色衰纷纷眯目黄埃吹艰闗千里徒驱驰穷猿投林任所之膏梁诸公那得知从今休被微官缚未若琴歌诗酒乐岂无手足懐我情当念行人多寂寞习气习气于诗却未除尽教人笑治生疎功名若到穷吟地虽是居贫富不如即事暑赫练襟汗欲流倩谁唤得一天秋无人共订吟边句独有蝉声呌树头平湖平湖一景堪图画舟子烟波去复归旧日元真无覔处西山长见鹭鸶飞半塘因访云岩过半塘清明时候野花香小舟趁雨冲风去不及㝷僧到上方送人至松江西风萧瑟入船忩送客离愁酒满缸要记此时分袂处暮烟细雨过松江雨后雨后新晴日转西桑间犹有拙鸠啼十分愁意无人管红蓼黄芦水满溪纪愁可笑无诗纪四愁强将欢伯解吾忧夜长明月纱忩冷分得寒蛩一半秋和乐天初夏韵雨脚来山岫溪痕涨岸沙挿旗多酒户挂网尽渔家地出绷儿笋园收菜子花春归莺啭懒风急燕飞斜杯泻青荷叶瓯煎白玉茶孤村流水晚数㸃有归鸦述已落落功名鬓久斑重游京国又何颜早知寸禄荣家晚悔不当初便入山钓台不受三公汉禄荣一丝风月许多清只将节义高千古岂钓人间利共名七夕有懐擘钗情绪思悠悠月下穿针嬾傍楼非独双星苦离别人间天上一般愁秋夜月华如水净无尘千里相思总一心络纬篱边吟不彻做成秋意十分深赓采雪岩韵诗与梅花一样清江湖久矣熟知名未容便理趋朝计行见相留入幕荣照座精神澄玊宇当官才刃压金城星郎况是曾知已刮目英游藻鑑明南跄跧上人之平江青浦相逢恰二年今宵再会亦前縁诗囊和月横挑去稳泛枫桥夜半船夏日遣懐老大今无用吟诗了白头百年如电影万事付沙鸥性淡偏宜静居贫动是愁人情难似旧门外水长流寓归水激长江浪风传远寺钟宦情秋意薄归兴客愁浓卷箔迎新雁喧篱厌旧蛩何时旋故里载酒挿芙蓉性拙性拙难为巧年来险屡经身闲诗漫赋心静梦能灵富贵如朝露英雄几晓星寻思世间事日影过中庭秋日即事宿有骚人兴休教世俗知郊墟聊晚眺风月入秋宜愁极惟凭酒囊空却剰诗更长人不睡灯火可亲时论诗大道本无体何在文字间易从先天画诗自圣人删流风传益远后作莫可扳推敲谁氏子一字不可闲两宋名贤小集巻三百九两宋名贤小集卷三百十钦定四库全书两宋名贤小集巻三百十宋陈思编元陈世隆补吾竹小藁毛珝字元白柯山人豪于诗有声端平间吾竹小藁一巻宝祐六年荷泽李龏弁序云柯山元白诗人之秀者也通今达古蓍蔡后生采诗家得其一二如寳肆中犀璧混于螺贝惜其以文自晦不求于时吟藁一帙章不盈百清深雅正蹟前事而写芳襟奚止嘲风弄月而已哉西兴蚤暮船争渡都城隔岸闲昔为渔钓地今作利名关潮探尘中事年催客里颜水仙花又发吾欲老江湾寓池之清夷堂堂静草侵廊羁懐未易忘近城知郡圃有佛即僧坊恶句书盈壁空樽垒到墻使君临宠外满目树苍苍送客游吴水乡秋易冷珍重过吴松在旅虽难遣于诗莫厌攻一轮僧寺月半夜客船钟况有贤州牧知音是旧逢小至九地阳初动披衣起拥炉门前初去马外渐啼乌云色呈金未梅梢破玉无焚香待天晓㸃易句研朱庐山栖贤寺名重于诸刹前贤旧隐踪无人知有路隔树忽闻钟瀑壮山疑裂云深寺若封或传遗藁在三叩昔时松登黄岗清淮门风吹芦叶江头路江水江天共秋暮边淮寒早客行稀只有征鸿向南去征雁自去书不来逺衣未寄凭谁催孤城惨咽暮笳起城下荒榛接淮水种竹山居无力尘居俗有客劝予惟种竹种成贫家可骤富翠色琅玕遶君屋清晨荷锄斸溪岸分得溪光入城緑暮年百事课功迟坐待春风满林玉墨龙真人尸居雷八荒断砖残墨生苍茫鲵伯下九渊黑神光倒射角与亢明明元气淋漓蹟水底焚槐海波赤周流万化元无极姑使人心识天则湘江湘江莫道无情水寳瑟声寒愁帝子安知日月在中天万古重瞳元不死楚南楚北千里云持香遥礼云中君莫起悲风助骚怨兰枯菊瘁不堪闻东风东风喣妪如慈乳欲报生成恨无所自拈花片作斑衣起捧春醪劝春举傍人笑我老如许我亦笑渠将及汝梅花也笑桞都舞君如不饮出童羖浙江白鷴旧事随波去太极阴阳自吞吐长虹夜贯黑头船四纪沙迎相公路冯夷作剧真等闲五都有客雄其间上林三官浪忧国千年海底生铜山桧瀑娲皇失补天南角一道银河落君屋又疑元气是周流不然泻尽谁能续瀑边老桧尤可人髯疎骨痩皮鳞皴崩崖欲压全不惧夜半潜蛟暗来去富川邂逅戚叔开百虫坏蛰雁奔忙君从何来两袂霜大冠如箕盍齐鲁此地无乃惊吠厖钓竿曾笑江河窄尺水无容投犗客取羝为君向东軷一声裂石扶桑白虎丘阿鸿血染吴苔碧气彻重泉埋不得千年至寳复归天颠倒海中飞霹雳至今荒怪列虞初罅石千㝷骇游客寺边别庙是何神月黑伽蓝问周易月人言月里仙人住隐约娑罗树根兔元霜捣就亦多年不见有人曾得度清光偏照边城秋城边白骨胎王侯王侯白骨卒未已龟吸月独不死丹阳馆渡江第一南来驿几度华堂延鴈客百年运逐晓云空愁杀鞮官老无职南徐今日古阳闗不断歌声祖离席国讐已复事尤多折损年年春桞碧富池庙船头蜀锦三千尺倒影长虹浸寒碧相逢不是紫髯郎鹦鹉洲边眼生棘江头箫鼓杂灵鸦人道阴兵曾护国安知楼下雪千堆不是吞曹气冲激秋日即事黄花暴日香欲醉黄蜂抱香暖欲睡老夫邂逅亦欣然一段先天画前意喧喧归雀聒丛篁夕风欲转明朝霜花揺蜂醒我亦觉斜阳一片秋茫茫甲午江行百川无敌大江流不与人间洗旧讐残敌自縁他国废诸公空负百年忧边寒战马全装铁波濶征船半起楼一举尽收关洛旧不知消得几分愁寓兴国之十咏亭呈诸友断垣荒棘疑无路忽有幽亭一亩余不称郡侯来把酒偏宜野客借观书临阶汲水防苔滑隔岸看山爱桞疎非有旧交时下顾十分风味落樵渔中年中年已悟昔皆非正学无师更可悲诗道纵能通阃域圣经曾未涉藩篱拟从周子参无极更为东巢续近思适意舞雩时一咏区区何用苦吟为寓泉之定空寺斋钟声断佛香销闲步虚廊转几遭浊世自縁君不舍青山岂是俗难逃鸟如留客音声好松似骄人意气高因悟夙根元自有栽培功浅长蓬蒿掩巻盈箱积案欲何如误尽苍生半属渠陆贽外谁无负学臯陶前是读何书凿开素朴惟三画斵碎真淳遂五车安得六经行世外民风尽返结绳初谢胡黙堂创新小阁画难成肯借山翁养病身万事不忧知有命数椽分庇可无人观书漆几明于镜欹枕藤牀软胜茵终恐傍门心未稳敝衣虽敝毎驰神寓泉之安溪已恨逢人语不通更堪烟岭隔千重山城纵是如花好海雾终愁似墨浓逺信断无鸿可寄故乡惟有月相逢间于荔緑蕉红处歩屧时留到晚钟雪无雨无云晓色干忽惊瑰璧满檐端不教声到牕前觉应恐愁添屋下寒占瑞农官寻玉尺析酲公子索金盘柴门睡起无多事卷上疎帘带竹看闗心闗心岁月似惊波少日无成奈老何别久帝京知事少住长客舎识人多典衣沽酒杯难满借壁题诗字易磨早信出门无遇合故山只合守樵柯通之海山楼落成千寻雉堞一朝兴五马行庖此落成地峻鬼神愁设险楼高星斗听谈兵霞羞綵帜依山敛月鬭金杯出海明更有万堆飞石在寄声残羯盍䰟惊鳯凰台江山依旧昔人非多少兴亡问不知雁去又逢重到日凤归安得再来时风吹木叶随渔艇霜压芦花出酒旗特地待吟吟未稳数声昏笛戍楼吹学道学道先须学忍贫緼袍疏食当华珍抠衣所久参前辈开巻犹欣见古人暗坐雨心似月冷眠雪屋气如春向来酷意耽吟事今亦相忘越与秦赠碧蜍鸢飞鱼跃两悠悠造物何心莫问休但得一杯长在手不须万户更封侯人间有梦何非蝶物外忘机即是鸥我亦青鞵行脚者会摩铜狄话重游人才但得人才即治安不忧外侮敢相干学闗世道方为士业晓农家始是官国力在兵堪用少敌情如鬼欲驱难岂无一代奇男子抱膝无言静处看和张梅深四首几踏梅花角寸长担簦羞作老来忙立身早慕千层塔閲世今知百戏场从辟谷来唯嗜酒自栽梅后不烧香人生底为青衫急亦有秋荷可制裳不用悲歌抚铁长古无人可免身忙存心未必耕无地涉世难忘选有场新别水云书尚湿旧题松桂笔犹香只縁误触神丹走惆怅京尘浣薜裳我䇿曾无一䇿长一生蚁踏厯间忙持经佛寺新投社寄食田家旧筑场古剑放教龙逐伴残书分与蠧餐香不愁死去无名在化作千年老鹤裳凫鹤都休较短长静非无用动非忙间将书巻排科甲戏把文科列战场无地可施行话枘有天须监格心香功名细看时来耳珍重渔簑即衮裳古出塞初説戍渔阳俄传出定襄朝朝征马过春草不曾长山月山月共徘徊山泉酌一杯诗成无笔写画石记苍苔书墨竹伯夷有夙世契子猷结千古交烟外三叶五叶雨中一梢两梢观星九天有象不虚呈厯厯都闗国重轻汉客可无经济意只将牛女问君平海陵遶城无数菜花黄隔岸蒹葭接大荒不分塞鸿偏得意年年春老未还乡海陵之褒城四面蒹葭水接天中间一片是人烟相逢尽喜干戈息白鹭飞来立战船傍城三十里芙蕖怪底繁华浙景无元是近边农事少全凭莲藕当官租边声籍籍早秋风稻未黄时枣又红莫厌水乡迁避苦全家载入緑荷中仪真频年岁稔少干戈到处人能贩五湖只道鹾舟偏辐辏玉杯锦段近年多多旨楼边古桞斜龙渊寺里隔荷花清风尽日无人管半属僧家半妓家贩来北枣堪充膳种得西𤓰可析酲总是中原旧风物不堪今日是边城晚凉前洒地着胡牀浴罢闲来坐晚凉更取壁灯移暗处待他月上竹边墻南山有梅花南山有梅花高者五尺余半空发清香天人为踟蹰城中三尺本登盆缀流苏进之画堂上笑彼何麤疏山中吟七首幽幽山上松泠泠松下井白石当银牀青萝作修绠山翁独酌余无客可堪评葛洪分炼丹陆羽求煎茗采薇作庭实纫兰作筐篚持以荐王公谓可苹藻比王公龋齿谢王门何用此问客姓与名或是孤竹子山中夜读书山鬼来相试隔问疑难颇及尧舜事予非夘金人安能动星纬划然一推余音入空翠山翁不能文亦免时流笑早爱沧浪歌知辞不知调长年水山间所业只耕钓偶得千龄龟遂通八卦兆山花开满枝山鸟啼无时君胡欲弃此自取尘汚为山猿啮君履山鹿衔君衣挽君君不留去去君何归槲叶可以衣松实可疗饥骑鹿下山去拟説高人知高人不可得纷纷却语谁晓忩白云过且自相同归题牋寄亲友早早山中来紫芝旣可採蟠桃行当开持书託南风北风复吹囘爱之不可见落日令人哀已酉客淮烽燧春尤急人才叹寂寥恨无黄石畧难致碧幢招守堑宵仍甲傍城晓未桥又传经一雪残哨亦萧萧过黄山法华寺积雪满松冈兹行为悼亡本非求吉地祗欲近禅坊外物心如水流年鬓已霜只应双卜宅永此礼空王送田耕月游吴衣笈诗囊外身轻费亦轻不妨船眼窄时上岸头行橘里逢霜信松江问水城吴中闻岁稔新籴想须平登桥仍问渡迢递到吴中倩仆挑茶灶移船避钓筒月生林屋洞潮接舘娃宫得句人传去苏牋价益穹此去姑苏郡都无五日程仍闻新太守最重旧交情有句梅边索无田月下耕双亲方待养我亦勉君行湓江远树一重重烟村与市通难㝷元亮宅遥酹菊花丛浊浪帆樯外庐山几席中何时边事息来此作渔翁吴门田家十咏去年一涝失冬收逋债于今尚未酬偶为灼龟逢吉兆再供租约赁耕牛竹罾两两夹河泥近郭清渠此最肥载得满船归挿种胜如贾贩岭南归到处车声转水劳东乡人事独逍遥一堤滟滟元非雨总是吴江澹水潮今年田事谢苍苍尽有瓶罂卒岁藏只恐主家增斛面双鸡先把献监庄主人租入有常规十月开仓不许违占得头筹先衆了绕身红綵送将归西乡本是最高乡今岁收成亦倍常瓦鼓綵亭连日閙谁家不谢白龙王村村鼓笛乐秋成露未凝霜水未冰无赖酒家偏射利隔年早挂上元灯田家少妇最风流白角冠儿皀盖头笑问傍人披得称已遮日色又遮羞长襟侈袖若僧衣闲荡扁舟入郭嬉好是醉归村舎晚声声耳畔阿郎儿主家文牓又闱田田甲科丁各备船下得桩深笆土稳更迁垂桞护围边刘寺曾住昭阳殿里头何年香骨掩荒丘虚传碧落归仙去谁见苍梧从帝游鸾阁粉销尘影暗蜃炉香冷石人愁风前不敢将梅折犹恐君恩宠未休宿广果寺寺门初掩夜沈沈风逼寒灯桧影深满屋异香僧入懴一瓯新茗客搜吟云归古殿闻龙气月照空池见佛心坐久却眠眠未稳屋头钟起鹊惊林金陵虎踞龙蟠在目前依然行阙锁寒烟津头鼓角增新戍陌上笙箫减旧年高塔直看淮对境断碑闲忆晋诸贤我来尚喜秋成日鱼蟹堪賖满市边拄杖数节坚如玉削成几年出入伴闲身扶持衰老非无术变化虚空亦有神药笼倒挑同入市酒壶斜挂共寻春虽然未作颠危用闲指迷津与路人数椽梅有清香竹有阴数椽于此寄幽深旧看飞雁抛孤旅新听啼螀悔苦吟几巻书皆先世蹟一张琴是古人心柴门未必无知已何必江湖在远寻陈藏一山房一室焚香即太初万人如海尽从渠第于心上曾无着何必山中始可居垂箔护花嫌引蝶连筒汲井怕生鱼草元政不妨人事问字敲门未可疏元日寓越之三江客里元正最可怜就他香案礼苍天懒拈蓍草占新岁频对菱花忆去年仅有邸翁分席拜不如野老着衣鲜百年草草浑如此且醉残梅了目前桂天上分来种异常年年花占菊前黄堆将龙麝应难敌隔尽屏帷亦透香此日且饶秋富贵全家疑在月中央明朝酒醒风吹尽赢得黄金满步廊沧浪亭濯缨人去水空寒事属明时欲问难日暮客归园馆闭鹭鸶飞上石碁盘两宋名贤小集巻三百十两宋名贤小集卷三百十一钦定四库全书两宋名贤小集巻三百十一宋陈思编元陈世隆补南岳诗藁刘克庄字潜夫号后邨嘉定二年以恩补宣教郎知建阳县言官李知孝梁成大摭其所咏落梅诗以为谤讪郑清之力辨得释通判潮州改吉州端平二年除枢密院编修官嘉熙元年知袁州坐言济王事为御史蒋岘所劾与方大琮王迈同罢归旣而予祠累擢广东提举改直华文阁淳祐六年令赴行在奏事道除太府少卿旣至奉御札刘克庄文名久着史学尤精可特赐同进士出身除秘书少监令与尤焴同任史事兼中书舎人史嵩之服阕御笔除职予祠令克庄行辞克庄奏嵩之有无父之罪四无君之罪七旧相致仕合有诰词今臣行嵩之之词未知为褒为贬论奏不已为殿中侍御史章琰劾罢寻移旧职知漳州复除崇政殿説书起居舎人兼侍讲力奏不草史宇之答诏十二年除右文殿修撰知建宁府改福建转运副使以郑发疏褫职寝新命提举明道宫景定元年贾似道还朝厯迁权工部尚书兼侍讲以年迫坚乞致仕咸淳四年特加龙图阁学士仍致仕明年卒谥文定克庄学问充积甚有文名真德秀尝以学贯古今文追骚雅荐之晚年为贾似道一出君子惜焉所着后村居士前后续新四集行于世龙隐洞先贤评桂山推尔居第一豁然碧瑶户夹似双玊璧中有无底渊黑浪常荡潏谅当剖判初倍费造化力雷嗔斧山开龙怒裂石出至今絶顶上千丈留尾嵴宁论儿女子壮夫股为慄我来欲题名腕弱墨不食摩挲狄季碑文字尚简质今人未知贵后代加寳惜洑流工骇舟久游觉萧瑟嵓室寛如家回櫂聊愒息赠翁巻非止擅唐风尤于选体工有时千载事祇在一联中世自轻前辈天犹活此翁江湖不相见才见又西东芙蓉二絶湖上秋风起櫂歌万株映桞更依荷老来不作繁华梦一树池边已觉多池上秋开一两丛未妨冷淡伴诗翁而今纵有看花意不爱深红爱浅红即事四首买得荒郊五亩余旋营花木置琴书桞能樊圃犹须种兰纵当门亦不锄无力改墻姑覆草多方存井要浇蔬区区才志聊如此谁谓先生懒复疎目为诗客不胜慙唤作园翁定自堪抱瓮荷锄非鄙事栽花移竹似清谈野人只识羮芹美相国安知食笋甘晚觉齐民书最要惜无幽士肯同参墻角新开白版扉时寻樵牧弄烟霏代耕岂若收躬稼赐帛何如出自机湖海浪游今已倦山林独往未全非百年只愿身强健长为慈亲负米归待凿新池引一湾更规高阜敞三间缩墻恐犯邻家地减树图看屋后山身隐免贻千载笑书成犹要十年闲门前蓦有相寻者但説翁今怕往还送叶尚书奉祠先生清梦绕林泉黄纸除书拜地仙报答吾君吾相了徜徉某水某丘边事光白傅求贤后衔似温公约史年笑向故山猿鹤説古来晚节几人全答留通判元崇不见龙骧与骥驰纷纷虫篆鬭蛛丝君侯杰出南方者老仆终当北面之忆玉树枝劳远梦熏蔷薇水读来诗自慙眼力非闗令紫气浮空懵不知获砚二砚温如玉琢成信知天地有精英马肝紫润尤宜沐鹆眼青圆宛似生未爱潘郎唿作友便教米老拜为兄今年几案多奇获应是穷儒命渐亨题龙眠十八尊者尝闻天台境肉身往无从仁夫示此图恍惚游其中应真一一若旧识或踞怪石临飞淙山鬼投牒何敬恭天女问法尤丰茸盆鱼鬐鬛等针粟放去夭矫拏空蒙山深无人地祗出被服导从侔王公前驱鸷兽后䕫魍徐行殿以一痩笻巉巉苍壁谡谡松下有老宿眉雪浓石桥灭没云气断似是鬼国非天工层冰融结挟怒瀑毒虺喷薄含腥风至人于此方入定壊衲羃首枯株同等闲一坐六十刼汝技有尽吾无穷书生往往谈性命惕以祸福犹儿童倒持手版口劝进对此宁不面发红我知龙眠笔外意要与浊世鍼盲聋退之云释善变幻恺之谓画能神通幻耶神耶两莫诘与子持叩西山翁丁酉重九日宿顺昌步云阁絶句三首呈未道明府九月南州菊未黄芙蓉取次献新粧不妨折取繁红挿四海皆知两鬓霜只了年年作逐臣衣冠朴素面埃尘偶逢令尹留连我不畏狂生㸃涴人先倩清风扫水轩更唿凉月倒金尊定知明府归来夜县郭留灯未闭门送项使君季约二首世有凝香乐君侯总未知清斋灯火夕闭阁荔支时郡小难留住民愚去始思两年案头笔一字不容私但见两眉颦何曾一馔珍节如僧更苦家比郡尤贫琴鹤均为赘莼鲈颇切身荡山有来雁莫惜寄身频北山作骨法枯闲甚惟堪作隐君山行忘路脉夜坐认天文字痩偏题石诗寒半説云近来仍喜瞶闲事不曾闻黄檗山出县半程遥松间认粉标峰排神女峡寺创德宗朝鹳老巢高木僧忙杂野樵早知人世淡来住退居寮小寺小寺无蹊径行时认藓痕犬寒鸣似豹僧老痩于猿涧水来旋磨山童出闭门城中梅未见已有数株繁蒜岭到此思家切寒衣半泪痕烧余山顶秃潮至海波浑仆怕昏无店人言近有村吾生输野老笑语掩柴门幽居寺相传有儒者唐李隐兹峯电已收遗藁云方锁暮钟木碑无世次石洞断人踪此士何曾死林深不可逢蒜岭夜行岭头无复一人来渔店收灯户不开松气满山凉似雨海声中夜近如雷拟披醉髪横箫去只寄乡书与剑迥他日有人传肘后尚堪收拾作诗材别敖器之旧説闽人苦节稀先生独抱岁寒姿老年綘帐聊开讲当日乌台要勘诗东阁不游縁有气草堂未架为无资轻烟小雪孤行路折賸梅花寄一枝答友生读易参禅事事奇高情已恨挂冠迟清于楚客滋兰日贫似唐人乞米时家为买琴添旧债厨因养鹤减晨炊君看江表英雄传何似孤山一巻诗渔梁春泥滑滑雨丝丝一路寒阴少霁时水入陂渠喧似瀑云从山崦上如炊燎衣去傍田家火炙烛来看野店诗落尽梅花心事恶独搔蓬鬓遶残枝小梓人家生来拙性嗜清幽因过山家为小留顶笠儿归行树杪提瓶妇去汲溪头参天老竹当门碧尽日寒泉遶舎流我料草堂犹未架规模已被野人偷送周监门一领青衫似败荷奈君母老秩卑何三年幕府无人荐千里柴门有客过身畔担轻藏俸少江头船重载书多故人若问军中事为説防秋夜枕戈赠友亦欲寻芳遍九寰不期无意识君颜一生气谊真湖海四海宗盟重斗山经嵗着书人少见有时入郭俗争攀何因樵服供薪水得附高名野史间豫章沟沟水泠泠草树香独穿支径入垂杨荠花满地无人见惟有山蜂度短墻野店萧萧掩竹门岸沙犹记去来痕东风枉是吹花急緑尽平芜却断魂西山絶顶遥知有隐君飡芝种术鹿为羣多应午灶茶烟起山下看来是白云秋风黄叶萧萧忽满街独骑痩马豫章台莫将宋玉心中事吹向潘郎鬓畔来归至武阳渡作夹岸盲风扫楝花高城已近被云遮遮时留取城西塔篷底归人要认家出郭江边一雨洗秋容北郭东郊野意浓老大怕他人检㸃隔溪隔桞看芙蓉乌石山儿时逃学频来此一一重寻尽有踪因漉戏鱼羣下水縁敲响石鬭登峯熟知旧事惟邻叟催去韶华是暮钟毕竟世间何物寿寺前雷仆百年松葺居兵火间闗鬓欲丝归来聊卜草堂基架留手泽书堪看㸑有躬耕米可炊畏湿先开通水窦贪明稍斫近檐枝旋移梅树临忩下凖花时要索诗除夕除夕阴寒怕巻帘雨声断续下疎檐壁穿自和干泥补忩损教寻废纸粘祇有青灯相守定纵无白发亦生添更残自算明年事不就君平卦肆占立春二首恰归旧隐再逢春村巷荒凉草没人犬壊园中门作窦盗窥坟上树为薪官如巫祝难羞贱家似樵渔敢讳贫闻説邻醅低价卖病夫一滴未沾脣今岁春盘始住家也胜羁旅走天涯圃晴菜坼经霜甲林暖梅飞徧地花闲有工夫忧世事老无勲业惜年华近来死尽吟诗者得句聊从野叟夸灯夕千炬金栀映玉蕖台城昨梦又年余断无絃索鸣华屋惟见炊烟起草庐儿报瓶空因止酒婢言油尽暂停书蓬忩亦有精勤士何必然藜向石渠方寺丞新第二首幽人卜筑翠相环莫笑书生眼力悭地占百方多是水楼无一面不当山荷深似入苕溪路石怪疑行雁荡间只恐中原方鼎沸天心未遣主人闲一生不畜买田钱华屋何心亦偶然客至多逢僧在坐钓归惟许鹤随船庭栽花木皆僚友身主湖山即事权京洛贵人金谷里安知世上有林泉方寺丞子初成船成莫厌野人过久欲从公具钓蓑积雨晴来湖面濶残花落尽树阴多新营小店皆依栁旧有危亭尚隔荷所恨前峯含暝色不然和月宿烟波偶赋身已深藏畏俗知客来邻曲善为辞偶弹冠起成何事径拂衣归自一奇村饮妇常留烛待山行童亦挟书随明时学性尤通显却悔从来业小诗题方武成诗草性僻爱诗如至寳借君诗巻百回看吟来体犯诸家少改定人移一字难束瀑为题犹夭矫吞山入句尚苍寒嗟余老钝资磨琢安得同衾语夜䦨书考一首香火精勤閲一朞孤臣无路答鸿私衔如已废陈人样俸比初开小学时世上升沈姑付酒考中供状是吟诗五钱买得羊毛笔自写年劳送有司穴蚁穴蚁能防患常于未雨移聚如营洛日散似去邠时断续縁高壁周遭避浅池谁为谋国者见事反伤迟宿千岁庵听泉因爱庵前一脉泉幞衾来此借房眠骤闻将谓溪当户久听翻疑屋是船变作怒声犹壮伟滴成细㸃更清圆君看昔日兰亭帖亦把湍流替管絃答翁定牢落祠官冷似秋赖诗消遣一襟愁喜延明月常开户贪看青山懒下楼客诧瀑奇邀往看僧夸寺僻约来游何当与子分峯隐饥嗅巖花渴饮流岁晚书事十首荒苔野蔓上篱笆客至多疑不在家病眼看人殊草草隔林迢递见梅花踏破侬家一迳苔双鱼去换只鸡囘幸縁不识聱牙字省得闲人载酒来书生元不信禨祥老去无端虑事详白髪社巫云日吉明朝渫井更苫墻郁垒钟馗尚改更青云变幻几公卿人间止有章泉叟扑断衡山了一生细君炊秫婢缫丝綵胜酥花总不知忩下老儒衣露肘挑灯自拣一年诗门冷如冰尽不妨由来富贵属苍苍昨宵却笑痴儿女深夜潜烧祭灶香岁晚郊居苦寂寥日高睡起去城遥深深榕迳苔墻里忽有银钗叫卖樵主公晚节治家寛婢惯奴骄号令难圃在屋边慵种菜井临砌畔怕浇兰日日抄书懒出门小忩弄笔到黄昏丫头婢子忙匀粉不管先生砚水浑丐客鹑衣立户前岂知侬自窘残年染人酒媪逋犹缓且送添丁上学钱懐保宁聪老秣陵一见叹魁梧毎恨斯人不业儒几度剧谈俱抵掌有时大醉劝留须探梅尚忆陪山屐煨芋何因共地炉我已休官师退院肯来林下卓庵无仙游县不见层冈百尺岚眼中空旷似江南烟收緑野连青嶂树阙朱桥映碧潭丞相无家曾住寺聘君有字尚留庵荒山数亩如堪买径欲诛茅老一龛燕野老柴门日日开且无栏槛碍飞回劝君莫入珠帘去羯鼓如雷打出来示儿𤓰芋村边一亩宫闭门不复问穷通生羞奏伎伶人里死怕标名狎客中讲学有谁明太极吟诗无路和薰风身今老矣空追悔但祝吾儿勿似翁被酒酒户当年颇着声可堪病起困飞觥醉唿褚令为伧父狂唤桓公作老兵旧有峥嵘皆剷去新无垒块可浇平投牀懒取骚经看只唤棃花解宿酲赠徐相师许负遗书果是非子凭何处説精微使君岂必如椰大丞相元来要瓠肥袖濶日常笼短刺肩寒春未换单衣半头布袋挑诗巻也道游方卖术归邻家孔雀初来毛羽锦青葱今与家鸡饮啄同童子有时偷剪翅主人常日少开笼峤南岁月幽囚里陇右山川梦寐中因笑世间真赝错绣身翻得上屏风十月二十二夜同方寺丞宿瀑庵读刘賔客集瀑山木落霜寒夜共读吾家梦得诗坐对遗篇忘漏尽手遮残烛怕风吹森严似听元戎令机警如看国手棋千载愚溪相对垒未应地下友微之崇化麻沙道中经行爱此人烟好面俯清溪背负山半何妨唿渡去小桥不碍负薪还逺闻清磬来林杪怱有朱阑出竹间深处安知无隐者卜邻容我设柴闗馆头雨雪萧萧驿堠长不堪流潦入车箱抚州城外黄泥路即是人间小太行烟竹铺野迥村疎起暮寒偶逢废驿卸征鞍主人家比渔舟小客子房如鹤栅寛灯与邻通眠未易风从隙入避尤难似闻南去加萧索一夜披衣坐不安衡永道中二首一舎常分作两程雪鞭雨袖少逢晴平生不识终南径来傍湖南堠子行过了衡阳雁北回乡书迢递託谁哉岳山石鼓皆辞去惟有湘江作伴来黄熊岭黄茅迷远近不见一人行信步未知险回头方可惊路由高顶过云在半腰生落日无栖止飘飘自问程移居邻曲无还往何由有别情惟应小忩月长记读书声两宋名贤小集巻三百十一两宋名贤小集卷三百十二钦定四库全书两宋名贤小集巻三百十二宋陈思编元陈世隆补南岳诗藁送陶仁父自古送行情味恶君行快似汎仙槎新班人少先投巻下水船轻易到家南浦不堪看草色西湖尚可及荷花诸公若问栖栖者为説吟诗两鬓华移竹借居未定先栽竹为爱疎声与薄阴一日暂无能鄙吝数竿虽小亦萧森忩闲对了添诗料郭外移来费俸金自笑明年何处在虚檐风至且披襟题许介之诗藁我留鸢跕外君住雁廻边走仆行千里敲门授一编真妍非粉黛至巧谢雕鑴何必周丞相男儿要自传郊行薄有西风意郊行得自娱山晴全体出树老半身枯林转亭方见江侵路欲无何妨桥缆断小艇故堪唿老大老大重登聘士台客懐牢落可曾开临流往往看鸢堕入署时时见马来有约青山何日去无根白髪是谁栽自嫌不带功名骨只合眠沙与坐苔伏波巖悬崖万仞余江流遶其趾仰视不见天森秀㧞地起中洞旣深豁旁窦皆奇诡惜哉题识多苍玊半鑱毁安得巨灵凿永削崖谷耻缅维两伏波往事可追记铜柱戍浪泊楼船下湟水时异非一朝地去亦万里山头博德庙今为文渊矣谓予诗弗信君请証诸史榕溪阁榕声竹影一溪风迁客曾来系短篷我与竹君俱晚出两榕犹及识涪翁湘中口占船头吹火卢仝婢马后肩书颕士奴安得世间名画手写予出岭泛湘图津吏沙边立指唿放船出锁放州符书生行李堪抽㸃薏苡明珠一例无见方云台题壁寄书迢递梦参差毎见留题慰所思不论驿亭僧寺里有山木处有君诗祁阳道中昨过知岑寂重来况雪天人居鸡栅里路在鸟巢边草树开还闭茅山断复连潇江清似镜悔不问归船真隐寺出郭斜阳已在山夜深乗月到江干奴敲小店牢扃户僧借虚堂径挂单骇浪急囘因胆薄逆风小住为心寛投牀一枕潇湘梦无奈霜钟苦唤残寿昌山路泥深雪未干病身初怕浙西寒新年台厯无人寄且就村翁壁上看杜丞父兄诲我髧髦初老不成名鬓髪疎纸帐铁檠风雪夜梦中犹诵少时书久客久客长安市人情薄似云宁为絶交论不着送穷文白髪长千丈黄金尽百斤故山春事动深恐废耕耘赠陈起陈侯生长纷华地却以芸香自沐薰鍊句岂非林处士鬻书莫是穆参军雨檐兀坐忘春去雪桉清谈至夜分何日我闲君闭肆扁舟同泛北山云为圃二首屋边废地稍平治装㸃风光要自怡爱敬古梅如宿士护持新笋似婴儿花窠易败姑添价亭子难营且筑基老矣四科无入处旋鉏小圃学樊迟衰病归来占把茅譬如僧葺退居寮因存橘树斜通径怕碍荷花小着桥古有功名兴钓筑今无物色到渔樵可怜岁晚闲双手种罢芜菁撷菊苖答惠州曾使君韵先贤平易以观诗不晓尖新与崛奇若似后儒穿凿説古人字字总堪疑柬陈寺丞筑城事变相寻智亦新烂泥堆起石嶙峋断无余力谋蒸土颇有旁观哂寘薪自古虚心容议者即今枵腹役耕民姑尤聊摄皆齐境莫遣郊封有诅人答杨一生忠孝发子诗不为桃根与桞枝枣本流传容有伪笺家穿凿苦求奇偶全要领慙轻典虚呕心肝悔少时泽畔累臣搔白首孤吟不敢累亲知还黄镛诗巻曾伴灵芝湖上吟当年一悟至如今源流不乱知归趣篇什无多见苦心贯蝨工夫须切近脍鲸力量要雄深暮年谁可谈兹事盎有村醪且自斟题陈遂卿隐居蚤日称雄翰墨林暮年里巷且浮沈诸君自负遗贤媿处士元无谤国心子佩子衿输少俊某邱某水拣幽深明时莫作逃尧计忽有弓旌底处寻题白渡方氏听蛙亭塘水拍隄科斗生想君亭子俯幽清黄梅雨足野田润牡麴烟收村墅晴莫信人嫌无理閙颇疑渠有不平鸣画堂方喜听琴阮谁爱天然律吕声赠钟主簿父子旗铃按迹向西驰丹桂灵椿并一时竞説郎君能跨灶顿令老子欲笞儿妙年不患锥无颕前辈曾言木就规国相晏公元楚产何须千里逺求师再获一砚自和三砚联翩买券成絶胜玉杵聘云英拊摩无粟向肌起涂抺有花从笔生韫匵毎愁逢暴客倾囊或笑费方兄古来事业由勤苦不信磨穿道不亨送真西山再镇温陵父老香花夹路催朱幡那忍更徘徊弓张至此尤宜弛珠去安知不复囘海上有艘堪致粟洛中无篚胜生财泉人毕竟修何福消得西山两度来题林户曹寒斋举世争驰势利场君于冷处看人忙不营摩诘散花室只设苏州听雨牀种果园林无虎守勘书忩几有萤光真须唤起西堂老来向斋中伴石塘答李泉州元善平生陈无已白首欠吟债未尝交马吕况肯见章蔡附热生可鄙中寒死亦快吾方尚此友巾车与同载前瞻有膺滂却顾有融泰要当坚一壁讵可立两界恕乎行谊亏希也名节壊史君惠良箴下走敢不拜懐哉道义交异彼姑息爱送赵信州贫者惟言可赠行临分握手尽交情马于辔力穷时骇鸥向机心动处惊齐士岂无堪客礼蔡人便遣作牙兵遥知陌上罗敷女竞看双旌出劝耕题赵子固诗巻紫芝仲白俱仙去晚秀惟君擅士林字肖率更亲手作诗疑贾岛后身吟九成合奏音方三染为纁色始深老去尤于朋友笃未忘几研琢磨心题庐陵罗生诗巻门巷萧然人迹少华裾客子袖文过织千机锦非常巧熏一铢香已觉多持赠白云情厚矣暗投明月愧如何桃花水煖鲈堪脍恨不相携买短簑桐庐舟中即事车前弯帽同声散闗外华簪一揖休惟有浙江潮好事肯随逐客到严州送徐鼎夫用庐陵通守博士戴文韵一春风雨郡斋寒荒了麻姑老子坛吏抱文书排闼至客携诗巻退衙看愁来镜里丝难染老去胷中锦已残若棹扁舟见安道为言岁晚习申韩送赵叔愚赴浔州理掾未奉三雍对聊为五筦行乡书踰岭少诗思入湘清远宦身差稳中州事日生向来几离别此别最闗情和仲弟二首一春檐熘不曾停滴破空阶藓晕靑便是儿时对牀雨絶怜老大不同听雁囘杳杳浑无报鹊语啾啾最有凭忽得远书看百过眼昏自起剔残灯题赵别驾委斋乍看华扁费寻思徐叩微言极坦夷无可奈何安命者吾非恶此欲逃之万羊赋禄渠前定二鸟䝉恩彼一时却被委斋参透了不求符竹止求祠同安城不能高甫及肩临风搔首一懐贤当时矮屋今存否曾着文公住四年潮惠道中春深絶不见妍华极目黄茅际白沙几树半天红似染居人云是木棉花即事四首香火万家市烟花二月时居人空巷出去赛海神祠东庙小儿队南风大贾舟不知今广市何似古扬州𤓰果跽拳祝㬋罗扑卖声粤人重巧夕灯火到天明吾生分裂后不到旧京游空作樊楼梦安知有越楼广州都试自昔畨禺统府雄君恩暂许领元戎不羞短发垂肩白且爱前旌照眼红笔久不灵妨草檄臂新无力怯开弓即今超距作枭俊安用辎车载此翁灯夕二首呈刘师士女如云服珥鲜暂陪猎较亦欣然清于坡老游杭市俭似乖崖在剑川使指何功烦卜夜遨头此念可通天粤人拥道千层看不见狨鞍三十年陌上游人趁管絃岂知君相尚筹边细听野老交谈处犹记兵端未动前草市收灯如许早端门瞻跸定何年书生晚抱忧时志归画残灰理旧编送王梅州二首州境与潮邻徐行止浃旬瘴乡均一气监子亦吾民日晏烟岚敛兵余户口贫定将田里事闭阁细条陈祸始自三枪菑犹被一方帝将安渤海君肯薄淮阳老手何忧斵新眉尚费粧汉庭褒郡最早晚入为郎辛邜春日甫报弓旌召俄闻弹射攻正如饮甘露又似笑春风云梦吞伊辈须弥纳箇中故山多芧栗不必问狙公送居厚弟堂禀二首俱被光华遣同归寂寞濵吾灾因抱椠子咎在埋轮记忆烦明主招徕到逺臣要须留晚节他日白先人怕与亲朋别那堪送子行天威难俟驾秋暑勿贪程若见知名士为言不慧兄孤危託君相耕钓毕残生送陈霆之官连州地接湖南境孤城若箇边茒寮愁问宿峡石善惊船官小无迎吏诗工有续编古人高妙处不过览山川题小室二首已向深林卓小庵是中仅可着禅龛士师何止三无愠中散居然七不堪一去重华那复得方当盛汉勿多谈近来弟子俱行脚谁伴山僧靣壁参阡陌东西山北南半生常带散人衔何曾云梦芥八九一任狙公芧四三合上大夫投欲死瓮边吏部寝方酣可怜子骏无家法下见先人靣有惭送表弟方时父弃置空村饱世情高轩乃肯顾柴荆韩甥殷浩贫亲戚李益卢纶外弟兄两鬓萧疎惊老大一灯明灭话平生刺桐花下逢予季多致诗人未害清答谢法曹二诗简澹扫秾华作者几无以复加璧十五城方定价桃三千岁一开花选骚意度卑唐体晋宋文章让谢家莫道老夫今耄矣平章此事不应差题方友民诗巻删定实惟曾大父文忠况是老先生力行所学斯无媿偶发于诗亦有声合止笙镛成雅奏抉挑草木示微情嗟予公事君归兴不得相从细讲明题蔡炷主簿诗巻旧止四人为律体今通天下话头行谁编宗派应添谱要续传灯不记名放子一头嗟我老避君三舎与之平由来作者皆攻苦莫信人言七步成寄韩仲止昨仕京华豪未减脱鞾不问贵游嗔诗家争欲推盟主丞相差教作散人门户自为千载计入山又忍十年贫几思投老从公去背笈携琴涧水春零陵画图曾识零陵郡今日方知画未如城郭却临潇水上山川犹是桞侯余驿亭幽絶堪垂钓巖室虚明可读书欲买前溪三亩地手苫茅栋径移居深溪驿苔满朱扉半阖开更无人迹独徘徊湘江临别如相语早买扁舟出岭来全州寂寂全州路家家荻竹扉异僧留塔在过客入城稀传舎临清泚官亭占翠微沙头泊船者多自岭南归出城二絶日日铜瓶挿数枝瓶空初讶折来稀出城忽见樱桃熟始信无花可买归小憩城西卖酒家緑阴深处有啼鸦主人叹息官来晚谢了酴醿一架花两宋名贤小集巻三百十二两宋名贤小集卷三百十三钦定四库全书两宋名贤小集巻三百十三宋陈思编元陈世隆补疎寮小集高似孙字续古余姚人文虎子淳熙十一年进士厯官校书郎守处州有疎寮小集入余杭县明发遵西陆驱车月流光佳山迎车来知是古余杭危树露如雨平野日未阳支流滀清源弱羽无高翔人家丛灌下世载山水乡扣门作午憇白饭羞文鲂邂逅有足欢离合非其常主人不予鄙予留亦徜徉憇昌化民家晚程息劳辙白日流西辉水鸟得鱼去耘夫荷锄归川原杳仟緜林野杂依霏一来扣竹馆相邀入荆扉重巖吐清熘澄隂有残馡曰予考此室十世相因依左右桑果足嵗时鸡豚肥丰犹未至裕歉亦无能饥予闻良自惬欲谋北山薇有田当共畊有蚕当共衣车夫猝无情此志仍重违答李才翁素意杳难寻残罏属晚隂花知西洛事鴈叫北人心客共艰难尽诗随老大深金陵书不到消息又沉沉宋江都研数寸清纯玉不如入波陶髪冷萧疎千金烂抵荆山鹊一璞深刳渭水鱼墨带花香临近涧泓澄灯影了残书从来端歙难优劣名下真成士不虚答宇文文学无能应俗苦皇皇诗不惊人笔事荒天下无山如饭颗人间有水自沧浪左杯右蟹一舟足早韭晚菘三畆强莫谓觉来亡可嗜逢人犹自覔花忙燕文贵山水图道山堂上衔府画展巻犹能记老燕十日何由办水石千金乃可分江天楚湘两岸风落木海岳三秋鴈度川大山小山俱好隠江南梦去曲肱眠答武昌吴广文平生不识武昌楼官栁青青好在否庾亮笛吹黄鹄月简栖碑驳碧苔秋山横赤壁含情断水出瞿塘快意流何处叫君同一醉并舟秦女擘箜篌丹砂歌谢胡史君恵砂牀宜州丹砂产旸谷不比辰谿攅箭镞素霓深抱赤城霞斩猩半染于阗玉海日下照珊瑚红化为姹女金芙蓉一从擘华分禹璞犹有绛炁埋云峯铸鼎泥坛有消息坐有光辉成五色淮南鸡犬亦同升九转真能生羽翼琵琶引人生聚散难为别何况匆匆作吴越梅梢带雪下昭阳明朝便隔关山月长城不战四夷平臣妾一死鸿毛轻回慿汉使报天子为妾奏此琵琶声长安城中百万户家家竞学琵琶谱酸声苦调少人知食雪天山忆苏武西风吹霜鴈飞飞汉宫月照秋砧衣嫖姚已死甲兵老公主公主何时归铜雀砚歌曹公夜䜩凌云台一言契濶含余哀分香老伎各云雨歌舞不尽埋蒿莱漠漠頺基邺山下万里烟云无一瓦井榦樽酒自平生乌鹊飞南播遗雅老农垦雨开荒寒一砾千金苔未干世人好奇不好近直比周簋仍商盘老璞浑浑殊质鲁得水犹能发妍妩更与人间作瓌古月明夜盗西陵土黄居中潇湘图歌天而雨断兮作苍梧九嶷之髙秋风行而川怒兮洩潇湘洞庭之奔流树不知名兮山抱复岭沙不计程兮水趋他洲波作止兮蛟舞蛟蛰云晦明兮猿唿猿愁原不可作兮兰亦尘土贾傅归汉兮鵩其何尤谁唿鱼兮北澨有酒谁鼓枻兮南津有舟懐斯人兮杳霭千里目怅望兮吾其归休寄吴钤干有伟千人杰能为万里游挂帆春背鴈问泽夜惊鸥道路空留滞文章莫暗投九疑生两过三崃带寒流采药青神观题诗白帝楼干坤供烂醉星斗照闲愁汉已归萧相天难寿武侯词人头欲雪壮士泪如秋中下犹须策西南夙倚筹有钱书尽买灭卤志终酬猿破髙唐梦龙駲灔滪舟行人定安穏身近可归不骑鸾引赠句曲山吴道士夜骑白鸾出琳阙三万仙官锵珮玦云雷妥帖过刚风左推日丸右扶月一息瑶池翠水家阿母迎谒龙驱车青娥弹丝玉妃酒坼尽蟠桃红玉花九天大人来问道太极之前天不老丹霞一炁玉枢宫寳笈绳金容探讨井君沐浴波五色洞房光芒上奔日天上传唿六丁直星斗离离碍鸾翼聚景园翠华不向苑中来可是年年惜露台水际春风寒漠漠官梅却作野梅开四圣观水明一色抱神州雨压轻尘不敢浮山北山南人唤酒春前春后客凭楼射熊馆暗花投扆下鹄池深栁拂舟白髪邦人能道旧君王曽奉上皇游石楠自随野意订山行香浸楠花白水生借得风来帆便饱隔溪新度一声莺木香下帘深与意商量无酒何如此夜长一树木丝仙有分依然只作秘书香梅舍南舍北雪犹存山外斜阳不到门一夜冷香清入梦野梅千树月明村纪梦翠峰嵯峨三十六寒泉落空响哀玉岩花石路势萦行玉阑干䕶修筠緑雪髯老人负紫瓢金丝尘尾摇相招红螺酌酒湛湛碧坐倚苍石吹洞箫孤鹤来传天上诏老人挽予偕一到飘飘髙举凌青㝠直过罡风履黄道祥光楼阁倚峥嵘神虎守阙森卫兵双阖朱扉忽微启中有灵官来逺迎绛衣持斧立丹陛玉皇手中玉如意云璈风瑟自宫商天声清越非人世帝旁青童传帝宣文华宫中唿谪仙谪仙顾予笑且言子宜急返来他年探懐赠我五色笔子当寳之慎勿失浓香氤氲迷帝所长揖老人下西庑身从日月上头行俯视斗杓今子午云气相随步武生过耳但觉松风鸣觉来握笔纪佳梦月明楼鼔挝三更两宋名贤小集巻三百十三两宋名贤小集卷三百十四钦定四库全书两宋名贤小集巻三百十四宋陈思编元陈世隆补菊磵小集髙翥字九万余姚人有菊磵小集春日即事人间闲日月春后乍晴隂半夜雨声急一溪流水深鸟啼花自发诗就客能吟短策西湖路幽芳信意寻送别老去情懐怕别离年来不作送行诗人前举似终难信问着垂杨便可知春日北山二首人縁白石泝清溪手剥苍苔认旧题春色满山归不去折桐花里画眉啼挿花吹笛两山中桃李尊前日日同待得马头飞絮满更来沽酒看残红僧房夜坐万枝松里一篝灯知是山房第㡬层静夜数声清磬响上方应有诵经僧访诸葛鍊师不遇青铜留着布囊中去谒人间小卧龙乆欲共君谋一醉有钱却又不相逢杂兴二首新分菊本自锄山手缚枯藤作矮阑比似着书空用力种花犹得一年看二十年前欲住山不禁寂寞掩柴关如今寂寞禁当得欲掩柴关又却难秋日田父辞二首啄黍黄鸡没骨肥绕篱緑橘缀枝垂新酿酒旋裁衣正是婚男嫁女时少妇挼蓝旋染裙大儿敲葛自浆巾新摘摘笑欣欣相唤相唿看赛神孤山雪后雪后骑驴行步迟孤山何似灞桥时近来行軰无和靖见説梅花不要诗天台曹园蔡岭桑麻地曹家桃李庄溪流春水滑梅度晚风香竹屋解留客笋舆休僦装平生看花法不作蜜蜂忙西湖春雪小艇沿湖看雪飞正当骑马踏春时是谁乞与杨花舞先占东风一月期闲居杂兴三首开门遣蛮童买花供铜佛春风随花来为我一披拂风和花气清下帘休放出囘施佛因果供此老诗骨㸃灯酌春酒襞纸题小诗读尽列仙传引调学语儿自饮复自笑不觉春漏迟且了今日事明日还任之杜鹃休忉忉布谷休聒聒无田不须耕无家自能活行蔵莫非时造化安可夺更放心地寛出门行路濶春日湖上乘兴行新路凝情独老翁马蹄春草上人影夕阳中飞絮沿湖白残花染浪红晚归云气合双桨破空蒙春懐江南春尽尚春寒添尽征衣独掩关日暮酒醒闻谢豹所欢多在水云间过临平征帆一似白鸥轻起掲船篷看晚晴梅子着花霜压岸自披风帽过临平古庙古庙依乔木开门对浅沙短篱红槿树深径碧苔花屋破香烟湿庭空日脚斜山寒无赛鼓鸣噪集神鸦古寺山路荒凉出小亭土墙辨驳带枮藤欹斜古殿三尊佛黯淡寒篝一㸃灯碣石半磨天寳寺禅房空老政和僧头陀礼拜迎人説门外浮屠欠两层小居结屋离黄道开门对白沙一庄千古月三径四时花客至旋沽酒身闲自煮茶相闻虫鸟外不复听喧譁秋日三首旋买扁舟载一翁片帆吹下夕阳东西风欲织江头锦催染秋林叶叶红庭草衔秋自短长悲风传响答寒螀豆花自解通邻好引蔓殷勤达过墙独客飘然物外游江南江北总宜秋芭蕉昨夜縁何事和雨和风作许愁松溪庙庙自何年立门深昼不扃寒藤扶壊壁秋草带疎櫺溪接东西碧山分逺近青老巫逢客至漫説有神灵莲实腻玉肌肤碧玉房累累波靣趂红芳坐忘佛土三生梦来结人间一夜凉青子绽时仙掌湿緑苞分处蜜脾香尊前笑摘醻风露犹记西湖古栁旁无题二首独展罗衾无梦成寳香薰彻转愁生痴心不愿郎思妾只愿郎今厌客情风竹萧萧淡月明孤眠真个可怜生不知昨夜相思梦去到伊行更㡬更秋兴数声新雁夜初长晓起开门衣袂凉篱菊褪黄秋兴懒瓦沟才试一痕霜秋晚即事江头枫叶舞低囘催得浓云顷刻开万里碧天红日晚数声新雁送寒来毋自欺斋夜宴毋自欺斋清更严斋中人物斗之南七朝宰相得瞻仰四海诗人交笑谭古调喜聴琴再弄深杯休惜酒重添玉堂今夜无宣唤且与江湖作小㕘晓出黄山寺晓上篮舆出寳坊野塘山路尽春光试穿松影登平陆已觉钟声在上方草色溪流髙下碧菜花杨栁浅深黄杖藜切莫匆匆去有伴行春不要忙育王寺晓策乌藤上育王入山随处得徜徉碑头龙䕶先皇字塔下鱼悬外国香遍谒僧房尝苦茗闲聴杜媪説毫光山深日短行难尽僧遣头陀办客牀春日湖上清波门外放船时尽日轻寒恋客衣花下笑声人共语栁边墙影燕初飞晓风不定棠梨痩夜雨相连荠麦肥最忆故山春更好夜来先遣梦魂归黄居士山房浮利浮名心已灰三间茅屋白云堆先生自酿松精酒侍女能持藤瘿杯养鹿晓随原草去放猿时摘野花来近闻身口浑无累槲叶青黄绕宅栽育王寺精篮游厯地景物自情亲鹤引登山客僧迎礼墖人名花千佛供乔木万夫身碑刻东坡作重来为拂尘送春韶光催去本无情祇为东君去住轻虽欲迟留芳草梦如何禁得杜鹃声桐花快落春风老梅子微酸晚雨晴从此嬉游时节少不须日日报诗成秋山散步乍晴沙路软于尘新着芒鞵更可人谁道秋山不宜客桂花多处胜行春即事秋来髙处不宜登闲却西楼最上层读罢黄庭忩戸晓自敲清磬上香灯乌镇普静寺寂寞梁朝寺深廊十数间碑存知殿古香冷觉僧残断岸舟横浦平坡树补山休文知好在依旧带围寛渡钱塘小立晴江上潮生落照边晚花低映水春草暗迷烟燕子飞官驿鸥羣引客船关情南浦别相对独依然七夕一枕新凉供醉眠觉来风物已凄然山云带雨重重合宫树鸣秋叶叶颠满进一杯酬好节休看两鬓换流年双星囘施痴儿等容我长斋绣佛前荆棘中见梅花荆棘丛中数㸃春春云态度月精神依然竹屋茅檐下靓女盈盈不嫁人感春人事日纷纷不知春已分问梅成緑叶看杏落红云燕向晴空语蛙从夜静闻感时伤老大孤坐对炉熏送刘允叔主簿归山中浮利浮名挽不来故山归去恰春囘马兰旋摘和松鬻枸杞新生傍菊栽庭树夜留山鸟宿洞门蚤为野云开明年我亦天台去相伴芒鞵蹋古苔江居晓咏家住清江江上村江云山影自平分㡬囘早起开门看不见青山见白云题二小姬扇二首庆娘颦翠眉春痩怯罗衣笑问采花蝶如何成对飞湘湘未识羞独坐抱箜篌贪学耆婆舞擡身拜部头小楼雨中云浮江雨暗独客苦淹留白髪羞明镜青山对小楼酒功书下下心事付悠悠安得并州剪从头剪断愁首夏漾漾池塘碧染衣隂隂草树緑成围江村寂寞春归后一㸃杨花不见飞寄方巖緑髪仙人山泽癯出游入息㡬曽拘种花甚少四时有谏草不多千古无閲世眼高磨日月好贤名重满江湖行蔵到得无心处钟鼎山林岂异途自赋蜗角蝇头总是虚何须留恋市朝居老于亲戚情当密贫与公卿分合疎小径草荒元种菊故山尘满旧抄书㡬时归去重料理啸月眠云得自如蕺山登高醉眼横斜看菊枝又成客里过佳期去年行路犹持酒今日登髙懒赋诗老泪怕从衣袖见闲情但有帽櫩知阿髯故国才归得嵗嵗须来举一卮戍妇吟二首将身託战争世事百无情相对生离别浑如落叶轻辞家出戍边北望隔青烟怕作沙塲梦秋宵不敢眠忆西湖西湖春二月结客少年游骏马黄金勒长身紫绮裘爱花论担买嗜酒满船浮两载縁何事台州又越州小楼雨中长安市上僦楼居闲里身心尽自如十日雨声春对酒一忩灯影夜观书茶经未展愁先醒药録才看病已除所欠短檐晴影好折桐花月共扶疎喜乡友来萧萧春夜雨有客渡江来世事攅眉説乡谈信口开晓肴供苦笋时果荐青梅甚欲浇离恨唿灯拨酒醅春寒料峭东风破客衣春寒不比腊前时絶怜墻角樱桃树全似梅花雪后枝昌国县普济寺小亭鲸海中流地龙峯小洞天亭高先得月树老乆忘年大士居邻境闲僧指便船若为风浪息更结补陀縁登九华楼高阁临江可契心兴来时得一登临山云浦树重重合野水汀蒲日日深鸦背夕阳供晚哺蝉迎凉吹试秋吟倚栏尽见诸峯出如对风流李翰林赵仲庄都铃山居一官难换北山薇结屋栽花度四时果熟不妨禽摘尽酒香惟恐客来迟小苹低唱花间曲阿广髙吟李下诗客乆办心分半隠尚嫌风骨欠仙姿船户尽将家具载轻舟来往长江春复秋三世儿孙居舵尾四方知识㑹沙头老翁晓起占风信少妇浓粧照水流自笑此生飘泊甚爱渠生理付浮悠归寓舍门前流水碧粼粼嵗晚归来亦可人梅欲开时多是雨草才生处便成春娇儿对靣两痴絶老子关情一欠伸快取竹篘篘浊酒举杯先为洗京尘重游无量院佛屋欹斜老翠微小轩犹记昔游时江云带雨凉生竹野水迎潮暗入篱门外风波僧自识山中朝暮客曽知眼明素壁关情乆十载才能写此诗春霁积雨才收云尽归长安一色碧琉璃日移帘影临书案风飐瓶花落砚池巢燕学飞犹恋母笼鸡得食旋唿儿眼看景物关情甚喜为新晴赋此诗嵗除登窄蕚山精舍萧寺经行无尽情倚阑长是眼増明谿因宿雨十分急山为凝寒一味清竹外飞花随晚吹树头幽鸟试春声重来又是明年事临出门犹欵欵行张氏曲江一曲澄江两派分满山修竹緑齐云楼忩风月侵帆腹小径烟霞隠屐痕白鹭夜依花影宿清猿时共橹声闻主人与客心如水同倚阑干得细论春情四首楼头上马苦匆匆百计相留无计从正好看花郎却去江边春色为谁浓天涯海角水云寛人在吴头楚尾间弹彻箜篌难寄恨海棠庭院独凭栏深院沈沈照落晖寳香熏彻旧时衣一春行乐谁为伴羞见花前蛱蝶飞斗草归来上玉阶香泥微涴合欢鞋全筹赢得无人赏依旧春愁自满懐晚春即事轻烟终日鏁楼台细雨丝丝半湿苔杜宇一声青嶂外谿流时送落花来蕺山戒珠寺叶叶东风吹客衣昌安寺里晚游时欹斜竹屋羲之宅磨灭经幢率府碑佛化是谁留实相鵞亡犹自见方池逢僧小作煎茶供畧问源流笑不知冬日即事江上凝冰敛水痕门前残雪缀溪云杖藜独立梅梢月成就清寒到十分访铦朴翁不遇二首乱花飞絮趁长髯来访西湖竹里菴行尽白云三十里诗人又在白云南乗兴寻僧入翠微山中无限野蔷薇主人不见从谁赏折得繁枝自挿归聚景园口号二首浅碧池塘连路口淡黄杨栁䕶檐牙旧时嵗嵗春风里长见君王出看花竹影参差临断岸花隂寂厯浸清流游人难到阑干角尽日垂杨盖御舟恭跋思陵宸翰拓本巻后淡黄越纸打残碑尽是先皇御赐诗白发内人和泪读为曽亲见写诗时山行即事二首落尽桐花春已休过墻新竹箨初抽山行步步黄泥滑小立溪桥聴雨鸠巻地东风晚更狂樱桃吹子落泥墻谿云自为催诗黑忙煞条桑窈窕娘寄林征君老无闲事上双眉问着穷通尽不知两鹤忽飞因客到一牛方病得妻医案头㡬巻隂功録壁上诸家劝世诗见説今年翁八十鬓边才有数茎丝晓行跨马登长路闻鸡度逺关水光斜漾月云影倒埋山人迹霜桥外禽声烟树间自慙林下客清梦未曽还三峯废寺荒陵依约旧山门秋草离离故迹存双瀑有声传宿雨一龛无地住闲云蜗沿壊壁丹青古龟负残碑字画昏三叹废兴谁可问乱雅鸣噪自成羣下塘日出移船日又斜芦根时复见人家水乡占得秋多少岸岸红云是蓼花行淮老翁八十鬓如丝手缚黄芦作短篱劝客莫嗔无凳坐去年今日是流移兰亭老来浑不爱春游来到兰亭烂熳秋亭下水非当日曲山前竹似旧时修二三客子因懐古八百余年续胜流试与山灵论往事不知还肯㸃头不赠丁子植抚干幕府归来赴调时清声籍籍满京师真如白璧蔵奇石判得黄金博断碑覔宅先寻笼雀地买盆权作养鱼池客中髙致犹如此明日还山乐可知天章寺地胜秋清人欲仙倚阑时节月初圆不知寺在烟霞表但觉身临星斗边寳墨旧归天上去高名今向世间传登临莫作匆匆㑹去后重来又㡬年天衣寺万壑千巖非浪闻十峯双涧不须论袈裟旋化空王服宫观曽招帝子魂山向马头囬禹穴谿分燕尾入云门秋行既了登临愿草草题诗对緑尊毅斋郑秘书道山领客羣玉堂前春昼隂主人领客步清深上方图画无真赝东壁诗书有古今手转玉玑看测日指挥金井试为霖山翁不作蓬莱梦但愿时来洗此心元日长忆儿时二老傍元正嵗嵗有风光搀先礼数修人事着好衣裳侍酒觞囘首不堪追日月感情空叹换星霜尚期我老如亲老却看儿童作节忙重五日懐旧独守空庭日欲晡满斟浊酒不须沽白头兄弟三年别青眼交游一字无醉看葵榴懐旧事馋思樱笋梦吾庐向时痴絶今愁絶自读离骚些老夫赠鄱阳程克已见説鄱阳有老程与人懐抱亦分明一千里外未识靣二十年间长慕名因聴酒边谈旧事便从客里定交情他时我老君犹健海内相逢即弟兄初闻雷声二月寒犹在春云湿未开洒忩终夜雨发轫数声雷荠麦緑生脑棠梨红折腮西湖花事动从此日徘徊灵巖寺天柱峯髙逼太清灵巖端足擅高名人间有石皆奴仆天下无山可弟兄樵径云深多虎迹清溪风暖尽猿声客身元是山林种见此如何不动情秋夜小屏相对两眉攅长夜迢迢不肯残䑕向灯前窥坐卧人从梦里説悲欢故山无计行秋晚客路从谁守嵗寒独得浊醪相慰借酒肠犹喜十分寛寄王仲彛仲彛留三衢乆不归省因以箴之别君三见雁南飞梦里相逢觉又非书去不知何日到人来先问㡬时归正堪灯火亲书巻莫遣尘埃染客衣二老倚门知已乆交情于此亦依依李将自小在行伍得官因用兵筹边头髪竖入阵骨毛轻战马惜如命寳刀都有名酒酣常骂坐嫌客话昇平无钖县春日吴楚新岐路江湖旧散人放船来古县沽酒供闲身花卸一村雨鸟啼千树春野塘风卷地无复见芳尘常熟县破山寺古树沧浪外精蓝缥缈间木枯曽閲世龙老解分山鸟道秋迷迹禅房昼掩关诗成游子去流水自潺潺曹娥浦泊舟夜宿曹娥浦停舟是㡬更闻钟知寺近聴橹信潮生风向沙头起天从舵尾明梦囘无意绪两岸杜鹃声拜林和靖墓玉幽香骨老云根占断孤山水月村荐菊泉清涵竹影种梅地冷带苔痕生前已自全名节身后从谁问子孙惟是年年寒食日游人来与酹清樽多景楼一带青山欲尽头精蓝深处着危楼下无余地容车马上有重檐接斗牛鸦落野田长趂晚雁沈沙渚最宜秋江南好景从来少北望空多故国愁赏心亭江亭如倚钓鱼矶靣靣云櫩势欲飞西望汀洲振白鹭东连巷陌接乌衣六朝更代人何在千古兴亡事总非客子犹怜风景好倚栏长是欲忘归夜过马当山独载诗书趁野航自怜飘泊度时光残年准拟登牛首连夜匆忙过马当古庙荒寒江浸影断崖凄惨石凝霜壮懐未分甘衰老回首长淮恨更长送方巖先生忠言厯厯未曽行尽载图书出帝城余子但知才可忌先生当以去为荣门阑竹石关心乆部曲溪山照眼明长笑归欤莫惆怅浙江风定自潮平清明日南北山头多墓田清明祭扫各纷然纸灰飞作白蝴蝶泪血染成红杜鹃日落狐狸眠冢上夜归儿女拜灯前人生有酒须当醉一滴何曽到九泉感懐漂泊南州又过年恰如杜子客鄜川酒堪度日难为醉诗怕伤时未可传店舍无烟兵火后街坊有月试灯前荒凉古驿闻吹笛老泪纵横落枕边秋夜老去惊秋白髪添不禁凉吹逼疎帘楼髙幸自蛩声逺争奈梧桐又傍櫩下塘河河水新添三尺高河边芦苇有龟巢波流夜夜飘渔箔空㸃篮灯照树梢两宋名贤小集巻三百十四两宋名贤小集卷三百十五钦定四库全书两宋名贤小集巻三百十五宋陈思编元陈世隆补西麓诗藁陈允平字衡仲又字君衡号西麓鄞县人才高学博一时名公卿皆倾倒试上舎不遇放情山水往来吴淞淮泗间倚声之作推为特絶尝着石湖渔唱词元初以人才征至北都不受官放还秦鸾曲盈盈白玉钿袅袅黄金缕拍拍水晶匳皎皎珊瑚树帘前双燕飞门外桃花雨无处説相思羞对秦鸾舞登吴山登高一展眺宫树郁嵯峨楼阁春风满东南王气多青天行日月大地布山河桞色沙堤路时闻响玉珂明皇按乐图日日霓裳宴綵楼三千歌粉侍宸旒乐声缥缈棃园夜仙梦迢遥桂殿秋翠袖半笼金约臂寳钗斜坠玉搔头不知舞到弓弯处一拍春风一拍愁鄂王墓鄂王墓在栖霞岭一片忠魂万古存镜里赤心悬日月剑边英气塞干坤苍苔雨暗龙蛇壁老树烟凝虎豹旛独倚东风挥客泪不堪囘首望中原贺伯父大资休致不恋清时白玉珰便将身世寄沧浪三朝元老黄枢合四海闲人緑野堂楚楚菁兰秋带雨萧萧寒菊晚宜霜拟成东甬耆英社賸乐壶天日月长送中上人游天台师作天台去长亭复短亭焚香参祖塔振钖动山灵石罅移菖歜松根斸茯苓何时白云下相与话青冥寄王尊师綵云缭绕七香车洞里神仙炼紫霞华表鹤归春寂寂东风落尽碧桃花过田家村南啼布谷村北响缫车隔浦卖鱼市傍桥沽酒家野花朝日暖溪桞背风斜又过东邻去东邻採菊芽秋暮登太白飘飘短褐袍倚杖立金鳌桥束溪流急树增山势高白云连海峤黄叶满亭臯落日西风恶尘埃两鬓毛雪楼台万瓦玉鳞鳞遮尽人间富与贫可笑世间刚道冷不知片片是阳春观奕象棋阵势频分合机锋互应酬马飞闗塞月砲落汉天秋不问知心友翻成敌靣讐谁能劳胜负独立大江头香匳体小院薰风满闲庭白昼长蜻蜓杨桞岸鸂鶒芰荷塘云合朱檐卸山高翠阁凉蔓滋青薜荔芽长紫良姜帘幙深深地阑干曲曲廊澹烟瑶草细流水碧桃香幡影重门静苔痕小篆荒螭盘丹鼎雪龙吸露台浆琴古翻新调笙沈静旧簧雨声犀角枕月色象牙牀掌上双鹦鹉屏间两凤凰石函藏寳剑金钥启瑶箱扇雉团清影匳鸳试晓粧霞绡衣窄索云锦佩玎珰鬓拢金蝉矗钗横玉燕翔袂飘天水碧裙溅郁金黄太液箫初远蓬壶漏未央流星飞碧落零雨下银潢去去人千里迢迢天一方断肠春洛浦残梦夜潇湘江南謡桞絮飞时话别离梅花开后待郎归梅花开后无消息更待明年桞絮飞叹镜词忆妾初嫁时金屋藏窈窕忽见长安人鬻镜长安道明月掌上寒团团复皎皎千金买得归惜之如重寳匳开双凤飞带结青鸾袅当时照妾颜妾颜正年少如今照妾颜妾颜羞已老对镜频叹嗟掩镜徒懊恼不恨妾嫁迟惟恨妾生早此恨空绵绵天涯满芳草君不见长江逝水无逆流岁去年来多白头登招寳山宇宙初开辟何神立此山中流天柱石大地海门关浪恶蛟龙怒云深虎豹闲潮期与日月千古一循环秋夜游东墅云压高空雁阵低江城厯厯草离离楼台秋澹玊箫逺帘幙夜寒铜漏迟明月鹭鸶菱叶浦西风蟋蟀豆花篱一尊酒尽银河落犹有残钟出古祠侍谢立斋小酌湖楼风卷珠帘客珮淸杜䳌啼老送春声水浮亭舘花间出船载笙歌桞外行千里夕阳归梦逺六桥飞絮马蹄轻阑干倚遍暮天阔烟树一钩新月生题李丹壶壁闲乗海上槎来访谪仙家风逆磬声短日低旛影斜猿攀高树果蜂採半巖花谁在丹台上三更炼紫霞谒乌龙庙断碑犹记唐时事山气阴沈暗緑苔松木已逾千岁寿香烟知化几炉灰廊深无月鬼神过殿古有云风雨来曲曲九溪春水落子陵滩下复东囘即事重重帘幙燕翩翩尘锁朱楼十四絃榆火渐催寒食节海棠花畔缚秋千春词杨桞春风三月三画桥芳草碧纎纎一双燕子归来后十二红楼卷绣帘春游曲长安二月春风里千红陌上香尘起都人讙唿去踏青马如游龙车如水两两三三争买花青楼酒旗三百家长安酒贵人未醉岸头芳草日半斜谁家女子娇似玉约莫青春十五六郁金罗带苏合香琵琶自度相思曲相思曲声断续断续囘文不堪读回文断续有续时离肠寸断无续期春闺怨妾家住在湘江曲门枕湘江春水緑年年长是暮春时两岸垂杨啼布谷自君话别湘江头独上层楼弹箜篌蛾眉不埽逺山碧满堤芳草春正愁举头不见君但见湘江云江云散复聚妾心空如熏举头不见君但见湘江水江水去复囘妾颜为谁美湘江云湘江水云水悠悠何日已举头望君君未归门前杨桞空依依野人家遶江生杜若满地长辛夷剪草涂新壁褰藤缚旧篱瓦瓶春贮酒土灶夜蒸藜独步归来晚东臯雨一犂游阳明洞天万木阴沈锁石门烟霞深处近崑崙洞箫声接玉台磬寳盖影揺金殿旛湘浦有龙云气湿越山无鹤露华昏灵芝采尽归何处溪上白苹花正繁哭楼梅麓白玉楼成去作文祗从西棘挂朝冠生来病苦相如渴没后人知范叔寒野店春闲沽酒榼溪堂月冷钓鱼竿梅花麓上谁弹泪岁岁东风吹不干宫词三十六宫春漏长隔帘时送御楼香倚笼尽日教鹦鹉为我君前説断肠无题闲拈红叶欲题诗待得诗成又懒题心事不随流水去月明人在赤阑西题胡月山吟屋苏公堤上路日日课新吟流水行花影斜阳卧桞阴断桥春听乐矮屋夜鸣琴皎皎山门月如君一片心有所思忆昔美人初别时长亭两岸桞依依今日美人天之涯美人美人胡不归忆昔君别妾分破青鸾镜破镜如破心与妾表相忆相忆图久深忆昔妾别君剪断金凤钗断钗如断肠赠君表相思相思图久深一日一日复一日青镜鸾孤钗凤只未必君相思能如妾相忆寒衣剪就欲寄君长安门外无行人雁声半夜西风恶忩前一片梧桐落观猿挂石攀云日半斜乱山深处饱烟霞香林月满僧归去啼落春风几树花失鹤顶上新成九转丹衔花日日到诗坛夜深飞上云霄去华表月明风露寒宿大慈山晤真观终南道士学弹琴门外松萝锁翠阴濒海八龙朝出洞隔山羣鹿夜归林琪花过雨金风澹玉树笼烟璧月沈三十六坛钟鼔寂云璈声接步虚音寄翁賔旸厯厯长途谒鲁侯征尘宁复恋貂裘江城露冷霜初滑梅谷冰消水欲流夜月观书徐穉榻春风听月仲宣楼料君频作西湖梦曾忆孤山有旧游下第懐楼寿百尺丹梯拟共登共登天上最高层南山有雾空藏豹北海无云可化鹏勲业十年尘里镜诗书万巻雨前灯桃花开尽不归去又逐春风过武陵别何橘潭驻马赤䦨桥余寒着桞条舟车富阳路风雨浙江潮惜别津亭暮思归故国遥临行莫惆怅回日定花朝有感软红尘里度韶华杨桞桥边旧酒家燕子不归春渐老东风开尽刺桐花暮春桞外宫莺啭晚寒万花开尽正春残沈香亭北阑干曲独抱琵琶看牡丹终日终日懐人凭曲阑余阴未放客衣单祇縁二月风光澹别作一般天气看梅粉有香销夜雨桞丝无力受春寒闲情漠漠难拘管自逐轻鸥下急滩过钓台作双台屹屹几春秋千古高风一钓钩越岭有云山北障桐江无浪水东流雪深黄叶埋寒虎烟暖青莎卧白鸥汉业已随宫树老月明常到客星楼春闺寂寞棃花院落闲逺山愁入两眉弯黄金络索珊瑚坠独立春风教白鹇倚楼金虬熏尽鹧鸪斑独上层楼倚画阑满院棃花香寂寞隔帘风雨正春寒严陵郡舎花飞不上班水落白云湾帘卷千重树忩开四面山鼓声鱼市近旗影讼庭闲满目皆吟思残阳缥缈间西兴西兴潮半落渔浦日初昏岳靣云收脚沙头浪积痕楼钟鸣野寺船鼓入江村囘首长安路归心几断魂曹娥庙汉碣嵯峨几百秋曲坟遗庙越山头潮声侵帐凤屏冷云气遶台鸾镜愁孝节稜稜双桧立哀魂渺渺一江流椒觞载奠灵风起知我懐亲送逺舟梁湖道上东风酒斾斜浦口第三家谷鸟鸣春树沙鸥起暮沙故乡山渐近曲岸桞初芽客路归心切孤帆带暮霞闺情闲拈花片贴纱忩绣幙斜飞燕子双细数归期相次近倚楼日日望春江梅梁堰庙近云涛观山遥翠欲重祗因溪上木便是洞中龙堰折潮归海楼迎浪答钟断碑荒藓合终古载灵踪虎邱即事西风剑佩轻独立妙高亭山吐巖头月江涵水面星石奔苍虎势树结老龙形何处吹箫客扁舟过洞庭青龙渡头天阔雁飞飞松江鲈正肥桞风欺客帽松露湿僧衣塔影随潮没钟声隔岸微不堪囘首处何日可东归仲冬南楼野望绣幙香温生暮寒澹烟漠漠水漫漫吟残庾岭梅千树梦遶湘江竹万竿风卷乱鸦栖古塔雪迷孤雁落前滩一声玉笛人何所更上南楼独倚䦨夜泊停舟野渡头客路恨悠悠叶落风千树钟残月半楼芦花双过雁莎草独眠鸥山鬼烧青火飞来照髑髅棃花流莺偷入未央宫望断昭阳信不通寂寞雨声寒食夜一枝香泪泣东风赋林景参梅屿结庐分得雁山云屿上梅花是四邻水月一天芗世界冰霜千古玉精神短檠夜雨西忩梦长铗秋风北塞尘我亦烟波纶钓侣与君同作岁寒人懐潘鄮屋洛阳才解珮过眼忽秋分四海一明月千山共白云雁烟迷晓树虫露湿香芹满纸相思字临风欲寄君吴江道上夜半扁舟出洞庭客帆初挂早潮平社风才起海鹰至岚露未收江鹊鸣吴岫乱云擎古塔楚臯寒叶拥荒城垂虹桥外天连水无限别离生杜蘅登西楼懐汤损之杨桞飘飘春思长緑桥流水遶宫墻碧云望断空囘首一半䦨干无夕阳吴山雪霁九天宫阙春风满陆地楼台夜月寒铁笛一声吹雁落片云不到玉阑干后土庙尘拥粧台翡翠翘琼花开尽玉魂销崑崙山上天风落二十四桥吹洞箫湖上流水断桥边笙歌拥画船日酣花半醉春困桞三眠策杖登云洞观鱼上玉泉凤城归去晚山锁万重烟西湖暮春云山叠叠树重重浙水迢遥客梦中啼鴂数声春去日落花满地夜来风松闗鹤立吟坛静竹院僧眠丈室空明日马蹄何处所夕阳芳草画桥东山房轩忩四靣开风送海云来一阵催花雨数声惊蛰雷蜗蹊明石凳蚁阵遶山台此际衣偏湿熏笼着麝煤马塍道上闲拖痩竹笻独步马塍东鸟影青山外春愁碧树中麦潮风化蝶樱熟雨生虫莫过溪头去溪头多落红游仙曲中秋月正明夜半飞紫琼拂袖天上去揽衣朝太清缥缈黄金阙迢遥白玉京离离百寳幢袅袅九华旌箫韶起碧落散花飘羣英翺翔鸾鹤舞清彻云璈声凌凌九霄寒风露薄青冥弱水三万里仙路渺蓬瀛不赴瑶池宴相约董双成吹笙骑凤皇飞上芙蓉城戍妇梧桐叶落雁归时见説沙场未解围夜夜灯前做针线倩谁边上寄寒衣秋过姚江钓矶莎草离离碧树闲祗疑曾是子陵滩槿花篱落虫声碎芦叶汀洲雁阵寒江上浪平潮正熟渡头人去月初残夜深不管蛟龙睡独对西风把钓竿己酉秋留鹤江有感賔鸿几过淀山湖夜夜西风转辘轳苜蓿草衰江舘静枇杷叶老石泉枯曲终明月闲歌扇病去寒灰满药炉客梦不堪千里远故园篱菊正荒芜经冯将军墓同山半白云此地葬将军香火空遗像朝廷纪旧勲铁衣悬古塔金镇荒坟一涧清泠水年年生紫芹江村草舎蔬畦遶柴门竹迳通断云遮落日细雨湿斜风野艾抽花碧山茄带叶红烟深南浦逺难认楚江枫江舘野望江边雁过秋江上暮云愁岭曲山廻转潮囘水逆流乱莎行石蟹残荻卧沙鸥黯澹三更月何人独倚楼暮秋游虎邱寂寞虚廊暗草莱天风缭绕寳华台江空露冷蛟龙伏殿古云深鹳鹊来山馆老松褰緑蔓石坛芳桂落苍苔寒钟敲断枫桥月半夜禅僧入定囘小楼寒空漠漠起愁云玉笛吹残正断魂寂寞小楼帘半卷雁烟蛩雨又黄昏侍赵别驾宴寿乐堂别驾移尊宴草堂四轩帘幙卷斜阳芰荷香满鸳鸯宿杨桞阴浓翡翠藏风过水亭秋尚热月侵山阁夜偏凉更䦨酒尽不知去坐看晓星飞玉潢留鹤江有感抱玉归来泪满襟世间无计覔知音此生虽有噬脐悔到死终无尝胆心伏枥马思云路远避钩鱼隐石潭深故人若问淞江客自採芙蓉学楚吟送吴松溪过淮铁砚毛锥未䇿功又携琴剑过临卭荆山有玊鸣朝凤沧海无珠走夜龙浦口月来僧舘榻渡头霜落客船钟自君别后知音少空忆雁山溪上松送赵知县归天台自是中朝柱石材西风尘土暗蒿莱河阳县里花初放彭泽门前桞未栽凖拟鸣珂来凤沼徘徊抱玉下乌台明朝琴鹤归何处三迳故园多緑苔姑苏舘楚岫高低接太行吴江渺漠下沧浪秋城霜满苇花白夜舘月寒莎草黄芳苑鹿台初解珮故宫鸾阁尚鸣珰五湖一叶扁舟去十二西楼几夕阳云间洞天门掩青松间緑槐一畨图画自天开朝霞炼药黄金井夜月吹笙白玉台树老有枝皆薜荔地闲无处不莓苔数声野鹤惊残梦疑是神仙入洞来採桑行妾本秦罗敷家住曲江曲门前杨桞青春风啼布谷树头桑初芽家家蚕始浴相唿出採桑採桑如採玊屈曲廻高枝攀条剪柔緑朝晴採桑南暮雨採桑北採得桑归迟小姑怨相促陌上绮罗人问妾眉何蹙妾恨妾自知问妾何所欲消磨三十春渐喜蚕上簇七日收得茧百斤十日缫成丝两束一丝一线工织成罗与縠百人共辛勤一人衣不足举头忽见桑叶黄低头垂泪羞布对烛忽忆巴山夜西风雨寒自怜清影独谁识寸心丹草长花犹在香销泪不干海棠贪睡去惆怅五更残春晓晓风猎猎卷芭蕉帘幙深深燕子巢十二画阑都倚遍一双蝴蝶上花梢侍赵开府夜䜩賸陪华珮醉蟠桃杨桞飘飘拂午桥夜月楼台行锦障春风帘幙拂红绡歌传杏苑黄金缕乐奏棃园紫玉箫银漏滴残珠履散踏花归去路迢遥雷峰少憇倚塔看明月寒光度玉绳曲隄藏小艇疎桞见孤灯水竹映苔石巖花縁涧藤香云吹散后猿鹤伴高僧钱塘旅舎云山千万叠身事恨悠悠客鬓秋风急乡心夜雨愁蛩鸣邻寺壁雁过隔湖楼目送千帆逺长江空自流避暑避暑入林扃同僧坐竹亭鸟飞晴地影龙挂雨天形扫叶铺椰簟临流注石瓶更无尘迹到日落梦初醒山中吟平生独爱山日日频跻攀自得山中趣结庐万山间山西茂林麓中有盘旋谷飘飘双凤凰飞立山上玉日出华山阳月出庐山冈巫山云漠漠雁山烟苍苍东望泰岳松西望苍梧竹知心侣樵渔忘情友麋鹿山深春亦寒野鸟声绵蛮山花随处发香风吹幽兰夏日飞火云枕簟访深僻坐此松竹林冰泉漱寒石西风凉萧萧雁过秋空高时有巖桂发落叶飞长臯三冬气凛冽独立千崖雪横斜溪上梅影落溪桥月身在此山中闲情薄太空行歌白云里白云连崆峒朝餐山上霞暮採山下药安得山中人共跨山头鹤两宋名贤小集巻三百十五两宋名贤小集卷三百十六钦定四库全书两宋名贤小集巻三百十六宋陈思编元陈世隆补雪篷藁姚镛字希声一字敬庵号雪篷剡溪人嘉定间举进士为吉州判官以平寇论功不数年擢守章贡后因迕帅臣重贬衡阳自裒诗文题曰雪篷藁端平乙未自为序春日书懐柔风散原野百草揺春心丛薄曜阳彩嘤鸣调好音节物一以变万感集素襟𤣥发不常居华景无停阴胡为苦贫贱征尘翳瑶簮萱叶覆堂阶荆花感晴林明当理星驾归息清溪浔杂诗北风日以劲古道无人行阳坡树已黄阴崖草犹青四时相代谢谁为此枯荣揽衣坐幽磴下有流泉声听之不成调挹之有余清悠悠京洛尘汚人头上缨春舘山舘四无邻东风伴幽寂瓶花羞晚红庭草衒春碧猿扳松树枝鹤踏苍苔色麾之不肯去听读麻衣易见赵章泉秉芳独向章泉老四海儿童以字传特诏难更高士服好诗多入贾人船行窝冷落熈宁后放鹤风流景祐前一代典型能几见愿从几杖閲耆年见袁䝉斋书説曾传到剡中不图今见古人风间生伊洛二三子安得龚黄十数公仁性未尝离日用道心元自与人同絜斋衣钵慈湖学愿发精微一启䝉懐云泉頥山老枯吟世虑轻求道不求名病起春风过闲居野草生游山寻旧屐煮药试新铛别久空相忆疎钟隔水鸣寄径山敬溪翁心远人间世灯传国一禅静中无剧暑诗外总闲年挂钖云生树烹茶月落泉几时归去得再约剡溪船拜先君墓次第瞻山看水流夜台中閟忆三秋新松成行如人长老鹤无言似我愁僧奉晨昏惟茗供儿悲霜露只苹羞结庐终岁闗心事怊怅钟声出暝楼送晔沖晦归天竺西湖山下多奇石师去今游乳窦峰遥想石台登讲罢野猿归洞鹤归松寓霅川王戴溪头小隐仙渔翁引上霅溪船几囘倦钓思归去又为苹花住一年春夜曲金鱼鏁合兰缸小酒不支愁寻睡早棃花欲坠风更寒燕子不归春自老流苏护帐香云结三十六簧清吹咽缄书欲寄湘水深城乌啼落花西月夜发渔浦为亲从薄宦不复计修程断浦迎潮别孤帆带月行秋来江桞变夜久水烟生前路犹淹泊凄其赋远行桐庐道中两岸山如簇中流锁翠微风颿逆水上江鹤背人飞野庙青枫树人家白板扉严陵台下过不敢浣尘衣头陀菴衣缁髪可梳云外卓菴居佛换新花供幡拈古碣书删松容径竹种茗间园蔬为应诸方供山房尽日虚出山云阴漠漠雨潇潇坐兀归舆野兴遥石涧水流苔路滑竹篱秋去菊花焦谁将束緼求山火自立寒溪问板桥官事奔奔何日了倚松临水羡渔樵题画壁两山灌木带晴鸦泯泯春流漾浦沙隔岸小舟唿不应碧桃花外是谁家寄范中洲高隐就诗名中洲雅趣成几前修竹净屋上落泉鸣柘圃春风织山田野火耕满山薇蕨老客至足蔬萌野庙未知何王庙岁月日已非熏炉松柏煤画壁苔藓衣门空牧䜿戯树老山魈依田家社酒香纸窖生光辉懐范正夫愁霖滴禾黍秋暮滞云庄但虑输井税不忧无积仓竹鸡啼野堑饥鼠走山房不饮论文酒思君觉夜长宿护国寺观晦翁先生题名满树㯶花满径松解鞍才是暝楼钟上方月白山云静看见东南一两峯看了题名看䟦文自怜不及晦翁门野僧惜打残碑卖时共山猿洗墨痕寄沖晦欲答前春信西飞雁不逢应随丹灶鹤同看白云松花雨繙经石山鸣出定钟何时寻旧住却説武夷峰访中洲踏雨来敲桞下门荷香清透紫绡裙相逢未暇论奇字先向水边看白云赁宅及春游帝里赁宅似吾家雨熘生新草风牀受落花病多添老懒虑淡远纷华时与幽人遇烧香煮茗芽悼复石壁一死虽如蜕杀身真可哀僧危能仗义诗好更多才鹤怨兰亭月云消石壁苔旧时同社友寂寞载书来送僧去结茅堂霅水边晓行持钵落花天得松未用栽松本先买溪南旧石田王别驾访天竺頥曅二师寳香熏彻碧莲台别驾寻僧日暮回听雨斋前惊树长浴云池上看花开青山久不逢坡老元鹤亲曾识辨才二老风流如昨日百年诗石未苍苔庐陵赠异孤峰几度云间望鹤飞相逢犹喜及秋期明朝採药青原洞好掬寒泉供祖师寄刘敏政一生贫乐鬓成丝前辈风流及见之道外无营偏爱画静中有趣只吟诗云生茅屋湖山近秋满荒园橘柚垂见説地幽人罕到自同妻子种江蓠自青原囘访敏政几不相遇晓汲山泉洗砚回要看奇石立苍苔骑驴应为寻诗出放鹤还知有客来一井清寒宜茗饮千林黄落独梅开他时老圃如能学只乞山中橘本栽寄赵东野时以师檄抚定贑叛东野山人有晋风归来三径自栽松锦囊句好闲中趣铅鼎丹成静处功无事杖藜随野鹤有时隐几看晴峯长江近日风波恶莫向深渊下钓筒清晨闲上郁孤台鼓咽谯楼角更哀病叶满山难独埽狂花一树为谁开泉枯石井狮空吼雨暗荒池凤不来欲向江东问仙老海风吹浪驾舟回送贑士谒前贑侯杨东山凝香句满空同石静向东山卧白云夫子自能明易学衆人谁解识𤣥文空江短棹浮诗巻别岸飞花扑练裙到得带围春已过煮茶应共竹间分题东山赠何青霞诗后青霞道士来相见手閲东山诗一巻句里明知山水心笔端照见烟霞面昨宵梦上寥阳殿仙官敕作青霞传传成不及巻中诗罚读灵歌三百遍午兴心闲日日理黄庭四体和柔胜药灵独步小轩无一事老槐阴里鹤梳翎两宋名贤小集巻三百十六两宋名贤小集卷三百十七钦定四库全书两宋名贤小集巻三百十七宋陈思编元陈世隆补静佳龙寻稿朱继芳字季实号静佳建安人登进士授龙寻令龙寻旧有颜长官仁郁祠长官五代时能抚循其民使不见兵革尝作诗以道民疾苦其题有十毎题系以十诗共百篇继芳晋谒祠下依韵和之题曰静佳龙寻稿后调桃源令又调宜州教授不赴有诗云瘴海南边路浅深客愁不待岭猿吟无人唤得涪翁起分我桄榔橄榄阴同时倡和为钱唐陈起汶阳周伯弜建安张至龙俱有声江湖间者又自裒所作一巻题曰静佳乙稿和颜长官百咏龙㝷邑东有颜长官仁郁祠长官五代时能抚循其民使不见兵革龙寻志所刻诗百篇皆道民疾苦皇皇不给之状余生三百年后奉天子字兹邑晋谒祠下因次韵以寄甘棠之思且使来者知我爱桐乡之意云农桑裹饭驱儿候暖耕塍泥滑滑不堪行如何説得农家苦雨笠风蓑过一生妇馌耕夫日尚长碓声呜咽宿舂粮寻思一饭何时饱秧种青青麦未黄淡黄竹纸説蠲逋白纸仍科不稼租努力经营犹恨晚官司那问有钱无编茅为屋荻为帘老小团圞苦乐兼乐岁输丁犹未了饥年家口更堪添头白村翁尚把锄瓶中那复斗升储午飡减与饥乌食却愧家人问有余四月官场入纳时乡耆旁午上门追请看贫妇通宵织身上曾无挂一丝肠随丝断手生胝羡杀星边织女机借问输官零落否儿郎寒冷且无衣农父眉头百念攒雨愁烂死旱愁干龙神社鬼烧香遍不到秋成睡得安客户耕田主户收螟蝗水旱百般忧及秋幸有黄云割债主相煎得自由带得鸡豚趁晓墟荒村牢落数家居一家幸是田园主留与儿孙写契书朱门红雨声干未作泥绣成十里緑杨堤金杯缓劝玲珑唱玉勒催归騕䮍嘶晋代豪华不数家万钱下筯未为奢客来只是家常饭豆粥萍虀费咄嗟曲池毕竟有平时冷手看他炙手儿十数年间三易主焉知来者复为谁客履三千此託身晚杯狐白暖生春狂来且置兴亡事金坞铜陵不解贫天近偏承雨露荣深深庭院锁清明桞丝风送秋千影墻外行人空复情朱门往事若为懐积雨苔痕緑上阶几处败甎吟蟋蟀主人曾此熘金钗百斛明珠采在仓沈香火底捻银簧人生行乐那须许多少边兵未有粮泥金折损舞衣罗蹙破遥山皓齿歌此曲人间听不得莫愁人自有愁多中寿知无满百身暖歌冷舞及青春黄金不买长生药白髪偏惊快活人长楸走马却归来雉挟春骄未应媒不信杏梁双燕语日长帘幕有风开客路一曲长歌行路难昏鸦归尽倚䦨干不知楚水巴山地更有高楼鸟外看哀猿啼断暮云深摸索牀头未尽金莫道他乡千万里去家三日几般心儿女伤悲士不为健行童仆远相依春风日日生芳草未必啼鹃怨不归侠客千金不称求途穷相顾问因由临分脱赠青萍剑莫荡人间琐碎雠客里情懐更晚秋鴈烟蛬语五更头从前谙尽江湖味不省神州作么愁身如海燕傍谁门别泪双垂不见亲惟有一条卭竹杖相随万里共艰辛是处人家捣练忙天寒日短路偏长蛬声四壁无时歇不遣羁人梦到乡送穷不去奈穷何山有荆榛水有波万物得时人自老梁鸿头白五噫歌屈指秋风与鴈期阳闗西去到何时侧身一望肠堪断天似穹庐碧四垂高鸟翩翩去未穷行人扰扰复西东何须华表千年鹤城郭重来便不同边庭年年塞草欲秋时左右红旗説战机介胄麄官应有语而今宰相爱吟诗角声吹裂肺肝愁説与将军莫逗遛男子生当侯万里死判马革海西头一剑沙场独苦辛天阴杀气作黄尘沈思鸟尽弓无用肘后累累却顾身探使归来半信疑帐前相语怕人知沈香雾里娇絃暖莫遣边愁到两眉征夫战骨洒桑干帐下苍头自转官一骑红尘天外落筹功更説几多般公主琵琶胡地秋将军刁斗汉闗愁相逢老病无依卒未説沙场泪已流苍苔白骨满黄沙马汗成冰带雪花夜夜鞘中长铗吼教人不得梦还家有客新从塞上囘解包收得战场灰营家未敢分明哭请看刀痕始欲哀敌退边方得暂宁枣儿红近莫休兵汉家错信和亲议不见雏儿与父争北风吹骨正酸辛白靣书生四角巾战士总成亡命鬼将军才是有功人城市村翁生长在柴门身有丁男犊有孙为了官租才出市归家夸説与乡村雀罗门巷昔趋荣味似饧甜忽变辛説与侯门休谢客朝朝暮暮看人情王孙公子少年游醉里摴蒱信采投指㸃某庄还博直明朝酒醒到家求山人只合住山中入得城来调不同满靣红尘无处避手携白羽障西风紫陌㝷春日日过杨花无主奈春何倾城压酒娇无力醉里相扶踏踏歌相班士女狭邪间总把喧啾卖却闲人寿几何春不再典衣沽酒强追攀春风日日桞年年到老那知稼穑难若见田家秋作苦教人一饭不遑安芜城懐古最愁人刼火烧残得此身舞榭歌台何足道秦宫汉苑尚流尘百人聚处小喧阗析到秋毫似计然见説天公还掠剰鹄形懐寳度饥年身游城市髪将华眼见人情似槿花惟有梁间双燕子不嫌贫巷主人家贫女春风有分到儿家也挿花枝表岁华但得作嫔君子室随宜粧遣不须奢洗尽铅华净洁贫嫁衣莫説为他人絶怜父母穷相守不为金多贱却身枯木无枝可作花门前度尽七香车四邻日日笙歌里背立东风有几家他家百两送于归成匹鸳鸯作锦机独守空闺愁不寐一灯明灭补寒衣灯下穿针影伴身懒将心事诉诸亲阿婆许嫁无消息芍药花开又一春卓家人富颇轻财犊鼻堪依不用媒只是侬家贫亦好枯桐那得凤凰来少年荡子有黄金投赠明珰结两心不得良媒终不肯一春风雨洞房深伯鸾不作怅谁从凤尾香衾翠幔重静对菱花匀泪粉不知膏沐若为容问天乞巧看铜仪再拜双星恨不随尘世未知天上事隔河相望一年期纎手清闲理瑟工高楼半在碧云中行人岂是知音者小立花阴待曲终负薪三千门馆蹑珠賔半百还家衣锦身却是吏民私告语十年前是卖薪人薪樗塞破野人居此是糇粮卒岁储客里黄金燃桂尽厨无烟火欲何如烂柯人去隔存亡一局棋终怆故乡想得山中絶烟火松花松子当干粮破帽笼头髪半华樵歌一曲胜长嗟鸡鸣裹饭登高去日暮天寒未到家有薪可卖未须悲满百青铜况有奇十指束枯从秃尽不堪棘刺罥人衣天寒气入鼻中辛竹担弯弯却恋身卖得钱来回首望蜡烟起处属何人腰镰上到白云边惆怅长松不尽年近市山山皆有主远山高削步难前蒸棃炊黍付荆妻指㸃青山涧水西忽听丁丁云外斧一声山鸟背人啼扪萝縁壁到山头俯羡鸿飞尽自由风雨萧萧黄叶滑未行十步两三休黄昏樵采早回归同伴相邀未有期抱子老妻门口望南山有虎悔何追空门闭口铜鱼勿复论数间老屋枕云根晓钟三板出山去分付狝猴为守门钖杖凌空去复还片云缥缈伴身闲春风错种醍醐草引得牛来食雪山人居天地一樊笼抚掌山家四壁空不道今年空得尽且无雀鼠到山中四祖门庭寂寞秋牛头只是旧牛头如何一旦风光别花落花开百鸟愁四巻楞伽几上安而今老去懒能看庭前桂树花开未分别西风信鼻端黄金阑护紫袈裟禁苑恩深赐予奢林下衲僧那有此多年枯木对春华结草为庐万仞头人间蚁穴自王侯客来借问穷通理不意僧中有许由白莲有社一经过会意由来不在多满目庐山青未了闻钟归去意云何我本三生兠率天为差一念又尘縁早知密意无多子不着旁行贝叶边灯灯相续古犹今怪底门前立雪深衣不得传闗臂事汝师轻发老婆心山居春到寒荄总向荣药苗旋种亦初成山翁自幸无人识可要山中宰相名空山薇蕨供清斋世事悠悠不挂懐梅溽得风醒午枕竹阴转日上南阶白云缥缈野人家生事年来渐有涯不与世人争岁月却将椿菌勘南华宿雨初干一杖藜欲唿渔艇访前溪碧桃花落无寻处惆怅人间日又西半屋云霞与鹿分两株古木正当门野花自落东流水坐对青山酒一尊好山当户四无邻似是秦时採药人千百年间天地里不多不少一闲身宿世仙家十二楼误婴时网未深愁浮邱辈行如相覔骑却紫云归去休种药千畦手自锄年来渐喜识人疏等闲旋㸃黄金卖莫讶家无儋石储矮忩欹枕看朝荣老觉逢迎礼数生来往颇知麋鹿性寒暄不会俗人情拥树溪云迷近逺低檐山果乱红靑莫言身外都无事早晚焚香看道经渔父不踏长安十二门鸬鹚飞处数家村停桡试向滩头问莫是严光末世孙一曲清漪濯晚霞钓竿斜挿白鸥沙傍人借问居何处四海五湖都是家秋风淅淅猎菰蒲如此江山其可孤天与玻瓈三万顷更添一半夕阳铺长作丝纶短短牵一池汉水尽南天谁知有客量江面不是渔郎两板船推起篷忩抱月眠三三两两桞边船不须听説文王事孤负渔竿八十年传唿扶柁晚风前一阵惊鸿没远烟不是吾侬栖泊处却囘别港避官船五湖烟里我知鱼属玉舂锄一处居欲到垂虹风作恶几株官桞向人疎秋声只在树中间极浦斜阳更有山巻却丝纶唿酒盏鸥边聊得此身闲舟系蓬莱浅水旁鳌头缩尽海生桑百川日夜滔滔去借问人间有底忙璧月沧波上下天秋风揺落四无边玉龙尽唤眠鸥起两岸芦花不见船两宋名贤小集巻三百十七两宋名贤小集卷三百十八钦定四库全书两宋名贤小集巻三百十八宋陈思编元陈世隆补静佳乙稿庚戌寿意一先生江涵秋水碧潭潭饮马单于不敢南宥密老臣功第一缉熙天子岁登三身扶紫极星辰在手拆黄封雨露甘见説年来淮尾涨汉庭可要百曹参反招隐木末径微微谁敲白板扉缓行松叶滑小摘药苗稀山色自今古尘寰多是非昂昂千岁鹤便肯傍人飞太极图动静无端画一圈分明噼破又浑全日光漏得先天意钻入书忩箇箇圆观化看见青虫作蝶时不知蝶是此身非牀头为有南华巻午枕酣来忽梦飞蛬一蛬何唧唧吟落儿童心只在竹篱外篝灯无处寻春晚有感坐对吴山酒闲同越客吟月明人渡浅花暗鸟啼深往事空流水还丹未化金不堪春又晚惆怅百年心送僧苹洲游醉李师今游醉李自刺钓船篙地説三吴胜人夸二陆豪草黄工女绩波白课丁熬近海寒应早霜毛怯剃刀有叹与老本无期相寻天一涯履承双足茧帽裹半头丝路近行犹歇乡遥梦岂知酒酣增意气忽忆少年时子规自身归未得却劝别人归思妇心中事征夫泪满衣蜀天知近远江树间稠稀幸自安双翼谁教不奋飞老将不把琱刀卖曾随夜斫营老年犹善饭壮日想能兵上马身仍健看鸿眼更明战多人不信枉指箭瘢呈登眺破帽任风吹天知髪已丝大江留禹蹟老树见秦时北际山如砺南溟水似池夜凉无梦到久矣叹吾衰棃山庙无处着诗名棃山万古青人间留此像天上作何星祝史祠神醉骚人谒梦醒当时青紫楦曾有许精灵惜花留春春不住春去落花随枉自收残片何堪缀旧枝轮蹄前日约蜂蝶一年期代谢由来事谁能作许悲桃源官罢芸居以唐诗拙作赠别自作还相送唐诗结伴来归装携此重笑口为君开莲上巢难稳桃边艇却囘空余吟巻在沙鸟莫惊猜元日堂上聚周亲相看又一春吾年方觉老童子俨成人婪尾屠苏酒从头郁垒神何须千岁上即此是新陈昭庆寺幽寻得胜趣城市几人能古桞深中磬长廊尽处灯画龙听説法塑佛看斋僧别寺经行遍兹游昔未曾苕溪维舟古祠下野饭就鱼羮坐听篙人説行逢牵路平居民难问姓溪鸭自唿名天目无由到㳂洄更几程雪中僧虚舟来雪中闻犬吠清卧起来迟开户千山白逢僧一个缁言从风絮里忆得雨花时寒舎无秪待煎茶且説诗湖荡双桡入天影野葑緑全交鱼唼垂丝桞鸥眠折叶茭行人㳂岸曲落日挂林梢归去严城隔僧门尚可敲六和塔三百有余年潮头不敢颠孤尖标白浪层级上青天铃隔山僧呗灯通海客船老来登眺眼不道步难前题邱方仲月林阿姊种婆娑秋风奈若何人间千树少天上一枝多安得仙槎客携将玉斧柯和根都斫却还我旧山河赠日者乌兔走双丸谁将手控抟短长三万日好丑百千般数远谈何易天高问却难送君寻富贵我命不中看旅舘仆行方请息旅舘复相招小市三家聚前村五里遥茅柴侵熟饮松叶带生烧犹有斜阳在行吟忽断桥严衢道中草白三丫路苔青五里牌长年车马客几两利名鞋斗籴随时贵方言到处乖近山樵有主童稚拾松钗舟到梅雨暴涨夜月离于毕篙师可奈何帆穿风减半江阔雨添多侧岸无牵路中流有旋涡平生柂楼底得在桞梢过对酒莫信樵人説秦时有树存青天浮渤海白日走崑崙为有愁千斛时须酒一尊提壶亦相劝花下緑阴繁客路闺阁空相忆那知客路艰背人前去鸟迎靣逺来山夜泊孤灯悄晨装片月弯猿声不知处杳杳白云间送人之武昌秋风吹落叶君作武昌游只道从军乐那知别路愁寒暄楚岫色日夜汉江流大阃多珠履无为弹蒯缑旧游两峯多少寺分日去遨游山翠横天目湖光浴佛头花朝骑马醉月夜傍船讴一被微官缚重来不自由挽芸居不得来书久那知是古人近吟丞相喜往事谏官嗔身死留名在堂空着影新平生闻笛感为此一沾巾溪寺背人沙鸟一行斜唤客桐鱼几叠挝误向山中参白足不知头上着乌纱煮茶烟暖浮新竹洗钵泉香带落花过夏功劳眠与食谁能展巻看楞伽暮春姚黄魏紫恼人看罗韤成尘俯仰间蜀魄声干花有血湘灵泪尽竹无斑年光冉冉趋双鬓暮雨霏霏失四山老里情懐天地窄莫教一日酒杯闲少年游紫陌寻芳爱马迟一春能得几晴时海棠露重衣全透杨桞风微帽半欹大白引浮银凿落小红吹彻玉参差人生行乐须年少莫等星星满镜丝次韵桥亭禊事圮上还成集禊亭杉松自古草仍新彩虹卧饮流杯水白鹭飞迎入座賔俛仰已成今昔事东西更看往来人聚蚊金谷皆安在若见吾徒合主臣次庸斋先生韵赠黄隆中醒眼隆中閲逝川茅茨为屋竹为椽吟成梁父时当隐炊熟邯郸客正眠汉土一抔无处覔白坟三尺有人怜君归欲作千年计只合躬耕一寸田听白云寺清师琴古寺沈沈昼日长泠然清响发僧房昭君别去颜如玉苏武归来髪已霜山水无端言尔志炭冰何事置吾肠老来却爱虚檐外雨滴梧桐一味凉送李敬则之昇扬江北江南一叶舟凭将往事问东流锦帆月冷琼花夜绮阁风高玉树秋杜牧三生开笑口刘郎五絶掉吟头淮山眼见诗人惯高筑诗坛汗漫游次韵池上暮雨湿遍䦨干欲倚休手中团扇渐知秋细声合作檐间熘大㸃漂成水面沤小小竹忩醒倦鹤疎疎荷屋冷栖鸥渔翁蓑笠随身在立到黄昏钓未收书忩夏日南风伊轧语忩扉团扇无功白日迟长恨老来方学易自从春去不吟诗虫丝有力萦琴索蛀粉无声㸃墨池偶出门前行数步石榴花过已多时赠西蜀冯道士峨眉山月照清溪中有方瞳一羽衣拄杖经行天下半丹砂乞与世人稀千年城郭空归鹤万里山河自落晖安得与君游汗漫乗槎一问女星机次韵李黄州江淮伟观槛前巻箔见晴峰夏口武昌西复东三国六朝襟带地孤城四水鼓鼙中女墻夜送淮山月老树秋生梦泽风君作此堂心万里应怜世上少英雄示医卜逢松崖我生八月十五夜清浅斜河浸月华顾兔擣残千岁药牵牛引动半天槎自抛蓬海传方处曾过成都卖卜家今日相逢圆昨梦一杯松下醉流霞陈令君增诚斋三三径为十二径次韵四家三径各风流今古悠悠貉一邱拍瓮新篘浮腊腻绕堤老桞弄春柔日边黄纸催人去霞外青山听鹤留若问西畴蓑笠事合还陶令一孤舟次韵野水花朝之集睡起名园百舌娇一年春事託今朝秋千庭院红三径舴艋池塘緑半腰苔色染青吟屐蜡花风吹暖敝裘貂主人自欠西湖债管领风光是客邀和秋房题半湖楼二首天目飞来第几峰岑前着屋贮虚空湿云低亚钩䦨角缺月斜窥户牖中一水东西添桞岸两山南北欠樵风住家欲作千年计顷刻阴晴便不同四明仙客此楼居毕竟西湖压鑑湖曾谓家童欺贺老不如沙鹤认林逋蒲根钓水知深浅桞外行人乍有无此景天公厌多取只分一半与吾徒栽松道者像手便笻杖冷脚厌芒鞋𦂳两袖吹松风东冈复西岭吴歌鴈影江潭底秋声浦溆间吴儿歌一曲月子几回弯草虫便靣蝶舞蜂歌倦蜻蜓看未休谁知织妇意方夏已思秋意行桥我行且奚适兴尽忽自返倒影射清漪囘光在桥板尘外尘飞不到处山色入芒屦乗兴一长吟囘头已忘句鸿鸿飞九天上人在平地望尘土与青云其间能几丈听雪瓦沟初瑟瑟隐几坐虚白良久却无声门前深几尺东菑东菑足时雨离离半青黄田家不待获小摘炊新香画舫画舫茭中出青山树上斜浪醒孤客酒尘盖万人家溪村榉桞正当官道渔舟偏系柴门今年春水深浅看取层层岸痕雨洗山光緑净波涵天影清空草际自浮鹅鸭桞阴分坐儿童渔翁渔翁家在何许惯宿芦花不归昨夜江村欲雪百钱买得蓑衣扬州金陵王气水东流流到东淮古岸头夜半一声天上曲锦帆天子下扬州七夕儿女穿针夜向分楼头月落尚炉熏凭谁为覔机边石留取支牀卧白云野望帝青八万四千里更着修眉一两尖古往今来愁得尽不教我辈送愁添题李秋堂盟鸥集相逢已恨十年迟买酒湖山一夜诗明日送春仍送客桞花风飏鬓丝丝航海地角与天倪茫茫何处期星回析木次日挂扶桑枝沈石寻孤屿浮针辨四维飘然一桴意持此欲安之桥西云澹风微日未低痩藤扶到小桥西林花过雨相争发谷鸟无人自在啼淮客长淮万里秋风客独上高楼望秋色説与南人未必听神州只在䦨干北调宜州冷官不赴瘴海南边路浅深客愁不待岭猿吟无人唤得涪翁起分我桄榔橄榄阴辛亥二月望祭斋宫因游甘园山入湖光碧四围棋枰零落葑田稀蒲芽短短鸳鸯冷惟有渔师几网归朝霏作雨连天湿春气熏人到骨香四望水亭无正靣有花多处背湖光海棠阴下小徘徊屐齿深深一迳苔忽听铜钲花外近园丁説是主人来老眼看花兴未厌不知头上雨㢘纎流莺浪语春风恨谁抝花枝挿帽檐公事相妨一半春今朝才得自由身眼中领畧能多少细雨斜风便妬人晓眺鸟飞欲尽暮烟横一笛西风万里晴山外有山青不见微云映出却分明次意一先生仙霞壁间韵囘首仙源隔彩霞丛祠攫肉有饥鸦正元朝士重来晚不见桃花见菜花宜春台定王米换长安土北望长安日几回更有筑台归未得凭高却望定王台送李秋堂赴京口酒人客懐正赖春相与苦欲留春天不许送君一舸下南徐落花起舞流莺语鲛人浴出扶桑茧天女染作红云段君从何处得锦机借与人间为样看青杏园深暖漏长桞绵如雪扑酒缸吴姬道字未端正当罏学唱新番腔貔貅百万张頥仰都将铁瓮盛春酿有客高谈四座倾主人合坐诸侯上日边此别各南北君頥始髭我衰白何以赠之折桞条千丝万丝心揺揺读黄玉溪汤婆传君不见汤家阿泉骊山阴出入宫掖承恩深只留妃子脂粉气不暖少陵如铁衾又不见汤家阿池紫塞上沈香雾拥将军帐天寒十指堕弓刀底用空言如挟纩何如韩时老汤婆冬则饮汤惟腹皤形模混沌妇女笑闭塞其兑藏天和老生门前十日雪两脚冻皴眠不得断无蛮素搆心兵赖有婆兮相暖热夫人竹氏青玲珑炎炎几时奈秋风婆耻居下常热中毋弃憔悴以御冬得黄太史五字诗厥孙传之尤滑稽霜风萧萧岁年晚吾喜汤婆有完传挽周伯弜今日忽不乐散行湖水濵有懐天下士遽作梦中人醉语惊天地狂歌哭鬼神九原如可赎那不百其身赠续芸谁谓芸居死余香解返魂六丁将不去孤子续犹存科斗三生债蟫鱼再世寃向来诗作祟挥涕对人言沧浪风月我登沧浪亭复歌沧浪曲歌竟复长歌杳杳山水緑天风吹散髪山月照濯足为谢独醒人渔家酒初熟有懐鹫山次僧芳庭韵一塔与云齐寻僧路不迷小舟沙鸟外疎磬夕阳西古树含云亚春桥覆水低鹫峰飞不去夜夜子规啼栁临水送将归春风折赠时而今三丈树元是手中枝鸥林鱼秋江上鸥鸟来相随荡桨思惊起云天碧四垂天竺分韵得芳字缥渺白云乡天风吹晓凉人寻水源至路入树隂长昼静闻晴咔春余拾涧芳余心忽有得欲语又还忘两宋名贤小集巻三百十八两宋名贤小集卷三百十九钦定四库全书两宋名贤小集巻三百十九宋陈思编元陈世隆补抱拙小藁赵希㯝字谊父汴人寳庆间颇着诗声与菏泽李龏相倡和龏甚推许之有抱拙小藁一巻天屋歌为卢洪赋霞扃云牖高窿穹八荒四野垂帘栊羲璘勃窣行西东芒芒尘世如飞蓬玉川公子乗清风飘然据作吟诗宫穿心出胁千万语呌开阊阖惊苍龙银河泻入北斗柄醉来掷下琉璃钟仙人王乔作邻伍凭轩共笑嘘长虹旌阳㧞宅想亦在千年万岁都鸿蒙君不见阿房结绮今何许刼灰一丈漫秋雨次韵李鹤田德真寄远长安日下浮云生故人久作西南行沤边两载音讯絶鬓丝应与秋风争苍苔冉冉荒茅屋愁来忍把离骚读惊鸿刚自堕边声碧嶂那堪遮远目青云高处期翺翔去人岁月今堂堂吴钩拂拭霜雪冷龙光飞跃秋天凉思君一夜离心折东楼又送无情月道民金氏居碧港虽通邑红尘不到门桑麻唐杜曲鸡犬晋桃源山远云千㸃天寛月一轩居人非隐者吾欲呌东园竹阁古寺因人重清风尚可寻斜阳明晚阁老竹暗秋林兠率西归久香山北望深登临成感慨烟月独知心游临平干洞水涸两洞深如许神龙此奠居山空仙去久路崄客来疎风雨千崖暗云烟四壁虚自揩岩石藓闲把姓名书雪不是春风桞因何絮客衫一云同万里半夜失千岩征马寒踪印饥乌冻吻缄江心一片白知有暮归帆送诗僧隆痩岩五载京华客山中坐得牢禅心天竺石吟思浙江涛入派名随重游方步转高秋风吹钖逺相忆读离骚送自牧黄监镇之官四安桃花春浪急催上霅溪船湖海称佳士功名负壮年政平民易感诗好客争传别后加餐饭因风寄一笺秋夕霄虚白露漙木叶下危阑月澹钟声晓灯青剑影寒人心山莽莽世事海漫漫何日尘氛净西风望眼寛中秋白露漙空万叶飞生香浑在桂花枝一千里月正圆夜九十日秋才半时湓浦风流元亮兴鄜州牢落少陵诗不妨吟尽蟾蜍影此别分明隔岁期送李鹤田东游后还乡剑倚梅花鹤梦醒东游吟骨带秋清台山路杳神仙迹楚国书来母子情半榻烟霞应有约一笻风雪且兼程丁宁及早催行李莫待西湖草色平江湖伟观华屋岿然占上方一尊同此寄相羊江潮翻海暮天阔湖水拍隄春草长莽莽越山凝紫翠揺揺苏桞间青黄归鸿影里阑干晚囘首中州入渺茫送谯岩赵日休归蜀烟尘渺渺暗鱼凫有客翩然赴上都乞得玉宸新翰墨要还琳宇旧规模十年蠲赋纶恩重万里归程剑影孤他日青城公案了紫云深处勘阴符春雪飞下瑶天整复斜一畨余冻损芳华荒荒月晓三千界漠漠烟寒十万家桞外且疑先着絮梅边浑似后开花东风吹作巴江水浩荡龙涛赴海涯秋懐次韵雨歇空阶净緑苔西风凉气满楼台鸿飞远渚知初至燕别明年约早来秋色秪今同世态时文何意悮人才停云影里频搔首闲把新吟取次裁春暮薄薄寒侵酒靣和可怜春事委流波两堤杨桞东风老一曲池塘夜雨多花落莺声还在否桑空𧖟事又如何壮心不逐流年去倚剑青天发浩歌寄黄溪云十年成远别几度上高楼风递江南信云消渭北愁春心惊海燕晓梦入溪鸥何日西忩烛相看説旧游九日懐友江蟹初肥天欲霜暮云红树写秋光西风携手登临地今日黄花两处香钓者河豚荻笋春风老鲈鲙莼丝秋水寒多少侯门天样阔算来何似钓船寛过临平市井萧条景物非居人犹号永和隄春山十里斜阳树漠漠残红杜宇啼吴道士钓云澹溪溪上一竿丝牵动闲云片片飞折尽桞条穿不得荷衣裹向碧山归次雪林李龏苕溪寄耒之韵云散烟收渺渺秋蛩声四壁起新愁西风万里干坤眼不到斜阳十二楼风梧声里万家秋一片吟心不着愁夜半酒醒银烛冷月移凉梦过西楼赋墨雁图分得宿雁漠漠秋汀起晚烟半欹寒影立风前月明应有芦花梦飞遍江湖万里天次萧水崖梅花韵冰姿琼骨净无瑕竹外溪边处士家若使牡丹开得早有谁风雪看梅花涌月僧楼百尺阑干古栎林乱山如浪翠痕深冰轮飞上光犹湿照破西来一片心秋夕西风梳髪冷飕飕半醉微吟独倚楼一片旧时南浦月清光犹印别离愁半枕小忩幽梦蝶数声何处寄书鸿闗山千里人归晚肠断烟林一笛风春游梦冷繁华金谷园春深葵麦暗朱门东风日日吹花急红雨苍苔泪几痕蝶懒莺喑欲暮春更兼风雨别愁新天涯草色深如此忆得淮南有故人湖中曲长眉桞叶交青条玉花娇面垂云髫湖波蓝色春寥寥大隄新曲干银霄翠丝络马金褭騕香风随步烟飞飘芳亭深杳传金貂一笑嫣然轻百绡欢娱未了日晷短城鼓吚吚续复断鸣鞭夜月入鸡闗碧山皎皎水潺潺春阴曲东风吹寒云九有冻龙迷海乱飞走雨脚斜拖入遥阜碧草浮烟满隄口春皇妙运造化手解使江山失妍丑冷色禁持万花桞红紫未张春织愁愁春织心心呦呦为花诉寃天听否晴曦赫赫重阴剖梦里桃源拚载酒两宋名贤小集巻三百十九两宋名贤小集卷三百二十钦定四库全书两宋名贤小集巻三百二十宋陈思编元陈世隆补学吟朱南杰古徐人官监镇摄华亭事往来吴松间所与倡和俱一时知名者其诗似近朴直然率意处亦具㤀言自足之趣学吟藁一巻自䟦云非敢言诗聊以纪时固不止是惟録其可以示人者垂虹亭凭虚蝃蝀逼人寒中有危亭百尺寛天接水腰呈絶境风回帆脚涨狂澜半篙落日吟将就一抹晴烟画亦难不是酒杯今日窄直须邀月上䦨干舟中过平江踪迹平生马少游功名外物等虚舟不多饮酒常成醉自在吟诗秪解愁已幸一帆离钖邑更寛两日到杭州晓来忽见盘门塔疑是西湖大佛头枫桥湾酒家有枫桥千古压波光之句用韵以纪所见枫桥酒味胜官坊随分红裙取次粧月照乍圆新气象僧闲不减旧风光一横地势桥分水两岸人家竞採桑惟有塔铃太多管笑人来往自玎珰出嘉兴舟出嘉禾五里城僧楼山塔互峥嵘酒旗密比随风舞渔网横拖漾日晴画舫贵人帆去稳翠衣游女着来轻山歌已接长河堰到得临平月又明过长河堰帆指长河风力微渔舟箇箇有鱼归一声水际笛三弄几处梅边竹四围桑伐逺扬𧖟事熟花消浓豓桞绵飞西河只在钱塘外又见孤山梅子肥同刘朋山游湖边作谁立西湖造化功峰分南北境相通四时风物絃歌里两岸人家图画中堤桞送迎忘尔汝棹声来往自西东风波便作恩波看此乐君王与我同同陈明叔游湖作四月湖边冷若秋先贤堂下系扁舟山头积翠来新意波面飘红忆旧游无奈杨花欺倦客已多荷叶护轻舟鸥边谁道春归了犹有一声黄栗留和吴韵春囘笔底露潜机为怯高吟且遯肥又见牛鞭春到日羞披鹑结旧来衣雪随着处分单厚梅不闗人自密稀归计商量今始定乐哉心事看云飞春日呈朝来惭愧又逢春总把官身换客身堤桞未归新气象忩梅犹带旧精神村居牢落谁沽我吏醉清闲却笑人打叠故书排日去一尊随意踏芳尘南园不与昔时同绵亘规模十里通万石倚山如踞虎一亭跨水似垂虹虚堂旧占梅边月曲径新添竹外风诗料满前吟不尽主人尊酒未应空寿实斋侍郎王先生崧高维岳诵生申整顿干坤属旧臣天下安危关出处性中存养自真纯便归紫槖酬公论已草黄麻授正人天为皇家钖难老愿将霖雨福斯民七夕呈坐间诸友时留平江宿和靖书院次日叶已鸣秋夜渐长年年织女会牛郎龙梭暂歇七襄驾云袖轻飘百和香输我晚凉和月饮任渠明发渡河忙要知工巧原无用乐得身闲拙不妨和吴梅庵同登白龙对月韵秋容满目带微寒帆稳兰舟驾碧澜照我湖光天共色袭人花气露初干笑谈红袖日中舞惊动苍龙水底蟠最是一清无着处却惭狼籍草杯盘饯徐衍道知县事业文章属当家刃游余地宰金沙挽囘凶岁作丰稔安集流民絶叹嗟两载秋霜威盗贼一犂春雨沃桑麻寛民实意言难尽胜种河阳满县花饯海盐史后乐秦溪邑大号难治后乐三年以德为海濶有楼还旧观堂深无日不新诗虚舟祗载来时物实惠常教去后思相业真传公不忝苍生况是望霖时朱知镇戎服警盗不惮雪夜酒库在镇外不得与戏呈戎装元不碍儒冠盗贼潜窥胆自寒金鼓声闻三里外旌旗影庇四民安肯从协力多君子愧不同盟是酒官和气酿成年可卜晓来喜见雪漫漫除夜懐刘朋山为坑司干官失脚糟邱又一春岁除牢落颇闗情谁家不换桃符句比屋相闻爆竹声旧友未知能铸冶新年宜入孰陶成来朝无甚人交往乐得齁齁睡到明夜坐书懐挑灯看彻后村诗忽尔憧憧有所思不待人言知已错要知分定盍如斯但求甘旨安无事浪説荣华自有时倒指新篘当已熟且煨闽芋一中之晓发嘉兴府晓发嘉兴府人家门未开闸闗船侧过水涨堰平推浓緑暗官桞肥红绽野梅城中箫鼓发知是使君回舟过吴江县寺满吴江县钟声两岸分买鱼嫌少室沽酒欠文君平地桥边浪无心岭外云篙人添德色为策过湖勲泊崇德堰未抵长河先从古县过诗舟寻旧岸酒市鬻新歌傍水人家密依山僧寺多夷犹观未足无奈月明何东新桥值雪间闗入帝乡飞雪断羁肠天地皆明白山川忽老苍栁眉遮旧影梅额上新粧客里急先务河边问老航甲辰入京春深犹雪和吴啸二首岁事客里过今年祗去年甘贫长寂寂知已孰拳拳花艳卑崇幛江流美祖鞭家山芳意动野骑盍言还掀髯论时事莫问是邪非緑句池边得青阳栁外归夜深嫌薄酒春浅怯单衣门巷雪撩乱低头且掩扉富民犯米四十字以喻之彼此有人心人心即讼庭初无深利害倒自费调停私意生荆棘公家有典刑落便宜是益座右可刋铭孤山观梅费尽年年造化功精神全在雪霜中一枝映带忩前月消得逋仙作主翁陈梅隐求诗早岁走江湖那堪又岁除隐梅非活计行李盍宁居自有珠玑集不携朝贡书酬君无好语索笑谩踌躇林竹翁求䟦何物耐交情林翁竹借名霜寒不改操风动镇长清袖里森珠玉胷中富甲兵江湖莫相笑已播逸民声书考人説宦途好元来是险途不亲真利害难话细工夫下考初书一中心有愧无官卑何展布三载且煳涂刘直孺示拙逸诗编且命着语拙是愚中来逸与怠相比限界固分明差忒亦容易人心自有机天下本无事更参大学章终始一诚意尹楼岩留华亭风雷昨夜揭忩纱未信楼岩不忆家和靖山头春未了莫因寻鹤负梅花摄事华亭归舟口占挈来司市正花时补陋支倾费品题顾影自慙身是客片帆又逐晓风西延陵道中即事三絶笋舆取道自吴干东作村村喜一般已拜劝农田畯赐旧租何似放令寛人家密簇近溪旁旧袂青裙竞採桑相唤相唿相叹息茧丝岁岁为官忙小立青帘卖酒家味虽薄薄胜空茶今年春满疎篱外数㸃轻红出杏花题吴梅庵和靖索句图童寒鹤冷雪霏霏正是先生得句时一段孤清图不尽梅花从此厌人诗入京客懐醉杀也醒醒昨夜思家梦几惊道阻且长无信息只将喜鹊騐安平横林遇雨断当篙师到钖山片云尼我竹林间短篷展转浑无寐祗听邮铃去复还雨湿桅竿风飐帆不禁篷漏滴衣单苍头更説无眠处始信人生行路难自镇入库十二里皆山径邢侯以马相招道间口占问梅蹇驴突兀万山间欲雨还晴雪又悭一路梅花寻不见多应开向小溪弯烟雨楼锦绣初开城角东规模绵亘境相通一亭旧占梅边月两径新添竹外风山色有无烟变态湖光浓淡雨收功凭阑正好催归去横笛数声芦苇中两宋名贤小集巻三百二十两宋名贤小集卷三百二十一钦定四库全书两宋名贤小集巻三百二十一宋陈思编元陈世隆补臞翁诗集敖陶孙字器之号臞翁长乐人淳熈庚子贡入太学庆元间韩侂胄用事丞相赵汝愚以谪死陶孙作甲寅行以哀之醉中题三元楼壁侂胄知遣人舁壁去捕陶孙甚急遂逃匿江湖间侂胄事败复出登嘉定间进士授通州海门簿教授漳州辟酒所干官厯奉议郎主管华州西岳卒年七十四有臞翁集二巻以入定大士太乙真人像送莞晦叔真人与大士兰菊而异芳坐卧得定力铜眼铁嵴梁是中有佳趣山海俱茫茫或时现神妙尘蹟生怪光云何得此本有僧吴下狂饮酒不计斗禇无一丝藏兴来高闭门落笔如追亡走送臞菴室洗心一炉香盘陀旃林阔枕借玉井凉䝉头帔衲古遮眼经论长不知几陵谷睡稳坐不僵君家定吉梦二士相迎将辟除寒具油静展垂中堂会当同一龛寒泉荐空觞夜忩揺茶烟驼褐依绳牀杨枝洒寥閴藜杖辉森芒与君六根静读书到虞唐寄福清翅山舅陈梦寔路岐引人不作长野梅官栁禅风光看山看水入诗眼岁月不觉髪眉苍请从丈人开肺肠身非石人忘故乡五年江湖枕书睡梦随南云落翁堂亦知行坐歌白头池南隐几浴凫双鳏孤肯复有羁旅石塘破寺魂悲凉毛锥不补万事裂存者各在天一方善和里第知几易辽东城郭空相望平生何用酷似舅政似嫫母颦施嫱儿时拊头祝文章祗今未入崔蔡行三年一书愿见贳骨肉满县愁难当屋头荼䕷定过墻满忩日色文书香眼前欠甥颇念否我亦口挂蚝山旁烦将归意示泉石小待锦衣漫俗粧送林伯农还鹿角山今我不乐游四方夙昔已具浮海航十年㸃化鸥心性一生正坐虎文章海山未必尽佳处往与蜑子收渔梁梦中了了説吴楚山川如掌今羊肠读书南邻索㯽榔原头污邪豚酒香何时摄衣上公堂蛤蜊含浆鱼尾黄客从南来勤寄将洗竹简诸公同赋舎东修竹密如栉一日洗净清风来脱巾解带坐寒碧置觞露饮始此廻平林远霭开图画西望羣山如过马诗翁意落帆影外孤村结庐对潇洒百年奇事笑谈成向来无此苍龙声闲身一笑直钱万剜粉劖青留姓名用韵谢竹主人陈元仰戴巾褦襶令我汗日暮佳人期不来陈郎揖人不下榻青山白云唤得廻手开十亩萧郎画箇里何妨系吾马食单得凉清可啜毳褐分阴翠如洒揺金戛玉真天成梦捣风前茶臼声一川窈窕荷万柄野翁得此甘辞名竹间新辟一地可坐十客用前韵刻竹上竹君得姓起何代渭川鼻祖兹云来主人好事富千埒日报平安知几廻平生好山仍好画意匠经营学盘马别裁斗地规摩围自汲清池行播洒一杯寿君三径成请君静听风来声醉眠煮得石根烂以次平章身与名谢叶司理徐知县见贻之什书生自是钻简蠧净业还从竹背来新诗细字行茂密惊蛇起草盘蛟廻是身政欠虎头画望山气如还枥马翛然君子六千人不受湘灵清泪洒竹林定交业已成北忩读书吚唔声金鱼玉带不汝却社中未厌山王名一日复一日一日复一日来如赴海波今晨我无粮未卜晡夕过辛苦幸一饱知复有明何平生实愚闇虑浅忧则多雀䑕偷太仓田野蜚螟蛾至尊尚旰食边防望投戈我欲沥血诉官府多谴呵进退羝触藩屈郁鹏在罗壮心一不遂六龙奄蹉跎所以忧世人散髪归巖阿长生傥可学吾其驻羲娥放船桞边放船试南风阳溪荷花能艳红一川云锦步不尽我舟正在繁香中午天无云青脉脉枕舷哀歌醉脱帻更将緑叶穿碧筒欲臣屈巵奴大白风前一笑玉尘横蜻蜓侧翅潜鱼惊骑马贵人多内热此欢勿语长安城须臾客醉船亦醉信流一抹西村外翁妪负墻樵牧奔拾薪供茶初不记还家鼻息撼四邻阆风接梦疑非真清游何时记三人臞菴与弟拙乡陈次韵谢李秘校大雅熄自郐续絃久无人中间翰墨场名字俱已湮江山亦何助东海真扬尘我笑李夫子缾无半合陈人书两俱亡何用语逼真作诗来起予欲卜二仲邻依然送鸿目衮衮天机新莫欺鬓眉苍持护应有神狗须侯舞阳羝角相平津皇天信平分万物各得春但愿閲世心孤特凛箭筠日者鹤飞书江汉起隐沦三物论乡国六艺程成均秋风入帝闲错落骓駓驎君曾读诏否却枕方欠伸勿惊作诗靣酒缬吹微鳞唾手浇衰陋一返姚姒纯稽古不无力政复昌其身他时玉堂梦与问三生因盟我良不难欲託孙子亲贽君以黄耳附书莫辞频再拜赋断章水石俱磷磷次韵冯孔武雪中简闻人簿乞炭君不见朱门煌煌多近臣豹胎煮爢蜡为薪庭中盛设泼寒戏炙手欲近还嗔人谁知曝背茅檐下欲献要是山林真儿童抑搔皮肉软日轮过中方欠伸悬鹑结驷两相笑百年俱成一窖尘先生自是冷官样要看入火红麒麟捻须自作咏雪句秘思早与相如亲蒲团拥裘结僧坐别有絺绤君南邻愿廻六龙照后土施与万国无边春屑琼镂玉入肺腑拍手一笑未吾贫乞炭于冯孔武再用前韵君不见元光河决愁从臣天子有诏皆负薪当时实炭知几畚下与鱼鼈争生人孰知木黔善制水火出木尽全其真一朝入火纵粉骨曲身得暖龙蛇伸成亏等作万世计肯与畨僧推刼尘我欲诙谐与作传上继毛颕追获麟日烧崑崙十挺指惜哉黔也非我亲穷朝破灶郁烟烬青唇黑腕羞比邻谁能舆致送煖热坐使有脚歌阳春将军羔酒空作梦十年未有今年贫思古人思古人思古人古人皦皦若日月我欲剖棺斵出古人心惟见苍苔漫白骨请陈古人心君勿骇客言古人惟一真可使风俗皆还淳杀鸡不及林宗炊黍不候龎公雪中安道兴适尽坐上公荣尊已空唿酒径劝君欲眠即遣客嵇康巨源不为絶戴崇彭宣本相得徐庶失老母密如元德不能夺之臣严陵薄宦情狎如文叔不能止之客包胥伍员不失其为友羊祜陆抗不害其为敌我有蒸壶安事隐语我但食韭安用多种割肉元知方朔真拏金岂即刘义勇古人心事有如此何至颜色相媚奉道衰僢仁义世乱生姦雄君知臧否不挂口正虑匕首揕其胸我生恐无用我死知无闻作书预与儿辈诀葬时定覔要离坟赠墨工陈伯升古墨法变今百年雪斋乃能幻神药杜乂肤清卫玠神眼明再见老陈作墨如人意随短长用之不尽渠解笑须君笔端驭龙蛇他日始信入木妙仆以绍熈壬子中夏二十五日始跻风篁讨龙井遂至广福谒三贤像閲旧碑追观一代风流为赋此诗适月林依公留设茗供因书以遗之他日能为我揭诗板于壁间使示来者亦山中之一助也奇石烂横道兹山信多姿江湖酾两股一泓乃孤危相传龙所家或恐神护持腥风转霮䨴阴崖立淋漓惜无纬萧勇探此抱寳痴山僧作层障惨淡生幽思何为金错影颠倒眩俗儿坐来百念失苍官导前驰招提果深登屐痕恍前期咄哉少肉山着此高观师端能致遨头絶唱相娱嬉过溪亦何事相送了不疑渠能缚禅律因来数须眉我爱秦郎记字压头陀碑月林只夜夜人物自一时贤愚尽蚁封来者吾得知佳人珮明月赠俞德章佳人珮明月笑语含春姿手握幽兰丛照影清汉湄少年冶游子行乐方及时折苕戏相赠玉色頩自持归来种白璧日沤文锦丝加币欲聘君常恐岁月迟终然不可谐翕剡听所之愿言遗芗泽逺慰千里思六月内喜雨诗炎天亦靳雨特地费雷将隐隐来何久飞飞势稍飏初从霑块润忽作建瓴忙穉子抛书出臞禅解缚狂苗滋应秀颖风过忽温凉蛛网掀三靣虫书漫数行衾箱开岁事恩泽到诗章怨暑移今昨烦疴觉在亡青莲开绀宇白苎舞雕墻只影还晡暮惊心重渺茫思惟大火聚廻向六时香脱畧时流辈周旋古佛场身才六丈足舌乃大千长此理凭谁诘何方更举扬䑕愁灯崛壁鵶睨铁琅珰生理何聊赖斯文重激昂盛时追少壮故步失寻常政尔蓬心薆依然贝叶光再次徐先辈二首浅闻惩阙漏小学到凡将始制初龙遁流风渐鸟飏汔今缃帙富益我手抄忙半世真书癖衰年忽酒狂壮懐邀汗漫奇服问厖凉身许羲皇上名卑崔蔡行知心屐几两阙计木千章湖海堪流滞陈刘略丧亡毎思辞北阙直欲老东墻度岭官憔悴藏山计杳茫尚方何日舄侍女几时香敛板予行役懐铅子举场翅垂虽一眚腹果自三长孰使多为累还成少不扬忽惊投暗璧曾是献明珰閲世肱三折论文首一昂结欢惭季札抗对敢元常他日联诗社前羞李杜光身是韩康伯名惭许子将居然屯泽闭何得巽风飏忆昔求诗甚端成刻烛忙出喉真自苦舞手或成狂杨桞偏歌雨葡萄肯博凉羣儿哀齿旧诸武让颜行禹穴鱼龙陈天门虎豹章阴符空独佩秘论未应亡自筑扬雄宅谁窥宋玉墻乡英殊磊磊俗物自茫茫祓厉三精剑宁神百藴香诺交那复社取醉莫论场高节看徐穉妍词伏仲长泥蟠虽汩没鞴掣会飞扬列屋多齐赵华榱间璧珰从渠夸富艳试与校低昂邱喙徒三尺公才可百常素交风雨尽雪涕鲁灵光毕叔兹可扫园赏牡丹衣冠塞繁都茂苑非夙昔双铺俯行渠文简相公宅是家固多贤满箧载春秋中有数亩园颇复修风流新亭着高稳佳木行清幽客来必置醴井蛙挟其辀张灯看落花意作长门愁小却得一欣冻壁纒蛟虬先朝补天手翰墨皆共游再拜閲帝书局促虞褚欧平生实好古两武布九州恍然驾阆风坐我曲池头竹间是茶烟松风助飕飕梅实亦登盘按行感良俦枥马喧午枕土毛撷晨羞似闻屋东偏万指食锄耰行当卖书籍买邻託羊求与公行灌园第一营𤓰畴四月二十三日始设酒禁试东坡羮一杯其味甚真觉麴糵中殊无寸功也食已得三诗今日忽感悟闭门谢曲生未危却二孺不战仇三彭掊击北海尊哜量东坡羮尚恨薄滋味未能免亏成我欲燕元和黙坐朝上京坐待棃枣熟小试昇天行评诗要平淡此语吾不然大千自有舌何用长短篇谓是天送句端正落我前旋闻口吻鸣颇益心肠煎少陵躭句佳欲以一死捐是中有真意靖节羞独贤去夏苦多雨势若无炎官今晨廹重午香黍仍胶盘天机杳难测人言亦多端祗今原上田立苗未妨寒但愿含颖时借日开迷漫蟪蛄尔何知喣喣啼夜阑两宋名贤小集巻三百二十一两宋名贤小集卷三百二十二钦定四库全书两宋名贤小集巻三百二十二宋陈思编元陈世隆补臞翁诗集改周晋仙赠丁相士之什张颠许我以神仙薛颠谓予可英杰丁生谓二俱无成世间那得此奇崛麒麟阁上森貂蝉龙虎鼎内飞大丹腰钱跨鹤谁不愿只有圮下先吾鞭何如吴松江上住门横钓车屋农具卧看苍虬扰白云正午堂堂㧞江去奉寄旌德尉刘申之诸刘兄弟贤一一无可选竹林鋭头郎风味吾小阮平生天机深善闭得内楗迩来卿何曹不辨折腰本稍传诗语东朝日照兰畹伊余战纷华心斾凡几偃划逢君家语隽永初一脔识遗饱新得友胜悟夙损缅懐歌商地萧瑟松磵远阴阴芜菁花碧蝶相与晚是中着高士物意自偃蹇向来白衣宰云壑论补衮优游济艰难如以禹代鲧刘郎秀眉宇秋隼立高巘端能谢师匠万巻自鉏垦时须閲世谛一及城门键功名头上簮日月风中何时会吴下春动长洲苑送王郎车轮何由方草色欲无路晴川媚双燕及此送将去若人天机深奇服雅自与色温无可饰语妙时一吐相逢大江上为我浣尘土后期岂前料已作千岁语告归何草草双水深雾雨稍闻父老旧门户要渠补祗愁模楷地与世作夸诩宁当去楼梯闭置吾叔度翼翼吴齐门大江流日夜别君虽咫尺即是风牛马君才何如我我拙犹肯借淮人买绣丝布洲市如赭张皇十日饮着公乔松下画工亦岂学爱玩此粲者人情勿苦拒舆马幸整暇向来三宿恋取别万里驾想当双玉瓶酣歌泪盈把缥缈鸿鹄去吾甘老原野次韵张长公宠赐初度致祷之语何人着书补获麟竹汗未干头已星天上风流张公子散髪沧浪歌独醒威名徧满淮草木肯借妙语春㝠灵臞翁之腹无三壬平时贮书才一丁泥涂断道学龟曵云天泼眼慙鸾停亦知封侯下曹掾宁与阿堵高宁馨梦从诸儿坐家塾十年灯火寒青荧分无黄色明天庭独倚一片藏无形虞翻骨相当自程曲江风度乃不名上闽帅范石湖五首人物于今正渺然欲从江表访先贤迩来耆旧无新色谁使文章漫两川利器早能夸颕脱偏师聊复制中权骚人有几登青竹耐可同时欠执鞭今代论文更是非赏音谁复得牙䕫真从长庆成编日便到先生晚岁诗万马萧萧闲律令孤峯隐隐出旌旗了知长短三千首收拾余师即我师丁年口伐真奇事一代诗鸣不救贫大手欲推浯水颂羣酋曾折石湖巾乃今谢傅还初志其奈王阳是故人独有吾闽欠公句诏书果起钓磻濵此行闽峤吾能数行尽天南未了青莫倚看山韬墨本要须入界挟图经西湖杨桞云生镜东阜离支锦作屏欲託翁冰乌石篆请公作屋与新铭蚤知吴下多名士身许先生嫡子行他日畧容追李杜斯文何敢望班扬向来流水孤三奏此去飞霞乞一翔牛铎调宫吾岂敢嘘濡万一借声光代人寿度支郎中李嘉言李下老人龙作俦谈经閲世无春秋一朝函谷占紫气万里西极行青牛青莲居士亦其裔太白沦精来谒帝江东狂客漏神机一号谪仙人得制天人惊世时一斑文采风流有逺孙百年斗酒真细事郡有德政朝功言晋陵坐啸列城祖一札细书风九土为郎不用汉山钱度支事烦通会府向来供亿寛艰虞祗今笏画通材须裕农足国端有道判花视草皆夷途金鱼玉带公所有太夫人高松栢寿綵衣板舆堪作图赑屃阆州陈母后人间盛事省见稀王母一笑攘桃儿花明桞暗白日静莺穿燕飏青春迟请君酌比西湖水万岁千秋佐天子清明寒食数日间谨勿抛掷为佳耳登苏台用袁宪韵赠两赵提干胜赏多从暇日违眼中朋友欲星稀退休不复思三顾能赋犹堪广七依游鹿台前空逝水栖乌曲里只斜晖书生懐古真痴絶看尽闲云入栋飞次韵萍乡文叔章访别力田望逢年倚市胜刺绣十年邱里语失火要自捄君行半天下何处得耆旧请从老龎説龙凤相赴凑全家隐鹿门遗安不求富常时拜牀下大钟尽徐叩男儿唯一身用在百岁后譬如营屋室宗庙先库廐不闻买山隐而有居巷陋君看钟鼎家粱肉或墨痩宁为卖文活一经老学究出身即九折时命乃大缪向来尸裹革口语困逗留居然齿编贝月粟供赁僦何知山涧底鹿豕对饭糗文章忌随人谨勿夸客右书林无浅植笔耒有深耨纷纷青紫楦后进渠领袖结交两任昉设客一阴就卑官惭处赠俚语致公寿高邮因师葡萄芦雁秋𤓰三种汉家士马知多少晚得蒲萄绕院栽何物支郎能伎俩龙须马乳应时来莫话凄凉塞北秋衔芦避弋使人愁与君细展江南画水宿沙眠得自由子母钩牵晓露漙行人暍暑慰艰难青门种色今余箇莫作黄台秋尽看用香字遗李恭叔我无令君三日香痩鹤为躯龟作肠薄寒中人曵两縰独吟猗那遗我将忆从两脚万里囘政坐羣儿相谤伤朅来一见老柱史城郭落落岿灵光安得与君寿六龙探借千岁北斗浆却乗斑虬访月窟尽斫恶树无留藏天风泠泠吹珮环洞视碧落豁四旁下方应奉正三入闲置可怜青琐忩再用晨吐字韵寄潘德久舎人賔日姿起居庭燎晨岂惟瑞朝廷荐绅日多闻就如田甲嘲死灰果不然那知硕果剥中有一捻仁稽古得微酬櫑具峩进贤琴为悲风弹茶必活水煎平生转菴诗小当寿千年忽闻朔方骚更欲腰黄闲向来扑朔豪日者今华颠下客时觇君车茵阳醉吐万事君不理传闻拒开户虽然臭味合更觉心貌古书雠峄山枣羮臛首阳苦坐令府西门平舆説二许君当我舆台银艾心已灰尚有西山縁共待石髓开神仙觉易与诗句端难裁却后五百年化鹤吾独来酬答李学长夫子焉不学高朕罗三贤横前一片石教外皆别传三虎谁最怒未觉相后先渠伊囊中方贵在后者鞭我家一佛堂盎背知庙堧忆昨祠上丁蕡烛初欲燃诸生气清明人如出雩泉洗爵俯象鼻掩豆高豚肩朱絃张文王繁声斥师延此时识方屦綦满青苔钱李公独凤仪衆中得何坚惜无补天手转之上细氊朝来食盘中穉蕨初数拳苍苍本难测何由頥真筌自我得此士可以一当千如闻缝掖姿欲重世所捐舂容吐握诗法用春秋全酬赠无玉案三复缁衣篇大风懐林伯农江湖易高风六月寒廪廪中宵会急雨凉意到衾枕颠披蒲苇乱抑压乌鸢噤禾头欲生耳树背各流沈不谓晡来霞横拖半天锦初疑鸦翻晴旋觉虹投饮晦明信难料旸霁吾谁谂所思隔江水笔力望徐沈十年一葛衣肘见尚整衽想当风雨夕忧国愿岁稔凄凉新丰邸避湿几违寝何由语连牀共破秋风凛醉歌赠邹孝忠老邹草檄如吹律能令阴谷回阳春手提赤心献天子布衫麻鞋惊市人戈船上嘘五里雾诏发内府捐金银进贤冠者不好武归来结屋看涛云却囘孤愤与江浪气压千人万人将或时饮就夷门屠亦有挝掺渔阳唱埋名袖手君得辞行宫今在江之湄高帝游魂正思沛太王有道聊居岐一杯属君当起舞能令公喜令公怒捽摩青山鬬两虎捜搅中流鹅鹳语平生未受哙等伍图中褒鄂尔如许六十小刼敌运去老上单于公手取次韵张宰牡丹羯鼓勿罢弄吾琴无成亏潘桃旣无赖陶桞自不持造物有鑪锤揽之杜拾遗巻帘出倾城一笑不用帷输心巧当面珍重来如期人为曲江秀花自潜溪移美人欲晞红镜中腼东施如闻姚魏风红紫合折枝常恐砑光帽半倒金屈巵作诗苦留春出吻竟不奇但当阒幽间属赋歌载驰殷勤禅灵锦丈尺余邱迟公杯当再行雉边多小儿上郑参政四十韵吾闽天下选人杰圣时蕃佐戴高前牒承家裕后昆海门当剑立洋屿焱鹏骞气色来廻互耆明有讨论蟠胷三万巻落笔五千言地芥垂头拾天瓢信手翻余阴润桑梓賸馥到兰荪白日骐驎坂青春桃李园扬鬐方泽国挿羽已天阍伊昔昌能谏于今𢎞独尊夙惊山有虎已騐鹿随幡带草书籖丽金华讲舌存履声仍独上驿置愈争奔有客迷途甚劳公倒屣烦请先陈失马次第説投猿漳水头堪白融峯泪几吞嵌崎辞故里觚角见修门到递吴蚕宿留交楚雁畨忽通狂客刺俄返独缧魂望禄蒲生节随人桞折圈天高难发口地缩会移跟一昨哄堂暇深知纳牖恩印刓聊小靳緼束更能温日者叨堂贴时哉会气元敢言矜騕褭复自妬婵媛末学应须授羣经剰欲繙恐因鳣发发复作兔爰爰光范寛无阈阶符紫有垣极知专造化稍许展寒暄国论图南纪边防议北辕未将蟊火畀忍使彗旗燔天步曾留跼皇心重改幡房奁非久秘药笼会深掀豆栈能忘秣樗材傥入抡略容偷廪稍重议洗干坤举邑多狺犬深心寓祝㹠老身难矍铄疾眼久眵昏合浦珠无胫丰城剑有痕事多惭蹇叔议敢及臧孙余日知安在南村定北村体斋诗为梁谿冯季求作口腹不自主来吟体斋诗三肃斋中人安体安措辞体卑语近拘体高语近欺耳目口鼻形人各师其师要之天地间当以一理推冯侯好兄弟一一清庙姿是家好谈道脱畧毛与皮一当春愔愔诗礼相娱嬉但媿远客尘涴子连理枝虽然参自诀要知不磷缁我车得国工分路有险夷君知鲁叟圣妙在物不遗当其作春秋一字如权锤越境惜赵盾断谓此语非俗儒无已心望道如隔纰闭门画圆方用世多参差千载堪一咍汝足未及巇冯郎顾我笑坐久炉烟迟黄花粲墻东青山转墻西吾言亦已费须君浮一巵予客崑山得荐严长老时道人散朗闲逺不交人事心甚敬之今来海上复得悟公老成疎练能言吴中山水人物甚详东轩种竹如云不问其人可知也一日忽起故山之想予语悟野田荒草在处愁人心目安能复作沩山之牛乎因作一诗言君子出处之大致以告不知者平生庾公尘可涴通州泥朅来海门上日痩气惨悽春风有相导佚我以闼闺前身定闻法梦作三生猊悟公痴钝禅迎客忽虎溪招要得半席纸帐春缯绨东轩养苍云大似开昔迷计程南山北託宿东院西絶怜维摩牀而置法喜妻是身于虚空了不碍角圭四大师本无客亦何所携颇闻弁山隅髯松作儿啼山神喝连声已受三十箆岂知沩山牛未知靶与犂去来同一云未觉道理睽幸勿使竹归留与老凤栖凿齿恐无对后期当噬脐两宋名贤小集巻三百二十二两宋名贤小集卷三百二十三钦定四库全书两宋名贤小集巻三百二十三宋陈思编元陈世隆补张泗州集张公庠字元善皇祐元年进士有泗州集郡斋宴坐为州容散诞真慰野人情摵膝禅初悟揺头句未成试香秋院静鬬墨午忩明已有东归计柴扉掩姓名晚春途中一年春事又成空拥鼻微吟半醉中夹路桃花风雨过马蹄无处避残红宫词晓雾溟蒙似有无半残红烛动金铺黄莺不语棃花上错认徐熈旧画图四部韶音进玉巵千官倾望柘黄衣舞头再拜金阶逺画鼓连催巻队归二月犹寒未有雷江梅才谢小桃开宫娥不放珠帘下待得东风送燕来尽道今来花信迟凌晨宫女探春归寒梅一朶金盘小已有清香拂御衣过苑中官排办时江梅初绽两三枝春寒呵手晨粧罢帘外人催送驾迟再坐千官花满头御香烟上紫云楼万人同向青霄望鼓笛声中度彩毬后苑宸游炎日长宫中强半坐廻廊䴔䴖鸂鶒银塘静杨桞梧桐水殿香万字阑干菊半开更怜清露㸃莓苔仙韶使副呈新谱得旨重阳侍宴来清旦宫中候上番银潢轻淡玉钩残山茶破蕚江梅发尽倚朱阑不避寒上番宫女卷帘时闪闪寒鸦拂晓啼才着赭袍催进辇紫宸门外报班齐银汉横斜近建章九重深静闭兰房六更未觉晨光动自是仙家日月长萱草初长花未开共知青帝领春囘珠帘卷上琼钩稳不碍薰风满殿来太皥祠坛数级红青旂揺曵日朦胧人间未觉东风至先入宜春小苑中西苑春深奉翠华朱阑千万护珍葩不如直上红楼去尽见琼林十里花碧瓦鸳鸯势欲飞禁门深静日迟迟玉箫吹遍新传谱坐看黄鹂数换枝月华浮动上阶稜侍宴归来掩绣屏子夜酒醒兰烛暗碧纱忩外度流萤宴起昭阳索辇时炉香偏上赭黄衣金门玉砌明如书宫女三千把烛归夹城西畔半毬场彩仗弯弯人对行一样骅骝三百匹金羁更伴緑游缰两宋名贤小集巻三百二十三两宋名贤小集卷三百二十四钦定四库全书两宋名贤小集巻三百二十四宋陈思编元陈世隆补看云小集黄文雷字希声旴江人有看云小集读史感兴人为五行精二气相循环阳明发天秀隠约超龙蟠如何椒兰芳苦厄萧艾繁良玉必火浴利刃因岚刓大钧虽无垠岳降亦甚难空山有大木琅玕叶敷腴未至更摧落岂复润朽株东西四百载天明拱黄图哀哀李杜死诸贤亦沦胥庸蜀及初燃大厦终难扶长懐追爽鸠谁复来此居典午固薄德南风扇羣汚痴儿各翻覆血刃起相屠老羝作人语海上生羊鱼山东二百州白日纷逃逋更擅年代足文皇受干符泰少否则长岂亦天意欤断鳌几何年八极俨不动当是有枢纽铁网落纎空偷儿睨斗柄赤手掣天栋愁杀地上人覆压万古痛书生见事浅十算九不中岂徒书生罪要与六籍共子云讥神仙仙人轻薄俗轩冕既非荣刀锯况多辱惟能小万物是以超五欲栖琼得轻安镂玉记华馥一咏太始音灵芝悟前夙山谪未可遗裁书系鹤足仙栖固多名世但知蓬莱九州复九州广大莫可该翩翩牧鹤童巧笑如婴孩授我紫元章归路玉笛哀苍寒不可覔但有清风来偪反宁久居浮生多尘埃和陶志士方进身恨不以羽飞束缚归山冈竟为人所悲白杨夜萧萧顾此何足依百嵗㑹有尽智愚同所归奈此后之人未老形已衰有酒不暇饮而恐心事违林表有宿霭谷鸟相啾喧听此心烦劳启窓西南偏天气总未佳白云生陇山欲访云门人雨至或未还拨灰书且住首肯心中言黄河一再清似是上古时风雅久已降后来无文辞清风日沦落世道皆如兹工华不工实此话我所疑文章有心印昔人端不欺但恨智者少吾亦少卑之上有碧松林下有白石道中有学仙人自号古松老蜕身千嵗余坐息如木桥面目剧严冷但道空虚好袖出天甲书意色轻鸿寳此老诚可人吾欲从师表牧牛上阳坡角挂上下经吴童歌且謡㫖趣皆混成东西两山间饱见日月更归来松隂凉夕阳满前庭黄叶从风翻萧飒草际鸣再拜谢天公赋此小人情次陈刚父见简韵我居深山中细哦求友篇邂逅潮海濵得比璧一联山立古先民期君能拍肩茫茫宇宙心楚楚东南贤读书知姓名心死非貌敬昭回不在山中天揭西柄空山三木榻緑满风雨径嵗寒无忘我细意匡山咏呦呦苹野春我友二三子归山睡初足涧壑秋风起一瓣无尽香黄云绕书几别吟极隽永形魂清九耳玉壶即事雨过条风着柳芽淡黄浅緑嫩如花陂湖漾漾初侵路蜂蝶纷纷各理家带鄗园林仙苑近送春船舫绣帘遮芸窓倦倚何山翠暖霭轻笼日脚斜自广今古纷纷孰控搏太平方寸豁忧端后千年去人何似外九州来天自寛风雨南山飞霹雳江湖北斗挂阑干要知元命真消息沧海神龙自屈蟠近报入春风雨恶情懐谈柄谁资近报来比嵗时闻通国信新年又説建行台难言铁冶飞灰烬易见铜驼出草莱羌管夜吹梅落尽倚墙撩乱野花开青青塞草始知春又见平林枣颊頳地起天津流枉矢鸟飞淮甸覆行尘漆城按堵宁辞䕃石马霑沟㑹有神千古淮阳无处覔不知藏质是何人嵗晚归自临川半世生羣盗穷年见乱离出门偏念母挟策欲干谁雪重人踪絶山寒火气低平时来往地满目尽忧疑无恙北去初无恙传疑路不通戈鋋亭障密牓牍训辞工落日鸟飞急空山花自红若为能诅盗桑已斗星中题醉僧图僧之饮酒地狱咫尺此僧饮酒天龙辟易僧之饮酒背面抵讳此僧饮酒口角觱沸披毛带角即不理倒堦卧路而已矣一生般若几杯汤箇是逃禅真法子不忧兜率不着渠只忧兜率无酒沽临行自谤不羞耻至今留与人画图画图得龙眠画形兼画意君看阿堵中如如元不死是卧是死谁得知手中尚记携䲭夷翻河倒海不救渴安得余沥留于斯我观此僧面孔真滑稽醉中定解草圣并赋诗当其幕天席地时惜无人以笔墨随纷纷散圣今何为赖有一醉留其竒君不见夜雨闭门难学柳下惠又不见背水置阵古来惟有韩将军南纪南纪霑王泽涵濡已百年故应逢小刼何得怨苍天旧观宁无日浮生自可怜永懐千古事感慨泪涟涟南丰道中五首此县闻天下披图且万家螭头余佛屋鹿角卧江沙好与苏凋瘵谁令息叹嗟春风多少意残竹映松花此亦劝农者畬田半入云龙蛇因尔杂玉石故难分日月无私照江山未返魂茅茨倦行李何自戒重门此路通南国于今人少行遗民依庙住旷野用锄耕古木刀痕熟空山鬼火惊犹闻宿师处仓猝又招兵想见承平日兹为富庶乡门庭存位置井臼隔垣墻草市宜区种空村又夕阳谁欤真致此盗贼已天亡大村三百辈同此就天诛鋭欲取禾耳那知暴骨乎云疑鹅鹳阵风想虎狼都掩骼行春令母令长媚狐晓行一水来不极两山青欲连夜雨瀑初涨晓行路难縁此宁有人迹四顾风竹喧渡桥复何归倚崖桃初然晚立独游得荒溪晚意与心㑹水声逺才闻山色静可对鸟语林塘边犬吠篱落外柴门未须闗月在东峯背古石赑屃窓前石参差类虎螭秋时藓可剥嵗晏竹相宜要自山川至那知陵谷移摩挲羣玉痩风助马王悲石头懐古长江日浩浩跂予望淮南禹画足广轮王气分殽函朝市一以建蟠踞诚匪惭中躔风尘扰六龙此停骖衣冠幸有地喙息赖未殱岂惟时贤力要是天险参颇闻京洛墟不救狐兎馋厌道故有道往悔宁非贪前登石头路得共北客谭新秋带归鸿落日随征帆弔古意未厌鼓钟已酣酣金陵即事东菴遗像宿尘埃追想鸡声午梦回只与钟山増九鼎当时何似早归来千年陈迹故难寻向北山根识定林丘壑独来差可意断无人影古松隂唐晋诸人骨已磨龙蟠虎踞自山河可怜不共羊昙见奈此秦淮落照何王谢风流自一时长干古巷记乌衣寻常百姓几畨换那有当年燕子飞西城图大哉天地间品类不可齐谁为好事人貌此西城西松花琐碎沙草肥是间可牧羊千蹄可怜羣鹿正走险或尔剥割衣其皮啜湩树桦尚有理穴𩕳插齿吁何为吾闻中原全盛时重译万里朝京师懐方象胥饬乃事幻人诡伎传雕题煌煌烈祖鉴古作宅京营洛分瀍伊太行以南孟门左其间气象何雄奇岂知一旦尽荆棘荒城落日羣狐啼吁嗟东都尚如此玉门之外那得知还君此图双涕洟愿赋周官王㑹诗二乔图翔龙下巻江东土孙郎初得乔家女乔家本自重曹瞒只鸡斗酒空酸楚衿情正用留阿瑜尚得人间称肺腑百年王气竟锁沈妙写丹青娇欲语香闺搦管寄何书并蒂芙蓉按花谱那知不是未嫁时本末无从勘前史词人多事管闲愁铜雀纷纷底歌舞尽强被髪向黄罏只与东阿传洛浦昭君行自石季伦始赋昭君曲以后作者浸多不容措手每恨沿袭之悞作汉初和亲意着脉非也又按竟宁元年唿韩邪既壻汉氏其年五月宫车晏驾矣因併正之不惟祛词人之失亦以解昭君于地下云君不见未央前殿罗九賔汉皇南面唿韩臣无人作歌继大雅至今遗恨悲昭君内殿春闲鬭冯傅掖庭新花隔烟雾票姚枉夺燕支山玉颜竟上氊车去人生流落那得知不应画史嫌蛾眉痴心只恐琵琶语归梦空随鸿雁飞穹庐随分薄梳洗世间祸福还相倚上流厌人能几时后来燕啄皇孙死野狐落中髙台倾宫人斜边曲畤平千秋万嵗总如此谁似青冢年年青次黄存之东臯韵蓺木东臯下新荣渭水涯锦机分箔閙青子亚枝斜犊角初生笋龙须正引𤓰汲清双玉井留客品尝茶抱膝东臯下春风又草庐海仙将可见溪友未宜疎楷着祈年疏闲笺种树书西山颒烟雨容易长嘉蔬负耒东臯下沟塍稻秫分汗邪争一溉台笠事重耘豳雅春称寿秦謡嵗劳勤无功虚作传农绩未如君挟册东臯下从人笑未𤣥传真秧马帖参透牧牛篇列岫窓前月平湖坞外烟似䝉稽古力钟鼎岂其然冬郊冬郊见初晴空林夕阳软归牛无人驱欲涉行转缓新霁明雪山更喜鹊争唤絶胜门外人流冗及嵗乱送故履霜着余悲送故或古风幸㑹草木长土脉验隠隆共惟青鸟仙倘亦知吾穷落日起秀色军峯在云中上天池寺蟠际均衡岳千峯独出羣鲲鹏从水击翼轸验天文旷野风行雨层霄日贯云僧言兴废事因念福王勲始从平地望宛在九霄中不意身能到平生心併空江淮通好雨日月㑹刚风三伏凉如水蟠拏想白龙今古无穷恨山林只自豪云行地欲尽风立天相髙灵草如堪饵浮生计可逃人间何扰扰万里一秋毫往年因读岳王传尝为之赋今过东林睹其遗象感而申颂之将军英爽冠人豪眼底山河累寳刀青女䕶香天亦悞黒龙饮渭数何逃当时僧説松楸犯今日人推阀閲髙珍重王孙方鼎贵莫将歌舞替征袍欲壊长城岂自由江人重唱白符鸠熏天富贵还须尽从古忠良类若仇狱吏但能书牍背相公休欲割鸿沟书生志念闲无用长想朱云地下游长歌君不见游尘着空生九州人在中间悬两眸杨花化萍无根蒂风消水长东西流江南下湿人易老过尽嵗年还草草长留白日照人间榆柳浮生转枯藁毬纹带遶千花黄青娥攅眉眉细长莫言一尊千万寿乃翁身命属渠手长安城中鬼笑人水底纸钱能不朽今人不见古人心古人不见今人事天上若无长生人即是古人都尽死金凫银雁满江湖神光夜夜开黄垆年经月纬三百巻平生欲作何人书古人云去留不得我些古人三太息今人莫诧山石牢更后十年人不识观化屋角有蜘蛛结网大如箕有来者蜻蜓飞飞堕其围嗟汝水之生爬沙自足嬉忽然凌空游蜂虿避路驰一朝婴祸罗羽翼安所施蜘蛛虽未出狼狈已可期我欲救起汝正坐手足疲噫吁嚱悲弗悲蜘蛛亦有黄雀随百虫相残人不管人兮食人天岂知挽程孺人有炜遵彤管无嫌各紫枢清心能敏悟雅性谢骄舒奉语期鸾彩传经嘱凤雏妙年仙格迅琬琰不胜书两宋名贤小集巻三百二十四两宋名贤小集卷三百二十五钦定四库全书两宋名贤小集巻三百二十五宋陈思编元陈世隆补龙洲集上刘过字改之泰和人自号龙洲道人宋南渡后以诗侠名湖海间陈亮陆游辛弃疾世称人豪皆折气岸与之交宰相周必大闻其名欲客之门下不就饮酒放豪如过润州登多景楼有山外青山楼外景及斗酒彘肩风雨渡江之词至今传颂叩阍一书请光宗过宫辞意恳婉声重一时尝以书干用事者陈恢复方畧谓中原可一战而取不听以是落魄无所遇合晚年欲航海抵崑山友人潘友闻留之寻卒于崑山襄阳歌十年着脚走四方胡不归来兮襄阳襄阳真是用武国上下吴国天中央铜鞮坊里弓作市八邑田熟麦当粮一条路入秦陇去落日彷彿见太行风俗沈浑士竒杰呜呜酒后歌声发歌曰人定兮胜天半壁久无闲嵗月买剑倾家赀市马託生死科举非不好行都兮万里人言边人尽粗材卧龙髙卧不肯来杜甫诗成米芾写二三子亦英雄哉多景楼醉歌君不见七十二子从夫子儒雅强半鲁国士二十八将佐中兴英雄多是僰阳人丈夫生有四方志东欲入海西入秦安能龌龊守一隅白头章句浙与闽醉游太白唿峨岷竒才剑客结楚荆不随举子纸上学六韬不学腐儒穿凿注五经天长路逺何时到侧身望兮涕霑巾村墅俗子有钱村亦乐秋田米熟歌牛角三家村墅无官方夜半唿卢笑声谑寻思我辈不如君平生读书复苦辛遭逢丧乱未得志长策短藳无由伸不如卖剑买牛去也学此翁村社住只愁夜半月明时得意无人和诗句寄孙竹隠先生竹湖之人英剧县勇自试三年种桃李遗爱及僮稚咸欲父母之谓我公之子独有督邮嫌见谓不事事瑕疵催科细欲以三尺治八月羁僦楼半年縻隠市小窓天日晴洒落自胸次抖擞旧尘埃楮札左右置寄傲㸃画间挥染当游戏人贤世所希嗜好人共贵车马閙填门载酒日纷至大书及豪放小草亦姿媚敛藏经纶业进此第一义玉板抄歌诗石碑刻图记人家锦为轴髙壁垂至地袭藏软工拙临写费同异争如老刘子落魄一狂士半生不读书颇能㑹其意寒泉骥马饮平陆蛟龙起得非久忧愤于以发竒气政使钟鼎疎自足名一世毛锥久见絶一见尚能喜酒边袖与诗不誉亦不忌有时夺之去箱箧余故纸如持将军诰屡博姑苏醉答曹元章曹元章以谨畏喜义雅为乡里所重县官自令佐以来皆敬之疑若取友必悫庄之士乃如某者寔自放于礼法之外元章既不以狂弃之方且粉饰语言以媚无非议我者惜乎相知而未深也唐贺知章逆知开元末年之变託意鑑湖一曲以归落魄四明自号狂客至相率李白剧谭痛饮唿为谪仙由今观之岂不甚怪然黄冠锦袍屣弃爵禄与夫炙手权门推而不去者其人品孰贤否孔光张禹皆大儒平日託经自文当王氏墓木未拱之秋相与唯阿无骨鲠臣子气自刘更生死天下公论之口皆借而不敢肆鼎祚陆沈系谁之罪吾观天下龊龊之士滔滔皆是后世必有好予之狂者则又系之诗其辞曰先生脩亷隅日日自敬畏老大寄杯酒狂亦非所讳酸咸虽不同各自有正味切莫对痴人説梦其词费呈徐直院二首当年今日误承恩自倚容华託至尊门外游丝难驻目依然青草暗长门猿臂将军战不休当年部曲已封侯夜深忽梦燕山月犹幸君王晚更收呈王山父二首疎烟淡淡树重重畧得西南有路通钟板不鸣山寺静闭门人在月明中办得茅庐我便归玉堂何处有梅枝嵗寒老树犹荒寂㑹有腊残春尽时王农丞舟中危樯髙占飞鵶字京淮两路传宣使面如玉盘腰有金见説京淮已无事儒生性命何足怜十年厌闻烽火连一朝悔祸亦不恶且愿四海皆安眠赠经长老菜肚老人禅已饱忧人从吏作诗僧客来无处着欢喜一语不曽谈葛藤送客剡溪送客山隂路春风马蹄纵观神禹穴深去子猷溪嫩草緑于染珍禽娇已啼去程千万里步步有云梯方竹杖鹤骨风前痩龙姿雨后鲜锋稜四面峻节操一生坚荷莜行随适看山倚最便从教方有碍终不效规圆游古仙巖白苹风里步清秋来作灵巖古洞游笑倚飞云访仙迹夕阳无语伴人愁辞周益公丞相一曲归欤浩浩歌世间无地不风波人从贫贱识者少事向艰难省处多紫塞将军秋佩印玉堂学士夜鸣珂太平宰相不收拾老死山林无奈何谒郭马帅千金买骏马百城市蛾眉长安酒家楼挥洒惊人诗天子不得臣公卿气吞之俯视儿女辈自诡男子竒谁知金陵都五年重来兹黒貂日以敝尘埃鬓成丝故人风雨散知已今为谁郭侯山西英而有熊豹姿巍峩西忠庙乔木人所思垂芳到云仍大将奕世为兄弟各三衙父子步武随万户侯冠军金印何累累虽然平戎策终郁未得施方今羣雄扰似觉敌运衰强邻军其西国歩日以迟疆埸互彼此干戈极猖披盗贼毛猬起敛民极刀锥父老思汉官壶浆徯王师吾君自神武妙算出筹帷收览天下才尺寸不可遗机㑹一日来恢复此其时况如郭侯者礼贤正谦卑使之㑹云龙列城归指挥安知古中原不使同驱驰过也久沦落狂名诸公知然亦壮心胆志慕効驱驰脱靴奴将军举扇障元规有音世不赏诗酒聊自嬉霜风忽无情一夜彻吟肌髙卧百尺楼闭门无晨炊起视匣中剑依旧光陆离有恩或有报一死所不辞代寿韩平原二首衣钵登庸复旧氊文王尚父赵平原自从庆厯到今日只説开禧初改元朝辟东斋广东阁夜看南极照南园九霞觞举先旬浃却领千官寿帝垣际㑹风云振古难十年袖手且旁观要令隣敌尊裴度必向东山起谢安一品千龄灵寿杖五公四世进贤冠功成裂地封留了却趂赤松盟未寒闻莺东风扶日上花枝恰恰幽禽弄暖时百转忽惊春梦破间闗石上话相思春日即事久客无人问所须小窓翻得逐痴愚黄昏以后酒三盏白日之间饭两盂谷雨笋茶俱俊美条风菊杞尽甘肥先贤且谓可复践况是生平山泽癯题润州多景楼金山焦山相对起挹尽东流大江水一楼坐断水中央收拾淮南数千里西风把酒闲来愁木叶尽脱人间秋烟尘茫茫路渺渺神京不见双泪流君不见王勃才名今葢世当时未遇庸人尔琴书落魄豫章城滕王阁中悲帝子又不见李白才思真天然时人未省为谪仙一朝放浪金陵去凤皇台上望长安我今四海行将遍东厯苏杭西汉沔第一江山最上头天下无人独登览楼髙思逺愁绪多楼乎楼乎汝奈何安得李白与王勃名与此楼长突兀挂塔松窝十年南北走东西豪气峥嵘老不衰快斩妖魔三尺剑朗吟风月五言诗山无福地我焉往神有灵丹世不知却恐松窝知此意一丝挂塔去何疑上袁苏州三首骨秀如仙孕武夷故教手笔世宗师𨽻分唐汉诸家字句压陈黄二子诗茂苑雨晴花发处洞庭霜重橘黄时尘埃俗吏那能比一段竒功自可知车马城中早已忙子城内里看星郎十州已茂圜扉草一炷初凝画㦸香铜剖虎符新雨露玉持使节旧风霜明年樱笋成时候不在乌台即玉堂欲上姑苏望虎丘小邦宁有此风流山川形势今三辅人物英雄古列侯华屋鳞鳞冠葢里画桥曲曲管絃楼金陵蜀郡俱疎逺除却皇都第一州谒京口张守二首末至诸人各已侯一麾犹此滞徐州谁知安石恐未免欲借寇君何可留遗爱与山同北固平生作计岂东周上方已听尚书履声在星辰最上头危楼年少记登临老矣重来力不禁风月欲谈嫌许事山川不险似人心淡烟衰草乡闗逺细雨黄花节序深虽有小诗行乐处世无知已为谁吟闲步山径无人鸟篆沙杖藜闲看摘新茶锦绷委地笋翻箨黄玉满林松带花归畊途穷百无成或许营莵裘依然大槐宫蚁穴梦封侯人生眠饭耳物外亦赘疣科名付诸公老矣我当休梅花五首人间不尽春来意恰则一枝清影疎更得和羮几时在祇今风月尚新除香意恼人休不得荒林月里夜相过花应笑客有底急客若不来花奈何冻云垂垂雪欲落雨涩风悭如此寒分折南枝与君看老夫自要北枝看髙门拂日琼为树唿我不来那肯过不知此花有何好寒乡日月用亡何寂无人语断回程日落未落孤山横平湖水濶何许去傍竹边松自好行盱眙行车徐行马后驰天寒游子来盱眙功名邂逅未可知生平毕竟欲何为既不起草黄金闺又不侍宴白玉墀何不夜投将军飞劝上征伐同驱驰沧海可镇山可移男儿志气当如斯安能生死困毛锥八韵作赋五字诗金牌郎君黄头儿有眼不忍重见之志大才疎浩无期逢人举似人笑嬉谓之痴人未必痴唤作竒士何能竒两宋名贤小集巻三百二十五两宋名贤小集卷三百二十六钦定四库全书两宋名贤小集巻三百二十六宋陈思编元陈世隆补龙洲集中上范祕监二首郡大当涂古分符得少蓬威如乌府在令与绣衣同铃阁䌷书外花村卖剑中少需抚摩意来作玉堂翁畴昔经行路黄山更一过天涯知已少嵗晚客愁多路断车生角冰坚水不波使君森画㦸闻此意如何和危府教三首先生场屋文之虎气摄狐貍自不知老去莫嫌官尚冷灞桥风月要新诗天上羣仙台望居芹宫未是辱泥涂莫邪变化须臾事一㸃一镕金在炉行脚诸方履厯深似和禅子寄丛林试拈朝报一转寤以道观之无损心上刘知州二首㦸外梅花角有声使君心与日华明郡当采石今冲要船在乌江罢战争酒贱人家歌袴饮地寛客子带刀耕太平官府无公事见説香凝燕寝兵草树荒烟晚叶枯又寻短棹泛焦湖场经古战心欲折客老诸侯饥更驱去国寂寥从白眼筹边谋画看鸿儒袖诗来谒公应记曽就襄阳厠坐隅春日即事薄云笼日䕶初晴沙岸朝来春水生闲傍柳堤骑马去一鞭春色柳丝轻赏心亭何人将我来此游白鹭那知客有愁如子矜持山玉立似予迂濶水盘洲尘襟抖擞风云入石刻摩挲嵗月流惆怅谪仙鸾驭逺离离别恨黯难收清溪阁次胡仲芳韵琼树枝新梅蘂迸与君携手清溪问旧来侠客歌舞场何似诗人风雪迳溪边杰阁髙崚层左右华屋连云甍依稀王谢鸣珂里彷彿秦筝云母屏古来繁华各衰歇只有不磨惟璧月小船何处载愁来哀怨一声吹笛裂从军乐蛟龙寳剑䴙鹈刀黄金络马花盘袍臂弓腰矢出门去百战未怕臯兰鏖酒酣纵猎自足快诗成横槊人称豪但期处死得其所一死政自轻鸿毛将军三箭定天山丞相五月入不毛生前封侯死庙食云台突兀秋山髙书生如鱼蠧书册辛苦雕篆真徒劳儿时鼓箧走京国渐老一第犹未叨自嗟赋命如纸薄始信从军古云乐次刘启之韵豪结交游三十年暮年识子海霜边江西析派诗同社鸿寳传家子已仙无用白须甘我老有才青眼望谁怜譬如飘泊湓城下篁竹萧疎无管絃送术士一性圆明俱是佛四方落魄总成仙逢人只可少説话卖术不须多覔钱退一步行安乐法道三箇好喜欢縁老夫亦欲挑包去若要相寻在酒边寄王巽伯朋从纷如云愈觉居索甚肺肝百忧集五夜不安枕长恐铁石心化作萋其锦日暮懐佳人霜风悄寒凛游清潭吕资益蟠谷十絶清潭一潭清净久无泥潭岸无泥石更竒拟待月明垂钓去前溪雨足怕龙归蟠谷逶迤路逐惊蛇去转盼不知身已髙雪积万层山四合碧油幢外有旌旄饮緑野花红白倚巖开只可临风自一杯谨莫放教公子见恐携窈窕入山来掇羮老子垂垂秋露下九月空林天气寒黄花剰开且勿剪留得一枝烟雨看初秋香不求知色正清清于九畹见飘零山中若有离骚伴痛饮我知胜独醒潄玉湿云将雨过溪东石涩滩鸣水势雄忽作晚晴秋更好月来林外透玲珑含晖帝所森严寂不喧九闗虎豹守天门何人奏事含风殿日晏鸣珂下紫烟香径一花带蘂香气满何况丛生树两行风露益髙秋雨足请君来此撼琳琅谷菴穹庐架屋石崚香火西风只一僧日晚课经犹未了闭门先㸃佛前灯碧莲峯前山崛起青莲色浄埽晴空如叶开若拟空花犹未了空中安得有峯来春归百花开尽到荼䕷一片春心又欲归可恨东风留不得漫教啼鸟怨斜晖村店二首林深路转午鸡啼知有人家住隔溪一鸟閙红春欲动酒帘正在杏花西溪边犹棹酒船回冷水湾头两意开一路有诗吟不得当初悔不共君来红酒歌呈西京刘郎中立义桃花为曲杏为蘖酒醖仙方得心法大槽迸裂猩血流小槽夜雨真珠滴岘山之北古襄阳春风烂漫草花香乗轺谁为部使者金闺通借尚书郎儿样爱民真父母十万人家感恩厚鹅儿不酌宜城黄流霞造此江南酒轮蹄日日行乐同琥珀潋灔琉璃钟珊瑚枝下贵公子人面日色相映红䦨干十二开帘幙腰鼓轰雷奏仙乐翠翘金凤大隄倡玉纎捧劝罗衣薄人生百感能几何海棠花开春较多有貂可解换一斗醉到天晓待作么赠陈时可交游半世已公卿犹抱遗经对短檠负米过于扛鼎重选官难似上竿行百年母子相依命一片忠帎谁为明烟火小楼风雨夜嵗寒时得话平生赠宗友中吴喜遇同宗友貌古髯疎亦志髙金玉图书皆长物六经之外有离骚与青原正菴老倦行老矣徧东南识后青原识正菴无法更求身外説有禅应向意中㕘春风遶寺雨花坠石鼎烹茶泉味甘暂脱尘嚣聊税驾与君相对欵清谈柬能仁礼老幻身到处是空虚习气依然未埽除柏子树边寻祖意旃檀林下伴僧居三千世界初无碍十二时辰得自如牛粪火堆煨芋熟时时拾得懒残余弋阳渡车声尽日滑黄泥怕听空桑呌竹鸡风雨不知春早晚栁条拖緑半江垂游灵巖风露凄然八月秋痩藤扶我到山头僧居突兀飞鸿上人迹依稀似鹿游旧事已空流水在闲情都付落花休越王未是真尝胆计出婵娟事可羞忆鄂渚我离鄂渚已十年吴儿越女空华鲜不知上游古形势四十余万兵筹边中原地与荆襄近烈士烈兮勐士勐泽连云梦寒竹围城楼武昌晓排阵书生岂无一策竒叩阍击鼓天不知却思仙人白玉笛匡牀醉倚南楼吹貂蝉兜牟两岑寂若耶溪畔还作客空余万鹤旧题诗醉笔颠狂惊李白寄沈仲居二首十年铅椠鬓丝秋独抱成书四海游三国诸人应梦觉一畨公案又从头万死中原百战争流芳遗臭各垂名思量陈寿已饶舌又费先生几管城游古山信步作幽讨有菴如此深佛灯明老屋秋日淡疎林柏树祖师意松楸老子心十年弃坟墓洒泪一悲吟喜雨呈吴按察使君人物旧乌台天听虽髙力挽回湖水欲平江已退秋田未旱雨先来云随黄鹤想何许风满南楼亦快哉凉意入秋清似画月巖知有桂花开平氏书院雪屋弹琴泛作声寂无人语纸窓明倦游识破诸縁妄心与梅花一处清送王简卿归天台二首枚数人才难倒指有如公者又东归班行失士国轻重道路不言心是非载酒青山随处饮谈诗玉尘为谁挥归期趂得东风早莫放梅花一片飞千巖万壑天台路一日分为两日程事可语人酬对易面无惭色去留轻放开笔下闲风月收敛胷中旧甲丘世事看来忙不得百年到手是功名六合道中十年曽记此来游有策中原一战收蒲栁易凋嫌势去金汤无用卒和休悲风彷彿鸣刀斗缺月参差照敌楼庙食封侯何日事不堪老马又滁州湖口阻风冒雪冲霜已十程狂风又敢戹吾行无人説向江神道莫待明年却世情舟中下水南风不觉难我舟不动穏如山东西日月寻常事变化云烟顷刻间沙鸟似惊皆退避林峦如画亦浑闲归期只欲长安近屈指何时到此闗寄吕英父二首清明萧散坐才疎收拾穷愁却着书诗笔有神通寐梦丰标不俗更清癯黄花细雨鼍江路落日西风处士庐抖擞尘埃旧时帽不妨覔句倒骑驴秋到家山冷不知但惊风路入新诗低头欲拜无东野满耳惟闻説项斯骨格昂藏云鹤痩吟哦悽断雪猿悲文章已得真消息三十科名已是迟题东林尔自贪痴不肯闲江南多少好青山老夫为不爱官职买得狂名满世间书僧寺壁緑杨染水浓如画天气欲晴风自和二月杏花犹未放一春分外觉寒多赠侯戎江淮万里以诗行此老胸中有甲兵何止据鞍犹矍铄试教落笔便纵横逢时有用真才出知已不遭儒者轻若见英雄今马帅为言刘子尚狂生幽居对面沧浪可濯缨不思汎艇出春城浮沈枌社何人重俯仰茅檐是事轻玉蘂连屏寒徙倚蒲萄上架月纵横江湖老矣无他愿只欲清隂便得成梦觉梦回斜日转花隂时有黄鹂送好音髙卧草庐人不识东风啼鸟独知心过垂虹访江仲冕严城夜出鼔冬冬画鹢三更不见踪何必披云寻乐广真成避雨识茅容藓花似雪玲珑白腊酒如春琥珀浓若使世间无我辈老夫何处不穷冬观白鹭洲风涛一声雷鼓快风威顷刻冲涛没钓矶行客晓看银汉落阳侯惊起玉山飞蛟龙使尔争先化鸥鹭茫然失所依安得长竿入我手翩然东海钓鳌归上周益公二首游戏公孤了归来不爱名昌黎前进士司马老先生有节花宜晚无波水自平翳云遮不得南极益精明早被儒冠误依稀老更侵科名数行泪岐路一生心自借亡猿木谁怜跃冶金使无钟鼎志何地可山林除夜寄卢申之见説卢夫子诗成手自书雪便金帐暖云压玉川居椒叶储名酒萍虀荐野蔬夜寒裈犊鼻应念马相如两宋名贤小集巻三百二十六两宋名贤小集卷三百二十七钦定四库全书两宋名贤小集巻三百二十七宋陈思编元陈世隆补龙洲集下谒江华曽宰二首抠衣三十年前事曽以诸生傍绛纱一国所专吴白下双凫独逺令江华时来馆学总余事老去衣冠懐古家共怪我门郊岛外狂生尚有一刘义鬟鬓已皤非故我依然破帽老骑驴江边游子断肠句汉殿逐臣流涕书父母松楸三世冢弟兄桑梓百年居孤丘未死归心切未有相如驷马车寄湖州赵侍郎桑柘村村烟树浓新秧刺水麦梳风舟行苕霅双溪上人在苏杭两郡中鼓角丽声相旦暮旌旗小队间青红主人夙有神仙骨合住水晶天上宫简季文衰鬓萧骚半欲丝尚能随队作儿嬉棊无杀意从人活琴有仁声却自悲落魄陈平归汉日中伤张禄入秦时诸公莫作狂夫看恐是英雄未可知赠刘叔拟招山不醉何劳饮无诗底用吟百年为客老一念爱乡深草路青原泪烟波白鹭心班超归未得愁见旧家林登清凉台江南江北许多山到处登临得凭䦨老木渐丹霜有信怒涛冲岸水生寒倦游半世乌三匝往事千年指一弹落日正西催上马依依回首望长安蕲洲道中如箭隂风噼面吹雪花斜夹雨垂垂胸中自有平戎策路入蕲州冷不知观三叠泉五老峯北嵳峩颠龙泉三叠来自天只因开辟便有此山云蔽䕶经嵗年一朝何事失扃鐍樵者得之人共传欲往从之人惮逺险溪絶壑穷攀縁初疑霜崩漏天谷翻若云奔下巖宿散为风飞飏轻烟垂似银丝贯珠玉随风变态难尽名洞骇游者心与目清寒侵袂心益爽清甘熨齿手屡掬我欲揽之作玉虹开似九丈锦屏风有若插碧金芙蓉笑骑挥斥凌太空穷源直到夭河东西湖西湖湖上山如画二十年间曽客来飞絮满城归未得江南老却贺方回登昇元阁故基脚力倦矣曷少休侵晨更作昇元游眼中已不见二百四十尺之髙楼但见炊烟万灶宿貔貅上有啼鸦噪鹊如泣诉下有藤蔓老树根据枝相虬想其结缔初匠石巧与造物侔栟栱不知几大厦一木牵挽回万牛山川退听左右受约束日月乌兎早暮东西流阿房之旂矗立矮如㦸临春结绮望仙三阁俱下头盃埦块潜培塿而已矣蹄涔洞庭芥为舟拄撑霄汉弹压大千界下厯梁唐秦隋晋汉周一朝世故有翻覆祸结祝融回禄与郁攸灰飞障天烟焰炽一火三月烂不收遂使觚稜化草莽丹艧成墟丘我闻至人侈俭初何心有茅一把葢头便可留何必穷极土木事妖怪朘削赤子膏血敛以裒是故子刘子不仙不佛亦不侯视鸾台凤阁为蘧庐百万买宅亦梦幻泡影沤江西岂无家白沙翠竹泉石幽小亭茅檐曝日搔背痒篱缺墻破手葺修如以天地为室庐日月行住坐卧得自由不为朱门是不为白屋羞有时骑马千里游汗漫有时蛤蜊遽食龟殻秋彼昇元阁者亟成而复壊肠亦不能为之断心亦不能为之忧造物何足云此身自赘疣誉尧毁桀未必公是非丘踞两窖蝼与蚁日斜诸公急下山我有斗酒归去来兮相与劝酬舟中偶作日日拖舟上碧溪寒滩水浅草离离尺书雁断嵗行尽五两风轻帆去迟白鹭导吾如有志丹枫愁客亦何为闗头安趂梅花约更着寛程五日期聿追菴题壁路转羊肠曲山藏蜗角深树多成䕃密水少亦悲吟露草重阳泪风花寒食心摩娑墓铭看久立读碑隂同郭殿帅游凤山亷纎小雨久于霉喜得新晴亦快哉五色波光丽鳷鹊千分雪气绕蓬莱旌旗侧畔宫墙转戈㦸丛中武库回走马看花生怕晚果然桃李一山开郭殿帅邀游凤山结束战袍骑战马冠带将军宛如画前唿小驻来美堂箭去弓鸣飞鸟下青林路转入苕嶤湖亭海观争为髙谁知凤舞龙飞外别有楼阁横云霄回旋左右皆游厯人物江山两英特风流标致梅岭梅磊落胸襟石林石侧身更上天上行好风吹下笑谈声山神川后领要束遁走虎豹藏蛟鲸摩挲苔藓题诗去万鼓声中杂歌舞衆賔捧酒寿主人将军自是擎天柱看山看水时一来钱塘吴越何小哉指㸃中原百城在功名逼人有机㑹感旧罗结同心栁带青碧桃香里寄将迎春风重到凭䦨处肠断江楼不忍登自述二首扁舟送客出姑苏晚泊吴江夜雨余波浪稍平风力定青黄相间橘林疎匆忙旅馆催行酒草率盃盘旋买鱼我欲壁间书嵗月无人为上小行书精神凋耗鬓毛衰刼火光中穿几回无可奈何教老去有时勐省忽愁来师崇道学原非伪客寄苏州却类獃明日重阳又佳节得钱且醉菊花杯吴尉西亭二首袭桂行香径朱䦨稍转西水风飘石冷云月堕檐低棊败深杯罚诗豪健笔题舞忙钗鬓乱更为捧柔荑石板桥东阁轩窓如此华碧虚澄水鑑红影浸霜花似串歌云驻如泥醉帽斜但惊风露冷飘落怕还家寓东阳寺二首元帅东阳主今君我故人可怜九华客犹是一穷民古者狂狷士人间自在身化工都不管何地有阳春不学老无似艰难却饱谙逺从陶靖节来访杜征南意到羮莼适贫犹食荠甘惜无庐可卧尚遶鹊枝三游郭希吕石洞十九絶清旷笋舆咿哑来路转此歇脚长风挟林下深意满万壑深秀苍髯万松官窈窕一径开请回俗士驾切莫呵殿来书院力学如力耕动情尔自知便使书种多㑹有嵗稔时谷口水流自何许逺欲穷其源石梯苔藓层微有屐齿痕月崃两崖限东西里有一带天老蟾更多事驾月下潺湲桂壑丛丛万横枝罗生杂松篁不似巖穴凶嵗晚正自香小烂柯游戏一弹棊嵗月隙驹过不如两忘机石上跏趺坐倾月去去山转深树下亦凄冷时有月乌飞闲碎梧桐影閟云仙宫已降勅雅有新迁除乞为此合使云物屡卷舒髙碧小山碧巉巖直上与天齐诗成欲磨崖藤萝费攀跻石井银牀遶周遭一规寒浸水试敲拄杖看恐触蛟龙起壶天逆溪随水行更上紫翠峯朱䦨忽飞合映带烟霞重玉佩借榻卧云屋欹枕仔细听误疑鸣珂声不知水泠泠飞雪山前大飞雪路有何处入䝉茸六花飞冷溅征衣湿笙鹤木末俯清轩独立久延竚何人骑鹤来彷彿吹笙侣韬玉至寳不自献韬藏亦英华余香披草木秀擢幽巖花倚剑石壁自磨礲三叹用不久如去到人间为侬洗磨垢药圃古文不可卖未觉卖药非侵香荷锄径暮得芝术归玉泉石砾沙沃尽悠悠潭影斜尘襟不忍濯为惜无玷瑕两宋名贤小集巻三百二十七两宋名贤小集卷三百二十八钦定四库全书两宋名贤小集巻三百二十八宋陈思编元陈世隆补端隠吟藳林尚仁字润叟福州长乐人家贫刻苦攻诗每有所作微不合意辄裂去卜居半邨半郭间手自种竹题曰竹所吟啸其中自号端隠以示终于遯迹之意吟藳一巻淳祐辛亥陈必复为序称其诗专以姚合贾岛为法而精要深润过之饮葯房陈户山居分韵得合字常人厌寂寥隠士畏喧杂山居主人百好无终日哦诗闭书合我本山中人心事亦颇合杖藜约客行幽深来扣吟扉坐陈榻不叙寒暄説晚唐满座春风屡倾榼霜晴沙路软如泥谷鸟相唿声自答花时不饮空白头世味由来如嚼蜡秪怜无梦化作蝴蝶飞遶尽百花深处日千匝暑夜松风生晚凉坐久市声歇客去行独吟踏石碎明月题芦乡思归图不画梅花却画芦自言家在箇乡居当时恨不曽添雁为带平安一纸书九日登乌回寄郑渭濵乌回山下寺闲抱一琴游客路黄花晚江城寒露秋持书谁送酒懐古独凭楼想尔西风里遶篱吟未休和陈葯房纳凉贪凉分石坐野服岸巾纱竹暗鸣风叶溪暄聚水花深村人语静髙树鸟飞斜不饮论文酒敲棋煮夜茶赠歌者声逐娇云学凤鸣王孙几醉拍栏听春深莫唱闗情曲多少行人过柳亭新昌道中春红落尽雨霏霏为怯轻寒尚夹衣村路每于泥处滑乡音渐与市人非䕶蚕谿女条桑去抱布山翁换米归世味徧尝只如此几畨清梦落渔矶寓华亭下砂盐场地僻民居少官勤国课优逺程驱痩马小港碍行舟晴日盐花晚风潮海气秋野人因买鹤半月此迟留秋日书懐十年客路叹飘蓬厯尽风霜鬓欲空睡少半疑茶作祟愁多全觉酒无功数蛬厌静鸣秋雨一叶惊寒落晚风惆怅故园归未得草荒篱下菊花藂适越留别江亭饮罢起离愁何事西风又越游潮信欲来人欲去夕阳红蓼满汀洲此山林佥葯房陈户偕张牧隠暮春晦日载酒相过席上以手挥素絃为韵得絃字春诗敲未穏一醉傍琴眠吟客相过日飞花欲尽天竹隂池水暗树色岛云连幽鸟可人意数声清似絃寒夜即事吟苦过于颠吟成亦自怜冻油灯影薄深屋语声圆分月照归客避寒移卧氊一冬少闲日不得到梅边春日偶成未逢知已愧蹉跎又见春风长径莎杜宇一声诗思减杨花三月客愁多从人乞米贪如旧借吏钞书字半譌懒记江湖十年事近来平地亦风波废寺勅额虽存屋半倾炉香无主佛无灵豪家不管空门事日夜西风语塔铃自赋学书学剑两无成天乞梅边隠姓名未必清闲非盛福纵教富贵亦虚荣百年有限春风老万事无心夜月明何计莫餐烟火供潄流眠石过今生送林云岫归省西风吹客衣束担出王畿千里莫嫌逺几人犹未归山空秋鹤痩天濶暮云飞料得还家日将诗寿綵闱雨中和张西麓雨声听易厌况复事闗心终夜不成寐一春徒费吟委红花命薄重碧酒杯深何日西湖上移船系栁隂连雨留宿陈葯房吟所谿水分流急谿云带湿飞防饥童乞米畏冷客添衣雨院棊声润风窓烛影微终须待晴去踏月夜深归偶题矮屋过如斗样寛闺门浑不受春寒海棠睡去梨花痩次第东风到牡丹弔友人墓树隂云影暗空山铭石虽存不忍看烧罢纸钱灰未冷落花啼鴂雨声寒游阳明洞天每箇虚亭坐片时旋寻古蹟上巖梯石含秋色苔痕老洞接云天树影低樵客出林惊虎啸道人临水听猿啼吟边欲记阳明事恐动山灵不敢题清真观一宫占断水中央痩竹添丁䕶短墻老鹳声中松子落游鱼影里藕花香云房不雨琴常润池阁无风榻自凉拟办隠心终老此便须归与鹤商量春晚春事又无几隂晴苦不齐久贫交味薄多病语声低落絮行风径归云度晚谿故乡二千里日夜子规啼赠褚雪巖多年林下隠犹带旧儒酸自説因诗苦还如学易难晓窓花气润夜枕雨声寒又欲名山去应寻胜迹看村居即事外事少曽闻深居似隠君谿明花照影风细水行文蚕室寒初闭蜂房早已分偶因寻药去踏破一村云寓舍留别拨尽寒灰雨夜深半窓灯影伴孤吟不眠只有琴知得明日阳闗何处心课伐木手挥樵斧气如虹几树寒烟一饷空午夜无依乌鹊冷数声应恨月明中懐潘寒巖别后空相忆无书直至今频年千里客多事半生心卯酒欺人醉春诗带病吟倚栏政无绪一鸟过花隂余种竹方成扁其室曰竹所友人以诗至用其韵屋老苔荒席久虚近分一榻与云俱梅花未种招蜂怨竹所虽清欠鹤图无事看山如对客有时隠几亦忘吾过门除却能吟者不是髙僧即老儒山居帝城花锦地让与市人居万事不到耳一贫惟着书扫牀留月宿种药带云锄未晚多先醉为官恐不如简许有实闲磨霜刃破银𤓰沈水香销日影斜吟客不来情思懒晚风庭院落槐花陈葯房闻人禺谿黄平岭春日相过分得琴字半生无厚业秪合住山林留客旋沽酒典衣因买琴晴窓行野马髙树语春禽彼此知心久相看意转深过友人幽居门似野人家空园拟种𤓰有僧分石坐无酒问邻赊独鹤喜欲舞老梅寒自花此身归未去犹愧暮林鸦旅懐欲暮西风引客愁十年如梦住他州故交零落谁知已往事凄凉叹白头一纸音书灯下泪满城砧杵月明秋早知世路风波险只在山中煮石休懐蒲一菴许紒嵒新营一榻养天和独喜身闲鬓未皤药性不谙縁病少花名惯识为吟多移书晒日防留蠧写帖临池拟换鹅不到玉峯今两载故人情味近如何陈药房舟中分得诗字移舟春岸晓小雨欲晴时烟树望宜暗水程行较迟推篷山色近得句野鸥知来往无多路归囊又一诗寄表兄郑古潭江湖风浪恶飘泊此依依白髪亲俱老深春人未归云留行李住风遣落花飞强饮桮中物芳心莫易违闲里闲里身心得自如春风茅屋燕同居松花满地谿云滑一榻晴窓卧看书寄西湖友人湖边春更好别后费吟思载酒曽游处忆君同醉时面风花落易背日雪消迟早晚携琴去山中与鹤期送友人别此心偶无事君复叙离情江国多寒色春风几日程雪添行李重船逐浪花轻后夜应相忆空山月正明送杨巨川游边此行不必话离愁且举匏樽醉几筹天下岂无山可买男儿当与国分忧剑辞星匣边风凛船驾云帆海月流莫道读书无用处读书方有用兵谋寄乡友此身拘不得暮楚又朝吴故友几人在三年一字无天风潮信急江月雁声孤久不看明镜年来有白须寄吴宗之在家犹苦热客路足应疲书剑果何地江湖非旧时久晴苗欲雨多病药如饴忆自分携后知心更有谁雪中呈社友风雨潇潇搅雪飞一寒如此只贪诗酒瓢倾尽囊金少恐被梅花笑不知送陆月湖归玉峯行李无多半是诗买船兼载鹤同归思君晚泊吴江冷风卷芦花几雁飞喜友人为僧身披云衲痩伶俜一刺新添得寺名餐供未便趺足坐诵经犹作读书声禅窓欲晚闻钟掩吟履逢秋踏叶行应是千生修得到几人头白尚无成赠许紒嵒年齿未三十清名已照人才髙犹苦学俸薄不言贫留客醉终日爱花吟过春自怜闲未得满眼扑京尘辛亥元日游闻人省菴园和陈葯房韵倚栏吟未穏把酒问溪山今日又添嵗一冬无此闲梅花依竹静雪意避春悭次第灯期近重逢一解颜贺陈石泉宰华亭归天下称繁邑一亷如此希政成人惜去官满鹤先归家学传金管春风入紫薇知音正当路健翼看髙飞夜坐焚香独坐勘骚经庭树无风叶不鸣静入夜深闻鼓吹一池明月乱蛙声梅雨繁声不可听㸃滴似秋霖谿长欲无岸窓低微复隂葛衣凉意重础石润痕深欲出愁泥泞依依独客心访隠者姓名多已在仙行见説曽传辟谷方未必诏书征便起可怜人世老犹忙浴蒲涧冷云初湿种术山春土亦香何日此身分半隠归须先制芰荷裳戏友人买侍儿归几扣吟窓多不遇识君虽久㑹君稀近闻行李担书去添得明珠伴剑归开瓮酒香春绕屋倚栏人醉月侵衣野夫别有观心法不在深山独掩扉鹤楚楚异凡禽相看痩不禁饥寻芝术晚梦忆海山深华表千年事青天万里心一声唳清夜霜月满疎林雨宋名贤小集巻三百二十八两宋名贤小集卷三百二十九钦定四库全书两宋名贤小集巻三百二十九宋陈思编元陈世隆补华谷集严粲字坦叔一字明卿邵武人羽之族弟也登进士授清湘令尝着诗缉与朱晦菴诗传相表里玉溪雪夜雪霁天夜白月上江空明饮散客就船万籁沈三更谁家竹篱岸摸索疎枝横不着色与香令我毛骨清醉魂乗沆瀣看舞婆罗城独往一迳厯纡余独往未到处岂曰嵓泉幽心闲即真趣萧萧松有声依依花自开樵翁向我笑问我何从来昭君怨欲洗铅华净那须画手工玉颜翻自误不似旧图中送黄炳未尽连牀话忽忽乂语离襟期无限事书寄若为辞昔别已十载重逢还几时孤舟明夜月何处照相思望彭蠡万壑气交㑹今知楚泽雄水明才辨树雾合忽迷空逺浦沈初月孤舟乱去鸿䦨干已愁思渔唱入苹风春晚向来得意在烟霞失脚黄尘负嵗华过却海棠浑不省梦中犹自咏梅花秋入秋入苹风白浪生痴云未放楚天晴青山湖外知何处中有斜阳一段明阳闗图人人肠断渭城歌谁独持竿面碧波可是无情如木石祇应此地别离多月夜与张辑论诗凉露初长夜纎云净尽时几人还对月与客共论诗苦思常难穏闲题或更竒不应夸末俗准拟古人知自乐平閲视渡舟取道太阳渡宿地藏院康山问民涉阳渡平地讼朅来招提宿疏峯结飞栋研丹启囊书㸃勘自成讽佛香触深悟僧茗来清供阳頽岚气生鸿没天宇空向来山中乐忽忽岂其梦盘谷图声利争驰毫末间几人能得健时闲不须展画相撩弄昨夜秋风忆故山见梅絶怜生意上寒枝几度巡檐错恨迟数㸃疎花人未见窓间早被月明知春归抵死连宵雨不休今朝晴景莫登楼杜鹃啼得春归了风里杨花㸃㸃愁荐福寺石径秋痕苔藓深谁将清气润脩林戴公堤上古时月几度凉宵照苦吟招提游幽寻惬所适兰若白石静天籁鸣松壑古意满苔径清泉醒客心啼鸟唤僧定留连不能去翫月归路永又烦抱忽如遗僧境得清胜花发岩洞幽云生窓户冷来骖树隂直归棹川光暝遗思山苍苍半空闻夕磬拾橡亭为黄炳赋世上危机富贵身由来着意鬼神嗔到头钟鼎谁消得正要山中拾橡人林和靖祠白云人已矣古屋自苍苔林下误疑鹤水边空见梅市人携酒至歌女棹船回检㸃幽栖处湖光似向来元上人见访昔子青青佩重逢怪衲衣樊笼留不住云水静相依习气余诗句枯禅堕佛机东湖自尘外还带夕阳归忆张辑畏景如焚客路尘寂寥山店独吟身多情唯有别时月低傍茅檐巧趂人宿石潭寺寄黄炳昨夜湖心共泊船一天星露宿寒烟朝来极目无洲渚知採苹花何处边画梅兰竹石正忆吟窓占竹坡风烟触眼奈愁何梅兰只作从前痩石上苍苔别后多春恨马上东风吹酒醒空将春恨到江亭飞香寂寞无寻处烟映晚山深浅青庐陵黄炳筑亭所居侯山扁以赤子松自号赤松亭长之官鄂渚为赋诗仙人遗世不曽愁但欲相期汗漫游亭长祗今闲未得南楼孤啸望神州雾中早行行人糢煳画中影髙树夭矫空际云楼台几处半隠见三岛梦断犹纷纭秋思风落叶间残㸃雨月窥窓下不眠人秋清一片无谁领併作诗愁入鬓新松雪隂崖未知晴松雪自在白可恨晓风颠飞寒乱苔石次韵宴坐画图京尘倦来归故山喜还壁淡交松桂在昔别猿鹤忆晚知闲味深甘为幽讨惑尚念身在山佳处恐未识看山须全境一览尽目力伊谁有巨轴亭亭挂空碧吾闻古灵匠能事畧翰墨盘礴溟涬初太素含黼饰妙手干元微錬此石五色天机一呈露真宰惜不得写出万古愁苍茫思何极烟村带逺市云树出峭壁有人闲倚栏飞鸟亦自适俗间重小景局促无竒特五日十日画大类宋楮刻谁㑹悠然心醉来眠对客酴醿东风暖迸龙蛇起丽日晴烘玉雪香可惜开时春向晚不教桃李见清芳客里客里何知度嵗华春风香却一畨花山行转处闻鸡犬杨栁隂隂卖酒家纪梦烟岛空蒙一鹤飞天风满袖自吟诗觉来犹似非人世花影栏干月上时送张辑游宣城君抚渊明底样琴肯于絃上要知音相逢尘事不挂口别去清愁总上心听雨夜牀孤旧约看云秋壑想幽寻他年跨鹤相过否应笑浮名雪满簮道中见茶花朝来露湿欲寒天谁赏幽芳古道边风味十分留贡焙浮花正自不须妍巧夕添丁书来知有客喜梦应维熊久作庭闱别遥知笑语同充闾非我愿钓瀬是家风莫学天孙巧朱愚肖乃翁琵琶洲琵琶古怨犹凄清何年一抺横烟汀人言随波髙下如浮萍神鳌背负能亭亭不知水仙宫殿碧皎洁玉絃遥映云锦屏黄沙万里音尘絶独与鹦鹉愁青㝠天际归舟认髣髴江头寒月伤伶仃悄然夜久天籁起往往恍惚游百灵秋风袅袅兮水泠泠俗耳筝笛兮谁能听我眼如耳耳如鼻妙处不言心独醒钧天住奏三千龄石钟水乐遗林垧岂有寳器终漂零一朝詄荡开天扃帝命下取呵六丁陶梭共起变化随雷霆古余山色空青青池阳道中脱叶舞风过别岸湿云含雨上晴天脩途喜借晚凉得幽鸟一声生翠烟挽陈邵武前辈闻如此今人见未多难将通介论不在语言科胄监开华近樵川借抚摩乡评最期望一梦只南柯夜投荒店戏成唤起吹松火开门问带嗔随行曽有未同伴几何人乱秆铺添荐残篱拾作薪夜寒难得酒烦扣隔山邻乐平至鸣溪渡有山与南丰军山同名者余昔从岭菴谢先生梦得游先生子湖畏友也豪于诗悦军山之峭拔畅其吟懐自昭武徙家于市山筑室曰西窓以朝夕对焉尝命余记之余时从西窓樽酒论文为乐如是者十载今先生已矣感而赋诗江西絶顶挿晴空此地山名偶自同唤起西窓十年梦一樽何处酹诗翁重到地藏院泥泞行良苦青山且眼前题诗如昨日倒指已三年僧榻寒宵雨渔村落照烟薄游聊复尔终拟老林泉寄张辑不见吾张辑新诗何处吟身留江介逺秋入夜凉深灯影还家梦蛬声倦客心归来及佳节细把菊花斟建德县梅山寺公退逢长日清游到寳坊山围露天小径遶引溪长苔壁晴云湿松轩暑月凉钟声半归路回首暮苍苍叨第后日者自谓竒中索诗儿时意气漫骑鲸几向栏干袖手凭今日逢君成一笑却慙窓下读书灯风雨宿湖心渺渺平湖四接天孤洲曽系夜来船持鞭又逐风尘去却忆秋蓬听雨眠新晴滑路愁骑马晴天好放船水纹揺倒壁花影弄晴川梦寐驱驰在光隂少壮迁心期犹浩荡搔首白鸥前舟中夜雪落帆侵夜色客思正悽悽风撼潇湘覆云连宇宙低洒篷吹乍急欹枕听还迷懒惰无清兴谁人访剡溪七夕纎巧逐时新谁将大雅陈天孙古机锦笑杀世间人送戴式之自小寻诗出江湖今白头应嫌少陵读不似子长游风雨夜愁枕莺花春醉楼吟边消息好懐古问沙鸥茅舍村居逺城市独木渡塘坳迸笋补篱竹落松添屋茅童归携酒榼客至得盐包随分山中好低檐燕有巢憩田家昼问田家憩相唿隔短篱负薪髽引犊挑菜跣携儿沙井和鰕汲村舂夹稻炊老翁评贵粜覼缕旧年时过江东落花时节过江东浓緑山头间小红野店日长春寂寂栁隂揺飏酒旗风骑牛图乃翁骑牛驴䭾儿松间提挈羣僮随驴逢短桥儿回顾牛背推敲了不知戏友人今朝有清兴无处覔诗人寺占房空锁窓窥榻有尘寻芳知尚早报谒未应频只在城中醉烟云满澹津孤雁一雁度岑寂流空音响哀云沙天地濶霜雪羽毛摧力小知机早心危见影猜芦洲迷处所飞遶正徘徊䝉斋先生赋张通守佚老堂次韵拂衣归共白云闲佚老堂中天地寛黄髪可教供鞅掌青山聊足对髙寒杖藜行乐春风软纸帐佳眠晓日团林下未应忘世事併烦寄语谢家安菊寒林色枯藁粲粲篱菊鲜冷艶无俗韵孤芳弄秋妍金晶与髙洁未觉阳和偏岂无儿女花谁能制頽年欧阳道士归自临安洞穴云生窓户凉道人宴坐但焚香向来游遍王侯第还似山林意味长张辑冯去非话别此夕真成别幽懐欲语谁梅花霜月晓独起咏君诗夜读晋书南来未省有良图可更清谈傲五胡抚巻兴懐千载事一窓风露夜檠孤午憩僧房黄尘吹不到僧房窓纸风翻叶叶凉触热行来牵昼梦孤蓬听雨下潇湘忆山中山中桂香满无复向来游官事何时了一年孤负秋即事僧屋藏深坞渔舟带逺汀谁教双白鸟来㸃暮山青野兴身闲归未得野兴日翛然抱牍无来吏寻诗即散仙盃明松鏬月座引石根泉有客知余意清风三两絃重九后五日游齐山官痴缚辰酉节物如相负兹游未觉晚黄花落吾手没鸥江自迥晚叶山新痩凄凉千载心西风一搔首湘中千古懐沙恨凄凉何处论坐看宗国事安用一身存落叶西风岸孤舟半夜猿年年江月白为照独醒魂寓京城和曽左曹韵日日思君君不知京尘染尽带来衣客心正自伤漂泊更看湖边花片飞车马声中又日斜可堪芳草思天涯来时忆别山中桂今见长安栀子花闲居尽日门前草青青不染尘生书方破巻幽鸟忽啼春失意成髙兴多闲信懒身不须忧世事廊庙有经纶观北来倡优见説中原极可哀更无飞鸟下蒿莱吾侬尚笑倡优拙欲唤新翻歌舞来李贾携诗巻见访贾与严沧浪游石屏新巻里曽得见君诗大册烦来教平生慰梦思髙标去尘逺古调少人知汝与吾宗好风骚更属谁新竹树头不动天无风六月还当日正中唯有满林新长竹别生凉意袭帘栊月只道今宵月出迟云间不觉上多时夜深花影如清昼何处山头一笛吹二水闻角少日乡闾不解愁闲听画角起谯楼西风依旧䦨干月独自潇湘万里秋军行野人自説老为农旧识戎装纸画中近日军行浑见惯儿童嬉戏学刀弓子陵滩西风吹雨暮江寒想见当年独把竿不是君王思故旧何人知有子陵滩一榻从容话嵗寒相忘共作布衣看云台诸子成何事万古清风一钓竿汎湖四边天共水漫漫身在鸿蒙缥缈间忽见浮空清一抹舟中人説是湖山慈湖墨竹先生万虑昼空时元气浑沦可得窥还有发生消息在挥毫烟雨一枝枝戏笔偶然成此耳直将造化论锱铢不知茂叔庭前草有此风烟一段无未开梅老树天机早潜回一㸃春寒梢方蓓蕾痩影已精神冷淡看前辈芳菲总后尘更须香共色未是鑑花人客里客里还来此寒灯耿独吟一官江国梦十载草堂心木落秋声小蛩孤夜思深驱驰空自许冉冉鬓霜侵戏诗友谈仙君期汗漫游不敢问所适赠别亦何有当办鹤一只还疑是凡羽不任载仙质乗烟宁假此聊以壮行色淹留非牵俗应未得良日空令施肩吾久待问诗律秋懐秋懐不到梦厯厯数寒更坐得楚天白吟教湘水清残灯揺壁影片叶坠堦声起看孤城雾人间事又生初注清湘令寄冯深居深居定何处无便寄声频旧别芝山月相思楚水春白云生梦逺华髪折腰新料得今书到看题笑故人上饶界首伤曽殊故人曽此赋梅诗人共梅花一梦非欲唤青山话前事西风吹泪湿征衣秋风门与姑山对溪边有故庐别来三径菊闲却一楼书水碓长腰米村船巨口鱼秋风归去好留滞意何如戏友人怪得诗情减一分知君为学有新闻尘中毕竟闲人少独自开樽对白云早行脩程避昼炎中夜征夫起虫声荒郊迥犬吠衡门闭行行月色淡微霞露天际永懐髙卧人幽梦绕苍翠西湖何处春晴好西湖元已朝马嘶堤上路船过柳隂桥敲竹鹤声起弄泉花影揺坐看游客尽烟水思迢迢闰九前月登髙去犹嫌菊未黄秋风不相负特地再重阳颜范祠堂颜范新祠畨水阳邦人来此识纲常海波澒洞孤峯峭天字清明一凤翔英蹟重寻余古帖髙情犹想赋秋香姦谀骨朽今安在三叹前贤死不亡张德庆挽诗擢第家声在通班宦路亨为亲迟受邑未老谢专城活计诗书富嵗寒梅竹清闲中将道眼醉梦笑功名九衮犹身健聮麾见子荣笏牀欢节序鸠杖话平生世久伤零落吾犹及老成酸风吹苦泪一为典刑倾调古调古人能听眉长世共妍家山夕阳外心事落鸥边弟妹知何在风尘祗自怜孤灯照危坐不是少林禅道傍木犀路人攀折半成荒何似山中自在芳可耐西风相料理为谁消得许清香示园丁种竹宜疎延夜月浇花须早趂晨隂溪边钓石勤时扫恐有诗人来醉吟舟中夜酌别邓均共对船头月通宵语未终乡闗几嵗别笔墨小时同江影髙低树秋声断续鸿相逢浑草草明日又西东发清湘归棹将秋色三湘是游胜湾回仍小屿滩过尽平流临水闻僧磬隈岩隠钓舟江头每佳处沽酒小夷犹花树移方活丁宁莫损残待逢春气暖开与后人看酒任随车载诗从就柱刊料应吟赏处説着种时难栽树未花开其如行色催遥怜今嵗雪谁看一庭梅余俸刊诗巻归程卖酒杯轻舟下滩穏鸥鹭莫惊猜系舟古岸人家少苍茫此系舟闺中今夜月江上晚风秋一水萦寒梦双鸿乱逺愁湘源知不恶吾意肯淹留夜行舟忽报风波息梢人倚柁看开船星斗转吹笛水云寒犬吠知村近鸟啼觉夜䦨儿童将白石敲火趂晨餐道中客思晓寒凝初阳树外昇气蒸茅屋雪声裂野池冰倦路行偏逺思山隠未能仆夫愁过岭遥指最髙层冬日同赵与臻闲过雷园地幽元在郭景好即为春相约同来者能闲有几人风池行坠叶晴隙走游尘共尔烟霞契交情淡更亲寄邓均题书对残烛几日到江濆故里经年别清秋此夜分月昏斜映雨风细慢移云数雁声初过知君不寐闻任机宜新圃小劚烟苔地春生一笑间亭邀邻圃树台挹隔城山幽梦壶天晓清时幕府闲旋移花尽活容我醉来攀岳麓寺几层攀石磴髙寺白云边台旧懐人古泉幽想鹤仙逺帆湘浦树暮角楚城烟长是登临处沧洲意惘然吟到湘江倚钓篷秋风日日望空蒙偶来上到䦨干处却指孤城夕照中次韵菊花山人沈庄可见过之作借得山中集尘埃一半侵读来知句好老去向谁吟髙义先投刺忘懐肯抱琴茅斋亦相约尊酒要同斟重过雷园静处人来少园扉本不闗寒丛凄古径落日思空山倚树吟情逺临池立影闲晚林看更好一抹冷烟还湘川逢故人曽共枌榆社分携知几年乍逢如未识相问转悽然月色秋看白潮声夜聴圆醉来共乡语不觉是湘川兵火后还里十载青山几战尘还家何处访亲情儿时巷陌今难认却问新移来住人宿泽心自从孤棹背乡闗几度麻姑梦里山此地不知何洞府石间松䕃水潺潺夜发湘城西风吹客衣一舸载书归肯为身谋便而令心事违艪声江月碎人影水烟微渐觉寒城逺沈沈击柝稀雪梅报道梅边雪未休披衣晨起上帘钩孤根清健元如许空为花寒一夜愁定王台观雪清晨吟思独凭栏十二楼中白玉寒此地古来风雪里有人惆怅望长安有客有客翩翩来手携瘦筇竹傲睨若无人风神动岩谷主人延客入山中酒新熟饮酣出素书古篆不可读欲问度世诀长啸振林木轩然别我去举头但黄鹄乐齐颜巷当年事同门自少知谁言公子贵心与古人期望栁寻花意吟风弄月时人琴无处问空想考亭诗琴孤松风下絃秋清湘江湛湛湘山青一声吹入天㝠㝠何处野鹤飞来聴菊秋篱霜露寒独立尔良难不作过时恨从教耐久看风流沾腊蘂臭味忆骚兰孤淡逢心赏幽香故未䦨大虎头滩闻説前滩大虎头行人愁絶欲回舟世间多有虚名误不见钱塘海逆流到清湘客里今年月相逢九处圆行穷湘水际愁到楚云边屋内灯明路椽间瓦见天州城何处是遥指隔山烟旋摘盆柑金丸手自摘色味香三絶从来天者全风韵迥然别两宋名贤小集巻三百二十九两宋名贤小集卷三百三十钦定四库全书两宋名贤小集巻三百三十宋陈思编元陈世隆补菊潭诗集吴惟信字仲孚霅川人居华亭白鹤邨诗名借甚吴中有老儒靡先生记问该洽惟信客吴遇诸涂叩以近诗因诵伤春一首靡先生屈膝下拜曰子谪仙人也老夫虽欲效颦无可置喙矣与浮玉施枢交善投赠亦最多春闺怨细栁轻烟锁画楼楼中人去水长流琵琶声断梅花落别是春风一种愁苏堤清明即事梨花风起正清明游子寻春半出城日暮笙歌收拾去万株杨柳属流莺湖上雨吟湿了荷花雨便休晚风归栁澹于秋一生不作机心事合转船头向白鸥雨后雨后轻云学水流惜春人痩怕春休梨花却恐难寻梦燕子何曽细説愁贺史守凤雏满月玉手歌姬托凤雏堂前画额旋调朱春风吴㑹宜男艹试问他人种得无寄东畎曹侍郎结网求鱼事已迟却非春艹不归诗斜阳一片山如画更把心期付与谁题秋江晚照图水光只肯净涵虚分浦通村路却无风日向低鸿雁落钓竿一半出菰蒲晓吟翠帐香消卷碧纱风捎残雨湿栏牙蜻蜓亦被凉勾引清晓低飞入水花春咏艹堂燕子未归时香鼎灰蜚入砚池看彻唐人诗一巻夕阳犹在杏花枝赠别上官良史不惜黄花一醉君唤歌催舞语纷纷天涯明月空相忆寒雁无声入断云秋夕西风吹露下秋空鸟鹊无声占碧桐天气微凉人好睡䦨干闲在月明中野望闲与芦花立水边归心客思两茫然夕阳收尽天风急一树寒鸦落野田辞史侍郎事到依人易策勲合归收拾北山云春风入手非闲用种得梅花却寄君春梦謡销金帐掩水沈烟髻滑金钗落枕边魂梦不知春已去误随蝴蝶过秋千拜和靖墓坟艹年年一度青梅花无主自漂零定知魂在梅花上惟有春风唤得醒重拜和靖墓片玉沈山艹亦珍断碑残石当麒麟君王别为开门户不欲梅花见路人闺怨病起伤春独倚门唤人鹦鹉隔帘闻无情最是东风恶痩却梨花一片云仙兴宫殿髙髙在五云鹤揺松露滴行人洞门不放东风过留得桃花一院春山居春兴林雪消寒滴春风入艹庐好山分客看闲地课童鉏竹痩偏宜鹤泉清直见鱼迩来因苦咏零乱一牀书寄大使赵清臣擒吴才了合封侯何止区区古蔡州一着髙时全国体十年危处与心谋山川恢拓春风逺天地清明王气浮白雪满头勲业大不应忘却赤松游寄蒋重珍祕书焚香诵易与天游君命相催不肯休时节固知来则是功名却以得为忧翠蓬云气生衣袂金殿阳光动冕旒此际一言能悟主始堪回首旧林丘寄越上髙疎寮便教烟雨画成图争似归来有贺湖镜里精神西晋有诗家标准晚唐无惜花春尽鸎吟苦敲竹风清鹤梦孤世事正多心早懒着书赢得静工夫立春日即事检残玉厯又春来造化无私命转乖照水莫嫌穷面目看山长有好情懐生期惠逺眠云过死问林逋借地埋诗到夜寒吟更苦一枝梅雪映书斋送伯氏秋潭谋居朝吴暮楚几时休未必江湖有白鸥万事莫如归去好一椽当为老来谋春天吟思行花径夜月琴声坐竹楼但得余龄无俯仰曽公食粥亦风流送王梦升入道不肯轻迷固有天星冠霞氅竟翩然人能变体方超俗丹到成功即是仙伏洞黒龙听夜咒傍花白鹿伴春眠哦诗更欲全清致当以弥明作正传赠史泳烽火穷边几度愁亦曽将死博封侯谤兴在彼情谁恕事过知君痛自休跨马甲衣春雪白射雕弓箭晓星流救时正属英雄者更着工夫必到头移居即事山移无复昔人贤随分长安办一椽扫室敢言天下志闭门尽可雪中眠携瓶与客同沽酒接绠过邻自汲泉到此始知闲是福居山未必似居鄽呈云麓史侍郎若教缕缕説漂沈却恐无憀老不禁百拙难随今日巧一贫方识古人心牛羊归尽荒郊润猿鹤愁多故国深亦欲以诗为活计世间何许覔知音谋生谋生一事到成功消得湖边地几弓韦曲有花留杜老洛阳无客问卢仝春风燕子虚檐外夜雨蛩声小径中所立规模虽冷淡絶胜弹铗旧漂蓬赠越僧意书记一衲冰霜二十年不知妙用自谁传心能转物方为佛诗到名家亦是仙喜客稍寛沽酒禁爱闲多结住山縁今冬约我西湖上同看梅花坐钓船自序一剑辞家竟陆沈梦思空向故庐深槎迷河汉千年恨树隔闗山万里心衣垢正怜贫未去镜明忽有老相寻春归不与人为约青艹催诗亦嬾吟秋夕雨声云气暮萧萧罗扇恩疎井树凋心事暗随归梦去壁灯留与可怜宵咏猫弄花扑蝶悔当年喫到残縻味却鲜不肯春风留业种破氊寻梦佛灯前次王汉和见寄韵扇恩已尽汉宫秋空忆金鞍逺玉楼九辩不歌黄菊老断烟零雨为谁愁两宋名贤小集巻三百三十两宋名贤小集卷三百三十一钦定四库全书两宋名贤小集巻三百三十一宋陈思编元陈世隆补东斋小集陈鉴之字刚父初名璟三山人嘉定时游京师与倪守斋善守斋官新安鉴之偕焉集中喜雨歌玉湖书院诸诗俱为守斋而作也有东斋小集一巻送郑严州四首诸贤适江海梧竹孤凤唫愿言正王度祈招嗣清音亦为胶西董反慰及物心未可赋柏舟天眷宗社深父老迎使君舟楫桐江波那知使君心一片烟雨蓑杖藜对客星清风双嵯峨沙鸥公故人应为小婆娑严山少平田严俗稀惰民书生坐黄堂肯诧硎刃新定以清净化坐啸物自春緑野人荷鉏使君聊岸中善端谁独无所化有兰鲍时客拜牀下孺子似可教山川顿脩阻心折东去棹徘徊隄柳春帆腹风欲饱遣兴踏遍苕谿石梅花又满林山川春入望宇宙月知心一纪别乡井八年无雁音危巢老松顶日暮有归禽会稽秋日观山荒塍间流水蠧叶风飕飕前山与幽人亭亭共清秋逺近日明晦隠见云去留木末一叟归犬鸣茅舍幽忆昔典午东剑佩森名流胜地慰逺懐兹焉久绸缪渔矶与樵径今有斯人不池石老苔髪空余蠃蚌游世有古今异郢歌聊自酬醉眼时摩挲此山即前脩过吴江垂虹四年别淼淼来梦境今晨整芒屦栁风吹鬓影春光彻重渊蛟困渌波静逺帆有无处小立为徐领浩歌翁自得白髪乱垂颈一室世谁如三万六千顷平生卜隣意此际味差永翁肯平分与吾其办渔艇暮登蓬莱阁危䦨散湮郁已暮亦登临鼓角孤城月山川万古心鹳栖松雾重鸥卧渚烟深客子终何托婆娑且醉吟秋晚痩尽芙蓉菊又残客游懐抱更登山秋光老矣归何处只在愁人双鬓间晚登京口倅㕔富览二首穷途逢伟观小阁江万里薄暮岸幅巾寒烟四山起天河注平淮斗柄卧芦苇欲返还少留灯青客船尾孙刘昔虎视铁骑如风雷白水列苍嶂今马侑予杯功名诧一时空云暂崔嵬衲子真英雄一龛老巖隈古诗四首奉寄陈宗之兼简敖臞翁雌雄乌一色烈焰玉石分子桑十日雨英概君摩云尘尾失羇思襟裾兰茝芬是岂如蟨驉书圃同鉏云君隠万人海啸咏足胜流我堕寂寞濵嵌巖一笻秋蟠郁向谁吐天围芦荻洲噼箭客帆去何日回我舟甘㫖娱母颜雍雍春满室咿哑索梨枣诸儿事遶膝波明再茁桐露涤清吟笔人生如此足富贵刀头蜜亭亭㑹山阁四面秋澄鲜盘礴一代英披衣俯飞鸢迩来几星聚清尊压云烟九转得青诀分惠母独仙西湖晚望过雨长隄葱翠湿小桥人静支笻立一缕竿头颤霜鲫风动青蒲见蓑笠京口江阁和友人韵良辰仍我辈斗酒大江边小阁纳万里一帆来九天世尘黄鹄外诗兴白鸥前地胜吾衰矣长懐李谪仙题郑承事所作蕙兰三首兰如君子蕙如士此评我得之涪翁有余不足姑勿论毕竟清幽气类同托迹不辞严谷深异于萧艾亦何心清风披拂自多事斜日澹云香满林郑君欲与兰写真心神暗与兰俱春诗家三昧正如此境融意㑹今何人晚凉湖边放步暑气湖山薄晚风巾袂凉蝉鸣便栁䕃鹭立领荷香大舸鼓声逺小轩茶味长独游元更好细细踏斜阳有感淋雨何人记採桑朱门车马涨尘黄百年友谊须英概昼虎何妨效季良月下见桂花欣然㑹心赋二十八字万卉千葩春事足一巖桂自壮秋光清泠风露月侵午天上人间相对香同刘叔泰放步湖边入灵芝寺坐依光良久叔春诵坡仙好把西湖比西子之句予因赋古风一首刘郎唤我出胜处意所便轻寒栁桃风浓澹杉桧烟僧庐自生香步遶古佛前依光偶不扃坐数禽聮翩平林度清磬遥隄簇归船湖山露真态鸥㸃溶溶天形容几吟笔刚道妆抺妍莫作西子者正如姑射仙相知喜值予微笑生清涟探梅驴蹇飇寒猎帽羣吟肩山耸酒微醺弯弯竹径霏霏雪小小溪桥澹澹云忽邂逅时真得侣向空蒙处细飘芬回天力量知谁似笑挽春来首策勲再到京口问讯金焦亡恙否双鳌依旧据寒流墖边浪战嵌巖石木末云扶缥缈楼枫叶蓼花新醉雨山容容鬓两添秋海天一镜舟如豆忘却尘缁季子裘与客夜饮蜡烛有花客请赋之圆蒲促坐话情真蜡炬能花似有神毕竟蜂须膏馥在酒边依旧十分春蒋实斋出示孟浩然画像因赋二絶吟鞭遥指鹿门归水色山光件件诗缩项鳊鱼元自好当年应悔识王维诵诗纵不忤龙颜荣贵无过是好官未必一僮随痩马千年传得画图看送方粹仲适㑹稽正好鑪亭语夜分朔风征帽浙江濆天低雁带参差树山逺舟横黯澹云龟解不妨时换酒鲸呿元自妙为文千巖万壑心如水二尺檠边剰着勲到三圣庙坐池亭久之记以四十字倦踏软尘陌琳宫取次行红桃窥潋灎翠栁立虚明眼底得诗料耳根犹市声黄冠邀啜茗犹有旧交情同潘孔时饮惣宜园孔时出寳晋数帖唿道人吹箫次日有诗予用韵荅之六桥秋新宜醉吟举杯共听巖鹤音危亭三面立老竹寳晋数帖清人心凉蝉不敢喧夕曛洞箫声绕山腰云揺揺归艇水纹裂山紫天青河汉白想君独立对空濶一鹭毛寒藕花月包家山和潘孔时危䦨纳纳万里天此景不作西子妍荒蹊斗折乔木末小亭棊布层崖巅阳侯作意娱我醉潮头百尺来樽前游蜂低回殢花露一鸟急去拖林烟年来祇可作橘隠四人聊学商山仙送陈仁叔之越生世可无友吾友得仁叔行已严尺度色夷气清穆蝇头观世态尘尾露心曲大江渺愁人风欲饱帆腹重阳两日是不共一杯菊吾侪迹浮萍同是客京毂作计俱出此正尔未免俗倘有廪可指一笑如鲁肃寒窓共短檠何用戒征轴所以穷杜陵恨欠突兀屋波寒净沙石露重老林木莫言衣带水后㑹殊未卜越山君旧游我亦曽寄目迩来平安否细与问脩竹寄题长溪杨耻斋梅楼楼乃其先世读书之所乃翁爱书书满楼万轴插架堪汗牛乃翁爱梅梅遶楼千年老干如苍虬梅䕶羣书俗尘絶书对梅梢滋味别有时掩巻静倚䦨檐角一枝擎澹月雁行编简相从久笔砚收功竟无负儿孙登楼凛生敬谓此梅花乃先友一新丹艧焕枅栱黄巻依然对姬孔汲泉不是灌梅花培养君家读书种袍香青紫云路同盛事何翅继乃翁后来应有跨灶者百花头上文正公吾知乃翁好梅意不独区区为名第霜飇天地惨无色谁得东皇第一义惟梅气禀独超卓首送春风入书幄对之心地悟理学此是天民尹先觉春晚野步容易老春工扶藜趂好风蛙跳蒲细细燕没絮蒙蒙沽酒尔可醉有懐谁与同长松古须鬛无语对繁红客新安赋喜雨歌呈守斋倪使君艮田正要雨肥緑火伞张空驱日毂枝头忽作少女风转眼排檐万银竹为新安民殊可怜挿空乱巘无多田雨才终日水半壁方晴又望霓横天是邦若要宜稼穑好似婴儿调乳食祗今田甫渴甘澍贤侯忧民见颜色鼓声坎坎神来临不歆牲酒歆侯心睡龙苏醒听约束挐攫云雾层厓隂涧泉将涸兮乱流嘉颕欲藁兮光浮田翁戴笠儿跨牛欣欣相对歌贤侯争言一雨神所赐非侯何以䝉神休天惠贤侯福吾土长是五日一风兮十日一雨守斋和张倅古巖诗予用韵赋三絶呈守斋天然石屋两三僧趺坐寒云几上生想见瓦鑪烟断处一函经对万松清贰车林下喜逢僧眼底千峯逸兴生五马未游心已到吟牋零乱岫云清澹泊贤侯似衲僧功深心地枣梨生画堂歌舞聊娱客客退依然禅榻清题问政山予方外兄德诲为新安太守于郡之东山筑屋以居方外号为问政山房凭轼邦君侈尽熊却来问政翠厓翁祇应兄念真元子不是堂无齐葢公千载棣华垂盛事两丛慈竹亦清风跨鸾时过宣平老明月箫声在半空守斋示予游问政山和陈广文诗予用韵呈守斋小队名山访古归雪云石解听招麾琼瑶千嶂插空濶珠璧一诗争崛竒兴逸聊兹游赤石民安何待化潢池妓围如画心如水鬒髪从渠映玉碑夏夜鹊影翻髙树萤光出浅莎墙低天宇濶楼小月明多清吹徐徐至微云缓缓过欲谈无与共黙坐养天和题陈景説诗藳后今人宗晚唐琢句亦清好碧海掣长鲸君慕杜陵老月明孤屿云一鹤唳清夜和之以君诗竹牖寒灯下倚马挥万言跨驴哦一字迟速不须论纫云看竒思和守斋户部家居书懐抽身龙尾外一壑本来心书巻竹隂润笔牀花气侵耿光増魏笏雅趣寓陶琴隠几时捜句忘言兀似瘖同倪元公善之纳凉寿芳沿堦草软翠流长境静蒲荷觉更香清坐小亭丛竹近暂停团扇受风凉和友人题唐明皇杨太真对奕图风流阵退却围棊心醉妖妍落子迟还记行兵南诏否输赢应不到双眉京口甘露寺登眺吹帽海风鸦背起冯夷知我酒微醺楼台气压金焦浪钟鼓声飞淮浙云戈甲虎争余块石榛芜鼪啸几斜曛山僧不管兴亡事清坐闲披贝叶文陪守斋至玉湖书院作天垂大溪碧近树齐逺山水气涵野色缥缈亭数间维昔文节公孤标凛羣姦飘然两屐齿云岩遍跻攀此地足佳致差不逺市阛寿峯顾而喜筑屋娱亲颜吴兴富台树往往携歌鬟公独抱书来小舟破潺湲花澹水纹丽乌啼人意闲读易发妙藴不惟评马班着述五百巻星芒照人寰天街几绣鞍蹀躞趋豹闗河来砥柱立一老菰蒲湾守斋领客游秋风韵枯菅我诵壁间文徙倚藓石斑德人不可见月白渔舟还题严子陵钓台渭濵一叟髪垂素西伯与之无雅故幡然为舍钓鱼竿八极风云生指顾先生少与文叔游眼看日角与炎刘胡为掉头不肯住垂纶依旧披羊裘周文虚已师贤哲光武规模欠宏濶三公清坐台阁尊先生回首桐江月桐江月色无古今白波苍嶂幽人心题村学图田父龙钟雪色髯送儿来学尚腰鎌先生莫厌村醪薄醴酒虽醲有楚钳毕履和惠端砚余以大歙砚报之佐以一诗履和惠端砚玉质马肝色我有大砚卧蚕纹元是新安龙尾石持以答佳贶聊尔见此心极知不是双南金未足报君緑绮琴我得履和砚清润如履和天然粹德非琢磨秋江印月平不波君得刚甫砚朴钝若刚甫不能轻捷随人后黙黙寒窓守愚鲁端砚入手喜有余展开古帖聊学书大砚知君不负渠墨池飞出北溟鱼两宋名贤小集巻三百三十一两宋名贤小集卷三百三十二钦定四库全书两宋名贤小集巻三百三十二宋陈思编元陈世隆补适安藏拙余藳武衍字朝宗汴人工诗名着寳庆间方万里称其诗情致亹亹多有可笔于丹青者所居有亭池竹木之胜命曰适安即以自号有藏拙余藳二巻昔徐孝穆以魏收之文沈于江曰吾与魏公藏拙衍学诗三十年投质于宗工名胜者甚多藏拙之余仅存此藳故云淳祐改元立冬日衍书秋夕过松陵月冷江空夜气浓桂香飞下广庭风不知何处神仙过鹤唳数声烟霭中莺柳外飞来恰弄声瞥然流去一梭轻分明啼断春愁处风不惊花午院情宫词补遗梨花风动玉兰香春色沈沈锁建章惟有落红官不禁尽教飞舞出宫墙牡丹春籞正秾华有㫖今年不赏花剪落金盘三百朶内批分赐近臣家采桑曲粉光薄薄髻云垂月满湘笼独步时女伴未来归未得水边闲照插花枝道是蚕忙未是忙日长犹得事梳粧罗敷有语何曽解倚树偷窥马上郎虚星坛月下闻笙何人吹动玉笙攅天濶风髙桂殿寒声轧五云飞不去夜深和鹤落瑶坛宫思当时十五正娇妍选入宫中二十年谁料祇今三十五舞鞾未蹋玉阶前书画扇双成午夜约飞琼齐驾红鸾看月明缥缈碧云归去晓洞天霜冷玉箫清赠苕上隠者夹溪槐栁緑云堆辙蹟何尝到碧苔不种桃花緑底事恐因流水悞人来开元广寒词桂华珠殿水晶楼柘袖笼香一夜游飞下银桥人不觉月明三十六宫秋客去晋人冠子羽人衣客去移牀傍小池扇影不揺蕲竹净藕花风里看唐诗游吴门同乐园疥池光亭壁呈使君张都承一城和气万花春金碧楼台处处新太守不孤同乐意木兰堂上看游人春日舟中书所见翠峯斜倚侧金翘罗带萦红罥碧桃应是春愁禁不得东风深院粉墻髙花外飞来夹腻香片云谁遣下巫阳不须回首频相顾彼此伤春易断肠明妃曲中国无人北使轻六宫挥泪别倾城当时谁议诛延寿益重君王好色名马上风沙乱鬓蝉氊乡同地不同天琵琶何用弹声怨出降乌孙更可怜闻角呈宗谕方蕙岩晓角吹愁客梦寒一声声落曲屏间吴儿可杀无风味老却梅花祗当闲韩干照夜白八尺龙雪到蹄阿瞒骑罢阿环骑絶怜千古房星魄不见明时见昔时振金欹玉出天闲几向骊宫骤月还脱使干生天寳后画图那得到人间柳枝词灵和殿里最风流三月飞花雪御楼换得玉人眉样巧一春浑不下帘钩秋夕清汎弄月吹箫过石湖冷香揺荡碧芙蕖贪寻旧日鸥边宿露湿船头数轴书老将几回梦里到边陲马上犹能磨战旗弹泪对人偏爱説建炎随驾渡江时春日湖上苑外垂杨閲四朝东风依旧绿条条当年盛事人犹説二殿龙舟泊画桥折桐花上雨初干寒食游人尽出闗一片湖边春富贵断桥船簇夕阳间飞鹢鸣镳鼓吹喧繁华应胜渡江前吟梅处士今还在肯住孤山尔许年船里歌声去复还游人乐在酒杯间争如策蹇长隄上细看南山与北山宜永观雨池上泠泠过雨声緑荷风走万珠明天公未欲从羣望作了晚凉俄便晴长桥夕月巻来沧海黄银浪飞出层云白玉团千古垂虹竒絶处独凭三百赤䦨干双鹭谁惊双鹭起苹汀蹵裂玻瓈细有声飞入白云浑不辨碧山横处忽分明重访西湖旧游西风吹晚凤城开桂子香中信马来十载不行湖上路知它添了几楼台榴花蹙蹙生红露滴珠薫风凉幌晓粧初折来戴朶频拈看应讶罗裙色不如燕子燕子搀风入画楹不知人傍緑窓行香泥惊落忽飞去却向桐华顶上鸣老宫人寳髻无光玉貌昏悲歌空感旧承恩君王喜问先朝事时许车儿到殿门侍辇观花上苑春太皇宣索凤笙频如今犹记当时曲对谱闲教小内人湖亭席上赠商素一曲春风已擅场浅颦低啭更传觞令人忆杀香山老旧日玲珑也姓商贵游钿车辘辘辗芳尘障步香移一片春花下玉盘行禁脔御前宣劝到湖濵次平山景一缕残烟暝不收作成谿上十分秋空林落日西风急红叶无诗水自流寻昔游碧水青山旧路迷刘郎惆怅阮郎悲仙桃一别人间去洞里春风自四时七夕金鍼插并玉搔头月落河倾尚倚楼细认双星还自感别离同是一般愁雁奴断沙残汐葑田枯寂厯寒烟卧雁奴飞起不知何处落数声蓦忽隔黄芦阮客粉靥娇春掌上轻玉琴声里见深情花边临别重回首犹恐丝絃説未明书吴江塔院水月叠叠沧波隔乱山白鸥飞去复飞还吟边好思无多子祇在孤舟落照间九日倒尽䲭夷酒更沽西风吹兴满江湖客中賸喜身强健嵗嵗秋香看紫萸寄社友秉烛西园事已非更堪中酒落花时隔帘燕子偏饶舌不管春愁倦作诗立春蓼滴辛盘色鬭鲜已将春到酒尊前金幡不用吴娃祝自唱新词插鬓边孤山访梅不遇简知已结客寻春过旧隄雪香云冷锁双扉隔墻应是梅花笑敝却貂裘尚未归雪中登垂虹亭投箠江边雪满头玉虹千尺要诗酬诗成上马谁同説説似亭前两白鸥两宋名贤小集巻三百三十二两宋名贤小集卷三百三十三钦定四库全书两宋名贤小集巻三百三十三宋陈思编元陈世隆补适安藏拙余藳霜梧栖凤枝头数叶轻井边篱落正闗情晚来纵有西风过一片秋声作不成湖边日日湖边上小车要寻红紫醉年华东风合与春纷理忍把轻寒痩杏花示䑨师不拘早晚过长桥要泊桥边踏巨鳌无月色时方得睡有梅花处必停篙不逢水活鱼休买才见溪清米便淘到得旗亭须报我落帆相与醉村醪立秋夕水花香弄晚风清间立梧桐看月生夜漏向深秋始觉一天星湿露华明新雁塞月程程逺星河字字疎不眠沙外水恐湿足间书倦翮支风去悲声落枕初秋清人易感政自不闗渠春晓山行马上口占山深竹暗晓风轻几样幽禽错杂鸣驻马细听浑不识就中惟识秭归声路转前山复后山宿烟收尽薄生寒吟鞭忽指松稍月絶胜城中楼上看阳复一变阳爻七日初窓间测影弄徐徐不知曽未添宫线但觉多翻数叶书刘八窓见访一夕即别五年苕上别别后愧相疎今夕知何夕忆渠俄见渠同持一杯酒胜寄百封书未及论心事晓风回蹇驴悼戴式之四海诗人説石屏一时知已尽公卿家传衣钵生无愧气挟江湖老更清重感慨时多比兴最瑰竒处是歌行九原不作空遗藳三些吟魂泪为倾尝蒲萄压架骈枝露颗圆水精落落照晴轩微酸自是江南种尚忍因渠説太原睡觉睡觉东风忽惘然起翻云母续炉烟半醒不醉宿酲思欲雨又晴寒食天春草池塘诗梦里梨花庭院酒尊前谁怜倦客长安市节物惊心忆旧年晴丝何处飞来系碧空敲吟终日费形容搏桑老茧抽纎纬星殿残机剪细茸蓦忽带归帘外燕等闲惹住栁边蜂风柔日薄楼台晚一缕低垂力正慵谢曹东甽跋吟巻十年湖海仰师儒八斗衣传子建余袖里有诗须印证句中无眼定趦趄吹香玉唾清如许刮膜金箆病已余媪扇何曽求贵重等闲中得㑹稽书枫桥道中路接官河栁行斜蹇驴冲暑憇田家雨余天迥云生叶日午风轻稻放花袯襫已县黄犊睡桔槔不动绿隂遮老翁相见如相识命坐藜牀自析𤓰郊居纪实既安能适复何疑小筑重营即旧规狡兎反为三窟累鹪鹩终遂一枝期种成水际芙蓉径凿得亭前菡萏池客有可人尊有酒四时风月总相宜送外家通倅方澹菴风节传清素名多为宦游花封才解绶芝检趣监州等上持麾节归来观冕旒江南与江北底用説离愁松陵晚泊漭漭风涛外天随底处寻碧云千嶂暝红树九秋深故国荒城梦空江倦客心行藏那无计蓬月闯孤斟小游仙词天风吹上碧嶙峋鸾鹤声清草木薫金阙玉楼行欲遍却携明月出红云寄汤伯起徙家城市去不为故人留种菊应无地观山合起楼别来通讯少春酒作诗不池上双柽緑孤吟我正愁次韵答菊庄汤伯起数弓蔬地一方池吾爱吾庐祇自知芦碧补交杨栁缺柽红搀上藕花迟翠隂围合疑无日凉意萧骚賸有诗君欲重来须更待嫩烟浮动晚晴时别燕寳墨烟云邈金风庭户秋有谁堪作伴无计若为留谨勿沾鲸浪应须避蜃楼裁诗聊寄逺烦慰玉人愁西陵观梅障霜筭日夺天机九月梅花赏玉㽔到了不知春意胜水边风韵两三枝山院小院清声动碧梧飒然凉思满籧篨年来懒结青镫伴却课儿曹读夜书夏日书事缓将琴轸巻将书谁信闲中事有余约客论茶和水试课童移菊带泥鉏竹栊日午犹闗鹤水槛朝来自餧鱼山蓟已苗𤓰已蔓适安生计未全疎访隠者居藓隥披萝入茅堂着竹遮緑看流去水红惜落残花蜀鸟啼春静山童厌客譁细观题壁者一一是谁家宫中词睡余罗袖印眉山行傍粧台理坠鬟圣主忧勤排当少犀椎鱼拨总成闲边烽既息穑事告登歌以五十六字同和击壤见説边头事已宁捷书复得寿春城从来方面多豪杰均与朝庭击重轻枣寔虽红休北顾稻花垂白近西成民无饥色添欢色气象方才似太平京口策应戍将归营老矣犹征调新从淮上归尽知边境事曽解寿春围腥血封刀匣黄沙渍铁衣奏功均得赏沽酒醉斜晖枕边枕边清坐散余酲惨淡西窓月半明燕子梦回帘未卷楝花风信晓寒轻癖賸欲收神省费心三生痴癖本来深典衣寻访晋朝画折简借观雷氏琴帖字逼真尝细搨诗联敲穏每长吟镜中一笑成何事鬓影秋丝日见侵清明湖上榆火初传禁漏残满城和气在湖山接天杨栁风烟里照水桃花图画间旧路人穿新路去长桥船出断桥还吾皇应喜民胥乐嵗许西门入夜闗宿吕城舟中古堞遗踪何处寻断烟残日意沈沈飞湍过闸风雷怒峭岸如山草木深灯火邻船喧客枕江天漂梗碎乡心明朝沽酒新丰市惆怅无人伴苦吟送客之润赴时贵约折栁亭边来问津江山先入梦来频漕渠水足新逢雨客路风光恰是春莫论孙刘悲既往愿言賔主乐相新曽留短絶题多景君到应须为拂尘送徐云友归行都落落竒男子长言走客尘白身无寸禄青眼欠髙人病为思诗苦贫緑立行真片云留不住归醉洛阳春伯氏自吴门来辇下再宿即别把酒论新事移牀问故山桑麻云已长亲戚喜相安断雁江湖外驰心梦寐间两年三度别此别觉尤难刘后村被召衔上官虽显吟边兴不衰细评南岳稿逺过后山诗才大人多忌名髙上素知瓣香吾敢后幸见召还时送友人赴长沙酒官老枫残月晓江濵送客归来又送君愁滴离声三叠泪眼穿行色万重云过湘应取离骚读别邑终期课最闻莫为西班羞薄宦要思先世立殊勲杏花栁店春风酒斾斜紫绡团萼数枝花香肌元自多丰腻错把梅花看作他北固亭口占三生结得润人縁巵酒时来煖客氊北固儿童虽不识也縁巾履过山前鹘山屹然孤立藓痕青千古江湍洗不平苍鹘飞来复飞去不知身为此山名甘露寺狠石二雄曽向此盘桓鼎立功名各未安留得坐时顽石在至今人尚説曹瞒月观逺眺朝宗亭下浪㝠㝠何日寻观瘗鹤铭更欲裹茶邀客去短篷敲火瀹中泠嵗在丁亥郊禋礼成上登门赐赦获睹盛典恭成口号闾阖煌煌辟晓云千官鹄立望严宸鹤书飞下珠檐峻雉扇分开玉座新山寿声中团喜气钧天奏处隔香尘明王盛事民何幸三载恩寛四海春正元二日与菊庄汤伯起归隠陈鸿甫泛舟湖上二首春云漠漠雨疎疎小艇冲烟入画图除却淡妆浓抹句更将何语説西湖櫂转逋山落晖春风深锁恨依依松间一鹤俄飞起疑是先生出未归送蕙坡赵富阳赴髙邮元幕见次相逢客里便相欢握手真能出肺肝买得酒尊曽共酌带来诗巻每容看旧闻游宦多知已今喜公朝与好官一片淮云千里月觐圭何日入长安芦笋春风荻渚暗潮平紫緑尖新嫩茁生带水掐来随手脆櫂船归去满篝轻竹根稚子难专美涧底香芹可配羮风味祗应渔舍占玉盘空厌五侯鲭湖亭席上寒食梨花月新晴杨栁风愁融山色里兴极酒杯中緑髪日夜变青春今古同忍教行乐处容易夕阳红哀魏方泉每见中吴士多称太守贤一毫无暴政千里乐丰年心醉西楼月身飞北阙天那知人事异梦絶栁桥边诏下催归觐人传便尹京班才联从橐庭忽舞铭旌玉树悲中折金丹救莫生泽多唯乳子天道若无情寄吴德章签判莫转朱弦轸知音世不悭吟情清似水壮志屹于山自入乡闗去相思云树间春风吹五叶早趂集英班书所懐闲拂尘中镜犹怜壁上梭生平多坎壈知已半销磨对酒成孤酌横琴寓九歌相思江水濶嵗晚客如何两宋名贤小集巻三百三十三两宋名贤小集卷三百三十四钦定四库全书两宋名贤小集巻三百三十四宋陈思编元陈世隆补北窓诗藳余观复字中行旴江人有北窓诗藳读柴桑集游心太古初得向万物表平生一罇酒寂寞三径小有琴不张絃正以知音少伊予挹残芳道心炯相照北窓清梦长山间自啼鸟吾欲问先生天濶白云杳咏懐山容洗眼青江光照肌白翻枝鹊查查抱叶蝉啧啧蒹葭揺风声梧桐淡秋色草木了无能隂阳互相激人于大化中真成逆旅客藏舟夜半移不假贲育力尘网罩入纮贪夫受罗织蹇予丘壑娑一室颇安适荒寻纵竒懐清诡弔尘迹风揺泛海槎雨涩登山屐世逺事荒唐文髙兴寥閴渺渺孤征鸿一举振六翮此意人莫知独宿巖扉寂寄伯成昔别青梅酸今来黄叶堕叶堕却归根窓隙见驹过大巧亦自然小智空琐琐一言取封侯千金贾竒祸达人知倚伏去就无不可天公亦何为妙用正在我风雅不可复趋巧世代然君看黄初语已减河梁篇神思透溟涬至寳辞雕鑴傥欲剰着语不如寂无言梅花引耨银云锄璧月裁得寒花寄愁絶阳和一㸃来天根春满江南谁漏泄珊瑚作树玉为肤沈水薫香檀吐屑野桥横寒涧洁斜梢舞破屋角烟老树压残墻角雪风流不肯王谢俦孤髙尚笑夷齐劣萧然与俗最无縁此话难明向谁説絶爱西湖君暗香浮动月黄昏亦爱东坡老竹外一枝斜更好二仙去矣花寂寥着语压花花不倒谁能淡笔传其真谁能楚语招其魂参横月落兴未丫三呌花神闻不闻花影揺揺情黙黙冷透吟脾醒醉魄问渠桃李岂知春西抺东涂受春役自然香无色色谯楼角动霜初飞萧寺钟鸣天欲白披衣遶徧树头行判断人间风月国梅花羣卉皆舆𨽻孤标真圣贤干坤清不彻风月兴无边生意春常在贞心晚更坚骚经虽不载已入二南篇山居即事密竹环茅舍应无俗士过睡浓嫌日出坐久厌尘多鬭雀翻危叶饥鹅唼短莎世涂真九曲犇走欲如何梅花自是孤芳集大成红红白白漫争名天边差有雪堪亚世上更无花敢清笔到华光空幻相句如和靖蔼遗声一枝勾引窓前月冷淡相看太古情次韵春日日淡风轻养物华老天将此付诗家人情巧似营巢燕春意忙于赴壑蛇寂寞兰亭空有感凄凉金谷竟谁夸絶怜狂甚樊川社枉杀吟情豆蔲花次韵稻簇殷红竹迸青风惊檐玉一时明晚来幽趣无人解流水声中看月行步遶步遶苍苔自咏诗吟情惟有涧泉知山猿忽地来偷果攀断庭前乌桕枝木犀盘盘老桂树金屑黄松孕此无尽香袭袭乗西风幽人为延伫古意滋无穷王孙招不来西郊草䝉茸欲以遗逺者道阻嗟难从爱之不忍替槛之寄房栊梦魂怳而清夜半超鸿蒙常恐芳气歇我恨何时终两宋名贤小集巻三百三十四两宋名贤小集卷三百三十五钦定四库全书两宋名贤小集巻三百三十五宋陈思编元陈世隆补癖斋小集杜旃字仲髙金华人仁翁汝霖之孙陵之子兄伯髙旟弟叔髙斿季髙旞幼髙旝皆有诗声时称金华五髙旃有杜诗发微传于世白云在南山白云在南山幽鸟乗风飞鸟飞不能逺云髙还难依园中亦有菊堂后那无萱游子不得归衔悲欲何言緑珠行蜀丝殷空金作谷珊瑚成林珠百斛彼姝千花万花簇明月出胎照波緑镜中飞鸾掌中身夜月春风看不足悲欢倚伏为祸福西里怜颦东市戮愿将旧意奉新人此别他生定难卜君因妾死莫多怨妾死君前君眼见髙楼直下如海深璧玉一碎沙中沈平时感君爱妾貌今日令君知妾心同平父园中即事季冬少寒凛霜薄日色明访我㑹心友相携园中行菜甲长疎花梅枝缀初英潜鱼戏晴波寒雀暖有声小步极遐览闲吟畅幽情语言接缱绻意适体自轻嵗华晚更好景趣静始并俯仰物态闲聊与同春荣明镜行明镜照形不照影明月照影不照心朱丝委地流水咽寳剑挂壁蛟龙吟二桃画谋恩义絶惨惨严霜飞六月衔石海可填鍊石天可补君非食莲菂安知此心苦上徐子宜侍郎二絶当年金屋误承恩自倚容华託至尊风外游丝难系日依然青艹暗长门猿臂将军战不休当时部曲亦封侯夜凉忽梦燕山月犹幸君恩晚见收九日懐陈舍人白髪江湖暗青灯几席凉穷途几半百佳节乂重阳命也吾何奈天乎孰可量元龙楼百尺犹足慰行藏蔗境菴二絶世事多端好备尝未能悦口勿轻忘结交莫厌初年澹晚节相看味始长美恶初终自不同新人那念旧人容君知食蔗逢佳境不念人间有菲葑别江隂宰魏元长兼望木叔使君荆山抱璞自遭毁漠漠尘沙埋皓齿咸韶正音或出爨下桐千年愤铁一日变化成蛟龙人生相欢贵知已心不相知异生死岂不见豫让不报中行氏又不见聂政杀身酬仲子沧海终可填太行竟能移丈夫杀身为感激有恩不报非男儿意气磨日月感遇由一时齐威九合诸侯盟黄河倒流五岳倾楚茅入贡民冠带金绳玉检思告成髙台已荒曲池既平不见夷吾功但闻鲍叔名赋贤已录物理因人创神机自古传扬雄嗟有法孔子叹犹贤胜负存虚实初终谨后先按图严画井起数象周天百战期争道三隅察守边开基思汉祖复土想周宣审势攻无备沈机救未然胜心游碧落幽思及黄泉冒利鱼贪饵乗虚雁避弦纷争忘父子迷惑到神仙守必防重折攻须出万全妄兴侵伐意私擅杀生权绐弄心懐诈包藏智益𤣥甘辞韬甲胄险志匿山川讳忌真情露矜夸小数专怯围潜却步贪得暗垂涎见逼难思进相持莫敢前蹈危须捋虎役志耳鸣蝉意满浑忘食神驰更废眠弱形遭毒手短节不空拳悔误徒批颊矜髙欲比肩祸胎还隠伏阵势漫绵延诡道非存正羸师合忌坚设心踰虺蜴攫子甚乌鸢造妙羣心妬趋亡衆目怜浅谋徒躁进重地莫轻捐黒白材因见雌黄论岂偏髙人真託兴逺见始忘筌鉴戒无忘此防虞葢有焉请看奕棊句何愧鬭鸡篇山有狙行山有狙不可驯山有虎不可亲狙诈匪懐德虎饥须噬人死生託良马信厚称瑞麟野性定难保勐兽终不仁王粲宅春风佳人命多薄深宫井冷梧桐落江边百尺断魂楼未比鹪鹩一枝託汉家待士礼意失党狱沦胥生鼎镬南山豆萁苦烧焚鹦鹉洲边埋一鸮丈夫择木岂无术何尔依刘燕巢幕君不见平时子房侍帷幄一语不投毙文若登楼此日诚可哀亦恐从军未为乐书懐呈钟君禄吏部君不见黄河之水能上天白髪一变无由𤣥人生住世无百年倐忽变化空中烟眼前富贵皆年少悲苦长多少欢笑抽絃促柱向君弹宛转凄凉不成调持心託明月明月照影不照心弹剑发长歌歌长宛转多苦音泻水东西南北流昔日年少今白头欲对君前歌此曲恐君泪下不能收勿除蔓行蔓草君勿除叶蒂相连牵春风共滋长秋露同衰残庭前梅花树一种同根生南枝煖北枝寒读杜诗斐然有作王泽久沦洽正声皆雅言百川忽西流青黄杂牺樽骚经吹死灰明烛日月昏绮丽兆建安淳古还开元夫子握元气大音发胚浑明娄失毫芒神羲隘干坤再变六义彰一日五典惇上该周南风下返湘水魂仲尼不容删余子何足吞五季兵戈繁嘲虫鸟喧頽波既弥漫新竒尚西崑吻喙生讥评神鬼懐愤寃王苏发醯瓮黄陈穷河源煌煌百年间后学同推尊时时或尝鼎往往犹戴盆倣摹惑铜盘笺释讹金根顾余小子旃独受柱极恩神融泪交堕思苦心屡扪相望五百载如接颜色温炉冶无停工况复忝诸孙斯文诚傥存庶以起九原纸被一首疎布裹败绵破碎错经纬严风过强弩终夜缩如猬剡溪褚夫子益友吾所畏策勲在覆冒周密罕俦彚隠然万里城可却戎马气脉髓盎春温浊酒有醲味直躬免拳跼夜气益洪毅吴宫凤花锦伐命可歔欷物微用匪薄道在穷不讳緼袍可终身狐貉不足贵陆务观赴召四海文章陆放翁百年渔钓两龟䝉数开天地吾何与老作春秋道未穷李耳守官逾二代张苍职史到三公坐令嘉泰追周汉此是君王第一功两宋名贤小集巻三百三十五两宋名贤小集卷三百三十六钦定四库全书两宋名贤小集巻三百三十六宋陈思编元陈世隆补皇荂曲邓林字楚材一字性之自号四清社友福清人年十五即以诗义魁乡校淳熈中登进士一时名公卿如周益公陈止斋晦翁朱子吕东莱俱引为交游尝伏阙三上书陈时事得失朝议欲授以中都干官或曰邓林若在中都此谤议之府也遂授石城丞其诗有皇荂曲一巻南国有佳人南国有佳人仙姿自蓬岛龙绡照明珰凤钗横贵寳新粧试鸾镜皎皎颜色好芳年倐已笄君子可偕老奈何行媒弱修言弃中道洞房闇惆怅琦璜结组缟宁作钟离春勿学姑瑶草刘院鹿车小宇宙据鞍常醉眠风尘澒洞时杯里全其天伶达故自佳籍放乃无用试看劝进表何似酒德颂东山彭泽乞灵风鹤屐折齿壁后寘人汗如洗樵渔杂沓坐林间蜉蝣尘埃不可攀石头扰扰柴桑间任彦升铃悬四角五采旗分明天产真英竒阿堆文章妙一时士林往往推元龟杨梅蜜领仁且慈桃米麦饭清堪师何愁不得中书为半生纡意梅虫儿陶通明眉疎目朗姿圆通诗书万巻罗心胷华阳三茅仙洞中凤笙隠隠和松风薪林园䜟呈梁公朱砂曽青霜雪容服之身体飘轻鸿积金涧泉东复东山中宰相那无功昭阳竟作单于宫緑珠词凉台潇洒临清波幄翠帘珠明绮罗哀丝豪竹按清歌红潮素脸春风和至君欢娱美人醉报有无情使车至几樷兰麝俱委尘独指緑珠可当意衆中偏是承恩深妾身虽贱无二心君前判命效一死玉收声红日沈轻裙飘向栏干角花钿散地金钗落到头不负齐奴约犹胜识字空投阁玉儿金莲花上俞子永寿神仙罗绣绮苑中荆荻市令严玉像支离瓦官寺六宫鸭㔅起淫风大白便应悬妲已此身肯许兜鍪夫勐为东昏判一死到今羞杀卖降人去作练儿梁姓臣瓮茧吟有茧大如瓮其来自扶桑缫成白雪丝一缕万丈长染成备五色妙织云锦章花文杂经纬纨素无晶光缃缬时所爱轻练贵侯王缁衣不可作此物间篚箱衮职岂无阙终当补虞裳结友四清飘风吹游尘古道少人行泾水化为泥沧江污我缨嗟余偭工巧世外陶闲情衆芳怨芜秽不忍葹菉盈庾岭姿皑皑渭川色青青三闾播秋思九韶铿乐声萧然庭宇中对之成五清滔滔扬波者剑首一吹轻灵修倘见知氷霜憺姱名次韵陈钓甫郊行黄尘败素意出门惬郊行野菊含冷燄巖松起寒声髙山唐业崇流水晋时清舍薪归底用石鼎待弥明闗山月闗山夜月明分彩照戎兵将军拥节起长戍受降城焚烽望别垒欲验盈虚驶塞笳将夜鹊战气今如此重闗掩暮烟云阵上祁连思妇髙楼上遥心万里悬孤山访郑渭濵不值寂寞石琴台香云拨不开多知骑鹤出自欲买舟来葑岸春回草山亭雨谢梅懐人成怅惘日暮惜空回书懐西风吹羽扇吾道竟凄凉上坂劳骐骥低巢窘凤皇可求非富贵无用是文章冉冉深林底幽兰正自香真阳崃满眼皆吟料归囊未尽空江波连岸碧野火张天红髙树留寒日长芦转晚风客心维小艇心已故山中凌江滩滩髙舟去缓闲眺莫江濵竹本沙痕旧茅樷烧色新青裙瓶汲涧白帽斧寻薪渺渺蛮烟起秋风一旅人近况近况只如此深山无见闻二申犹学道三上漫攻文芸叶春繙日梨花晓梦云添香仍煮茗严敬事天君早过刘功父清溪月里山河大风前草木凉征尘生杖屦香雾湿衣裳古岭攀栖鹘荒蹊蹴聚蝗白云看未逺已转九回肠曲江归舟只道蓬低碍覔诗眼前物色自多竒千山赭去如秦样一水清来似晋时渔父岂无縁苇辈樵人恐有负苓师僮奴忽报梅花动春在江头最北枝村居古来村里起功名当日南阳亦是耕几笔逺山仁者静半桥流水圣之清晚风蝉响胜金奏夜露萤光即火城人得一闲髙一着不须史论更诗评感兴竹帛功名九折车栖迟巖野竟何如浣花溪上寻佳句积谷山头读异书江左风流空醖借淮南烟景尚凋疎太平十二河汾策几欲排云谒帝居蛟峰先茔狞蛟蟠伏鬛封孤云黯幽亭日向晡双柱千年翔化鹤四山半夜泣于莵老天忍挫真英物厚地甘埋大丈夫无计发潜空涕落雨松霜柏照烟芜赋江郊渔弋占断江山是一家寄情渔弋当生涯青枫翠竹春屏叶白藕红菱晓镜花鸿鹄鵾鹏鵰鹗鹘鳟鲂鲦鲤鰋鲿鲨河阳书到君当起弩发千钧钓五车豫章郡名犹是汉流传宇宙江山复几年画阁倚空家十万红粧鬭夜妓三千层城歌舞秋风外故国兴亡夕照边近嵗浔阳成重镇镇南乌幕锁苍烟贑上思亲庭下青萱意自舒起居近日复何如熏香莫遣衣篝润饵药从知酒琖疎教妇丁宁惟礼法要孙久逺是诗书手中线在常珍重空写平安託鲤鱼章贡祥符吴道士孏窝早年收得自由身坐断窝中孏是真日短日长惟守静云来云去不生嗔破除机械鸥盟熟脱畧锱铢鹤料贫旧看黄庭犹忘却应无心力对闲人江湖伟观世间无尽是天游更出湖山最上头江面春声潮巻雪湖心寒影月澄秋海门舟楫云开见瀛屿亭台水载浮不比钱塘歌舞处逺懐西北有神州送徐𣙜院奉户檄之九江诸郡中边莹彻似冰壶空尽时情意气殊已向铜龙梯要路又随玉駃驾征涂风生湓浦江流急云满康庐夜月孤朅到东南无力了一分寛处是规模兰野客过门呌卖兰清风便自逼人寒孤根未必灵均种推作离骚行辈看闻鸡不因风雨不分明羞杀谯楼打乱更世上公侯多改节无人肯听丑前鸣晋武帝秋风铜爵曲池平吴王宫娃满掖庭凭仗皇孙聪慧早不知祸在夕阳亭左太冲辛勤十稔赋三都闻者曽瓿酒瓮书他日洛中添纸价陆家兄弟竟何如朱彦和文如玉海动时流曽以书棊伏隠侯武德阁前消几语却令梁氏缺金瓯任蛮奴千里旌旗已渡江蛮奴苦谏唤萧郎却持官里黄金去望拜韩擒石子冈敬微受用庐山水石竒亭亭霞外薜萝衣侍中那抵苏门障笑死丹青陆探微邓郁云母糇粮五岳楼绣娃少妪导仙游不应轻信双青鸟便遣东都事业休石崇梓泽神仙第一居争豪不惜碎珊瑚荆州使客知何罪未必亡身为緑珠张茂先辨精龙肉亦竒才雄匣干将耿不回只守鹪㝠蚊睫赋天星未必折中台王夷甫玉尘消揺吐妙言清流都指作龙门白头茍活尊前坐夜半排墻未是寃张曲江祠延英几度献忠言白羽他时赋感恩自是三郎真赝错却将天寳换开元贪泉千古遗踪散晓烟空余二字寺门前世间贪者滔滔是何必俱曽饮此泉送衡山琴画张道士二首满天风月澹消骚三尺孤桐古调髙不敢问君听别操请弹二十五离骚满空烟雨澹糢煳三尺霜渔老墨枯不敢问君求别景请描七十二峯图桂树剪剪霜风起晚吹一溪流水浸寒晖客衫犹恨吴绵薄不道边人尽铁衣利州进马灵闗玉垒自崔嵬谁向西边起祸胎万里望尧通一祝天基御马利州来过緑野世上今无隠退风地名偶与午桥同往来怕看铜驼陌闲倚柴门忆晋公西湖髙价租船作胜游穷逋那敢鬭风流西湖多少闲春水不洗中原二百州望和靖墓孤山擎出水中央留下梅花代代香满酌湖波遥一酹问咸平事已荒凉九里松松是山灵一手栽尧天常就栋梁材龙髯怒起春风急似怪游人喝道来唤渡旋幙半载蓬莱地相携只是诗心懐丹凤去梦与白鸥随俯仰俱无愧勤劳必有知归舟平似掌天亦念孤危寄里中社友欠作故人书侵寻半载余穷吟虽自吝入梦不相疎梅蕊通春信霜风促嵗除待余归故里鸥约复如初题刘功父与耕堂黙耕原不外灵台何用钱添百屋堆甘雨每从和气出祥风常自善心来畛畦有害皆除去境界须寛更放开种德欲如多黍稌本仁先且䕶根荄太平国里青精饭永熟乡中玉液杯㑹得遗安龎老意力行好事厚栽培两宋名贤小集巻三百三十六两宋名贤小集卷三百三十七钦定四库全书两宋名贤小集巻三百三十七宋陈思编元陈世隆补古梅吟藳一吴龙翰字式贤新安人咸淳元年领乡荐授编校国史院实录宋亡不仕筑楼三层终日吟啸其中楼前有古梅一树即以自号晓发姑孰城鹃啼惊梦欹春枕花落迎风打晓窓携杖搀先出城去角声吹月堕寒江浙江姚楼观水月翠滚玻璃万顷秋长江又挂水晶毬水光月色梅边客今夜㑹盟江上楼晚舟过临平烟钟舂起夕阳愁淼淼临平春事幽惟有风蒲爱吟客岸边缭乱绾行舟春晚留淮上淮山厯厯春云淡淮水汤汤夜月辉此处杜鹃啼不到江南行客未成归赠谒士一掬乡心寒似月半生行迹过于云春风满担诗千首是处青山留得君白纻词吴宫烟水碧迢迢琼楼十二凌青霄北方佳人颜如花素衣濯濯明朝霞云母屏风珍珠箔香销金鸭春寒薄璧月流光罗绮筵白纻舞残月欲落君看月落夜潮平吴江濶兮越江深吴王醉兮越王醒嘉禾舟中天与东风便千钱买一舟嘉禾三月路隂木四山秋野色缄诗思鹘声替客愁烟波渺无际是处可盟鸥嘉禾沈园景物何其异虚岩人力成清池沈鸟影髙树落蝉声花日楼台丽香风帘幙轻我来一吟赏不惜买杯倾重阳客中愁里重阳近他乡酒易酤秋风诗鬓短寒夜客灯孤笋笠月穿破荷衣霜打枯有懐吟未就端不为催租柬刘后村先生四首天禄臞仙后代孙巍科几世属名门千年絶学追先圣四海真儒仰后村直向天边扶日月只从笔底转干坤年来诸老凋零尽惟有灵光独自存玻璃万顷海天秋相国如居天上头锦帐围山丹荔熟银梭织水子鱼游地灵自古称多士人物当今列上流二季一翁家学在湄洲即是蜀眉州雪碗冰瓯淬笔锋篇篇琢出玉玲珑鹤鸣逺岫千林晓鲸展洪涛万里雄暮雪寒梅吟思外春风芳草梦魂中诗瓢行脚半天下多谢先生棒喝功骑却青鸾上禁林岩岩声价重于金花砖日转琼笺暖莲烛星归玉漏沈翰墨挈来三昧手丝纶画出九重心春风已筑沙堤路天上虚星属意深西湖曲十里风光烟水白嵯峨帝城紫雾隔笛声吹㫁蒲叶风鹭飞界破青山色湖波鳞鳞织成縠翠盖红幢机上簇长安富儿美少年马行紫陌香气扑画舫谁家窈窕娘半额鹅黄时样糚玉手折花娇无力花枝斜挂银丝长隔花踌蹰意相属稍稍谈笑间余香夕阳西下汉水逺无计问觅双琼珰巫山髙哉但入梦安得插翅飞其傍君不见呉姬采莲自唱曲君王尚在舟中宿拜林和靖墓老鹤髙飞入白云空余残照管孤坟清风千古镇长在见着梅花如见君久客湖海买舟西还万里烟波兴渺然片心如在灞桥邉归装诗少不成担自抝梅花凑满船冯永之号冰壶工水墨丹青半生江海冰壶翁担风荷雨七尺筇烂嚼扶桑紫金椹玉楼光彻十二重饱喫孤山白玉花一凿九窍开玲珑能鉟明月铸双眼故能搜索异景窥神功能穿星斗挂胸次故能神游八极之鸿蒙手撼烟云出砚石酒酣奋笔驱雷风回山转海有力量顷刻鹅溪幻出白练之寒江碧玉之奇峯潇湘洞庭忽在眼冷落烟竹苍梧空碧天万里渺无际但见隠隠孤飞鸿江门过雨凉如许木落潇潇秋满浦月明何处起渔歌小艇人归急揺橹鸥沙漠漠洲渚昬无数寒鸦栖古渡景物变态虽无穷笔端有口一一吐研丹吮粉尤精奇直与王爵争毫釐宁肯没骨媚时好逸气往往追徐熙一㸃春风㡬花卉化工权柄君所私献之㹀牛韩干马滕王蛱蝶僧繇鱼下笔衆妙各俱足开巻错落千珠玑顾家层楼连天起俗士那敢窥藩篱呕心抽思何自苦乃使肌骨化作枯松枝君不见梅邉有狂客风饕雪虐宁忍饥吟躯未老貌先老不觉两鬓纷如丝灵金山观金灯嵯峨灵金山峭壁偕天长㠝岏万苍翠无复敢颉顽登临劳逺目久羁尘俗缰天风送笻屐此愿今一偿所喜侍老亲赑屃升崇冈琪树蔼柔丝瑶艹超羣芳松声入幽懐妙乐非笙簧好鸟相劝酬醉我林中觞我吟游仙诗客和招隠章起舞沸懽笑人影乱夕阳何方阿堵女山北敞虚堂石池閟甘泉瓦炉腾妙香昔言山有灵金灯夜呈祥信哉华严经佛眉施白光澄公有妙力一笑通禅房讵知山石间而有金光藏崦嵫下朱景山气相激杨若以色见佛于法参与商我生事迂濶咄咄颠复狂读书猎千古浩气凌八荒乃欲落须发掬水曹溪傍吹以无孔笛例骑牛一场手击混沌开有此硬嵴梁指㸃生死根棒喝行诸方辛酉秋吴画士写神功名自有兜鍪辈荣辱宁甘蓑笠翁烦作田园秋兴画短檐斜日稻花风秋崖先生招饮荷葭坞席上赋诗相公潭水清于玉翠屏四面环书屋石梯齿齿登苍崖老树晴烟千顷緑好花对人无俗姿春色盈盈囿虚谷归来庭院碧参差八窓玲珑有修竹先生长啸临清流茱萸辛夷香满洲浪唿迪辈偕春游緑醅深注碧玉瓯我醉起舞相劝酬愿祝先生相业侔伊周运留侯帷幄之筹横莱公野水之舟莫负苍生望安石东山髙卧凌清秋京城寓居春日春城庭院栁风轻帘影玲珑受晓晴红日半窓吟梦觉咿哑墻外卖花声宫人斜碧石重重锁墓门兰膏㸃火照黄昏春风几度生芳艹还似君王旧日恩春夜隔江望扬州城烟抹芜城熨不开夜深灯火照楼台欲披紫绮过江去月冷沧洲待鹤来数年前有小词微雨后落花天娇态病恹恹怕人猜着是相思成日不开帘寳钗横蝉鬓乱院宇侍人归尽缓移莲步玉兰前纎手掐花钿月夜与客饮梅花下一姝歌前词复出笺徴余新作月夜梅花下开樽谁主賔梅花娇欲语让我白头人娉婷楼上女无乃花中神下楼欵懽笑莫惜抛千金纎纎出素手为我弹瑶琴自言谙古调妾心合君心感君缠绵意未弹先有情妾佩明月光妾衣云霞轻共君骖白凤一息超玉京君看天帝女嫁与牵牛星天河万里长鹊桥嵗一陈安得河水干夜夜长相亲君能挽天河一洗八极尘宫词舞罢霓裳寳髻垂桃花扇底暖风吹夜深内殿重开宴手捻灯花画翠眉秋崖先生以红石见寄彤霞铄石玉晶莹琢出羲之风字形却着寒松苍石下研烟传写相牛经心逺堂飘飘谪仙子闭门逃世諠达哉柴桑翁心逺地乃偏羡公隠㕓市髙拍前人肩园林富花木景象罗春妍翠鸟鸣髙枚白鱼游深渊鱼鸟欣有託吾庐兴悠然诗瓢贮烟云茶鼎烹银蟾有此佳絶处那讯名利鞭鹊尾闻妙香片心超九天渊然消万虑流光纬三田干坤任簸弄追踪古偓佺持敬堂大哉紫阳箴诚为百世师心法故能传心印几能提明明道统灯于此接光辉端居俨帝临暗室疑神窥立足千仭渊生怕伤髪肤兢兢一寸心炯炯冰雪壶脱帽藐王公无乃酒狂徒蹀𨄌渔阳鼓傲态逐刑诛我则持以敬譬如龙恋珠断断猫捕䑕绵绵鸡哺雏守之戒勿闲意马防驰驱层翠楼结楼书屋傍独占林塘幽飞檐瞰寒碧照影虹霓浮层峦万苍翠峭屼生戈矛黛眉与螺髻故故含娇羞此时楼中人片心随白鸥风吹乌纱帽露滴紫绮裘白云入我望逸兴何悠悠沆瀣供晨飡酌以碧玉瓯朝暾散朱景燕约十二楼愿言追黄鹤致身八极游慷慨笛声发渺渺凌沧洲春寒二月漫漫雪满山羣芳空向雪中看幽亭酌酒先沈醉要为小园花餪寒冻吟座左插梅花座右横诗笔风雪堕寒肩先生方抱膝春兴闻説春醪熟提壶唤客尝干坤一酿瓮花气百和香别呉中三年寄湖上一二知己麦秋天气觉清和老尽春风庭下莎晓月荒山啼蜀帝夕阳髙树咽齐娥三年寒我沧波约一夜思君白髪多世路不堪重着脚相期何地理渔蓑两宋名贤小集巻三百三十七两宋名贤小集卷三百三十八钦定四库全书两宋名贤小集巻三百三十八宋陈思编元陈世隆补古梅吟藳寿乡衮讷斋先生三首华衮褒荣御墨鲜堂堂剑珮在凌烟十三相后功为最五百年间遗有传落落甘霖施后土岩岩鉅石补青天太平有策安排了浯水清风崖可鑴世态浮云无定形先生绿野竟留情讵知寳祐老臣在又见金陵新法行洛邑几时归赤舄东山再起答苍生不堪局面迟一着愿祝薇垣星更明当年河岳已储神理乱分明闗一身瑞应麟书知孔子恩光凤诏见庚申世臣乔木苍苍日驿使梅花嵗嵗春笑指紫阳山作寿㑹看重庆喜尤新感兴四首多病频辞客无人自掩扉斸松供药火葺叶补渔衣日月双丸疾干坤一粟微不须求外道悟此是𤣥机野兴在渔艇风潮不惮劳苔生肥石骨水落痩溪毛霜重稻粱熟天清雁字髙醉余歌古调人事析秋毫闭门逃俗客携酒过禅闗灶古茶烟断残碑雨藓瘢秋僧行影痩夜鹤病翎寒片月随人到孤琴对佛弹百事谋何拙一闲梦亦清定交毛颖子结怨孔方兄鹤影云烟痩蝉声风露轻寸心虚白久蜕骨待丹成金陵寓楼居楼中有酒客身闲约住孤云共往还揺落碧桃春欲去倚阑无语看钟山过泾邑水西县尹先伯祖尝为邑簿领耆儒有识者客里身无事乗闲过水西清波明白鹭緑树带黄鹂酤酒道旁饮吟诗石上题邑中逢故旧坐定説环溪南陵道中迫暮投茅店四围率败篱令仆夫环卧故山三百里归路正羊肠密树标茅店荒池界竹墻仆眠如鹿伏我倦背龟藏素志非南阮丈夫扫八荒泊芜湖县古邑苍江曲鳞鳞华屋横酒楼歌妓集渔市贩夫行野濶云无势江流月有声桥边诗思绕谯鼓更分明庚申冬寿秋崖先生瑞宿当年降世间祁山深处着仙坛梅开冰壑珊瑚痩岸耸暗空碧玉寒清气胚成龟鹤相丹田炼就虎龙蟠待教须鬓浑如雪恰写耆英与世看九日秋雨梧桐退老时寒城九日正霏霏功名不直三杯酒世事直如一局棊头且插教黄菊满手今莫负紫螯肥壮懐无复登临恨破㡌西风一任吹春晚郊行芒鞵竹杖出柴闗检校园林脚不闲翠幄初张花结局锦棚未解笋排班烟波鸥鹭春风外桑柘牛羊夕照间野兴不须邀客共一尊白酒对黄山秋日游竹㑹寺修竹隂隂古道场谁怜兵火地荒凉晚山俱似佛头绿秋艹不如僧髪长白酒莫辞今日醉黄花仍作去年香禅翁留客殷勤甚相对藤牀话夕阳子陵钓台峭壁千寻屹晓寒何年人插钓鱼竿烟霞不受衣冠涴天地那如蓑笠寛幸有同肩黄屋贵不妨伸脚白云端能令汉室亦増重可作巢由一例看夜泊富阳片帆东去一鸥轻消得天公十日晴新酒一樽诗几首故乡千里月初更烟收山翠揩摩净风软江波熨贴平苦是狂懐费消遣船头吹笛到天明别厉制使何日林间理故书客中嵗月只蘧庐籴粮半给梅花鹤烧叶余分雪后驴蝶梦悠扬家国逺雁行零落弟兄疎寒花到了自萧索不是东风不管渠天目道中天目峯前小驻骖长松夹道碧䰐鬖客懐寂寞秋般淡醉态朦胧午正酣山色俨如严父面鸟声还胜俗人谈何年来此种芝术乞与道人云一龛春雪一雪满天地三春景更妍鹤梳琼羽落蝶舞粉衣翩嫰栁飘新絮残梅补落钿东风初解冻洗手破轻烟严滩对月忆雪壶亡弟卯君看月此徘徊今来月明君不来安得清光刀剪破为分一半到泉台婺源道中憩午二首小息吟身古木隂诗情羞涩锦囊轻风烟不受人收拾担阁行山半日程满路黄尘人往还黄尘㸃汚几青山便投山店睡过午要放诗魂出世间濯足五溪城东风吹水緑鳞鳞小漱清寒入齿龈万里流边濯双足恐行五岭涴晴云登㑹稽山越上今为客息肩春树林啼鹃归梦断落日旅愁深诗纪一编史琴传千古心㑹须重过此禹穴一登临春日吴中照人芳树迟迟日吹面垂杨拂拂风客思一笻携不尽鸟声多在落花中嘉禾书所见翠幙重重䕶晓寒窓间金鸭篆烟残芳情不采闲花草独倚䦨干看牡丹荷花四絶一机蜀锦着纱笼不放纎尘到水宫但觉晓寒金掌重仙人危立白云中右露醉脸潮红娇欲眠玉幢移影盖婵娟一奁晴色开明镜暖熨金炉起碧烟右日䬃䬃凉生水国秋可怜无计解花愁飘然一叶随流水付与真人驾作舟右风寒声敲破玉琳琅绾㫁鸳鸯双梦长㡬斛明珠收不起巧粘翡翠络红糚右雨侠客行击筑复击筑欲歌双泪横寳刀重如命命如鸿毛轻乌栖曲风敲玉钩虾须垂寒乌栖月万年枝香薫翠被春宵永玉臂曲作珊瑚枝散发玲珑忩户午晴时散发林间自一奇鸟睡香奁花影动蝉吟凉境栁隂移髙山流水琴三弄明月清风酒一巵要是闭门防俗客莫令到眼败吾诗读岳武穆王传鬼域为妖天地昏将军那可一朝存泰山頽喻哲人死东海旱为孝妇寃当日主和甘下䇿到今无计复中原清风凛凛一编史拭尽英雄㡬泪痕行春次俞兄韵二首㡬日春愁不出行园林又是了清明春风桃李一场梦夜月江山千古情吟倚长松伺鹤到坐临钓石看云生此懐不解自拈出漫谱离骚入笛声多谢春风相此行马啼千里夕阳明故人杨柳正年少知已青山旧日情思满天涯芳草逺望穷江际暮云生同来佳客自不俗相对松隂聴瀑声淳熙丙申二月晦翁归婺源先曽大夫因随杖屦遂挂名于弟子之列乃以所着书説以求正晦翁可之又尝投书论易甚详龙翰不学缁玷家声因读遗文有作数语亦所以自勉云吾祖曽师云谷仙读书直下悟谛筌道参太极本无极易论先天与后天緑遍春风忩外草香浮夜月沼中莲派分一勺濓溪水道统绵绵万古传再过孤山一函鹤骨已尘埃空筑孤山碧玉台添种红莲千万朶梅花从此不须开两宋名贤小集巻三百三十八两宋名贤小集卷三百三十九钦定四厍全书两宋名贤小集巻三百三十九宋陈思编元陈世隆补古梅吟藳冬夜二首读罢牀头一巻易晓风干尽铜壶滴起傍危䦨啸一声月明何处人横笛一屋白云无锁钥酒酣要摘梅花嚼相逢石鼎老弥明吟罢松梢月欲落晚舟泊长河诗客行装少孤舟一叶轻寒鸦随日落秋雁破霜鸣山色攅心事江声咽世情故乡无百里酤酒话归程冬夜山中寒入雁声霜满地香沈梅影月当崖独鹤归来童亦睡微风簌簌落松钗赠诗客梅窓骚人行脚遍天涯何处青山不是家惆怅旧时云外鹤结巢窓外守梅花乐府四首妾心江岸石千古无变更郎心江上水倐忽风波生瑟瑟凉风来妾身后秋扇安得复炎热相携不相厌制衣寄夫壻妾有冰雪段中间连理枝不忍剪教断残月小楼西鹃啼思欲迷妾夫在天南何不那边啼夜兴山房静对碧巉岏与客歌骚夜未䦨客去灯寒眠未穏兴随明月在䦨干辛酉秋在京殊久日一到湖上湖上青山只么闲未须诗屋近山间客边有酒身无事日日一来湖上看读家集先曽大父友堂幼从诸老游闻道最早与签判曽伯大父判簿曽伯大父一意刻苦为学棣萼卓然以文名家友堂遗文今所存者书説四十巻易论四十巻史评七巻诗文而已龙翰不学不足以得其箕裘之传谨识其悲云吾家友堂翁砚影双鬓寒刻志鑚书史篝灯照夜䦨学术三代上文章两汉间胸次秋沆瀣词吐玉琅玕寃哉命压头那复博一官二埙策科第亦不到金銮友堂纷遗稿几成汲冢残江东兵燹余白璧喜重完㑹当乞鸿笔清名期不刋已未试监假道于严报谢使君秋试贤闗掷雉卢道经邻郡拜真儒棠隂日暖鸟声隽苔迹月明吏影春野一犂今有犊暮歌五袴昔无襦片帆愿借吹嘘力一舸清风不用租严郡谒乌龙庙遇打碑者何年故处士灵魄此为家古壁填苍藓空庭隘落花山坟穿去鹤庙祭下饥鸦巫祝打碑卖神功播海涯春晚万緑丛中春事䦨杨花如雪满江干露沾花树蝶衣重雨着芹泥燕嘴寒愁到吟肠诗绾断梦依棊局客敲残何时买得青山住炼就蓬壶换骨丹古岩寺古巖灵蹟异故故兀吟鞍石熘溅棊湿松风沍笛寒露华僧衲重曙色佛灯残白社开何日谈经上石坛见王广文旅食京华不自谋可堪典尽鹔鹴裘一牀风雨孤灯夜千里江山两鬓秋笑索寒梅吟苦句醉拈秃笔扫穷愁学人翻笑孙明复强乞希文一㸃头牛渚山观大江巨灵噼破苍山石鞭起九龙入空碧山分两半合不成夹住长江数千尺九道惊湍相击撞雷声怒发谁敢当神蛟出没不可数往往杀气摩穹苍呜唿蜀道行且难剑门险似铁门闗一夫可敌万夫勇大开栈道通殽函固知长江当城壁立此天堑限南北东南王气无穷年此江未必成桑田君不见金亮百万鼓长风海舟出鬭一扫空书生不能长鎗与大剑只坐帷幄收竒功秋深过田家策杖行行过石桥农家鸡黍逺相招田铺棊局露鸦下山展画屏烟雨描病骨枯于秋后叶诗懐雄似海东潮一声老鹤松梢上賸欲乗风到九霄春日松隂小憩痩笻扶我过林端无状东风掠鬓寒贪数青山不知去松花吹满石棋盘水边早梅梅花淡淡着寒烟漏洩春光老屋边㑹彼清池写疎影一枝分作两枝妍繁昌道中江天日暖竹为舆猎猎春风载此臞凑入灞桥成一画杨花吹雪糁吟须读十七全史嵗久而彻灯火青编结兴长可能厯厯记兴亡董狐笔底风霜重班马书边兰蕙香往事输赢棊几局浮名今古纸千张重重公案休拈起中有灵台定否臧题国直先伯祖海潮赋后银山突兀苍海头夜半鼓噪万貔貅争雄角力转坤轴旋磨尘世偕浮沤朝朝暮暮自消长谁言于此随海䲡鸱革裹尸已成土未必怒怨卒未休看公立论屈前辈笔端有力挽万牛孤峯絶崖气象古亦复粲粲珊瑚钩分明掘见隂阳根判断造化之深幽𤣥机发泄天帝嗔此文正恐雷霆收不然亦似画鸟迹长夜鬼哭声啾啾公自骑鲸去不返满江明月芦花秋过和州报恩寺唐张籍故居也昔年此地着书人诗骨成尘草木深突兀眼前僧结屋塔铃风里替君吟乌江项羽庙葢世英雄只恁休千年遗恨大江流汉提义帝作张本当日君输第一筹连雪五日有无尽观平生酷爱雪老我看不足安得走五台六月漱寒玉无计巢雪山与物结幽独方舆多竒观出门欠车毂天公副微愿连朝遣滕六寒林振琳琅朔风煽琼木楼台炯夜光地灵惊玉局幻成银世界一旦饱双目清泠天地气吸入空洞腹賸欲唿夜舟飘然访林麓登金陵钟山絶顶万仞钟山着屐登中原今隔几崚嶒自怜不及天边雁嵗逐春风到八陵张丽华墓二首金井辘轳春梦残香魂飞不到长安君王为虏妾为土夜月空分两地寒结绮临春迹已尘尚余抔土锁娉婷玉颜不及陇头草嵗嵗春风吹得青王荆公读书堂六籍纷纷尽可奴翻腾字説乃菑畬可知山半青灯夜只读商君一巻书登长干寺塔金陵王气已销沈几度凭阑愁满襟往事仅存南北史伤情空费短长吟龙蟠故国山河壮凤去荒台草木深旧物尚余吴塔在夕阳移影照江心诗境流水环诗境未容尘土侵步迂松迳曲坐占艹堂深秋句蛩分和山杯鸟劝斟好懐无客共相对一瑶琴哭罗潜斋此老古之学文章富石渠宦情云淡薄吟鬓竹萧疎未购茂林稿空埋汲冢书北郊相弔处寒日照踌躇漫题放旷疎林下清风吹鬓毛傍梅读周易对酒歌离骚诗思秋云淡古懐明月髙五湖天地别烟水绿平篙两宋名贤小集巻三百三十九两宋名贤小集卷三百四十钦定四库全书两宋名贤小集巻三百四十宋陈思编元陈世隆补古梅吟藳过淮南湖黄尘茫茫北风起黄芦萧萧日色死百万征夫血怒流㸃汚淮南一湖水向来失着图中原一朝此地化为边养兵百年不用力将军金印慙空悬南湖南湖君莫渡万仞山髙鬼门户夜夜青燐照断蓬训狐自戴髑髅舞泊真州方山下烟冷隋宫草木秋屏山分翠接江流片云不隔长芦寺夜半钟声敲客愁有所思乗鸾人去玉箫寒云敛巫山晓梦残栁线不堪系离别自和烟雨搭阑干戊午诏与弟文战棘闱自惭师衂况有炊臼之梦不能为懐幸故人有荐乡书魁漕闱者良以自慰霜叶秋风下寒窓着病身干坤为逆旅嵗月转车轮白首无贤妇青云有故人愁懐今日解漫啜瓮边春先曽大父作竹夫人铭北窓蘧蘧偎尔冰肌母徇其名乃邪其思甚有思致余不能道漫作俳优语水沈为骨玉为肌专宠凉台㑹有时长得夫人容两足客星不遣史官知雨宿祁门道中乗骖古渡头景色十分幽山雨敲诗梦溪流赴客愁寒禽知警夜髙树故吟秋壮志难磨尽终期汗漫游登当涂凌髙台髙台突兀玉千寻尚想当年翠辇临坐守夕阳移半塔我吟未了让蝉吟晓发黄池过宁国簇簇人烟两岸分暂时挂搭此行程一笻风月无拘束又复挑诗到宛城登宣城郡楼仰谢公翠屏四面敞䦨干谢老诗情不説官魂冷青山唿欲醒吟声㵕在石泉间归途绩溪界喜见十里岩策杖前溪去吾乡此路分雨磨山出色风约水成文归信凭秋雁思亲望白云碧岩今日见快饮带微醺自建邺归至绩溪迂路观石照谁磨白石如冰鑑勲业安能试一窥但觉秋风上潘鬓半因为客半因诗内丹太极虚空亦有根打开闗捩是何人丹田旋转干坤槖碧海循环日月轮久矣我前曽有我悠哉身外岂无身分明好箇通天窍只要时人认得真外丹手掇干坤铛里煎神仙肘后有书传红铅黒汞一斤药阳火隂符六百篇金鼎自凝三素炁玉炉轻散九霞烟𤣥霜糁入空虚腹一息乗风上碧天对月长空有明月与我良有情遥遥万里道随我杖屦行耿耿吟牀间相随入枕衾而我病风雅长作秋蛩吟吟声悲入月月色寒入吟月即是天眼照我泪纵横垂垂艹上露尽从月眼倾不为富贵儿只作苦吟人君看朱门邃翠幙围阳春管絃沸清晓银烛正荧荧题西湖画轴丹青谁写满湖莲濯濯西施一段妍汴水百年尘隔断可无人作画图传登严子陵钓台万乗从君脚底眠客星便入史官占东都基业随流水今日斯台尚姓严栽班竹竹母初分种屋头斑斑泪㸃带诗愁他时看取成林玉遥剪湘江一片秋县尹先伯祖家观遗书嗟哉吾伯祖文响玉珊珊髙折蟾宫桂卑栖花县官琴声流水尽书巻白云寒尚想伊吾夜髙楼几倚䦨春山晚望糢煳数叠屋前山翠色欺凌诗鬓寒啼鸟一声泥滑滑晚钟春雨过林端读董卓传巨妖吐毒气如蒸谁遣腥羶汉帝陵烟断洛阳残火在为他吹着㸃脐灯春日书所见寒云漠漠暮天低社鼓声中日欲西隔岸垂杨遮酒店风帘移影照寒溪春懐梨花院落雨初晴小醉醒来睡不成过客光隂易老态故人山色却长情歌喉呖呖鸟声隽舞袖翩翩蝶翅轻好景相看作挞尽闭门不觉了清明昭君怨汉家金屋贮娥眉六宫何啻三千姬中有一姬倾国色可怜不到君王知毛生笔下真少思玉颜黒子迷妍媸君王按图不入眼出身逺嫁单于妻盈盈泪眼边月照萧萧愁鬓朔风吹不忧死作龙城鬼贞魂长在深宫里犹胜男儿未贵时咫尺金门如万里饮马长城窟汉兵北伐时饮马长城窟此城何以髙中填战夫骨此池何以深战血化为汁秋风吹水腥马闻亦辟易马渴可奈何要马载金戈长安有游冶走马燕支坡饯王广文宦居三载满严驾出山城诗担梅花白离杯竹叶清更筹催客梦斥堠记行程去去骖鸾鹤长歌上玉京寓兴盈盈楼上仙家姝緑波濯濯明芙渠感君恩情玉连锁罗襦系君双明珠青琐玲珑春夜永为君闲调相思引琼树朝新璧月满琴声未断肠先断剪剪轻寒袭春笋金猊喷香薫袖暖夏日书事东林数间屋长掩竹笆篱槛栁拂棊局瓶花落砚池蝶狂如被酒蝉咽似吟诗脱帽挂岩石凄飔入鬓丝艹堂苍烟落日艹堂深浅浅寒侵白玉簮等客不来童睡去自揺修竹和新吟夜吟小院沈沈夜欲䦨东风吹月上䦨干手撼梅花露研墨醉将吟笔蘸清寒荷花花列千行彩袖叶收万斛明珠可惜坡仙不在风情絶胜西湖升仙謡衣缥缈佩丁东金茎滴香露玉树生凉风冲破青㝠跨黄鹤身披星斗珍珠络輓徐县尹雄笔工褒贬登科年少时青山知宦拙白首尚书痴鹗荐仍归弟凤毛喜有儿传家遗巻在光彩玉离离赠相士万里烟霞侵鹤骨九天风露注蝉尸君看个人作诗苦梅花细嚼当晨炊春郊即事登临故故检春工小立苍苔数落红院宇人归春寂寂秋千闲在月明中寄题友梅堂友梅乃竹洲先生孙也公昔洲多竹而孙梅作堂月窓传痩影风壑度寒香友也真鱼水兄兮可雁行相看动吟兴时吐玉琳琅甲子举中补滥忝前名考官刘簿云已在解选涝漉袁簿批有文字清快老健惜乎正榜之额有限之语奴颜婢膝浪驱驰几被秋风吹鬓丝百万博卢空得雉八千兵溃岂因骓功名付我银凿落世事从渠铁蒺藜且跨蹇驴出门去六朝故地要吾诗秦淮二首数里秦淮画轴开唐人赏后宋人来无边风月要酬答一处旗亭买一杯歌歇陈宫玉树春可怜商女亦成尘老成惟有秦淮月往日曽经照古人金陵懐古钟阜龙蟠势可竒何年开此帝王基东西日月磨今古南北江山几合离六代衣冠荒艹下中原台殿白云涯春风吹落英雄泪立尽斜阳未有诗两宋名贤小集巻三百四十两宋名贤小集卷三百四十一钦定四库全书两宋名贤小集巻三百四十一宋陈思编元陈世隆补古梅吟藳拜李谪仙墓先生放旷士浩气吞洪蒙蓬池与紫阁轩葢绎相从经营紫河车破费十载功金鼎驯乌兎炎炎丹光红一击混沌破落地寻无踪神仙有水解戏剧惊愚蒙当年遗剑履一锸秋云封我亦钻𤣥学此心良劵同朅来荐泉菊紫骑疑相逢俨如真面目晓月印寒空登采石望夫石良人戍楚竟蹉跎极目天涯嵗月多赖有江流是知已有声似和扊扅歌登和州八公山昔年周师俘敌于此有碑屹其上万姓丛居一弹丸八公何在路漫漫中原北望已尘暗边地秋来又枣丹猎猎隂风征骨乱茫茫夜月鬼声寒老兵指㸃生擒处岘首残碑带泪看哭赵信菴二首祥云中屹祝融峯秀出全材一鉅公银管曽提修国史金戈几出策边功九秋健羽横空鹗万里威声当道熊谭国为前冀国后汗青千古玉玲珑麟符玉策总兵权手托江淮半壁天大节有闗宗社里深谋常画庙堂先三朝已表蝉冠像八袠终逢鸡梦年不独羊公碑尚在万民堕泪滴湘烟秋日绵溪万顷寒潭镜面平数声征雁呌霜晴满林落叶秋风老山路黄昏人少行哭秋崖先生三首气节昂斯世先生千载人可怜成白首犹只到朱轮茅取羣狙怒雪逢越犬狺方离罗织辱身世已成尘欧苏唤不起文印属秋崖大雅非常调正音不类俳寒江濯文思明月镂吟懐传业有杨晏遗书冢墓埋昔年经盼目此日罢从游尤许为上足敢令出一头圣涯窥浩荡学海探深幽一瓣南丰后他师不复求吴越归秋晚湖海归来晚园荒菊几丛秋山吟骨痩霜叶醉颜红弔影寒溪曲懐人落月中青灯滋味永不用哭途穷座中咏蝉分韵得饥字两翼才干殻已离便升乔木最髙枝银牀落叶秋风里金掌盘欹晓露时断续翻成无调曲悲凉做出苦吟诗前身应是夷齐辈髙卧西山自忍饥春晚野步寻花篱下蝶牵引酌酒林间鸟劝酬山色不随春态老笛声自起夕阳愁寓感周家敦八政姬旦衡何平秦家尚竒法四海怨商君凤鸟时一鸣枭鸟时一鸣一鸣以为周一鸣以为秦法重灭尔族德重润尔身天帝厌杀伐勿使伤阳春离怨杨栁如少年春风吹得老朝为白雪花暮为浮萍草明月照妾夫夜夜闗山道明月分半光照妾颜色好空闺一十年芳容秋叶藁寳马嘶妾夫归对镜画眉双泪垂前日夫悞妾今日妾悞夫妾貌不如夫去时故人见寄韵青年铁砚亦曽磨壮不如人可奈何松菊犹存陶令迳烟云不碍邵公窝吟廊缓步看修竹醉石髙眠枕緑莎一笠一蓑吾事足江湖浩荡白鸥波楼居狂吟新安梅翁吴龙翰学陶隠居作楼三层平生多好书故作丹壁多好睡故作壶天多好游故作明月沧波多好𤣥虚故作与汗漫期葢其胸中有数千巻书眼中有美少年不能好世俗之好而能好其所好如鱼饮水冷煖自知然则知梅翁者谁乎故自描写其趣云茅斋梅着市㕓间长与青山面目悭突兀小楼初结就竹牀石枕卧看山楼间丹壁富藏书悞学相如卖子虚何不买牛勤教子邵平𤓰地要人锄觅得楼中一觉眠将身化蝶入壶天平生睡债何时足春在梅花纸帐边湖海真成万里游寒风吹破黒貂裘归来卧占楼千尺梦落沧波明月舟汗漫相期欲控鲸龟楼粗可寄闲身天教吴勐亲常健乞与商山九斛尘振衣千仞兴悠哉一日看山十二回胸次谁人有丘壑便容携酒上楼来四山如画不胜竒朝暮烟云都是诗楼上吟声穿碧落天公罚我鬓成丝胸次玲珑着九垓政须时复兴崔巍楼髙手可扪星斗移掇天河入酒杯诸方㕘遍一枯藤苦节期传夜半灯𢎞景登楼持棒喝不容人上第三层偃月炉深紫气浮红铅黒汞大丹头梅翁欲挹浮丘诀专为黄山作此楼附录古梅赋余家有古梅突兀富饶之旁枝干连理而茂先曽伯叔大父联武巍科曽大父尝作连理梅赋以见意余诗人也与梅为胶漆交梅而至古标格愈不凡敬依韵扁吾窝因为之赋其词曰忻故园之古梅兮灿珊瑚之寳树悬瑶台之明月兮的皪琼花玲珑玉蕊矧鹣比翼乎铁榦兮乃连理而荐瑞顾此槎牙兮其仰斯逆其偃斯醉其髙斯达其低斯跂鹤膝峥嵘交峙蛟背突兀犇腾之势或横枝照水如纫兰之湘累或半树粘雪如飱氊之汉使或荒山冲寒孤根回暖如采薇孤竹君之二子烈士慷慨羁臣顦顇茹铁筋骨镂冰肠胃乃导引其形躯兮如雾拥而云垂如鸿飞而虎踞故能曜其夜鹤之骨而枯其秋蝉之蜕也若余者与伊纳交庐其旁诏弟读书对亲奉觞唿吸清寒嚥嚼清香而庶几泻吟笔之琳琅者乎两宋名贤小集巻三百四十一两宋名贤小集卷三百四十二钦定四库全书两宋名贤小集巻三百四十二宋陈思编元陈世隆补雪林删余张至龙字季灵建安人博经史工文章一时江湖诗人多与倡和与静佳朱继芳居同建安生亦同岁投契尤笃至龙寄怀诗有借箸数同庚是也其诗用意逺而语亦清峭雪林删余一巻宝祐三年自为序雪林其自号云宿灵巖树杪钟楼出半层佛牀黠䑕弄残灯五更石上僧犹定头满青霜唤不譍登东山怀朱静佳布石行山磵云封竹洞名照池传古貌借箸数同庚禽鬬巢几覆蛛闲网半成冬深犹见菊还忆晋渊明塞上曲匣里干将午夜鸣碧油幢下梦魂惊沙场燐火风吹起半在骷髅眼底明紫微阁赠凌丹士风林叶叶带新寒已谱虀盐客味酸兎抱粟眠传道石鹿衘花上拜章坛沿崖取水和冰嚼扫壁题诗当画看尽日𤣥房无俗话山钟敲月上栏干送境山僧逰雪峰海风迎杖钖半是往来程故国往来熟空门宿食清旧房云借住早路月同行象骨最髙处师今履是平齐云寺雨疎分㸃下畧彴界横塘接竹通生水搴萝补坏墻字涂窓眼黑香染佛衣黄未晚萤先出萧然两画廊化龙阁镌满留题屋柱间风吹醉面不知寒渔舟撑出垂杨岸惊鹭衔鱼过别滩弔蝶数日偎红气力慵化成长梦别春风却怜蚁为埋香玉舁入残花土穴中寄胡竹洲野菜生根土亦香寒林晴久漏春阳山临古画开当戸蜗学临书篆满墻密竹旋删嫌碍月青柑迟摘待经霜儿童闲取池头水剜破琉璃玉一方题白沙驿雾里峰头薄似巾路逢水后误行人山泉酿酒力偏重石铫煎茶味最真燕不传家犹教子梅才有月便生仁枕边学梦人方悟未到钟声梦更频赠刘介菴一心忧道不开眉懒扣黄扉谒故知有累祗因难弃鹤无疑何用苦求龟常厨饮食夷齐辈晚笔文章汉魏时冷笑富家钱塞屋兰亭谁更有真碑马升菴惠鞠苗税得隣东地一方旋栽黄鞠待重阳春晨摘落青苗叶挼作秋花气味香东林寺满院香风乍熟楂援孙抱子坐枯槎科头不惯迎賔客自折芙蓉供释迦李梅磵雪夜留饮拥炉收案牍市逺隔喧譁妓唱新填曲僮分旋碾茶花枝承雪重烛焰受风斜僦屋为官舍更深酒更賖宿易冲妙道院松髪经寒乱不梳夜来风减屋茆疎吟边冻指僵如铁袖里枯笻画雪书朱栢巖约南归思闻秋管悲犹未定归期吟咏穷边长艰难老后知水寒鱼上少月暗雁来迟不作膏粱梦长令一剑随横峰感事石角多情挽布衣候虫送响出林微文章首面超时好字学偏傍狥俗非緑水被风吹作白密花因雨打教稀归鸦路熟知巢近直望松林尽翅飞荅黄芳洲抱膝书楼望太清一生心事月同明因过隣寺分茶供闲取髙僧史传评饯翁丹山发南浦鸣鸠语燕近清明栁絮风轻䄃水平一带春流多断岸尽缘倒树当篙行㸃史水草山光各自春闲常谨坐百城身忠言似药偏医国好句如金不疗贫王伯兴亡难讳史彭殇寿夭不由人感来莫计更深浅秖见苍头换烛频採莲曲荷叶笼头学道情花妆那似妾妆清双双头向犹交颈翻笑鸳鸯不老成抝落圆房响钏金背人细数子藏深不嫌到手多尖刺秖怕伤人有苦心子期台拾叶题诗媿不才袖遮微日上层台山僧分我松隂坐隔岸花香渡水来武夷山九折苍江转苇航花间流水自宫商巖开天线登无路殿鏁仙金拜有光曝背龟从平石上避人猿向险枝藏断桥盍有重红日狂欲乘风和魏王拟韩偓体一声阿鹊颤鸾双学调新词未得腔拜了夜香即唤睡旋收鍼线背银釭题隐者壁寒着麻衣馁食薇乐山清兴只琴知蜘蛛圆网当中立蜂徙新厨出外飞山嵴倚天无改日草根埋雪有青时莫言鸿雁多相背去去来来共一机雨中过陆家园斜搭秋千窓半扃行人屐送隔墻声羣花相倚嗁妆苦不催晴怨懒莺寄苕川故人千古长情秖翠岑休谈㸃石化黄金秋来国事方尝胆病后禅机忽上心老眼看书嫌字细干喉饮酒喜杯深几迥空检斑衣箧望断白云天外隂晚窓风约钟声落耳根归鸦㸃㸃不成羣前山野烧青烟起散满空中作暮云喜杨琴隐至世涂多不平择地度吾生风静花迟落云移月倒行自钞闲作改客借古琴评凡事虚空里何劳苦着情寄宝林僧磨折英雄辈无停日月梭达人愁梦少明主直言多药试单方騐碑评近本讹吟成无爱者寄与病僧哦巴岭处处柴门掩半邉莺啼緑树隔炊烟竹梯闲倚柔桑畔定是人家蚕正眠楚郎西台省鞠鞠胎丝蕊未曽成百种藂中半忘名试检记花牌字看春篱醉墨欠分明槎藁形冷度㡬晨昏不受东风一㸃恩却有仙人求作伴浪游星渚到天门古别离扶上花骢酒半醺望沈鞭影暗消魂离情恐被行人觉背拂菱花补泪痕崃口崃深犹有路泉逺不知源禽学乡谈语山填野烧痕晚风樵笛坞春日酒旗村茆舍人耕暇凫雏浴水浑北津独立长桥喜近城半䦨斜日又催行船过别浦波痕没堠立当涂里界明古木云邉僧住处落花风里鸟啼声青山莫道浑无事自与行人管送迎江常菴出武尼厌居京洛説行时袖里青蛇上武尼仙为写真供御览天怜病眼召神医江中白石看龙斲洞里苍松带鹤移无事出山衣屦溼满城风雨鞠花时晚步寄刘征斋纵横屐齿印苍苔梦笔山髙翠作堆日带晚光归海去风传秋信下天来竹开小路通萤过松守空巢待鹤囘蚋瓮干坤还自乐何须金屋玉楼台简胜上人林深岚气重一犬吠寒烟髙思天云外新房柏树邉爱蒲寻石种惜茗泸泉煎昔建如来殿老于师一年演雅十章麒麟感世出凤凰览徳至人茍常见之应不指为瑞櫩蛛巧轻网林鸠拙营巢孰知拙反胜网壊巢独牢鹤食野人田燕栖公子堂野情饥亦乐依人难久长猩猩殒机穽鹦鹉琐金笼言笑适为累缄黙斯保躬蚕饱办丝课蜂忙供蜜工役役为人劳衣食还自空鹊鸣人共怜乌鸣人共嫉祇因声妍媸何心报凶吉江鳞行比目沙鸳睡交颈不知山兔寒清夜顾蟾影饥鹰健搏兔馋鹭勤哺鱼各为口腹累不闻有驺虞犬眠苍玉地猫卧香绮丛倘无鼠与盗猫犬命亦穷墨鱼黒覆形火萤明照身拙于用显晦踪迹从自陈寓兴十首孤灯照长夜膏尽灯影灭划见忩户间鲜鲜有明月日夜江水流下海水不止孰谓流去者不是海中水东日照瓦霜西向界余白莫言日不到日光来未及迟日上深夜新蝉不终夕何如月团时通宵照无极种菊一百丛九月开盈枝莫言无好花好花开较迟庭前无繁植疎竹附梅坡虽然无巨䕃明月飞来多草虫设细网纎细不可见日日朝露中羣白草间见髙风吹秋霜庭前百草死谁知草有根昨夜东风起夏月灌菊根见花在秋日先时不施工临花已何及十年插栁枝今与髙树齐垂条缘春风上有流莺啼梅花十咏梅梢根清条不肥影落明月地凄凄欲寒时胚腪已生矣菩蕾歴歴衔冰霜缀作珠的皪香色俱浑然花中之大极欲开凝成姑射姿幽洁世所独春近迫芳心羞澁破唇玉半开五出梢敷露不爱尘目爱鲜鲜着精神独于此时最全开昨夜东风多花神莫之御玉立对幽人十分尽情吐欲谢垂垂雪中枝暗里度香逺忽动调羮机黏枝花力软半谢旋随琼霙飞绕我茆屋角结子意渐浓岂为羌管落全谢冰花不留丁收香尽蔵白一朝作陈人逊与桃李出小实青青长朱裳小摘胞不堕勾欺如豆㣲中懐仁巳大大实圆碧日益肥磊落压枝重虽然苦味酸酸中蔵大用两宋名贤小集巻三百四十二两宋名贤小集卷三百四十三钦定四库全书两宋名贤小集巻三百四十三宋陈思编元陈世隆补髙峯别集廖刚字用中南劒州顺昌人崇宁五年进士绍兴中歴官御史中丞工部尚书以徽猷阁直学士提举亳州明道宫卒有髙峰集代祖父次韵酬罗君寳见寄萧条门巷陋于颜老去青春仅得闲心画传家无计策手谈留客漫机闗静思往事千年上俯叹劳生一梦间多谢光临无别意为闻流水与髙山题杨子光双溪阁倚天华栋俯长洲渺渺双溪一槛秋匹马问津迷去路乱帆分港竞归舟花飘两洞红交浪影落三山翠合流清夜呜榔何处曲冷光平泛玉帘钩和逸道春雪春雷未发春工浅春雪蒙溶翳日华晓户玉楼迷旧燕晚村琼树㸃寒鸦笼金尚碍莺穿柳覆锦犹妨蝶恋花凭仗东风吹更暖桃源端欲访仙家题双泉堂叠翠倚峥嵘森然衆木荣两条寒玉迸一槛暑风清幽意慿分泻微澜更合成谁知阛阓里扃户小蓬瀛题南墩铺见説龙巖路猿啼今始闻深林埋宿雾髙岭出层云天去头三尺崖垂足二分只愁双目眩敢恃一杯醺扪歴泥増滑瘏痡日向曛长安九轨道谁识此艰勤和周材雪诗蜡雪縁何喜春工属此兴宿苗沾润足盭气涤除仍乱舞随空逺轻黏彻体凝漫天飞渗玉极目皎铺缯带雨声初急抟风势转増危檐飘邃幕疎屋洒寒灯瑟缩鸦栖怯跳梁犬力胜须臾平坎窞顷刻没畦塍梅李看山木琼瑶数塔层寝眠宁有道赋咏愧非能郭履愁离席孙窗但枕肱冻从金井水清挹玉壶氷银阙何劳问云台取次登渔蓑真好画栁絮足多称栗冽惊残嵗凄凉感旧朋戴君聊欲访郢调忽难应绮席交银竹清河映玉绳诗成陵鲍谢酒渴饮淄渑天朗醒孤鹤风髙激怒鹏齐宫初入梦晓鼓数声鼟次韵当时长官院中三絶句栁嫩风吹緑花娇雨妬香欲凭羲驭缓莫遣负韶光檐雀矜巢噪桑鸠唤妇鸣客愁饶饾饤墙外卖花声画舸便春涨骄骢惜涨泥归知何所惬烟柳子陵溪还憩旅店茅轩茅轩有何好小驻客心寛始觉安居乐无如行路难题渚宫画桥红去巻蛾眉台榭遗踪草树迷独有天然无限意一池春水浴凫鹥萼草春深緑更齐玉鞭何处选芳菲旧时锦绣丛蝶却傍疎篱野菜飞衢州试院次韵盛当时官长宠示絶句洗眼贪看幼妇词玉人空遣暗相思凭谁为报归期近趂得桃花烂漫时丙申春帖子土牛分尽彩泥香动地欢声入夀觞倍觉今年春意好上元灯火鬭风光碧波楼下银塘暖丽日亭前瑶草新和气满城催燕乐风流太守最宜春暖风渐緑池塘面和气先薰草木心欲识春来何处好曲屏新称画堂深金裁寳胜翻珠髻云染华笺贴绣楣庭户春归何所觉暖风吹雪下琼枝题蔡州栁庄浦云垂旷野路漫漫策策秋声作暮寒已分故园天様逺不知何处是长安题白鸟寺西轩幽牕残梦午声鸡犬吠人家草舎微惆怅十年无限事又聴啼鸟送春归天竺寺野塘风细度香莲碧涧云深响玉泉从此西湖不须到淡烟寒月一家天题临漳台银河一𣲖接天来碧玉千峯照眼开我欲乘槎访仙去却疑身已在蓬莱画栋岧嶤倚翠微玉箫声断紫烟飞慿阑万里秋光老谁㑹长吟久未归两宋名贤小集巻三百四十三两宋名贤小集卷三百四十四钦定四库全书两宋名贤小集巻三百四十四宋陈思编元陈世隆补饮冰诗集宋庆之字元积一字希仁永嘉人咸淳进士有饮氷诗集兰溪道中朝买兰溪船暮泊香头市如何十月天复此连夜雨朔风寒似铁晓色暗如土道行不见人路哭疑是鬼栖栖逺方士怱忽乡心起落叶响疎庭空灯照寒被离家能㡬时旅况已如此茫茫楚山云渺渺楚江水屈指计行程此去复万里开炉日赋筋力已非旧逢寒亦自怜风霜在檐外妻子语灯前纸被添新絮茶瓯煑细泉虽云方寸地春意一陶然稽村雪后寒増健贪幽爱路生羣儿烧叶坐一鸟啄氷行山色晴犹惨梅花谢亦荣小舆风割面微醉任攲倾哭赵东阁秋风惨欲割秋月明不发谁令声名髙竟使夀命折往年失四灵诗道微一髪缟素革织组宫征节乱聒力排唐未陋意与风雅轧清庙不待陈黄壤讵能没新篇今寂寞故墨慎无忽项园即事时节飞花尽幽林亦自香闲来看新水独立又斜阳檐角鸟鸣霁树根鱼就凉一春风雨过游事极相妨次恵上人冷泉夜坐此景写不尽此怀谁与俱月来林影碎云去石头孤万籁各休息天香乍有无因师寄佳句清梦更劳吾郊行偶成野水连天濶孤舟尽日闲㑹须风雨过一济谅非难碧鸡艹堂呈刘后村斯文海内声名濶犹是干淳一脉余须信昌黎曾得谤可怜太史未成书碧鸡有地吟诗老金马无心待诏初甚欲见君三十载春风今日侍巾车寓武昌报恩寺孟宗祠下竹依然借得空房竹树边贫寺少逢僧过夏逺乡多是客经年倩人汲水时煎茗就佛分灯夜照眠家信不来心欲断明朝又买汉阳船武昌懐古极目平芜送落晖六朝征战尚依稀风生战舸周郎过月落南楼庾老归秋塞戍闲畨马病春江流下蜀鱼肥神州北望知何处父老犹能话岳飞放翁有五更读书示子诗予亦次韵秋风蟋蟀牀下鸣茒茨耿耿秋灯明老夫掩巻发深喟起视河汉初参横世人饮食几知味眼底古今复泾渭藩篱是笔屋是书风叶尘埃力空费六籍在天日月存我亦收拾还本根此事儿辈未可论纷纷塲屋争作元两宋名贤小集巻三百四十四两宋名贤小集卷三百四十五钦定四库全书两宋名贤小集巻三百四十五宋陈思编元陈世隆补西塍稾宋伯仁字器之苕川人有雪巖集马塍稾四十役役人间世齐头四十年读书虽未已作事易徒然宦业蕉中鹿生涯叶底蝉愿逢时务好一榻醉时眠寓目暖风轻拨绣帘开放入双双紫燕来燕子似于人有旧细衔花片落糚台昼景逢春渐渐长博山添爇半匙香梅花一片娇无力自趂晴风过粉墙久雨暗数春来雨曽无两日晴树连山莫辨桥与水俱平闭户惟便懒逢人且问耕海棠花落尽顦顇㡬流莺访髙菊磵可惜吴中不见君短篷空载一溪云知君已到孤山下日日梅花酒半醺张监税新居为爱滩头只两家也来随分作生涯依山筑屋先栽栁买地为园旋种花聊把功名循世态只凭诗酒度年华与梅一夜论心事石鼎茶干月未斜寻孙花翁东风吹雨湿西湖未许苏堤酒䞉酤试向花翁问花讯不知花似去年无春雪不止春来雪意愈迟留又学飞绵过小楼暖逐东风虽易化勐如前月未容休莺花消息孤诗课蚕麦生涯累客愁莫道逺人多冻杀王师亦有在边头无事日日溪头看好山尘嚣无一可相闗梅花未必能如我花谢花开未得闲访林可山可山无日不吟诗我欲论诗未有期几次孤山明月下手挼梅蕋立多时简施芸隐雪后东风作峭寒客懐零乱客眉攒杭州虽近西湖月宁似湖州把钓竿丁家村不满十来家门闾半以柴日烘兰入鼻风掠草侵鞵土酒融春兴行歌放客懐何须买髙屋一一近天街再㑹夏石芝自与君相别骎骎已数年一缄书不寄千里梦徒然雨店花新长风櫺月㡬圆岭梅无恙否愁满鬓丝边旧同官张法曹熬波同看楚天秋多少艰难説未休今日共依湖栁住梦中犹怕踏歌头雪后暖地难为雪春天易得晴落梅狂客意啼鸟故园声愁乐从他事湖山寄此生愿将身与世浑似栁稍轻纸鹞㺯假如真舞碧空吹嘘全在一丝风唯慙尺五天将近犹在儿童掌握中湖上新晴湖边膏雨㺯晴时桃杏红争锦一机杨栁也如新及第向人争舞緑罗衣晚春溪竹青山数里一溪横片片花边舞燕轻耕过水田新雨足晴天晚色栁风清闷甚醿开已残窗户尚轻寒往事多成拙清尊强自寛对妻怜病久顾影易心酸更展渊明集从头子细看雨中终日翻盆雨池亭晚更凉对琴思古意酾酒惜韶光緑涨便鸥嬾残花笑蝶忙髙田皆可挿好与报君王妙智庵结屋古山巅源流未有年便非真隐者且喜得安然石洞同云卧茶铛对客煎我来聊小憩诗满夕阳天嘲不识字难字逢人问村中一小儿璋麞宁易辨亥豕以堪疑卤莽原非莽耕犁别是犂识丁何足道煑字不充饥村学究八九顽童一草庐土朱勤㸃七言书晚听学长吹樵笛国子光生殆不如读林可山西湖衣钵梅花花下月黄昏独自行歌掩竹门只道梅花全属我不知和靖有仍孙寄楼云卧云卧西湖又㡬年吟鞍多在酒罏边定知今古皆春梦不把功名作宿縁芳草满汀山带雨黄梅落地水连天相逢未识江南事且问何时理钓船村姑翠鬟双妥未梳头纺纬车边坐欲羞㡬度采桑归较晚阿孃疑看落花愁底事蹉跎二八年嫁时装着未周旋年年织得新丝绢又被家翁作税钱寓西马塍十畆荒林屋数间门通小艇水湾湾人行路逺多嫌僻我得安居却称闲樽酒相忘霜后菊一时难尽雨中山何年脱下浮名事只与田翁賸往还羊角埂晚行葛裙蒲屦帽乌纱迤逦乘凉到水涯数寺晚钟声未歇满身明月看梅花湖上一泓寒玉浸青山粧㸃楼台夕照间歌管满船春未懒惜无人伴白鸥闲西湖晚归一轮红日倚青山只见湖光数里间聴得画船人説道钱塘门外夜深闗两宋名贤小集巻三百四十五两宋名贤小集卷三百四十六钦定四库全书两宋名贤小集巻三百四十六宋陈思编元陈世隆补海陵稿宋伯仁简吴荆溪薄宦从来错宁容着意求自惭千里梦空作一畨愁笑我人如昨知心两未休荆溪清彻底愿泊钓鱼舟学馆闲题据见定时俱是足苦思量处便成痴请君打退闲烦恼啜粥烹茶细和诗答林巡检惠诗客久情懐恶逢人懒説诗不堪秋到后将近燕来时敧枕皆归梦同心只旧知渊明篱下菊谁伴傲霜枝秋花鳯儿花杂雁来红更有鸡冠㺯紫茸可笑倚阑人醉后只将青眼看芙蓉早秋秋天一饷晚风凉笑语人传早稻香楼上醉时帘半卷愁添客鬓两苍苍别友人菊花村晚雁来天同住兰舟未十年今日送君须尽醉离人独上洞庭船对菊少有惺惺得到头此心何苦懒方收五湖烟雨常如昔一捻功名自不由世事莫将真箇看客程难作旧时留人间岂少渊明见着黄花便合羞累字戏作解愁吟简旧同寮愁知不空白头心事惊秋归兴满沧洲貂蝉虽出兜鍪功名有愧黒貂裘夷齐与盗跖縦荒丘无非蘧蘧栩栩梦庄周空教笑倒江上烟雨汀鸥一琴一劒一童一鹤一茶瓯自不须苦苦髙卧元龙百尺楼着眼看翻云覆雨处豪杰总成羞牙旗金甲蹇驴破帽穷通一任前修五湖千万倾明月则尽可棹歌横钓舟苏州有感秋意满姑苏扁舟忆五湖铃声边报急帆影客心孤野港青如染途山澹欲无英雄应念我时事满银须棋乱鵶飞鹭势纵横对面机心岂易萌一着错时都是错宁无冷眼看输嬴水边闻雁芦花新有雁四面水连天清净非人世吾诗咏不全嘲醉者李白日斟三百盏醉时宁记脱朝靴一千八百万杯酒百嵗消磨未是多村又是江南割稻天家家儿女笑相牵芙蓉占㫁清溪水独许渔人醉舣船离维扬不为鲈鱼忆故乡只縁心事近重阳鬓丝添得三分白空被黄花笑一塲维扬万花园细栁营基锁緑苔万花新种小亭台芙蓉喜见江南客故向西风一夜开雨中逺望山匝浓云水匝天秋容黯淡荻花边潇湘八景谁收去留下波心小钓船劝僧还乡世事无过尔尔禅心只好休休江上数峰如削西风不碍归舟舟中九日已得重阳未到家短篷根底忆黄花乌纱不为西风舞空与同舟説孟嘉登海陵城淮楚年年一望秋西风惯识古谯楼金汤城壁休清野玉帐英雄未白头霜草万家人冷落冻云千叠雁绸缪中原无计堪修整且对屯兵説近愁出陆吴陵咫尺是维扬徒步方知去路长渔屋试霜芦叶老酒家留客豆花香秋光浅淡人同痩雁影参差我共忙仆子莫嗟行李重担头强半旧诗囊瓜州阻风狂风未许放归船借得僧房半榻眠落雁影收帆脚外怒涛声到枕头边黄芦叶底秋将老白羽书中病未痊传语将军多着力扬州不比旧家年焦山简主僧无庵轻摇风桨过焦山山色相留半日闲万顷月波秋雨后一篝灯翠夕阳间城依铁瓮心犹壮酒对金峰鬓已斑愿得淮西来好语吸江亭下且怡颜琼花莫讶重栽聚八仙㡬经边警亦堪怜珠帘十里春狼籍且把天香作旧年两宋名贤小集巻三百四十六两宋名贤小集卷三百四十七钦定四库全书两宋名贤小集巻三百四十七宋陈思编元陈世隆补西塍续藳宋伯仁安居穷通岂在苦劳神且作安居嬾散人买地种花多种竹煑茶邀客也邀隣求名岂识书三上得兴无过醉一巡喜得满园收芋栗杜陵应未笑全贫有感窗户清清半掩门小儿揩泪立黄昬㡬多心事无人问独看梅花月半痕聴琴静夜聴鸣琴秋风动幽谷何为钟子期千古无人续褚先生先生邂逅龙亭日多少云仍满世间千古典谟文独记九流毫髪事相闗代庖阿堵名尤重制甲防边职未闲只与道人为鹤怅始能清梦绕湖山嵗旦居闲无贺客早起只如常桃板随人换梅花隔嵗香春风囘笑语云气卜农穰栢酒何劳劝心平夀自长五老壮年期佐汉中兴岂谓蟠龙睡不醒可惜满牀廷对稾白头翻緑道家经髀肉丰腴鬓髪疎将军健饭待何如七禽不了中原事羞读君王问劳书齿髪俱无背已驼雨耕摩破㡬青蓑髙皇庆夀推恩语暗读全文忘不多短髪衰髯一棹船白头波浪㡬掀天儿孙各占芦花佳网得鲈鱼即酒钱着破箱中欲嫁衣翠颦何止只忧葵春来偷摘斑斑髪泪湿菱花只自知逺访友人不值留集句一絶寒食花枝插满头长亭搔首晚悠悠灞陵女子无人识别是天涯一段愁寄征夫待君君未归寄书书不去寄书书可去有意殊难语深夜弹琵琶思君在何处知君在何处不禁春事已阑珊东风吹起杨花絮东风吹落杨花絮客楼戏集唐人句门掩杨枝一夜风自怜羇客尚飘蓬不堪吟罢东囘首鸟傍巖花戏晚红赠僧了性虽然年纪小胷次已江湖贝叶连宵看梅花一様臞记诗诚敢许戒酒恐应无好向苏堤上行行掐数珠醉中登楼明主何尝弃浩然杯中有物且隋縁倚楼心事谁消遣一㸃飞禽落钓船嘲燕年来乳燕亦堪羞不学杨花得自由飞过㡬家门户去直须寻见最髙楼瓶梅南枝斜插古军持痩影参差落砚池莫道人家窗户暖等闲忘却陇头时春半春到巳多时游人替衲衣栁眠莺唤醒花痩雨添肥官事痴能了人情久巳非一贫能自守赢得掩柴扉散愁四首着意功名四十年栁花空满鬓丝边男儿无补朝廷事有媿饥餐困即眠小楼唿酒揖青山翠碧珑璁一笑间山若有情应问我如何犹似野人闲清贫如水尽无妨只愿伊周立庙堂扶起太平千载脉且随农父乐耕桑旋买犂锄学种田一声长啸霅溪边微茫白水山如画好箇江南万里天午睡午梦惊囘笋簟凉坦夷襟度即潇湘诗髙自与梅花好食淡方知菜味长事説万端多画虎人无一念不亡羊满头飞絮春零乱莫笑狂夫老更狂酒边一醉复一醉陶陶醉未休何伤于日月知我者春秋万事难追昔千金不解愁白鸥飞浩荡此兴属渔舟小舟晚赏荷花天浮月影水浮天路绕山头树绕烟船小小行人意适藕花新索酒杯传清明插柳清明是处插垂杨院宇深深緑草藏心地不为尘俗累不簪杨柳也何妨晚春风甃残花满地红别离樽俎漫匆匆春光未肯收心去却在荼䕷细影中緑隂隂里惜韶华自缚筠捎扫落花可笑游人心未嬾杜鹃啼处拨琵琶清和诗债还无足家园亦倦看客游宜致仕午睡当之官舌笑张仪在心慿达摩安清和天气好应免夹衣寒久坐久坐如忘世松窗日未斜营巢鵶噪树作梦蝶眠花易课推三画医方録数家瓶笙声未絶更㸃土山茶戏作青梅黄尽雨无多柳影重重午日过忽聴隔篱人语笑採莲船子上新河玉泉寺金鱼金鳞韬隠已多时寺壁重泥又有诗龙若久懐霖雨志不应蟠一小方池僻居居僻恬无事开轩挹晚晴雨耽云脚重风约燕身轻有子争棃栗无朋问死生毎忧人载酒剥啄打门声倦吟竞病推敲欲呕心何如危坐憩桐隂新蝉咽咽知人意学我年来抱膝吟云云休将闲耳聴云云只作深居耳不闻素志肯隋时节改清贫难计利名分忘情茒屋无非燕着脚青山独是云试问急流谁勇退故园同看木欣欣愁愁懐难尽亦难诗惟有流莺暗得知我亦无言莺不语栁边相看立多时蓼花秋到梧桐我未宜蓼花何事已先知朝来数㸃西风雨喜见深红四五枝嬾嬾嬾复嬾嬾而今嬾更疑此身聊复尔万事欲何之尚觉瓢为赘奚烦锸自隋客来眠正熟帬幅任题诗书座左天地一籧庐吾身自巻舒翁能从失马子亦岂知鱼谨独甘居漏安贫且饭疏昨非今未是宁不赋归欤书座右蛮触小功名须教一念轻受恩知报饭临事贵惩羮夀域惟仁宅心田以道耕泰然忘物我无使狎鸥惊凉不拟西风一顿凉看看凉近木穉香人家未得征夫信蚤有砧声却雁行荷花緑盖半篙新雨红香一㸃清风天赋本根似玉濓溪以道心同扇师璋今有㡬家同名重蒲葵价亦穹髹柄但夸千缕骨不知曽未掩东风中秋月只与闲时月一般宁知今夕最团栾竹边借柄还如扇花下传杯可当盘野兔易忘终夜梦林乌未许一枝安人生㡬箇中秋节那得都将笑眼看席上有举东坡集归去来字成诗十首雨中戏续一首傲去欲何求归来已倦游琴诗聊自笑丘壑复相留问菊时携酒乘风或棹舟乐天良有以心事老田畴渔父吟小舟如鴈许稳稳下波心蓑笠㡬风雨江山无古今清歌鸣短棹红叶满疎林一醉不知世前村月未沉秋风秋风巻秋叶秋思满秋天骨立山如削声低鴈欲眠客愁无暇日农事喜丰年説着鲈莼事归心满钓船聴雨涷雨潇潇未肯晴洒窗声似煮茶声山童酤得邻家酒炒栗炉头独自倾村田乐打稻天如二月天满邨和气乐丰年田翁烂醉身如舞两箇儿童䇿上船问梅痴风衮衮送寒来竹里人家总未开唯有老巖心事苦痩筇敲雪问梅腮山下山下六七里山前八九家家家清到骨只卖水仙花落叶卷地西风促雨来扫除黄叶满苍苔垂杨蚤有青青眼只碍梅花未放开梅兰清标同插古军持清似西山冻馁时嚼蕊㺯香无説处屈平和靖亦何之佳人歌淡傅粉浅画眉鬓边休插桃花枝白面郎君马如箭囘头再盼情依依文君未识相如面朱絃声里犹相恋风流胜事千古传宁知文君当时深处深庭院临邛亦免王孙怨佳人佳人休卷帘门外落花春正甜绣牀午困语声寂博山渐冷香频添佳人忆佳人吁今人安得人人思秋胡黄金不认真丈夫丑女歌梳风杨栁笑沐雨杏花羞看看三十余不敢下糚楼待媒媒不来对娘娘共哭何时王右军来坦东牀腹君不见西施絶色天下能使麋鹿走吴宫玉环一笑百媚生能使渔阳鞞鼔惊𤣥宗无盐无盐形貌恶当时一段议论千古生清风美妇未必美所美貌徒美丑妇未必丑所丑行不丑丑妻恶妻夀乃翁何须能劝羊羔酒曹娥谢赵菊庄相访江城潮汎小砂碛缆行舟挈酒寻诗好披心话客愁云归山欲暝风急雨如秋可惜相逢处匆匆不少留值雨吴陵两月雨畱连来问琼花落砌边市酒未消狂客恨塞鸿先作嫩寒天只忧松下无三径不管囊中欠一钱扬子江头风正急未知何日买归船寄旧友男儿未遇总英雄漂饭非怜计已穷鲍叔但能知管仲孔明犹必拜龎公秋江萍梗人何处夜月梅花梦亦同借问选诗编㡬许元晖潇散渐唐风题象山县栖霞观应真亭简住持张羽士杜鹃声里立东风山色应怜鬓巳蓬二麦晓寒新雨后一年春事落花中醉斟浮蚁邀仙客笑揖飞鸥问钓翁檐外万竿君子竹虚心能得几人同村庄即事青旗猎猎又村庄仙景还他是故乡叟有七旬头未白山无重数叶初黄稻畦明月家家酒茅屋清歌处处霜晚菊一篱秋欲老客懐牢落愧重阳别朱冷官客中奔走易蹉跎学馆痴留月又过橙蟹醉斟知己重莼鲈乡话益人多吴陵今夜三更月霅水明朝一棹歌船在白苹亭下过有无传语晒渔蓑边头老马解下缰绳便欲眠絶无筋力可胜鞭霜蹄徧识淮南地夜草犹吞塞北烟怕逐綵旗排偃月宁思金镫趂朝天华山自有安身处试问将军任㡬年夜过乌镇望极模煳古树林湾湾溪港似难寻荻芦花重霜初下桑柘隂移月未沈恨别情懐虽恋酒送衣时节怕闻砧夜行船上山歌意説尽还家一片心简张寄翁秀才徽外琴声局外棋此心能得㡬人知纵横漫説三千字陶写须吟百一诗秋到蓼花蝉噪后雨敲荷叶钓归时西湖尽着张公子莫把吟篷月共移呈菊坡先生陈枢使但知猿鹤伴闲居不觉忧时鬓已疎对客怕言今日事挑灯重读少年书楼迎山色诗堪画门对梅花月共锄相业累兴明主意先生只恐自踌躇驾鹤林吴尚书赴召隆兴鸾翔芝蕳下溪堂醉梦惊囘午正凉宠报帝俞催宰相宜将州绂召文章苹花襟袖宫花近诗草帘栊谏草香大化一新多吉士巻阿歴歴告成王苦风督鹾课甚迫仆仆驰驱梦不安猥哉谁恤买鹾官星台阁住春来俸雨意翻成夜半寒人可与言能㡬辈事难区处更多般桃花一日多开尽插满铜瓶亦倦看秋雨简刘主簿秋到天涯未两旬西风无日不霖霪数行新鴈千门晓十幅轻帆万里心薄宦只宜闻早去长淮未许作狂吟江南谁倚阑干曲丹桂香中酒自斟呈留耕先生王侍郎夜雨篝灯梦未闲十年殊愧屋头山喜闻铛脚涛声起不惮吟髭霜様斑渔钓醉歌人所愿功名心事国相闗辟书笑倒梅边鹤尽在先生指顾间寄题临江王实斋司户百花洲锦囊诗句识花洲何日清江得醉游百畆故园重四贤遗像愈风流香浮红树春应早雪压寒梅月想留我有烟波渔具了一丝风底愿维舟夜坐栢香烟里瀹山茶穷似烧丹道士家窗纸暂明寒月上一肱清梦入梅花秋田小立两间茅屋是谁家浅水汀洲舞荻花牧笛数声红日晚自惭身似客天涯兀坐对坐清清一穗香悄无人语日徧长砚盘数㸃梅花片暗引游蜂度粉墙晚凉两两蝉声送夕阳竹隂移緑上蕂牀黄昬急雨无多子喜得今宵梦亦凉夏日二首泓泓圆碧漾新荷猎猎斜风颤緑莎农事正忙三月后野田齐唱插秧歌数㸃沙鸥掠野塘雨声初歇水微茫桥边十里荷花荡输与渔人卧晚凉两宋名贤小集巻三百四十七两宋名贤小集卷三百四十八钦定四库全书两宋名贤小集巻三百四十八宋陈思编元陈世隆补芸居乙藁陈起字宗之钱唐人宁宗时乡贡第一时称陈解元事母至孝开书肆于临安鬻书以奉母时史弥逺当国起有诗云秋雨梧桐皇子府春风杨栁相公桥哀济邸而诮弥逺也寳庆初李知孝为言官见之弹事一时江湖之士同获罪者六人而起坐流配焉寻诏禁士大夫作诗弥逺死禁始解其诗有芸居乙藁一巻安晚先生贶以丹剂四种古调谢之陈子一亩宫居来七十年当其春盛时庭花发幽妍转长养天青子垂檐前秋收备百礼冬享意则䖍年来风雨陵垣倒壁四穿上漏下卑湿败隙遥瞻天三生结施仁覩此殊兴怜舍以四条柱俾之撑危巅工师得大木裁制精且专尚欠栌与楣况复栋与椽再干大檀越结此欢喜縁履斋先生下颁参附往体以谢有客号奚毒西来自赤水外负炎炎气内存温粹美当年杨天恵夸大不絶齿解后段氏子即之殊可喜郄邪迺素心调中古无比世仰大医王民瘼咨朝市二子愿托身赴汤任驱使兴怜维摩老遣前䕶衰毁病魔亟退舎怡然得安垒缅想蓄牛溲陋哉子韩子既非瞑眩剂厥疾无瘳理一念卫生恩百拜额加指友人新息满月兰砌惟传书种子宝刀剃髪月初弥絶怜雅致髙于俗㸃易残朱抺𩕄儿汎潮纪所遇六桥莺花春色浓十年情绪药裹中笔牀茶灶尘土积为君拂拭临东风可笑衰翁不自忖少年场中分险韵画舸轻移柳线迎侈此清游逢道韫铢衣飘飘凌緑波翡翠压领描新荷雍容肯就文字饮乌丝细染还轻哦一盃絶类阳闗酒流水髙山意何厚曲未终兮袂已扬一目归鸦噪栖栁贺友人丝桐复归春到牡丹花事阑惜春约客游湖山烟光万态属吟思白石清泉流指间双成解后兰舟驻索纸大书春草句成此风流一段竒乐事百年能㡬遇薄暮归来雨湿衣买舟庇此十三徽小梢愚怮阻人意客散河梁灯火微方将清事夸儿妇桐君羽化无何有一壶千金何处寻愁絶瓠巴无措手要知烦恼所根株以爱布种当芟除赵璧既返懽如初哦诗称贺敢后欤适安恵糟蟹新酒伟哉无肠公横行占江湖㡬欲肆其雄上山攫于菟无端四五辈懐椒寻酒垆枕借糟丘下醉魂唿不甦尚想横戈勇胷次与世殊开懐风味佳大丹液膏腴此寳君所储何为贻老夫麴生挟之前烂然陈座隅当其左持螯不知竭此壶酩酊无何乡轩冕不闗渠东望歌老饕前溪梅影疎题适安清湖寓居薰风轩槛晓晴开郁郁桐隂手自栽二水合流当户过一山分影入楼来琴逢良夜时挥㺯诗欲名家巧剪裁可羡一㕓安所适纷纷车马汨黄埃灯花戏简西隣西隣逸韵偕秋清瑶琴曽许月下聴神驰吟境日复日金飈转矣寒此盟昨夕相逢再有约六花飞时湖上行短檠不密泄此意煇煌粟粟攒金英閧堂一笑前未覩信手闲閲灯花经一主饮席设林麓一主盍簪获良朋便欲笺天檄滕六银盃逐马快此情晓来喜见万瓦白迺是天宇清霜明得非分薄误灯花还复灯花戏老兄武兄恵药昔人馈药不敢尝未达寒温良毒㫖朝来剥啄客问病寳剂盈奁意何侈便当三咽答殷勤儿欲先尝还且止平生结交结以心岂有鸩人羊叔子多君相济义薄云友道线絶今振起緑隂庭院趂清和抖擞精神迎药喜秋懐又见街头卖紫茱老怀扰扰类催租客来喜得吴江纸欲写新吟一字无懐三山友人春前深惜别病后政无诗青又生菱角红应熟茘枝鱼甘宾席暖风逆客帆迟徒结连宵梦邮音负所期寄彭勿庵一片巴江月移辉到庾梅孤山春事早疎影望东回以仁者夀为韵夀侍读节使郑少师一气妙磅礴万彚屈者伸方寸函太极宇宙皆吾仁端平改化絃真儒手洪钧厥今扶公道皆昔夹袋人丙午成乐嵗甲午无穷春岧嶤阊阖云蹀躞绣鞍马细毡侍珠旒治道谈帝者归来西湖滨㟁帻松盖下秋渌晚涵山揖以荐琖斝北第何三辞泉石懐緑野赋诗投金濑俸入犹半有煇煌奉国节一粟迺不受赢副初何心国计要丰阜一丸济世徳阳报期千夀㑹须烦潞公再与佐元祐枕上病与仇谋酒作成药炉又复伴深更隣钟自是常时聴才到霜天分外清郭圣与黄希声问侯山有灵芽可㸃金名医未遇若为寻药房掩昼情多感竹榻逢秋老不禁座上遍将唐帖掲架中闲取晋诗吟病懐行此相料理更接兰交问讯音过三桥懐山台卖花声里凭栏处沽酒楼前对雨时景物如初情自老夕阳波上燕差池题玉泉画像次来轴韵鹿随寒䇿穿云邂逅灵峯时节含毫谁貌闲情莫尽胷中风月奉酬竹溪陈使君新诗墨梅之贶千里双鱼贲草堂中藏瓌异夜腾光兴因东阁増懐想影落前荣不寄香四韵休夸毛颖伎㡬囘曽误夀阳糚感公意过兼金馈惭乏琼琚展报襄夀大丞相安晚先生嵯峨补陁山下视海水流风波定以稍稳稳济川舟皇穹祐炎祚黍稌庆有秋繄谁致此祥上相今伊周赫赫命世贤师道辅前旒暨汤同格天康济仰庙谋向来三边尘化作和气游横戈枕月戍击壤歌西畴小春明日是泰阶射斗牛见説老人星交耀光九州宣劝下紫宸彫盘罗珍羞北禁诏墨香昌炽颂鲁侯鲰生戴厚恩一诗何能酬拟办八千首从今嵗嵗投纸帐送梅屋小诗戏之十幅溪藤皱縠纹梅花梦里閟氤氲裴航莫作瑶台想约取希夷共白云迎月尊酒贪迎月人生醉后嘉夜来窻不掩吹落一瓶花止酒示恚一病杯中物致危翰林何事酷耽之酒经若果神仙道不向青山立断碑适安有湖山之招病不果赴兰契蕳以诗金鑑而玉戛招邀访逋仙剧饮拟投辖事有违人意十常居七八文园病政浓况复泥泞滑老怀欲舒散天心若是恝适安和人生欲四并其难乎戛戛春工閙花栁春露阨车辖何当载酒歌对舞花十八树色尤緑秀莺声尚圆滑作诗调维摩病安情已恝槐隠和新篁褪锦衣风玉渐相戛香红吹成尘春去谁管辖歌酒相留连一笑携二八败意林间禽饶舌泥滑滑可人非不来正坐天意恝挽梅屋桐隂吟社忆当年别后攀梅结数椽湖海有声推逸韵弓旌不至叹遗贤鬼收残藳能传业自志平生不愧天航便双鱼无复得夹山西望泪潺湲挽林夫人懿徳遐龄世所尊浓薰班马到诸孙疏荣花诘加宏邑赐第兰堦侈异恩了了三乘言外趣如如一性定中存鱼轩应向西方去知在莲花第㡬根病中偶成平生谨樽酒投老更齐圣优游接嘉宾能使百忧屏可怜陶士行饮少亦致病丰下改旧容浮采满青镜升降气失常医经云上盛亟试黄昬汤要期勿药庆朝来觉清爽临窗发幽咏薄命薄命畏庚金那逢阉茂临一尊花下饮半载药边吟食味同元酒形骸类藁林但存元气在㑹见緑成隂消遣夜雨生寒换夹衣形臞貌悴叹衰迟病中何物能消遣一榻揩摩十载诗题西窗食芹藳曽味西窗藁经年齿颊清细评何物似碧涧一盃羮一念一念无尘杂三更有梦回同他石桥老过水探寒梅买花今早神清觉步轻杖藜聊复到前庭市声亦有闗情处买得秋花揷小瓶一榻一榻世縁轻毋将事物萦昔人言岂误慧自静中生同清兄看猿藜杖同僧扣应门野叟闲放他猿摘果莫把白云闗薄暮寂寥谁作侣耿耿一寒釭薄暮西风急唿童掩却窗秋夜懐康节无眠辗转聴更残心绪如丝起万端煎药炉边童梦晓读书檠下妇纫寒狻猊断火香犹婉促织催秋袂怯单愿子大贤康节语此情于我一般般冷泉凭阑此山泉石胜还思日日登那知三生前不是住山僧冷泉邂逅友人留饭倦叟寻芳借短筇故人邂逅一樽同明霞浸水疑铺锦彩阁横溪俨卧虹猿去复归啼晓嶂僧来相伴立春风雪涛湍激开寒闸涤尽尘襟万虑空黄路钤诗来告别玉泉驰一纸八韵有情诗不肯面相别恐成离索悲江声喷㟁拆潮势激帆危旧制边州守方令典辖司适安招游汤镇不来赴汤镇古祠宫招邀及倦翁轻裘乘晓月骏马逐东风野色观无分春光病见攻行将迎诞日一瓣拟遥通寄东斋又复逢初度尫羸异昔时预愁临丙戌所愿值天医剪綵装茶果裁牋荐夀巵今年都告免汤饼却相宜寒吹寒吹西轩入罘罳设座隅腰围同沈约指爪类麻姑静卧氊三叠清斋饭一盂晓来香满室巖桂侈缾罏适安夜访读静佳诗巻情同义合亦前縁得此兰交慰晚年旋爇古香延夜月试他新茗瀹秋泉君停逸驾谈何爽客寄吟编句极圆可惜病翁初止酒不能共醉桂花前所适钓鳌东海头经春醉一舟西溪抝罾入小鲜终日求庚戌秋作甲辰迤逦至今年药灶殊劳日夕煎血气任他销与铄向来诗骨已成仙耘业许印章四韵叩之近因稚子传来意知许衰翁两印章字画莫教凡手刻形模当取古人长六书今独行秦峄三体空闻设汉庠后世阳氷能复古未知何日寄文房婚嫁㛰嫁债羁縻何时是了期每嗟身外累无出女和儿聴漏寒无梦添香夜有诗沉沉澄万境梅影月初移六言简耘业露溼萤光愈炽月斜蛩韵尤清微物得时若此人生可不求名束起束起仙翁肘后经且参思邈枕中吟夜来独卧寒无寐忆杀黄䌷旧破衾闻隣寺粥鼓寒釭旋擿动㝠搜泓玉摩研万象愁铁版响廊催早粥铜壶添水易新筹一声鸡唱惊残梦再聴鸦羣过小楼可惜秋光帷㡩隔料应河汉五更收汪夫人筵上口号今朝王母䜩西池葱蒨祥烟霭绣帷坐摘蟠桃华夀席行看丹桂发孙枝鱼轩锦毂花千叠鸾诰金铃络四垂好是殷勤千嵗祝老莱先酌后门楣翛然向来莲社本遗忘勾引渊明造道场梵叶翻残空佛印念珠持久现圆光秋花依约生凉意暑雨微茫送夕阳客退饭余无箇事翛然一枕到羲皇风雨作无成老见过望望太平歌惊雨愁扃户闻风虑偃禾盃中醇止久瓶底粟无多畎畆忧时切天乎少警何葵窗送酒久藏斗酒谋诸妇婢子仓皇错授醯邂逅芸居初止酒小厨海错旋开泥望晓要知筋力衰多少一觉才囘常了了隣钟无奈五更何望㫁窗纱不能晓湖上即事波光山色两盈盈短䇿青鞋信意行葑草烟开遥认路栁条春早未藏莺谁家艳饮歌初歇有客孤舟笛再横风景无穷吟莫尽且将酩酊乐浮生朝宗餽食且复招饮相亲逾骨肉何以结情深下箸觉可口同盘还上心拨灰君句就曝背我寒侵屡有梅窻约行将共晚斟送印寒邓簿得阙西归才藻世于家勾朱新职华学能如蓺未春到可生花野店寒吟月轻装晓度沙君行余止酒一念一兴嗟主示急须制作亭当喜成一絶博古图中无此様繄谁匠意巧肧胎槐堂新送黄封酒便可冲寒暖一杯梅花怨为汪耘业赋嵘峥嵗事春将至寂寞梅花雪失期独有垂杨伴幽怨岂堪临水折长枝旧题隐者壁一絶妻嗔山犬践园蔬儿钓溪鱼餧鹤雏总道村居无外事有人庭下索诗逋酬成贤良献璞无成戏弄环世间得失事相参刘蕡不得言时事半为当时记朴庵同友人汎舟过㫁桥登夀星江湖伟观归舟聴客讴清真词意甚适分得江字奉寄季大着乡执兼呈真静先生辛亥仲春将徂兮有客踵门曰风日流丽邀余共泛西湖之舽舽南去而忽西兮昨之折槛今复稀以成杠背苏堤万丝之绿隂兮望一簇孤山之青橦层峰叠嶂巉絶露天巧珠英琪树发越地之灵一声何处兮钟橦篙师告余曰此夀星古刹上有竒观开宇宙于八窗舍舟䇿枝步步巍峩谢屐殊劳双回廊曲转忽轩豁檐飞栋复青緑交辉心开目骇而揖西子之湖子胥之江观者杂沓儵去鯈来余独凭栏境与心㑹便欲驭风跨蜿虹烟云万态客拟状而运思羿今老退且逊鋭逄庄严世界合爪赞叹要使天下名上夸咏者睹此竒伟而心降风寒下山吹欲倒连唿春酒亟开缸箫鼓画船徒自纷耳目何如美成清絶按新腔诗成肯对俗子哦驰介城南寄老龎旧挽汪隐若栖志浮云小万钟带经髙垄度春风义方莫问当年事十五男儿识阿戎又遗碣钻辞掩夜台修文空叹逞余才鹿坡明月成惆怅不见髙人自往来静江商宰书来且索鄙语要道其氷雪相看之意古调代书连墙不通问千里迺寄音平生于缔交淡泊味最深吴山青神天应同碧玉簪尚怜风马牛睽若商与参一声南来雁西风又相寻君其念衰朽余亦懐瑶林一㢘了官事吟外时鸣琴识量万顷陂文华实南金向来唐相璟疑事问崔琳诸台贵得贤而肯舍此琛㑹晤喜有期寛此离索襟安晚先生送自赞太上感应篇帙首御题诸恶莫作衆善奉行八字辅以佑圣像一轴两诗见意云公衮殊相念竒书寄布衣此心才动处万善要同归本㫖详敷衍奎题重发挥应怜蘧伯玉投老始知非稽首元真像当年助我军龟蛇俾圣武龙凤焕奎文剑耸烧空焰旗翻渡海云上公传琬琰分恵感殷勤杂言送歙砚广香与友人有懐杨校书我有龙尾双槽之砚肌润而若沐涳蒙旧藏古香氤氲来自广之东多君博雅举以为赠三嗅而抹月批风要若镕金加万佛经上更须滴露㸃四圣书中往昔浓薰懐太史而今一瓣为南丰藜光下照人何在阁下闲花馥旧丛真静馈新茶菰干黄独乳酪约葵窗适安共享适安不赴葵窻诗来道谢次韵答之兼呈真静适安千载靖节翁秫向公田种万钟于我何肯恋五斗俸长歌归去来田园聊自奉髙蹈世莫俦器局小管仲嗟余昩于时退思心每痛世人不我知小畦亲抱瓮唯有竹宫仙时复致一供四清山中珍凡目为之动黄独前未识勿诮仲宣惷春茗摘新芽秋菰懐旧葑江南贵乳酪此意兼金重得君同下箸诗来再三讽韵意两相髙文史叹足用续貂愧狗尾敢与贤者共语奚较工拙年来此心縦软饱黒甜余无复春草梦可人招不来属篇亟持送哭丹池王隐居忆昔相逢初一见即刮目出处虽不齐椒兰则同馥论心到极处情爱踰骨肉十年传成癖搰搰闭门读髙志尊所传而肯曲从俗抱此竒特操平步可金玉况复同窗友槐庭秉钧轴事有反所料轩冕笑羁束缙云邈千里访道求辟谷食枣懐安期窃桃小方朔平生精进心自可登仙録一着偶失筭九书无复续洞霄有猿号丹池无鹤浴昨病失㑹𦵏生刍东望哭寄汪起潜签判飞云起伏龙大鹏运以风风云一朝㑹前塞今迺通敛莫贤景略时哉使其逢腰钱与骑鹤事或有适同青门瓜吹香緑水莲泛红人物王谢家风雅眼底空参画耸台府宜䕶碧纱笼鄱江万折东独鹤摩苍穹浮图快一掷归骑先宾鸿史记送后村刘秘监兼致欲见之悰昏瞶嗟耳目管絃堂上调世事每相背秋月虚良宵涓吉拟登龙疾雨惊风飘祢刺不得前东睇心旌摇近履传康强变体笔更饶风响虽时接未若亲闻韶忆昔西湖滨别语读教条嘱以马迁史文贵细字彫名言犹在耳堤栁凡㡬凋兹焉得蜀刻持赠践久要㑹晤知何时霁色审来朝两宋名贤小集巻三百四十八两宋名贤小集卷三百四十九钦定四库全书两宋名贤小集巻三百四十九宋陈思编元陈世隆补四明吟藳吴潜字毅夫宣州宁国人嘉定十年举进士第一出入朝省不常两知庆元府兼沿海制置使勋徳最着浙东人士至今诵之为人刚直敢言其所疏奏及与宰相论辩忠愤激烈皆人所不敢闻者先以忤时相罢奉祠既而贾似道衔之不已安置循州乃除其私人刘宗申知循州属以黄祖之事百计杀之潜预知死日语人曰吾将逝矣夜必风雷大作已而果然四鼔开霁撰表作诗颂端坐而逝循人咨嗟悲恸焉镇海楼贾山深处古明州新有江南客倚楼鳯阙天连便望日蛟门海晏不惊秋头颅已迫残年景身口聊为卒嵗谋萧飒西风吹败叶满眶清泪自难收占春亭桃花㡬片隔墙飞独自危楼徙倚时目送断鸿云外没东风吹泪落天涯翠山劝农小队旌旗上翠巖松风十里锁禅闗水深水浅髙低涧春澹春浓逺近山乡思勐随苍鸟去客心暂与白云闲天公已是多情煞时把淋头雨放悭闻同官㑹碧沚碧沚堂前瞷水官只应唤作玉壶看颇闻秩秩玳筵展莫遣匆匆银烛残酒付别肠宁怕窄诗由广舌不忧干老夫孤坐三更月欲往从之良独难万顷蟾光浩不收花汀竹屿思悠悠黄公所隐知何地贺监宜归乞此洲良夜最佳惟午夜今秋偏好是中秋举盃洒露月同吸仰面青天可问不张学士故居春来物物搅愁肠排遣惟应閙醉乡无奈督邮风味恶桃花流水愿分尝天宁长老新斋堂请转语慧公幻出一斋堂巨栋危梁压十方更有心堂无量濶濶中别有好思量秋风叹四首长鲸海上来壮士田间起登城复何悲禾稼秋风里谁将讼风伯谓天惩雨师天阍几万里瞶瞶安得知军书督战急县吏催租还力尽将何诉浮云深九闗尝闻海客谈白浪海风恶秪是欺舴艋那见摧蛟鳄题舒蓼瞻啸圃独吟图二首丹厓白云往来絶㟁流潮吞吐我所思兮何人莽悠悠兮太古江口寒潮自至山间明月谁招自可归来坐啸何须世上折腰聴琴客周信民弹秋泉二首雁湖龙井久知名总入君家匣里清客舎试弹三两曲恍疑飞沫溅尘缨故里泉声不可闻携琴相约鲍参军山瓢只系经行处落叶空山好覔君陆宣公祠凛凛清规百世师功名仅见奉天时忠谋任起姦邪忌感泣宁无士卒思落日桑榆存旧蹟西风芦苇䕶荒祠忠宣流落何遗恨留得良方与后医钱塘江三首江头风雨㺯轻寒小艇轻蓑把钓竿日暮沧浪歌渐逺延縁应自避尘冠扁舟东下白云乡一水牵愁万里长多谢白鸥闲不去知余机事近来忘秋光漠漠草青青日落江流雁下汀世路风波今始半为余遥谢草堂灵两宋名贤小集巻三百四十九两宋名贤小集卷三百五十钦定四库全书两宋名贤小集巻三百五十宋陈思编元陈世隆补瓜庐诗薛师石字景石永嘉人敷文待制弼之曽孙也磊落有大志多读书通八阵八门之变善楷法尤工篆𨽻筑庐㑹昌湖西题曰瓜庐与朋好日举文㑹于世味澹无所羡年五十一卒瓜庐集其子峻所编嘉熈元年东阁赵汝回为序瓜庐近来有新趣买得薛能园疎壤延瓜蔓深锄去草根花时长载酒月夜正开门最识田家乐辛勤更不言瓜庐至日即事西山起还伏揷入万丈潭渔叟操桂棹樵歌过草庵年荒酒味薄天旱井泉甘不愿丘园贲惟将易自参送赵几道赴台州録事㕔前绠汲何从来清流海底通九垓天河地脉隠旋转上中下井缠三台满城桃花二仙种方广金殿三门开一时㑹上几许人若匪佛种应仙才于公徒知髙其闾岂识大化非胚胎今之送言暂相别诗规笔诲纷崔嵬傅説明星定入梦方朔迹秽空谐诙不昵不阿余与汝古交淡淡无嫌猜寄赵紫芝别后访消息传言一半虚前官已不就所向定何如苦雨厌羁思春风欺旧庐怀人闭门夕专拟寄来书㑹宿赵紫芝宅郊居无一事喜见友人来促席坐添火推窗立㸔梅论诗漏欲尽煮茗匣重开此夜思徐照墓松犹未栽赠达西堂却罢住山縁归来又十年自知身是妄常道钵休传塔路修来直纱灯影处圆与吾相对坐语嘿尽通禅寄蔡任不见三百日问君消息多身闲诗有味水尽月无波琴里怀孤竹书中寄永和遥怜一江隔何计得相过送赵紫芝入金陵幕为官亦僦居官况定何如昨夜交游散满湖秋雨疎此邦佳丽久旧吏拜参初喜是贤侯幕新年有荐书读刘靖君碑儒生身上事皆成身外浮华亦甚轻种竹满山门迳小挂冠当路树枝横几于颜子三生夀分得陶潜一字名何处今时见前辈只㸔碑语自清心渔父词十载江湖不上船卷篷高卧月明天今夜泊杏花前只有笭箵当酒钱邻家船上小姑儿相问如何是别离双堕髻一弯眉爱杀红鳞比目鱼平明雾霭雨初晴儿子敲针作钓成香饵小茧丝轻钓得鱼儿不识名系船兰沚鲙长鲈曲袷方袍忽访吾神甚爽貌全枯莫是当年楚大夫春融水暖百花开独棹扁舟过钓台鸥与鹭莫相猜不是逃名不肯来夜来采石渡头眠月下相逢李谪仙歌一曲别无言白鹤飞来雪满船莫论轻重钓竿头伴得船归即便休酒味薄胜空瓯事事何须着意求寄谢黄元信恵茶建溪金铤直几千余性所嗜已一偏寻常草卉不足进龙团凤髓如珉坚长须健卒前月到手提菜器急取煎妻儿攅眉笑苦澁为言真味兹天然易牙去已久吾齿若贝编枵肠岂废食睡省非壮年惜此余香滞喉颊巡除吟咏声諓諓诗成寄题建宁郡主茶官吏俱时贤合同缄印一时毕进奉飞驰争春妍天子不敢甞荐以寝庙先定自褒嘉到属郡趣君密迩玉炉烟一以此味沃天下邪魔驱扫无留连送子舒弟之官华亭执手难为别愁看去棹孤船官得闲散春晚过皇都书附海人便花添佳屋图有时吟句稳还忆老兄无送张直翁之筠阳时平民事少诗句定能清况作江西去放教秋水声山花香淡泊湘竹恨分明朝士多知尔慈溪旧有声送赵端行廷对少寓期待之意甲科人亦有难得是家传定入中朝局还支内府钱服青初解褐班后忽趋前独谢归廊幕诗成第一篇赠葛天民逃禅已得计易姓岂云非自説身如幻常人见亦希亭边㸔荷叶楼上挂蓑衣几夜苏堤月随君瘦影归送庐次夔兼柬卢九秘书蔡邕初入直撰着几时成所取友若此遥知人至清朝回収疏稿夜语杂诗情愧我多年别相烦一寄声挽陈叔望少年曽是鲁诸生为立功名别路行尝捉寳刀严汉陛再持符节领江城絶怜诗律双金在不见林塘五栁成明日西山归葬处踏青人散草初平送叶季重之官吴门君继贤人业试官阖庐门但问要离墓莫看贞娘坟虎丘寺前生野草一花一叶皆丽好用心冷淡不嗜此自有诗礼长探讨给旁余闲庭庑空小舆应亦上垂虹桥边风驶寄书便只看平安报乃翁吾渐空空易疎斥时亦抠衣侍函席春膏流滑傥寄将待冩续经藏屋壁寄赵叔鲁相知言莫尽别后意如何命笑春氷薄愁因夜雨多全家寓京国无地着吟哦㑹得穷通理从余缉薜萝酬刘子至寄来书一纸别后喜安和想见清髙极吟成秋思多山头灵运立月下谪仙歌共是江湖客斜阳各晒蓑赋二十八字水满沟塍不愁旱急催租税却忧贫家人苦不怜余拙雪袴氷衫要及晨纪梦曲夜梦佳人姱且长星冠霞帔云衣裳双眉浅淡画春色两耳炫燿垂珠珰组步逡巡倏相近世道人情不可问敛容正笑发一言不识巫山云雨恨自从十五学仙经今年二十身骨清天上有籍昇其名长声短声歌紫琼之章词宛转永与人间风调逺余声未竟钟鼔鸣雾散烟収人不见水心先生恵顾瓜庐未成三径已荒何劳动光生枉棹过数朶葵榴发深愧一池鸥鹭避前呵路通矮屋惟添草桥压扁舟半没河再见缁维访渔父却无渔父聴清歌题南塘薛圃门对南塘水乱流竹根橘柢自成洲中间老子隠名姓只聴渔歌今白头巾山两峯争起入云层半属虚空半属僧斜日满山人到少任蕃去后我来登送赵端行纷纷帝族贵钦兹神秀门永嘉分奕叶甚盛二枝蕃吾友天乐翁实惟游之孙身虽羁旅尽诗则骚雅存姪行有科第作尉期髙鶱是曰提刑后令问方腾喧大心欲图南小枝不在言十年相聚首伟论孰敢援交比鲍叔知志许诸葛论分携乃明发念我守故园君徃夫差国不遣呉水浑陆静翫蟾彩江清烹鮈豚邑宰话乡曲官廨如荒村昻藏信多暇时忆朋友樽穷达委天分守道无竞奔㑹当春风吹梅实衆花繁挽徐道晖昌黎铭最好友朋更情深身没复何憾家贫自不禁春山无死草夏木有清隂为鬼诗还别重来何处寻渔家小舟轻似叶曽不畏风涛自説磻溪好翻疑钓濑髙晚来鱼换酒归去子持篙定是逃名者时闻歌楚骚梅雨梅雨润兼旬暑月不知夏溪流三尺强舟人惊昨夜余家有瓜田苹藻分揉借鱼虾失凭依跳跃至牀下卑湿畏暮年扶策升台榭难愿方丈食互市物踊价四邻各凄凉惟有酒可借五月借新白咀嚼胜枣炙闭门人事絶向晚乌巾卸震雷压不住神龙未遑暇或谓蛟为孽胡不宁尔舍旱涝政本农偏恵及间架皇天无所私未遽损禾稼一洗天下清作我圣人化谢陈水云寄恵瓜庐字吾向村中住无人知姓名结庐难得就种树几时成扁榜龙蛇动飞檐燕雀惊自怜幽僻地因此亦敷荣和梅氏西涧韵此处宜新月开门亦向西近江潮有信初种树犹低何日寻梅隠移船系栁堤诗篇满窗戸留壁待余题秋晚寄赵紫芝数日秋风冷丘园独自身闲㸔篱下菊忽忆社中人苦咏肩常瘦移家债又新极知君淡漠十载得相亲送王成叟先生访丁子桓老懒无拘捡一年身耐贫还思温岭去别我苦吟人栁色行三日雩风浴暮春旧时同学友迎拜緑袍新和葛天民贾岛文章怀素书得来读罢巻还舒西湖栁下为君宅东海云边是我庐千里江山长若此一生心抱欲何如相思惟有加飡饭不暇逢人寄鲤鱼戏赠赵天乐问隠当时意已深近来全废是清吟一春只为风雷变尽日闲观天地心闻道丹炉初候火能教瓦砾化成金果然成得知何用不似瓜庐种紫蔘孤山不到西湖今几时十年双鬓欲如丝难寻和靖题诗处空见梅花成老枝望夫石望夫一望几千年苍藓何曽似翠钿却是春深更风雨满身吹泪使人怜喜翁巻归我老寡俦侣年荒值冬迫膝下有啼寒缾中无储积岂不辗转思自欠经营䇿儒冠匪谬误赋性素褊窄渊明疑夙世荷锄心便适嗟余四友朋惊见三化魄一翁尚凄凉六帙困行役家贫病难愈诗苦髪全白昨来扣我门偶徃比邻宅闻亟语倒屣已去歘无迹知君怀百忧虽出难久客从今幸安居况有旧泉石清晨过穷庐竟夕话畴昔逝者已云逺相期守枯瘠寄题赵十四知县聴雪堂谁弹石上琴涓涓流水响主人性清旷静夜逾幽想何心指蓬阆取近对秋荡应有可人来烟蓑曳双桨塔山和徐道晖壁间韵寺在一山顶江分两岸田凭何发诗兴题字古廊边近地今埋骨闲人亦助钱昨宵留宿意不忍上归船叶宰赴丰城君徃为官处江西冦已平狱闲空剑气堂静响琴声有法催常税无私得衆情时方急贤路名定达公卿喜徐矶至荣满自南归曽过秦纟庐无心縁见道㑹面只如初诗好多人説官清得荐书紫门劳顾访未觉四年疎送蒋肖韩岳阳有仙迹君去颇相宜已料官闲日多吟湘水师髙风琴断裂白月酒涟漪无意求人荐惟应我自知怀赵紫芝日沈月上暝烟斜収拾渔竿恰到家为忆城南清瘦友寒宵梦里见梅花至日游湖此心全剥落今日一阳生自分安身计难逃素隠名贫中闻道彻闲里作诗清别有求渔者笑余忧思盈自题半生作计在田庐习懒何曽好读书谁却画作古人様旁边还是欠犁锄送谢强学主建徳簿少年初试吏濯印富春亭水可清人骨山曽隠客星俸亷専养母政简静公庭守是贤侯子应㸔荐墨青寄题赵紫芝墓辛未联诗别九年成恍惚大星坠地旋无光君身入土名不没呉越之水相交流寂寞诗魂何处游不闻孤鹤唤人醒空见梅花似人影无复东巖招谢客应住西湖伴和靖世上如今一句无一灵独存势欲孤我有生刍来未得只愁宿草易荒芜赠奭上人何人养道得如君房接髙楼楼接云山地栽梅寒蘂痩瓦炉留火夜香薫㸔经寻义心逾静坐黙观身耳不闻莫道门前是㕓市须知喧寂此中分哀徐致中亡友如今隔杳冥画身只见病时形书窗闭久梅添润花径荒来草又青一巻诗编空就绪两年良㑹觉凋零几回行过深深巷不忍登堂不叩扃送薛咏病里风光总虚掷岸花园桞雨中休无端好客随春去送酒吟诗一併愁杨栁枝门前杨栁君莫折长于折处生两枝两枝难作一枝合一心分作两心时惟有髙枝髙莫攀不堪攀处只堪㸔怪得楼头画眉妇春朝长自凭䦨干独于髙处接阳和占得春风分外多须信繁华易披拆不如柔弱拂江河汴水堤边薪可束永丰巷内緑成堆盛衰到底皆惆怅何不移根种马嵬横参楼和老杜诗僻懒便幽处江湖深隠心地偏欣改观楼豁喜初临暖日低轻帽良朋接短襟潮声全有韵帆影半回隂翠麓添重色鲈风出浅林屿头烟嶂逺沙觜浪痕深寂静云归壑阑珊月迎参人家已鼾睡渔父尚讴吟造化由来久周回忽见今爱他斜日照颠倒数山沈湖上势利絶交初瞿然卧隠庐无营心淡泊见客礼生疏游有渔樵伴㸔多佛老书春深草易长忘却倩人鉏宿瞿溪船泊溪西岸人家见晚舂疎星寒有雁村寺夜无钟竹径通新店茅柴煖病容农夫不相识问我欲何从送从善云游雁荡天台去闲寻倚杖藤路边应得句禅坐似无能顶笠偏愁雪山猿不畏僧倘逢清塞伴休愿入传灯多景楼跨渐连淮是润州好山全对此江楼少年志气惭霜鬓犹忆曽㸔打阵舟送法照论着天台教诗参在纬来闲行过蓬荜相对坐莓苔讲席虚前月重游约后回仍闻藏禊帖应许为吾开送子舒弟赴金陵兼柬宋君辅禄仕何方好金陵总莫如庙存元帝像家有二王书羽檄时方急文才用有余功名収拾了归食㑹昌鱼送夏肯父霜晴雁荡白五日计乡程野烧明山店轻舆憩岭平乞铭甘久客爱母起归情孝极天为感师文早晚成挽林敬之闭门常读易遯世意如何有酒可消闷无堦不种莎闲时寻旧友月夜歩新河我亦逃名者题碑愧尔多金贤良虚号贤良岂疗饥短衣结袖意何为空携痛哭能言䇿不遇勤求下诏时老去説诗犹有味寒来索酒莫教迟家贫身死知无计自有旁人为立碑学海楼和水心先生韵江口潮生夜语喧月残惟有数星存更凭髙处观空濶始悟干坤是易门夜宿胜因寺有怀山中初寄隠野寺一天星路逺有如此客来应未能蛩催寒妪纬蝉杂夜僧经忽忆忘形友㣲吟自剔灯赵成子早年名字诸公并惟有清声独至今辞却双旌更何事自扶灵夀欲闲吟病来更作云归岫死矣犹如鹤在隂终始哀荣了无恨只愁尘锁匣中琴送子文监草料场坐局何烦聴晓鸡豆萁苜蓿亦诗题好文不爱今人体色养宁嫌古署低翰苑旧交应顾访相门新近事招携嵗寒惟有君于我老去过从许杖藜寄雁荡诗僧雁荡峰前夜雨晴空房不住有蝉声一身闲后发难白五字吟来思极清少见出山多入定还于夏末起秋程何如更待黄花节顾我来游计已成李白城野火烧残竹数枝诗魂飘荡定何之娟娟秋月照采石不在荒坟在水湄渔父二首偶来浦口芰荷香緑叶丛中睡一场须信至人无妄想不曽有梦见文王利薄每年随分过避名不入愚溪路春深雨足钓丝长夜来又宿蓑衣步酬醼席上赋牡丹得日字粉淡与妖红占尽阳和出春去在商量更费吟人笔此是洛阳花尚带长安日持上使君墀宝缾分甲乙寄龙虎山道士孔野云上清三十六院阁皆幽清漱齿泉新汲晞发日始升自除烧墨灶昼夕诵黄庭所得异畴昔出山畏逢迎同当知非年寄诗聊写情夜坐陈缊灵见访清夜焚香篆闲㸔郊岛诗自怜多冷淡谁足慰衰迟雪树明忩纸缾梅落砚池君心亦无事相对坐移时送翁灵舒闲游袖有新诗如美玉知君去意十分浓山行见草认灵药午歇就隂依古松两鬓已添蓬蔂色三年判作冷零踪羇情夜后更愁絶深涧㫁猿溪寺钟先寄郭子竒世道祗如此君心我得知先教栽菊在预作去官期梦觉秋风起行吟夜月迟怀人㡬十载欣有叩门时喜叶谦夫归老思忽萧爽亲朋得意归菊觞奉亲夀栁色上儒衣宅旺㸔山势门清有钓矶我来聊问字澹出月侵扉挽潘母独翫隔㕔月凄凉三十年𦕈然儒素业飜以母仪传生计无中有衰龄病后延谁为市贞石髙刻墓之前送赵主簿内地无烽火诗人入仕林定将咏物意移作爱民心晤语初同调分携便不禁卜邻曽有约久后得相寻送陈器之赴绍兴初官郡古湖如镜照人心胆清闲曹应事简尽日读书声府主旧知举同僚亲弟兄人言宦游乐难得比君荣哭周宗彞已叹交情㸔渐少闻君怛化重伤神手栽寒竹惟添笋堂掩空山不见人旧説媾婚今且置新怀情悃向谁陈独怜头白曽参母清夜悲号血泪频送项季约入城都幕阁书入兵幕束袖学戎装崃峭船侵月秋清猿嗛霜迂程㸔阵碛到处宿诗堂若比仲宣乐输君髪未苍送郭子竒永嘉官满后归处是仙居栁舞陶潜径桃迎阮肇车名髙唐寺塔箧满晋人书㸔步青云上题缄寄隠庐送赵泽民赴酃县髙人为令尹政事岂寻常炎月不避暑清风月自凉水流衡岳色酒带芷兰香逺想濯缨暇思予有咏章大龙湫昔闻天下山衡岳称崇丘又闻天下水流汉为巨流古有山海经歴歴叙九州李唐三百载诗家一无留及观郦道元此地亦不収不知诺矩那何事能穷搜我来𤣥妙境万丈悬清秋石壁去无极百里弥道周云气冒羣岫龙宫深以幽轻舆巖壑底竟日涉溪游隂晴异瞻瞩逺近难搜镂飘如飞素练粲若散琳璆风欣一潭雨佛坐四时秋喧唿势益骤汹涌声弥遒变化有如此溥博谁与俦吾谓神龙力岂翳神鬼谋稽首荷𤣥遇坐久劳双眸一盃却岚暑旋步轰雷稠以吾淡世虑歘起杞人爱何当骑天浪满引躬斗牛㫁桥独扶瘦杖欲经过为问髙僧意若何自倚神通能渡水却言佛法本无多寒山寺壤荘产尽为势所夺余游天台甚为普贤惜之陈约甫摄郡号不畏强御者必能与寒山出气寒山寺废佛灯寒有客来游欲住难夙世闾丘今摄郡不妨饶舌似丰干哭刘咏道案上韩文与杜诗小斋寒淡亦相宜人怜贫病忧无计自説文章乐未涯礼合古初山友哭祔从先世夕郎知生平直谅嗟何徃不是哀辞是诔辞送张直翁宰公诗句是骚人官舍况临湘水滨衡岳望中思策蹇沧浪清其欲垂纶长于一县花开后独访三闾庙里频元亮何曽借知己翻然出处自由身送王倅之兴化梅溪好景委流徳至今存独继贤人业共推君子孙官清五字好州小二车尊所歴七闽郡从兹水不浑挽赵孺人余中表也幼小同羣戏年加各所之常疑艳花卉终是易离披夫壻新袍緑儿男半髪垂送归嵩里道兴我渭阳思赵叔鲁端行胡像徳携酒见顾一贤二公子枉驾瓜庐丘烹鱼载美酒竟夕为我留评诗仍和曲举白不计筹情忘觉欢畅礼厚愧莫酬今朝风雨横欲谢出无由挽徐左史左史声名空复存如今徃事不堪论惟摅指佞当前陛已判身归老故园骢马引䘮寒有泪麒麟卧冢寂无言人生遇合萍相似何处分明怨与恩送鲍份父地僻官仍小兹行古迹多翟罗应失笑龎缊亦经过宦业知余事宗风竟若何挽张彦父提举七十童颜在翛然物外幽组衣藏蠧箧散服上渔舟此日移松葬前时为菊留山连象浦馆谁记孟家游净光长老极能诗近住城中寺隂云渍竹房雨多香篆久春去药苗芳室里从人问吟边与世忘一身全是道头白有何妨朱清之漈水日夜白之人信所宜隠于陶令酒甘谢郗诜枝江渡月偏满家庭嵗有规不知君役后谁主菊花期送蒋肖韩赴弋阳弋水桥边接长官水晶山色让清寒共知彫敝今称剧自倚亷勤道不难吏退早衙花谷静鹤翔秋戺讼庭寛从来遇事无凝滞应只爱民劳寸丹送谨师谨师牢绊脚语别意茫茫入寺春随杖当禅月满牀多因新见解抛却旧篇章为我金山去钳鎚问一场挽宋耆卿人如韫玊操如氷拾芥推棃世岂能案上有琴忘旧响墓头无火续寒灯一官祗是幽闲过百行惟须健笔称此曲调髙知者少朗吟唤得九原譍送髙邮周主簿兼呈陈居端遶县重湖色难同主簿清虽云古邮置不似近边城月落淮田濶风晴隋栁轻乡人在曹职相答为诗情寄守上人归闽省亲从小服缁素三衣竟不长心空无物碍顶重有诗囊去与云相似来期春未央家山指萱草㣲笑奉髙堂无题平生爱菊与梅俱菊比渊明梅似逋谁知此道今寥落爱菊爱梅人也无戊子七月十一日贫因㡬首诗闲髙一着棊瓜田尝黙坐不愿有人知两宋名贤小集巻三百五十两宋名贤小集卷三百五十一钦定四库全书两宋名贤小集巻三百五十一宋陈思编元陈世隆补林湖遗藳髙鹏飞字南仲余姚人有林湖遗藳次王元吉咏梅约畧阳和动琯灰南枝已冠百花魁莫教陇驿携春去且向罗浮唤梦囘玉骨风标自仙种铁肠赋咏漫多才只应䞉结青青子调鼎功夫看后来窗轩一窗开永昼万象出天成风力欺杨絮雷声唤笋萌愁多春不愿病起眼犹明最喜今朝雨川原是暮耕过王氏云庄十里云庄路东风信杖藜好花连夜发幽鸟傍人啼香宇禅心冷山容醉眼迷老僧春睡处明月映楼西孤吟世景云来去人情水浅深尘埃从满眼交友欲知心山简岂爱酒陶潜元解琴对人不敢语仰面数归禽深夜风雨有懐故人心驰流水髙山外身在落花啼鸟中滴得愁浓红杏雨吹教梦断碧梧风垂堂逺愧千金子扫地空怜一畆宫两朶灯花伴孤独清懽那得玉人同首夏千里辞家不作难归来春事总阑珊久留午梦梅黄雨重索冬衣麦秀寒百箔老蚕铺雪乳一庭新竹长琅玕此时正喜民财阜野草闲花任自残湖上舟载闲云稳湖光盪碧天笑看沙上鸟终日伴雏眠深夜独步思兄南伯举杯叩门则卧矣緑柳桥边古道横干坤寂寂夜三更月窥门处君髙卧露湿衣时夜独行杯酒孰同驱俗意天风时下步虚声明朝世界尘依旧试挽银河一洗清丈亭渡阻风卷地西风翻巨浪小舟仍泊夜来湾行沽携榼虽无酒卧看开篷幸有山原草正肥黄犊饱汀苹未老白鸥闲平生遇险须知止眼对江神一解颜湖上好景难逢奈老何十年此地絶经过山如得意晚犹碧雨亦知愁秋更多造化从渠旋磨蚁利名笑汝扑灯蛾湖边直欲唿船去更共渔人挂緑蓑晚兴风静湖光一鑑浮青山四顾淡舒秋松隂满迳归来晚醉看巖花笑白头夜渡鄞江睡起开篷月在沙晚江山影动龙蛇诗成索笔无人应酒尽囊空何处赊船去船来数声橹江南江北㡬人家星娥定怪归来晚从此西风欲泛槎南溪闻説南溪好肩车带雨来涧泉鸣细石松木倚苍苔云笑人情薄山随客语回黄花幽意足知复为谁开次静海令盖晞之食蟹吴中郭索声价髙草泥足上生青毛越中海市喧儿曹白蟹厌饮霜前螯新丰逆旅酒濯足齐国相君饭脱粟当时珍味无所需吴越土宜俱碌碌复游鄞江欲叩山扉汲野泉支筇且驻栁隂边苦无平地休穿屐待有轻风却放船孤笛吹开云里月一竿撑破水中天舟人相戒低声语沙上恐惊鸥鹭眠次孙烛湖秋夜有感忽作清宵梦非关世累长月随花影转水照木隂凉浴露千峰碧梳风两鬓苍明朝须洗耳秋意过寒螀舟中木落山髙秋去后犬惊人语夜深时小舟满载离愁重惟有孤鸣寒雁知一水分流无限曲两山村对不知名渔翁夜半归南陌认作中流击楫声秋晚断云送归雁斜阳明晚枫西风洒双鬓醉倚危阑东两宋名贤小集巻三百五十一两宋名贤小集卷三百五十二钦定四库全书两宋名贤小集巻三百五十二宋陈思编元陈世隆补裨幄集赵万年南渡时从武科备戎行于襄阳屡着战功有禆幄集腊月初三日敌人攻城以强弩射退获捷四围钲鼔震天鸣敌骑平明尽逼城万弩应絃因退走却疑城上有神兵正月初三至初五再攻焚其攻具敌兵大却鵞车虎砲与云梯堪笑行军巧用机大帅胸中摅妙算一时谈笑尽灰飞腊八危家饷粥有感襄阳城外涨烟尘矢石丛中未死身不为主人供粥饷争知腊八是今辰二月三日登城郊外春色可人而敌骑未退平生春日不伤春今日逢春愁杀人触目旌旗纷战鬭无言桃李少精神可怜野兴牵羁兴不分红尘杂塞尘直待元戎攘却后岘山无惜领嘉宾毁土山筑土为山号距堙敌人痴计要攻城谁知壮士中宵出三月工夫一夜平十三日敌人势蹙携印来降屹若金汤不可攻军中谁肯自投降势穷方献将军印何似当初莫渡江徐招干请喫鳜鱼桐皮檐外桃花片片飞垂涎汉水鳜鱼肥桐皮一作饥肠饱似得精兵解敌围程机宜宅喫豆粥豆红米白间青蔬彷彿来从香积厨异日大官还饱饫不应忘却在蒌芜偶成一心忧国不忧家掠面黄尘带晚沙邮传不通音问隔家人夜夜卜灯花围中堕马伤足方愈牙痛累日敌骑塞东津迍邅困此身足伤方复步牙痛又摇龈忍见烟尘暗俄惊嵗事新笼钟三十九碌碌度青春嵗暮嵗暮嗟为客那堪复被围一心惟许国视死已如归除夜除夜春牛吼开正兵骑多有谋思却敌休问命如何却敌凯歌吁嗟勍敌何猖狂引弓百万侵吾疆首屠枣阳𢷬神马窥伺长江欲苇航隆冬久晴江水涸直掲小樊厉源漳马沈人溺相枕借霜刃逼胁狼驱羊连营立栅三十里旌旗蔽野尘埃黄元戎忠赤过张许隔江独对敌人语剖析大义面折之自比闗西伟男子敌人闻风虽缩颈业谓渡江无我御四山列骑意洋洋拟欲一鼔下襄阳城头四隅密分布整饬器具严隄防火油金汁罗砲座託久擂木森旗睥睨楼橹排万弩铧车尅敌皆蹶张一朝步骑如云集前摧草牛负土囊云梯飞桥对楼耸虎炮鵞车数里长裹以犀革如帆幔木楯皮屋翼两㫄铁骑后推千百队矢如猬集攒锋铓杨栁隂中浮梁就三千敢勇忽推墙几层列弩下如雨霹灵巨砲落穹苍尽将攻械付烈焰如焮蛇豕燎豺狼骑者倾仆步者走伤者叫号立者僵军中横尸徧原野或贯其脑斧其吭生擒首领数百人毙马横尸盈战塲未㡬採木空林薮旬月运土成髙冈噪声裂地屋为震火焰烛天星无光谁知壮士中夜出人持炬马列前行强弩义䥥迭相卫长锹大䦆声琅琅黎明一炬为平地敌皆丧气若有忘因风纵火烟焰勐拱手坐视摩痍疮全军震詟心胆碎却携金印来投降从兹敌势大摧沮自焚攻具烧营房甫逾江北复连营放牧盈野何駉駉脱鞍解甲马下睡鼻中齁齁辊雷鸣岂知战舰轻移岸急雨狂风乱橹声百鼔忽鸣万弩发继以飞砲歘流星人马惊乱相蹂践肉填溪谷厌羶腥穹庐遯去无遗迹捷书排日风飈急九重北顾正宵衣览奏龙颜増喜色吁嗟李勣贤长城不假援兵敌早灭天书沓至赏元功渠渠温语褒忠烈方除戎团追徽省行且斋坛授节钺命珪相印一时来闻道殿巖已虚席谁知帷幄进竒计裨赞尤多玉季力弟兄携手上凌烟卓冠古今真殊絶我从武科备戎行先生置我宾僚列虽无涓埃裨海镇同此死生冒矢石自愧文墨非所长妄意欲泚磨崖笔两宋名贤小集巻三百五十二两宋名贤小集卷三百五十三钦定四库全书两宋名贤小集巻三百五十三宋陈思编元陈世隆补东斋吟藁陈岘字夀南温州平阳人淳熙十四年中博学宏词科赐进士出身官中书舎人直学士院饮翁常之宅分韵得友字杖屦随春风邂逅得良友行行西域道触目尽花栁还步过茒茨交欢亦何有东隣颇好事邀我意良厚南窗竹风凉更命新醅酒一醉何足辞期此百年久宿董山寺送客聨镳归得得招提宿晚渡沧江口路入青山曲突兀忽在眼一洗奔驰俗然灯遽唿酒僧留供野蔌林髙上明月谈声响空谷坐久夜益深同来或鼾熟明朝返城郭此兴真可録雨中偶成雨声春不絶緑涨与池平久摘花犹好新锄艹又生闭门惟我独终日断人行对酒还忧病裁诗强遣情舟次鄂州蜀江来滚滚楚望意悠悠浩气髙情晓新寒带晚秋闗山方北顾烟火又南楼蓬鬓天涯客萧然一叶舟全州观风楼江源发蛮荒来与湘灌遇交流趋城隅清映日东注羣山半楚越驰骤若竞赴谯门百步南楼堞此雄踞观风久标名栋宇初改故极目渺塞岭蔚起矗云雾千里耸翠碧衆水横练素古寺带林薄渔艇依野渡村墟互隐见风烟自朝暮东西亘井络碁分杂营戍偶值丰登年乐此保生聚秋风黄花天良集盛簪屦肴觞固匪䖍借此山水具登临方兴深诸君幸少驻楚南伟观楼平生足迹穷遐陬一麾更守湖湘州西接悬崕五溪曲南望渺极苍梧愁天涯牢落孰慰意千嶂倒影三江流千里脉络兹要㑹意趣端与江山投羣峰四遶立碧玉带映林薄如雕锼虬蟠虎骤互起伏天作地涌非凡俦郊村依约半洲渚逺明天际来归舟湖南素号清絶地一旦呈露疑神谋作成英竒易旧观俗化逺与邹鲁侔寄语后来无冺没共保佳致传千秋郡圃依緑亭修林平沼久荒埃招领春风一笑回扫净莓苔分径㟁剰添桃李结亭台时因休吏文书了忽作闲人杖屦来待与邦人同醉乐一樽何惜少徘徊龙隐巖烟萝深锁非凡境泉石相逢似故人归认落花犹恐误天风为我隔嚣尘全州礲巖泉流萦带戛氷玉石壁深窈寒侵衣开凿应劳造化力窟宅如待灵仙归两宋名贤小集巻三百五十三两宋名贤小集卷三百五十四钦定四库全书两宋名贤小集巻三百五十四宋陈思编元陈世隆补慵菴小集邵桂子字徳芳淳安人咸淳间以博学宏词登进士教授处州国亡不仕娶华亭曹泽之女因家小蒸为斯文领袖者四十年八十二卒所着有脞谈稿又作忍黙恕退四卦以自警子祖义孙亨贞俱有文名疏屋诗为曹云西作草菜可食总名曰疏品题有圃树艺有书衡纵町畦周绕屋庐缭以樊垣经以沟渠晨出抱瓮夕归荷锄有蔓必薅有蝗必驱风披雨沐日暄露濡穉甲怒生嘉苖蔚敷芥姜杞菊韭薤蒜葫薇蕨藜藿瓜瓞匏瓠楮鸡桑鵞箨龙梭鱼马齿鹿角䑕尾虎须薯蓣蔓菁杜蘅蘼芜茵陈莪萝芄兰茹藘赤苋银茄翠荇墨菰酸浆辣䔯甘荠苦荼庖人调胹园丁拮据锜釡鬵煠筐筥贮储椒橙内交鹾醢效劬以芼以湘可茹可葅维昔尼父𤓰祭齐如饮水曲肱其乐只且召南苹藻韩奕笋蒲知味羡黄齩根叹胡葵蓼饫颙葱韭厌徐火芋明瓉山菌接舆庾郎三种石生一盂刘参玉版苏传冰壶巢字元脩鲋姓豆卢菘羔抱孙蹲鸱将雏丝滑露葵练浄土酥野荠馄饨水苔脯膴饼炊菠薐鲊酿苞芦胡麻饙馏罂粟醍醐萍西晋莼羮东吴芹撷泥坊藤采丰湖沼沚有蘩江汉有蒌冈有常枲洲有接余雁门天花黄河蘑菇大宛苜蓿太华芙蕖环滁野蓛盘谷山茹地饶所产天茁此徒菲葑是采口腹以娱落英未莎初篁未箊霜根旋挑露叶半舒烹泉石鼎养火地炉色炫匕箸香浮柈盂气含土膏味逾天厨肥生华池响鸣辅车商颜饥解文园渇甦前招麴生后引酪奴馔非羶荤饷非苞苴园无羊踏壤有䑕余彼哉肉食俎列豢刍心炙椎牛项脔割猪春羔秋麛冬鱻夏朐猩脣豹胎麋臡蟹胥缁裠解鼋银丝脍鲈羊尾截肪锦袄脱肤山殽雉兔泽羞雁凫北馔潼酪南烹鼃蜍嗜䑕则鸱甘带则蛆迺笑郑老烂蒸瓠乃笑坡翁梦餐鸡苏属厌饕餮饱死侏儒语以疏味能知否乎予雅嗜之日不可无乃颜兹屋羞供是须宁疏而癯毋肉而腴易牙司味敢告膳夫海蟾三足老蟇太隂精夜载阿姮朝帝庭澡形不假桂花露背负金轮浴沧溟腾腾跃起㡬万尺痴腹一团露圆白睨目光射蛟宫寒海若天吴难遁迹腹中万斛蝌蚪藏吐作列纬森光芒晓骖六龙驾羲驭腾踏未必输飞黄饯魏州判鹏举捜出指鑛遗其沙乡云褒武皆蜀秀虎豹各自雄须牙两京得人广数路忍使丘中留子嗟不然题名百许辈无一显者何谓耶我亦典学老从事试向座中寻孟嘉古柏行思人谁复念婆娑窟室崖隂未易磨四十围间看熘雨三千年后数恒河不堪与世供狙械尚许遗民占鸟窠从此便名夫子树匡人斤斧奈予何到夔门呈王待制手挈东风上水关鳯书迎日看新班五湖家世乌衣巷三崃楼台赤甲山画㦸门开春昼永卧龙帐穏海波间安危大计须公等天定应知即赐环两宋名贤小集巻三百五十四两宋名贤小集卷三百五十五钦定四库全书两宋名贤小集巻三百五十五宋陈思编元陈世隆补石堂集陈普字尚徳闽之宁徳人为恂斋韩氏门人韩出于庆元辅氏盖考亭的派也宋亡后三辟为本省教授不起有石堂集拟古秋声金气流天空露瀼瀼素波合流月淫淫满庭霜遥夜一美人寒闺自徬徨暗尘集凌波轻飈感鸣珰天性赋贞清动止中矩方世无夔夔子窈窕空英皇抱璞如临渊日入不下堂时操㺯玉箫空中来鳯皇嵗月如流星髪变面欲黄服玉固雪肤絶意百两将秋夜永如年四壁号寒蛩明月照树叶白露啼青桐寒窗紫玉琴时变羽凌宫三弹不成调百忧鬰攻中东方有乐国开辟先柏皇鸾鳯为鸡鹜麒麟为犬羊晨霞作朝食太和为酒浆土无干戈祸人各千年长下视禹九州有土皆战场白日虎狼行青天蛟龙翔我欲为逺游沧澥淼无梁何年夸娥氏移置天中央同根一株草时命嗟异遇风月芳香合两地隔周楚尔生麟趾家朝夕沐玉露我在云梦林百草相蒙妒白璧终不缁㷀㷀亦良苦和友人韵儿童恨芳草不识春长在箪瓢日晏如焉知颜乐改黄鹤雅入聴鶗鴂亦可罪混沌何曽死拱璧莫轻碎野马恣流行逰丝无罣碍缅懐良友心不言黙相对愿为蛩駏交共话蝼螘戴望云我爱山中云杳蔼起无迹晴风吹绿树天节日巳尺悠扬㡬片云出岫度絶壁敛作苍狗形舒为鵾鹏翼朝抹峨嵋青暮蘸沧海碧江南与江北荡荡恣所适何如云中仙避嚣隠幽寂採药云下林砺劒云上石乘云骑茅龙倚云吹铁笛我欲往从之飘然不可测壬辰日蚀忆昔度宗皇帝时十年十三日蚀之似道屃赑湖海曲天子宫庭耽乐嬉满朝翕翕皆妇人祸来照镜方画眉北军顺流日食既两国正尔争雄雌兴亡岂必皆有数百年以来士气衰文臣髀肉不识马武士惊魄怕见旗凭栏髙豁干坤眼山晴绿雨收夕阳流水遶荒草白云浮栁䕃小溪侧樵歌古渡头凭虚发清啸安得仲宣楼徳阳林梅麓太守輓章殷士皆周祼南音独楚冠寝车人更怒负俎我为安义合雍容就名应久逺看梅花真铁石耐得许多寒野烧杂沓平原起电红慿陵势欲逼青峰草茅不问新开甲蛰户尤怜乍启封何暇𦙍侯分玉石畧如伯益逐蛇龙际天逸徳无人问独倚髙楼到晓钟懐古世事悠悠一转头断云荒草古今愁青山北去南河隔白日西飞东水流秦有金牛开劒阁楚无熊虎割鸿沟多情萧寺峰前月㡬夜蛩声影半楼答友人云作交逰山作宾道心为主自安贫柴门无钥见同物竹帛有名终累人绿水一潭澄静性青山万叠裹闲身纷纷望拜马蹄下不见胸中万斛尘赠清叟行共君一夜话三生语正投机君又行溪栁效颦添别恨㟁花和意送离程惊时莫问归巢燕赠别愁闻求友莺今夜梦中重聚首鸡声茅店巳三更秋日即事夜牀辗转恨明迟晓髪梳寒倚竹扉树影纸忩风作色蛩声壁罅月流辉三杯緑酒穷年客满箧红尘隔嵗衣遥想白鸥江上路蓼花枫叶雨霏霏玉露金茎晓髪寒秋风仍作去年看蛩声疎雨长为客雁影残晖独倚阑铁砚窗櫺云影淡丹枫溪曲水痕干西风曽与黄花约拟掇繁英贳酒餐二尺书檠对影居西风吹雪上吟须云边月色人千里竹里秋声酒一壶客思迩来红叶乱雁声南去白云孤季鹰自是知机者一念莼鲈便到吴书余饮水枕长肱四壁蛩声诉不平月色满窗诗骨冷露华方枕梦魂清西风嵗嵗长堤栁流水朝朝沧海情红叶山深无雁过残砧㡬处捣愁声逰丝闪闪挂虚檐翔集号寒华岳尖白髪东来闲㸃易乌衣归去寂钩帘三千客路飞枫叶四五人家卖酒帘鱼笛水寒江上晚荒丛豆叶雨纎纎鼓瑟满楼明月调云和五十絃中急雨过彩鳯拂衣鸣翠竹素鳞鼔鬛出寒波凄凉楚客新愁断清切湘灵旧怨多一曲更沉人已静江头云挂绿嵯峨朱絃声奏彻云清有客沉吟倚柱聴遗响一时存楚曲断魂千载写湘灵珠随明月生沧海船挟风波过洞庭絃索无言胶柱倒遥遥江上数峯青谿荘畴昔何来此青山与白鸥絮飞春不去潮返月频留野步十首南雁数声嘹唳西风双鬓䰐鬖病叶夕阳满树断云残雨归岩潇洒枯藤老履行行只复行行泥路野人屐迹石桥流水琴声黄犊眼中荒草鹭鸶立处枯荷宦海风涛舟楫故山烟雨松萝愁思㝠鸿杳杳吟情败叶纷纷归去满身溪雨醉眠半枕山云白日长绳难系青帘浊酒堪赊归鹤苍山云际故人锦字天涯红叶林风飒飒苍苔径雨班班人迹石边流水樵歌鸟外青山流水数株残栁西风两岸芦花荒草客愁逺道夕阳牛带归鸦按步缓寻幽草扬眉一望平林鸟影渔矶日暮豆花村屋秋深㡬处渔樵石路数家鸡犬柴门灶屋残烟杳霭溪流淡月黄昏木叶西风古道稻花北壠新田流水美人何处夕阳荒草连天自哂曽骑白鹤上扬州头上花枝秉烛逰尊酒迩来谁是伴白云收尽数峯秋鬭鸡走马醉髙阳今日归来两鬓霜无限少年心上事半帘豆雨语寒螀古树闲云独抱琴琴声寂静树云深相如渇死文君老辜负题桥万里心世事悠悠酒㡬杯晴窗把镜独徘徊西风吹老梧桐树仍送新霜两鬓来寛博麻衣折角巾疎慵不是少年身白云半枕山中午犹梦乗槎去问津邵武泰宁途间一路海棠万骑连接出襄国诸姨撩乱上骊山道人不识红粧面何事扶筇过此山归鸟紫山青嶂尽如家负日冲烟复带霞今古干坤秋一幅㡬畨归鸟与栖鸦七夕但把凡身小品论宁须扣额问星辰女郎恋别泪如雨遑把金针度与人四皓长乐巵前露雪眉岩花乱笑出山时有人拍手瓜田里来往青门总不知李广李陵茂陵无奈太仓陈槐里家传本助秦万落千村荆杞满陇西桃李亦成薪贾生落日长沙被鵩惊愁来强把死生轻洛阳才子多流涕太息沾襟过一生武帝商车不足算缗来桑孔咸阳悲茂才一撮茂陵无覔处建章门户至今开㡬多爱子出萧关山积沙骨未还好把望思台上泪随风北去洒隂山五十余年四海波建元三载尽征和中央寸土才无血沃日浇天瓠子河荀彧乱离拣得一枝栖得道争知却是迷曹操若逢诸葛亮暮年当作汉征西河济泰山犹是汉匆匆把作贼关中久知天下无刘氏不料人间有孔融北地王谌何物谯周口似簧㡬年汉帝手牵羊纷纷蜀土祀诸葛香火曽分北地王晋武帝杳杳羊车转掖庭夕阳亭上北风腥纷纷羔羯趋河洛为见深宫竹叶青梁武帝戒舍工夫老未圆百双鸡子送残年一生般若成何事赢得江头载荻船以诗就叶洞春求画蒲萄洞春豪杰士妙笔出瑰竒写就大宛根可怪不可披此画岂易得此手难再携敢将有声画博君无声诗赠叶洞春画蒲萄引蔓牵藤寸管头探骊剔蚌出风流三千龙女抛珠佩一箇儒生拥碧油莫是前生封即墨便堪作酒博凉州齐奴倘㑹清妍意免得红裙逐翠楼两宋名贤小集巻三百五十五两宋名贤小集卷三百五十六钦定四库全书两宋名贤小集巻三百五十六宋陈思编元陈世隆补古遗小集韩性同字伯循别号古遗与陈石堂同里而及其门入元不仕岳王墓妖星隳地芒角赤龙剑悲吼风萧瑟中原王气挽不回将军一死鸿毛掷秦家小儿真戏剧播㺯造化揺枢极指讐为亲忠且逆只手上遮天眼碧九重茫茫隔天日无由下烛臣愚直臣愚万死不足惜国耻未湔犹愤激古坟埋寃血空沥西风年年土花蚀我恐精忠埋不得白日英魂土中泣请将衰骨斵苔痕献作吾皇补天石翠屏霁雪寒林静对展翠屏六花糚㸃风景清四山簇簇琼瑶树恍然照映芝兰庭寒生晴光色烁烁含辉照耀银海明巉岩石化崑山玉负暄猿猱出深谷可怜不老山白头梅萼藏春暗香馥紫阳留䜟歌翠寒中有玉人在其间道传前圣发未发教开来学难亦难豁然胸次冰雪释白照红日上团团蓬莱飞峯海上神山名自昔来去随潮无定迹天人俯览念虚浮六鳌顶戴穷神力羣仙贝阙蕊珠宫多种瑶芝琼草碧依然根着不坚牢飞入石堂作南壁螺纹蛎迹石龙存云气随潮时雨湿仙风䬃爽生羽翰招纳霓裳羽衣客试登絶顶望五湖髙楼洞天才咫尺药炉灰冷多登真九转丹成人未识云间鹤迹託来篇王邓真人久相忆碁盘仙迹唐山絶顶碁盘石戏局流传名自昔殷勤细问白髪翁云是仙人曽对奕苔封石磴不敢移竹引清风时拂拭箇中黒白子不留想是仙童为收拾又不闻樵採之人王子质邂逅仙人执手谈赢输未决藏机密贪看柯烂不知时少憩山中方七日谁识囊中日月长归来尘世无相识双柱擎天白鹤岩嶤枕江曲接岫连峰衍林麓石堂峻峭万山雄拥翠亭亭多乔木双撑石柱峙东南势力擎天名不俗钟英特产栋梁材不坠簮缨美如玉左接蓬莱右洞天峰前水带萦九曲依然幻出武陵源拟就峰傍新卜筑鹤归错认华表存应笑世人枉追逐两宋名贤小集巻三百五十六两宋名贤小集卷三百五十七钦定四库全书两宋名贤小集卷三百五十七宋陈思编元陈世隆补玉楮诗稿岳珂字肃之号倦翁彰徳人霖子绍熙壬子甫十龄随父帅广开禧初为镇江饟幕庾吏乙丑试南宫不售归官下与刘过辛弃疾相善时有北伐之役奉檄不获辞遂浮漕河而北涂中所作诗题曰北征嘉定丁夘除守檇李庚午召还中都寻坐诬去官嘉熙初特诏有为卿直前枉之语除户部总饟歴寳谟阁直学士提举太平兴国宫以恩封邺侯玉楮诗稿八巻自嘉熙戊戌至庚子凡三周嵗所作手编而自序之后移家檇李金陀坊痛其祖武穆为秦桧所陷作吁天辩诬诸书总名金陀粹编五年不治笔砚奉诏起家是日始草辞免奏旋假书吏于郡题写皆生疎又堂帖趣行三日戒涂偶成二首五年尺牍不牋天一日除书到枕边感欲宣心笔无语恩慙煳口鼎余饘説骖尚恐传音误书马还思习札便烛灺烧残人未寝却输铃下惬安眠露封誊奏晓鸣铃当御应关乙夜呈京兆有装随使者陈留无酒忆厨兵故营将钺谈家世老吏公车识姓名尘事看看到书尺更惊三日有王程予控免不获命恭读诏书圣训有朕正欲为卿直前枉之语感激思奋始决小草之谋平生一寸心不为世涂折平生七尺躯拟慕志士烈吾门古乔木毎抱嵗寒节三世秉一心炯炯常不灭虽如卞献玉自比来嚼铁闭门着辨诬其事巳合辙及逢明圣知所遇皆夐絶隆兴録旧李一诬出奎札嘉熈今诏书复以枉为説人生贵知心万事等一吷矧以万古光下比覆盆掲忆昔贾谊谤同舟忽吴越关弓比射羿舍镞不虚发仍是同功家以豢反得啮静思诬与枉二字谨区别两朝寓至鑑四海仰日月荡诬贵昭昭错枉岂孑孑此恩无以报蛇雀况微物匪石心可转幞被计当决尘匣开青萍何时衅妖血予以谬作数种并总所奏藳遗参賛髙紫微闻巳阅读未及赐报平日正病无人为过目者兹不特饷所有别白半生漫浪笔研间为不虚矣因赠二首夜半军书尚掣铃想应敧枕梦难成新凉颇复欺长夜旧事何妨阅短檠人説文衡真有託公于诗巻若为评武襄遗迹今如许试考当时六万兵渉笔牛腰倦不支余工那复到新诗殷雷秧绿又期月指日枣红能㡬时自古兵财无上策于今社稷寄西陲入郛及国均危道勿谓君侯不敢知拙妇吟西风策策黄叶舞茅檐三尺鸣秋雨东家拙妇拥面嗁彊剔孤灯诉愁窭当年採桑陌上归嬉逰不管春蠺饥千丝万缕茧白雪便学红女攀花枝十七十八事机织暗锁青闺人不识二十三十幽恨长卢家古梁玉为堂四十五十巳老大唧唧鸣蛩欺独卧尚随姑嫂作笑嗔一生苦乐由他人君不见昨朝县吏踏门闑机轴巳空盆盎竭鸡豚指栅索饮壶掀釡叫嘑嗤妇拙起来迎门陪笑面不似娇羞怕人见今年嵗事苦不登且为当家聊一展吏嚣不肯怒且诃大儿门东窥饭箩藳砧走藏姑诮骂造䴵无面知如何蹙金芙蓉戏双鸳绣牀一倚曽万钱低头长叹祗自怜昔者何巧今不然吏唿巳倦里正醉抆泪背人还涤器明朝欲酒姑勿譁正恐突隳惊阿家春波堂小饮懐棠湖旧隠三首平生到处西湖长眼底波光日日新图在辋川非旧隠梦囘笠泽是前身一江细雨攲青菊万里雄风起白苹独立苍茫动归兴钓矶须理未垂纶炎暑今年特起竒不妨湖上访清漪长堤步屧谁堪拟髙阁慿栏我总宜唤客黄鹂穿栁度猜人白鸟映荷窥衰翁病骨难禁热且倩西风自在吹虚栏四面挹湖光最爱薰风六月凉万朶芙蓉红影閙两行杨栁绿丝长铺陈雪月晶明态商略隂晴浓淡糚四序清游总如此春波何必独名堂饯孟运判寺簿赴京三首温纯如玉絶纎瑕惊坐何人指孟嘉䇿马殿军劳不伐舍鱼取义理无差读碑襄水真为谷守垒房陵忍顾家乡国不妨动归兴天津八月却随楂诏书夜下日华门辇路争看使者轩烽火三边尚勍敌烟尘万里欠公言不须目睫忧多垒好吐胷懐悟至尊富贵功名分中有勿令仗马愧廷鹓半生共饮西江水草木由来臭味同交臂便同鸿雁社论心不隔马牛风君方鸣佩趋双阙我自烧车送五穷景倩仙尘凝望处为言驿骑莫匆匆九江霜蟹比他处黑膏凝溢名冠食谱久拟遗髙紫微而家僮后期未至以诗道意君不见东来海蟹夸江隂肌如白玉黄如金又不见西来湖蟹到沔鄂玉软金流不堪斫九江九月秋风髙霜前突兀赡两螯昆吾欲割不受刀颇有苌碧流𤣥膏平生尊前厌此味更看匡庐拂空翠今年此曹殊未来使我对酒空悠哉旧传骚人鍊竒句无蠏无山两孤负老来政欠两眼青那复前筹虚借箸祇今乡国巳骏奔军将日髙应打门流涎便作麴车梦半席又拟钟山分先生家住岷峨脚屡放清游仍大嚼襟期尽醉何日同试筮太𤣥唿郭索饯髙紫微视师黄冈秋风九月边城髙千艘夜下宫锦袍文章不特动蛮貊要识金版开六弢孙曹巳矣等陈迹唤起坡仙同赤壁喧阗笳鼓动地归重把功名光采石后元祐行上辨章乔益公正月二日天气清六符两两三阶平阁门催班报麻案珂马玲玎万人看押麻参政拆玺封宣词舍人来殿东鞠躬一声百寮聴军国平章乔益公天心果与人心同大哉圣断天与通本朝太平説元祐五岳三光浑未剖当年一日三制颁吕范堂堂分左右䖍中大老更魁杰申国勲名比韩富民生是时非汉唐亲见至治跻羲皇一尘不起四裔服轨顺星躔蕃五谷士皆有造百姓宁官僚彻底清似冰桁杨毕空戈革偃天街镜浄无欃枪彼何人斯阶启厉九县囘飈八纮沸髙皇匹马开东南王业中兴今五世穷荒靺鞨何自来中原万里吹黄埃数殚剥复囘否泰胚腪元气钟奇才耆朋夀隽轶千古吕望鹰扬称尚父便教旦奭居东西穆穆迓衡今再覩官家即日开天章貂冠玉佩游巖廊一都一俞一吁咈四海春风巳披拂圣贤自昔难相逄巨鱼縦壑鸿遇风与人欢唿争诵説元祐嘉熙莫分别君不见徂徕处士歌一䕫浓墨大字庆厯诗生民至今受其赐千载万载生光辉陋儒笔砚久不治安得椽笔摹英辞两朝庆祐俱盛时衆贤一念犹西陲天心愿化光明烛先望分辉照荆蜀至鄂朞年以饟事不给于时巳亥夏五卄有八日始解维雪锦夜宿兴唐寺繁星满天四鼓遂行日初上巳抵浒黄洲㡬百里矣午后南风薄岸舟屹下不能移延缘葭苇间至莫不得去始作纪事十解呈旧幕诸公雪锦亭前水接天晚波如縠放归船新诗开务从今日此是江行第一篇离歌巳尽沙头玉夕照初翻浪底金自是晴鸥无六月半江雪片涌波心萧萧衰髪倚西风两岸青山尽识侬东去西来縁底事祇应添得一龙钟一江涨碧碧于蓝健橹鸣鹅舳正衔才是过都空万马又惊倚岸阅千帆宵声传柝重城闭晓漏迷钟古寺荒仰看繁星垂四野不知身世受炎凉一瓶一钖一团蒲到得今年一物无桑下忽兴三宿念古人不食武昌鱼葭苇延縁舞翠旌白头吹浪又相迎攀辕亦作留行计莫道冯夷不世情昌黎久愿列三王我亦曾亲翰墨香惜别依依重囘首棠矶风月更思量赤壁江头白羽挥鳜肥西塞酒同携归期应在初弦月家住康山西复西人生邂逅适相懽一曲髙歌行路难频寄诗筩君勿厌种花持钓是闲官夜过夀昌风云八字䕶城隅楼殿崔嵬想帝居曾侍金鱼惟石马幸因玉玺记铜鱼千年鼓角声犹壮四塞河山恨未祛麋鹿巳游人事改何人曾读辅吴书望樊口懐陶士行温太真二首昔年老子恨婆娑未付其如印传何吴苑关心春日少湘江回首莫云多可无司马亲封钥自是将军老枕戈我亦新来了官事正输一舸弄烟波太真行酒知何地渺莽遗基茂草深声色加人何足计精神满腹不同斟六奇自可掀三狡一正何妨詟百壬堕帻吐茵均此辙可怜枉用世仪心三江口过舟时方四鼓櫂触收金柅钗虫醉玉釭地邻今七泽名袭古三江岷漾虽分派荆扬却异邦晨光犹未发早识白鸥双赤壁周郎二十四年少盖世功名随一燎亲提三万走曹瞒不以敌劲恨兵少豫州失七巳胆折一日目明惊二妙最怜黄盖不知名吏士相从倚营啸阿奴火攻本无策破竹自繇人不料贪降纳侮理固宜泥淖华容㡬尽𠞰古来行师有絶地毋乃重贻千古笑镞湛縦是差可认鼎峙讵关谋所召二乔春锁何足言从此天光遂分耀我闻汉贼久染指奋纛揺牙噬江表八荒囊括岂复遗一蹙吴宫巳为沼当时乗胜下部骑考地当居楚南徼蒙冲逆鬭须上流揖冦那容越津要武昌霸基跬歩耳肯使国畿纷㦸旐坡仙访古时寓意横槊雄姿谁与弔故将异地眩疑辞政恐因讹启讥诮沧浪六月卷晴雪歴歴江山人物眇崩空乱石今㡬存彷彿栖巢尚惊鸟夜深刁斗声四发星斗满空羣籁悄便须唤起紫绮裘孤鹤南天楚江晓后江行十絶日日征帆上水风掀天雪浪骇鱼龙不须检校江行厯知过云山第㡬重逺邨烟暝牛羊下近岸波澄鸥鹭闲一抹斜阳江似镜天移小景向人间指㸃神鵶送客樯江山囘首鬰苍苍吴朝千载兴亡地极目长淮恨更长拥骑年时忆往来旧时行处半莓苔山灵勒驾应频笑又是江南勾当囘夕舂正是隔前谿江路行人犹未归我笑卧龙成底事晨光尽欠踏熹微叫着渔郎急掉头一声别浦聴莲讴山遥水逺应同趣我亦青帘问酒楼湓城巳近见匡庐风月烟云自巻舒白鸟归来闲似我向山深处认巢居官牌夹外少人烟商妇琵琶久断弦司马青衫不须泣江鸥对我正忻然西望沙津东秣陵湓江中道是归程栁隂系䌫人归后频有黄鹂三四声人生最好是归来六月火云溶雪醅散髪晞风须一醉月明携簟又凉台初还故居元是庐山莫逆交宫亭西畔着衡茅盟鸥似怯经新浪怨鹤还知宿故巢一沼种莲衣可制万竿脱箨杖轻敲不须海若逌然笑乞与杯堂乐芥㘭集喜二首鹊噪庭前木蛛翻檐畔围双莲瑞明月万栁舞晴晖宿鹤迎风袂盟鸥认雪衣物情同一喜应为主人归水面开新皱山容散宿颦松巢猿巳识花径鹿初驯云倦随归鸟风清似故人逢迎真不暇谁作近前嗔归自鄂双莲生于后池偶作再寄紫微岿然匡庐山独秀莲花峰派为濂溪源下有爱莲翁絶学嗣洙泗千载同清风书堂二池间浮翠笼轻红居然不染尘涌出清泠中雪藕厉坚节一念窒以通朝巻而莫舒吸之碧玉筩洁凝月露润妖鄙桃李秾食子味崖蜜擘房透香丛菰蒲俨不羣鱼鸢间相从大哉君子操视此禔其躬我方赋归来来策溪上筇家池忽惊见暗霞照秋空巳迎颢气澂况复嘉瑞逢双葩本共根殊质疑并钟摘奇且熟玩比徳思广充尝闻古之人即物皆至公两岐羙报上同颖还居东双觡赋长卿竒木对终童善推仁义端脗合造化工后代煽淫靡世见了不同聨芳天泉池合欢华清宫骈花耀鳢湖十丈开华潼徒能资丧志谁与思念功嗟余困蒺藜坐此五技穷兹瑞何自来儆戒如倥侗孤直常易摧初戒先协恭竞妍必竞妒次戒毋苟容美祥不可恃又以戒其终恭惟天地心常比药石攻名理倘未渝再拜师正蒙太行道太行羊肠坂九折云黑风干尺深雪堇泥道滑木叶寒辘轳车声行复歇华山有马久脱辕归来牧野经㡬年一从仓箱事居积聊以知道烦长鞭前车巳覆覆道左天井关头夜明火后车趋驾开井陉唱筹仍复催连营关山青艹春二月单轨一冬曾结辙鬃頽毛落双膊髙引领皮穿眼流血去年搏手双拳空今年三月甬道同可怜驽力不敢惜辕下亦觉盐车通君恩天大示弗服桃野已甘偕觳觫感恩伏枥饱秣刍犹为太行忧后车长门怨惊风不成雨行云去无踪妾生三十年着籍长门宫宫车辘辘春雷晓明星初荧绿云扰增成丙舍争迎銮惟有长门闭花鸟黄门开玉匙画史圗蛾眉金铺振琼钥玉秀生铜池朝阳才囘金屋在转盼不堪人事改入宫巳作郑袖嗁出塞那知延夀卖花残鸟语频长门春复春花鸟巳惊老况复门内人东风动地夜来恶万翠千红绕帘幙当熊自有匪石心肯顾班姬秋扇薄长门勿轻怨视此箧中扇白华兮绿衣自古兮有之两宋名贤小集巻三百五十七两宋名贤小集卷三百五十八钦定四库全书两宋名贤小集巻三百五十八宋陈思编元陈世隆补玉楮诗藳岳珂夜观象奕青灯相对夜初阑适意棋枰伴我闲天马辎车金象国虎龙缟韈寳台山进趋自可觇成败倖胜何常不往还一着未容囘逐势不妨袖手酒杯间唐世有刺郡江表者时宰嘱以新淦出笔令制以寄刺史始至召佳手一老父应命百日才得二管驰贡相府既讶其迟又薄其鲜试之乃絶不堪大怒曰数千里乃寄两管恶笔来刺史闻之惧欲置老父于罪老父诉曰使君毋草草我所制乃欧褚所用丐先示以相君翰墨容再制茍不称甘鼎镬遂示之笑曰如此只消三十钱笔不日献五十管再使至长安相一试大喜复书乃优赐匠者夜窗偶试昆陵张颢笔戏为之赋世间未必无臯夔九疑虞舜不可追武皇鋭意开絶漠摧锋乃亦有卫霍嗟哉格物本一理顾人所用何如耳笔工在昔本市佣束毫傅筦求售同谁云进技不进道意匠辄与欧褚通䖍州刺史覔佳笔双管何堪须百日星驰一骑到长安试手鳯池随弃掷老奴恂慄丞相嗔能用此笔能㡬人愿窥翰墨减工制必使挥毫夸入神斗柄春囘开电笑槖籥果符人所料中山聚族傥未殚束帛那容及年少是知人才用舎识别惟一心臯夔卫霍无古今妍媸能否俱在上所使此笔区区正其比我生识字仅一丁眼前所见徒毘陵未知当年新淦定何若正恐钟卫二王无合作君不见此老一去知㡬年当时鉴裁无复传纷纷鵞毛抱筩卖恰费书佣三十钱葡萄当年博望奏边功异种曽携苜蓿同摘乳那烦桐马令引须聊惬好龙公颇怜汉地离宫在未许凉州酒瓮空囘纥秪今重餧肉清隂弥望满闗中荷花盛开以病旬余不至亭上偶成二唐律病襟慵策杖天镜恰开奁青盖迷前浦红糚开曲櫩藻窥知鹭下萍破识鱼潜㑹看吴公阵官蛙奏晓严好在中孚泽犹横未济舟掷金随栁舞跳玉趂莲讴扫榻方思士钩帘也覔侯病夫均一笑此意本无求子归未省松楸将以初秋望前汎湖之龙门巳戒舟舰而连夕雨作不见月因赋天问二章拟放平湖月下船櫂歌中夕发长川苹风好为云开幕兰浆不妨人扣舷猿鹤候迎将晓日鱼龙悲啸未晴天玉川塌额金沙上阊阖封词漫一牋小心风伯紫宫回眼看银蟾海上来𤣥豹又成漫谷雾断虹又作隐山雷便教雨积三时害未信晴无一日开待试平生补天手为君明镜再安台秋夜有感二首早嵗骊车拥汉闗忧心耿耿日凋颜秋成正望狼烽急夜枕不禁鱼目鳏三仕古犹闗喜愠万金今不博安闲回思此日一尊酒只合长居木雁间从来难辨是㡬微谈者虽多觉者希小隙便须防蚁穴大寒何必泣牛衣无妨掣肘方成事不早抽头即祸机莫道不才明主弃也曾撄颔触天威读刘琨传古来万事无真实赖有区区史笔存士雅闻鸡偶同被至今起舞説刘琨送乔江州将漕江右二首猎猎英声世少双两年乡国望麾幢才猷牛綮硎初试笔力龙文鼎独扛风节又新唐十道恩波仍浃禹三江澄清何事先经济尚使尊贤志未降昔日东州看阵图武昌陆续拜鱼书我归旧齿邦人版公去新乗使者车但愿世官居鼎鼐从教野老自犂锄西风鸿雁方遵渚时有音尘接里庐次韵乔江州琵琶亭诗二首共生壬子两仙翁不为离情惜断篷铁拨鵾絃遗响在绣衣龙节赏音同穆曹技埒名俱胜唐宋诗传句并工击节银箆定谁是茫茫江月思何穷一叶西归老倦翁髙楼突兀记推篷景随湓浦江山改人与香山嵗月同异世剖符传事比出门合辙见诗工我来君去如鸿雁休叹长安目力穷得陈元履家书六言四首病骨经秋易怯人情比日多疎惊起打门军将传来置驿家书老病两无世用谋谟百不如人喜见东牀论事谁言下榻生尘安问经时落落边声镇日揺揺寄贺塞翁马失决疑天老龟焦窥户㡬回鹊喜绕家一夜蛩吟痛饮正须似旧安居且愿如今紫薇花凡卉同资造化工紫薇元不待东风明霞绚烂琼为蘂晓日离披绮作丛尘境㫁无青琐隔仙姿元与赤城通最怜耐久堪承露谁道花无百日红闲居六咏早起五夜玉绳转双轳金井寒背人蚊作市欺梦蝈鸣官竹径风初度松梢月尚团踞龟犹汗漫何许覔乘鸾午睡东日平明际北窗髙卧时五经方坦腹百虑且伸眉蕉覆从疑鹿槐安更猎龟觉来还一莞七椀玉川诗昼闲用闗无用地才与不才间万法因心起㡬人如我闲牀头看黄巻屋外尽青山隐几逌然笑何人战触蛮晡饮闲居欣少事燕坐觉无营炎暑鏖天阵驱除仗酒兵勿嫌晡日杲自有晚风清堪笑竹中饮终成七子名晚步抱病游从少居闲醉醒频心懐喜无事脚力尚随人野径经行地园亭自在身不妨归步晚长趂月华新夜坐一窗凉漫月四壁总闻雷铜漏水成滴金炉香未灰徘徊聴蛩逺熠燿逐人来看劒挑灯久谯城角引梅贺髙中书兼崇政殿説书三首宏议通三府髙名动四聪鳯池仍旧渥虎观册新功尽日槐方翠秋风枣已红直须先抗议莫待入云中日月熙明地风云际㑹辰紫宫赡象逼丹扆喜情亲逊志贤谟在仔肩圣徳新耕莘须负鼎从此学而臣迩聪咨夕访清问切辰猷博学今中垒遐征古上游齿寒当预计身履即良筹颇牧岂云逺隐忧其有瘳张孝显晨访懋忠堂因拉陈升可王囦道同饮径醉卧小阁醒则晡矣戏呈诸公凌晨有客来欵门盥栉下榻唿冠巾怪生鹊喜绕庭树迎客不但填河津清尊湛湛开北牖颐指市奴驭奔走烹鲜煮饼罗朝槃苜蓿阑干岂无有一杯两杯叱先驱羣羊入梦撞瓮菹三杯四杯舌底滑阖座牢辞辄投辖共言夘饮夕不同能使终日长冬烘一朝便废一日事除却投牀百无技老夫笑倒絶冠缨人生无日无经营经营至竟有底成谨閟此舌君勿评直复大噭五六七不醉不扶毋返室髙眠一枕醉复醒莫管今朝更明日吴季谦侍郎送家酿香泉絶无灰得未曽有戏成报章义丰爱酒憎官壶日长忍渴唿酪奴自言畏灰如畏虎有酒不向官坊酟当家香泉世无比米洁麴甘醇且美酿时不着一㸃灰满酌寒泉挹清泚小槽滴沥竹笕承氷渠夜溅真珠明一泓澄澈玉无底满瓮盎盎春风生酿成不肯饮俗客浇着柴桑旧时宅共此千年醉眠石更将余沥走马军来注吾家老瓦盆许我自饮不许分老境宦游环轨辙官酒徧尝随地别何曾见灰能作孽饥来一腹大于蝉鲸吞自觉吸百川是灰是酒俱不辨岂问他州并异县今夕何夕翻露浆和壶一洗灰土肠君不见柴桑于酒特寓意相逢不择贱与贵要是醇醨均一致汝阳后来帝家子路逢麴车不知味流涎正复何所谓贫为田舎富天宗遇酒随饮莫适从岂如仙家居义丰无懐自与造化通彼燧人氏初何功酬君三语将无同同不同君信否黄花飘香石耐久明日山行且携酒珊瑚铜柯凝异质铁网坠层渊海雾夜涵润山霞朝欲然緑鬟尚攲枕乌帽称鸣鞭勿为毛锥子日兴靡万钱无题秋水芙蓉试早糚半轩微雨洒鸳鸯细腰正欠酬金饼奋翼何堪卸玉梁鬓乱钗横人在牖绳低斗转月侵牀无情花影云来去却做一天风露凉馒头㡬年太学饱诸儒余技犹传笋蕨厨公子彭生红缕肉将军铁杖白莲肤芳馨正可资椒实麄泽何妨比瓠壶老去齿牙辜大嚼流涎聊合慰馋奴小墅桂花盛开与客醉树下因赋二律旧游曽赋小山篇浪蕊浮葩总逊妍金粟同瞻黄面老玉枝争拥碧霞仙化身瑞相已百亿匝地香风更大千无量眼前金世界倦翁又结醉中縁黄金涌出碧檀栾消得充庭舞广寒露蕊移将天上种云阶借与月中看扶疎清影立黄鹄匼匝满庭翔翠鸾吹彻玉笙正凉透香风万斛夜漫漫雨中观庐山雨里观山夐不同何须九叠看屏风紫觚坛上排苍壁青步障边铺翠茸谷锦未回晴日照衣绡聊借淡烟笼秪今万木添红缬更倩清霜染晓枫半生每负看山眼此日真成带雨游攲枕有无疑欲莫成峰横侧总宜秋耳喧似厌泉呜咽腰系不妨云去留明日新晴马蹄放直须三崃看龙湫约吴季谦山行书来问期戏答连朝积雨快新晴雨后青山眼倍明大路岳莲聊系马西园池栁正啼莺已拚一醉从金诺共聴层渊喷玉声月里看山尽清絶可怜偏照国西营邵伯温闻见録载范忠宣帅庆阳时总管种诂无故讼于朝上遣御史按治诂停任公亦罢帅至公为枢密副使诂尚停任复荐为永兴军路钤辖又荐知隰州公每自咎曰先人与种氏上世有契义某不肖为其子孙所讼宁论事之曲直哉予在山中读书偶见此书而表君不见孔融昔日见李膺百世尚以通家称又不见孔融后来荐鸿豫卵翼方成比行路北海平生开酒尊未应宾客皆若人傥令同徳更比义华胄肯以遥遥论世间麟鳯杂枭虺人事㑹逢总如此髙平丞相本大贤尺璧那容寸瑕指一朝契家青涧种转头不记龙图公蝈鸣乱声蝇㸃素丞相襟量沧海同归来端委庙堂上一眚不捐三世将自言曲直何必言愧死老奴作何様吁嗟此辈何代无髙平堂堂真丈夫卲家闻见订千古寂寞涧城坟上土已亥八月廿一日除书子拜太平兴国宫祠官呈赵季茂世间何物最是闲司谏拂衣归华山倦来忘记省不得依约此语祥符间终南捷径本自错老子新司紫元钥官家僱我作闲人有酒醉唿端不恶嵗糜廪粟月俸钱豢鹤有料芝有田人生何必待有用我老得此宁非天君不见当年把臂龙图上司谏放归元不放又不见倦翁山行醉复醒説着拂衣今亦忘奉寄何正父总干经旬习懒惯山居不写城间一字书把菊见山新趣倦汎莲依水旧交疎无心是处友麋鹿有客寄谁烹鲤鱼见説近来军食足不妨诗巻访犂锄设醮太平宫竣事呈偕行诸君九光影里步虚声午夜封章叩紫廷云路鸣琚传奏简天街掷火度流萤沈沈玉漏传三鼓爚爚银河灿万星仙仗烟霄正凝想晓光浮动逺山青两宋名贤小集巻三百五十八两宋名贤小集卷三百五十九钦定四库全书两宋名贤小集巻三百五十九宋陈思编元陈世隆补玉楮诗藳岳珂山中奉寄通判杨宗博二首多病山中客无人傍酒罇与猨分橡子为鹿长禾孙白昼云归屋黄昬雨打门忽懐杨司马烟霭隔重阍步壑斗堪摘登楼云与齐未应随日涉犹欠乐天题旧览开青眼新编写赫蹏便须聫和轴寄我小山西酬赵季茂遗饷松实鳗鮆柔鱼掀天吹浪九夷东维错分珍意倍浓越井戏沙形酷似秦囊遗算墨犹封色欺金嫩三江鮆实比琼酥十丈松珍重故人劳问遗为言耕壠正勤农次韵赵季茂寄诗蒹葭道阻长人在水中央鸿笔写秋思骊珠比夜光律严诗格壮钤广置邮忙鉅轴注银水欲题无汉阳九月十三日始就郊墅拜寳谟阁直学士提举江州太平兴国宫之命槐影西清舞翠鸾竹宫髙接五云环职陪温洛图书地名在元封卜祝间昼访未承龙阁问晨香犹厠羽衣班祠官到处无公事且聴松声老此山茶花盛放满山花容缜栗露氷肤消得脂韦酪作奴叶底绽葩黄映玉枝间着子碧垂珠洁躬淡薄隐君子苦口森严大丈夫便合味言归隽永移根禁籞比青蒲九月十四日夜月明如昼敬想合宫竣事志喜而作纎尘不动月流空云绕崑崙想合宫蝉冕侍祠三事列鸡竿肆赦九州同裁仪丙巳尊容典肇祀庚寅识圣功田野老臣察天意夜深频起候西风将游太平宫小诗呈赵季茂圣治峰前松桧寒旧游重此解归鞍着身泉石无心客主掌云山正额官老去云居居紫府新来杂压压黄冠门东曾有刘仙洞剥藓携筇试扣看螃蠏无肠公子郭索君横行湖海劒㦸羣紫髯緑殻琥珀髓以不负腹夸将军酒船拍浮老子惯咀嚼两螯仍把玩庐山对此眼倍青愿从公子醉复醒闻画眉鸟声戏作木杪幽禽巧语新何时曽记得名因様传京兆成双妩人指渔阳开小颦尽称如簧啼白昼未须对镜学青春山中有叟答无语短褐龎眉更笑人太平宫遇雨山居五旬晴山行一日雨太平咫尺间千里隔跬步黄泥深三尺风声更号怒谁语逋客知山灵傥留汝赵季茂有诗来适山间斸池得笋因以遗之併赓韵篱菊初黄枫叶丹苍筠共此屋三间拂天未带山云白斸地已凝湘晕斑玉版有时堪咀嚼石栏何日共跻攀山家聊送清班兆且为屏星识九关葆清菴值雨二首积雨将旬浃都无一日晴檐寒多雀噪路滑少人行云气连山暗霜威彻骨清更怜攲枕处终夕聴泉声松竹鏁灵宅尘埃了不清洞龙随剑吷槛鹤识琴心路指三峰近山通一径深壁间少年字陈迹不堪寻予老病倦烦入山两月颇得静中趣良月六日赵仲南端明朱子明户部曾编摩忽皆専介王囦衜诸人亦来而东老姪自石门至阁皁刘道士又以诗巻为䞇戏成鼓钟不合向鶢鶋人事何因到野庐玉节金台新贵字寳章琰刻故交书葛冠道士重温巻芝砌郎君亦下车忽忆苏州风雨夕空山落叶昔何如山居作报书竟夜有感戏成山居踰五旬正以厌烦故谁持故人书剥啄扣我户奁篚旅庭砌缾罍列廊庑启缄读风檐盈幅字如缕颇欲从简易人事正如许厚意来逺方殷勤不容阻遥欲混俗尘又觉初志误笔研久荒秽肩腕仍旅拒沈沈青灯夜牕牖打风雨聊激懒惰心小出啽呓语霜㕙比铅觚玉虫剔钗股隃糜方㺯墨擘茧更伸楮始焉据几案敏捷疑得趣倐尔懐交情恍忽接良晤缄题甫一二手熟渐四五溪毛简精粗报祝视丰窭札胥谨印蜡仆𨽻治筐筥但知役羣动不觉向五鼔作劳耳屡鸣倦写目如瞀低头触屏风入鼻饮辛雾欠伸忽三喟静念起百虑吾生何太劳穷处尚弗恕仕皆系穷达世岂忘喜怒人以情见怜我独影相顾谦勤福所基傲放人共恶当年衆楚咻讵止双蛾妬生虽有逺志我岂惜遐举偶因囿形质莫与揷翎羽徒夸九垓期姑了一夕苦嗟哉且努力掣肘无单父十一月十五日忽苦舌疡甚不能饮食惫卧一榻戏成君不见东坡昔步虎溪月夜聴溪声广长舌溪声不㫁流不枯此段磊落真丈夫一生吾伊换喑呜嗟哉三寸予岂无公子缙绅陈礼法枕麴无思噤如蛤辨士説客谈纵横叱牛惟解供力耕尔来更自作竒痛昼苦吟呻夜妨梦伏牀啜粥犹漓浪脔肉持将堪底用太仓受禾三百㕓大官烹羊俱鼎羶瀛州给膳称学士饱食端居今六年生平元不负此舌欲办一竒了无説更憎此舌工负予乃复累我七尺躯鸱夷榼载鸬鹚杓向口低眉辄前却齿牙助桀复摇落误杀流涎辜快嚼仰天大笑絶冠缨舌兮腹兮谁重轻宿溪声阁望香炉峰偶成二律閲歴烟巖古琮琤雪涧横海潮秋八月山雨夜三更肯作随流想难忘漱石情壮懐徒激烈聊复以诗鸣庐峰三万丈鸟道度嶙峋宿雨留前躅清风絶后尘谁怜石楼客同是玉阶人谢屐须乘兴千年艹木春寄道士杨休文羽衣来自合山前见説山中老散仙出岫无心云傍日归巢有意涧鸣泉同襟汗漫寻常客掉鞅文章四十年我亦近为猿鹤侣试从香火结前縁己亥明禋恩封邺侯感愧有作二首静即为方动即圆幼知碁局老饶先封同桑梓一千户蹟逺蓬莱二十年品禄幸犹容后隐榦畬何敢拟前贤只余筑室疑相似三万牙籖还俨然布衣所愿极封留佩饮归来正倦游汗马无功开上郡铸龟有意顾中流南巡空负黄图恨北望还兴紫陌愁王国不烦谋生父自怜支子亦通侯谢赵季茂海错二律珍殽惟错逺持将赖有诗情合得尝明月擘蚶分瓦砻晴霞浴露珠房鲗乌鮆白螺开靥蚷紫虾红鳔挟膓雁㫁闽山归未得把杯犹忆少年塲苜槃朝日照蓬蒿消得长吟赋老饕喜见监州有螃蠏未须学士议车螯案鲑三九漫青韭斗酒十千无白醪应为近来诗思少故将饮兴发风骚二十七日复有㫖除帅江西一旬之间两奉除音再赋二首披腹忱辞久未呈浃旬两诏下宸京老臣何路通诚悃圣主无私烛物情鹤陇未渝耕陇志牛衣空换锦衣荣九重自是真知巳莫惜捐縻负此生郊鄽不隔马牛风枌梓环隂跬步通湖带江襟邦畛接雨帘云栋物华同未须预计荒三径幸有需章达四聪尚想东湖海棠闹秪今未改旧时红香蠃金箱玉质介为裳一骑红尘自逺方籍挂衆香椒桂国身居大海水云乡丁蠃荐醢体犹具煎甲流芳名未亡举酒便应酬一醉尊前风味试平章昨説箳篁闻有绣帨之醼囘车戏呈季茂惯开娇小处绕带覔银鱼授雁定同瑞㺯麞应误书生朝今日是嘉醼早春初无分陪汤饼到门空返车春晴将游玉渊践吴季谦待制冯可久武博山行之约先走长句康庐三万丈下有神龙渊旁聫玉井并仰溯银河连层厓积氷雪㫁㟁藏风烟崔隤五老峰迸泻三崃泉鲸鲵碎紫雾螮蝀开青天脉疑海眼近寒入山骨坚涧艹揺秋晖谷花发春妍其间地布金到处题标璇大哉象教尊俨若螺髻仙巍巍南宗栢湛湛西方莲总持包万法卓荦栖羣贤慈心鬼神仰显迹今古传逺令千圣境容此一席颛我昔宿命通曾结他生縁尝闻祖师隐上应帝释躔清宵珠石陨白浪星河边至今澎湃中常欲光景燃当时初卓钖如昔睨采椽浮云常抗志立雪思比肩壮懐凌九叠浩气涌百川山水为髙深志节争后先永言萦俗累兹游今㡬年犹想谢公屐同整刘琨鞭桥梁识昨径嵗月惊旧镌盍簪有耆硕授馆许款延牛耳盟屡寒马头月方圆便思供糗餈更拟焚兰荃先寻遗民盟次迹绣佛禅䇿杖挂钱去拂石看山眠归来庐山南三士同陶然诗成翌日病作未发病中酬赵季茂雪窗病恼独支颐不解随人举酒巵惊辨有时欺白羽解围无妇蔽青丝骊珠满袖勾吟兴鹿氅看山恋药糜莫讶牛腰聫未足江州司马例能诗豫菴三瑞诗环豫菴皆竹也嘉熙庚子三月忽呈三瑞皆前所未觌或者嘉祥有待而出耶䕶以朱栏表以名扁因物有感复系以诗鹓竹雷雨新头角烟霄旧羽翰聫根方拔象接翼更停鸾紫锦双翻箨青铜并倚竿摩穹端有待聊复䕶彫栏蝉竹气并隂阳正仁无雨露偏阖开知有地竒自潜天虽焕双纹异仍存一节坚薫风动蝉腹槐緑又鸣絃龙竹夭矫青池近腾拏碧汉遥微风鸣獬管轻雾映鲛绡舞翠槐齐秀蟠青松后凋终须还直道劲节自干霄庚子三月二十七日又易守当涂四月十一日发辞免之牍书懐成二唐律九重旒冕真知已㡬度弓旌忆款门素志不为温饱计赤心未报圣明恩鹤汀云雨暮应卷牛渚风烟秋欲昏休向长江问陈迹浮梁孤塔不堪论去载西陲夏正初首惊禹阁下除书璇杓导㫖方螭陛珍圉迎釐又见居三见纶音传诏壐六看棨信到耕锄秪今又上公车奏何日烟蓑返老渔十二日诹吉受通议大夫告再书述懐二首圣代论思秩中朝博议官尚纡郡邸绶空着侍臣冠嵗月惊驰隙功名尽画墁髀销今已复半世愧羢鞍五云瞻观阙百印写纶丝有愧陪豹尾何功复鴈踦精镠朌紫磨实篚咏缁宜圣徳知难报规铜笑白髭四月二十日被以郡事入奏之命再赋二首五云堆里望觚稜二纪周南梦未曾四辈两年勤诏札九重一念又黎蒸烽台虽有深秋燧雁塔应无曩日僧预备正须如雍国不妨徳业颂髙昇去年冬暮拜弓招槐夏重承接画朝钖马敢期先雨露㝠鸿自愧㸃烟霄沙墀有路瞻唐表瓦缶何堪溷舜韶归郡定应迟六月却从故迹问凌歊新荷出水贴水初翻紫玉团忽惊矗立傍阑干瑶池七日来青鸟玉鑑孤奁舞翠鸾晓露走盘珠颗莹晚风飐盖雪衣寒从今十丈开花面大华峰头更一看舟过庾楼得名元是庾西阳秋夜何关旧踞牀坐上参差雉横堞槛前来往燕归樯骚人雪月撩新句游子风云忆故乡何日君恩粗可报苔矶重此濯沧浪简吴季谦坚他日柴桑之约时季谦有潭帅之命二首㡬年诸葛卧南阳蠡泽春风诏趣装丹检紫泥来四辈碧油红斾又三湘不闗富贵干旄恋要看功名汗简香雪汁蓬婆渐秋水好扶西极汉天长君今西土我东驰一醉相从又㡬时星变十年占轸野风寒两地説江湄忧时有虑虑须早了事欲归归未迟年齿官班略相似伴闲频记乐天诗两宋名贤小集巻三百五十九两宋名贤小集卷三百六十钦定四库全书两宋名贤小集巻三百六十宋陈思编元陈世隆补玉楮诗藁岳珂排湾遇风对㟁即彭泽旧县二首隐约山藏雾砰地起雷黒风吹海立白雨过江来齐乐正应尔沛儿安在哉雌雄谁与辨试上楚王台㟁上芦摇首门前栁折腰千年已陈迹四海又惊颷宿翳何当净髙风幸未遥柴桑那可见身世且漂摇发排湾过小孤彭郎祠下遂宿马当山小孤矶彭郎中纳百谷吞三江江流澎湃不可当势比折木倾银潢渴龙一支走马当宛然天骥初腾骧囘缰矗立江中央西从岷峨暨睢漳南派五湖通三湘后先奔走争囘翔前驱怒气轩且昻倐然过此意洋洋俨然天子朝明堂坐受万国来氐羌五瑞咸辑珪与璋拜舞轩陛心俱降我闻干坤融结盘古开混茫流峙异势分舆方巍巍神禹治水平懐襄底乂一意先荆杨此山绿字元弗详脱畧丘垤登毫芒后人考古徒缣缃未覩此石天经地纪之维纲君不见古马当今马当记牒虽漏处有常上焉柱天植极扶三光下焉立地作镇安八荒磅礴杳霭排穹苍削平澒洞压鸿龎星罗碁布髙盖张百灵臣伏絶影藏坐使四海顺流终古无滥觞噫唏伟特那可量我欲用世取所长便当提作朱亥神椎椎獝狂北絶大汉枭名王何空更度金浮梁一拯垫溺跻康庄连山叠阜化囷仓尽饱万姓饥火肠持此报上歌如冈徧开夀域同畛疆自今永永三十六万嵗淳古比九皇山岧岧兮江汤汤过鴈汊骈集千艘岸喧拏百里声黄旗优士贾白夺困商程吴楚方忧蹙耕桑漫计赢坐观还一笑闗市古无征入芜湖港过吉祥寺昔时曽访后山松天道那令覇业穷夹㟁人观新太守拥门僧认旧诗翁隐矶漫指六朝事鲁港尝淹五宿风从此片帆湖际去只应日在瑞云东黄池易取日中市陶居天下冲南琛下瓯粤西旅辑巴庸四顾断登垄万家塿聚蜂寝丘端不类何以洿吾封银堰旧説金为土今闻银灌城古人真作事后世只虚名筹策虽曽立厫仓竟未成道旁虽筑室吾欲诵坁京三塔寺寒光亭张于湖书词寺柱吴毅夫命名后轩二首竹里逢僧院残碑不记年鴈题三崒堵龙化两魁躔寳正号应纪元丰墨尚鲜寒光定何似谁放五湖船云烟千嶂逺风月四时新笠泽昔鲁望镜湖今季真何时脱尘绊来此寄垂纶一艇苇间宿寒光长是邻渰中水浅舆从下水肩舟二首扬尘惊浅濑平陆比通津絶膑正扛鼎化身如转轮未舆讥代畜不守愧悬鹑谁借商巖手一篙烟水春水面平如砥湖心浅不波驾肩同作楫袖手莫谈河不见成桥散空传度碛駞劳生正应尔空愧白鸥莎去嵗五月二十八日发云锦亭以六月旦谒富池而行是夜始望见庐山今嵗以此日正在湖渰中念嵗月之倏忽惊道涂之劳勚囘首感叹二首云锦亭前夕照红兴唐寺下晓闻钟伤心楚水又经嵗囘首吴云知㡬重万里同盟秪鸥鹭三江啸浪忆鱼龙如今且对湖光里八九重开梦泽胷去年今日富池头浩荡风烟巻雪楼湖海百年双鬓老荆扬两地一萍浮河斜左界流清夜云密西郊望有秋通塞随时何必问明朝又放溧阳舟玉唾壶古来玉唾壶歌罢壶为缺忧时一片心常惜志士烈䴙鹈莹出昆吾刀截肪温润如切膏悲歌声动行云髙何爱一阕称世豪马生兾州北未省能伏枥骨拳鬃秃刓四蹄鳯膺赭汗人不知夕阳芳草顾影嘶犹忆振鬛天山西可怜嵗华暮万里瑶池路盐车辘辘踰太行夜囓枯草昼服箱上天振䇿无王良徒有此志今未忘荆山韫明月良工斵不彻抱璞昔三刖曾泣卞和血既斵复毁不可磨尊前对酒聴浩歌唾壶虽缺璞更多骐骥不生奈老何中桥二首过了平湖又小溪却从芜径访多岐如何江上乘风鹢化作泥中曳尾龟谁遣旌旟行沮洳定知鼓吹宅涟漪中桥咫尺未由到且作吴儿玩水嬉泽国何村不着桥中桥跬步即云霄青帘望市雷鸣腹黄帽推船水没腰六月彤云揺旱火一湖清浪卷晴飇平生未惯舟行陆鐡石心肠也合消泥行终日至晡始抵中桥六絶终日泥行足半胝中桥望见已多时一篙不得风漪力早被青帘望得知平川烟草碧如烟曲折琉璃翡翠田一水分明度舟檝如何平陆却推船农家未补眼前疮却种湖田作早粮别浦谁家夜鸣橹践残一半不成秧两㟁黄菌半跬深薅余短髪更伤心莫疑一㸃无生意尽是田家眼内针歴尽清湾日已晡㫁虹吹浪过平湖儿痴不识中桥影问道前山有雨无到得中桥一径斜岸傍沽酒两三家长年醉卧桑隂下鼓吹犹烦两岸蛙夜宿桥㟁袅缆宿前湾平芜泱漭间舫移星在户㟁迥斗藏山浅濑不胜掲浮生何日闲夜深闻过橹知是溧阳还问道宜兴二首买田阳羡説东坡想见溪山胜槩多曽是中营夸绣帽尚传遗庙锁雕戈斩蛟义槩人犹记化蝠仙踪事易讹我欲问津先访古古灵题蹟试摩挲粹仪夹纻盛花钿人説先朝祀玉仙菴尽有溪春不老炼丹无灶古空传乞灵䞉拟羞苹藻养性何妨学汞铅书阁苍龙应不逺为君重写白云篇遇顺风身世飘摇似转蓬歴湖经渰任西东凌波小试桧松檝宿露饱亲葭苇篷两㟁居然惊脱兔一帆从此迅㝠鸿到头天意君须㑹吾道区区端未穷杨梅渰歴三家市梅垂万颗酸烽池看火树嵝室试金丹风露盈篮重氷霜透齿寒他杨应不类留与子云看道中思庐山庐山三百里巨浸压宫亭势接九江滙峰连万古青渊源开道术哤幻杂仙灵厚地蟠竒秀雄标动杳冥浓岚晨歴歴流水夜泠泠雪拥琼瑶障花繁锦绣屏吾居尝静对亲处异空聆瀑布手自酌斜川身所经龙渊敲短䇿鸟道絶危陉正派尊涵泳髙山有典刑朅来三涉径知閲㡬周星白傅松犹在陶潜菊未零坚髙思并辙今古共忘形便拟安圭窦终期老涧垧忽严大君诏言驾小侯軿一别门垂栁重观阶换蓂出山羞小草浮海又流萍颇觉登山屐翻成泛宅舲囘头看豹雾望眼隔鸾汀纵抱知还志何时振倦翎寄胡敎二首西风送我溧阳溪终日蓬窗秪有诗黄筏未妨牀着笔青緺不管鬓成丝雁随去讯劳君问鸥忆同盟尚我随想见归舟不多日一樽牛渚访秋期浔阳江上无氊客别后音书杳未通蕉鹿定应怜左计莼鲈端是待西风漫懐离思人犹逺欲寓吟情句未工朝列鹓鸾问消息一笺莫靳寄诗筩寄髙建宁尚书二首鹤书㡬到阖闾城见説君王忆姓名衡岳云闲传谏艹考亭月冷欠文盟不从金马登丞辅却托铜菟烦客卿天意未应无定据管敎吾道致升平已分耕畦老一犂天风吹梦入姑溪谁怜北垞骑牛背又踏东华放马蹄槐緑不妨穿禁漏枣红便觉动边鼙归途愿请平戎策政恐曹装趂诏泥张公洞二首祚絶千龄运名标二代仙鹊鸣应徙地蝠化已先天风洞疑无底丹炉信有縁秪应巖下奕为我一跫然驴迹惊初践鹰盘若有灵石桥通道户金钥锁朱庭滴乳看成像登台仍刻铭更怜国山寺真欲比云亭望北关门万里云开瑞日明雕甍遥接九重城觚连丹鳯红云绕关度青牛紫气迎新第千门俱改观旧溪二纪漫闗情今宵且向桥头宿又聴冬冬打六更六月二十一日内引赐对缉熙殿玉音宣问漏下数刻将退赐金币香茗有差既而御笔除长地官将指八路复赐一札兼镇姑熟敬纪感遇以昭恩荣四首曲廊青琐午隂迟一朶红云拥缉熙便座询猷亲帝问近珰承诏引朝仪小臣曽是鹓鸿旧夙幸还瞻龙鳯姿出殿陛郎惊漏下两行帘月影参差二纪身陪献纳班今朝始得拜金銮褭蹄范铸分天馥鲛织开奁荐月团奎璧近霑琅钮湿斗牛直射寳光寒糜捐虽有平生志自觉君恩报称难曽窥遗志辨中朝更帖骁游八座貂空有丹心酬雨露讵应赤脚踏烟霄人繇汲汲知尧舜我岂区区事管萧不是鸾台勤再诏狂言何以发刍荛单轺从此歴湖隂自愧便蕃圣泽深赠䇿不烦秦士叹埋轮聊见汉臣心主忧未解诚知辱民瘵犹思力不任表语拳拳懐美报用中聊以当虞箴中秋夜宿旌徳观无月满看金盆涌碧流西湖从古惬中秋清班正是重闉隔尘鞅难从近甸游自是四并偏我靳从知一笑岂人谋望霓得月良非急且愿西风送雨休水乐洞天下水乐洞今归四姓家台池闲日月泉石痼烟霞谁挈游人榼还寻奉使槎明朝重囘首清梦隔京华赵山二絶驱车结束趂晨暾水乐帘前共一尊二十二年如掣电软红依旧暗修门江南闲杀老尚书自是承平一絶无送客折腰书脱腕试从驼巘看登涂洞霄宫岧嶤楼观锁新宫十里清溪一迳松金㮄奎章红日照石崖仙影白云封香残半掩凝尘榻路转犹闻隔涧钟四牡经行真不枉玉渊初识洞霄龙九月八日桐川道中二絶断云轻素折山腰山下人家野水桥小队旌旗空猎猎不教闲趂酒旗招依稀九日明朝是三径情知不到家随分秋光闗节物桐川道上看黄花是日迎送之车属道戏成老仗相如节佳时负酒尊人谁羞夹毂我自愧乘轩尘土欺貂褏功名付犊裈令君休负矢予不诧王孙梦尚留三桥旅邸天上归来打六更梦囘搔首正瞢腾玉霜初上三更月绛綵犹明九市灯声彻铜鱼催漏箭影斜金雀在觚稜帝乡东望重囘首佳气何时到五陵当涂劝驾诗礼行鸣鹿盛侯邦企慕才因既见降诏下淄川今第一才如成纪古无双雷声龙化标应夺笔力牛回鼎易扛老守殷勤折津栁相期鼓吹渡春江鹿鸣宴中走笔呈林教授三级催龙浪朋来盛鹿宾渊源识余润腾达已通津融帐知方盛陆庄应未贫成功岂无日况复值词人碧云亭晚眺二首闲步碧云亭寒郊㺯晚晴牛羊分暝色禽鸟有春声城栁风犹劲溪梅氷共清屋梁正残照西望忆长庚嵗华方冉冉耕畆自闲闲日落青枫浦云平白苎山夜城严警柝昬鼔动层关风露汀州冷惊鸿自往还闰月之腊诏赐银合腊药三首驿使锦连干传宣下九天缄题瞻赐玺走送聴鸣鞭意溢兼金外恩从玉陛前更怜戍边客一骑入秦川式赐十一种分驰数百程虎符多俊杰貂帽比恩荣老矣何能役居然添此名圣情天様濶美报誓余生无功应自念有赐合先尝病作余生累恩颁上剂良愿觇齐国证小效越人方采菲傥留意须先元气防两宋名贤小集巻三百六十两宋名贤小集卷三百六十一钦定四库全书两宋名贤小集巻三百六十一宋陈思编元陈世隆补六朝遗事杂咏杨修字贯失考新宫玉案金炉对御牀岿然应是鲁灵光螭头直上双鱼尾不让西京旧栢梁灵和殿得地恩深雨露徧丹墀左右玉阶前君王属意君知否恰似风流美少年台城六朝遗迹好山川宫阙灰寒草树烟江令白头归故国多情合赋黍离篇石阙双石巍巍慰眼青满朝珍重佐公铭官城府寺俱灰烬翻使他人漫涕零卫玠台年少才非洗马才珠光碎后玉光埋江南第一风流者无复羊车过旧街九日台甲光如水㦸如霜御酒杯浮菊半黄东日西风满天仗箫韶一部奏清商东冶亭忍泪相看酒共持一生心事㡬人知年年折尽东亭栁此别绵绵无尽期三山亭满目江山异洛阳北人懐土泪千行不如亡国中书令归老新亭是故乡仪贤堂两两鹑衣白髪翁讲筵谈柄坐生风昭明太子欢相得应与商山四皓同聴筝堂雁柱鸾絃十有三南山安石位巖巖逡巡奏罢金縢曲堂上沾襟叹不凡蚕室摘茧抽丝女在机茅檐苇箔旧堂扉年年桑柘如云緑翻织谁家锦地衣驰道路平如砥直如絃官栁千株拂翠烟玉勒金镳天下骏急于奔电更加鞭齐云观上界笙歌下界闻缕金罗袖郁金裙倚阑红粉如花面不见巫山空慕云层城观秋星如弹月如梳宫妓香添乞巧炉万缕千针同一意眼穿肠断得知无秦淮一气东南三斗牛祖龙空为子孙忧金陵地脉何曾断不觉真人已姓刘直渎昼役人功夜鬼功阳开隂阖㡬时终不闻掷土江中语争得盈流一水通横塘早潮才过晚潮来一一轩窗照水开鑑面无尘风不动分明倒影见楼台青谿倾城倾国两妃嫔此地闻名不见人潜想旧时红粉面落花风里步香尘北渠金殿分来玉砌流黒龙河撒鳯池头后庭花落恩波㫁翻与南塘作御沟覆杯池金杯覆处旧池枯此后还曽一醉无东晋中兴股肱力元皇也学管夷吾三巖石萝蔓藤花嵗自添露痕还似雨痕沾莫将废苑为闲地犹可巖巖作具瞻半阳湖江南龙节水为乡水不纯阴有半阳一片湖光共深浅两般泉脉异温凉桃叶渡桃叶桃根栁岸头献之才调颇风流相看不语横波急艇子翻成送莫愁麾扇渡旌旗烁石刃凝霜甲楯如龙人似狼羽扇一挥风偃草䇿勲多谢顾丹阳长命洲梁武慈悲不鼎烹䝉恩豢养亦虚名狐狸口腹应潜饱就死多于日放翁应潮井碧甃时时减复増山头海面密相应古来泉脉谁穿过潮落潮生不蹔澄天阙山牛头天际碧凝岚王导无稽示妄谈若以逺山为上阙长安应合指终南白杨路残枝败叶㡬霑春莫问栽培迹巳陈细雨斜风恨无力萧萧满路更愁人射雉场外作禽荒内色荒三千红粉日严糚潘妃纵有嫣然态不步金莲到射场铜螭署挈壶传箭逼天聪铸出蟠螭巧范同何事腹中藏怪物人惊蝘蜓气如虹焚衣街短头金缕又珠胎烟绪香云昼不开御路傍人皆叹息逡巡红焰作青灰三断石孙吴纪徳旧刋碑埋没蟠螭与伏龟惆怅石冈三㫁在至今犹似鼎分时独足台鸟迹分明在帝台管絃声里辄书来囘头一觉风流梦犹得朱门傍水开燕雀湖平湖㟁侧见髙坟万土衔来燕雀羣鑑面无波天一色此中文藻似储君洞𤣥观葛𤣥功行满三千白日骖鸾上碧天留得旧时坛宇在后人方信有神仙白都山驾鹤骖鸾自古闻策名仙籍是真君天边旧迹无寻处满目青山空白云春磵手拖葛屦坐藜牀竹树萧然一水傍枕上白云船下月卜邻东磵胜东冈明庆寺翠壁如屏旱不枯一泓甘滑饮醍醐髙僧到此闻丝竹还有金鳞对跃无两宋名贤小集巻三百六十一两宋名贤小集卷三百六十二钦定四库全书两宋名贤小集巻三百六十二宋陈思编元陈世隆补蒙川诗集刘黻字声伯号质翁乐清人淳祐中试入太学由学官试馆职度宗朝累官吏部尚书端明殿学士拥二王入海及罗浮卒谥忠肃有蒙川集和文公感兴诗六首至理根一初精微贯髙广寄之形气中今来齐古往衆曜列太虚环侍惟斗仰妙化变不测虚灵本常朗井坐识易陋帘窥学云㒺静玩感兴篇剖陈如指掌仰观复俯察上下融真机元气无竒偶鱼跃鸢自飞神圣奠中域动静心弗违天地敛诸躬照以日月辉逊志纳衆有先虑周万微胞与岂不伙游泳皇极归立朝观大节炳炳在行已李唐号多士屹立整頽纪前狄后有韩髙风世仰止孤忠翼王祚大论辟非礼老榦梃冬岭明魄浸秋水均抱扶世勲心学宣殊轨黙观羲圣书先天着复坤画画妙理具森列河图文宇宙斡生意日月宁辞奔乘承着不息反躬性存存透彼名利闗洞此道义门用功不精密频复何由敦诗道发金石世若壁聴讹正色落刍荛一掬真意多衆窍本虚寂其如天籁何不悟康衢谣不识黍离歌礼乐节性情工夫贵深省爱亲笃氷履酬世尚锦絅勿任忘与助一敬收衆骋威仪筋骸束趣味精神领相彼屋漏中森若指视炳穷达付天分灵光勿随境和渊明贫士诗七首贫士何所营但知贫可依日月照不尽朝暮常分辉水浅鱼自跃林寒鸟亦飞纷纷苦多求此景谁同归石田秋不种难免良士饥饥本士之常独抱嫠妇悲把书不释手非志冕与轩昔有董仲舒三年不窥园道味归肝脾遑䘏厨无烟家贫未为贫有书足可研寤寐千载心俗子难与言勿叹师友寂日日亲圣贤髙山与流水妙趣归之琴吾愧学未成匪叹无知音但向胸中㑹无劳指下寻种菊或可茹得酒聊复斟穷达非所较动静一以钦发为琴之声邈然天地心平生抱狷介深愧唾面娄蒿莱尝闭门与世疎应酬奈何世患稔鲠鲠如马周颠顿亦良苦饥羸非所忧皇路益以榛恶作寒蝉俦口祸渺无际困辱秪自求静观松竹姿一尘无相干饮酒不求醉读书非求官畦瘠多种菊采采亦可餐衣冠背时様笔砚同嵗寒但求圣贤心肯效儿女颜纷纷往来者笑我柴门关人生特寄耳何往非萍蓬世挟智反愚予谓拙乃工渊明有姱节高迈疏与龚大抵豪杰士所见事畧同箪瓢非谓贫轩冕岂真通傥不达至理冥雾将奚从扁舟溯江西忽抵梅花洲二忠俨遗像予愧非其俦肝胆照氷雪要亦狷者流言直不砭时掇祸贻亲忧山禽似相盼往来疑劝酬閴坐生万感矫首观前修太玉洞聴琴无絃不成声有絃多失真真声在何所调和方寸春文操惜已逺孔坛嗟复陈所以桑濮响郑卫波嬴秦讵知幽谷间迺闻太古淳游鱼出寒水鸣鹤横霜旻休羡广陵秘尔雅皆怡神过柘溪得西字晴雨春无定东风又转西地肥桑眼大天暖麦须齐辔顿寻幽所舟行畏恶溪野禽如避客飞上半山啼朝廷求经明行修之士蜀人杨时发当其选以贱名荐或谓求之因纪此汲井绠惧絶植徳根惧斵绳枢守贫贱亘亘天境续防意如长城视身等良玉祢荐匪吾荣臧毁非吾辱清漏但勿欺人心胜明烛夜气夜气不盈掬浩然天地清风行石不动云走月常明陋巷颜囘乐深山大舜耕此心无旦昼万物自生生横浦有感风雨忧时梦不成忍将佞舌博功名学如谷永生何辱节似刘陶死亦荣苍藓无心同客静寒梅有眼照人清此邦风物多淳古曾识濂溪与二程赋望云家山一万三千里华髪双亲七十稀自许朴忠闗社稷谁知甘㫖误庭帏莱根有味逢春早艹色无边傍日晖总总白云何处是夜寒结梦但东归访西湖东风吹客到西湖汀草沙禽半识吾若得数间茅屋在种梅花处伴林逋两宋名贤小集巻三百六十二两宋名贤小集卷三百六十三钦定四库全书两宋名贤小集巻三百六十三宋陈思编元陈世隆补藤斋小集刘迎字无党东莱人初以廕试部掾大定十三年用荐书对䇿为当时第一明年登进士第除豳王府记室改太子司经显宗特亲重之二十年从驾凉陉以疾卒章宗即位录旧学之劳赐其子国枢进士第无党自号无诤居士有诗文乐府号山林长语诏国学刋行云中君图衣若新沐兰汤薫灵巫拜舞方迎神恍然相见帝者服九歌昔咏云中君画史亦可人妙入造化域羽衣玉尘美且闲此意不知何处得空明倐忽纷溟蒙胡为眷眷临夀宫飘然来下复逺举想像决去随飞龙祠空人散秋萧瑟落日猿声唤秋色湘天极目青茫茫凭高一望无南北梁忠信平逺山水忆昔西游大梁苑玉堂门闭花隂晚壁间曽见郭熙画江南秋山小平逺别来南北今十年尘埃满目不见山乌靴席帽动千里只惯马蹄车辙间明窗短幅来何处乱㸃依稀涴寒具焕然神明顿还我似向白玉堂中住蒙蒙烟霭树老苍上方栖阁山夕阳一千顷碧照秋色三十六峰凝晓光悬崕髙居谁氏宅缥缈危栏饮青樾定知枕石髙卧人常笑骑驴逺游客当时画史在上方想见泉石成膏肓独将妙意寄毫楮我愧雨立随诸郎此行真成㡬州错区区世路风波恶还家特作发愿文伴我山中老猿鹤连日雪恶用聚星堂雪诗韵朔风朝来放云叶纷纷吹落龙沙雪山河大地同一如变化须㬰亦竒絶参天松顶老犹强抢地竹头低欲折乱飘书帙爱牕明狂入地炉惊火灭重衾方拥肤尚裂冻笔将书肘先掣未容衰白㸃鬓华只许醉红生面缬何人清唱堕梁尘有客髙吟霏锯屑昔贤句法今尚在故事歴刼谁能説是中胜处公㑹无一粒灵丹工㸃鐡题十眉图寳箱拂尘金膝周昉丹青见真笔春风曾忆赋妖娆人共画圗成十一烛奴香底花光凝铮铮鐡响闻三更车声雷动不通语眼态波横空送情蛮云盘鹤辽天濶犀玉依依对书札人生何处不相逢还醉武陵溪上月郭熙秋山平逺用东坡韵槐花忙过举子闲旧游忆在夷门山玉堂㑹见郭熙画拂拭缣素尘埃间楚天极目江天逺枫林渡头秋思晚烟中一叶认扁舟雨外数峰横翠巘淮安客宦踰三霜云梦泽连襄汉阳平生独不见写本惯饮山绿餐湖光老来思归真日日梦想林泉对华髪丹青安得此一流画我横筇水中石海上潮蹙三山岛烟横万里沙蜃楼春作市鼍鼔暮催衙一曲水仙操片帆渔父家安期定何处试问枣如瓜秋郊秋水四五尺暮山三两峰浮云白毫相落日紫金容蓑笠前村笛楼台古寺钟殷勤小平逺图画忆渠侬代人忆旧缓步素丝障微吟紫绮裘醉便风侧帽歌爱月明楼犀轴题春恨铜荷滴夜愁风流十年梦灯火漫扬州题雪浦人归图乱目寳花雨过眉班竹筇拏音迎画鹢喜态动乌龙水镜千江月风琴万壑松遥知永今夕情话得从容彦美生朝壮日里闾侠臂弯双角弓绣鞯红匼匝貂袖紫蒙茸云态自苍狗玉辉犹白虹为君占夀骨绰起有清风车轣辘马虺隤牛觳觫山行萦纡车轣辘路傍指㸃是官人老矣一翁双鬓白汝牛幸可耕汝马幸可骑有此可载琴书归胡为奔走东西道白髪刁骚被人笑沙漫漫沙漫漫草斑斑南山北山相对看我行乃在山之间行人仰不见飞鸟树木足知边塞少沙漫漫草斑斑我行欲趂西风还仆夫汝莫愁衣单我但着衣思汝寒寄题安嵓起官舎北溟一轩髙占鳯麟洲要作人间汗漫游海阁风烟自朝暮洞天日月㡬春秋梦魂欲拂三花树生计聊随一叶舟待我丹城访君去阆风佳处卜菟裘莫州道中枫林叶叶堕霜红天末晴华一镜空野旷微闻乌鸟乐草寒时见马牛风人生险阻艰难里世事悲歌感慨中白髪孀亲倚门处梦魂千里付归鸿和人七夕韵今古良宵此㑹同望穷云物有无中人间钿合三山隔天上灵槎一水通鳷鹊楼空纨扇月鸳鸯机冷苎萝风不须更乞蛛丝巧久矣人生百巧穷题吴彦髙诗集后片云踪迹任飘然南北东西共一天万里山川悲故国十年风雪老穷边名髙兾北无全马诗到西江别是禅颇忆米家书画否梦魂应逐过江船代王簿上梁孟容副公二首妙年椽笔赋长杨一日声名满四方天上风流青琐客人间嘉庆緑衣郎锦囊看读金花诰画㦸闲凝燕寝香预恐政髙趋急诏海沂无计驻王祥自笑微官马骨髙十年霜鬓雪刁骚长林丰草未适性尖帽短靴安得豪名宦真同一鸡肋簿书空束两牛腰故园清兴湖山里归去经营一把茅清明前十日作雨余天气动朝寒寒食都来数日间羯鼔催开小桃李画屏围出好溪山尘埃老我真堪笑风物撩人欲破悭梅雪已残春半过一尊何处与公闲闻丘文晚集庆夀作诗戏之桃李欲开风雨多花时犹得屡经过缓聴一曲玉连琐满泛十分金巻荷红烛影纱闻唤马翠罗承袜见凌波杜陵老矣孤春事柰此诗愁恼乱何明日复㑹客普照继呈此诗去及瓜不数日矣室中唿起散花天来伴维摩到处禅百刻篆香消昼永一畨花雨伴春妍云山真欲追聱叟风腋何妨借玉川他日相思共明月旧游因説禁烟前观古作者梅诗戏成一章翠袖佳人脩竹傍风姿绰约破湖光静中惯识形神影妙处谁知色味香观想有灵通水月孤音无伴挟氷霜故人愁絶今何许烟雨霏霏子半黄上施内翰十年不见建安公草木依然臭味同赖有酒樽烦北海可无香瓣礼南丰天墀礼乐三千字海国鵾鹏九万风正以髙轩肯相过免教书客感秋蓬闻彦美服药以诗问讯耳边尘事且无喧聴我归耕郭外村贱子自藏蜗殻舎故人谁并雀罗门书窗共作三年计尊酒相逢一笑温不信家山不堪隠仇池今在古铜盆次刘元直韵二首秋来何事忆归频正以家无妬妇津未许桂枝招隠士不妨桃叶赠行人梦魂歴歴千山逺客宦悠悠五斗贫犀筯鸾刀许何日归来举业得纷纶半年归梦别离间只有音书雁足还罗幕翠横秋掩冉玉壶红湿泪斓斑天明不作雾非雾月破可怜山复山准拟春风对眉膴一尊相对洗愁颜和曹次仲韵因以自感自笑区区学道难未容香火访名山因循忧患余生里收敛光茫窘步间白社祝公今日始丹丘容我㡬时还相从愿结翻经㑹共过壶中日月闲陪诸友登三山亭半濠清浅芰荷彫落日登临未寂寥山色逼秋浑作市海声迎暮欲吞潮沙头白鸟疑相熟木末青旗若见招不似常时对官府可无闲话及渔樵次韵夜雨澥山何处是蓬瀛节物催人意自惊客里厌逢今旧雨梦余愁聴短长更故园颇觉归期缓老境难堪末段清想得诗成正萧瑟竹牕灯火夜微明题归去图笔端竒处发天藏事逺懐人涕泗滂余子风流追魏晋上人谈笑自羲皇折腰五斗㡬钱直去国十年三径荒安得一堂重写照为公挂酒泻蕉黄寄题孔徳通东园花木隂隂一亩宫平生髙兴与谁同樽罍北海无虚日乡里东家有故风先业固知衣钵在大门应惜槖奁空襄阳耆旧今谁识尚喜风流见阿戎昌邑道中屋角鸡号夜向晨客牀相对话悲辛流离仅脱哙等伍老大空为济上人却扫欲安无事贵累人犹説立锥贫故山邻里今安否归去同寻笋蕨春题仲山枝巢镜中青鬓入霜皤嵗月从教落魄过物理不容人过分生涯休叹我无多百年竟似蝇钻纸万事终同鼠饮河秪恐徐公宿縁在东风时梦海棠窠过关渡水图短车无复驾青牛散䇿方来对白鸥烟水从容许君独暂须分我一船秋河桥桃李香中八九家青旗髙挂緑杨斜晚来风色渡头急满地萧萧杨白花两宋名贤小集巻三百六十三两宋名贤小集卷三百六十四钦定四库全书两宋名贤小集巻三百六十四宋陈思编元陈世隆补雁山吟吕大亨字声之新昌人与仲弟沖之同师陈傅良友蔡行之在太学齐名然困戹久之乃授宿松尉徙平阳丞时严秤提之令大亨上不废法下不病民民尤便之终昭信军节度推官所着有沃州杂咏贺太常黄少卿自从朝奏一封逺便整归装问故山剰得清名千载重何妨晚节十年闲惯寻夜雪逵溪路却谢春风汉殿班国史旧编加简讨春秋直笔任诗删次新邑钱宰黄丞韵一邑何期获二贤花开满县总翩翩赋诗各出新机锦裕国还饶内府钱槐竹两行公事办丝桐三㺯政声传作成和气农家好多稼如云咏大田过杜潭题曽祖庆源庵横江灏气欲欺裘木落千林水露洲偶为搜荒投陇畆因而展省到松楸神驹已应当年兆祥笋还为后裔留寄与老僧勤洒扫庭前橘緑桂香浮和张主簿喜雪夜读书窗未觉贫朝看万瓦没鱼鳞飘来灞㟁春风絮泻下瀛洲玉斛尘笑我冗懐多俗事羡君清思独凝神遥怜夜月山隂道还有扁舟乘兴人题南巖寺谁把长竿钓巨鱼至今蹲石倚空虚蜂房爱向山崕结鸟迹疑从海岛居入座翠岚生昼寂夹川红树照春余任公此去三千载为看芳碑一嘅吁游石佛寺金吾不必问行由此去逍遥物外游半坞白云藏宿雾一声横笛下归牛喜瞻杰阁三生像藐视丛林四海州为写濯缨疎拙句谁言墨迹至今留题陈巖庵寄诸兄弟地接丹丘姥岭赊山盘曲折状如蛇每因过此瞻双陇何必从旁置万家孝弟本根时润泽诗书种子日萌芽到来岂但春秋祀酌水何妨一献花开禧丁夘重过龙门有懐方文老子翠屋交空结夏隂征鞍亭午喜登临披开草棘千重路洗出氷壶一片心禅老还寻江浙去诗家谁作楚梁吟须知珠玉元无踵不惜西风惠我音谢张漕荐剡谁人洗甲挽天河玉宇无尘海不波汉使褰帷将命出淮民挟纩被恩多流离岂但身安集凋瘵亲曽手拊摩恵利才施催召亟其如席未及温何贺叶司业兼中书舎人英妙才华四十年山林朝市姓名传何妨万斛横江上不碍千帆过目前我肯尾书千木纸人饶首着祖生鞭金銮何日商风雅伴直能唿孟浩然寄太湖黄县尉立顷谈余袂辄分乖离数数异朋羣君如天掲行空日我亦风吹过岭云不许范张同饭黍空慙李杜共论文睽违动涉经年里碁垒诗坛要䇿勲与丁抚干两年肥水喜相逢託契门墻今已重士有祢衡心肯荐侯如雍齿首先封更㸔谋略称筹幄㑹见精神坐折冲败走将坚兵百万围棋别墅意从容悼止斋陈先生万里长江发自岷作兴一代有斯人六经疑难言前解千古兴亡笔下陈爱向田间看耜耒肯留天上掌丝纶如公到处镌佳句今日池塘草自春舒城道中还辕天作十分晴泻出秋光一𣲖清走笔欲题人到迹扬鞭不住马嘶声顷禾晚熟黄云色篱菊朝含白露英得似渊明便归去候门童稚出欢迎重阳桐城道中万古长淮一带流从来战地不容休间闗千里军前饷牢落重阳客里秋怅望白衣来送酒了无黄菊与簪头何人早断楼兰首试解君王宵旰忧九日登资福山呈胡宣教飞屐来登最上峰千山拥翠景无穷遥看云影参差外静聴泉声断续中今日黄花重九约何时青眼一尊同好天风月闲相寄早晚南来有过鸿西寺留题白石孤云自在闲红尘一事不相闗寺遮翠霭青萝外人到落花流水间欲效锦囊收胜槩惭无玉带镇名山白莲喜结当年社未厌朝来暮便还题龙翔观曽到龙翔不记年两峰巍压水中天潮生潮落青芜外人去人来白鹭边四接逺游僧万笠重新旧观屋千椽东南送目秋无际隔岸人家问钓船和黄教授山堂招饮鼎彝事业未渠休鸥鹭寻盟暂与俦路入芝巖真絶地客延蓬岛尽名流不辞一洗陶巾醉更拟双飞谢屐游谁赏洪都髙阁句落霞孤鹜唱渔舟谢石主簿和章多君养就大椿年便腹诗书昼欲眠绛阙当年名借甚白云他日迹飘然千军笔扫人谁敌九转丹成世莫传倦眼功名旁袖手剰看月露出新篇咏桂花独占三秋压衆芳何夸橘緑与橙黄自从分下月中种果若飘来天际香清影不嫌秋露白新丛偏带晚烟苍高枝已折郄生手万斛竒芬贮锦囊和王子寛韵緑䕃千重竹清流一带溪子真耕谷口杨震讲闗西手摘星辰近名登泰华齐古来公相业谁不起锄犂春郊胜日游郊外岚光入眼新桃花开万树又是一年人山行山花雨后红野草风前緑浩歌归去来不辱在知足先春不把春光较后先清香自是压羣妍微酸一㸃功成日桃李从他逞少年云锦拥盖难遮万脸红烂然云锦直连空更看雨过新糚洗百媚都含一笑中紫霄亭半空烟雨有无间碧玉屏开四面山我欲紫霄亭上望吹笙人去㡬时还未把浮沤閲世间蓬莱一水隔三山试穷千里登临目望断青山白鸟还芙蓉枫叶飘林竹隔墙偏于冷淡逞浓粧天教不趁繁华月要是秋来独耐霜括苍山行微风吹雨湿栏干薄雾笼晴带浅寒一树红梅墙外发谁家美丽倩人看丹丘道中夜宿溪头十里村数星渔火照篱门雁山峭絶经行处犹带烟霞入梦魂缙云道中缙云通道入皇都花满京城水满湖借问今来丞相府后园人有醉歌无游石城山秖因寻胜到林泉四抱回峰万景连僧过不知山隠寺客来方见洞开天浮图照水光相映古木依崕影倒悬风露了非人世界濯缨秋后玉壶天过七里濑懐古七里滩头访子陵水光山色见生平欲为臣子定出处知与君王分重轻一介草茅真自负三公轩冕未为荣我来想像髙风在钓石巖前烟浪生两宋名贤小集巻三百六十四两宋名贤小集卷三百六十五钦定四库全书两宋名贤小集巻三百六十五宋陈思编元陈世隆补説劒集吕定字仲安新昌人歴殿前都指麾有説劒集懐古我昔游海上东望三神山风波㡬万里苍茫云霭间鱼龙自掀舞天空日月闲神仙渺无迹徐福去不还空余蓬莱阁千载留人寰追和苏子赡游崃山寺韵山迥寳华阁水遶金锁湾尘虑顿焉息于兹开我颜疎钟日夕动老僧林下还天风吹白云悠悠满松闗归猿有余悲月明啸空山仙人自何来翺翔八极间手把玉芙蓉吟笑锵珮环歌罢忽飞去千峰堆翠鬟赴京太白楼前雨乍収画船挝鼓上皇州肯因离别牵愁思要把勲名事壮游千里关河旗带月一天星斗劒横秋胷中賸有安边䇿此去应当献冕旒奉天门朝贺晓日初临万嵗山寳幢华盖列朝班九重天上来仙乐五色云中识圣颜深殿卷帘香雾袅近臣传制珮声还嵩唿齐祝恩如海散作阳和满世间调兵年少谈兵胆气豪折冲千里岂辞劳旌旗影动秋风瑟鼓角声回夜月髙红锦裁鞍新试马黄金装带旧悬刀临征自信军容盛五色团花绣战袍扈驾八月秋髙战马肥观兵郊外振天威一声鳯吹迎鸾驭五色龙文杂衮衣劒㦸横空金气肃旌旗映日綵云飞令严星火诸军奋直斩单于塞上归班师紫塞囘来雪正晴王师百万拥连营马嘶大地山河壮旂卷长空日月明龙虎台髙千嶂耸鳯皇城近五云生圣颜有喜天心顺中外欢闻奏凯声登东岳山海内名山孰与齐清风掖我上丹梯鹏程九万扶摇近世界三千指顾低瀑挂天门惊霹雳雨蒸日观出虹霓太平㑹见东封盛玉简金书焕紫泥雪夜漠漠同云徧海涯晓风寒逼緑窗纱飞扬鳞甲三千界糚㸃楼台百万家何处妙歌金帐酒谁人清对玉梅花便应石鼎融氷水乌帽笼头自煮茶望岱岳岱宗东望郁嵯峨万丈仙桥鸟外过秦树千年空老大汉碑终古不消磨天坛夜静乘星斗石磴春深长薜萝记得旧游曾载酒頽然峰顶放长歌望峄山极目东山秀色浓紫霄千叶醉芙蓉题诗尚记仙人洞飞珮曾过玉女峰树老孤桐秋露下碑残古篆暮云封何时再醉天门月卧聴清风万壑松登彭城楼项王台上白云秋亚夫坟前草树稠山色不随人事改水声长近戍城流空余夜月龙神庙无复春风燕子楼楚汉兴亡俱土壤不须懐古重夷犹戏马台据鞍挥指八千兵昔日中原㡬战争追鹿已无秦社稷逝骓方叹楚歌声英雄事往人何在寂寞台空艹自生回首云山青矗矗黄流依旧遶彭城夜宿甓社湖湖光如镜迥无山耿耿银河路可攀万象不移天地外一尘能到水云间月明孤屿森楼阁夜静飞仙过珮环借问盂城何处是微微灯火緑杨湾金陵旅夜一雨皇都万象明东风娇啭上林莺火烟亭馆春多少钟鼓楼台夜㡬更枕上故园蝴蝶梦枝头斜月杜鹃声银牋欲写长相忆滚滚江流不尽情过小孤山八月灵槎溯海门翠云台上醉芳樽峰头楼阁相髙下水底鱼龙自吐吞万古青天留玉柱五更红日涌金盆宦游不尽登临兴欲洗苍苔颂圣恩登翠云台一柱中流亦壮哉分明世上有蓬莱帘开庐阜层层出船汎岷山滚滚来夜冷神龙蟠水府天青仙珮下瑶台闲将玉管吹明月勾引翩翩彩鳯回游匡庐山欲向匡庐观瀑布便从彭蠡骤楼船一声长啸来丹壑千丈飞流下碧天洞里楼台无嵗月云中鸡犬有神仙凭谁唿起巢松者醉拥宫袍对酒眠度大庾岭凿破鸿蒙一窍通至今传説九龄功天垂瘴雨蛮烟外路入炎荒火树中万里闗河瞻北极两行旌斾过南雄鹧鸪声里端阳近榕树青青荔子红过峡山寺崃江江上崃山寺落日峰峦翠作堆云拥半空楼殿出天然一幅画图开仙人採药和光洞释子翻经化乐台顾我红尘车马客题诗无暇扫苍苔登越王台海上荒台草树平登临不尽古人情白云万里懐亲舎红日中天望帝京百粤山川秋歴落山城楼阁晚峥嵘醉来徙倚栏干曲聴彻西风画角声浴日亭和苏学士韵危亭突兀倚青山坐对扶桑碧海湾紫雾欲生龙伯庙洪涛先涌虎门闗光摇宇宙花生眼影动阑干酒上颜遥望蓬莱宫阙晓一轮飞挂碧云间游海珠寺何年神物抱珠游遗向沧浪第一洲五色化成金世界六鳌擎出寳香楼光涵蛟室星辰动影落龙宫日月浮万古团团天地里磬声敲出海门秋登广城楼三尺龙泉事逺游越王台上望南州一天雨过千山晓万里风来五月秋江郭楼台蛮客市海门烟日蜑家舟临戎不有安边策应愧常何荐马周谒金华寺六祖法堂坐閲人间㡬百年双趺浑似后来禅空空明镜台前地寂寂红尘境外天风动法林从虎过云生咒钵解龙眠至今月到层楼上应共祥光午夜圆两宋名贤小集巻三百六十五两宋名贤小集卷三百六十六钦定四库全书两宋名贤小集巻三百六十六宋陈思编元陈世隆补雪矶丛稿乐雷发字声逺号雪矶江右舂陵人登寳祐癸丑特科廷对第一授馆职丙辰以病归遂不复出雪矶丛藁五巻其友人朱嗣贤何尧卿编校付梓时宝祐丁巳也九疑紫霞洞歌猗与竒哉紫霞之洞真天开千变万状不可述恍疑幻出壶中之蓬莱湘濵两姝不敢到怅望苍梧云缥缈尔来三千三百年斑龙空卧金光草我採姹女江华濵是为三十六帝之外臣右持緑玉杖左擕紫金经长歌天上谣一唿开仙扃列炬照深窈悬身事幽讨羣仙喜我来惊笑欲絶倒何侯抚我顶伟逺拍我肩緑华赠我金条脱明期分我红景丹借问此何地指言太虚天翠霞紫云张寳幄悬瓈结緑盘璎珞万叠苍苔荒石田谁唿青龙畊紫烟虎岳铜墙未遍识拟开寳藏翻云帙嵳峩水际披蓑翁应是籛铿钓神龙仙人仙人何多事惊世骇俗变灵异或跣距足乗天云或印短趾流沙浔或见姑射处子身粉霞红绶藕丝帬或示普陀大士形或持簮栁乗寳璎或挿镂象管或结火齐珍或琢𤣥圃玉或布祇园金洞中之深不知几百里但见萦纡屈折一里一涧水人言有路通桂林乘兴欲寻日华君吾闻洞中大小洞天三十六帝遣列真分治局上界官府应更多定知此洞今谁属猗与竒哉紫霞之洞真天开我上㑹稽探禹穴复浮沧海登天台岩谷岂无竒眎此何尘埃摩挲崖石题恶句记我杖屦敲云来黄涪翁元漫叟目力一生空宇宙澹岩阳华有何竒枉费篇章劖石窦谒李梅亭力抜鲸牙气贯虹玉堂归只守文穷世无真魏扶吾道人以干淳望此翁大地精灵藏笔下国家命脉寄山中緼袍羸驷崇仁路正拟登门聴击䝉代送徐侍郎赴召大厦谁堪任栋梁试留斋舰问行藏朝廷议论如春雨吴蜀人材似夕阳三渐何曽投砭剂五寒今望起膏肓拟看相业磨崖在却到浯溪话别觞聴友人谈蜀道事石栈天梯荡战尘谁驱哨马满峩岷尽看鸟犬为君子谁问沙虫化小人沙塞惟应悲望帝蜀材正自欠吴璘细吟勐虎长蛇句空对西风泪满巾送广州刘叔治倅钦州兼守事天涯亭畔拥辎屏丹荔黄蕉满去程皂盖却迎新别驾碧幢应忆老先生象蹄印雨归蛮国鲸鬛掀潮撼海城曽是乡贤分守处试寻醉石共题名逢熊季可暮云春树饱相思今共秋风捋白髭北阙未知鹦鹉赋南州空诵鹧鸪诗旗亭尚喜能饮客路谁知朔独饥赖有湘翁生计在且吟九辨撷江蓠送李焕云超恭城主簿恭城山水接三湘应觉他乡似故乡宦况不妨栖枳棘客程还见食槟榔寒暄未定冝加爱事业无穷要自强千古忠魂如可问试吟雏月潄诗肠寄李伯辉石嶙峰下寄吟身静掩柴枢琢楚珍苹草青莎招隠士暮云春树忆诗人门无车马多嫌僻家有图书不似贫拟借大鹏揩老眼何时樽酒得相亲舜祠送桂林友人尧山分首舜山逢唿酒旂亭两鬓蓬客思且须论契濶诗交应不计穷通儿曺冨贵秋烟外前軰风流落叶中明日吟船又何处渡江衣冷荻花风访伯父幽居对坐如禅舍闲烧石乳香书㸔新讲义药问未传方仆语梅花里僧经竹叶旁题诗吾岂敢窗户半吟章桂林懐李景魏阳华云万叠无计得相寻所学皆时好何人知尔心莎城百粤逺雪峤一翁吟已是懐人极天寒漈水深桂林送人之琼州招捕海冦訾家州畔路别尔苦匆匆説劒令人喜耽吟与我同旌旗枫鬼雨舟楫鲎簰风想到琼峰顶题诗更纪功与李盘翁知县登七星山弔石道士叠嶂矗空青躭竒共一寻苔荒碑意古茗苦道情深有兴梯苍壁无才咏玉簮吟仙何处去我軰复登临次韵史主簿雨夜见寄水长许由溪春寒入竹扉几人聴夜雨惟我怯单衣树罅青灯耿篱根白菌肥明朝有忙事推枕问渔矶赠李伯辉家谱诗盪冦将军泪唐朝李郄家緑华双荐者况复古今夸赵司法集诗自题近道盖取工部所贻元隠居诗中语也因书二絶和徧陶翁饮酒诗醉笼天地入䲭夷细看官爵成何物肯带奚囊过九疑浣花骚伯杳难世上宁无元隠居读罢君诗三叹息断絃緑绮定何如聴庐山胡道士弹离骚庐山道士玉潭仙前世沧浪握楚荃莫道离骚遗响絶孤钩寡珥尚能传弔湘谁解荐江蓠忠愤泠泠冩七丝愁絶九疑山下聴重华应许就敶词题王尧章伫香亭满池蜀锦照深衣尽日慿䦨课楚词要识此花香絶处露凉风细雨晴时对花味道兴何长好学颜家到坐忘莫与红尘儿軰道心清正是得真香故园荷屋傍濓溪苦爱莲花入梦思今日题诗还自笑江湖尘土鬓成丝咏史六首髙祖逝骓走鹿各消磨剑外功臣剰几多四皓两生原不聴故乡枉费大风謌陈胜吴广假号偷名只可怜枉抛钱鏄弄戈鋋陇头燕雀应相笑鸿鹄原来是项燕韩信愁看钟室噼良弓何不当时杀蒯通今日真王成底事只应娥姁是英雄东方朔蜥蜴盘边解滑稽且分社肉饱蛾眉刘郎最怕秋风冷那得君言换殿帷司马相如狗监无端荐薄情鹴裘犊鼻帝乡尘当时最有文君恨不识长门买赋人班固请室寃魂叫不闻神丘隆碣漫遗文平生词藻谁知已腐䑕狐雏却误君送董炎震归攸县千菊溪头话别情君行我住两伶俜山中有酒招元亮石上无禾养伯龄狼尾屋低苔漠漠龙须菜长水泠泠故乡语燕应堪聴莫放扁舟过洞庭赠衡山侯霖家住衡山茗坞深轩辕道士是知音窊樽酒好聊同醉石鼎诗难莫浪吟雨外虺隤寒食路花边格磔故乡心却懐世上扬雄少肠断侯芭何处寻送骆起谒襄帅广西宪知君无地种江蓠㸔了衡山㸔九疑客路不堪还话别侯门何处可题诗吟青罗带行离岸唱白铜鞮过习池唿酒试浇征马足绣台油幕有相知题豫章宋徳父逰湘诗巻醉唿仙叟共浮湘稇载风烟满锦囊名似浦云山雨起诗连沅芷澧兰香好吟秋月招元结莫赋朝云恼楚襄英巨老仙今寂寞行人还解识珩璜常宁道中懐许介之雨过池塘露未干人家桑柘带春寒野巫竖石为神像稚子搓泥作药丸栁下两姝争饷路花邉一犬吠征鞍行吟不得东溪聴借砚邨庐自冩㸔乌乌歌莫读书莫读书恵施五车今何如请君为我㷊却离骚赋我亦为君噼碎太极图朅来相就饮斗酒聴我仰天唿乌乌深衣大带讲唐虞不如长缨系单于吮毫搦管赋子虚不如快鞭跃的卢君不见前年敌兵破巴渝今年敌兵屠城都风尘澒洞兮虎豹塞途杀人如麻兮流血成湖眉山书院嘶哨马浣花草堂巢妖狐何人笞中行何人缚可汗何人丸泥封函谷何人三箭定天山大冠若箕兮髙剑拄頥朝谈回轲兮夕讲濓伊绶若若兮印累累九州博大兮君今何之有金须碎作仆姑有鐡须铸作蒺藜我当赠君以湛卢青萍之剑君当报我以太乙白鹊之旗万里横行取金印何用区区章句为死诸葛兮能走仲达非孔子兮孰却莱夷噫歌乌乌兮使我不怡莫读书成书痴寄雪篷姚使君赠君昆吾湛卢之寳劒青雀黄龙之巨航悬黎垂棘之美玉都梁笃耨之名香佳人佳人在何处濯足洞庭望八荒掲车馡馡薜芷緑欲往从之道阻长倚寳劒兮翼轸胶巨航兮沅湘玉以彰君子御身之徳香以表骚人流世之芳我所思兮隔秋水天吴翕忽琉璃翔佳人偃蹇定谁与爱而不见心䀌伤汴堤栁万缕春风窣汴堤锦颿何处栁空垂流莺应有儿孙在问着隋朝总不知读李羣玉集光顺门前系马频𢎞文馆里翠云春却怜白首河西尉枉作蓬莱献赋人捐玦江头弄钓舟菊花杜若满芳洲如何才子无骚思只咏蔷薇与石榴与复古叔读横渠正䝉书惆怅枯林与晬盘云横太白梦魂安半生骄吝如蜗缩自把西铭反覆看谁掘骊山起老师竹林灯火共心期年来后学轻前軰看彻臯比罢讲时次韵熊云瀑秋夜见寄吹落秋忩烛灺红想弹九辨入丝桐荃蘅岂不如葵菽谁继豳风补楚风题昭州田廷亮书槀后槟榔口里吐参苓折槛无门九虎深家在道乡亭畔住定应千古有知音少海无波鹤禁虚满朝闭口养曹蜍白袍乌帽和宁外却有山人请建储两宋名贤小集巻三百六十六两宋名贤小集卷三百六十七钦定四库全书两宋名贤小集巻三百六十七宋陈思编元陈世隆补雪矶丛藁题杨诚斋行湘诗巻仙云寒锁碧瑶天突兀吟坛北斗边试问鳯凰谁得髓竹林聴雪对牀眠叫云吹玉舜祠邉醉嚼琼糜潄石泉旧读离骚今忘却快披秋巻嗅兰荃题许介之誉文堂端平丙申桂林伯尚书钟公以遗逸荐东溪先生许侯于朝越明年得㫖补初品官卫州户掾其诰词于始则有夙有誉处且娴文辞之褒于终则有其以行义教于乡里之勉州里人士莫不荣之又明年许侯乃于东溪之濵剏堂五间以为讲道着书之地仍摘天语誉文二字以张其名敬上赐也堂成山齐先生为之记者详矣当世之名卿大夫又为之赋咏者衆矣愿余侯晚生小子何足言诗辱徴俚作不敢固以陋辞敬书二首以记盛事併叙圣天子始终褒勉之意庶得附姓名于不朽云曽佐元戎洗緑林此翁何止擅诗声久辞骠骑寻瓢饮谁引鸣驺聒耦耕厚礼正罗温处士浮名还污阮先生衡茅那识丝纶美尚拟升堂结社盟姜䕫刘过竟何依空向江湖老布衣造化忌名从古有诗人得位似君稀圣朝自要求参术吾道何应贱蕨薇晚节黄花须爱护且教湘士挹芳菲濓溪书院弔曽景建太极楼头霁月寒断絃緑绮不堪弹牕前自长濓溪草泽畔还枯正则兰苍野骚魂惟我弔乌台诗案倩谁刋伤心空有金陵集留与江湖洒泪看许介之以丞相周益公所书古乐府四篇见寄敬题其后纸上珊瑚间木难曽敲黄阁卸征鞍赏音今有王园否得句堪寻岣嵝刋鹦鹉夜栖金屋冷的卢秋战玉关寒春风归雁那知已寄与深宫絶塞㸔读繋年録绍兴八年以后事娄敬金缯满去辀便看雷雨润遐陬诸贤自抗排云议宰相方深偃月谋湘国乍闻悲鵩鸟秣陵还聴唱符鸠九原晏老今知否搔首青编恨未休栎吴大帝庙赤壁濡须事已虚且依栎酹芳壶九原尚拟吞铜雀千载今惟记赤乌湘浦有人修旧祀荆州无地展雄图定知斫案英灵在闲对祠前洗湛卢昭陵渡马伏波庙功名要结后人知马革何妨死裹尸汉帝可能疑薏苡湘民却解荐江蓠纸钱撩乱王分胙粉壁斓斑客冩诗堕水跕鸢无处问滩头斜照晒鸬鹚访萧太山父子仙桂灵椿各典型飘飘姿韵激天鲸家传八叶盐梅种诗接三蘓父子名四海尽将看县谱一堂那与许文盟尘埃不敢相亲炙且汲渝溪濯客缨谒张兵部时守临江新除湖南仓东皇太乙待新诗共喜新槎泝楚涯父老尽将看鸑鷟使臣应不问狐狸江头芳杜催行色境内甘棠有去思细读诏书搔短鬓瓣香那识帝王师蘓莹中先往新淦过新渝访之不遇赋诗为寄玉笥山前水拍空知君何处系吟篷敢轻竒士题凡鸟漫有忧心咏草虫沅芷澧兰犹可寄江云浦树苦难同门前景物皆诗巻独倚篔筜啸晚风胡料院出示车攻图仍索俚作九壤卧龙唿不起乳臭谈兵空满耳书生未识玉帐经且抱此图究终始姬家出车咏嬴家小戎诗卫家武刚扞突骑马家偏厢是羌夷只今车阵无人识天狗横空洒腥血边人以鞍马为家谁驭奔冲展竒䇿豫章先生今孔明胷中森罗万甲兵天衡地轴妙絶识内阵外阵何纵横千枝緑沉列虓虎万臂黄间张白羽人言险野难用车公独规模掩前古车攻图车攻説八采眉前曽进彻世人苦谤陈涛斜却向齐门鼓空瑟今朝朱川冨川头絶江川北瞻神州李纲正要讲车战南渡勋业应可收泾水黄铁山碎双轮快碾幽燕地朗诵先生复古篇他时此笔犹难记壶中天歌赠侯明文盖头即可居容膝即可安连云大厦千万间何如壶中宇宙寛壶中何所有笔牀茶灶葫芦酒壶中何所为目飞送鸿挥园丝忩前祝融老僧竹壁上九疑狂客诗壶中主人知为谁啖枣仙伯雪鹤姿左揽元㣲袂笑移砥柱㺯河水右拍长房肩饱飡麟脯倾玉泉蓬莱山在何处劝君且占壶中住不曽上列金马门也应不识崖州路探禹穴浮沅湘脚下尘土鬓上霜我到壶中如故乡道中逢老儒由蜀出丙穴鱼应好曽经问钓矶干戈今未定城郭是耶非诗社尊黄髪侯门薄布衣干坤豺虎满见尔一欷歔时事时事如頺屋谁堪任栋梁国贫僧牒贱邉病檄书忙有分忧宗社无方出举塲未应王谢辈挥泪送斜阳逃户租帖名犹在何人纳税钱烧侵无主墓地占没官田边国干戈满蛮州瘴疠偏不知擕老稚何处就丰年登江华寒亭到此脚跟酸千峰逈不看年深碑字浅日薄树隂寒石罅巢蜂乳篱根堕鸟残爱吟还畏冷不敢倚䦨干访表叔李竹斋门庭接豆根吟避市尘喧毎爱诗无敌应知学有源云山供俎豆笔砚长儿孙愧我相过数秋风酒一樽拟长沙访姚雪篷至永而返赋寄今傍南轩住应知理趣精通书多似易论语不言诚拟欲聴㣲论犹能慰别情江湖风浪隔肠断楚鸿声送萧太山赴新兴令翡翠芙蓉去路荒许浑诗里认封疆昔闻古佛传宗印今得吟仙绾县章鱼婢蟹奴供俎豆马人龙户杂畊桑澹翁应解知心事试汲寒泉荐瓣香访菊花山人沈庄可网尽珊瑚採尽珠只餐秋菊养诗臞永嘉同社声名在干道遗民行辈孤我恨朱门无食客君言青史有穷儒饥寒正用昌吾道且对钤冈共捻须懐二萧未曽相见已相知楚粤江山棣萼诗毎恨干坤催我老却于湖海识君迟机云才藻今无几管鲍襟期话向谁靡靡乱山嘶瘦马碧云日暮正相思踈拙越冠齐瑟事皆非踈拙唯甘与世违客路莺花愁里看故人烟雨梦中归采薇有备淮南静移粟无谋浙右饥纳纳干坤须俊杰湘翁只合制荷衣陈东甫酒间举作归心只有杜鹃知之句犹未成篇因为续之归心只有杜鹃知且倚裴亭共捻髭客路秋风吹杜若故园春雨老辛夷家贫未办闲居赋世浊空吟感寓诗邂逅江湖还别去岸花樯燕两堪悲赠别陈东甫呈钟尚书洞庭濯足共题诗今聴骊驹话别离泣玉可能悲卞子买金只合铸钟期荷盘剪綵须栖鹭项分丝补接䍦斗酒彘肩聊自壮古来骚客例寒饥登潭州懐雪篷姚使君贾井裴亭徧短笻红尘归骑又匆匆我寻桂树吟招隠君对莲花诵易通今日江山劳别梦他年灯火课新功濓溪最念初平老恨聴聨牀话未终下摄市吟到湘潭一叶黄贾胡踪迹正悲凉抱琴沽酒异乡客打鼓发船何郡郎楚女越商相杂沓淮盐浙堵自低昂尘埃市井无人识濯足江头望八荒无题犬袖裦衣走浙淮何人不识鹤山来只今心印谁传得自折通书拨篆灰抚州偶题金柅亭边栁拂城春风系马酒家吟尘埃满面无人识却得黄鹂作赏音萍乡病渇犬子无从典骕骦荒村忍渇望潇湘楚王萍实甜如蜜不许诗人取次尝甲午社日客桂林巵酒豚蹄客里欢石尤风𦂳枲衣单东阳病骨如鹦䳇最怯南州社日寒桂林岁晚忆钟尚书尘满湘翁薜荔衣江湖嵗晚鬓成丝桂州杨五今何处雪片梅花枉费诗云峰寺拟寻岣嵝看蟠螭且解青鞋濯禹溪弔古犹疑九枝柏谈禅且问一茎虀虎低崖树供僧㸑猿摸廊碑认客题应接溪山无好句满林空羡乱蝉嘶两宋名贤小集巻三百六十七两宋名贤小集卷三百六十八钦定四库全书两宋名贤小集巻三百六十八宋陈思编元陈世隆补雪矶丛稿谢杨孟溪县丞惠以章墨白首侯芭蜀江边曽向君家传太𤣥射熊草赋留残墨相应当日还渠得飘零潇洒几世孙解得胶法舂𤣥云物理往来元莫测后世子云还旧壁君家所有更赠君君还赠我何殷勤感君殷勤复三叹努力西窗磨铁砚太𤣥艰深吾不为愿冩诚斋易传探𤣥机佳人两章寄许东溪衡之山郁苍苍我有佳人在水之阳木难为珮兮云锦为裳爱而不见兮我心忧伤安得为鵾鹏凌风置君旁衡之山欝苍苍衡之江清且漪我有佳人在江之湄朝飡菭蘠兮夕馔江蓠欲往从之兮我马虺隤安得为琴髙沿波与君随衡之江清且漪登濓溪太极楼岑楼跨层崖灌木翳頺沼旷哉宇宙心况兹展遐眺前哲日以逺川麓被文藻芳甸馥荃蘅江渚杂凫鸟亭亭沼中莲冉冉庭下草扣寂参太极抚化领衆妙俗薄神理乖力柔圣途杳英英考亭翁反心㑹天奥万里粲良言一诚贯元造朂哉登楼人毕景尽此道深根复深根笃行以为寳醉中偶成醉敲茶臼啸秋烟苦欠髙阳买酒钱拟入乱山飡柏叶石牀闲对麝香眠送友人逰昭川呈陈谦之佥判阆仙去补荔支谱梅谷归呈飞鹜篇惟有𤓰坡共君在马蹄何苦又昭川道乡牵损衮龙衣谪堕天涯咏楚蓠莫放蹇驴逰别处拾青阁下有残碑鹏运堂前话别愁菭蘠三度楚江秋近懐莫向元龙道问舍求田是头夏日偶书蜾蠃衔虫入破窗枕书一垜竹方牀家童偶见草头字误认离骚是药方秋日行村路儿童篱落带斜阳豆荚姜芽社内香一路稻花谁是主红蜻蜓伴緑螳螂新淦偶成飞飞丝鳯挂梅梢犹记来时雪拥袍今日归舟新淦路街头稚子卖樱桃赠吴季诗燕子楼头春色深曽骑骄马掷黄金如今世事漫头雪破屋孤灯忍冻吟演教寺弔楼居朱漕罗带江头蜕绣衣人归香草谢家池祗今玉树埋何处惆怅僧房认得诗穿冢难酧地下知逢人多说项斯诗今朝痛洒西州泪万里梅花欲放时延真道院沧流翠竹接仙扃灵菜丹虬供上真拟就元翁分半榻闲聴秋雨守庚申访赵愚斋不遇谒者云扺晚方归因成一絶奉寄雪片梅花满研池芙蓉幕里客归迟今朝解了公家事尽聴辕门报酉时到衡岳呈弟山长间依禹柏系征骢猿鸟应犹怪贱踪正拟开云访韩愈可能避雨识茅容朱陵洞里秋唿鹤紫盖峰前晓聴钟欲踏青霞寻胜趣倦逰应许借吟笻许介之馆仆于东溪临发赠别洗耳泉头漱晚凉西风衣袂水花香酒边豪气横荆楚灯下清谈杂晋唐天地毎穷真俊杰山林偏有好文章试提孤剑同君舞后夜闻鸡月满牀下第归后李白辉李景魏索近诗吟徧吴头楚尾春多慙才客问征尘振衣天目寻黄独濯足湘江咏白苹宋五已惭称进士陈三何用作诗人锦囊元属君家有今买渔经理钓纶题李湛溪诗集后楚砧岷葛饱清逰金节银莬照几州诗句多如姚少监行程还似杜参谋黄陵夜诵虞妃泣白帝春吟杜宇愁拟问湛溪何处是梦随闽国弄渔舟寄姚雪篷使君湘鳞六六寄相思踈栁新蝉想别时今夜各聴三楚雁秋风又老一年诗梅花且补离骚阙薏苡应为史笔知剪竹疑峰新制笛待冲霜月访桓伊谒山斋先生易尚书淳熙人物到嘉熙聴説山斋亦白髭文字尽传融水后精神如战辟雝时灵椿终不孚朝菌蓍草难堪养夀龟细捻梅花㸔总义只应姬老是相知送桂帅钟尚书超召老依牙纛捻吟髭又折梅花话别思五岭不遮鸾鳯诏四方俱诵鳟鲂诗人才晋魏凋零后国事江淮倥偬时頼有老臣经济在快唿桂醑饯篙师题钟尚书北征诗藁野雉江鸥满故都秋风禾黍捻吟须六千里外驱旃斾五十篇中见版图金铉尚期扶日御玉衡终令正天衢书生亦有中原志那得君王丈二殳呈广西张提刑陆续城边按部归梅花随处扑征騑溪山有助吟题徧狱市无寃讼牒稀竹屋唿猿眠碎月莎庭引鹤步斜晖莫嫌瘴雾侵湘客满路风霜冷枲衣罪言愁杀潇濵虮虱臣乱山斜照独含情人才不似深衣古国势如何楮币轻石燕未蘓湘国旱木牛那济蜀州兵幸无杜老流离苦切莫吟诗到北征送程营道官满赴阙髙旻振爽籁苍雁鸣芳洲倾城饯茂宰乡耋罗藻舟茂宰藴渊道厥源溯伊流宇甿振仁策范俗惇圣猷夷心灼理要政简吏统周芳风被儒肄恵泽沦农畴鲁封有驯翟张庭无讼牛慨兹戒徂两离衷郁绸缪赠我茂叔莲纫君晏子裘庆霄眎鳯跃神囿瞻麟游世道日以隘民瘼谁克瘳厉志抗遐弃吹万溥九州揆予忝皇鉴敷文免征愁行行重行行夷庚无驻舟次韵李监丞月夕闵雨穜稑旱欲藁蒺藜秋向荣哲匠轸民瘵慨此夜魄明蓐收正秋敛肥遗何纵横仰霄眎蟾曜聆垤伫鹳鸣彼美玩华光芳樽酌麴生崇榭歌窈窕秀质罗辎軿节序孰不欢宅生念匪轻同袍正焦灼对酒何忍倾恤喜限惽智同兹感隂晴淰淰山云起策䇿林飇惊企彼天瓢润弭此农橰声崇情发翰墨赏心谢筹觥溥泽乃夙念穹爵岂所营荣贱有异分感兹反岩畊次韵李监丞城西纪游叫舜问寥濶咏濓涤尘嚣驾言城西游慨彼往哲遥仪鳯不可唿鴐鵞浴清潇懐或光风杳蕙若吹凉飇苍梧陇云愁庐阜太彫岂无人希周亦有文规姚佔毕末学陋俗薄神理销沿流浮伊洛泝源窥羲尧执中与太极万古魁瞻杓察㣲笃强力贤圣谅匪辽舜宫翳灌木濓塾栖丛苕观乎纪㳺作悟彼进学条兰巵娱才彦岂谓磊块浇得深清赏惬理胜英藻超揆予果何为农野劝耕穮景迫昧见道曷奉徳化昭雨夜读陆放翁集炉冷重吹火山房夜黯然湿薪添茭爇苦茗滞芋煎灯暗潇江雨诗吟望泽烟老仙何处去搔首弔尘编送黄天河天河那可到山顶翠参差邨屋煎黄蜡官炉焙荔支地蛮游宦少县小迓賔迟鼻祖曽吟处荒苔想满碑呈赵叔愚司理涧户垂杨句江湖半世㸔不应求五岭却自建孤坛浙社朋逰尽诗气象寒今朝流水调只向子期弹闲居自遣雨积桑枢长昔邪谁能载酒访扬家汉廷用少臣今老鲁俗皆冠我独髟忧国苦无蠲忿草㸔书喜对决明花衰頺懒作江湖梦拟斸三桠养鬓华许由溪上小屠蘓红树苍山对一臞白髪功名惟劒在青山活计并钟无谁言荆楚多竒士却笑干坤一腐儒桐帽貂冠俱有分寄言儿辈莫揶揄寄楼居朱漕住近江心古寺边幅巾应伴浙僧闲官衔自管金陵观冠多依鴈荡山出处皆留青史看功名且逐白云还殷勤为祝楼居月好照横舟送碧湾史主簿以授菴习稿见示敬题其后并寄张宗瑞姜䕫荒冢白苹深鸑鷟无声结緑沈拟向鄱阳寻后社只招张叟聴君吟吟了南楼到库楼塞云边月困雕锼只今南北无诗禁曽有新编过鞑不次韵熊云瀑秋夜见寄叫彻苍梧望八荒暮云秋客各凄凉此情未许旁人㑹愁絶中庭月一方两宋名贤小集巻三百六十八两宋名贤小集卷三百六十九钦定四库全书两宋名贤小集巻三百六十九宋陈思编元陈世隆补雪矶丛稿呈姚雪篷使君祝融应自胜崆峒且读通书辨圣功事可语人甘受谤诗能名世不嫌穷春边采药收湘月下调弦送楚鸿頼有行人碑尚在棠隂依旧恋东风雪篷见示送赵东嵓诗皇华歌彻酒杯忙泽畔骚翁送范滂琴带衡云弦索润马飡湘芷辔丝香山中貍豹随吟斾部内豺狼入按章却笑诗寒吟骨耸愁㸔酬唱挟风霜书萧千嵒集向来杨陆共峥嵘吟到亭邉趣转精古似洞庭张雅乐严如即墨敛残兵茵陈终不肥方朔芣苢何堪病冉耕细读残编搔白首未应造物忌诗名滕王阁下赋越蜀艇乱相偎风饱千帆带雨开阁上鸣鸾今已往江头飞鹜只堪哀栁汀絮满河豚贱桃坞花残石首来应接溪山吾不暇自怜白髪欠诗才宿金滩泷吏崖翁是赏音江流泯泯对秋吟天虾扑火樯帆晚水狗捎鱼岛屿深千里庭闱云满眼十年湖海雁惊心今宵客枕清如许稳读西山夜气箴寄许介之赢得诗名遍九州酒徒棋畔半公侯离骚甘隐鱼鳞屋乐府多传鹳鹊楼醉叶几窠藏菊径蠧荷三畆护渔舟中原应有楼兰国空锁吴钩到白头闻边报寄姚雪篷淮烽蜀燧照边隅白髪忧时我腐儒楚客汀洲搴杜若齐王沮泽索柴胡耽吟自爱南游好久谪曽谋北事无拟对祝融扪蝨语何时重捋使君须寄戴石屏曽到元郎吟处吟雪篷烟艇久相寻鳯鸣道国空诗句雁到衡峯只信音拾橡祠边寒聴雨纫兰院里夜分衾蹇驴倘遂黄花约鸦觜敲烟共掘参戊戌冬仆客桂林雪中赵叔愚司理书张司业逢贾岛絶句为寄今冬对雪感而有作朔风桂水浸琼沙曽共骚翁理钓槎对客又吟瑞木论诗还忆欵冬花饥能驱我瓶储罄老不饶人镜影华拟唤扁舟寻剡叟岭梅潇菊各天涯寄仙巢先生钟尚书吹香亭上送飞鸿且把行藏寄蜀桐老境只须寻逺志世途还要避沙虫公行天地初何憾道在丘园固未穷曽是辕门投巻客应怜聴雪卧蕯䓖寄萧太山兄弟梅花好处共心期曽撷天葩寄梦思兄弟自为千古计江湖方诵二萧诗贪泉定喜逢亷吏倭国何须拜老师賸拟寻君攀桂树路途谁肯借驴骑送丁少卿自桂帅移镇西蜀琼海收边玉帐闲又移斋舰泝浯湾三边形势全凭蜀四路封疆半是山魏将旧闻侵剑阁汉兵今欲巻函关细倾瑞雾论西事想在元戎指画间訾家洲竹坞松湾遍履痕断碑无首野苔昏江山应识前贤事贤哲今存几世孙岛雾海霞留古意春猿秋鹤冷骚魂何人㑹得登临意闲嚼梅花伴酒樽次韵李监丞同刘玉渊游七泉世变如流水前喆嗟逝川良牧隆化本访古漫叟泉念兹名泉意感彼末路偏渊窦与嵌臼杖屦聊回旋不识漫叟心曷诵漫叟篇恻念轸苍氓溥泽同一天蚁聚与羔跪命义当亦坚回邪乃败徳毋以已欲专夸士五鼎辱穹爵或自镌临流叹浇风薄言倾酒船浸泉旌我志冻泉存旧传潓漶涍汸淔铭石昭万年无感发人黜彼敲墨氊岁月亦云乆古迹埋尘烟泉根石巳泐泉上树欲仙森㦸唿虎士谁能聴潺湲理义着古今贵贱俱荒阡今公七泉㳺陵谷尚未迁励俗振古道及兹诵恶圆刘侯同襟期赓倡挥彩椽漫叟或有知骑鲸跃层渊彼哉贼君父圆曲工求权厉民恣屠斮巧宦勤攀縁安得激七泉布作化雨宣送絅斋李监丞赴湖南提举吏统久已紊使选非易为蝎虺何蓁蓁鸿雁何累累持节岂不多旷职茍所私缅懐紫阳翁昔使东浙湄陈臬纠官邪扬仁蘓民疲兹道有后先哲儒昭令规絅斋寄潇牧徳懋灼帝知励亷肃寮宷反税驩乡耆所学藴渊道寛严权理冝兹总全楚境歌此皇华诗位穹民言邈壤广吏螙滋问俗职所重简僚乃政基视聴贵逺周细㣲在可遗揽辔戒前路岂为好爵縻揆予忝英盼懐徳念别离别离夫何念康济乃所期懿兹逺大业肇此咨度时朂哉振英采慰我湘民思秋夜感懐溽露沾灌莽华月流髙旻吟笑嘉此夜抚化悲萧辰萧辰何所悲逰子多苦辛道穷年力谢业遥壮志湮𤣥鬓日以变丰景岂遂沦堪舆一大宅羲娥为旅人卉木互荣落蛩蟀何吟呻气随稚髦变理胜䘏喜均反性乐天爵测化葆道真抚巻慨往哲芳猷藐难亲术士醴陵丁梦荣将之舂陵有赠㸔尽槐花买卜人窊樽且认旧碑文只今世上无清惠却恐元郎解笑君緑水池边旧钓矶何时归去濯征衣千年城郭应无恙祗怕风尘老令威送欧阳平仲起鬰林教官快把诗书洗瘴茅雕题墨齿尽同胞天涯那得随衿佩试借叔堂讲义钞古来节妇比忠臣怊怅明珠一窖尘千古纲常君记取题诗烦问坠楼人萍乡和王尧章韵征衲无人补旧绵萧条客枕楚萍边拨残石炭西窗冷却忆山家榾柮烟慈氏阁峥嵘梵阁碍银潢且对畦衣问马王落日断霞连楚粤缺钟壊像杂梁唐英豪已往雄图歇栋字犹存古意荒惆怅石湖题柱在倚栏无句独悽凉雉山寺宋永初中有僧西颙诵法华经于此白雉聴之而化至唐黄梅五祖弟子喜登告祖乞巡礼五祖应以遇雉即止后至此开山本朝王初寮有留题藓碑萝石拥嵓扃独倚笻枝问大乗白雉苦无千岁种有山空识六朝僧诗传北岳刋新帖禅接西淮冷旧灯拟凿氷泓浇冻研禊亭闲借法华誊拟逰长沙至零陵忽动归兴拟寻禹柏过长沙且泊愚溪问酒家岁旱何能飞石燕秋髙还看落天虾干坤纳纳催霜鬓歧路悠悠又菊花惆怅草黄骐骥病归心依旧绕烟霞袁家渇泊舟往事谁能问水濵停桡仍是薄西曛樵渔空自存袁姓凫雁何应识栁文钓艇分灯归客艇岭云拖雨接溪云楩榈兰芷今何在空使行人误旧闻小㰕袁家窠竹居买酒江遶衡门接旅津鲤鱼风歇水潾潾湘醨三盏浇吟思潇碧千竿对老身题壁未能行客醉典琴不用主人贫隔江谁掉扁舟去满载鸬鹚捉锦鳞饯云唐使君赴邕州篻簩竹畔拥双旌回首江蓠隔楚汀曽向前贤参学问且教逺俗识仪刑安南兵息烽烟冷罗殿马来蛮草青怅望铃斋何处是遥瞻朱雀认诗星归侍石田茅屋野苔春喜对庭闱话苦辛客路本无如意事瘴乡惟有蚤回身且寻农耒耕湘雨待看天戈洗战尘门外黄旗边饷急可怜杯酒各伤神寄吴茂逺蘓公堤畔系吟驴知在垂杨第几株学校文章如画饼朝廷官爵似唿卢春吟应欠梅花在时事曽言楮币无惆怅湘湄分袂处今看细雨长蘼芜送史主簿之鄂就辟囊中秋巻逼唐贤门外侯芭问太𤣥才大岂堪栖枳棘官清应只友兰荃湘行又泛君山月淮绩曽冲赤壁烟拟借从君新句看试寻黄帽寄纲船宦途捷径在三边且驻吟船赠马鞭壮士苦无横槊志将军还用撒花钱鞑兵犹未回燕鸭蜀耗何应问杜鹃今日送君无别话㸔随郄縠洗狼烟送邵𤓰坡试湖南漕举槐花匝路促湘行闽赋唐诗旧擅声有志向曽言国事论心何止在科名毕方夜煽杭都火大角秋纒蜀道兵莫教腐儒塲屋话琅玕满腹正须呈送李公裕逰临武岭梅潇菊两关情岁晚江湖载酒行客路欲依严挺子瘴乡已老少游兄瓦盆且话田家事肉食谁通钝汉名惆怅韩张亭畔路雪鞭风帽又东征赠江华熊伯岩堂萱营栁伴吟哦黄绶仙翁鬓未皤对客不矜名第贵论心唯在简编多江头鲂鲤香晨膳境内鸱枭冷夜窠湘国诗盟人寂寞衰頺犹喜识隂何江华送熊清父游广州时予有衡阳之役邂逅阳华且酒壶海鹏衡雁各征途闲身俱被饥寒役老境还堪离别无乡梦定应思欵段客吟何用説娵隅曽从仙叟参𤣥诀好访安期采涧蒲喜李景魏就熊岩伯县尉招长歌白石艹庐深今抱园丝就赏音温饱不为儿辈计行藏端见古人心鳣鱼堂上春开帐鸂鶒滩前夜对衾拟挂奚囊梅下聴谪仙应共隐仙吟送友人之辰州觐省跕鸢巢畔瘴云低山径如梯去马迟正则自吟皇树颂广㣲惟诵白华诗春风採药桃花国落日寻碑薏苡祠覔得丹砂能寄否溪亭送客鬓毛衰梦访刘漫塘鲁雪巢二先生前辈风流歇江湖欠赏音向期行古道谁复识予心月浸金坛冷云归玉笥深潇湘风雨夜客梦得相寻青湘逢廷对人归因问时事南客帝郷归青袍照緑髭问知当世事解诵圣君诗淮蜀军书急襄樊邸报迟空传廷试䇿韦布说边陲南林寺律院僧应俗庭荒草木删无碑堪攷古有客自看山竹好惟嫌宻云多不自闲小溪知最近童浴夜方还两宋名贤小集巻三百六十九两宋名贤小集卷三百七十钦定四库全书两宋名贤小集巻三百七十宋陈思编元陈世隆补农歌续集戴昺字景明号东埜石屏之从孙嘉定己夘登第授贑州法曹参军有东埜农歌集莫悲秋伤春非贞女悲秋非烈士时运自循环我心如止水剥固复之机荣乃悴之始未识天地妙胡为浪悲喜鷃蓬或数仭鹏图或万里大小何必齐䝉庄未穷理次黄叔粲茶隠倡酧之什美人隠于茶性与茶不异苦澁知余甘淡薄见真嗜自随世俱昏宁堕衆所弃灵雨湿山腴迅雷起龙睡野草未敢花春芽早呈瑞鬭茗须占一焙火不落二趣深同谁参隽永时自试葱姜勿容溷𤓰庐定非类标名寓𤣥思㣲吟冩清致成我君子交从彼俗定恚嚼芳憩泉石包贡免邮置辽辽玉川翁千载共风味夏肻甫晓山亭开櫺纳晨光隠几挹寒翠以我胸中真㑹彼景外意孰因夜息存孰使昼梏累念虑方清明体认贵切至峩峩成九仞进进基一篑朂哉亭中人涵养玉其粹巻书意何如颜回坐忘地春日偕兄弟侍屏翁游晋原分得外字因集句而成春雨晴亦佳适与赏心㑹初日照髙林幽泥化轻壒步屧随春风始觉天宇大牵懐到空山逍遥白云外青松夹路生童童状车盖清川带华薄隂壑生虚籁性达形迹忘傲然脱冠带薄暮方来归月光揺浅瀬唐李涉有山中五无可奈何诗戯用其体作秋日四章无奈秋风何怒号振林木着我井上桐一夜失寒緑莫作揺落悲妙理在观复无奈秋月何錬魄金气精炯炯一轮满天地氷壶清照我方寸景表里同光明无奈秋山何万叠浅深碧起来楼上㸔朝爽浮几席稜稜正自髙更养静夀徳无奈秋水何悠悠荡轻桨上下天一碧颠倒涵万象愿从双白鸥生涯寄浩荡青阳梅先舒伯虞为其尊人索静闲轩诗人心元至虚天下本无事举世役于形扰扰谁蹔置先生自超俗涵养老逾粹妙契无名翁深造静闲味壶中贮日月胷次纳天地婆娑閲四序物物见春意林花髙下红庭草浅深翠一笑扶瘦笻行吟散㣲醉壬子立夏日同郡博士黄次䕫游江东太白钓台因成古诗併呈偕行诸友翰林天酒星谪堕人间世豪气𦕈干坤浪迹寄湖海峩峩江祖山片石峙西澨醉狂御风来踞坐髙傲睨一丝聊戏垂意得在鱼外青天画屏句妙越无尘界至今五百年春虹绚暗彩我来访遗踪蹑屐扪薜荔锦苔剥冰霜彷彿题字在属时春夏交微雨弄轻霁同游俱嘉朋笑语各倾葢云木团昼隂松风奏天籁胜践心已惬酣歌意弥快欲招台上魂举爵酹清泚今昔自殊时欣感谅一契诗成冩苍壁存否非所记长啸下归舟惊湍飞送栧梳头自叹短髪如冬霜一朝白一朝又如深秋栁藁叶迎风凋白者不冄黒短者不复牢羲娥疾驰骥干坤虚悬瓢人生寄其间泛泛波上泡百岁一大梦倐忽已隔宵胡不适所适而乃随滔滔富贵撇眼电荣华过耳飙木散故得寿龟灵徒自焦甘拙自安吉役智滋劳忉所以柴桑人不肻折此腰上立斋先生十首以有官居鼎鼐无地起楼台为韵形弱能使强脉病能使寿医和肘后方䄂手若无有緑野归晋公洛社闲迂叟此意谁得知可以久则久羸牛指为骥鸣枭认为鸾彼欲欺一世自乱耳目官吾直不能枉吾方竟谁刓何妨寄楚泽餐菊纫秋兰蔚蔚空明山古号仙人居神秀发虹气瑞应真璠玙洁白外难污坚刚中不枯勿逐䑕璞价韫匵姑藏诸支厦资寸莛涉江寄孤艇弗顾胜弗胜乃诿幸不幸舜华朝暮期苍松岁年迥从渠宝康瓠我自有岑鼎君子如真金真金刚不改小人如浮云瞬目多变态随世良独难殉道乃无悔近日崔菊坡坚卧辞鼎鼐薫莸不同性泾渭不同趋由来区以别那使强合污老耼守道徳韩非事刑诛二人共一传能信千古无多金建华屋一堂容百客立斋有㕔事不觉旋马窄僻于萧相居隘甚晏子宅鬼神瞰髙明吉祥上虚白灵巖一片云曽为作雨起风吹还故山松筠澹相倚秋髙霜露寒酒热鲈鱼美少寛忧世懐㣲醉有妙理否泰闗世运进退非人谋尼父虽皇皇不为无理留用则巨川楫舍则野渡舟行藏两付之独倚百尺楼小草有逺志埋没同蒿莱风霜坐相欺冉冉成枯荄我公下白屋意重黄金台傥借伯乐顾未信终驽骀杂言三首衆芳以春荣万叶以秋肃造物持其权儿戏恣翻覆亭亭山上松萧萧涧边竹超然荣肃中正色閲寒燠提壶劝我饮布谷催我耕我酒缾已罄我田草正生荷锄理荒秽及时新雨晴秋来刈吾秫庶得两遂情遥翮凌丹霄潜鳞纵深壑天分安所适翔泳同一乐短吟五七字薄酒三四酌浩气与春风相从满寥廓孤桐行孤桐结根倚崕石俯瞰清溪照虚碧枝叶扶踈朱夏寒上有翔鸾旧栖迹风霜冉冉岁月深老柯半朽苍皮蚀其中素抱金玉声以暗投人人不识人不识多苦心樵夫斤斧莫相寻宁教枯死倒涧壑不从㸑下求知音书初考得考虽多幸无功祗自嫌但求官速满不道老同添卑拙翔蓬鷃艰辛上竹鲇黄花寒更好三嗅忆陶潜侍屏翁客游雪山分得生字雪峰峰顶寺来此定诗盟山瀑分云影松风乱雨声眼明春树緑心惺晓钟清未好言归去尘中事又生岂潜弟平逺图卜筑占寛闲修篁老树间八窗开宇宙一室贮云山野旷行人少天遥去鸟还悠然㑹心处妙语彻𤣥闗谢赵山台见访寂寞海东头殷勤贵客舟如何经岁约祗作数宵留清玩分行箧髙吟压小楼更须谋再㑹同醉菊花秋腊前见兰花兰丛才一干独向腊前开托䕃偏宜竹先春不让梅韵从幽处见香自静中来便欲纫芳佩灵均唤不回次韵屏翁咏梅芳信基花事东君思亦竒横枝踈蓓蕾半树老丰姿心共寒霜苦香唯夜月知最怜清梦觉踈影竹窗时次韵屏翁观梅晚寒篱落外一见一畨新唤觉羣芳梦先钟万古春冷香冝醉寝真色任烟隣更喜连朝雪飞花为辟尘项冝父涉趣园四面山回合中间百亩畦入门唯见竹遶屋半栽梅果熟霜前树鱼肥雨后溪秋来饶景物斟酌费诗材小酌㑹芳分得隂字暇日频相顾清风旧竹林功名春后梦吟咏老来心世事随流水年芳付緑隂悠然千古意闲理断纹琴玉峰登眺得初字玉峯竒絶处短䇿步﨑岖海近潮声壮山空树影踈吟情危眺外饮兴薄寒初数㸃新来雁髙飞不羡渠小楼扁山海图郑安道酒边有诗因次韵等闲成小集危眺豁幽情四面画图出一襟天地清晚云山晻霭夜月海空明自有兹楼景输君第一评次韵屏翁新元聚拜履端来聚拜和气洽昌辰蕃洽如今日栽培岂一人诗书延泽润忠厚续长春相祝无多语年新徳又新屏翁领诸孙小集亦龙弟野亭君玉即席有诗次韵结屋新亭好登临雅兴长心融八窗白尘隔九衢黄泛菊金英碎尝粳玉颗香更期梅着蕊来赏小春光江濵晚霁十里平沙路人行晚霁间水光涵逺树云影度空山吹浪江豚怒摩霄野鹤闲渔翁醉吹笛小艇泊前湾池州一城方九里宛在水中坻额掲颜公寺碑传杜牧诗昔年称上郡今日逼边陲莫望长江北天寒风正悲有永嘉薛君自号云屋来池阳以诗见贻用韵答之清晨闻剥啄喜得薛能诗风月一囊锦江湖两鬓丝寒城吹角夜孤馆拥衾时谁㑹吟心苦梅花是旧知有方叔材用余和薛云屋韵见贻次韵奉酧江湖前辈尽何敢易言诗䑕璞元非玉蛛罗不是丝池塘生草处风雪跨驴时此是真吟境从来几箇知立春前五日得雪雪作春前瑞银城拥万家太婆头欲白九子顶先华压麦嘉培本封梅惜损花家童解人意烧鼎问烹茶金陵懐古尚闻深巷语乌衣无复髙台彩鳯仪栋宇半欹元帝庙香烟争奉志公祠六朝兴废千年梦独客登临万古悲莫上钟山望淮北西风禾黍更离离自况多赀徒作守钱奴伏腊无忧更有余世路本夷何自险人情太宻反成踈非图报施方为善岂为功名始读书门外良田堪种秫自牵黄犊试犂鉏初游方巖山图志旧尝㸔纪载杖藜今得遍经行渔翁化石几年钓仙客有田何世畊千尺枯崖蜕龙骨一帘飞瀑撼雷声相传逸少曽来此惜不镌巖记姓名牡丹万巧千竒费剪裁琼瑶锦绣簇成堆世间妖女轮回魄天上仙姬降谪胎笑脸倚风娇欲语醉颜酣日困难擡东君若使先春放羞杀羣花不敢开喜有秋去年已作填沟计谁料今年见有秋天意乗除元自定人生伏腊漫多忧满盆淅玉休论价成斛量金不计筹最是野夫懽喜处春风百瓮绕牀头次君玉弟闻新雁霜风飒飒荻花洲避北趋南巧自谋倦翮飞残千里月寒声催老一天秋乍教骚客惊诗梦莫为征夫寄别愁汝度塞垣应未久新来烟燧已沈不次韵东渠兄观梅诗眼非梅不可遮三葩五蕊便堪嘉痩如饭颗逢工部老似磻溪卧子牙水影月香参衆妙弟酧兄倡自成家快篘新醖同清赏莫待枝头烂漫花甘穷自甘穷处更何疑坎止流行信所之不学昌黎驱五鬼肯随子厚骂三尸堂堂白髪欺人出耿耿青灯独已知细嚼黄花香满齿清风千古一东篱送彭希圣姊夫赴三山民曹槐笏緑衫初作吏要须立脚自亷勤闾阎疾苦冝加意厫竒赢莫与闻少啖荔枝防美疢多栽茉莉挹清芬公余覧徧佳山水倘有诗篇寄海云如京至西兴阻风雨月将圆夜出乡关才到西兴月又残老去问名先已嬾近来行路觉尤难云烟漠漠吴山暗风雨潇潇浙水寒识破人生真逆旅此身何处不堪安七夕感兴二首家家懽笑迓星期我辈相邀只酒巵矫俗何须标犊鼻甘愚不解候蛛丝新秋光彩月来处半夜清凉风起时一曲玉箫尘外意此音除是鹤仙知相传牛女起何时无奈人间事转痴青鸟蟠桃方士信金钗钿合逆胡基一杯记节图成醉万感因秋却易悲遗恨古今流不尽银潢耿耿接天池次刘叔子总干夜坐感秋韵秋风逺客叹飘零满镜吴霜故故明酒盏论心踈旧约诗筒到眼快新评短檠伴我夜深静长笛何人月下横步遶空庭吟未竟隔林鸜鹆又传更代简约诸同官探梅信是抟沙放手开渇心空想细论杯等闲不见便逾月如此相从能几回旧雨已过重九菊新诗冝探小春梅骑驴索句真颜面要向清溪洗出来烧灯夕宋明府自置酒见招席上复赋诗因次韵定诗盟并致别意苦用吟心续祖灯得君印证愈分明一聆此日鸡窗话尽洗前时蚓窍声飏栁轻风寒忽暖催花小雨湿还晴眼前总是诗光景可惜明朝又逺行效宫词体杨栁万丝堆怨绪丁香百结鎻愁肠小桃先得东皇宠莫妬东风过海棠读陈元龙传九州四海沸如汤问舍求田策最良豪气到头成底事未容欺客卧髙牀严子陵赤伏君王访旧游冨春男子只羊裘一竿本为逃名去何意虚名上钓钩竹林避暑自抱桃笙过竹林浓隂一片直千金清眠昼晚无人唤时有风鸣石上琴方岩山有仙人田项宜父家其下于屋之西偏筑亭䟽沼杂莳花木为娱奉夀母之地即以名之自着懐仙杂咏百有一首名胜留题亦多未免皆泥乎神仙之説来徴余吟余谓神仙之事深言之则似诞今诸贤所赋无复余藴使余更下注脚不愈诞乎且人生一世茍能超然达观惟适之安斯人中之仙巳岂必十洲三岛间之谓哉因即此意赋十章筑亭䟽沼隔尘埃白白朱朱次第栽人面春风俱不老板舆日日㸔花来緑萝翳翳结髙林烟吐霞吞一径深半夜松凉鹤先睡满山明月自横琴一涧寒泉九节菖酿泉为酒洌仍香玉巵捧处慈颜喜眉寿方岩共久长有时山洞拾荆薪应过真仙对奕春多少胷中髙着处尽教饶尽世间人秋池清晓濯𤣥云鸜眼辉涵紫玉文细字黄庭应冩就莫将容易博鵞羣桑竹森森遶屋边美池清泚浸良田桃源只在桃溪上不信壶中别有天晚菘早韭各随时霜薤青青间露葵甘脆日堪供小摘不须他覔养神芝紫锦囊缄五岳形白书黒纸秘黄庭何如琴几焚香坐细读包牺一巻经自傍青牛种早秔炊来玉雪满盆香休论服日餐霞事只此延年第一方阡陌纵横尚宛然知他耕耨是何年果然絶粒能轻举底事仙人亦有田两宋名贤小集巻三百七十两宋名贤小集卷三百七十一钦定四库全书两宋名贤小集巻三百七十一宋陈思编元陈世隆补图诗郑思肖字忆翁号所南福州连江人太学上舎应博学宏词科元兵南下叩阍上太后幼主疏辞切直忤当路不报遂客吴下寄食城南报国寺以终有锦钱集一百二十四图诗集咸淳集中兴集黄帝洞庭张乐图天水相涵万象清咸池真乐妙无垠大音岂在九霄外有意聴时却不闻尧民击壤图百姓相忘尧帝春耕田凿井淡无情只今正是何年月日日月从东向生巢父洗耳图万事喧喧杂响中细参巢父意无穷须还半掬溪边水方始教君耳不聋许由弃瓢图天下揺头不肯为恰如瓢挂老松枝许由不在箕山在千古髙风属阿谁吕望垂钓图八十老翁心尚孩渭滨痴坐弄徘徊当初若是逃名者谁要文王上钓来夷齐西山图扣马痴心谏不休既拚一死百无忧因何留得首阳在只説商家不説周老子度关图紫气东来压万山老耼吐舌笑开颜青牛车外天风阔揺动当年函谷关纪昌贯蝨悟射图从来絶艺欲超伦何止弯弓用意深觑破微尘㣲极处忽开大地见红心钟子期聴琴图一契髙山流水心形神空静两忘情似非父母所生耳聴见伯牙声外声伯牙絶絃图终不求人更赏音只当仰面㸔山林一双闲手无聊頼满地斜阳是此心荣启期三乐图生死悠悠付老天启期三乐亦超然此身不得为男子空活人间九十年伯乐相马图冀北羣中不可留如龙走地絶无俦何劳伯乐一相顾抹过西风数百州庄子梦蝴蝶图素来梦觉两俱空开眼还如阖眼同蝶是庄周周是蝶百花无口骂春风轮扁谏读书图轮扁释椎开口谏国君据坐展书开古人糟粕终枯淡谁醉天然滋味来卞和泣玉图大璞中函天地精卞和抱出愈分明一番刖足一番哭哭杀世人无眼睛甯戚饭牛图斯人岂是饭牛者浩叹空懐扣角悲説到漫漫长夜处南山白石也攒眉孺子濯缨图秋影澄澄湛碧波濯缨人逺意如何临风歌罢飘然去卖弄沧浪清处多叶公画龙图神物难传变化时叶公眼外泄天机一从亲见真头角满手风云雷电飞孟尝君度闗图狐白裘边事若难孟尝门下亦何颜若无意智翻身去半夜焉能度此闗屈原九歌图楚人念念爱清湘苦忆九歌频断肠只道此中皆楚国还于何处拜东皇屈原餐菊图谁念三闾久陆沉饱霜犹是傲秋深年年吞吐説不得一见黄花一苦心范蠡扁舟图乌喙无情奈若何功成只合理渔蓑跃身吴越兴亡外一舸江湖风月多毛遂脱颕图十九人中不数君当机勇辩独超羣若非末后脱颕出争得英风拨楚云鲁欹器图此心安分即逍遥无欲何愁外境揺才有秋毫失中正一杯水亦不能消列子窃鈇图宇宙茫茫尽坦途莫将得失自相辜胷中若有一些子天地山河俱窃鈇秋胡子图郎归犹未到家中艳语勾春妾面红叵耐相逢不相识梅花那肯恋东风西施捧心图荡尽吴王醉后春化为颦笑艳精神当胷一㸃痛得别直是妖娆恼杀人骊山老姥磨铁杵欲作绣针图欲化龟蛇生圣胎骊山微意孰能猜纯钢一块都磨尽不信纎毫眼不开秦女吹箫图弄玉飘飘仙女姿鳯凰低舞久相期箫中应有别一曲飞出青天影外吹湘灵鼓瑟图雾质烟姿雪月心凌波无迹似多情试聴谁在湘江上髣髴秋风曲数声毛女图六国倾城辇入秦深花宻栁鏁青春神仙自有长生路岂是阿房宫里人徐福採药图仙药长生不易求仙山可在海东头祖龙灭尽诸侯后徐福却来赢一筹青门种𤓰图百二山河势莫当咸阳谁付与髙皇尽嫌嬴政鲍鱼臭争慕邵平𤓰圃香汉髙祖将韩信图先入关中得计多彭城永是汉山河不操擒纵英雄手韩信何由肯倒戈张子房遇黄石公图三度桥邉伺老仙始将兵法尽相传不知蹑足此一计还出书中第几篇四皓图晔晔紫芝巖石隈避秦有地似蓬莱可怜白髪坐不定又被汉朝唿出来周亚夫细栁营图细栁营中作畧殊宁容直入骤先驱不因一见入门诀文帝何曽识亚夫李广射石虎图怪石蹲身艹莽中错疑勐虎喷腥风何消重费将军力只在当头一箭功董仲舒不窥园图西汉诸儒君最醇无人见面意应深三年尽力窥经史一旦㸔花了古今苏武牧羊假寐图十九年间堕渺茫饥来啮雪齿生香一心只梦飞归国双眼何曽㸔见羊蘓李泣别图同为武帝一时人忠逆分违感慨深早信子卿归汉去泪痕滴滴滴黄金司马相如题柱图初上昇仙何慷慨重来衣锦颇从容男儿意气当如此透过禹门方是龙张骞乗槎图牛女宫中事若何亲身曽得上天河逢人莫説支机石漏泄苍苍意已多翟公交情图翟公冷语久逾新汉世交情古亦今不被死生贫贱转此时方始见人心朱买臣卖柴图年当五十始荣华覆水难收重叹嗟岂信后来春色别满柴担上尽开花二疏东门祖帐图昔日贤哉二大夫东门祖帐耀通衢太平时节独先去阖国人知此意无严君平垂帘卖卜图多是垂帘自养神仅能了日即安贫不离忠孝谈元妙岂是寻常卖卜人王初平牧羊图兄弟参商四十春金华山里问斜曛相逢不是牧羊客白石颟顸冷笑君西王母蟠桃宴图𤣥圃筵开物外春万仙欢笑动精神蟠桃种子今犹在谁是三千年后人严子陵垂钓图新莽纷纷未有涯桐江山水颇为嘉无心偶向一丝上钓得清风满汉家袁安卧雪图飞玉堆寒二丈过杜门僵卧养天和不愁屋外六花大但觉胷中清气多髙鳯读书漂麦图癖爱诗书苦未休肯将俗事挂心头等闲痛快语言外那见雨来知麦流张天师飞昇图玉局曽经拜老君子孙今尚寳元文要知龙虎山前意但㸔空中数片云王粲覆棊图鸦鹭争飞局局殊便生国手亦难图未曽落子有一着王粲还能覆得无先主三顾艹庐图抱膝髙吟梁甫时卧龙致雨未为迟若无三顾艹庐意剖出心肝卖与谁孔明出师表图一身英气射光芒北定中原事转长落得两篇出师表至今只是汉文章孔明成都八阵图孔明抱义耻偏安不道中兴事业难頼有石头知落处任从人换入门㸔王祥剖氷图母病杯羮意未谐解衣竟欲卧氷开有心直透清波下安得无鱼跃出来王衍举阿堵物图口不言钱早不同何须相试苦相攻今朝叱去阿堵物一室玲珑分外空竹林七贤图清谈何补晋江山谁与中原了岁寒惟有白云三四片飞来自问古琅玕王子猷㸔竹图秋沁徽之骨亦清翠光如水漾空明只图一见此君靣谁更问人闲姓名王子猷访戴图雪夜懐人泛剡谿造门而返是还非不曽相见犹相见满载清风独自归阮籍醉眠酒家图少妇当垆应怪人陶陶一觉了残更无情不作如花想梦见醉乡生月明刘伶荷锸图酒国韶光无际涯大人境界絶朋侪生来自有一方地何待醉终才始埋戴安道破琴图独抱洋洋太古心王门何苦欲相寻狂来宁可破琴去不许俗人闻此音毕卓瓮间图醉玉頽来欲化仙一洼和气蔼芳妍终宵自向华胥去吏部何曽瓮下眠孙康映雪读书图孙康苦志惜居诸雪夜无灯兴有余冷地白光生破屋自然开眼见诗书张翰思莼鲈图名爵虽荣心最苦莼鲈有味食无厌后来京洛风尘暗转觉吴淞江水甜孙楚枕流潄石图孙楚匆匆误答时説来颇与事相违枕流潄石翻为妙活弄胷中倒一机庾亮登南楼图老子情懐颇滑稽登楼恰喜月明时虽然于此兴不浅且要诸人知不知周处除三害图一朝周处奋英豪三害皆除岂惮劳若是不能降自已纵屠龙虎不为髙王羲之兰亭图犹记兰亭三月三流觞曲水畅情酣分明一段永和意好向羲之笔外参桓伊三弄图倾葢相逢不问谁知音那肯露心机一声吹破清秋影惊散闲云各自飞车武子聚萤读书图武子耽书不暂忘练囊终夜照凄凉读来读去东方白笑杀流萤数㸃光陆绩懐橘遗母图独荐霜丸意不安谁供甘㫖侍团栾蓦然忆着娘生靣万树黄金尽喜欢吴隠之饮贪泉图外物终难换肺肠隠之清介顿生狂便教饮尽贪泉水只觉通身白雪香郝隆晒腹书图七夕庭中罗绮干邻家应是鄙儒冠文章满腹无人识铺与青天白日㸔陶渊明三迳图老气苍寒松树活闲情幽淡菊花开一条古路无人走还且与谁相往来陶渊明对菊图彭泽归来老岁华东篱尽可了生涯谁知秋意凋零后最耐风霜有此花王孝伯痛饮读离骚图名士天生磊落才只耽痛饮罄樽罍谁传一味解醒法歌断离骚眼自开许真君飞昇图鐡柱遗踪尚俨然五陵后必出羣仙当时谌姆説甚么四十二人都上天孙登长啸图碧眼空空照九州阮公不是我同流划然长啸谁聴得独有苏门山㸃头王烈餐石髓图五百年方开此山寒光浮暖湿而干明明正是洪蒙髓只恐凡人不肯餐桃源图长城徭役苦咨嗟澧水偷春隠岁华有耳不闻秦汉事眼前日日赏桃花烂柯图日出樵柴日落归几年黑白梦纷飞㸔来直待斧柯烂始悟老仙棊外机延平跃剑图白昼平津涌似雷尽惊灵物出尘埃倒翻三尺挥空去对舞双龙破浪来陶𢎞景三层楼聴松风图𢎞景岑楼挿太清万龙卷翠响泠泠此心不出三界㸔一片秋声何处聴文选阁图太子奢华能几年尽将春梦付荒烟错聴古调一两拍空嗅斯文数百篇唐明皇游月宫图玉仗飞行驭太空须臾径到广寒宫三郎胷次无髙见落眼蟾蜍光影中李靖天瓢图梦里骑龙出八荒埽空热恼作清凉不消数滴天瓢雨洗尽娑婆透骨香王勃滕王阁记图王勃清才俊不禁烂铺艳锦赏知音空余髙阁青云里谁识落霞秋水心狄仁杰白云亲舎图驻马回头眺碧空河阳在望去匆匆吾亲虽舍白云下岂出梁公一念中孟浩然归隠图明主怜才若赐官奔驰微禄负家山狂吟一首笑归去满路秋光上醉颜李太白砚靴图斗酒未干诗百篇篇篇竒气走云烟自从捧砚脱靴后笑㸔唐家万里天杜子美茅屋为秋风所破歌图雨卷风掀地欲沉浣花溪路似难寻数间茅屋苦饶舌説杀少陵忧国心杜子美骑驴图饭颗山前花正妍饮愁为醉弄吟颠突然骑过艹堂去梦拜杜鹃声外天子美孔明庙古柏行图诸葛甘棠岁月深霜皮黛色郁沉沉尚垂清䕃蜀国里一树风霜千载心韩昌黎祭鳄鱼图朝奏空言暮逺途蓝闗飞雪渍衣裾岂期去国八千里此意犹能化鳄鱼栁子厚赋寒江钓雪图空𤣥影外渺孤舟不与渔翁意思侔万顷风涛一天雪且看谁解下金钩卢仝煎茶图月团片片吐苍烟破帽笼头手自煎七椀不妨都喫了恣开笑口骂羣仙陆龟䝉茶灶笔牀图笠泽往来无定期煮茶垂钓醉吟诗一船清致终难画不是散人应不知公孙大娘舞剑图纎手生风搅昼寒好花翻影艳清欢试㸔不犯锋铓处舞碎晴空雪一团张果老倒骑驴图云是尧时丙子生狂踪怪迹恣幽情拗驴靣目不须看一任骑来颠倒行张志和渔父图苕霅春深花满谿一钩翻动碧琉璃蓑衣篛笠尽有意不到斜风细雨知蓝采和踏踏歌图踏踏歌中天地开红颜春树莫相催蓝袍转破转竒特别看仙人舞一回钟吕传道图钟吕喃喃手指空应谈𤣥牝妙无穷都来造化只半句不在丹经文字中吕洞賔卖墨图鍊就𤣥𤣥一块金朝磨暮冩愈精神先生此墨初无价不识谁为买墨人沈东老遇吕洞宾图东老忘懐相遇时洞賔烂醉以为期聊题不涉毫端句早被石榴皮得知巴山橘中图剖破浑沦一殻寛二仙飞去已云端须知橘里封疆别莫作凡间胜负㸔中秋苦雨赵知微登天柱峯赏月图人爱中秋月色同忽惊凉雨翳昏钟如何只隔一重幙不见仙家天柱夆南柯蚁梦图忘了堂堂六尺身鬼花生艳幻微春絶怜蚁窟无分晓迷尽古今多少人崔䕶覔水图哭断东风转有情俄惊满靣笑容新当时饮水今犹醉别是桃花半㸃春倩女离魂图有心谁怕鐡为墻直透虚空未易量若问合离真伪事满池緑水笑鸳鸯崔智韬虎妻图佳人睡觉失青山恶毒心肠卖笑颜认得皮毛一归去花枝无艳虎全斑玉川长须赤脚图惯立煎茶屋角头低眸频候雪花浮一奴一婢亦作怪不为先生破屋愁陈抟睡图五季干戈乱似麻慵将醒眼閲年华齁齁一觉华山里谁问春开几度花逋仙探梅图雪压咸平处士家冻云锁暝苦相遮欲知天上春消息只覔南枝第一花蘓东坡前赤壁赋图泛舟赤壁痛衔盃孟徳英豪安在哉何似江山风月妙不从自已外邉来李伯时所画太一真人莲叶舟图天上真人妙出神聊乘莲叶下南㝠若人欲识空凉境但诵薫风一巻经无名氏巡檐数修竹图四檐玉立碧重重终日相看眼亦空何啻数来千万箇不知那箇弄清风两宋名贤小集巻三百七十一两宋名贤小集卷三百七十二钦定四库全书两宋名贤小集巻三百七十二宋陈思编元陈世隆补月洞吟王镃字介翁括苍人曽为县尉元兵陷临安弃印绶归隐湖山与尹緑坡虞君集叶招山诸人结社赋诗题所居曰月洞孤迥絶尘有桃源栗里之致焉遗诗一卷曰月洞吟别虞君集瓦甁担酒去送客石桥东潮过汀沙上船回岛屿中桃花三月雨杨栁五更风明日思君处渡头烟水空送黙然上人归天台孤云不定心持钵度寒林野饭青蒲洁客程黄叶深海风潮水发山雨烧烟沈归到石桥日应㸔瀑布吟钱塘江凉踈万栁条秋满石栏桥吴越兴亡事晨昏来去潮云开天日近水接海山遥望到西陵渡风帆穏自飘塞上曲黄云连白艹万里有无间霜冷髑髅哭天寒甲胄闲马嘶经战地鵰认打围山移戍腰金印将军度玉闗买舟赤栏桥上路几度卜归期流水无回日行人有老时潮来江势逆月出海门迟风顺轻舟驶蒲帆尽夜吹早行客程因太早却费一更眠落月已归海残星犹在天橹声荷叶浦萤火荳花田隔岸谁家起青灯逺树边别黄吟隐饮干分别酒话久未移舟潮水催行客海山生逺愁蝉声秋浦树鴈影夕阳楼今夜相思梦芦花第几洲秋深风露损衣裙秋深懐故庐仆方谈夜梦客至得家书子黒石莲老柿红霜叶踈今年篱下菊遥忆少人锄访翟梅山诸老彫零尽江湖今有谁半生行客惯多难识君迟花屋春风酒梅山雪夜诗莫为名钓出世事正如棋晚春即事云气不分明天隂忽又晴喜凉溪鹊浴知雨树鸠鸣仙药黄精饭斋蔬白椹羮惜春吟未就闲踏落花行山中荣枯皆定数枉作送穷吟有色非真画无絃是古琴青松秦世事黄菊晋人心尘外烟萝客相寻入逺林避乱柯巖緑坡诸公以诗见寄柯栝地西东音书久不通山河隔今古天地老英雄局败棋难着愁多酒易中花前多少恨无语寄春风感秋寄白云赵寺丞囊里不藏金相随只破琴毎因㸔月夜长动故人心败艹闗河路秋风楚越砧愁来不成寐壊壁更蛩吟谿村水路随山转谿晴踏软沙斜阳晒鱼网疎竹露人家行蟹上枯岸饥禽衔落花老翁分石坐闲话到桑麻寄友髪影明寒镜萧萧亦自怜故人难㑹面行客又经年晴雪添崖瀑春云杂烧烟相思有书札冩尽夜灯前寄杜北山倦客萧萧两鬓秋栁丝无力绊归舟晓风落叶辞髙树夜月行人在别州千里闗河乡国梦一江烟浪古今愁鴈声过尽青天濶却忆同登望海楼暮春寄僊洲舎弟去年妍菊醉重阳今日谁知各异乡落叶石栏霜信早败荷池馆雨声凉人情好恶花甘苦世事荣枯艹短长别有骏鵰双翮健刚风摩透入苍茫宿香严院地炉煨火柏枝香借宿寒寮到上方山近白云归古殿风髙黄叶响空廊敲门僧踏梅花月入夜猿啼枫树霜梦醒不知窗日上时闻清磬出松堂古杭感事国事凋零王气衰东南豪杰竟何之云寒废殿排班石艹卧前朝记事碑沙涨浙江龙去逺天寛北阙鳯归迟可怜不老吴山月曽照官家宠幸时山居屋头藓树蜕鸣蛩池上沟泉凿石通香老蒲花春洞影凉生槲叶午窗风泥瓶开酒留樵客篛笠穿云访药翁虽是一贫清似水定无徭役到山中金陵感秋鱼书难寄水空流两袖西风破黒裘客梦芦花晋城月归心枫叶浙山秋世情老去谙方熟愁事来时醉便休满目闗河懐古恨如今何处问孙刘湖山即景次尹緑坡湖山掩映鴈潭秋今古诗人説胜游緑栁影分骑马路丹枫叶落钓鱼舟前坡风送归樵笛别墅云藏卖酒楼长记寻梅氷雪里氊靴驼帽鹔鹴裘尹緑坡山间吟所苔痕分路见人家犬䕶篱根卧落花一片林塘诗境界四时花菓隐生涯锄山拣日春栽药汲水和云夜煮茶耕録有文须㸃看旋揺松露入朱砂寓龙虎山中示张鍊师莲盂送别万峯云龙虎山前过小春艹屦惯穿枯岭叶布衣犹带旧京尘氊寒不见游仙梦路逺谁怜倦客贫东望海门归未得北风吹雪满唐巾春酌酒䦨歌罢翠帘遮月栁惊啼子夜鸦多少断云心上事结成香梦是梨花西湖南北髙峰叫杜鹃斜阳浮翠断桥边画船归尽江湖梦一半楼台杨栁烟怯暖怯暖新裁白苎衣棋声深院客来稀春风无力晴丝软绊住杨花不肯飞秦望山祖龙痴欲望长年却遣君房渡海船枉去蓬山覔丹药桃源亦自有神仙深春二首夹泥花上燕巢边翠箔桑空蚕又眠天气乍晴风候别坐㸔盆藕出双钱燕子来时春又休暖风吹緑上枝头绣帘不隔荼蘼月香影无人自入楼采莲曲罗裠溅湿鬓云偏揺落香风满画船忽忆年来顦顇梦鸳鸯正在藕花边春闺辞桃吹红雪上帘钩杨栁风丝拂画楼日透栏干人病酒卖花声过懒梳头芳庭植上人苔侵坐处石头青满屋春云不用扃入定醒来香印冷一帘花雨湿残经喜凉吹笛何人在小楼夜深不下玉帘钩凉风敲落梧桐叶片片飞来尽是秋宿西上竺闲收石上着残棋山月无声鹤睡时落叶打窗霜满屋有僧吟得夜寒诗水居飞鸥贴水水连天一半青山半是烟日暮潮回渔父醉不知船阁浅沙边断桥春望拾翠车闲辇路尘山南山北杜鹃春谁家庭院东风里吹出桃花不见人湖上晚望酒醒湖光生嫩凉卧船吹笛藕花香游人尽逐莺花去一片闲情在夕阳渔父吟竹丝篮里白鱼肥日落江头换酒归只恐明朝风雪冻老妻连夜补蓑衣寿光宫井气蒸云湿石栏虬须道士自烧丹开门风带琴声出一阵松花满醮坛裁衣曲烧罢心香午夜䦨玉纎轻捻剪刀寒衣成恐不如郎意独试灯前照影㸔花下作字付叶柘山使者花藓层层润石牀緑隂多处自生凉闲将笔染荼䕷露冩得春辞满纸香灯花喜信今宵报与谁玉人曽剪画双眉等闲开落银釭见只闭春风不得知月洞书屋自冩自诗粘壁上何须古画与名碑隔墙风落闲花片日日飞来入砚池病中镜里初疑㸔不真衰颜只恐是他人医言断酒方除病母戒观书亦损神卧久不知黄叶落起来添出白髭新自梳头髪斜阳下手脱随风半委尘两宋名贤小集巻三百七十二两宋名贤小集卷三百七十三钦定四库全书两宋名贤小集巻三百七十三宋陈思编元陈世隆补怡云轩诗集姚孝钖字仲纯丰县人政和四年登进士调代州兵曹元兵入鴈门州将议以城降官属投死无所孝钖卧牀大鼾畧不为意旋以疾去官时年二十九家五台善治生亭榭竹木奄有游观之胜賔客日盈其门州境岁饥出家所藏粟以赈贫乏乡人徳之中年后以家事付诸子放情山水诗酒娱乐自号曰醉轩年八十三乃终闲居无客访衰残柴门尽日闗躭书真是癖惜酒近成悭苔径行搜句茅檐卧看山却嫌明镜里偏照鬓毛斑次韵秋兴老畏年光速愁添旅梦多西风着梧竹归思入烟波夜永慿诗遣颜衰得酒和故溪千树栁谁复晒鱼蓑谒滕茂实祠本朝苏郑共扬䮽不意芝兰失后凋遗老祗今犹涕泪后生无复识风标西陉雁度霜前塞滹水樵争日暮桥追想平生英伟魄凌云一叹岂能招次韵王无兢见寄客懐重寄仲宣楼白草黄云塞上秋山色不随尘世改水声还抱故城流隙中畏境都堪玩镜里衰颜祗自羞多愧诗人苦相忆逺传佳句弔清愁感白髪弹铗慿谁聴客歌震雷那复化鱼梭梳头白雪惊新有障眼𤣥花比旧多乡问阻兵犹隔絶羇懐慿酒暂消磨不须更问今朝客门外原无雀可罗溪桥早春轻黄未染栁梢匀连日溪风卷塞尘乍暖乍寒花信晚相唿相唤鸟声频少勤漫挟经纶策老懒空余病患身追忆故园桃李树年年红紫为谁新登楼有懐老愧慿栏目力昬百年懐抱向谁论晴空雁起云边塞夕照人归郭外村因忆昔逰惊迅晷暂将离恨付清樽谁人肯似边居士逺驾朱轮过雀门岁晚懐舎弟少易成欢老易伤壮游垂白未还乡烟尘无复音书到魂梦犹疲道路长爆竹又惊新荐岁屠蘓空忆旧传觞年年此日遥相忆鸿雁何时续断肠题栁溪别墅雨霁风和不动尘栁边擕酒赏晴春频来溪鸟浑相识度水穿花不避人两宋名贤小集巻三百七十三两宋名贤小集卷三百七十四钦定四库全书两宋名贤小集卷三百七十四宋陈思编元陈世隆补棣华馆小集杨甲字鼎卿重庆昌州人大观时游京师颇有声望尝仕于蜀旋以事去官寓居灵泉山中有棣华馆小集一巻出东郭见山二年不见山见之喜不休举手三揖之山逺不颔头疑我堕尘土已与俗同俦稍稍望云脚下见八九丘近前与之笑颜色渐和柔迎我以松风与我相献醻怜我不识路导以溪水流岂其终爱余为此世所仇一官最下䇿包裹辱与羞百年在平地亦有一日忧谁能无饥渇往与青山谋合江汎舟莫踏街头尘宁饮城东水江头汎船去苇间问渔子岸深鱼有家凫鴈在中沚得酒可以歌得树可以檥年年舟中客颜色不相似风波无前期游者亦如此短篙醉时策逺山卧后几老我不耐醒日落西风起游长松寺宿石门僧舎得露字疾风吹轻衣驾我云嵴路人间一回首惊絶不敢顾鸟投虚无底淼淼不知处蜂窠螘丘垤与世同所骛试㸔一苍茫谁有不平虑尚怜野僧屋佛面荒苔蠧断崕划呀吻汹汹水石怒我来得竒观拄杖叩巖树青山有骄色斯客不能句平生二三子慰我一相遇娟娟松间月幽絶亦可度夜阑更小语风逼遗响去酌君无多酒继以木兰露宿安静观青山转龙嵴矫首西南天上有仙人祠台殿飞后前下见云雨兴树色暗平川仙人两黄鹄乍去无归年向来道上履人着几何钱一朝闻羽化怅望空流涎却挥囊中金瓦砾来投捐巖巖化金碧香火通云烟人间万事尔旦暮有愚贤而况争夺场转手分媸妍仙人一回首破壠与荒阡纷纷不足道哀此区中縁石泉泻幽洁意寂不肯喧夜闻松风凉起坐心寥然与客逰沧浪亭雾回林苍黄涨落水寒碧西郊好风景晓霁千里色相从二三子埽洒溪上石主人信爱客沽酒炊玉粒挥觞一再行弄此竹间日跳波醉中舞野唱寒外急牛羊归匆匆凫雁来一一頺然寄天放不受世褊迫永懐堂中翁回首千岁迹岂无独往愿乃为饥冻逼霜空洞庭野天濶云梦泽欲穷扶桑枝尚挂沧澥席何当从兹去旦暮生羽翼灵泉道中荒鸡不知林落日明鸦背山行曲折尽稍出乔木外前峰近相向秃缺不可盖泉石微断续渚泽亦多派牛羊深墟落稚子翳蓬艾稻秧碧剡剡遮陇无疆界今年田大有饱饭我亦快犹慙食无功举箸再三餲何当磨腰镰助尔芟䄺稗寒食游学射山疾风吹沙天茫茫日落未落原野黄山空无人石碌碌路长马饥石啮足荒台古林翳云族何人刳嵓缚层屋当时万骑填山谷至今拾寳多遗镞故园山川愁逺目人世悲欢风雨速凌髙举酒天为蹙手攀嵓树叩云木何人唱我悽凉曲兴亡一眼冥冥緑埜水平芜飞鴈鹜腊日逰梅垄得树字年年㸔梅水西路白头溪翁眼如故重来攀髯老不死我亦风埃忆归去酒酣百恠入我肠夜半恍惚与龙遇醉骑一尾天上归陈迹江头不知处梅花劝汝一杯酒千岁寒凝真旦暮欲将老大傲风雪穴蚁窠虫已无数成都万事更竒古石笋犹疑卿相墓孔明庙前柏千尺神物翛翛泣幽树它时灭壊亦同归人生谁能一长顾庚寅再游霜郊马头鞭影西欲寻逺梅无旧蹊但闻艹木皆有香未到巳识花前谿舣舟登岸入梅处竹树烟霭茆茨低百年死树虫藓暗鳞甲漠漠僵横霓老翁鼻祖头雪白下见儿女方胜筓数株无力已仆地强起放春花满畦瘦龙夭矫欲仙去嵴尾一半埋沙泥雷公几时猎幽蛰夜半刀斧来刳刲野人往往多再拜疑有鬼物慿其栖问樵访牧不知岁龆龀已见今旄倪故人同游六七辈或似醉阮林中嵇绕树覔花不识路东边犬吠西号鸡榼中但有酒清浊寒具野担勤提携谁言犹是蜀梅菀破丘断壠山蒿藜种花满地作痴计随手变化空尘㙠只余老树香不灭力战风雨犹坚犀何时江村一曲路与子共赋归来兮灵泉山中小县相笼合蒙蒙数百家果蔬争晚市樵牧乱晴沙落日平江迥青山细路賖偶居无事在随意问桑麻野色山围尽风烟更可怜客情牛铎外农事藕花前聚汲松根井寛愁石底泉宁须计升斗诗兴亦超然胜地仙灵宅㣲官也谪居焚香他日梦隐几向来书小睡便山雨长斋称野蔬逢人问无恙满意説樵渔日下溪林薄芊芊肃晚晖闭门成石隐小水亦生肥醉着谿藤杖归来木叶衣狂歌有虎兕吾道只应非何处长松寺雨花云外台山从百曲转路入九闗回老桧成龙尽残柯借鹤来人间斤斧乱风壑夜声哀灵泉山上晚望野旷树还乱林深烟更㣲天随残日尽云掣断山飞玉垒风烟濶秦城艹木非慿髙无限事今夜客沾衣逺目昏难尽青山濶展围眼花随处乱云树一时飞秋至客愁逺路难心事违更怜人北望不见鴈南归登待鹤亭横峯乱岭如奔蛇前者欲起后驱呵危亭独立一回首天罅云隙皆收罗手攀落日意不尽目送孤鸿愁更多秋风衣裳客未冷我欲饮酒君当何谒朱真人祠一濯巖下溪再拜巖中庭清风肃然来吹我衣上腥仙人芙蓉冠乗月下云軿山空杂珮响静夜朝百灵寂寥古坛外但见斗与星青山无行迹雾雨空冥冥两宋名贤小集巻三百七十四两宋名贤小集卷三百七十五钦定四库全书两宋名贤小集巻三百七十五宋陈思编元陈世隆补彝斋集赵孟坚字子固海盐人宋宗室也寳庆初登进士第入元隐居不仕兄子昻尝往候之登堂良久絶不与见既去急唿童取水洗其坐处其为人孤介如此书画亦大有名里中康节庵画墨梅求诗因述本末以示之逃禅祖花光得其韵度之清丽节庵绍逃禅得其萧散之布置回观玉面而䑕须已见工夫较精致双枝倒作鹿角曲生意由来端若尔所传正綂谅未絶舍此的传皆伪耳僧花工之工则麤梦良意到工则未女中却有鲍夫人能守师绳不轻坠可怜闻名不识面云有江西陆公济季衡麤丑恶拙祖弊到雪篷滥觞矣所恨二王无巨法多少东邻拟西子是中有趣岂不传要以眼力求其㫖踢须正七萼则三㸃眼名椒梢䑕尾枝分三叠墨浓淡花有正背多般蕊夫君固已悟筌蹄重説偈言吾亦赘谁家屏障得君画更以吾诗跋其底康不领此诗又有许梅谷者仍求再赋长律浓冩花枝淡冩梢鳞皴老干墨微焦笔头三踢攒成瓣珠晕一圆工㸃椒粧缀蜂须拟笑靥稳拖䑕尾施长条尽吹花侧风初急犹带枝头雪未消松竹衬时明掩映水波浮处见飘飖黄昏时候朦胧月清浅溪山长短桥閙里相挨如有意静中背立似无聊笔端的皪明非画轴上纵横不是描顿觉坐来春盎盎因思行过雨潇潇从头总是汤杨法拚下工夫岂一朝王翠巖冩竹求诗古画画物无定形随物赋形皆逼真其次祖述有师绳如印印泥随前人尚疑屋下重作屋参以新意意乃足晋魏而来几百年羲献断絃谁解续何况髙束李杜编江湖竞卖新诗读愿君种取渭川一千畆饱饭逍遥步扪腹风晴烟雨尽入君心胸吐出毫端自森肃题水仙自欣分得槠山色地近钱塘易买花堆案文书虽鞅掌簪瓶金玉且奢华酒边已爱香风度烛下犹怜舞影斜矾弟梅兄来次第搀春热閙令君家夜泊法忍寺秋泊禅扉夜清吟入兴频风生水鳞甲云放月精神禅有机锋祕诗无句法新旧题寻不见吹遍壁间尘题墨兰图六月衡湘暑气蒸幽香一喷氷人清曽将移入浙西种一岁才华一两茎两宋名贤小集巻三百七十五两宋名贤小集卷三百七十六钦定四库全书两宋名贤小集巻三百七十六宋陈思编元陈世隆补翠寒集宋无字子虚旧以晞颜字行名名世家于晋陵以兵乱迁呉冒朱姓至元辛巳其父国珍领征东万户案牍适病痿无丐以身代许之入海抵竹岛风雹交作随惊涛上下经髙丽诸山罹沈疴瘦骨柴立未尝废吟咏嵗丁亥中丞王西溪举茂才以奉亲辞子虚初侍亲西江从欧阳㢲斋学壮嵗负气视富贵漠然卒年八十有一至正庚辰嵗也冯海粟与知最晚一见其翠寒集亟序而锓之乌夜啼露华洗天天堕水烛光烧云半空紫西施夜醉芙蓉洲金丝玉簧咽清秋鼙鼓鞭月行春雷洞房花梦酣不回宫中夜夜啼栖乌美人日日歌呉歈呉王国破歌声絶鬼火青荧生碧血千年壤冢耕狐兔乌衔纸钱挂枯树髑髅无语满眼泥曽见呉王歌舞时乌夜啼啼为谁身前欢乐身后悲空留瑟怨传相思乌夜啼啼别离自君之出矣自君之出矣妾不出闺门怀君不敢恨惟有感君恩又自君之出矣妾自奉尊嫜知君不思妾亦当思故乡公无渡河九龙争珠战渊底洪涛万丈涌山起鳄鱼张口奋灵齿含沙射人毒如矢宁登髙山莫涉水公无渡河公不可止河伯娶妇蛟龙宅公无白璧献河伯恐公身为泣珠客公无渡河公不然忧公老命沈黄泉公沈黄泉公勿怨天战城南汉兵鏖战城南窟雪深马僵汉城没冻指控絃指断折寒肤着铁肤皲裂军中七日不火食手剑挥人吞热血汉悬千金购首级将士衔枚夜深入天愁地黒声啾啾鞍下髑髅相对泣偏禆背负八十创破旗裹尸横道旁残卒忍死哭空城露布独有都䕶名公莫舞公莫舞公莫舞鸿门王气归真主何人睚眦赤龙子手循玉玦目相语令公莫舞公楚舞劒光射日白虹吐人发杀机天不与撞斗帐中咳亚父霸业明朝弃如土长门怨金壶咽泪莲花澁银箭浮迟渴乌泣知更阿监罗袜氷暝对星河玉阶立内官唱漏催晓筹芙蓉梦破燕支愁起来粧罢窥绣户三十六院残烛幽建章风传鳯吹逺翠华人幸昭仪馆箜篌不语心自语愁长如天恨天短红裀暖踏杨花雪绛缕闲封守宫血鹦鹉空猜警跸声春寒𦂳䕶流苏结寳剑謡銕精苍玉龙景潜万丈虹孤电走白日老氷立秋空提出天地愁八极来清风未逢龙准帝古匣尘土䝉大蛇当道兮若断秋蓬呜唿寳剑兮亦将遇乎英雄枯鱼过河泣北溟有鲲歕薄崑崙气吞积石摧禹门过河河水枯踪迹困泥涂垂涎向海若能济涓滴无中流有鲂鲤不贷斗升水巨口走噞喁逆游莫若鲔鲲兮鲲兮尔泣何由龙伯知决雨津倒天池洚水横行随鲲所之扬鬐为谢鲂与鲤还有桃花春涨时玉津园弃景钟歌炎精不灵火不徳赤熛怒帝丧英魄羿弓射日日无光黄金大镛破釜色天崩七庙移神虡鬼哭长陵一抔土十二盘倾夜月寒汉铜仙人泪如雨六龙屈曲眠秋草草根蟪蛄语昏晓紫苔满地愁古春东风吹得干坤老蜗涎鸟篆银泥剥乌喙蒲牢戏左角更残漏断声莫闻凡鸡司晨尊銕铎妾薄命云母屏琢春氷鲛女织蝉翼轻比妾妾薄命比君君薄情红锦拭镜照胆明还疑妾貌非倾城倾城从来有人妒况复君心不如故故人心尚峯九疑新妾那能无故时补天天髙填海海深不食莲菂不知妾心天马歌天马天上龙驹生天汉间两目夹明月蹄削崑崙山元气饮沆瀣跃步超人寰天上玉帝老不骑饥食虎豹晓出闗灭没流沙姿剡忽紫电颜黄道三十六万里日驰週天去复还时乎降精渥洼中龙性变化终难攀天马来瑞何朝化为龙应童謡驺虞仁兽耻在垧龙亦絶迹归赤霄风沙岂无大宛种虽有八极安能超天马来云雾开天廏騕褭鸣龙媒龙媒不鸣鸣驽骀古砚歌神娲踏云补天去遗下一团苍黒天千年万年干不得长带盘古青紫烟玉上剖天天化石石内星精有余魄琱光发炯成禹璧海王川后输𤣥液帝青呵雾坤倪湿匣月不开太隂泣破天残缺无人补一穴丝丝漏春雨空藏老石磨今古补天何时与天语五杂组五杂组角黍丝徃复还借书瓻不得巳居九夷五杂组冠冕缨徃复还戍卒更不得巳困平城湖上意晚过鸳鸯浦无心唱採莲莫嗔兰桨急为要趂前船江上意朝来暮还去寒潮不曽住江水亦有情佳期几番误甘露寺放舶至瓜洲风作天造西来险山回北固形断崕纒赤日孤柱擘苍溟此地何能限长江或有灵然犀夜照浪饮马晓吞星铁锁沈寥廓楼船没杳冥干坤一衣带呉楚两邮亭击楫人人倦吹笳处处听海门沙自白瓜步草犹青梦堕浮家乐魂遭捩柁醒计程朝猎地问舍暮渔汀倐忽波涛变匆忙网罟停疾飇吹蚌室暗雨卷龙庭赑屃鼋鼍壮谽谺树石腥危樯连偪仄髙岸失竛竮世事无深测生涯独未宁愁烦复消释题咏纪曽经送邓侍郎归江西中国衣冠尽孤臣蹈海回秦思鲁连操汉忆贾生才天逺文星隠江平画鹢催人寻芳草去雁到故乡来山色催行櫂波声送客杯身还苏武节梦泣李陵台水落蛟龙缩城空鼓角哀苍梧云浩荡黄屋浪崔嵬夜雨江蓠湿春风杜若开祇令少微动慎莫应三台李翰林墓嗜酒傲明时何因贺监知承恩金马诏失意玉环词名与三闾并身将四皓期匡山有书读应亦叹归迟又一骑紫鲸去空掩谢山茔落月今谁弔长庚夜自明干坤沈秀气江水带哀声天上多官府文章不可轻长相思昨夜相逢处朦胧春梦中辽西书不到莫是戍辽东月上人还西湖南峯归度夏旧业在烟霏半夜闻清磬一灯明翠微云萝寻寺逺猿狖见人稀想到经行处天花绕钖飞次友人春别波流云散碧天空鱼雁沈沈信不通杨栁昏黄晚西月梨花明白夜东风秋千庭院人初下春半园林酒正中背倚栏杆思徃事画楼魂梦可曽同答王子长病后得书频情知未立身孤灯风雨夜两处别离人乙鸟归来社辛夷开过春如逢元白问莫说为诗贫废宅金谷花开得几春东风吹逐路旁尘蛙鸣私地为官地燕认新人是故人珠履卖钱豪客散玉钗乘传舞娥颦兽环一锁歌钟断时有鸮声恐四隣春愁金雁尘香暗鳯絃红绳风𦂳阁秋千园林寂寞无莺燕一段春愁是杜鹃南峯宴坐僧空嵒稿木形入定掩松扃鹊供衔来菓猿看诵罢经云霞埋衲重苔藓上鞋青只有樵人识曽因採茯苓访山中隠者遥闻捣药声知有幽人家相寻却无路又隔一谿花别惠上人秋归虎谿月携钖入云松又向深山住还闻古寺钟出生供野鸟持呪伏潭龙好去东林下吟看五老峯铜陵五松山中樵声闻逺林流水隔云深茅屋在何处桃花无路寻身黄松上鼠头白竹间禽应有仙家住避秦来至今浦口浦口晚潮来佳期那可待浪急打兰舟苹花更难採山中书事学道志云霄自然尘念抛雨寛琴上线风响树间瓢果熟供猿食松髙任鹤巢看他陈处士终被华山招泰伯庙古者吾夫子曽称三让名后来秦失鹿刘项死相争三髙祠退能合天道隠亦是人豪借问祠前水如今几个髙金陵送倪水西之江陵楚江江上暮云东万里春波去意浓桃叶歌残秣陵酒梨花梦断景阳钟沅湘水落琼瑶合巴蜀山来锦绣重回雁峯前见归雁相思何处再相逢戍妇言姑嫜有妾奉征战盖郎行早取封侯去封侯妾亦荣送葛鍊师逺游仙翁去醉碧桃春鹤背风吹万里身洞里棋髙饶几子瓢中诗好寄何人三峯紫翠浮芒屫五岳烟霞染葛巾归日定知能缩地莫教青竹化龙鳞云雨云雨朝朝暮暮新襄王魂断楚江春武丁曽有中宵梦惟覔巖前版筑人华盖峰逸人十步九嵒壑结茅无四隣山中春雨过水上落花新採药逢毛女焚香对羽人时携一瓢酒醉着去朝真岳阳夜泊图长忆巴陵山水秋老来看画却成愁箇中无听猿啼处若听猿啼更泪流江南思暮雨娥皇庙春风西子城相思行不得更听鹧鸪声寄王子长薄宦仍依楚长闻傍酒垆客愁三月尽春梦五更初吟巻看花掩行牀并竹铺江湖有佳句知我每相于明皇竝辔图三郎沈醉玉环随不上金舆索马骑老大独归南内里风流无复竝鞍时赠皖山道士世人曽不识头带树皮冠闲种药来卖醉将琴去弹鹤衔仙果下猿窃玉书看莫服丹砂好恐师生羽翰送谢士良之江东谢安游赏去别酒惜临分万里甘为客三春苦送君风帆欹逆水江树入空云若过青山下须题李白坟春闺闲画金钗记逺人杜鹃啼血又残春琵琶絃上无多字近日相思弹不真送僧还天目缻钖乱峯西藤萝昼掩扉山藏翠微寺僧向白云归梵寂风沈磬禅深云到衣想曽行道处猿鸟共忘机破窓藓画虫丝纸半无雨分钱㸃入櫺疎秋风吹得春灯灭萤火飞来照读书寄郴阳廖有大逺宦身安不题书泪几行千山万水路一日九回肠鶗鴂怀春语蘼芜入梦香王孙归未得归得早还乡沙门岛孤屿压沧海风涛直下危蛟人依蜃市鱼女祭龙祠月黒犀牛鬭波红螮蝀垂登临有竒观感慨但言诗汉宫武帝昇霞玉殿空金人夜泣月明中三千嫔御无行幸曽费丹砂饲守宫沙上四望无邉际中浮一片沙人家居钓艇官赋种芦花渚绿红蒿短江清白鸟斜垂流欲东去万里寄生涯墙头杏花红杏西隣树过墙无数花相烦问春色端的属谁家金陵怀古宫甎卖尽雨崩墙苜蓿秋红满夕阳玉树后庭花不见北人鉏地种茴香墨梅寄因上人寒枝香在天外疎花影流水中梨云夜深清梦草𤣥笔底春风又梦觉霜林堕月眼明野水浮枝横玉不吹春去断缣闲写相思长信秋长信秋来月自圆夜香犹拜玉阶前妾今不愿君王宠惟愿君王寿万年句曲王尊师不与俗人接草堂云自封有时鍊丹去无处覔行踪树暖猴扪蝨花香鹿养茸曽期尸解后终隠大茅峰萍风波长不定浪迹在天涯莫怨身轻薄生前是栁花山中僧雪顶霜眉齿半稀跏趺苔石看云归山童扫叶鹤飞起狼籍松花满衲衣唐人四马巻金衔初脱齿新齐蹄玉无声赤汗微昨日杏园春宴罢满身红雨带花归又簇仗回来玉勒闲黄门牵向落花间君王不爱长杨猎嘶入春风十二闲又霜蹄踏月早朝回尾弄红丝拂紫苔日暖龙池初洗罢尚方闻进御鞍来又太仆新调试锦鞯九重日色照连钱春来兴庆池邉路偏称宫中软玉鞭宫人斜步摇明月冷无光骨掩春泥草亦芳艳魄不随红粉尽化为蝴蝶舞昭阳游楞伽寺萝迳入苍霭钟声来翠微招提在何许云外一僧归猿巴崃闻声愁断肠冷泉照影绿隂凉藤摇乱雨领儿过树晒斜阳拾蝨忙献菓去寻幽洞逺攀萝来撼落花香空山月暗无人见啼入白云深处藏鹤毛骨珊珊白雪清千年世上顶丹成晴飞碧落秋空濶露立瑶台夜月明仙岛云深归有信天坛花落步无声时来华表何人识依旧翻身上玉京游天姥山欲去不得路自将萝茑扪相逢採药叟偶入落花村晴草鹿眠软雨潭鱼上浑无人动烟火应取晓霞吞寄题无照西园近地栖禅室祇园草木薫鞋香花洞雨衣润石栏云松吹和琴杂茶烟到树分遥知道林辈来此论元文寄断江上人长江泻百滩句截断狂澜片石青松下孤风白日寒空花随麈落晓月对棋残谁共清吟癖嵒扉敞夜阑寄钱翼之作赋拟相如何人诵子虚琴弹中散操扇玩右军书北阙青云近南冠白发疎烦君传遗逸着我入樵渔扬州即事玉垒开方面金汤控上游连营骠骑宅重柝雁行楼强弩虚空发飞桥日夜浮烟生烽燧地草死虎貔秋此处兵威震当时国步忧六年襄郡守三䇿荩臣谋大将深围陷长江万里休两淮先按堵孤注独横筹破竹才乘势闻风已置邮干坤机轴转海岳版图收春变山堂栁波通汴水鸥平坡南下马逺渡北来舟无复琼花梦犹余芍药愁尘埃何竖子还拥黒貂裘商人妇日日湖头望望夫夫未回无情春水恨秖送别船来玉环病齿图一㸃春寒入瓠犀海棠花下独频眉内厨几日无宣唤不问君王索荔枝琵琶一片相思木声含古塞秋琵琶是谁制长拨别离愁杜工部祠老病思明主干坤入苦吟秋风茅屋句春日杜鹃心诗史孤忠在文星万古沈秖应忆李白到海去相寻山中半岭松声樵客分一溪春草鹿成羣採芝人入翠微去丹灶石坛空白云湘竹杖寄无住采向舜妃江庙前得来贾客木兰船老宜泉石搘慵态吟称烟霞倚瘦肩晏坐夜和金钖憇经行春卓紫苔穿知师道价神龙䕶莫漫腾空去九天老将杀气消磨暗铁衣夜看太白剑无辉旧时麾下谁相问半去封侯半不归老马瘦蹄生入玉门闗病放沙场战骨闲归龁残刍应有泪将军头白戍天山老农倩搔背痒坐深村爱说前朝赐帛恩县帖不来寻社长自摊牛契教𤣥孙老牛草绳穿鼻系柴扉残喘无人问是非春雨一犂鞭不动夕阳空送牧儿归如镜伐竹架过墙葡萄断竹揷地复生枝叶无住序曰瑞竹余以诗赠之为引寒藤延晚翠试栽碧玉动秋根鳯梢依旧生虚籁龙箨相将添逺孙林月过庭窥断影茶烟润色到啼痕汤休丽藻题还徧贝叶应多此处繙无题花影玲珑满绣牀自调绿绮背红窗惆怅佳期学絃线七条哀怨不成双寄衣曲闻有宫袍赐翻令闺意伤良人在行伍秖待妾衣裳又征衣须早寄遥忆藁砧寒莫讶啼痕少相思泪巳干赠竺鍊师姓疑干竺古先生霞外幽栖近四明履斗星移冠劒影步虚风引珮环声蘂宫夜唤青鸾降花洞朝骑白鹿行长使芝童看药灶为耽琼液过蓬瀛鹤传仙语归华表鱼寄丹书上赤城怪石醉中拈笔画险棊静里按图争玉桃窃惯慵留种瑶草寻多尽识名缩地日携龙作杖卧云时约鳯吹笙海邉定与安期遇闗上当逢尹喜迎我本翠寒山道士相随便欲採黄精送翟上人圣代容髙尚山林隠去休方知尧舜日亦自有巢由赠日东僧肄业重溟外随缘大夏中钖飞鲸海静杯渡蜃楼空音信千峯隔华夷一水通秋深故国梦应与逝川东江山万里图咫尺寒流千万峰湍声寂寂暮猿空买船欲泛春潮雨楚树呉云是画中江南曲遥天碧荡荡逺树绿愔愔併作相思海春来一様深蕃釐观感琼花后土祠南裔坤维嫓室家国封严典礼宫祀尚褒嘉不是神灵异安能眷迩遐应须有玉女到此赏琼葩丽服从空降明粧倚日斜同挥五云扇共驻七香车月姊羞调粉风姨罢散花青童回绛节金母屏彤霞故事唐时盛佳名数代夸尘根虽下累天意在中华雪让珑璁巧氷销刻镂瑕人间惟独尔地上更何加万蘤殊寥落羣芳避艳邪玫瑰诚执御芍药等泥沙圣运俄惊辍兵强忽肆拏舛讹难核实真赝遂聱牙雷雨还惊蛰潜藏重发芽旁枝征旧茁新叶漫荣荂尤品终芜没珍㽔逐水涯两朝成草莽九庙杂龙蛇古殿兰旗暗残炉桂燎赊蕣颜愁想像珠树絶骄奢寂寞无双誉徘徊但自嗟八仙聊免俗消得寳栏遮送母丘秀才自黔中归益川黔南万里地剑外去宁亲蜀魄花成血山魈树隠身竹枝歌崃夜椰子醉蛮春归访王孙宅弹琴有故人郊外晚望野旷行人少林荒夕照微烟中一声笛何处牧儿归扬州红桥二十四明月照笙歌若是迷楼在游人应更多寄山中僧名山旧隠巖峦秀精舍萧闲殿阁虚像礼栴檀千古佛经翻贝叶五天书兽依草座跏趺后禽下花台施食余空翠湿衣横即栗绀泉澄盎涌芙蕖鹫峰梦遶云中寺鹿苑身栖物外居清梵夜回松月冷孤禅昼起栢烟疎曙钟寒韵侵虚籁午供春香入野芜道念有时怜老病尘缘无计问真如逺公若许来同社陶令何妨去结庐便向东林傍尊宿菩提从此发心初游三茅华阳诸洞冠带寒星帔剪霞步虚去宴玉晨家醉归却跨青鸾下冲落碧桃无数花又玉案清香彻夜焚紫烟成盖覆茅君数声金磬秋坛霁敲碎遥天一缕云又书满琅函闭不开云牕雾阁锁青苔门前白鹿将麑过定是避秦人引来又淡染云霞五色衣杏坛朝罢对花披洞中养只千年鹤长被仙人来借骑墨梅生意𤣥烟里春工毛颖中枝头两三蕋开不假东风似到孤山下斜枝入眼中分明几㸃雪欲折又成空杭州锦绣波翻太液空一池寒雨落芙蓉内前尚有中官住却听西蕃寺里钟罗唝曲玉井荷花碧中藏偶意深绿房千万菂多少可怜心四皓四老本英雄来成羽翼功倘令秦重士未必隠山中子陵干坤罢战尘渔钓可藏身何事刘文叔犹来覔故人孔明有心兴汉室不意託孤儿帝昔曽三顾臣今表出师渊明心寄羲皇上生逢晋宋时风流千古意只有杜鹃知春归报道春归去忙来看落红岂知春不去还在绿隂中渔父纫草成春服汲湘供晚炊人间风浪险醉里几曽知马塍桃李宫城近偏承雨露恩至今耕种地一半作花园苏堤汉苑花何处唐陵栢巳空相逢大堤栁令我忆苏公玉津园御爱花无主长生树几时青青辇路草尽属牧羊儿武穆坟若论将军勇神京反掌图中原数千里可惜塟西湖祚徳庙祀典当时盛忠曽保赵孤谁知宋祚絶今与庙俱无景灵宫孟月祠原庙都人忆故宫当年驾幸处乔木鸟唿风杭州山势犹龙鳯行宫巳刼灰北人偏怅望曽见汴京来建业怀古离居迫驰道晨徃内西门屏营无顾问偶逢路人言昔有六代宫今为百姓园阿阁余故基层城但頺垣金铺失严邃玉座变荒原陈昏蚤堕灭隋奢亟崩奔乐极终复悲替兴相覆翻结绮徒构恨临春工埋寃贵嫔艳亦无丽华皆不存髙堧鸟乌集沃壤蓬蔴繁鸮如拜月魄蝶化寻芳魂草遗旧裙色花泫新啼痕空余龙津水流入鱼藻浑犹涵睿泽在尚感阳和恩孰知涓滴微曽悦万乘尊坐令刍荛贱禊饮污其源念彼禾黍地凄然难具论宠深乃自辱涕下还成吞海上自之罘至成山览秦皇汉武遗迹雾气沈坤极涛声撼北溟云霞五色水丹碧万重屏脉络华夷秀并吞宇宙青石梁横地户洞构压风霆砰磕纷鸣鼓漰渹疾建瓴提封思霸主巡守陟遐垧黔首何多难皇居不少宁山驱麟避薮海塞蜃迁庭卤薄周荒服鳞虫畏典刑天呉惊象驾精卫泣銮铃浪激秦嬴怒崕崩汉武灵空悲祖龙死但觉鲍鱼腥采药终骄妄求仙竟杳冥惟闻传二世无复享千龄古昔飞腾客能存变化形解交乌兔髓定翳鳯凰翎玉检微藏㫖金丹别有经东华司笇厯南岳考功铭亿刼开元閟三宫䕶紫扃睿仁斯可冀淫暴讵堪听漫致安期舄虚邀阿母軿昆池波鼎沸阿阁土花零夜雨虵升树春潮蛤上汀茂陵迷乱草禁苑暗流萤奢侈如飘电危亡若炳星明君当至治方士或来停火宅休生棘情河易转萍愿逢清静化昌运几时丁忆旧寄金陵冯寿之忆昔江东日离居託孟隣儒家见君好谈席偶情亲南斗文昌近西山爽气新骊珠惊俗眼琪树倚芳晨大雅今重覩竒才岂易伦珊瑚生海网污血出天津句满鸡林贾名齐雁塔人传经心入圣用笔意凝神射䇿应先手藏环定后身巨流思待济吾道诎当伸落魄伤迟迈依栖笑隠沦三年为倦翼万里作穷鳞伏枕思霜橘归溪恋紫莼鸿稀石城信鱼隔太湖濵故宅闲多草空船独採苹夜吟酬蟋蟀暮景叹麒麟老恐襟期断悲怀辙迹陈旧峰还似洛淮水想犹秦胜地登临数殊乡梦寐频潮吞李白月花动谢安春有兴须相覔无聊漫自呻休疑交契濶尚觉胆轮囷逺物那堪赠佳音欲细询劳歌因奉寄题罢更沾巾咏石得天字肢脉崑崙析胚胎混沌先灵分元岛峙秀聚景云鲜覆压风雷窟支撑宇宙穿崚嶒欹篠雾歴棘耸萝烟嶪嶪栖危壁磷磷过瘦涓雨攻绳眼断浪击弹窝圆笔架珊瑚䜿屏围玛瑙偏骨攒狞鬼竦嵴凸老蛟跧剑卓空苍色矛森紫翠颠丑宜镌鸟篆刚可利龙泉怪渍潮纹湿顽和地轴连篔筜梢映带薜荔叶萦纒磊磈蛇身缩崩争鳯势偏藓侵题字处藤络倚笻邉碎砾铺文贝尖峰砟黛莲窦深膏乳滴甃润土花沿俨若峨冠者昻如峻士焉磴危欺木屐矶滑怯苔氊移恐岚光动扪嗔野蔓牵冲湍声类磬谢瀑韵成絃硬性辞斤凿嵌形欠画传鼓歌伤莫续鼎句叹难聫砥砺诚由着磨礲学及迁畜竒希抱璞炼饵诧飞仙寸势垂千仞嵬胎结几年巖辉知产玉崃东见奔川织女支机穏山人作枕便陨星沈战域敲火出鱼船异或称羊化疑应讶虎眠龟埋遗碣下麟仆古茔前屹立中流壮平施大础坚怀沙嗟放逐凝魄惜婵娟徳必穹碑纪词当巨砚研险思经滟滪功拟勒燕然嵩岱归诸掌蓬瀛寄一拳不须填碧海直欲补青天荅无住和太初韵见寄寳地人来少柽隂自晚晴片云依石润孤磬出花清竹笕分泉细檀香上㲲轻勒铭留水寺应供宿江城适楚涛喧定归呉雪滞行雨苔粘冻屐廊叶覆闲枰琴为蛇纹买书因鸟迹评眼前无佛祖诗癖有山兄句妙唐风在心空汉月明昼禅休树影夜梵杂松声夏减游方兴秋添住岳情何时修白业去结嬾残盟简翼之碧树绿芜空乱云故人何处隔江村旧书在手再三读新恨从头又一番竹帻随行家具活兰亭摹出典刑存几时定访扬雄宅为问太𤣥经里言送陈衡中之越见说㑹稽郡风流如晋时贫惟将母去清不要人知修竹王猷宅春风夏禹祠到官游有暇好寄剡中诗蝉髙栁夕阳收繁絃奏未休数声风露饱一殻古今愁凉思知秦树哀鸣乱渭流年年离别处几曲送残秋上冯集贤忠言如海胆如山趣入端门虎豹间玉笋晓班聨鹭序紫檀春殿对龙颜气凌百辟星辰动赋就三都造化闲岂向长沙淹贾傅淳风会见笔追还送闵思齐浙东帅府椽南越连闽徼东瀛贡百蛮军营威帅阃记室比官班之子称时彦羣公誉早攀诗坛堪白战幕府正朱颜横槊金飈动谈兵玉帐闲货通夷舶富民羡国风还夜柝鲸潜海春旗豹隠山携琴游有暇挈榼酒休悭将佐知书贵勲名待诏颁孟坚词讼作留照汗青间喜马伯庸待制扈从还京严跸传声入建章汉宫趋陛肃鸳行驾回黄道清尘动人在金銮白日长承诏晓闻天语近赐衣春觉圣恩香马卿赋猎兼忠谏独许骖乘钖尚方送陈行之之信州推官汉守曾悬榻家声复世纶赞亷推士雅列郡重嘉賔昭代详刑谳贤僚体圣仁袴襦怜故老狴犴念寃人英干登时望文华异等伦固宜膺宠渥岂但活罢民江左开藩旧风流佐幕新平反须有颂刚决看如神郄鉴初荣养黄香早缔婣锦还乡巳昼綵戏室俄春自补寻山屐谁亲垫雨巾拊循恩易洽煦妪俗当淳曲动阳闗叠樽移祖帐陈未能忘手握何得更情亲羡尔丹霄贵悲余白发贫尚期金鼎药犹客素衣尘巖壑将幽赏烟霞欲隠沦交游千古事离别百年身楚泽寒多雁呉波暖见鳞相思不相见音问莫辞频寄翰苑所知多士当文治明良际盛时骚坛先佩印䇿阵巳搴旗西极蹄千里南溟翼四垂疾雷天地破崩岳鬼神移学过三都赋神超七步诗隂何须大赏鲍谢只平欺尺璧光难掩华钟响发迟人游丹桂窟鳯哕碧梧枝汉室方虚席枚臯复擅词数承恩诏见趋赴重官仪皇阁登清要苍生息旧疲星辰侵履舄桃李傍堦墀珂里豪家逐铜驼乐部随行歌金騕褭醉舞玉参差杜曲花偏满蓬壶酒不辞弓开射熊馆剑倚化龙陂秀彦居同寀轩车出共驰侯门相杂沓寒素独吁嘻尘榻应容下仙舟可待追亦惭才莫逮终负志难衰攀附羞萝茑徬徨向路岐未酬题柱兴徒抱练丝悲幽谷音犹澁盐车力尚卑泥途淹騄駬荆棘困黄鹂睍睆还求友腾骧却避羁愁吟长铗伴闲梦矮牀知缝掖今谁贵乘桴任所之短章非善颂聊以展吾私寻贞白先生旧居百折云峤千花通水源寒藤垂到地怪石立当门白壤炼丹赤清池磨剑浑曽来经诵处片雨滴苔痕江干暮泊野色随墟落江臯烟景饶逺村明晚烧髙岸没春潮览镜芳年去援毫藻思销琴书苦行役不敢问渔樵子陵祠堂一见故人归去来渔竿不肯博三台汉陵今日无抔土惟独先生有钓台己亥秋淮南饥客中怀故里朋游寄之行李依呉榜飘蓬更楚乡山川歳云暮风雨夜何长此地从兵革斯民复旱蝗荐饥怀赈粟久渴望携浆船妇争遗穗樵童拾弃芒哭丧多藁塟征旅少赢粮岂有灾重併而无户损伤一年租幸免衆口饭谁将生晚羞干禄忧时念彼苍悲歌思请剑頺堕輙椎牀宵枕当寒熘晨梳候曙光牧羊人戢戢放马草荒荒木落明秋野江空月照霜城乌头併白水树叶先黄羁客情难遣朋侪兴不忘投琼花院内博塞竹林旁尚恐诗盟浅犹嗔吏鞅妨偏提随欵段笭箵下沧浪稍遂田园计终须萝薜藏松筠亲戚辈麋鹿弟兄行春寺寻暄暖晴波泛渺茫清泉濯足冷紫菊染巾香醉任王侯贵闲辞礼数忙龎公厌州府陶令乐柴桑酬答幽期惬交游素愿偿短章应得附真赏莫能量颇似岑参句名因杜甫扬流传千载后直欲继前唐南峰归云菴云伴老僧居翠微老僧应共白云飞杖藜西去人东去日暮僧归云亦归建业闲居春思杜曲芳菲早江城店舍烟雨青榆荚地风白栁花天愁结丁香上酲余禁酒前病多游冶少春事亦留连寄眠云处士闻说华阳洞人间第八天茅君旌屡降𢎞景驾常延地吐黄金气潭流碧玉泉神丹光夜发朱草叶春妍羽客家相接麟洲脉共连山遗秦女药锄得汉朝钱处士怀贞遁长生契宿缘童颜曽辟谷鹤相合成仙啸傲三峯上披研万化先囊攒五行物剑握七星权石铫青精饭风炉紫术烟赤松齐逺躅𤣥俗并遐肩九转功将就双亲念复䖍却携琼笈转归枕白云眠蓟子家尝歴壶公诀尽传路回蓬岛下杖化葛陂邉经案苔侵徧闲枰雨滴穿池留洗瓢水壁桂断琴絃蕙帐猿空怨萝牕月自悬嵒存容怅望涧去意潺湲局久棊多变寰清鼎又迁衲衣期异日筑室定他年季世嗟予晚幽栖志独坚欲随蒲坐具巳办布行纒学道无如此游方恐未然尚迟甘㫖奉更被苦恩牵脑虑精难满心忧影或偏藓坛情愿扫茶灶手能煎根究婴儿后参同混沌前求真不易遇师匠早哀怜辟支嵒道人发寒多不剃门雪少曽开瓦钵几星芋石牀三面苔缘衣蝨嬾拾避猎鹿长来见说嵒头树前生手自栽水驿水驿相连晓夜行浑无心记短长亭莫笑杨花道飘泊人生自有一浮萍李陵台寒风扬尘走沙石朔气僵人马辟易五千步卒当数万空拳奋张争无敌单于趣降声疾唿道穷矢尽身为俘归无面目见天子筑台何颜怀古都义血不染战场草宁甘北首隂山老空垂逺涕望汉天难洒茂陵松栢邉灵巖寺上方霸业销沈烟树浓呉王台殿楚王宫屧廊人去土花碧香迳僧归秋叶红飓母射嵒风动地蛟精徙穴雾迷空明朝江郭重回首寺在翠微苍霭中大涤山道士童颜几寒暑编叶当衣裳琴古面无漆栢枯身有香树精为老仆石髓作干粮不语坐松下天风吹髪凉西湖酒家壁画枯木衡岳乔松道途逺成都古栢山川隔忽惊老树刺眼来疑是頺崖压东壁拗怒风雷龙虎气盘折造化干坤力隂连沧海一片秋秀夺西湖两峯色寒云苒苒霾昼影冻藓绿沿借春碧醉翁睥睨欲挂衣禅伯经营思憩钖乌鸢冥下踏枝空猿猱夜过嗔藤仄铁干铜柯嗅不香苍雪𤣥烟润将滴便拟攀萝解纠纒何烦平地生荆棘直须扫去曲碌姿挥作昻霄数千尺客夜思亲老妻病女去淮西慈母居呉鹤发衰我独天涯听夜雨寒灯三处照相思梁隆吉遗冯笔并诗答以长句呉刚夜入广寒阙生擒老兔出秋月嫦娥泣雨蟾影孤灵药不舂玉杵歇桂花凝毫拔苍绿蜀丝纒金缕湘竹紫兰蕋笑春风愁莲花仙冠坠簮玉松腴㸃漆光照眸藤肪捣雪滑欲流乐毅小帖排银钩天马歴块无九州梦中忘笔那有花古锥画地飞龙蛇觉来寻锥亦无处但见鸟迹留平沙二乔巻国色双飞相并栽周郎分得小枝来汉宫早有君王见金屋须教一处开南岳李道士画双松图道士醉卧天柱峰睥睨石上千年之老松松精相感入梦寐化作苍髯双老龙酒肠空洞生鳞角飞出两龙醉不觉须臾霹雳撼五岳丰隆缩手不敢捉神灵顷刻归虚无壁上但见双松图松耶龙耶莫能诘栋梁霖雨藏秃笔明皇卧吹箫图珊瑚枕上玉箫横一曲霓裳万里行漫道九重宫殿逺几曽掩得外邉声僧日观画蒲萄玉山道人苍壁立胸潴万斛松煤汁吐作千年古怪藤犹带西湖烟雨湿元气淋漓草木活太隂菌蠢虫蛇蛰须萦翠雾瘦蛟走晴抉𤣥珠黒龙泣神剜鬼刻字崛竒水精火齐光陆离天魔擎来青帝寳鲸波涌出珊瑚枝墨花酣春马乳涨醉梦渴想西凉姿风牕秋疑螙叶语露架夜忆虬柯垂须臾掩巻何所见月落庭空无影时喜虚碧自龙虎归雨中风帽别真师云满天坛驾鹤迟囊佩山图行几日棋逢仙客看多时丹房芝术春英长玉洞烟霞夜梦离定有壶公逺相送瓢中添着几篇诗琵琶亭听彻哀絃泪两行香山居士未心降当年杜老吞声哭恨不相逢在曲江雨篷为吟友题家分半席并鸥眠兴堕呉头楚尾天机杼晓声柔橹月帘惟暝色片帆烟鱼龙窟宅同春梦鸡犬图书当夜船咫尺五湖晴景好钓竿闲在草堂前昭君曲荒城万里风雪寒妾行虽危汉室安汉室巳安妾终老妾颜穹庐岂长好汉家将相多良䇿更选婵娟满宫掖单于世世求和亲汉塞自此无风尘虎丘呉晋豪华冷劫灰竺干金刹压崔嵬𤣥黄半夜虎精泄紫翠一峯鳌背来池水暗通浦海入巖扉寒枕白云开轮蹄未散鬼吟寂万壑松风僧定回送金华黄晋卿之诸暨州判官夫子今衡鑑斯文属在兹擅场年鼎盛抱业器瓌竒鹗荐崭头角莺迁奋羽仪词源倾渤澥笔阵偃蛟螭太极钩金赋先儒射䇿辞秋闱前决胜春榜后名驰激切波澜立镌鑱物象危光芒牛斗宿标格鳯凰池袍色宫花称才华制草宜马骄曽杏苑胪唱占丹墀王事勤周佐官聫逼郡麾谈经犹寳地视篆必瓜期渐觉腰章宠徐看利泽施治应黄霸最民定邵棠思郢雪聆髙调郇云喜近披晚陪灵运屐早访董生帷梓匠宁辞斵樗材忝辱知尘凡劳㸃化传玩指瑕疵我自哀王粲伊谁说项斯碧山招未隠白发病相欺歳晏空江急风回落木悲雨来孤枕夜梦别故人时留滞飘蓬梗攀援折桂枝愿言多善政尚得播声时观沈氏盆开双头莲花戏作一枝倾国又倾城笑并香腮百媚生湘浦二妃窥寳镜星宫双陆下银泓金波影俪婵娟巧玉露心分沆瀣清曽向鸳鸯屏上看野花空得合欢名送宗上人游金陵千峯乱水上一榻到应分古像焚香礼寒钟出定闻瓶离劒池月钖入秣陵云好去北山住草堂休勒文呉中菊花盛开菊花三百六十种处处名园花不同安得化身千百亿一花着取一吟翁悼郭祥卿录判燕台气槩汾阳裔赤骥腾骧彩鳯飞吏鞅晚淹彭泽米酒钱春典杜陵衣西山手板情还适东里角巾身不归空有遗文落人世朱絃声絶赏音稀题玉环聨辔图赭袍红暎缕金衣笑并花骢酒力微试问六龙西幸日有人曽侍翠华归阅张上卿仙游录汉祖龙飞日真人豹隠中纶音来蓟北驿传起江东圣徳深𢎞教𤣥门厚植功垂衣轩帝治问道广成风兽梦符坤极鸿门建震宫雨敷皇泽意雪应紫宸衷白玉刋章重黄门范櫑雄制词天藻叠冠佩露华浓宣室繁釐受髙禖敬祀恭严斋迎景祚正念格晨穹宇宙枢机运雷霆寂黙通扈骖銮从近恩赉上方隆裔演留侯系经开柱史䝉五朝膺显渥百辟仰精忠宗戚勲封盛师生禄秩崇力辞君九钖首迈爵三公第宅仙官府逍遥绮皓翁漆园春未老蓬岛药何穷诏下瑶京鹤神昇绛阙虹自期冲举去谁识寿龄终霄驾烟霞逺星坛杖屦空图容曽翰苑遗蹟漫崆峒太上元无象微謡讵得工独存清净化为国致年丰答无住上人隠去看看白发新草堂资尽箧生尘五陵亦有闲相识只把黄金笑买春呉江石桥新成五色何年补泬寥百弓无地驾琼瑶老龙千尺卧寒玉雌霓半空横彩绡天路行看星象逼江涛怒息水犀嚣骑便欲超银汉直践台阶挹斗杓渊明像环堵萧然瓢屡空不详姓字一衰翁此身自谓羲皇上却堕闲人画巻中答马怀秀兄弟见访移家连晚歳屏迹值春寒旧业遗松迳幽栖逺杏坛数椽容膝易五斗折腰难有客来排闼无人为整冠讽诗称鲍照卧雪念袁安下里谁余和髙山尔自弹迎门屐齿折扶病带围寛乍喜交时彦相寻到冷官隣惊都骑盛仆出草堂看光价连城璧风流萟苑兰老嗟倾盖晚贫觉布衣单午灶添茶具烟蓑罢钓竿传唿闻杜曲荣耀满江干文雅多歆艳殷勤少接欢长鲸钩上掣巨阙匣中蟠笔力千钧弩襟怀百丈澜籍通金马选诏待紫泥干乐毅曽强赵夷吾遂霸桓贵应聨万石功定服三韩留取刋彛鼎勲名未汝阑太白扁舟图锦袍烟艇夜郎西酒思金銮入直时不道相思杜陵老愁吟落月屋梁诗雨夜怀虚碧共有烟霞疾襟期江海分故人年老别寒雨夜深闻地肺潜通岳峩眉秀拂云何时负笈去稽首五千文清明病中少年令节醉花前老病花前服药眠自检铜人试榆火午窓烧艾起新烟简无功种种念余发垂垂怀老禅公卿既无分巾盎欲随缘布韤云门寺铜瓶雪窦泉他年调水牯鼻孔不烦穿春归酿蜜筒香蜂报衙杏梁泥歇燕成家浮萍断送春归去尽向东流载落花渔庄为魏济民赋彭泽归来菊未荒便投簮绂弄沧浪一篷烟火莼鲈兴数畆茅茨橘柚香欸乃几时歌古调籧篨何处避残阳钓闲若枕图书卧应被人称是墨庄雪夜有怀雪压狐裘醉玉京夜闻歌吹到天明寒牕病起今头白始听春蚕食叶声竹枝词莫折阊门杨栁条带将离恨过枫桥向道春愁不禁荡兰舟长放橹轻摇唐宫词补遗海内昇平服四夷逺邦贡物尽珍竒近颁手诏俱停罢独许南方进荔枝又罢朝轻辇驻花邉催唤黄门住静鞭三十六宫人笑语上前争索洗儿钱又昭阳仙仗五云中遥听笙箫起碧空夜半月明人望幸君王自在广寒宫又宫娥随驾蜀山回春日还从内苑来闻道上皇忧寝食御前休报海棠开发白解嘲呉霜两鬓早先秋闻道愁多会白头溪上鹭鸶浑似雪想应无那一身愁大禹祠力平水土势回天功业三千五百年四海九州皆禹蹟独留陵寝越山邉青衣洞隠者清泉自盥沐丱发不冠巾看尽世间事争如林下人啸云嵒谷应坐石鹿麋亲莫弃茅菴去白桃花又春西湖所见绿阑干䕶水鳞鳞苏小门前栁弄春听得语声娇不见隔帘佯唤卖花人贞义女庙贞女浣纱日行人去国悲生前漂母馈身后谪仙词白月沈魂在黄金报徳迟如何孟少府到此不题诗题许山人居葺茅栖碧巘梯路上云危树影池摇曲泉声石碍迟鸟衔丸罢药猿拾着残棋见说仙家伴时来覔紫芝江东客中诗人不是欠生涯野性从前嬾在家冷眼春来元有分看山看雪看梅花秣陵晚眺天堑鸿流拥积沙石城虎踞漫雄夸山陵青草六朝地巷陌乌衣百姓家紫盖黄旗消王气琼枝璧月弔庭花孤云更作降旛势目断楼船日又斜田间见破屋无茅柱脚斜一农头白病看家年来水涝秧难莳却傍湖塍种藕花公子家朱门黄道拥髙槐拂晓鸣驺散乳鸦红叱拨骄矜匼匝黒崑崙黠解琵琶姬将银蜡烧明月犬带金铃卧落花不信铜驼荆棘里百年前是五侯家宫词月照芙蓉水殿秋仙韶一曲奏凉州髙皇尚爱梨园舞宜索当年菊部头又条脱金寒翠袖氷羊车梦里辘轳声薫炉宿得沈香火暖却春纎调玉笙姑苏台妖艳分明搆祸胎黄金瓌丽更危台笙歌夜倚东风醉粉黛春从南国来原草翠迷行辇迹野花红发舞衣灰豪华肯信今为沼烟水翻令后世哀长卿一病文园渴思深秖应惆怅为鸣琴老来减尽凌云气却赋长门易酒金席上赠歌者十疋呉绫赏永新一声歌歇店梁尘家徒四壁门如水那得明珠换美人垂虹亭秋日遣兴满袖玉皇香案烟綵霓背上俯晴川红黄霜树珊瑚海黒白云花玳瑁天𤣥圃空离楼十二丹墀罢对字三千吟豪醉蘸呉江水写与骑鲸李谪仙阿房宫图千门万户矗青冥六国脂膏四海兵岂但此中非帝业当时犹更有儒坑送牟都事景阳赴浙东帅幕蜀郡方齐鲁文翁迈儁贤箕裘承宪业星宿近台躔宇宙汾阳鼎风云祖逖鞭阃威分海徼节制控闽川馈饷功曽立亷能蹟屡传儒冠真耀武帅府重芳年参画旌麾右驰驱将相前豪挥惊草檄燕集见华篇吏牍分占授军机妙转旋百蛮元震詟诸校益贞坚训练羣材进钧陶衆彦迁栁营兵镇肃莲幕绂光鲜除内恩终许安邉诏必怜酒容山简醉骑想葛强聨日月新尧厯车书旧汉天扬雄兼赋颂嘉什到甘泉骡纲图劒阁清尘犯属车纲驘䭾得荔枝无却嫌画史才情少不作承平舞马图初夏别业别墅清深无俗人蛛丝牕户网游尘绿隂镂日新欢夏红雨鏖花故恼春病去情怀逢酒恶困来天气与茶亲壁间乌帽长闲却肯学陶家戴漉巾燕衔得香泥去花间日午时玉人方睡起莫讶巻帘迟谢僧遗石鎗逺寄竒鎗紫玉形寒翁欢喜欲镌铭茅峯道士传茶诀林屋山人送水经崖瀑松风添瑟缩地鑪槐火共青荧矮瓶未罄长鑱健且傍云根饱茯苓荷钱拾来虚费藕丝穿暴富池塘积万千人世不平如买得夏天那有盖鸥眠春日野步书田家翳日桤云翠幄遮葑围髙下奕枰斜陂塘几曲深浅水桃李一溪红白花頳尾自跳鱼放子绿头相并鸭眠沙春郊景物堪图写输与烟樵雨牧家客燕雨怀都门飞雨布袍泥游子魂销几梦归赋有声华羞狗监泪无气槩笑牛衣客愁万斛添杯量春瘦三分减带围不似江南烟艇小栁花如雪荻鱼肥寒食十日花时九雨风年年百五病愁中春寒不禁香篝火红蜡青烟忆汉宫旧内臣家老马罢直奚官雪满腮少年曽扈上之回金砧成削蹄多裂玉秣辛酸齿半摧苜蓿地闲春草遍葡萄宫废野花开病嘶破攊秋风夜犹忆先朝较猎来蚕妇缫得新丝白将来织素缣自慙非锦绮尚被舞人嫌端石砚千年嵒璞斩新硎一片琳腴截紫青云汉带星来玉匣墨池蒸雨出沧溟烟开雾敛天晶彩海静江澄地典刑要与陶泓作佳传老磨松液写黄庭东风东风吹绿上汀洲染出江南一片愁长到春来问芳草不知何地可忘忧无题效李商隠糚浅颦深凭绮疏小郎新拜执金吾絃中言语分明怨裀上腰肢准拟扶翠履鸳寒慵鬭草红牙马暖罢摴蒱无人商略心头事潜向花间卜紫姑旱乡田父言疲牛病喘饿桑间碌碡闲眠麦地干残税驱将儿子去豆畦却倩草人看双陆金缕纹桑斵局坚红云倒浸一池莲星环紫极无多㸃月印银潢有两絃行采砧声鸣素练计筹花片落牙钱箇人惯受卑栖苦长为归迟罚绮筵秣陵寓居荒园日日涉蓬蒿破屋年年盖把茅向石侧生花倚势缘墻直上荳攀髙归兮春草芜三径老矣松风有二毛莫笑家贫拙于事长须能压榨头糟春病起即事壮怀玉具劒空携老去金门献赋迟服药身躯多病日养花天气半隂时愁乡尘积瑶琴岳梦境寒生翠被池春事几何公事急可怜蝴蝶挂蛛丝孟能静席上出四物分韵得牙背爬花字诗成赠天女纎纎罢散花婴儿一掌玉藏瑕寒生钩弋两三指春屈柔荑四五芽骸垢有疮肤起粟臂风无力手长麻老夫技痒烦消遣休忤仙姑打蔡家兰分向湘山伴野蒿偶并香草入离骚清名悔出羣芳上不入离骚更自髙许山人家桐君种药隠蘅臯竹祖生孙共养髙茶脚碧云凝午椀酒声红雨滴春槽休粮貌古添清瘦饵术身轻长绿毛仙诏未颁迟拔宅家资犹恋一溪桃答无功嵗暮见寄豆稭灰动拥鑪天品字煨残榾柮烟诗草病多删枕上眼花书久废灯前老依萧寺僧留宿相对蒲团夜不眠筋力渐衰余习在梦中去趂暗中船书赵集贤诗翰后九天宫阙郁嵯峨公昔骑龙上大罗文在玉堂多焕烂泪经铜狄一滂沱原陵禾黍悲酆镐人物风流继永和今日呉牋拜遗墨只堪哀怨不堪歌两宋名贤小集巻三百七十六两宋名贤小集卷三百七十七钦定四库全书两宋名贤小集巻三百七十七宋陈思编元陈世隆补秋堂遗稿柴望字仲山文溪人倜傥有气节徃来都下名公卿俱客礼致之髙宗朝叩阙十上书议论抗直迕㫖遂系狱旋奉诏放还晚年山居杜门谢絶世缘惟以诗自娯云呉樵溪山居老子无家计萧然屋数间头邉惟白发眼底是青山碁急鸟声散琴低鹤睡闲片云长似伴朝去暮飞还送朱南山开蜀阃殿上传宣内引官一封歴歴奏忠肝八千里路先声至百万都人夹道观节度晋公新授钺淮隂韩信旧登坛擎天正要中流柱莫拟人间蜀道难诏许出狱呈京尹节斋赵公臣子狂愚献直言圣明寛大度如天十封应诏皆焚藁一片忧时秖似弦数象逢丁阳九戹元龟为鑑后千年今朝有㫖从天下知召长沙到席前灵芝寺别祖席诸友落日寒城暮雨余满斟离酒意何如见妻还指张仪舌痛国谁怜贾谊书羸马病僮旋雇债寺禽山獠亦欷歔长安可是深居处更向深山深处居富阳道中几年只向长安去今日囊书被㫖回马首独行秋叶落鲈鱼时共菊花杯黄昏钟动雁初下夜半月明潮正来我自不归归便得故园早晚早梅开和周居易见寄韵十年为客上长安人指氷山不会寒开口尽言投老易到头只是挂冠难低栖屋宇居常穏巧小园池坐尽寛别有前溪鱼可钓也须栽竹傍栏干梦傅说傅说为霖入梦中髙宗一念与天通后来亦有君王梦不是阳台即月宫钱塘不记钱王建国年尚遗强弩射潮痕地回王气归呉分山挟潮声出海门南渡几年犹昨日西湖疎影自黄昏客来独凭栏干处时听渔歌过逺村越王勾践墓秦望山头自夕阳伤心谁复赋凄凉今人不见亡呉事故墓犹传霸越乡雨打乱花迷复道鸟翻黄叶下宫墙登临莫向髙台望烟树中原正渺茫送马太初之越一去山隂一冉溪如何还只任分携雨无聊赖人无寐水又潺湲鸟又啼明日不知君上马中宵谁与共闻鸡去时应有兰亭句为我临池援笔题戒珠寺右军宅苍树寒烟两渺茫后来谁此弔兴亡晋朝风物今流水萧寺钟声几夕阳话燕梁空春雨急爱鹅人去暮山长学书弟子知何在风过池塘墨尚香和王景阳越中寄别韵故人书只问平安分巳还山岂愿官猿鹤不惊松迳梦貂蝉难换竹皮冠长安落叶秋深见故国斜阳雨后看莫道剡中吟不尽不成吟处亦停鞍西施十二金钗对对铺三千粉黛腻如酥君王莫道六宫丑一箇西施已破呉范蠡五月菰蒲八月秋年年洒泪酹江头伍胥忿怒三闾怨争似鸱夷一钓舟金台泊舟欲谋归去计归去更匆匆王化何时北江流日夜东片帆山共水竟夕雨和风时事只如此相催成老翁宿湖外懒入城中去来维栁下舟空江明月上残雨夕阳收好景多归夜他乡易得秋倚梧吟不尽樽酒更登楼金山寺荻花芦叶正珊珊山在长江寺在山门迳但从船出入僧房多住水中间江空落日斜犹照夜半秋潮去复还吟兴未阑天欲曙一行斜雁起苍湾鳯凰台洒尽梧桐酒一盃兴亡前事独徘徊乌衣冉冉斜阳下白鹭茫茫江水来鳯去不知经几载客来惟只见髙台间于登眺成孤啸五百年间王气回石头寺和王宁翁韵怀乡弔古易伤心絶顶危亭共客临朝市乱经兵火后山川转觉树云深百年歌舞空台沼六代豪华漫陆沈惟有乱鸦归去晚夕阳无限暮城隂多景楼早被垂杨系去舟五更潮落大江头闗河北望几千里淮海南来第一楼昔日最多风景处今人偏动黍离愁烟沙洞翻苹末欲倚西风问仲谋山隂兰亭寂寂山隂事巳尘至今亭址尚嶙峋落花时节朝朝雨挿栁人家处处春曲水自流寒食酒茂陵无复永和人昭陵茧纸今何在空有梅花㸃翠珉别故人便未成名也自归不应猿鹤更猜疑冷看世事频移局懒与仙人共奕碁南渡只今惟有酒西兴临别是谁诗行藏正要知时节却是时人未得知送叶若矶之金陵谒信菴一片斜阳落渡头青袍乌帽独登楼江流建业三千里山色淮南数百州都督正开羊祜府谁人得上李膺舟此行不为扬州鹤一字堪封万户侯呈中书权直程沧洲玉㫖传宣夜直扉制麻侵晚进呈归三槐龙影连青锁千栁莺声度紫微袖惹炉香飘雾霭砚传盘露映旌旂承恩更赐金莲炬犹胜清光太乙藜富春严子陵祠桑田何处海漫漫耕垄传闻建武间真主不缘符白水先生安可饭青山至今青草遗寒烧此日秋江起暮潺万里崎岖祠下路不知行役几人闲归来归计年来付酒盃任他猿鹤自相猜东家种竹西邻看前日移花昨夜开钟送夕阳归草木风吹凉月上楼台老来懒听他家曲惟看柴门长绿苔长城漠漠沙场万里遥千夫一日起临洮若无道徳为干橹更是秦人筑更髙沛中歌秦时日月汉山河家计今谁与仲多天子不知天下贵酒中惟唱沛中歌越山呉越山分两岸青隔江帆影是西兴江花乱落如红雨云树髙低似画屏钱氏古乡迷辇道越王芳草上诸陵已知太乙临呉分晓看祥乌夜看星云梦纪生尚可称皇帝韩信何妨作假王今日伪游真是伪只因一蹑误髙皇塞下行赠韦士颖归鄂渚上江陵谒闽相夫运帷幄筹草军前檄毋但曰白面书生之未学也马上扑鞭随从军乐后诵弔古战场文使惊涛乱石相顾骇愕者此重食武昌鱼后会公案长安二月春正浓长江二月风正急城头杨栁雪絮飞道旁粘雨沈潦湿邯郸谁家侠少年上马意气挥金鞭下马扫笔大如椽兴来一石未能醉剧饮数斗口流涎玉山趺倒扶未起金鞭留当酒家里隔楼彷彿画眉人相邀夜宿鸳鸯被睡魔不醒五更钟笛声吹断相思泪嘐嘐鸣鸡将渡闗欲去未去踟蹰间道逢项庄把剑舞楼上美人歌玉环剨然掣电蛟龙怒便指南楼问归路二千三百里更长尔仆衣粮我屝屦青衫着破不堪典典到青衫谁共语世上岂无此髯汉散财结客千千万岂无燕昭万黄金筑作髙台礼瓌彦秦坑汉骂不肯收自是一番遭薄贱唐人科举更煳名天下英雄消阻尽生儿不学去封侯毛锥弄秃成霜鬓世无荆斩樊于期只今谁复是男儿我闻兵㓙战危事愁杀天上蚩尤旗人心永平易思乱中原块土争驱汉蔡人未下敌未诛机来一发不容间三邉未即妖祲清天乎何时能洗兵送君不作断肠客三客一骑君西征临岐酌酒再三语今日君王自神武此行投笔事班超不必区区问儿女上流夜夜箭如雨下流砲火惊淮甸襄师重屯郢州北北师未解长江面劝君莫赋横槊诗楼头正要筹邉算军前一着天下竒夜斩楼兰无人知露布直到天子墀六宫欢动龙颜怡惟清象武献太庙未央前殿称玉巵搴旗斩将不足道运筹帷幄果为谁曰何功第一参次之噫吁嘻帝命我公归衮衣长生武皇何事驾虚空金阙求仙路未通王母不来方士去茂陵可是广寒宫寄徐编校近传丹诏下彤墀夜鹤寒猿也自疑江上晚风终是急山中白日最相宜潮生潮灭鸥先见花落花开蝶未知怀玉山人如问我烂柯山下看围碁重到都门傚辘轳体两年不作京华梦重到湖山事巳非栁外晚风寒夕节花开天气雨晴时栏干独凭莺飞去帘幕低垂燕未归欲托焦桐理心事满庭芳草又斜晖苏武十九年间不辱君论功何独后诸臣若教倒数凌烟像也是当时第一人金陵秋赴别江寿翁忆向西风折翅归每欣黄菊满疎篱十书诣阙无知己千里离家有路岐嵗月易惊孤客梦文章难比少年时荻花芦叶休凄怨自有新开窦桂枝子陵台曽与刘郎共起居如何不肯受除书最怜人笑先生错正好为官却钓鱼昭阳殿祸水流来汉火亡白头宫女恨昭阳至今人见飞来燕犹为君王暗断肠竒气楼此斋全占崧髙胜更尽楼前第一竒芳草碧连天水处数峰青断暮烟时山川不逐隂晴换宇宙闲看嵗月移琴巳懒弹书懒读一帘花影咏春迟髙斋晚望才是青山便卜邻世情那得较纷纭雾连逺岫分为雨烟起人家去作云栁色晴光扶槛入莺声人语隔牕闻髙斋独巻重帘坐花落棊牀日未曛西湖年年栁眼青归处门外游人可自闲天气又晴晴又雨楼台依寺寺依山酒邉歌拍穿花外船上箫声落水间光景留连空自惜鹧鸪啼罢暮城闗山居老来无一事僮与鹤相随绕屋疎疎竹编墻短短篱起来花换影知去睡多时莫厌山居寂山人祗自宜客中夜雨离情先怯向邉州寒叶敲牕更报秋几㸃搅残千里梦一声滴作两乡愁苦缘杨栁沾离席偶傍梧桐溅小楼惟有孤灯照明灭夜深无语揽重裘江心寺寺北金焦彻夜开一山恰似小蓬莱塔分两岸波中影潮长三门石上苔遗老为言前日事上皇曽渡此江来中流滚滚英雄泪输与髙僧入定回重题黄鹤楼自从崔颢题诗后更有何人弔祢衡芳草不知鹦鹉恨晴天惟见汉阳城楼头月落酒方醒岸口风髙雁正鸣五百年前黄鹤去闲寻鸥鹭结诗盟淝水想见西风对垒时目中先巳料安危淮淝百万兵虽衆未抵东山一局碁除夕对梅青春无复驻年华几度江梅暗忆家惆怅新愁添白髪鬓邉如雪映寒花别永嘉使君赵致轩一番出处计何如流泊中川不为鱼落日凄凉秋老矣西风浩荡客归欤吟成白发逢知巳费尽黄金买古书明发灞桥桥上路借君帆力更吹嘘蕲州别友客中逢客上夷陵辗转凄凉睡不成无酒送君之逺道有谁吹角向江城白发乱生人渐老青灯相对两无情诘朝共发蕲州岸知到江山更几程上忠斋丞相四首世事篙人一叶舟长歌短棹发中流今朝正得东风便才是西风便转头烂柯山下採樵民尽日观碁局局新黒白两般多着过后来一着要髙人江南江北路迢迢徃事东风恨未消昨夜杜鹃啼不了始知春在洛阳桥九陌红尘扑帽纱囊书几度进官家近来不甚知时事只是栽桑不种花即事洞风尘莽未明天翻地覆刼将盈翠华海上知何似白首山中空自惊笑向莺花非世界梦迷弓剑绕皇陵谁知薇蕨同杯酒为酹兴亡终古灵和通判弟随亨书感韵风沙万里梦堪惊地老天荒只此情世上但知王蠋义人间惟有伯夷清堂前旧燕归何处花外啼鹃月几更莫话凄凉当日事剑歌泪尽血沾缨中秋待月用弟察推元彪韵待月南楼月不明百年虚负此宵情浮隂乱向空中起圆影偏从塞外清江国潇潇凄露气山城处处动笳声何人独抱琵琶坐泪滴氷絃暗恨生两宋名贤小集巻三百七十七两宋名贤小集卷三百七十八钦定四库全书两宋名贤小集巻三百七十八宋陈思编元陈世隆补王尚书遗稿王应麟字伯厚鄞人九嵗通六经父性严急每授题设巍坐命坐堂下刻烛以俟少缓辄诃谴之由是为文益敏捷淳祐元年举进士时年十九从王埜受学初调西安主簿及监平江仓与提举浙西常平茶盐征赋弭乱俱有法又调扬州教授尝以事举子业者一切委弃制度典故漫不省乃闭门发愤誓以博学宏词科自见假馆阁书读之寳祐四年中是科既而添差浙西安抚使干办公事帝御集贤殿策士欲易第七巻置其首应麟读之乃顿首曰是巻古谊若龟鑑忠肝如铁石臣敢为得士贺遂以第七巻为首选及唱名乃文天祥也累迁太学录进武学博士屡疏言事与丞相丁大全忤遂罢职大全败通判台州召为太常博士时汤文清公为少卿比屋而居朝夕讲道论闗洛濓闽江西之同异擢秘书郎俄兼沂靖惠王府教授彗星见应诏极论执政侍从台谏之辜积私财行公田之害累迁秘书少监兼侍读会贾似道拜平章事因冬雷极言防姦邪总威福诸事似道斥逐之以秘阁修撰主管崇禧观久之起知徽州其父尝守是郡父老皆曰此清白太守子也摧豪右省租赋民大悦召为秘书监累迁起居郎兼权吏部侍郎指陈成败逆顺之说时朝臣无以邉事言者及似道溃师江上授中书舍人兼直学士院即引疏陈十事进礼部侍郎日食应诏论答天戒五事陈备御十策且请更封济王竑大国表墓赐谥如请行寻转尚书兼给事中覈奏留梦炎用私人徐为御史疏再上不报出闗俟命再奏仍不报遂东归诏中使谭纯徳以翰林学士召辞不赴家居二十年号深宁居士革厯来杜门着述甚富卒年七十有四鼈山天柱不可折柱折不可撑九鼎不可覆鼎覆人莫扛袁公烈丈夫独立东南方欲以一巳力代国相颉顽适遭宋祚移耻为不义戕奋然抱志起誓欲扫搀枪拔剑突前麾手回日月光敌势愈猖獗山摧失忠良呜唿絶伦志不得骋才长妻拏悉从溺枯骨谁为襄忠烈动天地游魂为国殇山水倍堪悲抱恨彻穹苍穹苍幸一息庶几纪星霜西风白杨路哀猿号崇冈解剑挂墓柏泣下沾衣裳惜哉时不利抽毫述悲伤天童寺十里青松接翠微梵王宫殿白云飞钟声出岫客初到月色满庭僧未归偶有闲情依凈土竟无尘虑渎天机明朝尚有登髙兴千仞冈头一振衣望春山羣峯西南起还伏湖上丹丘立于独神仙寓迹山水间不在幽深在清淑松潭水暖龙欲起蕙帐人空鹤自宿飞云晓驭紫琼车沆瀣宵涵白银屋蓬莱之名不可思俗客须当避尔躅东钱湖湖草青青湖水平酒航西渡入空明月波夜静银浮镜霞屿春深锦作屏丞相祠前惟古柏读书台上但啼莺年年谢豹花开日犹有游人作伴行唐开成年墓志石元至元二十七年城中握兰桥旁民家筑室穿土得志石一片其文乃唐开成四年太原王夫人之墓志谓其曽祖王元浩在𤣥宗时拜谏议大夫左庶子慕巢由之志辞疾不就前宋尚书王应麟为诗以纪其事鸿蒙肇开辟变嬗几成毁寥寥断竹歌瓦堲溯姚姒周坟典以族讵认青乌子公琴记咎繇邢山称东里葛淯失之矫璠玙过于侈焉知宫夹墓莫识龟言水铜槃字十六铭自比于始延陵有孔篆乌宁半辞止汉甎犹简朴石章寖华靡无愧惟有道媚俗多虚美七松谈士良何以惩不轨载笔鲜南董袭浮谬藏否岂悟冢中人三百年不死妇名弗出阃古未有碑诔谥见春秋初志起典午氏簪蒿隠士妻芳刻垂千祀杨髙託不朽习之文中理或犯葵丘禁息国事何耻蛾眉为黄土磨灭更谁纪宰如比何人维邑之士女逸民孺仲裔冰雪濯纨绮采俪古鄞州俭勤终莫齿试问几何年颇与铜人似虽微黄绢辞亦质而不俚丘夷池又平蓬颗今㕓市聚庐寒刼灰余光辉泥滓曰徳巢由俦闺曰莱鸿比我行松柏下势荣朝菌尔隆碣牛砺角翁仲卧荆杞兰艾均一尘玉珉同一燬孤竹梦泡然栁下垄孰是片石幸有传诗以贻彤史两宋名贤小集巻三百七十八两宋名贤小集卷三百七十九钦定四库全书两宋名贤小集巻三百七十九宋陈思编元陈世隆补瑞州小集陈东瓯人字号行履无考山居白云䕶危屋遥隔世人家野迳不多竹幽兰自作花敝衣僧说法枯叶树成槎门外禽相狎双双浴晚沙湘灵鼓瑟苍梧云杳杳湘浦月沈沈谁将竹间泪弹成丝上音如怨复如诉可听不可寻乃知二帝子尚怀千载心君臣等天地死生空古今贫居秋风山木飞秋日独行时身共衣冠老妻嫌富贵迟自分浇菊水闲写咏贫诗此意不可说夜牕明月知江心寺谁把袈裟筑半峯倚云楼阁打天钟东西塔上自分屿风雨声中忽见龙隔岸愁吹孤戍角归鸦寒立夕阳松旧时行殿成荒土烟草萋萋暝色重闽峤军中翠华齐拥霍嫖姚却向青山说豹韬兵马夜行残月下弓旌寒响朔风髙壶浆故老愁啼血野饭将军勐茹毛自笑书生随玉帐也腰刀剑束征袍秋兴禾黍离离雨满村望中兵火几家存荒城半是征人骨秋月偏惊旅客魂岂意战尘临老见不知心事向谁论抱茒盖得青山屋多种桃花映酒樽王宗起城南溪屋水上小亭清更新绿隂纨扇白纶巾岂无修竹娯佳客却有清风来故人老树秋声凉入骨澄江波影玉生鳞读书偏爱虚牕静不管门前庾亮尘泉南满归过省下呈友人二月泉南驿骑回乱离怀抱为君开双凫暂假王乔力百里空淹蒋琬才省幙薇隂遮案静溪船山色入楼来应知别后遥相忆清夜吹箫月满台访陈彦太不遇每忆可人陈太丘不辞山路逺追游清霜拂鬓鸡声早白鹤横江月影浮岂为开樽无北海虚闻悬榻待南州题诗兴尽空归去回首梅花百尺楼九日次王善夫韵道路多荆棘尘埃满客衣西风九日至徃事百年非王粲思何切冯驩叹未归只因江汉逺却使雁鸿稀小景山迥云垂野江空水接天西风陶令宅落日季鹰船愁绪丹心外归心白雁前如何倦游客犹是未归年宋奥寄友落日犹未落青山还自青鸟飞云外见泉过竹邉听童子求新汲先生守旧扃相看不相见应註太𤣥经病中闻歌有感伏枕巳三月清明节巳过光隂流水去风雨落花多病久难禁酒愁深懒听歌门前舟楫动无奈客怀何赵仲瑜小景逺水望不极断云低复连青山秋树屋野渡夕阳船幽思沧洲上归心白雁前异乡非隠地聊欲寄林泉老树依巖壑危桥隔逺村桃花春满岸云气晓当门白鸟来书屋青山落酒樽渔舟忽相过疑是武陵源官舍有感腊近衣方授山深寒愈严病将书巻废愁伏酒杯添故里风尘隔微官嵗月淹思归归未得低首愧陶潜王生小景何处佳山水依稀类辋川春风摩诘画夜月剡溪船云树乡心外莺花客泪邉不嫌茒屋小应喜是归年秋夜风雨次韵独卧苦不寐灯残知夜深青氊犹是客白髪最闗心遶屋鸟三匝隔江龙一吟谁家催寄逺孤泪滴清砧中秋客邸感怀今夜天邉月谁期海上看家山虽间隔儿女暂团栾露重银蟾湿风清玉宇寒年年长是客强把一樽欢偶成滑滑春泥塞路途漫漫新水涨江湖出门世路皆行险只好山林听鹧鸪南山作雨北山云野哭村歌处处闻淮岱十年多盗贼谁知一半是官军城南春深草乱飞门前流水没渔矶百年此地踏青客今嵗从军犹未归回回僧秋风响耳环古恠聚人看赤脚行霜地腥身礼月坛儋斋犹买肉挂帛不遮寒亦有西来意相逢欲语难罗浮山干坤未失鹿沧海欲飞灰人已逃时去山犹择地来寒流清有影恠木老非梅西有龙翔寺禅门彻夜开夜归青松行未尽林外一钟闻小雨不伤月西风忽破云棹归秋水逺隣语夜灯分稚子能无寐空斋读古文两宋名贤小集巻三百七十九两宋名贤小集卷三百八十钦定四库全书两宋名贤小集巻三百八十宋陈思编元陈世隆补待清轩遗稿潘音字声甫天台人宋季躬耕不仕筑室南洲山中诏征天下遗逸亷访使檄赞之行固辞有待清轩遗稿采芝歌晔晔紫芝在彼髙冈于以采之可以充肠唐虞徃矣吾身可藏峻宇雕墻未或不亡富贵之畏人兮不若贫贱之徜徉晔晔紫芝在彼幽谷愿言采之可以充腹唐虞徃矣吾生未卜髙牙大纛其额也蹙富贵之畏人兮不若贫贱之戬谷晔晔紫芝在彼层峦于以采之可以常餐唐虞徃矣吾将谁干佩玉鸣鸾其生易残富贵之畏人兮不若贫贱之身安晔晔紫芝生彼白石愿言采之可以终夕唐虞徃矣吾将安索隋珠赵璧宁保无失富贵之畏人兮不若贫贱之自适有所思中心有所思蹙损双蛾眉美人竟长徃使我叹离居寂寞就孤枕强眠谁得知夜深清露重飞梦欲何之觉来日迟迟分照上罗帷糚台理云鬓种种尽成丝逺游圣人久不作大道将巳矣吾生既无之惟有幸夕死殷勤谢良友逺涉西江水方从草庐公共究鹅湖㫖纷纷朱陆议窃幸窥端倪奈何执徳偏一聘翻然起春秋严内外干坤定冠履西蜀巳空亭箕山仍洗耳迢迢返岩阿惟当随鹿豕论学吾生媿不学学须明吾志轩冕岂不荣此身宁自弃鲁叟重成仁孟轲贵取义尚然周可栗况乃秦未帝东海薄连城首阳藐千驷万古为纲常杀身何足避读石子重先生辑畧呉越逺中原斯文久寥落季子巳邈如言偃亦渺若千载萃页元石城倡絶学游杨出程门论议纷灼烁先生咀其华用传此辑畧言深㫖斯逺施博守则约余生媿颛䝉遗言仰光觉大道辟荆蓁天性启槖籥诚身须固执择善无蹖驳孔门授受宗谁云尽糟粕读黄宣献公註疏伟哉黄宣献读书盈万巻正色动岩廊抗疏回霄汉雅志薄纷华幽情耽散玩白首穷简编频年下帷幔折衷孔郑言兼採程朱传诸经咸有疏殊条尽同贯我幸读典谟更得观象彖三百与三千恨正窥其半圣贤传心诀帝王经世案昭回俨日星郑紫那能乱景行篇吾道久不南于越矧荒裔千载竟寥寥谁能谈六艺卓哉石城翁三塾开里第二程游其间谈道析巨细蒙瞶始窥斑饮食才知味民也扬其波也探其秘师师羡家承济济多泽丽正直俞长公髙明黄叔子註书析牛毛辞荣轻敝屣吾宗晴牕翁孤标扬晚嵗黙黙躬行身侃侃斯道卫朝阳听鳯鸣九臯闻鹤唳嗟予生不辰斯文已坠地孑居空山阿逺谢人间世髙山仰诸贤寤寐为拥篲庶几启予思夕死一徼惠山中寄友人我来卧白云潭影清华发经嵗无稻粱侵晨采薇蕨峯头天籁鸣陇上樵歌发还拟醉浊醪与君弄山月反北山嘲达人知进退曲士岂同谋尽使藏身去谁当为国忧烟霞成痼癖声价借巢由虎啸雄心在胡为鹤唳愁云壑藏真客金门寄迹仙神游招隠赋兴致考槃篇麋鹿躭丰草龙蛇起大川由来枯藁辈长徃不知旋一自着荷衣襟期与世违荒唐髙士传偃蹇北山薇欹枕闻寒瀑衡门叹落晖临文每相诮犹尔未忘机横议还应熄孤标未可亲负薪生徳色带索竟骄人髙蹈箕山上潜踪颍水濵韦编有明训苦节若为论友人夜宿云山多乐事丛桂共君攀别去十年久归来两鬓斑倚牕邀素月把酒慰离颜醉后松堂卧涛声落枕间喜雨祝融严号令万物瘁红炉甘雨时还降苍生气欲苏陇头饶黍稷涧畔长彫胡独有夷齐老恒饥色自腴春暮门径锁烟霞春深山色嘉焚香清昼永把酒绿隂斜燕雀衔梅豆蜘蛛网栁花尘埃浑不到疑是武陵家久雨萧萧风雨后四望尽波澜川涌蛟龙鬭云低鸟鹊寒楚王愁枕簟湘女泣琅玕烟火孤村絶流离未有餐南洲丁氏草堂仙客栖真处衡门枕曲流地偏三岛接天迥万山浮匣剑星霜久函书洞壑幽忘机对鸥鸟华发老沧洲石佛寺步入迦林迳森严梵宇开洪蒙承觉运石壁现如来法相元难坏云衣不用裁九年长面此早巳出尘埃答揭公羡尔声闻着慙予志虑消空将鸟迹字逺寄鹿门樵白雪应难和青山未可招从兹採芝去不惜路迢迢游石梁空蒙岩岫转絶径石梁悬半壁留云壑长虹挂玉川采真移杖履览胜拂岚烟此际尘凡隔桃花满洞天悼杨侍郎屈指汉遗老如君复几何鳯池冠剑近铃阁典章多国巳成禾黍人还隠薜萝那堪川上水东逝乏回波过黄宣献公故居翩翩黄叔度早已擅鸿名元老扬休色中朝曳履声风烟接闾里瓜葛自亲情万巻书何在空堂鸟鹊惊避暑避暑青山里炎凉迥不同层崖消雪水髙壑振松风尚可俦韩衆何妨谢祝融回看车马客烟火市尘中返照晚眺豁冲襟芒鞋渡石林山明残照在水净落霞深白髪求三彖頽年望五禽欲歌梁父句寂寞不成音积雪万山堆积雪一望浩漫漫漫道阳春曲应愁朔漠寒袁安门外色苏武海邉餐千古俱摇落令人每自叹寻梅雪冻层巅石肤裂万壑寒飇吹不歇悬思陇上一枝梅嵗杪空山逞竒絶唿童䇿蹇漫寻春玉蕋初开丰采新天涯有客长相忆折得寒香寄逺人山居阻雨霏霏风雨暗郊原有客含凄独掩门山鬼啸云移峭壁毒龙将海漫孤村愁来自洒青枫泪战罢谁招絶漠魂茧足空斋无一语不因岑寂怨黄昬东溪水涨积雨经时苦自长东溪迥首意凄凉连山巨浪飞春雪数㸃惊鸥下夕阳神女含情愁洛浦美人挥泪洒潇湘欲寻舟楫无由渡咫尺天涯共渺茫中秋无月翛然杖履步层台为望婵娟海峤来秋半正当华月满云深不见广寒开久拚良夜愁中度却恨流光暗里催浊酒那堪酬节序倚风长啸转生哀登楼秋望木落霜清雁影流偶来长啸独登楼笳鸣薄暮寒鸦集剑倚遥空紫电流万里边尘连大漠一樽汉月醉髙秋深闺少妇思征戍何处闻砧不动愁雁岩一派清漪景色偏洪蒙凿破碧云巅排空瀑布长飞雪竞秀竒峯直挿天玉女镜中鬟影乱真人掌上露华鲜霜髙雁阵冲寒度未得音书海曲传月夜有怀碧天如洗月团圞有客兴怀意𣺌漫古木烟消乌鹊绕空山露滴桂枝寒缄书絶塞人何在搔首秋霜鬓巳残坐听寒蛩浑不寐夜深无语独凭栏晓起铜壶晓滴漏迢迢坐倚空山四望遥霞彩薫蒸星象敛岚烟拥䕶石梁髙襟披左袒心犹壮目极中原恨未消嬾向镜中看白髪巳拚踪迹混渔樵真觉寺访蔡上人为寻支遁扣禅闗趺坐观空出宇寰凈土无尘劳白拂天花如雨落青山龙皈寳座香云满鸽绕经台佛日闲谁谓陶潜偏嗜酒从今莲社未应还龎徳公髙士遗踪尚可寻襄阳城外閟幽林久知轩冕浮荣薄巳卜耕锄乐趣深麟阁不图丘壑相鹿门应逐白云深千秋事与人俱徃满目松楸带夕隂题渊明对菊图当时陶令拂衣回坐见南山逸兴催襟度自宜黄菊侣酒樽时有白衣来赋成倦鸟斜阳度书法麟经甲子开千古髙风那可挹翩翩大雅出羣才读岳武穆传万里浮云入望隂千山落日正沈沈当朝自馁中兴志出塞徒劳上将心臣子终天仇未复奸邪设险计殊深惟余一箧精忠传挥泪频看不自禁悼文丞相回首中原已陆沈捐躯朔漠气萧森恐吹余烬成炎汉未许黄冠返故林社稷忽生千古色纲常无忝百年心总拚清骨萦荒草不复风沙掩素襟观稼欲粟何处畊欲帛何处桑纵使甘冻馁偷生良自伤游天姥怀李白崔嵬天姥振沧洲李白当年梦里游一自烟霞归綵笔山灵长倚碧空愁题许由弃瓢图自是清流谢帝尧颍川洗耳絶尘嚣放勲事业今安在仍羡当年一弃瓢闻鹃子规声切月轮斜起望诸陵忆汉家妇女寻芳浑不解鬓云争挿杜鹃花两宋名贤小集巻三百八十