龙虎还丹诀颂正统道藏三家本一卷太玄部龙虎还丹诀颂唱八谷神子注余生于巴蜀之地长居齐鲁之乡余者先生自称也先生姓林名太古字象先道号淳和子其先并州太原人因官生于梁州洎长访道寻师多游齐鲁之地太宗皇帝知名召见赐与京兆山居遂称京兆山人后隐居于益州之华阳复号华阳先生久慕安闲常视寂默薄名利守恬淡盖其志也道本自然之理化归绵邈之源言道以自然爲宗能施用者则臻于绵邈耳考定坎离指归铅汞坎水离火也铅虎汞龙也谓真火真水真铅真汞也颂成还丹诀六十四首先圣所述还丹之要皆取法易象故丹诀六十四首以拟卦戴也如有后学详而习之习而知之乃见其妙自从金室启神炉室常珍严故曰金室炉能变化丹砂故曰神炉荡荡玄风扇八隅炉有八面而风无不扇故太白君歌曰坛置三层炉八面幸得九重观万化九重者鼎器匡郭隂阳也玉囊颂曰古先名作神龙髓还丹功毕籍九重即其义也岂无謌咏赞皇图皇图者所以喻神丹之尊贵混沌分来我独尊万物芸芸至尊者莫若大丹也包含四象立干坤须识天地金木水火之精气乃能鍊成至药也还丹须向此中觅得此方爲至妙门连用无成乃造妙门时人皆取五金烧谁识元君在海涛时人竞烧水银朱砂以爲灵丹岂知金丹之要自在华池也欲鍊鼎中红玉粉先调炉里白金膏隂符经云知之修鍊谓之圣人然则辨金膏玉粉者其唯圣人乎凡欲烧丹认取砂光明鑑面始爲佳砂者自眞铅而产非世间朱砂也陶眞人曰砂者铅中之至寳元阳子曰丹砂不用辰锦州路远应须近处求也根基本是青龙骨仙者唿爲白马牙青龙者木也汞也汞产于砂也尹真人曰丹砂木精又曰坏解爲水马齿阑干陶眞人曰白马牙好丹砂即马牙之称丹砂之美者也八卦神炉五岳形炉之形象八卦五岳立而爲之中排阳鼎制隂精水火互用隂阳相制也君看龙虎交驰处鼓动风雷百怪惊古歌曰五行颠倒术龙从火里出五行不顺行虎向水中生水火既在鼎中则龙虎交驰于内风雷震动百怪恐慑也才出沧波现杳㝠金生于水彰其化育鼎中堪重雪花轻元阳子曰丹砂爲质雪爲衣雪花所以喻其轻明莫辞寒暑终阳九鍊出灵光五帝精节候既足则五行精气变化而成大丹也时人欲鍊日晶魂还丹以日爲魂月爲魄也先觅玄源造化根玄源灵祕爲药之基陶眞人下篇曰太玄之精爲道根本也后立坎离爲匹偶坎男离女匹偶之象始交情性合干坤性者砂汞也情者金也参同契曰性主处内立置鄞鄂情主荣外以筑城郭又曰龙爲情虎爲性情性相依还返之义也每见时人论大丹竞烧八石或居山古歌云八石无非伤赤血五金多是损黄芽时人或居山鍊八石以爲大丹者皆非道也不知龙虎真形质只在玄溟恍惚间至药不远迷者莫悟铸金爲鼎鼎爲真金鼎真时汞自亲古歌曰真鼎元非鼎故能用眞鼎者则真汞生矣二物包持成至药餐之方作出尘人非二物包持则大丹无成也干坤二卦方成体水火千朝乃见功法干坤二卦连用水火千日而成还丹故青霞子授茅君謌曰大丹连用千日期千日赫然成紫芝上下两弦通二八不差毫末应西东青霞子曰芽八两爲上弦汞八两爲下弦合爲一斤以应两弦故曰上下两弦通二八应药一斤之数也金丹祕诀在华池神水华池论曰池者水火也又中元论曰华者火也池者水也学者如麻得者稀迷迷相指得者盖寡淮王悟此成真后鸡犬相兼拔宅飞汉淮南王刘安丹成之后鸡犬舐鼎亦昇云路也汞在砂中金在铅若能如此自通玄砂中产汞铅中产金自然之妙知之者乃造真境也虽然未得刀圭力已向人间作地仙心悟至寳非仙而何坎里藏金人不知离中有水识还稀陶真人下篇金生于月故坎男也流珠生于日故离女也茅真君歌曰隂中有阳阳中有隂即是也若能认得真金水白日骖鸾上紫微能辨真金真水者自凡跻圣列位仙官矣金花採得是铅精狎猎鱼鳞雪色轻言金花凝结狎猎若鱼鳞雪彩尔若向此中知巧妙华池金鼎自分明火中铅是水中金互相爲用变化无穷百度坯销色转深真精粹和鍊之益妙也不遇至人传口诀只凭经论卒难寻大丹祕要不载经论圣圣相授数句口诀而已隂里抽来却属阳时人不解细消详水以煑之火以鍊之解此义者丹砂可造若能认得隂阳祖顿入长生不死乡能知此道乃可长生地魄天魂是虎龙天阳爲魂龙也地隂爲魄虎也千家经论载朦胧前圣赞述大道不远元阳子曰朦胧只在君家舍日日君看君不知时人要识真铅汞认取金公与水工金公铅也水工汞也火里有铅铅岂钖木中藏水水非银真铅真汞非世间黑钖水银之类直晓真人歌曰不识火铅与水银纵解万般无所济唯赖坎离凭震巽令教甲乙合庚辛甲乙爲木庚辛爲金尹真人曰丹砂木精得金乃并故坎离震巽常施用于其间矣一池秋水色颙颙颙颙灵丹凝莹貌玉囊颂曰十月雪霜飞又浓还丹内熟色颙颙九转隂阳降复昇九转者自正月至九月也古歌曰第九转九秋残黄芽瑞色紫光妍吕先生曰上昇下降谷神粮直待白金潜化尽一团精魄鼎中凝金体还丹方爲至寳参同契曰金来归性初乃有称还丹一气凝爲鼎内霜神仙称是药中王诸药惟能疗病至于还丹刀圭之效变凡爲仙故爲衆药之主也天然造化如鸡子外应庚辛里面黄鼎器药物状同鸡子常究隂符道德经此来堪重吕先生吕先生名洞賔盖近代得道也养药未论三载火鍊丹直指半升铛吕先生诗云一粒粟中藏世界半升铛内煑山川杳冥中有日精华言微妙中有至阳之精生育万物也天地根基万物牙志士知之依法鍊自然灵液变河车河车即黄芽之别号也晋阳子曰干鍊至精爲黄芽坤转数足爲河车又歌曰河车载甲是君师宻守此道心自知鍊海坯山制五行其中擒得向幽冥言节制五行擒捕元气也夫人若见眞根蒂请读玄元道德经玄元皇帝太上老君所授关令尹喜道德五千言其间备藏还丹眞一之㫖兔走乌飞西复东百年全似梦魂中人间有箇长生路贪恋浮华死不穷神农经曰知白守黑求死不得叹世人不知仙圣度世之术但汲汲于浮华而遽至殒灭一中有一最难寻名列西方位属金一水也水中之一白金也陶真人曰三五与一天地之至精金爲水母母隐子胎水者金子子藏母胞又曰白者金精黑者水基水者道枢其数名一也志士探之知则例自然黑白两浮沈黑者铅也白者银也铅沈银浮自然之妙天地炉烹日月晶庚金甲木自相并人能认取真金木万化都来掌上轻晓达金木之㫖则造化归乎掌握陶真人下篇曰得之者天地在乎手造化在乎身自凡跻圣列仙籍矣悟了还如涉大川悟者涉川无有阻碍常修隂德感明天若爲不道兼轻露必有神灵致祸愆苟不修功行而洩祕理则殃祸及之万卷仙经理尽同还丹不离五行中不离五行五行能爲至药欲知九转隂阳足只候三年水火功千日水火乃成大丹微微收得木中津自黍成参积到斤从无入有积少成多力倦心疲宁不苦大都先圣总辛懃言先圣皆由懃志而得度也煑石烹金鍊太玄神仙不许等闲传用药之要神仙寳祕世莫得闻也人能认得玄中理玄是药之根基识者功参造化也胜秉干坤造化权一月还丹发兆基隂阳相感达希夷希夷谓杳冥之道也潜龙位应于初九阳气先须起子时潜龙十一月之位火符取法初九一阳生子时爲首也二月青龙渐见形微微攒集五行精木汞凝精渐彰灵液懃知火候温和色鼎内令闻虎啸声茆真君曰寒暑相返虎啸龙吟三月灵丹号小还三年爲大还三月爲小还小还凝结类真铅直须用意调文武莫遣隂阳气候愆固济周宻懃知火候渐见汞铅火记曰首尾文中心武故曰文武也四月功成已立魂如子在胎魂神生矣青龙白虎竞相吞此时玉液潜凝结阳立隂销虎渐奔五月隂阳二气交黄芽渐渐长灵苗五月姤卦阳初遇隂二气交感渐孕灵芽灵苗便是长生药水火仍须应候调六月真隂结就砂迷徒将甚作河车慇懃爲报同人道莫向时流取次夸先圣严诫不许轻洩七月潜通药已成青黄赤白状难明隂阳之气渐盛则颜色变易无常全凭水火无私力鍊得隂阳二气精非水火连用二气无由降精八月循还到兑宫兑金应候却归元体色颙颙仍须谨宻牢神室神室即安药之所也飬就长生火里龙火龙成就人得长生九月含灵汞已干一壶霜雪逼人寒药渐凝精色同霜雪莫将点化浮生寳直候功成作大还若便贪利点化世寳即灵丹无成也十月金丹已脱胎此时才始作婴孩仙圣喻金丹如果在树如子在胎莫测其作育至十月则脱胎而爲婴孩矣婴孩便是还丹质谁信无中养得来自虚无而有形质非天下之至精乎隂魄销来阳自立白金灰后赤龙成鼎内只知凝翠玉炉中不见有黄轻变化融结相须如神腾倒频频去宿尘腾倒所以增其气数太易歌曰微微腾倒天地精攒簇隂阳走神鬼也莫辞迟久更慇懃龙争虎战终还始隂退阳滋药渐眞龙虎互相爲用药渐通灵元阳子歌曰青龙逐虎虎寻龙所谓龙争虎战者也鍊得隂精却返元神仙唿作白琅玕琅玕盖爲金丹之别号言洁白如玉之美也时人不见眞形质将谓还丹色似丹神水华池论曰还者归根丹者色赤也一源三物契三才陶眞人中篇曰立干坤连水火应天符合三才然后成丹砂矣是知金丹虽处一源而用三物同烧共一门也交感隂阳结圣胎自然成胎名之曰圣水火数中君自见紫河车就彩鸾来无名道者歌曰修到紫河车白日冲天去华池神水始知能神水华池论曰华池者铅神水者汞也一派秋波彻底清鍊入鼎中阳火逼依依时有虎龙声逼以离火鼓以巽风即虎龙交战声闻于外口中餐少体犹寒岂惮迢迢岁月难坚意自于懃里觅不将行止贵门干高尚其事不事王侯九还七返义难寻青霞子曰自十一月至七月爲九还自正月至七月爲七返气结爲砂水变金砂从气结金自水生会得五行并四象自然龙向鼎中钦能用五行四象则龙在鼎中钦应也崑崙山下得玄珠二物元同一处居玄珠以喻至寳也二物指药根基也古歌曰两物如知生一体三花方悟隐孤轮也鍊得隂阳元气足始知成立自虚无兀兀陶陶钝又痴无心无事复无机一从认得希夷㫖始觉玄门路好归先生自言乐于幽奇玄妙之门也休慕腥羶爱绮罗长生门路好来过争名争利贪痴者不顾流年似逝波叹愍世人肆志声色贪染名利不入长生门路遂至衰殒如逝波之不返也汞变爲金金变砂金砂渐变紫河车金砂气足乃作河车修丹若得河车就应去蓬莱路不赊至药炳灵神仙可冀干坤鼎就虎龙成四象回旋二气并会得华池真正诀自然丹向此中生知四象推迁识二气交感然后丹砂化生无中生有有还无无而忽有有而忽无恍惚杳冥至精诞育日月交驰在碧虚不遇至人传口诀空劳读尽五车书真经曰少则得多得惑又曰无师执文终无得理是知不遇至人传口诀则博览无益矣长生基址是黄芽夫黄芽者药之眞质也狐刚子问魏公曰黄芽何物爲之魏公曰用铅不用铅五金生于铅之精也青霞子曰芽若是铅弃铅万里芽若非铅从铅而始铅爲芽母芽爲铅子既得金华舍铅不使又曰灰池炎铄铅沈银浮谓之黄轻亦曰金华亦曰秋石亦曰黄芽又曰王阳名黄芽以其色黄也如万物之初芽故曰黄芽得者爲长生之寳也制伏令归戊己家戊已鼎器也老君歌曰戊已是元基水火定优劣又曰须达戊已功不得言于铁玉囊颂曰欲知大药立元基须得中央戊已土直候水银成白液方将白液作丹砂丹砂自金液而生也麻衣蓬弊处埃尘落魄狂游混此身自有清澄一泓水不求名利不求人言自有水中之寳不求豪贵不务簪缨黄精赤髓结爲砂黄精则黄芽之精也金碧歌曰赤髓流爲汞汞结爲砂白虎青龙本一家白虎青龙者皆强名本金木之气耳混合爲凝粹成丹也只在眼前皆不识却将杂类作黄芽参同契曰同类者相从事乖不成寳又曰植禾当以粟覆鸡用其子青霞子云类同即聚事乖则分鸾不乳鹊狐非马羣三千少女事幽微八卦循还巽木知巽爲风女爲刻漏推排举其成数学者不明轩后㫖唯将声色纵行尸经曰黄帝御女三千白日上昇凡人一妻乃至丧命故世人贪色务多遂至殒败殊不知轩后成仙之要还丹之功也玄中玄理妙难知已向玄中晓细微只在坎离返复用玄中细微坎离是也自然玄理合天机转转修来渐有功菊花黄变蓼花红如菊之黄如蓼之红是其变化也鍊经千日开炉看万象都攒一鼎中千日功满万象可见莫把还丹取次传圣人深祕在心田时流竞觅砂中汞不道玄中自有玄伤世人竞抽朱砂取水银以爲丹砂殊不知丹砂玄中之㫖也九转无辞沐浴频沐浴频仍气数坚雄五行偏是水相亲丹成只假刀圭力得作高眞会上人霹雳声狂吼巽风此时秋虎战春龙龙虎相吞声同霹雳也元君自有三台助不动巍巍坐九重言元君安然处于三台之上无所挠动魏眞君火候歌曰三台披绕胎成形受气须得丙丁记大道玄门路不遥奈何尘世竞锥刀叹世人唯利是亲常竞刀锥之末踈名踈利超眞者此后知谁继我曹言仙得其人也寂寂眞灵事可穷休寻金碧与参同欲知龙虎还丹诀至要分明在此中言还丹真祕具在此诗之中诵之者足以知其枢要不必远求金碧之文也龙虎还丹诀颂