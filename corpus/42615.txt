例言本书沿厯朝纪事本末之例于前清一代自初起以至退位二百余年中事实择其有关繋者分类条例各予标题共得八十卷于凡叙述一事皆首尾完具鉅细靡遗以备修正史者参攷之资料且以供学校及自修者研究之用各种纪事本末皆一依本事原文不加修饰张氏西夏纪事本末始杂取宋辽金元诸史谷氏明史纪事本末亦採集私家着述而成今清史未出本书大恉均取材于东华录而酌删其系文汇参以诸家通行可信之书以成实录宣统一朝则就近事之彰着耳目者据实直书之间有篇幅稍繁者以事实所关无省文也名从主人修史通例本书于凡称帝称谕称朕之处悉仍东华录原文惟满清未入关以前或称名或称主殁时称殂东华录原书于满清初起侈陈仙女朱果诸灵蹟于诸帝诞生备载聪明神圣种种颂扬之词累牍连篇适足贻讥大雅本书于此等处严加芟薙但叙其种族之缘起及政治之现象不惟意存纪实且以破除迷信鬼神崇拜君主之习惯清初于修明史时自神宗晚节事涉边疆者悉汰去不存意在泯其朝贡称臣之实蹟而永乐十年十月入贡勅爲建州左卫都督事见明史朝鲜传万歴十一年二月封龙虎将军复给都督勅书事见东华录今悉依原文书之诸私家记载崇祯甲申三月李自成陷京师皆大书明亡此殊未当清干隆通鑑辑览将成司事者于此亦即系以明亡高宗不可且曰此偏私之见朕实鄙之命于此处不得遽书明亡今于是篇书题曰燕京献贼盖本春秋大一统之义且以别于南京福京滇京也世人习知吴耿尚爲清室三藩而杨氏三藩纪事本末则指明弘光隆武永歴三帝而言实爲大悖昔南山戴氏之言曰今以弘光之帝南京隆武之帝闽越永歴之帝两粤帝滇黔地方数千里首尾十七八年揆以春秋之义岂遽不如昭烈之在蜀帝昺之在厓州清高宗亦谓弘光可比宋代建炎隆武永歴可比帝昰帝昺命于通鑑辑览以三帝终明代焉即缅甸蛮邦其王不允执送永歴帝曰彼天之所立中土之所载况三帝在位时吕宋暹罗琉球安南诸国每岁贡使不绝欧罗巴人献图识即其与清室谊爲敌国南北区分交兵搆衅无虚日固未尝如石晋之爲契丹所立南宋之称臣纳币于金元也乃犹藩之僭号之于情理岂得谓协乎今纪述三帝事实题曰明南渡三帝名称正而书法爲不悖已内政外交关繋盖要本书于清室内政各条远如夺嫡文字宗室大臣诸疑狱近如政变拳乱立宪内阁等事实均纂辑从详毫无讳饰至于康干以来之边方用兵道咸以后之对外交涉凡关于国际边事者尤必元元本本悉着于篇向来奏报公牍之习惯往往称人民抵抗官吏者爲匪爲逆不知人民之暴动多由政治之未良虽间有一二暴徒爲少数人谋私利并非救民水火者要究不可以概论本书于此等称谓酌加改易其有满清旧时奏牍对于外国亦或称夷称寇者尤无意识兹特悉予釐正本书内间有义甚简单或止一人一事如干隆之巡游不息和珅之尊宠用事骤加兵额收还铁路等类要皆系于清廷盛衰兴亡之故不容不设立专条特爲纪自纂左传通鑑纪事本末即多此例清世二百余年之学术变迁最繁关繋最切本书仿陈氏元史纪事本末之例设诸儒出处学问之概一篇取其大节足称而学有益于人国者以次汇录其以曲学阿世爲社会人心之害者亦于各节末附论之高氏左传纪事本末辄附评论李氏辽金纪事本末中夹牋释本书亦略仿其例间参末议于事讫其地理官爵译音互歧者逐一分註惟是编者见间甚寡参攷复多未备勉成兹编恐多疏漏之处所望请达者有以教之清史纪事本末目录卷一满州初起卷二辽藩建国卷三明季战争卷四燕京陷贼卷五顺治入关卷六削平流冦卷七多尔衮摄政及诸王内讧卷八明南渡三帝及监国鲁王卷九明朱成功之事蹟卷十明起义军之失败卷十一开国法制兵制及官制卷十二康熙勤政卷十三三藩起事及孙延龄卷十四准噶尔及西藏之兵事卷十五欧人通商布教及和议之开始附尼布楚条约卷十六台湾朱一贵之乱卷十七治河之政策卷十八立储之反覆卷十九官制之改革卷二十文字之狱卷二十一鸿博经学诸特科卷二十二诸儒出处学问之概卷二十三雍正英察卷二十四兄弟猜忌及大臣逐戮卷二十五严禁朋党卷二十六青海及准部之用兵卷二十七俄订尼布楚条约及增订市约卷二十八干隆极盛卷二十九增加兵额卷三十苗族及金川之征勦卷三十一准部及回部之平定卷三十二西南诸国之宾服缅甸暹罗安南廓尔喀卷三十三台湾林爽文之乱卷三十四和珅之贪横卷三十五巡游之无度卷三十六内禅之真相卷三十七嘉庆中衰卷三十八各省之叛乱卷三十九中英交涉之变态卷四十道光世局卷四十一回部张格尔之役卷四十二平傜之役卷四十三开矿之弛禁卷四十四鸦片之战争及和约卷四十五咸丰时政卷四十六英法联军入京之和约卷四十七俄订爱珲天津北京诸条约卷四十八湘军陆师之编制卷四十九湘军水师之编制卷五十同治中兴卷五十一太平天国之兴亡卷五十二捻事之起灭卷五十三日本订约卷五十四天津教案卷五十五平靖滇回卷五十六光绪入继卷五十七平定新疆及收回伊犁条约卷五十八通使及选派留学卷五十九英订烟台条约及续约卷六十法越兵事及和约卷六十一藩属之丧失卷六十二创设海军及改练陆军卷六十三兴办铁路卷六十四甲午战争及和约卷六十五疆域之丧失及军港租借条约卷六十六戊戌政变卷六十七拳匪之乱及庚子和约卷六十八自立军之失败卷六十九复诏变法卷七十日俄之战卷七十一改订藏印条约卷七十二光复军之顿挫卷七十三预备立宪之宣示卷七十四谕禁鸦片之严厉卷七十五宣统嗣立卷七十六亲贵用事卷七十七假饰立宪及组织贵族内阁卷七十八开设资政院卷七十九铁路国有政策卷八十民军起事及下诏辞位纪事本末明神宗万历十一年春二月以满洲部努尔哈赤袭建州左卫都督授龙虎将军满洲先出肃慎氏古通古斯族也有虞氏二十五年始通中国献弓矢称息慎周初数入朝贡又称稷慎盖息稷与肃音转之讹也东汉时亦称挹娄其西南别部爲扶余有今开原以北地东南别爲诸沃沮睿宗朝封其部长大祚荣爲渤海郡王遂改国号曰渤海黑水初亦附高丽其部长突利稽尝以兵十五万助高丽败唐太宗于安市灭渤海黑水又附于辽而渐得回复其故土更号曰女真之东长白山下在南岸者隶辽籍曰熟女真生女真之始祖哈富自高丽徙居完颜部阿勒楚喀河侧遂爲完颜部人传至景祖爲乌古廼当宋仁宗宝元时辽以爲生女真节度使五传至太祖阿骨打于宋徽宗政和三年自立爲女真主叛辽数破辽兵征服混同江附近诸部越二年建国号曰金联军灭之蒙古人入主中夏后其遗族散居混同江南北共存三部曰建州曰海西曰野人明初仿唐羁縻州之制分建术所而建州卫境内有满洲部五长白山部三清室之先即爲满洲部之一满洲本作满珠二字皆平读音近曼珠有国之初每岁西藏献丹书皆称曼珠师利大皇帝繙译名义曼殊爲妙吉祥又作曼殊师利爲释迦牟尼师昆卢遮那之本师殊珠音同室师一音当是建号之义实取于此后汉字相沿误爲满洲则因洲字义近地名假借用之耳实则部族而非地名也其姓曰爱新觉罗氏以其国语谓金曰爱新觉罗则姓氏之义言即金姓与金原爲同族也当金之末造有名布库里雍顺者始定居于长白山东南俄漠惠之野俄朶里城永乐十年十月入贡勅爲建州左卫都督孟特穆生有智略慨然有恢复之志计诱先世仇人之后四十余人至苏克苏浒河虎拦哈达山下诛其半以雪其仇释其半以爲用遂定居赫图阿喇福满生子六觉昌安是时近地部落中有硕色纳加虎二族每恃强侵陵诸路觉昌安多才智子礼敦又英武率诸贝勒往攻之破硕色纳子九人灭加虎子七人尽收五岭东苏克苏浒河西二百里内诸部由此国益强盛觉昌安第四子爲塔克世有尼堪外兰者故塔克世部人阴导宁远伯李成梁兵攻古勒城努尔哈赤克其城而归秋八月努尔哈赤率兵攻甲版尼堪外兰奔至抚顺所欲入边边吏不纳乃逃于鹅尔浑城垂陷会大雪罢攻努尔哈赤率衆伏浓烟中城内谓兵已退引衆出努尔哈赤出击之颇有斩获十三年夏四月满洲侵哲陈之安土瓜尔佳城破之杀其城主诺一漠混十四年夏五月满洲攻浑河贝勒扈尔干以女归满洲努尔哈赤纳之同时苏完部主索尔果董鄂部之何和哩雅尔古寨之扈喇虎先后率本部军民归之努尔哈赤以索尔果之子费英东佐理政务以长女妻何和哩以扈喇虎子扈尔汉爲养子任侍卫时努尔哈赤招徕各路归附日衆环境诸国有拒命者皆削平之国势日盛秋九月满洲攻克王甲城杀其城主戴度墨尔根十七年春正月满洲攻兆佳城克之杀其城主宁古亲十九年春正月满洲略长白山部贝勒纳林布禄闻之惧不利于己遣使告努尔哈赤曰扈伦满洲言语相通势同一国今所有国土尔多我寡盖于额尔敏札库木二地割一与我努尔哈赤叱之即日遣归二十一年秋九月叶赫纠合扈伦部之哈达辉发乌喇及蒙古之科尔沁钖伯卦勒察长白山部之朱舍里纳殷九国联军侵满洲阵浑河北岸努尔哈赤引军御之至扎喀城语诸将曰彼部长多兵皆乌合我以逸待劳伤其贝勒一二人其衆自溃我兵虽少奋力一战可必胜也遂于旦日移军古哷山据险而阵发百骑挑战叶赫西城贝勒布寨科尔沁贝勒明安争先突进布寨坠马被杀明安陷淖易马遁联军遂溃努尔哈赤纵兵掩击斩级四千获马三千匹铠胄千副俘乌喇贝勒之弟布占泰自是军威大震冬十月满洲攻朱舍里路获其路长纡楞格以归闰十一月满洲遣巴图鲁额亦都费扬古等督兵攻围讷殷之佛多和山寨三月乃下斩寨长搜稳寨克什二十三年夏六月满洲攻克辉发之多壁城斩城守克充格苏勐格二人还二十六年春正月满洲遣贝勒褚英统兵侵安褚拉库路取其屯寨二十余所二十七年春二月满洲以蒙古字制爲国语创立满文颁行国中三月始开金银矿铁冶秋九月满洲攻灭哈达国先是叶赫与哈达搆兵哈达贝勒孟格布禄遣质子至满洲乞援努尔哈赤遣费英东率兵二千往叶赫贝勒纳林布禄投书哈达使其诱执满州援将歼其援军许妻以女孟格布禄惑其言许之会事洩努尔哈赤亲往哈达攻其城克之大将扬古利生擒孟格布禄尽服哈达属城哈达国亡三十二年春正月满洲兵侵叶赫克其二城曰张曰阿气兰取其二寨俘二千余人还三十五年夏五月满洲遣贝勒巴雅喇等率兵侵渥集将往侵之恐为中国兵所牵制议先入扰夏六月清主命英郡王阿济格等分道入边沿途大掠出冷口关而归冬十二月清主亲征朝鲜分兵屯辽河及海口以防中国师次沙河堡命睿郡王多尔衮等统兵自宽甸入长山口豫郡王多铎等帅师潜袭朝鲜之国都朝鲜主退保南汉山清军围之十年春正月清主渡汉江营于北岸初朝鲜事急乞援于中国竝檄国中诸道勤王兵中国时方苦流寇不暇顾藩属登莱总兵陈洪范率舟师求之出海阻风不得渡其国中诸道兵亦相继奔溃不敢前多尔痛督造小舟进击江华岛获朝鲜王妃王子及宗室大臣家口清主两次以书谕降朝鲜主献中国所给敕印帅群臣步行出降约岁时贡献表贺约成乃还其君臣家属留其二王子为质十一年秋九月清多尔衮及戍王岳託等分道入塞蓟辽总督吴阿衡败死总监高起潜迎战于牛阑山亦败清军遂由卢沟桥趋良乡下畿辅城四十八诏卢象昇督师迎拒象昇主战兵部尚书杨嗣昌主和各持一议不相下清军已分三路深入一由涞水攻易州一由新城攻雄县一由定兴攻安肃象昇自涿州进驻保定令诸将分道出御大战庆都犹未败衂而一时列城望风失守嗣昌遽奏落象昇尚书衔着仍以侍郎督师象昇为嗣昌所扼兵单饷乏进至鉅鹿起潜相距五十里乞援不应象昇兵仅五千行至嵩水桥遇清军围之数垒象昇奋鬬身中四矢三刃手格杀数十人乃死一军尽亡起潜闻败帅众遁先是帝一日召对六部杨嗣昌言有盈城盈野善战者服上刑等语帝厉声责之曰今天天下一统与孟子列国兵争时不同今不遇一属夷小丑纵不能伸大司马九伐之威奈何为是言耶竝戒以今后勿复言后论星变嗣昌又引汉武疑塞元和宣慰太平兴国连年兵败诸故事给事中何楷奏驳而帝反谓枢臣不必深求其得君之专如此十二年春正月清军自德州渡河连陷山东州县十六山东重兵已为嗣昌檄移德州济南空虚清军至德王由枢以城溃被执三月清主命降将恭顺王孔有德等以礮围攻松山副将金国凤死守不下有德等复请穴地攻城亦无功围遂解十三年春三月清军分略锦州宁远清主知宁锦诸城不破不能得山海关山海关不下不能图中原是年命诸王贝勒等更奋往略松杏宁锦而相持旷岁未有成功十四年春三月清兵围锦州城中蒙古兵内应破其外城夏五月辽蓟总督洪承畴等帅八总兵师十三万赴援屯宁远锦州间城守祖大寿遣卒自城中逸出传语以军营遇敌毋轻战承畴持重不发而朝旨趋战遂进兵阵于松山城之北秋八月清主亲统兵至环松山而营遣阿济格等夺获其笔架山之积聚吴三桂等六总兵同时遁去中途为伏兵邀击死伤无算蹈海死者尤众承畴等入松山固守十五年春二月松山副将夏承德遣子夏舒约清兵乘夜竖梯登城清军夜至遂拔之总督洪承畴被擒巡抚邱民仰总兵曹变蛟王廷臣皆死之锦州城内亦因粮乏祖大寿帅众出降杏山塔山皆下夏五月清主俘洪承畴入盛京承畴降清主喜谓近侍曰吾欲取中原然如瞽者之不识途径今得承畴犹水母之有虾也时北京传承畴不屈死帝惊悼甚诏设坛都城赐祭十六竝命建祠都城外承畴民仰竝列将亲临莫方祭第九坛而承畴生降之信至乃止冬十月杀兵部尚书陈新甲新甲由武举厯任本部杨嗣昌荐以自代为欵局地也帝亦欲籍欵以纾目前遂遣马绍愉等至建州清不表谢而复得嫚书帝大悔恨后新甲复申其说再遣绍愉行方至义州清主欲杀绍愉绍愉遁归新甲由是得罪十一月清兵至边毁长城而入自蓟辽分道而下直抵衮州凡攻克八十八城十六年夏四月清军自山东还至近畿所至屠掠一空京师大震大学士周廷儒自请督师及出次通州不敢进清兵至怀柔蓟辽总督赵光忭会诸军邀战于螺山皆溃总兵张登科和应荐败殁廷儒侦清兵还乃言兵退请下兵部议诸将功罪遂反北京秋八月清主皇太极殂初清宸妃于十四年九月病卒时清主方督军攻松山闻讣驰返京城居关睢宫朝夕悲恸遂患𦚥疾语言昏谵无绪是年殂看五十有八葬承德县之隆业山号昭陵子福临立是为世祖以明年为顺治元年方议出兵侵中国值流寇长驱入北京吴三桂乞师书至遂乘机入中夏取明而代之高宗春三月经略张广泗分兵八路合攻牛皮箐苗寨破之苗平苗族种名不一在四川者曰僰曰生番在两广者曰僮曰黎在湖南贵州者曰徭在云南者曰倮曰野人其语言风俗既与中国绝异故中国自元明以来设有宣慰宣抚招讨安抚长官等土司又有土府土州县其长皆得世袭握自治权盖欲仍其旧俗官其酋长以羁穈之也顺康以来袭明旧制分设土官然苗民不知耕作专以刦杀爲生土官又以积威苛敛虐使恣爲不法故苗族常爲边患而于云贵爲尤甚自雍正四年鄂尔泰巡抚云南建策改土归流因极言从前以夷治夷之失计然欲改土爲流非大用兵不可宜悉令献土纳贡违者勦世宗览疏大喜曰卿朕奇臣也此天以卿赐朕也命进呈生年日月召赴养心殿手铸三省总督印付之鄂尔泰抵任用游击哈元生委任以乌蒙镇雄之事用总兵石礼哈搜讨贵州广顺之长寨招服黔边东西南三面生苗二千余寨用知府张广泗招抚古州辟苗疆二三千里清史纪事本末三前后劾黜云南霑益土州安氏镇沅土府刁氏及赭乐长官司威远州广南府各土目悉定澜沧江以东地以普洱爲府广西诸土官自泗城之岑氏以下亦先后缴勅印纳军器二万余用兵五六年三省边防粗定世宗奇其功至批札云朕实感谢矣不知如何待卿而后心安于是鄂尔泰以积勋封襄勤伯授武英殿大学士入朝广泗亦由云南廵抚移督湖广继之者皆易视苗事疆吏又以征粮激变至十三年春各寨蠭起聚集清江台拱闲陷黄平以东诸城积忿于鄂尔泰督军时所获苗皆刳肠截脰分挂崖树几满至是抵抗之志益坚至手刃妻女而后出战镇沅苗至缚知府刘宏度于柱裸淫其女而头曳之鄂尔泰虽慙怒次骨引咎自劾而苗患蔓延不复可制矣时诏发滇蜀楚粤四省兵会勦而军中各怀意见将军哈元生主勦提督董芳主抚抚苗大臣张照又密奏改流非策且致书诸将倡弃地之议因命令不能一致治军数月迄无成功时帝已嗣位尽罢张照哈元生董芳治罪而以广泗任七省经略先后攻克台拱之九股苗及清江下流各寨至是复增兵分八路围其逋逃于丹江古州郡匀台拱闲之大森林所谓牛皮大箐也凡烧千二百二十四寨赦三百八十八寨贵州苗族悉平越十年而有四川大金川之役十二年春三月命云贵总督张广泗改督川陜驻四川相机进勦大金川苗部金川爲四川西边诸土司之一爲汉冉駹地隋置县唐属雅州明隶杂谷安抚司本吐蕃领地俗信剌麻敎明时封其部哈伊拉木爲演化禅师世有大小金川流域地后分两部居小金川者曰攅拉居大金川者曰促浸顺治七年授小金川酋卜儿吉细土司职康熙五年授大金川酋嘉勒巴演化禅师印雍正元年以嘉勒巴孙莎罗奔于康熙五十九年从征西藏羊冈有功授爲金川安抚使干隆十一年莎罗奔势强盛谋兼倂诸邻部以结婚政策羁縻小金川酋泽旺而夺其印以与泽旺弟土舍良尔吉复以兵力侵略革布什咱及明正土司并击伤中国之赴援军至是以广泗前征苗有功命移节川中专仕大金川军事广泗至进屯小金川之美诺信用汉奸王秋言良尔吉爲乡导然大金川地险又长于防御工事以石筑高垒名曰战碉大小林立围攻数月诸将多失事副将张兴游击孟臣皆爲降番所诱杀十三年夏四月以大学士讷亲爲经略起故将军岳钟琪爲提督驰赴大金川军营讷亲至军用以碉逼碉爲唯一之兵略而得一碉輙伤人无算总兵任举副将贾国良皆战殁广泗所用之向导良尔吉前夺其兄泽旺印又烝其嫂阿扣感莎罗奔甚故在军中每以动静通报莎罗奔以故攻战复数月仍无尺寸功冬十二月以大学士傅恆爲经略赐讷亲死杀张广泗傅恆至任总兵冶大雄爲总统使副将马良玉诱诛良尔吉并斩阿扣王秋闲谍以绝撤诸方围碉兵爲直捣中坚之计壁垒至是爲之一新十四年夏四月大金川土司莎罗奔降诏班师先是傅恆上疏陈选锐深入之计画期以四月奏捷时帝念劳兵久又以其地险欲罢兵诏傅恆还朝而傅恆已与钟琪分军深入总兵哈攀龙哈尙德等连克巴郎平碉及色尔力石碉傅恆奉诏令钟琪前往敌营谕降西藏之役莎罗奔从征隶钟琪麾下素服其威德至是钟琪单骑入噶喇依营中目莎罗奔而故缓其辔曰汝等犹识我否衆惊曰果我岳公也皆伏地请罪导入帐中留宿钟琪解衣安寝如常次日莎罗奔帅衆诣军门降大金川平三十六年冬十月罢四川总督阿尔泰以尙书温福侍郎桂林代之进勦小金川初干隆三十一年以大金川莎罗奔兄子郎卡继大金川事渐桀骜时与邻部搆衅总督命令致无效帝令阿尔泰檄九土司环攻之土司中兵力旣多不敌阿尔泰又不知利用小金川以制郎卡郎卡遂反与小金川绰斯甲布和亲愈猖獗郎卡死其子索诺木又阴与小金川泽旺子僧格桑结攻守同盟之约遂合攻革布什咱及沃日诸土司帝命罢阿尔泰寻赐死以温福爲大学士桂林爲总督令率兵分路进讨三十七年夏五月褫桂林职以阿桂爲四川总督桂林与温福分军由打箭炉汶川进渐逼小金川境而桂林将薛琮以深入无援致全军陷没泅水归者仅二百余人桂林以隐匿不奏劾罢命阿桂代之冬十二月阿桂攻取小金川以温福爲定边将军阿桂爲副将军阿桂旣代爲川督转战有功至是直抵美诺僧格桑窜大金川阿桂檄索索诺木不应帝欲一举并灭之故有是命三十八年夏六月小金川降番攻陷木果木温福死之授阿桂爲定西将军以参赞丰伸额爲左副将军明亮爲右副将军先是温福等分道进发旣而温福以敌扼险不得进驻军大金川东境木果木以狃于易胜不复调集各路兵马惟令提督董天弼分屯其东以守小金川地而日与诸将置酒高宴额驸色腾布护军统领伍岱提督马铨先后入谏反劾其煽惑军心帝爲召还色腾布而遣戌伍岱遣绿营兵三千人取碉卡有伤者反责之人心并懈超勇公海兰察至扣刀以诮之迁延月余敌侦知兵弱整劲旅数千东攻天弼军不战自溃进袭温福温福方雅服督战遂被执寻杀之所部战死者三千余溃者万余小金川复陷冬十月阿桂等克复小金川阿桂旣受命改道出沃日攻小金川东境而明亮攻其南至是阿桂直抵美诺明亮亦所向有功小金川地尽复四十年秋八月阿桂丰伸额明亮攻破大金川之勒乌围进围噶尔崖自三十八年十二月阿桂等军分三道进攻大金川阿桂自小金川攻其东丰伸额明亮自党坝攻其西北富德自革布什咱攻其西南三十九年七月阿桂军逼勒乌围时索诺木与其从祖莎罗奔守其地见阿桂军深入酖杀僧格桑献其尸及其家族请停止攻击阿桂不许至是年八月破勒乌围莎罗奔索诺木已先期窜噶尔崖至是三路军会于噶尔崖城下包围之四十一年春二月阿桂等攻克噶尔崖莎罗奔索诺木帅衆降金川全境荡平阿桂等围攻噶尔崖四十余日索诺木始与莎罗奔挈家族以下二千余人出降并俘献京师大金川再定两金川旣平诏以小金川地爲美诺厅以大金川地爲阿尔古厅直隶四川编者曰自干隆三十六年再用兵两金川以迄于平定得地不过千里人不满三万衆而暴师五年縻帑七千万两其行军困难之理由固其地理之险阻与其土兵之同心効死要亦可想见当日国家之兵备爲不可恃将略爲不足称已顾时主犹躬亲谒陵勒碑太学复东廵吿成于阙里铺张爲甚盛事也抑又何哉高宗干隆二十年春二月以尚书班第爲定北将军阿睦尔撒纳爲定边左将军出北路陕督永常爲定西将军萨拉尔爲定边右将军出西路往征准噶尔自干隆四年准部和议既就绪边事稍甯至十四年噶尔丹策零死其部内乱其宰桑萨拉尔杜尔拉特台吉三车棱先后来降而辉特台吉阿睦尔撒纳亦于十九年师衆内附且乞师帝久知其爲准部所服从利用之爲向导欲乘机大举廷臣鍳于雍正九年和通泊之败不愿再开衅惟大学士博恆赞成帝意帝喜曰卿朕之张华裴度也既而准部大将玛木特亦来归遂以是月分两路出师北路出乌里雅苏台西路出巴里坤尽简八旗吉林索伦精锐以从夏五月两路兵抵伊犁擒准噶尔汗达瓦齐及青海酋长罗卜藏丹津伊犁平自两路兵出发两定边将军本准部渠帅建其旧纛先进故所至降者相继两军遂于是月朔会于博罗塔拉河越五日而至伊犁达瓦齐已走保格登山阻淖爲营衆尚万余侍卫阿玉钖夜以轻骑直簿其营敌衆惊溃走投回疆阿克苏伯克霍迪斯已得班第军中檄即执之以献并获前青海逃至之罗卜藏丹津送京师伊犁粗定冬十月阿睦尔撒纳叛将军班第参赞容安死之萨拉尔被执准部先故有四卫拉卫拉之分部各有其汗自绰罗斯浑台吉强盛伊犁始爲回部盟长抗衡中国者数世帝初欲俟事定仍设四汗以分其势而阿睦尔撒纳欲爲四部总台吉私以其意乞额驸色布腾代请期于七月下旬俟命并使其衆流言非己爲汗准不得安因用其国汗旧印移檄邻部哈萨克及俄罗斯等国不言降中国但谓率满洲蒙古兵来定准乱班第等密以闻帝命即军中诛之时兵皆凯旋随班第等得仅五百人兵少班第不敢发先是帝令阿睦尔撒纳以九月至热河行饮至礼班第等因趣之行使喀尔喀亲王额林沁伴之欲使入内地则易成擒也阿睦尔撒纳迁延中途迨八月中待朝命犹不至知事有变入境且得祸行至乌伦古河乃谓额林沁曰阿某非不臣实中国无信今入境如驱犬羊大丈夫当立事业安肯延颈待戮徐解副将军印掷与之曰汝持此交还大皇帝可也拥衆驰去并劫撒拉尔以行遂嗾伊犁叛又遣衆掠西路军台于是剌麻宰桑等蠭起应之永常兵数千屯乌鲁木齐不敢往勦班鄂皆自杀事闻以色布腾隐匿不奏褫爵额林沁纵逆赐死并逮永常改命公策楞爲定西将军由巴里坤进剿二十一年夏五月褫策楞职命公达尔党阿爲定西将军先是清史纪事本末三策楞师行至吐鲁番萨拉尔自伊犂脱身来归知阿睦尔撒纳所在仅距一日程命参赞玉保急往追之而玉保信闲谍言谓阿睦尔撒纳已就擒献者且至遂驻军俟之报捷策楞策楞遽闻于朝比策楞至伊犂则阿睦尔撒纳已从容入哈萨克将军参赞互相咎託言马力竭顿师不进于是和托辉特部靑滚杂布亦叛四部亦骚动阿睦尔撒纳闻之自哈萨克归会衆于博罗塔拉河谋自立帝怒褫策楞玉保职以达尔党阿富德代之命巴里坤办事大臣兆惠爲右副将军往援并命超勇亲王成衮札布爲左副将军追捕靑滚杂布二十二年夏四月命兆惠出西路成衮札布出北路大勦准噶尔会诸部内讧又痘疫盛行兆惠兵至诸酋迎战皆败死阿睦尔撒纳复西窜往哈萨克其汗阿布赍许擒献及阿睦尔撒纳至阿布赍先败其马阿睦尔撒纳惊徒步入俄罗斯寻患痘死理藩院行文索之俄人以其尸送恰克图帝命成衮札布归镇乌里雅苏台兆惠留军过冬明年再进勦余衆明年正月兆惠等合围纵勦先后虐杀四年凡山谷僻壤及川河流域可渔猎资生之地计二十余万户六十余万口皆搜剔厅遗矣事平设满洲驻防徙汉兵耕种其地置伊犂将军以统治之遂成爲满洲一殖民地二十三年春正月以雅尔哈善爲靖逆将军征回部囘部在天山南路其旧汗本元裔后值厄鲁特强盛遂隶准部势力之下及阿睦尔撒纳窜死天山北路之地全入中国南路大和卓木波罗泥都小和卓木霍集占欲乘新旧势力交代之际谋独立阴勒部衆传檄各城咸戒严以待回部数十万争起响应惟库车伯克鄂对不欲附和奔伊犂霍集占诛其亲族严兵守库先是兆惠奏派副都统阿敏道爲囘部招抚使至波罗泥都欲集所部受中国约束霍集占曰我困准噶尔久矣今属中国则又爲他族奴隶不如此时自立以回复旧有之势力乃诳阿敏道入库城而拘之寻被杀至是帝命出兵讨之秋七月褫雅尔哈善职命纳木札尔爲靖逆将军先是雅尔哈善兵至库车进攻不利霍集占自阿克苏来援与领队大臣爱隆阿军遇激战竟日霍集占大败入城固守城依山以柳条沙土交筑礮攻不入提督马得胜于城北一里外掘地道已及城矣而雅尔哈善欲急切收效严令昼夜力掘敌人自城上瞥见灯火机遂洩敌自内注以水穴城之士卒六百人尽没时降目鄂对在军中献策曰闻霍集占食且尽必乘我不备突围归归则难制若于城西渭干爱曼河及北山要路各伏兵一千则贼成擒矣雅尔哈善以其言叵不听唯下令倂力攻取一日暮索伦老卒牧城下闻城中驼鸣似负重声奔吿曰驼鸣高且健贼将遁矣雅尔哈善方饮怒曰尔何知酌如故其夜霍集占率衆开西门由渭干爱曼涉水遁而守西门之都统顺德讷闻报尙以昏夜不发兵及晓始遣百人追之敌已渡河断桥去远矣踰数日城守阿拉辨以空城降事闻雅尔哈善顺德讷马得胜皆伏法命尙书纳木札尔代之并令兆惠移师会勦二十四年秋七月兆惠抚定喀什噶尔叶尔羌二城初兆惠师抵乌什伯克霍廸斯来迎卽前擒送达瓦齐者询知波罗泥都奔喀什噶尔霍集占奔叶尔羌兆惠旣至叶尔羌以兵少不能攻城欲伺便取胜乃择城东隔河有水草处结营所谓黑水营也侦敌之积聚在城南棋盘山欲取之以充军实遂由城南夺桥渡甫济四百骑桥忽断城内出五千骑来截步兵万余继之张两翼来攻隔河兵不能救阵亡者无算总兵高天喜副都统三保护军统领鄂实监察御史何泰侍卫特通额俱战殁余兵浮水还掘壕筑垒以守军中乏食驼马亦尽每乘闲出掠曰民烹以充食无水嚼氷饮相持三阅月已无生还望将军纳木札尔参赞三泰于途中遇敌阵亡富德在北路冒雪赴援不得达会巴里坤办事大臣阿里衮以兵夜至合富德军大唿进鞭驼马蹴地声壮敌不知来兵多少骇而溃遁入城始与兆惠合振旅还阿克苏乃议两路进师兆惠由乌什取喀什噶尔富德由和阗取叶尔羌两和卓木各弃城遁去喀什噶尔叶尔羌皆复八月拔达山部酋素尔坦沙函送囘啚霍集占首级回部平富德等追敌至伊西洱库河乃拔达山部界也敌先据山麓以待富德麾兵进击不利乃选铳手四十人缘山北岭俯击之敌辎重营有攀援过山阻于岸者方惊惧失措闲霍廸斯鄂对大唿招降降者蔽山而下声若奔雷霍集占禁之不能止遂与波罗泥都逸入拔达山部富德檄谕其酋素尔坦沙缚以献素尔坦沙乃擒二人杀之波罗泥都首爲其从人窃去乃函霍集占之首以献回部悉定编者曰天山南北之战事辟地广万有余里杀敌达百万口其成功似甚盛然劳师五年费帑三千万两在人主好大喜功故不惜国家艰难之物力与寳贵之人命而致之此以见开拓地土之不易矧其所遇非劲敌也庸足多哉又霍集占妃香妃者高宗闻其美兆惠陛辞时嘱爲生致之至则郊迎入处之西内爲建香妃楼楼外肆市室庐礼拜堂具如西域市以悦之而妃不爲屈衵衣中藏白刃以数十计语宫人欲得当以报故主也太后钮祜禄氏闻之恐会高宗有事于圜丘宿斋宫后急召妃至慈宁宫缢杀之高宗趋救之不及则痛哭命葬以妃礼事见达县吴德潚湘潭王闿运各集中附纪于此仁宗嘉庆四年春正月帝亲政诏罢贡献谕中有诸臣以如意进者朕视之转不如意语时叶尔羌採解大块五色石辇至嘉裕关前令无庸解入并弛私售叶尔羌和阗等处玉禁撤回各卡伦防兵归伍一时珠玉之价骤减十之七八云谕九卿科道奏事封章密奏直达御前不得另具副封关会军机处追赠已故御史大夫曹钖宝副都御史衔钖宝在干隆中尝劾奏和珅家人刘全倚势营私家赀丰厚至是珅伏法查抄全家产数逾二十万帝嘉钖宝当日之敢言特旌之并令给予一子荫生二月复宗室会试例并着自辛酉科爲始与生监一体乡试夏四月给降调礼部主事伊壮图给事中衔帝念前内阁学士伊壮图以陈奏各直省仓库亏缺降调回籍深致婉惜令驰驿来京将加擢用至是伊壮图来京以母老陈情乞军机王大臣代奏命给予给事中衔仍令驰驿回籍侍养并准其在籍奏事呈由云南巡抚转递禁京城开设戏园五月禁止各省摊扣官员养廉及兵丁月饷秋七月东南滨海大风雨海啸八月定各省刑具式有私创及非法滥用者罪之戍翰林院编修洪亮吉于伊犁亮吉上书成王永理及朱珪刘权之言时事冀其转奏书中罗列谄事和珅诸人现列官中外者四十余人末复指斥乘舆有三四月以来视朝稍晏恐有俳优近习荧惑圣听语王以闻帝大怒即日逮狱治罪寻命免死发往伊犁交将军保宁严行管束九月江南洪泽河决冬十月绞杀湖北襄阳道胡齐崙因经手湖北军需任情餽送至侵蚀至二十余万两逮京讯实命即处绞自勦办教匪以来已厯四载费帑银数逾七千余万而各省协济之欵尚不在此数嗣查川省弊端更甚建昌道石作瑞吞侵帑银至五十余万两延诸将帅会饮多在深菁荒蔍间一席之费辄至三四百金赏赐优伶犒赏仆从不与焉福康安初至作瑞馈珍珠三斛蜀锦一万匹他物称是所侵者固皆荡尽至死无殓人争快之冬十月命在京大员密保才守出衆人员十二月降国子监祭酒法式善爲翰林院编修式善于春间条奏事宜折首有新政维新语及论八旗出关屯田一节大忤帝意拟京察时罢斥至是尚书丰仲济伦以人才保荐帝疑有请託命解任下廷鞠寻命降调五年夏四月癸未朔日食以旱命清狱六月申严赴京越诉罪秋八月命王大臣等于自行陈奏事件须自行呈递即各部旗衙门公递事件亦应专差值堂官一人亲自到宫门递交奏事官接受谕出差人员除军机大臣等准其随带军机章京外其余各省率行奏请者即将该大臣治罪九月申谕各省督抚毋奏留升任他省人员六年春正月禁乡会试卷用隐僻子书及书写卦篆字体三月申严匿名文书坐罪例夏六月京师大雨宫门水深数尺永定河溢桑干河决诏曰自六月朔日大雨五画夜宫门水深数尺桑干河决漫口四处京师西南隅几成泽国村落荡然闻者伤心见者惨目小民何辜皆予之罪也拟今秋停止巡幸云云命清狱七年春二月云南维西县傈人腊者布恆乍绷句结傈僳夷人滋事命琅玕勦之夏四月谕部院大臣简放督抚者除有兵差审案之事不得奏请随带所属人员五月琅玕奏擒获傈首腊者布攻克康普寨勦洗北路傈匪六月琅玕奏兜勦康普叶枝夷匪西北两路全境疏通秋七月帝秋狝木兰八月己亥朔日食九月帝还京师冬十月禁止番役子孙出仕应试十二月安徽宿州匪徒滋事费浮等讨平之八年春闰二月内务府厨役成德犯跸捕获伏诛是月二十日帝进斋戒将入顺贞门成德径前行刺固伦额驸喀尔喀亲王拉旺多尔济立擒之下廷讯无供但云事若成则公等所坐之处即我坐处而已命不必深诘并其子禄儿对儿磔之迄不知何人所使也秋七月帝秋狝木兰九月予告尚书彭元瑞卒赠协办大学士谥文勤元瑞天才敏瞻与纪昀同有才人之目所作应举文字婉丽清新人争传诵东河衡家楼河溢帝还京师冬十月开衡工捐例十一月申禁上控案件发原审官九年秋七月帝秋狝木兰九月帝还京师冬十二月大学士刘墉卒予谥文清墉父统勋遇事神敏性复刚劲有古大臣风高宗颇敬惮之干隆朝大臣其始终未未曾一入刑部狱者勋一人而已卒谥文正墉以贵公子爲名翰林书名满天下继父爲宰相天下唿爲小诸城十年春正月予告大学士王杰卒于京师予谥文端杰在相位与和珅同列遇所当执汔不与同后珅伏诛其密赞之力爲多云二月协办大学士纪昀卒予谥文达昀爲四库全书馆总纂官每进一书仿刘向曾巩例作提要冠诸简首时推爲大手笔夏四月圈禁西洋人德天赐于熟河厄鲁特营房因在内地刊书传教也其代爲递送书信及奉教传教人广东陈若望等男妇共六十四人均发伊犁给厄鲁特爲奴六月永定河溢闰月蚩尤旗见紫微垣越日南方大雨秋七月帝秋狝木兰八月御前大臣都统公额勒登保卒予谥忠毅额勒登保初隶海兰察部下每战辄陷阵海兰察语之曰子将才宜略识古兵法以其不识字取譒绎三国演义授之遂爲名将尤严操守用兵久诸将多蓄货财凯旋日过卢沟桥皆辎重累累额勒登保独行李萧然数奇而已九月帝还京师十一年春正月定免死改遣罪犯分别年限减释例三月严禁浙江江苏等省贩米出洋秋七月帝秋狝木兰九月还京师冬十二月大学士朱珪卒予谥文正珪爲帝师于大学益利之辩通鑑治乱之由反覆陈说不倦尤以好士闻通人寒士必扬其名于朝十二年夏四月以旱命清狱申禁地方官擅造非刑五月定各省奏咨案件达限处分秋七月有火星见于西方厯四月而灭八月甘肃大通县番滋事讨平之帝秋狝木兰九月严禁八旗抱养民子爲嗣帝还京师冬十月罢武会试内场策论改令默写武经十一月天坛斋宫灾十三年春三月命减直隶军流以下罪夏六月江苏荷花塘运河溢江南七里沟运河溢秋七月帝秋狝木兰九月试用通判王履泰进呈编辑畿辅安澜志奉旨留览帝还京师冬十月癸巳朔日食十四年春正月绞杀总管内务大臣广兴广兴初官给事中以参和珅着直声洊擢今职继以缎库官员串通总管太监孙进忠挑斥宫中支应绸缎数目不符革职帝命山东河南密查广兴前往该两省审案时劣绩东抚吉纶覆奏广兴与都御史周廷栋同在东省审案周廷栋全无主持至民间有周全天下事广聚世间财之谣帝大怒下廷讯至是命处绞子蕴秀等戍吉林陕督长龄时在东抚任内听任藩司邱庭漋动帑办差遗戍伊犁庭漋发黑龙江是案中外因连获严谴者十余人二月罚贝子德麟损修河南要工追论其父福康安生前簠簋不饬罪也三月西安将军公德楞泰卒予谥壮果德楞泰奋勇敢战前在川征教匪时与额勒登保同心戮力以底成功夏六月弃山阳知县王伸汉于市伸汉办振浮冒委员李毓昌将案揭之伸汉毒毙之以灭口至是逮京讯实正法知府王谷处绞总督铁保革职秋七月帝秋狝木兰九月戍浙江学政刘凤诰于黑龙江以代办监临有将应试生徐步鉴用联号情弊也帝还京师冬十月左迁山西布政使刘清为刑部员外郎清前在四川时招降川东贼二万与贼大小百余战斩馘万计尤能得民心王三槐俘至少京廷讯供言官逼民反帝问四川一省官皆不善耶曰惟有刘青天一人帝立加殊擢累官至今职川督勒保深嫉之奏言清民社有余方面不足遂致左迁复官至曹州镇总兵十五年春二月命试办海运以河工弊坏漕运阻滞故也三月命严查携带雅片入城夏六月山西大旱秋七月永定河溢帝秋狝木兰九月还京师冬十月河南高堰山盱两厅隄坝决十六年夏四月以京师及河南山东旱命清狱六月西北有星芒溢三四丈八月白虹见十七年春二月谕凡军流人犯有在配所遣人来京呈递封章者无论是非虚实均一体治罪降御史荣春一级调用以讹言偷翦发办入奏故也秋七月申谕直省督抚严查所属私造非刑十八年夏六月申禁宗室觉罗与汉人爲婚命赐浙江生员鲍廷博举人廷博于干隆间进其藏书之知不足斋至是复进所刻知不足斋从书第二十六集帝嘉其好古绩学老而不倦故有是命秋七月申禁私贩雅片烟定官民服食罪帝秋狝木兰八月定举人每届四科大挑一次仍照例扣除三科举人九月帝还京师十九年春正月复开捐例自十九年四月至明年五月乃止谓之豫东例闰二月学士蔡之定请行用楮砂不许谕将干隆年间增设名粮额数酌议减汰仍复旧例寻部议各省统计裁兵一万四千二百四十名马一千三百五十六匹夏六月庚申朔日食江南旱秋七月江南苏州松江太仓各府州县地生白毛如发帝秋狝木兰九月还京师二十年夏四月颁御制官箴二十六则宣示内外四川中瞻对番酋洛布七力作乱讨平之六月乙卯朔日食七月帝秋狝木兰八月复两江总督百龄太子少保衔晋爵三等男先是本年春间湖北江西安徽江苏等省舍获匿名揭帖上印九龙朱戳字体诡异词语悖逆命各省督抚侦刺无踪至是百龄遣人于和州巢县等地方缉获严士陇方荣升等首从百五十人谳实抵极法无漏网者帝重嘉异之着赏还官衔世爵九月帝还京师冬十月山西河南地震十二月谕饬江南湖北湖南各督抚严命茶清茶门教匪有泺州石佛口王姓其先世自前明以来倡立白莲教自称闻香教主流传二百余年改教名爲清茶门自是爲督臣那彦成拿获帝命依律惩治其直省传教匪犯饬各督抚迅速查拿二十一年秋七月帝秋狝木兰八月谕岁举秋狝系我朝家法必当永远遵循嗣后每遇进哨大小臣工概不准以雨水寒冷爲词妄生浮议倘仍造作浮言希图阻止必将其人按军法治罪立正典刑不稍宽贷九月还京师冬十一月两江总督百龄卒赐协办大学士予谥文敏百龄少负时望当局争欲延览而挺劲自异不屑随人俯仰至浮沉冷局二十余年嘉庆初始敭厯重镇勲望伟然二十二年春二月始命大挑人员分发河工差委夏四月甲戌朔日食以大旱命清狱五月命新进士朝考以诗疏论命题裁去拟诏不用着爲令六月革大学士松筠职因谏阻明年幸盛京也秋七月帝秋狝木兰九月还京师绞杀宗室海康庆遥俱以学习邪教故冬十月辛未朔日食二十三年夏四月戊辰朔日食京师风霾室中燃烛予告大学士董诰卒诰邦达子也父子俱以工绘事久直南书房至大用二十四年夏四月革盛京将军松筠兵部尚书和世泰侍郎裕恩等职因兵部遗失行印也秋七月帝秋狝木兰帝崩于避暑山庄行殿遗诏命皇次子智亲王緜宁嗣位更名旻宁以明年爲道光元年帝寿六十有一葬宝华峪号昌陵谥曰睿庙号仁宗高宗干隆五十一年冬十一月台湾彰化民林爽文作乱陷彰化诸罗淡水凤山民庄大田起兵应之据凤山知府孙景燧都司王宗武同知程峻长庚刘亨基知县董启埏汤大奎巡检冯启宗等焉爽文彰化巨族世居县之大理杙庄豪富雄一方聚衆结祕密社号曰天地会积数十年吏无敢问嗣爲知府孙景燧所闻檄峻及副将赫生额游击耿世闻帅兵役往补不敢入驻营于五里外土墩谕村民擒献否则村且先焚邻近数小村聚以憷之爽文遂因民怒集衆夜攻营全军尽覆明日爽文乘势陷彰化寻又隐诸罗景燧宗武长庚亨基永川宗悉爲所杀爽文自称明主大元帅大田亦起于凤山约合趋府城五十二年春正月林爽文庄大田分水陆两路犯台湾府总兵柴大纪御诸盐埕桥爽文败绩爽文等兵犯府城大纪遣兵赴南路以拒大田之衆而自将御爽文于盐埕桥杀其衆千余桥距府治五十里爲水陆交通扼要之区大纪自守之敌始不敢窥府城二月命常青督师渡台勦贼以李侍尧爲闽浙总督柴大纪署理水师提督郝壮猷署理陆路提督先是提督黄仕简任承恩渡海后观望失机时大纪督率官兵义民收复彰化凤山诸罗鹿仔港竹堑等处郝壮猷在南路亦颇有斩获帝闻命仕简承恩解任令常青自行督师而以大纪状猷分摄水陆提督三月改授蓝元枚爲福建陆路提督时谕旨谓大纪状猷因仕简承恩等观望不无效尤解大纪署任以状猷代之以元枚熟悉台湾情形调补陆路提督夏四月命常青爲将军督办台湾军务以福州将军恆瑞陆军提督蓝元枚爲参赞寻改授元枚水师提督柴大纪署理陆路提督逮治黄仕简任承恩郝壮猷等壮猷寻伏法先是仕简在台时檄大纪北取诸罗壮猷南取凤山大纪连战获胜遂复诸罗壮猷南出二十里即爲敌阻顿兵五十日始获入凤山凤山城已空招民复业匪混其中吏复不觉城复陷游击郑嵩延山俱战殁壮猷遁归府城至是与任简承恩同被逮而斩壮猷以狥军中六月诏柴大纪补授福建陆路提督兼管台湾镇总兵事务大纪复诸罗后爽文屡次分路来犯大纪连战击退杀获以数千计帝深嘉之故特加擢用秋七月授柴大纪爲参赞赏给壮健巴图鲁名号以其在军中一切调度深合机宜也加太子少保八月命大学士陕甘总督福康安爲将军携带钦差大臣关防驰赴台湾代常青督办军务以内大臣海兰察爲参赞大臣普尔普舒亮领队大臣常青至台后未几蓝元枚卒青与恆瑞引兵出南路离府城十里遇敌即退疏请增兵万致敌得以其暇蚕食各村于是泉人之不从反者亦劫使从之旬日问骤增衆十余万爽文驱以攻诸罗诸罗爲府城北障赖大纪力守得不陷青遣兵往援皆不敢进恆瑞复张皇敌势疏请兵六万青本和珅私人老而耄在台畏急甚日夜流涕欲弃城遁者再诸将止之因密札哀乞珅请以他将往代珅娄见奏之帝知二人不足恃故遣福康安海兰察代之冬十一月诏改诸罗县爲嘉义县封柴大纪爲一等义勇伯世袭罔替令浙江巡抚以万金卹其家属时爽文屡以大队攻诸罗志在必得又攻盐水鹿仔诸港以断府城粮道大纪皆分兵夺之决渊溃破礮车以守城兵四千当敌衆十余万屡出奇夺贼积粮食尽则以花生地瓜油粇充饥福康安奉诏赴援迳留中道疏请增兵而后进又严旨不准行大纪力守孤城已亘丰载至是敌势日张有诏令捍卫兵民出城再图进取而大纪疏言诸罗失则府亦危且数月以来深壕增垒守御甚固一朝弃去克复甚难而城厢内外义民不下四万不忍委之于敌惟有固守待援帝览疏爲之泣下赏赉有加奖谕备至诏中有大纪当粮尽势绝之时惟知以国事民生爲重虽古名将何以加兹等语冬十一月海兰察大破贼衆于崙仔岭再败之牛稠山诸罗围解贼遁斗六门初福康安统兵援嘉义从海兰察策声言直抵大理杙而阴趋县治遇敌崙仔岭涨兰察奋勇杀入连破敌衆即日抵嘉义城明日福康安亦至爽文等遁入斗六门据守十二月海兰察攻克斗六门大理杙等处林爽文遁入集集埔海兰察乘胜攻克斗六门遂擣大理杙爽文已携家走集集埔福康安止海兰察勿追使人传谕埔内生番擒爽文出献爽文等反得以乘暇布置据险死守五十三年春正月海兰察擒获林爽文于箐谷爽文自走入集集埔据溪岸垒石环数里海兰察帅领军队腾险而上爽文与其党数十走箐谷至是海兰察官追至老衢崎寺方爽文等悉就擒二月海兰察擒庄大田于牛庄海兰察擒林爽文后即移师攻大田于牛庄追至极南之琅桥先以舟师断其前路环山围之大田亦就俘余党悉定台湾平秋七月杀太子少保参选大臣一等伯柴大纪大纪前以保护府城及固守嘉义县功帝与廷臣无不称其义勇及福康安至大纪官兵出迎咸饥羸无人色大纪自以参选伯爵不执纛鞬之礼福康安遽劾其前后奏报不实反诬以激变退缩等罪词内竝及提督蔡攀龙帝始犹以爲疑前后三诏中略谓福康安于大纪等遇事吹求而于恆瑞又因爲亲戚曲爲瞻狥大纪等未免因系大臣且屡经优旨襃嘉稍涉自满于福康安前礼节不谨致爲所憎遂直揭其短耳时福康安已定拟大纪斩决帝命解京亲讯及后入侍郎德成侍卫额勒登保之谮又大纪至京供内有德成在台湾连日审讯义民诱令指出大纪职罪等语帝怒其攀陷遂着照福康安所拟即行处斩而于拥兵不救嘉义之恆瑞前后失律之常青黄仕简任承恩普保吉等反得不死或加擢用仁宗嘉庆十三年冬十月以英吉利兵舰驶入广东夺总督吴熊光职以百龄代之英人自康熙十九年通商中国继于二十三年建设商馆于广州而以粤海关检查之严密及税额之繁重欲更辟新商港继于四十年东印度会社社员甲赤普尔率商船三艘至浙江舟山宁波等地贸易浙海关税则较粤海爲轻洋商利之厯康雍两朝至干隆二十二三年间诸国商船聚泊定海转运宁波者日衆几有舍粤就浙之倾向于是高宗纳浙闽总督喀尔吉善两广总督杨应琚之策更定浙海科则视粤海加重籍以限制洋商二十四年黄商洪任辉赴天津以广东贸易之困难诉于政府语侵粤海关监督高宗怒其妄控下之澳门狱中自是浙中贸易之途绝而广州爲中国唯一之互市场各国商船率自东莞县虎门入口聚泊省城之黄埔然华英商人每以货财上之关系日起纷议英政府乃以五十七年遣使伯爵马戛尔尼及司当东入东国要求改良两国之交涉因提议七条其使臣自天津赴京疆吏例予旅车题曰英国贡船强令立之及抵京城政府又强令于觐见时行叩头礼英使亦不欲以争执小节妨害其推广商利之目的悉遵例行之觐见后使臣以要求各欵向政府提议高宗以爲远人不识天朝礼制妄行乞请于其条件悉驳斥之而勅谕其国王盛称天朝威德付其使遣归会英人与法兰西国失和法帝拿破崙颁布大陆条例禁欧洲各国与英通商时葡萄牙国独梗命法遣兵併其地英人恐法夺澳门以是年七月遣海将度路利率战舰十三艘进泊香山鸡头洋旋以三艘入黄埔并有三板船入省河以防御法兰西保护中英葡三国贸易爲词且愿与中国协剿海贼以其意作书投粤督遂登岸公然分兵守住澳门礮台朝廷恐其将实行佔领之策饬熊光严辞拒绝且封禁水路以绝其粮食英人苦之至是启椗引还印度帝怒熊光蒽弱不即时驱逐英舰夺其职令效力南河寻逮戍伊犁十九年冬十二月英吉利护商兵船违例闯入虎门旋驶出禁地英舰自十三年十月开出澳门后未几仍蔑视旧制辄以兵船出入虎门至是督臣蒋攸铦派员诘责始驶出洋面于是攸铦疏定防闲策数事严禁民人私爲夷人服役洋行不得用欧式建筑店号不得用夷字清查商人内地民人不得私往夷馆并得旨允行二十一年秋七月英吉利使臣司当冬等觐见至宫门称疾不成礼而退英人旣以前此浙江之贸易不能遂其请愿复以近年来广东关税有种种之钳束因于是年遣正使司当冬及副使二人来中国诣阙陈诉乃使臣不遵成例于粤岸收泊径驶至天津海口登岸谢宴时又不行三跪九叩首礼及抵京帝命于是月七日瞻觐八日于正大光明殿赐宴颁赏再于同乐园赐食九日陛辞并于是日赐游万寿山十一日在太和门领赏再赴礼部筵宴十三日遣行至入觐日帝传旨升殿召见忽接伴大臣和世泰奏称使臣不能速行俟至宫门请驾二次奏称正使病泄须少缓三次奏称正使病倒不能进见当谕以正使回寓赏医调治令副使进见四次奏称副使二人亦同称急病帝大怒以中国爲天下共主岂有如此倨傲侮慢甘心忍受之理严旨停其筵宴赐物逐之回国并寄英主勅谕一道备责使臣之无礼又通谕中外及蒙古王公等託词来使进见朝服未到便服不能瞻谒大皇帝和世泰等不将情节奏明致未改期召见不料庸臣误事至此朕实无颜下对臣工云云寻命革去和世泰理藩院尙书苏楞额工部尙书广惠总管内务府大臣穆克登额礼部尙书编者曰英使此来挟有推广商利之奢望仅期与中国外交上人员交涉而已并无瞻对大皇帝之必要而中国朝廷必确认英吉利爲海外朝贡国之一此次使节直爲备进方物而来傲然自大轻视邻国误用其奴隶国人之习惯法以对付欧罗巴使臣强之行跪拜礼遂致酿成此次之失败自是中英闲之外交日形退步而感情上之损失亦愈以积加已潜伏无形之祸机于不觉矣又攷顺治康熙闲德意志人汤若望比利时人南怀仁官钦天监时皆许其侍立不行拜跪礼雍正年闲敎王遣使到京世宗许行西礼且与之握手干隆五十八年英使马格里来华礼臣与议礼节彼以觐见英主之礼爲言礼臣以请高宗特旨准行西礼盖中国拜跪之礼西人万不允遵故后天津条约载明遇有碍于国体之礼断不可行卽指此也高宗干隆三十二年春三月诏明瑞以将军兼云贵总督前往永昌接办缅甸军务缅甸古朱波地爲后印度半岛诸国之一自古不通中国宋宁宗时始见史志元世祖尝往征责贡赋明时设三宣慰司以羁縻之然万历二十二年后朝贡久虚自康熙元年执送明永历帝由榔交中国后两方之关系遂绝雍正九年其国与整迈搆兵其头目蟒占灯遇中国守备燕鸣虽告以国王明年进贡之语而卒未至干隆十五年始以茂隆银厂厂长吴尚贤之介绍附表达总督愿充外藩适其国木疏部长瓮籍牙革命军起尚贤亦以中饱厂课事下狱事又中止十九年瓮籍牙既恢复国都诸土司相率降服惟贵家与木邦二土司抵抗累岁贵家者前随永历帝入缅之贵族子孙沦于缅自署曰贵家世据波竜银厂此赀雄诸部二十七年为瓮籍牙所战败窜居孟速地方为内附计而总督吴达违善索七宝鞍于其酋宫里襄雁不得遂诱而杀之奴其妾婢并檄缅人擒献里雁之妾攮占时瓮籍牙已死其子莽纪觉嗣攮占已适莽酋弟懵驳至是懵驳以达善有心指责其妻淫行大忿恨乃时嗾其酋内犯达善恐后连败露前事戒边将毋与战缅人自是益心轻中国至三十年遂大举入犯九龙江方面时达善已移督川陕刘藻代之发兵防战三路皆败三十一年朝命大学士杨应琚督滇藻遂以忧惧自刎死会缅军病疫退去应琚得以其间收复车里孟良等地乃狃于易胜疏陈缅甸可取状帝信之应琚移檄缅邦言精兵数十万陈境上不降即进讨于是缅人乃大出兵攻木邦景线皆陷之又以舟师簿新街守将赵宏榜遁还虎踞关内应琚闻警遂构精神病诏粤督杨廷璋赴滇代治军而缅人诈乞罢兵应琚病亦渐愈遂奏捷廷璋乃归应琚亟欲与缅人议和以弥缝前奏然缅人侵略不止帝察其伪令明瑞代之逮应琚回京寻赐死是年缅甸袭暹罗陷其国都逐其国王马邻达刺置守兵而还刺暹罗故隋唐赤土国复分为暹与罗斛二国元初暹常入贡元末罗斛强其王波罗吉併有暹地称暹罗斛国都湄南河滨之犹地亚明时朝贡不绝洪武二年更号暹罗自康熙十二年受中国封贡使频至故为缅甸近邻尝为缅甸所破为缅附庸后独立至是因其国王不善抚众国民时怀二心缅人复乘机又破之三十三年春二月明瑞兵溃于小勐育大将观音保等皆战殁明瑞自杀明瑞以三十二年五月至永昌作战之计划已就遂先将兵万七千出发由宛顶向木邦使参赞额尔景额将九千人由虎踞关向勐密十二月至木邦守兵望风先遁留兵五千守之乘胜渡钖箔江至象孔以迷道故待勐密援兵而后进乃囘军向勐笼时额尔景额进次勐密北之老官屯爲敌所困因幽恚死其弟额尔登额代之顿兵不进明瑞盼援不至而敌兵迫日急是年正月乃复弃勐笼向木邦以归行至小勐育地方闻木邦留守兵已爲敌袭溃戕参赞珠鲁讷道员杨重英被掳明瑞进退受困遂自杀所部万余人悉溃领队大臣观音保以下十余人皆死之事闻逮额尔登额至京磔之并斩提督谭五格于市三十四年春正月命大学士傅恆前往云南经略军务时暹罗流寓中国人郑昭起兵爲暹罗复讐回复犹地亚驱逐缅甸守兵建新都于盘谷故缅甸时与暹罗搆兵不欲再结怨于中国遂以三十三年四月具蒲业缅文求和时副将军阿里衮已至军卽据以闻不许六月中参赞舒赫德总督鄂宁宻陈招致缅人事后被严旨已而副将军阿桂至倡与暹罗连盟夹攻缅甸之议后亦未克实行冬十一月经略傅恆奏报缅酋情驳遣人呈书请和允之先是傅恆以七月奉本省四川贵州满洲兵共六万有奇自滇省起行至戛鸠乐丹结筏十余日乃毕由勐拱勐养所厯二千余里无缅兵遂以十月渡大金江囘蛮暮是役也奔走百七十余日军力疲乏而未尝一战经略名誉顿损惠得病继而阿桂率战舰百艘至与敌舟大战于江中连破之进攻老官屯敌垒敌竖栅自固攻久不克敌开水门通舟运粮械阿桂拨战舰越栅截之敌人乃遣人立栅上递缅文请张幕适中地将军等往议欵时阿里衮已故傅恆又病重诸将以兵多染瘴日有死亡争请许和恆乃遣使责缅帅眇旺模以进表纳贡返土司地诸事语未竟眇旺模左顾而去会有诏召传还朝遂罢议恆归未几以忧恚死三十五年春正月云贵总督彰保遣使往缅甸议和缅人拘其使不遣保遣守备苏尔相往督前三约爲所拘留帝大怒复议兴师以阿桂前首倡罢兵褫职降爲兵会金川事起遂罢南征议五十三年秋九月缅甸使臣细哈觉控等入觐先是四十一年金川平帝遣阿桂赴云南会同总督李侍尧勘边增兵爲进攻计缅人纵苏尔相还事乃已至四十四年缅王懵驳死其国内乱屡作四十七年复爲暹罗所破暹罗王法亚查克利通贡中国复得中国册封于是缅人益惧至是遣使入贡并许释归杨重英等重英自陷缅独居萧寺二十年缅人说其降不屈欲赘爲婿亦不可前重英被掳缅人纵其随员二人还帝命磔诸境上且谕令滇督他日重英归卽照此办理至是帝怒已解复重英职且旌其忠谓其节过苏武亲制苏杨论以褒之重英未及入国门而卒其眷属囚系者亦二十年及是始赦出冬十月命两广总督孙士毅出兵安南安南古交趾地在暹罗之东明永乐时尝爲中国所灭宣德三年黎利起兵独立重建大越国嘉靖时莫登庸篡国据河内爲北朝黎氏据清华州爲南朝自是大越分爲南北朝万厯中南朝将郑松逐莫氏复河内而阮潢据顺化称广南王于是安南分爲大越广南二国至康熙五年赐封大越王黎维禧爲安南国王始通朝贡干隆三十八年广南土豪阮文岳与其弟文惠文虑起兵覆广南三分其地自据中部称大帝以南部与文虑使文惠回复北安南郑栋窃据之北部三州五十三年文惠复举兵灭安南安南嗣王黎维祁出亡民闲至是其遗臣阮辉宿扈王族二百馀人自广西龙州附近入边士毅以闻帝以黎氏守藩奉贡百余年在中国有保护之义务乃安置其家属于南宁命士毅出师而别命云南提督乌大经以兵八千由蒙自进入屯宣化镇爲声援留兵二千守谅山以八千直擣河内十一月孙士毅复安南诏封黎维祁爲安南国王士毅统兵出关自谅山镇分道进发沿途得安南国民之欢迎提督许世亨遂得以八千人长驱深入不踰月而恢复东京士毅承旨封维祁爲安南国王檄广西廵抚孙永清归其家属五十四年春正月阮文惠袭安南孙士毅遁入镇南关提督许世亨死之先是东京捷闻后诏士毅罢兵而士毅妄信文惠乞降之说驻师河内以待又骄不设备是日军中方置酒张乐举元日祝典夜忽得警报称阮兵大至始仓卒备战昏暗中自相蹂躏维祁挈家先渡富良江入边士毅随之旣渡士毅令斩浮桥以断后于是兵在南岸者自提督以下溺死至五千余人其云南之师以黎人黄文通向导得全返士毅上疏自劾命入京以福康安代之夏六月封阮光平爲安南国王文惠旣据安南适其兄文岳方与暹罗搆兵恐中国再举乃更名光平遣兄子光显敂关诣督臣言守广南已九世与安南敌国非有君臣之名分帝亦以维祁再失国乃天厌黎氏维祁不堪扶植又鉴于前此军事上之失败更无意用兵因责光平以来年万寿光平当诣京师祝釐及爲许士亨等立祠安南诸事光平悉听命至是赐光平印封安南国王而编置维祁家属于汉军旗授佐领五十六年冬十一月命福康安爲将军海兰察奎林爲参赞往征廓尔喀先是西藏南境喜马拉耶山之南麓有蛮民居之分建多数部落其中泥泊尔部最强后分三部时有内讧其西邻廓尔喀乘闲灭之遂雄长诸部干隆五十三年后藏班禅族属适有争夺遗产之事廓尔喀复兴兵侵入后藏帝命川督鄂辉成都将军成德统兵勦之以侍郎巴忠监其军巴忠恃近臣不服鄂与成统属自遣堪布许以岁币万五千金而以敌降饰奏翌年岁币不至廓尔喀大举深入驻藏大臣保泰拥兵不救倂欲移班禅于前藏赖剌麻不可至是事闻帝震怒巴时扈驾热河畏罪投水死褫鄂成保三人职改保名爲浮习浑命福康安兼程进五十七年春三月晋福康安爲大将军夏六月福康安由靑海至后藏连破廓尔喀屯兵尽复藏地后分兵三道侵入泥泊尔福康安以四月出师先遣领队大臣成德岱森由聂拉木进总兵诸神保驻绒辖防敌人抄袭后路而自与海兰察与敌战于擦木又战于玛尔辖直抵济龙成德亦由聂拉木转战而入凡后藏所失地悉复秋七月福康安连克噶勒拉堆补木特帕朗古桥甲拉古拉集木集等处七百余里福康安自入敌境敌举国来拒于噶多溥福康安遣海兰察战大败之遂克木城石卡数十追奔至雍雅山敌人遣使请和不许至是里粮再进六战皆捷八月福康安败绩于热琐桥檄披楞部夹攻廓尔喀廓尔喀再请和许之遂班师师行至热琐桥距其国都可莽多仅一日程福康安以爲出师以来势如破竹甚骄满拥肩舆挥羽扇督战兵皆解櫜鞬负火鎗以息敌乘闲入遂大败护军统领台斐英阿以下阵殁者十余人时闻敌之南境邻部披楞与有夙讐福康安因檄其同时进攻敌恐南北受困再遣人议和旣盟遂班师编者曰是役也巴忠旣辱国于前福康安复偾师于后犹赖披楞干涉事克转问用兵绝域者可不引以爲戒欤高宗干隆六年秋七月帝奉太后幸木兰行围御史丛洞疏谏不听自是每岁七月畋于木兰至九月或十一月始还京师初帝慕苏州风景欲南巡使大学士讷亲往江浙查道覆奏曰苏州城外惟虎邱称名胜实则一坟堆之大者城中街道临河河道仄逼翼船𣏰集午后輙臭不可耐不足以言风景也帝闻之遂止八年秋九月帝奉太后幸兴京盛京冬十月还京师十年秋七月帝奉太后幸多伦诺尔九月还京师十一年秋七月帝奉太后西巡幸五台山改庆都县曰望都因避尧母名也十三年春二月帝奉太后率后东巡驻赵北口侍太后临阅水围至曲阜谒孔林至泰安诣岱岳庙登岱三月驻济南幸趵突泉侍太后阅兵幸历下亭回銮至德州后崩命庄王和王奉太后缓程回京后富察氏性严重虽在行次不忘永巷之规是日帝在舟中夜䜩后至自他舟因事进谏语颇激切时帝已被酒怒颇加诟谇后羞忿近失足蹈水死帝醒乃大悔留侍殡殓毕亲扶榇返京师饰终之典视他后独隆焉十五年春二月帝奉太后西巡幸五台山三月还京师冬十月帝奉太后幸河南诣中岳庙登嵩山驻开封阅兵幸吹古台十一月还京师十六年春正月帝奉太后南巡二月至苏州见灵巖梅可合抱帝叹赏不置时内大臣博尔奔察侧拔刀作欲砍树状帝惊问对曰憾其不生于圆明园而使上跋涉江湖之险也帝知其讽己不怿者久之三月至杭州幸观潮楼阅兵渡钱塘江祭禹陵还驻杭州阅兵召试江南诸生赐蒋雍等五人举人并进士孙梦选同爲内阁中书夏四月驻泰安祀东岳五月还京师秋八月保举经学顾栋高放归栋高保举经学不赴论给国子监司业衔疆吏强舁之入都及召对复以老病不任职辞帝许之曰怜卿年衰是以允令回籍颐养将来朕巡至江南尚可相见栋高曰上尚欲南巡耶帝默然旋放还山十八年春二月磔江西抚州衙千总卢鲁生并杀其子卢钖龄卢钖荣及南昌卫守备刘时达先是十月江督黄廷桂以该省绅耆士庶共望翠华临幸入告帝大悦温旨报可廷桂旴衡厉色供张办而督责过严属吏苦之时大学士孙嘉淦者当雍正初年以检讨上封事三曰亲骨肉停捐纳罢西征用是直声震天下至帝尤倚重之凡所言无不纳鲁生遂与时达等伪爲嘉淦谏止南巡疏汇累万言指斥乘舆傓劾阁臣鄂尔泰张廷玉等传播远近自十六年八月滇督硕色发其事穷治年余至是始得真相此案文武吏牵连获罪者几及千人蔓延至于七八省而嘉淦自是亦不自安未几以忧卒二十一年春二月帝东巡谒孔林时以平定准噶尔告功孔庙也三月还京师二十二年春正月帝奉太后南巡二月幸苏州杭州三月幸江甯夏四月幸阙里释奠孔庙五月幸木兰避暑秋九月还京师帝每年四五月入夏则往热河避暑且行围马八九月天渐凉则回燕京岁以爲常今于是年俱纪往还余不悉载二十四年夏五月帝在木兰先是沿途建设避暑山庄七十二处圈地数十里杂植时花分置亭榭所费约计亿万一日帝游至苍石四顾茂木修竹绿草如茵凉风习习几不知盛暑之将至顾而乐之语内大臣博尔奔察曰此真无愧避暑山庄也对曰陛下就宫内言之耳若外闲城市狭隘房屋低小人民皆蜗处其中兼之户灶衔接炎热实甚故民间有谚曰皇帝之庄真避暑百姓仍是热河也帝愠然挥之出爲之不怡者累日二十六年春二月帝奉太后西巡幸五台山三月至正定阅兵至平阳淀行猎还京师冬十一月太后七旬万寿帝以后喜江南风景于万寿寺傍造屋仿江南式市㕓坊巷毕具长至数里奉銮舆往来游行名曰苏州街又于同乐园设买卖街凡古玩估衣以及酒肆茶炉无不备甚至携小筐售瓜子得亦备焉各大臣入园买物或集酒馆饭肆哺啜帝遇肆门闻走堂者唿菜店小二报帐司帐者核算字音杂还纷然并作帝每顾而乐之又每岁祀灶日坤宁宫正室中之炕上设鼓板后先至帝继至自击鼓板唱访贤一曲执事官鹄立环听唱毕送神帝起还宫至嘉庆时始罢二十七年春正月帝奉太后南巡二月至京口阅兵幸焦山苏州三月幸杭州江宁夏四月命庄主侍太后回京帝由徐州至曲阜谒孔林祭岱庙五月还京师二十八年夏五月帝奉太后幸木兰行园至承德时霪雨浃旬河水瀑涨帝欲乘骑渡河按察使三保扣马谏帝以满洲旧俗习劳尚武爲言对曰上奉太后乘舆同至即使上渡河安不识慈舆何恃以济帝动容回营三十年春正月帝奉太后南巡闰二月至苏州杭州欲幸东浙召侍郎齐召南入询以天台雁宕之胜召南以未经游览对帝曰卿籍隶台州因何不到对曰山势岝㟯谿流深险臣有老母在孝子不登高不临深是以不敢往游帝时奉太后南来闻之遂命回銮三月幸焦山驻江宁祭江神夏四月还京师三十一年秋七月后那拉氏崩命以妃礼葬之先是三十年闰二月帝在杭州尝深夜微服登岸游后力谏止至于泣下帝谓其病疯令先程回京及回銮后将以病废刑部侍郎觉罗阿永阿欲谏以母老踌躇母谕之阿永阿涕泣别母侃然上疏帝大怒曰阿某觉罗近臣乃敢蹈汉人恶习博一己之名召九卿议罪阁臣陈宏谋託庸皆依违其间刑部尚书钱汝诚独曰阿永阿有母在堂尽忠不能尽孝帝斥之曰钱陈羣老病居家汝爲独子何不归家尽孝乃戍阿永阿黑龙江斥汝诚归养而后得以不废至是后崩谕所有丧仪不便复循皇后大事办理止可照妃例行交内务府承办御史李明玉复上疏请行三年丧亦戍伊犁二人先后卒于边三十二年春二月帝幸天津三月还京师三十五年春三月帝奉太后东巡旋还京师三十六年春二月帝奉太后东巡以金川平定告孔庙也三月谒岱庙登泰山谒孔林夏四月还京师四十一年春二月帝奉太后东巡三月至德州登泰山谒孔林赐山东及各省召试诸生黄道㷡等三人举人举人窦汝翼等二人内阁中书夏四月还京师四十三年秋七月帝幸盛京八月还京师四十五年春二月帝南巡幸焦山苏州三月幸海宁观潮幸尖山自杭州至江宁夏五月还京师四十六年春二月帝东巡幸五台山三月还京师四十八年秋八月帝幸盛京以和阗玉新造列朝册宝告成亲送旧册宝藏于盛京太庙也九月还京师四十九年春正月帝南巡二月驻曲阜谒孔林三月幸金山焦山苏州海宁尖山杭州乃至苏州三月幸江宁至张家楼渡江还京师五十一年春三月帝西巡幸五台山三月还京师五十三年春二月帝幸天津旋还京师五十五年春二月帝东巡至泰安登岱至曲阜谒孔庙孔林回銮至涿州有僧人率一幼童迎跸言系皇四子履郡王永珹之子以次妃王氏妒嫉襁褓逐出帝以童子入都会军大臣会鞠司官保成指爲伪斩僧于市戍童子于伊犁后松筠奏其自称皇孙招摇愚民斩之夏五月还自京师五十七年春三月帝西巡幸五台山夏五月幸木兰避暑以驻跸台麓寺行宫北垣外未设堆拨又不行传筹随扈王大臣等皆严议处分秋九月还京师五十九年春三月帝幸天津赏银三万两爲津淀扬芬港豫备龙舟之用夏四月还京师编者曰康熙朝籍阅河爲名有六度南巡之举至干隆时循其旧例南巡者亦六度东巡者七西巡者五至于盛京与兴京近畿之天津保定热河河南车驾时出纪不胜纪盖临御六十年中每岁春明巡幸东南秋畋木兰无虚岁内禅后三年中亦如之所过郡邑虽亦减其租税增广学额优礼耆年召试文学而供亿烦苛居民已不堪其苦其时朝臣中亦始无唿戏阻驾力请回銮者然一经抗论斯严谴随之编修杭世骏疏论时事中有谓巡幸所至有司一意奉承其流弊皆及于百姓高宗大怒命置重典赖侍郎观保谏免赦回里尹会一视学江苏还奏言上次南巡民间疾苦怨声载道严谕诘之曰汝谓民间疾苦试指出何人疾苦怨声载道试指明何人怨言坐谪戍侍读学士纪昀尝从容爲帝言东南财力竭矣上当思所以救济之怒叱之曰朕以汝文学尚优故使领四库书馆实不过以倡优蓄之汝何敢妄谭国事内阁学士尹壮图疏言督抚籍词办差勒派属吏遂致仓库亏耗降旨询问蹙额兴叹究属何人壮图回奏系下吏怒及督抚小民怨及牧令怒乃稍解仍命革职自是而后朝臣皆相与结舌吞声无复有爲民请命者矣劳民伤财卒耗元气及至末运而中国无宁岁焉仁宗嘉庆元年春正月湖北荆州白莲教匪作乱命巡抚惠龄勦之白莲教者奸民假持斎治病爲名伪造经咒画像以惑衆敛财安徽刘松爲教中领袖事发被捕遣戍甘肃其徒刘之协宋之清等分赴川陕湖北一带布教久之党日衆遂倡言劫运将至以河南鹿邑王发生诡託明裔朱姓爲煽动流俗之计事觉皆伏诛而刘之协乘间逃走于是有旨大索川县官奉行不善逐户搜缉辗转株连奸民乘间煽之而枝江聂杰人宜都张正谟遂起而作乱宜昌之长乐长杨等县匪大起皆以官逼民反爲词蔓延五省时国家方以征勦苗匪治军爲苦贵州则石柳邓湖南则石三保吴半生吴陇登吴八月等八月虽未久就获其子廷义廷礼仍负嵎自若教匪事起无兵应调遣因令就近勦治三月荆州总兵富志耶擒摄杰人于枝江襄阳人姚之富与教匪齐林之妻王氏复起事冬十一月教匪渡瀼河逮提督永保治罪以惠龄总统军事时苗匪石三保石柳邓吴廷义等皆就获吴陇登投诚二年夏五月解惠龄任以陕督宜緜代之以姚之富李全王延诏等分三股由白马石抢渡汉江惠龄既不沿江截杀又不追剿故也寻改勒保总统军事三年春二月逮将军明亮下于狱以匪首齐王氏窜走渡江不能拦截故也夏六月禠都统德楞职以教匪高均德窜入川境故也寻诸军逼匪三坌河大破之齐王氏姚之富皆坠崖死秋七月参赞勒额登保擒罗其清于方山坪移师袭冉文俦于通江斩之川北两巨股皆平同时总统勒保击毙林亮功于梁万间王三槐投诚而勒保以生擒奏三槐解至京帝亲审讯三槐有官逼民反之供帝亦为之恻然四年春正月授勒保为经略大臣各路均归节制时帝知教匪之蔓延皆由统兵大臣承受和珅风旨专以老师糜饷杀胁从冒功赏为目的因赐和珅自尽以勒保任经略罢逮失机及肇祸诸臣分别治罪更定勦抚方略下哀痛之诏行甭野之策定绿营兵之优恤开诸贼自新之路自是大憝伏法庙谟更新始渐收讨贼之效秋七月逮经略勒保以明亮代之勒保任经略半年余安坐达州不图进取致教匪取于楚省日益猖獗八月改命额勒登保为经略以明亮不胜任故也寻命尚书那彦城以钦差大臣赴陕监明亮军逮治提督庆成陕抚永保时三帅不和师久无功故有是命五年春三月内大臣德楞泰大败冉添元于四川之马蹄冈擒之添元横行川中蹂躏数十州县至是被获寻又败贼于潼河歼匪首雷士玉孙嗣凤张子璁等夏六月河南布政使马慧裕捕获匪刘之协于叶县送京师诛之时甘肃各匪为诸军追遣局促于汉北数日灭刘之协既诛谕诸道将帅布告群贼又御制邪教说宣示但治从逆不治从教之恉剧寇失反侧安自是大局始稍稍镇定矣六年春二月陕西提督杨遇春大败贼于西乡之两河口擒贼目王廷诏等十余人送京师时额勒登保经略有方川陕十余万贼埽除殆尽所存者不过二万余皆散处边僻七年冬十二月额勒登保等奏报川陕余匪肃清时贼皆败余惟茍文明尚存残众二千余驰突甘陕诸军百计勦捕至七月间斩文明于秦岭之花石崖至是首逆已尽残匪无几额勒登保乃会同三省督臣以大功戡定报闻其余孽分道埽荡将及一年有奇始克肃清此次军事阅时九载糜费达二亿两甫获葳功而四川新兵之变又纷起矣十一年秋七月陕西宁陕新兵作乱命领侍卫内大臣德楞泰驰往办理先是教匪之役以额兵征发不便之故各地增设乡勇谓之新兵以宁陕粮贵每兵于例饷外月给盐米银五钱定议三年减一钱时当实行减给之期布政使朱勋以未奉部文併四钱亦停发新兵大哗遂戕官劫库狱以叛时提督杨遇春方入都宁陕总兵杨芳调署提督闻变皆驰赴援冬十月宁陕新兵蒲大芳等降夺德楞泰职戍杨芳于伊犁先是川陕军中二杨齐名而芳尤得士心新兵叛先护送芳家属至石泉而后举事至是芳至军请遇春按兵缓攻而己单骑入贼垒说其酋蒲大芳等来降德楞泰令尽释归伍而以叛兵震惧兵威穷蹙乞命奏帝震怒责德楞泰专擅废法夺其职谓芳平日纵兵酿变遣戍伊犁使率降卒出关后尽诛之而文吏停饷激变罪置不问是役芳以招抚叛军万余有奇勋而反获遣闻者冤之未几遂有四川绥定陕西西乡两次之兵变虽不旋踵而定亦见人心之至不平矣十二年冬十二月总统浙闽水师提督李长庚大破海贼蔡牵于南澳洋面蔡牵遁入安南海长庚旋中弹死牵与长庚同为福建同安人善捭闻能用众先是安南阮光平招纳濒海亡命资以师船令劫近海商船输入其国以佐国用光平死子福映新受中国封受约束杜绝海贼于是艇匪之在闽者悉为牵所併势甚猖獗纵横海上七八年虽数为长庚所败然前后督臣玉德阿林保皆满人忌长庚功百计掣其肘故牵每败归后啸聚转众十年冬复以百余艘犯台湾又联合土匪万余攻府城自称镇海王翌年二月长庚以浙师三千余渡台水陆并进五战皆捷困牵于鹿耳门计日可擒而牵散赕四百余万赂督标援兵得以残舰三十余突围出海帝逮治玉德新督阿林保至置酒欵长庚从容语之曰大海捕鱼何时入网海外事无左证公但斩一酋以牵首报某即飞章报捷而以余贼归善后办理则公受上赏某亦邀次功孰与穷年冒鲸波倖万一哉长庚慨然曰石三保聂人杰之事长庚不能为且久视海舶如庐舍不畏险也誓与贼同死不与贼同生阿林保不悦屡劾之既不得逞则屡飞檄趣战责以逗挠幕客劝长庚封章以奏长庚砍舷怒曰大丈夫以死报国不受唾面辱也至是整军进下令皆持短兵为必死计与牵太战于黑水洋牵穷迫仅余三舟几被擒者再其奴林阿小识长庚由运窗发火鎗中长庚遂死而福建援将张见陛窥总督意不战遽引舟师退牵得遁走安南十四年秋八月浙江提督邱良功福建提督王得禄合击蔡牵于渔山外洋破之牵抽水死海道肃清牵闻长庚死自安南回棹联合朱濆游弋浙海后濆为闽军轰毙其弟渥率所部降牵势孤良功得禄与长庚皆柴大纪裨将誓同生死及长庚战殁日夜思为复雠至是合两省水师击牵于定海之渔山外绿水洋血战一日夜燬牵坐船之柁楼牵知不免因举礮自裂沈于海其余党先后出降海道乃通然不出数年又有天理教匪之乱十八年秋九月湖南滑县天理教匪聚众作乱据县城县令强克捷死之命直隶总督温承惠为总统驰往勦办天理教白莲教之绪余也其传习畿南一带者有八卦荣华红阳白阳诸目八卦教党徒尤众遍布直隶河南山东山西等省以河南滑县李文成直隶大兴林清炎之魅更名天理教文成党数万最盛而清密迩宫禁贿通内侍外倚文成之众为援会十六年秋彗星见西北方钦天监谓其占主兵奏改十八年闰八月于次年二月诸贼遂附会之以为不利润八月之兆又以其经中有二八中秋黄花落地之语乃愈神其说谓据星象应在九月十五日午时将乘帝幸木兰时据京师滑县令强克捷侦知密封白抚臣高杞及卫辉府知府郎应骐请兵掩捕皆不应克捷乃捕文成断其胫下之狱其党以事迫不及待期遂于是月七日聚众三千据城叛戕克捷出文成于狱于是直隶之长垣东明山东之曹定陶金乡同时杀官围城而曹及定陶皆陷帝在中途闻变立命直督温承惠发兵驰勦教匪犯禁城皇次子旻宁御之败贼中和门外匪首林清被擒伏诛滑县羣贼以仓卒起事不及为林清外应清遂以是月十五日使其党二百余由宣武门潜入抉武器杂酒肆中日晡时分犯东西华门太监刘得才杨进忠高广福关进喜等引之上城各出白旗招展或书大明天顺或书顺天保民皆以白巾裹首号唿雉堞间将入养心门为皇次子旻宁所见发枪殪其二余贼错愕不敢前禁军入遂悉就擒寻擒清于黄村皆正法帝得警报还京师首下诏罪己曰我国家以前何等强盛今乃有此事皆朕凉德所致痛苦者久之又责诸臣谓近日诸大臣因循迨玩有为朕宣劳者众必阴擣杀之以致有些大变云又帝之在热河闻变也阁臣董图诰力请回銮至于泣下曹振镛劝帝务持镇静时人因谓之语曰庸庸碌碌曹丞相哭哭啼啼董太师二人闻之灰笑相谓曰此时之庸碌啼哭颇不容易也冬十月褫温承惠职以陕督那彦成代之初李文成既据滑欲结队北上有教谕吕姓佯降贼因说之曰昔川楚教军纵横九年所以终于失败者因不据城池无所守故也今可闭关自守以待他郡救援然后会师北上始保万全文成信之遂屯兵道口为声援京师计时承惠与巡抚高杞皆按兵不动乃诏彦成代承惠而命固原提督杨遇春剔之十一月那彦成等攻破道口进图滑县李文成自焚死彦成遇春以十月至卫辉合兵攻道口破之山东运使刘清署直督章煦同时扫清境内而滑县城坚厚粮又足急切不能下适文成轻车潜出入辉县山中将募集党众为牵制之运动总兵杨芳假及之文成纵火自焚死十二月那彦成等攻克滑县擒教匪牛亮臣等斩之滑县平彦成用杨遇春策穴地攻城城溃贼屠戮殆尽擒亮臣及徐安国王道隆而宋元成刘宗顺冯相林皆阵斩之三省方报勘定而陕西南山木商夫役复以岁饥罢工掠食聚众数千焚木厢抚臣朱勋乃以教匪闻诏长龄杨遇春讨之十九年春正月长龄等生擒箱贼首逆陈四尹朝贵零匪全数殄灭箱匪肃清冬十月江西民朱毛俚谋逆建号后明事觉伏诛先是有胡秉辉者购获残书一部内有阵图及俚词商同邱添泽杨易卢胜辉以毛俚朱姓可假託明裔聚集积善禅林协谋起事称后明晏朝年号徧发伪札为抚臣阮元侦获磔胡秉辉等十七人绞程麟祥等三十五人毛俚逸去二十年夏四月四川中赡对番酋洛布七力作乱四川总督常明讨平之秋九月塔什密里克回人孜牙墩作乱命大学士松筠驰往喀什噶尔勦之寻孜牙墩为参赞成宁等所擒回庄照常安业召筠回京以长龄为伊犁将军二十二年春三月云南临安边外夷民高罗衣作乱总督伯麟讨平之罗衣等以内地商贩出边贸易侵夺夷人生计借名驱逐汉人集众万余人自称窝泥王劫掠江外土司窥伺边郡事闻命伯麟迅即派兵进勦寻获罗衣及伪军师章喜等皆伏诛二十三年夏六月临安江外逆匪高老五作乱总督伯麟派兵勦平之老五为罗衣从子因查拏逆党逃往藤条江外纠众抢掠土司地方僭称小窝泥王渡江进簿府城伯麟派都司桂朝阳等擒之余逆并歼除高宗干隆六十年秋九月帝御勤政殿召皇子皇孙王公大臣入见宣示立皇十五子嘉亲王颙琰爲皇太子以明年爲嗣皇帝嘉庆元年帝践祚之初尝焚香告天若得在位六十年即当传位嗣子嗣以次子永琏爲嫡出且人品贵重当然继体因于干隆元年七月循用雍初年成式亲书其名密置于干清宫正大光明匾后旋永琏于三年十月病殇帝召大臣等启阅密旨赠爲端慧太子后复以七子永琮亦系嫡系拟书名缄贮继念其年尚幼穉而未果旋亦早世谥曰悼至三十八年冬至祀南郊帝以今太子名昭告上帝并默祷如所定嗣子不克负荷即降之罚使其夭折俾得再简元良以延宗祐是日复遣诣盛京祀陵隐然以神器攸归面稽于祖也至是御门宣布册立缘由俟长至后太子移入毓庆宫以定储位即于明年元旦行授受典礼并两次宣谕略谓朕今精神康健视听不衰一日不致倦勤即一日不敢懈驰归政后凡遇军国大事及用人行政诸大端仍当躬亲指教俾嗣皇帝将来知所禀承至中外俱题章疏及引见文武官员寻常事件俱由嗣皇帝披阅奏知朕输云云冬十二月谕朕于明年归政后凡有缮奏事件俱书太上皇帝其奏对称太上皇仁宗嘉庆元年春正月朔举行授受大典帝待上皇诣奉先殿堂子行礼上皇御太和殿亲授帝玺帝跪授上皇受贺跸还宁寿宫帝即位受贺奉上皇传位诏书颁行天下覃恩有差帝侍上皇诣寿皇殿行礼御干清宫赐皇子亲藩等宴帝奉上皇命册立嫡妃喜塔腊氏爲后侧妃钮祜禄氏爲贵妃刘佳氏爲诚妃侯佳氏莹嫔帝侍上皇御宁寿宫皇极殿举行千叜宴赐亲王大臣蒙古贝勒贝子公额附台吉年七十以上者三千人及回部朝鲜安南暹罗廓尔贡使等宴其一品大臣年届九十以上者上皇召至座前亲赐巵酒余赏诗章如意绵缎文绮银牌等物有差二月帝御干清门听政自是以爲常在圆明园则御勤政殿帝初御经筵诣传心殿行礼三月帝侍上皇出京谒陵幸南苑行围七日还京师夏五月帝侍上皇幸木兰行园帝奉上皇命晋赠故大学士闽浙总督贝子福康安爲郡王予谥文襄配享太庙康安奉命征苗督七省之兵与苗相持一年余始奏么么不足数及老师旷日则频以暴雨山潦涨阻爲辞先复请益兵数万降苗受官弁百余月给盐粮者数万旋抚旋叛军士中暑毒死者甚衆数省转输费巨万计在军穷极奢侈尊若帝天顾上皇宠任之屡欲进以王爵而绌于家法乃倬总师干建军功以爲分封之基础所至之地简名将劲旅以辅之父传恆晋贝子兄灵安隆安弟长安皆尚主至是康安卒六月己亥朔日食秋八月还京师九月帝奉上皇命御出入贤良门率皇子诸王等习射冬十二月帝侍上皇幸子旻宁所赐大婚礼二年春二月后喜塔腊氏崩谕谓皇后册立甫及一年母仪未久且昕夕承欢诣取吉祥此七日内圆明园值日奏事之王大臣等及引见人员俱着常服惟不挂珠此礼以义起天下臣民等自当共喻朕崇奉皇父孝思敬谨遵行副朕专隆尊养至意时帝以礼统于尊一切丧礼从杀而和珅福康安等每日进见上皇必详询帝不遇于哀悼皇后否及在宫内服色珅等辄对以皇帝孝奉爲务甚能以礼制情并不遇于伤感因奉养太上皇诸取吉祥不独御用系属常服即凡随从太监亦然上皇闻之乃大悦三月帝侍上皇幸盘山越十日还京师夏五月帝奉上皇勅谕将册立贵妃钮祜禄氏爲皇后先封爲皇贵妃帝侍上皇幸木兰行园秋八月还京师冬十月干清宫交泰殿灾三年夏五月帝奉上皇幸木兰行园秋七月帝奉上皇命以雨停秋狝九月帝侍上皇回京师冬十月辛卯朔日食戊午己未之夜衆星交流如织四年春正月上皇崩下和珅福康安于狱帝受禅三年中一切由上皇主政珅日侍上皇左右见其耄荒窃弄威福日盛帝皆优容之且外示亲厚唿相公而不名遇有奏上皇者皆令珅代白左右有非之者帝曰朕方倚相公理四海何可轻也珅又荐其师吴省兰爲帝录诗集觇动静帝知其意吟咏中不露圭角珅心安之又帝于臣工条陈章内语有侵珅者下军机及部议时裁去衔名及折尾年月日或止交议一事而裁去其前后文不欲令人知之恐其触怒上皇取怨权奸也至是上皇崩翌日御史广兴广泰给事中王念孙交章劾珅帝立命仪威二王传旨逮问并令勇士阿兰保监以行珅旋伏法註释高宗春三月命户部侍郎和珅军机处行走珅本满洲官学生应役銮仪卫以选舁御轿帝见其仪度优雅因询其出身复奏对称旨悦之权充总管累迁至今职在军机大臣上行走时帝英明执法严珅务爲恭谨以娟帝遂寝寝向用四十五年夏五月赐和珅之子名丰绅殷德指爲十公主额附时珅已补授尚书兼御前大臣自是专宠用事而性贪黩督抚司道畏其倾陷皆曲意辇货之事四十七年秋七月山东巡抚国泰布政使于易简伏诛先是御史钱沣参奏泰贪黩秽乱亏帑二百万金疏上后帝命沣偕和珅往勘沣知国泰爲珅私人乃先数日行至良乡遇珅仆自山东来沣叱搜其身得泰复珅书俱言借款填库备查等事立奏之珅知谋洩故治狱无敢倾陂泰易简皆赐自尽后沣以珅与阿桂不睦军机办事不同一处虑开朋党之祸上疏请饬改正遂奉稽查军机处之命而严饬珅珅益嗛沣每籍事劳辱之衣食不豫寒悴感疾以殒四十九年秋七月调和珅爲吏部尚书协办大学士封一等男时珅向用日专故无学行既得志则以聚敛自丰爲惟一之目的五十一年夏五月革御史曹钖宝职命留任钖宝疏劾和珅家人刘铨衣服车马房产踰制时帝在山庄有某尚书知其事飞书告珅得以豫毁其迹及留京王大臣奉旨勘查僭妄踪迹竟不可得部议以钖宝妄奏镌三秩特旨改革职留任钖宝恨爲友所卖郁郁死秋闰七月命和珅爲文华殿大学士仍兼吏部尚书赏给黄带四开褉袍五十六年春二月逮治内阁学士尹壮图时和珅贪横于内福康安豪纵于外督抚习爲奢侈至库藏空虚庄图以假归云南省亲帝思之召来京将擢用壮图至以整饬吏治入奏语侵珅有上下通同一气势不容不交结权贵以作护身之符此督抚所以揭力趋奉和珅而官民受困之原因也疏入珅忿甚请将壮图革职治罪帝不许珅乃请即命壮图驰驿普察各省府库亏空而令侍郎庆成监之每至省会举动辄爲成掣肘无由察实反劾壮图妄言帝大怒命革壮图职即交与成押解至京下刑部狱当草疏时弟英图屡闚其户壮图笑曰子不必代兄忧兄之首早悬都市矣弟代养老亲天年可也时壮图母在籍年逾七十矣五十八年春二月赐浙江巡抚福崧死两淮盐运使柴桢以挪移商人盐课二十二万两伏诛录其簿书中有馈福公金一千两实馈尚书福长安者福崧素爲和珅所嗛嗾其私人鹾使戴全德坐赃于崧帝命解京廷讯崧扬言当见帝尽发珅隐珅乃改易狱词激帝怒命于中途赐死至是于红花铺自尽至今浦人言之爲称屈云六十年冬十一月闽浙总督伍拉纳抚浦霖按察使钱受椿伏诛时和珅贪横日甚征求财货皇皇如不及当时督抚如国泰王亶望陈辉祖郝硕之徒赃欵累累屡兴大狱皆珅在内隐爲驱迫使之不得不贪也伍拉纳督闽惟以贪酷用事至倒悬县令以索贿爲将军魁伦劾奏帝大怒竝浦霖受椿槛解入京珅令途中故缓其行冀以解帝怒帝计日不至命侍卫飞骑召入于丰泽园廷讯皆置于法仁宗嘉庆二年秋八月大学士公阿桂卒桂虽以元勲上公爲枢府领袖然十余年中常奉朝命赴各省治河赈灾查案未尝宁居珅亦得以其间窃弄魁柄渐至行文各省令凡有章奏先具副封白军机处然后上闻专政既久吏风益坏酿成川楚教徒之变珅复任意稽查军报并令各路统军将帅虚张功绩以邀奖叙而已亦得晋封伯爵且于覈算报销勒索重贿以至将帅不得不侵克军饷匪教因之日益蔓延几有不可收拾之势及桂殁珅乃益横中外大小臣工顺其意则立荣显稍忤之则折挫随之矣两广总督朱珪帝师傅也时高宗训政有旨内召爲大学士帝作诗寄贺柱属索未竟珅取以白上皇曰嗣皇帝欲市恩于师傅耶上皇色动顾大学士董诰曰汝在军机刑部之日久是于律意云何诰正容对曰圣主无过言上皇默然事虽得解仍降旨改珪巡抚安徽军机章京吴熊光素不爲珅所喜一日上皇宣军机大臣不得命召章京惟熊光已上直入对称旨珅至上皇语以熊光颇练事可以军机大臣上行走珅百计阻挠上皇不爲动戴衢亨珅私人也珅因奏曰戴衢亨出身状北头官学士用吴不如用戴上皇曰此岂殿试耶珅乃承旨而熊光在政府六阅月卒爲珅所龁出爲直隶布政使余如两江总督耆麟山山东巡抚长麟之谪戍西域浙江巡抚福崧之死非其罪果王弘瞻之抑郁死章京管世铭之暴卒皆以忤珅故三年秋八月晋军机大臣大学士伯和珅公爵时勒保总统四川军务诱匪首王三槐出降而以生擒首逆入告上皇大悦诏晋保及和珅公爵四年春正月和珅伏诛自高宗尊宠珅用事二十余年养成内外官吏贪墨之风吸收民间脂膏以自封殖百余年之元气爲之𣂪丧殆尽而其专恣不法一切潜拟帝制尤爲古今所未见尝于密室灯下无人时悬挂高宗御用朝珠对镜徘徊谈笑低声自语人不得闻当帝正储位未宣谕之先珅已知之于先一日呈进如意于帝以表示由己拥戴意帝由是深恶其爲人时高宗嬖之故隐忍未敢发是日高宗崩珅方爲总理意得甚翌日御史广兴疏发其罪越三日夺职下狱寻宣布其二十大罪赐自尽以户部尚书福长安扶同徇隐亦坐死后释之珅之得罪抄没赃贿得八百兆有奇以二十年之宰相所蓄当一国二十年岁入之半额而强既尽籍收入官时人爲之语曰和珅跌倒嘉庆喫饱云世祖顺治二年明绍宗隆武元年也夏闰六月明赐南安侯郑芝龙子森国姓名成功森即芝龙娶日本肥前人田川氏女所生子也生之夕火光烛天芝龙心异之芝龙以平海贼刘香功官都督森在日本已七岁屡请于日人始遣森还而留翁氏成功仪容俊伟倜傥有大志每东向望母辄掩涕叔父鸿达甚器之每摩其顶曰此吾家千里驹也读书不治章句作洒扫应对进退题文中有曰汤武之征诛一洒扫也尧舜之揖让一应对进退也人咸以英物目之年十五补诸生试高等食饩有相士见之曰此奇男子命世雄才非科甲中物弘光时入南京钱谦益惊其才字之曰大木至是芝龙引之入见绍宗奇其貌与语大悦之抚森背曰恨朕无女妻卿当尽忠吾家无相忘也赐国姓名成功命爲御营中军都督仪同附马都尉宗人府宗正自是中外称之爲国姓日人闻成功贵宠亦送翁氏至平安三年春三月明封朱成功爲忠孝伯挂招讨大将军印时帝在延平成功条陈据险扼拣将进取航船合攻通洋裕国事宜帝叹爲骍角授成功大将军印予伯爵时闽中战守机宜悉郑氏爲政而芝龙有异志绍宗患之成功尝独入侍见绍宗有忧容顿首曰陛下郁郁得毋以臣父有异心乎臣受厚恩义无反顾愿以死捍陛下矣冬十一月明朱成功走金门先是经略洪承畴言于贝勒博洛赂芝龙以伯爵芝龙复书有曰遇官兵撤官兵遇水师撤水师倾心贵朝非一日也是年六月芝龙诡称有海警驰返安平尽撤水陆防兵以随诸将多不从绍宗降手勅留之中使至河干而芝龙已飞帆过延平矣博洛遂得长驱入闽绍宗在汀州遇害至是博洛遣固山额真韩岱统兵入安平驰书芝龙言两粤未平已铸闽广总督印以相待芝龙大悦成功与鸿达痛哭谏不听成功去金门芝龙召之同行成功复书拒之芝龙所部仅五百人从至福州皆令雉发降明朱成功率部衆入海郑芝龙既降博洛虑其有反覆乃分隶其五百人于各旗令不得相见夜半忽拔营起芝龙曰吾子弟皆不驯今拥兵海上脱有不测将奈何博洛曰此无与尔事亦非吾所虑及也芝龙既北行成功悉率所部入海芝豹奉母居安平十二月明朱成功起兵海上以图恢复成功初受大将军印未几以母病辞返延平故虽受殊恩未尝兴兵柄一日已闻父北行绍宗遇害乃悲歌慷慨携儒冠儒服赴孔庙哭焚之曰昔爲儒子今爲孤臣向背去留各有作用惟先师鉴之自金门回安平会文武羣臣誓师恢复有曰本爵乃大明之臣子缟素应然实中兴之将佐披肝无地翼诸英杰共申大义云云用招讨大将军印称罪臣国姓成功出家帑犒军大拜诸将训练士卒整饬船只往来岛屿以观变四年夏四月明朱成功复海澄先是博洛使人挟郑芝龙北行随亲统马步兵入安平芝豹仓卒弃城率家属登鑑泊外海成功母田川氏独留守兵入掠其宅氏拔剑剖腹死成功闻报痛哭出师全军皆缟素师至博洛见帆艢云集军容煊赫大惧星夜引兵还泉州成功遂取海澄入九都秋八月明朱成功会定国公郑鸿达之师攻泉州不克鸿达遣人语成功言平安地方褊小且无险要可守劝之取泉州愿以师助于是成功至自九都会师于泉之桃花山在籍御史沈佺期光录寺大夫林桥升主事郭符甲推官诸葛斌皆奉兵应降将提督赵国祚迎拒败绩进簿州城复败其援兵斩其援将解应龙守西城将杨义乡宦郭显约内应斌事洩斌以率兵逼城全军覆没显一门皆遇害城中防守益严漳州守将王进亦降也扬言合潮州援兵数万至直捣安平成功遂驰归练兵积饷图再举冬十月明朱成功颁隆武四年戊子大统历于海上时永历帝已于三年十月即位于粤中至是成功犹未得确耗因从大学士路振飞曾樱议仍称隆武四年颁历用文渊阁印钤之五年夏五月明朱成功复同安成功攻同安守将祁光秋出战成功遣将甘辉败之光秋遁走成功取同安秋八月终鼐等复取明同安屠之朱成功部将邱缙林壮猷金作裕知县叶翼云教谕陈鼎皆死之鼐合降臣李率泰陈锦攻破同安以城内坚拒屠之血流沟渠爲之满明朱成功遣前中书舍人江于灿黄志高奉表于肇庆成功至是始知永历帝立加额曰吾有君矣遣于灿等航海赴行在明朱成功复诏安成功在铜山等处募兵练饷诏安县人林曰灼独拒之成功遣将甘辉击斩之遂得诏安冬十月明封朱成功爲威远侯成功寻复云霄降将张国柱败没守备姚国秦就擒六年春三月明朱成功屯兵分水关遣将黄山破惠来海澄陈斌归之斌号大巴掌有勇力数百人不敢近至是来归成功授爲后劲镇秋七月明进封朱成功广平公七年春正月明朱成功复潮阳知县常望凤降夏四月明朱成功攻揭阳之新埠寨克之寻诏安张礼率衆数千归之六月明朱成功讨降将苏利于碣石卫不克旋师围潮州成功率舟师讨利风逆不利回师围潮州降将王邦俊闻警率兵取云霄诏安成功部将柯宸枢迎战以礮矢尽全军皆没成功闻之大痛曰不恨失浦诏恨亡宸枢耳遂解围去秋八月明朱成功取厦门金门厦金两岛爲郑彩郑联所据芝鹏芝莞劝成功取之成功将施朗说尤力时彩远出惟联在厦而嗜酒羣谓不取反资敌爲非计成功不得已从之遂併两岛军威大震冬十月降将苏利陷惠来明朱成功部将卢爵知县汪汇死之利侦知成功回厦门潜师袭惠来爵战死汇自刎死明朱成功取铜山南澳闽安诸岛成功命洪政招安诸岛悉听约束十二月明朱成功率舟师援粤东成功闻广州事急乃以芝鹏守厦门自率诸镇南下勤王八年春闰二月降将总兵马得功袭入厦门明前大学士曾樱死之得功旋遁去时成功师次平海卫降臣巡抚张学圣乘其远出檄得功袭厦门亲率大队继其后遇潮大涨波涛汹涌学圣大惧引兵还得功亦逸去夏四月明朱成功复厦门成功闻厦门有警急率兵返至则马得功等已去成功移师屯金门之白沙亲阅各要口筑礮台拨劲旅守之会其将施朗有标兵曾德犯法朗将杀之成功驰令勿杀朗斩之疾走降于李率泰改名琅授副将五月降将总兵王邦俊与明朱成功大战于漳浦之南溪败绩邦俊师溃遂闭门不出冬十一月降将提督杨名高与明朱成功兵战于小盈岭败退泉州明高闻王邦俊败于马口统诸军继进至小盈岭伏左右起兵溃没几尽遂遁返泉州十二月明朱成功复漳浦成功乘胜进簿漳州城守将杨世德陈尧策出降遂复漳浦九年春正月明朱成功复海澄浯州人周全斌率衆归之三月明朱成功复长泰进攻漳州降将总督陈锦爲其下所杀成功攻长泰锦率师救之与成功大战于江东桥大败退返泉州于是平和诏安南靖皆下进逼漳州会锦家奴库成栋等刺杀锦以首献成功成功厚恤成栋家而斩之以殉曰仆隶之人而皆戕其主是天下无刑也军中大服十年春三月明朱成功遣定西侯张名振率师入长江名振破京口截长江驻军崇明获叛将金允产于金塘山磔之成功复益以师令陈辉王秀奇洪旭周全斌偕行至羊山飓风折兵十之一惟名振全军无恙夏四月固山额真金砺攻海澄明朱成功御却之时城坏十余丈成功坐将台指挥自若忽一夕砺营空礮递发成功惊曰敌将临城矣勒兵持斧以待令曰敌至方砍砺麾衆登城城上万斧齐下随砍随堕壕爲之平质明地道火发复焚毙无数砺遁返漳州六月明封朱成功爲漳国公冬十二月明张名振大败崇明驻防军于平阳沙驻防兵万余渡江名振鼓衆迎之防兵尽歼无一返者十一年春正月明朱成功复遣张名振率师入长江海船数百遡流而上再入京口历仪真至观音门泊金山登山望祭孝陵扬帆东下复以海艘上镇江至仪真以沙船六十入山东登莱诸处直抵高丽而还二月遣使入闽讲欵明朱成功拒之时赂成功以海澄公成功不受益出兵大扰福兴漳泉诸郡秋八月复遣使入闽讲欵仍不就时遣学士叶成格理事阿山偕郑芝龙四子渡入闽许割福兴漳泉四府地归明成功拒之如故其报儿书末曰万一不幸父惟有缟素复仇以结忠孝之局耳复遗书与渡有曰兄用兵老矣岂有舍凤凰而就虎豹者哉惟吾弟善事父母勿以兄爲念使者返朝命锢芝龙于高墙戍芝豹于宁古塔冬十一月明朱成功发水陆师应李定国于广东不利成功遣林察等配战鑑送广东齐奏谐行在会定国合师围广州尚可喜耿继茂急请满兵至定国攻之不克引还林察等亦退十二月明朱成功复漳州成功袭破漳州刘国轩等降十邑皆下泉州属邑亦望风归附十二年春正月明朱成功复仙游改中左爲思明州分所部爲七十二镇立储贤馆诸才馆察言司宾客司印局军器局设官理事勤学取士奉前监国鲁王暨卢溪甯靖诸王居金门礼待避地遗臣王忠孝等爲上客夏五月明朱成功遣张名振复舟山成功拜张名振爲元师陈辉洪旭陈六御副之统二十四镇入长江甯波守将张洪德降进攻舟山总兵包臣功降改名臣兴六月明朱成功取揭阳遂取普宁成功遣将黄廷万礼等率二十镇南下揭阳普宁相继下闽督刘清泰遗书有曰固山枕戈久矣有不能倾刻待成功览书笑曰彼以劲旅挟吾吾岂惧一固山哉不报朝命郑王世子济度爲定远大将军赴闽成功从冯澄世策堕安平漳州惠安安南同安诸城回师厦门十三年夏四月世子济度攻明夏门复攻金门皆败还先锋韩尚亮掠厦门会飓风大作复大雨淋漓船不得泊满兵皆颠眩断椗坏䑸之声震荡魂魄其被风飘至岛者皆断其手掌纵之归时济度侦知朱成功积聚在金门白沙寨令王进功攻之甫出港遇洪旭哨船乘波酣战复大败遂退入泉港六月明朱成功部将黄梧以海澄来降先是苏茂以揭阳之败伏诛罚梧铠甲五百命代王秀奇守海澄梧寻薙发来降陈勦海五策一屯沿海以堵登岸二造小舟以图中左三清叛产以裕招徕四锄奸商以绝接济五划伪瓄以洩衆愤朝命以前封成功海澄公之印授梧梧荐施琅爲副将秋七月明朱成功取闽安进攻福州寻退屯闽安成功三战三捷斩副将胡希玠擒参将张礼于是守将望风降成功不爲备会城外伏兵起成功仓猝乘潮解椗退冬十二月明朱成功攻罗源复攻甯德梅勒章京阿克襄阵没济度闻罗源之警遣阿克襄往援与成功将甘煇战于护国岭败绩煇斩之全军溃走朝命抚臣佟岱致书成功议欵成功不报十四年秋七月明朱成功攻兴化黄巖遂取台州天台太平海门卫相率归附寻闽安爲降臣总督李率泰所诱降成功恐两岛有失率舟师回厦门冬十一月明朱成功复鸥汀寨从陈霸策取之以足粮也十二月明遣使册封朱成功爲延平王招讨大将军赐尚方剑便宜行事成功欲取江南乃遣杨廷世刘九𦤎闻道请旨引诸葛亮言谓势不两立朝廷壮之遣使晋封爵秩令进师江南但大义于天下十五年秋七月明延平王朱成功兵部侍郎张煌言会师大举北上次羊山飓风作旋师舟山成功大举攻南京以提督甘煇为前部总兵马信万礼继之自统大衆为合后侍郎张煌言为监军扬帆北上从行戈甲武士十七万五万习水战五万习骑射五万习步击以万人往来策应选力能举五百觔者披铁铠绘以朱碧彪纹留两目执斫马大刀立阵前砍马足号曰铁人望者以爲神兵左虎卫陈魁统之师既行平阳瑞安守将皆献城降次羊山会飓发碎巨舰数十漂流士卒八千成功之四子濬七子浴八子温皆溺焉成功冠带起祝曰成功统率三军恢复中原如天命有在即将诸船沉灭神其鉴诸祝毕风顿止乃旋泊舟山理楫以爲后图九月明朱成功复象山成功舟师象山知县徐福率父老降十六年夏五月明延平王朱成功兵部侍郎张煌言复会师大举北上以援滇时闻贝子洛託等兵三道入滇度江南无备复乘机出师六月明朱成功复瓜州镇江前烽张煌言抵瓜州明日成功率部将甘辉等乘风潮迳进操江朱衣祚等率师出御败绩成功乘胜进偪城遂溃成功留左镇刘猷等守之而亲统全军南渡攻镇江守将告急于南京以铁骑三千赴援三进三却成功令发大礮江水腾沸两岸屋瓦皆震于是南京苏常诸道援师毕集分五路大战于杨蓬山时成功兵上陆者仅二千诸会援者皆一时宿将提督管效忠尤号善战而是日激战之终局其部众四千存者百四十人援兵仅存什之一效忠遁南京叹曰吾自满洲入中固十余年未有此死战也镇江既破属邑皆下成功引兵而西部将甘辉请北取扬州断山东之师南据京江绝两浙之粮严扼咽喉号令各郡南都可不战而定成功不听秋七月明朱成功师抵南京谒孝陵寻兵败于城北门外崇明伯甘辉死之成功既抵南京谒陵其哨卒七人掠江浦取之越五日芜湖以降书至成功使张煌言率所部由芜湖进取𪧟徽诸路安徽列城望风反正凡得郡四州三县二十四维杨苏常旦夕待变江楚鲁卫人士诣军门受约束归许起兵相应东南大震成功至观音门以黄安督水师守三㲼河口亲率诸将由仪凤门登陆屯岳庙山总督郎廷佑使人卑词以说成功曰我朝军律守城过三十日罪不及妻孥乞宽三十日之限成功许之甘辉潘庚钟力谏煌言亦有书至劝勿爲敌所卖成功皆不以爲意时警信至北京方议亲征而崇明总后梁化凤知成功无备以兵卒数千夜穴神策门直捣其中坚以骑兵数万绕山后出其背前后夹击海师却成功登舰退甘辉潘庚钟万礼张英林胜蓝衍陈魁魏标林世用洪复等皆力战死九月明朱成功回师厦门上表待罪立庙祀死事诸人成功还至厦门哭甘辉而后入曰早从将军言吾不及此立庙祀死难诸臣以辉爲第一煌言遇贵州凯旋军浮江下亦战败走建德祁门山中寻出天台以入海十七年夏五月命将军达素总督李率泰分兵出漳州同安合捣厦门明朱成功勒诸部扼守海门以拒战手自搴旗起师风吼涛立一海皆动军士踏浪如飞北人不习水战晕眩不能军遂大败僵尸满海有满洲精卒数百人弃船降余退陷于淖十死六七首领哈喇土星被擒达素回福州自杀自是终成功世无敢言覆岛者成功既归以厦门势单弱方谋所向途遇荷兰甲傫南安人何斌语成功曰台湾公家之故土也其地富强爲四省要害且言可取状请爲向导成功览其地图叹曰此亦海外扶余也留子经守厦门而自以舰队向台湾台湾海中荒岛也明崇祯间闽地大旱郑芝龙请于巡抚熊文灿以舶徙饿民数万至其地开垦及芝龙去台湾时荷兰人踞其地互市先筑安平城旋筑赤嵌城全土归其掌握然城中荷兰人不过二千其余皆郑氏所迁之民也十八年春三月明朱成功引兵自安平附近上陆克赤嵌进图安平荷兰人告急于马达维亚总督总督遣兵舰七艘赴援中国边吏致书台湾知事可依德求合攻成功相持数月竟无功冬十月弃降将郑芝龙于市徙沿海居民禁舟出海从降将黄梧请也郑氏在京者无少长皆被杀下令迁界禁渔船商舟出海自是五省商民流离荡析而万里皆邱墟矣十二月明朱成功取台湾改爲东都以赤嵌城爲承天府置天兴万年二县时安平陷重围者已九月兵士死者数千而城坚守不下成功乃使人告哥依德曰此地乃先人故物今我所欲得者土地耳余悉以归汝哥依德知不能敌乃请降成功既占领台湾内则组织政府兴农业脩兵备定法制建学校用处士陈永华言筑馆舍以居明宗室遗臣之渡海者外则置兵金门厦门两岛与相犄角复通聘斐律宾羣岛及西班牙诸国以结外援焉圣祖康熙元年夏五月明招讨大将军延平郡王朱成功薨成功疾革犹日强起登将台持千里镜望澎湖诸岛是日登台罢冠带请太祖训出坐胡床进酒读至第二帙叹曰我有何面目见先帝于地下也两手掩面而逝计成功自隆武丙戌起经营海外十余载进取之志卒未能达及退据台湾越年竟殁春秋三十有九子经嗣立是年永历帝已先一月被难而经犹奉其正朔监国鲁王亦殂于台兵部尚书张煌言被执以不屈见杀建威伯马信以哭成功过哀寻亦卒八年春正月遣使入台湾先是康熙四年降将施琅周全斌进兵台湾不克而归至是命大臣明珠蔡毓荣入闽与嗣靖南王耿继茂遣使招抚加兴化知府慕天颜卿衔偕都督佥事季佺赉诏往朱经开明珠书函而不肯开诏陪使季佺因言殿下果肯休兵息民则当如朝鲜例不登岸不薙发易衣冠经以明珠书未及此遣其礼官叶亨刑官柯平随使臣至覆明珠书谓必如赔使言而后可明珠欲令二使由角门入二使曰国有大小使实一体执行客礼数日不决乃议相见于孔庙二使终执朝鲜不薙发例明珠再遣天颜等赉诏往以经爲中国人不宜引朝鲜例自居荒外爲言经谓天颜曰朝鲜非箕子后乎如朝鲜例则可议削发则虽死不可覆总督李率泰书略谓来书引夷齐田横等语夷齐千古高义未易齿冷即如田横不若齐之一匹夫耳犹知守义不屈而况不佞世受国恩恭承先王之训乎至衣冠我自有爵禄亦我自有而重爵厚禄永袭封之语其何以动海外孤臣之心哉又覆耿继茂书有谓东宁偏闽远在海外与版图渺不相涉虽夷落部曲日与爲邻正如张仲坚远绝扶余以中土让太原公子阁下亦曾知其意乎阁下倘能以休兵息民爲念即静饬部曲慰安边部羊陆故事敢不勉承若夫疆场之事一彼一此胜负之数自有天在得失难易阁下自知之毋庸赘也自是使节频通相安无事经以其间开辟商埠与西洋各国互市兴贩货物分遣诸将耕屯荒地莱污日辟踰年而岁大熟兵民大和国势日盛十三年春三月明嗣延平郡王朱经出师取泉漳潮三郡之地先是嗣靖南王耿精忠据福建反正乞援于台湾许以漳泉二府酬之经乃亲率师渡海而西与精忠合兵攻广东继而精忠背约经怒遂自取泉取漳取潮十四年夏六月明朱经遣将刘国轩等围漳州先是经遣国轩入潮与何祐徇属邑之未下者大败尙可喜之兵于鲎母山追奔四十余里斩首二万有奇捕虏七千辚借死者徧山谷于是刘国轩何祐之名震天下遂入漳州擒杀嗣海澄公黄芳度斲黄梧之棺戮其尸韶惠汀兴邵诸郡相继下十七年秋七月明朱经将刘国轩下海澄遂围漳泉先是康熙十六年二月都统胡兔复漳泉经奔厦门国轩亦弃惠州去凡七府一时俱溃至是国轩复出沿洲堡连下十余处兵仅数千飘骤驰突锋锐不可当当事者委股咋舌莫敢枝梧于是嗣海澄公黄芳世都统穆赫林败于湾腰树将军喇哈达都统胡兔败于镇北山将军赖塔提督段应举败于祖山头国轩遂取平和漳平进破海澄斩应举及总兵黄蓝兵士死者三万余马万余匹军势益振乘胜下漳平长泰同安略取南安惠安安溪永春德化诸邑国轩自围漳遣兵围泉康王杰书时驻军福州不敢进已而在籍学士李光地爲乡导引赖塔兵由安溪间道出同安泉州围解国轩退入海澄时出窥漳州相持年余不决十九年春三月提督万正色督战舰由海赴闽会总督姚启圣合攻海澄刘国轩退至厦门奉朱经返台湾启圣故仇郑氏必欲灭之间修来馆于漳州以官爵银币饵送欵者台中心腹遂多携贰至是启圣等以舰队至诸戈船皆望风溃国轩不得已弃海澄入厦门知厦门亦不可守乃奉经返台湾于是将军赖塔与经书略谓台湾本非中国版籍足下父子自辟荆榛且睠怀胜国本朝亦何惜海外一弹丸地不听田横壮士逍遥其闲乎若能保境息兵则从此不必登岸不必薙发不必易衣冠称臣入贡可也不称臣不入贡亦可也以台湾爲箕子之朝鲜爲徐福之日本与世无患与人无争而沿海生灵永息涂炭惟足下图之经报书请如约惟欲留海澄爲互市公所启持不可议遂辍二十年年春正月明嗣延平郡王郑经薨子克塽嗣仍奉永历正朔经谦恭慈让好学善射自兵东归潦倒抑郁赍志以殁时台人所奉永历三十五年也年三十有九凡嗣位十有九年二十二年秋七月降将施琅入台湾明嗣延平王朱克塽降明朔亡克塽幼弱诸事皆决于权臣冯钖范人心益离姚启圣务欲灭郑氏方经在日赂其近侍施亥刦经及克塽立又贿其行人傅爲霖密约十三镇同日叛凡遣客暗杀刘国轩者再皆无効至是与李光地同疏称郑氏主少图乱时不可失水师提督施琅习海道可用乃命琅率舰三百水师二万自福建出发又饵道士黄惟震以千户之职使入台爲间琅兵方扺澎湖而钖范已遣使来议降矣琅遂率衆渡台受降自成功起迄克塽奉永历正朔三十七年而明朔始亡编者曰自顺治十八年成功进窥台湾以匹夫之势力与欧西雄国爲敌而卒能剏独立之局爲中华民国开其先河使国姓爷之名显闻于欧洲者凡二十三年传子若孙乃灭成功亦人杰哉又慨自缅甸蒙尘之后中原之统绝矣而成功以一旅存故国衣冠于海外奉其正朔后之君子亦谓当日明之统未绝也成功不可谓徒然矣明神宗万历四十四年春正月满洲努尔哈赤称帝先是努尔哈赤子代善等以努尔哈赤功德日盛议上尊号奉表劝进至是即位贝勒大臣等共上尊号曰覆育列国英明皇帝定国号曰满洲建元天命秋七月满洲主命大臣扈尔汉等率师侵东海之萨哈连部取兀尔简河南北三十六寨遂引兵渡黑龙江复取其十一寨又招服使犬路诺洛路石拉忻路路长四十八人四十五年春二月满洲收服东海沿边散居诸部其岛居负险不服者乘小舟尽取之而归四十六年夏四月满洲主将兵侵边临行以七大恨誓师略曰明边吏轻用尼堪外兰之谋无故启衅害我祖父恨一也明不守盟约逞兵越界卫助叶赫恨二也明边民每岁踰境行窃依约当杀而明又以擅杀爲词胁取十人抵罪边境恨三也明越境以兵助叶赫致我已聘之女改适蒙古限四也我国人民于柴河三岔抚安等路皆约马根单左翼北路以马林麻岩潘宗颜督之由开原合叶赫兵二万出三岔口右翼南路以刘纵康应干督之会朝鲜兵二万出宽甸口自引兵二万围铁背山上之界凡城方督军仰攻吉林厓守厓骑兵帅筑城夫役自山驰下冲击适满洲援界凡之二旗兵亦至夹攻之杜松中矢阵殁士卒死者无算是夜马林率北路军阵富勒哈山招集流亡分布哨船联接登州为犄角计诏授文龙参将适镇江堡三年春正月喀尔喀部台吉拉巴西希壁等五百户归附满洲夏四月满洲主命台吉阿巴泰等帅师征扎鲁物部杀贝勒昂安父子执贝勒钟嫩子桑土之妻子而归四年夏五月毛文龙遣兵侵满洲浑发地守将苏尔东败之秋八月满洲主命大臣楞额礼吴善引兵袭皮岛兵大溃焚岛中积聚而还五年春正月满洲贝勒莽古尔泰统兵攻旅顺口城毁城而归三月满洲主集贝勒诸臣议迁都沈阳谓沈形胜之地若有事明边则西渡辽河路直且近北伐蒙古则二三日可至南征朝鲜则可由清河路以进遂于沈阳建新都迁焉名曰盛京是月征东海瓦喀部兵引还夏六月毛文龙攻耀州久无功引军退秋八月宁远城山海关二路兵攻耀州大败毛文龙兵袭海州所属张屯寨亦不克冬十月满洲征东海虎尔哈封尔察兵引还十一月满洲援科尔沁部之格勒珠尔根城兵至察哈尔解围去六年春正月满洲大举入侵至宁远越城五里横截山海关大路而军宁远道袁崇焕与总兵满桂等婴城固守满洲军进攻城上发西洋巨礮一发伤数百人再攻再却围遂解时关外军饷皆积觉华名满兵袭之舟车粮草悉为所焚满洲主还沈阳语诸贝勒曰朕自二十五岁用兵以来战无不胜攻无不克何独宁远一城不能下耶不怿累日夏四月满洲主亲征喀尔喀部分八路进兵至巴林部贝勒囊奴克寨囊奴克中矢堕马死渡西拉木轮河大掠而还五月毛文龙兵侵鞍山驿与撒尔湖皆不克秋八月满洲主努尔哈赤殂于沈阳之叆鸡堡行次年六十有八葬于承德县之石觜头山号福陵崇德元年追谥武皇帝康熙元年改谥高皇帝庙号太祖圣祖康熙二年夏五月诏戮浙江湖州府民人庄廷鑨尸其父庄胤城弟庄廷钺均立斩初明故大学士朱国桢私着明史籍未刊而亡家亦中落以稿本质金于廷鑨廷鑨易自己名刻之补入崇祯一朝事中有万历间总兵李成梁捕斩建州卫都指挥使王杲语归安知县吴之荣方罢官谋起复因举发其事廷钺入贿得免廷鑨死其父胤城乃稍易书中指斥语再版刊行之荣恨计不售更购初版上之法司遂兴大狱致仕侍郎李令晳为作序亦坐死且杀其四子幼子年十六法官命灭供一岁例得免死幼子不忍独生卒不易供而死序中所称旧史朱氏者指国桢也之荣素怨南浔富人朱佑明遂嫁祸且指其姓名以证并杀其五子其余书列名及官吏失察与刊刻收藏人株连死者七十余人妇女并给边而之荣卒以此起用并以所籍朱佑明之产给之后仕至右佥都六年夏四月杀江南民人沈天甫吕中夏麟奇天甫等选诗二卷语多忌讳嫁名黄荨素百七十六人作陈济生编辑吴牲等为这序持向牲元莱所诈索财物元莱察其书非故父手蹟控于巡城御史以闻下法司严审以天甫等诬陷平民谋叛皆伏法诸被诬者虽事终省释而生死多不可知矣五十二年春二月杀翰林院编修戴名世戮学士方孝标尸时诏修明史已数十余年而馆臣採录遗书率多忌讳致屡裁稿而未告成名世心窃痛之因着孑遗录以见其概又兴其门人金生书谓以弘光之帝南京隆武之帝闽越永历之帝两粤与滇黔地方数千里首尾十七八年曾不得如昭烈之在蜀帝昺之在厓史家犹得以备书其事近日方宽文字之禁而天下所以避忌讳者万端终明之世三百年无史岂不可叹书中又引孝标所着滇黔纪闻称其考据确实是书载入其南山集中刊行已久至是都御史赵申乔疏摘其语以闻名世族皆弃市孝标戮尸其子登峄云旅孙世槱并斩族属佥妻发遣编修汪灏方苞方正玉尤云锷刘巖等因连获遣者凡三百余人金先生病死狱中申乔发难构此大狱不及二年其子凤诏以官太原知府受鉅藏伏法世宗雍正三年冬十二月杀浙江举人汪景祺初景祺从军青海尝作西征随笔有诗讥讪圣祖又为年羹尧作功臣不可为论为抚臣福敏查出入奏命立斩家庭发遣四年夏四月革食侍讲奉钱名世职衔发回原籍因名世作诗称诵年羹尧平藏功德触帝怒亲书名教罪人扁额令地方官张挂其居宅又令朝士等赋刺恶诗并谕旨一道交名世刊刻进呈凡直省学校所在各颁一部冬十月以光禄寺卿王国楝为浙江观风整俗使并饬停浙江省乡试会试因历年以文字获罪者多浙江人也五年春二月革太常寺卿邹汝鲁职发往荆州府隄工处效力因汝鲁进河清颂内有旧染维新风移俗易语谓其语近讥讪也夏五月戮礼部侍郎查嗣庭尸嗣庭典试江西时题维民所止有讦者谓维止二字乃取雍正斩首之意继又搜出日记于圣祖用人行政大肆讥评帝大怒逮嗣庭及其子上克下于狱至是皆死狱中命剉尸枭示子云立斩子长椿大梁克瓒兄慎行嗣瑮姪克念念基闻学俱着流三千里七年冬十二月杀革职主事陆生杋罚革职御史谢济世充当军中苦差先是振武将军顺承王钖保陆辞帝语之曰军前效力之汉官等若有私自着作怨怼罔上者即密以闻是年六七月间钖保先后奏报济世注释大学毁谤程朱于见贤而不能举两节有抒写怨望之词生杋细书通鑑论十七篇中有论封建立储兵制等事多抗愤不平语至是分别治罪八年冬十月杀庶士徐骏骏在馆时因上书言事于陛下之陛字误书作狴帝怒其粗率立斥放归至是检其诗集内有清风不识字何得乱翻书之句指为讥讪命正法十年冬十二月戮江浙大儒吕留良尸及其子吕葆中尸次子吕毅中等皆斩吕留良石门人讲学乡邦学者称晚村先生或称吕夫子尝以博学弘儒及山林隐逸荐誓死不就至薙发为僧至是为曾静之狱所牵及先是湖南永兴人曾静居乡讲学学者称蒲潭先生因应试靖州城得见留良讲义至夷夏之防及井田封建等篇始明种族之界遣弟子张熙至留良家求其着述时留良已死其子毅中悉以父遣书授之词多愤激静读之益倾服愤然弃青衿日与留良子弟严鸿达鸿达弟子沈在宽诸人游于是深茹种族之痛志图光复时传闻川陕总督岳钟祺裔出宋岳飞与金世仇将谋报复又钟祺两请入觐诏不允行钟祺深自危疑云静遂遣熙至陕投书钟祺劝举事书中历数帝弑父屠弟及戮辱功臣诸罪钟祺以闻命逮静等入京庭讯帝以留良等罪尚在曾静等上赦静熙归且诏地方官予以保护鸿达已死狱中与留良葆中皆追戮其尸毅中在宽均立斩子孙遣戍妇女入官广东连州知州朱振基学政王奇勖不应设祠奉祀吕留良与车鼎丰车鼎贲孙用克周敬舆俱坐死父母子孙兄弟妻女坐发给为奴者二十三家十三年冬十二月杀湖南儒士曾静张熙初世宗命释曾等回归里诏地方官绅不得将静等暗加杀害违者抵儥即朕之子孙将来亦不得以其诋毁朕躬而追戮之至是高宗嗣立竟杀之并诏直省停讲大义觉迷录缴回颁发原书论者谓世宗之颁讲是书盖有深心而高宗忽从而禁之又高宗之深心也高宗秋七月诏江办巡抚庄有恭着照前学政任内所得养廉银数加罚十倍先是有恭再视学江苏有浙江人士丁文彬献所着文武记太公望传等书有恭以为狂不究纵之去文彬复挟书至山东投衍圣公孔昭焕转告巡抚杨应琚以闻帝震怒严旨诘问有恭并命查取逆书进呈有恭以文彬系有精神病人且事隔五年细检原书不得覆奏帝斥其狡诈姑念学政无惩办逆民责任今免罪罚金十九年秋九月戍盛京礼部侍郎世臣于黑龙江世臣诗稿中有霜侵鬓朽叹穷远及秋色招人懒上朝半轮明月西沈夜应昭长安尔我家等句帝恶其疏懒鸣高自拟于苏轼黄州之谪且卿贰崇阶有何穷途之叹况盛京为丰沛故乡世臣系满洲世仆竟忘根本居心更不可问故有是谴二十年夏四月内阁学士胡中藻弃市广西巡抚鄂昌赐死工部侍郎张泰开革职故大学士鄂尔泰撤出贤良祠中藻所着诗集曰坚磨生诗钞帝谓坚磨出自鲁论孔子所称磨湟乃指佛肸而言胡中藻以此自号是诚何心又其督学广西时试题内有干三又不为象龙说干隆乃朕年号龙与隆同音并摘其诗句十数语锻炼成狱遂被族诛泰开故中藻门生又为之作序中藻系出鄂尔泰门下鄂尔泰尝赞赏中藻之夸鄂尔泰之姪不合援引世谊与中藻唱和又摘鄂昌塞上吟中称蒙古为胡儿为忘本党逆故皆及于祸旋降严旨禁满洲八旗学习汉文及与汉人唱和论同年行革来往二十二年秋七月赐原任浙江布政使彭家屏死杀河南生员段昌绪司存存司淑信昌绪家中存有吴三桂檄昌绪爲之浓图密点加评赞赏家屏收藏明季野史潞河纪闻日本乞师豫变纪略酌中志南迁录等书又所刻族谱大彭统纪牵引得姓之始爲黄帝苗裔其命名曰大彭与累朝国号同一称谓谱中凡遇明神宗年号于帝御名皆不阙笔谓其目无君上已极赐自尽并杀昌绪等二十九年秋九月杀泰州知州赖宏典以託人谋干迁官书中有点兵交战不失军机诸隐语指爲逆词命正法三十二年冬十二月磔浙江齐周华周华以党吕留良遭遣戍归刻其书抚臣熊学鹏摘其中忌讳语以闻并诬原任礼部侍郎齐召南犯隐逆词等罪诏磔周华落召南职三十三年春二月以已故谢济世所着梅庄杂着中多怨望语饬令江西巡抚宋邦绥燬其书及版三月命江西巡抚吴绍诗销燬已故李绂李任渶傅占卫所着各书版三十四年夏六月以已故钱谦益所着初击集有学集其书版均着销燬因集中于国语薙发两事多痛诋语也三十七年春正月诏直省购访古今着作进呈三十九年秋八月催燬直省藏书冬十二月广东总督李侍尧查出已故屈大均诗文进呈其诗集中有大都宫词三首多纪顺治朝掖庭祕事命销燬寻阅文内有雨花台葬衣冠之事命确访其处速爲刨毁无使悖逆遗秽久留黄土云四十年春正月发遣吕留良之孙吕懿兼曾孙吕敷光往黑龙江与穷披甲人爲奴因其爲大逆缘坐之犯不合损纳监生也冬闰十月诏毁遍行堂集皇明实纪喜逢春传奇各书遍行堂集爲僧澹归即明给事中金堡所着及喜逢春传奇皆东莞陈建即江甯天笑生所撰收藏诸书之高秉遣戍四十二年冬十一月逮江西举人王钖侯至京下狱新昌王钖侯删改康熙字典另刻字贯其序文凡例将圣祖世宗及帝御名开列帝大怒逮狱论死巡抚至监司均革职四十三年夏四月山西举人王尔扬爲同邑李范作墓志于考字上用皇字巡抚巴延三捕获严审请旨帝谓尔扬迂腐用古并非叛逆免诛冬十月戮东台举人徐述夔及其子徐怀祖尸其孙徐食田徐食书并斩述夔所着一柱楼诗中咏正德杯云大明天子重相见且把壶儿搁半边帝谓壶儿即胡儿又有明朝期振翮一举去清都之句帝谓其愿有欲兴明朝去清朝之意遂大怒命与怀祖俱戮尸食田食书及校对徐首发沈成濯藩司陶易与幕友陆炎皆坐死知府谢启昆知县涂濯龙俱革职戮前礼部尚书沈德潜尸德潜子告归帝以己着诗集委之改订颇多删润德潜死调其诗集进呈则平时爲帝点窜捉刀之作咸录焉帝大恚命革去官爵谥典撤出乡贤祠扑毁所赐祭葬碑文寻闻其咏黑牡丹诗夺朱非正色异种也称王之句指爲逆词令剖棺戮尸江苏赣榆县民常玉振于其父行述内有于佃户之贫者赦不加息并赦屡年积欠之语抚臣杨魁捕获下狱同特宝山县职员范起鹄家藏亭林集江西士人李雍河南致仕主事余腾蛟皆以逆诗逮审不实免究四十四年春二月降福建巡抚黄检爲真隶正定府知府以检不应刊刻其祖父廷桂奏稿且载入世宗及帝朱批也夏四月杀直隶民人智天豹帝谒陵回京师天豹使其徒张九霄于道旁呈献大清天定运数一本中编大清天号三十余条而于干隆年号仅及五十七年而止又于圣祖庙讳直书不讳命立斩九霄斩监候四十六年夏四月绞杀在籍大理寺卿尹嘉铨帝自五台山还至保定府嘉铨使其子赍表赴行在爲父会一请谥且请从祀孔庙帝怒其狂妄交刑部治罪随据部查出嘉铨所着各书中多狂悖之语坐狡立决编者曰自康雍间屡兴文字之狱时因天下初定人心未一人主爲自卫计或非得已至干隆朝各案毛举细故诛连满庭于是比附妖言告讦诗文之事纷然而起御史曹一士尝疏论之略谓比年以来小人不识朝廷诛殛大憨之故往往挟持睚眦之怨借影响之词攻诘诗书指摘字句有司见事生风多方穷鞫或致波累师生牵连亲故破家亡命甚可悯也臣愚以井田封建不过迂腐之常谈不可以爲生今反古述怀咏史不遇词人之习态不可以爲援古刺今即有序拔偶遗纪年亦或草茅一时失检非必果怀悖逆敢于明布篇章使以此类悉皆比附妖言罪当不赦将使天下告讦不休士子以文爲戒殊非国家义以正法仁以包蒙之意云云观此则当时文禁之森严冤狱之繁重盖可知也圣祖康熙十七年春正月诏举博学弘儒备顾问着作之选时海内新定明室遗臣多有存者居恒着书言论常概然有故国之思帝思以恩礼罗致之至是谕吏部凡有学行兼优文词卓越之士不论已仕未仕令在京在品以上及科道在外督抚布按及学政各举所知以应将亲视录用十八年春三月集被举博学弘儒者于礼仁阁试以诗赋先是十七年诏旨既下胜国遣老率皆蝉脱鸿冥网罗无自而平时以逸民自居者争趋辇軗惟恐不与于是内外诸臣疏荐一百四十三人送部其不至者仅直隶杜越浙江应撝谦江西魏禧山西范鄗鼎傅山陕西李颙六人而已帝见应举者踊跃奔赴乃大悦诏户部月给俸禀至是亲试之体仁阁试题璇玑王冲赋省耕诗五言排律二十韵得士五十人彭孙遹倪灿张烈汪霦乔莱王顼龄李因笃秦松龄周清原陈维崧徐嘉炎陆葇冯勋钱中谐汪楫袁柘朱彝尊汤斌汪琬邱象随列一等李来泰秦松龄潘未沈珩施闰章米汉雯黄兴坚李铠徐釚沈筠周庆原尤侗范必英崔如岳张鸿烈方象瑛李澄中吴元龙庞垲毛奇龄钱金甫吴任臣陈鸿绩曹宜溥毛丹芳曹禾黎骞高咏龙燮邵英远严绝孙列二等俱授爲翰林院官纂脩明史时以得第者授官遇优至外间有野翰林之目又值新开捐例由资郎得官者甚衆朝士尤多仄目故姜宸英有句云北阙已除翰粟尉西山犹贡採薇人皆以爲买录后高士奇进三不如之说于帝前以讥百四十三征士帝意寖衰一时譁然谓唐与唐李林甫表贺野无遗贤无异世祖雍正十一年夏四月诏在京在品以上及外省督抚会同学政荐举博学弘词自康熙朝奖励文学以来国中之言论思想渐收统一之效帝欲循故事以搜罗人才乃诏下两年余寂寂不阚有应者则以近十余年来屡兴文字之狱举世学者莫不兢兢舍八股试帖外一切学术鲜有研究之者又户部侍郎李纨前在康熙十七年以多保弘博携官后无复敢爲举主故终帝之世盛典迄未能举行十三年冬十一月诏催大学士九卿督抚保送博学鸿词人才是年秋八月帝崩高宗嗣脉首以稽古右文爲务欲开第二次博学鸿词科乃下诏曰皇考乐育羣材特降谕旨令直省督抚及在朝大臣各保举博学鸿词之士以备制作之选乃直省奉诏已及二年而所举人数寥寥朕今再爲申谕凡在内大臣及各省督抚务宜悉心延访速行保荐定于一年以内齐集京师候朕廷试倘直省中实无可举亦即具本题覆高宗干隆元年秋九月御试博学鸿词百七十六人于保和殿取十五人一等刘纶潘安礼诸锦于振杭世骏授翰林院编脩二等陈兆崙刘玉麟夏之蓉周长发程恂授检讨杨度汪沈廷芳汪士锽陈士璠齐召南授庶吉士二年秋七月补试续到博学鸿词于体仁殿得万松龄张汉朱铨洪世泽四人授翰林院检讨庶吉士有差十四年冬十一月特旨令大学士九卿督抚选举潜心经学之士不拘进士举人以及诸生退休闲废人员慎重遴访务择老成敦厚纯朴淹通之士以应十六年夏六月谕保举经学之吴鼎梁钖玙所着经学各书着派翰林中书各二十员在武英殿各缮写一部进呈旋授吴鼎梁钖玙爲国子监司业秋八月谕保举经学之陈祖范顾栋高年力老迈不能来京俱着给与国子监司业职衔以爲绩学之助按顺治康熙间天下思明反侧不安圣祖一开宏博科再设明火馆搜罗遗佚征辟入都位之以一清秩一空名而国中帖帖然戢戢然矣高宗踵而行之前后两举特科复开四库全书馆以提倡伪学于是士子相率习于无用民气日静廉耻日丧矣然其一代文物则以两次鸿博诸儒笔墨所鼓吹者最爲有力其余科目中人亦皆以重熙累洽风动当时遂使汉人尊亲之谊油然以起盖两帝之所以文柔民族者得其道也故能着有成效如此世宗雍正四年春正月遣革职吏部尚书隆科多等往楚库拜姓地方办理俄罗斯疆界事务自康熙二十八年十月尼布楚条约缔结以后中俄边境之纷议渐泯未几喀尔喀三汗内附其一切主权皆操之中国俄人于喀尔喀土谢图部之贸易转而与中国政府爲交涉于是中俄互市之问题以起逮五十八年俄这彼得第一遣使臣义斯麻伊儿及兰给来请改订商约当呈递国书时政府推与俄使凿凿争觐见礼节强之行九叩首礼谓外使至华当从华俗则于其所请则置之不答俄使亦屈从之既察知中国无议约意义斯麻伊儿遂徒手返国留兰给居京师以徐商改约事然久之仍不得达其目的及雍正三年彼得崩女帝加他邻第一立以是岁遣使拉克青斯奇来申前请且欲会议喀尔喀与西伯利亚之疆界帝许之至是其使萨丸将莅楚库振姓地方特命隆科多前往会同喀尔喀郡王额驸策凌贝勒博贝散佚大臣伯四格护军统领喀尔吉善办理阿尔泰界务事竣即赴楚库拜姓会同俄使议定边界五年夏六月命吏部侍郎图理琛会同郡王额驸策凌内大臣伯四格等往定喀尔喀与俄罗斯边界时隆科多以私抄玉牒事拏问回京特改派图理琛往代秋八月议约使策凌等与俄罗斯公使萨丸会议于后贝加尔洲地方各遣员审定边界约成共十一条所谓恰克图条约者也亦称布拉条约其要者如下一两国边吏当互查彼此逃人捕送本国但逃亡在和约缔结以前者勿论二以恰克图爲两国通商地自额尔古纳河岸至齐克泰奇阑以楚库河爲界自此以西以博木沙毕鼐爲界各立界标志之三以乌特河地方爲两国中立地彼此不得侵佔四俄国商人得三年一至北京贸易但人数以二百名爲限留京不得过八十日往来当由官定之路径不得迂道他往违者没收货物五京师俄罗斯馆聼嗣后俄人来京者居住俄公使欲于京师建会堂中国当予以补助聼俄国教徒居住教徒得依本国例规于堂内读经拜礼六递送公文者来往当由恰克图七两国边界各置头目秉公办理一切此条约得两国政府批准后两国文书往复均不以皇帝之名中国以理藩院俄国以萨那特衙门彼此贸易及国交之端绪遂日繁密矣六年秋八月革吏部侍郎图理琛职因追议前定界时与俄使鸣礮谢天并立木牌于定界边所旋焚之又擅纳俄国贸易人入界遂逮治七年春三月以革职仓场侍郎托时赏加侍郎衔出使俄罗斯时议讨准噶尔恐俄人干涉之特遣托时往聘请其严守中立八年春二月复遣侍郎托时往使俄罗斯时以俄女帝安那宜万斯新立往贺即位也九年夏四月复遣侍郎托时出使俄罗斯时方用兵准噶尔而伊利密迩俄疆恐其爲准部后援故籍外交政策以欵之高宗春正月库伦办事大臣松筠普福会同喀尔喀贝子逊都布多尔济与俄罗斯公使色勒裴特增订恰克图互市约五条自雍正五年与俄订恰克图条约成立后内地商民往恰克图及库伦贸易者日衆其出口货以烟草茶叶缎布爲大宗至干隆二年以监督俄罗斯使馆御史赫庆之请停止俄人于北京之贸易令统归恰克图命土谢图亲王台吉等董治其事二十七年特设库伦办事大臣二人理边务一由在京蒙大臣内简放一由外蒙札萨克内特派先是恰克图贸易两国均不榷税于是恰克图地方百货云集市肆喧阗漠北荒凉之区一变而爲繁富之域未几俄人渐渝禁约私收货税两国边民又时有偷窃马匹之事其数不可稽俄人移文责偿必浮报其数帝厌之乃于二十九年闭恰克图不与通市而办事大臣等辄乘间舞弊私与交易朝廷震怒于三十年削土谢图郡王桑齐多济爵诛大臣丑达厉行闭关之策及三十三年库伦大臣庆桂以俄罗斯悔罪请开市入告遂贸易如初后四十四年俄边吏庇护罪犯不予会审大臣索林奏请查办复闭关逾年事始解而五十年又以俄属布哩雅特种人乌哷勒咱等入边行刦奉旨绝市至是松筠等以俄罗斯恭顺乞恩入请乃复与增订市约五条在恰克图市圈互换一恰克图互市于中国初无利益大皇帝普爱衆生不忍俄国小民困苦又因尔萨那特衙门𥸤请是以允行若复失和罔再希冀开市二中国与尔国货物原系两国商人自行定价尔国商人应由尔国严加管束彼此货物交易后各令不爽约期即时归结勿令负欠致启争端三今尔国守边官皆恭顺知礼我游牧官羣相称好尔从前守边官皆能如此又何致两次妄行失和以致绝市唿嗣后尔守边官当慎选贤能与我游牧官逊顺相接四恰克图以西十数卡伦尔之布哩雅特哈哩雅特不法故致有乌哷勒咱之事今尔国当严加禁束杜其盗窃五此次通市一切仍照旧章已颁行尔萨那特衙门矣两边民人交涉事件如盗贼人命各就近查验缉获罪犯会同边界官员审讯明确后本处属下人由本处治罪尔处属下之由尔处治罪各行文知照示衆其盗窃之物或一倍或几倍罚赔一切皆昭旧例办理夏四月复开恰克图市时俄人以闭关七年之故损失不少急欲回复市利故此次交涉极臻平和而大臣松筠等则以俄罗斯人感激皇仁倍申诚敬等语列欵具奏帝亦以前次西藏与廓尔哈因贸易上事件启衅构兵数载特训谕筠等引此爲戒约束商民严禁欺诈免启争端又饬事藩院改良外交文书务主公诚信义自是两国商民互市不绝焉世宗雍正元年春正月颁谕旨十一道训饬督抚提镇以下文武各官帝在藩邸四十余年于人情世态无不洞悉见当日政治腐败达于极点慨然思有以整饬之故即位即首颁振肃纪纲之诏二月甄别翰林詹事官不职者勒令解退禁部员兼摄他司事三月谕各省督抚应将幕客姓名造册报部夏四月除山西陕西教坊乐籍令改业为良初明建文鼎革之际凡不附燕兵者成祖恶之均贬入教坊使其世执贱业不得与平民为伍至是特令革除五月谕直隶巡抚李维钧几甸内旗民及皇庄内人等有扰害地方者皆密奏以闻先是所在旗人横暴小民受累地方官吏莫敢谁何帝知之特令整饬六月加封孔子先世俱为王爵秋七月江南大旱以隆科多王顼龄为明史监脩官徐元梦张廷玉朱轼觉罗逢泰为总裁官并令其慎选儒臣分脩再访山林绩学之士存心忠厚常识淹通者一同编辑命于湖南地方建立试院每科另简考官湖广乡试分闱自此始八月禁官民人等服用五爪龙纱缎召集王大臣于干清宫宣谕建储事帝居藩邸时亲见圣祖诸子觊觎储位争夺纷纭深知建储之法制不善反滋流弊若断然废去又维国本不立非所以计久长乃折衷两者之间特创储位密建法以善之是日亲以四子弘历名秘书加缄召诸王大臣入见面语其故即命取密缄置诸宫中最高处正大光明扁额之后以备不虞自是而后此制遂为一代家法九月命纂脩律例除绍兴府惰民籍其业与乐籍无异故令削除之冬十二月安置天主教士于澳门先是闽督觉罗满保疏言西洋人在自省起盖天主堂潜住行教人心渐被煽惑请将各省教堂改为公所其宣教师除送京效力外余皆安插澳门从之二年春二月谕刑部凡罪犯割筋后即成废人理宜审慎嗣后满洲人犯此者应另行具奏时称帝能慎刑惜汉族不得一体沾惠颇叹皇仁之不广云颁圣谕广训以圣祖御制上论十六条推衍文义得万言名曰圣谕广训并制序刊行颁示天下夏闰四月命绩纂大清会典命各省于通都大邑人烟稠密之区照京师例设普济堂一所命左右两翼各立宗学一所寻复添设觉罗学八所以教宗室子弟咸安宫景山官学各一所八旗官学八所以教八旗子弟时宗室八旗子弟以无教育故往往挟亲贵之势恣为威福帝特设学校以教育之皆简大儒综其事以进士若举人为之教习贵族之有教育自此始六月阙里孔庙灾是月九日申时大雷电火自鸱吻中出大成殿及雨庑俱燬帝闻遣工部堂官一员往山东会同抚臣脩复设立井田择内务府余地及入官地二百余倾给与八旗无业人耕种共一百户各田百亩周围八分为私田中间百亩为公田共力同养公田俟三年后所种公田之谷再行征取令户部派员往设村庄盖造房屋计口分给其耕种之人每名给银五十两以为置办种粒牛具农器之用时八旗无业游民多习于顽惰常有不法之事帝患之适户部侍郎塞德条奏及此帝大喜从之命吏部尚书田从典协理大学士秋八月东南海啸九月停止各项损纳事例以西边军务将次告竣也命山西丁银滩入田亩征收冬十月封前明宗室银白旗正定府知府朱之琏为一等侯自明室覆亡后各举称兵起事者輙以光复朱明为词圣祖知民气不平易为浮言摇动思有以消纳其思念因欲访明裔一人量授官职以奉明祀旨未发而崩帝即位诏廷臣访求之寻廷臣等以汉军知府朱之琏等六人引见诏封之琏一等侯世袭并令同礼部差官祭告明诸陵毕仍回京居住十一月严禁兵民等出殡时前列诸戏及前一日聚集亲友设筵演戏是年八月东南海啸三年春正月遣官择固安县官地二百倾为井田令八旗无业之人受耕钦天监奏本年二月二日庚午日月合壁五星联珠敕付史馆颁示中外并祭告景陵三月脩浙江杭州府江南华亭等县海塘从督脩浙江海塘吏部尚书朱轼请也酌减苏松淳粮从管户部怡王请也台湾陈阿难等六社及山后七十四社生番归化夏五月台湾生番巴荖远等四社猫仔等十九社归化冬十二月怡亲王允祥等陈奏直隶水利营田事宜三欵一白卫淀地等河情形并附图一蓟等处各设营田一拣选河员帝嘉纳之着议行谕先师孔子讳除四书五经外凡遇此字俱加偏旁为邱字读作期音四年春正月严立黄铜器皿之禁已成者作废铜交官估价给值傥再有制造者照违例造禁物律治罪时以制钱日少故杜奸民私毁制钱之弊从御史觉罗勒因特言也夏四月命云南通省地丁摊入亩内征收秋八月河南巡抚田文镜奏进豫省所产嘉禾有多至十三穗者帝谓文镜殚心竭力为国为民始能感召天和化灾祲而成丰稔着传谕嘉奖冬十二月黄河清自河南陕州至江南桃源县澂清二千里经历三旬有余勅京外官俱加一级王公纪录一次五年春三月改会试其于三月举行以本年闰月节气稍迟二月尚寒故后遂为例复开洋禁从关督高其倬请也其倬疏言福兴漳泉府五府地狭人稠本地所产不敷实用请复开洋以惠商民初帝以江南徽州府有伴档宁国府有世仆本地唿为细民几与乐户惰民相等且有两户村庄相等而此姓为彼姓服役有如奴隶完其主奴关系何自而起则茫然无考诏江都查明定议遵礼部议准皖抚魏延珍奏请嗣后绅衿家典卖奴仆有文契可考未赎身者本身及子孙俱听从役使至于年代久远文契无存不受主家豢养者慨不得以世仆名之永行严禁诏从之冬十月川陕总督岳钟琪勅抚建昌冤山番人事竣命议叙冬十一月赏给八旗校射人等银两帝御瀛台考试各省武举骑射后欲炫耀八旗人等艺勇特令当众较射所用之弓十八个力至十三个力不等举重若轻从容合度武举等皆惊服帝大悦令分别赏给银两十二月令各省六年选拔一次命各省丁银摊入田亩征收从江督范时绎请也雍正六年春正月赐还安南国界内地旧境四十里先是滇督高其倬奏请清理安南疆界应于赌咒河立界可收回旧境百二十里安南不允命现任督臣鄂尔泰清查给还八十里于铅厂山下小河以内四十里立界安南复激切申诉帝以其地山川形势中外截然勅谕之国王乃表谢帝嘉其词旨恭顺仍以四十里赐之二月四川越巂卫官马厂等处番民五百二十五户及会监营所属木里剌麻六藏涂部先后内附夏五月推河南巡抚田文镜为河东总督管理河南山东二省事务谓其善政为直省第一也后不为例秋八月以引见人员陈奏履历闽粤两省人乡音不可通晓令两省督抚转饬所属各地方官传示教导寻两省督抚遵建正音书院于诸州县以为士民学习官音之地七年春正月云南卿云见督臣鄂尔泰以闻加鄂尔泰三等阿思哈尼哈番文武各官俱加级有差先是云南卿云见司道诣督府庭贺大理令刘某独曰某眼眯实不见庆云鄂尔泰为之默然者久之二月谕两江总督尹继善合建靳辅齐苏勒祠帝以二人先后治河有功民社应予祀典着于黄河就近地方合建祠宇有司春秋祭祀夏五月除广东滨海蜑户籍编入保甲蜑户以船为家不得陆居至是饬该省督抚通饬晓谕准其登岸与齐民一同编列保甲秋九月鄂尔泰奏报云南白崖乡平地涌出甘泉二股一出仙女庄一出虾蟆口八年春正月直隶总督唐执玉奏凤凰见于房山江宁织造随赫德山西巡抚觉罗石麟同奏是月朔日食不见夏五月除江苏常熟昭文二县丐户籍与惰民无异至是削除其籍列为编氓余如江西浙江福建所属山县内棚民亦先后列入保甲六月甘肃卿云见抚臣许容奏是月十五日遵旨于河州口外营建河神庙即有祥云捧日五色成文秋七月甘肃黄河清许容奏称是月十五日自积石关至撒喇城查汉达斯等处百余里黄河澂清彻底凡历三画夜八月京师地大震冬十月杀白云观道人贾士芳士芳河南人曾居京师白云观以怡王荐召见寻假归河南后复以李卫田文镜交章荐入宫治疾因诵经咒有天地听我主持鬼神归我驱使之语帝严旨切责其妄诞士芳仍作法为崇意在鬼魅时江西道人娄近垣被召入京于宫中结幡招鹤灵坛祷雨皆有左騐帝信之命居正大光明殿至是为帝设醮宫中祈祷四十九日患始除封近垣这妙应真人士芳伏法其亲属男年十六以上皆斩并母女妻妾发功臣家为奴江南地震十二月颁烟禁吸食者与贩卖者枷杖再犯边远充军鸦片烟产自英吉利自东印度商船会以之输入中国民间始有吸食者是年八月京师地震至一月有余十月江南地震九年夏四月广东山州化等州县生黎内附六月以旱命刑部刑狱冬十二月朔日食十年夏五月以京师旱清理刑狱秋七月江南大风海啸冬十月大学士九卿等奏景陵宝城山产瑞芝本诏付史馆十一年春正月命直省设立书院夏六月山东巡抚岳濬奏鉅野县民李思家牛产瑞麟勅付史馆并宣示中外禁民间刊刻书籍凡遇胡虏夷狄等字每作空向又或改易形声如以夷为彝虏为卤之类犯者照大不敬律治罪在避忌讳者以此为尊君而帝则谓揂泥满汉之形迹反昧于君臣之义云秋七月四川总督黄廷桂奏盐亭县牛产瑞麟十二年春正月以元旦立春雪帝大悦语诸臣曰此天心所以示喜也岂得不以为庆三月河南学政俞鸿图受贿营私伏诛秋七月江南大风海啸十三年春正月云贵总督尹继善奏十二年十二月二十九日恭逢圣诞之辰云南楚雄等处卿云见同时广东奏亦于是日卿云见山东奏宁阳县产麒麟二月禁文武生员入伍食粮夏四月停旌表烈妇之例秋八月帝崩寿五十有八谥曰宪庙号世宗葬易州太平峪号泰陵皇四子弘历嗣位以庄王允禄果王允礼大学士鄂尔泰张廷玉辅政谕逐道士张太虚王定干等先是世宗时太虚等以炉火脩炼之术供奉西苑至是命驱逐回籍谕内监等国家政事毋许妄行传讹外言亦无得传入内廷违者正法先是世宗升遐之日早朝如常午后忽召鄂尔泰入宫外间已宣传暴崩之耗矣鄂尔泰入朝时马不及鞍辔骑煤赢而奔髀血涔涔下宿禁中七尽夜始出时值国家承平长君继统何所危疑而仓皇若此于是大行被刺之说纷起因有是谕编者曰世宗自谓敬天信神又喜言祥瑞在藩邸时见圣祖诸子中觊觎非分者各蓄养术士为秘密之运动以倾陷储宫身几不免而已虽备遭齮龁卒获玄佑及入缵大统次第翦灭诸藩位尊志盈遂复希冀长生清虚学道李卫田文镜辈复以心性之学导之表荐通晓性宗道教者贾士芳娄近垣等人供奉左右谓可为调摄熙养之助故十余年来祷祠林立封神殆遍于是钦天监及封疆奏报嘉祥如珠联壁合瑞雪卿云甘露醴泉嘉禾芝草麒麟凤凰黄河澂清日食不见之属以逢迎之世宗虽外示谦怀闻言内喜以为帝王有真神灵非常方其延道士娄近垣入宫也招鹤则仙禽降庭祷雨则春霖立霈世宗信之欣然以神仙可致尊之为妙应真人居之于光明殿上迨至宫中崇作贾士芳下狱被戮而张太虚王定干之徒复联徧入侍其时大臣持禄为阿腴小臣畏罪而将顺淟涊盈庭无敢发言者则群臣习见夫世宗以猜疑诽谤戮辱臣下故于深宫之举动未敢有所反对也直至金石燥烈鼎湖龙升高宗践阼始尽逐西苑供奉诸道士还故里以世宗在位十三年用兵敛财以至神仙土木之役疲耗海内幸以在权在握政不下移其英毅不减于汉武帝明世宗故未为始皇道君之绩耳迨其后嗣孱弱受制母后义和神拳红灯照为之溢觞遂致触怒强怜国随以破联军长驱入北京两宫蒙尘一蹶不振作法于凉为子孙常可不慎欤高宗干隆三年增设八旗养育兵额初八旗兵额数二十五万人入关既久余丁繁多其不得充伍之闲散满人至有窘迫不能养其妻孥者世宗愀然忧之亟欲爲谋生计无长策欲增编佐领则正饷不敷因议设八旗养育兵给予钱粮俾得赡养于雍正二年选其下满洲蒙古汉军共四千八百人爲教养兵满蒙每人月给三两钱粮每年共需银十七万二千八百两每旗满洲蒙古汉军共六百名内满洲每旗四百六十名蒙古六十名汉军八十名其汉军之八十名令爲步兵食二两钱粮就此钱粮数内通融料理可多得四十名汉军每旗选百二十名此所设教养兵皆于参领下计数选取至是复定满洲蒙古各旗原设养育兵每二名出缺作爲三名照汉军例各给银二两满洲蒙古旗每佐领下增足养育兵十名汉军旗每佐领下增足六名四年设荆州驻防养育兵四十名六年增杀虎口至绥远城兵额七年增设荆州驻防养育兵四百名十年设江宁驻防养育兵四百名十八年复定养育兵每三名出缺作爲四名再恩赏一名各改给银一两五钱时于原养育兵一万五千一百二十四名外匀出缺五千四十四再恩赏缺五千四十四共二万五千二百十二名食银四十五万三千八百十六两二十九年设绥远城驻防养育兵四百名复定满洲蒙古之养育兵二万三百十五名每年增食米一万六千一百石有奇三十一年增设伊犁驻防养育兵二百四十六名三十二年增设成都驻防养育兵一百四十四名三十八年增设乌鲁木齐驻防养育兵二百入十名三十九年增设杭州驻防养育兵一百二十八名四十四年增设土鲁蕃驻防养育兵四十八名四十七年增添绿营兵额先是各直省七十一镇之中绿营兵数虽名爲六十四万而其实缺额常六七万至干隆四十六年增兵之议案决武职坐粮马干另行添设养廉公费赏卹另行开销正项所有空名悉令挑补实额直隶省增实兵四千七百七十名山东省增实兵一千五百八一名山西省增实兵二千五百九十五名河南省增实兵九百七十九名江南省增实兵五千十一名江西省增实兵一千五百八十七名福建省增实兵四千七百五十六名浙江省增实兵三千三十九名湖北省增实兵二千三百八十名湖南省增实兵二千五百八十八名四川省增实兵四千二百七十四名陕西甘肃二省增实兵一万二千七百三十名广东省增实兵五千七百七十四名广西省增实兵二千三百三十四名云南省增实兵五千四百六十名贵州省增实兵五千二百八十四名于是举康雍以来绿营兵之不足者悉数挑补一举而添兵六万有奇然岁添新饷几三百万焉仁宗嘉庆四年命各省督抚提镇召募新兵补实兵额自苗教军举以来征调各省营兵开赴前敌其在军中死丧逃亡者甚衆帝恐将来事定归伍时不敷各省原定兵数因谕各省督抚提镇召募新兵除河南陕西四川云南募兵较多所缺无几毋庸议外其余各省着照派出征兵现缺之数酌量招募直隶山东应先补十分之五山西甘肃广东应先补十分之四江西广西应先补十分之三贵州应先补十分之七九年借给宁陕及陕安等处新兵地价银两白莲教会之役以满汉额兵征发不便之故临时广募乡勇以佐战守谓之新兵复增置郡县营汛即以新兵挑补各地增设之兵额湖北置襄阳提督一郧阳总兵道员各一计增兵三千五百陕西置五郎总兵一改称宁陕镇余如陕安镇营汉中协营併阳平关宁羌略阳等处增兵共八千六百一十七四川置绥定府副将一余如保定夔州所属要害地各设守备共增兵千就中宁陕及陕安等处新兵因地险粮贵皆须一律置买地亩自行开垦俾裕生计而勤训练每名借与地价银十两共八万六千一百七十两于是并地丁项下借支在于节省马干项下分年扣还至十五年冬季全数归欵十年增设满洲蒙古八旗养育兵二千二百五十名帝以八旗生齿日繁生计不免拮据谕令将五营马兵以若干缺归入满洲蒙古八旗闲散人等分别挑充令都统以下各官悉心妥议继思旗籍弟子与绿营兵士一体当差未免有玷身份着将差马拨出二千匹交与张家口牧放计每月可省马干银五千两于八旗满洲蒙古闲散内每散满洲增额养育兵二百分蒙古额增养育兵五十分八旗共增养育兵二千分又因每月节省节省马干银五千两按照每兵每月给饷银一两五钱共可得三千三百三十分合较八旗满洲蒙古佐领数目于满洲八旗每佐领下增设养育兵四名共二千七百十八名蒙古八旗每佐领下增设养育兵三名共六百十二名十一年增设京师八旗满洲蒙古及各营养育兵四千三百九十六名先是谕以八旗人口加增自应再筹办理着阁臣部臣都统等妥议及复奏称统俟河工办峻时筹出可备生息支用闲欵银内再行奏明办理而帝以旗人生齿日繁当急思鞠谋保聚之道着于广储司拨银十万两造办处拨银十万两户部筹拨银五十万两共七十万两交商生息增添养育兵八旗每佐领下四名其半分佐领下二名蒙古每佐领下三名圆明园护军营内外火器营各三百名健锐营一百五十名八旗满洲蒙古及各营共增设养育兵四千七十二名又内务府三旗每佐领下增设养育兵四名圆明园内府三旗六十名增包衣三旗养育兵三百二十四名二十年令青州驻防八旗闲散壮丁内挑选余兵二百四十名青州驻防满营额设马甲一千四百六十名步甲三百二十名到防既久生齿日繁奏请调剂帝令将该营所存马价银六千两再于司库扣存市平内酌提角二万四千两共成三万两交商生息随饷拨解交该副都统在于驻防八旗闲散壮丁内择其材堪造就者二百四十名作为余兵与甲兵一体操练每月支给银一两以资养赡宣宗道光元年添挑太原城守尉驻防养育兵四十名圣祖康熙十四年夏四月容城处士孙奇达卒奇达字钟元明万历庚子举人少与东林诸子游以气节相尚其学术以象山阳明宗更和通朱子之说爲理学宗传特表周程张邵朱陆薛王及罗念𤲅顾泾阳爲十一子别爲诸儒考附之国变后入易州五公山康熙八年渡河至苏门水部郎马光裕奉以夏峯田庐遂移室居之率子弟恭耕四方来学愿留者亦授田使耕所居成衆前后凡十一征皆不起至是卒年九十有二四子博雅字君侨最知名当以隐逸征力辞平生重孝友及卒士林高其义称文孝先生时学派与奇逢相近者如李颙傅山顾炎武黄宗羲王夫之颜元刘献廷诸人外尚有祁州刁蒙吉包清史纪事本末二山阴刘伯绳汋无钖高汇旃世泰余姚沈求如国模仁和沈甸华昀而专治朱学者有若太仓陆桴亭世仪济南张蒿庵尔岐桐乡张杨园履祥又仁和应潜齐撝谦南丰谢约斋文洊绛州李阁章生光崑山朱伯庐用纯诸人派别虽不同要皆各尊所闻无门户之见也十八年春三月试内外荐举博学宏儒于体仁阁李颙傅山杜越辞不赴颙字中孚晚自署曰二曲陜西盭屋人以昌关学爲己任言学者当先观象山慈湖阳明白沙之书阐明心性直指本初然后取二程朱子及康斋敬轩泾野整庵之书玩索以尽践履之功始以隐𨓜荐继以宏博征皆辞以疾至是有旨召试大吏趣行固辞疾笃舁其牀至省则绝粒六日至欲拔刀自刺大吏骇而止因叹曰生我名者杀我身此皆生平洗心未宻不能自晦之所致也自是荆扉反鏆不得与人接所着书不以示人以爲近于口耳之学惟以反身录示学者晚年因兵氛迁寓富平与邑人李天生因笃郿县李雪木柏称关中三李门人王心敬号澧川郑县人能传其学两举贤良方正皆不赴山字靑主山西阳曲人鼎革后朱衣黄冠居土穴养母而仰视天俯察地未尝一日止有问学者则吿之曰老夫学庄列者也于此闲诸仁义事实羞道之或强以宋诸儒爲问则曰必不得已吾取同甫至是以给諌李宗孔荐固辞以疾有司迫之行将至京以死拒不入城命阁臣冯溥率公卿出迎坚卧舁牀中不复爲礼宪臣魏象枢乃以其老疾上闻诏免试放归并加中书舍人溥因劝其入谢不可令宾客百皋说之遂称疾笃使舁以入望见午门泪涔涔下溥掖之使谢则仆于地象抠急进曰止止是卽谢矣翌日归宰辅以下皆出城送之忽叹曰今而后其脱然无累我旣而大声目溥曰使后世或妄以刘因辈贤我且死不瞑目矣闻者咋舌越字君异容城人明诸生家居授徒不求闻达毅然以继往开来爲己任一时才俊士无远近咸师事之至是强起入都与傅山同加中书衔以衰疾辞归时同征者尙有宁都魏叔子禧长洲蔡九霞方炳钱唐冯山公景皆不至二十年春正月明遗臣顾炎武卒炎武字宁人学者称亭林先生江苏崑山人国变后以诸生首倡义里中赞鲁王监国事旣不克更欲赴海上通郑氏道梗不前遂浪游秦晋齐豫燕代淮浙凡六谒孝陵六谒思陵所至扼塞皆唿老兵退卒询曲折晚居陜之华阴谓其地绾关河之口有警入山守险不过十里之遥若志在四方则一出关门亦有建瓴之便因置田五十亩于华下供晨夕而东西闲垦所入别贮之以备有事阁臣熊赐履等先后荐应宏博脩明史皆贻书誓以身殉得免卒年六十有九譔着䋣富其特别者曰日知录爲一代学术所从出天下郡国利病书及肇域志至今供学者叅攷之用他如音学五书金石文字记皆表表者平生恪守母训不臣他族奔走国事数十年而卒无所补救其志亦可悲已一时同志有黄宗羲王夫之颜元刘献廷时称五志士宗羲字太沖学者称梨洲先生浙江余姚人明崇祯末阁臣周延儒荐爲中书辞不就画江之役纠里中子弟数百号世忠营从孙嘉绩等倡义江上军败结寨自固复副冯京第乞师日本问关转徙垂二十年奉母返里门毕力着述其学以濓洛之统综会诸家横渭之礼敎康节之象数东莱之文献艮斋止斋之经术水心之文章莫不旁推交通康熙十七年有拟以宏博荐者庶常陈钖嘏曰是将使先生爲叠山九灵之杀身也力止之徐元文荐之脩明史亦固辞诏录其着述以进所着如明儒学业六十二卷三百年儒林之薮也明夷待访录之原君原臣诸篇几夺卢梭民约之席余亦有法治之精神律吕新义二卷后此言律学者皆祖之句股图说开方命算测图要义共若干卷其后梅文鼎本周髀言历世惊爲绝学实此书有以启之康熙三十四年卒年八十有六弟宗炎字晦木宗会字石田所学同子百家字主一能世其学夫之字而农湖南衡阳人明崇祯壬午举人永历建国授行人转徙楚粤滇黔诸省缅甸旣覆遂自晦匿浪迹郴永涟邵闲最后归衡阳之石船山筑土室曰观生居晨夕杜门学者称船山先生平生崇拜横渭所着正蒙注思问录读通鑑论宋论黄书诸种能通天人之故发民权之理皆杰作也兄介之号石厓壬午同乡举后值国变遂隐居不出子敔字虎止博学有文名元号习斋直隶博野人有勇畧善射常折竹爲刀以胜剑客罄控驰射中六的日与其徒肄于射圃终身不衰其学尃标忍嗜欲苦筋力之旨爲学道不二法门其着述往往叹息于宋之亡才士摧折不尽其用其志可知已有存性存学存治存人四篇以是爲孔子之学而自别于程朱其高第弟子蠡县李刚主𤧴大兴王崑绳源皆多所着作献廷号继庄先世本吴人寄籍大兴故足迹多在江南浪游数十年几尽中国之强半而踪迹诡异有类于秘密运动家所爲其学主于经世自象纬律厝边塞关要财赋军政之属旁及岐黄释老家言靡不研究自谓于声音之学别有所窥尝作新韵谱以华严字母爲本而参之以天竺陀罗尼泰西爉顶小西天𣑽书暨天方蒙古女眞等音又发明地理学谓地理与羣治有密切之关系所言与泰西地理家同惜所着书多散佚传者惟广阳杂记一书平生讲学之友王夫之王源两人外有南丰梁质人份无钖顾畇滋培而尤心服者则南昌彭躬庵士望同时学派与诸人相近者尙有达县唐铸万甄着有潜书二篇四卷能发民权公理太仓陈确菴瑚尝编全史爲四大部以政事人文别之皆手抄熟读能背诵其他着述关于农田水利兵法者尤多天门胡石庄承诺有绎志六十一篇无钖顾景范祖禹有读史方舆纪要百二十卷四十三年夏六月太原处士闲若璩卒若璩字百诗明诸生着尙书古文疏证八卷定东晋晚出二十五篇之伪卒年六十有九同时以经师称者有胡渭万斯大万斯同马骕渭字东樵浙江德清人着禹贡锥指谓汉孔安国唐孔颖达宋蔡沈诸作于地理多疏舛乃博引羣书以辨九州山川形势及古今郡图分合异同且爲图以表之斯大字充宗鄞县万氏八子皆黄宗羲高座弟子斯大于凡弟行爲第六自幼不事科举博极羣经尤精春秋三礼爲礼书三百卷春秋说二百四十卷同邑李杲堂邺嗣尝曰说经无双名擅八龙昔有慈明今见充宗斯同斯大季弟字季野学者称石园先生精史学尤熟于明代掌故曾以宏博荐力辞免后就明史馆席不受官俸自言欲握国史权以报故国及卒门人私谥曰贞文箸稿皆爲弟子钱名世持去其读礼通攷明史稿又爲徐干学王鸿绪攘称己作刻之骕字宛斯山东邹平人着有左传事纬及绎史四十四年夏闰四月召见宣城处士梅文鼎文鼎字定九少与弟文鼐共习天算学箸书二十九种四十一年帝南巡至德州命取其书留览至是帝再过德州命入对出御制历算书与商榷留舟中凡三日帝语抚臣李光地称爲绝学初文鼎习算时读淄川薛仪甫凤祚吴江王寅旭钖阐所箸算书皆有心得尤折服于钖阐之晓庵新法后帝制历象攷成多出文鼎手皆蓝本于钖阐矣编者曰清初诸儒以实践实用之学相倡率一时风靡景从明李诡辩空想之弊几绝自有所谓以名臣兼名儒如魏象枢魏裔介熊赐履陈鹏年陆陇其张伯行诸人者相与萃心力于举业或侈谭性理以鸣高举先王经世有济之学一槪日爲迂阔而不讲门户错出人才亦日卑遂使天下有乏材之叹至若徐干学缘佞倖以进固不知学时值国人思明反侧不安清廷爲收拾人心计于是征隐逸举宏博开明史馆蒲轮四出厚貌妪言以求之曰尊贤曰求才干学卽利用此时机汲汲焉搜剔山林以相迎合或以利禄相歆动或以威势相迫胁鸿飞冥冥弋人何篡致令亡明忠义士有读书行道数十年而不得全海上之节者噫可痛也汤斌诱杀明旧将李玉庭李光地卖友陈梦雷以灭耿郑皆以是获宠贵顾二人日谭忠孝未几圣祖以欺君斥斌台臣以忘亲贪位劾光地矣其人应不齿于士列而皆窃附于朱程陆王以大儒闻于时不亦欺世已甚哉毛奇龄以雕虫炙輭之才汇缘得预词翰旣贵徧仇其师友及宋明前哲凡恩彼者皆怨报之且弃其妇致妇陈吿其门人张希民谓奇龄作七言八句亦必獭祭乃成奇龄复对客还诟之其儇薄无耻至于此极人且以儒者尊之不谅甚矣故论当时学界蠡贼前莫恶于汤李辈以伪君子相率后莫丑于奇龄等以眞小人自豪一代学子节义风徽殆由此始乎高宗干隆二十三年夏五月处士惠栋卒栋字定宇江苏吴江人幼丞其祖周惕父士奇家学自经史诸子百家杂说释道二藏靡不津逮所着如九经古义周易述明堂大道录古文尙书攷左传补注皆精博有心得时经学盛行分吴皖两派栋爲吴派闲祖而其先已有长洲何义门焯沈归愚德潜吴江沈冠云彤陈少章景云皆尙通洽杂治经史文辞栋之弟子最着者同邑江艮庭声余古农萧客嘉定王西庄鸣盛钱竹汀大昕靑浦王兰泉昶江都汪容甫中刘端临台拱萧客弟子江郑堂藩亦知名皖派领䄂曰戴震字东原休宁人少受业婺源江愼脩永后从栋游传其学着孟子字义疏证方言疏证攷工记图声韵攷声类表尔雅文字表余关于历算水地之着述犹多其论求学以识字爲第一义识者韪之以举人召入纂脩四库全书其书目提要大部分皆出其手而以纪昀尸其名也其乡里同学有声称者金辅之榜程易畴瑶田后有凌次仲廷堪及胡朴斋匡衷胡文水承珙胡竹邨培晕其弟子着者兴化任幼植大椿余姚卢抱经文弨曲阜孔巽轩广森其尤着者金坛段若膺玉裁高邮王怀祖念孙念孙子伯申引之德清兪荫甫樾丹徒马眉叔建忠继起者郝懿行桂馥侯康陈澧马瑞辰陈立陈奂刘文淇钟文蒸刘宝柟焦恂龚丽正朱右曾陈乔枞齐诗翼时有与吴皖派树敌者爲桐城派派中巨擘爲姚姬传鼐鼐善爲古文辞效其乡先辈方望溪苞而受法刘海峯大櫆及其世父姜䲧范鼐之弟子方植之东树尝与两派挑战箸汉学商兑抨击之不遗余力其文辞斐然而其学则非惠戴敌也又有浙东派者以余姚邵晋涵鄞县全祖望会稽章学诚爲其派中鉅子晋涵私淑其乡人王守仁刘宗周黄宗羲之学于经深三传及尔雅于史尤熟明代掌故与脩四库全书及国史爲文奥衍渊懿学者宗之称二云先生祖望字谢山甫释褐卽吿归主蕺山端溪诸书院讲学之暇广脩枌社掌故桑海遗闻表章节义如不及学诚字宝齐有文史通义余如阳湖赵瓯北翼瑞金罗台山有高吴县汪大绅搢长洲彭尺木绍升皆与此派畧近编者曰干嘉之闲一经学昌明之时期也诸经师家疏注之宏博精确有足与国学俱不朽者如吴派皖派是已桐城文士乃自附于程朱而究无以传非理学家亦非经学家其闲有寳应王白田𢡟竑者于治朱学殆庶几之着有朱子年谱攷异录善化唐镜海鑑虽以劾琦善耆英辈着直声足觇风骨而所爲学案小识专持门户识者颇隘陋之浙东源出姚江邵全羽翼南雷存其一线功亦伟已他如陈宏谋杨名时朱轼李绂孙嘉洤等皆以朱学自鸣于学界实无有影响至纪昀阮元毕沅辈鼓吹汉学似亦甚力然位高任重仅于文学政事之余偶得以闲治经着述每多假手故皆不能自名其家无足道也道光二十二年秋七月仁和龚自珍卒自珍丽正子号定盦己丑进士官礼部主事幼从外氏段玉裁受小学及长从阳湖刘申受逢禄受公羊春秋自武进庄方耕存与治经学约取春秋公羊传逢禄传其学爲公羊释例故自珍经学皆挹自庄刘于史则长西北舆地盖得自其益友桐乡程春庐同文及其前辈大兴徐星伯松者其人卓荦有英气生值承平举国醉梦独儳然若有重忧以事忤堂上官乞养归居二年父子前后五月卒年五十岁有文集三卷续集四卷集中诸篇于专制政体深致叹恨又明社会学故其爲文每导人以思想自由自言生平不蓄门弟子尝赋诗见志有但开风气不爲师之句时与齐名者有魏源称龚魏源字默深湖南邵阳举人官高邮州牧始治经己更悉心时务尤精舆地学着有诗古微书古微公羊微春秋繁露注等书又有海国图志奖励国民对外之观念日本平象山吉田松阴西乡隆盛辈皆爲是书所激刺以有尊攘维新之事与龚魏相先后而以明经闻者尙有阳湖李申者兆洛长洲宋于庭翔凤仁和邵位西懿辰姚平泉光晋善化孙鼎臣诒让皮鹿门钖瑞德宗光绪二十四年夏四月召见工部主事康有爲有爲字广夏号长素广东南海人幼承其祖赞脩家学童时便有志于圣贤里中人戏唿之曰圣人爲盖以其开口輙称圣人而其名有爲也长游于同邑朱九江次琦之门旣又潜心佛典独居西樵山四年出爲汗漫游北出山海关登万里长城南游江汉东谒孔林遂浪迹燕齐楚吴荆襄闲继而西泝江崃如桂林归设赏舍于粤城之长兴里旋讲学于桂林其学以孔学佛学宋明学爲体以史学西学爲用其敎科如音学至兵式体操诸科无不备前后凡九上书皆不达两开会于京师曰强学曰保国皆不久爲政府所禁然自是名满天下崇拜之者称之曰康先生或曰康南海至是以大学士翁同龢尙书李瑞棻侍郎张荫桓学士徐致靖给事中高燮曾先后疏荐遂召见寻命在总理各国事务衙门行走帝方锐意变法于其言无不纳故多所赞画至八月政变已先期奉诏出京以英舰保护出险其弟广仁门人林旭及杨深秀杨锐谭嗣同刘光第等六人皆被杀同龢夺职管束端棻荫桓遣戍新疆致靖永远监禁旣至美洲聨合海内外同志刱新会以图将来后遂有庚子七月汉口之役其爲国事亦可谓黾勉尽瘁矣所着有公理通孔子改制攷春秋三世义大同学说弟子最着者梁启超广东新会人字卓如号任公光绪二十一年春中东和议成启超时在京师代表粤省公车百九十人上书陈时局不省明年至上海任时务报主笔着变法通议西学书目表等书又明年使臣黄遵宪伍廷芳疆吏王文韶张之洞大理卿盛宣怀前后荐辟皆不就湖南巡抚陈寳箴督学江标聘主湖南时务学堂讲席其讲学注重精神敎育汉口之役烈士林述唐圭李虎村炳寰田均一拜璸蔡树珊钟浩皆出于其闲其在湖南时值省中刱设南学会湘报其賛尽之力尤多至是年五月以侍郎徐致靖及总理衙门交章荐被召见命辨理大学堂译书局事务及八月政变以日人仗义出险旣至日本设清议报暨学校于东京寻刱维新报于夏威夷岛二十六年六月闻拳乱急返沪欲有所图至沪之明日汉口难作去适香港游澳洲复至日本设新民丛报国风日报新小说其着述刊行者爲饮氷室文集秋八月杀京卿谭嗣同等嗣同字复生号壮飞湖南浏阳人少有异质于学无所不窥而以日新爲宗旨尝爲攷据笺注金石刻缕诗古文辞之学尤好读中国古兵法后悉弃去究心泰西天算格致政治历史之学皆有心得弱冠从军新疆遂往来于直隶新疆甘肃陜西河南湖南北江苏安徽浙江台湾各省中日战事后益发愤提倡新学设学会于浏阳旋以父命就官金陵爲候补知府需次一年闭户着述成仁学一书时义宁陈寳箴抚湖南慨然以湖南开化爲己任与按察使嘉应黄遵宪督学仁和徐仁铸前学政元和江标谋大集志士于湖南办新政以爲诸省倡促嗣同归刱办湖南内河小轮船商办矿务湘粤铁路时务学堂武备学堂保卫局南学会湘报皆其所倡论擘画者卽任之爲南学会学长每莅会演说慷慨论天下事闻者无不感动一时风气大开其功居多是年七月以侍郎徐致靖荐入对擢四品卿衔军机章京与杨锐林旭刘光第同参预新政称曰四军机至是政变同被逮难将作之前一日日本志士数辈力劝嗣同东游不𦗟强之则曰各国变法无不从流血而成今中国未闻有此此国之所以不昌也有之请自嗣同始遂及于祸年三十有三所箸书仁学之外有寥天一阁文莽苍苍齐诗远遗堂集外文兴算学议思纬吉凶台短书壮飞楼治事秋雨年华录丛脞书剑经衍葛印录各种又政论数十篇皆见湘报及与所友论学论事书数十篇二十九年秋八月江西廵抚夏时奏请延聘湖南举人王闼运爲江西学堂总敎习从之闿运字壬秋学者称湘绮先生湘潭人鄕举后益刻志经史无意进取自同治至光绪中叶屡被荐征赴瘁心箸述成湘军志一书固知名早咸同诸将帅曾国藩骆秉章胡林翼左宗棠丁寳桢彭玉麐之流皆折行辈与订忘年交故是书述当日战事无异目击至详确事定书亦旋出在事诸人尤以先覩爲快争购之然所志皆直笔无阿好于曾氏卽多贬词纪实也国藩弟国荃及国藩门人李元度至欲燩其书以风行广悬重资以取寡有应者今存书犹十之八九焉其价值可知已前后徇所友及邦人士之请主讲四川尊经书院八年衡州船山书院十年思贤讲舍三年以其暇徧注羣经成诗补笺周官仪礼记笺等书至是以江西开办学堂廵抚夏时疏请聘充主敎奏入报可子代丰幼慧早卒代功绩学最知名其弟子尤着者曰廖平字季平四川井研人释褐后不乐火职改就敎谕受师说以公羊治六经而更附益之着书及百种康有爲继起治公羊其渊源颇出自此平人有孔经哲学发微四变记爲最近之作其友乐至谢无量爲之序以刊行三十三年春二月诏已故翰林院编脩兪樾生平学行事蹟列入国史儒林传樾字荫甫浙江德淸人学者称曲园先生道光庚戌进士以编脩视学河南忤时相罢归闭关抱经着述緐富曰春在堂集末帝宣统元年冬十二月赐游学专门严复进士命办理编订名词馆事务复字佑陵号几道福建侯官人游学美国二十余年译有赫胥黎天演论斯密亚丹原富等书时算术家箸者海宁李壬叔善兰译有几何原本金匮华若汀衡芳译有奈端数理编者曰吾国人之思想受束缚者几二十年矣龚魏崛起以今文治经导人以入思想自由之涂径实爲后此开辟新学界之一征兆自是羣经今文说皆出而王廖集今学之大成康谭接踵而兴倡言改革惠国人以思想界之感化而后国人思想界之前途抱有无穷之希望复有严氏者负笈越海历数十寒暑转输泰西新学而归以饷我国人我国人之思想遂日以大进化而不已溯及因缘非食诸氏之赐欤世宗雍正元年夏四月帝初御干清门听政顾语羣臣曰朋党恶习起于明季此风至今未息尔大臣有则痛改无则永以爲戒反覆数百言诰诫至切先是康熙朝廷臣见圣祖春秋高储君在位以来宠移爱夺之机屡朕窥测圣心或有默契者在相与谋拥护冀得一当以建非常之勋而来东宫官属等思所以竭诚保护太子亦复固结其国体以相抵制于是分别户互相倾轧时分三党各有私人如大学士索额图则党于胤祁内大臣公佟国维则党于胤𥜥尚书隆科多内大臣公费扬古等则皆输诚于帝因爲皇室召纷扰者数十载其后康熙四十年废储命下胤𥜥亦得罪圣祖晚年覩诸子不肖党派纷争无术以善其后爲之忧愤感伤至于恨以殁及天命有归帝嗣立思有以解散诸人之党援故于御门听政之始即面谕诸王大臣谆谆以此爲戒焉二年秋七月帝制朋党论颁赐羣臣帝即位一年余以来翦除王党太急致人心惶恐门户之见日深帝愀然忧之以爲欲除朋党之源当令舆论之所是非与朝廷之所赏罚相一致于是制朋党论以驳宋欧阳修君子有朋之说颁示满汉诸臣其大要谓天尊地卑而君臣之分定爲人臣者义当唯知有君则其情固结而不可解而能与君同好恶夫是谓一德一心而上下交训诫殷殷较前更爲谆切八月王大臣奏蒙恩颁赐御制朋党论训诫谅切臣等共矢公诫敬谨奉行帝召入问曰如王大臣所奏未知是否衆意签同抑或出于二三人之意见今既称同意朕心甚爲慰悦但贵实心奉行不可徙託之空言也复再三勉以一德一心共臻上理逾日又召诸臣入告以宗室习气之未善彼此视若仇雠皆由谗邪携衅其间致令骨肉生嫌耳且历数胤祁胤褆胤𥜥胤禟胤禵等之过失谓其不识君臣大义及从前诸臣保奏胤胤𥜥爲太子之非是后复召诸王宗室入见训以结党恶习各宜返躬自问有则速改无则加免且谓吾宗室甚衆务期和衷一体交相策励以爲子孙表范冬十一月先是工部郎中岳周拖欠钱粮胤𥜥私爲补助数千金俾得如数完纳帝谓胤𥜥有意要结人心至是语总理王大臣等曰胤𥜥存心狡诈结党营私朕屡加训诫冀得改过自新乃在朝廷诸臣爲其所愚反谓朕过于苛刻爲其抱屈此朕审察诸人神色而知之一年以来大小臣工因其贻累者不少乃甘受罪戾竝无悔心似此其党援终无解散之日也彼既怙恶不悛诸臣复不省悟用特谆谆诫谕倘诸臣洗心涤虑尽改前非则其党散势孤矣寻传九卿大臣及工部上驷院两衙门官员等曰廉亲王有心扰乱国政暗使银钱惑买人心汝工部上驷院两衙门人等慎忽堕其术中爲所愚弄用是再加晓谕汝等但于办事效力之处一归于正勿被其引诱惑乱如无知入其党与朕必治以重罪三年春二月戍公爵鄂伦岱于奉天召王大臣入语以胤𥜥等私结党援牢不可破若一经訉诘则国法难容朕因欲保全骨肉不事深求但将其首鄂伦岱发遣使之远离京师以免遇事生波嗣后大小臣工若有暗附胤𥜥之党者必置之重辟使彼等党援解散无附会济恶之人正所以曲爲保全之计也三月通谕八旗严禁家人结党着交步军统领五城官员凡大臣等之家人如有嫁娶筵席延请亲友等中令各禀明家主然后举行倘有私结党羽约爲兄弟彼此会饮籍以钻营请託者即严击治罪夏四月验看工部制办阿尔泰兵器大臣夸岱来保回奏所制器械竝不坚利帝召诸王大臣入语之曰朕与廉亲王分属君臣谊属兄弟今观胤𥜥之于朕则情如水火势等敌国朕屡于诸王大臣前降旨训诲视诸王大臣之意多有以爲屈抑者何也汝王大臣等果能悉知其非则其党与自然解散矣五月以隆科多年羹尧得罪革职问拟谕大学士九卿等凡属二人门下宜亟解散党羽洗心革面违者发觉之时决以逆党从重正法六月以总督岳钟琪高基悼杨宗仁提督吴陞魏经国深知大义不附邪党俱着加太子少保衔总督孔毓珣河道总督齐苏勒俱加兵部尚书衔秋七月衍圣公孔传铎疏请颁赐圣谕广训朋党论二书帝优诏答之曰先师子孙从无趋附匪党之事所请二书不必颁发四年春正月宴诸臣于干清宫谆谆告诫诸臣毋蹈年羹尧隆科多结党营私至罹国法之覆辙夏五月以胤𥜥胤禟胤䄉胤禵等与鄂伦岱阿尔松阿苏努七十拉钖普奇揆叙阿灵阿等结爲朋党鄂岱伦等在圣祖前协力保举胤𥜥爲太子及屡称胤禟气象大方种种不法已先后分别治罪特晓王大臣九卿等知之冬十二月发遣御史谢济世于阿尔泰先是田文镜抚河南诬劾属吏黄振国邵言纶汪諴闗敶等直督李绂过河南面斥文镜有心蹂践读书人文镜密奏绂与振国同年将结党爲被劾诸员谋报复已而绂果面奏退复速疏纠之帝先入文镜言将罪绂而济世露章劾文镜贪黩不法十罪疏中亦及振国等事帝不怿曰彼号能臣朕方倚任尔毋惑浮言诬奏掷还其疏济世伏地不肯起争益力帝震怒命九卿科道集刑部讯交闗状济世曰文镜之恶中外皆知济世读孔孟书精识大义不忍视姦人罔上故冒死以闻必欲究指使者乃独有孔子孟子耳尚书励杜纳曰是当刑讯御史陈学海在班中忽起走庭中北向大言曰与谢某共交通者我也衆愕然将以闻请并讯俄传谕罢讯禠济世职发阿尔泰军前效力五年秋八月逮工部右侍郎李绂奉天府尹蔡珽入京下于狱先是绂抚桂时以清直爲帝所器重权臣忌之作四巡抚论皆痛诋以爲乱政之魁四巡抚者滇抚杨名时栆抚陈世倌其二则绂与珽也至是绂在直隶署任内珽在奉天因谢济世参劾田文镜帝谓出于绂与珽之授意逮京治罪至于议斩决妻子入辛者库财产入官命从宽改斩监候两次决囚缚二人同至西市两手反接刀置颈间问此时知田文镜好否绂对曰臣愚虽死不知田文镜好处乃俱赦还仍置请室珽立朝尤风节炳然当帝在潜邸时闻珽名屡使王府行走马尔齐哈授意珽令往见珽辞之曰珽职居学士无往见藩王礼后年羹尧入京至邸谒帝帝极赞称珽与塞尔图之才守诫见实超羣类并告以招之不来之故羹尧出见珽遂语及之且恸珽入见珽仍坚辞如故及二人之得罪也朝士冤之时以文镜得君专无敢爲之缓颊者遂困于文镜几死冬十二月诏大将军贝勒延信有党援营私之罪已禠革监禁因语廷臣曰人臣朋党之弊最足以害人心乱国政因列举苏努阿灵阿鄂伦岱等同恶结党之罪谓朋党小人自古帝王之所必诛圣贤之所垂戒唐虞之世共工驩兜比周爲党舜必寘之于法孔子曰君子矜而不争羣而不党易经涣之四曰涣其羣元吉朱子谓上承九五下无应与爲能散其朋党之象则大善而吉末复谓彼等比党之害朕在藩邸时知之甚悉故临御以来将其朋比爲奸之处屡次宣示中外盖爲世道人心宗社国家计不得不痛予惩创严加诫谕惟冀大小臣工以此爲炯戒耳七年夏五月诏科道等官嗣后条奏事件着如文武大臣等轮班具奏先是帝以科道诸臣对于朝廷之举动有发言之权而中外大臣往往要结言官反对朝旨议论嚣然帝深患之因命科道等于露章之外准具密折奏事盖欲免言官瞻顾嫌疑之私即以去臣工植党营私之弊也继又以近密行告讦恐言官籍以挟制把持乃停止其密折令各仍用露章由是科道等相率缄默不言无敢有所建白帝深滋不悦谓以朝廷耳目之官视国家之政治如陌路忍心害埋莫此爲甚因手谕训饬令科道等痛改颓风洗涤故习尽谠言谳替之道成荡平正直之风敬或植党营私辩言乱政此倡彼和颠倒是非实国家之罪人爲王章所不宥云自此令一下而台臣之风气反视前爲蕴籍矣秋七月诏罚给事中邱尚志御史李元直俸因尚志密奏崇文门饭银一事不应漏洩于外元直于未行密奏遍访他人密奏之事而后入奏大忤帝意令分别罚俸并手谕内阁指爲朋比党援作威作福之渐令传谕科道诸臣嗣后傥有密奏之事朕未将本人姓名发出而本人自行漏洩或者私自存稿者一经发觉必严行讯究从重治罪冬十月谕翰詹科道等勿蹈朋党恶习因引康五瑞袒护李绂究不能掩其恶李绂蔡珽欲害田文镜反自害其身爲衆人炯戒并谕诸人时时体认自旨以其躬行实践云谕科甲出身官员等务去其党援朋比之结习爲朝廷弹竭忠诚秉公办事将见君臣上下一德一心治道自此而日隆世风自此而日厚时田文镜不由科目出身每因奏事痛诋科甲中人爲不可信帝素重其言故有此谕高宗干隆元年春正月诏撤西北两路兵停京师及各省捐纳例夏四月命保举贤良方正六月逮四川巡抚王士俊下狱初世宗朝政令繁苛专事刻覈中外爲之骚然帝即位欲拯其弊而矫枉过正因宽成玩诸事遂日形废弛士俊密折痛陈其害略谓近日条陈惟在翻驳前案甚则对衆扬言有止须将先帝时事翻案即系好条陈之说传之天下甚骇听闻帝览疏震怒命逮士俊来京交法司严审嗣定爲斩监候然自是用法日趋于繁密叠兴大狱其爲闾閰之扰累反视雍正中有过之无不及矣二年夏四月以旱命刑部察狱出傅尔丹陈泰岳钟琪于狱五月准新进士条奏地方利弊秋七月永定河决闰九月小濬直隶浃水县拒马河三年春三月以旱命刑部察狱夏四月以旱求言五月定各省水旱灾五分即蠲免例秋七月江南蝗灾冬十一月宁夏地震水涌新渠宝丰县治沉没四年春三月嵇曾筠卒曾筠治水用引河杀险之法前后于河工塘工咸能底绩至是卒命与前河臣靳辅齐苏勒一体祠祀予谥文敏夏四月以旱申命求言清狱饬直隶江南捕蝗冬十二月圈禁理亲王弘晳于景山东菓园因宗人府福宁首告弘晳听安泰邪术大逆不道也安泰亦坐绞五年春二月命直隶山东山西湖南广东等省招商採煤夏五月以旱命清狱秋七月禁私售旗地冬十一月重辑律例及一统志成六年春三月赐提督鄂善自尽因御史仲永坛疏劾其受贿亲讯得实也擢永坛爲佥都秋七月命北省劝民私开沟洫杀山西学政喀尔钦以贿卖生童纵仆私营违禁渔色等罪伏法冬十一月尚书徐元梦卒予谥文定元梦初以不附明珠几爲构死十二月大学士张廷玉请解部务不许先是都御史刘统勲收疏言外间舆论动云张姚两姓占却半部缙绅请加裁抑又尚书公纳亲兼差太多宜量予减省帝以疏示廷臣廷玉因奏辞兼部帝不允后二人晚节不终一如统勲言七年春正月彗星见二月定选拔爲十二年一次例因以前六年一举爲期太近也三月命举直臣以备台谏之选夏四月停文武乡会互试例八年春二月命保举堪任河工人员夏四月纂修医宗金鑑成六月以旱申命求言冬十一月彗星见令新选州县官验看时摘问律例数条令其条对与覆历并呈着爲例十二月饬直省控除蝻孽九年春正月命大学士讷亲查阅河南山东江南营伍并勘验河工海塘夏四月以旱命察狱五月命大学士刘于义往保定会同高斌筹画直隶水利事冬十二月命各省钱谷刑名年终汇册报部十年春正月命会试改期三月永爲例夏四月申谕各省釐正文体以旱命察狱允开贵州大定府毕节县属赤水河从督臣张广泗请也由遵义府直达四川重庆府往来称便五月停江南河工捐例秋九月禁用非法刑具冬十月命四川严查国匪十二月允开云南金沙江上游之蜈蚣岭等滩从督臣张允随请也十一年春三月命庆复查阅甘肃营伍寻召入爲武英殿大学士三月命保选堪胜道府人员夏五月定督抚养廉银两秋七月己丑朔日食东南滨海暴风海啸十三年夏五月禁福建商民入天主教秋七月杀浙江巡抚常安因督臣喀尔吉劾其贪婪讯实论绞闰月杀湖广总督塞楞额知府金文醇革江南部河周学健湖广巡抚彭树葵杨钖绂职罚修直隶城工皆坐皇后丧中剃头也刑部尚书盛安因议文醇罪案从经论死秋九月谕国朝宝玺朕依次排定其数二十有五印文向兼满汉内青玉宝系清字篆文乃有识之士时所贻自是以上四宝均世代相承传爲世宝不宜轻易其檀香以下二十一宝重新定清字篆体改镌冬十一月谕各处本章概改用题本十四年秋八月定岁科考生童默写经书例从山西学政德保请也十五年夏五月癸丑日食命臣工直陈阙失十六年夏五月丁酉朔日食停止知县三年行取例冬十二月禁苗人充补额兵十八年秋八月铜山县隄决杀贻误工程之同知李焞守备张宾二十年春二月乙巳朔日食夏六月南方霪雨天气寒如冬秋七月蝝生棉谷不賔冬十二月地震二十一年秋七月定革职人员概准捐复例二十二年春正月改会试二声表文爲五言八律唐律一首夏四月戍内监于荣焕于黑龙江因倚势在街市中戏侮巡检张若瀛若瀛按法惩治事闻命遣戍秋九月赐云贵总督恆文自尽坐令属员买金短发金价及纵容家丁勒索门包也冬十一月杀山西布政使蒋洲坐亏帑也十二月命保举堪管专阃人员准吕宋船于厦门贸易二十三年夏四月谕乡会试第一场四书文后增性理论一道从言官吴龙见请也冬十二月癸丑朔日食丁卯望月食二十四年春三月彗星见南方月余乃灭夏四月以旱命清狱准臣工言利弊二十五年夏五月甲辰朔日食二十六年春正月紫光阁落成赐大学士公博恆以下五十人画像夏五月弛贵州民苗结婚禁秋七月命减缓三次以上人犯罪二十七年秋八月谕督抚同省不得交布政使摄篆着爲例九月庚申朔日食二十八年秋七月松江府境暴风三日夜不息禾尽偃诸县田颗粒无收府署白日被劫巡抚洪之杰讳灾不告反取句容县青苗一束绘嘉禾图上献玺书嘉奖宣示中外九月乙卯朔日食三十年春三月甘肃地震秋七月甘肃地再震九月命各省书院山长六年后者有成效者量予议叙改山长称爲院长冬十月定举大挑例除新科外直扣一科其见任教职者不得与挑三十一年冬十月命问拟发遣人犯越狱即行正法冬十二月会典成三十二年夏四月命各省大计藩臬两司由督抚出考三十三年春正月御批历代通鑑辑览成秋九月民间人有偷剪发辫始于江浙蔓延直隶山东各省帝以各督抚缉捕不力高晋明德彰宝冯钤熊学鹏永德等俱交部严议冬十二月台湾民黄教作乱革台湾道张𤥻职三十四年夏四月台匪黄教就擒前总兵王巍以措置乖方伏法五月壬午朔日食秋七月彗星见东南大风灾临海居民死者数万冬十月彗星复见三十五年春二月杀贵州巡抚良卿以骫法婪赃故也夏五月以旱命清狱闰月命侍郎裘日修赴蓟州宝坻一带捕蝗寻以督捕不力革职三十六年夏四月以旱命清狱大学士尹继善卒予谥文端继善四督两江前后三十余年颇以汲引人才爲务三十九年春正月命定聚衆结盟罪夏四月以旱命清狱秋七月杀内监高云从以交通阁臣于敏中也敏中交部严议八月壬午朔日食江南老坝口河溢九月江南地震山东兖州民王伦作乱讨平之冬十月谕秋审情实人犯经十次未勾改入缓决着爲令命各省行保甲法四十年夏五月以旱命礼部祈雨秋八月丙子朔日食冬十二月甲辰朔日食四十一年春二月命勘丈宁夏厂地听民垦种夏四月湖北沔阳州隄溃四十三年夏四月京师河南旱闰六月河南祥符县河溢秋九月杀锦县生员金从善帝自盛京回銮从善于道旁呈递条陈四事首请建储帝恶之命弃于市四十四年夏六月直隶漳河淦河沙河同时漫口秋七月宁寿宫成四十五年春二月谕令两金咱番衆薙发夏五月正阳门城楼灾六月江南睢阳县郭家渡隄决秋七月永定河东蔡家庄山东省汶河张家油房等处河决冬十二月命陈辉祖会同大学士公阿桂往海塘筹画塘工事四十六年春三月甘肃回人苏四十三等作乱戕知府杨士玑副将新柱进据河州命阿桂由河南地往剿办回人因争立新教杀伤旧教回人总督勒尔锦檄士玑等前往查办行至河州白庄子遇回衆千余围之是夜士玑等被害夏四月西宁镇总兵贡楚达尔等收复河州苏四十三等窜据兰州城外山梁闰五月热河志成六月邳睢黄河南岸魏家庄漫口领侍卫内大臣海兰察等攻破回巢斩苏四十三等于阵余衆退据华林寺六月海兰察等攻破华林寺回衆悉歼万锦滩隄溃秋七月陕甘总督勒尔锦巡抚王亶望王廷赞等以揑蝗冒振侵蚀监损伏法停止陕甘新疆捐监例八月四川国匪抢刦梁山垫江等县捕斩胡范年等五十一人总督文绶以办理不力革职遣戍伊犁调福康安爲四川总督九月江苏沛县河溢冬十月定满州驻防兵年老退休回京就养例四十七年春正月命江苏查禁鸟枪四库全书告成命续缮三分分庋杨州文滙阁镇江文宗阁杭州文渊阁夏四月改译辽金元三史告成秋八月己卯望月食冬十月赐浙闽总督陈辉祖自尽以查抄王亶望家产抽换玉器字画故也藩司国栋等均以扶同狥隐议斩监候四十八年夏六月体仁阁灾秋七月命各省大挑分发举人以知县佐贰分别捕用冬十月命黄河沿隄植柳申禁近隄取土命编古今储贰金鑑命编贰臣传以明降将刘良臣等百二十余人爲贰臣吴三桂等二十余人爲逆臣四十九年夏四月准各省试用人员补其尚远者呈明回籍俟到班时仍回原省补用谕绿营告休人员曾临阵受伤者准食全俸着爲令甘肃新政回人田五等以谋兴新教聚衆滋事命李侍尧刚塔勦之五月李侍尧奏贼首田五枪毙余衆窜马家堡帝责其办理未臻妥协命革职令大学士阿桂尚书福康安领侍卫内大臣海兰察等驰往勦办秋七月甲寅朔日食赐江西巡抚郝硕自尽因勒派属员馈送银两也河源纪略成逆回张文庆马四娃李可魁等就擒伏诛回乱肃清阿桂等叙赏有差八月辟雍成河南睢州河溢冬十一月命各省服官人员距原籍五百里者回避逮李侍尧刚塔治罪寻命李侍尧斩监候刚塔戍伊犁五十年春正月以五十年国庆颁诏天下覃恩有差赐千叟宴自王大臣至蒙古贝勒贝子公台吉额附回部番部朝鲜国使臣暨士商民兵等年六十以上者凡三千人二月诣文庙释奠临辟雍讲学夏四月甘肃地震六月湖南巡抚陆耀卒耀事母孝居官有清德抚湖南一年而卒所着有甘薯录至今备荒者宝之冬十二月续修一统志及辽金元三史国语解成五十一年春正月丙午朔日食三月谕原任大学士徐本高斌将军伊勒图总督方观承萨载俱着入祀贤良祠秋七月伊犁地震山安清江淮关一带河决两广总督富勒浑以纵容家丁舞弊革职治罪寻拟斩候冬十二月命整饬苗地边防五十二年夏五月湖南凤凰厅属句补寨苗人石满宜等滋事总后伊德禧讨平之定满州蒙古繙译乡会试五年举行一次例六月山东睢州下汛十三堡河溢秋八月江南周家沟等处河溢冬十一月谕嗣后叶尔羌和阗每年春季停止採玉秋季仍令採运着爲令十二月停乡会试分经中式例每科以一经命题将五经轮流分试五十三年夏四月以旱命减徒以下罪五月壬戌朔日食谕川省向有棍徒纠伙抢劫名爲𠴱噜历经降旨严拏究办该省奏折率写𠴱匪字样但𠴱字声音与国字相近嗣后遇有此等案件俱着改爲𠴱噜匪犯秋七月荆江隄决府城被水冲淹九月禁各省私立班馆私置刑具五十四年夏六月禁州县滥用非刑冬十月癸丑朔月食命举行顺天举人覆试五十五年春正月以八旬万寿颁诏天下夏六月王平庄坝决二百八十余丈永城宿州灵壁等处田庐被淹五十六年春三月命濬直隶永定河支河及山东马颊河六月申谕各省呈控重案着督抚亲提审办着爲令五十七年夏四月以旱命减徒以下罪五月谕各省呈控重案着督抚亲提审办着爲令冬十二月颁御制十全记于西藏布达拉山圣祖平藏碑旁竖立帝以临御以来两定金川两定伊犁一定回部一入缅甸一定台湾一复安南两胜廓尔喀自谓有十全武功制十全记竖碑建亭以志武成十告自称十全老人五十八年春二月东南滨海各省海水生虫色赤状如蜈蚣长三四寸昏暮始见秋七月以旱命减徒以下罪冬十一月以入冬无雪命将缓决三次人犯分别减等十二月有声如雷光如电自箕分至舆鬼而灭盖即天狗云五十九年夏五月直隶山东旱台湾民周全作乱寻捕平之六月申禁小钱有沙板鵞眼等名目一率严禁秋七月永定河溢命减徒以下罪东南滨海大风海啸冬十月停止乡试覆试六十年春正月甲申朔日食戊戌望月食夏六月以旱命减徒以下罪命闽浙两省会缉洋盗秋九月谕立皇十五子嘉亲王颙琰爲皇太子以明年爲嗣皇帝嘉庆元年冬十二月遣官祭告天地社稷宗庙奉先殿以来岁丙辰元日传位太子故也世宗雍正元年秋八月青海罗卜藏丹津率衆内犯命川陕总督年羹尧备兵迎击青海自康熙三十七年内属中国常资其力以捍准部西藏之役青海诸部长皆从征以功晋封王公者甚衆至罗卜藏丹津袭和硕亲王爵自以青海及西藏旧皆和硕特属土而己又顾实汗嫡孙当回复先人霸业总长诸部闻帝新立欲乘机脱中国羁绊乃诱诸部联盟于察罕陀罗海令各复故号不得称王贝勒公等爵而自号达赖浑台吉以统之又诱使青海大喇嘛察罕诺门从己复阴约准噶尔部长策妄阿喇布坦爲后援于是青海与准部之联合成而远近游牧剌麻二十余万同时骚动惟丹津之同族郡王额尔得尼及亲王察罕丹津不从先后挈衆内奔丹津率兵追之帝闻命青海理事大臣侍郎常寿传谕丹津令罢兵丹津不奉诏反诬额尔得尼等谋据西藏因诸部不服将率衆与决胜负至是已渡黄河廷议调西宁兵于其渡河时邀击之于渡口故有是命冬十月命年羹尧爲抚远大将军驻西宁相机进勦罗卜藏丹津以四川提督岳钟琪参赞军务丹津以沙拉图爲根据地遣兵分窥西宁附近堡驿先兵诱执侍郎常寿笔帖式多尔济幽之堪布庙中羹尧既奉诏督师乃分兵北扼布隆吉河防其内犯南守巴塘里塘等地断其入藏之路又请勅靖逆将军富宁安调都统穆森吐鲁番驻防副将军阿喇衲分屯吐鲁番及噶斯湖绝其与准部之交通而令钟琪自松潘至西宁沿途防堵于是丹津屡次遣兵分寇西宁皆败去时多尔济已不屈死丹津送常寿归而上表请和帝不许二年春二月奋威将军岳钟琪率师直抵青海之沙拉图罗卜藏丹津遁擒其家属青海平先是帝知丹津穷蹙益趣羹尧进兵羹尧请于四月草生时由西宁松潘甘州布隆吉河分四路进攻钟琪则以分攻非策愿乘青草未生时兼程进以擣其不备廷议壮之授钟琪奋威将军专任西征事钟琪遂以是月初八日出师由布尔哈屯趋沙拉图沿途歼敌哨探直抵其帐敌始知兵至仓皇惊溃自出兵至此前后仅十五日帝大悦诏封钟琪三等公羹尧及其父遐龄均一等公晋太傅青海悉定七年春三月以内大臣公傅尔丹爲靖边大将军出北路川陕总督公岳钟琪爲宁远大将军出西路往征准噶尔初罗卜藏丹津往投准噶尔策妄阿喇布坦朝廷屡遣使索之不奉诏时西北两路之师已撤雍正五年冬策妄阿喇布坦死子噶尔丹策零立帝欲乘丧讨之大学士朱轼都御史沈近思皆以时未至惟大学士张廷玉主用兵时傅尔丹袭爵爲领侍卫内大臣以容仪修伟荐爲帅至是筑大将坛率师五万行诸蒙古藩臣皆执靮以从都统达福力谏帝曰策逆已死噶逆新立何云不可达福曰策逆虽死老臣固在噶逆亲贤诸酋长皆感其先德力爲捍卫我以千里转饷之劳攻彼效死之衆臣未见其可况溽暑未易兴师乎廷玉曰六月兴师载诸小雅君未知耶达争愈力帝曰然则命汝副傅尔丹行尚敢辞耶遂出师命达福从征八年夏五月诏岳钟琪傅尔丹回京命侍郎杭奕禄衆佛保偕准噶尔使臣特磊前往议和先是雍正七年十月钟琪师抵陶赖大板斥𢰡适策零遗特磊至诡称已解送罗卜藏丹津前来以闻出师而止至是复遣特磊至京请朝廷赦其已往当以丹津献帝信之命暂缓进兵遗杭奕禄等偕特磊往议且诏两大将军回京而以副将军巴赛提督纪成斌分摄两路军事冬十二月准噶尔兵犯西路阔舍图卡伦刦牧场总兵官樊廷等击退之初岳钟琪奉诏入觐纪成斌既权西路军衆命副参领查廪领卒万人牧驼马廪以偏裨督五十人牧放己率衆避寒山谷间置酒高会爲乐策零乘不备越卡伦纵掠驼马廪弃军走总后曹勷闻警率兵往救败绩兵兵官樊廷率副将冷大雄等以兵二千转战七画夜救出卡伦守兵会合总兵官张元佐等击杀敌兵无算驼马牲畜悉夺回廪见成斌委罪于勷成斌哂之曰满洲人之勇固如是乎收廪将斩之而钟琪自京回营成斌告其故钟琪惊曰君今族矣满洲爲国旧人吾侪岂可与抗以干其怒耶解廪缚以善言抚之而委罪于勷斩以狥廪反恨钟琪刺骨后总督查郎阿阅边故廪戚也入廪言劾钟琪逮狱论死斩成斌于军廪竟得免九年夏六月傅尔丹败绩于和通泊副将军马赛等战死策零遣大策零敦多布以兵三万犯北路先遗谍至科布多佯爲我获诡言准部连年与可萨克交战驼马羸弱可袭而破此时大队未至其前队千余驼马二万在博克託岭距此三日程傅尔丹欲进师副都统定寿海寿侍郎永国等力谏傅尔丹艴然曰国家所以无敌者以武臣不畏死耳君等安可蹈汉儿弱习哉命整军以进主事何溥扣马谏傅尔丹曰蕞尔汉儒安识兵事以鞭折抶其手而去翌日前军至和通淖尔闻胡笳远作氊裘四合如黑云遂爲敌军所爲傅尔丹策后军往援前锋四千悉战役直犯中军傅尔丹命蒙古兵御之科尔沁蒙古偃红旗首遁土默特蒙古奋身入敌叠衆见白旗谓索伦兵败骇曰白纛兵陷敌矣诸军遂大溃终夜甲仗声不绝傅尔丹举止失措惟抚驭满洲士卒曰慎勿隧家声也于是自副将军巴赛查弼纳以下苏图马尔齐西弥赖海兰戴豪等先后战死及自杀者凡十余人定寿海寿永国何溥达福与焉皆一时将帅之选也得还科布多者仅二千人敌获塔尔岱以皮绳穿其胫盛以皮囊载诸马后从容唱胡歌返科尔沁王匿龿符中免以鉅金贿傅尔丹傅尔丹受贿反谓土默特兵先败收公沙律斩之士卒皆忿败报闻帝大恸曰悔不听达福言诏以大学士马尔赛爲抚远大将军屯归化城降傅尔丹振武将军而以顺承郡王钖保代之移科布多营于察罕尔初岳钟琪赴傅尔丹穹庐中会议进兵见四壁刀槊森列问何所用傅尔丹曰此吾所素习悬以励衆钟琪出语人曰爲大将者不恃谋而恃勇亡无日矣至是如所料十年秋八月和硕亲王额驸策凌大破准兵于厄尔得尼昭准将小策零郭多布西进策凌爲元裔自幼侍内廷尚公主寻携属归塔米尔河累从征漠北有功雍正九年九月噶尔丹策零既败傅尔丹于和通泊乘胜东犯喀尔喀取道阿尔泰山南入策凌迎击于鄂登楚勒河大破其衆是年七月策零遣其将小策零来犯厄得尔河钖保檄策凌御诸木博图策凌既西策零乃突袭其帐于塔米尔河掠其子女牲畜策凌闻警即回师驰救并请钖保发兵夹攻至是大破小策零之衆于厄尔得尼昭敌三万几尽歼而钖保之援兵不至小策零得从推河遁去策凌急檄马尔赛于拜达里克河邀击之马尔赛闭关不出曰吾奉命屯戍于此未奉退贼之命也军士登城望见敌骑过者纷杂不复成行列请开城迎击其副师都统李杖以鞭挥衆曰紧闭门越者斩诸将益忿裨将傅鼐慷慨言曰相公奉命遢敌归路今豕突至此奈何任其𩗺去率本部斩关出击斩千计而小策零已从前队过事闻斩马尔赛及李杖以狥黜钖保王爵十二年秋八月降旨罢征准噶尔遗侍郎傅鼐学士阿克敦前往议和策零自厄尔得尼昭大创之后稍稍徙去两路将军陈师边境欲诱之使来以便邀击而策凌持重究不至至是经略鄂尔泰出巡阿克苏归言准部未可猝灭扰蔽中华无益遂降旨罢兵北路撤归鄂尔坤河西路撤归哈密巴里坤遣鼐等往准噶尔议清尽疆界事计自康熙五十六年备边以来穈饷七千余万劳师十六七载至是始克有平和之希望然至干隆间又乘准部之内乱而远征军纷纷出发矣圣祖康熙六十一年冬十一月世宗即位命贝勒胤禩十三阿哥胤祥大学士马齐尚书隆科多总理事务召抚远大将军十四阿哥胤禵驰驿回京封胤禩和硕廉亲王胤祥和硕怡亲王胤祹多罗履郡王二阿哥胤礽子弘晳多罗履郡王先是康熙中胤礽居储位会圣祖亲征准噶尔胤礽奉命监国以性仁弱故爲政务宽大不爲圣祖所喜于是诸皇子希冀非份相与蓄术术结宦官爲祕密之运动以倾陷之圣祖不察胤礽卒以此召祸一再册立仍被废斥及世宗嗣立恐诸人仍前固结将不利于己以胤礽胤禔久被幽繋不复能有所爲胤禟等庸懦无足虑惟胤禩才望爲诸王冠思有以笼络之胤禩而能翰诚辅己者王党势孤日京消灭自无与朝廷爲乱者乃封胤禩亲王令与马齐等同理政务余晋爵亲王郡王有差又以胤禵爲胤禩同母弟其出征西宁时中外羣相揣测谓圣祖试用胤禵使之立大功于国家爲将来定储地此时胤禵拥重兵在外深得西北方人心恐其生异志特召令还京师而改胤禟派往军前发遣前编脩陈梦雷父子于关外梦雷前缘事发往关东后圣祖东巡时以其学问优裕带回京师令在诚亲王处帮同编辑古今图书集成一书诚王素以文学着称梦雷日侍左右世宗忌之至是坐以招摇不法并其子再发遣命诸王阿哥名上一字改爲允字以与世宗御名同也世宗雍正元年春正月禁侍卫官员等私在诸王门下行走二月发遣内大臣勒什亨往西宁随贝子允禟效力先是允禟派往军前时怏怏不欲行曰我何罪而斥我万里且居丧未过百日俟陵寝回时再往亦未迟帝怒诛其太监何玉桂管领汉给事秦道然处治二人时帝语勒什亨不必记在档案而勒什亨记之故有是谴三月晋封辅国公阿布兰爲多罗贝勒赏给佐领总理事务时阿布兰不应出班跪接又宗人府建立碑亭阿布兰拟文勒石不应颂扬大将军功德着革去贝勒撤其佐领夏四月帝自山陵回京命贝子允禵留驻陵寝附近之汤泉五月召从理郡王弘晳于郑家庄去北京二十余里晋封贝子允禵爲郡王语王大臣曰允禵心志高傲从此不自改悔则国法具在朕不得不治其罪允禵来时将此传谕知之冬十二月革履郡王允祹王爵仍在原固山贝子上行走以其自封王以来并不感激效力之故二年夏四月革郡王允䄉爵禁锢宗人府因奉使出口迁延不行也五月革贝子弘春爵弘春允禵子六月降贝子允祹爲镇国公以册封贵妃金册有舛错故发遣贝勒苏努内大臣德宁于右卫刑部尚书七十于三姓地方皆坐党附诸王也秋七月郡王允禵谪守景陵允禵自立功西藏中外颇称道之故帝忌之特甚冬十月发遗刑部尚书二等公阿尔松阿于奉天坐交通藩邸也十一月革世子弘晟爲闲散宗室弘晟允祉子革裕新王保泰爵坐党廉邸故二阿哥允礽薨追封和硕理亲王谥曰密三年春二月发遣二等公鄂伦岱于奉天因其党阿廉邸也夏四月解年羹尧川陕总督大将军任补授杭州将军羹尧爲藩邸旧人帝初登极时虑诸王爲变常令羹尧衷甲以从前后以平西藏青海庄浪积功爵上公晋太傅赐金黄服饰三眼花翎四正龙补袿共宠异之如此实前后勲臣所未有后帝委以密访允禵在军中时劣迹戒曰得状吾必有以厚酬汝羹尧察其无可议乃力爲奏办帝深滋不悦至是以羹尧贺表内朝干夕惕误作夕惕朝干帝怒曰羹尧既不以朝干夕惕许朕则羹尧青海之功亦在朕许与不许之间其自恃有功故爲怠慢耶抑或杀戮过甚致此昏溃也观其平日带兵尚属勤于操练可改授杭州将军六月革年羹尧之子年斌子爵年富男爵隆科多之子玉柱銮仪卫使职秋七月撤隆科多太堡衔坐狥庇年羹尧也并革年羹尧杭州将军职授闲散章京在杭州效力行走革贝子允禟爵因山西巡抚伊都立参奏其纵属殴民也九月革辅国公普照爵普照羹尧妻叔削去太傅一等公年羹尧职衔逮京审拟正法冬十一月革内务府总管来保职以其阿附诚王故十二月降郡王允禵爲固山贝子谓允禵爲大将军时任意妄爲也赐年羹尧自尽帝久欲杀年羹尧然以其功大不予保全恐有乌尽弓藏之诮因犹豫久之会四川巡抚蔡珽被羹尧劾入京因面陈羹尧不法诸款命将军督抚提镇议奏诸臣迎合参奏请速加诛戮议政处遂胪列羹尧九十二大罪应立正典刑帝令羹尧自裁子富立斩余十五岁以上之子发遣极边烟瘴地方充军妻孙宗室之女遣还母家族中文武革职其嫡亲子孙将来长至十五岁陆续发遣永不赦回有厝养其子孙者以党附叛逆例治罪父太傅一等公遐龄兄工部侍郎希尧俱革职遐龄时年八十余初亦坐死大学士朱轼力争言以子刑父非法得免四年春正月诏允禩允禟苏努吴尔占削籍离宗革去黄带子允禩改授民王妻革去福晋休回外家严行看守初允禩册封亲王其妻党往贺福晋语来宾曰有何喜可贺今日封王明日不能保首领耳帝闻而恶之至是并坐革隆科多职派往阿尔泰地方办理界务隆科多爲帝元舅颇有机干帝之获当壁也隆科多与有力焉故帝即位伊始不时召见造縢密语频与饮至更深隆科多或至沈醉令人舆送出宫初令其承袭父佟国维一等公爵寻加太保授吏部尚书兼步军统领谕令启奏处书写舅舅隆科多后叙辅政功复赏一等阿达哈哈番世职及年羹尧得罪交部议处隆科多时长吏部未将羹尧公爵议革帝谓其袒羹尧深恶之然当时臣工尚无敢言其罪者值田文镜幕客邬某者窥知帝意爲文镜草疏劾之疏上隆科多果得罪而文镜自是宠遇日隆其得君之专一时大臣无与伦比二月民王允禩贝子鲁宾简亲王雅尔江阿镇国公永谦俱除爵允禩鲁宾俱监禁高墙鲁宾雅尔江阿永谦等皆坐诏附允禩允禵也三月勅改允禩名爲阿其那允禟名爲塞思黑译言猪狗也时帝必欲杀二人命诸大臣议其罪大学士徐元梦泣奏曰愿上念手足之情免二人死帝怒谪元梦中书舍人撤食侍讲奉钱名世职衔并书名教罪人四字令该管地方官制扁额张挂其居宅又令廷臣各赋刺恶诗一併交与名世自行刊刻进呈颁示直省各学校以其尝赠诗年羹尧称颂平藏功德谓当立碑于圣祖平藏碑之后故也夏五月派兵提解允禵并其子白起来京禁锢寿皇殿杀鄂伦岱及阿尔松阿戮苏努及七十尸革固山贝子满都护善郡王讷尔素邈裕亲王广宁爵俱监禁宗人府秋八月署直隶总督李绂奏奏报允禟病故先是诏解允禟回京治罪都统楚宗侍卫胡什礼等将允禟用三条锁锁掣至保定奉旨即在此拘禁及胡什礼回奏述李绂有塞思黑一到我即便宜行事之语帝命胡什礼驰往谕止寻绂奏称并无此语及绂奏报允禟患疾帝命楚宗胡什礼拣选名医用心调治至是绂以塞思黑病故奏闻九月宗人府奏报阿其那病故先是帝命将允禩改禁宗人府旋降旨曰管理宗人府顺承郡王钖保才品优长乃国家费心效力之贤王令在内廷行走差遣甚急着给与亲王俸护卫官员俱照亲王之数给用至是钖保以阿其那病故报闻冬十一月命将塞思黑之妻逐回外家严加禁锢五年冬十月禁锢隆科多于畅春园外隆科多以帝令宗人府除去允禩等名因嘱辅国公阿兰私抄王牒底本存眝家中欲留爲将来对合地也帝闻之大怒革去阿布兰公爵圈禁家中调回隆科多治罪至是钖保奏隆科多罪状凡四十一欵请正法命畅春园外附近空地造屋三间永远禁锢子岳与阿革职玉柱发黑龙江当差十二月禁锢将军贝勒延信于畅春园外先是钖保奏延信罪状二十欵请斩决命与隆科多在一处圈禁因延信尝称允禩爲人朴实阿灵阿爲人杰又有旨询问允禵年羹尧罪状并不据实揭报也六年夏六月降诚亲王允祉爲郡王钖保奏允祉尝在御前喝责王大臣等毫无臣礼应革爵禁锢帝曰朕惟此一兄从宽降爲郡王其子弘晟着拏交宗人府严行锁锢八年夏五月革允祉王爵禁锢景山永安亭宗人府奏其于怡亲王丧事举哀时全无悲泣之状性情残刻罪恶日稔应削去王爵革退宗室即行正法命从宽拘禁自是帝之兄弟及诸王大臣凡爲帝所猜忌者悉戮逐无矣世祖顺治元年即明思宗崇祯十七年也夏四月命摄政王多尔衮为奉天大将军率师取明山海关外地并经略中原先是是年二月初明以流寇内逼用蓟辽总督王承吉议尽撤关外城守召宁远总兵吴三桂统边兵入卫京师三桂徒宁远兵五十万众而西抵丰润闻李自成已陷京师帝后殉难不敢前自成执其父襄命作书招之三桂许降已而闻其爱妾陈沅被掠于贼遂大愤遽易缟素发哀声言为先帝复仇驰归山海关部署军事自成遣降将唐通等率兵追之越滐州而东三桂回军击破其众自成亲将部众十余万攻山海关分兵抚宁东北境长城绕至关外夹击之三桂大惧急遣使至多尔衮军前乞师时多尔衮尚未至宁远得三桂书偕大学士洪承畴等即日进兵途中复遇三桂趣兵之使疾驰至沙河距关仅十里值三桂哨骑来报寇已出边乃令英王阿济格豫王多铎各将万骑由东西水关分道入而自率大军继进是夜遇唐通兵于一片石击败之进簿关门三桂率骑后突出谒多尔痛衮即军中薙发设誓请即入关承畴言寇众东出京师空虚宜由西北绕出居庸关袭据北京俟寇军援然后一战擒之而三桂则谓关门祸急坚持不可而多尔衮亦虑流寇当百战之后标悍无匹不可轻敌因令三桂兵以白布繋肩为号率之先行以尝贼而自率精锐以从至则自成已列阵关内自北山横亘至海自成初破都城精锐不遇万数所至虚声胁下示当经大敌既饱掠思归闻边兵动无不寒心自成知成败决于一战益驱众连营并进三桂悉众出战无不一当百奋击杀寇数千寇亦贾勇叠进自成挟明太子及永定二王登高冈立马观战寇众三面围三桂三桂兵东西驰突寇散而复合及午风发尘起两军不相辨阿济格多铎率铁骑横跃入阵所向披靡俄城开众见甲而辨发者曰满洲兵矣自成策马走诸寇皆溃散自相蹂躏死者甚众自成以数千骑急走永平是日多尔衮下令使关内外兵民薙发进三桂爵为平西王五月多尔衮入京师时明太子已至三桂军中三桂请护之入京师即大位多尔衮不许檄之西行追贼三桂乃送太子于明太监高起潜所都自自成遁去原任御史曹溶率众城守搜余贼是月朔日城中接太子手勅以初二日入都为大行皇帝大行皇后举行大事末署义兴元年四月二十六日至期忽传太子已至城外锦衣卫都指挥使骆养性与侍郎沈维炳等立崇祯帝位哭临司礼监王德化等备法驾迎太子诸臣望尘俯伏入朝阳门非太子也众骇愕前前驺者麾都人悉去白冠则多尔衮率满洲兵入城矣于是明文武诸臣具表劝进大学士范文程伪为不知也者语众曰我国皇帝去岁登极矣何劝进之有遂为明帝发丧令军民各服丧三日并谕礼部太常寺以礼改葬谥帝怀宗端皇帝后为烈皇后寻遣官至盛京奏报六月太白见有白气自西南至东北多尔衮与诸王贝勒大臣等定议建都燕京遣辅国兵屯奔哈等处表迎帝秋七月多尔衮遣官往房山访金朝陵初始令绘图进览八月丙辰朔日食九月金星画见帝至京师冬十月帝亲诣南郊祭告天地社稷颁时宪书诏中外尽除明季加派税饷厂卫诸弊政令文臣衣冠暂从明制时尚未厉行薙发令也建堂子于御河桥东在长安左门外满洲旧以设竿祭天又总祀社稷诸神于静室名曰堂子十二月弃明太子慈烺于市先是十月间太子自高起潜所逸出随内侍杨玉投其外祖嘉定伯周奎府中奎姪铎引与长平公主相见抱头恸哭奎饭之举家行君臣礼傍晚哭别而去数日复至公主赠一锦袍戒云慎勿再至至十九日又至奎留宿语之曰太子自诡姓刘为书生庶可免祸否即向官府究论太子不从逐之门外遂以犯夜被擒刑部勘问其事讯内侍旧臣常进节旧司礼王德化共言此真太子百姓观审者数千人亦同声唿真太子及廷讯时太子言宫中事悉无讹召故锦衣官李时荫及尝侍卫东官者十人证之十人应声对曰真也独有曾降之晋王求桂言非是遂下太子及常侍内监锦衣十五人于狱刑部承审官山东司主事钱凤览详讯以真太子报命求往诋凤览呵之乃复廷讯内阁谢陛冯铨等执为伪凤览复上书力争略谓前太子危地也向所觊觎而假之京师商民各具书请释太子顺天府民人杨博等亦疏请留太子以奉明祀又有宛平杨时茂者上疏请将茂身剁为泥骨䂳成粉以赎太子疏中并言谢陛禽兽无道多尔衮曰太子真伪无伤但晋王明之宗室谢陛明之大臣凤览之呵晋王百姓之詈谢陛皆乱民也令下狱死凤阳民张三忽誓众救太子生员杨生孙生应之俱擒杀遂命弃太子及十五人于市二年春正月朝鲜来贡自后岁以为常二月诏民间坟墓在满洲圈占地内者许其子孙岁时祭扫从给事中向玉轩言也诏民间房屋拨给旗下者宽予期限俟其搬移始令旗人管业从言官傅景星请也三月诏直省府州县学生员各遣文行兼优者大学二名小学一名送入国子监肆业听监臣考课仍以贡监名色汇送应试夏四月举行武会试五月诏修明史以大学士冯铨洪承畴李建泰范文程刚林祁充格等为纂修官宣府民人刘伯泗掘地得石匣内含天书又石弹内有元帅印遂自称天罡星巡抚冯兆圣捕斩之六月定薙发之制限旬日内有仍存明制者杀无赦陕西民人胡守龙聚众数万自称徐会公建号清光元年总督孟乔芳擒斩之闰月命大学士洪承畴招抚江南各省恭顺侯吴惟华尚书孙之獬侍郎黄熙允江禹绪丁之龙谢弘仪等招抚广东广西江西福建湖南云贵等省定群臣王公以下及生员耆老顶戴品式河决王家圆改江南民解漕白二粮为官兑官解秋七月诏自今内外章奏俱由通政使司封进太堂寺典簿王文言疏请设立江南长江一带芦政征收荻芦常税时以江南地方初定不许九月杀明新昌王明怀安王来降谕户部河间滐州遵化等州府县凡无主之地给与旗人耕种其前明公侯伯驸马皇亲太监地着照家口给发外余给八旗冬十月削原任陕西河西道孔文标识为民因请免孔氏子孙薙发也十二月乙卯朔日食禁刑部滥牧词讼后民间词讼在外归抚按监司在内归顺天府大宛二县如有冤抑准赴通政使司呈请发审送部如问刑衙门听断不公致使小民受冤者事发叠治禁内监朝参及排班三年春正月定岁祭陵庙礼广本年会试中式额数至四百名房员二十员后不为例三月譒译明洪武实训成颁示中外诏本年八月再行乡试来年二月再行会试其未归附地生员举人不投诚者准一体应试夏五月严隐匿满洲选人之禁杀明鲁王等十一人六月严捕白莲大成混元无为等教秋九月京师地震其声自南而北冬十月帝猎于近畿六日还宫谕有为薙发衣冠圈地逃人牵连五事具奏者一概治罪本不许封进四年春正月夺漕运总督王文奎职下刑部议罪坐擅免荒田租赋及渎请前明陵寝祀典也三月命在京三品以上及在外总督巡抚总兵等官各送一子入侍颁行大清律给江宁西安驻防旗员圈地江宁人六十亩至五百八十亩西安人二百五十亩至二百四十亩夏六月遣户部副理事官缪尚义等赴广东雷州廉州等处採珠秋七月帝猎于边外八月还京师禁佛朗西人在濠境澳贸易者不许入广东省会冬十月吏部奏请以三载考绩为定制报可十一月五凤楼成五年春二月诏许满汉通婚并定官民服饰之制悉依满装夏五月己丑朔日食秋七月天津妇人张氏称称明天启后谋起事捕杀之六年春正月朔帝避痘免朝贺夏六月以岁用不足开监生吏典承差等捐例及给内外僧道度牒准徒杖等罪折赎秋七月江南苏扬淮凤各属州县卫所及河南磁州罗山县大雨雹伤稼七年冬十月辛巳朔日食八年春正月帝始亲政御太和殿受贺颁诏大赦以苏克萨哈詹岱伊图巩阿岱鳌拜巴哈詹杜尔玛为议政大臣二月谕户部各处圈占民地以备畋猎者悉数退还原主闰月停给僧道度牒三月命诸王贝勒贝子等管理各部院事务派巽亲王吏部承泽亲王兵部端重郡王户部敬谨郡王礼部顺承郡王刑部谦郡王工部贝勒喀尔楚浑理藩院贝子吴达海都察院以连日风霾命刑部通刑狱夏四月帝幸沙河五月还京师冬十月给事中魏象枢疏谏游幸报闻九年春正月朔帝避痘南苑免朝贺京师地震命安郡王岳乐管工部事贝勒尚喜管理藩院事三月革退会试中式第一名举人程可则名并治考官胡统虞等罪以阁臣范文程奏可则文理荒谬首篇尤悖戾经注也罢诸王贝勒贝子管理部务夏五月德州大雨雹大者如瓜杀三人沈漕舟一吏部奏京察应以帝亲政辛卯年为始六年一次遇寅申年举行从之六月江南旱饥帝猎于南苑十日还宫先是兵科给事中杨雍建闻驾数出上疏谏中有慎起居谨出入毋勤于原兽语帝震怒宣跪苑庭面数其罪令免冠谢雍建抗声曰臣但知忠爱皇上无他罪帝益怒色变往返数数过其前谯让不已诸臣侍直者皆股栗雍建不为动秋八月户部左侍郎王永吉疏言现直隶山东河南山西皆报大水江南江北湖广浙江皆称大旱请停罢游观减撤音乐董戒臣工实图修省报闻九月太白星与日争光流星入紫微宫时大学士洪承畴陈之遴疏言星变异常宜𢢩惕且今年南方苦旱北方苦涝岁饥寇警处处入告请停止亲迎达赖喇嘛从之冬十月范文程等奏兴屯四事一举屯宜选举得人一开望宜收获如法一积贮宜转运有方一责成宜赏罚必信帝是之十二月帝猎于南苑十日还宫杀京师大豪李应试潘文学等应试别名黄膘李三原系积年重犯专一豢养劫盗勾结奸枭交结官司役使衙蠹其住宅分照六部仿崇文门一应税务擅抽课钱罪案山积鞠审之日阁臣𪧟完我陈之遴陈名夏等至不敢发言以其广通声气恐遭陷害也文学应试党十年春二月帝至内院见少詹事李呈祥条议部院衙门裁去满官专一汉人一疏怒与洪承畴曰朕用人不分满汉汝等何反生异议承畴等不能答寻革呈祥职免死流徙盛京三月帝猎于南苑召汉大臣及诸词臣赐宴出院外猎三日苑中网鱼一日自是岁以二三次为率不备纪夏四月以元旱诏求直言谕内外法司清狱五月杀明福清王嫡子由杞六月定改折各省本色钱粮于一条鞭法直隶大水京师海河一带房舍田禾被淹冬十一月制立限报灾法夏灾限六月终秋灾限九月终先将被灾情形驰奏随于一月内查覈轻重分数奏请蠲豁其逾限一月者巡抚及道府州县罚俸逾限一月外者降级迟缓已甚者革职永着为例杀明泰昌帝第三子由极等二十九人十二月京师地震有声十一年春正月左都御史赵开心条奏六款中有奏对宜勤及屏斥畋游语帝大怒着严饬行二月赏盛京猎户李百总衣服鞍马以其收养山海关内贫民四百余口故嘉之三月绞杀大学士陈名夏名夏尝推帽摩首语𪧟完我曰留头发复衣冠天下即太平矣完我以闻命处绞子掖臣及家属遣戍夏四月京师地震停命妇更番入侍例六月陕西地震河决大王庙秋八月杀明乐安王翊淜冬十二月湖南大火延烧民房万六千余户十二年春二月江南地震三月削给事中季开生职流徙尚阳堡因请收回扬州採买女子成命忤旨同时户部右侍郎赵开心亦以请宽隐匿旗下逃人之禁降五级调用夏六月赐名紫禁城后山为景山西华门外台曰瀛台秋七月癸未朔日食遣廷臣恤刑各省十三年夏四月山西阳曲地震以近者冬雷发雪陨石雨土连年水旱诸灾变祭告南郊太庙以三事自责六月荷兰来贡山东莒州地震秋九月遣官畿辅𪪟囚停阁臣议政十四年春二月山西云镇地震三月诏直省学臣访求遗书夏四月四咱保宁府成州茂州地大震五月癸卯朔日食秋九月帝御经筳京师地大震冬十月杀大理评事张我朴张振邺中式举人田耜等因本年北闱通关节为御史任克溥所纠也十五年春三月杀内监吴良辅以交通内外官员作弊纳贿也夏四月降直隶河南山东总督张悬钖三级调用悬钖至顺德府迎义王孙可望为学士麻勒吉所辱羞愤自刭为左右救免帝以悬钖失大臣体令降三级调用后悬钖卒不见容于麻勒吉仍至缢死秋八月江苏松江地震十六年春二月命于今年秋再行会试以云南荡平故也夏四月申严诬告之禁十七年夏五月以亢旱诏求直言六月遣大臣清理刑狱行封驳之典从掌翰林院事学士折库纳条奏也诏嗣后谕旨有未确之处听内阁及谏垣各官封驳秋八月贵妃董鄂氏薨后原姓董氏名小宛为明季遗民冒辟疆之姬人顺治二年没收入宫至是卒追封皇后谥端敬十八年春正月彗星夜见帝崩十人佐理国事凡有听断之事先经札尔固齐十人鞠讯然后言于五大臣五大臣亲行覆审然后言于诸贝勒众议既定犹恐有冤抑国主更详问之详慎讼狱国人称之十二月满洲定兵制先是万厯十一年满洲以甲十三副攻图伦城破之益厉兵力得以次削平诸部初定出兵校猎不计人数之多寡各随族党屯寨而行每人各取一矢凡十人设长一人领之其长称为牛录额真后于二十九年正月间以诸国倈服人众编三百人为一牛录每牛录设一额真五甲喇设一固山额真初设有四旗旗以纯色为别曰黄曰红曰蓝曰白至是增设四旗参用其色镶之幅之黄白蓝者缘以红幅之红者缘以白共为八旗行军时地广则八旗并立地狭则八旗合一路而行军士禁喧嚣行伍禁搀越当两军交战被坚甲执长矛大刀者为前锋被轻甲善射者自后冲击俾精兵立马他处相机接应焉四十六年夏四月满洲颁定练兵之制其法每一牛录制云梯二出甲二十以备攻城凡兵士自出兵日以至班师各随牛录勿离如离本纛执而诘问之甲喇牛录等管官不以所颁法令申诫众军者各罚马一匹若谕之不听敢违军令者论死凡攻城不得一二人争先竞进若一二人轻进致受损伤者赏不及虽战死不为功迨列阵既定然后先登者始录其功有一二人先登陷城者即驰告本旗大臣俟一军毕登然后鸣螺俾众军听螺声而并进焉四十八年春三月满洲改设八旗官分总兵官为三等其副将参将游击亦如之各牛录额真俱为备御官每牛录下设千总四人后设蒙古汉军各八旗其旗色与满洲八旗同夏六月满洲设纳言之木于门外赴诉者书其状而县之木熹宗天启六年秋九月满洲主皇太极嗣位集诸贝勒议定官制初满洲主努尔哈赤起自部落诸事草剏设官甚简其后削平诸部剏制八旗每旗设总管大臣各二又设理政大臣五札尔固齐十往往即以总管或佐管等兼之不皆分授至是建议每旗仍各设总管大臣一是为八大臣凡议国政与诸贝勒偕坐共议之出猎行师各领本旗兵行一切事务皆听稽察其佐管大臣每旗仍前设各二此十六大臣赞理本旗事务不令出征又每旗各设调遣大臣二此十六大臣出兵驻防以时调遣所属词讼仍令审理各有满洲蒙古汉承政惟工部则十员满八蒙汉各二启心郎各官凡五等从之清世祖顺治元年冬十月帝入京师即位定内外文武官制内自阁部至庶司外藩臬守令提镇将弁略访明制而损益之兼用满汉人又定八旗都统副都统统领驻防将军都统副都统均由兵部开列具题补授守卫陵寝总管翼领白塔监守信礮总管牺牲所所收黑龙江吉林管水手官皆系八旗公中陞补之缺均由兵部引见补授在京骁骑参领以下官驻防协领以下官由各旗引见补授前锋护军参领以下官由各该统领引见补授五品以上咨兵部月终汇题六品以下咨兵部註册其驻防岭催陞补骁骑校附入月终汇题分置满洲蒙古汉军八旗于京城内设骁骑营亲军前锋营护军营领侍卫府提督九门步军营内府三旗盛京八旗驻防直省八旗驻防随各省形势设将军都统或但设城守尉防守尉直省绿营兵总督所属爲督标巡抚所属爲抚标提督所属爲提标总兵所属爲镇标副将所属爲协标河道总督所属爲河标漕运总督所属爲漕标外藩札萨克各旗会大雨两月贼中马乏刍倒毙者过半从其党顾君恩策重贿奇瑜左右以请抚奇瑜受之自成既出险即杀监视官复叛连陷麟游永寿灵台崇信白水泾州扶风七州县于是横行海内者又十余年至是乃称王于西安僭国号曰顺改元永昌更名自晟造甲申厯置伪官设科目试士草伪檄传布远近有曰君非甚暗孤立而炀蔽实多臣尽行私比党而公忠绝少又曰狱囚累累士无报礼之心征敛重重民有偕亡之痛为其弘文馆学士卢氏举人牛金星属稿左中允李明睿政请亲征不果行睿南昌人以宪臣李邦华督臣吕大器特荐召入对言宜先幸山东驻跸藩邸即以凤阳为行在麾召齐豫之师二路夹进西征以破贼又密陈贼气甚恶惟南迁可缓目前之急帝叹曰朕久有此意奈诸臣不从何并戒忽洩工科曾应遴请令绅富捐赈不报应遴疏言绅富衣租食税安坐而吸百姓之髓平日操奇赢以愚民独拥其利临事欲贫民出气力以相护有是理乎又言秦藩富甲天下贼破西安府库不下千百万倘平日少取之民有事发以犒士未必至此凤阳巡抚路振飞遣兵防河振飞广平人时山西逃兵南下江北震恐振飞遣副将金声桓守徐州周任凤守泗州周尔敬守清口所部皆两淮间劲卒约得数万人星入月中时占者言星入月中主国破君亡遣大学士李建泰出师建泰曲沃人性慷慨负重名家鉅富尝欲输财以佐军未上而贼已渡河帝临朝而叹建泰曰主忧如此臣敢不竭驾力愿驰至太原出私财购死士倡率乡里十万之众可集也帝大悦即命督师西发出师日帝仿古推谷礼亲饯郊外曰先生此去如朕亲行又谆谆勉以真勦直抚并命钦天监德意志人汤若望随行修火器进士程源私语随员职方司主事凌驷曰此行也兼程抵太原收拾三晋犹可济也三晋失守无可为矣时建泰恃家财冀纡国难比至涿州闻山西烽火急其家且破气顿沮逡巡畿内不敢前南京地震流贼张献忠陷菱州献忠肤施人初从军犯淫掠当死亡关中为盗崇祯三年王嘉胤倡乱据府谷献忠以米脂十八寨应之贼中号为八大王尝就抚于督师洪承畴踰年复叛官兵勦之累扑累起引众出秦中蹂躏豫皖名城大藩数十遂沿江而上既得武昌僭号西王建元大顺改武昌为天授府至是自荆州趋蜀陷夔州方献忠之谋入蜀中也石砫土司女将秦良玉图全蜀形势上之抚城陈士奇请益兵守十三隘士奇不能用复上之按臣刘勃之勃之许之顾无兵可发贼至巫山梅子坡见隘口无兵守遂长驱而入良玉驰援兵寡败归于是献忠从容收旁近各郡县而奄有西川之土地矣二月朔帝视朝得贼书是日御朝得伪封词甚悖末云限三月望日至顺天会同馆斩缴举朝失色李自成陷汾州阳城怀庆太原蓟辽总督王永吉巡抚杨鹗吏科给事中吴麟征请撤宁远吴三桂兵入卫不果行时廷臣主人人殊遂格不议帝下诏罪己时李自成连陷黎城临晋帝乃下罪己诏李自成陷忻州进簿宁武关总兵周遇吉悉力拒守遇吉锦州卫人自成既得忻州进攻代州遇吉凭城固守连战十余日杀贼万余兵少食尽退保宁武遣内官监制各镇帝闻山西全陷命内官高起潜等分赴宁前天津通德临津真定保定宣府顺德彰德大名广平卫辉怀庆大同蓟镇中协西协等镇监制诸将本兵张缙彦疏言粮饷中断士马亏折督抚危担欲御若一时添内臣十员不惟物力不继抑且事权分掣反使督抚借口不纳大雪人冻死保定副将谢嘉福杀巡抚徐标刧知真定府邱茂华同叛降于贼标济宁人官保定巡抚时守直定茂华知府事闻贼警先遣家人出城标执茂华下之狱嘉福隶标麾下中军伺标登城杀之出茂华于狱同降贼李自成陷彰德征天下兵勤王召对群臣先是左都御史李邦华疏言国家并建二京原以供时巡备居守皇上即不南迁宜令太子诸王居旧都一繋天下之望且言臣南人必有言臣以迁自便者臣愿随皇上执管錀而分遣信臣良将捍牧圉以南发疏未下命诸臣会议战守而众论狐疑莫知解决帝亦以国君死社稷为言顾帝非不以南迁之议为然观前命科臣左懋第往南中察舟师士马之数以魏藻德总督河道屯练往天津方贡岳总督漕运屯练往济宁天津抚臣冯元飏请以挽漕之三百艘待命于直沽口密旨允行凡此皆南迁地也盖不欲出自己意待举朝固请而后行之耳三月朔昌平兵变时官民居室焚劫一空京师戒严时宣府告急京师汹汹传贼且至帝命镇朔将军王承胤侦贼所向宣谕戒严诸生张鑻请太子监国南京鑻被召见言三策首请以太子监国南京择重臣辅之李自成陷宁武关总兵官周遇吉兵备副使王孕懋死之自成至关下大唿五日不下即屠遇吉悉力拒守发礮杀贼万余会火药尽开门奋击复杀数千人夜率壮士二百入贼营复大破之贼为之退二十里相持旬余而外援绝望乃出城诈降伏精兵杀其四骁将部下胡妇二十皆精骑射号绝悍平日支粟视裨将俸各配以健丁一如夫妇临阵非至急不役胡妇故杀贼过当贼悉力攻破之遇吉徒步跳荡手格杀数十人矢猬集被执骂贼死遇吉妻刘氏亦骁勇多能率妇女登屋而射矢无虚发贼纵火焚之尽死胡妇二十伏室中洞开其门贼入胡妇发强弩毙数百人矢竭皆赴火死孕懋霸州人贼营尝遣人说降斩其使与遇吉共守至是自杀妻扬氏亦投井殉之城中士民无降者自成调查前后战死将士计七万人曰宁武虽破死伤遏多此去厯大同宣府居庸重兵数十万倘尽如宁武我辈岂有孑遗哉不如还陕图再举夜深忽报大同总兵姜环宣武总兵子承胤降表至承胤且以百骑来迎自成遂一意长驱而东帝召对百官时帝御中极殿问诸臣御寇策奏对者皆考选科道练兵加饷诸常谈驸马巩永固请南巡征兵亲讨帝意不决诸臣劝帝南迁者帝怒曰诸卿平日专营门户不为朝廷出力今日死守夫复何言许给城军丰载粮而饷实无出贼复以金诱之士卒遂解体命收葬魏忠贤尸时起复太监曹化淳守城化淳故忠贤党至是入对因言忠贤若在时事必不至此帝谬信之乃传谕收葬忠贤遗骸总兵唐通太监杜之秩叛降于贼居庸陷巡抚何谦遁京师大震李自成陷昌平州总兵李守鑅死之贼焚十二陵分兵掠通州京营兵溃于新桥贼簿京师时襄城伯李国桢练兵守城谓守不如战发三万人守新桥南贼至沙河闻礮声三万人皆溃李自成围京师是日早朝诸臣皆嘘唏泪承眬帝书御案文武人人可杀百姓不可杀时内侍专守城事百司皆不敢问有急足叩城下曰远尘衔天寇深矣内侍使骑探之报曰游骑也不为备须臾贼大至攻平则彰义各门城军不复用命是日屯平则门外京营将军贺珍屯德胜门外千总徐文朴皆力战死外城陷内侍曹化淳献城也内城陷帝崩于万寿山外城既陷帝登万寿山彭玉麟邹汉章龙献琛统之由湘潭募者四营以褚汝航夏銮胡嘉垣胡作霖统之而汝航爲总统又益以陆师十三营以塔齐布周凤山储玟躬林源恩邹世琦邹寿璋杨名声曾国葆统之而塔齐布爲先锋水陆万七千人夹湘而下一时军容称极盛时总督吴文镕以促战先出败死湖北水师尽散敌由洞庭登岸袭宁乡遇水师下遽退寻复上岳州防军溃赖砲船以免会大风坏船飘伤大半陆军亦败还长沙整军敌遂乘胜上屯靖港及湘潭国藩全军往攻未至湘潭十里塔齐布湘潭战胜之报至于是水陆循城进攻八日之闲十战皆捷燬敌舟近干斩馘近万敌弃城走湘潭旣复军气大扬未几山东登州总兵陈辉龙自广州广东游击沙镇邦自广西道员李孟羣自桂林各将水军来会师水军益盛已而发长沙渡湖遇敌湖中彭玉麟杨岳斌两破敌于南津二人自是以勇略名称彭杨辉龙后至闻彭杨战胜意轻敌自将攻城陵矶湘军颇疑南风下水难退辉龙曰吾习水战三十年诸君无以爲忧翌旦声砲行广东军旌旗鲜明刀矛如霜雪洋装铜砲震山逋辉龙乘自作之拖罟大船进至中流舟胶敌伏舟齐出诸小船往救水急风利返吹俱下敌争前夺船辉陷敌军覆砲船尽丧拖罟大舰遂爲敌军战胜品敌师乘之还城陵矶褚汝航夏銮沙镇邦因赴援败同蹈水死是役也战死者数百人失船三十余艘赖彭杨力守要害敌不得上国藩乃收拾余船以兪晟代汝航复遇唐际盛造舟资之会塔齐布之陆军所至有功进薄城陵矶毁敌垒十三斩馘二十水军乃乘胜入长江毁东西岸敌垒九砲台三搜螺山倒口六豁口入黄益湖收嘉鱼复蒲圻进克武汉自是敌闻水军至辄震怖无策弃所守去故湘军顺流下千里无留行下江敌军以水军不可与争锋悉衆屯田家镇彭杨将水师合陆师进击大破之岳斌直进至武穴乃回船掷火烧而上玉麟烧而下忽东风起岳斌乘风玉麟乘流天明合军俱还敌舟烬阵陆上者已夜走田镇旣破湘军水师名天下朝廷采其战法手诏宣示江南北诸水军江南北水军师艇船不谙战续征红单拖罾船皆待风乃行所至淹留而江西亦造战船仿湖南船制以无将领辄失败湖南在籍官丁善庆陈本钦唐际盛李㮣等始捐赀设船局而黄冕专制砲以应征军时言船砲者皆莫能及湖南其后水军益扩张岳斌所统十营玉麟所统八营合大小战船五百砲二千国藩遭父丧奏请以岳斌爲总统玉麟爲协理而战益利所至克捷虽或有小挫终获胜敌迨九洑洲一破长江肃淸金陵大功吿成诏论国藩功以剏立舟师爲首于是国藩奏请以所募水勇改爲经制水兵时大江水师船至一千余砲位及三千计提督一员总兵五员营官副参游二十四哨官都守千把外委七百七十四兵数万二千自荆岳至崇明五千余里立六标分汛计船七百七十四营二十四副将营战船四十三参将营三十三游击营二十三自提督至外委各给坐船长龙设大砲六三板大小砲各二设火药局于安徽湖北二省城设子弹局于湖南省城设船局于汉阳吴城草鞵夹因奏事宜三十营制二十四同治五年六月军机大臣曾奏依行编章程六卷入方略垂示后世颁之天下水师旣立以黄翼升爲提督诏玉麟每岁一巡长江编者曰太平天国旣亡诏论曾氏功以剏立舟师爲首而舟师中人立功以彭与杨爲最是两人之生平宗旨与曾氏兄弟同然观彭氏一生不乐秉节钺任疆寄若有所憾焉者则何哉宣宗道光十一年冬十二月湖南江华傜人赵金龙聚众焚掠两河口傜为苗族之一所居皆山峒自成村落在湖南者为衡永郴桂四州郡界与广东之束州广西之全州均跨五岭之嵴民傜杂处傜性戆鸷不与汉民交通汉民每欺侮之党连官役以肆其虐待凡遇诉讼官为裁判恆左袒汉民以是傜僡积怨适楚粤之天地会中人屡刦夺傜寨牛谷傜无所愬于是江华县之锦田乡傜人赵金龙倡言复仇使常宁傜赵宁牙纠广东散傜三百余合湖南九沖傜都六七百人焚掠两河口杀会徒二十余县令林先梁游击王俊率兵役由黄竹寨往掩其巢格杀男妇十四生擒傜卒五余皆逃散十二年春二月湖南提督海凌阿率兵勦傜至宁远之池塘墟中伏全军覆没先是正月中傜人掠两河口之后连破洪江黄竹等寨进屯长塘坪众至千余皆以红布裹首为号游击王俊李方玉两路进攻颇有斩获金龙窜入蓝山境之五水傜山已有众三千欲据九嶷山为根据地参将成喜以兵扼要道兵寡不能抵御傜人遂抄至宁远海凌阿闻之督师进勦驻军下瓘遣副将马韬领兵前进至池塘墟韬中枪阵亡海凌阿挥众入伏四起乘高下击皆陷没海凌阿坠马被戕新田县知县王鼎铭死之桂阳常宁诸土傜咸起应众号数万帝闻警命巡抚卢坤湖北提督罗思举贵州提督余步云会师进勦夏四月湖南巡抚卢坤等连破傜众于常宁之羊泉镇赵金龙中枪死坤率师至永州时傜众分为三路路二三千犄角出没军中未设粮台而所调常德水师荆州满骑皆不习山战坤悉奏罢之而改调镇草苗疆兵又以衡州水路咽喉而常宁屏蔽衡郡当沖要祁阳又衡永提径且粮饷后路皆派兵勇防御余令坚壁清野檄将弁分路防堵会有诏以傜皆山居趫提负险恐蔓延两粤或盘据山峒致稽搜捕勅诸将诱至山外平野之地众而歼之罗思举因建议以一军由新田后路潜蹑遏其南窜与桂阳北路兵夹攻并遏其西通道州零陵桂阳小路于是三路傜皆驱偪出山东窜常宁之羊泉镇又以其地为入山水口有溪通舟楫市长数里皆为傜宇今既偪归一路且失其翻山长技乃密檄北路兵齐赴又渐移各守隘兵进偪合围距羊泉街十余里会连日大雷雨诸军乘势进勦傜悉众抗拒思举画夜督将弁立泥淖中仰掷火弹大弩延烧民舍数十户毙傜六千徭目赵文凤乞降佯许之攻益急生擒其妻妾子女及头目数百人金龙易服乘间逸为兵士熊生发所执杀余党悉就歼捷闻诸将吏进爵秩有差方傜众之未就歼也帝命户部尚书禧恩盛京将军瑚松额来视师未至军诸将以禧恩宗室为帝亲信重臣议待其至恩举不可曰围久师怠贼必遁糜帑可惜遂违众一战歼之禧恩至军怒其不待也盛气陵之诘金龙死状虚实甚悉思举举其尸及所偑剑印以上乃止广东连州傜人赵青仔纠众侵入湖南之蓝山卢坤等讨擒之青仔聚众二千余扰入楚界之麻岗地方声言为赵金龙复仇坤率提督余步云总兵曾胜移师往勦败之于濠江又败之于银江获青仔磔于市余众悉就戮秋七月广西贺县傜人盘均华起事巡抚祁𡎴勦平之傜众大败于芳林渡均华逸入楚界为防兵所执寘之法八月广东连州入排徭滋事逮李鸿宾入京以禧恩暂署两广总督八排山势周环毗连三省以山峒为巢穴周围小沖七八千处有黄瓜沖者为汉奸入寨滋扰诉之官连州同知蔡天禄鞫之判民偿傜银千二百两民不之偿傜怒纠众出巢抄民家以示报复鸿宾闻警遣总后余余德领兵进勦傜夜袭营都司以下为火弹掷伤坠崖死者数十人鸿宾以硝药失火焚伤入奏帝侦知得实诏逮鸿宾入京下于狱以禧恩权总督九月禧恩奏报各排沖缚献首逆率众投贼傜山全境肃清诏晋禧恩等爵秩有差李鸿宾既就逮诏卢坤被授两广总督禧恩闻坤将至急欲以平傜为元功而傜峒天险不易攻用按察使杨振麟之策以洋银盐布赂傜出降傜贪利踵至旬日间得数百人并缚遣黄瓜沖火烧坪各寨傜目房大第六盘麻山李成意一等诸将遂草草蒇事及坤至悉以善后事宜委之交印卽行帝嘉其办理迅速封禧恩辅国公亦不穷其受降始末冬十月广东曲江乳源两县土盗勾结傜人滋事卢坤派兵勦平之十六年春二月湖南武冈州傜人蓝正樽滋事蓝正樽卽蓝沅旷新宁县傜生也与潘明德吴立鴶等习敎传徒爲前巡抚吴荣光所风闻密饬捕拿明德立鹄皆先后就获正法正樽以官吏购之急遂聚衆三千分路攻扑武冈州城经千总张大宏等击败之余衆渐𨚫大宏等乘胜进逐生擒正樽家属及军师张和尙陈仲潮等夏四月湖南廵抚讷尔经额奏报剿捕武冈州傜人已就肃淸吴荣克旣内召讷尔经额继之莅任后督率文武员弁节次杀获傜衆千有余名惟蓝正樽逸去十七年秋七月▢▢湖南巡抚讷尔经额先是讷尔经额奏报拏获傜人钟顺二究出蓝正樽爲乡勇泰国良等殴毙帝命解交湖广总督林则徐严据研究则徐覆奏情形相同且指正樽衣物及其妻吴氏子明玉女秀兰伙钟顺二并乡勇等爲证帝仍疑其不实降讷尔经额三等侍卫则徐降五级留任杀顺二着地方官吏严密查拏正樽及其长子琢玉等二十七年冬十月湖南新宁傜人雷再浩纠衆滋事命廵抚陆费瑔讨之新宁与广西接壤之黄坡峒傜人雷再浩纠合民人李辉陈名机及全州五排梅溪口傜人萧立山等聚衆起事官吏派兵往捕傜衆抗拒伤毙官役甚衆命瑔遣兵驰往助勦十一月广西廵抚郑祖环连破傜衆于全州击毙傜目李世得再浩逃入山内固守寻与李辉抄掠新宁爲湖南军队所败悉就擒世得之子加辉于道州起事亦败绩被获十二月广西灌阳乡勇勦擒傜目左广秀蒋学泰何其先等湖南道州军队擒获傜目李魔旺等地方肃清二十九年冬十一月广西五排傜李沅发聚衆据湖南新宁城知县万鼎恩死之命廵抚冯德馨亲往督勦沅发在全州纠某数百人赴新宁刼狱戕官据城以守遣傜目李洪蒽往窥广西迁隆土境廵抚郑祖琛派游击段丙南等进勦不利丙南及外委吴玉魁巫宜福等皆阵殁十二月冯德馨奏收复新宁城李沅发自焚死其弟李沅寳复起兵攻扑新宁先是德馨围新宁至四十余日傜始退出而德馨以克复闻于是沅发之弟沅宝闻其兄焚死复举兵驰往新宁爲沅发复仇实则沅发并未死也傜目黄三等且窃据道州等州县连界之癞子山踞险以守铸造军械其地介在四邑之闲路径丛杂地势散漫军队围捕颇难得力新宁傜衆进至大绢峒附近岭后都司张新铭等分途往攻败退守备熊钊府经历刘炳南俱被戕命湖广总督裕泰前往督师三十年春二月新宁傜衆扰及广西龙胜一带参将玛隆阿迎战阵亡傜衆突入永州镇筸诸营刼夺军械营中人无敢撄其锋者廵抚冯德馨于傜衆出城之后谬以收复城池入奏沅发至龙胜玛龙阿及都司邓宗武守备苏东华千总周荣等俱战殁沅发遂踞守黔楚交界山内夏五月湖南提督向荣连破傜衆于楚粤交界地方生擒李沅发地方一律肃淸自向荣提督湖南率兵越境进勦屡破傜衆沅发经屡次溃败之后东奔西突荣计诱之至金峰岭山内督率将弁奋勇登山杀获甚衆沅发带伤由后山滚落厓涧遂就擒余党悉殱地方肃淸编者曰平傜之役竭三省之兵力前后都二十年仅获镇定然元气大损兵机已动故不踰月而太平军起于广西金田村矣文宗咸丰元年春正月帝侍太妃如梁格庄谒陵越八日还宫江苏地震夏五月革甘陕总督琦善职琦善以勦办黑城撒拉回子及黄喀洼番子妄杀雍沙番族颇衆命革职交刑部审讯旋命发往吉林充当苦差六月江苏上海县北门外民家地出血血自地中上冒色红而微紫出地即凝结成块南中各省多见雪秋闰八月南河丰北厯隄决南河𡻷费五六百万金然实用之工程什不及一余悉以供官吏之挥霍河帅宴客一席所需恆弊三四驼五十余豚鹅掌猴脑无数食一豆腐亦费数百金也他可知已骄奢淫佚一至于此而于工程方略方略无讲求之者故河患时警二年春正月台湾民洪纪作乱镇道叶绍春徐宗干督兵讨之帝如梁格庄谒陵越九日还宫夏五月江苏所属州县地生白毛秋七月协办大学士杜受田卒初宣宗于诸子中钟爱恭王奕䜣欲立之以帝齿居长无失德意未决一日命诸子校猎南苑是日恭王所得鸟兽最多帝独无所献宣宗询之帝对曰时方春和鸟兽字微不忍伤生命以干天和且不欲以弓马一日之长与诸弟竞争耳宣宗大悦曰是真有君人之度矣储位遂定时受田爲帝师傅当日之语受田实教之故帝即位即晋受田协揆之职至是卒帝恸哭失声亲临奠醊赠太师予谥文正冬十二月丁未朔日食壬戌既望月食诏停冬至庆贺从通政使罗惇衍请也十二月京师地震三年春二月行用官票命于京师先行三月江苏浙江地大震四日乃止定各省捐赀助饷准文武乡试中额及文武试学额例夏四月日旁见黑气自入春以来风霾屡作日色无光是月初四日午刻日旁忽现黑气四围摩盪形成圆晕兼以烟翳深濠五月江苏上海北门外地复出血始制银锉福建民林俊作乱同安厦门失守福建漳州延平两府民林恭等作乱永安沙县失守镇守被戕旋即收复铸当五当十大钱杀浙江已革监生钱江江字东平归安人鸦片之役江时在广州集衆聚义与英人爲难所作檄文多指斥大府恶之坐以法遣戍新疆后遇赦归游京师公卿皆折节与交值太平军破武昌江闻之曰此吾虽处囊中脱颖而出之时也遂乘海簿笨车出都至太平军杖策谒天王献兴王十四策劝其首取江宁以裕军饷继取汴梁以爲犄角终趋济南以图进取并劝以勿事杀戮爱民礼贤以汉高祖明太祖爲法秀全喜从其策留参帷幄旋以东王杨秀清忌之甚江乃走维扬时朝命侍郎雷以诚办理粮台开府邵伯埭江往见爲之画策疏请空白部照千余纸以劝捐助军饷不旬日得饷十余万又仿江都之仙女傎各会馆抽收釐金法于商行生贾中视其获利之厚簿每百文捐取一文居者设局按月收捐爲板釐行者设卡抽捐爲活釐月会其数以济军饷不期日又得饷数十万军饷获济兵气遂扬而江性憨直恆面折以诚过失以诚不能容乃以江妄陈国谶情同叛逆奏请斩首闻得冤之六月丰北河工复决时北岸野兔千百成羣游行街市捕而剖之无血至冬乃尽秋七月户部奏推广钞法以钱准银凡地丁杂税及一切解部之款均请以钱钞二十抵银一两从之给事中张祥晋条上理财策略谓粤西军兴以来不过两载所费不下三十余万两请亟筹经费以济时需一抽收内地罂粟花税比照茶酒等物一律从重征收一将内务府宫内旧存金器改铸金钱与纹银一律通行一将京城现收铺租章程推广于各行省一律办理下部议不准行八月天鼓鸣是日乙酉夜月明如昼空中有磨聋声俗传爲城愁未几刘民川起兵于上海青浦周烈春等应之与太平军相联络年余乃解散始铸当五十大钱冬十月给事中吴廷溥疏请停止花户等捐不听疏中略谓花户等捐输无补军需徒伤政体帝谓所伤少而稍有益未始不可试行云予安徽殉难督办团练侍郎吕贤基祭葬世职赠尚书谥文节初贤基在朝尝疏论时事颇忤政府是时晥北全境糜烂安徽首辅祁寯藻请派贤基还籍治团练无兵饷以畀之贤其自陈书生不知兵陛辞日痛哭而出至是城陷殉之又刑部员外郎邵懿辰以经学文章名于世时爲军机章京寯藻忌之会太平军北上寯藻遣懿辰出防河人谓懿辰黄河绵亘千里纵有劲兵数万且不易守况徒手无一兵者乎此政府欲置君死地否则以疏防罪君也已而敌军渡河𨈆畿辅懿辰坐是得罪禁蒙古人学习汉字因御史毓荣奏蒙古人沾染汉人习气取用汉人名字并诵习汉文渐失根本帝命严禁之十一月闽浙总督王懿德奏克复厦门十二月王懿德奏克复仙游县城定私铸大钱罪名时行当五当十当五十大钱及铅钱铁钱私铸者衆虽用严刑勿能止也行官票宝钞凡官票银一两抵制钱二十宝钞二十抵银一两与大钱制钱相辅而行四年春二月始铸当百当五百当千大钱晋封贵人那拉氏爲懿嫔三月始铸铁制钱铁当十大钱冬十一月江苏苏州松江太仓各州县水涌突二三尺天鼓鸣江苏地大震五年春正月江苏天雷地震夏六月下北厅兰阳汛铜瓦箱三堡河隄决秋九月江苏天雷地震冬十月江苏地震十二月云南回民杜文秀起蒙化袭据大理府城提督褚允昌死之六年春二月江苏上海等县大雨血三日三月以长子载淳生晋封懿嫔那拉氏爲懿妃冬十一月大学士文庆卒予谥文端文庆以咸丰初年入相尝言欲办天下大事当重用汉人彼皆来自田间知民疾苦清史纪事本末四熟谙情伪岂若吾侪未出国门一步瞢然于大计者乎平时建白常宻请破除满汉藩篱不拘资地以用人曾国藩以乡兵破敌首辅祁窝藻尝于帝前短之文庆时时左右国藩谓国藩负时望能杀贼终当建非常之功后卒如其言七年春正月晋封懿妃那拉氏爲懿贵妃夏六月恆春自杀调吴振棫爲云贵总督时回兵逼近省城恆春以堵截计穷与其妻在署自缢死秋八月己酉朔日食九月参赞大臣法福礼奏收复英吉沙尔喀什噶尔二城先是回人由卡外突入英喀回城失陷汉城被围至是收复冬十一月革云南在籍侍郎黄琮御史窦垿职以云南各属汉囘仇杀琮等散贴格杀回人吿示故也八年夏五月吴振棫奏回民就抚省城解严秋九月彗星出西北其芒扫三台及文昌宫四辅月余乃灭冬十一月吴振棫病免以张亮基爲云贵总督先是振棫受制回人因以病请解任亮基至亦爲囘人软禁出入均不能自由九年春二月杀已革大学士柏葰等先是八年科场后御史孟传金奏中试举人平龄朱墨卷不符命将正考官柏葰副考官朱凤标程庭桂解任听勘帝以柏葰早正揆席勤愼无咎欲曲贷之时肃顺长刑部修夙憾于柏葰遂据刑律坐柏葰以因家人求请撤换试卷与庭桂之子炳采等均处斩庭桂等遣戍内外帘官及新中举人军流降革至数十人柏葰常使朝鲜其国王餽五千金却之请益坚擕归奏闻请存礼部还其使臣清节如此至是以通榜受赂定谳无不𡨚之秋九月王庆云病免以劳崇光爲两广总督广州自前督叶名琛被刦后英人佔居节署及民廛总督将军避居佛山镇城空无人崇光闻命兼程抵省从者请缓崇光叱曰非尔所知也属吏叩马谏崇光曰吾奉天子命来督粤不入城将马往遂单骑疾驱入英人骇愕列队郊迎寻退去商民始得复业十年春三月天雨血三日闰月黑虹见天秋七月荧惑入南斗八月帝奔热河时英法聨军陷大沽礮台据天津自通州近偪京师帝于是月初八日夜出圆明园奔热河冬十二月设立总理各国通商事务衙门时以中西重立和约创设总理衙门堂司各官如军机处例泰西诸国皆于都城列使幕事言哤杂交涉日形棘手总理大臣虽增添至十余人无谙外交者时有才难之叹裁撤长芦盐政归直隶总督管理十一年夏五月彗星复出西北长数十丈犯紫微垣及四辅月余乃灭六月戊午朔日食秋七月帝崩于热河帝素多疾日饮鹿血以疗之至是在热河咯疾大作复患暑泻仓卒求鹿不可得遂于是月十七日寅刻崩于避暑山庄之烟波致爽殿太子载淳继立帝春秋三十有一葬易州龙泉峪号定陵谥曰显庙号文宗文宗冬十一月命丁忧侍郎曾国藩在湖南原籍帮同料理本省团练事务初湖南新宁举人江忠源赴大挑得教职归以新宁地接广西民傜杂处多盗察天下将乱倡行团练以兵法部勒乡人子弟是爲湖南团练之始二十七年秋傜民雷再浩勼衆滋事忠源率乡民擣其巢擒再浩是爲湖南乡勇立功之始及三月洪秀全自金田北走象州朝命大学士赛尚阿出视师闻忠源知兵疏调军前忠源募故所用乡勇五百使弟忠濬率以来号楚勇楚勇始至敝衣藁项满蒙军皆匿笑时敌氛张甚屯兵数万莫敢前忠源筑垒偪敌营以五百人出战斩首数百是爲湖南乡勇出境立功之始忠源既数立功于是兵妒勇甚所屯则私鬬战败固不救反陷之忠源遂以病归兵所至且奸掠焚杀民以爲官兵肆暴虐则倡议通敌及结盟拜会相挻起矣国藩既奉命帮办巡抚团练时湘乡先立练局诸生罗泽南王鑫办团练有名巡抚张亮基令各募一营助战守号湘勇并请国藩主其事辞母忧不出且言书生不知兵已闻武昌破湖南大震始至长沙与亮基治守御且疏言团练之难难于捐赀湖南行伍空虚以练兵爲要务自军兴以来二年有余糜饷不爲不多调集大兵不爲不衆而往往见贼逃溃未闻有鏖战者所用兵器皆大礮乌鎗远远轰击未闻有短兵交锋者其故何哉由兵未练习无胆无艺故也今欲改弦更张于省城立一大团择乡民壮健朴实者招募来省练一人收一人之益练一月有一月之效又曰湖南会匪自粤逆入楚大半附之而去然犹有串子红黑边钱香会成羣啸聚如东南衡永柳桂西南宝庆靖州万山丛簿爲卯育之区有司亦深知其不可遏特不欲其祸自我而发相与掩饰弥缝苟且一日之安积数十年应杀不杀之人而任其横行令乡里无赖之民嚣然而不靖彼见夫命盗首犯常逍遥于法外也见夫粤匪猖獗而莫制也遂以为法律不足凭官长不足畏若非严刑峻法无以折其不逞之志臣欲纯用重典以锄强暴即良民有安生之日臣身虽得残恶严酷之名所不敢辞今之急务在使通省无不破之案而尽除大小各会匪则涤瑕荡秽可期也有曾经抢掠拜会结盟者请即用巡抚令旗恭靖王命立行正法内姦既清外寇虽至无能为已于是先清内讧不经有司掩捕即置重典十旬中戮二百余名一时谤议四起至有曾剃头之称国藩不顾也乃以十二月治军旅以召募易行伍尽废官兵专选士人领山农各自成营拔攷规制今古章式无可仿效独戚继光书号为切时用因所言变通行之以三百六十人为一营中营罗泽南将之左营王鑫将之右营邹寿璋将之塔齐布将兵勇成二营周凤山储玫躬各将二营曾国葆将一营是为湘军陆师编制之始国藩仍欲充广至六千人合忠源所将成一万为义师春三月湖北军溃于黄州曾国藩统水陆军东下时国藩闻总督吴文镕败死黄州知时事愈危势不得出十全于是改营制以塔齐布周凤山储玟躬林源恩邹世琦邹寿璋汤名声曾国葆统之合水师共万七千人建旗东下其营制每营设营官一人分立前后左右四哨每哨设官一营官有亲兵有什长其亲兵分六队每队设什长一名率亲兵十名伙勇一名计六队凡七十二人哨官有哨长一名护勇五名其外有什长有正勇有伙勇一哨分八队每队什长一名伙勇一名其擡鎗队正勇十二名合什长伙勇爲十四名其刀矛小鎗队正勇十名合什长伙勇爲十二名每哨合哨官哨长护勇爲一百八人四哨共四百三十二人合之营官亲兵爲五百四人队官在外其书记医匠或有或无营官主之其联伍之制亲兵六队则一队噼山砲二队刀矛三队噼山砲四队刀矛五队小鎗六队刀矛每哨八队则擡鎗爲第一队刀矛爲第二队小鎗爲第三队刀矛爲第四队擡鎗爲第五队刀矛爲第六队小鎗爲第七队刀矛爲第八队总计一营噼山礮两队擡鎗八队小鎗九队刀矛十九队共爲三十八队其搬运辎重军装行粮则有长夫每营营官及帮办人员共用长夫四十八名搬运子药火绳及一切军装等项共用长夫三十名营官亲兵队噼山砲队用长夫三名刀矛小鎗队用长夫二名计六队用长夫十四名如拔营远行营官另拨公夫帮擡噼山砲哨官哨长及护勇五人共用长夫四名四哨共夫十六名其哨队每擡鎗队用长夫三名每刀矛小鎗队用长夫二名计四哨擡鎗八队用长夫二十四名刀矛小鎗队用长夫二十四名共长夫四十八名总共一营用长夫一百八十名大率百人用长夫三十六名合之营哨官员各勇人等共六百八十五人是爲正额或数营设统领一员或十营或十余营统一统领则视其材之大小无定制其军器立营时给之怀敝修之唯铅弹药绳帐棚得以时领营官给十帐八夹二单哨官三帐一夹二单亲兵队二帐一夹一单哨队二帐皆单凡营帐单者八十夹者十八其军行以三百五十人各备战器百五十人督长夫护用器前有探马后有押帮各从其营无有或错其行率日三四十里黎明而发未晡而息行所至爲叠营官相其地准之以绳从而爲壕壕丈五尺复壕土爲墙厚一丈其崇八尺墙壕容二丈远其余土队爲一棚棚有𫁘厕厕有外内外厕四之内厕一之火药有窖以堇涂之涂皆孔之其军市设于绳墙叠外其垒近市则严其门禁午夜籍之出入无验议而诛之夜号之字营官授之守夜之卒营五十人敌近则百人以更爲班班十人若二十人哨官察之五更咸兴朝暮操练以声警之故行不可速止不可懈行速则病止懈则散作壕之法外内重设外壕广六尺深八尺内壕半之环而沟之必有横涂相距二丈叠墙既成去其外涂留其内涂作墙如城其高七尺子墙半之墙厚六尺左右二门其作筑时见敌则拼力无事则长夫之役也步行率八刻而行十五里寒日短而行易暑日长而行难以画四十刻率之行六十刻而三十里其十六刻以筑营叠余十二刻而后昏暮则神暇形壮可以待敌溯湘军之所由起爲救额兵之敝也初额兵习气深胜不相让败不相救国藩练湘军谓必万衆一心万人一气始可当敌而湘军尊上而知礼畏法而爱民故军日强专灭太平军自成军而出奏功桑梓长驱东下荡鄂渚榷江州规复全皖旁循苏浙然后进克全陵大功告成其后且南至交趾北及承德东循潮汀乃渡海开台湾西极天山玉门大理永昌遂度乌孙水属长江五千里击索闻于海其兵威之盛古未有也后国藩以湘军用武十年气不无稍衰淮上风气强悍宜别立一军使其门人李鸿章招募淮军亲爲定营制选将官以湘军之良教之名曰淮军后以平捻编者曰方湘军之东下也文宗以曾国藩一人兼统水陆军心忧之特诏贵州提督布克慎自黄州还赴其水营诏总督台诵会其师及进克武汉黄诸郡肃清提书至京文宗始喜语枢臣曰不意曾某一书生乃能建此奇功祁寯藻对曰曾某以匹夫居阁里一唿蹶起从之者万余人恐非国家福文宗默然变色者久之同治初元彭蕴章条议时事亦谓湘军遍天下曾某权太重恐有尾大不掉之患于所以撤湘军削曾氏权者三致意焉迨至东南底定剿捻事起僧格林沁败没曹州城下穆宗复召曾氏督师时湘军裁撤已尽曾氏调淮军添募徐州勇训练成军率以往大小数十战皆捷捻势实因此而衰而是时言路犹数数劾之御使阿凌阿且诉其骄妄于是曾氏忧谗畏讥之心日益甚乃请註销封爵开缺以散员留劳效力故其奏言湘军平苗回乃知曾氏暮气之说其实非也然国藩悔已晚矣而其乡人卒未得悟不镜于国藩以自鞭策也惜哉文宗冬十月英吉利军舰驶入广州攻城陷之旋引还初鸦片之局既终中国政府许英人以五口通商英人于来粤请立约总督耆英与其二年后践约届期而徐广缙督两粤叶名琛爲巡抚二十九年英舰入粤河申前约广缙等拒不许入时广州绅民私起团练势张甚广缙因密召诸乡团练十余万列两岸唿声震天英人惧请更定广东通商专约粤人请以严禁入城之语载入条件中英人恐激民变妨商务遂签约广缙等疏入告朝旨大悦封广缙子爵名琛男爵广缙移督湖广名琛坐迁总督英香港总督巴冷复申前请名琛峻拒之六年英政府以巴夏礼任广东领事是年九月有亚罗船自外海入省河所载皆华人而诡张英旗巡河武弁指爲匪登艇索犯拔其旗投甲板上执水手十三人械系省狱巴夏礼大急照会名探谓约载不法华人逃至香港或英船潜匿者华官得移取不得擅拘毁旗尤非礼且华民在英舟爲佣实无罪责归所获十三人名探遣一微员送十三人于领事馆巴夏礼见所遣爲微员又不致词道歉疑有意折辱之遂不受名探仍置十三人于狱而绝不爲备于是英舰攻陷黄浦礮台名探诘衅由巴夏礼请入城面议不许至是遂攻省城陷之以兵少虽得广州不能实行佔领不久复退归军鑑粤民见英军退争起爲暴动纵火洋楼凡美法英各商馆及十三家洋行一切烧燬英兵亦焚缘濠居民数十家以示报复七年冬十二月英法同盟军陷广州先是巴夏礼知法美二国商馆被焚喜曰二国必与我矣驰报▢请▢英国简伯爵额尔金率兵轮八艘抵粤分泊澳门香港遣使告俄法美各国合从之利俄美不许惟各简使求改订商约法则以六年广西有戕杀彼国牧师事求偿未得遂与英联军同贻名探书约期会议偿款美领事亦以毁屋失财移文责偿皆置不答将军巡抚司道见事急就商战守亦怡然若无事衆固请则大言过十五日必无事矣盖名琛父志诜好扶乩名琛爲建长春仙馆祠吕洞宾李太白二仙一切军机进止咸取决焉过十五日必无事者乩语也清史纪事本末四于是同盟军复贻名琛最后书迫令于四十八小时引去至期不得复遂以十一月袭据海珠礮台进陷广州名琛匿左都统署同盟军刧得将军巡抚都统等大索名琛得之挟以登舟事闻褫名琛职以侍郎黄宗汉代之而名琛被虏至印度加尔各答越年余病死时人恶其辱身辱国也爲之语曰不战不和不守不死不降不走八年夏四月英法联军陷大沽命大学士桂良等赴天津议欵约成英法兵舰退出天津广州旣陷英法欲乘胜迫中国政府改订条约俄美亦思乘闲增改通商约章于是四国连䑸北上驶向天津集白河口投书直督谭廷襄请转达首相朝命侍郎崇纶内阁学士乌尔棍泰往会廷襄议款英人谓其非相臣不足以当全权之任辞不见遂攻陷大沽礮台俄美二国居闲排解乃派大学士桂良户部尙书花沙纳赴天津会议又赏已革大学士耆英侍郎衔饬令赴津耆英往拜英使不见惧而还津帝震怒赐自尽桂良等至津英人出所订新例五十六条要以画押允行其中最重要者一增开牛庄登州台湾潮州琼州等处又于长江一带许选择三口一洋人得带眷属在京师长行居住一议偿商亏军费各二百万两清款后交出粤城法人所定四十二条与英略同军费赔款则减英人之半约旣定四国兵舰同时起碇出天津九年夏五月英舰攻大沽礮台科尔沁王僧格林沁击走之先是八年四月联军之陷大沽炮台也帝命僧格林沁督兵驰赴天津僧格林沁目击和议之失败实由海疆重地先时无备之故愤然上疏劾督臣谭廷里议罪复大修守备至是各国舰队赴天津换约大吏遣人吿以大沽口现在设防不便行走当改由北塘口进时英舰先至领兵者爲额尔金之弟卜鲁士抗不遵行总督恆福再遣员往趣令改道英舰遽驶入大沽礮裂截港之铁练有小轮船十三艘䜿红旗挑战逼近礮台开礮轰击步队蚁附登岸僧格林沁遂开炮还击沈其数舰杀登岸兵数百领队官伤股而殒余一艘驶出拦江沙外美舰后至使臣华若翰遵约改道行走朝廷特优答之十年秋七月英法兵陷天津英兵自九年五月败退沿途测量旅顺威海等各要口而去至香港益募闽粤亡命操练不辍华洋商人知其必谋报复也恐兴师妨互市议输银二万两以偿英饷阻其再举英法使臣乃照会通商大臣何桂清言若事事遵八年原约当卽罢兵桂清以闻帝谕之曰卜鲁士首先背约辄带兵船毁我海口防具前此损兵折将实由自取所有八年议和条款槪作罢论如彼自知悔悟可于前议条约中择道光年曾有之事无碍大体者通融办理仍在上海定议不得率行北来再有兵船驶入拦江沙者必痛加攻勦毋贻后悔葢自僧格林沁前此大沽之捷朝野动色相吿谓自此外人或就我范围可修正旧约也而不知英法已潜集船百艘将谋大举入犯僧格林沁经营防务卽北塘一口已用帑百余万两而朝旨命撤北塘之备退保大沽北塘绅士御史陈鸿翊密疏言非计不听编修湘人郭嵩焘时在幕府亦力争之僧格林沁狃于前胜亦不听嵩焘遂辞去至六月英将额尔金法将噶罗率舰队至合兵万有八千窥北塘弛防遂驶进内港僧格林沁麾军驰往扼之值潮退英法兵舰不能动恐爲所袭诡悬白旗示欲和僧格林沁信之按兵不敢击无何潮长舰突出长驱抵新河以七百人登陆僧格林沁矙其寡出劲骑驰之七百人伪退乘势蹴之七百人忽排列爲一字阵人持火枪俟逼近骤发无不中者遂纷纷由马上顚陨三十精骑得脱者七人而已于是英法兵舰进攻大沽时帝倚重僧格林沁恐其有失特旨令退守又命大学士瑞麟统京旗九千防通州是月五日大沽遂陷提督乐善死之僧格林沁退次通州张家湾越七日英法兵进据天津八月英法兵薄张家湾帝出奔热河英兵攻海淀克之纵火燔圆明园英法兵旣据天津帝命侍郎文俊前粤海关监督恆祺赴津议约爲英法所拒改令桂良往得英参赞巴夏礼照会要以增军费及开天津爲商埠并各国酌带数十人入京换约桂良据以入吿严旨拒绝英法遂大扰河西务是月朔进薄张家湾胜保红顶黄褂督战丛枪注射伤颊堕马师奔僧瑞二军亦退至京城外郑王端华尙书肃顺军机大臣穆荫匡源杜翰等拥帝奔热河恭王奕䜣留守仍督僧端二军守海淀帝之仓猝率后嫔出京也道路初无供帐途出密云食豆乳麦粥而已先是英法军至通州命怡王载垣往议款桂良穆荫皆在巴夏礼带十余人入城载垣等宴之巴夏礼言今日之约须面见皇帝载垣答以候旨巴夏礼就榻佯睡不复语载垣遂暂退会有驰吿额尔金将袭城者载垣密使僧格林沁设法擒巴夏礼解京拘于刑部狱及帝出走奕䜣桂良驻城外惟大学士周祖培尙书陈孚恩等会议城守城门昼闭英人声言攻城且索巴夏礼甚急胜保不可或请杀之衆不敢决适有诏飞召南军曾国藩等入援派奕䜣爲全权大臣而英人照会至限三日内交还巴夏礼令其退至天津再议不许又令退至通州亦不许反麾兵攻海淀禁兵不战自溃爰释巴夏礼巴夏礼出欲洩忿纵火燔圆明园管园大臣都统文丰及主事惠丰投福海死九月英法和议成巴夏礼要奕䜣至军订约限以三日开安定门周祖培等开城延入巴夏礼带百余人入城法使亦入俄因释放前此与巴夏礼同执之十余人已监毙八九英人愤甚再扰海淀火三日夜不绝复声言攻禁城奕䜣乃再以和议请法使居闲排解先索卹欵五十万两予之于是巴夏礼与额尔金各陈兵仗至礼部订约六十五条于八年原定外续增九条法亦续增十条更辟天津爲商埠许两国派遣公使领事驻中国偿英国银一千二百万两法国银六百万两换约后廷臣合辞请帝回京不许明年七月崩于行在宣宗道光十八年冬十一月授湖广总督林则徐钦差大臣驰往广东查办海口禁烟事件兼节制广东水师鸦片烟本属药材见李时珍本草纲目中言阿芙蓉自唐贞元时代阿剌比亚商人以罂粟输入中国至明万历十七年列入关税表中栽鸦片十斤值价银条两个赐鸦片贸易之通知由来已久明季以来民间渐有用以吸食者雍正七年曾布禁令贩卖枷杖再犯边远充军而干隆中海关则例则又列入药材项下每百觔税银三两然其行时输入额尚不多又输入之者以葡萄牙人爲主及干隆末季英吉利东印度商会垄断中国商权而印度孟加拉等地方又爲鸦片产地于是输额日增矣嘉庆初年屡下谕旨严加厉禁有输入者辄销毁之吸者罪至绞候然沿海官衙贪利纳贿听具自由输入驯至道光十六七年间输额增加五倍是年闰四月鸿胪卿黄爵滋奏请严塞漏卮以培国本建议令直省将军督抚各议章程具奏议者皆如爵滋言而则徐语尤剀切帝大感动乃命则徐驰驿赴粤实行杜绝鸦片贸易之策十九年冬十一月下诏停止英吉利贸易以是年正月未至广东限令英商三日内缴出所蓄鸦片英人置不理二月初赐徐停其贸易囚其沙文领事义律不得已出洋面趸船上所存一千三十七箱则徐知非全数每箱百二十觔统计资本金六百万元有奇则徐驰奏请解京师诏令即在海口销燬英人怏怏去诸国商船相随开赴澳门则徐遂与诸国约凡船入口者皆须共结不得夹带鸦片违者船货没官人即正法时通商之国以十数皆请如约独义律不愿且请则徐遣员至澳门会议则徐不许下令逐英人出澳门并绝其饷馈义律遂以索食爲名纠师船入尖沙嘴开礮示威则徐坚持不动义律乃潜赴澳门介葡人转圜但请削去人即正法一语余皆悉唯命则徐复严拒之于是九十月间英舰六艘袭海口皆爲参将赖恩击走计不得逞则徐因奏请相机剿抚并请饬福建浙江江苏诸督抚严防海口并奏停其贸易时朝宫皆主张排外大理卿曾望颜至奏请封关海禁尽停各国贸易则徐力言不可谓恐诸国协而谋我也帝然之至是宣布停止英吉利贸易之谕下然义律犹遣使调停请仍许英商回居澳门则徐以新接朝旨不便骤更仍严斥不许二十年秋九月以英吉利兵舰陷定海驶至天津投书讲款诏禠两广总督林则徐职以琦善代之敕沿海各省休战则徐以十九年十二月奉命总督两广乃缮守备于虎门横当山各海口添列礮位设木桴铁索奏宜高廉道驻澳门拨隶水师资控驭是年二月英海军统领伯麦率军舰十五艘汽般四艘运送船二十五艘由印度出发五月驶至澳门附近则徐发火舟乘风潮攻之焚其杉板小船二相持月余以粤之无隙可乘也乃改图分扰各省以五艘驶至夏门金夏道刘曜春甫发兵拒战英舰遽飏去而合扰浙之二十六艘攻定海六月陷之七月以五艘赴天津投书讲款凡六条一还偿货价二开放广州夏门福州定州上海爲商埠三两国交际用对待之礼四赔偿军费五不得以英船夹带鸦片累及居留英商六尽裁洋商浮费直隶总督琦善以闻诏以琦善爲钦差大臣赴粤查办革则徐职令留粤听勘并勅沿海洛省不得开礮二十一年春正月以英吉利兵舰攻陷虎门外沙角大角两礮台禠琦善职命奕山爲靖逆将军驰赴广东军营琦善以二十年十月至广州悉反林则徐所爲恐和议之不速成也撤各隘兵以媚敌水师提督关天培侦知敌人日夜增造小船及攻具并召集贩烟各艇以爲战备密报琦善请增兵不许伯麦遂以十二月突攻陷沙角及大角礮台副将陈连陞战殁天培及总兵李建钰游击马辰等尚分守镇远威远各礮台兵各仅数百再请增兵省城文成亦力求琦善置不问惟移书义律力伸和议于赔偿烟价外许开放广州割让香港归还浙江俘虏以赎定海草约成以闻帝不许至是再下宣战之谕命奕山爲将军杨芳隆文爲参赞大臣驰赴广东逮琦善入京以祁𡎴代之二月英吉利兵舰攻陷虎门礮台美法两国商人递书任调停不许琦善既与英人订立草约而宣战之谕忽至琦善恐甚惟饰美女列珍味盛飨英使而义律觉事已中变遂于是月连攻横当虎门各礮台皆陷提督关天培战死清史纪事本末四闰三月英吉利兵舰攻陷四方礮台进薄广州将军奕山遣知府余保纯出城讲款英兵退先是奕山等至粤惑于翼长随员等之言思侥倖一战夜袭敌舰仅获小胜而翌旦英军已连破广州城西北之天字礮台泥城港及城北山顶之四方礮台奕山避入廵抚署使广州府余保纯往讲款遂议定休战条约凡四一将军等允于烟价外先偿英军军费六百万元限五日内交付一将军及外省兵退屯城外六十里地一以香港割让爲未定问题俟后日协商一英军退出虎门和议旣定奕山等以此六百万之偿金议由运海关三库担认四百万广州行商担认二百万于是粤民大忿三元里民万余树平英团之旗帜以与英人爲难义律陷重围不得出知府余保纯往解之挟义律出围乃偿金交毕英军撤去广州卽促将军等离城奕山退屯金山饰词入吿谓英人穷蹙乞抚请准照旧通商帝亦微闻之不之诘也寻追论则徐罪遣戍伊犂论者谓当与英人龃龉初起时廷寄则徐训令有不患卿孟浪但戒卿不可畏葸之语至是反坐以决裂遣戍万余里外盖欲以谢英人也时人多爲不平而则徐自若九月以英吉利兵舰陷厦门分兵陷定海镇海宁波诸城命大学士奕经爲扬威将军驰往浙江办理军务先是英舰退出虎门以二十年所索六款及香港割让之约未得中国政府之决答不肯罢兵思借战胜之威移兵北上伯麦遂自印度续调战舰来粤准以六月北发适飓风破其坐船颇有损伤粤督祁坟遂铺张入吿谓获神祐撞碎洋船漂没洋兵无数浮尸蔽海朝廷方发藏杳谢海神允广东保举守城文武至数百员而英遣大使璞鼎查海军少将巴尔克哭至使其将卧乌古巴尔克率军舰九艘汽船四艘运送船二十三艘以七月进迫厦门陷之督臣颜伯焘退至同安英军得厦门亦不守全队驶往浙江伯焘遂以收复厦门奏闻而英军复以八月进陷定海总兵王钖肶郑国鸿葛云飞皆战死旋陷镇海督师裕谦自杀英军直溯甬江泊宁波城下提督余步云弃城走上虞宁波失守慈谿余姚居民皆逃散一空事闻命奕经爲扬威将军进军浙江谋恢复二十二年秋八月以英吉利兵舰连陷乍浦寳山上海镇江偪江宁诏尙书宗室耆英等爲全权大臣往江宁英军议和英军撤兵还定海先是奕经等以正月至杭州二月发兵攻宁波败绩抚臣刘韵珂力主和议令诸军按兵罢攻而英人于四月以全军迫乍浦占领之五月进陷寳山提督陈化成战死旋陷上海溯长江六月陷镇江副都统海龄自缢死英人分军西薄江宁七月登岸运大礮置钟山之巅爲碎城之计画适朝命者英伊里布及督臣牛鑑爲全权大臣飞书阻止诘朝齐赴吴舰议和于七月缔结中英修好条约所谓南京条约者也凡十三条其要项如下一中英两国将来当维持平和一中国政府向英政府纳军费一千二百万元商欭三百万元鸦片赔偿六百万元共二千一百万元限千八百四十五年岁末清付一开广州厦门福州宁波上海五港许英人通商及居住且一切不课关税一以香港之主权让与英政府一放还英人之爲俘虏者一战役中爲英人服役之华人一律免罪一将来两国往复之文书用平行款式一条约得皇帝批准偿金交付六百万元之后英军当自当时所占领之长江沿岸等地撤兵惟舟山及古浪屿在条约实行之前仍由英军占领英舰遂于是月驶出江宁尽调碇泊长江之舰队还屯定海二十三年春三月逮台湾镇总兵远洪阿等下于狱初二十一年八月及二十二年二月英舰过台湾有在淡水港遭风触礁者有在大安港搁浅者皆爲台湾义勇两所捕获计白人二十四黑人百六十五总兵达洪阿兵备道姚莹飞章奏捷赏达洪阿太子少保姚莹二品顶戴会南京条约成两国当交还俘虏达洪阿等遽将黑人枪毙仅遣白人等还英舰英使璞鼎查乃以镇道虐杀难民冒功揑奏徧诉江浙闽粤四省大吏胁令上闻帝命闽督怡良渡台查办至是逮达洪阿等入都下刑部狱寻俱革职夏五月耆英等与英吉利全权公使于香港交换条约自是鸦片战争之局幸终而欧美订约之使纷至中国政府遂弛鸦片之禁令以洋药之名征收关税由是臣民吸食鸦片之弊风不啻爲国家法律所默许矣