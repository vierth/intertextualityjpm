应菴昙华禅师语录X卍XXX应庵和尚语录序道不可以言传不可以情解不可以识识夫如是则应庵语录将何用哉自昔古尊宿未甞有无言者如以黄叶止小儿啼坐断中边超脱三际谓之参活句非学语之流所能解也后世师法之是之谓不朽此应庵所以不得默默而但巳师顷挂钖天台护国为元布袋所称赏请为第一座轩然如野鹤之出鸡林自是诸方声名籍甚绍兴丙子余去郡三衢乃遇诸途少留于白鹤寺夜话终夕而论辩从横如大川东注衮衮莫知穷极如驾轻车就熟路周游四方而无留碍也以是期此公必能振起杨岐一宗后果遍住名山所至云衲归重最后天童法席尤盛肩相摩袂相属随其根器闻其法者咸有所得显忠诠又其崭崭出头角者既住凤山即编类师生平所说为一帙以传后学厥志可为勤矣所谓从苗辩地因语识人则不可无此录然以正眼观之借使如珠走盘空花乱坠犹未是见应庵道理斯事实难商攉有志之士宜着精彩则师之话行也必矣松窗居士钱序X应菴和尚语录目录序文目录卷第一住处州玅严禅院语录衢州桐山明果禅院语录蕲州德章安国禅院语录卷第二饶州报恩光孝禅寺语录饶州东湖荐福禅院语录卷第三饶州莞山宝应禅院语录庐山归宗禅寺语录卷第四婺州宝林禅寺语录婺州报恩光孝禅寺语录再住归宗禅寺语录江州东林太平兴龙禅寺语录卷第五建康府蒋山太平兴国禅寺语录平江府报恩光孝禅寺语录卷第六明州天童山景德禅寺语录小参X卷第七法语上卷第八法语中卷第九法语下书卷第十颂古真赞偈颂佛事塔铭祭文应菴和尚语录卷第一初住处州妙严禅院语录住湖州显忠资福禅寺门人等编师受请判府左司度疏师拈示众云此是判府左司两手分付谓之无尽藏顶王三昧言言见谛句句朝宗若也知得更不重说偈言若也未知輙烦僧官对众宣读X陞座僧问一法若有毗卢堕在凡夫万法若无普贤失其境界去此二途请师速道师云天长地久进云亲切巳蒙师指示一句无私利有情师云知恩方解报恩进云昨夜清风生八极今朝流水涨前溪师云追风天马戴麒麟进云非但左司承此善学人礼拜谢师恩师云未放你在僧礼拜师云脚跟下失却师乃云宝劒挥空干坤失色掀翻是非窠窟截断生死根株有佛处不得住地久天长无佛处急走过河清海晏三千里外一句全提更无丝毫渗漏堪与佛祖为师作箇人天牓样正恁么时转凡成圣一句作么生道委悉么万古碧潭空界月再三捞摝始应知入院上堂僧问远离光孝来赴妙严如何是不动尊师云一别莲城五日程进云竹密不妨流水过山高岂碍白云飞师云老僧不曾动步进云今日得闻于未闻师云急须吐却进云昔日杨岐今朝和尚师云这里着不得进云争柰公案现成师云将谓你是箇汉僧云札师云未在师乃云孤峰万仞鸟道虗玄名利杳忘是非顿绝直得猿吟古木虎啸幽巖碧落青霄道人活计虽然恁么更须知有人境俱夺向上一窍乃竖拂云天上有星皆拱北人间无水不朝东上堂大道只在目前要且目前难覩欲识大道真体不离声色言语言语动用了无交涉且大道真体在什么处良久云可怜傅大士处处失楼阁出队归上堂透过铁壁银山红尘閙市全彰古佛家X风经过酒肆茶坊突出衲僧巴鼻冷笑诸方寒灰枯木坐在无魂必死之地妙严有些子神通为汝诸人出气卓拄杖云三十年弄马骑却被瞎驴受记又卓一卓下座上堂九年面壁坏却东土儿孙只履西归钝置黄面老子以拄杖划一划云石牛栏古路一马生三寅上堂黄蘗老婆大愚饶舌佛法无多子正眼瞎驴灭蓦拈拄杖云妙严突出拄杖三人证龟成鼈以拄杖卓一卓云拄杖子善甄别硬却嵴梁莫教漏泄观音菩萨将钱买胡饼放下却是一块生铁遂掷下拄杖下座上堂大丈夫须勐烈打破从前伎俩直下斩钉截铁拈却佛祖机拔却系驴橛岂不见睦州为人太亲切拶得云门脚折后来儿孙不辨端倪却向推门处辨别若也恁么参禅驴年未得休歇妙严不惜眉毛与你当头拈出蓦拈拄杖掷下云南赡部洲人常在北郁单越上堂举僧问大隋如何是和尚家风隋云赤土画簸箕僧云如何是赤土画簸箕隋云簸箕有唇米跳不出师云诸人还知大隋落处么妙严更为颂出簸箕有唇米跳不出天下衲僧赤𩨘𩪸更须拨转上头关十方世界黑似漆以拂子击禅床下座上堂荆棘林中红烂破驴嵴上苍蝇韩信临朝底洞山佛无光者一队汉朝打三千暮打八百有什么罪X过只如铜沙罗里满盛油汝诸人又作么生良久云大尽三十日小尽二十九上堂举玄沙问镜清不见一法是大过患且道不见什么法清指露柱云莫不是者箇法么沙云浙中清水白米许你喫若是佛法未梦见在师云镜清放顽佛祖也不柰何若非玄沙深辩来风几被露柱吞却有人辩得出妙严两手分付上堂百草头上罢却干戈万仞峰前纵横游戏暗嗟鲁祖面壁一味祇贪瞌睡翻笑睦州见僧与我提一桶水当恁么时临济喝若雷奔也拈放一边德山棒如撒星亦置之一处妙严有一条活路与汝诸人共行遂𦘕一圆相云东山下左边底浴佛上堂僧问黄面老子二千年前有一段不了底公案请和尚为佗批判师云仰面不见天低头不见地进云祖祢不了殃及儿孙师云莫谤佗好进云既是清净法身本无出没因甚年年将恶水泼佗师云要佗知痛痒进云只如云门大师道我当时若见一棒打杀与狗子喫却未审具什么眼目师云尽大地人不知落处进云云门大师虽则坐断干坤争柰落在释迦老子圈缋里师云贼是贼捉师乃云德山拆却佛殿云门一棒打杀麻三斤殿里底杖林山下竹筋鞭三遭痛棒九到洞山若作佛法商量烂却舌头不作佛法商量堕坑落堑到这里黑漆拄杖有屈无叫处古庙香炉虽冷烧杀阇梨正恁么时如何武陵X春巳老台榭绿阴多上堂拈拄杖云昔白云端师翁道古人留下一言半句未透时撞着铁壁相似忽然一日觑透后方知自已便是铁壁且道如今作么生透乃云铁壁铁壁师以拄杖卓一卓云铁壁铁壁急急如律令勑下座衢州桐山明果禅院语录嗣法门人等编入院开堂拈香云此一瓣香恭为今上皇帝祝延圣寿万岁万岁万万岁次拈香奉为判府中书舍人两厅通判阖郡文武尊官伏愿增崇禄位又拈香云此一瓣香奉为先住宣州彰教后住平江虎丘山云巖禅院隆和尚爇向炉中用酬法乳之恩一任天下衲僧敲甎打瓦遂歛衣就坐乌巨山雪堂和尚白槌竟师云证第一义谛空名师子吼师子既吼狐狼屏迹异类潜踪莫有共相出手底么出来相见僧问德山入门便棒是箇金刚圈临济入门便喝是箇金刚圈只如睦州见僧便云担板汉是箇什么师云是箇铁块子进云忽有箇道是箇栗棘蓬又作么生师云剌头入胶盆僧云从前汗马无人识只要重论盖代功师云九九八十一师乃云善言言者言所不能言善迹迹者迹所不能迹言迹既尽犹是就理变通向衲僧门下未足观光是故从上佛祖提持正印密付要旨若不具别缁素大眼目如何跂及岂不见世尊在菩提树下明星现时成等正觉X尔时大地众生同得同证于四十九年曲尽老婆心末后向百万大众前拈花独有迦叶微笑便云吾有正法眼藏涅槃妙心分付摩诃大迦叶敢问诸人且道有分付无分付若道有分付则埋没迦叶师兄若道无分付则辜负释迦老子这里若泾渭不分则灵山付嘱遂为虗设正当恁么时还有人道得么若也道得明果价增十倍苟或未然雪后始知松柏操事难方见丈夫心复举保寿开堂三圣推出一僧保寿便打三圣云与么为人瞎却镇州一城人眼去在保寿掷下拄杖归方丈师云丛林中商量尽道保寿三圣是作家炉鞴本分钳鎚有什么交涉殊不知二老被这僧一拶直至而今扶不起今日莫有为二老雪屈底么出来与明果相见有么蓦拈拄杖掷下云龙蛇易辨衲子难瞒上堂举米胡令僧问仰山今时人还假悟也无山云悟则不无争柰落在第二头其僧回举似米胡胡深肯之师云米胡提本分钳鎚仰山展劒刃上事二老于唱教门中足可称尊若向衲僧门下总是喫棒底汉上堂九九九释迦老子不知有翻转面皮伸出毛手握金刚鎚碎窠臼突出无位真人一一面南看北斗下座浴佛上堂释迦老子初生下时一手指天一手指地天上天下唯我独尊后来云门道我当时若见一棒X打杀与狗子喫贵图天下太平师云云门此话虽行未免落佗陷穽黄面老子末上卖峭正是附草附木二俱不了以左手拍禅床云过这边着汝诸人还见明果落处么珊瑚枕上两行泪半是思君半恨君上堂僧问大慧禅师道无之一字是断生死刀子还端的也无师云恁么说话未梦见赵州在进云忽有人问和尚狗子还有佛性也无未审如何师云无僧礼拜乃举僧问云门不起一念还有过也无门云须弥山师云云门道得不妨谛当要且落在第二头若时明果即不然忽有人问不起一念还有过也无只对佗道致将一问来圣节上堂圣谛第一义高而无上广不可极渊而无下深不可测干坤依此而覆载日月依此而照临虗空依此而宽广万灵依此而变通故我林下道人依此学无为法悟无生忍且道报恩一句作么生道一炉沉水一声佛仰祝吾皇亿万年韩太尉入山上堂举朱行军入南际寺齐僧执手炉行香乃云直下是直下是时有僧云直下是什么行军便偈僧云行军是佛法中人恶发作么行军云你作恶发会那僧便喝行军亦喝云钩在不疑之地遂唿左右认取者僧着师云行军拈出倚天长劒者僧披襟敢冲雪刃虽然两不相伤争柰二俱弄险今日承宣太尉入山斋僧虽无如是问答须知此话巳行X此话既行且道说箇什么卧龙才奋迅丹凤亦翱翔上堂三世诸佛眼里无筋六代祖师皮下无血明果咬定牙关𨁝跳也出佗圈缋不得何故南泉斩猫儿上堂千溪水冷万壑云寒无位真人干屎橛金刚宝劒破牢关多年历日最灵验百尺竿头子细看瞎却眼哑却口无孔铁鎚成队走且脑后一句是第几机喝一喝云耶舍塔中敲铁磬天台鴈荡绝人行复举赵州访茱萸至法堂上从东过西从西过东萸云作什么州云探水萸云我者里一滴也无探箇什么州以杖靠壁而出师云茱萸一滴也无滔天白浪赵州以杖靠壁不犯波澜虽然二老同死同生争柰明果未肯放过在上堂举南院示众云赤肉团上壁立万仞有僧出云赤肉团上壁玄万仞岂不是和尚语院云是僧便掀倒禅床院云者瞎汉便打师云也是勾贼破家若非者僧敢捋虎须争见南院汗马功高虽然明果更资一路赤肉团上壁立万仞若有僧出噼嵴便打何故杀人刀活人劒具眼者看上堂少室巖上风吹石裂大彻堂前冷灰豆爆大丈夫汉一刀两断蓦拈拄杖云汝诸人还知明果拄杖么良久卓一卓云龙得水时添意气虎逢山色长威狞上堂举修山主颂云二破不成一一法镇长存若作一二会永劫受沉沦师云坐杀修山主也直饶不作X一二会不免入驴胎马腹是汝诸人十二时中行住坐卧还知放身命处么岂不见道不是河南便河北喝一喝下座上堂举睦州问僧近离甚处僧便喝州云老僧被你一喝僧又喝州云三喝四喝后如何僧无语州便打者掠虗汉师云丛林中商量道待佗道三喝四喝后如何便与掀倒禅床不然拽坐具噼口摵不然拂袖便行不然更与一喝恁么说话要称为达磨儿孙大远在漆桶参堂去下座上堂举僧问云门杀父杀母佛前忏悔杀佛杀祖向什么处忏悔云门云露师云云门露勐如虎达磨师不是祖岂不见盐官老须弥为槌虗空为鼓又不见禾山老解打鼓休莽卤甜瓜彻蒂甜苦瓠连根苦喝一喝下座乌巨山雪堂和尚到上堂云临济三遭痛棒高安滩上知归兴化于大觉棒头深明黄蘗意旨山中兄弟虽然不多各各病在膏盲若非师叔和尚到来明果岂敢妄通消息少间下座与诸知事头首大众同伸拜请伏望慈悲痛垂发药上堂万里无寸草青天轰霹雳十字街头痴汉棒打不死钓鱼船上谢三郎一向卖峭有句无句如藤倚树树倒藤枯沩山呵呵大笑且道明什么边事禹力不到处河声流向西上堂僧问虗空消殒时如何师云离娄行处浪滔天X复举雪峰巖头钦山参德山钦山问天皇也漝么道龙潭也漝么道未审和尚作么生道德山云汝试举天皇龙潭底看钦山拟议德山便打钦山被打归延寿堂云是即是打我太煞巖头云你恁么佗后不得道见德山雪窦拈云钦山置箇问端甚是奇特争柰龙头蛇尾汝试举天皇龙潭底看坐具便𢷾大丈夫汉捋虎须也是本分佗既不能德山令行一半若尽令行雪峰巖头总是涅槃堂里汉师云宗师非具透关眼有格外机临垂手之际又焉能辨其缁素只如德山令行一半雪窦还免得也无既不能免当时若从德山门下过也是喫棒底汉蓦拈拄杖云还见德山么乃卓一卓云贼是小人月旦上堂召大众云三日前五日后若不挥劒渔父栖巢明果有一转语也要诸人共知犀因翫月纹生角象被雷惊花入牙下座蕲州德章安国禅院语录嗣法门人等编入院上堂僧问机不离位用处停机即不问未审万机不到处如何通信师云一举四十九进云坐断十方去也师云你要哑却老僧口那进云和尚是什么心行师云你也是什么心行进云只这里还着者一句子得么师云着得千句万句进云只如万机不到处作么生行李师云万机不到处七穿八穴进云争柰净躶躶无依赤洒洒全露师云是上座得力处进X云只如僧问香严不慕诸圣不重已灵时如何香严道万机休罢千圣不携疎山具什么眼脑不肯香严师云阇梨纳败愈甚进云肯诺不得全还明得香严意也无师云烂却你舌头进云肯则肯佗诸圣诺即诺自已灵香严不肯疎山又如何话会师云平地上喫交进云疎山后问镜清肯诺不得全道者合作么生清云全归肯诺此理如何师云失却拄杖子僧提起坐具云争柰者箇何师云错认定盘星进云疎山道不得全又作么生清云箇中无肯路还得𡎺顶𡎺底也无师云脑后见腮进云学人肯不存诺不立时如何师云草里辊进云任从天上辊不向地中埋师云却较些子僧礼拜师云得箇驴儿便喜懽师乃拈拄杖云三世诸佛也与么六代祖师也与么天下老和尚也与么章山更与诸人为蛇画足卓一卓云万机俱寝削一箭中红心复举夹山会下有一僧到高亭才礼拜亭便噼嵴打僧云和尚莫打某甲又礼拜亭又打赶出其僧举似夹山山云会么僧云不会山云赖汝不会汝若会即夹山口哑去师云高亭一期忍俊不禁争柰拄杖放行太速者僧当时若是箇汉莫道高亭夹山便是达磨出来也斩为三段何故家肥生孝子国覇有谋臣上堂云少室峰前漆桶话堕曹溪路上赚杀阇梨是汝诸人还曾梦见也未岂不见道千年田八百主蟭螟虫吞却虎复举临济问院主什么处去来主云州X中粜黄米来济以拄杖划一划云还粜得者箇么主便喝济便打次典座至济举似典座座云院主不会和尚意济以柱杖划一划云你又作么生座礼拜济又打黄龙南禅师拈云院主下喝不可放过典座礼拜放过不可临济令行归宗放过三十年后有人说破大沩哲和尚拈云院主下喝典座礼拜临济令行古今独迈师云二老汉虽力荷纲宗检点来未免依草附木殊不知大小临济被者两箇汉破家散宅还会么杀人刀活人劒上堂举芙蓉和尚初参归宗问如何是佛宗云我向你道你还信否芙蓉云和尚诚言焉敢不信宗云即汝是曰如何保任宗云一翳在眼空花乱坠法眼拈云归宗若无后语有什么归宗也法眼与么道正是盲人摸象乃拈拄杖云汝等诸人要见章山为人处么掷下云三十年后上堂举僧问仰山法身还解说法否山云我说不得别有一人说得僧云即今在什么处山乃推出枕子示之沩山云寂子用劒刃上事师云若是劒刃上事仰山何曾会用忽有箇衲僧出来问章山法身还解说法否也只向佗道我说不得别有一人说得又问说得底人在什么处只对佗道三生六十劫上堂举僧问百丈如何是奇特事丈云独坐大雄峯僧礼拜丈便打师云大小百丈答话不了上堂举六祖受道之后过法性寺坐廊庑间暮夜风X飏剎幡二僧对论一云风动一云幡动往复不巳六祖曰可容俗流辄预高论否二僧曰愿闻其义祖曰不是风动不是幡动仁者心动师拈云一盲引众盲相牵入火坑上堂德章老瞎秃从来没滋味拈得口失却鼻三更二点唱巴歌无端惊起梵王睡喝一喝云我行荒草里汝又入深村应菴和尚语录卷第一应菴昙华禅师语录X卍XXX应菴和尚语录卷第二饶州报恩光孝禅寺语录嗣法门人等编师入方丈据坐云现成公案坐断誵讹错下註脚搥折你腰撩起便行必死之疾要须英俊别有生涯忽遇冲云俊鹘来时如何缦天网子百千重上堂举临济在黄蘗处三度喫棒底意旨你诸人还觑得透也未直饶一咬便断也未是大丈夫汉三世诸佛口挂壁上天下老和尚将什么喫饭上堂举盐官示众云虗空为鼓须弥为槌什么人打得众无对南泉云王老师不打者破鼓法眼云王老X师不打师云二尊宿大似喫李子只向赤边咬报恩今日与盐官相见去也虗空为鼓须弥为槌要打便打莫问是谁蓦拈拄杖卓一卓下座上堂山河大地草木丛林尽是恒沙劫千佛数直饶信得及去大似掉棒打月东头买贵西头卖贱三十年后破草鞋向什么处着漆桶参堂去上堂举僧问幽溪和尚大用现前不存轨则时如何溪起绕禅床一匝而坐僧拟进语溪与一踏僧归位立溪云汝与么我却不与么汝不与么我却与么僧拟进语溪又与一踏云三十年后吾道大行师云善射者箭不虗发若是箇汉何处更有幽溪虽然只如最初一踏何似末后一踏试检点看浴佛上堂始从鹿野苑终至䟦提河用尽自已心笑破佗人口至于拈花付嘱达磨安心南北分宗曹溪列派向衲僧门下正如掘地覔天以拂子划一划云正当今日是我如来大师庆诞之辰天下丛林一年一度谓之浴佛若唤作浴佛喫棒有分若不唤作浴佛辜恩负义岂不见遵布衲浴佛次药山遂问汝只浴得者箇要且浴那箇不得布衲云把将那箇来药山便休去师云遵布衲当时若是箇汉待佗道浴那箇不得便拈杓子噼面掷虽然也不得屈药山何故不入虎穴争得虎子上堂举慈明和尚或时方丈内以水一盆上札一口劒下着一緉草鞋膝上横按拄杖凡见僧入门便指X拟议便棒师云我当时若见便去左耳边低低地下一转语待佗贪观天上却与一指才拟议拔劒便斩蓦拈拄杖下座大众一时赶散结夏上堂僧问人皆畏炎热我爱夏日长薰风自南来殿角生微凉时如何师云倒戈卸甲师乃拈拄杖横按云住山僧某甲据菩萨乘修寂灭行同入清净实相住持以大圆觉为我伽蓝身心安居平等性智老僧二千年前与十二大士同在光明藏中亲闻如来金口丁宁付嘱向二千年后为末世众生广演斯要今正是时报恩不敢囊藏被盖更为诸人八字打开去也以拄杖卓一卓云先请文殊大士向山僧拄杖头上为诸人说安居偈护生须是杀杀尽始安居要会箇中意铁船水上浮次当山僧重说偈言去也文殊据虎头山僧収虎尾中间诸菩萨随列生懽喜复以拄杖卓一卓下座虎丘和尚忌日师拈香云平生没兴撞着这无意智老和尚做尽伎俩凑泊不得从此卸却干戈随分着衣喫饭二十年来坐曲彔木悬羊头卖狗肉知佗有甚凭据虽然一年一度烧香日千古令人恨转深严教授请上堂僧问凝然湛寂有辱宗风廓尔现前犹辜自已去此二途如何即是师云一槌便透进云风卷长空千里静日轮当午八方明师云未是上座放身命处进云只如僧问杨岐和尚如何是佛答云三脚驴子弄蹄行此理如何师云痴人棒打不死进X云未审那一脚落在什么处师云你又醉也进云忽有人问和尚如何是佛未审如何对佗师云噼嵴便棒僧便礼拜师云不识痛痒汉师乃云五百力士揭石义万仞崖前撒手行十方世界一团铁虗空背上白毛生直饶拈却膱脂帽子脱却尳臭布衫向报恩门下正好喫棒何故半夜起来屈膝坐毛头星现衲僧前上堂十五日巳前水长船高十五日巳后泥多佛大正当十五日东海鲤鱼打一棒雨似盆倾直得三千大千世界一切众生悉皆懽喜谓言打者一棒不妨应时应节报恩不觉通身踊跃遂作诗一首举似大众蜻蜒许是好蜻蜓飞来飞去不曾停被我捉来摘却两边翼恰似一枚大铁钉上堂谢维邪举兴化问克宾维那汝不久为唱道之师宾云不入者保社化云会了不入不会不入宾云总不与么化便打乃云克宾维那法战不胜罸钱伍贯设饡饭一堂至来日斋时化自白槌云克宾维那法战不胜不得喫饭即便赶出雪窦云克宾要承嗣兴化罸钱出院且置却须索取者一顿棒始得棒既喫了作么生索得雪窦要断不平之事今夜与克宾维那雪屈以拄杖一时打散师云大小雪窦与克宾雪屈要且无合杀下座解夏上堂举僧问云门初秋夏末前程或有人问未审对佗道什么门云大众退后僧云过在什么处门X云还我九十日饭钱来师云这僧有迎刃底谋略云门具杀活手段虽然若在报恩门下更须勘过始得下座上堂举大愚芝和尚示众大家相聚喫茎虀若唤作一茎虀入地狱如箭射师云好语要且无来处有人辨得出与你一两金下座上堂尽大地无一粟米大十有九箇剌头入胶盆有般瞎汉只管说照用同时人境俱夺盖为鑪鞴之所钝铁尤多良医之门病者愈甚报恩更作死马医未免撞入漆桶队里复举金峰和尚一日因僧问讯乃把住云辄不得道我有一则因缘举似你僧作听势峰与一掌僧云为什么打某甲峰云我要者话行师云者僧虽深入虎穴要且未具师子爪牙金峰虽有师子爪牙争柰有头无尾汝等诸人还知报恩着力处么一点水墨两处成龙上堂僧问呈桡舞棹则不问且道婆婆手中儿子甚处得来巖头扣船舷三下未审意旨如何师云焦甎打着连底冻进云当时若问和尚如何对佗师云一棒打杀进云者老和尚大似买帽相头去也师云你向什么处见巖头僧云札师云杜撰禅和进云婆生七子六箇不遇知音只者一箇也不消得便掷向水中又且如何师云少卖弄进云巖头当时不觉吐舌意作么生师云乐则同懽僧提起坐具云但识取者箇师云放下着复举赵州一日雪中倒叫云相救相X救有僧便去身边卧州便起去师云者僧如虫御木要见赵州天地悬殊有一般瞎汉便道报恩扶强不扶弱殊不知我王库内无如是刀喝一喝下座元正上堂举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云镜清今日失利僧又问智门新年头还有佛法也无门云无僧云年年是好年为什么却无门云张公喫酒李公醉僧云老老大大龙头蛇尾门云智门今日失利师云二尊宿一人觜长三尺一人项短二寸若检点得出报恩今日失利为佛智师伯雪堂师叔举哀上堂举大觉和尚顺世谓众云我有一只箭子要付与人时有僧出云请和尚箭大觉云汝唤什么作箭其僧便喝大觉打数棒归方丈次唤其僧来问汝适来会么僧云不会又打数棒掷下拄杖云巳后遇明眼人分明举似师云大觉平生用一只箭子穿天下衲僧鼻孔因甚到者僧面前折却众中莫有为大觉雪屈底出来与报恩相见有么如无育王师伯荐福师叔亦未免喫报恩手中痛棒何故有功者赏上堂举药山谓云巖云与我唤沙弥来巖云和尚唤佗作什么山云我有箇折脚铛子要伊提上挈下巖云恁么则与和尚出只手去也师云药山道头云巖知尾虽然头尾相称要且不知羞耻饶州东湖荐福禅院语录X左宣教郎饶州州学教授严撰临济正宗九传而至佛果虎丘嫡嗣当代唯其应庵应庵以历劫坚刚之心见此道光明之本天然师子吼裂破野狐心栗棘金圈不容情解铜头铁额也断命根要识应庵宗纲莫向此纸上卜度壬申六月日日书嗣法门人等编入院僧问居妙严巳传道誉住大彻愈播嘉声布栗棘蓬于德章山中掷金刚圈于鄱君国内扫荡盲禅暗证建立直指单传未审如何是直指单传底事师云无恁么事进云有恁么事师云坐断舌头进云瞎却了也师云穿过髑髅进云和尚也须照顾面门师云中进云端的瞎师云过这边立僧问保寿开堂三圣推出一僧保寿便打意旨如何师云正要恁么问进云三圣道和尚恁么为人瞎却镇州一城人眼去在是肯佗是不肯佗师云分身两处看进云保寿掷下拄杖归方丈如何理论师云脚跟下黑漫漫地进云恁么则横跨跛驴归印土倒骑铁马上须弥师云恠力乱神僧礼拜师乃云天清地宁时康道泰摩醯正眼洞明肘后灵符光彩譬如善舞太阿终不自伤其手又如壮士展臂不借佗力既尔水到渠成自然风行草偃岂不见古德道缘不虗应似镜临形若能于心无心于已无已于彼无彼于我无我尘尘壁立万仞荡荡通彻十虗如是则法随法行法幢随处建X立况饶城胜境伏虎道场因缘时节到来大家拗折拄杖且到家据令一句作么生道锻烹佛祖大钳鎚要与杨岐作头底上堂现成公案百匝千重峻如崄崖平如镜面便恁么去执之失度必入邪路放之自然体无去住岂不见释迦老子道譬如琴瑟箜篌虽有妙音若无妙指终不能发蓦拈拄杖卓云莫将闲学解埋没祖师心谢首坐书记藏主上堂有僧才出礼拜师云灵利衲僧僧云某甲不与和尚葛藤师云巳被缠倒了也僧云恰是师云一钓便上问十年谩与泛禅河今古誵讹透不过赵州喫茶即不问德山托钵意如何师云一槌击碎进云恁么则天上天下去也师云仰望不及进云和尚因什么高竖降旗师云老僧从来恁么进云学人亦与么时如何师云笑杀傍观进云钟未鸣皷未响老汉托钵向什么处去德山便归方丈此理如何师云坐断天下人舌头进云只如德山归方丈有誵讹没誵讹师云也有誵讹也没誵讹进云和尚恁么答话莫不得么师云也得也不得进云老汉未会末后句在巖头恁么道还端的也无师云脚跟下黑洞洞地僧云砾破面门也师云作么生是末后句僧便喝师云更参三十年进云那里是巖头密启其意处师云路入桃源深处行进云德山次日陞堂与寻常逈别巖头道且喜老汉会末后句要且只得三年三年后果化去又作么生师云一不成二不是X进云又与么去也师云争恠得老僧进云只如德山陞堂逈别巖头道只得三年为复是父为子隐子为父隐师云总不与么进云毕竟如何师云分身百草头僧云掀倒禅床去也师云只恐不是玉僧礼拜师乃举赵州会下有二僧相推不肯作第一座主事白赵州州云总教伊作第二座主事云教谁作第一座州云装香着云装香了也州云戒香定香慧香解脱香师云赵州下一槌不妨惊群动众子细检点将来也是泥里洗土块若是荐福门下不用相推第一座也有人第二座也有人第三座也有人虽然不免从头注过第一座铁眼铜睛觑不破第二座阳春白雪无人和第三座真实身心同达磨且道与赵州是同是别若也会得许你具一只眼若也不会也许你具一只眼有箇衲僧出来道总不恁么时如何对佗道切忌向鬼窟里作活计上堂举僧问杨岐如何是佛岐云三脚驴子弄蹄行僧云不会岐云湖南长老师云大小杨岐话作两撅且道荐福为人眼在什么处久立上堂举临济问僧甚处来僧云定州来济拈棒僧拟议济便打僧不肯济云你巳后遇明眼人去在后到三圣遂举前话三圣拈棒僧拟议圣便打师云临济三圣当时若有转身句后代儿孙未至扫土蓦拈拄杖云更有一箇什么处去也卓一卓下座X上堂举泉大道访慈明明遂问片云横谷口游人何处来泉左右顾视云夜来何处火烧出古人坟明云未在更道泉遂作虎声明以坐具打一下泉遂推慈明就坐明却作虎声泉云某甲参七十余员善知识今日始遇作家师云二老汉当时若踏着临济向上底我等今日饭也无喫还知荐福落处么蓦拈拄杖卓一卓喝一喝下座上堂僧问临济有四宾主话如何是宾中宾师云满眼是埃尘进云如何是主中宾师云脑后荐取进云如何是宾中主师云东行不见西行利进云如何是主中主师云脚下泥深三尺师乃云大通智胜佛十劫坐道场佛法不现前不得成佛道衲僧门下却较些子且和泥合水一句作么生道一朝权在手看取令行时上堂举僧问玄沙如何是学人自已沙云是你自已云门云没量大人向语脉里转却时有僧问如何是学人自已门云忽有人路上请老僧斋你也随例得饭喫师云玄沙只有杀人刀且无活人劒云门虽有活人劒且无杀人刀虽然二俱不了落在荐福手里且如何折合蓦拈拄杖卓一卓云输赋王租了皷腹唱讴歌上堂举僧问法眼如何是曹源一滴水法眼云是曹源一滴水师云法眼恁么说话眼观东南意在西北忽有人问荐福如何是曹源一滴水只对佗道死久X立祈雪上堂夜来得一番雪子细思量有五件奇特事应时应节灾殃殄灭能除恼热众人定叠又见老鵶头白且道衲僧门下毕竟如何文殊疾走无边方普贤眼里重添屑上堂举德山一日有僧才相看便近前作相扑势山云你恁么无礼合喫山僧手中棒僧拂袖出去山云饶你与么也祇得一半僧转身便喝山便打云须是我打你始得僧云诸方有明眼人在山云汝天然有眼僧以手擘开眼云猫山云黄河三千年一度清师云者僧是透关底汉若非德山本分钳鎚几乎死在句下只如德山道黄河三千年一度清又作么生岭梅残雪后云𩯭未梳时上堂举庞居士问马大师不与万法为侣者是什么人马师云待汝一口吸尽西江水即向汝道东山师翁有颂云一口吸尽西江水洛阳牡丹新吐蘃簸土扬尘没处寻擡头撞着自家底师云潭州纸贵一状领过上堂平地上着衣喫饭十箇有五双不知落处轻如鸿毛重如泰山不必较之达磨西来直指人心见性成佛知佗是真是伪衲僧家口似血盆舌如利刀到者里因什么口似匾担东湖借路经过蓦拈拄杖云且道寻常在什么处着到乃掷下云横身当宇宙一句定纲宗X上堂举昔日师子尊者因𦋺宾国王秉劒于前云师得蕴空否曰巳得蕴空曰既得蕴空离生死否曰巳离生死曰既离生死就师乞头得否曰身非我有岂况于头王便斩之白乳涌高数尺王臂自堕后来玄沙云大小师子尊者头也不解作得主师云随氀㲣汉玄觉征云且道斩着斩不着师云将虾钓鳖汾阳别云知师不悋师云将错就错雪窦云作家君王天然有在师云提水放火翠巖芝云当时祖引颈王举劒与么时有人谏得住么至今无人断得此公案如今衲僧作么生断师云莫要说梦芭蕉云卖宝遇着瞎波斯师云诬人之罪琅瑘云𦋺宾好一口劒争柰劒上无眼尊者好箇师子且不解返踯师云贼过后张弓复云者一队汉被山僧勦绝了也还见师子尊者么蓦拈拄杖卓一卓云修身练行恐辱先也因雪上堂即心即佛非心非佛不是心不是佛不是物冷水浸冬瓜大家厮淈𣸩虽然淈𣸩中却有箇分晓处蓦拈拄杖云山僧夜来吟得箇山偈举似大众雪子落纷纷乌盆变白盆忽然日头出依旧是乌盆忽有箇衲僧出来道长老长老此是雪诗乃对佗道冬行春令便下座上堂若作一句商量喫粥喫饭阿谁不会不作一句商量屎坑里虫子笑杀阇梨蓦拈拄杖云拄杖子罪犯弥天贬向二铁围山且道荐福还有过也无卓拄杖也迟一刻X上堂举明招到泉州坦和尚处坦上堂云夫参学一人所在亦须到半人所在亦须到明招便问一人所在即不问如何是半人所在坦无语后令小师问明招明招云汝欲识半人所在么也只是箇弄泥团汉师云我闻独眼龙果然只具一只眼忽有衲僧出来问一人所在即不问如何是半人所在噼嵴便棒更问如何是一人所在便与连夜赶出何故一不做二不休应菴和尚语录卷第二应菴昙华禅师语录X卍XXX应菴和尚语录卷第三饶州莞山宝应禅院语录嗣法门人等编上堂古释迦不先新弥勒不后正当恁么时尽干坤大地人性命总在应庵手里虽然如是大丈夫汉阿谁无一坐具地直饶千佛出世要侵他底不得何故盖缘祖父契书四至分明既过至鑑难逃今日不免圆却此话乃竖起拂子云九万里鹏才展翼一千年鹤便翱翔上堂明不见暗暗不见明明暗双忘无异流俗阿师X野犴鸣师子吼师子吼野犴鸣三家村里臭猢狲价增十倍骊龙颔下明珠分文不直若作衲僧巴鼻甚处得来三十年后换手槌𦚾未是苦在病起上堂法身病色身即是法身色身病法身即是色身如是次第自幼至老病至膏肓神医拱手处万病脱然直下正体如如更转向那边然后法随法行法幢随处建立故能显示攒簇不得底病直教千圣覔起处不得普入一切众生身内全众生之病入大解脱门证无生法忍始可津济四生梯航九有若不如是空病何为敢问诸人只如山僧许多时病且道与适来所说之病是同是别若道是同未见老僧在若道是别亦未见老僧在何故海枯终见底人死不知心上堂尽大地不是自已你诸人二六时中向什么处措足直饶滴水氷生要且事不相涉岂不见大梅悟心于马祖言下临济契证于黄蘗棒头虽然衲僧门下又且不然何也家无小使不成君子上堂举子胡和尚门下立一牌牌上书云子胡有一只狗上取人头中取人心下取人足拟议则丧身失命僧问如何是子胡狗胡云嘷嘷临济下二僧来参方揭帘胡云看狗二僧回顾子胡便归方丈师云二僧若亲从临济来子胡要归方丈未可者老汉虽惯得其便争柰咬者僧不杀且道利害在什么处上堂云十五日巳前大底大小底小十五日巳后小X底小大底大正当十五日不大不小且道是佛耶是祖耶是凡耶是圣耶是人耶是非人那拟议不来噼嵴𠞭更嫌何处不风流上堂举僧问南泉如何是道泉云平常心是道又僧问赵州如何是道云墻外底又僧问白云如何是道云始平郡如何是道中人云赤心为主师云且道这三句是同是别若道同语又参差若道别佛法不到今日还缁素得出么若缁素得出莞山拄杖两手分付若缁素不出它日它日撞着聱头去在庐山归宗禅寺语录嗣法门人等编师入方丈据坐云凡为善知识居此室者须行五无间业然后示以镬汤炉炭刀山釰树碓捣磨磨谓之抽钉拔楔解黏去缚若是下劣种草必定望崖而退唯是法王真子始可亲近正恁么时如何喝一喝便起上堂僧问昔年王右军舍宅为寺天下归宗道场直得三世诸佛时时出现历代祖师日日开堂正恁么时截断众流一句作么生道师云渠侬得自由进云捩转大地人鼻孔忽遇知有底人来如何相见师云列在下风进云善财别后无消息楼阁门开竟日闲师云须是与么进云尽干坤大地无纤毫过患犹是转句不见一色始是半提须知更有全提时节如何是全提时节师云赚杀阇梨师乃云一句子铜头铁X额一句子半合半开一句子和泥合水揭示拈花要旨洞明少室家风掀翻今古葛藤坐断明暗途辙苟能直下承当顿见本来面目不必觉城东际始见文殊楼阁门开方参慈氏一见一切见一闻一切闻一明一切明一用一切用岂不见昔日有僧辞归宗宗问向什么处去僧云诸方学五味禅去宗云我这里只有一味禅僧问如何是一味禅宗便打僧云莫打某甲会也宗云你作么生会僧拟开口宗又打黄蘗闻云马祖出八十四员善知识箇箇疴辘辘地唯有归宗较些子圆悟师翁道若非黄蘗深辨端倪洎乎劳而无功师云二尊宿只解扶强不能扶弱若作一味禅入地狱如箭其或别有生涯何异镂氷作玉且道节角在什么处蓦拈拄杖卓一卓喝一喝下座上堂僧问真净和尚道头陀石被莓苔里掷笔峰遭薜茘缠罗汉院一年度三箇行者归宗寺里参退喫茶未审明什么边事师云佗是关西子爱说川僧话复举三圣问雪峰透纲金鳞以何为食峰云待汝出网来即向汝道圣云一千五百人善知识话头也不识峰云老僧住持事繁师云若谓二俱作家未具透关眼在且道归宗恁么说话还见二老落处么诸人若辨得出归宗性命在诸人手里若辨不出诸人性命在归宗手里珍重檀越装佛上堂云正眼洞明十虗无间直下坐断情尘意想不落玄沙机关只向生佛巳前识取本来面X目不是心不是佛不是物恁么中不恁么刬草除根不恁么中却恁么同生同死正如壮士展臂不假佗力又如师子王游戏得大自在有时拈一茎草作丈六金身有时将丈六金身作一茎草亦能杀人亦能活人正恁么时归宗如何折合百宝装严无相身一超直入如来地复举昔毗蓝园里摩耶圣母左手攀枝释迦老子右脇降诞九龙吐水沐金躯四顾周行各七步作大师子吼天上天下唯我独尊后来云门大师道我当时若见一棒打杀与狗子喫却贵图天下太平师云达之居士打开无尽宝藏运出自已家珍装严释迦老子且道与云门是同是别若道是同一人打杀一人成就若道是别佛法岂有两般这里觑得透去堪为如来种草苟或未然山僧有一颂举似诸人跛脚云门言打杀达之居士示全身当阳出格无多子报佛深恩只两人化主请上堂法身无相而诸相显然法眼无瑕而群机洞照所以一尘入正受诸尘三昧起德山入门便棒临济入门便喝至于历代祖师撩钩搭索路布葛藤无不精彻渊奥通证十虗尘尘尔剎剎尔念念尔时有西蜀比丘希慧从那伽大定安详而起不离是定入诸尘劳门成就一切众生行愿海此心既辨克就今辰营备斋羞供养释迦如来五百十六应真大阿罗汉且道释迦老子还来也无若道来即今在什么处若道不来又供养箇什么诸人向这里觑得透X便与释迦老子同一心知同一眼见同一受用其或未然归宗更下箇註脚但愿东风齐着力年年吹入我门来复举丹霞问僧从什么处来僧云山下来霞云喫饭也未僧云喫饭了霞云将饭与汝喫底人还具眼么僧无语后来长庆问保福将饭与人喫报恩有分因什么却不具眼福云施者受者二俱瞎汉庆云尽其机来还成瞎否福云汝道我瞎得么师云丹霞既巳龙头蛇尾长庆保福只得将错就错虽然二三老宿要且不知这僧落处具择法眼试请辨看上堂举云门道若说菩提涅槃真如解脱是烧枫香供养你若说佛说祖是烧黄熟香供养你若说超佛越祖之谈是烧缾香供养你皈依佛法僧下去师云三百六十骨节八万四千毛窍被云门一棒打开了也还有为众竭力底么出来为云门作主与归宗相见上堂举僧问香林如何是衲衣下事林云臈月火烧山师云香林恁么道老鼠入牛角忽有人问归宗如何是衲衣下事只对佗道来年更有新条在恼乱春风卒未休上元日上堂十五日巳前提水放火十五日巳后雀噪鵶鸣正当十五日风恬浪静雨顺风调民安国泰有一句子到你哑却我口无一句子到你瞎却你眼三文钱娶箇黑老婆头不梳面不洗知佗是凡是圣X蓦拍禅床一下云不入惊人浪难寻称意鱼上堂见闻觉知无障碍声香味触常三昧眼见如盲口说如哑苏州人獃常州人打爷大宋国里只有两箇僧川僧浙僧其佗尽是子淮南子江西子广南子福建子岂不见道父慈子孝道在其中矣灵济王生日上堂大方无外大道无门大用全彰大机普应洞明向上家风显示今时枢要灵从何来包法界以无边圣从何起置毫末而非隘直灵无功其功广大真圣无体其体充满譬如虗空具含众象于诸境界无所分别又如虗空普通一切于诸国土平等随入在天同天在地同地在人同人如是则小中现大大中现小于一毫端现宝王剎坐微尘里转大法轮耶舍开山不见半边鼻孔拭眼革律打失一双耳朵蓦拈拄杖云二老今日向山僧拄杖头上庆贺灵济生辰各与二十拄杖何故当观法王法法王法如是下座上堂饭箩边漆桶里相唾饶你泼水相骂饶你接觜黄河三千年一度清蟠桃五百年一次开花鹤勒那咬定牙关朱顶王呵呵大笑归宗五十年前有一则公案今日举似诸人且道是什么公案王节级失却帖上堂释迦老子道十方国土中唯有一乘法一动一静一出一入是非窟里閙布门头劒树刀山镬汤炉炭且道是一乘法不是一乘法龊汉不要妄想山是X山水是水僧是僧俗是俗其间有一箇半箇撩起便行脚跟下好与三十拄杖岂不见云门道直得尽干坤大地无纤毫过患犹是转句不见一色始是半提更须知有全提时节大小云门听事不真唤钟作瓮上堂举归宗甞与南泉同行一日告别煎茶次泉乃云从前与师兄商量语句彼此巳知向后忽有人问极则事作么生宗云这一片地好卓庵泉云卓庵且置毕竟事作么生宗踢倒茶铫便起泉云师兄喫茶了某甲未喫茶宗云作这箇语话滴水也消不得泉休去五祖戒拈云南泉只解作主师云五祖只知其一不知其二殊不知南泉贪杯太急归宗薄处先穿二老虽共发明马祖正眼要且极则事未梦见在何故家住东州新铸钟上堂示众有大智人具大知见启大炉鞴奋大钳鎚然后示大机显大用于二百日中成此大法器住大解脱门亘千万亿劫震大圆音空明暗相以此津济四生以此梯航九有以此祈祥忏罪以此息苦停酸以此揭示顶门正眼以此流通佛祖慧命直得星飞电卷山色凝光凤舞鸾翔龙驰虎骤岂不见玄沙和尚道直似秋潭月影静夜钟声随扣击以无亏触波澜而不散犹是生死岸头事苟能于此洞明便见玄沙老子即今向紫霄峯下拭眼堂前骑声盖色坐断十方脱或未然塞却耳根分明听取元正日上堂僧问昔有僧问云门如何是清净法身X云门云花药栏此意如何师云深沙努眼睛师乃云古今天地古今日月古今人伦古今山河释迦弥勒坐筹帷幄耶舍拭眼罢战沙场且道功成名遂一句作么生道万人遐仰处红日到中天上堂举唐朝因禅师微时甞运槌击块次见一大块戏槌勐击之应碎豁然大悟后有老宿闻云尽山河大地被因禅师一击百杂碎师云老宿恁么道纵知因禅师落处𠾑铁负鞍有日在这里着得眼去也是徐六担板上堂举庞居士一日问高峰云此去华顶有几里峰云什么处去来士云可谓峻硬不得问着峰云是多少士云一二三峰云四五六士云何不道七峰云才道七便有八士云得也得也峰云一任添取士云不得堂堂道峰云还我恁么时庞老主人公来士云少神作么峰云好箇问讯问不着人士云将为将为师拈云发大机显大用且非电光石火疾焰过锋要须平地上崄崖孤峻处平坦看佗二老深入虎穴透彻渊源至于结角罗绞游刃磅礴得大自在因甚么顶峰未曾到只如高峰云还我恁么时庞老主人公来士云少神作么归宗向这里拟着箇眼也要诸人瞥地良久云竹影扫堦尘不动月穿潭底水无痕上堂举庞居士访长髭值上堂大众集定士便出云各请自捡好长髭便示众士却于禅床右立时有僧问不触主人公请师答话髭云识庞公么僧云不识X士便搊住其僧云苦哉苦哉僧无语士托开髭少间却问士云适来这僧还喫棒否士云待伊甘始得髭云居士只见锥头利不见凿头方士云恁么说话某甲即得外人闻之要且不好髭云不好箇什么士云阿师只见凿头方不见锥头利师拈云风行草偃水到渠成觌面提持斩钉截铁庞居士打开无尽宝藏运出自已家珍要且只解自家富贵安能富贵别人长髭久经阵敌惯战作家至崄至危处愈见八面玲珑归宗大众集定其间设有一箇半箇善能自检便与赶出何故家无白泽之图岂有如是妖怪退请再归上堂释迦老子道不着底句归宗今日道着达磨祖师拈不出底机归宗今日拈出从上佛祖百孔千疮一切与汝诸人塞却便好各各安家乐业照管祖父田园自然时清道泰雨顺风调吹无孔笛唱太平歌不妨快活平生虽然以世谛推之则有利有害若以佛法商量则无固无必所以道动若行云止犹谷神既无心于彼此岂有象于去来去来不以象动静不以心如是则法随法行法幢随处建立不免高挂钵囊拗折拄杖且坐断金轮峰一句作么生道如斯标志虽清拙大丈夫儿合自由复举南禅师出城还山有颂示众去时一溪流水送回来满谷白云迎一身去住非去住二物无情似有情师云南禅师好则好祇是爱便宜山僧也有一颂举似大众去时冐雨连宵去回来带水又拖泥自怪一生无定力X寻常多被业风吹塑佛开光明示众云达之居士以无碍智力洞明吾佛相好以无碍辩才成就一切奇特殊胜不可思议解脱门设使虗空为口江海为舌尽尘沙劫赞叹而莫得其彷彿矣且道释迦老子是有光明可开是无光明可开若道有光明可开归宗当堕五无间狱若道无光明可开尽干坤大地无一人发菩提心到箇里苟非契证从上诸佛妙心又焉能观瞻如来胜妙顶相正当恁么时如何当阳拈出真消息岂教辜负释迦文上堂披毛戴角拽把牵犁耕荆棘林下地狱种开三毒华结无明果是故见者闻者悉起恶念恶念起时充塞虗空即虗空体证魔王身正当恁么时谁是施者谁是受者箇里缁素得出许你诸人有出身路苟或未然且道佛之与魔是一是二一二之义汝等诸人且莫瞌睡为甚如此三十三天趯气毬上堂僧问擘开华岳巨灵谩骋其威百步穿杨由基未为中的祖师门下如何理论师云透顶透底进云未审向上还有事也无师云向上问将来进云相逢不拈出举意便知有师云未是向上事在进云记得僧问蒙溪和尚云不落凡圣机请师别道溪鸣指三下此意如何师云伤锋犯手进云巖峦峭峻如何趍途溪良久又作么生师云莫向良久处会进云祇如蒙溪恁么答话还有为人处也无师云有进云如何X是蒙溪为人处师云败也败也进云祇如这僧道蒙溪今日瓦解氷消未审过在甚处师云看阇梨失却鼻孔进云溪掷下拂子僧拈起溪便喝僧呵呵大笑云事不孤起此意如何师云一点水墨两处成龙进云恁僧会了恁么道师云正好检点进云祇如蒙溪道暗中拼绳谁辨曲直僧云拘劒伤身是谁之咎又作么生师云二俱瞎汉进云未审者两转语那一转亲师云总不亲进云恁么则归宗今日出古人一头地也师云莫要埋没老僧进云僧拂袖便行溪云难遇此子意作么生师云笑破乞儿口进云祇如蒙溪恁么道为复成人之美为复陷虎之机师云坐断咽喉进云不贪香饵味可谓碧潭龙师云一钓便上僧礼拜师云心自本来心本心非有法有法有本心非心非本法是汝诸人八万四千毛窍三百六十骨节祖师一时打开了也归宗更为破悭卓拄杖一下下座上堂举庞居士访洛浦士拜起云仲夏毒热孟冬薄寒浦云莫错士云庞公年老浦云何不寒时道寒热时道热士云患聋作么浦云放你三十棒士云哑却我口瞎却你眼师云庞居士虽是煅了底金要且未经本分钳鎚洛浦虽轻放过归宗不免贼过后张弓当时待佗道仲夏毒热孟冬薄寒便与赶出何故车不横推理无曲断端午上堂五月五日端午节好事当阳难掩塞归宗X突出拄杖头闲神野鬼俱消灭俱消灭砌下寒泉忽倒流岭上白云不敢白复举文殊一日令善财採药云是药者採将来善财遍採无不是药却来白云无不是药者文殊云是药者採将来善财拈一茎草与文殊文殊提起示众云此药亦能杀人亦能活人师云大小文殊被善财换却眼睛下座上堂僧问林泉日永殿阁凉生时节因缘即且置百丈卷席事如何师云毗婆尸佛早留心直至如今不得妙进云祇如马祖归方丈作么生师云不是苦心人不知进云首山道龙袖拂开全体现又作么生师云剌头入胶盆进云汾阳道师意如何首山云象王行处绝狐踪岂不是明百丈卷席意师云两箇无孔䥫鎚进云汾阳于言下悟去还端的也无师云听事不真唤钟作瓮进云汾阳如此悟去也合喫归宗手中棒师云过在什么处进云贪观山色好忘却祖师禅师云阇梨棒教谁喫僧礼拜云谢师答话师乃举风穴示众云若立一尘家国兴盛野老颦蹙不立一尘家国丧亡野老安贴于此明得阇梨无分全是老僧于此不明老僧即是阇梨阇梨与老僧亦能迷却天下人亦能悟却天下人欲识阇梨么右边一拍云这里是欲识老僧么左边一拍云这里是师拈云大小大风穴不会转身句上堂云从上佛祖道不得底拈不出底归宗今日尽情与你诸人拈出有般漆桶见拄杖便唤作拄杖有X般漆桶见拄杖不唤作拄杖似这般底向归宗门下总是担枷带鏁汉五十年前一百年后拳趯相副箭锋相拄且道为什么人发机毗婆尸佛早留心直至如今不得妙上堂云参学人切忌错用心悟明见性是错用心成佛作祖是错用心看教讲教是错用心行住坐卧语言三昧是错用心喫粥喫饭疴屎送尿是错用心一动一静一往一来是错用心更有一处错用心归宗不敢与诸人说破何故一字入公门九牛拽不出应菴和尚语录卷第三应菴昙华禅师语录X卍XXX应菴和尚语录卷第四婺州宝林禅寺语录嗣法门人等编师受请僧问三圣道我逢人则出出则不为人意旨如何师云斩钉截铁进云兴化道我逢人则不出出则便为人又作么生师云随邪逐恶进云恁么则一点水墨两处成龙师云不是恁么师乃云孤峰顶上耸壑昂霄好不资一毫十字街头和泥合水丑不资一毫如是则在彼在此同得同用所以道我此法印X为欲利益世间故说在所游方勿妄宣传到箇里推倒须弥饮干大海于其中间出没卷舒了无妨碍且应缘利物一句作么生道雪后始知松栢操事难方见丈夫心当晚小参僧问未离兜率巳降王宫未出母胎度人巳毕此意如何师云一人传虗万人传实进云为复是神通妙用法尔如然师云一刀两段进云金鸡啄破琉璃殻玉兔挨开碧海门师云犹欠一半在问弥勒真弥勒分身千百亿时时示世人世人皆不识如何是弥勒师云是甚干屎橛进云若然者头头垂示处子细好生观师云你无佛性观作什么僧礼拜师乃云弥勒真弥勒分身千百亿时时示时人时人俱不识这老汉四稜榻地了也是汝诸人还识得也未若识得正是眼中添屑若不识宝林有过便下座上堂云达磨西来直指人心见性成佛者老臊胡当时若知有转身句是你诸人未免横尸露骨且道宝林恁么告报还有地头也无莫守寒巖异草青坐着白云宗不妙谢知事上堂一喝分宾主照用一时行要会箇中意日午打三更祇如一喝未施巳前还有宾主也无既分之后那箇是宾那箇是主者里缁素得出宾则始终宾主则始终主祇如宾不是宾主不是主且一喝落在什么处横按镆鎁全正令太平寰宇斩痴顽上堂云佛祖正印衲僧藞苴有眼如盲有口如哑更X问如何可知礼也上堂举兴化见同参来才上法堂化便喝僧亦喝化又喝僧复喝化近前拈棒僧又喝化云你看者瞎汉犹作主在僧拟议化直打出法堂侍僧问适来僧有何相触忤化云是佗适来也有权也有实也有照也有用我将手向伊面前横两遭到这里去不得似者般瞎汉不打更待何时师云兴化门墻千仞从来家法森严这僧暗透重关要看洞中春色好则好未免二俱失利祇如兴化道我将手向伊面前横两遭又作么生天堂未就地狱先成上堂举安国挺禅师因僧问五祖真性缘起其义云何祖默然时挺禅师侍次乃谓大德正兴一念时是真性中缘起其僧言下大悟师云五祖不合默然好与二十棒挺禅师不合道大德正兴一念时是真性中缘起也与二十棒其僧言下不合大悟也与二十棒且道宝林还有过也无也与二十棒上堂举庞居士一日卖笟篱扑倒在地灵照便去身边卧士云作么照云见爷倒地特来相扶师云居士倒地灵照扶起乞儿伎俩讨甚巴鼻击禅床下座上堂尽干坤大地撮来无一丝毫许你诸人向甚处安身立命直饶倜傥分明去未免无绳自缚且道宝林恁么还有着力处也无啼得血流无用处不如缄口过残春上堂僧问杨岐问慈明幽鸟语喃喃辞云入乱峯时X如何明云我行荒草里汝又入深林此意如何师云两箇漆桶失却鼻孔进云是什么人収得师云是上座进云争柰不乱拈出师云贼身巳露进云祇如杨岐道官不容针更借一问慈明便喝还有为人处也无师云无为人处进云许多葛藤向甚么处着师云虗空里着进云虗空无壁落四面亦无门作么生着师云恰好进云杨岐亦喝慈明又喝意作么生师云平地喫交进云争柰杨岐一拳还一拳一趯还一趯师云莫谤杨岐好进云见成公案师云何不拈出僧便喝师云有甚交涉师乃云心不是佛智不是道量才补职舍重从轻二百个衲僧一百九十九箇匙挑不上且道那一箇着在甚么处瞎汉归堂去冬至上堂君子道长小人道消衲僧活计不在两头有般痴汉便问未审在什么处似者般底不打更待何时且道宝林恁么道还有过也无试定当看上堂举僧问智门如何是般若体门云蚌含明月僧云如何是般若用门云兔子怀胎死心和尚拈云如何是般若体一堆屎如何是般若用屎堆里虫师云两箇漆桶一时话堕了更添一枚如何是般若体相见便无礼如何是般若用从来爱打閧且道三箇漆桶还有优劣也无若检点得出许你具顶门眼退院上堂祖师心印状似铁牛之机去即印住住即印破有般漆桶便向不去不住处坐地无异蚊蚋以足欲探沧溟之深浅其可得乎岂不见古人道世人X住处我不住世人行处我不行不是与人难共住大都缁素要分明祇如死心和尚一日挟火示僧云若唤作火烧杀你不唤作火冻杀你是你诸人还缁素得出么苟或未然珍重五湖云水客笑看千嶂起风雷婺州报恩光孝禅寺语录嗣法门人等编入院上堂僧问祇者是埋没自已祇者不是辜负先圣去此二途和泥合水处请师道师云玉筯撑虎口进云一言金石谭来重万事鸿毛脱去轻师云莫瞒老僧好进云和尚得恁么絮那师云你莫作絮会进云争柰步步相随言言见谛师云却是你絮师乃云古佛家风遇古佛然后拈出大人境界见大人乃可显扬今日朝斾临筵人天普集古佛家风既展大人境界全彰揭示摩醯正眼洞明少室真机顿契佛祖不传妙心开悟父母未生面目直下斩钉截铁犹是把缆放船苟若说心说性未免和泥合水这条通天活路千圣共行万灵同辙净躶躶没虗空赤洒洒无空缺虽居有为界示无为法而不灭坏有为之相虽居无为界示有为法而不分别无为之相如是则如钟在虡扣之则鸣似镜临台物来斯照于其中间应变万差出没卷舒得大自在祇如应真不借一句又作么生双溪源脉深无底济物曾无有倦时复举王常侍与临济至僧堂乃问这一堂僧还看经也无济云不看经还习禅也无济云不习禅侍云经X又不看禅又不习毕竟作什么济云总教成佛作祖去侍云金屑虽贵落眼成翳济云我将为你是箇俗汉师云风行草偃叶落知秋临济虽本分钳鎚常侍乃顶门具眼祇如今日判府殿撰正言入山与老僧相见虽无僧堂可至亦无佛法商量祇者便是出佗一头地处且道以何为验以此为验上堂举赵州和尚一日见僧来便面壁书梵字僧展坐具礼三拜州转身僧収坐具便行州云苦苦僧抚掌呵呵大笑师云苦苦苦中苦乐中苦谁道黄金如粪土象骨老师曾琨毬秘魔扠下捉老鼠上堂举僧问云门杀父杀母佛前忏悔杀佛杀祖向什么处忏悔门云露师云光孝着一转语不是老僧见处亦非垂手为人何故岂不见道字经三写乌焉成马上堂举灌溪初参临济才跨门济蓦胸擒住溪便云领领济便托开师云灌溪气宇如王被临济活埋在镇州十字街头当时若是光孝棒折也未放佗在何故家肥生孝子国覇有谋臣上堂举龙牙和尚道云居师兄得第二句我得第一句西院云祇如龙牙与么道还扶得也无云门云须礼拜云居始得西院云傍观者哂师云龙牙若非西院当头坐断几乎打破蔡州云门冷处着把火义出丰年光孝过犯弥天一任诸方检点再住归宗禅寺语录X嗣法门人等编入寺上堂僧问灌溪初参临济才跨门济蓦胸擒住未审是何宗旨师云无宗旨进云灌溪见箇什么道理便云领领师云无道理可见进云争柰眼似铜铃转师云你向什么处见二老宿僧便喝师云虾跳不出斗师乃云大道无方所从容寰海间几思归隐处安乐在庐山如是也周旋旧日家风岂敢忘更途辙再礼耶舍相好重瞻拭眼慈容祇要声和响顺形直影端所以道拈起也天回地转应须拱手归降放下也草偃风行必合全身远害在彼在此本无间然一去一来岂有二相虽然犹是业识茫茫且风恬浪静一句作么生道云静日月正雪晴天地春上堂宝劒未施尽大地人丧身失命古镜未彰尽十方世界向甚处出头这般野狐见解是诸方普请会底汝等诸人作么生折合片云归洞晚斜日去天低入罗汉五脏示众云黄面老人干屎橛参随一火烂泥团心肝肠胃皆条直蔬饭茶花照胆寒佛法虽然未梦见神通却许入云端应须痛念归宗寺时复持盂下翠峦上堂云三十二相八十种好从朝至暮啾啾唧唧说黄道黑不知那里是二时上堂喫粥喫饭不觉嚼破舌头血溅梵天四天之下霈然有余玉皇大帝恶发追东海龙王向金轮峰顶鞫勘顷刻之间追汝诸人作证见也且各请依实供通切忌回避傥若不实丧X汝性命上堂举僧问径山掩息如灰时如何山云犹是时人功干僧云干后如何山云耕人田不种僧云毕竟如何山云禾熟不临场师云凤合香沉雪巢夜冷半窻明月和气䔽然正恁么时且道归宗与径山还有相见分也无见与不见即且置祇如这僧问径山还具眼么苟或未然云藏无缝袄鸟宿不萌枝万杉和尚到上堂大底大小底小长底长短底短曲底曲直底直方底方圆底圆正底正邪底邪为复是佛耶是菩萨耶是罗汉耶是圣僧耶是鬼神耶是天仙耶我昔闻是法未甞妄宣说是义非义是随义随非是非义非非义是随句堕若作佛法商量达磨一宗扫土而尽不作佛法商量老僧活陷地狱是你诸人还缁素得出么苟或未然少间下座同知事头首攀请新万杉和尚为众说破上堂举僧问梁山和尚家贼难防时如何山云识得后不为冤僧云识得后如何山云贬向无生国里僧云莫便是佗放身立命处也无山云死水不藏龙僧云如何是活水龙山云兴云不吐雾僧云忽遇倾湫倒岳来时如何山下禅床把住云莫教湿却老僧袈裟角师云梁山和尚与贼相战兵刃交接填然鼓之虽不弃甲曳兵而走要且祇解战贼不能杀贼忽有人问归宗家贼难防时如何噼嵴便棒何故岂不见道齐之以礼X上堂举百丈和尚示众云汝开田了我与汝说大义僧云开田了请和尚说大义丈展两手白云端和尚拈云百丈说大义祇于此当时再参马祖底向什么处去也若言更有在未免与蛇𦘕足且道作么生得知百丈老人立地处乃云客来无茶点蒿汤备礼仪师云白云要见百丈再参马祖底道理直是好笑笑须三十年又道作么生得知百丈立地处也与笑三十年客来无茶点蒿汤备礼仪也与笑三十年三笑而九十年为复笑白云批判未当为复别有道理汝诸人若捡点得出归宗拄杖子两手分付苟或未然几度醉归明月夜笙歌引入𦘕堂前上堂举沩山问云巖云承闻子在药山是否巖云是沩云药山大人相作么生巖云涅槃后有山云如何是涅槃后有巖云水洒不着云巖却问未审百丈大人相作么生山云巍巍堂堂炜炜煌煌声前非声色后非色蚊子上铁牛无你下觜处师云二尊宿说大人相何异指鹿为马忽有人问归宗虎丘大人相作么生祗对佗道九九百百半青半白上堂举睦州示众云裂开也在我揑聚也在我有僧问云如何是裂开州云三九二十七菩提涅槃真如解脱即心即佛我且与么道你又作么生僧云某甲不与么道州云盏子落地楪子成七片云峰悦云相骂饶你接觜相唾饶你泼水师云我且问你诸人云峰恁么拈提为复是见睦州意耶明睦州语耶归宗X因行不妨掉臂不是禅不是道不是玄不是妙久立伏惟珍重上堂僧问药山小参不点灯德山小参不答话未审意旨如何师云二俱瞎汉僧云可谓端居坐底人意气冲斗牛师云不是这箇道理僧云恩深转无语怀抱自分明师云切忌错承当僧又问崇寿和尚道识得橙子周匝有余未审和尚还肯佗也无师云老僧深肯佗僧云云门道识得橙子天地悬殊又作么生师云穿却鼻孔僧云泽广藏山理能伏豹又作么生师云君子怀义僧云还许学人露箇消息也无师云有何不可僧云犀因翫月纹生角象被雷惊花入牙师云犹带文彩在僧礼拜师乃云识得橙子周匝有余识得橙子天地悬殊若向周匝有余处会理上偏枯若向天地悬殊处会事上偏枯且道归宗为人在什么处犀因翫月纹生角象被雷惊花入牙上堂举丹霞访忠国师值国师睡次乃问侍者国师在否者云在则在祇是不见客霞云太深远生者云莫道上座佛眼也觑不见霞云龙生龙子凤生凤儿国师睡起侍者举似国师师打侍者二十棒赶出院霞闻云不谬为南阳国师师云侍者喫棒出院盖千载一时然归宗岂免眼热丹霞故虽好手争柰落在国师网子里诸人还辨得么苟或未然犹握金鞭问归客夜深谁共御街行上堂举弘觉禅师一日问僧看者是什么经僧云维X摩经弘觉云我不问维摩经看者是什么经其僧言下知归师云可怜者僧被弘觉活埋在荒草里诸人若定当得出明窻下安排苟或未然一任敲甎打瓦上堂三世诸佛六代祖师天下老和尚三十三天二十八宿尽在归宗拄杖头上结夏归宗为伊说一字法门过去恒沙劫有宝花王如来分付老僧向二千一百丹五载后对众显示我等比丘今正是时且道一字法门作么生说蓦拈拄杖卓一卓云唵萨哩嚩吽㗶咤娑诃复有偈举似大众金钖罢游留靠壁草鞋干晒待秋风且那长夏深思省看是平生有底功真实行藏宜保惜虗头伎俩疾消镕老僧岂是多饶舌要与诸人气味同上堂召大众云不着佛求不着法求不着僧求盏子落地楪子成七片胡张三黑李四知佗是有耶是无耶归宗若放过灯笼露柱若草若木尽欺你诸人去也若不放过你诸人如何凑泊蓦拈拄杖卓一卓云我见灯明佛本光瑞如此请监收上堂僧问三玄三要即不问时节因缘事若何师云狗齩枯骨进云临济示众云一人常在途中不离家舍一人常在家舍不离途中未审意旨作么生师云铁蛇钻不入进云忽若有人出来掀倒禅床又作么生师云贼过后张弓进云未审此二人那箇受得人天供养师云总受不得进云人人具足箇箇圆成为什么受道不得师云且缓缓僧问广达咨和X尚三通鼓罢大众云臻请师说法师云达进云莫恠渠侬多意气佗家曾踏上头关师云你被老僧达杀了也进云和尚祇有杀人刀且无活人劒师云如何是活人劒进云喝下巳分泥水路箇中消息有谁知师云如何是杀人刀僧云巳在言前师云何曾道着师乃云古来为法老尊宿荷众曾无有倦时况是年来衰落甚动为多与行相违应须痛念平生事着意披襟善护持颗粒果能无渗漏少林初不隔毫釐江州东林太平兴龙禅寺语录嗣法门人等编师入方丈据坐云西天四七唐土二三尽向者里钉桩摇橹新东林为你诸人解缆放船未说超宗异目若得齐眉共瞩亦可明窻下安排苟或如之若何未免栏腮掴出上堂举安国问僧得之于心伊兰作栴檀之树失之于旨甘露乃蒺䔧之园我要箇语具得失两意僧竖起拳头云不可唤作拳头国云祇为唤作拳头雪窦拈云无绳自缚汉拳头也不识师云若见得雪窦彻便见安国龙头蛇尾若见不彻伊兰作栴檀之树甘露乃蒺䔧之园上堂举丹霞因过一院值凝寒遂于殿中见木佛乃取烧火向院主偶见呵责曰何得烧我木佛霞以杖拨灰云吾烧取舍利主云木佛何有舍利霞云既无舍利更请两尊再取烧之院主自后眉须堕落师云X诸方商量道院主忽起疑心而致斯祸又云院主天寒不与丹霞火向致令烧却木佛遂乃眉须堕落殊不知院主买铁得金一场富贵上堂举僧问兴化四方八面来时如何兴化云打中间底僧便礼拜化云昨日赴箇村斋中路值一阵狂风暴雨向古庙里避得过师云众中商量道向古庙里避得过是明空劫巳前自已又道便是佗安身立命处殊不知兴化腰缠十万贯骑鹤下扬州上堂鹫岭拈花少林直指指空画空泥里洗土如来禅烈焰光中绽白莲祖师意海底红尘成阵起透得过权实照用一鎚打破透不过葛藤窠里长年打坐总不与么唤取瞎驴来拽磨上堂举教中道心佛及众生是三无差别师云三十年前闻恁么道笑而不巳三十年后闻恁么道喜而不寐是汝诸人闻东林恁么道还缁素得出么若缁素不出听取一颂心佛及众生笑而还复喜笑喜本无根缁素诚有旨千古万古人几箇识道理道理深何处寻蓦拈拄杖卓一卓云海枯终见底人死不知心上堂举僧问云门不离三德六味还有佛法也无门云祇怕你不问僧云请师道门云三德六味施佛及僧师云云门不负者僧来问未免落在陷穽中是你诸人若向者里会得许你高步毗卢顶应菴和尚语录卷第四X应菴昙华禅师语录X卍XXX应菴和尚语录卷第五建康府蒋山太平兴国禅寺语录嗣法门人等编师入寺开堂拈香云此一瓣香恭为今上皇帝祝延圣寿万岁万岁万万岁次拈香云此一瓣香奉为判府安抚留守端明尚书暨阖府勋贵同资禄筭又拈香云奉为前住平江府虎丘山隆和尚用酬法乳之恩遂歛衣就坐保宁和尚白槌云法筵龙象众当观第一义师云若论第一义如红炉上一点雪相似若也听不出声见不超色何妨出众决疑僧问古释迦不先新弥勒不后正当今日佛法委付蒋山未审千圣不借底机如何举唱师云直下荐取僧云恁么则控佛祖大机廓人天正眼师云穿天下衲僧鼻孔僧云一句逈超今古格万年仰祝圣明君师云满口道着僧云祇如不借底机如何分付师云脑后看僧云铜头铁额如龙虎看取金圈栗棘蓬师云正是老僧用底僧云灵山会上世尊拈花迦叶微笑未审此意如何师云一人传虗万人传实僧云世尊道吾有正法眼藏分付摩诃大迦叶又作么生师云听事不真唤钟作瓮僧云灵山拈花X分付正法眼藏蒋山今日开堂有何垂示师云还见么僧云今日一会不异灵山师云更出佗一头地僧云有意气时添意气不风流处也风流师云救得一半师乃云金刚正体融摄十虗透顶透底绝罗笼亘古亘今无向背不是心不是佛不是物当头坐断千眼顿开天地以此和气万象以此发辉诸佛以此出世祖师以此西来衲僧以此辟选佛场启大炉鞴拈本分钳鎚碎邪师窠臼于其中间一箇半箇按下云头一旦知非洞明生佛巳前一段大事不在一剎那间顿入不思议大解脱门所谓大丈夫成就大丈夫事是故灵山会上广额屠儿放下屠刀云我是千佛一数大集会中大力魔王云待一切众生悉皆成佛了众生界空然后发菩提心岂不是龙驰虎骤香象渡河又如师子筋琴抚之则群音顿绝到这里上无攀仰下绝已躬常光现前壁立万仞德山有棒无下手处临济有喝无开口分至于天下老和尚据曲彔木敲床竖拂瞬目扬眉指东划西皷脣摇舌亦未免依草附木虽然一向恁么去何止法堂草深一丈有条攀条无条攀例岂不见天亲菩萨从弥勒内宫下无着菩萨问云人间四百年彼天为一昼夜弥勒于一时中成就五百亿天子证无生法忍未审说什么法天亲云说这箇法唯是梵音清雅令人乐闻看佗过量人提持过量事于过量境界中发过量机显过量用不妨头正尾正直得尧风荡荡舜日高明野老X呕歌渔人皷舞当此之时毕竟承谁恩力紫烟笼帝阙瑞气遶天津上堂道不得底句不在天台定在南岳蓦拈拄杖云是汝诸人还见蒋山拄杖么卓一卓云人贫智短马瘦毛长上堂举僧问赵州夜升兜率昼降阎浮为甚摩尼珠不现州云道什么僧拟进语州云毗婆尸佛早留心直至如今不得妙师云这一则公案诸方未曾有批判者蒋山今日为诸人着一转语洗脚上船焚众僧发拈火把云一唿善来须发自落积累既多无处安着普请大众把火烧却且道烧却后如何不用拨灰求舍利无边顶相放毫光开炉上堂三世诸佛吞却火焰火焰烧杀三世诸佛一盲引众盲相牵入火坑棒打不碎底填沟塞壑刀斫不入底卧雪眠霜作世谛商量也得作佛法流布也得浑崙吞却三十年后有人索饭钱在直饶烂嚼白汤嚥下未免黏牙带齿且道蒋山为人在什么处烂研巴豆三千颗泻却诸方五味禅元正上堂元正启祚更无回互万物咸新截铁斩钉应时纳祐跳出窠臼孟春犹寒言端语端知事头首各各希有云堂大众雍容郑重蒋山恁么说话且道在里许不在里许若在里许未免是箇流俗阿师不在里许又着在什么处所以道世人住处我不住世人行处我不行不是与人难共住大都缁素要分明X上堂举教中道从闻思修入三摩地师云思是闻之本闻是思之用且道作么生说箇入底道理青原白家三盏酒喫了犹道未沾脣上堂云道远乎哉触事而真善因招恶果圣远乎哉体之即神刻粪作旃檀蒋山恁么着语是汝诸人还知落处么良久云不因风撼庭前树争见山花入袖香长芦到上堂风行草偃水到渠成夙世冤家同门出入闻禅闻道似鸭听雷见佛见祖如风过树隔江见剎竿便回去脚跟下好与三十棒未足观光直须眉毛厮结同生同死且道五逆闻雷一句作么生道良久云上大人丘乙巳佛生日上堂云铁壁铁壁从来真实号之曰佛常在苦海中立风吹不入水洒不湿棒打不入是故以本愿力捞摝众生不息云门忍俊不禁打与狗喫此意深密非语默可及四月八日是渠诞迹露柱烧香汤巳毕大家送至龛室泥人揩背一拶骨出忽然怒发打瞎顶门一只直至而今叫屈屈屈屈堪述休相忆清风匝地有何极咄咄咄上堂云赵州喫茶我也怕佗若非债主便是冤家倚墻靠壁成群队不知谁解辨龙蛇圣节上堂云天上无双日阎浮一至尊万年松不老圣寿等干坤普请栽松上堂举临济在黄蘗栽松次蘗云深山里X栽许多松作什么济云一与山门作境致二与后人作标榜道了以䦆打地三下蘗云虽然如是子巳喫吾三十棒了也济又打地三下作嘘嘘声蘗云吾宗到汝大兴于世沩山问仰山黄蘗当时祇嘱临济一人别更有在仰云有祇是年代深远不欲举似和尚沩云虽然如是吾也要知但举看仰云有一人指南吴越令行遇大风即止师云黄蘗道虽然如是子巳喫吾三十棒了也养子之缘故当如是临济正令虽行可惜向䦆头边甘自活埋仰山见解未出常流岂止遇大风即止当时何不道直待虗空界尽此话方始大行岂不是头正尾正蒋山今日捋下面皮要与诸人相见去也蓦拈拄杖卓一卓云惊群须是英灵汉敌胜还佗师子儿上堂云十五日巳前半暗半明十五日巳后半明半暗正当十五日面如满月目如莲天上人间咸恭敬桑树着箭柳树汁出若论佛法两字谢三娘卖银径山大慧禅师至上堂僧问昔日法华到琅瑘二俱提向上机显奇特事今日径山象驾光临未审如何相见师云漆桶相揩进云通人分上触处相逢师云切忌恁么会进云非唯和尚亲见亲闻学人一众小出大遇师云一切堕坑落堑进云直得古风来不绝仰观佛日正高辉师云满口道着进云心不是佛智不是道又作么生师云掘地深埋进云还有承当处也无师云切忌承当进云棒打石人头剥剥论实事X师云如何是实事僧云向下文长师云速礼三拜僧云谢师答话师乃云我本无心有所希求今此法王大宝自然而至法王大宝既至汝等诸人急着精彩所谓见之不取思之千里岂不见大隋和尚道我参七十余员善知识具大眼目底祇有一二其佗尽具正知见在今天下具大眼目真善知识唯法叔老师一人而巳黑漆竹篦掀翻海岳从头打过虽是死马医就中要妙黄蘖打临济拄杖蒋山岂是无耶盖为土旷人稀云门一曲臈月二十五那在今朝十六日吹唱蓦拈拄杖卓一卓云虗空可量风可系无能尽说佛功德复举顷在虎丘闻先师举佛眼叔祖初作无为军化士因道中着攧有箇省处归来举似师祖后令充知客因夜坐拨火忽然勐省虽然如是每至入室未能深入阃奥从容请益大师祖云我为你说箇喻子正如一人牵一头牛从窻櫺中过两角四谛悉皆过了唯尾巴过不得师云这箇说话多年在肚皮里信知在今天下无人理会得所以密之三寸苟非法叔老师到来小姪此生无因拈出敢问诸人既是大底过了如何尾巴却过不得且道誵讹在什么处小姪今日对众拈出供养我法叔老师大和尚惟愿寿与赵州同年为佛法作大主张使天下衲僧洞彻此一段奇特大事下座同知事头首大众殷勤拜请伏望慈悲俯垂开示X隆报觉长老受请上堂云无上法王有大陀罗尼门名为圆觉流出一切清净真如菩提涅槃蓦拈拄杖卓一卓云普请向者里入闻声悟道见色明心观音菩萨将钱买胡饼放下元来是个谩头又拈拄杖卓一卓云若向这里入瞎却人眼不向这里入又向什么处入刢利汉一拨便转更须知有出身一路敢问大众作么生是出身一路又卓一卓云举头天外看谁是我般人上元日上堂去年无此雪今年有此雪人皆怨此雪不见元霄灯与月莫怨雪自是时人无辨别堪辨别一片清光倚寥沈上堂举僧问多福如何是多福一丛竹福云一茎两茎斜僧云学人不会福云三茎四茎曲师因成一颂一茎两茎斜其意毒如蛇三茎四茎曲无疑入地狱言下若知非心空及第归堪笑蒋山老无端入荒草圣节上堂云时康道泰天清地宁一人端拱无为万物各得其所普天率土无不承恩航海梯山均蒙雨露释迦弥勒共乐昇平文殊普贤咸扬正化尘尘剎剎普现威光物物头头全彰正眼且道报恩一句作么生道祇将一味无求法仰祝天申亿万年端午上堂一二三四五五四三二一从头点检来笑杀维摩诘带累李胡子喷水髭须湿洒净巳周圆次念波罗蜜蒋山恁么道千古谁人识识不识何处覔X堪与丛林为轨则蓦拈拄杖卓一卓云急急如律令勑上堂泥多佛大水长船高直饶说得道理分明也须亲到一遭敢问诸人且道亲到后如何有理不在高声便下座上堂举西堂正法和尚立僧云西天四七唐土二三天下老和尚无不以此顶𩕳上一着流通正法眼藏显示涅槃妙心是故云梦之竹天下之劲也然而不矫揉不羽筈则不能以入坚堂溪之金天下之利也然而不镕范不砥砺则不能以击强矫揉羽筈镕范砥砺既妙至人之用其赤手提持解黏去缚抽钉㧞楔烹佛煅示旦转凡成圣亦不出此箇端由所谓善知识者是大因缘其斯之谓欤正当恁么时如何竚看汗血八骏驹何啻日驰三万里王机宜为弟枢密相公散水陆请陞座师示众云大人具大见大智得大用升大解脱堂演大解脱义是故留守枢密大资相公虽示世人有去有来极其本体不动不变所以罗笼不肯住唿唤不回头佛祖不安排至今无处所尘尘剎剎普现威光物物头头全彰胜相殊胜中殊胜奇特中奇特佗方此界全心净土人间天上同一真境正当恁么时且道留守枢密大资相公即今在什么处手提杀活金刚劒谁敢当头正眼看上堂云千说万说不如亲见把手共行略通一线打X破漆桶何曾见面阿耨多罗三藐三菩提也是灵验蒋山恁么做颂驴年也未梦见便下座上堂云金佛不度炉木佛不度火泥佛不度水真佛屋里坐万牛挽不回千箇与万箇好事积如山祇缘轻放过不放过今日钟山甘话堕上堂举遵布衲问韶山明镜当台请师一鑑韶云不鑑云为什么不鑑韶云破镜不重照落花难上枝遵无语韶便打死心和尚云这般汉打得百千万箇有甚罪过当时若在黄龙手里棒折也未住在师云死心和尚一期大惊小恠殊不知韶山自遭遵布衲毒手之后至今无人检点得出且道誵讹在什么处谢知事头首上堂僧问法印咨和尚教中道譬如暗中宝无灯不能见佛法无人说虽慧不能了请师说法师云宝印当空妙重重锦缝开进云与么则大众霑恩人天有赖师云堕坑落堑进云和尚惯用此机师云熟处难忘问记得翠巖夏末示众云一夏与兄弟东说西话看翠巖眉毛在么未审意旨如何师云翠巖输已筭人进云保福道作贼人心虗还契佗翠巖意么师云贼还贼捉进云长庆道生也又作么生师云脚头脚尾进云云门云关此意又作么生师云丧身失命进云还许学人露箇消息也无师云又且何妨进云四老共栽无影树干坤大地作阴凉师云你祇道得一半僧礼拜师乃云大丈夫汉嵴梁硬如铁在乎进退之间初无喜难之色其退也古寺闲X房焚香清坐究竟迺新报佛恩德其进也公于心明赏罸使纪纲不坠表帅得人各应其宜然后据虎头収虎尾第一句下明宗旨蒋山虽然痛下毒手全身担荷要在当人正恁么时且道不失其序一句作么生道玲珑八面活鱍鱍千古万古振嘉声上堂举米胡问僧近离甚处僧云药山米胡云药山老人近日如何僧云大似一片顽石相似胡云得恁么郑重僧云也无提掇处胡云非伹药山老僧亦恁么僧近前顾视而立胡云看看顽石动也其僧便出师云这僧岂是不具眼尀耐却将药山一片顽石到处卖弄苟非米胡深辨端倪几遭惑乱是你诸人试辨看上堂拈拄杖卓一卓喝一喝云德山临济来也是汝诸人且莫错认定盘星所以道炉鞴之所钝铁尤多良医之门病者愈甚有般汉便道且莫压良为贱然当炉不避火迸忠言不避截舌且道蒋山到这里如何风动心摇树云生性起尘以拄杖卓一卓下座上堂举僧问长沙云如何转得山河国土归自已去沙云如何转得自已成山河国土去僧云不会沙云湖南城里好养民米贱柴多足四隣僧无语沙有颂云谁问山河转山河转向谁圆通无两畔法性本无归师云蒋山随分判断大小长沙勘这僧不破上堂举洞山问讲维摩经座主云不可以智知不可以识识是什么语主云是赞法身语山云法身是赞X何用更赞主无语师云且道诸人向这里下得什么语蒋山今日也要出一只手又恐诸人穿却鼻孔上堂万里长城不在一人之力千钧之弩要为群胡发机可谓寰中天子勑塞外将军令一处中千处万处一时中一处透千处万处一时透一处明千处万处一时明不消一弹指顷扫清魔垒独步大方正当与么时如何鵰弓巳挂狼烟息万里歌谣贺太平平江府报恩光孝禅寺语录嗣法门人等编师入方文据坐云大众此室深广昼夜常放金色光明是文殊大人境界又谓之缦天网子透得过底脑后也与一槌透不过底便好丹霄独步何故杀人须见血为人须为彻上堂云当头坐断千眼顿开一句投机十方通畅以无边虗空为正体以微尘剎海为妙用以清净庄严摄懈怠以精进行愿警昬迷虽然如是若也以为究竟向衲僧门下天地悬殊若也把断要津于劳生界中未为好手祇如二途不涉如何通信诸人还会么禅月尊者用尽神通毗耶老人愿海尤大因缘时节既非偶然竹杖芒鞋今日亲到殿堂修广楼阁洞开百万家和气霭然恒河沙诸佛围绕光孝堂前坐见盐梅霖雨姑苏台上行看玉树花开无量殊胜併集解脱知见普熏且道恁么时毕竟功归何所良久云顶门正眼分缁素天上人间不可陪X复举裴相国因入大安寺见壁间高僧𦘕像乃问主僧真容可观高僧何在主僧无语相国云此间莫有禅僧么主僧云近有僧至疑是禅僧相国召至乃理前话禅僧云请相公垂问相国云真容可观高僧何在禅僧召相公相国应喏僧云高僧何在相国言下大悟禅者乃黄蘗断际禅师是也大众黄蘖布缦天网要打冲浪锦鳞裴相国坐筹帷幄不妨决胜千里诸人若也于此见得倜傥分明可谓今之古之苟或未然三尺龙泉光照胆万人丛里夺高标小参僧问临济住院普化尽力扶持万寿堂前学人单刀直入时如何师云正要恁么人僧云旃檀林里旃檀师子窟中师子师云汝试作师子吼看僧嘘一声师云正是野犴鸣僧又嘘一声师云见恠不恠僧云争奈哮吼一声名振天下师云大众笑你僧云笑我者是我同参便礼拜师乃云师子吼无畏说百兽闻之皆脑裂香象奔波失却威龙天寂听生欣悦若唤作师子吼未具衲僧眼在不唤作师子吼衲僧眼在什么处大丈夫汉直下一刀两段更说什么祖师西来直指人心见性成佛更说什么即心即佛非心非佛不是心不是佛不是物光孝与么大似掉棒打月诸人还见光孝撒手处么直饶见得彻未入光孝门在直饶入得光孝门未陞光孝堂在直饶陞得光孝堂未入光孝室在直饶入得光孝室未见光孝在设有恁么人出来便好痛与一顿何故识法者惧X复举法灯和尚云本欲深藏巖壑隐遁过时柰缘清凉老人有未了底公案出来为佗了却时有僧出云如何是未了底公案法灯便打云祖祢不了殃及儿孙僧云过在什么处灯云过在汝辜负我师云法灯是即是据虎头收虎尾检点将来忒煞藞苴老僧本志亦然正缘虎丘先师有未了底公案今日出来为佗了却其间设有一箇半箇为众竭力全身担荷光孝也不打汝也不骂汝也不赶汝祇要汝漆桶子蓦地脱去且道了不了不见道了了了时无可了玄玄玄处亦须呵上堂举云门大师到干峰云请师答话峰云到老僧也未门云恁么那恁么那峰云将谓猴白更有猴黑师云二老宿一等相见就中奇特光孝今日为诸人说道理一遍将谓春归无覔处不知还入此中来悲济会水陆陞堂僧问悲济会启莲社莚开自利利佗冤亲平等学人上来拟伸一问时如何师云老僧答你了也进云前三三后三三是多少师云填沟塞壑进云今日一会果不虗设师云应时应节僧云谢师答话师召大众云大智洞明体无去住明逾日月宽若太虗天地以此为覆载日月以此为照临山岳以此为崔嵬江河以此为流注贤圣以此为威灵凡夫以此为安养阵亡以此为超昇冤雠以此为解脱诸佛以此为示现祖师以此为单传诸人以此为悲济光孝以此为方便蓦拈拄杖云释迦老子祇今X在山僧拄杖头上放大光明其光清净无坏无杂光光相罗前后无别尘尘普入剎剎全彰然后无量为一一为无量大中现小小中现大于一毫端现宝王剎坐微尘里转大法轮且道诸人向什么处见释迦老子若向拄杖头上见未见在若向妙法莲华中见亦未见在既不如是毕竟向什么处见释迦老子以拄杖卓一卓云愿今得果成宝王还度如是恒沙众上堂云灵云见桃花悟道玄沙云谛当甚谛当敢保老兄未彻在云峰云备头陀何不遍参去玄沙云达磨不来东土二祖不住西天师云百鸟不来花又老不知谁是到庵人上堂举临济与普化一日同往施主家斋济问毛吞巨海芥纳须弥为复神通妙用法尔如然化趯倒饭床济云太麤生化云这里是什么所在说麤说细济来日又同一施主家斋济复问今日供养何似昨日化又趯倒饭床济云太麤生化云瞎汉佛法说什么麤细济乃吐舌师云一出一没一往一来勐虎口里夺飡毒蛇头上揩痒要且未称大丈夫事在二老名喧寰宇价重当时光孝今日岂可谨密三寸二俱放过为它弄假像真二俱不放过为它榼𣜂太甚是汝诸人若作佛法商量达磨一宗扫土而尽上堂举僧问兴化四方八面来时如何化云打中间底僧礼拜化云大众兴化昨日赴箇村斋回至中路值一阵狂风暴雨却去古庙里避得过师云我见灯X明佛本光瑞如此上堂云千年田八百主甜瓜彻蒂甜苦瓠连根苦君不见禾山解打鼓又不见採菊东篱下千山万山叠叠高门户又不见光孝僧堂六七间日日普请搬泥土又不见临济主中宾宾中主二三四七面相覩报禅流莫莽卤闻普请欢喜搀先去去去实不去途中好善为来来实不来路上莫亏危又不见主中主箇箇衲僧气如虎光孝恁么告报且道落在什么处以拂子击禅床下座授天童请上堂去年十一月笑别下钟阜今年九月中行见朝天路去住既无心动静非取与平生安乐法此意同谁语四明昔甞到诸剎皆可数山川气象雄麟凤栖迟处今思昔日游岁月二纪许岂谓临晚景侯伯重相顾开缄读来书丁宁见毫楮姑苏二千石眼高照天宇我昔昧平生今见开心腑欣然乐与行方鸣集众鼓先师未了底今日应须去敢问诸人如何是先师未了底蓦拈拄杖卓一卓喝一喝下座应菴和尚语录卷第五X应菴昙华禅师语录X卍XXX应菴和尚语录卷第六明州天童山景德禅寺语录嗣法门人等编入寺上堂云风行草偃水到渠成正令既行十方坐断若也向上论去语默不及处棒喝未施前总是依草附木汉事不获巳且作死马医所以道随处作主遇缘即宗法幢随处建立展临济三玄戈甲会曹洞五位君臣敲倡双行杀活自在拈一茎草穿天下衲僧鼻孔布缦天网要打冲浪锦鳞是则是便与么去达磨一宗扫土而尽蓦拈拄杖划一划云剑为不平离宝匣药因救病出金瓶以拄杖卓一卓复举僧问当山第一代启禅师云学人卓卓上来请师的的启云我这里一疴便了有甚么卓卓的的僧云和尚恁么答话更买草鞋行脚始得启唤僧近前僧乃近前启云老僧恁么道过在什么处其僧拟议启便打师云启禅师故是本分钳鎚塞新天童口未得在这僧虽深入阃奥要且未具透关眼下座上堂举僧问赵州如何是毗卢圆相州云自小出家不曾眼华师云赵州见处偏枯若有人问天童如何是毗卢圆相祇对佗道大底大小底小且道与赵州还有优劣也无具择法眼试检点看上堂举昔日崔郎中问赵州和尚云大善知识还入地狱也无州云老僧末上便入崔云既是大善知识X为甚却入地狱州云老僧若不入争救得郎中师云善知识者是大因缘临垂手时着着有出身之路何故如此不入虎穴争得虎子上堂云禅禅更不相煎坐底自坐眠底自眠大家安乐无法可传禅禅曹洞五位临济三玄大年三十夜脚踏地头顶天禅禅不直半文钱海枯终见底人死脚皮穿施主请上堂当机不昧千眼顿开智鑑洞明十虗普应直得如天普葢似地普擎如日普照如风普吹无一丝毫许为缘为对为死为生为去为来所以道一切法不生一切法不灭若能如是解诸佛常现前又道未达境唯心起种种分别达境唯心巳分别即不生于分别不生法中识取不变动清净本然周徧法界本来面目若了得去天地未分生佛未立巳前乃至劫火洞然大千俱坏于中无一丝毫动摇无一丝毫起灭无一丝毫增减无一丝毫荣辱若能恁么便知得亡者旷大劫来至于今日生死去来了不可得且道超然拔萃一句作么生道九莲开合处百宝自庄严官客入山上堂云释迦老子道吾有正法眼藏涅槃妙心分付摩诃大迦叶恁么说话大似傍若无人岂不见陈操尚书一日访资福福见来以手𦘕一圆相尚书云弟子恁么来早是不着便那堪更𦘕圆相资福便归方丈闭却门后来雪窦道尚书祇具一只眼X真如喆和尚云资福虽是本分钳鎚争柰尚书是煅了底精金师云虽然如是若到天童门下未放过在当时待尚书道弟子恁么来早是不着便那堪更𦘕圆相天童则大开东阁明窻下如法安排何故门内有君子门外君子至上堂良工未出玉石不分巧冶无人金沙混杂纵使无师自悟向天童门下何啻朝打三千暮打八百蓦拈拄杖云唤作拄杖玉石不分不唤作拄杖金沙混襍其间一箇半箇善别端由管取平步青云苟或未然以拄杖卓一卓云急着眼看上堂举慈明示众云一切贤圣皆以无为法而有差别前是案山后是主山且道无为法在什么处良久云向下文长付在来日师云天童也着一只眼一切贤圣皆以无为法而有差别东弗于逮西瞿耶尼南赡部洲北郁单越到处去来不如在此刘氏请上堂云四月初八佛生日天下丛林皆浴佛佛身充满太虗空何处更有虗空覔见前僧俗等金躯长短方圆皆显赫放光动地二六时从本至今无间隔今有檀越女弟子刘氏同男王承直旷大劫来植善根所行真实如菩萨当知功德福无涯回向癸未诞生日唯愿岁君向此诚诸天星曜同昭格资持刘氏从此去寿同赵州百二十更祈不尽大功勋保男察判官崇极子子孙孙福禄昌无量福田咸併集此月十四往临安龙天当护为般挈三江九堰聪明X神稽首归依助英杰全家既达九重城母子忻懽仰天力举杰首座立僧上堂云一棒一条痕一掴一手血临济老瞎驴至今犹未瞥须弥顶上浪拍天大洋海水无一滴伟哉本色人顶门亚三只辨龙蛇百草头擒虎兕一毫力穿大地人鼻孔坐断衲僧摇舌虽然犹未拨动向上一窍在且作么是向上一窍问取堂中首座杰上堂五月五日端午节天童为汝开真诀駈释迦逐弥勒佛病祖病毛病顿清凉魍魉邪神俱殄灭相从唯喜本色人非我同流谁与别拄杖子非列挈公心一字更无说千古万古休饶舌上堂举怀禅师云青萝夤缘直上寒松之顶白云澹泞出没太虗之中南山起云北山下雨会么甜瓜彻蒂甜苦瓠连根苦师云天童也下一着青萝夤缘直上寒松之顶白云澹泞出没太虗之中狗子尾巴书梵字野狐窟宅梵王宫应庵和尚小参住湖州显忠资福禅寺门人等编广德军赵中大施法衣请小参僧问判府中大所施法衣弥勒千尺之躯披来不短释迦丈六金身搭来不长和尚用之恰恰相称未审此意如何师云逼塞虗空进云恁么则葢覆大千去也师云天上天下进云直得竖穷三际横亘十方师云一句道着进云者X一句甚处得来师云者一句也无来处进云只如韩文公问大颠和尚弟子公务事繁佛法省要处乞师一言大颠默然意旨如何师云斩钉截铁进云只如侍者敲禅床三下大颠云作什么者云先以定动后以智拔文公忽然大悟又作么生师云入地狱如箭进云和尚门风高峻弟子向侍者边得箇入处还契大颠也无师云家丑莫外扬进云青山不鎻长飞势沧海合知来处高师云无钱沽酒僧礼拜师云何不进语师乃举教中道若以色见我以音声求我是人行邪道不能见如来乃喝一喝云诸人还闻么要且不是声提起袈裟角云诸人还见么要且不是色既不向声色上辨向什么处见如来若道二六时中一动一静一语一默折旋俯仰处见如来即是认贼为子若道不向二六时中动静语默折旋俯仰处辨正是痴狂外边走到者里若是明眼汉瞒它一点不得岂不见本仁和尚道寻常不欲向声前句后鼓弄人家男女要且声不是声色不是色时有僧出问如何是声不是声仁云唤作色得么曰如何是色不是色仁云唤作声得么且道为你说答你话若辨得出于佛法中不妨有箇入处雪窦拈云本仁也甚奇恠要且贪观天上既非声前句后从什么处入师拈云雪窦到者里尽其神通无插手处只如道既非声前句后从什么处入往往十箇有五双蹉过还知荐福落处么一箭落双鵰了智上人远自广德持判府X中大回施俸资特就今辰斋僧营办种种佛事及舍法衣一顶与山僧受用乃命小参举扬正法眼藏涅槃妙心集此无涯上善并用祝陪台筭并诸宝眷福寿延鸿不尽功德四恩总报三有齐资法界有情同圆种智判府中大虽未参识窃闻深知有此一段大事虽相去千有余里而未甞隔一丝毫许正所谓千里同风也既作宗门外护而又于此道不倦信知于过去无量尘沙劫中熏习得熟才出头来一拨便转岂在忉忉也然做工夫别无佗术只要有大信根具大种智知有此事于二六时中行住坐卧处切切提撕看是什么道理但恁么推来推去推到无依倚处蓦地撞着更不费丝毫气力便是从孃肚里出来底未尝别有一物与你也与它从上佛祖同一受用正如斩一綟丝一斩一切斩如染一綟丝一染一切染前后际断三祇劫空覔其虗空了不可得全体是箇金刚正体了无出没在诸佛分上不曾添一丝毫在凡夫身中不曾减一丝毫如水洗水似金愽金有时拈一茎草作丈六金身有时将丈六金身作一茎草擒纵自在杀活自由者箇话头乃从灵山会上黄面老子处来佛佛祖祖以心契心至于今日未尝有一丝毫许错悞谓之正法眼藏涅槃妙心未有天地未有日月未有人伦巳前此心亦逼塞虗空逮乎天地既分有日月人伦此心亦逼塞虗空所以道生也恁么死也恁么要且生死笼罩它不得何故为它着着X有出身之路不见教中道若在长者长者中尊为说胜法若在居士居士中尊断其贪着若在剎利剎利中尊教以忍辱若在婆罗门婆罗门中尊除其我慢若在大臣大臣中尊教以正法若在王子王子中尊示以忠孝若在内宫内宫中尊化正宫女若在庶民庶民中尊令兴福力若在梵天梵天中尊诲以胜慧若在帝释帝释中尊示现无常若在护世护世中尊护诸众生此葢从清净微妙根本智中广发如是胜妙方便大解脱门又谓之金刚正体又谓之顶王三昧又谓之浮幢王剎海又谓之第一义至于杨岐和尚以金刚圈栗棘蓬揭示学者洞明少室直指之由其变通逸格超量得大自在与一切人抽钉拔楔解粘去缚令各各自证透顶透底要且不可以心知不可以识识长沙和尚道我若举扬宗教法堂前草深一丈事不获巳所以向诸人道尽十方世界是沙门眼尽十方世界是沙门全身尽十方世界是自已光明尽十方世界在自已光明里尽十方世界无一人不是自已我常向诸人道三世诸佛共尽法界众生是摩诃般若光光未发时汝等诸人向什么处委光未发时尚无佛无众生消息既无佛无众生消息且道大地山河日月星辰人畜草芥纤洪长短从什么处得来还知落处么天上有星皆拱北人间无水不朝东檀越散藏经请小参云释迦老子道始从鹿野苑终X至䟦提河于是二中间未甞说一字祇如一大藏教从甚处得来这里若覰得彻去便知释迦老子落处既知落处便具看经眼目岂不见昔有一婆子请赵州看经州遶禅床一匝婆云此来请和尚看全藏如何祇转半藏如此看经忒煞省力更不用鎚钟击磬歌赞佛乘五千余轴不在弹指顷一切了毕须是恁么看经始得若肚里着箇元字脚便被黑豆子换却眼睛了也更随人舌头转一藏半藏有甚了期大丈夫汉直须一刀两段方知一句一偈一文一义无不从自已胸中流出葢天葢地至于折旋俯仰动作施为皆是如来清净妙轮转辘辘地所以道从无住本立一切法昔有僧见老宿看经次乃问如何是看经眼老宿竖起拳头看佗用处不妨崄峻且如何领会若唤作看经眼又是拳头若唤作拳头又失却看经眼到这里不假三寸舌辨明得出方信道终日着衣未甞挂一缕丝终日喫饭未甞咬破一粒米终日看经不曾道着箇元字脚如是则不唯看经眼目分明至于所获利益不可思议其或未然报恩更为诸人下箇切脚毗卢遮那清净海充满三千与大千虞七员外请小参僧问道高龙虎伏德重鬼神钦常年无此事今夏有知音正恁么时如何师云知音知后更谁知僧云这知音还是王老师向上事也无师云唤作向上事也得僧云恁么则向上向下总由和尚去也师云老僧从来不曾脱空僧云祇如大尽三X十日小尽二十九岂不是脱空师云汝还脱得也未僧云从朝至暮不曾动着舌头师云未见脱空在又僧问国清炙茄光孝煎茄是同是别师云饱便休僧云至道无难唯嫌拣择师云自领出去师乃云是真精进是名真法供养如来尔时灵山一会俨然未散岂不是今日恁么时节虽然不言我家醋淡葢为天人各有一坐具地侵佗一丝毫也不得光孝恁么提唱须是箇人始得还有独脱底么出来与光孝相见其或未然是法住法位世间相常住复云老僧自到光孝首荷七员外令合喜道人令嗣祖道昆仲举家学般若眷属无不勠力外护自非夙昔有大因缘安能若是耶然而与人相聚莫非身心真实心若真实至于动转施为行住坐卧一语一默无不真实岂不见古人道祇箇心心心是佛十方世界最灵物纵横妙用可怜生一切不如心真实所以山河大地日月星辰人畜草芥皆依真实而现相好然真实之义即是从上佛祖清净大解脱门祇看当人各各所行如何其间一生为善者至于多生为善者无量劫来为善者其殊胜果报历历现前苟为不善者其不善境界亦常历历现前信之善恶报应毫发无差且如衲僧家亲近善知识悠久办一片真实身心穷已躬大事无有不成办底道理是故从上佛祖天下老和尚无不以真实显示岂不见疎山矮师叔在沩山会下闻示众云行脚高士直须向声色里睡眠声色里X坐卧始得是时踈山出问云如何是不落声色句沩山竖起拂子踈山云此是落声色句沩山便归方丈踈山不契遂辞香严严云何不且住踈云某甲与和尚无缘严云有何因缘不契试举看踈山遂举前话严云某甲有箇语踈云道什么严云言发非声色前不物踈云元来此中有人乃嘱香严云师兄向后有住处某甲却来相见诸人要识言发非声色前不物么便是释迦老子道一人发真归源十方虗空悉皆消殒底萤火之光也然踈山痒处既被香严抓着岂止沩山检点千古之下具大眼目尊宿皆不放过沩山至晚乃问香严问声色话底矮阇梨在么严云巳去也沩山云向子道什么严云某甲亦曾对佗来沩云试举看严云言发非声色前不物沩云佗道什么严云佗深肯之沩山失笑云我将谓这矮子有长处元来祇在这里看沩山下这一着不妨惊天动地惜乎土旷人稀沩山又云此子向去设有住处近山无柴烧近水无水喫烂泥里有剌然古人之言必不妄矣在今天下讨一箇言发非声色前不物底正如掘地覔天何况要会沩山说话不言可知矣虽然切忌钻龟打瓦大底宗师据曲彔床不是细事山野自出世来随所住处非不为兄弟激扬此事然未甞动着箇一着子顷住荐福偶然二三百衲子相聚因而略露锋铓遂惹起无限风波自后一向随宜施设终不将真珠作豌豆粜却也古人有见贤思齐之说在今X日去圣时遥邪师过谬非众生咎是佗本色道流做工夫底祇向脚跟下推究推来推去蓦然推彻岂不是大力量人苟推未彻语意活脱终不为闲言市语魍魉魑魅语邪师印证语有箇见处语知是般事语硬配在生灭断常坑子里所谓善知识者是大因缘老僧行脚走遍江西湖南及乎到圆悟师翁炉鞴中更开口不得正如就地弹雀相似是佗为人不妄下手至下手时峻峭无道理与人凑泊后到先师处稍知触净方见圆悟师翁说话分晓葢尊宿为人古今难得其人是佗本分手段逈别比其和泥合水阿师岂可同日而语耶昔高安白水仁禅师示众云寻常不欲向声前句后鼓弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧礼拜仁云且道为你说答你话若向这里见得沩山道这矮子将谓别有长处元来祇在这里箇些子明白便见得白水仁禅师道且道为你说答你话无不透顶透底刢利汉闻恁么举岂止醍醐灌顶苟或未然参须实参悟须实悟阎罗大王不怕多语久立檀越张子明装佛庆忏请小参示众云如来密语初不覆藏觌体无私当阳显示祇如一大藏教从甚处得来非顶门具眼肘后有符又安能洞明这一着子祇今坐立俨然各各顶天立地含齿戴发且作么生说箇初不覆藏底道理莫是一动一静告往知来是X么莫是折旋俯仰周徧一切处是么莫是一语一默坐卧谈笑是么若把这箇作不覆藏底无异吹毛覔缝拨火求沤殊不知正是业识忙忙无本可据岂不见长沙和尚道学道之人不识真祇为从前认识神无量劫来生死本痴人唤作本来人是佗古人见得如来密语彻底无疑等闲拈一机示一境无不透顶透底终不向梦幻殻子里颠倒肉团心识上揑恠也又有僧问古德学人有一问在和尚处时如何古德云设有也斩为三段看佗得底人趯出来不妨烜赫何甞有一纟系头许与学者作道理直是干嚗嚗地如一座须弥山相似世间一切逆顺境界摇撼不动善恶因缘笼罩无门岂不是大丈夫格外道人也敢问诸人祇如释迦老子未入母胎时三十二相八十种好又向什么处塑装这里见得彻去便见得大心檀越张子明同妻赵氏装严释迦老子最初一念起处祇如子明未起装严最初一念释迦老子又在甚处切忌向梦幻殻子里颠倒肉团心识上揑怪到这里莫问释迦老子如之若何但直下了却最初一念此念若了未入母胎底也不是入母胎后也不是从母胎出底也不是塑底也不是装底也不是最初一念也不是了却最初一念也不是然后张子明与妻赵氏男宗朝举家眷等却有与释迦老子相见分既是从头俱不是了又向什么处相见还委悉么将此身心奉尘剎是则名为报佛恩喝一喝下座X小参罢复举茗溪示众云吾有大病非世所医看佗古人吐露箇消息不妨烜赫其实无它祇是踏着向上关捩子拈出来便该天括地近傍不得是佗往日有知音后来僧持问曹山未审是什么病山知佗落处便道攒簇不得底病这箇便是知音也岂似而今无地头恣意乱道才见人问未审是什么病便打入葛藤窠里恰如拽锯相似你拖去我又拽来几时得歇于本参中有甚么交涉这般病诸人皆有之祇是不会病灼然攒簇不得既不会病变成毛病去既成毛病祇是业识忙忙无本可据到年穷岁尽总无得力处岂不哀哉若踏着攒簇不得底病便有超生离死之由这僧又问一切众生还有此病也无山云有僧云既有因什么不病山云众生若病即非众生者僧也会推勘又问曹山和尚还有此病也无山云老僧正覔起处不得不妨崄峻这一句子难道非曹山如何启口虽然正覔起处不得诸方具正知正见者其护惜珍育为出世妙诀不肯容易发露与人若向荐福门下正是大病谓之贴肉汗衫谓之解脱深坑又谓之死水又谓之墨汁又谓之明白你诸人若病到覔起处不得伹来问荐福当为显示诸方柰你何不得何故葢正坐此病这僧又问一切诸佛还有此病也无山云有僧云为什么不病山云为伊惺惺此老人是曹洞正传有回互傍参不犯底手段临机八面得大自在岂守窠臼瞎学者眼诸道流既来此间X相聚二六时中急着精彩时不待人儒者尚云朝闻道夕死可矣况衲子乎传法寺智都僧正请鸣钟师示众云顽铜钝铁美玉精金大冶红炉一模铸就不假毗沙门天王神力岂从须弥顶𩕳上持来器重千钧楼高百尺启圆通三昧发清净妙音直须眼处承当莫向耳边领略镬汤炉炭不用吹而自灭刀山劒树何待喝而后摧昬梦顿除沉迷了悟万象森罗俱作舞大千沙界一时闻大众且道末上一槌落在什么处劫石有消日洪音无尽时应菴和尚语录卷第六应菴昙华禅师语录X卍XXX应菴和尚语录卷第七嗣法门人等编法语上示徽禅人达磨西来直指人心见性成佛不妨直截省要正眼看来巳是七错八错了也事不获巳且作死马医祇者直指底心便是黄面老子四十九年横说竖说不着处至精至妙罕有达此正脉者此心传授不得唯自证自悟到无迷悟处祇是平常着衣喫饭更无许X多玄解义路贯塞胷次荡荡地闲闲地祖师道一种平怀泯然自尽方得大受用至于临生死之际湛然凝寂更无毫发走作祇恁么地如一坐须弥山相似岂不要哉近年来参学兄弟虽号行脚恰如冷水浇石一般到所在挂搭祇是妄想记忆诤胜负以当平生真可怜悯若是正因行脚人终不恁么地看佗从上古圣挟复子出丛林入保社亲近真正善知识十年二十年退步就已寒灰枯木密密地究竟根蒂下一些子要着实处方可随缘任运名为了事衲僧行脚高人若心地不洞明如何歇得十二时中起心动念匝匝地如千波万浪相似如何消融得去到这里若无透脱处祇是一箇无所知盗常住饭劫贼临济和尚谓之秃兵是也劫来劫去劫得浑身赤骨聿地忽然缘谢所有平生机智聪慧向眼光落时一点也用不着设使累生作得恒沙功业愈无超生死之期祇得人天福报报尽依旧无出头处若要穷虗空劫尽未来际受用不尽须是直下心空既未能彻证此道当须禀大宿誓择本分宗师放下复子尽此一报身穷究此公案无有不契证者第恐如存若亡口头虽说参禅肚里全不肯做若此不如归一头存诚看教作白净业将来不失人身古德云说得一丈不如行得一寸是也且如今列剎相望唿为善知识传直指底心宗毕竟此心如何传是何形状近来出一等魔教中谓之恶友各说异解以为利人或者指示教X人休去歇去都莫思量才起动念速为除去或者教人一向无事香不烧拜不礼或者一向令人理会古今去恰如箇杜撰座主或者将从上老宿赤心提持处谓之建立门庭或者见学家来室中下得一转语相似打半日又问一句学者又进语合得佗着便谓此兄弟有箇入头处且道此几等利人还契得直指心么灼然是无星子交涉所以佛鉴和尚道今之善知识多是曲指人心说性成佛此之是也临济正脉自百丈于马师喝下递代至今非但契证诸大祖师命根亦乃彻证不可说不可说百千万亿阿僧祇佛祖命脉丝发不差百丈得黄蘗黄蘗得临济临济付三圣乃云谁知吾正法眼藏向这瞎驴边灭却祇这箇说话若见得彻去何更有临济宗耶德徽上人以道义相从颇追古风不倦穷究衲衣下事诚谓之不虗行脚也若要易会祇向十二时中起心动念处但即此动念直下顿豁了不可得如大虗空亦无虗空形段表里一如智境双泯玄解俱亡三际平等到此田地谓之绝学无为闲道人也更须知有五祖道底始得上人既炷香诚恳因书以付其行绍兴十一年八月望日示希禅人古来老知识发心行脚时为生死二字不破动余万里寻真善知识决择此事十年二十年废却世间一切闲杂骨董念兹在兹未甞片时不在里许尚恐走X作不得此事成辨长庆和尚在雪峯玄沙往来二十年坐破蒲团六七箇岂不是大根器尚不能彻证盖古人参学不肯小小了却直是今生参不得便休终不敢取次承当嗟唿深不容易也一日见卷帘豁然漆桶破命根嚗地断便说箇颂子也大差也大差卷起帘来见天下有人问我解何宗拈起拂子噼口打此便是达磨直指底心更无秋毫许领览悟解方可为佛种草也每见今时兄弟做工夫不在沉掉处便在惺惺处坐地中其沉掉则犹若醉酒之人行于长途也饮其惺惺则闻见逸于心腑以为究竟法也但舍二岐而致之一处常尔提撕豁然彻去不是分外事近日丛林有一等参学者不自去真实履践已躬坚爱宗师说禅病禅又何甞有病来祇为胡乱领览强记为谛实于本参学中实无得力处所以宗师家用一些子本分草料谓之解黏去缚令学者知非而反食宗师说病之语益于胷次以为究竟法深可怜悯也如今若要此事易办但念念无杂纯一真实久久自然彻法源底也示国清初化主古来道流痛念死生未明立大志如金石放复着处所求真正善知识决择父母未生前一段大事岂肯容易哉动经二三十年灰却攀缘灭却意想孜孜冷地里一朝豁然漆桶堕丧却眼前光影应是从前祭X鬼家具依草附木神祇一切氷消瓦解全是自已本地风光如倚天长劒谁敢正眼覰着覰着即瞎却所以临济入门便喝德山入门便棒鲁祖见僧面壁俱胝见僧竖指至于从上若佛若祖天下有眼底老和尚全以本分草料觌面提持如断命刀子相似若是识痛痒汉便知落处其如皮下无血眼里无珠底且留待弥勒下生为佗说破示湛禅人明果门下无禅可说无道可传祇有一口劒不问佛来祖来圣来凡来拈起便斩若解向劒刃下翻得身底一任出一丛林入一保社把禅床上老汉与一拶若见口里水漉漉地腰包便行岂不快哉若也未能彻证扶荷也不得草草深宜子细神鼎諲和尚道参须实参悟须实悟阎罗大王不怕多语也不负平生行脚初志尽此报身靠却本色人一二十年间忽然遭佗毒手顶门裂眼睛落光影尽伎俩除活鱍鱍地咤咤呀呀如师子王去住自由哮吼自在岂不是大丈夫意气做大丈夫事业方谓之出群英特之士也白云端和尚道悟了须遇人始得若不遇人祇是一箇无尾巴猢狲才弄出人便笑深信此道者万中无一诚可怜悯示清禅人洎出队兄弟黄面老子未出母胎时便用一条断贯索穿天下人X鼻孔及乎出头也用者索子四十九年口吧吧地也祇用者索子又道四十九年未甞道着一字也只用者索子末后拈花迦叶微笑以正法眼藏分付摩诃大迦叶也祇用者索子列派巳来迄至于今烹佛炼祖也祗用者索子近日者索子看看无人解拈动设有解拈动恰如深夜伸手捉物虽执其物知它是青黄赤白长短大小初不分晓何故盖为来处不谛当遂致瞒瞒顸顸若来处谛当便见三世诸佛说梦六代祖师说梦天下老和尚说梦梦见黄面老失却断贯索子既失却了且道汝诸人将什么受用者些子如缦天铁网相似透得过者八面通途透不过者且向诸上人手中乞命示崇侍者开元和尚语录祖师西来直指人心见性成佛向衲僧门下恰似掘地活埋人也事不获巳且作死马医说箇佛说箇祖说箇心说箇性如将蜜果换苦葫芦之说也若是大丈夫汉一刀两段退步就已向一念未生巳前豁然觑透本来面目洞明十虗廓彻无间便与释迦老子不别谓之顶王三昧谓之烈焰聚谓之金刚王宝劒谓之踞地师子谓之涂毒鼓谓之种种名当恁么时谁为生死谁为去来谁为善恶谁为逆顺谁为是非谁为天堂地狱谁为四生六道尽大地是箇解脱门全体是箇无位真人受用物岂不见临济和尚道赤肉团上有一无位真人常在汝等诸人面门出入未X证据者看看时有僧出临济下禅床栏胷擒住云速道速道僧拟议济托开云无位真人是什么干屎橛此便是达磨源流也临济得此三昧如大云雨如百千万雷变通逸格其唱愈高三圣得此三昧其和愈峻至于兴化南院首山风穴汾阳慈明杨岐白云东山圜悟皆得临济正裔见彻本心妙其三昧诚谓教外别传直指之要不辜也此庵老人始发大志游方首造蒋山谒圜悟禅师契此三昧深藏众底二十余年未有明辨得出者盖其平生彻证超出过量履践稳密未易一言半句急于人知也绍兴四五年间此三昧败露光明烛世如大日轮昇太虗空有眼者见其光明清净无坏无杂山河大地依此光明发生万物日月星辰依此光明炳曜痴昧地狱天堂依此光明而住善恶一切群动依此光明头出头没衲僧依此光明启大炉鞴提弈世钳鎚碎圣凡窠窟断佛祖命根命根若断覔其光明来处了不可得盘山和尚道心月孤圆光吞万像光非照境境亦非存光境俱亡复是何物云门和尚道尽大地是光唤什么作自已若识得光去境亦不可得有什么屎光境光境既不可得复是何物学道流向箇里如何支准若是打破漆桶底汉便知二老落处既知二老落处且道在光明里不在光明里若道在光明里云门又道有什么屎光境若道不在光明里盘山又道光吞万像所以道打破漆桶后须是遇人始得若不遇人到箇里X失却透关眼若是打破漆桶曾经本色宗匠炉鞴中出来如百炼真金如勐虎插翼如金翅吞龙方谓之真法王种草也示通修造昔大隋和尚参七十余员善知识具大眼目祇一二而巳其佗皆具正知见香林见云门十八年作侍者凡一言半句录于纸衣下举此两端深知古人为法诚切到透处烜爀逈出罗笼机关表里情解之外所谓师子王不妄哮吼也近世宗门淡薄病在于何病在当人不自信处且此病从何而起盖从因地不正而起因地既不正虽致身丛林视丛林犹驿舍虽说参禅闻禅似鸭听雷举此两端亦见今人与古人相违也其间设有因邪打正方知佛祖深恩难报则知二大宗师不诬矣示璋供头本色道流夙有般若种智才出头来其气槩劲直于最初一步卓然超绝与泛泛者不同盖末上亲近真正宗匠至于一言半句终不妄诞然此一段事初非明悟知见可拟又岂是世智辩聪而能彷彿者哉是故罗山云上士脚才跨门便知宗旨犹怕绳床上老汉瞌睡更回头与一探若是作家暂挂瓶盂亦恐绳床上老汉瞌睡未醒口里水漉漉地不是泊船处便去俗人家寄宿去看佗透底人蓦露箇消息直使天下衲僧无丝头许凑泊亦不令守住无凑泊蹊径所X谓驱耕夺食手段诚间世而出又安可与时辈和泥合水瞎学者眼耶示圆钟头释迦老子巳前曹溪大鉴之后诸大老宿巳来的的相承密密符契亦不出乎当人二六时中一动一静一语一默之间果能不昧初志于此直下顿见本地风光则与从上佛祖把手共行同一受用提持千圣近傍不得底万灵景仰无门处顶𩕳上一着子不独与一切人解黏去缚至于四生九有三途六趣俾各彻证根本箇箇洞明正知正见岂不是大丈夫成就大丈夫事临济道我二十年前在黄蘗先师处三度问佛法的的大意三度被打如蒿枝拂相似如今更思一顿喫谁为下手时有僧出云某甲下手临济拈拄杖度与其僧拟接临济便打看佗显示此箇大法不妨超宗异目岂似而今依草附木之辈恣纵无主孤魂坐在第八识里团量佗向上人大机大用正如萤火烧须弥山之说归宗年来寂寞太甚也思得六十棒喫谁为下手忽然圆上座出来道法圆下手祇向伊道待你铸钟了则分付拄杖子示章修造佛眼叔祖初领淮右龙门残僧破屋而巳不逾年天下英特之士屦满矣未及数稔一寺鼎新于是东山之道大振天下建炎末绍兴初兵火民物糜灭几尽独龙门存焉盖此老人般若智胜行愿宏博而世数X岂能动毫芒耶昔甞示徒云你为我修造我为你说禅我将金弹子愽你泥弹子好言语理上也透事上也透所谓理事融彻会尽诸法无生虽不呵佛骂祖佛祖安能迹其前虽不行棒行喝棒喝安敢措其用当知佛眼叔祖之道太虗空不可等量玄妙泯默岂可图度哉是故参学人若觑得泥弹子透便知金弹子落处若觑得金弹子透便知泥弹子落处者箇临济吹毛劒若善操持大功不宰傥或踌躇未免自伤已命示政化士巖头和尚道大凡唱教须从无欲中流出三句祇是理论咬去咬住欲去不去欲住不住或时一向不去或时一向不住诚哉是言也从上具大眼目宗师皆得箇些子说话所以掀天动地孤峻处凑泊佗不得平实处扪摸佗不着逆顺中觑佗不见谓之衲僧巴鼻圆悟师翁凡示学者曰我有一句到你老僧自着喫棒若无一句到你你便自陷地狱看佗得箇些子说话底事分正如金翅擘海直取龙吞无异也又道夫为善知识据曲彔床若无擒虎兕辨龙蛇眼未免被觉者吞却巳谓宗门祇如是也岂不见明招到泉州坦长老处坦云夫参学一人所在亦须到半人所在亦须倒明招便问一人所在即不问如何是半人所在坦无语后却令小师问明招云你欲识半人所在么也祇是箇弄泥团汉归宗将谓明招曾见作家X来必有惊人之句如何却作野犴鸣且道节角在什么处示茂先二化士一大藏教且不是黄面老人说底直指人心且不是达磨大师传底祇者两着殃害天下衲子求生不得生求死不得死正拟议间蓦地被人推转一刀两段血溅梵天向归宗门下犹是掇洗脚水底汉未曾梦见我先祖意旨在岂不见临济在黄蘗问佛法的的大意三度被打六十拄杖兴化久参临济末后见大觉至脱衲衣处忽然大悟亲见临济在黄蘗喫棒底意旨欲绍此箇门风初无佗术别没聱讹一味硬却嵴梁竖教透去则尽大地人性命祇把断贯索穿却更无一箇漏网底岂不是大丈夫汉成大丈夫事也示鉴化士丛林英俊之士气宇不群凡所至处终不妄通消息设吐露一言半句必有来由虽有未彻底领略却受人整顿盖智识精明使其然也唯是拍盲者不问是不是祇信彩撒将去贵人说伊会祇对不知正是折本经纪也仰山在百丈时口吧吧地丈云汝佗后遇人在后到沩山山云子在百丈问一答十是否仰云不敢山云佛法向上道将一句来仰山拟开口被喝出如是三问三拟答皆遭喝出仰山低头垂泪云先师向我道佗后遇人今日便是也从此发心入山看牛三年一日沩山入山见在树下坐禅以拄杖点背X一下仰山回首沩山云寂子道得也未仰云虽道不得要且不借别人口沩山云子会也所谓动絃别曲叶落知秋至于临济在黄蘗处三遭痛棒后来出世示众云我当时在先师处喫棒如蒿枝拂相似凡养子要如二大老始可起宗也祇如临济仰山悟去成得什么边事若检点得出许你入阿字法门示感化士道人之心其直如絃在在处处若倚天长劒世间富贵骄奢五欲八风入作无门名利是非四生九有笼罩不住得到这田地便是取黄面老子命根时节也岂祇一生两生坚劲行愿所致乃是积劫熏炼种智纯熟至于历诸勤苦然后乃可引跂大方超然独步者也古云无一法从懈怠懒惰中生又云久受勤苦乃可得成此真实语不诳语不妄语也果一旦透去千人万人罗笼不住唿唤不回它时异日孤峯顶上呵佛骂祖则不忝矣岂可饱食终日成群作队说黄道黑略无少念回光反照我今此身四大所谓发毛爪齿皮肉筋骨髓脑垢色皆归于地涕唾脓血津液涎沫大小便利皆归于水煖气归火动转归风四大各离今者妄身当在何处箇里急着精彩若作地水火风商量释迦老子尽尘沙劫无出头分不作地水火风商量如将鱼目而比明珠二途不涉无异𦘕饼充饥三十棒归宗自喫不干诸方事示禧庄主X顶门一机千圣罔措思而知第二头不思而知第三首要在当人直截荷负卸却从前学解明昧两岐到净裸裸处更须转向那边见佛杀佛见祖杀祖向衲僧门下犹是奴儿婢子边事大丈夫汉莫向禅床角老和尚口边覔禅覔道覔玄覔妙𡎺向臭皮袋里为究竟法不亦谬乎睦州凡见僧云见成公案放你三十棒俱胝见僧竖指秘魔见僧擎杈至于玄沙未彻从上诸宿德无不的的痛处提持如大火聚孰敢近傍近傍则燎却面门又如金翅擘海直取龙吞更无回互有如是气槩具如是英特方可称为大丈夫事莫祇守老鼠见解弄三寸光巡门傍户见人道好从之于好见人道恶从之于恶诚可怜悯麻谷一日持钖至章敬遶禅床一匝振钖一下卓然而立敬云是是又持钖至南泉遶禅床一匝振钖一下卓然而立泉云不是不是谷云章敬道是和尚为什么道不是南泉云章敬是是汝不是此是风力所转终成败坏参学人到此如何缁素若善参详好恶自分耳示严教授宣教达磨大师未离西土巳是七错八错既把不定遂航海游梁历魏九年少林露箇消息谓之单传直指其纳败愈甚事不获巳将错就错以心契心初无毫末许得底道理所证祇证自本法且如何说箇本法莫是以心契心为本法耶以无所得心为本法耶不是心不是佛不是物为本法耶总恁么为本法耶总不X恁么为本法耶若如此领略正如刻粪作栴檀形尽未来际祗作屎臭气纵饶辩似悬河机如掣电也是掉棒打月者些子须是悟底人方知落处而今说箇悟是治颠倒语从上若佛若祖观一切众为从无明流入颠倒从颠倒流入诸趣路头既错改头换面造种种业谓之从迷背悟若夙植善根从善知识言下心地开通觑彻本来面目便谓之返迷入悟然而迷时又何甞减一丝头悟时何甞添一丝头迷时则迷悟底悟时则悟迷底迷悟既彻生死根断直下如红炉上一点雪相似佛也祖也凡也圣也逆也顺也好也恶也长也短也至于得失是非俱着不得于着不得处事事着得譬如虗空具含众像于诸境界无所分别又如虗空普遍一切于诸国土平等随入尘尘剎剎全是箇大解脱门佛法世法打成一片便是从前未举意参禅时身心一般肚里更无许多恶知恶解所谓悟了还同未悟时是也到此境界方谓之不疑之地亦甞面谕不疑有两种见彻本法到究竟大安乐处故是不言尚恐坐着有一般拍盲不疑自谓从本无迷今亦无悟及乎征诘无迷悟处又却去不得岂不是拍盲不疑此是焦谷败芽断佛命根出佛身血之辈乌可与语哉古来老尊宿穷究此一大事不是容易直是子细安似今时长老担夯得重何谓如此有般底得箇见处了便休更不就人决择被人拈起一件物顿在面前分踈不下便浑崙吞却口头X虽说不疑肚里毕竟有块物不能消化此便是生死根本也有一般底得箇见处坐着见处见地不脱一向说玄说妙广陈蹊径谓之为人此便是丧达磨正宗魔子也有一般底做工夫到箇静处身心稍稍轻安一向坐在无人之乡见人说着好事便生烦恼返言禅道本无所说所以云门道一切处不明面前有物者是也此病最苦有一般底得箇见处荡荡地无佛无祖无诸圣一向无将去行盗行淫饮酒食肉谓之无碍禅此是地狱种子也永嘉云豁达空拨因果莾莾荡荡招殃祸此之是也有一般底见处泯默无闻一味噇却常住饭了祇管死葛怛地守却被位等箇悟处此便是深山大泽中一间破屋下泥团谓之无转智大王徒消信施耳其实本分参学者初无许多栖泊处渠自有超宗异目生涯且如严阳尊者问赵州一物不将来时如何赵州云放下着赵州知佗病正在这里便与放出毒手去贴肉汗衫非此手段不可救也严阳尊者既不领略又问既是一物不将来放下箇什么赵州又对佗道放不下担取去者一句子更是辛辣过如喫痛棒从上古尊宿履践此事直是透到无秋毫子过患处方敢据位为人师范岂似今时衒声利辈乱瞎人眼也面谕为人一着子须是自得之古云得之于心应之于手临机初不费丝毫气力剔将出来活鱍鱍地左之右之皆在吾网中不可说这一箇公案是为人处那箇公案不是为人X处切忌作此解殊不知当台明镜妍丑自分耳罗山老汉道我这里祇有一口劒劒下有分身之意亦有出身之路从上老宿弄将出来千差万别无不从脚跟下流出变通逸格杀活自在巖头道若论战也箇箇力在转处岂不绰绰然有余裕哉示达化士德山未遇人时𡎺一肚皮葛藤流入八万四千毛窍化为精魅魍魉各各放无量神通及见龙潭一点也用不着然后知非乃云从今日去更不疑天下老和尚舌头也信之此事初不在聪慧多闻处亦不在澄澄湛湛处亦不在长坐不卧处亦不在寂寂惺惺处若是其中人动絃别曲叶落知秋其如未能究竟当如德山见龙潭一番子方可入炉鞴受钳鎚也应菴和尚语录卷第七应菴昙华禅师语录X卍XXX应菴和尚语录卷第八法语中示正首座往濠州干修造本色道流参问祇要敌生死终不向古今䇿子上讨诸方舌头边覔唯是退步就己冷地里根蒂下切切X提撕忽然手蹉脚跌纳败一场便是生一参学事毕于孤灯独照时始见有力如一座须弥山何处更有生死怕怖动摇去来底道理死心和尚问鲁直闻说公会禅诸方皆许可是否鲁直拟议死心云老僧有一问问你它时后日彼此烧作一堆灰时如何鲁直忙然千千万万人向这里𨁝跳祇是踏不着且道誵讹在什么处报恩一日问正首座烧作一堆灰时如何正对曰恼乱春风卒未休佗如此祗对是会耶是不会耶顶门具眼底试辨这汉看示范化士西天四七唐土二三无不以顶𩕳上一着直截显示奈缘学者困于知解泥于见闻坐在必死之地不能洞明从上诸祖直截显示之由所以古德道学道之人不识真祇为从前认识神无量劫来生死本痴人唤作本来人看佗得底人等闲吐露一言半句不妨超宗越格便有直截荷负之量堪为宗门苗裔岂不是大丈夫特立种草也南泉道王老师十八上便解做活计赵州道我十八上便解破家散宅丛林商量道念兹在兹谓之做活计无佛无祖谓之破家散宅若如此持论其利固无其害甚重欲明二大老之意待应庵三十年后换却骨头了与你说破示彭道清善友治身之端正在已也千里之步贵在初也善此二者百千法门无量妙义毕矣故谓之无尽藏三昧又谓X之虗空正体又谓之常住不灭在衲僧门下又且不然眼观东南意在西北不可以无心求不可以有心会不可以语言造不可以寂默通非大法洞达岂能纵步千圣顶𩕳哉示宝道人祖师巴鼻无一针头许祇缘学道人亲近太切所以不见若要易明但十二时中一切处放教无心去自然合道道既合则内外中间了不可得直下虗凝逈无依倚古德所谓心心不触物步步无处所看它向上人行处又何甞有丝头取舍意路与人凑泊祇如德山凡见僧入门噼嵴便棒临济见僧噼面便喝每以此显示学者祇贵知归此间有等纰缪强作主宰无主孤魂咸谓赤心片片老婆心切恩大难酬且放过一着将谓识痛痒似此之类故多不复尽举并不知二老得力处祇一味搏量恣情卜度师与弟子㸦相印证不惟没溺自已亦乃陵辱先宗欲明二老人端倪切忌狂狗趂块示忠首座鹫岭拈花少林直指至曹溪之后此道大振天下皆英特俊流克绍荷负非劣根躁进者而能操持也大凡起宗之士一动一静一语一默逈然殊绝终不肯没溺死水中为究竟计近年此道凋落愈甚设有一箇半箇初诘之似彷彿至下手时全无巴鼻盖根本不脱祇是学语之流也看佗黄蘗临济兴化大觉南X院风穴首山汾阳诸大老说底话岂止一机一境为实法系缀来学动是提向上钳鎚使从上佛祖按下云头知有向上事安似而今青黄赤白之辈胡乱引人入草瞎却佗眼耶是佗古人道悟了须是遇人始得这箇说话须是大法明底方知落处若是徐六担板卒难凑泊是故我辈沙门合行事非世间心术而可拟量又非寂然不动而能洞达所以道寂是诳语是谤向上更有事在老僧口门窄不能为汝说得学道流若不遇人如何有这箇说话既透得这箇说话了还识福州人吟雪诗么示徐国宝少室门风无秋毫许至承当时不道无直是万中无一设有一箇半箇多是栽培得底临撒手时恰似落汤螃蟹一般何缘如此盖末上不遇人明见自性不彻遂致斯害也万一宿植般若种智深厚终不被邪师惑乱而能亲近真正宗匠决择死生大事古德云参须实参悟须实悟此之谓也祇如六祖示明上座云不思善不思恶正当恁么时那箇是明上座本来面目明言下领旨却问六祖上来密语密意外还别有意旨也无六祖云我今与你说者却非密也汝但返照自已本来面目密却在汝躬看佗六祖揭示少室直指之要何甞有秋毫许禅道佛法到人唯直下挥金刚王宝劒不独断明上座命根至天下人命根悉皆瓦解氷消岂不是大丈夫汉成就大丈夫事也X然大凡参学道人第一不得记箇元字脚子此是入道要径又道如经蛊毒之乡水也莫霑佗一滴古人方便无出此也从箇里去以透脱生死为究竟若别有道理别有方便则真西天九十六种之数无疑耳示机化士古德山未行脚时眼空四海英特之气逼人及到南方首谒龙潭至吹纸烛处漆桶子破乃云从今日去更不疑天下人舌头跂步大方无出此老性懆向一槌下便透顶透底与迦文老汉见处不别岂不绰绰然有余裕哉如是三十年祇一条白棒佛来也打祖来也打要且不是吹灭纸烛处道理直是䥫眼铜睛覰佗不破所谓大丈夫事非将相之所能为此之是也大底参学人须具真正知见然后可就炉鞴煅炼尚恐禁当不得遂为退志而况拍盲不知有者而可语乎纵具正知见不遇人犹为见剌所惑不得自在其病又莫大焉大凡参学有地头人多被此患搅炒脱不得便为渗漏果有志与释迦老子作苗裔切不可轻结里决要洞达大法则不堕邪师网中乃第一人也示伟化士真实参学衲子二六时中卓卓地六根门头裸裸地应世间五欲八风摇撼不动而见闻觉知笼罩不住亦不舍见闻觉知而求一法亦不即见闻觉知而求解脱如是见彻如是洞达逈无依倚超出圣凡情量X亦不依住逈无依倚超出圣凡情量去处名为出格道人然后提金刚王宝剑随所至处见佛杀佛见祖杀祖见阿罗汉杀阿罗汉所谓出佛身血破和合僧似这般汉不必多止得一箇半箇足可绍续佛祖慧命其临济正脉不患扫土诚不虗来阎浮提打一遭是故古德云一等踏破草鞋直须穿教透去岂不是大丈夫汉说底话焉似而今有般獃郎隈隈𣯧𣯧弄尽鬼恠更据曲彔木床妄自尊大又将从上一言半句妄行批判诳惑后昆造地狱业是可怜悯大凡参学末上既非正因至竟祇成废人设若亲近宗师亦是沽名誉利其脚跟下大事无因分晓大事既不分晓则恶业因缘从而和之是以智者改过而迁善愚者耻过而遂非迁善则其德日新遂非则其恶弥积圣贤之语昭着明矣傥不谆谆奉守所诫则人天二路泯绝驴胎马腹无疑岂不见汾阳云一毫头凡圣情量未尽不免入驴胎马腹里白云道直饶凡圣情量俱尽亦未免入驴胎马腹里二老汉虽把手上高山未免傍观者有般瞎秃便向者里问谁是傍观者则归宗拄杖折也未放在示俦供头摩竭掩室自救不了毗耶杜词却成忉怛更说箇上无攀仰下绝己躬壁立万仞也是贼过后张弓其余是甚么破砂盆一向与么去尽十方世界一切白醭却且放过了与你和泥合水祇据目前见处毕竟以X何为极则灼然十箇五双是喫残羹馊饭汉子要箇据虎头収虎尾底恰如天上择月而今祇得将错就错咬定牙关向定盘星下信彩秤知佗是什么俦禅者本分参学道流相从岁久诚不易得法华举和尚示徒云行脚人不在观州翫府看山门景致过时为什么事盖为生死事大从上古人凡到所在见箇村院主也须问过如今晚学往往蹉过不肯递相愽问古尊宿语极有深旨若善提撕红尘堆里閙市门头无非是上人出身截径也示日化士古之老宿问道之由不较得失但是三尺之童有长处固扣之此方谓之学道人也近世宗徒虽云行脚专理究死生大事其模样也似古人所存得失甚重既有此患于直指之源不可得而明矣譬如善射者初欲较得失即无精中之期盖从无得失中习之悠久然后可中其的学道亦然若有一念得失居怀即被得失覊鎻得失之论无它辞故得之为喜失之为怒此皆不祥中起此喜怒其喜怒则人我之根本若了人我根本初无来处即是如来清净大解脱门所以道从无住本立一切法修山主道法法不隐藏古今常堂堂汝问是不是我答当不堂祇此便是截生死流底要道佛祖顶门正眼也示证化士洞明死生大事不是小缘唯在当人宿植智本深厚X专诚参究看是什么道理第一不得先立箇会处亦不得作箇不会底道理正如学射一般久久到意尽情忘处蓦然中的更须知有破的自得之妙也云盖鹏参双泉雅山主令看芭蕉室中示僧云你有拄杖子我与你拄杖子你无拄杖子我夺你拄杖子盖经久看之未明一日雅向火次云盖侍立雅顾示云你有拄杖子我与你拄杖子你无拄杖子我夺你拄杖子盖拟开口雅以火筯拦手一摵云盖豁然大悟凡为善知识若无此出格过量逸群大机往往四稜榻地大家草里辊瞎学者眼则多矣莫是云盖拟开口被雅以火筯拦手摵处是出格过量逸群大机么且喜没交涉参学人欲洞明其要急着精彩时不待人耳道友孙亨仲求法语亨仲家居东林之右去城七十里营生南畆不多而能办心延供十方云水往岁遇大旱其心愈确而不厌其来者野有饿莩独其家有余信之愿力洪广而动神物护助也予领报恩院事甞憩其堂举家长斋奉佛严肃真在家佛子也每入城首过其门则随众衲入室不畏奋拳渠喜从之予移居东湖亦来不倦此皆过去有缘种今生深信大法也昔日甘行者家接待凡有僧问接待不易行者甘云譬如餧驴餧马看佗打透底人逈然殊绝等闲拈起一茎草便是倚天长劒今时流从朝至暮说尽道理未甞有一句正X当琅瑘觉和尚云快把饭来白云端和尚云琅瑘有不犯之手且道这三箇老汉病痛一般为复有异参学人到箇里着精彩蓦地踏翻乃和二三老人炟赫处佛祖不可及耳示通化士祖师开示直指之要非讲较商确持论而能造诣唯是具大根种乃可洞达是故从上老宿亲近决择之暇其履践处真实无片时虗弃悠久自然纯静岂为世间妄想尘劳包裹也果如此做去蓦地一念回光觑透本来面目便见世间尘劳妄想山河大地色空明暗理性玄妙所从来处一一分晓既得分晓则不被世间与出世间法笼罩直下打成一片二六时更无第二头古人又道唤作如如早是变了也者里急着精彩此事不厌纯熟愈退愈进愈晦愈明至临机大用着着有出身之路岂可使学者平白地死在句下作佛法中历劫罪人也祇如僧问弘觉山河大地从何而得弘觉云从妄想得僧云学人想出一铤金时如何觉休去僧不肯云门闻举云巳是葛藤不能折合待伊道想出一铤金得么以拄杖便打是则是云门血滴滴地要且出佗弘觉休去一些子不得有般瞎汉便道归宗为弘觉作主呜唿近年此类甚盛不复忉怛也示章化士衲僧家出一丛林入一保社须具顶门金刚正眼不X为邪师引入草窠里做瞒天罪过乃真第一等人也果如此行脚何愁行脚事不办是故古德拨草瞻风岂为游山翫水这边好堂厨那边有施利受用处稳便唯单与死生做头底要透向上一段奇特大事到得十成无渗漏处更须转向那边千圣扪摸不着万灵遐仰无门等闲荡荡地似兀如痴轻轻拨着便解水里火发方可继临济儿孙也苟专师门格辙限量则被人拶着未免死在鬼窟里其隈隈𣯧𣯧二十四气一时现前大丈夫事何其在哉所以列祖出兴提持此要无它为此等流也终不随搂𢳯入野狐群队中看佗上古德山临济乘一机示一境如揭贴肉汗衫相似才见剌头入便与一刀两段尚未称从上来事岂可拍盲妄自指注年来参学人咸谓临济下儿孙机锋峻捷此说犹甚恠也善章禅人有志参学不惮数千里来此道集期透生死大事未肯端坐固効古为众持钵继洪州出队目录袖轴求法语挥翰聊书大槩切忌作言语会亦不容作无言语会到箇里大事为你不得小事自家祇当示岏禅人有志衲子致身大丛林决定要脚跟下事透顶透底与从上佛祖雪屈岂上蜗角蝇头而丧已身哉看佗临济德山兴化南院风穴首山汾阳的的绍续为万世衲子之师虽相去数百年其金声玉振龙驰虎骤未甞隔一丝毫许千人万人仰望不及所谓罗笼不X肯住唿唤不回头古圣不安排至今无处所步步登玄不属邪正破的手大钳鎚非诸大老而孰敢当前乎至慈明黄龙翠巖杨岐唱愈高和愈峻自圆悟巳来天下九州儿孙遍地盖源深而流长也是故今日比丘当痛念先祖门风峻拔活业广大岂敢痴坐日眠三觉古人有终身之忧无它忧道未达也道既达即无累生之患是可得而名状耶便能显示七佛巳前威音那畔一箇大脱空五祖谓一切妄言绮语小脱空是也觑见本来面目大脱空是也且小脱空与大脱空是一义二义思之示信禅人学道人在乎勐利一咬便断才拟议即钻头入知见网中起结角罗纹分别欲洞明少室单传直指之要远矣南泉示赵州云道不属知不属不知知是妄觉不知是无记若真达不疑之道犹若太虗廓然岂可强是非耶看佗古人一期揭示初似刀刀至折合处直使白衣拜相苟或未暗此脉不用敲砖打瓦祭鬼烧钱但向一念未生之际直下如桶篐脱撒一番其尘劫来事一时觑透既得这箇本柄入手切须牢把住未可轻放下何故前头有事在正好上门上户求真正宗师做冤家债主期透向上关穿天下衲僧鼻孔是为难乎它时异日霜露果熟出来与德山临济把手共行点检从上老宿未了底公案俾令后之学者亲认祖父契书四至去处一一分晓决定无疑然X后承荷家业育子荣孙所谓我本无心所有希求今此宝藏自然而至岂不庆快平生祇如德山临济过去数百年如何却要与佗把手共行应庵下一转语看示原禅人大凡行脚人蕴成佛作祖气槩与流俗阿师逈然不同是佗二六时中卓卓地滴水滴冻不妨孤峻所谓先立乎其大者其小者弗能夺也大者既达小者则如大者大者则如小者然后大小双泯圆融无际在今时犹是野狐窟宅更须一槌打破透向上大机大用放出焦尾大虫作师子吼既是焦尾大虫因甚却作师子吼三贤固未明斯旨十圣那能达此宗示祚禅人古来抱道之士如痴似兀岂有一言半句与人咬嚼人自知之患乎不鸣鸣则惊人年来此道荒凉尤甚设有留心丛林者例无正因纵依附善知识殊无道念初不异区区走山水活名要誉之徒也苟得把茆盖头略不知分而又狂悖欲窃如来大人境界芘无似之身谓言传佛心宗况如来大人境界而容妄窃乎其从游者麞头鼠目虿尾狼心伤败风教比比皆是可不哀哉五湖大心衲子应须远离所谓见不善如探汤是也示法化士祖师道心有所是必有所非者此说话非上根大智孰可洞明要须尽却今时始透向上关捩子X临济黄蘗处三遭痛棒所谓攻乎异端斯害也巳纵大愚悟去其恠愈甚然予之言知音者少设鼻听眼闻者则未与可临济出世后示众老僧一生呵佛骂祖覔罪性如针锋许了不可得且道黄蘗处喫棒底罪过向什么处去也凡见僧入门便喝快如倚天利劒钝似无孔铁鎚唤作一喝达磨家风一扫而尽不唤作一喝犯突吉罗罪示琮侍者本分参学道流末上为生死不明正如囚禁之人未得决断至于行住坐卧饮食之间不得少安若如此做工夫其生死大事无有不彻底道理往年佛果圜悟师翁遍扣诸方无有不可其所得者后见白云演和尚被诘其由元来无本分事祇是一肚皮虗头白云向佗道勤上座你参底是法座上禅圜悟不肯拂袖而去至金山遭大病几死思量从前参问并无一句得力才得安乐复见白云闻举频唿小玉之语蓦地打破漆桶方始知非信之师资缘会决非等闲今时禅人亦在丛林中多年也去见有道宗师亦甞遭重病心下安与不安皆自知得祇是不肯放下此不肯放下有两种最初行脚不遇真正宗匠撞入外道邪师火里中其毒药便谓行脚事毕是一又有一种虽致身丛林中名为参禅其实无正因一味盗听反X急人知便自证据却但言祇是箇事是其二也此两种谓之膏肓之病除是一旦知非将来却有放下时节且毕竟放下甚么祇放下人我檐子得失是非佛法玄妙才如此放下便觉身心轻安表里纯净二六时中胷次空劳劳地冷地瞥然脱去始可禁拳趯受烹煅若祇守领览为究竟无异依草附木精灵是它逸格道人逈然殊绝触着便解生风起草世出世间得人憎无出者一着子谓之衲僧巴鼻是也示通化士昔黄蘗闻百丈大智示再见马祖深旨不觉吐舌非生而知之孰能领略哉此道至临济大行天下若子若孙咸具杀人不眨眼手段覔一箇半箇作将来种草呵佛骂祖犹为不唧𠺕汉岂况和泥合水撒土扬沙以当宗眼无异一牛迹之波拟比滔天之浪是可得耶有志之士果不昧最初一步长时放教冷湫湫地一旦桶底子脱历劫来事顿然现前不为邪师惑乱一向硬纠纠地风吹不入水洒不着它时异日何患不熏天炙地也不唯符契前百丈大智所示再见马祖深旨亦将确然特立大方又何啻遇大风则止而巳矣示一化士让祖首起马驹膏肓之病示以磨甎打车杀佛之要所谓差病不假驴駞药应平生坚执奉重澳然氷释从容父子征酬曾无毫发渗漏皎然如千日并照临X机八面超情离见到出生入死不疑之地了无生死始终之患尔后以是传之百丈百丈以是传之黄蘗黄蘗以是传之临济临济以是传之三圣三圣死且喜太平岂谓兴化忍俊不禁向大觉棒下见彻临济在黄蘗处喫棒底意旨此老故是听事不真唤钟作瓮就中奇恠逮今天下老和尚无不以是褒扬杀人刀活人劒乃上古之机锋亦今人之枢要摧魔破执不得不无其间一箇半箇洒洒落落终不肯坐死水里与虾蟆蚯蚓长歌细吟也大底抽钉拔楔解黏去缚手段以寿后世从今日去断要箇扑跌不破底点出来与临济作种草俾绵绵亘万世为祥为瑞为风为雷为云为雨为殃为害又岂徒然者哉示慈修造大丈夫要截生死路头应平昔珍蓄诸所有物併须弃之则六根门头自然净躶躶地一旦瞥去不患生死路头不断也苟不本真实履践而欲多知多解为自得之妙返为知解风所吹增寒壮热常时现前鼻塞头昏无日不作盖自取之祸非它咎也大抵少室正传直饶彻底悟去折合到十成绝渗漏处更禁得恶拳趯受得没滋味过这几重关了亦未称平生意在当知先达拈一机示一境脱罗笼碎窠臼曾无一针锋许法与人作道理尚恐佗时异日妄生节目摇动学者将为少室正传合有恁么事殊不知快鹞不打篱边雀X示宗书记从上佛祖言教如敲门瓦子事不获巳借之以为入理之门年来学者不本宗猷反以佛祖言教为极则譬如澄清百千大海弃之唯认一浮沤是可怜悯者有祖巳来列派扶宗之士揭示直指之由初无秋毫许与人领略其所示祇示当人本法果能向一念未生时一刀两段则到臈月三十日悬崖撒手时其五欲八风摇撼无门九有四生収摄无分所谓真大丈夫事岂可与数黑豆死汉辈同时而语耶示感修造学道人图心要参禅但参取涅槃堂里孤灯独照时禅切不可立限剂到几时几日什么时辰决要悟道便是好笑此禅无病痛祇贵退步深信得及高挂钵囊拗折拄杖硬却嵴梁内同木石外同虗空蓦尔漆桶一脱五聚十八界荡然清净四生九有类顿时解脱既见这一条大路了未是休歇处直到大法洞明方得真伪邪正一一分晓谓之无上大自在法王然后或处山林或居城市初无二见所谓一种平怀泯然自尽岂不是衲僧门下本分草料苟道眼不明力量未充至于逢缘遇境切要牢捉绳头勿令犯人苗稼应须如法弘持不患已躬大事不明白也昔僧问巖头路逢勐虎时如何巖头云拶巖头好一拶自不知落处示任化士X老南云说妙谈玄乃太平之姧贼行棒行喝为乱世之英雄英雄姧贼棒喝玄妙皆是长物诚哉是言也大凡宗师居正位揭示本法当如是提持谓之褒扬杀人刀活人劒为临济种草苟无箇些子未免拍盲妄生异端瞎人眼去是故死心云譬如死人手持利刃截死人头来呈吾吾即肯汝所谓善射者未彀巳前中的早不唧𠺕了也伶利人聊闻彻骨彻髓何待曲彔床上老比丘重叠打之遶大抵参学傥思前顾后则堕坈落堑无疑矣且如德山临济出世弄箇一着子直是惊天动地及到衲僧门下不满一笑正类学如牛毛得如麟角耳应菴和尚语录卷第八应菴昙华禅师语录X卍XXX应菴和尚语录卷第九法语下示谅禅人东林门下无禅道佛法无向上向下无之乎者也无得失胜负虽聚衲子唯以金刚圈栗棘蓬跳者不可着力跳吞者不可着力吞但退步冷地里蓦然体得如昼锦还乡千人万人中一人半人而巳其间肚皮X热底祇得仰仰羡羡要且覔佗从来处不得祇是人人脚跟下本分事即非强生节目是故从上老作家非不以此本分事揭示来学祇贵各各勐着精彩直截荷负深入先达阃奥临济金刚王宝劒德山末后句药峤一句子秘魔叉俱𦙁指雪峰辊毬赵州勘破女子出定灵云见桃花玄沙未彻此皆一致尔苟有一丝头及之不尽则祸生也大底英特之士不在忉怛巖头道利根底一咬便断知佗多少省力然后见佛杀佛见祖杀祖犹是衲僧门下脱白沙弥可中逸格超量岂影响之流而能近傍哉祇如坐断天下人舌头底还有出身处也无试请诸方代一转语看示潮上人黄面老子四十九年说一藏之乎者也其间是是非非长长短短故不劳余力洎至末后看佗无折合却对百万众前拈花付嘱其诬之罪不轻至于达磨西来直指人心见性成佛果然听事不真唤钟作瓮设使具大丈夫气槩有泼天大生涯二六时中脚跟下放光动地愈没交涉这些子没人情痛下毒手打翻从上佛祖机关玄妙理性师授子承口耳传习之弊如红炉上一点雪且不是本地风光亦非衲僧巴鼻更说百丈耳聋临济三顿兴化脱下衲衣云门拶脚折雪峰辊毬赵州勘破狗子无佛性明眼人落井以诸大老敲甎打瓦转见狼借苟非明悟此旨切忌莾卤承当盖参学初无佗术祇要放得下一味无心去X自然合道近来有一种不通方谬汉或以壁立万仞为尊贵或以泯默无闻为极则或以一切语言文字为变通如此之类实可哀哉且道东林见处如何今年八月十八日清光看压海潮来示行者了无出家乃大丈夫事何待削发然后亲近知识卢祖微时鬻薪于市闻客诵经激其本愿谒黄梅大满一见投机隐于碓坊因闻秀写偈略露锋铓授衣南渡至庾岭为蒙山道人以不思善恶本初面目歛念知归寻抵番禺显风幡不动动自于心之语闻了骇然看佗祖师从微至着揭示本法盖非它术乃自心之达耳岂待削发而后见善知识是也示行者了心割爱辞亲为如来种学出世法了世间相即是实相矣所谓是法住法位世间相常住吾知之矣汝知之乎事佛之要劳形苦骨长年不倦为众之念卧草眠霜至死不厌能行是者是真出家示檀越徐将仕鹫岭拈花少林直指黄梅夜半大庾岭头自尔曹溪之后此道大振无非是祇今当人顶𩕳上二六时中受用底一着子或为佛或为祖或为宝公或为十二面或为三十二应身或为千手眼通其变则虗空为口万像为舌尽未来际说甚随类示权应机赴感卒莫能穷诘其本岂特宝公倒退三千里便是黄面老X子也无安身立命处虽然恁么也得不恁么也得恁么不恁么无不中的至于天下老和尚据曲彔木床揭示本法与一切人解黏去缚抽钉拔楔施向上钳鎚碎衲僧窠臼其间一箇半箇皮下有血遇本色人轻轻一札直下顿脱从前学解明昧两歧卓然挺特触目遇缘曾无二致以是愿力现殊胜相或为宰官或为居士或为长者或为比丘各各契所得心廓大解脱门俾一切品类巳知有未曾有悉皆洞明超生离死绝尘绝迹一段奇特大事到大休大歇十成绝渗漏处四生九有五欲八风顿然清净使各各顶门金刚眼正开大施门济所未济应所未应岂不是大丈夫具超群逸挌点铁成金底大手段也示檀越郑承务上根大智点着便知落处又岂在摇脣鼓舌然后谓之指南诚发明眼人一笑耳是故西天四七唐土二三唯以心契心初无心可得若向无心处作道理还同有心然心之说易会难明所以祖师道无心无可得说得不明法若了心非心始解心心法看佗祖师揭示从上佛祖所契心法岂是和泥合水未得谓得耶纵饶风吹不入水洒不着尚恐涉脣吻落路布则随后与之痛上锥札俾之脱去所得所证之妙到千人万人罗笼不住处亦未是好手更须转向那边拨动向上关捩初不伤锋犯手悉使尽大地人各各活鱍鱍地岂不是大丈夫具大丈夫事业苟有丝头许X及之不尽未免打入葛藤窠里成群作队造地狱业将谓吾佛祖之道止此而巳大抵参学末上须就有道宗师禁得辣手段受得恶拳趯透到休歇安隐之地其逆顺境界喜怒哀乐五欲八风悉皆清净不可思议大解脱门则何往而不利哉示珣禅人东山演祖云四来兄弟各各呈见解及乎征问子细有者唤作禅道会有者不唤作禅道会要且本分事全无些些诚哉此言临济正传无出此也又道世人杀佛杀祖造无间业一念回心却许忏悔唯参问未达其由毕竟成谤般若永劫无由出期学者当事斯语以悟为则若是学解传习口耳之流此报难逃耳白云太师祖道直须悟始得悟后须遇人始得你道既悟了便休又何必须遇人若悟了遇人底临垂手方便之时着着自有出身之路不瞎学人眼若是悟得箇干萝卜底不唯瞎却学人眼兼自已动便伤锋犯手了也嗄昔年便有箇干萝卜底甜却牙齿东道西说而今干底也无湿底又没教缁素箇什么即得有时冷地看来恰如患哑箇直是好笑其为人手段固远之远矣示振禅人少室生涯若未踏着如履刀山劒树其艰难万状禅人从此多退志遂为废人耳盖乎平生操禀不弥确履践若存亡纵使亲见释迦老子亦无柰你何箇事X须是具大丈夫意气把从前学解明昧两歧直下一刀两段祇向十二时中红尘堆里逆顺界中忽然信脚踏着旧时活路通上彻下全是自家出身要径岂不至哉且如石巩问西堂汝还解捉得虗空么西堂云捉得巩云作么生捉西堂以手撮虗空巩云你不解捉虗空西堂云师兄作么生捉石巩把西堂鼻孔拽西堂作忍痛声云大杀拽人鼻孔直得脱去巩云直须恁么捉始得看佗古人得处超量用时勦绝等闲𡎺着如大火聚岂有许多搕𢶍虽然也是唤钟作瓮示慧禅人黄面老子初生下时便道天上天下唯我独尊后来云门道我当时若见一棒打杀与狗子喫却贵图天下太平此便是初生下带来一星蛊毒子云门中之便知落处拈来用得恰好居常以此事告示学者既作黄面老种草须会祖翁说话始得若不如此尽是掠虗汉一日云门普请般柴掷下云一大藏教祇说这箇看佗古人显示顶𩕳上一着如同电拂利根底一覰便透其或尚留观听坐在见闻向衲僧门下何啻白云万里示如化士昔水潦和尚问马祖如何是西来的的意祖乃当胸踏倒水潦忽然大悟起来拊掌大笑云也大奇也大奇百千妙义无量法门只向一毫端上识得根元去X也看佗英特之士一等踏破草鞋见善知识终不半前落后直是操铁石心到大休歇处蓦地箭锋相拄如龙得水似虎靠山故是庆快不妨孤峻究竟论之也祇是明见本来自受用现成金刚正体亦不足为之差也此体未明时谓之地水火风无明妄想颠倒近世有等尊宿凡示学徒但云地水火风无明妄想颠倒外别有一段事此真可怜悯也便是西天九十六种亦不作此见解本色道流或闻或见得不寒心毛竖晚之学者宜速远离此患乃可为如来种草也示伸化士衲僧家活计最径截不用起一毫头气力立地成佛作祖盖缘近时学道人探头太过将谓别有道理一味向意根下妄通消息被情识机关流入生灭法中执生灭法为安乐究竟处其错之甚所以道无以生灭心说实相法譬如有人妄号帝王自取诛灭况复法王如何妄窃信之上祖门风峻绝岂容依倚栖泊者哉唯是有力大人方能临危不悚直下顿彻本法如大火聚谁敢当头覰着臻上人为百丈持钵求语佛祖紧要处毫发不容蓦地踏着此脉却有共语分近时参问道流多是执我见为究竟法略不信有好事才入本色炉鞴中则讨头不见也盖缘末上不遇人承当处莾卤坐在得失窠子里怕人动着恐输却禅或者云我见处一切是了长老家却言不是此祇X是用心行要罗笼我拽转我但自把得定便休此膏肓之疾固不足发药参学人切忌此耳示昙禅人少室家风祇要当人端的丧却本来面目然后方可入作若不如是尽是依草附木精灵德山道吾三十年提持此事未甞见有一箇独脱出来底圆鑑和尚道直饶独脱出来也是依草附木精灵看二老揭示直指之要岂有一丝头许与人领览至于自得之妙向衲僧门下犹是贴肉衫子除非大达之士乃可髣髴耳灵源不昧万古徽猷入此门来莫存知解又道若有一毫头凡圣情念未尽未免入驴胎马腹里去古人悬涂毒皷祇要求箇会击底人傥善击之少室家风一任擎展示茂化士见性周遍闻性亦然洞彻十方无内无外所以道随缘无作动寂常真如是施为全真智用是故巖头初参德山执坐具上法堂瞻视德山云作什么巖头便喝德山云老僧过在什么处巖头云两重公案德山云者箇师僧稍似行脚人然则父慈子孝其柰来处未谛当参学人者里捡点得出便知二老人如是施为全真智用少室高风未至寂寥哉祇如巖头便喝为复理合如是为复别有生涯近世禅者被人拈来诘着多是浑崙吞箇枣死在得失窠里白云太师祖X道须是具缁素眼始得若不具缁素眼未免瞒顸佛性儱侗真如且作么生是缁素眼破木杓示珰化士学道人莫空依草附木过生打辨精神透教彻去老黄龙未见慈明时一肚皮禅口似纺车及其见之挺然超诣大哉此老有是起必死之疾手段也长庆参雪峰玄沙往来三十年非不精究此道然未登太山岂敢小天下也一日见卷帘勐省有颂云也大差也大差卷起帘来见天下有人问我解何宗拈起拂子噼口打是谓登太山耶错示琚化士祖师西来特唱此事祇贵言外领略直下透顶透底何待禅床角头朝呪暮呪然后为佛法禅道正是瞎人眼又不可舍师承而自求自求而得真九十六种眷属也长庆拈拄杖云识得这箇参学事毕云门道识得这箇为什么不住二老汉优则同优劣则同劣垂手处足可称尊若是入理深谈犹欠悟在示照知殿大道坦然本无迷悟良由众生颠倒从妄而兴背觉合尘起诸差别遂有四生六趣九有致使流浪三界无有休息如汲井轮互有高下皆谓之迷傥能于其间闻一善言见一善行一念知非直下顿至如来不动之地此谓之悟也然迷悟之由且初自何而起谓从心起心不自心谓从妄起妄不自妄则心之与妄X其安在哉当知十方虗空生汝心内如片云点太清里如是见彻即知十方虗空不可得故虗空既不可得山高海深纤洪长短目前摐然又如何消遣箇是万仞崖前一涉子才入顾借衲衣下事无缘究竟也思之示一化士东寺和尚道心不是佛智不是道剑去久矣尔方刻舟此正如善射者不问中与不中盖妙在意前发必中矣参学人亦复如是欲期洞明大法须办䥫石身心悠久自然谛彻透到大休大歇处亦不问生之与死也闻菩提涅槃真如佛性如风过树耳箇些子若打不脱直是碍塞人从朝至暮恰如打杀人了未曾还命在此是做工夫到好处也不久漆桶破也捉获白拈贼也自纳败阙也収舍不上也破家散宅也没着死尸处也衲僧家到得箇田地后是则是快活无忧若不就本色宗匠钳鎚便打入拨无因果队里去卒牵挽不回永嘉云豁达空拨因果莾莾荡荡招殃祸于宗门所害非轻岂不见僧问古德云上无攀仰下绝巳躬时如何古德云放下着起膏肓之疾无出此也示淳化士从上佛祖无一念心要做大汉生死大事方得成办然后大汉自然而至始谓之释迦种草也若有一念驰求成佛作祖底心此谓之焦芽败种无复发生也X年来学道人凡见尊宿不问如之若何祇要人道佗有箇见处便欢喜殊不知欢喜底便是讨阎罗王铁棒打鬼骨臀欵子也若是箇汉祇要人道你未在却堪持论示延寿云长老从上宗师是第一等放下底人才出头来掀天括地至竟缘何如此祇是末上一念正当其邪师魔外笼罩不住便有超宗越格气宇不乱亲近至世间起灭了然无寄唯以生死作头底正作头底时不见有死及不死底此是古人做工夫处向这里断要彻底明白扩而充之然后禁得辣手段到千变万化处尚恐讨头脑不见何况半阴半阳半晴半雨而欲独步大方无复得也箇一着子自古自今一箇半箇透得底如鹰挐鷰雀似鹘捉鸠有甚费气力处回视从前参得底悟得底学得底淹浸得底直是惭惶杀人始知从上宗师是第一等放下底人方得这箇柄杷入手便有掀天括地分所谓间世英特之士无出此也近世道流不务本但贵肚皮里记持多口里有可说祇对士大夫资谈柄快神思谓之禅道此大妄语所招重报千佛出世不通忏悔是佗古人初无道理一味古朴百丑千拙要是肚里非常惺惺盖渠专于道故也一旦蓦地咬断五色索子跳出解脱深坑透过悟迷两字不妨庆快乎昔忠国师示学者云身心一如身外无余云门云山河大地何处有耶看佗下箇X註脚逈然超绝一鎚下便要平步青霄虽然直饶恁么也是依草附木示觉禅人菩提离言说从来无得人德山道我宗无语句亦无一法与人赵州道佛之一字吾不喜闻看佗恁么吹沙走石早是瞎人眼了更向棒头上讨活路一喝下覔出身句无异捕鼠口求象牙也所以从上护惜箇一着子二六时中直是无丝头子虗弃做到无扪摸处凑泊无门时却须放下令教虗静澄湛应干从前知解道理恶知恶见悉皆入作不得便是入道要径也一旦洞明脚跟下事彻底透脱去亦不辜负释迦老子苦口丁宁所谓师子儿众随后三岁便能大哮吼若是野犴逐法王百年妖恠虗开口示达禅人本分衲子蕴超今越古底气宇抱成佛作祖底英槩直下断与生死做头底到词穷理尽处死生关脱如万仞崖头撒手岂肯顾借至绝气息时全体活鱍鱍觑透从上大眼目宗师放手脚弄出惊群动众底余态如珠走盘如盘走珠显示佛祖拈不出生机一路如龙得水似虎靠山向棒喝未施前坐断电光石火在机用普应间不妨风行草偃虽万化千变其实湛然凝寂初无依倚一味单提接最上机不立阶梯岂居阴界谓之宗乘教外别行拨转关捩不容拟议至于拈花鹫岭直指少林曹溪脱印子亦不出最初一X念又曰顶𩕳上一着是佗得底二六时不露锋铓等闲趯出十有五双蹉过古德云此事唯我能知是也示昙禅人上古老衲心眼未明火急就有道而正之一旦心眼洞明以本愿力晦迹山林办累生计揩磨心识使及之净尽无纤毫过患至遇境逢缘视之如墻壁瓦砾绝无一念世间心若太虗空湛然凝寂谓之金刚正体净裸裸地圆陀陁地然后以无功用行虽无心应世而应世之心常而无间虽无心济物而济物之心霈然无穷当知上古老衲就有道而正之契证之妙皎如十日并照岂造次承荷者哉示徐伯寿道友佛祖阃域深奥无际盖古今固难其人苟非上根大智孰可造诣者哉要在顿信诚确然后乃见觑捕至覰捕之时不可以有心求切勿以无心会又不可离有无而别作胜解也亦不可即有无而求出离也学道人但能于此着精彩唯是所示之要久之不患不彻证也庞居士问马大师云不与万法为侣者是什么人马祖云待汝一口吸尽西江水即向汝道庞公言下大悟便云十方同聚会箇箇学无为此是选佛场心空及第归此岂不是透生死截径打破牢关底意气傥涉道理即打入野狐队里去也大抵断要洞明此事须是决烈之志向二六时中六根门头常时放教净裸裸地虽处红尘閙市酒肆茶坊如在清净X大解脱门无为境界堪然凝寂如一座须弥山相似五欲八风摇撼不动千魔万难笼罩无门祇者便是得力做工夫入道之蹊径也直下从脚跟下推究将去至成佛地方见得不愿作佛之元由也从上老宿喧天动地祇用箇些子在佛祖谓之顶王三昧在衲僧谓之祖师巴鼻在平江人谓之顽赖须知顽之一字是众妙之门入得此门千足万足耳令人胡氏求法语向上一路非男女等相但直下着精彩二六时中觑捕蓦地穿透即是令人无量劫来受用底事今日现行不曾移易一丝头又岂可别有道理也既信得此段大事因缘及便彻底放下趂康健直教生死两字洞然明白岂不快哉大底人生到老稀之年是时节至矣应家务事掉与人荷负者贵得脚跟下轻便临时去住自由胡六七娘求法语祖师道心自本来心本心非有法有法有本心非心非本法胡氏六七娘要见祖师妙心至容易事但祗退步向行住坐卧处喫茶喫饭处语言三昧处观世烦恼处勐着力一提提取便是祖师所契之心与自所证之心无二无二分无别无断故威光烜赫得大自由岂不是出格真道人也胡令人宅万二小娘子求法语世尊有密语迦叶不覆藏箇是从上佛祖得力处善X知识噼头拈出不问是男是女才宿有灵种底一见便知落处岂在忉怛然后知归耶古之凌行婆郑十三娘皆见诸大老宿悉证无生法忍吴氏千一娘有信佛之心但将此心朝夕推究蓦彻去当知世尊密语不覆藏之句祇是自已无尽宝藏也书答翔凤山显忠资福诠长老法嗣书老僧自幼出家正因也方袍圆顶正因也念死生未明拨草瞻风亲近真善知识正因也至于出世领众今三十余年未甞毫发厚己也方丈之务未甞少怠也昼夜精懃未甞敢懈也念众之心未甞斯须忘也护惜常住之念未甞敢私也行解虽未及古人随自力量行之亦不负愧也痛心佛祖慧命悬危甚于割身肉也念报佛祖深恩寝食不遑安处也念方来为道衲子心地未明不啻倒悬也虽未能尽古人之万一然此心不欺也长老随时吾三四载凛然卓卓可喜去年夏末命悦众是吾知长老也吾谢钟山寓宣城昭亭未几赴姑苏光孝方两月长老受凤山之请道由姑苏首来相见道义不忘如此也别后杳不闻耗正思念间怀净上人来承书并信物方知入院之初开堂为吾烧香乃知不负之心昭廓也今既为人天眼目与前来事体不同也果能如吾自幼出家为僧行脚亲近真善知识以至出世住持其正因行藏如此行之则吾不妄付授也又何患宗门寂寥哉至X祝无以表信拂子一枝法衣一顶幸収之绍兴壬午七月初七日住平江光孝应庵老僧某书复应菴和尚语录卷第九应菴昙华禅师语录X卍XXX应菴和尚语录卷第十嗣法门人等编颂古世尊初生一手指天一手指地云天上天下唯我独尊草木无端拈出来更加註脚放痴獃西天此土谁知己夜半优昙火里开世尊拈花金色头陀忽破颜看来也是管窥斑当时若得回头早免见儿孙堕黑山女子出定出得出不得满面是埃尘愁人莫向愁人说说向愁人愁杀人疎山造塔凿开荒径造浮图往复商量价不孤无限落华随水去夕阳春色满江湖渐源与道吾弔慰X急水滩头下钓时锦鳞红尾尚迟疑蓦然跳出洪波里攫雾拏云宇宙低风幡大海波涛涌千江水逆流龙王宫殿里不见一人游喫油糍背众喫油糍对人夸好手潦倒不识羞抵死扬家丑香严上树故园春色在枝头恼乱春风卒未休无事晚来江上望三三两两钓鱼舟丹霞烧木佛丹霞寒烧木佛院主因祸得福可怜杜撰巡官祇管胡卜乱卜举定山夹山同行定山云生死中无佛则无生死夹山云生死中有佛则不迷生死二人各谓已语亲切往大梅举而质之梅云一亲一疎二人下去次日夹山往问那箇亲梅云亲者不问问者不亲夹山住院后举此谓众云我当时失却一只眼苦瓠连根苦甜瓜彻蒂甜两般滋味恶中后入黄泉真赞赞睦州和尚稽首金容癞狗师一生快活没人知平田浅草翻身处合水和泥换步时垂手未施三寸刃破关先下顶门槌寥寥万古谁堪对唯有嘉禾跛脚儿X严教授𦘕临济请赞喝下忽雷惊声前休领略当锋囓镞时蹉过第一着不在壁立处岂向平地泊野水白连天秋空飞一鹗满禅人𦘕临济像请赞临济秃无眼目讨便宜兮不知足高悬羊头卖狗肉秤头斤两惜如玉胷中更有一般毒天下无人敢轻触卞禅人画布袋和尚求赞人谓是弥勒且喜没交涉拖箇破布袋到处纳败阙祇有一味长子细为君说是什么干屎橛赞三将军家在归宗寺后山洞中春色异人间祇因亲受灵山记长与归宗把要关赞大慧禅师人天之师佛祖膀样顶𩕳一着匙挑不上俾临济价增十倍起圆悟更无伎俩小姪如此赞扬老胡决定有望三十年后脱空话行也是一番性懆起谤赞虎丘先师老汉从来无禅一味心中含毒此毒时复现前浑家大小不穆异口同音呪诅至今活陷地狱一名临济正宗一名丛林瞎秃赞佛眼叔祖雪堂和尚侍立正法眼藏瞎驴边灭父行子随了无途辙老禅巳是错针锥添得应庵乱饶舌赞此庵元和尚二X佛祖生冤家人天不喜见忒杀聱头却通一线噼胷拳下破牢关大用机轮辘辘转十分画得相似祇有一处誵讹佛祖检点不出从教平地干戈赞李知府朝议人言公死我言公在在在在何处清风动天籁赞程宗古承务庞居士悟心于马驹言下裴相国得大用于黄蘖棒头虽相去数百年间其金声玉振联环不断彼时有此二大老光明烜赫此时有宗古先生仁义礼信根于心而能以此心确然履践佛祖大解脱门诚不让耳白云山月未足为齐寒桧青松堪同大节乌巨山逵长老命立首座持师顶相请赞烟林风姿山岳气宇坐看春回行无伴侣不图成佛岂欲作祖一句掀翻万机罔措更提柱杖击涂毒鼓立禅持归分付乌巨积善普长老请赞天台南石桥北观音寺里有弥勒顶门瞎却摩醯眼肘后风雷轰霹雳表微首座请赞左捺膝右握拳搥瞎正法眼打破葛藤禅奋迅西河爪距踢出杨歧金圈祇凭箇一着今古有人传禅人写真请赞形枯岂是持斋叟儿古还非入定僧马又不成驴不X是当头一着得人憎法中之魔僧中之贼盗佛祖宝刀断衲僧命脉贫穷者示之无价宝珠富贵者令之破家散宅不是平地上干戈且非孤峻处标格者汉初无罪过祗是头匾眼大虽然肚里醒醒开口便先话堕如斯出世为人恰似大虫看水磨竖拂拄拂全机出没一喝耳聋三日丛林至今狼借屈屈且道是马祖屈百丈屈归宗屈宗一侍者但恁么拈出鲁祖偏工面壁秘魔动便擎杈唯有归宗长老一味撒土撒沙三箇上牢漆桶不知那箇堪夸诸方检点得出也是勾贼破家波涛千尺冷飕飕谁向沧溟泛逆流唯有渠侬谙水脉卷舒出没任遨游九年面壁成迂曲三顿亲承愈见赊併荡那伽大机手不知谁可继生涯拭眼堂前临济正令且行一半拈佛祖病江上青山千万叠水边茆屋两三间朝来无限扁舟过何似渠侬把钓竿茆屋紫霄下良田石镜边此生随分过不用买山钱这般恶比丘何人敢近傍恣焚三毒火力起无根谤破除少室窠巢併荡衲僧见障闻者见者攒眉应是无人瞻仰身心一如身外无余不愿成佛亦非凡夫甘作上牢X漆桶无心计较锱铢万古银山铁壁更没者也之乎是则活埋老僧不是则打杀昙慧暗透两重牢关烈焰不藏蚊蚋元是黄梅村里僧生来自笑百无能一瓶一钵随缘住孰谓而今继祖灯平江虞祖道写顶相求赞枯松下盘陁上独坐大方横按拄杖谓是应庵无恁相状谓非应庵谁肯归向分付祖道试自定当徐伯寿求赞大海波涛阔千峰气像雄当头俱坐断直下展家风一喝分宾主三玄辨正宗其余都莫问今古有盲聋如道人求赞江上青山叠叠来屋头松竹手亲栽柴门尽日无人到时见窻前云作堆莲道人自写像求赞凌行婆莲道者一箇患聋一箇患哑聋者善听哑者能话堪笑堪悲可知礼也吉彬老二姪女绣普贤菩萨求赞吴门吉彬老寿年可及百骨目清且癯施为有标格行步快如风谈笑气不乏穷之无他术一味好佛法每亲善知识言下究生杀家有二姪女贞姿逈超拔自幼不茹荤晨昏常燕默从容定中起痛念十使结显尘劫大愿运针发五色幻普贤妙身应现四菩萨等十方虗空皎若揭日月大哉白象王群狐悉弥灭X当知妙殊胜岂在别处设若从自已求犹如病作热如是名正观不尔是邪说偈颂和宫使李侍郎颂送入莞山庵此山巳是胜天台峰顶寥寥正眼开无限水云难凑泊却容扫地相公来题陈参议中大大隐图荷锄居士隐云庄竹屋茆堂瞰小江祗这逍遥是知已人间天上更无双和李参政颂示鉴禅者清源居士顶门着从本巳来自寥廓更透吾家向上关活鱍鱍地难収捉风尘草动鉴来端临机八面初无作才起分毫取与心即被邪师笼罩却赠别俗兄此行安忍泛轻舟无柰官差不自由痛望老人修净业莫教容易度春秋题刘民用居士藏六庵西溪缚屋称幽居坐对松窻与世疎到眼青山千万叠此生安乐更无如虗空正体没边涯藏六如何盖覆伊要听少林无孔笛从来多是逆风吹辞此庵和尚塔道韵如山重氷怀有纪纲一拳成活业千古更无双松竹森森老云山叠叠长洛阳无限意对此一炉香X示智道者少室门庭冷似灰长年不见一人来汝今若解知惭愧那取工夫到一回赠成主簿同是崇宁癸未生公为官长我为僧大家履践通天路共踏毗卢顶上行禅人之梅阳此行不惮三千里况是江天欲雪时问道身心如不昧梅阳老子巳先知与铸钟道者野店小桥外黄昏欲雪时一声谁侧耳千古唤愚痴德彬修双阳塔求颂九层塔耸青霄外七佛灵踪在上方山冷云寒当午夜唯闻仙乐散天香送僧化蓆穷心何必在三椽直透归宗一味禅翻忆当年曾卷起无端又展与人眠吴必东请小参后说偈百草头边千圣眼一毫端上万重关更无佛法并玄妙堪与知音共往还送六人禅者随宏长老住大智大智荒凉久中兴六上人机前施远略句下要通津事理无兼带偏圆有主宾风云今际会弹指一番新赠悟上人造华严塔X山前马廐普光殿门外牛栏正觉场五十三人同日葬善财走得脚生疮术人求颂造化付谁手君来聊解颜欲游天上路先破鬼门关祸福行藏内高低方寸间毫芒差错处过犯重如山行者求颂了身不若了心休了得心时身不愁若也身心俱了了神仙何必更封侯观道人求颂学佛从来境界多不能降伏便成魔降魔能用无心法六贼倾城尽倒戈题仲逸宣教三境图太清之云镜中之尘从无住本廓应如春妙玄不动示现无垠三世普入孰妄孰真现成公案岂费精神当头一着坐断要津莞山净明庵小参示众三十三州七十僧驴腮马颔得人憎诸方若具罗笼手今日无因到净明题永宁小轩我行重到清凉地小室轩窻分外明不是山家占春色大都物理自舒情赠晦叔秀才二首处世从教眼似眉自然心地绝支离翻身更透龙门浪头角峥嵘宇宙低X少室巖前路不遥毫芒才拟便迢迢西湖湖上晚来看小艇轻风落𦘕桡西蜀祖正道者还乡求颂西川五十四军州几箇男儿会点头透得劒门关子过不风流处也风流夜宿解田偶成夜宿西山居士家围炉相对话生涯从来无一丝头许自是劳生眼里花送宏监寺开海田轩昂气宇要争先及早乘时痛着鞭翻转江臯千顷浪灵苗从此秀桑田送珣禅还乡极目澄澄水照空白苹红蓼战西风三千里外深深意铁劵谁将累祖翁送祥禅人二首子是慈明家畔人直须超卓要惊群腾身快入洪波里始见曹源正脉分浊港江头送别时碧云秋水淡依依莫嫌老拙疎慵甚它日重来扣竹扉谢杨善才道友惠数珠南询初不失程途収得金刚脑后珠两手持来亲献我光明烱烱破昏衢胡氏妙圆求颂八年伏枕今安乐安乐常思病苦时苦乐本来真实X义要须勐省力扶持送杰侍者还乡大彻投机句当阳廓顶门相从今四载征诘洞无痕虽未付钵袋气宇吞干坤却把正法眼唤作破沙盆此行将省觐切忌便垛根吾有末后着待归要汝遵佛事为此庵和尚入塔摩醯三眼洞彻无私末后全提今之是也故我此庵和尚平生担板不受差排会尽物我一如透过生死窠臼履刀山劒树如步红莲入镬汤炉炭似登宝所全体是箇大解脱门更无一丝毫许外物化缘既毕借路经过火光三昧自焚躯烈焰亘天谁着眼黄金灵骨五色璨然不昧高踪斩新光彩今日安藏𡨔堵坐断溪山万木生风千江照月真灯烈焰少室增辉正恁么时且移身换步一句作么生道还知落处么宝印当空妙重重锦缝开喝一喝为留守枢密大资掩土天高地厚海阔山遥发最上机示真实相故我留守枢密相公廓顶门正眼显肘后灵符以此为国为民以此至忠至孝可谓大功不宰果见作家末后全提十虗坐断无生田地有种有収般若舟航有津有济直得高超物表独蹈大方正恁么时且全身奉重一句作么生道好须云外看一劒倚天寒为南书记下火X东湖莞岭及归宗烨烨腾辉炉鞴中铁眼铜睛烹不破衲僧巴鼻好流通应庵和尚语录卷第十塔铭左承议郎太常丞兼权尚书吏部郎官李浩撰隆兴改元癸未六月十三日住持天童山应庵禅师昙华迁寂塔全身于院之西麓其侍者兴会持遗书副以赵州之顶相来且需文以铭余曰铭余宜为岁在庚午始识师于番阳十四年于今念有所至虽千里命车忽焉去之亦不为少顷留以是为常家居官居其门弟子以化事往还葢未甞绝也知师之所历至详铭余宜为示之信入导以进步既久而本然之法轩豁呈露靡所逃遁考观其极与吾儒所谓一贯两端宗庙之美百官之富无得踰之日月不可阶之天无或少戾知师之所造至悉铭余宜为负二宜为最后又以古佛相貌寄意铭余责也其可辞师江氏子蕲之黄梅人生而奇杰骨目耸秀童穉便厌世故具决定志津济羣品年十七出家于邑之东禅明年为大僧又明年杖钖参访首谒随州水南遂和尚染指法味欢喜踊跃遂徧历湖南北江东西所至与诸X老宿激扬无不投契然师根器远大不肯得少为足要求向上钳鎚透顶透底诸佛列祖罗笼不住一着以厌满初愿迺上云居礼圜悟禅师一见拊劳痛与提䇿以为法之故服劳难事趋走惟恐居后会圜悟入蜀指似往见彰教隆于宣隆其子也隆移虎丘师实为先驰未半载间通彻大法顿明圜悟为人处机关深固运用恢廓言句之出皆越格超量人天罔测道声蔼然洽于丛林未几礼辞游戏诸方初分座于处之连云处守遂以妙严请师出世继住衢之明果蕲之德章饶之报恩荐福婺之宝林报恩江之东林建康之蒋山平江之万寿两住南康归宗末乃住今天童皆缁白歆慕同辞公举处处开大施门垂手未悟远近奔凑如水赴壑师于普说小参问答勘辩之属皆从容暇豫曲尽善巧而室中机辨掺纵杀活尤号明妙饱参宿学一近槌拂亦汗下心死恨见之晚先意出力办所难集以申报効旧甞领徒典剎者皆晦匿名迹以得寓巾钵于下陈为幸呜唿道亦宏矣师既大振宗风为世眼目至于行业高洁咸可称述师初有发明即与此庵禅师时号元布袋者同行反覆博约日益深奥及从此庵于护国相得欢甚此庵之亡意于师不无所属而开堂嗣法讫不忘虎丘与近世眩于名闻牵于利养烧香不原所得者异矣矩范严峻或有过失往往面质无所宽假言既脱口亦释然无间以是学者畏而仰之每于住持泛应虗受X虽料理建置小物细故动为无穷计未甞苟且至纤毫不可于意即翩然径去莫能回夺甞自言衲僧家着草鞋住院何啻如蚖虵恋窟勉厉徒众不许放逸事事必身率之其将示疾也犹挂牌入室至夜分他日多类是将终或以辞世偈为请师曰吾甞笑诸方所为而自为之耶区处院事纤悉不遗奄然趺坐而化春秋六十一夏﨟四十三偈颂语录甚富未及诠次巳盛传于世矣径山妙喜禅师声价隆重方其显赫时争屈之下师执常礼无加损及其在梅阳有僧传师垂示语者妙喜见之极口称叹后以偈寄归宗云坐断金轮第一峯千妖百怪尽潜踪年来又得真消息报道杨歧正脉通其归重如此逮妙喜还径山退居明月庵师演化于明叔姪相望往来憧憧必至二大士之门咸曰妙喜应庵无异辞师寂后未踰月妙喜亦化去祖道其遂陵夷矣乎后生可畏菴必将有绍之者铭曰临际一宗支派分布大于杨歧盛于五祖善美具并厥惟圜悟生子若孙益振门户师固后出气雄诸方发端水南徧参湖江所至皆靡陈既堂堂师视缺然高翥远骧穷法顶底迺梯迺航槌拂巾瓶一十三剎示无缘慈纵无畏说魔族万千我杀我活驱耕夺饥定动智拔还其本然同此大达太白峯之前玲珑巖之下有窣堵波灵骨是舍X三十年后话行犹是闭眼作夜李侍郎祭文维隆兴元年六月十三日左承议郎太常丞兼权尚书吏部郎官李浩谨以香茶之奠致祭于故天童山应庵禅师和尚呜唿师遂迁寂矣夫抑世谛流布也弗祭其弗来矣夫祭之果亦至也方其彷徨于水南周旋于江东西湖南北困顿于云居章教之久如求亡子如丧考妣兹其未悟矣夫抑未甞不巍巍堂堂炜炜煌煌也巳而独踞道场一十有五说法如雷如风奔走衲僧如凤如麟兹其既悟矣夫亦未甞不跛跛挈挈百丑千拙也烹锻诸佛其无功矣夫抑最上上之功也呵咄列祖是无德矣夫亦无等等之德也走之于师爰自相视而笑授受两忘昔不为初学今不为宿习淮江异出不为阻儒释异容不为间时从杖屦日瞻槌拂不为亲旷纪弥年元字脚不通不为疎生而咨叩不为敬死不哭临不为慢善观走于师者于一奠焉而观之无余蕴矣尚享参政大资相国钱公序于前太傅和义郡王杨公施财镂其板是皆墙壍宗门为灋檀度倾沧溟之量溢般若之海俾见闻获益迷悟超情一念含虗空三际X悉平等所谓成佛作祖大居士诚哉是言干道丙戌正月吉旦住山苾刍谨识松源和尚普说应庵师祖初行脚时在一尊宿会下住多教学者过公案时师祖同一僧在佛殿里过一则公案恁么过也过不得又恁么过也过不得二人商榷不觉鸡唱遂拊掌散去后来一一过得了只是依前肚里黑漫漫地遂冷地思量道若恁么参禅如何敌得生死闻随州水南遂和尚道行乃洞下尊宿法嗣恩官人径往参礼便得归堂有一连单兄弟长时坐禅不与人交师祖一日问佗还少睡么其僧厉声道老兄而今是什么时节更有工夫打睡师祖直得面热汗下遂发志不舍昼夜以悟为则不过一月连单先有发明师祖亦有发明自此每每入室得路便撑将去遂和尚并不柰佗何一日入室次唤华兄你也好只是公案未明师祖抗声道尽大地是一箇公案和尚作么生明遂和尚便低头师祖道这老汉了我不得束包望方丈礼三拜便行闻得圆悟住云居直造会下凡遇入室机机相副得数时圆悟提起向上巴鼻竟不能开口圆悟每向人说这箇蕲州子得即得只是脑后少一锥在圆悟归蜀师祖也要随佗去圆悟道你X不须随我去有杲首座元侍者彰教隆藏主见处共老僧一般但去见佗必为汝了却大事遂依教特去宣州彰教参隆和尚门庭孤峻直是不容凑泊未经数时迁虎丘亦参随去续请充维那一日室中举五祖牵牛过窻话拟祇对次被佗噼胷一拳自此打断命根是时隆和尚欲命首众会中有圆悟耆旧云华维郍嫩在师祖闻得遂书偈于壁间云江上青山殊未老屋头春色放教迟人言洞里桃花嫩未必人间有此枝不辞便行此菴元和尚时住处州连云师祖道我旧在云居时每喫这汉无滋味如今看来未必佗到我田地且去验佗看如何才到便上方丈侍者通报此菴闻得郎忙出来一见便云华兄此番且喜大事了毕师祖道我未曾开口佗已知了信知得底人相见不在形言便知落处这箇便是参禅底榜样岂似今时一般长老与学者相见一句来一句去末后多一句便为赢得禅究竟不知深浅盖佗不曾踏着正脉只在言句里作活计应安庚戌佛生日天龙东堂比丘妙葩命二雕之应庵禅师振唱杨岐一宗提起虎丘正脉得他语于掌中欲弘通于遐代仍打施长财刊行流通伏愿开拓人天祝延圣朝矣正应元年九月下旬八日三圣寺住持沙门谨记X奉行维那