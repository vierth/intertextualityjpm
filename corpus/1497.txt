仁斋直指钦定四库全书子部五仁斋直指医家类提要等谨案仁斋直指二十六卷伤寒类书七卷俱宋杨士瀛撰士瀛字登父仁斋其号也福州人始末无考前有自序题景定甲子甲子为景定五年次年即度宗咸淳元年则宋末人矣此本为嘉靖庚戌所刻前有畲锓序称直指列为二十八卷析七十九条今考七十九条之数与序相符而其书止二十六卷焦竑国史经籍志载有此书亦作二十六卷葢序文偶悞然士瀛所撰本名仁斋直指其毎条之后题曰附遗者则明嘉靖中朱崇正所续加崇正字宗儒徽州人即刋刻此本者也焦志既题曰仁斋直指附遗方乃惟註杨士瀛撰则併附遗归之士瀛亦未免小误也其伤寒类书七卷焦志不着录据仁斋直指自序其成书尚在直指前此本以卷帙较少故刻于后卷首标题亦称朱崇正附遗然核其全编毎条皆文义相属絶无所谓附遗者惟卷一活人证治赋后有司天在泉图五运六气图伤寒脉法指掌图标目上冠一附字耳或因此一卷有附遗而牵连题及七卷或因直指有附遗而牵连题及此书均未可定宋椠旧本既已不存今亦无从考正姑疑以𫝊疑可矣干隆四十二年五月恭校上总纂官纪昀陆钖熊孙士毅总校官陆费墀仁斋直指原序余始撰活人总括婴儿指要俗皆以沽名讥及脉书一行于是敛肃而相告曰诚不易也谁肯倾囷竭廪以徇人哉余曰而亦知有天乎天将寓夫济人利物之心故资我以心通意晓之学既得于天还以事之是盖造物初心之所期也或者隙光自耀藏诸已而不漙诸人政恐玉毁椟中草木俱腐矣虽然人有四百四病或出于前三册之外者可不原证择方掲为直指之捷径乎眀白易晓之谓直发踪以示之谓指剖前哲未言之藴摘诸家已效之方济以家𫝊参之肘后使读者心目了然对病识证因证得药犹绳墨诚陈之不可欺庶㡬仁意周流亹亹相续非深愿欤余尝慨而作曰天之予人以是物必使之有以用是物有是物而不能用非唯咈天抑亦自弃其天者也併书此为同志勉景定甲子良月朔三山杨士瀛登父序医家者流自有神农本经粤𫝊于兹圣贤师授格言星焕于是洩隂阳之祕运变化之机窥盛衰之理操従逆之宜可以事亲养生可以仁民爱物故自一指之外而兼乎六合之内至徳要道偕需于此拘方之士不可以同语也允矣鼎湖既昇越人亦逝长沙不作叔和遂湮思邈东垣子微守真相继名世生逢之者宜若可以尽年而乃有不蒙其泽不慊其术者岂其犹未通于要妙之理耶景定时杨仁斋以济人利物之诚得心通意晓之学着书总括爰修直指列为二十八卷析之七十九条刻以遗世予自嘉靖庚子得善本阅之不欲释手考其撰次㫖逺义陈类分语悉上自本草素难之微言下及脉病证治之肯綮搜元剔诀灿若珠玑睟盘示儿随其所取乃若自序任重之言岂其矜哉噫仁斋已矣其如苍生何今其说存使擅医业者皆仁斋之学读仁斋之书者皆不欲释手心存理得而直达要妙不难矣将以同跻斯民于仁夀之域岂小补之功尔耶昔朱丹溪没世其门人戴元礼刻心法附以方论而朱氏之学益光仁斋于丹溪为先达师表鲜有能继之者然犹幸斯文之未丧也今朱氏恵斋校而刻之附之以所遗其用心亦勤矣继仁斋之学者将不在于兹举乎披览新刻乐而玩之致敬以序嘉靖庚戌夏日徽郡余锓撰仁斋直指钦定四库全书仁斋直指卷一宋杨士瀛撰眀朱崇正附遗五脏所主论夫在天之风在地为木在人为肝惟肝则主风在天之热在地为火在人为心惟心则主热在天之湿在地为土在人为脾惟脾则主湿在天之燥在地为金在人为肺惟肺则主燥在天之寒在地为水在人为肾惟肾则主寒吁此天地自然之气也气之愆伏乗虚入人而人不能克百病之所由生故风喜伤肝热喜伤心湿喜伤脾燥喜伤肺寒喜伤肾而暑气伤心包络其或风气之胜木邪乗土则脾病生焉热气之胜火邪乗金则肺病生焉湿气之胜土邪乗水则肾病生焉燥气之胜金邪乗木则肝病生焉寒气大来心火亦为肾水所乗矣左闗为人迎可以知风寒暑湿热燥所从入之门右闗为气口可以别臓气郁畅与食气聚散盈虚之候若乃忧愁思虑易耗心神恚怒气逆易损肝气縦慾强志肾之戕形寒饮冷肺之害饥饱劳倦脾之伤外之六气相乗内之七情相感凡是数者皆为五臓之邪因其所主而㝷其某臓所受之处则得之矣心主血所藏者神上应舌外应诸掌其声言其色赤其臭焦其味苦其液汗肝主筋所藏者䰟上应眼外应爪甲其声唿其色青其臭臊其味酸其液泣肾主骨所藏者精与志上应耳外应腰背其声呻其色黑其臭腐其味咸其液唾肺主气所藏者魄上应鼻外应皮毛其声哭其色白其臭腥其味辛其液涕脾主肌肉所藏者意与智上应口外应四肢其声歌其色黄其臭香其味甘其液涎故心肺在上主脉气也肝肾在下藏精血也脾居中州又所以为精血脉气之养也心之平脉浮大而散肝之平脉弦细而长肾之平脉沈濡而滑肺之平脉短濇而浮脾之平脉和缓而大平者五脏本然之正脉也春弦夏钩秋毛冬石以其四时当旺者象之木火金水四时各旺七十有二日土为季脉每季之月寄旺一十八日春则弦缓夏则洪缓秋则微缓冬则沈缓合四季而论则亦七十有二日矣春弦者端直之状细弱而长是也夏钩者浮大而散来疾去迟是也秋毛者稀软之状轻虚以浮是也冬石者沈濡而滑举指来疾是也土之脉温厚气行乎臓腑之中平和不可得见其衰则现焉所谓弦钩毛石盖应时而畧见耳其中须有糓神胃气之和若弦如张弓弦钩如操带钩毛如风吹毛石来如夺索去如弹石此皆危脉也此絶无胃气也胃气亏絶其能乆乎若夫春得金脉夏得水脉秋得火脉冬得土脉四季得木脉其与心之脉尅肺肺之脉尅肝肝之脉尅脾脾之脉尅肾肾之脉尅心此皆贼邪也一臓无气况可以为人乎然则诸府之脉可得闻欤曰小肠微洪大肠微濇膀胱微沈胃微缓而胆微弦急此无他腑与臓合气同气相求斯有得其近似者矣抑古人所谓九臓者又何如耶曰形臓四一者头角二者耳目三者口齿四者胷中神臓五在心藏神在肝藏魂在肾藏志肺藏魄而脾藏意然臓者神之舎色者神之旗五臓已败其色必夭藁怪异常夭必亡矣抑犹有说焉微迟濡弱其候虽不同而为寒为虚一也数实长洪其形虽不类而为热为实一也诸脉皆弦吾知其病出于肝诸脉皆缓吾知其病出于脾诸脉皆濇吾知其病出于肺脉皆浮洪病不在心乎脉皆沈滑病不在肾乎若合腑臓而观假如数在左寸数主热也沈之而得则热入于心浮之而得则热入小肠迟在左尺迟主寒也沈之而得则寒入于肾浮之而得则寒入膀胱其余以此推之噫此通变法也安得圎机之士与之论此哉五臓病证虚实论五臓各有所主至其病证莫不随所主而见焉面赤喜笑舌破口干烦燥掌热心痛而啘脐上有动气者心家病也面青多怒脇下痛硬欬逆目眩肢节挛急转筋溲难脐左有动气者肝家病也面黑而恐呵欠呻吟齿痛骨痿耳鸣精泄足胫寒腰嵴痛小腹急疼瘕泄而里急后重脐下有动气者肾家病也面白善嚏忧愁欲哭喘嗽气逆咽喉不利洒浙恶寒时作寒热脐右有动气者肺家病也面黄善思善噫善嗜中脘胀满饮食不消身体肿重肢节酸疼怠惰嗜卧四肢不收当脐动气是非脾家之病乎东莱先生有曰肝受病则目不能视肾受病则耳不能聴脾受病则口不能食心受病则舌不能举五臓病证以此观之不待智者而后知也然而心之恶热者何热则脉溃浊也肝之恶风者何风则筋燥急也肾何以恶燥燥则精涸竭也肺何以恶寒寒则气留滞也脾何以恶湿湿伤肌肉肉伤则痿肿也五臓之病推原及本安有不従所受中来哉是以臓气有余谓之实臓气不足谓之虚心实之候口干喜笑身热汗血痛满乎胛脇膺背之间肝实之候目赤多怒头眩耳聋痛引乎两脇小腹之下肾实之候腹膨体肿少气不言骨痛飱泄而小便黄肺实之候喘促咳嗽上气鼻张胫股肩疼而胷中满脾气一实必至肢体重着而不举腹胀尿秘而苦饥故曰臓气有余谓之实者此也心虚则恍惚多惊忧烦少色咳唾舌强腰背酸疼肝虚则眼昏胷痛筋脇拘挛恐惧面青如人将捕肾虚则心悬如饥胷痛引嵴厥逆溲变䏚冷耳鸣肺虚则唿吸少气鼻涕嗌干肺中声鸣喘乏咳血其或吐逆泄利饮食不消腹胀肠鸣四肢无力则脾虚之证生焉故曰臓气不足谓之虚者此也大抵实者泻之虚者补之无过不及以平为期否则实实虚虚损不足而益有余如东坡先生所谓至虚有盛势大实有羸状差之毫釐疑似之间便有死生祸福之畏吁可畏哉至若心病而直视面黧肝病而舌卷囊缩肾病而腰折骨枯肺病而毛焦气出脾病而脐突唇反此则五臓之气絶也絶者无复生之理脱遇岐扁亦末如之何虽然病亦有虚实之证不同耳邪气盛则实精气夺则虚脉盛皮热腹胀前后不通曰五实脉细皮寒气少前后泄利饮食不进曰五虚诸病出者为虚入者为实言者为虚不言者为实缓者为虚急者为实濡者为虚坚者为实痒者为虚痛者为实外痛内快者外实内虚外快内痛者外虚内实其有心腹皮肤内外俱痛则按之而止者虚也按之而痛者实也经所谓皮虚则热脉虚则惊肉虚则重筋虚则急骨虚则痛髓虚则堕肠虚则溏泄三阳实三隂虚汗不出三隂实三阳虚汗不止与夫脉浮而缓自汗恶风法当解肌脉浮而𦂳无汗恶寒法当发汗此表病之一虚一实脉伏而牢腹痛秘结法当下之脉沈而弱厥冷自利法当温之此里病之一实一虚内实之证心下牢强腹中痛满前后不通干呕而无物出者死内虚之证厥逆烦燥而吐痢不止者亡是又不可不知也故併及之诸隂诸阳论禀五行之气而为万物之最灵者人也人禀五行之气而生曰隂与阳谁独无是哉心为手少隂肾为足少隂肺为手太隂脾为足太隂肝为足厥隂心包络为手厥隂此手三隂足三隂之经也小肠曰手太阳膀胱曰足太阳大肠曰手阳明胃曰足阳明胆曰足少阳三焦曰手少阳此手三阳足三阳之经也隂六阳六合而为人身之十二经是经者所以周环一身自上至下往来流通而无间断也其脉则于两手三部应焉故自其身者言之腑为阳臓为隂外为阳内为隂上为阳下为隂头戴阳足履隂背负阳腹抱隂气属阳而阳为卫血属隂而隂为荣阳根于隂隂根于阳隂阳互根荣卫不息阳动所以为隂之役使隂静所以为阳之镇守唿出心与肺吸入肝与肾唿者因阳出吸者随隂入唿吸之间脾受糓味是则一身之隂阳也自其脉者推之闗前为阳阳得九分闗后为隂隂得一寸所以有主治之分浮之实大沈之损小曰阳盛隂虚沈之实大净之损小曰隂盛阳虚所以有表里之别脉居阳部而隂脉形脉居隂部而阳脉见阳虚则隂出而乗之隂虚则阳入而乗之及所以见寒暑则变之机至若阳生于尺动于寸隂生于寸动于尺牢长促数之为阳虚短结代动细之为隂浮芤滑实弦紧洪之为表微沈缓濇迟伏濡弱之为里隂病见阳脉者生阳病见隂脉者死是则六脉之隂阳也自其病者求之寸口浮疾阳中之阳病主身热头痛烦满内热寸口沈细阳中之隂病主少气汗出悲伤不聊尺脉浮滑隂中之阳病主小腹痛满大小便难尺脉沈细隂中之隂病主两股酸疼隂痒遗沥隂出于阳其病怒阳入于隂其病静腑病欲得寒掀衣气麄又欲见人者为阳臓病欲得温恶闻人声闭户独处者为隂腑病属阳阳主动故其痛多走注而不止脏病属隂隂主静故其痛有常处而不移阳病旦静隂病夜宁阳虚暮乱隂虚夜争隂胜则寒阳胜则热隂动则发热阳动则有汗贼风客邪阳受之饮食居室隂受之阳受风气伤风者先于上隂受湿气伤湿者先于下其或邪居阳脉之间则四肢热盛而为狂邪入隂脉之内则六经凝澁而为痺无阳即厥无隂即呕阳微不能唿隂微不能吸阳病不能俯隂病不能仰重阳者狂重隂者颠脱阳者见鬼脱隂者目盲是则诸病之隂阳也噫是固然矣抑古人所谓隂阳维硚覆溢闗格者又何如哉曰脉有阳维隂维阳硚隂硚冲督任带凡此竒经八脉别道而行如设沟渠以备水潦之溢病非自生盖诸经溢出而流入之也维者总持诸脉之纲维硚者健足行走之闗要督言其都阳脉之㑹也任取其姙生养之原也冲者隂脉之通自足至头通受诸经之气血带者回绕于身总束诸脉取束带之义焉故阳维之病苦寒热隂维之病苦心痛阳硚之病阳急而狂奔隂硚之病隂急而足直冲病则气逆而里急督病则嵴强而折厥任病则男疝气而女带瘕带病则腹胀满而腰溶溶其冲任二经是又妇人乳血月候之所従出竒经之脉其如是乎闗前为阳脉当九分而浮若连併而上至鱼际者为溢溢则外闗内隔是为隂乗闗后为隂脉当一寸而沈若连併而下入尺泽者为覆覆则内闗外隔是为阳乗寸脉皆虚为阳亏尺脉皆虚为隂亏寸脉下不至闗为阳絶尺脉上不至闗为隂絶亏犹庶㡬絶与闗隔真危脉也覆溢亏絶其如是乎虽然人事不可不知也暴喜伤阳暴怒伤隂忧愁不意气多厥逆七情所发病家谨焉甘辛之剂以之助阳酸苦之剂以之助隂有志活人者又当识此血荣气卫论人之一身所以得全其性命者气与血也盖气取诸阳血取诸隂人生之初具此隂阳则亦具此血气血气者其人身之根本乎血何以为荣荣行脉中滋荣之义也气何以为卫卫行脉外䕶卫之意也然则荣与卫岂独无所自来哉曰人受糓气于胃胃为水糓之海灌溉经络长养百骸而五臓六腑皆取其气故清者为荣浊者为卫荣卫二气周流不息一日一夜脉行五十度平旦以来复㑹于肺口所谓隂阳相贯如环之无端则是二气者常相随而不相离也夫惟血荣气卫常相流通则于人何病之有一窒碍焉百病由此而生矣故气之作恙发而为寒热恚怒喜忧愁聚而为积痞疝瘕症痃癖上为头旋中为五鬲下为脐间动气或喘促或咳噫聚则中满逆则足寒凡此者气使之然也血之为患其妄行则吐衂其衰涸则虚劳蓄之在上其人忘蓄之在下其人狂逢寒则筋不荣而挛急挟热则毒内瘀而发黄在小便者为淋痛在大便者为肠风其于妇人月事进退漏下崩中病尤不一凡此者血使之然也夫血譬则水也气譬则风也风行水上有血气之象焉盖气者血之帅也气行则血行气止则血止气温则血滑气寒则血凝气有一息之不运则血有一息之不行病出于血调其气犹可以导达病原于气区区调血何加焉故人之一身调气为上调血次之是亦先阳后隂之意也若夫血有败瘀滞泥乎诸经则气之道路未免有所壅遏又当审所先而决去之经所谓先去其血而后调之又不可不通其变矣然而调气之剂以之调血而两得调血之剂以之调气而乖张如木香如官桂如细辛如厚朴以至乌药香附莪术三稜之类治气可也治血亦可也若以当归地黄辈论之施之血证无以逾此然其性纒滞毎于胃气有亏焉胃气既亏则五臓六腑之气亦馁矣善用药者其间剂量而佐助之虽然心为血之主肝为血之藏肺为气之主肾为气之藏诚哉是言也学者茍知血之出于心而不知血之纳于肝知气之出于肺而不知气之纳于肾用药摸稜往往南辕而北辙矣假如血痢作恙以五苓门冬等剂行其心以巴豆大黄等剂逐其积而其痛独存者血之所藏无以养也必佐以川芎或芎归汤辈则其痛止假如喘嗽气鸣以姜橘枳梗苏桂调其气以南星半夏细辛豁其痰而终不下降者气之所藏无以收也必佐以补骨脂或安肾圎辈则其气归元病有标本治有后先纲举而目斯张矣噫此𫝊心喫𦂳之法也耳目所接敢不本卫生之家共之脉病逆顺论岐伯曰凡人形盛脉细少气不足以息者危形瘦脉大而胷中多气者死形气相得者生参伍不调者病诚哉是言脉病逆顺之不可不蚤辨也盖人有强弱盛衰之不等而脉实应焉脉有隂阳虚实之不同而病实应焉脉病形证相应而不相反每万举而万全少有乖张良工不能施其巧矣故脉之于病有利浮大而不利沈小者有利沈小而不利浮大者有大小无拘而以浮沈滑澁坚软为顺逆者又有五行反尅而贼邪乗虚为深患者请条析而缕陈之壮热脉浮大而疾者生沈小者死颠癎脉坚大而数者生沈细者死谵语脉洪大者生厥逆而脉微者死暴忤脉实大者生虚濡而小伏者死诸药中毒可洪大紧急不可微小而不齐疝瘕积聚可坚急实强不可沈小而虚弱腹胀者浮大则顺虚小则逆头痛者浮大则安短濇则危痟渇之诊贵乎数大紧实不贵乎微细浮短水气之诊贵乎浮而洪大不贵乎虚细沈微击坠瘀血顺则脉坚强反则脉小弱中恶吐血反则脉沈细顺则脉浮洪所谓利浮大而不利沈小者此也伤寒已得汗沈小之脉安浮大之脉危自汗漏不止虚细之脉安躁盛之脉危中恶腹胀紧细则可洪急则否心腹痛沈细则可坚洪则否厥逆之脉顺则沈而濇逆则大而浮痿缓之脉顺则散而虚逆则坚而疾唾吐衂血顺者小弱沈滑逆者坚燥浮洪金疮血多顺者微细而虚逆者燥实而大久嗽尿血羸瘦者其正则脉微其反则洪急大肠澼泄筋挛者其正则脉细其反则坚洪泄㵼注谷下痢其正者缓细小结其反者弦数浮洪金疮与诸下血其正者细滑而沈其反者紧急疾大蚀肛隂可虚小而不可紧急产后出血可沈小而不可疾浮所谓利沈小而不利浮大者此也伤寒脉躁盛而不得汗者阳之极其治也难伤寒已得汗而脉躁盛者隂之极其候即死中风口噤四肢不收脉浮迟而恬静者存脉洪数而气麄者亡上气喘急面目浮肿脉浮滑而手足温者存脉澁濇而四肢厥者亡心下牢强胜则脉紧负则沈濡水病腹肿胜则脉实负则虚散病黄疸者胜则缓大负则弦急而坚卒中恶者胜则洪缓负则坚急而駃腹胀便血活者脉滑殂者脉絶肠痈肿结活者脉浮殂者脉沈脓血诸疾活以滑细殂以坚强肠澼下脓活以其沈殂以其浮有迟滑而无紧数则崩中漏下不必虑有滑实而无浮虚则月经闭塞何足忧诸肠澼身不热而脉和滑者易愈身热而脉弦澁者难痊诸咳嗽声不焦而脉浮软者易安弦絶沈坚或伏而大者难保逆而坚澁顺而濡滑其于上气为可推反则急坚正则虚缓其于厥逆为可验耳聋之脉沈而滑者可疗浮而濇者难疗蛊毒之脉数而软者可甦数而坚者难甦所谓大小无拘而以浮沈滑澁坚软为顺逆者此也心病面赤喜笑心烦掌热口干开目妄语脐上动气脉当洪紧而数反得沈濡而微者水之尅火一不治肝病面青筋急多怒目痛目闭不欲见人脐左动气脉当弦急而长反得浮濇而短者金之尅木二不治肾病面黑恐欠足寒逆气腹痛飱泄后重腹下动气脉当沈而滑反得缓而大者土之尅水三不治肺病面白悲愁嚏哭吐衂交血喘咳寒热脐右动气脉当沉细而濇反得浮大而牢者火之尅金四不治五者脾病面黄善思善嗜体重节疼四肢不收怠堕喜卧腹满泄痢饮食不消当脐动气脉来缓大者脾家正形也设或反是弦长而紧是非木邪之尅土乎所谓五行反尅而贼邪乗虚为深患者此也虽然健人之脉病病人之脉健阳病得隂脉隂病得阳脉凡此皆反也而刘元宾以为形病脉和人不死张长沙以为隂病见阳脉者生其言岂厚诬哉经云脉病人不病曰行尸人病脉不病曰内虚此二者虽皆非顺然形病而脉和犹可用力形和而脉病其死无疑况脉和之与脉健本自不同刚駃暴躁之谓健调平而有胃气之谓和毫釐疑似之间学者当于此而致其辨矣经云忽阳病得隂脉隂病得阳脉者死此二者虽皆非正然张长沙之论特为伤寒设谓如伤寒心腹烦满而脉浮大之类是尔腹满病在太隂浮大之脉属阳亦脾家之本体故能生焉学者当于此而通其故矣逆顺之说故备论之以俟大贤之折衷云男女气血则一论血气即隂阳也不论男女长幼均具之人之有病皆知调气而血之一字念不到焉至于调气不愈加以消痰逐水无所不至其病自如是皆血之为患伏于冥冥之中而不可测识矣假如妇人得病于经水来去之时固有可验而知者其若经脉乆遏而不行与夫协热而伤血变生他证如之何而见之况世俗循习其能以男子之诊为血证乎夫肝藏血而心主之动则血运于诸经静则血归于肝臓肝受血则能视足受血则能步掌受血则能握指受血则能摄故血凝于肤者为痺凝于脉者为泣凝于足者为厥凡神志昏昏惊狂冒闷烦渇呕吐语短内疼鼻衂唾红眼红面赤骨热肤閧肠垢尿多胷满顽痰讝语多汗甚至四肢厥冷懵不知人不问男子妇人皆血证耳据脉验之挟血者脉来乍澁乍数闪灼明灭或沈细而隠伏也若夫血与热交攻则左手寸闗按之洪盛盖心主血肝藏血固如是尔经云血上逆则忘血下蓄则狂上焦瘀血小便必难下焦瘀血小便必自利血之所在当以此推活人总括所载小柴胡汤犀角地黄汤桃仁承气汤皆其要药血结者汤剂中入醋为佐特于此而申言之然犹有所谓血鳖气鳖酒鳖者又不可不知也盖平时酷酒血入于酒则为酒鳖平时任气血凝于气则为气鳖虚劳痼冷败血化生则为血鳖摇头掉尾如虫之行上侵人之喉下蚀人之肛或附于背脇或隠于胷腹其大则如鳖其小则如钱良可怪也治法用芜荑炒煎为妙或生硫黄为末老酒调下二者可以杀其毒嗣此则以理中汤沈香降气汤各半温胃益血常常服饵以消胜之如其不以温和为主日従事于雷圎钖灰之剂焉君子未保其往问病论东坡先生尝曰吾平生求医盖于平时黙騐其工拙至于有疾必先尽告以所患而后诊视使医者了然知厥疾之所在虚实冷热先定于中则脉之疑似不能惑也故虽中医疗疾常愈吾求疾愈而已岂以困医为事哉诚哉斯言真警迷济世之砭剂也何者脉之与证相依而行脉者所以剖其证之未明证者所以索其脉之犹隠据脉以验证所谓得手应心者是尔问证以参脉所谓医者意也是尔乌可举一而废一哉私窃怪夫近世以来多秘所患以求诊以此验医者之能否医亦不屑下问孟浪一诊以自挟其所长甚者病家従前误药或饮食居处有所讳悔虽问之而不以尽告遂至索病于冥漠之间辨虚实冷热于疑似之顷毫釐千里宁不委命一掷与人试伎乎此余于终篇所以特举前辈格言以解世俗之惑不然难经有谓问其所欲五味以知其病之所起所在者又果何意邪论易简方论易简方论前后活人不知其㡬近世之士类以春秋之法绳之曰易简绳愆曰増广易简曰续易简论借古人之盛名以自伸其臆说吁王氏何负于人哉余谓易简方论后学指南四时治要议论似之自有人心权度存焉耳况王氏晚年剂量更定者不一日月薄蚀何损于眀若夫索瘢洗垢矫而过焉或者公论之所不予也附原脉论道之浑沦莫知其原然至道无言无以眀其理大象无形非立象无以测其奥道象之妙非言不明尝试原之脉者何也非气非血动而不息荣行脉中卫行脉外经曰脉者血之府也自素问而下迄于今经所不载无𫝊记而莫闻其名焉然而𤣥机奥妙圣意幽微虽英俊明哲之士非轻易可得而悟也夫脉者果何物乎脉者有三名一曰命之本二曰气之神三曰形之道经谓天和者是也至于折一支瞽二目亦不为害生而脉不可须臾失失则絶命害生矣经曰春弦夏洪秋毛冬石此言正脉同天真造化之元气也巡于春夏秋冬木火水金之位生长收藏参和相应故禀二仪而生不离于气故于脉有生死之验经曰五运隂阳者天地之道也万物之纲纪变化之父母生杀之本始神明之府也既隂阳为神明之府脉为血之府而明可见焉血之无脉不得循其经络部分週流于身滂派奔迫或散或聚气之无脉不能行其筋骨臓腑上下或暴或蹶故经曰出入废则神机化灭升降息则气立孤危故气化则物生气变则物易气盛则物壮气弱则物衰气絶则物死气正则物和气乱则物病皆随气之盛衰而为变化也脉字者従肉従永従従血四肢百骸得此真元之气血肉筋骨爪发荣茂可以倚凭而能生长也长乆永固道故従肉従永者是也従従血者巡之如水分流而布遍週身无有不通也释名曰脉脉幕也如幔幕之遮覆幕络一体之形导太一真元之气也元气者在气非寒非热非煖非凉在脉者非弦非洪非濇非沈不为气而浮沈不为血而流停乃冲和自然之气也故春温夏热秋凉冬寒所以然者为元气动而不息巡于四方木火金水之位温凉寒暑之化生生相续新新不停日月更出四序迭迁脉不为息故人有身形之后五臓既生身中元气即生焉故春弦夏洪秋毛冬石此四时之气也而脉者乃在其中矣道经曰视之不见听之不闻抟之不得迎之不见其首随之不见其后此如脉之谓也又云埏埴以为器当其无有器之用故有之以为利无之以为用又曰吾不知名字之曰道强为之名曰大斯立脉之名之本意也故道者万物之奥脉者百骸之灵奥灵之妙其道乃同元气者无器不有无所不至血因此而行气因此而生故荣行脉中卫行脉外瞻之在前忽焉在后而不匮者皆由于脉也分而言之曰气曰血曰脉统而言之惟脉运行血气而已故经曰血气者人之神不可不谨养也隂阳别论曰所谓阳者胃脘之阳也此阳者言脉也胃者土也脉乃天真造化之气也若土无气则何以生长收藏若气无土何以养化万物是无生灭也以平人之气常禀于胃正理论曰谷入于胃脉道乃行隂阳交㑹胃和脉行人禀天地之候故春胃微弦曰平得弦而无胃曰死夏胃微钩曰平但钩而无胃曰死长夏微䎡曰平但弱而无胃曰死秋胃微毛曰平但毛而无胃曰死冬胃微石曰平但石而无胃曰死隂者真臓也见则败败则必死五臓为隂肝脉至中而无外急如循刀刅责责然如按琴弦心脉至坚而博如循薏苡仁累累然肺脉至大而虚如毛羽中人皮肤肾脉至博而絶如以指弹石辟辟然脾脉弱而乍数乍䟱夫如此脉者皆为臓脉独见而无胃脉五臓皆至悬絶而死故经曰别于阳者知病亡时别于隂者知生死之期故人性候躁急懁促迟缓䎡弱长短大小皮坚肉厚各随其状而脉应之常以一息四至为准者言唿出心与肺吸入肾与肝五者胃兼主四旁在唿吸之间也数则为热迟则为寒如天之春秋二分隂阳两停昼夜各得五十度自此添一遭则热减一遭则寒脉之妙道従此可知矣或如散叶或如燃薪或如泥泥或如丝缕或如涌泉或如溢吐頽或如偃刀或如转索或如逰鱼假使千变万化若失常者乃真元之气离絶矣经曰积阳为天积隂为地阳化气隂成形此言一气判而清浊分也元气者天地之本天和者血气之根华佗云脉者谓血气之先也孔子曰天不言而四时行焉百物生焉而脉亦如之又经曰自古通天者生之本皆通乎天气也通天者谓通元气天真也然形体者假天地之气而生故奉生之气通计于天禀受阴阳而为根本天地合气命之曰人天气不絶真灵内属动静变化悉与天通易云干坤成列而易立乎其中矣故天地之体得易而后生天地之化得易而后成故阳用事则春生夏长隂用事则秋收冬藏寒往则暑来暑往则寒来始而终之终而复始天地之化也而易也黙然于其间而使其四序各因时而成功至于寒不凌暑暑不夺寒无愆阳伏隂之变而不至于大肃大温故万物各得其沖和之气然后不为过而皆中节也道经曰万物负隂而抱阳沖气以为和百姓日用而不知斯脉之道也故脉不得独浮沈独大小独盛衰独隂阳须可沈中有浮浮中有沈大中有小小中有大盛中有衰衰中有盛隂中有阳阳中有隂充塞一身之中盈溢百骸之内无经络不有无气血不至养筋骨毛髪坚壮腻泽非心非肾非肝非脾五臓之盛真气固宻不为邪伤若忧愁思虑饥饱劳逸风雨寒暑大惊卒恐真气耗乱气血分离为病之本噫夫万物之中五常皆备审脉之道而何独无五常邪夫仁固卫一身充盈五臓四肢百骸亦皆得荣养无沖和之气独真臓脉见则死矣生则不见死则独见好生恶死此仁之谓也分布躯体和调气血贵之在头目耳鼻贱之在跖臋隂簒不上而有不得下而无所不施无所不至此义之谓也长人脉长短人脉短肥人脉沈瘦人脉浮大人脉壮小人脉弱若长人脉短短人脉长肥人浮瘦人沈大人弱小人壮夫如此者皆不中理而为病此礼之谓也见在寸则上病见在闗则中病见在尺则下病五臓有疾各有部分而脉出见不为潜藏伏匿一一得察有余不足而愈其病此智之谓也春弦夏洪秋毛冬石太阳之至其脉沈太隂之至其脉大而长少隂之至其脉浮阳眀之至其脉濇而短少阳之至其脉钩厥隂之至其脉弦四序不失其期六气为常凖者此信之谓也非探赜索隠钩深致逺学贯天人旁通物理未能达于此矣附论五篇不治已病治未病与其救疗于有疾之后不若摄养于无疾之先盖疾成而后药者徒劳而已是故已病而不治所以为医家之法未病而先治所以眀摄生之理夫如是则思患而预防之者何患之有哉此圣人不治已病治未病之意也尝谓备土以防水也苟不以闭塞其㳙㳙之流则滔天之势不能遏备水以防火也若不以扑灭其荧荧之光则燎燎之焰不能止其水火既盛尚不能止遏况病之已成岂能治欤故宜夜卧早起于发成之春早起夜卧于蕃莠之夏以之缓形无怒而遂其志以之食凉食寒而养其阳圣人春夏治未病者如此与鸡俱兴于容平之秋必待日光于闭藏之冬以之歛神匿志而私其意以之食温食热而养其隂圣人秋冬治未病者如此或曰见肝之病先实其脾臓之虚则木邪不能𫝊见右颊之赤先泻其肺金之热则金邪不能盛此乃治未病之法令以顺四时调养神志而为治未病者是何意耶盖保身长全者所以为圣人之道治病十全者所以为上工之术不治已病治未病之说着于四气调神大论厥有㫖哉昔黄帝与天师难疑答问之书未尝不以摄养为先始论乎天真次论乎调神既以法于隂阳而继之以调于四气既曰食饮有节而又继之以起居有常谆谆然以养生为急务者意欲治未然之病无使至于已病难圗也厥后秦缓达乎此见晋侯病在膏肓语之曰不可为也扁鹊明乎此视齐侯病至骨髓断之曰不可救也噫惜齐晋之侯不知治未病之理亢则害承迺制气之来也既以极而成灾则气之乗也必以复而得平物极则反理之自然也大抵寒暑燥湿风火之气木火土金水之形亢极则所以害其物承乗则所以制其极然则极而成灾复而得平气运之妙灼然而眀矣此亢则害承迺制之意原夫天地隂阳之机寒极生热热极生寒至神不测有以斡旋宰制于其间也故木极而似金火极而似水土极而似木金极而似火水极而似土盖气之亢极所以承之者反胜于已也夫惟承其亢而制其害者造化之功可得而成也今夫相火之下水气承而火无其变水位之下土气承而水无其烖土位之下水承而土顺风位之下金乗而风平火热成其燥金自然金家之疾隂精承其君火自然火家之候所谓亢而为害承而迺制者如斯而已且尝考之六元正纪大论云少阳所至为火生终为蒸溽是水化以承相火之意太阳所至为寒雪氷雹白埃是土化以承寒水之意也以至太隂所至为雷霆骤注烈风厥隂所至为风生终为肃阳明所至为散落温少隂所至为热生中为寒岂非亢为害则承迺制者欤昔者黄帝与岐伯上穷天纪下极地理逺取诸物近取诸身更相问难以作内经至于六微㫖大论有及于六气相承之言以为制则生化外别盛衰害则脉乱生化大病诸以所胜之气来于下者皆折其标盛也不然曷以水发而电雪土发而骤飘木发而毁折金发而清明火发而曛昧此皆郁极迺发以承所亢之意也呜唿通天地人曰儒医家者流岂止治疾而已当思其不眀天地之理不定以为医工之语审察病机无失气宜邪气各有所属也当穷其要于前治法各有所归也当防其差于后盖治病之要以穷其所属为先苟不知法之所归未免于过差尔是故疾病之生不胜其衆要其所属不出乎五运六气而已诚能于此审察而得其机要然后为之治又必使之各应于运气之宜而不至有一毫差误之失若然则治病求属之道庶乎其无愧矣至真要大论曰审察病机无失气宜意蕴诸此尝谓医道有一言而可以尽其要者运气是也天为阳地为隂隂阳二气各分三品谓之三隂三阳然天非纯阳而亦有三隂地非纯隂而亦有三阳故天地上下各有风热火湿燥寒之六气其干旋运动乎两间者而又有木火土金水之五运人生其中臓腑气穴亦与天地相为流通是知衆疾之作而所属之机无出乎是也然而医之为治当如何哉惟当察乎此使无失其宜而后可若夫诸风掉眩皆属肝木诸痛痒疮皆属心火诸湿肿满皆属脾土诸气膹郁皆属肺金诸寒收引皆属肾水此病属于五运者也诸暴强直皆属于风诸呕吐酸皆属于热诸躁扰狂越皆属于火诸痓强直皆属于湿诸澁枯涸皆属于燥诸病水液澄彻清冷皆属于寒此病机属于六气者也夫惟病机之察虽曰既审而治病之施亦不可不详故必别隂阳于疑似之间辨标本于隠微之际有无之殊者求其有无之所以殊虚实之异者责其虚实之所以异为汗吐下投其所当投寒热温凉用其所当用或逆之以制其微或従之以导其甚上焉以逺司气之犯中焉以辨歳运之化下焉以审南北之宜使小大适中先后合度以是为治又岂有差殊乖乱之失耶又考之内经曰治病必求其本本草曰欲疗病者先察病机此审病机之意也六元正纪大论曰无失天信无逆气宜五常大论曰必先歳气无代天和此皆无失气宜之意也故素问灵枢之经未尝不以气运为言既曰先立其年以明其气复有以戒之曰治病者必明天道地理隂阳更胜既曰不知年之所加气之盛衰虚实之所起不可以为工矣谆谆然若有不能自己者是岂圣人私忧过计哉以医道之要悉在乎此也观乎原病式一书比类物象深明乎气运造化之妙其于病机气宜之理不可以有加矣能合色脉可以万全欲知其内者当以观乎外诊于外者斯以知其内盖有诸内者形诸外苟不以相㕘而断其病邪之逆顺不可得也为工者深烛厥理故望其五色以青黄赤白黒以合于五臓之脉穷其应与不应切其五脉急大缓濇沈以合其五臓之色顺与不顺诚能察其精微之色诊其微妙之脉内外相㕘而治之则万举万全之功可坐而致矣素问曰能合色脉可以万全其意如此原夫道之一气判而为隂阳散而为五行而人之所禀皆备焉夫五脉者天之真行血气通隂阳以荣于身五色者气之华应五行合四时以彰于面惟其察色按脉而不偏废然后察病之机断之以寒热归之以臓腑随証而疗之而获全济之效者本于能合色脉而已假令肝色如翠羽之青其脉微弦而急所以为生若浮濇而短色见如草滋者岂能生乎心色如鸡冠之赤其脉当浮大而散所以为顺若沈濡而滑色见如衃血者岂能顺乎脾色如蟹腹之黄其脉当中缓而大所以为从若微弦而急色见如枳实者岂能従乎肺色如豕膏之白其脉当浮濇而短所以为吉若浮大而散色见如枯骨者岂能吉乎以至肾色见如乌羽之黑其脉沈濡而滑所以为生或脉来缓而大色见如炲者死死生之理夫惟诊视相㕘既以如此则药証相对厥疾弗瘳者未之有也抑尝论之容色所见左右上下各有其部脉息所动寸闗尺中皆有其位左颊者肝之部以合左手闗位肝胆之分应于风木为初之气颜为心之部以合于左手寸口心与小肠之分应于君火为二之气鼻为脾之部合于右手闗脉脾胃之分应于湿土为四之气右颊肺之部合于右手寸口肺与大肠之分应于燥金为五之气頥为肾之部以合于左手尺中肾与膀胱之分应于寒水为终之气至于相火为三之气应于右手命门三焦之分也若夫隂阳五行相生相胜之理当以合之于色脉而推之也是故脉要精微论曰色合五行脉合隂阳十三难曰色之与脉当㕘相应然而治病万全之功茍非合于色脉者莫之能也五臓生成篇云心之合脉也其荣色也夫脉之大小滑濇沈浮可以指别五色微甚可以目察继之以能合色脉可以万全谓夫赤脉之至也喘而坚白脉之至也喘而浮青脉之至也长而左右弹黄脉之至也大而虚黑脉之至也上坚而大此先言五色次言五脉欲后之学者望而切之以相合也厥后扁鹊眀乎此述之曰望而知之谓之神切脉而知之谓之巧深得内经之理也下迨后世有立方者目之曰神巧万全厥有旨哉治病必求于本将以施其疗治之法当以穷其受病之源盖疾病之原不离于隂阳之二邪也穷此而疗之厥疾弗瘳者鲜矣良工知其然谓夫风热火之病所以属乎阳邪之所客病既本于阳茍不求其本而治之则阳邪滋蔓而难制湿燥寒之病所以属乎隂邪之所客病既本于隂苟不求其本而治之则隂邪滋蔓而难圗诚能穷原疗疾各得其法万举万全之功可坐而致也治病必求于本见于素问隂阳应象大论者如此夫邪气之基乆而𫝊化其变証不胜其衆也譬如水之有本故能洊至汪洋浩瀚派而趋下以渐大草之有本故能荐生茎叶实秀而在上以渐蕃若病之有本变化无穷茍非必求其本而治之欲去深感之患不可得也今夫厥隂为标风木为本其风邪伤于人也掉摇而眩转瞤动而瘈瘲卒暴强直之病生矣少隂为标君火为本其热邪伤于人也疮疡而痛痒暴注而下迫水液浑混之病生矣少阳为标相火为本其火邪伤于人也为热而瞀瘈躁扰而狂越如丧神守之病生矣善为治者风淫所胜平以辛凉热淫所胜平以醎寒火淫所胜平以醎冷以其病本于阳必求其阳而疗之病之不愈者未之有也太隂为标湿土为本其湿邪伤于人也腹满而身肿按之而没指诸痓强直之病生矣阳眀为标燥金为本其燥邪伤于人也气滞而膹郁皮肤以皴掲诸澁枯涸之病生矣太阳为标寒水为本其寒邪伤于人也吐利而腥秽水液以清冷诸寒收引之病生矣善为治者湿淫所胜平以苦热燥淫所胜平以苦温寒淫所胜平以辛热以其病本于隂必求本隂而治之病之不愈者未之有也岂非将以施其疗疾之法当以穷其受病之源者哉抑尝论之邪气为病各有其候治之之法各有其要亦岂止于一端而已其在表者汗而发之其入里者下而夺之其在髙者因而越之谓可吐也慓悍者按而收之谓按摩也藏寒虚夺者治以灸焫脉病挛痺者治以针刺血实畜结肿热者治以砭石气滞痿厥寒热者治以导引经络不通病生于不仁者治以醪醴血气凝泣病生于筋脉者治以熨药始焉求其受病之本终焉蠲其为病之邪者无出于此也噫昔黄帝处于法宫之中坐于明堂之上受业于岐伯𫝊道于雷公曰隂阳者天地之道也纲纪万物变化生杀之妙盖有不测之神斡旋宰制于其间也人或受邪生病不离于隂阳也病既本于此为上者岂可他求哉必求于隂阳可也至真要大论曰有者求之无者求之此求其病机之说与夫求于本其理一也大抵四时以胃气为本然治病必须先诊六脉皆有胃气外证虽重病亦可治胃气未絶则药力运行而输散于皮毛经络故易治而生胃气既絶则药虽对证不能使其运用以输精于皮毛经络真臓独见而药不及矣遂成不治之证也东垣曰脉贵有神有神者有胃气之谓也故诸经方论皆曰有病早治疗不令邪气深入所以圣人治未病不治已病正谓此也附十二经脉歌手太隂肺中焦生下络大肠出贲门上膈属肺従肺系系横出腋臑中行肘臂寸口上鱼际大指内侧爪甲根支络还従腕后出接次指属阳眀经此经多气而少血是动则病喘与咳肺胀膨膨缺盆痛两手交瞀为臂厥所生病者为气咳喘渇烦心胷满结臑臂之外前亷痛小便频数掌中热气虚肩背痛而寒气盛亦疼风汗出欠伸少气不足息遗失无度溺变别阳明之脉手大肠次指内侧起商阳循指上连出合谷两筋岐骨循臂肪入肘外亷循臑外肩端前亷拄骨傍従肩下入缺盆内络肺下膈属大肠攴従缺盆上入颈斜贲颊前下齿当环出人中交左右上侠鼻孔注迎香此经血盛气亦盛是动颈肿并齿痛所生病者为鼻衂目黄口干喉痺生大指次指难为用肩臑外侧痛相仍胃足阳明交鼻起下循鼻外下入齿还出侠口绕承浆頥后大迎颊车里耳前髪际至额颅支下人迎缺盆底下膈入胃络脾宫直者缺盆下乳内一支幽门循腹中下行直合气沖逢遂由髀闗抵膝膑䯒中指内闗同一支下膝注三里前出中指外闗通一支别走足跗指大指之端经尽矣此经多气复多血是动欠伸面颜黑凄凄恶寒畏见人忽闻木声心振慴登髙而歌弃衣走甚则腹胀乃贲响凡此诸疾皆骭厥所生病者为狂疟湿温汗出鼻流血口㖞唇裂又喉痺膝膑疼痛腹胀结气膺伏兎䯒外亷足跗中指俱痛彻有余消糓溺色黄不足身前寒振慓胃房胀满食不消气盛身前皆有热太隂脾起足大指上循内侧白肉际核骨之后内踝前上臑循䯒胫膝里股内前亷入膓中属脾络胃与膈通侠喉连舌散舌下攴络従胃注心宫此经气盛而血衰是动具病气所为食入即吐胃脘痛更兼身体痛难移腹胀善噫舌木强得后与气快然衰所生病者舌亦痛体重不食亦如之烦心心下仍急痛泄水溏瘕寒疟随不卧强立股膝肿疽发身黄大指痿手少隂脉起心中下膈直与小肠通支者还従肺系走直上咽喉系目瞳直者上肺出腋下臑后肘内少海従臂内后亷抵掌中兊骨之端注少沖多气少血属此经是动心脾痛难任渇欲饮水咽干燥所生脇痛目如金脇臂之内后亷痛掌中有热向经寻手太阳经小肠脉小指之端起少泽循手外亷出踝中循臂骨出肘内侧上循臑外出后亷直过肩解绕肩甲交肩下入缺盆内向腋络心循咽嗌下膈抵胃属小肠一攴缺盆贯颈颊至目兊眦却入耳复従耳前仍上颊抵鼻升至目内眦斜络于颧别络接此经少气还多血是动则病痛咽嗌颔下肿兮不可顾肩如拔兮臑似拆所生病兮主肩臑耳聋目黄肿腮颊肘臂之外后亷痛部分犹当细分别足经太阳膀胱脉目内眦上颧额尖支者巅上至耳角直者従巅脑后悬络脑还出别下项仍循肩膊侠嵴边抵腰膂肾膀胱内一支下与后隂连贯臀斜入委中穴一支膊内左右别贯胛侠嵴过髀枢臂内后亷腘中合下贯踹内外踝后京骨之下指外侧是经血多气少也是动头疼不可当项如㧞兮腰似拆髀强痛彻嵴中央腘如结兮腨如裂是为踝厥筋乃伤所生疟痔小指废头𩕄顶痛目色黄腰尻腘脚疼连背泪流鼻衂及颠狂足经肾脉属少隂小指斜透涌泉心然骨之下内踝后别入跟中腨内浸出腘内亷上股内贯嵴属肾膀胱临直者属肾贯肝膈入肺循喉舌本寻支者従肺络心内仍至胷中部分深此经多气而少血是动病饥不欲食喘嗽唾血喉中鸣坐而欲起面如垢目视气不足心悬如饥常惕惕所生病者为舌干口热咽痛气贲逼股内后亷并嵴疼心肠烦痛疽而澼痿厥嗜卧体怠堕足下热痛皆肾厥手厥隂心主起胸属包下膈三焦宫支者循胸出脇下脇下连腋三寸同仍上抵腋循臑内太隂少隂两经中指透中沖支者别小指次指络相通是经少气原多血是动则病手心热肘臂挛急腋下肿甚则胸脇支满结心中澹澹或大动善笑目黄面赤色所生之者为心烦心痛掌热病之则手经少阳三焦脉起自小指次指端两指歧骨手腕表上出臂外两骨间肘后臑外循肩上少阳之后交别𫝊下入缺盆膻中分散络心膈髙里穿支者膻中缺盆上上项耳后耳角旋屈下至頥仍注颊一支出耳入耳前却従上闗交曲颊至目内眦乃尽焉斯经少血还多气是动耳鸣喉肿痺所生病者汗自出耳后痛兼目锐眦肩臑肘臂外皆疼小指次指亦如癈足脉少阳胆之经始従两目锐眦生抵头循角下耳后脑空风池次第行手少阳前至肩上交少阳右上缺盆支者耳后贯耳内出走耳前锐皆循一支锐眦大迎下合手少阳抵项根下加颊车缺盆合入胸贯膈络肝经属胆仍従脇里过下入气街毛际萦横入髀厌环跳内直者缺盆下腋膺过季脇下髀厌内出膝外亷是阳陵外辅絶骨踝前过足跗小指次指分一支别従大指去三毛之际接肝经此经多气乃少血是动口苦善太息心脇疼痛难转移面尘足热体无泽所生头痛连锐眦缺盆肿痛併两腋马刀挟瘿生两旁汗出振寒痎疟疾胸脇髀膝至䯒骨絶骨踝痛及诸节厥隂足脉肝所终大指之端毛际丛足跗上亷太沖分踝前一寸入中封上踝交出太隂后循腘内亷隂股充环绕隂器抵小腹挟胃属肝络胆逢上贯膈里布脇肋侠喉项䫙目系同脉上巅㑹督脉出支者还生目系中下络颊里还唇内支者便従膈肺通是经血多气少焉是动腰疼俛仰难男疝女人小腹肿面尘脱色及咽干所生病者为胸满呕吐洞泄小便难或时遗溺并狐疝临証还须仔细看火温分治论肥人气虚生寒寒生湿湿生痰瘦人血虚生热热生火火生燥故肥人多寒湿瘦人多热燥也夫以人形分寒湿热燥此得之于外然其中臓腑为病亦有寒湿热燥之殊不可不知玉匮金钥曰肝臓由来同火治三焦包络都无异脾胃常将湿处求肺与大肠同湿类肾与膀胱心小肠寒热临时旋商议恶寒表热小膀湿发热表寒心肾炽十二经最端的四经属火四经湿四经有热有寒时攻里解表细消息里热表寒宜越竭表热表寒宜汗释湿同寒火同热寒热到头无两说六分分来火热寒寒热中停真浪舌热寒格拒病机深亢则害兮承迺制紧寒数热脉正邪摽本治之真妙诀休治风休治燥治得火时风燥了当解表时莫攻里当攻里时莫解表表里如或两可攻后先内外分多少治湿无过似决川此箇筌蹄最分晓感谢轩岐万世恩争柰醯鸡笑天小虚实分治论夫疾病之生也皆因外感内伤生火生湿湿而生热火而生痰四者而已审其为少壮新病是湿则燥之是火则泻之是湿而生热则燥湿而兼清热是火而生痰则泻火而坚豁痰无余蕴矣审其为老衰乆病又当半攻半补焉如气虚而有湿热痰火则以四君子汤补气而坚燥湿清热豁痰泻火如血虚而有痰火湿热则以四物汤补血而坚泻火豁痰清热燥湿如此则补攻兼施庶乎可也予故曰少壮新病攻邪为主老衰乆病补虚为先若夫隂虚火动脾胃衰弱真隂者水也脾胃者土也土虽喜燥然太燥则草木枯藁水虽喜润然太润则草木湿烂是以补脾胃补肾之剂务在润燥得宜亦随病加减焉附病机赋窃谓医虽小道迺寄生死最要变通不宜固执明药脉病治之理悉望闻问切之情药推寒热温凉平和之气辛甘淡苦酸醎之味升降浮沉之性宣通泻补之能脉究浮沉迟数滑濇之形表里寒热实虚之应阿阿嫰栁之和弦钩毛石之顺药用君臣佐使脉分老㓜瘦肥药迺天地之精药宜切病脉者气血之表脉贵有神病有外感内伤风寒暑湿燥火之机治用宣通㵼补滑澁温燥重轻之剂外感异乎内伤寒证不同热证外感宜泻而内伤宜补寒证可温而热证可清补泻得宜须臾病癒温清失度顷刻人亡外感风寒宜分经而解散内伤饮食可调胃以消溶胃阳主气司纳受阳常有余脾隂主血司运化隂常不足胃迺六府之本脾为五臓之源胃气弱则百病生脾隂足而万邪息调理胃脾为医中之王道节戒饮食迺却病之良方病多寒冷郁气气郁发热或出七情动火火动生痰有因行藏动静以伤暑邪或是出入雨水而中湿气亦有饮食失调而生湿热倘或房劳过度以动相火制伏相火要滋养其真隂袪除湿热须燥补其脾胃外湿宜表散内湿宜淡渗阳暑可清热隂暑可散寒寻火㝷痰分多分少而治究表究里或汗或下而施痰因火动治火为先火因气生理气为本治火轻者可降重者従其性而升消理气微则宜调甚则究其源而发散实火可泻或泻表而或泻里虚火宜补或补隂而或补阳暴病之谓火怪病之谓痰寒热湿燥风五痰有异温清燥润散五治不同有因火而生痰有因痰而生火或郁乆而成病或病乆而成郁金水木火土五郁当分泄折达发夺五法宜审郁则生火生痰而成病病则耗气耗血以致虚病有微甚治有逆従微则逆治甚则従攻病有本标急则治标缓则治本法分攻补虚而用补实而用攻少壮新邪専攻则是老衰乆病兼为补为䂓乆病兼补虚而兼解郁陈症或荡涤而或消溶积在胃肠可下而癒块居经络宜消而痊女人气滞于血宜开血而行气男子阳多乎隂可补隂以配阳苁蓉山药男子之佳珍香附缩砂女人之至寳气病血病二者宜分阳虚隂虚两般勿紊阳虚气病昼重而夜轻血病隂虚昼轻而夜重阳虚生寒寒生湿湿生热隂虚生火火生燥燥生风阳盛隂虚则生火火逼血而错轻妄行隂盛阳虚则生寒寒滞气而週身浮肿阳虚畏外寒隂虚生内热补阳补气用甘温之品滋隂滋血以苦寒之流调气贵用辛凉和血必须辛热阳气为隂血之引导隂血迺阳气之依归阳虚补阳而隂虚滋隂气病调气而血病和血隂阳两虚惟补其阳阳生而隂长气血俱病只调其气气行而血随藏氷发氷以节阳气之燔滋水养水以制心火之亢火降水升斯人无病隂平阳秘我体长春小儿纯阳而无隂老者多气而少血肥人气虚有痰宜豁痰而补气瘦者血虚有火可泻火以滋隂膏粱无厌发痈疽热燥所使痰薄不堪生肿胀寒湿而然北地耸髙宜清热而用燥南方洿下可散湿以温寒仁斋直指卷一仁斋直指钦定四库全书仁斋直指卷二宋杨士瀛撰明朱崇正附遗证治提纲得病有因治病活法虽贵于辨受病之证尤贵于问得病之因风则走注寒则拘挛暑则烦渇湿则重滞此受病之证然尔或耗于交淫或触于惊怒或伤于酒食或深居简出而受暑自非委曲㝷问其因则以意治病岂不缪耶有人喉间麻痒医问其平日所嗜曰常喫鸠子乃知鸠食半夏苗以生姜治之而愈有人痰热昬迷不醒医问其喜食者何有曰酷好煎炙飞禽乃用红圎子小七香圎和之而入朱砂膏为小圎薄荷泡汤灌下须㬰即甦有人暑月深藏不出因客至于窻下忽尔倦怠力疲自作补汤得之反剧医问其由连进两服香薷饮作效举此为例其他可推古云医者意也茍不究其得病之因其何以为意㑹治病当先救急治病如奕碁当先救急急者何救其重而略其轻也假如病人发热经日服通利之剂泄泻不止呕吐大作粥药不入而热犹未已治法略去发热一节且以定呕进食为先惟人参生姜入些炙甘草煎汤调蘓合香圎嚥下养正丹斟酌圎数与之进剂以还呕吐自定饮食渐进泄泻亦自不作是元气既正縦有微热特假热耳人参川芎柴胡甘草调理之治病如操舟操舟在手当风波震荡之冲一有转移则舟覆矣医权药衡主持在我不可偏徇病家所欲尤不可张皇使病人惊间有病家粗识皮肤辨难反覆万物惑焉又有瘥后触犯再复隠讳不言须诘问其由庶得对病施药用药中病不必尽剂治寒以温治热以凉但中病即止矫枉则过正也盖凉药频施必至于呕恶沈冷温药频施必至于烦燥閧热所贵酌量权度一毫无过用焉是为活法经常用药自有竒功人有中年以上素挟风痰腹中时痛忽尔感冒虽已发散寒邪无复发热头疼之苦柰何风痰呕吐俱作诸药罔功但用茯苓二陈汤加南木香白豆蔲作剂入生姜乌梅同煎调苏合香圎贰粒嚥下白圎子贰拾圎连续两服呕止痰消自然思食继是以北参川芎橘皮白豆䓻炙甘草调之若通小便则于内加麦门冬若通大便则于内加枳殻以嚥神保圎肆伍圎大小腑一通顿遂勿药之喜论肝脾主病经曰人迎紧盛伤于寒气口紧盛伤于食盖肝脉可以知风寒之出入脾脉可以验饮食之盈亏肝亦主血脾亦主痰以其脉之虚实而益损之以其病之闗系而对治之君请择斯二者病人尺脉洪大此病在下部也当踈利而出之脉洪大主热多是大小便不通或小腹结急脐下蓄血或肾气攻刺发作奔豚或下焦停水外肾虚肿或风邪攻肾脚痺腰疼或肾臓风毒身下疮痒当随证体认以对病之剂主之大槩通利为第一义临诊精思而熟审焉水气肾气血气风毒擒縦治法此等证候先以青皮陈皮枳殻北梗半夏紫苏生姜甘草解其寒邪调其卫气然従斟酌用十枣汤吞养正丹轻者却只用神保圎夹青木香圎以五灵脂入乌梅浓蜜煎汤嚥下钱氏宣风散亦可以䟱利风毒俟大便通快流行其痛已减继是二陈汤加当归川芎木香缩砂辈调理之治痢要诀痢出于积滞积物积也滞气滞也物积欲出气滞而不与之出所以下坠里急乍起乍止日夜凡百余度病家所请莫不求其止孰知物积气滞致有如是之证耶继人但见有上项证候不论色之赤白脉之大小壹皆以通利行之物积用巴豆大黄辈气滞用枳殻桔梗青皮蓬术辈二者兼济必能收功其间佐以黄连阿胶圎效验尤着盖痢疾多因伤暑伏热酒面炙醖酿而成其阿胶尤大肠之要药有热毒留滞则能䟱导无热毒留滞则能安平市肆或无圎子即以炒阿胶当归青皮赤茯苓黄连作剂入乌梅浓蜜同煎最能荡涤恶秽积滞既去遍数自䟱嗣是却以木香茯苓缩砂白豆䓻陈皮甘草调之自然喜食食则糟粕入于大肠然后真人养臓汤易简断下汤可止则止矣简径治痢诸热痢血痢及痢后大肠里痛用萝卜截碎研细泸清汁壹小盏蜜水相半壹盏同煎早午食前服日晡以米饮下黄连阿胶圎百粒无萝卜萝卜子代之又法热痢旧年白梅并好茶蜜水各半煎服冷痢生姜汁蜜水各半煎服仍兼木香生肉豆蔲为佐蜜最治痢姜茶治痢法姜能助阳茶能助隂二者皆能消散又且调平隂阳况于暑毒酒食毒皆能解之也不问赤白冷热通用之老生姜切如豆许与茶叶等分用新水煎服东坡医文潞公作效禁口痢下痢禁口不食虽曰脾虚盖亦热气闭隔心胸所致也俗用木香则失之温用山药则失之闭惟真料参苓白术散加石菖蒲末以道地粳米饮乗热调下或用人参茯苓石莲子肉入些菖蒲与之胷次一开自然思食疟痢用常山罂粟殻常山治疟罂粟殻治痢人皆薄之固也然下痢日乆腹中无痛当澁肠则岂容不澁疟以痰水作恙法当吐痰逐水又岂容不为之吐下于斯时也不有罂粟殻以为对治乎但中间有药辅之耳治疟要诀凡疟皆因腹中停蓄黄水惟水不行所以寒热不歇此疟家受病之处也治法暑疟纯热以香薷散加青皮北大黄两箇乌梅同煎侵晨温服寒疟多寒以二陈汤加青皮良姜多用姜同煎侵晨吞神保圎五粒并欲取下毒水则去其病根寒热自解发疟呕吐勿用常山有中年人臓腑乆虚大便常滑忽得疟疾呕吐异常惟専用人参为能止呕其他疟剂并不可施遂以茯苓二陈汤加人参缩砂而倍用白豆蔲进一二服病人自觉气脉颇消于是寒热不作盖白豆蔲能消能磨流行三焦荣卫一转寒热自平继今遇有呕吐发疟之证或其人素呕而发疟谨勿用常山惟以生萝卜生姜各研自然汁半盏入蜜三四匙乌梅两箇同煎吞局方雄黄圎三四粒候其利下恶血痰水即以人参川芎茯苓半夏缩砂甘草调之万一呕不止而热不退却用真料小柴胡汤多加生姜主治其或呕吐大作而又发热且先与治疟生熟饮呕定以小柴胡汤继之疟有氷有血水即水饮也血即瘀血也惟水饮所以作寒热惟瘀血所以増寒热常山逐水利饮固也茍无行血药品佐助其问何以收十全之效耶继自今疟家或衂血或唾血或大便血丝或月候适来适去皆是血证当以常山草果槟榔青皮乌梅甘草作剂于内加五灵脂桃仁为佐入生姜浓蜜同煎以主治之疟证寒热不歇有根凡疟固当以风寒暑湿别而治之或汗或下或吐或温活人书之格法虽卢扁不能违矣然尝见疟之经乆而不歇其故何耶有根在也根者何曰饮曰水曰败血是尔惟癖为疟之母惟败血为暑热之毒惟饮与水皆生寒热故暑之脉虚水与饮之脉沈脉癖之脉结聚挟水饮者为之逐水消饮结癖者脇必痛为之攻癖不败血暑毒随证而䟱利之寒热不除吾未之信常山治疟须用大黄为佐疟家多蓄痰涎黄水常山为能吐之利之是固然尔其有纯热发疟或藴热内实之证投以常山大便㸃滴而下似泄不泄须用北大黄为佐大泄数行然后获愈或曰巴豆圎子相依而行亦能泄也是又不然巴豆攻于下积茍欲荡涤血热不可以无大黄凡疟方来与正发不可服药服药在于未发两时之先否则药病交争转为深害寒热似疟此伤寒一证而实非瘴疟也其人肝脉浮盛头痛怯风大抵小柴胡汤加青皮紫苏主之呕者多用生姜渇者多加乌梅其或伤暑兼之小柴胡汤加香薷入生姜乌梅同煎可也抑犹有说焉寒热之根非通利不能除也万一其根未锄又当以麻仁圎神保圎辈与之是亦先解后攻之意吐汗下治疟治疟总要不过吐汗下而已当下而下不尽腹中尚有余痛或大便一泄之后不复再泄但时时㸃滴而出者须再下之大黄以佐常山可也当汗而汗不匝或头汗至胷而手足无汗者须周浃一身而汗之青皮以佐紫苏可也所谓吐者须出尽其水饮若作吐剂常山岂容辍哉能于三者究竟焉收效必矣疟后调理疟之为厉大抵连緜有病瘥以后或饮食失节或恚怒伤中或梳洗感风又再发者何以处之曰热多者二陈汤加青皮甘草热少者二陈汤加青皮草果坚守胃气而已二药并用生姜乌梅蜜水同煎空心进剂其间干运更用巴豆圎子药踈利大便以泄毒气其何厉之有或服巴药过多以致腹痛可用生姜甘草煎汤温和解之甘草生姜解诸药毒退热退热用凉药不可十分尽或余热些少未去不足闗心自然无事否则热去则寒起古人戒之一方多用川芎茯苓甘草少用白术麄末水煎病后和胃收歛浮阳屡试得效柴胡退热不及黄芩若药弗瞑眩厥疾弗瘳世俗治热例用柴胡最为穏当至若黄芩一辈则指为大寒不敢用之不思药病不相当鲜克有济继今退热而热不去者须用黄芩退热有法凡壮热烦燥用柴胡黄芩大黄解利之其热乍轻而不退盍用黄芩川芎甘草乌梅作剂或用黄连生地黄赤茯苓同煎临熟入灯心壹捻主之其效亦速盖川芎生地黄皆能调血心血调其热自退小儿风证解热有三痰盛搐掣大便秘结当以枳殻大黄灵脂甘草利之小便赤澁心热狂吼当以辰砂五苓散入灯心行之既利大肠矣利小便矣而风证乍作面色乍红常有怫郁之状何耶表热表邪犹未解也人参羗活散加青皮紫苏薄荷主之参苏饮亦可矣滞血发热其人脉濇必有漱水之证必有呕恶痰涎之证必有两脚厥冷之证亦必有小腹结急之证或唾红或鼻衂此皆滞血作热之明验也用药不止于柴胡黄芩当以川芎白芷桃仁五灵脂甘草佐之大便秘结者于中更加大黄浓蜜使滞血一通黒物流利则热不复作佐助小柴胡汤伤寒留蓄恶血内外俱热昏溃讝语亦有耳聋虚鸣之证与少阳经受病相似如服小柴胡汤不效当以黄连壹分赤茯苓半分剉细入灯心煎与之男女通用凡大小产热入血室小柴胡汤力所不及者于内加五灵脂仍以黄连赤茯苓汤佐之盖心生血黄连茯苓皆清心凉血之剂所以收功若夫䟽利血毒则活人书桃仁承气汤有余勇矣肾热用五苓散肾气内虚邪热流入于肾经其脉洪大小便频数所出澁少赤浊而痛此不可以牵牛行之治法瞿麦灯心煎汤调真料五苓散渗泄其热邪水窦一通勿药有喜下后大肠热肿坠重诸有里热法当通利大便然下后肠头热肿而坠重者此更有热有瘀血挟气而蓄在下焦也更用黄连黄芩大黄辈下之于内以炒阿胶炒枳殻百药煎为佐多入浓蜜并乌梅同煎姜钱四五片可也通利大便有法凡通利大便若用大黄巴豆等药而大便不通者隂阳闗隔水火不升降故也有热者来复丹夹三黄圎薄荷泡汤下无热者养正丹夹神保圎橘皮煎汤下饭后随即大便脾肾交济所以有水谷之分脾气虽强而肾气不足故饮食下咽而大腑为之餐泄也治法二神圎用故纸肉豆蔲修合或不换金正气散吞安肾圎主之盖脾肾之气交通则水谷自然尅化此所谓妙合而凝者也脾泄肾泄有脾泄有肾泄脾泄者肢体重着中脘有妨面色虚黄腹肚微满肾泄者肤腠怯冷腰膂酸疼上咳面黧脐腹乍痛治脾泄用苍术白术厚朴干姜木香生肉豆䓻辈治肾泄用补骨脂及安肾圎震灵丹辈肾泄诸有泄泻用不换金正气散除湿汤之类以去风湿以安肠胃此上品药也次则温脾养胃之剂投之是为正法然用之而不作效抑且腹痛走上走下或脐间隠痛腰膂疼酸骨节软弱面色黧悴尺脉虚弱病安在哉曰此肾泄也当以炒故纸生干姜官桂木香当归辈主之仍以安肾圎为佐其或肾水下涸心火上炎燥渇溺多引饮无度此隂阳离絶也识者忧焉大便脱泄白脓大人小儿泄痢无已其后变作白脓㸃滴而下或于粪尾见之为之温脾不愈法当温肾盖肾主骨髓白脓者骨髓之异名也要之始作白痢其气鯹臭已经转下而且淹延日乆无所谓痢矣今之白脓全无鯹臭面色微黒骨力羸弱的见肾虚合用炒故纸当归木香干姜官桂主之嗣是少与震灵丹或玉华白丹为佐虽然又有妇人一证似痢非痢泄下白脓心腹暴痛吼不忍闻此当为之通血投通血之剂却以养正丹辅之脱肛脱肛一证气聚不散也里急而不得出外胀而不得入先以枳殻散作剂又以枳殻烧灰存性细末掺傅或津唾调傅气散则肿消矣仍用生姜汁调五苓散如膏入新水研散略煎吞黄连阿胶圎虽然此论肛门挟热而肿胀也其或肠中虚薄不收则理中汤钓肠圎养臓汤辈主治乌贼骨木贼草傅之小便不通大凡水道不行其本在肾合用牵牛泽泻其末在肺合用葶桑皮二者得兼必然中病其间更以木通滑石佐之又能透达虽然大便小便脉络相贯也人有多日小便不通但用神保圎北亭圎辈大泻数行小肠自利石淋沙淋凝脂而易散石淋结块而难消攻疗石淋専以枳殻散空心食前吞来复丹为妙但恐太隂𤣥精石不得其真惟得真料而常服之闗络开通忽尔大便洞泄石块自小便出转胞转胞证候孕妇多有之患在忍缩小便或喜食煎或饱后为热所迫遂使小肠之气逆而不通大膓之气与之俱滞外水不能入膀胱内水不能出膀胱淋急数每欲尿时痛不可言大便亦里急频併似痢非痢必以手従胷间按至脐下庶可立出小便否则逆上出而不禁甚者因此腹胀浮肿治法用凉药踈利小肠中热仍与通泄大肠迨其腹中搅痛大便大下则溺胞随即归正于是小便顺流葵子散见附妇人摘竒方孕妇胎热似痢孕妇七八箇月伤暑伤热以致子烦胎气迫近于上咽喉窒碍心腹胀满下坠似痢每登厠时坐一炊乆忽尔气下方得大便一通世俗率用痢药不知病在胎热子烦可小柴胡汤下黄连阿胶圎或用炒阿胶浄黄连各一分枳殻北大黄半之分作两剂乌梅姜蜜煎服俟其大便调导却以川芎茯苓缩砂甘草继之若五苓散感应圎香连驻车非其治也下焦蓄血血之为病冒闷烦燥迷忘惊狂痰呕汗多骨热肢冷此外证然尔何以知其蓄在下焦曰脐下结急外热内痛尺脉洪而数也桃仁灵脂生地黄北大黄甘草利而逐之产妇血块筑痛此候因产断赶血未尽所致世俗收生多就踏板赶血不思生产之时已坐草近地乆矣产毕臓腑虚空又且近地赶血冷湿乗之风邪入之使败疼凝为血块是谓血母冲筑硬痛非乳香没药延胡索五灵脂辈所能疗也治法不换金正气散加辣桂川芎白芷蓬术干姜同煎乗热入法醋连进两服冷湿风邪一散其块自消散瘀皆従大小便而出凡新产须就床上赶血下帐避风身体血滞作痛身体疼痛非湿则痰固也人有挟刀锯之惊而又馁在其中为风寒水湿所伤致使心窍凝滞于是经络壅闭血不流行肠肉骨节为之刺痛治法当归川芎芍药白芷灵脂大黄甘草利之黑物小片而下其痛有瘳身体胷腹隠热隠疼拘急足冷此血之为病也以其饮酒嗜慾伏热受暑得之惟热毒暑毒酒毒为能伤血瘀血未去新血不荣身体所以隠痛拘急其里热足冷者血之证也用柴胡黄芩青皮枳殻灵脂桃仁木通甘草作剂多入大黄以利之俟其流利已尽小腹略无结急即以当归川芎壹倍橘皮半夏枳殻北梗木通甘草平之调其气血于是有瘳血属于心木通以通其心窍心窍既通经络之流行可知矣血滞人之一身不离乎气血凡病经多日疗治不痊须当为之调血血之外证痰呕燥渇昏溃迷忘常喜汤水漱口不问男女老少血之一字请加意焉用药川芎蓬术桃仁灵脂生地黄北大黄为要呕甚者多加生姜以先利其宿瘀嗣是茯苓茯神川芎甘草调理之血崩素问云隂虚阳抟谓之崩此即血得热则宣流之意也四物汤可以助隂生料枳殻散可以抑阳其间更以茯苓二陈汤和之使隂阳两得其平血自循于经络矣若夫冲任不固下元乆虚以致血无闗锁则用胶艾汤加当归木香嚥下震灵丹为妙吐血血随气行气逆而上奔则血不循于经络而涌吐矣人知吐血出于上焦有热固也然能用柴胡黄芩蒲黄茅花等辈而不能用枳殻北梗青皮生姜乌梅佐之又不能用通利圎子以开其中脘导其大便则气如何而下降血如何而下行吾恐逆奔而上有不可得而止之者若夫依前治法血止而后又当以人参川芎当归茯苓橘皮半夏甘草为之调理虚则加木香热则加柴胡壅则加桑皮荆芥尤在权衡治渇有法凡病人兼有燥渇之证用乌梅瓜蒌根干葛甘草数辈皆不作效遂致引饮过多两脚浮肿此证不可以为里热盖肾水不上升心火不下降故也须用交感丹为主却以乌梅浓蜜生姜甘草煎汤嚥之肾水一升心火一降其渇自止脚亦不复肿矣酒家有病勿用温药有人饮酒过多因酒作病胷脘不快其气扪隔服无数二陈汤竟无寸效由是不喜饮食复以调气散投之致发大热自后只用薄荷煎鸡苏圎麻仁圎日就痊愈乃知胷脘闭隔热在上焦使然耳又有人酷好饮酒复感寒邪服不换金正气散以致内热愈炽烦渇且闷汗出如雨身体怯寒续后以小柴胡汤加枳殻白芍药解之柴胡黄芩退热枳殻寛中芍药调荣止汗顿然痊愈然则酒家抱病其可妄以温药尝试一中乎伤寒筋惕肉瞤治法筋惕身瞤发汗太过所致也古人以真武汤主之然真武汤能止其汗而不能定其瞤瞤者动也汗出表虚外风必入于腠理人知风以动之所以惕惕而自瞤而不知汗多则伤血血虚无以荣筋筋愈急而四体百骸愈为之瞤动治法不用驱风并发散等辈惟人参当归川芎芍药半夏茯苓甘草作剂以五灵脂为佐入生姜乌梅同煎自有神效右药専于生血生血乃所以收汗其或大便秘澁少加大黄以导之血脉一和不反掌而静定矣发痓详证庐江刘寳云产寳所载方药甚详独无产后中风角弓反张一证按产后中风因懐胎时多啗生冷脾胃受湿复经乳卧之后津液内竭履地太早脱着不时以致风邪乗虚入于足太阳之经其证发热头疼或时不热喘息痰咳言语不伦渐觉牙闗紧急十指微动如摸物之状加以项背强直或哑或呌目睛直视肠滑不禁身如反弓转侧不仁如此十无一生活人书谓太阳发痓是尔凡产后初得发热常须审视若唇急舌蹇手指微动便以中风药品急治之用药归荆汤独活酒附在湿门独荆散防风散续命汤见附妇人方中男女通用胷脇痛引背上头面两手浮肿肾虚不能纳气归元气逆而上奔故胷膈满痛以手摩挲痛走背上又従背摩挲则其气循脇泄于后分而痛不作矣此气之为病固也柰何肾虚又不能行水故水随气奔上乗于肺头面两手浮肿气短而喘由是血化为水与之俱滞况其人旧来有风曰风曰水曰血曰气四者合而为病其痛非常如沈香木香乌药槟榔之类不能施其巧治法将何如曰先以二十四味流气饮加独活枳殻五灵脂炒牵牛入姜蜜乌梅同煎嚥下养正丹贰拾粒雄黄圎拾粒升降水火引导大便次用桑皮紫苏木通阿胶当归桃仁青皮桔梗炒芫花生大黄作剂依前煎以姜蜜乌梅取尽大便黑物即收全功肚皮痛肾虚不能行水加之酒面无度醉后辄睡酒与水交聚于腹中而面毒复纒滞其气是以水渗于肚皮而作痛矣治法钱氏宣风散用蜜水煎嚥下神保圎俟其大便流利然后以青木香圎壹分安肾圎倍之用二陈汤入少盐并生姜同煎空心嚥下脾肾气复自然向安胷堂气隔有肺经伏热而气隔者有痰水在上而气隔者大槩以茯苓半夏枳殻桔梗为治法其肺热者如圣汤加桑白皮佐之心下水气者小半夏茯苓汤效胷烦活人书用山栀子附证治赋麻黄汤发腊月寒伤荣桂枝汤散冬天风伤卫九味羗活汤发三时之表六神通解散理晚蕟之邪香苏散十神汤参苏饮发表调中葛根汤解肌汤小柴胡和解半表大柴胡三承气攻热邪𫝊里理中汤四逆汤散寒中隂经已上治外感补中益气汤治饱饥劳役升阳顺气汤疗怒恐忧思调中益气汤调胃脾失协参术调中汤治脾肺俱伤升阳散火汤升散热邪升阳益胃汤分消湿气已上治内伤和解散金沸草散治时行寒疫神术散定风饼子疗暴中风邪人参败毒散升麻葛根汤解瘟疫而身热阳毒升麻汤雄黄解毒丸散天行而咽疼宣眀双解散主温热始终之要药藿香正气散治暑湿内外之良方香薷饮清暑益气汤人参白虎汤益原散缩脾饮能驱实虚暑气平胃散羗活胜湿汤升阳除湿汤五苓散术附汤善解外内湿邪生料五积散解湿温寒防风通圣散清热润燥捜风顺气丸神芎丸润大肠燥症黄连解毒汤三黄丸泻三焦火邪当归六黄汤泻火滋隂防风当归饮补虚退热舟车丸三花神祐丸能除湿热秦芁汤羗活愈风汤善解燥风胃苓汤主伤暑泄泻腹疼柴苓汤治伤寒泄泻身热桂苓白术散疗霍乱而口发渇加减理中汤治吐泻而咽不干苍术汤胃风汤治湿伤气分白痢便脓地黄汤芍药汤主热伤血分赤痢下血万安散七寳饮治疟无汗而寒多热少清脾饮六和汤疗疟有汗而寒少热多华盖散五拗汤主喘嗽因寒外袭洗肺散贝母散治咳𠻳由火内生已上发表和中已治风寒暑湿燥火白虎汤泻胃火有余八珍汤补脾隂不足白术和胃丸能养脾胃寛中进食丸喜滋形气治中汤枳术丸和中丸大安丸保和丸健脾消食香殻丸香稜丸积气丹妙攻丸消块丸破积除症木香枳殻丸疗食停乆发黄神妙列仙散治酒积陈成疸木香枳术丸化滞汤调气进食七转灵应丹万应丸取积追虫丁香脾积丸妙应丸治心腹诸疼大黄备急丸三阳散主卒暴百病三稜消积丸治新伤生冷硬物木香槟榔丸疗乆患气食痞膨巴豆斩闗去时新之冷积可仗大黄破结推陈乆之热症宜遵气病宜调气用木香㯽榔香附枳殻血病宜和血以川芎当归桃仁红花越曲丸木香流气饮开郁气之无形蟠葱散撞气阿魏丸破积血之有质神砂一粒丹疗气郁而为心疼神圣代针散治血积而作疝气独活寄生汤开气血结滞在腰当归拈痛汤散湿热沈凝于足控涎丹小胃丹治湿热流注四腹作疼金枣丹虎骨散疗气血怫郁遍体为病已上调胃消食并治气血湿热郁积二陈汤以豁痰三补丸而泻火六君汤豁痰补气调胃六物汤降火补血滋隂当归龙㑹丸善降隂火兼治脇痛人参养胃汤能开结痰併疗乆疟太平丸消化丸治痰嗽有攻左金丸香连丸除热疼必效洗心散洗肝散泻心肝之火滚痰丸化痰丸蠲热燥之痰四七汤黒钖丹开痰结心胸清空膏凉膈散除火升头膈石膏羗活散袪风明目川芎石膏汤泻火定眩川芎茶调散治风热上攻头目葛花解醒汤疗湿痰中满胃肠龙脑鸡蘓丸除肺心虚烦人参泻肺汤散胸膈实火犀角地黄汤桃仁承气汤茯苓补心汤阿魏丸小建中汤治火载血而上出当归承气汤瑞竹蒲黄散当归和血散聚金丸伏龙肝散疗阳逼隂而下行红花当归散千金桃仁煎六合汤理经脉不通凉血地黄汤解毒四物汤胶艾汤治崩漏不止金匮当归散清热安胎而易产丹溪天麻丸活血保产而无惊女金丹乌鸡丸调气血令老妇姙娠天一丸连翘饮泻火湿主小儿百病醒脾散玉饼子肥儿丸香稜丸治婴孩脾气不足而致疾泻青丸夺命散抱龙丸槟榔丸疗童樨肝邪有余而生灾金箔镇心丸金箔镇心丹安神定惊五福化毒丹犀角消毒饮清热解毒异攻散补痘疮之虚寒通圣散㵼㿀疹之实热内踈黄连汤千金芦汤主阳痈肿掀向外内托复煎散渊然夺命丹治隂疽毒蕴于中立马囘疔丹万灵夺命丹疗疔疮而有殊攻神效太乙膏散肿溃坚汤治瘰而收实效紫金丹治药食衆毒兼痈疽疔肿如圣散疗风湿诸邪及瘫痪痛风香殻丸芎归丸疗痔而清热凉血槐角丸乌王丸治漏而散湿补虚清心莲子饮八正散治小便淋浊有虚实之分导滞通幽汤三和散疗大肠燥结有血气之异海藏五饮汤散五等之饮开结枳实丸消诸般之痰导痰汤三生丸豁痰䟱风千缗汤四磨汤下气定喘蘓子降气汤消痰利气三因七气汤解郁开心瓜蒂散稀涎散四灵散吐涎而袪风蘓青丹星香汤涤痰汤豁痰而顺气蘓合香丸乌药顺气散匀气散善开结气小省风汤青州白丸子搜风丸能散风痰牛黄清心丸治诸痰热而类风诸小续命汤疗真中风而在脉三化汤主风入腑推陈润燥至寳丹治邪入臓散热消风龙星丹踈风清热豁痰愈风丹润燥袪风㵼火换骨丹续命丹治风痰充塞经络而为瘫痪清燥汤健步丸疗湿热薫蒸觔骨而成痿疲南星治风痰苍术治湿痰天花粉治热痰海石治燥痰半夏治寒痰柴胡泻肝火黄连泻心火白芍药泻脾火黄芩泻肺火黄栢泻肾火天门麦门知母石膏竹茹童便𤣥明粉上清丸能散虚火荆竹贝母瓜蒌韮汁姜汁霞天膏二汤善开虚痰气虚加以四君血虚加以四物已上治痰火气风四君补气併益脾四物补血兼滋肾八物汤十全大补汤补气血两虚固本丸祕𫝊补元丸补心肾不足钱氏白术散参苓白术散竹叶石膏汤补脾胃诸虚丹溪补隂丸金匮肾气丸三一肾气丸滋真隂乆损崔氏八味丸补隂兴阳天王补心丹宁神定志朱砂安神丸凉血清心八味定志丸补虚开窍茯兎丸荜薢分清饮除浊止淋固精丸固真太寳丸秘精收脱保和汤知母茯苓汤黄茋鳖甲汤止嗽宁肺保真汤十味人参散人参养荣汤除热补虚一秤金七仙丹乌髪驻颜琼玉膏固本酒延年益夀已上补气血臓腑以方加减存乎人要审病而合宜用药补泻行于味须随时而换气竒偶复七方须知初中末三治要察寒因热用热因寒用通因通用塞因塞用髙者抑之下者举之外者发之内者夺之寒则兼凝热则开行风能胜湿湿能润燥辛能散结甘能缓中淡能利窍苦以泄逆酸以收耗醎以软坚升降浮沉则顺之寒热温凉宜逆也病有浅深治有难易初感风寒乍伤饮食一药可愈旧存痃癖乆患虚劳万方难瘳履霜之疾亟疗旡妄之药勿试病若伏虚宜半攻而半补医称多术或用灸而用针针有刼病之功灸获囘生之验针能去气病而作痛灸则消血症以成形臓寒虚夺者治以灸脉挛痺者疗以针刺血实畜结肿热者宜従砭石气滞痿厥寒热者当倣导引经络不通病生于不仁者须覔醪醴血气凝泣病生于觔脉者可行熨药病慓悍者按而收之干霍乱者刮而行之医业十三科宜精一派病情千万变仔细推评姑撮碎言以陈管见后之学者庶达迷津仁斋直指卷二仁斋直指钦定四库全书仁斋直指卷三宋杨士瀛撰明朱崇正附遗诸风风论气血痰水受病于内者也风寒暑湿致冦于外者也人之一身血气既虚隂阳不守饮食居处嗜慾无节冲风卧地调䕶不加于是经络空疎腠理开彻风邪乘其虚而入之中风诸风皆是物耳风之为病善行数变其中人也卒其眩人也晕激人之涎浮昏人之神乱挟热则痿墯缓弛挟寒则急痛拘挛自其邪气之入人也邪气反缓正气反急正气引邪为㖞僻为窜视为掣纵为搐搦为瘫痪为反张在于阳则皮肤缓在于阴则腹里急缓则四肢不能収急则一身不能仰皆随其邪气所至表里浅深而有证也种类虽多大要有四血气偏虚半身不遂肌肉枯瘦骨间疼痛谓之偏枯神智不乱身体无痛四肢不举一臂不随谓之风痱忽然迷仆舌彊不语喉中窒塞噫噫有声谓之风癔风寒湿三气合而为痺其人肉厚身顽不知痛痒风多则走注寒多则疼痛湿多则重着在筋则筋屈而不伸在脉则血凝而不流在肉则不仁在骨则癃重夫是之谓风痺伤风一证发热烦燥头疼面光恶风自汗葢风能散气故有汗也风家脉浮者病在表脉实者病在里脉虚者病在脏脉促者病在上浮则发散实则疎导虚则温之促于上而病人壮盛胷喉澎湃者𤓰蒂散少少吐之俗谓热则生风大纲然尔多有胃虚气虚血虚虚极而生风者若诸虚证候天雄附子官桂川乌又不可阙治法大要尽以消痰顺气为先顺气用南木香苏合香圆辈消痰用南星半夏细辛僵蚕辈如石緑鐡𦦨水银轻粉铅霜朴消等剂谨勿妄施寒毒入胃则血脉凝澁真气消铄不旋踵而废人治风良剂小续命汤为上排风汤次之然二药主风不主气须以人葠顺气散乌药顺气散佐助其间气一流行则风亦疎散矣至若口开手散泻血遗尿眼合不开汗出不流吐沫气麄声如鼾睡面绯面黑发直头摇手足口鼻清冷口噤而脉急数皆为不治之证其余诸风种类余于婴儿惊风指要备论之诸风证治心中风心风偃卧热而瘖脣赤其身有汗生白黑青黄脣上见停停时悚扁医惊心中风偃卧不能颠倒发热失音其舌焦赤汗流脣赤者可治炙心俞若脣上白黑青黄乃心坏为水面目停停时时悚动者并不治心俞二穴在第五椎骨下两傍各一寸半五臓俞穴千金翼所载与六十七难注同取分寸法男左手女右手以中指第一节为一寸肝中风肝家踞怒不低头左脇偏疼筋急搜额目脣青为可疗目黄目白使人愁肝中风踞坐不能低头上视多怒左脇偏疼诸筋挛急头目瞤动其目青遶两目连额微青面黄者可治炙肝俞若大势青黑其目一黄一白者不治肝俞二穴在第九椎骨下两傍各一寸半肾中风肾中踞而腰嵴疼面浮耳黑贼风生脇无黄迹能全愈直发泥容旦暮倾肾中风踞坐腰嵴痛引小腹面上浮肿其耳黑视左右脇未有㸃㸃黄色者可治炙肾俞若脇上黄㸃面如土色鬓发直齿黄赤者不治肾俞二冘在第十四椎骨下两傍各一寸半肺中风肺风喘促满胷堂偃卧漐漐燥异常口鼻之间须要白寻衣肺壊色忧黄肺中风偃卧胷满气短喘息时嗽燥闷汗出其鼻白目下及鼻四围以至于口色白者可治灸肺俞若色黄乃肺坏为血其与寻衣摸空者并不治肺俞二穴在第三推骨下两傍各一寸半脾中风脾中风兮肌肉瞤踞而腹满吐咸酸脣并肢体通黄瘥手足眸青疗已难脾中风踞坐腹满皮肉瞤动四肢放纵其脣黄身通黄吐咸汁者可治灸脾俞若手足青且冷或目下青并不治脾俞二冘在第十一椎骨下两傍各一寸半胃中风胃病根源饮食来擡肩喘息气难开口张额汗腹中满浮诊双闗脉大哉胃中风腹满填胀隔塞不通张口喘息额上多汗孙地仙所谓新食竟取风为胃风是也或曰风中诸臓不闗诸府是亦一説然胃为水谷之海五脏皆取气于胃故并存之三因云胃俞二冘在第十二椎骨下两傍各一寸半中风恶证中风恶证细推求口噤须迟脉数忧眼合不开并窜瞪面绯面黑手难収口开吐沫气麄大发直摇头汗不流鼾䶎喉鸣兼鼻冷遗尿泻血并皆休中风多是恶风自汗心风脉浮洪肝风脉浮弦肾风脉浮滑肺风脉浮濇脾风脉浮缓或以三部候之或以本臓取之不可一槩论也医者当明辨之治卒中法圆白天南星南木香苍术白羊眼半夏辣细辛甘草石昌蒲右件剉散分作二服水一盏半生姜七厚片煎取其半乘热调苏合香圆三圆灌下痰盛者加全蝎二枚灸治一切卒中不论中风中寒中暑中湿中气及痰厥饮厥之类初作皆可用此先以皁角去弦皮细辛或生南星半夏为末揭以管子吹入鼻中俟其喷嚏即进前药牙噤者中指㸃南星细辛末并乌梅肉频擦自开又法南木香生南星生姜石昌蒲右煎取清汁乘热调南木香末壹钱苏合香圆三圆与之小续命汤治中风诸风迷仆涎潮舌彊语蹇或昏溃痿㢮或厥冷拘挛不论表里浅深服之皆验麻黄人葠防己官桂黄芩杏仁白芍药芎䓖甘草防风附子右剉散每服三钱姜五厚片枣二枚水盏半煎一盏温服恍惚加白伏苓骨节烦疼素有热去附子倍芍药烦燥大便秘去附子倍芍药加竹大便利素有寒去黄芩加白术附子骨肉冷疼加辣桂附子呕逆腹胀加人葠半夏自汗去麻黄加芍药大便结热去附子加枳殻大黄痰多加南星炮切数片风虚加当归渴加栝蒌根身疼加秦艽喘急加炒桑白皮排风汤治五脏风诸风亦治风毒脚气肿痛白鲜皮白术白芍药辣桂当归川芎杏仁防风甘草独活麻黄白茯苓右麄末每服三钱水盏半姜四片煎一盏温服良方人葠顺气散治诸风战掉拳挛眩晕㖞邪麻痺疼痛川芎桔梗白术白芷陈皮枳殻甘草麻黄天台乌药人葠白姜右为末每二钱姜枣煎服乌药顺气散证治同前亦主脚气乌药麻黄陈皮川芎枳殻北梗白芷直僵蚕甘草白姜右为末每二钱姜枣煎服摄生饮治一切卒中不论中风中寒中暑中湿及痰厥饮厥气厥之类初作即用此圆白南星南木香半夏辣细辛苍术甘草细节石菖蒲右剉分贰服每服水盏半姜七厚片煎取其半乘热调苏合香圆参圆灌下痰盛加炙全蝎贰枚先以皁角肉细右为末管子堨些吹入鼻中侯喷嚏即进药牙噤者乌梅肉揉和南星细辛末以中指频擦自开三生饮治卒中昏迷痰盛喉呜口眼㖞斜半身不遂但脉沈无热者可服南星川乌附子南木香右㕮咀每服三钱水壹盏半姜十厚片煎取半微温服附香饮证治如前附子木香右㕮咀分两服每用水盏半姜十片煎取半微温服虚人可用星香饮证治如前南星木香右剉分生服每用水盏半姜十片煎六分温服气盛人用此大醒风汤治卒中诸风涎潮痰厥语澁神昏附子南星全蝎川芎防风右剉散每三钱姜十片煎服气不和加木香省风汤南星防风甘草右剉每服三钱姜十片煎服气虚人加生附子沈香气逆加紫苏木香头痛而晕加全蝎多痰加半夏左经圆治诸风瘫痪拘挛彊直疼痛或跌扑伤损亦主之草乌川乌没药乳香黑豆右细末醋和豆为煳圆桐子大每服三十圆温酒下铁骨丹治诸风瘫痪拳挛半身不遂川乌头草乌头川芎当归辣桂川续断华阴细辛补骨脂乌蛇直僵蚕木鼈子天麻巴㦸防风滴乳香没香麻黄羌活独活坚白南星白蒺䔧薏苡仁苍术薢杜仲牛膝虎胫骨自然铜白附子川五灵脂秦芁全蝎麝香右细末乳香没药麝别研渐入拌和以浸药酒调飞麫煮煳研筑圆弹子大每服一圆温酒磨下或宣木𤓰煎汤下黑豆淋酒下不拘时服仍间用高良姜碎壹升煎汤围燻盪浴最妙未服药前须以班猫二十一箇去翅足用黑豆一建盏慢火同炒焦只用七箇并豆入全蝎十四枚微炒五灵脂二钱半为末糕煳圆麻子大每二十一圆老酒下先去其风根鐡弹圆治诸风瘫痪川乌川五灵脂乳香没药麝右乳香以干竹叶包褁用熨斗火熨过即研成末余药末之拌和再碾滴水为圆弹子大每一圆薄荷酒磨下拒风丹治一切风川芎防风天麻甘草细辛荜拨右末炼蜜和杵每两作三十圆每服一圆细嚼荆芥酒下伤风鼻塞项彊头疼姜汤下麝香圆治白虎疖风走注疼痛遍身瘙痒如虫啮昼静夜剧川乌全蝎地龙黑豆麝香右细末糯煳圆菉豆大每服七圆甚者十圆夜卧令膈空温酒下微出冷汗便瘥増味五痺汤治风寒湿合而为痺肌体麻痺不仁羌活防己片子姜黄白术海桐皮当归白芍药甘草右剉每服三钱姜十厚片煎服病在上食后病在下食前𤓰蒂散吐法右𤓰蒂末一钱熟水调下若风颠证须以𤓰蒂散吐痰稀涎散治风涎潮塞上膈气闭不通猪牙皁角光明晋矾右细末轻者半钱重者三字熟水调下但少吐之弱者不可吐用养正丹三十圆研细南木香煎汤调下仍与南星附子豁痰归经鸡心宾榔亦能疎风顺气鹤膝风挛方真紫金皮老酒煎候温常服急风方朱砂轻粉巴豆全蝎蝉殻右末之研和大人尽剂用薄荷泡汤调下小儿分半用乳汁调下或吐痰或泄毒物皆效乌龙丹治诸风瘫痪口眼㖞斜语言蹇澁真川乌好五灵脂右末入脑麝半钱同研滴水圆小弹大阴干每一圆先姜汁研开次好酒调下空心食前日两服似鐡弹圆庐江刘宝治痓良方归荆汤治风痓昏迷吐沫抽掣背嵴彊直产后中痓通用当归荆芥穗右等分末之每二钱水一盏酒少许煎七分灌下如牙𦂳用铜匙斡以鸡羽蘸药入口或用童尿调下或以川芎代当归亦妙又方黑豆右每酒一盏独活剉三钱煎七分温服又连续进剂以瘥为度太阳风痓证候始则发热腹痛喘息涎浮次则牙紧头揺十指微动渐加项背彊直转侧不仁甚者昏困失音目睛直视滑泄不禁身腰反张如此则十不救一新产血虚汗出伤风亦作痓证凡产后发热若舌蹇脣急手指微动便急作风痓疗之荆归汤独活酒人为邪气所干则发而为病若气若血若痰若水若风若寒若暑若湿腑臓表里冷热虚实各有受病之处用药之法必究其原而后可以起病否则前贤所谓猎不知兔广络原野冀一人获之术亦疎耳是可以人试技乎哉附诸贤论病机机要曰治风须分在臓在腑在经之异云风本为热热胜则风动宜以静胜其燥是养血也治须少汗亦宜少下多汗则虚其衞多下则损其荣宜治在经虽有汗下之戒而有中臓中腑之分中腑者多着四肢有表证而脉浮恶风拘急不仁中臓者多滞九窍脣缓失音耳聋鼻塞目瞀大便结闭中腑者宜汗之中脏者宜下之表里已和宜治之在经当以大药养之发明云中血脉则口眼㖞斜中腑则肢节癈中臓则性命危三治各不同中血脉外有六经之形证则从小续命加减中腑内有便溺之阻隔宜三化汤等通利之外无六经之形证内无便溺之阻隔宜养血通气大秦芁汤羌活愈风汤主之刘宗厚曰按此分在表在里在经之三证立汗下调养之三法可谓开后世之盲聋但所用诸方学者宜详审之河间曰风病多因热甚俗云风者言末而忘其本也所以中风有瘫痪者非谓肝木之风实甚而卒中之也亦非外中于风良由将息失宜而心火暴甚肾水虚衰不能制之则阴虚阳实而热气怫郁心神昏冒筋骨不用而卒倒无知也多因喜怒悲忧恐五志过极而卒中者皆为热甚故也若微则但僵仆气血流通筋脉不挛缓者发过如故或热气大盛郁滞不通阴气暴絶阳气后竭而死痰涎者由热甚则水化制火而生偏枯者由经络一侧得通否者痺而瘫痪也口筋噤急者由风热太甚以胜水湿又津液滞于胸膈以为痰涎则筋太燥然燥金主于収敛劲切故也或筋反缓者乃燥之甚血液衰少也诸筋挛易愈诸筋痿难复以见燥之微甚也丹溪云案内经已下皆谓外中风邪然地有南北之殊不可一途而论往刘守真作将息失宜水不能制火极是由今言之西北二方亦有真为风所中者但极少尔东南之人多是湿土生痰痰生热热生风也邪之所辏其气必虚风之伤人在肺脏为多许学士谓气中者亦有此七情所伤脉微而数或浮而𦂳缓而迟必也脉迟浮可治大数而极者死若果外中者则东垣所谓中血脉中府中藏之理其于四肢不举亦有与痿相类者当细分之局方风痿同治大谬发挥甚详子和用三法如的系邪气卒中痰盛实热者可用否则不可河间曰中风之人不宜用龙麝朱譬之提铃巡于街使盗者伏而不出益使风邪入于骨髄如油入而莫能出也此之类焉若痰潮不省昏愦不知事宜用药下其痰涎故风者乃百病之长虽审经意故莫不有疑者也吁医之不明运气造化地理病机之微而欲行通变之法者难矣哉附诸方防风通圣散论曰风寒热诸疾之始生也人之藏府皆风之起谓火热阳之本也谓曲直动摇风之用也眩运呕吐谓风热之甚也夫风热拂郁风火生于热以热为本而风为标凡言风者即风热病也气壅沸筋脉拘倦肢体焦痿头目昏眩腰嵴彊痛耳鸣鼻塞口苦舌干咽嗌不利胷隔痞闷咳呕喘满涕唾稠粘肠胃燥热结便溺淋闭或夜卧寝汗咬牙唾语筋惕惊悸或肠胃拂郁结水液不能浸润于週身而但为小便多出者或湿热内余而时有汗洩者或因亡液而成燥淋闭者或因肠胃燥郁水液不能宣行于外反以停湿而泄或燥湿往来而时结时泄者或表之阳和正气与邪热相合并入于里阳极似阴而战烦渴者或虚气人不已者或风热走注疼痛麻痺者或肾水真阴衰虚心火邪热暴甚而僵仆或卒中久不语或一切暴瘖而不语语不出声或暗风癎者或洗头风或破伤风或中风诸潮搐并小儿诸疳积热或惊风积热伤寒疫疠不能辨者或热甚怫结而反出不㤨者或热极黑陷将死或大人小儿风热疮疥及久不愈者或头生屑徧身黑黧紫白斑驳或面鼻生紫赤风刺瘾疹俗唿为肺风者或成风疠世传为大风疾者或肠风痔漏并解酒过热毒兼解利诸邪所伤及调理伤寒未发汗头项身体疼痛者并两感诸证兼治产后血液损虚以致阴气衰残阳气郁甚为诸热証腹满澁痛烦渴喘闷谵妄惊狂或热极生风而热燥郁舌彊口噤筋惕肉瞤一切风热燥证郁而恶物不下腹满撮痛而昏者兼消除大小疮及恶毒兼治堕马打扑伤损疼痛或因热结大小便澁不通或腹急痛腹满喘闷者并皆治之防风川芎当归芍药大黄薄荷叶麻黄连翘芒硝石膏黄芩桔梗滑石甘草荆芥白术栀子右为末每服三钱水一大盏生姜三片煎至六分温服涎𠻳加半夏五钱姜制此药不可无生姜同前刘廷瑞方有缩砂无芒硝其余皆同加减防风通圣散顶防风疾常服取効防风川芎当归芍药薄荷麻黄连翘黄芩桔梗甘草荆芥白术乌药羌活天麻殭蚕体弱气虚者磨木香痰涎壅盛者加南星半夏枳实搜风顺气圆治肠胃积热以致膈间痞闷大便结燥小便亦澁肠风痔痛腰膝酸疼肢节顽麻手足瘫痪行步艰辛语言蹇澁三十六般风及七十二般气无不治之此药宣通气血清热润燥通利大小便则诸病自愈车前子白槟榔大麻子牛膝干山药枳殻防风独活郁李仁大黄右为细末练蜜丸如梧桐子大每服二十丸茶酒米饮任下早晨临卧各一服久觉大肠微动以羊肚肺羹补之此药膏粱之家肥甘大过以致大便结燥尤宜服之老人大肠无血大便结燥最宜苏合香圆疗传尸骨蒸殗殢肺痿疰忤鬼气卒心痛霍乱吐痢时气鬼魅瘴痞赤白暴痢瘀血月闭痃癖丁肿惊癎及小儿吐乳大人狐狸等病小儿用大绯绢袋盛当心带之一切邪鬼不敢近凡人痰气及中风痰涎壅上喉中有声不能下者用青州白丸子同丸生姜自然汁化下立効产妇中风小儿惊风牙闗𦂳硬不开及不省者擦牙即开然后用风药治之小儿吐泻惊疳先用火焙此药然后用生姜白自然汁化开白汤调灌脚气冲心用萆蔴子去殻槌碎和丸敷则脚心疼痛立止心腹绞痛中满呕吐姜汤化服大人小儿伤风咳嗽姜葱汁白汤调下中风狂乱如见鬼神白汤调服白圆子治男妇风痰壅盛手足瘫痪呕吐涎沫及小儿惊风并皆治之大秦艽汤治中风外无六经之形証内无便溺之阻隔知为血弱不能养于筋故手足不能运动舌彊不能言宜养血而筋自荣秦芁石膏甘草川芎当归羌活独活防风黄芩白芍药吴白芷白术生地黄熟地黄白茯苓细辛右㕮咀每服一两水二盏煎至一盏去滓通口服如天阴雨加生姜七片如心下痞加枳实一钱煎服羌活愈风汤治肝肾虚筋骨弱语言难精神昏溃及治风湿内弱风热体重或瘦而一肢偏枯或肥而半身不遂心乱则百病生静则万病息此药能安心养神调阴阳无偏胜羌活甘草防风黄芪人葠蔓荆子川芎细辛枳殻地骨皮麻黄知母独活白芷杜仲秦芁柴胡半夏厚朴防己熟地黄前胡芍药黄芩白茯苓石膏生地黄苍术桂右剉每服一两水二盏煎至一盏去查温服如遇天阴加生姜三片煎空心一服临卧再煎查服常服之药不可失四时之辅如望春大寒之后加半夏柴胡人葠各二两望夏糓雨之后加石膏黄芩知母各二两季夏之月加防己白术茯苓各二两望秋大暑之后加厚朴藿香各二两桂一两望冬霜降之后加附子官桂各一两当归二两大乌药顺气散治诸风气手足瘫痪归芍地黄芎乌药陈地龙香附缩砂枳芩半与防风苏桔并甘草乳没沈香停姜枣均煎服诸风气立通当归芍药生地黄川芎乌药陈皮地龙香附子砂仁枳殻黄芩半夏防风紫苏桔梗甘草乳香没药沉香右用姜枣同煎匀气散治腰腿疼痛手足挛拳及治中风不语口眼㖞斜半身不遂等证前代曽服有效白术天台乌药天麻沈香青皮白芷人葠甘草紫苏木𤓰右㕮咀作十服每服水一盏生姜三片煎至半盏去查温服换骨丹治瘫痪风中风口眼㖞斜半身不遂并一切风癎暗风并宜服之我有换骨丹传之极幽秘疎开病者心扶起衰翁臂气壮即延年神清日不睡南出张仙翁三百八十嵗槐皮芎术芷仙人方首蔓十伴各停匀苦味香减半龙麝即少许朱砂作衣纒麻黄煎膏丸大小如指弹脩合在深房勿令阴人见夜卧服一粒遍身汗津满万病自消除神仙为侣伴麻黄仙术槐角子桑白皮川芎香白术威灵仙人葠防风何首乌蔓荆子苦葠五味子广木香麝香龙脑朱砂右为末桑白单捣细秤以麻黄膏和就杵一万五千下每两分作十丸每服一丸以硬物击碎温酒半盏浸以物葢不可透气食后临卧壹呷嚥之衣葢覆当自出汗即差及避风寒茶下半丸葢出汗入膏时如稠再入水少许煎动入药唯少为妙其麻黄膏不可多其麻黄膏炼法见后袐传祛风散羌活独活山栀半夏苍术苍耳子甘草茯苓陈皮当归生地黄防风荆芥汉防己白芍药牙皁威灵仙右㕮咀每服水二盏姜三片煎至一盏不拘时服加减于后御风丹治一切中风半身不遂神昏语蹇口眼㖞斜妇人头风血风暗风倒仆呕哕涎痰手足麻痺川芎白芍药桔梗细辛白殭蚕川羌活天南星麻黄防风白芷干生姜甘草朱砂右为细末炼蜜为圆如弹子大每服一圆熟酒化下食前日三服神昏有涎者加朱砂二钱半续命煮散治风气留滞心中昏愦四肢无力口眼瞤动或时搐搦亡失津液渴欲饮水此药能扶荣衞去虚风中风自汗及产后中风自汗尤宜服之防风独活当归人葠细辛葛根芍药川芎甘草地黄远志荆芥官桂半夏汗多不止加牡蛎粉右㕮咀每服一两生姜三片水二盏煎至一盏去滓通口服独活汤治虚风昏愦不自知觉手足瘈瘲坐卧不宁或发寒热若血虚不能服发汗药及中风自汗尤宜服之川独活羌活人葠防风当归细辛茯神半夏桂心白微逺志菖蒲川芎甘草右㕮咀每服一两水一盏生姜五片煎至八分去滓食后温服川芎石膏汤治风热上攻头目昏眩痛闷风痰喘嗽鼻塞口疮烦渴淋闷眼生翳膜此药清神爽志宣通气血治中风偏枯解中外诸邪调理诸病劳复传染川芎芍药当归山栀子黄芩大黄菊花荆芥穗人葠白术滑石寒水石桔梗甘草砂仁石膏防风连翘薄荷叶右为末每服三钱水一盏煎至六分去滓食后服水调亦得忌姜醋发热物保命丹治诸风痪瘲不能语言心忪徤忘恍惚去来头日晕眩胷中烦郁痰涎壅塞抑气攻心精神昏愦又治心气不足神志不定惊恐怕怖悲忧惨蹙虚烦少睡喜怒不时或发狂颠神情昏乱及小儿惊癎惊风抽搐不定及大人暗风并羊颠猪颠发叫朱砂珍珠南星麻黄白附子雄黄龙脑琥珀殭蚕犀角麦门冬枳殻地骨皮神曲茯神逺志人葠柴胡金箔牛黄天麻脑子麝香胆矾牙硝毫车天竺黄防风甘草桔梗白术升麻蝉蜕黄芩荆芥右为细末炼蜜为丸如弹子大每服一圆薄荷汤化下不拘时候忌猪羊鰕核桃动风引痰之物及猪羊血更加大川乌炮去皮脐姜制半夏白芷川芎各壹两猪牙皁角一两和前药丸服尤妙神効活络丹治风湿诸痺肩臂腰膝筋骨疼痛口眼㖞斜半身不遂行步艰辛筋脉拘挛能清心明目寛膈宜通气血年逾四十预服十数丸至不生风病白花蛇乌稍蛇麻黄细辛全蝎两头尖赤芍药贯芎防风葛根没药血竭朱砂乌犀骨地龙甘草丁香白殭蚕乳香麝香片脑官桂草荳䓻川羌活虎胫骨𤣥参牛黄天麻威灵仙藿香天竺黄败龟板人葠何首乌白芷乌药安息香青皮黑附子香附白荳䓻骨碎补黄连茯苓黄芩白术地黄松香脂大黄当归木香沈香金箔右为细末炼蜜为丸如弹子大每服一丸细嚼温酒茶清漱下随証上下食前后服头风擂茶下搐鼻通天散治卒暗中风倒地牙闗𦂳急人事昏沈川芎细辛藜芦白芷防风薄荷猪牙皁角右为细末用芦筒纳药每用少许吹入鼻中麻黄膏治中风不省人事卒然倒地右须旺日乙夘者採麻黄一秤拣去根一寸长取东流水三石三斗以无油腻铛量大小盛五七斗者可先煮五沸掠去滓逐旋添水尽至三五斗以来漉去麻黄淘在盆中澄定良久用细罗子泸去滓取清者铛内再熬至一斗再澄再泸取汁再熬至升半已来为度只是勤搅勿令着底恐焦了熬时忌鸡犬阴人澄时须葢覆不得飞入尘土其药放一二年不妨如膏稠用水解熬再匀凡中风卒倒用此膏加入汤药内服或用此膏丸药三化汤治中风外有六经之形証先以加减续命汤随証治之内有便溺之阻隔复以此导之厚朴大黄枳实羌活右㕮咀每服三两水三升煎至一升半终日服之以微利则已如内邪已除外邪已尽当从愈风汤以行中道久服大风悉去纵有微邪只从愈风汤加减治之然治病之法不可失于通塞或一气之微汗或一旬之通利如此为常治之法也久则清浊自分荣衞自和矣附预防中风夫圣人治未病之病知未来之疾此其良也其中风者必有先兆之证觉大拇指及次指麻木不仁或手足少力或肌肉微掣者此先兆也三年内必有大风之至经云急则治其标缓则治其本宜调其荣衞先服八风散愈风汤天麻丸各一料为効宜常服加减防风通圣散预防其病则风疾不作而获其安矣愈风汤初觉风动服此不致倒仆此乃治未病之圣药也又治中风症内邪已除外邪已尽当服此药以行导诸经久服大风悉去纵有微邪只从此药加减治之然治病之法不可失于通塞或一气之微汗或一旬之通利如此乃常服之法也久则清浊自分荣衞自和矣羌活甘草防风当归蔓荆子川芎细辛黄耆枳殻人葠麻黄香白芷甘菊花薄荷枸把柴胡知母地骨皮独活杜仲秦芁黄芩芍药石膏苍术生地黄肉桂右剉每服一两水二钟生姜三片煎空心服临卧煎滓服空心一服吞下二丹丸谓之重剂临卧一服吞下四白丹谓之轻剂立其法是动以安神静以清肺假令一气之微汗用愈风汤三两加麻黄一两匀作四服加生姜空心服以粥投之得微汗则住如一旬之通利用愈风汤三两加大黄一两亦匀作四服如前服临卧服得利为度此药常服之不可失四时之辅如望春大寒之后本方中加半夏人葠柴胡各二两通前四两谓迎而夺少阳之气也如望夏谷雨之后本方中加石膏黄芩知母各二两通四两谓迎而夺阳明之气也季夏之月本方中加防己白术茯苓各二两通前四两谓胜脾土之湿也望秋大暑之后本方中加厚朴二两藿香二两桂一两通前四两谓迎而夺大阴之气也望冬霜降之后本方中加附子官桂各一两当归二两通前四两谓胜少阴之气也如得春气候减冬所加四时类此此虽立四时加减更宜临病之际审察虚实寒热土地之宜邪气灵少此药具七情六欲四气无使五脏偏胜及不动于荣荣卫如风秘服之永不结滞此药与天麻丸相为表里治未病之圣药也若已病者更宜常服无问男女老㓜惊癎搐搦急慢惊风四时伤寒等病服之神効八风散治风气上攻头目昏眩肢体拘急皮肤瘙痒瘾疹成疮及治寒热不调鼻塞声重藿香白芷前胡黄耆甘草人葠羌活防风右为末每服贰钱水一钟入薄荷少许煎汤调下食后服之天麻圆治风因热而生热胜则动宜以静胜其躁是养血也天麻牛膝𤣥葠薢杜仲附子羌活川归生芐一方有独活五两肾间风右为末蜜为丸如梧桐子大每服五七十丸空心温酒白汤下予按用药治病之法寒因热用热因寒用正治也今中风瘫痪之証本风火阳邪而用乌附等热药治之何哉葢中风瘫痪乃湿痰死血结滞于脏腑经络之间非乌附等热药而能开散流通之乎此非正治乃从治也书云从少从多各观其事则从治之药只可为引经而已丹溪云肥白人多湿少用乌附行经是也此方既用附子又用侧子官桂助之其理安在哉本欲削去姑存以待肥白多湿之人减而用之中病则已不可过肥白多湿之人不可用也灸法风池百㑹曲池合谷肩髃风市絶骨环跳三里等穴皆可灸之附胃风胃风方论丹溪云此因初饮食讫乘风凉而致其証胀满食饮不下形瘦腹大恶风头多汗膈塞不通胃风汤正始此然亦看挟証加减脉右闗弦而缓带浮胃风汤治虚风証能食麻木牙闗急搐目内蠕瞤胃风面肿白芷葛根苍术当归身升麻甘草柴胡藁本羌活黄柏草荳蔲麻黄蔓荆子右㕮咀水贰盏姜三片枣一枚煎至壹盏去滓温服胃风汤治风冷入于肠胃泄下鲜血或肠胃湿毒下如豆汁或瘀血附伤风伤风方论内经曰风为百病之长又曰风胜则动又曰贼虚邪者阳受之又曰伤于风者上先受之丹溪云伤风属肺者多宜辛温或辛凉之剂散之如桂枝汤葠苏饮消风散羌活散究证施治附诸方桂枝汤治太阳经伤风头疼身痛或翕翕发热或洒洒恶风自汗桂枝芍药甘草右㕮咀每服三钱水一盏姜三片枣二枚煎七分去滓温服不拘时服惟春初依此方自春末夏至已前加黄芩半两夏至后加知母半两石膏二两或升麻半两若病人素虚寒不用加减神术散治四时瘟疫头痛发热及伤风鼻塞声重苍术藁本香白芷细辛羌活川芎甘草右为细末每服三钱水一盏姜三片葱白三寸煎七分温服不拘时如伤风鼻塞用葱茶调下二钱定风饼子治风客阳经邪伤腠理背膂彊直言语蹇澁体热恶寒痰厥头痛肉瞤筋惕手颤鼻渊及饮酒过多呕吐涎沫头目晕眩常服消风去邪川乌南星川芎干姜甘草半夏天麻白茯苓加白附子右为末姜汁丸如龙眼大作饼子生朱砂为衣每服一饼细嚼热生姜汤下不拘时服金沸草散治肺经受风头目昏痛咳嗽声重涕唾稠粘及治时行寒疫壮热恶风旋覆花荆芥穗麻黄前胡甘草赤芍药半夏右㕮咀每服五钱水一盏姜三片枣一枚煎八分温服葠苏饮治感冒风邪发热头疼咳嗽声重涕唾稠粘此药大解肌热寛中快膈或欲成劳瘵潮热往来并能治之木香紫苏叶干葛半夏前胡人参茯苓枳殻桔梗甘草陈皮右㕮咀每服四钱水一盏半姜七片枣一枚煎六分去滓热服不拘时冲和散治感冒风湿之气头目不清鼻塞声重肢体倦怠欠伸出泪苍术荆芥穗甘草右㕮咀每服五钱水壹盏煎八分去滓热服不拘时消风百解散治四时伤寒头疼发热恶寒及风壅咳嗽鼻塞声重荆芥白芷陈皮麻黄苍术甘草右㕮咀每服五钱水一盏姜三片葱白三茎煎七分不拘时服如咳嗽再加乌梅煎川芎茶调散治诸风上攻头目昏重偏正头疼鼻塞声重薄荷川芎𦍑活甘草细辛防风白芷荆芥右为末每服二钱食后茶清调下常服清头目一方无细辛消风散治诸风上攻头目昏眩项背拘急鼻嚏声重耳作蝉鸣及皮肤顽麻瘙痒瘾疹妇人血风头痛肿痒并皆治之荆芥穗甘草陈皮人葠茯苓白殭蚕防风芎䓖藿香叶蝉蜕厚朴羌活右为细末每服二钱感风头痛鼻流清涕者用荆芥汤茶清调下遍身疮癣温酒下大辰砂圆清头目化痰涎及感冒风寒声重头目昏眩项背拘急皮肤瘙痒并皆治之天麻防风细辛薄荷叶川芎甘草吴白芷朱砂右以七味为细末炼蜜丸如弹子大朱砂为衣每服一丸细嚼食后生姜汤下茶清亦可人葠败毒散治伤寒头痛壮热恶寒及风痰痎嗽鼻塞声重如心经藴热口舌干燥者加黄芩柴胡甘草桔梗人葠羌活芎䓖茯苓枳殻前胡独活右㕮咀每服三钱水一盏姜三片薄荷少许同煎七分去滓温服羌活散治风气不调头目昏眩痰涎壅滞遍身拘急及风邪塞壅头痛项彊鼻塞声重肢节烦疼天阴风雨顿觉不安前胡羌活麻黄白茯苓川芎黄芩甘草蔓荆子枳殻细辛石膏菊花防风右㕮咀每服一两姜四片薄荷三叶水二盏煎至一盏温服附破伤风破伤风方论病机云破伤风者同伤寒证治通于表里分别阴阳有在表有在里有在半表半里者在里宜下在表宜汗在表里之间宜和解不可过其治也河间曰破伤风者从外至内甚于内者则病也因此卒暴伤损风袭之间传播经络至使寒热更作身体反彊口噤不开甚者邪气入脏则分汗下之治诸疮不差荣衞虚肌肉不生疮眼不合者风邪亦能外入于疮为破伤风之候故诸疮不瘥吁世皆言着灸为上是为热疮而不知火热客毒逐经诸变不可胜数微则发热甚则生风而搐或角弓反张口噤目邪皆因疮郁结于荣衞不得宣通而生亦有破伤不灸而病此者疮着白痂疮口闭塞气难通泄故阳热亦为郁结而热甚则生风也故表脉浮而无力太阳也脉长而有力者阳明也脉浮而弦小者少阳也太阳宜汗阳明宜下少阳宜和若明此三法而治不中病者未之有也羌活防风汤治破伤风邪初传在表羌活防风川芎藁本当归芍药甘草地榆细辛右㕮咀每服五七钱水一盏半同煎至七分去粗热服不拘时候量𦂳慢加减用之热则加大黄二两大便秘则加大黄一两缓缓令过白术防风汤若服前药之过有自汗者宜服此药白术黄茋防风右㕮咀每服五七钱水一盏半煎至一盏去粗温服不拘时候脏腑和而有自汗可用此药破伤风脏腑秘小便赤自汗不止者因用热药汗出不休故知无寒也宜速下之先用芎黄汤三二服后用大芎黄汤下之芎黄汤川芎黄芩甘草右㕮咀每服五七钱水一盏半同煎至七分去滓温服不拘时候三服即止再用下药大芎黄汤川芎羌活黄芩大黄右㕮咀依前煎服宜利为度羌活汤治半在表半在里羌活菊花麻黄川芎白茯苓防风石膏前胡黄芩蔓荆子细辛甘草枳殻薄荷香白芷右㕮咀每服一两水二盏生姜五片煎至一盏去滓通口服食后滓再煎服白术汤治破伤风大汗不止筋挛搐搦白术葛根芍药升麻黄芩甘草右㕮咀每服一两水二盏煎至一盏去滓温服不拘时江鳔丸治破伤风惊而发搐脏腑秘澁知病在里可用江鳔丸下之江鳔野鸽粪白姜蚕雄黄蜈蚣天麻右为末作三分二分用烧饭丸桐子大朱砂为衣一分巴豆霜二钱半亦烧饭丸桐子大每服朱衣丸三十丸加巴豆霜丸一丸第二服加贰丸加至利为度再服朱砂丸病愈止蜈蚣全蝎散治破伤风搐搦角弓反张蜈蚣全蝎右为细末如发时用一字或二字擦牙缝内或吹鼻中防风汤治破伤风同伤寒表証未传入里宜急服此药防风羌活独活川芎右㕮咀每服五钱水一钟半煎至七分去滓温服二三服后宜调蜈蚣散大効蜈蚣散蜈蚣江鳔右为细末用防风汤调下如前药解表不已觉转入里当服左盘龙圆微利看大便硬软加巴豆霜服之左龙丸左盘龙白姜蚕鳔雄黄右为细末烧饼为丸如桐子大每服十五丸温洒下如里证不已当于左龙丸一处半内入巴荳霜半钱烧饼为丸如桐子大每服一丸同左龙丸一处合服每服药中一丸如此渐加服至利为度若利后更服后药若搐痓不已亦宜服后药羌活汤也羌活汤羌活独活防风地榆右㕮咀每服五钱水一盏半煎至一盏去柤温服如有热加黄芩有涎加半夏若病日久气血渐虚邪气入胃宜养血为度养血当归地黄汤当归地黄芍药川芎藁本防风白芷细辛右㕮咀依前煎服地榆防风散治破伤中风半在表半在里头微汗身无汗不可发汗宜表里治之地榆防风地丁香马牙苋右为细末每服三钱温米调下秘传止血定痛生肌散专治跌打损伤牙咬刀伤出血诸般肿毒出脓后肌肉不生痛不止者并皆治之真龙骨白芷黄丹软石膏血结乳香没药朝脑右为细末磁礶掺患处血止痛定肌生累用应効如神如若肿毒顽疮収口先用此药掺疮口再用白膏药贴之肌生收口秘传破伤风方初觉有风急取热粪堆内蛴螬虫一二箇用手揑住待虫口中吐出水就抹在破处身穿稍厚衣裳待少时疮口觉麻两脇微汗风出立効如风𦂳急速取此虫三五箇剪去尾肚内黄水自出涂疮口再滴些少入热酒饮之汗出立効秘传独圣散治破伤风五七日未愈已至角弓反张牙闗𦂳急服之立有神効蝉退右为末用好酒壹碗煎滚服之立甦为妙已上三方秘传累用得効故附于末如圣散治破伤风止血定痛苍术川乌头防风草乌头细辛两头尖天麻川芎白芷蝎稍雄黄损骨加乳香右为细末每服一钱酒调下不拘时服蜈蚣散治破伤风搐搦角弓反张蜈蚣全蝎右为细末如发时用一字或二字擦牙缝内或吹鼻中一方治破伤风欲死者川乌南星半夏天麻右为细末每服一钱豆淋酒调下稍温服次以酒三盏投之寒中寒方论寒者严凝杀厉之气也人以肾为根本惟肾则受寒惟寒则伤肾肾气一虚寒邪交作急痛拘挛战掉彊直昏迷厥冷口噤失音此中寒也无汗恶寒头疼面惨发热拘急手足微寒此伤寒也霍乱转筋洞泄下痢干呕吐逆积饮停痰此寒邪入肠胃也以至为咳嗽为虚劳为疝瘕为脚气为带漏为遗精为咳疟为诸痛寒亦主之人惟肾气不充疎于谨䕶非特霜凝冰泫之谓寒或者炎天暑月当风取凉卧地受冷使寒邪之气自皮肤而达经络自经络而入脏腑如前数证皆得以恣睢四出矣温肾御寒如干姜附子川乌天雄辈佐之以养正灵砂此固药笼中物然寒伤荣气徒知温肾而不知温血恐未必有十全之功是则官桂当归又温血之上药也不然古人何以致意于寒泣血云中寒证治不换金正气散解散寒邪苍术橘红半夏曲厚朴藿香叶甘草右剉散每服三钱姜五片枣二枚煎服养胃汤治外感寒邪内伤生冷苍术厚朴半夏曲人葠伏苓草果藿香橘红甘草右剉每服三钱加桂半钱姜七片乌梅半箇煎服姜桂散温中散寒生干姜良姜辣桂木香半夏曲甘草右剉散每服三钱姜五片枣二箇煎服附诸方生料五积散治感冒寒邪头疼身痛项彊拘急恶寒呕吐或有腹痛又治伤寒发热头疼恶风无问内伤生冷外感风寒及寒湿客于经络腰脚酸疼及妇人经泄腹痛并皆治之苍术桔梗陈皮麻黄枳殻厚朴干姜白芷川芎甘草茯苓肉桂芍药当归半夏右㕮咀每服四钱水一盏半生姜三片葱白三根煎七分热服冒寒用煨姜挟气加吴茱萸妇人调经则用艾醋按此药气味辛温发表温中开郁行气有殊功去寒湿之圣药也夫寒湿属阴热燥属阳人之为病不过二者而已矣善用药者以苦寒而泻其阳以辛温而散其阴病之不愈者未之有也予尝以防风通胜散㵼热燥之药也生料五积散为散寒湿之药也不识明哲以为何如理中汤治脏腑中寒口噤失音四肢彊直兼治胃脘停痰冷气刺痛人葠干姜甘草白术右㕮咀每服四钱水一盏煎服四逆汤治伤寒自利脉微欲絶手足厥冷甘草干姜附子右㕮咀每服五钱水一盏煎七分温服不拘时白术散治阴毒伤寒干烦燥四肢逆冷川乌桔梗白术附子细辛干姜右为末每服二钱水一盏煎六分热服不拘时补中益气汤附子理中汤治中寒中湿呕逆虚弱人葠白术干姜熟附子甘草右㕮咀每三钱姜五片食前煎服少血加当归沈附汤治虚寒无阳胃弱干呕熟附子干姜沈香白术甘草右剉每三钱姜五片煎食前服姜附汤治中寒厥冷彊直失音口噤吐沫或阴盛发燥熟附子干姜右㕮咀每服三钱水盏半煎半空心温和服亦治洞泄呕吐附子散伤寒阴证脣青面黑身背彊痛四肢厥冷及诸虚沈寒熟附子官桂当归白术干姜半夏曲右剉每服三钱姜五片枣二枚食前煎服五丹圆治沈寒痼冷方见血证类应梦人葠散治伤寒身热头疼亦主痰嗽人葠白术白芷干葛北梗青皮甘草干姜右为末每服二钱姜枣煎服败毒散伤寒热证通用人葠赤茯苓川芎北梗羌活独活前胡柴胡枳殻甘草右剉散每服三钱姜五片煎服人参羌活散用药亦同伤寒证治格法活人摠括备述其详暑中暑论人有常言伤暑做出百般病其果厚诬哉盖暑之入人伏于三焦肠胃之间至有兼旬累月而不可测识者如呕吐如中满如泄㵼如下痢如焦渴如发疟如腹痛如下血以至诸热等证茍因暑得之其根未除虽百药遍尝难施其巧夫人心胞络与胃口相应胃气稍虚或因饥冒暑故暑气自口鼻而入凝之于牙颊达之于心胞络如响应声遇暑以还急漱口而勿嚥可也若觉暑毒逼塞咽喉尤当灌涤而吐之伤暑脉虚面垢自汗身热背寒烦闷大渴倦怠少气毛耸恶寒或头疼或霍乱或四肢厥冷但身体无痛经云热则诸毛孔开故洒然恶寒体认不精妄以伤暑为伤寒误人不小然而暑家何以脉虚暑能消气气消则血散脉安得而不虚其或六脉沈伏冷汗自出闷絶而昏不知人此则中暑证候又加重耳治法大要虽贵于驱暑尤贵于和中二者并行则其间杂证不战而自屈若汗若下若用药差冷古人戒之虽然夏月伏隂在内暑家气虚脉虚或饮水过多或冷药无度伤动其中呕吐不食自利不渴此则外热里寒无惑乎伤暑伏热之説非理中汤不可也又有冷药过度胃寒停水潮热而呕或身热微烦此则阳浮外而不内非小半夏茯苓汤不可也抑犹有戒焉暑家脉虚面黧冷汗洒然毛耸手足微寒茍不明辨其里热之证误以刚剂投之抱薪救焚不发黄则发斑甚者蓄血闷乱而毙矣吁可畏哉中暑证治五物香薷汤驱暑和中通用香薷白扁豆厚朴白茯苓甘草右剉每服三钱水煎温服香薷缩脾饮驱暑和中除烦止渴缩砂仁草菓仁乌梅肉香薷甘草白扁豆白干葛右剉每服三钱姜五厚片水煎微温服香薷剉散解暑毒止霍乱香薷厚朴茯苓陈皮甘草良姜右剉细每服二钱半盐一捻水煎服五苓散治伤暑烦渴引饮过多小便赤澁心下水气小柴胡汤治伤暑外热内渴于内更加生姜为妙竹叶石膏汤治伏暑内外热炽烦燥大渴石膏半夏麦门冬人葠甘草右麄末每服二钱姜五片青竹叶七片粳米百粒水煎服六和汤治暑证身热呕不甚渴人葠半夏曲杏仁甘草缩砂仁茯苓藿香宣木𤓰扁豆厚朴香薷右剉每服三钱姜五片煎服内伤生冷通用二陈汤治伤暑复感冷及内伤生冷半夏橘红茯苓甘草右㕮咀每服三钱姜七片小乌梅一枚煎服感冷更添生姜小半夏茯苓汤消暑圆治伤暑伏热生痰以致头痛中痞半夏茯苓甘草右末之用醋并姜汁调半夏煮煳圆桐子大每服七十圆熟水下暑药皆可下来复丹均平隂阳治中暑昏迷霍乱吐泻透明硫黄硝石元精石五灵脂陈橘皮青橘皮右灵脂二橘皮为细末次入元精末及硫黄硝石末和毕以好醋打煳圆豌豆大每服五十圆空心米饮下或五苓散下或水研灌亦得大黄龙圆治中暑昏溃眩晕分利阴阳透明硫黄硝石白矾雄黄石飞罗白麫右为细末入麫拌和滴水圆桐子大每服十五圆至二三十圆新汲水下昏塞者水研灌下如无硝石以盆硝代来复黄龙大扺性温道途中暑昏仆即扶起以手巾蘸热汤煖其脐腹即渐苏醒次以来复丹为末井水调下无中则以大蒜细研新水调与之仍以蒜少许置鼻中或谓中暑最忌得冷来复黄龙并蒜以水调下者何葢其药性温因寒而发用也附诸方香薷饮治伏暑引饮口燥咽干或吐或泻并皆治之一方加黄连四两用姜汁同炒令老黄色名黄连香薷饮厚朴白扁豆香薷右㕮咀每服三钱水一钟入酒少许煎七分沈冷不拘时服热则作泻香薷须陈者佳缩脾饮消暑气除烦渴止吐泻霍乱缩砂仁干葛白扁豆乌梅肉草果甘草一方无干葛有干姜右㕮咀每服四钱水一大椀煎七分以水沈冷服加味五苓散治伏暑热二气及冒湿泄泻注下或烦或小便不利赤茯苓泽泻猪苓白术官桂车前子生脉汤生津止渴人葠麦门冬五味子右剉水煎服人葠白虎汤治伏暑发渴呕吐身热脉虚自汗人葠知母石膏甘草右㕮咀入粳米一合水二钟煎至一钟不拘时热服如伏暑作寒热未解宜和五苓散同煎服伏热后或冷水沐浴或喫冷物清气在脾不觉散令日晡作寒惨壮热浑身洒浙宜加桂煎服出汗便解大顺散治胃暑伏热引饮过多脾胃受湿水谷下分霍乱呕吐脏腑不调甘草干姜杏仁肉桂右先将甘草用白砂蜜炒及八分黄熟次入干姜同炒却入杏仁候杏仁不作声为度用筛筛浄后入内桂一处捣罗为末每服三钱水一盏煎至七分温服如烦燥井花水调下不拘时候以沸汤㸃服亦可十味香薷饮消暑气和脾胃香薷人葠陈皮白术黄茋白扁豆甘草厚朴干木𤓰白茯苓右为末每服二钱热汤冷水任调下清暑益气汤治长夏湿热蒸人人感之四肢困倦精神减少懒于动作胷满气促肢下疼痛或气高而喘身热而烦心下膨闷小便黄而数大便溏而频或痢或渴不思饮食自汗体虚黄茋苍术升麻人葠白术神曲陈皮泽泻甘草酒柏麦门冬当归葛根五味子青皮右㕮咀作一服水二大钟煎至一钟去查大温服食远益元散治中暑身热小便不利此药性凉除胃脘积热又淡能渗湿故利小便而散湿热也滑石甘草右为末每服三钱蜜少许热汤冷水任下如欲发汗以葱白豆䜴汤调下桂苓甘露散治伏暑引饮过度肚腹膨胀霍乱泻利白术茯苓甘草葛根泽泻石膏寒水石官桂人葠藿香滑石木香右为细末每服二钱白汤下新汲水姜汤亦好暑病治例王节斋曰夏至日后病热为暑暑者相火行令也夏日人感之自口齿而入伤心包络之经其脉虚或浮大而散或弦细芤迟葢热伤气则气消而脉虚弱其为症汗烦则喘渴静则多言身热而烦心痛大渴引饮头疼自汗倦怠少气或下血发黄生斑甚者火热制金不能平木搐搦不省人事治暑之法清心利小便最好暑伤气宜补真气为要又有恶寒或四肢逆冷甚者迷闷不省而为霍乱吐利痰滞呕逆腹痛㵼利此则非暑伤人乃因暑而自致之病也以其因暑而得故亦谓之暑病然治法不同也若行人或农夫于日中劳役得之者是动而得之阳证也其病必苦头痛发燥热恶热扪之肌肤大热必大渴引饮汗大泄无气以动乃天热外伤元气也宜清暑益气用香薷黄连扁豆人葠黄芪五味知母石膏之类暑热发渴脉虚用人葠白虎汤或用竹叶石膏汤亦好东垣清暑益气汤治长夏湿热蒸人人感之四肢困倦精神少胸满气促肢节痛或气高而喘身热而烦心下痞闷小便黄而数大便溏而频或痢或渴不思饮食自汗体虚此汤最好若暑热之时无病之人或避暑热纳凉于深堂大厦凉台冷馆大扇风车得之者是静而得之阴证也其病必头痛恶寒身形拘急肢节疼痛而烦心肌肤大热无汗此为隂寒所遏使周身阳气不得伸越宜用辛温之剂以解表散寒用厚朴紫苏干葛藿香羌活苍术之类若外既受寒内复伤氷水生冷𤓰果之类前药再加干姜缩砂神曲之类此非治暑也治因暑而致之病也若外不受寒止是内伤冰水冷物腹痛泄泻或霍乱吐逆宜缩脾饮或理中汤加神曲麦芽缩砂苍术此专治内温中消食也若吐泻脉沈微甚者不可用凉药可用大顺散加熟附子等分或附子理中加炒芍药夏月多食冷物及过饮茶水致伤脾胃吐泻霍乱故治暑药多用温脾消食治湿利小便之药医者要识此意若既伤暑热复伤生冷外热内寒宜先治其内温中消食次治其外清暑补气而以理脾为主于前隂阳二条内相兼取用东垣清暑益气汤已兼此意其用黄茋升麻人葠白术甘草麦门冬当归五味黄柏葛根是清暑补气也苍术陈皮神曲泽泻青皮是治内补脾也附暑风治暑风卒倒法凡人中暑先着于心一时昏迷切不可与冷水饮并卧湿地其法先以热汤灌或童便灌及用布蘸热汤熨脐并气海续续令暖气透彻脐腹俟其甦省然后进药若旅途中卒然晕倒急扶在阴凉处掬路中热灰土作窝于脐中令人尿其内即甦却灌以人尿或搅地浆饮之半碗或车轮土五钱冷水调澄清服皆可一方用大蒜三两瓣细嚼温汤送下禁冷水即愈丹溪云挟火挟痰用二陈汤加黄连实者可用吐法戴氏曰暑风者夏月卒倒不省人事者是也有因火者有因痰者火君相二火也暑天地二火也内外合而炎烁所以卒倒也痰者人身之痰饮也因暑气入而鼔激痰饮塞碍心之窍道则手足不知动蹑而卒倒也此二者皆可吐内经曰火郁则发之吐即发散也量其虚实而吐之吐醒后可用清剂调治之附注夏注夏属阴虚元气不足夏初春末头疼脚软食少体热者是宜补中益气汤去柴胡升麻加炒柏白芍药挟痰者加南星半夏陈皮煎服又或用生脉汤补中益气汤湿中湿论天气下降地气上腾二气薰蒸此即湿也岂必水流湿而后为湿哉且风之撼动人知其为风寒之严凝人知其为寒暑之炎热人知其为暑惟湿之入人行住坐卧实薰染于㝠㝠之中人居戴履受湿最多况夫湿能伤脾脾土一亏百病根源发轫于此矣滞而为喘嗽渍而为呕吐渗而为泄泻溢而为浮肿湿瘀热则发黄湿遍体则重着湿入闗节则一身尽痛湿聚痰涎则昏不知人至于为身热为鼻塞为直视为郑声为虚汗为脚气为腹中胀脐下坚为小便难大便自利皆其证也湿家不可汗汗之则发痓热而痓者毙又不可下下之则额汗胷满微喘而哕小便淋闭难以有瘳治湿之法通利小便为上益脾顺气次之半夏茯苓苍术白术官桂干姜皆要药耳其若小便挟热不利则赤茯苓防己辈自有奇功大扺湿之为病易至沈深渐润之余沦肌浃髄于斯时也须以术附姜桂作大剂与之药力根按病当渐解不可以旦暮而责效焉要之治湿莫若生附苍术为快中湿证治加剂除湿汤治气虚伤湿身重腰疼四肢微冷或呕逆或溏泄并主之苍术白术甘草干姜茯苓橘红辣桂厚朴右剉每服三钱姜枣煎服茯苓白术汤治受湿身体痛重茯苓干姜甘草白术辣桂苍术右剉每三钱水煎服肾着汤治肾虚受湿小便自利腰冷而痛重干姜茯苓甘草白术右剉每二钱半水煎服加桂亦得黄耆建中汤治伤湿鼻塞身痛黄耆辣桂甘草白芍药右麄散每服三钱姜四片枣一枚煎食前服不换金正气散治湿益脾顺气加茯苓生姜神术圆治湿消饮可用正气散送下生附除湿汤治寒湿交攻身体冷痛附子苍术白术厚朴宣木𤓰甘草右剉每服四钱水二盏姜十厚片煎一盏食前微温服桂枝附子汤治风湿相抟汗出气短身体烦疼微肿恶风不欲去衣辣桂白术附子甘草右剉散每服二钱半水盏半姜七片枣二枚煎一盏食前微温服小便不利悸气加茯苓痺加防己腹痛加芍药甘草附子汤治中湿小便不利大便自利附子白术甘草辣桂右剉每服三钱姜七片煎食前微温服汗出加防风悸气加茯苓术附汤治伤湿大小便皆自利白术甘草附子右剉细每服三钱姜七片水盏半煎一盏食前微温服五苓散治湿证小便不利经云治湿之法不利小便非其治也茵蔯汤治湿气瘀热发黄小便秘澁渴引水浆茵蔯蒿大黄小红栀子右剉每服三钱水煎服五苓散亦治发黄二药夹煎尤稳湿泻身痛方五苓散加苍术煎㸃随意附诸贤论贾真孙曰湿为土气火热能生湿土故夏热则万物湿润秋凉则万物干燥湿病本不自生因热而怫郁不能宣行水道故停滞而生湿也况脾土脆弱之人易为感冒岂必水不流而后为湿哉人只知风寒之威严不知暑湿之炎暄感人于㝠㝠之中也病式云诸痉彊直积饮等证皆属于湿或胕肿体寒而有水气里必小便赤少不通或渴是蓄热入里极深非病寒也大扺治法宜理脾清热利小便为上故治湿不利小便非其治也宜桂苓甘露木香葶木通治之守真师曰葶木香散下神芎丸此药下水湿消肿胀利小便理脾胃无出乎此也腹胀脚肿甚者舟车丸下之湿热内深发黄茵陈汤下之或佐以防己黄芪一身尽肿痛或无汗是湿流闗节邪气在表宜五苓散加官桂苍术微汗之不可大汗若自汗出多热燥津液内水不利切勿利之重损津液也宜防风白术甘草汤主之其湿证有二湿热证多湿寒证少当以脉证明辨之如脉滑数小便赤澁引饮为湿热证若小便自利清白大便泻利身疼自汗为寒湿证治之宜五苓散加生附苍术木𤓰主之附诸方防己黄茋汤治风湿脉浮身重汗出恶风或痛少力防己甘草白术黄芪右㕮咀每服一两入姜枣煎喘者加麻黄胃气不和加芍药气上冲加桂枝下有寒加细辛按湿胜身重阳微中风则汗出恶风故用黄茋甘草实表防己白术胜温也足三阴例药五积散治外感风寒冒寒湿身体重痛按海藏云麻黄桂芍甘草即麻黄桂枝各半汤也苍术甘草陈皮厚朴即平胃散也枳殻桔梗陈皮茯苓半夏即桔梗半夏等汤也又川芎当归治血兼干姜厚朴散气此数药相令为解表温中泄湿之剂去痰消痞调经之方虽为内寒外感表里之分之所制实非仲景表里麻黄桂枝姜附之的方也至于积冷呕泄时疫项背拘皁如葱白豆䜴厥逆加吴茱萸寒热欬逆加枣妇人之产加醋始知用之非一途也惟知活法者其择之渗湿汤治寒湿所伤身重腰冷如坐水中小便或澁大便溏泄皆坐卧湿地或阴雨所袭之也苍术白术甘草干姜茯苓陈皮丁香右㕮咀每服四钱入枣煎按此足阳明太阴药也温中胜湿之剂茵蔯五苓散治湿热胜发热黄疸茵蔯蒿五苓散右二物和匀水煎服桂苓甘露散治湿热内甚烦渴泻利小便澁大便急痛霍乱吐下头痛口干清燥汤治表里有湿热痿厥瘫痪不能行走或足踝膝上背肿痛口干泻痢三花神祐丸治一切水湿肿病大腹实胀喘满轻粉大黄牵牛芫花甘遂大㦸右为末滴水丸小豆大初服五丸毎服加五丸温水下无时日三服平胃散治脾胃不和不进饮食常服暖胃消痰苍术厚朴陈皮甘草右为末每五钱姜三片枣一枚煎服入盐一捻沸汤㸃服亦得一方加草菓名平胃草菓散升阳除湿汤升阳除湿防风汤煮酒应効方治诸般湿气筋骨疼痛秘授仙方万应膏贴一切湿气袭于肌肉入于筋骨疼痛不常贴之神効神芎导水丸治湿热内郁胸膈痞满衂口舌生疮咽喉不利牙疳齿蚀口臭或遍身生湿疮干疥睡语咬牙惊惕怔忡大小便滞澁风热酒毒藴热等症大黄黄芩牵牛滑石右为末水丸如桐子大每服四五十丸温水下虚实随証临时加减舟车圆大黄甘遂大㦸芫花青皮陈皮牵牛木香右为细末水丸如梧桐子大每服六七十丸白沸汤下随时加减经验祛湿煮酒方治风湿相抟遍身手足疼痛者服之神効川芎威灵仙荆芥麻黄防风天麻青木香金毛狗嵴羌活独活枳殻川乌草乌苍术陈皮川当归右㕮咀用好头酒五壶将药用绢袋悬于壜口再用重纸褁壜口再用面煳蜜煳勿令泄气用文武火煮热每服五盏为度附瘟疫瘟疫方论内经曰苍天之气清净则志意治顺之则阳气固虽有贼邪弗能害也又曰冬不藏精者春必病瘟是以多感于房劳辛苦之人安乐者未之有也俗名瘟病杂着云冬温为病此乃天时不正阳气反泄药忌温热时行寒疫却在温暖之时时本温暖而寒反为病此亦天时不正阴气反逆药忌寒凉又云此病多发于春夏一槩相同者此天地之厉气当参运气而施治也东垣云阳明邪热太甚资实少阳相火而为之视其种势在何部随经治之当缓勿令重剂过其病所阳明为邪首大肿少阳为邪出于耳前后先以酒炒芩连炙甘草煎少少不住服再用大黄鼠粘子煎入芒硝等分时时呷之毋令饮食在后及邪气已只服前药未已再煎次第服之取大便邪气已即止阳明渴加石膏少阳渴加𤓰蒌根阳明行经升麻芍药葛根甘草太阳行经羌活防风荆芥并与上药相合用之十神汤治时令不正瘟疫妄行升麻葛根汤治大人小儿时气瘟疫头痛发热柴胡升麻汤治时瘟疫壮热恶风头痛体疼鼻塞咽干干咳𠻳涕唾稠粘小柴胡汤治瘟疫内虚发热胷脇痞闷渴加𤓰蒌仁竹叶石膏汤伤寒时气表里俱虚遍身发热心胸烦闷得汗已解内无津液虚羸少气欲吐大青丸治时行瘟疫发热并劳役发热上膈一切结热神効薄荷甘草栀子黄芩黄连大黄𤣥明粉连翘右为细末用青蒿自然汁为丸如菉豆大用雄黄为衣治杂病发热者朱砂青黛为衣每服五六十丸白滚汤送下黄连解毒汤治时役三日已汗解或因饮酒复剧若烦闷干呕口燥呻吟错语不睡荆防败毒散独活前胡人葠茯苓川芎枳殻桔梗甘草荆芥牛旁子薄荷防风羌活右㕮咀水煎服如内热加黄芩一钱口渴加天花粉一钱四君子汤四物汤补中益气汤岭南诸病春秋时月人感山岚瘴雾毒气发寒热脇膈饱闷不思饮食此毒气从鼻口入内也治当清上焦解内毒行气降痰不宜发汗黄连升麻苍术黄芩木香厚朴枳实半夏桔梗柴胡木通生甘草生姜五片水一钟半煎七分食前热服滓煎四分继服寒温不节汗身脱衣巾感冒风寒之气气闭发热头疼此伤寒类也但岭南气温易出汗故多类疟重则寒热不退轻则为疟南方气升故岭南人得此病者卒皆胷满痰涎壅塞饮食不进与北方伤寒只伤表而里自和者不同治当解表清热降气行痰此方用于寒凉时月及虽在温暖时而感冒风寒者羌活苍术柴胡黄芩橘红半夏枳实甘草川芎生姜五片水一钟半煎七分食前温服渣煎四分随服取汗出止服瘴疟时疟寒热往来柴胡知母半夏苍术黄芩干葛陈皮川芎甘草生姜三大片乌梅肉二箇水一钟半煎七分食前清晨服滓煎四分午前服疟久者加人葠当归汗多者去苍术换白术加酒炒白芍药后变成痢疾疟后之痢从虚治用补脾胃药黄连木香宿砂黄芩橘皮当归白术白芍药甘草生姜三片水二钟煎八分食前热服温暑之月民病大行瘟疫热病治宜清热解毒兼治内外枯黄芩知母干葛石膏白芍药人葠黄连生地黄升麻生甘草羌活生姜三片水一钟半煎七分食前热服滓煎四分继服若胸膈痞闷痰涎壅塞者加枳实半夏生姜汁四五匙若脾胃不实加白术时气发热变为黄病所谓瘟癀也宜治内泻湿热茵蔯黄连山栀仁白术白茯苓厚朴木通人葠白芍药干葛生姜三大片水二钟煎七分食前温服查煎四分继服附运气证治运气证治者所以参天地阴阳之理明五行衰旺之机考气候之寒温察民病之凶吉推加临补泻之法施寒热温凉之剂古人云治时病不知运气如涉海问津诚哉言也今遵先贤图诀撮其要领使人一覧而知其悉也矣五运配十干之年甲巳得合为土运乙庚得合为金运丁壬得合为木运丙辛得合为水运戊癸得合为火运六气为司天之嵗子午少阴君火丑未太阴湿土寅申少阳相火夘酉阳明燥金辰戌太阳寒水己亥厥阴风木南政北政甲巳土运为南政葢土居中央君导南面而行余四运以臣事之面北面受令所以有别也十二支年分运气子午年少阴君火司天嵗气热化之候司天者天之气候也君火者手少阴心经也心者君主之官神明出焉君火乃主宰阳气之本余象生土乃发生万物之源阳明燥金在泉在泉者地之气候也初之气厥阴风木用事子上父下益辛泻苦自年前十二月大寒节起至二月惊蛰终止天时寒风切冽霜雪水氷蛰虫伏藏民病闗节禁固腰腿疼中外疮伤二之气少阴君火用事火盛金衰补肺泻心自二月春分节起至四月立夏终止天时风与时寒雨生羽虫民病淋气郁于上而热令人目赤三之气少阳相火用事君相二火泻苦益辛自四月小满节起至六月小暑终止天时大火行热气生羽虫不鸣燕百舌杜宇之类民病厥热心痛寒更作咳喘目赤四之气太阴湿土用事子母相顺泻肺补肾自六月大暑节起至八月白露终止天时大雨时行寒热互作民病黄疸衂血咽干呕吐痰饮五之气阳明燥金用事心盛肺衰火怕水复自八月秋分节起至十月立冬终止天时温气乃至初冬尤暖万物尚荣民病寒热伏邪于春为疟六之气太阳寒水用事火衰心病泻醎益苦自十月小雪节起至十二月小寒终止天时暴寒劲切火邪恣毒寒气暴止民病生肿咳喘甚则血溢下连小腹而作寒中丑未年太阴湿土司天嵗气湿化之候太阴湿土者足太阴脾经也脾属中央戊巳土每季寄旺一十八日合为七十二日以应一歳六六三十六十日之成数也太阳寒水在泉初之气厥阴风木用事主旺客衰泻酸补甘自年前十二月大寒节起至闰二月惊蛰终止天时大风发荣羽生毛虫民病血溢经络拘彊闗节不利身重筋痛二之气少阴君火用事以下生上泻甘补醎自二月春分节起至四月立夏终止天时大火至疫疠君令宣行湿蒸相抟暴雨时降民病瘟疫盛行逺近咸若三之气少阳相火用事土旺冠水补肾泻脾自四月小满节起至六月小暑终止天时雷雨电雹地气腾湿气降民病身重跗肿胸腹满感冒湿气四之气大阴湿土用事甘旺醎衰补胃益膀胱自六月大暑节起至八月白露终止天时炎热沸腾地气升湿化不流民病腠理热血暴溢寒疟心腹胀浮肿五之气阳明燥金用事土能生金益肝泻肺自八月秋分节起至十月立冬终止天时大凉雾露降民病皮肤寒疟痢甚行六之气太阳寒水用事以上尅下泻脾补肾自十月小雪节起至十一月小寒终止天时大寒凝冽民病闗节禁固腰腿拘痛寅申年少阳相火司天嵗气火化之候少阳相火者三焦浮流之火火邪炎上上尅肺金金受尅肾水失母则上盛下虚虚阳上攻变生诸疾致伤元气厥阴风木在泉初之气厥阴风木用事子父相逢泻苦益辛自年前十二月大寒节起至二月惊热终止天时热风伤人时气流行民病寒热交作咳逆头痛血气不调心腹不快二之气少阴君火用事肺衰心盛制苦益辛自二月春分节起至四月立夏终止天时暴风疾雨温湿相蒸民病上热咳逆胸膈不利头痛寒热三之气少阳相火用事夏旺火炽补肺益大肠自四月小满节起至六月小暑终止天时炎暑亢旱草萎河输民病烦热目赤喉闭失血热渴风邪人多暴死四之气太阴温土用事火能生土泻甘补醎自六月大暑节起至八月白露终止天时风雨时降炎暑未去民病疟痢交作寒热头疼五之气阳明燥金用事肺金受邪泻苦补辛自八月秋分节起至十月立冬终止天时寒热风雨草木黄落民病寒邪风热君子周蜜六之气太阳寒水用事心火受尅泻醎补苦自十月小雪节起至十一月小寒终止天时寒温无时地气正寒霜露乃降民病感冒寒邪闗节不利心腹痛夘酉年阳明燥金司天嵗气燥化之候阳明燥金者肺与大肠之气象庚辛金也少隂君火在泉初之气厥隂风木用事金木相尅补酸泻辛自年前十二月大寒节起二月惊蛰终止天时隂始凝风始肃水乃氷寒雨多花开迟民病寒热浮肿失血呕吐小便赤淋二之气少隂君火用事火盛金衰泻苦益辛自二月春分节起至四月立夏终止天时臣居君位大热早行民病疫疠流行人多卒暴三之气少阳相火用事主盛客衰泻心补肺自四月小满节起至六月小暑终止天时燥热交合风雨暴至民病寒热头疼心烦作渴四之气太阴湿土用事以下生上泻辛益酸自六月大暑节起至八月白露终止天时早秋寒雨有伤苗稼民病卒暴寒热风邪伤人心疼浮肿疮疡失血五之气阳明燥金用事金盛木衰泻肺补肝自八月秋分节起至十月立冬终止天时冬行春令草木生青风雨生虫民病寒热作痢气血不和六之气太阳寒水用事客来助主益苦泻醎自十月小雪节起至十二月小寒终止天时气候反温蛰虫出现反行春令民病疫疠温毒寒热伏邪辰戌年太阳寒水司天歳气寒化之候太阳寒水者足膀胱经也与足少阴肾经合为表里属北方壬癸水太隂湿土在东初之气厥阴风木用事脾胃受邪泻醎助甘自年前十二月大寒节起至二月惊蛰终止天时气早暖草早荣温风至民病瘟疫寒热头痛呕吐疮疡二之气少隂君火用事心火受邪泻醎补甘自二月春分节起至四月立夏终止天时春寒多雨寒湿无时民病气郁中满浮肿寒热三之气少阳相火用事以上尅下泻醎助苦自四月小满节起至六月小暑终止天时暴热乍凉疾风暴雨民病寒热吐利生烦闷乱痈疽疮疡四之气太阴湿土用事木旺土衰泻甘补酸自六月大暑节起至八月白露终止天时风湿交争雨生羽虫暴风疾雨民病大热短气赤白痢泻五之气阳明燥金用事金生水旺制醎益苦自八月秋分节起至十月立冬终止天时湿热而行客行主令民病气虚客热血热妄行肺气壅盛六之气太阳寒水用事水盛火衰泻醎助苦自十月小雪节起至十二月小寒终止天时凝寒雨雪地气正湿令行民病病乃凄惨孕妇多灾脾受湿肺旺肝衰己亥年厥阴风木司天歳气风化之候厥阴风木者足厥阴肝经也肝属东方甲乙木春旺七十二月也少阳相火在泉初之气厥阴风木用事脾胃受邪泻酸补甘自年前十二月大寒节起至二月惊蛰终止天时寒始肃客行主令杀气方至民病寒居右脇气滞脾胃虚壅二之气少阴君火用事火旺金衰泻心补肺自二月春分节起至四月立夏终止天时寒不去霜雪水杀气施水草焦寒雨至民病热中气血不升降三之气少阳相火用事肺气受邪泻苦益辛自四月小满节起至六月小暑终止天时风热大作雨生羽虫民病泪出耳鸣掉眩四之气太阴湿土用事木土相刑泻酸孟甘自六月大暑节起至八月白露终止天时热气返用山泽浮云暴雨溽温民病心受邪黄疸面为浮肿五之气阳明燥金用事以金刑木泻肺益肝自八月秋分节起至十月立冬终止天时燥湿更朦沈阴乃布风雨乃行民病寒气及体肺受风脾受湿发为疟六之气太阳寒水用事主助客胜泻酸补甘自十月小雪节起至十二月小寒终止天时畏火司令阳乃火化蛰虫出现流水不水地气大发草乃生民病瘟疫心肾相制谨按运气之説内经言之详矣夫人在气交之中与天地相为流通茍不先立其年以明其气临病施治之际乌乎以用补泻之药哉此运气证治不可不知也又尝按而验之多有不应何则隂阳之消长寒暑之更易或失其常在智者通其活变岂可胶柱鼓瑟按图索骥也耶仁斋直指卷三仁斋直指钦定四库全书仁斋直指卷四宋杨士瀛撰明朱崇正附遗风缓风缓方论风缓者风邪深入而手足为之缓弛也夫人四肢百脉逢寒则挛急遇热则柔缓病在阳经气行迟而闗以纵病在阴经气行疾而闗以収此物理之常然也然脾主肌肉四肢胃为水谷海所以流布水谷之气周养一身脾胃既虚肢体失其所养于是风邪袭虚由腠理而入肌肉由肌肉而入脾胃安得不为之缓废乎若曰驱风之剂与助胃之剂不同亦顾吾活法用之何如耳抑余闻人之一身筋骨为壮肝主筋肾主骨肝肾气虚风邪袭之亦有肢体缓弱之证然则先散其风而后益之于此尤当加意风缓证治排风汤续命汤加制半夏鸡心大槟榔増姜煎先以此散风毒邪气苏合香圆用沸汤泡生姜汁调开吞真料白圆子二十圆日二服治手足风缓或白圆子安肾圆夹用食前服不换金正气散加川芎官桂煎食前吞安肾圆治脾胃肝肾俱虚风入四体筋骨缓弱不仁仍早辰常服炒黑豆淋酒大圣一粒金丹治中风昏仆舌彊涎潮瘫痪偏枯顽痒麻痺癫癎倒地闭目作声项彊反张口噤直视大川乌大附子新罗白附子川五灵脂白僵蚕白蒺䔧白矾朱砂没药麝香右细末合和用松烟墨半两新汲水磨汁搜圆每两作六圆金箔二百片为衣令自干每服一圆以生姜半两取自然汁磨开温酒半盏调服盖取微汗为効大鐡弹圆治中风瘫缓口眼㖞斜筋骨挛疼肢体麻木自然铜虎胫骨当归白附子川乌五灵脂麻黄没药乳香全蝎安息香白芷直僵蚕乌蛇肉木鼈朱砂麝香右为末以酒煮安息香入飞白麫为煳圆弹子大每一圆温酒磨下蝎附散治肝肾气虚风入筋骨手足缓弱小附子生草乌头苍术牛膝川芎当归天麻防己白芷黄耆全蝎右末每一钱黒豆淋酒调下兼用核桃肉研酒下食前服四斤圆治风寒湿毒与血气抟筋骨缓弱四肢酸疼痒痺宣木𤓰天麻牛膝苁蓉熟附子虎骨右为末用浸药酒调麫煳圆桐子大每服三四十圆食前温酒或豆淋酒下又方加当归三分乳香没药五灵脂各半两麝香一钱名大四斤圆用木𤓰煎汤下亦治脚气虎骨酒治诸风缓弱及歴节风骨节酸疼虎胫骨右搥碎如米每骨一升以酒三升浸五日空心服一盏冷则煖之铁骨丹铁弹圆治诸风缓弛其他用药风类甚详也矣附痿证痿证方论内经曰肺热乗焦五脏因而受之发为痿蹶心气热生脉痿故胫纵不任地肝气热为筋痿故宗筋弛纵脾气热生肉痿故痺而不任肾气热生骨痿故足不任身然治痿独取阳明阳明者五脏六腑之海主润宗筋宗筋主束骨而利机闗也云云故阳明则宗筋纵带脉不引故足痿不用也或曰手阳明大肠经肺之腑也足阳明胃经脾之腑也治痿之法取阳明一经何也愿明以吿我丹溪先生曰内经云诸痿生于肺热只此一句便见治法大意经曰东方实西方虚㵼南方补北方此固是就生尅言补㵼而大经大法不外于此东方木肝也西方金肺也南方火心也北方水肾也五行之中惟火有二肾虽有二水居其一阳常有余阴常不足故经曰一水不胜二火理之必然肺金体燥而居上主气畏火者也脾土性湿而居中主四肢畏木者也火性炎上若嗜慾无节则水失所养火寡于畏而侮所胜肺得火邪而热矣木性刚急肺受热则金失所养木寡于畏而侮所胜脾得木邪而伤矣肺热则不能管摄一身脾伤则四肢不能为用而诸痿之病作矣泻南方则肺经清而东方不实何脾伤之有补北方则心火降而西方不虚何肺热之有故阳明实则宗筋润能束骨而利机闗矣治痿之法无出于此骆隆吉亦曰风火既炽当滋肾水东垣先生取黄柏为君黄芪等补药之辅佐以治诸痿而无一定之方有兼痰积者有湿多者有热多者有湿热相半者有挟气者临病制方其善于治痿者乎虽然药中肯綮矣若将理失宜圣毉不治也天产作阳厚味发热先哲格言但是患痿之人若不淡薄食味吾知其必不能安全也丹溪云痿证断不可作风治而用风药有湿热湿痰气虚血虚瘀血湿热东垣健步丸加燥滋降隂火药苍术黄芩黄柏牛膝之类湿痰二陈汤加苍术白术黄芩黄柏竹沥姜汁气虚四君子汤加黄芩黄柏苍术之类血虚四物汤加黄柏苍术煎送补阴丸亦有食积死血妨碍不得下降者大率属热用参术四物汤黄柏之类清燥汤治温热成痿以燥金受温热之邪是絶寒水生化之源絶则肾亏痿厥之病大作腰以下痿软瘫痪不能动黄茋苍术白术橘皮泽泻五味子人参白茯苓升麻麦门冬当归身生地黄曲末猪苓酒黄柏柴胡黄连甘草右㕮咀每半两水煎空心热服健步圆治膝中无力伸而不得屈屈而不得伸腰背腿脚沈重行步艰难羌活柴胡防风川乌头炒滑石炙甘草防己苦参肉桂𤓰蒌根泽泻右为末酒煳圆如桐子大每服七十圆煎愈风汤空心送下愈风汤二陈汤四君子汤四物汤谨按风痿之别痛则为风不痛则为痿经曰痛则为实不痛则为虚曰风曰痿虚实二者而已矣东垣曰气盛病盛气衰病衰何则人之气血充实而风寒客于经络之间则邪正交攻而疼痛作矣人之气血弱虚而痰火起于手足之内则正不能胜邪而痿痺作矣丹溪先生曰痿症切不可作风治而用风药葢以风为实而痿为虚也曰散邪曰补虚岂可紊乱矣乎厯节风厯节风方论厯节风之状短气自汗头眩欲吐手指挛曲身体魁瘰其肿如脱渐至摧落其痛如掣不能屈伸葢由饮酒当风汗出入水或体虚肤空掩䕶不谨以致风寒湿之邪徧厯闗节与血气搏而有斯疾也其痛如掣者为寒多其肿如脱者为湿多肢节间黄汗出者为风多遍身走痒彻骨疼痛昼静夜剧发如虫啮者谓之白虎厯节治法当以温药解其风寒湿之毒或用和平则独活寄生汤辈可也其白虎厯节游走痒痛虫实为之况夫脾主肌肉虚则为痒遇痒而进饮食尚庶㡬焉而虫亦餍饫其间不至于频频啮也书曰若药弗瞑眩厥疾弗瘳似此证候一名厉风须当大作汤圆未可拘以平常浅近之剂歴节风证治虎骨散治白虎厯节走注痒痛不得屈伸虎胫骨白花蛇天麻自然铜防风白附子槟榔官桂当归羌活牛膝白芷川芎僵蚕全蝎地龙乳香没药雄黄麝香右末每服二钱食前以煖豆淋酒调下雄麝圆治厯节风骨节疼痛挛急痺顽安息香五灵脂天麻地龙白僵蚕全蝎雄黄麝香乌蛇天雄当归川乌川芎南星官桂虎胫骨川独活右末炼蜜杵圆桐子大每服十五圆食前温酒下海桐皮散治厯节走注骨节疼痛独活萆薢川芎当归桃仁天麻辣桂牛膝麻黄枳殻海桐皮白芍药川乌松节防风杜仲甘草麝香虎胫骨右麄末每服二钱姜五片枣二枚食前煎服独活寄生汤治厯节风亦治脚气麝香圆治白虎厯节游走痒痛状如虫啮虎骨酒治厯节诸风百节疼痛硫黄酒治恶风头面肢体病丙疹尫羸透明锋芒硫黄右每服三钱乳钵内研细入醇酒再研空心饮其清者滓又研细入酒饮之连日如是硫黄能杀恶虫自大便下必用歴节厉风方治手指挛曲骨节间痛甚萆麻子黄连右用新水二升于磁瓶内浸二药蜜封七日取出逐日侵晨面东以浸药水吞萆麻仁一粒七日后添两粒微利不妨以疗大风亦效返魂追命再造散治大风厉风川大黄独生皁角刺右末每服二钱临夜冷酒调下以浄桶伺候泄虫如虫口黑色乃是多年虫口赤色是为方近三数日又进一服直候无虫则絶根也疹若喫醋则风疹食人神授圆治风寒湿合而为痺遍身或半身麻木不仁最能杀虫用増味五痺汤下空心服白虎风走注痒痛方鸡子揩患处呪三遍愿送粪堆头葢白虎是粪神爱喫鸡子患者下饭用黄脚鸡为妙亦可抱鸡来压之其痒自止麝香圆治白虎风歴节风游走疼痛遍身瘙痒状如虫啮昼静夜剧附诸方四炒散治歴节痛风走注威灵仙羊角灰白芥子苍耳右为末每服一钱生姜一大片擂汁入汤调服洗药方治一切风气湿气足胫羸肿疼痛并皆有効荆芥畨白草防风苍耳草苦参地榆青藤威灵仙麻黄苍术生葱煨盐右件用水一桶煎热于桶内薰蒸痛处出微汗待汤稍温再洗痛处一二次觉痛减如或贫者只用杔栁榆桑椿六件梪枝煎汤洗之亦有神効大补元丸人参黄芪白术当归生地黄陈皮白芍黄柏知母山药山茱萸枸杞牛膝杜仲逺智石菖蒲巴㦸破故纸兔系子桔梗右件共为细末炼蜜为丸如梧桐子大每服七八十丸用白滚汤送下或淡酒姜汤清米饮送下亦可祛风丸防风防己荆芥当归川芎生地黄陈皮白术桑寄生薏苡仁栀子仁牙皁何首乌川乌白芍药羌活独活黄苓半夏木𤓰青藤牛膝沈香白荳蔲木香桂枝光乌右件共为细末酒打米煳为丸如梧桐子大每日五更时用清茶送下七八十丸少许时再服前大补元丸愈风化痰丸何首乌僵蚕光乌全蝎南星半夏桑寄生荆芥牙皁破故纸陈皮兔丝子地黄木香沈香白芍药川乌天麻黄芩防风汉防己白术当归羌活独活杜仲巴㦸右件共为细末酒打米煳为丸如梧桐子大每服一百丸空心食前酒送下日服二次诸风应効酒治一切诸般风气湿痺遍身骨节疼痛紫白癜风神効当归川芎何首乌苍术白芷苦参防风胡麻石南藤石连藤殭蚕细辛川山甲黄柏知母白芍药生地黄牛膝白术藁本木𤓰大风子威灵仙羌活川乌八角风五加皮紫荆皮木香薏苡仁右件共为粗末用好酒一壜将药用绢袋之悬于亮口下用文武火煮一二时辰取出放于湿泥去火毒住二三日再服每服加后末药入内饮之量力而用末药方于后入酒末药方每服煎药一钟加此末药八分入酒服之乌药白芷木香荆芥甘草何首乌川乌青藤藁本天麻金银花苍术全蝎细辛防风草乌川芎人参当归石斛麻黄两头尖右件共为细末入煎药酒服之効又煮酒方治一切肿风白虎歴节疼痛当归川芎苍术白术白芍药枳殻生地黄半夏甘草乌药麻黄茯苓防己陈皮木通薏苡仁五加皮木香桑寄生黄苓羌活独活牛膝木𤓰海风藤苏叶右件共为粗末煮法照前秘传煮酒应效方治诸风气歴节插腿风年高者亦可服神効当归人参茯苓乌药砂仁杏仁川乌草乌何首乌五加皮枸把子川椒木香牛膝枳殻干姜虎骨香附子白芷厚朴麦门冬陈皮白术川芎麻黄独活羌活半夏肉桂白芍药生地黄地黄防风天门冬五味子小茴香细辛苍术破故纸甘草核桃肉红荳酥油蜜沈香葡萄荆芥地骨皮山茱萸巴㦸知母右为细末分作二袋用礶盛酒袋悬于礶内封灌口安㖞内煮过五七日方用每服随量饮病在上食后服病在下食前服金刀如圣散治三十六种风七十二般气口眼歪斜半身不遂遍身逰风白虎歴节疼痛立効川乌草乌朱砂雄黄荆芥麻黄天麻当归何首乌细辛石斛人参全蝎川芎甘草防风苍术右研为细末每服五分临卧温茶送下如病长者初服三分徐徐加至七分看人肥瘦大小加减又法治証同前苍术防风细辛荆芥穗何首乌蝉退全蝎朱砂白僵蚕麻黄藁本当归天麻人参川芎石斛川乌草乌乳香没药乌药青藤白芷甘草两头尖雄黄蜂房白芍药右为极细末临卧时用温茶送下谅人虚实有力者服八分起至一钱止老弱者只服五六分止羌活汤治白虎歴节风毒注骨髄疼痛不定乌头汤治歴节痛不可伸屈川乌甘草麻黄芍药黄茋右水煎蜜一合再煎至八分去渣空心服最治脚气不可屈伸附痺症痺証方论袖珍方曰凡痺疾病目有五种筋痺脉痺骨痺皮痺肌痺是也多由体虚之人腠理空疎为风寒湿三气所侵不能随时驱散流注经络久而为痺病者也风多则引注寒多掣痛湿多则重着治之当辩其所感风寒湿三气注于何部分其表里须从偏胜者主之药饵如有此証治之宜早为贵乎五痺汤治风寒湿之气各留肌体手足缓弱麻顽不仁羌活白术防己片子姜黄甘草右㕮咀每服四钱水一盏半姜七片煎八分去柤病在上食后服病在下食前服防风汤风寒湿三气合为痺风气胜者行痺上下左右无留随所至作防风汤主之治行痺行走无定防风甘草当归赤茯苓杏仁桂黄芩秦芁葛根麻黄右为末每服五钱酒水各二盏枣三枚姜伍片煎至一盏温服茯苓汤寒气胜者为痛痺大宜宣通阴寒为痛宜通气温经而愈茯苓汤加减主之治痛脾四肢疼痛拘倦浮肿赤茯苓桑白皮防风官桂川芎芍药麻黄右为末每服五钱水一盏枣一枚煎至八分温服以姜粥投之汗泄为度効矣茯苓川芎汤湿气胜者为着痺湿地水气甚重着而不去多汗而濡者茯苓川芎汤主之治着痺留注不去四肢麻木拘挛浮肿赤茯苓桑白皮防风官桂川芎麻黄芍药当归甘草右为末每服四钱半水二盏枣三枚同煎至一盏去滓空心温服如欲出汗以粥投之蠲痺汤治手足冷痺腰腿沈重及身体烦疼背项拘急当归赤芍药黄茋防风片子姜黄羌活甘草右㕮咀每服四钱水一盏半姜五片枣一枚煎八分去柤温服防风汤治血痺皮肤不仁川当归赤茯苓川独活甘草防风赤芍药黄芩杏仁秦芁桂心右㕮咀每服四钱水一盏姜五片煎七分去柤温服不拘时续断丸治风湿流注四肢浮肿肌肉麻痺当归川续断萆薢川芎乳香天麻防风附子没药右为末炼蜜丸如梧桐子大每服四十丸温酒呆饮任下黄耆酒治风湿痒痛筋脉挛急或身体顽痺当归云母粉茵芋叶白术虎骨萆薢木香仙灵皮川续断甘草白芍药黄蓍防风官桂天麻石斛右㕮咀用绢袋盛以好酒一斗浸之春五夏三秋七冬十日每服一盏温暖服之常令酒气相续为佳茯苓汤治停蓄支饮手足麻痺多睡眩冒半夏赤茯苓陈皮枳实桔梗甘草右㕮咀每服四钱水一盏半姜七片煎七分温服损续断丸治寒湿之气痺滞闗节麻木疼痛人参防风鹿角胶白术麦门冬干地黄黄茋续断薏苡仁山芋牡丹皮桂心山茱萸白茯苓石斛右为末炼蜜丸如梧桐子大每服五十丸温酒空心下羌活汤治白虎歴节风毒攻注骨节疼痛发作不定羌活附子秦芁桂心木香川芎当归牛膝甘草桃仁骨碎补防风右㕮咀每服四钱水一盏半姜五片煎七分温服虎骨散治白虎风肢节疼痛发则不可忍谨按痺病葢因风寒温三气客于经络为病不一或为痛或为痒或为麻痺不仁或为手足缓弱所以然者有新久轻重之分有温痰死血之异济生防风汤茯苓汤所治已露端倪也学者细心求之仁斋先生不言痺病盖已中风白虎歴节风条内矣但所言病之见証古人所言病之原因即中庸费隠之义也脚气脚气方论肾司于下一身之根本系焉脚者肾之外候也夫人为嗜慾所戕苦不自觉肾气内虚真元不守凡骤立冷地久坐卑湿暴热濯水凌晨履霜感受四气于冥㝠之中不为脚气者鲜矣脚气为病虽起于足实周乎身或壮热头痛或身体冷疼或百节拘挛或十指走注或转筋急痛或小腹不仁以至胷满喘息烦闷怔忪昏溃羞明误忘错语腹痛下利呕哕痰涎食气恶闻见食即吐大便小便多是秘澁自腿至膝自胫及踝屈弱顽痺挛急酸疼或焮不焮或肿不肿皆其候也其自汗恶风无汗恶寒乍寒乍热传足六经外证与伤寒类焉但卒然脚痛为异耳治法究其所自来挟风者游走有汗挟寒者掣痛挛疼挟暑者大渇热烦挟湿者肿满重滞其间四气兼有则惟其多者解之对病施药固在权衡然古人以此名为缓风谓其感于风毒所致则总治之法大要疏导大便使毒气得泄而后愈但分剂不可过焉其补汤淋洗皆医家之大戒也虽然脚气治法以疏利毒气为先盖虑乎气实而死矣然表里之有异经冷热之有异证或因他病而后发或致他病之续生又不可以不通其变所谓寒则温之热则寒之在表则散在里则下太虚气乏扶养其中凝阴藴毒为之温利是又胷中之活法矣其或疗治不早使毒气入复冲心攻筑作痛喘满上气呕吐异常此则渐入顿深或者自贻奄忽脚气证治二十四味轻脚圆治脚气通用当归川芎萆薢羌活杜仲石南叶薏苡仁大鸡心槟榔华阴细辛枳殻苍术五加皮防风独活续断牛膝威灵仙海桐皮木香木𤓰麻黄川五灵脂没药滴乳香右细末酒浸雪糕为圆桐子大每服五十圆细剉辣桂荆芥穗食前煎汤下或枳殻木𤓰煎汤下木𤓰散脚气通用大腹紫苏羌活木香茯苓陈皮甘草宣木𤓰干右细末每三钱姜枣煎服降气汤脚气通用半夏真苏子当归厚朴甘草北前胡肉桂陈皮右剉散每三钱姜五片枣两枚煎服如无苏子以苏叶二两代之槟榔散治风毒脚气肿痛橘叶杉木节右童子尿一盏醇酒半盏煎六分泸清乗热调槟榔末二钱食前服排风汤通用生木𤓰圆脚气通用宣州生木𤓰右入五积散末和圆桐子大日干每服七十圆食前醇酒下止呕汤治脚气呕逆吐泻转筋宣木𤓰一味细剉每服四钱新水煎服神効槟榔一物汤治脚气攻注手足不能举鸡心大槟榔右末每服三钱用紫苏七叶连梗橘皮一全箇不去白姜五片煎汤乘热调下治脚气冲心痛闷用童尿煎服治脚心串痛温酒调下海桐皮酒治风毒脚气膝胫疼痛海桐皮五加皮川独活枳殻防风杜仲牛膝薏苡仁生地黄右末用绵褁以醇酒一斗春浸七日秋浸十四日每日空心温服一盏午前一盏杉节汤治脚气攻心痛闷胀满不食青皮陈皮天台乌药鸡心槟榔宣木𤓰干杉木节半夏枳殻缩砂仁赤茯苓丁香茴香大腹皮紫苏子罗卜子北梗甘草右剉每三钱姜五片煎三和散加木香枳殻和剂流风散分气紫苏饮乌药顺气散脚气通用枳殻散疏导毒气枳殻甘草右末每服二钱浓煎木𤓰汤调下如要利更加麻仁脾约圆治脚气大便秘澁麻仁杏仁枳实厚朴芍药大黄右末炼蜜圆桐子大每二十圆食后熟水下或败毒散加大黄通用大黄汤治脚气风热烦闷发渴大便不通木香大黄黑豆升麻右剉每服三钱乌梅二箇新水煎服追风毒剉散治脚气热多证疎泄风毒羌活鸡心槟榔防风桑白皮郁李仁大黄右剉散每服三钱黑豆百粒煎服热甚大便秘更加大黄败毒散治脚气热证或自汗恶风则加桂无汗恶寒则加去节麻黄又治风湿脚气发热焮肿加苍术槟榔大黄微利为效竹茹汤治脚气胃热烦燥呕吐加乌梅煎豆苏加生甘草治热证脚气木香饮治脚气入腹攻心呕闷南木香甘草青木香吴茱茰宣木𤓰真橘皮紫苏茎叶鸡心槟榔右剉散每服三钱姜五片乌梅一枚煎服降气汤吞养正丹治脚气冲心筑痛呕吐涎沫和剂流气饮通用椒𤓰圆治脚气寒证大生木𤓰右研二味为圆桐子大每四十圆温酒下扶虚用核桃肉煎汤下越婢汤治脚气风多证麻黄烂石膏白术熟附子甘草右剉散每服三钱姜五片枣一枚煎服小续命多用姜片治脚气寒多证加独活治脚气风多证干姜甘草汤加制吴茱萸官桂治寒证脚气香薷剉散加木𤓰煎吞消暑圆治暑证脚气独活寄生汤加陈皮治风证脚气无热者皆可服最除风毒消恶血石南圆治风毒脚肿生疮或筋挛痛重石南叶薏苡仁杏仁牵牛大腹子川芎川续断赤芍药赤小豆陈皮当归麻黄五加皮牛膝宣木𤓰独活萆薢杜仲右细末以酒浸蒸饼研煳圆桐子大每服三十圆煎木瓜汤下加剂除湿汤加槟榔五苓散治脚气渴多证换腿圆治风湿脚气缓弱痺痛上攻肩背石南叶南星石斛牛膝羌活薏苡仁防风萆薢黄耆天麻当归续断槟榔宣木𤓰加苍术川芎右末酒麫稀煳圆桐子大每五十圆食前橘皮煎汤下独活汤羌活麻黄熟附子生地姜川芎牛膝白芍药白茯苓黄耆人参杜仲甘草辣桂当归白术木香右麄末每服三钱姜五片枣二枚同煎吞活血应痛圆活血应痛圆苍术香附威灵仙草乌头陈皮狗嵴没药右末酒麫稀煳圆桐子大每服二十圆用独活汤下治肾受风冷脚气酸疼及久痢登厠风冷入于肠胃以致两脚削小成鼓槌风而痢又不止用此两药俱效不老地仙丹治肾脏风毒轻脚壮筋当归牛膝苁蓉虎骨真川椒川萆薢蒺䔧川芎白附子黄耆圆白南星何首乌羌活独活杜仲没药防风赤小豆地龙茴香木鼈子血竭乳香右细末河麫稀煳圆桐子大每服四十圆木𤓰橘皮煎汤下乌蛇圆治风寒脚气隠痛痒痺乌蛇虎骨石斛黄松柏节巴㦸苁蓉官桂防风独活续断五加皮薏苡仁当归木香川芎乳香生干姜右末酒麫稀煳圆桐子大每服四十圆木𤓰橘皮煎汤下慈济圆治脚气游走两足转上腰腿疼痛不能转侧宣木𤓰川乌黄耆蒺䔧当归防风萆薢牛膝天台乌药赤小豆茴香地龙老白胶川五灵脂右细末酒麫稀煳圆桐子大圆数四十食前紫苏汤送下四斤圆治脚气缓弱隠疼及肾虚感受风寒湿痺大流气饮加当归下虎骨散脚气筋急掣痛用木𤓰橘皮煎汤调下金液丹治凝阴藴毒温而利之养正丹通用以枳殻木𤓰槟榔煎汤下二陈汤加槟榔细辛制枳殻治脚气痰多证无热者二陈汤下养正丹艾𤓰圆脚痛缓弱患在风湿风证以乌药顺气散加麻黄白芷主之湿证以不换金正气散加茯苓生干姜主之一匕収功容易事也若夫肾虚为病脚弱而痛又当何如曰肾主骨故尔惟安肾圆最良以不换金正气散送下仍夹和白圆子佐之余每见脚气缓弱人多服四斤圆亦安肾圆辈也然则肾气充则骨气彊骨气彊则无缓弱之患治法要当究其原附诸方麻黄左经汤治风寒暑温流注足太阳经腰足挛痺闗节重痛増寒发热无汗恶寒或自汗恶风头痛眩晕麻黄干葛细辛白术茯苓防己桂心羌活甘草防风右为末每服四钱水一盏姜三片枣一枚煎空心服自汗去麻黄加肉桂芍药重者加白术陈皮无汗减桂加杏仁泽泻并各等分半夏左经汤治之小肠经为风寒暑湿流注发热腰脇疼痛头目眩晕呕吐不食半夏干葛细辛白术麦门冬柴胡茯苓桂心防风干姜黄芩小草甘草右㕮咀每服四钱水一盏姜三片枣一枚煎七分空心服热闷加竹沥喘急加杏仁桑白皮大黄左经汤治风寒暑湿流注足阳明经使腰脚赤肿痛不可行大小便秘或恶闻食气喘满自汗细辛茯苓羌活大黄甘草前胡枳殻厚朴黄芩杏仁右㕮咀每服四钱水一盏姜三片枣一枚煎七分空心热服腹痛加芍药秘结加阿胶喘急加桑白皮紫苏小便澁少加泽泻四肢疮疡浸淫加升麻并等分大料神秘左经汤治风寒暑温流注三阳经腰足拘挛大小便秘澁喘满烦闷并皆治之半夏干葛细辛麻黄麦门冬小草白姜厚朴茯苓防己枳殻甘草桂心羌活防风柴胡黄芩右㕮咀每服四钱水一盏姜三片枣一枚煎服自汗加牡蛎白术去麻黄黄肿加泽泻木通热甚无汗减桂加橘皮前胡升麻腹痛或利去黄芩加芍药附子大便秘加大黄竹沥喘满加杏仁药白皮紫苏竝等分对证加减尤宜审之六物附子汤治四气流注于足太阴经骨节烦疼四肢拘急自汗短气小便不利手足或时浮肿附子桂心防己甘草白术右㕮咀每服四钱水一盏姜七片煎六分食前温服当归拈痛汤治湿热为病肢节烦疼肩背沈重胸不利及遍身疼痛下疰于足胫痛不可忍羌活甘草黄芩茵蔯人参升麻苦参葛根苍术防风当归身知母茯芩泽泻猪苓白术右㕮咀每服一两水二盏煎至一盏去滓空心服乌药平气汤治脚气上攻头目昏眩脚膝酸疼行步艰苦诸气不和喘满迫促并皆治之茯神甘草白芷当归白术川芎五味子紫苏子干木𤓰人参乌药右㕮咀每服四钱水一盏姜五片枣二枚煎七分温服东垣羌活导滞汤治脚气初发一身尽痛或股节肿痛便溺阻隔先以此药导之后用当归拈痛汤羌活独活防己当归大黄枳实右㕮咀每服五钱或七钱水煎服金匮八味丸治足少阴经脚气入腹腹胀疼痛上气喘急肾经虚寒所致也此证最急以肾乘心水尅火死不旋踵加味败毒散治足三阳经受热毒气流注脚踝上焮赤肿痛寒热如疟自汗恶风或无汗恶寒羌活独活前胡柴胡枳殻桔梗甘草人参茯苓川芎大黄苍术右㕮咀每半两入姜煎五积散治寒湿流注两脚酸疼有兼痰气者用之尤宜内加木𤓰徤步丸生苄归尾芍药陈皮苍术牛膝呉茱萸条芩桂枝大腹子右为末蒸饼丸如梧子大每服一百丸空心煎白术木通汤下防己饮白术木通防己槟榔川芎甘草稍犀角苍术生苄黄柏大便实加桃仁小便澁加杜牛膝有热加黄芩黄连大热及时令热加石膏有痰加竹沥姜汁如常肿者专主乎湿热先生别有方脚气治例心法附録曰脚气有湿热有食积流注有风湿有寒温胜湿以仙术白术防己川芎为主或六物附子汤或当归拈痛汤脚气气郁甚者舟车丸除湿丹有饮者东垣开结导饮丸脚气解表用麻黄左经汤等药随经选用有兼痰气寒湿者五积散加木𤓰若双解以大黄左经汤东垣羌活导滞汤若理血以八味丸或四物加羌活天麻又或四物加黄柏南星或健步丸若疎风养血用独活寄生汤最效春夏气溢肿而痛者用香苏散加五加皮木𤓰槟榔川练子热而红肿者败毒散加木𤓰苍术秋冬已后用五积散加木瓜牛膝㯽榔吴茱茰附足跟痛丹溪曰有痰有血热血热四物加黄柏知母牛膝之类有痰唾者五积散加木瓜四物汤五积散舟车丸除湿丹开结导饮丸治脚转筋疼痛挛急用松节二两剉细乳香一钱以银石器内慢火畧炒焦存性研细每服一钱至二钱木𤓰酒调下治脚气筋骨疼痛用金银花为末每服二钱热酒调下或剉碎同木瓜白芍药官桂当归甘草酒水各半钟煎去滓空心热服仁斋直指卷四仁斋直指钦定四库全书仁斋直指卷五宋杨士瀛撰明朱崇正附遗诸气诸气方论人以气为主一息不运则机缄穷一毫不续则穹壤判阴阳之所以升降者气也血脉之所以流行者亦气也荣衞之所以运转者气也五脏六腑之所以相养相生者亦此气也盛则盈衰则虚顺则平逆则病气也者独非人身之根本乎人有七情病生七气七气者寒热怒恚喜忧愁或以为喜怒忧思悲惊恐皆通也然则均调是气将何先焉曰气结则生痰痰盛则气愈结故调气必先豁痰如七气汤以半夏主治而官桂佐之葢良法也况夫冷则生气调气虽用豁痰亦不可无温中之剂其间用桂又所以温其中也不然七气相干痰涎凝结如絮如膜甚如梅核窒碍于咽喉之间咯不出嚥不下或中满艰食或上气喘急曰气隔曰气滞曰气秘曰气中以至五积六聚疝癖瘕症心腹块痛发即欲絶殆无往而不至矣冷气者生冷伤脾风冷入胃或血海虚冷冷则生气用和剂七气汤治中汤沈香降气汤大沈香圆痰结者三因七气汤指迷七气汤易简二陈汤中满者痞满不食水气肿胀面目俱浮枳殻散加南木香大流气饮指迷七气汤顺气木香散三和散五皮散加半夏茯苓上气者气逆而上唿吸喘促分气紫苏汤苏子降气汤或嚼苏合香圆以秘传降气汤送下气隔者阴阳不和中脘窒塞五隔吐噫食不能下五鬲寛中散和剂七气汤加木香缩砂间以红圆子佐之气滞者滞于胷膈则胀满滞于手足则浮肿滞于腰间则坠痛胀满用异香散调气散沈香降气汤仍与神保圆或少蓬煎圆利之浮肿用三和散夹生料五苓散或五皮散加桂吞青木香圆局方流气饮加赤茯苓枳殻腰痛俞山人降气汤局方七气汤加橘核或辣桂煎汤㸃调气散吞青娥丸气秘者停宿不消肠胃留滞大便不通苏合香圆夹和感应圆或杨氏麝香圆局方麻仁圆并用枳殻散送下气疾之人多因气不归元遂成气中状如中风仆倒昏迷牙闗𦂳急只是无痰此为气中不得误用风药及通闗利腠等辈先以姜汁泡汤调苏合香圆次用七气汤大流气饮加石菖蒲继之气顺而苏即以治中汤加木香以和其中使气归常道若更不能调则气逆而厥又有变证五积者五臓之所积其病难医六聚者六腑之所聚其病易治挟水为癖挟血为症气血水饮皆能结块轻者神保圆以麝香汤送下或少与蓬煎圆撞气阿魏圆三稜煎圆重者如意圆顶珠圆酌量用又一证漉漉作声腹中缠滞他无所苦此为水饮消饮圆倍术圆二姜圆夹和用之人有血气心知之性而无哀乐喜怒之常一种妇人平时任气易为七情所伤适月事经季不行一身百病胷臆气填呕恶全不入食入食则吐痰涎或一块如核窒塞胷喉而痛或一块如卵筑触心下而疼或腹中块物动而作痛攻刺腰背时发閧热四肢乏力脚不能行小便白浊浮油带下淋沥日就瘦弱全似虚劳然而谷虽不入果子杂物常喜食之却只是有孕谚所谓孕妇做得百般病者此也用药但以二陈汤加缩砂桔梗姜枣乌梅同煎半夏理气消痰缩砂安胎顺气北梗以开胷喉之隔服之自然安平若妄以刚剂温胃胎气必烦病无由愈白浊一节谨勿燥澁二陈汤加白茯苓以下白圆子可也若夫七情所发逆气填胸不惟核膜上塞咽喉甚者攻击满闷欲絶产后尤多有之故曰产前安胎产后调气诸气证治和剂七气汤治七气所伤痰涎结聚心腹刺痛不能饮食半夏人参辣桂甘草右剉散每服三钱水大盏姜五片枣一枚煎至七分食前服和剂治中汤沈香降气汤治阴阳交滞心腹胀满留饮停酸积冷诸证沈香缩砂仁甘草香附右末每一钱盐一㸃沸汤㸃下大沈香圆治一切冷气攻心腹刺痛胷膈噎塞妇人血气刺痛并宜服之三因七气汤证治如前有热者可用此半夏茯苓厚朴紫苏叶右剉散每服四钱水盏半姜七片枣二枚煎六分不时服易简二陈汤枳殻散治证同前加南木香煎服和剂流气饮调荣衞利三焦行痞滞消肿胀橘红青皮紫苏叶厚朴香附甘草木通大腹皮丁皮槟榔辣桂木香草果仁蓬术霍香叶麦门冬人参白术木𤓰赤茯苓石菖蒲白芷半夏枳殻右剉散每服三钱姜四片枣二枚煎服指迷七气汤治七情相干阴阳不得升降气道壅滞攻冲作疼青皮陈皮桔梗蓬莪术辣桂藿香益智仁香附甘草加半夏右剉散每服三钱水一盏姜四片枣一枚煎七分不时服顺气木香散治冷证肿胀泄泻良姜干姜茴香缩砂仁辣桂橘红厚朴甘草苍术丁皮桔梗右末每二钱半姜枣煎食前服三和散和畅三焦治痞胀浮肿大腹皮紫苏茎叶沈香宣木𤓰羌活白术川芎木香甘草陈橘皮槟榔右麄末每二钱煎服加赤茯苓可以和气利水五皮散治皮肤水气大腹皮桑白皮茯苓皮生姜皮陈橘皮右麄末每三钱煎服分气紫苏汤治腹胁疼痛气促喘急五味子桔梗茯苓大腹皮陈橘皮草果仁桑白皮甘草右八味㕮咀为麄末秤二十斤净入拣嫩枝叶干紫苏十五斤捣碎同一处拌匀每服四钱水一大盏姜钱三片入盐少许同煎至七分去滓空心食前服常服和胃进食苏子降气汤治心腹胀满喘促短急苏子半夏甘草前胡陈皮厚朴桂川当归右为㕮咀每服二钱至三钱水一大盏生姜三片煎至七分去滓温服不拘时常服消痰饮散滞气进饮食苏合香圆疗疰忤鬼气卒心痛霍乱吐利时气鬼魅瘴疟赤白暴利瘀血月闭痃癖丁肿惊癎鬼忤中人小儿吐乳大人狐狸等疾袐传降气汤治同前五加皮枳殻柴胡骨碎补地骨皮桔梗桑白皮陈皮诃子甘草半夏草果右为麄散和匀以碗盛就饭甑上蒸一伏时倾出摊令冷収之每服二钱紫苏三叶姜钱三片水一盏同煎七分食后通口服痰嗽加半夏曲煎心肺虚加人参茯苓煎上膈热加北黄芩煎下部大叚虚加少许炮附子煎如使附子多加生姜妇人血虚加当归煎五膈寛中散治七气留滞饮食不下谷胀气胀通用白豆䓻仁丁香木香缩砂仁甘草青皮陈皮川厚朴香附右麄末每三钱姜三片盐一㸃煎服红圆子治丈夫脾积气滞胷膈满闷酒积不食妇人脾血积气诸般血症气块异香散治腹脇膨胀痞闷噎塞噫气吞酸一切气痞腹中刺痛蓬莪茂益智仁甘草京三稜青皮陈皮石莲肉厚朴右为细末每服二钱水一盏姜三片枣一枚盐一捻煎七分通口服不计时或盐汤㸃或盐酒调皆可服调气散治气滞不匀宿食不消白豆䓻丁香檀香木香藿香叶甘草缩砂仁右为细末每服一钱入盐一捻沸汤㸃服不计时或用姜枣略煎服神保圆木香胡椒巴豆干蝎右件汤释蒸饼圆如麻子大朱砂为衣每服三粒心膈痛柿蒂灯心汤下腹痛柿蒂煨姜煎汤下血痛炒姜醋汤下肺气盛者白矾蛤粉各三分黄丹一分同研为散煎桑根白皮糯米饮调三钱下小喘止用桑皮糯米饮下肾气脇下痛炒香酒下大便不通蜜汤调槟榔末一钱下气噎木香汤下宿食不消茶酒浆饮任下诸气惟膀胱气脇下痛最难治独此药辄能去之有人病项筋痛诸医皆以为风治之数月不瘥乃流入背膂乆之又注右脇挛痛甚苦乃合服之一投而瘥后尝再发又一投瘥蓬煎圆利大腑去积气舶上茴香附子枳殻川练子槟榔山药碙砂京三稜蓬莪术猪胰右为末入膏内同醋麫煳为圆如梧桐子大每服十圆至十五圆生姜汤下妇人淡醋汤下不拘时候更量虚实加减常服顺气寛中消积滞化痰饮生料五苓散去水退肿泽泻猪苓赤茯苓白术桂右为细末每服二钱热汤调下不拘时又治瘀热在里身发黄疽浓煎茵蔯蒿汤下食前服疸病发渴及中暑引饮亦可用水调服小儿加白术末少许如发虚热加绵黄耆人参末少许俞山人降气汤治气不升降痰实喘满紫苏子前胡厚朴半夏曲甘草橘皮五加皮当归桂心黄耆人参附子桔梗羌活干姜右麄末每服三钱水一盏半紫苏三叶生姜三片枣子一枚同煎七分去滓食后服青娥圆治气滞不散兼治腰痛破故纸胡桃蒜杜仲右为细末蒜膏为圆每服三十圆空心温酒下妇人淡醋汤下常服壮筋骨活血脉乌髭须益颜色感应圆治积冷伤胃腹脇胀痛麻仁圆顺三焦润五脏治大便秘塞不通年高人尤宜服之白槟榔羌活木香肉桂兔丝子山茱萸车前子枳殻防风山蓣麻仁大黄郁李仁右为细末入别研药匀炼蜜和圆如梧桐子大每服十五圆至二十圆温水吞下临卧服撞气阿魏圆治五种噎疾九般心痛痃癖气块冷气攻刺茴香陈橘皮青橘皮川芎丁香皮蓬莪术甘草缩砂仁肉桂白芷生姜胡椒阿魏右为末用阿魏煳和圆如鸡头大每药圆一斤用朱砂七钱为衣丈夫气痛炒姜盐汤下一粒至二粒妇人血气醋汤下常服一粒烂嚼茶酒任下三稜煎圆治中脘气痞心腹坚胀胷中痞塞喘满短气大便不调或泄或祕京三稜青橘皮杏仁萝卜子干漆神曲麦蘖碙砂右为末以三稜膏搜和圆如梧桐子大每服十五圆至二十圆温米饮下食后服二姜圆养脾温胃去冷消痰大治心脾疼痛寛胷下气一切冷物所伤良姜干姜右件等分为细末麫煳为圆如梧桐子大每服十五至二十圆食后橘皮汤下孕妇不宜服香橘圆治七情所伤中脘不决腹脇胀满香附半夏橘红甘草右剉散每三钱姜五片枣二枚煎服桔梗枳殻汤治诸气痞结满闷枳殻桔梗甘草右剉散每四钱水盏半姜五片煎至中盏温服姜桂散治心中卒痛腹脇气滞辣桂川白姜蓬莪术右末每一钱温酒调下沈香开膈散治五膈五噎痞满呕吐心腹刺痛脇肋胀拒沈香荆三稜蓬莪术白豆蔲仁荜澄茄缩砂仁草果仁益智仁川白姜丁香人参丁皮木香白茯苓香附霍香叶半夏曲青皮陈皮甘草右麄末每三钱水盏半姜五片枣二枚煎至中盏食前服良姜汤治冷气腹痛良姜辣桂半夏木香当归厚朴甘草右麄散每三钱姜四片水大盏煎六分食前服白豆蔲散治七气所伤滞于胸膈窒于咽喉胀痛于心下噫气吞酸不能饮食白豆蔲仁缩砂荜澄茄丁香木香甘草青皮陈皮辣桂厚朴香附右末每三钱水一盏姜三片盐一捻煎七分不时服如意圆治积聚块痛疝瘕症癖等疾沈香木香大丁香荜澄茄史君子辣桂川白姜桃仁五灵脂碙砂雄黄没药大㦸牵牛巴豆荆三稜蓬莪术肉豆蔲右末研细水煮面煳圆麻子大每服二圆加至三圆止温酒送下顶珠圆治积气块痛久年脾积癖瘕之疾木香丁香淡豉碙砂朱砂巴豆右末陈米饭为圆桐子大轻者一圆重者二圆临睡先嚼煨姜如指许嚥下次以冷熟水吞药不得嚼破上项两圆子请酌量用杨氏麝香圆治停宿积聚能寻诸处痛凡膀胱气脇下痛最难治此药主之麝香木香胡椒全蝎巴豆右为末汤泡蒸饼煳圆麻子大朱砂衣每三圆常服熟水下心腹痛研煨姜泡汤下血痛炒姜醋泡汤下肾气脇疼茴香酒下大便秘蜜汤下橘皮一物汤治诸气攻刺及感受风寒暑湿初证通用凡酒食所伤中脘妨满呕吐吞酸悉疗之陈橘皮洗浄新汲水煎服屡效气块石燕散治饮食伤冷心下结块状如伏梁又攻左脇车蛾殻蛤蜊殻干姜官桂甘草右为末每服二钱临发时沸汤㸃服车蛾蛤蜊殻治块分心气饮真方治忧思郁怒诸气痞满停滞通利大小便紫苏茎叶半夏枳殻青皮陈橘皮大腹皮桑白皮木通赤茯苓南木香槟榔蓬莪术麦门冬桔梗辣桂香附藿香甘草右剉散每服三钱水大盏姜三片枣二枚灯心十茎煎七分不时服里人瘴疟经年虚肿腹胀食不知饱以此药吞温白圆初则小便数次后则大便尽通其病顿愈附梅核气梅核气方论梅核气者窒碍于咽喉之间咯之不出嚥之不下如梅核之状者是也始因恚怒太过积热藴隆乃成厉痰郁结致有斯疾耳治宜导痰开郁清热顺气如半夏陈皮香附川芎山枝仁黄芩枳殻苏子之类是也如老痰凝结不开以醎软之坚海石是也加味二陈汤半夏陈皮茯苓甘草黄芩枳殻真苏子桔梗白豆蔲仁山栀子仁右㕮咀每服五钱加生姜一片水一盏煎六分食后徐徐服附积聚症癖痞块积聚症癖痞块方论内经云积者葢厥气生足悦悦生胫寒胫寒则血脉凝濇凝濇则寒气上入于肠胃则䐜胀䐜胀则肠外之汁沫迫聚不得散日以成积卒然多饮食则肠满起居不节用力过度则络脉伤阳络伤则血外溢血外溢则衂血隂络伤则血内溢血内溢则后血肠胃之络伤则血溢于肠外有寒汁沫与血相抟则并合凝聚不得散而成积矣或外中于寒内伤于忧怒则气上逆气上逆则六输不通温气不行凝血藴褁不散津液凝濇渗着而不去而成积矣故曰肝之积名曰肥气在左脇下如覆杯有头足久不愈令人发欬逆疟疟连嵗不已心之积名曰伏梁起脐上大如臂上至心下久不愈令人烦心脾之积名曰痞气在胃脘右侧覆大如盘乆不愈令人四肢不収发黄疸饮食不为肌肤肺之积名曰息奔在右脇下大如覆杯久不愈令人洒浙寒热喘咳发肺壅肾之积名奔豚在小腹上至心下若豚状或下或上无时久不愈令人喘逆骨痿少气难经曰积者隂气也聚者阳气也故隂沈而伏阳浮而动气之所积名曰积气之所聚名曰聚故积者五脏所生聚者六腑所成也积者隂气也其始发有常处其痛不离其部上下有所终始左右有所穷处聚者阳气也其始发无根本上下无所留止其痛无常处谓之聚故以是别知积聚也矣原病式曰症者腹中坚硬按之应手然水体柔顺而今反坚硬如地者亢则害承乃制也瘕者腹中虽硬而忽聚忽散无其常故其病未及症也经曰血不流而滞故血内凝而为瘕也小肠移热于大肠乃为虚瘕大肠移热于小肠谓两热相抟则血移而为伏瘕血澁不利月事沈滞而不行故云为瘕为与伏同传写误尔陈无择云症瘕属肝部积聚属肺部夫症者坚也瘕者假也假物而成形然七症八瘕之名经论亦不详出虽有蛟蛇鼈肉发蝨米等七证初非定名偶因食物相感而致患尔若妇人症瘕则由内外不内外因动伤五脏气血而成古人谓为痼疾以蛟蛇等为生瘕然亦不必泥此并属血病蛇发等事皆出偶然但饮食间误中之留聚假血而成自有活性亦犹永徽中僧病噎者腹中有一物其状如鱼即生瘕也㓗古云养正积自除譬如满座皆君子纵有一小人自无容地而出令其真气实胃气彊积自消矣㓗古之言岂欺我哉内经曰大积大聚衰其大半而止满实中有积气大毒之剂尚不可过况虚中有积者乎此乃治积之一端也邪正虚实宜详审焉丹溪云凡积病不可用下药徒损真气病亦不去当用消积药使之融化则根除矣又云气不能作块成聚块乃有形之物也痰与食积死血而成也在中为痰饮在右为食积在左为死血大法醎以软之坚以削之行气开痰为主用海石三稜蓬术香附桃仁红花五灵脂之类为丸石白术汤送下凡妇人腹中有块多属死血丹溪方治一妇人死血食积痰饮成块在两脇动作雷鸣嘈杂眩运身热时作时止黄连莱菔子台芎栀子三稜莪术麦曲桃仁香附山查右为末蒸饼丸如梧桐子大每服五十丸姜汤下撞气阿魏圆治五种噎疾九般心痛痃癖气块冷气攻刺如意圆治积聚块痛疝瘕症癖等疾顶珠圆治积气块痛久年脾积癖瘕之疾蓬煎圆利大腑去积气调气散治气滞不匀宿食不消红圆子治丈夫脾积气滞胷膈满闷酒积不食妇人脾血积气诸般血症气块气块石燕饮治饮食伤冷心下结块状如伏梁又攻左脇杨氏麝香圆治停宿积聚能寻诸处痛凡膀胱气脇下痛最难治此药主之肥气圆治肝之积在脇脇下如覆杯有头足久不愈令人发欬逆㾬疟连嵗不已厚朴黄连柴胡川乌头巴豆霜椒干姜皁角白茯苓甘草广木人参昆布右件除茯苓皁角巴豆霜另末外为极细末和匀炼蜜为丸如桐子大初服二丸一日加一丸二日加二丸渐渐加至大便微溏再从二加服周而复始积减大半勿服伏梁圆治心之积起脐上大如臂上至心下久不愈令人烦心黄连厚朴人参黄芩桂干姜菖蒲巴豆霜红豆川乌茯神丹参右件除巴豆霜外为细末另研豆霜旋旋入末炼蜜为丸如桐子大服如上淡黄连汤下痞气圆治脾之积在胃脘覆大如盘久不愈令人四肢不收发黄疽饮食不为肌肤厚朴黄连吴茱萸黄芩泽泻人参川乌头川椒茵蔯干姜砂仁白术巴豆霜桂右件除豆霜另研茯苓另末旋入外同为细末炼蜜为丸如桐子大每服用淡甘草汤下服如上法息贲丸治肺之积在右脇下覆大如杯久不已令人洒淅寒热喘欬发肺壅厚朴黄连干姜白茯苓川椒紫苑桂川乌头桔梗白豆蔲陈皮京三稜天门冬人参青皮巴豆霜右件除茯苓巴豆霜旋入外为末炼蜜为丸如桐子大以淡姜汤下服如上法已上四方秋冬加厚朴减黄连四分之一奔豚丸治肾之积发于小腹上至心下若豚状或下或上无时久不已令人喘逆骨痿少气及治男子内结七疝女人瘕聚滞下厚朴黄连白茯芩泽泻菖蒲川乌头丁香苦栋𤣥胡索全蝎附子独活桂巴豆霜右除巴豆霜茯苓另为末旋入外为细末炼蜜为丸如桐子大淡盐汤下服如上法散聚汤治久气积聚状如症瘕随气上下发作有时心腹绞痛攻刺腰脇小腹䐜胀大小便不利半夏槟榔当归陈皮杏仁桂茯苓甘草附子川芎枳殻厚朴吴茱萸大黄右㕮咀每服四钱水煎济生大七气汤治积聚状如症瘕随气上行发作者时心腹㽲痛上气窒塞小腹胀满益智陈皮京三稜蓬术香附子桔梗肉桂藿香叶甘草青皮右㕮咀每服五钱水煎阿魏方治肉积连翘糖毬子黄连阿魏右为末用阿魏煳为丸如桐子大每二三十丸白汤送下秘𫝊赛宝丹追虫取积神効黑丑木香钖灰槟榔雷丸陈皮青皮三稜莪术右件各为细末再用使君子二两鹤虱皁角各一两三味用水二碗煎至一盏用栗米一合布包在药内煮将熟起手用黒丑末二两法起次用槟榔末一两再用雷圆末一两尽再用木香钖灰三稜莪术陈皮青皮等末尽后再一用雷圆二用槟榔三用丑末葢在外隂干每服三钱四更时候用冷茶吞下复睡至天明不可洗手洗面吃汤物代取下或虫或积恶毒滞气并原药下尽方可用冷水洗面其药未下宁耐片时见其药下再用药食补之木香槟榔圆治一切气滞心腹满闷脇肋膨胀大小便结滞不快丹溪治茶癖方石膏黄芩升麻右为末沙糖水调下琥珀膏专贴积块大黄朴硝右为末用大蒜捣膏和匀贴之保和圆治一切食积谨按丹溪曰气不能成块成聚块乃有形之物痰与食积死血而成也在中为痰饮在右为食积在左为血块诚然言也何以明之曰左闗肝胆之位肝胆藏血液右闗脾胃之位脾胃藏饮食所以左边有积则为血块右边有食则为食积而其中间则为水谷出入之道路五志之火薰蒸水谷而为痰饮所以中间有积则为痰饮也其理昭矣治法调其气而破其血消其食而豁其痰是已如木香槟榔去气积三稜莪术去血积麦芋神曲去酒积香附子枳实去食积牵牛甘遂去水积山查阿魏去肉积海粉礞石去痰积雄黄白矾去涎积干姜巴豆去寒积黄连大黄去热积各从其类也若用羣队之药分其药势则难取効虽要认得分明是何积聚兼见何证然后増减斟量使之不尔反有所损要在临时通变也仁斋直指卷五仁斋直指钦定四库全书仁斋直指卷六宋杨士瀛撰明朱崇正附遗心气心疼方论紫之夺朱相去一间耳而毫釐疑似实霄壤焉夫心爲五官之主百骸之所以听命者也心之正经果为风冷邪气所干果为气血痰水所犯则其痛掣背胀脇胸烦咽干两目赤黄手足俱青至节朝发而暮殂矣然心之包络与胃口相应往往脾痛连心或阳虚阴厥亦令心下急痛或他臓之邪亦有客乘于心者是则心之别脉受焉如所谓九种心痛一虫二疰三风四悸五食六饮七冷八热九去来者皆是也真心果痛不知能愈否乎然则治剂之法将何如曰热者凉之寒者温之感受风邪者散之顺气调血逐水豁痰此其要略耳苏沈内翰有方目曰沉麝圆凡心脾疼痛随试辄効他如𤣥胡索五灵脂官桂当归乳香没药沉香木香等辈皆的对药也临机应变学者亦当察其㣲心疼证治沉麝圆治心脾气血诸痛和剂七气汤治七气相干心下疼痛沉香降气汤治隂阳不和心腹刺痛加些乳香为佐大沉香圆治冷气攻冲心腹刺痛亦治卒暴心痛沉香干姜姜黄辣桂檀香白豆蔲仁白芷甘草甘松天台乌药香附右末炼蜜圆如大弹子每一圆食前姜汤嚼下或姜三片略煎服苏合香圆治卒心痛用生姜橘皮汤调下桂枝四七汤治风冷寒邪客博心腹作痛桂枝白芍药半夏白伏苓厚朴枳殻甘草人参紫苏右剉每服四钱姜七片枣二枚食前煎服胜金散治心下痛桂枝延胡索五灵脂当归右为末每服三钱水一盏酒三分同煎食前服灵脂酒治心腹卒痛川五灵脂右为末每二钱温酒调下加延胡索没药尤妙生地黄膏治热气乘心作痛石菖蒲北前胡赤茯苓右为末蜜一盏生地黄汁一盏夹研为膏每服弹子大紫苏煎汤食后调下灵砂丹治冷气乘心作痛好灵砂川五灵脂右研极细稀糕煳圆麻子大每服二十圆食前石菖蒲生姜煎汤下或用五丹圆或用养正丹须审其脉证虚冷乃可用脾家冷痛亦可择用姜桂饮治心腹刺痛良姜辣桂右为末每服二钱米汤乘热调下生姜枳殻汤治中脘气滞心下引痛辣桂生姜母枳殻右麄末每服三钱新水煎服拈痛圆治九种心痛五灵脂木香当归蓬莪术生干姜右为末炼蜜圆桐子大每二十圆食前橘皮煎汤下心腹痛方草果延胡索灵脂没药右末酒调一二钱腹痛手拈却附诸方家秘祛痛散治诸般心气疼痛气滞不行攻刺心腹痛连胸脇小肠弔疝及妇人血气刺痛立有神効青皮五灵脂川练子川山甲良姜𤣥胡索没药沉香八角茴香㯽榔木香砂仁右件㕮咀为粗末用木鳖子去一钱二分剉片同前药炒令焦香去木鳖子不用共为细末每服一钱加盐一星用酒或滚水送下此方累用无不应验故附于后与好生君子共之落盏汤治急心痛陈皮香附子良姜吴茱茰石菖蒲右末水煎先用碗一箇用香油三五㸃在内小盏盖之将药淋下热服𤣥桂丸治死血留胃脘当心作痛𤣥胡索滑石红花官桂红曲桃仁右为细末汤浸蒸饼为丸菉豆大每服四十丸姜汤下螺蛳殻丸治痰饮积胃脘当心而痛螺蛳殻滑石苍术山栀香附南星枳殻青皮木香半夏砂仁右为末生姜汁浸蒸饼为丸如菉豆大每服三四十丸姜汤下春加川芎夏加黄连冬加吴茱茰各半两安痛散治心胃急痛五灵脂𤣥胡索苍术良姜当归右为细末每服二钱不拘时热酒醋汤调下脾胃脾疼方论血气痰水皆能作痛而食积伤脾风冷入脾与夫脾间虫动其为痛也居多血气痰水食积风冷诸证之痛每每停聚而不散惟虫动则乍作乍止来去无定又有呕吐清沫之为可验焉俗谓脾家疼痛出于胃虚大率用养脾之剂而不知受病各有自来茍不能推究其原则和养等剂掩䕶邪气非徒无益而又害之况夫风冷入脾尤念虑之所不到至有荏苒歳月而不可揣度者有一田夫醉饱之余露星取快一枕天明自此脾疼攻刺百药罔功淹淹数载后遇至人授以和气抽刀散温酒调下数服顿愈则知风露之根入胃良姜菖蒲为能散其邪巴猫借气为能伐其根观此可以通一毕万矣然而痛不复作养脾之剂独不可继是调理之乎疗病如濯衣必去其垢汚而后可以加浆饰医言意也请借是以为喻脾疼证治良姜拈痛散治脾疼妙甚良姜右只用良姜为末每服一钱重温米饮调空心服和剂抽刀散治脾胃积冷中满疼痛川白姜石菖蒲良姜糯米右为末每服二钱空心温酒调下调痛散治脾疼气隔木香丁香檀香大香附天台乌药蓬术辣桂片姜黄生白姜白豆蔲仁缩砂仁甘草右剉每服二钱半紫苏四叶煎服桂花散治脾积气痛香附蓬术良姜甘草桂花右末每二钱盐一㸃沸汤热调食前服秽迹脾疼方香附良姜右为末每服二钱空心陈米汤热调服沉麝圆灵脂酒治气血攻刺脾疼和剂七气汤治痰水攻脾作痛夹和剂流气饮煎亦得苏合香圆夹感应圆等分用沉香降气汤下治食积脾痛独桂汤治风冷入脾逆气上攻作痛辣桂右细剉每二钱食前煎服或为末紫苏煎汤乘热调下腹痛通用姜桂饮治风冷入脾作痛姜桂散治心腹痛㯽榔散治虫动脾痛乍去乍来呕吐清沫鸡心大㯽榔贯衆石菖蒲木香甘草右剉每三钱水煎空心吞灵砂十圆或金液丹盖灵砂金液有流黄水银能杀虫也金液丹壮阳道健胃气除冷癖杀诸虫好硫黄右药一两用蒸饼一两汤浸握去水为圆桐子大每三十圆空心米饮下二物汤治脾痛鸡心大㯽榔良姜右细剉每服三钱陈米百粒煎服干姜甘草汤治脾中冷痛呕吐不食川白姜甘草右剉散每服二钱大枣一枚同煎食前温服脾痛方治脾痛胀满大草果右剉用酒煎痛时服酒能饮一盏以两盏煎一盏能饮两盏以三盏煎两盏欲其中节也脾痛气痛方良姜陈皮丁香石菖蒲甘草右剉散每服三钱水大盏煎八分入鸡舌香散二钱再煎少顷泸清汁服和胃证治治中汤加肉豆蔲缩砂温脾止痛沉香磨脾散治脾胃虚寒腹中胀满人参沉香丁香檀香木香白豆蔲缩砂仁半夏曲辣桂乌药藿香叶甘草右细剉每二钱姜五片枣二枚煎服安胃散开胃和中止呕进食人参白术木香㯽榔丁香半夏曲肉豆蔲橘红藿香白伏苓青皮甘草右剉散每三钱姜四片煎服人参开胃汤助胃进食人参橘红丁香木香藿香神曲麦孽白术伏苓缩砂仁莲子肉厚朴半夏曲甘草右剉散每三钱姜四片煎服助胃膏治呕吐不食人参白术白伏苓橘红缩砂仁木香丁香肉豆蔲草果仁白豆蔲仁右末炼蜜圆弹子大每一圆姜三片煎汤下宫方七香圆消食快膈和胃止痛木香丁香檀香甘松丁皮橘红缩砂仁白豆蔲仁三稜蓬术大香附右为末研米煳圆菉豆大每三四十圆姜汤下丁香半夏圆治脾胃宿冷呕吐痰水噫闷吞酸人参丁香木香肉豆蔲陈橘红藿香叶半夏右细末姜汁煑麫煳圆小豆大每二十圆姜汤下千金五套圆治胃虚膈满宿滞不消停痰留饮头眩臂疼辟雾露风冷岚瘴之气南星半夏良姜干姜白术伏苓丁香木香青皮橘红右末用神曲一两大麦蘖二两同末为煳圆桐子大每五七十圆米汤下附诸方烧脾散治饮啖生冷菓菜停留中焦心脾冷痛干姜厚朴草果缩砂仁甘草神曲麦蘖陈皮髙良姜右为末每服三钱热盐汤㸃服不拘时草豆蔲丸治客寒犯胃痛者宜此丸二姜圆治心脾冷痛家秘祛痛散治诸般心气疼痛气滞不行攻刺心腹痛连胸脇小肠弔疝及妇人血气刺痛立有神効感应圆治积冷伤胃腹脇胀痛温胃汤治服寒药多致脾胃虚弱胃脘痛益智砂仁甘草姜黄白豆蔲陈皮泽泻干姜黄耆厚朴人参右㕮咀每服八钱水二盏煎至八分食前服蟠葱散治男子妇人脾胃虚冷气滞不行攻刺心腹痛连胸脇膀胱小肠疝气及妇人血气刺痛延胡索肉桂干姜甘草缩砂苍术丁皮㯽榔蓬术三稜茯苓青皮右为末每服二钱水一盏䓤白一茎煎七分空心热服乌梅丸治胃冷虫攻心痛呕吐四肢冷乌梅黄栢细辛肉桂附子黄连人参蜀椒当归干姜右为末取乌梅肉和蜜丸梧子大每服五十秘𫝊㯽榔散治男妇心脾痛五灵脂㯽榔右为末煎菖蒲汤调三钱服隔夜先将猪肉盐酱煑熟令患人细嚼休吞了吐出却服前药空心食前服谨按用肉味所以引䖝头向上用药所以杀䖝也螺蛳殻丸治痰饮积胃脘当心而痛𤣥桂丸治死血留胃脘当心作痛谨按痛则不通通则不痛夫胃脘心脾痛者或因身受寒邪口食冷物内有鬰热素有顽痰死血或因恼怒气滞虫动作痛种种不同若不分而治之何能愈乎予曰是寒则温之是热则清之是痰则化之是血则散之是气则顺之是虫则杀之庶乎临证不眩惑也夫附腹痛腹痛方论内经曰寒气入经而稽迟涩而不行客于脉外则血少客于脉中则气不通故卒然而痛按内经举痛论言寒邪外客而痛者甚为详悉未能尽述学者自冝检閲外有因虚因实因伤寒因痰火因食积因死血者种种不同原病式曰热鬰于内而腹满坚结痛者不可言为寒也东垣曰腹中诸痛皆因劳役过甚饮食失节中气不足寒邪乘虚而入客之故卒然而作大痛经言得炅则止炅者热也以热治寒治之正也此事难知集论曰伤寒中脘痛太隂也理中汤黄茋建中汤之类脐腹痛者少隂也四物汤真武汤附子汤之类小腹痛厥隂也重则正阳散回阳丹轻则当归四逆汤之类若夫杂病腹痛四物苦练汤酒煮当归丸之类夏月腹痛肌热恶热脉洪数属手太隂足阳明黄芩芍药汤主之秋月腹痛肌寒恶寒脉沉疾属足太隂足少隂桂枝芍药汤主之四时腹痛芍药甘草汤主之丹溪曰腹痛有积热有食积有痰有死血脉弦者多属食积宜温散之如干姜炒苍术川芎白芷香附姜汁之类是也不可用峻利药攻下之盖食得寒则凝热则化更兼行气快气药助之无不可者脉滑者是痰痰因气滞宜导痰解鬰二陈汤加台芎苍术香附之类是也脐下忽大痛人中黒色者多死腹中水鸣乃火击动其水也凡腹痛以手不可按者属实宜大黄芒硝下之实痛不可用参芪白术盖补其气气旺不通而痛愈甚也草豆蔲方治脐腹虚胀疼痛泽泻木香神曲半夏枳实草荳仁黄茋益智仁甘草青皮陈皮川归茯苓右细切作一服加生姜三片水一盏半煎至一盏温服小建中汤治伤寒阳脉濇隂脉弦腹中急痛者真武汤治腹痛下利四肢沉重理中汤治霍乱头疼身寒腹痛四逆汤治伤寒下利腹痛四肢逆冷附子汤四物苦练汤治脐下虚冷腹痛芍药甘草汤治四时腹痛芍药甘草右等分每服五钱生姜三片水一盏半煎至一盏温服元戎云腹痛脉弦伤气用本药脉洪伤金加黄芩脉缓伤水加桂枝脉濇伤血加当归脉迟伤寒加干姜酒煮当归圆治小腹下痛茴香良姜附子当归右四味细切以无灰酒一碗半煮干再焙干入后药炙甘草苦练丁香木香升麻柴胡炒黄盐全蝎𤣥胡索右为细末酒煮煳为丸如梧子大每服二三丸空心白汤下桃仁承气治因跌扑损伤瘀血作腹痛者内加当归苏木红花入酒童便煎服下之二陈汤养胃汤黄苓芍药汤治腹痛脉洪备急大黄圆治心腹诸卒疼痛百病绞肠沙作痛以樟木煎汤大吐或白矾调汤吐之盐亦可探吐宜刺委中出血脇痛脇痛方论内经曰肝病者两脇下痛引小腹令人善怒虚则目昏昏无所见耳无所闻善恐如人将捕之又曰怒则气逆虚则呕血及泄故气上矣盖心出血肝纳血因大怒而血不归经或随气而上出于口鼻或留于本经而为脇痛又或嵗木太过而木气自甚或嵗经有余而木气被鬰皆能令人脇痛经曰病脇下满气逆二三嵗不已病名曰息积是亦肝木有余之証也外有伤寒发寒热而脇痛者足少阳胆足厥隂肝二经病也治以小柴胡汤无有不効者丹溪曰脇痛者肝火盛木气实有死血有痰流注肝急木气实用苍术川芎青皮当归之类痛甚者肝火盛以当归龙会丸姜汁下是泻火之要药死血用桃仁红花川芎痰流注以二陈汤加南星苍术川芎肝苦急急食辛以散之用抚芎川芎苍术血病入血药中行血故也去滞气须用青皮青皮乃肝胆两经之药也左金丸㵼肝火行温为热甚之反佐黄连吴茱茰右为细末汤浸蒸饼为丸如菉豆大每服三伍十丸淡姜汤下当归龙会丸治内有湿热两脇痛先以琥珀膏贴痛处却以生姜汁吞此丸痛甚者须炒令热服草龙胆当归大栀子黄连黄芩大黄芦会木香黄栢麝香右十味为末面煳丸一方加柴胡川芎各半两又方加青黛半两蜜丸治脇痛面丸降肝火推气散治右脇疼痛胀满不食枳殻桂心片子姜黄甘草右为末每服二钱姜枣汤调下酒亦可枳芎散治左脇痛刺不可忍者枳实川芎粉草右为末毎服二钱姜枣汤下酒亦可盐煎散治男妇人一切冷气攻上胸脇刺痛不能已及脾胃虚冷呕吐泄泻膀胱小肠气妇人血气砂仁甘草茯苓草果仁肉豆蔲川芎茴香荜澄茄大麦芽㯽榔良姜枳殻苍术陈皮羌活厚朴右㕮咀每服三钱水一盏入盐少许煎七分去柤空心温服小柴胡汤二陈汤琥珀膏谨按丹溪曰脇痛肝火盛木气实有死血有痰流注予每度之凡左脇痛甚者即是肝盛木气实也宜用龙会丸左金丸辛凉之剂以治之凡右脇痛即是痰流注并食积宜用盐煎散顺气丸等药辛温之剂以治是也又尝论曰左脇痛胃脘痛妇人多有之以忧思忿怒之气素蓄于中发则上冲被湿痰死血阻滞其气不得条逹故治妇人诸痛诸疾必以行气开鬰为主而破血散火兼之庶乎得法矣谚云香附缩砂妇人之至寳此之谓也附内伤辨脉法古人以脉上辩内外伤于人迎气口人迎脉大于气口为外伤气口脉大于人迎为内伤此辩固是但其説有所未尽耳外感风寒皆有余之证是从前客邪来也其病必见于左手左手主表乃行阳二十五度内伤饮食及饮食不节劳役所伤皆不足之病也必见于右手右手主里乃行隂二十五度故外感寒邪则独左寸人迎脉浮𦂳按之洪大𦂳者后甚于弦是足太阳寒水之脉按之洪大而有力中见手少隂心火之脉丁与壬合内显洪大乃伤寒脉也若外感风邪则人迎脉缓而大于气口一倍或两倍三倍内伤饮食则右寸气口脉大于人迎一倍伤之重者过在少隂则两倍太隂则三倍此内伤饮食之脉若饮食不节劳役过甚则心肺变见扵气口是心火刑肺其肝木挟心火之势亦来薄肺经云侮所不胜寡于畏者是也故气口脉急大而涩数时一代而涩也涩者肺之本脉大者元气不相接脾胃不及之脉洪大而数者心脉刑肺也急者肝木挟心火而反尅肺金也若不甚劳役惟右关脾脉大而数谓独大于五脉数中显缓时一代也如饮食不节寒温失所则先右关胃脉损弱甚则隐而不见惟内显脾脉之大数㣲缓时一代也宿食不消则独右闗脉沉而滑经云脉滑者有宿食也以此辩之岂不明白易见乎但恐山野间卒无医者何以诊候故复説病证以辩之辩隂证阳论甚哉隂阳之证不可不详也徧观内经中所説变化百病其源皆由喜怒过度饮食失节寒温不适劳役所伤而然夫元气谷气荣气清气卫气生发诸阳上升之气此六者皆饮食入胃谷气上行胃气之异名其实一也既脾胃有伤则中气不足中气不足则六腑阳气皆絶于外故经言五臓之气已絶于外者是六腑之元气病也气伤臓乃病臓病则形乃应是五臓六腑真气皆不足也惟隂火独旺上乘阳分故荣卫失守诸病生焉其中变化皆由中气不足乃能生发耳后有脾胃以受劳役之疾饮食又复失节耽病日久事息心安饱食太甚病乃大作槩其外伤风寒六淫客邪皆有余之病当㵼不当补饮食失节中气不足之病当补不当泻举世医者皆以饮食失节劳役所伤中气不足当补之证认作外感风寒有余客邪之病重泻其表使荣卫之气外絶其死只在旬日之间所谓差之毫釐谬以千里可不详辩乎按隂阳应象论云天之邪气感则害人五臓是八益之邪乃风邪伤人筋骨风从上受之风伤筋寒伤骨盖有形质之物受病也系在下焦肝肾是也肝肾者地之气难经解云肝肾之气已絶于内以其肝主筋肾主骨故风邪感则筋骨疼痛筋骨之絶则肾肝之本亦絶矣乃有余之证也及云水谷之寒热感则害人六腑是七损之病乃内伤饮食也黄帝鍼经解云适饮食不节劳役所伤温从下受之谓脾胃之气不足而反下行极则冲脉之火逆而上是无形质之元气受病也系在上焦心肺是也心肺者天之气故难经解云心肺之气已絶于外以其心主荣肺主卫荣者血也脉者血之腑神之所居也卫者元气七神之别名卫䕶周身在于皮毛之间也肺絶故皮毛先絶神无所依故内伤饮食则亦恶风寒是荣卫失守皮肤间无阳以滋养不能任风寒也皮毛之絶则心肺之本亦絶矣盖胃气不升元气不生无以滋养心肺乃不足之证也计受病之人饮食失节劳役所伤因而饱食内伤者甚多外伤者间而有之世俗不知往往将元气不足之证便作外伤风寒表实之证而反伤心肺是重絶其表也安得不死乎古人所谓实实虚虚医杀之耳若曰不然请以衆人之耳闻目见者证之向者壬辰改元京师戒严迨三月下旬受敌者凡半月解围之后都受病不受病者万无一二既病而死者继踵而不絶都门十有二所每日各门所送多者二千少者不下一千似此者几三月此百万人岂俱感风寒外伤者耶大抵人在围城中饮食不节乃劳役所伤不待言而知由其朝饥暮饱起居不时寒温失所动经三两月胃气亏乏久矣一旦饱食太过感而伤人而又调治失宜其死也无疑矣非惟大梁为然逺在真祐兴定间如东平如太原如凤翔解围之后病伤而死无不然者余在大梁凡所亲见有表发者有以巴豆推之者有以承气汤下之者俄而变结胸发黄又以陷胷汤丸及茵陈汤下之无不死者盖初非伤寒以调治差悞变而似真伤寒之证皆药之罪也往者不可追来者犹可及辄以平生已成之効着内外伤辨论一篇推前哲之余论歴举近世之变故庶几同志者审其或中触类而长之免后人之横夭耳僭易之罪将何所逃乎辨寒热外伤寒邪之证与饮食失节劳役形质之病及内伤饮食俱有寒热举世尽将内伤饮食失节劳役不足之病作外伤寒邪表实有余之证反泻其表枉死者岂胜言哉皆由不别其寒热耳今细为分解之外伤寒邪发热恶寒寒热併作其热也翕翕发热又为之拂拂发热发于皮毛之上如羽毛之拂明其热在表也是寒邪犯髙之髙者也皮肤毛腠者阳之分也是卫之元气所滋养之分也以寒邪乘之鬰遏阳分阳不得伸故发热也其面赤鼻气壅塞不通心中烦闷稍以袒祼露其皮肤已不能禁其寒矣其表上虚热止此而已其恶寒也虽重衣下幕逼近烈火终不能御其寒一时一日増加愈甚必待传入里作下证乃罢其寒热齐作无有间断也其内伤饮食不节或劳役所伤亦有头痛项强腰痛与太阳表证㣲有相似余皆不同论中辩之矣内伤不足之病表上无阳不能禁风寒也此则常常有之其燥热发于肾间者间而有之与外中寒邪略不相似其恶风寒也盖脾胃不足荣气下流而乘肾肝此痰厥气逆之渐也若胃气平常饮食入胃其荣气上行以舒于心肺以滋养上焦之皮肤腠理之元气也既下流其心肺无所禀受皮肤间无阳失其荣卫之外䕶故阳分皮毛之间虚弱但见风见寒或居隂寒处无日阳处便恶之也此常常有之无间断者也但避风寒及温煖法或添衣盖温养其皮肤所恶风寒便不见矣是热也非表伤寒邪皮毛间发热也乃肾间受脾胃下流之湿气间塞其下攻隂火上冲作蒸蒸而燥热上彻头顶傍彻皮毛浑身燥热作须待袒衣露居近寒凉处即已或热极而汗出而亦解彼外伤恶寒发热岂有汗出者乎若得汗则病愈矣以此辩之岂不如黒白之易见乎当内虚而伤之者燥热也或因口吸风寒之气鬰其隂火使咽膈不通其吸入之气欲入为膈上冲脉之火所拒使隂气不得入其胸中之气为外风寒所遏而不得伸令人口开目瞪极则声发于外气不得上下塞于咽中而气欲絶又或因哕因呕因吐而燥热发必有所因方有此证其表虚恶风寒之证复见矣表虚之弱为隂火所乘燥发须㬰而过其表虚无阳不任风寒复见矣是表虚无阳常常有之其燥热则间而有之此二者不齐燥作寒巳寒作燥巳非如外伤之寒热齐作无有间断也百病俱有身热又为之肌热又为之皮肤间热以手扪之方知者是也乃肌体有形之热也亦湏皆待隂阳既和汗出则愈矣慎不可于此上辩之以其虚实内外病皆有之故难辩耳只依先説病人自觉发热恶寒之热及燥作之热上辩之为准则矣辩外感八风之邪或有饮食劳役所伤之重者三二日特与外伤风者相似其余证有特异者若不将两证重别分解犹恐将内伤不足之证误作有余外感风邪虽辞理有重复处但欲病者易辩医者易治耳外感八风之邪乃有余证也内伤饮食不节劳役所伤皆不足之病也其内伤亦恶风自汗若在温煖无风处则不恶矣与外伤鼻流清涕头痛自汗颇相似分之特异耳外感风邪其恶风自汗头痛鼻流清涕常常有之一日一时増加愈甚直至𫝊入里作下证乃罢语声重浊髙厉有力鼻息拥塞不通能饮食腹中和口知味大小便如常筋骨疼痛不能动摇便着床枕非扶不起其内伤与饮食不节劳役所伤然亦恶风居露地中遇大漫风起却不恶也惟门忩隙中些小贼风来必大恶也与伤风伤寒俱不同矣况鼻流清涕头痛自汗间而有之鼻中气短少气不足以息语则气短而怯弱妨食或食不下或不饮食三者互有之腹中不和或腹中急而不能伸口不知五谷之味小便频数而不渇初劳役得病食少小便赤黄大便常难或秘或结或虚坐只见些小白脓时有下气或泄黄如糜或溏泄色白或结而不通若心下痞或胸中闭塞如刀劙之痛二者亦互作不併出也有时胃脘当心而痛上支两脇痛必脐下相火之势如巨川之水不可遏而上行使阳明之经逆行乱于胸中其气无止息甚则髙喘热伤元气令四肢不収无气以动而懒倦嗜卧其外感风寒俱无此证故易分别耳辩手背手心内伤及劳役饮食不节病手心热手背不热外伤风寒则手背热手心不热此辩至甚皎然辩口鼻若饮食劳役所伤其外证必显在口必口失谷味必腹中不和必不欲言纵勉强对荅声必怯弱口沃沫多唾鼻中清涕或有或无即隂证也外伤风寒则其外证必显在鼻鼻气不利声重浊不清利其言壅塞盛有力而口中必和伤寒则面赤鼻壅塞而干伤风则鼻流清涕而已内经云鼻者肺之侯肺气通于天外伤风寒则鼻为之不利口者坤土也脾气通扵口饮食失节劳役所伤口不知谷味亦不知五味又云伤食恶食伤食明矣辨气少气盛外伤风寒者故其气壅盛而有余内伤饮食劳役者其口鼻中皆气短促不足以息何以分之盖外伤风寒者心肺元气初无减损又添邪气助之使鼻气壅塞不利面赤不通其鼻中气不能出併从口出但发一言必前轻而后重其言髙其声壮厉而有力是伤寒则鼻干无涕面壅色赤其言前轻后重其声壮厉而有力者乃有余之验也伤风则决然鼻流清涕其声嗄其言响如从瓮中出亦前轻而后重髙掲而有力皆气盛有余之验也内伤饮食劳役者心肺之气先损为热所伤热既伤气四肢无力以动故口鼻中皆短气少气上喘懒女人有所问十不欲对其一纵勉强荅之其气亦怯其声亦低是其气短少不足之验也明白如此虽妇人女子亦能辨之岂有医者反不能辨之乎辩头痛内证头痛有时而作有时而止外证头痛常常有之直须传入里实方罢此又内外证之不同者也辩筋骨四肢内伤等病是心肺之气已絶扵外必怠惰嗜卧四肢沈困不収此乃热伤元气脾主四肢既为热所乘无气以动经云热伤气又云热则骨消筋缓此之谓也若外伤风寒是肾肝之气已絶于内肾主骨为寒肝主筋为风自古肾肝之病同一治以其递相维持也故经言胆主筋膀胱主骨是也或中风或伤寒得病之日便着牀枕非扶不起筋骨为之疼痛不能动摇乃形质之伤经云寒伤形又云寒则筋挛骨痛此之谓也辩外伤不恶食若劳役饮食失节寒温不适此三者皆恶食仲景伤寒论云中风能食伤寒不能食二者皆口中和而不恶食若劳役所伤及饮食失节寒温不适三者俱恶食口不知五味亦不知五谷之味只此一辩足以分内外有余不足二证也阳寒证虽不能食而不恶食口中和知五味亦知谷味盖无内证则心气和脾气通知五谷之味矣辩渇与不渴外感风寒之邪三日以外谷消水去邪气传里始有渴也内伤饮食失节劳役久病者必不渇是邪气在血脉中有余故也初劳役形质饮食失节伤之重者必有渇以其心火炽上尅于肺金故渇也及当以此辩之虽渇欲饮冷水者当徐徐少与之不可纵意而饮恐水多峻下则胃气愈弱轻则为胀重则传变诸疾必反覆闷乱百脉不安夜则増剧不得安卧不可不预度也辩劳役受病表虚不作表实治之或因劳役动作肾间隂火沸腾事闲之际或于隂凉处解脱衣裳更有新沐浴于背隂处坐卧其隂火下行还归肾间皮肤腠理极虚无阳但风来为寒凉所遏表虚不任其风寒自认外感风寒求医解表以重絶元气取祸如反掌茍幸而免者致虚劳血气皆弱不能完复且表虚之人为风寒所遏亦是虚邪犯表始病一二日之间时与外中贼邪有余之证颇相似处故致疑惑请医者只于气少气盛上辩之其外伤贼邪必语声前轻后重髙厉而有力若是劳役所伤饮食不节表虚不足之病必短气气促上气髙喘懒语其声困弱而无力至易见也若毫釐之误则千里之谬已上者辩证别有治法用药正论故作此説分解于后辩证与中热颇相似复有一等乘天气大热之时在扵路途中劳役得之或在田野间劳形得之更或有身体薄弱食少劳役过甚又有修善当斋之人胃气久虚而因劳役得之者皆与阳明中热白虎汤证相似必肌体扪摸之壮热必燥热闷乱大恶热渇而饮水以劳役过甚之故亦身疼痛始受病之时特与中热外得有余之证相似若悞与白虎汤旬日必死此证脾胃大虚元气不足口鼻中气皆短促而上喘至日转以后是阳明得时之际病必少减若是外中热之病必到日晡之际大作讝语其热増加大渇饮水烦闷不止其劳役不足者皆无此证尤易为分解若有难决疑似之证必当待一二日而求医治疗必不至错误矣饮食不节劳役形体所受病皆脾虚腠理元气已絶于往往病人将自己表虚不任风寒但有风来寒至招认作伤风召医以泻其表反重虚其虚轻则致危困虚劳重则必死深可哀悯故时一説以祛医者之惑论天地隂阳生杀之理在升降浮沉之间隂阳应象论云天以阳生隂长地以阳杀隂藏然嵗以春为首正正也寅引也少阳之气始扵泉下引隂升而在天地人身上即天之分百谷草木皆甲坼于此时也至立夏少隂之火炽于太虚则草木盛茂垂枝布叶乃阳之用隂之体此所谓天以阳生隂长经言歳半以前天气主之在乎升浮也至秋而太隂之运初自天而下逐隂降而彻地则金振燥令风厉霜飞品物咸殒其枝独在若乎毫毛至冬则少隂之气复服于泉下水氷地拆万类周宻隂之用阳之体也此所谓地以阳杀隂藏经云嵗半已后地气主之在乎降沉也至于春气温和夏气暑热秋气清凉冬气冷冽此则正气之序也故曰履端于始序则不愆升已而降降已而升如环无端运化万物其实一气也设或隂阳错综胜复之变自此而起万物之中人一也唿吸升降傚象天地凖绳隂阳盖胃为水谷之海饮食入胃而精气先输脾归肺上行春夏之令以滋养周身乃清气为天者也升已而下输膀胱行秋冬之令为传化糟粕转味而出乃浊隂为地者也若夫顺四时之气起居有时以避寒暑饮食有节及不暴喜怒以颐神志常欲四时均平而无偏胜则安不然损伤脾真气下熘或下泄而久不能升是在秋冬而无春夏乃生长之用䧟于殒杀之气而百病皆起或久升而不降亦病焉于此求之则知履端之义矣劳倦所伤论调经篇云隂虚生内热岐伯曰有所劳倦形气衰少谷气不盛上焦不行下腕不通而胃气热热气薰胸中故内热举痛论云劳则气耗劳则喘且汗出内外皆越故气耗矣夫喜怒不节起居不时有所劳伤皆损其气气衰则火生火旺则乘其脾土脾主四肢故困热无气以动懒于语言动作喘乏表热自汗心烦不安当病之时宜安心静坐以养其气以甘寒㵼其热火以酸味収其散气以甘温补其中气经言劳者温之损者温之者是也金匮要略云平人脉大为劳脉极虚亦为劳矣夫劳之为病其脉浮大手足烦热春夏剧秋冬差以黄耆建中汤治之此亦温之之意也夫上古圣人饮食有节起居有常不妄作劳形与神俱百歳乃去此谓治未病也今时之人去圣人久逺则不然饮食失节起居失冝妄作劳役形气俱伤故病而后药之是治其已病也推其百病之源皆因饮食劳倦而胃气元气散解不能滋荣百脉灌溉脏腑卫䕶周身之所致也故苍天之气贵清静阳气恶烦劳噫饮食喜怒之间寒暑起居之际可不慎欤饮食劳倦论古之至人穷隂阳之造化究乎生死之际所着内经悉言人以胃气为本盖人受水谷之气以生所谓清气荣气卫气春升之气皆胃气之别称也夫胃为水谷之海饮食入胃游溢精气上输于脾脾气散精上归于肺通调水道下输膀胱水精四布五经并行合于四时五臓隂阳揆度以为常也茍饮食失节寒温不适则脾胃乃伤喜怒忧恐劳役过度而损耗元气既脾胃虚衰元气不足而心火独盛心火者隂火也起于下焦其系系于心心不主令相火代之相火下焦包络之火元气之贼也火与元气不能两立一胜则一负脾胃气虚则下流于肾肝隂火得以乘其土位故脾胃之证始得之则气髙而喘身热而烦其脉洪大而头痛或渇不止皮肤不任风寒而生寒热盖隂火上冲则气髙而喘身烦热为头痛为渇而脉洪大脾胃之气下流使谷气不得升浮是生长之令不行则无阳以䕶其荣卫不任风寒乃生寒热皆脾胃之气不足所致也然而与外感风寒所得之证颇同而理异内伤脾胃乃伤其气外感风寒乃伤其形伤外为有余有余者泻之伤内为不足不足者补之汗之下之吐之尅之皆泻也温之和之调之养之皆补也内伤不足之病茍误认作外感有余之病而反泻之则虚其虚也难经云实实虚虚损不足而益有余如此死者医杀之耳然则奈何曰惟当以甘温之剂补其中升其阳甘寒以泻其火则愈内经曰劳者温之损者温之盖温能除大热大忌苦寒之药泻胃土耳今立补中益气汤补中益气汤黄芪甘草人参升麻柴胡橘皮当归身白术右件㕮咀都作一服水二盏煎至一盏去滓早饭后温服如伤之重者二服而愈量轻重治之立方本指夫脾胃虚者因饮食劳倦心火亢甚而乘其土位其次肺气受邪须用黄芪最多人参甘草次之脾胃一虚肺气先絶故用黄芪以益皮毛而闭腠理不令自汗上喘气短损真元气人参以补之心火乘脾炙甘草用甘温以㵼火热而补脾胃中元气若脾胃急痛并大虚腹中急缩者宜多用之经云急者缓之白术苦甘温除胃中热利腰脐间血胃中清气在下必加升麻柴胡以引之引黄芪甘草甘温之气味上升能补胃气之散解而实其表也又缩带脉之缩急二味苦平物之薄者隂中之阳引清气上升也气乱于胸中为清浊相干用去白陈皮以理之又能助阳气上升以散滞气助诸甘辛为用也嗌干者加干葛脾胃气虚不能升浮为隂火伤其生发之气荣血大亏荣气不营隂火炽盛是血中伏火日渐煎熬血气日减心包与心主血血减则心无所养致使心乱而烦病名曰悗悗者心惑而烦闷不安也故加辛甘㣲温之剂生阳气阳生则隂长或曰甘温何能生血曰仲景之法血虚以人参补之阳旺则能生隂血更以当归和之少加黄蘖以救肾水能泻隂中之伏火如烦犹不止少加生地黄补肾水水旺而心火自降如气浮心乱以朱砂安神丸镇固之则愈四时用药加减法内经曰胃为水谷之海又云肠胃为市无物不包无物不入寒热温凉皆有之其为病也不一故随时证于补中益气汤中权立四时加减法于后以手扪之而肌表热者表热也只服补中益气汤一二服得㣲汗则已非正发汗乃隂阳气和自然汗出也若更烦乱如腹中或周身有刺痛皆血涩不足加当归身如精神短少加人参五味子头痛加蔓荆子痛甚加川芎顶痛脑痛加藁本细辛诸头痛併用此四味足矣如头痛有痰沈重懒倦者乃太隂痰厥头痛加半夏生姜耳鸣目黄颊颔肿颈肩臑肘臂外后亷痛面赤脉洪大者以羌活防风藁本甘草通其经血加黄芩黄连消其肿人参黄芪益元气而泻火邪另作一服与之嗌痛颔肿脉洪大面赤者加黄芩甘草桔梗口干嗌干者加葛根升引胃气上行以润之如夏月咳嗽者加五味子麦门冬如冬月咳嗽加不去根节麻黄如秋凉亦加如春月天温只加佛耳草欵冬花若久病痰嗽肺中伏火去人参以防痰嗽増益耳食不下乃胸中胃上有寒或气澁滞加青皮木香陈皮此三味为定法如冬月加益智仁草豆蔲仁如夏月少加黄芩黄连更加㯽榔草豆蔲仁缩砂仁白豆䓻仁如春初犹寒少加辛热之剂以补春气之不足为风药之佐益智草豆蔲可也心下痞夯闷者加芍药黄连如痞腹胀加枳实木香缩砂仁厚朴如天寒少加干姜或中桂心下痞觉中寒加附子黄连不能食而心下痞加生姜陈皮能食而心下痞加黄连枳实脉缓有痰而痞加半夏黄连脉弦四肢满便难而心下痞加黄连柴胡甘草腹中痛者加白芍药甘草如恶寒觉冷痛加中桂如夏月腹中痛不恶寒不恶热者加黄芩甘草芍药以治时热也腹痛在寒凉时加半夏益智草豆蔲之类如腹中痛恶寒而脉弦者是木来尅土也小建中汤主之盖芍药味酸于土中泻木为君如脉沈细腹中痛是水来侮土以理中汤主之干姜辛热于土中泻水以为主也如脉缓体重节痛腹胀自利米谷不化是湿胜以平胃散主之苍术苦辛温㵼湿为主也脇下痛或脇下缩急俱加柴胡甘草脐下痛者加真熟地黄如不已者乃大寒也加肉桂朱砂安补丸朱砂甘草黄连当归生地黄内经曰热湿所胜治以甘寒以苦泻之以黄连之苦寒去心烦除湿热为君以甘草生地黄之甘寒泻火补气滋生隂血为臣以当归身补其血不足朱砂纳浮熘之火而安神明也右件除朱砂外四味共为细末汤浸蒸饼为丸如黍米大以朱砂为衣每服十五丸或二十丸津唾嚥下食后或温水凉水少许送下亦得此近而竒偶制之缓也参术调中汤㵼热补气止𠻳定喘和脾胃进饮食白术黄耆桑白皮甘草人参麦门冬青皮陈皮地骨皮白茯苓五味子右件㕮咀如麻豆大都作一服水二盏煎至一盏去滓大温服早饭后忌多语言劳役升阳补气汤治饮食不时饥饱劳役胃气不足脾气下熘气短无力不能寒热早饭后转増昏闷湏要眠睡怠惰四肢不収懒倦动作及五心烦热厚朴升麻羌活白芍药独活防风甘草泽泻生地黄柴胡右件为麤末每服五钱水二盏生姜三片枣二枚煎至一盏去滓大温服食前加腹胀及窄狭加厚朴如腹中似硬加砂仁双和散治虚劳少力补血益气白芍药黄茋熟地黄川芎当归甘草官桂右为麤末每服四钱水一盏半生姜三片枣二枚煎至七分去滓温服如大病之后虚劳气乏者以此调治不热不冷温而有补升阳顺气汤治因饮食不节劳役所伤腹脇满闷短气遇春则口淡无味遇夏虽热犹有恶寒饥则常如饱不喜食冷物黄茋半夏草豆蔲神曲升麻柴胡当归身陈皮甘草黄蘖人参右件㕮咀每服三钱水二盏生姜三片煎至一盏去滓温服升阳益胃汤治脾胃虚则怠惰嗜卧四肢不収时值秋燥令行湿热少退体重节痛口干舌干饮食无味大便不调小便频数不欲食食不消兼见肺病洒浙恶寒惨惨不乐面色恶而不和乃阳气不伸故也当升阳益气也黄茋半夏人参甘草黄连白芍独活防风羌活橘皮茯苓柴胡泽㵼白术右㕮咀每服秤三钱生姜五片枣二枚煎至一盏去查温服早饭后或加至五钱门冬清肺饮治脾胃虚弱气促气弱精神短少衂血吐血紫菀茸黄耆白芍药甘草人参麦门冬当归身五味子右㕮咀分作二服每服水二盏煎至一盏去柤温服食后局方中大阿胶丸亦宜用升阳散火汤当归补血汤饮食所伤论隂阳应象论云水谷之寒热感则害人六府痺论云隂气者静则神藏躁则消亡饮食自倍肠胃乃伤此乃混言之也分之为二饮也食也饮者水也无形之气也因而大饮则气逆形寒饮冷则伤肺病则为喘咳为肿满为水泻轻则当发汗利小便使上下分消其湿解酲汤五苓散生姜半夏枳实白术之类是也如重而畜积为满者芫花大㦸甘遂牵牛之属利下之此其治也食者物也有形之血也如生气通天论云因而饱食筋脉横解汤澼为痔又云食伤太隂厥隂寸口大于人迎两倍三倍者或呕吐或痞满或下痢肠癖当分寒热轻重而治之轻则内消重则除下如伤寒物者半夏神曲干姜三稜广木巴豆之类主之如伤热物者枳实白术青皮陈皮麦蘖黄连大黄之类主之亦有宜吐者隂阳应象论云在上者因而越之苽蒂散之属主之然而不可过剂过剂则反伤肠胃盖先因饮食自伤又加之以药过故肠胃复伤而气不能化食愈难消矣渐至羸困故五常政大论云大毒治病十去其六小毒治病十去其七凡毒治病不可过之此圣人之深戒也论饮食自倍肠胃乃伤分而治之痺论云隂气者静则神藏躁则消亡饮食自倍肠胃乃伤此混言之也分之为二饮也食也又经云因而大饮则气逆因而饱食筋脉横解则肠癖为痔饮者无形之气伤之则宜发汗利小便使上下分消其湿解酲汤五苓散之类主之食者有形之物伤之则宜损其谷其次莫若消导丁香烂饭丸枳术丸之类主之稍重则攻化三稜消积丸木香见睍丸之类主之尤重者则或吐或下苽蒂散备急丸之类主之以平为期盖脾已伤又以药伤使营运之气减削食愈难消故五常政论云大毒治病十去其六常毒治病十去其七小毒治病十去其八无毒治病十去其九谷肉果菜食养尽之无使过之伤其正也不尽行复如法圣人埀此严戒是为万世福也如能慎言语节饮食所谓治未病也辩内伤饮食用药所宜所禁内伤饮食付药者受药者皆以为琐末细事是以所当重者为轻利害非细殊不思胃气者荣气也卫气也谷气也清气也资少阳生发之气也人之真气衰旺皆在饮食入胃胃和则谷气上升谷气者升腾之气也乃足少阳胆手少阳元气始发生长万化之别名也饮食一伤若消导药的对其所伤之物则胃气愈旺五谷之精华上腾乃清气为天者也精气神气皆强盛七神䕶卫生气不乏増益大旺气血周流则百病不能侵虽有大风苛毒弗能害也此一药之用其利愽哉易水张先生尝戒不可用峻利食药食药下咽未至药丸施化其标皮之力始明便言空快也所伤之物已去若更待一两时辰许药尽化开其峻利药必有情性病去之后脾胃安得不损乎脾胃既损是真气元气败坏促人之夀当时説下一药枳实一两麸炒黄色为度白术二两只此二味荷叶褁烧饭为丸以白术苦甘温其甘温补脾胃之元气其苦味除胃中之温热利腰脐间血故先补脾胃之弱过于枳实尅化之药一倍枳实味苦寒泄心下痞闷消化胃中所伤此一药下胃其所伤不能即去须待一两时辰许食则消化是先补其虚而后化其所伤则不峻利矣当是之时未悟用荷叶烧饭为丸之理老年味之始得可谓神竒矣荷叶之一物中央空虚象震卦之体震者动也人感之生足少阳甲胆也甲胆者风也生化万物之根蒂也左传云履端于始序则不愆人之饮食入胃营气上行即少阳甲胆之气也其手少阳三焦经人之元气也手足经同法便是少阳元气生发也胃气谷气元气甲胆上升之气一也异名虽多止是胃气上升者也荷叶之体生于水土之下出于秽污之中而不为秽污所染挺然独立其色青形乃空清而象风木者也食药感此气之化胃气何由不上升乎其主意用此一味为引用可谓逺识深虑合于道者也更以烧饭和药与白术恊力滋养谷气而补令胃厚再不至内伤其利广矣大矣若内伤脾胃以辛热之物酒肉之类自觉不快覔药于医者此风习以为常医者亦不问所伤即付之以集香丸巴豆大热药之类下之大便下则物去遗留食之熟性药之热性重伤元气七神不炽经云热伤气正谓此也其人必无气以动而热困四肢不举传变诸疾不可胜数使人真气自此衰矣若伤生冷硬物世医或用大黄牵牛二味大寒药投之物随药下所伤去矣遗留食之寒性药之寒性重㵼其阳阳去则皮肤筋骨肉血脉无所依倚便为虚损之证论言及此令人寒心夫辛辣气薄之药无故不可乱服非止牵牛而已至真要大论云五味入胃各先逐其所喜攻攻者尅伐㵼也辛味下咽先攻㵼肺之五气气者真气元气也其牵牛之辛辣勐烈夺人尤甚饮食所伤肠胃受邪当以苦味泄其肠胃可也肺与元气何罪之有夫牵牛不可用者有五此其一也况胃主血为物所伤物者有形之物也皆是血病血病㵼气此其二也且饮食伤于中焦止合尅化消导其食重㵼上焦腹中已虚之气此其三也食伤肠胃当塞因塞用又寒因寒用枳实大黄苦寒之物以泄有形是也反以辛辣牵牛散㵼真气犯大禁四也殊不知鍼经第一卷第一篇有云外来客邪风寒伤人五脏若误㵼胃气必死误补亦死其死也隂气有余故躁今内伤肠胃是谓六腑不足之病反㵼上焦虚无肺气肺者五臓之一数也为牵牛之类朝损暮损其元气消耗此乃暗里折人夀数犯大禁五也良可哀叹故特着此论并方庶令四海闻而行之不至天横耳此老夫之用心也胃气岂可不足复明养胃之理故经曰安谷则昌絶谷则亡水去则荣散谷消则卫亡荣散卫亡神无所依仲景云水入于经其血乃成谷入于胃脉道乃行故血不可不养胃不可不温血温胃和荣卫将行常有天命谷者身之大柄也书与周礼皆云金木水火土谷惟脩以奉养五脏者也内伤饮食固非细事茍妄服食药而轻生损命其可乎哉黄帝鍼经有説胃恶热而喜清大肠恶清冷而喜热两者不和何以调之岐伯曰调此者饮食衣服亦欲适寒温寒无悽怆暑无出汗饮食者热无灼灼寒无凔凔寒温中适故气将特乃不致邪僻也是必有因用岂可用俱寒俱热之食药致损者与内经云内伤者其气口脉反大于人迎一倍二倍三倍分经用药又曰上部有脉下部无脉其人当吐不吐者死如但食不纳恶心欲吐者不问一倍二倍不当止与𤓰蒂散吐之但以指或以物探去之若所伤之物去不尽者更诊其脉问其所伤以食药去之以应塞因塞用又谓之寒因寒用泄而下降乃应太隂之用其中更加升发之药令其元气上升塞因塞用因曲而为之直何为曲内伤胃气是也何为直而升发胃气是也因治其饮食之内伤而使生气増益胃气完复此乃因曲而为之直也若依分经用药其所伤之物寒热温凉生硬柔輭所伤不一难立定法只堕所伤之物不同各立治法临时加减用之其用药又问病人从来禀气盛衰所伤寒物热物是喜食而食之邪不可服破气药若乘饥困而食之邪当益胃气或为人所勉劝强食之宜损血而益气也诊其脉候伤在何臓方可与对病之药岂可妄㵼大真生气以轻丧身寳乎且如先食热而不伤继之以寒物因后食致前食亦不消化而伤者当问热食寒食孰多孰少斟酌与药无不当矣喻如伤热物二分寒物一分则当用寒药一分热药二分相合而与之则荣卫之气必得周流更有或先饭酒而后伤寒冷之食及伤热食冷水与氷如此不等皆当验其节次所伤之物约量寒热之剂分数各各对证而与之无不取验自忖所定方药未敢便为能尽药性之理姑用指迷辩惑耳随证立方备陈于后易水张先生枳术丸治痞消食强胃白术枳实右为细末荷叶褁烧饭为丸如梧桐子大每服五十丸多用白汤下无时白术者本意不取其食速化俱久令人胃气强实不复伤也橘皮枳术丸治老幼元气虚弱饮食不消或脏腑不调心下痞闷橘皮枳实白术右为细末荷叶烧饭为丸如梧桐子大每服五十丸熟水送下食逺夫内伤用药之大法所贵服之强人胃气令胃气益厚虽勐食多食重食而不伤此能用食药者也此药久久益胃气令人不复致伤也麴蘖枳术丸治为人所勉劝强食之致心腹满闷不快枳实大麦糵神曲右为细末荷叶烧饭为丸如梧桐子大每服五十丸用温水下食逺木香枳术丸破滞气消饮食开胃进食木香枳实白术右为细末荷叶烧饭为丸如梧桐子大每服五十丸温水送下食逺木香化滞汤治因忧气食湿面结于中脘腹皮底㣲痛心下痞满不思饮食食之不散常常痞气半夏草豆蔲仁甘草柴胡木香橘皮枳实当归稍红花右件剉如麻豆大每服五钱水二大盏生姜五片煎至一盏去滓稍热服食逺忌酒湿面半夏枳术丸治因冷食内伤半夏枳实白术右为细末荷叶烧饭为丸如菉豆大每服五十丸温水送下添服不妨热汤浸蒸饼为丸亦可如食伤寒热不调每服加上二黄丸十丸白汤送下丁香烂饭丸治饭食所伤丁香京三稜广茂木香甘草甘松缩砂仁丁香皮益智仁香附子右为细末汤浸蒸饼为丸如菉豆大每服三十丸白汤送下或细嚼亦可不拘时候治卒心胃痛甚效草豆蔲丸治秋冬伤寒冷物胃脘当心而痛上支两脇膈咽不通草豆蔲枳实白术大麦糵半夏黄芩神麴干生姜橘皮青皮炒盐右为细末汤浸蒸饼为丸如菉豆大每服五十丸白汤下量所伤多少加减服之如冬月用别作一药不用黄芩嵗火不及又伤冷物加以温剂是其治也然有热物伤者从权以寒药治之随时之宜不可不知也三黄枳术丸治伤肉食湿面辛辣味厚之物填塞闷乱不快黄芩黄连大黄神曲橘皮白术枳实右为细末汤浸蒸饼为丸如菉豆大一倍每服五十丸白汤送下量所伤服之除湿益气丸治伤湿面心腹满闷肢体沉重枳实神曲黄芩白术萝卜子红花右为细末荷叶烧饭为丸如菉豆大每服五十丸白汤送下量所伤多少服之三稜消积丸治伤生冷硬物不能消化心腹满闷京三稜广茂炒麴青橘皮巴豆陈皮丁皮益智茴香右为细末醋打面煳为丸如梧桐子大每服十丸加至二十丸温生姜汤下食前量虚实加减如更衣止后服之备急大黄丸疗心腹诸卒暴百病大黄巴豆干姜右须要精新好药捣罗蜜和更捣一千杵丸如小豆大毎服三丸老少量之益胃散治服寒药过多或脾胃虚弱胃脘痛陈皮黄茋益智仁白豆蔲仁泽㵼干姜姜黄缩砂仁甘草厚朴人参右为细末每服三钱水一盏煎至七分温服食前如脉弦恶寒腹痛乃中气弱也以仲景小建中汤加黄茋钱氏异攻散加芍药选而用之如渇甚者以白术散加葛根倍之论酒客病夫酒者大热有毒气味俱阳乃无形之物也若伤之止当发散汗出则愈矣此最妙法也其次莫如利小便二者乃上下分消其湿何酒病之有今之酒病者往往服酒症丸大热之药下之又有用牵牛大黄下之者是无形元气受病反下有形隂血乖悞甚矣酒性大热已伤元气而复重㵼之况亦损肾水真隂及有形隂血俱为不足如此则隂血愈虚真水愈弱阳毒之热大旺反増其隂火是谓元气消亡七神何依折人长命不然则虚损之病成矣金匮要略云酒疸下之久久为黒疸慎不可犯此戒不若令上下分消其湿葛花解酲汤主之葛花解酲汤白豆蔲仁缩砂仁葛花干姜神曲泽㵼白术橘皮猪苓人参白茯苓木香莲花青皮右为细末秤和匀每服三钱七白汤调下但得㣲汗酒病去矣此盖不得已而用之岂可恃頼日日饮酒此药气味辛辣偶因酒病服之则不损元气何者敌酒病故也若频服之损人天年五苓散治伤寒温热病表里未解头痛发热口燥咽干烦渇饮水或水入即吐或小便不利及汗出表解烦渇不止者宜服之又治霍乱吐利燥渇引饮之证泽㵼猪苓茯苓白术桂右为细末每服二钱热汤调服不计时候服讫多饮热汤有汗出即愈又治瘀热在里身热黄疸浓煎茵陈蒿汤调下食前服之如疸发渇及中暑引饮亦可用水调服之家秘加味枳术丸治脾胃虚弱饮食减少胸膈膨闷酒伤食积气滞腹满常服则进食寛中和畅脾胃白术枳实神曲麦糵陈皮山查肉香附缩砂仁右为细末荷叶烧陈老米饭为丸如菉豆大每服五十丸用清米饮或滚水送下如胸膈膨闷枳殻汤送下如酒伤干葛汤送下如脾胃虚弱者加人参五钱附伤食伤食方论病源曰宿食不消由藏气虚弱寒气在于脾胃之间故使谷不化也宿谷未消新谷又入脾气既弱故不能磨之则经宿而不消也令人腹胀气急噎气醋臭时或増寒壮热是也或头痛如疟之状寸口脉浮大按之反涩尺脉亦㣲而涩者则宿食不消也丹溪云伤食恶食者胸中有物宜导痰补脾用二陈汤加白术山查川芎苍术服之荳蔲橘红散温脾养胃升降隂阳和三焦化宿食丁香木香肉荳蔲人参厚朴神曲干姜半夏曲橘红甘草藿香白术右㕮咀每三钱水一盏姜三片枣一枚煎七分去渣温服保和丸専治一切食积山查神曲半夏茯苓陈皮连翘萝卜子右为末炊饼子如梧子大每服七八十丸食逺白汤下大枳殻丸治一切酒食伤胸膈闭闷疼痛饮食不消两脇刺痛呕逆恶心并皆治之蓬莪术厚朴人参青皮黒牵牛枳殻茯苓木香陈皮白术㯽榔大黄半夏麦糵神曲三稜又一方有干生姜五钱右为末姜汁煳丸如梧子大每服三四十丸姜汤下常服美食木香㯽榔丸治一切气滞心腹痞满脇肋胀闷大小便结滞不利者并亦服之木香㯽榔青皮陈皮枳殻广茂黄连黄栢香附大黄黒牵牛右为末滴水丸如豌豆大每服三五十丸食后生姜汤送下加至以利为度秘方化滞圆理一切气化一切积夺造化有通塞之功调隂阳有补㵼之妙久坚沉痼磨之自消暴积留导之立去南木香丁香青皮红橘皮黄连京三稜莪术半夏曲前八味晒干共研为细末巴豆乌梅右通和匀了用白面八钱重水调得所慢火调煳为丸如粟米大每服五七丸人盛者十丸五更空心用橘皮汤下常服磨滞不欲通泄津液嚥下停食饱闷枳殻汤下但有所积物取本汁冷下因食吐不止津液嚥下即止食泻不休及霍乱呕吐俱用冷水下赤痢冷甘草汤下白痢冷干姜汤下心动石菖蒲汤下赤白痢冷甘草干姜汤下诸气痛生姜橘皮汤下小肠气痛茴香酒下妇人血气当归汤下若欲宣积滚姜汤下仍如丸数未利再服利多饮冷水一口补住小儿量嵗数加减丸服疳积常服米饮下不拘时服孕妇勿服此药得热则行得冷则止丁香烂饭圆治食伤卒心痛三黄枳术圆治伤肉食湿面辛辣味厚之物填塞闷乱不安葛花解酲汤治饮酒太过呕吐痰逆心神烦乱胸膈痞塞手足战摇饮食减少小便不利大柴胡汤治内伤饮食郁结在里身热烦燥日晡发热如疟脉实而滑数者用此㣲利柴胡黄芩芍药半夏大黄枳实右㕮咀作一服加生姜三片枣二枚水二钟煎一钟去柤温服以利为度未利再投一服附调理脾胃调理脾胃方论内经曰胃者五藏六府之海也水谷皆入于胃五藏六府皆禀气于胃胃者五藏之本六府之大源也又曰胃为水谷之海饮食入胃游溢精气上输于脾脾气散精上归于肺通调水道下输膀胱水精四布五经并行合于四时五藏隂阳揆度以为常也以此论之若夫饮食有节寒温适宜脾胃壮实则外邪不能侵内邪不能起何恙之有哉茍因饮食失节寒温不适则脾胃虚弱而百病生焉况脾胃属土土为五行之本万物借土而生故古人以调理脾胃为医中之王道厥有㫖哉予鄙见欲人知节饮食适寒温以养脾胃之本倘有脾胃虚弱最易作疾故开诸方于后择而用之茍得脾壮实固本澄源之事也夫调中益气汤治因饥饱劳役损伤脾胃元气不足其脉弦或洪缓而沉按之无力中之下时得一澁其证身体沉重四肢倦懒百节烦疼胸满短气膈咽不通心烦不安耳鸣耳聋目有瘀肉热壅如火覩物昏花口中沃沫饮食失味怠惰嗜卧忽肥忽瘦溺色变或清利而数或上饮下便或夏月飱泄腹中虚痛不思饮食升麻柴胡橘皮木香甘草人参苍术黄茋当归芍药五味子右㕮咀作一处水煎食前热服如时显热燥是不元蒸蒸发也加生地黄黄栢如大便虚坐不得或大便了而不了腹常逼廹血虚血澁也加归身治中汤治脾胃不和呕逆霍乱中满虚痞或泄㵼参苓白术散治脾胃虚弱饮食不进或呕吐泄泻及大病后调助脾胃此药最好平胃散治脾胃不和呕吐痰水胸膈痞滞不美饮食并皆治之枳术圆治痞消食理脾强胃家秘加味枳术丸治脾胃虚弱饮食减少胸膈膨闷酒伤食积气滞腹满常服则进食寛中和畅脾胃养胃汤治脾胃虚寒呕逆恶心腹脇胀痛肠鸣泄㵼或有外感寒热如疟骨节烦疼并皆治之白术和胃丸治病久不能食而臓腑或结或溏此胃气虚弱也常服则和中理气消痰去湿和脾胃进饮食厚朴半夏白术陈皮㯽榔枳实木香人参甘草右为末生姜汁浸蒸饼为丸如梧桐子大每三十丸温水食逺服补脾丸有脾虚而恶汤药者制此丸用汤吞省口苦而易于从也白术苍术茯苓陈皮芍药右为末粥煳丸加润下丸可作催生用上热甚者加清金丸尤妙与此药必无产患养脾丸治脾胃虚冷心腹胀闷呕逆恶心泄㵼大麦蘖白茯苓人参白术干姜缩砂甘草右为末炼蜜为丸每两作八丸每服一丸细嚼姜汤下补脾汤治脾胃虚寒泄㵼腹满气逆呕吐饮食不消人参茯苓草果干姜麦芽甘草厚朴陈皮白术右㕮咀每服四钱水一盏煎七分去渣空心温服温脾散开胃进食利气散寒湿温中青皮陈皮砂仁船上茴香良姜桔梗白芷厚朴木香麦芽香附白术甘草红豆干葛右㕮咀每服三钱水一盏枣一枚煎七分去渣空心服八味理中丸治脾胃虚冷饮食不化胸膈痞闷或呕吐痰水或肠呜泄泻砂仁川姜麦芽白茯苓神曲人参白术甘草右为末炼蜜丸每两分作十丸空心用一丸姜汤嚼下或加半夏曲一两为末入盐㸃服亦可参苓平胃散治脾胃不和不思饮食心腹脇肋胀满刺痛口苦无味胷满短气呕哕恶心噫气吞酸面色痿黄肌体瘦弱怠惰嗜卧体重节痛常多自利或发霍乱及五噎八痞膈气反胃宜服厚朴橘皮苍术甘草茯苓人参右㕮咀水二盏生姜三片枣一枚煎至一盏去渣温服不拘时一方枣肉丸小豆大服五十丸姜汤下空心常服调气暖胃化宿食消痰饮辟风寒凉温四时非节之气异功散治脾胃虚冷肠鸣腹痛自利不思饮食人参茯苓白术甘草橘皮右㕮咀每服五钱生姜三片枣一枚水二盏煎八分温服六君子汤治脾脏不和不进饮食上燥下寒服热药不得者人参白术橘红半夏枳殻甘草右㕮咀每服一两生姜七片枣一枚水二盏煎至一盏去渣温服木香人参生姜枳术丸开胃进食木香人参干生姜枳实白术橘皮右件为末用荷叶烧饭为丸如梧桐子大每服三五十丸温水送下食前服藿香安胃散治脾胃虚弱不能饮食呕吐不待腐熟藿香丁香人参橘红右㕮咀水二盏生姜三片煎至一盏温服不拘时寛中进食丸滋形气美饮食神曲木香草荳蔲仁枳实半夏甘草人参干生姜青皮猪苓陈皮白术白茯苓泽㵼砂仁大麦芽右为末汤浸蒸饼丸如梧桐子大毎服三四十丸温米饮下食逺服之八珍汤治血气理脾胃当归赤芍药川芎熟地黄人参白茯苓甘草砂仁右㕮咀每服三钱水一盏姜七片枣二枚煎至七分空心温服凝神散病后収歛胃气清凉肌表人参白术茯苓山药粳米扁豆知母生苄甘草淡竹叶地骨皮麦门冬右㕮咀每服五钱水盏半姜三片枣一枚煎至一盏去渣温服加减保和丸消痰利气扶脾胃进饮食山查神曲半夏茯苓陈皮连翘萝卜子白术苍术枳实香附厚朴黄芩黄连右为细末姜汁面煳为丸如梧子大每服五十丸渐加至七八十丸食后茶汤任下加味枳术丸论曰人之一身脾胃为主胃阳主气脾隂主血胃司纳受脾司运化一纳一运化生精气津液上升糟粕下降斯无痛矣人惟饮食不节起居不时损伤脾胃胃损则不能纳脾损则不能化脾胃俱损纳化皆难元气斯弱百邪易侵而饱闷痞积关格吐逆腹痛泄痢等证作矣况人于饮食岂能一一节调一或有伤脾胃便损饮食减常元气渐惫矣故洁古制枳术之丸东垣发脾胃之论使人常以调理脾胃为主后人称为医中王道厥有㫖哉近世论治脾胃者不分隂阳气血而率皆理胃所用之药又皆辛温燥热助火消隂之剂遂致胃火益旺脾隂愈伤清纯中和之气变为燥热胃脘干枯大肠燥结脾脏渐絶而死期廹矣殊不知脾胃属土属温位居长夏故温热之病十居七八况土居四季寒热温凉各依其时岂可偏用辛热之剂哉今举枳术丸方立加减法于后白术枳实右为细末荷叶包饭烧取出杵烂和药杵匀丸如菉豆大每服五六十丸清米汤下此法一补一消取饮食缓化不令有伤东垣加陈皮一两名橘皮枳术丸治老幼元气衰弱饮食少进久服令人多食而不伤若元气素弱饮食难化食多即腹中不和疼痛泄泻此虚寒一也加人参白芍药神曲大麦芽宿砂木香若素有痰火胸膈郁塞嚥酸噎气及素有吞酸吐酸之证或有酒积㵼结痛此皆温热也加黄连白芍药陈皮石膏生甘草缩砂木香川芎若伤食饱闷痞塞不消加神曲大麦芽山查子如有食积痞块在腹者再加黄连厚朴𤓰蒌积坚者再加蓬术昆布若伤冷食不消腹痛溏泄加半夏缩砂干姜神曲大麦芽若人性多气恼夹气伤食气滞不通加川芎香附米木香黄连若胸膈不利人过服辛香燥热之药以致上焦受伤胃脘干燥呕吐膈噎反胃加黄连山栀子白芍药当归桔梗生甘草石膏胸膈顽痰胶结及大便燥秘再加芒硝若素有痰者加半夏橘红白茯苓黄芩黄连若人能食好食但食后反饱难化此胃火旺脾隂虚也加白芍药人参石膏生甘草黄连香附米木香若年髙人脾虚血燥易饥易饱大便燥难加白芍药当归人参升麻甘草山查子大麦芽桃仁此老人常服药也仁斋直指卷六仁斋直指钦定四库全书仁斋直指卷七宋杨士瀛撰明朱崇正附遗痰涎痰涎方论惟气与血能生诸病痰亦如之夫痰者津液之异名人之所恃以润养肢体者也血气和平关络条畅则痰散而无气脉闭塞脘窍凝滞则痰聚而有痰之所以发动者岂无自而然哉风搏寒凝暑烦湿滞以至诸热蒸郁啖食生冷煎煿鯹羶咸藏动风发气等辈皆能致痰也是痰作恙为喘为𠻳为壅为呕为眩晕为风癎为狂迷为忪悸或吞酸或短气或痞隔或肿胀或寒热或疼痛痰实主之人知痛生于气血孰知痰涎流注亦能纒滞而为痛乎如头风证眉稜耳角俱痛投以风药不效投以痰药収功如患眼证赤肿羞明而痛与之凉剂弗瘳与之痰剂获愈如酒家手臂痛重时或麻痺二陈汤加片子姜黄下白圆子消饮圆倍术圆辈每每就安如鬭家胸骨扑伤刺痛无已散血之剂罔功续以自己溲便饮之须臾吐痰其痛立止此皆痰涎作痛之眀证也然而顽痰满胷上脘填塞其髙者因而越之法当从权取吐或者津液不守所以痰多吐甚痰脱则精竭而毙矣疗痰之法理气为上和胃次之若风若寒若湿若热如前数者亦当推寻所受之因和胃谓何涎者脾之液也脾胃一和痰涎自散故治痰多用半夏盖半夏能利痰故也痰涎证治橘皮汤治胸膈停痰半夏茯苓陈皮细辛青皮桔梗枳殻甘草人参旋覆花右剉散每服三钱姜五厚片煎服前胡半夏汤治痰盛北前胡半夏茯苓陈皮木香紫苏枳殻甘草右剉散每服三钱姜五片乌梅少许煎服人参饮治痰亦治𠻳人参桔梗半夏曲五味子细辛枳殻赤茯苓甘草右剉散每服三钱姜五片煎服痰𠻳加紫苑添甘草星姜汤治痰去风丸白南星老生姜右各切片以水三盏磁器内煎取其半逐旋温服二圣饮治风痰南星半夏右用生姜一斤捣取自然汁浸药磁器盛之顷在锅内隔汤熬烑令姜汁尽焙干为末每挑二钱入生姜甘草少许煎汤调下或用糕煳小丸姜汤下三十丸入煅白矾少许同丸亦得大半夏汤治痰饮半夏茯苓生姜右剉碎每服三钱水二盏煎至一小盏温服如热痰加甘草少许胃不和去甘草加陈皮半夏丸消下痰涎丸白半夏老生姜右为末煑姜汁为煳丸桐子大每三十丸姜汤下豁痰丸治顽痰壅盛南星半夏白附子川灵脂直僵蚕华隂细辛白矾全蝎右为末皂角浆煑面煳为丸桐子大每二三十丸姜汤下神术丸治痰饮妙茅山苍术生油麻大枣右末为丸桐子大日干每五七十丸空心温汤下辰砂化痰丸驱风化痰辰砂白矾半夏曲南星右为末姜汁调麫煑煳丸桐子大别用朱砂衣每十丸姜汤下小儿风痰一二丸强中二姜汤温脾胃消寒痰良姜干姜青皮陈皮大半夏南星右为末姜汁调麫煑煳丸桐子大每三十丸姜汤下养正丹治肾虚气不归元痰涎上壅亦治寒痰每服二十丸用降气汤送下二陈汤吞白丸子治痰饮一证眉心眉梁骨痛状如头风二陈汤加苍术片子姜黄制枳殻各少许治酒麫积毒热生痰攻眼肿痛控痰良方喘嗽通用虢丹白矾右以钱王抟剜一火孔先入虢丹次以白矾盖顶用炭一斤煅至火尽矾枯丹黒出火毒研细煮稀麫煳丸麻子大每服十五丸沸汤泡生姜汁送下诸顽痰迷塞关窍不通声音不出以三十丸研末入全蝎少许用自然姜汁澄取清者调灌须臾吐痰立愈凡喘促胷膈膨湃寸脉急数湏从权吐之中满内实而喘者与解毒雄黄丸附诸贤论刘宗厚曰痰之为病仲景论四饮六证无择叙内外三因俱为切当盖四饮则叙因痰而显诸证者三因则论其因有所伤而生痰者也惟王隐君论人之诸疾悉出于痰此发前人所未论可谓深识痰之情状而得其奥者矣制滚痰丸一方丝治斯疾固为简便较之仲景三因有表里内外而分汗下温利之法则疎濶矣况又有虚实寒热之不同者哉夫痰病之原有因热而生痰者亦有因痰而生热者有因风寒暑湿而得者有因惊而得者有因气而得者有因酒食而得者有因食积而得者有脾虚不能运化而生者有肾虚不能降火而生者若热痰则多烦热风痰多成瘫痪竒证冷痰多成骨痺湿痰多倦怠软弱惊痰多成心痛癫疾饮痰多成脇痛臂痛食积痰多成癖块痞满其为病状种种难名王隐君论中颇为详尽学者但察其病形脉证则知所挟之邪随其表里上下虚实以治之若夫子和谓饮无补法必当去水故用吐汗下之三法治人常愈又论热药治痰之误固为详切亦有挟寒挟虚之证不可不论夫久痰凝结胶固不通状若寒凝不用温药引导必有拒格之患况有风寒外来痰气内郁者不出温散亦何以开郁行滞又有血气亏乏之人痰客中焦闭塞清道以致四肢百骸发为诸病理宜导去痰滞必当补接兼行又难拘于子和之三法也大凡病久淹延卒不便死者多因食积痰饮所致何以然者盖胃气亦頼痰积所养饮食虽少胃气卒不便虚故也亦有治痰用峻利过多则脾气愈虚津液不运痰反生而愈盛法当补脾胃清中气则痰自然运下此乃治本之法也谓医中之王道者正此类也附诸方金沸草散治外感风寒痰气内郁咳唾稠粘参苏饮亦治外感风寒痰饮停积胸膈咳嗽气促言语不能相续小青龙汤治外感风寒内生溢饮支饮倚怠喘满苏子降气汤治虚阳上攻气不升降上盛下虚痰涎壅盛中和丸治湿痰气热苍术黄芩半夏香附右为末粥丸如梧桐子大每服五七十丸姜汤下导痰汤南星橘红赤茯苓枳殻甘草半夏右㕮咀水煎生姜五片食前服茯苓圆半夏茯芩枳殻风化硝右为末蒸饼或神曲姜汁煳丸梧子大每服三十丸姜汤下此方治中脘停痰臂痛难举手足不得转有効清膈化痰圆黄连黄芩黄栢山栀香附苍术右为末蒸饼丸白汤下搜风化痰圆人参槐角子殭蚕白矾陈皮天麻荆芥半夏辰砂右为末姜汁浸蒸饼为丸辰砂为衣服四拾丸姜汤下利膈化痰圆南星蛤粉半夏𤓰蒌仁贝母香附右为末用猪牙皂角十四挺敲碎水一碗半煑杏仁去皮尖一两煮水将干去皂角擂杏仁如泥入前药搜和再入姜汁泡蒸饼丸如菉豆大青黛为衣每服五六十丸姜汤下清痰圆治清中脘热痰积乌梅枯矾黄芩苍术陈皮活石青皮枳实南星半夏神曲山查干生姜香附右为末汤浸蒸饼丸服王隐君滚痰圆括曰甑里翻身甲挂金于今头戴草堂深相逢二八求斤正硝煅青礞倍若沉十七两中零半两水丸桐子意常斟千般怪証如神効水㵼双身却不任大黄黄片芩沉香礞石一方加珠砂二两右为细末水丸梧子大每服四五十丸量虚实加减服茶清温水任下临卧食后服六君子汤治脾虚不进饮食呕吐痰水清气化痰圆清头目凉膈化痰利气半夏陈皮茯苓薄荷叶荆芥穗黄芩连翘栀子仁桔梗甘草苍术香附子右为末姜汁煎水打煳为丸如梧子大每服五十丸食后临卧各一服如肠胃燥实加酒炒大黄芒硝各一两此方即二陈汤凉膈散加香附苍术相合是也盖痰者因火而动气者因郁而成故作胸膈痞满头目昏眩今用二陈汤以豁痰凉膈散以降火而散风热香附苍术开郁顺气何疾之不愈哉节斋化痰圆论曰痰者病名也人之一身气血清顺则津液流通何痰之有惟夫气血浊逆则津液不清熏蒸成聚而变为痰焉痰之本水也原于肾痰之动湿也主于脾古人用二陈汤为治痰通用者所实脾燥温治其标也然以之而治温痰寒痰痰饮痰涎则固是矣若夫痰因火上肺气不清咳嗽时作及老痰郁痰结成粘块凝滞喉间吐咯难出此等之痰皆因火邪炎上薫于上焦肺气被郁故其津液之随气而升者为火薫蒸凝浊郁结而成嵗月积久根深蒂固故名老名郁而其源则火邪也病在上焦心肺之分咽喉之间非中焦脾胃温痰冷痰痰饮痰涎之比也故汤药难治亦非半夏茯苓苍术枳殻南星等药所能治也惟在开其郁降其火清润肺金而消化凝结之痰缓以治之庶可取効今制一方于后天门冬黄芩海粉𤓰蒌仁橘红桔梗连翘香附子青黛芒硝右为细末炼蜜入生姜汁少许和药末杵极匀丸如小龙眼大噙化一丸或嚼烂清汤细嚥之或丸为细丸如黍米大淡姜汤送下五六十丸此等老痰大率饮酒之人多有之酒气上升为火肺与胃脘皆受火邪故鬰滞而成此方用天门冬黄芩泄肺火也海粉芒硝醎以软坚也𤓰蒌仁润肺降痰香附米开郁降气连翘开结降火青黛解郁火故皆不用辛燥之药秘传豁痰丸治食积痰热陈皮山查神曲当归黄芩白术半夏黄连白茯苓甘草枳实右为细末汤浸蒸饼为丸如梧桐子大每服四五十丸临卧或食后淡姜汤送下秘𫝊滚痰圆降痰火神効大黄黄芩沉香礞石朱砂右为细末水丸如梧桐子大朱砂为衣每服四五十丸量虚实加减加味二陈汤半夏白茯苓白术香附连翘黄芩枳实前胡甘草𤓰蒌仁桔梗麦芽神曲陈皮右㕮咀水二盏姜三片煎一盏五饮汤一留饮心下二癖饮脇下三疼饮胃中四溢饮膈上五流饮肠间凡此五饮酒后伤寒饮冷过多故有此疾旋覆花人参陈皮枳实白术茯苓厚朴半夏泽㵼猪苓前胡桂心芍药甘草右剉每两分四服水二盏生姜十片同煎至六分取清温服不拘时忌食肉生冷滋味等物因酒有饮加葛根葛花砂仁蠲饮枳实圆逐饮消痰导滞清膈枳实半夏陈皮黒牵牛右为末水煮面煳为丸如梧子大每服五十丸姜汤下食后辰砂祛痰丸治酒食过多酸醎作成痰饮聚扵胸中凝则呕逆恶心流则臂痛头目昏眩腰脚疼痛深则左瘫右痪浅则蹶然倒地此药神効朱砂半夏槐角陈皮白矾荆芥生姜右为末姜汁打煳丸如梧桐子大每服五十丸生姜汤下八味圆治脾肾两虚痰唾而不咳者五虎汤治痰喘气急水饮水饮方论水之与饮同出而异名也人惟脾土有亏故平日所饮水浆不能𫝊化或停于心下或聚于脇间或注于经络或溢扵膀胱往往因此而致病矣孰谓血气痰涎能生诸疾而水饮之不能为恙乎惟水与饮漉漉有声为喘为咳为呕为泄为痞隔为胀满为眩运为怔忪为寒热为坚痛为浮肿为多唾为短气为体重气为饮隔痞满腹鸣骨痛冷痺则曰气分经脉不行血化为水四肢红肿则曰血分凡此等类皆水气之所由作也据病验证可不究其所受之原乎然则疗治之法将何先曰能以表里虚实订之斯得矣表有水者其身热𠻳喘怔忪干呕㣲利青龙汤汗之而愈里有水者其身凉呕𠻳痞满引脇痛硬十枣汤下之而安虚者脉虚心腹满而濡当以安肾圆为主加青木香圆少许以行之实者脉实心腹满而硬当以青木香圆为主用五皮散加枳殻以导之㝷常水气心下怔忪大半夏汤小半夏茯苓汤五苓散辈通用可也然而疟家多积黄水或于心下停潴或于脇间结癖惟癖为能生寒热所以疟剂多用常山盖水在上焦则吐之水不在扵上焦则常山亦能破其癖而下其水也若夫水肿证候亦此种类详见扵后请旁叅而互攷焉水饮证治芎夏汤逐水利饮通用川芎半夏茯苓青皮陈皮枳殻白术甘草右剉散每服三钱姜五厚片煎服川芎半夏能逐水也喘加去节麻黄𠻳加炒桑白皮呕加生姜半夏泄加苍术白术痞隔加枳殻桔梗胀满加缩砂白豆蔲眩运加半夏南星怔忪加白茯苓寒热疼痛下其癖浮肿体重渗其湿余以类推大半夏汤小半夏茯苓汤治诸水气半夏茯苓右剉散每服三钱水二盏半煎一盏秤生姜二钱半研取汁入药煎沸温服五苓散流行水饮每二钱沸汤调下小便更不利加防己佐之桂术汤治气分前证辣桂白术麻黄细辛甘草枳殻干姜右剉散每服三钱煎服桂苓汤治血分前证辣桂赤茯苓当归川芎赤芍药蓬莪术京三稜㯽榔苍术桑白皮大腹皮瞿麦穗青皮陈皮甘草葶苈大黄右剉散每服三钱姜五片煎服平肺汤肺与肾皆以至隂积水喘嘈嗽咳盖水乘之葶苈桑白皮北梗枳殻紫苏茎叶半夏麻黄甘草右剉散每三钱姜五片煎服治肾水用青木香圆青龙汤治表不解有水气发热干呕怔忪咳𠻳㣲喘㣲利麻黄细辛芍药干姜甘草辣桂五味子半夏右剉每服三钱水一盏半煎一盏温服十枣汤治表解里有水身凉汗出干呕短气微𠻳㣲利胸下痞满引脇硬痛芫花大㦸甘遂右件异筛末合和入乳钵研良久以肥枣十箇擘开用水一碗煮烂取汁一盏调药壮者服一钱重弱者服半钱重平旦温服别用枣汤潄下通利即以糜粥自养未利明日再服半钱请酌量用安肾圆治肾气不足膀胱虚冷川乌辣桂茯苓白术石斛白蒺蔾巴㦸苁蓉桃仁萆薢山药破故纸右末炼蜜圆如桐子每五七十圆盐汤空心服青木香圆行滞通水青木香荜澄茄补骨脂㯽榔牵牛右为末滳水圆菉豆大每二十圆熟水下五皮散治皮肤水气二和散和畅三焦治痞胀浮肿消饮圆茯苓干姜白术枳实右末炼蜜圆桐子大每十五圆米饮下倍术圆白术辣桂干姜右为末炼蜜圆桐子大每服二十圆米饮下此二药可以温中消水呕吐呕吐方论呕吐出于胃气之不和人所共知也然有胃寒有胃热有痰水有宿食有脓血有气攻又有所谓风邪入胃凡是数者可不究其所自来哉寒而呕吐则喜热恶寒四肢凄清法当以刚壮温之热而呕吐则喜冷恶热烦燥口干法当以温凉解之痰水证者唾沫怔忪先渇后呕与之消痰逐水辈宿食证者胸腹胀满醋闷吞酸与之消食去积辈腥气燥气熏炙恶心此脓血之聚经所谓呕家有痈脓不须治脓尽自愈是尔七情内郁闗隔不平此气攻之证经所谓诸郁干胃则呕吐是尔若夫风邪入胃人多不审率用参术助之栏住寒邪于此尤关利害其或恶闻食臭汤水不下粥药不纳此则翻胃之埀絶者也辩之不早其何以为对治乎虽然足阳明之经胃之络脉也阳明之气下行则顺今逆而上行谨不可洪固也然呕吐者每每大便秘结上下壅遏气不流行盍思所以区画而利导之他如汗后水药不入口者逆呕而脉弱小便复利身㣲热而手足厥者虚寒之极也识者忧焉呕吐证治附子理中汤治寒证呕吐二姜汤治寒证呕吐良姜生白姜木香丁香甘草右剉散每服三钱水盏半煎半食前服吴茱茰汤治冷涎呕吐隂证干呕通用吴茱茰生姜人参大枣右剉细每服四钱水盏半煎半食前服小柴胡汤多加生姜治热证呕吐人参须依分两用或加乌梅亦得大半夏汤治痰证呕吐半夏人参右每四钱姜七片蜜少许熟煎服小半夏茯苓汤治水气呕吐金匮云呕家用半夏以去其水水去则呕止治中汤治食证呕吐人参白术干姜甘草青皮橘红右剉每服三钱枣一枚煎服积聚大便秘者加大黄二碁子许二陈汤加缩砂丁香治宿食呕吐地黄汤治脓血呕吐生地黄川芎半夏甘草南星芍药白芷茯苓北梗前胡知母人参右剉每服三钱半姜五片乌梅一箇煎服加减七气汤治气郁呕吐半夏人参辣桂厚朴茯芩甘草右剉散每三钱半姜七片枣一枚煎服加木香亦得霍香正气散治风邪入胃呕吐半夏曲川厚朴藿香叶橘红甘草右剉散每三钱姜七片枣一枚食前煎服又养胃汤通用木香豆蔲散治翻胃呕吐人参木香肉豆蔲白豆蔲仁甘草右麄末每三钱姜枣煎服参橘汤治翻胃人参真橘红石莲肉透明乳香右末每一钱姜汤㸃服丁香煑散治翻胃呕逆丁香石莲肉北枣生姜黄秫米半合洗右水椀半煮稀粥去药取粥食之附子散治弱证翻胃大附子右并末毎一钱半粟米一捻北枣二箇煎食前服养正丹大治停寒留饮聚涎翻胃呕吐添姜煎二陈汤下呕吐家多大便秘结虚冷者用灵砂或养正丹温而利之又苏合香圆用四分感应圆用六分夹研作细圆姜汁泡沸汤下此亦温利若大便热结用蜜煮凝捻作指铤纳后部导之或用獖猪胆一枚取汁入法醋少许以笔蘸滴灌于后部或烧皂角于桶内熏谷道或用连根葱白一握汉椒五十粒捣细作饼焙热和轻粉掩脐续以葱椒煎汤熏盪身下翻胃方橘皮汤治翻胃呕吐真橘皮右每二钱姜枣略煎服连子散治翻胃右石莲肉为末入些肉豆蔲末米汤乘热调服二方患痢禁口通用温胃散治久冷翻胃附子右为末每一钱空心温米汤调下附诸方加味二陈汤治停痰气结而呕半夏陈皮白茯苓甘草砂仁丁香生姜右㕮咀每服一两水煎服附膈噎膈噎方论能饮食而能便下无斯病矣饮食不下而便稍秘则膈噎成焉皆由恚忧气结思虑伤脾以致津液枯濇而饮食不能下下则便秘不通复而上行也内经曰三阳结谓之膈子和云三阳者大小肠膀胱也结谓热结也小肠热结则血脉燥大肠热结则不能圊膀胱热结则津液涸三阳既结则前后闭濇不通必反而上行所以噎食不下纵下而复出也此阳火不下推而上行也故经又曰少阳所致为呕涌溢食不下此理明矣严氏曰五噎五膈者由喜怒不常七情伤扵脾胃郁而生痰痰与气搏升而不降饮食不下盖气留于咽嗌者则成五噎结于胸膈者为五膈五噎之名忧思劳食气也五膈之名忧恚寒热气也其病令人胸膈痞闷呕逆噎塞妨碍饮食夫喜怒忧郁内伤脾肺肝气愈盛痰火上升血液俱耗胃脘干槅其槅在上近咽之下水饮可行食物难入间或可入入亦不多名之曰噎其槅在下与胃为近食虽可入难尽入胃良久复出名之曰膈又曰翻胃所因不同病出一軆其病始有吞酸吐酸吐痰出沫痞塞嘈杂等証医者不察病原妄投峻剂愈耗真元久则脾胃渐虚血液枯濇以致𫝊导失常便秘不通治尤难矣良可叹哉治法宜养血生津清痰降火润气补脾抑肝开郁治宜枳术二陈汤降火以炒黄芩黄连清痰以竹沥姜汁开郁以神曲香附润气以杏子麻仁燥以白蜜乳汁血虚以当归地黄之类其间倘服燥热过多津液枯濇肠胃燥结屎如羊矢者不治丹溪云年髙者不治无血故也不守戒忌厚味房劳之人亦不可治张鸡峰曰噎是神思间病惟内观自养可治此一言深中病情可不信哉秘𫝊枳术二陈汤治痰气食膈呕吐痰涎翻胃嘈杂白术黒枳实陈皮茯苓香附子半夏黄连㯽榔白荳青皮呉茱茰生甘草右㕮咀用水一钟半姜三片枣一枚煎八分食逺服气虚者加人参黄茋血虚者加当归地黄郁加神曲抚芎秘𫝊半夏厚朴汤治翻胃吐痰胸满肋痛嘈杂吐涎半夏厚朴山栀川黄连广陈皮茯苓甘草黒枳实苍术泽㵼香附子青皮当归白荳右㕮咀用水一钟半姜三片煎八分不拘时服𤓰蒌实圆治膈噎胷膈痞痛彻背脇喘急妨闷𤓰蒌实枳殻半夏桔梗右为细末姜汁米煳为丸如梧桐子大每服五十丸生姜汤送下人参利膈丸治膈噎胸中不利大便结燥痰𠻳喘满脾胃壅滞推陈致新治膈气之圣药也木香㯽榔人参当归藿香甘草枳实大黄厚朴右为细末滴水为丸如梧桐子大每服五十丸温水下五膈寛中散治七气留滞饮食不下谷胀气胀通用撞气阿魏圆治五种噎疾九般心痛痃癖气块冷气攻刺参苓白术散治脾胃虚弱不能运化白术和胃丸八珍汤治证同前寛中进食丸滋形气美饮食保和丸消食开胃橘杏麻仁圆治噎膈大便燥结橘皮杏仁麻仁郁李仁右除陈皮为末三仁俱捣成膏用枣仁去核以石桕内三味捣和丸如梧桐子大每服五六十丸煎枳实汤送下食前服谨按膈噎翻胃之証皆由七情太过而动五臓之火薰蒸津液而痰火益盛脾胃渐衰饮食不得流利为膈为噎为翻胃也矣丹溪云年髙者不治盖年少之人气血未虚用药刧去痰火调其脾胃病不复矣年老之人气血已虚用药刧去痰火虽得暂愈其病立复所以然者气虚则不能运化而生痰血虚则不能滋润而生火也又云此証切不可用香燥之药而厚滋味盖证属热燥固不用香燥之药香能散气燥能耗血而滋味助火而生痰也有等庸工但见斯疾不察病因便以峻剂投入而取刻效图以厚贿不思病危复而不救可不叹哉附痞满痞满方论丹溪云痞者有食积兼湿东垣有法有方心下痞须用枳实炒黄连如禀受充实面苍骨露气实之人而心下痞者枳实黄连青皮陈皮枳殻如禀受素弱转运不调饮食不化而心下痞者宜白术山查神曲麦芽陈皮如肥人心下痞者乃有实痰宜苍术半夏砂仁茯苓滑石瘦人心下痞乃是温热在中焦宜枳实黄连葛根升麻如食后感寒饮食不化心下痞宜藿香草豆蔲吴茱茰砂仁痞挟血成窠囊用桃仁红花香附大黄之类难知云伤寒痞者从血中来从外之内从无形杂病痞者亦从血中来从内之外从有形故无形以苦泄之有形以辛散之又有虚实之殊如实痞大便秘厚朴枳实主之虚痞大便利芍药陈皮主之饮食所伤而为痞满者当用药消导其胸中窒塞欲吐者则宜吐之有气不运化及隂虚损血者以补虚之剂调之但世俗不明此理往往例用峻快药下之复痞或致危笃者多矣活人桔梗枳殻汤治伤寒痞气胸满欲絶桔梗枳殻右剉水二盏煎至一盏去滓分作二服半夏㵼心汤治汗下后身寒痞满而呕饮食不下半夏黄芩干姜人参黄连大枣甘草右七味以水一斗煮取六升去滓再煑取三升温服一升日三服仲景大黄黄连㵼心汤治心下痞大黄黄连右剉以麻沸汤二升渍之湏㬰绞去滓分温再服黄连消痞丸黄连黄芩枳实干生姜茯苓白术甘草片姜黄陈皮泽㵼半夏猪苓砂仁厚朴右为末蒸饼丸如梧子大每服一百丸温白汤送下消痞丸黄连神曲黄芩姜黄白术人参甘草缩砂仁橘皮干生姜枳实猪苓一方加泽㵼厚朴半夏右为细末汤浸蒸饼为丸如梧子大每服五七十丸白汤下枳实消痞丸枳实黄连干生姜半夏曲厚朴人参甘草白术茯苓麦芽右为末水浸蒸饼丸如梧子大每服三十五丸温水下橘连枳术丸白术枳实陈皮黄连右为末荷叶煮汤打米煳为丸如梧子大每服五十丸食后服橘皮枳术丸治老幼元气虚弱饮食不消臓腑不调心下痞闷枳术丸治痞消食强胃𤓰蒌实丸治胸痞痛彻背脇喘急妨急加味补中益气汤治内伤心下痞有痰而痞加半夏黄连四肢满闭便难而心下痞加柴胡黄连甘草大便秘燥加黄连桃仁少加大黄当归心下痞腹胀加五味子砂仁芍药呕逆者加黄连生姜陈皮冬月加黄连丁香藿香食已心下痞别服橘皮枳术丸如不能食心下痞者勿加止服本方主之附嘈杂嘈杂方论丹溪云嘈杂是痰因火动治痰为先姜汁炒黄连入痰药用炒山栀子黄芩为君南星半夏陈皮为佐热多加青黛嘈杂此乃食郁有热炒山栀姜炒黄连不可无肥人嘈杂二陈汤少加抚芎苍术白术炒山栀子嘈杂若湿痰气郁不喜食三补丸加苍术倍香附子医按蒋氏子条云心嘈索食白术黄连陈皮作丸白汤下七八十丸数服而止又云眩运嘈杂是火动其痰二陈汤加栀子芩连之类戴云此则俗谓之心嘈也二陈汤三补丸附吞酸吞酸方论内经云诸呕吐酸皆属于热又云少阳之胜呕酸原病式云酸者肝木之味也由火胜制金不能平木则肝木自甚故为酸也如饮食热则易于酸矣是以肝热则口酸也或言为寒者但谓伤生冷硬物而喜噫醋吞酸故俗医主于温和脾胃岂知人之伤于寒也则为病热盖伤寒皮毛则腠理闭宻阳气怫郁而为热故伤寒热在表以麻黄汤热药发表使腠理开通汗泄热退而愈也凡内伤冷物者或即隂胜阳而为病寒或寒热相搏而致肠胃阳气怫郁而为热亦有内伤冷物而反病热得汗泄身凉而愈也或㣲而吐为中酸俗谓之醋心法宜温药散之亦犹解表之义若久喜酸不已则不宜温之宜以寒药下之后以凉药调之结散热去则气和也所以中酸不宜食粘活油腻者谓能令气郁不通畅也宜食粝食采蔬能令气通利也丹溪云或曰吐酸素问明以为热东垣又言为寒何也予曰吐酸与吞酸不同吐酸是吐出酸水如醋平时津液随上升之气郁积而成郁积之久湿中生热故从火化遂作酸味非熟而何其有郁积之久不能自涌而出伏于肺胃之间咯不得上咽不得下肌表得风寒则内热愈郁而酸味刺心肌表温煖腠理开发或得香热汤丸津液得行亦可暂解非寒而何素问言热者言其本也东垣言寒者言其末也但东垣不言外得风寒而作収气立説欲㵼肺金之实又谓寒药不可治酸而用安胃汤加减二陈汤俱犯丁香且无治湿热郁结之法为未合经意予尝治吞酸用黄连茱茰各炒随时令迭其佐使苍术茯苓为辅佐汤浸炊饼为小丸吞之仍告以粝食蔬菜自养则病易安藿香安胃散加减二陈汤治痰饮为患呕吐头眩心悸或因食生冷脾胃不和丁香半夏陈皮茯苓甘草右㕮咀每服四钱水煎入生姜三片煎服曲术丸治中脘宿食留饮酸蜤心痛或口吐清水神曲苍术陈皮右为末生姜汁煮神曲为丸每七十丸姜汤下黄连清化丸黄连呉茱茰桃仁陈皮半夏右为末神曲煳丸菉豆大每服百丸姜汤下丹溪经验方茱茰陈皮苍术黄连黄芩桔梗茯苓右为末神曲煳丸菉豆大每服二三十丸时时津液下食后服附六郁六郁方论郁者六气血食痰湿热结聚不得发越当升不得升当降不得降者是也丹溪云血气冲和百病不生一有怫郁诸病生焉故人身诸病多生于郁或久病而生郁矣戴氏曰气郁者胸脇疼痛脉沉而澁血郁者四肢无力能食便红脉沉芤结食郁者嗳酸腹饱不喜饮食人迎脉平气口𦂳盛痰郁者动则喘息寸脉沉滑湿郁者周身走痛或关节疼痛遇隂寒而发脉沉细缓热郁者瞀闷尿赤脉沉而数内经曰五郁者金郁泄之谓渗泄解表于小便也木郁逹之谓吐之令其条逹也水郁拆之谓抑之制其冲逆也火郁发之谓汗之令其疎散也土郁夺之谓下之无壅碍也此所谓六郁者或七情之郁遏或寒热之交侵故为九气怫郁之候或雨湿之侵凌或酒浆之积聚故谓留饮湿郁之疾热郁而成痰痰郁而成癖血郁而成症食郁而成痞满此必然之理也丹溪治六郁方法气郁香附苍术抚芎湿郁白芷苍术川芎茯苓痰郁海石香附南星𤓰蒌热郁山栀青黛香附苍术抚芎血郁桃仁红花青黛川芎香附食郁苍术香附山查神曲针砂诸郁春加芎夏加苦参秋冬加呉茱茰凡药在中焦以苍术抚芎开提其气以升之假令食在气上气升则食降余倣此越曲丸神曲香附苍术川芎越栀右为细末水丸菉豆大每服五七十丸温水下六郁汤解诸郁陈皮半夏苍术抚芎赤茯苓栀子香附甘草砂仁右细切作一服加生姜三片水二盏煎至一盏温服如气郁加乌药木香㯽榔紫苏干姜倍香附砂仁如湿郁加白术倍苍术如热郁加黄连倍栀子如痰郁加南星枳殻小皂荚如血郁加桃仁红花牡丹皮如食郁加山查神曲麦蘖曲升发二陈汤治痰郁火邪在下焦大小便不利此药能使大便润而小便长陈皮抚芎茯苓半夏升麻防风甘草柴胡右细切作一服加生姜三片水一盏半煎至一盏温服升阳散火汤治热郁火郁汤仁斋直指卷七仁斋直指钦定四库全书仁斋直指卷八宋杨士瀛撰明朱崇正附遗咳嗽咳嗽方论江流滔滔日夜无声狂澜激石不平则鸣所以咳嗽者痰塞胸脘气逆不平冲击而动肺耳然亦何以致此哉曰感风伤冷挟热受湿淤血停水与夫肺实肺虚皆能壅痰而发嗽也夫肺为娇臓外主一身之皮毛内为五臓之华盖形寒饮冷最易得寒燥气郁蒸最易生热惟其易为冷热所以内外交侵动则邪气窒塞矣此非不平而鸣乎感风者鼻塞声重伤冷者凄清怯寒挟热为焦烦受湿为纒滞瘀血则膈间腥闷停水则心下怔忪或实或虚痰之黄白唾之稀稠从可知也治嗽大法肺脉浮为风邪所客以发散取之肺脉实为气壅内热以清利行之脉濡散为肺虚以补肺安之其间久嗽之人曽经解利以致肺胃俱冷饮食不进则用温中助胃加和平治嗽等辈至若酒色过度虚劳少血津液内耗心火自炎遂使燥热乘肺咯唾脓血上气涎潮其𠻳连续而不已惟夫血不荣肌故邪在皮毛皆能入肺而自背得之尤速此则人参芎归所不可无一种𫝊注病渉邪恶五臓反尅毒害尤深近世率用蛤蚧天灵盖桃栁枝丹砂雄黄安息香苏合香圆通神之剂然则咳𠻳证治于此可以问津索途矣抑犹有説焉肺出气也肾纳气也肺为气之主肾为气之藏凡咳嗽暴重动引百骸自觉气从脐下逆奔而上者此肾虚不能収气归元也当以补骨脂安肾圆主之母徒从事于宁肺诸气诸痰咳嗽喘壅之烦须用枳殻为佐枳殻不惟寛中又能行其气气下痰下他证自平咳嗽证治华盖散治肺感风寒痰壅咳𠻳麻黄紫苏子杏仁橘红桑白皮赤茯苓甘草右细剉每服二钱半姜枣煎食后服随意加制半夏添姜煎加减麻黄汤治肺感寒邪咳嗽麻黄辣桂甘草杏仁陈皮半夏右细剉拌和杏仁每三钱紫苏三叶姜四片煎服温肺汤治肺虚感冷咳𠻳呕吐痰沫干姜辣桂甘草半夏陈皮北五味子杏仁细辛阿胶右麤散每二钱半姜枣煎服三物汤治寒燠不常暴𠻳喘急鼻塞痰壅麻黄杏仁甘草右剉散每二钱半姜五片煎服金沸草散治上壅热嗽荆芥穗旋覆花麻黄北前胡半夏赤芍药甘草右细剉每二钱半加炒葶苈半钱姜四片煎服如咽喉焦燥加朴硝食后又治伤风鼻塞沸流壅𠻳若声哑嗽不止兼服人参欵花膏人参欵花膏欵冬花紫苑茸人参北五味子桑白皮右为末炼蜜圆小弹大含化一圆或淡姜汤嚼下若身热口干兼服天麻防风圆天麻防风圆人参天麻防风全蝎直僵蚕朱砂雄黄甘草牛黄麝右细末炼蜜圆桐子大每二圆紫苏薄荷汤嚼下清肺饮治肺气上热咳𠻳前胡荆芥桑白皮甘草枳殻知母贝母脑荷赤茯苓北梗紫苏阿胶杏仁天门冬右剉散每三钱姜三片乌梅一枚食后煎服如更内实与解毒雄黄圆黄连阿胶圆治肺热或咯血黄连赤茯苓阿胶右黄连茯苓同末水调阿胶和衆手圆桐子大每三十圆食后米饮下黄连赤茯苓能抑心火则肺得其清不换金正气散治伤温咳嗽加赤茯苓生干姜煎服大阿胶圆治肺虚客热咳嗽咯血呕血阿胶地黄白茯苓北五味子山药贝母百部栢子仁茯神丹参杜仲麦门冬逺志人参防风右细末炼蜜圆弹子大每一圆少水略煎食后临卧服或金沸草散加脑荷煎汤嚼下凡𠻳药不效觉胸膈腥闷乃宿血乘肺黒豆入紫苏生姜煎汁与之桑皮散治上焦有热壅血腥闷嗽声连併气不得透脑荷北梗川芎防风桑白皮黄芩北前胡柴胡紫苏赤茯苓枳殻甘草右剉细每三钱姜枣煎服或喫梨亦可小青龙汤治表证水气身热嗽喘干呕怔忪十枣汤治里有水气身凉咳痞满脇痛药証真武汤治少隂肾证水饮与里寒合而作𠻳腹痛下利白茯苓白术白芍药熟附子右剉散每二钱半加生干姜细辛五味子各半钱姜三片食前服凡年髙气弱久嗽通用仍间服养正丹补肺汤治肺虚气乏久𠻳阿胶真苏子北梗半夏甘草欵冬花紫苑细辛杏仁陈皮桑白皮青皮缩砂仁五味子石昌蒲草果右剉散每三钱姜四片紫苏三叶煎服理中圆补肺止寒𠻳人参干姜白术甘草右末炼蜜圆弹子大每一圆加炒阿胶五味子煎服加味理中汤治肺胃俱寒咳嗽人参白术干姜甘草半夏茯苓橘红细辛北五味子右细剉每服二钱半姜枣煎食前服曽经解利者迩用养胃汤人参欵花膏二药兼服治肺胃俱寒作𠻳或煎人参饮嚼下大阿胶圆亦可人参饮咳嗽痰壅通用人参北梗半夏曲五味子细辛枳殻赤茯苓杏仁甘草右细剉每三钱姜五片乌梅半箇食后煎服养肺汤治肺壅上气痰嗽人参紫苑赤茯苓杏仁真苏子陈皮桑白皮欵冬花半夏曲北梗甘草右为麤末每三钱姜四片乌梅半箇食后煎服寒者加桂宁嗽汤诸嗽通用桑白皮紫苏细辛北五味子橘皮半夏茯苓杏仁缩砂仁枳殻北梗甘草右剉散每三钱姜四片乌梅半箇食后煎服人参润肺散治咳嗽喘急痰壅鼻塞麻黄杏仁贝母人参阿胶甘草橘红北梗右麤末每二钱半紫苏三叶煎服亦能发散小儿通用冷嗽寒痰方橘皮半夏汤大七气汤夹和每三钱姜七片枣二箇同煎吞白圆子三十粒加味半夏茯苓汤治痰多咳嗽半夏茯苓陈皮五味子人参细辛甘草右剉散每四钱姜七厚片煎服南星散治风气动痰发嗽生南星枳殻细辛木香甘草右㕮咀每服三钱姜七厚片慢火熟煎服人参芎归汤治虚劳少血津液内耗心火自炎燥热乘肺咳𠻳咯血及血不荣肌动辄毛寒咳嗽当归川芎白芍药人参半夏橘皮赤茯苓阿胶细辛北五味子甘草右剉每服三钱姜四片枣二箇煎服人参芎归汤大阿胶圆兼服治肾虚劳嗽人参胡桃汤夹和定肺汤治劳气喘急七寳散治肺痿劳嗽久嗽人参欵冬花钟乳石鵞管石胡矾辣桂甘草右细末临卧以少许嚥下两次黄耆建中汤加半夏麴生干姜五味子同煎空心吞安肾圆治肾经虚寒咳嗽痰唾而色黯黒小腹动气作痛消脓饮治肺有痈脓腥气上冲呕吐咳生南星知母贝母生地黄阿胶川芎桑白皮甘草防风射干北梗天门冬脑荷杏仁半夏紫苏叶白芷白及右剉散每四钱姜七片乌梅一箇食后煎服雄黄散治传疰劳嗽肺管有虫令人喉痒雄黄安息香露蜂房桃仁麝右为末每用一钱生艾叶入生蜜研汁夹和临卧含化仍烧艾以管子吸烟熏喉苏合香圆安息香苏合香油白术丁香青木香白檀香沉香荜拨香附苛子乌犀朱砂薰陆香龙脑麝香右为细末入研药拌和用安息香膏并炼白蜜和剂每一大圆沸汤化下前气血风类后诸痛呕逆类并用此咳逆方苏合香圆用丁香柿蒂煎汤调下噫逆即咳逆胃寒所致也良姜为要药人参白茯苓佐之良姜温胃能解散胃中风邪安肾圆凡咳嗽暴重觉气从脐下逆奔而上者盖肾虚气不归元补骨脂安肾圆主之附诸方参苏饮治上膈有热咳嗽声重五物汤治风寒咳嗽肺气喘急麻黄杏仁甘草荆芥穗桔梗右㕮咀姜三片同煎温服咽痛甚者煎热后加朴硝少许一方去桔梗荆芥用半夏枳实等分人参荆芥散治肺感风邪上壅咳𠻳头目不清言语不出咽干项强鼻流清沸陈皮荆芥穗桔梗半夏细辛甘草人参杏仁通草麻右㕮咀每服四钱水盏半姜五片煎八分食后温服消风百解散治咳𠻳声重身热头疼加减三竒汤治咳嗽上气喘促胸膈不利枳梗陈皮甘草青皮人参紫苏桑白皮半夏杏仁五味子右㕮咀每六七钱入姜煎服加减㵼白散治隂气在下阳气在上咳嗽呕吐喘急桑白皮地骨皮陈皮青皮五味子人参白茯苓右㕮咀每服半两水煎入粳米二十粒人参五味子散治男女老稚诸虚百损气血劳伤涎喘欬脓或嗽咯血寒热往来夜有盗汗羸瘦困乏一切虚损人参五味子桔梗白术白茯苓甘草熟地黄当归地骨皮前胡桑白皮枳殻黄芪陈皮柴胡右㕮咀每服八钱水一盏半生姜三片煎至八分去滓温服食后服日三次烦渇加乌梅青嵩煎咳脓血加知母阿胶煎尤妙诸般嗽不已粟殻乌梅陈皮人参木香五味子桔梗杏仁石膏甘草右㕮咀每服八钱虀水二盏煎至八分去滓温服食后止𠻳烟筒方冬花蕋鵞管石雄黄艾叶右为末用帋卷筒内用火㸃烟入口内吞下就用水吞一口以塞烟气立効加味人参紫苑散治虚劳咳嗽大宁嗽汤劳𠻳诸𠻳通用神効咳𠻳治例王节斋曰咳谓有声肺气伤而不清𠻳谓有痰脾湿动而生痰咳𠻳者因伤肺气而动脾湿也病本虽分六气五臓之殊而其要皆主于肺盖肺生气而声出也须分新久虚实新病风寒则散之火热则清之湿热则㵼之久病便属虚属郁气虚则补气血虚则补血兼郁则开郁滋之润之敛之降之则治虚之法也主方杏仁白茯苓橘红五味子桔便甘草春作多上升之气宜润肺抑肝加川芎芍药半夏麦门冬黄芩知母春若伤风致欬鼻流清涕宜辛凉解散加防风薄荷紫苏炒黄芩麦门冬夏多火热炎上最重宜清金降火加桑白皮知母炒黄芩麦门冬石膏秋多湿热伤肺宜清热㵼湿加苍术桑白皮防风黄芩山栀冬多风寒外感宜解表行痰加麻黄桂枝半夏生干姜防风肺经素有热者再加酒炒黄芩知母若发热头疼鼻塞声重再加藁本川芎前胡柴胡若有痰加半夏枳殻风痰再加南星湿痰脾困少食加白术苍术有痰而口燥咽干勿用半夏南星宜加知母贝母𤓰蒌仁黄芩若夏月热痰或素热有痰加黄芩黄连知母石膏上半日欬者胃中有火加贝母石膏黄连五更嗽者同治黄昏欬者火浮于肺不宜正用寒凉药宜加五味子诃子皮歛而降之若咳嗽久肺虚滋气补血加人参黄芪阿胶当归生姜天门冬欵冬花马兠铃酒芍药之类肺热咳喘去人参用沙参此兼补气血也若午后欬者属隂虚即劳嗽也宜补隂降火如川芎当归芍药熟地黄黄栢知母竹沥姜汁天门冬𤓰蒌仁贝母此専补隂血也若火郁嗽谓痰郁火邪在中宜开郁消痰用诃子皮炒香附𤓰蒌仁半夏曲海石青黛黄芩为末蜜调为丸噙化仍服前补隂降火汤药失治则成劳若痰积食积作咳嗽者用香附𤓰蒌仁贝母海石青黛半夏曲软石膏山楂子枳实姜炒黄连为末蜜调噙化若劳嗽见血加阿胶当归芍药天门冬知母贝母桑白皮亦于前肺虚隂虚二条择用大抵咳嗽见血多是肺受热邪气得热而变为火火盛而隂虚不得安宁从火上升故治宜㵼火滋隂忌用人参等甘温补气之药然亦有气虚而咳血者则宜用人参黄茋欵冬花之药但此等证不多耳因咳而有痰者欬为重主治在肺因痰而致欬者痰为重主治在脾但是食积成痰痰气上升以致欬嗽只治其痰消其积而欬自止不必用肺药以治嗽也针灸法风门二穴肺俞二穴三里二穴附肺痿肺痈肺痿方论金匮曰热在上焦者因欬为肺痿得之或从汗出或从呕吐或从消渇小便利数或从便难又被快药下利重亡津液故得之寸口脉数其人欬口中反有浊唾涎沫者为肺痿若口中辟辟燥咳即胸中隐隐痛脉反滑数此为肺痈欬唾脓血脉数虚者为肺痿数实者为肺痈欬伤肺叶成也丹溪云宜补血养肺养气清金虚者用人参平肺散治之紫苑散治咳嗽唾中有脓血虚劳证肺痿变痈人参桔梗茯苓知母贝母紫苑甘草阿胶五味子右㕮咀水煎服一云各等分水二盏生姜三片煎至一盏食前服人参平肺散治心火尅肺传为肺痿咳嗽喘呕痰涎壅盛胸膈痞满咽嗌不利桑白皮知母甘草地骨皮青皮五味子茯苓人参陈皮天门冬如热加黄芩紫苏叶半夏右㕮咀每服五钱水二盏生姜三片煎至八分去滓温服或为末姜汁丸弹子大噙化亦得食后知母茯苓汤治肺痿喘嗽不已往来寒热自汗茯苓甘草知母五味子人参薄荷半夏柴胡白术欵冬花桔梗麦门冬黄芩川芎阿胶右㕮咀每服一两水二盏生姜十片煎至一盏去滓通口服食后生姜甘草汤治肺痿咳唾涎痰不止咽燥而渇生姜人参甘草大枣右四味以水七升煮取三升分温三服七寳散治肺痿劳嗽久嗽保和丸治劳嗽肺成痿者服之决効润肺膏治久肺燥成痿葶歴大枣㵼肺汤治肺痈喘不得卧葶歴大枣右先以水三升煑枣取二升去枣内葶歴煮取一升顿服桔梗汤治欬而胸满振寒脉数咽干不渇时出浊唾腥臭久久吐脓如米粥者为肺痈桔梗甘草右二味以水三升煮取一升分温再服则吐脓血也桔梗汤治肺痈咳嗽脓血咽喉多渇大小便赤澁桔梗贝母当归𤓰蒌子枳殻薏苡仁桑白皮防己黄茋甘草节杏仁百合右㕮咀每服五钱水盏半生姜五片煎八分不拘时服如大便秘加大黄小便赤少加木通消脓饮治肺痈脓腥气上冲而呕欬嗽针灸法肺俞二穴膻中一穴喘嗽喘嗽方论肺主气也一唿一吸上升下降荣卫息数往来流通安有所谓喘惟夫邪气伏藏痴涎浮涌唿不得唿吸不得吸于是上气促急填塞肺脘激乱争鸣如鼎之沸而喘之形状具矣有肺虚挟寒而喘者有肺实挟热而喘者有水气乘肺而喘者有惊忧气郁肺胀而喘者又有胃络不和喘出于阳明之气逆真元耗损喘生于肾气之上奔如是等类皆当审证而主治之肺虚肺寒必有气乏表怯冷痰如氷之证法当温补如官桂阿胶之类是也肺实肺热必有壅盛胸满外閧上炎之状法当清利如桑白皮葶苈之类是也水气者漉漉有声怔忪浮肿与之逐水利小便如小半夏茯苓汤五苓散辈惊忧者惕惕闷闷引息鼻张与之寛中下气如四七汤桔梗枳殻汤辈阳明之气下行今逆而上行古人以通利为戒如分气紫苏饮指迷七气汤加半夏二陈汤加缩砂施之为当真阳虚惫肾气不得归元固有以金石镇坠助阳接真而愈者然亦不可峻骤且先与安肾圆八味圆辈否则人参煎汤下养正丹主之雄黄麻黄马兠铃汉防己鸡内金诸品非不主喘也如前治法大要究其受病之原至若伤寒发喘表汗里下脚气喘满疏导収功此则但疗本病其喘自安圆机之士可以举隅而反矣虽然喘有利下而愈者亦有因㵼而殂者喘有数年沉痼而复瘳者亦有忽因他疾大喘而不救者汗出髪润喘者为肺絶身汗如油喘者为命絶直视讝语喘满者不治诸有笃病正气欲絶之时邪气盛行多壅逆而为喘然则喘之危恶又安可以寻常目之喘𠻳证治九寳汤经年喘嗽通用常服屡效麻黄橘红脑荷辣桂紫苏桑白皮杏仁大腹子甘草右细剉每服三钱姜五片乌梅一箇水煎食后临卧服或入童子小便半盏同煎尤妙定肺汤治上气喘嗽紫苑茸北五味子橘红杏仁甘草真苏子桑白皮半夏枳殻右细剉每三钱姜五片紫苏五叶食后煎服调降汤治喘嗽枳殻半夏北梗青皮陈皮真苏子㯽榔茯苓葶苈木香白豆蔲仁缩砂仁紫苏叶甘草右剉散每三钱姜五片煎服杏苏饮治上气喘嗽浮肿紫苏叶五味子大腹皮乌梅肉杏仁陈皮北梗麻黄桑白皮阿胶紫苑甘草右㕮咀每三钱姜五片煎服五味子汤治寒喘北五味子杏仁橘红麻黄甘草生干姜辣桂右麤末每服二钱半苏三叶煎服肺虚加炒阿胶喘甚加马兠铃人参胡桃汤治肺虚发喘气乏人参胡桃肉右切碎姜钱五片枣二枚食后临卧煎服盖人参定喘带皮胡桃歛肺夷坚志方三物汤寒证喘者加生干姜辣桂热证喘者加葶苈脑荷煎毕入朴硝少许玉华散清肺定喘甘葶苈桑白皮天门冬马兠铃半夏紫苑杏仁贝母百合人参百部甘草右剉散每服二钱半姜四片大枣三枚煎服小青龙汤本方去麻黄加杏仁去皮三两治水气喘嗽若小腹满更加茯苓郁李仁圆治水气乘肺动痰作喘身体㣲肿葶苈杏仁防己郁李仁真苏子陈皮赤茯苓右末炼蜜圆桐子大每三四十圆食后生姜紫苏汤下神秘汤治水气作喘陈皮北梗紫苏人参五味子㯽榔桑白皮半夏甘草右剉散每服三钱姜五片煎服小半夏茯苓汤五苓散四七汤治惊忧气遏上喘半夏茯苓厚朴紫苏叶右㕮咀每服三钱半姜七片枣二枚煎服桔梗枳殻汤指迷七气汤分气紫苏汤二陈汤安肾圆八味圆养正丹治肾虚上喘凡肾虚而喘湏以人参为佐五灵圆治久喘木香马兠零葶苈川五灵脂右为细末炼蜜圆桐子大每二十圆杏仁三箇搥碎姜三片煎汤下雄黄圆至诚修合治喘雄黄白矾木香生葶苈马兠零鸡内金淡豆䜴信砒右八味各取实分数并细末研米浆煮煳圆如胡椒大每服五圆茶清稍冷临卧送下加至七圆而止次日饮食勿用热菉豆生嚼解砒霜毒控痰良方治喘𠻳虚劳喘𠻳眩运方灵砂人参木香大香附大红川椒右细末糕煳圆麻子大每服二十圆空心食前橘皮汤下附诸方苏沉九寳汤治老人小儿素有喘疾遇寒暄不常发则连绵不已咳嗽哮吼夜不得睡桑白皮甘草大腹皮麻黄官桂薄荷陈皮紫苏杏仁右㕮咀每服三钱水盏半姜三片乌梅半箇煎六分服五味子汤治喘促脉伏而数者五味子人参麦门冬杏仁生姜陈皮枣子右㕮咀作二服每服水二盏煎至一盏食后温服四磨汤治七郁结上气喘急人参㯽榔沉香乌药右件各浓磨水和煎三五沸温服千缗汤治痰喘不能卧人扶而坐一服即安半夏甘草生姜皂角右㕮咀作一服水煎丹溪治痰喘方南星半夏杏仁𤓰蒌仁香附陈皮皂角灰萝卜子右为末神曲煳为丸每服六七十丸姜汤下五虎汤治喘急痰气麻黄杏仁甘草细茶白石膏右作一服白水煎风寒伤而喘者三抝汤华盖散神秘汤可选而用之象云止喘气促以天门冬人参黄耆为主针灸法璇玑一穴气海一穴三里二穴声音声音方论心为声音之主肺为声音之门肾为声音之根风寒暑湿气血痰热邪气有干于心肺者病在上脘随证解之邪气散则天籁鸣矣惟夫肾虚为病不能纳诸气以归元故气奔而上咳嗽痰壅或喘或胀髓虚多唾足冷骨痿胸腹百骸俱为之牵制其嗽愈重其气愈乏其声愈干君子当于受病之处图之可也按钱氏方小儿吐㵼利其小便过多以致脾虚不受钱用益黄散作效数日以后忽尔不语钱知其脾气已复肾气尚虚投以地黄圆益肾相继数剂于是能言余益信声音之根出于肾也不诬矣诸病不语或声干沉难以痊复余见活人緫括小儿疳痖见小儿类声音证治星姜饮治风邪风毒纒喉不语南星生姜橘皮右剉每服三钱紫苏五叶煎服荆苏汤失音通用荆芥苏叶木通橘红当归桂石昌蒲右等分剉煎四钱服金沸草散人参欵花膏兼服治伤风鼻塞涕流壅嗽声哑热证通用二物汤治风寒邪气留滞失音辣桂石昌蒲右剉每服二钱半新水煎细呷归荆汤治风痓口噤不语项强背直身腰反张小柴胡汤治伏暑发热汗渇暑入心胞不语加茯苓煎不换金正气散加石昌蒲治湿证声哑加桂治寒证声哑三因七气汤加枳殻甘草治气隔声沉犀角地黄汤治血证心忪语短眩冒迷忘生地黄犀角牡丹皮芍药右剉每服四钱入桃仁去皮尖七粒煎服如无犀角以升麻代朱砂圆治打扑惊忤血入心窍不语二陈汤加石昌蒲煎吞白圆子治痰证声沉金花散治失音亦治喉痺槐花新瓦上炒香热三更后床上仰卧随意食之热证通用宻陀僧散治大惊入心痰血窒塞瘖不能言亦治瘖风治桃仁汤治狐惑虫食其臓上唇疮其声哑桃仁槐子艾叶大枣右用水三盏煎至一盏半分三次服人参平补汤治肾虚声不出人参川芎当归熟地黄白芍药白伏苓兎丝子北五味子杜仲巴㦸橘红半夏曲牛膝白术补骨脂葫芦巴益智仁甘草石昌蒲右剉细每服三钱姜五片枣二枚令前煎吞山药圆七十粒五更头肾气开不得咳唾言语黙然再进上药功效胜常杏仁煎治咳𠻳暴重声音不出杏仁冬蜜砂糖姜汁桑白皮木通贝母北五味子紫苑茸石昌蒲欵冬花蕋右后六味剉以水五升煎半去滓入杏姜糖蜜夹和㣲火煎取一升半每服三合两日夜服之木通汤治诸风失音木通石昌蒲防风羌活桑螵硝全蝎直僵蚕甘草圆白南星右剉每服二钱半紫苏五叶姜五片热煎服附诸方诃子汤治失音不语诃子桔便甘草右为粗末分二贴每贴水一盏童便一盏煎至八分去滓食后温服玉粉圆治冬月寒痰结于咽喉不利语音不出鍼经云寒气客于㑹厌卒如痖宜服此药桂心草乌半夏右为细末姜汁浸蒸饼为丸如鸡头大每服一丸至夜含化多年不愈者亦効响圣破笛丸治歌讴失音不语者宜服神効连翘桔梗甘草薄荷诃子肉砂仁大黄川芎白药煎右为细末鸡子清和为丸如弹子大每用一丸临卧噙化服一方治失音不语百药煎杏仁百合诃子肉薏苡仁右为末以鸡子清和圆如弹子大每用一圆临卧噙化仁斋直指卷八仁斋直指钦定四库全书仁斋直指卷九宋杨士瀛撰明朱崇正附遗虚劳虚劳方论䝉庄有言精太用则竭神太劳则惫借是可以论病矣夫人所以根本此性命者气与血也若男若女气血均有独不能保而有之终日役役神倦力疲饥饱越常喜怒失节形寒饮冷纵慾恣情遂使五臓气血俱虚此五劳之所从始也六极七伤类焉故心家虚则便浊汗多肝家虚则筋挛目眩肾家虚则腰痛泄精肺家虚则咳嗽閧热脾胃虚则呕吐不食日就羸黄或乃胃热消谷饮食虽多亦不生肌肉而转加瘦悴矣前此数证其间大抵心下引脇俱疼盖滞血不消新血无以养之也治法大要潮热者不可过用寒凉秘结者不可骤与疎泄嗽喘者不可妄施发散咯血者不可错认以为热但以滋养荣血为上调平脏气次之某病某药又于养血调气之中而増益也其或骨间有热以至四肢缓弱不举此则骨痿欲斯疾之有瘳也艰哉虽然当归地黄黄耆芍药固养血之上药也亦当以益胃消痰辈佐之盖人以谷气为本所谓精气血气由谷气而生古人以五味五谷五药养其病者不无先后于其间也当归地黄恋膈引痰黄耆芍药多则伤胃是可胶柱调瑟而剂量轻重之不审乎抑余闻诸虚不足皆成劳倦此可疗不可恶之疾也其视𫝊疰一种实霄壤焉𫝊疰者挟邪精鬼怪之气而作也经曰人有逢年月之厄感鬼神之精无处不恶沉黙而不能的知所苦积歳渐至委顿既往侵𫝊疰于傍人湏用通神明去恶气等剂疗之或者刳麝剸犀驱伐邪恶飞丹炼石引纳清和盖为尸疰设也前集咳𠻳中亦略陈之又论劳倦之疾百脉空虚非滋润粘腻之物以养之不能实也古方用鹿鱼胶阿胶牛乳饴糖酥酪煎蜜人参杏仁当归热地黄之类正此意耳或者妄施伏火金石附子燥热等辈以致血气干涸心肾不交故火炎于上为痰𠻳为咯血为口干为五心热水走扵下为脚弱为遗精为赤白浊为小便滑数误矣哉虚劳之脉大低多弦或浮大或数皆虚劳之候也大者易治血气未定可歛而正也弦者难治血气已耗未易调补之若带双弦则为贼邪侵脾此尤难治加数剂则殆矣灸劳法膏肓二穴可以回生或肚脐相对取背嵴骨对正灸亦有验艾炷亦不可多虚劳证治十补汤虚劳通用嗽加北五味子痰加半夏发热加柴胡有汗加牡蛎虚寒加干姜皆依元药分两稍不喜食则勿用双和汤五劳六极七伤通用白芍药当归川芎黄耆熟地黄辣桂甘草右麤末每服三钱姜枣煎食前服或入二陈汤同煎地骨皮散治虚劳潮热骨蒸壮热地骨皮秦芁柴胡枳殻知母当归鳖甲川芎甘草右麤末各服三钱桃栁枝各七寸姜三片乌梅一箇同煎空心临卧各一服潮热甚加些大黄㣲利之枳殻散治虚劳大便秘澁枳殻甘草加杏仁阿胶生地黄右细剉每服三钱姜五片蜜三匙乌梅一箇同煎空腹服加味人参紫苑散治虚劳咳嗽人参北五味子紫苑茸陈皮贝母紫苏叶桑白皮白茯苓杏仁甘草加川芎半夏曲阿胶右麤末每服三钱姜七片枣二枚乌梅一箇食后煎服大阿胶圆治虚劳嗽血咯血前血类紫苏汤豆苏汤薏苡汤人参汤咳嗽门用人参饮皆可煎汤嚼下肺热加脑荷桑白皮天门冬人参芎归汤治虚劳少血肺热嗽血地黄饮治骨蒸劳热咯血生地黄捣汁入生姜汁少许服之以热退为度或利则止大宁嗽汤劳嗽诸嗽通用神效北五味子茯苓桑白皮紫苏细辛橘皮枳殻杏仁阿胶甘草罂粟殻半夏右剉散每服三钱姜五片枣二枚乌梅半箇食后煎服劳嗽多加川芎逺志圆治虚劳惊悸神气不宁逺志茯神黄蓍熟地黄人参石昌蒲当归右末粟米煳圆桐子大每二十圆米饮下龙齿汤治心怔惊悸常怀忧惧如人将捕小便或少或多或浊半夏辣桂人参白茯苓甘草当归龙骨北梗逺志枳殻黄蓍茯神右末每三钱姜五片枣二枚粳米百粒食前煎服养心汤吞十四友圆治虚劳少血心虚多惊精神恍惚辰砂妙香散治虚劳心气不平小便腻浊麝香鹿茸圆治劳损虚冷精血不足集验鹿茸圆治诸虚劳倦补养心肾滋益血气鹿茸熟地黄当归枸把子酸枣仁逺志附子沉香牛膝山药苁蓉麝右末炼蜜圆桐子大每五十圆空心盐汤下还少丹补虚劳益心肾生精血山药牛膝白茯苓山茱茰舶上茴香续断兎丝子杜仲巴㦸苁蓉北五味子楮实逺志熟地黄右末炼蜜圆桐子大每三十圆盐汤下黄耆十补汤补虚劳养血气黄耆当归熟地黄茯神白芍药人参白术酸枣仁半夏陈皮北五味子肉桂天台乌药甘草麦门冬木香沉香右剉每服三钱姜五片枣二枚食前煎服鹿茸大补汤补虚损益气血人参北五味子当归白术白茯苓熟地黄白芍药黄耆甘草阿胶续断半夏山药石斛酸枣仁栢子仁逺志川白姜辣桂鹿茸右细剉每服三钱半姜四片枣二枚食前煎服黄耆六一汤治虚劳自汗黄耆甘草加白术白芍药右麤末每服二钱姜枣煎服当归散治虚汗盗汗人参当归右麤末分两服以雄猪心一箇新水煮熟取汁两次煎药空心临卧服沉香鳖甲散治虚劳肢节疼痛参苓白术散治虚劳胃弱饮食不进人参白茯苓白术甘草山药白扁豆缩砂桔梗莲子肉薏苡仁右末每二钱枣姜略煎服治中汤人参开胃汤二陈汤可择用桃仁煎治劳疰传尸骨蒸倦弱大川椒生犀角当归续断桃仁鳖甲蛤蚧木香白矾猪牙皂角安息香苏合香雄黄麝右末炼蜜圆桐子大每二十圆米饮下或用正川椒泡汤下神授圆治𫝊尸劳疰最杀劳虫正川椒右碾末老酒浸白糕为煳圆桐子大每服三四十圆食前盐汤下逐时常服满一斤瘵疾自瘥昔人服之日久取下劳虫如小蛇状即瘥此药亦治痺辣桂煎汤下治腰痛茴香酒下治肾冷盐汤下神妙烧发方治劳瘵生发烧存性为末水调空心服此亦用枕骨之意苏合香圆皆要药也黄耆益损汤治诸虚劳倦肉桂熟地黄半夏甘草石斛当归川芎黄耆白术白芍药北五味子木香右剉细每服三钱姜五片枣二枚食前煎服有热加柴胡附诸方补隂圆论曰人之一身隂常不足阳常有余况节慾者少过慾者多精血既亏相火必旺火旺则隂愈消而劳瘵欬嗽咯血吐血等証作矣故宜常补其隂使与阳齐则水能制火而水升火降斯无病矣故丹溪先生发明补隂之説谓専补左尺肾水也古方滋补药皆兼补右尺相火不知左尺原虚右尺原旺若左右平补依旧火胜于水只补其左制其右庶得水火俱平也右尺相火固不可衰若果相火衰者方冝补火但世之人火旺而致病者十俱八九火衰成疾者百无二三且人在少年肾火正旺似不必补然慾心正炽妄用太过至于中年慾心虽减然少年斵丧既多焉得复实及至老年天真渐絶只有孤阳故补隂之药自少以至老不可缺也丹溪先生发明先圣之㫖以正千载之讹其功甚哉今立补隂丸方备加减法于后黄栢知母琐阳败龟板熟地黄五味子枸把子天门冬白芍药干姜右为细末炼净蜜和入猪骨髓三条和药末杵极匀丸如梧子大每服八九十丸空心淡盐汤送下寒月可用温酒若有夣遗精滑病者加牡蛎白术山茱茰椿根白皮若有赤白浊病者加白术白茯苓山栀仁黄连若有软弱无力者加牛膝虎胫骨防己木𤓰若有疝气病加苍术黄连山栀子仁川芎吴茱茰青皮若脾胃虚弱畏寒易泄者加白术陈皮干姜若眼目昏暗者加当归川芎菊花柴胡黄连乌犀蔓荆子防风若兼气虚之人加人参黄茋若左尺既虚右尺亦㣲命门火衰阳事不举加黒附子肉桂沉香加减补隂丸熟地黄兎丝子当归白芍琐阳杜仲牛膝破故纸枸把虎骨龟板黄栢山药人参黄茋冬加干姜右为末猪骨髓入蜜丸梧子大空心服一百丸盐汤下虎潜丸治痿与补肾丸同黄栢龟板知母熟苄陈皮白芍药琐阳虎骨干姜右为末酒煳丸或粥丸一方加金箔一片一方用生地黄懒言语加山药加炒黄栢知母炙龟板各等分干姜三分之一酒煳丸名补血丸一方无干姜冬月方加有当归一两半熟芐比前多一两余同六味地黄丸治形軆瘦弱无力多困肾气久虚久新憔悴寝汗发热五脏齐损遗精便血消渇淋浊等証妇人血虚无子者服之有効干山药山茱茰肉泽㵼牡丹皮白茯苓熟苄右为末炼蜜为丸如梧子大每服五六十丸空心白汤下寒月温酒下如肾虚有饮作痰唾生姜汤下八味丸治肾气虚乏下元冷惫脐腹疼痛夜多旋溺脚膝缓弱肢軆倦怠面皮痿黄或黧黒及虚劳不足渴欲饮水腰重疼痛小腹急痛小便不利山药丸治诸虚百损五劳七伤肌軆消瘦耳聋目暗常服壮筋骨益肾水四君子汤补气和胃进食白术人参茯苓甘草右㕮咀水煎服四物汤补血和血调经当归白芍药芎䓖地黄右㕮咀水煎服八物汤平补气血调和隂阳白术人参茯苓甘草白芍当归地黄川芎右㕮咀水煎服黄茋建中汤治男子妇人诸虚不足羸乏少力此汤药大生血气补益荣卫人参养荣汤治男妇血虚短气痿弱有汗潮热等証人参白术茯苓甘草川归黄茋肉桂白芍药逺志五味子熟地黄陈皮右㕮咀水二钟姜三片煎服加味补中益气汤治动作劳倦可服人参黄茋甘草白术当归陈皮柴胡升麻麦门冬天花粉黄栢黄芩右㕮咀用水二钟煎至一钟去滓温服加味虎潜丸治诸虚不足腰腿疼痛行歩无力壮元阳滋肾水熟地黄黄栢人参黄芪当归破故纸锁阳龟板茯苓杜仲牛膝兎丝子知母虎胫骨山药枸把子芍药右为细末炼蜜和猪嵴髓为丸如梧桐子大每服五六十丸空心盐汤送下好酒亦可干物压之济隂圆黄栢龟板陈皮当归知母虎骨琐阳牛膝山药白芍砂仁杜仲黄茋熟芐枸把子故纸兎丝子右为末以地黄膏为丸如梧子大每服七十丸人参固本圆夫人心藏血肾藏精精血充实则须髪不白颜貌不衰延年益夀其夭阏者多由服性热之药不能滋生精血也而药之滋补精血者无出于生熟二地黄世人徒知服二地黄而不知服二门冬为引也盖生地黄能生心血用麦门冬引入所生之地熟地黄能补肾精用天门冬引入所补之地四味互相为用本草又以人参为通心气之主故宜加焉生地黄熟地黄天门冬麦门冬人参右为末炼蜜为丸如梧子大每服五十丸空心温酒淡盐汤任下如有痰者生熟地黄各用姜汁炒过恐泥隔故也三才封髓丹降心火益肾水天门冬熟地黄人参黄栢砂仁甘草右为末水煳丸如梧子大每服五十丸用苁蓉半两切作片子酒一盏浸一宿次日煎三四沸去滓空心送丸子固真丹治诸虚百损五劳七伤水火不升下元虚冷脐腹疼痛人参干山药当归黄茋黄栢白术杜仲补骨脂五味子泽㵼白茯苓牡丹皮山茱茰熟地黄右前药为极细末和地黄膏拌匀却入炼蜜为丸如梧桐子大每服八九十丸空心淡盐汤送下腰腿无力加牛膝一两酒炒败龟板一两半酥炙夏天服加桂半两脉弱食少再加附子半两沉香大补丸専治下焦虚弱补益元气久服身轻軆徤五臓调和血脉通泰功効甚妙黄栢知母熟地黄芍药陈皮牛膝锁阳当归败龟板虎胫骨山茱茰山药沉香白茯苓牡丹皮杜仲泽㵼大茴香人参右件各要制度如法晒干碾为细末酒煮黒羊羔肉熬为膏去骨内加猪嵴髓二寸再加火熬和药为丸如梧桐子大每服四五十丸空心温酒送下干物压之仙传班龙圆蜀中有一道人童颜漆发眉宇疎秀自歌曰尾闾不禁沧海竭九转神丹都漫説惟有班龙顶上珠能补玉堂关下穴仙人许仲逺得受其方道人曰吾饵此药今夀四百二十三嵗縁汝有仙骨故此相授言讫化白鹤飞去许仙后𫝊于世此药理百病养五臓补精髓壮筋骨益心志安魂魄令人悦泽驻颜轻身延年益夀久服成地仙矣鹿霜鹿胶兎丝子栢子仁熟地黄右为细末先将鹿胶用无灰酒扵磁器内慢火化开却将胶酒煮煳和杵二千下丸如梧子大每服四五十丸空心盐汤下或酒亦可煮炼鹿霜胶法用新鹿角三对每对各长二寸截断长流水浸三日刷去垢每一斤用楮实子一两桑白皮黄蝎各二两以铁锅器内以水煮三昼夜鱼眼汤慢火煑不可断火常添热汤不可添冷水毋令露角三日取出角削去黒皮薄切晒干碾为末即成鹿霜也右将煮鹿角汁泸去滓如熬胶法同却以慢火熬倾磁盆内候冷凝切作片隂干成胶经验养荣丸治男妇气血两虚精神短少脾胃不足形軆羸乏白术黄茋芍药逺志当归身山药熟地黄五味子人参白茯苓山茱茰生地黄陈皮右为细末用鸭一只取血入蜜炼和前药为丸如梧桐子大每服八十丸白盐汤送下寒月盐酒送下如咳嗽加麦门冬贝母紫苑欵冬花各一两热加黄栢知母各一两遗精带浊加牡蛎一两真龙骨五钱吐衂血腥加牡丹皮赤芍药各一两秘传大补元圆治男妇诸虚百损五劳七伤形体羸乏腰背疼痛遗精带浊黄栢知母龟板淮熟地黄牛膝麦门冬肉苁蓉虎胫骨淮山药茯神黄芪杜仲枸把子何首乌人参当归身天门冬五味子淮生地黄白芍药冬加干姜紫河车一具一名混沌皮即今之胞衣右共为极细末炼净蜜入猪嵴髓三条和前药杵匀丸如梧桐子大每服八十丸空心淡盐汤下寒月可用温酒送下如梦遗白浊加牡蛎一两白术山茱茰各一两五钱茯苓二两秘传当归膏治五劳七伤诸虚劳极脾胃虚弱养血和中滋荣筋骨养隂抑阳当归生地黄熟地黄薏苡仁白芍药白茯苓白术莲子山药人参甘草枸把子贝母地骨皮麦门冬天门冬五味子琥珀右各细剉和足以水十斤㣲火煎之如再加水十斤如此四次如法泸去滓取汁文武火煎之渐加至三分后以文武火煎之如法为度每斤加炼熟浄蜜四两春五两夏六两共熬成膏如法吐血加牡丹皮二两骨蒸加青蒿汁二碗童便二碗劳痰加钟乳粉一两秘传逺志养心丹治心虚手振生地黄逺志当归甘草栢子仁酸枣仁川芎人参茯神半夏南星朱砂麝香石菖蒲琥珀真金箔右为细末汤浸蒸饼为丸如菉豆大每服四五十丸津唾嚥下痰用姜汤送下茯苓补心汤治心虚耗不藏精血以致面色黄悴五心烦热咳嗽唾血及妇人怀姙恶阻呕吐亦服之人参茯苓陈皮桔便枳殻前胡川芎地黄川归芍药甘草半夏紫苏干葛右㕮咀水二盏姜三片枣一枚煎服平补镇心丹治心血不足时或怔忡夜多异梦如堕层崖常服安心肾益荣卫白茯苓五味子车前子茯神肉桂麦门冬逺志天门冬山药熟芐酸枣仁人参龙齿朱砂右为末炼蜜丸如梧桐子大每服二十丸空心米饮温酒下八物定志圆补益心神安定魂魄去邪热治痰人参石菖蒲逺志茯苓茯神朱砂麦门冬白术牛黄右为细末炼蜜为丸如梧子大米饮下五十丸无时天王补心丹宁心保神益血固精壮力强志令人不忘清三焦化痰涎去烦热除惊悸疗咽干育养心神熟地黄白茯苓人参逺志石菖蒲𤣥参栢子仁桔梗天门冬丹参酸枣仁麦门冬甘草百部五味子茯神当归杜仲右各等分为细末煑蜜丸如弹子大每两作十丸金箔为衣每服一丸用灯心枣汤化下食逺临卧服或作小丸亦可灸法膏肓俞二穴百劳一穴心俞二穴肾俞二穴三里二穴关元一穴三焦俞二穴皆可灸之虚汗虚汗方论汗者表虚而津液为之发泄也夫人以卫气固其表卫气所以温肌肉充皮肤肥腠理司开阖衞气一虚则肌肉不温皮肤不充腠理不肥而开阖失其司耳或昏或醒浸浸而出者曰自汗睡困则出醒而复収者曰盗汗若风若暑若湿邪气与卫气相干以至喜怒惊恐嗜慾劳伤皆能致之表虚者与之黄耆芍药官桂之剂邪气相袭者与之㣲㣲解散之剂惊恐劳伤者养心补肾之剂独不可调理之乎然而人之一身负隂抱阳平则宁偏则病隂虚阳必凑故发热汗出如水热而涌阳虚隂必乘故发厥汗出如水溢而流要之汗者血之异名阳主气气为卫隂主血血为荣气血二者俱不可一日馁矣抑余闻之汗出髪润一不治也汗出如油二不治也汗凝如珠三不治也君子见几辩之不可不早虚汗证治建中汤治表虚自汗官桂芍药甘草右剉散每服四钱姜五片枣二枚食前煎服本方加黄耆一两名黄耆建中汤治虚劳自汗加当归一两名当归建中汤治妇人血虚自汗其自汗漏不止者加桂半两熟附子半箇名桂枝附子汤每服四钱姜七片枣二枚空心煎服黄耆六一汤加白术芍药治诸虚自汗当归散治虚汗盗汗术苓汤治虚汗盗汗黄耆防风白茯苓白术麻黄根节甘草右剉细每服三钱入小麦百粒同煎临卧服加牡蛎亦得牡蛎散治诸虚軆常自汗惊惕不宁左顾牡蛎麻黄根黄耆加白术甘草右剉每服三钱小麦百余粒同煎服龙胆散治盗汗有热龙胆草防风右为末每服一钱温米饮调下临卧服防风散治盗汗川芎人参防风右为末每服一钱临卧米饮调下温粉止汗法川芎白芷白术藁本右为末每药末一两入米粉三分夹和扑身无槀本亦得附诸方耆附汤治气虚阳弱虚汗不止肢軆倦怠黄耆附子右㕮咀每服四钱水二钟煎至一钟去滓临卧通口服大补黄耆汤治自汗虚弱之人可服黄耆防风川芎山茱茰肉当归白术肉桂甘草五味子人参肉苁蓉白茯苓熟芐右每服五钱枣二枚水煎服防己黄耆汤治风湿相搏时自汗出加味建中汤治诸虚自汗白术黄茋白芍药肉桂甘草当归右㕮咀用水一盏半加炒浮小麦一撮煎八分去滓入饧少许再煎温服当归六黄汤治盗汗之圣药也当归生地黄熟地黄黄栢黄芩黄连黄茋右剉每服一两水二钟煎至一钟去滓临卧通口服一方治盗汗白术茯苓右㕮咀每服一两水一盏生姜三片枣一枚煎八分去滓温服食前一方治脾虚盗汗人参当归右二味等分每服秤五钱先用猪心一枚破作数片并心内血煎汤澄清汁煎前药服劳瘵劳瘵方论瘵虫食人骨髓血枯精竭不救者多人能平时爱䕶元气保养精血瘵不可得而𫝊惟夫纵慾多淫苦不自觉精血内耗邪气外乘是不特男子有伤妇人亦不免矣然而气虚腹馁最不可入劳瘵者之门弔丧问疾衣服器用中皆能乘虚而染触间有妇人入其房睹其人病者思之劳气随入染患日久莫不化而为虫治瘵之法大抵以保养精血为上去虫次之安息苏合阿魏麝犀丹砂雄黄固皆驱伐恶气之剂亦须以天灵葢行乎其间盖尸病者鬼气也伏而未起故令淹纒得枯骸枕骨治之魂气飞越不复附人于是乎瘥外此则虎牙骨鲤鱼头皆食人之类也其亦枕骨之亚乎要之发用以前当以川芎当归先立乎根本之地劳瘵证治芎归血余散治瘵疾先用此次以鳖甲生犀散取虫室女顶门生髪真川芎当归木香桃仁安息香雄黄全蝎江上大鲤鱼头右为末分作四服每服井水一大碗浄室中煎八分入红硬降真香末半钱烧北斗符入药月初五更空心向北目天呪曰瘵神瘵神害我生人吾奉帝勑服药保身急急如律令念呪五遍面北服药毕面南吸生气入口腹中烧降真香置床下午时又如前服药鼈甲生犀散治瘵疾杀瘵虫取出恶物天灵盖生鳖甲虎长牙安息香鸡心㯽榔桃仁生犀角木香甘遂降真香干漆阿魏穿山甲雷贠全蝎蚯蚓右件为末每服半两先用䜴心四十九粒东向桃李桑梅小稍各二茎长七寸生临青七叶青蒿一小握葱白连根洗五片石臼内同杵用井水一碗半煎取一盏入童子尿一盏并药末煎取七分入麝一字月初旬五更空心温服即以被覆汗恐汗中有细虫软帛拭之即焚其帛少时必㵼虫以净桶盛急钳取虫付裂火焚之并収入磁器中瓦片傅雄黄盖之泥和灰扎埋深山絶人行处虎牙圆治劳瘵瘦悴咳喘声哑骨痿杀下瘵虫紫河车麝大红川椒虎头闗骨黄狗头鹿茸生鳖甲桃仁秦胶木香明阿胶雄黄安息香生髪右细末以紫河车狗肉杵粘为圆桐子大每七十粒月首五更空心米汤下午时又服如无胎衣以雄猪肚代用修事同雄麝圆治劳瘵杀瘵虫下恶物雄黄雌黄青黛代赭朱砂大虾䗫男子天灵盖安息香阿魏麝川巴豆肉右细末软粳饭头揉和杵圆桐子大每二十粒桃仁十四箇去皮研煎汤月初五更空心下五枝散取下𫝊尸劳虫桃枝李枝梅枝桑枝石榴枝青蒿苦练根生蓝青葱白右以童尿一升半煎取其半去滓入安息香苏合香阿魏各一钱煎至一盏泸清调朱砂雄黄雷圆枯白矾硫黄末各半钱鸡心㯽榔末一钱半麝一字分作二服月头五更空心进一服五更五㸃又进一服约午前取下瘵虫净桶盛急钳収入油铫内煮仍倾油虫入磁器灰扎埋山僻处蓝汁方杀瘵虫恶虫皆化为水生蓝青叶右入雄黄枯白矾安息香红硬降真香末各半钱麝少许研和月头五更空心服蓝青杀诸虫解诸毒蛊毒通用此方猫肝方杀瘵虫黒猫生取肝晒干右为末月首五更空心醇酒调服或用酒浸而食之木香蛤蚧圆治劳瘵久嗽声干骨痿瘦瘁蛤蚧生鳖甲白茯苓川芎当归北五味子牛膝绵黄耆柴胡知母贝母鸡心㯽榔明阿胶巴㦸桃仁肉豆冦木香秦芁羌活破故纸生髪右细末炼蜜丸弹子大每一圆煎枣汤空心嚼下参耆散治劳瘵𠻳喘咯血声焦潮热盗汗柴胡明阿胶黄耆白茯苓紫苑茸当归川芎半夏贝母枳殻北梗秦胶甘草人参北五味子羌活防风杏仁欵冬花桑白皮生鳖甲右麤末每服二钱半姜枣煎食后少顷服全鳖圆治劳瘵虚热𠻳喘知母贝母杏仁柴胡川芎当归明阿胶右麤截入厚磁器中用中等活鳖一箇生宰于头上去鳖病以鳖肉并血并药用醇酒五升同浸一宿蜜纸封次早慢火同煮俟香熟取鳖令病者随意食之只留鳖甲并骨并药焙干为末以浸药酒汁调米粉为煳圆桐子大每七十圆不时米饮下神授圆论治瘵疾瘵虫有効但随时用饭头圆服之庶得药味鲜瘵有数虫如蜈蚣如小蛇如虾䗫如马尾如乱丝如烂麫如苍蝇如壁蚰虫上紫下白形鋭足细而有口或如白蚁孔窍中皆出此皆劳瘵根毒若传至三人则如人形如鬼状前方鳖甲生犀散已服后凖七日又再服之附论滑伯仁论曰劳患人者有病机之不同有形状之不一肌肤羸瘦骨热如蒸服药无効针灸无功何也对曰劳者虚劳也是因体虚之人房劳过损酒怒多端气虚血耗诸疾蜂生致使隂阳失序寒热自生阳虚曰生寒隂虚曰发热乆虚久热变为骨蒸久则成劳久劳成疰疰者住也有二十四种之名有三十六种之类有九十九种之形种种不同症症各异内有劳疰尸疰鬼疰食疰虫疰毒疰此六者为传尸之劳患灭门絶户医难治之又云所因少壮之时醉饱迷房劳伤心肾盖心主血肾主精精竭血衰失于调䕶而无滋化之源致生融融之热咳咳之痰隂虚盗汗夜夣鬼交遗精困倦腰背酸疼咯血咯痰颊红喉痛饮食减少骨肉枯羸是为不治故曰患此疾者有气虚有血虚气虚者易治血虚者难调故也又云治虚劳世用寒凉之药治热症热之愈热用热药治寒症寒之愈寒何也对曰东垣有云用苦寒之剂妄治劳伤之热大寒则愈虚其中大热则愈怯其内治疗无端致伤脾胃殊不知甘能缓火劳者温之保全者当求㣲病之初莫治已病之后察气血之亏盈审病源之要道补益温平无不効验故集诸方补附于后附诸方加味十全大补汤治发热渐成劳瘵者十全大补汤加柴胡黄连煎服如热在骨髓更加青蒿鳖甲煎服青骨散治男子妇人五心顿热欲成劳瘵生地黄人参防风北柴胡薄荷叶秦芁赤茯苓胡黄连熟地黄右㕮咀每服五钱水一盏煎七分温服太上混元丹治劳损五臓补益真气紫河车沉香朱砂人参苁蓉乳香安息香白茯苓右为末入河车膏子和药末杵千百下丸如梧桐子大每服七十丸空心温酒下沉香汤尤准服之可以轻身延年补损扶虚如病证虚极又须増加后项药味川巴㦸钟乳粉阳起石鹿茸龙骨附子黄茋桑寄生紫苑生鹿角修制为末和前药为丸如妇人血海虚损荣卫不足多致潮热经候不调或闭断不通又宜増加此药当归石斛紫石英栢子仁鹿茸鳖甲卷栢叶牛膝修制为末和前药为丸汤使如前虚寒者加炮熟附子二两咳嗽者加紫苑茸二两黄茋饮子治诸虚劳瘵四肢倦怠潮热乏力日渐黄瘦胸膈痞塞咳嗽痰多甚则唾血黄茋当归紫苑茸石斛地骨皮人参桑白皮附子鹿茸欵冬花半夏甘草右㕮咀每服四钱水一盏姜七片枣一枚煎服此药温补荣衞枯燥不宜进唾血加阿胶蒲黄各半两乐令建中汤治臓腑虚损身軆消瘦潮热自汗将成劳瘵此药大能退虚热生血气经验地仙散治骨蒸肌热一切虚烦五蒸汤治骨蒸劳热自汗苏合香圆治劳瘵𫝊尸骨蒸发热肺痿喘急地骨皮散治虚劳潮热骨蒸壮热瘵証遇仙灸治瘵捷法取癸亥日二更后六神皆聚时解去下衣直身平立以墨黙记腰上两傍䧟处谓之腰腿穴然后上床合面卧每穴灸七壮劳虫或吐或㵼而出取后用火焚之弃于江河中恐害人故也或依崔氏穴法灸之宜服后将军丸将军丸治𫝊尸劳瘵前灸法并此药乃异人𫝊授累经验锦文大黄麝香管仲牙皂桃仁㯽榔雷丸鳖甲芜荑右为末先将蒿叶二两东边桃栁李桑叶各七片水一碗煎七分去滓入蜜一大盏再熬至成膏入前药末及麝安息香捣丸如梧桐子大每服三十丸食前枣汤下七圣神効散治男子妇人逺年近日五劳七伤喘嗽血尸劳等疾前药无効针灸不应命将终服此神効鹿茸大补汤十全大补汤黄耆益损汤进热饮清心莲子饮地骨皮散鳖甲散方右各一贴用无灰酒三升浸磁器瓶内半月开时空心进二盏轻者半月重者一月必然痊可劳瘵治例王节斋曰男子二十前后色慾过度损伤精血必生隂虚火动之病睡中盗汗午后发热哈哈咳嗽倦怠无力饮食少进甚则痰涎带血咯唾出血或咳血吐血衂血身热脉沉数肌肉消瘦此名劳瘵最重难治轻者用药数十服重者期以嵗年然必须病人爱命坚心定志絶房室息妄想戒恼怒节饮食以自培其根否则虽服良药无用也此病治之于蚤则易若到肌肉消烁沉困着床尺脉沉取细数则难为矣又此病大忌服人参若曽服过多者亦难治今制一方于后治色慾証先见潮热盗汗咳嗽倦怠趂早服之主方川芎熟地黄白芍药当归黄蘖知母生地黄甘草白术天门冬陈皮干姜生姜三片水煎空心温服若咳嗽盛加桑白皮马兠铃𤓰蒌仁五味子若痰盛加姜制半夏贝母𤓰蒌仁若盗汗多加牡蛎酸枣仁浮小麦若潮热盛加桑白皮沙参地骨皮若夣遗精滑加牡蛎龙骨山茱茰若赤白浊加白茯苓黄连若兼衂血咳血出于肺也加桑白皮黄芩山栀仁若兼嗽血痰血出于脾也加桑白皮贝母黄连𤓰蒌仁若兼呕血吐血出于胃也加山栀黄连干姜蒲黄韭汁姜汁若兼咯唾血出于肾也加桔梗𤣥参侧栢叶若先见血証或吐衂盛大者宜先治血治法轻少者凉血止血盛大者先消瘀血次止血凉血盖血未多必有瘀于胷膈者不先消化之则止之凉之不应也葛可久十药神书方可次第检用方内惟独参汤止可用于大吐血后昏倦脉㣲细气虚者气虽虚而复有火可加天门冬若如前所云隂虚火动潮热盗汗咳嗽脉数不可用也説见本草集要人参条下明白此病属火大便多燥然须节调饮食勿令泄㵼若胃气复坏泄泻稀溏则前项寒凉之药难用矣急宜服药理脾胃用白术茯苓陈皮半夏神曲麦芽甘草等药候胃气复然后用前本病药収功保后可合补隂丸常服之及用葛可久方又治劳瘵証方法心法附録曰夫人之生也本天地氤氲之气在乎保养真元固守根本则万病不生四肢康徤若曰不养真元不固根本疾病由是生焉且真元根本则气血精液也余尝闻葛先师有言曰万病莫若劳証最为难治盖劳之起因人之壮年气血完聚精液充满之际不能保养性命酒色是贪日夜躭嗜无有休息以致耗散真元虚败精液则呕血吐痰以致骨蒸軆热肾虚精竭面白额红口干咽燥白浊遗精盗汗饮食艰难气力全无谓之火盛金衰重则半年而毙轻则一载而亡见医者不究其源不穷其本或投之以大寒之剂或疗之以大热之药妄为施治絶不取効殊不知大寒则愈虚其中大热则愈竭其内所以世之医劳者万无一人焉先师用药治劳如羿之射无不中的今开用药次第于后用药之法如呕吐咯嗽血者先以十灰散遏住如甚者须以花蕋石散止之大抵血见热则行见寒则凝见灰则止理之必然止血之后其人必倦其軆次用独参汤一补令其熟睡一觉不要惊动睡起病去五分后服诸药保和汤止嗽宁肺保真汤补虚除热太平丸润肺除痿消化丸下痰消气保和汤内分血盛痰盛喘盛热盛风盛寒盛六事加味和之保真汤内分惊悸淋浊便澁遗精燥热盗汗六事加味用之余无加用服药之法每日仍浓煎薄荷汤灌嗽喉中用太平丸先嚼一丸徐徐嚥下次噙一丸缓缓溶化至上床时亦如此用之夜则肺窍开药必流入窍中此诀要𦂳如痰壅却先用饴糖拌消化丸一百丸吞下次又依前噙嚼太平丸令其仰面卧而睡服前七药后若肺有嗽可煮润肺丸食之如常七药之前有余暇煮此服之亦可续煑白凤膏食之固其根源完其根本病可之后方可合十珍丸服之此为収功起身之妙用也甲字号十灰散治劳証呕血吐血咯血嗽血先用此药止之大蓟小蓟栢叶荷叶茅根茜根大黄山栀牡丹皮棕榈皮右各烧灰存性研极细末用纸包碗盖于地上一夕出火毒用时先将白藕捣绞汁或萝卜汁磨京墨半碗调服五钱食后下如病势轻用此立止如血出成升斗者用后药止之乙字号花蕋石散五内崩损涌喷血出升斗用此止之花蕋石右童子小便一钟煎温调末三钱甚者五钱食后服下如男用酒一半女用醋一半与小便处处和药服使瘀血化为黄水服此讫以后药补之丙字号独参汤止血后服此药补之大人参右㕮咀水二钟枣五箇煎不狗时细细服之服后宜熟睡一觉后服诸药除根丁字号保和丸治劳嗽肺成痿者服之决効知母贝母天门冬欵冬花麦门冬天花粉薏苡仁杏仁五味子粉草马兠铃紫苑百合桔梗阿胶当归生苄紫苏薄荷一方无地黄有百部右以水煎生姜三片入饴糖一匙入药内服之每日三服食后进加减于后血盛加蒲黄茜根藕节大蓟小蓟茅花痰盛加南星半夏橘红茯苓枳殻枳实括蒌实喘盛加桑皮陈皮大腹皮萝卜子葶苈苏子热盛加山栀子黄连黄芩黄栢连翘风盛加防风荆芥金沸草甘菊细辛香附寒盛加人参芍药桂皮五味蜡片戊字号保真汤治劳証体虚胃蒸服之决补当归生苄白术黄茋人参莲心赤茯苓白茯苓天门冬麦门冬陈皮白芍药知母黄栢五味子柴胡地骨皮熟苄赤芍药甘草右以水煎生姜三片枣一枚食后服惊悸加茯神逺志栢子仁酸枣仁淋浊加萆薢台乌药猪苓泽㵼便加木通石苇萹蓄遗精加龙骨牡蛎莲须连子燥热加滑石石膏青蒿鳖甲盗汗加浮麦子牡蛎黄茋麻黄根已字号太平丸治劳証久嗽肺痿肺痈并皆噙服天门冬麦门冬知母贝母欵冬花杏仁当归生地黄熟地黄黄连阿胶珠蒲黄京墨桔梗薄荷白蜜麝香右为细末和匀用银石器先下白蜜炼熟后下诸药末搅匀再上火入麝香略熬三二沸丸如弹子大每日三服食后细嚼一丸煎薄荷汤缓缓化下次噙一丸临卧时如痰盛先用饴糖拌消化丸吞下却噙嚼此丸仰卧使药流入肺窍则肺清润其嗽退除七日病痊凡一切咳𠻳只服此药立愈庚字号沉香消化丸治热痰壅盛青礞石明矾猪牙皂角南星半夏白茯苓陈皮枳殻枳实薄荷沉香黄芩右为细末和匀姜汁浸神曲搅煳为丸如梧桐子大每服一百丸每夜临卧饴糖拌吞次噙嚼太平丸二药相攻痰𠻳除根辛字号润肺膏治久嗽肺燥肺痿羊肺杏仁柿霜真酥真粉白蜜右先将羊肺洗净次将五味入水搅粘灌入肺中白水煮熟如常服食前与七药相间服之亦佳壬字号白凤膏治一切久怯弱极虚惫咳嗽吐痰咳血发热黒嘴白鸭大京枣参苓平胃散陈煮酒右将鸭縳定脚量患人饮酒多少随量以酒盪温将鸭项割开滳血入酒搅匀饮之直入肺经润补其肺却将鸭干挦去毛扵脇边开一孔取其肠杂拭干次将枣子去核每箇中实纳参苓平胃散末填满鸭肚中用麻扎定以沙瓮一箇置鸭在内四围用火慢煨将陈煮酒作三次添入煮干为度然后食其枣子隂干随意食用参汤送下后服补髓丹则补髓生精和血顺气癸字号补髓丹治久劳虚败髓干精竭血枯气少服前药愈后服此药猪嵴膂羊嵴髓团鱼乌鸡四味制净去骨存肉用酒一大碗于沙瓮内煮熟擂细再入后药大山药莲肉京枣柿霜四味修制净用井花水一大瓶于沙瓮内煮熟擂细与前熟肉一处再用慢火熬之却下明胶真黄蜡右二味逐渐下与前八味和一处擂成膏子和平胃散末四君子汤末知母黄栢末各一两共一十两搜和成剂如十分硬再入白蜜同熬取起放青石上用木搥打如泥丸如梧桐子大每服一百丸不拘时候枣汤下仁斋直指卷九仁斋直指钦定四库全书仁斋直指卷十宋杨士瀛撰明朱崇正附遗漏浊漏浊方论精之主宰在心精之藏制在肾凡人酒色无度思虑过情心肾气虚不能管摄往往小便频数漏浊之所由生也因小便而出者曰尿精因见闻而出者曰漏精心不足而挟热者为赤浊心不足而肾冷者为白浊隂不升阳不降上下乖暌是以有清浊不分之证药法品量条列于下要必体认之精而后发用之审欤外此又有脾精不禁小便漏浊淋沥不止手足力乏腰背酸疼盍用苍术等剂以敛脾精敛脾谓何精生于谷也漏浊证治约精圆治小便中泄精不止白龙骨新韭子右末酒调糯米为煳圆桐子大每服叄拾圆空心塩汤下莲子六一汤治心热赤浊石莲肉甘草右末每服贰钱食后灯心壹小撮煎汤调下清心莲子饮治心中客热烦燥赤浊肥脂石莲肉白伏苓益智仁逺志麦门冬人参石昌蒲车前子白术泽泻甘草右剉散每服叄钱添灯心壹握煎服有热加薄荷辰砂妙香散蜡苓圆治小便赤浊又五苓散可夹和辰砂妙香散每服壹钱用灯心并去心麦门冬煎汤调下男女通用鸡清圆便浊通用圆白半夏右为末用鸡子清圆桐子大稍干以木猪苓末夹和慢火同炒圆子裂为度留木猪苓末养药磁器宻收每叁拾圆食前白伏苓煎汤下或用盐汤宁志膏调平心气赤白浊通用十四友圆治心虚便浊妙应圆赤白浊通用真龙骨辰砂厚牡蛎石昌蒲白伏苓益智仁石莲肉缩砂仁川练子桑螵蛸兔丝子右末以山药碎炒末为煳圆桐子大每伍拾圆日间煎人参酸枣仁汤下临卧粳米汤下逺志圆治心气不足遗精白浊逺志山药地黄天门冬龙齿麦门冬北五味子车前子白伏苓伏神地骨皮辣桂右末炼蜜圆桐子大每五十圆食前粳米汤下伏兔丹赤白浊通用赤浊灯心煎汤下白浊白伏苓煎汤下平补圆治肾虚心热小便急而数澁而沥如水窦欲渗之状又且油浊兼用辰砂妙香散佐之牡蛎圆治精气不禁白浊梦遗圆白半夏右未用木猪苓入煅过厚牡蛎粉壹两同末以山药煳圆桐子大留木猪苓养药磁器宻收每叁拾圆伏苓煎汤下金樱子圆治诸虚漏精白浊真龙骨厚牡蛎桑螵蛸右以雄黒豆壹盏淘湿将前叁件置豆上蒸半日去豆焙叄件为末入白伏苓壹两末金樱子肆拾玖枚去刺幷穰蒂洗净搥碎磁器内入水一盏煮浓汁泸清调伏苓末为煳圆桐子大每叄拾圆食前用益智伍枚连殻搥碎北五味子拾粒缩砂仁叄箇煎汤下小兎丝子圆用北五味子煎汤下治诸虚白浊桑螵蛸散治心肾不和小便白浊或如米泔或为梦泄桑螵蛸逺志石昌蒲人参白伏神当归龙骨鼈甲甘草右为末每服贰钱人参伏苓煎汤调下夜卧服生料四君子汤生料五苓散贰药夹和每服贰钱用灯心壹撮同煎服治小便白浊龙齿补心汤治诸虚不足虚热潮来心神惊惕睡卧不宁小便油浊龙齿人参当归熟地黄北梗酸枣仁白伏苓白伏神逺志枳殻麦门冬半夏曲白术甘草肉桂绵黄耆右麄末每服叄钱水盏半姜五片粳米一小撮同煎不时服临卧服炼盐方治漏精白浊雪白盐白伏苓山药右为末入塩壹两研和用沸汤浸枣取肉研夹炼蜜再研为圆桐子大每服叄拾圆空心枣汤下盖欲甘以济咸脾肾两得也山药圆干山药北五味子苁蓉兎丝子牛膝泽泻熟地黄山茱茰伏神巴㦸赤石脂杜仲右末炼蜜圆桐子大常服叄拾圆盐汤下安肾圆白圆子山药圆三药夹和每服㭍拾圆食前煎双和汤送下治虚劳羸痩浮腻白浊还少丹治心肾俱虚漏精白浊鹿茸益精圆治心虚肾冷漏精白浊鹿茸桑螵蛸肉苁蓉当归巴㦸兎丝子杜仲川练子益智仁禹余粮韭子故纸山茱茰赤石脂龙骨滴乳香右细末酒调糯米煳圆桐子大每㭍拾圆食前白伏苓煎汤下家韭子圆治阳气衰败白浊遗精家韭子鹿茸苁蓉牛膝熟地黄当归巴㦸兎丝子杜仲石斛桂心干姜右末酒调糯米为煳圆桐子大每服㭍拾圎空心塩汤下亦治胞冷遗尿震灵丹治肾经虚惫漏浊不止用二陈汤加白伏苓送下白圆子治隂阳不调清浊相干小便浑浊用伏苓汤送下分清饮治思虑过度清浊相干小便白浊益智仁川萆薢石昌蒲天台乌药白伏苓甘草右为末每贰钱塩少许同煎食前服苍术难名丹治元阳气衰脾精不禁漏浊淋沥腰痛力疲苍术舶上茴香川练子川乌故纸白伏苓龙骨右末酒麫煳圆桐子大朱砂为衣每服伍拾圆空心缩砂煎汤下粳米汤下苍术收敛脾精附诸方妙应圆治赤白浊真龙骨辰砂石昌蒲川练子白伏苓益智仁石莲肉缩砂仁桑螵蛸兔丝子牡蛎右以山药碎炒为煳丸如桐子大每服五拾丸间日煎人参酸枣仁汤下临卧粳米饮汤下逺志圆治因事有惊心神不定夜梦惊堕小便白浊逺志石昌蒲伏神白伏苓人参龙齿右为末炼蜜丸梧子大以辰砂为衣每服㭍拾丸热汤下一方治心经伏暑小便赤浊人参白术赤伏苓香薷泽泻木猪苓莲肉麦门冬右㕮咀每服肆钱水壹盏煎服一方治小便白浊出髓条酸枣仁白术白伏苓破故纸人参益智大茴香左顾牡蛎右为末加青塩酒丸如梧子大每服叄拾丸温酒米饮任下秘传金鎻思仙丹治男子嗜慾过多精气不固澁以去脱之剂莲花蕋拾两石莲子拾两鸡头实拾两右以金樱子三斤取霜后半黄者木臼中转杵却刺勿损擘为两片去水淘净烂捣入大锅以水煎不絶火约水耗半取出泸过重煎如稀饧市肆干者焙之用水浸软去子煎令如法入前药末和丸桐子大每服叄拾丸空心塩汤下针灸法隂交一穴气海一穴闗元梦泄梦泄方论邪客于隂神不守舎故心有所感梦而后泄也其候有三年少气盛鳏旷矜持强制情慾不自觉知此泄如瓶之满而溢者也人或有之是为无病勿药可矣心家气虚不能主宰或心受热阳气不收此泄如瓶之侧而出者也人多有之其病犹轻合用和平之剂脏腑积弱真元久亏心不摄念肾不摄精此泄如瓶之罅而漏者也人少有之其病最重须当大作补汤或谓梦泄尤甚于房劳此世俗习闻其説也独不观证候之有重轻乎外此又有一辈神气消靡怪异横生风邪乘其虚鬼气干其正往往与妖魅交通是又厄运之不可晓者也法药相助诚哉是言梦泄证治伏苓圆治心虚梦泄白伏苓右为末每服肆钱粳米汤调下间用温熟水调下空心食前临卧日叄服莲子六一汤鸡清圆辰砂妙香散治心热梦泄并用灯心一握煎汤下鹿角散治脏腑久虚梦泄鹿角屑鹿茸白伏苓人参白伏神桑螵蛸芎䓖当归故纸龙骨新韭子栢子仁甘草右末每服叄钱半姜伍片枣叄枚粳米百粒食前煎服还少丹鹿茸益精圆家韭子圆大补虚损梦遗用十补汤送下间用滴乳香末泡汤下震灵丹封固下焦治梦泄不止空心人参北五味子煎汤下附诸方秘传龙骨鎻精丹白龙骨牡蛎知母黄栢猪苓人参逺志右为细末酒煳为丸如梧桐子大每服肆伍拾丸空心盐酒或盐汤送下固精圆治心神不安肾虚自泄精知母黄栢牡蛎龙骨芡实莲蕋伏苓逺志山茱茰右为末煮山药煳丸梧子大朱砂为衣服五十丸芡实圆治思虑伤心疲劳伤肾心肾不交精元不固面少颜色惊悸健忘小便赤澁遗精白浊足胫酸疼耳聋目暗芡实莲花须伏神山茱茰肉龙骨五味子枸把子熟地黄韭子肉苁蓉川牛膝紫石英右为末酒煮山药为丸如梧子大每服㭍拾丸空心盐汤下玉锁丹治精气虚滑遗泄不禁龙骨莲花蕋鸡头实乌梅肉右为末用熟山药去皮为膏和丸小豆大每服叁拾丸空心米饮下秘𫝊金锁思仙丹桑螵蛸散仁斋直指卷十仁斋直指钦定四库全书仁斋直指卷十一宋杨士瀛撰明朱崇正附遗眩运眩运方论眩言其黒运言其转冒言其昏眩运之与冒眩其义一也其状目闭眼暗身转耳聋如立舟舡之上起则欲倒盖虚极乘寒得之亦不可一涂而取轨也风则有汗寒则掣痛暑则热闷湿则重滞此四气乘虚而眩运也喜怒哀乐悲恐忧思鬰而生痰随气上厥此七情攻虚而眩运也淫慾过度肾家不能纳气归元使诸气逆奔而上此眩运之出于气虚也明矣吐衂漏崩肝家不能收摄荣气使诸血失道妄行此眩运之生于血虚也又明矣以致新产之后血海虚损或瘀滞不行皆能眩运是可不推寻致病之因乎治法随机应敌其间以升降镇坠行焉最不可妄施汗下然而眩运欲觧自汗则有之若诸逆发汗剧者言乱目眩与夫少隂病下利止而头眩时时自冒者此虚极而脱也识者将有采薪之忧眩运证治伏苓桂枝白术甘草汤治气上冲胷战揺眩运伏苓桂枝白术甘草右剉散每服肆钱新水煎服风证加川芎细辛湿证加川芎苍术寒证加干姜良姜理中汤治寒湿眩运仍吞来复丹甚者养正丹芎术除眩汤治感湿感寒头重眩运附子白术川芎官桂甘草右剉每服叄钱姜㭍厚片同煎食前服干姜甘草汤附子理中汤并主虚寒眩运桂苓圆治暑证眩运肉桂伏苓右细末炼蜜圆每两作捌圆每服壹圆用香薷剉散调下消暑圆通用十四犮圆安肾圆二药夹和用和剂七气汤送下治七情相干眩运欲倒仍间用乳香泡汤下芎辛汤治痰饮厥逆眩运千金五套圆治痰饮结聚胷脘眩运欲呕香橘饮治气虚眩运木香白术半夏曲橘皮白伏苓缩砂丁香甘草右剉散每服叄钱姜伍厚片同煎吞苏合香圆本方加当归川芎各叄分官桂半两治血虚眩运苏沈沉麝圆治一切血运每服壹圆研开用滴乳香泡汤调下芎䓖汤加细辛石昌蒲治妇人血运眩冒不省人事次用和剂七气汤佐之五苓散加赤伏苓治停饮眩冒心下悸气养正丹来复丹升降隂阳用之养正丹夹和震灵丹以乳香泡汤下升降镇坠功用两全震灵丹黒钖丹镇坠眩运用之苏合香圆用枣汤调开吞震灵丹治心气不敛怔忪头运二陈汤加生干姜治因气鬰痰眩运及酒食所伤眩运及酒食所伤眩运吞来复丹尤胜芷弹圆治风证眩运及血证眩运新白芷右为末炼蜜圆弹子大每服壹圆荆芥煎汤嚼下白附子圆治风痰上厥眩运头疼白附子南星半夏旋覆花甘菊天麻川芎橘红僵𧖟干姜全蝎右末用生姜半斤取汁打麫煳小圆每伍拾圆食后荆芥汤下人参前胡汤治风痰头运目眩前胡橘红半夏曲木香枳殻紫苏叶赤伏苓南星甘草人参右麄末每叄钱姜㭍厚片慢火熟煎服真方白圆子用叄拾圆苏合香圆三粒全蝎壹箇炙为末三件研和以紫苏橘皮煎汤入生姜汁少许调下治诸风眩运搐掣语短呕吐惊悸惊悸方论人之所主者心心之所养者血心血一虚神气不守此惊悸之所肇端也曰惊曰悸其可无辩乎惊者恐怖之谓悸者怔忪之谓心虚而鬰痰则耳闻大声目撃异物遇险临危触事䘮志心为之忤使人有惕惕之状是则为惊心虚而停水则胷中渗漉虚气流动水既上乗心火恶之心不自安使人有怏怏之状是则为悸惊者与之豁痰定惊之剂悸者与之逐水消饮之剂所谓扶虚不过调养心血和平心气而已若一切以刚燥用工或者心火自炎又有热生风之证惊悸证治养心汤治心虚血少惊惕不宁黄耆白伏苓伏神半夏曲当归川芎逺志辣桂栢子仁酸枣仁北五味子人参甘草右麄末每服叄钱姜伍片枣贰枚煎食前服加㯽榔赤伏苓治停水怔悸宁志圆治心虚血虚多惊人参白伏苓伏神栢子仁琥珀当归酸枣仁逺志乳香朱砂石昌蒲右末炼蜜圆桐子大每叄拾圆食后枣汤下参乳圆治心气不足怔忪自汗人参当归乳香右末山药煮煳圆桐子大每叄肆拾圆食后枣汤下十四犮圆治心血俱虚怔忡惊惕栢子仁逺志肉酸枣仁紫石英熟干地黄川当归白伏苓白伏神人参黄耆阿胶辣桂龙齿朱砂右细末炼蜜圆桐子大每叄肆拾圆食后枣汤下朱雀圆治心病怔忪不止白伏神沉香右细末炼蜜圆小豆大每叄拾圆人参煎汤下蜜陀僧散治大惊入心败血顽痰填塞心窍喑不能言蜜陀僧右每服挑壹大钱已无热者用热酒调下有热者沸汤泡麝香调下亦治瘖风颇有竒效温胆汤治心胆虚怯触事多惊亦治水气怔悸半夏枳殻白伏苓橘红甘草右剉每服叄钱半姜㭍片枣贰枚刮青竹皮壹块如钱大煎服或加制逺志尤妙加味四七汤治心气鬰滞豁痰散惊半夏白伏苓厚朴伏神紫苏叶逺志甘草右剉每服肆钱姜㭍片石昌蒲半寸枣贰枚煎服伏苓甘草汤治心下停水忪悸伏苓桂枝甘草生姜右剉每服肆钱水煎服姜术汤治虚证停饮怔忪白姜白术伏苓半夏曲辣桂甘草右剉每服叄钱姜枣煎服小半夏伏苓汤五苓散并主水气心下怔忪炙甘草汤治心下动悸其脉结代动而时止曰伏甘草人参生干地黄桂枝麻仁麦门冬生姜大枣右麄末每椀叄大钱水壹盏半酒半盏煎至捌分入透明阿胶壹斤俟胶消温和服日进叄剂不拘时宁志膏治因惊失心人参酸枣仁辰砂滴乳香右末炼蜜和杵圆如弹子每壹圆薄荷汤化下附诸方朱砂安神丸治血虚心烦懊憹惊悸怔忡胸中气乱加味定志圆治痰迷心隔惊悸怔忡逺志人参菖蒲白伏苓琥珀鬰金右为细末炼蜜丸如梧子大朱砂为衣每服贰拾丸米汤下健忘丹溪云精神短少者多亦有痰者戴云健忘者为事有始无终言谈不知首尾此以为病之名非此生成之愚顽不知人事者归脾汤治思虑过制劳伤心脾健忘怔忡白术伏神黄茋龙眼肉酸枣仁人参木香甘草右㕮咀每服肆钱水壹钟姜伍片枣壹枚煎㭍分温服人参逺志圆治气不足惊悸健忘神思不宁天门冬白伏苓菖蒲人参逺志酸枣仁黄茋桔梗丹砂官桂右为末蜜丸如豆大每服贰拾丸至叄拾丸米汤下宁志膏治心神恍惚一时健忘仁斋直指卷十一仁斋直指钦定四库全书仁斋直指卷十二宋杨士瀛撰明朱崇正附遗痎疟痎疟方论风寒暑湿邪自外来饮食居处邪由内作此痎疟感受之胚胎也岂特夏伤于暑秋必为疟哉古人盖以其受病最多者言之耳疟候何如始而呵欠继而足冷面色青黄身体拘急寒慄鼔颔腰嵴俱疼寒去未㡬内外皆热头痛而渴但欲饮冷呕恶妨满而不嗜食者其候也或内伏寒痰寒从背起冷如掌大疟之寒热其岂非隂阳二气更相胜负而作耶邪併于隂则寒邪併于阳则热隂盛则寒多阳盛则热炽其寒也汤火不能温其热也氷水不能寒卫气与邪气相值故邪正交争而病以作卫气与邪气相离故汗出乃觧而病以休卫气昼行阳夜行隂得阳而外出故发于日间得隂而内搏故发于暮夜若乃邪气内搏于五脏横连于募原其道逺其行迟不能与卫气交併故有隔日发有三四日一发卫气之行疾行迟病作之有蚤有晏甚者内外失守真邪不分隂阳迭胜寒热互起则休作无定时矣疟有数种风疟自感风而得恶风自汗烦燥头疼转而为疟风阳气也故先热后寒可与觧散风邪如川芎白芷青皮紫苏之类或细辛㯽榔佐之温疟一证亦先热后寒此为伤寒壊病与风疟大畧则同热多寒少小柴胡汤热少寒多小柴胡汤内加官桂寒疟自感寒而得无汗恶寒挛痛面惨转而为疟寒隂气也故先寒后热可与发散寒邪生料五积散増桂养胃汤或良姜干姜官桂草果之类甚则姜附汤附子理中汤暑疟者暑胜热多得之一名瘅疟隂气独微阳气独发但热不寒里实不泄烦渴且呕肌肉消铄盍用小柴胡汤香薷散呕者缩脾饮加生姜温服下消暑圆热多燥甚者少与竹叶汤常山柴胡于暑证最便湿疟者冒袭雨湿汗出澡浴得之身体痛重肢节烦疼呕逆胀满盍用五苓散除湿汤加苍术伏苓辈寒多者术附汤最良牝疟者久受隂湿隂盛阳虚阳不能制隂所以寒多不热气虚而泄悽惨振振柴胡桂姜汤减半黄芩加以半夏施之为当食疟一名胃疟饮食无节饥饱有伤致然也凡食啖生冷咸藏鱼塩肥腻中脘生痰皆为食疟其状苦饥而不能食食则中满呕逆腹痛青皮陈皮草果半夏缩砂白豆䓻作剂或四兽汤下红圆子自有竒功瘴疟挟岚瘴溪源蒸毒之气致然也自岭以南地毒苦炎燥湿不常人多瘴疟其状血乗上焦病欲来时令人迷困甚则发燥狂忘亦有哑不能言者皆由败血瘀于心毒涎聚于脾坡仙指为脾胃实热所致又有甚于伤暑之疟耳治之须用凉膈䟽通大肠小柴胡加大黄治瘴木香圆观音圆皆为要药如前数证经久不瘥真气已耗邪气犹存则有所谓劳疟疟母者焉表里俱虚真元未复疾虽暂止小劳复来谓之劳疟法当调养气血川芎当归官桂芍药辈所不可无弥年阅嵗经吐汗下荣卫亏损邪气伏藏脇间结为症癖谓之疟母此证未可直攻急作乌头七枣汤以扶其里俟其内气巳充继此经效疟丹或消癖圆下之取愈大抵疟之初得三数日间如火燎原不可向迩波涛汹涌未易回澜当俟其稍定而图之经所谓其盛者可待衰而已疟方来与正发及将觧不可投药耗其真气投药当于未发以前两时之先或遇发日凌晨空心与之诸疟之脉大约尺寸俱弦或浮数或紧实或缓濇或虚迟或左手濡而右手盛或尺寸盛而闗中濡不可定名以为弦也总前治法弦数多热者寒之弦迟多寒者温之浮弦浮紧浮数其邪在表者可汗弦实沉实数实其邪在里者可下若夫调胃气利痰水分隂阳行三焦是又治法之纲领也渴欲水浆药入辄吐人参煎汤效抑犹有説焉尝读二广摄生见其论议若瘴疟若暑毒每用踈转之剂取下根源里有先伤暑后发疟渉年余者度其腹中有癖水磨沉香下解毒雄黄圆黒血如泥泄下极臭由是获愈因知诸疟皆有根在治法之外又当随轻重而利导之实者与巴豆大黄虚者用养正丹辈不然常山于疟每每作效何耶盖疟家多蓄黄水常山为能破其癖而下其水也痎疟证治麻黄白术汤治感风发疟麻黄官桂青皮陈皮川芎白芷半夏曲紫苏茯苓白术北梗甘草加细辛槟榔右剉散每服叄钱姜肆片枣贰枚空心煎服五积散感寒发疟初作以此解散苍术北梗麻黄枳殻陈皮干姜厚朴川芎当归白芍药白芷甘草半夏官桂伏苓右剉散每服叄钱水盏半葱白叄寸姜叄片煎半空心服养胃汤加桂治感寒发疟厚朴苍术半夏人参茯苓草果霍香橘红甘草右剉散每服叄钱水盏半姜伍片乌梅半箇煎半温服觧毒雄黄圆养正丹主寒疟姜附汤附子理中汤主寒疟草果饮诸疟通用加干姜治寒疟草果白芷良姜青皮川芎紫苏叶甘草右剉散每叄钱煎服小柴胡汤治暑疟纯热或寒热等则加桂香薷散治伤暑发疟香薷厚朴扁豆右剉散每叄钱乌梅壹箇水煎临熟入姜汁壹匙温服五物香薷汤香薷缩脾饮并主暑证常山饮治伤暑发疟嫩黄川常山知母草果仁甘草良姜乌梅肉右㕮咀每叄钱水壹椀姜伍片枣叄枚煎半稍冷服七寳剉散治暑疟诸疟川常山鸡心㯽榔青皮甘草草果仁右细剉每叄钱桃栁枝各㭍寸乌梅叄箇水大椀煎半稍冷空心服五苓散治伤湿发疟及小便不利加剂除湿汤术附汤并主湿疟或加官桂伏苓柴胡桂姜汤治牝疟但寒或寒多微热柴胡辣桂栝蒌根干姜甘草牡蛎黄芩内加半夏曲右剉散每服叄钱姜枣煎服二陈汤治食疟诸疟陈皮半夏茯苓甘草右㕮咀每服叄钱姜伍片乌梅半箇煎服寒多者加草果热多者加前胡如青皮㯽榔缩砂白豆䓻之类随意増用四兽汤治食疟诸疟和胃消痰半夏人参伏苓白术橘红草果生姜乌梅大枣甘草右㕮咀以塩少许淹食顷湿纸厚褁慢火煨香熟每服肆钱水壹椀煎半温服红圆子治食疟食积气滞腹胀京三稜蓬莪木青皮陈皮胡椒干姜右为末米醋煮米粉煳圆桐子大矾红为衣每伍拾圆二陈汤四兽汤皆可下乌头七枣汤治久疟但久疟但寒及脾寒发疟或寒重热轻大川乌头右细剉分贰服每服姜㭍厚片枣㭍箇葱白三寸水大椀煎半先喫枣稍冷服又方用小附子壹枚修制一同乌附皆能温脾挟风则用川乌寒甚则用附子治瘴木香圆牵牛鸡心㯽榔陈橘红青木香人参熟附子厚朴官桂京三稜𦍑活独活干姜甘草川芎川大黄芍药肉豆蔲右为末磁器宻收临用枰牵牛末一两诸药末共壹两研和炼蜜圆桐子大每服贰拾圆橘皮煎汤下以通利为度地龙饮治瘴疟诸疟大热烦燥生地龙右入生姜汁薄荷汁生蜜各少许新汲水调下如热炽加脑子少许观音圆取下暑毒瘴毒圆白半夏乌梅肉母丁香川巴豆右为末姜麫煳圆麻子大上下以厚纸盖贴有油又再易纸每服伍圆临卧冷水下此方舟人于海角遇一白衣授之芎归鳖甲散治劳疟寒热当归川芎芍药青皮陈皮伏苓半夏鳖甲右剉散每叄钱姜伍片枣贰箇小乌梅壹箇水煎服热多加柴胡寒多加草果五劳圆治劳疟瘴疟久病嫩黄常山桃仁辣桂淡䜴乌梅肉右日干为末炼蜜圆梧子大每叄肆拾圆空心温酒下不饮者熟水入些酒下经效疟丹治疟母结癖寒热无巳真阿魏雄黄朱砂右沸汤泡阿魏研散雄朱为末和之稀麫煳圆桐子大每壹圆人参煎汤候冷空心服瘴疟桃枝煎汤冷服临发磨壹圆傅鼻头口畔消癖圆治疟母停水结癖腹脇坚痛芫花朱砂右为末炼蜜圆小豆许每拾圆浓煎枣汤下去癖须用芫花大㦸破水之剂下后即与养胃汤驱疟汤治诸疟久疟草果仁青皮陈皮人参伏苓半夏厚朴苍术鸡心㯽榔白术甘草良姜右剉散每叄钱姜伍片枣贰枚乌梅壹箇空心煎服生熟饮治脾寒发疟及寒多热少草果肉豆蔲川厚朴生姜甘草右剉散分贰服每服壹椀水贰枣壹乌梅煎半空心服蒜丹圆截疟消痰革丹穿山甲土朱右为末以独头蒜煨去皮研膏圆桐子大每拾圆生姜乌梅紫苏煎汤下七物汤治诸疟常山㯽榔草果青皮陈皮川厚朴甘草右剉细每服叄钱姜伍片乌梅贰箇水壹椀煎半露壹宿来早温服之如热多加柴胡截疟丹臻志修合土朱真緑豆粉信砒右用緑豆粉煳筑和叄件圆如麻子每服止贰圆新汲水研桃软空心服是日饮食㣲和而已胜金圆治一切疟寒热不一呕恶头疼烦渴喘息痰聚中满鸡心㯽榔川常山右为末水麫煳圆桐子大每服叄拾圆于未发前半日冷酒下便睡不得喫热汤饮次日又用冷酒下贰拾圆仍不得喫热饮食又次日饮食无拘治疟方二陈汤贰贴加常山贰钱分作两服每服姜㭍片枣贰枚乌梅贰枚水壹椀煎陆分候㣲冷吞前件脾积圆㭍圆次日吞叄圆六物汤治久疟不已寒少热多嫩常山柴胡鸡心㯽榔青皮草果仁甘草右剉分叄服每服大软乌梅贰箇好夏酒凖壹啜许新水贰盏煎半隔宿露空以纱盖之次早拂明服若寒热等加制厚朴贰钱略煖服是日饮食皆勿用热附诸方白虎加桂枝汤治疟疾但热不寒及有汗者知母甘草桂枝粳米石膏右㕮咀每服伍钱水盏半煎至壹盏去滓温服大柴胡汤治疟热多寒少目痛多汗脉大以此汤㣲利为度余邪未尽以白芷石膏三物汤以尽其邪清脾饮治瘅疟脉来弦数但热不寒或热多寒少口苦咽热小便赤澁青皮厚朴白术半夏黄芩草果仁柴胡伏苓甘草右㕮咀每服肆钱水盏半姜伍片煎㭍分温服不拘时正气散退寒疟止胃寒进食藿香草果半夏陈皮厚朴砂仁甘草右剉为散生姜枣子煎服如疟未止俟发日早服六和汤人参草果知母贝母乌梅白芷㯽榔柴胡常山右㕮咀姜叄片枣壹枚酒水同煎露壹宿临发前贰时服疟疾治例王节斋曰疟是风暑之邪有一日一发有二日一发有三日一发有间日连二日发有日与夜各发有有汗有无汗有上半日发有下半日发有发于夜者治法邪从外入宜发散之然以扶持胃气为本又须分别阳分隂分而用药邪疟及新发热者可散可截虚疟及久者宜补气血若过服截药致伤脾胃则必延绵不休主方柴胡白术苍术已上三味疟疾必用之药陈皮甘草干葛若一日一发及午前发者邪在阳分加枯黄芩伏苓半夏热甚头痛加川芎软石膏口渇加石膏知母麦门冬若间日或三日发午后或夜发者邪在隂分加川芎当归酒炒芍药熟地黄酒炒知母酒洗红花酒炒黄茋提起阳分可截之若间一日连发二日或日夜各发者气血俱病加人参黄茋白伏苓以补气川芎当归白芍药熟地黄以补血若阳疟多汗用黄茋人参白术以敛之无汗柴胡苍术白术黄芩干姜以发之若隂疟多汗用当归白芍药熟地黄黄茋黄蘖以敛之无汗柴胡苍术大川芎红花升麻以发之故曰有汗者要无汗正气为主无汗者要有汗散邪为主若病人胃气弱饮食少或服截药伤脾胃而少食者加人参酒炒芍药大麦芽若伤食痞闷或有食积者加神曲麦芽枳实炒黄车若痰盛加姜制半夏南星枳实黄芩黄连若欲截之加㯽榔黄芩青皮常山乌梅浄肉若日久虚疟寒热不多或无寒而但㣲热者邪气已无只用四君子合四物汤加柴胡黄芩陈皮以滋补气血仁斋直指卷十二仁斋直指钦定四库全书仁斋直指卷十三宋杨士瀛撰明朱崇正附遗霍乱吐泻吐泻方论干上坤下其卦为否阳隔隂而不降隂无阳而不升此否之所以痞而下通也人具此隂阳挥霍变乱结搏于中卒然吐泻或泻而不吐或吐而不泻大抵心腹扰闷烦疼其视天地不交之否异乎否乎霍乱之证心腹卒痛呕吐下利发热増寒头痛眩晕先心痛则先吐先腹痛则先泻心腹俱痛则吐泻俱作甚则转筋頽顿特反掌间盖足阳明属胃以养宗筋暴吐暴下津液骤亡宗筋失其所养故挛急甚则舌卷缩嚢危甚风烛矣然亦何以致此哉曰胃伤暑毒露卧卑湿当风取凉风冷邪气入于肠胃加以嗜好肥腥饮啖生冷居处不节激而发焉于是邪正相干中脘节闭气不得通吐利暴作所谓脾受贼邪木来胜土者此也治法霍香正气散加霍香生姜为上不惟可以温散风邪抑亦可以调理吐泻其若伤暑所致未可遽投香薷散沉冷之剂自合先治中脘如二陈汤橘皮半夏汤軰次则以香薷温服散暑觧烦昧者指为脾胃虚冷遽用人参白术苛子肉豆蔲之属以壮胃澁肠不思风冷未散骤以参术苛蔲拦补寒邪邪气得之愈盛愈作纵得淹延或下痢或久泻或腹胀虚浮或中满不食变证百出矣抑犹有説焉湿霍乱死者少干霍乱死者多许仁则尝有是言矣盖谓所伤之物因吐利而出泄泄尽则止犹可幸免若上不得吐下不得利所伤之物拥闭正气闗隔隂阳燥扰喘胀其能生乎则知挥霍变乱如人被髪交争必有以捄之可也古方用来复丹正取踈利之意但多则太温莫若姜汤下苏感圆为愈霍乱气息劣不欲言者不治又论治呕吐莫先于助胃既助胃而复呕吐者中脘挟风寒也治喘嗽莫先于调肺既调肺而复喘嗽者风寒在表或在里也泻痢之疾固肠断下终不作效非肠胃间留蓄风寒邪气之所致乎故必随其感受觧散于其先则某病某药庶乎其对证矣觧散风寒不换金正气散为上其间増益则青皮官桂良姜干姜择用最良若欲其清觧则紫苏荆芥干葛柴胡等軰剂量可也惟暑亦然每每隐伏作病或为热呕或为焦烦或为腹痛或泄痢不止暑中类多有之炎烁藴隆念虑又当及此此説虽详于卷首敬用申之吐泻证治霍香正气散治霍乱吐泻通用腹痛者加桂小便不利者加伏苓此药能温散风寒湿气若暑证加香薷五苓散治霍乱热多发渴良姜饮治霍乱神效良姜霍香陈皮甘草右剉细每叄钱水煎服又方霍香叶良姜木瓜右同煎治霍乱水泻效治要除湿汤半夏曲川厚朴苍术霍香叶陈皮伏苓甘草右剉散每服肆钱姜㭍片枣壹枚煎服霍乱泻而不吐者加桂吐而不泻者去苍术加桂丁香吐泻俱作兼腹痛者只加桂胡椒汤治霍乱吐泻胡椒生緑豆右末煎宣木瓜汤温和调下治中汤治饮食居处不节以致霍乱本方青皮陈皮干姜能散风冷香薷剉散治伤暑霍乱木瓜汤治吐泻不已转筋扰闷酸木瓜茴香甘草吴茱茰右剉散每肆钱姜伍片紫苏拾叶空心急煎服四顺附子汤治吐泻过多手足逆冷六脉沉细气小不语急服生附子白姜人参甘草右剉每服肆钱水贰盏煎壹盏空腹服腹痛加桂小便不利加伏苓仍用炒盐熨或用姜附汤姜盐饮治干霍乱欲吐不吐欲泻不泻痰壅腹胀盐生姜右同炒令色变以童尿两盏煎壹盏分为贰温服塩汤法治干霍乱心腹绞痛欲吐不吐欲下不下先以盐汤壹盏顿服候吐出令透不吐再服续以剉理中汤倍加橘红与之或霍香正气散加官桂伏苓倍加枳殻或苏合香圆用枳殻散调下苏合香圆用枳殻壹分木瓜半分煎汤调下治干霍乱不吐不㵼气痞于中心腹绞痛此证最恶盐熨方治霍乱吐泻心腹作痛炒盐贰椀纸包纱䕶顿其胷前并腹肚上截以熨斗火熨气透则苏续又以炒盐熨其背则十分无事霍乱吐泻临时无药以生蒜头研细涂心下及两脚心即止附诸方不换金正气散治霍乱转筋呕吐泄泻头疼六和汤治心脾不调气不升降霍乱吐泻暑天泻痢理中汤治中寒霍乱吐泻七气汤治七气郁结五脏之间互相刑尅隂阳不和挥霍变乱吐利交作半夏厚朴桂心白芍药伏苓紫苏叶橘皮人参右㕮咀每服四钱水一盏酒半盏生姜七片枣一枚煎七分温服加减理中汤人参白术干姜甘草若为寒气温气所干者加附子壹两名附子理中汤若霍乱吐泻加陈皮青皮各壹两名治中汤若干霍乱心腹作痛先以盐汤少许频服候吐出令透即进此药若呕吐者于治中汤内加丁香半夏壹两每服生姜拾片同煎若泄泻者加橘红伏苓各壹两名补中汤若溏泄不已者于补中汤内加附子壹两不喜饮米谷不化者加缩砂仁壹两共成八味若霍乱吐下心腹作痛手足逆冷于本方内去白术加熟附名四顺汤若伤寒结胷先以桔梗枳殻等分煎服不愈者及诸吐和后胷痞欲絶心膈髙起急痛手不可近者加枳实伏苓各壹两名枳实理中汤若渇者再于枳实理中汤内加括蒌根壹两若霍乱后转筋者理中汤内加火煅石膏壹两若脐上筑者肾气动也去术加官桂壹两半肾恶燥故去术恐作奔豚故加官桂若悸多加伏苓壹两若渇欲饮水者添加术半两若腹满者去白术加附子壹两若饮酒过多及啖炙煿热食发为鼻衂加川芎壹两若伤胃吐血以此药能理中脘分利隂阳安定血脉泄泻泄泻方论胃为水谷之海其精英则流布以养脏腑其糟粕则𫝊送以归大肠肠胃虚弱或挟风挟寒或伤暑伤湿停冷蓄热冷热不调泄泻诸证皆能致之挟风者自汗恶风痛引腰背挟寒者筋节拘急身体怯寒伤暑者面垢燥渇泛引水浆伤湿者肌肉虚浮肢体重着冷则肠鸣肚冷而手足清热则烦燥肚热而手足温冷热不调者由热积于内不能去其积徒以冷药氷之热气无所发泄故冷与热搏而下注其或冷积于中不能去其滞徒以热药压之冷积不得宣行故热与冷干而成泄或澁或溏里急后重是其候也外此则伤食一证失饥伤饱胃不能消心腹膨胀所下酸臭可验焉治法当究其感受之源然后为之固实不窒其源吾恐决溃四出莫知其终者矣虽然脾胃合气以消水谷水谷既分安有所谓泄人皆以泄为脾恙而不知肾病有泄焉肾泄何如曰腹痛无定处似痢非痢骨弱面黧脚下时冷者是也前件诸方条例于后至若泄利之后腹满身疼是则为表里俱病先当温里急与四逆汤然后解表急以桂枝汤与之活人书言之详矣抑犹有绪余之论焉肝者脾之贼木能胜土古人虑之固也经曰肝肾气虚为病泄泻亦孰知肾者所以守司于下而肝者又门户要束之具束则不泄也不然泄泻而面色青惨者古书谓肝经受寒所致特设当归厚朴汤以主之果何意哉泄泻证治理中汤治肠胃虚弱渗漉有声泄泻频併人参白术干姜甘草加伏苓川厚朴右剉细每服叄钱空心煎服调中散治肠虚泄泻止呕进食霍香叶缩砂蓬术干姜肉桂茴香草果麦牙益智仁橘红苍术神曲甜梗甘草右末每服叄钱姜枣并少盐煎服肉蔲散治脾虚肠鸣泄泻不食大肉豆蔲右末每壹钱水饮调下治要除湿汤治风邪泄泻加辣桂寒邪泄泻加干姜良姜通用加木香香薷剉散治伤暑泄泻更増伏苓平胃散治伤湿泄泻橘红厚朴苍术甘草右剉细每服叄钱姜枣煎服又法以生料五苓散对夹平胃散用陈米煎暑泻湿泻诸证皆验黄连阿胶圆治暑泻热泻用五苓散送下又洞泄方车前子末米饮下蘖皮汤治协热泄泻亦治血痢蘖皮黄芩黄连右剉每服肆钱水大盏煎㭍分入阿胶末半钱再煎少顷温服姜附汤治冷证泄泻米附汤通用大已寒圆治虚冷肠鸣滑泄良姜干姜肉桂荜拨右末麫煳圆桐子大每伍拾圆米饮下戊己圆治冷热不调泄泻吴茱茰黄连白芍药右末米煳圆桐子大每叄拾圆空心米饮下真人养脏汤治冷热不调泄泻里急后重罂粟殻木香白芍药诃子肉人参白术当归甘草肉桂右麄末每服贰钱姜枣煎食前服先用缩砂煎汤下感应圆俟其积消然后服此鸡舌香散治飱食生冷久为冷积良姜辣桂香附益智仁天台乌药甘草右末每贰钱入少盐沸汤㸃吞感应圆三稜散酒食伤积用此京三稜蓬莪术益智仁甘草青皮白茯苓右末每贰钱少盐煎吞感应圆治伤食泄泻俟酸臭出尽即服固肠散止之固肠散治冷泻肠滑及下痢频併罂粟殻陈米干姜甘草肉豆蔲木香右末每贰钱姜枣煎食前服实肠散治泄泻不止川厚朴肉豆蔲诃子缩砂橘红苍术伏苓木香甘草右麄末每叄钱姜枣煎服手足冷加炒干姜安肾圆治肾泄腹痛无定䖏似痢非痢骨痛面黧腰脚时冷用和剂七气汤送下震灵丹治肾泄证候同前禹余粮丁香代赭石赤石脂紫石英的乳香没药五灵脂朱砂右并为细末糯米粉煳圆小鸡头大风干每服叄圆用炒故纸入枣煎汤调钟乳粉少许空心送下小儿肾泄白脓褐汁靣黯齿脱猥人怯寒震灵丹末入些钟乳粉以枣煎炒故纸取热汁调下木香散治脾肾俱虚泄泻肉豆蔲故纸白术白伏苓木香甘草右剉细每叄钱食前姜枣煎温服二神圆治脾肾俱虚泄泻不食破故纸肉豆蔲右末用肥枣蒸烂取肉研膏夹和杵圆桐子大每服肆拾圆清米汤下若饭食后常一泄服此顿愈当归厚朴汤治肝经受寒面色青惨厥而泄利当归厚朴官桂良姜右剉散每叄钱食前服附诸方白术芍药汤治太隂脾经受湿水泄注下体重㣲满困弱无力不欲饮食暴泄无数水谷不化白术芍药甘草右㕮咀每服壹两水煎升阳除湿汤治脾胃虚弱不思饮食肠鸣腹痛泄泻无度小便黄色四肢困弱升麻柴胡防风神曲泽泻猪苓苍术陈皮甘草大麦芽右㕮咀水煎食后热服升阳除湿防风汤如大便闭塞或里急后重数至圊而不能便或有白脓或血慎勿利之利之则必致重病及郁结而不通也又此道举其阳则隂气自降矣苍术防风白术白伏苓白芍药右㕮咀除苍术另作片子水壹碗半煎至贰盏内诸药同煎至壹大盏食前热服益胃汤治头闷劳动则㣲痛不喜饮食四肢怠惰燥热短气口不知味肠鸣大便㣲溏黄色身体皆闷口干不喜饮冷黄茋甘草半夏黄芩柴胡人参白术益智当归梢升麻陈皮苍术右㕮咀水盏半煎捌分食前通口服胃苓汤治感暑夹食泄泻烦渇平胃散五苓散相合苍术陈皮厚朴甘草白术伏苓猪苓泽泻桂右㕮咀水煎入盐少许服如作末药汤服亦可柴苓汤分理隂阳治泻解热柴胡黄芩半夏甘草人参猪苓白术伏苓泽泻水贰钟姜叄片煎服养胃汤治脾胃虚寒呕逆恶心腹脇胀痛肠鸣泄泻五苓散益元散丹溪方治一老人奉养太过饮食伤脾常常泄泻亦是脾泄黄芩白术白芍药半夏神曲山查霍香右为末青荷叶包饭烧熟研丸如梧子大食前白汤下钱氏白术散治气血俱虚神弱之人或吐泻人参白伏苓白术木香甘草霍香干姜右为粗末每服伍钱水壹钟煎㭍分食前温服参苓白术散治脾胃气虚饮食不进或致吐泻温脐止泻散治大人小儿久泻滑脱不止干姜白芷附子右为细末用生白蜜丸如弹子大按入内一二日即止泄泻治例王节斋曰泄本属湿然多因饮食不节致伤脾胃而作须看时令分寒热新乆而施治治法补脾消食燥湿利小便亦有升提下陷之气用风药以胜湿亦有久泄肠胃虚滑不禁者宜收澁之主方白术白伏苓白芍药以上三味泄泻必用之药陈皮炙甘草若伤食泄黄或食积加神曲大麦芽山查子炒黄连消之腹中窄狭饱闷再加厚朴枳实木香若小便赤澁短少加泽泻猪苓木通以分利之夏月再加茵蔯炒山栀仁若口渇引饮加干葛人参麦门冬升麻滑石乌梅肉若夏秋之间湿热大行暴注水泄加炒黄连苍术泽泻升麻木通发热燥渇加干葛石膏黄疸小便黄赤加茵蔯山栀木通若饮酒便泄此酒积热泻也加炒黄连茵蔯干葛木香神曲麦芽若寒月溏泄清冷腹痛或伤生冷饮食加神曲麦芽炙干姜砂仁益智木香若久泄胃气下陷服利小便之药而不效宜加人参黄茋以补中气升麻柴胡以升提之加羌活防风藁本白芷等风药助风以平之更加炙干姜以固之若久泄脾胃虚弱食少难化加炙黄茋人参神曲麦芽木香干姜若久泻肠胃虚滑不禁加肉豆蔲诃子皮赤石脂煨木香炙干姜针灸法脾腧二穴中脘一穴闗元一穴天枢二穴大肠俞二穴仁斋直指卷十三仁斋直指钦定四库全书仁斋直指卷十四宋杨士瀛撰明朱崇正附遗泻痢泻痢方论痢与泻名目不同而感受之源一也风邪得之鼻壅恶风腰背强痛寒邪得之面惨恶寒肢体拘挛受暑得之面垢背寒自汗发渴受温得之一身尽痛重着浮黄或停冷则凄清肠鸣或藴热则发热烦燥冷热不调者乍澁乍溏饮食伤饱者注下酸臭诸有积以肚热纒痛推之诸有气以状如蟹渤验之究其受病之源决之对病之剂大要以散风邪行滞气开胃脘为先不可遽用肉豆蔲苛子白术辈以补住寒邪不可遽投罂粟殻龙骨牡蛎辈以闭澁肠胃邪气得补而愈盛补之愈盛而愈作不为纒扰撮痛则为里急后重所以日夕淹延而未已也痢之赤白其赤者热乗于血血渗大肠则赤也若风邪挟热则所下黄而赤焉其白者冷搏肠间津液凝滞则白也若寒邪併之则所下白而黒焉冷热相交故赤白相半重者状若脓涕而血杂之轻者白涕中间微有赤缕是也内挟风邪故清血流注或湿毒乗虚入肠胃之间则下如豆汁或有瘀血是也论者以手足寒为冷手足温为热于理甚当亦当合赤白而并观之庶乎其的矣虽然风寒暑湿感之于外者也其有大嚼伤饱宿酒浆醯醢以成积滞房闼纵情加奔走劳役以耗精血此非病生于内者乎必明白内外而权度之则受病浅深用药轻重知有定向矣毋槩曰无积不成痢下痢壮热须用败毒散加陈米间与五苓散黄连阿胶丸下痢虽曰有积有暑如用药不效即是肠胃有风邪热者赤者与败毒散冷者白者不换金正气散加木香泻痢证治败毒散治风邪寒邪壮热下痢陈米饮调五苓散佐之不换金正气散治风邪寒邪冷证下痢治要除湿汤加官桂木香治风寒冷证下痢加干姜伏苓治伤湿下痢仍以五苓散利其小便理中汤加厚朴木香伏苓治湿冷下痢艾姜丸治湿冷下痢脓血腹痛妇人下血干艾叶川白姜右为末醋煮麫煳丸桐子大每㭍拾丸食前清米饮下人参豆蔲散冷证泻痢通用木香厚朴苍术干姜肉豆蔲半夏曲陈皮阿胶缩砂甘草罂粟殻右剉每叄钱姜枣煎食前服香薷剉散五物香薷汤六和汤治伤暑下痢五苓散佐之升麻汤升麻白芍药甘草白干葛右麄末每叄钱姜叄片同煎吞感应丸治伤暑下痢缠痛黄连阿胶丸蘖皮汤治热证发热下痢亦治暑痢香连丸治冷热不调泻痢黄连木香右取香连为末醋煳丸桐子大每叄拾丸米饮下前戊己丸通用真人养脏汤治冷热不调下痢依前法用之三稜散治食积下痢腹痛依前法用之感应丸觧毒雄黄丸治诸积下痢用五苓散送下和剂流气饮大异香散五膈寛中散治诸气痢牛乳汤治气痢泄如蟹渤荜拨末牛乳右同煎减半空腹服茱连丸治赤白下痢吴茱茰黄连右各碾末醋麫煳丸桐子大赤痢专服黄连白痢专服茱茰赤白併服或多或少以意増减每服㭍拾丸陈米饮下以愈为度胃风汤治风冷客入肠胃泄下鲜血及肠胃湿毒下如豆汁或下瘀血人参白伏苓川芎当归辣桂白术白芍药右剉每服叄钱粟米百余粒同煎食前热服腹痛加木香肉蔲散治冷证久痢不止附子理中汤姜附汤术附汤治虚损久痢四肢厥冷以意择用禁口痢方石莲肉右为末每服贰钱陈米饮调下便觉思食仍以日照东方壁土炒真橘皮为末姜枣略煎佐之断下汤止赤白痢伏苓白术甘草草果大罂粟殻加木香右为麄末分作两服每服姜伍片大枣叄箇大乌梅叄箇食前煎服固肠散通用玉华白丹治脏腑久虚止泻止痢阳起石白石脂左顾牡蛎钟乳粉右研极细如粉和毕糯米煳圆空心米饮下渴者人参汤下亦治肠风下血又震灵丹通用赤石脂禹余粮汤治㵼痢诸药不效以此固其下焦赤石脂禹余粮右等分夹和每服肆钱空心煎温服泻痢须要衣服周宻恐伤风冷凡藴热血痢里急而痛甚虽已踈通荡涤然其痛不减者非热亦非积也荣血亏少阳刚胜隂故尔用药当以川芎为佐荣血一调其痛立止附诸方防风芍药汤治泄痢飱泄身热脉弦腹痛而渴及头痛微汗防风芍药黄芩右㕮咀每服壹两水贰钟煎至壹钟去滓食前通口服经验栢皮汤治伤寒下痢亦治久血热痢蘖皮黄芩黄连右㕮咀每服壹两水贰钟煎至壹钟去滓通口服腹痛加山栀子小便不利加赤伏苓阿胶煎服芍药蘖皮汤治一切温热恶心痢频併窘痛无问脓血芍药黄蘖当归黄连右为末水丸豆大温水下叄肆拾丸等服忌油腻生冷热物黄连香薷饮治感暑下痢鲜血清暑益气汤治暑病内伤下痢不思饮食发热白术芍药汤治老人奉养太过饮食伤脾时或泻痢钱氏白术散治气血俱虚之人或泻或痢苍术芍药汤治痢疾痛甚者苍术芍药黄芩官桂右㕮咀每壹两水贰钟煎至壹钟温服芍药黄芩汤治泄痢腹痛或后重身热久不愈脉洪疾者及下痢脓血稠粘黄芩芍药甘草右㕮咀每服壹两水贰钟煎至壹钟去滓通口服食前调胃承气汤小承气汤大承气汤四物汤治下痢纯血川芎当归白芍药生地黄槐花黄连御米殻右㕮咀水煎服地榆芍药汤治泄痢脓血乃至脱肛苍术地榆卷栢芍药右㕮咀每服壹两水贰钟煎至壹钟食前通口服阿胶梅连丸治下痢无问久新赤白靑黒疼痛诸証金井阿胶赤伏苓乌梅肉赤芍药黄栢黄连干姜当归右为细末入阿胶研匀水丸梧子大温米饮下拾丸食前连夜伍陆服小儿丸如菉豆大忌油腻脂肥诸物石榴皮散治暴泻不止及痢赤白用酸石榴皮烧存性不以多少空心米饮调下贰钱保和丸专治脾虚因积作后重者不可下用此消导秘传香连丸治男妇小儿诸般痢疾作痛并久痢虚脱浓血不止者服之神效如初痢一二日之间不可服恐拦住积滞热毒他証愈剧反为咎矣川黄连木香白豆蔲乳香没药右为细末麫煳丸如弹子大每服壹丸赤者甘草汤下白者生姜汤下黄连汤治痢疾黄连滑石生地黄白芍药苍术台术当归青皮条黄芩右㕮咀每服㭍钱水贰盏煎捌分去滓食逺温服大柴胡汤治下痢舌黄口燥胷满作渴身热腹胀谵语此必有燥屎宜下后服木香黄连苦坚之三乙承气汤暑毒温热伤后下痢脓血宜服二方针灸法见前泄泻门详施脱肛脱肛方论四十八难曰病之虚实出者为虚入者为实肛门之脱非虚无故然哉盖惟实则温温则内气充而有所蓄惟虚则寒寒则内气馁而不能收而况大肠之厚薄膏脂之瘠肥亦视夫内气之虚实何如耳大凡脱肛须以温汤浇令和软然后摩挲而入治法以温敛行之其有产妇用力过多及小儿呌号弩气久痢不止风邪袭虚亦有此证凡肠头作痒即是腹中有虫生艾苦练根煎汤熏洗仍以干艾生姜煎服其脱肛肠风痔漏者登溷不可用旧纸若包褁汤药杂物尤不可用才有一毫染汚其间立见痛肿如此急以温汤涤之患在肛肠登溷后须用一洗脱肛证治猬皮散治肛门脱出不收猬皮磁石辣桂鳖头右细末每服贰钱食前米饮调下仍以破草鞋底炙上面熨按令入鳖头散治脱肛鳖头右为末涂傅肠头用软纸衬轻轻按入仍以方寸匕食前米饮调下磁石散治脱肛磁石右为末每服壹钱空心米饮调下香荆散治脱肛大香附荆芥穗缩砂右末每服叄钱食前新水煎数沸即服小儿通用钓肠丸治大肠空冷脱肛不收及肠风诸痔白矾緑矾诃子枳殻白附子生南星生半夏生附子黄瓜蒌猬皮鸡冠花胡桃仁右细末醋煮麫煳丸桐子大每服贰拾丸空心温酒下或枳殻散送下缩砂汤治大肠虚而浃热脱肛红肿缩砂黄连木贼右末每贰钱米饮调下黄连阿胶丸治肠虚为暑热所攻脱肛红肿肛门热痛仍以荆芥穗朴硝泡汤温洗次用薄荷煎鹏砂丸津液调傅鐡粉散治大肠本虚风毒客热乗之脱肛红肿鐡粉右入白敛末夹和傅之即按入蒲黄膏治脱肛热痛生蒲黄以猪膏和𫝊即按入桑螺膏治脱肛桑上縁桑螺子右末以猪膏和涂雨后縁桑者佳橡斗膏治脱肛橡斗子烧存性猪脂和傅木贼散治脱肛不热木贼烧存性为末糁以帛按入独虎散治脱肛不收五倍子半两末井水叄椀入磁瓶慢火煎半续入朴硝荆芥穗各壹钱乗热熏洗仍以五倍子末傅之石灰方治大肠积冷久年脱肛石灰炒热以帛包褁肛坐其上冷又别换仍以海螵蛸末傅败毒散小儿痢后风邪入大肠脱肛不收以此散风邪加陈米煎桑叶方黄皮桑取叶叄升煎带温右以布盛罨小儿肛门轻手按入次用门臼中细尘绵包扑之小儿灸法百㑹穴直取前后髪际折中横取两耳尖折中在顺之中心端正螺毛处是也两手握蒜炙灸则肛肠自收湿䘌证虫蚀肛门咽干唇疮齿晦附诸方二灵散治久痢肠胃俱虚肛门自下龙骨木贼右为末掺托之一方治脱肛用五倍子为末每用叄钱入白矾壹块水贰碗煎洗一方用蔓陀罗花子连殻壹对橡斗拾陆箇捣碎水煎叄伍沸入朴硝热洗其肛自收一方用浮萍为末干贴患处针灸法命门一穴长强一穴仁斋直指卷十四仁斋直指钦定四库全书仁斋直指卷十五宋杨士瀛撰明朱崇正附遗积热积热方论酒麫煎雄附峻补皆能生热谓之积者何哉朝斯夕斯其所由来尚矣夫人偏隂不可以无阳偏阳不可以无隂惟在冷煖得中而已矫枉过正识者忧焉然则欲去积热将何如曰三黄汤圆第一药耳虽然凡热皆出于心热甚则能伤血热出于心洗心散所不可阙热能伤血四顺清凉饮又不可无此自本自根之论也若夫酒后之麫饭后之酒最易积热又当防于未然积热证治小柴胡汤诸热通用败毒散觧热次之三黄汤治积热藴隆三焦皆热大小便闭黄连黄芩大黄右剉细每服叄钱姜叄片慢火略煎食后服三黄圆证治同前即前项药品等为末炼蜜圆桐子大每叄肆拾圆滚水下洗心散治壮热烦燥风热壅塞大小便秘澁大黄甘草当归芍药麻黄荆芥穗白术右末每服贰钱半生姜薄荷少许同煎食后服四顺清凉饮治血热藴结壅滞大黄赤芍药当归甘草右为麄末每贰钱半慢火煎服小柴胡汤亦治血热可择用八正散治心热烦燥目赤咽疼小便淋闭大黄瞿麦木通滑石萹竹车前子山栀仁甘草右剉每服叄钱入灯心煎食后服大凡心热要得小便流利而出甘露饮治诸疮发热生干地黄熟地黄天门冬麦门冬黄芩批杷叶山茵蔯枳殻石斛甘草右末每服贰钱半食前煎服加干葛柴胡尤佳木通散治诸热利小便生干地黄木通荆芥地骨皮桑白皮甘草北梗右剉每叄钱姜叄片煎服甘豆汤治诸热烦渴大小便澁黑豆甘草右生姜㭍片井水煎汁服黄连汤治一切热血热眼热酒热并主之黄连右以井水浸良久磁椀盛之置铁铫内隔汤烑取清汁服再烑牛黄凉膈圆治上焦壅热口干咽痛烦燥涏潮马牙硝寒水石硬石膏甘草牛胆南星紫石英牛黄脑子麝香右末炼蜜圆每两作肆拾圆每服壹圆温薄荷人参汤调下解毒雄黄圆取积下热雄黄川鬰金巴豆右末醋煮麫煳圆麻子大每服伍圆加至㭍圆热茶清下里实用此喉闭以热茶清调灌竹茹汤治胃热而呕吐欲知胃热手足心皆热者是半夏干葛甘草右剉散每叄钱青竹茹一弹子许姜枣煎温服或加前胡诸热酒蒸黄连圆黄连阿胶圆皆可用附诸方凉膈散治脏腑积热口舌生疮痰实不利烦燥多渴肠胃秘澁便溺不利一切风热并皆治之连翘甘草大黄朴硝薄荷黄芩栀子仁右㕮咀每服水壹钟半竹叶㭍片蜜少许煎食后温服既济觧毒汤治上热头目赤肿而痛胸膈烦闷不得安卧大便微秘大黄黄连黄芩甘草桔梗柴胡升麻连翘当归身右㕮咀每服水贰钟煎食后温服大金花圆治内外诸热寝汗咬牙睡语惊悸溺血淋闭咳嗽衂血痩弱头痛并骨蒸肺痿喘嗽者黄连黄栢黄芩栀子仁大黄右为末滴水丸如小豆大每服叄拾丸新汲水送下加味金花圆治内外诸热气壅痰涎溺血淋闭黄连黄栢黄芩山栀桔梗半夏陈皮人参右为细末滴水丸如小豆大每服伍拾丸淡姜汤送下清心莲子饮治上盛下虚心火炎上口苦咽干烦渇微热小便赤澁或欲成淋者黄芩车前子麦门冬地骨皮甘草黄茋石莲子白伏苓人参右㕮咀每服水壹钟煎服如发热加柴胡薄荷经验地仙散治骨蒸肌热一切虚烦地骨皮防风鸡苏人参甘草右㕮咀每服壹两姜叄片竹叶伍片水贰钟煎至壹钟去滓通口服不拘时候五蒸汤治骨蒸劳热自汗甘草人参知母黄芩伏苓熟地黄葛根石膏竹叶右剉㕮咀作壹服入粳米壹合煎服十全大补汤治诸虚不足五劳七伤不进饮食久病虚损时发潮热人参养荣汤治久病虚损口干食少欬而下利心惊悸热而自汗黄茋鳖甲散治男妇虚热身痩五心烦热四肢怠惰欬嗽咽干自汗食少人参肉桂桔梗生地黄半夏紫苑知母芍药黄茋甘草桑白皮天门冬鳖甲秦芁伏苓地骨皮柴胡右㕮咀每服壹两姜水煎服乐令建中汤治脏腑虚损身体消痩潮热自汗将成劳瘵此药大能退虚热生血气前胡细辛黄茋人参桂心橘皮当归白芍药伏苓麦门冬甘草半夏右㕮咀每服肆钱水壹钟姜伍片枣壹枚煎服不拘时防风当归饮子治烦渴发热虚烦蒸病六物汤滋隂退热龙脑鸡苏丸治心中鬰热消烦渴凉上膈觧酒毒治肺热咳嗽吐血鼻衂崩中下血血淋劳烦诸淋胃热口臭当归补血汤治肌热燥热目赤面红烦渴引饮昼夜不息其脉洪大而虚重按全无通评虚实论云脉虚血虚脉实血实又云血虚发热证象白虎惟脉不长实为辨热若悞服白虎汤必死此病得之于饥困劳役黄茋当归右㕮咀都作壹服水贰盏煎至壹盏去滓稍热服之空心服柴胡饮子觧一切肌骨蒸热畜积热作往来及伤寒发热汗不觧或骨蒸肺痿喘嗽妇人余疾产后经病皆治柴胡人参黄芩甘草大黄当归芍药右㕮咀每服㭍钱水贰钟姜叄片煎捌分食后服黄连安神丸治心烦懊憹反复心乱怔忡上热胷中气乱心下痞闷食入反出朱砂黄连生甘草右为细末汤浸蒸饼丸如黍米大每服壹拾丸食后时时津唾嚥下内经云心肺位近而倚偶制其小服此缓治之理也补中益气汤治阳虚发热久患虚劳朱砂安神丸治心神烦乱怔忡兀兀欲吐气乱而热似懊憹状㵼青丸治肝经鬰热当归龙胆草川芎山栀大黄羗活防风右为末蜜为丸鸡头子大每服壹贰丸㵼黄散治脾热口臭咽干藿香山栀石膏甘草防风右为末蜜酒拌㣲炒香每服壹钱火鬰汤治手足心发热升麻葛根柴胡白芍药防风甘草右剉每服伍钱连须葱白叄寸煎稍热服不拘时大青丸治上焦热结劳役发热并瘟疫时行发热风热防风通圣散治风热诸証定风饼子治风客阳经邪伤腠理背膂强直言语蹇澁体热恶寒痰厥头痛肉瞤筋惕手颤鼻渊及饮酒过多呕吐涎沫头目晕眩常服消风去邪追风散治诸风上攻头疼目眩鼻塞声重皮肤瘙痒眉角牵引妇人血风一切头风并皆治之白殭蚕荆芥石膏川乌防风全蝎川芎麝香甘草右为末每服半钱食后临卧茶调下龙脑川芎丸消风化滞除热消痰通利七窍爽气清神桔梗片脑砂仁白豆蔲薄荷川芎防风甘草右为末炼蜜为丸每两作贰拾丸每服贰丸细嚼茶清送下附火証火証方论刘宗厚曰火之为病其害甚大其变甚速其势甚彰其死甚暴何者盖能燔灼焚熖飞走狂越消铄于物莫能御之逰行乎三焦虚实之两途曰君火也犹人火也曰相火也犹龙火也火性不妄动能不违于道常以禀位听命运行造化生存之机矣夫人在气交之中多动少静欲不妄动其可得乎故凡动者皆属火化火一妄行元气受伤势不两立偏胜则病移害他经事非细故动之极也病则死矣经所谓一水不胜二火之火出于天造君相之外又有厥阳脏腑之火根于五志之内六欲七情激之其火随起盖大怒则火起于肝醉饱则火起于胃房劳则火起于肾悲哀动中则火起于肺心为君主自焚则死矣丹溪又启火出五脏主病曰诸风掉眩属肝火动之类经所谓一水不胜五火之火出自人为又考内经病机一十九条内举属火者五诸热瞀瘈皆属于火之类而河间又广其説火之致病者甚多深契内经之㫖曰诸病喘呕吐酸暴注下迫转筋小便浑浊腹胀大鼔之有声如鼔痈疽疡疹瘤气结核吐下霍乱瞀鬰肿胀鼻塞鼽衂血溢血泄淋闭身热恶寒战慄惊惑悲笑谵妄衂蔑血汚此皆少隂君火之热乃真心小肠之气所为也若瞀瘈暴瘖冐昧操扰狂越骂詈惊骇胕肿疼酸气逆冲上禁慄如䘮神守呕疮疡喉痺耳鸣及聋呕涌溢食不下目抹不明暴注瞤瘈暴病暴死此皆少阳相火之热乃心包络三焦之气所为也是皆火之变见为诸病也为脉虚则浮大实则洪数药之所主各因其属君火者心火也可以湿伏可以水灭可以直折惟黄连之属可以制之相火者龙火也不可以水湿折之从其性而伏之惟黄栢之属可以降之噫泻火之法岂止如此虚实多端不可不察以脏气司之黄连㵼心火黄芩泻肺火芍药泻脾火大柴胡㵼肝火知母㵼肾火此皆苦寒之味能㵼有余之火耳若饮食劳倦内伤元气火不两立为阳虚之病以甘温之剂除之如黄茋人参甘草之属若隂㣲阳强相火炽盛以乗隂位日渐煎熬为血虚之病以甘寒之剂降之如当归地黄之属若心火亢极鬰热内实为阳强之病以醎冷之剂折之如大黄朴硝之属若肾水受伤真隂失守无根之火为隂虚之病以壮水之剂制之如生地黄𤣥参之属若右肾命门火衰为阳脱之病以温热之剂济之如附子干姜之属若胃虚过食冷物抑遏阳气于脾土为火鬰之病以升散之剂发之如升麻葛根之属不明诸此之类而求火之为病施治何所依据故于诸经集略其説备处方之用庶免实实虚虚之祸也滑氏曰虚劳証中多云相火为患者何气使然是为火也请明议焉对曰华陀云三焦者相火也相火之相者譬之如丞相之相也善政之道辅佐週身维持纲纪所接元阳以为一身綂领使百脉舒和上焦曰膻中之属宣行气血中焦曰中脘之縁腐熟水谷下焦曰膀胱之所溲便精溺无形而有用焉故曰三焦盖三焦者为诸阳升降之方唿吸发源之所三元有道九窍流通神志相闗命脉相继週身有倚血气无偏治化宣和是无虞矣又曰于火为患者何以验云对曰于斯者是因体虚之人房劳过损肾水干枯无因既济相火顿生或因七情所感或因怒火伤肝肝木相乗为热为风风邪鼔舞火性上炎为百病之长也华陀云三焦积热于火生焉六腑颠危从权所化且如脉来洪数者热之有准芤浮中空者吐血无疑咳嗽咯痰须明虚实欲知治嗽先补其源身热者滋隂清气恶寒者和阳挽隂治寒逺寒治热逺热甘缓温和调虚之则丹溪云隂虚火动証难治用四物汤加炒黄栢降火补隂龟板补隂乃隂中之至隂也又云气从脐下起者隂火也气从脚下起入腹如火者乃虚之极也盖火起于九泉之下多死一法用附子末津调塞涌泉穴以四物汤加降火药服之妙东垣㵼隂火升阳汤治肌热烦热面赤食少喘咳痰盛脉右闗缓弱或弦或浮数羗活甘草黄茋苍术升麻柴胡人参黄芩黄连石膏右㕮咀每服壹两或半两水煎服升阳散火汤治男子妇人四肢发热肌热筋痺热骨髓中热发困热如燎扪之烙手此病多因血虚而得之或胃虚过食冷物抑遏阳气于脾土火鬰则发之升麻葛根独活羗活人参白芍防风柴胡甘草甘草右㕮咀每服半两或壹两水煎积热服柴胡饮子治一切肌热蒸热积热或汗后余热脉洪实弦数八正散治大人小儿心经藴热咽干口燥目赤睛痛脏腑秘结小便赤澁三黄汤治积热结滞脏腑大便秘结心膈烦燥三黄丸治男子妇人三焦积热咽喉肿闭心膈烦燥小便赤澁大便秘结并宜治之大金花丸治中外诸热寝汗咬牙时语惊悸溺血淋闭咳衂血痩弱头痛并骨蒸肺痿喘嗽去大黄加栀子名曰栀子金花丸又曰既济解毒丸加味金花丸治内外诸热气壅痰涎溺血淋闭火証黄连觧毒汤治伤寒杂病热毒烦燥干呕口渴喘满阳厥极深畜热内甚大青丸治上焦热结劳役发热并痰火瘟疫发热凉膈散治大人小儿脏腑积热口舌生疮痰实不利煊烁多渴肠胃秘澁便溺不利神芎丸治一切热证常服保养除痰饮消酒食清头目利咽膈能令遍身结滞宣通气利而愈神强体健耐伤省病大黄黄芩牵牛滑石黄连薄荷川芎右为末水为丸如小豆大温水下拾丸至拾伍丸贰拾丸清心汤即凉膈散料内加黄连伍钱用蜜与竹叶同煎连翘山栀子大黄薄荷叶黄芩甘草朴硝加黄连右为细末每服伍钱水壹盏蜜少许竹叶拾片同煎㭍分服黄芩汤治心肺藴热口疮咽痛膈闷小便淋浊不利泽泻栀子仁黄芩麦门冬木通生地黄黄连甘草右㕮咀每服壹两水贰盏姜伍片煎至壹盏食前温服𤣥明粉此药大治邪热所干膈上气滞脏腑秘澁并宜服之以朴硝煎过澄泸伍㭍遍至夜于星月下露至天明自然结作青白块子用磁礶子按实于炭火内从慢至𦂳自然成汁煎沸直候不响再加顶火一煅便取出于凈地上倒下用盆合盖以去火毒然后研为细末每贰斤入甘草生熟贰两为末一处搅匀临睡斟酌用之或壹钱贰钱以桃花煎汤或葱白汤下防风通圣散清燥汤龙脑鸡苏圆地骨皮散治虚潮热骨蒸壮热六味地黄丸治肾气虚久新憔悴寝汗发热五脏齐损痩弱虚烦骨蒸下血补隂丸降隂火治发渴骨蒸补肾水真隂不足大补丸去肾经火燥下焦湿治筋骨软气虚以补气药下血虚以补血药下并不单用川黄栢右以水丸服六物汤滋隂血降肾火川芎白芍药生地黄当归黄栢知母右㕮咀用水壹钟半煎至捌分食前温服当归龙胆圆治肾水隂虚风热藴积时发惊悸筋惕搐溺神志不宁荣卫壅滞头目昏眩肌肉瞤瘈胸膈咽嗌不利肠胃燥澁躁扰狂越骂詈惊骇火热等証当归草龙胆山栀仁黄连黄栢黄芩大黄芦荟青黛木香麝香右为末炼蜜为丸如小豆大姜汤下叄贰拾丸此药泻肝心脾肺肾胃火之神药也麦门冬汤治诸疾后火热乘肺咳唾有血胸脇胀满上气羸痩五心烦热渴而烦闷麦门冬桑白皮生地黄半夏紫苑桔梗淡竹茹麻黄五味子甘草右㕮咀每服伍钱或壹两入姜煎防风当归饮子治烦渴发热虚烦火証柴胡人参黄芩甘草滑石大黄当归芍药防风右㕮咀每服壹两水贰钟生姜叄片煎至壹钟去滓通口服不拘时如有痰嗽加半夏泄者去大黄左金圆治肝火黄连吴茱茰右为末水丸或蒸饼丸白汤下伍拾丸滋隂降火汤养血降火之圣药也川归身地黄天门冬白芍药白术麦门冬甘草知母黄栢逺志陈皮川芎右㕮咀姜水煎服气血虚加人参黄茋嗽加五味阿胶痰加瓜蒌贝母吐血加丹皮藕汁热加地骨皮痼冷痼冷方论茍得其养无物不长茍失其养无物不消人之处世饮食为上汤药次之惟其口腹不充嗜慾无节所以脏中停寒而为之沉痼也男子精流女子带下骨寒脑冷气乏血衰呕吐恶心久泄暴下皆其证耳疗治之法虽贵乎温补不贵乎大刚惟于滋血养气中佐以姜桂雄附为愈抑古人所谓精不足者补之以味继此尤当加意焉若夫执剂刚燥亟欲阳气顿回吾恐肾水易涸心火独炎识者未保其往痼冷证治十补汤治诸虚百损人参白术白伏苓甘草辣桂黄蓍当归川芎熟地黄白芍药右剉散每服叄钱半姜枣煎空心食前服加熟附子温之附子理中汤沉附汤姜附汤并主痼冷须加当归麝香鹿茸圆治真元虚惫精血耗少熟地黄山药杜仲鹿茸北五味子肉苁蓉牛膝沉香麝香右末炼蜜圆桐子大每叄伍拾圆食前塩汤下八味圆治下元冷惫腰脚痠重虚劳消渴熟地黄山药山茱茰辣桂熟附子泽㵼牡丹皮白伏苓右为末炼蜜圆桐子大每服叄拾圆食前盐汤下黒钖丹治脾肾俱虚冷气刺痛止汗坠痰除湿破癖黒钖透明硫黄金铃子沉香木香熟附子葫芦巴肉桂舶上茴香破故纸阳起石肉豆蔲右用新铁铫如常法结黒钖硫黄砂子地上出火毒候冷研极细余药并末同研自朝至暮以黒光为度酒麫煳圆桐子大隂干每叁伍拾圆空心盐汤下妇人艾醋汤下本方加苁蓉背膝白术丁香名接气丹治真元虚养正丹升降水火助阳接真治咳逆飜胃痰结头运腹痛腰疼霍乱吐泻好硫黄黒钖水银朱砂右凈鐡笾以厚纸布扎柄先镕鈆泸去滓壹两凈再放笾内用铁匙炒搅将熟硫黄末叄钱重渐入其中或熖起亦莫管只急手炒搅令鈆熟无性其硫黄皆烧去但得鈆熟遂倾放地下纸上令硬即碾开以纱筛出鈆粉其余成珠者再炒碾为末次将笾铫顿慢火炉上又镕鈆粉以熟硫黄末壹两渐入频搅炒才见黄烟上急拖过冷炉上少顷又过火上再搅炒得鈆与硫黄皆成黒色极调和了却放冷炉上候鈆硫㣲冷又顿在十分㣲㣲火上少顷入水银以铁匙频搅切勿令青烟上烟上便走了水银又次入朱砂末频搅炒令十分调和即倾放地下纸上俟硬别碾为末糯米煳圆菉豆大每叄拾圆塩汤空心下灵砂诸虚痼冷厥冷神效好硫黄水银右修炼家有见成者赎研细糯米煳圆小麻子大每服伍㭍圆加至拾伍圆空心人参枣汤下或塩汤下疝气偏坠木肾肿疼炒茴香入酒煎候温下虚劳喘嗽生姜乌梅紫苏茎煎汤下盗汗小便多煅牡蛎入塩煎汤下痎疟不已桃栁枝煎汤下胀满腹痛腰疼莪术汤下呕逆飜胃丁香木香煎汤下白浊遗精白伏苓煎汤下中风痰厥向青木香汤研灌走注风遍身痛嚼葱白酒下脚痛木瓜汤下气滞生姜陈皮汤下妇人血痛气痛延胡索五灵脂酒醋各半煎汤下小儿慢惊沉困胃虚神脱人参丁香煎汤吞下椒附散治肾气上攻项背不能转侧亦治冷痺不仁熟附子真川椒右每服附子末贰大钱匕川椒贰拾壹粒用白麫塞满水盏半姜㭍片煎半去椒入塩少许通口空心服大凡肾气须以川椒引而归经则安矣又一证肾虚血寒气逆而胀胸腹走痛中脘痞满两眼多泪此寒泣血也二陈汤加官桂当归下安肾圆立愈若大便澁更加枳殻二陈汤安肾圆附诸方沉香毕澄茄圆治内挟积冷脐腹弦急痛引腰背靣色痿黄脏腑自利小便滑数少阳一切气痛并皆治之桃仁木香川练子附子川乌沉香葫芦巴肉桂荜澄茄补骨脂茴香巴㦸天右㕮咀剉服叄钱水壹盏入塩少许煎捌分空心热服复阳丹治阳虚隂盛手足厥冷暴吐大下脉细羸痩伤寒隂証悉皆治之川乌天推附子钟乳粉阳起石朱砂右为末酒煮神曲煳丸如梧桐子大每服伍拾丸空心塩汤下附子茴香散治气积冷心腹绞痛肉豆蔲干姜附子茴香木香白术人参甘草白伏苓丁香右㕮咀每服叄钱水壹盏塩少许煎柒分空心服雄朱丹治宿寒痼冷饮食呕逆久则羸弱变为劳瘵朱砂雄黄以上用沙合壹箇先以牡丹皮贰两内外薫黄入药于内以严醋和臈茶作饼盖定合口以赤石脂固济合缝又用赤石脂泥褁合了一重再用黄泥纸筋又褁一重先以草火烧令干次以炭火伍斤渐又添至壹秤候火力渐消取出掘地坑壹尺埋壹宿去火毒取研入后药丁香荜蕟赤石脂胡椒附子白术乳香官桂木香右为末入前药研匀以清酒贰升贰分熬去贰分入附子末煑煳丸如梧桐子大每服拾丸空心温酒塩汤任下秘澁小便不通方论肾主水膀胱为之府水潴于膀胱而泄于小肠实相通也然小肠独应于心者何哉盖隂不可以无阳水不可以无火水火既济上下相交此荣卫所以流行而水窦开阖所以不失其司耳惟夫心肾不济隂阳不调故内外闗格而水道澁传送失度而水道滑热则不通冷则不禁其热盛者小便闭而絶无其热㣲者小便难而仅有肾与膀胱俱虚客热乗之故不能制水水挟热而行澁焉是以数起而溺有余肾与膀胱俱冷内气不充故胞中自滑所出多而色白焉是以遇夜而隂盛愈多若夫下焦蓄血其与虚劳内损则便溺自遗而不知下焦虚寒不能温制水液则便溺欲出而不禁是皆心不与肾交通故或冷或热而滑澁随之矣继自今心气旺盛小便壅遏以清利行之如赤伏苓麦门冬灯心车前子之类是也心气虚怯小便滑利以温和益之如乳香益智巴㦸人参之类是也演触其间肾实肾虚皆可以举隅而反或者胶柱调瑟详于肾而略于心其可乎虽然小肠之与膀胱心肾所主固也然素问有云水之本在肾其末在肺则知天一之水自上而下相为贯通亦犹心肾之不可不升降也昧者夜间忍缩小便使水气上逆乗肺痰涎喘嗽激乱争鸣其来不可御于此见肺主气也小便澁滑又当调适其气焉毋徒曰葶苈桑皮可以逐肺经之水小便不通证治草蜜汤治心肾有热小便不通生车前草捣取自然汁半盏入蜜壹匙调服蒲黄汤治心肾有热小便不通赤伏苓木通车前子桑白皮荆芥灯心赤芍药甘草生蒲黄滑石右末每服贰钱葱头壹片紫苏伍叶煎汤调下八正散治心经邪热小便赤澁不通五苓散加赤伏苓治小便不通每服贰钱用灯心山茵蔯各壹握煎汤调下参耆汤治心肺虚而客热乗之小便澁而数数而沥赤伏苓生干地黄黄耆桑螵蛸地骨皮人参北五味子兎丝子甘草右细剉每服叄钱新水煎临熟入灯心贰拾壹茎温服平补圆治肾虚小便数而沥如欲渗之状或虚劳内损遗尿或下焦虚寒小便欲出而不禁通用茸香圆治下焦虚冷尿多或虚劳遗尿或欲出而不禁鹿茸肉苁蓉当归鸡内金龙骨牡蛎灰赤石脂禹余粮川白姜益智仁巴㦸乳香右细末糯米煳圆桐子大每服㭍拾圆空心塩汤下桃仁承气汤治下焦蓄血漱水迷忘小腹急痛内外有热加生蒲黄大小便不通证治掩脐法治小便大便不通连根葱壹茎不得洗带土生姜壹块淡豆䜴贰拾壹粒塩贰匙同研烂揑饼烘热掩脐中以帛扎定良久气透自通不然再换一剂转胞证治转胞方治胞转小便不能通先用良姜葱头紫苏茎叶右煎汤宻室内熏洗小腹外肾肛门留汤再添蘸帛洗以手拊摩脐下拭干绵被中仰坐垂脚自舒其气次用蜀葵子赤伏苓赤芍药白芍药右剉每服叄钱煎取清汁再煖乗热调苏合香圆叄丸并研细青塩半钱食前温服又法炒塩半斤囊盛熨小腹便多证治多溺方暖肾圆治肾虚多溺或小便不禁而浊葫芦巴故纸川练肉大熟地黄益智仁鹿茸山茱茰代赭石赤石脂龙骨海螵蛸熟艾丁香沉香滴乳香禹余粮右细末水煮糯米煳圆桐子大每服伍拾圆食前石昌蒲煎汤送下附诸方导气除燥汤治小便闭塞不通乃血澁致气不通而窍澁也知母黄栢滑石泽泻伏苓右件和匀每服半两水叄大盏煎至壹盏去滓稍热服空心如急闭不计时候肾疸汤治肾疸目黄甚至浑身黄小便赤澁升麻羗活防风藁本独活柴胡已上治肾疸目黄浑身黄白术苍术猪苓泽㵼伏苓已上治小便赤澁葛根甘草人参黄蘖曲右件剉如麻豆大分作贰服每服水叄盏煎至壹盏去滓稍热服食前鬰金黄连圆治心火上炎肾水不升致使水火不得相济膀胱小肠积热或癃闭不通或遗溺不禁或白浊如泔或膏淋如脓或如栀子水或如小石米粒或如粉煳相似者诸热証也鬰金黄连黄芩琥珀大黄滑石白伏苓黒牵牛右为末水丸如梧子大每服伍拾丸沸汤下空心服如用消导饮食降心火可加沉香伍钱一方治孕妇转胞并男子小便不通用冬葵子山栀子炒滑石研各伍钱木通叄钱右作壹服水煎温服外用冬葵子滑石栀子为末田螺肉和捣成膏或用生葱汁调贴脐中立通一方治遗尿失禁用益智乌药右为末以山药末陆两打煳为丸如梧桐子大每服㭍拾丸空心清米饮送下大便秘澁方论凡人五味之秀者养脏腑诸阳之浊者归大肠大肠所以司出而不纳也今停蓄藴结独不得其疏导何哉抑有由矣热邪入里则胃有燥粪三焦伏热则津液中干此大肠之挟热然也虚人脏冷而血脉枯老人肠寒而气道澁此大肠之挟冷然也腹胀痛闷胷痞欲呕此证结聚以宿食留滞得之肠胃受风涸燥秘澁此证闭塞以风气燔灼得之若夫气不下降而谷道难噫逆泛满必有其证矣剂量治法热者三黄汤冷者金液丹宿食者脾积圆风秘者脾约麻仁圆气不下降则桔梗枳殻汤固在精择而审处其间纵横泛应亦自胷中活法充之矣然而大肠与肺为表里大肠者诸气之道路闗焉热则清利冷则温利积聚者挨其积风壅者疏其风是固然尔孰知流行肺气又所以为四者之枢纽乎不然叔和何以曰肺与大肠为𫝊送大便秘澁证治大黄饮子治身热烦燥大便不通川大黄杏仁栀子仁川升麻枳殻生地黄人参黄芩甘草右剉散每服叄钱生姜伍片豉贰拾壹粒小乌梅壹枚煎服三黄汤三黄圆治热证大便结甘豆汤治热证风证大便不通金液丹治大便挟冷结滞用麻仁杏仁煎汤下半硫圆治冷秘风秘老人秘结透明硫黄圆白半夏右末生姜汁煮白麫煳筑圆桐子大每服贰拾圆姜汤下或用葱白壹条生姜叄片煎熟入阿胶贰片镕开食空送下胶蜜汤治老人虚人大便秘澁连根葱白右新水煎去葱入透明阿胶炒贰钱蜜贰匙镕开食前温服润肠圆大便秘澁通用杏仁枳殻麻仁陈皮阿胶防风右末炼蜜圆桐子大每服伍拾圆老者苏子煎汤下壮者荆芥泡汤下脾积圆治饮食停滞腹胀痛闷呕恶吞酸大便秘结蓬莪术京三稜良姜青皮南木香不蛀皂角百草霜右为细末用川巴豆半两只去殻研如泥渐入药末研和得所麫煳圆麻子大每服伍圆加至拾圆橘皮煎汤下木香逐气圆治食积气滞通利大便兼治脚气小肠气诸气攻刺腹痡橘红青皮㯽榔南木香川巴豆肉右件并末用生姜自然汁调神曲末为煳圆麻子大每服拾圆姜汤下如气攻腹痛枳殻木瓜煎汤下二香圆治积滞气秘心腹刺痛中满壅嗽南木香丁香青皮橘红草果仁肉豆蔲白豆蔲仁五灵脂蓬木缩砂仁右细末用川巴豆肉半两研如泥渐入药末研和白麫稀煳圆麻子大候干每服叄圆加至伍柒圆止姜汤下壅嗽紫苏生姜煎汤下独枣汤治大便积日不通大好枣右以枣相合麻线札縳慢火煮熟嚼细以枣汁送下脾约麻仁圆治风秘及脾约证小便数大便秘用枳殻散送下追风毒剉散治风气蕃盛大便秘结踈风散治风毒秘结枳殻防风羗活独活㯽榔白芷威灵仙蒺䔧麻仁杏仁甘草右麄末每贰钱半姜伍片蜜壹匙慢火煎服桔梗枳殻汤治气不下降大便不通加紫苏茎叶煎寛快汤治气不下降大肠澁滞香附天台乌药枳殻缩砂仁苏子青木香甘草右末每服贰钱陈皮煎汤调下或吞青木香圆少许降气汤治气不下降大便不通加枳殻杏仁煎此药流行肺气苏感圆治气秘不大便用紫苏橘皮煎汤下或枳殻散送下苏合香圆感应圆苏合肆分感应陆分研和别圆大凡腹痛而呕欲利其大便诸药皆吐惟苏感圆用姜汁泡汤下最妙煨蒜方独头蒜煨熟去皮以绵褁纳后部即通又掩脐法临用入轻粉少许尤速熏方不蛀皂角用椀烧置于桶内熏其后部自通调导饮治妇人产前产后大便不通当归川芎防风枳殻甘草右细剉每服叄钱食前姜枣煎服附诸方润肠圆治脾胃中伏火大便秘澁或干燥秘塞不通全不思食乃风结秘血结秘皆令闭塞也以润燥和血疏风自然通麻子仁桃仁羗活当归尾煨大黄右件除麻仁桃仁别研如泥外捣罗为末五上火炼蜜圆如桐子大每服叄伍拾圆空心白汤送下如病人不大便为大便不通而滋其邪盛者急加酒制大黄以利之如血燥而大便燥干者加桃仁酒制大黄如风结燥大便不行者加麻子仁大黄如风澁而大便不行者加皂角仁大黄秦芁以利之如脉澁觉身有气澁而大便不通者加郁李仁大黄以除之气燥如寒因之病为寒结闭而大便不通者以局方中半硫圆或加煎附子干姜汤氷冷与之其病虽隂寒之证常当服阳药补之若大便不通者亦当十服中与一服药微通其大便不令闭结乃治之大法若病人虽是隂证或是隂寒之证其病显燥脉实坚亦宜与阳药中少加苦寒之药以去热燥燥止勿加如隂燥欲坐井中者其二肾脉必按之虚或沉细而迟此易为辨耳知有客邪之病亦从权加药去之当归润燥汤升麻当归熟地黄生地黄甘草大黄桃仁埿子麻仁红花右件除桃仁麻仁另研如泥外剉如麻豆大作壹服水二大盏入桃仁麻仁煎至壹盏去滓空心宿食消尽热服之导滞通幽汤治大便难幽门不通上冲吸门不开噎塞不便燥闭气不得下治在幽门以辛润之当归升麻桃仁泥生地黄熟地黄红花炙甘草右件作壹服水贰盏煎至壹盏去滓调㯽榔细末半钱稍热服四物汤治脏结秘澁当归熟地黄川芎白芍药大黄桃仁右㕮咀作壹服水贰盏煎捌分去滓服或为丸亦得橘杏麻仁圆治噎膈大便燥结六味地黄丸治下焦燥热小便澁而数大补丸治隂虚燥热仁斋直指卷十五仁斋直指钦定四库全书仁斋直指卷十六宋杨士瀛撰明朱崇正附遗五疸五疸论湿与热郁蒸于脾面目肢体为之发黄此即疸也疸之名有五发热不渴身肿而汗汗如黄蘖汁者曰黄汗此胃中蓄热汗出浴水得之已食如饥但欲安卧小便如黄蘖汁者曰黄疸此酒麫炙藴热瘀滞得之食则腹满怫郁眩晕心忪而不自安者曰谷疸此失饥大嚼遽饱冲脾得之其或饮酒常多进食常少醖热入水大醉当风以致中心懊疼足胫肿满是之谓酒疸大劳淫慾大热交接袵席未几遽就浴室以致发热恶寒小腹满急是之谓色疸五者虽不同其为黄则一自本自根未有非热非湿而能致病者也湿也热也又岂无轻重之别乎湿气胜则如薫黄而晦热气胜则如橘黄而明盖脾主肌肉土色尚黄湿热内蒸或重或轻不容揜于外矣自其湿热瘀而伤血此又为血证发黄何以明之疸证之黄小便不利血证之黄则小便自利耳况夫脾受湿热郁而不行亦有腹胀之候治法纲领大要疏导湿热于大小便之中人徒见茵陈汤五苓散黄连圆三黄圆辈随试辄效则目之以寻常不思单阳无隂病势已极疸而不渇犹可用工疸而复渇其或腹澎全济者鲜甚则寸口无脉鼻出冷气与夫形如烟熏揺头直视为心絶环口黧黒油汗发黄为脾絶此皆仓扁所望而惊者也孰谓黒疸之能有瘳乎脾与肾俱病为黒疸色疸一名女劳身黄额黒疸脉缓大顺弦急而坚逆已食如饥胃热消谷五疸证治姜蜜汤诸疸通用或小便出血或小便如血用之皆效蜜半盏姜钱拾片新汲水一碗煎服逐日常进两服小便渐白而疸遂瘥桂枝黄耆汤治黄汗自出发热身肿小便不利白芍药辣桂甘草黄耆黄芩右剉散每服肆钱水盏半姜伍片枣叄枚煎服覆取微汗未汗再服必效散黄疸通用葶苈子龙胆草山栀仁山茵蔯黄芩右麄末每服叄钱新水煎服一清饮疸证发热诸热通用柴胡赤伏苓桑白皮川芎甘草右剉每服叄钱姜枣煎服茵蔯汤治湿热瘀而发黄小便秘澁头汗而渴五苓散疸证通用吞酒蒸黄连圆治湿热发疸或煎茵蔯汤调下亦得山茵蔯散治黄疸大小便秘澁栀子茵蔯枳实赤伏苓葶苈甘草右剉每服叄钱姜叄片煎服甘露饮加山栀柴胡同煎吞黄连阿胶圆治鬰热发疸小便秘澁柴胡甘草汤治热疸柴胡甘草白茅根右件以水贰椀煎㭍分时时服壹日尽生发方治疸生髪烧灰存性为末新汲水调方寸匕日叄服红圆子治谷疸腹满眩运怫鬰怔忪酒疸通用二陈汤加缩砂煎下辰砂妙香散治饮酒行事酒热瘀于心经致成黄疸伏苓伏神山药逺志黄耆人参甘草北梗木香辰砂麝香右细末每服贰钱加辰砂少许用茵陈煎汤调下日叄服酒蒸黄连圆治酒疸黄连去须净肆两略碎以酒洒腌壹宿日干为末粟米煳为圆桐子大每服叄肆拾圆以二陈汤加干葛茵蔯入姜枣煎送下当归白术汤治酒疸发黄心下饮结妨满伏苓当归黄芩茵蔯白术枳殻甘草杏仁前胡干葛半夏右剉散每服叄钱水盏半姜㭍片食前煎服凡酒疸热疸大便秘者可三黄汤六物汤治酒疸肚胀荜拨荆芥穗不蛀川练子生姜母软乌梅甘草右件等分于石臼中捣细用磁器盛以自已满腹小便去其首尾取中间小便浸药两重纱盖露星壹宿拂明饮其清汁续用车前子山茵蔯竹园荽煎汤乗热调五苓散服自觉黄水从小便出而肚不胀妙土瓜方治酒疸热疸土瓜𢷬取汁恁服小兎丝子圆治色疸兎丝子石莲肉白伏苓山药右为末山药煳圆桐子大每伍拾圆用芎䓖汤多加伏苓煎汤下四君子汤治色疸人参白伏苓白术甘草加黄耆白芍药白扁豆右剉细每服叄钱姜伍片枣贰枚煎服觧热方生车前草最治黄疸解诸热淋研细井水调下又方车前子炒末之米饮调立止洞泄附诸贤论此事难知云色如重火黄乃湿病也一身尽痛色如橘子黄乃黄病也一身不痛干黄燥也小便自利四肢不沉重渴而引饮者栀子蘖皮汤湿黄脾也小便不利四肢沉重似渴不欲饮者大茵蔯汤若大便自利而黄者茵蔯栀子黄连三物汤往来寒热一身尽黄者小柴胡加山栀子汤略例云内感伤寒劳役形体饮食失节中州变寒之病生黄非伤壊之而得只用建中理中大建中足矣不必用茵陈也附诸方茵蔯大黄汤治伤寒大热发黄面目悉黄小便赤茵蔯蒿栀子柴胡栢皮黄芩升麻大黄龙胆草右为粗末每服伍钱水煎服茵蔯五苓散治伤寒或伏暑发黄小便不利烦渴加减五苓散治饮食伏暑鬰发为疸烦渴引饮小便不利茵蔯赤伏苓猪苓白术泽泻右㕮咀每服肆钱水壹盏姜伍片煎捌分温服不拘时葛根汤治酒疸枳实栀子仁豆䜴甘草葛根右㕮咀每服肆钱水壹盏煎捌分温服不拘时伏苓渗湿汤治黄疸寒热呕逆渴饮冷水身体面目俱黄小便不利白伏苓茵蔯猪苓泽泻黄连黄芩栀子汉防己白术苍术陈皮青皮枳实右㕮咀每服水贰钟煎至壹钟去滓食前温服小温中丸治疸又能去食积苍术川芎香附神曲针砂春加芎夏加苦参或黄连冬加吴茱茰或干姜大温中丸治食积与黄肿又可借为制肝燥脾之用脾虚者以参术芍药陈皮甘草作汤使陈皮苍术厚朴三稜蓬术青皮香附甘草针砂右为末醋煳丸空心姜塩汤下午后饭食可酒下忌大肉果菜搐药瓜蒂散治黄疸遍身如金色累效瓜蒂母丁香黍米赤小豆右先将瓜蒂为末次入三味再碾至夜令病人先含水壹口次将药半字搐入鼻内待下或吐去水便睡至半夜或次入取下黄水直候利水止即服黄连散或茵蔯五苓散病轻者五日病重者半月见效黄连散治黄疸大小便秘澁脏腑壅热黄连川大黄黄芩炙甘草右为极细末每服贰钱食后温水调下日叄服一方治黄肿及积滞浮肿皂矾胶枣仁平胃散右用枣捣烂入矾丸如梧桐子大以平胃散为衣每服叄伍拾丸临卧以温酒送下针砂圆治黄病助脾去湿用针砂不拘多少以水擂尽淘洗白色为妙就用米醋于铁铫内浸过壹指深炒干再炒叄伍次候铫内通红方可取出又用陈粳米半升隔夜以水浸次日漉起于臼内捣为粉就作成块如鸭蛋大入釡中煮如粉剂又以生熟相停再杵调粘为度却入百草霜炒过壹两半针砂贰两半于粉内仍捣数百下为丸如梧桐子大每服伍拾丸用五加皮牛膝根木瓜浸酒吞下初服若泄泻其病源去也肾疸汤治肾疸目黄甚至浑身黄小便赤遗一方治遍身黄不浮肿手足怠倦针砂陈皮苍术青皮青矾飞罗麫百草霜三稜莪术右为末麫煳丸如梧桐子每服叄拾丸米汤温酒任下緑矾丸治黄胖针砂緑矾五倍子神曲右为末大枣半斤取肉为丸此方神効但愈后宜忌食荞麦母猪肉诸毒物若犯之即死余尝见一人服此药后二年下因食所犯忽无故而就死一方治黄胖用明亮緑矾壹斤锅内镕化次下多年黄陈米肆升慢火煮炒约壹时许烟尽为度摊于地上出火毒为末另用苍术壹斤贰两米泔水浸壹昼夜刮净剉晒干为末壹斤和前药以陈米醋为丸如梧桐子大每服㭍捌拾丸空心临卧温酒送下陈米汤亦可忌糯米麫生冷一方用丝瓜全者烧灰为末病因麫伤麫汤下因酒伤酒调下针灸法至阳一穴脾俞二穴胃俞二穴胆俞百劳一穴中脘一穴三里二穴诸淋诸淋方论诸淋所发皆肾虚而膀胱生热也水火不交心肾气鬰遂使隂阳乖舛清浊相干蓄在下焦故膀胱里急膏血砂石从小便道出焉于是有欲出不出淋不断之状甚者窒塞其间则令人闷絶矣大凡小肠有气则小便胀小肠有血则小便澁小肠有热则小便痛痛者为血淋不痛者为尿血败精结者为沙精结散者为膏金石结者为石揣本揆原各从其类也执剂之法并用流行滞气踈利小便清觧邪热其于调平心火又三者之纲领焉心清则小便自利心平则血不妄行最不可姑息用补气得补而愈胀血得补而愈澁热得补而愈盛水窦不行加之谷道闭遏未见其有能生者也虽然肾气虚弱囊中受寒亦有挟冷而小便淋澁者其状先寒战而后溲便盖冷气与正气交争冷气胜则寒战而成淋正气胜则寒战觧而得便溺也况又有胞系转戾之不通者乎是不可以无辩胞转证候脐下急痛小便不通凡强忍小便或尿急疾走或饱食忍尿饱食走马忍尿入房使水气上逆气廹于胞故屈戾而不得舒张也胞落即殂诸淋证治消石散治诸淋消石白者为细末每服贰钱血淋山栀仁煎汤调下热淋小便赤而淋脐下急痛新水调下或黄芩煎汤下气淋小腹胀满尿后常有余沥木通煎汤下石淋茎内痛割尿不能出尿中有沙石令人闷絶此证将消石用抄纸隔炒纸焦为度再研细蜀葵子叄拾粒打开煎汤下二神散治诸淋急痛黄色海金沙滑石右为细末每服贰钱半多用灯心木通麦门冬草新水煎入蜜调下五淋散治诸淋赤伏苓赤芍药山栀仁生甘草当归黄芩右为细末每服贰钱半水壹盏煎至捌分空腹服或以五苓散和之用竹园尿门冬草葱头灯心煎汤调下车前子散治诸淋小便痛不可忍车前子淡竹叶荆芥穗赤伏苓灯心右件分作两剂多用新汲水煎恁意服荆芥通窍血余散治诸血下白茅花灯心各壹握新汲水煎汤调下若血淋妇人髪更好加海金砂佐之切不可用百草霜莲蓬止澁之剂黄芩一物汤治血淋热痛黄芩细剉新水煎通口服八正散治热淋琥珀饮治尿血琥珀为细末每服贰钱灯心壹握脑荷少许煎汤调下増味导赤散血淋尿血通用生干地黄木通黄芩生甘草车前子山栀仁川芎赤芍药右件为末每服叄钱入竹叶拾叶姜叄片煎服车前草方治小肠有热血淋急痛生车前草洗净臼内捣细每服准壹盏许井水调泸清汁食前服若沙石淋则以煅寒水石为末和之新水调下瞿麦汤血淋尿血通用烂滑石赤芍药瞿麦穗车前子赤伏苓石韦桑白皮阿胶黄芩生干地黄甘草白茅根右为细末每服贰钱入生髪烧灰壹钱沸汤调下如无茅根止用茅花海金散治血淋沙淋小便澁痛黄烂浮石于草隂地为末每服贰钱生甘草煎汤调下亦治小肠气茎缩囊肿用木通灯心赤伏苓麦门冬煎汤调下五苓散治尿血内加辰砂少许用灯心壹握新水煎汤调下伏苓调血汤治酒麫过度房劳后小便下血半赤伏苓赤芍药川芎半夏曲前胡柴胡青皮枳殻北梗桑白皮白茅根灯心甘草右剉细每服叄钱姜伍片蜜贰匙新水煎服姜蜜汤治小便出血加白茅根煎甘豆汤治血淋诸淋小便痛不可忍导赤圆治心肾气鬰膀胱有热小便淋痛及诸热壅滞生干地黄木通山栀仁赤伏苓赤芍药滑石大黄右为末炼蜜圆桐子大每服贰拾圆食后煎导赤散送下熟水亦得秋石圆治浊气干清精散而成膏淋黄赤白黯如肥膏油蜜之状白伏苓桑螵蛸鹿角胶秋石右末研和糕煳圆桐子大每服伍拾圆人参煎汤下滑石散治沙石淋痛割烂滑石烂石膏石韦瞿麦穗木通蜀葵子右细末每服贰钱半用葱头贰片灯心壹握新水壹大盏蜜贰匙煎汤调下鹏砂散治沙石淋急痛鹏砂琥珀赤伏苓蜀葵子陈橘皮右末每服贰钱半用葱头贰片去心麦门冬贰拾壹粒蜜贰匙新水煎取清汁调下或菉豆水浸和皮研清汁调下木香汤治冷气凝滞小便淋澁作痛身体冷清木香木通㯽榔舶上茴香当归赤芍药青皮泽泻辣桂橘红甘草右剉散每服叄钱姜五片煎服沙石淋方黒豆粉草右以新水煎乗热入滑石末壹钱调和空腹服附诸方琥珀散治五淋沙石淋滑石琥珀木通当归木香鬰金萹竹右为末每服伍钱以芦苇叶煎汤空心调服如无芦苇叶以竹叶煎汤送下参苓琥珀汤治淋茎中痛不可忍相引脇下痛人参伏苓川练子琥珀生甘草𤣥胡索泽㵼柴胡当归梢加青皮黄栢右作壹服水壹钟半煎至㭍分空心温服石苇散治妇人小便卒淋澁石苇黄芩木通榆栢皮瞿子瞿麦穗甘草右㕮咀每服捌钱水壹钟半姜叄片煎至捌分去滓食前服五淋散治膀胱有热水道不通淋沥不宣脐腹急痛或尿如豆汁便如沙石淋膏尿血并宜服山茵蔯淡竹叶木通滑石甘草山栀仁赤伏苓赤芍药右㕮咀每服叄钱水壹钟煎服地肤子散治诸病后体虚触热热结下焦遂成淋病小便赤澁数起少出猪苓地肤子知母黄芩海藻通草瞿麦枳实升麻葵子右㕮咀每半两水煎入姜丹溪方治气虚而淋者八物汤加黄茋虎杖甘草煎汤服诸药中可加牛膝老人虚寒者八味丸或六味地黄丸为要药清心莲子饮治上盛下虚心火炎上口苦咽干烦渴㣲热小便赤澁或欲成淋并皆治之八味丸六味地黄丸针灸法隂谷二穴三隂交二穴仁斋直指卷十六仁斋直指钦定四库全书仁斋直指卷十七宋杨士瀛撰明朱崇正附遗消渇消渴方论水包天地前辈尝有是説矣然则中天地而为人水亦可以包润五脏乎曰天一生水肾实主之膀胱为津液之府所以宣行肾水上润于肺故识者以肺为津液之脏自上而下三焦脏腑皆囿乎天一真水之中素问以水之本在肾末在肺者此也真水不竭安有所谓渴哉人惟淫慾恣情酒麫无节酷嗜炙煿糟藏咸酸酢醢甘肥腥羶之属复以丹砂五石济其私于是炎火上熏脏腑生热燥气炽盛津液干焦渴引水浆而不能自禁矣渴之为病有三曰消渴曰消中曰消肾分上中下三焦而应焉热气上腾心虚受之心火散漫不能收敛胷中烦燥舌赤唇红此渴引饮常多小便数而少病属上焦谓之痟渴热蓄于中脾虚受之伏阳蒸胃消谷善饥饮食倍常不生肌肉此渴亦不甚烦但欲饮冷小便数而泔病属中焦谓之痟中热伏于下肾虚受之腿膝枯细骨节酸疼精走髓虚引水自救此渴水饮不多随即溺下小便多而浊病属下焦谓之痟肾自痟肾而析之又有五石过度之人真气既尽石气独留而肾为之石阳道兴强不交精泄谓之强中消渴轻也消中甚焉消肾又甚焉若强中则其毙可立待也虽然真水不充日从事于盃勺之水其间小便或油腻或赤黄或泔白或渴而且利或渴而不利或不渴而利但所食之物皆从小便出焉甚而水气浸渍溢于肌肤则胀为肿满勐火自炎留于肌肉则发为痈疽此又病之深而证之变者也总前数者其何以为执剂乎吁此虚阳炎上之热也叔和有言虚热不可大攻热去则寒起请援此以为治法又曰消渴证候人皆知其心火上炎肾水下泄小便愈多津液愈涸饮食滋味皆从小便消焉是水火不交济然尔孰知脾土不能制肾水而心肾二者皆取气于胃乎治法总要当服真料参苓白术散可以养脾自生津液兼用好粳米煮粥以膂肉碎细入塩醋油酒葱椒茴香调和少顷粥熟而后入以此养肾则水有所司又用净黄连温剉入雄猪肚中宻扎于斗米上蒸烂添些蒸饭臼中杵粘圆如桐子每服百粒食后米饮下可以清心止渴消渴证治茯兎丹三痟渴通用亦治白浊兎丝子北五味子白伏苓石莲肉右末山药陆两末为煳搅和捣叄百杵圆桐子大每伍拾圆食前米汤下神妙降心汤治心火上炎肾水不济烦渴引饮气血日消人参逺志当归川芎熟地黄白伏苓黄耆北五味子甘草天花粉右剉细每叄钱枣煎食前服生地黄膏渴证通用生地黄冬蜜人参白伏苓右将地黄洗切研细以新水壹椀调开同蜜煎至半次入参苓末拌和磁器宻收匙挑服黄耆汤治诸渴疾黄耆伏神瓜蒌根麦门冬北五味子甘草生干地黄右剉细每肆钱新水煎服猪肚圆治诸渴疾川黄连净白干葛知母伏神麦门冬大熟地黄瓜蒌根粟米人参右木臼中同捣为散入凈猪肚内缝宻置甑内蒸极烂乗热再杵细若硬加少蜜丸桐子大蒸汁下伍拾丸或粥饮下又方一味黄连末入猪肚内缝宻满甑粳米上蒸熟日过杵丸如前法川黄连丸治诸渴川黄连白天花粉麦门冬右末以生地黄汁并牛乳汁夹和捣圆桐子大每叄拾丸粳米饮下玉泉圆治烦渴口干麦门冬人参伏苓黄耆乌梅肉甘草瓜蒌根干葛右末炼蜜丸弹子大每壹丸温汤嚼下止渴剉散枇杷叶白干葛生姜大乌梅大草果淡竹叶甘草右剉每肆钱新水煎服卫生天花圆治渴通用黄连白扁豆辰砂白伏苓牡蛎粉知母苦参天花粉铁粉芦㑹金银箔右末取瓜蒌根生汁和生蜜圆桐子大每叄拾丸麦门冬汤下桑椹方治渴疾桑椹熟时尽意食之为妙又方生牛乳细呷又方生萝卜捣取汁时饮少许蜡苓圆补虚治浊止渴黄蜡雪白伏苓右伏苓为末镕蜡和圆弹子大每壹丸不饥饱细嚼下茧丝汤治渴神效煮茧搔丝汤任意饮之顿效如非时以丝或绵煎汤服辰砂妙香散治渴证小便澁数而沥兼有油浊用灯草伏苓煎汤下天花粉圆治消渴饮水多身体痩天花粉黄连伏苓当归右末炼蜜圆桐子大每叄拾丸茅根煎汤下瓜莲丸治消渴骨蒸黄连右末冬瓜汁丸桐子大每三四十丸半饥饱熟水下或伍拾丸米饮下玉壶丸治消渴引饮无度人参瓜蒌根右末炼蜜丸桐子大每叄拾丸麦门冬煎汤下天花散治消渴天花粉生干地黄干葛麦门冬北五味子甘草右麄末每服叄钱粳米伯粒同煎服钱氏白术散治消中消谷善饥人参白术白伏苓甘草霍香叶白干葛木香加北五味子柴胡枳殻右麄末每叄钱新水煎服伏神丸治消中烦渴消谷小便数人参伏神生干地黄黄连麦门冬枳殻牡蛎粉石莲肉黄耆知母瓜蒌根右末炼蜜同捣叄百杵丸桐子大每伍拾丸清粥饮下小兎丝子丸治消肾以天花粉北五味子煎汤下枸把子丸治消肾久渴困乏小便滑数枸把兎丝子白伏苓黄耆牡蛎粉牛膝熟地黄麦门冬鸡内金桑螵蛸瓜蒌根山茱茰牡丹皮右末炼蜜和捣叄百杵丸桐子大每伍拾丸食前粥饮下八味圆治消肾补虚止渴本方去附子以北五味子代之内泽泻截块再蒸熟地黄再蒸平补圆治消肾不渴肌肉痩削小便澁数而沥如欲渗之状兎丝子山茱茰当归益智仁川练肉牛膝葫芦巴厚杜仲巴㦸苁蓉乳香右末糯米煳丸桐子大每伍拾丸枣汤或塩汤食前服双补丸治肾虚水涸燥渴劳倦鹿角胶沉香泽泻覆盆子白伏苓人参宣木瓜薏苡仁黄耆熟地黄苁蓉兎丝子北五味子石斛当归麝香右末炼蜜丸桐子大朱砂衣每伍拾丸空心枣汤下煞虫方治消渴有虫苦练根取新白皮壹握切焙入麝少许水贰椀煎至壹椀空心饮之虽困顿不妨自浸下虫三四条状如蛔虫其色真红而渴顿止乃知消渴一证有虫耗其津液附诸方麦门冬饮子治膈消胷胀满心烦津液干燥短气消渴人参伏神麦门冬知母五味子生地黄甘草括蒌根葛根每服水贰钟竹叶拾肆片煎去滓温服生津甘露饮子治膈消大渴饮水无度舌上赤澁上下齿皆麻舌根强硬肿痛食不下腹时胀痛浑身色黄白白睛黄甚则四肢痿弱无力靣尘脱色脇下急痛善嚏善怒健忘臋腰背寒两丸冷甚石膏人参炙甘草生甘草山栀子荜澄茄白豆蔲香白芷连翘杏仁黄蘖白葵麦门冬黄连木香桔梗升麻知母姜黄当归身全蝎藿香柴胡兰香右件为细末如法汤浸蒸饼和匀成剂捻作饼子晒半干杵碎筛如黄米大食后每服贰钱抄于掌中以舌䑛之随津唾下或送以白汤少许亦可此制之缓也不惟不成中满亦不传下消矣戊申正月七日叶律千户服此大効枇杷叶散治消渴胷满心烦津液大消枇杷叶麦门冬五味子瓜蒌实生地黄人参茯神粉葛知母甘草右作壹服水贰钟竹叶拾肆片入乌梅壹箇去内仁煎柒分去滓食逺温服不拘时人参石膏汤治膈消上焦燥渴不欲饮食人参石膏甘草知母东垣加黄芩杏仁右㕮咀每服壹两水贰盏粳米壹撮煎至壹盏去滓通口服朱砂黄连丸治心虚藴热或因饮酒过多发为消渴朱砂黄连生地黄右为末炼蜜丸如桐子大每服伍拾丸灯心枣子汤送下人参白术汤治胃膈瘅热烦满饥不欲食瘅成为消中善食而痩燥热鬰甚而成消渴多饮而数小便兼疗一切阳实隂虚风热燥鬰头目昏眩中风偏枯酒过积毒一切肠胃燥澁倦闷壅塞疮疥痿痺并伤寒杂病产后烦渴气液不得宣通人参白术当归芍药大黄山栀子荆芥穗薄荷桔梗知母泽泻伏苓连翘瓜蒌根干葛甘草藿香叶青木香官桂石膏寒水石滑石右为细末每服抄伍钱水壹茶盏入盆消半两生姜叄片煎至半盏绞汁入蜜少许温服渐加至拾余钱得脏腑流利取効如常服以意加减兼服消痞丸散以散肠胃结治湿热内甚自利者去了大黄芒硝调胃承气汤治消中暑热在胃而能饮食小便黄赤三黄丸加减八味丸治肾水枯竭心火炙炎烦燥渴小便频数白浊隂痿饮食不多肌肤日削本方减附子加五味子六味地黄丸针灸法脾俞二穴中脘一穴治饮不止渴三里二穴治食不充饥太豁二穴治房劳肾消胀满胀满方论隂阳愆伏荣卫凝滞三焦不能宣行脾胃不能传布此胀满之所由生也曰谷胀曰水胀曰气胀曰血胀或冷或热又不可以无别失饥伤饱痞闷停酸旦则隂消阳长谷气易行故能饮食暮则隂长阳消谷气难化故不能食是为谷胀脾土受湿不能制水水渍于肠胃而溢于体肤漉漉有声怔忪喘息是为水胀七情鬰结气道拥隔上不得降下不得升身肿大而四肢痩削是为气胀烦燥漱水迷忘惊狂痛闷呕恶虚汗厥逆小便多大便黒妇人尤多见之是为血胀阳热为邪则身体有热胀满而咽干隂寒为邪则吐不下食胀满而自利随证剂量是固然尔抑犹有虚实之辨焉实者腹中常胀外坚内痛按之不陷法当为之疏利虚者时胀时减虚气留滞按之则濡法当以温药和之此又出于随证剂量之外其若久病羸乏卒然胀满喘息不得与夫脐心突起或下利频频百药遍尝未见一愈者耳胀满证治十膈散治七气为隔饮食不消谷胀气胀通用人参伏苓厚朴橘红蓬术枳殻半夏曲甘草生白姜辣桂㯽榔木香右麄末每叄钱姜贰片枣贰枚煎服大异香散治谷胀气胀京三稜蓬术青皮陈皮半夏曲霍香北梗益智仁枳殻香附甘草右剉散每叄钱姜伍片枣贰枚煎服五膈寛中散治七气留滞饮食不下气满膨胀荜澄茄圆治痞满胀痛谷胀气胀通用荜澄茄白豆蔲仁缩砂仁青皮萝苩子木香肉豆蔲茴香辣桂丁香陈皮右末飞麫煮稀煳圆桐子大每叄拾圆陈皮煎汤下调气散治气滞胀满宿食不消大半夏汤小半夏伏苓汤二药加橘红北梗㯽榔甘草并主水气胀满和剂流气饮调荣卫利三焦行痞滞消肿调降汤治气胀沉香降气汤治隂阳交滞心腹胀满留饮停酸积冷诸证人参芎归汤治血胀当归半夏川芎蓬术木香缩砂仁乌药甘草人参辣桂五灵脂右剉散每服叄钱姜伍片枣贰枚紫苏肆叶煎食前服温胃汤治冷则气聚胀满不下食熟附子当归厚朴人参橘红半夏曲生白姜甘草川椒右剉散每服叄钱枣贰枚食前煎服顺气木香散治冷证肿胀泄泻枳殻剉散治热证胀满厚朴枳殻北梗甘草大黄右剉每叄钱姜伍片枣贰枚乌梅壹枚煎服感应圆丁香木香干姜深村百草霜大杏仁肉豆蔲肥巴豆黄蜡麻油右将丁香木香姜蔲为细末并三味研极得所炼油蜡和剂油单褁渐圆菉豆大每伍㭍圆加至拾伍圆熟水下夹苏合香圆通利胀满虽然感应圆只可治痢不可治泻盖痢家服之有积则行无积则止若以此亦可治泻误人已上数剂前气类多用之方却在此附诸贤论东垣曰六元政纪论云太隂所至为中满太隂所至为畜满诸湿肿满皆属脾土论云脾乃隂中之太隂同湿土之化脾湿有余腹满食不化天为阳为热主运化也地为隂为湿主长养也无阳则隂不能生化故云藏寒生满病调经篇云因饮食劳倦损伤脾胃始受热中末𫝊寒中皆由脾胃之气虚弱不能运化精㣲而制水谷聚而不散而成胀满经云腹满填胀支膈胠脇下厥上冐过在太隂阳明乃寒湿鬰遏也脉经所谓胃中寒则胀满者是也腹满大便不利上走胷溢喘息喝喝然取足少隂又云胀取三阳三阳者足太阳寒水为胀与通评虚实论説腹暴满按之不下取太阳经络胃之菒也正同取者泻也经云中满者泻之于内者是也宜以辛热散之以苦泻之淡渗利之使上下分消其湿正如开鬼门洁净府温衣缪处其处是先泻其血络后调其真经气血平阳布神清此治之正也或曰诸胀腹大皆属于热者何也此乃病机摠辞假令外伤风寒有余之邪自表传里寒变为热而作胃实腹满仲景以大承气汤治之亦有膏粱之人湿热鬰于内而成胀满者此热胀之谓也大抵寒胀多而热胀少治之者宜详辨之心法附録曰心肺阳也居上肾肝隂也居下脾居中亦隂也属土经曰饮食入胃逰溢精气上输于脾脾气散精上归于肺通调水道下输膀胱水精四布五经并行是脾具坤静之徳而有干健之运故能使心肺之阳降肾肝之隂升而成天地交之泰是为无病今也七情内伤六淫外侵饮食不节房劳致虚脾土之隂受伤转运之官失职胃虽受谷不能运化故阳自升隂自降而成天地不交之否清浊相混隧道壅塞鬰而为热热留为湿湿热相生遂成胀满经曰皷胀是也以其外虽坚满中空无物有似于皷其病胶固难以疗治又名曰蛊若虫侵蚀之义理宜补脾又须养肺金以制木使脾无邪贼之患滋肾水以制火使肺得清化却厚味断妄想逺音乐无有不安医又不察虚实急于作効病者苦于胀急喜行利药以求通快不知寛得一日半日其肿愈甚病邪甚矣真气伤矣古方惟禹余粮丸又名紫金丸制肝补脾殊为切当又曰朝寛暮急血虚暮寛朝急气虚终日急气血皆虚严氏曰胀脉浮者易治虚者为难治平肝饮子专治喜怒不节肝气不平邪乗脾胃心腹胀满头晕呕逆脉来浮弦防风桂心枳殻赤芍药桔梗甘草木香人参㯽榔当归川芎陈皮右㕮咀每服肆钱水壹盏姜伍片煎服不拘时木香顺气汤治浊气在上则生䐜胀木香厚朴青皮陈皮益智白伏苓泽泻干姜半夏吴茱茰当归升麻柴胡苍术草豆蔲右㕮咀分二贴每贴水贰盏姜叄片煎捌分食前温服忌生冷硬物恚怒广茂溃坚汤治中满腹胀内有积聚坚硬如石令人坐卧不能二便澁滞上喘气促面色痿黄通身虚肿厚朴黄芩草豆蔲益智仁当归黄连半夏蓬术红花吴茱茰升麻甘草柴胡泽泻神曲陈皮青皮右㕮咀分二贴每贴水贰钟姜叄片煎捌分食逺服木香塌气丸治中满腹胀陈皮萝卜子胡椒木香草豆蔲青皮蝎梢右为细末麫煳为丸如梧桐子大每服伍拾丸食逺米饮下禹余粮丸治中满气胀喘满及水气胀蛇含石真针砂禹余粮右已上三味为主其次量人虚实入下项药木香牛膝蓬术白蒺蔾桂心川芎白豆蔲茴香三稜羗活伏苓干姜青皮陈皮附子当归右为细末拌匀以汤浸蒸饼去水捣匀丸如桐子大每服伍拾丸空心温酒送下中满分消丸治中满皷气水气等証黄芩姜黄白术人参甘草猪苓黄连白伏苓砂仁干生姜枳实半夏厚朴知母泽泻陈皮右为末汤浸蒸饼丸如桐子大每服壹百丸食逺白汤下中满分消汤治中满寒胀寒疝大小便不通四肢厥冷食入反出心痞奔豚益智半夏茯苓木香升麻川乌泽泻人参青皮当归生姜麻黄柴胡干姜荜澄茄黄连黄茋吴茱茰草豆蔲厚朴黄栢右㕮咀每贴壹两水贰钟姜叄片枣壹枚煎捌分食后温服人参定喘汤治蛊胀有喘人参杏仁陈皮木香甘草右为末每服叄钱食逺浓煎苏木汤调服叄服喘即止秘传诸蛊保命丹肉苁蓉皂矾红枣大麦芽香附右为末麫煳为丸如梧桐子大每服贰拾丸好酒下食后服日进叄服量人大小用四炒枳殻丸枳殻去穰咀分四分一分同苍术壹两炒一分同萝卜子壹合炒一分同干漆壹两炒一分同小茴香壹两炒右各炒枳殻黄色为度拣出为细末却将苍术等四味用水贰椀煎至半椀去滓搅麫煳和枳殻末为丸如梧桐子大每服叄拾丸食逺米饮送下一方治血皷腹如盆胀三稜莪术干漆牛膝虫虫琥珀肉桂碙砂水蛭大黄右为末用生地黄自然汁和米醋调匀为丸如梧桐子大每服拾丸空心温酒送下童便下亦可敷法治腹紧硬如石或隂囊肿大先用甘草煎汤壹钟服之后用此药敷大㦸芫花甘遂海藻右为末醋煳和药涂肿胀处针灸法脾俞二穴肝腧二穴分水一穴三焦腧二穴虚肿虚肿方论贾洛阳以病瘇不治必为痼疾虽有扁鹊亦莫能为则知肿之危恶非他病比也夫人所以得全其性命者水与谷而已水则肾主之谷则脾主之惟肾虚不能行水惟脾虚不能制水胃与脾合气胃为水谷之海又因虚而不能传化焉故肾水泛溢反得以浸渍脾土于是三焦停滞经络壅塞水渗于皮肤注于肌肉而发肿矣其状目胞上下微起肢体重着咳喘怔忪股间清冷小便澁黄皮薄而光手按成窟举手即满是也治法大要身有热者水气在表可汗身无热者水气在里可下其间通利小便顺气和脾俱不可缓耳然而证虽可下又当权其重轻不可过用芫花大㦸甘遂勐烈之剂一发不收吾恐峻决者易固闭者难水气复来而无以治之也虽然水之为肿特一耳曰风曰气曰血合而有四焉风肿者皮麄麻木不仁走注疼痛气肿者皮厚四肢痩削腹脇胀膨其或烦燥漱水迷忘惊狂呕逆烦闷皮间有红缕赤痕者此血肿也妇人经脉壅闭败血停腐尤多见之然妇人懐胎亦有气遏水道而虚肿者此但顺气安脾饮食无阻既产而肿自消若产后发虚则虚退而告殂矣大凡虚肿先起于腹而后散于四肢者可活先起于四肢而后归于腹者不治至若蛊胀而肚上有筋腹满而大便滑泄久疟而转作虚浮与夫唇黑伤肝缺盆平伤心脐突伤脾足平伤肾背平伤肺皆为不治之証当明辩之男从脚下肿而上女从身上肿而下或肉硬或手掌平并不治虚肿证治青龙汤治表有水十枣汤量用治里有水安肾圆多用青木香圆少用贰药夹和食前温汤下治水肿屡效温白圆治十种水病积聚胀满症癖块痛久疟诸风吴茱茰柴胡北梗石昌蒲干姜肉桂黄连伏苓人参川椒厚朴皂角紫苑茸巴豆川乌头右细末和匀炼蜜圆桐子大每服叄圆食后姜汤下加至伍㭍圆止治水肿温白圆用五苓散加炒牵牛入些姜汁略煎送下集香汤沉香丁香木香青木香霍香川芎赤伏苓㯽榔枳殻甘草乳香麝香右麄末每贰钱半姜叄片紫苏叄叶空心煎服凡虚肿先用诸香以透其闗络然后审证疗之萝卜子饮治水病浮肿萝卜子赤伏苓牵牛末葶苈甘草半夏川芎㯽榔辣桂青皮陈皮青木香白色商陆右剉每服叄钱姜肆片不饥不饱煎服三和散加缩砂赤伏苓煎吞青木香圆治水蛊气胀腹肿肾肿靣浮青木香圆乃水肿要药但酌量用或五皮散送下或枳殻散下无热者沉香降气汤下神助散治水肿牵牛葶苈木猪苓泽泻木香川椒目右末先以葱白叄茎浆水壹盏煎半盏入老酒半盏调药末叄钱空心服行水圆治水肿气肿葫芦巴故纸缩砂仁荜澄茄真川椒乌梅肉木香牵牛巴豆肉右末稀麫煳圆菉豆大每伍圆食后姜汤下姜蔲散治胷满腹肿大泻不止时或干呕人参川厚朴草果仁良姜苛子川白姜霍香丁皮苍术真橘红甘草木香肉豆蔲缩砂仁伏苓右剉散每服叄钱水煎食前服仍以木香缩砂煎汤浓调正料参苓白术散佐之桑皮饮治肺间积水头面浮肿桑白皮青皮陈皮㯽榔枳殻赤伏苓青木香当归川芎石韦羗活牵牛半夏葶苈甘草右剉每叄钱姜肆片煎服防风散治风肿皮粗麻木不仁或时疼痛麻黄牵牛甘草杏仁防风半夏芍药辣桂白芷防己当归川芎羗活独活㯽榔右剉每叄钱姜肆片紫苏叄叶煎服消蛊汤治气作蛊胀但腹满而四肢头面不肿紫苏茎叶缩砂肉豆蔲枳殻青皮陈皮三稜蓬术㯽榔辣桂白豆蔲仁荜澄茄木香半夏萝卜子甘草右剉每叄钱姜枣煎服加味枳术汤治气为痰饮所隔心下坚胀名曰气分枳殻白术紫苏茎叶辣桂陈皮㯽榔北梗木香五灵脂半夏伏苓甘草右剉每服叄钱姜肆片煎服调荣饮治瘀血留滞血化为水四肢浮肿皮肉赤纹名曰血分华隂细辛莪术辣桂赤芍药延胡索当归川芎白芷㯽榔大腹皮桑白皮瞿麦穗赤伏苓陈皮葶苈大黄甘草右剉每服叄钱姜枣煎食前服续断饮治血分如前延胡索当归川芎牛膝川续断赤芍药辣桂白芷五灵脂羗活赤伏苓牵牛半夏甘草右剉散每服叄钱姜肆片食前煎服土狗方治遍身肿外肾肿生土狗壹箇手足全者研细入缩砂末等分老酒调下虚肿方以大香附杵净以童尿浸壹日夜取出别换童尿又浸壹日夜再取出又换童尿浸壹日夜次以生布钱袋牵擦去皮于臼中捣细用米醋煮飞白麫煳圆桐子大每服㭍拾圆煎和剂流气饮送下又方生緑豆橘皮良姜右橘皮贰钱良姜壹钱细剉煎汤候冷调緑豆末得所然后略煖连叄日空心服青皮木香黄连橘红胡椒右为末入巴豆肉不用去油壹钱麫煳圆胡椒大每叄肆圆姜汤下大便利肿自消未利再服停积痢滞通用又方二十四味大流气饮壹贴加枳殻壹钱用紫苏连茎叄条截碎灯心壹握生姜㭍片大枣贰枚新水壹大椀同煎取清汁调苏合香圆叄圆吞温白圆伍圆效温白圆治外肾肿大茎物水泡通明方二十四味流气饮加白芷木通紫苏煎吞青木香圆百粒效附诸方治十种水气病根源証方法先从面肿者曰热水其根在肺桑白皮为主先从四肢肿者曰黄水其根在脾大㦸为主先从背肿者曰鬼水其根在胆雄黄为主先从胷肿者曰食水根在皮肤茯苓为主先从脇肿者曰饮水其根在肚芫花为主先从腰肿者曰肝水其根在胃甘遂为主先从腹肿者曰冷水其根在肺商陆为主先从隂肿者曰劳水其根在肾泽泻为主先从手肿者曰心水其根在腹巴㦸为主先从脚肿者曰清水其根在心葶苈为主右十味为末所主药加倍余药各等分每服壹钱空心井水调服以利为度忌塩百日外忌鱼虾麫食一切毒物房事病痊后更服调补药调补药方肉桂干姜肉豆蔲青皮白术川芎㯽榔桔梗右为细末每服叄钱食逺白汤调服神效丸治十种水气大㦸泽泻葶苈连翘桑白皮木香甘遂赤小豆芫花巴㦸右为末炼蜜为丸如梧桐子大每服叄拾丸桑白皮汤送下道滞通经汤治脾湿有余气不宣通面目四肢浮肿桑白皮白术木香茯苓泽泻陈皮右㕮咀每服㭍钱水贰盏煎捌分去滓食逺温服香苏饮治上气喘嗽面目浮肿紫苑紫苏子大腹皮乌梅肉杏仁五味子陈皮桔梗桑白皮麻黄阿胶甘草右㕮咀分贰贴每贴水贰盏姜叄片煎捌分食逺温服葶苈丸治肺气咳喘面目浮肿喘促不安小便赤澁防己木通甜葶苈杏仁贝母右为末枣肉捣膏为丸如梧桐子大每服伍拾丸食逺桑白皮煎汤下治男子妇人十种水气取水法大鲫鱼大㦸甘遂雄黄木香牵牛右先以大㦸同甘遂一半入鱼肚里水湿纸褁煨令焦取出焙干同衆药为末每服叄贰钱用土狗壹箇烂研入药内冷水调下涂脐膏治肿满小便少地龙猪苓针砂右为末葱涎调敷脐中寸髙以帛束之五皮饮治水气遍身浮肿宜先此药数日次服消水丸伏苓皮陈皮生姜皮大腹皮桑白皮加萝卜子苏子葶苈子汉秋子右四子同炒㕮咀每服伍钱水壹钟生姜叄片同煎至㭍分去滓不拘时服一方治酒肿及脾虚作肿萝卜皂角右二味用水同煮干去皂角将萝卜捣烂入蒸饼和丸如鸡头实大萝卜子煎汤如意送下一方治水肿气蛊木香㯽榔陈皮青皮大㦸甘遂肉豆蔲牵牛右为末水丸或商陆汁丸如菉豆大每服伍拾丸空心白汤下三花神祐丸治一切水湿肿病大腹实胀喘满舟车丸针灸法分水一穴神阙一穴石门一穴三里二穴水沟名人中水肿惟得针水沟若针余穴水尽即死此明堂铜人所戒也庸医多为人针分水杀人多矣若其他穴亦有针得瘥者特幸焉再不可为法也仁斋直指卷十七仁斋直指钦定四库全书仁斋直指卷十八宋杨士瀛撰明朱崇正附遗身体身疼方论凡人百骸四体肌肉皮肤闗节脉络总而谓之身风淫湿滞血刺痰攻皆能作痛至于骨之酸疼或寒或热入里彻骨则倍蓰千万大不侔焉盖骨为髓之藏髓者饮食五味之实秀也髓虚则骨虚势所必至矣痛在于身风之证以走注知之湿之证以重着验之血有筋脉鑚刺之证痰有眩晕咳唾之证驱风除湿行血豁痰对证一投犹冀可以旦暮起病入于骨此劳极损伤之不可救药者也其能生乎然则身痛之与骨痛毫釐千里之差于此不可以无辩虽然酒家之癖多为项肿臂痛盖热在上焦不能清利故醖酿日久生痰涎聚饮气流入于项臂之间不肿则痛耳然而曰痰曰涎曰饮又有理一分殊之别伏于包络随气上浮客肺壅嗽而发动者痰也聚于脾元随气上溢口角流出而不禁者涎也惟饮生于胃府为呕为吐此胃家之病学者不可不知身疼证治人参顺气散身疼通用更増川芎半两亦散风邪左经圆麝香圆増味五痺汤治风湿身痛加剂除湿汤生附除湿汤五苓散并主伤湿身痛黄耆建中汤加川芎当归治血刺身痛大半夏汤加辣桂陈皮治痰证身痛消痰茯苓圆治臂痛不能举手或左右转移或两臂如人抽拽圆白半夏茯苓风化朴消枳殻右末姜汁煮稀麫煳圆桐子大每三十圆食后姜汤下天仙饮治痰注臂痛片子姜黄天仙藤羌活白术白芷梢半夏右挫每服三钱姜五片煎服间下千金五套圆白圆子诸风痰涎通用圆白半夏南星白附子川乌头右细末入生绢袋井水摆以手揉出滓再研入袋摆尽磁盆中晒露星至晓弃旧水换新水搅晒次早又换新水搅晒春五日夏三日秋七日冬十日去水曝干研开糯米粉煎粥清圆菉豆大每三十圆姜汤下治酒家痰壅项肿白圆子二钱研末白豆蔲缩砂煎汤调下化痰立愈自后二陈汤加荆芥服婆蒿根酒治风淫湿滞手足不举筋节挛疼先与通闗用全蝎麝右老酒三盏空心调作一服如觉已透则止未透次日再作一剂然病未尽除自后专以婆蒿根洗净切碎酒煎日二服神效消饮圆倍术圆治酒癖停饮臂痛沉香鳖甲散治劳倦身痛沉香人参牛膝茯苓秦芁木香黄耆巴㦸当归半夏柴胡荆芥熟附子辣桂鳖甲羌活熟地黄全蝎大肉豆蔲右末每二钱葱白二寸姜三片枣二枚食前煎服温酒调下尤妙十补汤加制半夏添桂治劳倦身痛舒筋散治风淫血刺身痛体疼痛四肢拘挛延胡索辣桂当归右末每二钱酒调下延胡索活血除风理气补髓丹补益真元治臂痛腰痛杜仲破故纸鹿茸没药右细末用胡桃肉三十箇汤浸去皮杵为膏入面少许酒煑煳圆桐子大每百粒空心盐汤下附诸方通气防风汤肩背痛不可回顾者此太阳气鬰而不行以风药散之背痛项强腰似折项似拔者此足太阳经不通也羌活独活藁本防风甘草川芎荆芥右㕮咀水煎服麒麟竭散治寒湿搏于经络以致气血凝滞疼痛不可忍者血竭乳香没药白芍药当归水蛭麝香虎胫骨右为末每三钱温酒调下食前当归拈痛汤治湿热为病肢节烦痛肩背沉重胸膈不利及遍身疼痛下疰于足胫痛肿不可忍丹溪方治上中下疼痛南星苍术黄栢川芎白芷神曲桃仁威灵仙羌活防己桂枝红花草龙胆右为末麫煳丸梧子大每服一百丸空心白汤下一方治血气虚有痰白浊隂火痛风人参白术熟芐川黄栢山药海石南星鎻阳败龟板干姜右为末粥丸一云酒煳丸一方治酒湿痰痛风黄栢威灵仙苍术羌活甘草陈皮芍药右为末每服一钱或二钱沸汤入姜汁调下诸风应効酒治一切诸般风气湿痺通身骨节疼痛腰腰痛方论腰者肾之外候一身所恃以转移阖辟者也盖诸经皆贯于肾而络于腰嵴肾气一虚凡冲风受湿伤冷蓄热血气滞水积堕伤与夫失志作劳种种腰疼叠见而层出矣冲风者汗出乗风风邪风毒之胚胎也受湿者践雨卧湿重着肿滞之萌蘖也腰间如水为伤冷发渇便闭为蓄热血则转侧如锥之所刺气滞则鬰鬰闷闷而不伸积水沉重则小肠不得宣通坠堕损伤则瘀血为之凝结沮剉失志者肾之蠧疲精劳力者肾之戕举是数证肾家之感受如此腰安得而不为痛乎内经曰腰者肾之府转揺不能肾将惫矣审如是则痛在少隂必究其受病之原而处之为得虽然宗筋聚于隂器肝者肾之同系也五脏皆取气于谷脾者肾之仓廪也鬰怒伤肝则诸筋纵弛忧思伤脾则胃气不行二者又能为腰痛之冦故併及之腰痛证治青娥圆治肾虚腰痛益精助阳乌须壮脚用安胎饮吞神效破故纸杜仲右为末用胡桃肉三十箇研膏入少熟蜜圆桐子大每服五十圆调气散食前下安肾圆治肾虚腰痛橘皮煎汤食前下独活寄生汤治风邪冷湿伤肾腰脚背痛及新产腹痛腰脚挛疼最除风活血脚气通用独活桑寄生杜仲细辛牛膝秦芁茯苓白芍药辣桂川芎防风人参当归熟地黄甘草右细剉每服三钱空心煎服下利者去地黄小续命汤治风攻腰痛加桃仁去皮尖炒生附汤治受湿腰痛附子苍术杜仲生干姜白术茯苓牛膝厚朴甘草右剉每三钱姜四片枣二枚食前煎服姜附汤治伤冷腰痛加辣桂制杜仲食前煎服甘豆汤治内蓄风热入肾腰痛大小便不通加续㫁天麻间服败毒散苏沈沉麝圆治血沥腰痛用续断牛膝桃仁炒煎汤磨下人参顺气散乌药顺气散治气滞腰痛加五加皮入少甘草煎汤调下肾着汤治腰间积水痛重续用安肾圆并少许青木香圆继之乳香趂痛散治打坠腰痛虎胫骨败龟骐驎竭赤芍药当归没药自然铜防风白附子辣桂白芷苍耳子骨碎补牛膝天麻㯽榔五加皮羌活右末每服一钱温酒调下加全蝎妙脚气通用茴香酒治打坠凝瘀腰疼通用破故纸茴香辣桂右为末每服二钱热酒调食前进故纸主腰痛主行血和剂七气汤治失志伤肾气剉腰痛多加白茯苓少加沉香乳香麝香鹿茸丸八味丸治房劳伤肾腰痛十补汤下青娥丸治劳力腰痛调肝散治郁怒伤肝发为腰痛半夏辣桂宣木瓜当归川芎牛膝好细辛石昌蒲酸枣仁甘草右剉细每三钱姜五片枣二枚煎服沉香降气汤和调气散每服二钱半姜枣煎治忧思伤脾发为腰痛橘香丸治腰痛经久不瘥橘核茴香葫卢巴菴䕡子破故纸附子右末酒煮糯米煳圆桐子大每服三四十圆食前盐汤下神曲酒治腰痛不能转侧陈久神曲一大块烧通红淬老酒去神曲通口吞青娥圆两服顿愈腰重痛方八角茴香炒末食前温酒调下附诸方独活汤治因劳役得腰痛沉重如水似折羌活防风独活肉桂大黄泽㵼桃仁当归连翘甘草防己酒连右㕮咀水一盏酒一盏煎至一盏去滓通口食前服补髓丹升降水火补益心肾强筋壮骨治肾虚腰痛若湿腰痛如坐水中盖肾属水久坐水湿处或为雨露所着湿流入肾经以致腰痛宜渗湿汤不効宜肾着汤若风伤肾而腰痛者或左右痛无常处牵引两足宜五积散每服加防风半钱或加全蝎三箇小续命汤独活寄生汤可选而用经验羌活桃仁汤治坠堕挫闪气血凝滞攻刺腰痛神効桃仁红花牛膝𤣥胡索破故纸杜仲川归尾羌活官桂苍术茴香乳香右㕮咀用水一钟酒半钟煎至八分食前温服补隂丸治肾虚腰痛牛膝酒治肾伤于风毒攻刺腰痛不可忍者地骨皮五加皮薏苡仁川芎牛膝甘草生地黄海桐皮羌活右㕮咀用绢帛褁药入无灰酒内炙浸七日夏三五宿每服一盃日用三四服长令酒气不絶一法加炒杜仲杜仲酒治风冷伤肾腰痛不能屈伸杜仲右用无灰酒三升浸十日每服二三合四五服针灸法肾俞二穴一法肾气肾气方论肾主纳气人之气海繋焉肾虚而为风寒所乗为暑湿所袭为喜怒忧恐所伤而水结不散又与气抟是以群邪聚于其中曰疝曰奔豚曰小肠气曰膀胱气皆是物也其候不特外肾小腹作痛或攻刺于腰脇或游走于背膂或冷气抢心心下痛满或手足厥冷痛绕脐傍或脇之左右如盃或脐之上下如臂或腹中累累如桃李或胃脘间覆大如盘有壮热恶寒者有洒淅寒热者有不得大小便者有里急而下泄者有自汗出者有不欲食者其于隂间则卵有小大伸缩而上下不常囊有肿胀急痛而发歇无定挟冷触怒则块物逼上囊根或攻腹脇时和心平则块物自循膋系归入囊中凡此皆谓之肾气治法纲领风则散之寒则温之暑则觧其热湿则渗其水七情所发调其心气水与气抟行其小便其间以主治肾气之剂参之固定则也然总治之法大要以流行踈利为先毋曰肾虚得病不敢踈泄盖肾为邪气所干若非逐去病何由愈傥或姑息畏虚妄以刚剂兠住使大小腑秘而不通邪气入腹冲心危殆必矣虽然肾气发作固以肾虚得之然虚中有冷虚中有热又有冷热不调尤当详审冷者脇边及外肾清冷小便清而多遇寒即发是也热者内挟暑气或积酒毒或服煖药于前外肾与小腹俱热肛门间粪后亦热小便数而澁遇热则甚是也冷热不调者小腹外肾乍冷乍热大便小便或秘或利用药温凉当随证而权度之但所谓流行踈𨗳常常运斡于其中矣其若大小便流利之后或更有牵刺引疼或㣲气游注于肌肤之间此则肾虚血虚气不还元当加润飬人参当归川芎芍药桑螵蛸葫芦巴辈又不可无惟是逆气长嘘中脘停酸燥闷扰扰甚而至于呕吐最为恶候何则天一生水肾实主之宗筋聚于隂器惟借阳明以飬之今脾土不济肾水上乗必为酸汁必为涎饮荏苒踰时遂成暴吐医家执剂之始皆知肾经恶燥如苍术白术良姜之类诚不敢发用耳及其呕吐大作姜术辈用之而不顾若犹也则吴茱茰荜拨刚燥等剂又加多焉虽附子亦用之而救急矣病势至此脾土未强肾水已为之涸肾水既涸脾土又为之焦往往隂阳不升降荣卫不流行大小二便闗隔澁闭而肾汁胃汁皆自其口出也如此者大抵不救临病须当识证预与病家言之肾气证治牡丹丸治风寒疝痛及诸血滞作痛牡丹皮桃仁官桂川乌头右末炼蜜圆桐子大每服五十圆温酒下血痛醋汤下飬正丹治奔豚气痛呕吐身冷调气散下沈附汤治肾虚无阳小肠气痛头额小腹外肾时冷兼治湿证附子沈香辣桂荜澄茄甘草香附右剉为一服姜七片空心煎服桂姜汤治无阳脐冷疝气兼治湿证吴茱茰川白姜辣桂良姜荜澄茄茴香缩砂仁益智仁木香茯苓甘草右剉每服三钱水煎调苏合香丸食前服姜桂丸治肾冷寒疝良姜巴豆肉桂心右并末醋麫煳圆桐子大每三十丸温酒食前服茴香雀酒治肾冷疝气偏坠急痛舶上茴香胡椒缩砂仁辣桂右粗末以生雀燎毛去肠拭浄不洗用三箇入药于腹中麻绳繋定湿纸数重裹煨香熟空心嚼食温酒送下川椒散治疝气外肾肿痛真川椒官桂川芎当归青皮陈皮枳殻㯽榔赤茯苓青木香南木香荜澄茄白豆蔲仁甘草右粗末每三钱姜枣煎食前服栀子散治肾气虚中有热小腹外肾肛门俱热大小便不通栀子仁枳殻北梗北前胡青木香赤茯苓车前子甘草右剉每三钱新水煎服壮热加柴胡大便秘加大黄甘豆汤治肾气虚中有热大小便不通黑豆甘草姜右作一剂新水煎取清汁服海浮石散治肾气热证小便秘澁黄色海浮石右为末每二钱煎麦门冬赤茯苓汤调下金莲散治膀胱气痛巴豆川练子右件用麸二合同炒令黄赤去麸与巴豆只将川练为末每二钱温酒调空心服五苓散用生车前子竹园尿赤茯苓麦门冬去心灯心乌梅煎汤调下治肾气小便不通兼治水结不散暑证通用柴胡桂枝汤治肾气冷热不调证柴胡人参桂枝白芍药生姜半夏黄苓甘草右剉散每服四钱枣一枚水大盏煎七分温服解毒䧺黄丸温白丸以枳殻散送下治肾气大便不通酌量轻重用二物汤治奔豚疝气攻刺走痛辣桂牵牛右粗末每服二钱姜枣煎温服青木香丸治膀胱疝气每五十丸以醇酒入葱白煎五苓散送下又方青木香圆二百粒班猫七箇去头足翅为末同于文武火上慢慢炒令丸子㣲香以磁碟盖铫上顿在冷处少顷去班猫末取圆子毎服五十丸茴香酒下金铃散治膀胱小肠气外肾肿痛大川练子右以舶上茴香与川练等秤幷木香一分为末每二钱水酒各半盏连根葱白二寸煎取汁食前调下煨枣方治小肠气痛不可忍班猫一箇去头足翅入大枣中线系湿纸包置慢火中煨令香熟去猫空腹食枣以桂心荜澄茄煎汤送下蝎麝散治膀胱小肠气痛全蝎𦂳实而全者不拘多少焙干为末每迎病发时用蝎末一钱入麝半字分作二服温酒调下人行十里又进后服神効失笑散治小肠气痛及诸血痛川五灵脂蒲黄加延胡索右末每服二钱酒半盏水半盏煎七分食前服血痛临熟入米醋少许盐煎散治小肠气吊腹中成阵刺痛兼治风证益智仁白芷白干姜茴香甘草天台乌药香附青皮㯽榔麻黄川芎枳殻右末每服二钱盐少许水煎食前服全蝎延胡散治小肠气痛最良延胡索全蝎右细末每服一钱食前温酒调下亦治心痛不饥饱醋汤调下葫芦巴散治小肠气攻刺葫芦巴右末每服二钱茴香炒紫用热酒沃盖定取酒调下葱白散治肾气刺痛七气通用当归川芎枳殻官桂青皮川白姜茴香川练肉陈皮紫苏三稜蓬术白芍药茯苓木香人参沈香甘草右粗末每服三钱葱白二寸盐少许煎服大便秘加大黄寸金圆治奔豚诸疝作痛当归延胡索舶上茴香葫卢巴桃仁桑螵蛸川五灵脂白芍药川练肉荜澄茄木香全蝎右末米醋打麺煳圆桐子大每服五十圆少盐入酒送下有热小便秘车前子赤茯苓煎汤下生料调气散治寒疝作痛每服二钱入生姜紫苏少盐煎服若是药末用茴香盐酒调下秘𫝊茱茰内消圆治肾虚为邪所袭留伏作痛隂㿗偏大或生疮出黄水吴茱茰山茱茰马兰花川练子官桂黒牵牛舶上茴香延胡索橘红青皮海藻桃仁白蒺䔧木香右细末酒麫稀煳圆桐子大每四十圆食前温酒盐汤任下葫卢巴丸治肾经虚冷膀胱气痛或隂肿偏坠或小腹有物如卵上下走痛葫卢巴川练子川乌大巴㦸茴香吴茱茰牵牛右为末酒麫稀煳圆桐子大每二十圆空心温酒送下蠲痛圆治小肠膀胱气痛延胡索川练舶上茴香牵牛当归良姜青皮木香天台乌药全蝎右末生姜自然汁浸糕为煳圆桐子大每服三十圆烧绵灰存性调酒送下腰子散治肾气作痛黒牵牛白牵牛右为末每服挑三钱匕猪腰一副薄切开缝入川椒五十粒茴香一百粒以牵牛末徧掺入肾中线系湿纸数重裹煨香熟出火气灯后空腹嚼喫好酒送下少顷就枕天明取下恶物即愈茯苓桂甘汤治脐下悸动欲作奔豚茯苓甘草桂枝右剉细每服四钱枣一箇用甘泉水一盏半煎一盏温服敌金圆治疝气外肾肿胀极大或生疮出黄水其痛遶腹寒热往来京三稜蓬莪术木猪苓白附子萝卜子赤芍药黒牵牛川练肉山茵蔯青木香陈橘皮五灵脂姜黄茴香南木香丁香泽泻海藻海浮石川山甲青皮香附右件截碎夹和㣲炒并为末酒麫稀煳圆桐子大每服三十圆温酒送下此药能泄斟酌用之川练散治膀胱小肠气木肾诸疝通用金山老艾𤓰丸治肾气攻刺及脚气酸疼通用皆得効葫卢巴牛膝舶上茴香肉苁蓉川续断厚杜仲天麻当归没药右为末以艾去枝梗二两大木瓜二枚切盖去穰入艾塞满盖定竹针挿麻线繋蒸烂研细和药为丸桐子大每服七十圆温酒盐汤任下肾气方大七气汤加炒牵牛煎服又方生姜母多开小孔纳以川椒湿纸煨透老酒嚼下附诸方川练子散治小肠气痛木香茴香川练子右为末每服二钱温酒空心食前调服𤣥胡索散治小肠气痛用𤣥胡索盐炒干姜各等分为细末空心盐酒调下肾气方治诸疝定痛茴香破故纸吴茱茰葫芦巴木香右为末萝卜捣汁丸盐汤下守効丸治㿗疝要药不痛者苍术南星白芷山查川芎枳殻半夏秋冬加吴茱茰右为末神曲煳丸服又云有热加山栀一两坚硬加朴硝半两又或加青皮荔枝核又方治㿗疝南星山查苍术白芷半夏枳核神曲海藻昆布𤣥明粉吴茱茰右为末酒煳丸积疝方山查茴香柴胡牡丹皮右为末酒煳丸如梧子大服五六十丸盐汤下又方治疝作痛苍术香附黄栢𤣥胡索益智仁桃仁茴香附子甘草右为末作汤服后一痛过更不再作矣治偏坠用没药川练肉角茴全蝎为末每服二钱空心热酒调下木肾木肾方论心火下降则肾水不患其不温真阳下行则肾气不患其不和温温其和安有所谓木强者哉惟夫嗜慾内戕肾家虚惫故隂阳不相交水火不相济而沉寒痼冷凝滞其间胀大作疼顽痺结硬势所必至矣执剂之法不可纯用燥热当温散温利以逐其邪邪气内消荣卫流转盎如寒谷回春盖有不疾而速不行而至者矣外此又有一种升髙坠下外肾跌伤惊气与败血交攻亦有木强胀痛之证治法大要则同于中更为之消瘀木肾证治川练散治外肾胀大麻木痛硬及奔豚疝气偏坠诸证川练子茴香青木香辣桂南木香右并为末酒调稀麫煳圆桐子大每服三十圆食前盐酒下积日计功打坠瘀血证本方加延胡索半两畧炒入药以没药研为末调酒下金铃散煨枣方治膀胱小肠气痛外肾胀大通治木肾四神丸治肾冷疝气胀痛吴茱茰大香附荜澄茄青木香右为末米煳圆桐子大每服七十圆食前盐汤下或乳香葱白煎汤下附诸方一方治木肾不痛枸把子南星半夏黄栢苍术山查白芷神曲滑石昆布吴茱茰右为末酒煳丸桐子大空心盐汤下七十丸治小肠气及木肾偏坠方黒牵牛一斤用猪尿胞装满以线縳定口子好酒米醋各一碗于砂锅内煮干为度取去黒牵牛用青红娘子十九箇于鉄锅内炒燥去青红娘子将牵牛研取头末四两另入猪苓泽㵼细末各二两醋煳丸如梧桐子大每服三十丸空心盐酒送下不可多服如多服令人头眩如头眩可服黒钖丹夺命丹逺年近日小肠疝气脐下撮痛外肾偏坠肿硬隂间湿痒抓成疮癣吴茱茰泽㵼右为末酒煮面煳丸如梧子大每服五十丸温酒盐汤任下一方治木肾楮树叶䧺者晒干为末酒煳丸桐子大空心盐汤下五十丸仁斋直指卷十八仁斋直指钦定四库全书仁斋直指卷十九宋杨士瀛撰明朱崇正附遗肾脏风痒肾痒方论实则为痛虚则为痒痒之出于骨虚也明矣肾属足少隂之经囊间湿痒谓之肾脏风世所共知也孰知宗筋聚于隂器足厥隂之肝系焉惟肾主虚惟肝主风人之精血不充内为嗜慾所耗外为风冷所乗风毒湿气皆从虚入囊间其有不湿痒者乎脚下其有不疮疡者乎疗治之法先当䟽散风邪流行湿毒夫然后以芎归活血与细辛蒺䔧驱风数辈润飬而平治之若欲遽用川乌故纸燥烈之剂吾恐拦住内邪病无由愈间有患者为酒麫炙所伤肾虚而挟热如猪肚黄连蒸为圆子又不可无其或不施药饵一切从事于热汤虽沃之暂止然真气愈泄肝肾愈虚或者未知攸济肾痒证治宣风散踈肝肾风大鸡心㯽榔橘皮牵牛甘草右末每服二钱蜜汤调下不换金正气散去肝肾湿气青木香圆踈𨗳肾经风水病人肾虚挟邪浮肿多用安肾圆少用青木香圆夹和盐汤下屡效安肾圆活血驱风散治肝肾风毒肾囊湿痒脚下疮癣当归川芎白芷华隂细辛白蒺䔧桃仁白芍药半夏块润五灵脂甘草苍术杜仲辣桂天麻薏苡橘红㯽榔厚朴枳殻右细剉每服三钱水盏半姜钱五片枣二枚煎七分泸清煖热入乳香末少许食前服乳香以佐心气使心肾相交或有热证去乳香加黒豆煎蒺䔧散治㿗风上攻耳鸣目眩下注隂湿疮痒蒺䔧草乌头白芷白附苍术荆芥穂右㬠末米煳圆桐子大每三十圆上则茶清下则盐酒服乌荆圆治肝肾风痒神授圆治外肾湿痒茎物肿烂淫汁方大腹皮右夹苦参荆芥煎汤温洗拭以津唾涂次用油发烧存性入些白及末傅逐日煎汤宻室洗换药或用乳香龙骨散仍服蜡矾圆并髪灰用米饮调下茎头三五孔小漏疮出血㣲脓妙方油发烧存性灰𫝊干则津唾调仍以米汤调髪灰食前服乳香龙骨散治外肾湿痒淫烂如㿐龙骨石膏五倍子白及乳香黄革丹麝右细末先以苦参大腹皮紫苏茎叶煎汤温洗后傅隂汗湿痒方炉甘石眞蚌粉黄连五倍子右细末掺先以蜂房大腹皮煎汤温洗又炉甘石方妬精疮隂蚀疮方油发灰青黛右为末入些麝或掺或津唾调傅又青纸方大学治肾脏风发疮疥方鸡心㯽榔明硫黄生革丹全蝎右同末入轻粉半钱麝少许于磁器收每用少许麻油调抹两掌先以鼻臭男以两掌揜外肾女以两掌掩两乳各睡至醒次日又如此用药屡效又方用大红川椒去目水蘸湿半日夹生杏仁研膏擦手如上法亦验附诸方龙胆泻肝汤治隂部时复湿痒及臊臭柴胡泽泻车前子木通生地黄当归尾草龙胆右件㕮咀如麻豆大都作一服水三大盏煎至一盏去滓稍热空心宿食消尽服之更以美膳压之柴胡胜湿汤治两外肾冷两脾枢隂汗前隂痿隂囊湿痒臊气生甘草酒黄栢柴胡当归尾红花草龙胆麻黄根羌活汉防己五味子升麻泽泻茯苓右件剉如麻豆大都作一服水三大盏煎至一盏去滓温服食前忌酒湿面房事补肝汤前隂如冰冷并隂汗两脚痿饮无力黄耆人参葛根白茯苓升麻柴胡羌活当归身连翘炒黄蘖泽泻苍术麹末知母防风陈皮炙甘草猪苓右件剉如麻豆大都作一服水二盏煎至一盏去滓稍热服空心食前忌酒湿面一方治肾囊湿疮蜜陀僧干姜滑石右为末擦上又方先用吴茱茰煎汤洗吴茱茰寒水石黄栢樟脑蛇床子轻粉硫黄白矾㯽榔白芷右为末麻油调搽头风头风方论足大阳者头之经也六经伤寒惟太阳受病最多盖头居其上当风寒之冲一有间隙则若项若脑若耳若鼻风邪乗虚皆得而入之矣况复栉沐取凉饱食仰卧之不谨乎头风为病不必须有偏正头疼之证但自颈项以上耳目口鼻眉稜之间或有一处不若吾之体焉皆其渐也有头疼有头运有头皮顽厚不自觉知有口舌不仁莫知滋味或耳聋或头汗或目痛或眉稜上下掣痛或鼻中闻香极香闻臭极臭或只呵欠而作冒眩之状凡此皆头风证也治法大要有热证者消风散用防风荆芥煎汤下无热证者追风散用薄茶清下又有素患头风之人或因伤风寒暑湿依证调理已获轻安未几头风发作则不必拘泥前药当以头风和平之剂疗之其或病躯老弱先患头风复感寒邪自汗不止此等用药无附子又不可也若夫太阳项强一证无汗恶风则为表实合用葛根汤汗出恶风则为表虚合用桂枝葛根汤是又感受风邪在头风界限之内者也入水捕鱼入林捕兎要必知其所在斯可矣头风证治消风散治头目昏痛鼻塞冒运人参羌活川芎白茯苓白僵蚕霍香叶荆芥穗防风甘草蝉殻厚朴陈皮右末每服二钱防风荆芥煎汤调下追风散治偏正头风疼痛面上游风状若虫行川乌软石膏白僵蚕川芎防风荆芥甘草南星白附子羗活天麻全蝎地龙白芷草乌没药乳香䧺黄右为末每服半钱入好茶少许沸汤调食后临睡服川芎茶调散治诸风上攻偏正头疼川芎荆芥穗香附薄荷白芷羗活细辛甘草防风右末每服二钱食后茶清调下究原抽刀散治头风掣痛川乌䧺黄蝉退川芎细辛右末每服半钱食后临卧茶清调下芎芷散治头风风壅川芎白芷荆芥穗软石膏右末每服一钱食后沸汤调下香芷散治头面诸风新白芷右末沸汤调食后服或以些子搐入鼻左用右右用左屡效又方新白芷右为末炼蜜圆弹子大每一圆食后荆芥汤嚼下妙二陈汤加荆芥治头风兼治痰壅酒壅如圣饼子治偏正头疼痛连脑项吐逆恶心耳聋目暗川乌南星川白姜川芎甘草天麻防风半夏右末蒸饼煳圆鸡头大捻作饼日干每服五饼同荆芥二穗细嚼姜汤下细辛汤治诸头疼及痰厥饮厥肾厥气厥等证但发热者不可服附子乌头南星干姜川芎细辛甘草右剉散每服三钱姜五片茶芽少许熟煎空心服活人书葛根汤治太阳病颈项强无汗恶风为表实葛根麻黄官桂芍药甘草右剉散每服四钱姜五片大枣一枚煎服桂枝葛根汤治太阳病颈项强汗出恶风为表虚桂枝芍药甘草葛根右剉散每服四钱姜五片大枣一枚煎服头风方川芎天麻细辛烂石膏荆芥穗白芷梢甘草全蝎右末白汤或茶凊调食后临卧服消风散加蝉殻白圆子加朱砂姜汁汤下皆要药附诸方川芎散治偏头痛头风神効甘菊花石膏川芎右为末每服一钱茶清调下一方有白僵蚕六钱生用菊花茶调散治诸风头目昏重偏正头痛头风鼻塞菊花川芎荆芥穗羗活甘草白芷细辛防风蝉蜕殭蚕薄荷右为末每服二钱食后用茶清调下又方片芩苍术羗活苍耳川芎生甘草酒黄连半夏曲右为末服法同前附东垣头痛论金匮真言论云东风生于春病在肝俞在颈项故春气者病在头又诸阳㑹于头面如足太阳膀胱之脉起于目内眦上额交颠上入络脑还出别下项病冲头痛又足少阳胆之脉起于目鋭眦上抵头角病则头角额痛夫风从上受之风寒伤上邪从外入客于经络令人振寒头痛身重恶寒治在风池风府调其隂阳不足则补有余则泻汗之则愈此伤寒头痛也头痛耳鸣九窍不利者肠胃之所生乃气虚头痛也心烦头痛者病在鬲中过在手巨阳少隂乃湿热头痛也如气上不下头痛癫疾者下虚上实也过在足少隂巨阳甚则入肾寒湿头痛也如痛半寒痛者先取手少阳阳明后取足少阳阳明此偏头痛也有真头痛者甚则脑尽痛手足寒至节死不治有厥逆头痛者所犯大寒内至骨髓髓者以脑为主脑逆故令头痛齿亦痛凡头痛皆以风药治之者总其大体而言之也髙颠之上惟风可到故味之薄者隂中之阳乃自地升天者也然亦有三隂三阳之异故太阳头痛恶风脉浮𦂳川芎羗活独活麻黄之类为主少阳经头痛脉弦细往来寒热柴胡为主阳明头痛自汗发热恶寒脉浮缓长实者升麻葛根石膏白芷为主太隂头痛必有痰体重或腹痛为痰癖其脉沉缓苍术半夏南星为主少隂经头痛三隂三阳经不流行而足寒气逆为寒厥其脉沈细麻黄附子细辛为主厥隂头痛项痛或痰吐涎沬厥冷其脉浮缓吴茱茰汤主之诸血虚头痛当归川芎为主诸气虚头痛人参黄耆为主为主者主治也兼见何证以佐使药治之此立方之大法也气血俱虚头痛者于调中益气汤中少加川芎蔓荆子细辛其効如神半夏白术天麻汤治痰厥头痛药也青空膏乃风湿热头痛药也羗活附子汤厥逆头痛药也如温气在头者以苦吐之不可热方而治加减三五七散治八风五痺肢体不仁大治风寒入脑阳虚头痛畏闻人声目旋运转耳内蝉鸣应有温痺脚气缓弱并皆治之山茱茰干姜茯苓细辛防风附子右为细末每服温酒食前调服仲景麻黄汤治太阳伤寒头痛无汗桂枝汤治太阳伤风头痛有汗定风饼子治偏正头痛川芎散治头风偏正头痛羗活细辛川芎香附子槐花甘草石膏荆芥穗薄荷菊花茵陈防风右为末每服二钱茶清调食后服忌动风物清空膏治偏正头痛年深不愈者又治风温热头上壅及脑痛除血虚头痛不治余皆治之川芎柴胡黄连防风羗活炙甘草细挺子黄芩右为末每服二钱热盏内入茶少许汤调如膏抹在口内少用白汤送下临卧如苦头痛每服加细辛二分痰厥头痛脉缓减羌活防风川芎甘草加半夏一两五钱如偏正头痛服之不愈减羌活防风川芎一半加柴胡一倍如发热恶热口渇此阳明头痛只与白虎汤加吴白芷一方治伤风减风一切头痛甘菊细辛甘草白芷香附子羗活薄荷二荆芥茵蔯苍术川芎右为末每服二钱茶清调下妇人产后当归石膏末调下宝鑑石膏散治头疼川芎石膏白芷右为末每服四钱热茶清调下豆粉丸治风热头疼川芎细辛甘草白芷豆粉薄荷石膏朴硝右为细末炼蜜和丸如弹子大石膏末为衣每服一丸细嚼茶清下彻清膏蔓荆子细辛薄荷叶川芎生甘草炙甘草藁本右为末茶清调二钱下半夏白术天麻汤治脾胃証已经服踈风丸下二三次元証不瘳増以吐逆痰唾稠粘眼黒头旋目不敢开头苦痛如裂四肢厥冷不得安卧此气虚头痛也黄栢干姜泽泻白茯苓天麻黄耆人参苍术炒神曲白术麦芽半夏陈皮右每服五钱水煎热服顺气和中汤治气虚头痛此药升阳补气头痛自愈黄耆人参甘草白术陈皮当归芍药升麻柴胡细辛蔓荆子川芎右作一服水煎食后服亦治气血俱虚头痛安神汤治头旋眼黒头痛羗活防风柴胡升麻黄蘖知母生地黄黄耆炙甘草生甘草右件每服秤半两水二盏煎至一盏半加蔓荆子半钱川芎三分再煎至一盏去滓临卧热服芎归汤治血虚头痛川芎当归右每服五钱水煎服调中益气汤治气血俱虚头痛内加川芎三分蔓荆子三分细辛二分眉眶痛丹溪云眉眶痛者属风热与痰作风痰治类痛风一方黄芩白芷右为末茶清调二钱选竒汤治眉骨痛不可忍大有効羗活防风甘草酒黄芩右每服三钱水一钟煎七分食后温服一方治头痛连眼痛此风痰上攻须用白芷开雨前茶川芎白芷防风藳本细辛当归右用水煎服仁斋直指卷十九仁斋直指钦定四库全书仁斋直指卷二十宋杨士瀛撰明朱崇正附遗眼目眼目方论眼者五脏六腑之精华如日月丽天着明而不可揜者也其首尾赤眦属心其满眼白睛属肺其乌睛圆大属肝其上下肉胞属脾而中间黒瞳一㸃如漆者肾实主之是虽五脏各有证应然论其所主则瞳子之闗系重焉何以言之目者肝之外候也肝取木肾取水水能生木子肝母肾焉有子母而能相离者哉故肝肾之气充则精彩光明肝肾之气乏则昏䝉晕眩乌轮赤晕刺痛浮浆此肝热也胆生清泪枯黄遶睛此肝虚也瞳人开大淡白𥚹斜此肾虚也瞳人焦小或带微黄此肾热也一虚一实以此验之然人知肝肾之气相依而行孰知心者神之舎又所以为肝肾之副焉所谓一而二二而三者也何则心主血肝藏血血能生热凡热冲发于眼皆当清心凉肝又不可固执水生木之説特眼者轻膜裹水照彻四方遡源反本非天一之水又果孰为之主宰乎析而论之则拘急牵飕瞳青胞白痒而清泪不赤不疼是之谓风眼乌轮突起胞硬肿红眵涙湿浆里热刺痛是之谓热眼眼浑而泪胞肿而软上壅䑃胧酸澁㣲赤是之谓气眼其或风与热并则痒而浮赤风与气抟则痒澁昏沉血热交聚故生淫肤粟肉红缕偷针之类气血不至故有𦕈视胞垂雀眼盲障之形淡紫而隐红者为虚热鲜红而妬赤者为实热两眦呈露生弩肉者此心热血旺白睛红膜如纸伞者此气滞血凝热证瞳人内涌白睛带湿色浮而赤也冷证瞳人青緑白睛枯藁气沉而浊也眼热经乆复为风冷所乗则赤烂眼中不赤但为痰饮所注则作疼肝气不顺而挟热所以羞明热气蓄聚而伤饱所以胞合吁此外证之大概然尔五脏不可阙一脾与肺独无预何耶曰白睛带赤或红筋者其热在肺上胞下胞或目唇间如疥㸃者其热在脾脾主味也五味之秀飬诸中则精华发见于外肺主气也水火升降荣卫流转非气孰能使之前所谓五脏各有证应者于此又可推矣虽然眼之为患多生于热其间用药大抵以清心凉肝调血顺气为先有如肾家恶燥设遇虚证亦不过以当归地黄辈润飬之轻用温药不可也况夫肺能发燥肝亦好润古方率用杏仁柿干饴糖砂蜜为佐果非润益之意乎至于退翳一节尤闗利害凡翳起于肺家受热轻则䑃胧重则生翳眞珠翳状如碎米者易散梅花翳状如梅花叶者难消虽翳自热生然治法先退翳而后退热者谓热极生翳若先去赤热则血为之水而翳不能去其有赤眼与之凉药过多又且涤之以水不反掌而氷凝眼特一团水耳水性清澄尤不可规规于㸃洗喜怒失节嗜慾无度穷役眼力泣涕过伤凌寒冲风当暑冒日不避烟火饮啖热多此皆患生于腑脏者也专事㸃洗可乎哉有能静坐澄神爱护目力放懐息虑心逸日休调和饮食以飬之斟酌药饵以平之明察秋毫㫁可必矣谚曰眼不㸃不害耳不斡不聋请以为戒眼目证治人参羌活散治风眼热眼澁痒昏䑃羗活独活柴胡人参川芎枳殻茯苓前胡北梗天麻地骨皮甘草右末每服一钱半荆芥煎汤调下菊花散夹和亦得败毒散加荆芥性效同消风散治眼风痒昏澁荆芥煎汤下治眼壅热赤肿方山茵陈车前子右煎汤下本门川芎茶调散通用食后临卧服磨光散治诸风攻眼消磨翳膜沙苑蒺䔧防风羗活甘草石决明草决明蝉蜕蛇皮川芎甘菊右末每一钱半用麦门冬去心煎汤下食后临卧服菩萨散治风毒攻眼昏泪飕痒苍术防风白蒺䔧荆芥穗甘草右末每服一钱入盐少许沸汤㸃下或用消风散夹和尤佳羗活散治风气攻眼昏澁涙花羗活川芎天麻旋覆花甘菊藳本防风蝉殻细辛杏仁甘草右为末每二钱新水畧煎服菊花散治肝受风毒眼目昏䑃渐生翳膜蝉殻木贼白蒺䔧羗活甘菊荆芥穗甘草右末每服二钱食后茶清下白蒺䔧散治肾经风毒攻眼昏泪澁痒白蒺䔧防风甘草生直僵蚕白南星甘菊右末每二钱沸汤少盐㸃下开明散风毒气眼朦澁障膜通用蒺䔧防风羗活川芎天麻茯苓蝉殻苍术华隂细辛荆芥荒蔚子甘草甘菊右末每二钱盐一㸃食后沸汤调下海明散治风眼昏泪翳膜川芎苍术木贼蝉殻蛇皮羗活防风茺蔚子楮实地骨皮荆芥穗旋覆花白蒺䔧烂石膏细辛杏仁甘草全蝎右细末每服一钱半食后临卧服或秦皮煎汤下蝉花无比散治风眼气眼昏泪痒翳膜或头风牵引眼小胞烂石决明当归防风羗活蝉殻甘草蛇皮荆芥细辛茯苓蒺䔧芍药苍术右细末每二钱食后米泔茶清任下蝉花散治风眼热眼昏澁肿疼渐生翳膜蝉殻甘菊川芎防风羌活山栀仁白蒺䔧草决明荆芥穗蔓荆子谷精草蜜蒙花木贼苍术甘草右末每二钱食后米泔茶清任下治眼流气饮治风热攻眼赤肿荆芥穗栀子仁牛蒡子蔓荆子甘菊细辛甘草防风白蒺䔧𤣥参川芎大黄黄芩木贼草决明苍术右末每服二钱食后临卧紫苏煎汤调下或蜜汤下千金漏芦汤治热眼赤肿朦雾白及漏芦黄芩麻黄川升麻芍药白㣲枳殻大黄甘草右粗末每三钱新水煎热服以通利为度八珍饮治热眼肿痛车前子龙胆草谷精草仙灵脾威灵仙藁本荆芥穗秦皮甘草右细剉每服二钱食后煎服黄连解毒汤治诸热眼赤肿羞明冐暑饮酒患眼通用黄连右以磁椀盛重汤烑食后服滓再烑泻肝散治肝热赤眼肿痛栀子仁荆芥大黄甘草右剉每服二钱水煎食后服洗肝散肝盛风热攻眼赤肿眵泪浮雾蔽明当归川芎防风羗活山栀仁薄荷叶大黄甘草右末每服二钱食后荆芥泡汤调下治眼痛方当归须木贼荜拨右末茶水调舌浸出涎消毒麻仁圆治肝热风毒攻眼赤痛大黄山栀仁杏仁右末炼蜜圆桐子大每服三四十圆临卧温汤下龙胆散治肝热乌睛浮肿赤晕昏疼龙胆草栀子仁防风川芎𤣥参荆芥山茵蔯甘菊楮实甘草右末每服一钱半食后茶清调下和剂流气饮加川芎治气眼浮软上壅䑃胧加蒺䔧治风眼牵飕昏泪澁痒调消风散尤佳楮实散治肝热生翳亦治气翳细㸃者楮实子右以蜜汤调下食后服亦治小儿翳眼逺志圆清心益肝明目退翳人参茯神芦荟琥珀蔓荆子川芎生地黄熟地黄茺蔚子蝉殻车前子细辛白蒺䔧逺志全蝎右细末炼蜜圆桐子大每五十圆空心粥饮下临卧石菖蒲汤下麦黄汤治热眼赤痛车前子麦门冬生地黄右剉每服三钱新水入蜜同煎食后服加川芎尤好生地黄圆明目活血消去瘀肉人参防风当归川芎生地黄干白蒺䔧全蝎右晒为末炼蜜圆桐子大每五十圆食后薄茶下加羚羊角半两尤佳朱僧热翳方蝉殻蒺䔧防风羗活木贼川芎细辛秦皮楮实荆芥藁本甘菊甘草右末每服一钱薄茶调下道人开障散治诸障翳蛇退蝉退黄连緑豆甘草右剉细每服二钱食后临卧新水煎服杏仁方治肝肾风虚瞳人带青润泽脏腑洗垢开光能驱风明目真杏仁右五更初就床端坐勿言勿唾息虑澄神嚼杏仁一粒勿嚥逐一细嚼至五粒俟津液满口分为三嚥直入肝肾惟在久而成功花草膏治患眼肿痛澁痒昏泪羞明羯羊胆右以冬蜜研和入朱砂末少许频研成膏食后临卧匙抄少许含嚥亦可㸃目夏枯草散治眼痛痒翳膜夏枯草大香附木贼蚕退纸细辛连翘川芎当归须赤芍药蝉殻甘草脑荷右末每二钱茶清米泔任下无蚕纸以夜明砂代用神授钱太师方治一切眼疾昏翳通用木贼甘草川芎谷精草蒺䔧蝉殻荆芥羌活防风旋覆花蜜䝉花右末每二钱秦皮煎汤调下盐术散治内外障苍术木贼右捣为末每一钱温米泔调下或渗入饮食中任服仙木饮治眼中翳膜苍术木贼蝉殻白蛇皮白蒺䔧谷精草防风羗活川芎杏仁甘草右末每一钱食后蜜汤调下观音圆治内外障失明或欲结青光内障或赤脉疼痛悉疗之血竭熊胆人参蛇退木贼苍术威灵仙鹰爪黄连地骨皮蔓荆子茺蔚子车前子川芎当归羌活蝉退石决明蚕退纸右细末用羯羊肝一具去筋膜慢火煮半生熟带血性和药同捣以粟米粉用肝汁煮煳圆桐子大每七八十圆温米泔下或石菖蒲煎汤下食后常服羊肝圆解热消血明目黄连杏仁白羊子肝一具右件臼内捣细衆手圆桐子大每七十粒食后临卧温米泔下日三服大仙饮治内外障翳目睛疼痛石决明明烂石膏川芎木贼杏仁甘草右细末每二钱灯心薄荷少许煎服食后临卧前麓开翳散治眼生翳障神效白蒺䔧苍术蝉殻蛇退菜花蛇皮好川芎杏仁防风羌活白芷华隂细辛独活白附子明烂石膏荆芥穗眞蚌粉右细末每服一钱半沸汤㸃茶清调以舌浸于药中良久毒涎自出又别换药食后临卧服仍用㸃翳膏真珠退翳散白泽石膏乌贼骨真蚌粉小珠右细末每一钱第二米泔调食后临卧常服退翳散治眼中翳膜疮豆翳眼通用真蛤粉细谷精草右夹和每服二钱生猪肝三指大竹刀切开藏药卷束麻绳扎米泔一椀煮肝熟食后临卧细嚼以汁下五退散治内障眼蝉退蛇退蚕纸乌鸡卵殻男子发右夹烧存性研细末每一钱和羊肝汤喫不时常服还睛圆治眼目昏翳蝉殻苍术熟地黄川芎白蒺䔧茺蔚子羗活防风木贼甘菊荆芥蔓荆子杏仁兎丝子石决明蛇皮右细末炼蜜圆弹子大每一圆食后细嚼茶下明眼生熟地黄圆治肾气衰弱肝受虚热眼生黒花生地黄熟地黄浄石斛枳殻羗活防风牛膝甘菊杏仁右末炼蜜圆桐子大每五十粒空心食前盐汤下或蒺䔧煎汤下驻景圆治肝肾俱虚眼目昏翳兎丝子熟地黄车前子右末炼蜜圆桐子大每五十粒食前盐汤下或白茯苓石菖蒲煎汤下本方加枸把子一两半尤佳山药圆驻景圆明眼地黄圆菊睛圆右四药夹和每服百粒食前盐汤下或大流气饮下治肾虚瞳人开大淡白昏蒙凡人五更初肾气开才一言语咳唾肾气即合当肾开时静黙进前药百粒功效胜常菊睛圆治肝肾气虚日暗黒花苁蓉枸杞子甘菊川巴㦸右细末炼蜜圆桐子大每五七十粒食前盐汤下余太宰方加熟地黄二两浄或用驻景圆对交服千金神曲圆升降水火明眼目血心肾磁石朱砂神曲加沈香右细末别用生神曲水调浓煮煳圆桐子大每服三十粒空心盐汤下磁石法水入肾朱砂法火入心济以沈香是则升降水火汤泡散治肝虚风热攻眼赤肿羞明渐形翳膜当归赤芍药黄连右末每用二钱极沸汤泡乗热先熏后洗冷则再煖用日两三次又方沸汤入白盐少许闭目沃洗盐亦散血水淋法治眼睛肿胀突出新汲水沃眼中频数换水眼睛自入仍以麦门冬桑白皮山栀仁煎汤通口服之黄连滴眼方治热眼赤肿疼痛鹰爪黄连干艾叶真杏仁右同捣碎新汲水浸一日夜泸清汁仰卧以帛蘸滴入眼中鼻内见苦味即药透也或新水浸黄连磁器盛重汤烑浓汁以熟艾烧存性入药用涤风散治风毒攻眼赤肿痒疼黄连蔓荆子五倍子右剉细分三次新水煎泸清汁以手沃洗效立消膏治浮翳粟翳雾膜遮睛雪白盐右以大灯草蘸盐轻手指定浮翳就㸃凡三次不疼痛勿惊恐屡效姜液膏治眼风痒冷泪烂眩有虫生姜母以银簮挿入即拔出㸃眼头尾效南鹏砂散治弩肉瘀突南鹏砂脑子右以灯草蘸㸃其上𤣥参麦门冬煎汤调洗心散服烂眩方治烂眩风緑色炉甘石烧红淬童尿凡三次出火毒一日夜研细末夹黄连末用童尿浸取清汁㸃眼胞仍取覆盆子软叶入男儿乳汁研为圆置眼眦头引虫自出甘石散治风眼流泪不止緑炉甘石乌贼骨右细末入脑少许㸃目井口泪自收二药燥脑和之前麓㸃翳膏朱砂南鹏砂蕤仁真珠烂石膏熊胆麝右细末用冬蜜研和于䂪内蒸得粘入角罐收用时煎秦皮汁调铜筋㸃于眼眦头泪出为效傅眼方治患眼赤肿闭合土朱烂石膏右末新水入蜜调𫝊眼头尾及太阳处仍以山栀煎汤调治眼流气饮服一泄而愈雀盲散治遇夜目不能视建昌军螺儿蚌粉三钱为末䧺猪肝一叶竹刀披开纳蚌粉于中麻线扎第二米泔煮七分熟又别蘸蚌粉细嚼以汁送下无蚌粉以夜明砂代用夜明砂治内外障缠入猪肝煮带生和汁细嚼效治偷针方脾间积热兼宿食不消则偷针秦皮剉细夹砂糖水煎调大黄末少许利之鳝血方治小儿豆疮入眼生翳鳝鱼系其尾而垂之从项下割破些少取生血㸃翳白鳝尤佳若翳已凝即用南鹏砂以灯心蘸㸃仍用威灵仙仙灵脾洗晒等为末每一钱第二米泔调服通闗散细辛川芎脑荷蔓荆子右为末每半钱搐入鼻又头风门消风散加细辛皆可通闗附诸方石膏羗活散治久患双目不覩光明逺年近日内外气障风昏暗拳毛倒睫一切眼疾羗活蜜蒙花木贼香白芷干菜子荆芥穗细辛蔴子川芎苍术甘菊花石膏黄芩藁本甘草右为末每服一钱至二钱食后临卧用蜜水一盏调下或茶清亦可日进三服至十日渐明至二十日大验此方医数十余人矣后人加当归枸把子栀子仁连翘柴胡薄荷叶防风天麻桔梗上清丸治风热上壅眼目昏花迎风冷泪羞明赤烂羚羊角犀角黄连厚朴牛黄黄芩川芎羗活蝉退白芷菊花大黄防风草决明地肤子滑石生地黄熟地黄牵牛右为末炼蜜丸如梧桐子大清神益气汤治因脾胃虚损黄证之人误服泻肝散致目疾茯苓升麻陈皮生甘草芍药白术五味子麦门冬泽泻苍术防风黄栢青皮人参生姜右剉水煎服救苦汤治赤肿苦痛桂枝连翘红花细辛归身甘草苍术草龙胆羗活黄芩麻黄柴胡防风藁本黄连黄栢生地黄知母芍药右剉水煎服经验神仙退云丸治一切翳晕内外障昏无睛屡効川归川芎木贼犀角枳实黄连蝉退薄荷𤓰蒌根甘菊蛇退蜜䝉花荆芥地骨皮白蒺䔧干地黄右蜜为丸饮下妇人当归汤下有气木香汤下羊肝丸治一切目病不间障盲黄连白乳羊肝甘菊防风薄荷荆芥羗活川芎川归右为末羊肝杵丸水下助阳和血补气汤治眼发后上热白睛红多眼泪无疼痛而瘾澁难开此服苦寒药太过而真气不能通九窍故眼昏花不明宜助阳和血补气防风黄耆甘草蔓荆子当归身白芷升麻柴胡右㕮咀作一服水一钟半煎一钟临卧通口服忌风寒及食冷物蔓荆汤治劳役饮食不节内障眼疾此方立効黄耆人参蔓荆子甘草白芍药黄栢右㕮咀每服五钱水二盏食后临卧温服车前散肝经积热上攻眼目逆顺生翳血灌瞳人羞明多泪蜜䝉花甘菊花白蒺䔧羗活粉草草决明车前子黄芩龙胆草右为末每服二钱食后饭汤调下四物龙胆汤治目赤暴发作云翳疼痛不可忍者当归川芎芍药地黄羗活草龙胆防风防己右㕮咀每服八钱水一钟半煎八分食后通口服东垣熟干地黄丸治血少神劳肾虚眼目昏黒熟地黄生地黄柴胡天门冬甘草枳殻地骨皮黄连五味子人参当归身黄芩右为末炼蜜丸如菉豆大每服百丸茶清下决明散治眼青盲内障方桔梗羚羊角大黄紫决明当归川芎瞿麦生地黄木贼羌活防风赤芍药石决明青相子车前子蝉退白芷细辛蔓荆子蒺䔧香附子𤣥参瞿麦右㕮咀每服四钱水一钟半煎至一钟通口服立効加黄连猪苓杏仁犀角蛇退菊花旋覆花木通山栀子丹砂空清殻甘草飬肝丸治肝血不足眼目昏花或生眵泪久视无力当归车前子防风白芍药葳𬎼仁熟地黄川芎楮实子右为细末炼蜜为丸如桐子大每服七十丸食后白汤下又妇人血虚目疾日宜服益隂肾气丸此壮水之主以镇阳光熟地黄牡丹皮生地黄泽泻当归尾山茱茰茯苓柴胡五味子干山药右件为细末炼蜜为丸如桐子大朱砂为衣每服五七十丸空心盐汤送下地芝丸治目不能逺视能近视或亦妨近视生地黄天门冬枳殻甘菊花右为细末炼蜜为丸如桐子大茶清送下百丸温酒亦可定志丸治眼不能近视反能逺视者秘𫝊程东阳光明散屡用神効水银铅钖枯矾炒盐炒硝治翳膜加鹏砂硇砂右五味共研为末入于阳城礶内用铁灯盏盖之再用鉄线扎定外用旧草鞋烧灰和盐泥固济用文武火升之勿令泄气鉄灯盏上常常用水渍之依法三炷官香时退火候冷轻手开礶取下灵气雪白重五钱者为佳用磁礶收贮入后炉甘石煅炼聴用羊脑炉甘石一两用搥熟黄泥包封甘石在内再将前灵气五分掺于泥上再用青盐合黄泥搥熟又裹于外故蜜晒干用髻条铁线团围縳定用炭火煅红用童便渍之依法七次取出去土将炉甘石研为极细末㸃之立効或加氷片少许又方治赤眼烂眩风神効防风连翘荆芥黄芩黄栢生地黄海漂硝羗活黄连当归右㕮咀用水五椀煎熟去滓再熬成膏入靣粉一两铜緑三钱前灵气五分气脚三分共为细末入膏和成条子每用二三钱井水化重汤煅温淋洗三次立愈神効秘𫝊神仙拨云散㸃开翳膜如神真珠鹏砂石燕子氷片硇砂牙硝石蟹牛黄右为极细末㸃开再用后方末药㸃之神効又方乳香没药轻粉石燕子青盐珍珠琥珀血结䧺黄雄胆朱砂枯矾胆矾海漂硝白丁香炉甘石右研极细末加氷片少许㸃之神效服药方蜜蒙花生地黄甘菊花栀子仁黄栢黄芩木贼知母木通川芎藁本甘草石决明黄连陈皮草决明龙胆草枳殻当归白附子柴胡桔梗右㕮咀用水二钟煎食后服又末药方服之神効防风木香川芎黄连黄芩白荳蔲菊花川椒𤓰蒌仁秦皮蜜䝉花羚羊角犀角枸把子蝉退枳殻右为末每服一钱茶清调下秘𫝊受仙方复明膏黄连赤芍药当归杏仁黄栢皮右剉碎安铜铫内用水满浸文武火熬至茶钟钟半一次二次三次熬至一茶钟熬至九次次用磁器盛药水于内搅动取大半椀药水煅红炉甘石九次吃将干为度炉甘石虽用茶褐色者用乳钵细研为末用宻绢罗罗之再研二十分细用制了净朴硝三钱重制了炉甘石末朱砂片脑前五味用信白纸好绵泸过洗铜铫净于内慢火熬不可吹灰尘在内切忌诸般厌秽之事用竹箆子不住手搅之休令铫底焦了再括下乳钵中乳得十分均上殻如常法立効补隂圆治肾虚眼目昏暗防风通圣散治风热眼痛头目昏眩明日流气饮治一切眼疾疼痛神効大黄牛蒡子川芎菊花细辛白蒺䔧防风𤣥参山栀黄芩甘草蔓荆子荆芥木贼草决明苍术右为细末临睡酒服二钱秘𫝊神应眼药制炉甘石黄连黄栢薄荷甘草朴硝右五味㕮咀用水数碗煎熟泸去滓用钵头盛之将炉甘石研细入银窝内火煅深红倾入药水内就研飞过浄末聴用水银黒铅白鹏砂硇砂食盐枯白矾皂矾火硝右八味同一处入阳城礶内用盐泥固济于蜜升打一炷官香候冷取出聴用将前制炉甘石研细再入五两在阳城礶底次将前灵气七钱五分亦研细上又安甘石五两盖定亦严封固打一炷官香冷定出火毒研极细纸罗过如㸃翳膜加白鹏砂五钱硇一钱五分火硝一钱五分照前制过名曰卷帘散如㸃昏䑃加氷片名曰光明散至宝琥珀锭子炉甘石府丹鹏砂琥珀硇砂珎珠朱砂明矾熊胆轻粉海漂硝净皮硝䧺黄乳香没药氷片麝香右为极细末又黄连黄栢黄芩白蒺䔧栀子仁谷精草菊花各一两五钱诃子三箇共味㕮咀滚水浸一昼夜铜器熬成老膏又蜜一斤六两熬成老膏滴水成珠去火为度同煎成膏和均下前末药令匀梨子三箇取汁通和前药成锭子用乳汁银簮蘸㸃一切眼疾如神倒睫拳毛因邪风攻入脾经致使两皮风痒不住双手背揉目久赤烂拳毛入眼内将木龞子去殻搥烂用丝绵包捻成条左患塞右鼻右患塞左其毛自分上下次服五退散五退散蝉退猪退蚕蜕穿山甲防风荆芥石决明川乌草决明甘草蛇蜕右为末每服二钱盐汤送下针法攅竹二穴丝竹空二穴灸法三里二穴风翳在左灸右手中指本节头骨上灸五壮炷如小麦大右患灸左仁斋直指卷二十仁斋直指钦定四库全书仁斋直指卷二十一宋杨士瀛撰明朱崇正附遗耳耳论耳属足少隂之经肾家之寄窍于耳也肾通乎耳所主者精精气调和肾气充足则耳闻而聪若劳伤气血风邪袭虚使精脱肾惫则耳转而聋又有气厥而聋者有扶风而聋者有劳损而聋者葢十二经脉上络于耳其阥阦诸经适有交并则脏气逆而为厥厥气抟入于耳是为厥聋必有时乎眩晕之证耳者宗脉之所附脉虚而风邪乗之风入于耳之脉使经气痞而不宣是为风聋必有时乎头痛之证劳役伤于气血淫慾耗其精元瘦悴力疲昏昏瞶瞶是为劳聋有能将适得所血气和平则其聋暂轻其或日就劳伤风邪停滞则为久聋之证矣外此又有耳触风邪与气相击其声嘈嘈眼或见光谓之虚鸣热气乗虚随脉入耳聚热不散脓汁出焉谓之脓耳人耳间有津液轻则不能为害若风热抟之津液结成核塞耳亦令暴聋谓之耵耳前是数者肾脉可推风则浮而盛热则洪而实虚则濇而濡风为之踈散热为之清利虚为之调飬邪气屏退然后以通耳调气安肾之剂主之于此得耳中三昧耳病证治治厥聋方和剂流气饮加石菖蒲每服三钱以生姜葱白同煎食后服沉香降气汤或降气汤不换金正气散指迷七气汤轻者吞来复丹重者吞飬正丹凡治耳聋皆当调气桂星散治风虚耳聋辣桂川芎当归细辛净石菖蒲白蒺䔧木通木香麻黄甘草大南星白芷稍右件剉碎每服三钱水盏半葱白二片紫苏五叶姜五片食后煎服晩少食临卧加些全蝎服排风汤亦可用加味宣风散通利肾脏风气鸡心㯽榔橘皮桃仁白芷枳殻牵牛右为末每服二钱蜜汤调下食前服地黄丸治劳损耳聋大熟地黄当归川芎辣桂兎丝子大川椒故纸白蒺䔧葫芦巴杜仲白芷石菖蒲磁石右为细末炼蜜为丸如梧桐子大每服五十丸以葱白温酒空心吞下晩饭前又服益肾散治肾虚耳聋磁石巴㦸大川椒沈香石菖蒲右为细末每服二钱用猪肾一只细切和以葱白少盐并药湿纸十重裹煨令香熟空心嚼以酒送下芎芷散治风入耳虚鸣白芷石菖蒲苍术陈皮细辛厚朴半夏辣桂木通紫苏茎叶甘草川芎右剉散每三钱姜五片葱白二片水煎食后临卧服耳鸣方草乌头石菖蒲右等分为末用绵裹塞耳一日三度耳鸣暴聋方川椒石菖蒲旧松脂巴豆肉右为细末镕蜡圆如枣核大塞入耳蔓荆子散治内热耳出浓汁川升麻木通赤芍药桑白皮麦门冬生地黄前胡甘菊赤茯苓蔓荆子甘草右件剉散每服三钱姜枣煎食后临卧服耳热出汁方消石烂石膏天花粉防风脑右件为末掺耳立止脓耳方真龙骨白矾赤小豆黄革丹乌贼骨臙脂右为细末掺耳又方烂石膏明矾黄革丹真蚌粉真龙骨麝右为细末用绵缠竹䇴拭耳换绵蘸药入耳耵耳方生猪脂生地龙釡丁墨右件细研以葱汁和揑如枣核薄绵包入耳令润即挑出耳聋方明硫黄雄黄逺志皂角肉右为细末葱白捣粘入麝少许绵包入耳又方萆麻子肉巴豆杏仁滴乳香松脂青盐右件细研镕蜡圆如枣核大入耳又方以生鼠取胆汁尽入耳又以生鼠取脑髓绵包入耳生鲤鱼脑通用鸡峰方菖蒲巴豆麝右为末合研作七圆绵包入耳日一圆久聋方萆麻子逺志乳香磁石皂角生地龙全蝎右为细末入蜡捣圆柱入耳耳痛方白盐炒热重帛包熨又方杏仁炒焦研细帛包塞虫入耳方桃叶挼细塞其耳自出或以蓝青研汁滴入耳又以川椒为末法醋浸一宿滴耳蚁入耳方猪脂一指许炙令香置耳孔邉其蚁自出蜈蚣入耳方用生姜取汁灌放耳中少时自出或以桑皮捣汁灌入耳即自出耳聋方用大蒜一瓣从一头开孔以巴豆肉一粒慢火煨极热入蒜孔中以新绵包塞耳逐日换又方用勐熁石半钱搥碎生研细入聋耳孔别用针砂末入不聋耳孔自然通透然后倾出大治耳聋通神散全蝎土狗中地龙䧺黄明矾麝右研细葱白引药入耳闭气面壁坐一时三日一次脓耳方明白矾黄虢丹龙骨臙脂麝右件研为细末用绵杖缠干换绵杖蘸药入耳入麝香轻粉各少许掺入耳又方蝎梢臙脂乳香麝香右研为细末以斡子挑入耳耳鸣方论肾者宗脉所聚耳为之窍血气不足宗脉乃虚风邪乗虚随脉入耳气与之抟故为耳鸣先用生料五苓散加制枳殻橘皮紫苏生姜同煎吞青木香圆散邪踈风下气续芎归饮和飬川芎当归华隂细辛辣桂石菖蒲白芷右剉细每服三钱入紫苏姜枣煎服如虚冷甚者酌量加生附子附诸方犀角散子治风热上壅两耳聋闭内外肿痛脓水流出犀角菖蒲木通𤣥参赤芍药赤小豆甘菊花甘草右㕮咀每服四钱水一盏半生姜五片煎七分温服清神散治风气壅上头目不清耳常重聴殭蚕干菊花荆芥穗𦍑活木通川芎防风木香石菖蒲甘草右为末每服三钱食后临卧茶清调下复聪汤治痰火上攻耳聋耳鸣半夏陈皮白茯苓甘草瞿麦萹蓄木通黄栢右用水二茶钟生姜三片煎至一茶钟空心临卧各一服凉膈散治风热上攻耳聋通圣散治风热上攻耳聋滚痰丸治热痰湿痰耳聋神芎散治湿热湿痰耳聋㯽榔丸治湿热湿痰耳聋龙㑹丸治肝火上升耳聋一方治耳聋久不闻磁石川山甲右用新绵子裹塞于患耳内口中含些生铁觉耳内如风声即愈一方治耳作脓者用甘遂一块如枣核大以绵裹塞耳中以甘草含口中徐徐嚼下一方治冻耳用橄㰖核烧灰清油调敷雀脑亦可鼻鼻论肺为气之主通窍于鼻鼻者清气出入之道路也隂阳升降气血和平则一唿一吸荣卫行焉其或七情内蠧六气外伤则清浊不分泥丸汨乱诸证迭起矣夫血之与气相随而行若脏腑生热乗于血气故热气迫血妄行自鼻孔出谓之鼻衂热则津液中干冷则髓涕流注若风冷随气乗于鼻脑则津液交涕不能自收谓之流涕肺为风寒所伤津液冷滞鼻气不宣香臭不闻于是壅作鼻齆冷气停聚血脉隂凝歳月淹延转加壅结于是变生息肉或风邪入鼻抟于正气邪正相击鼻道不通则为鼻痛或气血壅滞上焦生热邪热之气留伏不散则为鼻疮叠是数证七情六气皆当究其感受之原用药有序痊愈可期执方无权迄未有所济也外此更有湿䘌一证鼻烂汁臭下部生疮详于后篇疳论见之鼻病证治生地黄汤治上热衂血生地黄阿胶川芎北梗蒲黄甘草右剉碎每服三钱水煎熟入生姜汁二匙温服麦门冬散治鼻衂生地黄生麦门冬生姜白药蒲黄白蜜右捣细以井水二大椀煎七分两服川芎三黄散治实热衂血大黄川芎黄连黄芩右为末每服二钱井水调服食后败毒散吞鸡苏丸治肺热胷中鬰热衂血兼治血淋吐血口臭鸡苏真蒲黄麦门冬阿胶甘草人参黄耆木通柴胡生地黄末右研为细末用冬蜜一斤熬一二沸即入地黄末频搅得所次将余药和圆如桐子大每服三十圎食后下苏子降气汤治虚壅鼻血血方川郁金末井水调下亦治吐血又茅花煎汤通口服又方血余散曽服烧炼药致鼻血者山栀煎汤解之仍烧山栀存性为末入鼻又方乌贼骨槐花等末入鼻又方槐花半生半炒末入鼻又方成片人中白烧去秽为末入麝少许入鼻或加油髪灰又方萝卜汁或藕汁滴入鼻又方大蒜煨香取三瓣研𫝊脚底鼻中有蒜气即去之川椒散治流涕大红开口川椒苛子川白姜辣桂川芎细辛净白术右件为末每服二钱温酒调下南星饮治风邪入脑宿冷不消鼻内结硬物窒塞脑气不宣遂流髓涕上等大白南星切成片用沸汤盪两次焙干每服二钱用枣七箇甘草少许同煎食后服三四服后其硬物自出脑气流转髓涕自收仍以大蒜荜拨末杵作饼用纱衬炙热贴顖前熨斗火熨透或香附荜拨末入鼻芎䓖散治鼻塞为齆芎穷㯽榔麻黄肉桂防已木通细辛白芷石菖蒲木香川椒甘草右剉每三钱生姜紫苏煎服通顶散治鼻齆瓜蒂䔧芦皂角肉麝右为末吹些入鼻鼻齆雄黄丸雄黄𤓰蒂緑矾麝右为细末搐些入鼻亦治息肉又方𤓰蒂明矾华隂细辛雄黄右为末以䧺犬胆汁和圆绵包塞鼻千金息肉方𤓰蒂华隂细辛右末绵包少许塞鼻又息肉方甘遂明矾朱砂雄黄雌黄䔧芦𤓰蒂右为末清蜜调傅前齆二药通用人参顺气散霍香正气散皆治鼻痛又方杏仁细辛白芷全蝎右为末麻油调傅甘露饮黄连阿胶丸共治鼻疮又方用杏仁研乳汁傅之或以乌牛耳垢傅或黄栢苦参㯽榔等为末以猪脂研傅或青黛槐花杏仁研𫝊酒查鼻并鼻上赘肉面粉刺雀斑方黄革丹硇砂巴豆肉饼药右件同入鑵子中以慢火熬三四沸取下续入研细石灰三钱和毕酒查鵞毛蘸扫红处日一次粉刺雀斑小竹杖挑药㸃才见微肿便洗去鼻上赘肉傅之半月取出脓血自成痂落矣又酒查鼻面上肺风疮方白龙圆末逐日洗面如澡豆法更罨少时方以汤洗去食后常服龙丹一贴半月莹洁酒查鼻方白盐常擦妙鼻血方发灰入鼻磨好墨入㸃法醋井水调下附诸方茜根散治鼻衂不止茜根阿胶黄芩侧栢叶生芐甘草右以水煎服加姜三片黄芩芍药汤治鼻衂不止黄芩芍药甘草右以水煎服或犀角地黄汤如无犀角以升麻代之一方治鼻血不止用头髪烧灰以竹管吹入鼻中即止或以酒调亦可御寒汤治寒邪伤于皮毛令人鼻塞咳嗽上喘黄蘖黄耆人参炙甘草欵冬花羗活黄连白芷防风陈皮佛耳草升麻苍术右㕮咀如麻豆大都作一服水二大盏煎至一盏去滓稍热服菖蒲散治鼻内窒塞不通不得喘息菖蒲皂角右为末每用一钱绵裹塞鼻中仰卧片时増损防风通圣散治鼻塞不利肺气不清鼠粘子桔梗桑白皮紫苑荆芥穗甘草右㕮咀每服八钱水一钟半姜五片煎八分食后温服羗活散治脑有郁热遇寒鼻塞苍耳散治鼻流浊涕不止名曰鼻渊辛荑仁苍耳子香白芷薄荷叶右为末每服二钱葱茶清食后调下辛荑散治肺虚为四气所干鼻壅塞涕出不已或气息不通或不闻香臭川芎木通防风甘草辛荑细辛藁本升麻香白芷右为末每服三钱茶清调下防风汤治鼻渊脑热渗下浊涕不止久而不已必衂血防风黄芩人参甘草川芎麦门冬右为末每服二钱沸汤调食后服丹溪方治鼻中瘜肉胃中有食积热痰流注治本当消食积蝴蝶矾细辛白芷右为末内鼻中治鼻渊方南星半夏苍术白芷神曲酒芩辛荑荆芥右为末水调食后服白黄散治鼻齆瘜肉鼻痔等证雄黄白矾细辛瓜子右为末搐入鼻中辛荑膏治鼻生瘜肉窒塞不通有时疼痛辛荑叶细辛木香木通白芷杏仁右用羊髓猪脂二两和药于石器内慢火熬成膏取赤黄色放冷入龙脑麝香一钱为丸绵裹塞鼻中数日肉脱即愈又方治鼻中瘜肉蝴蝶矾细辛白芷右为末内鼻中唇舌唇舌论心之所司者舌脾之所司者唇口是虽各有司存然心之气未尝不通于脾脾之气未尝不通于心也夫舌者心之官尝五味之秀以荣飬一身资脾胃之藏以分布水谷故心之本脉系于舌根脾之络脉系于舌傍或风寒暑湿之所中伤则舌缩卷而不能言或忧怒思恐之所郁闭则舌肿满而不得息心热则破裂生疮脾闭则白胎如雪舌之为病合心脾而主治之故曰心之气未尝不通于脾者此也口者一身吐纳之都门百物荣飬之要道节宣少舛病必生焉故热则苦寒则咸宿食则酸烦燥则澁虚则淡疸则甘脏气偏胜则其味必偏应于口咸酸甘苦非舌味之而谁欤若夫上池津液出于舌端心实主之也津液流布非胃而何故曰脾之气未尝不通于心者此也或问口臭一证可得闻乎曰脏腑异气燥腐不同是气藴积胷膈之间挟热而冲发于口人将掩鼻而过之信夫医不难于处方惟难于识证受病源流懵不及究律以古方尝试一中不几费人乎此辩之不可不早唇舌证治升麻散治心脾有热口舌破裂生疮川升麻𤣥参川芎生地黄麦门冬大黄黄连浄黄芩甘草右件剉碎每服三钱姜枣煎食后服龙石散治口舌生疮喉间肿痛寒水石朱砂脑右为细末日三五次掺五福化毒丹治唇舌肿破生疮烦渇𤣥参北梗茯苓人参马牙硝青黛甘草麝金银箔右为细末炼蜜圆如皂子大以脑荷泡汤候冷调下如口臭以生地黄汁调下生地黄膏治口舌疮肿生地黄蓝青叶右入蜜杵细每服半两井水煎食后服萍草圆治口舌疮浮萍草黄栢杏仁青黛轻粉右炼蜜研圆皂子大以绵裹含有涎吐之洗心散治心热四顺清凉饮治脾热甘露饮治血热牛黄凉膈丸治唇焦口疮咽痛舌出血槐花晒为末傅舌上或眞蒲黄生傅黄连阿胶丸治心热口疮可择用鹏砂圆治口臭口干口舌疮寒水石鹏砂脑麝马牙硝甘草右为细末甘草膏搜圆麻子大含嚥鸡苏圆治胷中郁热口臭烦渇舌肿大方真蒲黄掺傅又方鹏砂末姜钱蘸擦舌肿强方蛇皮全蝎右为末少许掺傅治舌疮肿方大山豆根剉细含嚥或末掺傅口疮方正黄连厚黄栢鸡心㯽榔右等分为细末傅之即可又方黄栢青黛铜緑右件为末傅之又方黄连升麻右二件为末以薄绵包含嚥芦荟末傅又口吻邉疮白烂㯽榔和少轻粉研傅唇舌焦燥口破生疮者盖心脾受热所致也以水浸黄连重汤烑而饮之或用黄连阿胶丸以粳米饮吞下此为要药至于大渇而不可御合少与竹叶汤执剂之法无以踰此然此特随几应变而已就根本论之则水火相济蜡苓圆附诸方立効散治唇𦂳疮疼痛诃子肉五倍子右为末干贴唇上立効赴筵散治赤白口疮黄栢青黛蜜陀僧右为末干贴疮桃花散治口舌生疮𤣥胡索黄栢黄连蜜陀僧青黛右为末傅贴口内有津即吐升麻散治上膈壅毒口舌生疮咽喉肿痛升麻赤芍药人参桔梗干葛甘草右㕮咀每服四钱水一钟半姜五片煎八分温服増损如圣散治上焦热壅口舌生疮桔梗甘草防风枳殻黄芩右为末每服三钱水煎食后服一方治舌肿用百草霜为末以好醋调敷立効一方治口唇生疮赤烂青黛枯矾㯽榔末氷片右共为细末掺患处泻黄饮子治风热藴于脾经唇燥折裂生疮白芷升麻枳殻黄芩防风半夏石斛甘草右㕮咀每服四钱水一盏姜五片煎七分温服咽喉咽喉论咽者胃之系喉者肺气之所通咽以嚥物喉以候气理一而分殊也自其风邪客于喉间气郁而热则壅遏而为咽疼自其热气生于肺胃风毒藴隆则肿结而为喉痺尸咽者隂阳不和脾肺壅盛风热毒气不能宣通故令尸虫发动上蚀于喉或痒或疼如䘌之候也谷贼者谷芒强澁藏于米而误食之滞于咽门不能𫝊化故风热併聚与血气搏遂令肿刺如喉嗌之生谷贼也胃脘实热煄炙上焦发为白头赤根固有咽疮之证脏腑停寒寒则气缩如物窒碍于其间亦有喉闭之证至若悬痈生于上腭虽不闗于咽喉所以暴肿者抑亦热气使然也咽喉悬痈闗要所系病不急疗皆能杀人然则疗之将何如曰热则通之寒则温之不热不寒依经调之寒热和平病不生矣咽喉证治胆矾散治酒麫热盛咽喉肿结闭塞鸭觜胆矾全蝎右为末以鸡羽蘸药入喉中湏㬰破开声出次用生青苛研细井水调下候吐出毒涎即愈未吐再服山豆根丸治积热咽喉闭塞肿痛山豆根北大黄川升麻朴消右为末炼蜜丸如皂子大每一粒以薄绵包少痛便含嚥液青解毒丸治热毒上攻咽喉肿痛寒水石石膏青黛右为细末拌和青黛水浸蒸饼研煳丸龙眼大每一丸食后以井花水化下吹喉散治咽喉热肿口舌生疮盆硝青黛真蒲黄右以生荷汁半斤和三件入磁铫慢火熬干研细每半钱筒吹入口内绛雪散治咽喉热痛肿塞寒水石鹏砂牙硝朱砂脑右为细末每一字掺入口嚥津玉屑无忧散治咽喉热闭肿痛舌疮物鲠贯衆缩砂仁荆芥穗白茯苓𤣥参黄连山豆根滑石甘草寒水石鹏砂右为细末每一钱干掺舌上渐以新水嚥下牛黄凉膈丸治咽喉唇舌热肿生疮如圣汤治咽喉肿痛北梗甘草加荆芥穗右件等分为粗末每服二钱用井水煎临卧服僵蚕丸治喉风白僵蚕明白矾右件为末以白梅肉和圆如皂子大每一圆薄绵包入喉少顷涎水出即愈逺志散治喉闭逺志右为细末以管子擀开口吹药入喉䇿令头低涎出而愈白药散治喉中热塞肿痛散血消痰白药朴硝右为末以小管吹入喉谷贼方木鳖子仁川大黄牙硝射干山豆根川升麻白药右件等分为末炼蜜圆如皂子大以薄绵包含嚥液又方鹏砂牙硝右件等分细研每服半钱以薄绵裹含嚥口疮赤烂方清蜜浸黄栢一宿取汁含嚥和剂七气汤加北梗甘草指迷七气汤治冷证气缩喉闭半夏桂甘汤治冷证无阳咽疼喉闭辣桂甘草半夏右件等分剉碎每服三钱水一大盏煎半候冷少呷咽闭方胆矾细研以管子挑少许吹入喉中即破续以白梅煎汤调炒僵蚕末以去其风如无胆矾只透明緑矾代之亦得又方明白矾末一大钱匕用川巴豆肉一粒入矾中以火熬干取矾为末极细每一字以小管挑吹入喉涎出自愈又喉风喉痺方蛇皮白梅肉右件研和为圆含化屡效解毒䧺黄丸治缠喉风急喉闭每服七圆研细以熟水研白梅肉调下或热茶清下热则通之用此玉钥匙治风热喉痺熖消鹏砂直僵蚕脑右为末每半钱以竹管吹入喉又热闭方川升麻右剉井水浓煎服少顷吐出毒气又方山豆根射干升麻右井水平煎服喉风喉痺方蚕退纸烧存性为末炼蜜圆皂子大含嚥又方緑矾研细米醋调嚥一边痛侧卧含嚥又方皂角肉半锭剉细以米醋一大盏煎至七分泸清嚥通关散白矾直僵蚕南星䔧芦全蝎右为末以小管挑一字吹入鼻中吐痰喉通又方治喉脾欲絶雄黄明矾䔧芦蝎梢猪牙皂右为细末每服一字吹入鼻吐痰効悬痈肿痛方𤣥参升麻射干大黄甘草右为末每三钱以井水煎时时含嚥又方明矾烧灰存性和盐花研细筯头㸃傅患处谷贼方脂麻炒为末以汤㸃服喉痈闭方白明矾牙硝臙右研细烂乌梅肉圆旋含嚥又方治痰热闭喉以萝卜汁和皂角浆吐之又喉闭方牙硝臙脂盐梅屑右件同研以鸡羽送入又喉痛方以山豆根常常含嚥汁附诸方甘桔汤治少隂喉痛桔梗甘草右㕮咀每服五钱水一钟半又方治喉痺并时行疼痛桔梗甘草升麻连翘防风牛旁子黄芩右㕮咀作一服水二盏煎八分食后细细饮服噙化三黄丸治咽喉痛大效山豆根鹏砂龙脑麝香右为末用青鱼胆为丸如菉豆大每服三五丸噙化津嚥下一方治咽喉肿痛山豆根射干花根右同隂干为末吹入喉中如神三黄丸治丈夫妇人三焦积热咽喉肿闷心膈燥烦小便赤澁大便秘结并宜治之凉膈散治大人小儿脏腑积热口舌生疮痰实不利咽喉烦燥多渇肠胃秘澁小便不利一切风热并宜治之吹喉散治咽喉肿痛急慢喉闭悬痈乳鵞嚥物不下诃子黄芩胆矾明矾牛旁子甘草薄荷一方有百药煎右为末先用好生姜擦舌上每用药一钱芦管吹入喉中吐出涎痰便用热茶喫下再吹第二次便用热粥三次再吹用热茶或热粥乗热食之加朴硝末少许如口舌生疮用药吹之口中利去痰涎为妙针炙法一穴少商二穴合谷二穴齿齿论齿者骨之所终髓之所飬肾实主之经云肾衰则齿豁精固则齿坚诚哉是言也或曰手阳明之支脉入齿手阳明者大肠经也于齿夫何预不思大肠𫝊送气道行焉壅则齿浮虚则宣露挟风则上攻头面疳䘌则变成龋脱不相为而实相闗也夫齿之为痛者五一曰风热二曰风冷三曰毒痰四曰恶血五曰虫蚀风气袭虚客于齿间乗于血气故令龂肿热气加之脓汁遗臭此风热之为齿痛一也血气不足骨髓乃虚风冷凑入停于齿根不肿不蛀日渐动摇此风冷之为齿痛二也热则生痰毒气上攻灌注经络最能发痛外证壅盛咳唾交冲此毒痰之为齿痛三也头面有风挟热攻龂热抟于血故令血出瘀滞不消掣痛鑚刺此恶血之为齿痛四也凡人饮食甘肥不能洁齿腐臭之气淹渍日久齿根有孔虫在其间蚀一齿尽又度其余至如疳䘌皆其种类必虫杀而后痛止此非五曰虫蚀之证乎前是数者痛有自来治各随证条列于后虽然百物飬生莫先口齿不潄不洗损蠧之媒是不惟患生宿腐而暑毒酒毒常伏于口齿之间莫若时时洗潄之为愈也临睡洗毕至于晨兴灌潄一口吐出掌中就掌涤眼自觉光明终身行之直可为终身受用齿病证治荆芥汤治风热齿痛荆芥脑荷升麻细辛右件等分为末每服二钱以沸汤㸃潄口含嚥併用擦牙消风散治齿热痛龂肿有汁先傅消风散又以朴消𫝊其上又法川升麻煎汤潄嚥解毒温风散治风冷齿痛当归川芎细辛白芷荜拨藁本蜂房右剉每二钱井水煎服仍含潄安肾圆八味圆治冷证齿痛香椒散治冷证齿痛香附红川椒故纸荜拨右为末和炒盐二钱擦傅开笑散治风冷齿痛白芷细辛良姜荜拨川椒香附蜂房右件等分为末擦牙搐鼻皂荚散治风齿动摇长肥皂荚白盐右二件同烧赤研细常擦一陈汤加细辛枳殻用姜枣乌梅煎治毒痰齿痛仍以片子姜黄荜拨等分井水煎候温以舌浸其中涎自流出甘露饮治毒血齿痛加升麻煎荆槐散治牙宣出血或痛槐花荆芥穗右等分为末擦牙仍煎㸃服郁金散治齿出血郁金白芷细辛右件等分为末擦牙仍以竹叶竹皮浓煎入盐少许含嚥或炒盐傅灵脂醋治恶血齿痛川五灵脂以米醋煎汁含嚥鹤虱圆治虫蚀齿痛猪牙皂角川椒生明矾鹤虱右为末蒸饭捜圆如麻子大纳于孔中有痰吐之椒盐散治齿虫痛川椒白盐蜂房右件剉碎等分每服二钱以井水葱白煎热含冷吐虫蛀牙痛方川巴豆肉明乳香右同研溶䗶圆麻子大每服一圆塞孔又虫痛方红川椒末大巴豆肉右件研细蒸饭圆如麻子大以薄绵包塞孔又方明矾滴乳香右为细末饭圆塞孔又方蜘蛛殻一箇揉软以薄绵包塞痰吐之又方米醋煮川椒入蜂房蘸软捻塞又方蚕纸烧存性擦少时盐汤潄口又方雄黄末入麝研傅痛处又方直僵蚕蜂房樟脑右为末皂角肉挼浓浆煮少顷和作小圆塞痛孔齿痛通用方荜拨生地黄当归须荆芥穗白芷桑白皮蜂房赤芍药姜黄细辛藁本赤甘草右为粗末每服三钱井水煎频潄齿归荆散齿痛通用当归荆芥穗川升麻川郁金细辛白芷荜拨右为末每服半钱揩痛处良久盐汤灌潄齐峰川椒散齿痛通用红川椒樟脑赤小豆缩砂仁明矾右为末少许塞傅嚥不妨齿痛惟借川椒麻痺又方蜂房全蝎为末傅亦治风疼又通用方丝𤓰干烧存性为末擦傅又方蜂房明矾黄革丹右为末饭为小圆塞齿麝香散治疳䘌龂烂口臭白矾青黛胡黄连芦荟虾蟇麝右为末每服半钱𫝊患处又牙疳臭方以蜘蛛殻为末入嚥脂麝傅之或用大蜘蛛一枚以湿纸裹又用荷叶外包煨令焦存性为末入少麝研傅又蚕退纸烧入麝亦治牙疳香附末可为齿药牙痈方朱砂雄黄磁石石胆礜石右件等分入磁合盐泥涂烧两日夜覆地出火毒两日细末鸡羽蘸傅疮恶肉朽骨损牙俱出而愈此周官五毒攻疡正方诸恶肉朽骨疮毒通用牙蛀痛方蚕纸直僵蚕右为末擦傅良久盐汤潄口又方鹤虱为细末擦良久盐汤洗口又牙宣出血方明白矾乳香少麝右件同硏细轻手擦良久盐汤灌潄酒齿痛方以井水洗口频换且含且潄或百药煎泡汤微冷含嚥或缩砂嚼𫝊齿痛通缩砂附诸方羌活散治客寒犯脑风寒湿脑痛项筋急牙齿动摇肉断袒脱疼痛苦楚麻黄羌活防风藁本细辛升麻柴胡当归身苍术白芷桂枝骨灰草荳蔲右为细末先用温水潄口净擦之其痛立止草荳蔲散治寒多热少牙疼痛草荳蔲黄连升麻细辛叶防风骨灰熟地黄当归右为细末擦之同前立效散治牙齿疼不可忍痛及头脑项背微恶寒饮大恶热饮防风升麻炙甘草细辛叶草龙胆右㕮咀如麻豆大都作一服水一盏煎至五分去滓以匙抄在口中煠痛处待少时立止如多恶热饮更加草龙胆此法不定随寒热多少临时加减若更恶风作痛加草荳蔲黄连却勿加草龙胆累用得効秘方治风牙疼痛用芒硝食盐川椒等分为末用肥皂一箇去子将药末安于肥皂内用线縳定用炭火烧存性为末擦于患处立効久擦齿白牙坚一方治隂虚牙出鲜血四物汤赤牛膝香附生甘草侧栢秘方治牙落重出公鼠骨香附白芷川芎桑叶地骨皮川椒蒲公草青盐川槿皮旱莲草右为细末擦百日复出固齿无不效验仁斋直指卷二十一仁斋直指钦定四库全书仁斋直指卷二十二宋杨士瀛撰明朱崇正附遗痈疽痈疽方论痈疽五发发脑发鬓发眉发頥发背是也人之一身血气周流而无间稍有壅聚莫不随所至而发见焉又岂特五者而已哉俗以癌痼瘭附于痈疽之列以是为五岂知瘭与痼癌不过痈疽之一物古书所载仅有所谓瘭疽则瘭亦同出而异名也若癌若痼前未之闻合是以为五发其可乎痈者壅也疽者沮也血气壅沮寒热不散隂滞于阳则发痈阳滞于隂则发疽而所发无定处也盖衣服厚煖则表易招寒滋味过多则里易生热感受日久热胜于寒寒化为热六腑藴热腾出于肤肉之间其发暴盛肿而光软皮薄以泽侵展广大者为痈其患浮浅不伤筋骨此可治也五脏藴热攻焮乎肌骨之内其发停蓄状如㾦㿔皮厚以坚淡白焦枯者为疽其患沈深伤筋蚀骨此不可治也凡发热憎寒头痛恶心筋节拘牵气急闷闷或病渇经年是皆欲发痈疽之证发于喉舌头面脑项肩背胷腹四肢大节女子姤乳数者为险其他为缓肿髙而软者发于血脉肿下而坚者发于筋骨肉皮色不变者发于骨髓近骨者多冷近虚者多热近骨久不愈则化血成虫近虚久不愈则𫝊气成漏成虫则多痒少痛或先痒后痛成漏则多痛少痒或不痛不痒若形状肿大按而后痛者其脓深小按即痛者其脓浅按之软而即复者有脓按之强而不复者无脓疮浅者欲在厚处疮深者欲在薄处肿起坚硬脓稠者为实肿下软慢脓稀者为虚有实热者易疗虚寒而邪热多者难瘳痈疽已决去其脓而烦疼尚未全退其脉洪粗者又难为力要之痈疽脉来带澁但得和缓为平若洪粗则鋭毒不收鲜有济也然则治疗之法将何如曰血得温则流行气得温则和畅服饵贴傅药用和平初觉则散肿内消已溃则排脓歛毒脓尽则去腐内塞恶肉尽则生肌傅痂此定则也疮家脏腑生热热蒸其血血败则腐肉肉腐则成脓当脓血焮聚之时所赖朝夕洗疮以外舒其毒气才觉有脓即煖醋蘸熨而破之才见败肉即煑药盪射而去之稍或稽延不反掌而侵蚀筋骨是必腐败尽除庶几真气得复好肉得生耳而况痈疽险恶古人以虎口鸩毒喻之一芽初萌炙熨宣散急作主张殆有甚于拯溺救焚之不可缓也柰何人多玩忽荏苒成形溃裂四出往往不救伊谁咎欤大抵痈疽自内发外最不可服冷药亦不可傅冷药但以温和调治使毒气自内发出可也若服冷药则必至伤动脏腑若傅冷药则逼令毒气内行内气有亏毒从外入冲心烦燥呕吃𠻳喘以至泄泻此为内壊杀人无疑或不随顺疗理妄以急澁澁剂行之歛口太速毒气舒泄未尽必于其傍复发大疽活血排脓歛毒去腐生新收口人所共知也孰知诸痛痒疮皆属于心心主血脉心通诸窍如茯苓茯神逺志益智石菖蒲等辈又当佐助于其间抑使病人不得忧惊嗔怒劳精疲神有触于心尤闗利害五脏六腑所包者一膜耳人有患疽医疗两月新肉已平夜寐中干者攻击疾唿惊触入心新肉开裂医者谓其肉膜已破而后肉开神仙莫救果非心乎于此又能精加饮食使胃气有所充和剂救里使内气得所飬有诸中形诸外理势必然切戒痈疽成形以后不得通利大便上医宣毒盖用车𧑃𤓰蒌甘草紫草等类以乳香没药佐之若大黄则不敢轻用也如其有热即以赤茯苓麦门冬桑白皮灯心草利其热于小便之中或以盃勺黒豆入紫苏生姜如豆汤法亦能䟽导若夫疮口瘀热而焮疼却暂用升麻山豆根厚黄蘖煎汤入麝为之熏洗或疮口歛平尚留一窍经时汁水不干者其中必有淫虫朽骨当以药消蚀而尽除之妇人患此适值月候不行尤当急为调血所谓大寒大热大渇大吐大痛狂言无事喜笑鼻青唇惨赤晕不收脓青血黯脓血腥臭血流不止小便如淋结硬过月方发硬如石榴不破多日不肿不疼昏睡不知痛痒患热恣意取凉沈重痿弱气乏肩项运掉不便心病脸如脂坯贴药鲜血常流脓如赤白下痢眼小窜视而白睛青黒脓血大泄而焮肿且坚声嘶色脱而肢体肿浮气短喘粗赤恍惚嗜肿烦燥时𠻳而腹痛渇甚饮食不下而服药即呕与热吃逆𠻳喘大便泄泻皆恶证也抑犹有内外之别焉疽初发来一粒如麻豆许身体即热患处亦热肿大而髙多生疼痛破后肉色红紫此为外发纵使极大用药有条百无一失自发疽以来不问小大身体无热但觉倦怠疮亦不热数日之间渐渐开濶不肿不髙不焮不痛低䧟而坏烂肉色紫黒此为内发卢扁无如之何盖其未发以前脏腑已先溃烂矣此又善恶之衡鑑云虽然痈疽治法已条列于前矣究其病源有风有气有食有药毒有劳损而所受不同焉风则多痒气则多痛食则发寒热药毒则坚硬劳损则瘦弱此外证之为可验也风气食三种易疗药毒劳损二者难医大概风毒当驱风气毒当调气食毒当消积劳损当补虚药毒则黒豆汁利之甘草生姜觧之丹砂则羊血菉豆可以为佐登山到须酌水问源故推明本始以为疡医一髪之助痈疽证治炙法痈疽初发小㸃一二日间急以大蒜头横切如钱贴其中心顿小艾柱灸之五壮而止若形状稍大以黄秆纸蘸酒全贴认先干处为筋脚于先干处灸之或两处先干皆灸但五七壮而止又法屈指从四围寻按遇痛处是根就此重按深入自觉轻快即此灸之更于别处寻灸若或大肿即捣蒜为饼焙干蘸法醋炙热更换频罨或以熨汁火于蒜饼上熨之更换热饼频熨如觉患处走散即以绵帛覆盖勿令气泄俟少间𫝊药凡痈疽展大如龟之形且㸔头向上下先灸其前两脚次灸其尾或红筋走𦂳而长从尽处灸之须留头并后两脚勿灸若尽灸之不惟火气壅聚彼毒无所走散又攻入里也或辨认不明以白芷汉椒桑白皮连根葱白右取新水煎汤入酸醋半盏淋洗少顷其筋自现可以辨认头尾速消方痈疽发背已发未结已结未溃急以黄明牛皮胶新水溶令稀稠得所摊在抄纸上贴之良久以软布二条于酽醋中煑热互换漉出罨在胶纸上蒸熨常要热气相接若患处痒乃药气透须忍痒频蒸熨直至消散或破而脓出将尽即以贯衆煎汤洗去胶纸用退肿散蠲毒散沈水膏等类掺傅或便用拔毒散随意急服万金一醉膏或内消散乳粉托里散破后以洗疮方盪洗发散毒气拔毒散痈疽肿结通用能散能溃南星草乌头白芷木鳖子仁右细末分两次法醋入蜜调傅纱贴之蠲毒散治痈疽肿毒未结则散已结则溃去风排脓大南星贝母白芷赤小豆直僵蚕雄黄右细末初用醋调𫝊后用蜜水调𫝊痈疽宣毒方诸痈疽已破未破通用𤓰蒌紫车蛾殻皂角刺甘草乳香轻粉右细末先用老酒二椀煎𤓰蒌泸清取一大椀五更煖𤓰蒌酒调上项药末空心服大便自下恶物如鱼涎状宣毒一醉膏𤓰蒌老翁须右剉酒水等分同煎少顷入开口真川椒四十九粒临熟又入乳香没药末少许任意服痈疽宣毒方黒牵牛右取仁入猪肾中线札湿纸包热火灰内煨香熟候冷温酒嚼下宣毒方斑猫好大枣右空心喫猪肾温酒下又方宣散痈疽肿毒老翁须草右花与叶生捣煖酒调服无花只用叶酒和叶烘煖可𫝊疮穿山甲散痈疽托毒排脓治五毒附骨在脏腑里托出毒气止痛内消蜂房蛇退穿山甲油发右为末每服二钱入乳香末半钱煖酒调下皂棘散托毒排脓川芎甘草乳香皂荚刺右末每二钱温酒调下芎归托里散托里排脓生肌川芎当归白芍药木香白芷茯苓人参辣桂丁香甘草右末每二钱食前米汤调下痈疽毒入脏腑呕吐恶食方甘草丁香右剉每服二钱水煎入麝少许温服痈疽肿毒傅药仙灵散收肿歛毒排脓滑兰皮紫贝草右二味同捣酒调为膏傅或蜜水调亦好滑兰托毒紫贝散血或单用紫贝草亦效妙胜散收肿歛毒排脓落地茄花黄蜀葵花右为末井水稀调鸡羽扫放患处干则再傅或收毒平散或破溃出脓神效如疮口开用末掺亦歛毒不急澁消肿散痈疽通用滑兰皮大南星赤小豆白芷姜黄白芨右细末酒调𫝊或蜜水醋同调傅退毒散痈肿通用木鳖子大南星半夏赤小豆白芷草乌右细末硬则法醋调傅热焮则蜜水调傅川乌散痈肿初发急用川乌螟蛉窠土右细末法醋调傅未结则散已结则溃夜明砂膏溃肿排脓夜明砂辣桂乳香右细末入干砂糖半两硏和用井水调膏傅乳豆膏治痈疽肿节疼痛入门先用此止痛緑豆乳香右末酒调傅伞纸贴干则再傅续后却换消肿排脓药星乌散治痈疽已结未作穴溃大南星草乌头辣桂右末用酒或醋调傅软白纸贴未穴再用歛毒散傅四围收毒南星赤小豆白芨右末井水调傅四围软帛贴上退肿散痈疽肿毒通用大南星半夏赤小豆五倍子白芷贝母右细末蜜醋调傅收毒外消膏黄明牛皮胶虢丹右候冷收入磁合以鸡羽摊于疮上留口如未破傅肿自消乳香膏治痈疽肿毒恶疮排脓止痛收缩筋脚乳香没药轻粉麝黄蜡萆麻子仁右捣研极细成膏以抚纸折薄摊药留眼贴之日二换或纯用萆麻子仁入没药研细傅贴保安妙贴散治痈疽发背肿毒透明硫黄乔麦麫右用井花水调和作饼焙干收下要得硫黄性和用时再末之入乳香少许井水调厚傅疮上如干以鸡羽蘸新水润之如此至疮愈方歇痛则不痛不痛则痛神验蜀葵膏治痈疽肿毒恶疮黄蜀葵花右用盐掺取入磁器宻封经年不坏患处𫝊之自平自溃蜀葵子炒碎入宣毒药中尤验皂角膏痈疽肿结通用不蛀皂角右以法醋煑烂研膏𫝊之自消四虎散治发疽肿硬厚如牛皮按之方痛大南星草乌头半夏狼毒右细末醋蜜调𫝊留头出毒气沈水膏痈疽发背排脓歛毒大南星白芨白芷赤小豆半夏贝母木鳖子仁乳香没药雄黄右细末井水入蜜调傅纱贴炉峯散治痈疽肿毒等患炉甘石大南星半夏五倍子赤小豆片姜黄直僵蚕贝母白芨乳香右细末未破者酸醋调傅已溃者清蜜调傅半干湿只掺若红肿多汁生地黄研汁调傅仍煎苦参桑白皮汤淋麝香散痈疽已结而头不破用此直雀屎斑猫脑麝右细末法醋调少许㸃在有头处立破急用煎黄连汤洗去涌泉膏治痈疽软而疮头不破或已破而疮头肿结无脓斑猫右为末揉和蒜膏似小豆许㸃在膏药中准疮口处贴之少顷脓出即去药或用緑矾直雀屎少许用饼药调一㸃𫝊疮头软处亦破须四围涂药䕶之蚣蝎散治痈疽疮口小而硬贴膏药脓不出是为风毒所胜用赤足蜈蚣全蝎木香右细末每用一字掺于膏药钱上准疮口贴如疮口开濶不硬勿用若是风邪所搏即煎连根葱白五茎次入白芷末半两少顷泸清淋洗明日又洗仍服不换金正气散䕶肌膏收晕歛毒大南星明白矾白歛白芨雄黄右细末每半两生地黄取汁调𫝊疮晕外旧肉上自外圆而促歛之又验疮用新水调笔醮傅疮药力胜则肿消皮皱易疗若肿处皮急晕开难疗神功妙贴散涂𫝊痈疽晕内使脓血化为水出收晕歛毒大南星萆麻子仁半夏白芷姜黄五倍子贝母白芨没药乳香花蘂石散右细末夹和井水入蜜调傅疮色黯晦姜汁调傅从晕边抹收入里留中间如钱大贴膏药若疮开大全用纱摊药以旧茶笼内白竹叶尾煎两片如疮势先贴药上然后贴疮久年蓬仰上竹叶亦得竹叶出水借药以行之凡傅药须是细末则不痛内消散痈疽恶疮方萌才觉便服穿山甲右为末入麝随意每服二钱半温酒调下或𤓰蒌煎酒调下尤妙日两服大全内消散内消痈疽恶毒才觉便服穿山甲当归甘草右末每服三钱温酒调下小车𧑃散内消痈疽取下恶毒首初便服紫贝大车𧑃右细末每服三钱入生甘草末一钱轻粉一字用瓜蒌一枚灯心三十茎分两次煎酒乗热调下五更温服天明又服日中大便下黒苔恶物或不用甘草入蜜二匙皂刺散治痈疽等患宣毒排脓首初便服皂角刺连皮瓜蒌北五灵脂右剉细每服四钱酒二大盏煎六分入乳香少许温服皂刺亦能宣毒万金一醉膏治痈疽发背宣导恶毒始初便服神妙瓜蒌甘草没药右用红酒三大椀煎取其半分两服温服之在上食后服在下食前服重者再剂以瘥为度又方加当归白芷并些乳香更要宣毒加紫皂角刺一分粉乳托里散痈疽初发便服或毒气入里冲心烦闷吃呕嗽喘以至泄泻急用此频服托里返出毒气自内发起于外此药又能消已发未发皆可服神妙真菉豆粉心明乳香右末每服二钱熟新水调下或生甘草煎汤调食后少时细呷常要药味在胷膈间则毒气不能攻心或疮已沈晦用当归一钱辣桂二钱煎汤调下仍以加味不换金正气散为佐小儿豆疮䧟入粉乳散能救之瘰疬攻心呕闷通治蜡矾圆治痈疽发背瘰疬漏疮恶疮卫䕶内膜驱解诸毒自然内消神妙通明白矾右细末黄蜡一两二钱溶汁就炉上入矾拌和衆手圆桐子大每服十五圆熟水下或冷酒下常常服之漏疮用油发又和鸡内金末外塞明胶酒治痈疽等患使毒气不攻于内不转恶证通明牛皮胶右醇酒一大椀入胶重汤烑令溶散通口服排脓内消散治痈疽发背活血排脓消毒红内消即红何首乌当归川芎生地黄川续断茯苓芍药白芷半夏曲霍香叶紫草茸甘草右粗末每服三钱新水二分酒一分姜枣煎服有热者加灯心只用水煎究原排脓内补散活血排脓扶飬内气或大溃开烂用此救里内塞以加味不换金正气散佐之有热证者勿用以排脓内消散加灯心服五香散治痈疽须用香气透逹经络木香丁香霍香叶沈香乳香连翘木通续㫁桑寄生甘草右细剉每服三钱井水一椀煎七分入麝少许患在上食后服患在下食前服五发证皆令人头痛恶心寒热气急拘挛此药疗之如有热加灯心桑白皮加味不换金正气散治痈疽寒热往来或内挟风邪或内气虚馁通用最能发出风毒可与排脓内补散并行苍术橘红半夏曲霍香叶厚朴甘草白茯苓川芎木香右为末每服三钱姜五片枣二枚煎服若疮陷不发多加辣桂当归二香散风气食三证通用调畅胃气须兼服之木香霍香叶白豆蔲仁半夏曲厚朴橘皮茯苓苍术甘草益智仁缩砂仁丁香右粗末每二钱半姜枣煎服黄耆托里散托里内虚止痛黄耆白茯苓甘草乳香右末每服二钱酒小盏慢火煎如膏再添酒调服内虚加当归当归酒治痈疽隂证头平向内沈黯不疼浑身患处不热辣桂当归木香白芷右细剉每服三钱半醇酒一椀慢火煎七分入乳香末半钱不饥饱温服以排脓内补散加味不换金正气散为佐以熟餔猪蹄膂肉为飬乔麦麫能起发可煑食之如更不发起用局方姜附汤加当归木香灸甘草煎服又更不发起用穿山甲生人牙右为末分作两服用辣桂当归去节麻黄煎酒食前调下患处用生姜汁和麫厚涂或用川乌硫黄人牙煅并细末酒调𫝊之神授香附汤治痈肿结硬聚毒作痛香附右末每一钱半米饮调下或紫苏甘草煎汤调下进数服肿硬自消有脓即出于气证尤便急用只小乌沈汤消毒散内消痈疽恶毒当归白芷甘草赤小豆紫草茸贝母右末每二钱半水酒煎日二服瞿麦散排脓止痛通利小便从小便出毒气瞿麦穗赤小豆当归川芎白芷黄耆赤茯苓辣桂甘草右末每二钱半酒调下万病解毒圆治痈疽发背鱼脐毒疮药毒草毒挑生毒蛇兽毒蛊毒瘵虫诸恶病文蛤山茨菰红牙大㦸全蝎大山豆根续随子麝香朱砂雄黄右件先以前五味入木臼捣罗为细末次研后四味夹和糯米煳圆分作三十五圆端午七夕重阳腊日浄室修合每服一圆生姜蜜水磨下井水浸研傅患处解毒收疮救病神妙朱砂雄黄功能医五毒攻疡中物也红内消散痈疽内藴热外发热用此红何首乌逺志赤茯苓川芎北梗苦参赤小豆赤芍药蔓荆子威灵仙生甘草右末每服二钱麦门冬十四粒煎汤调下清心散治痈疽有热证逺志赤茯苓赤芍药生地黄麦门冬知母甘草右剉每三钱姜枣煎服小便秘加灯心木通痈疽大便秘导毒方紫草𤓰蒌右剉新水煎服或用黒豆一盏入生姜紫苏煎汤亦得痈疽烦渇方参苓白术散右以𤓰蒌根菉豆乌梅煎汤调下加味八味九降心火生肾水治诸渇疾痈疽未发前已瘥后渇证通用好熟地黄山药山茱茰辣桂泽㵼牡丹皮白茯苓真北五味子右为末炼蜜候冷和圆桐子大每服三十圆空心盐汤下痈疽腹痛方辣桂木香芍药北五灵脂右剉散每服三钱姜枣煎服痈疽泄泻方粉乳托里散右用木香白茯苓煎汤调下加味不换金正气散佐之呕恶通用痈疽虚证寒战方明乳香右每服一钱熟水调下战发于肝乳香着肝而温之寒战随止山药丸治痈疽因肾虚劳损所发每服七十圆五更初肾气开时端坐勿言勿动勿咳勿唾侍侧有人进药盐汤下日间以排脓内补散加川芎当归白茯苓佐之最疗劳损证内托黄耆丸痈疽因针砭锥割伤其经络白脓赤汁逗留不止用此黄耆当归肉桂木香沈香乳香右末菉豆粉一两生姜汁煑煳圆桐子大每服七十圆温熟水下特异万灵散治痈疽发背肿毒等患神妙软石膏大白南星赤小豆草乌乳香右细末蜜水调膏从外抹收入留最髙处如钱勿傅如已破切忌药入疮口恐痛歛毒排脓不致溃烂屡效洗疮方莽草苦参贝母射干木通蜂房大腹皮桑白皮汉椒连根葱白白芷右煎汤宻室中淋洗又方白芷新桑白皮贝母汉椒紫苏右剉碎分两次入连根葱煎以葱蘸汤洗溃烂者猪蹄煎汤洗或水胶煎汤洗亦好北艾汤痈疽疮口冷滞脓血少肉色白久不合逐日用北艾右煎汤宻室中洗仍以白胶烧烟熏之续贴膏药仍多服排脓内补散加味不换金正气散又方疮口已成大窟以桑白皮当归右为末干掺外用北艾蘸蜜水研细塞口桑皮散治疮口有热攻焮作痛亦烂淫汁桑白皮苦参槐花天花粉右杵细末干掺仍煎苦参桑白皮汤盪洗痒者加㯽榔轻粉又痈疽方白芷桑白皮右煎汤洗以桑白皮末掺效又疮口大窟专以大桑叶右末之频掺効经霜黄桑叶尤好掺傅煎汤皆可用又方生丝瓜或生地黄或芭蕉根取汁笔蘸抹消蚀散消蚀恶肉淫虫朽骨先用洗疮方然后傅此明白矾緑矾雄黄乳香好胭脂逺志右细末蜜水研膏𫝊恶肉上麻油调亦得又消蚀方腊月收獖猪粪烧存性獖猪粪雄黄鸡心㯽榔右细末湿者掺干者麻油轻粉调抹蚀恶肉䕡茹好茶蜡圆诸疮溃后孔中以镕蜡和好茶揑尖圆塞其中以牛角内粉屑夹天花粉真蚌粉干掺消毒生肌歛疮散软滑石花蘂石鸡内金白芨白歛虢丹滴乳香右滑石花蘂石炭烧通红椀覆泥地一伏时为细末次入余药末研和干掺神妙保安歛疮方白歛白芨鸡内金厚黄蘖右细末井水调傅须脓尽乃用溃者亦能歛硬疮生肌方降真香桑白皮半夏乳香当归五倍子右细末干掺又方大南星半夏五倍子鸡内金南木香当归厚黄蘖降真香节白歛白芨右细末先盪洗后掺药伤扑通用生肌散老狗头生脑骨桑白皮当归右细末麻油调傅疮深则掺纸䕶之太乙膏治痈疽发背恶毒好虢丹男生发木鳖仁肥白巴豆肉右用麻油四两慢火先煎巴豆木鳖发团更换桞枝搅准发耗五分顿冷炉绢泸再煖入浄虢丹换栁枝频搅候色变滴入水成珠随意入乳香末再煎沸倾入磁器候凝覆泥三日贴用凡修合膏药宻室中勿令猫犬妇人见之神应膏治痈疽发背恶毒龙泉好光粉真麻油右慢火同熬更换桞枝频搅滴入水成珠方入白胶末少许徐徐倾入磁器以水浸两日抄纸摊贴神异膏治痈疽发背恶毒疮疖黒参白芷实露蜂房杏仁木鳖仁男生发蛇退肥白巴豆右剉细麻油五两同药入磁铫浸一宿慢火煎更换栁枝搅候药色焦黒顿冷炉生绢泸再入铫煖入净虢丹二两桞枝急搅候黒滴入水成珠入乳香末二钱拌和倾入磁器候凝覆泥地三日贴用遇仙膏治痈疽发背毒疮等川五灵脂白芷贝母当归右剉细桞枝截二十四寸麻油六两同上药入磁铫一宿慢火煎桞枝搅药色稍焦入肥白巴豆二十一粒木鳖仁碎五箇搅煎令黒顿冷炉生绢泸再煖入蜡半两溶尽再顿冷炉入净虢丹二两半更换桞枝急搅候色黒滴入水如珠入乳香没药末各二钱拌和倾入磁器候凝覆泥地三日贴服皆好桞枝止痛神仙截法治痈疽发背毒疮发作便服使毒气不内攻可保真麻油右和醇酒二椀分五次盪温日夜服尽解隂证沈毒将理法避风邪少睡卧勿惊忧勿嗔怒徐行动省言语戒闺房絶思虑防触秽听好事疮频洗药常助盥潄闻香二便顺序择饮食内充无饥饱失度𫝊药运掉屈伸疮口常加爱护妄用恶草愈滋其毒不忌饮食反害其疮皆非正法痈疽发背龟形灸法凡发背如龟形辨认龟头不论左右上下但以肿髙处为头或有疑似即以黄秆纸蘸醋掩之先干处为头把笔㸃定男女皆取左手中指用草比量全指为度一檨剪草十二片六片安顿在外合作龟背形六片安顿于龟背之内中心直顿二片四方分顿四片内外各相连合如是则头尾四足定矣以笔㸃其尾足抹蒜膏灸之先灸其尾七壮火未灭便灸后一脚七壮火未灭又灸后一脚七壮迤逦如是炙至前两脚而止须留龟头莫灸以出毒气法艾捍实如筯中间大剪作艾柱此法合隂阳气候可用灸之省力疗理论热背发大疮惟发热则谓之背若不发热皆疖也其有隂证于五脏内发者却又沈晦无热大凡痈疽惟借有热则发热则气血行冷则气血滞热则能生肌冷则疮不合遇有热者切不可退热但用温药以微凉少济之是为和剂论晕痈疽发背俗以肿痕所至为晕非真晕也晕生于疮口之傍如红筋之状才见晕则非美证矣一晕二晕以至三晕尚可措手若四晕五晕是脏腑藴受鋭毒断断难医保安灸甘草方痈疽漏疮通用神妙粉草右剉粗末用醇酒三椀煎二椀空心随意温服最活血消毒痈疽方赤小豆緑豆黒豆川姜黄右为细末未发起姜汁和井水调傅已发起蜜水调傅诸痈疽大便秘方甘草右剉碎井水浓煎入酒温服能踈导恶物蚀漏方生油发白及一钱细末掺傅去水膏治痈疽破穴后误饮皂角水及诸毒水以致疼痛甘草砂糖糯米粉右为膏摊在绢上贴毒水自出驴马汗及尿粪一切青水皆治之木香掺收疮口方木香鸡心㯽榔虢丹轻粉右细末掺秦芃掺方治一切疮口不合秦芃细末掺之盪洗方蜂房白芷苦参川椒右煎洗热焮加荆芥痈疽疮口深大方深山黄牛粪蜂房白芷大腹皮右以黄桑叶晒为细末撒掺常服酒调排脓内补散饮醇酒食肥肉自然生肌深山黄牛喫百草平田牛只喫禾藁诸恶核方或在上或在下顽结留滞不溃不散用瘰疬门立应散宣毒从小便出非用一醉膏之类宣毒从大便出也先以大㦸草乌为末酒调傅仍服蜡矾丸或穿山甲灸焦为末温酒调下佐之在上者加皂荚刺带生灰煎葱汤熏洗痈疽恶核男以左邉为重女以右邉为重发頥方此疮最险毒气灌注头面肿大可畏牙齿亦脱治法解开头发寻顶螺中灸二十一壮如不透逹灸至四十九壮而止其疮开口大孔用东向石榴皮晒为细末撒掺其中特异万灵散本方加煅过石膏半倍蜜水少许调𫝊四围不换金正气散排脓内补散二药各加川续断皂荚刺烧去半带生灰相间煎服皂荚刺性上行主上焦病凡痈疽药太温加干薄荷煎服石膏性寒始亦疑之然火煅通红盆覆地上以出火毒最能收晕使疮口把就不至烂肌附诸方真人活命饮治痈疽发背发脑发髭发脇疖毒骑毒肿肚痈腿痈附骨痈疽恶疮恶漏疮血块气块面目手足浮肿随病加减并宜治之天花粉甘草节乳香川山甲赤芍药白芷贝母防风没药皂角刺当归尾陈皮金银花或加大黄木鳖子体虚加黄耆在背俞皂角刺为君在腹白芷为君在胸次加瓜蒌二钱在四肢金银花为君如疔疮加紫河车草根三钱右作一贴用金华好酒一钟半煎至一钟温服煎时次用大瓦瓶以纸宻封口勿令泄气能饮酒服药后再饮数钟浩大不可忆度偈云真人活法世间稀大恶痈疽总可医消毒只如汤泼雪化脓渐使肉生肌隂功岂止万人活神効何须刻日期留下仙方诚信授存仁修制上天知此方治一切痈疽疔肿不问隂阳虚实善恶肿溃大痛或不痛先用此剂大势以退然后随余证调治其功甚捷诚仙方也防风通圣散治痈疽通用狗宝丸专治痈疽发背附骨疽诸般恶肿将发时先觉口中烦渇四肢沈重遍身壮热乃其候也此药功効不可具述蟾酥金条蜈蚣轻粉雄黄滴乳香没药乌金石狗宝狗胆鲤鱼胆粉霜黄腊硇砂麝香孩儿乳铅白霜右先将乳汁黄腊放在礶内文武火化开次将各药末和成剂用时大人丸菉豆大小儿丸如芥子大每服三丸病重者加至五丸用白丁香七箇研烂新汲水调送下腰以下食前服腰已上食后服如人行五里热葱白粥投之即以衣被盖定汗出为度已后只喫白粥常服十宣散留头其四邉以乌龙膏贴漏芦汤治一切恶疮毒肿丹瘤瘰疬疔肿鱼睛五发瘭疸初觉一二日便如伤寒头痛烦渇拘急恶寒肢体疼痛四肢沈重恍惚闷乱坐卧不寕皮肤壮热大便秘濇小便赤黄并宜服之惟姙娠忌服漏芦白歛黄芩麻黄枳实升麻芍药甘草大黄朴硝右水煎服千金漏芦汤治证同前漏芦连翘黄芩白歛枳殻升麻粉草麻黄大黄朴硝右作一服用水一盏半煎至八分去滓空心热服渊然真人夺命丹专治疔疮发背脑疽乳痈附骨疽一切无头肿毒恶疮服之便有头不痛者服之便痛已成者服之立愈此乃恶证药中至宝病危者服之亦可矣万无一失不可轻易蟾酥血竭乳香没药铜緑朱砂轻粉胆矾寒水石雄黄射香脑子蜗牛蜈蚣右为细末将蜗牛研作泥和前药为丸如菉豆大若丸不就以好酒煑麫煳为丸每服只二丸先用葱白三寸令病人嚼烂吐于手心男左女右将丸子褁在葱白内用无灰热酒三四盏送下于避风处以衣被盖覆约人行五里之久再用热酒数杯以助药力发热大汗出为度如汗不出重者再服二丸汗出即効初觉者二丸即消三五日病重者再进二丸如疔疮走黄过心者难治汗出冷者亦死如病人不能嚼葱擂烂褁药仍以热酒吞下疮在上食后服疮在下食前服服后忌冷水黄瓜茄子油麺猪羊杂肉鱼一切发风疮毒等物及妇人洗换狐臭犯之难治竹叶黄耆汤治诸痈疽发背烦渇及一切恶疮发大渇者淡竹叶生地黄黄耆黄芩当归川芎甘草芍药人参麦门冬半夏石膏右用水一盏半竹叶五片生姜五片煎至一盏温服内补散专治痈疽发背溃脓出多内虚少力不进饮食有虚证恶重者亦治之人参白茯苓川归黄耆桂心甘草逺志芎䓖麦门冬白芍药陈皮熟地黄五味子右㕮咀水一钟姜三片枣一枚煎至半钟温服败毒流气散人参桔梗枳殻甘草防风柴胡前胡川芎羌活白芷芍药紫苏右㕮咀水一钟半姜枣煎服䕶心托里饮人参黄耆当归川芎甘草白芍药乳香木香乌药官桂防风枳殻桔梗厚朴右㕮咀水姜煎服鉄圈散治痈疽肿毒乳香没药火黄黄栢黄连南星半夏防风皂角刺木鳖子瓜蒌甘草节草乌阿胶右为末醋调成膏砂石器内火熬黒色鹅翎𫝊之围药治诸般痈疽𫝊上消散乳香没药大黄连翘黄芩黄连黄栢南星半夏防风羌活瓜蒌阿胶皂角刺右研细末好醋煎黒色成膏寒者热用热者寒用围药鉄井拦贝母南星连翘五倍子经霜芙蓉叶右为细末用水调𫝊四向肿处止留中间一窍出毒气秘𫝊鉄篐散霜后芙蓉叶海金砂草乌金线重楼天南星右为末用好米醋调药成膏围傅患处若是发背加木鳖子五钱为末和前药立効千金托里散治背疽倂诸恶疮如三日以内未针灸及利大便者则可消矣羌活藁本生黄芩人参灸甘草木猪苓防风身防风稍川归身连翘酒黄芩川归稍生甘草陈皮苏木五味子酒黄栢酒防已桔梗山栀酒生芐酒黄连酒大黄麦门冬右细切分作二服每服用水三大盏浸半日煎一盏稍热服后一服如前併滓煎服忌冷水此方如觉有病即便忙服无不効者若疮势已发三四日或成脓者则不消矣十全内托散治疮肿托里未成者速散已成者速溃人参当归黄耆厚朴川芎桔梗防风桂心白芷甘草右细切作一服用水二盏煎至一盏去滓食逺服秘授仙方万应膏药治一切肿毒未溃贴之则消已溃贴则去腐生肌并治杨梅痈漏恶疮风气骨节疼痛痞气积块坐闪腰痛一切诸证贴之神効羌活巴豆木鳖子川乌皂角刺川山甲白芷蝉退杜当赤芍药金线重楼五倍子独脚连雷藤连翘血余白芨降香白歛紫荆皮藁本黄连石羊角广藤川芎殭蚕草蔴子防风蜈蚣草乌当归蛇退叶下红三白草八角风苦参孩思母何首乌大风藤小风藤海风藤寻风藤七叶黄荆松节金银花车前草槐角丹参斑䖥青木香𤣥参牛膝地榆威灵仙生地黄薄荷苍术五灵脂天花粉南星细辛虾蟇桔梗山栀荆芥黒丑花蛇大风子乌药小茴节骨草两头尖黄蘖乌稍蛇槐嫩枝桃嫩枝桞嫩枝榆嫩枝椿嫩枝右件七十九味㕮咀片末用真香油十斤和药浸七日下锅熬待药滓成炭血余无形方可泸去药滓再熬滴水成珠再将黄丹徐徐入内收为膏再入后项药乳香血蝎阿魏龙骨胆矾雄黄轻粉没药孩儿茶樟脑赤石脂沈香木香麝香氷片右十五味研为极细末入膏内搅匀用磁钵收贮出火毒油纸摊贴神効秘傅定痛生肌散龙骨白芷黄丹软石膏没药乳香血竭黄连轻粉朱砂右为极细末糁于疮口上止痛生肌神効再用白膏药贴之秘𫝊白膏药官白粉赤石脂樟脑轻粉右为细末生猪油去膜捣烂和前药调匀先将生肌散掺上后贴之洗毒散治诸般恶疮风湿隂蚀并宜此洗之用蛇床子地骨皮丁麻黄荆芥防风桔矾各三钱右用水三椀葱白三根煎至二椀无风处洗乳痈乳痈方论男子以肾为重妇人以乳为重上下不同而性命之根一也坐草以后风邪袭虚荣卫为之凝滞与夫婴㓜未能吮乳或乳为儿辈所吹饮而不泄或断乳之时捻出不尽皆令乳汁停蓄其间与血气抟始而肿痛继而结硬至于手不能近则乳痈之患成矣乳痈一名姤乳妇人四十以下血气周流患此可疗年事既髙血气耗澁患此难瘳恶寒发热烦燥大渇是其证也甚则呕吐无已咽膈窒碍何耶盖胃属足阳明之经实通乎乳血热入胃呕吐何疑或者不能温散妄以寒凉踈转之剂行之即使痈毒自外入里呕吐尤甚其咽膈妨碍者毒气上冲所致也生姜甘桔汤最为咽间要药乳粉托里散最能反出毒气二香散加𤓰蒌根止呕止渇两得其便焉更伏万金一醉膏佐之能事毕矣虽然渇而过饮水入肠胃必至下利医理失节久而不瘥必成漏疮又不可不防其变乳痈证治究原五物汤痈疽发背乳痈通用𤓰蒌皂角刺没药乳香甘草右粗末醇酒三升煎取二升时时饮之痛不可忍立止万金一醉膏内加川芎一分当归半分乳痈方皂荚刺真蚌粉右研细每一钱酒调下生姜甘桔汤治痈疽诸发毒气上冲咽喉胷膈窒塞不利北梗甘草生姜右剉细每服三钱井水煎服乳初肿方甘草粗末分两次新水煎服即令人吮乳𫝊乳方大南星半夏皂荚刺白芷草乌直僵蚕右细末多用葱白研取汁入蜜调傅若破疮口用膏药贴乳痈方乳痈初发贝母右每服二钱温酒调下即以两手覆按于棹上垂乳良久自通又方石膏烧红椀覆地出毒细末三钱温酒调下附诸方橘皮汤治乳痈初发即散已溃即効痛不可忍者陈皮右为细末麝香研少许每服二钱酒调服初发觉赤肿疼痛一服効因小儿吹妳变成此疾者并治复元通气散治发乳痈疽及一切肿毒木香茴香青皮川山甲陈皮白芷甘草贝母加漏芦右㕮咀每服五钱水一盏半煎八分去滓入酒食逺服末酒服二钱亦可一方治妇人乳赤肿成痈者歌曰欲治乳痈良捷法紫苏一味胜他方浓煎汤饮频频服苏叶围来合乳房一方治乳痈神効用桑黄不拘多少用好酒磨热服即安一方治妇人吹妳用枣七枚去核入鼠矢七粒火煅存性研末入麝香少许温酒调服又方治妇人吹妳诗曰妇人吹妳治如何皂角烧灰蛤粉和热酒一盏调八字双手揉散笑呵呵一方加乳香一方治妇人乳头裂用秋后冷露茄儿裂开者晒干烧存性为末水调敷患处甚验癌发癌方论癌者上髙下深巖穴之状颗颗累垂裂如瞽眼其中带青由是簇头各露一舌毒根深藏穿孔透里男则多发于腹女则多发于乳或项或肩或臂外证令人昏迷治法急用萆麻子等药外傅以多出其毒水如痈疽方中乳香膏神功妙贴散是也内则于小便利之盖诸痛痒疮皆属于心心与小肠为表里所当宣毒于小便但诸发藴毒又非麦门冬灯心草之所能宣必如是斋方中立应散以地胆为主以白牵牛滑石木通佐之而后可以宣其毒矣自此又于心肾用工人之一身水不能济火则渇而后发疮心肾相交水火既济于人何病之有心主血也清心行血固所当然亦使肾得其飬则水有所司真元凝合彼疮自平更服童尿又可以灌涤余毒切戒忌风邪入之将理一节米餔猪蹄可以益肾可以飬中当加之意痼发痼方论痼发于手足或掌心或腰腿或臀下伸缩处长形平肿无头无面低贴肌肉瞰里开疮如疽而大走注牵连较之诸发烦渇为甚其患浅则可疗其患深则害人或重毒已平数月之后复于他处大发但作肉色微带淡红终不能救治法以痈疽类例推之大要培飬内气以防滑泄兼用膏药吮疮神异膏遇仙膏可贴可服瘭发瘭方论瘭疽之发有数种先作㸃而后露肉小者如粟如豆剧者如梅如李赤黒青白色变不常或臂或臀或口齿或肚脐发无定处大概多见于手指之间根深入肌走臂游肿毒血流注贯串筋脉烂肉见骨出血极多令人串痛狂言痛入于心即死突出于外肾者亦死此疮最虑引风治法宣毒行血尤当于心肾加意焉盖心为万病之门败血郁滞烦燥嗳闷皆毒气攻心之候也心家为毒所攻若于小便利之又恐外肾虚怯易至伤风势必宣毒于大便如瓜蒌酒之入没药五灵脂皂荚刺带生灰是也是虽大便引导毒气然清心行血去风邪之剂如之何而废之心清血行风邪解散庶乎有瘳矣经云在指则截在肉则割盖虑毒气随风走肌随脉入腹倐忽害人至速而不可留也此疾根源初因感受恶风入于脉理或伤寒瘴疟之后毒变所生凡痈疽诸发开一寸则一寸引风非必风入于其中盖虚处自引风也惟风邪袭虚则肉烂透骨恶血横流大南星生半夏白芷梢最能去风可以频傅其诸疗理推广痈疽法度行之发瘭证治痈疽癌瘭恶疮妙方生发皂荚刺白芨右细末干掺或井水调傅皂荚刺能行诸药瘭方生发皂荚刺赤蜈蚣厚黄栢右细末雄猪胆汁调傅又方鸡内金生发大南星半夏右为细末掺又方皂荚刺白芨右为细末掺诸疮通用又方燕窠和百雀儿粪硏膏傅又方生发烧留性末之米汤调服兼傅漏疮亦効诸发诸疮蜡矾圆冷酒入麝香送下洗盪瘭疮方荆芥穗白芷汉椒葱白连根右用井水煎入盐候温自手臂上盪下日三次瘭疽毒气走臂肿所至处𦂳系之又洗方山灶屋垂尘灶烟釜下土右研和分两次井水煑沸温洗日如是瘭方生井蛙右细末掺或蜜水调傅又通用方在前是斋立应散瘭疮灸法瘭疮自手发者毒走至心不救自足发者毒走至肾不救各有小红筋汤洗再寻其筋之住处炙小艾柱三壮即瘥此即蛇瘴瘭疮方论瘭疮一名蛇瘴南地多有毒蛇吐毒于蛮烟瘴雨之乡人有伏水土风气而感触之者数月以还未有不发为蛇瘴也惟赤蜈蚣伕蛇最为上药雄黄白芷次之诸蛇药亦可以制其毒矣疔疮疔疮方论疔疮含蓄毒气突出两寸痛痒异常一二日间害人甚速是尤在痈疽之上也内经以白疔发于右鼻赤疔发于舌根黄疔发于口唇黒疔发于耳前青疔发于目下盖取五色之应五脏各有所属部位而已然或肩或腰或足发无定处在手足头面骨节间者最急其余尚庶几焉疔曰五疔类分数种如臼如豆如葩如箔金如茱萸如石榴子或发疹搔破而青黄汁出或衣物触着而疼痛忽生或白而肿实或赤而浮虚其状不一大抵疮头黒硬如钉四畔带赤如火盘根突起随变焦黒未几肿大而光转为湿烂深孔透肌如大针穿之状外证心惊头痛拘急恶寒四肢痛强或寒热交作颊舌间赤黒㸃㸃如珠若毒入腹心则烦闷呕逆恍惚痴眠其毙可立待也此疾虽自风毒而来其诸触犯不可不信如石疔之忌瓦砾砖石麻子疔之忌麻衣麻仁火疔之忌火光炙煿水疔之忌饮水渡河恶眼䶢食烂帛刀鎌色色见忌又不特雌雄二疔戒谨房事而止一有触犯难以有瘳其或背嵴拘强疮痛彻骨此触犯之候也治法以调平心气为上盖疔疮蓄毒壅结于心如茯苓茯神逺志益智莲子石菖蒲之类佐以川芎当归皆舒豁心经之剂也心气一清毒自消散外所传者用销蚀恶肉辈如胆矾緑矾铅霜斑䖥等类以饼药调和而笔傅之烂其肉而后剪随傅随烂次第剪平却以生发蛇皮土蜂窠皂荚刺各烧留性白芨减半并为细末以平疮口或销蚀恶肉辈傅之作痛则以排脓内补散多用酒调以醉之矣又有一种疮头黒深形如鱼脐破之黄水渗出四畔浮浆是曰鱼脐疔疮其毒尤甚通前治法即痈疽方中万病解毒圆以清心行血汤使服之以井花水磨傅之是为神仙妙药疔疮证治诸疔疮方生发䧺黄皂荚刺赤小豆右并粗末撒放发上卷就绯绢作一团外用发绳十字縳定熨斗内烈火烧带性为末入地骨皮末倍之分作两服空心酒调下又方生发蛇皮土蜂窠皂荚刺右以绯绢一尺分作四片分裹上件药发绳扎之炭火烧带生并为细末每一钱空心酒调下又方蛇皮土蜂窠右为末每一钱酒调下又方蛇皮洗晒炙焦为末鸡子清调傅又方磁石再研醋调傅又方苍耳右酒调下仍以苍耳烧灰醋调傅或不拘一色杂採用之疔疮方金头蜈蚣胆矾铜緑乌贼骨麝右细末以纸捻蘸麻油粘药引入疮中如疮头硬即灸破或针刺破然后入药附诸方立马回疔丹治疔疮走彻不止金脚信蟾酥血竭朱砂没药轻粉片脑麝香右为细末生草乌头汁为锭如麦子长大用时将疮头刺破纳入一锭第二日疮肿为効以膏药贴之飞龙夺命丹治一切恶疔疮人言斑猫巴豆朱砂硇砂硼砂乳香没药黄丹南星半夏血竭麝香右为末蟾酥汁为丸如红豆大五分内分一分加入斑猫四箇然后捻成定子如小麦大每一疮针破下一定子用饭粘白纸封口用前四分内一丸噙在舌上觉麻凉水吞下忌热物片时如蟾酥干用人乳汁化开一方加雄黄二钱千金托里散治疔肿发背一切恶肿官桂人参甘草川芎白芷芍药木香没药乳香当归连翘黄耆防风桔梗厚朴右十五味为细末每服三钱酒一盏煎三二沸和滓服无时一方治疔疮土蜂房蛇蜕右作一处细瓦器中以黄泥封固火煅存性研为细末空心酒调服一钱少顷腹中大痛痛止其疮已化为黄水仍服五圣散五圣散大黄生姜金银花甘草瓜蒌皂角针右㕮咀每服一两用好酒二盏煎至一盏温服瘰疬瘰疬方论瘰疬生于项腋之间凡人少小以来动辄蓄怒或忧思惊恐抑郁不伸多致结核于项日积月累风毒热气聚焉于是肿湿开疮起伏无已甚则牵连至于腋下自腋下而蔓衍心胸殆无及矣发热増寒烦渇盗汗或寒热往来或痛或不痛其外证也治法无他大抵以地胆斑猫为主盖瘰疬之毒莫不有根地胆斑猫制度如法能使其根从小便中出或如粉片或如块血或如烂肉皆其验耳但毒根之行小便亦必澁痛当以木通滑石辈导之然是毒必从小便出者何哉诸痛痒疮盖属于心其或一二流行于大便尤快便也人有此患不惟惩忿窒慾谨䕶燥湿风寒其于饮食百味一切戒之然则投方匕之剂当何如而责効焉曰饭𬞞食而已瘰疬证治是斋立应散治瘰疬神効已破未破皆可服连翘赤芍药川芎当归甘草滑石黄芩白牵牛土蜂房川乌尖地胆右为细末每服抄一大钱匕煎浓木通汤调下临卧服毒根从小便中出澁痛不妨毒根如粉片块血烂肉是也如未効后再服继以薄荷丹解其风热且地胆性带毒济以乌尖或冲上麻闷不能强制嚼葱白一寸茶清下以解之如小便澁灯心煎汤调五苓散服疮处用好膏药贴若疗痈疽用此宣导恶毒本方去黄芩不用薄荷丹解瘰疬风热之毒自小便宣毒后须常服杜薄荷皂角连翘何首乌蔓荆子京三稜荆芥右为末好䜴二两半以米醋煎沸洒䜴淹令软研和煳如圆桐子大每三十圆食后熟水下日一服病虽愈常服之必捷圆治瘰疬多年不瘥斑猫薄荷叶右细末乌鸡子清和圆桐子大空心茶清下二圆午时后服三圆临卧服四圆次日空心服五圆脐下痛小便取下恶物为効如小便秘喫葱茶少许神秘散治瘰疬斑猫荆芥穗直僵蚕黒牵牛右细末每服一钱五更好酒调下日中当取下恶物如不下次日五更再进一服或更不下第三日五更先喫秫米粥一盏次服此药其毒决下如小便痛澁以葱茶解之或木通灯心煎汤利之雌雄散治瘰疬斑猫贯衆鹤虱甘草右细末作两服饱饭后好茶浓㸃一盏调下木鳖膏治瘰疬经年发歇无已木鳖仁右以乌鸡子清调和磁盏盛之甑内蒸熟每日食后喫一次服之半月自然消靡粉乳托里散治瘰疬攻心呕吐发出毒方蜡矾圆治瘰神効方山豆根方治咽喉上膈热毒患瘰疬者常常含汁嚥下仍以山豆根紫苏叶细剉煎汤临卧服解热方瘰疬四畔红肿多汁为热证小黒豆紫苏姜右细剉煎汤食后服洗𫝊方白芷煎汤泡荆芥右候温软帛蘸洗拭干好膏药贴脓汁恶肉出尽更用半夏南星血竭轻粉右细末以津唾调傅究原方歛疮口血竭枣麝右夹研津唾调傅附诸方散肿溃坚汤治马刀疮结硬如石或在耳前后上下及肩脇背手足少阳经及瘰疬遍于头或颊车坚面不溃在足阳明经一疮已破乃流脓水并皆治之草龙胆桔梗升麻甘草柴胡连翘葛根白芍药黄连黄芩稍昆布知母括蒌根黄栢京三稜广茂当归梢右㕮咀每贴七钱水二盏煎八分去柤食逺热服于卧处伸足于髙处头微低每噙一口作数次嚥下至服毕如常安卧取药在胸中停蓄也另攅一料作细末炼蜜丸每服百丸此药汤留一口送下更加海藻五钱炒白花蛇散治久漏瘰疬发于项腋之间痒痛増寒发热青皮生犀黒牵牛白花蛇右为末每服二钱腻粉五分研匀五更糯米饮调下以利下恶毒为度十余日再进一服可絶病根梅花㸃舌丹治男妇恶疮瘰疬蟾酥粉霜没药轻粉麝香氷片血竭乳香雄黄右为细末用男人乳丸如茄子大每服一丸含一丸在舌上待自化瘰疬可先食胡椒麫然后含之其疮自消神効针灸法治瘰疬以手仰置肩上微举肘尖上是穴随患处左即灸左右即灸右艾炷如筯头大再灸如前三次永无恙如患四五年用药不退辰时着灸申时即落所感稍深三灸即安法仍以蒜切片贴疬疮上灸七壮易蒜多灸取効瘿瘤瘿瘤方论气血凝滞结为瘿瘤瘿则忧恚所生多着于肩项皮寛不急槌槌而垂是也瘤则随气留住初作梅李之状皮嫩而光渐如盃卵是也其肉色不变者谓之肉瘿其筋脉呈露者谓之筋瘿其赤脉交络者谓之血瘿随忧愁而消长者谓之气瘿坚硬而不可移者谓之石瘿瘿之名有五者此也一曰骨瘤二曰脂瘤三曰肉瘤四曰脓瘤五曰血瘤六曰石瘤瘤之种有六者此也瘿瘤二者虽无痛痒最不可决破决破则脓血崩溃渗漏无已必至杀人其间肉瘤攻疗尤所不许若夫脂瘤气瘿随顺用药尚庶几焉瘿瘤证治海藻圆瘿瘤通用海藻海蛤松萝当归川芎官桂白芷细辛霍香白歛明矾昆布右细末炼蜜圆弹子大每一圆含咽下蜡矾圆瘿瘤通用常服自然缩小消磨针沙方专治气瘿针沙治小瘤方先用甘草煎膏笔蘸粧瘤傍四围干而复粧凡三次后以大㦸芫花甘遂右等分为细末米醋调别笔粧傅其中不得近着甘草处次日缩小又以甘草膏粧小晕三次中间仍用大㦸芫花甘遂如前自然焦缩又治瘤方旧牛皮鞋皮洗煎冻常食之瘤若破如豆腐极臭附诸方破结散治五瘿海藻龙胆草海蛤通草昆布明矾松萝麦曲半夏贝母右为末酒调服日三食忌甘草鲫鱼猪肉五辛生菜毒物昆布丸治一切瘿瘤昆布海藻小麦右为末炼蜜丸如杏核大每一丸食后噙嚥秘传治瘿方治一切瘿瘤神効干猪唵海漂硝木香青木香孩儿茶雄黄神曲麦芽辰砂右为细末用酒送下食后令睡时服之即睡再不可言语戒恼怒房室此方系累用无不効验海带丸治瘿气久不消者海带贝母青皮陈皮右各等分为末炼蜜丸如弹子大每服一丸食后噙化一方治颏下结核不消经効大蜘蛛右以好酒浸过研烂同酒调开澄去滓临卧服外台秘要治项下卒结囊渐大欲成瘿者昆布海藻右为末蜜丸如杏核大含稍稍嚥津针灸法天突一穴肩禺二穴在膊骨头肩端两骨间䧟宛中举臂取之男左十八壮右十七壮女左十七壮右十八壮又灸两耳后漏疮漏疮方论漏者诸瘘之溃漏也狼瘘鼠瘘蝼蛄瘘蜂瘘蚍蜉瘘蛴螬瘘浮蛆瘘瘰疬瘘转筋瘘古所谓九瘘是尔析而言之三十六种其名目又不同焉大抵外伤四气内窘七情与夫饮食乖常染触蠢动含灵之毒未有不变为瘘疮穿孔一深脓汁不尽得冷而风邪併之于是㳙㳙而成漏矣漏喜发于顷腋亦喜发于隂僻肛门之间疗治失时即生寒热不特瘘能为漏凡痈疽诸发随所在处茍有宿脓败肉朽骨停蓄其间皆一切漏疮之萌蘖也治法温散风冷为急收水次之生肌又次之霍香厚朴半夏橘皮苍术细辛川芎白芷以官桂干姜一已佐之此足以温散风冷矣然有近年漏者有久年漏者近则或带淡红或带微肿或留小核久则上而藁白内而黒烂淫虫恶臭生焉近者不过前药数品而已久者复其元阳亦当以漏监辈加减而用之如其不当用而轻用又恐热气乗虚变移结核旁縁相通而孔窍为尤甚若夫收水一节则有司存水属肾也肾虚不能𫝊导而后水溢于肾水溢则渗漉于漏疮行肾之水无如黒牵牛必以牵牛取末入于猪肾慢火煨熟而温酒下之则借肾入肾一纵一擒两得其便恶水既泄不复淋漓继以当归黄耆川芎官桂川续断葫芦巴等修治细末佐以发灰空心温酒调下仍以安肾圆山药圆兼而济之庶几肾得所飬真元凝合夫然后龙骨牡蛎人齿犬牙加之血竭乳麝发灰内外相维生肌必矣然而新肉方生又当以膂肉猪蹄米餔为飬不惟滋味益肾而阳明之主肌肉亦借谷气以充之此则自本自根之论也虽然漏已息矣疮已平矣衾帏动念可乎否乎曰始焉之漏者沟浍之细流也终焉之犯者江河之浚决也知而故作卢扁其如之何漏疮证治温解散温散漏疮风冷霍香叶厚朴半夏曲橘皮苍术细辛川芎白芷辣桂川白姜甘草右剉散姜枣煎服猪肾酒通行漏疮中恶水自大肠出黒牵牛碾细去皮取末一分入猪肾中以线扎青竹叶包右慢火煨熟空心温酒嚼下续断散止漏活血益肾气续筋脉榼藤子当归川芎黄耆川续断葫芦巴紫金皮生干地黄牡蛎粉木香辣桂甘草右为末每二钱空心温酒调下或加发灰佐之保安炙甘草方治漏疮内外痈乳麝云母膏治漏疮効穿山甲真蚌粉右入乳香末一钱麝香半钱夹和云母膏十五贴为圆桐子大每服三十圆温酒下仍以鹿角胶调盐酒服神授圆川椒方见虚劳门兼服之代赭石圆治漏疮脓血不止冷漏乳香圆白净滴乳香牡蛎粉右细末雪糕煳圆麻子大每服三十圆道地川白姜生用煎汤空心下雄黄膏治积年冷漏黄水不止䧺黄硫黄头发黄蜡右用麻油二两煎熬头发溶尽去滓次入雄黄硫黄碎片黄蜡慢火上桑枝频搅为膏摊生绢贴用药先以赤甘草头煎汤洗或露蜂房白芷煎汤常洗常贴黒灵散漏疮通用露蜂房牡蛎粉虢丹硫黄右同炒令烟尽为细末入发灰一分麝少许拌和傅患处麝能引药透逹亦杀虫血竭散治痔漏痛不可忍血竭牡蛎灰发灰右细末入麝香少许自以津唾调傅如更痛硏杏仁膏调药傅之生地黄膏漏疮通用露蜂房五倍子木香滴乳香轻粉右细末用生地黄一握捣细和为膏摊生绢上贴疮蜂房散治久年漏疮或暂瘥复发或移于别处多孔露蜂房穿山甲龙骨右末入麝香用腊月猪脂调傅湿则掺蛇蜕散治漏疮血水不止蛇皮五倍子龙骨川续㫁右细末入麝香少许津唾调傅人牙散治漏疮恶疮生肌里欲干则用人牙油发雄鸡内金右为末入麝香轻粉少许湿则掺干则麻油调傅平肌散治漏疮久不合露干则用老狗骨头露蜂房生发新桑白皮右细末入轻粉麝香少许津唾调傅干则掺铁屑膏治漏疮露干则用鍜落铁屑狗头连齿骨鹿角真轻粉右细末用猪脂调傅薰漏疮方艾叶五倍子白胶苦练根右剉碎如烧香法置长桶内坐薰疮处洗漏疮方漏疮孔中多有恶秽常须避风洗净露蜂房白芷煎汤洗或大腹皮苦参煎汤洗右洗毕候水出拭干先用东向石榴皮晒为末干掺以杀淫虫少顷傅药诸漏疮方百日儿屎宻器封五日取涂疮恶核漏疮并戒怒气不然核则大漏则水多漏疮方真龙骨蜂房黄丹五倍子降真香节枯骸骨右为细末傅之久瘘方九孔蜂房炙黄为末腊月猪脂研傅俟收汁以真龙骨降真香节细末入些乳香硬疮附诸方盖漏疮须先服补药以主血人参黄耆白术当归川芎右㕮咀为一大剂服之外以附子末唾调作饼如钱厚以艾炷灸之漏大艾炷亦大但灸令微热不可令痛干则易之如困倦则止来日又灸直至肉平为効仍用好膏药贴之翠霞锭子治年深冷漏日乆恶疮有反肉用之铜録寒水石滑石明矾腻粉砒霜云母石右为细末擦百日便愈仁斋直指卷二十二仁斋直指钦定四库全书仁斋直指卷二十三宋杨士瀛撰明朱崇正附遗肠痈肠痈论痈发于外人可得见者犹为危急之疾而况隐伏肠间痛无定处人不可得而见者乎盖痈疽五发在外则为发背发脑发眉发须发頥在内则为肠痈心痈肾痈肺痈脐痈等患治之得法尚庶几焉一着少差枰碁去矣何则肠痈为病身皮甲错腹皮𦂳急如肿之状而按之濡体无閧热腹无积聚者此积隂冷之所致也当以温药调之发热无汗洒淅恶寒小腹肿强而按之痛小便澁数其候如淋者此内结热之所致也当以凉剂利之其脉迟𦂳脓未成者可下其脉洪数脓已成者不可下甚者腹肚胀大转侧闻有水声或遶脐生疮脓汁穿出或脐中常常出脓或大便屡下脓血凡此皆为恶证其间寒热气急烦渇惊悸呕恶唾脓咳嗽痰涎自汗自利如寻常发痈之状亦类有此妇人尤多得之但恐世俗不识其证耳抑余闻焉内经有曰息贵病有人得之二三年遍身㣲肿其后大肠与脐俱出脓血遂至不救此亦肠痈类也又可不审思而明辨之乎肠痈证治牡丹散治肠痈冷证腹濡而痛时时利脓人参牡丹皮白伏苓天麻黄耆木香当归川芎辣桂桃仁白芷薏苡仁甘草右末每服三钱井水煎食前服木通散治肠痈热证腹痛而强发热恶寒小便似淋浓未成者用此木通薏苡仁葶苈甘草川升麻北梗桃仁赤伏苓牡丹皮生干地黄甜𤓰子败酱赤芍药大黄朴消右剉为散每服三钱井水一盏半姜五片煎服四圣散治肠痈痈疽便毒神效生黄𤓰蒌粉草末没药末乳香末右件用好红酒二大椀慢火煎至一椀分作两服两日服尽大便顺导恶物妙若干𤓰蒌则用两枚薏苡汤治肠痈冷热证通用加北梗甘草煎服究原排脓内补散治肠痈冷证及痈疽等患人参当归川芎厚朴防风北梗白芷辣桂黄耆甘草白伏苓右为末每服三钱温酒调下如不饮酒南木香煎汤下诸痈热证黄瓜蒌煎汤下云母膏治内外一切痈肿结毒冷热证通用药料四十件每服一钱圆如梧桐子大冷证以酒送下热证甘草煎汤送下又肺痈胷膈间隐痛而咯脓血鯹气上冲浓煎北梗甘草汤送下服毕皆就枕蜡矾丸治诸痈肿毒痔瘘恶疮烧枣散治肠痈干枣川百药煎右为末每服一钱米饮调下附诸方秘传薏苡仁汤治肠痈腹中痛烦毒不安或胀满不食小便澁妇人产后虚热多有此病纵非是痈证疑似间便可服薏苡仁牡丹皮桃仁𤓰仁右㕮咀分二贴每贴水二盏煎八分去滓温服一方治肚痈便痈牵牛末大黄牛旁子补骨脂右为细末冷蜜水调空心服每二钱加芒硝妙牡丹汤治肠痈小便肿否按之即痛如淋或小便自调时时发热自汗出复恶寒其脉迟𦂳者脓未成可下之当有血洪数者脓已成不可下大黄桃仁牡丹𤓰蒌实芒硝右㕮咀作一服煎去滓入芒硝再煎沸频服未効再服败毒散神効托里散治痈疽发背肠痈奶痈无名毒肿毒作疼痛增寒壮热类若伤寒不问老㓜虚人并治之忍冬草黄耆当归甘草右为细末每服二钱酒一盏半煎至一盏病上食后病下食前少顷再进滓外傅未成内消已成即溃也一方治腹内痈肿大黄破故纸牛旁子牵牛右和作二服蜜水调空心服以利为度丹溪云大肠有痰积死血流注用桃仁承气汤加连翘秦芁近肛门破入风者难治防风之类桃仁承气汤肠风肠风论肠胃不虚邪气无从而入人惟坐卧风湿醉饱房劳生冷停寒酒麫积热以致荣血失道渗入大肠此肠风脏毒之所由作也挟热下血清而色鲜腹中有痛挟冷下血浊而色黯腹内畧疼清则为肠风浊则为脏毒有先便而后血者其来也逺有先血而后便者其来也近世俗粪前粪后之説非也治法大要先当解散肠胃风邪热者与败毒散冷者与不换金正气散风邪既去然后随其冷热而对治之或曰血遇热则行止血多有凉药如地榆散蘖皮汤黄连阿胶丸酒蒸黄连丸辈施之热证固当然尔其或阳虚隂走正气不得归元则用木香理中汤附子理中汤震灵丹黒钖丹辈如之何而废之要之芎归汤一剂又调血之上品热者如伏苓槐花冷者加伏苓木香此则自根自本之论也虽然精气血气生于谷气靖惟大肠下血大抵以胃药收功真料四君子汤参苓白术散以枳殻散小乌沉汤和之胃气一回血自循于经络矣抑犹有説焉肠风之与虫痔特介乎毫芒之间肠风之血自肠中来虫痔之血肛门邉傍别一小窍射如血线是也迨夫肛门既脱腐血浸淫于其间则俱化为虫蠧蚀肠口滴血淋漓自此又不能约而收之矣善调理者尤当以芜荑艾叶苦练根辈为之化虫血属于心虽曰川芎当归主血当以伏苓伏神佐之前辈止血亦不用甘草但増枣入药用肠风证治败毒散不换金正气散地榆散治肠风热证下血地榆黄连茜根黄芩伏神栀子仁右麄末每服三钱薤白五寸同煎服又蘖皮汤酒蒸黄连圆黄连阿胶丸伏苓伏神煎汤下治诸下血腹痛痛即是血多服为佳附子理中汤理中汤内加木香治虚冷肠风芎归汤热证加伏苓槐花冷证加伏苓木香小乌沉汤香附天台乌药甘草右为末每一钱盐㸃服枳殻散正方不用加药参苓白术散四君子汤四件夹和姜枣煎服治诸下血乌荆圆治肠风下血诸风抽挛川乌头荆芥穗右为末醋麺煳圆如桐子大每服二十圆枳殻散下不换金正气散加川芎当归同煎吞白圆子治肠风及便血妙四君子汤加制白扁豆黄耆治肠风五痔下血痿黄乏力猪脏圆治大人小儿大便下血日久多食易饥腹不痛里不急名曰野鸡先用海螵蛸炙黄去皮取白者为末以木贼草煎汤调下服之三日后用浄黄连二两剉碎嫩猪脏二尺去肥以黄连塞满猪脏系两头煑十分烂研细添糕煳圆如桐子大每服三五十圆米饮下橄㰖散治肠风脏毒久不止橄㰖核于灯烛上烧存性研为末每服二钱用陈米饮食前调下蒜连圆一名金屑万应丸治肠风脏毒法制香附方并黒散子治肠风脏毒黒玉丹治肠风痔瘘等疾棕䕡头发刺猬皮槐角牛角髓生油麻雷圆苦练根乳香麝香猪蹄甲榼藤子右为末酒麺煳圆桐子大每服五十圆食前米饮下肠风黒散治肠风下血腹痛败棕头发木馒头木贼槐角枳殻甘草乌梅肉右为末每服二钱陈米饮乗热调下木贼散治肠风下血木贼木馒头枳殻槐角茯苓荆芥右为末每二钱浓煎枣汤调下槐角圆治伤风㵼血脱肛槐角防风地榆当归枳殻木贼茯神右末酒麫煳圆桐子大每服三十圆米饮下真人飬脏汤加生槐花治肠风冷热不调下血黒圣散治肠风脏毒痔瘘及诸下血当归川芎茯苓地榆槐花败棕艾叶百草霜右件等分为末每服二钱食前陈米饮调下鲫鱼方治肠风血痔及下痢脓血大活鲫鱼一箇不去鳞肚下穿一孔去其肠秽入透明白矾一块如金橘大以败棕皮重包外用厚纸褁先煨令香熟去纸于熨斗内烧带生存性为末每服一钱空心温米饮调下震灵丹玉华白丹治脏腑虚损大肠不收久作肠风下血二药夹用煎不换金正气散加川芎空心嚥下黄龙圆治伤酒脏毒及暑泻热泻黄连净八两用酒一大升煑干研细水麫煳为圆如桐子大每服四五十圆陈米饮汤下消风散治肠风米饮调下吞乌荆圆酒蒸黄连圆随意肠风久血方吴茱茰黄连右为末陈米煳圆桐子大每服五十圆陈米饮下食前服又方茅花败荷叶败棕香附右为末食前米饮调下二钱肠风方香附枳殻当归川芎槐花甘草右为麄末每服三钱新水一盏半姜枣煎食前服附诸方加减四物汤治肠风下血不止侧栢叶生地黄当归川芎枳殻荆芥穗槐花甘草右㕮咀每服四钱水一钟姜三片乌梅少许同煎空心温服肠风黒散治肠风下血或在粪前后并皆治之荆芥乱发槐花槐角甘草猬皮枳殻右将所烧药同入甆瓶内盐泥固济烧存三分性出火毒同甘草枳殻捣罗为末每服三钱水一钟煎七分空心服结隂丹治肠风下血脏毒下血诸大便血疾枳殻葳灵仙黄耆陈皮椿根白皮何首乌荆芥穗右为末酒煳丸如梧子大每服五七十丸陈米饮入醋少许煎过要放温水送下黄连贯衆散治肠风下血黄连鸡冠花贯衆大黄乌梅肉枳殻荆芥甘草右为末每服二钱温米饮下食前一方治脏毒下血用黄连四两酒浸春秋五日夏三日冬七日晒干为末以乌梅肉六两同捣为膏丸如梧子大每二三十丸空心白汤下一方治肠风下血滑石当归生芐黄芩苍术右以水煎服或以苍术生芐不犯铁器为末丸服一方治肠风脏毒用茄蒂烧灰存性为末米饮调下二钱小儿服半钱诸痔诸痔论脏腑本虚外伤风湿内藴热毒醉饱交接多慾自戕以故气血下坠结聚肛门宿滞不散而冲突为痔也肛边发露肉珠状如鼠乳时时滴溃脓血曰牡痔肛边生疮肿痛突出一枚数日脓溃即散曰牝痔肠口颗颗发㿔且痛且痒出血淋沥曰脉痔肠内结核有血寒热往来登溷脱肛曰肠痔若血痔则每遇大便清血随下而不止若酒痔则每遇饮酒发动疮肿而血流若气痔则忧恐郁怒适临乎前立见肿痛大便艰难强力则肛出而不收矣此诸痔之外证然也治法总要大抵以解热调血顺气先之盖热则血伤血伤则经滞经滞则气不运行气与血俱滞乗虚而坠入大肠此其所以为痔也诸痔出血肛门间别有小窍下如血线不与便物共道痔久不愈必至穿穴疮口不合漏无已时此则变而为瘘矣前乎治法之外抑犹有説焉肠风脏毒之与痔瘘同出而异名也歳积月累淫蚀肠头湿烂可畏此果何物致然哉虫是也其间执剂乂当为之化虫不然古书何以谓之虫痔气血下坠冲突为痔既不能坐又不容行立行立则愈坠矣惟髙枕偃仰心平气定其肿自收诸痔证治清心汤素问云诸痛痒疮皆属于心心主血热诸痔受病之源也此药主之黄连茯神㣲赤茯苓右为末炼蜜圆如桐子大每服一百圆食前米饮下患痔只是喫白米稀粥䟽其肠胃黄连阿胶圆治诸痔解热调血用枳殻散送下或黑豆煎汤下解里热先用此追风毒剉散治诸痔藴热肿痛大便不通加枳殻煎清凉饮治诸痔热证大便秘结当归赤芍药甘草大黄右为粗末每服二钱新水煎服五痔散治诸痔不问冷热内外鳖甲猬皮猪甲蜂房蛇皮右为末入麝少许每服一钱半食前米饮调下圣圆子诸痔通用榼籐子猪牙皂角猬皮大皂荚刺没药槐角麝右为末酒麫稀煳圆桐子大每服三十圆枳殻散送下鸡峯乌金散治痔漏穿山甲刺猬皮黄牛角心猪牙皂角槐子皂荚刺枳殻贯衆阿胶牛角猬皮山甲右为末每服一钱半用胡桃肉研烂併调酒食前服大肠有热荆芥泡汤调下漏血不止当归煎汤调下槐角圆治诸痔及肠风下血脱肛槐角防风地榆当归枳殻黄芩右为末酒麫稀煳圆梧桐子大每服三十圆米饮下猬皮圆治诸痔出血里急疼痛槐花艾叶枳殻地榆当归川芎黄耆白芍药白矾贯衆猬皮头发猪后蹄垂甲盈尺皂角右为细末炼蜜圆桐子大每服五十圆食前米饮下收痔圆诸痔通用透明阿胶黄连贯衆盈尺皂角猬皮蜂房蛇皮皂角刺穿山甲猪后蹄垂甲当归川芎槐花右为末米醋煑麫煳圆桐子大每服七十圆调气用枳殻散下消血热荆芥煎汤下食前服蜡矾圆治诸痔诸痈恶疮便毒明白矾煅为末镕蜡圆桐子大每服七圆温熟水下猪甲散治诸痔猪后蹄垂甲右为末陈米饮调二钱空心服青蛙圆治诸痔青色蛙右为末雪糕圆桐子大每服十五圆空心先喫饭二匙次以胡桃肉切细煎汤调枳殻散送下若产妇发痔里急作疼用黑豆一百粒陈米一合夹煎汤下亦先喫饭二匙穿山甲散治痔肛边生鼠乳或成疮痛穿山甲鳖甲麝右为末每服一钱半用䗶茶半匙夹和沸汤调下防风煎调亦得留滓傅痔又方单用穿山甲地榆散治痔生疮肿痛地榆黄耆枳殻㯽榔川芎黄芩赤芍药槐花羌活白歛蜂房甘草右剉每服三钱新水煎服皂刺圆治痔痛而复痒皂荚刺防风槐花蛇床白矾白蒺䔧枳殻羗活蜂房五倍子右为末醋调菉豆粉为煳圆如小豆大每服五十圆以苦练根煎汤下仍用童子热尿入白矾末浇洗肛门皂角煎圆治内痔肠头里面生核寒热往来满尺皂角刺猬皮白矾猪后蹄垂甲桃仁川芎北梗甘葶苈薏苡白芷右为末炼蜜圆如桐子大每五十圆桑白皮煎汤下仍以藩篱草根煎汤熏洗芎归圆治痔下血不止川芎当归黄耆神曲地榆槐花阿胶荆芥穗木贼头发右末炼蜜圆桐子大每服五十圆食前米饮下干葛汤治酒痔白干葛枳殻半夏伏苓生干地黄杏仁黄芩甘草右剉碎每服三钱黑豆百粒姜五片白梅一箇煎服橘皮汤治气痔橘皮枳殻川芎槐花㯽榔木香桃仁紫苏茎叶香附甘草右剉每三钱姜枣煎服代赭石圆治痔变为瘘脓血不止代赭石磁石白矾牡蛎灰龙骨猬皮皂荚刺猪后蹄垂甲赤石脂川椒木贼蜂房右件等分细末神曲煳圆小豆大每服五十圆食前艾并生姜煎汤下漏血处以熟艾揉和血竭塞日三换荆枳汤治气滞发痔荆芥穗枳殻槐花香附紫苏茎叶甘草右为末每服二钱米汤调下芎归汤加伏苓槐花㣲炒治产妇诸痔傅痔方治肠口热肿朴消二钱鹏砂半钱末之干掺又大黄滑石等分末之井水调傅又朴硝五倍子等末傅之止血方明血竭末傅之通用方猪后蹄垂甲烧灰傅又水浸熊胆汁以笔傅又鸭觜青胆矾煅为末用清蜜调笔傅可以消脱又鸡子一箇煮熟去黄取白切焙明矾煅白歛各一钱同末傅有孔用纸捻蘸入熏洗方槐花荆芥枳殻艾叶水煎入白矾熏洗又木鳖七枚取仁硏土矾末二钱少水煎熏两三次又藩篱草根煎汤先熏后洗藩篱花似小芙蓉又猬皮三指许艾叶一团如烧香法置长桶中坐熏三次凡痔发于肛内者湏用熏洗若肠口肿热朴硝末新汲水调常常淋之治诸痔方凡痔皆因酒麫炙煿蓄热伤血恶血结聚于下焦不得䟽通于是下坠而为痔患痔之人下部留蓄血热多致大小便不通小腹结急才得一通又复闭塞且有潄水之证此下焦留蓄血热明矣其下焦蓄血亦以尺脉洪盛见之合用逐瘀汤主治须得大小便通快患处即以明白矾泡汤温洗仍以葱汤再沃次用桐殻灰穿山甲尾闾炙焦地胆去翅足秫米炒各一分为细末入胆矾少许研和酒调以笔蘸傅少顷痛来以葱汤沃去凖一时许前药又増些胆矾若痛又以葱汤沃之又等一时药中又増些胆矾并如前法一日三次用前药其胆矾又以渐加多于第一日矣后日三次用煎药其胆矾又以渐加多于第二日矣痛则沃之以葱汤三日以还更不用药只是明矾泡汤与白汤相间淋洗日三四次十余日自然成痂如柿干之状无胆矾以緑矾代之逐瘀汤通利大小便取下黑物川芎白芷生干地黄赤芍药五灵脂枳殻阿胶蓬莪术茯苓茯神木通生甘草实大黄桃仁右剉散每三钱井水一椀姜三片蜜三匙煎服以利为度瘀血作痛通用治痔五圣丹䧺黄叶子雌黄朴硝緑矾明白矾右件各别磕碎以银窝一入䧺黄二入雌黄三入朴硝四入緑矾五入白矾圆瓦片盖定炭火煅一日夜㸔青烟出尽有红烟上方好候冷取出纸衬顿地上用盆盖出火毒一日夜入乳香没药末各一钱同研极细每抄一匙煎甘草汤调傅外用鸡羽扫药末盖之日二次夜一次自然干硬而脱逐日须用葱白煎汤入朴硝温洗软帛拭干然后傅药治痔猪胆膏猪胆七枚各取汁以建盏盛炭火熬成膏用单纸摊傅湏先用槐根取白皮煎汤温洗然后傅药熏痔方五倍子日干如烧香法置长桶内坐燻患处自然收缩治痔方紫荆皮新水煎食前服又方白芷末用米饮调食前服又方赤蜈蚣焙干为末入脑以津唾调傅青纱上贴或朴硝末掺亦得又方五倍子焙黄剉碎每用一两井水三大椀煎乗热熏先拭干烂石膏烧红椀覆地出毒细末傅附诸方干葛汤治每遇饮酒发动痔疮肿痛而流血干葛枳殻半夏茯苓生苄杏仁黄芩甘草右剉每服三钱黑豆一百粒姜三片白梅一箇水煎服橘皮丸治因忧思恐怒适临于前痔疮发作肿痛大便难强努则肛出幷皆治之橘皮枳殻川芎槐花㯽榔木香桃仁紫苏茎叶香附甘草右剉每服三钱姜枣煎服地黄丸治五痔滋隂必用之地黄槐花黄栢杜仲白芷山药山茱茰独活泽㵼牡丹皮茯苓黄耆白附子右为末炼蜜丸如梧子大每服五十丸空心米汤服下五灰散治五种痔疮不问内外并宜服之鳖甲猬皮蜂房蛇螁猪左足悬蹄甲右烧存性随证倍用一分为末井花水调二钱空心临卧时服之一方治热痔疼痛不可忍者用鲜枸把根数茎杵烂煎汤熏洗其痛立止四物汤解毒汤灸法用大蒜一片头垢捻成饼子先安头垢饼于痔上外安蒜艾灸之便毒便毒论肾为作强之官所藏者志也男女大慾不能以直遂其志故败精搏血留聚中途而结为便毒矣夫人脚腿与小腹合缝之间精气所出之道路也或触景而动心或梦泄而不泄既不得偶合隂阳又不能忘情息念精与血交滞其不为肿结也几希便毒处所上不在腹下不在腿介乎两者之中是也尝怪世俗无知才觉有便毒证状必以为热气所攻每每薄衣露足遂使寒邪乗之热气转不得散日复一日败精宿血愈聚而愈结焉不思一身宗筋上络于舌本下聚于隂器筋得寒则急急则缩甚至伛偻而不获伸于斯时也百药并陈亦难责效况复从事于寒凉者乎治法散寒利热泄其肾邪活其血脉是为捷径外此老人气滞亦或有之便毒证治双解散治便毒内藴热气外挟寒邪精血交滞肿结疼痛辣桂川大黄白芍药泽㵼牵牛桃仁甘草右为粗末每服三钱姜五片食前煎服日两服先小便快热从小便出后大便利皆是稠毒连翘汤治便毒肿结连翘独活川升麻射干木通桑寄生赤茯苓甘草大黄木香乳香沉香右剉细每服三钱慢火煎服复元通气散便毒初发用此方穿山甲天花粉白芷舶上茴香白牵牛末延胡索南木香当归甘草青木香右为细末每服二钱温酒调食前服不饮酒南木香煎汤下退毒饮治便毒肿结穿山甲木猪苓右为末每服二钱食前老酒调下次以法醋煮肥皂研膏𫝊之妙五苓散踈利小便以泄败精用葱二茎煎汤调下追风毒剉散治便毒热证大便秘结又清凉饮通用和剂流气饮治便毒大便不通加生大黄食前服究原排脓内补散便毒已消常服之溃处以白敛白及没药乳香血竭为末傅之蜡矾圆治肿核痔漏诸痈四圣散治便毒痈疽肠痈神效傅方治便毒肿痛䧺黄乳香黄栢右为细末分作两服以新水调傅自平皂角膏治痈疽便毒等皂角一条长尺以上者槌碎法醋煮烂研成膏傅之屡效胶方便毒初发水胶用水溶开涂傅若便毒已大而软则用鱼鳔胶于热汤中煮软乗热研烂傅之或要换药以热汤洗去蕉叶方治便毒蕉弓叶干者焙焦为末法醋生姜自然汁等分调傅又方紫背草研醋调傅附诸方秘传蝉退散治便毒初起疼痛服之神效蝉退枫由虫蜈蚣䧺黄右件共为细末分三服用好酒煎一二沸食前服忌食诸热毒物秘传独圣散治一切便毒连连作痛更不肿起名曰隂毒服之立应取活蜈蚣一二条用炭火烧存性为末用好酒调服食前下双解散治便毒内藴热气外挟寒邪精血交错肿结疼痛辣桂大黄白芍药泽泻牵牛桃仁甘草干姜右㕮咀分二贴每服用水二盏煎七分食前服一方治便毒初发以生姜一大块米醋一合以姜蘸醋磨取千步峰泥敷之即散附疳疮方秘传鳯凰衣散治疳疮肿痛神效鳯凰衣轻粉氷片右为极细末傅患处効麝香轻粉散治血疳隂蚀臁疮耳疳一切恶疮轻粉麝香乳香没药明矾右为细末干贴一方治下疳疮蜜陀僧黄连黄栢轻粉右为细末以盐艾汤沃洗干掺附妬精疮方津调散治妬精疮脓汁淋漓臭烂黄连欵花右为末以地骨皮蛇床子煎汤洗绢帛挹干津调药敷歌曰隂疮痒痛黄汁注轻粉石膏湿干傅不然细研生白矾冷水洗之根亦去又臈茶五倍末同调掺傅隂疮便可消更有一般官局药水银和粉玉龙膏又妇人交接妬精疮地龙蛇床作洗汤细研黄连欵冬末唾津调傅是良方仁斋直指卷二十三仁斋直指钦定四库全书仁斋直指卷二十四宋杨士瀛撰明朱崇正附遗瘾疹风瘾疹风论风气挟热起于凑理皮肤不肿不疼发为瘙痒谓之瘾疹此风热之浮浅者也其亦有寒暑湿之气行焉风热在表天时炎暄而燥气乗之则为赤疹风热在表天时寒凉而冷气折之则为白疹赤者遇凉清而后消白者遇温暖而后灭然则用药加减可无权度于此哉其有浴后凑风与夫汗出解脱而得之者隐隐㣲黄似赤似白凝滞于肌肉之间而四体为之重着此风热之挟湿外证又可推矣如其不知寒暑湿之所由生概以疗风热等辈索之按图殆恐痰嗽呕渇杂证交攻由瘾疹而变为疮疹瘾疹证治天麻散治风热瘾疹天麻川芎川升麻半夏防风细辛𦍑活荆芥穗蝉殻甘草右细剉每服二钱姜三片井水煎服挟寒者加官桂挟暑者加柴胡黄苓挟湿者加茯苓苍术加味𦍑活散瘾疹通用𦍑活前胡人参北梗川芎茯苓天麻枳殻甘草蝉殻脑荷右末每挑二大钱匕姜钱三片煎服消风散治瘾疹瘙痒川芎茶调散治风热瘾疹胡麻散治风热瘾疹人参𦍑活散治风热瘾疹瘙痒惺惺散桔梗细辛人参茯苓白术𤓰蒌根甘草右末入薄荷煎要和气添姜钱可夹和人参𦍑活散治瘾疹亦治疮疹𦍑蚕散治瘾疹白僵蚕右末好茶清入些姜汁调下傅药明矾朴硝为末井水调鸡羽扫傅又方赤小豆荆芥穗晒为末鸡子清调薄傅又方朱黛散扑𫝊洗方蚕沙新水煎宻室温洗胡麻散治风气挟热瘾疹瘙痒胡麻子苦参荆芥穗何首乌威灵仙防风石昌蒲牛旁子菊花蔓荆子蒺䔧甘草右末每服二钱食后薄荷汤㸃服或好茶清亦得丹疹并不得喫醋附诸方阳毒升麻汤㿀在面伤寒一二日或吐下后变或阳毒腰背痛烦闷不安面赤狂言见鬼下痢脉浮大咽痛人参黄芩麝香犀角甘草升麻右㕮咀水煎取饮半盏刻许再进温覆手足得汗出解𤣥参升麻汤㿀在身治汗下吐后毒不散表虚里实发于外甚则烦燥谵妄𤣥参升麻甘草右㕮咀水煎服阳毒栀子汤治伤寒壮热百节疼痛而发㿀升麻栀子仁黄芩芍药石膏知母杏仁柴胡甘草右为粗末每五钱入姜五片豉百粒煎服消毒犀角饮子治㿀及瘾疹牛旁子荆芥防风甘草右㕮咀水煎服解毒防风汤治㿀及瘾疹痒痛防风地骨皮黄耆芍药荆芥枳殻牛旁子右为粗末每四五钱水煎服调中汤治内伤外感而发隂㿀苍术陈皮砂仁藿香芍药甘草桔梗半夏白芷𦍑活枳殻川芎麻黄桂枝右咬咀姜三片水煎服丹毒丹毒方论丹之为候由热毒之气搏于荣血而风乗之所以赤浮肌肉而为之走注也然丹有五丹不特色赤或青或黄或白或黑是血热风毒有盛有衰元冷挟热故其色变易又不同焉要之诸疮皆属于心心为血之主血为热之媒古人以丹命名盖谓心应火色尚赤端冷揆元夫既心家血热所致风以动之于是游走而遍体也蔓衍而不歇则烂肌自四肢而入腹入肾则杀人惟初生于胷腹然后流散于四肢者易愈丹毒证治蓝叶散治诸丹发热赤肿白芷柴胡知母杏仁川芎赤芍药生地黄川升麻干葛生甘草烂石膏栀子仁蓝叶右剉细每一钱半新水煎服热甚加黄苓𤣥参煎服防己散治诸丹汉防己川升麻黄芩犀角黄耆川芎朴硝右剉每一钱半新水入少蜜并竹叶煎朱黛散解丹热诸毒青黛土朱软滑石荆芥穗右为末每一钱半蜜水调下兼与扑身人参𦍑活散惺惺散夹和用竹叶煎汤调下治诸丹诸丹热证加黄苓𤣥参冷证加黄耆白芷踈风解毒散亦治丹毒傅方紫浮萍一椀中等活地龙七条研细傅又方芒硝末水调傅又方赤小豆末鸡子清调傅又方青淀汁傅又方水藻捣傅又方芭蕉根取汁傅又方栀子大黄蜜水捣傅又方猪粪烧灰鸡子清调傅洗方蚕沙一升井水煎温和宻室洗青白丹灶中黄土一分䜴半分为末麻油调傅小儿风疹走带方姜黄荆芥黄连土朱赤小豆烂石膏右为末扑之服药同前附诸方蓝青散治一切丹毒赤肿蓝青知母甘草杏仁黄芩升麻柴胡寒水石石膏山栀赤芍药羚羊角右剉每服三钱水煎服消毒饮治赤丹火丹紫丹牛旁子荆芥穗甘草防风升麻犀角麦门冬桔梗一方加朴硝右㕮咀每服一二钱水煎服一方治火丹毒遍身赤肿痛寒水石石膏黄栢甘草右为末芭蕉汁调敷一方治火带歌曰疮毒细如天火带能令斑驳皮肉坏烂硏一味百合根傅若频时消亦快一方治丹瘤大黄朴硝土蜂窝右为末水调涂之洗药方防风酸车草赤豆灶心土右煎汤洗立効附天疱疮方防风通圣散蚯蚓泥右共为末畧炒蜜调傅极妙从肚皮上起者是重热发于外还服防风通圣散癞风癞风方论癞风即经所载疠风也癞之名非一证状多端不出五种风生五种虫是尔黄风生黄虫青风生青䖝赤风生赤䖝白风生白䖝黒风生黒虫四虫犹可措手惟黒䖝未必有瘳吁此恶疾也疮痍荼毒乍热乍寒身体魁㿔手足指脱眼烂鼻塌齿豁唇翻颜色枯黄眉鬓堕落顽痺痛痒不能屈伸病证之恶莫甚乎此然此虽出于风必有所致大率多因嗜慾无度劳动气血热发汗出不避冷湿外风遂致淫气与荣卫相干卫气挟邪则肌肉不仁荣气泣浊则脉络瘀热故遍身疡溃变壊人形千金所谓自作不仁极猥之业虽有悔言而无悔心故应如是亦有传染触犯而得者此则不谨之所招也其䖝在于病躯去来无数甚入骨髓食人肝则眉睫脱落食人肺则鼻柱頺崩食人脾则语音变散食人肾则耳鸣如雷若食其心则诸痛痒疮心实司之心不受触触则死矣人有斯疾切须忌盐及一切口味幽隐林泉屏弃世务蚤蚤救疗庶为全人治法以踈风杀䖝逐恶毒辈为之宣通谨勿用补此风从头起而下者顺从足起而上者逆顺则易逆则难又当识此余于直指后集歴节方论见之癞风方论通天再造散治大风诸癞川鬰金绵纹皱大黄白牵牛黑色大皂英刺右细末每服三钱半月首五更面东好酒调下重者泄出黑头小䖝轻者泄如鱼肠烂肉极臭服药至无䖝则瘥四箇月絶口味但喫白粥白饭惩忿窒慾永断牛马鵞鸭等物下药倐至勿令病人知恐虫匿也本事神效追命散治大风北大黄大皂荚刺川郁金右细末每二钱用真大风油入好酒温调临睡服隔两日再服直候泄下无䖝方瘥此疾业縁果报常须至诚念佛懴悔以全其身皂棘汤治大风皂荚刺北大黄轻粉右末酒调空心服取下恶物服药数日齿出毒血甚臭皂角圆治大风诸癞肥长皂角右以皂角肉多用酒慢火煎得稠粘泸出清稠者候冷入雪糕杵为圆桐子大每五十圆不饥饱酒送下硫黄酒煞癞风䖝明硫黄右入酒调空心饮清汁明日添硫黄再研入酒如前或添大风油更好黑虎丹治大风诸癞恶虫内蚀形骸变壊天灵盖虾蟇生人中白桃仁麝香硫黄䧺黄穿山甲老皂荚刺轻粉右末炼蜜圆桐子大每三十圆月首五更米饮连日服取虫尽则愈杀瘵虫通用乌蛇圆治风癞杀五䖝胡麻子乌蛇肉干房苦参㯽榔独活桃仁白蒺䔧皂荚刺贯衆芜荑雷圆䧺黄硫黄朱砂虾蟇右细末以长皂角十条水三升挼取浓汁去滓煎成膏和药末圆如桐子每三十圆空心温酒下䧺朱散治大风䧺黄朱砂滑石阿魏雌黄雷圆䔧芦硫黄生犀角屑芫青虫斑猫虫黑皂荚刺右细末每服三钱天明温酒调下明日再服雷圆散风癞取虫水银硫黄䧺黄雷圆阿魏贯衆末麝香右研极细每一钱天明温酒调下明日又服虾蟇圆治大风杀五虫干虾蟇肥长皂角右为末以竹管引入羊肠内系两头用麸二升铺甑内置麸上蒸熟去麸入麝半钱同捣圆如桐子每二十一粒空心温酒下蔓荆圆治大风蔓荆子苍耳枸把子牛蒡子黑牵牛胡麻白芷何首乌威灵仙荆芥穗独活蒺䔧华隂细辛直僵蚕道人头皂荚刺苦参大草乌右细末大风油和圆桐子大每二十四圆食前茶清下必用厉风方并返魂追命再造散皆治大风胡麻散解风毒热气瘾疹瘙痒蜡矾圆癞风常服以解内毒圣惠方千金方治大风单服錬成松脂癞风服药半月后两腰眼各灸七壮附诸方磨风丸治大风川当归羗活独活川芎天麻细辛防风荆芥葳灵仙麻黄何首乌石京子牛旁子车前子皱面草苍耳子右皆不见火晒干为细末酒煮麺煳为丸如梧桐子大每服三十丸食前温酒下服后煎药熏洗加减大造苦参丸治大风疮及诸风赤白癜风苦参防风荆芥苍耳子胡麻子皂角刺蔓荆子牛旁子黄荆子枸把子何首乌禹余粮蛇床子香白芷薄荷生地黄右为细末用皂角捣烂熬膏入前药匀为丸丸如梧桐子大每服五十丸茶酒任下一方治大风眉毛脱落肌肤拆裂用防风通圣散加苦参天麻蝉蜕早晩各一服至百贴必愈忌房事盐酱荤腥生冷油腻之物一方治大麻风苦参牙皂龟板僵蚕全蝎轻粉全付鵞毛共为末每服一钱好酒调下每日早晩各一服一方治大麻风洗药苦参荆芥防风白芷独活𦍑活藁本落阳花右㕮咀匀作三次煎水洗汗出为度防风通圣散当归括痛汤治大麻风两足血风疮痛痒等証癜风癜风方鸡子一枚用酸醋浸一宿右以针刺小穿沥清汁入砒末并緑豆末少许夹和先以石札擦破次用青布蘸擦妙治赤癜白癜方硫黄明白矾右为末姜汁调茄蒂蘸擦两三次癜风方䧺黄硫黄黄骨丹蜜陀僧大南星右等分为末先用姜汁擦患处次用姜蘸药末擦擦后渐黑次日再擦黑散则无事矣附诸方苍耳丸治诸风及诸风瘾疹白紫癜风五月五日割取苍耳草叶洗浄晒干为末炼蜜丸如梧桐子大每服十丸日三服若身体有风处或如麻豆粒此为风毒出也可以针刺黄汁出尽乃止灵草丹治一切风疾及瘾疹紫白癜风痛痒顽麻採紫背浮萍草摊于竹筛内下着水晒干为细末炼蜜丸如弹子大每服一丸用黑豆淋酒化下及治脚气打扑伤损浑身麻痺诸风应効酒治一切诸般风湿痺遍身骨节疼痛紫白癜风神効附汗斑方一方治汗斑紫白色者用白附子硫黄各等分为细末以茄带蘸醋粘末擦一方用夏枮草浓煎水日洗数次肥皂方去白瘢黑䵟白癣诸般疮㾗令人面色好白芷白附子白殭蚕白芨猪牙皂角白蒺䔧白歛草乌山查甘松白丁香大黄藁本鹤白杏仁豆粉猪脂轻粉蜜陀僧樟脑孩儿茶肥皂右先将浄肥皂肉捣烂用鸡清和晒去气息将各药为末同肥皂猪脂鸡清和为丸一方用生小茄儿分为节擦之三五次効诸疮诸疮方论诸疮虽不能害人然浸淫无己亦有多年不获愈者此皆心肾不济饮食不节肠胃停留以致风毒与血气抟凝滞于肌肉之间而发露也其名目疗治有异焉凡人体虚感受风热湿毒之气发为疮疡痒痛焮肿身热多汗是为恶疮或生于手足间相对如新茱茰痒痛拆裂搔则黄汁淋漓有孔如瘑久而生虫是为蜗疮或初生如饭粒渐大而有根头破血流浓出肉反如花开之状是为反花疮或初生甚小先痒后痛汁出浸淫湿烂肌肉延至遍身若从口发出流散四肢者轻若从四肢发生然后入口者重是为浸淫疮或生于两耳鼻面间及下部诸窍侵蚀筋络月中则疮盛月末则疮衰以其随月而生是为月蚀疮或毒气攻于手足指弩肉褁上指甲疼痛出血疮中有虫是为甲姐疮或指头先肿焮热掣痛然后于爪甲邉结脓甚者爪甲俱脱是为代指或人禀性畏漆见漆则中毒面痒而肿遶眼㣲赤痒处搔之随起㾦㿔重者遍身如豆如杏脓焮作痛是为漆疮或盛夏腠理易开风热毒气抟于皮肤轻者状如撒粟重者热汗浸渍匝匝成疮曰疿疮或心神鬰燥遍身发疮多出脓血赤烂如火曰热疮或身触风寒冷气以致血澁不行其疮顽滞不知痛痒经久难瘥曰冷疮或身发疮肿非痈非疽非癣非疥状如恶疮或瘥或剧曰无名疮或头生白团班剥如癣上有白皮久则成痂遂至满头疮中有孔有脓细虫入里不痛㣲痒少长不瘥曰秃疮或风热毒气流注两脚生疮肿烂疼痛步履艰难惟生于肷骨者为重曰肷疮以其骨上肉少皮薄难愈至有多年无己疮口开阔皮烂骨现臭秽可畏者先当取虫然后傅药或淫夫龟上生疮初发如粟拂之则痛由是出清脓作臼孔侵蚀臭烂日渐大痛曰妬精疮以妇人先有宿精在内或月水未㫁与之交接涤秽不前傅气而作妇人亦有生于玉门者曰隂蚀疮或满颊满项发如豆梅痒而多汁延蔓两耳内外湿烂如浸淫疮之状曰走皮㿐疮田野唿为悲羊疮已上数种名目不同治各有方条列于后诸疮证治桑螵蛸散治诸恶疮桑螵蛸地龙贝母厚黄栢虢丹乳香粳米粉䧺黄轻粉麝香右细末以不食井水和沙糖调傅又方蜘蛛晒为末麻油轻粉调傅乳香蜡油膏治蜗疮久不瘥杏仁乳香硫黄轻粉蜡麻油右研极细先熬油沸入蜡溶尽次入诸药煎搅成膏冷地出火毒磁器收用又方燕窠取抱子处土为末掺先以白芷大腹皮煎汤洗拭后掺胭脂散治反花疮臙脂贝母胡粉硼砂没药右末研细先以温浆水洗拭后傅药苦练散治浸淫疮苦练根右为末猪脂调傅湿则掺先用苦参大腹皮煎汤洗胡粉散治月蚀疮胡粉白矾虢丹黄连轻粉臙脂麝右末先以温浆水入盐洗拭后掺药如疮干麻油调傅緑矾散治甲疮绿矾芦会麝右研如粉以绢袋盛药纳所患指于袋中线札定瘥为度乌梅醋法治代指手指甲头肿乌梅右研细米醋调得所入指渍之自愈又方中様蚯蚓和猪脂𢷬如泥傅漆疮方生蟹取黄随疮大小徧傅之又方腊茶用麻油调涂又方鸡子中黄打开涂又方磨铁槽中取泥涂磨刀石下泥亦得滑石粉治疿疮绿豆粉软滑石右末拌和以绵扑子蘸扑仍以石粉佐之紫草膏治热疮紫草茸黄连黄栢漏芦赤小豆缘豆粉右𢷬细入麻油为膏日三傅常服黄连阿胶圆清心又方治热疮淫湿南星半夏黄栢黄连五倍子号丹右细末掺痒加煅白矾更痒加䧺黄又方热疮止痛收汁先用大腹皮苦参白芷煎汤泡荆芥洗次用地榆苦参黄连右为细末入些真蚌粉干掺更去皮绿豆㯽榔散治冷疮鸡心㯽榔木香硫黄姜黄吴茱茰麝右𢷬末麻油调傅有脓则干掺赤豆散治无名疮赤小豆吴茱茰赤色白胶厚黄栢黄连贝母硫黄糯米虢丹右末麻油轻粉调抹槐枝煎汤先洗后抹乌羊膏治头白秃疮及恶疮肷疮獖猪粪㯽榔䧺黄右末先以麻油调和鸭子清约头大小作厚饼温覆头上引虫不可热覆不得动头待十分痒忍不得令人急手掲起次用苦练根煎汤淋洗拭净湿则掺干则麻油轻粉调抹治头烂疮燕窠土为末掺竹叶膏治两脚骨肷疮先用小网虾右同糯米饭一合研细临卧以帛扎患处上下次以青纱罩疮却将虾饭𫝊青纱上别用青纱罩虾饭之上系定至五更初解纱连虾饭掲起挂空闲处皆是小赤虫即以汉椒葱白煎汤候温淋洗次用旧茶笼内白竹叶随疮大小剪贴软帛系之一日两换直待汁水出尽方以好膏药贴逐日煎苦练根汤淋洗仍换膏药直待生肉将满则不用膏药其疮口只如筋尾许乃可以血竭或降真香节夹白歛收平疮口切忌动风发气等物又肷疮方先用荆芥葱头入白盐少许煎汤洗拭次用䧺黄雌黄硫黄白矾鹰爪黄连厚黄栢轻粉虢丹右并细末外用麻油一酒盏煎巴豆肉二钱泸清笔蘸抹药末掺其上妙甚又方先用桑叶白芷煎汤洗拭次用木香㯽榔五倍子白芷贝母又方獖猪粪鸡心㯽榔眞龙骨轻粉右末麻油调傅先盐汤洗拭后用药两日一换又方中鲫鱼满尺皂角穿山甲右细末先以井花水洗尽脓汁用白竹叶一叶针挿多孔縳于疮上候水出尽然以麻油轻粉调药傅又方先用酸浆水温煖淋洗次用生覆盆子叶右碾极细干掺纱扎次日以新水湿去痂又用温浆水洗拭掺药麝香散治妬精疮青黛干欵冬花麝右末先以地骨皮桑白皮煎汤温洗软帛拭干次以津唾调药傅又方久年册皮青纸以津唾粘湿贴上明日又重贴勿动自愈旧青纸盖取青黛凉而煞虫纸无性耳治隂汗湿痒方绿色炉甘石真蚌粉右细末扑傅豆坯散治隂蚀疮緑豆粉虾蟇灰臙脂右细末干掺神降散治走皮㿐桑寄生一小把木桑根取皮一握白芷黄连煎汤温和以帛蘸洗候露出尽拭干傅药满尺皂角麻竹大箨厚黄栢鹰爪黄连𤓰樟叶白芷右逐件为末等分麻油调抹自然生神效谨勿喫醋又㿐疮发歇不止凌霄藤并叶煎汤温洗凌霄傍松栢生数次洗效蜡矾圆诸疮皆可服内消其毒凡洗疮须用药草煎汤踈风解毒散治诸恶疮顽痒閧热及妇人血风遍身红斑圆㸃斑中渐发疹疿开烂成疮痒痛白芷细辛蒺䔧麻黄鸡心㯽榔当归须生干地黄川芎赤芍药川独活牵牛苍术桑白皮枳殻甘草右剉散每服三钱入黒豆七十粒紫苏五叶姜五片同煎服如大便秘加些生大黄次用贝母膏傅疮贝母膏贝母半夏南星五倍子白芷厚黄栢苦参虢丹䧺黄右细末初用蜜水调傅两三次后只干掺先以蜂房白芷苦参大腹皮荆芥煎汤熏洗拭干即用药或间有留滞不瘥以好膏药贴恶疮方赤色白胶明白矾黄色黄丹右细末麻油调傅先以酸浆水煖过洗疮拭干用又方贝母为末入些䧺黄掺又方治久不瘥透明硫黄黄连右细末以鸡子清一箇打碎铺新瓦上焙为末夹上项药麻油轻粉调傅先用白芷葱头煎洗诸疮头疮方满尺皂角黄连赤色白胶五倍子蛇床黄丹轻粉右细末先用桞枝煎汤洗拭后掺或用黄连半两蛇床一分晒干为末麻油轻粉调傅又头疮方黄连治头秃疮方五灵脂白矾白芷青黛好草乌右为末麻油调傅头痺头脑方头枕后生正者为脑侧者为痺轻浮白浮石右麻油轻粉调鸡羽刷上勿用手按即涨或用黄牛粪于瓦上焙干加之尤好亦治头治方大干芭蕉叶右为末麻油轻粉打和傅留头以软纱贴换易三次或散或破无痕又方穿山甲蚌粉右末麻油轻粉调傅胎㿐头热红饼疮方生艾白芷大腹皮连根葱右煎汤洗拭以生蓝青叶入些生艾捣细蜜水为膏傅亦治恶疮又恶疮方硫黄黄连黄丹赤白胶蛇床樟脑发灰右末湿则掺干则麻油调𫝊又方白矾五倍子厚黄栢黄连黄丹海螵蛸贝母右为末入麝少许掺痛则加地榆痒则加苦参又方用贝母膏加黄连蜂房烂石膏尤好或用麻油腻粉调抹本方内去䧺黄白秃头方䧺猪胆汁半入法醋须以鸡羽扫傅附诸方当归饮子治心血凝滞内藴风热发见皮肤遍身疮疥或肿痒脓水浸淫或发赤疹㾦瘤当归川芎芍药地黄防风白蒺䔧荆芥穗何首乌黄耆甘草右㕮咀分二贴每贴水二盏姜三片煎八分温服连翘饮治诸恶疮痛痒不定心烦口干及妇人血风红斑圆㸃开烂成疮流黄汁川芎当归芍药地黄防风荆芥连翘牛旁子山栀黄芩瞿麦木通瓜蒌根麦门冬甘草右㕮咀每贴七钱水二盏灯心二十茎同煎八分服一方治一切疥疮䧺黄樟脑大枫子斑猫狗嵴蛇床子寒水石硫黄右为极细末疥疮用桕油调搽癣疮用栢油调搽一方治疥疮神效大枫子肉獐脑水银皂矾油核桃肉桕烛油先将大风子捣烂次加獐脑水银皂矾核桃碾和为末再将桕油熬化入药和匀抓破疮搽之効一方治冻烂脚成疮黑附子右为末面水调贴白歛散治冻耳成疮痒痛黄栢白歛右为末先汤洗次用香油调傅治手足皲裂方沥青二两黄蜡一两共熬搅匀瓦礶盛贮先以热汤洗令皮软拭干将药于慢火上畧炙擦傅一方治手足皲裂春夏不愈者生姜汁红糟盐猪膏右研烂炒熟擦入皲内一时虽痛少须使皮软皲合再擦即安一方治脚跟皲用头发一大握桐油一椀于瓦器内熬候油沸头发化烂出火摊冷以瓦器收贮勿令灰入每用百沸汤泡洗皲裂令软拭干傅其上即安一方加米粉附杨梅疮方防风通圣散治杨梅疮初起疼痛増寒壮热本方每服加山牛四两如汗多去麻黄大便溏去硝黄服之又方冷饭团五加皮白藓皮防风白芍药木瓜皂角白丑生地黄地骨皮牛膝黄连槐花川芎寻风藤葳灵仙白茯苓杜仲白芷当归甘草荆芥穗右㕮咀作二十服每服用水一钟酒一钟煎至一钟在上食后服在下食前服忌牛肉又方当归连翘羗活荆芥穗薄荷叶枳殻黄栢茯苓车前子防风木通芍药川芎山栀桔梗天花粉僵蚕白芷甘草金银花独活柴胡前胡右㕮咀作二十服每服用水二钟煎至八分温服上多食后服下多食前服服此仍用熏药并治一方治杨梅疮神効人参白术当归生地黄防风木通苦参川芎连翘薏苡仁木𤓰皂角刺天花粉甘草羗活青风藤白藓皮山牛金银花右㕮咀每服水三碗煎至二碗一次用渣幷二次忌烧酒茶牛肉薰杨梅疮方䧺黄沉香乳香没药朱砂血竭黑铅水银右为末均作纸捻七条用香油㸃灯放床上令病人两腿抱住上用单被通身盖之口噙冷水频频换之则不损口头一日用三条后每日用一条薰之有効一方治杨梅痈漏肿块杜枸把子防风牛膝牙皂枳殻当归连翘苦参蘡粟壳僵蚕赤芍药杜仲荆芥白藓皮川芎皂角刺木𤓰防已薏苡仁天麻木通金银花茯苓黄栢牛旁子右㕮咀每服一两加冷饭团四两用水五椀煎三椀病在上食后服病在下食前服忌食鸡鱼牛肉煎炒虚者人参服之神効外用秘𫝊止血定痛生肌散掺之去腐生新收口疥癣疥癣方论疥与癣风毒客于肌肤所致也风毒之浮浅者为疥风毒之沉深者为癣疥则多因风毒挟热得之癣则多因风毒挟湿得之疥发于手足或至于遍身癣则肌肉瘾疹或圆或斜或如苔莓走散内藏汁而外有筐二者莫不均有虫也亦莫不易为之染触也焮赤痒痛作疮有脓曰大疥隐起带根搔不知痛曰马疥㾦㿔含浆摘破出水曰水疥痒而搔之皮起干痂曰干疥薄皮小疮常常淫汁曰湿疥此疥之名目然也干癣则搔出白屑索然彫枯湿癣则淫如虫行搔之多汁风癣则爪擦痺顽不知痛痒牛癣则状如牛领皮厚而坚其若时作㣲痒白㸃相连是之谓狗癣轮廓全无纵横不定是之谓刀癣此癣之种类然也疥癣治法驱风杀虫固也然杀䖝于其外亦湏以硫黄轻粉蜡矾圆辈服饵而内济之庶絶其根矣若夫肿而湿者有热藁而干者无热用药加减又当权衡疥癣证治诸疥方透明生硫黄明白矾白叶右末麻油轻粉调抹又方疥癣方硫黄明矾黄连雌黄胡粉蛇床右细末猪膏稀调抹又方生明硫黄黄丹樟脑轻粉右末干擦热疥赤肿加荆芥又方生明硫黄烂石膏黄丹右末麻油调抹湿疥方生明硫黄胡粉黄丹右末干擦疥癣恶疮方满尺不蛀皂角右入黄连末半两轻粉二钱调抹太学全蝎散治疮疥诸癣妙方斑猫明硫黄蔾芦轻粉右细末麻油调擦又方鲫鱼生发明硫黄䧺黄生猪脂右件先煮猪脂溶沸即入鲫鱼煎令烟尽次入发销尽泸清即入硫黄䧺黄末拌和磁器收用又方草乌头右末酒面煳圆桐子大每十五圆茶酒任下亦治诸风顽痺王医师癣方先用川椒连根葱紫苏茎煎汤温洗次用吴茱茰生半夏草乌白芷赤小豆右细末米醋夹生蜜稀调傅又恶癣方紫背草入生明矾硏细傅两三次㫁根又久癣方生硫黄消石明矾䧺黄雌黄轻粉右细末好麻油调傅湿则掺又方猪脂蘸真腻粉擦小儿癣猪嵴骨髓条研和腻粉傅干癣方狼毒草乌头斑猫右生为末津唾调抹湿癣方明矾黄连胡粉黄丹水银右末用猪脂油二两夹研令水银星尽散磁盒收用又方斑猫右为末以淮枣盪软取肉研圆津唾调抹牛皮癣方旧皮鞋底烧存性麻油轻粉调抹又癣方石榴根取皮蘸明矾末擦切莫用醋则虫沉也轻粉治癣方五更喫炙牛肉一片细嚼下少刻以真轻粉醇酒调下遍身牛皮癣方川乌草乌何首乌白芷苏木右截小片腊月猪脂油煮焦候冷入盐少许磁器收时常挑一匙酒调空心服又方雌黄末入轻粉猪膏调抹附诸方连粉散风癣湿疮并皆治之黄连腻粉黄栢黄丹枯白矾轻粉龙骨芦甘石右为细末每用少许湿则干搽干则香油调搽碧玉散治癣铜緑硼砂白矾右为细末香油调搽又方防风通圣散去硝黄加浮萍皂角刺服又用紫苏樟脑苍耳浮萍煎汤洗又方浮萍苍耳苍术苦参黄芩香附右用酒煳为丸一方治癣神効巴豆黑枣共捣为烂搽之立効一方治诸癣神効川槿皮剪草木鳖子右为细末用醋调涂之即愈仁斋直指卷二十四仁斋直指钦定四库全书仁斋直指卷二十五宋杨士瀛撰明朱崇正附遗诸虫诸虫方论经云人身中有八万尸虫若无即人身不成不立尸虫与人俱生状如马尾或如薄筋出则在脾入则五脏之俞居之然人亦不必尽有有亦不必尽多也古人论脏腑九虫多寡有无固未可必亦当备识其名目九虫者何一曰伏虫二曰白虫三曰肉虫四曰肺虫五曰胃虫六曰弱虫七曰赤虫八曰蛲虫九曰蚘虫蚘虫俗谓之食虫固不待辨而知矣其他皆由脏腑不实脾胃俱虚杂食生冷甘肥油腻咸藏等物节宣不时腐败停滞所以发动虫之为候呕恶吐涎口出清沬痛有去来乍作乍止寸白虫色白形褊搝人精气力乏腰痛蛲虫细如菜虫能为痔瘘疮癞疥癣痈疽等患寸白蛲蚘是三者皆九虫数中之一物也外此又有儿童疳昏睡烦燥鼻烂汁臭齿龈生疮下利黑血支集疳论附之其伤寒湿证候虫食下部为狐下唇有疮虫食其脏为惑上唇有疮活人总括言之详矣诸虫证治芜荑散取诸虫鸡心㯽榔芜荑木香右末为一服当晩先煎酸石榴根汤至五更喫炙肉一片嚼细引虫上至喉以石榴根汤煖温调药服虫自软而下木香㯽榔圆杀下诸虫鸡心㯽榔木香鹤虱贯衆钖灰干漆史君子肉轻粉雷圆巴豆肉右细末飞白麫煳圆麻子大每服二十粒五更粥饮下或昌蒲石榴根煎汤下钖灰圆取寸白诸虫钖灰鸡心㯽榔贯衆木香轻粉黄丹右细末酒醋煮麫煳圆荔枝干大每一圆米泔浸软日衙先喫饭了至黄昏不饥饱时喫肉餔一片引虫俟少刻温酒嚼下天明虫出又专喫韮菜治寸白虫虾蟇圆杀虫大虾蟇干木香鸡心㯽榔桃仁苦楝根酸石榴根皮贯衆芜荑鹤虱巴豆肉右末粳米粉煳研圆麻子大每服十圆五更石昌蒲煎汤下䧺砂圆杀诸虫鹤虱芜荑干漆直僵蚕贯衆酸石榴根皮朱砂䧺黄雷圆甘遂右细末粳米粉煳圆麻子大每十圆五更粥饮下化虫散雷圆鸡心㯽榔鹤虱大史君子右细末入轻粉少许分作两服当晩用精猪肉一两切成片以皂角浆浸一宿至五更微火炙熟又用些麻油拭肉候温取一服药末掺于肉上畧烘过空腹食之至巳刻虫自下廼饮食贯衆酒取寸白诸虫五更嚼炙肉一片莫吞俟虫寻肉其头向上却吐出肉嚼史君子三箇并轻粉一字吞下少顷以当晩所煎贯衆酒吞解毒䧺黄圆七粒㵼下皆虫也酒蜡膏杀诸虫醇酒蜜蜡蜀漆右铜铫内慢火同熬可圆即圆弹子大每服一圆温酒化开拂晓服之虫自下附诸方万应丸下诸虫㯽榔大黄黑牵牛皂角苦楝根皮右件将皂角苦楝根皮二味用水一大碗熬成膏子一处搜和前药二味研细末为衣先用沉香衣后用雷丸木香衣每服三丸四更时分用沙糖水送下一方取寸白虫紫㯽榔向阳石榴皮右水煎露一宿以下虫为度一方治吐虫有积黑钖灰㯽榔右为末米饮调下木香三稜散治腹中有虫靣色痿黄一切积滞黑牵牛大腹子㯽榔雷丸钖灰三稜蓬术木香大黄右为末每服五钱用沙糖水调服先将烧肉一片口中细嚼吐出然后服药一方加阿魏一钱芜荑仁三钱一方消化虫毒在腹作痛㯽榔酸榴根皮红丹雷丸贯衆君子肉甘草枳殻大黄右为末清油打薄鸡子饼抄药一钱于上空心卷而食之小儿糯米煳丸粟米大每服二三十丸以淡猪肉汁或鸡汁吞下空心亦佳乌梅丸治胃冷蚘虫攻心痛呕吐四肢冷秘𫝊㯽榔散治男妇心脾痛虫痛蛊毒蛊毒方论害人利己识者不为昩者竞趋之而况伤人性命以图家道之温燠此为富不仁之甚者也夫蛊毒有数种皆妖魅变惑之气其怪使然人有造作而得之者多取虫蛇之类以盆盎盛之任其自相噉食其间一物独存则以之为蛊即能变惑随酒食以毒害于人他人受殃则蓄事之家日益富盛又有一种飞蛊倐尔去来状如鬼气得之卒重吁毋怪乎变现惑人之不可晓也凡中蛊毒不论年月逺近但煮一鸡卵去殻以小银钗挿入其中併含入口一饭之顷取视钗卵俱黑即为中毒又法以水一椀唾津液入水其唾沉则为蛊浮则非蛊又法口含夭豆中蛊者豆胀烂而皮脱非蛊则豆不脱烂其候靣目青黄力乏身痛唇口干焦烦燥而闷胷脇妨满肚胀皮坚腹中切痛如虫啮又如虫行唾吐鲜血小便淋沥大便脓血杂下病人所食之物皆变化而为虫侵蚀脏腑蚀尽则死矣死则病气流注复染着于傍人夫是之谓蛊疰凡中蛊人用药已瘥自后饮食永不得喫冷若饮食带冷鬼气乗之毒虫复生竟不能救蛊毒证治治蛊毒挑生毒神呪出大藏经典凡在外饮食先黙诵七遍则其毒不行呪曰姑苏琢磨耶琢吾知蛊毒生四角父是穹窿穹母是舎耶女眷属百千万吾今悉知汝摩诃萨摩诃如饮食上有蜘蛛丝便莫喫又法每遇所到处念药王万福七遍亦可辟之灸蛊毒于足小指尖处灸三壮即有物出酒得之随酒出饭得之随饭出肉菜得之随肉菜出保灵丹治蛊毒诸毒一切药毒神妙出刘㳙子神仙遗论鸡峯普济方一卷凡三处刋朱砂大山豆根䧺黄黄丹麝香黄药子续随子川巴豆斑猫糯米赤蜈蚣右十味各修治入乳钵硏和于端午重阳腊日修合不令鸡犬妇人见用糯米稀煳圆如圆眼核大隂干磁合收每服一圆好茶清吞下不得嚼破须臾病人自觉心头如拽㫁皮条声将次毒物下或自口出或大便出嫩则是血老则成鳖或蜣蜋诸杂带命之物药圆凝血并下以水洗净收之可救三人如中毒口噤即挑开下药或蛇蝎马汗诸毒以好醋磨傅患处立解服药已效如知毒害之家不必研究若诉之其毒再发不救瘥后更忌酒肉毒食一月惟软饭可也或急用但择吉日精洁修合圣惠圆治蛊毒心腹坚痛羸瘁骨立朱砂䧺黄藜芦莽草鬼臼肥巴豆肉麝香青色大虾蟇斑猫右细末炼蜜和𢷬五百杵圆如小豆大每五圆空心温酒下少刻更喫粥饮一盏利出虫蛇恶物若不吐利更服二丸必效万病解毒圆治蛊毒挑生毒药毒草毒畜兽毒夷坚志治蛊毒方五倍子硫黄甘草丁香木香轻粉麝香糯米右八味剉细入磁瓶内用水满十分煎取七分候药面带皱皮为熟生绢泸去滓空腹通口服却令病人平正仰睡髙起头觉腹中有物冲心者三即不得动若吐出以桶盛之如鱼鳔烂肉之类乃是恶物吐罢喫茶一盏泻亦不妨少进白粥为补忌生冷油腻鲊脯咸藏五日后服万病解毒圆二粒旬日又服二粒自然平复生漆圆治蛊毒正料平胃散右用好生漆和圆桐子大每七十粒空腹温酒下加至百粒东坡䧺黄圆治蛊毒及虫蛇畜兽毒䧺黄明白矾右端午日研细溶黄蜡为圆桐子大每七圆念药王菩萨药上菩萨七遍熟水送下黄南卫生治蛊毒单方破鼓皮又方蚕退纸右为末硏细新水调一钱频服诸中毒面青脉絶昏迷如醉口噤吐血服之即苏七宝圆治蛊毒破鼓皮蚕退纸刺猬皮五倍子续随子朱砂䧺黄右等分为细末糯米稀煳圆桐子大每七圆空心熟水下又方治蛊毒亦治挑生毒川升麻细剉一两作一服水煎常服又方明矾生末夹好茶水调解百毒挑生挑生方论人茍爱身不可轻于濯水江南有射工毒虫其色黒形如肉脔口中横骨如角弓生溪涧内或因雨潦逐水而入人家含沙射人之影得之寒热闷乱头目俱痛亦如中尸卒不能语又水毒虫一名溪温得之病状与射工相若但有烂疮为射工无疮为溪温特少异耳又沙蝨虫细如疥虫视不得见遇隂雨则行出草间着人身则钻入皮里刺如针芒是三者为病朝轻暮剧皆能杀人以方术灸法麝犀辈治之治之不早变生飞蛊倐入患躯噉食五脏而死矣挑生之毒其类是乎挑生多于饮食过度凡鱼肉果菜茶汤酒醋之中皆可挑毒以中人自岭以南率多有此其候初觉胷腹作痛次则渐渐搅刺十日生于腹中生则能动矣治法胷痛则为生在上膈腹痛则为生在下膲在上膈者用胆矾半钱投入一盏热茶之内候矾溶化通口服之少顷以鸡翎搅刺喉中取吐在下膲者用川郁金二钱末之米汤调下即泻出恶物吐泻以后以人参一分白术伏苓倍之碎为麄末新汲水和入磁瓶中慢火煨至半日每一盏通口服日两三剂前蛊毒挑生呪常须诵之抑有闻焉二广山谷间有草曰胡蔓草亦曰㫁肠草或以药人急水吞之急死缓水吞之缓死又有取毒蛇杀之以草覆蛇以水洒草数日菌生採取为末入酒毒人始亦无患后再饮酒毒发立死其俗淫妇多偶合北人情好虽稠不肯归北隂以药置食中与之还即叩之曰子某年来若从其説复以药解之若过期不来则毙矣戒之哉戒之哉挑生证治万病解毒圆治挑生毒蛊毒药毒草毒金石毒百虫毒蛇畜兽恶毒鬼胎鬼气痈疽诸病一切毒出入可以此药随身若觉意思不快四大不和即磨服之治挑生方好茶生明矾各一钱沸汤调服即吐毒中诸毒证治立胜散治虫蛇蜂蝎蚖蛇蜘蛛沙虫等伤毒大红川椒豆䜴右同入口嚼烂唾在手心次将南星末调和得所傅伤处毒水自出续又再傅神效又方贝母右每服半两令病人尽其酒量剧饮良久酒化为水从伤处出俟出尽又以贝母末塞疮口妙不可言蠼螋方蠼螋妖虫也隐于墙壁间尿射人之影令人遍体烂疮如汤火所伤治法以鸡羽右麻油调傅鸡食百虫故能治之或用燕粪水调傅或南向燕窠自东取土末之新水调傅天蛇毒方秦皮浓煎服蚌粉滑石贝母末傅辟妖魅瘟瘵朱砂雄黄等分为末法醋调入口鼻治挑生毒蛊毒野葛毒方川升麻多煎频服解诸药毒杀腹内毒虫方蓝青叶多研水调服五絶欲死方半夏末水圆风干入鼻气回即活头虱方蔾芦末掺发又方麻油调轻粉涂发身虱方水银和鹤虱末帛揉之为索系衣自落独胜散解药毒蛊毒虫蛇诸毒大甘草节以真麻油浸年歳愈多愈妙右取甘草嚼或水煎服神効附跌扑损伤跌扑损伤方论䄂珍方云折伤者谓其有所伤于身体者也或为刀斧所刃或坠堕险地打扑身体皆能使血出不止又恐瘀血停积于脏腑结而不散去之不早恐有入腹攻心之患治疗之法湏外用敷贴之药散其血止其痛内则用花蘂石散之类化利瘀血然后欵欵调理生肌或因折伤而停鬰其气又当顺之子和云诸落马坠井打扑伤损闪肭损折杖疮肿发焮痛不止者可峻下二三十行痛止肿消宜以通经散𨗳水丸等药或加汤剂泻之后服和血消肿散毒之药花蘂石散治一切金刃所伤打扑伤损身体血出者急于伤处掺药其血自化为黄水如有内损血入脏腑热煎童子小便入酒少许调一钱服之立效若牛觝肠出不损者急送入用细丝桑白皮尖茸为线缝合肚皮缝上掺药血止立活如无桑白皮用生麻缕亦得并不得封褁疮口恐作脓血如疮干以津液润之然后掺药妇人产后败血不尽恶血奔心胎死腹中胎衣不下并用童子小便调下硫黄花蘂石右二味相拌和匀先用纸筋和盐泥固济瓦鑵子一箇候泥干入药于内再用泥封口候干安在四方砖书八卦五行字用炭一秤笼叠固匝自己午时从下着火令渐渐上彻直至经宿火冷炭消又放经宿鑵冷取出细研以绢罗子罗至细磁合内盛依前法服金匮治马坠及一切筋骨损方大黄绯帛乱发炊单布败蒲桃仁甘草右七味以童子小便量多少煎汤成内酒一大盏次下大黄去滓分温三服先剉败蒲席半领煎汤浴衣被处斯湏通利数行痛楚立瘥复元活血汤治从髙堕下恶血留于脇下疼痛实不可忍者柴胡当归甘草川山甲大黄桃仁红花𤓰蒌根右件桃仁研烂余药剉如麻豆大每服一两水二盏半酒半盏煎至七分去滓食前大温服以利为度得利后痛或不尽服乳香神应散灵枢云坠堕恶血留于脇下则伤肝肝胆之经行于脇下属厥隂少阳宜以柴胡为引用为君以当归活血脉又急者痛也以甘草缓其急亦能生新血阳生隂长故也为臣川山甲𤓰蒌根桃仁红花破血润血为之佐大黄酒制以荡涤败血为之使地龙散治腰嵴痛或打扑损伤从髙堕下恶血留在太阳经中令人腰嵴或胫腨臂腰中痛不可忍中桂地龙羗活黄栢甘草苏木麻黄桃仁归梢右㕮咀每服半两水二盏煎至一盏去滓温服补损当归散疗坠马落车伤腕折臂疼痛服此药疼痛即止筋骨即当相连泽兰附子当归蜀极甘草桂心芎䓖右为细末每服二钱温酒调服日三忌生葱猪肉冷水生果接骨丹没药乳香当归川椒自然铜赤芍药败龟虎骨白芷骨碎补千金藤又方加龙骨川芎右为细末化腊半两丸如弹子大每服一丸好酒半升化开煎用东南桞枝搅散热服秘𫝊止血定痛生肌散专治跌打损伤牙咬刀伤出血诸般肿毒出脓后肌肉不生痛不止者并皆治之一方治刀伤斧斫五倍子一味为末干贴神効桑叶隂干为末干贴如无旋熨干末贴之妙汤火疮用腊月猪胆涂黄栢炙干为末傅之一方治火烧桐油水右二件以桃桞枝不住手搅成膏再入少水溶外用猫儿肚底毛细剪掺上一方治汤火伤未成疮者用小麦炒黒为度研为末腻粉减半油调涂之四黄散治汤盪火烧热疮连痛大黄黄连黄蘖黄芩白芨右为末水调成膏以鸡翎时涂疮上治汤火疮用螺蛳殻多年干白者火煅为末如疮破用干掺之如不破轻粉清油调傅之仁斋直指卷二十五仁斋直指钦定四库全书仁斋直指卷二十六宋杨士瀛撰明朱崇正附遗妇人产妇伤寒方论或问妇人伤寒可得闻乎曰伤寒三百九十七条一百一十三方此张氏截然之笔削也于某证则有某药曷尝以男女为别哉要之月事去来产前产后男子所无请发明其藴以解世俗之惑盖妇人以血为主发热恶寒经水适来经日热除而胷满讝语者是则邪气结于胷脇当刺期门随其实而取之伤风经日续生寒热发作似疟而经水适㫁者是则血结而不行当以小柴胡汤散之所谓治之而愈者此也至如伤寒发热经水适来昼醒暮讝如见怪状是则里无留邪热随血散所谓不治自愈者此也前乎吐血下血两条併以犀角地黄汤桃仁承气汤抵当汤丸之类言之详矣抑产前产后治法将何择焉曰产前安胎产后消瘀于是遵依条例斟酌轻重而调理之安胎者何桑寄生阿胶缩砂为要药他如桂枝半夏桃仁大黄堕胎及燥热等辈则不可轻用也消瘀者何川芎蒲黄赤芍药生地黄为要药他如内补拦住败血之剂则不可轻进也朱氏以阿胶桑寄生人参伏苓白术等为细末糯米饮调剂为孕妇安胎以红花一分官桂芍药甘草半之姜枣同煎为解表消瘀以葱白生姜大剂浓汁为产前发散以小柴胡汤去半夏和解热入子宫郭稽中以枳殻防风一度甘草减半末之㸃服主大便秘澁又以蜜𨗳一法真可活人然则产妇证治观此可以问津索涂矣虽然知安胎则不可不调气知消瘀则不可不扶虚枳殻香附陈皮以调气也当归川芎黄耆人参以扶虚也退热则柴胡黄芩解肌则紫苏干葛滋肠则麻仁枳殻助阳则干姜良姜其间採摭虽未备古人之经然而甘辛为阳酸苦为隂皆不越古人之意姑存之篇末以便学者之观览云妇人论男女均有此血气人皆曰妇人以血为本何邪盖其血胜于气耳血藏于肝流注子脏而主其血者在心上为乳汁下为月水合精而为胞胎独非血乎血之所以流畅于经络者气实使之又不可举一而遗一也女子十四而天癸至任脉通太冲之脉盛故月候以时而行冲任者血之海也月候者经络之余也经言其常其来有期无过不及反此皆病其不行则尤甚百病生焉自其血气和平隂阳调顺则精血聚而胞胎成胞胎已成而心肾二脉其动也应手而疾盖心之所主者血肾之所主者精精血交并而成之精胜则为男血胜则为女此亦自然之理也自其血气不调隂阳愆伏过于阳则经脉前期而来过于隂则经脉后期而至盖血性得热则宣流得寒则凝澁隂气乗阳内寒血澁故其来乍少阳气乗隂血热流散故其来乍多过与不及皆致病也然经脉不行其候有三一则血气盛实经络遏闭其脉滑实见之一则形体憔瘁经络涸竭其脉虚弱见之一则风冷内伤七情内贼以致经络庳滞其脉浮濇见之经脉不行此诸病之所由生也是故血虚闗热盗汗筋挛则为虚劳血少水涸燥气乗肺则为干嗽宿寒留滞血与气搏则为腹痛败血结块时发寒热则为瘕症或风寒滞经血化为水流溢四肢谓之血分或脾不制水血与水并浮胀肌肉谓之虚肿或冲任气虚内慾过度风邪冷热诸气入于胞门秽液与血相兼而下冷则多白热则多赤冷热不调赤白相半谓之赤白带或冲任劳损经海伤动脾虚卫弱不能约制其血倐然暴下谓之崩中亦有非时血行淋沥不㫁谓之漏下崩之中复有瘀血时崩时止谓之崩中漏下以至眩晕烦闷呕恶怔忪迷乱多忘发狂妄语小便不禁此妇人以血受病最多而血之为病遇夜愈増剧也然则产育一科可得闻乎曰产前之病其脉贵乎实产后之病其脉贵乎虚产前为之顺气安胎产后为之扶虚消瘀此其要也抑产育之后血衰气弱宿瘀未尽饮食起居梳洗解脱一有不谨得病犹甚易焉凡妇人血气诸疾但用四物汤加以炒吴茱茰主之隂脏加多阳脏加少无不効者若产难若胎衣不下若胎损腹中则入醋夹煎或生料五积散加芎归缩砂煎之以水醋或局方黒神散用乳香煎汤调下皆其类耳外此则有芎归汤佐以缩砂调理胎妇腹痛或胎动下血更以炒阿胶并熟艾济之至若胎妇喘咳则缩砂川芎炒阿胶等分入生姜乌梅紫苏梗最良胎妇艰食则调气散枳殻散等分入缩砂为妙大小产后津液涸燥滞血停留易至大便秘结枳殻散加炒桃仁用蜜水同煎入醋数沸可也缩胎之剂枳殻缩砂乌药所不可无安胎之剂阿胶缩砂桑寄生又不可阙妇人多因怒气伤胎所以安胎尤莫先于顺气其于产后发热黒神散加川芎荆芥入生姜葱白尤佳产后消瘀黒神散须多服饵至一腊以后腹中畧无疼痛方可与四物建中汤辈服之太早则补住败血为害非轻若夫郭稽中所编产宝方论迩来书肆别有经验节本辞简理明此可为产科公据附调经诸方丹溪曰经候有枯闭不通者有不及期与过期者有妄行者有色紫黒及淡者有成块者有作疼者夫经不通或因堕胎及多产伤血或因久患潮热销血或因久发盗汗耗血或因脾胃不和饮食少进而不生血或因痢疾失血治宜生血补血除热调胃之剂随证用之或因七情伤心心气停结故血闭而不行宜调心气通心经使血生而经自行矣如虚中有热月事不来以四物汤加黄芩治之常过期者血少也以芎归参术兼痰药治之过期紫黒有块作痛血热也以四物汤加香附黄连过期色淡挟痰者以二陈汤加芎归常不及期者血热也以四物汤加黄芩黄连香附肥人多兼痰药治之血枯经闭者以四物汤加红花桃仁痰多拈住血海地位因而下多者目必渐昏肥人多有之以南星苍术川芎香附作丸服之肥人躯脂满经闭者以𨗳痰汤加芎归黄连不可服地黄泥痰故也如用必以姜汁炒肥人少子亦由痰多脂膜闭塞子宫不能受精而施化也宜服上药瘦人子宫无血精气不聚亦令无子以四物汤飬血飬隂等药经水未行临经将来作痛者血实也一曰瘀血郁滞也以四物汤加桃仁香附黄连红花或加𤣥胡索莪术木香有热加柴胡黄芩经水行后而作痛者气血俱虚也以八物汤加减煎服又云血为气之配因气而行成块者气之凝将行而痛者气之滞行后作痛者气血虚也色淡者亦虚也而有水以混之也错经妄行者气之乱也紫者气之热黒则热之甚也今人悉指为风冷而行温热之剂祸不旋踵四物汤治冲任虚损月水不调常服调益荣卫滋飬血气当归川芎白芍药熟干地黄右㕮咀每服四钱水一盏煎八分空心服崩中去血过多者加熟艾煎服大温经汤治冲任虚损月候不调或来多不已或过期不行或崩中去血过多或经损娠瘀血停留小腹急痛五心烦热阿胶芎穷当归人参肉桂甘草芍药牡丹皮半夏吴茱茰麦门冬右㕮咀每服三钱水一盏姜五片煎八分空心热服调经散治经水或前或后或多或少或踰月不至或一月而来皆可服川归麦门冬吴茱茰人参半夏白芍药牡丹皮川芎肉桂阿胶甘草右细切作一服水二盏加生姜三片煎至一盏空心稍热服逍遥散治血虚烦热月水不调脐肠胀痛痰嗽潮热甘草当归茯苓芍药白术柴胡右㕮咀每服三钱水一盏煨姜一块薄荷少许煎服不拘时加减吴茱茰汤治冲任衰弱月候愆期或前或后或崩漏不止赤白带下小腹急痛每至经脉行时头眩饮食减少气满心忪肌肤不泽悉皆主之吴茱茰麦门冬干姜白茯苓牡丹皮南木香苦梗甘草当归北细辛防风官桂半夏右㕮咀每服四钱水一盏半生姜五片枣子一枚煎至七分去滓空心温服桃仁散治妇人月水不调或淋沥不㫁㫁后复来状如泻水四体虚翕不能饮食腹中坚痛不可行动月水或前或后或经月不来举体沉重唯欲眠睡多思酸物桃仁粉草半夏赤芍药生地黄泽兰叶川牛膝当归桂心牡丹皮人参蒲黄川芎右为粗末每服五大钱水盏半姜三片煎七分空心去滓温服牡丹散治血气虚损内则月水不行外发潮热肢体羸困渐成骨蒸并宜服之桂心牡丹皮芍药𤣥胡索没药陈皮红花当归甘草乌药真蓬莪术鬼箭苏木干漆右㕮咀每服三钱水一盏煎七分不拘时候内补当归圆治血气虚损月水不调或崩中漏下去血过多肌体羸困及月水将行腰腿痛重并皆治之真蒲黄熟地黄当归阿胶白芷续㫁干姜甘草川芎肉桂附子白芍药白术吴茱茰右为末炼蜜丸梧桐子大每服五十丸食前温酒下内炙散治妇人血气虚损崩中漏下淋沥不已或凝积血块腰腹刺痛凡月水不调血晕头眩皆治藿香叶丁香皮熟干地黄肉桂甘草当归白术山药白芷茴香藁本干姜川芎黄茋木香白芍药陈皮右为末每服三钱水一盏姜五片艾十叶同煎空心热服温酒调下亦可如产后下血过多加蒲黄煎恶露不快加当归红花煎呕吐加藿香生姜煎温经汤治妇人血海虚寒月水不利当归川芎芍药桂心牡丹皮莪术人参甘草牛膝右㕮咀每服五钱水一盏半煎至八分温服不拘时服凌花散治妇人月水不行发热腹胀当归凌霄花刘寄奴红花官桂牡丹皮川白芷赤芍药延胡索右㕮咀每服四钱水一盏酒半盏煎八分再入红花煎热服四制醋附丸治妇人女子经候不调香附子一分好酒浸七日一分小便浸七日一分盐水浸七日一分米醋浸七日右为末醋煳丸如梧桐子大每服七十丸空心食前盐酒送下肥人依方服瘦人加泽兰叶赤茯苓六合汤治妇人经事不行腹中结块腰腿重痛当归白芍药官桂熟地黄川芎蓬术右㕮咀每服四钱水一盏煎七分空心服白薇圆治妇人月水不利四肢羸瘦渐觉虚乏当归白薇栢子仁白芍药川芎白术桂心附子萆解木香细辛吴茱茰人参石斛白茯苓川牛膝泽兰叶㯽榔熟地黄牡丹皮紫石英右为末炼蜜圎如梧桐子大每服五十丸空心温酒下茯苓补心汤治妇人去血过多虚劳发热用四物汤一两参苏饮三两和匀生姜五片煎八分温服増损四物汤治血积当归川芎白芍熟地黄蓬莪术京三稜官桂干漆右㕮咀每服五钱水二盏煎一盏去滓温服食前磨积圆治妇人积气内攻经候不调腹脇膨胀刺痛京三稜莪术茴香附子川楝子肉白芍药干姜巴㦸当归艾叶右为末酒煳圆如梧桐子大每服五十圆空心温酒下麦门冬散治妇人客热四肢烦闷疼痛饮食不下麦门冬柴胡赤茯苓羚羊角赤芍药桑白皮黄耆生地黄甘草右㕮咀每服一两水二盏生姜三片煎至一盏去滓通口服黄耆散治妇人热劳羸瘦四肢烦疼心燥口干不欲饮食人参黄芩当归柴胡黄耆地骨皮赤茯苓麦门冬生地黄赤芍药白芍药右㕮咀每服一两水二盏姜五片煎至一盏去滓通口食前服乌鸡煎圆治妇人百病虚劳血气赤白带下等证人参茯苓香附子当归官桂地骨皮生熟地黄黄耆右用乌骨白鸡一只男用雌女用䧺笼住将黄耆末和炒面圆鸡头大喂鸡服生䏧吊死肠肚洗净挦毛搥碎骨入前药鸡腹内用酒醋各一瓶煑一宿取骨焙枯研用汁打煳圆如梧桐子大每服五十圆盐汤下胜金圆治妇人久虚无子产前产后一切病患兼疗男子下虚无力此药能安胎催生姙娠临月服五七圆产时减痛妇人无子是子宫冷如服二十圆男女自至又治积年血风脚手麻痺半身不遂赤白带下血如山崩及治产后腹中结痛吐逆心痛子死腹中遶脐痛气满烦闷失盖汗不出月水不通四肢浮肿无力血劳虚劳小便不禁中风不语口禁产后痢疾消渇眼前见鬼迷晕败血上冲寒热头痛面色痿黄淋澁诸疾血下无度血痢不止饮食无味产后伤寒虚烦劳闷产后血癖产后羸瘦凡妇人衆疾不论年月日深并皆治之白芍药藁本石脂川芎牡丹皮当归白茯苓人参白薇白芷桂心延胡索白术没药甘草右十五味等分为细末炼蜜为圆如弹子大每服一圆温酒化下初产子并用热醋汤下空心食前此方系王子宣祖𫝊渠家凡妇人怀身便服此药甚神妙常服尤好系在京师于能家𫝊到七制香附丸治妇人诸虚百损血气不调月水前后结成症瘕或骨蒸发热四肢无力并皆治之香附当归香附莪术香附牡丹皮艾叶香附乌药香附川芎𤣥胡香附三稜柴胡香附红花乌梅肉右作七处春浸三日夏浸二日秋浸七日冬浸十日晒干为末入药汁打煳为丸如梧桐子大每服八十丸临卧酒调下王节斋曰妇人女子经脉不行多有脾胃损伤而致者不可便认作经闭血死轻用通经破血之药遇有此证便湏审其脾胃如何若因饮食劳倦损伤脾胃少食恶食泄㵼疼痛或因误服汗下攻尅药伤其中气以致血少而不行者只宜补飬脾胃用白术为君茯苓芍药为臣佐以黄耆甘草陈皮麦芽川芎当归柴胡等药脾旺则能生血而经自行矣又有饮食积滞致损脾胃者亦宜消积补脾若脾胃无病果有血块凝结方宜行血通经附子嗣子嗣方论内经曰隂搏阳别谓之有子是为血气和平阳施而隂化也盖为人之夫妇犹天地然天地之道隂阳和而后万物育夫妇之道隂阳和而后男女生是故欲求嗣者先须调其妇之经脉经脉既调则气血和平气血和平则百病不生而乐乎有子矣丹溪云若是肥盛妇人禀受盛厚恣于酒食之人经水不调不能成胎谓之躯脂满溢闭塞子宫宜行湿燥痰用半夏苍术台芎防风羗活滑石或𨗳痰汤之类若是怯瘦性急之人经水不调不能成胎谓之子宫干澁无血不能摄受精气宜凉血降火或四物加香附黄芩柴胡飬血飬隂等药可宜东垣有六味地黄丸以补妇人之隂血不足无子服之者能使胎孕又诀云三十时中两日半二十八九君须筭落红满地是佳期金水过时空霍乱霍乱之后枉费工树头树底覔残红但解开花能结子何愁丹桂不成丛此盖妇人月经方絶金水才生此时子宫正开乃受精结胎之候妙合太和之时过此佳期则子宫闭而不受胎矣然男女之分各有要妙存焉如月候方经一日三日五日交会者成男二日四日六日交会者成女过此则不孕矣又云隂血先至阳精后冲纵气来乗血开裹精隂外阳内则成坎卦之象而为男若阳精先入隂血后参横气来助精开裹血隂内阳外则成离卦之象而为女若胎成三月之内男女未分之时亦有转女为男之术其法以鉄斧一柄置于孕妇床蓆之下勿令人见知更佩䧺黄一二两于孕妇身左或佩萱花亦可已上三法皆验不可轻忽𫝊曰不孝有三无后为大古诗云无官一身轻有子万事足诚哉是言也无嗣者宜深思之无怠诜诜圆治妇人冲任虚寒胎孕不成或多损坠泽兰叶肉桂当归熟地黄川芎石斛白芍药牡丹皮延胡索白术干姜右为末醋煳丸如梧桐子大每五十丸空心温酒下艾附暖宫丸治妇人子宫虚冷带下白淫面色痿黄四肢痰痛倦怠无力饮食减少经脉不调血无颜色肚腹时痛久无子息服药更宜戒恼怒生冷累用经验艾叶香附吴茱茰大川芎白芍药黄耆川椒续㫁生地黄官桂右为细末上好米醋打煳为丸如梧桐子大每服五七十丸淡醋汤食逺送下修合日宜天徳合月徳合日壬子日精选药材为妙耳乌鸡丸治妇人羸弱血虚有热经水不调崩漏带下骨蒸等疾不能成胎用白毛乌骨公鸡一只重二斤半许闭死去毛膓净用艾四两青蒿四两剉碎纳一半在鸡肠用空酒壜一只纳鸡并余艾蒿在内用童便和水灌令没鸡二寸许煮絶干取出去骨余俱捣烂如薄饼状焙干研为细末南香附子去毛净一斤分作四分米泔水浸一分童便浸一分醋浸一分酒浸一分春秋二日夏一日冬四日取出晒干熟地黄当归白芍药鳖甲辽人参川牛膝白术知母川芎牡丹皮贝母柴胡地骨皮干姜𤣥胡索黄连秦芃黄耆白茯苓生地黄右并香附共为细末并鸡末酒醋煳为丸如梧子大每服五六十丸渐加至七八十丸温酒下或米饮下亦得忌煎炒辛辣之物及苋菜白薇丸治妇人无子白薇牡䝉藁本姜黄当归熟地黄川芎人参栢子仁石斛桂心附子五味子防风甘草川牛膝吴茱茰桑寄生川椒禹余粮右为末炼蜜丸如梧桐子大空心酒下三十丸日二服忌生菜葱热麫荞麦蒜猪肉炙葵菜芜荑菘菜海藻粘食臭物孕育备论经云少隂脉动甚者有子厥㫖何哉曰手少隂之经属心足少隂之经属肾心之所主者血肾之所主者精精血合气而成之也然而胞门子户又所以为精血之会其于尺部二脉尤有可验者焉且妇人尺部之脉滑是为血实必主月事不行若其来㫁絶或中絶而不至者此皆无孕惟滑而不絶畧无间㫁于其间此则真胎孕之脉也妇人懐胎脏气拥闭不可多睡不可忧惧劳役不可啖食粘滞辛辣强硬之物又不可妄施针灸所贵时行数步调畅自适使气得其平若酒麺炙热毒熏蒸若感触风邪傅染热气若误服药饵破血动胎若七情内伤快意纵慾则易致漏胎若腹痛方来用力太早若觉则惊动胎转未得若抱持不正奔突后趋若近产多淫触犯禁忌则易致产难既产之后或过用心力或素有痰阻或血虚气逆或虚极乗寒则血晕眩闷之证生矣然而安胎之法有二因母病以致动胎者但疗母病其胎自安或胎气不坚因触动以致母病者则安胎而母自产以胶艾汤芎归汤各半缩砂佐之为良难产之剂前所谓四物汤加吴茱茰入醋夹煎黒神散用乳香煎汤调下皆其要药产后血晕先以旧漆器烧烟㣲向其鼻次则五灵脂末半生半炒入苏合香圆百沸汤调与之或黒神散入麝少许调以紫苏汤或花蘂石散用童子小便温温调剂可也损孕验法妇人面色青手足冷指甲黒而且遍体不仁腰腹痛割其或面青唇青以至舌间黯黒口角沫出则不容以人力胜之大要将产腹痛万勿惊动且须凭物而行直至腰疼子逼育门方可用力盖肾系于腰而胎系于肾故也俗于产下多用理中丸然蜜甘而滞不若但用理中汤俗于小儿初诞多用黄连然差苦伤胃不若但用甘草炙煎绵蘸入口良久迭用恶物自出俗于胎孕已成多服滑胎枳殻散然枳殻㣲寒须以缩砂乌药为佐产后饭食米饮勿用产后盥洗沸汤是常调血以四物逐瘀以黒神人所共知也若夫顺气等剂胎前产后尤当兼施而并用之论王叔和刘元賔别男女法叔和以左手太阳浮大为男右手太隂沉细为女元賔以右手浮大为女左手沉实为男较是二説不无抵牾然即其脉经本㫖而详之又有若异而实同者经曰左手沉实为男右手浮大为女又曰左右手俱浮大者生二女俱沉实者生二男元賔之所主者此也经曰左手尺中浮大者男右手尺中沉细者女又曰尺脉俱浮产二男尺脉俱沉产二女叔和之所主者此也何者沉细之説与沉实之义不同左尺浮大之説与右手浮大者亦异欲知男女之法大抵沉实者可以为男沉细者㫁然为女右手浮大者固知其女左尺浮大者大抵皆男沉细为女沉实为男即所谓诸阳为男诸隂为女者是也左尺浮大为男右手浮大为女即所谓左疾为男右疾为女者是也元賔言其详盖合左右手而别隂阳叔和言其畧特不过脉经论尺脉之义矣尚何有异同之辨哉圣惠云凡脉得太阳为男得太隂为女盖太阳则浮太隂则沉也脉经云尺脉左偏大为男尺脉右偏大为女左右俱大产二子大者大而有力也左右手脉俱疾二子脉来纵横逆而不顺并主夹胎左尺脉带强右尺带弱者为男右尺脉带强左尺带弱者为女胎妇遣面南而行忽从后唿之左回首者为男右回首者为女或于厠所唿之亦同又胎妇其夫左乳有核者生男右乳有核者生女附胎前诸方安胎当归汤疗姙娠五月举动惊愕胎动不安下坠小腹痛引腰脇小便疼痛下血当归阿胶川芎人参枣子艾右细切酒水各三升合煑至三升内胶令烊分二服腹中当安小便当煖也一方有甘草无参枣旋覆花汤疗姙娠六七月间胎不安常处亦名阻病旋覆花厚朴白术枳殻黄芩茯苓半夏芍药生姜右㕮咀每服一两水钟半煎至一钟去滓温服食前忌羊肉饧醋桃李雀肉阿胶散治姙娠胎动腹中痞痛不思饮食白茯苓白术川芎阿胶当归陈皮甘草右㕮咀每服八钱生姜三片枣二枚水一钟半煎至八分食前温服当归散姙娠宜常服之当归川芎白芍药黄芩白术右五味为末酒饮调服方寸匕日二次或用酒煳为丸如梧桐子大每服五十丸茶汤任下空心食前服日三次桑寄生散治胎漏经血妄行淋沥不已当归桑寄生川续㫁川芎白术香附子阿胶人参茯神甘草右㕮咀每服四钱水一钟姜五片煎七分去滓不拘时服半夏茯芩汤治姙娠恶阻恶闻食气胷膈痰逆呕吐旋覆花陈皮桔梗白芍药人参甘草川芎半夏赤茯苓熟苄右㕮咀每服四钱水一钟姜四片煎七分空心热服竹茹汤治姙娠呕吐头痛眩晕橘红人参麦门冬白术甘草厚朴白茯苓右㕮咀每服五钱水一钟姜五片入竹茹一块如弹子大同煎至八分温服不拘时竹叶汤治姙娠心惊胆怯终日烦闷证曰子烦白茯苓防风麦门冬黄芩右㕮咀每服四钱水一钟竹叶五片煎服不拘时羚羊角散治姙娠中风头项强直筋脉挛急言语蹇澁痰涎不利或时发搐不省人事名曰子癎羚羊角川独活酸枣仁五加皮薏苡仁防风当归川芎茯神杏仁木香甘草右㕮咀每服四钱水一钟姜五片煎七分不拘时服防风汤治姙娠中风卒倒心神闷乱口噤不能言四肢强怠防风寄生葛根菊花防已细辛秦芁当归官桂茯神甘草羚羊角右㕮咀每服四钱水一钟半生姜三片煎至八分去滓加竹沥半合温服不拘时全生白术散治姙娠面目虚浮肢体肿如水气名曰子肿白术生姜皮大腹皮陈皮白茯苓皮右为末每服二钱米饮调下不拘时肾着汤治姙娠腰脚肿茯苓白术杏仁甘草右㕮咀每服八钱水二钟煎至一钟去滓通口食前安荣散治姙娠小便澁少遂成淋沥名曰子淋麦门冬通草滑石当归灯心甘草人参细辛右为细末煎麦门冬汤调下不拘时紫苏饮治胎气不和凑上心腹胀满疼痛谓之子悬大腹皮川芎白芍药陈皮紫苏叶当归人参甘草右㕮咀每服四钱水一钟生姜五片葱白七寸煎至七分空心温服独圣散治胎前心腹诸痛胎动不安此药安胎止痛行气故也若非八九箇月不宜多服砂仁右为细末每服一匕热酒或艾汤米饮盐汤皆可调服如觉胎中热即安矣大抵姙妇不可缺此束胎散第八箇月可服炒黄芩白术陈皮茯苓右为末粥丸服逹生散又名束胎散大腹皮人参陈皮紫苏白术芍药归身尾甘草右作一服入青葱五叶黄杨脑十箇此即黄杨树叶稍儿也或加枳殻砂仁以水煎食后服于八九箇月服十数贴甚得力夏月加黄芩冬不必加春加川芎或有别证以意消息于后气虚加参术气实倍香附陈皮血虚倍当归加地黄形实倍紫苏性急加黄连有热加黄芩湿痰加滑石半夏食积加山查食后易饥倍黄杨脑有痰加半夏腹痛加木香桂又方治难产砂仁香附枳殻甘草右为末汤调下以香油蜜小便和匀各半钟调益母草末催生白芷灰百草霜滑石右为末用芎归煎汤调下或姜汁服天麻丸易产天麻右为末不拘多少炼蜜丸如龙眼大临睡时温酒或白汤化一丸能除产后百病催生丹疗产妇生理不顺产育艰难或横或逆大有神効宜天医日合十二月兎脑通明乳香母丁香麝香右以乳麝丁香拌匀入兎脑髓和丸鸡头大隂干油纸宻封固临产服一丸温水送下立产男左女右手中握药出神验风寒热病表虚六合汤若姙娠伤寒中风表虚自汗头痛项强身热恶风脉浮而弱太阳经病宜服四物汤桂枝地骨皮表实六合汤若姙娠伤寒头痛身热无汗脉浮𦂳恶寒太阳经病宜服四物汤麻黄细辛风湿六合汤若姙娠伤寒中风湿之气肢节烦疼脉浮而濇头痛太阳标病也宜服四物汤防风苍术升麻六合汤若姙娠伤寒下后过经不愈温毒发斑如锦文宜服四物汤升麻连翘柴胡六合汤若姙娠伤寒胷满痛而脉弦少阳头昏项强宜服四物汤柴胡黄芩大黄六合汤若姙娠伤寒大便硬小便赤气满而脉沉数阳明太阳本病也急下之宜服四物汤大黄桃仁厚朴六合汤若姙娠伤寒汗下后虚痞胀满者阳明本病也宜服亦治咳嗽喘满四物汤厚朴枳实人参六合汤若姙娠伤寒汗下后咳嗽不止者宜服四物汤人参五味子栀子六合汤若姙娠伤寒汗下后不得眠者宜服四物汤栀子黄芩石膏六合汤若姙娠伤寒身热大渇蒸热而烦脉长而大者宜服四物汤石膏知母茯苓六合汤若姙娠伤寒小便不利太阳本病宜服四物汤茯苓泽㵼琥珀六合汤若姙娠伤寒太阳本病小便赤如血状者宜服四物汤琥珀茯苓胶艾六合汤若姙娠伤寒汗下后血漏不止胎气损者冝服四物汤阿胶艾叶一方加甘草同上一方加干姜甘草黄耆附子六合汤若姙娠伤寒四肢拘急身凉㣲汗腹中痛脉沉而迟少隂病也宜服四物汤附子桂前胡汤治姙娠伤寒头痛壮热肢节烦疼石膏前胡甜竹叶黄芩大青知母栀子右㕮咀每服八钱水一盏半葱白三寸煎至八分去滓温服不拘时外䑓无甜竹叶黄耆解肌汤治姙娠伤风自汗人参黄耆当归川芎甘草芍药右㕮咀每服八钱水二盏煎至八分去滓温服不拘时加苍术生地黄亦可百合散治姙娠风壅咳嗽痰喘满闷百合紫苑茸贝母白芍药前胡赤茯苓桔梗甘草右㕮咀每服四钱水一盏姜五片煎至八分去滓温服不拘时马兠铃散治姙娠胎气壅滞咳嗽喘急马兠铃桔梗人参甘草贝母陈皮大腹皮紫苏桑白皮五味子右㕮咀每服八钱生姜三片水一盏半煎至八分去滓食后温服食公下气汤治姙娠心腹胀满两脇妨闷不下饮食四肢无力羗活赤芍药甘草㯽榔青皮大腹皮陈皮赤茯苓半夏桑白皮官桂紫苏右㕮咀每服八钱生姜五片枣一枚水一盏半煎至八分去滓食前服香桂散下死胎麝香官桂右共和匀用温酒一盏调服湏臾如手推下一字神散治子死腹中胎不下胞破不生此方累有効验鬼臼右研为末以手指捻之如粉极细为度此药不用罗每服三钱用无灰酒一盏同煎至八分通口服立生如神附产后诸方王节斋曰凡妇人产后隂血虚阳无所依而浮散于外故多发热治法用四物汤补隂血而以炙干姜之苦温从治收其浮散使归依于隂然产后脾胃虚多有过服饮食伤滞而发热者悮作血虚则不効矣但遇产后发热者湏审问服何饮食有无伤积胷膈饱闷嗳气恶食泄㵼等证只作伤食治之若发热而饮食自调者方用补血证法产后无得令虚当大补气血为先虽有杂证以末治之一切病多是血虚皆不可发表产后中风切不可作风治必大补气血为主然后治痰当以左右手之脉分其血气多少而治产后中风口眼㖞斜切不可服小续命汤产后水肿必用大补气血为主少佐苍术茯苓使水自利产后大发热必用干姜轻者用茯苓淡渗其热一应寒苦并发表之药皆不可用产后发热恶寒皆属血虚左手脉不足补血药多于补气药恶寒发热腹痛者当去恶血腹满者不是产后发热乳汁不通及膨者无子当消用麦蘖二两炒研细末清汤调下作四服有子者用木通通草猪蹄煎服凡产后有病先固正气前条云产后大热必用干姜或曰用姜者何也曰此热非有余之热乃隂虚生内热耳故以补隂药大剂服之且干姜能入肺和肺气入肝分引血药生血然不可独用必与补隂药同用此造化自然之妙非天下之至神孰能与于此乎产后脉洪数产前脉细小澁弱多死懐孕者脉主洪数已产而洪数不叚者多主死一方产后补虚人参白术茯苓归身尾陈皮川芎甘草有热加黄芩生姜三片水煎服产后消血块方滑石没药血竭右为末醋煳丸如恶露不下以皮汤下瓦壠子能消血块又方治产后泄㵼黄芩白术川芎茯苓干姜滑石陈皮炒芍药甘草右㕮咀水煎服又方治产后恶露不尽小腹作痛五灵脂香附一方加蛤粉右为末醋煳丸甚者入桃仁不去尖用参术膏治产后胞损成淋沥证人参白术桃仁陈皮茯苓黄耆甘草右㕮咀水煎猪羊胞后入药作一服夺命丹治产后血入衣中胀满冲心久而不下或去血过多肺气喘促谓之孤阳絶隂亦难治之证宜急取鞋底炙热小腹上下熨之次进此药附子牡丹皮干漆右为末用酸醋一升大黄末一两同熬成膏和药丸如梧桐子大每服五十丸温酒送下花蘂石散治产后胎衣不下极有神效返魂丹治生产一十六证一名益母丸野天麻木香赤芍药当归右同为末炼蜜丸如弹子大每服一丸随饮子下子死腹中冷痛小便流出腹胀四肢冷爪甲青黒童便酒和匀煎沸化下产后恶血不尽脐腹刺痛童便和酒化下产时面垢颜赤胎衣不下败血自下如带或横生不顺心闷欲死童便酒薄荷自然汁和匀化下盐酒亦可产后三四日起卧不得眼暗生花口干烦燥心乱见鬼狂言不省人事童便酒薄荷汁下产后烦渇呵欠不思饮食手足麻疼温米饮下产后浮肿气喘小便澁咳嗽恶心口吐酸水脇痛要痛无力酒下产后寒热如疟脐肠作痛米汤下桂枝汤亦可产后中风牙闗𦂳急半身不遂失音不语童便和酒下产后大便秘心烦口渇童便酒化下薄荷自然汁亦可产后痢疾月未满食冷物与血相击或有积枣汤化下产后身体百节疼痛温米饮下产后崩中盖是伤酸物状如鸡肝嵴背闷倦糯米秦芁汤下桂枝汤下亦可产后食热麫壅结成块四肢无力睡后汗出不止月水不调久成骨蒸劳童便和酒下产后呕逆虚胀酒下产后鼻衂口干舌黒童便酒下产后赤白带下秦芁同糯米煎汤下黒神散治妇人产后恶露不尽胎衣不下血气攻心眩晕等证黒豆熟地黄当归肉桂干姜甘草芍药蒲黄济生方除蒲黄加附子右为末每服二钱热酒调下清魂散治产后血晕昏不知人更宜先取干漆或漆器烧烟鼻中薫之频置醋炭房内次进此药泽兰叶人参荆芥穗甘草川芎右为末每服二钱热汤温酒各半盏调匀灌下愈风散疗产后中风不省人事口噤牙𦂳手足瘈瘲如角弓状口吐涎沫亦治血晕四肢强直或筑心眼倒吐㵼欲死荆芥穗当归身尾右为末每服三钱豆淋酒调下用童子小便亦可其効如神口噤者斡开灌之或吹鼻中皆効一方用蜜丸或麫煳丸如梧子大每服五十丸空心米汤下人参汤治产后诸虚不足发热盗汗人参归身右等分为末猪腰子一只去膜切作片子以水三升糯米半合葱二茎煮米熟取清汁一盏入药二钱煎至八分不拘时服黄龙汤治妇人寒热头痛嘿嘿不欲食脇下痛呕逆痰气及产后伤风热入胞室寒热如疟并经水适来适㫁病后劳后余热不解柴胡黄芩人参甘草右作一服用水二盏煎至一盏去滓温服不拘时服汉防己散治产后风虚气壅上攻头面浮肿汉防己猪苓枳殻桑白皮商陆甘草右㕮咀每服八钱水一盏半生姜三片煎至八分去滓温服无时一方空心服参苏饮治妇人产后血入于肺面赤发肿欲死者人参苏木右用水二碗煮取一碗去滓调人参末随时加减服玉露散治产后乳脉不行身体壮热疼痛头目昏痛大便澁滞悉能治之凉膈压热下乳人参白茯苓甘草桔梗川芎白芷当归芍药右㕮咀每服四钱水一钟半煎至七分去滓温服食后如头热甚大便秘加大黄二钱半涌泉散治因气乳汁少瞿麦穗麦门冬王不留行𦂳龙骨川山甲右为细末每服一钱热酒调下先食猪蹄羮后服药以木梳左右乳上梳三十余下日三服猪蹄汤治妳妇气少力衰脉澁不行絶乳汁猪蹄通草右将猪蹄净洗依食法事治次用水一斗同通草浸煮得四五升取汁饮之歌曰妇人吹乳意如何皂角烧灰蛤粉和热酒一盃调八字湏㬰揉散笑呵呵理中汤苏合香圆四物汤论崩中带下下部出血不止谓之崩中秽液常流谓之带下崩中失血多因冲任虚损荣道受伤得之冷带杂下多因下焦不固内挟风冷得之是固然尔然崩中者投以当归川芎香附诸黒药之属血暂止而终不止带下者投以熟艾余粮母蛎海螵蛸之类带暂歇而终不歇其故何哉经曰卫气者所以温分肉充皮肤肥腠理司开阖卫气若虚则分肉不温皮肤不充腠理不肥而开阖失其司耳况胃为血海水液会焉胃者中央之土又所以主肌肉而约血水也卫气与胃气俱虚则肌弱而肤空血之与水不能约制是以㳙㳙漏巵休作无时而不暂停矣然则封之止之其可不加意于固卫厚脾之剂乎此桂枝附子汤以之固卫而人参白术茯苓草果丁香木香以之厚脾二者俱不可阙也虽然酒家嗜好炙煿亦有恊热而下血者此则黄连圆辈所不可无肺经脉㣲亦主带下此则草果白术虽可燥水亦湏以阿胶佐之若夫带之为患出于风冷停宿官桂干姜细辛白芷先与散其寒邪然后为之封固所贵择之精而用之审云一应妇人大小产及诸下血新瘥未得经久遽触房事皆作崩中漏下二带之疾又有月事久闭才得一通下部为风邪所抟致使败瘀出而未尽亦作崩中漏下黄水或粉红渗漏无时其崩中下血不止者震灵丹三粒陈米并香附煎汤食前送下又方人参白术炮干姜炒甘草制半夏缩砂香附木香等分姜枣煎服又方圆白半夏剉碎以姜汁和面揑饼包褁炙令香熟去面取半夏末之糯米稀煳圆麻子大每服伍十圆芎归汤沉香降气汤各半食空送下此皆止血之圣药附诸方胶艾汤治劳伤血气冲任虚损月水过多淋沥不㫁及姙娠调摄失宜胎气不安或因损动漏血伤胎并宜服之阿胶芎䓖甘草当归艾叶熟干地黄白芍药右㕮咀每服三钱水一盏酒半钟煎八分热服当归芍药汤治妇人经脉漏下不止其色鲜红饮食减黄耆橘皮熟地黄苍术白术当归白芍药炙甘草柴胡生地黄右㕮咀煎服空心食前柴胡调经汤治经水不止鲜红项筋急脑痛嵴骨强痛不思饮食羗活苍术独活藁本升麻柴胡干葛当归甘草红花右㕮咀水煎去滓空心稍热服取㣲汗立止艾煎圆治崩伤淋沥不已小腹满痛常服益荣调经吴茱茰当归熟地黄白芍药石菖蒲川芎人参熟艾右为末酒煳为丸如梧桐子大每服五十丸酒饮任下鹿茸丸治冲任虚损以致经候过多又为风冷所乗尺脉㣲细甚者可灸闗元百壮鹿茸赤石脂禹余粮艾叶栢叶附子熟地黄当归续㫁右为末酒煳为丸如梧桐子大每服五十丸空心温酒下凉血地黄汤治妇人血崩是肾水真隂不能镇守包络相火故血走而崩也生地当归黄连黄栢知母藁本川芎升麻柴胡羗活防风黄芩甘草细辛荆芥蔓荆子红花右㕮咀水煎通口服食前一方治妇人血崩不止槐花棕毛灰右为末水一钟盐少许煎七分去滓温服一方用棕白矾煅为末酒调二钱服带下方暖宫妙丸治妇人赤白带下艾叶龙骨当归川芎牡蛎白芍药牡丹皮茯苓赤石脂熟地黄右为末面煳为丸梧桐子大服五十丸空心艾醋汤下白芷散治妇人赤白带下白芷海螵蛸胎发右为末空心酒调服二钱当归煎治妇人赤白带下腹内疼痛不欲饮食日渐羸瘦当归赤芍药牡蛎熟地阿胶白芍药续㫁地榆右为末醋煳丸如梧桐子大每服五十丸空心米饮下一方治白带因七情所伤而脉数者黄连匾栢黄栢香附白芍药白术椿根皮白芷右为末粥煳丸梧子大每服五十丸食前米饮下伏龙肝散治妇人五色带下伏龙肝麦门冬赤石脂甘草肉桂川芎艾叶熟地黄干姜当归头右㕮咀水枣煎服或作末子米饮调下一方治妇人有孕白带苍术白芷黄连黄芩白芍药山茱椿根皮黄栢右为末煳丸空心温酒下一方治白带兼风痛半夏茯苓川芎陈皮甘草苍术黄栢南星牛膝右㕮咀水姜煎服一方治妇人白带龟板枳子黄栢白芍药香附干姜山茱茰苦参椿根皮贝母右为末酒煳丸梧子大每服五十丸空心米饮下一方治白带或时腹痛龟板黄栢干姜枳子右为末酒煳丸梧子大每服七十丸日服二次桂枝附子汤黄连丸芎归汤沉香降气汤血血论人具此隂阳即有此血气气阳也血隂也男以阳为主则阳胜乎隂女以隂为主则隂胜乎阳气血之为病男女则同耳人皆知百病生于气又孰知血为百病之胎乎血犹水也水行乎地中百川理则无壅遏之患人之血脉一或凝滞于经络肠胃之间百病由此而根矣乍寒乍热发黄发斑讝妄惊狂烦闷呕恶痴痰自汗閧热虚劳尿淋漏崩吐衂咳唾以至眩运厥冷昏遗迷忘块痛瘀疼起止遗溺凡此数证非血而何经所谓先去其血然后调之良有以也夫血得寒则闭澁得热则宣流荣气虚竭风冷交侵固易为虚劳月闭之证其若出血等类大抵多因蓄热致之荣道一开解血亦为之不禁矣川芎当归血中上药也出血诸证每每以胃药收功盖心主血肝藏血胃者又所以生其血而能使真气归元故其血自止经又云乎血随气行气逆则血逆于此尤当加意血疾证治血崩芎归汤加南木香下震灵丹血崩带下胶艾汤以海螵蛸炙黄刮碎和入同煎吞产宝固经圆并局方泽兰丸血气虚损腰腹疼痛当归建中汤加南木香若自汗则去木香加人参白术嗽血咯血局方大阿胶圆加木香末少许畧煎食后服肺热嗽血金沸草散加桑白皮天门冬去心同煎乗热调大阿胶圆服霍乱吐㵼㵼血不止正料治中汤大便下血芎归汤加炒槐花口舌出血槐花日干为末傅之血遇热则宣流故止血多用凉药然亦有气虚挟寒隂阳不相为守荣气虚散血亦错行所谓阳虚隂必走是尔外证必有虚冷之状法当温中使血自归于经络可用理中汤加南木香或局方七气汤加川芎或甘草干姜汤其效甚着又有饮食伤胃或胃虚不能𫝊化其气逆上亦令吐衂木香理中汤甘草干姜汤通用五丹圆治虚极而壅气不归元衂血喘嗽痰作来复丹黒钖丹震灵丹金液丹各一贴飬正丹二贴右件别研细末米煳圆桐子大每服三十圆空心生料理中汤加木香送下或沸汤调苏合香圆下出血诸证每以胃药收功用木香理中汤或参苓白术散二分枳殻散一分夹和米汤乗热调下或真方四君子汤夹和小乌沉汤米汤调下已上并用姜枣畧煎亦得右药不惟飬胃盖以调气辈与之并行若夫桔梗枳殻汤夹和二陈汤姜枣同煎入苏合香圆少许佐之又调气之上药也苏没沉麝丸治诸血诸气痛不可忍血竭没药沉香辰砂木香麝香右生为末磁器熬生甘草膏丸如皂子大每一丸姜盐汤嚼下产后血痛气痛并主之亦治脾痛桂香丸治月事不调心腹刺痛寒热间作当归须川芎赤芍药牡丹皮南木香细辛辣桂延胡索乳香没药右煮米醋将乳香没药为膏余药末之揉和为丸桐子大每服七十丸续㫁煎汤送下有热多加生槐花煎汤调荣汤治瘀血不消脐腹引腰背俱痛川芎当归芍药生干地黄三稜莪术白芷延胡索蒲黄香附子泽兰细辛川白姜厚朴桃仁辣桂半夏甘草右剉散每服三钱姜枣煎食服缩砂汤治胎动腹脇腰痛或忍痛失气胎又不动或血水间下缩砂桑寄生当归川芎艾叶阿胶南木香甘草右剉散每服三钱姜五片枣两枚煎服下血水者更以真料理中汤加缩砂佐之交济散治血结作痛生地黄生姜右末每服二钱温酒调下或男女血热心烦或产后伤风则以荆芥煎汤调下小柴胡汤男女诸热出血血热藴隆柴胡黄芩人参甘草半夏右剉散每服三钱姜五片枣二箇乌梅一箇煎服桃仁承气汤治男女下焦蓄血小腹急痛内外有热大便秘结大黄桂枝甘草桃仁芒硝右剉散分作三服每煎至临熟入芒硝半钱再煎沸温服以通利为度甘草干姜汤男女诸虚出血胃寒不能引气归元无以收约其血甘草川白姜右剉散每服三钱食前煎服加减四物汤治血气不足肢体乏力或瘀血腹痛或下血过多当归川芎白芍药干姜南木香甘草右剉散每服三钱食前煎服若腹不痛则无瘀血更加人参又能益血半夏丸治吐血下血崩中带下喘急痰呕中满虚肿亦消宿瘀百病通用圆白半夏右末米煳丸菉豆大日干每三四十圆温熟水下黑散子诸窍出血并主之隔年莲蓬败棕䕡头发右为末每服二钱煎南木香汤调下或只用棕䕡烧灰米汤调下亦可茅苏汤治吐血衂血茅花紫苏茎叶右散新汲水一椀煎七分乗热调生蒲黄二钱旋服仍以大蒜两颗煨熟搥扁贴傅两脚心少顷自觉胷中有蒜气其血立止若下部出血可以煨蒜傅两掌心豆苏汤治上焦有热咯血瘀血烦闷燥渇黑豆紫苏茎叶乌梅右水大椀同煎临熟入姜汁三大匙食后旋服阿胶散治肺破嗽血唾血人参茯苓生干地黄天门冬北五味子阿胶白及右白及别为末余药剉散每服三钱水大盏入蜜二大匙秫米百粒姜五片同煎临熟入白及少许食后服地黄煎治肺损吐血嗽血生地黄鹿角胶右为末拌和每服三钱童子小便一盏煖热入姜汁少许调下无鹿胶则以透明阿胶炒酥代用薏苡汤治肺痈唾吐脓血薏苡黑豆乌梅右水二盏煎一盏入透明阿胶生蒲黄各一钱再煎沸食后服艾姜汤治大便下脓血艾叶黒豆右新水一大盏煎六分入生姜汁三大匙稍热服又方黄连南木香右剉细慢火煎食前服蒜连丸治诸血妄行黄连独头蒜右入米醋些子捣和为圆桐子大日干每三四十圆陈米饮下人参汤治吐血咯血新罗人参慢火煎服又方人参川芎茯苓半夏甘草右剉每服三钱姜五片煎服萝卜饮治诸热吐血衂血生萝卜取汁半盏入白盐少许服之立效如无生萝卜只用萝卜子一分㣲炒紫苏茎叶半分剉散用煎亦效血余散治吐血衂血头发烧存性右研细每服二钱米汤调下衂者更以少许吹入鼻小便出血则小肠气秘气秘则小便难其痛者谓之淋不痛者谓之尿血头发烧存性为末新汲水调下妙又方车前子但晒干为末每二钱以车前子叶煎汤调下又方海金砂为细末新汲水调下五淋散夹五苓散竹园尿门冬草灯心葱头煎汤调下法制香附方治诸下血大香附右为末每二钱米汤调下治冷带用炒艾叶煎汤调下又方净香附酒醋各半煮透焙右为末黄秫米煳圆桐子大每四五十丸米汤下又方治血下带下香附艾叶右为末秫米煳圆桐子大每五六十丸艾醋汤或醋汤下烧盐酒治血闭腹痛产后瘀血腹痛新布数重包褁白盐一合炭火烧存性右研细末温酒调下新布即青麻也能逐瘀血桂枝酒治打扑伤坠瘀血溷闷身体疼痛辣桂右为末每二钱温酒调下或用辣桂一分大黄当归各半分每三钱生姜紫苏煎服取下黒物即安或未有药仓卒且服米醋一小盏亦散瘀血朱砂丸治打扑惊忤血入心窍不能语言朱砂为细末右以䧺猪心生血和圆麻子大日干每服七圆石菖蒲煎汤下枣汤亦可咯血方天门冬青黛生蒲黄川姜黄油发灰右末炼蜜丸桐子大每五十丸入松阳柿中湿纸包煨香候冷桑白皮煎汤临卧嚼下柿能恋肺咯血属肺呕血属脾九窍出血方荆芥酒煎通口服又方暴惊风九窍血其脉虚者灵砂百粒分三次人参煎汤下又方治伤寒呕血继而齿缝皆流血不止开口川椒四十九粒右用法醋大盏同煎临熟入白矾少许漱口含在口中少顷吐出再啜漱而含和剂芎归汤治诸血作痛血晕沉迷血澁难产一切出血过多川芎当归右为粗散每服三钱水盏半取一盏稍热服不拘时加缩砂治胎动腹痛漏血又名芎䓖汤胶艾汤治劳伤血气月水过多淋沥漏下连日不㫁脐腹疼痛经血淋沥不㫁熟干地黄白芍药当归艾叶阿胶芎䓖甘草右为粗末每服三钱水一盏酒六分煎至八分去滓热服空心食前日三服病甚者连夜併服产宝固经丸赤石脂艾叶补骨脂木贼附子右末陈米饮和丸梧桐子大每服五十丸食前温酒送下泽兰丸治气血不调肢体瘦弱熟干地黄泽兰人参黄耆牛膝赤石脂白茯苓木香萆薢附子续㫁干姜肉桂芎䓖白术当归甘草右为末炼蜜丸如梧桐子大每服三十圆温米饮下空心食前产一百日内每日常服壮气益血当归建中汤治妇人一切血气虚损和剂大阿胶丸理中汤治胷脇逆冷心腹㽲痛和剂来复丹配类隂阳扶虚补损治心腹冷痛小儿慢惊风或吐利不止变成虚风搐搦者非风也胃气欲絶故也用五粒研碎米饮送下老人伏暑迷闷紫苏汤下妇人产后血逆上抢闷絶并恶露下上及赤白带下并用醋汤下常服和隂阳益精神散肾隂湿止腹脇冷疼应诸疾不辨隂阳证并宜服之震灵丹和剂黒钖丹升降隂阳暖脾补肾气冲胷腹膨胀刺痛和剂金液丹固其气治衂血飬正丹治妇人血气带下腹痛助阳接真升降隂阳小乌沉汤调中快气治心腹刺痛乌药香附子甘草右为细末每服一钱盐少许沸汤㸃不拘时参苓白术散附诸血诸血方论内经曰大怒则形气絶而血菀于上又曰怒则气逆甚则吐血又曰阳明厥逆喘咳身热善惊衂吐血又曰湿淫汗出为鼽衂又曰脾移热于肝则为惊衂胞移热于膀胱则癃而溺血又曰结隂者便血一升冄结二升三结三升刘宗厚曰经云荣者水谷之精也和调五脏洒陈于六腑乃能入于脉也源源而来生化于脾总统于心藏受于肝宣布于肺施泄于肾灌溉一身目得之而能视耳得之而能聴手得之而能摄掌得之而能握足得之而能步脏得之而能液腑得之而能气是以出入升降濡润宣通者由此使然也注之于脉少则濇充则实常以饮食日滋故能阳生隂长取汁变化而赤为血也生化旺则诸经恃此而长飬衰耗竭则百脉由此而空虚可不知谨飬哉故经曰一息不运则机缄穷一毫不续则穹壤判若夫失于调䕶者或暴喜伤心暴怒伤肝劳役太过饮酒坠堕积热三焦以致隂火沸腾血从火起故错经妄行而出诸窍是以从肺而上溢于鼻者曰衂血从胃而上溢于口者曰呕血咯血嗂血者出于肾也咳血嗽血出者出于肺也痰中带血丝而出者或从肾或从肺来也又有血从毛孔出者曰肌衂血从齿出者曰牙宣其血出于小便来者曰溺血曰血淋出于大便者曰肠风痔血粪前来者曰近血粪后来者曰逺血流结于肠胃之间而成积者曰血瘕血蔑大抵血从下流者为顺易治血从上溢者为逆难治丹溪曰口鼻出血皆是阳盛隂虚有升无降血随气上而出上窍法当补隂抑阳气降则血归经矣夫治血必血属之药欲求血药其四物之谓乎河间谓随证辅佐谓之大合汤者详言之矣余故陈其气味专司之要不可不察如川芎血中气药也通肝经性味辛散能行血滞于气也地黄血中血药也通肾经性味甘寒能生真隂之虚也当归分三治血中主药也通肝经性味辛温全用能活血各归其经也芍药隂分药也通脾经性味酸寒能和血治虚腹痛也若求隂药之属必于此而取则焉脾胃论有云若善治者随证损益摘其一二味之所宜为主治可也此特论血病而求其血药之属者也若气虚血弱又当从长沙血虚以人参补之阳旺则生隂血也若四物者独能主血分受伤为气不虚也辅佐之属若桃仁红花苏木血竭牡丹皮者血滞所宜蒲黄阿胶地榆百草霜棕榈灰者血崩所宜乳香没药五灵脂凌霄花者血痛所宜肉苁蓉琐阳牛膝枸把子益母草夏枯草败龟板者血虚所宜乳酪血液之物血燥所宜干姜桂者血寒所宜生地苦参血热所宜特取其证治大畧耳夫人生之血赖气升降气升则升气降则降气逆则逆气和则和气浊则乱如此失血岂不皆由气浊遇热妄行之所致也大抵治血莫先清气气清则血和气浊则血乱斯言信矣大凡失血当先辨其血出何经当用此经清气之药然后凉血审其虚实调治之东垣云伤寒家衂血者仲景言不可发汗盖为脉㣲也若浮𦂳者麻黄汤浮缓者桂枝汤脉已㣲者二药俱不可用宜黄芩芍药汤主之经曰诸见血身热脉大者难治是火邪胜也身凉脉静者易治是正气复也故脉诀云鼻衂吐血沉细宜忽然脉大即倾危此之谓也犀角地黄汤治伤寒汗下不解郁于经络随气涌泄为衂血或沟道闭塞流入胃腹吐出清血如鼻衂吐血不尽余血停留致靣色痿黄大便黒者更宜服之木香理中汤甘草干姜汤治男妇饮食伤胃虚寒呕吐衂血小柴胡汤茅苏汤人参汤萝葡汤血余散治诸呕吐血三黄补血汤治初见血及血多宜服熟地生地当归川芎柴胡黄耆牡丹皮升麻芍药右以水煎服血不止可加桃仁五分酒大黄斟酌虚实用之内却去柴胡升麻人参饮子治脾胃虚弱气促气弱精神短少衂血吐血人参黄耆五味子白芍药甘草当归身麦门冬右件为粗散分作二服每服水一盏八分煎至一盏去滓稍热服麦门冬饮子治脾胃虚弱气促气弱精神短少衂血吐血归脾汤治思虑伤脾不能统摄心血以致反行或吐血下血是斋白术散治积热吐血咳血若因饮食过度负重有伤脾胃而吐血者最宜服之惟忌食热面煎一切发风之物白术人参白茯苓黄耆山药百合甘草柴胡前胡右㕮咀每服三钱水一钟姜三片枣一枚煎六分温服黄连解毒汤三黄丸治积热吐血咽膈不利龙脑鸡苏丸治膈热咳嗽或吐血衂血茯苓补心汤治心虚为邪气所伤吐血四生圆治吐血衂血阳盛于隂血热妄行生荷叶生艾叶生栢叶生地黄右研烂丸如鸡子大每服一丸水三钟煎至一钟泸过温服藕汁散治吐衂不止生藕汁生地黄汁大蓟汁生蜜右件药汁调和令匀每服一小钟不拘时候双荷散治卒暴吐血藕节荷叶顶右同蜜擂细水二钟煎八分去滓温服或研末蜜调下枇杷叶散治暑毒攻心呕吐鲜血侧栢散治内损吐血下血因酒太过劳伤于内血气妄行其血如涌泉口鼻皆流湏臾不救服此即安又治男子妇人九窍出血人参荆芥穗侧栢叶右为末每服三钱入飞罗面三钱拌和汲水调粘相似啜服一方治饮酒过多藴热胸膈以致吐血衂血葛花黄连右为末以大黄末熬膏子丸如梧桐子大每服一百丸温汤下或煎服亦可衂血丹溪云凉血行血为主大抵与吐血同犀角地黄汤入鬰金黄芩升麻煎服金液丹固真气治衂血生地黄散治鬰热衂血或咯吐血皆治之枸把柴胡黄连地骨白芍甘草天门冬黄芩黄耆生地熟地右㕮咀水煎服若下血加地榆茜根散黄芩芍药汤治鼻衂不止鼻通于脑血上溢于脑所以从鼻而出凡鼻衂并以茅花调止衂散时进折二泔仍令以麻油滴于鼻或以萝卜汁滴入亦可又茅花白芍药对半尤好外迎法以井花水湿纸顶上贴之左鼻衂以线扎左手中指右出扎右手中指俱出两手俱扎或炒黒蒲黄吹鼻中或龙骨末亦可止衂散黄耆赤茯苓白芍药当归生芐阿胶右为末每服二钱食黄耆汤调下麦门冬饮治鼻衂川芎三黄散治实热衂血清肺饮治衂血吐血久不愈者五味子麦门冬当归身人参生地黄黄耆右㕮咀作一服水二钟煎至一钟去滓食后温服用三稜针气街出血立愈一方治鼻䘐不止用茅花塞鼻中外用茅花浓煎汤服咯唾血咯唾血者由于肾也又有瘀血内积肺气壅遏不能下降用天门冬麦门冬知母贝母桔梗黄栢熟地黄逺志百部或加干姜丹溪云痰带血丝出者用姜汁青黛童便竹沥入血药中用如四物汤加地黄膏牛膝膏之类主之阿胶圆治肺破嗽血唾血一方治痰中见血牡丹皮白术当归芍药桃仁贝母山栀黄芩桔梗甘草青皮右以水煎服又方治痰中血牡丹皮白术贝母芍药桑白皮桃仁甘草山栀右以水煎服又方治痰中血橘红五味甘草人参半夏茯苓白术枳殻桑白皮黄芩右以水一钟姜三片煎服或加青黛二钱鸡苏散治劳伤肺经唾内有血咽喉不利鸡苏叶黄耆生地黄阿胶贝母白茅根麦门冬桔梗甘草右㕮咀每服四钱水一钟姜三片煎七分温服黄连阿胶丸治劳嗽血唾血咳嗽血丹溪云火升痰盛身热多是血虚用青黛瓜蒌仁诃子贝母海石山栀子为末蜜同姜汁丸噙化嗽盛者加杏仁后以八物汤加减调理痰盛者更加痰药主之大阿胶丸治嗽血咯血金沸草散治肺热嗽血茯苓补心汤治心气虚耗不能藏血以致面色黄瘁五心烦热咳嗽唾血及妇人懐姙恶阻呕吐亦宜治之人参芎归汤治虚劳少血津液内耗心火自炎燥热乗肺咳嗽咯血及血不荣肌动輙毛寒咳嗽鸡苏圆治虚热昏冒倦怠下虚上壅嗽血衂血黄耆防风荆芥鸡苏叶桔梗川芎甘草菊花生地黄片脑右为末炼蜜丸如弹子大每服一丸用麦门冬去心煎汤送下牙宣血戴氏曰牙宣有二证有风壅牙宣有肾虚牙宣风壅宣消风散擦之仍服肾虚牙宣以肾主骨牙者骨之余虚而上炎故宣服凉剂而愈甚者此属肾经下虚上盛宜盐汤下安肾丸间黒钖丹仍用姜盐炒香附黒色为末揩擦其妙不可言也消风散安肾丸黒钖丹肌衂巢氏曰肝藏血心之液为汗言肝心俱伤于邪故血从肤腠而出也名曰肌衂一方治肌衂用男胎发烧灰盦之立效溺血巢氏云心主于血与小肠合若心家有热结于小肠故小便血也血虚者四物汤加牛膝膏实者当归承气汤下之琥珀散治尿血増味𨗳赤散治血淋尿血瞿麦汤姜蜜汤五苓散并治小便尿血小蓟饮子治下焦结热血淋尿血生芐小蓟滑石通草淡竹叶蒲黄藕节当归栀子甘草右用水煎空心服当归承气汤当归厚朴枳实大黄芒硝右剉水煎便血大便下血者皆由五脏伤损所为脏气既伤则风邪易入积热在内而大便下血治宜四物汤加炒山栀升麻秦芁阿胶虚者加干姜温散之法制香附方治诸下血黄连香薷饮治伏暑纯下鲜血败毒散治风热流入大肠经下血不止胃风汤治风湿乗虚入于肠胃或下瘀血当归和血散治肠癖下血湿毒下血槐花青皮当归身升麻荆芥穗熟地黄白术川芎右为末每服二三钱清米饮调下一方治中毒下血用猬皮烧存性研细每服二钱水调下日进三服肠风下血方别有肠风门类故不载矣拾遗腋气方明白矾黄丹入麝少许末之傅又方白矾研飞过临卧以纸衬棹上伸手托壁柱以矾擦腋下令热痛即换衣着旧衣用灰汁洗又方好緑矾半生半煅为细末入少轻粉研细每半钱匕浴后以生姜汁调擦候十分热痛即止又方治腋下遗臭不可向迩大蜘蛛一箇以黄泥入少赤石脂并盐杵为窠子纳褁蜘蛛烧令通红候冷取蜘蛛研细入轻粉一字米醋调膏临卧浴净傅之腋下来早㵼黒汁恶物为効埋之僻处又方夜明砂为末用豉汁调傅跌破出血方乌贼鱼骨细末傅亦治汤火伤烂头破伤风方大南星末水调涂四围水出为効失欠颊骨差方恣酒令醉通闗散入鼻嚏即止脚筋冷缩顽痺方大川椒辣桂川白姜华隂细辛右为末酒麫煳圆桐子大每七十圆食前温酒下附诸杂方体气方田螺散治体气用大田螺一枚水中飬之俟靥开以巴豆一粒去殻将针挑巴豆放在内取去拭干仰蝢盏内夏月一宿冬月五七宿自然成水取搽腋下絶根一方先用臙脂搽腋下其出狐臭之处黄色就将前説巴豆田螺去靥掩于狐臭之上绢帛勒𦂳其狐臭从大便出则絶根矣一方用熟蒸饼一箇擘开作两邉掺蜜陀僧细末一钱急夹在腋下畧睡少时候冷热之除根附倒仓法倒仓法治瘫劳蛊癞等证推陈致新扶虚补损可吐可下用黄色肥牯牛腿精肉二十斤或十五斤顺取长流急水于大锅内煮候水干少冄添汤不可用冷水以肉烂成粥为度泸去滓用肉汤再熬如琥珀色隔宿不喫晩饭大便秘者隔宿进神芎丸不秘者不用五更于宻室不通风处温服一钟伺膈间药行又续续服至七八钟病人不欲服强再与之必身体皮毛皆痛方见吐下寒月则重汤温之病在上欲吐多者须𦂳服又不可太𦂳恐其不纳病在下欲利多者须踈服又不可太踈恐其不逹临时消息大抵先见下方可使吐须极吐下伺其上下积俱出尽在大便中见如胡桃肉状无臭气则止吐利后或渇不得与汤其小便必长取以饮病者名曰轮回酒与一二椀非惟可以止渇抑亦可以涤盪余垢睡一二日觉饥甚乃与粥淡食之待三日后始与少菜羮自飬半月觉精神涣发形体轻健沉痾悉安矣大概中间饮至七八钟时药力经涉经络骨节捜逐宿垢正邪宁不牴牾悉有急闷似痛非痛自然恶况此皆好消息邪不能胜正将就擒耳尤须宁耐忍受又于欲吐未吐欲泄未泄交作皆有恼聒意思皆须欢喜乐受一以静处之此等有大半日景象不先説知使方寸了然鲜有不张皇者矣未行此法前一月不可近妇人已行此法半年不可近妇人五年不可喫牛肉性急好淫不守禁忌者皆不可行此法倒仓全在初起三钟慢饮最𦂳要能行经隧中去丹溪曰肠胃为市以其无物不有而谷为最多故曰仓仓积谷之室也倒者倾去积垢而涤濯使之洁净也经曰胃为受盛之官故五味入口即入于胃留毒不散积聚既久致伤冲和诸病生焉今用黄牯牛肉其义至矣夫牛坤土也黄土之色也以顺为徳而効法乎健以为功者牡之用也肉者胃之药也熟而为液无形之物也横散入肉络由肠胃而渗透肌肤毛窍爪甲无不入也积聚乆则形质成依附肠胃回薄曲折处以为栖泊之窠臼阻碍津液气血重蒸燔灼成病自非剖肠刮骨之神妙孰能去之又岂合勺铢两之丸散所能窥犯其籓墻户牖乎夫牛肉全重厚和顺之性润枯泽藁岂有损也其方出于西域之异人人于中年后行一二次亦却疾飬夀之一助也附取吐方独圣散治中风痰迷心窍癫狂烦乱人事昏沉痰涎壅盛及治五癎心风等证瓜蒂右为细末每服一钱以虀汁调下四灵散治证同前瓜蒂人参芦赤小豆甘草右为细末每服一二钱或少至半钱量情与之食后虀汁调下四𤣥散治证同前緑矾赤小豆猪牙皂角明矾葱管藜芦右为细末每服半钱或一二钱浆水调下如牙闗𦂳闭斡开灌之鱼骨鲠方鱼骨鲠用砂糖白炭皮末紫苏叶滑石末和丸含口中津液嚥下骨白随下一方治鱼刺骨鲠在喉内用山查树独根向下者与玉簮花根同捣取自然汁用匙或竹筒盛汁送入口内不可着牙着牙皆化累验附自缢法凡自缢高悬者徐徐抱住解绳不得截㫁上下安被卧之以一人用脚踏其两肩手挽其发常令弦急勿使缓纵一人以手按据胸上数摩动之一人摩捋臂胫屈伸之若已强直但渐屈之并按其腹如此一时顷虽得气从口出唿吸眼开仍引按不住须臾以少桂汤及粥清灌令喉润渐渐能嚥乃止更令两人以管吹其两耳此法最好无不活者自旦至暮虽冷亦可救自暮至旦隂气盛为难救尔附救冻死法凡四肢直口噤只有㣲气者用大釡炒灰煖以囊盛熨心上冷即换之目开气出然后以粥清稍稍进之若不先温其心便将火炙则冷气与火争必死孙真人救落水法急解去死人衣带艾灸脐中即活一方治风狗咬用小儿胎发炒新香附子野菊花研细酒调服尽醉仁斋直指卷二十六仁斋直指钦定四库全书仁斋伤寒类书卷一宋杨士瀛撰明朱崇正附遗活人证治赋论风寒暑湿温热诸种脉证治法风缓寒𦂳太阳病自汗脉浮缓为伤风用桂枝汤无汗脉浮𦂳为伤寒用麻黄汤伤风证见寒脉伤寒证见风脉则二药兼用张氏云凡服桂枝汤而吐者其后必吐脓血诸可汗证服麻黄汤之后发烦目䁚者必衂血衂乃解寻常感冐不换金正气散加川芎燥实内热者人参败毒散与之世俗多以五积散为常用之剂然其用药温燥但可施之寒湿其他证候服之误人暑虚热洪中暑与夏月热病外证皆相似但中暑脉虚弱肢节不疼热病脉洪盛肢体痛重中暑与香薷散小柴胡汤小便不通五苓散夏月热病用药不可太温如表证当用桂枝汤麻黄汤之类须以黄苓升麻佐之其有表里俱热经日不解而脉数者竹叶汤可量与之中暑何以脉虚暑伤气而不伤形热则气散也夏月登途十神汤亦能解暑春曰温斑曰毒春病曰温脉浮紧其病轻夏至以前是也春病发斑疹者曰温毒寸脉洪数尺脉实大其病重葢隂气衰而阳气盛也春温升麻葛根汤热多者小柴胡汤温毒用败毒散葛根橘皮汤并加紫草芍药坏如痓如风坏病曰温尺寸脉弦盛先热后寒吐汗下积之余证也温先热后寒及寒热相等者并小柴胡汤先寒后热小柴胡汤加桂若脉𦂳实大便秘大柴胡汤下之痓如风癎脉沉迟弦细项背强急身体反张刚痓无汗柔痓有汗先讝语者发刚痓先手足冷者发柔痓并属太阳葢先伤风又感寒湿致之阳沉于隂之中故其脉沉细痓最难痊十救一二湿家发汗太过亦作痓刚痓麻黄葛根汤柔痓桂枝加葛根汤风温湿温自汗多发汗逆风温脉浮张氏云寸脉浮滑尺脉濡弱葢素伤于风因而伤热所致也湿温寸脉濡弱尺脉小急素伤于湿因而伤暑所致也外证并多自汗谨勿发表表汗则逆风温人参羌活散小柴胡汤萎𬎼汤湿温通用除湿汤五苓散湿气胜身痛大便滑与术附汤暑气胜烦渇大便秘白虎加苍术汤风湿中湿有便秘与便通风湿脉浮虚大便秘小便利身痛㣲肿风气与湿气相搏然也中湿脉沉缓大便利小便秘身痛发黄风雨袭虚山泽蒸气然也风湿通用败毒散小便不利者五苓散中湿通用除湿汤五苓散大便利小便亦自利木附汤已上总名伤寒论隂阳虚盛表汗里下及表里余证原夫阳虚则隂从内出而恶寒隂虚则阳自外入而结热经云阳虚则外寒隂虚则内热阳虚于表故隂出而乗之所以恶寒而支肤怯冷也隂虚于里故阳入而乗之所以结热而燥胃干而大便鞕秘也出入之间寒暑则变恶寒者为表邪汗则必愈结热者为里病下之随彻阳虚隂盛表病里和汗之而愈属桂枝汤麻黄汤葛根解肌汤隂虚阳盛里病表和下之而愈属小丞气汤大柴胡汤大丞气汤随轻重而度用之不过除邪辅正而已原韵四句汗下纲领表证脉浮里证脉实有能察脉以辨其表里验证以审其汗下治法无余藴矣脉㣲迟壊病虚烦咽干诸血诸动气并不可汗脉浮濇小便清或少呕吐厥逆喉塞诸动气并不可下非汗候又不可下表里无证但解和非汗证又非下证小柴胡汤随证加减为良解表加桂通里加枳殻半表半里证亦主之败毒散和解散可以参用若经多日不大便目中不明了或热不止脉虽浮数可小承气汤大柴胡汤下之有浮脉复作里烦内外俱见惟渗泄渗泄以五苓散利小便若乆不大便而小便反清者与桂枝汤若心下满大便鞕头汗出㣲恶寒与小柴胡汤又桂枝人参汤即理中汤加桂可以解表和里桂枝加大黄汤可以解表攻里皆主治表里俱见之证论随变随应不可拘以日数及荣卫府脏受病浅深意曰脉以证别证因脉寻据脉以验证问证而对脉证如此脉亦如此一依条例用药证与脉畧同则加减于其间证与脉大异则消息揣量俟其形见然后以某证某药条例主之凡治伤寒贵乎纎悉问证阳脉浮长弦而盛隂家细㣲缓而沉太阳脉浮阳明脉长少阳脉弦太隂脉沉细少隂脉沉带紧厥隂脉㣲缓尺寸俱如此手六经足六经经有十二伤寒只𫝊足六经始证遽阳盛即下胃府始得病便为阳盛入内之证即属阳明阳明即胃府也用小承气汤下之不必拘以一二日在太阳初得若脏病直温少隂阳受病则在腑隂受病则入脏发于阳则先属太阳发于隂则先属少隂此二经受病最多若初得病便作脉沉厥冷恶寒即是少隂用干姜甘草汤四逆汤温之少隂反发热证麻黄细辛附子汤少隂属肾太阳属膀胱合为脏腑此二经受病最多者谚曰伤寒偏打下虚人是也如脉浮多日以有表但病在太阳宜究心张氏云凡病至十余日太阳证犹在而脉浮者但治太阳不可拘以日数桂枝麻黄各半汤主之皮肤为卫血脉为荣荣行中卫行外卫行脉外在皮肤荣行脉中在血脉风伤卫气其病浅故用桂枝汤以解肌寒伤荣气其病深故用麻黄汤以发汗合而谓之太阳表证也肌肉属胃隂证属脏胃入里脏尤深荣卫之下为肌肉阳明主之肌肉之下为脏三隂主之胃者阳证之里脏者隂证之里入胃当下入脏当温胃府为里脏则又深于里者矣论一证之中有表有里岂不以恶寒一也外热属阳无热属隂太阳恶寒脉浮有热用桂枝汤麻黄汤少隂恶寒脉沉无热用理中汤四逆汤太隂厥隂皆不恶寒然厥隂只有一证大汗出热不去中拘急肢体疼下利厥逆不恶寒者四逆汤主之发热一也不渇为表见渇为里表有热不渇小柴胡加桂里有热口燥烦渇身热四肢厥而脉滑白虎加人参汤欲知内有热内无热但以饮食喜冷喜热试之太阳发热则恶寒阳明发热则自汗少阳发热则呕有先温乃汗之证厥隂下利腹满身疼先温里乃发表温里用四逆汤发表用桂枝汤有先解后攻之理太阳病不解热结膀胱其人善忘如狂而血自下下者愈若外不解可先与桂枝汤外已解但小腹结急乃以桃仁承气汤攻之身疼作热诊之浮则腑候外应体痛自利沉而得则脏家病起均是身体疼痛脉浮发热者表未解用桂枝汤脉沉自利者里不和用四逆汤凡下利须辨隂阳三阳下利身热太隂下利手足温少隂厥隂下利身冷热而忪满哕曰支饮凉而脇坚呕为里水身热干呕嗽喘㣲利心下怔忪此为表有水小青龙汤汗之身凉干呕汗出短气㣲𠻳㣲利心下痞满引脇鞕痛此为表已解而里有水十枣汤下之经云诸有水气目下㣲肿体如火反欲被寒在骨髓热在皮肤身极冷犹恶衣寒在皮肤热在骨髓表热里寒者脉沉而迟先与隂旦汤寒已用小柴胡汤加桂里热表寒者状如热厥脉沉而滑先与白虎加人参汤热已用桂枝麻黄各半汤又少隂恶寒而踡时烦不欲厚衣大柴胡汤下之论病在三隂当温病在胷膈可吐及合病併病治法误汗误下失汗失下诸变证大抵无身热无头疼则温以隂经之剂身热头疼多是阳证三隂证例无身热无头疼葢诸隂经络上至颈而不至头故也理中汤甘草干姜汤四逆汤温之惟厥隂呕吐涎沬有头疼而无身热用吴茱茰汤少隂有反发热而无头疼然其脉沉不可误下以麻黄细辛附子汤温而表之但隂证终无大热亦无汗纵有㣲热亦或下利手足厥也世俗不识隂证者多每遇伤寒必欲发汗请以上数条例鉴之有痰妨有胷满则吐其膈上之忪病在胷膈或多痰或邪气妨满而怔忪者可吐之用𤓰蒂散栀子豉汤或盐汤脉㣲者不可吐只用半夏茯苓枳殻桔梗陈皮之剂三阳明俱可下惟合病恶寒者有表当汗太阳阳明本太阳病因汗下利小便后胃中燥大便坚小便数属脾约圎不恶寒反恶热大便秘或谵语属调胃承气汤少阳阳明本少阳病因发汗利小便后胃中燥大便难亦属调胃承气汤正阳阳明即本经自病属小承气汤大承气汤三者俱可下惟太阳阳明合病而有恶寒之证此则病在表却当汗之用麻黄桂枝各半汤又喘条太阳阳明合病喘而胷满者不可下可与麻黄汤葢麻黄主喘故也少阳阳明合病下利脉弦者木尅土名曰负不治併太阳在外解若归根入胃者本条用攻太阳阳明先合病然后併归一经但见太阳证者可汗但见阳明证者可下所以阳盛有桂枝之毙隂多戒承气之冲桂枝下咽阳盛即毙以火济火也承气入胃隂盛以亡以水济水也当下而汗为无阳为厥竭为讝语当汗而下为痞气为懊憹为结胷当下而误汗则外泄其正气内之邪气乗虚而出焉当汗而误下则内泄其正气外之邪气乗虚而入焉又有伏阳证候而脉沉伏尤不可误用热药温之轻则变证重则害人常须体认下厥上竭者由其妄汗动血口鼻耳目有血出也懊憹者真气内虚客气动膈懊恼烦郁之状失下则血凝气滞以热厥当下不下血气不通故热深则厥深也热厥初得病身有热其脉沉滑指𤓰时温小承气汤主之失汗则热闭狂忘而蓄脓当汗不汗蓄热化为毒血善忘如狂昏迷讝语心忪语短眼闭目红漱水燥烦喘满痛闷骨热肤閧背冷足寒小便多大便黒小腹结急皆血证也轻者犀角地黄汤重者桃仁承气汤三黄圎抵当汤贠取尽黒物为度若外不解者用先解后攻条例经云血在上则忘血在下则狂下后脉数大便坚当解瘀红之毒无表里证已下后脉数不解消谷易饥至六七日不大便内有瘀血也属抵当汤少者热壮与断下转加热闷之凶少实人壮热下利若用药止之则转加热闷而死矣论审证投药三可轻用尝攷夫无汗烦燥而脉浮𦂳者可服青龙无汗脉𦂳为伤寒烦燥脉浮为伤风若无汗而烦燥其脉浮𦂳比为伤风见伤寒证候风寒俱盛小青龙汤汗之无汗喜渇而脉单浮者勿投白虎无汗脉浮表未解而隂气盛虽渇不可用白虎太寒可小柴胡汤若汗后脉洪大而渇则为里有热乃可用白虎汤或脉浮滑而渇则为表里皆热亦可用白虎汤葢滑在浮之下生血气实滑脉当作里证大抵白虎汤主病在太阳阳明之间若全谓太阳则表证已解全谓阳明则大便不结若表里之间有热故用之然而当用白虎汤者可且与竹叶汤用热逺热之为当用寒逺寒而后愈冬温夏清用药亦然谓如夏月桂枝汤加黄苓冬月柴胡汤加桂是也嗜饮酒者不可用桂枝热呕者不可用生姜伤寒服药中病即止后服不必尽剂阳明自汗引饮则五苓散非可轻进阳明汗多以利小便为戒汗多则胃燥虽渇不可用五苓散恐利其小便胃愈燥也可竹叶汤此渇证与其他不可太阳自汗数尿则桂枝汤不容妄取桂利小便自汗数尿津液已泄故不可与桂枝汤误服桂枝得之便厥但用甘草干姜汤芍药甘草汤甘辛以表之皆去桂甘发散为阳药以甘辛涌泄为隂剂惟酸苦阳虚隂盛汗之则愈故用甘辛发散以助阳甘辛之药为能复其阳气也隂虚阳盛下之则愈故用酸苦涌泄以助隂酸苦之剂为能复其隂气也口噤咬齿大承气刚痓咬齿口禁胷满脚挛大承气汤主之吐取䜴行𤓰蒂散栀子䜴汤皆用䜴奔豚动气用桂心动气曰奔豚桂利小便而泄之故动气药中多用桂大抵水结不散气与之抟即发奔豚治法多利小便勿汗下或用理中汤去术加桂葢肾恶燥故去术也呕由姜主呕家圣药是生姜千金之说信矣然气逆作呕生姜散之痰与水作呕半夏逐之呕有热有寒生姜于寒证最便若遇热呕不可无乌梅论脉证顺逆及诸恶证不治又当知隂病阳脉与汗后而平静者活阳病隂脉兼汗已而疾洪者亡隂病阳脉则不成阳病隂脉则不水得汗而脉静者生汗已而脉燥疾者死故汗后复热其脉燥疾狂言不食曰隂阳交不治凡汗后复热脉浮数或洪大者为表证犹在当再汗之若脉沉实则下之尺寸脉俱虚而热不止者不治七八日已上发大热者难治大发湿家汗则成痓热而痓者不治又厥逆胃脉无脉服药后脉不至或脉暴出者并死厥而烦加吐㵼肾证未易保少隂证四肢厥冷吐利烦燥不治葢真阳气絶而虚阳独用也厥而利反能食除中何以当厥隂证厥逆下利当不能食反能食者曰隂中不治张氏云胷中如虫啮粥入则出葢暴多食一顿而絶也或气出呕闷或肢冷脐硬张口出气干呕或目眶陷不治上气喘粗心下疰闷不治四肢冷脐下绞痛如石硬者逆或口噤汗战或肝弦土伤汗出如油口噤肉战伸吟喘促者死六七日传厥隂经脉来浮缓此为胃气全其病欲愈荣卫将复寒热作而大汗解若脉弦为厥隂肝经移气尅土肝受贼邪不治故有耳聋舌卷囊缩之证又阳明少阳合病下利脉弦本尅土不治两感之与脏结脏厥两感乃隂阳二经双𫝊最恶不治有本条脏结者证如结胷舌上胎滑虽能饮食然时时下利脐腹引隂筋急痛不治有本条脏厥者七八日肌肤冷下利发燥无时暂安不治多日而为毒隂毒阳阳气暴絶病为隂毒隂气暴絶病为阳毒非得汗不能复其正气然此二毒随气逆上结伏于胷中皆令人心腹筑痛有自利者有用药而不得利者并要随其寒温而利逐之庶几毒泄则暴絶之气复荣卫流行自然大汗而解矣药证详见本条凡隂阳二毒急作救疗过六七日者不治烦燥结胷结胷证具更加烦燥者逆葢隂气内絶而孤阳不生也重暍寻衣而直视误发湿温汗曰重暍不治目直视口鼻黒手寻衣缝最逆形体黯惨直视摇头为心絶不治狂言直视遗尿为肾絶不治喘满下利妄言直视亦死又日脯潮热独语直视如甚则循衣摸床但讝语者承气汤下之下后脉弦者生脉濇者死弦为阳濇为隂是阳病见隂脉也缩囊咳逆厥隂唇青舌卷黒而肾囊缩者死伤寒腹满而泄或咳逆不止者死离经代脉以皆戕损脉离经一唿一至为不及至脉离经一唿二至为太过惟隂易阳易二证有之代脉动而中止不能自还因而复动元气絶也并不治张氏曰脉乍数乍踈者死又曰伤寒脉结代心动悸灸甘草汤主之论变例法当通变断之曰阳明无汗少隂反热取表以温阳明反无汗皮上如虫行此为乆虚用术附汤建中汤温之又阳明脉浮无汗而喘可发汗用麻黄汤又阳明脉迟汗出多㣲恶寒者表未解也用桂枝汤少隂反发热脉虽沉麻黄细辛附子汤㣲汗之又少隂反发热自利厥逆无脉用通脉四逆汤又少隂病二三日常见少隂无阳热中满之证用麻黄附子甘草汤少隂亦有反自汗之证见无阳咽痛条太隂腹满脉浮与桂枝汤少隂口燥阳明汗多急攻其内少隂口燥咽干而渇恐肾汁干大承气汤急下之者口燥自利心下痛则为积证亦用承气汤少隂恶寒而踡时烦不欲衣被为表塞里热大柴胡汤下之少隂多日脉腹满不大便可与承气汤阳明发热汗出多恐胃汁干大承气汤急下之又太阳结热在里往来寒热太阳发热吐利心下痞便太阳无表里证发热多日大便难并用大柴胡汤下之此亦变例下腹满下缩囊皆隂证之下剂太隂腹满时痛桂枝加大黄汤若腹满而脉浮则表证犹在只用桂枝汤㣲汗之厥隂舌卷囊缩为毒气入脏承气汤下之厥隂下利讝语脉不㣲细与小承气汤温漏虚温濇脉乃阳家之温辈太阳证发汗漏不止拘急恶风太阳风湿八九日身烦疼脉虚浮濇通用桂皮加附子汤芍药甘草附子汤太阳七八日脉细恶寒为隂阳俱虚黄耆建中汤太阳风湿身体肿疼汗出短气恶风小便不利甘草附子汤太阳心中悸而烦燥小建中汤太阳汗后或下后病不解而烦燥茯苓四逆汤至若隂极发燥脉沉迟热极发厥脉沉滑与夫隂证似阳脉沉㣲阳证似隂脉沉滑又当识脉之所在物极则反寒暑则变证虽疑似脉可推寻数热迟寒隂阳别矣又隂盛膈阳证身冷烦燥而不饮水者是霹雳散主之厥有二证初得病身热烦燥大小便秘以至于厥者为热厥其脉沉滑可下之初得病身不热大小便利常凄清而厥者为冷厥其脉沉迟可温之又有发寒热而厥者面色不泽昡冐无脉急与麻黄甘草附子汤以汗之汗解则生服药无汗或脉不至者不治凡当汗当下者如更有他证相妨切须且用和解俟其他证已退即依汗下法谓如脉来㣲迟虚濇不可汗下且与建中汤軰四肢厥冷不可汗下且与通和血脉脐间动气不可汗下且与理中汤去术加桂俟其脉不㣲迟虚濇俟其四肢已和俟其动气不作然后详审表里而汗下之至若结胷当下厥冷脉㣲即未可下且与枳梗汤之属热厥当下疑似未辨且以理中汤试之谨勿尚急急则误误则不可救解戒之哉姙娠伤寒产前安胎产后调血川芎香附为要药发热以小柴胡主之汗下温法酌量而已伤寒多日忽觉浑身瘾疹发越而痒此乃用药中病隂阳分别荣卫流行病气自毛窍中出也他病亦然小儿惊风发热将产亦如是伤寒格法张长沙开其源朱奉议导其流前哲后贤发明秘妙吾儒之孔孟矣世有谓伤寒论其辞艰深亦有以问答繁多増益意度议活人书者多见其不知量也活人宗师张朱作古是篇刋布不敢名称使学者稽为验为决以遡古人之用心皆知起敬云先立其年以明其气是知司天在泉上见下临为其始也如子午夘酉隂阳互换六气在其中矣胜复之理补㵼之法可从而推之诀曰子午少隂君火天阳明燥金应在泉丑未太隂温土上太阳寒水两连绵寅申少阳相火旺厥隂风木地中聫卯酉却与子午比辰戌巳亥亦同然嵗㑹者甲巳化土而遇辰戌丑未之嵗乙庚化金而遇申酉嵗之类也太乙天符如乙酉嵗乙庚化金而遇酉又上见燥金司天也天符者如丙戌嵗丙辛化水上见寒水司天是也司天符者如庚子庚午嵗下临燥金在泉同歳㑹者如辛丑辛未歳下临寒水在泉是也歳遇天符歳㑹则为卑气阳干阳辰则为太过隂干隂辰则为不及也六气图説曰太阳寒水治宜热阳明燥金金宜苦温少阳相火治宜醎寒太隂湿土治宜苦热少隂君火治宜醎寒厥隂风木治宜辛凉六气之行各居六十日有奇以真时而化其气过犹不及病乃生焉故察其盛衰以味折之以正其气经云必折其还气而取化源益其歳元使邪胜使暴过不生奇疾不起是理嵗之大要也附伤寒脉法指掌图阳脉隂病见阳脉则生隂脉阳病见隂脉则死或曰杂病以弦为阳伤寒以弦为阴杂病以缓为阴弱伤寒以缓为和缓何也曰杂病以弦为阳者脉近乎浮实也伤寒以弦为阴者弦乃阳为阴所郁如养时寒气尚凛阳不得发越故春脉弦经云厥隂之至其脉弦是也若缓者伤寒以大为病进缓为邪退邪退病际则气脉和缓故为欲愈之脉杂病以紧为七表伤寒以紧急少隂葢紧者仲景多言咽痛下利虚损多汗等证然在阳经则浮而紧在隂经则沈而紧也若时疫流行经所谓天地之气胜复之作不行于証诊当于运气内详之仁斋伤寒类书卷一仁斋直指钦定四库全书仁斋伤寒类书卷二宋杨士瀛撰明朱崇正附遗伤寒总括调理伤寒统论伤寒汗下温之法最不可轻据脉以验证问证而对脉太阳者阳证之表也阳明者阳证之里也少阳者二阳三隂之间太隂少隂厥隂又居于里总而谓之隂证也发于阳则太阳为之首发于隂则少隂为之先太阳恶寒而少隂亦恶寒但太阳之脉多浮少隂之脉沉细与其他证状亦自异也发热恶寒身体疼痛或自汗或无汗是为表证可汗不恶寒反恶热手掌心并腋下濈上而汗口燥胃干壮热腹满小便如常不白不少而大便秘鞕是为里证可下厥冷拳黙自利烦燥而无身热头疼是为隂证可温单浮与浮洪浮数浮紧者此表病之脉滑实弦𦂳中间数盛者此里病之脉沉而㣲细缓弱者此隂病之脉在表者邪𫝊于荣卫之间在里者邪入于胃府之内胃府而下少阳居焉若𫝊次三隂则为邪气入脏矣荣与卫均为表也亦均可汗也然自汗者为伤风风伤卫气卫行脉外其脉浮缓而病尚浅则以桂枝汤助阳而汗之轻无汗者为伤寒寒伤荣气荣行脉中其脉浮𦂳而病稍深则以麻黄汤助阳而汗之重荣卫固为表也胃府亦可以为表也然以府脏而分表里则在府者谓之表在脏者谓之里胃取诸府可以表言若合荣卫府脏而分之则表者荣卫之所行里者胃府之所主而脏则又深于里者矣审脉问证辨名定经真知其为表邪则汗之真知其为里邪则下之真知其为隂病则温之表有邪则为阳虚隂盛而发表之药温里有邪则为隂虚阳盛而攻里之药寒隂经受邪则为脏病而温隂之药热是三者贵乎得中否则宁可不及亦不可太过得中者上也不及者次也夫茍太过则斯为下矣葢得中者如此而汗如彼而下又如彼而温桂枝承气投之不差姜附理中发而必中重者用药𦂳轻者用药㣲不背隂阳深合法度故曰得中者上也宁可不及者证与脉大同而小异名与证似异而实同当五分取汗而三分之剂散之当五分转下而三分之剂导之当纯刚温里而略温之剂扶持之未可汗下者与之和解未可遽温者且安其中若犹未也则増减于其间细细而加消详徐徐而就条理虽未遽安亦无𫝊变故曰宁可不及者次也太过者粗工不知深浅轻举妄动者为之或问证而不知脉或执脉而不对证或名实之不辨或日数之为拘遂有汗下太早之失甚者诿曰不问隂阳当汗而反下则为痞为结胷为懊憹当下而反汗则为讝语为无阳动经为下厥上竭至于阳厥似隂之类误以刚剂投之舌黒发狂闷乱可畏性命至贵可轻试哉故曰夫茍太过则斯为下矣大抵治伤寒有法与治他病不同条例审的药进病除除剂少差生死立异古之人处方立论曰可汗曰可下曰可温曰和解曰少与曰急下曰随证渗泄与夫先温其里乃发其表先解其表乃攻其里谓知音者若网在纲有条不紊此固得中者之事也若班固所谓有病不服药常得中医许仁则以为守过七日最为得计此非宁可不及之意乎王叔和善脉而且以承气为戒初虞世善方而论伤寒一节且谓麻黄桂枝非深于其道则莫之敢为又非所以为太过者之戒乎论而至此则知古人之立论甚严而伤寒汗下温之法其不可轻也信矣虽然汗下温之法固自有定论也经云伤寒六七日目中不了了无表里证脉虽浮亦有可下者少隂二三日无証亦有可汗者隂证四逆法当用温而四逆散軰中有柴胡枳殻此岂厚诬哉曰医在九流之中非圆机之士不足与语也何者脉虽浮而亦可下者无表里证谓六七日大便难也借使大便不难其敢轻下之乎少隂病亦有发汗者谓隂证初病便属少隂而反发热少隂本无热今反发热者是表犹未解故用温药㣲取其汗也借使身不发热其敢轻汗之乎四逆汤用姜附四逆散用枳柴一热一寒并主厥逆固不侔矣然𫝊经之邪与隂经受邪初病便厥者不同故四逆散用药寒主先阳而后隂也四逆汤用药热主阳不足而隂有余也其敢例视隂逆一切温之乎不特此尔伤寒有始得病其脉沉数外证腹满口燥烦渇即为阳盛入内之证医法以下剂攻之不可槩以一二日太阳而发表也前所谓隂证伤寒初病以来便见脉沉厥冷恶寒更无头痛即是少隂受病之证医法以干姜附子軰温之又不可概以三隂𫝊次先太隂而后少隂也若张氏之论日数则曰日数虽多但有表证而脉浮者犹可发汗日数虽少若有里证而脉沉实者即须下之是日数之不可拘也如此孙思邈云服承气得利谨不中补热气得补复成此所以言实热也王叔和有曰虚热不可大攻热去则寒起此所以言虚热也二人之言殊途同归是虚实之不可不辨也如此又况寒温热同实而不同名暑湿风异种而有兼病异气之相乗他邪之并作表证中之有不可汗里证中之有不可下三隂可温而攻积证者不同表里俱见与半表里无表里者有异中暑热病疑似难明伤寒伤风脉证互见阳明本多汗而有反无汗之形少隂本无汗而有反自汗之证或隂极发燥热极发厥隂证似阳阳证似隂差之毫釐缪以千里又有痰证食积虚烦脚气证似伤寒不可以伤寒之法拘之自非心领意㑹逹变知几体认之精发用之审则纵横泛应几何而不误哉孔子曰可与适道未可与立可与立未可与权是说也亦在夫人权之而已矣隂阳虚盛用药寒温辩义外有脉内无脉为外实内虚外无脉内有脉为内实外虚虚实之义随其脉之有无者言之人所共知也若夫伤寒一书所谓隂阳虚盛则精㣲之义不无辩析于其间四十八难曰病之虚实出者为虚入者为实葢外有脉者表之真阳气虚故隂邪以盛出而乗阳是以脉浮于外其病在表法当汗之当其隂邪出表脉浮于外之时不可自惑以为阳脉盛也内有脉者里之真隂气虚故阳邪以盛入而乗隂是以脉实于内其病在里法当下之当其阳热入里脉实于内之时不可自惑以为隂脉盛也是说非古人之立意也葢使人知如此之为隂盛则抑隂而助阳如彼之为阳盛则抑阳而助隂隂盛而邪出于外者发表之药当性温以助阳如桂枝汤之类是也阳盛而邪入于内者攻里之药当性寒以抑阳如承气汤之类是也或曰隂出而乗于外是阳之不足也发汗则亡阳而汗之何哉是大不然隂邪𫝊于外不汗之则邪何由去桂枝之性温温之乃所以助阳阳有所助而长则隂邪之所由以消甘辛发散为阳者此也张氏所谓承气入胃隂盛以亡者正恐隂盛出外而误以承气下之外得寒以助邪内攻虚而损正安得而不亡或者又曰阳入而乗于内是隂之不足也隂受病则当有以温养而下之何哉是又不然阳邪入于内不下之则邪何从出承气之性寒寒之乃所以抑阳阳有所抑而㣲则真隂之所由以长酸苦涌泄为隂者此也张氏所谓桂枝下咽阳盛即毙者正恐阳盛入内而误以桂枝汗之内得热以助邪外撤虚而损正又安得而不毙观古人发表之药多温攻里之药多寒则知隂阳虚盛之意㣲非止为汗下设正所以为用药寒温设也可不明辩哉表里虚实辩义伤寒治法内则审脉外则审证大要辩表里虚实为先病在表有表虚有表实病在里有里实有里虚又有表里俱虚表里俱实毫釐之分贵乎早辩表虚者脉浮而缓自汗恶风用桂枝汤以解肌表实者脉浮而𦂳无汗恶寒用麻黄汤以发汗里实者脉伏而牢心腹痛结或大便坚小承气汤大柴胡汤以下之里虚者脉沉而弱自利厥冷理中汤四逆汤以温之至若表里俱虚则举按脉虚如急救表里之类下利身疼先与四逆汤清温自调后与桂枝汤是也表里俱实则举按脉实如表里俱见之类脉浮尿赤与五苓散设下腹痛与桂枝大黄汤是也大抵出入𫝊变各有处所浅深轻重时刻异同精对无差立当见效六经用药格法太阳属膀胱非发汗不能愈必用桂枝麻黄以助阳却邪阳明属胃非通泄不能痊必用大黄芒硝以䟽利阳热少阳属胆无出入道柴胡半夏能利能汗消解血热黄芩佐之太隂脾土性恶寒湿非干姜白术不能温燥少隂肾水性恶寒燥非附子不能温厥隂肝木藏血荣筋非芍药甘草不能滋养此用药经常之道也然三阳汗下和解人皆知之至若太隂温燥不行则亦当温利如桂枝加大黄之类是太隂自阳明而出也少隂虽用附子亦有麻黄细辛之证是少隂自太阳而出也厥隂类例其间有用桂者是厥隂自少阳而出也其或太阳少阳二经郁闭则三隂皆自阳明出焉故三隂皆有下证如太隂腹满时痛为有积少隂咽干口燥为肾汁干厥隂烦满耳聋舌卷囊缩为毒气入脏皆当下之知乎此则伤寒用药之法随变随应而不穷矣虽然伤寒七日𫝊遍六经此约法也或首尾只在一经或间𫝊一二经而止又不可拘但据脉与外证验之是为活法是篇用字膀胱即太阳胃即阳明胆即少阳太隂曰脾少隂曰肾厥隂曰肝葢取其音律正耳伤寒内实大热通利之后已得轻瘥且量进白粥两三日未可遽与和胃之剂热气得之又复作也继此旋以易简温胆汤入竹筎与之或二陈汤加前胡亦可矣二药伤寒瘥后通用无热者只守本方世俗以四君子汤为贵细循习用之不思内有白术温而闭气往往因此而燥閧矣仁斋伤寒类书卷二仁斋直指钦定四库全书仁斋伤寒类书卷三宋杨士瀛撰明朱崇正附遗伤寒证治表里汗下二证发热憎寒体痛时脉浮解表定无疑不憎寒却频憎热多汗咽干里下之表证脉浮身体肢节疼痛恶风恶寒里证脉实而不浮不恶风寒反恶热身不疼自汗讝语不大便或咽干腹满表里俱见证张氏用五苓散真人用桂枝大黄甘草汤一块生姜两箇枣肉桂大黄等甘草满盏水煎存七分表里伤寒只一扫三阳三隂脉阳属膀胱胃胆间隂居脾肾更连肝浮长弦细沉㣲缓审脉仍将外证㸔三阳外证腰嵴头疼热恶寒目疼汗热鼻中干耳聋口苦时干呕胷脇坚疼寒热干太阳证腰嵴强头项痛发热恶寒若伤风则鼻塞恶风阳明证目疼身热鼻干不恶寒反恶热自汗出不得卧内实大便难少阳证耳聋胷脇痛或口苦咽干目眩或往来寒热而呕阳病体轻脉轻外证壮热烦渇大小便秘头面有汗昏溃气麄扬手掷足三隂外证腹满肢温利不烦舌干燥渇或憎寒唇青舌卷多烦满筋急囊间缩又挛太隂证腹满或痛手足温自利不渇喉下干少隂证口燥舌干而渇或口中和则恶寒常黙黙欲寐不欲见光明有时腹痛又有咽痛二证厥隂证唇青舌卷烦满筋急囊缩或消渇饥不欲食食即吐蛔隂病体重脉重外证厥冷唇青腹满不渇大小便自利惺惺而静引衣自葢足挛而卧三隂病无身热无头痛其或渇者隂极发躁也隂证唇青舌黒或白胎或卷强者用生姜频擦唇口续又易之姜能回阳生胃解毒温血散气擦之后隂消阳长黒转而红最为良法汗下温正法太阳伤风自汗恶风桂枝汤伤寒无汗恶寒麻黄汤风寒俱盛则以桂枝麻黄汤兼用自汗小便数者勿用桂枝可干姜廿草汤芍药甘草汤桂枝汤麻黄汤夏月用之须加黄芩阳明不恶寒反恶热自汗大便难用小承气大柴胡汗多者胃汁干急下大承气无汗恶寒升麻汤有汗脉迟㣲恶寒为表未解桂枝汤无汗脉浮发喘麻黄汤少阳并属小柴胡汤柴胡汤軰冬月用之须加官桂太隂自利不渇为脏寒理中汤四逆汤隂证手足必㣲厥若手足温便是太隂胷膈胀满枳实理中圆腹满脉浮桂枝汤腹满时痛桂枝加芍药汤痛甚桂枝加大黄汤少隂脉沉口不干舌不燥及背恶寒者并用四逆汤小便白者亦用四逆始得病脉沉反发热麻黄细辛附子汤口燥咽干而渇急下之用大承气厥隂脉㣲浮为欲愈不浮未愈小建中汤脉浮缓如疟状者嚢不缩亦欲愈桂枝麻黄各半汤脉沉短者嚢必缩为毒气入脏可承气汤下之利不止用四逆汤三隂中寒㣲则理中汤稍厥或中寒下利则干姜甘草汤大叚重者用四逆汤无脉者用通脉四逆汤六经惟少隂难治大要以口燥而渇知其热脉沉而迟别其寒然亦有表里无热但烦僓黙黙不欲见光明其脉沉细或时腹痛此可以四顺汤増加干姜对之増损理中圆亦可矣凡隂证白通汤四逆汤通脉汤条例未敢遽用者且以理中汤甘草干姜汤代之虽然隂寒亦有毒乃病气也滞须行之养正丹金液丹半硫圆皆可流利又为要药变汗法阳明与太阳合病有恶寒证属表可汗用升麻汤又太阳阳明合病胷满而喘麻黄汤阳明本多汗若脉浮无汗而喘可发汗亦用麻黄汤又阳明病脉迟汗出多㣲恶寒者表未解也可与桂枝汤又阳明烦热汗出如疟或日晡发潮热而脉浮虚者并与桂枝汤若脉实者当用承气太隂腹满脉浮桂枝汤凡太隂证有用五积散者非谓发汗葢去积耳少隂初得病脉沉反发热者温之而㣲取其汗用麻黄细辛附子汤下利手足冷而身热者非属通脉四逆汤又少隂病二三日常见少隂而无阳热中满之证者用麻黄附子甘草汤㣲汗之二药皆隂证伤寒解表之剂隂证初病便属少隂不待𫝊次变下法太阳发热汗出不解呕吐下利而心中痞硬者大柴胡下之又太阳病十余日热结在里往来寒热亦用大柴胡汤无表里证发热七八日脉虽浮数可下大柴胡若大便难身㣲热者大柴胡急下太隂腹满时痛甚者桂枝加大黄汤少隂口燥咽干而渇大承气急下之若口干燥下利清水心下痛者为积证亦用承气汤又少隂证六七日腹胀满不大便用承气汤又少隂恶寒而踡时烦不欲衣被为表寒里热大柴胡下之厥隂脉沉短舌卷嚢缩为毒气入脏承气汤下之若厥冷耳聋嚢缩而脉沉弦者为少阳厥隂两感不治有本条又厥隂下利讝语脉不㣲细与小承气汤变温法太阳发汗漏不止恶风小便难四肢急难屈伸桂枝加附子汤太阳发汗后病不解而恶风者虚也芍药甘草附子汤又太阳汗后或下后病不解而烦燥者伏苓四逆汤又太阳心中悸而烦燥小建中汤又太阳七八日脉细恶寒为隂阳俱虚并不可汗下其人素无热者芍药甘草附子汤素有热者黄耆建中汤又太阳病八九日风湿相抟身烦疼难转侧不呕渇脉浮虚而濇桂枝附子汤若大便硬而小便自利者去桂加白术又太阳风湿相抟骨节疼烦身体㣲肿不能屈伸汗出短气恶风而小便不利者甘草附子汤阳明病反无汗皮上如虫行者为乆虚可温之用术附汤黄耆建中汤此非冬阳明无汗证也当加体认伤寒伤风脉证伤寒无汗恶寒攻紧濇浮兮惨在容自汗恶风浮缓脉面光不惨是伤风伤风脉浮而缓自汗恶风头疼面光发热烦燥手足不寒热胜于寒耳风伤卫气表虚自汗法当解肌桂枝汤败毒散独活散人参羗活散可选用之若项背强桂枝加葛根汤里寒不饮水者桂枝去芍药加附子汤或加干姜脏腑滑者和解散若鼻塞通关散或发汗漏不止而恶风四肢拘急桂枝加附子汤壮热烦燥人参羗活散参苏饮或天麻防风丸薄荷泡汤调下脉濡紧自汗勿用桂枝汤当用小建中汤伤寒脉浮而紧无汗恶寒头疼面惨发热拘急手足㣲寒寒胜于热耳寒伤荣气表实无汗法当发汗麻黄汤麻黄葛根汤人参顺气散可选用之头痛甚者葱白汤或热多寒少脉弱无阳只用桂枝二越婢一汤或喘急者可与麻黄汤尺脉迟而血少者黄耆建中汤淋家衂家疮家虚家四动气不可汗可与小柴胡汤太阳脉浮有汗为伤风脉𦂳无汗为伤寒阳明善饥为伤风不食为伤寒少阳耳聋目赤胷烦满为伤风口苦咽干目眩为伤寒三隂伤风但四肢烦疼伤风见寒伤寒见风脉证热盛而烦手足温风生寒脉𦂳浮全不烦少热肢㣲厥寒证兼风浮缓然伤风见寒脉伤寒见风脉为荣卫俱受邪用大青龙汤然大青龙不可轻用须是风寒俱盛又加烦躁一证方可与之叙易简者谓二证交攻则桂枝麻黄汤兼用尤为穏当二阳合病太阳合胃脉浮长若是浮弦合少阳胆合胃时弦不短更将外证互推详太阳阳明本太阳病若汗若下若利小便无津液胃中燥转属阳明故大便坚小便利是为脾约脾约圆麻子仁圆主之若恶寒则用升麻葛根汤不恶寒反恶热大便不秘可少与白虎汤不恶寒反恶热大便秘或谵语调胃承气汤下之喘而胷满者不可下用麻黄汤太阳少阳颈项强急脇下鞕满目眩往来寒热诸证并小柴胡汤少阳阳明本少阳病因发汗利小便后胃中躁大便难属调胃承气汤正阳阳明本经风盛气实也大柴胡汤大小承气汤主之又三阳合病腹满身重面垢讝语遗尿口中不仁属白虎汤或舌干口燥不仁背恶寒者通用太阳阳明少阳阳明正阳阳明无表证者俱可下惟恶寒中寒为太阳阳明合病未过经却属表可发汗用桂枝麻黄各半汤葢在经则汗过经则下也三隂无合病太阳阳明併病太阳已汗併阳明不恶寒兮里未宁全入阳明须下剂汗之犹在太阳经太阳阳明併病本太阳初病发汗而汗出不彻转属阳明续㣲汗自出不恶寒是併归阳明也若太阳证尚在桂枝麻黄各半汤若太阳证已退但有阳明者大承气汤下之春温夏热春温浮𦂳易轻安发热头疼渇𠻳干夏月伤寒为热病脉来洪盛疗应难温病发于春间及夏至以前是也发热咳𠻳头痛身疼口中燥渇脉来浮𦂳特其病轻耳热多者小柴胡汤热少者升麻汤解肌汤㣲热不渇者小柴胡加桂渇者小柴胡去半夏加人参𤓰娄根脉实烦渇大柴胡㣲利之以其实而大便秘也虚烦用竹叶汤嗽者小柴胡加五味子夏月伤寒是为热病发热头疼肢体痛肿或恶寒或恶热其脉洪盛用药不可太温如桂枝麻黄青龙汤之属须以黄芩升麻佐之热病二日外脉仍数邪犹在经络未入脏腑者桂枝石膏汤三月至夏谓之晩发栢子升麻汤风温湿温风温热汗脉多浮喘渇痴眠体不收腹满脚寒头目痛湿温讝热汗频流风温尺寸俱浮素伤于风因而伤热风与热抟即发风温惟其有风则四肢缓纵而不收也其证身热自汗头疼喘息发渇昏睡或体重不仁谨勿发汗汗之则讝语燥扰目乱无精张氏又云寸脉浮滑尺脉濡弱亦不可下下之则失溲直视若被火则发黄瘈瘲状如惊癎皆变逆之証耳病在少隂厥隂二经用萎蕤汤人参败毒散身灼热知母干葛汤渇甚括娄根汤脉浮身重汗出汉防己汤误汗用防己黄耆汤救之龎氏用葛根龙胆汤证治论用小柴胡汤未醒汤柴胡桂枝汤取㣲汗痰壅金沸草散咳嗽加杏仁细辛五味子湿温寸濡而弱尺小而急素伤于湿因而中暑湿与热抟即发湿温其状胷腹满头目痛发壮热苦妄言身上汗多两胫逆冷倦怠恶寒苦若忘发其汗使人不能言耳聋不知痛处其身青面色变是重暍而医杀之湿温病在太隂经用白虎加苍术汤更加官桂湿气胜则一身尽痛发热身黄小便不利大便反快用除湿汤五苓散脏腑虚大便湿者理中汤加苍术白茯苓虚滑甚者术附汤暑气胜则壮热烦燥小便不利大便闭澁用香薷散治要六和汤脏腑闭而烦渇者白虎加苍术汤风湿中湿风湿浮兮额汗㣲肿疼发热喜重衣身黄热痛沉而缓中湿肠踈小腑稀风湿脉浮先伤湿而后伤风故也外证肢体肿痛不能转侧额上㣲汗怯寒而不欲去衣大便难小便利热至日脯而剧治法但㣲解肌若发正汗则风去湿在非徒无益而又害之治法㣲解肌用麻黄杏子意苡甘草加白术防己黄耆汤不呕不渇脉虚浮濇者桂枝附子汤湿多身痛小便不利甘草附子汤烦渇小便不利五苓散外不热内不渇小便自利术附汤缓弱昏迷腹满身重自汗失音下利不禁白通汤多加白术少用甘草身肿痛㣲喘恶风杏仁汤通用人参败毒散热而烦渇者加括娄根若误下之小便必不利可与五苓散中湿脉沉而缓风雨袭虚泽润蒸气人多为湿所伤也一身尽痛重着发黄关节烦疼发热鼻塞时或胀满大便利小便难其外证可汗湿家不可汗汗之则发痓热而痓者死亦不可下下之则额汗胷满㣲喘而哕小便不利全济亦难经云治湿之法不利小便非其治也中湿小便不利大便自利甘草附子汤五苓散或除湿汤加茯苓主之大小便皆自利则与术附汤身体痛或鼻塞黄耆建中汤小建中汤寒湿交攻疼痛重着易简渗湿汤甚者生料理中汤加熟附子风寒气湿合而为痺其何以为之治曰寒多则为疼痛当用官桂干姜附子风多则为走注当用麻黄意苡为头中气则为坚满紫苏陈皮枳殻所不可阙中湿则为重着能以茯苓苍术干姜主之应手而愈温毒中暑温毒春间斑发疮呕而咳闷透心肠背寒面垢虚表脉自汗焦烦是暑伤温毒者冬间感受寒毒乖气至春而发也表证未退毒气不散所以发斑肌肉疹纹心下烦闷呕逆咳嗽后必下利寸脉洪数尺脉实大其为病重葢阳气盛耳治法通用𤣥参升麻汤黒膏亦主之或用败毒散加紫草咳闷而呕清汁者葛根橘皮汤证治论黄连橘皮汤中暑脉虚弱或沉伏身热背寒面垢自汗烦燥大渇手耸恶寒昏昏倦怠而身不痛经云寒则腠理闭暑则腠理开开则洒然寒闭则热而闷体认不精以伤暑为热病误人多矣内外俱热口燥烦渇四肢㣲冷而不痛白虎汤痰逆恶寒橘皮汤热闷不恶寒竹叶石膏汤头疼恶心烦燥心下不快五苓散消暑圆霍乱吐㵼香需散温服信効方中暑用小柴胡汤脉芤迟腠理开洒然毛耸口前开而板齿燥用白虎加人参汤伤暑发大热头痛自汗咽疼烦燥腹中热缓诸药不効者小柴胡汤最良小便不利五苓散热病中暑湿温虽皆因暑所致然脉証不同当明辨之热病者冬间感寒至暑气盛而后发此即夏月伤寒但热多而脉洪盛是也中暑者病在太阳外证与热病相似但热病脉盛肢节痛肿中暑脉虚肢节不疼兼面垢背寒而手足㣲冷是也湿温者湿热相抟致之病在太隂其脉寸濡而弱尺小而急外证胷腹满头目痛身热汗多而足胫逆冷是也以上三证夏月病多有之须别其名庶无毫釐千里之缪凡夏月伤暑虽则热毒作恙皆因脾胃虚怯而得之胃虚然后伏暑伏暑然后烦燥其有饮水过多及用解暑冷药太过伤动其中真气内亏呕吐不食自利不渇六脉沉㣲按之隠隠是为里寒外热如隂盛隔阳之类不可更泥中暑伏热之说急以理中汤甘草干姜汤与之纵或㣲烦小便不利断不可以为热也又有冷药过度胃寒停水潮热而呕或身热㣲烦此亦阳浮外而不内可与小半夏伏苓汤或加前胡脾胃素弱者二陈汤主之虽然抑犹有戒也夏月病多伤暑暑家脉虚面黧冷汗手足㣲寒茍不揣其里热之证妄以刚剂投之抱薪救焚不发黄则发斑甚至蓄血闷乱而死矣可不遡源徂流而精审云假如夏月泄㵼不止胃脘闭隔饮食不进或心腹痛满大抵因暑得之泄㵼中满者香需散加缩砂下消暑圆心腹刺痛者香需散加缩砂下苏感圆俱得其便假如夏月下痢烦渇呕逆腹中搅痛小便不利是亦因暑致之可与五苓散香需散小柴胡汤黄龙圆之属若以此呕证为脾胃虚寒则误矣痓病温疟疫疠痓甚风癎强体肢柔刚二证汗谵推后寒先热名温疟疫疠之邪责四时痓者先伤于风又感寒温致之发热腹痛口噤头摇瘈瘲不语项强背直腰身反张或目疼或目赤或闭目或反目或足冷或足温或妄行其脉沉弦而迟亦或带𦂳此为恶候不救者多若脉如雨溅散出于指外者旦暮殂也伤风头痛发热常出㣲汗又自呕逆汗之必发痓新产血虚汗出伤风亦致发痓大发湿家汗亦作痓热而痓者死痓初发来多有腹痛之证内经曰戴眼反折瘈瘲汗出如珠着身不流太阳絶也其谓是乎发热无汗恶寒讝语为刚痓曰阳葛根汤麻黄葛根汤发热有汗不恶寒为柔痓曰隂桂枝加葛根汤桂枝括娄葛根汤二痓通用小续命汤阳痓去附子隂痓去麻黄刚痓胷满口噤咬齿脚挛卧不着蓆大承气汤下之柔痓桂心白术汤附子防风散八物白术散桂枝煑散温疟即壊病也尺寸俱盛先热后寒吐汗下后重感于寒得之寒多者其脉弦迟热多者其脉弦数寒热乃隂阳之争也或者谈论伤寒误药壊病吐汗下后续生寒热则曰未必死所幸分而成之不思古人一药对一病药进病除安有所谓分为寒热者哉噫此可为智者道也先热后寒及寒热相等并小柴胡汤先寒后热小柴胡汤加桂多热但热而燥少与白虎汤或白虎加桂汤多寒但寒者柴胡桂姜汤治中汤加桂虚人寒甚七枣汤热多痰多呕不入食二陈汤加乌梅小便赤澁汗出烦渇素有瘴气不伏水土而呕五苓散大便秘呕吐寒热无时脉小𦂳者大柴胡下之脉自弦弦数多热弦迟多寒迟弱可温紧浮可汗紧实可下浮大而胷满者可吐经云夏伤于暑秋必病固非伤寒之谓然壊伤寒有温一证若纒绵不已腹中必有症癖用药对治或者殊途而同归活人书以祛邪丸取吐乆不愈者服疟母煎丸亦诸中通用之剂耳惟症癖能生寒热凡癖皆有水恶血包褁而成也母煎丸中有逐水破血之剂为能下之痰水在上者袪邪圆中有常山为能吐之疟家多蓄黄水若水不在于上焦则常山亦能下之也一法常山㯽榔一倍草果乌梅炙甘草各半新汲水隔宿煎凌晨服又法青蒿革丹等为细末研蒜入蜡圆如桐子凌晨三十粒枣汤下此皆胜药呕者可与二陈汤痰饮中节致生寒热者亦与二陈汤余见似条例疫疠𫝊染老幼皆相似调治一也寸濡弱尺弦𦂳或肝脉濡细是虽积邪四时然发汗吐下条例通行故曰明知逆顺正行无问虽然隂阳表里条例通行固也然其毒疠之气藴蓄于中亦须随其温凉权其轻重而利导之庶毒有所泄则易为力也病源云挟毒疠之气壮热烦毒发为心腹胀满者不治春感清邪在肝升麻葛根汤解肌汤夏感寒邪在心调中汤射干汤半夏桂枝甘草汤秋感热邪在肺白虎加苍术汤发黄瘅茵陈调五苓散冬感温邪在肾亦名冬温萎蕤汤土无正刑因火而名当随经取之此大槩然耳寒证者圣散子荧火圆神明散可选用圣散子内用术附豆䓻良姜只可施之寒湿毋惑于通用之说温疫通用败毒散痰证伤食类伤寒有痰头项皆和畅外热憎寒寸浮上头疼右数身不疼左手脉平伤食状痰证寸口脉浮发热憎寒恶风自汗胷膈妨满气上冲咽不能喘息头不疼项不强为异耳有热用柴胡半夏汤金沸草散易简参苏饮无热二陈汤温胆汤非次头痛者胷膈满发寒热亦是痰证但脉𦂳而不大𤓰蔕吐之此不可谓痰证例无头疼当以他证参之也伤食右手关脉紧盛而数头痛发热恶寒但身体不疼中脘痞闷嗳噎食臭为异耳热邪伏于脾胃则食不能消经云人迎𦂳盛伤于寒气口𦂳盛伤于食人迎主外风寒入之气口主中饮食伤之是以有左右手之别中脘痞闷呕而热者二陈汤加生姜乌梅寒多不甚热者治中汤五积散心腹满痛者大柴胡下之胷膈实而呕吐者食在上脘𤓰蔕散吐之夹食伤寒证候按病源云下后六七日不大便烦热腹满而痛为胃中有干粪挟宿食故也审如是则夹食伤寒即太隂积证腹满时痛桂枝汤加大黄者是尔所以太隂受病主胷膈䐜胀呕吐飱泄朱氏以为饮食得之如曰太隂证饮食不节胷膈不快用理中汤加靑皮陈皮或枳实理中圆或二陈汤皆其治也今推明治法有表者与治中汤去白术多用青皮有表复有里者与桂枝加大黄汤若表证已解但有里证者小承气汤与之可也张氏云伤食者剉大黄三五粒入汤剂中正此意耳虽然夹食伤寒则脾胃已伤暴加转下不可也妄发其汗亦不可也识者于此又当权衡余见霍乱条例夹食伤寒便见吐利厥逆而不挟表证者依隂病及霍乱等治之若吐利厥逆而挟表证者即依先救里后救表之法虚烦脚气类伤寒虚烦身首全无痛脉自和平多热壅转筋恶食大便难脚气酸疼而弱肿虚烦诸虚烦热也不恶寒身不痛头不疼脉不浮不紧数为异耳重者竹叶汤轻者小柴胡汤呕者大橘皮汤并不可汗下隂证虚烦外热内寒肢节疼痛隂旦汤脚气初病发热憎寒头痛呕哕恶闻食臭肢节酸疼大便艰难或胷满腹痛卒起而脚转筋屈弱挛痛肿重痺顽为异耳脚气通用三和散降气汤大流气饮乌药顺气散分气紫苏饮木𤓰散只可二仁圆石南圆枳殻散用木𤓰煎汤调下毒气入腹冲心作痛吐涎者降气汤下养正丹或用吴茱茰制炒煎热入生姜汁主之寒多者越婢汤小续命汤加生姜汁热多者人参羌活散败毒散并加木𤓰或追风毒剉散加大黄风多者小续命汤加独活或越婢汤温多者除湿汤五苓散痰多者除湿汤下白圆子挟寒者养正丹烦燥者竹沥汤或紫雪大便秘者脾约圆神功圆麻仁圆或五积散加大黄风毒肿痛排风汤㯽榔散筋急掣痛南木香煎汤调乳香趂痛散又法香苏散三钱川练子两箇取皮肉剉新瓦上焙降真香碎三节和之新汲水煎空心热服脚气风癞痛痒皆作效更加川芎脚气证候直与伤寒无异或发热头痛或身体冷疼或寒热往来或自汗恶风或无汗恶寒或大小便秘澁腹痛下利胷满气短怔忪烦闷呕哕涎沬恶闻食臭大类伤寒但卒起腿脚屈弱顽痺肢节挛急酸疼或厯节及踝胫间焮然赤肿为异耳伤寒𫝊足六经脚气亦𫝊足六经在太阳则头痛项强腰背酸重在阳明则口燥鼻干恶热谵语在少阳则耳聋口苦胷脇俱疼在太隂则胷腹满痞肢体浮肿在少隂则咳喘恐惕咽痛面黧在厥隂则瘫缓筋挛隂器胀痛六经所𫝊又有合病併病外证与伤寒并同凡遇发热烦燥大便不通呕哕痰涎而恶食者须审问之脉浮而弦者起于风风则汗而愈濡而弱者起于湿湿则渗而愈洪而数者起于热热则下而愈迟而澁者起于寒寒则湿而愈风寒暑湿证状不同然风为走注寒为疼痛暑为热烦湿为重着必有可验之迹治法总要贵乎踈导大便但不可过剂其补汤淋洗则医家之大戒也虽然脚气渐入顿深非药力相接不可也治之亦当究其源或因丹砂发动则为之解丹砂或因饮食酿成则为之消饮食气触而作者与之调气续生他病者则以他病方药理之所患气实而死未有服药致虚而殂甚者喘嗽上气冲筑心疼呕吐无己腹脇胀满脐下顽痺不仁最为恶候大槩然尔所谓寒则温之热则寒之在表则散在里则下太虚气乏扶养其中是为不刋之法千金熨法食盐并灶中灰等和炒热重帛盛而熨伤寒𫝊经之邪病至厥隂其脉㣲带浮缓之状是则脾气将复邪无所容必寒热作而得汗解若尺寸俱沉短此为毒气入脏土败木贼脾受肝邪必有嚢缩舌卷耳聋不知人之证当急下之五救其一或脉来弦亦贼邪也许学士云轻手脉浮为在表表实浮而兼有力但浮无力表中虚自汗恶风常淅淅重手脉沉为在里里实脉沉来有力重手无力大而虚此是里虚理端的气口𦂳盛食必伤人迎𦂳盛寒邪炽趺阳胃脉定死生太谿肾脉为根蔕之热入血室血热留滞小柴胡汤加生地黄治血结胷按之痛活人书海蛤散葢血聚膻中则小肠必壅小便通则胷次之血散矣凡小便或赤或澁皆其里有热也仁斋伤寒类书卷三仁斋直指钦定四库全书仁斋伤寒类书卷四宋杨士瀛撰明朱崇正附遗发热发热初阳冷必憎阳明发热汗之形少阳脉细仍兼呕反热而沉属肾经发热多属三阳太隂厥隂皆不发热惟少隂有反热之证然少隂发热终是脉沉或下利手足冷也三阳发热何以明之太阳发热则恶寒阳明发热则自汗少阳发热必有干呕之证矣热邪在表病属太阳此表热而里不热也热邪在里病属阳明此里热盛而逹于表也若表证未罢邪气𫝊里里未作实病在表证里证之间若𫝊经之邪至于少阳病在二阳三隂之间其热皆轻于纯在表纯在里者也然而阳明里实热盛固当攻之以寒太阳风寒外抟隂盛恶寒虽热尤当温散少阳和解虽属小柴胡㣲热不渇者又当加桂是不可无以权之虽然伤寒发热病之常也脉隂阳俱虚热不止者仆下利发热者殂汗后复热其脉躁疾为隂阳交此皆不治之证其可例视之乎太阳发热恶风有汗桂枝汤恶寒无汗麻黄汤吐利发热恶寒是为霍乱发热而渇自汗不恶寒是为风温若误汗之必身灼热烦渇独语各有本条阳明发热汗出脉实调胃承气汤脉浮桂枝汤汗多者胃汁干急下之用大承气汤少阳发热脉细而呕小柴胡汤少隂反发热有二证脉沉发热者麻黄细辛附子汤若下利厥逆里寒外热脉不出者通脉四逆汤身热而不渇则为表热小柴胡汤加桂身热而燥渇则为里热白虎加人参汤无表里证发热七八日脉虽浮数可大柴胡汤下之若下后脉数不解消谷易饥不大便则为瘀血属抵当汤潮热热潮属胃下之和大结胷家本例图咳逆利溏并表证勿攻则用小柴胡潮热属阳明一日一发日晡而作也若非日晡所发是谓其热不潮葢阳明旺于未申故尔惟属阳明故潮热为可下之证茍其脉或弦或浮大便或溏或利小便艰澁外证犹有恶寒则其热未全入府并不可下但以小柴胡和解之是必表证已退大便鞕结小便如常乃可攻也日晡潮热属阳明经脉实可下证用小承气汤大柴胡汤脉虚不可下者与桂枝汤大结胷潮一证却属太阳用大陷胷汤咳逆潮热大便溏利潮热表证潮热并用小柴胡汤腹满不大便只用小承气汤㣲利之勿令大泄日晡潮热甚者循衣模床独语如怪直视㣲喘脉弦者可治脉濇者不治脉不实不虚但用小柴胡汤冬阳明潮热有时脉浮紧者无汗脉但浮必盗汗并用黄苓汤寒热往来寒热鬬隂阳大小柴胡及桂姜结热心烦仍喜呕渇而头汗用之良阳不足则先寒后热隂不足则先热后寒寒热往来者隂阳相胜邪正交争而作也葢阳不足则隂邪出于表而与之争故隂胜而为寒隂不足则阳邪入于里而与之争故阳胜而为热若邪气在半表半里之间则外与阳争而为寒内与隂争而为热出入无拘所以乍往乍来而间作也大抵邪居表多则多寒邪居里多则多热邪在半表半里则寒热相半此又可以知其受病之处用药固自有条然小柴胡汤最主寒热寒多者加桂热结者加大黄脉不甚实而大便澁者加枳殻寒热相半只守本方是亦活法虽然寒热之方来如波涛之汹涌其势有不容遏者当迟之一二日候少定而图之经所谓其盛者可待衰而已是又不可不知病至十余日结热在里往来寒热大柴胡汤下之心烦喜呕胷脇满不欲食寒热往来小柴胡汤或血气弱腠理开邪正交争痰呕甚者二陈汤汗下后不呕而渇头汗出胷脇满小便不利寒热往来柴胡桂姜汤寒热似似膀胱桂可医清便不呕半麻枝阳明实下浮须汗血室柴胡小者竒似一名状作止有时非若寒热往来或踈或数而作止无定时也凡感冐之人忽觉毛寒股慄筋节搜挛百骸鼓撼呕不欲食其寒不可御未几复转而发热者此即温不必谓脉自弦或洪数或紧实或虚缓或刮濇皆为状但以外证别之用药固有本条然小柴胡汤如前斟酌加减亦是活法虽然血虚能生寒热败血亦作寒热隂阳相胜虽一证各有一方其间当以川芎为佐太阳似证脉洪浮与桂枝汤清便自可不呕日一二发桂枝麻黄各半汤其脉㣲缓㣲浮则欲愈也阳明似证烦热汗出日晡发热脉浮虚与桂枝汤脉实与承气汤病人热入血室其血必结如疟状者小柴胡汤主之疟后寒热或潮热见瘥后昏沉条诸疟通用二陈汤热多者加川芎前胡寒多者加川芎草果余见温疟热多寒少热多寒少治膀胱不呕清便各半汤及脉若迟为血少脉皆㣲弱号无阳热多寒少阳乗隂也其间三证并属太阳脉浮𦂳者可汗或迟或弱皆和解之清便自可谓大便如常也不呕清便自可桂枝麻黄各半汤尺脉迟血少者先以小建中加黄耆以养血俟脉不迟即以小柴胡桂枝二越婢一辈主之诸脉皆㣲弱无阳者用桂枝二越婢一汤不可正汗汗后寒热汗余寒热脉中论若见憎寒法用温沉实当攻浮再表风温误汗热而烦汗后寒热邪气未解彻也脉浮洪者邪在太阳法当再汗脉沉实者邪在阳明又须下之若厥隂余热加以下利厥逆恶寒四逆汤温之无疑矣憎寒者属厥隂大汗出热不去拘急体疼下利厥逆四逆汤温之脉沉实者属阳明得汗后如疟状日晡而发大柴胡汤承气汤下之若只恶寒则为虚用芍药甘草附子汤只发热则为实大承气汤脉浮洪者属太阳汗后寒热桂枝二麻黄一汤风温不恶寒若误发汗必身灼热烦渇独语姜蕤汤温家汗后火热脉躁名隂阳交不治热病已得汗而脉躁盛亦不治详见隂阳交条有再汗再下之剂下后有热下于汗后致伤荣隂气衰兮热又生瘥后热名劳食复心中痛者豉栀平大汗则损气损气则阳㣲脉虚而恶寒大下则伤血伤血则隂弱脉濇而发热误汗误下亦犹是尔且隂以阳为主阳以隂为根血隂也气阳也血非气使不能自行令也下之亡阳是阳不主隂矣隂无所主而寒气抟之所以脉濇寒极血虚所以发热方方之剂其可轻乎汗后阳㣲而恶寒可四逆汤或用芍药甘草附子汤下后隂弱而发热是为内热可葶苈苦酒汤瘥后劳复发热小柴胡汤枳壳栀子汤豭鼠粪汤若脉浮则汗之用麻黄汤葱白汤脉实则下之用承气汤大柴胡汤证治论瘥后余热用柴胡桂枝汤下利腹鸣痞满者生姜㵼心汤小便不利麦门冬汤交接劳复外肾肿腹中绞痛竹皮汤劳役心力复热用枳壳栀子汤小柴胡汤余见隂阳易条瘥后食复发热枳实栀子汤加大黄粥饭伤饱或食肉或饼脯硬物不消皆复热也伤食必有痞满嗳气吞酸腹鸣下利等证可与生姜㵼心汤下后身热而心中结痛栀子汤饮酒复热有本条恶风恶风汗出怯风吹脉缓而浮但解肌发汗亡阳成漏者温经之法莫迟疑恶风者见风则怯宻室之中无所恶也风伤卫气卫虚则腠理不宻由是而汗出焉证虽属表不可发汗但㣲解肌而已卫者阳也恶风阳证也所以表怯而恶风葢亦阳虚故隂邪出而乗之特其病在皮肤邪气尚浅耳桂枝汤桂枝加葛根汤主之壮热者与参苏饮发汗太过卫虚亡阳汗漏不止而恶风者法当温经用桂枝附子汤或小便难四肢㣲急难以屈伸并用桂枝附子汤身热恶风项强脇满手足温而渇小柴胡汤风湿恶风不欲去衣骨节间烦疼掣痛不得屈伸汗出短气小便不利或身㣲肿甘草附子汤恶寒恶寒发热属于阳隂病憎寒体自凉浮数桂枝并越婢沉而细者理中汤恶寒者不见风而怯寒身虽灼热亦不欲去衣被也此隂邪出而乗阳致之葢寒伤荣气荣行脉中居卫之下是为表邪已深法当发汗间有一二自汗则其表已虚但与解肌可也然而发热恶寒者属阳无热恶寒者属隂在阳则发汗在隂则温里常须识之大要恶寒皆为表证或里证悉具而㣲恶寒者是表犹未解当先解表俟不恶寒然后可以攻里发于阳者脉浮数桂枝汤桂枝二越婢一汤麻黄汤青龙汤酌量轻重用太阳证发热或未发热皆恶寒有汗用桂枝汤无汗用麻黄汤阳明证固当下之惟恶寒中寒者系与太阳合病在经属表可汗用麻黄汤若脉迟汗多㣲恶寒者表未解也虽阳明病可桂枝汤少阳证头汗出㣲恶寒小柴胡汤加桂发热㣲恶寒柴胡桂枝汤汗后反恶寒者为虚芍药甘草附子汤下后复发其汗心下痞而恶寒者表未解也当先解表用桂枝汤表解然后攻痞用三黄㵼心汤入生姜汁发于阥者脉沉细理中汤四逆汤少隂证脉沉细用理中汤四逆汤若下利恶寒而踡手足温者可治用小建中汤若恶寒而踡时时自烦不欲厚衣可大柴胡汤下之背恶寒背上憎寒值少隂口和附子本条寻舌干口躁三阳合白虎汤中好酌斟背负阳腹抱隂背寒者阳弱也然背寒有隂阦二证何以别之少隂一证以其隂寒气盛不能消耗津液故口中和三阳合病以其阳气䧟入津液为之干焦故舌干口燥隂寒阳热识者以口中润燥推之思过半矣口中和而背恶寒者属少隂附子汤舌干口躁内有热证口中不仁而背恶寒者为三阳合病白虎汤经云腹满身重面垢讝语遗尿口中不仁为三阳合病白虎加人参汤主之若自汗者亦用白虎加人参汤又阳明证背㣲恶寒无大热口中燥渇者亦用白虎加人参汤中暑亦有背恶寒证但面垢自汗脉虚而伏自有本条凡脾胃素虚之人遇暑月间或饮冷水或多喫茶或餐雪菓之属易致生冷壊脾寒气蓄聚隂上乗阳故寒从背起冷如掌大此当以温药主之四逆四逆须将肾证详病家手足但㣲凉枳柴芍药𫝊经剂邪中隂经四逆汤手足不温谓之四逆隂经之邪主之太隂受病手足自温𫝊至少隂则有手足四逆之证四逆之与厥冷实相逺也或曰均是四逆耳而四逆汤散一寒一热用药何不类耶葢手足自热而至温由温而至四逆是𫝊经之邪非虚寒之候也四逆散主之若得病以来手足不温便成厥逆此则隂经受邪阳气之不足也可以四逆汤温之脉诊要当审此虽然吐利烦燥恶见四逆四逆下利恶寒而踡并属少隂又为不治之诊故併及之少隂四逆其人或欬或悸或小便不利或腹中痛满或泄利下重并用四逆散初病以来厥冷四逆即用四逆汤湿温两足胫逆冷有本条厥冷厥初来厥有源沉迟而弱冷常存热深发厥初身热沉滑时乎指爪温阳气伏藏隂气越出隂阳不相顺接所以厥也其手足逆冷之证乎葢诸阳㑹于四末阳㣲而为隂所胜初病便厥者是为冷厥其脉沉迟按之则弱醒醒而静恶寒引衣足多挛卧或身上粟形或下利清谷也热伏于内先热而后厥者是为热厥脉必沉滑按之则数昏塞狂言发渇引饮露手掲衣或燥不得眠或大小便不利也外证皆可验焉若先厥而后得热是则隂邪退而阳气复矣伤寒热多厥少其病当愈厥多热少其病则进下利发厥一条亦以厥者复热为有瘳热者复厥为己甚葢下虚则厥隂实使之阳长隂消其可也虽然伤寒血证亦有四肢发厥以至昏迷闷絶者此又不可不知至若少隂下利恶寒而拳手足厥冷与夫脏厥一证皆为不治之诊厥之为厥可无辩乎冷厥初病便作四肢逆冷足挛恶寒引衣自葢不渇大小便滑泄外证黙黙而醒四逆汤理中汤通脉四逆汤白通加猪胆汤当归四逆加茱茰生姜汤可选用又痰厥气厥肾厥用易简芎辛汤热厥初病身热然后发厥其人畏热扬手掷足烦燥饮水头汗大便秘小便赤怫郁昏愦葢当下失下血气不通故四肢逆冷所谓热深则厥深所谓下证悉具而见厥逆者此也与大承气汤大柴胡汤或白虎汤热厥与冷厥相类但指爪时温为异耳若疑似未明且以四顺圆试之阳厥则有热隂厥则无热寒热而厥者一手或两手无脉面色昏昧不泽急与五味子汤并麻黄细辛甘草汤人参调血通脉可以为佐服无汗解则生投药无汗或脉不至者不治水气厥者心下怔忪茯苓甘草汤邪气结胷中而厥者脉乍紧乍结心烦满饥不欲食𤓰蔕散吐之脏厥者七八日逆冷下利发躁无时暂安不治痰饮厥逆眩运少与三生饮头痛头疼恶冷太阳先恶热阳明胆细弦湿鼻寒兮痰膈满厥隂干呕吐清涎头痛属三阳阳明少阳皆有之而太阳则専主是也太阳専主头痛则头痛之属表证者居多阳明少阳又次而轻耳三隂经络上不至头故无头痛惟厥隂循喉咙之后上连目系顶巅有头痛干呕吐涎吴茱萸汤一证却无身热亦与阳证不同也虽然太隂少隂其经从足至胷并无头疼是固然尔然风温病在少隂湿温病在太隂而头反痛至于隂毒亦然是又某病则有某证脉络相通不可拘也若夫头痛剧甚入连于脑手足俱寒此则真痛神丹在手其能救乎太阳头疼发热恶寒无汗麻黄汤有汗桂枝汤已汗未汗头痛如破连须葱白汤服之痛不止葛根葱白汤阳明头疼不恶寒反恶热胃实气实攻于头也少与调胃承气汤少阳头疼发热脉弦细小柴胡汤湿头疼鼻塞头中寒湿也𤓰蔕末纳鼻中黄水出则愈痰涎头疼胷膈满发寒热脉紧不大𤓰蔕散吐之可以痰证条参验厥隂头疼干呕涎泳吴茱萸汤若脉㣲浮为欲愈不愈用桂枝汤小建中汤若发热似疟亦欲愈桂枝麻黄各半汤诸头疼无热如圣饼用生姜葱白煎汤下项强项强葛根主表强表虚桂葛去麻黄结胷须进䧟胷剂桂入括蒌痓反张伤寒颈项强急太阳表证也当发散而解之若误下太阳邪气乗虚入里则为结胷项强太阳病项背强无汗恶风为表实葛根汤项背强发热汗出恶风为表虚桂枝汤加葛根不加麻黄误下太阳结胷项强大陷胷圆太阳伤风复感寒湿身热足寒头摇口噤颈项强背反张其脉沉迟此为发痓桂枝加括蒌根汤项强脇下满小柴胡汤咽痛咽疼阳毒发成斑肢冷咽疮肾证看脉紧无阳咽亦痛脉㣲下利肾伤寒咽喉不利或痛或疮谷不入而呕吐者毒气上冲所致也阳毒必然发斑少隂四肢必冷其有下利者可与甘桔汤半夏散入甘草生姜佐之其不下利或小便赤而去衣者可与甘桔汤入𤣥参枳殻使大便顺导则黑臭之毒泄矣续以甘草生姜煎汤调之甘草生姜解其毒也肾病咽痛下利身犹热者未可用四顺汤且与黄连龙骨汤即黄连鸡子汤去鸡子加龙汤阳毒咽痛发班唾脓血脉洪数用药有本条少隂咽痛咽疮脉沉迟厥冷或吐利又隂阳脉俱𦂳反自汗为无阳法当咽痛而后吐利亦属少隂并不可汗下熏熨汗出以藁本粉傅之咽痛用甘桔汤猪肤汤若沉冷甚者半夏散通脉四逆去芍药加北梗与之咽疼通用甘桔汤上焦壅热加枳殻北前胡肾伤寒一证乃非时暴寒中人伏于少隂之经头疼腰痛其脉㣲弱初咽痛以伤寒次必下利非咽闭之比咽痛半夏桂甘汤即半夏散是也下利四逆汤或四顺汤下之证治论口疮赤烂用蜜浸黄檗一宿取汁含嚥热甚升麻六物汤咽中闭塞乌扇汤伤寒六七日大下之寸脉沉迟尺脉不至咽喉不利唾脓血手足厥利不止者难治麻黄升麻汤身痛身疼浮𦂳太阳临自利肝并肾带沉中湿毒隂与风湿汗余霍乱本条寻局方大柴胡证云邪结在里大便秘澁心腹痛鞕者可服若身体疼痛是表证未解不可与之然则身体疼痛不脉沉不自利太阳之表证明矣其或自利脉沉此则隂证之身痛脏家之里病云太阳身痛脉浮紧无汗麻黄汤以汗之或尺脉迟者血不足也先用小建中汤以养之俟其尺脉浮即用麻黄汤太阳病七八日脉细恶寒为隂阳俱虚吐汗下并不可至再其人素无热可芍药甘草附子汤素有热可黄耆建中汤厥隂少隂身痛其脉沉必自利四逆汤真武汤附子汤中湿一身尽痛不可汗下但利小便有本条隂毒身痛如被杖腹中绞痛脉沉而疾有本条风湿一身痛重但㣲汗不可大发汗有本条发汗后身痛脉沉迟桂枝加芍药人参汤汗后身痛为寒邪在表脉沉迟为在里用芍药入荣人参安和真气或用黄耆建中汤又汗后霍乱身痛不休少与桂枝汤腹痛胀腹痛肾兮通脉汤脾兼表证桂加黄实疼便结虚疼利胀则陈皮梗夏良隂邪在里阳邪入里与正气抟则为腹痛所以痛者有异焉脉实腹满而大便秘者实痛也脉虚肠鸣而大便泄者虚痛也隂阳异证用药不同大抵痛为邪气实法当䟽利隂受病则金液咏养正丹辈温而利之少隂腹痛四逆或欬或悸或小便不利或泄利下重四逆散下利清谷脉㣲欲絶通脉四逆汤腹痛小便不利用真武汤误下太阳因而腹满时痛是有表复有里为太隂太阳俱病用桂枝加芍药汤痛甚桂枝加大黄汤实痛者关脉实烦燥腹满大便秘结桂枝加大黄汤小承气汤胷中热胃中邪气腹痛欲呕吐则用黄连汤虚痛者寸脉濇尺脉弦肠鸣泄利先与小建中汤不瘥小柴胡去黄苓加芍药与之易简用建中汤加逺志腹中冷痛四肢厥逆用蒌附汤腹胀者隂阳不和也桔梗半夏汤最良奔豚动气奔豚动气数般左右髙低细揣量𤣥术理中并不堪汗下例中详动气者脏气不调筑触而动随脏所主而形见于脐之左右上下也大抵真气内虚水结不散气与之抟即发奔豚以其走痛冲突如豚之奔虽有发表攻里之证汗之下之并不可也然而不言当脐动气者何耶葢胃为中州以主津液妄施汗下必先动脾是以不言而喻也举此动气非问证何以知之然则调理伤寒贵乎纎悉问证太阳病下之后气上冲者桂枝汤若不上冲不可与也若从小腹上冲于心桂枝加桂汤发汗后脐下悸者欲作奔豚伏苓桂甘大黄汤动气通用理中汤去术加桂葢桂利小便泄奔豚故也奔豚一名肾气白术燥肾闭气是以去之吐汗下后心下逆满气上冲胷起即头眩其脉沉𦂳误汗之则动经故其身振振摇动伏苓桂甘白术汤主之此方用白术者葢以误汗动经故用白术闭其汗也奔豚动气脉沉弱肢体冷可与养正丹动气証治论用柴胡桂枝汤腹满腹满脾家及胃家三阳合病口顽麻入邪吐汗下之后肾証便坚承气加腹满多属太隂葢脾为中央土所以主腹满之候腹中常满者里实而可下时满时减者里虚不可下当以温药和之其有吐汗下后因成腹满者此则邪气乗虚而入或踈利或温散或涌吐条例又不同焉审其邪气之所起知其邪气之所在斯可矣虽然太隂主腹满固也阳热为邪必腹满而咽干隂寒为邪必腹满吐食而自利一热一寒又不可以无别若夫腹满而泄难以有瘳太隂腹满吐食不可下枳实理中丸主之误下太阳因而腹满时痛为太隂太阳俱病桂枝大黄汤重者桂枝加大黄汤阳明发热腹满㣲喘口苦咽干或不大便讝语火迫者亦有此证并小柴胡汤哕而小便难加伏苓又阳明腹大满不大便小承气汤㣲下之阳明脉迟腹满时喘潮热亦用小承气汤发黄证有本条三阳合病腹满身重难以转侧讝语口中不仁少与白虎汤吐后腹胀满常不减者胷中之邪下𫝊入胃拥而为实也少与调胃承气汤汗后腹胀满者胃虚而不能敷布诸气壅滞也厚朴生蒌半夏人参甘草汤若满而痛则小承气汤㣲下之妄下后腹胀满心烦而卧起不安者表邪乗虚而入郁于胷中也栀子厚朴汤少隂病六七日腹胀满不大便承气汤急下之腹胀通用桔梗半夏汤腹皮痛者脾不胜水故水与气抟于皮肉之间观其肠鸣漉漉可知矣小半夏茯苓汤加官桂伏苓腹胀满而短气者邪在里而为实也腹濡满而短气者邪在里而为虚也见气短条腹满用药皆去白术术温燥而闭气也胷脇满胷满多将表証看半居表里脇间坚虚烦客热须栀䜴𤓰蔕拈来吐冷涎胷满者胷膈间气塞满闷非心下满也脇满者脇肋下气胀填满非腹中满也胷满多带表証脇满多在半表半里之间太阳病下后脉促胷满桂枝去芍药汤病在卫气芍药入荣其性利故去之阳明喘而胷满此犹带表証不可下可与麻黄汤胷脇俱满或脇下鞕痛此半表半里之証并用小柴胡汤和解之胷中虚烦客热或经汗下后烦热窒塞气逆抢心并栀子豉汤吐之若气乏则与栀子甘草汤若呕则与栀子生蒌汤胷中痰实宿寒𤓰蔕散吐之又阳明病心下鞭满不可下下之遂利不止而死法当涌吐详见结胷解题此则胃中虚而气痞也或用半夏㵼心汤生蒌㵼心汤孙用和云胷满则诸㵼心汤审証用邪气留于胷中法当涌吐其高者因而越之是尔然有吐汗下后邪气乗虚入而为烦是则胷中客热以栀子䜴汤吐之此吐剂之轻者也不经发汗吐下邪气留聚烦满痰实是则胷中宿寒以𤓰蔕散吐之此吐剂之重者也均之为吐又当权衡脇疼脇疼多属少阳家燥粪阳明并小柴里水痞坚须十枣隂引痛脏中乖脇肋痛满者邪气在半表半里之间也邪方𫝊里未留为实气郁不行法当和解若夫里水痛坚非下之不可也少阳病脇痛耳聋寒热干呕或脇下坚满并用小柴胡汤和解之阳明病不解转入少阳脇下坚满干呕小柴胡汤又阳明燥粪不大便脇下坚满舌上胎滑小柴胡汤太阳病咳嗽干呕㣲利心下痞鞕引脇下痛身凉汗出或时头疼此为表解里有水十枣汤下之病者脇下痛素有痞积在于脐傍引小腹入隂筋俱作痛此为脏结不治自汗自汗伤风暑不消风温风湿卫难调无阳霍乱并柔痓更与阳明共九条卫气所以蜜腠理而固津液也卫为邪所干不能䕶卫于见而汗出焉寒伤荣气汗独无之惟风暑湿之邪有干于卫皆为自汗之証也若夫寒已入里寒极生热热则荣卫通腠理开又为阳明自汗是其热越而汗出矣治法各自有条然而汗出以至髪润或汗出如油或汗出如珠凝而不流此皆不救他病见之亦然太阳伤风自汗脉浮缓者桂枝汤汗出而渇或小便难者五苓散不渇者伏苓甘草汤自汗小便数者勿用桂枝惟芍药甘草汤主之自汗小便不数心烦㣲恶寒脚挛急桂枝附子汤加人参参以调荣脚必伸也太阳中暑汗出恶寒身热而渇香薷散白虎汤或用小柴胡汤风温多眠喘息自汗若误汗之必身灼热讝语并用萎蕤汤风湿额上自汗闗节痛重怛㣲解饥通用败毒散卫不和者脏无他病时发热自汗出桂枝汤亡阳者太阳証发汗多漏不止而恶风用桂枝加附子汤又少隂証尺寸脉紧反有汗出额上手背冷汗为亡阳主咽痛吐利四肢疼急厥逆恶寒用四逆汤汗多不止温粉扑之若汗不止恶风烦燥不得卧先服防风白术牡砺汤次服小建中汤咽痛通用甘桔汤猪肤汤霍乱吐利汗出发热恶寒手足拘急厥冷四逆汤又中暑霍乱烦渇香薷散柔痓太阳病身项反张口噤瘈瘲发热汗出小续命汤阳明汗多而渇发热讝语大便硬调胃承气汤若小便自利而汗出者为津液少不可攻但用蜜导若汗多者胃汗干急下大承气汤阳明汗多而渇勿用五苓散阳明反无汗脉浮而喘麻黄汤无汗无汗因寒中太阳三隂刚痓証中详冬阳明病兼隂易七例推寻各有方腠理为风暑温所干皆令自汗惟寒邪中经腠理宻致则津液内渗独无汗焉此特伤寒在表然耳若隂病若水饮与夫亡阳乆虚亦皆无汗随証各自有条惟热病脉躁盛而不得汗此阳亢也当汗无汗与麻黄汤三数剂而汗不出者此亦不可活也知其可进则进知其不可则已之君请择斯二者小柴胡汤証云隂病不得有汗葢三隂证本无汗其或有汗者亡阳也冬阳明脉浮紧者必发潮热脉但浮者必有盗汗黄苓汤主之盗汗者邪气方侵于里尚连于表睡则卫气行里而表阳不致因其表阳不致故津液得泄觉则气散而週于表腠理闭焉汗复止也是之谓盗汗此邪在半表半里之间法当和表余証无汗治法各有本条头汗出头汗诸阳气上蒸身黄尿秘引浆频心忪水结讝言血表里柴胡小是珍诸阳之经循于头三隂则至颈而还也里虚表实腠理蜜致热不得越故阳气上腾津液上凑而汗出于头抑亦胞虚内涸使然耳夫里虚则不可下内涸则不可汗头汗之証无所谓表邪汗之断不可也若夫阳明热入血室燥粪讝语俟其过经利之以小承气汤是可无以权之哉大抵寒湿相博与夫邪在半表半里之间则有头汗设或小便不利内外闗格头汗则为阳脱误下湿家额上汗出而喘或小便不利大便自利亦为阳脱二者皆不可活临诊又当审斯发黄証头汗及颈而止小便难引水浆此受湿也茵陈汤五芩散主之水结胷証心下忪满无大热头汗出小半夏加茯苓汤讝言头汗是为血热病属阳明可承气汤若心中懊憹而头汗者栀子䜴汤半在表半在里及余証并小柴胡汤寒热往来㣲恶寒为表脇下满大便坚为里汗下后胷满㣲结寒热心烦呕渇为表未解柴胡桂枝干蒌汤或柴胡桂枝汤手足汗手足如何汗不休胃中热聚液旁流热家燥粪为讝语寒証难教水谷留手足汗者热聚于胃而津液之旁逹也亦有寒聚于胃致之挟寒则水谷不分藴热则燥粪讝语阳明病手足漐漐汗出讝语大便难此热証也与承气汤下之阳明中寒不能食小便不利手足濈然汗出大便初鞕后溏水谷不分则不可下少与理中汤不得汗汗之不得亦须蒸躁盛还无未必生身痒浮迟惟各半阳明虚証若虫行伤寒欲得汗与麻黄汤数剂而汗不出者不治热病脉躁盛而不得汗诸阳之极亦不治二者葢真病也亦有寒热而厥忽两手或一手无脉是犹重隂欲雨之时必濈濈然大汗而解其或投药无汗而脉不至者亦不可活也是可以容易谈哉虽然诸虚少血津液中干亦不能作汗病人有挟宿恙如痰饮症癖之类又隔汗而不能出也少血者养血以汗之痰癖者开关散气以汗之是为活法若夫汗出如油喘而不休未有能生者也服药不得汗当用蒸法烧地令热去其火以水洒之用桃栢叶蚕沙糠麸夹和铺地厚三寸许上铺席令病人仰卧衣被覆之片时周身至脚心皆汗出乃用温粉扑即移上床身痒脉浮迟为气虚亡阳不能作汗桂枝麻黄各半汤主之阳明反无汗皮中如虫行以乆虚也术附汤黄耆建中汤凡发汗须令上下周遍身上衣被如常腰以下厚葢之若葢覆不周汗出不匝不流必致肢体挛搐可与牛蒡根散不可汗不堪汗者脉㣲迟温湿虚烦壊病推经水忽来兼失血脐间动气并如之病在表而脉浮者可汗表证悉具若发渇若脉不浮是表犹带里也未可汗之伤寒不可汗条例最多其可汗者大抵脉证全在表也表固可汗然汗之太早太过或者津液泄而变生焉至于当下而误汗则为亡阳为讝语为下厥上竭等证其害人又速耳设或误汗则真武汤以救解之羸甚者去芍药有热者去附子吁此救兵也谨之谨之脉㣲弱为亡阳不可汗用桂枝二越婢一汤尺脉迟为血少荣气不足也不可发汗先与黄耆建中汤以养血俟其脉不迟即以小柴胡汤桂枝二越婢一汤和解之风温湿温各有本条虚烦似伤寒却不恶寒身不疼脉不紧并不可汗下可竹叶汤或小柴胡汤壊病者此汗下温不解知犯何逆以法治之并不可汗下小柴胡加减经水适下表里俱虚不可汗小柴胡汤主之衂血下血虽脉浮紧无汗然衂者欲愈下者亦欲愈不愈则用桂枝汤但不可发汗腹中左右上下动气筑触并不可汗下证治论用柴胡桂枝汤动在左发汗则头眩汗不止筋惕肉瞤为逆先服防风白术牡砺汤汗止以建中汤与之动在右发汗则衂而渇心苦烦饮则吐先五苓散次竹叶汤动在上发汗则气上冲心枣根汤动在下发汗则心中大烦骨节烦疼头痛目运入食即吐先用大吉皮汤止吐次小建中汤下利清谷用理中汤或大便不通者皆不可汗恶寒脉浮此为表证若渇则邪欲入里不可汗咽干喉塞亡血淋家衂家疮家动气并不可汗证治论皆用小柴胡汤厥逆不可汗当归四逆汤不可下不可攻浮及细虚恶寒呕吐与之俱小便自利并清少有表仍兼失气无病在里而脉实者可下里証悉具若恶寒若脉不实是里犹带表也未可下之伤寒不可下条例最多其可下者大抵脉証全在里也里固可下然下之太早太过或者水谷脱而变生焉至于当汗而误下则为痞气为懊憹为结胷等証其害人又速耳设或误下则理中汤丸以救解之或里烦则少加乌梅或转损厥逆则兼与四逆汤軰吁此救兵也谨之谨之脉来细小固不可下若细小而牢紧又可下也脉浮病在表不可下结胷脉浮大不可下脉细虚或迟缓或尺部濇弱此凡皆为血气衰不可下也恶寒者表之虚証虽阳明恶寒则与太阳合病属表可汗不可下若少隂証恶寒则温之呕吐者虽有阳明证谨不可下小柴胡加生姜主之小便自利汗出者津液竭粪虽硬属阳明但用蜜导而出也猪胆汁亦可导也脾约証大便坚小便数者枳实脾约丸大便坚小便清者热不在里虽不大便不可下可桂枝汤汗之少隂証小便白为下焦虚寒用四逆汤大便坚小便少者津液还入胃必先鞕后溏不乆自出惟小便如常乃可下之有表証脉带浮或恶寒或犹生寒热并不可下不转失气谓不下泄也不下泄则先鞕后溏不可下大抵阳明躁粪欲下之先与小承气汤若转失气则必先溏后鞕更进一剂不转失气则止又阳明讝语潮热脉疾与小承气汤不转失气则与小柴胡汤若次日又不大便而脉濇则为里虚黄耆建中汤主之凡阳証而脉濇谨不可下头汗出为津液少胞中虚不可下唯阳明讝语血热头汗则可下诸虚少血厥逆喉闭呕吐亡阳隂实动气皆不可下虚家附予汤厥逆当归四逆汤咽痛闭塞乌扇汤呕吐小半夏加吉皮汤无阳隂实而大便鞕者下之必清谷腹满但用蜜导左动气下之则腹满拘急气愈动身虽热反欲拳先甘草干姜汤次小建中汤右动气下之则津液竭咽鼻干头眩心悸竹叶汤上动气下之则握掌热烦汗出欲灌水竹叶汤下动气下之则腹满清谷心痞头眩甘草㵼心汤仁斋伤寒类书卷四仁斋直指钦定四库全书仁斋伤寒类书卷五宋杨士瀛撰明朱崇正附遗懊憹懊憹心坚用陷胷舌间胎白䜴栀供发黄须与茵蔯軰燥粪阳明承气攻懊憹者懊恼郁闷之状葢由表証误下正气内虚于是客气乗虚入而动膈烦郁㣲疼特未至结胷之甚也由懊憹而结胷亦不难矣短气烦燥胷中懊憹心下困鞕则为结胷用陷胷汤舌上白胎虚烦不得眠心下懊憹或饥不能食头汗出此邪热郁于胷中也并栀子豉汤吐之阳明病下之后懊憹而烦胃中有燥粪此热结于胃也承气汤攻之阳明无汗小便不利心中懊憹者必发黄用茵蔯汤是则胃中邪热前后二部俱泄之也痞痞满关沉痛不侵关浮肝热用连苓恶寒勿下先投桂痞利余粮及㵼心当汗误下或病属隂而反下之轻则为痞其状心下满而不痛按之则濡是其虚邪留滞故但满而不痛也通用枳殻桔梗最良若欲攻之亦须表証已解则可矣痞满关脉多沉枳实理中丸半夏㵼心汤主之桔梗枳殻汤尤妙关脉浮而痞此为肝热用三黄汤㵼其肝若或恶寒汗出三黄汤加附子名附子㵼心汤服汤后痞不去烦渇小便不利五苓散主之下后复汗心下痞而恶寒者表未解不可攻痞当先与桂枝汤表解乃可攻痞用三黄汤表未解而心下妨闷曰支结用柴胡桂枝汤胷脇满而㣲结小柴胡加干姜牡砺汤表証在数下之恊热而利心下痞鞭表里俱病桂枝人参汤下利心下痞鞕干噫食臭腹鸣甘草㵼心汤生姜㵼心汤証治论用桂枝人参汤若利不止则治下焦用赤石脂禹余粮汤又不止即利小便用五苓散发热汗出不解呕吐下利心中痞鞕用大柴胡汤下之此太阳証吐汗下后嗳气痞鞕旋覆代赭汤若咳逆气虚则先用四逆汤胃寒则先用理中丸后用旋覆代赭汤若虚烦心下痞薄气上冲胷头眩经脉动身振摇伏苓桂枝白术甘草汤十枣汤証须是身凉表解脇疼而痞则可用结胷结胷痛硬满其中大小随名用陷胷热实多烦寒不热水兼浮脉岂容攻凡病发于阳而下之早或当汗而误下外証项强心下满硬而痛者结胷也结胷痛硬是为实邪在里法当下之若脉浮大若表証若水气戒不可下亦有不经下剂而心下鞕满者此又有可吐可下不同焉经曰病人手足厥脉乍紧邪结胷中心满而烦饥不入食当吐之是则病在胷中故也经曰阳明病心下鞕满不可下下之遂利不止而死是则邪气自表𫝊重留于心下未全为实法当吐之故有此戒也审如是则经所谓髙者因而越之是尔吐下界限判然天壌安可以结胷里实例论之乎要之结胷治法大要审其邪气所在而已矣或曰结胷証具加烦燥而不治者何此胃气絶也胃气既絶安能布药力以胜邪也哉凡病在胷膈者上脘澎湃痰壅气促粥药不能下咽结胷寸脉浮关尺皆沉或沉紧俱当下若脉浮大或有表証则先用小柴胡汤表已解即下之大结胷不按而痛胷连脐腹痛硬不可近大陷胷汤陷胷汤太峻合用者只与陷胷丸小结胷按之而痛只心下硬用小陷胷汤热实结胷懊憹烦渇心下痛少与大陷胷汤寒实结胷无热証三物白散枳实理中汤丸水结胷心下怔忪头汗出无大热小半夏加伏苓汤小柴胡去枣加干砺汤脏结亦是结胷一种但舌上胎滑时时下利隂筋引痛有本条病人血结胷此热入血室见讝语条下脓血条结胷先理其气用桔梗枳殻汤枳实理中汤渇者加括蒌根证治论诸药不愈用増损理中丸凡结胷理气已平旋腹大便澁者须利导之否则热邪结为块血误下后未成结胷急与理中汤救解隂毒阳毒随气逆上伏于胷中亦有结胷痛硬之证治法详见本条气短气短里实热来潮风湿溲难汗自流停水心间并里水太阳误下结胷痞气短者唿吸短促而不能相续是也其间唿多吸少皆不救焉千金曰少气不足以息者危金匮曰短气不足以息者实大抵短气为实亦有表里虚实之差心腹胀满而短气者邪在里而为实也心腹濡满而短气者邪在表而为虚也其或怔忪气短此则心下停水致之体认不精其差千里信矣哉气短潮热腹满而喘此为外欲解而里实小承气汤大柴胡汤风湿相抟汗出短气小便不利恶风不欲去衣其邪在表甘草附子汤食少饮多水停心下亦令气短小半夏汤身凉干呕短气汗出不恶寒此表解而里有水十枣汤误下太阳短气烦燥心中懊憹因鞕硬为结胷大陷胷汤丸喘喘不漐漐解表家汗多潮热里攻邪满胷合病尤须汗水嗽青龙杏去麻内经云肺气实则喘逆上气所以气逆者邪气为实耳伤寒发喘邪气在表者心腹濡而不坚外证无汗法当汗之邪气在里者心腹胀而为满外证有汗法当下之又有水气作喘心下怔忪即水为邪是以有小青龙之证若经汗下逐水不获痊愈喘促上攻壅塞而不得息可以𤓰蒂散从权吐之吁喘特病之常也其或直视谵语而喘汗出髪润而喘身汗如油而喘皆不可救此邪气内盛而正气欲絶也临机对境盍消息焉麻黄宁主喘喘家汤剂多用麻黄太阳证无汗而喘麻黄汤或误下之利不止脉促有汗而喘葛根黄芩黄连汤下之㣲喘者桂枝加厚朴杏子汤发汗后不可更行桂枝汤若汗出而喘无大热者麻黄杏仁甘草石膏汤阳明证汗出不恶寒气短腹满潮热而喘小承气汤若脉浮无汗而喘即汗之用麻黄汤太阳阳明合病喘而胷满勿下可麻黄汤水气嗽喘乃太阳汗后饮水多而水停心下小青龙去麻黄加杏仁主之小腹满者小青龙去麻黄加茯苓隂证喘则必促脉伏而厥返隂丹五味子汤鼻息鸣喘气逆上冲孙用和用麻黄汤加吉皮杏子乆喘咳嗽感冐鼻涕易简九寳汤咳嗽嗽家呕喘属膀胱寒热胷坚值少阳若是少隂频下利四肢沉重更清凉凡肺主气气逆而不下则嗽热邪乗之气则燥郁寒邪乗之气则冷滞水饮乗之又与气抟热寒水饮皆生痰壅嗽之所从始乎隂阳治法固自有条其间水咳三证不可无辨小青龙汤太阳之表水也十枣汤太阳之里水也真武汤隂证之水气也常须识之虽然古人一药对一病所主安在哉曰水与表寒相合而咳则小青龙法之水与里寒相合而咳则真武汤温之里癖合水动肺而嗽焉十枣所以下之也太阳病身热嗽喘心下怔忪干呕㣲利此水气在表小青龙汤小便不利小腹满者去麻黄加伏苓发热恶寒身体痛者只依本方若身凉咳嗽干呕㣲利心下痞满引脇疼痛为里有水十枣汤少阳病寒热往来胷脇鞕满而痛咳嗽小柴胡汤或㣲利去人参生姜枣加五味子干姜少隂病水气咳嗽四肢痛重腹痛下利或呕真武汤加五味子干姜细辛少阥咳而四逆或腹痛或泄利或悸四逆散加五味子干姜少阥咳而呕渇心烦不得眠下利猪苓汤热咳金沸草散或唾脓血小柴胡加黄芩或黒豆入生姜煎汤咳嗽头痛不恶寒身大热若脐腹亦有热而内作痛者须下之用大柴胡汤张氏曰发汗不解腹满痛者急下之可大承气汤又曰腹中满痛此为实大柴胡下之咳嗽中满而呕用大半夏汤解利以后胃寒不食则理中汤加橘皮半夏茯苓细辛五味子痰多二陈汤加细辛五味子治嗽通用大橘皮汤咳逆咳逆垂危苦胃寒橘姜苓夏胜灵丹不痊乳下应须灸腹满之时疗已难咳逆俗谓之噫古人谓之哕葢胃气本虚吐下太过或复与之水以发其汗胃虚气逆噫哕生焉病势至此极矣虽然咳逆出于胃寒固也其有水挟寒气击抟而成者则茯苓半夏逐水主噫官桂丁香下气御寒又有热气拥郁气不得通而成者则小柴胡加生姜自有条例惟是哕而腹满不得小便或后部不通此为真病虽有神医末如之何橘皮干姜汤羌活附子散半夏生姜汤退隂散主之以意择用不瘥即炙乳下其法妇人屈乳头向下尽处骨间三壮丈夫乳小以一指为率亦三壮男左女右艾员如小豆许大抵乳直下䧟中有动脉处是详见下脓血条证治论呕哕手足逆冷小橘皮汤若加胷满虚烦不安大橘皮汤阳证咳逆潮热小柴胡汤加生姜吉皮竹茹汤仍视其大小便何部不调即通利之哕而腹满大便不利小承气汤哕而腹满小便不利猪苓汤阦明伤风脉弦浮小便难潮热而哕小柴胡加茯苓汤易简论伤寒咳逆为笃证他病见之亦然以半夏生姜汤主之又方丁香甘草煎汤调苏合香丸大抵咳逆不止者不可救药水气乗肺亦主噫逆㣲咳当以表水里水法治之见咳嗽条干呕干呕身热小青龙涎沬茱萸汗桂供下利白通并四逆脇疼十枣里之攻干呕者呕而无物出也大抵热在胃脘与谷气并热气上熏心下痞结则呕而无所出焉少隂下利姜附主下利也厥隂吐沬茱萸主涎沫也汗出干呕桂枝主自汗也邪去则呕者定矣若夫水气二证又当以表里分之发热欬喘而干呕者此则水气在表与青龙汤不发热不恶寒脇痛咳利而干呕者此则水气在里与十枣汤是又不可无别然而表水里水皆有欬嗽何耶曰水气乗肺也表不解心下水气身热干呕㣲喘或利小青龙汗之干呕吐涎沫头痛一云少隂一云厥隂并吴茱萸汤得汤反剧者则与小柴胡汤汗出头痛干呕桂枝汤少隂下利干呕脉㣲白通汤利不止干呕而烦厥逆无脉白通加猪苓汤里寒外热脉㣲欲絶或干呕通脉四逆汤身凉汗出脇疼干呕心下痞硬短气欬而㣲利不恶寒无表证此里有水十枣汤下之膈上有寒饮干呕亦属少阥用四逆汤证治论干呕而利黄芩半夏生姜汤胷中似喘不喘似呕不呕似哕不哕愦愦然无奈者生姜半夏汤呕吐呕吐阳明气逆行数为胃热缓寒生太阳合病利不利肾证三条各有评表邪𫝊里里气上逆则为呕吐水谷不下是也伤寒呕吐有胃热有胃寒有水气有脓血辨是四者而已胃热者脉数或紧必有口苦舌干烦渇之证胃寒者脉弦而迟必有逆冷不食大小便自利之证水气者先渇后呕膈满怔忪若胃脘脓血则腥气燥气奔逆上冲经所谓呕家有痈脓不须治脓尽自愈又谓服桂枝汤吐者其后必吐脓血是矣大抵呕吐皆有所出已下咽而出者呕也未下咽而出者吐也吐特甚于呕耳若槩以呕无所出则其间所谓干呕者独何耶呕吐多属阳明气逆而上行戒不可下汗后水药不入口者逆呕而脉弱小便自利㣲热而厥者虚极难调也生姜呕家圣药热燥者乌梅代之阳明呕吐小柴胡汤加生姜主之阳证通用呕而发热小柴胡汤呕而渇猪苓汤先呕后渇此为欲解急与水解先渇后呕为心下停水赤伏苓汤汗后或瘥后胃脘余热虚烦呕吐竹叶汤加生姜汁吐汗下后虚烦不得眠而呕栀子生姜汤寸脉数烦热而吐为胃热五苓散竹茹汤小柴胡汤汗下后关脉迟缓而吐为胃寒理中汤正气散加生姜寒多不饮水而吐理中汤去术加生姜太阳少阳合病自利而呕黄芩加半夏生姜汤太阳阳明合病当自利若不利但呕葛根加半夏汤胷中有热胃中有邪气腹痛气逆欲呕黄连汤太阳发热汗出心下烦郁痞鞕下利呕吐大柴胡汤少隂呕证四逆汤加生姜水气或欬或悸身痛自利真武汤去附子加生姜膈上寒饮干呕吐涎沬四逆汤若更吐利手足逆冷烦躁甚者吴茱萸汤又手足寒心中温温欲吐不得吐脉弦迟为胷中实可吐之或用半夏汤入生姜汁并属少隂温毒发斑心闷而呕身热足冷有本条水逆证渇欲饮水水入即吐小肠不利故也五苓散小半夏伏苓汤金匮云诸呕吐谷不下小半夏汤似呕似哕似喘心中溃溃生姜汁半夏汤大小橘皮汤伤寒屡经吐下寒气隔塞食入口即吐干姜黄芩黄连人参汤汗后水药不入口者逆半夏伏苓汤呕吐脓血见吐血条吐血吐血诸阳受热邪表之不发咎毉家因而热毒流于脏地血三黄数剂嘉诸阳受热其邪在表当汗不汗致使热毒入脏积瘀于内遂成吐血盖伤寒失汗则邪热化为恶血或藴毒不除亦能蒸腐其血凡眼闭目红神昏语短心忪痛闷眩冐迷忘漱水燥烦呕吐喘促惊狂讝语鼻衂唾红背冷足寒骨热肤閧四肢厥逆多汗顽痰胷脇小腹满急大便黒而㣲利小便多而不禁此等皆瘀血证也男女均有此血脉妇人伤寒尤多见之以其得病于经水来去之期或受病中间经水适至耳血之为病大抵夜重日轻或昼明了而暮讝语血属隂从其类也前证不必悉具但见其一二分晓便作血证主张犀角地黄汤小柴胡汤桃仁承气汤三黄汤丸酌量轻重用瘀血结其抵当汤丸主之诸汤皆以川芎为佐取尽大便黒物则佳虽然伤寒咯血犹难救疗况吐血乎凡吐血皆非美恙初病犹可用工有陆续而来或经数时而复吐者断不可救药也方药详见解题通用萝卜汁一小盏入新汲水煎茅花主之血热者黄连阿胶汤证治论用地血散檗皮汤三黄㵼心汤大下后寸脉沉迟尺脉不至咽喉不利唾脓血者麻黄升麻汤此有两证一阳毒一少隂在阳毒则或用阳毒升麻汤在少隂则或用甘梗汤加半夏生姜汁服桂枝汤吐者其后必吐脓血犀角地黄汤非伤寒证而吐血者与蛤粉散若虚劳咳嗽吐血口苦咽干真黄耆汤主之衂血衂血膀胱病欲瘳脉㣲发表病家愁𦂳而无汗麻黄进浮缓漐漐以桂投经络热盛阳气拥重迫血妄行出于鼻者为衂其热在表也是虽表热邪犹在经然亦不可发汗汗之则额上陷脉𦂳急直视而不得卧古人戒之所以无汗用麻黄有汗用桂枝者非治衂也散其经中邪气耳若邪气不得发散拥迫于血而衂复不止也太阳衂血固为饮解或有衂血不止但头面汗出其身无汗及发汗不至足者又为恶证当明辨之太阳证衂血及服桂枝汤后致衂者皆阳气盛长病欲解也属犀角地黄汤衂而脉㣲不可发汗与犀角地黄汤黄芩芍药汤衂不止茅花汤无汗而衂脉尚浮𦂳可再与麻黄汤有汗而衂脉尚浮缓可再与桂枝汤衂而烦渇欲饮水水入即吐者先服五苓散次服竹叶汤隂证本无衂若少隂厥而无汗强发汗必动血血从耳目口鼻而出是为下厥上竭不可治治要方用黑钖丹千金云凡时行衂血不可断之如或过多即可断以龙骨末吹入鼻九窍出血通用阳明发热口燥漱水者必衂见漱水条谨不可汗脓血下脓血室必讝言湿毒无如肠垢鲜消谷粪坚脐下蓄膀胱热结六条全凡冲脉为血之海即血室也男女均有此血气亦均有此冲脉冲之得热血必妄行在男子则为下血讝语在妇人则于经水适来适去之时经气尚虚邪乗虚入或热退而胷满讝语或蓄血而寒热似疟皆谓之热入血室私窃怪夫世俗常谈凡病皆先调气而血之一字念不到焉其间一二亦知理血则曰妇人有之不思血气即隂阳也负隂抱阳中两间而为人谁独无此血气哉否则张朱之书所谓桃仁承气汤抵当汤丸之类是特为妇人设耳然而血证之脉何如曰挟血者脉来乍澁乍数闪灼明灭或沉细而隠伏也若夫血热交攻则寸关洪盛大抵多于左手见之左手主血固如是尔经云血上逆则忘血下蓄则狂下焦蓄血小便必自利血结之处又当以此推之外证具于吐血汗解阳明病下血语或胷脇满如结胷暮夜如见怪状此为热入血室头汗出者刺期门以㵼肝若不刺合用小柴胡汤加生地黄枳殻栀子仁腹痛身热下脓血如鱼脑如烂肉汁曰湿毒桃花汤地榆散黄连阿胶丸治要方用冐风汤加木香或除湿汤热气乗虚入于肠胃脐下有热泄汗赤黄白肠垢黄芩汤白头翁汤蘖皮汤无表里证已下后脉数不解消谷易饥多日不大便此有瘀血桃仁承气汤抵当汤或小柴胡加桃仁大黄又脾约证胃热消谷有本条下焦蓄血其人如狂小腹结急小便必自利与抵当丸或小柴胡加桃仁大黄抵当汤大峻合用者只与抵当丸太阳病不解热结膀胱其人如狂而血自下下者愈不愈用桂枝汤瘀血炙甘草半钱川芎香附倍之枳殻又倍之新汲水煎入醋下失血少血或尺脉迟或诸脉不出汤剂中须以人参为佐期门即三焦之府取穴以病人中指中节为寸令仰卧从脐心正中向上五寸以墨㸃定从墨㸃两邉横量各二寸半大约直两乳是期门穴也针入四分此证治论穴法可与咳逆条乳下穴参用发黄发黄尿秘引清浆便黒尿多血证黄身热尽疼为中湿鼻干腹满胃风伤发黄者湿气在里复瘀热于脾胃蒸湿不散而得之或病属阳而用温内热而被火亦发黄也湿气胜则如熏黄而晦热气胜则如橘黄而明伤寒至于发黄单阳无隂病势已极不可以寻常目之如所谓寸口无脉鼻出冷气如所谓形如烟熏摇头直视如所谓环口黧黒柔汗发黄不治者亦多矣然而发黄之与瘀血大抵相类又何以辨之曰小便不利者为黄小便自利则瘀血也千金云酒疸下之终为黒疸土𤓰连根捣取汁效黄瘅证脉浮滑而紧数尿秘头面汗出及颈而止渇引水浆茵陈汤五芩散夹和茵陈汤或五苓散下酒蒸黄连圆血证发黄如狂小便多大便黑桃仁承气汤犀角地黄汤抵当圆太阳中湿发黄身热尽痛头汗目黄葢寒湿在里致之可五苓散栀子蘖皮汤若欲解散则用麻黄连翘赤小豆汤余见中湿条中湿与发黄不利小便非其治也阳明伤风发黄易饥气短腹满鼻咽干心脇痛小便难潮热咳𠻳咽痛息短头弦嗜卧脉弦浮大小柴胡加伏苓初发黄急用𤓰蒂末口含水搐一字许入鼻中出黄水次服茵蔯五苓散发斑斑如温毒黒膏良热病重阳别有方里实表虚因发出若还发汗愈増疮病证属阳误投温药或当汗不汗或当下不下或汗下未解阳热内然蒸溽外迫热毒入胃皆致发斑葢热必伤血血热不散里实表虚由是热气乘虚出于皮肤轻则如疹子重则如锦纹是尔斑家谨勿发汗汗之重令閧泄疮烂又加多也凡斑畧见一二须早图之日子稍延独阳絶隂不可救药其发黒斑者热剧胃烂无及矣然而斑之方萌与蚊迹类焉又不可误用药也发斑多见于胷腹蚊迹多在手足之间关前阳脉洪大病人昏溃先红后赤者斑也阳脉不洪病人自静先红后黄者蚊也发斑属阳阳毒具而隂脉形或大便自利或怫郁气短而燥粪乆不得通卢扁复生莫能施其巧温毒发斑冬月冐寒至春间阳气盛则发病经吐汗下而表未解毒未消也黑膏主之肌肉斑烂咳而心闷下利呕吐清汁下部疮或口疮黄连橘皮汤葛根橘皮汤热病发斑时气发斑大青四物汤猪胆鸡子汤阳毒曰重阳发斑有本条咽痛者𤣥参升麻汤发斑通用升麻葛根汤败毒散犀角地黄汤热多者𤣥参升麻汤加生姜乌梅又黄连一物汤青木香一物汤可择用有下证者少与调胃承气汤孙兆用紫灵一剂证治论用白虎加人参汤发斑汤剂须以紫草川芎为佐血热内结者与小柴胡汤发斑小㸃稀踈色常鲜红者易治或如锦纹𨼆起饼搭者难治若初发色红渐次㣲黯良乆黯又转甚面色肌肉黧晦者断不可救初发便如黒志者亦然赤斑五死一生黒斑十死凡内外热炽汗下不解烦闷咳呕足冷耳聋便是发斑之证舌白胎舌胎大热疗应难利腹疼兮呕恶寒燠憹脇坚并中湿更兼脏结六条看病家邪气在表舌上无胎目𫝊入里津液结抟则舌生白膜如胎之状是亦丹田有热也热初𫝊里其舌胎滑热气渐深其舌胎澁热聚于胃舌为之黄若舌间黒色则病已深而热已极矣经云热病口干舌黒者不治葢舌属心心属火黒者肾家贼热所胜五脏反尅其能生乎尺寸脉𦂳口中热气而干燥足冷踡卧鼻中涕出舌上胎滑勿妄治也到七八日以来㣲热手足温为欲解或七八日以上反大热者难治若腹痛者必欲利与理中汤若恶寒者必欲呕与小柴胡汤加人参括娄根太阳误下胃中空虚客热动膈懊憹舌胎栀子豉汤或阳明证具其脉浮紧下之而懊憹舌胎用药同阳明脇下鞕满不大便而呕舌上白胎小柴胡汤阳明中湿舌上生胎以丹田有热胷中有寒湿也五苓散主之脏结亦属阳明舌上白胎有本条舌黄者法当下之舌黒者不治口燥咽干口燥阳明背乍寒人参白虎疗咽干少阳専以柴胡治肾证应须急下安脾胃有热津液涸少所以口燥舌干然而口中干燥汗之将何如曰汗之重无津液其咽干者尤不可汗也治法固自有条或依条用药而口中尚更不和则当以瘀血推之葢焦烦漱水口燥唇干血证有之矣阳明口燥咽干无大热背㣲恶寒烦渇白虎加人参汤渇欲饮水者用药同少阳口燥咽干小柴胡汤少隂口燥咽干而渇者急下之用承气汤血证口燥唇干见漱水条狐惑咽干唇疮声哑有本条烦燥烦燥来时热气升隂为阳胜太阳经阳明躁粪连脐痛肾候阳虚隂燥乗心主火肾主水心热则烦肾热则燥此通论也伤寒烦燥则有隂阳虚盛之别焉隂虚而阳胜则为烦阳虚而隂胜则为躁有先烦而渐加躁者有先躁而后复烦者烦其热之轻燥其热之甚也或邪在表或邪在里或阳胜或隂胜或火邪条例不一当详审而调理之设若结胷证具而烦燥吐利四逆而烦燥下利发热厥逆而燥不得眠恶寒踡挛脉不出而燥此皆不治之证或者见几而作声之可乎太阳证烦燥寸关脉浮数身热是也风寒俱盛其脉浮紧无汗而烦燥当汗不汗其人烦燥并用大青龙汤心中悸而烦燥小建中汤热六七日渇欲饮水五苓散无热但狂言烦燥五苓散水调服刺吐之自汗心烦小便数不可与桂枝汤只用芍药甘草汤服桂枝后汗出烦渇甚脉洪大白虎加人参汤阳明证烦燥以多日不大便有躁粪故遶脐痛而烦燥也以承气汤随轻重用少隂证烦燥尺寸俱沉厥冷自利是也心烦不得卧黄连鸡子汤黄连阿胶汤吐利厥逆烦躁欲死吴茱茰汤伏苓四逆汤下利咽痛心中烦满猪肤汤下利嗽呕烦渇不得眠猪苓汤恶寒而踡时时自烦欲去衣被大柴胡汤太阳病以火熏之而不得汗亦致烦燥或火熨其背令人汗出大热入胃而烦燥并黒豆煎汤解之汗后烦不得眠欲水者少与之小便不利与五苓散下后昼烦夜静不呕不渇无表证脉沉㣲干姜附子汤若兼懊憹即与栀子豉汤发汗若下之病仍不解而烦燥伏苓四逆汤吐汗下后虚烦心下痞满气上冲胷头眩经动身为振摇伏苓桂枝白术甘草汤虚烦附入胷满条瘥后胷弱不能胜谷亦致㣲烦减谷则愈仍与小柴胡汤隂极发燥或隂毒用火熨炙及投热药以致发燥者并不可误用凉药燥甚仍与热剂用四逆汤返隂丹隂盛隔阳身冷大燥欲饮水不入口不得睡脉细沉紧有本条渇渇为浮脉太阳临汗是阳明利少隂阳毒热多并中暑其人引饮喜盃深热气薫蒸津液耗少所以发渇热邪深浅条例不同然是渇者大抵里有热也或曰六经外证独少隂曰渇厥隂曰烦何耶少隂属肾主水热气既深肾水易竭安得而不渇厥隂属肝心之母也病主消渇饮水多而小便少是其里热已极子气乗母于是挟心火以为烦惟烦则消矣凡渇证用药并去半夏以其性燥而逐水也若先呕后渇则为欲解当与之水先渇后呕则为水停心下属赤伏苓汤故併述之太阳发渇则脉浮表不解心下水气小靑龙汤去半夏加括萎根服桂枝汤汗出后烦渇甚者白虎加人参汤小便不利而渇五苓散身热恶风手足温脇满而渇小柴胡去半夏加人参括蒌根太阳病无汗而渇勿用白虎汤可小柴胡若得汗后脉洪大而渇可少与白虎汤风温灼热而渇拈蒌根汤阳明发渇则有汗脇下鞕不大便而呕舌上白胎小柴胡去半夏加人参括蒌根阳明病汗多而渇勿用五苓散可竹叶汤若汗少小便不利脉浮而渇与五苓散一云猪石汤然本方内有阿胶滑石其性尤利又当审之发黄证头汗出小便不利渇引水浆茵蔯汤茵蔯五苓散少隂发渇则自利咳而呕引水饮猪苓汤下利而渇欲饮白头翁汤脉㣲细欲吐不吐心烦但寐小便白下利而渇四逆汤阳毐大热大渇黒效圎主之中暑渇者白虎加人参汤若渇不已与酒蒸黄连圎渇欲饮水水入则吐曰水逆五苓散漱水不嚥漱水阳明衂血时头疼口燥热生肌发狂瘀血无寒热犀角桃仁类例推唇燥口干血证类有之必欲取水而灌漱也然漱水而不饮水何哉葢渇者易为饮阳热入里胃中液干患不与水耳惟夫上焦瘀血下焦蓄血乗肺发燥渇证独无是以潄水而不欲下咽也漱水条例惟血证有焉阳明身热头疼口躁漱水不欲入咽必衂血脉㣲者犀角地黄汤棠花汤无表证不寒热胷腹满唇躁口干漱水不嚥小便多此为瘀血必发狂轻者犀角地黄汤桃仁承气汤甚者抵当圆取尽黒物为度可与水可水除烦使胃和常须少与勿令多若还不与无由汗强与还因水致痾病非大渇不可与水渇不与水无由作汗则喘而殂也伤寒饮水是为欲愈之候若渇者与之过多或小渇而强与之饮腹中热少一不能消停饮作害者多矣曰水结曰喘悸曰咳噎曰呕哕曰肿满曰下利曰小便不利安有不自水气得之诊视又当识此太阳病发汗后大汗出胃中燥不得眠其人欲饮水当少与之胃和则愈厥隂病渇欲饮水者与水则愈霍乱发热头痛身疼热多饮水者与五苓散呕吐病在膈上后必思水者与猪苓汤水逆证见呕吐条水结证见头汗出条饮水多水停心下气上乗心则为悸水气结于胷脇则为水结胷胃中虚冷则为呕哕冷气相抟为噎上迫于肺则为咳喘渍入肠中则为下利邪热所抟畜于下焦则为小便不利小腹满而里急溢于皮肤则为肿痛饮水过多者五苓散导之小便自利小便自利血相干蜜导阳明肾证寒脾约讝言脚挛厥太阳汗下大便难小便自利非血证则肾虚也惟血证则小腹结而如狂惟肾与膀胱俱虚则不能约制水液是二者小便皆自利也若肾虚而挟热焉故乍沥乍旋谓之小便数伤寒下焦有热小腹必满应小便不利今反自利者此血证也法当下之又有病在太阳遍身发黄其脉沉结小腹虽坚而小便不利此则非血若或小便自利其人如狂血证谛矣下之抵当汤圆阳明自汗应小便少而反自利者津液竭也粪虽硬但以蜜导猪胆汁亦可以导少隂四逆小便自利为虚寒用四逆汤或真武汤去伏苓若小便白亦是下焦寒与四逆汤小便数大便鞕此为脾约脾约圆麻仁圆主之张氏云趺阳脉浮而濇浮则胃气强濇则小便数是为脾约趺阳胃脉也此证消谷引饮葢胃壮而热矣伤寒脉浮自汗小便数若胃不和而讝语少与调胃承气汤太阳自汗四肢拘急心烦㣲恶寒脚挛急小便数误服桂枝得之便厥可与甘草干姜汤芍药甘草汤太阳吐汗下后小便数大便因鞕小承气和之小便尿血证治论用延胡索散遗溺遗溺风温戒利肠腹澎身重合三阳下焦不摄兼停血肾絶狂言五证详水液之余者入胞而为小便胞中虚寒不能约制水液加以邪气乘之故旋溺自遗而不禁也风温脉浮自汗体重多眠鼻鼾喘息恬不欲言误下则小便不利直视失溲三阳合病腹满身重口中不仁面垢讝语遗尿并不可汗下少与白虎汤膀胱潴水下焦不摄则亦遗溺经云邪中下焦隂气为慄足膝逆冷便溺妄出合用四逆汤下焦蓄血小腹结急小便自利不禁轻者桃仁承气汤重则抵当汤圆狂言直视遗尿肾絶不治小便难小便汗竭胃干空多汗阳明并戒通引饮湿黄须要利澁难虚热客胞中汗自外泄津液中干此小便所以不通也或隂虚而阳凑之小肠伏热亦令旋溺赤黄数且难矣素问曰阳入隂分则膀胱热而小便难其谓是乎多汗者以利小便为戒伏热者以凉剂行之若夫中湿发黄不利小便非其治也发汗多亡津液胃中干小便不利及阳明汗多小便不利者并不得利之小便自利则愈引饮过多下焦有热小便不利脉浮者五苓散脉沉者猪苓汤中湿发黄家并与利小便小便难者隂虚而阳凑之故小便黄为下焦热以瞿麦滑石軰利之木通散亦可太阳汗后漏不止而恶风四肢急小便难桂枝加附子汤阳明中风脉浮弦大身黄鸟干气短腹满潮热时哕心脇痛嗜卧小便难小柴胡加茯苓表有水气身热而咳表不解心下停水小腹满小便不利小青龙汤去麻黄加伏苓汗下后发热头项强痛无汗心下满㣲泄小便不利桂枝汤去桂加伏苓白术呕而发热胷脇满心下怔忪小便不利小柴胡去黄苓加伏苓少隂亏小便不利四逆散加伏苓瘥后腰下有水气牡砺泽㵼散主之大便下利利惟胆胃负时殂不渇脾寒渇肾虚肠垢鸭溏并湿毐讝言备载古人书下利须别隂阳三阳下利身热太隂下利手足温少隂厥隂下利身凉无热此大槩也自利不渇小便色白脉㣲淸谷厥冷恶寒凡此皆寒渇欲饮水尿色如常泄下赤黄发热后重凡此皆热要之风邪入胃木来胜土故大肠暴下其里虚恊热者下利尤多或解散或和解或攻泄或温中或固下焦或利小便随证有条但不容发汗葢邪气内攻若外复泄其津液则胃气转虚必胀满矣然则下利之脉何如曰身凉脉小者顺身热脉大者逆大则为虚㣲弱则自止滑而数者是又有宿食也若夫下利讝语而目直视下利厥燥而不得眠下利发热汗不止或厥不止下利厥冷无脉炙之身不温而脉不回下利日十余行其脉反实皆邪拥正气而下脱五夺之最急者也虽有工巧将焉用哉太阳阳明合病下利头疼目疼鼻干脉浮长葛根汤太阳少阳合病下利头疼胷满干呕脉浮弦黄芩汤呕者加半夏生姜少阳阳明合病下利身热胷脇满干呕往来寒热脉长大而弦为负负者死但长大而不弦为顺又脉滑而数则有宿食小承气汤下之迟而滑者亦少下之太隂自和不渇四逆汤理中汤术附汤少隂自利必渇肾虚引水自救脉㣲者白通汤厥逆无脉白通猪胆汁汤通脉四逆汤若渇而呕嗽心烦不得眠猪苓汤自利清水色青心下必痛口中干燥此不可温须下之用大承气汤三隂下利法当用温若自利清水心下痛口干燥须下之下利发渇属少隂固也然三阳亦有饮水者乃有热也恊热利者曰肠垢脐下必热便中垢腻赤黄或饮水乃热也黄苓汤白头翁汤薛翁汤此证惟黄苓最妙凡恊热下利通用之胃寒利者曰鸭溏脐下必寒腹胀满便中黄白青黒或清谷四逆汤理中汤白通加附子汤寒毒下利面戴阳者下虚也湿毒利者腹必满下脓血如鱼脑如烂肉汁桃花汤地榆散黄连阿胶汤或用除湿汤冐风汤加木香下利讝语有燥尿也脉不㣲细可下之用小承气汤三部脉平心下硬而下利者肠胃有积结也急下之下利心下痞者详见痞条隂毒阳毒亦有下利有本条下利身痛腹满清谷急救里用四逆汤服药后清谷止但身痛者急解表用桂枝汤固下焦利小便方论见痞条风邪入胃下利热则败毒散冷则不换金正气散或加干姜木香假如他病肠风失血崩中漏血之人继而下利大肠里急痛不可忍虽与巴粉取积已行踈导其痛独存者此非积也荣血亏少阳刚胜隂故尔役药当以川芎为佐荣气一调其痛立止设或小便不通五苓散不能作效当以分心气饮加川芎麦门冬与之自然快利或藴热血痢腹中痛甚踈通涤热痛未得平亦当为之调血霍乱霍乱渇来用五苓寒多不水理中寻憎寒厥热姜甘附中暑焦烦腹痛侵张氏但称吐利者非霍乱也霍乱邪在中焦以饮食无节居处不常得之夹食伤寒隂阳乖隔上吐下利而燥扰痛闷是其候尔偏阳则多热偏隂则多寒卒然而来危甚风烛许仁则谓湿霍乱死者少干霍乱死者多葢以所伤之物或因吐利而出泄泄尽则止其死少也未上不得吐下不得利所伤之物拥闭正气关隔隂阳烦燥喘胀其死多也夫饮食起居当以此为戒霍乱吐利热多而渇五苓散寒多而不饮水理中汤圆或有寒腹满而痛四肢拘急转筋下利者剉理中汤加生附子官桂吐利汗出发热憎寒手足厥冷拘急其脉沉细四逆汤中暑霍乱烦燥大渇心腹撮痛四肢冷冷汗出脚转筋香需散千金云转筋者用理中汤加煅石膏汗后霍乱虽吐利已止而身痛不休少与桂枝汤吐利已止汗出四肢厥而拘急脉㣲欲絶通脉四逆加猪胆汤霍乱通用霍香正气散腹痛加桂痛甚去霍香加茱萸小便不利加伏苓㵼而不吐除湿汤加桂吐而不㵼除湿汤去苍术加桂丁香干霍乱心腹作痛欲吐不吐欲下不下先以盐汤一盏顿服候吐出令透即以剉理中汤倍加橘红与之凡气痞于中不吐不㵼害人甚急可苏合香圆用枳殻散下或用霍香正气散加官桂茯苓倍加枳殻大抵风雨寒湿邪自外入霍香正气散除湿汤为要饮食居处邪由内发治中汤主之其或吐㵼不止面青厥冷者震灵丹研开木香干姜煎汤调下大柴胡汤一证云发热汗出不解呕吐下利而心中痞者大柴胡主之此则非霍乱也失音失音发痓反张弓狐惑唇疮哑似聋风湿血迷并舌卷更兼中暑语难通言心声也而声音道路出于喉嗌肺亦主之若风若痰若血若热与夫邪毒之气伏于心窍或滞于喉间皆令人失音或语短而声蹇澁也活人书惟有发痓狐惑条例风湿而下诸家之正说附焉痓证口噤头摇掣瘲不语项强背直腰身反张有本条狐惑即湿也虫食下部为狐下唇有疮其咽干虫食其脏为惑上唇有疮其声哑有本条风湿内有一证缓弱昏迷腹满身重自汗失音下利不禁白通汤加白术甘草血证心忪语短眩冐迷忘详见吐血下脓血条厥隂舌卷囊缩毒气入脏或有不语此用小承气汤伏暑发热汗渇暑入心胞络亦或不语此用小柴胡汤热渇甚者用竹叶汤风纒喉嗌不语细辛皂角末入鼻通关次用南星略炮加生姜紫苏熟煎与之失音亦须调导大小便仁斋伤寒类书卷五仁斋直指钦定四库全书仁斋伤寒类书卷六宋杨士瀛撰明朱崇正附遗怫郁怫郁阳蒸聚体肤便坚为实哕为虚二阳併病颜容赤火迫身黄惕惕如怫郁者阳气蒸越形见于头面体肤之间聚赤而不散也其证则有异焉大便鞕而气短者实也汗下后而得哕者虚也若虚若实当详审之小便不利时有㣲热大便乍难怫郁而不得卧此燥粪里实也承气汤主之吐下后极虚而汗之其人怫郁复与之水以发其汗因而得哕此胃中寒也桂枝人参汤加茯苓太阳初得病发汗不撤併归阳明续自㣲汗面色赤者阳气怫郁也解饥汤主之或汗又不撤其脉𦂳濇与麻黄汤阳脉浮隂脉濡弱妄以火熏熨欲令汗出客热得火内则惊惕外则怫郁蒸肌身目发黄小柴胡汤加黑豆与之冐眩冐因虚极有寒伤头痛胷坚属二阳吐汗下余苓桂术脉沉自利理中汤冒者蒙冒之谓眩者眩运之谓上虚则眩诸虚极而乗寒则冒二者皆相似眩其轻而冐其重也妇人新产血虚挟寒必冐冐家自汗则愈若少隂病下利止而头眩时时自冐者此虚极而脱也其与诸逆发汗剧者言乱目眩设遇歧扁其能起之乎太阳少阳併病头项强痛或眩冐胷中痞鞕刺太顀戒不得发汗少阳本证亦有目眩见本条阳明伤风头眩见发黄条吐汗下后虚烦脉㣲或沉紧心下痞脇下痛气冲胷喉眩冐身摇筋脉动惕乆而成萎伏苓桂枝白术甘草汤脉沉迟面㣲赤身㣲热下利清谷者必郁冐汗出证属少隂理中汤甘草干姜汤四逆汤随轻重用太阳病若下之不愈因复发汗以此表里俱虚其人必冐冐家汗自出而愈又痰饮眩冐厥逆少与易简三生饮感湿头重眩晕芎术除眩汤金匮曰产妇亡血复汗寒多故冐又曰产妇厥冐其脉㣲弱不能食大便坚葢血虚则厥厥而必冐皆是虚寒心动悸心悸三阳证自详粪坚讝语胃调汤冐旋甘桂瞤真武小建中兼炙草方动悸多生于停水或阳气尚弱心下虚空正气内动致之或汗下以后正气内虚邪气与之撃抟而然也此葢心悸而气动其与惊惕不同焉太阳病小便利者以饮水多故心下悸小便少者必膀胱里急也并用五苓散小半夏伏苓汤主之阳明病壮热往来心下悸小便不利心烦喜呕小柴胡汤伤风往来寒热或心下悸小柴胡汤少阳病脉弦细头痛发热误汗之必讝语转属胃胃和则愈胃不和则烦悸而大便鞕属调胃承气汤然调胃承气汤太峻证治论只用小柴胡汤粪鞕者可加大黄烦燥者可入芒消些少凡调胃承气证以此法代之尤为穏当太阳发汗过多其人义手自旋冐心下悸欲得按者桂枝甘草汤太阳病发汗不解仍发热心下悸头眩肌体瞤动振振欲擗地者真武汤主之或理中汤加茯苓伤寒二三日心中悸而烦与小建中汤经云先烦而后悸者为热先悸而后烦者为虚惟虚则小建中主之少阳病耳聋目赤胷满而烦妄加吐下则悸而惊可与小建中汤如有热证即以小柴胡继之伤寒脉结代心动悸炙甘草汤少隂四逆证其人或悸以四逆散加桂主之心下水气厥而悸当先治水茯苓甘草汤然后治厥有本条不然水入胃必下利也伤寒多因吐下或火熏或温针以致惊惕太阳病若下之胷满烦惊小便不利讝语身重难以转侧用柴胡牡砺龙骨汤不可发汗风温妄用火薫以致发狂剧则如惊癎时时瘈瘲此为逆也金匮风引汤发狂发狂面赤属重阳葶苈升麻及大黄血证身黄仍漱水尿多承气地黄汤隂邪併于隂则颠阳邪併于阳则狂伤寒热毒在胃併入于心遂使神志昏乱言动急速而发狂也狂之发作少卧不饥妄语妄笑妄倨妄辩妄起妄行弃衣而走登髙而歌甚则踰垣上屋皆独阳亢热使之非吐下不能止亦有当汗不汗瘀热在里下焦蓄血而如狂者小便必利特如狂而未至于狂耳其或熏熨迫汗灼艾烧针令人烦燥卧起不安则谓之火邪惊狂凡是数者各有条例若夫狂言直视旋溺自遗其与汗后热多脉躁狂言不食智者寒心焉重阳即阳毒脉实数狂走错语烦燥干呕面赤咽痛潮热发斑亭苈苦酒汤阳毒升麻汤栀子仁汤三黄汤大黄散升麻葛根汤加大黄狂走者水调𤓰蔕末吐痰𤓰蔕散亦可吐血证如狂脉㣲而沉身黄唇燥漱水不欲下咽无寒热小腹鞕满小便利大便㣲利而黒轻者犀角地黄汤重者桃仁承气汤或抵当圆取尽黑物为効张云太阳病不解热结膀胱其人如狂而血自下下者愈若外不解可与桂枝汤外已解但小腹结急乃以桃仁承气汤攻之大抵伤寒当汗不汗热蓄在里热化为血故喜忘如狂阳狂寒水石黄连末各一钱冷水调下皆效发斑妄语未可下者龙胆草一物汤火邪惊狂者医家以火熏熨迫汗及烧针灼艾而然也其人亡阳烦燥卧起不安金匮风引汤柴胡加龙骨牡砺汤桂枝甘草龙骨牡砺汤柴胡加龙骨牡砺汤又火刼腹满㣲喘口干咽烂或不大便讝语用小柴胡汤黑豆解火邪汤直视直视无神不转睛衂兼少血汗犹轻遗尿喘泄摇头证脉濇循衣并卒倾水之精为志火之精为神五脏六腑之精皆上注于目病人邪气极盛冐其正气遂使神志不慧目不转睛而为之直视伤寒至于直视证候最逆不救者多亦有反目倒窜眼睛上腾此则肾絶虽昌阳引年亦不及新矣衂血不可汗汗之则额上䧟脉紧急直视不能眴不得眠少血者肝气虚目力弱若又发汗亡阳则隂阳俱虚必至直视二者虽逆犹未甚也狂言遗尿反目直视肾絶不治直视讝语喘满者不治下利者亦不治摇头直视形如烟熏心絶不治循衣摸床惕惕不安㣲喘直视日晡潮热下之后脉弦者生脉濇者不治弦为阳濇为隂是阳病见隂脉邪盛而正脱也无表里证目中不了了睛不和大便难身㣲热此非直视葢内实也小承气汤大柴胡汤讝语讝言脉数郑声虚胃实身和热有无下利湿温并血证三阳合病各殊途实则讝语虚则郑声经曰邪气盛则实精气夺则虚伤寒胃中热盛上乗于心心为热冐则神识昏迷呢喃谵妄此邪气盛而语言差也若汗后若病乆本音失而正气亏则郑重语散不知髙下此精气夺而声不正也讝语为热独语亦热若狂语则其热加多至于言乱恶骂又剧甚而难制矣大抵大热入胃水涸粪燥必发讝语当下误汗当汗过多亦发讝语讝语属阳见隂证者逆讝语喘满气逆而上奔也讝语下利气脱而下夺也真气离絶谓之何哉讝语为实脉洪数大便秘小便赤手足温少与调胃承气汤阳实讝语脉短促者不治若逆冷而脉沉细者即死郑声为虚脉㣲细大小便自利手足冷用白通汤胃实讝语身热汗多胃中燥大便硬或潮热少与调胃承气汤大小承气汤酌量用身和讝语以发汗多亡阳津液不和致之不可下只与柴胡桂枝汤下利讝语为有燥屎脉不㣲细即须下之用小承气汤讝语而利不止则不治又汗出讝语者风也须俟其过经乃下之湿温苦妄言证有本条瘀血讝语狂言漱水大便黒小便多遍身黄小腹满縁当汗不汗蓄热在里热化为血故尔轻者犀角地黄汤重者桃仁承气汤抵当圆热入血室讝语昼静夜讝如见鬼状速与小柴胡汤稍迟则热入胃津液燥中焦上焦不荣必为血结胷当针期门或脉迟身凉无热胷满如结胷状亦刺期门若血热犯于胃气小腹急满小便自利喜忘如狂昼夜讝语抵当圆主之三阳合病讝语脉滑实身重难以转侧口中不仁而垢遗尿不可汗下少与白虎汤发少阳汗则讝语经云汗之则讝语甚谓有少阳也下之则额上汗手足逆冷谓下之早也太阳病八九日下之胷满烦惊小便不利讝语身重不可转侧柴胡龙骨牡砺汤发汗多亡阳讝语不可下柴胡桂枝汤主之火刼讝语口干烦燥喘满小柴胡加黑豆摇头摇头直视似烟熏真病心家已絶根痊证反张并口噤头中痛者战而言头者诸阳之会阳脉有乖则头为之摇动然有心絶而摇头者有风盛而摇头者有里痛而摇头者形证皆不类焉葢隂根于阳阳根于隂隂阳互根气血所以周流而无间若心絶则神去而隂竭阳独无根不能自主是以头摇经法谓阳反独留形体如烟熏直视摇头者此也至于太阳发痓则风盛于上风主乎动是以头摇经所谓独摇头卒口噤项背反张者此也言而摇头者头中有痛言则痛甚痛则必摇经所谓摇头言者里痛也乂谓言者为虚不言者为实是也合是言之均是摇头耳析而分之曰实邪曰虚邪曰真病又当明其臧否云摇头直视形如烟熏心家絶也真病不治太阳发痓摇头噤口颔背反张身热足冷有本条摇头言者其里有痛言者虚也可与如圣饼易简芎辛汤战慄战动于身慄动心正邪胜负两般寻振振汗出将痊愈鼓颔虚寒病已深战慄皆隂阳之争战者身为之摇也慄者心战而惕也邪气外与正气争则为战邪气内与正气争则为慄战者正气胜慄者邪气胜战则欲愈慄其已甚乎振振汗解者葢邪气欲出其人不虚故邪与正争发为振战正气胜则得汗而解矣伤寒六七日欲愈必振振汗出而解其有身不战而但鼓颔心慄者遂成寒逆此隂气内盛正气内虚不能胜邪反为邪所胜当以四逆汤姜附汤併御文御之理至明矣经云隂中于邪心内慄也又云邪中下焦隂气为慄足胫逆冷便溺妄出此合用四逆汤姜附汤仍与养正丹瘈瘲瘈为引缩瘲为伸热极风生併在经涤热祛风犹可望火熏发表定归𡨕瘈则急而缩瘲则缓而伸病躯瘈瘲热气极矣热极生风风主乎动故筋脉相引而伸缩不宁伤寒至于瘈瘲疾势过甚诊视调理难乎否乎内经曰太阳终者戴眼反折瘈瘲汗出不流瘈瘲之为絶证也如此瘈瘲最难疗理能用涤热祛风之剂以折其热间有可活之者涤热如柴胡山栀辈祛风如防风羌活辈是也风温妄以火熏必然发黄剧则状如惊癎时瘈瘲经云一逆尚引日再逆促命期设或为医所误只得与金匮风引汤火邪用黑豆解筋惕身瞤筋惕身瞤发汗多酌量真武更无过左邉动气如轻汗此证难医奈命何发汗过多津液涸少阳气偏虚筋肉失其所养故惕惕瞤瞤而跳动也张氏特设真武汤以救之然本方不特温经助阳而已其间术苓姜附皆于胃气有关焉素问云脾中风则肌肉瞤葢脾主肌肉胃为津液之海是虽过汗法当温经助阳又不可不以胃气为本也虽然已经吐下而复汗汗下而复烧针得之尤甚逆也经曰伤寒吐下后发汗脉㣲心脇痞痛虚烦眩胃气上冲咽筋脉动惕者乆而成痿又曰太阳汗后复下表里俱虚更加烧针因胷烦面黄肤瞤者难治以至汗出如油口噤肉战伸吟喘促者不治然则吐汗下可轻乎阳气之柔者养筋发汗过多病躯无阳筋必战动或虚人㣲取汗或伤风自汗妄用大青龙汤便有厥逆筋惕肉瞤之证俱属真武汤羸甚者去芍药有热证者去附子尤当酌量用之应发汗证而腹中左右上下有动气者并不可汗若汗之即筋惕身瞤其左邉动气者尤不可汗发汗则头眩汗不止筋惕肉瞤其候最逆且先服防风白术牡砺散次服小建中汤十救一二太阳病发汗不解发热心悸头眩身瞤欲擗地真武汤吐下后心下逆满气上冲胷起则头眩脉沉紧身振摇者伏苓桂枝白术甘草汤乆而成痿者通用若心下满痞兼与枳梗汤加茯苓甘草不仁不仁口腹及肤皮痛痒寒温总不知正气重为邪气伏荣虚卫弱厥如尸经曰诸邪乗寒则为厥爵冐不仁葢其血气亏少不能周流于一身于是正气为邪气所伏故肢体顽痺不知痛痒寒温厥如尸而郁且冐也茍其不仁脉或浮洪发喘无已水浆不下汗出如油是气絶于命门束手待尽而已甘草干姜汤桂枝芍药汤加干姜或桂枝麻黄各半汤以意度用少隂脉不至肾气㣲精血少寒气上奔血结心下阳气退下热归隂股与隂相动令其身不仁是为尸厥不得眠不眠肾证利而顺大汗膀胱胃里干吐汗下余烦懊憹热多热少数般㸔按素问云胃不和则卧不安所以不和者津液干焦热邪烦燥阳独盛而隂偏虚故尔葢夜以隂为主隂气盛则目闭而卧安惟夫隂为阳所胜故终夜烦扰而不得宁所谓隂虚则夜争者此也若阳虚而隂胜焉又有夜静昼烦之证耳少隂下利而渇不得眠猪苓汤此停水也若二三日以上心烦不得眠黄连阿胶汤主之太阳发汗多或大汗出胃中干躁烦不得眠欲饮水者少与之胃和即愈若脉浮小便不利而渇五苓散吐汗下后心中懊憹虚烦颠倒不得眠栀子豉汤或酸枣汤大热干呕呻吟错语不得眠黄连解毒汤凡阳毒热病皆不得眠下后发汗无大热脉沉㣲不呕渇无表证夜静昼烦而不得眠干姜附子汤阳胜隂则狂眠乱梦用栀子豉汤隂胜阳则惊悸昏沉用酸枣汤产后不得眠者热气与诸阳相并隂气未复故也栀子乌梅汤或易简温胆汤加竹茹此可通用多眠多眠神思苦沉昏自汗风温黙黙然狐惑唇疮沉细肾太阳浮细亦痴眠隂邪胜阳人多昏黙昏昏闭目者隂司阖也黙黙不言者隂主静也多眠四证二者病在经若太阳恶寒其脉浮细是阳气未尽复也若狐惑淹沉素得之下利则其亡阳可知矣此所以为隂胜欤风温证尺寸俱浮自汗喘息体重不收嘿嘿欲眠不可发汗可萎蕤汤病在少隂厥隂二经狐惑证四肢沉重咽干声哑上下唇疮害人甚急有本条少隂证尺寸俱沉细但欲寐急与四逆汤复其阳气又少隂欲吐不吐烦而多寐五六日自利而渇张氏无治法若小便白者可用四逆汤张氏又云少隂病脉㣲细沉多寐汗出不烦欲吐若变证五六日自利烦燥反不得寐者死少隂证变难辨难治贵在审详太阳证头项痛恶寒嗜卧脉浮细或胷脇满者小柴胡汤脉但浮麻黄汤胃伤风发黄嗜引有本条瘥后昏沉瘥后昏沉似怪妖或时寒热或时潮语言错谬精神少毒在心胞汗未消伤寒瘥后半月以来终不惺惺错语少神或无寒热或寒热似疟或潮热烦赤医以风魅治之非也是由发汗不尽余毒在心胞络间致之瘥后昏沉不惺知母麻黄汤再取㣲汗瘥后劳复食复见下后有热条瘥后胃脘余热虚烦而呕竹叶汤加生姜瘥后喜唾不已膈上有寒理中圆瘥后从腰以下有水气牡砺泽㵼散瘥后日暮㣲烦以其病方瘥强与谷食而不消也节饮食则愈饮酒复饮酒还教病复来闷烦口燥舌生胎妄言不寐仍干呕解毒黄连汤妙哉极隂变阳寒盛生热古人以伤寒为大病大病之后可与酒乎有劳复而发热者有食复而发热者饮酒致剧其热尤甚于劳食复也伤寒已得汗解因饮酒而复剧烦闷口燥干呕伸吟妄语不得睡黄连解毒汤龙胆草煎汤或吉皮为佐寻衣摸空寻衣妄语晡热潮下后阳弦病有瘳脉濇为隂终不救发黄须要小便流华陀云病人手循衣缝不治间有一二活者幸也吐下后不解多日不大便日晡潮热不恶寒独语如见怪剧者不识人循衣撮空憷惕不安㣲喘直视㣲者但发热讝语并用大承气汤下之若得大便后脉弦者生脉濇者死弦为阳濇为隂是阳病见隂脉也太阳病用火熏之以致发黄阳盛则欲衂隂虚小便难隂阳俱虚身体枯燥头汗及颈口干咽烂腹满㣲喘或不大便讝语甚者呕哕循衣摸床此证小便利则可治百合百合昏如祟物厌或时喜食或时嫌似寒不冷热无热欲步难行卧不恬百合者百脉一宗举皆受病无所谓经络𫝊次也皆因伤寒虚劳大病之后脏腑不平变而成此其状似寒无寒似热无热意中欲食复不能食黙黙欲卧复不得卧强欲出行复不能行崇朝口若小便赤黄药入即吐利也病源所载证状一同其脉㣲数每尿则头痛者六十日愈若尿不头痛但淅淅如寒者四十日愈若尿则快然而但眩者二十日愈百合知母汤百合地黄汤滑石代赭汤鸡子汤百合洗方选用之脏结脏结无阳舌白胎隂筋急痛引脐来虽然饮食全如故下利频频不可回脏结者脏气闭结而不复流布也一息不运机缄穷一毫不续穹壤判脏其可结乎外证有如结胷但饮食如故时时下利为异耳其脉寸浮关沉细而紧无阳舌胎隂筋引脐腹俱痛是也病人脇下宿有痞气连于脐傍痛引小腹而入隂筋者亦名脏结于此而图其痊济岂不难矣哉脏结无阳证不往来寒热或寒而不热其人反静舌白胎者皆不可下也葢其邪未全成热犹带表寒可刺关元穴仍与小柴胡汤加生姜两感两感膀胱对少隂头疼口燥大而沉胃脾肝胆二三日脉证双𫝊准例寻伤寒惟两感不治两感者半属于隂半属于阳脏腑俱受病也一日太阳少隂俱病则头疼口干烦满而渇脉大而沉二日阳明太隂俱病则身热鼻干讝语腹满不食脉长而沉三日少阳厥隂俱病则耳聋囊缩厥冷水浆不入脉弦而沉或三日而僵或六日而仆张氏无治法但曰两感病俱作治有先后发表攻里本自不同双钟以意消息谓如下利不止身体疼痛急先救其里与四逆汤如不下利但身体疼痛急先救其表与桂枝汤此为治有先后其逹权识变之论也谢复古释张氏治有先后之说亦以为阳先受病在乎表则先解表隂先受病在乎里则先救里是亦一意然先表者里不可缓先里者表亦不可缓也欤蚘厥狐惑蛔厥乌梅及理中脏寒胃冷吐长虫咽干声哑名狐惑湿䘌唇疮限数终蚘厥证属厥隂病家有寒妄发其汗或汗后身热又复汗之以致胃中虚冷故长虫逆上饥不欲食食即吐虫其乍静乍烦者虫或上而或止也虫闻食臭必出所以食则吐虫也张氏有言厥隂为病消渇气上冲心饥不欲食食则吐蛔吐蛔既出于胃令役有消渇之证何哉葢热在上焦而中焦下焦虚寒无热耳设或大便鞕结是亦藴毒使然又不可指为燥粪但用生料理中汤加大黄入蜜以利之白术干姜所以辅大黄也治法先脉理中圆次用乌梅圆若误下之利不止则用四逆汤又法理中圆加伏苓枳殻乌梅渇者加括蒌根狐惑与温䘌皆虫证也状如伤寒多因伤寒下利变壊成之葢腹中有热入食无多肠胃空虚故三虫求食而食人之五脏也其候四肢沉重并恶饮食黙黙欲眠目不能闭舌白齿脢面目间赤白黑色变易不当虫食下部为狐下唇有疮其咽干虫食其脏为惑上唇有疮其声哑温䘌条例是虽调理有方此越人所以望而惊也治䘌桃仁汤黄连犀角汤雄黄鋧散备用而已金液丹方状治温䘌葢硫黄能杀腹中诸虫无阳者与之隂阳易隂阳交阳易隂根肿痛深腹连腰胯痛为隂温家脉躁重生热隂与阳交汗莫禁男子阳易妇人隂易病新产而动淫慾也一名女劳复感于情者亦然其候身重气乏小腹绞痛头不能举足不能立四肢拘急百节解散眼中生花热上冲胷在男子则隂肿入里腹内攻刺在妇人则里急腰肿引腹俱疼若手足拳挛其脉离经皆不可活或荣卫虚精髓竭翕翕少气着蓆不能动摇者引嵗月死吁内伤六气外伤七情其为害若是欤损脉离经一唿一至是为不足至脉离经一唿三至是为有余烧棍散假鼠粪汤竹皮汤干姜汤青竹茹汤当归白术汤以意择用隂阳交者温病不得发汗若汗之复大六热狂言不食其脉躁疾是也大抵不治若脉浮数则表证犹在可再汗之若脉沉实或狂语则为胃实阳盛又当下之发汗后复热者通用此例再汗用桂枝汤再下用承气汤隂毒阳毒隂毒身如击扑然疾沉汗渇痛脐咽身斑面赤多烦燥阳毒狂言洪数弦隂气独盛阳气暴絶则为隂毒身冷有汗其脉沉细而疾是也有初病遽然而成者有服药数日变而成者葢以肾气极损生冷伤脾内已伏隂外又感寒致之或先感外寒而后伏隂于内内外皆隂阳气不守故尔阳气独盛隂气暴絶则为阳毒身热无汗其脉弦洪促数是也有初病遽然而成者有已经吐下变而成者葢以酒麫过度丹砂僣燥肠胃极热致之或病证属阳误投温药助热为邪内外皆阳隂气不守故尔隂阳二毒皆有头疼㣲利之证抑隂用热抑阳用寒固有条例然此二毒随气逆上结伏于胷中皆令人心下痛硬非常法所能通也当急作规摹以泄之隂毒泄则阳气复阳毒泄则隂气复隂阳升降荣卫流行自然大汗而解矣若心下已结延至六七日间断不可活外证治法详于后篇隂毒外证面目唇爪青黑口开气短咽喉不利手足厥冷身不甚热痛肿如打扑或数慄而寒头目俱疼腰重背强毒气攻心心下坚闷腹中绞痛外肾并脐下冷硬额上及手背间冷汗不止呕吐下利燥渇隂极发燥精神恍惚言语醒醒声音郑重舌上黒色隂病回阳服药未透亦须外借火气但勿迫熁也生姜良姜能解散寒邪发越阳气亦要药也隂毒沉细而疾身冷有汗隂毒甘草汤白术散附子散正阳散肉桂散回阳丹返隂丹天雄散正元散退隂散金液丹可选用之令阳气复而大汗解矣隂毒已深则炙气海关元二穴以手足和为効仍以前项药济之若六脉附骨疾势困甚者脐中用先艾后葱法方诀详具于后凡治隂毒得阳气乍复者皆生烦燥切勿误投凉药躁甚与返隂丹辈阳毒外证身量大热面目俱赤无汗头疼腰背四肢疼痛发斑如锦纹心下结闷烦燥咽痛喘麄唾吐脓血下利赤黄小便亦赤黄错语惊狂或走甚者舌卷而焦黒鼻如烟煤阳毒弦洪促数身热无汗阳毒升麻汤葶厯苦酒汤即米醋大黄汤栀子红汤黒奴圆太乙牛黄膏用竹叶汤调下或研生地龙大者三条入生姜汁薄荷汁生蜜脑子各少许新汲水调灌下可选用之令隂气复而大汗解矣阳毒大热烦渇讝语赤斑衂血不止白虎汤一服効阳毒已深脉洪大内外结热舌卷黑鼻中如烟煤用新汲水浸湿布数重搭于胷上续又换新水浸布渍冷热势才减即已之详法于后太师陈北山方诀治隂毒心下结伏按之极痛大小便秘澁累日用药不下但出气稍煖亦可疗治急取巴豆肉十粒研烂入麫一钱许捻作一饼坚实安顿脐心立小艾柱灸五七壮觉腹中鸣良久自通利其次用葱白一束紧扎切作数饼炙令温热贴于脐下以熨斗火熨其上续又易之渐觉体温即以五积散二钱附子末一钱姜七片枣二枚盐少许水大盏煎七分温服连併二三剂即汗出而瘥又法以大蒜一枚捣研揑作饼子炙热置于脐心灸十壮大小便即通治阳毒累经药下不通结胷坚硬按之极痛或稍通而复再结喘促极热大燥狂乱即取大活地龙四条洗净砂盆内研如泥入生姜自然汁少许蜜一匙薄荷汁少许新汲水小盏调和徐徐灌尽渐次凉快若热炽者加脑子少许如未効再作一剂自然汗出而解或用竹叶汤调太乙牛黄圆灌下二毒灌药少顷以手揉其心膈即得药下本事方炙结胷巴豆肉七粒黄车七寸捣细津唾调膏安于脐心艾炙其上不拘壮数以腹中有声为効炙毕即以汤蘸软帛拭之恐成疮烂此方与集验神助散一同隂阳二毒但有㣲气者皆可炙脐间有声即得汗解尚药孙用和破结丹治隂阳伏逆变为结胷五六日大便结攻之不及逹之不可以此主之用锦辰砂银靑磁石北脂肉豆䓻木香官桂牵牛生黑附炮巴豆肉不去油各半两轻粉半分麝半钱金五箔右件将法醋半升入朱砂附子牵牛三末熬成膏次入徐药打和得所圆如皂子大轻粉衣每二圆蜜汤调下阳证似隂隂证似阳阳证如隂冷四肢滑沉尿赤大便稀面红烦燥身㣲热隂证如阳沉更㣲隂极发燥热极发厥物极则反也重阳必隂重隂必阳寒暑之变也四肢冷小便赤大便秘或粪色黑眼开言动脉沉而滑谓之阳证似隂面赤烦燥身有㣲热眼闭谷热脉沉而㣲谓之隂证似阳欲知的定当推原反本察色聴声辨以六经参以外证徐徐焉据脉验之数热迟寒隂阳别矣阳之体轻隂之体重隂家脉重阳家脉轻阳盛旦静隂盛夜宁阳虚暮乱隂虚夜争阳证似隂白虎汤热极生寒则四肢逆冷水或用承气汤隂证似阳四逆汤加葱白主之隂盛则燥下虚则而赤衰寒则身㣲热也隂盛隔阳凡隂盛隔阳脉细沉疾身冷大烦燥嗜卧泥水之中欲饮水而不欲入口者是饮水者非可服霹雳散少熖散丹砂圆亦効孙用和以半两黒附子一枚烧存性候冷为末入真臈茶一大钱钱和为二服每服水一盏蜜半匙煎六分冷服躁止得睡汗出皆药之验也仁斋伤寒类书卷六仁斋直指钦定四库全书仁斋伤寒类书卷七宋杨士瀛撰明朱崇正附遗小柴胡汤加减法伤寒诸方惟小柴胡为用最多而诸家屡称述之葢以柴胡半夏能利能汗凡半表半里之间以之和解皆可用也抑不知小柴胡非特为表里和解设其于解血热消恶血诚有功焉葢伤寒发热一二日间解撤不去其热必至于伤血不问男女皆然小柴胡汤内有黄芩柴胡最行血热所以屡获竒功但药性差寒用之贵能加减今推明活法凡表发热里又有燥渇粪鞕热证者是为内外俱热小柴胡加大黄里无热证但发热在表者小柴胡加桂桂主解表可以温血所谓隂盛恶寒甘辛发散者此也大黄主攻里可以荡涤血热所谓阳盛内热酸苦涌泄者此也是又别其解表以温攻里以寒之义若遇少阳本证及无表里证或表里不分之证但依本方用之并不须加减此为正诀虚者少与尤在酌量予每见后学数辈疗治伤寒輙用当归其意葢为调血计不思一滞中脘二动痰涎三坏胃气而血热又非当归之所能除惑之甚矣否则热入血室张氏特以小柴胡主之何哉虽然均是和解耳局方以和解散平穏之剂为和解张氏以小柴胡差寒之剂为和解意安在哉葢局方和解散为寻常感冐和平解散设也若夫热在半表半里既不可汗又不可下并小柴胡一剂孰能内和而外解之乎然而学者亦不可以轻心而用小柴胡也脉之不审证之不详纵横泛应执小柴胡以为公据脉遇浮热似阳其不误人性命几希矣甚者仅以小柴胡收效一二而乃不遵格法轻用大柴胡立意一差祸不旋踵吁可畏哉伤寒诸笃证摇头直视形如烟熏心絶唇脗反青四肢多汗肝絶反目直视狂言遗尿肾絶汗出髪润喘而不休肺絶环口黧黑柔汗发黄脾絶汗出如油喘促无巳水浆不下形体不仁命絶大发湿家汗则成痓热而痓不治发湿温汗身青面变耳聋不语曰重暍不治发风温汗必讝语并不治发风湿中湿汗并逆发动气汗不治发少隂汗九窍出血曰下厥上竭不治发少阳汗则胆语发汗只在头面不至遍身鼻衂不止者逆发汗不至足者逆诸逆发汗剧者言乱目眩并不治当汗无汗服麻黄数剂汗不出者不治汗出如珠不流不治汗出如油口噤肉战声吟喘促不治汗后呕吐水药不入口者逆热病脉躁盛而不得汗不治汗后不为汗衰复大热脐躁疾狂言不食曰隂阳交不治忽冐脉无脉服药后汗解则生若无汗脉不至者不治少隂厥逆无脉服药通脉其脉渐续则生暴出则不治下利厥逆无脉炙之脉不回身不温不治少隂四逆下利恶寒而拳发躁无脉不治下利日十余行其脉反穴者逆少阳阳明合病下利脉长大而弦曰负不治阳病见隂脉不治发斑属阳见隂脉不治代脉不治吐血衂血脉反浮大而牢不治隂易阳易脉离经外肾肿腹中绞痛手足拳挛不治欬逆上气脉散者不治谵语脉反沉㣲四肢厥冷不治脉隂阳俱虚热不止者不治七八日以上发大热难治舌木烂热不止者逆下利发热或汗不止厥不止并不治下利发热厥逆燥不得眠不治讝语直视或喘满或下利并不治讝语属阳见隂证者逆伤寒脉乍踈乍数不治发斑先赤后黯面色黧晦不治发斑大便自利不治发黄而变黑不治口干舌黑不治口张目䧟不治张口出气干呕骨骸热痛者逆咳逆不止者不治心下疰闷上气喘麄者逆霍乱喘胀烦燥不治误下湿家额汗喘促或小便不利大便自利不治头汗内外开格小便不利此为阳脱不治腹满咳逆不得小便不治腹大满而下泄不治若脉洪紧而滑尤可虑脏结如结胷舌白胎隂筋引脐腹痛时时下利不治结胷证其加烦燥不治脏厥七八日发厥肤冷烦燥下利无时暂安不治少隂吐利厥逆烦燥不治厥而下利反能食者曰除中不治四肢厥逆脐下绞痛石硬眼定者逆厥隂唇青舌卷黒而耳聋囊缩不治头连脑痛甚手足俱寒不治隂毒阳毒过六七日不治两感不治狐惑咽干声哑唇疮不治赤斑五救其一黑班十救其一寻衣摸空者逆伤寒别名清便自调自可谓大小便如常也大便秘而坚则曰鞕小便不利小便少下利清谷皆谓水谷不分得大便曰更衣大便坚小便利曰脾约下利曰飱洩肠僻谓痔也寒而利曰鸭溏热而利曰肠垢转失气谓气转而响时时失下即后分泄气葢腹中有积大汗伤气大下伤血或火邪逼迫惊狂或尺寸脉紧而反有汗或发汗后汗不止而漏风或隂病本无汗而反有汗或其脉浮迟㣲弱不能作汗皆曰亡阳吐汗下温针以后其病不解曰坏病曰何逆瘥后更发热曰遗热脉相尅贼曰负两手无脉曰双伏一手无脉曰单伏左关脉曰人迎右关脉曰气口足跌上动脉曰冲阳足后根上䧟中动脉曰太谿妇人乳头直下近腹处曰期门脐下一寸曰气海二寸曰丹田三寸曰关元𤣥府即汗空也脐间动气曰奔豚筋惕肉动曰瞤中暑曰中暍妄发湿温汗曰重暍渇欲饮水水入即吐曰水逆心下停水怔忪身无大热头额㣲汗曰水结胷干呕曰啘咳逆曰哕目中不了了谓不明了也睛不和谓不和平如常也三月至夏方发病曰晩发伤寒戒忌伤寒新瘥后伹少喫糜粥常令稍饥不得饱食反此则复又不得早起不得梳头洗面不得多言不得劳心费力反此则复瘥后百日内气体未得平复犯房室者死忌食猪羊鸡鸭狗肉肥鱼油腻诸骨汁及咸藏鲊脯饼麫果物药有寒温相济黄连汤用干姜黄连柴胡桂姜汤用黄芩姜桂麻黄升麻汤用桂枝石膏返隂丹用附子腻粉隂旦汤用干姜黄芩与夫桂枝石膏汤桂枝大黄汤干姜黄连黄芩人参汤某药性寒某药性温温以调隂寒以调阳葢使隂阳调而得其正其有阳证当下而表怯者隂证当温而带热者皆可以前例推之亦当权其冷热重轻为之增减斯可矣虽然古之分剂与今之分剂多寡又不同焉药则秤三四钱为一服水则用一大盏取七分为一剂此亦通今之论也所谓利药不嫌生温汤须要熟又当权衡于此云据脉伤寒治法据脉为要问证次之证如此脉亦如此条例径行若证热而脉迟证寒而脉数切不可自惑于仓卒须是畧去外证专以脉为主领斟酌而调理之庶无差误虽然偏阳之脉又何耶曰人禀隂阳二气隂根于阳阳根于隂往来流通而无间断者也一或偏胜百病生焉葢偏阳则多热偏隂则多寒偏隂则六脉虚濡按之无力颇有细濇轻濇之状病主沉寒法当温散人所易知若夫病躯内外有热其脉不数不洪但指下急濇而小紧如枝条刮刮之状此则为阳胜隂当用寒凉之剂以解阳热愆伏之邪以行血热凝结之毒不可错认以为脉小脾虚误以温药益其疾也纵或呕逆亦是热邪乘虚热气闭隔断不可以温热之剂投之否则堕厝火积薪之辙矣凡病皆当审斯警省伤寒证候顷刻𫝊变伤寒治法绳尺谨严非可以轻心视之也其间种类不一条例浩繁是固难矣至于隂极发燥热极发厥隂证如阳阳证如隂脚气似乎伤寒中暑似乎热病与夫蓄血一证上热下冷乍閧乍寒甚至四肢发厥昏迷闷絶凡此等类尤当审思而明辩之若疑似未别体认未明姑且试探切不可妄投决病之剂方方虽㣲死生之系也谨之哉药方本祖南阳活人书其详见于伤寒百问凡下证不得用圆子药谓水银䃃巴粉霜之类作圆以为转下药性有毒只取积滞伤动脏腑不能荡涤邪热以去病也小儿伤寒节度如大人法但分剂少异其间用药小冷耳产妇伤寒或问妇人伤寒可得闻乎曰伤寒三百九十七条一百一十三方此张氏截然之笔削也于某证则有某药曷尝以男女为别哉要之月事去来产前产后男子所无请发明其藴以解世俗之惑葢妇人以血为主发热恶寒经水适来经日热除而胷满讝语者是则邪气结于胷脇当刺期门随其实而取之伤风经日续生寒热发作似疟而经水适断者是则血结而不行当以小柴胡汤散之所谓治之而愈者此也至如伤寒发热经水适来昼醒暮讝如见怪状是则里无留邪热随血散所谓不治自愈者此也前乎吐血下血两条併以犀角地黄汤桃仁承气汤抵当汤圆之类言之详矣抑产前产后治法将何择焉曰产前安胎产后消瘀于是遵依条例斟酌轻重而调理之安胎者何桑寄生阿胶缩砂为要药他如桂枝半夏桃仁大黄堕胎及燥热等辈则不可轻用也消瘀者何川芎蒲黄赤芍药生地黄为要药他如内补拦住败血之剂则不可轻进也朱氏以阿胶桑寄生人参伏苓白术等而细末糯米饮调剂为孕妇安胎以红花一分官桂芍药甘草半之姜枣同煎为解表消瘀以葱白生姜大剂浓汁为产前发散以小柴胡汤去半夏和解热入子宫郭稽中以枳殻防风一度甘草减半末之㸃服主大便秘澁又以蜜导一法真可活人然则产妇证治观此可以问津索涂矣虽然知安胎则不可不调气知消瘀则不可不扶虚枳殻香附陈皮以调气也当归川芎黄蓍人参以扶虚也退热则柴胡黄芩解肌则紫苏干葛滋肠则麻仁枳殻助阳则干姜良姜其间採摭虽未备古人之经然而甘辛为阳酸苦为隂皆不越古人之意姑存之篇末以便学者之观览云小儿伤寒或问小儿伤寒可得闻乎曰小儿伤寒与大人法度则同但分剂少异用药少冷已略陈于前矣然而惊风疮豆亦尝赘布此尤不可阙请发明药证而条析之恶风恶寒者必隈人藏身引衣宻𨼆是为表证可㣲取其汗也恶热内实者必出头露面扬手掷足烦渇燥粪掀衣气麄是为里证可畧与踈利也至若头额冷手足凉口中冷气面色黯淡大便㵼青此则隂病里虚当以温药救其里也举是三者汗下温之法可以类推矣发汗用桂枝麻黄各半汤加黄芩解肌用香苏散加干葛通利四顺清凉饮㣲利人参败毒散温里理中汤厥冷甘草干姜汤寻常感胃惺惺散或参苏饮伤风发热人参羌活散或天麻防风圆壮热者升麻葛根汤潮热者生犀散小柴胡汤加大黄小便不通者导赤散五苓散甘露饮表里俱热如表里俱见之证洗心散主之咳嗽则人参润肺散加紫苏夹食则异香散紫霜圆辈然亦视其小便或赤或白可以知里热之有无或清或浊可以知里热之轻重幼而婴孩则以虎口指纹之红色验之长而童孺则以一指按其三关据左手人迎之紧盛者断之所谓七十二证某证某方皆无越张朱格例特不过小小分剂而中病则止也不然幼幼新书骈集小儿伤寒虽略举巢源一二而终篇以活人书为法果何意哉故附于卷末以备学者之观览云仁斋伤寒类书卷七