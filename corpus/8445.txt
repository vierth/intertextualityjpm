瞎堂慧远禅师广录X卍XXX禅师所证广大动便惊群奕世声光终不可掩况复取信明主江湖光被服膺至结果收因无不挺异小师法寿以十二年机缘语要刊行于世欲䟦其后既十年为聚始末备知岂可无言也与师牛宿峯前相见底亦要作家点捡淳熈丁酉季春望日法姪或庵比丘师体敬书佛海瞎堂禅师广录目次序卷第一滁州龙蟠山寿圣禅院语录滁州琅琊山开化禅院语录婺州普济禅院语录衢州子湖山定业禅院语录X衢州报恩光孝禅院语录潭州南岳山南台禅院语录台州护国广恩禅院语录台州天台山景德国清禅寺语录台州浮山鸿福禅寺语录卷第二灵隐佛海禅师入内陞座录卷第三序小参普说法语机缘卷第四颂古赞佛祖偈颂自赞䟦佛海瞎堂禅师广录卷第一滁州龙蟠山寿圣禅院语录参学齐巳编师在琅瑘山受请拈疏示众云衲僧鼻孔祖佛眼睛一串穿却了也且道如何脱得今朝有酒今朝醉明日愁来明日愁X拈衣云千尺身中丈六衣斩新拈出恰相宜长针短线君看取节角请讹我自知遂登座龙幡胜槩落群峰水石清奇叠万重燕坐不辞提祖令微躯那更继前踪众中莫有唱扣相随底么僧问南山云北山雨即不问雨霁云収事若何师云棒头开正眼拳下作生涯进云此犹是雨云边事师云打鏁敲枷合自由进云为国焚修将何祝圣师云金刚正眼耀干坤进云某中事作么生师云且向门外立僧礼拜乃云灵山一举十反茫然唯许迦叶亲闻少室单提九年冷坐只有神光独证自此西天四七东土二三佛佛授之无穷灯灯传之不尽不顾眼中着屑宁论矢上加大人人逐恶随邪箇箇承虗接响因佗西竺国一队老臊胡累我东土人遂成不唧𠺕今则既为种草不免须绍宋风是佗屋里人说佗屋里事光与诸人打併教脚跟下净尽地然后与诸人断遮公案去也直须急着眼看以拂子画一画云古岸云开风浪急断头船子下扬州复举阿难问迦叶世尊传金襕外别传何法迦叶召阿难阿难应诺迦叶云倒却门前剎竿着师云世尊去世久矣迦叶鼻孔辽天阿难筭后思前未免生风起草不是私事公酬争得斩钉截铁如今袈裟尚在法属无多执手知归当阳分付分付则分付了也如何承当喝一喝云就船买得鱼偏美蹋雪酤来酒倍香入院上堂僧问牛头未见四祖时为什么百鸟㘅花X献师云寸长尺短进云争奈世情看冷暖人事逐高低师云冷地呌屈进云未见时又作么生师云地不能载进云恁么则裩无裆袴无口师云也不较多进云见后如何师云一场懡㦬乃举大宁宽和尚拈拄杖示众云前佛性命后佛纪纲总在遮里如今用去也为云为雨为瑞为祥利人利天出生入死佗方此界出没卷舒若也通身是口说不能尽通身是眼照不能穷一念相应剎那万劫师以拂子击禅牀云虾蟇跳上梵天蚯蚓蓦过东海洞庭湖顶门着地龙蟠山脑后见腮依样画猫儿终无捉鼠分若也不会非但上座山僧也只不会上堂释迦巳入灭弥勒未降生正当恁么时拄杖在龙蟠手里若道得两手分付有么有么若无依旧横担不顾人直入千峯万峯去浴佛上堂陇麦青青春色过岭云散尽楚天高翻思欢喜园中事八万魔军争奈何山僧昨日出城归晚蚤来维那报浴佛正在梦中起来抖擞精神东西目顾不知浴那箇佛若是释迦佛释迦佛入灭久矣若是弥勒佛弥勒佛见在兜率天宫若是本来佛本来佛作何面目若道山河大地草木丛林有情无情悉皆是佛天晴雨下何曾不浴来若是自已清净法身何用更浴若道一切众生悉皆是佛且道𡱁坑里蛆虫日日头出头没何甞不浴佛来前廊也呌浴佛后架也呌浴佛浴佛浴佛浴儞屋里老爷忽有箇汉出X来道正是浴着我屋里老爷只向道合掌殷勤头面礼更浇两杓又何妨上堂全机独脱佛眼难明妙解不存圣智那辨尽大地撮来如粟米大抛向面前如山如岳如稻麻如竹苇如古庙香鑪如腊月如天普盖如地普擎如睡梦觉如莲花开如镜顿照如空无隔如如不动不动如如如如亦如是箇甚么良久云东土移来西土看南州打到北州头满散干龙节上堂如来不说无余说迦叶无闻无异闻体得无闻无说说玉石难分亦自分国恩佛恩总报人王法王道存一句子若为论以拄杖一卓云仰祝圣明逾日月更祈睿筭等干坤结制上堂僧问太阿横按截万机于掌握之中宝鑑当轩照群像于无私之表向甚处安身立命师云銕面夜叉摇皁纛进云大小大瞎堂一问直得百杂碎师云利动君子僧礼拜举世尊因灵山会上五百比丘得四禅定具五神通未得法忍巳宿命通各各自见过去杀父杀母及诸重罪于自心内各各怀疑于甚深法不能证入于是文殊承佛神力遂手握利劒持逼如来世尊谓文殊曰住住不应作逆勿得害吾吾必被害文殊师利尔从本巳来无有我人但以内心见有我人内心起时被害即名为害于是五百比丘自悟本心同赞叹曰文殊大智士深达法源底自手握利劒持逼如来身如劒佛亦尔一相无X有二无相无所生是中云何杀师云黄面瞿昙虽则分踈应口车不横推文殊仗劒逼佛理无曲断五百比丘悟去同舌说偈恶骂问则且置毕竟宿命通向什么处去也师云眼里无筋一世贫其或未然更为下箇注脚佛祖由来总是冤电机旋处直如弦金毛若解和声拶月里麒麟笑揭天上堂举保宁勇和尚示众云有手脚无背面明眼人看不见天左旋地右转拍膝云西风一阵来落叶两三片师云指桑树骂柳树用官坊作醋坊瞎堂也有些子佛法未曾举向诸人蓦拈拄杖云看看山僧拄杖子化作摩醯首罗天王骑无角铁牛向儞诸人鼻孔里说三乘十二分教及六波罗密大分为二分为三初解题目后释本文本文则且置作么生是初解底题目卓一卓云解道长安无别径天下草鞵钱价高滁州琅瑘山开化禅院语录入院开堂祝圣罢复拈香云天地莫能覆藏佛眼莫能窥测累我三十年荒草里横身至今一平生作箇不唧𠺕汉就中有些子诸讹对众也须说破十年前被业风吹至岷峨山棘林中撞着箇无孔铁鎚被佗一击半醉半醒将谓哑却口一生开不得十年后又被业风吹到濯江头葛藤堆里逢着箇焦尾白额是时亲遭一口直得丧胆亡魂从兹户破家残开得口至今受用不尽且道此香为十年前见底X知识即是为十年后见即是复云休休一鹤不捿双水一客不烦两家不见道先行不到末后太过奉为前住成都府昭觉天宁万寿禅寺圜悟真觉大禅师不重佗对御谭玄横行海上只重佗胸中无物肚里无禅艺向鑪中用酬法乳之恩遂就座上首白椎云法筵龙象众当观第一义师云天高地厚水阔山遥第一义作么生观若有着得眼底出来相见僧问法席新开请师祝圣师云倾尽此时心仰赞南山寿进云谢师答话师云日午打三更僧礼拜师嘘一声问机境言诠即不问三圣推僧事若何师云入水见长人进云保寿便打意作么生师云今日重行正令进云三圣道恁么为人非但瞎却遮僧眼瞎却镇州一城人眼去在如何话会师云非亲不解其祸进云保寿掷下拄杖便归方丈又作么生师云几箇是知音进云今日蓦有箇汉出来掀倒禅牀和尚如何支遣师云因斋庆忏僧便喝师云贼过后张弓乃云瞎驴灭却正法眼大冶真金失色临济倒用魔王印山河大地今土旷人稀罕见吾家种草若也一向雷奔雷闪棒喝交驰明暗相投主宾互换犹是家常未为分外直须情尘不义路难存扫尽衲僧踪裂破祖师印蹋翻香水海透出威音前生断主人公不落第二见到此释迦削迹弥勒吞声文殊普贤目瞪口呿我顶摩霄汉背负须弥奔流度刃疾𤓁过风底出来不消一札何故镆鎁在手X谁敢当锋久立众慈伏惟珍重上首白椎云谛观法王法法王法如是上堂僧问不落圣凡机请师速道师云两手提不起乃云诸法寂灭相不可以言宣蓦拈拄杖一卓云拄杖子化作密迹力士掇一座须弥卢山安在诸人顶额上开眼合眼筑着磕着且作么生是寂灭底相掷下拄杖云谨家之门祸不入上堂今朝九月初一败叶凋零满室钵盂高挂悬崖拄杖依前靠壁几许谿山风月且无遮箇消息诸祖不解提掷久参那辨端的云黯黯兮胡汉何分风萧萧兮鼻孔突出自是捕盗无功只管抱赃呌屈蓦拈拄杖云捉得也捉得也在什么处卓拄杖云晚风吹动小楼春归来一径花狼籍上堂醉翁亭畔寒梅折庶子泉边瑞雪铺不二法门从此入更于何处觅文殊诸人还见文殊么蓦拈拄杖一卓云看看露柱跳笼里灯笼拄在露柱边三门外金刚冷笑一声直透执师子国惊起六牙曰象忽然撞破烟楼典座开静山僧走堂祝香陞座次第巡寮上堂拈拄杖云见月休观指归家罢问程指不是月月不是指遮箇是拄杖箇是净缾观者问者复是阿谁喝一喝云竿头丝线从君弄不犯清波意自如掷拄杖上堂僧问久向瞎堂如何是瞎师云赤脚下阎浮进X云开口便知音师云通身挨白刃僧便礼拜师云更须瞎却乃云今朝四月八邪师坏正法累及释迦文死水里淹杀忽然活百川倒流閙聒聒引得日月星辰山河大地露柱灯笼三门佛殿钵盂坐具拄杖笠头俱透脱以拂子一击云须弥顶上打斋钟焦螟眼里开巾钵上堂举杨岐拈拄杖示众云一即一切一切即一画一画云山河大地天下老和尚百杂碎作么生是诸人鼻孔良久云劒为不平离宝匣药因救病出金缾喝一喝卓一卓师云大众非唯短贩贱卖亦能舍重从轻而今一一与儞诸人宗本筭利了也要见杨岐老汉转身吐气处么拈拄杖掷下云鹤立松梢月鱼行水底天风光都买尽不费一文钱婺州普济禅院语录入院上堂僧问便恁么去时如何师云全众食天禄进云不恁么又作么生师云争怪得老僧进云天无私盖地无私载师云脚得下事作么生进云两口无一舌师云老僧在你钵盂里乞命进云今日着贼师云勘破了也乃云先师住独龙山四十余程自买船今日琅瑘归普济借婆裙子拜婆年上堂直下犹难会寻言转更赊若论佛与祖特地隔天涯蓦拓拄杖云看看普济拄杖子化作天龙夜叉干闼婆阿脩罗迦楼那紧那罗摩睺罗伽人非人等向诸人鼻孔里异口同舌宣说三乘十二分教四谛X六波罗密然后朝归东土暮宿西天佛殿里烧香三门头念掌且道是何章句以拄杖卓一卓云我亦从中证非唯观世音祈雨上堂举佛勅五百尊者降一毒龙各运神通皆降不得忽有异方尊者至佛勅令降尊者于毒龙面前弹指一下其龙便伏师云可惜放过要且只是箇业龙若是菩萨龙于我法中闻我妙法不忘本愿先布慈云后降甘雨在在处处随众生心作大佛事普济如今若见便与拦胷搊注问佗道两箇月点滴不施你向甚处去来待佗道休休只向道便是阿逸多师弟出来我也共你未休待佗道长老如何不肯休对佗道直待雨霖头谢雨上堂南山句口谷帀云遮日西坞逡巡水满塘三日不来成话覇叶公若在郎当上堂举佛问波斯匿王汝以何观佛王言我今观身实相观佛亦然观佛实相观身亦然世界众生界根根尘尘悉皆清净师呵呵大笑云且道笑箇什么诸禅德休将传说为传说莫把曾参作鲁参忽有人问山僧以何观佛只对佗道白枫坞荆棘塞路清潭山草莽缠身牛栏头鳢鱼𨁝跳朱岭榨出油三斤上堂若论此事譬如琵琶琴瑟箜篌虽有妙音若无妙指终不能发拈起拄杖云遮箇是拄杖子有时横山河大地一时横有时竖日月星辰一时竖只如今在瞎堂手里谁敢正眼覰着何也要且不与你诸尘X作对亦不碍佗众相发辉说什么说琶琴瑟箜篌亦非妙音妙指能发且作么生近傍击禅牀一下云会么掬水月在手弄花香满衣若作佛法会永劝堕泥犁上堂元正启祚旧时事万物咸新今日春自是天机超妙化何须更捋鬼头巾攀北斗倚南辰唱拍相随特地新引得水轮风轮火轮金轮相磨俱不动执持世界等空手面皮厚三寸眉毛重八斤有时无事倚门立十字街头等箇人上堂举法华举和尚示众云一二三四五任君颠倒举露柱与灯笼何曾成佛祖不惜眉毛者直下便道取师云遮老汉名喧宇宙道播丛林却将祖父田薗契书和身贱卖与人山僧今日相席打令不免依公定夺去也五四三二一日向东畔出照见洞庭湖乌龟眼睛赤天无门地无壁一阵任风倒射回吹起两须无孔笛上堂举兴化一日入僧堂谓首座云我见你了也师云老不入广少不游川首座便喝师云天晴雨下也少你一箇脚指头不得兴化打露柱一下便出师云礼防君子首座随后上去师云好来好来首座云适来触悞和尚师云吉星未退恶曜来临兴化打柱一下师云祸福尽在其中复云大众兴化棒头拶开世界首座喝下趯倒干坤两箇无孔铁鎚有什么共语处诸人若不会成佛无疑若也会去入地狱如箭射X上堂僧问十二时中教学人如何用心师云蘸契冬瓜进云青山无限好犹道不如归师云家在甚么处僧便喝师云乌铜金不换乃云解噼当胷箭因何只半人直饶尽大地为弓日月星辰为箭畐塞虗空而来四方八面俱发也只射得半箇如何道得一句教佗十分完全去良久喝一喝云寅申巳亥遇鸡瑯子午卯酉见蛇走上堂举僧问浮山圆鉴金镞惯调曾百战铁鞭多力恨无雠学人上来请师端的随后以衣袖一拂浮山云诛龙之劒岂可挥蛇僧嘘一声山云如今大有如君者不到乌江不肯休师云衲僧家氷凌上走马劒刃上横身未为分外你看遮两箇不了事底老冻齈是则六韬俱备七事随身冲开斗底八门打破偃月二字三军未分胜负因甚各竖降旗诸人正当胡汉不分且道那箇是紫罗帐里人以拄杖一卓云午夜落花流水远一天明月上孤岑上堂僧问无禅可问无道可学因甚衲僧到此却不会师云拄杖依前黑似奈进云便恁么去时如何师云七穿八穴乃云法身非相相非法身无相则法身独露谁云法身谁名法身谁是法身法眼无瑕瑕非法眼无瑕则法眼全明谁云法眼谁名法眼谁是法眼岂不见道弥勒真弥勒分身千百亿时时示时人时人皆不识谁云弥勒谁名弥勒谁是弥勒此义幽深吾不能说X上堂举宝公和尚云如我身空诸法空千品万类悉皆同云门云你立时不见立行时不见行四大五蕴不可得何处更有山河大地来如你每日把钵盂噇饭唤什么作饭何处更有一粒米来师云此是真语者实语者不诳语者不异语者隆兴二年三月十五日结叩齿三下云吽吽李陵虽好手也有陷番时受禅寂请辨众上堂竹杖轻𢹂离婺女云衣高卷上仙霞五湖四海休云别南北东西六一家衢州子湖山定业禅院语录师受建州大中禅寂请知府张舍人留住子湖入院上堂云媿我金鳞困守株误佗禅寂远招唿中途再领贤使命定业难逃住子湖所以道衲僧行处滴水氷生遇境逢缘了无覉绊在彼在此片云不碍长空或去或来众水难逃月影当恁么时坐断千差一句作么生道良久云座上客常满樽中酒不空师至乌巨请上堂千峯积翠猨行鸟道绝人踪万派归源破月冲烟何处是只箇见成公案从来不涉化门奢处奢遇贱则贵拄杖头边铁蒺藜俭处俭遇贵则贱金刚手里断贯索当恁么时转身吐气则时人知有閙市撺梭一句作么生道拈拄杖一卓云云从白石上头出月向青阴缺处来谢雨上岂正令当行十方坐断直须荒却院难却众法堂前何啻草深一丈三门外荆榛高出万寻一大藏教闲家具十地圣人破草鞵衲僧巴鼻匹似闲佛X祖眼睛泥弹子如今说事不得作事会说理不得作理会是则一时是非则一时非三世诸佛填沟六代祖师塞壑于儞有甚交涉若也不会山僧在你脚跟底转大法轮你若会争奈拂子在定业手里不消弹变作广目天王统领四海五湖八水三江诸大龙王巡历分野震法雷倾法雨焦枯普润热恼清凉随众生心作大佛事各各跨金毛师子一一向诸人鼻孔里左旋右转七穴八穿然后异口同舌而说偈言唵阿嚧勒继萨婆诃侍郎请上堂最初一句风来乌巳觉末上一着露重鹤先知未须眼辨手亲只贵形瑞影直譬如摩醯罗眼擘开面门竖亚一只谁敢近傍又若金毛翻踯奋迅全威香象渡河截流而过如是则奴唿菩萨婢视声闻高揖释迦不拜弥勒着着与佛魔相戾步步与诸祖抗行坐断銕壁银山放出三头六臂掀天关转地轴促三祇为一念易短寿作长年一千手眼洞明百亿化身顿现举拂子云看看鲸吞海水尽露出珊瑚枝上堂举永嘉云江月照松风吹永夜清宵何所为佛性戒珠心地印雾露云霞体上衣师云你破落户头戴无圈笠子身披漏网袈裟逢相扑则褊袒右肩遇赌钱则右膝着地饶你三百六十骨节畐塞虗空八万四千毛窍包罗天地正好朝三千暮八百子湖今日借水献花江月松风吹松风江月照蓦起立X地云万福行脚僧莫超上堂僧问便恁去时如何师云三门不曾关进云恁么则不去也师云阿谁留你进云去与不去时如何师云押下作寮重讯三百进云大难酬师云大众笑你乃云年年正月一鼻孔长三尺箇箇贺新春眉毛重八斤伹平正事天道自分明上堂知见立知即无明本师云六担版各见一边云千年历日好合药知见无见斯即涅槃师云莫错认驴鞍桥作阿爷下颔又云莫有收得蒿枝箭底略借一观复云释迦老子顶摩霄汉背负须弥气吐万峯云眼放巖下电昨夜三更古庙里相逢为什么却不见鼻孔喝一喝上堂昨夜三更风起吹皱一池春水鱼龙头角峥嵘露柱振腮摆尾虾蟇㪍跳上天鸭儿惊得匾觜见时易用还难簸土飏尘君自看是什么一把收不上堂若论此事譬如国家取选登科拔萃尽在诸人既知金牓书字鴈塔题名及至胪传之时作么略无应者如今一一从头领过是你诸人毕竟唤作阿谁元来不是不应只是不肯承当且作么生承当良久云白玉楼前夸雪手紫罗帐里舞三台上堂祝圣之余复有何事蓦拈拄杖一卓云瞎汉会便会去荐便荐取青天白日会又会箇甚么荐又荐箇甚么掷下拄杖云花须连夜发莫待晓风吹X上堂僧问沩山会里有一僧闻版声拍手呵呵大笑意旨如何师云莫怪相赚进云然佛法无道理师云你还喫粥也进云临期方觉告人难师云撞着银山铁壁进云版未鸣时向甚处去来师云退后退后沩山来也僧礼拜师云笑杀傍观乃云元亨利贞干之德也常乐我净佛之德也喫粥喫饭衲僧德也兴云致雨拄杖子德也诸上座山僧不曾将头就刃担颈就枷诸人为甚么不入众数良久云斋后喫茶下座上堂举云门示众云要识祖师么以拄杖指云在你诸人头上㪍跳要识祖师眼睛么在你诸人脚跟下又云遮箇是祭鬼神底茶饭虽然如是鬼神也无厌足师云便是祭鬼神茶饭鬼神若灵十二时中也阙佗不得鬼神不灵便好与掀翻擡卓焚烧庙宇教佗因祸致福当恁么时祖师眼睛要且不在头上脚下诸人向甚么处摸𢱢喝一喝云家贫犹自路贫愁杀人上堂迦叶不闻闻如来无说说父子不相传神仙无秘诀拈拄杖一画云君不见谢豹花开雨后春杜䳌啼破梢头月上堂老胡诞生四月八韶阳乱棒打不杀如今纵得十分全顶门正眼依前瞎瞎后如何相将到衢州子湖长老上刀山登劒树入镬汤鑪炭里与诸人说些子拔舌犁耕底佛法蓦拈拄杖一卓云且道是何章X句札衢州报恩光孝禅院语录上堂元正启祚风云满肚万物咸新日月灯明应时纳祐生铁铸就庆无不宜照顾头皮烂泥有剌绵里称鎚金刚圈子栗棘蓬儿千重百帀正桉傍提有照有用多是多非无言无说绝毫绝氂德山临济口似鼓椎顶门一札颔下安眉谁知县里老鼠咬杀州里猫儿阿呵呵也大奇拄杖敲开铁蒺藜迸出红鑪金弹子打着湘江那下汝州香山院里千手千眼石大悲上堂僧问浩浩尘中如何辨主师云木杓头边鎌切菜进云莫便是和尚为人处也无师云研椎撩䬪饦乃举云门示众云拄杖子化为龙吞却干坤了也山河大地甚处得来师云遮老汉不唯像席打令买帽相头亦乃听事不具唤钟作瓮山僧不是便把蛇头要与诸人雪屈蓦拈拄杖云瞎堂拄杖子化作拄杖子吞却拄杖子了也且道拄杖子从什么处得来卓一卓云三日不相见莫作旧时看上堂举干峯和尚示众云举一不得举二放过一着落在第二师云说与说人了也切不得作一二会既不作一二会且作么生会以拂子击禅牀云黄河九曲连霄汉华岳三峯倒插天育王佛智和尚遗书至上堂大道忘情绝去留天伦何处觅踪由七星利劒当锋按八臂那咤辊绣毬圆X寂法兄佛智大禅师祖域长城法门巨栋高标卓𣂈随方建立法幄水泄不通在处持宗眼纯钢打就生銕铸成法中之王僧中之宝岂谓讣音忽至舍我而去敢问大众只如蹋断浮桥一句作么生道良久云合掌横吹无孔笛倒骑銕马上刀山上堂举麻谷到章敬作礼绕禅牀三帀振钖而立敬云是是又至南泉亦然泉云不是不是谷云章敬道是和尚为什么道不是泉云章敬是是汝不是师云遮葛藤老汉好与九十拄杖更道此是风力所转然成败坏大似望空设拜拈了也委悉么如是如是脑门着地不是不夜叉手长跪是与不是转无巴鼻北人运至南方货易获其厚利檀越请上堂新罗国里打斋钟稳泛灵搓到月宫仙侣不知何处去秋声依旧着梧桐复举睦州唤僧云大德僧回首州云担版汉雪窦云睦州只具一只眼何故遮僧唤既回首因甚却成担版师云嗄川藞直川藞直是则一期骋俊千载风流锥得片时荣刖却一双足说甚遮僧回首不回首尽大地人宁免箇担版汉蓦拈拂子云还见陈蒲鞵么击禅牀一下上堂一尘入正受诸尘三昧起诸尘入正受一尘三昧起三昧与正受门櫠发作碓觜起灭无定时恰如眼见鬼正受非正受云何作道理无道理如何委拍禅牀云一去寥寥七百年下载清风今未巳上堂便恁么散去巳成窠臼更挺头倒耳转见病深X是佗德山临济云门赵州子孙舒照物手具透青眼闻禅与道毒箭横心见佛与祖群枪着体俊流上士荐在未疴咬姜呷醋痛领将去傥能如是万且救得一半上堂若论此事要见即瞎要闻即聋齅之则塞却鼻根究之则无起灭处以拂子击禅牀云闻么复竖起云见么岂不见道即此见闻非见闻无余声色可呈君师云是什么箇中若了全无事体用何妨分不分保宁勇和尚道体即是用用即是体师云吽吽要且体不是用用不是体瞎堂不是截水停轮强生节目也要与诸人缁素有时以拄杖子为主毛头剎海为体山河大地日月星辰为伴四大五蕴六欲八风为用子细思量着甚来由不如麤羹淡饭有盐无醋穷滴滴地快活平生虽然如是也不得放过而今分为四段名义其义各各不同向下文长来日分别结夏上堂僧问禅人昔日辨风旛饶舌卢能话此间两处刚然俱不是几多开眼受生瞒如何是不动底心师云自从胡乱后淈𣸩到如今进云㳂江不识朝宗势逐浪随波卒未休师云彼此不着便进云只如巴陵道是风动是旛动誵讹在什么处师云双关齐下放雪刃倚天寒乃举云祖在印宗会中因二僧对辨风旛互争不巳祖云不是风动不是旛动仁者心动师云大小祖师只会解黏去缚不能拔楔抽钉不是风动不是旛动犹较些子仁者心动料掉没交X涉非风旛动唤什么作心仁者心动风旛向甚处着向遮里打得开遮拂子谁敢唤作拂子还知落处么自从败得杨州后转觉侯门似海深上堂十月今朝又初一丛林正值开鑪日打斋卖饭也寻常残盃冷炙谁能喫天无门地无壁葫芦棚上种冬瓜两手扶犁水过膝跳金圈吞栗棘毡拍板对无孔苗屈屈独脚山魈解双踢去年冬里无炭烧今年定是无火炙饥时饥到眼睛黄穷时穷至赤骨力且道山僧屈箇什么尀耐监寺副寺维那典座直岁与泥水匠商量放却两头鸱吻咬杀佛殿嵴三十年后莫言不道上堂法身无为不堕诸数拄杖子因官置到赤县神州水陆俱通烂柯山雨似倾盆龟岭峯额头汗出如今巳是十分收拾不上莫有不从门入底家珍略借一观良久云负心人终不放债上堂净法界身本无出没大悲愿力示现受生释迦老子顿一具髑髅向你诸人面前然后往四天下索命至今二千余年未曾撞着一箇恶头底而今莫有为天下衲僧雪屈底么山僧助你一粒返魂丹贵要诸人各各脑门着地然后活底须死死底须活若也半死半活三十年后不得道见瞎堂来妙喜和尚持书并法衣至上堂僧问通身红烂脱体无依时如何师云更欠点眼在进云若将耳听终难会眼处闻声方得知师云相见易得好共住难为人X进云将谓古人消息断如今规范宛然存便礼拜师云碓觜生花别是春乃云人天道大梅阳老佛祖功恢临济宗赤手擘开无字印冤家何处不相逢贤公禅老不惮江山辽邈专持梅阳老人手书自南而来此老子与山僧同㝯而生但以相继早晚来书有云钦闻道风积有年矣恨未识面此一句子正道着山僧三十年来不获一胆慈相以此为恨别纸云法衣一条专念贤禅人送去因说法一披以表法义山僧不觉面热汗下直得尽大地人脑门着地衣则披巳法作么生说此乃本色真正老牯牛皮此皮长短高低方圆阔狭从上诸祖莫知边表又得石门法姓书云无可疑者然楚人弓楚人得何疑之有第恐来处不吉不得不疑何故此皮自达磨大师至临济杨岐白云五祖圜悟先师梅阳老子到山僧处皆是见闻路绝义断情忘夺鼓搀旗杀人放火处收拾得来所以令人疑着服此皮者向荆棘林中拔脚旃檀厂嵒里踊身入佛界魔宫现三头六臂牵犁拽杷打鎻敲枷譬如毒蛇戴角勐虎插翼狞龙搅海金翅抟风若能如是堪报佛恩只如今作么生合杀良久云梅阳老嘱付此衣遮护得山僧一半借问搭来何所宜恰似当年卖柴汉酱里堕雪中炭留与丛林斫额看君不见睦州严陵滩畔兜率寺里有箇陈蒲鞵解道秦时𨍏轹钻上堂举明招问踈山虎生七子那箇无尾巴山云第X七箇无尾巴师云既无尾巴六箇不应与佗为伴既无伴又无尾巴谁敢唤作虎子而今要见无尾巴底么蓦拈拄杖指东畔云一二三却指西畔云四五六放拄杖旧处云萨达麻绳难辨的翻身掷地向人前鼻孔眼睛俱突出既突出俞八围城时关却迩道门为什么入不得上堂举香城初参通和尚问一似两箇时如何通云一箇赚汝师云错认阿爹唤作阿爷城乃有省师云𣝗仑吞箇枣后有僧问城囊无系蚁之丝厨乏聚蝇之糁时如何师云高枕无忧城云日舍不求思从妄得师云鬼窟里活计复云易作太平宰相难为闹乱将军当时待佗道囊无系蚁之丝厨乏聚蝇之糁时如何只向佗道瞎堂拄杖子㪍跳入一十八重地狱穿透毗沙门天王鼻孔直得西湖石佛偏袒右肩东海波斯脑门着地诸人作么生会良久云有名闲富贵无事散神仙巳首座受鹅湖请上堂咄咄牯牛儿森森头角露恣贪肥腻草胀杀孃生肚忆昔未离群巳作牛王步今既离群去触讳没回互没回互病最堪忧灌澉依前是好牛有时喜未跨门栏先撒𡱁有时瞋掉尾昂头不顾人有时好古端揽尽千峰草有时恶掣断鼻头双服索而今风和日暖江南江北去何之伫看深耕浅种拕犁拽杷正当时稍乖角觅便宜老夫不惜操刀手生捉归来活剥皮X上堂僧问不从天降亦非地涌时如何师云畐塞虗空僧云全凭遮箇力也师云锯解称鎚乃举临济问洛浦云从上来一人行棒一人行喝阿那箇亲浦云总不亲济云亲处作么生浦便喝济便打师云咬人师子纵夺可观趂块韩獹从劳进步是则纵擒得所收放全功瞎堂子细看来临济洛浦祸不单行既知棒喝总不亲为甚末后却向棒喝里折倒捡点得出许你明临济宗旨天申节上堂神机独运悬日月于域中妙用无方握干坤于掌上感戴尧天均霑舜泽正当恁么将如何万那歌有道四海乐无为上堂诸方每遇中秋良辰往往说月指月翫月画月以至吟诗作偈无非以月为佛事山僧遮里又且不然如有人说月之一字罚胡饼一堂乃云弯弯初生如櫜弓团团次第漾悬镜人间起舞争清辉影落秋江验邪正圆也缺也乌足论体也用也谁能分潦倒南泉没碑记夜随流水遶孤村上堂言无展事语不投机顶门着眼颔下安眉圣凡路绝事理俱非刀截春风锯解称鎚刀锯俱妙明暗刀锯不尔二破一亏阿呵呵也大奇兰生兰叶檀产檀枝相命巳定鬼神莫移歌须摇头哭须皱眉咦只如今那里是那里阿谁是阿谁也要知昨夜东海龙王宫中持戒和尚发恶一拳打杀西方国里屠儿牵惹山僧作证只向道塑佛匠须是叶端友刺袈X裟还佗丘裁衣辞众上堂老婆二八少年时羞向人前舞柘枝而今要嫁便改嫁谁管傍人说是非潭州南岳山南台禅院语录入院上堂僧问人天普集请师说法师云好日多同进云未审祝圣一句作么生道师云山高水深进云今日得闻于未闻师云未举巳前闻箇什么僧拟议师便喝乃云石头路滑行人绝踪瑞应峯高到者泯迹孤迥迥了无边表峭巍巍不落阶梯觌体全真突出难辨明明绝渗漏密密无覆藏千眼莫能窥万机穷不到低头覰地不见地仰面看天不见天于中亦无人亦无佛是什么破草鞵净洁毬是人打得担版汉只见一边栗棘蓬具眼快吞探头底犹较十步更须回机转位换斗移星当恁么时千眼顿开万机声赴则时人知有截断玄关一句作么道良久云掣电光中飞铁骑桃花浪里舞春风上堂良宵正月一日从东畔出照见耆阇峯回环指中坐断石桥路凡圣无回互佛祖生冤家相逢若稻麻雪消春雨过碓觜也生花上堂僧问截舌之机请师道师云山前水注万家村进云学人不会师云吾不如汝僧礼拜师便打乃云一心不生万法无咎木匠带枷自作自受有心无法受报好丑有法无心天长地久心生法生乌飞兔走心灭法灭倒翻筋斗口似鼓椎眉如扫帚咄你看X是什么面觜不见道汝唱木马嘶我和泥牛吼送监收上堂一粒红稻饭几滴牛领血凭君子细看我亦难分雪耕者耕未巳种者种不歇目望九霄云谁顾三伏热秋收政其时全在要精洁升合等平分彼我言词绝暗室不可欺喫水也防噎上人饱法味道眼能昭彻归来满钵香坐断水云舌金毛恣翻踯异兽潜深穴栗棘金刚圈略不通水泄百草头边着眼看七星用处当风截上堂新岁有来由烹茶上酒楼一双无两脚半箇有三头突出神难辨相逢鬼见愁倒吹无孔笛促拍舞梁州喝一喝上堂举罽宾国王仗劒问师子尊者曰师得蕴空否曰巳得蕴空王曰既得蕴空离生死否曰巳离生死王曰既离生死可施我头否曰身非我有岂况于头王便斩之白乳涌高数尺王臂自堕师云当时若是山僧待佗问师得蕴空否只向道放下劒来与你商量待佗放下向道巳得蕴空既得蕴空离生死否向道收起劒来与你商量待佗收劒入匣向道巳离生死既离生死可施我头否便好高声向道身非我有头则难为大众若下得遮三转语何处更有罽宾国王来而今作么生良久云无事少出入上堂举云门示众云平地上死人无数透得荆棘林者是好手时有僧出云恁么则堂中第一座有长处也门云苏卢苏卢师云有般底才闻恁么道便作玄X妙奇特往往更道言无展事语不投机会也无言也无事也无语也无机也无是你诸人本命元辰在甚么处还见云门与遮僧么譬如百万军阵前骞旗诛将突骑斩关流血成河横尸徧野子细看来不动一枪一刀亦不伤锋犯手你等诸人还记得生年月日时辰么待选吉日良辰与你一坑埋却只如云门道平地上死人无数透得荆棘林者是好手太平师翁拈云平地上箇箇丈夫坐得荆棘林者是好手何故如此自代云格师云若无后语疑杀老胡一人坐得荆棘林一人透得荆棘林坐底皮里阳秋透底腹中鳞甲坐者透者总有事在有一人不坐不透诸人要识此人么拈拄杖放在左边喝一喝云无限树头风过耳遂作牛歌声云拍牛归去口阿咿上堂僧问离四句绝百非请师道师云缩却舌头致将一问来进云筑着磕着俱是妙师云一檐担去进云马大师道我今日劳倦不能为汝说问取智藏去此理如何师云两耳指天进云智藏云我今日头痛问取海兄去又作么生师云双脚蹋地进云海兄道我到遮里却不会此意如何师云贼在眼前进云子承父业的的有准师云切忌涂煳乃举百丈先和尚示众云百丈有三诀喫茶珍重歇直下便承当敢保君未彻觉和尚云百丈恁么道美则美矣虽然如是只有顺水之波且无滔天之浪山僧即不然琅瑘有三诀绿水青山月三冬枯木花九夏寒岩雪师云X大众一人头高似凤一人腹大如瓮山僧看来箕未风而巢觉毕未雨而穴知衲僧面前讨什么盌山僧也要效颦不可放过瞎堂也有三箇诀靠倒云门干屎橛一双白大喫泥鳅两箇鹭𪆗吞石蠮上堂举赵州问南泉如何是道泉云平常心是道州云还假趣向否泉云拟向即乖州云不拟争知是道泉云道不属知不属不知知是妄觉不知是无记若真达不疑之道则廓同太虗岂可强是非耶师云你有一种是堂前开饭店屋里贩扬州南泉翻盐落酱钢赵州老鼠入牛角敢问诸人还曾道着也无虽然词辩生风至今分疎不下忽有人如是问南台亦如是答诸仁者说甚么东门高西门低张公帽子李公腰带若也不会重说偈言揭谛揭谛波罗揭谛波罗僧揭谛菩提萨婆诃上堂久雨不晴务在丙丁修罗合掌菩萨生瞋佛也不会波斯转经抝直作曲弄假像真好是明明说与从教鸭听雷声上堂举僧问夹山如何是夹山境山云猨抱子皈青嶂里鸟㘅花落碧巖前法眼云我二十年只作境话会又古德云既不作境会作么生会又有僧云我会也我会也或云你作么生会僧云猨抱子归青嶂里鸟㘅花落碧巖前师云虽然一种是葛藤各自有出身之路遮僧盲头撞驾夹山据坐山唿法眼撼动干坤从此家不宁静要知落处么陜府铁牛口门窄嘉X州石佛耳轮长惊起暮天沙上鴈海门斜去两三行台州护国广恩禅寺语录入院上堂举临济侍德山次山云今日困济云遮老汉寐语作什么山便打济掀倒禅牀雪窦云二员作者具啐啄同时眼有啐啄同时用雪窦拟向饥鹰爪下夺肉勐虎口边争餐敢谓德山临济俱是瞎汉有人辨得天下横行师云三员老作掘地觅天一人有家无业一人有业无家一人家业俱无虽然如是总未入得护国门且道护国门作么生入喝一喝云除却华山潘处士不知谁解倒骑驴上堂僧问即心即佛时如何师云顶分丫角进云非心非佛时如何师云耳坠金环进云不是心不是佛不是物时如何师云秃顶修罗舞柘枝进云向上还有事也无师云有进云如何向上事师云无影塔前掉臂行乃举三平陞座有一道士出众从东过西又一僧从西过东平云适来道士有箇见处师僧未在道士出众礼拜云谢师接引平便打僧出礼拜云乞师指示平亦打复谓众云遮箇公案作么生断还有人断得么众无对平云既无人断老僧自断去也掷下拄杖便归方丈师云龙蛇易辨衲子难瞒忽若道士稽首叩齿师僧掀倒禅牀诸人合下得什么语三平眼空四海气压诸方则不无争奈忘前失后何故一条拄杖也不会与佗作主如今在瞎堂手里还有求证明乞指示底么良久云三年逢一闰九月是X重阳上堂初二十六虀羹豆粥日午夜行投明暗宿天竺妙禅师至上堂僧问如何是圣谛第一义师云一曲两曲无人会进云人天群生类皆承此恩力师云巳落第二义进云武帝问达磨如何是圣谛第一义磨云廓然无圣此意如何师云你向甚处见达磨进云对面却相瞒师便喝进云武帝道对眹者谁磨云不识又作么生师云通身是手眼进云达磨便渡江武帝欲诏回志公云设使阖国人追渠亦不回毕竟渠是阿谁师云渠是达磨乃云我闻禅师荣领天竺山色湖光争辉夺日佛法禅道日月灯烛眼放电光机逾臂竹说云门禅如珠走盘唱无生曲铿金戞玉千眼洞明万机攒簇佛祖竝驱水云叠足掣颠掣狂可记可录诳吓闾阎鼓荡流俗眉毛厮结形影相逐把手共行孤峯独宿彼上人者难继高躅因甚如此为佗牵犁入市骑牛上屋七九从来八十三六六何曾三十六上堂举法华师翁拈拄杖示众云锋刃上㪍跳又横按去红尘里走马劳劳去复来是箇惺惺者遂掷下拄杖师云是则夹谷造饭和米粜糠风雨顺时雷霆应候在法华即得我遮里疴𡱁送尿尚无余地有什么闲工夫来忽若青黄不交又作么生有钱光剃头无钱净洗钵恶恶恶便住好好好便脱且道还有佛法道理也无良久云大地作眠牀虗空为直裰X上堂举洪州太守许式郎中因与上蓝溥和尚泐潭澄和尚三人坐次澄云承闻郎中云夜坐莲云石春栽带雨松当时答洞山甚话许曰今日放衙澄曰闻说是泗州大圣在扬州现底话是否许曰别点茶来澄曰名不虗得元来是作得主许曰和尚早𣆶回山澄曰今日被上蓝覰破上蓝便喝澄曰须是你始得许曰不奈船何打破戽斗师云当时待佗道今日放衙只向道节纸且祗候着若下得遮一转语谁敢唤作知州只那作得主处多少禅和子错认打破戽斗处合下得甚么语换十代阎罗王也断佗不得何故只为无条贯而今到瞎堂手里岂有不结绝底公案阿呵呵也大奇折臂脩罗舞柘枝急如闪电疾如飞毛目皮翣眼迷痴得便宜是落便宜直得左神茶右郁叠半夜三更开口笑也好笑你且道笑箇什么笑道钟󳯔被鬼迷上堂举泉州坦禅师示众云夫行脚人一人所在亦须到半人所在亦须到独眼龙便问云一人所在即不问作么生是半人所在坦无对却令小师问独眼龙龙云汝欲识半人么也只是箇弄泥团汉师云时人尽道坦禅师无语殊不知问佗半人所在却将一人答了也若恁么释迦老汉总是弄泥团而今半人在即不问如何是一人所在若有人道得山僧剃却八字头跣却两只脚来你屋里受雇一生更不取钱若道不得乃高叉手唱喏一声云莫怪无礼X紫箨受请上堂腐韛架壁本无情致雨兴雷自有因倾倒十年放火口高谭一夜动公卿林长老久相亲楚语吴歌曲调新𦏰羊巳挂悬崖角勐虎难藏露地身下座慈宁皇太后昇霞上堂忘机绝照体用如如脱去留离见超情真常了了无余说万法不为侣千圣莫同途具正念则非相非空出世间则最尊最贵弹指智悲互显剎那楼阁门开一花一叶一如来一佛一剎一报土观音势至前疑后丞当恁么时如何证据良久云翠羽旌幢仙子队紫云楼阁玉皇家复举僧问大龙如何是坚固法身龙云山花开似锦㵎水湛如蓝师云是则言言合道句句朝宗直得乃圣乃贤尽忠尽孝大龙门下即得护国遮里不然忽有人问如何是皇太后坚固法身只向佗道万机彻处若为酬千圣头边合自由佛国乍归金作界仙宫回首玉为楼浴佛上堂大哉释迦文生下便作怪南北东西行点胷也忒杀弃舍轮王位反受父母拜六载向雪山精进修净戒明星才出现证道果能快分别说三乘惹得一身债最后向灵山拈花索买卖十万众人前就中无一介独有迦叶波和赃与捉败二千年前且放过直至而今被佗坏坏不坏主元在主既在休厮赖下座与诸人各各近前烧一炷香浇汤底浇汤设拜底设拜放下杓柄看是什么消息良久云大众不得X当面讳却退院上堂平生学弄蛇是蛇皆可弄唯有遮一条咬人不可动轻轻动便觉和身入草蓬草蓬深无处寻不用寻蓦拈拄杖云好水好山留不住千巖万壑听龙吟台州天台山景德国清禅寺语录参学如本编入寺指三门师云寒山扫松径拾得拂苍苔凭仗东君些子力一时吹入我门来指佛殿云古圣伽蓝一切成见未跨三门先见佛殿见则见巳佛在甚么处良久云清平世界不得讹言便礼拜指方丈云毗耶离瞎人撞彩摩竭陀哑子喫瓜新长老到遮里如何即是棒头开正眼拳下作生涯上堂僧问学人有一片田地以四大部洲为界至而今掇向瞎堂面前如何驱遣师云愿上座从今日去一日不如一日进云直得三世诸佛六代祖师天下和尚不敢正眼覰着师云你还破家散宅也未进云宗师眼目何在师云既然四至分明正契在甚么处进云心不负人面无惭色师云遮汉瞒昧官司重行典宪僧礼拜乃举寒山问丰干和尚古镜不磨如何照烛干云氷壶无影像猨猴探水月山云犹是不照烛请师更道干云万德不将来教我如何道师云大小寒山子破丰干当面热瞒大小丰干被寒山X子一问元来胆小且道甚么处是胆小甚么处是热瞒山僧三日前看来好一局生面底棊可惜被遮两箇老冻齈着坏了也如今莫有行得活路底衲僧么饶你先手出来当头下一着看拊掌云了上堂良宵三月十五依旧神歌鬼舞未须三四吐吞且看七八吞吐临济瞎驴倒跨云门正法眼普三人证鼈成龟一任衲僧气鼓休气鼓甜者甜兮苦者苦偃月长蛇不用呈发机自有千钧弩击禅牀下座月旦上堂举德山和尚一日因廓侍者问从上诸圣向甚么处去山云作么作么师云米尽到糠廓云勑点飞龙马跛鼈出头来山休去师云临文不讳次日浴出廓过茶与山山拊廓背一下云昨日公案作么师云终始老婆心廓云遮老汉今日方始瞥地师云倒使冬瓜印复云弓絃上岂可结纽结纽何妨石面上不可甃花甃花何德山老汉寻常白棒驱灵赤手拏风云元来臂长袖短脚瘦鞵宽如今勘证得来问者只知去处不知来处答者只知来处不知去处一问一答总有事在只如德山休去诸人作么生商量卓拄杖云阳春白雪无人和流水高山子细看上堂山僧有箇不是丧尽衲僧巴鼻惊回陜府铁牛吞却山河大地卓拄杖一下云遮箇是瞎堂拄杖不成唤作拄杖不唤作拄杖不是不是亦不是且道是箇甚么总是战争收拾得却将歌舞破除休X上堂四月上夏渐热善疗也须调摄文殊眼里抽筋金刚脑后拔楔须弥㪍跳上天海底崑崙吐舌几度长歌几度愁一回饮水一回噎所以道入境问俗君子可八若会得直向门前倒剎竿若也不会勘破摩诃大迦叶上堂举花药英和尚示众云十七十八道着即瞎十九二十人信不及更欲待枯木生花胡饼讨汁师云徐六担板我则不然初三十一不用择日鼻孔剔穿眼睛突出撞着露柱参学事毕上堂举雪窦示众云十方无壁落四面亦无门古人向什么处见客若道得接手句许你天上天下顾去大众人无远虑必有近忧争如国清五峰匌帀双㵎莲环闲则游山渴则饮水那里不是见客处又云若道得接手句许汝天上天下师云吽吽佛法禅道则不无接手一句也是大斧斫三门良久以拄杖画一画云会么金地岭胷中丘壑赤城山皮里阳秋华顶峯脑门着地桐栢观稽首叩头喝一喝下座上堂举金峯和尚一日见临济来乃横按拄杖济拍手三下便参堂去峯下去人事了遂问主宾相见各有仪范上座何得无礼济打一坐具峯拟问济再打一坐具峯云山僧失利便归方丈师云一人将通草杖揽动四大海水一人用无文印印破十方虗空如今不得动着动着则三一棒参上堂举赵州游方到临济在后架洗脚次济见便问X如何是祖师西来意州云恰值老僧洗脚济近前作听势州云便会去𪅎啄作甚么济便归方丈州云三十年行脚今日错为人下注脚师云甚处是赵州错为人下注脚处良久云家贫犹自可路贫愁杀人上堂云外千峯秀目前双㵎清若作如是会永劫受沉沦上堂举瑯瑘觉和尚一日陞堂有僧出画一圆相瑘打云道道僧云不道不道瑘又打云道道僧云不道不道瑘又打云道道僧云三世诸佛不离于瑘又唤维那趂出院瑘却陞座以手指僧云大众比丘犯波逸提山僧入地狱师拈云人情若好喫水也肥比丘犯波逸提为甚么瑯瑘却入地狱良久云会便会去山僧与你共证乃合掌云施者受者俱获五常色力命安得无碍辩上堂举僧问云门如何是透法身句门云北斗里藏身师云诸人还透得也未傅大士云空手把锄头步行骑水牛人从桥上过桥流水不流若唤作法身入地狱如箭射若不唤作法身入地狱如箭射你作么生透参上堂今朝七月初一丛林法岁将周便请解开布袋相从触处游解与不解总得而今要休便休凡圣本无忌讳佛魔总是冤雠静悄悄没干涉閙浩浩莫能收东行不见西行利一叶落知天下秋圜悟禅师忌辰上堂锦江巨浪连三崃九陇峯高接X五天中有导师口生角眉毛落尽脚跟穿击得嘉州石佛眼中火出惊回陜府铁牛鼻孔生烟阿呵呵莫怨天有利无利不离行市伸手缩手无党无偏卓拄杖云酽茶三五盌意在䦆头边上堂举道悟和尚举古云认着依前还不是也是难会土宿颔下髭须多波斯眼深鼻孔大甚奇怪歘然透过新罗界师以拄杖画一画云伹愿风调国泰大慧禅师遗书至上堂容路如天远情忘道义深虗空无向背何处觅家音莫有知我师兄去处底衲僧么出来指看僧问怀禅师迁化偈云日出照扶桑浮云遮华岳三更过铁围拗折骊龙角妙喜云也只恁么死也只恁么有偈与无偈是甚么热大二尊宿还有优劣也无师云绣针眼里铁称鎚进云超然千圣外突出万机前师云闲言语进云请师指示师云来日与你一文钱僧礼拜乃云道大兮功不立隅无兮方莫存跨鳌颂兮归巨海挟月角兮出天门乃是我径山大慧法兄禅师殊不念天伦义重棣蕚清深讣音忽来舍我而去呜唿正宗澹泊前辈凋零苦海漂流慈舟倾覆法门不幸何痛如之蓦拈拄杖云大地毗岚起人天觉树摧白云归大壑惨雾结成堆淼淼江天门声声唤不回良久唤云猩猩久之又云猩猩复云诺是甚么振禅牀一下云智光当不夜随处作云雷X上堂举慈明示众云道吾打鼓四大部洲同参拄杖横也挑括干坤大地钵盂转也覆却恒沙世界汝等诸人向甚么处安身立命若也知安身立命处北俱卢洲喫粥喫饭若也不知长连牀上喫粥喫饭师云生钱放债夹米粜糠有甚么快活处以手摸时垂下手云山僧三十年前生居西蜀三十年后住在浙东横草不拈竖草不蹋如今却被邻保带累不具实供通去也复云长连牀上北俱卢洲喫粥喫饭徧界冤雠上堂举保宁勇和尚示众云一是一二是二三是三四是四数目甚分明上下依资次依资次有何事以拄杖画一画云大众一时乱却六十甲子了师云是则大富由天小富由人杀得穷汉做得富汉山僧也有一路法举似大众一是二既是一为甚么却是二你若会得参学事毕复云一是二二是三咬定牙关彻底参闹浩浩时双手掷赤条条处两肩担文殊老强指南门三顿实难甘五峰山下翻筋斗八达衢头转放憨喝一喝下座上堂拈拄杖画一画云大地山河不现虗空冷汗通身拄杖头边路绝髑髅眼里抽筋底是什么人遮里莫有地分所由巡铺虞官拦头节级么良久高声唱喏一声云一更无事分付二更举体首座立僧上堂虎穴魔宫阔步挨犁耕拔舌待君来摩云鼻孔须胡口閙里相逢鬼擘开不离刀山X居马腹便从炉炭入驴胎一句子不须猜延宾岂在预安排换手搥胷何处去虾蟇头上戴青苔上堂今朝六月初五明眼衲僧难覩惊回座龟咬杀街头石虎磨镇旗挝铁鼓破口半治闲佛祖起坐相随独自行夜漏声沈日卓午上堂僧问滴水滴冻玉洁氷清时如何师云知时则宜堪作阇梨进云风前有意句里无声师云今古罕闻进云若遇知音尽倾倒师云全身担荷进云从来不受人处分师云杀人偿命负债还钱进云便恁么云时如何师云料掉没交涉进云善知识岂无方便师云何劳再举进云忽有人问和尚如何是善知识口师云我不是善知识何处得口来僧礼拜乃举香严和尚示众云如人上树口㗸树枝手不攀枝脚不蹋枝树下忽有人问如何是祖师西来意若对则丧身失命不对则违佗所问当恁么时作么生复云大众未与诸人相见以前山僧却在树上与诸人相见了也还我未上树前远上座来当恁么时作么生道咄天曹归天地神归地钱归库马归槽弟子谢恩虔诚设拜前心后愿并获周圆异日佗时不为挂欠上堂僧问杨岐问慈明幽鸟语喃喃辞云入乱峯时如何明云我行荒草里汝又入深村此意如何师云拍拍是令进云和尚今日漏泄天机师云头正尾正X进云杨岐道官不容针更借问又作么生师云脚力尽时山更好进云慈明连下两喝杨岐见箇甚么道理便礼拜师云拨动干戈立太平进云恁么则花根本艶虎体元班师云谁敢覰着进云谢师答话师云猫乃举金峯和尚一日有僧来问讯峯云甚处来僧近前良久峯云参见甚么人来僧云参甚么盌峯云老僧罪过僧云是是峯良久师云一等是龙吟雾起虎啸风生也有打着处也有打不着处久参之士试定当看上堂今朝腊月二十依旧眼横鼻直从头收拾将来恰似一棚杂剧便是抹土涂灰我也阿谁相识九百木大小进处分全由节级忽然出至棚前也解打躬相揖驼起要打便打放下要泣便泣蓦然冷笑一声笑倒判官五十或有人问瞎堂长老聻又不是害颠只向佗道说者说听者听坐者起行者立你若恁么为人说禅胡饼里讨甚么汁台州浮山鸿福禅寺语录参学如本编上堂僧问文殊是七佛之师为甚么出女子定不得师云待不得次进云罔明为甚么出得师云奴见婢殷勤乃云梦魂飞钖下天台疑是佗方应供来石室乍归于雾冷海山风月满楼台所以道衲僧行处滴水氷生片云不碍长空众水难逃月影直得脚跟下孤迥迥方寸中峭巍巍正当恁么时昔居国清X寺今据浮山顶一句作么生道拊膝一下云烟树过来烟树接好山抛却好山迎上堂举赵州和尚每见僧来便问曾到此间么僧云曾到州云喫茶去又问僧曾到此间么不曾到喫茶去院主问云曾到也喫茶不曾到为甚么也喫茶州唿院主主应诺州云喫茶去师云遮老汉非但向长流水里洗面化人坛上炙背更将官路作人情无碍厨中请白客要知遮老汉落处么曾到未到俱喫茶不在沾唇眼便花若是谢家船上客肯来平地摝鱼鰕上堂举镜清问僧门外甚么声僧云雨滴声清云众生颠倒迷已逐物僧云和尚作么生清云洎不迷己僧云洎不迷己意旨如何清云出身由可易脱体道应难师云大众时人尽道镜清舌头有骨气吐风云遮僧眼里无筋通身泥水殊不知遮两箇汉钱不露陌银不露白至日上堂一雨洗郊原千山鎻寒色底事不须论元胡口门窄上堂仲冬十一月半冷地急着眼看春来草木还青冬去氷霜自泮谁知两箇五百元来合成一贯纵饶百炼真金也入红鑪再煅煅出后如何衡门突出古菱花由胜秦时𨍏轹钻上堂举大愚辞归宗宗问甚处去愚云诸方学五味禅去宗云我遮里也有一味禅愚云如何是和尚一X味禅宗便打愚云我会也宗云道道愚拟开口宗又打趂出院师云是则尽法无民一人氷凌上走马一人劒刃上横身子细检点将来有甚便宜到你诸人要见二老汉落处么听取一颂神仙祕诀妙难传秃头修罗打左拳夜半归来无觅处忍饥高卧饭箩边上堂僧问鵶鸣鹊噪法法圆成见亦同见闻亦同闻为甚么有迷有悟师云念彼观音力两家都没事进云除却见闻还许学人趣向也无师云谁教你剌脑入胶盆进云买铁得金一场富贵师云我答你问料掉没交涉乃云钵盂盛世界拄杖搅沧溟鱼龙俱削迹佛祖也逃形日午全机现乌沉未出轮秋高山月白春至烧痕青上堂举洞巖可休禅师一日从方丈下见洞山来相看便问甚么处去山云亲近去巖云乱走作甚么山云暂时不在巖云甚么处去也雪窦拈云好与三十棒师云若是具金刚眼睛底我且问你遮三十棒落在宾家落在主家雪窦自喫若见得出非但老僧绳牀震动尽大地人满口含霜而今作么生以拂子一击云暮天沙上鴈惊飞横斜又入海门去上堂举云居祐和尚示众云参学之士须得悟中发明心地若悟法身主尽大地草木归依佛法僧若悟毗卢师虗空世界归依佛法僧且道唤甚么作法身主唤甚么作毗卢师要得直下会么眼睛里放光现瑞耳窍里转大法轮师云大众毗卢无师唤甚么作X毗卢师莫是耳窍里转大法轮么法身无主唤甚么作法身主莫是眼睛里放光现瑞么尖檐帽子刬鼻麻鞵无领布衫断鞓腰带惯会横穿倒着自然一种风流更饶林土涂灰终无两般科段诸人唤甚么作法身主唤甚么作毗卢师正当恁么时如何若也会得遮三十棒从教日炙风吹若也不会寒松右桧上堂春日迟迟春风浩浩绿水绕腰青山戴帽柳绿花红鵶鸣鹊噪大施门开何处着到喝一喝云王义之草书入石三分诸人还见德山临济南泉赵州么普愿翻邪归入正道上堂举谷山问秀谿和尚声色纯真如何是道谿云乱道作甚么山却从东过西谿云若不恁么即祸事也山却从西过东立谿下绳牀方行两步被谷山搊住云声色纯真事作么生谿便掌山云十年后要箇人下茶也无谿云要谷山老汉作么山呵呵大笑三声师云你且道佗节文在甚么处为甚只笑三声不笑四声具参学眼底还辩得么金将石试玉将火试遮三声你诸人将甚么试莫是若不同牀睡焉知被底穿么早知你错会了也听取一颂两阵交锋笑似嗔双眉倒卓眼生筋谿山云月谁为侣南北东西绝近邻施主请上堂僧问正法眼藏涅槃妙心如何受用师云两手分付进云便恁么领略时如何师云哑子喫苦瓜进云明人不作暗事师云将欲夺之必固与之X进云昨日有人从陈州来却向许州去师云离此外别道一句来进云不可也下一喝师云拶僧礼拜乃云建山徐廷干三请谭般若未跨浮山门一时说了也更开破天口塞破太虗空潭南湘之北赵州西院东掷下金刚圈更饶栗棘蓬百千万亿箇吞跳无有穷幸有当阳险崖句山僧不敢重下注月里麒麟笑揭天泥牛拔断珊瑚树上堂举琅瑘觉和尚举先梁山示众云南来者与三十棒北来者与三十棒虽然如是不当宗乘琅瑘云梁山好一片真金将作顽铁卖却琅瑯即不然南来者与三十棒北来者与三十棒从教天下衲僧贬剥师云二老汉一人藏身露影一人露影藏身山僧即不然而来与一杓咸盐酸醋北来与一杓苦菜淡虀喫则因邪打正不喫则自东自西上堂举百丈问赵州近离甚处州云南泉丈云南泉有何言句州云未得之人直须悄然丈便喝州作怕势丈云大好悄然州乃作舞而去师云可惜放过且道我放过谁是放过赵州放过百丈古人着一转语是一只眼你诸人定是剌脑入胶盆必然道赵州作舞而出百丈无语所以不合放过且喜没交涉良久云门里有门外有不作严平犯牛斗师子嚬野干鸣摘出离娄眼里睛伸一手缩一手重阳决定九月九掀翻海岳访知音赤骨力穷露双肘上堂举罗汉南禅师示众云红霞穿碧落白鹭点沧X洲不是寒山子时临古渡头骑骏马骤高楼万里银河辊玉毬别名真解脱拨火觅浮沤师云遮老汉道则杀道只得八成非唯与贼过梯亦乃自作自受山僧因行掉臂輙傚颦眉举似大众红霞穿碧落白鹭点苍苔不得颜良首谁能叹善哉根向梢头出子从花里开只遮是不须猜青山绿水𩯭边腮有时寻不见依旧却还来上堂当年四月初八老胡旧病再发云门遇水脱鞵且莫随陀孟八九龙吐水沐金躯七步周行总不如稽首归依干屎橛胡须更撞赤须胡上堂结夏巳经半月迦毗罗神与蒋庙争山事作么生山僧始记得未出家时一年胜如一月一月胜如一日一日胜如一时既出家后一年不如一月一月不如一日一日不如一时虽然如是诸人且道胜底是不如底是野火烧不尽春风吹又生上堂举真净示众云洞山门下要行便行要坐便坐钵盂里阿𡱁净缾中吐唾执法修行如牛拽磨师云是则也是太杀不近人情争似浮山门下不许蹲坐眼睛里烧畬鼻孔里推磨佛来祖来噼面便唾不可唾也好唾何故如此君看驾箭人不如箇射垛因事上堂水满花肥春正长东君作意脑愁肠同风未必如吾蜀鼻观先闻茘子香上堂文殊尽力一问维摩结舌无言布袋长时落魄饮光论劫坐禅鼻孔只在面上口皮不离唇边四箇X合成两箇三钱置得一钱而今除本筭利且喜本利俱全遂以拄杖指云大众遮箇是净缾那箇是香鑪作么生是本打鼓普请看掷下拄杖上堂僧问丹霞烧木佛意旨如何师云僧堂里无炭时道一声进云教学人道箇什么师云头上漫漫脚下漫漫乃举教中道此见及缘元是菩提妙净明体师云错云峯悦和尚云古圣入𢌅垂手曲开方便师云错复云若会得山僧两错与佗把手上高峯若也不会一任丹霄独步虽然如是更须子细试得良久云会得浮山两错佛祖从头架阁若还依旧宁馨若极黄病白鹤上堂僧问如何是佛法的的大意师云嗄何不早问僧拟议师便打乃云一句子冲开海岳撼动干坤钵盂根底事作么生一句子眼空四海万里无云拄杖头边道将一句来良久拈拄杖一卓去明暗色空全露去来出没不相关日上堂若能离诸相即入法王家法王无二法无法即是家是故法王法当甚苦瓠瓜上堂云笼岳顶月印波心私道车马官不容针着底一任着不着底一任不着虎龙驹兔头生角春光夜雨昼晴不怕和根烂却上堂门外春将半巖花带雨开信从天外至人自日边来虎啸风生谷龙吟雾满腮相逢眉盖眼平地舞三台佛海瞎堂禅师广录卷第一X瞎堂慧远禅师广录X卍XXX灵隐佛海禅师入内陞座录侍者臣僧谨录上进淳熈二年四月八日得旨召禅师入内观堂上设御座于中正宣同诸山引见起居罢赐坐传旨云不用向上宗乘时有僧显皇宫内苑宏开选佛心空及第世尊未母胎为甚么度人巳毕逢渠进云掣开金殿无人云外钟师云锦上更铺花七步目顾四方天上天下唯吾独尊为甚么便有这箇消息师云天平地平进云只如教中道于一切时不起妄念于诸妄心亦不息灭住妄想境不加了知于无了知不辨真实意旨如何师云绵褁秤槌进云今日被和尚满口道着师云达磨九年面壁你又作么生进云八字打开两手分付师云脚跟下蹉过为甚么却X不知进云青天白日有甚么过师云未在更道僧拟开口师云向你道未在僧无语师乃云空了公案七佛巳后未提撕至于佛祖出兴多少时人错会只如今错则错了也如何免得此过纵使机如掣电眼似流星戴免擎头敲枷打鏁底出来不消一札何故禅非意想道绝功勋禅不是禅道不是道禅道俱非是箇什么良久云犀因翫月纹生角象被雷惊花八牙师乃举干峯和尚示众云法身有三种病二种光一一透得始解稳坐更须知有照用同时人境俱夺向上一窍在是时云门大师出众问云菴内人为甚么不知菴外事干峯呵呵大笑云门云此犹是学人疑处干峯云子是什么心行云门云也要和尚共相委悉干峯云直须恁么始解稳坐云门应喏喏师拈云是则是一人逞通天作略一人具跨海神机还当得照用同时人境俱夺向上底一窍也无只如法身有什么病参是病又道二种光山河大地水月有什么过而今要见二老落处么师乃颂云菴内不知菴外事铁额铜头不相似定花板上打秋千勐虎舌头书卍字师陞座了谢恩罢乃奏云向来蒙陛下宣对谨录上进上曰好好X上才接得便飏在地上却再要师奏云便是狮子飜身也只救得一半上曰朕这里元字脚也无师奏云争奈掷地作金声𦗚径山长老在后乃云巳遍天下上大笑师遂谢恩下殿灵隐佛海远和尚受禅师号谢恩陞堂语录侍者臣僧谨录上进干道八年十月三十日恭奉圣旨景德灵隐禅寺住持传法佛海大师特改赐佛海禅师迎引敕黄归寺望阙谢恩云天书下十诏云恩飞九重万邦归正化千载一遭逢鈯斧有愧束篾无堪火冷烟深晚节寒灰起𦦨天高地厚余生朽枿回春叨沐宸恩特赐禅号稽首九首颀心志心但臣僧慧远下情无任瞻天望圣激切屏营之至陞堂拈香云此一炷香高超佛祖迥出干坤蠢动含灵从此发生山河大地因兹建立而今爇向炉中恭为祝延圣寿今上皇帝陛下光尧寿圣宪天体道太上皇帝陛下X寿圣太上皇后皇后皇妃两宫天眷皇太子殿下恭愿玉叶长芳奉神器而重开天下金轮统御建元庙而再立太平然后开拓三边廓清四海十风五雨地久天长寿等须密卢峯之弥高福齐殑伽河之深远师据座云电卷星驰作者知倒施逆用勐提撕霜华宝劒当风按忿怒那咤斫额窥莫有因行掉臂便登舟底衲僧出来证据僧问紫泥丹诏九大来帀地祥光拨不开佛祖头边行正令蟭螟眼里舞三台正恁么时如何是报恩一句师云神通广大变化无穷僧云天人群生类皆承此恩力师云拄杖依前黑似漆僧便喝师云哑子喫苦瓜僧云善知识眼在甚么处师云这汉不勘自败僧礼拜师云好日多同又僧问虎符挂体八金刚撑起葢天旗铁劵随身四天王把定毗卢印降外道九十六种破魔军八万四千稽首佛海大禅师为报鸿恩谈不二如何是不二法门师云毗耶城里才倾葢灵鹫峰前事俨然僧云空生巖畔坐天花动地来师云与你因斋庆忏僧云恁么则大众霑恩去也师云七佛巳前事作么生僧拟议师便喝僧礼拜又僧问瑞气祥云徧九垓禅师徽号日边来巍巍圣德将何报闪电光中震法雷正恁么时请师答话师云迅雷不及掩耳僧云恁么则风从虎云从龙师云两彩一赛僧云和尚恁么答话笑杀傍观师云兵行诡道僧云捉贼不如X放贼师云道甚么僧无语便礼拜师乃云九年冷坐也曾目视云霄一钖飞来谁顾舌头拖地热瞒佛祖冷笑衲僧只知掩鼻偷香不觉空招罪犯幸逢圣主获覩清光误蒙巨霈云恩特赐佛海禅号山川增秀慧日重辉御楼前正令全提金殿上钟顿觉亦未曾欠阙四海不为多智鑑洞明心花灿发西江吸尽北斗横身当恁么时如何岂不见僧问投子和尚如何是十身调御投子下禅牀叉手而立只如投子下下禅牀叉手而立且道是何宗旨无事打鼓普请看又不见肃宗皇帝问忠国师如何是十身调御国师云檀越蹋毗卢顶上行帝曰朕不会国师云陛下莫错认自己清净法身大众且道清净法身与十身调御相去多少若也缁素得出未免袖头打领若也缁素不出未免腋下剜襟而今忽有人问灵隐如何是十身调御提起袈裟角云还会么此乃贫道向圣天子龙牀角头博得底今日不辞漏泄天机普示诸人了也且作么生是你诸人证明底掷下袈裟角云圆机互唱脱名模妙应还同转辘轳北济渊源连海峤西岐枝叶茂江湖一句子彻天衢草木虫鱼随物化山川海岳亦欢唿大千世界归明主万国梯航贡帝都久立众慈伏惟珍重下座谢表特赐佛海禅师住持景德灵隐禅寺传法臣僧慧远X今月三十日恭奉圣旨景德灵隐禅寺住持传法佛海大师慧远宜特改赐佛海禅师僧慧远己于当日领众迎接敕黄归寺望阙谢恩祗受讫右侧闻仁皇道重怀琏赐大觉之名德寿恩高佛果改圜悟之号重荷圣听进佛海之禅阶泽降九天幸逢千载诚惶诚恐顿首顿首窃以见闻不立义虽绝于言诠名理全彰妙始符于体用故亦有典而有则安得不器而不名道贵包容材宜遴选伏念幼披三衲老乏寸长为尧舜之皡民继祖师之末裔岂冀垂垂之皓首得瞻穆穆之清光动一笑于龙颜实中兴于像教滥权巨剎己怀负乘之惭载佩嘉名宁免侥倖之诮恩归莫大得之若惊顾庸愚曷堪奖借兹恭遇皇帝陛下道超四大德冠百王以圣心而契合古佛心宗以天眼而彻见正法眼藏游戏三昧应接万机高拱金轮万乘之尊尚念灵山一言之付故此跧伏于山林之士亦蒙造化于干坤之炉敢不确守禅那精操戒行山长水远恭陈嵩岳之唿地转天回愿获中原之宝谨奉表称谢以闻慧远诚惶诚恐顿首顿首谨言干道八年十月日特赐佛海禅师住持景德禅寺X传法臣僧慧远上表特赐佛海禅师住灵隐奏对语录侍者臣僧谨录上进干道七年正月二十日有旨令慧远翌日引见又降旨二十三日驾过德寿宫回引见是日入对选德殿师奏云生于西蜀眉山游方踰四十年在山林间但闻陛下即位以来日应万机道冠千古外护佛法契合龙天是谓以佛心而治天下嗣法圜悟佛果禅师克勤上问圜悟是谁奏云臣之师也太上皇帝驻跸维扬时赐以圜悟禅师之号上曰在维扬时惜不及见杲老何如奏云宗杲与同出圜悟之门上问曰卿甚时来灵隐奏云去冬会庆节前一日入寺扫洒今又蒙陛下过听使获覩清光一门师资皆荷陛下圣恩岂胜荣遇谨以旧所作赞颂十篇上进进罢上赐坐奏云对人君岂敢坐上曰卿当代长老奏云荷陛下奖借容少顷下殿谢恩即就坐上曰如何免得生死奏云不悟大乘道终不能免上曰如何得悟奏云本有之性但以岁月磨之无不悟者上曰悟后如何奏云悟了始知陛下所问与所奏悉皆不是上曰一切处不是X后如何奏云脱体见前了无毫发可见之相上首肯之奏云古德云无所是是菩提上曰即心即佛如何奏云目前无法陛下唤甚么作心上曰如何是心师正身叉手立只这是天颜大悦上问德山临济悟道机缘如何师具言之上问曰频唿小玉元无事只要檀郎认得声此是圜悟所得处只是要人认得声奏云频唿小玉元无事不令小玉扫地煎茶只要檀郎认得声圜悟以此问五祖演和尚五祖云便是说禅圜悟云如何是禅五祖再举云频唿小玉元无事只要檀郎认得声如何是佛麻三斤圜悟忽有省五祖又云如何是祖师西来意庭前栢树子圜悟长嘘一声五祖云汝作么生会圜悟云去却胸中物丧尽目前机五祖云这汉彻了上曰好好奏云悟后千句万句乃至一大藏教只是一句上曰是那箇一句奏云好语不出门上默契复问曰不与万法为侣可参乎奏云老庞此一问惊天动地驱山塞海超古今脱是非离言说绝依倚正如陛下至尊至贵大道本然上曰只是不在有无奏云离却有无底亦不要上曰卿如何师举起拳头云林野人举止乖疎不识礼度乞陛下宽贷上曰不妨谈禅又问得道者谁奏云学道之人随其器量浅深入室处可验得底人他亦自知时节如曾开侍郎亦近道上曰莫是当初议和不合者么奏云便是上曰他如何有悟奏云曾甞问如何是善X知识答云虽灯笼露柱猫儿狗子皆称善知识何必更问曾云既称善知识为甚赞即欢喜毁即烦恼云侍郎曾见善知识否曾云开三十年参禅如何不见云欢喜处见烦恼处见曾拟议震声一喝曾拟开口臣开口底不是曾惘然云曾侍郎向甚处去曾不觉点头长嘘云且喜大事了毕曾遂作投机颂曰咄哉老驴丛林妖孽震地一声天机漏泄有人更问意如何拈起拂子噼口截上曰更有何人奏云近世学佛者众机缘亦广恐劳圣听不敢多奏乞回寺当与方来衲子传佛心宗以报覆焘之恩愿陛下早复中原以慰四海之望上曰后来更要说话在奏云谨当退听谢恩下殿特赐佛海禅师住灵隐奏对语录侍者臣僧谨录上进干道八年正月二十八日车驾幸灵隐至冷泉亭师起居罢侍传旨长老归寺上至三门下马师再起居上曰行则箇师侍行至藏殿前师奏云脩廊高峻恐艰圣步上曰不妨遂行至僧堂前入僧堂师先至方丈焚香上至方丈师起居上首看太祖皇帝所赐京师能仁寺佛牙舍利上以手捧至额加敬师以佛牙事迹进呈至遇安堂一笑轩X读大慧宗杲自梅阳所寄法衣书云超然居士是箇中人恐有未至处当与商量上见此曰迟两年惜不及识宗杲上问曰超然如何师奏云超然居士与圜悟先师及大慧游从之久令臣与他痛下毒手上笑后至方丈前见语录三䇿在几案上并奏对状一纸上曰此是什么师奏云向来乞进三祖大师信心铭及铁舌菴传与前后登对录上有旨令收入次至交芦室见师畵像乃问曰此是谁师奏云此是僧徒畵顶相求赞上曰此是畵底那箇是真底师叉手躬身云春气和暖恭惟圣躬万福上大笑上观圜悟禅师像师读所题赞好箇脱洒老衲写得十分相似八住海内丛林逢着唯论此事海口辩涌洪涛至了不说一字慧远把断纲宗负荷阔行大步鑪鞴快下钳鎚提持向上底路上曰此便是向时所说光尧在维扬登对底师奏云便是上观释迦出山相师奏云此是吴道子畵师亦读所题赞大哉释迦文福聚海无量此地少朱砂赤土以为上我今稽首礼赞扬留与人天作榜样上观临济像曰此是临济师奏云临济禅师乃曹州人十二世祖师也上周览山林乃曰想雪下时可观师奏云更有上方尤好上回师随至东廊法堂前上观壁畵师奏云此乃历代高僧上曰如今有否师奏云西廊工巳就上指华严变相师随X问奏答语意相契上遂回驾师谢恩而归翌日有旨赐绢帛等特赐佛海禅师住灵隐奏对语录侍者僧谨录上进干道八年八月六日有旨宣灵隐长老七日同官员僧道守门入内就观堂斋斋罢赴观堂前起居上赐坐赐茶谢恩次续奉圣旨独宣灵隐长老至观堂东阁师随入奏云等今日蒙陛下赐净供三教毕集此一段胜事世所希有感荷圣恩上曰可谓胜事上赐坐师即谢恩就坐上曰有一两件事欲问卿师奏曰愿闻圣训上曰前日睡梦中忽闻钟声遂觉未知梦与觉是如何师奏云陛下问梦中底觉来底若问觉来底而今正是寐语若问梦中底梦觉无殊教谁分别梦即幻知幻即离离幻即觉觉心不动所以道若能转物即同如来上曰梦幻既非且钟声从甚处起师奏云从陛下问处起上复问前日在此合静坐忽然思得向时所举不与万法为侣只这不与万法为侣也奇朕从这里有箇见处师奏云不与万法为侣陛下作么生会上曰四海不为多师奏云一口汲尽西江水又如何上曰亦未曾欠阙奏云每入室时问僧如何是斩新一句拟开口便打如何是杀活之机才开口亦打如何是向上X一路未开口也打上曰因甚却如此师奏云才思惟即成剩法才落阴界即是生死根本参禅如斲轮拟议勿干涉如击石火似闪电光巳是钝置了也何故法无二法见无二见心无别心天无二日所以德山悟道了封却佛殿门乃云有你便无我有我便无你方能见道近有一士人到寺见方丈壁间所作偈颂乃云好偈颂问曰闻公学伊川之学排佛氏是否士人不对又问曰只如德山示众云释迦弥勒是担屎汉十地菩萨是守田奴莫也是排佛么士人惘然曰这里却有一条活路若看得见受用不尽如看不见非但招因带果更有事在观公所见未曾遇人且坐喫茶前日又有一官人问长老年多少云七十岁官人云颐养得好云菜羹粥饭僧何足道官人云性命事如何云老僧无性命官人云如何无云也无如何官人遂摇头云第恐未是在云非但横点头未是直饶正点头也未是在官人良久再问云官员与禅僧如何云只一般官人云官员进身仕路禅僧宴坐林间安得一般云适来未与公相见时也一般而今相见了也一般直饶相赞相毁也一般所以道那伽常在定无有不定时官人云长老语异可别劝一盃茶云寺事多故不能从款且归大率古今言句正如陛下向时所作布袋赞其略曰别别分明一点红炉雪岂容存驻也上曰作颂最难师奏云昔时叶县省禅师有一法嗣X住汉州什邡方水禅院曾作偈示众云方水潭中鼈鼻蛇拟心相向便揄揶何人拔得蛇头出上曰更有一句师奏云只有三句上曰如何只有三句师奏云意有待焉二百年无人下语后大隋元靖长老举前三句了乃着语云方水潭中鼈鼻蛇又佛果圜悟禅师亦于第三句下着语云云门胡饼赵州茶亦于第三句下着语云达哩嚤呢吽㗶咤上笑曰甚好又问古今得受用者谁师奏云太宗皇帝上曰闻太宗皇帝得大受用师奏云太宗皇帝一日幸大相国寺见僧看经次问云看甚经僧云仁王护国经太宗皇帝云既是朕经为甚却在卿手里僧无语臣亦曾代下一转语上曰卿如何代语师奏云当时只将经卷当笏鞠躬云愿陛下万岁万万岁上曰好好师奏云太宗皇帝又甞见一僧问云卿是何人僧云塔主太宗皇帝曰既是朕塔因甚是卿作主其僧又无语亦代语云圣恩普被上首肯久之忽闻窓外报未牌师奏云陛下日应万机不敢久留恐劳圣听谢恩下殿特赐佛海禅师住灵隐奏对语录侍者僧谨录上进干道九年四月二日有旨四月八日宣入内观堂斋斋罢同众起居上问曰相将结夏师奏云此乃丛林古规西天于X结夏日铸蜡人藏土窟中结夏九十日戒行精洁则蜡人氷不然则蜡人不全故号为僧蜡上曰观行如何天竺法师奏云今日有十六人入观堂修三年净观上曰观者是观想妄想颠倒相持何时得了师奏云以贼捉贼将心覔心故楞严呵云想念不可脱云何获圆通上曰如金光明经要妙只在偈赞处争如十地顿超师奏云如华严经偈赞只闻得四句则八十一卷华严一时了毕上曰须尽底透得彻始得师奏云曹洞下禅多云直须尽底去如何得尽底去上掷下羽扇于榻前默然正坐时众皆惘然相顾无语师即起身近前奏云今日乃释迦如来诞庆之辰陛下作此一段胜事等见所未见闻所未闻时大雨乃云直得天雨四花地摇六震适来诸山皆有颂独无而今輙有一颂上曰如何师奏云未至禁门时举似陛下了也上曰何妨再举一遍看师奏云不可头上更安头上曰朕也要知师退一步奏云深领此一问上曰更有也无师奏云常似今日又奏云昔见台州守宗颕问因看法华经云佛身长无量百千万亿那由他由旬到此直是疑着是时掷下扇子于地上云你且道我扇子长多少与佛身相去几何渠惘然无答上曰此是妙处如庖丁解牛师奏云不见全牛可下刀无光中本三昧上首肯之师谢恩归位上曰修禅定者如何师奏云初机若有所习则不名大定大X定等虗空了无修习处亦无起灭出入处陛下看此习定之者尽是未证果位凡夫直饶习到四禅八定亦未为究竟故圭峰宗密禅师云非想定后还作飞貍之身昔有僧名顶三教甞作偈示众云四禅舍念常清净半是真如半是空此处修行多岐路行人到者莫怱怱一边顿证则一念作佛一边差别则堕在二乘穷空不归四六二万十千劫修行再入轮回故云繁兴永处那伽定那伽常在定无有不定时乃至风动尘起云行雨施悉皆在定傅大士云欲学诸三昧是动非坐禅心随境界流云何名为定此乃是不动真智也上曰是众皆起谢恩下殿师再入奏云去年八月六日奏对录并七佛偈日本国法师问道录三日前亦曾乞进上曰巳看得数版未了在师奏云七佛偈去冬因沈介尚书问第三毗舍浮佛偈云假佛四大以为身心本无生因境有前境若无心亦无罪福如幻起亦灭上曰他如何问师奏云前境若无心亦无他到此生疑却问如何答云未有尚书时唤甚么作境心境俱空是箇甚么渠默有契证上曰朕近日于四海不为多处别得一转语云明镜绝纤尘师奏云感蒙圣训谢恩下殿特赐佛海禅师住灵隐奏对语录侍者臣僧谨录上进淳熈元年四月初七日有X旨宣禅师入内观堂斋斋罢赐茶茶罢师奏云陛下看甚经上曰读法华经至第五卷师奏云陛下前日看法华经至化城喻品云诸天各各舍自已宫殿而求法世尊默而许之陛下问诸讲人未审世尊许他甚法时诸讲人竞引教相酬对僧当时若见陛下问说甚法即奏云即今说底法或云甚人得闻即云露柱证明上笑曰梁武帝一生不云武帝苦行高寿上曰却是苦行寿曾蹈着师奏至八十余师奏云如达磨大师天鉴十四年至金陵武帝召对机不契乃折芦暗渡潜回江北后至魏地少林默坐九年为菩提流支三藏打落板齿后接得二祖惠可大师然梁朝贤圣亦多如志公傅大士云光娄约法师等显化灵异不可胜纪而娄约甞说偈悼傅大士云我有两行泪不落十余年今日为公洒併向秋风前上曰机会也难得师即起身奏云向来奏对有一次机缘未得进旨上曰卿前日所奏事人也见不到说不到师奏云浅识愚昧昌渎圣聪今有缮录上进上曰卿纂集得师奏云如陛下神机迅疾智鑑洞明自古帝王未甞有如此得大机大用者他日欲乞圣旨镂板入藏光大法门作人天眼目以为万世龟鑑上曰甚好师即谢恩下殿X淳熈元年五月二十九日得旨召禅师三十日入内赐食罢八棒鼓正午引见起居罢赐坐上曰因看圆觉经文甚好师奏云佛意幽眇深谈实相唯二十五轮重叠难记上曰也是难记师奏云陛下应万机不必记只如作止任灭处诸方谓之四种病谓之四种药何故病除药止透脱得去便见圆觉上曰如何是圆觉师奏云离相即圆非空故觉上曰非空只是不落断灭处师奏云忧落断灭者是谁上笑师奏云圆觉谓之小本华严上曰如何是大本师奏云华严总有上中下三本世尊七处九会说今人间见传者乃是下本其余两本尚镇龙宫流通未到上曰七处九会者如何师奏云普光明殿说三会后一会广作三处其他共成九处九会后李长者及诸宗师广作十处十会上曰只有九处九会如何是那一会师奏云即今对陛下说底上首肯之上曰圆觉经亦好文师奏云经文义繁恐陛下日应万机不若径看楞严则诸经不出此也昔智者大师于天台山示众云西天灌顶部中有首楞严王三昧经未来此土恨老矣不复见也因作止观以授其徒后一百五十年此经方至乃是房融润笔文势宛顺渊源流畅如读家书前句解后后句解前语意互显如世间一首好诗相似自然脍炙人口诸家虽有注疏亦不必看陛下有楞严否上曰有两本䇿子师奏云恐字小难看X有大字者一本欲乞上进上曰甚好上曰古来宗师坐脱立亡今世有否师奏云行化坐脱者众上曰今世有谁师奏云徽宗皇帝朝降旨改德士诏下日有汝州天宁长老明鸣皷陞座示众云木简信手拈来坐具乘时放下云散水流去寂然天地空便乃翛然脱去又绍兴二十七年有苏州灵巖长老智讷因行化至秀州华亭县有朱明居士者架新屋一所请讷陞座时有僧出问云紧峭草鞋如何进步讷答云高着眼看众皆竦听举瞻讷巳就座化去又绍兴戊辰间有婺义乌县稠巖长老了赟法嗣湖州可珣长老珣好訾詈时号珣骂天以故与诸方多不合赟一日谓其徒曰我正月十三日丑时行矣此间无人敢烧我惟我普济师叔能了是事汝等当以吾意恳求必能俯从是时乃住普济也赟果至期日五更鸣皷集众陞座时有东林道爽长老在座下赟谓爽曰你寻常劝人莫喫葱韮我而今与你同行遂下座𢬟住爽爽云和尚先行我向你道未在赟遂再登座示众说偈云今日天寒地冻百裂欲识真归无可得说诸人要识赟长老去处么听取无声三昧珍重便行又南劒州西巖长老宗回者因茶园事捃拾乃登座说偈云使命追唿不暂停何如长往事分明从前有箇无生曲且喜今朝调巳成言讫就座而化又圆悟住昭觉时会中有五百众有道祖者举第一座一日为众入室未罢尚余二十七X人立于门侧祖忽发问云生死到来如何回避掷下拂子屹然而往众皆惊异圜悟得知疾至其室约退余僧唤云祖首座祖首座祖遂举头开眼视悟悟云抖擞精神透关去祖点头便行又圆悟会中有得法弟子道觉时住彭州妙寂禅寺一日买三十钱酒服药悟见而叱之云老老大大作这般模样觉遂进前问讯云告禅师只喫这一回后次不敢次日鸣鼓陞座辞众便行此皆今世坐脱立亡者上加叹久之众皆相日口页师乃奏云执热恐劳圣听遂谢恩下殿次日进经淳熈二年闰九月初九日奉圣旨宣禅师赴东华门殿使引入赐晚食选德殿独宣见起居罢上赐坐师谢恩就坐上曰今日无事宣卿来说禅师奏云说则不无要且只是说底说不得处陛下自看上曰作么生看师奏云昔有大慈禅师示众云老僧不会禅只是识病上曰禅有甚么病师奏云见不彻透不过动若有碍上曰有甚么碍师奏云没量大人都被语脉里转却便乃随语生解病在命根不断似信不信似有似无上曰如何透得去师奏云古今宗师下棒下喝各有宗旨病在见闻病在语默病在情识病在义路病在渗漏病在知解说得天花乱坠无有是处上曰只为箇休歇安乐处师奏云陛下圣聪肯下X云头就人决择诚谓今古罕有每见禅和子先担一担禅才入门来如鬪百草相似不肯放下只向他道你既会了何用得我任他担板一生去如陛下适来垂此一转语使人闻之不觉寒毛卓立纵使不会禅道佛法亦须倾倒为法布施古今语录中多有难判底公案看病不出便判不下上曰如何见得师奏云臣昔在峩眉山参一尊宿名绍徽初见造佛像乃放包礼问文殊是七佛祖七佛祖师师是阿谁徽云金沙滩头马郎妇见其语异遂住三年每以本分事扣之临别乃问云兴化打克宾维那意旨在甚么处徽乃拽拄杖赶出三门云许多时喫我饭作者语话后十年方有省上曰兴化打克宾维那是如何师奏云兴化存奖禅师一日谓克宾维那曰汝不久为唱导之师宾云不入者保社化云会了不入不会不入宾云总不恁么化打乃云克宾维那法战不胜罚钱五贯设饡饭一堂明日兴化自白槌云克宾维那法战不胜不得饭喫即便出院后来出世法嗣兴化甚么处是法战不胜处诸方尊宿举到者里多是溟涬含胡不然畵一箇卦影子了去后来雪窦拈云克宾维那要承嗣兴化罚钱出院则且置也须索取者一顿痛棒始得且问诸人棒既喫了作么生索具金刚眼睛底到者里不知病在甚么处甞拈云只如雪窦道棒既喫了作么生索着语云而今要索也不难不知谁为下手自代云雪窦聻遂喝一X喝重别语说偈云克宾维那法战不胜曾经国难披金甲后来出世法嗣兴化不为家贫卖宝刀兴化臂徤尚嫌弓力软雪窦眼明犹识阵云高参师次日归寺为禅和子再拈云兴化一日谓克宾维那曰汝不久为唱导之师宾云不入者保社师语云某甲土星临财帛宫化云你会了不入不会不入师代语云千罪只同一科当时若下得者两转语罚也不敢罚打也不敢打直饶兴化令行者一顿痛棒也须自喫始得会么家住海门东日出最先照是故会与不会入与不入总是禅病上曰更有甚么难判底公案师遂举昔日有秀州华亭船子德诚禅师因夹山初住京口鹤林时道吾到遇上堂有僧问如何是法身夹山答云法身无相如何是法眼夹山答云法眼无瑕道吾在众不觉失笑夹山才见便下座请问道吾某甲适来祗对僧话必有不是致令上座失笑望上座不吝慈悲道吾云和尚一等是出世未有师在夹山云某甲甚处不是望为说破道吾云某甲终不说请和尚却往秀州华亭船子和尚处去夹山云此人如何道吾云此人上无片瓦下无寸土和尚若去须易服夹山乃散众直造华亭才见便问大德住甚么寺夹山云似即不住住即不似船子云不似不似箇甚么夹山云不是目前船子云甚处学得来夹山云非耳目之所到船子云X一句合头语万劫系驴橛船子又问垂丝千尺意在深潭离钩三寸子何不道夹山拟开口船子便以篙打落水中夹山才上船船子又云道道夹山拟开口船子又打夹山于此有省乃点头三下船子云竿头丝线从君弄不犯清波意自殊夹山遂问抛纶掷钓师意如何船子云丝悬线水浮定有无之意夹山云语带玄而无路舌头谈而不谈船子云钓尽江波锦鳞始遇夹山乃掩耳船子云如是如是遂嘱云汝向去直须藏身处没踪迹没踪迹处莫藏身吾二十年在药山只明斯事汝今既得他后不得住城隍聚落但向深山里󰑁头边覔取一箇半箇续佛慧命无令断绝夹山乃辞行频频回日口页船子又唤阇梨阇梨夹山回首船子竖起桡云汝将谓别有乃覆船而逝到此大法未明看病不见只那一句合头语万劫系驴橛巳是生擒活捉了也夹山点头处始到家后来径山杲长老有偈刊石在华亭云蓦口一桡玄路绝药山之道始流传离钩三寸无消息觉海方乘般若船见其语后句无力乃复成一颂题于真堂前壁上云老手当年靠夹山全机丧尽结深冤父南子北家何在拨转天关地轴飜后有梁汝嘉侍郎子弟传来亦求一颂再为书云风卷云天小艇斜烟波深处作生涯丝纶掣断双关手抉出骊龙眼里沙又有洞山价阇梨同密师伯见隐山隐山问云此山无路阇梨从甚处来洞山云无路则且置和尚从何而入X隐山云我不曾云水洞山云和尚住此山多少时隐山云春秋不涉洞山云此山先住和尚先住隐山云我亦不知洞山云为甚么不知隐山云我不从人天来洞山云和尚见箇甚么便住此山隐山云我见两箇泥牛鬪入海直至而今没消息洞山乃问云如何是宾中主隐山云长年不出户洞山云如何是主中宾隐山云青山覆白云洞山云宾主相去几何隐山云长江水上波洞山云宾主相见有何言说隐山云清风拂白月隐山乃说颂云三间茅屋从来住一道神光万境闲莫把是非来辨我浮生穿凿不相干遂烧却菴隐入后山去亦甞拈云菴主上来所供并是诣实隐山恁么答话只是一箇不识世界底汉价阇梨将苔脯揇他许多盐醋也是习气未除子细看来一人担𤮊就井一人担井就𤮊眉毛挽动三须弥山鼻孔喷出四大海水你且道是神通妙用法尔如然山僧不是骑墻两下要与诸人断者公案未免重说偈言眼目高低鼻孔横浅深轻重不多争蠓䗈虿上挨肩入鸑鷟牙根借路行便把长河搅酥酪敢将粟柄作禾茎后山未是潜身处出没任他乌兔更上曰不因卿说安得知之师奏云禅者禅机多明格外之机兵者兵机眼观东南意在西北如人着碁相似谓之机行祖师云机轮转处作者犹迷千眼顿开与君相见禅家流说禅一挨一拶一出一没纵擒在我杀活临时有若孙武用兵如珠走盘如盘走珠转X辘辘活鱍鱍了无住着是故华严经云住着世间成凡夫行金刚经云应无所住而生其心维摩经云从无住本立一切法又楞伽以佛语心为宗无门为法门是也所以道善用佛眼莫窥善窃鬼神莫知是故拔楔抽钉解粘去缚降伏诸魔制诸外道龙天拥祐神物护持此皆般若力矣衰晚之节犬马之年七十有三愿陛下于般若光中深有悟入得大自在作数日尽底倾倒肺肝一时布施乃奏云日晚不敢久留适来叨奉净供谨谢上曰好好上曰朕看传灯巳看得三册了有未尽善处当录去师奏云谨领圣训谢恩下殿佛果嫡裔风姿英粹万物方春千巖初霁中兴临济诸方竦跂风声鹤唳师来灵隐与老说法九禁帝得大意汉高便有盖国谋夺得印方喜李运使郎中趺坐说法瞠眼脱空千机不作一箭当胸不立权实照用不问南北西东大似峨嵋顶上大雪堆中不老不死之孤松祖白云嗣圜悟是谓临济之正宗姑苏资寿圆监寺选佛场开阔步行邈就瞎堂真面目眉毛厮结眼皮横他时提祖令伫看铁牛耕X佛海禅师语录后序朝奉大夫新权知抚州军州事葛郯佛海老人圆悟晚子杨岐裔孙穷乞儿散宅抛家单身浮浪老魔王杀人放火无处声冤驱耕夫牛夺饥人食空引得四海禅衲冐犯霜露手胼足胝毕竟成得他什么边事残羹馊饭不自收拾尚要鼓弄人家男女在虽然佛海宗旨又不可草书瞒却大众颂曰百尺竿头驾铁船须弥顶上浪滔天金刚脑后生芝草忿怒那咤喫痛拳淳熈五年十二月日谨序灵隐佛海禅师语录序瞎堂老人始予识之于天台国清后住鸿福会虎丘虗席太守吴兴沈公德和遣人招之予勉其行临别约以他日东归借一室相与徜徉劒池花嵒间自临海归寓居阊门之西距虎丘才三四里尘累扰扰数月莫能践约一日凌晨访之师先在客馆若预知而候司者相视一笑留而与之语其言若惊雷掣电震风凌雨忽然青天白日川明山静葢纵横舒敛繁蕳险夷高不可攀深不可测廼其得于西来所传者若是未可以世间文字语言论也其后与之往来虽疏数无定见则未甞不亲欵以至其没焉其徒道能录其语来属予为序有不可辞因谓之曰经有经师论有论师诸方自可定当予特叙所与相知者如此X淳熈四年上元后一日姑苏颜度书欲起圆悟门户若非具大机大用者安能语是窃覧佛海法叔禅师开示语言真得不传之妙滔滔而莫知涯涘俊禅人刊此录贵使后昆如观大海而难为水也请予书其卷末住灵隐拙庵瞎堂慧远禅师广录X卍XXX佛海瞎堂禅师语录卷第三佛海禅师小参普说参学祖淳法慧编小参玄关一击光境脱然慧刃一挥根尘净尽户外锋铓未露目前朕迹全抛截断万机缘哑却千圣口到遮里唤甚么作佛法禅道唤甚么作机境语言作么生说箇机境底道理别白露净分明尚自不会何况抛三作五坐一走七建立法幢权衡佛祖更向甚处摸𢱢蓦拈拄杖云拄杖子记得么一回相见一回老几处笙歌几处愁至夜到虎丘小参託迹但知忘世故栖芦何事不容闲巳能蹑足龙门过试把轮钩飏碧湾还有不惜性命底么乃云𦏰羊挂角莫道觅佗踪迹气息也无俊鹞梢空勿谓趂佗不及影像何有纵使机如掣电眼似流星戴角擎头敲枷打鎻底一任胡言汉语横拖倒磨若是正眼观来一场狼借何故衲僧门X下水洩不通大冶之中片雪莫立还有近傍凑泊处么还有插觜啗啄处么若向遮里拨得一线活路便见八面玲珑入水入泥破尘破的随缘起灭即般若济运斡旋化机乃真智绰然寒时寒热时热普天帀地透顶透底佛眼莫窥圣智那辨更说甚孤明历历是错承当显露堂堂亦成窠臼真须脚跟下弓折箭尽方寸中瓦解冰销等闲抑不得巳突出一机建立一境扫除从上来踪迹坐断天下人舌头则故是且应时纳祐一句作么生道轻冰结数碧野道妙一阳生岂在之乎者双林众请小参青苍山色挼蓝翠潋滟湖光照眼新珍重导师居此地颓纲振举是其人还有借路经过底么乃云根尘截断大千沙界黑漫漫知见脱然万象森罗空寂寂打破净洁毬子突出脑后神光显杀活纵擒明权实照用当机便发觌面全提把断路头不通凡圣可以击涂毒鼓发噼箭机转向上关明本分事羣魔闻则胆落异兽听则潜踪衲僧顶𩕳眼开作者电机攒簇着着有出身之路头头明杀活之机疾𦦨过风奔流度刃正眼观来一场败阙何故不见道观大海者难为水游圣人门者难为言到遮里作么生合杀如何说箇为人底道理直饶横说竖说虗空为口说须弥为舌说四方八面说十虗三际说森罗万象说异口同音说结角罗纹说炽然无间说说则不无且道是何章句所以道有说是无说X之本无说是有说之宗宗本既明语默皆妙有般汉才闻恁么道使谓之入理深谈更作禅道佛法商量入地狱如箭射虽然如是不可碎珠觅影缘木求鱼去也若是箇是衲僧气槩底终不肯受人处分岂可机境语默中承当露布葛藤里折倒所以巖头道若是俊流只向未疴巳前一覰便透点着卓朔地蓦直上来咬人火急若假言句亦云唤犬与食亦云过手与渠俊者背羽副箭懵者不说又不见睦州才见僧便云现成公案放汝三十棒云门大师教你直下承当早是埋没了也看佗从上古人向没依倚处绝气息处苦口叮咛老婆心切至于德山棒临济喝以至栢树子麻三斤雪峯脚跟不点地玄沙犹未彻德山不会末后句瞎驴灭却正法眼且道具甚么眼是甚么消息莫是向上人行向上路么莫是提持向上事么大似望空启告笑杀傍观钝置衲僧灭胡种族只而今也无向上向下只有一着子佛眼不能窥未跨双林门两手巳分付且作么生承当良久云海上六鳌吞饵去栖芦谁更问渔翁复云山僧昔在锦屏山下玉垒坊头向重阳药市里收得些小干姜附子到处贱卖与人今夜幸遇知音不免倾倒布施记得新罗僧参天仙和尚才展坐具天仙搊住云未离本国道将一句来僧拟开口天仙便拓开云教他道一句却道两句师云天仙善能随水把柁顺风挂帆虽然浪涌波飜争奈龙王睡着众中尽道遮僧无X语殊不知不离本国走徧天涯坐具未开贼身巳露而今当鑪不怕勐火忠言不避截舌或有箇衲僧出来问远上座未离本国道一句将来只对佗道久立便下座除夜小参尽大地纤尘不立三界平沈透浮幢觌体现成十虗畐塞浑崙擘不破直下没两般仰面看天不见天低头覰地不见地于中亦无人亦无佛了了见无一物是甚么饶你瞎底瞎去聋底聋去哑底哑去便是十成百了千当正好朝打三千暮打八百不言别事且六根四大还有顿放处么声色见闻还有存罩处么意识分明还有起灭处么起灭既无分别何有佛法知见无处安排如无孔笛撞着毡拍版相似动即影响觉即冰生尚乃不得一半不动不觉又向活水里觅死处不得更说甚么烦恼菩提涅槃生死三界二十五有九种二义六七因中五八果位性相空有顿渐偏圆说玄妙说心性说知解说禅道说你屋里老爷说即不无要且只是说底如何是不说底死急作甚么正是白日尿牀开眼作梦灭胡种族钝置衲僧有般汉往往更作禅道佛法商量入地狱如箭射虽然如是不可向饭箩边饿死海水里渴杀去也若是眼中有睛皮下有血具丈夫意气底终不向遮里折倒只如德山棒临济喝祕魔擎叉禾山打鼓雪峯辊毬金牛作舞且道是甚么消息还会么云外一飜风雨过人间翠色满林梢复举僧问南际X和尚学人欲亲近乞师指示际云我若指示即屈汝僧云如何即是际云切忌即是师云夺贼鎗骑贼马趂贼走不当英雄据虎头撩虎须拔虎尾未为好手遮僧撞着银山铁壁进退无门南际土上加泥死而不弔或有人问瞎堂也只对佗道切忌即是待佗拟议连腮便掴且道是指示佗是屈佗不是标形虗事褫如来宝仗亲踪迹小参举僧问洞山如何是佛山云麻三斤师云学佛之辈尽作超佛越祖会往往唤作向上一路殊不知脚跟下蹉过非但脚跟下蹉过亦不知自己本命元辰落着不作向上一路底出来道看若无山僧向不奢不俭处与你诸人下箇注脚复云言无展事语不投机顶门着眼颔下安眉圣凡路绝事理俱非刀截春风锯解称鎚刀锯俱妙明暗可追刀锯不尔二破一亏阿呵呵也大奇风卷怒涛天际阔莫教断送老头皮忽若断送后如何兰生兰叶檀产檀枝相命巳定鬼神莫移歌须摇头哭须皱眉咦只而今那里是那里阿谁是阿谁也要知昨夜东海龙王宫中持戒和尚发恶一拳打杀西方国里屠儿牵惹山僧作证只向佗道塑佛匠须是叶端友刺袈裟还佗丘裁衣结夏小参僧问无边剎境无丝隔妙高峯顶事如何师云走杀当年老善财僧云豁达顿超诸有表凝然不动目前机师云渐渐入深水僧云云收青汉逈月落碧潭空师云真实弄影汉僧云底事百城巡巳徧X木人抚掌笑呵呵师云且坐喫茶僧云菴内人为甚么不知菴外事师云拄杖横挑铁蒺䔧僧云看经只在明窻下叶落花开总不知师云负心人不放债僧礼拜师云苦口是良药乃云道绝名言名言不是道法离闻见闻见不是法不是亦不是不是箇甚么只遮不是多少人摸𢱢不着无摸𢱢处病难除放下蛇头捋虎须惜尽见除物我俱丧目前无法意在目前不是目前法亦非目前事只而今目前现定万法摐然若谓是实则眼中有物若谓不是瞎却人眼饶你当头裂破犹是第二句在乃至棒喝机境语默露布百帀千重正是倚门傍户未为究竟着衣喫饭竖拂敲牀起恶知见唤作佛法佛法若只如此何用达磨西来教外别传兄弟参须实参悟须实悟立处孤危用处脱略辉天鑑地盖色骑声当处即真随处解脱犹是衲僧门下沙弥见解且道脱笼掣辔一句作么生道良久云青山不锁长飞势沧海合知来处高除夜小参年年腊月三十日家家门首钉桃符苦菜澹虀随分有残盃冷炙阿谁无大丈夫德不孤醋酸不用挂葫芦收白牯放狸奴地碓舂粳光似玉沙缾煑豆软如酥穷鬼子觜卢都一饱但知忘百念更有何人得似渠喝一喝云从此华山图籍上更添潘阆倒骑驴檀越建禳火道场请小参性火真空法无二见性空真火一亦不存心性既空人境俱寂不与诸缘和合X不碍众相发辉譬如三兽渡河不待截流而登宝所又若三车出宅何须频步而证真乘于一弹指正念现前则云行雨施于一剎那正因不昧则风回火灭是以从上佛祖于大集会中但云我若向刀山刀山自摧折乃至地狱饿鬼火不能烧水不能漂刀不能斫当恁么时且道承谁恩力浓云泼墨无回互疾𦦨过风不可窥赖有金华慈愍力火坑化作白莲池复举雪峯示众云三世诸佛向火𦦨里转大法轮玄沙云火𦦨为三世诸佛说法三世诸佛立地听师云泥里洗土块土块里洗泥当时待佗道三世诸佛立地听只向佗道有许多闲工夫复云只而今坐立俨然三世诸佛在甚么处蓦拈拄杖云不得动着动着三十棒还知雪峯玄沙落处么三世诸佛转法轮一大藏教说不尽象骨当机正令行玄沙见机行正令或说或听闻不闻电卷星飞谁与论拨转那边关捩子眉毛留得数茎有小参举云门和尚示众云平地上死人无数透得荆棘林者是好手时有僧云恁么则堂中第一座有长处也云门云苏嚧苏嚧师云有般底才闻恁么道便作玄妙奇特往往更道言无展事语不投机会么也无言也无事也无语也无机是你诸人本命元辰在甚么处还见云门与遮僧么譬如百万军阵前搴旗诛将突骑斩关流血成河横尸徧野子细看来不动一刀一鎗亦不伤锋犯手你等诸人还记得生年月X日时辰么待选吉日良辰为你一坑埋却只如云门道平地上死人无数透得荆棘林者是好手后来太平师翁拈云平地上箇箇大丈夫坐得荆棘林者是好手何故如此自代云格师云若无后语疑杀天下人一人坐得荆棘林一人透得荆棘林坐底胸分泾渭透底眼略玄黄坐者透者总有事在有一人不坐不透诸人要识此人么喝一喝云无限树头风过耳拍牛归去阿鸣咿至夜小参云来日书云节新阳岁月更泥牛光影乱石女肚膨脝迤逦蛇吞瓮相将虎眼横春风一阵至敢与百花争敢问大众争箇甚么不须争两人唱上座得复举玉泉皓和尚至节示众晷运推移日南长至布裩赫赤莫怪不洗不是不洗无来换替师云是则横遮四世界竖盖一干坤虽然好箇黑漆布裩只是未合缝在直饶合得缝人天路绝凡圣道殊佛及众生向甚处着而今与你合缝了也且道遮一队闲汉在布裩内布裩外你诸人毕竟唤甚么作布裩还知么天高地厚无人会日灸风吹子细看普说若论此事天地不能覆藏日月不能照烛虗空不能包裹佛眼不能窥测瞿昙掩室从教鼻孔辽天居士杜词谁顾眼睛突出又道我于三七日中思惟如是事直得不奈何灼然覔箇启口处了不可得又却把不定龙头蛇尾豁开布袋放出舌头始从光耀土说尽满龙宫终至䟦提河开遮盈宝藏四十九年X间贼身巳露未甞说一字赃物现前展转奈何佗不得却于灌顶部中流出首楞严王三昧云空生大觉中如海一沤发有漏微尘国皆依空所生沤灭空本无况复诸三有归源性无二方便有多门将知才涉语言尽落方便如何得不落方便去有般汉才闻人恁么道便乃碎珠求影离水觅波殊不知宗师家垂一言半句如投水海中如风中鼓橐虽有大圣智亦不能分别是以或出或处或默或语应变时也岂徒然哉只贵脚蹋实地正眼流通不见赵州道诸人被十二时使老僧使得十二时岂不是坐断古今舌头洞山道见佛祖如生冤家相似始有参学分佛祖有甚么过临济无位真人是甚么干屎橛试道看杨岐栗棘蓬金刚圈只为久参之士利根上智正好吞跳乃至栢树子麻三斤一口吸尽西江水镇州出大萝卜头是甚么语话莫是明向上事么莫是向上人行履处么莫是大机大用么莫是尽力提持么莫是涉流转物么莫是作家用处么你若大法未明且莫乱统亦须识机宜别休咎始得未曾蹋着正脉宗眼不明底管取将佗如来禅祖师禅话作两橛赵州访二菴主身是菩提树菩提本无树定是打作两橛如驴覰井如井覰驴定是合杀不成至于德山不会末后句敢保老兄未彻在䖍侍者激杀首座凌行婆放火烧菴雪窦牛内纳牛外纳黄蘗不道无禅只是无师往往更作道理注解遮箇便是祸胎子也莫道未悟X直饶你悟去彻头彻尾大法未明参到驴年也未梦见在一种蹋破草鞵也须蹋破始得山僧昔在众时多见兄弟浩浩地商量佛法不问则镇长却在屋里打坐才方拶着便跳去门前屋后捉土木瓦石胡抛乱掷唤作自己受用不胜皇恐又有一般人见人便下棒下喝瞠眉努目咳嗽摆坐具打筋斗畵圜相绕禅牀作女人拜只在遮里此乃业识茫茫无本可据错认驴鞍桥作阿爷下颔作究竟佛法佛法若只如此何用达磨西来此人病在已见未明光影里着到若不放下别参谓之谤大般若又有一类将无形无相一团横在胸次便道无言无说无去无来一物也无堕在空寂拨无因果自己开口不得擡脚不起一味担版殊无转动把定死蛇头有眼如盲有口如哑似遮般汉不打更待何时口里眼里耳里鼻里都是禅只是用不着眼目不辨邪正拄杖不知颠倒问着口中水漉漉地此人堕在解脱深坑永劫无出离之期机不离位堕在毒海若自知非亦可受救又有般汉问东答西将南作北轻轻拶着向没巴鼻处突出没巴鼻底一句教人摸𢱢不着唤作鸟道玄路绝气息自作主宰不随佗语走不得上佗机关被佗转了屈哉此人病在玄妙既不受钳槌亦不受救我且问你歇得也未脱得也未看佗古人一得之后入深山住兰若动是一二十年大忘人世抑不得巳出来为善知识山僧顷年两度出关徧历江湖不敢自负只X为病多谙药性经验始传人应是从前许多恶知恶见故不可留闺合中有所爱者珍奇直须一槌击碎遮里得箇入路更须求出路始得学禅易脱禅难饶你向未疴巳前一覰便透早是落在第二头了也何况起模畵样有甚么干涉而今事不获巳向你道尽十方虗空透无边华藏庄严超越浮幢王剎香水海威音王那畔更那畔都卢一印印定更无移易寒时普天寒热时普天热只如道一印印定而今头上是天脚下是地左眼半斤右眼八两是你作么生印喝一喝云断头船子下扬州普说有佛处不得住拂迹成痕无佛处急走过扬声止响恁么说话大似把缆放船何故法不孤起仗境方生事非顿除因次第尽有作是无作之妙用无作是有作之功能宗本既明语默皆妙又云语是诳默是谤语默向上总有事在还会么岂不见干峯道法身有三种病二种光须是一一透过始解稳坐更须知有照用同时向上一窍且如何是法身三种病只那法身亦是病不出是有为病无为病非有为非无为攒簇不得底病法身岂有病见不到便是病唤作是亦是病唤作不是亦是病如何是二种光一切处无所不真一切处无所不是所以云门道人人尽有光明在看时不见暗昏昏作么生是你诸人光明自代云三门佛殿厨库僧堂山僧则不然山河大地日月星辰长沙道我若正令全提法堂前草深一丈事X不获巳向你诸人道尽大地是般若光光未发时无佛无众生未审长沙向甚处着眼又道更须知有照用同时向上一窍云门出众云菴内人为甚不知菴外事干峯阿呵大笑门云犹是学人疑处干峯云子是甚么心行门云也要和尚委悉干峯云直须恁么始解稳坐门云喏喏遮里便下箇冬瓜印子又不见泉大道访慈明明问片云横谷口游人何处来泉目顾左右云夜来何处火烧出古人坟明云未在更道泉作虎声明便打一坐具泉推慈明就坐明却作虎声泉云我参七十余员善知识今日始遇作家你看遮两箇不唧𠺕汉一箇有地头无行止一箇有行止无地头山僧当时若见佗道片云横谷口游人何处来只向佗道殑伽河沙水混流泉目顾左右师着语云贼身巳露泉云夜来何处火烧出古人坟师着语云一道与你庆忏明云未在更道师着语云打鼓普请看泉作虎声师着语云打破锅子了也明便打师着语云乌铜金不换泉推慈明就坐师着语云败也败也明却作虎声师着语云好日多同泉云我见七十余员善知识今日始遇作家且道此语是肯佗不肯佗遮般说话要且无刀斧痕是你诸人向甚处摸𢱢以毒攻毒攻者亦是毒以楔出楔出者亦是楔山僧今日脱布衫解裩带抖擞与你诸人说了也是你诸人还得净尽也无若还一箇箇净尽去我更问你紫罗帐里事作么生而今要见二老行履处么听取X一颂两阵交锋出战时旗鎗倒卓鼓无槌丝毫不犯将军令独脚机关各自提久立告香普说一年复一年一月复一月一日复一日一时复一时略无些子虗弃底道理是以老东山云父母未生时也恁么即今生了也恁么乃至百年寿尽虫蛆遶壤白骨微尘也恁么且道恁么地是甚么向遮里立地荐得去巳是二头三首了也所以古德云佛也无法也无达磨只是老臊胡释迦弥勒担屎汉十地菩萨守田奴八十卷华严经草步头博饭喫底言语一大藏教是拭不净底故纸直饶便恁么脱体承当得去脚跟下好与三十拄杖一棒也较不得且道过在甚么处若向遮里会去更与六十棒未为分外岂不见睦州道现成公案正当恁么时如何适来兄弟得得来告香山僧遮里疴屎放尿尚无余地而今不得巳指东画西将无作有与诸人指箇蹊径有甚闲工夫雕金镂玉簇锦攒花𢬟揑四言八句眩惑于人瞎却正眼若向遮里知惭识愧千人万人中如无一箇相似山僧不免信彩与诸人应时结祐学佛兄弟既是二三十年苦行洁己圜顶方衣舍父事师弃缘入道以一大事因缘为务三十年前山僧行脚虽遇明师亦不曾为我发洩一句袈裟下事而今筭来却是便宜恁么说话多少省力是你诸人还曾荐得也无无事珍重佛海禅师书法语X与宗直阁某启中间苏通判处人来得知使斾巳还但南北辽邈未获尺书上问深以为媿能道照否于道得不退转否五年之别不与万法为侣底公案还曾蹋着否中间蒙住颂为惠甚感甞录去五祖和尚颂兼贫道亦有二偈併在叶仲嘉处转呈略不闻音耗今再录去正如穷汉破衫袖也不与万法为侣捺着头掀尾举西江吸尽铁船浮活捉泥牛和角煑泼天大些子许君不见二月三月寒食天桃花杏花落如雨一口吸尽西江水栗棘金圈饶得底解道心空及第归此去西天十万里居士傥别有生涯无吝布施古今公案其实无他只要验人平生参学邪正知解有无得失情尘是非若于言下一槌击碎如虗空里钉铁橛子相似有甚么依倚处所以巖头道若论战也箇箇力在转处逐物为下却物为上纵有箇入处须是经大鑪韛毒手烹鍊到不疑之地放身舍命如独木桥上脱却一百二十斤担子又若伤寒得汗方名安乐处彻证大法了然后尽自己力量纵有长地一任展演赞佛赞祖呵佛骂祖终无二语亦无两般舌头所以道释迦弥勒犹是他奴毕竟他是阿谁近世丛林凋弊邪师颇多若要参详须是自家具择法眼看是箇汉方可与语若只是念僧宝传林间录者泛滥称长老虽然如是他却是有印本子底禅呵呵向来台州皆名山列剎知识甚众莫有咬姜呷醋不具得失X底向异类中来居士曾一一验过否使堂淑人向闻礼拜菩萨每至百拜方住何苦行如此但以口业称诵则一念念尽如来意业思惟则当处出生随处灭尽身业作礼则观身实相观佛亦然等同虗空无有二相三业清净则根根尘尘悉皆清净但以清净为本更愁何处不圜通耶无事可熟看楞严经当知教意云见闻如幻翳三界若空花闻复翳根除尘消觉圜静又云初于闻中入流忘所所既不立返本还源则尽闻不住正念现前是故蛩吟蝉噪风动树摇廼真见菩萨耳春序向和唯万万自重答苏侍郎某启伏承致政待制侍郎临别垂问古语云工夫不到不方圜言语不通非眷属所言工夫不到者非有为有作之功即无功之功无功用道是也才起纤毫佛法世法识情闻见知解隔碍便云不到但能把得定作得主坐断是非关释迦自释迦弥勒自弥勒碍我甚么事来直教透顶透底彻骨彻髓不依倚一物不与诸尘作对亦不起凡圣情量古德云假饶千圣出头来犹在渠侬影中现且道渠是阿谁此语最亲切更是阿谁不可别有但恁么信取所以古人到此多不肯指注恐他学者误认昭昭灵灵驴前马后为究竟安乐之地若果是脚跟下历落方寸中洞明正如楞严会上佛问文殊及诸大众十方如来及大菩萨于其自住三摩地中见与见缘并所想相如虗空X花本无所有此见及缘元是菩提妙净明体云何于中有是非是文殊吾今问汝如汝文殊更有文殊唯无文殊如是世尊我真文殊无是文殊何以故若有是者则二文殊然我今日非无文殊于中实无是非二相此见妙明与诸空花亦复如是到此直须绝体绝用风吹不入水洒不着方得十二时中行时不见行坐时不见坐净倮倮地任运腾腾亦不作佛法道理老庞云心空及第归是也赵州道诸人被十二时使老僧使得十二时岂不是坐断古今舌头且作么生坐断但于心无事无事于心会得势不两立即无分别智现前只如古今言句满龙宫盈海藏有甚么限量所以道直饶脱体会得犹是教乘中极则事更须知有教外别传之旨信有此事学禅易脱禅难既知有拈来便用何愁佛不解语更愁何处不方圆又云言语不通非眷属者盖为后人不能放身舍命向悬崖撒手绝气息处急着眼古德云若论此事譬如掷劒挥空不问及与不及斯乃空轮无迹劒刃无亏故无滞碍伹以千句万句只作一句看一句明千句万句一时明一句透千句万句一时透只那透处佛眼也覰不见且如世间音声三昧至于种种差别法门麤言细语鵶鸣鹊噪风动树摇异口同音权实照用皆不出此一句大藏小藏亦诠此也岂不见弥陀经云水鸟树林皆悉念佛念法念僧一念无分别大智现前如投水海中如风中鼓橐且作么生分别视X之不见听之不闻觅他起灭处了不可得盖色盖声普天帀地通上彻下无第二见无第二人无第二念剎剎尘尘故非外物是以羣灵一源假名为佛体竭形消而不变金流朴散而常存只那常存底也不消得何故金屑虽贵落眼成翳佛法虽妙存之成病马大师云不是心不是佛不是物是箇甚么说了也还我金刚王宝劒来德山云毫氂系念三涂业因瞥尔情生万劫羁鎻但尽凡情别无圣量凡情尽处圣量现前又云毫氂有差天地悬隔欲得现前莫存顺逆此乃禅家流作用省力处且如白云端和尚颂云门北斗藏身云五陵公子游花惯未第贫儒自古多冷地看他人富贵等闲无奈幞头何看他具大机大用处多少脱略何曾着他北斗藏身处来又雪窦在大阳玄禅师会下为客司因与僧夜话至赵州栢树子因缘争辨不巳有行者立傍失笑客退乃问何得笑耶行者云笑知客有定古今之辨无定古今之眼雪窦云汝作么生会赵州意行者以偈答之一兔横身当古路苍鹰才见便生擒后来猎犬无灵性空向枯桩旧处寻雪窦大惊遂与之为友后出世住承天宗和尚是也看他虽无巧妙而句意超然今时禅和子才闻人举一箇箇肚皮里有箇栢树子如何得了当去且如狗子无佛性话遮僧等闲立箇问端如向饿虎口里横身赵州只答箇无字如虗空钉箇铁橛子相似至今天下衲僧无摸𢱢处要会么只消道箇无X会便会不会便休切莫作道理有不是有无不是无只如未问未答以前道箇甚么咄又恁么去也秋风向冷万万珍重答陈判院某启在家菩萨要明德山临济宗旨须是他家子孙如杨岐栗棘蓬金刚圈吞底吞跳底跳吞跳得百千万亿箇更有百千万亿箇在稍稍放开则落在第二头也紧峭孤巍处方可把手共行淘汰锻鍊到彻证佛地犹有佛地障在此乃确实而言故非因循不可只管打葛藤去亦须将自己真正道眼照破合作么生合杀将知佛法只如此耶从上来入圣位者莫不皆是就人决择到用处惊天动地盖不肯容易小小了却山僧恁么忉忉怛怛知是为谁家事数领来书及偈颂甚详学道之志每相醻酢一句语言亦不草草如进一服药相似若不深辨端倪终成戏论非是等闲只贵药病相投验蹲坐处夺执着处攻偏坠处截断命根令直造大休歇之地前日领所答书云某有甚么过尚未知在可急着眼看若自知非棒喝也无施处时暑珍重答陈郎中某启奉违忽觉一月企仰不可言谕冬晴伏想斋定宴安道体万福中间介至承示直阁文翰启读三复惊喜相仍真不减晋人风度岂独一时之盛哉但恨未即见矣贤兄所诵者佛书又观二本旨趣深有造X道之理赃物不捉自败了也然文字禅不可不学他日参究已事未明只于教乘中作箇知解宗徒义学沙门有何不可呵呵判院居士书中有云幸无示谤法者恰如荒草里唤出箇焦尾大虫直得山僧口挂壁上然亦未为分外更须知有向上一路始得不然一生在死水里只借他人鼻孔出气去也贤兄所惠偈颂足见存诚前句亦似顺水张帆于义路上说些人情道理禅道佛法岂可人情又云跳脱北斗藏身句北斗藏身不在义理言句聪明解会须是放下从前满肚皮恶知恶见妄情执着佛法世法朕迹不留方可入作北斗藏身乃是云门直截单提遮一着子如箇生铁铸就金刚圈栗棘蓬若情尘不脱你如何吞跳昔庐山玉简林禅师颂北斗藏身云北斗藏身为举扬法身从此露堂堂云门赚杀他家子直至而今谩度量你道过在那里五祖戒和尚乃云门嫡孙持此语问林作偈之意林举目视之戒云若果如此云门不直半文钱公亦无目去在后林果失双目将知佛法岂同容易承当学者多云山僧语话不近人情不是不肯人只要你参须实参悟须实悟见须实见岂可以实法系缀人耶不可草草此乃入佛阶级透脱生死安敢自欺若此不了空作箇拨无因果汉后悔何及要须是悟桶底剔脱方知道元来不在言句上亦当自知时节山僧苦口为你太聪明灵利恐蹉过了到此总用不着三祖大师云非思量处识情X难测才入思惟便成剩法洞山云言无展事语不投机承言者丧滞句者迷会得便会句中无句名活句句中有句名死句但参活句不参死句活句下荐得永劫不忘死句下明得自救不了于此明得也作箇脱洒底道人岂不快哉圜悟老师甞云千句万句只是一句千言万言只是一言山僧又且不然只而今尽十方虗空无量妙义百千法门只作一句分付只贵脚蹋实地初机后学欲作偈颂乃神通游戏边事有何不可但只要本领正当则一切处扑不破常向兄弟道参须参那坐断天下人舌头底禅方为种草亦多令兄弟多作偈颂虽未十成要他揩磨心识做得了却与他一槌击碎大事明了偈颂亦不用做如风吹水自然成纹学做颂时先看僧问如何是佛麻三斤后来大愚颂云横眸看梵字弹舌念真言吹火长尖觜柴生满灶烟似遮般说话若非绝情识安可至此白云端师翁作蝇子透窻颂云为爱寻光纸上钻不能透处几多难忽然撞着来时路始觉从前被眼谩善知识一言半句只要利益他人脱离情识山僧常问兄弟有祖巳来时人错会错则错了也如何免得此过多下语未有契者又问黄蘗示众云牛头禅师横说竖说要且不知向上事我且问你如何是向上事又问洞山道见佛见祖如生冤家相似始有参学分你道佛祖有甚么过你若下得遮三转语更须还我金刚王宝劒来此事要须是箇人方可尘中X作主深愧狂言勿示于外向寒千万加护答上蓝乘长老嗣书某手白上蓝乘长老自高亭一别赴宜春光孝道场闻入院开堂佛事响合不踰一年又闻迁席隆兴上蓝此乃古圣应化之地方今丛林凋谢大法危如累卵凡称长老者于我法中非为小事利害损益尽在其间若也不明道眼据曲木牀但以饮食卧具之安枉受人天信施则铁城有待宝所无归直须痛下鍼锥为人天解黏去缚挝涂毒鼓发噼箭机转向上关明本分事拈杀活杖子提王库宝刀断佛祖命根刬衲僧巴鼻三玄互唱五逆闻雷见处孤危用处脱略卷舒出没岂籍他缘以楔出楔以毒攻毒等闲向绝气息处发出一言半句覰得破挨得开如石上钉铁橛子相似谁敢近傍是故师子游行不求伴侣又若菩萨断障如染一綟丝一染一切染如斩一綟丝一斩一切斩有甚么共语分如为方来挂牌入室陞座小参直须放出毒手快下锋刃一时截断无令相续更须揭起脑盖倒转舌头滞向寻言者教他一箇箇觅起灭蹲坐处不得始有自由分然后拈东家钵盂喫西家粥饭用自己钱本使他人利息打杀有甚么过遇境逢缘倒使司农正印与从上佛祖抗戾而行你且道是甚么火色老僧每于着衣喫饭外当行此一路既称长老作住山人当以续佛慧命为己任不可少时自怠况江西湖南古今列剎相望乃佛祖典X刑去处向閙市里孤店头拨着一箇半箇作吾家种草岂徒然哉会下办事兄弟当观其根器浅深任其院事则道义人情总在里许汝从我游凡三移住山必深明此意幸在勉旃更不多及云禅人来下书煎点礼数一一如法老僧晚归都下住山宣诏不时拨冗作此坐夏在即想体用轻安法衣拄杖拂子各一事付去为信希检收南北相望云山万叠胜集未期切宜顺序为法为人多多保重答资德本长老嗣书文上人来收书并信香等如数领讫承开法以来中外响顺且喜且慰夫称善知识者脱珍御服着弊垢衣入八邪林住三恶道向刀山劒树上拔舌犂耕镬汤鑪炭中敲枷打鎻见天下衲僧如生冤家与从上佛祖共相抗戾绵绵绝渗漏密密不通风鑑在机先言非句下便是德山临济云门赵州向未疴巳前一覰便透巳是钝置他巖头了也你道遮般汉还有作佛分也无正令若行佛殿里荆榛万寻法堂前草深一丈凡为人天提持宗眼未开口时拶出无进步处挨开脱体现成拟议则生荆棘要你放毒手下锋刃似鹘提鸠鹰拏燕雀断命丧躯不留朕迹截处更捷净尽无余才涉思惟即成剩法直饶总不恁么更须换却舌头始得汝久从我游挨拶出没星电交驰如珠走盘了无住着是谓大解脱法今既住山当以续佛慧命为务方今邪法炽然惊羣敌胜处以金刚眼X睛吞烁羣像佛法世法影迹不留凡挂牌入室如汲井泉日汲日新初无间断接物利生不出此也老僧四十年凡十三处住山以此为已职当在勉旃法衣一顶拂子一枝北果等以表信耳时中为法珍重法语示禅人探玄上士直须向未举巳前一覰百杂碎圜陀陀活鱍鱍底不要须知别有稳身处始得只今目前山连水水连山屈曲千差交光万状如何得遮冤家脱离眼前去要且心不是心佛不是佛物不是物还我金刚王宝劒来所以道金屑虽贵落眼成翳佛法虽妙存之成病动即影响觉即冰生不动不觉死水里讨甚么活路三十年后莫言不道现成公案无事不办才涉思惟即成剩法击石火闪电光挨拶出没早是钝置佗了也那堪分宾生存义路说心性立玄妙尽是生死根本于道则远之远矣直饶向七佛巳前威音那畔玄会得去总未出得窠窟在有般汉才闻人恁么举便道用出作甚么我也知你脚跟下五色线未断我且问你东胜身洲打鼓南赡部洲喫茶西瞿耶尼唱歌北郁单越接拍是甚么人分上事若也不会于喫粥喫饭开单展钵处亦须子细自点检看风从虎云从龙衲僧拄杖子放收在我谁敢唤作拄杖子须是着着有出身之路终不受别人处分岂不见圜悟先师参五祖和尚常云我常不肯五祖五祖X常不肯我何故父子若相肯埋没宗风假饶千圣出头犹在渠侬影里会便会去更莫踌蹰若也不会切忌胡思乱量孟八郎汉有处着你在心生法生心亦不存心灭法灭法亦不立不存不立荆棘参天不立不存髑髅徧地若能指秽邦为净土唿地狱作天堂粪扫堆头现丈六金身虾蟇口里演一大藏教似遮般见解你且道还有作佛分也无若能转位回机移星换斗逞通天作略用跨海神机终不向恶水坑头葛藤堆里着到要须知有不露风骨底一着耳听则聋眼见则瞎三世诸佛不奈何历代宗师提不起天下衲僧无出气处岂不见德山示众云我宗无语句亦无一法与人而今抖擞屎膓一时与你说了也所以道金刚圈栗棘蓬只许人用不许人说说底用不得用底说不得不说不用如何通信若作佛法禅道会则眉须堕落禅非意想道绝功勋非意想不是禅绝功勋亦非道当恁么时向甚处着到截断意根如何分别不落心识如何近傍才入阴界巳是隔生了也直须盖天盖地了无佛见法见刀山劒树上拈来镬汤鑪炭里受用但恁么信取自然步步脚蹋实地把得定作得主逐物却物布置临时向上转去佛魔削迹海岳逃形向下转来僧是僧俗是俗超闻见绝依倚等闲向骑声盖色敌胜惊羣处急着眼看岂不见古德云俊狗不露牙拟不拟便着近来学者不明自已彊说禅宗X一向掠虗腊月三十日阎老子未放你在圜机普应鉴在机先鉴则且置应后如何若不阔着步急着眼堕在死水里永无出期若能回身顾影巳是钝置了也恁么说话还觉舌头拖地也无所以楞伽佛语心为宗无门为法门一切世间差别语言世出世间总是大解脱三昧岂不是佛语但以心为宗更愁何处不圜通何处不是自已若也便恁么领略去我早知你作实法会了也具烁迦罗眼底试辨看学佛上士先要参透法身透得法身方解作主且如何是法身天不能盖地不能载日月不能照虗空不能容犹在法身量边走灯龙露柱香炉净缾山河大地要且不是法身南斗七北斗八尽是见神见鬼说底用不得用底说不得而今和座盘掇与你了也作么生用作么生说若也一举便明一击便透一疴便了痛领将去三十年后却来打杀老僧大解脱人具大根器离见闻超情识于日用中急着眼看断知无上妙道不在日用处着到如疾雷破山于一念未萌巳前识得破佛及众生也无着处须是实证实悟方可向千圣顶𩕳上独行却于异类中插脚更有甚么佛法禅道水一滴也无到你口里软似南宾铁硬似兜罗绵便是千手大悲也无你摸𢱢处不见白云端和尚道无摸𢱢处病难除放下蛇头捋虎须今日为君通一线好看月上长珊瑚白云恁么说话亦能杀人亦能活人三十年后不得错举X法寂灭相岂在言诠上人截却舌头山僧口挂壁上还我寂灭相来把得定作得主过境逢缘自解转辘辘挨得开插得脚因邪打正何处不风流盖天盖地不从人得见闻不昧声色纯真内外中间了无干涉向甚处着眼所以道拨尘见佛佛亦是尘非佛非尘是甚么面目岂不见古德云张弓架箭鱼游网物外捿神鸟入笼生杀尽时蚕作茧如何透得此三重我且问你临济无位真人向甚么处去也有般垛跟汉一味守古冢求托生处不得自救尚不了如何更为人要会么龙门无宿客大海不停尸行脚高士若无灵骨眼不识人又不遇真正宗师与之开凿撞入骨董袋或三百或二百聚徒处打野呵说野话论心性讲禅道抑扬古今唤作佛法以为法要正是毁谤大乘作地狱种如稻麻竹苇是谓可怜愍者吾道衰矣达磨西来之意恐不如此殊不知掩室杜辞尽是注脚德山棒临济喝亦是下文更有一般无孔铁槌但云了了常知如如独照正是鬼窟里活计道我参禅我且问你如何是禅朝放三千暮放八百且喜没干涉是故教云多闻无智慧譬如人身牛汝但于下脚不得处急着眼看上不见天下不见地中不见人是箇甚么若也不会吾不如汝忠臣不畏死故能立天下之大功勇士不顾生故能立天下之大名是以衲僧家因行掉臂遇便登舟七事随身八面受敌如水入水似金博金无第二见无X第二念若也爱已之爱不爱彼之所爱非大慈也若也亲已之亲不亲佗之所亲非大悲也是故入𢌅垂手具大慈悲以利生接物为先假使銕轮磨顶终无退失所以等空云禅即是动不动不禅是无生禅你平日参底禅学底道不出此也更有末上一着如王澹交雨打帛石相以而今与你一笔勾下终无两箇舌头宜自知之夫学佛者先当以大愿力破除业种然后知因果惧罪福迥绝诸缘休息万虑善念恶念不入思惟佛法世法了无记忆放舍身心到大休歇之地如万丈悬崖撒手等同虗空亦不起生死妄念分别之相才有一丝毫头见剌以智慧劒和声截断无令相续终不肯向光影里着到甘处下流不被诸境所惑不与诸缘作对闻禅与道毒箭攒心得失是非如镜照像镜若不存像归何所看看破草鞵泥弹子半文也不直古今尽力提持处亦不假多直下省力无如庞居士问马祖不与万法为侣者是甚么人马祖云待汝一口吸尽西江水则向汝道末后契证了只言心空及第归且如心空及第归底是何宗旨更是阿谁是故佛祖道妙体用全真不立阶梯本来如是若能的磪坚守情尽见除到命根断处终无两箇舌头说底用底了无干涉饶你绵裹称鎚我则石人腰带若具大丈夫志气底然不肯向别人口边觅涎唾喫是故名为无上妙道岂不见德山投机于龙潭言下乃云我X从今日去更不疑天下老和尚舌头山僧当时若见只向佗道咄咄我更要你作佛在且道佛作么生做乍可粉骨碎身终不瞎佗眼目学道如学射久久自中的一句透天关万机俱丧迹只那丧迹处咬定牙关痛领将去何难之有哉只恐力不及志不坚透不尽见不彻飜入骨董袋里卒未能了得速须退步自看乃大丈夫事有若关王阵前不见颜良头终不肯住要在脚跟正当立处孤危方能抵敌死生若滞闻见纵饶随口便道得出来也只是闻见离却闻见便作主宰不得才涉思惟又成剩法如何得绝气息去只为大法不明被十二时使随物流转是故邪说正说无佗要你当下佛法念断善恶思亡当知德山临济无下脚处棒喝交驰总在门外黄面老子说底大藏小藏不是敲牀竖拂不是山僧与上座不是不是亦不是如王澹交咏雨诗唯有庭前擣帛石一点入不得直须向佛祖未生巳前自家着些精彩一覰便透如水投海如风鼓橐心虽不住念亦无差心念俱非了无分别无分别底复是阿谁若会喫饭着衣自合知时及节更有甚余地着鞭于古人之前自在敲枷打锁独掇单提从上佛祖天下衲僧鼻孔眼睛一穿穿却何所往而不利耶参禅学道只贵眼正亦须遇人不然则堕在业识堆里菽麦不分未免骨董有如百尺竿头进步万仞崖前插脚若恁么会早知你蹉过了也当知是知当如X是见此乃是作佛样子岂不见蒙山惠明道人逐老卢至大庾岭头老卢置衣于地蒙山尽力提之不动乃悔过曰某甲为佛法来不为衣来卢云汝既如是当于盘陀石上摄心歛念不思善不思恶正恁么时那箇是你本来面目蒙山忽然有省起来礼拜乃云佛法只如此耶更有深密处在卢云密在汝处我若向你道则不密也于是碓觜生花毒蛇开眼是你诸人向甚处着到若作佛法会入地狱如箭示日本国觉阿日本觉阿禅人泛海而来参究达磨正宗相从日久执论不巳至金牛作舞处似信不信以后令往诸方游礼自江北回至金山闻击法鼓乃高声云灵隐禅师打我一拳从此知解释然如桶底脱却回入室卷舒出没星电交驰父不识子子不识父佛法禅道了不可得等闲拶出一言半句铁壁银山谁敢近傍恰如孙武子用兵如珠走盘如盘走珠了无住着截断葛藤趯飜窠臼方知饭是米做一日老僧举拳示之乃云唤作拳头眉须堕落不唤作拳头入地狱如箭阿云请师放下老僧云放下了也你试道看阿云衲僧脑后底老僧云是甚么阿喝一声便出信知此道不在语言不从佗得当自知之汝归本国流通大法续佛慧命佛佛授手灯灯相传临济正宗单提独掇末后一句始到牢关在汝一人全身担荷因其告别重说偈言X参透西来鼻祖禅乘时东去广流传镬汤鑪炭随缘入劒树刀山自在攀教海义天休更问龙宫宝藏岂能诠飜身师子通涂妙活捉魔王鼻孔穿机缘师一日指面前花问僧唤作佛草料现成唤作畜生口作人语当恁么时参学眼在甚么处僧无语自代云五岳四渎名山大川师问僧三门头寸草不生佛殿里如何得入僧无语自代云光剃头净洗钵师因在病问僧老僧昨夜火星出宫至今因甚疴屎不出僧云老老大大向东司里作活计师云承言须会宗勿自立规矩你既不识语如何乱统即时逐出自代云摩竭陀国亲行此令师问僧一大藏教是恶口如何是你本身卢舍那僧无语自代云阿耨达池深四十丈阔四十丈师一日因书记维那相争来投师揭牓云书记维那行令不正老僧罚油行者喫棒令二人下语维那云难逃智鑑师云不是不是二人俱逐出师因僧入室起身问云更不着布裩相见僧叉手近前云今日亲见瞎堂师呵呵大笑僧云伎量巳尽师抚掌一下师问僧蹋断石桥时如何僧无语自代云因斋庆忏师问僧有祖以来多少时人错会错则错了也如何免得此过僧无语自代云罪不重科X师因净慈先驰通书师问云你长老甚处人驰云和尚大似不相识师云你是甚处人驰云弊乡越州师云勐虎不食伏肉师坐次因头帽脱落问僧既是头帽因甚却在地上僧拈起过与师师接云也是奴儿婢子僧无语师打一掌云果然师一日陞堂鸣鼓师在帐里坐侍者寻师不见师拨开帐云只在遮里因甚不见侍者无语自代云大斧斫三门师因维那来报迎佛师云迎甚么佛那云见在佛师云作么生迎维那问讯叉手而立师云不是遮箇道理那云却请和尚道师云椎牛攂鼓维那礼拜而出师因官人问多宝寺僧既是多宝为甚却穷僧无语自代云立处太高师问僧你是甚院僧僧云天宫院师云既是天宫院为甚两脚蹋地僧无语自代云争怪得我师问僧大雨时行时如何僧云普师云三世如来向甚处去僧云三门外师竖起拂子云过师问僧天晴雨下时如何僧云一箭两垛师云贵买不如贱卖僧无语师便打云掠虗汉佛海瞎堂禅师语录卷第三X瞎堂慧远禅师广录X卍XXX佛海瞎堂禅师语录卷第四颂古世尊未离兜率巳降王宫未出母胎度人巳毕未离兜率降王宫便就刀山入镬汤等闲擒下白拈贼满眼俱为败露赃世尊初生一手指天一手指地云天上天下唯我独尊毗蓝园里丧佳声分手徒劳布恶名果是一文偷不得至今虗作不良人世尊拈花十万众前无出路冬瓜印子印何人迦叶只因曾冷笑至今陷在涅槃城百丈再参马祖家常待客劝三盃鸩酒不消喫一盏当时裂破夜叉头顶门突出醯罗眼赵州勘婆才拈折箭断弦弓随手双鵰落碧空打鼓看来君不见万年松在祝融峯青州布衫马面驴腮无处雪海竭山摧天地裂老古锥太孤绝龟毛拂去眼中尘兔角杖敲空里月瑞巖主人翁时临孤岛畔拭目望蓬莱空山无人处水流花自开X夹山境陜府铁牛口门窄嘉州大像耳轮长惊起暮天沙上雁海门斜去两三行灵云见桃花咄咄瞎驴趂大队眨上眉毛佛不会白云断处是青山行人更在青山外正法眼藏瞎驴边灭浓云泼墨半遮山碎雨跳珠乱入船卷地风来忽吹散望湖楼下水如天德山托钵参天白刃赤身挨李顺王均破草鞵德山智量过君子活捉生擒立地埋即心即佛非心非佛不是心不是佛不是物梵志有钱时能肥又能白梵志无钱时能瘦又能黑十字街头立被人唤作贼日面佛月面佛尊位如何澄潭影里探秋波日面月面铁眼铜睛安可辨君不见一声霹雳兮雾罩长空千眼顿开兮云收岳面还见马师么病在膏肓切须忌口风穴在郢州衙内陞堂云祖师心印状似铁牛之机去即印住住即印破只如不去不住印即是不印即是时卢陂长老出众云某甲有铁牛之机请师不搭印穴云惯钓鲸鲵沈巨浸却嗟蛙步𩥇泥沙陂伫思穴便喝云长老何不进语陂拟议穴便X打云长老记得话头么陂拟开口穴又打牧主云佛法与王法一般穴云见箇甚么牧云当断不断返招其乱搏风展翅拏沧海直取龙吞也大奇八臂那咤拦得住和声扑碎五须弥风前截断句后全提高出祖师三要印不落云门第一机噫卢陂卢陂僧问马祖离四句绝百非请师直指西来意祖云我今日劳倦问取智藏去僧问智藏藏云我今日头痛问取海兄去僧问海海云我到遮里却不会僧举似祖祖云藏头白海头黑短帽轻衫宫样窄舞徧胡笳十八拍曲罢酒阑犹未归归来月色和云白婆子偷赵州笋去若丘山重来如一羽轻去来无别路倾盖白头新雪峯古㵎寒泉唱拍相随特地新舞衣歌版不须呈云间独有箫韶曲未肯流传取次人定上座问临济佛法大意案头获敕令行时阃外全提杀活机回首华山孤顶望巨灵神亦竖降旗庞居士问马祖不昧本来人请师高着眼祖直下覰士云一种没絃琴唯师弹得妙祖直上覰士礼拜祖归方丈士随后云适来弄巧成拙率陀天上飜筋斗鄷毕罗都汩碖眠醉后归来明月X夜笙歌引入畵堂前不是风动不是幡动不是风幡动亦非仁者心自从胡乱后淈𣸩到而今楚王城畔汝水东流楚王城畔水东流独脚山魈趯气毬贪看六么花十八不知船子下扬州归宗因小师来辞宗问甚处去僧云诸方学五味禅去宗云我遮里有一味禅小师云如何是和尚一味禅宗便打小师云会也会也宗云道道小师拟开口宗又打神仙秘诀妙难传秃顶脩罗打左拳半夜归来无觅处忍饥高卧饭箩边僧问睦州以一重去一重即不问不以一重去一重时如何州云昨日栽茄子今日种冬瓜登坛道士羽衣轻呪力虽穷法转新拇指破开天地暗蛇头攧落鬼神惊百丈问赵州近离甚处州云南泉丈云南泉有何言句州云未得之人直须悄然丈便喝州作怕势丈云大好悄然州乃作舞而去门里有门外有不作严平犯牛斗师子嚬呻野犴鸣抉出离娄眼里筋伸一手缩一手重阳决定九月九相唤相唿独自归赤骨贫穷露双肘雪峯问僧甚处来僧云浙中来峯云船来陆来僧云二途不涉峯云争得到遮里僧云有甚隔碍峯X打趂出僧十年后再来峯问甚处来僧云湖南来峯云与此间相去多少僧云不隔峯竖起拂云还隔遮箇么僧云若隔则不到也峯又打趂出僧后住凡见人便骂雪峯一日有同行闻特去问兄到雪峯有何言句便如此骂佗僧举前话被同行诟叱与佗说破僧当时悲泣常夜中焚香遥礼雪峯膏肓未必两边寻好是良医双下鍼死活不能全忌口丧车背后念观音世尊因调达谤佛生身入地狱遂令阿难传问你在地狱中安不云我虽在地狱如三禅天乐佛又令阿难问你还求出不云我待世尊来便出阿难云佛是三界大师岂有入地狱分云佛既无入地狱分我岂有出地狱分父严子逆事犹乖宣德楼前问李差断头剖腹从轻断直待还魂合处埋云盖问石霜万户俱闭即不问万户俱开时如何霜云堂中事作么生盖云无人接得渠霜云道则太杀道只道得八成盖云却请和尚道霜云无人识得渠汲水佳人立晓风青丝放尽辘轳空银缾触破红糚面零落桃花满井红谷山问秀谿声色纯真如何是道谿云乱道作么山却从东过西立谿云若不恁么即祸事也山却从西过东立谿下禅牀谷山搊住云声色纯真事X作么生谿便掌山云十年后要箇人下茶也无谿云要谷山作甚么山呵呵大笑两阵交锋笑似瞋双眉倒卓眼生筋谿山云月谁为侣南北东西绝近隣外道问佛不问有言无言说甚见影见鞭露柱口挂壁上灯笼倒退三千女子出定塞破太虗空关津更不通文殊与网明自西还自东眉间拔劒频相顾女子瞿昙立下风倒却门前剎竿着等闲饶舌话金襕便与当头倒剎竿从此天伦转无义冷光犹自逼人寒北斗里藏身韶阳一击最新奇閙市门头直面提倒岳倾湫全正令电光石火去难追洞山访隐山眼目高低鼻孔横浅深轻重不多争蠓䗈虿上挨肩入鸑鷟牙根借路行便把长河搅酥酪敢将粟柄作禾茎后山未是潜身处出没任佗鸟兔更三角示众云若论此事眨上眉毛早巳蹉过麻谷出云蹉过即不问如何是此事角云蹉过谷掀倒禅牀角便打雾卷云收雷犇电烁眼暗耳聋此错彼错错不错何X处着去兮住兮大怱怱寂兮寥兮活鱍鱍南泉斩猫儿饶君舌拄梵天我也令行一半赵州头戴草鞵也是新繁轹钻狗子无佛性赵州狗子无佛性石牛不怕师子吼午夜云腾浪接天海门一阵狂风扫茫茫大地参玄人眼里无筋一世贫掣电机关何处讨头角峥嵘出荒草西睦和尚唤侍者者应诺睦云更深夜静共伊商量去更深夜静好商量携手相将入醉乡姹女巳归霄汉去獃郎何事守空房临济无位真人无位真人赤肉团电机旋掣走珠盘金刚正眼泥弹子烈𦦨光中侧足看镜清问僧门外甚么声僧云雨滴声清云众生颠倒迷已逐物僧云某甲只恁么和尚又如何清云洎不迷己僧云洎不迷己意作么生清云出身犹可易脱体道应难门外雨滴声家和万事成归来无一物令人忆镜清玄沙因僧来作礼沙云因我得礼汝因我得礼汝干坤粟粒许若要除三害无过问周处蚬子和尚久参雪峯晦迹古庙白日捞虾蚬充斋夜向纸钱堆宿净华严疑之先入纸钱中坐蚬子X夜归遂拨开纸堆问云如何是祖师西来意蚬云神前酒台盘净再拜谢之神前拨帐问西来直截当机指酒台赤体袒肩头面礼祸从天降不生灾慈明室中置水一盆横劒在上盆下有草鞵一緉暑往寒来春复秋夕阳西去水东流将军战马今何在野草闲花满地愁华严经普眼不见普贤飘飘一鴈落寒空步步追空觅鴈踪蹋破草鞵跟巳断巍然独坐大雄峯赞佛祖释迦出山相大哉释迦文福聚海无量此地少朱砂赤土以为上我今稽首礼赞扬留与人天作牓样观音大士大哉观世音功德不思议来说是非人是非人便是布袋和尚恭依圣上韵布袋挨开猿啼晓月海岳逃形佛魔路绝列列挈挈翘翘杰杰大机兮棒打不回头大用兮利劒流鲜血别别出海崑崙头戴雪志公和尚一据独龙冈三朝扬圣化擘破老面皮索尽辽天价当时误杀张僧繇谁料而今转更遥描不成畵不就X三箇骰儿抛十九一段风光何处有曲尺翦刀并扫帚维摩居士到处毁僧骂佛知佗有官无官善现屡遭呵责瞿昙也被热谩只有文殊不肯喫气出来理问遮汉自知无理当时口似磉盘金华圣者御兵戈刀斧不能斫经大劫水火不能着姊夫小舅有来由佛面猪头何处求二百年来龟岭下三山依旧水东流达磨祖师不是梁皇勘过肯来少室冷坐累佗二祖失心被人唤作达磨盐官和尚老倒放不会事扇破觅犀牛儿尚有遗风余烈𠷑咤哒哩嚤呢雪峯和尚三回访道投子九度亲到洞山末后最初非句从教盖地盖天三箇木毬开鬼眼无端羁鎻落人间长髭和尚突兀神光万寻𣭝𣬬髭须百结声冤瑞应峯前解道红鑪片雪我今稽音问行踪敢向虗空钉铁橛临济和尚吹毛未举鲜血淋漓涂毒才挝徧界横尸机如噼竹X口似鼓槌二百年前江西湖南杀人放火三千里外山东河北夺鼓搀旗掀飜大海倒坐须弥青草步头行正令白拈手里觅便宜咄咄小厮儿㘞我且问你瞎底正法眼分付阿谁云门大师倒着睦州破蒲鞵横辊雪峯烂毬子鸩鸟飞空草不生毒龙入水鱼皆死单提独掇验人关逆顺双行绝往还遗烈尚余风凛凛至今犹有一斑斑普化和尚热发风狂趯倒饭牀挨脚脱漏倒飜筋斗坏佗临济一生禅哑却盘山三昧口有时好未必好有时恶未必恶有时把箇破木铎大悲院里赶村斋直至而今无摸𢱢木平和尚岳耸渊深貌古神清渴有米汁馔无佳珍龙牀头卖弄草鞵两脚御舟前突出云衲半身举棹迷源兮闩索巳露移舟别水兮眼倒生筋敢道不劳斤斧夫是之谓木平船子和尚老手当年靠夹山全机丧尽结深冤父南子北家何在拨转天关地轴飜风卷云天小艇斜烟波深处作生涯丝轮掣断双关手抉出骊龙眼里沙香林远和尚X十八年参甚么禅云门奥旨要人传蓦然合着大石调斩新腊月火烧山杨岐和尚札杨岐独脚寨吓临济小厮儿栗棘金圈输货价土旷人稀卖与谁只将破草鞵泥弹子向十字街头换得眼睛三百担人亦不觉鬼也不知噫嘻嚱半夜归来日卓午虗空依旧畵娥眉玉泉皓和尚倒施逆用独掇单提乌飞兔走虎骤龙驰晷运推移兮日南长至布裩不洗兮无来换替从教撒土抛沙自在盌鸣𡱰沸我今稽首楼至如来揭谛揭谛波罗揭谛典午和尚濯锦之源怒涛汹涌吞三崃合浦之渊巨浪腾空接五湖夺双标随手便掷攷丹霞复得贤无颅顶方衣踞死心席面而饱饮鸩毒鵰眉象准造湛堂虎穴而断命丧躯彻黄龙三关巴鼻脱临济十世规模牛头马头出没佛病祖病痛除稽首瞎驴非横灭族水无鳞介巖有涂毒义断情忘亲承付嘱大慧禅师参禅阙典学佛无功破杨岐道灭临济宗直下单提佛祖不犯令掣颠掣狂住双径峯等闲拈却衲僧定命索将错就错名闻九重阿呵呵见也么竹篦触背失钱遭罪天道不放还骊珠绝瑕颣X偈颂楞严六根非眼能见阿那律陀天眼观大千摄入一毫端掌中谩说菴摩勒无限苍生被热谩无耳能闻䟦难陀龙能听闻净名结舌若为论行到水穷山尽处虗空依旧塞干坤无鼻齅香殑伽河神非鼻香贫儿乍富也寻常莲河岸上曾遭叱祸出私门变吉祥异舌知味憍梵钵提知此味苦澁咸酸那里是一举如能至梵天超证如来真实义非身觉触舜若多非身觉触閇门塞户栽荆棘邈得虗空恰似渠似渠也是闲相识意根了知金色头蛇意根灭圆明了知无处雪草鞵跟断眼皮横善财拄杖生三节子湖有狗上取人头中取人心下取人足子湖有狗取人头大笑长歌出畵楼落日断霞连岳顶牧童归去倒骑牛子湖有狗取人心见说黄河没底深华表柱头留语X后更无消息到如今子湖有狗取人足舞罢饶君三两曲玉𩍐金鞍挽莫回夜来依旧芦花宿瞎堂三句我有不入驴耳句日盈月昃未容呈出门会得天平错未出门先举向君我有截水停轮句人天路绝信来稀等闲靠却过头杖门里深沙眼目皮眵我有和烟钓月句山摧海竭是生涯到头贫富知恩少收拾归来总一家瞎堂一句分三句纯钢打就生铁铸半夜乌龟脱殻飞星罗云散无寻处四威仪行日午归来打八更荒草里结舌话无生住和声塞断来时路斗柄垂风云常满肚坐往来凡圣如推磨罢休休相招不肯过卧精进谁知成懒惰念摩诃不如还忍饿不显名大檀越请偈大机圜应脱名模极目风光满帝都昨夜酒楼春洞晓当头彻见大毗卢逆顺机中总是禅在家不碍出家缘庞公父子团圞坐顿觉无生话巳圜单提直指若为参贝叶灵文满宝函无我无人无寿者尘尘剎剎是瞿昙X若能转物即如来粪扫堆头正眼开随顺众生颠倒见庶几随处显灵台报应差殊事不同劳生何用出樊笼欲知自性天真佛尽在朝昬一念中答松窻居士万机消烁眼头空一点不来谁与同未问维摩先杜口如何作得住山翁寄超然居士瀫水一言亲领略桐城千里重相闻节角誵讹斩新句不知居士与谁论答曾侍郎辉天绰地金刚眼再锻重烹铁蒺䔧脱体顿抛无朕迹瞎驴从此丧全机当阳活脱向上路收放应须濶着步印泥印水目前观日面月面没回互脱笼掣辔绝名模棒喝交驰得也无不落化门成底事紫罗帐里撒真珠寄汪状元全机倒用若为醻尽法无民未肯休金马玉堂留不住依前屋里贩杨州答葛通判醯罗正眼尘中现列祖玄机格外提打鼓看来冤未雪从来赤土畵团箕示李才翁宣教吾官学佛几经秋梦里书空醒便休会得三吴灭门X句也须亲到百花洲朱伯可求颂判务无隅居士道韵超伦天姿拔萃忠义贯日月孝悌通人神训子得方治家有法于凤凰山麓先君墓侧剏迎照菴永延缁侣用资神道慧远乞罢崇先得旨自便投老于此坐席未暖而应诏冷泉临别求语信笔说偈凤凰山下方求隐摩竭城中又转身星电交驰何处是旋穖倒用若为陈居士门高无异说山僧行处脱根尘风作伴月为隣三眼摩醯笑似瞋佗年䇿杖重倾盖抵掌掀眉一笑新钱知县祈嗣求颂明珠在掌犹遗坠辉玉囊中不失时幸有观音玉环手何劳更诵梦熊诗王知县求颂无一法与人岂有二种语居士门墙高逢人恁么举石梁踏断眼皮横师子游行无伴侣葛通判请益非心非佛因缘以偈示之即心即佛眉拕地非佛非心双眼横蝴蝶梦中家万里子规枝上月三更李抚干牧牛图道是沩山水牯牛输佗黑子却赢筹不是沩山水牯牛赢佗白子却输筹黑白未分头角露输赢不是遮X头牛绳巳断鼻无钩掉尾昂头得自由云山无限青青草香水和烟细细流饥时放饱时收临风轰起一声笛回首家山万事休和石解元白莲玉女欹冠莹夜塘雪敷仙掌犯秋香江南五月多风韵素艳天资难点糚初从莲社泛池塘摄入羣贤鼻观香粉露巳随云雨去冰姿留得小残糚国清振钖桥五峯翠挼蓝双㵎声振钖中有老频螺倒吹无孔笛不许行云作伴归谁来蹋破苍苔迹双林无着轩卓尔羣机赴陶然万象沈湖天浮水远岸石浸云深雨霁月华透风摇山影侵灵然超八达廓彻妙明心游刘阮洞云深露冷无人到小径阴云翠欲迷吊罢神仙古时迹乱峯影里听猿啼南翔寺无数青山伴我行更将清浅濯尘缨沈流漱石真吾事买片闲由就此耕镜菴古镜破来菴许大秋毫未尽眼能宽江湖不记三生梦风月惟余一钓竿鸿福普同塔X海底红尘起山头白浪飞若能如是会永劫堕泥犁题墨竹通乎笔端之有神妙乎造化之有功戏苍龙之引尾背皓月而摇风踈影无声乱寒墨瘦枝有叶飜秋空福胜寺香风堂袭袭闻天都飘飘满衣䙔高出威音前平超楼至后不堕四时春肯与百花闘鼻观岂能收河神安可诟陶然水镜空云冷香风透妙喜南还以偈迓之闻道天书下禁闱定知云迹会枢机铜驼千载今休问一段风光本彩归次万年贲和尚韵就得头来正好参倚佗门户不相谙导师故有眠云句应笑空生梦里谈一丘一壑笑谈开安用相逢把酒盃雨后雨前牙爪在细磨春色待君来寄中竺妙禅师湖山添得老魔王舌卷风雷眼放光背却法堂重勘破不知谁与我分赃寄道场全和尚雪顶崑崙着意猜十头罗剎笑颜开镬汤冷处君先入浒眼横时待我来寄仁二堂仁和尚一击当机千圣莫窥佩无文印着粪扫衣踞魔王殿X开邪见扉说禅说道恶口臊齿论心论性撒屎撤尿牵犁上树拗折称鎚抗戾佛祖倒行逆施不是仁二堂更是阿谁㘞曲罢酒阑人不会断肠依旧畵娥眉寄体首座白石山头衲子多泥牛吸尽井中波佗年布袋重开口佛祖依前不奈何送能首座住紫箨驱耕夺食继心灯互换交驰货物增道大莫知空冀北功恢高揖岭南能送宣长老住林泉脱笼掣辔换皮毛水远山长道自高平澹家风随分展割鸡时暂屈牛刀送九峯长老归旧隐銕面波斯驾怒涛黑风才起浪头高倒撑小艇抽金镞恰似将军入不毛送之书记大用现前全体是圣凡情尽影难留钵盂根底三千界拄杖头边四百州云作伴月为俦到家别有通天路把定牢关辊绣毬寄杨高士富有十年别贫无一觉眠好来同夜话相共酌清泉寄源大师学佛以悟为则虗词不入公门君看羲之草圣一点入石三分X送万年化主兼简妙净居士石桥路崄横身入牛宿峰高廾页面看不是闾丘贤太守谁能闲识老丰干送日本国觉阿金庆二禅人游天台佛子亲从日本来人天随步叹奇哉一机拶出金牛舞千圣当头正眼开杀人放火大慈悲禅教俱非道莫齐平地一声师子吼释迦弥勒竖降旗佛子飞帆过海来好携缾钖上天台国师尚有灵踪在宝塔巍然正面开达磨西来教外宗了无言说立全功单传直指通身眼谁信从前彻骨穷次陈秘书韵保福当年闲借问鹅湖骤步入僧堂定盘星上无深意莫认钩头些子香一句单提脱正偏百川风月自陶然优楼不敢轻开口合掌擎拳在佛前旋机倒用从前事夺食驱耕验作家星电交驰玄路绝从教努目视深沙次陈判院韵谤佗佛法坏佗禅劒树刀山在目前井底乌龟吞夜月木人回首哭苍天示无住道人打破从来净洁禅万机攒簇髑髅前横身塞断来时X路一句当机日丽天示干水碓化士转辘辘时难近傍立停停处绝承当硙磨碓擣从来事磕破浑仑总不妨赴鸿福示众十处住山今巳老半生云水未忘机今朝又作浮山梦暗写愁肠寄与谁送杨高士归蜀龙驰虎骤道何存肯转灵丹奉至尊令下家山言下准瓢中日月掌中分昔年握手登金殿今日擎拳出禁门我欲送君迷旧隐桃源流水杏花村寄骥禅人姑苏台畔恶相从海涌峯前事亦同故国梦回春巳走水云相望一帆风送惠冲禅客老冲问法如春雷忿怒那咤挽不回龙驰虎骤噼箭催暴风狂雨山岳摧我亦随分圆机应出必取也战必胜如珠走盘盘走珠星飞电转了无余佗年呵风骂雨巍巍独坐妙峯顶伫看杀人放火烱烱双眸烁太虗送了禅人未明定观三千界且看江西十八滩照出芙蓉城下月金波影里麦秋寒示禅人X铁石身心来问道惯调金镞若为醻棒头喝下随流入靠倒沩山水牯牛一句全提绝类伦万机不到始通津道人别有遮天眼四海无家总是亲顾鑑全抽彻底参新丰三顿实难甘到头恩怨无余地赢得儿孙转放憨六尘不恶机难测三昧无声妙莫穷脱体顿抛忘朕迹瞎驴何处觅行踪悬崖捉拍舞三台死虎惊忙眼豁开圣地不生凡草木果然亲见瞎堂来风前突出醯罗眼格外单提栗棘禅百草头边玄路绝到家不直半分钱示化士披毛戴角学无生劒树刀山取次行不向五峯吞栗棘争知日午打三更身如椰子胆如天喝道来参栗棘禅按下云头轻领过口皮元只在唇边临济家常添钵游知音才见不轻醻掩门归去陈嘉馔直至而今饱未休拄杖生根挑不上钵盂无底满盛归净名何用空惆怅哭罢香严也不知头鬔松兮郡辨耳卓朔兮莫窥渡口船回人借问寒山南畔石桥西顾在机前发鑑从顾后抽法身藏北斗船子下扬州四海风为线三山月作钩回戈拨龙尾伫看钓鳌头X洪秀才乞颂列圣丛中独许君空王令下急飜身会须别有拏云手指出威音那畔人陈道士乞颂先生道妙一时传我亦随机叩两端拈却司农无字印百川从此绝波澜东阳光化士乞颂古殿烧残不记年冷光相射斗牛寒投机会有挥斤手碧瓦朱甍翠插天赠演说人西湖演士妙天机舌转风雷口角飞夺骑未闻沙塞冷斩关先觉阵云低前贤后圣从君数水远山长我自知皓首不须寻旧隐到头谁是复谁非渔父词四首德山和尚咄遮川僧能藞苴杖挑一担敲门瓦未与点心先口哑都放下从兹婆饼增高价叵耐龙潭亲到也真金砂砾齐抛舍佛祖棒头倾雨泻无可把元来不在之乎者临济和尚六十山藤真重赏蒲鞵眼正分龙象直造大愚呈伎俩机不让隔革也解频抓痒黄蘗山高争敢仰亲非父子谁来往惯将虎须忘意想拦腮掌一声霹雳千峯上X佛果禅师发足南方明自已白莲峯顶逢穿耳瞬目扬眉俱不是知羞耻堪嗟少室分皮髓小玉嘉声犹未巳擅郎何事迷深旨一句斩新方彻底禅林里飜云覆雨风波起瞎堂自述不向芦花深处卧移舟尽在波心过得箇锦鳞如许大无处货推蓬对月平分破舞棹长歌声远播江山心醉凝眸坐赖有儿孙齐花柁相应和船头拨转还乡那自赞禅人写师真请赞早依圜悟晚住林泉无门雪屈徧界声冤对天子廓摩醯首罗眼提扬岐金圈栗棘蓬禅神仙秘诀父子不传平地放开缚虎手等闲迸出拦胸拳独步邪见林高据魔王殿说欺凡罔圣禅现夜叉罗剎面掀飜巨岳彻底放憨打破牢关突出难辨阿呵呵见也么到江吴地尽隔岸越山多畵也错赞也错不识蚬子笊篱唤作普化木铎而今要且头不是头脚不是脚恐人无信立此为约开荆棘林塞人天路把断纲宗阔行大步风高云静月眉横直向金轮水际行到家无剩地日出事还生断灭佛种破除家计不是别人杨岐五世禅道耳边风佛法眼中翳问渠将底为人尚有随身赤契X大地一浑身虗空绝四隣不识栢树子唤作麻三斤好时十分潇洒恶时一味藞苴等闲牵犁上佛殿乘兴钵盂里走马平地撒屎撒尿知佗是真是假禅人描邈将来大虫头上火把祝发何早闻道何晚出林勐虎靠山当路毒蛇开眼重不重漏洩拟不拟便着借问吕望六韬何似黄公三略把定放开全在你和泥合水更由谁大地簇成三事衲虗空迸出两条眉绝忌讳勐提撕惊回春梦破倒跨铁牛归按轮王劒全生杀机豁开正眼当头者谁从来无忌讳底事没商量赵州密意凭谁诉铁作心肝也断肠冷笑德山热谩临济头重尾轻盌鸣𡱰沸明侍者透天机八十翁翁巧畵眉掀飜师子窟倒跨瞎驴儿风高云澹露令烟清坐松下石听松上声闻知见觉没干涉暑往寒来无处雪八臂那咤廾页面看七星利劒和声截畵出不堪弃智杂毒赞之不是厌身桎梏一十三处坐道场二时粥饭何曾足日里夜行投明暗宿透过荆棘林瞎却醯罗眼拈起破砂盆放下漏灯盏独有周书记全机识得渠好笑云黄傅大士也曾赤脚礼文殊靠倒云门抽顾鉴挨开临济主宾禅一星猊血化驴乳半点鸾胶续断絃淳侍者脱机缘波斯拾得招文X袋月里麒麟笑揭天帀地普天银山铁壁正令全提虗空削迹月眉横照用分星流电掣透龙门向道瞎驴无忌讳脚尖趯出旧干坤不参鼻祖禅不使冬瓜印倒拈定命索单提不犯令天堂地狱莫能收佛界魔宫任意游因寻清水闸误入赤城州虽有两条眉不识一箇字露柱未怀胎面目却相似说心说性来与三斤麻撒屎撒尿演出一大事阿呵呵见也么江南生皂树江北出天萝横按拄杖坐盘陀石鼻孔辽天眼睛突出澹烟笼古树缺月挂藤萝分付俊禅者勘破老头陀列列挈挈硗硗聱聱廓然无圣平地喫交鼻孔生三窍眉毛只一般奇哉王道士头戴桦皮冠面目可憎语言无味放箸忘恩停盃断义参得些儿小玉禅几回卖弄帝王前圆悟室中遭毒手为人挥起迸心拳飘飘萧萧松百赤突突兀兀云半肩放调刚被时人唤作禅松形鹤骨底村僧鬼妬人嫌我亦憎悬羊卖狗随时遣栗棘金圈任跳吞忽然拶着东弗于逮骑驴喫扑蓦地拓开北郁单越海涌波腾淮山两踞拨火求冰问渠西祖之道何曾幸自十分畵出一半我便是渠略无思筭无思筭处X妙难传忿怒那咤喫痛拳道不是道禅不是禅星驰电掣汉语胡言蓦地揭起脑盖依前舌拄梵天咄是甚么面目可怜只有些儿栗棘金圈尽底分付常山林泉倒数一二三飜成四五六蹋断独木桥唱起云门曲急似箭直如弦列祖不知何处去瞎驴依旧痛加鞭住飞来峯饮冷泉水倒用逆施拈头作尾十字街头击鼓五天印土喫茶南北东西若稻麻䦆头些子意验尽当行家普证作此像是相故非真虗空无背面露柱倒生根傍提正按低叉手独掇单提高打躬佛魔削迹凡圣泯踪雨过云山空漠漠日高花影乱重重道出古今法超闻见雨骤云驰星移斗转梦魂历尽百城余觉后端知一物无打鼓看来君不见拈花笑杀老臊胡师子哮吼象王回旋左顾右盻七穴八穿平地和声便拶等闲㪍跳上天筑着梵王香案然后退身归本位叉手而立自云法徽伏候台旨未敢自专入魔王队住邪见林修菩萨行现夜叉心舌头拖地有谁识鼻孔辽天无处寻大道廓然真空泯迹金里淘砂玉中辨石衲僧用处脱罗笼熨斗煎茶铫不同一声师子吼徧界绝狐踪到处说禅说道为人入水入泥半生出来住院一断送头皮赞也得毁也得临济便是白拈贼贼贼也X只当甚干罗卜为月堂和尚入圹顾鑑全抽妙莫传星移斗转直如絃昨宵舞罢云门曲回首韶光二月天圆寂净慈方丈月堂禅师和尚早依圜悟晚谒雪峯挂古帆于大目谿头透清波于妙湛海底累膺诏旨徧坐名蓝截铁斩钉咬姜呷醋五十年弘持妙道曲借傍提一平生建立法幢单拈独掇时节既至得路便行佛祖慧命如涂足油云门正宗如拆韈线衲子英标零落大道破碎无闻呜唿泰山其頺哲人其萎昏衢暗暝众生无依只而今虎踞龙蟠猿啼鹤怨玉埋黄壤名焕丹霄即不无敢问大众作么生是月堂老人不露风骨底句莫是诸行无常是生灭法生灭灭巳寂灭为乐么错错毕竟如何以拄杖击香卓一下云地户牢关银浪净天鑪不放火云飞苔封古路星河暗拾得寒山总不知为了禅人秉炬冷露滴禅衣朔风败残叶撒手那边行举步顿超越触目是菩提衲僧眼中屑火后一茎茅有口无处雪唯有了禅人深明箇时节无明山当下便摧人我担即时拗折归去来兮生死不相关亘古今兮离微俱不涉一句子是真语者实语者不诳语者不异语者谛听谛听竖起火把云诸法从缘生缘离法即灭我师大沙门常作如是说X为老隆上座秉炬四山无路随佗去一点有依终始疑滞水遇风波浪起老隆还有转身时老隆首座既解转身为甚不能吐雾大众忽若被佗兴云吐雾时诸人向甚么处回互咄咄蛊毒之乡水莫甞谨家之门祸不入而今要见隆首座转身处么麒麟堕地露闩索泥牛耕破夕阳春为密上座秉炬袁州密禅人去住知时节春仲麦秋寒举步顿超越不作灵云见桃花眼中屑六用既不成万机俱透彻依依岸柳翠如眉片片梨衣飞似雪密禅人正当恁么时如何红霞散彩月沈辉金毛跳出骊龙穴为曹印录秉炬四十年来曹印录大梦如何竟不还去住拂开名利眼死生超脱是非关呜唿秋风吹落叶秋露滴芙蓉撒手归去来是身非我有方寸中初无过犯笔端下岂有异同而今与你诸人一一依法施行遮公案须是山僧明明结绝火把子只今在我手里且作么生结绝辉腾红𦦨连霄汉照彻本来清净身在处庄严随处乐遮回不怕长官嗔为陈宣教除灵自古圣贤归寂灭由来三昧本无声皇天若欲兴儒释何丧斯文太早生陈宣教还相记得么譬如动目能摇湛水是知动静不以像而像去来不以形而形X是相非相是真非真红霞散彩青山绿未必僧繇畵得成既畵不成且道此箇面目从甚处得来良久云撒手那边千圣外更无一法可相呈李贤良为小贤良周周宫人入骨黑豆生芽金鼎活灵苗挺秀又还萎青山不鎻来时路回首还寻旧隐归李贤良门下小贤良周周官人来时恁么来圣智安可辨去时恁么去佛眼莫能窥白骨迎归无缝塔黄花翠竹满巖溪江月照兮松风吹楚天空阔去何之一句子为提撕谛听谛听周周官人还闻么豁关脑后透关眼看取红炉片雪飞佛海禅师语录卷四佛海老人平日说法若雷霆震惊蛰户咸启凡闻见者不言而知其于临济正统宁无耿光耶俊上人缘檀者心椠版流通俾道能校定念昔枢衣丈席义不可嗣故为编次焉覧者当于佛祖未出世时着一只眼则此录不赘矣淳熈丙申中秋前住紫箨法妷谨书X特赐佛海禅师住灵隐奏对语录侍者臣僧谨录上进干道七年三月七日有旨八日午时候驾过德寿宫回令灵隐径山长老同入选德殿引见师奏云正月三十日业陛下宣对获覩天颜二月七日蒙赐香茶上荷圣恩下情激切之至上赐坐遂谢恩就坐上曰灵隐径山皆大剎每令臣僚择人住持师奏云荷陛下无忘灵山付嘱不以形服见弃林下之人何以仰报上曰去秋水潦今岁何如师奏云腊雪应期必有丰年之兆上曰朕极忧民间荒歉师奏云亦忧春间细民艰食赖陛下圣德所感今二麦将熟米价稍平中外得人巳行赈济但得一饱则农务有绪皆陛下生成之赐上曰秋间更得一熟民间稍甦师奏云陛下以百姓心而为心圣虑既坚必随心念上曰昔闻黄彦节举古颂云心随万境转转处实能幽因得受用以虗心应物径山云虗明自照不劳心力师奏云此乃三祖大师信心铭正为有所证悟者说X上曰如何师奏云至道无难唯嫌拣择但莫憎爱洞然明白毫釐有差天地悬隔上喜甚师奏云容录一本并铁舌庵录前后奏对录上进上曰甚好又问一口吸尽西江水理会未得师奏云理会不得无义路处直下便是上曰更数年须可晓师奏云但于一剎那间以悟为则奏对既久乃云恐劳圣听谢恩下殿