礼佛仪式X卍XXX礼佛仪式广州南海宝象林沙门弘赞编戒香定香解脱香光明云台遍法界供养十方无量佛闻香普熏证寂灭普礼三宝稽首一切出世间三界最尊功德海智者能烧烦恼垢正觉我今归命礼娜谟达奢那𤙖菩陀俱致那𤙖乌𤙖户噜户噜悉䭾嚧者儞娑啰婆啰他娑达儞娑婆诃一心顶礼十方三世一切诸佛世尊稽首能拔生死险普竭忧恼贪痴海破彼尘劳罪业山我今归礼妙法宝一心顶礼十方三世一切尊法稽首一切佛称赞八正万行作庄严无为定慧渐圆明我今归命圣众宝一心顶礼十方三世一切贤圣僧礼释迦世尊世尊色身如金山犹如千日照世间能拔一切诸苦恼我今稽首大法王一心顶礼本师释迦牟尼世尊礼弥陀佛众德严身非数量光明遍照过十方三世如来无与等恒施众生大慈航X一心顶礼西方极乐世界阿弥陀世尊礼弥勒菩萨大士久成等正觉成熟有情居兜率昼夜常转不退轮龙华三会度无极一心顶礼当来下生弥勒世尊礼文殊菩萨三世如来之导师智愿广大难思议无边剎海为国土当来普现善逝尊一心顶礼大智文殊师利菩萨摩诃萨礼普贤菩萨六牙白象为宝座诸度万行作嚬呻华藏世界称长子十方剎土现全身一心顶礼大行普贤菩萨摩诃萨礼观自在菩萨宝冠顶佛因带果过去法明天人师悲愿运为千手眼照护羣生不失时一心顶礼大慈大悲观世音菩萨摩诃萨礼大势至菩萨顶上宝瓶现佛事一毛孔中见十方举足震惊诸国上普摄净人归乐邦一心顶礼大势至菩萨摩诃萨礼地藏菩萨悲愿初从救亲起分身徧度孰能量地狱未空不成佛我今稽首大誓王一心顶礼地藏菩萨摩诃萨礼虗空藏菩萨顶上宝珠青光耀灭除众生罪如空我今稽首忏摩主三障顿消福慧融一心顶礼虗空藏菩萨摩诃萨X礼迦叶尊者德相端严如金聚头陀苦行自终身亲传如来正法眼鸡足山中待慈尊一心顶礼大德摩诃迦摄波尊者礼优波离尊者得度身先八王子楞严会上证圆通弘扬律教毗尼藏佛法由斯住世隆一心顶礼大德优波离尊者礼阿难尊者多闻众中称第一证道身离四威仪结集如来正法藏永作人天度世师一心顶礼大德阿难陀尊者五悔法我悔一切过劝助众道德归命礼诸佛令得无上慧一心奉为天龙八部护法圣众顶礼十方常住三宝一心奉为国皇大臣宰官护法檀那顶礼十方常住三宝一心奉为所生父母顶礼十方常住三宝一心奉为和尚阿阇梨顶礼十方常住三宝一心代为末法四辈弟子顶礼十方常住三宝一心代为法界众生顶礼十方常住三宝附宝积经佛告阿难弥勒往昔行菩萨道昼夜六时偏袒右肩右膝着地合掌顶礼于诸佛前说是偈言我今归命礼十方一切佛菩萨声闻众大仙天眼者亦礼菩提心远离诸恶道能得生天上乃至证涅槃若我作少罪随心之所生今对诸佛前忏悔令除灭我今身口意所集诸功德愿作菩提因X当成无上道十方国土中供养如来者及佛无上智我今尽随喜有罪悉忏悔是福皆随喜我今礼诸佛愿成无上智十方大菩萨证于十地者我今稽首礼愿速证菩提得证菩提巳摧伏于魔军转妙净法轮饶益众生类常愿住世间无量俱胝劫击于大法鼓度脱苦众生我没于欲泥贪绳之所系种种多缠缚愿佛垂观察众生虽垢重诸佛不厌舍愿以大慈悲度脱生死海现在诸世尊过去未来佛所行菩萨道我今愿修学具足波罗蜜成就六神通度脱诸众生证于无上道了知诸法空无相无自性无住无表示不生亦不灭又如大仙尊善了于无我无补特伽罗乃至无寿者于诸布施事不执我我所为安乐众生施与无悭悋愿我所施物不假功用生观察了知空具施波罗蜜持戒无缺减得佛净尸罗以无所住故具戒波罗蜜忍辱如四大不生分别心以无瞋恚故具忍波罗蜜愿以身心力发起大精进坚固无懈怠具勤波罗蜜以如幻如化及勇勐精进金刚等三昧具禅波罗蜜愿证三昧智入于三脱门了三世平等X具慧波罗蜜诸佛妙色身光明大威德菩萨精进行愿我皆圆满弥勒名称者勤修如是行具六波罗蜜安住于十地佛告阿难弥勒菩萨安住如是善巧方便积集无上菩提阿难我昔求道受苦无量乃能积集无上菩提礼佛仪式音释达奢那𤙖乌𤙖娑啰婆二合或作萨婆婆字去声陀罗尼集经云诵三徧顶礼一拜如是三度礼者除灭一切十恶五逆四重等罪一切障难皆悉消灭胜人礼拜十万亿佛功德此名那谟悉羯啰呪华言礼拜呪头陀亦云杜多华言抖擞谓行十二事即抖擞三界烦恼矣三灾大三灾火水风则世界坏矣小三灾刀兵饥馑疾疫八难一地狱二畜生三饿鬼四无想天不得见佛X闻法五北俱卢州不得见佛闻法六盲聋瘖痖七世智辩聪世人邪智聪利躭习外书不信出世正法八生在佛前佛后由业重缘薄不遇佛出世闻佛说法大仙佛为圣中圣天中天仙中仙故云大觉金仙涅槃华言圆寂谓德无不备名圆障无不尽名寂旧云不生不灭补特伽罗华言数取趣即有情之别称谓诸众生数数往来趣向六道中受生也六趣即六道一天二人三修罗四地狱五饿鬼六畜生波罗蜜华言到彼岸谓修此六法自度度他到涅槃岸故亦名六度尸罗华言清凉谓持戒能除烦恼而得清凉也三昧华言正定有百千三昧至等觉地入金刚三昧断最后微细无明方证佛地三脱门即三解脱门一空二无相三无愿