孟子注疏御制读孟子滕文公章句下陈代欲甹小节以见诸侯而举枉尺直寻之喻孟子辟之是也然所称王良之事余不能无温公之疑焉猎与战其不可以车行余既于咏御之诗论之矣北人言舟南人言马必不能得其欵要章章甚明驰射之事自应属北方射生手今即使北方射生善手操弓挟矢立之车中将见颠簸支屈不能命中吾恐其皆为嬖奚之终日而不获一禽而谓南方之人能之乎且驰之者在御而射之者在人御者即范其驰驱而射者不中御者亦无如之何也御者范驰驱而射者即屡中无是理也且羿与由基世所谓善射者也使王良范驰驱以御皆一朝而获十焉亦得谓之君子乎或曰古者禽兽多而疆界平故可以车猎何言之甚哉且恨御之道不传而世无王良也若然今之南苑即所谓禽兽多而疆界平吾将试之其不可行立见矣呜唿是果无王良乎是果无王良其事乎钦定四库全书经部八孟子注疏四书类目录孟子音义序孟子题辞解孟子注疏原目卷一上梁惠王章句上卷一下梁惠王章句上卷二上梁惠王章句下卷二下梁惠王章句下卷三上公孙丑章句上卷三下公孙丑章句上卷四上公孙丑章句下卷四下公孙丑章句下卷五上滕文公章句上卷五下滕文公章句上卷六上滕文公章句下卷六下滕文公章句下卷七上离娄章句上卷七下离娄章句上卷八上离娄章句下卷八下离娄章句下卷九上万章章句上卷九下万章章句上卷十上万章章句下卷十下万章章句下卷十一上告子章句上卷十一下告子章句上卷十二上告子章句下卷十二下告子章句下卷十三上尽心章句上卷十三下尽心章句上卷十四上尽心章句下卷十四下尽心章句下等谨案孟子正义十四卷汉赵岐注旧本题宋孙奭撰䟽岐字邠卿京兆长陵人初名嘉字台卿永兴二年辟司空掾迁皮氏长延熹元年中常侍唐衡兄玹为京兆尹与岐夙隙岐避祸逃避四方乃自改名字后遇赦得出拜并州刺史又遭党锢十余嵗中平元年徴拜仪郎举炖煌太守后迁太仆终太常事迹具后汉书本传奭字宗古博平人太宗端拱中九经及第仁宗时官至兵部侍郎龙图阁学士事迹具宋史本传是註即岐避难北海时在孙賔家夹柱中所作汉儒註经多明训诂名物惟此註笺释文句乃似后世之口义与古学稍殊然孔安国马融郑元之註论语今载于何晏集解者体亦如是葢易书文皆最古非通其训诂则不明诗礼语皆徴实非明其名物亦不解论语孟子词㫖显明惟阐其义理而止所谓言各有当也其中如谓宰予子贡有若縁孔子圣徳髙美而盛称之孟子知其太过故贬谓之汚下之类纰缪殊甚以屈原憔悴为徴于色以寗戚扣角为发于声之类亦比拟不伦然朱子作孟子集註或问于岐説不甚掊击至于书中人名惟盆成括告子不従其学于孟子之説季孙子叔不従其二弟子之説余皆従之书中字义惟折枝训按摩之类不取其説余亦多取之葢其説虽不及后末之精密而开辟荒芜俾后来得循途而深造其功要不可冺也胡爌拾遗録据李善文选註引孟子曰墨子兼爱摩顶致于踵赵岐曰致至也知今本经文及注均与唐本不同今证以孙奭音义所音岐注亦多不相应葢已非旧本至于尽心下篇夫子之设科也註称孟子曰夫我设教授之科云云则显为予字今本乃作夫子又万子曰句註称万子万章也则显为子字今本乃作为章是又註文未改而经文误刋者矣其疏虽亦称奭作而朱子语録则谓邵武士人假託蔡季通识其人今考宋史邢昺传称昺于咸平二年受诏与杜镐舒雅孙奭李慕清崔偓佺等校定周礼仪礼公羊谷梁春秋传孝经论语尔雅义疏不云有孟子正义涑水纪闻载奭所定着有论语孝经尔雅正义亦不云有孟子正义其不出奭手确然可信其疏皆敷衍语气如乡塾讲章故朱子语録谓其全不似疏体不曽解出名物制度只绕纒赵岐之説至岐註好用古事为比疏多不得其根据如註谓非礼之礼若赵质取妻而长拜之非义之义若借交报讐此诚不得其出典至于单豹养其内而虎食其外事出荘子亦不能举则弇陋太甚朱彝尊经义考摘其欲见西施者人输金钱一文事诡称史记今考註以尾生为不虞之誉以陈不瞻为求全之毁疏亦并称史记尾生事实见荘子陈不瞻事实见説苑皆史记所无如斯之类益影撰无稽矣以久列学官姑仍旧本録之尔干隆四十六年十月恭校上总纂官纪昀陆钖熊孙士毅总校官陆费墀钦定四库全书孟子音义序︵字位过密无法显示孙奭撰夫总羣圣之道者莫大乎六经绍六经之教者莫尚乎孟子自昔仲尼既没战国初兴至化陵迟异端并作仪衍肆其诡辩杨墨饰其淫辞遂至王公纳其谋以纷乱于上学者循其踵以蔽惑于下犹洚水懐山时尽昏垫繁芜塞路孰可芟夷惟孟子挺名世之才秉先觉之志㧞邪树正髙行厉辞导王化之源以救时弊开圣人之道以断羣疑其言精而赡其㫖渊而通致仲尼之教独尊于千古非圣贤之伦安能至于此乎其书由炎汉之后盛传于世为之注者则有赵岐陆善经为之音者则有张镒丁公着自陆善经已降其所训说虽小有异同而共宗赵氏今既奉勅校定仍据赵注为本惟是音释宜在讨论臣今详二家撰録俱未精当张氏则徒分章句漏落颇多丁氏则稍识指归伪谬时有若非刋正讵可通行谨与尚书虞部贠外郎同判国子监臣王旭诸王府侍讲太常博士国子监直讲臣马龟符镇宁军节度推官国子监说书臣吴易直前江隂军江隂县尉国子学说书臣冯元等推究本文参考旧注采诸儒之善削异说之烦证以字书质诸经训疏其疑滞备其阙遗集成音义二卷虽仰测至言莫穷于奥妙而广传博识更俟于发挥谨上孟子音义序孟子音义序考证虽小有异同而共宗赵氏此句下监本脱今既奉勅校定仍据赵注为本共十二字今补入若非刋正讵可通行此句下监本脱谨与尚书至集成音义二卷共一百零八字今补入孟子音义序考证孟子题辞解孟子题辞赵氏音义疏孟子题辞者所以题号孟子之书本末指义文辞之表也疏孟姓也疏子者男子之通称也音义疏此书孟子之所作也故总谓之孟子疏其篇目则各自有名疏孟子邹人也名轲字则未闻也邹本春秋邾子之国至孟子时改曰邹矣国近鲁后为鲁所并又言邾为楚所并非鲁也今邹县是也音义疏或曰孟子鲁公族孟孙之后故孟子仕于齐䘮母而归葬于鲁也三桓子孙既以衰微分适他国疏孟子生有淑质夙䘮其父幼被慈母三迁之教长师孔子之孙子思治儒术之道通五经尤长于诗书音义疏周衰之末战国纵横用兵争强以相侵夺当世取士务先权谋以为上贤先王大道陵迟隳废异端并起若杨朱墨翟放荡之言以干时惑衆者非一孟子闵悼尧舜汤文周孔之业将遂湮微正涂壅底仁义荒怠佞伪驰骋红紫乱朱音义疏于是则慕仲尼周流忧世遂以儒道游于诸侯思济斯民然由不肯枉尺直寻时君咸谓之迂阔于事终莫能听纳其说音义疏孟子亦自知遭苍姬之讫録值炎刘之未奋进不得佐兴唐虞雍熙之和退不能信三代之余风耻没世而无闻焉是故垂宪言以诒后人仲尼有云我欲託之空言不如载之行事之深切着眀也音义疏于是退而论集所与髙第弟子公孙丑万章之徒难疑荅问又自撰其法度之言着书七篇二百六十一章三万四千六百八十五字包罗天地揆叙万类仁义道徳性命祸福粲然靡所不载音义疏帝王公侯遵之则可以致隆平颂清庙卿大夫士蹈之则可以尊君父立忠信守志厉操者仪之则可以崇髙节抗浮云疏有风人之託物二雅之正言可谓直而不倨曲而不屈命世亚圣之大才者也疏孔子自卫反鲁然后乐正雅颂各得其所乃删诗定书系周易作春秋音义疏孟子退自齐梁述尧舜之道而着作焉此大贤拟圣而作者也疏七十子之畴㑹集夫子所言以为论语论语者五经之錧鎋六艺之喉衿也音义疏孟子之书则而象之疏衞灵公问陈于孔子孔子答以俎豆梁恵王问利国孟子对以仁义宋桓魋欲害孔子孔子称天生徳于予鲁臧仓毁鬲孟子孟子曰臧氏之子焉能使予不遇哉旨意合同若此者衆音义疏又有外书四篇性善辩文说孝经为正其文不能𢎞深不与内篇相似似非孟子本真后世依放而託之者也音义疏孟子既没之后大道遂绌逮至亡秦焚灭经术坑戮儒生孟子徒党尽矣其书号为诸子故篇籍得不泯絶音义疏汉兴除秦虐禁开延道徳孝文皇帝欲广游学之路论语孝经孟子尔雅皆置博士后罢传记博士独立五经而已讫今诸经通义得引孟子以明事谓之博文音义疏孟子长于譬喻辞不廹切而意以独至其言曰说诗者不以文害辞不以辞害志以意逆志为得之矣斯言殆欲使后人深求其意以解其文不但施于说诗也今诸解者往往摭取而说之其说又多乖异不同疏孟子以来五百余载传之者亦已衆多疏余生西京世寻丕祚有自来矣少蒙义方训涉典文知命之际婴戚于天遘屯离蹇诡姓遁身经营八纮之内十有余年心勦形瘵何勤如焉尝息肩弛担于济岱之间或有温故知新雅徳君子矜我劬瘁睠我皓首访论稽古慰以大道余困吝之中精神遐漂靡所济集聊欲系志于翰墨得以乱思遗老也惟六籍之学先觉之士释而辩之者既已详矣儒家惟有孟子闳逺微妙緼奥难见宜在条理之科于是乃述已所闻证以经传为之章句具载本文章别其㫖分为上下凡十四卷究而言之不敢以当逹者施于新学可以寤疑辩惑愚亦未能审于是非后之明者见其违阙傥改而正诸不亦宜乎音义疏孟子题辞解孟子题辞解考证此书孟子之所作也按疏引唐林慎思韩愈两说俱证孟子之书非孟子所作然考史记孟子列传孟轲述唐虞三代之徳退而与万章之徒序诗书述仲尼之意作孟子七篇据此自以赵氏之言为正长师孔子之孙子思按疏引列女传云孟子师子思又引史记云受业于子思之门人今朱子序说独取史记而附赵氏及索隠等说于注寻其意义盖子思子亲受曽氏之传述中庸以明道统非仅七十子之徒可比孟子若果师之则七篇中所称引者当必有尊异之辞如记鲁论之于曽子有子以见师承之义不应苐云予私淑诸人而已以是知史记所云受业于子思之门人者其说近是而索隠以人字为衍文恐未足深据也通五经按汉时始标五经六经之名此云孟子通五经者先搀入耳孟子亦自知遭苍姬之讫録疏云苍姬者周以木徳王故号为苍姬按史记谓周以火徳王五行相胜邹衍说也此云周以木徳王乃本刘向五行相生说又有外书四篇按扬子法言修身篇引孟子曰夫有意而不至者有矣未有无意而至者也周礼大行人注引孟子曰诸侯有王宋鲍照河清颂引孟子曰千载一圣犹旦暮也颜氏家训引孟子曰图影失形梁书处士传序引孟子曰今人之于爵禄得之若其生广韵圭字下注曰孟子六十四黍为一圭十圭为一合以及集注中程子所引荀子孟子三见齐王而不言事门人疑之孟子曰我先攻其邪心今孟子书皆无其文岂赵氏所谓外篇者耶孟子既没之后节疏先王之道遂绌而不明于世绌监本讹䌷今改正又疏今陛下创大业建万世之功建监本讹是今改正孟子题辞解考证钦定四库全书孟子注疏原目卷一梁恵王章句上卷二梁恵王章句下卷三公孙丑章句上卷四公孙丑章句下卷五滕文公章句上卷六滕文公章句下卷七离娄章句上卷八离娄章句下卷九万章章句上卷十万章章句下卷十一告子章句上卷十二告子章句下卷十三尽心章句上卷十四尽心章句下孟子注疏原目孟子注疏钦定四库全书孟子注疏卷一上汉赵氏注宋孙奭音义并疏梁恵王章句上音义注梁恵王者魏恵王也魏国名惠谥也王号也时天下有七王皆僭号者犹春秋之时呉楚之君称王也魏恵王居于大梁故号曰梁王圣人及大贤有道徳者王公侯伯及卿大夫咸愿以为师孔子时诸侯问疑质礼若弟子之问师也鲁卫之君皆専事焉故论语或以弟子名篇而有衞灵公季氏之篇孟子亦以大儒为诸侯师是以梁恵王滕文公题篇与公孙丑等而爲之一例者也音义疏孟子见梁惠王注孟子适梁魏恵王礼请孟子见之王曰叟不逺千里而来亦将有以利吾国乎注曰辞也叟长老之称犹父也孟子去齐老而之魏王尊礼之曰父不逺千里之路而来此亦将有以为寡人兴利除害者乎孟子对曰王何必曰利亦有仁义而已矣注孟子知王欲以富国强兵为利故曰王何以利为名乎亦有仁义之道可以为名以利为名则有不利之患矣因为王陈之王曰何以利吾国大夫曰何以利吾家士庶人曰何以利吾身上下交征利而国危矣注征取也从王至庶人故言上下交争各欲利其身必至于簒弑则国危矣论语曰放于利而行多怨故不欲使王以利为名也又言交为俱也万乘之国弑其君者必千乘之家注万乘兵车万乘谓天子也千乘兵车千乘谓诸侯也夷羿之弑夏后是以千乘取其万乘者也千乘之国弑其君者必百乘之家注天子建国诸侯立家百乘之家谓大国之卿食采邑有兵车百乘之赋者也若齐崔衞寗晋六卿等是以其终亦皆弑君此以百乘取千乘也上千乘当言国而言家者诸侯以国为家亦以避万乘称国故称家君臣上下之辞万取千焉千取百焉不为不多矣注周制君十卿禄君食万钟臣食千钟亦多矣不为不多矣苟为后义而先利不夺不餍注苟诚也诚令大臣皆后仁义而先自利则不簒夺君位不足自餍饱其欲矣未有仁而遗其亲者也未有义而后其君者也注仁者亲亲义者尊尊人无行仁而遗弃其亲无行义而忽后其君者王亦曰仁义而已矣何必曰利注孟子复申此者重叹其祸也音义疏孟子见梁惠王王立于沼上顾鸿鴈麋鹿曰贤者亦乐此乎注沼池也王好广苑囿大池沼与孟子游观乃顾视禽兽之衆多其心以为娯乐夸咤孟子曰贤者亦乐此乎孟子对曰贤者而后乐此不贤者虽有此不乐也注惟有贤者然后乃得乐此耳谓修尧舜之道国家安宁故得有此以为乐也不贤之人亡国破家虽有此亦为人所夺故不得以为乐也诗云经始灵台经之营之庶民攻之不日成之注诗大雅灵台之篇也言文王始初经营规度此台衆民并来治作之不与期日自来成之也经始勿亟庶民子来注言文王不督促使之亟疾也衆民自来趣之若子来为父使之也王在灵囿麀鹿攸伏麀鹿濯濯白鸟鹤鹤注麀鹿牝鹿也言文王在囿中麀鹿懐妊安其所而伏不惊动也兽肥饱则濯濯鸟肥饱则鹤鹤而泽好而已王在灵沼于牣鱼跃注文王在池沼鱼乃跳跃喜乐言其徳及鸟兽鱼鼈也文王以民力为台为沼而民欢乐之谓其台曰灵台谓其沼曰灵沼乐其有麋鹿鱼鼈注孟子为王诵此诗因曰文王虽以民力筑台凿池民犹欢乐之谓其台沼若神灵之所为欲使其多禽兽以养文王者也古之人与民偕乐故能乐也注偕俱也言古贤之君与民同乐故能得其乐汤誓曰时日害丧予及女偕亡注汤誓尚书篇名也时是也日乙夘日也害大也言桀为无道百姓皆欲与汤共伐之汤临士衆誓言是日桀当大丧亡我与女俱往亡之民欲与之偕亡虽有台池鸟兽岂能独乐哉注孟子说诗书之义以感喻王言民欲与汤共亡桀虽有台池禽兽何能独乐之哉复申明上言不贤者虽有此不乐也音义疏梁恵王曰寡人之于国也尽心焉耳矣注王侯自称孤寡言寡人于治国之政尽心欲利百姓焉耳者恳至之辞河内凶则移其民于河东移其粟于河内河东凶亦然注言凶年以此救民也魏旧在河东后为强国兼得河内也察邻国之政无如寡人之用心者注言邻国之君用心忧民无如己也邻国之民不加少寡人之民不加多何也注王自怪为政有此恵而民人不増多于邻国者何也孟子对曰王好战请以战喻注因王好战故以战事喻解王意填然鼓之兵刃既接弃甲曵兵而走或百步而后止或五十步而后止以五十步笑百步则何如注填鼓音也兵以鼓进以金退孟子问王曰今有战者兵刃已交其负者弃甲曳兵而走五十步而止足以笑百步者不曰不可直不百步耳是亦走也注王曰不足以相笑也是人俱走直争不百步耳曰王如知此则无望民之多于邻国也注孟子曰王如知此不足以相笑王之政犹此也王虽有移民转粟之善政其好战残民与邻国同而独望民之多何异于五十步笑百步者乎不违农时谷不可胜食也注从此以下为王陈王道也使民得三时务农不违夺其要时则五谷饶穰不可胜食数罟不入洿池鱼鼈不可胜食也注数罟宻网也宻细之网所以捕小鱼龞也故禁之不得用鱼不满尺不得食斧斤以时入山林材木不可胜用也注时谓草木零落之时使材木茂畅故有余谷与鱼鼈不可胜食材木不可胜用是使民养生丧死无憾也注憾恨也民所用者足故无恨养生丧死无憾王道之始也注王道先得民心民心无恨故言王道之始五亩之宅树之以桑五十者可以衣帛矣注庐井邑居各二亩半以为宅各入保城二亩半故为五亩也树桑墙下古者年五十乃衣帛矣鸡豚狗彘之畜无失其时七十者可以食肉矣注言孕字不失时也七十不食肉不饱百亩之田勿夺其时数口之家可以无饥矣注一夫一妇耕耨百亩百亩之田不可以徭役夺其时功则家给人足农夫上中下所食多少各有差故总言数口之家也谨庠序之教申之以孝悌之义颁白者不负戴于道路矣注庠序者教化之宫也殷曰序周曰庠谨修教化申重孝弟之义颁者斑也头半白斑斑者也壮者代老心各安之故颁白者不负戴也七十者衣帛食肉黎民不饥不寒然而不王者未之有也注言百姓老稚温饱礼义修行积之可以致王也孟子欲以风王何不行此可以王天下有率土之民何但望民多于邻国狗彘食人食而不知检涂有饿莩而不知发注言人君但养狗彘使食人食不知以法度检敛也涂道也饿死者曰莩诗云莩有梅莩零落也道路之旁有饿死者不知发仓廪以用赈救之也人死则曰非我也嵗也是何异于刺人而杀之曰非我也兵也注人死谓饿疫死者也王政使然而曰非我杀之嵗杀之也此何以异于用兵杀人而曰非我也兵自杀之也王无罪嵗斯天下之民至焉注戒王无归罪于嵗责己而改行则天下之民皆可致也音义疏梁惠王曰寡人愿安承教注愿安意承受孟子之教令孟子对曰杀人以梃与刃有以异乎注梃杖也曰无以异也注王曰梃刃杀人无以异也以刃与政有以异乎注孟子欲以政喻王曰无以异也注王复曰梃刃杀人与政杀人无异也曰庖有肥肉厩有肥马民有饥色野有饿莩此率兽而食人也注孟子言人君如此是率兽而食人也兽相食且人恶之为民父母行政不免于率兽而食人恶在其为民父母也注虎狼食禽兽人犹尚恶视之牧民为政乃率禽兽食人安在其为民父母之道也仲尼曰始作俑者其无后乎为其象人而用之也如之何其使斯民饥而死也注俑偶人也用之送死仲尼重人类谓秦穆公时以三良殉葬本由有作俑者也恶其始造故曰此人其无后嗣乎如之何其使斯民饥而死也孟子陈此以教王爱其民也音义疏梁惠王曰晋国天下莫强焉叟之所知也注韩魏赵本晋六卿当此时号三晋故惠王言晋国天下莫强焉及寡人之身东败于齐长子死焉西丧地于秦七百里南辱于楚寡人耻之愿比死者一洒之如之何则可注王念有此三耻求䇿谋于孟子孟子对曰地方百里而可以王注言古圣人以百里之地以致王天下谓文王也王如施仁政于民省刑罚薄税敛深耕易耨壮者以暇日脩其孝悌忠信入以事其父兄出以事其长上可使制梃以挞秦楚之坚甲利兵矣注易耨芸苗令简易也制作也王如行此政可使国人作杖以捶敌国坚甲利兵何患耻之不雪也彼夺其民时使不得耕耨以养其父母父母冻饿兄弟妻子离散彼陷溺其民王往而征之夫谁与王敌注彼谓齐秦楚也彼困其民愿王往征之也彼失民心民不为用夫谁与共御王之师而为王之敌乎故曰仁者无敌王请勿疑注邻国暴虐已脩仁政则无敌矣王请行之勿有疑也音义疏孟子注疏卷一上孟子注疏卷一上考证梁惠王章句上注魏惠王居于大梁故号曰梁王按汉书地理志魏初都安邑在汉河东郡安邑县至惠王徙大梁在汉陈留郡浚仪县魏地有少梁故以大梁别之疏魏武子生悼悼生嬴按史记魏世家武子生悼子悼子生绛谥昭子昭子生嬴此云悼生嬴误又疏惠王三十一年齐赵共伐我邑三监本讹二今改正孟子见梁惠王章万取千焉节注臣食千钟亦多矣矣监本讹故今改正未有仁而遗其亲节注人无行仁而遗弃其亲此句下监本衍也字今删又注无行义而忽后其君者者监本讹长今改正王立于沼上章鸿鴈注疏无明文按格物总论云鸿其鴈之大者博物志曰鴈色苍鸿色白一异也鴈多羣鸿寡侣二异也鴈飞不过髙山鸿上薄云表三异也盖为两类注大雅灵台之篇也疏文王受命于周作邑于丰立灵台按服䖍曰天子曰灵台诸侯曰观台刘瑾曰文王之台其名如此岂至周有天下遂以为天子之台而诸侯别名观台也欤范处义曰文王未尝称王凡诗谓文王为王者皆非作于文王之时是诗亦作于后世故以王在言之又疏毛注云濯濯娯游也鹤鹤肥泽也按诗集传濯濯肥泽貌翯翯洁白貌与此小异又诗集传伏言安其所处不惊扰也此注云伏卧以懐其妊亦异寡人之于国也章百亩之田节注农夫上中下所食多少各有差故总言数口之家也口监本讹日今改正注殷曰序周曰庠疏里有序而乡有庠按仪礼乡射郑注云周立四代之学于国而又以有虞之庠为乡学故庠序皆为周学名孟子注疏卷一上考证钦定四库全书孟子注疏卷一下汉赵氏注宋孙奭音义并疏梁惠王章句上孟子见梁襄王出语人曰望之不似人君注里谥也魏之嗣王也望之无俨然之威仪也就之而不见所畏焉注就与之言无人君操柄之威知其不足畏卒然问曰天下恶乎定注卒暴问事不由其次也问天下安所定言谁能定之吾对曰定于一注孟子谓仁政为一也孰能一之注言孰能一之者对曰不嗜杀人者能一之注嗜犹甘也言今诸侯有不甘乐杀人者则能一之孰能与之注王言谁能与不嗜杀人者乎对曰天下莫不与也注孟子曰时人皆苦虐政如有行仁天下莫不与之王知夫苗乎七八月之间旱则苗藁矣天油然作云沛然下雨则苗浡然兴之矣其如是孰能御之注以苗生喻人归也周七八月夏之五六月也油然兴云之貌沛然下雨以润藁苗则浡然已盛孰能止之今夫天下之人牧未有不嗜杀人者也如有不嗜杀人者则天下之民皆引领而望之矣诚如是也民归之由水之就下沛然谁能御之注今天下牧民之君诚能行此仁政民皆延颈望欲归之如水就下沛然而来谁能止之音义疏齐宣王问曰齐桓晋文之事可得闻乎注宣谥也宣王问孟子欲庶几齐桓公小白晋文公重耳孟子冀得行道故仕于齐齐不用乃适梁建篇先梁者欲以仁义为首篇因言魏事章次相从然后道齐之事孟子对曰仲尼之徒无道桓文之事者是以后世无传焉臣未之闻也注孔子之门徒颂述宓羲以来至文武周公之法制耳虽及五霸心贱薄之是以儒家后世无欲传道之者故曰臣未之闻也无以则王乎注既不论三皇五帝殊无所问则尚当问王道耳不欲使王问霸者之事曰徳何如则可以王矣注王曰徳行当何如而可得以王乎曰保民而王莫之能御也注保安也御止也言安民则惠而黎民懐之若此以王无能止也曰若寡人者可以保民乎哉注王自恐徳不足以安民故问之曰可注孟子以为如王之性可以安民也曰何由知吾可也注王问孟子何以知吾可以保民曰臣闻之胡龁曰王坐于堂上有牵牛而过堂下者王见之曰牛何之对曰将以衅钟王曰舍之吾不忍其觳觫若无罪而就死地对曰然则废衅钟与曰何可废也以羊易之不识有诸注胡龁王左右近臣也觳觫牛当到死地处恐貌新铸钟杀牲以血涂其衅郄因以祭之曰衅周礼大祝曰堕衅逆牲逆尸令钟鼔天府上春衅寳镇及寳器孟子曰臣受胡龁言王尝有此仁不知诚有之否曰有之注王曰有之曰是心足以王矣百姓皆以王为爱也臣固知王之不忍也注爱啬也孟子曰王推是仁心足以至于王道然百姓皆谓王啬爱其财臣知王见牛恐惧不欲趋死不忍故易之也王曰然诚有百姓者齐国虽褊小吾何爱一牛即不忍其觳觫若无罪而就死地故以羊易之也注王曰亦诚有百姓所言者矣吾国虽小岂爱惜一牛之财费哉即见其牛哀之衅钟又不可废故易之以羊耳曰王无异于百姓之以王为爱也以小易大彼恶知之王若隠其无罪而就死地则牛羊何择焉注异怪也隠痛也孟子言无怪百姓谓王爱财也见王以小易大故也王如痛其无罪羊亦无罪何为独释牛而取羊王笑曰是诚何心哉我非爱其财而易之以羊也宜乎百姓之谓我爱也注王自笑心不然而不能自免为百姓所非乃责己之以小易大故曰宜乎其罪我也曰无伤也是乃仁术也见牛未见羊也君子之于禽兽也见其生不忍见其死闻其声不忍食其肉是以君子逺庖厨也注孟子解王自责之心曰无伤于仁是乃王为仁之道也时未见羊羊之为牲次于牛故用之耳是以君子逺庖厨不欲见其生食其肉也王说曰诗云他人有心予忖度之夫子之谓也夫我乃行之反而求之不得吾心夫子言之于我心有戚戚焉此心之所以合于王者何也注诗小雅巧言之篇也王喜恱因称是诗以嗟叹孟子忖度知己心戚戚然心有动也寡人虽有是心何能足以合于王也曰有复于王者曰吾力足以举百钧而不足以举一羽明足以察秋毫之末而不见舆薪则王许之乎注复白也许信也人有白玉如此王信之乎百钧三千斤也曰否注王曰我不信也今恩足以及禽兽而功不至于百姓者独何与然则一羽之不举为不用力焉舆薪之不见为不用明焉百姓之不见保为不用恩焉故王之不王不为也非不能也注孟子言王恩及禽兽而不安百姓若不用力不用明者也不为耳非不能也曰不为者与不能者之形何以异注王问其状何以异也曰挟太山以超北海语人曰我不能是诚不能也为长者折枝语人曰我不能是不为也非不能也故王之不王非挟太山以超北海之类也王之不王是折枝之类也注孟子为王陈为与不为之形若是王则不折枝之类也折枝案摩折手节解罢枝也少者耻是役故不为耳非不能也太山北海皆近齐故以为喻也老吾老以及人之老幼吾幼以及人之幼天下可运于掌注老犹敬也幼犹爱也敬吾之老亦敬人之老爱我之幼亦爱人之幼推此心以恵民天下可转之掌上言其易也诗云刑于寡妻至于兄弟以御于家邦言举斯心加诸彼而已注诗大雅思齐之篇也刑正也寡少也言文王正已适妻则八妾从以及兄弟御享也享天下国家之福但举己心加于人而已故推恩足以保四海不推恩无以保妻子古之人所以大过人者无他焉善推其所为而已矣注大过人者大有为之君也善推其心所好恶以安四海也今恩足以及禽兽而功不至于百姓者独何与注复申此言非王不能不为之耳权然后知轻重度然后知长短物皆然心为甚王请度之注权铨衡也可以称轻重度丈尺也可以度长短凡物皆当称度乃可知心当行之乃为仁心比于物尤当为之甚者也欲使王度心如度物也抑王兴甲兵危士臣构怨于诸侯然后快于心与注抑辞也孟子问王抑亦如是乃快邪王曰否吾何快于是将以求吾所大欲也注王言不然我不快是也将欲以求吾心所大欲者矣曰王之所大欲可得闻与注孟子虽心知王意而故问者欲令王自道遂因而陈之王笑而不言注王意大而不敢正言曰为肥甘不足于口与轻煖不足于体与抑为采色不足视于目与声音不足听于耳与便嬖不足使令于前与王之诸臣皆足以供之而王岂为是哉注孟子复问此五者欲以致王所欲也故发异端以问之也曰否吾不为是也注王言我不为是也曰然则王之所大欲可知已欲辟土地朝秦楚莅中国而抚四夷也注莅临也言王意欲庶几王者临莅中国而安四夷者也以若所为求若所欲犹缘木而求鱼也注若顺也顺向者所为谓构兵诸侯之事求顺今之所欲莅中国之愿其不可得如縁乔木而求生鱼也王曰若是其甚与注王谓比之縁木求鱼为大甚曰殆有甚焉缘木求鱼虽不得鱼无后灾以若所为求若所欲尽心力而为之后必有灾注孟子言尽心战鬭必有残民破国之灾故曰殆有甚于缘木求鱼者也曰可得闻与注王欲知其害也曰邹人与楚人战则王以为孰胜注言邹小楚大也曰楚人胜注王曰楚人胜也曰然则小固不可以敌大寡固不可以敌衆弱固不可以敌强海内之地方千里者九齐集有其一以一服八何以异于邹敌楚哉注固辞也言小弱固不可以敌强大集㑹齐地可方千里譬一州耳今欲以一州服八州犹邹欲敌楚也盖亦反其本矣注王欲服之之道盖当反王道之本耳今王发政施仁使天下仕者皆欲立于王之朝耕者皆欲耕于王之野商贾皆欲藏于王之市行旅皆欲出于王之涂天下之欲疾其君者皆欲赴愬于王其若是孰能御之注反本道行仁政若此则天下归之谁能止之也王曰吾惛不能进于是矣愿夫子辅吾志明以教我我虽不敏请尝试之注王言我情思惛乱不能进行此仁政不知所当施行也欲使孟子明言其道以教训之我虽不敏愿尝使少行之也曰无恒产而有恒心者惟士为能若民则无恒产因无恒心注孟子为王陈其法也恒常也产生也恒产则民常可以生之业也恒心人常有善心也惟有学士之心者虽穷不失道不求苟得耳凡民廹于饥寒则不能守其常善之心也苟无恒心放辟邪侈无不为已及陷于罪然后从而刑之是罔民也注民诚无恒心放溢辟邪侈于姦利犯罪触刑无所不为乃就刑之是犹张罗罔以罔民者也焉有仁人在位罔民而可为也注安有仁人为君罔陷其民是政何可为也是故明君制民之产必使仰足以事父母俯足以畜妻子乐嵗终身饱凶年免于死亡然后驱而之善故民之从之也轻注言衣食足知荣辱故民从之教化轻易也今也制民之产仰不足以事父母俯不足以畜妻子乐嵗终身苦凶年不免于死亡此惟救死而恐不赡奚暇治礼义哉注言今民困穷救死恐冻饿而不给何暇脩礼行义乎王欲行之则盍反其本矣五亩之宅树之以桑五十者可以衣帛矣鸡豚狗彘之畜无失其时七十者可以食肉矣百亩之田勿夺其时八口之家可以无饥矣谨庠序之教申之以孝悌之义颁白者不负戴于道路矣老者衣帛食肉黎民不饥不寒然而不王者未之有也注其说与上同八口之家次上农夫也孟子所以重言此者乃王政之本常生之道故为齐梁之君各具陈之当章究义不嫌其重也音义疏孟子注疏卷一下孟子注疏卷一下考证孟子见梁襄王章七八月之间旱节注周七八月夏之五六月也元儒呉澂曰周改月数而诗之小雅所称四月维夏六月徂暑十月之交朔日辛夘虽周时之诗而用夏正之月盖夏时得天时之正行于民间者久作诗者从旧俗称之耳若书之所载六月庚午朏周礼所载正月正嵗春秋所书正月无氷十月陨霜杀草及孟子所称七八月之间旱十一月徒杠成十二月舆梁成则皆用所改之月也齐桓晋文之事章臣固知王之不忍也日知録曰孟子为卿于齐其于梁则客也故见梁王不称臣见齐王则称臣刑于寡妻注文王正己适妻则八妾从以及兄弟按毛诗注云寡妻适妻也盖虽贵为天子富有四海之内亦惟正后一人为妻妻惟一故以单寡称孔颖逹正义云适妻惟一故言寡较胜于郑笺寡有之妻朱註寡徳之妻为长者折枝注案摩折手节解罢枝也䟽案摩手节是耻见役使但不为非不能按四书辨疑云枝与肢通谓敛折肢体为长者作礼亦与徐行后长者意类盖从奭疏惟陆善经云折草树枝不兼言木正与罢枝意同亦于易为义醒孟子注疏卷一下考证孟子注疏钦定四库全书孟子注疏卷二上汉赵氏注宋孙奭音义幷疏梁惠王章句下疏庄暴见孟子曰暴见于王王语暴以好乐暴未有以对也曰好乐何如注庄暴齐臣也不能决知之故无以对而问曰王好乐何如孟子曰王之好乐甚则齐国其庶几乎注王诚能大好古之乐齐国其庶几治乎他日见于王曰王尝语庄子以好乐有诸注孟子问王有是语不王变乎色曰寡人非能好先王之乐也直好世俗之乐耳注变乎色愠恚庄子道其好乐也王言我不能好先圣王之乐也直好世俗之乐谓郑声也曰王之好乐甚则齐其庶几乎今之乐由古之乐也注甚大也谓大要与民同乐古今何异也曰可得闻与注王问古今同异之意宁可得闻之与曰独乐乐与人乐乐孰乐注孟子复问王独自作乐乐邪与人共听乐乐也曰不若与人注王曰独听乐不如与衆共听之乐也曰与少乐乐与衆乐乐孰乐注孟子复问王与少之人共听乐乐邪衆人共听乐乐也曰不若与衆注王言不若与衆人共听乐为乐臣请为王言乐注孟子欲为王陈独乐与衆人乐乐状今王鼓乐于此百姓闻王钟鼓之声管籥之音举疾首蹙頞而相告曰吾王之好鼓乐夫何使我至于此极也父子不相见兄弟妻子离散注鼔乐者乐以鼓为节也管笙籥箫或曰籥若笛短而有三孔诗云左手执籥以节衆也疾首头痛也蹙頞愁貌言王击鼓作乐发赋徭役皆出于民而德不加之故使民愁也今王田猎于此百姓闻王车马之音见羽旄之美举疾首蹙頞而相告曰吾王之好田猎夫何使我至于此极也父子不相见兄弟妻子离散此无他不与民同乐也注田猎无节以非时取牲也羽旄之美但饰羽旄使之美好也发民驱兽供给役使不得休息故民穷极而离散奔走也今王鼓乐于此百姓闻王钟鼓之声管籥之音举欣欣然有喜色而相告曰吾王庶几无疾病与何以能鼓乐也注百姓欲令王康强而鼓乐也今无赋敛于民而有惠益故欣欣然而喜也今王田猎于此百姓闻王车马之音见羽旄之美举欣欣然有喜色而相告曰吾王庶几无疾病与何以能田猎也此无他与民同乐也注王以农隙而田不妨民时有闵民之心因田猎而加抚恤之是以民悦之也今王与百姓同乐则王矣注孟子言王何故不大好乐效古贤君与民同乐则可以王天下也何恶庄子之言王之好乐也音义疏齐宣王问曰文王之囿方七十里有诸注王言闻文王苑囿方七十里宁有之孟子对曰于传有之注于传文有是言曰若是其大乎注王怪其大曰民犹以为小也注言文王之民尚以为小也曰寡人之囿方四十里民犹以为大何也注王以为文王在岐山之时虽为西伯土地尚狭而囿已大矣今我地方千里而囿小之民以为寡人之囿为大何故也曰文王之囿方七十里刍荛者往焉雉兔者往焉与民同之民以为小不亦宜乎注刍荛者取刍薪之贱人也雉兔猎人取雉兔者言文王听民往取禽兽刈其刍薪民苦其小是其宜也臣始至于境问国之大禁然后敢入注言王之政严刑重也臣闻郊关之内有囿方四十里杀其麋鹿者如杀人之罪注郊关齐四境之郊皆有关则是方四十里为阱于国中民以为大不亦宜乎注设陷阱者不过丈尺之间耳今王陷阱乃方四十里民言其大不亦宜乎音义疏齐宣王问曰交邻国有道乎注问与邻国交接之道孟子对曰有注欲为王陈古圣王之交也惟仁者为能以大事小是故汤事葛文王事昆夷注葛伯放而不祀汤先助之祀诗云昆夷兑矣惟其喙矣谓文王也是则圣人行仁政能以大事小者也惟智者为能以小事大故大王事獯鬻勾践事吴注獯鬻北狄彊者今匈奴也大王去邠避獯鬻越王勾践退于㑹稽身自臣事吴王夫差是则智者用智是故以小事大而全其国也以大事小者乐天者也以小事大者畏天者也乐天者保天下畏天者保其国诗云畏天之威于时保之注圣人乐行天道如天无不盖也故保天下汤文是也智者量时畏天故保其国大王勾践是也诗周颂我将之篇言成王尚畏天之威于是时故能安其太平之道也王曰大哉言矣寡人有疾寡人好勇注王谓孟子之言大不合于其意答之云寡人有疾在于好勇不能行圣贤之所履也对曰王请无好小勇夫抚劒疾视曰彼恶敢当我哉此匹夫之勇敌一人者也注疾视恶视也抚劒瞋目曰人安敢当我哉此一匹夫之勇足以当一人之敌者也王请大之诗云王赫斯怒爰整其旅以遏徂莒以笃周祜以对于天下此文王之勇也文王一怒而安天下之民注诗大雅皇矣之篇也言文王赫然斯怒于是整其师旅以遏止往伐莒者以笃周家之福以扬名于天下文王一怒而安民愿王慕其大勇无论匹夫之小勇而已书曰天降下民作之君作之师惟曰其助上帝宠之四方有罪无罪惟我在天下曷敢有越厥志注书尚书逸篇也言天生下民为作君为作师以助天光宠之也四方善恶皆在已所谓在予一人天下何敢有越其志者也一人衡行于天下武王耻之此武王之勇也注衡横也武王耻天下一人有横行不顺天道者故伐纣也而武王亦一怒而安天下之民今王亦一怒而安天下之民民惟恐王之不好勇也注孟子言武王好勇亦则文王一怒而安天下之民也今王好勇亦则武王一怒而安天下之民民恐王之不好勇耳王何为欲小勇而自谓有疾也音义疏齐宣王见孟子于雪宫王曰贤者亦有此乐乎注雪宫离宫之名也宫中有苑囿台池之饰禽兽之饶王自多有此乐故问曰贤者亦有此之乐乎孟子对曰有人不得则非其上矣不得而非其上者非也为民上而不与民同乐者亦非也注有人不得人有不得其志也不责已仁义不自修而责上之不用已此非君子之道人君适情从欲独乐其身而不与民同乐亦非在上不骄之义也乐民之乐者民亦乐其乐忧民之忧者民亦忧其忧注言民之乐君与之同故民亦乐使其君有乐也民之所忧者君亦助之忧故民亦能忧君之忧为之赴难也乐以天下忧以天下然而不王者未之有也注言古贤君乐则以已之乐与天下同之忧则以天下之忧与已共之如是未有不王者孟子以是答王者言虽有此乐未能与人共之昔者齐景公问于晏子曰吾欲观于转附朝儛遵海而南放于琅邪吾何修而可以比于先王观也注孟子言往者齐景公尝问其相晏子若此也转附朝儛皆山名也又言朝水名也遵循也放至也循海而南至于琅邪琅邪齐东境上邑也当何修治可以比先王之观游乎先王先圣王也晏子对曰善哉问也天子适诸侯曰巡狩巡狩者巡所守也诸侯朝于天子曰述职述职者述所职也无非事者春省耕而补不足秋省敛而助不给注言天子诸侯出必因王事有所补助于民无非事而空行者也春省耕补耒耜之不足秋省敛助其力不给也夏谚曰吾王不游吾何以休吾王不豫吾何以助一游一豫为诸侯度注晏子道夏禹之世民之谚语也言王者巡狩观民其行从容若游若豫豫亦游也游亦豫也春秋传曰鲁季氏有嘉树晋范宣子豫焉吾王不游吾何以得见劳苦蒙休息也吾王不豫我何以得见赈赡助不足也王者一游一豫行恩布德应法而出可以为诸侯之法度也今也不然师行而粮食饥者弗食劳者弗息睊睊胥谗民乃作慝注今也者晏子言今时天下之民人君行师兴军皆远转粮食而食之有饥不得饱食者劳者致重亦不得休息在位在职者又睊睊侧目相视更相谗恶民由是化之而作其慝恶也方命虐民饮食若流流连荒亡为诸侯忧注方犹逆也逆先王之命但为虐民之政恣意饮食若水流之无穷极也谓沈湎于酒熊蹯不熟怒而杀人之类也流连荒亡皆骄君之溢行也言王道亏诸侯行霸由当相匡正故为诸侯忧也从流下而忘反谓之流从流上而忘反谓之连从兽无厌谓之荒乐酒无厌谓之亡先王无流连之乐荒亡之行惟君所行也注言骄君放游无所不为或浮水天下乐而忘反谓之流若齐桓与蔡姬乘舟于囿之类也连引也使人徒引舟船上行而忘反以为乐故谓之连书曰罔水行舟丹朱慢游是好无水而行舟岂不引舟于水上而行乎此其类也从兽无厌若羿之好田猎无有厌极以亡其身故谓之荒乱也乐酒无厌若殷纣以酒䘮国也故谓之亡言圣人之行无此四者惟君所欲行也晏子之意不欲使景公空游于琅邪而无益于民也景公说大戒于国出舍于郊于是始兴发补不足注景公说晏子之言也戒备也大修戒备于国出舍于郊示忧民困始兴惠政发仓廪以赈贫困不足者也召太师曰为我作君臣相说之乐盖征招角招是也注太师乐师也征招角招其所作乐章名也其诗曰畜君何尤畜君者好君也注其诗乐诗也言臣朂君谓之畜何尤者无过也孟子所以道晏子景公之事者欲以感喩宣王非其矜夸雪宫而欲以若贤者音义疏齐宣王问曰人皆谓我毁明堂毁诸已乎注谓泰山下明堂本周天子东巡狩朝诸侯处也齐侵地而得有之人劝齐宣王诸侯不用明堂可毁坏故疑而问于孟子当毁之乎已止也孟子对曰夫明堂者王者之堂也王欲行王政则勿毁之矣注言王能行王道者则可无毁也王曰王政可得闻与注王言王政当何施其法宁可得闻对曰昔者文王之治岐也耕者九一仕者世禄关市讥而不征泽梁无禁罪人不孥注言往者文王为西伯时始行王政使岐民修井田八家耕八百亩其百亩者以为公田及庐井故曰九一也纣时税重文王复行古法也仕者世禄贤者子孙必有土地关以讥难非常不征税也陂池鱼梁不设禁与民共之也孥妻子也诗云乐尔妻孥罪人不孥恶恶止其身不及妻子也老而无妻曰鳏老而无夫曰寡老而无子曰独幼而无父曰孤此四者天下之穷民而无告者文王发政施仁必先斯四者注言此四者皆天下之穷民而文王常恤鳏寡存孤独也诗云哿矣富人哀此茕独注诗小雅正月之篇哿可也诗人言居今之世可矣富人但怜悯此茕独羸弱者耳文王行政如此也王曰善哉言乎注善此王政之言曰王如善之则何为不行注孟子言王如善此王政则何为不行也王曰寡人有疾寡人好货注王言我有疾疾于好货故不能行对曰昔者公刘好货诗云乃积乃仓乃裹糇粮于橐于囊思戢用光弓矢斯张干戈戚扬爰方启行故居者有积仓行者有裹粮也然后可以爰方启行王如好货与百姓同之于王何有注诗大雅公刘之篇也乃积谷于仓乃裹盛干食之粮于橐囊也思安民故用有宠光也戚斧扬钺也又以武备之日方启行道路孟子言公刘好货若此王若则之于王何有不可也王曰寡人有疾寡人好色注王言我有疾疾于好色不能行也对曰昔者太王好色爱厥妃诗云古公亶父来朝走马率西水浒至于岐下爰及姜女聿来胥宇当是时也内无怨女外无旷夫王如好色与百姓同之于王何有注诗大雅緜之篇也亶父太王名也号称古公来朝走马远避狄难去恶疾也率循也水浒涯也循西方水浒来至岐山下也姜女太王妃也于是与姜女俱来相土居也言大王亦好色非但与姜女俱行而已普使一国男女无有怨旷王如则之与百姓同欲皆使无过时之思则于王之政何有不可乎音义疏孟子注疏卷二上孟子注疏卷二上考证庄暴见孟子章籥注诗云左手执籥以节衆也陆㙄经世骊珠曰周礼笙师掌教吹籥郑衆云籥如笛有三孔以竹为之尔雅云大籥谓之产其中谓之仲小者谓之箹三礼图云籥春分之音动万物也据赵注是硕人执舞之籥与左传舞南籥同非本章本义疏末云天时不如地利地利不如人和盖公孙丑篇文也本注无此二句乃传冩之误文王之囿章若是其大乎节注王怪其大大监本讹惟今改正交邻国有道章文王事昆夷节注昆夷兑矣诗经昆作混兑作駾注谓畏之而奔突窜伏也韵㑹音娧玉篇云马疾行貌赵注作兑字按说文兑说也与诗文义不合疑有误天降下民节注言天生下民为作君为作师以助天光宠之也按赵注将其助上帝宠之作一句读与孔安国解宠安天下异疏史记公刘变于西戎邑于豳其后三百有余岁戎狄攻太王监本变于西戎下多邑于西戎四字三百下脱有字余字下脱岁字今并依史记改正齐宣王见孟子于雪宫章放于琅邪注齐东境上邑陆㙄经世骊珠曰按地里志云齐地东有琅邪水经注云琅邪山名勾践并吴欲伯中国往都琅邪秦始皇二十六年灭齐以为郡城遂登琅邪盖山之在东境者邑以是名所谓赐履东至于海也相如子虚赋云齐东渚鉅海南有琅邪非孟子注疏卷二上考证钦定四库全书孟子注疏卷二下汉赵氏注宋孙奭音义并疏梁惠王章句下孟子谓齐宣王曰王之臣有託其妻子于其友而之楚游者注假此言以为喻比其反也则冻馁其妻子则如之何注言无友道当如之何王曰弃之注言当弃之絶友道也曰士师不能治士则如之何注士师狱官吏也不能治狱当如之何王曰已之注已之者去之也曰四境之内不治则如之何注境内之事王所当理不胜其任当如之何孟子以此动王心令戒惧也王顾左右而言他注王慙而左右顾视道他事无以答此言也音义疏音义孟子见齐宣王曰所谓故国者非谓有乔木之谓也有世臣之谓也注故者旧也乔高也人所谓是旧国也者非但见其有高大树木也当有累世修德之臣常能辅其君以道乃爲旧国可法则也王无亲臣矣注今王无可亲任之臣昔者所进今日不知其亡也注言王取臣不详审往日之所知今日为恶当诛亡王无以知也王曰吾何以识其不才而舍之注王言我当何以先知其不才而舍之不用也曰国君进贤如不得已将使卑踰尊疏踰戚可不愼与注言国君欲进用人当畱意考择如使忽然不精心意而详审之如不得已而取备官则将使尊卑疏戚相踰岂可不愼欤左右皆曰贤未可也诸大夫皆曰贤未可也国人皆曰贤然后察之见贤焉然后用之注谓选大臣防比周之誉核其乡愿之徒论语曰衆好之必察焉左右皆曰不可勿听诸大夫皆曰不可勿听国人皆曰不可然后察之见不可焉然后去之注衆恶之必察焉恶直丑正实繁有徒防其朋党以毁忠正也左右皆曰可杀勿听诸大夫皆曰可杀勿听国人皆曰可杀然后察之见可杀焉然后杀之故曰国人杀之也注言当愼行大辟之罪五听三宥古者刑人于市与衆弃之如此然后可以为民父母注行此三愼之听乃可以子畜百姓也音义疏齐宣王问曰汤放桀武王伐纣有诸注有之否乎孟子对曰于传有之注于传文有之矣曰臣弑其君可乎注王问臣何以得弑其君岂可行乎曰贼仁者谓之贼贼义者谓之残残贼之人谓之一夫闻诛一夫纣矣未闻弑君也注言残贼仁义之道者虽位在王公将必降为匹夫故谓之一夫也但闻武王诛一夫纣耳不闻弑君也书云独夫纣此之谓也疏孟子谓齐宣王曰为巨室则必使工师求大木工师得大木则王喜以为能胜其任也匠人斵而小之则王怒以为不胜其任矣注巨室大宫也尔雅曰宫谓之室工师主工匠之吏匠人工匠之人也将以比喻之也夫人幼而学之壮而欲行之王曰姑舍女所学而从我则何如注姑且也谓人少学先王之道壮大而仕欲施行其道而王止之曰且舍置汝所学而从我之教命此如何也今有璞玉于此虽万镒必使玉人彫琢之至于治国家则曰姑舍女所学而从我则何以异于教玉人彫琢玉哉注二十两为镒彫琢治饰玉也诗云彫琢其章虽有万镒在此言衆多也必须玉人能治之耳至于治国家而令从我是为教玉人治玉也教人治玉不得其道则玉不得美好教人治国不以其道则何由能治乎音义疏齐人伐燕胜之宣王问曰或谓寡人勿取或谓寡人取之以万乘之国伐万乘之国五旬而举之人力不至于此不取必有天殃取之何如注万乘非诸侯之号时燕国皆侵地广大僭号称王故曰万乘五旬五十日也书曰朞三百有六旬言五旬未久而取之非人力乃天也天与不取惧有殃咎取之何如孟子对曰取之而燕民悦则取之古之人有行之者武王是也注武王伐纣而殷民喜悦篚厥𤣥黄而来迎之是以取之也取之而燕民不悦则勿取古之人有行之者文王是也注文王以三仁尚在乐师未奔取之惧殷民不悦故未取之也以万乘之国伐万乘之国箪食壶浆以迎王师岂有他哉避水火也如水益深如火益热亦运而已矣注燕人所以持箪食壶浆来迎王师者欲避水火难耳如其所患益甚则亦运行奔走而去矣今王诚能使燕民免于水火亦若武王伐纣殷民喜悦之时则可取之而已音义疏齐人伐燕取之诸侯将谋救燕宣王曰诸侯多谋伐寡人者何以待之注宣王贪燕而取之诸侯不义其事将谋救燕伐齐宣王惧而问之孟子对曰臣闻七十里为政于天下者汤是也未闻以千里畏人者也注成汤脩德以七十里而得天下今齐地方千里何畏惧哉书曰汤一征自葛始天下信之东面而征西夷怨南面而征北狄怨曰奚为后我民望之若大旱之望云霓也归市者不止耕者不变诛其君而弔其民若时雨降民大悦书曰徯我后后来其苏注此二篇皆尚书逸篇之文也言汤初征自葛始诛其君恤其民天下信汤之德面者向也东向征西夷怨者去王城四千里夷服之国也故谓之四夷言远国思望圣化之甚也故曰何为后我霓虹也雨则虹见故大旱而思见之傒待也后君也待我君来则我苏息而已今燕虐其民王往而征之民以为将拯已于水火之中也箪食壶浆以迎王师若杀其父兄系累其子弟毁其宗庙迁其重器如之何其可也注拯捄也系累犹縳结也燕民所以悦喜迎王师者谓济救于水火之中耳今又残之若此安可哉天下固畏齐之彊也今又倍地而不行仁政是动天下之兵也注言天下诸侯素谓齐彊今复并燕一倍之地以是行暴则多所危是动天下之兵共谋齐也王速出令反其旄倪止其重器谋于燕衆置君而后去之则犹可及止也注速疾也旄老耄也倪弱小倪倪者也孟子劝王急出令先还其老小止勿徙其寳重之器与燕民谋置所欲立君而去之归齐天下之兵犹可及其未发而止之也音义疏邹与鲁閧穆公问曰吾有司死者三十三人而民莫之死也诛之则不可胜诛不诛则疾视其长上之死而不救如之何则可也注閧鬭声也犹构兵而鬭也长上军帅也邹穆公忿其民不赴难而问其罚当谓何则可也孟子对曰凶年饥岁君之民老弱转乎沟壑壮者散而之四方者几千人矣而君之仓廪实府库充有司莫以告是上慢而残下也注言往者遭凶年之死民困如是有司诸臣无告白于君有以振救之是上骄慢以残贼其下也曾子曰戒之戒之出乎尔者反乎尔者也注曾子有言上所出善恶之命下终反之不可不戒也夫民今而后得反之也君无尤焉注尤过也孟子言百姓乃今得反报诸臣不哀矜耳君无过责之也君行仁政斯民亲其上死其长矣注君行仁恩忧民困穷则民化而亲其上死其长矣音义疏滕文公问曰滕小国也间于齐楚事齐乎事楚乎注文公言我居齐楚二国之间非其所事不能自保也孟子对曰是谋非吾所能及也无已则有一焉凿斯池也筑斯城也与民守之效死而民弗去则是可为也注孟子以二大国之君皆不由礼义我不能知谁可事者也不得已则有一谋焉惟施德义以养民与之坚守城池至死使民不畔去则是可以为也音义疏滕文公问曰齐人将筑薛吾甚恐如之何则可注齐人并得薛筑其城以偪于滕故文公恐也孟子对曰昔者大王居邠狄人侵之去之岐山之下居焉非择而取之不得已也注大王非好岐山之下择而居之焉迫不得已困于强暴故避之苟为善后世子孙必有王者矣注诚能为善虽失其地后世乃有王者若周家也君子创业垂统为可继也若夫成功则天也君如彼何哉彊为善而已矣注君子创业垂统贵令后世可继续而行耳又何能必有成功成功乃天助之也君其如彼齐何乎但当自强为善法以遗后世而已矣音义疏滕文公问曰滕小国也竭力以事大国则不得免焉如之何则可注问免难全国于孟子孟子对曰昔者太王居邠狄人侵之事之以皮币不得免焉事之以犬马不得免焉事之以珠玉不得免焉注皮狐貉之裘币缯帛之货也乃属其耆老而告之曰狄人之所欲者吾土地也吾闻之也君子不以其所以养人者害人二三子何患乎无君我将去之去邠踰梁山邑于岐山之下居焉注属㑹也土地生五谷所以养人也㑹长老告之如此而去之矣邠人曰仁人也不可失也从之者如归市注言乐随大王如归趋于市若将有得也或曰世守也非身之所能为也效死勿去君请择于斯二者注或曰土地乃先人之所受也世世守之非已身所能专为至死不可去也欲令文公择此二者惟所行也音义疏鲁平公将出嬖人臧仓者请曰他日君出则必命有司所之今乘舆已驾矣有司未知所之敢请注平谥也嬖人爱幸小人也公曰将见孟子注平公敬孟子有德不敢请召将往就见之曰何哉君所为轻身以先于匹夫者以为贤乎礼义由贤者出而孟子之后丧踰前丧君无见焉注匹夫一夫也臧仓言君何为轻千乘而先匹夫乎以为孟子贤故也贤者当行礼义而孟子前丧父约后丧母奢君无见也公曰诺注诺止不出乐正子入见曰君奚为不见孟轲也注乐正姓也子通称孟子弟子也为鲁臣问公何为不便见孟轲也曰或告寡人曰孟子之后丧踰前丧是以不往见也注公言以此故也曰何哉君所谓踰者前以士后以大夫前以三鼎而后以五鼎与注乐正子曰君所谓踰者前以士后以大夫礼士祭三鼎大夫祭五鼎故也曰否谓棺椁衣衾之美也注公曰不谓鼎数也以其棺椁衣衾之美恶也曰非所谓踰也贫富不同也注乐正子曰此非薄父厚母令母丧踰父也丧父时为士丧母时为大夫大夫禄重于士故使然贫富不同也乐正子见孟子曰克告于君君为来见也嬖人有臧仓者沮君君是以不果来也注克乐正子名也果能也曰克告君以孟子之贤君将欲来臧仓者沮君故君不能来也曰行或使之止或尼之行止非人所能也吾之不遇鲁侯天也臧氏之子焉能使予不遇哉注尼止也孟子之意以为鲁侯欲行天使之矣及其欲止天令嬖人止之耳行止天意非人所能为也如使吾见鲁侯冀得行道天欲使济斯民也故曰吾之不遭遇鲁侯乃天所为也臧氏之子何能使我不遇哉音义疏孟子注疏卷二下孟子注疏卷二下考证所谓故国章注言当愼行大辟之罪疏周礼观其气息不直则喘也喘监本讹揣今改正为巨室章注二十两为镒疏礼记及国语俱云二十四两为镒按许氏说文镒益同数登于十则满又益倍之谓镒则赵氏之云二十两似为有义齐人伐燕胜之宣王问曰或谓寡人勿取或谓寡人取之按史记梁惠王之三十五年乙酉孟子始至梁其后二十三年当齐愍王之十年丁未齐人伐燕而孟子在齐是伐燕乃愍王时事按苏氏古史及荀子所载皆从史记年月孟子作宣王时事与三书异考司马温公通鑑齐人伐燕又作宣王十九年事与孟子大同小异滕小国也章去邠踰梁山按唐书邠州故作豳开元十三年以字类幽故改为邠今惟孟子书用邠字孟子注疏卷二下考证孟子注疏钦定四库全书孟子注疏卷三上汉赵氏注宋孙奭音义并疏公孙丑章句上注公孙丑者公孙姓丑名孟子弟子也丑有政事之才问管晏之功犹论语子路问政故以题篇疏公孙丑问曰夫子当路于齐管仲晏子之功可复许乎注夫子谓孟子许犹兴也如使夫子得当仕路于齐而可以行道管夷吾晏婴之功宁可复兴乎孟子曰子诚齐人也知管仲晏子而已矣注诚实也子实齐人也但知二子而已岂复知王者之佐乎或问乎曽西曰吾子与子路孰贤曽西蹵然曰吾先子之所畏也注曽西曽子之孙蹵然犹蹵踖也先子曽子也子路在四友故曽子畏敬之曽西不敢比曰然则吾子与管仲孰贤曽西艴然不悦曰尔何曽比予于管仲注艴然愠怒色也何曽犹何乃也管仲得君如彼其専也行乎国政如彼其久也功烈如彼其卑也尔何曽比予于是注曽西荅㦯人言管仲得遇桓公使之専国政如彼行政于国其久如彼功烈卑陋如彼谓不率齐桓公行王道而行霸道故言卑也重言何曽比我耻见比之之甚也曰管仲曽西之所不为也而子为我愿之乎注孟子心狭曽西曽西尚不欲为管仲而子为我愿之乎非丑之言小也曰管仲以其君霸晏子以其君显管仲晏子犹不足为与注丑曰管仲辅桓公以霸道晏子相景公以显名二子如此尚不可以为邪曰以齐王由反手也注孟子言以齐国之大而行王道其易若反手耳故讥管晏不勉其君以王业也曰若是则弟子之惑滋甚且以文王之徳百年而后崩犹未洽于天下武王周公继之然后大行今言王若易然则文王不足法与注丑曰如是言则弟子惑益甚也文王尚不能及身而王何谓若易然也若是则文王不足以为法邪曰文王何可当也由汤至于武丁贤圣之君六七作天下归殷久矣久则难变也武丁朝诸侯有天下犹运之掌也注武丁髙宗也孟子言文王之时难为功故言何可当也从汤以下贤圣之君六七兴谓太甲太戊盘庚等也运之掌言其易也纣之去武丁未久也其故家遗俗流风善政犹有存者又有微子㣲仲王子比干箕子胶鬲皆贤人也相与辅相之故久而后失之也尺地莫非其有也一民莫非其臣也然而文王犹方百里起是以难也注纣得髙宗余化又多良臣故久乃亡也㣲仲胶鬲皆良臣也但不在三仁中耳文王当此时故难也齐人有言曰虽有知慧不如乗势虽有镃基不如待时今时则易然也注齐人谚言也乗势居富贵之势镃基田器耒耜之属待时三农时也今时易以行王化者也夏后殷周之盛地未有过千里者也而齐有其地矣鸡鸣狗吠相闻而达乎四境而齐有其民矣地不改辟矣民不改聚矣行仁政而王莫之能御也注三代之盛封畿千里耳今齐地土民人以足矣不更辟土聚民也鸡鸣狗吠相闻言民室屋相望而衆多也以此行仁而王谁能止之也且王者之不作未有疏于此时者也民之憔悴于虐政未有甚于此时者也饥者易为食渇者易为饮孔子曰徳之流行速于置邮而传命注言王政不兴久矣民患虐政甚矣若饥者食易为美渴者饮易为甘徳之流行疾于置邮传书命也当今之时万乗之国行仁政民之悦之犹解倒悬也故事半古之人功必倍之惟此时为然注倒悬喻困苦也当今所施恩恵之事半于古人而功倍之矣言今行之易也音义疏公孙丑问曰夫子加齐之卿相得行道焉虽由此霸王不异矣如此则动心否乎注加犹居也丑问孟子如使夫子得居齐卿相之位行其道徳虽用此臣位辅君行之亦不异于古霸王之君矣如是宁动心畏难自恐不能行否耶丑以此为大道不易人当恐惧之不敢欲行也孟子曰否我四十不动心注孟子言礼四十强而仕我志气已定不妄动心有所畏也曰若是则夫子过孟贲逺矣注丑曰若此夫子志气坚勇过孟贲贲勇士也孟子勇于徳曰是不难告子先我不动心注孟子言是不难也告子之勇未四十而不动心矣曰不动心有道乎注丑问不动心之道云何曰有注孟子欲为言之北宫黝之养勇也不肤挠不目逃思以一毫挫于人若挞之于市朝不受于褐寛博亦不受于万乗之君视刺万乗之君若刺褐夫无严诸侯恶声至必反之注北宫姓黝名也人刺其肌肤不为挠郄刺其目目不转睛逃避之矣人拔一毛若见捶挞于市朝之中矣褐寛博独夫被褐者严尊也无有尊严诸侯可敬者也以恶声加已巳必恶声报之言所养育勇气如是也孟施舍之所养勇也曰视不胜犹胜也量敌而后进虑胜而后㑹是畏三军者也舍岂能为必胜哉能无惧而已矣注孟姓舍名施发音也施舍自言其名则但曰舍舍岂能为必胜哉要不恐惧而已也以为量敌少而进虑胜者足胜乃㑹若此畏三军之衆者耳非勇者也孟施舍似曽子北宫黝似子夏夫二子之勇未知其孰贤然而孟施舍守约也注孟子以为曽子长于孝孝百行之本子夏知道虽衆不如曽子孝之大也故以舍譬曽子黝譬子夏以施舍要之以不惧为约要也昔者曽子谓子襄曰子好勇乎吾尝闻大勇于夫子矣自反而不缩虽褐寛博吾不惴焉自反而缩虽千万人吾往矣孟施舍之守气又不如曽子之守约也注子襄曽子弟子也夫子谓孔子也缩义也惴惧也诗云惴惴其慄曽子谓子襄言孔子告我大勇之道人加恶于己已内自省有不义不直之心虽敌人被褐寛博一夫不当轻惊惧之也自省有义虽敌家千万人我直往突之言义之强也施舍虽守勇气不如曽子守义之为约也曰敢问夫子之不动心与告子之不动心可得闻与注丑曰不动心之勇其意岂可得闻与告子曰不得于言勿求于心不得于心勿求于气不得于心勿求于气可不得于言勿求于心不可注不得者不得人之善心善言也求者取也告子为人勇而无虑不原其情人有不善之言加于己不复取其心有善也直怒之矣孟子以为不可也告子知人之有恶心虽以善辞气来加已亦直怒之矣孟子以为是则可言人当以心为正也告子非纯贤其不动心之事一可用一不可用也夫志气之帅也气体之充也注志心所念虑也气所以充满形体为喜怒也志帅气而行之度其可否也夫志至焉气次焉注志为至要之本气为其次焉故曰持其志无暴其气注暴乱也言志所向气随之当正持其志无乱其气妄以喜怒加人也既曰志至焉气次焉又曰持其志无暴其气者何也注丑问暴乱其气云何曰志壹则动气气壹则动志也今夫蹶者趋者是气也而反动其心注孟子言壹者志气闭而为壹也志闭塞则气不行气闭塞则志不通蹶者相动今夫行而蹶者气闭不能自持故志气颠倒颠倒之间无不动心而恐矣则志气之相动也敢问夫子恶乎长注丑问孟子才志所长何等曰我知言我善养吾浩然之气注孟子云我闻人言能知其情所趋我能自养育我之所有浩然之大气也敢问何谓浩然之气注丑问浩然之气状何如曰难言也其为气也至大至刚以直养而无害则塞于天地之间注言此至大至刚正直之气也然而贯洞纎微洽于神明故言之难也养之以义不以邪事干害之则可使滋蔓塞满天地之间布施徳教无穷极也其为气也配义与道无是馁也注重説是气言此气与道义相配偶俱行义谓仁义可以立徳之本也道谓隂阳大道无形而生有形舒之弥六合卷之不盈握包络天地禀授羣生者也言能养道气而行义理常以充满五臓若其无此则腹肠饥虚若人之馁饿也是集义所生者非义袭而取之也注集杂也宻声取敌曰袭言此浩然之气与义杂生从内而出人生受气所自有者行有不慊于心则馁矣注慊快也自省所行仁义不备干害浩气则心腹饥馁矣我故曰告子未尝知义以其外之也注孟子曰仁义皆出于内而告子尝以为仁内义外故言其未尝知义也必有事焉而勿正心勿忘勿助长也注言人行仁义之事必有福在其中而勿正但以为福故为仁义也但心勿忘其为福而亦勿汲汲助长其福也汲汲则似宋人也无若宋人然宋人有闵其苗之不长而揠之者芒芒然归谓其人曰今日病矣予助苖长矣其子趋而往视之苖则藁矣注揠挺㧞之欲亟长也病罢也芒芒然罢倦之貎其人家人也其子揠苖者之子也趋走也藁干枯也以喻人之情邀福者必有害若欲急长苖而反使之枯死也天下之不助苖长者寡矣以为无益而舍之者不耘苖者也助之长者揠苖者也非徒无益而又害之注天下人行善者皆欲速得其福恬然者少也以为福禄在天求之无益舍置仁义不求为善是由农夫任天不复耘治其苗也其邀福欲急得之者由此揠苖人也非徒无益于苗乃反害之言告子外义常恐其行义欲急得其福故为丑言人之行当内治善不当急求其福亦若此揠苖者矣何谓知言注丑问知言之意何谓曰诐辞知其所蔽淫辞知其所陷邪辞知其所杂遁辞知其所穷注孟子曰人有险诐之言引事以襃人若宾孟言雄鸡自断其尾之事能知其欲以誉子朝蔽子勐也有淫美不信之辞若骊姬劝晋献公与申生之事能知欲以陷害之也有邪辟不正之辞若䜿牛劝仲壬赐环之事能知其欲行譛毁以离之于叔孙也有隐遁之辞若秦客之廋辞于朝能知其欲以穷晋诸大夫也若此四者之类我闻能知其所趋也生于其心害于其政发于其政害于其事圣人复起必从吾言矣注生于其心譬若人君有好残贼严酷心必妨害仁政不得行之也发于其政者若出令欲以非时田猎筑作宫室必妨害民之农事使百姓有饥寒之患也吾见其端欲防而止之如使圣人复兴必从吾言也宰我子贡善为説辞冉牛闵子颜渊善言徳行孔子兼之曰我于辞命则不能也注言人各有能我于言辞教命则不能如二子然则夫子既圣矣乎注丑见孟子但言不能辞命不言不能徳行谓孟子欲自比孔子故曰夫子既已圣矣乎曰恶是何言也昔者子贡问于孔子曰夫子圣矣乎孔子曰圣则吾不能我学不厌而教不倦也子贡曰学不厌智也教不倦仁也仁且智夫子既圣矣夫圣孔子不居是何言也注恶者不安事之叹辞也孟子荅丑言往者子贡孔子相荅如此孔子尚不敢安居于圣我何敢自谓为圣故再言是何言也昔者窃闻之子夏子游子张皆有圣人之一体冉牛闵子颜渊则具体而微注体者四肢股肱也孟子言昔日窃闻师言也丑方问欲知孟子之徳故谦辞言窃闻也一体者得一肢也具体者四肢皆具㣲小也比圣人之体㣲小耳体以喻徳也敢问所安注丑问孟子所安比也曰姑舍是注姑且也孟子曰且置是我不愿比也曰伯夷伊尹何如注丑曰伯夷之行何如孟子心可愿比伯夷否曰不同道注言伯夷之行不与孔子伊尹同道也非其君不事非其民不使治则进乱则退伯夷也注非其君非己所好之君也非其民不以正道而得民伯夷不愿使之故谓之非其民也何事非君何使非民治亦进乱亦进伊尹也注伊尹曰事非其君者何伤也使非其民者何伤也要欲为天理物冀得行道而已矣可以仕则仕可以止则止可以久则久可以速则速孔子也注止处也久留也速疾去也皆古圣人也吾未能有行焉乃所愿则学孔子也注此皆古之圣人我未能有所行若此乃言我心之所庶几则愿欲学孔子所履进退无常量时为宜也伯夷伊尹于孔子若是班乎注班齐等之貎也丑嫌伯夷伊尹与孔子相比问此三人之徳班然齐等乎曰否自有生民以来未有孔子也注孟子曰不等也从有生民以来非纯圣人则未有与孔子齐徳也然则有同与注丑曰然则此三人有同者耶曰有得百里之地而君之皆能以朝诸侯有天下行一不义杀一不辜而得天下皆不为也是则同注孟子曰此三人君国皆能使邻国诸侯尊敬其徳而朝之不以其义得之皆不为也是则孔子同之矣曰敢问其所以异注丑问孔子与二人异谓何曰宰我子贡有若智足以知圣人污不至阿其所好注孟子曰宰我等三人之智足以识圣人污下也言三人虽小污不平亦不至阿其所好以非其事阿私所爱而空誉之其言有可用者欲为丑陈三子之道孔子也宰我曰以予观于夫子贤于尧舜逺矣注予宰我名也以为孔子贤于尧舜以孔子但为圣不王天下而能制作素王之道故美之如使当尧舜之世观于制度贤之逺也子贡曰见其礼而知其政闻其乐而知其徳由百世之后等百世之王莫之能违也自生民以来未有夫子也注见其制作之礼知其政之可以致太平也聴闻其雅颂之乐而知其徳之可与文武同也春秋外传曰五声昭徳言五音之乐声可以明徳也从孔子后百世上推等其徳于前百世之圣王无能违离孔子道者自从生民以来未有能备若孔子也有若曰岂惟民哉麒麟之于走兽鳯凰之于飞鸟泰山之于丘垤河海之于行潦类也圣人之于民亦类也出于其类㧞乎其萃自生民以来未有盛于孔子也注垤蚁封也行潦道傍流潦也萃聚也有若以为万类之中各有殊异至于人类卓絶未有盛美过于孔子者也若三子之言孔子所以异于伯夷伊尹也夫圣人之道同符合契前圣后圣其揆一也不得相踰云生民以来无有者此三子皆孔子弟子缘孔子圣徳髙美而盛称之也孟子知其言大过故贬谓之污下但不以无为有耳因事则褒辞在其中矣亦以眀师徒之义得相褒扬也音义疏孟子注疏卷三上孟子注疏卷三上考证夫子当路于齐章㣲仲注疏从畧按㣲子之弟衍为㣲仲礼云舍其孙腯而立衍是也日知录曰衍之继其兄继宋非继㣲也而称㣲仲者何犹㣲子之心也至于衍之子稽则逺矣于是始称宋公吾于㣲子之命仍以旧爵名篇而知武王周公之仁未能夺其所守盖殷先王之徳泽逺也疏孟子言管仲曽西之所不愿为也言监本讹可今改正又疏鲁庄公九年桓公杀公子纠九年监本讹八年今从左传改正夫子加齐之卿相章必有事焉而勿正心勿忘勿助长也日知录曰倪文节谓当作必有事焉而勿忘勿忘勿助长也传冩之误以忘字作正心二字言养浩然之气必当有事而勿忘既以勿忘又当勿助长也叠勿忘作文法也按书无逸篇曰自时厥后立王生则逸生则逸不知稼穑之艰难亦是叠一句而文愈有致礼记祭义见间以侠甒郑氏曰见间当为覸史记蔡泽传吾将梁刺齿肥索隐曰刺齿肥当为啮肥论语五十以学易朱子以为五十当作卒此皆古书误为两字之证也天下之不助苖长者节注其邀福欲急得之者邀监本讹迟今改正诐辞知其所蔽节注若䜿牛劝仲壬赐环之事劝监本讹观今从左传改正生于其心节注妨害仁政妨监本讹防今改正疏如子夏悦在于纷华悦监本讹况今改正又疏伯夷伊尹二子二监本讹孔今改正又疏帝王世説云秦武王好多力之人齐孟贲之徒并归焉按许慎注淮南子孟贲卫人与帝王世説不同孟子注疏卷三上考证钦定四库全书孟子注疏卷三下汉赵氏注宋孙奭音义幷疏公孙丑章句下孟子曰以力假仁者霸霸必有大国以德行仁者王王不待大汤以七十里文王以百里注言霸者以大国之力假仁义之道然后能霸若齐桓晋文等是也以已之德行仁政于民小国则可以致王若汤文王是也以力服人者非心服也力不赡也以德服人者中心悦而诚服也如七十子之服孔子也注赡足也以已力不足而往服从于人非心服者也以已德不如彼而往服从之诚心服者也如颜渊子贡等之服于仲尼心服者也诗云自西自东自南自北无思不服此之谓也注诗大雅文王有声之篇言从四方来者无思不服武王之德此亦心服之谓也疏孟子曰仁则荣不仁则辱今恶辱而居不仁是犹恶湿而居下也注行仁政则国昌而民安得其荣乐行不仁则国破民残蒙其耻辱恶辱而不行仁譬犹恶湿而居埤下近水泉之地也如恶之莫如贵德而尊士贤者在位能者在职注诸侯如恶辱之来则当贵德以治身尊士以敬人使贤者居位官得其人能者居职人任其事也国家闲暇及是时明其政刑虽大国必畏之矣注及无邻国之虞以是闲暇之时明修其政敎审其刑罚虽天下大国必来畏服诗云迨天之未阴雨彻彼桑土绸缪牖户今此下民或敢侮予孔子曰爲此诗者其知道乎能治其国家谁敢侮之注诗邠风鸱鸮之篇迨及彻取也桑土桑根也言此鸱鸮小鸟犹尚知及天未阴雨而取桑根之皮以纒绵牖户人君能治国家谁敢侮之刺邠君曽不如此鸟孔子善之故谓此诗知道也今国家闲暇及是时般乐怠敖是自求祸也祸福无不自已求之者注般大也孟子伤今时之君国家适有闲暇且以大作乐怠惰敖游不修政刑是以见侵而不能距皆自求祸者也诗云永言配命自求多福注诗大雅文王之篇永长言我也长我周家之命配当善道皆内自求责故有多福也太甲曰天作孽犹可违自作孽不可活此之谓也注殷王太甲言天之妖孽尚可违避譬若高宗雊雉宋景守心之变皆可以德消去也自己作孽者若帝乙慢神震死是爲不可活故若此之谓也音义疏孟子曰尊贤使能俊杰在位则天下之士皆悦而愿立于其朝矣注俊美才出衆者也万人者称杰市廛而不征法而不廛则天下之商皆悦而愿藏于其市矣注廛市宅也古者无征衰世征之王制曰市廛而不税周礼载师曰国宅无征法而不廛者当以什一之法征其地耳不当征其廛宅也关讥而不征则天下之旅皆悦而愿出于其路矣注言古之设关但讥禁异言识异服耳不征税出入者也故王制曰古者关讥而不征周礼大宰曰九赋七曰关市之赋司关曰国凶札则无关门之征犹讥王制谓文王以前也文王治岐关讥而不征周礼有征者谓周公以来孟子欲令复古去征使天下行旅悦之也耕者助而不税则天下之农皆悦而愿耕于其野矣注助者井田什一助佐公家治公田不横税赋若履亩之类廛无夫里之布则天下之民皆悦而愿爲之氓矣注里居也布钱也夫一夫也周礼载师曰宅不毛者有里布田不耕者出屋粟凡民无职事者出夫家之征孟子欲使寛独夫去里布则人皆乐爲之氓矣氓者谓其民也信能行此五者则邻国之民仰之若父母矣率其子弟攻其父母自生民以来未有能济者也注今诸侯诚能行此五事四邻之民仰望而爱之如父母矣邻国之君欲将其民来伐之譬若率勉人子弟使自攻其父母自生民以来何能以此济成其欲也如此则无敌于天下无敌于天下者天吏也然而不王者未之有也注言诸侯所行能如此者何敌之有是爲天吏天吏者天使之也爲政当爲天所使诛伐无道故谓之天吏也音义疏孟子曰人皆有不忍人之心注言人人皆有不忍加恶于人之心也先王有不忍人之心斯有不忍人之政矣以不忍人之心行不忍人之政治天下可运之掌上注先圣王推不忍害人之心以行不忍伤民之政以是治天下易于转丸于掌上也所以谓人皆有不忍人之心者今人乍见孺子将入于井皆有憷惕恻隐之心非所以内交于孺子之父母也非所以要誉于鄕党朋友也非恶其声而然也注乍暂也孺子未有知之小子所以言人皆有是心凡人暂见小孺子将入井贤愚皆有惊骇之情情发于中非爲人也非恶有不仁之声名故爲之憷惕者而然也由是观之无恻隐之心非人也无羞恶之心非人也无辞让之心非人也无是非之心非人也注言无此四者当若禽兽非人心耳爲人则有之矣凡人但不能演用爲行耳恻隐之心仁之端也羞恶之心义之端也辞让之心礼之端也是非之心智之端也注端者首也人皆有仁义礼智之首可引用之人之有是四端也犹其有四体也有是四端而自谓不能者自贼者也注自谓不能爲善自贼害其性使不爲善也谓其君不能者贼其君者也注谓君不能爲善而不匡正者贼其君使陷恶也凡有四端于我者知皆扩而充之矣若火之始然泉之始达苟能充之足以保四海苟不充之不足以事父母注扩廓也凡有四端在于我者知皆廓而充大之若火泉之始微小广大之则无所不至以喻人之四端也人诚能充大之可保安四海之民诚不充大之内不足以事父母言无仁义礼智何以事父母也音义疏孟子曰矢人岂不仁于函人哉矢人惟恐不伤人函人惟恐伤人巫匠亦然故术不可不愼也注矢箭也函铠也周礼曰函人爲甲作箭之人其性非独不仁于作甲之人也术使之然巫欲祝活人匠梓匠作棺欲其蚤售利在于人死也故凡术当愼修其善者也孔子曰里仁爲美择不处仁焉得智注里居也仁最其美者也夫简择不处仁爲不智夫仁天之尊爵也人之安宅也莫之御而不仁是不智也注爲仁则可以长天下故曰天所以假人尊爵也居之则安无止之者而人不能知入是仁道者又安得爲之智乎不仁不智无礼无义人役也注若此爲人所役者也人役而耻爲役由弓人而耻爲弓矢人而耻爲矢也注治其事而耻其业者惑也如耻之莫如爲仁注如其耻爲人役而爲仁仁则不爲役也仁者如射射者正已而后发发而不中不怨胜已者反求诸已而已矣注以射喻人爲仁不得其报当反责已之仁恩有所未至也不怨胜已者音义疏孟子曰子路人告之以有过则喜禹闻善言则拜注子路乐闻其过过而能改也尙书曰禹拜谠言大舜有大焉善与人同舍已从人乐取于人以爲善注大舜虞帝也孔子称曰巍巍故言大舜有大焉能舍已从人故爲大也于子路与禹同者也自耕稼陶渔以至爲帝无非取于人者取诸人以爲善是与人爲善者也故君子莫大乎与人爲善注舜从耕于歴山及其陶渔皆取人之善谋而从之故曰莫大乎与人爲善音义疏孟子曰伯夷非其君不事非其友不友不立于恶人之朝不与恶人言立于恶人之朝与恶人言如以朝衣朝冠坐于涂炭推恶恶之心思与鄕人立其冠不正望望然去之若将凂焉注伯夷孤竹君之长子让国而隐居者也涂泥炭墨也凂汚也思念也与鄕人立见其冠不正望望然惭愧之貌也去之恐其汚已也是故诸侯虽有善其辞命而至者不受也不受也者是亦不屑就已注屑洁也诗云不我屑已伯夷不洁诸侯之行故不忍就见也殷之末世诸侯多不义故不就之后乃归于西伯也栁下惠不羞汚君不卑小官进不隐贤必以其道遗佚而不怨阨穷而不悯故曰尔爲尔我爲我虽袒裼裸裎于我侧尔焉能凂我哉注栁下惠鲁公族大夫也姓展名禽字季柳下是其号也进不隐已之贤才必欲行其道也悯懑也善已而已恶人何能汚于我邪故由由然与之偕而不自失焉援而止之而止援而止之而止者是亦不屑去已注由由浩浩之貌不惮与恶人同朝竝立偕俱也与之俪行于朝何伤但不失已之正心而已耳援而止之谓三绌不惭去也是栁下惠不以去爲洁也孟子曰伯夷隘栁下惠不恭隘与不恭君子不由也注伯夷隘惧人之汚来及已故无所含容言其太隘狭也栁下惠轻忽时人禽兽畜之无欲弹正之心言其大不㳟敬也圣人之道不取于此故曰君子不由也先言二人之行孟子乃评之耳音义疏孟子注疏卷三下孟子注疏卷三下考证以力假仁者章文王以百里日知录曰汤以七十里文王以百里孟子爲此言以证王之不待大耳其实文王之国不止百里周自王季伐诸戎疆土日大文王自岐迁丰其国已跨三四百里之地伐崇伐密自河以西举属之周至于武王而西及梁益东临上党无非周地纣之所有不过河内殷墟其从之者亦但东方诸国而已一举而克商宜其如振藁也书之言文王曰大邦畏其力文王何尝不借力哉仁则荣章太甲曰节注殷王太甲疏祖已嘉武丁之以祥雉爲德已监本讹乙今改正尊贤使能章关讥而不征节注七曰关市之赋赋监本讹征今改正㕓无夫里之布节注周礼载师曰宅不毛者有里布按南轩孟子说云居㕓者旣有税矣则夫布里布不复重征之是夫与里各有布明矣注引载师云云但言里布而不及夫布今考周礼闾师职云凡无职者出夫布此卽南轩所谓夫布者是也疏次布儳布按周礼㕓人掌敛市絘布总布质布罚布㕓布而入于泉府陆德明经典释文曰絘音次总刘依杜音谗郑音㧾然则疏云儳布应作总布人皆有不忍人之心章凡有四端节注扩廓也也监本讹此今改正伯夷非其君不事章疏由由然与人偕俪而行然字下监本多浩浩二字今从宋本删孟子注疏卷三下考证孟子注疏钦定四库全书孟子注疏卷四上汉赵氏注宋孙奭音义并疏公孙丑章句下疏孟子曰天时不如地利地利不如人和三里之城七里之郭环而攻之而不胜夫环而攻之必有得天时者矣然而不胜者是天时不如地利也注天时谓时日支干五行旺相孤虚之属也地利险阻城池之固也人和得民心之所和乐也环城围之必有得天时之善处者然而城有不下是不如地利城非不髙也池非不深也兵革非不坚利也米粟非不多也委而去之是地利不如人和也注有坚强如此而破之走者不得民心民不为守卫懿公之民曰君其使鹤战余焉能战是也故曰域民不以封疆之界固国不以山谿之险威天下不以兵革之利注域民居民也不以封疆之界禁之使懐德也不依险阻之固恃仁惠也不冯兵革之威仗其道德而已矣得道者多助失道者寡助寡助之至亲戚畔之多助之至天下顺之以天下之所顺攻亲戚之所畔故君子有不战战必胜矣注得道之君何向不平君子之道贵不战耳如其当战战则胜矣音义疏孟子将朝王王使人来曰寡人如就见者也有寒疾不可以风朝将视朝不识可使寡人得见乎注孟子虽仕齐处师宾之位以道见敬或称以病未尝趋朝而拜也王欲见之先朝使人往谓孟子云寡人如就见者若言就孟子之馆相见也有恶寒之疾不可见风傥可来朝欲力疾临视朝因得见孟子也不知可使寡人得相见否对曰不幸而有疾不能造朝注孟子不悦王之欲使朝故称其有疾而拒之也明日出弔于东郭氏公孙丑曰昔者辞以病今日弔或者不可乎注东郭氏齐大夫家也昔者昨日也丑以为不可曰昔者疾今日愈如之何不弔注孟子言我昨日病今日愈我何为不可以弔王使人问疾医来注王以孟子实病遣人将医来且问疾也孟仲子对曰昔者有王命有采薪之忧不能造朝今病小愈趋造于朝我不识能至否乎注孟仲子孟子之从昆弟从学于孟子者也权辞以对如此忧病也曲礼云有负薪之忧使数人要于路曰请必无归而造于朝注仲子使数人要告孟子君命宜敬必当造朝也不得已而之景丑氏宿焉注孟子迫于仲子之言不得已而心不欲至朝因之其所知齐大夫景丑之家而宿焉具以语景丑氏耳景子曰内则父子外则君臣人之大伦也父子主恩君臣主敬丑见王之敬子也未见所以敬王也注景子责孟子不敬何义也曰恶是何言也齐人无以仁义与王言者岂以仁义为不美也其心曰是何足与言仁义也云尔则不敬莫大乎是注曰恶者深嗟叹云景子之责我何言乎今人皆谓王无知不足与言仁义云尔絶语之辞也人之不敬无大于是者也我非尧舜之道不敢以陈于王前故齐人莫如我敬王也注孟子言我每见王常陈尧舜之道以劝勉王齐人岂有如我敬王者也景子曰否非此之谓也礼曰父召无诺君命召不俟驾固将朝也闻王命而遂不果宜与夫礼若不相似然注景子曰非谓不陈尧舜之道谓为臣固自当朝也今有王命而不果行果能也礼父召无诺无诺而不至也君命召辇车就牧不坐待驾而夫子若是事宜与夫礼若不相似然乎愚窃疑焉曰岂谓是与曾子曰晋楚之富不可及也彼以其富我以吾仁彼以其爵我以吾义吾何慊乎哉夫岂不义而曾子言之是或一道也注孟子答景丑云我岂谓是君臣唿召之间乎谓王不礼贤下士故道曾子之言自以不慊晋楚之君慊少也曾子岂常言不义之事邪是或者自得道之一义欲以喻王犹晋楚我犹曾子我岂轻于王乎天下有逹尊三爵一齿一德一朝廷莫如爵乡党莫如齿辅世长民莫如德恶得有其一以慢其二哉注三者天下之所通尊也孟子谓贤者长者有德有齿人君无德但有爵耳故云何得以一慢二乎故将大有为之君必有所不召之臣欲有谋焉则就之其尊德乐道不如是不足与有为也注言古之大圣大贤有所兴为之君必就大贤臣而谋事不敢召也王者师臣霸者友臣也故汤之于伊尹学焉而后臣之故不劳而王桓公之于管仲学焉而后臣之故不劳而霸注言师臣者王桓公能师臣而管仲不勉之于王故孟子于上章陈其义讥其烈之卑也今天下地丑德齐莫能相尚无他好臣其所教而不好臣其所受教注丑类也言今天下之人君土地相类德教齐等不能相絶者无他但好臣其所教勅役使之才可骄者耳不能好臣大贤可从而受教者也汤之于伊尹桓公之于管仲则不敢召管仲且犹不可召而况不为管仲者乎注孟子自谓不为管仲故非齐王之召已也是以不往而朝见于齐王也音义疏陈臻问曰前日于齐王餽兼金一百而不受于宋餽七十镒而受于薛餽五十镒而受前日之不受是则今日之受非也今日之受是则前日之不受非也夫子必居一于此矣注陈臻孟子弟子兼金好金也其价兼倍于常者故谓之兼金一百百镒也古者以一镒为一金一镒是为二十四两也故云兼金一百百镒也孟子曰皆是也当在宋也予将有逺行行者必以赆辞曰餽赆予何为不受注赆送行者赠贿之礼也时人谓之赆当在薛也予有戒心辞曰闻戒故为兵餽之予何为不受注戒有戒备不虞之心也时有恶人欲害孟子孟子戒备薛君曰闻有戒此金可鬻以作兵备故餽之我何为不受也若于齐则未有处也无处而餽之是货之也焉有君子而可以货取乎注我在齐时无事于义未有所处也义无所处而餽之是以货财取我欲使我懐惠也安有君子而可以货财见取之乎是其礼当其可也音义疏孟子之平陆谓其大夫曰子之持㦸之士一日而三失伍则去之否乎注平陆齐之邑也大夫治邑大夫也持㦸战士也一日三失其行伍则去之否乎去之杀之也以昭果毅曰不待三注大夫曰一失之则行罚不及待三失伍也然则子之失伍也亦多矣凶年饥岁子之民老羸转于沟壑壮者散而之四方者几千人矣注转转尸于沟壑也此则子之失伍也曰此非距心之所得为也注距心大夫名曰此乃齐王之大政不肯赈穷非我所得专为也曰今有受人之牛羊而为之牧之者则必为之求牧与刍矣求牧与刍而不得则反诸其人乎抑亦立而视其死与注牧牧地以此喻距心不得自专何不致为臣而去乎何为立视民之死也曰此则距心之罪也注距心自知以不去位为罪者也他日见于王曰王之为都者臣知五人焉知其罪者惟孔距心为王诵之王曰此则寡人之罪也注孔姓也为都治都也邑有先君之宗庙曰都诵言也为王言孔距心语者也王知本之在已故受其罪也音义疏孟子谓蚳鼃曰子之辞灵丘而请士师似也为其可以言也今既数月矣未可以言与注蚳鼃齐大夫灵丘齐下邑士师治狱官也周礼士师曰以五戒先后刑罚无使罪丽于民孟子见蚳鼃辞外邑大夫请为士师知其欲近王以諌正刑罚之不中者数月而不言故曰未可以言欤以感责之也蚳鼃谏于王而不用致为臣而去注三谏不用致仕而去齐人曰所以为蚳鼃则善矣所以自为则吾不知也注齐人论者讥孟子为蚳鼃谋使之谏不用而去则善矣不知自谏不用而不去故曰我不见其自为谋者公都子以告注公都子孟子弟子也以齐人语告孟子也曰吾闻之也有官守者不得其职则去有言责者不得其言则去我无官守我无言责也则吾进退岂不绰绰然有余裕哉注官守居官守职者言责献言之责谏诤之官也孟子言人臣居官不得守其职谏正君不见纳者皆当致仕而去今我居师宾之位进退自由岂不绰绰然舒缓有余裕乎绰裕皆寛也音义疏孟子为卿于齐出弔于滕王使盖大夫王驩为辅行王驩朝暮见反齐滕之路未尝与之言行事也注孟子尝为齐卿出弔于滕君盖齐下邑也王以治盖之大夫王驩为辅行辅副使也王驩齐之謟人有宠于齐后为右师孟子不悦其为人虽与同使而行未尝与之言行事不愿与之相比也公孙丑曰齐卿之位不为小矣齐滕之路不为近矣反之而未尝与言行事何也注丑怪孟子不与驩议行事也曰夫旣或治之予何言哉注既已也或有也孟子曰夫人既自谓有治行事我将复何言哉言其専知自善不知谘于人也音义疏孟子注疏卷四上孟子注疏卷四上考证天时章疏末注得乎邱民而为天子正义曰此盖经之文注中无此文孟子将朝王章昔者有王命节注孟仲子孟子之从昆弟从学于孟子者也按陆玑诗经草木疏云子夏传鲁人申公申公传魏人李克李克传鲁人孟仲子孟仲子传赵人孙卿孙卿传鲁人大毛公大毛公传小毛公毛氏诗传维天之命章引孟仲子曰大哉天命之无极而美周之礼也阏宫章引孟仲子曰是禖宫也诗经正义引赵氏注云孟仲子孟子从昆弟而学于孟子者也诗谱云孟仲子者子思弟子盖与孟轲共事子思后学于孟轲着书论诗毛氏取以为说然则孟仲子别有书而今不传也孟子谓蚳鼃章所以为蚳鼃节注孟子为蚳鼃谋谋监本讹谏今改正疏末纠宪未有闻焉下阁本有云彼君子不素餐兮者诗国风伐檀之篇文也笺云彼君者指伐檀之人仕有功者乃肯受禄毛氏云熟曰餐笺云如鱼餐之餐共四十八字皆衍文也今从监本孟子注疏卷四上考证钦定四库全书孟子注疏卷四下汉赵氏注宋孙奭音义并疏公孙丑章句下孟子自齐葬于鲁反于齐止于嬴充虞请曰前日不知虞之不肖使虞敦匠事严虞不敢请今愿窃有请也木若以美然注孟子仕于齐丧母而归葬于鲁也嬴齐南邑充虞孟子弟子敦匠厚作棺也事严丧事急木若以泰美然也曰古者棺椁无度中古棺七寸椁称之自天子逹于庻人非直爲观美也然后尽于人心注孟子言古者棺椁厚薄无尺寸之度中古谓周公制礼以来棺厚七寸椁薄于棺厚薄相称相得也从天子至于庶人厚薄皆然但重累之数墻翣之饰有异非直爲人观视之美好也厚者难腐朽然后尽于人心所不忍也谓一世之后孝子更去辟世是爲人尽心也过是以徃变化自其理也不得不可以爲悦无财不可以爲悦得之爲有财古之人皆用之吾何爲独不然注悦者孝子之欲厚送亲得之则悦也王制所禁不得用之不可以悦心也无财以供则度而用之礼丧事不外求不可称贷而爲悦也礼得用之财足备之古人皆用之我何爲独不然不然者言其不如是也且比化者无使土亲肤于人心独无恔乎注恔快也棺椁敦厚比亲体之变化且无令土亲肤于人子之心独不快然无所恨也吾闻之也君子不以天下俭其亲注我闻君子之道不以天下人所得用之物俭约于其亲言事亲竭其力者也论语曰生事之以礼死葬之以礼可谓孝也已音义疏沈同以其私问曰燕可伐与孟子曰可子哙不得与人燕子之不得受燕于子哙注沈同齐大臣自以私情问非王命也故曰私子哙燕王也子之燕相也孟子曰可者以子哙不以天子之命而擅以国与子之子之亦不受天子之命而私受国于子哙故曰其罪可伐有仕于此而子悦之不告于王而私与之吾子之禄爵夫士也亦无王命而私受之于子则可乎何以异于是注子谓沈同也孟子设此以譬燕王之罪齐人伐燕注沈同以孟子言可因归劝其王伐燕或问曰劝齐伐燕有诸注有人问孟子劝齐王伐燕有之曰未也沈同问燕可伐与吾应之曰可彼然而伐之也注孟子曰我未劝王也同问可伐乎吾曰可彼然而伐之也彼如曰孰可以伐之则将应之曰爲天吏则可以伐之注彼如将问我曰谁可以伐之我将曰为天吏则可以伐之天吏天所使谓王者得天意者也彼不复问孰可便自徃伐之矣今有杀人者或问之曰人可杀与则将应之曰可彼如曰孰可以杀之则将应之曰爲士师则可以杀之今以燕伐燕何爲劝之哉注今有杀人者问此人可杀否将应之曰可爲士官主狱则可以杀之矣言燕虽有罪犹当王者诛之耳譬如杀人者虽当死士师乃得杀之耳今齐国之政犹燕政也不能相踰又非天吏也我何为劝齐国伐燕国乎音义疏燕人畔王曰吾甚慙于孟子注燕人畔不肯归齐齐王闻孟子与沈同言为未劝王今竟不能有燕故慙之陈贾曰王无患焉王自以爲与周公孰仁且智王曰恶是何言也注陈贾齐大夫也问王曰自视何如周公仁智乎欲为王解孟子意故曰王无患焉王叹曰是何言言周公何可及也曰周公使管叔监殷管叔以殷畔知而使之是不仁也不知而使之是不智也仁智周公未之尽也而况于王乎贾请见而解之注贾欲以此说孟子也见孟子问曰周公何人也注贾问之也曰古圣人也注孟子曰周公古之圣人也曰使管叔监殷管叔以殷畔也有诸注贾问有之否乎曰然注孟子曰如是也曰周公知其将畔而使之与注贾问之也曰不知也注孟子曰周公不知其将畔也然则圣人且有过与注过谬也贾曰圣人且犹有谬误曰周公弟也管叔兄也周公之过不亦宜乎注孟子以为周公虽知管叔不贤亦必不知其将畔周公惟管叔弟也故爱之管叔念周公兄也故望之亲亲之恩也周公之此过谬不亦宜乎且古之君子过则改之今之君子过则顺之古之君子其过也如日月之食民皆见之及其更也民皆仰之今之君子岂徒顺之又从而为之辞注古之所谓君子眞圣人贤人君子也周公虽有此过乃诛三监作大诰明勅庶国是周公改之也今之所谓君子非眞君子也顺过饰非就为之辞孟子言此以讥贾不能匡君而欲以辞解之音义疏孟子致爲臣而归注辞齐卿而归其室也王就见孟子曰前日愿见而不可得注谓未来仕齐也遥闻孟子之贤而不能得见之得侍同朝甚喜注来就为卿君臣同朝得相见故喜之也今又弃寡人而归注今致为臣弃寡人而归也不识可以继此而得见乎注不知可以续今日之后遂使寡人得相见否乎对曰不敢请耳固所愿也注孟子对王言不敢自请耳固心之所愿也孟子意欲使王继今当自来谋也他日王谓时子曰我欲中国而授孟子室养弟子以万钟使诸大夫国人皆有所矜式子盍爲我言之注时子齐臣也王欲于国中而为孟子筑室使养教一国君臣之子弟与之万钟之禄中国者使学者逺近均也矜敬也式法也欲使诸大夫国人皆敬法其道盍何不也谓时子何不为我言之于孟子知肯就之否时子因陈子而以告孟子注陈子孟子弟子陈臻也陈子以时子之言告孟子孟子曰然夫时子恶知其不可也如使予欲富辞十万而受万是为欲富乎注孟子曰如是夫时子安能知其不可乎时子以我为欲富故以禄诱我我徃者飨十万钟之禄以大道不行故去耳今更当受万钟是为欲富乎距时子之言所以有是云也季孙曰异哉子叔疑注二子孟子弟子也季孙知孟子意不欲而心欲使孟子就之故曰异哉弟子之所闻也子叔心疑惑之亦以为可就之矣使已爲政不用则亦已矣又使其子弟为卿人亦孰不欲富贵而独于富贵之中有私龙断焉注孟子解二子之异意疑心曰齐王使我爲政不用则亦自止矣今又欲以其子弟故使我为卿而与我万钟之禄人亦谁不欲富贵乎是犹独于富贵之中有此私登龙断之类也我则耻之古之爲市也以其所有易其所无者有司者治之耳有贱丈夫焉必求龙断而登之以左右望而罔市利人皆以爲贱故从而征之征商自此贱丈夫始矣注古者市置有司但治其争讼不征税也贱丈夫贪人可贱者也入市则求龙断而登之龙断谓堁断而髙者也左右占视望见市中有利罔罗而取之人皆贱其贪者也故就征取其利后世缘此遂征商人孟子言我苟贪万钟不耻屈道亦与此贱丈夫何异也古者谓周公以前周礼有关市之征也音义疏孟子去齐宿于昼有欲爲王畱行者注昼齐西南近邑也孟子去齐欲归邹至昼地而宿也齐人之知孟子者追送见之欲为王畱孟子行坐而言不应隐几而卧注客危坐而言畱孟子之言也孟子不应答因隐倚其几而卧也客不悦曰弟子齐宿而后敢言夫子卧而不听请勿复敢见矣注齐敬宿素也弟子素持敬心来言夫子慢我不受我言言而遂起退欲去请絶也曰坐我明语子注孟子止客曰且坐我明吿语子昔者鲁缪公无人乎子思之侧则不能安子思泄栁申详无人乎缪公之侧则不能安其身注徃者鲁缪公尊礼子思子思以道不行则欲去缪公常使贤人徃畱之说以方且听子为政然则子思复畱泄栁申详亦贤者也缪公尊之不如子思二子常有贤者在缪公之侧劝以复之其身乃安矣子爲长者虑而不及子思子絶长者乎长者絶子乎注长者老者也孟子年老故自称长者言子为我虑不如子思时贤人也不劝王使我得行道而但劝我畱畱者何为哉此为子絶我乎又我絶子乎何为而愠恨也音义疏孟子去齐尹士语人曰不识王之不可以爲汤武则是不明也识其不可然且至则是干泽也千里而见王不遇故去三宿而后出昼是何濡滞也士则兹不悦注尹士齐人也干求也泽禄也尹士与论者言之云孟子不知则为求禄濡滞淹久也旣去近畱于昼三日怪其淹久故云士于此事则不悦也高子以告注高子亦齐人孟子弟子以尹士之言告孟子也曰夫尹士恶知予哉千里而见王是予所欲也不遇故去岂予所欲哉予不得已也注孟子曰夫尹士安能知我哉我不得已而去耳何汲汲而驱驰乎予三宿而出昼于予心犹以爲速王庶几改之王如改诸则必反予注我自谓行速疾矣冀王庶几能反覆招还我矣夫出昼而王不予追也予然后浩然有归志注浩然心浩浩有逺志也予虽然岂舎王哉王由足用爲善王如用予则岂徒齐民安天下之民举安王庶几改之予日望之注孟子以齐大国知其可以行善政故恋恋望王之改而反之是以安行也岂徒齐民安言君子达则兼善天下也予岂若是小丈夫然哉谏于其君而不受则怒悻悻然见于其面去则穷日之力而后宿哉注我岂若狷狷急小丈夫恚怒其君而去极日力而宿惧其不逺者哉论曰悻悻然小人哉言已志大在于济一世之民不为小节也尹士闻之曰士诚小人也注尹士闻义则服故曰士诚小人也音义疏孟子去齐充虞路问曰夫子若有不豫色然前日虞闻诸夫子曰君子不怨天不尤人注路道也于路中问也充虞谓孟子去齐有恨心颜色故不悦也曰彼一时此一时也五百年必有王者兴其间必有名世者由周而来七百有余岁矣以其数则过矣以其时考之则可矣注彼时前圣贤之出是其时也今此时亦是其一时也五百年王者兴有兴王道者也名世次圣之才物来能名正于一世者生于圣人之间也七百有余岁谓周家王迹始兴大王文王以来考验其时则可有也夫天未欲平治天下也如欲平治天下当今之世舎我其谁也吾何爲不豫哉注孟子自谓能当名世之士时又値之而不得施此乃天自未欲平治天下耳非我之愆我固不怨天何为不悦豫乎是故知命者不忧不惧与天消息而已矣疏孟子去齐居休公孙丑问曰仕而不受禄古之道乎注休地名丑问古人之道仕而不受禄邪怪孟子于齐不受其禄也曰非也于崇吾得见王退而有去志不欲变故不受也注崇地名孟子言不受禄非古之道于崇吾始见齐王知其不能纳善退出志欲去矣不欲即去若为变诡见非太甚故且宿留心欲去故不复受其禄也继而有师命不可以请久于齐非我志也注言我本志欲速去继见之后有师旅之命不得请去故使我久而不受禄耳久非我本志也音义疏音义孟子注疏卷四下孟子注疏卷四下考证孟子自齐葬于鲁日知录曰自齐葬于鲁言葬而不言䘮此改葬也礼改葬缌麻服事毕而除故反于齐止于嬴而充虞乃得乘间而问若曰奔丧而还营葬方毕即出赴齐卿之位而门人未得发言可谓三月无君则皇皇如也而身且不行三年之丧何以教滕世子哉注疏画者画云气其余各如其象画者画三字监本讹着紫余三字余字监本讹画字俱考礼器改正沈同以其私问章有仕于此辨疑云仕当作士传写之讹也疏此皆孟子设此譬喻燕之罪燕监本讹王今改正孟子去齐宿于昼章注昼齐西南近邑也按朱註昼如字或曰昼当作画音获通鑑周赧王三十一年燕伐齐闻昼邑人王蠋贤令军中环昼三十里无入史炤曰昼齐西南邑据此则或云当作画者良是疏危坐而说留孟子之行此句下监本衍一言字今从阁本删孟子注疏卷四下考证孟子注疏钦定四库全书孟子注疏卷五上汉赵氏注宋孙奭音义并疏滕文公章句上注滕文公者滕国名文谥也公者国人尊君之称也文公于当时尊敬孟子问以古道犹卫灵公问陈于孔子论语因以题篇疏滕文公爲世子将之楚过宋而见孟子孟子道性善言必称尧舜注文公爲世子使于楚而过宋孟子时在宋与相见也滕侯周文王之后也古纪世本録诸侵之世滕国有考公麇与文公之父定公相直其子元公𢎞与文公相直以后世避讳改考公爲定公以元公行文徳故谓之文公也孟子与世子言人生皆有善性但当充而用之耳又言尧舜之治天下不失仁义之道故勉世子世子自楚反复见孟子注从楚还复诣孟子欲重受法则也孟子曰世子疑吾言乎夫道一而已矣注世子疑吾言有不尽乎天下之道一而已矣惟有行善耳复何疑邪成覸谓齐景公曰彼丈夫也我丈夫也吾何畏彼哉注成覸勇果者也与景公言曰尊贵者与我同丈夫我亦能爲之我何爲畏之哉颜渊曰舜何人也予何人也有爲者亦若是注言欲有爲当若颜渊庶㡬成覸不畏乃能有所成耳又以是勉世子也公明仪曰文王我师也周公岂欺我哉注公明仪贤者也师文王信周公言其知所法则也今滕絶长补短将五十里也犹可以爲善国注滕虽小其境界长短相补可得大五十里子男之国也尚可以行善者也书曰若药不瞑眩厥疾不瘳注书逸篇也瞑眩药攻人疾先使瞑眩愦乱乃得瘳愈喻行仁当精熟德惠乃洽也音义疏滕定公薨世子谓然友曰昔者孟子尝与我言于宋于心终不忘今也不幸至于大故吾欲使子问于孟子然后行事注定公文公父也然友世子之傅也大故谓大丧也然友之邹问于孟子注孟子归在邹也孟子曰不亦善乎亲丧固所自尽也注不亦者亦也问此亦其善也曾子曰生事之以礼死葬之以礼祭之以礼可谓孝矣注曾子传孔子之言孟子欲令世子如曾子之从礼也时诸侯皆不行礼故使独行之也诸侯之礼吾未之学也虽然吾尝闻之矣三年之丧齐疏之服飦粥之食自天子达于庶人三代共之注孟子言我虽不学诸侯之礼尝闻师言三代以前君臣皆行三年之丧齐疏齐缞也飦粥也然友反命定爲三年之丧父兄百官皆不欲曰吾宗国鲁先君莫之行吾先君亦莫之行也至于子之身而反之不可注父兄百官滕文同姓异姓诸臣也皆不欲使世子行三年滕鲁同姓俱出文王鲁周公之后滕叔绣之后敬圣人故宗鲁者也且志曰丧祭从先祖曰吾有所受之也注父兄百官且复言也志记也周礼小史掌邦国之志曰丧祭之事各从其先祖之法言我转有所受之不可于已身独改更也一说吾有所受之世子言我受之于孟子也故曰吾有所受也谓然友曰吾他日未尝学问好驰马试劒今也父兄百官不我足也恐其不能尽于大事子爲我问孟子注父兄百官见我他日所行谓我志行不足似恐我不能尽大事之礼故止我也爲我问孟子当何以服其心使其信我也然友复之邹问孟子孟子曰然不可以他求者也孔子曰君薨听于冢宰歠粥面深墨卽位而哭百官有司莫敢不哀先之也注孟子言如是不可用他事求也丧尚哀惟当以哀戚感之耳国君薨委政冢宰大臣嗣君但尽哀情歠粥不食颜色深墨深甚也墨黑也卽丧位而哭百官有司莫敢不哀者以君先哀之也上有好者下必有甚焉者矣君子之德风也小人之德草也草上之风必偃是在世子注上之所欲下以爲俗尚加也偃伏也以风加草莫不偃伏也是在世子以身帅之也然友反命世子曰然是诚在我注世子闻之知其在身欲行之也五月居庐未有命戒百官族人可谓曰知注诸侯五月而葬未葬居倚庐于中门之内也未有命戒居丧不言也异姓同姓之臣可谓曰知世子之能行礼也及至葬四方来观之颜色之戚哭泣之哀弔者大悦注四方诸侯之賔来弔会者见世子之憔悴哀戚大悦其孝行之高美也已音义疏滕文公问爲国孟子曰民事不可缓也注问治国之道也民事不可缓之使怠惰当以政督趣敎以生产之务也诗曰昼尔于茅宵尔索绹亟其乘屋其始播百谷注诗邠风七月之篇言敎民昼取茅草夜索以爲绹绹绞也及尔闲暇亟而乘盖尔野外之屋春事起尔将始播百谷矣言农民之事无休已民之爲道也有恆产者有恆心无恆产者无恆心苟无恆心放僻邪侈无不爲己及陷乎罪然后从而刑之是罔民也焉有仁人在位罔民而可爲也注义与上篇同孟子旣爲齐宣王言之滕文公问复为究陈其义故各自载之也是故贤君必恭俭礼下取于民有制注古之贤君身行恭俭礼下大臣赋取于民不过什一之制也阳虎曰爲富不仁矣爲仁不富矣注阳虎鲁季氏家臣也富者好聚仁者好施施不得聚道相反也阳虎非贤者也言有可采不以人废言也夏后氏五十而贡殷人七十而助周人百亩而彻其实皆什一也彻者彻也助者借也注夏禹之世号夏后氏后君也禹受禅于君故夏称后殷周顺人心而征伐故言人也民耕五十亩贡上五亩耕七十亩者以七亩助公家耕百亩者彻取十亩以爲赋虽异名而多少同故曰皆什一也彻犹取人彻取物也借者借也犹人相借力助之也龙子曰治地莫善于助莫不善于贡贡者校数岁之中以爲常注龙子古贤人也言治土地之赋无善于助者也贡者校数岁以爲常类而上之民供奉之有易有不易故谓之莫不善于贡也乐岁粒米狼戾多取之而不爲虐则寡取之凶年粪其田而不足则必取盈焉注乐岁丰年狼戾犹狼借也粒米粟米之粒也饶多狼借弃捐于地是时多取于民不爲暴虐也而反以常数少取之至于凶年饥歳民人粪其田尚无所得不足以食而公家取其税必满其常数焉不若从岁饥穰以爲多少与民同之也爲民父母使民盻盻然将终岁勤动不得以养其父母又称贷而益之使老稚转乎沟壑恶在其爲民父母也注盻盻勤苦不休息之貌动作称举也言民勤身动作终岁不得以养食其父母公赋当毕有不足者又当举贷子倍而益满之至使老少转尸沟壑安可以爲民之父母也夫世禄滕固行之矣注古者诸侯卿大夫士有功德则世禄赐族者也官有世功也其子虽未任居官得世食其父禄贤者子孙必有土之义也滕固知行是矣言亦当恤民之子弟闵其勤劳者也诗云雨我公田遂及我私惟助爲有公田由此观之虽周亦助也注诗小雅大田之篇言太平时民悦其上愿欲天之先雨公田遂以次及我私田也惟殷人助者爲有公田耳此周诗也而云雨公田知虽周家之时亦有助之之制也设爲庠序学校以敎之注以学习礼敎化于国庠者养也校者敎也序者射也夏曰校殷曰序周曰庠学则三代共之皆所以明人伦也注养者养耆老敎者敎以礼义射者三耦四矢以逹物导气也学则三代同名皆谓之学学乎人伦人伦者人事也犹洪范曰彝伦攸序谓其常事有序者也人伦明于上小民亲于下有王者起必来取法是爲王者师也注有行三王之道而兴起者当取法于有道之国也诗云周虽旧邦其命维新文王之谓也子力行之亦以新子之国注诗大雅文王之篇言周虽后稷以来旧爲诸侯其受王命惟文王新复脩治礼义以致之耳以是劝勉文公欲使庶㡬新其国也使毕战问井地注毕战滕臣也问古井田之法时诸侯各去典籍人自爲政故井田之道不明也孟子曰子之君将行仁政选择而使子子必勉之夫仁政必自经界始经界不正井地不均谷禄不平注子毕战也经亦界也必先正其经界勿侵邻国乃可均井田平谷禄谷所以爲禄也周礼小司徒云乃任土地而井其田野言正其土地之界乃定受其井牧之处也是故暴君污吏必慢其经界经界旣正分田制禄可坐而定也注暴君残虐之君污吏贪吏也慢经界不正也必相侵陵长争讼也分田赋庐井也制禄以庶人在官者比上农夫转以爲差故可坐而定也夫滕壤地褊小将爲君子焉将爲野人焉无君子莫治野人无野人莫养君子注褊小谓五十里也爲有也虽小国亦有君子亦有野人言足以爲善政也请野九一而助国中什一使自赋注九一者井田以九顷爲数而供什一郊野之赋也助者殷家税名也周亦用之龙子所谓莫善于助也时诸侯不行助法国中什一者周礼园㕓二十而税一时行重法赋责之什一也而如也自从也孟子欲请使野人如助法什一而税之国中从其本赋二十而税一以寛之也卿以下必有圭田圭田五十亩余夫二十五亩注古者卿以下至于士皆受圭田五十亩所以供祭祀也圭洁也上田故谓之圭田所谓惟士无田则亦不祭言绌士无洁田也井田之民养公田者受百亩圭田半之故五十亩余夫者一家一人受田其余老少尚有余力者受二十五亩半于圭田谓之余夫也受田者田莱多少有上中下周礼曰余夫亦如之亦如上中下之等也王制曰夫圭田无征谓余夫圭田皆不出征赋也时无圭田余夫孟子欲令复古所以重祭祀利民之道也死徙无出鄕注死谓葬死也徙谓受土易居平肥硗也不出其鄕易爲功也鄕田同井出入相友守望相助疾病相扶持则百姓亲睦注同鄕之田共井之家各相营劳也出入相友相友耦也周礼大宰曰八曰友以任得民守望相助助察姦恶也疾病相扶持扶持其羸弱救其困急皆所以敎民相亲睦之道和睦也方里而井井九百亩其中爲公田八家皆私百亩同养公田公事毕然后敢治私事所以别野人也注方一里者九百亩之地也地爲一井八家各私得百亩同共养其公田之苖稼公田八十亩其余二十亩以爲庐井宅园圃家二亩半也先公后私遂及我私之义也则是野人之事所以别于士伍者也此其大略也若夫润泽之则在君与子矣注略要也其井田之大要如是也而加慈惠润泽之则在滕君与子共戮力抚循之也音义疏音义孟子注疏卷五上孟子注疏卷五上考证滕文公章句上疏忠信接礼曰文史记世家云愍民惠礼曰文无忠信接礼句疑误滕文公问爲国章子之君将行仁政节注勿侵邻国侵监本讹慢今从阁本改正必有圭田注圭洁也上田故谓之圭田所以奉祭祀也所谓惟士无田则亦不祭言绌士无洁田也按郑樵曰圭田商制也周则士田矣考周官制度云圭田自卿至士皆五十亩第王制言有田则祭无田则荐既皆有田何以又云无田则荐以此知赐圭田亦有功德则赐圭田耳赵惠云德行洁白始与之田孟子注疏卷五上考证钦定四库全书孟子注疏卷五下汉赵氏注宋孙奭音义并疏滕文公章句上有爲神农之言者许行自楚之滕踵门而告文公曰远方之人闻君行仁政愿受一廛而爲氓注神农三皇之君炎帝神农氏许姓行名也治为神农之道者踵至也廛居也自称逺方之人愿为氓氓野人也文公与之处其徒数十人皆衣褐捆屦织席以爲食注文公与之居处舍之宅也其徒学其业者也衣褐贫也捆犹叩㧻也织屦欲使坚故叩之也卖屦席以供饮食也陈良之徒陈相与其弟辛负耒耜而自宋之滕曰闻君行圣人之政是亦圣人也愿爲圣人氓注陈良儒者也陈相良之门徒也辛相弟圣人之政谓仁政也陈相见许行而大悦尽弃其学而学焉注弃陈良之儒道更学许行神农之道也陈相见孟子道许行之言曰滕君则诚贤君也虽然未闻道也注陈相言许行以为滕君未逹至道也贤者与民并耕而食饔飱而治今也滕有仓廪府库则是厉民而以自养也恶得贤注相言许子以为古贤君当与民并耕而各自食其力饔飱熟食也朝曰饔夕曰飱当身自具其食兼治民事耳今滕赋税有仓廪府库之富是爲厉病其民以自奉养安得爲贤君乎三皇之时质朴无事故道若此者也孟子曰许子必种粟而后食乎注问许子必自身种粟乃食之邪曰然注相曰然许子自种之许子必织布而后衣乎注孟子曰许子自织布然后衣之乎曰否许子衣褐注相曰不自织布许子衣褐以毳织之若今马衣也或曰褐枲衣也一曰粗布衣也许子冠乎注孟子问相冠乎曰冠注相曰冠也曰奚冠注孟子问许子何冠也曰冠素注相曰许子冠素曰自织之与曰否以粟易之注相言许子以粟易素曰许子奚爲不自织注孟子曰许子何为不自织素乎曰害于耕注相曰织纺害于耕故不自织也曰许子以釜甑爨以铁耕乎注爨炊也孟子曰许子宁以釜甑炊食以铁为犂用之耕否邪曰然注相曰用之自爲之与注孟子曰许子自冶铁陶瓦器邪曰否以粟易之注相曰不自作铁瓦以粟易之也以粟易械器者不爲厉陶冶陶冶亦以其械器易粟者岂爲厉农夫哉且许子何不爲陶冶舍皆取诸其宫中而用之何爲纷纷然与百工交易何许子之不惮烦注械器之总名也厉病也以粟易器不病陶冶陶冶亦何以为病农夫乎且许子何为不自陶冶舍者止也止不肯皆自取之其宫宅中而用之何爲反与百工交易纷纷而爲之烦也曰百工之事固不可耕且爲也注相曰百工之事固不可耕且为故交易也然则治天下独可耕且爲与注孟子言百工各为其事尚不可得耕且兼之人君自天子以下当治天下政事此反可耕且为邪欲以穷许行之非滕君不亲耕也孟子谓五帝以来有礼义上下之事不可复若三皇之道也言许子不知礼者也有大人之事有小人之事且一人之身而百工之所爲备如必自爲而后用之是率天下而路也注孟子言人道自有大人之事谓人君行敎化也小人之事谓农工商也一人而备百工之所作作之乃得用之者是率导天下人以羸困之路也故曰是率天下而路也故曰或劳心或劳力劳心者治人劳力者治于人治于人者食人治人者食于人天下之通义也注劳心君也劳力民也君施敎以治理之民竭力治公田以奉养其上天下通义所常行者也当尧之时天下犹未平洪水横流汜滥于天下草木畅茂禽兽繁殖五谷不登禽兽偪人兽蹄鸟迹之道交于中国尧独忧之举舜而敷治焉注遭洪水故天下未平水盛故草木畅茂草木盛故禽兽繁息衆多也登升也五谷不足升用也勐兽之迹当在山林而反交于中国惧害人故尧独忧念之敷治也书曰禹敷土是言治其土也舜使益掌火益烈山泽而焚之禽兽逃匿注掌主也主火之官犹古之火正也烈炽益视山泽草木炽盛者而焚之故禽兽逃匿而奔走逺窜也禹疏九河瀹济漯而注诸海决汝汉排淮泗而注之江然后中国可得而食也当是时也禹八年于外三过其门而不入虽欲耕得乎注疏通也瀹治也排壅也于是水害除故中国之地可得耕而食也禹勤事于外八年之中三过其门而不入书曰辛壬癸甲启哌哌而泣如此宁可得耕也后稷敎民稼穑树艺五谷五谷熟而民人育注弃为后稷也树种艺植也五谷谓稻黍稷麦菽也五谷所以养人也故言民人育也人之有道也饱食煖衣逸居而无敎则近于禽兽圣人有忧之使契爲司徒敎以人伦父子有亲君臣有义夫妇有别长幼有序朋友有信注司徒主人敎以人事父父子子君君臣臣夫夫妇妇兄兄弟弟朋友贵信是为契之所敎也放勋曰劳之来之匡之直之辅之翼之使自得之又从而振德之注放勲尧号也遭水灾恐其小民放僻邪侈故劳来之匡正直其曲心使自得其本善性然后又从而振其羸穷德恩惠之德也圣人之忧民如此而暇耕乎注重喻陈相尧以不得舜爲已忧舜以不得禹臯陶爲已忧夫以百亩之不易爲已忧者农夫也分人以财谓之惠敎人以善谓之忠爲天下得人者谓之仁注言圣人以不得贤圣之臣爲已忧农夫以百亩不易治爲已忧是故以天下与人易爲天下得人难注爲天下求能治天下者难得也故言以天下传与人尚爲易也孔子曰大哉尧之爲君惟天爲大惟尧则之荡荡乎民无能名焉君哉舜也巍巍乎有天下而不与焉尧舜之治天下岂无所用其心哉亦不用于耕耳注天道荡荡乎大无私生万物而不知其所由来尧法天故民无能名尧德者也舜得人君之道哉德盛而巍巍乎有天下之位虽贵盛不能与益舜巍巍之德言德之大大于天子位也尧舜荡荡巍巍如此但不用心于躬自耕也吾闻用夏变夷者未闻变于夷者也注当以诸夏之礼义化变蛮夷之人耳未闻变化于夷蛮之人同其道也陈良楚产也悦周公仲尼之道北学于中国北方之学者未能或之先也彼所谓豪杰之士也子之兄弟事之数十年师死而遂倍之注陈良生于楚北逰中国学者不能有先之也可谓豪杰过人之士也子之兄弟谓陈相陈辛也数十年师事陈良良死而倍之更学于许行非之也昔者孔子没三年之外门人治任将归入揖于子贡相向而哭皆失声然后归子贡反筑室于场独居三年然后归注任担也失声悲不能成声场孔子冢上祭祀坛场也子贡独于场左右筑室复三年慎终追逺也他日子夏子张子游以有若似圣人欲以所事孔子事之彊曾子曾子曰不可江汉以濯之秋阳以暴之皜皜乎不可尚已注有若之貌似孔子此三子者思孔子而不可复见故欲尊有若以作圣人朝夕奉事之礼如事孔子以慰思也曾子不肯以为圣人之洁白如濯之江汉暴之秋阳秋阳周之秋夏之五六月盛阳也皜皜白甚也何可尚而乃欲以有若之质于圣人之坐席乎尊师道故不肯也今也南蛮鴃舌之人非先王之道子倍子之师而学之亦异于曾子矣吾闻出于幽谷迁于乔木者未闻下乔木而入于幽谷者注今此许行乃南楚蛮夷其舌之恶如鴃鸟耳鴃博劳鸟也诗云七月鸣鴃应隂而杀物者也许子託于太古非先圣王尧舜之道不务仁义而欲使君臣并耕伤害道徳恶如鴃舌与曾子之心亦异逺也人当出深谷止乔木今子反下乔木入于幽谷鲁颂曰戎狄是膺荆舒是惩周公方且膺之子是之学亦爲不善变矣注诗鲁颂閟宫之篇也膺击也惩艾也周家时击戎狄之不善者惩止荆舒之人使不敢侵陵也周公常欲击之言南蛮之人难用而子反悦是人而学其道亦为不善变更矣孟子究陈此者深以责陈相也从许子之道则市贾不贰国中无伪虽使五尺之童适市莫之或欺布帛长短同则贾相若麻缕丝絮轻重同则贾相若五谷多寡同则贾相若屦大小同则贾相若注陈相复为孟子言此如使从许子淳朴之道可使市无二价不相伪诈不相欺愚长短谓丈尺轻重谓斤两多寡谓斗石大小谓尺寸皆言同价故曰市无二价者也曰夫物之不齐物之情也或相倍蓰或相什伯或相千万子比而同之是乱天下也巨屦小屦同贾人岂爲之哉从许子之道相率而爲伪者也恶能治国家注孟子曰夫万物好丑异贾精粗异功其不齐同乃物之情性也蓰五倍也什十倍也至于千万相倍譬若和氏之璧虽与凡玉之璧尺寸厚薄适等其价岂可同哉子欲以大小相比而同之则使天下有争乱之道也巨粗屦也小细屦也如使同价而卖之人岂肯作其细哉时许子敎人伪者耳安能治其国家者也音义疏墨者夷之因徐辟而求见孟子注夷之治墨家之道者徐辟孟子弟子也求见孟子欲以辩道也孟子曰吾固愿见今吾尚病病愈我且往见注我常愿见之今値我病不能见也病愈将自往见以辞郄之夷子不来他日又求见孟子注是日夷子闻孟子病故不来他日复往求见之孟子曰吾今则可以见矣不直则道不见我且直之注告徐子曰今我可以见夷之矣不直言之则儒家圣道不见我且欲直攻之也吾闻夷子墨者墨之治丧也以薄爲其道也夷子思以易天下岂以爲非是而不贵也然而夷子葬其亲厚则是以所贱事亲也注我闻夷子为墨道者墨者治丧贵薄而贱厚夷子欲以此道易天下之化使从已岂肯以薄为非是而不贵之也始使夷子葬其父母厚也是以所贱之道奉其亲也如其薄也下言上世不葬者又可鄙足以为戒也吾欲以此攻之者也徐子以告夷子夷子曰儒者之道古之人若保赤子此言何谓也之则以爲爱无差等施由亲始注之夷子名也言儒家者曰古之治民若安赤子此何谓乎之以为当同其恩爱无有差次等级相殊也但施厚之事先从已亲属始耳若此何为独非墨道也徐子以告孟子孟子曰夫夷子信以爲人之亲其兄之子爲若亲其邻之赤子乎彼有取尔也赤子匍匐将入井非赤子之罪也注亲爱也夫夷子以为人爱兄子与爱邻人之子等邪彼取赤子将入井虽他人子亦惊救之故谓之爱同也但以赤子无知故救之耳夷子必似此一之未尽逹人情者也故曰赤子匍匐将入井非赤子之罪也且天之生物也使之一本而夷子二本故也注天生万物各由一本而出今夷子以他人之亲与已亲等是为二本故欲同其爱也盖上世尝有不葬其亲者其亲死则举而委之于壑注上世未制礼之时壑路傍坑壑也其父母终举而委之弃于壑也他日过之狐狸食之蝇蚋姑嘬之其颡有泚睨而不视夫泚也非爲人泚中心达于面目盖归反虆梩而掩之掩之诚是也则孝子仁人之掩其亲亦必有道矣注嘬相共食之也颡额也泚汗出泚泚然也见其亲为兽虫所食形体毁败中心慙故汗泚泚然出于额非为他人而慙也自出其心圣人縁人心而制礼也虆梩笼臿之属可以取土者也而掩之实是其道则孝子仁人掩其亲亦有道矣徐子以告夷子夷子怃然爲间曰命之矣注孟子言是以为墨家薄葬不合道也徐子复以告夷子夷子怃然者犹怅然也为间者有顷之间也命之犹言受命敎矣音义疏孟子注疏卷五下孟子注疏卷五下考证有为神农之言章许子奚为不自织节注许子何为不自织素乎监本脱何为不三字今从阁本增入决汝汉排淮泗而注之江按禹贡惟汉水发源嶓冡入江汝水则源出天息山泗水源出陪尾山皆入于淮淮自入海孟子云注之江者朱子谓记者误也注排壅也按元儒吴氏曰林少颖云禹时江淮未通故扬州贡道必由江入海然后逹于淮泗至吴夫差掘沟通水与晋㑹黄池江淮始通孟子第指所通之水以为禹迹虽江北淮南地高于水实祗掘一横沟两端筑堤壅水于中以行舟耳黄震日记云两端筑堤今𤓰仪淮安坝是从许子之道节注长短谓丈尺长短监本讹大小今改正疏有小人之事小人之事即农工商也监本脱小人之事四字今从上文增入又疏排壅淮泗二水排壅监本讹斟酌今改正又疏四曰覆釜尔雅水经注或作釜或作鬴又疏六曰简七曰洁按尔雅六曰简洁蔡沈从舆地记亦合为一云其一即河之经流吴澄谓以水道考之南皮县明有简河未尝合洁为一且徒骇乃河之本道九者之外安得更有经流考方舆纪要云简亦在渤海洁与简相近又疏二曰蚌江蚌监本误碎今从浔阳地记改正墨者夷之章徐子以告夷子节注之以为当同其恩爱无有差次等级相殊也相殊二字一本作亲踈疏故自中心之所痛遂逹而之于面目监本痛字下衍恨字又脱遂逹二字今从阁本増删孟子注疏卷五下考证孟子注疏钦定四库全书孟子注疏卷六上汉赵氏注宋孙奭音义幷疏滕文公章句下疏陈代曰不见诸侯宜若小然今一见之大则以王小则以霸且志曰枉尺而直寻宜若可为也注陈代孟子弟子也代见诸侯有来聘请见孟子孟子有所不见以为孟子欲以是为介故言此介得无为狭小乎如一见之傥得行道何以辅致霸王乎志记也枉尺直寻欲使孟子屈己信道故言宜若可为也孟子曰昔齐景公田招虞人以旌不至将杀之注虞人守苑囿之吏也招之当以皮冠而以旌故招之而不至也志士不忘在沟壑勇士不忘丧其元孔子奚取焉取非其招不往也如不待其招而往何哉注志士守义者也君子固穷故常念死无棺椁没沟壑而不恨也勇士义勇者也元首也以义则丧首不顾也孔子奚取取守死善道非礼招已则不往言虞人不得其招尚不往如何君子而不待其招直事妄见诸侯者何为也已且夫枉尺而直寻者以利言也如以利则枉寻直尺而利亦可为与注尺小寻大不可枉大就小而以要其利也昔者赵简子使王良与嬖奚乘终日而不获一禽嬖奚反命曰天下之贱工也注赵简子晋卿也王良善御者也嬖奚简子幸臣也以不能得一禽故反命于简子谓王良天下鄙贱之工师也或以告王良良曰请复之注闻嬖奚贱之故请复与乘强而后可注强嬖奚乃肯行一朝而获十禽嬖奚反命曰天下之良工也注以一朝得十禽故谓之良工简子曰我使掌与女乘注掌主也使王良主与女乘谓王良良不可注王良不肯曰吾为之范我驰驱终日不获一为之诡遇一朝而获十注范法也王良曰我为之法度之御应礼之射正杀之禽不能得一横而射之曰诡遇非礼之射则能获十言嬖奚小人也不习于礼也诗云不失其驰舍矢如破我不贯与小人乘请辞注诗小雅车攻之篇也言御者不失其驰驱之法则射者必中之顺毛而入顺毛而出一发贯臧应矢而死者如破矣此君子之射也贯习也我不习与小人乘不愿掌与嬖奚同乘故请辞御者且羞与射者比比而得禽兽虽若丘陵弗为也如枉道而从彼何也注孟子引此以喻陈代云御者尚知羞耻此射者不欲与比子如何欲使我枉正道而从彼骄慢诸侯而见之乎且子过矣枉己者未有能直人者也注谓陈代之言过谬也人当以直矫枉耳已自枉曲何能正人音义疏景春曰公孙衍张仪岂不诚大丈夫哉一怒而诸侯惧安居而天下熄注景春孟子时人为纵横之术者公孙衍魏人也号为犀首常佩五国相印为从长秦王之孙故曰公孙张仪合从者也一怒则构诸侯使强陵弱故言惧也安居不用辞说则天下兵革熄也孟子曰是焉得为大丈夫乎子未学礼乎丈夫之冠也父命之女子之嫁也母命之往送之门戒之曰往之女家必敬必戒无违夫子以顺为正者妾妇之道也注孟子以礼言之男子之道当以义正君女子则当婉顺从人耳男子之冠则命曰就尔成德今此二子从君顺指行权合从无辅弼之义安得为大丈夫也居天下之广居立天下之正位行天下之大道得志与民由之不得志独行其道富贵不能淫贫贱不能移威武不能屈此之谓大丈夫注广居谓天下也正位谓男子纯干正阳之位也大道仁义之道也得志行正与民共之不得志隐居独善其身守道不回也淫乱其心也移易其行也屈挫其志也三者不惑乃可以为之大丈夫矣音义疏周霄问曰古之君子仕乎注周霄魏人也问君子之道当仕否孟子曰仕传曰孔子三月无君则皇皇如也出疆必载质注质臣所执以见君者也三月一时也物变而不佐君化故皇皇如有所求而不得尔公明仪曰古之人三月无君则弔注公明仪贤者也言古人三月无君则弔明当仕也三月无君则弔不以急乎注周霄怪乃弔于三月无君何其急也曰士之失位也犹诸侯之失国家也礼曰诸侯耕助以供粢盛夫人蚕缫以为衣服牺牲不成粢盛不洁衣服不备不敢以祭惟士无田则亦不祭牲杀器皿衣服不备不敢以祭则不敢以宴亦不足弔乎注诸侯耕助者躬耕劝率其民收其借助以供粢盛粢稷盛稻也夫人亲执蚕缫之事以率女功衣服祭服不成不实肥腯也惟辞也言惟绌禄之士无圭田者不祭牲必特杀故曰杀皿所以覆器者也不祭则不宴犹丧人也不亦可弔乎出疆必载质何也注周霄问出疆何为复载质曰士之仕也犹农夫之耕也农夫岂为出疆舍其耒耜哉注孟子言仕之为急若农夫不可不耕曰晋国亦仕国也未尝闻仕如此其急仕如此其急也君子之难仕何也注魏本晋也周霄曰我晋人也亦仕而不知其急若此君子何为难仕君子谓孟子何为不急仕也曰丈夫生而愿为之有室女子生而愿为之有家父母之心人皆有之不待父母之命媒妁之言钻穴隙相窥踰墻相从则父母国人皆贱之注言人不可触情从欲须礼而行古之人未尝不欲仕也又恶不由其道不由其道而往者与钻穴隙之类也注言古之人虽欲仕如不由其道亦与钻穴隙者无异音义疏彭更问曰后车数十乘从者数百人以传食于诸侯不以泰乎注泰甚也彭更孟子弟子怪孟子徒衆多而传食于诸侯之国得无为甚奢泰者也孟子曰非其道则一箪食不可受于人如其道则舜受尧之天下不以为泰子以为泰乎注箪笥也非其道一笥之食不可受也子以舜受尧之天下为泰乎曰否士无事而食不可也注彭更曰不以舜为泰也谓士无功而虚食人者不可也曰子不通功易事以羡补不足则农有余粟女有余布子如通之则梓匠轮舆皆得食于子注孟子言凡人当通功易事乃可各以奉其用梓匠木工也轮人舆人作车者也交易则得食于子之所有矣周礼攻木之工七梓匠轮舆是其四羡余者也于此有人焉入则孝出则悌守先王之道以待后之学者而不得食于子子何尊梓匠轮舆而轻为仁义者哉注入则事亲孝出则敬长悌悌顺也守先王之道上徳之士可以化俗者若此不得食子之禄子何尊彼而贱此也曰梓匠轮舆其志将以求食也君子之为道也其志亦将以求食与注彭更以为彼志于食此亦但志食也曰子何以其志为哉其有功于子可食而食之矣且子食志乎食功乎注孟子言禄以食功子何食乎曰食志注彭更以为当食志也曰有人于此毁瓦画墁其志将以求食也则子食之乎注孟子言人但破碎瓦画地则复漫灭之此无用之为也然而其志反欲求食则可食乎曰否注彭更曰不食也曰然则子非食志也食功也注孟子曰如是则子果食功也非食其志也音义疏音义万章问曰宋小国也今将行王政齐楚恶而伐之则如之何注问宋当如齐楚何也孟子曰汤居亳与葛为邻葛伯放而不祀汤使人问之曰何为不祀曰无以供牺牲也汤使遗之牛羊葛伯食之又不以祀注葛夏诸侯嬴姓之国放纵无道不祀先祖汤又使人问之曰何为不祀曰无以供粢盛也汤使亳衆往为之耕老弱馈食葛伯率其民要其有酒食黍稻者夺之不授者杀之有童子以黍肉饷杀而夺之书曰葛伯仇饷此之谓也注童子未成人杀之尤无状尚书逸篇文仇怨也言汤伐葛伯怨其害此饷也为其杀是童子而征之四海之内皆曰非富天下也为匹夫匹妇复雠也注四海之民皆曰汤不贪天下富也为一夫报雠也汤始征自葛载十一征而无敌于天下东面而征西夷怨南面而征北狄怨曰奚为后我民之望之若大旱之望雨也归市者弗止芸者不变诛其君弔其民如时雨降民大悦书曰徯我后后来其无罚注载始也言汤初征自葛始也十一征而服天下一说言当作再字再十一征而言汤再征十一国再十一凡征二十二国也书逸篇也民曰待我君来我则无罚矣归市不止不以有军来征故市者止不行也不使芸者变休也有攸不惟臣东征绥厥士女匪厥𤣥黄绍我周王见休惟臣附于大邑周其君子实𤣥黄于匪以迎其君子其小人箪食壶浆以迎其小人救民于水火之中取其残而已矣注从有攸以下道周武王伐纣时也皆尚书逸篇之文也攸所也言武王东征安天下士女小人各有所执往无不惟念执臣子之节篚厥𤣥黄谓诸侯执𤣥三纁二之帛愿见周王望见休善使我得附就大邑周家也其君子小人各有所执以成其类也言武王之师救殷民于水火之中讨其残贼也太誓曰我武惟扬侵于之疆则取于残杀伐用张于汤有光注太誓古尚书百二十篇之时泰誓也我武王用武之时惟鹰扬也侵纣之疆界则取于残贼者以张杀伐之功也民有箪食壶浆之欢比于汤伐桀为有光宠美武王德优前代也今之尚书泰誓篇后得以充学故不与古太誓同诸传记引泰誓皆古泰誓也不行王政云尔苟行王政四海之内皆举首而望之欲以为君齐楚虽大何畏焉注万章忧宋迫于齐楚不得行政故孟子为陈殷汤周武之事以喻之诚能行之天下思以为君何畏齐楚之国焉音义疏孟子谓戴不胜曰子欲子之王之善与我明告子注不胜宋臣有楚大夫于此欲其子之齐语也则使齐人傅诸使楚人傅诸注孟子假喻有楚大夫在此欲变其子使学齐言当使齐人傅之使楚人自傅相之邪曰使齐人傅之注不胜曰使齐人曰一齐人傅之衆楚人咻之虽日挞而求其齐也不可得矣引而置之庄岳之间数年虽日挞而求其楚亦不可得矣注言使一齐人傅相衆楚人咻之咻之者嚾也如此虽日挞之欲使齐言不可得矣言寡不胜衆也庄岳齐街里名也多人处之数年而自齐也子谓薛居州善士也使之居于王所在于王所者长㓜卑尊皆薛居州也王谁与为不善注孟子曰不胜常言居州宋之善士也欲使居于王所如使在王所者小大皆如居州则王谁与为不善者也在王所者长㓜卑尊皆非薛居州也王谁与为善一薛居州独如宋王何注如使在王左右者皆非居州之畴王当谁与为善乎一薛居州独如宋王何而能化之也周之末世列国皆僭号自称王故曰宋王也音义疏孟子注疏卷六上孟子注疏卷六上考证不见诸侯章且夫枉尺而直寻者节注尺小寻大不可枉大就小监本大字讹者字不字讹尚字今从阁本改正注赵简子晋卿也疏赵景叔卒生赵鞅叔监本讹公今从史记改正疏末伯夷亦不屑就也正义曰此乃公孙丑篇末之文也注无此句疑有错简公孙衍张仪章疏归往女之家归监本讹虽今改正宋小国章要其有酒食黍稻者夺之四书辨疑云中原古注本要其有酒肉黍稻者夺之食字系肉字有攸不惟臣东征尚书惟字系为字篚厥元黄陆㙄经世骊珠曰注谓诸侯执元三纁二之帛是照下君子立说疏谓民皆以元黄之帛盛于篚而随武王之师后而继送之也则兼下小人立说礼书云膳篚之辨则上篚在堂下篚在庭又篚之为物可以盛丝帛可以盛苴茅可以实腊俎黍稷盖不必其皆精考禹贡球琳琅玕不尽入篚可见疏义为备即援下文分承为说则上本统迎周王下乃各迎其类义本不同疏一说云载十一征当作再字监本无载字今从阁本増入孟子谓戴不胜章一齐人傅之节注庄岳齐街里名也日知录曰庄是街名岳是里名左传襄公二十八年得庆氏之木于庄注云六轨之道反陈于岳注云岳里名昭公十年又败诸庄哀公六年战于庄败注亦同子谓薛居州节注如使在王所者如监本讹即今改正孟子注疏卷六上考证钦定四库全书孟子注疏卷六下汉赵氏注宋孙奭音义并疏滕文公章句下公孙丑问曰不见诸侯何义注丑怪孟子不肯每辄应诸侯之聘不见之于义谓何也孟子曰古者不为臣不见注古者不为臣不肯见不义而富且贵者也段于木踰垣而辟之泄栁闭门而不内是皆已甚迫斯可以见矣注孟子言魏文侯鲁缪公有好善之心而此二人距之太甚迫窄则可以见之阳货欲见孔子而恶无礼大夫有赐于士不得受于其家则往拜其门注阳货鲁大夫也孔子士也阳货矙孔子之亡也而馈孔子蒸豚孔子亦矙其亡也而往拜之当是时阳货先岂得不见注矙视也阳货视孔子亡而馈之者欲使孔子来答恐其便答拜使人也孔子矙其亡者心不欲见阳货也论语曰馈孔子豚孟子曰蒸豚豚非大牲故用熟馈也是时阳货先加礼岂得不往拜见之哉曾子曰胁肩谄笑病于夏畦注胁肩竦体也谄笑强笑也病极也言其意苦劳极甚于仲夏之月治畦灌园之勤也子路曰未同而言观其色赧赧然非由之所知也注未同志未合也不可与言而与之言谓之失言也观其色赧赧然面赤心不正之貌也由子路名子路刚直故曰非由所知也由是观之则君子之所养可知已矣注孟子言由是观曾子子路之言以观君子之所养志可知矣谓君子养正气不以入邪也音义疏戴盈之曰什一去关市之征今兹未能请轻之以待来年然后已何如注戴盈之宋大夫问孟子欲使君去关市征税复古行什一之赋今年未能尽去且使轻之待来年然后复古何如孟子曰今有人日攘其邻之鸡者或告之曰是非君子之道曰请损之月攘一鸡以待来年然后已如知其非义斯速已矣何待来年注攘取也取自来之物也孟子以此为喻知攘之恶当即止何可损少月取一鸡待来年乃止乎谓盈之之言若此类者也音义疏公都子曰外人皆称夫子好辩敢问何也注公都子孟子弟子外人他人论议者也好辩言孟子好与杨墨之徒辩争孟子曰予岂好辩哉予不得已也注曰我不得已耳欲救正道惧为邪说所乱故辩之也天下之生久矣一治一乱当尧之时水逆行汜滥于中国蛇龙居之民无所定下者为巢上者为营窟注天下之生生以来也迭有治乱非一世水生蛇龙水盛则蛇龙居民之地也民患水避之故无定居卑下者于树上为巢犹鸟之巢也上者髙原之上也凿岸而营度之以为窟穴而处之书曰洚水警余洚水者洪水也注尚书逸篇洪水逆行洚洞无涯故曰洚水也洪大也使禹治之禹掘地而注之海驱蛇龙而放之菹水由地中行江淮河汉是也险阻既逺鸟兽之害人者消然后人得平土而居之注尧使禹治洪水通九州故曰掘地而注之海也菹泽生草者也今青州谓泽有草为菹水流行于地而去之民人下髙就平土故逺险阻也水去故鸟兽害人者消尽也尧舜既没圣人之道衰暴君代作坏宫室以为污池民无所安息弃田以为园囿使民不得衣食邪说暴行又作园囿污池沛泽多而禽兽至注暴乱也乱君更兴残坏民室屋以其处为汚池弃五谷之田以为园囿长逸游而弃本业使民不得衣食有饥寒并至之厄其小人则放辟邪侈故作邪伪之说为姦寇之行沛草木之所生也泽水也至衆也田畴不垦故禽兽衆多谓羿桀之时也及纣之身天下又大乱周公相武王诛纣伐奄三年讨其君驱飞廉于海隅而戮之灭国者五十驱虎豹犀象而逺之天下大悦注奄东方无道国武王伐纣至于孟津还归二年复伐前后三年也飞廉纣䛕臣驱之海隅而戮之犹舜放四罪也灭与纣共为乱政者五十国也奄大国故特伐之尚书多方曰王来自奄书曰丕显哉文王谟丕承哉武王烈佑启我后人咸以正无缺注书尚书逸篇也丕大显明承缵烈光也言文王大显明王道武王大缵承夫光烈佑开后人谓成康皆行正道无亏缺也此周公辅相以拨乱之功也世衰道微邪说暴行有作臣弑其君者有之子弑其父者有之孔子惧作春秋春秋天子之事也是故孔子曰知我者其惟春秋乎罪我者其惟春秋乎注世衰道微周衰之时也孔子惧正道遂灭故作春秋因鲁史记设素王之法谓天子之事也知我者谓我正纲纪也罪我者谓时人见弹贬者言孔子以春秋拨乱也圣王不作诸侯放恣处士横议杨朱墨翟之言盈天下天下之言不归杨则归墨杨氏为我是无君也墨氏兼爱是无父也无父无君是禽兽也注言孔子之后圣王之道不兴战国纵横布衣处士游说以干诸侯若杨墨之徒无尊异君父之义而以横议于世也公明仪曰庖有肥肉厩有肥马民有饥色野有饿莩此率兽而食人也注公明仪鲁贤人言人君但崇庖厨养犬马不恤民是为率禽兽而食人也杨墨之道不息孔子之道不着是邪说诬民充塞仁义也仁义充塞则率兽食人人将相食注言仁义塞则邪说行兽食人则人相食此乱之甚也吾为此惧闲先圣之道距杨墨放淫辞邪说者不得作注闲习也淫放也孟子言我惧圣人之道不着为邪说所乗故习圣人之道以距之作于其心害于其事作于其事害于其政圣人复起不易吾言矣注说与上篇同昔者禹抑洪水而天下平周公兼夷狄驱勐兽而百姓宁孔子成春秋而乱臣贼子惧注抑治也周公兼懐夷狄之人驱害人之勐兽也言乱臣贼子惧春秋之贬责也诗云戎狄是膺荆舒是惩则莫我敢承注此诗已见上篇说无父无君是周公所膺也注是周公所欲伐击也我亦欲正人心息邪说距诐行放淫辞以承三圣者岂好辩哉予不得已也注孟子言我亦欲正人心距诐行以奉禹周公孔子也不得已而与人辩耳岂好之哉能言距杨墨者圣人之徒也注孟子自谓能距杨墨也徒党也可以继圣人之道谓名世者也故曰圣人之徒也音义疏匡章曰陈仲子岂不诚廉士哉居于陵三日不食耳无闻目无见也井上有李螬食实者过半矣匍匐往将食之三咽然后耳有闻目有见注匡章齐人也陈仲子齐一介之士穷不苟求者是以絶粮而馁也螬虫也李实有虫食之过半言仲子目不能择也孟子曰于齐国之士吾必以仲子为巨擘焉虽然仲子恶能廉充仲子之操则蚓而后可者也夫蚓上食藁壤下饮黄泉注巨擘大指也比于齐国之士吾必以仲子为指中大者耳非大器也蚓丘蚓之虫也充满其操行似蚓而可行者也蚓食土饮泉极廉矣然无心无识仲子不知仁义苟守一介亦犹蚓也仲子所居之室伯夷之所筑与抑亦盗跖之所筑与所食之粟伯夷之所树与抑亦盗跖之所树与是未可知也注孟子问匡章仲子岂能必使伯夷之徒筑室树粟乃居食之邪抑亦得盗跖之徒使作也是殆未可知也曰是何伤哉彼身织屦妻辟纑以易之也注匡章曰恶人作之何伤哉彼仲子身自织屦妻缉纑以易食宅耳缉绩其麻曰辟练其麻曰纑故云辟纑曰仲子齐之世家也兄戴盖禄万钟以兄之禄为不义之禄而不食也以兄之室为不义之室而不居也避兄离母处于于陵注孟子言仲子齐之世卿大夫之家兄名戴为齐卿食采于盖禄万钟仲子以为事非其君行非其道以居富贵故不义之窜于于陵也他日归则有馈其兄生䳘者已频顣曰恶用是鶃鶃者为哉注他日异日也归省其母见兄受人之䳘而非之已仲子也频顣不悦曰安用是鶃鶃者为乎鶃鶃䳘鸣声他日其母杀是䳘也与之食之其兄自外至曰是鶃鶃之肉也出而哇之以母则不食以妻则食之以兄之室则弗居以于陵则居之是尚为能充其类也乎若仲子者蚓而后充其操者也注异日母食以䳘不知是前所频顣者也兄疾之告曰是鶃鶃之肉也仲子出门而哇吐之孟子非其不食于母而食妻所作屦纑易食也不居兄室而居于于陵人所筑室也是尚能充人类乎如蚓之性然后可以充其操也是以孟子喻以丘蚓而比诸巨擘而已音义疏孟子注疏卷六下孟子注疏卷六下考证不见诸侯章疏亦复视其亡而往谢之也监本脱视字今从阁本增正外人皆称夫子好辩章天下之生久矣节注卑下者于树上为巢卑一本作埤书曰洚水警余节注尚书无逸篇今见大禹谟篇吾为此惧闲先圣之道节注闲习也朱子作闲邪之闲不作习解匡章曰陈仲子章已频顣注已仲子也按四书辨疑云已当作已与以同音谓初见所馈生鹅固已频顣而恶之矣接下他日意有伦次已字文亦自然孟子注疏卷六下考证孟子注疏钦定四库全书孟子注䟽卷七上汉赵氏注宋孙奭音义并䟽离娄章句上注离娄者古之眀目者也盖以为黄帝之时人也黄帝亡其𤣥珠使离朱索之离朱即离娄也能视于百歩之外见秋毫之末然必须规矩乃成方圆犹论语述而不作信而好古故以名萹疏孟子曰离娄之明公输子之巧不以规矩不能成方员注公输子鲁班鲁之巧人也或以为鲁昭公之子虽天下至巧亦犹须规矩也师旷之聪不以六律不能正五音注师旷晋平公之乐太师也其听至聡不用六律不能正五音六律阳律大蔟姑洗蕤賔夷则无射黄钟也五音宫商角徴羽也尧舜之道不以仁政不能平治天下注当行仁恩之政天下乃可平也今有仁心仁闻而民不被其泽不可法于后世者不行先王之道也注仁心性仁也仁闻仁声逺闻也虽然犹须行先王之道使百姓被泽乃可为后世之法也故曰徒善不足以为政徒法不能以自行注但有善心而不行之不足以为政但有善法度而不施之法度亦不能独自行也诗云不愆不忘率由旧章遵先王之法而过者未之有也注诗大雅假乐之篇愆过也所行不过差矣不可忘者以其循用旧故文章遵用先王之法度未闻有过者也圣人既竭目力焉继之以规矩凖䋲以为方员平直不可胜用也注尽已目力续以其四者方圆平直可得而审知故用之不可胜极也既竭耳力焉继之以六律正五音不可胜用也注音须律而正也既竭心思焉继之以不忍人之政而仁覆天下矣注尽心欲行恩继以不忍加恶于人之政则天下被覆衣之仁也故曰为髙必因丘陵为下必因川泽为政不因先王之道可谓智乎注言因自然则用力少而成功多矣是以惟仁者宜在髙位不仁而在髙位是播其恶于衆也注仁者能由先王之道不仁逆道则自播扬其恶于衆人也上无道揆也下无法守也朝不信道工不信度君子犯义小人犯刑国之所存者幸也注言君无道术可以揆度天意臣无法度可以守职奉命朝廷之士不信道徳百工之作不信度量君子触义之所禁谓学士当行君子之道也小人触刑愚人罹于密网也此亡国之政然而国存者侥倖耳非其道也故曰城郭不完兵甲不多非国之灾也田野不辟货财不聚非国之害也上无礼下无学贼民兴丧无日矣注言君不知礼臣不学法度无以相捡制则贼民兴亡在朝夕无复有期日言国无礼义必亡诗曰天之方蹶无然泄泄泄泄犹沓沓也事君无义进退无礼言则非先王之道者犹沓沓也注诗大雅板之篇天谓王者蹶动也言天方动女无敢沓沓但为非义非礼背先王之道而不相匡正也故曰责难于君谓之恭陈善闭邪谓之敬吾君不能谓之贼注人臣之道当进君于善责难为之事使君勉之谓行尧舜之仁是为恭臣陈善法以禁闭君之邪心是为敬君言吾君不肖不能行善因不谏正此谓贼其君也故有恭敬贼三者之义音义疏孟子曰规矩方员之至也圣人人伦之至也注至极也人事之善者莫大取法于圣人犹方员须规矩也欲为君尽君道欲为臣尽臣道二者皆法尧舜而已矣注尧舜之为君臣道备不以舜之所以事尧事君不敬其君者也不以尧之所以治民治民贼其民者也注言舜之事尧敬之至也尧之治民爱之尽也孔子曰道二仁与不仁而已矣暴其民甚则身弑国亡不甚则身危国削名之曰幽厉虽孝子慈孙百世不能改也注仁则国安不仁则国危亡甚谓桀纣不甚谓幽厉厉王流于彘幽王灭于戱可谓身危国削矣名之谓谥之也谥以幽厉以章其恶百世传之孝子慈孙何能改也诗云殷鉴不逺在夏后之世此之谓也注诗大雅荡之篇也殷之所鉴视近在夏后之世耳以前代善恶为明镜也欲使周亦鉴于殷之所以亡也音义疏孟子曰三代之得天下也以仁其失天下也以不仁国之所以废兴存亡者亦然注三代夏商周国谓公侯之国存亡在仁与不仁而已天子不仁不保四海诸侯不仁不保社稷卿大夫不仁不保宗庙士庶人不仁不保四体今恶死亡而乐不仁是犹恶醉而强酒注保安也四体身之四肢强酒则必醉也喻恶亡而乐不仁也音义疏孟子曰爱人不亲反其仁治人不治反其智礼人不答反其敬行有不得者皆反求诸已其身正而天下归之注反其仁已仁犹未至邪反其智已智犹未足邪反其敬己敬犹未恭邪反求诸身身己正则天下归就之服其徳也诗云永言配命自求多福注此诗己见上篇其义同音义疏孟子曰人有恒言皆曰天下国家注恒常也人之常语也天下谓天子之所主国谓诸侯之国家谓卿大夫之家也天下之本在国国之本在家家之本在身注治天下者不得良诸侯无以为本治其国者不得良卿大夫无以为本治其家者不得良身无以为本也是则本正则立本倾则踣固在所敬慎而已音义疏孟子曰为政不难不得罪于巨室注巨室大家也谓贤卿大夫之家人所则效者言不难者但不使巨室罪之则善也巨室之所慕一国慕之一国之所慕天下慕之故沛然徳教溢乎四海注慕思也贤卿大夫一国思随其所善恶一国思其善政则天下思以为君矣沛然大洽徳教可以满溢于四海之内也音义疏孟子曰天下有道小徳役大徳小贤役大贤天下无道小役大弱役强斯二者天也顺天者存逆天者亡注有道之世小徳小贤乐为大徳大贤役服于贤徳也无道之时小国弱国畏惧而役于大国强国也此二者天时所遭也当顺从之不当逆也齐景公曰旣不能令又不受命是絶物也涕出而女于吴注齐景公齐侯景谥也言诸侯既不能令告邻国使之进退又不能事大国往受教命是所以自絶于物物事也大国不与之通朝聘之事也吴蛮夷也时为强国故齐侯畏而耻之泣涕而与为婚今也小国师大国而耻受命焉是犹弟子而耻受命于先师也注今小国以大国为师学法度焉而耻受教命不从其进退譬犹弟子不从师也如耻之莫若师文王师文王大国五年小国七年必为政于天下矣注文王行仁政以移殷民之心使皆就之今师效文王大国不过五年小国七年必得政于天下矣文王时难故百年乃洽今之时易文王由百里起今大国乃踰千里过之十倍有余故五年足以为政小国差之故七年诗云商之孙子其丽不亿上帝既命侯于周服侯服于周天命靡常殷士肤敏祼将于京注诗大雅文王之篇丽亿数也言殷帝之子孙其数虽不但亿万人天既命之惟服于周殷之羙士执祼鬯之礼将事于京师若微子者肤大敏达也此天命之无常也孔子曰仁不可为衆也夫国君好仁天下无敌注孔子云行仁者天下之衆不能当也诸侯有好仁者天下无敢与之为敌今也欲无敌于天下而不以仁是犹执热而不以濯也诗云谁能执热逝不以濯注诗大雅桑柔之篇谁能持热而不以水濯其手喻其为国谁能违仁而无敌于天下也音义疏孟子曰不仁者可与言哉安其危而利其菑乐其所以亡者不仁而可与言则何亡国败家之有注言不仁之人以其所以为危者反以为安必以恶见亡而乐行其恶如使其能从谏从善可与言议则天下何有亡国败家也有孺子歌曰沧浪之水清兮可以濯我缨沧浪之水浊兮可以濯我足孔子曰小子听之清斯濯缨浊斯濯足矣自取之也注孺子童子也小子孔子弟子也清浊所用尊卑若此自取之喻人善恶见尊贱乃如此夫人必自侮然后人侮之家必自毁而后人毁之国必自伐而后人伐之注人先自为可侮慢之行故见侮慢也家先自为可毁壊之道故见毁也国先自为可诛伐之政故见伐也太甲曰天作孽犹可违自作孽不可活此之谓也注己见上篇説同音义疏孟子注疏卷七上孟子注疏卷七上考证离娄章句上疏此篇凡六十一章赵氏分之以为上下卷阁本误作六十章今改正疏其余三十三章阁本讹三十二章今改正离娄之眀按孟子纂笺引赵岐注离娄黄帝时人庄子黄帝亡其𤣥珠使离朱索之即离娄也今本并无此文又是为敬君监本讹是勉之君今改正疏君子之人以之触义之所禁禁监本讹具今改正规矩方员之至也章注尧舜之为君臣道备疏其后坐常见尧于墻坐监本讹生今改正注桀纣幽厉疏武王于是为天子以为周之始王监本以为周之下脱始字以为周之始王下衍以为天子四字今从阁本删又子幽王官湼立官湼监本讹宫湦今改正三代之得天下章疏亦谓恶湿而居下之意也此句上监本有论语孔子四字系衍文今从阁本删爱人不亲章注反其仁己仁犹未至邪反其敬己敬犹未恭邪两犹字监本俱讹独今改正天下有道章注既不能令告邻国使之进退隣监本讹大今改正不仁者章沧浪之水清兮按倪氏曰汉水东为沧浪之水见禹贡郦道元云武当县北四十里有沧浪洲汉水古为沧浪即渔父所云沧浪之水今沧浪水合流出北界山盖后人名之非古沧浪疏末注云如临深渊至放之而已共五句系他章之注错襍于此孟子注䟽卷七上考证钦定四库全书孟子注疏卷七下汉赵氏注宋孙奭音义并疏离娄章句上孟子曰桀纣之失天下也失其民也失其民者失其心也注失其民之心则天下畔之箪食壶浆以迎武王之师是也得天下有道得其民斯得天下矣得其民有道得其心斯得民矣得其心有道所欲与之聚之所恶勿施尔也注欲得民心聚其所欲而与之尔近也勿施行其所恶使民近则民心可得矣民之归仁也犹水之就下兽之走圹也故为渊敺鱼者獭也为丛敺爵者鹯也为汤武敺民者桀与纣也今天下之君有好仁者则诸侯皆为之敺矣虽欲无王不可得已注民之思明君犹水乐卑下兽乐圹野敺之则归其所乐獭獱也鹯土鹯也故云诸侯好为仁者敺民若此也汤武行之矣如有则之者虽欲不王不可得也今之欲王者犹七年之病求三年之艾也苟为不畜终身不得苟不志于仁终身忧辱以陷于死亡注今之诸侯欲行王道而不积其徳如至七年病而却求三年时艾当畜之乃可得以三年时不畜藏之至七年欲卒求之何可得乎艾可以为炙人病干乆益善故以为喻志仁者亦乆行之不行之则忧辱以陷死亡桀纣是也诗云其何能淑载胥及溺此之谓也注诗大雅桑柔之篇淑善也载辞也胥相也刺时君臣何能为善乎但相与为沈溺之道也音义疏孟子曰自暴者不可与有言也自弃者不可与有为也言非礼义谓之自暴也吾身不能居仁由义谓之自弃也注言人尚自暴自弃何可与有言有为仁人之安宅也义人之正路也旷安宅而弗居舍正路而不由哀哉注旷空舎縦哀伤也弗由居是者是可哀伤也音义疏孟子曰道在迩而求诸逺事在易而求诸难人人亲其亲长其长而天下平注迩近也道在近而患人求之逺也事在易而患人求之难也谓不亲其亲以事其长故其事逺而难也音义疏孟子曰居下位而不获于上民不可得而治也获于上有道不信于友弗获于上矣信于友有道事亲弗悦弗信于友矣悦亲有道反身不诚不悦于亲矣诚身有道不明乎善不诚其身矣注言人求上之意先从已始本之于心心不正而得人意者未之有也是故诚者天之道也思诚者人之道也至诚而不动者未之有也不诚未有能动者也注授人诚善之性者天也思行其诚以奉天者人也至诚则动金石不诚则鸟兽不可亲狎故曰不诚未有能动者也疏孟子曰伯夷辟纣居北海之滨闻文王作兴曰盍归乎来吾闻西伯善养老者注伯夷让国遭纣之世辟之隠遁北海之濵闻文王起兴王道盍归乎来归周也太公辟纣居东海之滨闻文王作兴曰盍归乎来吾闻西伯善养老者注太公吕望也亦辟纣世隠居东海曰闻西伯养老二人皆老矣往归文王也二老者天下之大老也而归之是天下之父归之也天下之父归之其子焉往注此二老犹天下之父也其余皆天下之子耳子当随父二父往矣子将安如言皆归往也诸侯有行文王之政者七年之内必为政于天下矣注今之诸侯如有能行文王之政者七年之间必足以为政矣天以七纪故云七年文王时难故乆衰周时易故速也上章言大国五年者大国地广人衆易以行善故五年足以治也音义疏孟子曰求也为季氏宰无能改于其徳而赋粟倍他日孔子曰求非我徒也小子鸣鼓而攻之可也注求孔子弟子冉求季氏鲁卿季康子宰家臣小子弟子也孔子以冉求不能改季氏使从善为之多敛赋粟故欲使弟子鸣鼓以声其罪而攻伐责譲之曰求非我徒疾之也由此观之君不行仁政而富之皆弃于孔子者也况于为之强战争地以战杀人盈野争城以战杀人盈城此所谓率土地而食人肉罪不容于死注孔子弃富不仁之君者况于争城争地而杀人满之乎此若率土地使食人肉也言其罪大死刑不足以容之故善战者服上刑连诸侯者次之辟草莱任土地者次之注孟子言天道重生战者杀人故使善战者服上刑上刑重刑也连诸侯合从者也罪次善战者辟草莱任土地不务脩徳而富国者罪次合从连横之人也音义疏孟子曰存乎人者莫良于眸子眸子不能掩其恶注眸子瞳子也存人存在人之善恶也胷中正则眸子了焉胷中不正则眸子眊焉注了眀也眊者蒙蒙目不明之貌听其言也观其眸子人焉廋哉注廋匿也听言察目言正视端人情可见安可匿之哉音义疏孟子曰恭者不侮人俭者不夺人侮夺人之君惟恐不顺焉恶得为恭俭注为恭敬者不侮慢人为廉俭者不夺取人有好侮夺人之君有贪陵之性恐人不顺从其所欲安得为恭俭之行也恭俭岂可以声音笑貌为哉注恭俭之人俨然无欲自取其名岂可以和声音笑貌强为之哉音义疏淳于髠曰男女授受不亲礼与注淳于髠齐人也问礼男女不相亲授孟子曰礼也注礼不亲授曰嫂溺则援之以手乎注髠曰见嫂溺水则当以手牵援之否耶曰嫂溺不援是豺狼也注孟子曰人见嫂溺不援出是为豺狼之心也男女授受不亲礼也嫂溺援之以手者权也注孟子告髠曰此权也权者反经而善也曰今天下溺矣夫子之不援何也注髠曰天下之道溺矣夫子何不援之乎曰天下溺援之以道嫂溺援之以手子欲手援天下乎注孟子曰当以道援天下而道不得行子欲使我以手援天下乎音义疏公孙丑曰君子之不教子何也注问父子不亲敎何也孟子曰势不行也教者必以正以正不行继之以怒继之以怒则反夷矣夫子教我以正夫子未出于正也则是父子相夷也父子相夷则恶矣注父亲教子其势不行教以正道而不能行则责怒之夷伤也父子相责怒则伤义矣一説云父子反目相非若夷狄也子之心责于父云夫子教我以正道而夫子之身未必自行正道也执此意则为反夷矣故曰恶也古者易子而敎之父子之间不责善责善则离离则不祥莫大焉注易子而教不欲自相责以善也父子主恩离则不祥莫大焉疏孟子曰事孰为大事亲为大守孰为大守身为大不失其身而能事其亲者吾闻之矣失其身而能事其亲者吾未之闻也注事亲养亲也守身使不陷于不义也夫不义则何能事父母乎孰不为事事亲事之本也孰不为守守身守之本也注先本后末事守乃立也曽子养曾晳必有酒肉将彻必请所与问有余必曰有曾晳死曾元养曽子必有酒肉将彻不请所与问有余曰亡矣将以复进也此所谓养口体者也若曽子则可谓养志也事亲若曾子者可也注将彻请所与问曽晳所欲与子孙所爱者也必曰有恐违亲意也故曰养志曾元曰无欲以复进曾子也不求亲意故曰养口体也事亲之道当如曾子之法乃为至孝音义疏孟子曰人不足与适也政不足间也惟大人为能格君心之非注适过也诗云室人交徧适我间非格正也时皆小人居位不足过责也政教不足复非説独得大人为辅臣乃能正君之非法度也君仁莫不仁君义莫不义君正莫不正一正君而国定矣注正君之身一国定矣欲使大人正之音义疏孟子曰有不虞之誉有求全之毁注虞度也言人之行有不虞度其时有名誉而得者若尾生本与妇人期于梁下不度水之卒至遂至没溺而获守信之誉求全之毁者陈不赡将赴君难闻金鼓之声失气而死可谓欲求全其节而反有怯弱之毁者也音义疏孟子曰人之易其言也无责耳矣注人之轻易其言不得失言之咎责也一説人之轻易不肯谏正君者以其不在言责之位者也音义孟子曰人之患在好为人师注人之所患患于不知已未有可师而好为人师者惑也疏乐正子从于子敖之齐乐正子见孟子注鲁人乐正克孟子弟子也从于齐之右师子敖子敖使而之鲁乐正子随之来之齐也孟子在齐乐正子见之也孟子曰子亦来见我乎注孟子见其来见遅故云亦来也曰先生何为出此言也注乐正子曰先生何为非克而出此言也曰子来㡬日矣注孟子问子来㡬日乎曰昔者注克曰昔者来至昔者往也谓数日之间也曰昔者则我出此言也不亦宜乎注孟子曰昔者来至而今乃来我出此言亦其宜也孟子重爱乐正子欲亟见之深思望重也曰舍馆未定注克曰所止舍馆未定故不即来馆客舍曰子闻之也舍馆定然后求见长者乎注孟子曰子闻见长者之礼当须舍馆定乃见之乎曰克有罪注乐正子谢过服罪也音义疏孟子谓乐正子曰子之从于子敖来徒餔啜也我不意子学古之道而以餔啜也注子敖齐之贵人右师王驩者也学而不行其道徒食饮而已谓之餔啜也乐正子本学古圣人之道而今随从贵人无所匡正故言不意子但餔啜也音义疏孟子曰不孝有三无后为大注于礼有不孝者三事谓阿意曲従陷亲不义一不孝也家穷亲老不为禄仕二不孝也不娶无子絶先祖祀三不孝也三者之中无后为大舜不告而娶为无后也君子以为犹告也注舜惧无后故不告而娶君子知舜告焉不得而娶娶而告父母礼也舜不以告权也故曰犹告与告同也注孟子曰仁之实事亲是也义之实从兄是也智之实知斯二者弗去是也注事皆有实事亲从兄仁义之实也知仁义所用而不去之则智之实也礼之实节文斯二者是也乐之实乐斯二者注礼义之实节文事亲从兄使不失其节而文其礼敬之容故中心乐之也乐则生矣生则恶可已也恶可已则不知足之蹈之手之舞之注乐此事亲从兄出于中心则乐生其中矣乐生之至安可已也岂能自觉足蹈节手舞曲㢤疏孟子曰天下大悦而将归已视天下悦而归已犹草芥也惟舜为然注舜不以天下将归已为乐号泣于天不得乎亲不可以为人不顺乎亲不可以为子舜尽事亲之道而瞽瞍底豫瞽瞍底豫而天下化瞽瞍底豫而天下之为父子者定此之谓大孝注舜以不顺亲意为非人子底致也豫乐也瞽瞍顽父也尽其孝道而顽父致乐使天下化之为父子之道者定也音义疏孟子注疏卷七下孟子注疏卷七下考证居下位章疏以其上之所以得民者乃治也语意不足疑有脱误疏正义曰论语云云共十句本注所无疑古注今有逸者人不足与适也章注政教不足复非説按非説二字未洽太𤣥经云祸不祸非厥訧也説文訧过也此説字疑訧字之讹不孝有三章注于礼有不孝者三事辅广曰此必见于古传记赵氏时其书尚存故引之今则不复存矣仁之实章疏乐之实二句似未疏疑有缺文疏言礼之本实使事亲従兄者是也此句未明疑有脱误又凡移之于事君者则为仁之华也朱子此所谓实以对华而言耳意亦宗此孟子注疏卷七下考证孟子注疏钦定四库全书孟子注疏卷八上汉赵氏注宋孙奭音义并疏离娄章句下䟽孟子曰舜生于诸冯迁于负夏卒于鸣条东夷之人也注生始卒终记终始也诸冯负夏鸣条皆地名也负海也在东方夷服之地故曰东夷之人也文王生于岐周卒于毕郢西夷之人也注岐周毕郢地名也岐山下周之旧邑近畎夷畎夷在西故曰西夷之人也书曰太子发上祭于毕下至于盟津毕文王墓近于酆镐之地地之相去也千有余里世之相后也千有余歳得志行乎中国若合符节先圣后圣其揆一也注土地相去千有余里千里之外也舜至文王千二百歳得志行政于中国盖谓王也如合符节节玉节也周礼有六节揆度也言圣人之度量同也音义䟽子产听郑国之政以其乗舆济人于溱洧注子产郑卿为政听讼也溱洧水名见人有冬渉者仁心不忍以其乗车度之也孟子曰恵而不知为政歳十一月徒杠成十二月舆梁成民未病渉也注以为子产有恵民之心而不知为政当以时修桥梁民何由病苦渉水乎周十月夏九月可以成渉度之功周十一月夏十月可以成舆梁也君子平其政行辟人可也焉得人人而济之故为政者毎人而悦之日亦不足矣注君子为国家平治政事刑法使无违失其道辟除人使卑辟尊可为也安得人人济渡扵水乎毎人而悦之欲自加恩以悦其意则日力不足以济之也音义䟽孟子吿齐宣王曰君之视臣如手足则臣视君如腹心君之视臣如犬马则臣视君如国人君之视臣如土芥则臣视君如寇雠注芥草芥也臣縁君恩以为差等其心所执若是也王曰礼为旧君有服何如斯可为服矣注宣王问礼旧臣为旧君服丧服问君恩何如则可以为服曰谏行言听膏泽下于民有故而去则君使人导之出疆又先于其所徃去三年不反然后收其田里此之谓三有礼焉如此则为之服矣注为臣之时諌行言从徳泽加民若有他故不得不行譬如华元奔晋随㑹奔秦是也古之贤君遭此则使人导之出境又先至其所到之国言其贤良三年不反乃收其田里田业也里居也此三者有礼则为之服矣今也为臣諌则不行言则不听膏泽不下于民有故而去则君搏执之又极之于其所徃去之日遂收其田里此之谓寇雠寇雠何服之有注搏执其亲族也极者恶而困之也遇臣若寇雠何服之有乎音义䟽音义孟子曰无罪而杀士则大夫可以去无罪而戮民则士可以徙注恶伤其类视其下等惧次及也语曰鸢鹊䝉害仁鸟増逝此之谓也䟽音义孟子曰君仁莫不仁君义莫不义注君者一国所瞻仰以为法故必从之是上为下则也䟽孟子曰非礼之礼非义之义大人弗为注若礼而非礼陈质娶妇而长拜之也若义而非义借交报雠是也此皆大人之所不为也䟽音义孟子曰中也养不中才也养不才故人乐有贤父兄也注中者履中和之气所生谓之贤才者是谓人之有俊才者有此贤者当以养育教诲不能进之以善故乐父兄之贤以养己也如中也弃不中才也弃不才则贤不肖之相去其间不能以寸注如使贤者弃愚不养其所以当养则贤亦近愚矣如此贤不肖相较何能分寸眀不可不相训导也音义䟽孟子曰人有不为也而后可以有为注人不为苟得乃能有譲千乗之志也䟽孟子曰言人之不善当如后患何注人之有恶恶人言之言之当如后有患难及已乎音义䟽音义孟子曰仲尼不为已甚者注仲尼弹邪以正正斯可矣故不欲为已甚泰过也孟子所以讥踰墙距门者也䟽孟子曰大人者言不必信行不必果惟义所在注果能也大人仗义义有不得必信其言子为父隐也有不能得果行其所欲行者若亲在不得以其身许友也义或重扵信故曰惟义所在也䟽音义孟子曰大人者不失其赤子之心者也注大人谓君国君视民当如赤子不失其民心之谓也一説曰赤子婴儿也少小之子専一未变化人能不失其赤子时心则为贞正大人也䟽孟子曰养生者不足以当大事惟送死可以当大事注孝子事亲致养未足以为大事送终如礼则为能奉大事也音义䟽孟子曰君子深造之以道欲其自得之也注造致也言君子学问之法欲深致极竟之以知道意欲使已得其原本如性自有之然也故曰欲其自得之而已自得之则居之安居之安则资之深资之深则取之左右逢其原故君子欲其自得之也注居之安若己所自有也资取也取之深则得其根也左右取之在所逢遇皆知其原本也故使君子欲其自得之也音义䟽孟子曰博学而详説之将以反説约也注博广详悉也广学悉其微言而説之者将以约説其要意不尽知则不能要言之也是谓广寻道意还反扵朴説之美者也䟽孟子曰以善服人者未有能服人者也以善养人然后能服天下天下不心服而王者未之有也注以善服人之道治世谓以威力服人者也故人不心服以善养人养之以仁恩然后心服矣若文王治扵岐邑是也天下不心服何由而王也䟽音义孟子曰言无实不祥不祥之实蔽贤者当之注凡言皆有实孝子之实养亲是也善之实仁义是也祥善当直也不善之实何等也蔽贤之人直扵不善之实也音义䟽徐子曰仲尼亟称于水曰水哉水哉何取于水也注徐子徐辟也问仲尼何取于水而称之也孟子曰原泉混混不舎昼夜盈科而后进放乎四海有本者如是是之取尔注言水不舎昼夜而进盈满科坎放至也至扵四海者有原本也以况扵事有本者皆如是是之取也苟为无本七八月之间雨集沟浍皆盈其涸也可立而待也注荀诚也诚令无本若周七八月夏五六月天之大雨潦水卒集大沟小浍皆满然其涸也可立待之者以其无本故也故声闻过情君子耻之注人无本行暴得善声令闻过其情若潦水不能久也故君子耻之音义䟽孟子曰人之所以异于禽兽者几希庶民去之君子存之注几希无几也知义与不知义之间耳衆民去义君子存义也舜明于庶物察于人伦由仁义行非行仁义也注伦序察识也舜明庶物之情识人事之序仁义生扵内由其中而行非强力行仁义也故道性善言必称扵尧舜但君子存之庶民去之而不由尔音义䟽音义孟子曰禹恶㫖酒而好善言注㫖酒美酒也仪狄作酒禹饮而甘之遂䟽仪狄而絶㫖酒书曰禹拜昌言汤执中立贤无方注执中正之道惟贤速立之不问其从何方来举伊尹以为相也文王视民如伤望道而未之见注视民如伤者雍容不动扰也望道而未至殷禄未尽尚有贤臣道未得至故望而不敢诛扵纣也武王不泄迩不忘逺注泄狎迩近也不泄狎近贤不遗忘逺善近谓朝臣逺谓诸侯也周公思兼三王以施四事其有不合者仰而思之夜以继日幸而得之坐以待旦注三王三代之王也四事禹汤文武所行之事也不合已行有不合者仰而思之参诸天也坐以待旦言欲急施之也音义䟽孟子曰王者之迹熄而诗亡诗亡然后春秋作注王者谓圣王也大平道衰王迹止熄颂声不作故诗亡春秋拨乱作于衰世也晋之乗椘之梼杌鲁之春秋一也其事则齐桓晋文其文则史孔子曰其义则丘窃取之矣注此三大国史记之异名乗者兴扵田赋乗马之事因以为名梼杌者嚚凶之类兴扵记恶之戒因以为名春秋以二始举四时记万事之名其事则五霸所理也桓文五霸之盛者故举之其文史记之文也孔子自谓窃取之以为素王也孔子人臣不受君命私作之故言窃亦圣人之谦辞尔音义䟽孟子曰君子之泽五世而斩小人之泽五世而斩予未得为孔子徒也予私淑诸人也注泽者滋润之泽大徳大凶流及后世自髙祖至𤣥孙善恶之气乃断故曰五世而斩予我也我未得为孔子门徒也淑善也我私善之扵贤人耳盖恨其不得学扵大圣人也䟽孟子注䟽卷八上孟子注䟽卷八上考证离娄章句下䟽凡三十有三章监本讹三十有二章今改正又䟽教而不改乃归自然此句监本脱八章言贵贱㢘耻乃有不为不为非义义乃可由共十九字今补入又䟽是离娄一篇有六十一章矣监本讹六十章今改正舜生扵诸冯按史记舜冀州之人也则诸冯当在冀州之分风土记所云舜生扵姚邱沩水之汭在今姚邱山余姚西六十里者非注生始卒终䟽陶河滨陶字下监本衍扵字今删注太子发上祭扵毕䟽愍民恵礼曰文监本讹忠蒙接礼曰文今改正又䟽南越志云郢故楚都在南郡则知毕在郢之地故曰毕郢按赵顺孙云毕丰镐俱在长安史记云文武葬扵毕皇览云文王周公皆在镐聚东社中则毕在镐东明矣䟽引南越志误也非礼之礼章注陈质娶妇而长拜之也若义而非义借交报雠是也䟽此盖史传之文而云然史传中并无此文中也养不中章如中也弃不中节注如此贤不肖相较何能分寸较监本讹觉今改正大人者不失其赤子之心者也章䟽所谓视民如子则民懐之者也孟子言世之所谓为之大人者是其能不失去其婴儿之时心也按注中不失赤子之心分作二説觧朱子集注専採后説南轩张氏蓝田吕氏及程子并主后説立论今䟽扵提纲处用前説而扵正释处用后説人之所以异扵禽兽章舜眀扵庶物注舜眀庶物之情䟽舜能眀扵庶物之无知而存乎异扵禽兽之心按千古几希之辨正在扵人物分闗处不训作事字较切王者之迹熄章楚之梼杌陆㙄经世骊珠曰注䟽皆训为嚚㓙之类左传称为颛顼氏不才子汉书注崇伯之名即梼杌又周礼外史以梼杌为恶兽取垂恶以示戒也惟是史善恶并载无单记恶之义且史传髙阳才子梼戭今音梼杌亦陆徳眀九经释音之误考留青日札云梼刚木也杌树无枝也从木从夀垂可乆也从兀莫可动也史本厯乆不易之书其义最精孟子注䟽卷八上考证钦定四库全书孟子注疏卷八下汉赵氏注宋孙奭音义并䟽离娄章句下孟子曰可以取可以无取取伤廉可以与可以无与与伤恵可以死可以无死死伤勇注三者皆谓事可出入不至违义但伤此名亦不陥扵恶也䟽逄蒙学射于羿尽羿之道思天下惟羿为愈已于是杀羿注羿有穷后羿逄䝉羿之家衆也春秋传曰羿将归自田家衆杀之孟子曰是亦羿有罪焉注罪羿不择人也故以下事喻之公明仪曰宜若无罪焉曰薄乎云尔恶得无罪郑人使子濯孺子侵卫卫使庾公之斯追之子濯孺子曰今日我疾作不可以执弓吾死矣夫注孺子郑大夫庾公卫大夫疾作疟疾问其仆曰追我者谁也其仆曰庾公之斯也曰吾生矣注仆御也孺子曰吾必生矣其仆曰庾公之斯卫之善射者也夫子曰吾生何谓也曰庾公之斯学射于尹公之他尹公之他学射于我夫尹公之他端人也其取友必端矣注端人用心不邪僻知我是其道本所出必不害我也庾公之斯至曰夫子何为不执弓曰今日我疾作不可以执弓曰小人学射于尹公之他尹公之他学射于夫子我不忍以夫子之道反害夫子虽然今日之事君事也我不敢废抽矢叩轮去其金发乗矢而后反注庾公之斯至竟如孺子之所言而曰我不敢废君事故叩轮去镞使不害人乃以射孺子礼射四发而去乗四也诗云四矢反兮孟子言是以明羿之罪假使如子濯孺子得尹公之他而教之何由有逄䝉之祸乎音义䟽孟子曰西子蒙不洁则人皆掩鼻而过之注西子古之好女西施也䝉不洁以不洁污巾帽而䝉其头也面虽好以䝉不洁人过之者皆自掩鼻惧闻其臭也虽有恶人斋戒沐浴则可以祀上帝注恶人丑类者也面虽丑而斋戒沐浴自治洁浄可以侍上帝之祀言人当自治以仁义乃为善也䟽孟子曰天下之言性也则故而已矣故者以利为本注言天下万物之情性当顺其故则利之也改戾其性则失其利矣若以杞栁为桮桊非杞栁之性也所恶于智者为其凿也注恶人欲用智而妄穿凿不顺物之性而改道以养之如智者若禹之行水也则无恶于智矣禹之行水也行其所无事也注禹之用智决江䟽河因水之性因地之宜引之就下行其空虚无事之处如智者亦行其所无事则智亦大矣注如用智者不妄改作但循理若禹之行水扵无事则为大智也天之髙也星辰之逺也苟求其故千歳之日至可坐而致也注天虽髙星辰虽逺诚能推求其故常千歳日至之日可坐而致也星辰日月之会致至也知其日至在何日也音义䟽公行子有子之丧右师徃弔入门有进而与右师言者有就右师之位而与右师言者注公行子齐大夫也右师齐之贵臣王驩字子敖者公行之䘮齐卿大夫以君命会各有位次故下云朝廷也与言者皆谄扵贵人也孟子不与右师言右师不悦曰诸君子皆与驩言孟子独不与驩言是简驩也注右师谓孟子简其无徳故不与言是以不悦也孟子闻之曰礼朝廷不厯位而相与言不踰阶而相楫也我欲行礼子敖以我为简不亦异乎注孟子闻子敖之言曰我欲行礼故不厯位而言反以我为简易也云以礼者心恶子敖而外顺其辞也音义䟽孟子曰君子所以异于人者以其存心也君子以仁存心以礼存心仁者爱人有礼者敬人爱人者人恒爱之敬人者人恒敬之注存在也君子之在心者仁与礼也爱敬施行扵人人亦必反报之扵已也有人于此其待我以横逆则君子必自反也我必不仁也必无礼也此物奚宜至哉注横逆者以暴虐之道来加我也君子反自思省谓已仁礼不至也物事也推此人何为以此事来加扵我也其自反而仁矣自反而有礼矣其横逆由是也君子必自反也我必不忠注君子自谓我必不忠自反而忠矣其横逆由是也君子曰此亦妄人也已矣如此则与禽兽奚择哉于禽兽又何难焉注妄人妄作之人无知者与禽兽何择异也无异扵禽兽又何足难也是故君子有终身之忧无一朝之患也乃若所忧则有之舜人也我亦人也舜为法于天下可传于后世我由未免为乡人也是则可忧也注君子之忧忧不如尧舜也忧之如何如舜而已矣注忧之当如何乎如舜而后可故终身忧也若夫君子所患则亡矣非仁无为也非礼无行也如有一朝之患则君子不患矣注君子之行本自不致患常行仁礼如有一朝横来之患非己愆也故君子归天不以为患也音义䟽禹稷当平世三过其门而不入孔子贤之颜子当乱世居于陋巷一箪食一瓢饮人不堪其忧颜子不改其乐孔子贤之孟子曰禹稷颜回同道禹思天下有溺者由已溺之也稷思天下有饥者由已饥之也是以如是其急也禹稷颜子易地则皆然注当平世三过其门者身为公卿忧民者也当乱世安陋巷者不用扵世穷而乐道者也孟子以为忧民之道同用与不用之宜若是也故孔子俱贤之禹稷急民之难若是颜子与之易地其心亦然不在其位故劳佚异今有同室之人鬭者救之虽被髪缨冠而救之可也乡邻有鬭者被髪缨冠而徃救之则惑也虽闭户可也注缨冠者以冠缨贯头也乡邻同乡也同室相救是其理也喻禹稷走赴乡邻非其事颜子所以闭户而髙枕也䟽公都子曰匡章通国皆称不孝焉夫子与之逰又从而礼貎之敢问何也注匡章齐人也一国皆称不孝问孟子何为与之逰又礼之以颜色喜悦之貎也孟子曰世俗所谓不孝者五惰其四支不顾父母之养一不孝也博弈好饮酒不顾父母之养二不孝也好货财私妻子不顾父母之养三不孝也从耳目之欲以为父母戮四不孝也好勇鬭很以危父母五不孝也章子有一于是乎注惰懈不作极耳目之欲以䧟罪戮及父母凡此五者人所谓不孝之行章子岂有一事扵是五不孝中也夫章子子父责善而不相遇也责善朋友之道也父子责善贼恩之大者注遇得也章子子父亲教相责以善不能相得父逐之也朋友切磋乃当责善耳父子相责以善贼恩之大者也夫章子岂不欲有夫妻子母之属哉为得罪于父不得近出妻屏子终身不养焉注夫章子岂不欲身有夫妻之配子有子母之属哉但以身得罪扵父不得近父故出去其妻屏逺其子终身不为妻子所养也其设心以为不若是是则罪之大者是则章子已矣注章子张设其心执持此屏妻子之意以为得罪扵父而不若是以自责罚是则罪益大矣音义䟽曽子居武城有越寇或曰寇至盍去诸注盍何不也曽子居武城有越寇将来人曰寇方至何不去之曰无寓人于我室毁伤其薪木宼退则曰脩我墙屋我将反注寓寄也曽子欲去戒其守人曰无寄人扵我室恐其伤我薪草树木也寇退则曰治墙屋之壊者我将来反寇退曽子反左右曰待先生如此其忠且敬也宼至则先去以为民望宼退则反殆于不可注左右相与非议曽子者言武城邑大夫敬曽子武城人为曽子忠谋劝使避寇君臣忠敬如此而先生寇至则先去使百姓瞻望而效之寇退安宁则复来还殆不可如是怪曾子何以行之也沈犹行曰是非汝所知也昔沈犹有负刍之祸从先生者七十人未有与焉注沈犹行曾子弟子也行谓左右之人曰先生之行非汝所能知也先生曽子也徃者先生甞从门徒七十人舎吾沈犹氏时有作乱者曰负刍来攻沈犹氏先生率弟子去之不与其难言宾师不与臣同耳子思居于卫有齐宼或曰宼至盍去诸子思曰如伋去君谁与守注伋子思名也子思欲助卫君赴难孟子曰曾子子思同道曾子师也父兄也子思臣也微也曽子子思易地则皆然注孟子以为二人同道曽子为武城人作师则其父兄故去留无毁子思微小也又为臣委质为臣当死难故不去也子思与曽子易地皆然音义䟽储子曰王使人矙夫子果有以异于人乎注储子齐人也矙视也果能也谓孟子曰王言贤者身貎必当有异故使人视夫子能有异扵衆人之容乎孟子曰何以异于人哉尧舜与人同耳注人生同受法扵天地之形我当何以异扵人哉且尧舜之貎与凡人同耳其所以异乃以仁义之道在扵内也音义䟽齐人有一妻一妾而处室者其良人出则必餍酒肉而后反其妻问所与饮食者则尽富贵也注良人夫也尽富贵者夫诈言其姓名也其妻吿其妾曰良人出则必餍酒肉而后反问其与饮食者尽富贵也而未甞有显者来吾将矙良人之所之也注妻疑其诈故欲视其所之蚤起施从良人之所之徧国中无与立谈者卒之东郭墦间之祭者乞其余不足又顾而之他此其为餍足之道也注施者邪施而行不欲使良人觉也墦间郭外冡间也乞其祭者所余酒肉也其妻归吿其妾曰良人者所仰望而终身也今若此与其妾讪其良人而相泣于中庭注妻妾扵中庭悲伤其良人相对涕泣而谤毁之而良人未之知也施施从外来骄其妻妾注施施犹扁扁喜悦之貎以为妻妾不知如故骄之也由君子观之则人之所以求富贵利逹者其妻妾不羞也而不相泣者几希矣注由用也用君子之道观之今求富贵者皆以枉曲之道昬夜乞哀而求之以骄人扵白日此良人为妻妾所羞而泣伤也几希者言今苟求富贵妻妾虽不羞泣者与此良人妻妾何异也音义䟽孟子注䟽卷八下孟子注䟽卷八下考证逄䝉学射扵羿章注羿将归自田家衆杀之案襄公四年左传云将归自田家衆杀之而烹之以食其子子不忍食诸死扵穷门监本脱门字今増入西子䝉不洁章注西子西施䟽毎入市人愿见者先输金钱一文是西施也今史记无此文未知何据天下之言性也章注言天下万物之情性当顺其故则利之也改戾其性则失其利矣监本讹今天下之言性则以故而已矣以言其故者以利为本耳今从阁本改正禹稷当平世章䟽思念天下有因洪水而沈溺也此句下监本脱去亦如已被其沈溺也八字今补入又孟子故以同室之人救鬭为喻故监本讹固今改正公都子曰章䟽为不若是离父之故父之监本讹之父今改正曽子居武城章䟽沈犹行曰至未有与焉者监本脱沈字今补入注伋子思名也䟽年六十二尝困扵宋监本脱年字今补入孟子注䟽卷八下考证孟子注疏钦定四库全书孟子注疏卷九上汉赵氏注宋孙奭音义并疏万章章句上注万章者万姓章名孟子弟子也万章问舜孝犹论语颜渊问仁因以题其篇也疏万章问曰舜往于田号泣于旻天何为其号泣也注问舜往至于田何为号泣也谓耕于歴山之时然也孟子曰怨慕也注言舜自怨遭父母见恶之厄而思慕也万章曰父母爱之喜而不忘父母恶之劳而不怨然则舜怨乎注言孝法当不怨如是舜何故怨曰长息问于公明髙曰舜往于田则吾既得闻命矣号泣于旻天于父母则吾不知也公明高曰是非尔所知也注长息公明髙弟子公明髙曾子弟子旻天秋天也幽隂气也故诉于旻天髙非息之问不得其义故曰非尔所知也已夫公明髙以孝子之心为不若是恝注恝无愁之貎孟子以万章之问难自距之故为言髙息之问对如此夫公明髙以为孝子不得意于父母自当怨悲岂可恝恝然无忧哉因以万章具陈其意耳我竭力耕田共为子职而已矣父母之不我爱于我何哉注我共人子之事而父母不我爱于我之身独有何罪哉自求责于已而悲感焉帝使其子九男二女百官牛羊仓廪备以事舜于畎亩之中注帝尧也尧使九子事舜以为师以二女妻舜百官致牛羊仓廪致粟米之饩备具馈礼以奉事舜于畎亩之中由是遂赐舜以仓廪牛羊使得自有之尧典曰釐降二女不见九男孟子时尚书凡百二十篇逸书有舜典之叙亡失其文孟子诸所言舜事皆尧典及逸书所载独丹朱以𦙍嗣之子臣下以距尧求禅其余八庶无事故不见于尧典犹晋献公之子九人五人以事见于春秋其余四子亦不复见于经天下之士多就之者帝将胥天下而迁之焉为不顺于父母如穷人无所归注天下之善士多就舜而悦之胥须也尧须天下悉治将迁位而禅之顺爱也为不爱于父母其为忧愁若困穷之人无所归往也天下之士悦之人之所欲也注欲贪也而不足以解忧好色人之所欲妻帝之二女而不足以解忧富人之所欲富有天下而不足以解忧贵人之所欲贵为天子而不足以解忧人悦之好色富贵无足以解忧者惟顺于父母可以解忧注言为人所悦将见禅为天子皆不足以解忧独见爱于父母为可以解己之忧人少则慕父母知好色则慕少艾有妻子则慕妻子仕则慕君不得于君则热中注慕思慕也人少年少也艾美好也不得于君失意于君也热中心热恐惧也是乃人之情大孝终身慕父母五十而慕者予于大舜见之矣注大孝之人终身慕父母若老莱子七十而慕衣五綵之衣为婴儿匍匐于父母前也我于大舜见五十而尚慕父母书曰舜生三十徴庸五十在位在位时尚慕故言五十也音义疏音义万章问曰诗云娶妻如之何必告父母信斯言也宜莫如舜舜之不告而娶何也注诗齐风南山之篇言娶妻之礼必告父母舜合信此诗之言何为违礼不告而娶也孟子曰告则不得娶男女居室人之大伦也如告则废人之大伦以怼父母是以不告也注舜父顽母嚚常欲害舜告则不听其娶是废人之大伦以怨怼于父母也万章曰舜之不告而娶则吾既得闻命矣帝之妻舜而不告何也注礼娶须五礼父母先答以辞是相告也帝谓尧何不告舜父母曰帝亦知告焉则不得妻也注帝尧知舜大孝父母止之舜不敢违则不得妻之故亦不告也万章曰父母使舜完廪捐阶瞽瞍焚廪使浚井出从而揜之注完治廪仓阶梯也使舜登廪屋而捐去其阶焚烧其廪也一说捐阶舜即旋从阶下瞽瞍不知其已下故焚廪也使舜浚井舜入而即出瞽瞍不知其已出从而盖揜其井以为舜死矣象曰谟盖都君咸我绩注象舜异母弟也谟谋盖覆也都于也君舜也舜有牛羊仓廪之奉故谓之君咸皆绩功也象曰谋覆于君而杀之者皆我之功欲与父母分舜之有取其善者故引为已之功也牛羊父母仓廪父母注欲以牛羊仓廪与其父母干戈朕琴朕弤朕二嫂使治朕栖注干楯戈㦸也琴舜所弹五絃琴也弤彫弓也天子曰彫弓尧禅舜天下故赐之彫弓也栖牀也二嫂娥皇女英使治牀欲以为妻也象往入舜宫舜在牀琴象曰郁陶思君尔忸怩注象见舜生在牀鼓琴愕然反辞曰我郁陶思君故来尔辞也忸怩而慙是其情也舜曰惟兹臣庶汝其于予治注兹此也象素憎舜不至其宫也故舜见来而喜曰惟念此臣衆汝故助我治事不识舜不知象之将杀已与注万章言我不知舜不知象之将杀己与何为好言顺辞以答象也曰奚而不知也象忧亦忧象喜亦喜注奚何也孟子曰舜何为不知象恶已也仁人爱其弟忧喜随之象方言思君故以顺辞答之曰然则舜伪喜者与注伪诈也万章言如是则为舜行至诚而诈喜以悦人矣曰否昔者有馈生鱼于郑子产子产使校人畜之池校人烹之反命曰始舎之圉圉焉少则洋洋焉攸然而逝子产曰得其所哉得其所哉注孟子言否云舜不诈喜也因为说子产以喻之子产郑子国之子公孙侨大贤人也校人主池沼小吏也圉圉鱼在水羸劣之貌洋洋舒缓摇尾之貌攸然迅走趣水深处也故曰得其所哉重言之者嘉得鱼之志也校人出曰孰谓子产智予既烹而食之曰得其所哉得其所哉故君子可欺以其方难罔以非其道彼以爱兄之道来故诚信而喜之奚伪焉注方类也君子可以事类欺故子产不知校人之食其鱼象以其爱兄之道来问舜是亦其类也故诚信之而喜何为伪喜也音义疏音义万章问曰象日以杀舜为事立为天子则放之何也注怪舜放之何故孟子曰封之也或曰放焉注舜封象于有庳或有人以为放之万章曰舜流共工于幽州放驩兜于崇山杀三苗于三危殛鲧于羽山四罪而天下咸服诛不仁也象至不仁封之有庳有庳之人奚罪焉仁人固如是乎在他人则诛之在弟则封之注舜诛四佞以其恶也象恶亦甚而封之仁人用心当如是乎罪在他人当诛之在弟则封之曰仁人之于弟也不蔵怒焉不宿怨焉亲爱之而已矣亲之欲其贵也爱之欲其富也封之有庳富贵之也身为天子弟为匹夫可谓亲爱之乎注孟子言仁人于弟不问善恶亲爱之而已封者欲使富贵耳身既已为天子弟虽不仁岂可为匹夫敢问或曰放者何谓也注万章问放之意曰象不得有为于其国天子使吏治其国而纳其贡税焉故谓之放岂得暴彼民哉注象不得施教于其国天子使吏代其治而纳贡赋与之比诸见放也有庳虽不得贤君象亦不侵其民也虽然欲常常而见之故源源而来不及贡以政接于有庳注虽不使象得豫政事舜以兄弟之恩欲常常见之无已故源源而来如流水之与源通不及贡者不待朝贡诸侯常礼乃来也其间岁岁自至京师谓若天子以政事接见有庳之君者实亲亲之恩也此之谓也注自常常以下皆尚书逸篇之辞孟子以告万章言此乃象之谓也音义疏咸丘蒙问曰语云盛徳之士君不得而臣父不得而子舜南面而立尧帅诸侯北面而朝之瞽瞍亦北面而朝之舜见瞽瞍其容有蹙孔子曰于斯时也天下殆哉岌岌乎不识此语试然乎哉注咸丘蒙孟子弟子语者谚语也言盛徳之士君不敢臣父不敢子尧与瞽瞍皆臣事舜其容有蹙踖不自安也孔子以为君父为臣岌岌乎不安貌也故曰殆哉不知此语实然乎孟子曰否注言不然也此非君子之言齐东野人之语也注东野东鄙田野之人所言耳咸丘蒙齐人也故闻齐野人之言书曰平秩东作谓治农事也尧老而舜摄也尧典曰二十有八载放勋乃徂落百姓如丧考妣三年四海遏密八音注孟子言舜摄行事时未为天子也放勋尧名徂落死也如丧考妣思之如父母也遏止也密无声也八音不作哀思甚也孔子曰天无二日民无二王舜既为天子矣又帅天下诸侯以为尧三年丧是二天子矣注日一王一言不得并也咸丘蒙曰舜之不臣尧则吾既得闻命矣注不以尧为臣也诗云普天之下莫非王圡率土之滨莫非王臣而舜既为天子矣敢问瞽瞍之非臣如何注诗小雅北山之篇普徧率循也徧天下循土之滨无有非王者之臣而曰瞽瞍非臣如何也曰是诗也非是之谓也劳于王事而不得养父母也曰此莫非王事我独贤劳也注孟子言此诗非舜臣父之谓也诗言皆王臣也何为独使我以贤才而劳苦不得养父母乎是以怨也故说诗者不以文害辞不以辞害志以意逆志是为得之如以辞而已矣云汉之诗曰周余黎民靡有孑遗信斯言也是周无遗民也注文诗之文章所引以兴事也辞诗人所歌咏之辞志诗人志所欲之事意学者之心意也孟子言说诗者当本之志不可以文害其辞文不显乃反显也不可以辞害其志辞曰周余黎民靡有孑遗志在忧旱灾民无孑然遗脱不遭旱灾者非无民也人情不逺以已之意逆诗人之志是为得其实矣王者有所不臣不可谓皆为王臣谓舜臣其父也孝子之至莫大乎尊亲尊亲之至莫大乎以天下养为天子父尊之至也以天下养养之至也注尊之至瞽瞍为天子之父养之至舜以天下之富奉养其亲至极也诗曰永言孝思孝思维则此之谓也注诗大雅下武之篇周武王所以长言孝道欲以为天下法则此舜之谓也书曰袛载见瞽瞍蘷夔斋栗瞽瞍亦允若是为父不得而子也注书尚书逸篇祗敬载事也夔夔斋栗敬慎战惧也舜既为天子敬事严父战栗以见瞽瞍瞍亦信知舜之大孝若是为父不得而子也以此解咸丘蒙之疑音义疏孟子注疏卷九上孟子注疏卷九上考证万章章句上疏七章言贤达之理世贤监本讹圣今改正舜往于田章注不见于尧典疏如晋献公九人此句下监本脱五人二字今从阁本增入又疏大戎生重耳左传云大戎狐姬生重耳疑脱狐姬二字娶妻如之何章校人出节注象以其爱兄之道来问舜问一本作向咸丘蒙章疏是为得诗人之辞㫖人如说诗者人字疑衍文又疏但以歌咏之辞为然咏监本讹脉今改正孟子注疏卷九上考证钦定四库全书孟子注疏卷九下汉赵氏注宋孙奭音义并疏万章章句上万章曰尧以天下与舜有诸注欲知尧实以天下与舜否孟子曰否注尧不与之天子不能以天下与人注当与天意合之非天命者天子不能违天命也尧曰咨尔舜天之厯数在尔躬是也然则舜有天下也孰与之注万章言谁与之也曰天与之注孟子言天与之天与之者谆谆然命之乎注万章言天有声音命与之乎曰否天不言以行与事示之而已矣注孟子曰天不言语但以其人之所行善恶又以其事从而示天下也曰以行与事示之者如之何注万章欲知示之之意曰天子能荐人于天不能使天与之天下诸侯能荐人于天子不能使天子与之诸侯大夫能荐人于诸侯不能使诸侯与之大夫昔者尧荐舜于天而天受之暴之于民而民受之故曰天不言以行与事示之而巳矣注孟子言下能荐人于上不能令上必用之舜天人所受故得天下也曰敢问荐之于天而天受之暴之于民而民受之如何注万章言天人受之其事云何曰使之主祭而百神享之是天受之使之主事而事治百姓安之是民受之也天与之人与之故曰天子不能以天下与人注百神享之祭祀得福也百姓安之民皆讴歌其徳也舜相尧二十有八载非人之所能为也天也注二十八年之久非人为也天与之也尧崩三年之丧毕舜避尧之子于南河之南天下诸侯朝觐者不之尧之子而之舜讼狱者不之尧之子而之舜讴歌者不讴歌尧之子而讴歌舜故曰天也夫然后之中国践天子位焉而居尧之宫逼尧之子是簒也非天与也注南河之南逺地南夷也故言然后之中国尧子𦙍子丹朱讼狱狱不决其罪故讼之讴歌讴歌舜德也泰誓曰天视自我民视天听自我民聴此之谓也注泰誓尚书篇名自从也言天之视聴从人所欲也音义疏万章问曰人有言至于禹而徳衰不传于贤而传于子有诸注问禹之徳衰不传于贤而自传于子有之否乎孟子曰否不然也注否不也不如人所言天与贤则与贤天与子则与子注言随天也昔者舜荐禹于天十有七年舜崩三年之丧毕禹避舜之子于阳城天下之民从之若尧崩之后不从尧之子而从舜也禹荐益于天七年禹崩三年之丧毕益避禹之子于箕山之隂朝觐讼狱者不之益而之启曰吾君之子也讴歌者不讴歌益而讴歌启曰吾君之子也丹朱之不肖舜之子亦不肖舜之相尧禹之相舜也歴年多施泽于民久启贤能敬承继禹之道益之相禹也歴年少施泽于民未久注舜荐禹禹荐益同也以启之贤故天下归之益又未久故也阳城箕山之隂皆嵩山下深谷之中以蔵处也舜禹益相去久逺其子之贤不肖皆天也非人之所能为也莫之为而为者天也莫之致而至者命也注莫无也人无所欲为而横为之者天使为也人无欲致此事而此事自至者是其命而已矣故曰命也匹夫而有天下者徳必若舜禹而又有天子荐之者故仲尼不有天下继世以有天下注仲尼无天子之荐故不能以有天下继世之君虽无仲尼之徳袭父之位非匹夫故得有天下也天之所废必若桀纣者也故益伊尹周公不有天下注益值启之贤伊尹值太甲能改过周公值成王有徳不遭桀纣故以匹夫而不有天下伊尹相汤以王于天下汤崩太丁未立外丙二年仲壬四年太甲颠覆汤之典刑伊尹放之于桐三年太甲悔过自怨自艾于桐处仁迁义三年以聴伊尹之训己也复归于亳注太丁汤之太子未立而薨外丙立二年仲壬立四年皆太丁之弟也太甲太丁子也伊尹以其颠覆典刑放之于桐邑处居也迁徙也居仁徙义自怨其恶行艾治也治而改过以聴伊尹之教训已故复得归之于亳反天子位也周公之不有天下犹益之于夏伊尹之于殷也孔子曰唐虞禅夏后殷周继其义一也注周公与益伊尹虽有圣贤之徳不遭者时然孔子言禅继其义一也音义疏万章问曰人有言伊尹以割烹要汤有诸注人言伊尹负鼎俎而干汤有之否孟子曰否不然注否不是也伊尹耕于有莘之野而乐尧舜之道焉非其义也非其道也禄之以天下弗顾也系马千驷弗视也非其义也非其道也一介不以与人一介不以取诸人注有莘国名伊尹初隐之时耕于有莘之国乐仁义之道非仁义之道者虽以天下之禄加之不一顾而觎也千驷四千匹也虽多不一眄视也一介草不以与人亦不以取于人也汤使人以币聘之嚣嚣然曰我何以汤之聘币为哉我岂若处畎亩之中由是以乐尧舜之道哉注汤闻其贤以𤣥纁之币帛往聘之嚣嚣然自得之志无欲之貌也曰岂若居畎亩之中而无忧哉乐我尧舜仁义之道汤三使往聘之既而幡然改曰与我处畎亩之中由是以乐尧舜之道吾岂若使是君为尧舜之君哉吾岂若使是民为尧舜之民哉吾岂若于吾身亲见之哉注幡反也三聘既至而后幡然改本之计欲就汤聘以行其道使君为尧舜之君使民为尧舜之民天之生此民也使先知觉后知使先觉觉后觉也予天民之先觉者也予将以斯道觉斯民也非予觉之而谁也注觉悟也天欲使先知之人悟后知之人我先悟觉者也我欲以此仁义之道悟此未知之民非我悟之将谁教乎思天下之民匹夫匹妇有不被尧舜之泽者若已推而内之沟中其自任以天下之重如此故就汤而说之以伐夏救民注伊尹思念不以仁义之道化民者如已推排内之沟壑中也自任之重如此故就汤说之伐夏桀救民之命也吾未闻枉己而正人者也况辱己以正天下者乎注枉己者尚不能以正人况于辱己之身而有正天下者也圣人之行不同也或逺或近或去或不去归洁其身而已矣注不同谓所由不同大要当同归但殊涂耳或逺者处身逺也或近者仕者近君也或去者不屑就也或不去者尔焉能凂我也归洁其身不汚己而已吾闻其以尧舜之道要汤未闻以割烹也注我闻伊尹以仁义干汤致汤为王不闻以割烹牛羊为道伊训曰天诛造攻自牧宫朕载自亳注伊训尚书逸篇名牧宫桀宫朕我也谓汤也载始也亳殷都也言意欲诛伐桀造作可攻讨之罪者从牧宫桀起自取之也汤曰我始与伊尹谋之于亳遂顺天而诛之也音义疏万章问曰或谓孔子于卫主痈疽于齐主侍人瘠环有诸乎注有人以孔子主于痈疽痈疽之医者也瘠姓环名侍人也卫君齐君之所近狎人也孟子曰否不然也好事者为之也注否不也不如是也但好事毁人徳行者为之辞耳于卫主颜雠由弥子之妻与子路之妻兄弟也弥子谓子路曰孔子主我卫卿可得也子路以告孔子曰有命孔子进以礼退以义得之不得曰有命而主痈疽与侍人瘠环是无义无命也注颜雠由卫贤大夫孔子以为主弥子弥子瑕也因子路欲为孔子主孔子知弥子幸于灵公不以正道故不纳之而归于命也孔子进以礼退以义必曰有天命也若主此二人是为无义无命者也孔子不悦于鲁卫遭宋桓司马将要而杀之微服而过宋是时孔子当阨主司城贞子为陈侯周臣注孔子以道不合不见悦鲁卫之君而去适诸侯遭宋桓魋之故乃变更微服而过宋司城贞子宋卿也虽非大贤亦无谄恶之罪故谥为贞子陈侯周陈懐公子也为楚所灭故无谥但曰陈侯周是时孔子遭阨难不暇择大贤臣而主贞子为陈侯周臣也于卫齐无阨难何为主痈疽瘠环者也吾闻观近臣以其所为主观逺臣以其所主若孔子主痈疽与侍人瘠环何以为孔子注近臣当为逺方来贤者为主逺臣自逺而至当主于在朝之臣贤者若孔子主于卑幸之臣是为凡人耳何谓孔子得见称为圣人音义疏万章问曰或曰百里奚自鬻于秦养牲者五羊之皮食牛以要秦缪公信乎注人言百里奚自卖五羖羊皮为人养牛以是而要秦缪之相实然否孟子曰否不然好事者为之也注好事毁败人之徳行者为设此言也百里奚虞人也晋人以垂棘之璧与屈产之乗假道于虞以伐虢宫之竒谏注垂棘美玉所出地名屈产地良马所生乗四马也皆晋国之所寳宫之竒虞之贤臣谏之不欲令虞公受璧马而假晋道百里奚不諌知虞公之不可谏而去之秦年已七十矣曾不知以食牛干秦缪公之为污也可谓智乎不可谏而不谏可谓不智乎知虞公之将亡而先去之不可谓不智也时举于秦知缪公之可与有行也而相之可谓不智乎相秦而显其君于天下可传于后世不贤而能之乎注百里奚知虞公之不可谏而去之秦年七十而不知食牛干人君之为污是为不智也欲言其不智下有三智知食牛干秦为不然也卒相秦显其君不贤之人岂能如是言其实贤也自鬻以成其君乡党自好者不为而谓贤者为之乎注人自鬻于污辱而以辅相成立其君乡党邑里自喜好名者尚不肻为也况贤人肻辱身而为之乎音义疏孟子注疏卷九下孟子注疏卷九下考证或谓孔子于衞主痈疽章注痈疽之医者也刘向说苑痈疽作雍睢衞之名医也于衞主颜雠由节注颜雠由衞贤大夫按朱子集註云颜雠由史记作颜浊邹今考孔子世家云孔子适衞主子路妻兄颜浊邹家又云如颜浊邹之徒愿受业者甚衆然则颜雠由盖尝学于孔子者疏注俱未引及主司城贞子为陈侯周臣疏主司城贞子家为陈侯周之臣正义云孔子主于司城是为愍公之臣矣按臣字似竟属孔子但蒙上过宋为文臣字端主贞子然以宋卿而越国为大夫其义不知何据也百里奚自鬻于秦章疏知虞公之不可谏而去之遂往秦按之本训往古义通用也则当以知虞公之不可谏而去为一句之秦为一句畧一小顿递下七十句更有神味辨义云考史记所载乃是晋虏百里奚以为媵于秦非百里奚自之秦且无去虞即往秦之理孙疏遂往之遂字亦非注垂棘美玉所出地名疏荀息荀叔也叔监本讹淑今改正孟子注疏卷九下考证孟子注疏钦定四库全书孟子注疏卷十上汉赵氏注宋孙奭音义并疏万章章句下疏孟子曰伯夷目不视恶色耳不听恶声非其君不事非其民不使治则进乱则退横政之所出横民之所止不忍居也思与乡人处如以朝衣朝冠坐于涂炭也当纣之时居北海之濵以待天下之清也故闻伯夷之风者顽夫亷懦夫有立志注孟子反覆差伯夷伊尹桞下惠之徳以为足以配于圣人故数章陈之犹诗人有所诵述至于数四盖其留意者也义见上篇矣此复言不视恶色谓行不正而有羙色者若夏姬之比也耳不听恶声谓郑声也后世闻其风者顽贪之夫更思亷洁懦弱之人更思有立义之志也伊尹曰何事非君何使非民治亦进乱亦进曰天之生斯民也使先知觉后知使先觉觉后觉予天民之先觉者也予将以此道觉此民也思天下之民匹夫匹妇有不与被尧舜之泽者如已推而内之沟中其自任以天下之重也注説与上同桞下惠不羞污君不辞小官进不隐贤必以其道遗佚而不怨阨穷而不悯与乡人处由由然不忍去也尔为尔我为我虽袒裼裸裎于我侧尔焉能浼我哉故闻栁下惠之风者鄙夫寛薄夫敦注鄙狭者更寛优薄浅者更深厚孔子之去齐接淅而行去鲁曰迟迟吾行也去父母国之道也可以速而速可以久而久可以处而处可以仕而仕孔子也注淅渍米也不及炊避恶亟也鲁父母之国迟迟不忍去也是其道也孔子圣人故能量时宜动中权也孟子曰伯夷圣之清者也伊尹圣之任者也栁下惠圣之和者也孔子圣之时者也孔子之谓集大成集大成也者金声而玉振之也金声也者始条理也玉振之也者终条理也注伯夷清伊尹任栁下惠和皆得圣人之道也孔子时行则行时止则止孔子集先圣之大道以成已之圣徳者也故能金声而玉振之振扬也故如金音之有杀振扬玉音终始如一也始条理者金从革可治之使条理终条理者玉终其声而不细也合三徳而不挠也始条理者智之事也终条理者圣之事也注智者知理物圣人终始同智譬则巧也圣譬则力也由射于百歩之外也其至尔力也其中非尔力也注智譬犹人之有技巧也可学而益之以圣譬犹力之有多少自有极限不可强増圣人受天性可庶几而不可及也夫射逺而至尔努力也其中的者尔之巧也思改其手用巧意乃能中也音义疏北宫锜问曰周室班爵禄也如之何注北宫锜卫人班列也问周家班列爵禄等差谓何孟子曰其详不可得闻也诸侯恶其害己也而皆去其籍然而轲也尝闻其略也注详悉也不可得备知也诸侯欲恣行憎恶其法度妨害己之所为故灭去典籍今周礼司禄之官无其职是则诸侯皆去之故使不复存也轲孟子名也略麄也言尝闻其大纲如此矣今考之礼记王制则合也天子一位公一位侯一位伯一位子男同一位凡五等也注公谓上公九命及二王后也自天子以下列尊卑之位凡五等君一位卿一位大夫一位上士一位中士一位下士一位凡六等注诸侯法天子臣名亦有此六等从君下至于士天子之制地方千里公侯皆方百里伯七十里子男五十里凡四等不能五十里不逹于天子附于诸侯曰附庸注凡此四等土地之等差也天子封畿千里诸侯方百里象雷震也小者不能特逹于天子因大国以名通曰附庸也天子之卿受地视侯大夫受地视伯元士受地视子男注视比也天子之卿大夫士所受采地之制大国地方百里君十卿禄卿禄四大夫大夫倍上士上士倍中士中士倍下士下士与庶人在官者同禄禄足以代其耕也注公侯之国为大国卿禄居于君禄十分之一也大夫禄居于卿禄四分之一也上士之禄居大夫禄二分之一也中士下士转相倍庶人在官者未命为士者也其禄比上农夫士不得耕以禄代耕也次国地方七十里君十卿禄卿禄三大夫大夫倍上士上士倍中士中士倍下士下士与庶人在官者同禄禄足以代其耕也注伯为次国大夫禄居卿禄三分之一也小国地方五十里君十卿禄卿禄二大夫大夫倍上士上士倍中士中士倍下士下士与庶人在官者同禄禄足以代其耕也注子男为小国大夫禄居卿禄二分之一也耕者之所获一夫百亩百亩之粪上农夫食九人上次食八人中食七人中次食六人下食五人庶人在官者其禄以是为差注获得也一夫一妇佃田百亩百亩之田加之以粪是为上农夫其所得谷足以食九口庶人在官者食禄之等差由农夫有上中下之次亦有此五等若今之斗食佐史除吏也音义疏万章问曰敢问友注问朋友之道也孟子曰不挟长不挟贵不挟兄弟而友友也者友其徳也不可以有挟也注长年长贵贵势兄弟兄弟有富贵者不挟是乃为友谓相友以徳也孟献子百乘之家也有友五人焉乐正裘牧仲其三人则予忘之矣献子之与此五人者友也无献子之家者也此五人者亦有献子之家则不与之友矣注献子鲁卿孟氏也有百乘之赋乐正裘牧仲其五人者皆贤人无位者也此五人者自有献子之家富贵而复有徳不肯与献子友也献子以其富贵下此五人五人屈礼而就之也非惟百乘之家为然也虽小国之君亦有之费惠公曰吾于子思则师之矣吾于颜般则友之矣王顺长息则事我者也注小国之君若费惠公者也王顺长息徳不能见师友故曰事我者也非惟小国之君为然也虽大国之君亦有之晋平公之于亥唐也入云则入坐云则坐食云则食虽蔬食菜羮未尝不饱盖不敢不饱也然终于此而已矣注大国之君如晋平公者也亥唐晋贤人也隐居陋巷晋平公尝往造之亥唐言入平公乃入言坐乃坐言食乃食也蔬食粝食也不敢不饱敬贤也终于此平公但以此礼下之而已弗与共天位也弗与治天职也弗与食天禄也士之尊贤者也非王公之尊贤也注位职禄皆天之以授贤者而平公不与亥唐共之而但卑身下之是乃匹夫尊贤者之礼耳王公尊贤当与共天职矣舜尚见帝帝馆甥于贰室亦飨舜迭为賔主是天子而友匹夫也注尚上也舜在畎亩之时尧友礼之舜上见尧尧舍之于贰室贰室副宫也尧亦就享舜之所设更迭为賔主礼谓妻父曰外舅谓我舅者吾谓之甥尧以女妻舜故谓舜甥卒与之天位是天子而友匹夫也用下敬上谓之贵贵用上敬下谓之尊贤贵贵尊贤其义一也注下敬上臣恭于君也上敬下君礼于臣也皆礼所尚故云其义一也音义疏孟子注疏卷十上孟子注疏卷十上考证伯夷目不视恶色章注盖其留意者也留监本讹酉今改正又不视恶色谓行不正而有羙色者而监本讹雨今改正又懦弱之人更思有立义之志也懦监本讹儒今改正疏伯夷承伊尹之弊而救之清栁下惠承伯夷之弊而救之和孔子又承而集之按清任和三圣乃自资性学问自然如此非为救弊而然也周室班爵禄章天子之制节注凡此四等土地之等差也疏天子方千里此谓县内以禄公卿大夫元士此监本讹所今改正敢问友章费惠公注小国之君若费惠公者也按左传殄灭我费滑注滑国都于费今河南缑氏县㐮公十八年楚蒍子冯公子格率鋭师侵费滑盖一地秦灭之而后属晋者也又僖公元年公赐季友汶阳之田及费齐乘费城在费县西北二十里鲁季氏邑在子思时考滑国之费其亡久矣疑即季氏之后而僭称公者耶金仁山曰费本鲁季氏之私邑而孟子称小国之君曾子书亦有费君费子之称盖季氏専鲁而自春秋以后计必自据其邑如附庸之国矣大夫之为诸侯不待三晋而始然其来亦渐矣孟子注疏卷十上考证钦定四库全书孟子注疏卷十下汉赵氏注宋孙奭音义并疏万章章句下万章曰敢问交际何心也注际接也问交接道当执何心为可也孟子曰恭也注当执恭敬为心曰郄之郄之为不恭何哉注万章问郄不受尊者礼谓之不恭何然也曰尊者赐之曰其所取之者义乎不义乎而后受之以是为不恭故弗郄也注孟子曰今尊者赐己已问其所取此物寕以义乎得无不义乃后受之以是为不恭故不当问尊者不义而郄之也曰请无以辞郄之以心郄之曰其取诸民之不义也而以他辞无受不可乎注万章曰请无正以不义之辞郄也心知其不义以他辞让无受之不可邪曰其交也以道其接也以礼斯孔子受之矣注孟子言其来交求己以道理其接待已有礼者若斯孔子受之矣盖言其可受之也万章曰今有御人于国门之外者其交也以道其餽也以礼斯可受御与注御人以兵御人而夺之货如是而以礼道来交接已斯可受乎曰不可康诰曰杀越人于货闵不畏死凡民罔不譈是不待教而诛者也殷受夏周受殷所不辞也于今为烈如之何其受之注孟子曰不可受也康诰尚书篇名周公戒成王封康叔越于者于也杀于人取于货闵然不知畏死者譈杀也凡民无不得杀之者也若此之恶不待君之教命途人得讨之三代相传以此法不须辞问也于今为烈烈明法如之何受其餽也曰今之诸侯取之于民也犹御也苟善其礼际矣斯君子受之敢问何説也注万章曰今之诸侯赋税于民不由其道履亩强求犹御人也欲善其礼以接君子君子欲受之何説也君子谓孟子也曰子以为有王者作将比今之诸侯而诛之乎其教之不改而后诛之乎夫谓非其有而取之者盗也充类至义之尽也孔子之仕于鲁也鲁人猎较孔子亦猎较猎较犹可而况受其赐乎注孟子谓万章曰子以为后如有圣人兴作将比地尽诛今之诸侯乎将教之其不改者乃诛之乎言必教之诛其不改者也殷之衰亦犹周之末武王不尽诛殷之诸侯灭国五十而已知后王者亦不尽诛也谓非其有而窃取之者为盗充满至甚也满其类大过至者但义尽耳未为盗也诸侯本当税民之类者今大尽耳亦不可比于御孔子随鲁人之猎较猎较者田猎相较夺禽兽得之以祭时俗所尚以为吉祥孔子不违而从之所以小同于世也猎较尚犹可为况受其赐而不可也曰然则孔子之仕也非事道与注万章问孔子之仕非欲事行其道与曰事道也注孟子曰孔子所仕者欲事行其道事道奚猎较也注万章曰孔子欲事道如何可猎较也曰孔子先簿正祭器不以四方之食供簿正注孟子曰孔子仕于衰世不可卒暴改戾故以渐正之先为簿书以正其宗庙祭祀之器即其旧礼取备于国中不以四方珍食供其所簿正之器度珍食难常有之絶则为不敬故猎较以祭也曰奚不去也注万章曰孔子不得行道何为不去也曰为之兆也兆足以行矣而不行而后去是以未尝有所终三年淹也注兆始也孔子每仕常为之正本造始欲以次治之而不见用占其事始而道足以行之矣而君不行也然后则孔子去矣终者竟也孔子未尝得竟事一国也三年淹留而不去者也孔子有见行可之仕有际可之仕有公养之仕于季桓子见行可之仕也于卫灵公际可之仕也于卫孝公公养之仕也注行可冀可行道也鲁卿季桓子秉国之政孔子仕之冀可得因之行道也际接也卫灵公接遇孔子以礼故见之也卫孝公以国君养贤者之礼养孔子孔子故宿留以答之也音义疏孟子曰仕非为贫也而有时乎为贫娶妻非为养也而有时乎为养注仕本为行道济民也而有以居贫亲老而仕者娶妻本为继嗣也而有以亲执釡灶不择妻而娶者为贫者辞尊居卑辞富居贫注为贫之仕当让高显之位无求重禄辞尊居卑辞富居贫恶乎宜乎抱闗击柝注辞尊富者安所宜乎宜居抱闗击柝监门之职也柝门闗之木也击椎之也或曰柝行夜所击木也传曰鲁击柝闻于邾孔子尝为委吏矣曰会计当而已矣尝为乘田矣曰牛羊茁壮长而已矣位卑而言高罪也立乎人之本朝而道不行耻也注孔子尝以贫而禄仕委吏主委积仓庾之吏也不失㑹计当直其多少而已乘田苑囿之吏也主六畜之刍牧者也牛羊茁壮肥好长大而已茁茁生长貎也诗云彼茁者葭位卑不得高言豫朝事故但称职而已立本朝大道当行不行为己之耻是以君子禄仕者不处大位音义疏万章曰士之不託诸侯何也注託寄也谓若寄公食禄于所託之国也孟子曰不敢也诸侯失国而后託于诸侯礼也士之託于诸侯非礼也注谓士位轻本非诸侯敌体故不敢比失国诸侯得为寄公也万章曰君餽之粟则受之乎注士穷而无禄君餽之粟则可受之乎曰受之注孟子曰受之也受之何义也注万章曰受粟何义也曰君之于氓也固周之注氓民也孟子曰君之于民固当周其穷乏况于士乎曰周之则受赐之则不受何也注万章言士穷居周之则受赐之则不受何也周者谓周急廪贫民之常料也赐者谓礼赐横加也曰不敢也注孟子曰士不敢受赐曰敢问其不敢何也注万章问何为不敢曰抱闗击柝者皆有常职以食于上无常职而赐于上者以为不恭也注孟子曰有职事者可食于上有士不仕自以不任职事而空受赐为不恭故不受也曰君餽之则受之不识可常继乎注万章曰君礼餽贤臣贤臣受之不知可继续而常来致之乎将当辄更以君命将之也曰缪公之于子思也亟问亟餽鼎肉子思不悦于卒也摽使者出诸大门之外北面稽首再拜而不受曰今而后知君之犬马畜伋盖自是台无餽也注孟子曰鲁缪公时尊礼子思数问数餽鼎肉子思以君命烦故不悦也于卒者末后复来时也摽麾也麾使者出大门之外再拜叩头不受曰今而后知君以犬马畜伋伋子思名也责君之不优以不烦而但数与之食物若养犬马台贱官主使令者传曰仆臣台从是之后台不持餽来缪公愠也愠恨也悦贤不能举又不能养也可谓悦贤乎注孟子讥缪公之虽欲有悦贤之意而不能举用使行其道又不能优养终竟之岂可谓能悦贤也曰敢问国君欲养君子如何斯可谓养矣注万章问国君养贤之法也曰以君命将之再拜稽首而受其后廪人继粟庖人继肉不以君命将之子思以为鼎肉使已仆仆尔亟拜也非养君子之道也注将者行也孟子曰始以君命行礼拜受之其后仓廪之吏继其粟将尽复送厨宰之人日送其肉不复以君命者欲使贤者不答以敬所以优之也子思所以非缪公者以为鼎肉使己数拜故也仆仆烦猥貎谓其不得养君子之道也尧之于舜也使其子九男事之二女女焉百官牛羊仓廪备以养舜于畎亩之中后举而加诸上位故曰王公之尊贤者也注尧之于舜如是是王公尊贤之道也九男以下已説于上篇上位尊帝位也音义疏万章曰敢问不见诸侯何义也注问诸侯聘请而夫子不见之于义何取孟子曰在国曰市井之臣在野曰草莽之臣皆谓庶人庶人不传质为臣不敢见于诸侯礼也注在国谓都邑也民㑹于市故曰市井之臣在野居之曰草莽之臣莽亦草也庶衆也庶衆之人未得为臣传执也见君之质执雉之属也未为臣则不敢见之礼也万章曰庶人召之役则徃役君欲见之召之则不徃见之何也注庶人召使给役事则徃供役事君召之见不自徃见何也曰徃役义也徃见不义也且君之欲见之也何为也哉注孟子曰庶人法当给役故徃役义也庶人非臣也不当见君故徃见不义也且君何为欲见而召之曰为其多闻也为其贤也注万章曰君以是欲见之也曰为其多闻也则天子不召师而况诸侯乎为其贤也则吾未闻欲见贤而召之也注孟子曰安有召师召贤之礼而可徃见缪公亟见于子思曰古千乘之国以友士何如子思不悦曰古之人有言曰事之云乎岂曰友之云乎子思之不悦也岂不曰以位则子君也我臣也何敢与君友也以德则子事我者也奚可以与我友千乘之君求与之友而不可得也而况可召与注鲁缪公欲友子思子思不悦而称曰古人曰见贤人当事之岂曰友之邪孟子云子思所以不悦者岂不谓臣不可友君弟子不可友师也若子思之意亦不可友况乎可召之齐景公田招虞人以旌不至将杀之志士不忘在沟壑勇士不忘丧其元孔子奚取焉取非其招不徃也注已説于上篇曰敢问招虞人何以注万章问招虞人当何用也曰以皮冠庶人以旃士以旂大夫以旌注孟子曰招礼若是皮冠弁也旃通帛也因章曰旃旂旌有铃者旌注旄于首者以大夫之招招虞人虞人死不敢徃以士之招招庶人庶人岂敢徃哉况乎以不贤人之招招贤人乎注以贵者之招招贱人贱人尚不敢徃况以不贤人之招招贤人乎不贤之招是不以礼者也欲见贤人而不以其道犹欲其入而闭之门也夫义路也礼门也惟君子能由是路出入是门也注欲人之入而闭其门何得而入乎闭门如闭礼也诗云周道如底其直如矢君子所履小人所视注诗小雅大东之篇底平矢直视比也周道平直君子履直道小人比而则之以喻虞人能效君子守死善道也万章曰孔子君命召不俟驾而行然则孔子非与注俟待也孔子不待驾而应君命也孔子为之非与曰孔子当仕有官职而以其官召之也注孟子言孔子所以不待驾者孔子当仕位有官职之事君以其官名召之岂得不颠倒诗云颠之倒之自公召之不谓贤者无位而君欲召见也音义疏孟子谓万章曰一乡之善士斯友一乡之善士一国之善士斯友一国之善士天下之善士斯友天下之善士注乡一乡之善者国一国之善者天下四海之内各以大小来相友自为畴匹也以友天下之善士为未足又尚论古之人颂其诗读其书不知其人可乎是以论其世也是尚友也注好善者以天下之善士为未足极其善道也尚上也乃复上论古之人颂其诗诗歌相近故曰颂读其书者犹恐未知古人高下故论其世以别之也在三皇之世为上在五帝之世为次在三王之世为下是为好上友之人也音义疏音义齐宣王问卿孟子曰王何卿之问也注王问何卿也王曰卿不同乎曰不同有贵戚之卿有异姓之卿注孟子曰卿不同贵戚之卿谓内外亲族也异姓之卿谓有徳命为王卿也王曰请问贵戚之卿注问贵戚之卿如何曰君有大过则諌反覆之而不听则易位注孟子曰贵戚之卿反覆諌君君不听则欲易君之位更立亲戚之贤者王勃然变乎色注王闻此言愠怒而惊惧故勃然变色曰王勿异也王问臣臣不敢不以正对注孟子曰王勿怪也王问臣臣不敢不以其正义对王色定然后请问异姓之卿注王意觧颜色定复问异姓之卿如之何也曰君有过则諌反覆之而不听则去注孟子言异姓之卿諌君反覆谏君而君遂不听之则去而之他国也疏音义孟子注疏卷十下孟子注疏卷十下考证敢问交际章殷受夏周受殷所不辞也于今为烈按注若此之恶不待教命而诛三代相传以此法不须辞问也于今为烈烈可考原自眀白直㨗起下如之何其受之甚𦂳惟疏觧作夏殷周之受天下可不辞也于今乃窃比圣王之迹而遂以杀人而受物于人为之暴烈生出无数支离曲折而后儒遂或为断简或为衍字纷纷矣为之兆也节注占其事始而道足以行之矣始监本讹治今改正疏如鲁卿季桓子再三将受将监本讹时今改正士之不託诸侯章缪公之于子思节注子思以君命烦故不悦也烦监本讹道今改正敢问不见诸侯章注招礼若是疏皮弁以白鹿为之象上古也监本脱上古也三字今补入又疏繋之于旌旂之上旌旂二字阁本作旞旂疏末有伊尹三聘而就汤一节本章无可附丽依宋本删一乡之善士章以友天下之善士节注诗歌相近故曰颂相监本讹国今改正齐宣王问卿章疏有异姓有徳之卿也徳监本讹责今改正孟子注疏卷十下考证孟子注疏钦定四库全书孟子注疏卷十一上汉赵氏注宋孙奭音义并疏告子章句上注告子者告姓也子男子之通称也名不害兼治儒墨之道者尝学于孟子而不能纯彻性命之理论语曰子罕言命谓性命难言也以告子能执弟子之问故以题篇疏告子曰性犹把栁也义犹桮桊也以人性为仁义犹以把栁为桮桊注告子以为人性为才干义为成器犹以把栁之木为桮桊也把栁柜栁也一曰把木名也诗云北山有把桮桊桮素也孟子曰子能顺把栁之性而以为桮桊乎将戕贼把栁而后以为桮桊也注戕犹残也春秋传曰戕舟发梁所能顺完把栁不伤其性而成其桮桊乎将斤斧残贼之乃可以为桮桊乎言必残贼也如将戕贼把栁而以为桮桊则亦将戕贼人以为仁义与注孟子言以人身为仁义岂可复残伤其形体乃成仁义邪明不可比桮桊率天下之人而祸仁义者必子之言夫注以告子转性为仁义若转木以成器必残贼之故言率人以祸仁义者必子之言夫葢叹辞也音义疏音义告子曰性犹湍水也决诸东方则东流决诸西方则西流人性之无分于善不善也犹水之无分于东西也注湍水圜也谓湍水湍萦水也告子以喻人性若是水也善恶随物而化无本善不善之性也孟子曰水信无分于东西无分于上下乎人性之善也犹水之就下也人无有不善水无有不下今夫水搏而跃之可使过颡激而行之可使在山是岂水之性哉其势则然也人之可使为不善其性亦犹是也注孟子曰水诚无分于东西故决之而徃也水岂无分于上下乎水性但欲下耳人性生而有善犹水之欲下也所以知人皆有善性似水无有不下者也跃跳颡额也人以手跳水可使过颡激之可令上山皆迫扵势耳非水之性也人之可使为不善非顺其性也亦妄为利欲之势所诱迫耳犹是水也言其本性非不善也疏音义告子曰生之谓性注凡物生同类者皆同性孟子曰生之谓性也犹白之谓白与注犹见白物皆谓之同白无异性曰然注告子曰然白羽之白也犹白雪之白白雪之白犹白玉之白与注孟子以为羽性轻雪性消玉性坚虽俱白其性不同问告子以三白之性同邪曰然注告子曰然诚以为同也然则犬之性犹牛之性牛之性犹人之性与注孟子言犬之性岂与牛同所欲牛之性岂与人同所欲乎疏告子曰食色性也仁内也非外也义外也非内也注人之甘食恱色者人之性也仁由内出义在外也不从己身出也孟子曰何以谓仁内义外也注孟子怪告子是言也曰彼长而我长之非有长于我也犹彼白而我白之从其白于外也故谓之外也注告子言见彼人年老长大故我长敬之长大者非在我者也犹白色见扵外者也曰异于白马之白也无以异于白人之白也不识长马之长也无以异于长人之长与且谓长者义乎长之者义乎注孟子曰长异扵白白马白人同谓之白可也不知敬老马无异于敬老人邪且谓老者为义乎将谓敬老者为有义乎且敬老者已也何以为外也曰吾弟则爱之秦人之弟则不爱也是以我为恱者也故谓之内长楚人之长亦长吾之长是以长为恱者也故谓之外也注告子曰爱从心则己心恱故谓之内所恱喜者在外故曰外也曰耆秦人之炙无以异于耆吾炙夫物则亦有然者也然则耆炙亦有外与注孟子曰耆炙同等情出于中敬楚人之老与敬己之老亦同己情性敬之虽非己炙同羙故曰物则有然者也如耆炙之意岂在外邪言楚秦喻逺也音义疏孟季子问公都子曰何以谓义内也注季子亦以为义外也曰行吾敬故谓之内也注公都子曰以敬在心而行之故言内也乡人长于伯兄一岁则谁敬注季子曰敬谁也曰敬兄注公都子曰当敬兄也酌则谁先注季子曰酌酒则谁先酌曰先酌乡人注公都子曰当先乡人所敬在此所长在彼果在外非由内也注季子曰所敬者兄也所酌者乡人也如此义果在外不由内也果犹竟也公都子不能答以告孟子注公都子无以答季子之问孟子曰敬叔父乎敬弟乎彼将曰敬叔父曰弟为尸则谁敬彼将曰敬弟子曰恶在其敬叔父也彼将曰在位故也子亦曰在位故也庸敬在兄斯须之敬在乡人注孟子使公都子答季子如此言弟以在尸位故敬之乡人以在宾位故先酌之耳庸常也常敬在兄斯须之敬在乡人季子闻之曰敬叔父则敬敬弟则敬果在外非由内也注随敬所在而敬之果在外公都子曰冬日则饮汤夏日则饮水然则饮食亦在外也注汤水虽异名其得寒温者中心也虽随敬之所在亦中心敬之犹饮食从人所欲岂可复谓之外也音义疏公都子曰告子曰性无善无不善也注公都子道告子以为人性在化无本善不善也或曰性可以为善可以为不善是故文武兴则民好善幽厉兴则民好暴注公都子曰或人以为可教以善不善亦由告子之意也故文武圣化之起民皆喜为善幽厉虐政之起民皆好暴乱或曰有性善有性不善是故以尧为君而有象以瞽瞍为父而有舜以纣为兄之子且以为君而有微子启王子比干注公都子曰或人以为人各有性善恶不可化移尧为君象为臣不能使之为善瞽瞍为父不能化舜为恶纣为君又与微子比干有兄弟之亲亦不能使其二子为不仁是亦各有性者矣今曰性善然则彼皆非与注公都子曰告子之徒其论如此今孟子曰人性尽善然则彼之所言皆为非与孟子曰乃若其情则可以为善矣乃所谓善也若夫为不善非才之罪也注若顺也性与情相为表里性善胜情情则从之孝经云此哀戚之情情从性也能顺此情使之善者真所谓善也若随人而强作善者非善者之善也若为不善者非所受天才之罪物动之故也恻隠之心人皆有之羞恶之心人皆有之恭敬之心人皆有之是非之心人皆有之恻隠之心仁也羞恶之心义也恭敬之心礼也是非之心智也仁义礼智非由外铄我也我固有之也弗思耳矣故曰求则得之舎则失之或相倍蓰而无筭者不能尽其才者也注仁义礼智人皆有其端懐之于内非从外销铄我也求存之则可得而用之舎纵之则亡失之矣故人之善恶或相倍蓰或至于无筭者不得相与计多少言其絶逺也所以恶乃至是者不能自尽其才性也故使有恶人非天独与此人恶性其有下愚不移者也譬若乎被疾不成之人所谓童昏也诗曰天生蒸民有物有则民之秉夷好是懿徳孔子曰为此诗者其知道乎故有物必有则民之秉夷也故好是懿徳注诗大雅蒸民之篇言天生蒸民有物则有所法则人法天也民之秉彞彞常也常好羙徳孔子谓之知道故曰人皆有是善者也音义疏孟子曰富岁子弟多赖凶岁子弟多暴非天之降才尔殊也其所以陷溺其心者然也注富岁丰年也凶岁饥馑也子弟凡人之子弟也赖善暴恶也非天降下才性与之异也以饥寒之阨陥溺其心使为恶者也今夫麰麦播种而耰之其地同树之时又同浡然而生至于日至之时皆熟矣虽有不同则地有肥硗雨露之养人事之不齐也注麰麦大麦也诗云贻我来麰言人性之同如此麰麦其不同者人事雨泽有不足地之有肥硗耳硗薄也故凡同类者举相似也何独至于人而疑之圣人与我同类者注圣人亦人也其相觉者以心知耳故体类与人同故举相似也故龙子曰不知足而为屦我知其不为蒉也屦之相似天下之足同也注龙子古贤人也虽不知足小大作屦者犹不更作蒉蒉草噐也以屦相似天下之足略同故也口之于味有同耆也易牙先得我口之所耆者也如使口之于味也其性与人殊若犬马之与我不同类也则天下何耆皆从易牙之于味也至于味天下期于易牙是天下之口相似也注人口之所耆者相似故皆以易牙为知味言口之同也惟耳亦然至于声天下期于师旷是天下之耳相似也注耳亦犹口也天下皆以师旷为知声之微妙也惟目亦然至于子都天下莫不知其姣也不知子都之姣者无目者也注目亦犹耳也子都古之姣好者也诗云不见子都乃见狂且傥无目者乃不知子都好耳言目之同也故曰口之于味也有同耆焉耳之于声也有同听焉目之于色也有同羙焉至于心独无所同然乎注言人之心性皆同也心之所同然者何也谓理也义也圣人先得我心之所同然耳故理义之恱我心犹刍豢之恱我口注心所同耆者义理也理者得道之理圣人先得理义之要耳理义之恱心如刍豢之恱口谁不同也音义疏孟子注疏卷十一上孟子注疏卷十一上考证告子章句上疏今要人爵以诱时也时监本讹待今改正性犹把栁也章疏桮素朴也按说文云桮㔶也器葢一曰覆头也又六书正譌饮器俗作盃杯并非然则本为一器疏释素朴之义未知何据何以谓义内章疏敬叔父则敬之敬己之弟则亦敬之是随敬所在在监本讹有今改正又疏季子即下卷所谓季任为任处守者也按孟季子朱註以为疑孟仲子之弟是也季任自是任君弟疏因经中亦谓季任为季子遂以孟季氏当之故凡同类者节注圣人亦人也其相觉者以心知耳心监本讹似今改正疏故曰人口之于味以其有所同好者焉监本脱以字今增入孟子注疏卷十一上考证钦定四库全书孟子注疏卷十一下汉赵氏注宋孙奭音义并疏告子章句上孟子曰牛山之木尝羙矣以其郊于大国也斧斤伐之可以为羙乎是其日夜之所息雨露之所润非无萌蘖之生焉牛羊又从而牧之是以若彼濯濯也人见其濯濯也以为未尝有材焉此岂山之性也哉注牛山齐之东南山也邑外谓之郊息长也濯濯无草木之貌牛山木尝盛羙以在国郊斧斤牛羊使之不得有草木耳非山之性无草木也虽存乎人者岂无仁义之心哉其所以放其良心者亦犹斧斤之于木也旦旦而伐之可以为羙乎其日夜之所息平旦之气其好恶与人相近也者几希注存在也言虽在人之性亦犹此山之有草木也人岂无仁义之心邪其日夜之思欲息长仁义平旦之志气其好恶凡人皆有与贤人相近之心几岂也岂希言不远也则其旦昼之所为有梏亡之矣梏之反覆则其夜气不足以存夜气不足以存则其违禽兽不远矣人见其禽兽也而以为未尝有才焉者是岂人之情也哉注旦昼日昼也其所为万事有梏乱之使亡失其日夜之所息也梏之反覆利害干其心其夜气不能复存也人见恶人禽兽之行以为未尝有善夲性此非人之情也故苟得其养无物不长苟失其养无物不消孔子曰操则存舎则亡出入无时莫知其乡惟心之谓与注诚得其飬若雨露于草木法度于仁义何有不长也诚失其养若斧斤牛羊之消草木利欲之消仁义何有不尽也孔子曰持之则存纵之则亡莫知其乡乡犹里以喻居也独心为若是也音义疏孟子曰无或乎王之不智也注王齐王也或怪也时人有怪王不智而孟子不辅之故言此也虽有天下易生之物也一日暴之十日寒之未有能生者也吾见亦罕矣吾退而寒之者至矣吾如有萌焉何哉注种易生之草木五谷一日暴温之十日隂寒以杀之物何能生我亦希见于王旣见而退寒之者至谓左右佞谄顺意者多譬诸万物何由得有萌牙生也今夫弈之为数小数也不专心致志则不得也注弈博也或曰围棊论语曰不有博弈者乎数技也虽小技不专心则不得也弈秋通国之善弈者也使弈秋诲二人弈其一人专心致志惟弈秋之为听一人虽听之一心以为有鸿鹄将至思援弓缴而射之虽与之俱学弗若之矣为是其智弗若与曰非然也注有人名秋通一国皆谓之善弈曰弈秋使教二人弈其一人惟秋所善而听之其一人志欲射鸿鹄故不如也为是谓其智不如也曰非也以不致志也故齐王之不智亦若是音义疏孟子曰鱼我所欲也熊掌亦我所欲也二者不可得兼舎鱼而取熊掌者也生亦我所欲也义亦我所欲也二者不可得兼舎生而取义者也注熊掌熊蹯也以喻义鱼以喻生也生亦我所欲所欲有甚于生者故不为苟得也死亦我所恶所恶有甚于死者故患有所不辟也如使人之所欲莫甚于生则凡可以得生者何不用也使人之所恶莫甚于死者则凡可以辟患者何不为也注有甚于生者谓义也义者不可苟得有甚于死者谓无义也不苟辟患也莫甚于生则苟利而求生矣莫甚于死则可辟患不择善何不为耳由是则生而有不用也由是则可以辟患而有不为也是故所欲有甚于生者所恶有甚于死者非独贤者有是心也人皆有之贤者能勿丧耳注有不用不用苟生也有不为不为苟恶而辟患也有甚于生义甚于生也有甚于死恶甚于死也凡人皆有是心贤者能勿丧亡之也一箪食一豆羮得之则生弗得则死嘑尔而与之行道之人弗受蹴尔而与之乞人不屑也注人之贱者得此一器食可以生不得则死嘑尔犹嘑尔咄啐之貌也行道之人凡人以其贱己故不肯受也蹴蹋也以足践蹋与之乞人不洁之亦由其小故轻而不受也万钟则不辩礼义而受之万钟于我何加焉为宫室之羙妻妾之奉所识穷乏者得我与注言一箪食则贵礼至于万钟则不复辩别有礼义与否钟量器也万钟于己身何加益哉己身不能独食万钟也岂不为广羙宫室供奉妻妾施与所知之人穷乏者也乡为身死而不受今为宫室之羙为之乡为身死而不受今为妻妾之奉为之乡为身死而不受今为所识穷乏者得我而为之是亦不可以已乎此之谓失其本心注乡者不得箪食而食则身死尚不受也今为此三者为之是不亦可以止乎所谓失其本心者也音义疏孟子曰仁人心也义人路也舎其路而弗由放其心而不知求哀哉注不行仁义者不由路不求心者也可哀悯哉人有鸡犬放则知求之有放心而不知求学问之道无他求其放心而已矣注人知求鸡犬莫知求其心者惑也学问所以求之矣疏孟子曰今有无名之指屈而不信非疾痛害事也如有能信之者则不逺秦楚之路为指之不若人也注无名之指手之第四指也葢以其余指皆有名无名指者非手之用指也虽不疾痛妨害于事犹欲信之不逺秦楚为指之不若人故也指不若人则知恶之心不若人则不知恶此之谓不知类也注心不若人可恶之大者也而反恶指故曰不知其类也类事也音义疏孟子曰拱把之桐梓人苟欲生之皆知所以养之者至于身而不知所以养之者岂爱身不若桐梓哉弗思甚也注拱合两手也把以一手把之也桐梓皆木名也人皆知灌溉而养之至于养身之道当以仁义而不知用岂于身不若桐梓哉不思之甚者也宜孟子有是以言之欤音义疏孟子曰人之于身也兼所爱兼所爱则兼所养也无尺寸之肤不爱焉则无尺寸之肤不养也注人之所爱则养之于身也一尺一寸之肤养相及也所以考其善不善者岂有他哉于已取之而已矣注考知其善否皆在已之所养也体有贵贱有小大无以小害大无以贱害贵养其小者为小人养其大者为大人注养小则害大养贱则害贵小口腹也大心志也头颈贵者也指拇贱者也不可舎贵养贱也务口腹者为小人治心志者为大人故也今有塲师舎其梧槚养其樲棘则为贱塲师焉注塲师治塲圃者塲以治谷圃园也梧桐槚梓皆木名樲棘小棘所谓酸枣也言此以喻人舎大养小故曰贱塲师也养其一指而失其肩背而不知也则为狼疾人也注谓医养人疾治其一指而不知其肩背之有疾以至于害之此为狼借乱不知治疾之人也饮食之人则人贱之矣为其养小以失大也饮食之人无有失也则口腹岂适为尺寸之肤哉注饮食之人人所贱之者为其养口腹而失道徳耳如使不失道徳存仁义以徃不嫌于飬口腹也故曰口腹岂但为肥长尺寸之肤哉亦以懐其道徳也音义疏公都子问曰钧是人也或为大人或为小人何也注钧同也言有大有小何也孟子曰从其大体为大人从其小体为小人注大体心思礼义小体纵恣情慾曰钧是人也或从其大体或从其小体何也注公都子言人何独有从小体也曰耳目之官不思而蔽于物物交物则引之而已矣心之官则思思则得之不思则不得也此天之所与我者先立乎其大者则其小者弗能夺也此为大人而已矣注孟子曰人有耳目之官不思故为物所蔽官精神所在也谓人有五官六府物事也利慾之事来交引其精神心官不思善故失其道而陥为小人也此乃天所与人情性先立乎其大者谓生而有善性也小者情慾也善胜恶则恶不能夺之而已矣疏孟子曰有天爵者有人爵者仁义忠信乐善不倦此天爵也公卿大夫此人爵也注天爵以徳人爵以禄古之人脩其天爵而人爵从之今之人脩其天爵以要人爵既得人爵而弃其天爵则惑之甚者也注人爵从之人爵自至也以要人爵要求也得人爵弃天爵惑之甚也终亦必亡而已矣注弃善忘徳终必亡也音义疏孟子曰欲贵者人之同心也人人有贵于己者弗思耳人之所贵者非良贵也赵孟之所贵赵孟能贱之注人皆同欲贵之心人人自有贵者在己身不思之耳在己者谓仁义广誉也凡人之所贵富贵故曰非良贵者赵孟晋卿之贵者也能贵人又能贱人人之所自有也者他人不能贱之也诗云既醉以酒既饱以徳言饱乎仁义也所以不愿人之膏粱之味也令闻广誉施于身所以不愿人之文绣也注诗大雅既醉之篇言饱徳者饱仁义之于身身之贵者也不愿人之膏粱矣膏粱细粱如膏者也文绣绣衣服也音义疏孟子曰仁之胜不仁也犹水胜火今之为仁者犹以一杯水救一车薪之火也不熄则谓之水不胜火此又与于不仁之甚者也亦终必亡而已矣注水胜火取水足以制火一杯水何能救一车薪之火也以此则谓水不胜火为仁者亦若是则与作不仁之甚者也亡犹无也亦终必亡仁矣音义疏孟子曰五谷者种之羙者也苟为不熟不如荑稗夫仁亦在乎熟之而已矣注熟成也五谷虽羙种之不成则不如荑稗之草其实可食为仁不成犹是也音义疏音义孟子曰羿之教人射必至于彀学者亦必至于彀注羿古之善射者彀张弩向的者用思要时也学者志道犹射者之张也大匠诲人必以规矩学者亦必以规矩注大匠攻木工规所以为圎也矩所以为方也诲教也教人必须规矩学者以仁义为法式亦犹大匠以规矩者也音义疏孟子注疏卷十一下孟子注疏卷十一下考证牛山之木尝羙矣章注牛山齐之东南山疏齐景公游于牛山之上事见晏子春秋无或乎王之不智章弈秋通国之善弈节注有人名秋善弈疏有吹笙过者止而聼之则弈败监本脱吹笙二字今从史记补入鱼我所欲也章由是则生而有不用也节注不为苟恶而辟患也恶监本讹患今改正人之于身也章疏所谓从其大体则为大人从监本讹颐今改正钧是人也章疏居中虚而治五官者也居监本讹房今改正又疏是以心思之大者而小者不能夺则耳目不为利慾之所蔽则耳目不为利慾之所蔽监本则字讹其字不字讹小字俱从阁本改正欲贵者章疏其良则不及宣子按宣子即赵盾之谥疏既以赵孟为赵盾矣又云其良不及宣是赵盾与赵宣子分为二人也况赵孟不必专指赵盾左传赵文子亦称赵孟战国䇿赵襄子亦称赵孟按新安倪氏曰晋赵氏世唿赵孟如智氏世唿智伯葢世卿之通称疏以晋襄公之臣赵盾寔之恐多附会五谷者种之羙者也章疏是以为仁必其成也必监本讹以今改正又疏苟五谷不成则不胜荑稗之所夺夺监本讹奋今改正又疏荑稗即禾中之莁草也按郭璞云稊似稗布地生秽草也又广雅觧云稗有二种一黄白一紫墨则荑稗二物疏合为一非羿之教人射章注彀张弩向的者向监本讹付今改正又犹射者之张也犹监本讹得今改正孟子注疏卷十一下考证孟子注疏钦定四库全书孟子注疏卷十二上汉赵氏注宋孙奭音义并疏告子章句下疏任人有问屋庐子曰礼与食孰重注任国之人问孟子弟子屋庐连问二者何者为重曰礼重注答曰礼重色与礼孰重曰礼重注重如上也曰以礼食则饥而死不以礼食则得食必以礼乎亲迎则不得妻不亲迎则得妻必亲迎乎注任人难屋庐子云若是则必待礼乎屋庐子不能对明日之邹以告孟子孟子曰于答是也何有注于音乌叹辞也何有为不可答也不揣其本而齐其末方寸之木可使高于岑楼金重于羽者岂谓一钩金与一舆羽之谓哉取食之重者与礼之轻者而比之奚翅食重取色之重者与礼之轻者而比之奚翅色重注孟子言夫物当揣量其本以齐等其末知其大小轻重乃可言也不节其数累积方寸之木可使高于岑楼岑楼山之鋭岭者宁可谓寸木髙于山邪金重于羽谓多少同而金重耳一带钩之金岂重一车羽邪如取食色之重者比礼之轻者何翅食色重哉翅辞也若言何其不重也徃应之曰紾兄之臂而夺之食则得食不紾则不得食则将紾之乎踰东家墙而搂其处子则得妻不搂则不得妻则将搂之乎注教屋庐子徃应任人如是紾戾也楼牵也处子处女也则是礼重食色轻者也音义疏曹交问曰人皆可以为尧舜有诸孟子曰然注曹交曹君之弟交名也答曰然者言人皆有仁义之心尧舜行仁义而已交闻文王十尺汤九尺今交九尺四寸以长食粟而已如何则可注交闻文王与汤皆长而圣今交亦长独但食粟而已当如之何曰奚有于是亦为之而已矣有人于此力不能胜一匹雏则为无力人矣今曰举百钧则为有力人矣然则举乌获之任是亦为乌获而已矣夫人岂以不胜为患哉弗为耳注孟子曰何有于是言乎仁义之道亦当为之乃为贤耳人言我力不能胜一小雏则谓之无力人言我能举百钧百钧三千斤也则谓之有力之人乌获古之有力人也能移举千钧人能举其所任是为乌获才也夫一匹雏不举岂患不能胜哉但不为之耳徐行后长者谓之弟疾行先长者谓之不弟夫徐行者岂人所不能哉所不为也注长者老者也弟顺也人谁不能徐行者患不肯为也尧舜之道孝悌而已矣子服尧之服诵尧之言行尧之行是尧而已矣子服桀之服诵桀之言行桀之行是桀而已矣注孝弟而已人所能也尧服衣服不踰礼也尧言仁义之言尧行孝悌之行桀服谲诡非常之服桀言不行仁义之言桀行滛虐之行为尧似尧为桀似桀而已矣曰交得见于邹君可以假馆愿留而受业于门注交欲学于孟子愿因邹君假馆舎备门徒也曰夫道若大路然岂难知哉人病不求耳子归而求之有余师注孟子言尧舜之道较然若大路岂有难知人苦不肯求耳子归曹而求行其道有余师师不少也不必留馆学也音义疏公孙丑问曰高子曰小弁小人之诗也孟子曰何以言之曰怨注髙子齐人也小弁小雅之篇伯竒之诗也怨者怨亲之过故谓之小人曰固哉髙叟之为诗也有人于此越人关弓而射之则已谈笑而道之无他疏之也其兄闗弓而射之则已垂涕泣而道之无他戚之也小弁之怨亲亲也亲亲仁也固矣夫高叟之为诗也注固陋也高子年长孟子曰陋哉高叟之为诗也疏越人故谈笑戚亲也亲其凡故号泣而道之怪怨之意也伯竒仁人而父虐之故作小弁之诗曰何辜于天亲亲而悲怨之辞也重言固陋伤高叟不逹诗人之意也曰凯风何以不怨注诗邶风凯风之篇也公孙丑曰凯风亦孝子之诗何以独不怨曰凯风亲之过小者也小弁亲之过大者也亲之过大而不怨是愈疏也亲之过小而怨是不可矶也愈疏不孝也不可矶亦不孝也孔子曰舜其至孝矣五十而慕注孟子曰凯风言莫慰母心母心不悦也知亲之过小也小弁曰行有死人尚或墐之而曽不闗己知亲之过大也愈益也过已大矣而孝子不怨思其亲之意何为如是是益疏之道也故曰不孝矶激也过小耳而孝子感激輙怨其亲是亦不孝也孔子以舜年五十而慕其亲不怠称曰孝之至矣孝之不可以已也知高叟讥小弁为不逹矣音义疏宋牼将之楚孟子遇于石丘曰先生将何之注宋牼宋人名牼学士年长者故谓之先生石丘地名也道遇问欲何之也曰吾闻秦楚搆兵我将见楚王説而罢之楚王不悦我将见秦王説而罢之二王我将有所遇焉注牼自谓徃説二王必有所遇得从其志也曰轲也请无问其详愿闻其指説之将何如注孟子敬宋牼自称其名曰轲不敢详问愿闻其指欲如何説之曰我将言其不利也注牼曰我将为二王言兴兵之不利也曰先生之志则大矣先生之号则不可先生以利説秦楚之王秦楚之王悦于利以罢三军之师是三军之士乐罢而悦于利也为人臣者懐利以事其君为人子者懐利以事其父为人弟者懐利以事其兄是君臣父子兄弟终去仁义懐利以相接然而不亡者未之有也注孟子曰先生志诚大矣所称名号不可用也二王悦利罢三军三军士乐之而悦利则举国尚利以相接待而忘仁义则其国从而亡矣先生以仁义説秦楚之王秦楚之王悦于仁义而罢三军之师是三军之士乐罢而悦于仁义也为人臣者懐仁义以事其君为人子者懐仁义以事其父为人弟者懐仁义以事其兄是君臣父子兄弟去利懐仁义以相接也然而不王者未之有也何必曰利注以仁义之道不忍兴兵三军之士悦国人化之咸以仁义相接可以致王何必以利为名也音义疏孟子居邹季任为仕处守以币交受之而不报处于平陆储子为相以币交受之而不报注任薛之同姓小国也季任任君季弟也任君朝㑹于邻国季任为之居守其国致币帛之礼以交孟子受之而不报平陆齐下邑也储子齐相也亦致礼以交于孟子孟子亦不答之也他日由邹之任见季子由平陆之齐不见储子屋庐子喜曰连得间矣问曰夫子之任见季子之齐不见储子为其为相与注连屋庐子名也见孟子答此二人有异故喜曰连今日乃得一见夫子与之间隙也俱答二人独见季子不见储子者以季子当君国子民之处储子为相故轻之邪曰非也书曰享多仪仪不及物曰不享惟不役志于享为其不成享也注孟子曰非也非以储子为相故不见尚书洛诰篇曰享多仪言享见之礼多仪法也物事也仪不及事谓有阙也故曰不成享礼储子本礼不足故我不见也屋庐子悦或问之屋庐子曰季子不得之邹储子得之平陆注屋庐子已晓其意闻义而服故悦也人问之曰何为若是屋庐子曰季子守国不得越境至邹不身造孟子可也储子为相得循行国中但遥交礼为其不尊贤故礼答而不见之也音义疏淳于髠曰先名实者为人也后名实者自为也夫子在三卿之中名实未加于上下而去之仁者固如此乎注淳于姓髠名也齐之辨士名者有道徳之名实者治国恵民之功实也齐大国有三卿谓孟子尝处此三卿之中矣未闻名实下济于民上匡其君而速去之仁者之道固当然邪孟子曰居下位不以贤事不肖者伯夷也五就汤五就桀者伊尹也不恶污君不辞小官者栁下恵也三子者不同道其趋一也注伊尹为汤见贡于桀不用而归汤汤复贡之如是者五思济民冀得施行其道也此三人虽异道所履则一也一者何也注髠问一者何也曰仁也君子亦仁而已矣何必同注孟子言君子进退行止未必同也趋于履仁而已髠讥其速去故引三子以喻意也曰鲁缪公之时公仪子为政子栁子思为臣鲁之削也滋甚若是乎贤者之无益于国也注髠曰鲁缪公时公仪休为执政之卿子栁泄栁也子思孔子之孙伋也二人为师傅之臣不能救鲁之见削夺亡其土地者多若是贤者无所益于国家者何用贤为曰虞不用百里奚而亡秦缪公用之而霸不用贤则亡削何可得欤注孟子云百里奚所去国亡所在国霸无贤国亡何但得削岂可不用贤也曰昔者王豹处于淇而河西善讴绵驹处于高唐而齐右善歌华周把梁之妻善哭其夫而变国俗有诸内必形诸外为其事而无其功者髠未尝覩之也是故无贤者也有则髠必识之注王豹卫之善讴者淇水名卫诗竹竿之篇泉源在左淇水在右硕人之篇曰河水洋洋北流活活卫地濵于淇水在北流河之西故曰处淇水而河西善讴所谓郑卫之声也绵驹善歌者也高唐齐西邑绵驹处之故曰齐右善歌华周华旋也把梁把殖也二人齐大夫死于戎事者其妻哭之哀城为之崩国俗化之则效其哭髠曰如是歌哭者尚能变俗有中则见外为之而无功者髠不闻也有功乃为贤者不见其功故谓之无贤者也如有之则髠必识之矣曰孔子为鲁司宼不用从而祭燔肉不至不税冕而行不知者以为为肉也其知者以为为无礼也乃孔子则欲以微罪行不欲为苟去君子之所为衆人固不识也注孟子言孔子为鲁贤臣不用不能用其道也从鲁君而祭于宗庙当赐大夫以胙燔肉不至膊炙者为燔诗云燔炙芬芬反归其舎未及税冕而行出适他国不知者以为不得燔肉而愠也知者以为为君无礼乃欲以微罪行燔肉不至我党从祭之礼不备有微罪乎乃圣人之妙㫖不欲为诚欲急去也衆人固不识君子之所为谓髠不能知贤者之志也音义疏孟子注疏卷十二上孟子注疏卷十二上考证人皆可以为尧舜章匹雏按曲礼云庻人之贽匹注读为骛又杂识云檀弓以匹为骛盖家凫之类注解作小雏是匹训为疋字也音义云考训诂及诸书疋训耦训小无文然则直宜作骛庻一与匹语意亦不复耳疏姓曹名交按曹国名非姓也交为曹君之弟故以国系之曹自姬姓之国此云曹姓误也又此句下监本衍然字今删又疏口诵桀诡僻之言僻监本讹懦今改正小弁章凯风亲之过小者也节注是以舜年五十而慕其亲不怠称曰孝之至矣监本脱矣字今従阁本増入疏其兄如被人弯弓而射之按经文两言弯弓而射之之字应是指有人于此之人疏中俱觧作被人射之语意似不合又疏盖亲之过大者盖监本讹是今改正注伯竒仁人而父虐之疏以此推之则伯竒宜臼也按琴操有尹吉甫子伯竒无罪为后毋所譛而见逐自伤作履霜操与幽王废宜臼事相类今赵注以小弁为伯竒之诗疏即以宜臼为伯竒似误孟子注疏卷十二上考证钦定四库全书孟子注疏卷十二下汉赵氏注宋孙奭音义并疏告子章句下孟子曰五霸者三王之罪人也注五覇者大国秉直道以率诸侯齐桓晋文秦缪宋襄楚庄是也三王夏禹商汤周文武是也今之诸侯五霸之罪人也今之大夫今之诸侯之罪人也注谓当孟子之时诸侯及大夫也诸侯臣总谓之大夫罪人之事下别言之天子适诸侯曰巡狩诸侯朝于天子曰述职春省耕而补不足秋省敛而助不给入其疆土地辟田野治养老尊贤俊杰在位则有庆庆以地入其疆土地荒芜遗老失贤掊克在位则有让一不朝则贬其爵再不朝则削其地三不朝则六师移之是故天子讨而不伐诸侯伐而不讨五霸者搂诸侯以伐诸侯者也故曰五霸者三王之罪人也注廵狩述职皆以助人民庆赏也养老尊贤能者在位赏之以地益其地也掊克不良之人在位则责譲之不朝而至三则讨之以六师移之就之也讨者上讨下也伐者敌国相征伐也五霸强搂牵诸侯以伐诸侯不以王命也于三王之法乃为之罪人也五霸桓公为盛葵丘之㑹诸侯束牲载书而不歃血初命曰诛不孝无易树子无以妾为妻再命曰尊贤育才以彰有徳三命曰敬老慈幼无忘宾旅四命曰士无世官官事无摄取士必得无専杀大夫五命曰无曲防无遏籴无有封而不告曰凡我同盟之人既盟之后言归于好今之诸侯皆犯此五禁故曰今之诸侯五霸之罪人也注齐桓公五覇之盛者也与诸侯㑹于葵丘束缚其牲但加载书不复歃血言畏桓公不敢负之得専诛不孝树立也已立世子不得擅易也不得立爱妾为嫡妻也尊贤飬才所以彰明有徳之人敬老爱小恤矜孤寡宾客羇旅勿忘忽也仕为大臣不得世官贤臣乃得世禄也官事无摄无旷庻僚也取士必得贤也立贤无方也无専杀大夫不得以私怒行戮也无敢违王法而以己意设防禁也无遏止谷籴不通隣国也无以私恩擅有封赏而不告盟主也言归于好无搆怨也桓公施此五命而今诸侯皆犯之故曰罪人也长君之恶其罪小逢君之恶其罪大今之大夫皆逢君之恶故曰今之大夫今之诸侯之罪人也注君有恶命臣长大而宣之其罪在不能距逆君命故曰小也逢迎也君之恶心未发臣以谄媚逢迎之而导君为非故曰罪大今诸侯之大夫皆逢君之恶故曰罪人也音义疏鲁欲使慎子为将军孟子曰不教民而用之谓之殃民殃民者不容于尧舜之世一战胜齐遂有南阳然且不可注慎子善用兵者不教民以仁义而用之战鬬是使民有殃祸也尧舜之世皆行仁义故好战殃民者不能自容也就使慎子能为鲁一战取齐南阳之地且犹不可山南曰阳岱山之南谓之南阳也慎子勃然不悦曰此则滑釐所不识也注滑釐慎子名不悦故曰我所不知此言何谓也曰吾明告子天子之地方千里不千里不足以待诸侯诸侯之地方百里不百里不足以守宗庙之典籍周公之封于鲁为方百里也地非不足而俭于百里太公之封于齐也亦为方百里也地非不足也而俭于百里今鲁方百里者五子以为有王者作则鲁在所损乎在所益乎徒取诸彼以与此然且仁者不为况于杀人以求之乎注孟子见慎子不悦故曰明告子天子诸侯地制如是诸侯当来朝聘故言守宗庙典籍谓先祖常籍法度之文也周公太公地尚不能满百里俭而不足也后世兼侵小国今鲁乃五百里矣有王者作若文王武王者子以为鲁在所损之乎在所益之乎言其必见损也但取彼与此为无伤害仁者尚不肯为况战鬭杀人以求广土地乎君子之事君也务引其君以当道志于仁而已注言君子事君之法牵引其君以当正道者仁也志仁而已欲使慎子辅君以仁也音义疏孟子曰今之事君者皆曰我能为君辟土地充府库今之所谓良臣古之所谓民贼也注辟土地侵小国也充府库重赋敛也今之所谓良臣于古之法为民贼者也贼伤民也故谓之贼也君不乡道不志于仁而求富之是富桀也注为恶君聚歛以富之为富桀也谓若夏桀也我能为君约与国战必克今之所谓良臣古之所谓民贼也注连诸侯以战求必胜之也君不乡道不志于仁而求为之强战是辅桀也注説与上同由今之道无变今之俗虽与之天下不能一朝居也注今之道非善道今之世俗渐恶乆矣若不变更虽得天下之政而治之不能自安一朝之间居其位也音义疏白圭曰吾欲二十而取一何如注白圭周人也节以货殖欲省赋利民使二十而税一孟子曰子之道貉道也万室之国一人陶则可乎注貉夷貉之人在荒服者也貉之税二十而取一万家之国使一人陶瓦器则可乎以此喻白圭之所言而已矣曰不可器不足用也注白圭曰一人陶则瓦器不足以供万室之用也曰夫貉五谷不生惟黍生之无城郭宫室宗庙祭祀之礼无诸侯币帛饔飱无百官有司故二十取一而足也注貉在北方其气寒不生五谷黍早熟故独生之无中国之礼如此之用故可二十而取一而足也今居中国去人伦无君子如之何其可也陶以寡且不可以为国况无君子乎欲轻之于尧舜之道者大貉小貉也欲重之于尧舜之道者大桀小桀也注今之居中国当行礼义而欲效夷貉无人伦之叙无君子之道岂可哉陶器者少尚不可以为国况无君子之道乎尧舜以耒什一而税足以行礼故以此为道今欲轻之二十而税一者夷貉为大貉子为小貉也欲重之过什一则是夏桀为大桀而子为之小桀也音义疏白圭曰丹之治水也愈于禹注丹名圭字也当诸侯之时有小水白圭为治除之因自谓过乎禹也孟子曰子过矣禹之治水水之道也是故禹以四海为壑今吾子以邻国为壑水逆行谓之洚水洚水者洪水也仁人之所恶也吾子过矣注子之所言过矣禹除中国之害以四海为沟壑以受其害水故后世赖之今子除水近注之邻国触于洚水之名仁人恶为之自以为愈于禹是子亦过甚矣音义疏孟子曰君子不亮恶乎执注亮信也易曰君子履信思顺若为君子之道舎信将安所执之邪音义疏鲁欲使乐正子为政注乐正子克也鲁君欲使之执政于国孟子曰吾闻之喜而不寐注喜其人道徳得行为之喜而不寐公孙丑曰乐正子强乎曰否有知虑乎曰否多闻识乎曰否注丑问乐正子有此三问之所能乎孟子皆曰否不能有此也然则奚为喜而不寐注丑问无此三者何为喜而不寐曰其为人也好善注孟子言乐正子之为人也能好善故为之喜好善足乎注丑问人但好善足以治国乎曰好善优于天下而况鲁国乎夫苟好善则四海之内皆将轻千里而来告之以善夫苟不好善则人将曰訑訑予既已知之矣訑訑之声音颜色距人于千里之外注孟子曰好善乐闻善言是采用之也以此治天下可以优之舜是也何况于鲁不能治乎人诚好善四海之士皆轻行千里以善来告之诚不好善则其人将曰訑訑贱他人之言訑訑者自足其智不嗜善言之貌訑訑之人发声音见颜色人皆知其不欲受善言也道术之士闻之止于千里之外而不来也士止于千里之外则谗谄面谀之人至矣与谗谄面谀之人居国欲治可得乎注懐善之士止于千里之外不肯就之则邪恶顺意之人至矣与邪恶居欲使国治岂可得乎音义疏陈子曰古之君子何如则仕注陈臻问古之君子得何礼可以仕也孟子曰所就三所去三迎之致敬以有礼言将行其言也则就之礼貌未衰言弗行也则去之其次虽未行其言也迎之致敬以有礼则就之礼貌衰则去之其下朝不食夕不食饥饿不能出门户君闻之曰吾大者不能行其道又不能从其言也使饥饿于我土地吾耻之周之亦可受也免死而已矣注所去就谓下事也礼者接之以礼也貌者颜色和顺有乐贤之容礼衰不敬也貌衰不悦也其下者困而不能与之禄则当去矜其困而周之苟免死而已此三就三去之道穷饿而去不疑也故不言去免死而留为死故也权时之宜嫌其疑也故载之也音义疏孟子曰舜发于畎亩之中傅説举于版筑之间胶鬲举于鱼盐之中管夷吾举于士孙叔敖举于海百里奚举于市故天将降大任于是人也必先苦其心志劳其筋骨饿其体肤空乏其身行拂乱其所为所以动心忍性曽益其所不能注舜耕歴山三十徴庸傅説筑傅巖武丁举以为相胶鬲殷之贤臣遭纣之乱隐遁为商文王于鬻贩鱼盐之中得其人举之以为臣也士狱官也管仲自鲁囚执于士官桓公举以为相国孙叔敖隐处耕于海濵楚庄王举之以为令尹百里奚亡虞适秦隠于都市穆公举之于市而以为相也言天将降下大事以任圣贤必先勤劳其身饿其体而瘠其肤使其身乏资絶粮所行不从拂戾而乱之者所以动惊其心坚忍其性使不违仁困而知勤曽益其素所不能行之者也人恒过然后能改困于心衡于虑而后作徴于色发于声而后喻注人常以有谬思过行不得福然后乃更其所为以不能为能也困瘁于心衡横也横塞其虑于胄中而后作为竒计异䇿愤激之説也徴验见于颜色若屈原憔悴渔父见而怪之发于声而后喻若甯戚角歌桓公异之是也入则无法家拂士出则无敌国外患者国恒亡然后知生于忧患而死于安乐也注入谓国内也无法度大臣之家辅弼之士出谓国外也无敌国可难无外患可忧则凡庸之君骄慢荒怠国常以此亡也故知能生于忧患死于安乐也死亡也安乐怠慢使人亡其知能者也音义疏孟子曰教亦多术矣予不屑之教诲也者是亦教诲之而已矣注教人之道多术予我也屑洁也我不洁其人之行故不教诲之其人感此退自修学而为仁义是亦教诲之一道也疏音义孟子注疏卷十二下孟子注疏卷十二下考证五霸者章葵邱按索隠云杜预于至父戍葵邱注云临淄西有地名葵邱于桓公三十五年㑹诸侯于葵邱则云陈留外黄县东有葵邱是葵邱有两处而疏独引为鲁地所以别㑹在桓公不合在本国临淄境耳考左传周襄王元年夏㑹诸侯于葵邱天子使宰孔赐胙命无拜所谓赐者乃就其地以赐之示宠异也即云齐境亦得注得専诛不孝此句上监本衍不字今删注疏㑹诸侯于鄄监本㑹字下衍旅字鄄字讹甄字今删改又疏自周㐮王十六年即位五年率诸侯以伐曹位字下监本衍是为覇三字今删之按年表云四年救宋报曹卫耻五年侵曹伐卫取五鹿执曹伯诸侯败楚而朝河阳周命赐公土地无率诸侯以伐曹之文又疏如鲁有臧孙氏仲孙氏叔孙氏叔孙氏监本讹叔仲氏今改正又疏是専杀大夫也専监本讹尊今改正又疏案公羊谷梁述葵邱㑹有云监本脱羊字今补入鲁欲使慎子为将军章曰吾明告子节注天子诸侯地制如是地监本讹也今改正疏贱其用兵义胜为上义监本讹庙今改正白圭章注节以货殖欲省赋利民监本脱欲字今补入注疏吾治生与伊尹吕尚之谋与字汉书作犹字又注疏古者曷为什一而籍曷监本讹易今改正又注疏甸稍县都皆无过十二皆监本讹取今改正鲁欲使乐正子为政章注禹闻谠言疏尚书谠言説于前矣此句下阁本有诗曰雨雪瀌瀌见晛曰消者此盖角弓之诗文也注云晛日也瀌瀌雨雪之盛貌共三十一字舜发于畎亩之中章人恒过节注桓公异之是也是字下监本无也字而已矣三字今删改孟子注疏卷十二下考证孟子注疏钦定四库全书孟子注䟽卷十三上汉赵氏注宋孙奭音义并疏尽心章句上注尽心者人之有心为精气主思虑可否然后行之犹人法天天之执持纲维以正二十八舎者北辰也论语曰北辰居其所而衆星共之心者人之北辰也苟存其心养其性所以事天也故以尽心为篇题音义疏孟子曰尽其心者知其性也知其性则知天矣注性有仁义礼智之端心以制之惟心为正人能尽极其心以思行善则可谓知其性矣知其性则知天道之贵善者也存其心养其性所以事天也注能存其心养育其正性可谓仁人天道好生仁人亦好生天道无亲惟仁是与行与天合故曰所以事天也殀寿不贰脩身以俟之所以立命也注贰二也仁人之行一度而已虽见前人或殀或夀终无二心改易其道殀若颜渊夀若邵公皆归之命脩正其身以待天命此所以立命之本音义疏孟子曰莫非命也顺受其正注莫无也人之终无非命也命有三名行善得善曰受命行善得恶曰遭命行恶得恶曰随命惟顺受命为受其正也已是故知命者不立乎巖墻之下尽其道而死者正命也注知命者欲趋于正故不立于巖墻之下恐压覆也尽修身之道以夀终者得正命也桎梏死者非正命也注畏压溺死礼所不弔故曰非正命也已音义疏音义孟子曰求则得之舎则失之是求有益于得也求在我者也注谓脩仁行义事在于我我求则得我舎则失故求有益于得也求之有道得之有命是求无益于得也求在外者也注谓贤者脩其天爵而人爵从之故曰求之有道也脩天爵者或得或否故曰得之有命也爵禄须知己知己者在外非身所专是以云求无益于得也求在外者也音义疏孟子曰万物皆备于我矣反身而诚乐莫大焉注物事也我身也普谓人为成人巳徃皆备知天下万物当有所行矣诚者实也反自思其身所施行能皆实而无虚则乐莫大焉彊恕而行求仁莫近焉注当自彊勉以忠恕之道求仁之术此最为近也音义疏孟子曰行之而不着焉习矣而不察焉终身由之而不知其道者衆也注人皆有仁义之心日自行之于所爱而不能着明其道以施于大事仁妻爱子亦以习矣而不能察知可推以为善由用也终身用之以为自然不究其道可成君子此衆庶之人也疏孟子曰人不可以无耻注人不可以无所羞耻也论语曰行已有耻无耻之耻无耻矣注人能耻已之无所耻是为改行从善之人终身无复有耻辱之累也疏孟子曰耻之于人大矣为机变之巧者无所用耻焉注耻者为不正之道正人之所耻为也今造机变阱䧟之巧以攻战者非古之正道也取为一切可胜敌之宜无以错于廉耻之心不耻不若人何若人有注不耻不如古之圣贤何有如圣贤之名也音义疏孟子曰古之贤王好善而忘势注乐善自卑若髙宗得傅说而禀命古之贤士何独不然乐其道而忘人之势注何独不然何独不有所乐有所忘也乐道守志若许由洗耳可谓忘人之势矣故王公不致敬尽礼则不得亟见之见且犹不得亟而况得而臣之乎注亟数也若伯夷非其君不事伊尹乐道尧舜不致敬尽礼可数见之乎作者七人隠各有方岂可得而臣之者乎音义疏音义孟子谓宋句践曰子好游乎吾语子游人知之亦嚣嚣人不知亦嚣嚣注宋姓也句践名也好以道徳游欲行其道者嚣嚣自得无欲之貎也曰何如斯可以嚣嚣矣注句践问何执守可嚣嚣也曰尊徳乐义则可以嚣嚣矣注尊贵也孟子曰能贵徳而履之乐义而行之则可以嚣嚣无欲矣故士穷不失义达不离道穷不失义故士得已焉达不离道故民不失望焉注穷不失义不为不义而苟得故得巳之本性也达不离道思利民之道故民不失其望也古之人得志泽加于民不得志脩身见于世穷则独善其身达则兼善天下注古之人得志君国则徳泽加于民人不得志谓贤者不遭遇也见立也独治其身以立于世间不失其操也是故独善其身达谓得行其道故能兼善天下也音义疏孟子曰待文王而后兴者凡民也若夫豪杰之士虽无文王犹兴注凡民无知者也故由文王之化乃能自兴起以趋善道若夫豪杰之才知千万于凡人者虽不遭文王犹能自起以善守其身正其行不䧟溺也音义疏音义孟子曰附之以韩魏之家如其自视欿然则过人远矣注附益也韩魏晋六卿之富者也言人既自有家复益韩魏百乗之家其富贵已美矣而其人欿然不以足自知仁义之道不足也此则过人甚逺矣音义疏孟子曰以佚道使民虽劳不怨注谓教民趋农役有常时不使失业当其虽劳后获其利则佚矣若亟其乘屋之类也故曰不怨以生道杀民虽死不怨杀者注谓杀大辟之罪者以坐杀人故也杀此罪人者其意欲生民也故虽伏罪而死不怨杀者音义疏孟子曰霸者之民驩虞如也王者之民皥皥如也杀之而不怨利之而不庸民曰迁善而不知为之者注霸者行善恤民恩泽暴见易知故民驩虞乐之也王者道大法天浩浩而徳难见也杀之不怨故曰杀之而不怨庸功也利之使趋时而农六畜繁息无冻饿之老而民不知独是王者之功脩其庠序之敎又使日迁善亦不能觉知谁为之者言迁善之大化无过此也夫君子所过者化所存者神上下与天地同流岂曰小补之哉注君子通于圣人圣人如天过此世能化之存在此国其化如神故言与天地同流也天地化物嵗成其功岂曰使人知其小补益之者哉音义疏孟子曰仁言不如仁声之入人深也注仁言政教法度之言也仁声乐声雅颂也仁言之政虽明不如雅颂感人心之深也善政不如善教之得民也注善政使民不违上善教使民尚仁义心易得也善政民畏之善教民爱之善政得民财善教得民心注畏之不逋怠故赋役举而财聚于一家也爱之乐风化而上下亲故欢心可得也疏孟子曰人之所不学而能者其良能也所不虑而知者其良知也注不学而能性所自能良甚也是人之所能甚也知亦犹是能也孩提之童无不知爱其亲也及其长也无不知敬其兄也注孩提二三歳之间在襁褓知孩笑可提抱者也少知爱亲长知敬兄此所谓良能良知也亲亲仁也敬长义也无他达之天下也注人仁义之心少而皆有之欲为善者无他逹通也但通此亲亲敬长之心推之天下人也音义疏孟子曰舜之居深山之中与木石居与鹿豕游其所以异于深山之野人者几希注舜耕歴山之时居木石间鹿豕近人若与人游也希远也当此之时舜与野人相去岂逺及其闻一善言见一善行若决江河沛然莫之能御也注舜虽外与野人同其居处闻人一善言则从之见人一善行则识之沛然不疑若江河之流无能御止其所欲行也疏孟子曰无为其所不为无欲其所不欲如此而已矣注无使人为已所不欲为者无使人欲已之所不欲者每以身先之如此则人道足也疏孟子曰人之有徳慧术知者恒存乎疢疾注人所以有徳行智慧道术才智者以其在于有疢疾之人疢疾之人又力学故能成徳独孤臣孽子其操心也危其虑患也深故逹注此即人之疢疾也自以孤微惧于危殆之患而深虑之勉为仁义故至于逹也音义疏孟子曰有事君人者事是君则为容悦者也注事君求君之意为苟容以悦君者也有安社稷臣者以安社稷为悦者也注忠臣志在安社稷而后为悦者也有天民者达可行于天下而后行之者也注天民知道者也可行而行可止而止有大人者正已而物正者也注大人大丈夫不为利害动移者也正已物正象天不言而万物化成也疏孟子曰君子有三乐而王天下不与存焉父母俱存兄弟无故一乐也仰不愧于天俯不怍于人二乐也得天下英才而教育之三乐也注天下之乐不得与此三乐之中兄弟无故无他故不愧天又不怍人心正无邪也育养也教养英才成之以道皆乐也君子有三乐而王天下不与存焉注君子重言是美之也音义疏孟子曰广土衆民君子欲之所乐不存焉中天下而立定四海之民君子乐之所性不存焉注广土衆民大国诸侯也所乐不存欲行礼也中天下而立谓王者所性不存乃所谓性于仁义者也君子所性虽大行不加焉虽穷居不损焉分定故也注大行行之于天下穷居不失性也分定故不变君子所性仁义礼智根于心其生色也睟然见于靣盎于背施于四体四体不言而喻注四者根生于心色见于面睟然润泽之貎也盎视其背而可知其背盎盎然盛流于四体四体有匡国之纲口不言人自晓喻而知也音义疏音义孟子注䟽卷十三上孟子注䟽卷十三上考证尽心章句上䟽一章言尽心知性监本此句下脱二章言人必趋命贵受其正共十一字今补入又疏十六章言圣人潜隠监本此句下脱十七章言己所不欲勿施扵人仲尼之道也共十七字今补入又疏四十五章言赏僣及滛刑滥伤害害监本讹及今改正又䟽四十六章言君子布徳各有所施施监本讹思今改正又䟽其余三十八章八监本讹九今改正求则得之章求之有道节注是以云求无益于得也求监本讹乘今改正人不可以无耻章疏此章言耻身无分独无所耻斯必远辱不为忧矣尽心章句上䟽六章言逺辱不为忧与此不合耻之于人大矣章注隰朋颜渊䟽共四行本注无隰朋颜渊而疏中有之疑古注尚多有删节也古之贤王章注䟽尚书说命篇云髙宗梦得说使百工营求诸野得诸傅巖按此三句乃书序非说命篇文也又云爰立作相王置诸其左右曰臣下罔有禀命尚书云王言惟作命不言臣下罔攸禀令乃髙宗不言羣臣谏王之词此时未得傅说也今䟽欲顺注中得傅说而禀命之文遂以諌王之词为命说之词而次于爰立作相之下牵引经义似误仁言不如仁声章疏饬庀八材庀监本讹化今改正孟子注䟽卷十三上考证钦定四库全书孟子注䟽卷十三下汉赵氏注宋孙奭音义并䟽尽心章句上孟子曰伯夷辟纣居北海之濵闻文王作兴曰盍归乎来吾闻西伯善养老者太公辟纣居东海之濵闻文王作兴曰盍归乎来吾闻西伯善养老者注已说于上篇天下有善养老则仁人以为已归矣注天下有若文王者仁人将复归之矣五畆之宅树墻下以桑匹妇蚕之则老者足以衣帛矣五母鸡二母彘无失其时老者足以无失肉矣百畆之田匹夫耕之八口之家可以无饥矣注五鸡二彘八口之家畜之足以为畜产之本也所谓西伯善养老者制其田里教之树畜导其妻子使养其老五十非帛不煖七十非肉不饱不煖不饱谓之冻馁文王之民无冻馁之老者此之谓也注所谓无冻馁者教导之使可以养老者耳非家赐而人益之也音义疏孟子曰易其田畴薄其税敛民可使富也食之以时用之以礼财不可胜用也注易治也畴一井也庻民治其田畴薄其税敛不踰什一则民富矣食取其征赋以时用之以常礼不踰礼以费财也故畜积有余财不可胜用也民非水火不生活昏暮叩人之门户求水火无弗与者至足矣圣人治天下使有菽粟如水火菽粟如水火而民焉有不仁者乎注水火能生人有不爱者至饶足故也菽粟饶多若是民皆轻施于人而何有不仁者也音义疏孟子曰孔子登东山而小鲁登太山而小天下故观于海者难为水游于圣人之门者难为言注所览大者意大观小者志小也观水有术必观其澜注澜水中大波也日月有明容光必照焉注容光小郄也言大明照幽㣲流水之为物也不盈科不行君子之志于道也不成章不达注盈满也科坎也流水满坎乃行以喻君子之学必至成章乃仕进者也音义疏孟子曰鸡鸣而起孳孳为善者舜之徒也鸡鸣而起孳孳为利者跖之徒也欲知舜与跖之分无他利与善之间也注跖盗跖也跖舜之分故以此别之音义疏孟子曰杨子取为我㧞一毛而利天下不为也注杨子杨朱也为我为己也拔己一毛以利天下之民不肯为也墨子兼爱摩顶放踵利天下为之注墨子墨翟也兼爱他人摩突其顶下至于踵以利天下已乐为之也子莫执中注子莫鲁之贤人也其性中和専一者也执中为近之执中无权犹执一也注执中和近圣人之道然不权圣人之重轻执中而不知权犹执一介之人不知时变也所恶执一者为其贼道也举一而废百也注所以恶执一者为其不知权以一知而废百道也音义疏孟子曰饥者甘食渴者甘饮是未得饮食之正也饥渴害之也注饥渴害其本所以知味之性令人强甘之岂惟口腹有饥渴之害人心亦皆有害注为利欲所害亦犹饥渴得之人能无以饥渴之害为心害则不及人不为忧矣注人能守正不为邪利所害虽谓富贵之事不及逮人犹为君子不为善人所忧患也音义疏孟子曰栁下惠不以三公易其介注介大也栁下惠执𢎞大之志不耻汚君不以三公荣位易其大量也音义疏孟子曰有为者辟若掘井掘井九轫而不及泉犹为弃井也注有为为仁义也轫八尺也虽深而不及泉喻有为者能于中道而尽弃前行者也音义疏孟子曰尧舜性之也汤武身之也五霸假之也注性之性好仁自然也身之体之行仁视之若身也假之假仁以正诸侯也久假而不归恶知其非有也注五霸而能久假仁义譬如假物乆而不归安知其不真有也音义疏公孙丑曰伊尹曰予不狎于不顺放太甲于桐民大恱太甲贤又反之民大悦贤者之为人臣也其君不贤则固可放与注丑怪伊尹贤者而放其君何也孟子曰有伊尹之志则可无伊尹之志则簒也注人臣秉忠志若伊尹欲宁殷国则可放恶而不即立君宿畱冀改而复之如无伊尹之忠见间乗利簒心乃生何可放也音义疏公孙丑曰诗曰不素餐兮君子之不耕而食何也注诗魏国伐檀之篇也无功而食则谓之素餐世之君子有不耕而食何也孟子曰君子居是国也其君用之则安富尊荣其子弟从之则孝弟忠信不素餐兮孰大于是注君子能使人化其道徳移其习俗身安国富而保其尊荣子弟孝悌而乐忠信不素餐之功谁大于是何为不可以食禄音义疏王子垫问曰士何事注齐王子名垫也问士当何事为事者也孟子曰尚志注尚贵也士当贵上于用志也曰何谓尚志曰仁义而已矣杀一无罪非仁也非其有而取之非义也居恶在仁是也路恶在义是也居仁由义大人之事矣注孟子言志之所尚仁义而已矣不杀无罪不取非有者为仁义欲知其所当居者仁为贵所由者义为贵大人之事备矣音义疏孟子曰仲子不义与之齐国而弗受人皆信之是舎箪食豆羮之义也注仲子陈仲子处于陵者人以为廉谓以不义而与之齐国必不受之孟子以为仲子之义若上章所道箪食豆羮无礼则不受万钟则不辨礼义而受之也人莫大焉亡亲戚君臣上下以其小者信其大者奚可哉注人当以礼义为正陈仲子避兄离母不知仁义亲戚上下之叙何可以其小亷信以为大哉疏桃应问曰舜为天子臯陶为士瞽瞍杀人则如之何注桃应孟子弟子问臯陶为士官主执罪人瞽瞍恶暴而杀人则臯陶如何孟子曰执之而已矣注孟子曰臯陶执之耳然则舜不禁与注桃应以舜为天子使有司执其父不禁止之邪曰夫舜恶得而禁之夫有所受之也注夫辞也孟子曰夫舜恶得禁之夫天下乃受之扵尧当为天理民王法不曲岂得禁之也然则舜如之何注应问舜为之将如何曰舜视弃天下犹弃敝蹝也窃负而逃遵海濵而处终身䜣然乐而忘天下注孟子曰舜视弃天下如捐弃敝蹝蹝草履可蹝也敝喻不惜舜必负父而逺逃终身䜣然忽忘天下之为至贵也音义疏孟子自范之齐望见齐王之子喟然叹曰居移气养移体大哉居乎夫非尽人之子与注范齐邑王庶子所封食也孟子之范见王子之仪体声气髙凉不与人同还至齐谓诸弟子喟然叹曰居尊则气高居卑则气下居之移人气志使之高凉若供养之移人形身使充盛也大哉居乎者言当慎所居人必居仁也凡人与王子岂非尽是人之子也王子居尊势故仪声如是也疏孟子曰王子宫室车马衣服多与人同而王子若彼者其居使之然也况居天下之广居者乎注言王子宫室乗服皆人之所用之耳然而王子若彼高凉者居势位故也况居广居谓行仁义仁义在身不言而喻也鲁君之宋唿于垤泽之门守者曰此非吾君也何其声之似我君也此无他居相似也注垤泽宋城门名也人君之声相似者以其俱居尊势故音气同也以城门不自肯夜开故君自发声耳音义疏孟子曰食而弗爱豕交之也爱而不敬兽畜之也恭敬者币之未将者也恭敬而无实君子不可虚拘注人之交接但食之而不爱若养豕也爱而不敬若人畜禽兽但爱而不能敬也且恭敬者如有币帛当以行礼而未以命将行之也恭敬贵实如其无实何可虚拘致君子之心也音义疏孟子曰形色天性也惟圣人然后可以践形注形谓君子体貎尊严也尚书洪范一曰貎色谓妇人妖丽之容诗云颜如蕣华此皆天假施于人也践履居之也易曰黄中通理圣人内外文明然能以正道履居此美形不言居而言践尊阳抑隂之义也音义疏齐宣王欲短䘮公孙丑曰为朞之丧犹愈于己乎注齐宣王以三年之丧为太长乆欲减而短之因公孙丑使自以其意问孟子既不能三年丧以朞年差愈于止而不行丧者也孟子曰是犹或紾其兄之臂子谓之姑徐徐云尔亦教之孝弟而已矣注紾戾也孟子言有人戾其兄之臂为不顺也而子谓之曰且徐徐云尔是岂以徐徐之为差者乎不若教之以孝弟勿复戾其兄之臂也今欲行其朞丧亦犹曰徐徐之类也王子有其母死者其傅为之请数月之丧公孙丑曰若此者何如也注丑曰王之庻夫人死迫扵适夫人不得行其丧亲之数其傅为请之于君欲使得行数月丧如之何曰是欲终之而不可得也虽加一日愈于己谓夫莫之禁而弗为者也注孟子曰如是王子欲终服其子礼而不能者也加益一日则愈于止况数月乎所谓不当者谓无禁自欲短之故讥之也音义疏孟子曰君子之所以教者五注敎民之道有五品有如时雨化之者注教之渐渍而浃洽也有成徳者有达财者有答问者有私淑艾者注私独淑善艾治也君子独善其身人法其仁此亦与教法之道无差也此五者君子之所以教也注申言之孟子贵重此教之道也音义疏公孙丑曰道则高矣美矣宜若登天然似不可及也何不使彼为可几及而曰孳孳也注丑以为圣人之道太高逺将若登天人不能及也何不少近人情令彼凡人可庻几使日孳孳自勉也孟子曰大匠不为拙工改废绳墨羿不为拙射变其彀率君子引而不发跃如也中道而立能者从之注大匠不为新学拙工故为之改凿废绳墨之正也羿不为新学拙射者变其彀率之法也彀弩张向表率之正体望之极思用巧之时不可变也君子谓于射则引弓彀弩而不发以待彀偶也于道则中道徳之中不以学者不能故卑下其道将以须于能者徃取之也音义疏音义孟子曰天下有道以道殉身天下无道以身殉道未闻以道殉乎人者也注殉从也天下有道得行王政道从身施功实也天下无道道不得行以身从道守道而隠不闻以正道从俗人者也疏公都子曰滕更之在门也若在所礼而不答何也注滕更滕君之弟来学于孟子也言国君之弟而乐在门人中宜答见礼而夫子不答何也孟子曰挟贵而问挟贤而问挟长而问挟有勲劳而问挟故而问皆所不答也滕更有二焉注挟接也接己之贵势接己之有贤才接己长老接己尝有功劳之恩接己与师有故旧之好凡恃此五者而以学问望师之待以异意而教之皆所不当答滕更有二焉接贵接贤故不答矣音义疏孟子曰于不可已而已者无所不已于所厚者薄无所不薄也其进锐者其退速注已弃也于义所不当弃而弃之则不可所以不可而弃之使无罪者咸恐惧也扵义当厚而反薄之何不薄也不忧见薄者亦皆不自安矣不审察人而过进不肖越其伦悔而退之必速矣当翔而后集慎如之何疏孟子曰君子之于物也爱之而弗仁注物谓凡物可以养人者也当爱育之而不加之仁若牺牲不得不杀也于民也仁之而弗亲注临民以非己族类故不得与亲同也亲亲而仁民仁民而爱物注先亲其亲戚然后仁民仁民然后爱物用恩之次也疏孟子曰知者无不知也当务之为急仁者无不爱也急亲贤之为务注知者知所务善也仁者务爱其贤也尧舜之知而不徧物急先务也尧舜之仁不徧爱人急亲贤也注物事也尧舜不徧知百工之事不徧爱衆人先爱贤使治民不一一自徃亲加恩惠也不能三年之丧而缌小功之察放饭流歠而问无齿决是之谓不知务注尚不能行三年之䘮而复察缌麻小功之礼放饭大饭也流歠长歠也齿决断肉置其余也于尊者前赐食大饭长歠不敬之大者齿决小过耳言世之先务舍大讥小若此类也音义疏孟子注䟽卷十三下孟子注疏卷十三下考证杨子取为我章疏言子莫执中和之性而专一者也而字下监本衍不字今删有为者章注喻有为者能于中道而尽弃前行者也阁本无能于二字孟子自范之齐章疏言王子所居势位能如此监本脱子字今补入君子之所以教者五章疏子不语怪力乱神按此引好古敏求以解私淑艾之义而连及子不语章于本文无渉想当时误以两章为一章耳道则高矣章彀率音义陆氏云率法也丁氏云率循也谓彀张其弩又当循其射道令必中于表按此正与赵注弩张向表率之正体望之极思意同与下跃如紫对丁说为优于不可已而己者章注亦皆不自安矣监本脱不字今补入孟子注䟽卷十三下考证孟子注疏钦定四库全书孟子注疏卷十四上汉赵氏注宋孙奭音义并疏尽心章句下疏孟子曰不仁哉梁惠王也仁者以其所爱及其所不爱不仁者以其所不爱及其所爱注梁魏都也以用也仁者用恩于所爱之臣民王政不偏普施徳教所不亲爱者并蒙其恩泽也用不仁之政加于所不亲爱则有灾伤所亲爱之臣民亦并被其害惠王好战杀人故孟子曰不仁哉公孙丑问曰何谓也注丑问及所爱之状何谓也梁惠王以土地之故糜烂其民而战之大败将复之恐不能胜故驱其所爱子弟以殉之是之谓以其所不爱及其所爱也注孟子言惠王贪利邻国之土地而战其民死亡于野骨肉糜烂而不收兵大败而欲复战恐士卒少不能用胜故复驱其所爱近臣及子弟而以殉之殉从也所爱从其所不爱而徃趍死亡故曰及其所爱也东败于齐长子死焉音义疏孟子曰春秋无义战彼善于此则有之矣征者上伐下也敌国不相征也注春秋所载战伐之事无应王义者也彼此相觉有善恶耳孔子举毫毛之善贬纎芥之恶故皆録之于春秋也上伐下谓之征诸侯敌国不相征五霸之世诸侯相征于三王之法皆不得其正者也音义疏孟子曰尽信书则不如无书吾于武成取二三策而已矣仁人无敌于天下以至仁伐至不仁而何其血之流杵也注书尚书经有所美言事或过若康诰曰冒闻于上帝甫刑曰皇帝清问下民梓材曰欲至于万年又曰子子孙孙永保民人不能闻天天不能问于民万年永保皆不可得为书岂可案文而皆信之哉武成逸书之篇名言武王诛纣战鬭杀人血流舂杵孟子言武王以至仁伐至不仁殷人箪食壶浆而迎其王师何乃至于血流漂杵乎故吾取武成两三简䇿可用者耳其过辞则不取之也疏孟子曰有人曰我善为陈我善为战大罪也国君好仁天下无敌焉南面而征北狄怨东面而征西夷怨曰奚为后我注此人欲劝诸侯以攻战也故谓之有罪好仁无敌四夷怨望迟愿见征何谓而后我已説于上篇矣武王之伐殷也革车三百两虎贲三千人王曰无畏宁尔也非敌百姓也若崩厥角稽首征之为言正也各欲正己也焉用战注革车兵车也虎贲武士为小臣者也书云虎贲赘衣趣马小尹三百两三百乘也武王令殷人曰无惊畏我来安止尔也百姓归周若崩厥角頟角屖厥地稽首拜命亦以首至地也欲令武王来征己之国安用善战陈者音义疏孟子曰梓匠轮舆能与人规矩不能使人巧注梓匠轮舆之工能以规矩与人人之巧在心拙者虽得规矩之法亦不能成器也盖喻人不志仁虽诵典宪不能以善疏孟子曰舜之饭糗茹草也若将终身焉及其为天子也被袗衣鼓琴二女果若固有之注糗饭干糒也袗画也果侍也舜耕陶之时饭糗茹草若将终身如是及为天子被画衣黼黻絺绣也鼓琴以协音律也以尧二女自侍亦不佚豫如固自当有之也音义疏孟子曰吾今而后知杀人亲之重也杀人之父人亦杀其父杀人之兄人亦杀其兄然则非自杀之也一间耳注父仇不同天兄仇不同国以恶加人人必加之知其重也一间者我往彼来间一人耳与自杀其亲何异哉音义疏音义孟子曰古之为关也将以御暴今之为关也将以为暴注古之为关将以御暴乱讥闭非常也今之为关反以征税出入之人将以为暴虐之道也疏孟子曰身不行道不行于妻子使人不以道不能行于妻子注身不自履行道徳而欲使人行道徳虽妻子不肯行之言无所则效使人不顺其道理不能使妻子顺之而况他人乎疏孟子曰周于利者凶年不能杀周于德者邪世不能乱注周逹扵利营苟得之利而趋生虽凶年不能杀之周逹于徳身欲行之虽遭邪世不能乱其志也疏音义孟子曰好名之人能让千乘之国苟非其人箪食豆羮见于色注好不朽之名者轻让千乘伯夷季札之类是也诚非好名者争箪食豆羮变色讼之致祸郑公子染指魭羮之类是也音义疏孟子曰不信仁贤则国空虚无礼义则上下乱无政事则财用不足注不亲信仁贤仁贤去之国无贤人则曰空虗也无礼义以正尊卑则上下之叙泯乱无善政以教人农时贡赋则不入故财用有所不足故也疏孟子曰不仁而得国者有之矣不仁而得天下未之有也注不仁得国者谓象封于有庳叔鲜叔度封于管蔡以亲亲之恩而得国也虽有诛亡其世有土丹朱商均天下元子以其不仁天下不与故不得有天下焉疏音义孟子曰民为贵社稷次之君为轻是故得乎丘民而为天子注君轻于社稷社稷轻于民丘十六井也天下丘民皆乐其政则为天子殷汤周文是也得乎天子为诸侯注得天子之心封以为诸侯得乎诸侯为大夫注得诸侯之心诸侯能以为大夫诸侯危社稷则变置注诸侯为危社稷之行则变更立贤诸侯也牺牲既成粢盛既洁祭祀以时然而旱干水溢则变置社稷注牺牲已成肥腯粱稻已成洁精祭祀社稷常以春秋之时然而其国有旱干水溢之灾则毁社稷而更置之音义疏孟子曰圣人百世之师也伯夷栁下惠是也注伯夷之清栁下惠之和圣人之一槩也故闻伯夷之风者顽夫廉懦夫有立志闻栁下惠之风者薄夫敦鄙夫寛奋乎百世之上百世之下闻者莫不兴起也非圣人而能若是乎而况于亲炙之者乎注顽贪懦弱鄙狭也百世言其逺也兴起志意兴起也非圣人之行何能感人若是喻闻尚然况于亲见而薰炙之者乎疏孟子曰仁也者人也合而言之道也注能行仁恩者人也人与仁合而言之可以谓之有道也疏孟子曰孔子之去鲁曰迟迟吾行也去父母国之道也去齐接淅而行去他国之道也注迟迟接淅説已见上篇言矣此不复説焉音义疏孟子曰君子之戹于陈蔡之间无上下之交也注君子孔子也论语曰君子道者三我无能焉孔子乃尚谦不敢当君子之道故可谓孔子为君子也孔子所以戹于陈蔡之间者其国君臣皆恶上下无所交接故戹也音义疏貉稽曰稽大不理于口注貉姓稽名仕者也为衆口所讪理赖也谓孟子曰稽大不赖人之口如之何也孟子曰无伤也士憎兹多口注审已之徳口无伤也离于凡人而仕者亦益多口诗云忧心悄悄愠于羣小孔子也肆不殄厥愠亦不陨厥问文王也注诗邶风柏舟之篇曰忧心悄悄忧在心也愠于羣小怨小人聚而非议贤者也孔子论此诗孔子亦有武叔之口故曰孔子之所苦也大雅緜之篇曰肆不殄厥愠殄絶愠怒也亦不陨厥问陨失也言文王不陨絶畎夷之愠怒亦不能陨失文王之善声问也音义疏孟子曰贤者以其昭昭使人昭昭今以其昏昏使人昭昭注贤者治国法度昭明明于道徳是躬行之道可也今之治国法度昏昏乱溃之政也身不能治而欲使人昭明不可得也疏孟子谓高子曰山径之蹊间介然用之而成路为间不用则茅塞之矣今茅塞子之心矣注高子齐人也尝学于孟子乡道而未明去而学于他术孟子谓之曰山径山之岭有㣲蹊介然人遂用之不止则蹊成为路为间有间也谓废而不用则茅草生而塞之不复为路以喻高子学于仁义之道当遂行之而反中止正若山路故曰茅塞子之心也音义疏高子曰禹之声尚文王之声孟子曰何以言之注高子以为禹之尚声乐过于文王孟子难之曰何以言之曰以追蠡注高子曰禹时钟在者追蠡也追钟钮也钮磨啮处深矣蠡欲絶之貌也文王之钟不然以禹为尚乐也曰是奚足哉城门之轨两马之力与注孟子曰是何足以为禹尚乐乎先代之乐器后王皆用之禹在文王之前千有余歳用钟日久故追欲絶耳譬若城门之轨啮其限切深者用之多耳岂两马之力使之然乎两马者春秋外传曰国马足以行关公马足以称赋是两马也音义疏齐饥陈臻曰国人皆以夫子将复为发棠殆不可复注棠齐邑也孟子尝劝齐王发棠邑之仓以赈贫穷时人赖之今齐人复饥陈臻言一国之人皆以为夫子将复若发棠时劝王也殆不可复言之也孟子曰是为冯妇也晋人有冯妇者善搏虎卒为善士则之野有衆逐虎虎负隅莫之敢撄望见冯妇趋而迎之冯妇攘臂下车衆皆恱之其为士者笑之注冯姓妇名也勇而有力能搏虎卒后也善士者以善搏虎有勇名也故进以为士之于野外复见逐虎者撄迫也虎依陬而怒无敢迫近者也冯妇耻不如前见虎走而迎攘臂下车欲复搏之衆人悦其勇勐其士之党笑其不知止也故孟子谓陈臻今欲复使我如发棠时言之于君是则我为冯妇也必为知者所笑也音义疏孟子曰口之于味也目之于色也耳之于声也鼻之于臭也四肢之于安佚也性也有命焉君子不谓性也注口之甘美味目之好美色耳之乐五音鼻之喜芬香臭香也易曰其臭如兰四体谓之四肢四肢解倦则思安佚不劳若此皆人性之所欲也得居此乐者有命禄人不能皆如其愿也凡人则触情从欲而求可乐君子之道则以仁义为先礼节为制不以性欲而苟求之也故君子不谓性也仁之于父子也义之于君臣也礼之于賔主也知之于贤者也圣人之于天道也命也有性焉君子不谓命也注仁者得以恩爱施于父子义者得以义理施于君臣好礼者得以礼敬施于賔主智者得以明智知贤逹善圣人得以天道王于天下此皆命禄遭遇乃得居而行之不遇者不得施行然亦才性有之故可用也凡人则归之命禄在天而已不复治性以君子之道则修仁行义修礼学智庶㡬圣人亹亹不倦不但坐而听命故曰君子不谓命也音义疏浩生不害问曰乐正子何人也注浩生姓不害名齐人也见孟子闻乐正子为政于鲁而喜故问乐正子何等人也孟子曰善人也信人也注乐正子为人有善有信也何谓善何谓信注不害问善信之行谓何曰可欲之谓善有诸已之谓信充实之谓美充实而有光辉之谓大大而化之之谓圣圣而不可知之之谓神乐正子二之中四之下也注己之可欲乃使人欲之是为善人已所不欲勿施于人也有之于己乃谓人有之是为信人不意不信也充实善信使之不虚是为美人美徳之人也充实善信而宣扬之使有光辉是为大人大行其道使天下化之是为圣人有圣智之明其道不可得知是为神人人有是六等乐正子能善能信在二者之中四者之下也音义疏音义孟子注疏卷十四上孟子注疏卷十四上考证尽心章句下疏得民为君得君为臣监本脱得君二字今从阁本补入又疏十六章言仁恩须人须监本讹及今改正吾今而后知章注父仇不同天兄仇不同国疏兄弟之仇不反兵兄监本讹九今改正貉稽曰章稽大不理于口疏稽大不能治人之口使不讪其已者如之何按此则理者整理也辨义云盖谓衆口纷乱之言不能整治此説为是不必从赵氏训頼之义禹之声章两马之力与按音义云古人驾车以两马盖特言其力之少耳赵注引春秋外传国马足以行关公马足以称赋是为两马失之逺矣口之于味章注凡人则触情从欲而求可乐触监本讹有今改正又注故君子不谓性也监本谓字下衍之字今删仁之于父子节注凡人则归之命禄在天而已在监本误任今改正孟子注疏卷十四上考证钦定四库全书孟子注疏卷十四下汉赵氏注宋孙奭音义并疏尽心章句下孟子曰逃墨必归于杨逃杨必归于儒归斯受之而已矣注墨翟之道兼爱无亲疎之别最为违礼杨朱之道为己爱身虽违礼尚得不敢毁伤之义逃者去也去邪归正故曰归去墨归杨去杨归儒则当受而安之也今之与杨墨辩者如追放豚旣入其苙又从而招之注苙兰也招罥也今之与杨墨辩争道者譬如追放逸之豕豚追而还之入栏则可又复从而罥之太甚以言去杨墨归儒则可又复从而非之亦云太甚音义疏孟子曰有布缕之征粟米之征力役之征注征赋也国有军旅之事则横兴此三赋也布军卒以为衣也缕紩铠甲之缕也粟米军粮也力役民负荷斯养之役也君子用其一缓其二用其二而民有殍用其三而父子离注君子为政虽遭军旅量其民力不并此三役更发异时急一缓二民不苦之若并用二则路有饿殍若并用三则分崩不振父子离析忘礼义矣音义疏孟子曰诸侯之寳三土地人民政事寳珠玉者殃必及身注诸侯正其封疆不侵邻国邻国不犯寳土地也使民以时居不离散寳人民也脩其徳教布其恵政寳政事也若寳珠玉求索和氏之璧隋侯之珠与强国争之强国加害殃及身也疏盆成括仕于齐孟子曰死矣盆成括注盆成姓括名也尝欲学扵孟子问道未逹而去后仕扵齐孟子闻而嗟叹曰死矣盆成括知其必死盆成括见杀门人问曰夫子何以知其将见杀注门人问孟子何以知之也曰其为人也小有才未闻君子之大道也则足以杀其躯而已矣注孟子答门人言括之为人小有才慧而未知君子仁义谦顺之道适足以害其身也疏孟子之滕馆于上宫注馆舎也上宫楼也孟子舎止賔客所馆之楼上也有业屦于牖上馆人求之弗得或问之曰若是乎从者之廀也注屦屝屦也业织之有次业而未成也置之窻牖之上客到之后求之不得有来问孟子者曰是客从者之廀廀匿也孟子与门徒相随从车数十故曰侍从者所窃匿也曰子以是为窃屦来与注孟子谓馆人曰子以是衆人来随事我本为欲窃屦故来邪曰殆非也注馆人曰殆非为是来事夫子也自知问之过也夫子之设科也徃者不追来者不拒苟以是心至斯受之而已矣注孟子曰夫我设教授之科教人以道徳也其去者亦不追唿来者亦不拒逆诚以是学道之心来至我则斯受之亦不知其取之与否君子不保其异心也见馆人殆非为是来亦云不能保知谦以益之而已音义疏孟子曰人皆有所不忍达之于其所忍仁也注人皆有所爱不忍加恶推之以通于所不爱皆令被徳此仁人也人皆有所不为达之于其所为义也注人皆有不喜为谓贫贱也通之扵其所喜为谓富贵也抑情止欲使若所不喜为此者义人也人能充无欲害人之心而仁不可胜用也注人皆有不害人之心能充大之以为仁仁不可胜用也人能充无穿踰之心而义不可胜用也注穿墻踰屋姦利之心也人既无此心能充大之以为义义不可胜用也人能充无受尔汝之实无所往而不为义也注尔汝之实徳行可轻贱人所尔汝者也既不见轻贱不为人所尔汝能充大而以自行所至皆可以为义也士未可以言而言是以言餂之也可以言而不言是以不言餂之也是皆穿踰之类也注餂取也人之为士者见尊贵者未可与言而强与之言欲以言取之也是失言也见可与言者而不与之言不知贤人可与之言而反欲以不言取之是失人也是皆趋利入邪无知之人故曰穿踰之类也音义疏音义孟子曰言近而指远者善言也守约而施博者善道也君子之言也不下带而道存焉注言近指逺近言正心逺可以事天也守约施博约守仁义大可以施徳扵天下也二者可谓善言善道也正心守仁皆在胷臆吐口而言之四体不与焉故曰不下带而道存焉君子之守脩其身而天下平注身正物正天下平矣人病舍其田而芸人之田所求于人者重而所以自任者轻注芸治也田以喻身舎身不治而欲责人治是求人太重自任太轻也疏孟子曰尧舜性者也汤武反之也注尧舜之体性自善者也殷汤周武反之扵身身安乃以施人谓加善扵民也动容周旋中礼者盛德之至也注人动作容仪周旋中礼者盛徳之至哭死而哀非为生者也注死者有徳哭者哀也经徳不回非以干禄也言语必信非以正行也注经行也体徳之人行其节操自不回邪非以求禄位也庸言必信非必欲以正行为名也性不忍欺人也君子行法以俟命而已矣注君子顺性蹈徳行其法度大夀在天行法以待之而已矣音义疏孟子曰説大人则藐之勿视其魏魏然注大人谓当时之尊贵者也孟子言説大人之法心当有以轻藐之勿敢视之魏魏冨贵若此而不畏之则心舒意展言语得尽而已堂高数仭榱题数尺我得志弗为也注仞八尺也榱题屋霤也堂髙数仞榱题数尺奢汰之室使我得志不居此堂也大室无尺丈之限故言数仞也食前方丈侍妾数百人我得志弗为也注极五味之馔食列于前方一丈侍妾衆多至数百人也般乐饮酒驱骋田猎后车千乘我得志弗为也注般大也大作乐而饮酒驱骋田猎后车千乗般于游田也在彼者皆我所不为也在我者皆古之制也吾何畏彼哉注在彼贵者骄佚之事我所耻为也在我所行皆古圣人所制之法谓恭俭也我心何为当畏彼人乎哉音义疏音义孟子曰养心莫善于寡欲其为人也寡欲虽有不存焉者寡矣注养治也寡少也欲利欲也虽有少欲而亡者谓遭横暴若单豹卧深山而遇饥虎之类也然亦寡矣其为人也多欲虽有存焉者寡矣注谓贪而不亡蒙先人徳业若晋国栾黡之类也然亦少矣不存者衆音义疏曽晳嗜羊枣而曾子不忍食羊枣公孙丑问曰脍炙与羊枣孰美注羊枣枣名也曾子以父嗜羊枣父没之后惟念其亲不复食羊枣故身不忍食也公孙丑怪之故问羊枣与脍炙孰美也孟子曰脍炙哉注言脍炙固美也何比于羊枣公孙丑曰然则曾子何为食脍炙而不食羊枣曰脍炙所同也羊枣所独也讳名不讳姓姓所同也名所独也注孟子言脍炙虽美人所同嗜独曾子父嗜羊枣耳故曽子不忍食也譬如讳君父之名不讳其姓姓与族同之名所独也故讳音义疏万章问曰孔子在陈曰盍归乎来吾党之小子狂简进取不忘其初孔子在陈何思鲁之狂士注孔子在陈不遇贤人上下无所交盖叹息思归欲见其郷党之士也简大也狂者进取大道而不得其正者也不忘其初孔子思故旧也周礼五党为州五州为乡故曰吾党之士也万章怪孔子何为思鲁之狂士者也孟子曰孔子不得中道而与之必也狂獧乎狂者进取獧者有所不为也孔子岂不欲中道哉不可必得故思其次也注中道中正之大道也狂者能进取狷者能不为不善时无中道之人以狂狷次善者故思之也敢问何如斯可谓狂矣注万章曰人行何如斯则可谓之狂也曰如琴张曽晳牧皮者孔子之所谓狂矣注孟子言人行如此三人者孔子谓之狂也琴张子张也子张之为人踸踔谲诡论语曰师也辟故不能纯善而称狂也又善鼓琴号曰琴张曽晳曽参父也牧皮行与二人同皆事孔子学者也何以谓之狂也注万章问何以谓此人为狂曰其志嘐嘐然曰古之人古之人夷考其行而不掩焉者也注嘐嘐志大言大者也重言古之人欲慕之也夷平也考察其行不能掩覆其言是其狂也狂者又不可得欲得不屑不洁之士而与之是獧也是又其次也注屑洁也不洁汚秽也既不能得狂者欲得有介之人能耻贱污行不洁者则可与言矣是獧又次扵狂者也孔子曰过我门而不入我室我不憾焉者其惟乡原乎乡原德之贼也注憾恨也人过孔子之门不入则孔子恨之独乡原不入者无恨心耳以其乡原贼徳故也曰何如斯可谓之乡原矣注万章问乡原之恶何如曰何以是嘐嘐也言不顾行行不顾言则曰古之人古之人行何为踽踽凉凉生斯世也为斯世也善斯可矣阉然媚于世也者是乡原也注孟子言乡原之人言何以嘐嘐若有大志也其言行不顾则亦称曰古之人古之人行何为踽踽凉凉有威仪如无所施之貌也乡原者外欲慕古之人而其心曰古之人何为空自踽踽凉凉而生扵今之世无所用之乎以为生斯世但当取为人所善善人则可矣其实但为合衆之行媚爱也故阉然大见爱于世也若是者谓之乡原也万子曰一乡皆称原人焉无所徃而不为原人孔子以为德之贼何哉注万子即万章也孟子录之以其不解扵圣人之意故谓之万子子男子之通称也美之者欲以责之也万子言人皆以为原善所至亦谓之善人若是孔子以为贼徳何为也曰非之无举也刺之无刺也同乎流俗合乎污世居之似忠信行之似廉洁衆皆悦之自以为是而不可与入尧舜之道故曰德之贼也注孟子言乡原之人能匿蔽其恶非之无可举者刺之无可刺者志同扵流俗之人行合扵汚乱之世为人谋居其身若似忠信行其身若似廉洁为行矣衆皆悦美之其人自以所行为是而无仁义之实故不可与入尧舜之道也无徳而人以为有徳故曰徳之贼也孔子曰恶似而非者恶莠恐其乱苖也恶佞恐其乱义也恶利口恐其乱信也恶郑声恐其乱乐也恶紫恐其乱朱也恶乡原恐其乱徳也注似真而非真者孔子之所恶也莠之茎叶似苗佞人诈饰似有义者利口辩辞似若有信郑声滛人之听似若美乐紫色似朱朱赤也乡原惑衆似有徳者此六似者孔子之所恶也君子反经而已矣经正则庶民兴庶民兴斯无邪慝矣注经常也反归也君子治国家归于常经谓以仁义礼智道化之则衆民兴起而家给人足矣仓廪实而知礼节安有为邪恶之行也音义疏音义孟子曰由尧舜至于汤五百有余岁若禹臯陶则见而知之若汤则闻而知之注言五百岁圣人一出天道之常也亦有迟速不能正五百岁故言有余岁也见而知之谓辅佐也通于大贤次圣者亦得与在其间亲见圣人之道而佐行之言易也闻而知之者圣人相去卓逺数百歳之间变故衆多踰闻前圣所行追而遵之以致其道言难也由汤至于文王五百有余岁若伊尹莱朱则见而知之若文王则闻而知之注伊尹摰也莱朱亦汤贤臣也一曰仲虺是也春秋传曰仲虺居薛为汤左相是则伊尹为右相故二人等徳也由文王至于孔子五百有余岁若太公望散宜生则见而知之若孔子则闻而知之注太公望吕尚也号曰师尚父散宜生文王四臣之一也吕尚有勇谋而为将散宜生有文徳而为相故以相配而言之也由孔子而来至于今百有余岁去圣人之世若此其未远也近圣人之居若此其甚也然而无有乎尔则亦无有乎尔注至今者至今之世当孟子时也圣人之间必有大贤名世者百有余年适可以出未为逺而无有也邹鲁相近传曰鲁击柝闻扵邾近之甚也言己足以识孔子之道能奉而行之既不遭值圣人若伊尹吕望之为辅佐犹可应备名世如傅説之中出于殷高宗也然而世谓之无有此乃天不欲使我行道也故重言之知天意之审也言则亦者非实无有也则亦当使为无有也乎尔者叹而不怨之辞也音义疏音义孟子注疏卷十四下孟子注疏卷十四下考证逃墨必归于杨章疏来者不拒拒监本讹追今改正曾晳嗜羊枣章注羊枣枣名也疏是樲小而枣大尔雅羊枣郭注云实小而圆紫黒色俗唿为羊矢枣即孟子之所言也据此则疏以羊枣为大枣者非孔子在陈章过我门而不入我室节注憾恨也憾监本讹贼今改正孟子注疏卷十四下考证司经局洗马陆宗楷谨言按孟子一书导王化之原绍六经之奥自炎汉赵岐作孟子注纲举目张井然有条后陆善经郑亢綦毋邃诸家皆宗之子朱子集注採録正复不少宋孙奭作疏与赵氏注相发明援引经传原委毕该其羽翼之功不下赵氏矣顾监本所刋注疏二十八卷目次多非当时之旧而字句脱讹较诸经尤甚等奉勅校刋究其异同辨其残失譌者正之阙者补之惟是孙奭音义一卷有裨后学而各本与监本俱阙焉未载今按章逐节各以类从用资省覧至于注疏原文监本脱畧者必旁蒐各本确有可据始为増改若诸本从同虽心知其譌姑阙疑焉谨集成考证若干条附诸简末谨识