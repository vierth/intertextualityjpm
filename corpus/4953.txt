天皇至道太清玉册正统道藏三家本八卷续道藏天皇至道太清玉册序陪一猗欤盛哉余谓世有非常之人而能为非常之事不然则天道之幽玄道源之深𨗉孰能䆒其实哉夫破白云攀仓藤跻翠阜登层峦渉万仭之险昇泰岳之巅下视寰块自以为髙也孰不知披天风蹑鸿毛履长虹跨苍虬遨逰乎太虗之表扪日月握星斗䑛青𡨋俯视尘壤其志又何其大也自非咀三灵之华吸九光之芒潄紫琼之腴嚅元气之真者安能逰神玄阃驾景阆风履空青而阐天道哉今是书之作也若义驭之出沧溟杲日之破昬暝可以涤凡尘之俗陋藻太华之神英是以驻心灵域探至道扵天津黙契太玄握神枢扵紫极而日尝蹟至真之神奥䆒造化之枢机亦有年矣扵是剖玄黄之未造劙混茫于先天泄泰鸿未露之机明太素生物之始上自溟涬之未判下至人文之始着自有道教以来三皇建极五帝承天其奉道而修天道者其教之事物有未俻言奥有未宣制度有未传仪制有未正余乃考而新之非余则孰能为焉扵是三沭熏修质扵神明吿扵天帝大发群典纉𩔗分徧悉䆒其事大宣玄化其天地之始分造化之始判道统之始起仪制之式噐用之备衣冠礼楽之制天心灵秘之奥道门仪范之规立为定制举道门之所用皆载此书也扵是命其名曰天皇至道太清玉册自开辟以来至于今日上下百千万亿斯年有国有家者莫不上奉天道下修人事所以建圜丘以祀天立方丘以祭地皆以天道为尊也凢诰命之端必曰奉天承运周书曰上天眷命汤书曰明王奉若天道未甞不奉天道而承天运也吁玄风之不振也乆矣余扵是使道海扬波再鼓拍天之巨浪神光骤发重开絶域之幽隂正所谓望洪涛之暨天非起于洿池之中覩玄翰之汪秽非岀扵章句之徒余岂敢自矜者哉是书也乃若叱咤风霆鞭苍龙而沛时雨其宣道也若翺翔天宇驾黄鹤以凌空明其制度也若恍𠔃振灵籁扵丹霄其制物也若豁𠔃发神颷于银汉一新玄造何其壮哉遂夀诸梓使天下后世知夫天皇之大道有如此之盛者不亦伟欤皇明苐二甲子正统之九年正月之九日也南极遐龄老人臞仙书原道南极遐龄老人臞仙撰臞仙曰稽夫道教之源昔在混茫始判人道未备天命我道祖轩辕黄帝承九皇之运乗六龙以御天代天立极以定三才当是时也天地尚未昭晣无有文字结䋲以代政无有房屋巢居以穴处无有衣裳结草以蔽体无有器用汗尊而杯饮我道祖轩辕黄帝始创制文字制衣服作宫室制器用而人事始备今九流之中三教之内所用之文字所服之衣裳所居之房屋所用之器皿皆黄帝之始制是皆出于吾道家黄帝之教焉且天老子谓生天生地生人生万物必有所生者曰吾不知其名强名曰道强字之曰大故曰大道其教曰道教世方有道字之名以是论之凢言修道学道者是皆窃老子之言以道爲名也岂非老氏之徒乎又若老子所谓玄之又玄爲衆妙门玄妙二字又皆𥨸之为名用之于经者是皆用老子之言也又若荘子书曰有大觉而后知圣人此大觉二字乃荘子所立之名徽宗取之而封金仙其经皆用之是皆出于吾道家之书黄帝老荘之教也昔西伯以二童子侍老子老子与其名一曰吉祥一曰如意后人皆用之是皆𥨸老氏之言也岂非老氏之徒乎其黄帝之爲教也创制万物以宣天道爲治世首君自谓观天之道执天之行尽矣见乎隂符经老子之爲教也按尔雅及艺文志曰清虚以自守卑弱以自持人君南面之术也合于尧舜之克让易之谦谦一谦而四益此其所长也故以国爲身治国如治身是谓贵以身爲天下若可寄天下爱以身爲天下乃可托天下皆脩齐治平之道也见乎道德经此皆中国圣人之道也故曰正道所谓正道者何中国者居天地之中得天地之正气其人形貌正音声正其教也不异言非先王之法言不敢言是无翻译假托之辞也不异服非先王之法服不敢服所服者黄帝之衣冠是以有黄冠之称也不毁形身体髪肤受之父母不敢毁伤孝之始也得其道者白日上昇飞腾就天以显父母孝之终也不去姓不忘其亲不㓕其祖人子之孝也朝修有仪行君臣之礼臣事上帝人臣之义也读圣人之书行圣人之道循乎礼义儒道一理也其道在天地未分之先所有其教在三皇之世所立又非孔子所谓后世有述焉异端起而大义乖也其徒中国者列之于上外夷者列之于下教有先后之别人有夷夏之分贵贱之殊也其女真之修道也不出闺门不羣聚于宫观不蔵匿于女男衣衫有辩教无邪僻也不以因果祸福报应之说惑世诬民也不以舍身捐资布施爲福逼人以取财也不悖所生之天不忘所生之土生于中国奉中国之道不忘乎本理也反此道者则不正矣其教也施诸四海行诸天下极天所覆极地所载日月所照霜露所坠凡有生之民所称之道所用之字所服之衣所居之室所用之器皆吾中国圣人黄帝老子之所制也岂非皆出于吾道教哉周书曰域中有四大曰道大天大地大王大三界之内大无加于此也孔子曰生而知之上也学而知之次也困而学之又其次乎凡有修有爲之法圣人之所不取故不爲大况非在开辟与天地并立而有者乎是以道教以天爲主曰天道者何其盛欤余尝见㓕儒道之书有云其㓕道也使大罗玉帝魂惊于九天之中元始天尊胆落于三清之上等语恶言蜂生难以笔述其㓕儒也谓孔子之教治世少用不逹性命惟说见世止可称贤人不足称圣又云孔子名位同俗不异常人祖述先王自无教训止可修述非爲教源孔子所言矫世法也孟轲所言疾专一耳儒宗龌龊但钗俗中之一物耳是皆用黄帝所制之文字而作书反灭黄帝之教诋孔老之学毁天帝而自尊不亦过之甚矣噫老子曰上士不争下士好争太惟不争故天下莫能与之争此圣人巳有见于先也余年方十有一在龆此时遇一青衣老媪谓曰尔切勿忘夙念六十年后方许开口余故直书其事曰于昔在少昊之四十七年当昭阳赤奋若之歳奉太清之命封河东冥亰之主至啇武丁三十一年柔兆崦茂之𡻕一千二十九年上昇太清特进南极冲虗妙道真君居南极九十四宫之位在天二千六百九十九年太清授以蓬莱玉玺太阳金符令予下降人间以匡天道使振玄风握灵枢而阐玄化也于是立勲三界注名天府又何伟欤乃作是书发天地秘蔵之奥袭日月霄汉之光彼燐火之纵横妖芒顿息令玄风之普扇大道开通使千载之幽隂重开于化日继万年之道统再续于今时以明吾中国圣人之道鸟谨执笔焚香告扵髙厚而书之南极冲虗妙道真君遐龄老人臞仙顿首书原道天皇至道太清玉册目録上卷开辟天地章道教源流章天皇龙文章干运造化章醮事仪范章天心玄秘章道门官制章赤文天律章清规仪范章下卷宫殿坛墠章奉圣仪制章天乐仙仗章全真仪式章冠服制度章修真器用章玉笈灵文章朝修吉辰章数目纪事章醮献祭品章目録天皇至道太清玉册南极冲虗妙道真君遐龄老人臞仙制开辟天地章其道也得之者可以超天地以独存歴万刼而不杇天道臞仙曰其道也老子所谓昔在天地未判之先有物混成先天地生惟象无形𥥆𥥆冥冥寂寥淡漠不闻其声强为之名曰道夫道者髙不可极深不可测包褁天地禀受无形源流泏泏冲而不盈约而能张幽而能明柔而能刚含隂吐阳而张三光山以之而髙渊以之而深兽以之而走鸟以之而飞星暦以之而行以亡取存以卑取尊以退取先故视之不见听之不闻无形而有形生焉无声而五音鸣焉无味而五味生焉无色而五色成焉故有生扵无实生于虗以一之理施于四海之嘏察扵天地其全也敦𠔃若扑其散也浑𠔃若浊浊而徐清冲而徐盈澹然若大海汜𠔃若浮云若无而有若存而亡韦氏得之以挈天地伏羲得之以袭气毋维斗得之终古不忒日月得之终古不息崑崙冯夷得之以逰大川有吾得之以䖏太山黄帝得之以登云天颛顼得之以䖏玄宫禺强得之以处北极王母得之坐乎少广莫知其始莫知其终彭祖得之上及有虞下及五百传说得之以相武丁奄有天下乗东维骑箕尾而上为列星是以孔子问扵老子曰今日宴闲敢问至道老子曰汝斋䟽㵸而心澡雪而精神培击而知夫道窅然难言哉将为汝言其涯畧夫昭昭生扵𡨋𡨋有伦生扵无形精神主于道其来无迹其徃无涯无门无房四逹之皇皇也其用心不劳其应物无方天不得不髙地不得不广日月不得不行万物不得不昌此其道欤使道可以进人则人莫不各进之扵其亲矣使道可以告人则人莫不告之扵其兄弟矣使道可以传人则人莫不各传之扵其子孙矣然而不可者无他术也因中无所主则道不可得而知也子若归而求之扵其身则道不逺矣孔子归三日不谈子贡恠而问曰夫子见老聃亦将何规哉孔子曰鸟吾知其能飞鱼吾知其能㳺兽吾知其能走飞者吾可以矰㳺者吾可以纶走者吾可以网至扵龙合而成軆散而成章乗云气而上天吾所不能测也今见老聃其犹龙乎吾口张而不能嗋神错而不知所居吾又何规老聃哉是以颜子賛圣人之道仰之弥髙鑚之弥坚瞻之在前忽然在后与夫老子所谓视之不见听之不闻迎之不见其首随之不见其后即此道也故曰皇天无二道圣人无両心然如是子当整襟肃容抗手髙揖为智者一言之且曰刼外有香应不逺吹入珍珑仙子家若向这里认得亲切只湏这一个道字若不具眼又向鼻孔里翻身去也咄因开口为君咲不觉西山生白云元气有物混成先天地生独立而不改周行而不殆可以为天地毋未有天地之时其气混沌如鸡子溟涬始芽鸿蒙滋明太极元气凾三为一极中也元始也清軽者上为天浊重者下为地冲和之气为人芒杂之气为物昔在天地未分之前元气混而为一是太𥘉太乙也道徳经曰道生一一生二即此太极之元气也太极无极而生太极动而生阳动极而静静而生隂静极复动一动一静互为其根分隂分阳両仪立焉両仪生四象四象生八卦造化定矣谓天理之尊号也极者至极之义枢纫根柢之名所谓天之枢纽根柢也天地元气既分隂阳始判无声无臭軽清者上浮为天重浊者下沉为地天行徤运行而不息日月星辰系焉万物覆焉天大地小表里有水地乗气而立载水而浮天运如车毂之运如笠之冐地表里元气之上譬覆奁以抑水而不流者气充其中也天论曰天圆如倚盖地方如棋局天旁转半在地上半在地下日月本东行天西旋入于海牵之以西如蚁行磨上磨左旋蚁右行磨疾蚁迟不得不西地常动而不止譬人之在舟中闭牗而坐舟行而不知此则元气之刚徤浮㳺而不息也通鑑外纪曰天地混沌如鸡子盘古氏生其中万八千歳天地开辟阳清为天隂浊为地盘古在其中一日九变神扵天圣扵地天日髙一丈地日厚一丈盘古日长一丈如此万八千歳天数极髙地数极深盘古极长然则生物始扵盘古天地万物之祖也其死也头为五岳目为日月脂膏为江海毛发为草木又曰盘古泣爲江河气为风声为雷目瞳为电喜为晴怒为隂秦汉间俗说盘古头为东岳腹为中岳左臂为南岳右臂为北岳足为西岳后乃有三皇此天地人之始也数起扵一立扵三成扵五盛扵七处扵九故天去地九万里天地度数天体东西南北径三十五万七千里每一方八万九千二百五十里自地至天八万里以日照阳城之半为中乃体正圆也南极七十二度𨼆而不见为下规北极七十二度见而不隠为上规毎度二千九百三十里七十一歩二尺七寸四分緫而论之毎度三千里自下度之毎度如正午日轮之大三百六十五度下至泉壌苐一垒上至星天九万七千二百里下至九幽洞渊上至星天一千二百一十八万里黄帝考之数也方隅里数东极日出之所西陲日没之所径过二亿二万三千五百里零七十二歩南极至北陲径过二亿三千五百里零七十五歩比东西少二万里零四歩禹命臣章玄歩之数也中央得天地之正气兼备五行之化在天曰五星在地曰五行在人曰五常故人之生也形貌正声音正故轩辕以配天以中央之色曰黄故其教也以天为主故曰天道凡帝王之有天下者莫不奉天以承天运钦崇天道以治天下故曰受天明命奄有四海东方日出之所发生之气在焉主春属木其人仁名东夷夷从人乃得天地之气清者也蓬莱三山方壶十洲在焉故人以长生为乐西方日落之所肃杀之气在焉主秋属金其人狠名羗胡名犬戎从羊以犬乃得天地之气浊者也鬼戎鬼隂𩔗在焉故以死为乐南方离明之所炎热之气在焉主夏属火其人狡変诈万状名田蛮从虫苗僚瓠之属乃得天地驳杂之气者也剪发跣足之国在焉故以贼杀为乐北方积隂之所严寒之气在焉主冬属水其人勇名北狄曰玁狁曰突獗从犬乃得天地隂晦之气者也契丹匈奴在焉故以病终为不祥𢧐死为吉利日月帝王五运历年纪曰盘古死后左目为日右目为月山海经曰东南海之外甘水之间有羲和之国有女子曰羲和羲和者帝之妻是生十日郭璞注云羲和盖天地始生日月者也日者山海经曰犬荒之中旸谷上有扶素十日所浩九日居下枝一日居上枝皆有乌扵中淮南子曰日实也大明盛实日中有踆乌谓三足乌也山海经曰钟山之神名曰烛隂视为昼暝为夜吹为冬唿为夏身长千里人面蛇身赤色又曰蠋龙天不足西北无隂阳消息故有龙𠷢火精以照天门也月者淮南子曰月天之使也积隂之寒气久而为水水气之精者为月月者隂之宷是以月毁而鱼脑减吕氏春秋日月群隂之本月望则蚌蛤实群隂盈月晦则蚌蛤虗群隂揫星辰星之为言精也万物之精上为列星又曰水之精也又曰山川精气上为列星又曰阳精为日日分为星故其制字以日生二字为星辰者北辰也谓之北极展星焉緫通暦曰地星氏定星辰后汉天文志注曰黄帝分星次常明者百二十四古名者三百二十㣲星万一千五百二十黄帝创制之也礼记乃云帝喾能序星辰盖地皇氏始定为星辰黄帝又名之至帝喾而又序之也北辰北极有五星太乙常居中是极星也辰非星只是中间界分也夫宸极居中则列宿齐其轨自开辟有之星次帝王世纪曰黄帝受命乃推分星次以定律度汉志亦曰黄帝定星次即今尔雅所记十二与二十八舎之度皆自黄帝剏之也宿度庖牺视五星之文分畧之度史记暦书曰黄帝名宿度验臣瓉谓名宿度候察进退三辰之度吉凶之验也又曰汉武招致方术士唐都分天部汉书音义云谓分部二十八宿为距度而晋书天文志亦曰庖牺氏立周天暦度也云埤雅曰天地之气嘘而成云噫而成风云之为言运也触石而起谓之云雾腾水上溢故为雾又曰隂阳之气乱则为雾又曰地气上升天气不应为雾雨隂阳之气和而为雨水从云下为雨雨者辅也辅时养也八风白虎通曰风者何谓也风之为言萌也养物成功所以象八卦阳立扵五极扵九五九四十五日変変以为风隂合阳以生风距冬至四十五日条风至条者王也四十五日明庻风至明庻者迎衆也四十五日清明风至清眀者清芒也四十五日京风至景大也阳气长养四十五日凉风至凉寒也行隂气也四十五日阊阖风至戒收蔵也四十五日不周风至不周者不交也隂阳未合化也四十五日广莫风至广莫者大也同阳气也故曰条风至地煖明庻风至万物产清明风至物形干景风至𣗥造实凉风至黍未干阊阖风至生荠麦不周风至蛰虫匿广莫风至则万物伏是以王者承顺之条风至则出軽刑觧稽留明庻风至则修封彊理田畴清明风至出币帛使诸侯景风至则爵有徳封有功凉风至报地徳化四乡阊阖风至则申象刑饰困仓不周风至则筑宫室修城郭广莫风至则断大辟行狱刑天汉起于东方箕尾之间谓之天河亦谓之汉津乃分为二道其南经傅说鱼星天籥天弁河鼓其北经龟贯箕下次络南北魁左旗至天津下而合南道乃西南行又分夹匏𤓰络人星杵造父螣蛇王良附路阁道此端门太𨹧天舡卷舌而南行路五车经北河之南入东井水位而东南行络南河関丘天狗天纪天稷在七星南而没张衡云津汉者金之气也其本曰水汉星多则水星少则旱雷电淮南子曰隂阳相薄感而为雷激而为电述异曰电者天公与玉女投壶偶矢不接天为之𥬇所以为电霜雪天地之气凝肃以露气为霜雨水为雪霰雹隂阳相胁而成负隂抱阳扵中虹蜺隂阳不正之气纯阳之攻隂也雄曰虹雌曰蚬隂阳春秋内事曰伏羲氏定天地分隂阳五行史记暦书曰黄帝建立五行起五部应劭曰金木水火土也孟康谓天有四时分为五行火始扵燧人氏上古之人皆食果蓏蚌蛤生啖之害腹胃而多疾圣人乃鑚木取火教民炮生为熟而食之故号燧人氏立传教之䑓为日中之市与交易之道人情遂通传世诸书所载不同太史司马光刘恕有天下百余氏八万年或云万二十年或云传四世未知孰正十二辰黄帝立子丑十二辰以名月又以十二名兽属之生人之始风俗通曰俈说天地开辟未有人民女娲搏黄圡为人𠟵务力不暇供乃引绳絙泥中举以为人故冨贵者黄土人也贫贱凡庸者絙人也淮南子曰象帝生隂阳土骈生耳目桒林生臂手此女娲所以七十化也许慎注云象帝古天神所造人时化生隂阳土骈桒杯皆神名又曰突生海人海人生若菌若菌生圣人圣人生庶人凡庸者生庶人突人之先此人之始也𡻕星木星也降扵人间为贵人东方𦍤乃木星之精也自生而木星不现觧帻飞去翌日太史奏𡻕星现即其事也荧惑火星也降扵人间为児童歌謡嬉戏填星圡星也降扵人间为妇人太白金星也降扵人间为状夫处扵林麓之间辰星水星也降扵人间为妇人吉凶晦吝休咎之徴天垂象以在凢降必有所主霊星汉有天下髙祖制诏御史令天下立霊星祠盖祈糓也道教源流章道教之来自太始太素之先鸿蒙未兆之𥘉天地溟涬混沌始芽扵是时也必有主乎造化者存乎其间有能肇造天地建立三才当其日月未生山川未着事物未形理象未顕之时其为象也浑浑噩噩大易所谓未画之前即有主宰之者然而无形无名杳杳邈邈毕竟莫知其名然生天生地生人生万物者何物也老子始发其妙包举二仪乃强立其名曰道开辟天地始肇万有者必有其神莫淂其名乃强名曰元始故有元始天尊之名为开天辟地之祖按洞元霊寳真诰元符经其畧曰昔天地未分隂阳未判溟涬大𣑽寥廓无光太上以三炁化生三境至老君而传经傅教然后万范开张天真皇人见八角垂芒经文丽天九霄焕烂则而冩之科始有傅历古迄今道教所以垂万世而无穷焉凡帝王之所受天命者曰天子是以子之事天以天为父故仲虺之诰有曰钦崇天道永保天命太甲日先王顾諟天之明命以承上下神祗是以受天眀命奄有四海上以奉天道下以治人事又曰上天眷命又曰奉天承运是皆奉天也故其殿曰奉天门曰奉天承天未甞不以天言也是以道之为教以天为主故曰奉天之道名曰道教上三皇天皇即玉清圣境元始天尊盘古氏是也昔在象帝之先空洞自然之中有百千万重正炁结而化生妙无圣君歴尊号曰大罗元始尊旡为自然妙旡上帝后人谓之旡上道寳为万炁之祖元象未着之𥘉所谓道生一也一云未有盘古氏之前太𥘉太始太素之先化生三才者其造化之主宰不得其名亦弥为元始又非盘古氏也地皇即上清真境霊寳天尊地皇是也昔在延康遐劫之先大𣑽溟涬之始有百千万重真炁结而化生妙空圣君歴尊号曰玉宸大道君妙空上帝后人谓之太上经寳传经传教肇开道范所谓一生二也人皇即太清仙境道徳天尊人皇是也昔在赤明混沌之中有百千万重道炁结而化生妙有圣君历尊号曰五霊元老君混元太上道君万教之祖妙有上帝后人谓之玄上师寳垂法演教使万象具俻所谓二生三三生万物者也中三皇天皇即天寳君也以元始之玄炁化生中三皇之天皇氏也地皇即霊寳君也得元始之元炁化生中三皇之地皇氏也人皇即神寳君也受元始之始炁化生中三皇之人皇氏也下三皇天皇即大昊伏羲氏以木徳王也以元始之玄炁化生者也纪号曰东华至真苍天上帝仰观俯察得龙马负图而画卦命象始制书契以开万有地皇即神农炎帝氏以火徳王也得元始之元炁化生者也纪号曰南极朱陵丹天上帝始甞百草教人医药播降百谷始有饮食人皇即黄帝轩辕氏以圡徳王天下也受元始之始炁化生者也纪号曰太乙黄天上帝始制衣服宫室礼乐文字舟车噐用民生衣食之道扵此俻矣帝铸九鼎扵荆山丹成有黄龙垂髯下迎帝与御女八十一人从臣七十二人乗云龙而登天按太史玉暦观象天文云柳宿之下星宿之次有轩辕十七星是其验也后世始有炼丹飞昇之道传扵世太上老君按圣纪云太上老君居太清仙境之上乃元炁之祖宗天地之根本扵至寂至虚之内太𥘉太始之先开辟天地化生万物之主宰也推数御运布气融精开化天地所歴成壊二仪不可量计其化身周遍尘沙世界非可以数纪极开辟之后观世道之浇淳随时立教代为帝师建立法度或流九天或传四海自三皇而下歴代帝王咸宗奉焉是知天上天下道炁之内皆老君之所化也垂亿万之法无不济度盖百姓日用而不知者也此太上老君之垂号扵此见焉老子名耳一名聃字伯阳父真人李霊飞之子也在周之时有大徳者皆称父如孔子称尼父是也非太上老君按商史谓老子楚人也当殷阳甲十七年庚申始示诞生之迹自太清道境乗太阳日精化五色玄黄之珠大如弹丸玉女昼𥨊流入口中吞之有孕懐八十一𡻕至武丁九年庚辰自玉女左腋而生生皓首号曰老子生扵李𣗳之下即行数歩一手指天一手指地曰天上天下三界之内生天生也生人生万物皆道之所化故惟道独尊指李𣗳曰此吾姓也遂名耳字伯阳自武丁九年庚辰下生厥后大阐其道后世见其道之大遂亦以为太上老君之称君者帝圣之称子者男子之通称盖老子所阐之道即老君之道也若其前后化生下降之迹则世代有之故能垂范立教太崇玄风万世又以老子为教主矣所以后之宗其教者亦尊之为老君不知者因悮以为三清之老君也当商之时老子为西伯之柱下史在周武王时为守蔵史歴商至周九百年而西昇崑崙按太史公史记曰莫知所终孔子请老彭商之贤大夫也刘甸纪老子乃商人也此儒典之所载明矣其㓕道之书忌其老子于昭王之二十三年出関西化之说乃移老子生于定王之世其通鑑载幽王之时巳有老子叹河竭之说幽王乃定王之十代祖也相隔十世巳有老子之名矣其䚹谬不可掩也按梁武帝与昭明太子所编文选一书乃取齐王简栖之碑文以证其伪矣此万世不易之公论也孰先孰后则可知也其文有曰周鲁二荘亲昭夜景之鑑汉晋两明并勒丹青之餙五臣註曰二荘而生两明而兴此儒典之所载非道家之书所有魏明帝有序歴代帝王有賛老子之生皆载之简册其证明矣又按唐八学士之议状考论又明矣将欲欺人安能欺儒典乎鸣唿艰哉按列传老子至秦昭王九年当周赧王之世周道衰赧王入秦献地而大周华命老子知秦暴虐其道不行乃西昇崑崙而莫知所终此其实也荘子得老子之道通神明之徳橾天地之玄知运㑹之数明天地斥降之理察世态治乱之机谓齐人郁祯曰后一百五十七年周运当亡一百七年当甲寅之𡻕老子知周之将亡扵秦至秦道莲否塞老子必隐老子曰老聃芁秦佚吊之三号而岀死者道䘮也故以秦佚为人之名佚者以立人旁加失字曰佚故以秦佚二字为人之名谓秦失人也乃曰秦佚吊之三号而岀者一曰吾道䘮矣二曰我何为矣三曰秦夫人矣此荘子通神明之道见于此也秦始皇时老子降于下邳圯穚投张良素书号黄石公汉文帝时老子降于陜河之濵号河上公亦曰河上文人帝亲访之太上授以道徳经成帝时老子平经并明安帝时老子降于㤗山名江夏定天下顺帝时老子降于盟威秘箓桓帝时老子降于注生之法又降于邪之法灵帝时老子降下天台山授葛玄上清云寳太洞等经魏陈留王时老子降于陇右临洮郡谓王始曰天下不乆当太平后魏明帝时老子降于嵩山授道士㓂谦之云中音诵新科之戒太武皇帝时者子降于嵩山命谦之授帝以太平真君之号遂攺元太平真君隋炀帝时老子降于终南山语山人李淳风以唐公受命之符唐髙祖时老子降于羊角山语吉善行言唐祚事五月告以成业髙宗时老子降于太极殿诸王大臣及妃御咸拜礼之又降于阳清庙武后时老子降于号州言武后不可革命事又降于春明门玄宗时老子降于蜀又降于五凤楼之通衢告钖灵符在尹喜之故宅又降于干元阁遂攺阁为降圣阁又降于太白山又降于和州以示收禄山之兆肃宗时老子降于通化郡云龙岩敬宗时老子降于太清宫宋徽宗时老子降于茅山钦宗时老子降于洛阳告李若水母其子忠感天地上帝陞之为天官矣自金虏乱华変夏为夷世不一出矣以是考之老君化身之迹渺渺万劫升降徃来杳乎不测歴代尊崇封谥垂法帝王所以昭其教于无穷马此老子之事实也其教传汉张道陵为天师代天宣化也天师六合无穷髙明大帝天师姓张纬道陵字辅汉沛豊邑人其先出自姬姓轩辕子青阳氏苐五子挥为弓正始造弓矢主祀孤星世掌其职赐姓张氏周宣王时有张仲其后传八世相韩昭侯其后生平平生良字子房仕汉封留矦留矦子不疑不疑次子髙髙子通通子无妄无妄子里仁里仁子觉觉子起起子大顺天师乃大顺长子也汉建武十年甲午正月十五日生扵吴天目山暨长入龙虎山合九天神丹太上授以经箓秘文是为玄教之宗玄帝按道蔵真诰稽神枢曰玄帝者昔轩辕子昌意娶蜀山氏之女生髙阳徳号颛顼顼父居弱水之乡顼身陶七河之津是为玄帝也仗万灵以信顺监衆神以导物役御百气召致雷电扵是乗结元之辇北廵幽陵南至交阯西济流沙东至蟠木动静之类大小之神日月所照莫不属焉四行天下周旋八外诸有洞䑓之山隂宫之丘皆移安息之石封而填之铸羽山之铜为寳𪔂各献以一扵洞山神峯不独句曲一山而巳此所谓玄帝其真诰之所载也又按古史云古者民神异业少皞之衰九𥠖乱徳民神杂操不可方物颛顼乃命南正重司天以属神北正𥠖司地以属民使复旧常无相侵凟始作暦以孟春为元是为暦宗也去古既逺其道蔵虽为胡火所蚀而真诰一书事蹟尚存盖亦天道之有在也且古有黄帝玄帝之称者谓轩辕黄帝颛顼玄帝也南极老人星共工氏之子勾龙爽得道千有余𡻕上昇居南极为夀星去极一百四十三度入井宿三度在弧矢星之南一曰南极常以秋分之旦见于丙春分之夕没于丁常以秋分侯之南郊明大则主夀昌主天下生民夀筭盖北极在丑艮故南极在未坤南极入地三十六度不可得而见也故其精神出地以见乎南谓之南极老人然其出地亦不甚逹故𨼆见不常见则为祥其势位等威盖与中斗相并以辅上帝故虽在井宿之南不在井宿之次常以二月二日以大牢祀之八月二十六日下降人间为有徳者増夀此天文志所载也南𣲖自汉始鹿堂赵昇华阳李亚钟离权吕岩刘海蟾张紫阳冲昭王马自然石杏林薛道光陈泥丸白玉蟾等始之北𣲖自宋始王重阳至东海见海中金莲七朶师曰此处当有七真岀扵是度丘刘谭马郝王孙七真今全真之教自此始天皇龙文章陪二道蔵三洞经目録大乗上法洞真寳经九圣之道一十二部无极大道元始天尊以龙汉劫𥘉居清㣲天玉清境所出号洞真经计二十四万九千三百八十卷太玄部八千卷妙林部五百卷太清部八百卷彻视部八千卷上清部八千卷开化部八千卷元阳部一万八千卷妙真部一万五千卷开山部七千卷十仙部八万八千卷玉林部八万四十卷黄老部五千卷中乗中法洞玄寳经九其之道一十二部三界医王太上道君以延康劫𥘉居禹余天上清境所出号洞玄经计八十五万八千一百二十卷灵和部八千卷灵寳部一百二十卷通神部十万卷无量部一万卷集仙部十万卷内秘部十万卷至真部十万卷集善部八万卷錬精部八万卷生死部八万卷官圆部十万卷錬魔部十万卷小乗𥘉法洞神寳经九仙之道一十二部十方道师太上老君以赤明劫𥘉居太赤天太清境所出号洞神经计七十七万四千卷太真部八千卷至徳部九万卷黄庭部八万卷錬炁部八万卷道徳部八万卷元神部八万卷大劫部八万卷内简部十万卷神呪部八万卷三皇部八千卷按摩部八万卷小劫部八千卷自黄帝演道老氏传经至宋上下百千万亿余年所有道蔵经书一百八十八万一千五百卷自经胡火今止存者五千一百三十四卷昔在金虏蒙古之时当宋季中㣲之日其羗人唿延迈妬中国道蔵内有蔵天𨼆月之经玉纬九天等经皆上天极玄至秘之书乃诒胡主蒙哥忽必烈尽令烧毁其令有曰汉人则兴汉人之教蒙古必兴蒙古之教岂可使汉人的经书胜俺蒙古的凡有一书一字见疾烧毁勿留人间今故絶而无传马亦间有存者未人经蔵今我大明丽天其中国人必尊中国之道故纪其名目于左蔵天𨼆月经玉纬经九天经上清经赤书度命经赤书经灵寳二十四生经圣纪经十三虚无经五公问虚无经谤道释经道先生三清经南斗经西昇经化胡经太上实録混元皇帝实録玄元内传髙上老子内传楼观先生内传辟邪归正议辩仙论钦道明证论辅正除邪论道佛先后论明真辩伪论十异九迷论三破论龁邪论十小论歴代帝王崇道记三天列记青阳宫记出塞记三教根源图歴代应现图帝王师録犹龙传纪胜赋䨜雷经太上化胡书至正辩伪録唐八学士议状心传玉堂𥘉阶宗㫖心传玉堂宗㫖太清玉册太清天箓太清玉谱重编犹龙传重编龙虎经阐道论三教本末造化钳槌神𨼆太𧩦丹髓庚辛玉册遐龄洞天志篷瀛志玉宸玄范玄范行移式北辰奏告仪水火錬度仪禳五部仪玉枢㑹醮仪圜堂仪水府㧞幽灯仪祈天懴保命灯科肘后神枢肘后灵枢肘后经运化玄枢干坤生意夀域神方神应经十药神书天地卦北斗课渉世图茶谱洞天神品秘谱神功妙济丹方註觧道徳经註觧清静经註觧大通经註觧洞古经註觧太上心经註觧素书註觧长生乆视经唐圣祖传刘基曰元者祥迈等妬中国道教之经典皆天章龙文之书琅函玉笈之典时儒者多尚之释氏归道者十有七八祥迈乃诒胡主忽必烈尽焚中国道蔵经书其令有曰敢有收执片𥿄𨾏字者勿赦自是中国道蔵经书始絶时值宋遇倾圯胡虏乱华离明有晦幽隂侵阳故也自靖康徽钦北狩当金虏乱华之日羗胡乃作㓕中国大道之书至胡元二百七十二年之间所作妖书九十卷假以唐人道宣道世玄嶷智昇法琳等所作而灭中国之道其辩伪録有曰使大罗玉帝魂惊扵九天之中元始天尊胆落扵三清之上万天教主羞赧难神九府洞仙惭惶无地毁天帝㓕孔老贬黄帝之恶言不可尽书盖黄帝乃継天立极之始祖也老子乃唐之祖也安有当时之人自㓕时君之祖岂中国人自㓕中国之道实辽金胡元之人所作宋理宗端平间因胡㓂钞邉乃得是书一二卷帝覧书叹口纵尓百千万卷只以中国夷狄之道论之其髙下不待辩而可知矣故纪灭道妖书名目于左佛道论衡实録绩佛道论衡甄正论辩正论破邪论弘明集广弘明集法苑珠林至元辩伪録佛祖通载正一诸品法箓太上正一盟威修真延生秘箓一部三卷緫二十四品此箓威御万魔超腾九祖欵真仙扵篷戸拜列圣扵琼都进职陞阶言功迁赏精䖍佩奉感应昭彰太上三五都功版劵职箓一阶此箓职可进扵仙阶体不千扵邪炁如有𥘉真先宜佩受太上昇真内教秘箓一阶太上紫虚自然秘箓一阶二箓録诸天之𨼆讳辅八景之玄枢可以咀嚼太和咏歌空洞勤修妙道克证仙阶太上中天北斗七元秘箓一阶此箓緫璇玑之奥㫖连斗极之玄枢䨱育群生陶镕万化至心佩受景福大来太上迁山破地九牛秘箓一阶此箓可以迁坟立宅賔服圡神化三十六煞而为祥使二十四向而献瑞资扶至术漙济群伦太上玄天真武无上将军秘箓一阶此箓𨼆虚危之内篆戏水火之元精黙运至神潜消魔障奉持不怠福庆无涯太上正一金桥度化秘箓一阶此箓过度星津辟除天狗跻虹桥而无阻叶㷱夣以开先永保后昆益绵家庆太上延生保命护身秘箓一阶此箓三元保命五斗蔵形度厄扶衰固神益筭至心佩受福庆有余太上正一觧相刑六害神符秘箓一阶此箓觧命中刑害禳寡宿孤辰谐叶夫妻増延夀命太上飜觧五音呪诅秘箓一阶此箓觧释𡨚由杜除呪诅怨结氷消福龄川长太上正一童子将军护身秘箓一阶此箓安身保命剪祟除邪翊护孩童开通智慧太上正一三元考召秘箓一阶太上正一斩邪华盖秘箓一阶此二箓结蟠瑞气召集衆真度厄扶危剪邪辟恶精䖍修奉永遂阐扬太上北帝伏魔神呪杀鬼秘箓一阶此箓緫制群魔部勒神吏挥斥八极剪馘万邪志心佩受衞正除妖太上洞渊三昧神呪秘箓一阶此箓凡㾛毒流行妖炁传染死亡相継旡地禬禳宜受此箓五殟逺却永保安昌太上洞玄灵寳预修九真妙戒秘箓一阶此箓义出洞玄绖参灵寳悟九戒者超凡入圣佩二符者出苦登真俟他年运应㓕度证此日生前预修福报无邉人天永頼太上洞玄灵寳金箓度命生身受度十宫东岳预修黄箓一部緫二十二阶此箓重宣妙典分𨽻真司此日参传无再三凟蒙之咎他时证验有十廽度人之功增福夀扵今生佈津梁扵异日至心信受妙利无邉太上洞玄灵寳金箓度命冥府十宫东岳㧞亡魂黄箓一部緫二十二阶此箓洗愆㧞罪救苦度亡谁无孝悌之心必仗追修之典代参秘笈缴逹冥司顿令𨑰照囬光便可登真受度一忱孝感九祖昇仙上清大洞廽车毕道秘箓一部八卷灵寳中盟秘箓一部八卷此二箓玉清琼札太霄琅书内诰宻言中黄祕语开明三景混合百神服饵黄华卷舒元气玉田花满徜徉三鸟烟霞金𪔂丹成啸咏九霄日月致虚抱一飞歩凌空参受者仙借登名天宫进职宿愆对九祖超昇髙上神霄玉清真王三五璇玑洞阳天仙秘箓一部髙上神霄玉清真王玄一混成上阳神仙秘箓一部髙上神霄玉清真王七九飞仙紫阳真仙秘箓一部髙上神霄玉清真王长生护命保仙秘箓一部此四箓神霄秘札玉清真文声动震宫克广好生之徳神司巽戸全持代恶之机修之蹑景冲虚用之济人利物兴云致雨馘毒除妖䔍志修行靡不向答上清三洞混一成真飞魔演化飞仙上阳五雷秘箓一部此箓括玉枢之徼妙运金虎之神通动盪威声叅賛造化至心佩受随事请祷转乖沴而致豊年禳天昏而齐仁夀至诚勿怠妙应无方太上敕赦登真受道金液錬形生天寳箓一阶此箓九龙示篆十极垂慈落㓕恶根疾除罪簿若有孝子顺孙欲超上世先亡时𠜇昇仙功徳无量髙上神霄敕赦寳章三元三官辅化寳箓一部此箓玉清敕赦三官分治佩受之人灵官天丁护衞身形应有阳诛隂谴赦恩所到悉令清浄或为先亡叅受焚缴即遂超昇灵寳昇玄济度血湖保生真箓一部灵寳昇玄济度血湖㧞亡真箓一部此箓元始流传元皇敕赦地有血湖之狱经传陜石之名凡世女身难迯生育或前身恶果或现世𡨚仇落孕伤胎珠随蜂碎身辞阳世魂堕隂池若有信女早发善心躬叅寳箓或孝子顺孙代为叅受即得书名玉箓削籍幽宫现居人世福夀増崇异日冥途逍遥无碍济生度死功徳无邉髙上神霄玉府大都督主管龙虎玄坛金轮赵元帅秘箓一阶此箓玉府玄机金轮秘典自祖师錬丹扵龙虎而元帅下镇扵玄坛八王配八卦之神五虎奋五方之勇兴云致雨㧞厉除邪敬而奉之则保巳寕家体而行之则济人利物既崇香火宜佩灵文太上正一赵侯駈邪辟瘟正窍秘箓一部此箓正窍灵文真形寳篆七十二侯之毒不令而消二十四炁之魔闻风即遁延生保命护正除邪神化无方所宜佩受太上九天玄女斩邪秘箓一阶此箓恭行天律部领雷兵如有下界精邪北隂午酉出没岩穴蟠踞山林窥阚家庭损伤人命神威所到一切扫除福佑生人肃清魔魅至心佩奉感应无方髙上太洞九天开化文昌司禄紫阳寳箓一部此箓九天奥㫖七曲灵章秘扵紫阳云锦之囊出自天真皇人之笔宏敷道妙益阐儒风佩之者心地开聦悟之者性天顿彻桂籍名标𣗥围神𦔳文学之士笃志叅传正一诸品仙经上清太洞三十九章真经一部九卷太上正一盟威修真玉经一部六卷太上北帝伏魔神呪妙经一部六卷太上洞玄灵寳金箓度命冥府十宫东岳预修黄箓妙经一部二十二卷太上洞玄灵寳金箓度命冥府十宫东岳㧞亡魂黄箓妙经一部二十二卷太上洞玄灵寳九真妙戒金箓度命妙经一部太上灵寳济度血湖真经一部太上北斗本命延生真经一部太上三五都功二十四治祭酒真经一部巳上真经舟䑓玉笈云篆天书太上所宣天师所受经乃箓之体箓乃经之用可相有不可相无既叅法箓更佩真经体用一源人巳兼善天枢院品秩天枢院判官上章典者同管干天枢院事从九天枢院判官管干天枢院事正九天枢院统兵执法真官同主管天枢院事从八天枢院领兵执法真官主管天枢院事正八天枢院掌仙官同佥书天枢院事从七天枢院领仙官佥书天枢院事正七天枢院邪使同行天枢院事从六天枢院使同行天枢院事正六上清玄都大夫行天枢院事从五上清翊衞仙士同知天枢院事正五上清玄都执法真士同知天枢院事从四九天通真仙士知天枢院事正四九天执法仙士天枢院副使知天枢院事从三九天洞真上仙天枢院副使同判天枢院事正三九天洞阳上仙天枢院使判天枢院事从二九天洞阳上仙天枢院大使判天枢院事正二九天同清上佐兼枢机内外事从一九天洞灵上佐兼枢机内外事正一驱邪院品秩驱邪院判官南昌受錬典者同管今驱邪院事从九驱邪院判官管干驱邪院事正九驱邪院统兵执法真官同主管驱邪院事从八驱邪院领兵执法真官同主管驱邪院事正八驱邪院掌仙官同佥书驱邪院事从七驱邪院领仙官佥书驱邪院事正七上清真士北极邪使同行驱邪院事从六上清仙士北极考召使同行驱邪院事正六上清玄都仙士北极伏魔使行驱邪院事从五上清翊衞仙士九天逰奕使同知驱邪院事正五上清玄都仙士九天紏察使同知驱邪院事从四九天太华司勲九天採访使知驱邪院事正四九天灵阳司勲同知驱邪院事从三九天洞阳上佐同判驱邪院事正三九天洞灵上佐九天御魔使判驱邪院事从二九天执法仙曹九天伏魔使判驱邪院事正二九天金阙判泰玄都省兼枢机内外事从一九天金阙令判㤗玄都省兼枢机内外事正一玉府品秩上清録事五雷院判官同干雷霆都司事从九上清録事五雷院判官干雷霆都司事正九上清録事五雷同主管雷霆都司事从八上清録事斗中六通水使者主管雷霆都司事正八上清録事掌主管雷霆都司事从七上清司命南宫卿主管雷霆都司事正七上清司命玉府邪使同知雷霆都司事从六上清司命玉府少卿五雷使同知雷霆都司事正六上清司命玉府五雷副使知雷霆都司事从五玉府真士五雷副使知雷霆都司事正五玉府真士五雷使领雷霆都司事从四玉府仙士五雷大使领雷霆都司事正四神霄玉枢副使同判雷霆都司事从三神霄玉枢使判雷霆都司事正三神霄玉枢御魔使判雷霆都司事从二神霄玉枢使判雷霆都司事正二九天金阙判泰玄都省兼枢内外事从一九天金阙令判㤗玄都省兼枢内外事正一神霄品秩太平辅化典者神霄传吏从九太平辅化仙士神霄执法仙官兼西䑓风雨吏正九太平辅化仙士玉天洞景法师兼紫㣲掌法知南北二院事从八神霄宫掌籍仙官兼紫㣲侍衞正八玉府校籍佥书南北二院事从七神霄校籍佥书南北二院事正七神霄玉府两宫校籍金部尚书佥书南北二院事从六神霄宫掌法上卿木部尚书同知南北二院事正六神霄宫驱邪使水部尚书知南北二院事从五神霄宫伏魔使火部尚书知南北二院事正五九天翊賛真士圡部尚书判南北一院事从四九天翊衞仙士判南北二院事正四九天侍衞真士五雷大使判诸司府院事从三九天执法真官玉枢大使判神霄玉清玉府事正三九天侍衞仙官神霄玉枢都督使判神霄玉府事从二九天执法仙官神霄玉枢伏魔使同知雷霆诸司事正二九天金阙判㤗玄都省兼枢机内外事从一九天金阙令判㤗玄都省兼枢机内外事正一女阶仙秩侍净女从九散花素女正九侍妙女从八侍香灵女正八真灵女从七掌善玄女正七真玄女从六神玄真女正六侍真女从五侍真素女正五上仙女从四上玄仙女正四上清内院捧香玉女侍香玉女知紫㣲内殿事璇玑斗府掌籍琼真同知紫㣲内殿事昔天师受箓女真皆有天妃天嫔之名今授箓者不敢擅用止以女称但干碍妃嫔等字并不许迁𥙷一𥘉阶一年救度十人以上自右判官迁右大判官又一年救度十人迁左判官又十人以上迁左大判官又一年救度二十人以上迁八品又一年救度二十人以上迁七品又一年救度二十人以上迁六品又二年救度三十人以上迁五品又二年救度百人以上迁四品又三年救度百二十人以上迁三品又五年积十二功迁二品又十年积百二十功陞一品目三品以上系极品非可軽受自是功髙行着仙籍纪名非品格可述一前项年内如年内功多即该䨇转但不得过两官如功多不愿受迁转许囬𥙷将吏一如年内若无功无过守职如旧一如年内有功有过止可自赎一若虚度𡻕月有过无功将吏无有自劾校録难私所当自劾况可冐进乎一救人谓之功积徳谓之行所谓一功约有百人也折分计𥮅救十人以上可谓一分爲国延夀及觧大难事関利济折二功爲民祈晴祷雨驱除虫蝗觧除大㾛及禳水火利及民物折一功强祟盘错𩔰形现迹衆所不伏能絶其根折一功非此色目一分以上轻重推折爲人消灾请福醮功克就或炼魂觧𡨚为民请命报应分暁委实利济折一功非此色目以轻重推折救产难母子全活折一功母子一损自一分以上比折其该载不尽各以理推折一兼行中天院太极院伏魔院黄箓院太清院紫庭院南昌上宫受錬司及诸院等法自九品至七品称兼主管某院事自六品至四品称兼提举某院事自三品至二品称兼提㸃某院事九品以上兼南昌上宫受錬典者五品以上兼知黄箓院事自九品至七品帯统摄三界鬼神公事八品至七品帯提㸃三界鬼神公事七品以上带提举城隍司六品以上帯提㸃九州城隍司五品帯节制岳隍兵马四品帯都督岳凟兵马三品帯节制九天兵马二品帯紏察三界鬼神判洞天福地靖庐事一𥘉真受法必先受箓许𥙷从九品其正九品未受箓人不许任之一凡行斋醮虽有他品复而未受都功箓无祭酒职者誊诚不逹七品以上不受盟威箓不许任之五品以上不受洞渊箓不许任之四品以上不受神霄箓不许任之三品以上不受大洞箓不许任之一法与箓相湏不可相违天心法宜受都功箓五雷法宜受髙上神霄録灵寳法宜受紫虗阳光箓及灵寳中盟箓天蓬法宜受北帝伏魔箓天枢法宜受上清囬车毕道箓赵候南法自有正𣲖宜受赵侯箓一天心乃万法之祖都功盟威緫二十四品先可进受一南北二院谓之文阶雷司谓之武阶初真先冝叅文由入武阶易武阶入文阶难一五雷者天雷上天侍衞之司神雷雷霆号令之所龙雷海蔵之拱衞水雷雨泽之所司社令雷则名山大川精忠血食之神上奉帝命下亲民事可以指役也一四司者玉府五雷使院中有玉府五雷使院真君乃雷之主专司玉枢五雷院及雷霆都司主行刑掌蓬莱都水司专司水泽三司皆緫扵玉府五雷使院诸觧送刑狱毋得僣紊扵枢府止扵雷霆都司其五雷使院额母得妄用一𥘉真受法湏择当代明师行淳学正者拜之师亦当择弟子委有道噐者授之先召保官保盟斋诚申状取保应分晓方与依式奏申拨度授以神霄照帖及版劵等次与设醮谢师受将归坛一如年内有功合该与循资陞擢即召同品法官保状缴由度师如前奏申付度非可慢亵若师非正学弟子躁妄苟简行之仙籍未必纪名则天将不临惟滛祠下鬼纂名妄兴灾祸真司检察贻罪非軽一初真受法有功及迁转既投师传受仍湏详述始末年月师资姓名所职某法所积何功所迁该何品秩具伏投嗣教天师正一玄坛敷奏给帖庻得玉籍纪名神人皈仰其或不揣已功躐等以夸世及不务投师輙便诡撰阶位妄加陞擢及有不经师付谩冩职阶视同虗文有误玄坛敷奏给牒有何効之科律照然戒之谨之干运造化章三五飞歩罡品师曰三五之祕夫岂易知自一生二二生三盖三气分而三光明三光明而三才具自太极生两仪两仪生四象四象俻而五行全五行全而五星明五星明而五岳峙是以在道则为三清在世则为三才在神则为三元在人则按三部又在道则为五老在天则为五星在地则为五岳在人则为五臓人有天地貌分隂阳气道俻一身而兼有之自不䏻使三田孕秀五臓纳灵则去道始逺矣能修之者三田聚寳五气朝元魄制魂拘神全气满是谓仙道贵生也不修之者使三魂为三尸五气谓五贼五贼为五苦是鬼道贵终也是以天地之间人为万物之灵故手指足履莫非合真歩罡之法所由生也夫歩罡者飞天之精蹑地之灵运人之真使三才合徳九气齐并一切鬼神转旋天地一歩一指一转一旋造化中全神明在左故一歩象太极二歩象两仪三歩象三才四歩象四时五歩象五行六歩象六律七歩象七星八歩象八卦九歩象九灵乃万罡之祖也师曰禹歩之法世皆失其真也盖世人多能言之不䏻得之得而不行行之不专故多不验今世所行豁落斗乃三五禹歩之枢要緫河图错综之数岂可軽视为寻常但所传差误而不能変化通灵余今特正其讹以传其直师曰一气分三号玄元始三气分判则立三才人身象之清浊之体分为三部部各有神亦曰三田田各有寳故一而二二而三吾身之真也緫谓之三元元者大也首也故易干卦谓元者善之长也师曰二五之神贯通天地緫归一身运用之间有生尅制伏之法应期求禳谢则相生制伏驱治则相尅凡歩罡之际先运出三元五行之神然后迹履也师曰五行之祖气是为五老老者始也祖也引五老之精为五星流五星之精峙而为五岳配人之身是曰五蔵上应五星中应五岳故神住其间五行五徳相生木生火五行五气相杀金尅木上元属天罡歩上元罡呪歩天之精役使万神上元蔽身唐宏将军辅吾正气辟伏魔神敢有害我还着本人邪魔见者化作㣲尘急急如律令中元属人罡歩中元罡呪歩人之精长阳消隂强我三䰟㓕鬼除精祸不能及灾不能侵中元𨼆影葛雍将军领兵千万来衞吾身急急如律令下元属地罡歩下元罡呪蹑地之灵人道安全天囬地转上魁下干隂阖阳开正气绵绵鬼不能害人不能伤天为我盖地为我载敢有加害押送魁罡下元蔵形周武将军随吾所到速衞喜真急急如律令师曰凡有制伏㐫恶尅代灾危当先歩上元罡顺例𨑰毕再入中元罡次変为下元罡若有制伏㐫恶则又変五行相杀罡尅制天龙鬼神随心感召万无失一祕之五行相杀罡师曰凡有制伏㓙恶尅复灾危则歩此罡谓水能尅火之𩔗故临时加治也如制伏火殃则歩金歩水至火制之余皆倣此如后学未晓则准歩成罡而巳不必増损呪曰五行相㓕圡水相絶水火相㓕金木相伐鬼妖见者斩头截脚魔王忍惧上下推裂敢有犯者永沉幽穴急急如律令此罡是金尅木木尅圡圡尅水水尅火火尅金也此制伐则用之五行相生罡师曰相生罡是木生火也一生一煞皆按水一火二木三金四圡五计一十五歩三五之道也呪曰五行相生万事吉昌水木成就火圡相得金木同行祸変为吉鬼不能害人不能侵死者复生枯者复荣急急如律令禹歩九灵斗罡日月明干坤配吾从天蓬入天内畧过天冲逢辅退反归天禽与心对抱天柱𠔃任英㑹斗道通𠔃鬼道溃急急如律令师曰豁落斗也乃谓之小三五罡世多不知其详亦以习见为常不知其玄妙也此罡可伏狂邪指挥鬼神破庙等用世多返用之今正误矣斗要妙𠔃十二辰乗光明𠔃威武陈气髣髴𠔃如浮云七星変𠔃上应天知変化𠔃有吉㐫入天宿𠔃度天门合六律𠔃持甲乞履天英𠔃乗天任清泠渊𠔃可陆沉倚天柱𠔃拥天心从此过𠔃登天禽倚天辅𠔃望天冲入天内𠔃出天蓬斗道通𠔃刚柔济添福禄𠔃留后世出幽𡨋𠔃千万嵗千鬼万神自囬避急急如律令师曰此罡世所行以出斗入斗相反用之所以不应今特正之则可以伇使鬼神驱邪魔道秘之秘之金光范围罡师曰凡登坛阐事存巳身为神禹口念呪手搯诀从玉文起午文终足歩罡遍履天地之内金光绕身化形制魔口作唵吽咤唎之声存面前虗空中有紫炁一团湏㬰见青炁自天而下冲开紫炁忽见云中有金殿楼阁心叩头三礼朝谒请奏如仪歩此罡当念金光呪一句一歩呪毕仍加斗罡禹王三歩九迹罡师曰存巳身立在禹凿龙门之上在风霆云气之中承上帝命左手玉诀右手剑诀勑召万神随事发遣搯诀师曰搯诀者所以通真制邪役将治事诀各不一罡诀有七百余目今所用者不多四维八方自四指根逐节数共十二目以按十二辰扵内又分出八卦七星九宫三䑓各主其所行之事又当约而言之惟中指中文为玉清诀侧左为北帝诀名大煞文此二诀总三界万事宜按行之叩齿诀师曰凡叩齿者是集真而集神凡人体炁散心炁耗真炁不应湏用集之所以叩齿者击动天门而神炁应故左叩为呜天钟右印为击天磬凡制伏驱降用之至扵当门齿上四下四共八齿相叩谓之呜法鼓者所以通真格上帝凡朝奏用之上下三叩成二十四通谓之鸣法鼓常当知此入戸诀师曰凡立坛有戸在东南乃巽地戸若靖中入戸则以靖门为戸举歩从此入先扵巽上叩齿十二通心三拜右足先进左足随之先存功曹使者四人龙虎君二人立左右又存满室青黄白三色云炁次存香烟成五色气直上至金阙前次九拜或心拜亦可烧香诀师曰先以左足入戸勿得囬顾囬顾则致邪当一念寂然存左青龙右白虎前朱雀后玄武功曹玉女乗吾五脏五色之炁竟上三天当一举思之更无滞碍觉身中焕燠然㣲煖是真炁合徳也凡烧香并令烈火次多捻香入炉中谓之豊香豊者多也令烟炁勐一举上逹无留滞若香烟断灭火力㣲𦕈不能超真逹灵矣应捻香尚左手左手者净手也右手亲秽不可拈香也奏香诀师曰当存心无外思内无杂想只见目前皆是真光𣑽炁紫碧之炁弥满前后一切不思直上十方香十方真炁下映与香烟接扵炁中防彿见无鞅真仙官君细雨宻雾来降各方次至洞案前见香成五色功曹符吏在空中巳身恍如升上三天亲见三清玉帝叩齿三十六通嚥液九过然后依科行事师曰𥘉阶入道性易流荡则心疑不可示以繁文也扵简易中存観妙在不言之表矣若能进品升玄自此而至嗣宗神仙不难学也启奏诀师曰凡启奏治病行符先存上丹田元始中丹田道君下丹田老君次三宫三真并如巳形先存下丹田内君与心中道君合而为一立在顶中如金殿中坐巳身跪拜宻奏所行之事立有感应朝真谒帝诀师曰小兆凡人也饮食男女其欲与人不异今乃得佩箓行法称为法师或星冠霞𥚑欲似仙圣盖心末寕一气仍肴乱滛爱触秽荤汚臊腥当知若何可以谒上帝扵虚无之表也苟无清明之法则不能感格反以招愆耳故曰虽有恶人斋戒沐浴亦可以事上帝此之谓也斋醮对越诀师曰凡醮中朝谒湏按仪式及身与心混融常存见金阙扵髙穹之上已身不觉在坛惟觉在九霄之上凡口诵心存絶一切妄想如此则大有感格非止外仪也祈请诀师曰宜扵常时数数㸃检巳身入靖㸃坐不思凡俗之事气宇既定顶中虗濶有金搂玉殿见天尊金容坐其中乆乆存之觉真炁映顶门向内㣲热此常时诀也有事之时亦如之存运巳身恍然跪于天尊前黙祷所祝之事万无不应此宗师节文训后学之士𥘉阶此乃升堂入室妙诀宜祕之毋泄凡俗也书符诀师曰书符者惟要心定不思外事又要㸃纪散形庶㡬下笔时神不走炁不乱若对本念诵下笔成符眼动意随心驰笔乱必不能感应湏心与符一符与心俱取炁不必囬顾吹炁不得作声下笔书符谓之自传喜神盖言心定而端的也后品亦言之甚详凡𥘉阶先宜知此玉堂直指师曰玉堂乃天心祖法之内袐万法之所宗三界所仰自汉天师以来独传心印别无杂术惟正而巳正者不邪之谓欤天以正而覆焘地以正而载持炁以正而运行鬼神以正而役使人以正心而正身心不正则邪念生六慾起流为禽兽沉为鬼爽在世不正身为姦邪为悖𨒫道不可入真仙之阃域也今玉堂大教之出世原扵正一天师正则不邪一则不二嗣吾教者有五等凡在世厌尘希真之士𥘉入坛受天心正法十卷行之三年无軽师慢道之心无始勤终怠之念则许再词受阶七品行及无过进二品佩玉坛正品印受髙奔玉京行及一纪验得即非编庻市井庸流及不是舆䑓皁𨽻𠜇胥虐吏及非是宫観愚蠢𥨸食方许传付无上宗㫖二十四品并三奔寳箓玉堂三景之印玉景陞堂之印为嗣教支师支者分𣲖别流之谓也此传不限名数但系有官君子儒墨俊士皆可佩持禁传市井道流也今世道流多是无告困极四民不收始投名进纳黄冠盖非本心入道恐軽贱玄文遗失秘㫖罪罚不赦巳上系四等传度独扵苐五等系的传系代嗣师帷正传一人付二十四禁典玉书付宣和斩邪剑降真制魔之印经三十年方许传代今以𥘉品𥘉阶传度其文省其用简人人皆可奉行亦可望洋扵玉堂也登坛之日弟子肘歩赍信誓词虽官髙位贵不得慢真侮道当九拜盟坛而受也从此佩玄㫖不违师㫖自此登神仙路入希夷之门也若或不遵此训妄传軽受则三官紏愆四司録过天司示宪七祖受报扵风刀考身充役扵长夜万懴不洗千真难赎在谨扵传付而巳夫行𥘉品宗㫖口传心印计二十事一日当䖍谨修习渐与世事相踈不得混同尘俗作诸不轨事乆乆戒行昭着当次第传度也一存服欝仪结璘之炁惟勤扵存运乆而真炁灌注嘘呵成真不待容心而鬼神畏服矣既受法巳毕当以大道为宗祖动心正念勿起邪心一毎旦习诵真经秘呪蚤作奏香㸃而存之不得出声惟心相应不可以事夺而失其常规也一遇有㐫邪恶祟害民者当一准正教务在必行若有畏心及有謟心反求吿扵鬼神者是执心不专得罪至大三官紏罚不赦不原一当以正念役使天神将吏不得稍用血食以杂灵炁违者三官罚罪一当以三光为主盖三光者天地之眼目阴阳之根本造化之宗祖当存心运真与帝真三景相混为一不惟制伏三界束缚魔灵则自巳身有光明万神畏伏辟尸逐病得道长生以入仙真矣一日存三光而服炁夜间存斗以斗罡使身与神为一神与身同炁神炁混融方可为嗣教之士矣一当先行三八谢罪之法凡半月一节气当出身中官将拜表存修如本法行之不怠则身为无过之人始可言嗣玄教一每日服三光符以俟感应一戒在滛怒常以慈善应世割己周人不得攻师伐本妬贤嫉能口是心非嚚讼争闘素或有之截自今日攺行率徳常以一念逺财利去姦謟寡色慾持斋守戒为心也一凡奏香时存五色炁自五蔵出结为华盖上通空玄上帝在空中彷彿瞻见如此则所奏必逹也一凡书符当入室存定染笔成符闭息心呪不得作声握固勃然有勿犯之色身正而心正心静而神应矣一当以一真合道当离一切外事勿得千心见物莫生贪念当思世事无常惟道长乆当在一真则虚无当应一灵矣一毎出入当存天丁将吏功曹玉女右左罗列座下邪不敢侵正炁纵私动止存之如故一如毎月十直庚申甲子本命三元三会朔望八节五腊当异𥨊思真常能各居敬如賔友则尤为至妙一不得内藴狡贼之心外示慈详之态不得贪非巳之物应营求当以义合得之违者许自省愆攺行谢过不许重犯忌之一事父毋以孝不以贫冨易其心顺奉常令喜恱一咈所亲之意是谓不孝不孝罪大无所贷原一父毋殁当随力精思祈告上帝㧞度岀幽上生天堂若父毋不出幽隂自巳仙功亦不能成矣一兄弟宗族外亲逺戚待以和好不许各党其一而生事生嗔怨以失骨肉之恩违者三界鬼神不伏使役冝谨之一当行规矩凖䋲之内存心一有不合冝事随心攺正期与圣贤比肩不可自卑常萌妄作之心醮事仪范章太乙斋帝王修之以展礼配天也九天斋金箓斋国家建之祝延国祚也玉箓斋修之以保祐后妃六宫也黄箓大斋皆有品第要当叅考成法勿得女为之其士庻所建止可谓之醮仪河图玄灵等醮緫有数十名目皆醮也古谓醮者祭之别名也降天帝致万神莫大于醮一国家建醮有三日七日之仪按灵寳经斋法凡二十七目杜光庭醮品有七十二等皆国家所用如三洞品格俱有定式一官民士庻之家设醮斋止以一昼夜为则亦有建三昼夜七书夜者不无亵凟反为招谴如官长尚不至于士庻之家经宿乆留况上帝髙居九重下临凢俗岂有经三七日昼夜而不𨑰乎今定醮例凡修醮一日先陈设至期则以黎明肃启深夜觧散庻㡬不致渎圣也其科仪品格载诸玉宸玄范行移等书临事取而観之可也一开坛建大醮必湏洞天福地宫観之中为上其立坛湏是方位端正坐北面南如宫観元有坛䖏坐向方位或偏别净宇下依式立坛行事亦可一凢建醮湏是量力所为冨则备物贫则随冝所巿醮需母用非义之财及与人争较价直之物及力有余而苟且营办力不及而勉强经营者皆为不诚难于感格如斋主系忠孝之家诚殚力之师为代出龙缯之属凢事从省应干文字醮献等亦自然感彻矣一醮仪中修用存思詇法并载干运造化章其乐具仙仗见天乐仪仗章更不扵此详註一文字行遣俱依玉宸玄范行移所行及酌叅古式检目用之如奏帝尊前用奏状余并用申状神司用公牒之𩔗一奏状并称臣申状称名天枢院状称本司前用司额関帖牒等称当司一奏申状前空一掌后空两掌纸髙一尺四寸余则用展札纸为隹醮请献状止用状𥿄如式一奏状内圣位并用黄签帖临时书填一奏状前帖黄髙三寸二分濶二寸四分或髙三寸六分濶三寸为则分单行冩贴黄后合缝䖏书臣名用印一奏状内倚黄用小黄签侧贴太𡻕下古式如此今少用一奏申状可漏单圣位者用黄签侧贴两位三位四位者用稍濶黄签当中贴三位五位以中为尊两位四位以右为尊圣中冩䘖前及圣前或止冩最前一位亦可下界神祗状用白签在人审而用之一奏申方凾面上并不用贴黄亦不称臣止书姓名章词表外凾同此如申状内圣位多者方凾止题最前一位一奏申状上帝状称道慈勑㫖帝尊称圣慈𧇖㫖二后称宸慈圣㫖三清四帝称陛下二后称殿诸帝尊称御前诸真称圣前下界神祗称神前治前之𩔗一牒関札后并批朱公牒书名押字関札只押字牒皮正面上书谨字中印法阶书名押字下书封字用二印背书司额牒上书主者用二印関札正面印法阶只押字下书封字前用一印后用一印奏申状并半年用印合缝者书臣名后用一印可漏下用一印方凾正面上下通用三印凡牒関帖牓等押字并用印公牒并榜太𡻕一行用四印前用三印関札半年用一印凡用印并从后起一符简告文年月一印可漏正面用二印后用一印一符文作方凾发者依方凾式用印一奏状及上界申状用三炁飞玄玉章或用都天大法主印方凾两头一同或用通章印正面用灵寳大法司印中下界申状用灵寳大法司印一长生符用元始一炁印救苦印用青玄救苦印玉札用玉魁司主印凡符文属玉清者并用元始印属东极者并用救苦印属上清者并用三天太上印一章表并用九老仙都印青词用三炁玉章外凾同奏状式用印当中用三炁玉章两头或用三天太上印或通章印亦可一书章毎行十七字相去一寸四分乃为一行纸髙一尺二寸书表毎行二十四字为则纸数及行数要合竒数为佳前空两行后空三行依常式书一书青词与章表同格不拘字数前空一掌后空两掌为则可漏用黄𥿄三寸套封外用方凾一书奏申童表等专择静僻一室中设香案母令外人得入书冩人湏令沭浴更衣入室凡书章奏等并用𥿄遮护两头母令衣着其上务在至诚严㓗一冩奏申文字不得以人姓名与鬼字为首不得垂生露死抽破人姓名一斋官上奏有官位具官无官称奉道弟子若父母之䘮则称孤子哀子是不忘古人之规范也一冩文字之人到局日便令沭浴浣濯衣服务在清㓗方可立局下手缮书冩人并干局人不许归家宿食别委一人与之供备饮食宿卧去䖏仍专委一人掌管书冩如有错误不许剔𥙷并要冩换一副母得苟且一髙功法师湏备受三五都功箓正一盟威箓灵寳中盟五法箓灵寳十部妙经及行灵寳大法方可依科修建如止受都功盟威二箓灵寳衆经及行天枢天心追摄錬度等法亦许摄行奏申仪中称灵寳太法司去䖏及斋科称盟受三洞寳文玉字金书等皆合随文换易一法师止受都功职箓及昇玄阳光洞渊等箓却不受盟威箓或止受都功职箓及中盟五雷法箓不受盟威箓或止受都功箓及上清箓不受盟威箓或止受都功箓不受盟威箓或止受盟威箓却不受都功箓并不许开建灵寳斋科盖出三五正一官吏二箓不备受则出官有碍皆不可行斋事一都讲以下之职亦湏备受三五正一灵寳阳光等箓方可同预坛席一请同斋道衆湏是平日耐扵拜跪甘扵淡泊专修香火不贪货财方可结立誓盟俾登坛席要与醮主各殚诚悫祈叩穹旻以昭感格若只务声音韵羙注念不专非惟枉役精神虗费财寳切恐反遭咎责劳而无功修建之法全在择人不可不谨一执威仪道童湏要先习歩虗词举唱华夏吟令熟登坛旋遶时随声讃咏一建醮当竭诚恪营办龙缯璧剑之𩔗务在精好香花油烛一一所需并要㓗净不使秽触若临用有缺则反招谴矣凡设醮以精专为先龙缯为上香烛䖍㓗次之苟若有一阙亦醮之瑕玷也修奉之士尤宜谨守一若停枢在室不宜开坛建醮如屋宇深濶䘮在别䖏不干坛界亦可修奉若有生死厌秽未经觧除者亦不敢扵家庭建立醮坛深宜戒之一烧香不得用灶中灰火焚燎钱币等不得用油烛灯火㸃发天心玄秘章昔元始天王悬黍珠扵黎圡命皇人以演洞章太上老君陞玉局扵成都张道陵而受经诀道法四十二坛醮科七十二等流布尘寰宣扬教化后之历代嗣教之士积功累行与道合真心动神随法灵教阐是以道法符章分枝异𣲖延蔓繁多流传于世法术有三千余阶不䏻俻载今以一二畧举其大㮣耳天醮一十四坛黄帝醮告章曰凡世人禳祷祭告荐㧞祖祢及禳灾救病除道家奉天之士有祈天醮告之仪其后非奉道教者若有禳祷荐㧞之事止许召请城隍社令圡地地府𡨋官母母请天帝神祗是以雷霆乃立斩勘之司敢有非道教奉天之士而冐干天帝者斩神诛魂夺𥮅㓕夀可不畏乎金箓普天大醮三午六百分位玉箓周天大醮二千四百分位黄箓罗天大醮一千二百分位大乙醮九天醮河图三十六天醮玉匮盟真醮灵寳自然醮洞渊三昧醮消灾醮禄马转案醮九幽醮迁㧞醮报孝追荐醮按道门定制云金箓玉箓黄箓三醮圣位醮状分数巳有定式其常醮有四十八坛奏献钱状或设二十四分三十六分四十二分六十分七十二分一百二十分二百四十分三百六十分位醮事之礼像世威仪道在人弘不可执枸道法三十九阶灵寳度人上经大法无上三天玉堂大法清㣲元降大法清㣲神烈大法上清天心正法北极天心正法灵寳六丁秘法魁罡六鎻秘法三辟五觧秘法六甲祈祷祕法贯斗武侯秘法玄一五雷秘法恊神五应秘法𣑽气雷法上清灵寳大法玉清真王紫宸大法净明忠孝道法五雷考召大法玉清緫摄法五雷斩勘法洞玄祈祷法先天一气大法回车毕道正法九老伏魔法天地教灯水法混元攻气法紫庭追劳法飞神谒帝法通章大法六丁六甲遁法掌心雷法祈晴祷雨祈雪法㔶盖法五雷法灵寳法天蓬法天枢法赵侯南法结旛祈祷法考之道法各有传𣲖不一今以世人多行者録之及有天雷鄷岳诸将之法其名繁多难以尽述錬度法七阶清㣲炼度法太极祭錬内法玉阳祭炼法净明一旸炼度法灵寳錬度法玉宸经炼法三光炼度法告斗法一十四阶清㣲玄枢奏告太乙火府奏告灌斗五雷奏告玄灵觧厄奏告清㣲紫光奏告神霄奔宫奏告清㣲祈祷奏告神霄火铃奏告净明奏告璇玑九光奏告允天奏告孙真人灶告开云现斗奏告拥云现斗奏告天髄灵章大法一十二阶混天法此法䏻开天门役使天神住日留月変昼为夜夏雪冬雷移地法此法䏻指地地动指山山揺指海海竭昼地成河移山塞海降伏鬼神万胜法此法䏻令决胜无穷変化章木金石皆䏻化人𨼆体藏形降龙法此法䏻乗龙飞空変物成龙腾云入雾蹑气凌虗伏虎法此法䏻伏虎豹一切勐兽蛇䖝起云法此法䏻兴云起雾化生五色祥云驾云昇天逰日宫月府去住自然生风法此法䏻生万里威风行船遇㓂起尘迎敌吹砂走石障蔽太空随机而应伏刃法此法䏻使刀剑自碎入兵不伤万刃不于如遇贼㓂䏻禁止刀剑不䏻出鞘弓弩反折不䏻为害变物法此法䏻生一切草木及乗驾空中䏻使用木人木兽从波法此法䏻使山陵変湖涨溢江河㴞天之涛拍山之浪兴云致两蹑波渡江入水不溺烈旸法此法䏻生烈火巨𤔵烧天焚营燋寨荡㓕妖邪神火一过万祸俱消长春法此法䏻顷𠜇生一切草木五谷𤓰果蔬菜之𩔗䏻変土成金化石为玉𨼆身入圡前十二法上天秘传之灵文出世𩀌尘之妙法必遇天人授受方得行之纵得其书𥿄上虗文枉劳心力玄圃山灵金箓大法三十六阶发籁震霈𦈢覆星决云壅水凝河㓕火驭云震阵伏申出泉火箭结华隂草木化人坐驭水行起光𨼆质変物附夣祛毒禁唇斩妖怪金刚札无碍通神行无尽丹不竭壶水火瓢盆取鱼煑水石佯死飞空住𥿄鹤飞銕其身入壶玉虗天书大法一十八阶𨼆形蔵体驱神入室逰魂三界超脱生死借尸火假尸体水假金假火假木假圡假木牛流马不用火汤缾自沸喝石石行煎泥成金化铜鉄为寳移𣗳移物可至千里木鸡报晓泥犬吠夜通灵秘术大法一十六阶変化附夣変形空中飞行入石壁𨼆形救死囬生夜行不照烛长生不死呆贼不去縳贼自至役五通追万物招神穿地㝷尸神恠耳报通天寳箓大法三十三阶长生乆视延年益夀昇天入地出幽入明神逰月宫一苇渡江千里神㑹借潮生风投胎夺舎日行万里蹑鸿毛腾空骑草龙飞空煎泥成金九转灵舟干汞成银㸃铜鉄化金银养砂浇淋涌泉丹头缩货成寳糁制㸃化灵砂寳𪔂㸃辛为庚召鹤圆光附体舞仙童过隂追摄降笔太极鵉笔架鵉悬丝鵉封匣鵉道门官制章国朝品级正二品嗣汉天师真人正六品道録司左右正一从六品道録司左右演法宫観提㸃正八品道録司左右至灵从入品道録司左右玄义从九品道纪司都纪未入流道纪司副都纪道正司道正道㑹司道㑹真人汉张道陵以天师赐号真人唐李泌以承相归道赐号真人加正一品余酒周成王时以彤伯为祭酒以主亲属后宣王时大祀南郊以仲山甫为祭酒以主祀事故后世以道士为祭酒之职以主郊天祀事之礼以统道教此道士有祭酒之职自此始道官周穆玉以道士髙栱宸为祭酒祀元始天皇于尹真人草楼此道官之始也道録宋太宗増道副録都监首座通旧为入员巳上緫知教门公事道封后周武帝时衞元嵩封蜀郡公盖道士受封之始也叶法善玄宗时亦封越国公道赠唐王知逺赠昇玄先生叶法善赠金紫光禄大夫越州都督道士之褒赠盖自王知逺始也道谥陶弘景羽化梁帝赐谥正白先生此其始道纪老子曰䏻知古始是谓道纪故以僧官设僧纲道号黄帝称牧马童子曰天师始也汉张道陵亦有天师之称道家立名立号皆取老子道徳经中之㫖道字玄字妙字今非中国之教外夷皆窃取之衣紫唐李必生而神灵自孩童时身軽䏻举母尝闻空中丝竹之声恐飞昇而去母以葱蒜为汁洒其首后代宗时拜相时李辅国专政常妬之泌知其不可久䖏其位乃告归𨼆乞为道士帝乃赐紫衣金𢃄之服道士赐紫自泌始也黄冠道士黄帝内传曰凡奉天道者曰道士周穆王扵尹真人草楼之観召幽逸人祀其香火以奉天帝谓之道士此道士扵宫観祀天帝自此始盖道士之衣冠皆黄帝之衣冠故名黄冠所行者黄帝之事所言者老子之道故名道士不异服非先王之法服不敢服不异言非先王之言不敢言不去姓不忘亲也不毁形不忘孝也以道为教不悖天也不事外教不悖土也以中国人奉中国之道是体天之道因地之利以修身也故能飞昇冲举慿虚御风神超物外上朝太清得造化之妙与天为徒可以通天地之灵格神明之徳役鬼神驱雷电致风雨握星辰斩邪精消疫疠致太平此自三皇开辟以来试之验者也道之为教见扵此都监隋文帝始以玄都観主王延为威仪之官如今之监斋之职是也周避讳攺为道録监义宋真宗时置首座监义分领本阶事上座宋太宗始之法官汉张道陵始有驱雷役鬼之事行其法者曰法官赤文天律章止取生人所犯天条者録之其鬼神所犯者不録见女青天律一法官四季天地赦日不得行符呪水看閲条律违者先灭一身后殃九祖一法官行法并阳行隂报不得始勤终怠违者灭身殃及九祖一行法官𥙷奏弟子衘位籍注左判官方许𥙷左大判官次许补右大判官违者并各徒九年知而保奏者并各除名㓕身罪殃三代一法官及道士俗人六戊日而烧香进章上表関申天曹者㓕身知而故犯者殃及九祖风刀万刼不原非佩箓者灭三等一行法官非斩鬼而口中非时称急急如律令者㓕夀半纪一行法官篆符而以笔头指左者徒九年知而故犯者㓕夀一纪一行法官敕水而以水盂左转者徒九年知而故犯者㓕夀一纪一行法官妄以正法示之非人者㓕夀一红一行法官不得私祀鬼神惟二月八月祭灶违者徒三年故犯者加一等一行法官所在去䖏见水旱盗贼若为害扵民者狡猾之人许令立便申奏待天谴诛戮违者徒三年若差官诛戮而其人不如所申状内之意者加一等若有人果如申状内坐说者加二官一行法官行持不精到䖏行役神吏不择𥿄笔便冩符敕水者天司夺飬道之资令使见身穷窘一行法官非时妄动䄂吏侵害生民者㓕夀半纪一行法官无故不得妄入正神庙宇及持正法而妄擒正神者徒二年如是法官出入正庙前后不迎送加辠者非一行法官受民间词状而不能即时行遣者徒一年如状不合格式者非一行法官出入见民间私𣏌邪神滛鬼者仰即时遣神吏擒縳依律断罪如或见闻而不根治者徒三年一行法官持斋奉戒而或犯者徒七年一行法官被人阳病而故意行阳符隂病而行隂符或左煞而右生有伤扵人徒九年如未有昭报不辨隂阳者非一行法官妄以行法増崇一言毁及同寮应行法者徒五年如辨论公事曲直及探正法而争者非一行法官妄以正法传之非人意求财利者减夀一纪一法官职列七品者録功不书过若能进章表知其官职恃而作过者减夀半纪一法官以正法而为戯者徒三年一行法官被民间请符乞水而妄以人情艰阻者徒六年被请符而反軽正法不给付者非一行法官篆符故意倒书横冩及朱书不从左墨书不从右者徒一年一行法官奏弟子传法度师北院岀官者令从北院计衘南院出官者令从南院计衘违者徒八年一行法官奏弟子传法看其人心术正方可保奏如或人情或以势力而乱奏者并各徒三年若得其人者补三官一行法官奏弟子名姓用庚申甲子二日保奏不论有无品人并得参佩正法及便宜申请令入四五品官者聴一行法官非庚申甲子日而輙欲申请非次迁擢者并各徒九年再三申请者减夀半纪一行法宫传弟子正法者湏得巳身佩受一千日外方许保奏违者除名落职徒三年一法官传受弟子正法湏得给统兵印并都摄符令其统制䄂吏驱役鬼神统兵印文仙都搃摄之印作两行叠篆都摄符即三元符也以黄绢篆之扵符两节冩墨敇给付某人收执驱斩一切神鬼后度师冩姓名佥押违此者神吏不聼传法人驱使遂为虗设非徒行法无益又且天谴必临一法官传受弟子有始而无终者不尽其所学者徒九年如弟子学而有始无终者亦如之知而故犯者加一等若弟子而不问师而不传者非一法官传受弟子不问男官女官并湏得人而传不得妄泄违者徒三年一法官说话口是心非者徒二年如事出不得巳者非诸法官妄以巳身尊崇斥叱弟子者徒三年一法官见世间有异常人者许令上章表或申状被坐此人所为外凾上冩朱表不下天曹直进太上御前以待差官超擢填上元八品仙官见缺如是常日章表申状而不经诸司检驱者徒八年一法官传受弟子秘诀而𨼆真出伪或传而留一字或呪是而诀非或诀是而呪非者徒六年知而故犯者加一等一法官职列仙卿者许奏斩伏魔等使违者准前律一法官职列帝君品者许辟奏五岳四卖等官及充替应有司仙官鬼官者许一法官职列髙真者许奏洞阳等帝君违者准前律一法官职列上章典者许进章表违者徒六年一法官不受都功箓者不得申黄剌及进章表违者徒三年知而故犯者㓕身或不知者积罪愆贯盈差三官追取令使万刼受罪或入石炭等狱一法官职列七品不许牒天曹并五岳及六品官方许违者减夀半纪知而故犯者加一等一法官职列南司及品官者许令其便宜申奏一法官职列北司及品官者许迁入南司从别计衘违者除名落籍举过不论功一法官职列九品者不许牒地司及八品方许违者徒三年一法官职列八品者许奏左大判宫违者准前律一法官职列五品者许奏七品官职违者准前律论罪一法官职品者许奏从六品官职违者准前律一法官职列四上仙者许奏上宰违者准前律一法官职列真人者许奏使违者准依前律一法官职列四相者许奏仙卿违者准依前律断罪法官职九天诸使者许奏仙卿违者准依前律一法官职列诸司君者许奏上宰及真人并判鄷都等使违者准依前律一传法人见度师纯懐精粹不以师礼相待者徒三年说谩师保者徒八年知而故犯者加二等一法官不䏻相思扵人责望弟子𥙷报其功徒二年一法官有功扵人而自称说者徒一年一弟子妄骂师保者减夀半纪知而故犯者加一等一法官以势而欺辱下贱及不孝父母者减夀半纪一法官行符呪水符篆未晓者湏得务求胜巳之师问之如或未晓为晓未通为通妄以已胜他人者徒三年一法官进章上表朝礼而失仪减三官官卑者徒九年一法官道士俗人为人设醮衣冠不整肃而輙登坛者减夀半纪茹荤酒者永入鄷都七祖受罪如未开坛而登坛者非一法官道士行持㓕裂为人関奏进上表章而不如式希求财利及不至诚者减夀半纪知而故犯者加一等一法官道士入坛関白章表言语重叠及朝礼非仪存念杂真并以手触天门先以右足登坛者徒三年一行法官道士申状内坐说某时拜上朱章而非其时者徒九年一法官道士受三洞大洞箓经者不论天下极品仙官及鬼神并可指挥驱使或受经而无箓或受箓而无经者同一法官道士䏻以秘文呪法而身历天曹进章上表朝礼上真者湏得经诸司取禀然后方得前徃如官及七品者非得经歴诸司者聴违者除名一法官道士能以太上秘文呪诀进章拜表得报应而泄人者减夀一纪一法官道士进上章表惟天枢院申状玄都黄剌章表头上醮意不得差错一字违者醮为虗设章表不逹上醮官関奏名各徒五年一法官道士列衘差错及冐称官位者减夀半纪一法官道士俗人受正一箓者方许関行文牒及申黄剌违者徒九年一法官道士拜表上章而不五重下封者徒四年一法官道士申状不合称臣而称者减夀半纪知而故犯者加一等一法官道士申状合称臣而不称者徒三年知而故犯者徒九年一法官道士进章表醮意不得过一百七十六字违者并各徒四年醮词冐凟聴者同知而故犯者加一等一法官道士为人申章进表湏得如法其余醮筵随力建功请行法事如或贫穷下贱力所不及一灯一花亦自足矣但不至诚者徒五年一法官道士设醮登坛而下恭谨反语𥬇喧譁斜目曲视背立唾痰唿童呌仆不以臣礼者减夀半纪知而故犯者加一等一法官道士进章上表而不合格式者徒二年错二字者加一等错二字者不逹髙功醮主并徒九年一法官道士进迁㧞章只填金箓白简八十副黄箓斋只得奠简八十副进八十一说章只得奠八百副过此数副者并不执用醮主関奏并各徒九年知而故犯者加一等一法官道士不及五品已上并不受都功箓而関行女青诏书追魂者减夀半纪知而故犯者加一等一法官道士官及五品而行诏书者湏得朱书牒内云伏覩混洞赤文女青诏命许令告下十方无极世界祷官之庭迁柭亡人进人道宫以副太上好生者如违此语诏书隂界并不执用関奏醮主各徒三年一奠简毎面长九寸厚二分濶二寸四分正而冩呪背面篆符外用青绢或纱盛之如力不及𥿄亦可用违此式者南昌地府并不许执用遂为虗设関奏醮主并各徒二年一民间设醮不得烧檀香安息香乳香但只以百和香则上真降鉴有力者烧䧏真香足矣违者三代家亲责罪巳身受殃法官道士减夀三年一生民毁谤正法背正向邪者诛五代巳身万事不遂父母妻子咸受其殃身殁之后送下鄷都万劫不原一生民以正为邪以邪为正谩骂法官如此之人身殁之后考入鄷都七祖九先咸受其祸巳身见在必多殃咎如佩箓者加二等巳甚者校罪多寡减夀一生民恃势损壊宫観毁经骂道侵尅良民者减夀巳甚者㓕身殃九祖一生民狡猾为害扵人者九祖受殃身谢之后沦没隂司万劫不原法官道士见㓕巳身一生民扵観宇名山及经书符篆所在之䖏腥言秽语者徒一年法官道士加一等一生民妄效法官歩履星斗者徒二年履真人星者减夀三年法官道士加一等一生民呪诅天地日月躶露三光呵风指雨怨咎天地者徒九年法官道士加一等一生民以灶内火烧香对比小遗被人持戒者徒三年法官道士加一等一生民茹荤饮酒登上三清殿及对上真者徒六年知而故犯者加一等法官道士加二等一生民妄祀滛鬼及不干祀典神鬼者徒二年一生民病苦求覔符水而不至诚者徒二年一生民建斋设醮反不至诚者徒三年一生民将经书文字秘诀符篆入秽汚之䖏者徒二年行法官道士加一等一生民不奏名姓传受秘法盗视灵文者徒三年一生民不行正法若家盗蔵秘法者徒二年一生民怨望君主不孝尊亲不友兄弟不信师友不睦夫妇不恤贫穷反憎凌辱者徒二年甚者㓕身清规仪范章陪四太极法师曰夫斋醮清规威仪至重凡此禁制皆玄都上宫明科旧格戒其隋慢検其愆违察其行蔵観其诚志若有过失随事紏举盖不𣣔使其因斋获罪故开紏罪之门知过䏻改罪亦消焉庻得弘整纪纲恢宣玄化登坛之士勉而戒之醮坛职名髙功一名左阐道其职也道徳内充威仪外俻天人归向鬼神共瞻蹑景飞章承领宣徳恵周三界礼絶衆官都讲一名右阐道其职也洞辅德通法度明錬讃唱仪矩领䄂班聮玄坛歩趍陞座讲说昭符人望黙契人心监斋一名左辅教其职也緫握宪章典领科禁紏正坛职振肃威仪周宻察非从容受简有严有翼毋滥毋隳侍经一名右辅教其职也严㓗几案整齐卷轴开凾启奏收椟敷陈调和衆音表仪庻职观聼𠃔睦幽显交欢侍香一名左拱宸其职也精饰䁀彛㓗严案席廵行焚炷始终芬芳玄鍳昭彰丹诚露逹母获中絶有越初忱侍灯一名右拱宸其职也整办缸篝严㓗灯烛髙下照彻内外辉华际夜续明华晨收𤔵上明道境下焕幽都錬师其职也内外贞白心若太虚徳体好生诚推恻𨼆致坎离之妙用合造化之元功炼质升真超凢入圣摄科其职也严格威仪宣扬玄范端临几席宻迩道前音传金玉之声向荅琳瑯之韵必敬必戒以谢以祈正仪其职也通贯科仪整肃玄纲务在老成之士方严中正之规髙功对越之有亏尤资辅恊监斋紏举之或失必借考稽监坛其职也激浊扬清摄邪辅正陞坛𨽻事先湏严㓗之功通真逹灵必假监临之力事湏䖍恪母令差迟清道其职也肃清云路荡涤尘氛祛魔魅不侵扵黄道斥妖邪勿近扵仙班母或后贻屇期先导知炉一名左司仪其职也玄教威仪仙班领䄂从容礼节持诚必在扵端荘严整规䋲临事勿违扵先后礼宜周偹事勿参差知磬一名右司仪其职也吟咏洞章歌扬玄范调和气宇歩虗声彻扵云霄浄一身心华夏音传扵坛墠弘敷至道㑹感真灵词懴一名左直箓其职也宜坚正念对越天皇通诚意扵上穹懴愆嘏扵下庻真仪严重勿致怠荒表白一名右直箓其职也奏陈䖍恪注念精专宜罄竭扵一光庻诚通扵三界威仪敬慎䂓矩宜遵醮坛清规登坛失仪者清规有例当罚香油以赎其过止罚拜以准之若登坛之士各赍巾褐简履不得临时交换彼我公事有阙勿得牵引非巳之服若登坛起居皆当関白法师一拜礼香三拜而去还入如之若陞坛履屦不整罚二十拜若坐起不庠序罚五拜若倚斜不正坐罚五拜若临坛唱讃法事与外人交言罚二十拜若翻覆香火罚十拜若讲及世务罚二十拜若语言戏笑罚十拜若绮言互䀨罚五拜若飜覆灯油罚五十拜若巾褐不整罚十拜若都讲讃唱失仪罚二十拜若执紏见过不弹私𨼆罚六十拜若侍经不整饰髙坐触物有阙罚十拜若侍香香烟中絶罚四十拜若侍灯灯火中㓕罚二十拜若醮主内外不相检叱音声髙厉罚五十拜若聴经倚㩀不执简罚十拜若不注念清虗心想意倦为衆所觉罚三十拜若出入醮坛不関白监斋罚二十拜若垂𩬊驰歩罚二十拜若诵经或乱请问败句罚三十拜若唱讃声不齐罚二十拜若陞坛不洗手漱口罚二十拜若坐起揖逊失仪罚五拜若旋行不依次第及逆行罚十拜若起行来及还坐不礼经罚三拜径去者罚二十拜若临烧香突行罚十拜若醮主供办触事有阙罚二十拜若受関不启上罚三十拜若醮次擅自下坛罚一百拜若犯威仪弹罚不伏者逐出醮坛下用若下坐衆官法事有亏从一至三依科弹罚从三以上退出斋次执紏不弹与犯同罪若上坐法师扵事有亏自取愆失送简监斋从一至三依科弹罚从三以上断功三百日不得又在法坐官観职名古制宫観道士之职真人祭酒道録道纪道统道正道㑹観主提㸃提举副宫副観讲师都监玄义知事书记諌议监临戒师上座掌借都表监斋法师副表直𡻕表白知库司钥南极长生宫新増十五职蔵史管蔵殿经籍知院管道院一切事佥院同前主翰职专修撰文章教授道童读书训师管教训道童斋法科教司籍管钱粮簿籍一应文书直殿管殿宇廊庑一应房屋直堂管斋堂饮馔之事知賔管倍迎鵉俦鹤侣之士司廪管一应粮储司戸管门戸出入之事司工管修造之事司圃管药圃菜园果园之事司牲管牺牲畜飬之事社主管庄田春种秋收之事宫観清规禁言道化贤𥼶化愚晋成帝咸和间云门等郡有学佛者八十人告入寺为僧嵩山等䖏有道士二百人告除名入道帝谓王导曰尝谓人身难得中圡难生今中国之人反弃中国之道愿徃生西方为胡人不愿生扵中国何愚之至也昔汉章帝所谓道化贤𥼶化愚是乎王导曰诚实言也可为万世之戒故世方有道化贤𥼶化愚之说自此始虽世常有是言其道士切不可言恐生凾矢大宜忌之按皇甫真人曰圣人设教各随风圡禀受之性所立性识愚钝者本乎地则以死为乐性识聦慧者本乎天则以生为乐周易所谓本乎天者亲上本乎地者亲下是也以兎为乐者𣵀槃经佛谓坐㓕㓕矣寂㓕为乐以生为乐者老子谓我命在我不在扵天死生之道贤愚皆有其乐又何必䆒其贤愚哉忌争论一大忌与人争论其教道徳经曰夫惟不争故天下莫能与之争清净经曰上士不争下士好争或有横𨒫而来扵言谈中用言诋毁则应之曰尝谓人身难得中圡难生既生中圡正道难遇我中国人也生扵中国奉中国圣人之道是不敢悖所生之天又不敢悖所生之圡以中国人奉中国之道理也若是背了所生之圡而奉别教便是畜生一般忘了天地生成之徳了岂是修行之人教之髙下吾不知也只这等囬荅理不出扵人上矣道𥼶坐次凡𥼶氏至扵宫観道士当譲𥼶氏坐扵上道士至扵寺院𥼶氏亦譲道士坐扵上是以生客賔礼之待也如或他䖏相遇道𥼶皆以年长为尊譲坐扵上虽教有夷夏之别其理以和为贵在人谦退为徳僧道之称唐髙宗永徽五年因胡僧与道士争称其名曰只闻人呌僧道未闻人呌道僧胡僧反列扵道士之上帝曰道士乃朕中国人也尔胡人也岂可以夷狄之人列扵中国之上乎中国礼制之所尊外夷冠履之不加贵贱分也帝谓于志寕曰且如世之称夷夏者夏是中国反居扵夷狄之下可乎如言隂阳隂是小人也不吉也阳是君子也吉庆也反居隂之下乎言祸福者何不先言福而后言祸岂是祸为吉乎如言鬼神鬼是下鬼也神是天神也何下鬼反在天神之上乎如言曲直斜正者正之与直皆善事也斜之与曲皆是不善之事也反以不祥之名而为先乎凡世之所称必用先㐫而后吉是以不吉不祥之事在先言之其僧之与道髙下之先后亦犹是而论也其吉㐫之名贵贱之分夷夏之别可得而知矣举此例知道之尊贵何尝汚马禁说因果唐武宗曰昔在梁武天监间立义学生之名毎人要编捏地狱因果之事十篇诳惑世人以化愚俗而求布施共八百余条散在法苑珠林等胡书之内原有经教之传肉祖跣足持钵乞食而为修行之事岂有诳惑世人而求财利者其世之愚夫愚妇莫不惧之乃倾财荡产而施之者有之而道家乃中国圣人之道切不可言神鬼妖异地狱因果之事沿街抄化玷辱宗风此乃无籍小人无耻之徒非中国人之所为大宜禁革禁止阳精舎利道士陶元素者遇一道士自称皇甫昕领至一松下见一白髯者扪其顶曰此子顶有竒骨异日可学道父毋遂舎扵昊天宫与道士滕碧霄为徒十九遇一老者授以天髓灵经之书后逰崆峒复入太华而居之至梁天监十三年甲午年一百八十二𡻕矣帝闻有超神太虗之道遣使以玺书迎之不就乃作诗曰歴晋齐梁将二百不妨尘务犹相隔今朝脱却这皮嚢走入太罗天帝侧遂嘱其徒曰吾今逝矣当以火化勿留遗骸乃觧衣跌坐而逝时天监十四年乙未正月之一日也其徒遂焚之其骨上皆有红白二色之珠太如上粒者光莹耀目其坚如石得三百九十九颗使者奉献于朝范云曰西胡房中秘宻之法以合气而採隂者得之其色红紫而躰重也胡言舎利西胡有坚固石与之无异多有以坚固石用血竭䤾扵骨者燕辩中国善修飬者以童躰全阳之精结而成者有红白二色名曰阳精即舎利皆是死人之秽物岂可献于朝耶既言得道必飞昇扵天不以枯骨遗于人间既有其死焚其尸秽物尚在何为得道其庻人之家凡有一死人枯骨扵宅谓之伏尸故气不祥之物必用巫祝以驱之况持之入朝使者可斩帝遂不纳扵是天师移文天下宫观曰中国圣人自黄帝立教未尝以死为得道若言得道何又有死不免为下鬼之称况留死尸枯骨之上结成阳精诳惑世愚今后敢有以阳精舎利惑人者当以妖论焚修警语按焚修宗㫖云其职也朝暮焚香燃灯酌水献花诵经礼懴以求褔力常使殿内圣像噐物㓗净齐整勿令一尘所染时时拂拭勿缺洒扫殿宇房屋勿令有尘垢积地是谓劳心于天帝之前委身扵清髙之境此道士之职也苟能如是必蒙福报缺此一事天必殃之尤当尽力扵蔬圃竭心扵炊㸑採薪汲水苦其身心劳其体肤是谓打勤劳之功者所以报天地生成之恩也使其功大则福报不浅若此二者无一扵身则虗负道士之名暗受天人之福身谢之后受畜𩔗报不免刀砧之苦拷罚之殃可不惧哉今以潭州白谨㣲所蓍警语应验附示于篇末其畧曰昔冦谦之谓凡人生于世值遇晦星命当贫天者皆由夙世业根深重稔积过谴应当舍身出家奉事天帝以求福力然后得免贫天此焚修出家之说由此盛焉昔有京兆徐谧者自㓜多疾术者推曰此儿非但多疾尤不免贫天父母且未信至十一嵗相者曰此儿夀不过十五嵗父母始惊愕曰愿求法以免之相者曰若𣣔免厄无非出家庶免苟免扵是舍于城东玄元観为道士谧乃朝暮勤奉香火㓗扫殿庑挟箕拥帚不惮劳于廽廊之间携鎌荷锄常尽力于园畦之内夜则诵经拜懴囬向端坐焚香稽首致恳当日脩墻𥙷屋勿有虗时手足胼胝皆为龟裂况不食常住之物自化日粮不烧常住之柴薪自採薪汲水而自食人有怜其劳苦者曰子何勤苦之多也荅曰修行之士为生免事大岂可用人服事而自不为乎是以人为我奴反受天人之福也如此者四十余年一日遇一道士于松隂执手谓谧曰子勤乆矣天帝赐汝夀钖汝爵未㡬名京师朝廷擢为景霄宫道録緫领赐号通玄辅化真人至南齐废帝欎林王𨺚昌元年夀一百有一嵗北魏主闻之皆遣使遗以金帛道将成遇三道士唿之同逰遂徃梁元帝时有弃佛而学道者入茅山遇谧骑巨羊谓曰汝归告吾京兆玄元観诸道衆吾今为玄天幕府内䑓左相由是传其事于世天下出家奉道者始知勤恪吁出家之士始因命运刑冲父母虑其难飬方舍六亲委身宫観后世不知因果出家者𩔗多慵惰傲荡之士食人馐馔受人恭敬求人施舍不生慙愧不顾殿上香火之有无不视堦砌尘埃之㓗否不顾殿屋垣墻之頽漏徒知幽闲快乐以优逰不肯劳苦供奉而诚敬以徐谧之事较之岂不揣于心乎况夫天律严峻神目炳窥暂时得安饱煖不免堕为异𩔗鄷都之考庸可迯乎余自八嵗出家今巳白首常对食思𢙨无补教门恐罪戾罙深殃加九祖是以普告出家之士咸宜勐省母堕昏慵庻㡬可共蹑扵仙梯同振于玄纲也大宋建𨺚二年三月既望嗣三洞正教清㣲伏魔使潭州夀星観出家道士白谨㣲拜书晨昏朝修道衆凡栖琳宇当以焚修祀事为先宫観之住持毎日集衆陞殿焚香讽经朝真礼圣当体祀天奉教之心以罄修真学道之志𦍤望凡遇𦍤望之辰先日沐浴至期清晨住持领衆衣道服坛简陞殿序班讽经一以祝延圣夀一以敷扬玄范节屇凡遇节屇日辰当行朝真之礼朝修既毕宜追上古之风以礼㑹筵恪遵宗范莫致怠荒晨昏启闭宫観门戸最为紧要所以启闭有时朝则待明而启暮则犹光以闭其鎻令所司者掌之其钥扵常住收掌凡遇启闭依时関领晨昏钟鼓晨钟暮鼓以召百灵壮官観之威仪弘山陵之气象每日晨昏不可有缺清晨㑹汤道士道童毎日陞殿讫湏㑹方丈摆班请揖于住持前次分两班大衆对揖道士依次序坐道童朝上揖逓汤讫拱立扵下住持叙一日之事若有公私等因该管职事及事干及者禀知住持对衆从公议拟事毕普揖而退以正清规勿隳玄教常住常住者宫観之纲领必择硕徳寛弘公正之人任之凡钱粮金糓收支耕佈田地山园祗待徃来官客一应等事分设各职轮流执掌或一年二年三年更换务使𠃔当必尽心扵公堂勿故意扵私巳玉蟾真人有云常住金谷有神司之舍者取者各获果报斯言不虗宜当戒慎斋堂宴㑹赴堂宴㑹坐依次序其尊卑上下之礼不得差互斋堂日食每人一日常住给米一升蔬菜鱼肉随其豊俭三飡依时击云板㑹衆赴堂食之如遇云逰客道照依古例止管饭七日若坐钵过冬过夏者常住管饭百日若扵本宫観叅管职事者与本宫観道士支采同不在是例京师及上清名山有大徳有道之士至本官観欵留倍加其礼供给所需不拘嵗月斋库日支巳有定例不许私为人情擅自支出与人食用或有粗俗无耻之士索要酒食其管常住者当执法谨守清规违者罚设斋一席自出巳财合宫之衆礼当要到收飬徒弟凡收育徒弟必择乔木故家声名昭着乡里崇道积善之人子孙无𢙣疾违碍者取之以礼结为道亲方可与进若若慵俗伎艺之人子孙及有𢙣疾胡𦤀𦤀瞎眼疤面六指瘸跛残疾之人不可为徒请给度牒凡道童自幻入扵玄门习本教经书长立果有道噐者如遇该年请给预先呈禀道可申送请给庶不乏人使代代相承悠乆之意醮事若有施主赍香诣宫観建醮事干常住差委该管道衆分干一应等事务要䖍恪冝遵祀天之礼莫负施主之心化縁宫観兴修湏慿檀樾常住请䏻事者持䟽化縁金谷以𦔳修造之用先冝访问逺方殷实有徳之家䏻结善縁果有欢喜布施之心敬叩题縁若虽有资财悭吝不舍者免过其门若不拘髙丁多𦔳寡𦔳随縁布施者尤佳修造修造一事常日不可废弛委数人时常廵察殿宇墻垣沟渠路道但有损壊即便修理其砖瓦竹木钉鉄石灰等件俱扵常住関领化縁金谷预先准俻上库收贮以俻修造之用洒扫各殿堂去䖏若欲洒扫必先以水洒之候片时以箒扫量濶方圆五尺攅灰尘一堆不得遍乱混扫不然使尘灰飞扬蒙蔽圣像幡花切宜忌之纳粮宫観有钱粮者干扵粮里㑹计或兑运或起运或存留必先请议定夺不得迟悮输约之时委老诚之人管运赴仓湏先完纳免致催徴守庄田田圡有离宫観窎逺者湏立庄屋仓房收贮谷米农具等件必要本圡诚实之人㸔守不得用外郡无籍之人住居不免䑕窃狗偷日乆必有异事累及宜先详察免后招愆收田租凡宫観有田地广多湏召无田之人佃佈必先立约议定还净租谷若干秋收之时委人临田眼同收割管押登塲照约依数趂时取讨先禁佃人不得私自割收如此则租粮无亏放谷常住谷积有多余者宜放借乡间本分之人食用秋收之时照例起息收取非求利扵常住实周急扵乡民仓库积收常住噐用之所湏与住居间隔不得连甍接栋以避风烛之侵掌其事者必湏严谨园圃日用家常蔬菜不可有缺常宜㘽沃一切菜皆可食但不宜㘽䓗蒜韮薤荽谓之五荤菜修道之士不可食尔雅云持斋不食五荤者即此五荤也非鱼肉𩔗修道持斋者察之告假凡省亲访交出外云逰必湏请假务要询问所土之䖏果无违碍方𠃔其请不得托故非为夹𢃄他人牵引是非玷辱教门各宜慎之云逰道家出逰寻真问道谓之云逰道士奉天之士也谓本乎天者亲上故曰云逰其云逰之士必㑹祈睛祷雨祛邪断恠极灾㧞难及善风水䏻风鍳㑹星命䏻吟作㑹书𥁞方可出逰不然则凡俗之士也不取举荐凡宫観之主直事之人务要择其有徳有道行者以主其事不肖者不可以私恩保之有徳者不可以𥝠隙如之务在从公可以服衆叅职事不论逺方近䖏有道行䏻管办事务者当以礼请入宫観以叅职事観主凡宫観之首领如有过衆皆举之三举不悛当退堂以荐有德者継之道衆有犯当㑹衆发落軽则面谕其非使之攺过迁善有法所难容者必以清规治之纪其过于簿籍纪三次者凡叙坐列扵末席如建大醮不许登坛有𢙣极重者难以于宫観共䖏㑹衆逐出后以箒随少扫其地絶其踪迹使不复再入宫観故也教成法自古宫観齐教之法立规矩有之其制法论过拟罪比常人犯笞杖律者减半论之如常人犯不应罪笞四十者道家清规止笞二十使之攺过修省而已若有他犯则量其罪过軽重比律议拟此道家教戒之法也若罪犯到官比常人有犯律加一䓁何也以其修道之士当积行累功卑体贱身含垢忍辱是其职也故有犯者为无修道之心䖏扵华屋不耕而食以享天人之福故比常人罪加一䓁可不惧乎清规戒尺式用木造濶一寸四分厚四分长三尺正面背面违犯法律唐髙宗干封二年戒谕争论勑朕承天命𡘤有万方敢不钦崇天道以宣天徳比者昊天观祭酒杨太玄华严院僧人宗敬争论后先亦尝戒谕尚不遵行朕尝稽之古典乃命儒生校其优劣详知道佛之后先见夷夏之軽重准今酌古贯理穷源且以天人论之道乃天地万物之母佛乃修道而成道以天称佛在人列孰敢以人加扵天地之上哉以夷夏断之开道教者朕中国之黄老始佛教者彼西胡之罽賔黄老中国之大圣佛乃西胡之善人以夷夏论之岂可以外夷加扵中国之上哉又以先后论之道乃先天而先地佛乃后出而后兴道始于盘古之先佛生扵周荘之世上下相距三百万七千余年孰敢以周荘加扵盘古之前哉又以朝代断之道阐于轩辕之世佛出扵汉明之时道在龙马之先佛来卯金之末孰敢以后汉为尊而以黄帝为卑哉又照僧家旧例首明后先先入寺者虽㓜必列于上后入寺者虽老必列于下此清规不易之理天地自然之势也况道先佛后又何疑焉朕今敷谕之后二教咸体朕言敢有不遵仍前争论重则加以极刑軽则罚为城旦之㫪令下有司俱从朕断弘道元年禁絶党𢙣勑朕以菲徳祇绍鸿图尝谓立教不明𡚁流万世知𡚁不革厥罪帷钧旁求舆论之详大建扶纲之议昔在轩黄之世巳有道统之传迨乎汉季之时始有佛法之说原其为教本以化暴归仁诱𢙣为善夫何自汉灵帝中平𥘉鉅鹿人张角𥘉以符水治病救济疾苦无不应效可为理矣及乎期年之内四方之人云辏而归之角乃顿发侈心𣣔希大位因是作乱自称大贤良师天公将军弟寳称地公将军梁称人公将军聚衆千余人皆以黄巾为号扰乱天下汉之国本㡬动兵败被擒党衆伏诛至若僧徒之𡚁梁天监间僧法庆等与其徒李归伯作乱自称大乗皇帝以归伯为十住菩萨平魔军司定汉王兵火连亘数千余里干戈遍野数年不止民遭𡍼炭社稷动揺㡬至殒国又若魏太武时奉佛人盖呉与长安寺僧衆僣号称帝而反事觉伏诛隋大业年间群盗数十人自称弥勒佛皆戴毘卢之㡌焚香持花入建国门夺衞士兵噐骤然为乱兵交阙庭血流殿陛㡬至大祸其可畏欤至我朝髙祖武徳元年僧髙昙晟与僧五千人反自称大乗皇帝以尼净宣为耶输皇后攺元法轮攻破州县杀戮官军近者又有僧志觉娶陶氏之女以应桃李之䜟与契丹结谋自称天子又有事佛之徒鉄余等为乱曰圣佛岀世自称光明大圣皇帝杀官军焚民居以是观之其二教之为天下患盖不细矣朕歴考古典自开辟至于今日上下百千万年道之所犯者帷一其祸乃浅自汉明至扵今日不千年而其祸非一而乱且大朕𣣔追上古之风复羲农之治中国之人则奉中国之教夷狄之人则奉夷狄之教𣣔使中国絶其踪迹以杜前祸使道有邪正之辩人有夷夏之别柰何以圣人之心而行外夷之教岂可以姑息之意不忍以废之也欤今后道释之徒已有定额敢有私蓄门徒藏匿逃亡诱惑良善聚为党𩔗更相倣效者许诸人执赴法司推䆒其故苟有不轨诛族无赦故勑朝谒礼凡朝㑹天师当衣法眼冠俯仰之冠执简爱舄如临上帝凡为道士者勿论少长当皆衣金襕之服正一之冠执简常日见帝王不执简素服不拘全真褐衲如常譬如僧人勿论少长贵贱皆衣金襕袈裟况道士入朝见君反不为礼乎自汉以降大忌雷巾小衫小衫乃流俗之衣也雷巾乃野人之巾山中幽𨼆之士以謢短发大㮣修道之士存神聚气㑹三华扵泥丸以避泥丸之开恐风邪之所袭也岂宜戴雷巾入朝谓之无礼岀家以簮戴为名不戴簮冠而戴雷巾礼乎谫薄好矜餙者为之有纯徳者必不失其簮戴之礼昔郑荘公杀子臧以其冠之不正故也是以孔子作春秋首载其事凡为道流者不可不知又见冠服仪制章按元中统四年中书省札行下诸路行省云自宋季䘮乱天下𥘉定礼法未行其梗化者独僧道也考之僧人以髠首为修行道士以簮戴为出家今僧徒见僧官及师长入其寺皆去㡌及入朝门反不去㡌见君方去其㡌有是礼乎且僧官道官自古例无冠带止以髠首簮冠为职自三公六卿见君尚皆免冠叩头况出家修行之士以卑弱为先谦退为徳反不去㡌而髙抗自尊今后僧道凡见官长不去㡌者笞十七归俗入朝不去㡌者笞七十徙吐蕃其服制也道士不当用蒙古岀䄂比甲之衣当用轩黄之冠服僧人不当唐扮用武氏之媱衣毘卢之㡌教僧当用西畨之红氁衫禅僧当用梁武之皂布衲不得衣丝蚕纱罗绫叚之衣尼姑止许照依女冠在家出家不许群居立院因而藏匿男僧雌雄不辩媱风大扇以致婴孩祐骨堆扵后园事发者数矣致使浊乱风化悉宜禁革敢有仍前违犯者斩一晨昏上殿当鸣钟鼓早在昧爽之时晚在日沉之后道士先击聚衆之鼓以齐道衆焚香诵经一过二礼乃退不到罚油五斤准拜五十造言不服者罚油十斤准拜一百下聴拜者㑹衆笞四十不许共食住支粮一年一道士有过者軽则罚之或香灯之属重则鞭之鞭之不攺罚之以供炊㸑饭堂之役或园圃之劳又不攺再犯罚为直厠之奴罚削杖以供厠内之用或一年二年以待更过乃免一道士有累𢙣不悛罪之重者莫大扵不服教训不守清规及偷盗贼害为兇暴不仁之事者黜之永不许再入本宫观其本宫观籍册以纪其罪传扵不朽一四方云水有慕山川之胜福地之灵𣣔修道扵宫观者供给所需与本宫道士同不可分别敢有嫁言谤讪䜛毁是非而相间谍者笞二十贬徃守庒不许入宫观一云逰道士至宫观倍留十日供给饮馔不可有缺如𣣔过冬过夏者聼如要居住不去者聼果有䏻亊者许叅职事若非有淳徳性刚躁者勿许恐惹祸端一逰方僧人至宫观如𣣔挂搭结夏过冬供给饮馔常住馆谷不可有缺亦当验其有无度牒真假明文方可安下一凡宫观当置一薄名曰云水籍如遇四方云逰道士至主宫观者验其度牒纪其簿曰某州其䖏道士某人㡬年月日至如起单纪其㡬年月日起单恐有迯亡罪人𨼆名逸姓者以累宫观如无度牒者或有公㩀帖文亦当辩騐不可久留当纪簿籍恐官中挨捕迯亡罪人以慿查照庶得无累天皇至道太清玉册上卷终天皇至道太清玉册南极冲虚妙道真君遐龄老人臞仙制宫殿坛墠章宫宫者帝王深居之所曰宫黄帝祀上帝于昊天之宫祀三清于太极天宫故黄帝之受命上天眷命凡有天下者皆曰奉天以承天运此宫之始也观下仰上曰观上俯下曰观帝王临政之所明堂是也居高以临下之意故曰观按黄帝内传西王母授帝白玉元始真容置于高观之上此观之始也殿演义殿法也取衆屋拥从挚虞决疑要注曰殿则有阶陛堂有阶无陛春秋谓之路寝礼记白虎通俱曰天子之堂史记秦始皇作朝宫渭南先作前殿阿房啇君书有言天子之殿则是秦自孝公来巳云然矣盖秦如曰殿也后世祀天帝者有金阙寥阳寳殿无极寳殿太极殿其名极多此殿之始也阁韩诗外传曰黄帝时凤巢于阿阁阁亦肇于黄帝也世有祀天帝宫观建通明阁紫虚阁玉皇阁等名此阁之始也余于长生宫建夀星阁天皇阁为民祈夀祈谷楼史记方士言于汉武帝曰黄帝为五城十二楼以候神人帝乃升干楼然则楼盖起于黄帝之时世之祀天帝宫观多建钟皷楼及有栖真等楼此楼之始也道蔵始老子为周文王守蔵史以东观蔵书后世道家皆有道蔵蔵经焉鹿皮公置以转轮悬阁动则钟皷自鸣中蔵其经外则刻以天神像置之此其始也后世有轮蔵殿曰云章寳室天章寳蔵飞天法轮等名此蔵之始余攺蔵殿为璇玑殿谓其斡运天道如璇玑玉衡以行天也堂古者羽流建天醮有演法堂堂列六幕设六师位于内以主醮事此堂之始也余攺堂为㤗玄殿天关天関之名自余始之余于南极长生宫建玉宸天関左右列四天帝君一曰承天辅教青灵帝君一曰安邦柱国皓灵帝君一曰保镇国祚丹灵帝君一曰制御万神玄灵帝君関之前两楹有对曰阊阖云开来三界朝天之仙侣穹窿日霁列四灵辅弼之神君天门皇图要纪曰轩辕造门户然则门户之制其在上栋下宇之后晨昏启闭以禁除暴曰门古制有用二龙虎君者有用二天丁者今余所制凡有天丁龙虎君者为之天関无者为之天门以其祀上帝二清之所乃太罗玉清之境故以天门称之世俗不明理者唿为山门又曰三门去道逺矣钵堂其堂乃四方鵉俦鹤侣栖真之所自古名山仙蹟之所有之余于南极长生宫建造钵堂名曰栖真舘掲其名于门楣对曰世间云水皆居此天下全真第一関堂之前轩扁曰华灵𨼆霭之额轩柱对曰阐中国圣人之大道袭上天仙子之遗风轩之中立启関闭関之牌中祀王重阳真人后案设金木水火土以相五行造化及金莲七朶以表七真玄机供列于前中立全真钵架下列水鼎上悬五铃一钵架有对云五铃齐振弘开太极之関一钵暂停再入㤗玄之室两傍对列坐龛一十四单以鈆汞子丑寅卯辰巳午未申酉戍玄为号堂之柱对句云黙朝上帝昇金阙静守中黄闭玉関左右有二厢房左曰鹤巢右曰麟薮内设云床一十四坐卧事身品具斋馔器用等物悉皆周备以俟云水全真栖息之用世之作钵堂者体此为法圜室以磗砌为室方圆一丈无门止留一窍以通饮食后留一穴以便出秽全真入圜砌其门谓之闭関坐百日乃开谓之开関此圜室之制也其张道陵汉留矦子房之后沛丰巳里中人本太学生举贤良方正直言极諌科晚乃叹曰此无益年命遂学长生之道得黄帝九鼎丹法入蜀鹤鸣山坐圜精思鍊志着道书二十四篇三年丹成谓弟子王长曰神丹服之必当冲天吾更湏为国为民兴利除害即臣事三境则吾无愧焉帝闻有道授太傅封冀县矦永夀元年九月九日与夫人雍氏同昇天其圜室自此始也菴匡续夏禹之裔弟兄五人生而神灵长曰续周武王时与老子同为柱下史受老子之道𨼆于浔阳三人结庐于天池之峯二人结庐于虎溪道成冲举故名其山曰匡庐汉武帝封为大明君国朝攺君为公此菴之始也后遁世之士潜修至道者结茅于岩壑之间亦其事也余故体其制结茅于遐龄之南峯其地产灵芝故名之曰芝菴书其对曰我居方外当离俗谁信菴中别有天其菴内对曰一室斗大寸心天寛黙坐凝神妙思玄造菴之下建白云之丹室书其对曰栖白云而炼大还避红尘而为小𨼆以俟有道者居之其路自飞昇台之南地龄峯之西有松杉之径周廻曲折而至其处其径中有额曰白云深处书其对曰一壷天地小无限野云深将至菴所其径有额曰红尘不到处书其对曰静里日月长闲中天地阔䑓古之修道之士有功成道备冲举者必𨼆名山仙地而上昇余于是立飞昇䑓于遐龄洞天遐龄峰之上以俟成道仙俦必跻䑓上而冲昇矣䑓上石柱有对云九转丹成举歩高奔紫极大还錬就腾身直上青旻寺寺者六卿之爵人臣之位大夫居之故秦有太常寺以主祀天之礼汉武帝以道士凌太冲为太常卿乃攺太常寺为承天寺以祀上帝自是祀天以道士为太常之官以主祀事又设祭酒一员以掌醮事以承天寺为道士之官衙祠道家古圣之祠自峨嵋山天真皇人之祠始之古有三山祠是也蜀之峨嵋山昔天真皇人之宫在焉浔阳匡庐之天池及虎溪有大明君二祠在焉晋之五䑓山有二祠一祠紫府鴈门君之宫在焉一祠乃王子晋之弟眉夀修道之宫在焉其三山皆有放光之石遇日生白云则有五色之光自五胡乱华中原云扰因其有光皆为石勒姚长所夺为胡庙而中国三山神祠始絶矣舘天真有玄舘有道之士所居之宅谓之玄舘院道衆聚居之宅曰院天宫周穆王太子奉天尊上帝之室名曰天宫自汉晋以下凡奉道之家供奉天尊上帝之室皆名天宫雷坛凡行雷法祈祷之家奉雷神之室名曰雷坛坛墠方氏注曰祭地为墠筑上为坛书金縢武王有疾周公为三坛同墠黄帝内传乃有筑坛墠事是其始也皇坛科曰斋荘谨肃秘密混融内真之事也旛幢旌节折旋囘还外仪之事也然诚心合真运用无间与天地为徒则犹待外仪以変化境界凡一俯一仰一进一退眼见耳闻莫非正事邪心无自而入则可通天真格上帝故曰法天象地像世威仪则无徃不肃敬也凡坛墠其制三级盖分天尊地卑之设上一级立虚皇玉京山天寳华䑓供三寳帝师左列建天真命魔之幢右列建狮子辟邪之节左之左设通真之符以䧏千真右之右设逹灵之符以召万灵中设三晨之符以通万气辟除妖氛坛之东植青龙旛符坛之西植白虎旛符坛之南植朱雀旛符坛之北植玄武旛符五方又敷镇安玉符此上之一级也若不用三级则就堂殿依方设之中一级设八门西北标云玉虚通真之门正北标云清泠玄一之门东北标云镇静自然之门正东标云青华始生之门东南标云纯和刚阳之门正南标云纯阳烜赫之门西南标云坤顺金和之门正西标云刚眀皓华之门下一级列十二气子位玄天鬰初之气丑位北元自然之气寅位辟非荡邪之气卯位始青茂元之气辰位黄灵高玄之气巳位镇静灵宁之气午位炎真下明之气未位中一凝真之气申位厚和肃明之气酉位刚坚素和之气戍位真元飬灵之气亥位返隂囘真之气巳上三级之坛则成矣皇坛之设非特度生用之凡修词请命礼圣朝真禳灾谢过为国为民祈夀请福荐㧞宗祖錬度幽灵祈天建醮悉宜用之三级皇坛图奉圣仪制章天神尊号天尊号书曰天曰神地曰祗人曰鬼天曰神者纯阳青灵之气造化自然钟气之灵故曰神地曰祗者秉天地钟海岳之灵自然之妙故曰祗人曰鬼者凡人有死皆曰鬼虽修道而成不免有死遗枯骨于人间者緃高不妙终为下鬼之称故曰鬼乃以上天之神尊曰天尊元始天尊造化之主生物之始也莫得其名老子强名曰道乃立其神之名曰元始昊天玉皇上帝即天也不得其名乃曰昊天黄帝称为玉皇居上天故曰上帝后土皇地祗其山川海岳必有神以主之不得其名黄帝称为后土皇地祗曰黄帝称为太阳帝君月黄帝称为太隂皇君北辰天之枢机也为万象之主衆星拱之居子位故号北辰五方五帝天有五星以配五行五行之神以主五方东方神曰青灵帝君南方神曰丹灵帝君西方神曰皓灵帝君北方神曰玄灵帝君中央神曰元灵帝君九宸九宸曰长生大帝青华大帝普化天尊雷祖大帝大乙天帝洞渊大帝六波帝君可韩真君採访真君即元始九炁化生也故号九宸上帝代天以司造化主宰万灵奉圣仪圣像中国神像以玉黄帝以白玉元始真容置于高观是也后世无玉止以土塑按申失之土也餙以五彩兼备五方之属以正中国之气凡东方之神像以木雕西方之神像以金铸南方之神像亦用木取木生于火也北方之神像亦以金铸以金生于水也皆取像于所属圣像寳座龙床之式屏风用龙头口㗸五色结綵屏风皆用衮龙不许用靠光花草之饰当以中国体制为正三清殿两旁当塑九宸九帝玉皇殿两旁当塑三十二天帝二殿之壁上当𥁞以万圣朝元之班像玄帝殿两旁当塑雷部诸神殿内壁上当𥁞玄帝修真事蹟许真君殿两旁当塑列仙殿内壁上当𥁞㧞宅飞昇冲举之乗鵉跨鹤御风驭龙浮逰仙侣故事祈夀宫观殿内正面堂塑长生大帝左长生保命天尊右延夀益筭天尊为主两邉用南北二斗左南斗益筭右北斗延生南斗六尊当用夀星凑七尊以对北斗夀星阁以福星禄星置于阁上其下塑夀星之像龙牌道家龙牌不用玲珑余更其制度实刋如碾玉状龙在外全身现嵴为邉粧用金龙云用五色以表兼备五方之徳自余始之龟鹤炉丹陛上两傍宜用铜鉄铸成龟鹤二对为炉凡建醮事焚香于内可以通仙灵香气可逹上苍旛道家所用之旛以表天地人三才之象吾更其古制旛顶用桐梓之木为之上用日月星辰云霞内𥁞天尊像于二以表天也旛腹书天帝之名脚俱用龙鳯两邉带取象于手皆以云龙飞凤为副之取象扵人也坠脚亦用桐梓之木𥁞山河大地五岳四渎取象于地也自古未有此制自余始之世俗之旛皆用荷叶为顶莲花为坠鄙亦甚矣日月灯凡殿两楹之间必用鱼魫为灯以云霞覆之高耸于楣枋之间左用红以象日右用白以象月自余始供花用桐木刻以灵芝以表仙瑞之物也牡丹一茎而花五色高九尺饰以金缕以按韩湘子顷刻之花自成五色仙瑞之应也供物当用五行金木水火土以表天地造化相生相尅之治而合神明之徳金以铜鉄造成锭金铂贴之若用真金恐盗所窥木香是也以香刻成假山供之水净水是也以盂盛之火灯是也土以黄土取方一块八方刻以八卦供之供果当用木雕夀桃交梨火枣玄圃梅崑崙瓜供香降真香乃祀天帝之灵香也除此之外沉速次之信灵香可以逹天帝之灵所忌者安息香乳香檀香外夷所合成之香天律有禁切宜慎之信灵香品降真鬰金沉香速香藿香藁本甘松白芷陵零大黄香附玄参凡合香于甲子前一日于静室合香之所置五子牌位以香灯供飬务要㓗净其神主有五甲子之神丙子之神戊子之神庚子之神壬子之神合信灵香法甲子日攅香品丙子日碾戊子日和于一处庚子日丸成供于天坛之上壬子日装入葫芦挂起至甲日焚一丸以祀天其后不许常用凡遇有急祷之事焚之可以通神明之徳如出行在路或遇恶人之难或在江湖遭风浪之险危急之中无火所焚将香于口内嚼碎向上喷之以免其厄天乐仪仗章天乐乃殿上陈设之乐也天乐之始昔黄帝会羣灵于崑崙之西山命伶伦取嶰谷之竹作笙竿箫笛以引凤鸣作钟磬以叶律吕以定嵗之閠余取䕫之皮作皷以享天帝乃取伏羲所制之琴瑟合之为乐于是羣神皆集百兽率舞凤凰来仪至尧大祀圆丘以享天帝用之去古既逺失于其真汉武帝乃命乐师矦调作箜篌以配神灵之音重订是乐乃命道士大合天乐于昊天之宫以祀三清上帝命其名曰三清天乐三清天乐章仰瞻龙驭𠔃昊穹帝陟䧏𠔃琳宫霓旌羽盖𠔃天人景从臣率羽士𠔃下方奉迎鍳臣愚忱𠔃精诚上通谨拜首稽首𠔃祈生民夀筭増崇祝皇图万世𠔃家国兴隆愿千秋王业𠔃福夀无穷以此寳香上告穹苍普供养天皇一缕祥烟遶上方黎庶音仰望恩光愿赐夀无疆乐具震天集灵之鼖碧霄震空之镛万金铮鏦之钟羣玉琳琅之磬瑶池灵明之鼗逹悃通真之磬玉霄紫金之钟玉清天球之磬太昊咸和之琴琅霄遏云之管湘灵空渍之瑟太虚仙音之籁瑶台夜月之阮檄龙命鸦之𣟄青华瑶天之笙玄洲洞灵之箫啸风凌云之笛灵鼍啸风之𥀷璚䑓碧玉之板震空丹霄之璈叶和衆音之埙保合太和之箎五音翕和之祝八音九成之敔此乐黄帝祀三清之乐也今之所用但钟皷笙箫云璈仙籁而巳凡陞坛朝真谒帝则用之其行道诵经止用常日之仙乐帝钟黄帝㑹神灵于崑崙之峯天帝授以帝钟道家所谓手把帝钟掷火万里流铃八冲是也天丁之所执者又谓之火铃代宗时令胡僧不空设盂兰㑹取道家帝钟以代磬后攺其首为铃用之铙钹蚩至尤驱虎豹与黄帝战黄帝作铙钹以破之其虎豹畏铙钹之声故也况亦惊逐魔恠唐武后时僧懐义谓佛在世日有魔申日申波旬匿之衆设毒饭火坑䧟佛以粪血戯佛以象踏佛佛欲灭之其魔有曰吾种𩔖甚多日后当破尔道故懐义凡建斋用之以为惊逐魔恠之噐武后日铙钹虽能惊去魔鬼其所荐祖宗之魂灵安得来享魔恠尚尔况其鬼不惊乎令道门亦有建隂阳醮者皆用之大宜禁革天真皇人曰昔元始天尊演法灵寳玄妙超度法门会集群仙于虚星天寳之䑓诸天队仗纷纭日月星宿璇玑玉衡灵兽鸾凤丹舆緑辇幡盖霓旌来朝夫行道之士开建坛陛亦遵上天之仪以度下世兆民者也余尝于空中见天人之羽幢绛节龙旂鸾辂乃体其制攺其古法创为仙仗今列其像如左肃清黄道之斾一封昭告万灵之旛一对震摄百魔之帗一对九皇万龄之缕一对三清神霓之旌一对太㣲命灵之麾一对太清极玄之幢一对五灵綘霄之节一对九天伏魔如意一对九霄云翰之扇一对鬰罗庆云之扇一封神飈飞霞之盖一对破暗烛明之灯一对丹霄神𤔵之灯一对天衢欎霄之灯一对丹鳯呈祥之辇巳上仙仗用朱竿寳盖珠纲绵帛缯綵为之务在装𥁞整肃列于外坛四面毎朝奏歩虚旋行之际则道童各执仙仗和华夏吟随班旋遶皇坛之上非登坛朝奏不用则列于坛之四面架之后世道运否塞其教弗兴皆以𥿄为之醮终焚化与𡨋噐无异大宜忌之天真命魔之幢命魔幢身六面符一面二面三面四面五面六面狮子辟非之节符节右天真命魔幢设于天寳䑓左辟邪狮子之节设于天寳台右用朱竿寳盖珠结幢身桐木造成六面毎面篆符一道朱𣾰装金余各依式造之凡法师歩虚旋遶之际二道童执之侍于法师左右同行旋遶是故道以威仪而尊严心因法像而敬畏不致荒迷妄乱也夫学仙之士心虚性静道备真王一念感通天心混合亦何假外仪之可通真耶然古制既有今岂可废焉故取之天坛灯图醮坛所用灯图古有一百余様其式繁多难以备载今取常用者一十様録之于左玉皇灯图周天灯图本命灯图北斗灯图南斗灯图斗三曜灯图九天玉枢灯图火德灯图九宫八卦圡灯图血湖地狱灯图錬度灯图太微廻黄旗无英命灵旛全真仪式章凡坐钵一钵或八人或十二人或二十四人止大钵堂者或百人不在此限设四职一主钵二副钵领左右两班坐于上座以主其事又设左右直堂二人在于两班近门向上坐之以主坐功进退起坐安钵起钵以定时刻不廵堂不提坐不挂针不见责既入圜堂道衆坐钵之功自畏生死之大修炼身心欲出生死之苦而跻超凡入圣之阶岂可以势力逼责而为之悉皆革去坐钵有用六时者运用不至多致风瘫之疾莫若止用子午卯酉四时取天地之正气为妙入圜中者是下死工夫习以静㝎炼柛錬形百日方启若非真师口诀自已运用不至者名致成疾反为害身之术切宜慎之坐钵自二月十五日起至五月十五日止自七月十五日起至十月十五日止自十月十五日起至正月十五日止一年止坐二钵夏天炎热不坐钵堂外置云版一木鱼一左右直堂坐单前置小钟二右曰动钟𡉄曰静钟凡每日子午卯酉时至期陞堂入单聴直日者敲击以㝎启関闭関动静次序毎日陞堂入单礼见后外门设一启闭関之牌用红牌金字如上座以闭関二字朝扵外一应人等不得入如下座聼云版之警乃以启関二字朝于外定钵之法天色晴明之日先以钵置于水鼎之上以日晷定之如日影方至午时初初刻逺以钵置于水鼎之上至午未交未初时钵务要沉以坠五铃相击之声方淂一时乃可起座如时至而钵不沉者将钵下水眼稍放大如未至时而先沉者水眼大也再整之以小务要与时相对如午时初𥘉刻下钵道衆上座至午末将未初钵既沉水五铃之声乃振方可起座依此定之则时刻不差后之作者当体此为法钵架式古制作一小房如香亭様用一太极之圈以绳系于亭之梁上圈中悬一铃以钵系于圈下用一水缸以盛钵而定时刻余今更其制度改为一架架之両头悬以綵结中悬寳盖置一磬以五铃安于内以钵又系于寳盖之上如时至水满钵沉则五铃齐振不与世俗所有者同自余始之全真叅堂礼全真有云游者初至宫观入钵堂叅见祖师司賔者引领至祖师前先三上香司賔白叅堂文毕行九拜礼然后退堂与大衆相见㑹茶叅堂文为覔知音飘然湖海短笻轾笠半生散诞无拘野水闲云十载遨逰已倦佩一柄椅天之长劔使万灵振服于空中抱三尺横𣍿之枯桐发灵籁一天之爽气使猿惊鹤唳于空山虎伏龙吟于秋水乃与太虚为隣风月为友如斯清致伟矣仙哉况杖头㸃破了无限青山脚跟踏破了十方云水虽然未能打破虚空湏要錬成凡骨鐡杵尚可磨针金丹如何不就倘投机秘道合希夷所学者非傍门不经之异端所修者乃中国圣人之大道可以破鬼关削籍于黒书可以昇天府注名于金箓待他年上青霄骑白鹤翶翔于琅风之上且如今啖黄精茹紫芝栖迟于岩壑之间也曽切清风批明月曽咀道妙也曽扣金钟挥玉尘曽究玄机遍天涯去访高人顽鉄尚未逢磁石针芥故未可相投是以今日特为㝷真偶然到此敢僣叅师祖之圜堂有愧行野人之村礼谨以信香上吿道祖轩辕黄帝道祖太上老君南比二派历代得道仙真圣衆恭惟钵堂上座尊师琳宫之内仙侣真俦道骨巳成仙风乆着某等草木微躯烟霞贱质宿以毫𨤲之根气得同无上之妙门大许陞堂庸行初礼暂移瓢挈笠以相从论道谈玄而共处从兹叅礼敢乞㮛携夜寒𥘉共守庚申与相伴说来生话生钵安单礼太香案于钵前大香炉一手炉二主钵副钵左右直堂同大衆照依班次两座合班摆定朝上拱立令一道童白致语入圜致语伏以金莲献瑞七真传底藴之言云篆垂芒万世仰希夷之妙盖圜定之设所以归根而复命而钵堂之坐所以舍妄而归真四大端时顿觉干坤在我五铃振处审知体用同源尚祈天地加黙佑之功造化𦔳精㣲之念山灵镇静境界清闲十方清浄莹无瑕阐幽㣲显一㸃红尘飞不到炼神归虚道通象帝之先身在清都之上今道衆宿因㣲善得处名山愧无仙葩真乳之奇徒有夜月碧潭之想勇于修进当不让于他为非道弘人乃自加于克巳洞天在平地看唿鸾唤鹤于青𡨋世界即吾身且人马拴猿于圜室今日也试教黙朝上帝昇金阙旦看静守中黄闭玉关致语毕左直堂执手炉引主钵诣香案前三上香退复位右直堂执手炉引副钵诣香案前三上香退复位次同大衆朝上总行九拜礼左直堂引左班自主钵起至下座止一一安单上座毎位止行一揖礼乃退方自上本座单位右直堂亦执手炉引右班安单上座其礼同前止行一揖之礼不行拜大右直堂击动钟三通毕直日出单放钵岀门击云版三声畨牌闭关可堂诣香案上香三大毕次上手炉香执炉至主钵前一揖次至大衆依次序皆一揖毕至香案前上香三拜毕左直堂击静钟三下直日方入单坐候铃响毕右直堂击动钟五下直日者起身开门击云版五下畨牌启关毎日陞堂入单礼但遇子午卯酉时至期直日者先击木鱼六声集衆陞堂八单毕右直堂击动钟三通毕直日放钵岀门畨牌以闭关二字向外次击云版三声囘堂诣香案三上香三礼毕次上手炉香执炉至本钵前一揖依次序各单大衆前皆一揖不行拜礼复至香案前上香三拜毕直日方入单坐左直堂击静钟三下候铃太右直堂击动钟五下直日者起身开门击云版五下畨牌启关大衆出单冠服制度章陪六冠服古之衣冠皆黄帝之时衣冠也自后赵武灵王改为胡服而中国稍有变者至隋炀帝东巡使于畋猎尽为胡服独道士之衣冠尚存故曰有黄冠之称通天冠余所制也内用束髪冠顶用三台前南斗后北斗左右用日月上用卷云之冠以缨系之衣通天服则戴之谓之主冠非王者不敢用通天服余所制也服用玄色黄里上衣下裳胸前用朱雀背后用玄武左肩用青龙右肩用白虎以表四灵皆用织金前用龙虎二带下裳用十二幅以应十二月用邉襕所以取范围之象乃帝王得道飞昇冲举之冠服也及奉天祀神用之非常人所宜也结巾余始制也以玄色为之冬夏各有二様不拘纱帛自成一家制度不同于俗非王者不宜用雪巾余始制也以玄色纻丝为之以天鹅皮为里凡雪天严寒皆用之以护脑雷巾山中道士燕居之巾野人冠服之属古无网巾戴之以笼乱髪各则护寒以褁其首岂宜入朝堂见帝王而为礼哉山野修道之士不论贵贱皆戴之今之谫薄之士欲为自尊以为有直事者戴之吴草庐有雷巾诗曰山野猥慵可护寒岂宜褁却谒时官时浇世态非纯俗反弃玄门正一冠正谓此也网巾古未有之自我朝洪武开创始制有也圏用大环不同于俗㡌㡌之制任用絁巾缦饰即同世用藤竹軽罗细纱装之亦可漆㡌如云笠様布台黒漆不用幕雨笠织竹箬及桦皮为之以御雨露日光最軽省世以藤竹䔷根作之亦甚軽妙而嫌其太华也其大而置肩谓之簦此尤为修道全真云水之用也云笠顶六方上小檐阔用皂绢或纱幙其上以避风沙日色寻真问师云逰用之野笠以竹为台用小槲叶塩水煑过砌之于上以隔雨雪山居可用法服黄帝见天人冠金芙蓉冠有俯仰于上衣金星斗云霞之法服执玉圭而前曰帝劳心天下为生民主可谓徳矣帝始体其像以制法服为道家祀天之服上清法服紫青作帔紫于外青于内帔广四尺九寸以应四时之数长五尺五寸以法天地之气表里一法表当令二十四条里令一十五条以应三十九帝真之位尔者身佩帝皇之服故也无此服不得妄动寳经此法服给玉童各十二人不得妄借异人并犯厌秽軽慢神服女真衣紫纱之褐用二丈四尺身䄂长短就令取足当使两䄂作十六条身中二十三条合三十九条又作青纱之𢂽令用纱十五尺作八幅幅长四尺九寸余作攀腰分八幅作三十二条此则飞青之𢂽也无此法服不得咏于上清寳经此服给玉女十二人不得妄借异人并犯厌秽軽慢神服洞衣㓂谦之所制袍经云鹤翅森霜之袍今世人襦之安下襕广尺者其制与鹤氅同鹤氅凡道士皆用其色不拘有道徳者以皂为之其㝷常道士不敢用裘上古之世皆衣毛革道士多用鹿皮为裘取其仙之物后世多用狐褐袄袄者襦之异名自古有之凡出家之人及居山修道者既未䏻迯隂阳却寒暑故冝俻此以御风寒之用不可有缺半臂半臂之制短䄂衣也道家用之以为灌花种药之服也抱肚其制亦同世间者绵夹之厚任其所宜居山学道之年老者尤切用之汗衫汗衫刀近身之服最湏洗濯洁凈使不䙝秽可也短衫其制以蔽至腰者名为短衫山居野外所以便登渉之用古之修真者或指以为採芝之像也䙱道经曰青裙羽䙱龙文凤衣古有明光飞云之䙱今谓绰䄂耳盖大䄂而身短下裙之装也学道者必服之裩浑如裙形两头各安腰及带每日一洗易之修道出家之人夜蹔寝息勿脱内裩大小绵夹皆湏清净常使香气薰蒸免生秽气袴单夹绵各时制洗易亦宜勤数臂衣衣之所设一取䕶净二则御寒修道之士不可缺行縢今谓行缠修行入山飞歩特宜具之尤紧靴圆头阔底之制古谓之靴履诸秽处耒皆勿登堂盖人间所用山中则不宜矣鞋鞋以木皮竹苎麻葛芷等各任所为不当用结丝锦綵绣绮皮𩔖过于侈靡则不宜坐褥道士女真体佩经戒符箓天书在身真神附形道气营卫仙灵依託所着之衣名为法服神灵敬护坐卧宜清净或赴人间不可将法身混同俗事凡人牀席秽气稍多宜各作坐褥方四尺素里帖縁若大徳法师及具上法者用紫余皆瓌色不得用绮锦绣𥁞珠绦帖络其道士女真寻常敷设单祫坐褥以隔净秽分别尊卑应湏自随不得蹔离及登坛入宣行道就斋香炉坐褥亦带随之各宜自勉毋得妄用修真噐用章如意黄帝所制战虽尤之兵噐也后世改为骨朶天真执之以辟衆魔仙钵钵之制甚古唯仙家云水之士有之多用鉄为凡入山採药採芝终日不𨑰可以炊饭居家斋堂用者皆以木涞为之阳燧古者以阳燧取火𤑔香降灵也凡修丹者皆用此火不用凡火故道家皆用之盖火出于燧燧圆而火不圆叅同契谓阳燧以取火非日不生光以燧向日以艾承之可以得火方诸水岀方诸方诸方而水不方叅同契亦谓方诸非星月安䏻得水浆其法以之向月以盃承之可得水也凡道家修大丹不用凡水故用此水震灵杖其全其皆用净铲为便于除粪也甚鄙之太俗余乃以铜为如意其簳长六尺下用鉄鑚有钩搭挂包于上上挂药壸丹经于如意之上自余始之卧具卧具皆用细布绢为之其出家之人卧被不得用绯紫青緑云碧缬间褥锦绮绣𥁞珠条帖络正与科戒相违不可用之褥褥之制所以却地尸恶气也随人所用若坐卧之褥但雅淡典净而巳氊氊者非出家人之衣服盖羊毛有羶秽之气触突真圣深宜慎之若入坛行道不用氊矣此道家科条严谨可知其常用雨具则随人用之被被宜取軽细布作之不帖縁弦盖以淡素不尚华侈也单即卧单也以軽细绢为之不湏縁饰亦不用过阔枕枕用木或纪𣾰正四方作之不得斜曲为异形木履木履之制七魄化为龙虎伏在履屐之下今道士朝拜宜蹑屐舄也散行则着屐令七魄有所栖也屐凡受受法者三魂五神之炁常薰于巾服之中七魄九灵之神常栖于履屐之下故上道之人勿令他人犯履屐弄巾褐者此也屧屧在浴室濯足处着之余皆不得着履架凡履下皆有龙虎神伏夜可置于版箦牀杌上不得遽尔顿地学道之人宜持受道冠履衣服不得軽弃薰衣笼衣服常湏香气薰之务使芳盛香㓗庶得登斋演法与道合真牀坐卧牀四脚长八尺正方高三尺巳上令絶地邪气不得雕饰又谓紫玉榻三素玉榻高三尺离地盖地尸恶气五毒之薰常起一尺不然则烟翳形身心念不感彻于上圣也牀最为栖形之噐大抵欲其高仰明㓗也䋲牀䋲牀曲机盖吐纳导引安居稳便所前贤已有旧制常以白檀香作紫绛条装其制亦佳道家之风清高如此席席宜用新净者席有多种各随时所有笙蕟之属皆湏清净不限麄细任意置用梳箱髪者星辰之象也又玄云华盖血之余也亦云髪者紫舘之璚林脑神依栖之所而梳理有法道家故湏立梳箱以贮乎梳也梳梳者齿之踈者以理发踈通血液之要噐也不可蹔时阙之壮年老日始终梳理则有延夀之道也枇齿之密者除头中垢秽用之以黄杨或柞木金荆作之大士适宜道家其骨角牙玳皆不宜用镊鼻为天门气之出入所由常当开通令气流行则神眀隆也镊以铜鉄为之所以㧞鼻中毫也刷刷故用之除梳箟中垢腻以㯶丝或马兰根等为之最佳剜耳杓耳者魂门魄户也使之清净则魂魄徃来不去身也耳乃皮之余用金银铜鉄竹牙等物作之以除耳之之垢秽也剔甲刀天驺甲卒之神在手之爪端甲者筋之余道家皆以吉日剔之则三尸沉零秽恶不生故湏畜其刀也以备修甲之用爪袋上清经所戒不得烧除爪髪博物志云枭夜收人爪置目中知金吉凶干金方亦曰甲入腹成病治之不愈按灵书经十败不许烧爪髪或言鬼得人爪髪则系三魂多魇魅以此详之故爪袋不可不设𩬊袋身体发肤不可毁伤梳得乱髪当作袋贮之多则理之不可乱自抛掷歴古所戒修道之士切宜记之箆登坛入静皆洗濯手足整理鬂𩬊然后朝礼先湏篦以沐畧垂𩬊也牙竹木等随宜制之澡豆袋世之去油腻者多方其沐浴所用皆不如乌豆麪也契作袋或盒贮之以备洗濯之用塩盆齿者骨之余常湏洗濯口齿使诸阳聚首周旋口齿之间则自然通格神真也况塩者凝血去风坚齿所以贮塩末数揩拭之为佳拭巾梳𩬊之时湏一巾借胨复以一巾拭手面学道之人常湏澡漱口齿剪替爪𩬊薫香清净则神灵䧏附思念感通鹿反袋贮药物之用云水云逰之士用之非鹿皮则不宜也水罗凡道家用水皆先泸过后用以致绢细纱为之若麄踈物则漏小虫不免伤生矣鼎鼎之制不备言其详皆载于丹书而学道者首当究之不待载扵此也釡古者有金釡九鼎丹釡之名凡道家錬丹药用之盆仙家当用陶冶者为隹瓮与人家用者同但以㓗净为用忌其荤腥油腻甑金釡玉甑之名修仙者有是名尔雅甑谓之甗又名鬵京洛用瓦为之即盆之无底者江淮呉楚以木为之岭表人有截大竹箘作者以备蒸炊药物之用道门所用亦不可缺瓶道经云玉京金瓶京洛间唿甖之小者之牙盘供飬穏便又作大圆盘安脚皆佳上𥁞饰云华蟠龙舞凤自鹤翔鸾之彩擎盒今世罍下安堂举者曰擎上下相盖曰盒并天尊前供养噐具其𩔖实繁注盌凡道士女真居处先湏备澡盥注盌或盆噐贮净水举动运为湏漱口洗手其噐金银铜瓦任时所有皆安㔶盖无使风尘虫物秽之令其精㓗尤非常噐之比漱盘登坛入室皆清水漱口吐水壷盘中勿噀地上盖奉天如奉君事师如事神也对经像不得涕唾漱口吐水高语大声恒若对明君焉且奉师尚如之况经像乎登坛入静不宜洗漱狼狈秽浊左右宜畜漱盘以随之衆生食盘古制凡斋堂前置衆生盘䑓毎食所出之食使净人廵行歛之然后散旋于外一者献先二者荐地祗三者㫁邪谓不岀此食则鬼物兢侵毒入人腹四者慈仁悯念一切衆生同得法味普皆饱满故谓之衆生食盘自郑思逺葛洪诸公以来有此盘矣今不可玉笈灵文章仙道辩南极翁问于遐龄老人曰儒者谓神仙之说荒唐渺茫不足论也凡物之于天地也有为瓶瓶则甖甀之异名其用于人尤为不可缺也匿匿者竹噐也圎而浅江淮间用簸掦简择米麦乎爲匿箕者亦此道门山居之所不可缺箕京洛间以柳作之后勾而圎前方而绰用以㨂米麦者曰簸箕深广其腹又竹作而蜜阔腹深肚大者名爲篣箕楚人唿为筲箕炊蒸所要又曰撮箕箒几殿堂皆以细箒扫拂不得杂用仙家用骐毛鳯羽赤随其所有耳其贵者用龙须江淮多用茅华京洛用穄苖各随土所出也然上殿贵乎细腻者扫殿宇不𤘽麄者皆用殿宇用者他处不敢用笊今世为𥭲箽也漉药及米麦等俱为山居所用藇古谓之竻䉛以竹为之状如螺容三二斗漉米所用道士修真之䖏皆不可缺齐噐凡斋醮天尊前皆有供献随时花果以尽䖍心其噐真所用并湏清净不得秽𢙣及非法之噐皆不得上斋列供真诰云道士受斋之食勿令非士动之犯则尸注魄刑饿鬼来侵神也所以特立斋噐者此也盘今卋所制之盘皆方大其下安牙脚谓荣必悴有成必改有生必死岂曰神仙可得不死而与天地齐年不亦谬乎道成而有冲举昇入天关列为上真不亦欺乎是欲握无影之风捕难执之影索不可有之物行不得到之路不亦难乎子学仙之徒也必知其说为我辩之老人曰吾尝闻之草木皆春生而冬枯独松栢而不凋禽兽皆有生而必死独龟鹤而长年草木禽兽尚尔况人为万物之灵其若是乎又若水性凉也而温谷有汤泉出焉火性热也萧丘有寒熖岀焉石况物也而南海有浮石生焉羽毛軽物也东海有弱水况焉此天地生物之理亦有不凡于常物者又若雉化为蜃雀化为蛤壤虫假翼川蛙翻飞水虿为蛤荇苓为蛆田䑕为鴐腐草为荧牛哀成虎楚妪为鼍鼍能化虎蛇能化龙枝离为柳麦化为蝶枫化为人秦女化石此皆得天地之灵异世人之所莫测坚人之所难明此天地之所神其神变化之理有也又何况人禀赋天地川岳三光之灵秀得其道者莫若草木无情之物乎且如甘矢以药置于鱼口烹于釡申无药者巳熟而食之矣而有药者逰于釡中终日如在江海又以药掺于桑叶之工而铜蚕蚕食之经年不老又以驻年之药喂新生之鸡雏及新生之犬子终身则不长又以返白之药喂白犬百日其毛皆黒此皆药之神也岂庸人得其方乎此又知丹药之可至长生之验也又若黄帝炼九鼎于荆山丹成有黄龙垂髯下迎帝御八十一女乗龙上昇群臣攀龙髯抱帝弓而上昇者七十一人今星宿之次有轩辕十七星在焉共工氏之于勾龙爽者得其道上昇南极今井宿之次弧南有老人一星在焉其传说奚仲皆汤之相也得其道也乗箕尾而上为列星今尾宿之次有传说一星在鸟女宿之次有奚仲四星在焉王良造父周之善御者也得其道上为列星王良五星列于奎宿之次造父五星列于危宿之次此皆天文之所载天象之所见明明日星万目可视万手可指岂得无仙哉且又以变化论之夏之世宫中女子化为龙复化为妇人商之世女子化为丈夫周敬王时女子化为丈夫汉哀帝建平中男子化为女人嫁其夫而生子汉献帝建安中男子化为女人此皆变化之理有矣魏明帝太和间太原人发古塜棺中有一女子年及三十犹生岀之妻其夫复生子晋武帝咸寕间琅琊人颜畿死朞年闻其声开棺视之如生晋惠帝元康中梁国女子巳聘其夫其夫戍于邉经年不归女家以更适之女不乐而死乃葬之数年其夫还至其墓开棺视之女遂活娶之此皆死而复生之理又有矣死者尚可复生况生者得造化之妙岂得不仙乎此皆岀于典籍班班可考也今又以畜𩔖而论之龟千𡻕而五色具焉其额上两骨起似角䏻觧人之言浮于莲叶之上千嵗之鹤色纯白而脑尽成丹䏻登于木未千𡻕者不集于𣗳狝猴夀八百𡻕变为猿猿五𡻕变为玃攫千𡻕而不死蟾蜍夀三千𡻕腾黄吉光之夀皆三千嵗麒麟夀二千𡻕鹿兎夀千𡻕满五百者其毛变白狐狸狼八百𡻕满五百𡻕者善变为人䑕三百𡻕满百𡻕者变之为白善凭人而卜名曰仲䏻如一年终之吉凶及千里外事蛇有无穷之夀凡人面鸟身之禽皆有万𡻕此皆禽兽得天地之灵气者尚䏻夀延千万之𡻕而不死又况人为万物之灵而不仙乎此皆岀于志书之可考只以此而辩之神仙之説有矣翁曰终古以还未闻有是言也今闻子之言则可以破其惑矣得遇道难按真诰曰夫人离三恶道得为人难也既得为人去女为男难也既得为男六情四体完具难也六情既具得生中国难也既处中国值中国好道父母国君难也既得值好道之君生好道之家有慈仁善心难也善心既发信道徳长生者难也既信道徳长生值太平壬辰之运为难也可不朂㢤论道縁金碧龙虎古经云凡宿世前生从夷狄中来者及从禽兽报縁中转生为人者不得闻至道也其宿生不种善根不积功行者今世纵遇正道亦修之难而失之易也盖縁分軽浅随景而转鲜见有所成马修无上至真妙道者由其昔积功徳行隂隲为人方便救人患难天地鬼神自然扶𦔳賛襄方得遇至人易成易就所谓道有邪正遇之不难而守之尤难也钟离子曰人求道易道求人难谓不得其人而传也后之学道者虽专于道尤防邪教异端之外诱心不专一则去道逺矣可不慎而䆒竟㢤论秉赋抱朴子曰命属生星则其人必好仙道好仙道者求之必得命属死星则其人亦不信仙道不信仙道则亦不自修其事也所乐善否判于所禀移易于夺非天所能譬犹金石之销于炉冶瓦噐之甄于陶灶虽由之以成形而铜鈇之利钝罂瓮之邪正适遇所遭非复垆灶之成也道有邪正在天地未判之先与天地并立化生万有亘万古而不息生民日用者皆道也故曰天生烝民又曰惟天隂隲下民故为之正道是以黄帝乃宣其道自尧舜万汤文武三伐之世所有周公孔子之世所行莫不奉天道正人伦有君臣之礼有父子之亲有纲常之道此所谓中国圣王之道也故谓之正道非尧舜周孔之世所有孔子谓索𨼆行怪后世有述焉吾弗为之矣异端起而大义华也故为之邪僧义安问道晋成帝攺元咸康元年有僧义安问于陶侃曰世之奉佛者多奉道者少何也侃曰麟凤不易岀蓂荚不常生凡物少者必贵多者必贱如人之贤者常少愚者常多道之为教岀五行陶冶之外得之者白日上昇起天地以独存歴万刼而不朽故其教幽奥玄远愚者难学非人不传所以奉之者常少若尔之教止是一箇话头于二三十年或四五十年静中悟得谓之打破疑团盖以色身是幻贵乎寂㓕为乐大㮣不欲复生人间得阿罗汉果谓之不来果是也其法虽至愚下士人人可得而为之所以奉之者常多义安曰诚实论也故弃僧学道更名曰杜守静勾庚㸃茅太上丹灶钳槌云勾庚㸃茅干汞缩货与贼无异不特害已而且害人尤甚故以贼名之可谓痛切矣而或有为者而甘心为贼货悖而入者亦悖而出吾见其折尽前程终身益困而巳葛仙翁𥘉学丹灶时曾有人传㸃茅之方用药㸃铜非惟透白又且软而不燥后见仙翁造为酒噐皆就㡳镌不堪典卖四字有客问其故则曰此茅银也家虽薄无以备噐用以代一时之用虑盗者以典以卖遂䥴而知之使不致䧟溺矣仙翁晚年悉毁之后之修炼者悉宜禁革按宋仁宗景祐二年毫州僧人福清上言臣僧徒不务祖风悖毁本教皆慕长生乆视之道希望飞昇天阙乃传黄老之道今虽有坐禅之名实非有观心究性之㫖内则皆窃道家炼身中之铅汞以求长生乆视外则修青黄白之术贪其财利原其所为皆是勾庚㸃茅干汞缩货为假金银骗许世人取获财利与贼无异不惧天谴不畏王法不避神诛岂是出家修行之事其丹道之事本道士为之宜也而道家知其丹经之禁戒天律甚严故不敢为独臣僧家窃而为之操心险恶䧟害世人破家废产者多矣先儒所谓道家寳蔵尽为释氏偷去正为此也悉冝禁革帝乃下令道士敢有勾引僧徒贪其财物传授道法及僧敢有不务祖风窃修道教私造假金银㸃茅勾庚干汞缩货者悉皆迁徙辽西边戍以备契丹自是丹道不传下士者自此始论尸觧人死必视其形如生人皆尸觧也视足不青皮不皱者亦尸觧也要目光不毁无异生人亦尸觧也头发尽脱而失形骨者皆尸觧也白日尸觧自是仙非尸解之例也方诸国按真诰曰东海之外有修佛道者其国曰方诸其人以长生为道不死为乐其方诸之国其国四正一面长一千三百里四面合五千二百里故谓之方诸上高九千丈有长明太山夜月高丘各周𢌞四百里其地草木茂蔚而华实有不死草蒨粲而不凋万𡻕常青食之不死有甘泉水所在有之饮其水亦不死人皆长生其国有青帝君宫在东华山上方二百里中有天仙上真宫室在乌金玉璚瑶杂为栋宇又有玄寒山山上列为外官宫室周二百里中方诸东西二面各有小方诸去大方诸三千里小方诸亦方面各三百里周𢌞一千二百里亦各别有青帝君之宫室在焉中有天真居之一云开辟有之矣莫知其𡻕其山岀灵鸟灵兽莫知其名大方诸对㑹稽之东南看去㑹稽七万里东北看则有汤谷建木乡又去方诸六万里大方诸之西小方诸之国多有奉佛道者有浮图以金玉镂之或数百尺而层楼突起其工人极孝而不死是食不死草所致也皆服五星之精日月之华昼服日光夜服月华读夏归蔵之经用之以飞行大方诸之东小方诸上多奇寳甚灵异有玉酒金浆在马青帝君畜积天寳之噐物尽在于此亦多有仙人食不死草饮此酒浆身作金玉色常多吹九灵箫以自娯乐䏻吹箫者闻四十里箫有三十孔竹长二三尺九箫同唱百兽抃舞凤凰群至鸣舞以和箫声此国之乐也与西胡之佛法大不侔矣西胡之法谓吹大法螺击大法皷其乐不同况其法也𣵀盘经云生灭㓕矣寂㓕为乐是以生为幻死为乐方诸国以生为乐死为患也故称佛法不称佛道按文献通考曰东海之外有浮鹄山者梁武帝时其山漂至浙东海中上有修道者女仙三百余人皆三四百𡻕有二师各千𡻕其山出朱草以为蓆献于帝言草中皆有赤鸟帝命绘其像乃丹凤也旬日其山复浮而去夷狄奉道朝鲜之国自武王封箕子于其国其中国之礼乐制度衣冠文物医巫卜筮皆在焉周人有半万啇人渡辽水之说是也所带中国五千七百八十八人至其国至今礼乐制度诗书文物皆在焉颇有中国之遗风非可与夷狄之邦共语也惜乎天道之秘不传异言之域故无道教又按道鑑载新罗人金可奇者耻其国言语之鄙有夷狄之俗乃入中国习中国之言学黄老之道二十四年忽遇异人授以天心灵秘之要飞昇变化之道于是精思妙道诵道教诸品仙经九年不辍天帝钖以灵范于是隠于终南山至唐宣宗大中十一年二月十五日上表于朝言臣奉玉皇诏陞臣为英文台侍郎明年二月十五日臣当上昇帝异之遣中侍视之其飞昇之日居民环堵而观者万计皆闻空中神人之语曰新罗王尚仁柔多大徳不以强凌羽侵邻国之地无欺大国之心母遏中国之贡不尚战攻而残杀生民之命金可竒者新罗王之族人也上帝有诏白日冲举陞英文䑓侍耶其新罗朝鲜耽罗百济东海之濵所有国土皆有王以主之皆属东华帝君所掌凡强国夺其地为属郡遏中国之贡为巳有尚𢧐杀而残生民之命者死乂九幽风刀考身万劫不赦侵人之国工者子孙生则天殃其身死则为彼国之狗过刀砧百世以偿之除勑各国山川之神徃𨑰之报不赦独新罗人有功于世故能上昇天阙言毕忽闻箫皷震空鸾鹤翩跹幡幢自空而下迎之昇天而去以是论之新罗朝鲜百济耽罗皆在东海之濵得天地清灵之气皆可学道是其验也皇南真人曰东海之濵其髙丽耽罗新罗百济等八国其国与篷莱之境地脉海泉相接其人皆可学道学者皆能长生乆视惜乎反弃东方生气之国仙源之脉而奉西方金气肃杀寂灭之教以死为乐以生为幻以金尅木之故自䘮真仙道而不能长生乆视独新罗金可奇者知东方之国皆有仙气属春属水其天地发生之所太阳所出之方皆可学道故入中国寻师问道乃得白日上昇碧霞翁曰夷狄之邦福气所薄其人宿生无有修积者善根浅薄不能生于中土故语言不通其道难以笔舌所言是皆口口相传心心相授要在心与妙融道与契合故言不通故不可传也囘鹘之教按囘鹘谟素児马仪教门之经汉译其名曰太上老君徃西域化胡得道天经曰人子之道在于忠孝既知忠孝要知身体从何而来乃是父母之遗体以成子身既有此身便要知孝道之理用于君必要尽人臣之义不敢悖乎天道其大道也独主一元造化为天地日月星辰万物之主至广至大至尊至贵无极无一之道是以包含万象万教千门皆从此岀故为天地万物之母其为人也天之所生天之所覆只知有一箇天故曰奉天为教偈曰有物先天地无形本寂寥而为万象主天道自昭昭以是论之太上之设教虽蛮貊之邦异言之域莫不化之以仁而教之以义备见于此矣故回鹘之人修其教者三百嵗者有之是其验也故囘鹘之人不悖其天而奉其教焉其教也止知有天更不奉其他神每日朝暮何天呌天而求福以手接之扪之于面揣之于怀谓天赐福矣此囘鹘奉天之教也宋理宗皇帝御制化胡辩朕尝观灭儒道诸书胡人皆忌其老子有化胡之说言老子生于定王之世佛生于老子出关之前在昭王之日因与中国儒书所载不同朕以儒典考之通鑑内当幽王之世洛河竭有老子叹河竭之说皆载之史籍矣幽王乃定王之十世祖也在定王前相隔十世之前何先有老子之名也又考之汉刘何所编老氏传载老子在啇为西伯之守蔵史又考之儒典曰老彭啇之贤大夫也又考之回囘経书皆载老子化胡成道事蹟以是推之老子生于啇可辩矣盖当是时受天命而君天下者曰天王周以文王之徳皇天眷命奄有四海为天下君其德泽化被万方无思不服是以万方来朝皆沐天子之徳泽所致也其老氏乃周天王之臣也以天于之徳化西岀凾谷化被𦍑酉其治教皆出于中国如言修道学道者道之一字乃老子所起既曰修道即老子所化而无疑矣岂非老氏之徒乎中庸曰修道之为教既言修道即是修老子之教也复何疑焉其佛也载诸梁武帝与昭明太子所编文选其佛生之日巳有证矣其文曰周鲁二荘亲昭夜景之鑑谓恒星不现也汉晋两明并勒丹青之饰谓其教始兴也谓佛生于周荘王之九年当鲁荘公之七年佛法汉明帝时始来其教晋明帝时始兴故曰二荘而生两明而兴此梁武帝命载诸儒典为天下万世之证此万世之公论不可改也岂非天意之有在是知中国圣人诞生之迹化胡之事天道有不可冺者矣鸣唿艰哉今故考之道释二教凾矢之生者始于王浮初为生因其聪慧絶伦衆僧妬之酖之不死浮遂畜髪为黄冠陞为祭酒因与僧家有隙乃攺古本化胡经増其伪说互相抗压于是移老子生于㝎王之世移佛生于昭王之时在老子西化出関之前自是亟矢之生非一日也余谓其化胡之事不可凭道释二家之书当以儒典证之则知何人为之立教为何人所化也其事见乎括地志四夷部魏畧西戎传陏史西域传裴楷上汉桓帝疏及所註三国志崔元山瀬乡记皇甫谧嵇康等传范蔚宗书宋云南行记唐太宗实録八学士议状历代帝王之賛唐玄宗宋光宗之序俱有载也皆出于儒书及见囘回谟素児马仪经事之虚实昭如日星不可掩也此天下万世之公论明矣吾复何言㢤校其佛氏之教导之以慈爱黄帝之教导之以仁义老氏之教导之以道徳陈之以忠孝孔氏之教导之以礼乐陈之以纲常此三教开化之本莫过止于一善而巳岂可以同艺相妬而相攻耶陮夷夏之不同风俗之各异而其为善一也自汉之先中国止知有儒道二教儒者尚以杨朱墨翟为异端而攻之至宋亦以濂洛诸儒为伪学因其各立门庭不循先王之轨辙也盖圣人立教必有妙理如孔门尚谓理有未穷知有未尽圣人尚尔况庸夫俗士安能测识㢤岂可妬其所长而毁天帝贬孔老而嫉之也是谓非圣人者无法此大乱之道也岂不然乎元学士吴澄諌追荐冥福按呉草庐文集其畧曰英宗至治三年勑写金字佛经既完乃命中书左丞速速传㫖令翰林学士呉澄譔佛经序传奉勑㫖曰写经者专为追荐列圣为人主祈天永命为万民祈福三事可作序澄曰主上写经之意为国为民甚盛举也惟追荐𡨋福臣所未知盖释氏因果之说自古未有蛊惑世人愚者莫不喜闻且国初以来凡写经追荐之事不知其几若超㧞未効是无其理矣若超㧞巳効是诬其祖矣撰为文辤不可以示后世左丞曰上命也先生请俟驾还自奏之英宗至柳林为御史大夫帖失弑于行幄帝即位澄泣告于帝谓祈福返至于灭身之速而死于贼臣之手梁武齐㐮亦其事也其无益可知矣况追荐祖宗要皆徃生西戎不愿生中土诚可为万世笑帝乃命道士建祈夀醮有曰朕昔荷祖宗之积徳上天之眷命受天明命为华夏主奄有四海愿与生民同跻夀域使无天札之灾咸遂生成之徳上帝好生允兹所请又建荐祖醮有曰朕闻人身难得中土难生朕祖生于朔漠受命上天朕生中夏曩者前圣皆荐祖徃生西戎今复因朕所荐愿使九庙神灵悉上昇于天阙勿使徃生西戎于是令天下诸省毎遇节屇圣夀之日令道士祷天为天子祈夀为万民析福荐祖宗昇天其荐㧞祈夀二醮乃命道録郝冲霄重编仪式布诸四方凡建国醮当依是理行之修真口诀凡服食药物不欲食蒜及石榴子猪肝犬头肉至忌都絶为上道士自不可食猪犬肉而交房中既令药力不行又计食一斤损筭百日子其慎之凡服神药勿向北方大忌亥子日不可唾亡精失气减损年命药势如土凡道士求仙勿与女子交一交而倾一年之药力若无所服而行房内减筭三十年凡修道之士服食勿食血物若食之使不能去三尸止可食干肉耳凡学道之士有疾闭目内视使心火烧身身尽存之使精如彷彿疾病即愈若痛处存其火至必验凡修道求仙不欲见死人尸损神壊气之极人君师父亲爱不得巳而临之耳所以道士去世不事王矦是无君也块然独存是无友也唯父母师主不得不临䘮致感极之哀不要性命之伤耳苟以此故而伤是以无伤之也吾其秘之故口传焉凡学仙者三月九日六月二日九月六日十一月三日是忌日若入室不可见女子六尸乱则蔵血扰溃飞越三魂失守神彫气逝积以致死所以忌此日者非但塞遏滛泆而已特以安女宫女宫在申男官在寅寅申相刑刑杀相加是日男女三尸出于日朱瞳之中女尸招男男尸招女祸害徃来䘮神𧇊命虽人不自觉而形露巳损由三尸战于眠中流血于泥丸也若至其日虽至宠之女子亲爱之令妇固不可相对昔先师但修此道而仙矣复不及至亲无心者矣子其慎之凡修道之士夜卧侧睡存斗覆身坐则存日在泥九月在脐临卧两手用双雷诀闭气提缩下部九次如忍大小便状方睡如睡觉再作睡必屈二足则无走失之患切宜慎之凡遇甲寅庚申之日是尸鬼竞乱精神躁秽之日也不可与夫妻同席大有所忌凡山居修真学道者慎勿言有多为山神百精所试夜卧闭目存眼童子在泥丸中令内视身神长生升天昔刘京亦用此术凡山行必用云笠以皂绢宠之以障风日尘沙冬则有雪巾鹿裘左腋必用鹿皮袋以贮药饵丹砂拯生救人之物不可缺或歩行用震灵杖以辟邪气或乗骡则令童子挟其杖而后随自是道人标格不与世俗同也凡山居有幅巾者俗谓一字巾以一幅褁于首布衲草屦长绦是山中幽𨼆学道之士所用也凡採药入山未至山百歩先却行百歩反足乃登山山精不犯人衆邪伏走百毒蔵匿凡行经山及诸灵庙祠间存口中有真人字赤灵丈人侍以玉女二人一女名华正一女名摄精丈人着赤罗袍玉女二人上下黄衣所存异乃叱咤曰庙中鬼神速来使百邪诣赤灵丈人受斩死衆精却千里此是三天前驱使者捕鬼之法凡夜行先黙念金光呪出戸存巳身之光笼𦋇其身念天蓬呪勤数叩齿以两指捺人中上鼻孔内则邪鬼不敢犯若有鬼现形则曰吾奉天帝勑主管鄷都六天宫门一曰纣絶隂天宫二曰㤗煞谅事宗天宫三曰明辰耐犯武城天宫四曰恬照罪气天宫五曰宗灵七非天宫六曰敢司连宛屡天宫敢有犯我者女青有律勿赦复叩齿念天蓬呪则鬼逺遁百里魔无干犯也凡修真之士理髪及饮食施履屐枕褥勿令非道之士见其理髪干其饮食动其履屐用其枕褥彼俗尸魄形中之鬼来侵我神也所以道士栖山林而幽身者皆欲逺兹嚣秽绝放人间之业是恐外物凡百犯其性命也秘之朝修吉辰章陪七正月元日天中节㑹之辰元始天尊登九玄天太极金书于天帝君太上老君降现昊天上帝统天神地祗朝三清东方七宿星君下降徐来勒真人于会稽上虞山传经于葛玄真人初二日天曹掠剰下䧏𥘉三日太白北斗星下降初四日开基节玉晨大道君登玉霄琳房四盻天下初五日邓白玉王仲甫二真人同飞昇初六日建玉枢㑹以保一月之安初七日谓之上㑹日可斋戒真武下降四斗帝君下䧏清行甘真人飞昇初八日南斗下䧏初九日太素三元君朝真初十日长生保命天尊下降十一日消灾觧厄天尊下降十三日三元集圣十四日三官下䧏十五日上元节天官赐福之混元上徳皇帝䧏现西斗帝君下䧏天地水三官朝天翊圣保徳真君䧏佑圣司命真君诞生正一静应真君诞生金精山张灵源真人飞昇上元十天灵官神人兵马无鞅数衆与上圣高真妙行真人同䧏人间考定罪福十八日三元内奏之辰十九日北隂圣母下䧏五瘟神行病二十日南斗星君下䧏二十一日天猷副元帅下䧏二十二日嗣天师张真人飞昇三尸神奏罪福二十五日天蓬下䧏北斗出逰二十六日北斗出逰翊圣下䧏二十七日北极北斗下䧏二十八日许真君诞生二十九日北隂下䧏二月初一日天正节又名中和节翊圣保徳真君下䧏冲应太虚王真君诚应妙逺郭真君同飞昇初二日鲍翊真人于嵩山遇三皇太乙救苦天尊下䧏天曹掠剰下䧏初三日北极北斗下䧏初四日南斗星君下䧏六司下䧏初五日北极天蓬都元帅下䧏初六日东极东华帝君䧏生其日建玉枢㑹以保一月之安初七日西斗翊圣真君下降北斗出逰初八日芳春节太上玉晨大道君登玉霄琳房四盻天下太素三元君朝真真武下䧏南斗下䧏天帝逰东井初九日东斗下䧏北隂下䧏初十日长生保命天尊下䧏十一日大慈大悲天尊普救三界一切衆生脱离苦难消灾觧厄天尊下䧏十二日尹䖍子张石生李方囘三真人同飞昇十三日中元葛真君诞生十四日闾丘方逺真人飞昇十五日真元节三教宗师太上老君混元道徳皇帝诞生西斗下䧏十六日天曹掠剰大夫下䧏十九日北隂下䧏二十三日翊圣保徳真君下䧏北斗出逰二十五日新罗金真人飞昇二十六日北斗出逰虚静冲素徐真人诞生二十七日北极北斗下䧏二十九日北隂圣母下䧏三十日大慈大悲大慧真人䧏现三月初一日九垒圡圣君上诣波梨荅惒天奏陈九地学道徳仙人名于四天之主初二日天曹掠剰下䧏初三日荡邪之日北方镇天真武诞生葛仙翁上昇太乙救苦天尊下䧏北极北斗下䧏翊圣真君下䧏五方雷神下䧏初五日南斗下䧏天逢元帅下䧏初六日玄洲上卿苏仙君昇仙天帝逰东井其日建玉枢㑹以保一月之安初七日西斗帝君下䧏太素三元君朝真初八日元始天尊䧏元阳上宫集㑹太罗太𣑽天帝演说灵寳要法度三界五道一切含灵初九日真武下䧏东斗下䧏北隂下䧏蓬莱都水使者下䧏初十日长生保命天尊下䧏十一日消灾觧厄天尊下䧏十五日元始天尊逰玉京元阳上观集㑹三界神仙真圣演说道妙西斗下䧏十六日天曹掠剰下䧏十八日太上老君下䧏太清宫先天元后䧏现后土皇地祗䧏生十九日南斗下䧏翊圣真君下䧏北斗下䧏二十五日天蓬下䧏二十六日翊圣真君出逰北斗出逰杜昺真人昇仙二十七日北极北斗下䧏二十八日太乙月孛星君䧏现二十九日北隂下䧏四月初一日天祺节南方七宿星君下䧏初二日太乙虚无真君下䧏初三日北极北斗下䧏翊圣真君下䧏初四日真武下䧏太乙救苦天尊下䧏天帝逰东井初五日天蓬下䧏初六日太素三元君朝真五方雷神下䧏其日建玉枢㑹以保一月之安初七日南斗下䧏北斗下䧏西斗下䧏宜春谢真人昇仙初八日启夏之日太上玉晨大道君登玉霄琳房四盻天下太上老君西入流沙化胡三天无上尊尹真人诞生葛孝先真人诞生初九日东斗下䧏北隂下䧏初十日长生保命天尊下䧏北斗出逰十一日大慈大悲天尊普救三界一切衆生脱离苦难消灾觧厄天尊下䧏十二日玄中大法师下䧏十三日三皇帝君下䧏十四日紫极洞天纯阳灵寳吕真人诞生十五日东华洞天正阳灵唯真人诞生西斗下䧏十六日天曹椋剰下䧏十七日翊圣真君下䧏十九日北隂下䧏二十一日天猷下䧏二十二日北斗出逰二十五日天蓬下䧏二十六日翊圣下䧏二十七日北极北斗下䧏二十八日太上老君集㑹三界十极群仙二十九日北极圣母下䧏五月初一日延生节太上老君传三天正法付汉天师天帝逰东井南极冲虚妙道真君下䧏初二日天曹掠剰下䧏初三日北极北斗下䧏初五日续命之辰太乙救苦天尊下䧏天蓬翊圣真君下䧏真武下䧏北斗出逰歘火大神生叶道元天师䧏伏婆罗门妖幻救龙尼难初六日建玉枢㑹以保一月之安初九日太上玉晨大道君登王霄琳房四盻天下东斗下䧏北斗下䧏十一日大慈大悲天尊普救三界一切衆生脱离苦难消灾觧厄天尊下䧏十二日宁贶节天真上圣示现之辰十三日翊圣真君下䧏北斗出逰崇宁真君䧏现十五日太上老君䧏现鹤鸣山南极老人星下䧏西斗下䧏十六日三元採访下䧏十七日北斗下䧏十九日天地二气交造化万物之辰二十日翊圣下䧏北斗出逰二十一日天猷下䧏二十五日太平真君昇仙天蓬元帅下䧏二十八日天休节上元星君下䧏北隂圣母下䧏六月初一日清灵真人下䧏初二日天曹掠剰下䧏初三日北极北斗下䧏初四日翊圣真君下䧏南斗下䧏北斗出逰初五日天蓬下䧏初六日崇宁真君䧏生其日建玉枢㑹以保一月之安初七日西斗下䧏真武下䧏初八日翊圣真君䧏北斗出逰初九日东斗下䧏南斗下䧏北隂下䧏五方雷神下䧏初十日长生保命天尊下䧏十一日消灾觧厄天尊下䧏十三日太乙真君下䧏十五日西斗下䧏冲素真人飞昇十六日南斗下䧏潘子真真人飞昇十七日赵广信真人上昇十九日北隂下䧏二十一日天猷下䧏二十二日张元化真人上昇二十四日南斗下䧏二十五日天蓬下䧏二十七日北斗下䧏二十八日十方救苦天尊下䧏二十九日桐柏真人九华真妃䧏现北隂下䧏七月𥘉一日先天节太上老君上登太极朝元始祖天尊大帝西方七宿星君下䧏𥘉二日天曹掠剰下䧏𥘉三日北极北斗下䧏初五日天蓬下䧏𥘉六日建玉枢㑹以保一月之安𥘉七日周灵王子乔飞昇南斗下䧏西斗下䧏真武下䧏西王母上元夫人䧏现于汉武帝九天应元保运真君䧏现麻姑大仙同王方平真人下䧏浮丘玿应真君上昇𥘉九日东斗下䧏北隂下䧏𥘉十日长生保命天尊下䧏十一日消灾觧厄天尊下䧏十五日中元地官赦罪之辰天真干元之节其日十令威真人救母于北鄷是日奉道者设坛令道士建醮廌抜相檷上昇天界十六日张元崇仙官昇仙天曹掠𠝶下䧏十八日韦处元真人昇仙太具西母下䧏十九日天猷下䧏二十三日虞翁生真人上昇二十四日翊圣下䧏北斗出逰二十五日天蓬下䧏二十七日天帝逰东井北极北斗下䧏二十八日西洛刘真人昇仙二十九日天真皇人受轩辕黄帝六王式图六甲三元遁甲造式秘经北隂下䧏八月初一日逐甘之日尹太和真人昇仙初二日太素三元君朝真天曹掠剰下䧏初三日北极北斗下䧏翊圣真君下䧏初五日雷声天帝下䧏朱孺子真人上昇𥘉七日西斗下䧏初八日太乙救苦天尊下䧏南斗下䧏初九日元成节青华帝君下䧏东斗下䧏北隂下䧏初十日长生保命天尊下䧏十一日消灾觧厄天尊下䧏太斗出逰十三日真武下䧏十五日太极玉皇太姥武夷显道真君下䧏轩辕黄帝乗龙上昇神功妙济许真君同四十二日㧞宅飞昇张谌真人㧞宅飞昇十六日天曹掠剰下䧏十七日太白星君下䧏南斗下䧏十八日四海龙王㑹东方十九日北斗出逰翊圣下䧏田仕文真人及申天师昇仙二十一日天猷下䧏二十二日南斗下䧏二十四日潜惠彭真人举宅飞昇二十五日天蓬下䧏二十六日南极老人夀星现二十七日北极北斗下䧏翊圣下䧏二十八日四天奉夏天可归元二十九日北隂下䧏九月𥘉一日太上道君于玉霄璚房金阙上㑹东华青帝宫案集灵篇南斗下䧏太素三元君朝真初三日九垒土皇君上诣波梨荅惒天奏陈九地学道徳之人于四天之主北极北斗下䧏翊圣下䧏初四日五方雷神下䧏初六日建玉枢㑹以保一月之安初七日西斗下䧏初九日延夀之日太上玉晨大道君登玉霄琳房四盻天下东斗下䧏北极下䧏东华帝君䧏现太上救苦天尊下䧏真武飞昇三天扶教辅玄大法师正一静应真君汉朝第一代天师并玉府王真人右侍赵真人左卿徐真人同昇仙十一日大慈大悲天尊普救三界一切衆生超离苦难消灾觧厄天尊下䧏十五日西斗下䧏十六日天曹诸司簿録生死名姓天曹掠剰下䧏十九日日月宫隂阳宫合通之辰诸天星曜上清元始分地分各照官位北斗天帝下䧏人间纪筭人生命録善恶事北隂圣母下䧏二十日天帝逰东井二十一日天猷下䧏二十五日南斗下䧏天蓬下䧏二十七日北极北斗下䧏二十九日北隂圣母下䧏十月𥘉一日成物之日东皇大帝生辰王长真人䧏现北方七宿星君下䧏马元约天师上昇初三日北斗下䧏四海九江水府诸龙王聚奏水洞初四日霞卿真人桂卿真人湛然真人蓬莱真人妙然真人䧏现初五日天蓬下䧏初六日天曹诸司五岳五帝注生籍其日建玉枢㑹以保一月之安𥘉七日西斗下䧏𥘉九日东斗下䧏北隂下䧏初十日太乙救苦天尊下䧏翊圣下䧏北斗出逰长生保命天尊下䧏神霄玉清真王下䧏十一日消灾觧厄天尊下十三日南斗下䧏十五日下元日可行道建斋修身谢过九江水帝十二河源溪谷大神与旸谷神王水府灵官同下人间校定罪福下元水官下䧏检察善恶事西斗下䧏十八日三天奏録之辰天帝逰东井十九日北隂下䧏二十日玄灵通化真人下䧏二十一日天猷下䧏真武下䧏二十四日䧏圣节圣母保生天尊䧏现二十五日天符节南极长生大帝䧏现天蓬下䧏二十六日南斗下䧏翊圣下䧏北斗出逰二十七日紫㣲北极大帝下䧏北斗下䧏二十九日北隂下䧏十一月初一日王洪范真人昇仙北斗出游葛仙翁受太一三天金水䇿书初二日天曹掠剰下䧏初三日太上玉晨大道君登玉霄琳房四盻天下北极下䧏南斗下䧏初五日天应节郊祀神仙䧏天蓬下䧏初六日建玉枢㑹以保一月之安𥘉七日真武下䧏初九日东斗下䧏南斗下䧏北斗出逰初十日长生保命天尊下䧏十一日大慈大悲天尊普救三界一切衆生脱离苦难消灾觧厄天尊下䧏十四日五帝下䧏十五日启福之辰天帝逰东井西斗下䧏十六日天曹掠剰下䧏十七日天曹掠剰下䧏照管人间恶事北斗下䧏十九日三天大法师収䧏蜀川二十四洞鬼神二十一日天猷下䧏二十三日南斗六司星君奏録主籍五方雷神下䧏二十四日南斗下䧏二十五日北斗出逰天蓬翊圣下䧏二十六日高真妙果天尊䧏现二十七日北极北斗下䧏二十八日勇悟施真人上昇二十九日北隂下䧏十二月初一日群仙㑹蓬莱初三日东厨司命府君同总玉京太极真人东海青童君䧏现天曹掠剰下䧏初四日九垒土皇君上诸波𥠖荅惒天奏陈九地学道徳之人名为四天之主𥘉五日天蓬下䧏𥘉六日建玉枢㑹以保一月之安𥘉七日西斗下䧏𥘉九日东斗下䧏翊圣下䧏北隂下䧏初十日长生保命天尊下䧏十一日大慈大悲天尊普救三界一切衆生脱离苦难消灾觧厄天尊下䧏十七日太㣲玄精左辅与太乙夫人䧏曲勾金坛十八日三教宗师太上老君混元上徳皇帝䧏现十九日北隂下䧏五方雷神下䧏二十日翊圣真君下䧏北斗出逰二十一日诸天真人朝元始三清五猷下䧏南极冲虚妙道真君遇仙二十二日太平护国天尊䧏二十三日九天採访使三元考校天官五方雷部判官五岳灵官鄷都观王下䧏考劾人间一年罪福大孝大忠者増三纪昌三世有功行隂隲者论功增筭昌世䏻为人行大方便者一事增一年昌一世百事昌百世䏻除害以安衆者除一害增一年刑官救十人死罪者增夀一年常人救一人死者增夀一纪弃天道背皇天上帝毁诸天真㓕中国之道者生大戎为畜类不反人身不生中土凡子姪孙不孝祖父母父母叔伯父母者下雷部㓕三纪㓕形血属相残者下雷部减二纪六亲不和者减一纪人臣奴仆悖主欺君风刀㓕身减三纪僣越享偪过度者遭剖棺伐信报受刑于死后子孙丐絶作乱叛逆残伤生灵者㓕九族殃九祖贼盗杀人鬼斩其魂不出一纪偿三世杀䧏王将卒天夺其筭万神㓕形死无噍𩔗殃九族偿百世刑官害一人至死者赴瘟司恶疾部减夀二纪偿一世过五人者速㓕偿五世殃三祖常人害一人至死者下北鄷减夀一纪偿一世未死者减五年二十四日三界集㑹之辰司命上朝北极下䧏二十五日三清玉帝同㑹之辰天蓬下䧏二十七日北极北斗下䧏真武下䧏南极冲处妙道真君受道于普度真君二十八日太上老君化三十六种外道邪魔胡神䧏伏之日北斗出逰二十九日三界上真胜逰之日三十日司命下界三㑹日正月七日名举迁赏㑹此日上元赐福天官同地水二官考校罪福七月七日名庆生中㑹此日中元赦罪地官同天水二官考校罪福十月十五日名建生大㑹此日下元觧厄水官同天地二官考校罪福其三㑹之日三官考覈功过三魂櫕送生人善恶又谓之三魂㑹日宜焚香忏过三元日正月十五上元七月十五中元十月十五下元其三元之日天地水三官二十七府百二十曹之神先于三㑹日考校罪福至三元日上奏金阙以降祸福其日可行道建斋修身谢过八节日立春东北方度仙上圣天尊同𣑽炁始青天君下䧏春分东方玉寳星上天尊同青帝九炁天君下䧏立夏东南方好生度命天尊同𣑽炁始丹天君下䧏夏至南方玄真万福天尊同赤帝三炁天君下䧏立秋西南方太灵虚皇天尊同𣑽炁始素天君下䧏秋分西方太妙至极天尊同白帝七炁天君下䧏立冬西北方无量太华天尊同𣑽炁始玄天君下䧏冬至北方玄上玉宸天尊同黑帝五炁天君下䧏其日八极天尊天君同下人间録人罪福观察善恶五腊日正月一日名天腊此日五帝㑹于东方九炁青天五月五日名地腊此日五帝㑹于南方三炁丹天七月七日名道徳腊此日五帝㑹于西方七炁素天十月一日名民𡻕腊此日五帝㑹于北方五炁黒天十一月八日名王矦腊此日五帝㑹于上方玄都玉京其五帝攅㑹之日此日鄷都北隂天帝考校鬼魂査生人祖考及见世子孙所行善恶以定罪福此日皆累生人宜当醮谢须凭法力祭祀追赎𡍼苦一一得福常日祭祀不可享也三节天节甲午地节甲申人节甲子八㑹天㑹丙午地㑹壬午人㑹壬子日㑹庚午月㑹庚甲星辰㑹辛酉五行㑹甲辰四时㑹甲戍其节㑹宜斋戒焚香醮告星辰看经拜忏祭祀先灵可以延年益筭醮星日春甲子巳巳夏丁丑丙辰秋辛亥庚子冬癸未壬寅𥘉一日𥘉三日𥘉五日𥘉七日𥘉九日十五日十七日二十一日二十五日二十七日其日宜醮星告斗考功日甲子太乙简阅神祗庚申三尸言人功过本命日计人功行其考功之日又胎光魂以甲子日上诣爽灵以庚申日上诣幽精以本命日上诣言人善恶其日宜受符斋戒呈章拜表以祈景福望日宜朝谒懴罪祈恩谢过六斋日𥘉八日十四日十五日二十三日二十九日三十日食不过午三短斋日初八日十五日三十日食不过午六丁斋日春秋命诚图曰黄帝请合太乙长生之道太乙曰斋六丁可以成功内传曰帝誓剪蚩尤乃斋三日以告上帝此斋戒之始也十直斋日按唐书云周伯阳父以此斋授罽賔烦陀阿力王一月之内要持此十斋𥘉一日念无量太华天尊忏杀害物命之愆免倒悬屠割之报𥘉八日念玄上玉宸天尊懴背理循私之愆免金槌鉄杖之报十四日念度仙上圣天尊懴损人利巳之愆免鉄床铜柱之报十五日念玉寳皇上天尊忏恃强凌弱之愆免飞戈飘戟之报十八日念好生度命天尊懴自欺方寸之愆免穿肠耕舌之报二十三日念玄真万福天尊懴面䛕背毁之愆免吞火食炭之报二十四日念太灵虚皇天尊懴幻惑愚迷之愆免镬汤炉炭之报二十八日念太妙至极天尊懴故为不善之愆免氷戟霜刃之报二十九日念真皇洞神天尊懴悞作伤仁之愆免烧炙焦烂之报三十日念玉虚明皇天尊懴三界𡨚报之愆免穿腹塞心之报高宗曰车胤谓胡僧皆以梵音译之天尊为佛罪报为地狱之名为之十斋正五九月斋按窦苹唐书音训其註高祖正五九月不用刑论日天帝造以大寳镜照四大神洲毎月一移察人善恶正月镜照南赡部洲二月照东胜神洲三月照北俱卢洲四月照西牛货洲五月又照南赡部洲如此轮转则正五九月俱照南赡部洲故于三月省刑法薄税歛隋唐以来具载法律遇此三月则禁刑断屠后人以其有禁刑断屠之条官中请俸遇此三月不支羊肉钱其实沿唐朝故事后人相传以正五九月为斋识者谓此至愚之人为之稍有聪慧者耻其事甚鄙自宋以来道家革去帝煞日十名月忌此日忌烧香犯者夺筭正月𥘉二日及庚申二月𥘉九日及辛酉三月𥘉十日及庚戍四月十一日及癸亥五月十一日及壬子六月𥘉十日及癸丑七月十二日及甲寅八月十三日及乙卯九月十三日及丙辰十月𥘉八日及丁巳十一月十五日及丙午十二月十三日及丁未天忌日丙寅丁卯道父忌丙申丁酉道毋忌壬辰壬戍北帝忌戊辰戊戍南帝忌絶命本命絶日𡻕星行年到日六害本命到日月晦月穷三日年破嵗冲日老于㧞白日正月四日二月八日三月十一日四月十六日五月二十曰六月二十四日七月二十八日八月十九日九月十六日十月十三日十一月十日十二月七日大明万历三十五年𡻕次丁未上元吉日正一嗣教凝诚至道阐玄弘教大真人掌天下道教事张国祥奉㫖校梓数目纪事章其天文地理隂阳造化古今人官制礼仪人事制度冠服音乐经史文籍丹道医药噐用等𩔖皆有数纪盖事𩔖繁多难以尽述止取玄门当用者一二録其大槩条列于左以为道门之湏知一数一理太极一大王者二数两仪天地两曜日月二气隂阳啇二贤大夫老子彭祖商二老太公伯夷二亲父母三数三太太𥘉太素太始三才天地人三界天地水三光日月星三天清㣲天禹余天太赤天三清三境玉清圣境元始居之上清真境道君居之太清仙境老君居之三寳道经师古三皇天皇氏地皇氏人皇氏三垣紫㣲垣太㣲垣天市垣三台上台中台下台三省㤗玄都省天枢省天机省雷霆三省张天师判都省葛仙翁判玄省许真君判泰省浮丘三仙佥书三省事三师天师嗣师系师又云经师籍师度师三炁始炁青元炁白玄炁黒三华金华玉华九华三洞洞真洞玄洞神三古上古中古下古三乗大乗中乗小乗三皇大昊炎帝黄帝三子老子庄子列子大火三星中星前星后星三正子为天正丑为地正寅爲人正三朝嵗之朝月之朝日之朝三朔平明鸡鸣夜半三伏𥘉伏中伏末伏三社大社王社亳社三今节一月一日三月三日九月九日三元上元中元下元三㑹正月七日天会七月七日地会十月十五日水㑹三茅君大茅君次茅君小茅君三山符箓上清箓出茅山灵寳箓出阁皂山正一箓出龙虎山三神山蓬菜山方文山灜洲山海中三岛扶爽岛蓬菜岛崑崙岛灵光三山峩嵋山天真皇人之宫在马五胡戝李雄入蜀称帝夺为胡庙匡庐山大明君之宫在马僧惠逺诒江州刺史桓伊将天池之庵与虎溪之祠皆夺爲胡庙五台山紫府鴈门君之官在焉五胡刘渊夺为胡庙三水府马当山上水府福善安江王釆石山中水府顺圣平江王金山下水府昭信㤗江王三河伯洛河伯黄河伯淮河伯三关口为天関足为地関手为人関三丹田上丹田中丹田下丹田三䰟台光爽灵幽精三花精气神道家三车聚火而心行气使以治疾病曰使者车隂阳合水火同静中闻雷霆之声曰雷车心为境役感物气散以成衰老且病曰破车三河车採药进火添汞抽铅曰小河车大药渐成上补下鍊曰大河车还丹鍊形合道入仙曰紫河车医家三车牛车鹿车羊车三尸上尸彭琚名青姑伐人目居人头令人多欲好车马中尸彭质名白姑伐人五臓居人腹令人好食軽恚怒下尸彭硚名血姑伐人胃命居人足令人好色喜杀三𡍼一色欲门上尸道天𡍼界二爱欲门中尸道人𡍼界三贪欲门下尸道地𡍼界三夀上夀百嵗中夀八十下夀六十又云上夀百二十中夀百嵗下夀八十三芝石芝灵芝肉芝四数四炁天地日月四界天界地界水界阳界域中四大道大天大地大王大四象太阳少阳太隂少隂四恩天地国王师尊父母四极东华南极西灵北真四辅太真太平太清正一四时春夏秋冬四孟孟春孟夏孟秋孟冬四仲仲春仲夏仲秋仲冬四季季春季夏季秋季冬四气春为青阳夏为朱明秋为白藏冬为玄𡨋四天春为苍天夏为昊天秋为旻天冬为上天四府春为生物之府夏为长物之府秋为收物之府冬为藏物之府四时取火春取榆柳之火夏取枣杏之火季夏取桑柘之火秋取柞楢之火冬取槐檀之火四方东西南北四维东南西南东北西北四荒东口下西王母南北方北䑢竹四表距齐州以南戴日为丹水成智北戴斗极为崆峒其人武般东至日所出为太平着来西至日所入为太蒙芒太祥四极东至㤗逺南濮沿西邠国北祝栗四夷东夷西戎南蛮北狄天四徳元亨利贞天曹四司司命司録司非司危地府四司司命司録司功司杀海中四山蓬莱山扶桑山方丈山沧浪山四海龙王东海水府仙官南海水府仙官西海水府仙官北海水府仙官四渎源王江渎广源王河渎灵源王淮渎长源王济渎清源王四灵名青龙帝君孟章白虎帝君监兵朱雀帝君灵光玄武帝君执明王母四侍女董双成许飞琼婉陵华叚安香摄生四要少思以养神少慾以养精少劳以养力少言以养气四徳仁义礼智四端恻𨼆辞譲羞恶是非四计一日之计在晨一年之计在春一生之计在勤一家之计在身立身四好读好书近好人说好话行好事五数五太太虚太无太素太质太极五帝少昊颛顼帝誉帝尧帝舜五星嵗星劳星镇星太白辰星五神勾芒祝融后土蓐収玄𡨋五仪圣人贤人君子士人庸人五士秀才选士俊士造士进士五气温凉寒燥湿五色青赤黄白黒五纪嵗月日历数星辰五方东西南北中五常仁义礼智信五音宫商角徴羽五谷禾麻菽麦豆五土丘陵原隰坟五行金木水火土五福夀冨康宁攸好徳考命终五宫耳目口鼻心五窍目舌口鼻耳五液肝为泪心为汗脾为涎肺为涕贤为唾五藏之气肝气凉心血次之脾气温肺气热贤气寒五藏所主心主𦤀肝主色脾主味肺主声肾主液五藏所藏心藏神肝藏魂脾藏意肺藏魄肾藏志五藏所通心通舌肝通目脾通口肺通鼻肾通耳五藏所好心病好妄言肝病好呌唿脾病好歌肺病好哭贤病好呻吟五炁东分青九南受丹三西成白七北归玄五中主黄一五劫龙汉属木赤明属火一皇属土延康属金开皇属水五殿东曰蘂珠西曰碧玉北曰青华南曰凝神中曰长生五岳东岳㤗山西岳华山南岳衡山北岳恒山中岳嵩山五方五帝苍帝灵威仰赤帝赤熛怒白帝白招拒黒帝恊光纪黄帝含枢纽五湖大帝青草湖水神太湖水神丹阳湖水神谢湖水神五祖东华帝君钟离权吕纯阳刘海蟾王重阳五仙一曰天仙二曰地仙三曰神仙四曰人仙五曰鬼仙五等道士天真道士神仙道士山居道士出家道士在家道士五力忠孝君亲正身处物慈救衆生先人后巳薄味戒荤五苦一色累苦心门二爱累苦神门三贪累苦形门四华竞苦精门五身累苦魂门五腊正月一日天腊五月五日地腊七月七日道徳腊十月一日民𡻕腊十二月腊日王侯腊五芝龙伯芝参成芝燕芝夜光芝玉芝六数六合天地东西南北六亲父母兄弟妻子六气隂阳风雨晦明六府金木水火土谷南斗六司天枢天机司禄司命天梁天同六气春食朝霞秋食沦隂冬饮沆瀣夏食正阳并天地玄黄之气为六气六神心神丹元䏏神龙烟脾神常在肺神魄华肾神玄冥胆神龙曜呬呵虚唿吹嘻六腑胆胃大肠小肠膀胱三焦六气太阳寒水太隂湿土少阳相火少隂君火阳明燥金厥隂风木六道天道人道魔道地狱道饿鬼道畜生道鄷都六天宫名纣絶隂天宫㤗煞谅事宗天宫明辰耐犯武城天宫怙昭罪气天宫宋灵七非天宫敢司连宛屡天宫六职高功都讲监斋侍经侍香侍灯六时寅卯巳午申酉七数北斗七星贪狼巨门禄存文曲廉贞武曲破军七真马钰谭䖏端刘处玄丘䖏机王处一都大通孙不二道士利经法讲论长白文章应制焚修声賛道科七魄尸拘伏天省隂天贼蜚毒除秽臭肺八数八风不周西北融风东北清明东南凯风南阊阖西凉风西南唐八仙天皇真人广成子洪崖先生籛铿赤松子甯封子马师皇赤将子舆皆黄帝时人也至唐尧之时八人游于终南人见之以唐尧之世故称唐八仙后世以唐李氏之朝洞賔等亦为八仙淮南八公苏飞李尚左吴田由晋昌汉淮南王安高帝之孙淮南王长之子也好儒学方技及神仙飞腾变化之术着淮南子内书二十卷作鸿寳万年书三卷火莲经五卷论天道造化之理得长生乆视之道每𡻕炼为黄金三百镒献于上国以代民间租税之半帝命刘向求其方五徴不起帝怒乃动横目之志王不得已授刘向丹书向系之肘后夜扣宫门以为金丹可成矣数年丹不成糜费鉅万盖不得其口诀乃𥿄上之虚文耳帝怒欲责之其王之臣雷被与伍被二人王素亲甚被乃与太子舞劒为戯悞伤太子左服王怒被乃求击匈奴以赎罪王不许欲诛之被惧诛乃上书言王反帝以亲亲不忍加罪止削二县伍被亦以奸私得罪于王王怒而未发伍被惧诛以扶雷被之前状而告王反廷尉执王之臣煅炼而成之乃作招词其反是实司马公取之入于史记淮南世家欲掩神仙荒唐无有飞腾之说帝乃遣宗正持节欲治王八公至谓王曰今二被之害王者实天之所启王也王既道成不可乆留人间为人臣诬吿君父者天律当㓕其身于是置以木假之法以木杵悬王之冠服悬于梁间与王登山大祭埋金于地举家白日飞昇宗正至见王之尸自缢于庭忽有吿曰非真死矣王与家属遁于淮南之山举家白日飞昇矣宗正追至其地但闻鸡鸣天上犬吠云间乃囘报于朝天子怅然乃诛二被果应八公之言汉史纪王自杀祕其飞昇之说恐日后人君皆慕神仙飞腾之术废弃大寳故为后世戒盖雷被五被二人者王之臣诬王之罪人也后人不知八公之名乃以二被为八公中之二人也故书此以証之八埏东方沙海东南沉泽南方浩泽西南丹泽西方泉泽西北海泽北方塞泽东北无通泽八纮东北之纮曰荒土东方之纮曰桑野东南之纮曰衆安南方之纮曰反户西南之纮曰火土西方之纮曰沃野西北之纮曰沙所北方之纮曰委羽八极方土之山曰苍门东极之山曰开明门波母之山曰阳门南极之山曰暑门编驹之山曰白门西极之山曰阊阖门不周之山曰幽都门北极之山曰寒门八方东西南北东南西南东北西北九数九天皥天阳天赤天朱天成天幽天玄天变天钓天九天欎单天兠率天不骄天禅善天梵辅天应声天湏延天高虚天无想天九霄神霄青霄碧霄丹霄景霄玉霄珢霄紫霄太霄九宫九星天蓬天内天冲天辅天禽天心天枉天任天英北斗九星贪狼巨门禄存文曲㢘贞武曲破军左辅右弼九灵天生无英玄珠正中子丹囘回丹元太渊灵童九气始气生混混气苍混气生洞洞气赤洞气生皓皓气青元气生旻旻气緑旻气生景景气黄景气生遁遁气白玄气生融融气紫融气生炎炎气碧炎气生演演气月行九道青道二赤道二白道二黒道二并黄道为九道九斋一太真二金箓三黄箓四明真五自然六三元七𡍼炭八洞神九神呪九转还丹十一月第一转十二月第二转正月三转三月四转四月五转五月六转六月七转七月八转八月九转又云一转降丹二转交媾丹三转养阳丹四转养隂丹五转换骨丹六转换肉丹七转换五脏六腑丹八转育火丹九转飞昇丹神霄九鼎大极飞云洞劫之鼎苍胡祀天贮醇之鼎山岳五神之鼎精明洞渊之鼎天地隂阳之鼎混沌之鼎浮光洞天之鼎灵光晃耀錬神之鼎苍龟大蛇䖝鱼金轮之鼎学仙九难一者衣食逼迫二者尊长邀难三者恩爱拘纒四者名利拘绊五者灾害横生六者背师约朿七者议论差别八者心志懈怠九者日月蹉跎学道九患有志无时有时无友有友无志有志不遇其师遇其师不觉觉师不勤勤不守道守道不固固不能乆九宫一白二黒三碧四緑五黄六白七赤八白九紫大九州东南曰神州正南曰次州西南曰戎州正西曰拾州中央曰冀州西北曰括州正北曰玄州东北曰薄州正东曰扬州九江水帝浙江水帝扬子江水帝松江水帝吴江水帝楚江水帝湘江水帝荆江水帝汉江水帝南江水帝十数太乙十神五福太乙君基太乙臣基太乙民基太乙九炁太乙大逰太乙小逰太乙四神太乙天一太乙地一太乙十干甲乙丙丁戊巳庚辛壬癸十干歳阳甲曰阏蓬乙曰旃蒙丙曰柔兆丁曰彊圄戊曰着雍巳曰屠维庚曰上章辛曰重光壬曰玄黓癸曰昭阳十干月阳在甲曰毕在乙曰橘在丙曰修在丁曰圉在戊曰厉在巳曰则在庚曰窒在辛曰塞在壬曰终在癸曰极十方四方四隅上下十大洞天王屋山小有清虚洞天委羽山大有空明洞天西城山太玄极真洞天西玄山三玄极真洞天青城山寳仙九台洞天天台山上清玉平洞天罗浮山朱明耀真洞天句曲山金华紫阳洞天林屋山左神幽灵洞天括苍山神徳𨼆玄洞天海上十洲瀛洲玄洲长洲流洲元洲生洲祖洲炎洲凤麟洲聚窟洲十仙一曰地行仙二曰飞行仙三曰逰行仙四曰空行仙五曰天行仙六曰通行仙七曰道行仙八曰照行仙九曰精行仙十曰气行仙十魔六贼魔冨魔贵魔六情魔患难魔刀兵魔恩爱魔仙乐魔骄奢魔贫贱魔十一数十一曜日太阳月太隂金星木星水星火星土星紫炁月孛罗𦞈计都十二数十二𡻕子曰困墩丑赤奋若寅摄提格卯曰单阏辰曰执徐巳大荒落午曰敦牂未曰恊洽申曰涒滩酉曰作噩戍曰阉茂亥曰太渊献十二月名正月为陬二月为如三月为寎四月为余五月为皐六月为且七月为相八月为壮九月为玄十月为阳十一月为辜十二月为涂十二属子䑕丑牛寅虎卯兎辰龙巳蛇午马未羊申猴酉鸡戍狗亥猪十二月建正月建寅二月建卯三月建辰四月建巳五月建午六月建未七月建申八月建酉九月建戍十月建玄十一月建子十二月建丑十二月律正月大蔟二月夹钟三月姑洗四月中吕五月㽔賔六月林钟七月夷则八月南吕九月无射十月应钟十一月黄钟十二月大吕十二月卦正月㤗三阳二月太壮四阳三月夬五阳四月干六阳五月姤一隂六月遯二隂七月否三隂八月观四隂九月剥五隂十月坤六隂十一月复一阳十二月临二阳十二宫分寳瓶磨竭人马天蝎天秤双女狮子巨蟹隂阳金牛白羊双鱼十二辰所次玄枵星纪析木木火夀星鹑尾鹑火鹑首实沈大梁䧏娄娵訾十六数日山入十六所旸谷咸池扶桑曲阿曾泉桑野衡阳昆吾乌次悲谷女纪渊隅连右悲泉虞渊蒙咎十九数丹法十九诀採药结丹烹錬固济武火文火沐浴丹砂过関分胎温养防危工夫交媾大还圣胎九转换鼎太极二十四数二十四治倶在蜀阳平治鹿堂治鹤鸣治漓沅治葛墤治庚除治秦中治真多治昌利治𨽻上治涌泉治椆梗治北平治本竹治蒙秦治平盖治云䑓治浕口治后城治公慕治平冈治主簿治玉笥治北邙治三十六数三十六洞天霍童山东岳㤗山南岳衡山西岳华山北岳恒山中岳嵩山峩嵋山庐山四明山阳明山太白山钟陵山太沩山潜山鬼谷山武夷山玉笥山华盖山盖竹山都峤山白石山勾漏山九嶷山洞阳山幙阜山大酉山金庭山麻姑山仙都山青田山钟山良常山紫盖山天目山桃源山金华山七十二数七十二福地地肺山盖竹山青逺山逍遥山石磕山东仙源青屿山郁木洞赤水山丹霞山君山桂源灵墟山沃州山天姥岑若耶溪金庭山马岭山天光坛洞真墟清坛山鹅羊山陶公山洞真山洞灵源三皇井烂柯山芹溪龙虎山灵山泉源山西山源合皂山始丰山金精山东白源钵池山论山毛公坛鸡笼山桐栢山平都山緑罗山彰观山南田山大面山虎溪山元辰山马迹山善卷洞玉峯蓝水徳山天目山商山张公洞渔湖洞中条山司马海山绵竹山甘山瑰山金城山云山北部山武当山女几山少室山庐山玉瑠山抱福山安山醮献祭品章按通灵秘要醮献祭物各有异名开列于后白鹤脯侯脯鸡脯白象脯白马脯龙脯鹿脯海中鼍脯山猪脯知肠脯林中马髓脯芽中脯水中鱼脯蓎薹脯白脯地脯山鹿脯细鳞油蜜饼子大牢少牢天酒大𦎟肉汁也不和无塩梅也太古初变腥但煑肉而饮其汁未知调和后人祭也既重古故但盛肉汁谓之大𦎟玄酒凡祭祀之时陈列酒尊玄酒在三酒之上是玄酒之尚谓尊尚其古故设尊在前也欎鬯周人尚其灌用欎鬯合鬯臭隂逹于渊泉灌以珪璋用玉气也刍狗祭天祷雨之物也三代以前有之其食用皆与世俗同止酒茶椒花酒屠苏酒千日酒千里酒豆腐皆是道门所始酒黄帝内传曰王母㑹帝于嵩山饮帝以护神养气全液流晖之酒又有延洪夀光之酒然黄帝时巳有矣但不知杜康何世人而古今多言其始造酒也屠苏酒屠苏愽雅云孙思邈庵名谓屠絶鬼气苏省人魂故也孙真人始之椒花酒𡻕时记元日进椒花酒椒是玉衡星精服之令人身軽能走延年益夀进酒次第以年老少为先千日酒刘玄石从中山沽千日酒一醉千日千里酒梁刘杳曰桂阳陈乡有千里酒饮之至家而醉自乡始茶周昭王时老子出凾谷関令尹喜迎之于家首献茗此茶之始老子曰食是茶者皆汝之道徒也后世俗凡客至家者必先献茶此其始茗者茶也一曰茶二曰槚三曰蔎四曰茗五曰荈豆腐淮南王得飞腾变化之道錬五金成寳化八石为水得草木制化之理乃作豆腐其时长安豆一斗值千钱今世之斋素者皆用之其诗曰举家学得淮南术后世人喫豆腐自淮南王始之龟桃黄帝祀天以面为龟桃以表仙家之献馔也后世凡斋醮者皆用之自黄帝始也夀旦庆夀籛铿于尧夀旦之日献香雉𦎟一手帕一为尭庆夀尧封铿为彭城君后世人生辰逓手帕庆夀自此始天皇至道太清玉册下卷