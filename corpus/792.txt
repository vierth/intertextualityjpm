御定资治通鑑纲目三编御定资治通鑑纲目三编上谕干隆四十年五月十五日干隆四十年五月十五日内阁奉上谕前曽命倣朱子通鑑纲目軆例纂为明纪纲目刋行已久兹披閲叶向髙集见其论福藩田土疏所叙向日㫖意云养赡地土原给四万顷卿等屡奏地土难以凑处王亦见辞今减去二万顷云云则福王当日所得之田仅二万顷今纲目载福王常洵之国条云赐庄田四万顷中州腴土不足取山东湖广田益之与向髙有不合又所载青海朶颜等人名对音沿用鄙字与今所定同文韵统音字及改正辽金元国语解未为画一是张廷玉等原办纲目惟务书法谨严而未暇考核精当尚不足以昭传信着交军机大臣即于方畧舘将原书改纂以次进呈候朕亲閲鉴定其原书着查缴钦此上谕干隆四十年五月十八日干隆四十年五月十八日内阁奉上谕昨因明纪纲目考核未为精当命军机大臣将原书另行改辑候朕鉴定因思纲目三编虽亦曽经披览但从前所进呈之书朕鉴閲尚不及近时之详审若通鑑辑览一书其中軆例书法皆朕亲加折衷一本大公至正为可法则此次改编纲目自当倣照办理又明史内于元时人地名对音讹舛译字鄙俚尚沿旧时陋习如啚作为兔之类既于字义无当而垂之史册殊不雅驯今辽金元史已命军机大臣改正另刋明史乃本朝撰定之书岂转可聼其讹谬现在改办明纪纲目着将明史一併查改以昭传信朕非于此等音译字面有所偏袒盖各国语音不同本难意存牵合即如满洲蒙古文译为汉文此音彼字两不相涉乃见小无识之徒欲以音义之优劣强为分别轩轾实不值一噱朕毎见法司爰书有以犯名书作恶劣字者辄令改写而前此书回部者每加犬作亦令将犬旁削去诚以此等无闗褒贬而适形鄙俚实无足取况当海㝢同文之世又岂可不务为公溥乎将此通谕知之所有原颁明史及纲目三编俟改正时并着查缴钦此御定资治通鑑纲目三编原序御定通鑑纲目三编原序编年之书奚啻数十百家而必以朱子通鑑纲目为凖通鑑纲目葢祖述春秋之义虽取裁于司马氏之书而明天统正人心昭监戒者㡬微得春秋大居正之意虽司马氏有不能窥其藩篱者其他葢不必指数矣尝谓读书立言之士论世为难非如朱子具格致诚正之功明治乱兴衰之故其于笔削鲜有不任予夺之私失褒贬之公者自纲目成而义指正大条理精密后儒有所依据踵而续之由宋迄元釐然方策至明代君臣事蹟编辑之难更倍于诸书葢明史已成于百年之后而世变风漓记载失实若复迟待将何以继续编而示来许爰亟命儒臣法朱子通鑑纲目义例増损编摩大书以提要分注以备言每一卷成呈览朕于㡬暇亦时御丹铅为之叅定虽于天人一贯之精微未之能尽而惟是谨严之义守而弗失简正之㫖志而必勉书既成羣臣举唐太宗之事为言勉从其请而为之序云干隆十一年夏四月朔御制御定资治通鑑纲目三编御制明史纲目书成有述并序御制明史纲目书成有述明史纲目之书不可不亟成之而又不敢率就之盖明史已出于百年以后纲目若复迟待咎将谁诿而取裁义例校閲诸臣一一请示既以身任其事则不得徒博钦定名目已也将天下后世之公论于是乎在书成既亲序以冠简端复为此诗以见意并识有明三百年兴亡之概焉直道惟凭信史留斯民三代理无偷学探司马治平要书慕文公体例优亦曰此心无予夺敢云我志在春秋编摩端识权衡在鱼鲁何妨付校讐蛇分星聚瑞符覃崛起原从皇觉菴燕国帝车遥指北金陵王气遂昌南一时开创经猷集奕世风声莭义谈若论兴王自东土比汤慙徳更无慙金川门外血波横大义奚称旦辅成难讳齐黄疎计畧尚怜气节在公卿缁衣不辨真兮伪斗粟从来弟与兄独笑吉安胡侍讲一猪不忍太痴情慢言此辈弱而愚甫节鱼童何代无不少英明偏授柄端因威福遂専枢善窥更自依房闼妙术惟应𨗳宴娯屋社当年縁底事厉阶屡肇自宫徒持盈保㤗信惟囏往复平陂理转环拜疏省僚羣自去垂衣宫禁尚躭闲蜩螗三案纷轇轕门户东林激变患独有思陵殉宗社故宜矜惜动龙颜赏罚当时犹贵信况于万世信无刋从来旧史传三述亦越新编切五难义利纎毫无或爽劝惩一字必期安试观三百年间事已意曽无爱恶干御定资治通鑑纲目三编提要钦定四库全书史部二御定资治通鑑纲目三编编年类提要等谨案御定资治通鑑纲目三编四十卷干隆四十年奉勅撰初大学士张廷玉等奉勅採明一代事迹撰通鑑纲目三编以续朱子商辂之书然廷玉等惟以笔削褒贬求书法之谨严于事迹多所挂漏又边外诸部于人名地名多沿袭旧闻无所考正尤不免于舛讹夫朱子剏例之初原以纲仿春秋目仿左传春秋大义数十炳若日星然不详核左传之事迹于圣人予夺之㫖尚终不可明况史籍编年仅标梗概于大书而不具始末于细注其是非得失又何自而知即圣谕所指福藩田土一条其他条之疎漏可以例推至译语惟取对音原无意义而宋人妄生穿凿乖谬不经如赵元昊自称兀卒即乌珠之转音而宋人讹为吾祖遂以为元昊见侮又如萧鹧巴亦非汉名而宋人以对曽纯甫借鹑脯之音以为恶谑沿及明代此习未除如圣谕所指朶颜青海诸人名书圗为兎之类亦往往而有鄙倍荒唐尤不可不亟为釐正是编仰禀睿裁于大书体例皆遵御批通鑑辑览而细注则详核史传补遗纠谬使端委秩然复各附发明以阐衮钺之义各増质实以资考证之功而译语之诞妄者亦皆遵钦定辽金元国语觧一一改正以传信订讹较张廷玉等初编之本实倍为精宻圣人制事以至善为期义有未安不以已成之局而惮于改作此亦可仰窥万一矣干隆五十年二月恭校上总纂官纪昀陆钖熊孙士毅总校官陆费墀御定资治通鑑纲目三编凡例凡例一纲目三编现在遵㫖照御批通览辑览改纂凡纪年系统诸大端及一切书法均应仰遵笔削定例永示凖绳至三编原本毎年所列纲目不过数条而辑览内条数较多于一代治忽所闗更为明偹自应将辑览所増一併敬谨添辑一查朱子纲目原有尹起莘发明刘友益书法及质实正误附入各条纲目之下明代所修续纲目内亦有发明广义诸条皆所以推阐大义考证故实足为本书羽翼而纲目三编内从前未经办及现在御批通鑑辑覧俱仰禀睿裁大㫖㣲言昭掲星日等遵照改辑自应于特笔所在各倣照前例恭加发明详悉阐绎庶衮钺谨严大公至正之意更足昭示万世至其间姓名爵里及舆地官制等类本文内未能该尽者并拟各加质实俾读者开卷了然似于軆例尤为周宻一原书内如载福王之国拨给庄田四万顷一条叶向髙集内实作二万顷仰蒙圣明指示等因检明史福王传内诏赐庄田四万顷句下有所司力争常洵亦奏辞得减半之文因原书採摘未全纪载遂致失实又福王传于此条下尚有奏乞张居正没产沿江洲税四川茶银淮扬盐引河南北齐楚间所至骚动等事必须连类并载足以见神宗宠溺失徳之实而原书概行刋除亦不免过于简畧今拟各条纪事俱将明史纪传逐一参订考核异同如有舛漏即行详确改正其或有情事未能详尽者亦各酌量添修务令首尾该具核实无讹庶足永称传信一纲目三编内所有蒙古等人地官名之对音讹舛译字鄙俚者均应倣照现办辽金元国语解之例译改一此次改编纲目折衷论定均仰荷圣训详明应请㳟録前后谕㫖冠于简编次列御制原序庶俾办理原委次第秩然御定资治通鑑纲目三编卷一钦定四库全书御定资治通鑑纲目三编卷一凡五年春正月吴相国李善长等奉吴王朱元璋为皇帝国号明质实发明追尊祖考为皇帝质实立妃马氏为皇后世子标为皇太子质实以李善长为左丞相徐达为右丞相质实庚寅彗星见质实征南将军汤和克福建元平章陈友定死之质实发明元削库库特穆尔爵邑命图噜李思齐讨之质实三月修女诫质实夏四月蕲州进竹簟却之征南将军廖永忠取广东质实将军徐达常遇春大破元兵于洛水北元梁王阿抡以河南降质实都督同知冯胜克潼闗质实六月平章杨璟克广西质实秋闰七月元复库库特穆尔官爵命帅师㑹诸将复河洛质实发明徐达克通州元帝奔上都八月师入大都元监国淮王特穆尔布哈死之元亡质实发明以应天为南京开封为北京建六部大赦质实御史中丞刘基致仕质实徴元故官至京师帝如北京放元宫人九月江西行省参政陶安卒质实冬十月帝还南京十一月庚子冬至祀天于圜丘质实遣使访求贤才质实以孔子五十六世孙希学袭封衍圣公希大世袭曲阜县知县质实召刘基还质实建大本堂十二月徐达克太原元库库特穆尔走甘肃山西平质实明太祖髙皇帝洪武二年春正月立功臣庙质实免山东北平山西河南及畿内诸郡田租质实倭冦山东质实二月诏修元史质实元丞相伊苏侵通州平章曹良臣击走之质实帝耕耤田质实三月徐达克奉天常遇春克鳯翔质实夏四月命博士孔克仁授诸子经质实冯胜徇临洮李思齐降质实五月甲午朔日有食之癸夘夏至祀地于方丘御史中丞章溢卒质实六月常遇春克开平元帝奔和林质实封陈日煃为安南国王质实秋七月副将军鄂国公常遇春卒于军诏李文忠领其衆质实八月元兵攻大同李文忠击败之质实定内侍官制质实封王颛为髙丽国王质实徐达克庆阳擒张良臣斩之陕西平质实修礼书质实九月置中都质实发明冬十月诏天下府州县皆立学十二月封阿答阿者为占城国王质实元库库特穆尔侵兰州指挥于光死之质实三年春正月命徐达李文忠分道北伐质实吏部请谪有罪于儋崖不许质实振西安鳯翔饥二月追封郭子兴为滁阳王质实免应天等府州及河南山东北平田租质实夏四月封子九人为王质实徐达大破元库库特穆尔于沈儿峪质实封陈日熞为安南国王质实元帝殂于应昌质实五月始设科取士李文忠克应昌获元密廸哩巴拉送京师质实是月旱六月朔帝亲祷于山川坛越五日雨质实颁平定朔漠诏于天下封密迪哩巴拉为崇礼侯质实葬宋理宗顶骨于故陵质实立开中盐法质实徙苏松嘉湖杭民无业者田临濠质实秋七月中书左丞杨宪有罪诛质实冬十一月大封功臣质实十二遣官祭厯代帝王陵寝质实自正月至是月日中屡有黒子诏求直言四年春正月李善长罢以汪广洋为右丞相胡惟庸为左丞相质实以汤和为征西将军傅友徳为征虏前将军帅师伐蜀质实免浙江山西被灾田租质实二月免太平镇江宁国田租帝如中都至自中都质实元平章刘益以辽东降质实三月䇿试天下贡士赐吴伯宗等进士及第出身有差质实诚意伯刘基致仕夏五月免江西浙江秋粮六月汤和至重庆明昇降质实秋七月傅友徳下成都四川平质实发明以方克勤知济宁府质实封明昇为归义侯八月免中都淮阳及泰滁无为田租质实振陕西饥九月庚戌朔日有食之设粮长质实冬十一月免陕西河南被灾田租质实十二月逮汉中知府费震寻释之质实五年春正月置亲王䕶卫指挥使司质实遣翰林院待制王袆使云南被执不屈死质实徙陈理明昇于髙丽遣徐达李文忠冯胜等分道征库库特穆尔达军败绩文忠胜败元兵而还质实以邓愈为征南将军讨湖南广西蛮质实二月安南陈叔明弑其主日熞自立遣使入贡却之质实置茶马司质实三月免京役民以礼部主事魏观知苏州府质实髙丽国王请遣子弟入国子学夏四月振济南莱州饥质实诏天下行乡饮酒礼六月定宫官女职质实作铁榜戒功臣质实振山东饥免被灾郡县田租质实秋八月倭冦福宁明州卫指挥佥事张亿讨之中流矢卒质实元兵侵云内州同知黄里死之质实冬十月免应天太平镇江宁国广徳田租十一月纳克楚侵辽东十二月诏百官奏事启皇太子御定资治通鑑纲目三编卷一御定资治通鑑纲目三编卷二钦定四库全书御定资治通鑑纲目三编卷二凡十四年六年春正月觐天下府州县官质实选朝天宫道士供事郊坛质实免辽东金复二州税质实汪广洋罢为广东行省参政二月停科举命有司察举贤才命御史及按察使考察有司质实三月癸卯朔日有食之设六科给事中质实颁昭鉴录戒诸王质实发明命徐达等帅师镇山西北平质实夏四月定开国勲臣谥号质实六月京师城成质实元库库特穆尔侵雁门免河间开封延安汾州被灾田租质实秋七月命户部稽各省水旱灾分数优恤之以胡惟庸为右丞相陈宁为御史大夫八月建歴代帝王庙质实九月定有司季报嵗报冬十一月潞州贡人参却之振真定饥质实闰月録故功臣子孙定大明律质实发明七年春正月遣将屯田河南山东北平遣总兵官吴祯巡海备倭质实二月丁酉朔日有食之免济南平阳太原汾州等州县被灾田租质实修曲阜孔子庙三月方国珍卒质实夏四月都督蓝玉拔兴和质实五月日厯成免真定等四十二府州县旱灾田租减苏松嘉湖极重田税之半六月汰北方府州县官陜西雨雹山西北平河南山东蝗诏蠲其租秋七月李文忠拔髙州质实倭冦胶州质实八月申定兵卫之制振河间广平顺徳真定饥质实九月遣崇礼侯密迪哩巴拉北归冬十一月定服制质实髙丽李仁任弑共王颛八年春正月命有司察穷民诏天下立社学河决开封质实二月帝耕耤田三月立钞法质实发明免河间府州县旱灾田租质实赐徳庆侯廖永忠死质实发明免驿夫田租质实夏四月帝如中都祀天地于圜丘谒陵至自中都质实免彰徳大名临洮平凉河州被灾田租质实罢营中都诚意伯刘基卒质实五月遣中官赵成使河州质实秋七月己未朔日有食之诏百官奔丧毋俟覈报质实京师地震免应天太平宁国镇江及蕲黄诸府旱灾田租质实八月元库库特穆尔卒质实九月遣湖广参政吴云使云南为所杀质实冬十月改都卫为都司质实十二月陜州人献天书诛之赈苏州湖州嘉兴松江常州太宁国杭州水灾质实纳克楚侵辽东都指挥使马云叶旺击败之质实九年春正月命汤和等帅师镇延安二月太白昼见三月免近畿及山西陜西河南福建江西浙江北平湖广田租质实以和尼齐为翰林䝉古编修质实夏四月庚戌雨五月癸酉霁六月改行中书省为承宣布使司质实秋七月癸丑朔日有食之免苏松嘉湖水灾田租质实闰九月诏求直言质实冬十一月平遥训导叶伯巨应诏言事下狱死质实发明十二月遣元臣蔡子英归和林质实十年春正月翰林学士承㫖宋濓致仕益秦晋燕三府䕶卫质实发明振苏松嘉湖水灾夏四月遣邓愈帅师击吐蕃平之质实五月诏韩国公李善长曹国公李文忠议军国重事振湖广水灾质实六月诏臣民言事实封达御前命政事启皇太子裁决奏闻秋七月置通政使司质实发明始遣御史巡按州县八月改建大祀殿于南郊九月以胡惟庸为左丞相汪广洋为右丞相冬十一月卫国公邓愈卒丁亥冬至合祀天地于奉先殿免河南陜西广东湖广田租十二月乙巳朔日有食之十一年春正月封子五人为王质实征天下布政使及知府来朝三月诏秦王樉晋王㭎之国燕王棣周王橚楚王桢齐王榑驻凤阳诏奏事毋先白中书省夏四月元阿裕实哩达喇卒质实存问苏松嘉湖被水灾民六月五开蛮叛杀靖州指挥佥事过兴以辰州指挥杨仲名为总兵官讨平之质实秋七月苏松扬台海溢遣使振之质实八月免应天太平镇江宁国广徳诸府州秋粮冬十月河决兰阳十二月遣僧宗泐等使西域质实十二年春正月始合祀天地于南郊遣征西将军沐英击洮州番大破之质实平羌将军丁玉击松州番平之质实二月给天下贫民钞夏四月给致仕官诰勅复其家蠲北平田租六月遣都督佥事马云征大宁平之秋七月以李文忠领大都督府事冬十二月赐汪广洋死质实征元吏部侍郎巴延资中不至饮鸩卒质实十三年春正月胡惟庸谋反及其党陈宁涂节等皆伏诛质实罢中书省更定六部官秩改大都府为五军都督府质实始南北更调用人质实发明三月减苏松嘉湖粮额燕王棣之国沐英袭元将托和齐等于额齐讷路擒之质实夏四月命羣臣各举所知五月雷震谨身殿大赦诏免天下今年田租六月雷震奉天门置谏院官秋八月诏天下学校师生日给廪膳九月置四辅官质实发明冬十月安置翰林学士承㫖宋濓于茂州道卒十四年春正月元兵侵边命徐违御之质实定赋役籍二月以郑湜为福建布政司左㕘议质实三月大赦秋八月遣赵庸讨闽广盗平之质实河决原武质实发明九月遣传友徳等征云南质实冬十月壬子朔日有食之制法司录囚㑹翰林春坊官给事中集议以闻免应天等五府秋粮十二月命翰林春坊官考验诸司章奏质实傅友徳下曲靖元梁王巴咱尔斡尔密走晋宁自杀蓝玉沐英遂克云南质实发明十五年春正月命编类䝉古译语质实命朝觐官各举所知一人二月遣驸马都尉李祺振河南水灾质实闰二月蓝玉沐英克大理擒土酋段世属郡悉下云南平质实夏四月杀大理寺卿李仕鲁质实免畿内浙江江西河南山东田租置锦衣卫质实旌表辽东髙希鳯家质实五月帝诣国子监释奠于先师质实流广平府吏王允道于岭南质实秋八月复行科举质实皇后马氏崩九月𦵏孝慈皇后质实选僧侍诸王质实冬十月更定都察院官制质实十一月置殿阁大学士质实十六年春二月令天下学校嵗贡士于京师三月诏傅友徳班师命沐英留镇云南质实复鳯阳临淮二县民世世无所与夏五月免畿内各府田租秋八月壬申朔日有食之冬十月安陆侯吴复卒于普定质实十七年春三月颁科举条式曹国公李文忠卒质实大赦秋七月禁内官预外事勅诸司毋通内官监文移盱眙人献天书诛之质实八月河决开封杞县质实九月免西安府旱灾田租冬十月册李氏为淑妃摄六宫事河南北平水遣使振之闰十月诏天下刑狱刑部都察院详议大理寺覆谳奏决十二月弛中表相婚禁质实十八年春二月雷电雨雪诏臣民极言得失太傅魏国公徐达卒质质三月始选进士入翰林及为庶吉士质实免应天太平宁国镇江广徳滁和七府州田租命天下郡县掩骼埋胔定翰林院官制质实夏四月思州蛮叛命楚王桢率汤和等讨平之质实秋七月遣使封髙丽国王禑八月振河南水九月太白经天冬十月颁大诰于天下十一月免河南山东北平湖广田租十二月平缅宣慰使思伦发叛质实十九年春二月振河南饥质实夏五月妖僧彭玉琳等作乱诛之质实六月诏有司存问髙年秋七月诏举经明行修练达时务之士冬十二月癸未朔日有食之御定资治通鑑纲目三编卷二御定资治通鑑纲目三编卷三钦定四库全书御定资治通鑑纲目三编卷三凡十二年二十年春正月以冯胜为征虏大将军率师征纳克楚质实焚锦衣卫刑具夏六月冯胜至金山纳克楚降质实秋七月太白三辰昼见八月召冯胜还以副将军蓝玉领其军质实九月置大宁都指挥使司质实诏商税毋定额以蓝玉为大将军帅师北伐质实冬十一月命汤和筑濒海城备倭质实十二月振济南东昌东平登莱饥质实二十一年春正月诏治有司匿灾者罪三月沐英讨思伦发破走之质实夏四月蓝玉袭破元特古斯特穆尔于捕鱼儿海获其子廸保努质实髙丽李成桂囚其王禑而立禑之子昌质实五月甲戌朔日有食之六月信国公汤和归鳯阳秋七月以解缙为监察御史质实发明九月勑天下卫所屯田越州蛮叛命沐英傅友徳讨之质实以卓敬为户科给事中质实冬十月元伊逊岱尔弑其主特古斯特穆尔质实十二月安南黎季牦废其王炜寻杀之二十二年春正月改大宗正院为宗人府质实二月禁武臣预民事湖广千户夏得忠作乱靖宁侯叶昇讨之得忠伏诛质实夏四月赐江西山东湖广贫民钞质实五月置泰宁朶颜福余三卫质实秋九月丙寅朔日有食之十一月擢海州同知陈龚福为太仆寺少卿冬十二月迁周王橚于云南寻止之二十三年春正月命晋王㭎燕王棣帅师北伐二月河决归徳质实三月燕王棣至伊都元太尉鼐尔布哈等降质实夏四月潭王梓自焚死闰四月诏百官期服毋奔丧五月以杨靖为刑部尚书质实赐韩国公李善长死秋七月崇明海门海溢八月诏毋以隷卒充选举质实振河南山东北平水灾九月庚寅朔日有食之冬十二月罢天下歳织文绮质实二十四年春正月免山东登莱青兖济南水灾田租质实三月戊子朔日有食之夏四月河决原武质实封子十人为王质实秋八月命皇太子廵抚陜西九月倭冦雷州质实冬十月以冯坚为佥都御史质实十一月皇太子还京师二十五年春正月河决阳武质实发明前军都督佥事何福讨都匀毕节诸蛮平之质实宥死囚输粟北边夏四月皇太子标卒质实建昌卫指挥使伊噜特穆尔叛命蓝玉讨诛之质实六月西平侯沐英卒秋七月髙丽李成桂逐其君瑶而自立质实改詹事院为府质实窜岢岚州学正吴从权山隂县教谕张恒于逺方质实八月给公侯歳禄九月立孙允炆为皇太孙诏求精晓厯数之士质实发明以方孝孺为汉中教授质实冬十二月徴安陆知州余彦诚下吏寻释之质实二十六年春二月凉国公蓝玉以罪诛质实发明三月命晋王㭎燕王棣节制山西北平军事夏四月诏有司振饥毋俟报旱诏羣臣言事理狱囚秋七月甲辰朔日有食之九月以郑齐为左庶子王懃为右庶子质实冬十二月户部奏是歳天下户口之数二十七年春正月发天下预备仓谷贷贫民三月命工部藏兵甲秋八月遣使修天下水利九月命礼部定旌表例质实修寰宇通衢书成冬十一月赐颍国公傅友徳死质实二十八年春正月西平侯沐春讨越州蛮平之二月赐宋国公冯胜死质实秋八月命都督杨文等讨龙州奉议诸蛮质实信国公汤和卒九月免山东秋粮颁皇明祖训二十九年春二月命燕王棣帅师廵边三月败元兵于察察尔山又追败之于乌梁海图城而还质实定孔子庙从祀质实秋八月免应天五府田租杀监察御史王朴质实九月大赉致仕武臣三十年春二月白虹亘天贯日三月荧惑入太微八十日刑部请加反逆法不许质实夏五月壬子朔日有食之命楚王桢湘王栢帅师讨古州叛蛮质实六月䇿试礼部下第举人质实秋八月河决开封质实沔县吏髙福兴作乱命征西将军耿炳文讨诛之质实九月平缅蛮刀斡孟遂其宣慰使思伦发诏沐春讨之质实三十一年春二月倭冦山东浙江质实夏五月帝不豫命都督杨文从燕王棣武定侯郭英从辽王植备边开平俱听燕王节制发明闰五月帝崩质实太孙允炆即位诏行三年丧𦵏孝陵诏文臣五品以上及州县正官各举所知六月省并州县汰冗员质实户部侍郎卓敬请徙封燕王棣于南昌不聼质实召方孝孺为翰林院侍讲以齐泰为兵部尚书黄子澄为太常寺卿参预国事质实秋七月长星西陨周王橚有罪废为庶人质实八月诏天下卫所军单丁者放为民西平侯沐春卒于军质实冬十月荧惑守心质实前都督府㫁事髙巍上书言时政质实颁示御史尹昌隆谏疏于天下质实发明十二月赐天下明年田租之半都督何福禽刀干孟斩之以张昺为北平布政使谢贵张信为北平都指挥使质实御定资治通鑑纲目三编卷三御定资治通鑑纲目三编卷四钦定四库全书御定资治通鑑纲目三编卷四凡四年恭闵惠皇帝建文元年春正月修太祖实录质实二月追尊皇考曰孝康皇帝尊母吕氏为皇太后质实立妃马氏为皇后子文奎为皇太子质实封弟三人为王诏诸王毋得节制文武吏士更定官制质实三月命刑部尚书暴昭户部侍郎夏原吉等充採访使分巡天下质实京师地震夏四月湘王柏自焚死齐王榑代王桂有罪废为庶人质实遣燕世子髙炽及其弟髙煦髙燧还北平质实发明安置北平按察使陈瑛于广西质实六月岷王楩有罪废为庶人秋七月燕王棣举兵反质实谷王橞自宣府奔京师诏削棣属籍命长兴侯耿炳文帅兵讨之质实八月耿炳文及棣战于滹沱河北败绩质实召耿炳文还以李景隆代之质实冬十月棣诱执宁王权夺其衆及朶颜三卫归北平质实十一月李景隆及棣战于郑村坝败绩奔徳州质实罢兵部尚书齐㤗太常寺卿黄子澄发明二年春正月均江浙田赋发明夏四月李景隆败棣于白沟河再战败绩景隆奔徳州质实五月棣陷徳州进攻济南质实秋八月承天门灾都督盛庸参政铁铉击败棣兵于济南复徳州质实九月诏录洪武功臣罪废者后冬十月诏李景隆还赦不诛质实十二月盛庸大败棣于东昌斩其将张玉棣遁还质实三年春正月复齐㤗黄子澄官三月盛庸败棣于夹河斩其将谭渊复战败绩质实贬齐泰黄子澄谕棣罢兵棣不奉诏质实夏六月棣将李逺冦沛县焚粮艘质实秋七月都督佥事平安攻北平不克质实九月倭冦浙东质实冬十二月诏驸马都尉梅殷镇淮安质实棣大举南犯发明四年春正月命魏国公徐辉祖帅师御棣兵于山东质实夏四月官军连败棣兵于淮北寻召辉祖还质实五月辽东兵溃于直沽棣兵渡淮陷扬州质实征天下兵勤王质实下罪已诏遣庆成郡主诣燕军质实六月棣兵渡江犯京师谷王橞及李景隆迎降京师陷帝不知所终质实棣自立为皇帝质实削魏国公徐辉祖爵杀兵部尚书齐泰太常卿黄子澄文学博士方孝孺皆夷其族坐党死者数百人质实杀御史大夫练子宁户部侍郎卓敬皆夷其族质实发明迁孝康皇帝主于陵园秋七月革建文年号质实召陈瑛为左副都御史复官制以房吉田庆张本为扬州知府质实发明八月以侍读解缙编修黄淮入直文渊阁侍读胡广修撰杨荣编修杨士竒检讨金幼孜胡俨同入直预机务执兵部尚书铁铉至不屈杀之质实杀御史大夫景清夷其族质实九月论邱福等三十人功封爵有差质实冬十月重修太祖实录质实十一月立妃徐氏为皇后御定资治通鑑纲目三编卷四御定资治通鑑纲目三编卷五钦定四库全书御定资治通鑑纲目三编卷五凡七年成祖文皇帝永乐元年春正月复周齐代岷四王国质实以北平为北京质实二月遣御史分巡天下徙宁王权于南昌质实遣中官侯显等使外域质实三月徙大宁都司于保定始以大宁地畀乌梁海质实命平江伯陈瑄等督海运饷北京辽东振直𨽻北京山东河南饥夏四月命户部尚书夏原吉浚吴淞江质实秋八月徙富民实北京削歴城侯盛庸爵寻自杀冬十一月颁大统厯于朝鲜诸国北京地震闰十一月封胡为安南国王质实始命内臣出镇质实二年春三月始选进士为翰林院庶吉士质实夏四月立子髙炽为皇太子封髙煦为汉王髙燧为赵王质实以僧道衍为太子少师六月汰冗官封哈宻恩克特穆尔为忠顺王质实秋九月周王橚来朝献驺虞以胡俨为国子祭酒冬十月河决开封黄河清质实籍长兴侯耿炳文家炳文自杀十一月京师地震蠲苏松嘉湖杭水灾田租十二月李景隆有罪削爵质实三年春正月鞑靼索和尔内属质实免顺天永平保定田租二年二月命赵王髙燧居守北京夏四月除直𨽻浙江湖广四川广东江西福建河南户絶田租六月遣中官郑和使西洋质实遣中官山夀帅师出云州质实冬十月杀驸马都尉梅殷质实十二月沐晟讨八百大甸降之质实四年春正月初御午朝三月帝诣国子监行释奠礼质实置开元广宁马市夏四月诏求遗书振常州庐州安庆饥六月己未朔日有食之秋七月以成国公朱能为征夷将军帅师讨安南闰七月营北京宫殿八月齐王榑有罪废为庶人冬十月朱能卒于军诏以张辅代之十一月髙文雅上书言事诏授以官十二月赦张辅大破安南兵质实瓯宁王允熙卒五年春二月谪解缙为广西㕘议三月封西僧哈里玛勒为大寳法王质实夏四月皇长孙瞻基出阁就学五月张辅禽黎季牦及其子苍送京师质实河南饥逮治匿灾有司六月置交阯布政司以行部尚书黄福领之质实以丁钰为刑科给事中质实发明秋七月皇后徐氏崩冬十一月彗星见修永乐大典书成质实六年春正月岷王楩有罪削其官属质实二月除北京逋贼夏四月始命云南乡试五月亰师地震六月张辅沐晟班师还京质实秋八月交趾复乱质实九月诏里狱囚冬十二月命安逺伯栁升平江伯陈瑄率舟师沿海捕倭质实阿噜台杀果勒齐立布尼雅实哩为汗七年春正月申茶禁二月帝北巡命皇太子监国质实茹瑺下狱死发明三月都督佥事平安自杀夏闰四月诏重罪皆五覆奏五月封威喇特玛哈穆特为顺宁王太平为贤义王巴图愽啰为安乐王质实遣给事中那骥使鞑靼为所杀诏御史勿复用吏秋七月以邱福为征虏大将军帅师征鞑靼败绩九月庚午朔日有食之冬十一月张辅讨交阯破之获简定质实始令中官刺事御定资治通鑑纲目三编卷五御定资治通鑑纲目三编卷六钦定四库全书御定资治通鑑纲目三编卷六凡十年八年春正月免扬州淮安鳯阳陈州水灾田租二月帝自将征鞑靼质实夏五月大败鞑靼于鄂诺河布尼雅实哩遁遂征阿噜台质实六月击阿噜台败之质实秋七月次开平宴劳军士振安庆徽州鳯阳镇江饥帝还北京质实八月宁逺侯何福自杀河溢开封质实冬十一月帝还京师十二月阿噜台贡马陈季扩乞降以为交阯右布政使不受命质实始命内官监军质实发明九年春正月复命张辅帅师讨交阯发明二月都御史陈瑛以罪诛发明诏赦交阯倭陷昌化千户所质实命工部尚书宋礼浚㑹通河质实三月浚祥符县黄河故道质实夏六月下交阯右㕘议解缙于狱质实秋七月张辅大破交阯贼于月常江质实冬十月封哈宻推勒特穆尔为忠义王质实复修太祖实録十一月蠲陜西逋赋立长孙瞻基为皇太孙命韩观镇交阯质实筑海门捍潮隄质实浙江湖广河南顺天扬州水河南陜西疫遣使振之十年春正月诏入觐官言事振平阳饥二月蠲山西河南逋赋削辽王植䕶卫秋八月张辅大破交阯贼于神投海勅边将治濠垣质实九月以蔺芳为工部侍郎质实冬十一月命庶子杨荣经略甘肃质实十二月杀浙江按察使周新质实十一年春正月辛巳朔日有食之罢朝贺二月置贵州布政使司质实发明令民牧马质实帝如北京皇太孙从命皇太子监国塟仁孝皇后质实夏四月帝至北京五月定死罪纳赎例秋七月封阿噜台为和宁王质实八月北京地震十一月玛哈穆特犯边命将士严守备十二月张辅沐晟大败交阯贼于爱子江质实十二年春二月诏亲征卫拉特质实振凤翔陇州饥三月张辅追获陈季扩于老挝质实帝发北京皇太孙从夏六月至和拉和钖衮大破卫拉特兵追至图拉河玛哈穆特遁质实秋八月帝还北京发明蠲北京州县田租二年九月下右春坊大学士黄淮等于狱质实冬十一月废晋王济熺为庶人进封平阳王济熿为晋王质实命翰林学士胡广等修五经四书及宋儒性理诸书蠲苏松杭嘉湖水灾田租十三年春正月玛哈穆特遣使来朝二月张辅等师还释工作囚徒三月帝策士于北京质实罢海运夏四月命英国公张辅出镇交阯兵部尚书兼詹事金忠卒五月丁酉朔日有食之开清江浦质实发明六月振北京河南山东水灾秋八月振山东河南北京顺天州县饥九月北京地震冬十月命死罪皆五覆奏十二月蠲顺天苏州凤阳浙江湖广河南山东州县水旱田租十四年春正月振北京河南山东饥三月阿噜台败卫拉特来献㨗夏四月礼部尚书吕震请封禅不许发明秋七月河决开封掌锦衣卫事纪纲伏诛九月京师地震始命御史巡盐冬十月帝还京师十一月议营建北京召张辅还十五年春二月谷王橞有罪废为庶人命丰城侯李彬镇交阯命泰宁侯陈珪缮北京工栁升王通副之三月汉王髙煦有罪徙封乐安州质实帝北巡命皇太子监国秋八月瓯宁人进金丹斥之质实九月曲阜孔子庙成冬十一月命赵羾巡督塞北屯戍质实十六年春正月交阯复乱质实三月姚广孝死质实夏五月重修太祖实録成胡广卒发明秋七月下赞善梁潜司谏周冕于狱杀之质实冬十二月申严官吏犯赃禁命成山侯王通振陜西饥十七年夏六月免顺天水灾田租倭寇辽东总兵官刘江击破之质实冬十二月命在外死囚送京师审録御定资治通鑑纲目三编卷六御定资治通鑑纲目三编卷七钦定四库全书御定资治通鑑纲目三编卷七凡六年十八年春二月蒲台妖妇唐赛儿作乱讨平之质实夏六月北京地震秋八月丁酉朔日有食之九月召皇太子诏自明年改京师为南京北京为京师冬十一月以迁都诏天下振青莱饥质实十二月北京郊庙宫殿成质实置东厰发明十九年春正月迁都北京赦质实夏四月奉天谨身华盖三殿灾诏羣臣直言阙失质实命蹇义等分巡天下安抚军民杀主事萧仪质实五月出给事柯暹御史郑维桓等为知州质实秋八月辛夘朔日有食之冬十一月遣使覈天下库藏下户部尚书夏原吉等于狱兵部尚书方宾自杀下侍读李时勉于狱二十年春正月己未朔日有食之三月诏有司遇灾先振后闻质实帝自将征阿噜台命皇太子监国夏六月雨水伤稼秋七月帝至沙珲原阿噜台遁遂征乌梁海质实免南北畿山东河南州县粮刍七十万八月诏班师九月帝还京师下左春坊大学士杨士竒吏部尚书兼詹事蹇义于狱寻释之质实冬十月遣使覈天下仓储闰十二月干清宫灾质实二十一年春三月御史王愈等决囚误杀无罪四人坐弃市质实夏五月免开封南阳卫辉凤阳等府水灾田租质实赵䕶卫指挥孟贤等谋逆伏诛质实六月庚戌朔日有食之秋七月释李时勉于狱复其官帝复自将征阿噜台命皇太子监国八月免两京山东郡县水灾田租冬十月帝至上荘堡蒙古额森托噶来降诏班师质实十一月帝还京师二十二年春正月复诏北征质实夏四月帝发京师命皇太子监国六月至达兰纳穆尔河诏班师质实南京地震秋七月帝有疾至榆木川崩质实发明八月太子髙炽即位释夏原吉黄淮等于狱复其官复置三公三孤官加杨荣金幼孜杨士竒黄淮等官领内阁事如故汰冗官九月召黄福于交阯以兵部尚书陈洽代之质实河溢开封质实诏自今官用物悉于所产地市之羣臣请公除不许増诸王嵗禄始置南京守备质实镇守交阯中官山夀请授黎利清化知府从之质实散畿内民所养官马于诸卫所质实赐少傅兼吏部尚书蹇义等银章冬十月复魏国公徐钦爵诏有司奏雨泽者即以闻立皇后张氏质实立子瞻基为皇太子封子八人为王质实诏举贤才命大学士㑹法司录囚十一月宥建文诸臣家属发明阿噜台来贡马诏羣臣极言得失赦乌梁海罪遣御史巡察边卫遣御史分巡天下考察官吏禁所司擅役屯田军士命都督方政同荣昌伯陈智镇交阯十二月宥建文诸臣外戚全家戍边者留一人余悉放还书天下三司官姓名于奉天门西序𦵏长陵质实仁宗昭皇帝洪熙元年春正月壬寅朔御奉天门受朝不举乐勅内外臣修举职业建𢎞文阁质实二月命太监郑和守备南京帝耕耤田南京地震三月以权谨为文华殿大学士质实诏求直言质实发明振隆平饥质实诏法司慎刑以阳武侯薛禄为镇朔大将军率师巡开平大同质实命安平伯李安与荣昌伯陈智同镇交阯质实诏北京诸司复称行在发明夏四月免山东淮徐今年租税之半命皇太子居守南京振河南及大名饥五月左迁李时勉罗汝敬为监察御史寻下狱质实帝不豫遣使召皇太子帝崩六月太子瞻基至自南京即位质实尊皇后为皇太后立皇后胡氏质实秋闰七月以翰林学士杨溥入内阁八月始置廵抚官质实九月塟献陵质实更定科举法质实御定资治通鑑纲目三编卷七御定资治通鑑纲目三编卷八钦定四库全书御定资治通鑑纲目三编卷八凡六年宣宗章皇帝宣徳元年春正月赦死罪以下运粮宣府自赎命吏部侍郎黄宗载等清理天下军伍质实二月悉除开荒田逋税质实耕耤田南京地震三月荣昌伯陈智都督方政讨黎利败绩质实以礼部左侍郎张瑛兼华盖殿大学士直文渊阁质实夏四月遣成山侯王通征黎利质实颁外戚事鑑及厯代臣鑑五月录囚诏毁身疗亲疾者不得旌表六月免南京囚解行在秋七月京师地震始立内书堂质实均蓟州军戸畜马京师地生毛免山东夏税诏中官传㫖必覆奏始行罢湖广採木河南霖雨河溢质实八月汉王高煦反帝亲征质实帝至乐安高煦降遂班师九月帝还京师遣使谕赵王高燧质实废高煦为庶人质实冬十月释李时勉于狱复以为翰林侍读质实大雷电雨十一月王通兵至交阯遇贼于应平败绩参赞尚书陈洽死之质实谕御史勿穷治髙煦余党质实十二月免六师所过秋粮录囚遣安逺侯桞升征黎利黔国公沐晟自云南引兵㑹之质实二年春正月申明屯田法南京地震二月以戸部左侍郎陈山为尚书兼谨身殿大学士直文渊阁夏四月晋王济熿有罪废为庶人质实王通许黎利和介其使上表五月薛禄督饷开平质实秋七月松潘番叛遣都督同知陈怀等讨之质实发明薛禄败敌于开平令官吏军民入米赎罪质实命都督佥事山云镇广西质实发明八月黄淮罢免两京山西河南州县被灾税粮九月柳升进军倒马坡遇伏死诸军尽殁质实冬十月王通弃交阯与黎利盟而还十一月诏赦黎利罢交阯兵悉召文武吏士北还质实皇子生赦质实十二月振陕西饥三年春二月立子祁镇为皇太子作帝训成三月废皇后胡氏立贵妃孙氏为皇后质实阿噜台入贡宴大臣于西苑质实夏四月诏自今官民建言尚书都御史给事中㑹议以闻闰月免山西旱灾租遣使抚辑流民王通陈智等及布政使弋谦内官马骐山寿俱以弃交阯罪下狱论死发明五月复遣罗汝敬等谕黎利立陈氏后赠恤交阯死事诸臣质实免北京被灾夏税免汝南王有㷲新安王有熺为庶人质实蔡福等六人伏诛六月免陕西被灾夏税秋七月以顾佐为右都御史质实八月皇子祁钰生罢北京行后军都督府及行部帝自将巡邉败乌梁海济勒黙特之衆于寛河质实九月帝还京师冬十月命中官郭敬镇守大同发明十一月锦衣指挥钟法保请採珠广东下狱质实十二月广西总兵官山云讨擒忻城蛮质实四年春正月两京地震夏四月山云讨平柳浔蛮质实命工部尚书黄福平江伯陈瑄经畧漕运五月勅授交阯人不从贼者职六月诏赃吏不得赎罪质实初设钞关质实秋七月幸文渊阁质实九月放免南北监生令天下学校生员兼习书算发明冬十月帝制猗兰操赐大臣质实张瑛陈山罢阅武近郊质实十一月阳武侯薛禄帅师巡邉质实五年春正月少保兼太子少傅戸部尚书夏原吉卒二月罢工部採木下诏寛䘏帝奉皇太后谒长陵献陵质实夏四月薛禄帅师筑赤城等处城堡质实五月以郎中况钟等九人为知府赐勅遣之质实六月迁开平卫于独石质实发明遣使捕畿内蝗秋八月己巳朔日有食之命工部尚书黄福总理畿南山东河南淮北屯田寻罢九月更定在外罪囚赎罪例以周忱为工部侍郎巡抚南畿质实帝巡近郊帝巡邉至洗马林阅武而还十二月両京地震六年春正月罢湖广採木大雨雷电二月工部侍郎罗汝敬督陕西屯田三月命考察外官自布政按察二司始夏四月兵部侍郎柴车经理山西屯田质实六月命黎利权署安南国事质实秋七月朶颜三卫市易帝微行质实冬十一月令官军兊运民粮质实十二月中官袁琦有罪伏诛质实发明太子少保武英殿大学士金幼孜卒御定资治通鑑纲目三编卷八御定资治通鑑纲目三编卷九钦定四库全书御定资治通鑑纲目三编卷九凡十二年七年春正月辛酉朔日有食之赐中官金英范洪免死诏三月复下诏寛䘏夏四月免山西逋赋六月修天下府州县仓质实作官箴戒百官质实秋七月揭豳风图于殿壁八月宥诽谤者罪谕京官三品以上举贤才吏部都察院黜方靣没司不职者质实置蘓州府济农仓质实免两畿及嘉兴湖州水灾税粮八年春二月録囚三月赐进士宴于礼部质实论内外官优䘏军士两京河南山东山西旱遣使振䘏夏四月下诏寛䘏五月总兵官萧授讨平贵州乌罗蛮质实山云讨平宜山蛮质实六月帝作闵旱诗示羣臣诏中外疏决罪囚复振两京河南山东山西湖广饥免税粮秋七月免江西水灾税粮八月汰冗官閠月西域贡麒麟礼官请表贺不许质实景星见发明九月遣使鞫天下重囚九年春二月振鳯阳淮安扬徐饥三月山云讨平思恩蛮质实夏四月黎利死子麟来告丧命麟权署安南国事秋八月振湖广饥敕两京湖广江西河南三司官行视灾伤蠲秋粮十之四罢工部採办卫拉特托欢袭杀鞑靼阿噜台于穆纳山质实九月帝巡边至洗马林还冬十月松潘畨叛都督佥事方政讨平之质实振两畿浙江湖广江西饥冬十一月免四川被灾税粮十二月帝不豫十年春正月帝崩太子祁镇即位质实罢金银朱砂铜铁坑冶免其课减税钞少师兼吏部尚书蹇义卒罢十三布政司镇守中官加户部尚书黄福少保参赞南京机务二月尊皇太后为太皇太后质实发明尊皇后为皇太后封弟祁钰为郕王封平阳王美圭为晋王三月放教坊司乐工江西盗作乱佥事彭森等讨平之质实诏死罪必三覆奏发明夏四月以元儒呉澄从祀孔子庙庭质实五月诏自今初任者不得除风宪官六月塟景陵质实秋七月太白经天八月减光禄寺膳夫九月诏四方毋进祥瑞释御史陈祁主事郭循于狱复其官质实以王振掌司礼监质实冬十月诏天下卫所皆立学十一月戊辰朔日有食之命杨士奇杨荣杨溥议臣民章奏质实阿尔台冦甘肃总兵官陈懋击败之质实英宗睿皇帝正统元年春正月发京军屯田畿辅质实三月始御经筵夏五月始置提督学校官秋七月复圣贤后裔两畿山东河南陜西湖广广东大水八月以右都督蒋贵充总兵官都督同知赵安副之帅师讨阿尔台多尔济巴勒质实始征金花银入内承运库质实九月遣侍郎何文渊王佐副都御史朱与言督两淮长芦浙江盐课质实发明封黎利子麟为安南国王质实冬十一月诏廷臣举堪任御史知县者各一人十二月下兵部尚书王骥于狱寻释之质实二年春正月太皇太后召见大臣于便殿夏五月免河南被灾田粮五月遣王骥经理甘肃边务质实免陜西平凉六府旱灾夏税诏旌出谷振荒者为义民复其家质实六月以宋儒胡安国蔡沈真德秀从祀孔子庙庭质实振江北河南饥质实秋九月以指挥佥事杨洪守备独石质实三年春三月京师地震振陜西饥夏四月设大同马市质实秋七月下礼部尚书胡濙等户部尚书刘中敷等于狱寻俱释之质实八月振陜西饥九月蠲两畿逋赋冬十一月逮天下逋逃工匠四千余人发明十二月下刑部尚书魏源等于狱质实四年眷二月总兵官萧授平贵州叛苖质实三月大赦辽王贵烚有罪废为庶人夏五月京师大雨水溢六月彗星见京师地震秋七月免两畿山东江西河南被灾税粮冬十二月都督同知李安佥都御史王翺讨松潘祈命族叛番质实五年春正月少保南京户部尚书黄福卒二月以翰林院侍讲学士马愉侍讲曹鼐入内阁预机务质实三月建北京宫殿质实夏四月免山西旱灾逋税六月两畿山东河南浙江江西大水江河皆溢陜西大雨雹度僧道二万余人发明秋七月遣刑部侍郎何文渊等分行天下修荒政少师谨身殿大学士杨荣卒冬十一月河南僧杨行祥诈称建文帝下锦衣卫狱寻死质实六年春正月己亥朔钦天监言日食不应以蒋贵为平蛮将军王骥总督军务讨麓川蛮质实三月下巡抚侍郎王谦于狱既而释之质实夏五月太白经天遣使録囚秋七月振浙江湖广饥九月奉天华盖谨身三殿干清坤宁二宫成发明冬十月下戸部尚书刘中敷等于狱质实免畿内被灾税粮进蘓州知府况钟吉安知府陈本深秩正三品十一月大赦免河南山东及鳯阳等府被灾税粮十二月王骥等克麓川思任发走孟养质实七年春二月帝如天夀山夏四月两畿山东山西河南陜西旱蝗质实五月立皇后钱氏质实六月遣户部侍郎焦宏备倭质实冬十月太皇太后张氏崩十一月卫拉特遣使入贡十二月塟诚孝皇后八年春正月以王直为吏部尚书质实夏五月复命王骥蒋贵帅师讨麓川蛮质实雷震奉天殿大赦六月太监王振杀翰林院侍讲刘球质实下大理少卿蒒瑄于狱既而释之质实秋七月祭酒李时勉荷校于国子监门三日释之质实冬十二月免山东复业民税粮二年御定资治通鑑纲目三编巻九御定资治通鑑纲目三编卷十钦定四库全书御定资治通鑑纲目三编卷十凡六年九年春正月遣成国公朱勇等击乌梁海质实三月帝诣国子监行释奠礼少师华盖殿大学士杨士奇卒质实夏四月以翰林学士陈循入内阁预机务质实秋七月下驸马都尉石璟于狱质实免河南被灾税粮闰七月复开福建浙江银塲质实发明雷震奉先殿八月免陜西被灾税粮敕诸将严边备质实冬十月丙午朔日有食之戍御史李俨于铁岭卫十年春正月磔锦衣卫卒王永二月京师地震免陜西逋赋帝如天夀山夏四月甲辰朔日有食之六月振陜西饥免田租三之一秋七月下霸州知州张需于狱戍之质实发明八月免湖广旱灾秋粮免苏松嘉湖十四府州水灾秋粮冬十月以兵部侍郎苖衷工部侍郎高谷入内阁预机务十一年春正月予太监王振等锦衣卫世职发明二月异气见奉天华盖二殿三月下户部尚书王佐刑部尚书金濓右都御史陈镒等于狱寻释之质实遣御史桞华讨矿盗质实夏六月京师地震秋七月增市税质实少保武英殿大学士杨溥卒八月谪大理寺丞罗绮戍邉质实下吏部尚书王直等于狱寻释之质实冬十二月大雨雷电十二年春三月始命天下学校考取附学生质实免杭嘉湖被灾秋粮徙沙州衞之衆于山东质实国子监祭酒李时勉致仕夏四月免苏松常镇被灾秋粮六月夺英国公张辅田质实秋八月庚申朔日有食之九月礼部侍郎兼学士马愉卒冬十一月皇长子生质实以大理寺少卿于谦为兵部右侍郎以宋彰为福建左布政使以杨洪为总兵官镇宣府十三年春三月复遣王骥征麓州蛮质实夏四月两畿山东河南湖广旱蝗陕西江西水五月禁用铜钱秋七月河决质实发明京师蝗罢保举质实发明八月福建贼邓茂七作乱遣御史丁瑄讨之质实冬十月幸大兴隆寺质实十四年春正月太白昼见二月御史丁瑄击斩邓茂七于延平质实王骥击思机发再破之思机发遁遂班师质实发明夏四月矿盗叶宗留为其党陈鑑胡所杀廵抚浙江大理寺少卿张骥招鑑胡降之质实五月命太监金英同法司録囚以翰林侍读学士张益入内阁预机务质实福建廵按御史汪澄坐失机弃市并以前御史柴文显匿贼不奏磔之质实六月旱荧惑入南斗质实南京谨身等殿灾前少保大学士黄淮卒秋七月卫喇时分道入宼质实发明帝亲征命郕王祁钰居守八月师还溃于土木额森以帝北去质实皇太后命郕王监国运通州粮入京徴两京河南山东江北军入卫令羣臣直言时事举人才皇太后立皇子见深为皇太子以于谦为兵部尚书籍王振家夷其族质实封杨洪为昌平伯仍镇宣府以罗通为兵部员外郎提督守备居庸关质实月昼明召前大理寺少卿薛瑄质实以翰林院修撰商辂彭时入内阁预机务质实九月广宁伯刘安以罪下狱皇太后命郕王即位遥尊帝为太上皇帝廵抚山西副都御史朱鑑请罢内官监军不从质实发明减浙江福建银塲课以郭登为总兵官镇大同以杨信民为佥都御史讨广东贼黄萧养质实冬十月额森奉上皇至大同遂入紫荆关质实诏诸王遣兵入卫质实以于谦提督各营军马京师戒严质实诏宣府辽东总兵官山东山西河南陜西巡抚皆入援质实额森犯京师于谦督诸将击却之质实诏止勤王兵卫喇特托克托布哈遣使入贡十一月修沿边关隘上皇至卫喇特质实以左都督朱谦镇宣府佥都御史王竑镇居庸关质实十二月尊皇太后为上圣皇太后以王骥充总兵官讨贵州叛苖质实尊生母贤妃吴氏为皇太后立妃汪氏为皇后质寳上皇后钱氏徙居仁寿宫质实彗星见额森犯宁夏质实御定资治通鑑纲目三编卷十御定资治通鑑纲目三编卷十一钦定四库全书御定资治通鑑纲目三编卷十一凡七年景皇帝景泰元年春正月朔罢朝贺筑城天夀山南质实始令输纳者给冠带质实诏㑹试取士无拘额质实闰正月郭登败卫喇特于栲栳山质实二月帝耕耤田悬赏格招陷敌军民遣武清侯石亨都指挥同知杨能巡边质实叛阉喜宁伏诛质实发明三月卫喇特复分道入冦质实録土木死事诸臣后质实夏四月旱五月总督侍郎侯琎及副总兵田礼破贵州苗质实朱谦败卫拉特兵于宣府卫拉特遣使请和质实发明秋七月遣右都御史杨善等使卫拉特质实八月上皇发卫拉特诏议迎上皇礼质实上皇至京师入居南宫赦质实以刑部侍郎江渊兼翰林学士入内阁预几务质实御经筵质实九月南京吏部尚书魏骥南京国子监祭酒陈敬宗致仕质实冬十一月礼部尚书胡濙请令百官贺上皇生日不许十二月濙又请明年正旦百官朝上皇于延安门亦不许质实发明二年春正月令军民输纳者世袭武职质实度天下僧道二月帝诣国子监行释奠礼质实吏部郎中李贤上中兴正本䇿质实以星变修省夏四月遣都督佥事孙安守备独石质实发明五月遗卫拉特托克托布哈书复以杨洪镇守宣府六月戊辰朔日当食不见秋七月京师地震八月复午朝冬十月免山西被灾税粮十二月广通王徽煠阳宗王徽焟谋逆废为庶人质实立团营质实以礼部侍郎王一宁祭酒萧镃并兼翰林学士入内阁预机务质实额森弑其主托克托布哈三年春二月户部尚书金濓有罪下献寻释之质实三月诏锦衣卫官访事夏五月废皇太子见深为沂王立子见济为皇太子质实废皇后汪氏立妃杭氏为皇后质实封上皇子二人为王质实官颜孟二氏子孙各一人质实六月建大隆福寺质实河决沙湾质实秋七月杀内使王瑶八月王一宁卒九月江渊以母丧起复质实闰九月开处州银塲冬十月以左都御史王文入内阁预机务质实十一月己未朔日有食之于谦辞总督军务不许遣使抚辑畿内山东山西流民十二月额森使来廷臣请遣使报之不许质实四年春二月以土酋黄为前军都督府同知三月鳯阳淮徐饥巡抚佥都御史王竑振之质实开建宁银塲夏四月始令生员纳粟为国子生六月吏部尚书何文渊下狱寻释之质实秋八月额森自立为汗冬十月以徐有贞为左佥都御史治沙湾决河十一月皇太子见济卒五年春正月命江渊等抚辑山东河南两淮军民三月减国子生额质实命学士王文抚恤扬州及苏常诸府质实夏四月壬午朔日有食之五月下礼部郎中章纶御史钟同于锦衣卫狱质实发明乌梁海三卫乞居大宁城不许质实秋八月减两京课钞质实九月免苏松常扬杭嘉湖漕粮冬十月额森为阿拉所杀质实十二月贬都给事中林聪为国子监学正质实六年春正月以江渊为工部尚书雨木冰二月命太监王诚同法司録囚夏四月丙子朔日有食之鞑靼遣使入贡五月帝祷雨南郊予太监王诚等锦衣卫世职六月以宋儒朱子九世孙挺为翰林院五经博士世袭质实闰六月两畿湖广水徐有贞治沙湾决口成质实发明太白昼见质实八月杖南京大理少卿廖庄于阙下谪为驿丞复下礼部郎中章纶御史钟同于狱同死纶仍锢狱质实濬京师城河冬十一月以方瑛为平蛮将军讨湖广叛苗质实七年春二月皇后杭氏崩三月天鼔鸣夏四月彗星见五月勅内外羣臣修省六月𦵏肃孝皇后河决开封秋七月两畿山东河南大水以工匠蒯祥陆祥为工部侍郎八月浙江江西湖广旱裁冗官九月赐大学士王文陈循子俱明年㑹试质实追谥宋丞相文天祥侍郎谢枋得冬十月振江西饥十二月振畿内山东河南水灾免被灾税粮并蠲逋赋帝有疾御定资治通鑑纲目三编卷十一御定资治通鑑纲目三编卷十二钦定四库全书御定资治通鑑纲目三编卷十一凡八年八年春正月羣臣请立太子不许质实武清侯石亨右副都御史徐有贞等以兵迎上皇于南宫遂复位以有贞入内阁预机务下少保兵部尚书于谦及大学士王文于狱质实以太常寺卿许彬大理寺卿薛瑄为礼部侍郎兼翰林学士入内阁预机务改元大赦録夺门功质实杀于谦王文籍其家质实戍陈循江渊于铁岭卫斥萧镃商辂为民质实罢巡抚提督军务质实尚书王直胡濙致仕杀昌平侯杨俊质实二月废景㤗帝仍为郕王迁之西内罢团营髙谷罢以吏部侍郎李贤芜翰林学士入内阁预机务杀都督范广郕王薨质实三月以袁彬为锦衣卫指挥同知复立沂王见深为皇太子封子四人为王质实下大同巡抚年富于狱既而释之质实鞑靼保喇冦边质实夏四月帝露祷于上帝襄王瞻墡来朝发明释河南按察使王概于狱质实振北畿山东饥质实五月柳州千户卢忠太监高平伏诛彗星见下御史张鹏杨瑄等于狱并逮系都御史耿九畴罗绮质实发明六月下徐有贞李贤于狱质实大风雷雨雹以灾变释徐有贞李贤及耿九畴等降谪有差质实以通政司参议兼侍讲吕原入阁预机务质实礼部侍郎兼学士薛瑄致仕以翰林院修撰岳正入内阁预机务质实秋七月承天门灾许彬罢进李贤吏部尚书兼翰林学士复入内阁预机务谪岳正为钦州同知寻下狱杖戍肃州质实大赦放徐有贞于金齿质实九月以太常寺少卿彭时兼翰林学士入内阁预机务冬十月诏为故太监王振立祠释建庶人文奎十二月封太监曹吉祥养子钦为昭武伯二年春正月兵部尚书陈汝言有罪下狱质实上皇太后尊号质实二月开云南福建浙江银塲中官市云南珍宝夏四月太子始讲学于文华殿质实复设巡抚官质实五月徴江西处士吴与弼至授左谕徳不拜质实严自宫之禁质实秋八月诏修一统志冬十月李贤请罢锦衣官校刺事不许质实十一月免山东秋粮三年春正月保喇犯安边营总兵官石彪杨信击败之质实二月採珠广东质实幸太监曹吉祥宅质实发明夏四月南和侯方瑛大破东苖质实六月复命巡抚官以八月集京师议事秋八月石彪有罪下狱质实冬十月石亨以罪罢质实诏自今章奏勿用夺门字诸冒功者黜之诏霜降后録囚着为令四年春正月石亨以罪下狱二月亨瘐死石彪伏诛质实夏四月大雨雪秋七月乙亥朔日有食之徴天下逋逃工匠淮水决没军民田庐遣使振䘏下工部侍郎翁世资于狱贬知衡州府质实八月鞑靼分道入冦质实冬十二月释徐有贞归质实五年春二月巡抚广东都御史叶盛请罢採珠池从之免山东被灾税粮三月免蘓松常镇被灾税粮湖广贵州总兵官李震㑹广西军勦猺獞悉破之质实夏五月免河南被灾秋粮杀弋阳王奠壏质实下南雄知府刘实于狱寻死质实六月遣尚书马昂怀宁伯孙镗击保喇质实彗星见秋七月太监曹吉祥及其养子钦反怀宁伯孙镗讨之钦败死吉祥伏诛质实免南畿被灾税粮求直言河决开封质实罢孙镗西征遣都督冯宗充总兵官代之九月京师地震有声冬十一月丁酉朔日有食之六年夏四月免河南被灾税粮五月都督佥事颜彪击广西猺破之质实秋七月淮安海溢九月皇太后孙氏崩广锦衣卫狱冬十一月葬孝恭皇后翰林院学士吕原卒七年春二月以陈文为礼部侍郎兼翰林学士入内阁预机务质实夏四月杀巡按御史李蕃质实发明五月己丑朔日有食之秋七月免陜西被灾税粮闰七月追上宣宗后胡氏尊谥冬十月振陜西饥十一月下锦衣卫指挥同知袁彬于狱寻释之质实发明八年春正月帝不豫命太子视事文华殿帝崩遗诏罢宫妃殉葬太子见深即位大赦免明年田租三之一释参政罗绮于狱侍读学士钱溥以罪贬官质实二月指挥佥事门达下狱戍边质实袁彬复掌锦衣卫事始以内批授官质实发明三月尊皇后为慈懿皇太后贵妃周氏为皇太后放宫人召岳正还复立团营质实夏四月癸未朔日食不见五月大风雨雹葬裕陵质实秋七月立皇后吴氏八月废之冬十月立妃王氏为皇后质实前礼部侍郎兼学士薛瑄卒始置皇庄质实立武举法质实十二月免京官杂犯罪御定资治通鑑纲目三编卷十二御定资治通鑑纲目三编卷十三钦定四库全书御定资治通鑑纲目三编卷十三凡六年宪宗纯皇帝成化元年春正月遣都督赵辅佥都御史韩雍讨广西猺质实开纳粟例二月诏雪于谦狱质实帝耕耤田彗星见三月帝诣国子监行释奠礼荆襄盗起质实夏五月大雨雹四川盗赵铎作乱官军击斩之质实六月夺张瑾杨宗袭爵秋七月免天下军卫屯粮十之三八月两畿湖广浙江河南饥质实冬十月鞬靼玛拉噶㓂延绥质实发明韩雍破猺于大藤崃质实二年春三月遣右都督李震讨靖州苖破之质实南畿大饥夏五月李贤以父丧起复修撰罗伦疏諌贬福建市舶司副提举质实秋七月封弟见治为忻王见沛为徽王质实八月玛拉噶㓂宁夏冬十二月少保华葢殿大学士李贤卒以太常少卿兼侍读学士刘定之入内阁预机务镇守开原太监韦朗有罪赦不问质实发明三年春二月丁酉朔日有食之玛拉噶三上书求贡许之质实御经筵三月召商辂复入内阁开浙江福建四川云南银场夏四月四川地震六月雷震南京午门诏羣臣修省质实遣襄城伯李瑾尚书程信等讨四川山都掌蛮质实秋八月増江西督赋官质实冬十一月前少保吏部尚书王翶卒十二月杖谪翰林院编修章懋黄仲昭检讨庄㫤质实四年春三月免湖广被灾秋粮禁勲戚请民田夏四月庆云伯周寿求涿州田许之质实发明加番僧封号质实陈文卒六月免江西被灾秋粮慈懿皇太后钱氏崩质实秋八月京师地震九月𦵏孝荘睿皇后于裕陵振陜西饥彗星见质实冬十一月都督刘玉副都御史项忠讨开城叛㓂满俊平之质实五年夏五月以礼部侍郎万安兼翰林学士入内阁预机务质实六月癸丑朔日有食之秋八月礼部侍郎兼学士刘定之卒御经筵下刑部郎中彭韶监察御史季琮于狱质实冬十一月起复韩雍总督两广质实六年春二月遣使廵州郡质实三月免湖广山东被灾税粮免苏松常镇四府被灾税粮质实命抚宁侯朱永都御史王越等御敌延绥质实夏四月旱六月戊申朔日有食之大水秋七月皇子生于西内质实免南畿四川被灾税粮八月下诏寛䘏冬十月免畿内河南山东被灾税粮质实十一月荆襄流民作乱命项忠总督军务讨之质实发明御定资治通鑑纲目三编卷十三御定资治通鑑纲目三编卷十四钦定四库全书御定资治通鑑纲目三编卷十四凡八年七年春正月诏举堪任州县者以余子俊巡抚延绥质实二月复设九江苏州杭州钞闗质实夏五月瘗京师暴骸秋八月振山东浙江水灾九月浙江潮溢质实始立漕粟长运法质实发明冬十月命王恕为刑部左侍郎总理河道质实十一月立子祐极为皇太子质实十二月彗星犯紫㣲见阁臣于文华殿质实八年春正月皇太子祐极卒四川盗起质实二月预徴山西河南明年赋质实发明夏四月旱遣使録天下囚质实五月占城遣使告难质实命武靖侯赵辅为将军偕王越帅师搜河套次于榆林质实秋七月南畿浙江大水冬十一月赵辅有疾命宁晋伯刘聚往代之质实九年春正月真人张元吉有罪释之质实土尔番据哈密质实三月山东大饥民相食振之质实夏四月辛酉朔日有食之閲武臣骑射质实秋九月镇守浙江太监李义杀指挥马璋不问质实们都尔博勒唿嘉伽色凌并入寇王越袭破其孥于红盐池质实十年春正月命王越总制三邉质实三月罢总督两广右都御史韩雍质实夏六月武靖侯赵辅请世袭伯爵许之质实发明闰六月筑邉墙质实秋八月以赵胜爲将军御伽嘉色凌命太监刘恒覃平监之质实发明赐广东按察司副使孔镛佥事陶鲁林锦诰命质实九月癸丑朔日有食之诏侯伯及驸马年少者入国子监质实冬十月都督同知李文等进兵讨土尔番不克引还质实十二月罢採金质实十一年春三月少保文渊阁大学士彭时卒夏四月以吏部左侍郎刘珝礼部左侍郎刘吉入内阁预机务质实干清宫门灾五月始召见皇子于西内质实六月皇子母纪氏卒质实秋八月浚通惠河质实们都尔伽嘉色凌遣使入贡质实九月丁未朔日有食之冬十一月立子祐樘爲皇太子以朱英总督两广军务质实十二月改谥郕戾王爲景皇帝质实十二年春正月南京隂霾地震二月乙亥朔日有食之夏五月命左副都御史原杰抚治荆襄流民质实秋七月黑𤯝见质实八月以王恕巡抚云南质实发明九月令太监汪直刺事冬十月京师地震十一月南京大雷雨十三年春正月增孔子庙笾豆乐舞之数质实置西厰以太监汪直领之质实三月命慎妖言之狱质实夏五月大学士商辂兵部尚书项忠等请罢西厰六月斥兵部尚书项忠爲民质实御史戴缙上书颂太监汪直功乃复开西厰大学士商辂引疾归质实发明秋八月振南畿山东州县灾质实锦衣卫执工部尚书张文质下狱质实九月京师地震十四年春二月皇太子出阁就学质实三月复开辽东马市质实上杭盗起以髙明巡抚福建督兵讨平之质实夏五月以戴缙爲右佥都御史质实六月太白嵗星同昼见四川巡抚张瓒讨平松潘叠溪苖质实太监汪直行辽东边发明秋七月京畿山东大水质实八月下苏松巡抚牟俸于锦衣卫狱质实九月擢嘉兴府杨继宗爲浙江按察使质实河决开封质实御定资治通鑑纲目三编卷十四御定资治通鑑纲目三编卷十五钦定四库全书御定资治通鑑纲目三编卷十五几九年十五年春二月脩开国功臣墓质实夏四月以方士李孜省为太常寺丞质实五月下兵部右侍郎马文升于锦衣卫狱谪戍质实秋七月太监汪直行大同宣府邉九月播州诸蛮作乱质实十六年春二月逮河间府知府滕佐等罪之质实王越袭鞑靼于威宁海子破之质实三月诏减光禄寺供奉夏六月巡按辽东御史强珍劾陈钺罪不问质实秋八月申存恤孤老之令质实太监汪直逮治御史强珍于御马监以中㫖谪戍之发明冬十二月鞑靼犯大同十七年春正月以方士顾玒为太常寺少卿质实二月南京地震夏四月旱风霾命司礼监同法司録囚质实五月鞑靼犯宣府六月雨雪秋七月雷震郊坛八月以方士李孜省为右通政质实发明冬十月以道士邓常恩为太常寺卿质实十八年春二月太监郭文杀沛县民诏逮知县马时中于狱谪之质实三月振南直𨽻山西饥质实罢西厰陈钺有罪免质实夏四月哈商复哈密城质实以铅山县知县张昺为监察御史质实六月鞑靼㓂延绥击败之质实秋八月大水质实闰八月逮中都留守指挥郭玊下吏诏天下刑官母滞讼质实冬十二月文华殿大训成质实十九年春二月録故大理寺丞钟同子为通政司知事三月禁太监中盐牟利质实夏五月诏罢京军杂役质实秋七月鞑靼㓂大同官军败绩质实八月太监汪直以罪贬王越免九月妖人王臣伏诛质实发明召陈献章为翰林院检讨寻乞归质实旌表僧继晓母朱氏质实冬十二月都给事中王瑞御史张稷等请罢传奉官质实发明二十年春正月京师地震质实太监尚铭有罪质实三月以盛颙巡抚山东质实处士胡居仁卒质实夏六月以思柄为孟密安抚使质实大旱质实秋八月太白嵗星同昼见九月乙酉朔日有食之冬十月下刑部员外郎林俊及都督府经厯张黻于锦衣卫狱寻释之并谪官质实二十一年春正月甲申朔星陨有声诏羣臣言阙失质实大赦振陜西山西河南饥质实三月㤗山震质实夏四月以康永韶为礼部右侍郎五月京师地震六月罢汰冒滥军职秋八月己邜朔日有食之以万通家人徐逹为指挥佥事予世袭质实九月刘珝罢冬十一月召马文升为兵部尚书十二月以彭华为吏部左侍郎兼翰林学士入内阁预机务质实二十二年秋七月前少保谨身殿大学士商辂卒八月谪江西巡抚闵珪为广西按察使陜西巡抚郑时为贵州左参政质实九月罢南京兵部尚书王恕出马文升代之质实逮广东布政使陈选道卒质实遣刑部左侍郎何乔新勘播州土司讼质实以尹直为戸部左侍郎兼翰林学士入内阁预机务二十三年春正月皇贵妃万氏卒命南京右都御史屠滽谕䕶占城王古来归国质实二月以李孜省为礼部右侍郎质实发明秋七月封子五人为王质实八月帝崩九月太子祐樘即位赦太监梁芳方士李孜省等及外戚万喜以罪谪戍有差冬十月罢传奉官夺僧道封号质实尊皇太后为太皇太后皇后为皇太后立皇后张氏质实万安罢质实追谥母纪氏为孝穆皇太后质实以吏部左侍郎徐溥兼翰林学士入内阁预机务质实十一月召王恕为吏部尚书以马文升为左都御史尹直罢以刘健为礼部右侍郎兼翰林学士入内阁预机务质实礼部左侍郎邱濬进大学衍义补质实十二月葬荗陵质实御定资治通鑑纲目三编卷十五御定资治通鑑纲目三编卷十六钦定四库全书御定资治通鑑纲目三编卷十六凡九年孝宗敬皇帝元年春正月以何乔新为刑部尚书二月帝耕耤田质实封哈密卫左都督哈啇为忠顺王质实罢选淑女质实三月掲文武大臣等姓名于文华殿壁帝诣国子监行释奠礼质实御经筵命儒臣日讲视午朝质实起用言事谪降诸臣质实发明夏四月釐正祀典质实五月嘉兴盗起命刑部侍郎彭韶讨平之质实六月癸亥朔日有食之鞑靼求贡质实命户部左侍郎李嗣刑部右侍郎彭韶清理盐法质实冬十一月妖僧继晓伏诛质实土尔畨杀忠顺王哈商复据哈密质实二年春二月振四川饥质实下监察御史汤鼐于狱戍之质实以马文升为兵部尚书兼提督团营夏五月河决开封入沁河质实秋七月诏求直言质实冬十二月甲申朔日有食之赐故少保于谦谥质实三年春正月下南京御史姜绾等十人于狱寻贬官宥太监蒋琮罪不问质实二月免河南南畿湖广税粮质实三月限天下预备仓积粟之数秋闰九月禁宗室勲戚奏请田土及受人投献质实发明冬十一月有星孛于天津诏羣臣言阙失质实十二月京师地震四年春二月敕法司慎刑三月逮两广总督秦纮寻免归质实夏六月京师地震秋八月封弟五人为王质实罢刑部尚书何乔新质实九月以彭韶为刑部尚书冬十月河溢质实以礼部尚书邱濬兼文渊阁大学士预机务质实十二月土尔番献还哈密城质实鳯阳陵火召秦纮为南京户部尚书质实五年春二月减陜西织造绒毼之半质实三月立子厚照为皇太子大赦夏五月求遗书质实六月下御史彭程于狱寻遣戍质实秋七月振南畿浙江山东饥质实八月刘吉罢质实冬十月更中盐法发明十一月停纳粟例六年春二月録常遇春李文忠邓愈汤和裔世袭指挥使质实河决张秋以刘大夏为右副都御史治之质实夏四月土尔番复据哈密质实发明闰五月免应天苏松田租质实罢吏部尚书王恕六月大旱蝗质实总督两广右都御史闵珪击破古田叛獞质实秋七月罢刑部尚书彭韶质实八月京师大雨雹九月荆王见潚有罪赐死质实冬十二月南京大雷雨七年春三月诏羣臣言阙失质实三月巡抚贵州都御史邓廷瓒讨平都匀苖质实命两畿捕蝗夏六月康济河成质实秋七月京师地震命工部左侍郎徐贯经理苏湖水利质实八月以李东阳为礼部右侍郎兼翰林侍读学士典诰勅质实冬十月立佥民壮法质实免北京河南湖广陜西山西被灾税粮八年春正月鞑靼寇凉州甘肃总兵官刘宁击走之质实发明二月乙夘朔日有食之武英殿大学士邱濬卒以礼部右侍郎兼翰林侍读学士李东阳少詹事兼翰林侍讲学士谢迁入内阁预机务夏四月下山东副使杨茂元于锦衣卫狱质实发明振应天浙江饥五月定国子监生分拨厯事期质实秋七月以宋儒杨时从祀孔子庙廷质实广西参将欧磐击破平乐叛獞质实八月马湖土知府安鳌有罪伏诛改设流官知府质实冬十二月复哈密质实发明命内阁大学士撰三清乐章既而寝之发明九年夏四月以周经为户部尚书质实下给事中龎泮御史刘绅等六十二人于锦衣衞狱寻释之质实发明六月诏举将才免江西被灾税粮冬十二月刑部吏徐珪请革东厰黜为为民质实御定资治通鑑纲目三编卷十六御定资治通鑑纲目三编卷十七钦定四库全书御定资治通鑑纲目三编卷十七凡九年十年春三月诏求直言质实发明召大臣议政文华殿夏五月小王子寇潮河川指挥刘钦等战死质实六月命户部侍郎刘大夏督理宣大饷秋九月振山东水灾冬十月起王越总制三邉军务简閲禁兵质实十一年春三月皇太子出阁就学质实秋七月王越袭小王子于贺兰山破之质实华盖殿大学士徐溥致仕冬十月清宁宫灾质实太监李广有罪自杀犹赐祭质实发明免畿内租十一月给事中吴仕伟请罢镇守中官不聼质实閠十一月壬戌朔日有食之下御史胡献于锦衣卫狱谪蓝山县丞质实十二年春正月辽东总兵官李景等诱杀朶颜三卫人以㨗闻质实发明夏四月前礼部主事杨循吉请复建文君位号不从质实礼部右侍郎程敏政下狱质实发明免湖广江西被灾税粮六月阙里至圣庙灾质实秋九月小王子入居河套冬十二月吏部尚书屠滽兵部尚书马文升等请罢传奉官不报质实十三年春二月更定律例质实夏四月彗星见和硕寇大同㳺击将军王杲败绩质实召阁臣靣议军务质实夏五月甲寅朔日有食之和硕复寇大同㳺击将军张俊御却之质实秋七月京师地震八月振江西灾九月下行人司行人王雄于狱贬其官质实十四年春正月朔陜西地大震质实三月以陈寿廵抚延绥质实夏四月小王子及和硕连兵入寇命朱晖帅师御之质实秋七月㤗宁卫人犯辽东质实普安苖妇米鲁作乱命南京户部尚书王轼督师讨之质实朱晖等帅五路师袭寇于河套不见敌引还以大捷闻质实九月丙子朔日有食之召秦纮总制三邉质实冬十月以马文升为吏部尚书刘大夏为兵部尚书十一月振两畿山东河南饥质实十五年春正月朱晖还发明二月免河南被灾税粮夏五月诏羣臣言时政阙失秋七月録刘基后裔世袭指挥使质实王轼破米鲁斩之质实九月庚午朔日有食之冬十月户部上天下㑹计之数质实十一月琼州黎乱讨平之质实十二月大明㑹典成质实十六年春正月云南叅议郭绪谕降孟养质实二月改卜郊夏四月起致仕佥事章懋为南京国子祭酒质实五月遣南京刑部右侍郎樊莹廵视云贵质实秋八月録故赠侍讲学士刘球裔九月振两畿浙江山东河南湖广灾质实桃李华诏戸部覈议盐法十七年春正月振应天饥质实以道士崔志端为礼部尚书质实发明二月诏每嵗审録重囚毋限一日质实诏减光禄寺供奉三月太皇太后周氏崩定祔庙制质实夏四月𦵏孝肃皇后于裕陵閠四月命诸司议革弊政质实五月罢南京苏杭织造中官质实六月雨雪命两京五品以下官六年一考四品以上自陈着为今召见兵部尚书刘大夏于便殿和硕入大同指挥郑瑀战死质实庐山鸣质实秋八月置东西卫军九月复置起居注冬十一月罢云南银场质实贬大理寺少卿吴一贯为嵩明州同知质实十二月户部奏是嵗天下戸口之数质实十八年春正月小王子入寇质实二月御经筵三月下户部主事李梦阳于锦衣卫狱即释之质实夏五月帝崩太子厚照即位赦小王子犯宣府总兵张俊败绩秋八月尊皇太后为太皇太后皇后为皇太后京师滛雨质实冬十月葬泰陵质实十一月命太监韦兴分守湖广御定资治通鑑纲目三编卷十七御定资治通鑑纲目三编卷十八钦定四库全书御定资治通鑑纲目三编卷十八凡八年武宗毅皇帝正徳元年春二月大学士刘健等乞罢不许夏四月罢吏部尚书马文升以焦芳代之质实五月兵部尚书刘大夏罢质实六月大风雨壊郊坛兽瓦秋七月彗星见质实八月立皇后夏氏质实九月命太监崔杲王瓒监南京织造质实冬十月以刘瑾掌司礼监罢华葢殿大学士刘健武英殿大学士谢迁质实以焦芳为文渊阁大学士吏部左侍郎王鏊兼翰林学士入内阁预机务质实给事中刘吕翀请留刘健谢迁不报寻杖翀及南京给事中戴铣御史薄彦徽等于廷并斥之质实十一月削戸部尚书韩文职质实十二月除曲阜孔氏田赋罢工部尚书杨守随左都御史张敷华质实二年春正月乙亥朔日有食之二月下御史王良臣王时中于狱质实三月太监刘瑾矫诏榜奸党于朝堂质实敕各镇守太监预刑名政事发明夏五月度僧道四万人复宁王宸濠䕶卫质实六月逮前总制三边都御史杨一清下狱寻释之质实秋八月作豹房冬十月太监刘瑾矫㫖杖戍钦天监五官监候杨源道死质实以杨廷和为户部尚书兼文渊阁大学士预机务质实三年春正月大计外吏太监刘瑾以中㫖黜翰林学士吴俨御史杨南金质实夏四月前太子太保吏部尚书王恕卒六月太监刘瑾执朝官三百余人下狱质实发明秋八月立内厰太监刘瑾创罚米法质实九月逮前兵部尚书刘大夏下狱戍肃州冬十月振湖广河南饥四年春二月黜前大学士刘健谢迁为民质实命给事中张禬等勾稽天下钱粮质实发明夏四月罢大学士王鏊质实五月改翰林官吴一鹏等于两京六部质实六月以吏部尚书刘宇兼文渊阁大学士预机务以张綵为吏部尚书宇旋罢质实秋闰九月小王子㓂延绥质实湖广江西四川盗起质实五年春二月以曹元为吏部尚书兼文渊阁大学士预机务质实三月以刑部尚书洪钟总制川陜河南郧阳军务质实给事中屈铨请颁行刘瑾新例为令质实发明夏四月安化王寘鐇反游击将军仇銊讨平之质实五月焦芳罢六月前吏部尚书马文升卒帝自称大庆法王质实发明秋八月太监刘瑾伏诛质实曹元以罪免九月以吏部尚书刘忠梁储并兼文渊阁大学士预机务质实封太监张永谷大用马永成魏彬兄弟及义子指挥同知朱徳皆为伯质实发明冬十月霸州盗起质实六年春二月起左都御史陈金总制江西军务质实夏四月罢大学士刘忠秋八月以兵部侍郎陆完督邉兵讨贼质实冬十一月地震十二月以礼部尚书费宏兼文渊阁大学士预机务质实黄河清质实七年夏闰五月都御史彭泽威宁伯仇钺讨平河南贼质实秋八月陆完追贼于狼山平之质实九月召洪钟还以彭泽代之质实赐义子一百二十七人国姓冬十一月留宣府大同辽东兵于京营质实十二月李东阳罢八年春正月召陈金还以俞谏代之质实夏六月河决黄陵冈质实秋八月土尔番据哈密质实冬十二月江西饥御定资治通鑑纲目卷十八御定资治通鑑纲目三编卷十九钦定四库全书御定资治通鑑纲目三编卷十九凡八年九年春正月干清宫灾二月帝始㣲行发明以礼部尚书靳贵兼文渊阁大学士预机务质实夏四月复宁王䕶衞质实五月费宏罢质实遣右都御史彭泽提督甘肃军务经理哈宻质实六月诏自今言事黜谪者毋复用质实秋七月小王子犯大同宣府质实八月辛卯朔日有食之京师地震九月谪编修王思为三河驿丞质实冬十一月废归善王沍为庶人当沍自杀质实发明十二月营干清宫加天下赋百万十年春正月帝有事于南郊逮暮成礼质实民间讹言选女入宫质实夏四月下江西副使胡世宁于狱质实闰四月以吏部尚书杨一清兼武英殿大学士预机务冬十月遣太监刘允使乌斯藏质实𤼵明十二月癸丑朔日有食之下宁波知府翟唐于狱质实十一年春正月朔帝御奉天殿受朝贺逮暮成礼三月以马昻为右都督质实夏大旱质实五月録自宫男子三千四百人充海户前兵部尚书刘大夏卒秋八月大学士杨一清罢质实以王守仁廵抚南赣汀漳质实南京地震以礼部尚书蒋冕兼文渊阁大学士预机务十二年春正月帝祀南郊遂猎于南海子二月増设陜西织造中官质实夏五月以礼部尚书毛纪兼东阁大学士预机务六月乙巳朔日有食之秋八月帝微行至宣府质实九月帝自称总督军务威武大将军总兵官冬十月小王子入冦帝自将御之质实十一月召杨廷和复入阁十三年春正月朔帝在宣府振京畿饥质实帝至自宣府质实罢南郊致斋质实帝复如宣府二月太皇太后王氏崩帝还京师夏五月己亥朔日有食之六月𦵏孝贞皇后质实秋七月帝复如宣府质实王守仁平江西贼质实九月帝自加镇国公封右都督江彬左都督许泰为伯质实十四年春正月帝在太原改卜郊质实二月帝还京师京师地震帝自加太师敕谕廵行祈福三月郎中黄巩修撰舒芬等百四十六人先后疏諌悉杖之死者十一人质实夏六月宁王宸濠反廵抚江西副都御史孙燧按察司副使许逵死之质实廵抚南赣都御史王守仁起兵讨宸濠秋七月复南昌质实王守仁败宸濠于樵舍擒之质实秋八月帝自将击宸濠质实命太监张忠安邉伯许泰率禁军往江西质实冬十二月帝如南京质实十五年春正月帝在南京改卜郊质实夏四月淮扬大饥民相食秋闰八月受江西俘质实发明帝发南京质实九月渔于积水池遂有疾质实冬十月至通州质实十二月诛宸濠还京师质实十六年春三月癸丑朔日有食之帝崩于豹房皇太后以遗诏遣官迎兴世子厚熜入嗣皇帝位质实罢威武团营江彬等有罪下狱夏四月兴世子至京师入即位质实诏赦天下除一切弊政遣使迎母妃蒋氏于安陆质实召费宏入内阁诏议崇奉兴献王典礼质实五月梁储罢王琼以罪戍邉质实以袁宗臯为礼部尚书兼文渊阁大学士预机务六月江彬伏诛秋七月进士张璁上疏请尊崇所生立兴献王庙于京师质实宁津盗起德平知县龚谅死之质实九月𦵏康陵质实冬十月追尊父兴献帝祖母宪宗贵妃邵氏为皇太后母妃蒋氏为兴献后质实兴献后至京师十一月録平宸濠功封王守仁新建伯发明御定资治通鑑纲目三编卷十九御定资治通鑑纲目三编卷二十钦定四库全书御定资治通鑑纲目三编卷二十凡七年世宗肃皇帝嘉靖元年春正月清宁宫后殿灾定皇考圣母本生父母称号质实甘州军乱杀巡抚都御史许铭质实三月上慈寿皇太后尊号曰昭圣慈寿皇太后武宗皇后曰庄肃皇后皇太后邵氏曰寿安皇太后兴献后曰兴国太后秋九月立皇后陈氏质实冬十月振南畿湖广江西广西灾质实十一月寿安皇太后邵氏崩二年春二月提督军务都御史俞諌讨河南山东贼平之质实𦵏孝惠皇太后于茂陵礼部尚书毛澄罢质实歳星太白同昼见夏四月旱以宋儒朱熹裔孙墅为五经博士质实诏举堪任府县者闰四月帝始修醮于宫中质实发明六月免嘉靖元年天下税粮之半秋七月南畿大水刑部尚书林俊罢质实八月封张鹤龄为昌国公质实三年春正月地震南京刑部主事桂蕚请改称孝宗皇伯考诏下廷臣议质实二月罢华葢殿大学士杨廷和三月罢礼部尚书汪俊以席书代之质实赈淮扬饥质实两广贼平质实夏四月追尊兴献帝曰本生皇考恭穆献皇帝上兴国太后尊号曰本生皇母章圣皇太后质实五月罢谨身殿大学士蒋冕以石珤为吏部尚书兼文渊阁大学士预机务质实六月以张璁桂蕚为翰林学士方献夫为侍讲学士质实秋七月罢吏部尚书乔字质实诏章圣皇太后尊号去本生羣臣伏阙諌戍学士丰熙等于边杖员外郎马理等于廷质实罢武英殿大学士毛纪八月大同军乱杀巡抚都御史张文锦质实发明以贾咏为礼部尚书兼文渊阁大学士预机务九月更定大礼称孝宗为皇伯考昭圣皇太后为皇伯母献皇帝为皇考章圣皇太后为圣母土尔番寇肃州命尚书金献民都督杭雄往御之质实冬十二月起杨一清为兵部尚书总制三邉辽东贼作乱主事王冕死之质实四年春三月仁夀宫灾质实夏五月复传奉官作世庙秋八月南畿地震田州指挥岑勐叛诏都御史姚镆讨诛之质实冬十二月大礼集议成颁示天下质实闰十二月乙卯朔日有食之五年春二月赈京师饥三月定有司久任法质实夏五月召杨一清复入阁质实秋九月章圣皇太后有事于太庙世庙质实六年春二月小王子寇宣府质实罢大学士费宏石珤质实召谢迁复入阁三月前少保谨身殿大学士刘健卒以翟銮为吏部侍郎兼翰林学士入内阁预机务夏五月丁丑朔日有食之以罗钦顺为吏部尚书辞不拜总制两广军务王守仁抚降田州蛮质实六月诏科道官互相纠劾质实秋八月下刑部尚书颜颐夀等四十六人于狱贾咏罢质实发明九月以桂蕚为礼部尚书兼翰林学士下刑部郎中叶应聪等于狱质实冬十月以张璁为礼部尚书兼文渊阁大学士入内阁预机务质实七年春正月逮前御史陈九畴于狱谪戍极边削夺前尚书金献民彭泽职二月起王琼为兵部尚书总制三边三月大学士谢迁罢夏四月甘露降告于郊庙质实六月颁明伦大典于天下削前华盖殿大学士杨廷和等籍云南叛蛮平质实秋七月王守仁平㫁藤崃猺质实冬十月皇后陈氏崩十一月立妃张氏为皇后质实土尔番寇肃州王琼请令入贡诏许之遂弃哈密质实御定资治通鑑纲目三编卷二十御定资治通鑑纲目三编卷二十一钦定四库全书御定资治通鑑纲目三编卷二十一凡七年八年春正月兵部尚书兼左都御史新建伯王守仁卒质实二月以吏部尚书桂蕚兼武英殿大学士预机务河南襄阳大饥质实三月𦵏悼灵皇后于袄儿峪质实夏六月前少师华盖殿大学士杨廷和卒质实秋七月下刑部郎中魏应召于狱质实发明八月张璁桂蕚罢九月召璁还杨一清罢质实冬十月癸亥朔日有食之戍刑部员外郎邵经邦于边卫质实除外戚世封着为令质实十一月复召桂蕚入阁九年春三月皇后亲蚕于北郊质实夏四月前华盖殿大学士杨一清卒五月作四郊质实秋七月下兵部主事赵时春于狱质实冬十一月更定孔庙祀典尊孔子曰至圣先师质实发明始祀昊天上帝于南郊十年春正月祈谷于大祀殿更定庙祀迁徳祖于祧庙桂蕚罢三月罢四川镇守太监质实夏四月禘于太庙质实五月始祀皇地祇于方泽六月雷震午门闰六月前少傅武英殿大学士谢迁卒秋七月遣侍郎叶相振陕西饥质实张孚敬罢质实发明八月升安陆州为承天府质实九月以礼部尚书李时兼文渊阁大学士预机务帝幸西苑质实以夏言为礼部尚书冬十一月召张孚敬复入阁十二月戍监察御史喻希礼石金于边卫质实十一年春正月祈谷于圜丘命武定侯郭勋摄事质实夏四月复常遇春李文忠邓愈汤和世爵质实五月以前吏部尚书方献夫兼武英殿大学士预机务质实秋八月彗星见东井质实张孚敬罢质实九月振陕西饥冬十一月巡抚四川都御史宋沧献白兔羣臣表贺质实十二年春正月张孚敬复入阁质实二月振云南饥三月帝诣国子监行释奠礼质实秋八月辛未朔日有食之赦质实冬十月大同兵乱杀总兵官李瑾质实下建昌侯张延龄于狱削昌国公张鹤龄十三年春正月废皇后张氏立妃方氏为皇后质实夏四月削给事中张选籍质实方献夫罢六月南京太庙灾质实十四年春正月罢督理仓场中官质实庄肃皇后夏氏崩二月作九庙三月葬孝静皇后辽东军乱囚巡抚副都御史吕经质实发明夏四月张孚敬罢召费宏复入阁秋八月诏九卿㑹推巡抚官发明冬十月华盖殿大学士费宏卒御定资治通鑑纲目三编卷二十一御定资治通鑑纲目三编卷二十二钦定四库全书御定资治通鑑纲目三编卷二十二凡八年十五年春正月以刘天和为兵部左侍郎縂制三邉质实二月振湖广灾三月帝奉章圣皇太后诣天夀山谒陵质实夏五月燬禁中佛殿冬十月地震更定世庙为献皇帝庙十一月设宣大縂督质实十二月以道士郡元节为礼部尚书发明闰月以礼部尚书夏言兼武英殿大学士预机务质实十六年春正月诏右都御史毛伯温讨安南质实夏五月雷震谨身殿秋八月遣官振湖广灾民质实冬十一月故昌国公张鹤龄下狱死十七年夏四月振京城内外饥民六月诏议明堂大飨礼下户部侍郎唐胄于狱质实秋七月开河南云南银矿质实八月以礼部尚书顾鼎臣兼文渊阁大学士预机务九月尊献皇帝庙号曰睿宗祔于太庙质实发明冬十一月上皇天上帝大号发明振武昌灾十二月章圣皇太后蒋氏崩质实李时卒十八年春二月立子载壡为皇太子封载垕为裕王载圳为景王质实振辽东饥起翟銮为兵部尚书行边以曽子裔孙质粹为世袭五经博士质实张孚敬卒帝如承天谒显陵夏四月还京师质实山西地震质实彗星见五月夏言罢寻谕留之质实复以梁材为户部尚书质实六月雷震奉先殿秋闰七月葬慈孝皇后于显陵河南饥命户部侍郎王杲振之质实十九年春正月翟銮还京复入阁二月振河南湖广灾质实夏五月诏勲戚子弟入监肄业质实六月増设镇守江淮总兵官质实秋七月振江西灾八月杀太仆杨最质实九月刘天和败济农于黒水苑斩其子钖沙王质实冬十月顾鼎臣卒二十年春二月下监察御史杨爵于狱质实夏四月置安南都统使司质实九庙灾五月以兵部侍郎王以旂总理河漕质实振辽东饥六月振畿内山西饥秋七月振山东灾八月昭圣皇太后张氏崩夏言罢九月郭勋以罪下狱冬十月言复入阁质实赈山西灾质实十一月葬孝康皇后二十一年夏六月谙达冦山西质实秋七月己酉朔日有食之夏言罢八月以礼部尚书严嵩兼武英殿大学士预机务质实九月作雷坛锢工部员外郎刘魁于狱质实冬十月宫婢杨金英等谋逆伏诛杀端妃曹氏二十二年春正月丙午朔日有食之夏四月福建福州兴化泉州漳州四府地震六月议冗员秋九月逮巡按山东御史叶经杖杀之质实发明冬十月朶颜入冦质实十一月以严寒赈贫民质实御定资治通鑑纲目三编卷二十二御定资治通鑑纲目三编卷二十三钦定四库全书御定资治通鑑纲目三编卷二十三凡九年二十三年秋七月谙达犯大同总兵官周尚文败之质实八月翟銮罢质实振江南灾质实九月以吏部尚书许赞兼文渊阁大学士礼部尚书张璧兼东阁大学士并预机务振湖广灾冬十月谙达入侵质实十一月加方士陶仲文少师质实二十四年春二月诏抚流民质实振顺天永平饥夏五月壬戌朔日有食之六月重建太庙成谨身殿大学士毛纪卒秋八月张璧卒九月召夏言复入阁质实楚世子英燿杀其父显榕伏诛质实冬十一月许赞罢二十五年春正月谪御史周冕为通海县典史质实三月四川白草畨乱遣何卿充总兵讨平之质实夏四月以兵部侍郎曽铣总督陜西三边军务质实秋七月以醴泉出承华殿停诸司封奏质实发明八月天鼓鸣冬十月故建昌侯张延龄弃市二十六年夏四月谙达求贡拒之质实秋九月河决曺县质实冬十一月大内火释杨爵等于狱质实发明皇后方氏崩二十七年春正月夏言罢振陕西饥质实三月杀总督侍郎曾铣质实夏五月𦵏孝烈皇后于永陵质实秋七月京师地震十月杀前华盖殿大学士夏言二十八年春二月以张治为礼部尚书兼文渊阁大学士李本为少詹事兼翰林院学士入内阁并预机务质实谙达侵宣府大同总兵官周尚文击败之质实三月辛未朔日有食之皇太子载壑卒秋七月倭冦浙东质实命户部核出纳质实二十九年春正月山东地震质实秋八月封方士陶仲文为恭诚伯质实发明谙达犯京师质实议谙达求贡事发明谪谕徳赵贞吉为荔波典史质实九月以仇鸾总督京营戎政质实废郑王厚烷为庶人质实冬十月张治卒削刑部郎中徐学诗籍质实发明十一月祧仁宗祔孝烈皇后于太庙三十年春正月戍锦衣卫经歴沈鍊于边质实三月开马市于大同宣府谪兵部主事杨继盛为狄道典史质实秋九月京师地震三十一年春二月振宣大饥三月置内府营质实发明以礼部尚书徐阶兼东阁大学士预机务秋七月以王忬巡抚浙江备倭质实八月仇鸾死诏戮其尸质实九月河决徐州质实罢马市十二月杀光禄寺少卿马从谦质实御定资治通鑑纲目三编卷二十三御定资治通鑑纲目三编卷二十四钦定四库全书御定资治通鑑纲目三编巻二十四凡十年三十二年春正月戊寅朔日有食之隂云不见发明遣侍郎呉鹏振淮徐水灾质实兵部贠外郎杨继盛上疏劾严嵩下诏狱质实三月振陜西山东饥闰三月筑京师外城质实倭㓂浙江质实秋七月谙逹大举入侵质实金星昼见九月柘城盗师尚诏作乱官军讨平之质实冬十月振河南山东饥三十三年春正月朔以贺表违式杖六科给事中于廷夏五月命张经总督军务讨倭质实秋七月诏勲戚大臣入直西内质实三十四年春二月遣赵文华督视海防质实夏五月张经败倭于王江泾诏逮经下狱质实秋八月曺邦辅殱倭㓂于浒墅关质实冬十月杀张经李天宠遂及兵部贠外郎杨继盛质实十一月壬辰朔日有食之十二月山西陕西河南地震质实三十五年春正月彗星见二月振平阳延安灾以胡宗宪总督军务讨倭质实三月以赵文华为工部尚书夏四月振陕西灾五月复遣赵文华视师质实採蓟州矿银夏五月冀州等䖏地震质实秋九月徽王载埨有罪废为庶人自杀质实发明冬十月丙戍朔日有食之金星昼见十一月陕西地震三十六年春三月山东大雨雹质实夏四月奉天华盖谨身三殿灾秋九月赵文华有罪免其子怿思戍邉杀前锦衣卫经歴沈鍊质实冬十一月谙达子钖林阿围大同右卫质实胡宗宪诱降海盗汪直诛之质实发明十二月金星昼见三十七年春三月总督宣大侍郎杨顺以罪逮下狱质实夏四月振辽东饥质实秋八月㓂围甘州质实冬十月礼部进瑞芝三十八年春二月钖林阿袭滦河质实夏五月廵抚都御史李遂平江北倭质实秋七月南京地震八月振辽东饥三十九年春二月南京兵乱杀总督粮储侍郎黄懋官质实三月以鄢懋卿总理盐政质实秋七月大同总兵官刘汉袭谙逹于丰州破之质实八月胡宗宪献白龟芝草质实四十年春二月辛夘朔日有食之景王载圳之国三月金星昼见秋九月己丑朔日有食之九月振南畿灾冬十一月以袁炜为户部尚书兼武英殿大学士预机务质实永夀宫灾质实发明四十一年春三月増设南赣副总兵官质实増设甘州茶马司质实夏五月严嵩以罪免其子世蕃下狱质实土黙特攻辽东总兵官黒春战死质实秋八月加户部尚书髙燿太子太保质实发明九月三殿成质实冬十一月分遣御史求方书质实御定资治通鑑纲目三编巻二十四御定资治通鑑纲目三编卷二十五钦定四库全书御定资治通鑑纲目三编卷二十五凡十年四十二年夏四月总兵官俞大猷副总倭于福建破之质实金星昼见冬十月钖林阿巴图尔入㓂京师戒严质实四十三年春二月伊王典楧有罪废为庶人国除质实倭犯仙游总兵官戚继光大败之福建倭平质实夏五月壬辰朔日有食之四十四年春三月袁炜免严世蕃伏诛质实夏四月以吏部尚书严讷礼部尚书李春芳并兼武英殿大学士预机务六月建玉芝宫冬十一月严讷罢质实四十五年春正月福建地震二月下户部主事海瑞于狱发明三月以吏部尚书郭朴兼武英殿大学士礼部尚书髙拱兼文渊阁大学士并预机务质实夏四月壬戌朔日有食之六月旱秋七月㓂犯万全右卫总兵官马芳击败之冬十月振淮徐饥闰十月谙逹冦大同㕘将崔世荣战死十一月帝有疾十二月帝崩发明裕王载垕即位释海瑞于狱穆宗庄皇帝隆庆元年春正月罢睿宗明堂配享质实増设江浙巡漕御史质实追尊母杜氏为孝恪皇太后二月立皇后陈氏以陈以勤为礼部尚书兼文渊阁大学士张居正为吏部侍郎兼东阁大学士并预机务质实发明三月塟永陵质实夏四月御经筵五月夏镇新河成质实髙拱罢质实六月霪雨伤稼秋七月遣使招抚山东河南被灾流民质实八月帝视国子监九月谙逹冦山西质实郭朴罢质实总兵官李世忠与土黙特战于抚宁京师戒严冬十月以王崇古总督三边质实二年春正月杖给事中石星于廷黜为民质实二月命廷臣举边才帝耕耤田三月立子翊钧为皇太子京师地震夏五月以都督同知戚继光镇蓟州质实秋七月徐阶罢质实冬十月振淮徐饥辽王宪㸅有罪废为庶人国除质实十一月宣府总兵官马芳袭谙逹于长水海子又败之鞍子山质实十二月限勲戚庄田三年夏四月以海瑞为佥都御史廵抚应天诸府质实秋七月振沿河州县灾质实八月广东海贼曽一本伏诛质实以礼部尚书赵贞吉兼文渊阁大学士预机务振南畿浙江山东灾质实九月大阅冬十一月京师地震十二月命厰卫刺部院事质实发明召髙拱复入阁兼掌吏部杖尚寳司丞郑履淳下狱质实四年春正月己巳朔日有食之质实罢京营总督分设三大将领之质实夏四月京师地震秋七月禁章奏浮词发明陈以勤罢八月宣大告警敕边备质实罢户部尚书刘体干质实九月振陜西灾河决邳州质实以李成梁为辽东总兵官质实冬十月谙逹孙巴噶柰济内附诏授指挥使寻遣归质实十一月赵贞吉罢以礼部尚书殷士儋兼文渊阁大学士预机务五年春二月命廷臣及朝觐官谒皇太子于文华左门封皇子翊镠为潞王三月封谙逹为顺义王质实夏五月李春芳罢六月京师地震发明冬十月河南山东水十一月殷士儋罢质实六年春闰三月帝有疾夏四月以礼部尚书髙仪兼文渊阁大学士预机务五月帝崩六月乙邜朔日有食之太子翊钧即位诏祀建文朝尽节诸臣于乡有苖裔者䘏録罢中极殿大学士髙拱质实发明髙仪卒以礼部尚书吕调阳兼文渊阁大学士预机务质实秋七月尊皇后为仁圣皇太后贵妃李氏为慈圣皇太后质实帝御文华殿讲读九月葬穆宗庄皇帝于昭陵质实冬十月彗星见东北方十二月振榆林延绥饥御定资治通鑑纲目三编巻二十五御定资治通鑑纲目三编卷二十六钦定四库全书御定资治通鑑纲目三编巻二十六凡九年神宗显皇帝元年春正月男子王大臣入干清宫寻伏诛质实二月御经筵发明三月诏举将才质实夏四月旱六月振淮安灾秋九月振荆州承天及济南灾以方逢时总督宣大军务四川都掌蛮平质实冬十一月立章奏考成法十二月振辽东灾朶颜察克图犯塞总兵官戚继光击擒之质实二年春正月召见朝觐亷能官于皇极门质实二月振四川被冦诸县质实福建地震质实夏四月诏内外官行久任法质实秋七月淫雨昭陵地䧟八月振山西灾质实淮扬徐河海并溢质实冬十月决囚三年春正月徙辽东六堡质实二月诏南京官不必备发明始命日讲官记起居注质实夏四月己巳朔日有食之既发明五月淮扬大水诏察有司贪酷老疾者六月浙江海溢秋八月以张四维为礼部尚书兼东阁大学士预机务质实河决砀山质实九月礼部尚书万士和罢质实冬十月京师地震四年春正月下廵按辽东御史刘台于狱除名为民质实二月开草湾河质实夏五月命司礼太监冯保同法司録囚秋七月诏户部明年漕粮折收十之三八月帝视国子监河决崔镇质实冬十月振徐州灾五年春正月诏鳯阳淮安营田质实二月振广西饥广东罗旁叛猺平质实夏四月兵部尚书谭纶卒秋闰八月乙酉朔日有食之阴云不见九月张居正以父丧起复冬十月杖编修呉中行等谪戍有差质实彗星见兵部尚书王崇古罢质实十一月考察百官质实六年春二月以潘季驯总理河漕质实立皇后王氏质实三月以礼部尚书马自强兼文渊阁大学士吏部侍郎申时行兼东阁大学士并预机务质实张居正葬父归夏六月还朝秋七月吕调阳罢诏选内竖三千五百人质实冬十二月高拱卒复其官封李成梁宁逺伯质实户部奏是嵗天下户口之数七年春正月毁天下书院二月遣使分閲边防夏四月张居正上雝肃殿箴质实秋七月振蘓州灾京师地震八月减均徭加派八年春二月辛未朔日有食之帝耕耤田三月帝奉两宫太后谒陵天夀山张居正乞罢诏慰留之夏四月迤东都督王兀堂冦边李成梁击败之质实振两淮灾六月南畿大水质实秋七月后军都督府佥事俞大猷卒质实冬十月汰冗官振蘓松常镇四府饥十一月度民田质实发明诏内官并自陈斥逐有差发明九年春正月勅边臣备警质实命翰林官分番入直二月命儒臣编实録分类成书质实三月大閲夏四月戎政尚书方逄时罢土黙特犯辽阳副总兵曹簠败绩质实京师旱南畿饥山西地震五月尽卖民间种马质实秋八月辽东大雨雹质实扬州大水质实冬十一月振眞定顺徳广平灾御定资治通鑑纲目三编卷二十六御定资治通鑑纲目三编卷二十七钦定四库全书御定资治通鑑纲目三编卷二十七凡十年十年春正月免天下逋赋三月杭州兵乱以兵部侍郎张佳允巡抚浙江讨定之质实发明博斯唿寇义州李成梁击斩之质实夏四月京师旱疫宁夏土军作乱旋讨平之质实彗星见夏五月免先儒后裔丁粮赈畿内饥质实六月丁亥朔日有食之赈太原平阳潞安饥加张居正太师以前礼部尚书潘晟兼武英殿大学士吏部侍郎余有丁兼文渊阁大学士并预机务晟寻罢质实张居正卒秋七月赈陜西饥八月皇子常洛生冬十月赈苏松诸府灾十二月太监冯保以罪谪为奉御安置南京质实复建言诸臣职质实以严清为吏部尚书质实改蓟镇总兵官戚继光于广东质实十一年春正月饬严边备闰二月帝如天寿山谒陵三月追夺张居正官阶夏四月张四维罢以许国为礼部尚书兼东阁大学士预机务质实致仕武英殿大学士徐阶卒五月我太祖高皇帝起兵征尼堪外兰克圗伦城质实发明六月赈湖广灾冬十月赈河南灾十一月己夘朔日有食之十二月慈宁宫灾质实十二年春二月京师地震释建文诸臣外亲之谪戍者质实夏四月籍张居正家质实腾冲游击刘綎讨平陇川贼质实冬十月余有丁卒十二月以王钖爵为礼部尚书兼文渊阁大学士王家屏为吏部侍郎兼东阁大学士并预机务质实以陈献章胡居仁王守仁从祀孔庙质实十三年春二月旱大雩三月山西地震李成梁袭巴图尔绰哈大破之质实以尚宝少卿徐贞明领垦田使督治京畿水田质实夏四月京师旱大雩质实秋七月雷震郊坛八月京师地震九月彗星见闰九月赈凤阳淮安灾帝诣大峪山閲夀宫质实冬十一月礼科给事中王三余请帝亲郊不从质实十四年春二月册郑氏为皇贵妃质实三月禁部曹言事质实夏四月京师地震六月松茂番平质实秋七月饬严保甲质实九月王家屏罢冬十月杖礼部主事卢洪春于廷削其籍质实十一月祀南郊十五年春正月赈宗室质实三月诏彻哩克袭封顺义王质实夏四月旱京师地震质实六月京师大雨秋七月江南水江北蝗山西陜西河南山东旱质实河决开封质实八月敕抚按官惩贪吏理寃狱九月丁亥朔日有食之隂云不见山西地震质实南京都察院右都御史海瑞卒十六年春三月诏改景泰实録去郕戾王号质实南畿浙江山西陜西河南大饥疫起前尚书潘季驯为右都御史总督河道质实夏四月赈大名开封诸府饥五月以军储仓火诏修省发明六月京师地震秋八月壬午朔日有食之冬十二月杖给事中李沂于廷斥为民质实十七年春正月己酉朔日有食之三月免陞授官面谢夏四月召王家屏复入阁五月西宁卫地震质实六月庐州镇江地震赈南畿浙江饥秋七月福建浙江地震十八年春正月召见申时行等于毓徳宫斥大理评事雒于仁为民质实二月罢日讲顺徳地震三月以宋纁为吏部尚书直𨽻山东河南风霾代州星陨夏六月青海酋浩尔齐犯边质实秋七月庚子朔日有食之命兵部尚书郑雒经畧边防质实冬十月赈临洮军民十九年春三月彗星见夏四月朔享太庙六月山西地震质实王钖爵罢质实秋畿内蝗七月甘肃广西地震西宁星陨松江飓九月申时行许国罢质实以赵志臯为礼部尚书张位为吏部侍郎并兼东阁大学士预机务发明冬十一月辽东总兵官李成梁罢质实御定资治通鑑纲目三编卷二十七御定资治通鑑纲目三编卷二十八钦定四库全书御定资治通鑑纲目三编卷二十八凡十年二十年春正月杖给事中孟养浩除其名质实三月布拜据宁夏反质实王家屏罢夏四月总督河道尚书潘季驯罢质实五月倭陷朝鲜质实秋七月免陜西逋赋八月诏天下督抚举将材九月宁夏贼平质实冬十月以李如松提督蓟辽保定山东军务充防海御倭总兵官救朝鲜质实二十一年春正月召王钖爵复入阁质实夏六月诏天下每嵗夏月録囚减释轻系秋七月吏部尚书孙鑨罢质实彗星见紫㣲冬十一月召见王钖爵于煖阁二十二年春二月皇长子常洛出阁讲学遣使赈河南饥质实吏部郎中顾宪成削籍质实三月诏修国史质实夏四月己酉朔日有食之五月以礼部尚书陈于陛南京礼部尚书沈一贯兼东阁大学士预机务质实王钖爵罢六月西华门灾秋八月以孙丕扬为吏部尚书质实冬十月绰哈犯辽东总兵官董一元击败之质实二十三年春正月诏宗室得就试质实夏五月京师地震秋九月青海酋永什卜犯甘肃参将逹云击败之质实复建文年号质实淮水溢浸泗州祖陵质实冬十月湖广饥二十四年春三月干清坤宁两宫灾夏福建饥六月彗星见秋七月吏部尚书孙丕扬请发推补官员章疏不报仁圣皇太后陈氏崩遣中官开矿闰八月乙丑朔日有食之九月𦵏孝安皇后质实河决单县质实冬十月陈于陛卒二十五年春三月以杨镐为佥都御史经畧朝鲜军务质实发明夏六月三殿灾罢修国史秋七月赦质实播州宣慰使杨应龙叛质实发明八月京师地震质实冬十月以黎惟潭为安南都统使质实二十六年夏四月土黙特犯辽东总兵官李如松出塞遇伏死京师旱六月张位罢质实秋八月京师地震冬十一月倭遁去官军分道追击败之朝鲜平质实发明以刘东星为工部侍郎总理河漕质实总督李汶袭浩尔齐于松山走之复其地二十七年春三月以李化龙总督川湖贵州军务讨杨应龙质实夏旱閠四月遣中官覈天下积储秋八月陜西山崩冬十月加四川湖广田赋十一月赈畿辅饥十二月武昌汉阳民变击伤税使陈奉质实发明二十八年春二月京师地震夏六月李化龙帅师平播州质实秋七月旱质实冬十月下给事中王徳完于狱廷杖除名质实两畿盗起质实二十九年春二月赈大同宣府饥夏五月罢山西巡抚魏允贞旱六月法司请热审不报秋八月复以李成梁镇辽东质实九月河决开封归徳赵志皋卒赈贵州饥质实以前礼部尚书沈鲤朱赓并兼东阁大学士预机务冬十月立子常洛为皇太子质实御定资治通鑑纲目三编卷二十八御定资治通鑑纲目三编卷二十九钦定四库全书御定资治通鑑纲目三编卷二十九凡十一年三十年春正月振湖广灾质实二月振福建灾质实帝不豫召大学士沈一贯具诏除弊政翼日帝瘳寝前诏闰二月复河套诸部贡市河州黄河竭夏四月振顺天永平饥五月四川地震六月福建地震秋七月缅犯腾越质实九月大星见质实冬十月振南直𨽻灾质实十二月大学士沈一贯奏御史巡差缺员不报三十一年春正月营两宫发明诏户兵二部覈军实三月吏部奏天下郡守缺员不报沈一贯请发羣臣章疏不省辽东火质实夏四月丁亥朔日有食之质实承天地震五月京师地震六月黜楚中尉华越为庻人质实山东水秋七月京师大雨雹质实八月礼部侍郎郭正域罢质实冬十一月获妖书质实发明致仕东阁大学士王家屏卒三十二年春正月阁臣请补司道郡守及遣巡方御史不报干清宫成夏四月辛巳朔日有食之阁臣请补科道官缺不报质实开濬泇河成质实五月雷火焚长陵明楼质实六月太白昼见昌平大水坏长泰康昭四陵石梁秋七月大雨水八月羣臣伏文华门疏请修举实政诏切责之闰九月陜西地震质实振畿南诸府饥冬十月四川天鼓鸣质实三十三年夏五月京师大雨雹凤阳大风雨毁陵庙雷震郊坛广西地震质实左都御史温纯罢质实秋七月泰州天有声如潮质实九月昭和殿灾质实京师地震冬十月濬朱旺口质实十一月皇长孙由校生质实十二月诏罢天下开矿以税务归有司中使仍留不撤发明赦三十四年春二月大学士沈鲤朱赓请补六部大僚不报三月云南指挥贺世勲等杀税监杨荣质实发明真定顺徳广平大名灾蠲振有差质实贵州巡抚郭子章讨诸苗平之质实夏六月几内蝗秋七月沈一贯沈鲤罢质实冬十二月弃六堡质实三十五年春正月给事中翁宪祥言抚按官不宜听其自去不报质实夏四月伊勒登岱青犯凉州官军击破之质实五月以于慎行李廷机叶向髙俱为礼部尚书兼东阁大学士预机务质实六月湖广及徽宁太平严州大水质实秋七月京师乆雨质实八月振畿内饥彗星见冬十月山东旱饥蠲振有差质实十一月于慎行卒质实十二月蛮陷武定质实三十六年春正月河南江北饥二月京师地震饬边备夏六月南畿大水质实李成梁罢秋七月京师地震八月振南畿及嘉兴湖州饥九月武定贼平质实冬十一月朱赓卒质实十二月朶颜寇蓟州京师戒严发明三十七年春正月永昌地震三月贡图陷大胜堡质实叶向髙请发言官章疏不报质实夏五月福建大水六月甘肃地震秋八月山西等省告灾九月左都御史詹沂封印自去冬十二月留畿内山东诸省税银三之一振饥民三十八年春二月天鼔鸣闰三月旱质实夏四月正阳门灾质实振畿内山东山西河南陜西福建四川饥冬十一月壬寅朔日有食之质实三十九年春二月巡抚凤阳都御史李三才罢质实三月大计京官祭酒汤賔尹等降黜有差质实天鼓鸣夏四月京师旱六月大水秋八月河南巡按曾用升以灾请蠲振不报冬十月户部尚书赵世卿上疏去位发明四十年眷正月天鼔鸣三月振京师流民夏五月甲午朔日有食之秋八月以刑部尚书赵焕兼吏部尚书质实河决徐州九月李廷机罢御定资治通鑑纲目三编卷二十九御定资治通鑑纲目三编卷三十钦定四库全书御定资治通鑑纲目三编卷三十凡五年四十一年春正月谕朝鲜练兵防倭质实天鼓鸣三月加淮扬田赋质实夏五月诫廷臣毌植党妄言发明六月诏布色图袭封顺义王质实复开广东珠池秋七月兵部尚书掌都察院事孙玮罢质实宣府大雨雹天鼓鸣质实大水质实九月以方从哲呉道南为礼部尚书兼东阁大学士预机务质实吏部尚书赵焕罢质实十二月以宋儒罗从彦李侗从祀孔庙四十二年春正月总兵官刘綎讨建昌叛蛮平之质实二月以郑继之为吏部尚书质实慈圣皇太后李氏崩质实振畿内饥三月封原任兵部员外郎赠太常寺少卿杨继盛墓质实福王常洵之国质实常洵开洛阳市发明夏五月大雨雹释楚宗幽禁诸人质实福建税使髙寀私通倭市质实发明雷震军台燬六月葬孝定皇后于昭陵秋八月礼部侍郎孙慎行罢大学士叶向髙罢质实九月地震四十三年春正月徐州决河工成质实三月丁未朔日有食之星陨声如雷质实夏四月雨豆五月畿内山东旱赡贫宗质实男张差持梃入慈庆宫质实严皇城门禁质实召见大学士方从哲等于慈宁宫下御史刘光复狱质实张差伏诛六月免浒墅芜湖闗税三分之一勅修省秋七月振畿内饥质实閠八月重建三殿振山东湖广饥质实河套诸部犯延绥官军御之败绩质实冬十月京师地震质实四十四年春正月我太祖髙皇帝建元天命元年质实发明盗击御史凌汉翀于端门质实发明雨三色雪天鼓鸣遣御史过庭训振山东饥二月振畿内山东及淮徐河南饥三月辛未朔日有食之益黔中饷质实夏四月河南盗起质实六月套冦犯延绥总兵官杜文焕破降之质实河决开封质实秋七月地震流星入贯索中㫖修咸安宫质实发明南直𨽻河南江西广东灾八月备孝陵祝帛日中有黑子陜西巡抚龙遇竒请免包税不报质实皇太子出阁讲学质实九月山东盗犬起质实兵部请治兵不报冬十月益九边饷发明十一月隆徳殿灾质实四十五年春二月勅修省镇抚司缺官狱囚乆系多死质实封福王常洵庶子由松为徳昌王质实三月振江西饥夏五月鳯阳地震天鼓鸣六月以先贤周惇颐后周汝忠袭翰林院五经博士秋七月癸亥朔日有食之质实贵州苖作乱巡抚张鹤鸣讨平之质实呉道南罢御定资治通鑑纲目三编卷三十御定资治通鑑纲目三编卷三十一钦定四库全书御定资治通鑑纲目三编卷三十一凡三年四十六年春二月振广东饥三月振陜西饥夏四月京城壕水赤质实大清兵克抚顺质实闰四月起杨镐为兵部左侍郎兼佥都御史经畧辽东质实日中有黒子五月贵州苗作乱巡抚张鹤鸣讨平之质实命杨镐以经畧兼巡抚辽东事寻以周永春代之质实赠故辽东总兵官李如松少保宁逺伯六月京师地震质实筹辽饷复以赵焕为吏部尚书质实秋七月大清兵克清河堡质实八月海运饷辽东质实九月加天下田赋质实茂陵灾质实冬十月星陨化为石质实彗星见于氐饬修省四十七年春正月彗星见二月杨镐誓师于辽阳分道出塞质实三月杨镐师败绩总兵杜松刘綎王宣赵梦麟皆战死质实发明夏四月饬楚蜀黔三省协防苗患质实京师水复赤福建盗起巡抚王士昌讨平之五月盔甲厰灾质实六月我大清兵克开原质实以熊廷弼为兵部侍郎兼右佥都御史经畧辽东质实秋七月我大清兵克鐡岭质实经畧熊廷弼安辑辽阳质实廷臣伏文华门请发章奏八月大清兵灭叶赫杨镐有罪逮下狱九月廷臣再伏文华门请帝视朝发章奏遣给事中姚宗文閲辽兵征土司援辽发明冬十二月再加天下田赋镇江寛甸叆阳清河新募援兵溃质实四十八年春正月朝鲜乞援质实二月日晕地震质实三月复加天下田赋禁白莲无为诸邪教夏四月皇后王氏崩质实石砫女土官秦良玉请益兵援辽质实秋七月李如桢有罪免帝崩质实以遗诏发帑金百万充邉赏罢矿税𣙜税及监税中官越三日再发帑金百万犒邉光宗贞皇帝泰昌元年秋八月丙午太子常洛即位太白犯太㣲垣起南京吏部郎中邹元标为大理寺卿以史继偕沈㴶为礼部尚书兼东阁大学士预机务质实辽东旱起用前御史刘光复为光禄寺丞台州兵噪帝有疾质实以何宗彦刘一燝韩爌朱国祚并为礼部尚书兼东阁大学士预机务召叶向髙复入阁质实召对英国公张维贤大学士方从哲等于干清宫命皇长子出见质实再召对张维贤方从哲等于干清宫李可灼进红丸九月朔帝崩质实选侍李氏移居哕鸾宫质实皇长子由校即位赐太监魏进忠世廕封乳母客氏为奉圣夫人质实谕内阁暴选侍李氏罪质实冬十月哕鸾宫火质实葬定陵质实罢辽东经畧熊廷弼以袁应泰代之质实以孙如游为礼部尚书兼东阁大学士预机务十二月许都给事中杨涟归里方从哲罢质实御定资治通鑑纲目三编卷三十一御定资治通鑑纲目三编卷三十二钦定四库全书御定资治通鑑纲目三编卷三十二凡三年熹宗哲皇帝天启元年春二月辽阳有数日并出闰二月孙如游罢三月我大清兵取沈阳总兵贺世贤尤世功等死之质实大清兵取辽阳经略袁应泰巡按御史张铨等死之质实援辽都司毛文龙集兵皮岛质实夏四月延绥孤山城䧟贾继春削籍五月壬申朔日有食之以王化贞廵抚广宁质实立皇后张氏太监魏忠贤矫诏杀司礼太监王安质实魏忠贤閲章奏六月广东地出血起熊廷弼经略辽东质实以张鹤鸣为兵部尚书秋七月顺天蝗八月以毛文龙为总兵官驻师镇江城质实王化贞渡河进师无功而还质实九月塟庆陵质实赐客氏香火田质实四川永宁土司奢崇明反质实谪给事中侯震旸于外质实十二月罢吏部尚书周嘉谟质实二年春正月我大清兵取西平堡副将罗一贯死之质实王化贞弃广宁与熊廷弼走入闗质实二月贵州水西土目安邦彦反质实以孙承宗为兵部尚书兼东阁大学士预机务质实三月刘一燝罢举内操质实夏四月礼部尚书孙慎行追论前辅方从哲进红丸罪质实大雨雹五月日中月星并见山东白莲贼徐鸿儒作乱质实发明六月以毛文龙为平辽总兵官秋七月沈㴶罢质实八月以孙承宗经略蓟辽质实九月増田赋质实封弟由检为信王给事中甄淑疏请文武一例殿试质实地震冬十月左都御史邹元标副都御史冯从吾罢质实三年春正月以顾秉谦朱延禧朱国祯魏广微并为尚书兼东阁大学士预机务质实红毛番据澎湖质实发明遣中官刺边事三月太白昼见夏四月京师地震朱国祚罢五月四川总督朱爕元克永宁奢崇明走龙场质实客氏魏忠贤杀光宗选侍赵氏幽裕妃张氏于别宫杀之发明冬十月以赵南星为吏部尚书质实十二月封李倧为朝鲜国王地震魏忠贤提督东厰质实括天下库藏输京师御定资治通鑑纲目三编卷三十二御定资治通鑑纲目三编卷三十三钦定四库全书御定资治通鑑纲目三编卷三十三凡四年四年春正月何宗彦卒日赤无光有黑二月京师地震夏六月左副都御史杨涟劾魏忠贤二十四大罪中㫖切责涟质实大雨雹秋七月杖杀工部郎中万燝质实叶向髙罢河决徐州质实封光宗选侍李氏为康妃发明冬十月罢吏部尚书赵南星左都御史髙攀龙质实十一月削吏部侍郎陈于廷副都御史杨涟佥都御史左光斗籍质实以徐兆魁为吏部侍郎乔应甲为副都御吏王绍徽为佥都御史韩爌罢质实起崔景荣为吏部尚书质实十二月逮内阁中书汪文言下镇抚司狱质实朱国桢罢南京地震五年春正月我大清兵取旅顺质实复聼勘御史崔呈秀官质实三月我大清建都沈阳发明以朱燮元总督云贵川湖广西军务夏四月太白昼见重修光宗实録质实六月朱延禧罢逮前副都御史杨涟佥都御史左光斗给事中魏大中御史袁化中太仆少卿周朝瑞陜西副使顾大章下诏狱寻毙之削前吏部尚书赵南星等籍秋七月削李三才顾宪成籍质实八月毁天下书院质实以周如磐丁绍轼黄立极为礼部尚书冯铨为礼部侍郎并兼东阁大学士预机务质实魏广㣲罢杀前辽东经畧熊廷弼传首九边质实九月赐魏忠贤及客氏印发明冬十月罢孙承宗以髙第代为经畧质实十二月榜东林党人姓名示天下质实六年春正月作三朝要典质实二月髙第罢以王之臣代为经畧袁崇焕廵抚辽东质实逮前左都御史髙攀龙吏部员外郎周顺昌蘓松廵抚周起元谕徳缪昌期御史李应昇周宗建黄尊素攀龙自沉于池顺昌等俱下狱死质实兵科给事中罗尚忠疏陈漏饷剥军弊三月设各边镇监军内官发明夏四月搜括应天各府贮库银五月王恭厰灾六月地震闰月建魏忠贤生祠质实冯铨罢质实京师大水江北山东旱蝗秋七月以施鳯来张瑞图李国俱为礼部尚书兼东阁大学士预机务质实九月庚午朔我太宗文皇帝嗣位以明年为天聪元年顾秉谦罢冬十月进魏忠贤爵上公从子良卿宁国公十二月南京地震七年春正月以太监崔文昇总督漕运河道二月召王之臣还大清兵征朝鲜勒太康伯张国纪回籍遣瑞王常浩及恵王常润桂王常瀛之藩质实夏四月逮前刑部侍郎王之寀下狱死发明五月监生陆万龄请祠魏忠贤于国子监质实秋七月遣魏良卿享南北郊祭太庙发明罢袁崇焕以王之臣代之封魏忠贤从孙鹏翼为安平伯加少师从子良栋安东侯加太子太保良卿加太师八月帝崩遗诏皇五弟信王嗣位质实信王由检即位赦九月追谥母贤妃刘氏为孝纯皇太后质实立皇后周氏质实赐李庄妃弟成栋田冬十月南京地震十一月放魏忠贤于凤阳道死诏磔其尸质实罢诸邉镇守中官免天启时逮死诸臣赃释其家属黄立极罢发明十二月以钱龙钖李标来宗道杨景辰黄道登刘鸿训并为礼部尚书兼东阁大学士预机务质实追复熹宗成妃李氏裕妃张氏封号客氏及魏良卿侯国兴等伏诛御定资治通鑑纲目三编卷三十三御定资治通鑑纲目三编卷三十四钦定四库全书御定资治通鑑纲目三编卷三十四凡三年庄烈帝崇祯元午春正月诏中官非奉命不得出禁门尊熹宗皇后为懿安皇后三月𦵏徳陵质实天赤如血施鳯来张瑞图罢质实赠䘏寃陷诸臣质实夏四月以袁崇焕督师蓟辽质实五月李国罢毁三朝要典质实六月来宗道杨景辰罢秋七月浙江海溢海寇郑芝龙降质实革广宁及蓟镇塞外诸部嵗赏宁夏兵变质实九月京师地震冬十月大学士刘鸿训免寻遣戍质实发明十一月召对廷臣于文华殿礼部侍郎钱谦益以罪削职都给事中章允儒等降有差质实十二月韩爌复入阁质实陕西饥流贼大起质实发明二年春正月周道登罢定逆案三月以杨鹤总督三边军务捕流贼质实夏五月乙酉朔日有食之质实六月袁崇焕杀总兵官毛文龙于䨇岛质实秋八月总督云南川湖广西军务朱燮元平水西蛮质实冬十一月我大清兵下遵化遂薄燕京质实以成基命为礼部尚书兼东阁大学士预机务召孙承宗复为兵部尚书兼中极殿大学士视师通州质实十二月下督师袁崇焕于狱总兵官祖大夀拥兵奔锦州质实发明武经畧满桂帅师出战败绩桂及前总兵官孙祖夀等死之质实罢大学士钱龙钖山西援兵溃于良乡质实发明以周延儒何如宠钱象坤并为礼部尚书兼东阁大学士预机务质实三年春正月韩爌罢质实兵部侍郎刘之纶帅师战于遵化败绩死之质实发明二月立子慈烺为皇太子质实三月李标罢夏五月我大清兵东归质实六月流贼陷府谷质实以礼部尚书温体仁吴宗达并兼东阁大学士预机务质实秋八月杀前督师尚书袁崇焕逮前文渊阁大学士钱龙钖下狱寻遣戍质实冬十二月増田赋御定资治通鑑纲目三编卷三十四御定资治通鑑纲目三编卷三十五钦定四库全书御定资治通鑑纲目三编卷三十五凡三年四年春正月延绥饥质实三月杨鹤招抚流贼于宁州寻复叛质实皮岛叅将刘兴治作乱质实夏四月旱质实副总兵曹文诏败贼于河曲质实六月钱象坤罢质实秋八月我大清兵围大凌城质实何如宠罢九月复遣太监王应朝等监视诸边军饷张彛宪总理户工二部质实发明杨鹤有罪下狱以洪承畴总督三边军务质实冬十月辛丑日有食之十一月罢大学士孙承宗闰十一月登州游击孔有徳等反质实五年夏五月以礼部尚书郑以伟徐光启并兼东阁大学士预机务六月京师大雨水质实秋七月以太监曹化淳提督京营戎政八月总兵官曹文诏等连败贼于平京庆阳质实九月流贼连陷山西州县质实六年春正月命曹文诏节制山西诸将讨贼质实二月流贼犯畿南河北质实官军复登州质实夏五月套寇犯宁夏总兵官贺虎臣死之质实六月周延儒罢质实秋七月我大清兵取旅顺总兵官黄龙死之质实改总兵官曹文诏镇大同山西巡抚许鼎臣请留文诏𠞰贼不许质实九月以钱士升为礼部尚书兼东阁大学士预机务质实冬十一月以王应熊何吾驺并为礼部尚书兼东阁大学士预机务质实贼渡河陷渑池诸县分掠南阳汝寕遂犯湖广质实御定资治通鑑纲目三编卷三十五御定资治通鑑纲目三编卷三十六钦定四库全书御定资治通鑑纲目三编卷三十六凡三年七年春正月以陈竒瑜总督河南山陜川湖军务讨流贼质实贼自郧阳渡汉遂入四川二月陷夔州质实三月丁亥朔日有食之夏四月山西陜西大饥五月大旱六月陈竒瑜围贼于车箱崃贼伪降竒瑜縦遣之贼遂叛䧟所过州县质实发明秋七月我大清兵入上方堡至宣府京师戒严质实冬十一月陈竒瑜有罪下狱以洪承畴代之质实贼自陜西出犯河南质实八年春正月诏洪承畴出潼闗讨贼质实贼陷鳯阳留守朱国相等死之质实发明夏五月吴宗达罢六月贼复走陜西总兵官曹文诏勦贼于真宁死之质实秋七月以文震孟张至发并为礼部侍郎兼东阁大学士预机务贼复东犯总兵官尤世威败绩质实八月以卢象昇总理江北河南湖广四川军务讨流贼九月洪承畴破贼于渭南质实王应熊罢质实总兵官张全昌败绩于沈邱被执质实冬十月贼陷陜州攻洛阳质实十一月罢大学士何吾驺文震孟质实下庶吉士郑鄤于狱质实发明九年春正月卢象昇败贼于滁州质实以前礼部侍郎林釬兼东阁大学士预机务二月山西饥人相食质实前副总兵官汤九州击贼于嵩县败绩死之质实宁夏兵乱杀巡抚王楫质实以武举陈启新为给事中质实三月延绥总兵官俞冲霄击李自成于安定败绩死之质实夏四月我太宗文皇帝建国号曰大清改元崇徳元年质实罢大学士钱士升削御史詹尔选籍质实六月林釬卒以孔贞运贺逢圣黄士俊并为礼部尚书兼东阁大学士预机务质实秋七月大清兵入塞质实陜西巡抚孙傅庭击髙迎祥于盩厔擒之送京师伏诛质实谕廷臣助饷八月唐王聿键起兵勤王废为庶人锢之质实发明我大清兵东归九月以卢象昇总督宣大山西军务冬十月削前工部侍郎刘宗周籍质实发明御定资治通鑑纲目三编卷三十六御定资治通鑑纲目三编卷三十七钦定四库全书御定资治通鑑纲目三编卷三十七凡三年十年春正月辛丑朔日有食之贼犯安庆质实二月我大清下朝鲜质实三月起杨嗣昌为兵部尚书夏四月以熊文灿为兵部尚书兼都察院右副都御史总理南畿河南山西陜西湖广四川军务质实六月温体仁罢质实两畿山西江西大桿秋七月山东河南蝗大饥质实以史可法为右佥都御史巡抚安庆庐州太平池州质实八月以刘宇亮傅冠为礼部尚书薛国观为礼部侍郎兼东阁大学士预机务质实冬十月李自成犯四川质实以太监曹化淳提督京营质实发明十二月黄士俊罢十一年春正月裁南京冗官二月改河南巡按御史张任学为总兵官质实御经筵质实三月贺逢圣罢质实夏四月张献忠伪降总理军务熊文灿受之质实张至发罢质实五月荧惑逆行质实发明六月孔贞运罢质实以杨嗣昌程国祥方逢年蔡国用为礼部尚书范复粹郎并兼东阁大学士预机务嗣昌仍掌兵部质实两畿山东河南大旱蝗质实秋七月谪少詹事黄道周官质实八月傅冠罢九月我大清兵入邉燕京戒严质实冬十月洪承畴大败李自成于潼关质实十一月大清兵克髙阳前大学士孙承宗死之质实罗汝才伪降总理军务熊文灿受之质实冬十二月方逢年罢质实督师侍郎卢象昇兵败于鉅鹿死之质实十二年春正月己未朔却廷臣朝贺为质实大清兵下济南德王由枢被执廵按御史宋学朱布政使张秉文死之质实以洪承畴总督蓟辽军务孙传庭总督保定山东河北军务寻下传庭于狱质实乔宇亮罢三月我大清兵出青山口质实夏四月总兵官左良玉败贼于南阳质实程国祥罢五月以姚明恭张四知魏照乘并为礼部尚书兼东阁大学士预机务质实张献忠罗汝才复叛质实六月畿内山东河南山西旱蝗质实加征练饷质实发明秋七月总兵官左良玉讨张献忠于罗山败绩质实熊文灿有罪削籍寻逮下狱八月命杨嗣昌督师讨贼质实冬十月我大清兵攻宁逺总兵官金国鳯死之质实十二月下兵部尚书傅宗龙于狱御定资治通鑑纲目三编卷三十七御定资治通鑑纲目三编卷三十八钦定四库全书御定资治通鑑纲目三编卷三十八凡三年十三年春二月官军大败张献忠于太平质实三月大风霾质实夏四月逮江西巡抚解学龙及黄道周下狱寻遣戍质实以谢陞为礼部尚书陈演为礼部左侍郎并兼东阁大学士预机务五月石砫女土司秦良玉败罗汝才于䕫州发明姚明恭罢六月蔡国用卒质实薛国观以罪免质实秋七月总兵官孙应元等大破罗汝才于兴山汝才走巫山与张献忠合质实九月李自成走郧均遂入河南质实张献忠犯大昌总兵官张令死之遂陷四川诸州县质实冬十月彗星见熊文灿伏诛质实十一月南京地震十二月两畿山东河南山西陜西饥人相食质实増天下闗税十四年春正月官军败绩于开县张献忠复东走质实李自成陷河南杀福王常洵质实发明二月张献忠陷襄阳杀襄王翊铭质实三月杨嗣昌有罪自杀质实发明我大清兵围锦州质实夏五月范复粹罢六月两畿山东河南浙江湖广旱蝗山东盗起质实秋七月洪承畴援锦州次于松山质实临清运河涸京师大疫质实八月左良玉败张献忠于信阳九月陕西总督傅宗龙溃于新蔡死之质实封子慈炯为王质实召周延儒贺逢圣复入阁质实冬十月癸夘朔日有食之十一月李自成陷南阳杀唐王聿镆总兵官勐如虎死之质实十五年春二月陜西总督汪乔年军溃于襄城死之质实我大清兵克松山廵抚邱民仰等死洪承畴降遂下锦州质实三月魏照乗罢质实夏四月谢陞罢质实五月张献忠陷庐州起马士英总督庐凤军务质实六月贺逢圣张四知罢以蒋徳璟黄景昉吴甡并为礼部尚书兼东阁大学士预机务质实下吏部尚书李日宣等于狱质实秋七月左良玉兵溃于朱仙镇诸镇皆溃质实发明八月陈新甲下狱寻弃市九月李自成决河灌开封城陷质实冬十月孙傅庭败绩于郏县质实十一月总兵官刘超据永城反质实我大清兵入蓟州连下畿南山东州县鲁王以派自杀质实闰十一月李自成陷汝宁前保定总督杨文岳死之质实下给事中姜埰行人司副熊开元于锦衣卫狱寻遣戍质实十二月削左都御史刘宗周籍李自成犯襄阳遂犯荆州焚献陵质实御定资治通鑑纲目三编卷三十八御定资治通鑑纲目三编卷三十九钦定四库全书御定资治通鑑纲目三编卷三十九凡二年十六年春正月李自成陷承天前巡抚佥都御史宋六鹤等死之质实二月乙丑朔日有食之贼陷武冈州杀岷王企质实三月左良玉军作乱南京戒严质实发眀夏四月我大清兵北还质实五月以魏藻徳为少詹事兼东阁大学士预机务质实吴甡罢周延儒罢以倪元璐为户部尚书质实张献忠陷武昌沉楚王华奎于江前大学士贺逢圣等死之质实六月范志完有罪下狱质实雷震奉先殿秋七月京师大疫八月张献忠陷湖南诸府质实九月黄景昉罢冬十月李自成冦潼闗督师孙传庭死之质实李自成陷西安巡抚右佥都御史冯师孔等死之秦王存枢降于贼质实发眀十一月李自成陷榆林兵备副使都任前总兵官尤世威等死之质实以吏部侍郎李建泰副都御史方岳贡并兼东阁大学士预机务质实十二月周延儒有罪赐死质实李自成陷甘州巡抚佥都御史林日瑞总兵马爌等死之质实崇祯十七年我大清世祖章皇帝顺治元年春正月朔李自成僭号于西安质实李建泰自请督师𠞰贼许之质实南京地震以工部尚书范景文礼部侍郎邱瑜并兼东阁大学士预机务质实张献忠入四川质实二月李自成陷太原别遣将犯畿南陷真定质实下诏罪已质实发明陈演罢李自成陷宁武闗总兵官周遇吉力战死之质实三月大同总兵官姜瓖宣府监视太监杜勲俱降于李自成质实蒋徳璟罢质实封总兵官吴三桂唐通左良玉黄得功俱为伯李自成犯居庸守将唐通太监杜之秩以闗降质实京师陷帝崩质实发明夏四月我大清兵破李自成于山海闗自成奔还京师僭帝号遂奔山西质实五月我大清兵定京师质实御定资治通鑑纲目三编卷三十九御定资治通鑑纲目三编卷四十钦定四库全书御定资治通鑑纲目三编卷四十我大清世祖章皇帝顺治元年五月明兵部尚书史可法等奉福王由崧监国于南京质实明福王以史可法髙宏图姜曰广王铎并为东阁大学士入阁办事马士英为东阁大学士仍总督凤阳等处军务质实明福王称帝于南京以史可法督师江北召马士英入阁办事质实明分淮扬凤庐为四镇以黄得功刘良佐刘泽清髙杰领之质实明进封左良玉为寕南侯质实明分置应天蘓松巡抚质实明以忻城伯赵之龙总督京营戎政质实明淮扬巡抚路振飞击贼党董学礼于宿迁走之质实六月明追上崇祯帝后谥号明召阮大鋮陛见质实明吏部尚书张慎言罢明总兵刘泽清入朝于南京吏部侍郎吕大器罢质实明镇江兵乱明马士英乞罢慰留之质实明封福府千戸常应俊为㐮衞伯明命鲁王以海居处州质实秋七月明遣兵部侍郎左懋第等求成于我大清质实李自成遁归西安质实明以张有誉为户部尚书质实明释髙墙罪宗为庻人质实明募兵云南明起章正宸为吏科都给事中质实明以陈子龙为兵科给事中质实八月明设厰衞缉事官寻罢之质实发明张献忠陷成都明蜀王至澍及巡抚都御史龙文光巡按御史刘之勃等死之质实明南京修兴寕宫慈禧殿质实明以前大学士王应熊为兵部尚书督师专讨蜀寇起前寕夏巡抚樊一蘅为兵部侍郎总督川陜军务质实明以越其杰为右佥都御史巡抚河南质实明选淑女质实明赐北京死节诸臣赠谥质实发明明封郑芝龙为南安伯质实明以阮大鋮为兵部侍郎巡阅江防质实明免府州县试九月明黄得功趋扬州髙杰以兵袭仪真不克明大学士姜曰广罢质实明左都御史刘宗周罢明史可法遣诸将分守要地髙杰移驻徐州质实明逮前浙江巡按御史左光先下狱质实明吏部尚书徐石麒罢质实冬十月明以前兵部尚书张缙彦总督北直山西河南军务质实明大学士髙宏图罢质实明凤阳地震明遣太监孙元徳督赋浙江质实明以张捷为吏部尚书杨维垣为通政使我大清兵西讨李自成分兵下江南明定诸镇兵额质实十一月明凤阳陵灾张献忠僭号于成都质实明史可法帅师进次清江浦质实发明我大清兵入宿迁质实明榷酒税明逮治前昌平巡抚何谦等质实明桂王常瀛卒于梧州质实发明十二月我大清兵克河南府明命马士英阅兵明重颁三朝要典追䘏逆案诸臣质实发明明妖僧自称齐王伏诛明进练国事兵部尚书我大清世祖章皇帝顺治二年春正月明以南京宫殿成推恩诸臣有差质实明定北都从逆诸臣罪削刑部尚书解学龙籍质实明总兵许定国诱杀髙杰于睢州质实明以吏部侍郎蔡奕琛兼东阁大学士入阁办事明以衞允文为兵部侍郎总督开归军务质实我大清兵克西安李自成走襄阳二月明以阮大鋮为兵部尚书质实三月明人有自称崇祯太子者下狱治之质实明河南妇人有自称王妃者下狱治之质实我大清兵定河南质实明左良玉举兵反夏四月明周钟光时亨伏诛遂杀前礼部郎中周镳山东按察司佥事雷縯祚质实明㣲刘良佐等将兵入援质实明左良玉死于九江质实我大清兵克泗州我大清兵克扬州明督师兵部尚书兼大学士史可法等死之质实五月我大清兵渡江质实明福王出奔太平质实我大清兵定南京质实我大清兵至芜湖明总兵田雄刼福王由崧以降靖国公黄得功死之明亡质实发明御定资治通鑑纲目三编卷四十