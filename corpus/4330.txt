北斗治法武威经正统道藏三家本一卷洞神部方法类北斗治法武威经薄九隋大业末英雄各起野狐豹变白衣龙骧当龙蛇起陆之时虎视鲸吞之始有臣未莅者则远清是也时清在布衣游艺伊洛隐德藏机亭亭出涧之松落落凌霄之栢泊乎忒德初载清爲理乱之臣于东都洛阳中夜忽有一人投门清秉烛伺之见一人顶五色芙容冠服九炁云霞之帔手执灵文一卷命清曰吾九天玄女也吾知子好道志气絶伦故来度子与子武威灵文乃天刚神法尔若行之臣辅圣明之君当龙战十数年间公建大业安康万有天下传名出神入圣流芳万古言讫腾身云路钟鼓箫韶并作清长礼望云间而别灵风竟灭雨断云霄切观玄女祕文潜于斗室以日继夜一年以来俄通至术用在一人之下智出万人之上皇唐开业克殄妖气四海镜清九河澄碧清位封行台左仆射爵位上公莫非此术之效也术曰北斗十二星而闻其九廼日时与八节随天罡而左𨇠常居于丑七呈一隠一现者辅弼星也七星明则天下安一星暗则随其分野有灾冝谨伺之以观变异非人勿传敬而受之妙存口诀第一天枢名魁字贪狼主天元并身管室璧奎娄四宿属秦地徐州分野爲天之太尉子生人属之第二天任名𩲃字巨门主地元并隂刑管胃昴毕觜四宿属楚地益州分野爲天之主宰丑亥生人属之第三天柱名𩵄字禄存主日元并福管参鬼井柳四宿属梁地冀州分野爲天之空司寅戌生人属之第四天心名䰢字文曲主月元并禄管张星翼轸四宿属吴地荆州分野爲天之游击卯酉生人属之第五天禽名魓字亷贞主江元并官职管角亢氐房四宿属赵地兖州分野爲天之斗君辰申生人属之第六天辅名字武曲主河元并寿管心尾斗箕四宿属燕地扬州分野爲天之太常已未生人属之第七天冲名魒字破军主海元并妻妾管牛女虚危四宿属齐地豫州分野爲天之上帝午生人属之第八辅星姓精常讳上开字正延主察天下万国九州执政大臣罪福功过属燕地并州分野第九弼星姓幽空讳冥阳字幽寥主察天下万国九州执政大臣罪福功过属周地雍州分野十二命人或有急难但念七星名字其灾悉变爲福七星在天爲帝车四星爲璇玑三星爲玉衡天子有道其星大明人君失政神光晦没恶气相千妖星间出则视其所在谨伺之以观变异金守金银铜鐡钖贵木守五禾九稼熟水守盐贵川溢时行火守炎焼城郭土守国土分裂人臣受殃彗孛守天下兵戈起又守上轻下臣孛守君政微忠良去五色云守天下大殃兵起青云守国受福赤云守国火焼城邑黄云守国有千戈白云守国血光遍野黑云守国天下大水五色气守国天下大灾青云守国兵起中原赤气守国干戈起白气守国人民饥黑气守人相食黄气守本国失地凡二十八宿各有司尽关璇玑之分若风雨雷雹并人间万彚并随武威占尅无不具载明者察之角主人间雨泽亢主人问大风氐主人间狂风房主惊风骇雨心主人间雨泽尾主祥云瑞气箕主斜风细雨斗牛主云气女主隂阳虚主人间大风危主旋风走石室主人间隂翳壁奎主人问风雨娄主人间大风胃主人间风昴主人间晴毕主天地开奉觜主人间风雨参主人间风雨井主天色昏黄鬼主天色昏昩柳主天色昏星主天气明朗张主时气不和大热翼主晴朗轸主晴玄女云北斗九星下关人问生杀祸福之司柄曰奎光则天刚破军星是天下威武所在一切星宿鬼神不敢辄犯见而逺避其间独岀神凡五行术数周易六壬遁甲三竒八门孤虚一切兵法皆从此去衆莫并焉历代神仙祕受凡传教㫖非但兴兵建国可使兴隆而父子君臣可冝保守施行之时先禹歩天罡到处便存身为曰鹤仙人则诵天罡神呪曰北斗七眞天中大神上朝金阙下覆崑崙调理纲纪统制干坤璇玑所指昼夜常轮元皇正炁来护我身大周天界细入微麈何灾不灭何福不臻俗居小人好道求灵常见尊仪愿赐长生髙上玉皇紫微帝君保臣处世寿筭长春急急如律令天罡法云常于月建上数起戍时看主何时则是刚神到处也一切行动并随罡役去不可前冲是爲犯逆如逆者主灭凡开城建塞修造迁葬年月不动频遇灾殃或统军破敌彼在吉方我在凶地或朝拜帝王参谒官府上官受职或登山渉海有风涛鱼龙之难或宿恶庙神坛逃遁兵难恶人加害及虎狼恶兽或出行求财游艺并行天罡法先启告北斗诵呪讫念七星名字以杖子画地四纵五横禹歩而行随天罡役去任意所行殃灾消灭凡入瘟疫人家或有蛊毒行天罡术念名字唤药鬼名唿以誓之曰赴吾魁罡之下入地三尺吉无不利凡有危墻坏壁下则仰而行之吉禹歩呪曰四纵五横六甲六丁禹王治道蚩尤辟兵遍行天下曲戈反复所有一切虎狼贼盗凶恶等并赴吾魁罡之下无动无作急急如律令禹歩法禹歩印文毎临起时安排诸事讫诵呪毕便行不可回顾斗罡北斗治法武威经