安南国王黎维祈见废之后皇帝特封阮光平爲国王其谢恩奏文有曰臣安南五服之外屛也自前代丁氏启宇内属受封而地僻桂郊天远枫陛以化外之踪宋皇所赐黎王恒之书元明所征陈王烜之记十年信史事尤可征大抵秋肃之意多春温之泽少秪以函封请命姑赐回容固未有恩施稠叠珍珠偕玉谕而宠颁宸翰辉煌御书幷勑书而荣钖如今日大皇帝之隆恩与臣光平之遭遇者也臣广南之田舍子尔天造草昧于黎强臣构乱沦胥以败交南无主臣幸爲同志所推叩阙请命虽有恪恭一念之诚而未得展出入三觐之敬臣所遣亲姪阮光显赍进投顺之表身未及阙而恩赐已施臣嗣遣家臣黄道秀献上谢恩表文方当候命在关而宠纶旋降臣伏读前后勑书圣诏谆谆以顺天而行播诸温谕圣人之心卽天也栽培倾覆大都顺其自然造化生机尽于贞下起元点出继于手串之珠天子将赐履焉欲其合璧联珠绕北宸而绵延不穷之象也御赐之诗谆切以守封疆传子孙爲训而且勉之以钦久道澟持盈尤欲其兢业持守祗承天庥以长守南服之侯度也夫春秋之义大一统圣天子一视同仁倂包遍覆恩泽声敎所曁卽胥敖蓬艾咸在盖容亭育之中顾臣寔寡昧膺此荣光由本国黎陈以上迄于貉龙建国之初创见而旷闻何以答高厚始生之万一臣自闻封旨卽由乂安起程感激懽欣急愿早承恩命适劳顿感寒旧病复作伏念臣谬膺封爵卽爲南服藩屛若不自爱其身病势增剧是在臣家国爲小而辜负大皇帝如天之恩负罪益重用敢禀明调治另改宣封日期焦急呻吟中感念无量天恩实爲至优极渥沦肌浃髓夙恙顿除于十月十五日敬谨领受御诗勑书从此司牧南交臣世世子孙恪遵圣训承奉大淸臣以西山布衣荣膺封号自问无可报答惟于明年三月上旬起身赴京瞻仰天颜恭祝大皇帝八旬万寿幷得日聆训谕稍知政治之本遵奉施行俾擧国臣庶蒙庥实臣之大愿也臣仰感隆恩俯摅衷素谨奉遴选家臣阮宏匡宋名朗黎梁愼等赍进谢恩表文幷谢仪款奉进再奉査照向例今年正値臣国岁贡之期任土之礼不敢稽旷谨奉家臣陈风大阮止信阮偍等将贡仪一竝恭进至关伏望圣恩曲垂矜字准赐臣所遣行价等名恭诣阙廷瞻觐幷将谢仪贡仪上进庶得恪守旧章永覃新泽无缺共球之职不坠屛翰之修臣下情无任瞻天仰圣激切愿望之至安南国王谢表有曰太和保合干施昭龙德之正中郅治流行普钖仰洪恩之溥博隆瞻逮远素悃瞻乌钦惟大皇帝陛下岂弟爲纲中和作则敬止缉熙穆穆久道而天下化成钦明文思安安惇德而蛮夷率服北极辰居其所南溟波不自扬圣心恢绥附怀来雨露继风霆而润泽天道申栽培倾覆山陵因渊谷而推移盖洪匀陶铸之至今斯皇德训彝之无党尺札千行天诏赐臣以借宠灵而资鎭抚风行融液之春一章八句宸翰勉臣以谨持守而保封疆日朗光明之烛恩旨降而荣回梅驿德音宣而庆溢桂郊臣敢不祗承圣谟恪遵侯度天颜咫尺期明年身亲凤阙之匀韶地面十三愿奕世承执象方之玉帛臣下情无任瞻天仰圣不胜激感之至谨奉表称谢而恭进仪物金子二十镒银子一百镒土绢一百疋罗纨一百疋象牙三对该重二百斤安南国王贡表有曰厥中允执衣裳咸仰于尧明惟正之供玉帛虔修于夏贡擡头见日叩首焚香钦惟大皇帝陛下福德圣人纲常宗主寿考爲纲爲纪出乎震见乎离说乎兑劳乎坎范围在久之美成言行是训是彝渐于东被于西曁于朔讫于南规矩必先之德行盖亭育丕恢于圣度而宁敷仰体于天心输诚曲轸微衷不忍限暄和于铜柱作屛宠班新命遂获登猥陋于宝书诚泰山沧海之难量岂勺水涓尘之能报臣仰蒙陶造剧切戴亲琛球恪展微仪正忻九千里海山之初达冠带愿借盛会谨祝亿万年日月之长辉臣下情无任瞻天仰圣不胜激切之至而所进岁贡仪物金香炉花缾四部该重二百九两折金子二十一锭银盆一十二口该重六百九十一两折银子六十九锭沈香八百八十二两速香一千九十五两元年六月六月九日上王敎中外曰穷兵黩武固圣贤之所戒讨罪兴师非帝王之获已昔﻿成汤舍穑事而征有夏宣王以六月而伐玁狁其事虽有大小之殊然其皆爲讨罪之擧则一而已矣对马爲岛本是我国之地但以阻僻隘陋听爲倭奴所据乃怀狗盗鼠窃之计岁自庚寅始肆跳梁于边徼虔刘军民俘虏父兄火其室屋孤儿寡妇哭望海岛无岁无之志士仁人扼腕叹息思食其肉而寝其皮盖有年矣惟我太祖康献大王龙飞应运威德光被抚绥相信然其凶狠贪婪之习嚣然未已岁丙子攘夺东莱兵船二十余只杀害军士予承大统卽位以后岁丙戌于全罗道岁戊子于忠淸道或夺漕运或烧兵船至杀万户其暴极矣再入济州杀伤亦衆盖其好人怒兽包藏姦狡之念神人所共愤也予尙包荒含垢不与之校赈其饥馑通其商贾凡厥需索无不称副期于竝生不意今又窥觇虚实潜入庇仁之浦杀掠人民几三百余烧焚船只戕害将士浮于黄海以至平安扰乱吾赤子将犯上国之境其忘恩背义悖乱天常岂不甚哉以予好生之心苟有一夫之失所犹恐获戾于上下矧今倭寇肆行贪毒贼杀群黎自速天祸尙且容忍不克往征犹爲国有人乎今当农月命将出师以正其罪盖亦不得已焉尔矣于戏欲扫姦兇拯生灵于水火斯陈利害谕予志于臣民卷地理志庆尙道地理志江原道三陟都护府蔚珍县知县事一人本高句丽于珍也县新罗改今名爲郡高丽称蔚珍县本朝因之县人谚传古名半伊郡又仙槎郞药师津在县南骨长津在县北四境东距海口八里西距庆尙道安东任内小川县六十三里南距平海三十七里北距三陟三十二里户二百七十口一千四百八十三军丁侍卫军三十八舡军七十守城军四土姓五林张郑房刘续姓一闵荣川来鄕吏厥土肥塉相半俗业海错崇习武艺垦田一千三百五十一结水田三分之一土宜五谷桑麻柿栗梨楮土贡蜂蜜黄蜡铁胡桃石茸五倍子川椒藿漆鹿脯狐皮狸皮獐皮虎皮猪毛大口鱼文鱼水鱼全鲍红蛤药材茯苓当归前胡白芨五味子人蔘土产篠荡盐盆六十一磁器所一在县北十里薪谷里陶器所一在县北十二里甘大里皆品下皇山石城周回六百十六步五尺时以爲邑城内有四泉一池泉则虽大旱皆不渴池则大旱或渴温川在县北四十四里兴富驿西仇水亏勿山洞驿三兴富古名兴府德神古名德新守山古名寿山烽火四处全反仁山在县南南准平海沙冬山北准竹津山竹津山北准竹边串竹边串北准亘出道山亘出道山北准三陟可谷山于山武陵二岛在县正东海中二岛相去不远风日淸明则可望见新罗时称于山国一云郁陵岛地方百里恃险不服智证王十二年异斯夫爲何瑟罗州军主谓于山人愚悍难以威来可以计服乃多以木造勐兽分载战舡抵其国诳之曰汝若不服则卽放此兽国人惧来降高丽太祖十三年其岛人使白吉土豆献方物毅宗十三年审察使金柔立等回来告岛中有泰山从山项向东行至海一万余步向西行一万三千余步向南行一万五千余步向北行八千余步有村落基址七所或有石佛像铁钟石塔多生柴胡蒿本石南草我太祖时闻流民逃入其岛者甚多再命三陟人金麟雨爲按抚使刷出空其地麟雨言土地沃饶竹大如柱鼠大如猫桃核大于升他物称是世宗実録地理志庆尙道◈庆尙道在三韩时爲辰韩至三国爲新罗及高丽太祖幷新罗百济置东南道都部署使置司庆州成宗十四年乙未分境内爲十道以尙州所管爲领南道庆州金州所管爲领东道晋州所管爲山南道其后不知何时合爲庆尙道今考国史睿宗元年丙戌称庆尙晋州道明宗元年辛酉分爲庆尙州道晋陜州道至十六年丙午以秘书丞李桂长爲东南海都部署使兼庆尙州道按察使疑庆尙道之名始于此神宗十四年甲子改爲尙晋安东道其后又改爲庆尙晋安道忠肃王元年甲寅元仁宗延祐元年复爲庆尙道本朝因之都观察使置司尙州其地东南负大海西界智异山至减阴县六十岘北界竹岭至闻庆县草岾而大丘郡在道中央东西三百七十六里南北四百四十八里所管留守府一大都护府一牧三都护府六郡十五县令六县监三十四名山五主屹在闻庆太伯在奉化智异在晋州四佛在尙州伽倻在星州大川三一曰洛东江其源有三一出奉化县北太伯山黄池一出闻庆县北草岾一出顺兴小白山合流至尙州爲洛东江善山爲余次尼津仁同爲漆津星州爲东安津加利县爲茂溪津至草溪合陜川南江之流爲甘勿仓津至灵山又合晋州南江之流爲歧音江漆原爲亏叱浦昌原爲主勿渊津至金海过密阳凝川爲磊津一曰海阳江梁山爲伽倻津爲黄山江南入于海二曰晋州南江其源有二一出智异山北一出智异山南合流州西爲广滩至宜宁爲定巖津东流入于歧音江三曰草溪黄芚津其源有二一出全罗道茂朱草岘一出减阴县黄石山合流于居昌过陜川东流入于甘勿沧津户四万二千二百二十七口十七万三千七百五十九军丁侍卫军二千六百三十单一营鎭军三千八百七十六船军一万五千九百三十四垦田三十万一千一百四十七结厥赋稻米有白米糙米糯米粟米豆有大豆菉豆小麦芝麻香油苏子油蜂蜜黄蜡绵䌷苎布绵布正布雪绵子最好他道所无又有常绵子绵花厥贡虎皮豹皮熊皮鹿皮獐皮狐皮狸皮山水獭皮马皮牛猪皮占察皮鱼皮皮絃豹尾狐皮黄猪毛肋杂羽牛角干鹿干猪干獐鹿脯鹿尾大口鱼文鱼沙鱼干水鱼白条全鲍红蛤鱼胶藿海毛牛毛细毛吾海曹漆松烟松脂栗枣红柿子干柿子木瓜石榴梨榛子松子松花橘胡桃栀子雀舌茶石茸眞茸蔈藁芥子干竹笋芝草红花槐花磊碌苎麻绳索马衣纸箚有进献表纸国用表纸擣鍊纸眼纸白奏纸常奏纸状纸油芚柳器木器磁器哨麿船席有进献黄花席彩花席满花寝席满花席帘席方席他道所无又贡国用满花各色席别文上席踏席常文踏席白文席草席竹皮方席篠有乌竹箭竹簜有全竹片竹笠草紫檀香白檀香正铁药材牛胆熊胆麝香酥油猪胆獭胆猬胆猬皮牛黄阿胶腊兔头鹿角鹿茸鹿角胶又有霜腊狐肝羚羊角虎胫骨岛阿鸟油露蜂房元蚕娥又有脕蚕娥马鸣退乌鱼骨班㹨鼈甲蝉脱皮龟甲桑螵蛸鲤胆牡蛎蝱虫白花蛇蛇脱皮五加皮荜䔲笳黄蘖皮桑白皮楡白皮小柿枳壳芜荑郁李仁桃仁杏仁槐角川椒桑寄生牧丹皮五倍子酸枣仁皀荚栗楔吴茱萸山茱萸五味子厚朴乌梅盐梅白梅实靑皮陈陂杜沖榧子八角海东皮磁石柿蔕淡竹叶椒目蜀随子赤茯苓白茯苓茯神安息香自然铜兎丝子覆盆子金银花旋覆花蛇床子蒺藜子白附子决明子天仙子人蔘白合白鲜皮防风天南星菖蒲末马夔零马齿苋京三稜荠苨蒲黄泽泻虎杖根鹤蝨紫莞大小蓟草天麻赤箭独活白敛续断漏芦细辛葇香地楡当归大戟滑石莲花蘂莲房又有子芡仁林下夫人冬草独走根破古纸芍药有白赤藜芦枸杞子地骨皮石苇天门冬蔓荆子香附子苓陵香玄胡索泽兰䔲心麦门冬牛膝紫胡前胡升麻蒿本白芷半夏白芨玄蔘苦蔘茵陈蓁艽黄芩黄耆木通知母贯衆葳灵仙草乌头蓝漆兰茹楮实豆豉草藓狼牙又有子忍冬草瞿麦甛葶苈靑蒿水萍海藻龙胆徐长卿茺蔚子木贼射干远志石斛水泡石何首乌紫荷蕖已上杂贡及药材今将土产稀贵者录于各邑之下其每邑所产但存其凡于此不复录云栽种药材赤小豆豆花大麦白萹豆黑萹豆莺粟紫苏薄荷香薷茴香恶实生地黄又有干熟大黄靑木香荆芥葵子鸡冠花甘菊黑大豆芎䓖薏苡靑黛胡荽胡芦蔓菁子姜深黄牵牛子有黑白二种商陆兵马都节制使置司昌原军官五百守城军四百三十八兵马佥节制使守御处五蔚山鎭军官三百九十九守城军四十迎日鎭军官三百一守城军八十东莱鎭军官三百守城军八十宁海鎭军官三百守城军八十泗川鎭军官三百守城军四十九左道水军都按抚处置使泊东莱富山浦兵船三十三艘军一千七百七十九水军万户守御处十一盐浦在蔚山都万户守御兵船七艘军五百二西生浦在蔚山三品则称万户四品则称副万户五品则称千户六品则称副千户下倣此兵船二十艘军七百六十七丑山浦在宁海兵船十二艘军四百二十九乌浦在盈德兵船八艘军三百五十三通洋浦在兴海今泊豆毛赤浦兵船八艘军二百十八包伊浦在长鬐今泊加严浦兵船八艘军五百八十九甘浦在庆州兵船六艘军三百八十七开云浦在蔚山兵船十二艘军四百二十豆毛浦在机张兵船十六艘军八百四十三海云浦在东莱兵船七艘军五百八十九多大浦在东莱兵船九艘军七百二十三右道水军都按抚处置使泊巨济吾儿浦兵船二十八艘军二千六百一旧泊荠浦今上元年己亥攻破对马岛命处置使移泊于此又令加背梁见乃梁等处万户移守玉浦所谓扼其咽喉也水军万户守御处八加背梁在固城今泊巨济玉浦都万户守御兵船二十二艘军一千一百二十二荠浦在金海兵船九艘军八百八十二永登浦在巨济兵船八艘军七百见乃梁在固城今泊巨济玉浦兵船二十艘军九百四十樊溪在固城今泊唐浦兵船十五艘军七百二十二仇良梁在晋州今泊固城蛇浦兵船十六艘军七百四十八赤梁在晋州今泊加乙串兵船十三艘军七百二十露梁在晋州今泊平山浦兵船八艘军五百六十八监牧官一人盐场官三人驿丞十人沙近道丞所官驿十五金阳劝宾有隣三嘉新驿茂村星奇省草草溪新驿咸阳新驿安阴新驿新安丹溪新驿戬彀新繁新驿召南省岘道丞所管驿十四龙驾水安守山新驿无讫伊冬音新驿丰角新驿温井内也一门双山西之淸道新驿买田楡川金泉道丞所管驿十六踏溪安偃茂溪舌化八莒新驿安林秋丰扶双金山新驿杨川凡于河滨新驿仁同新驿若木新驿作乃长谷昌乐道丞所管驿七昌保平恩幽洞安郊通明道深顺兴新驿长水道丞所管驿十六淸通永川新驿阿大毛良沙里镜驿朝驿仁庇义谷六驿押梁兴海新驿大松松罗长鬐新驿河阳新驿黄山道丞所管驿十三仍甫奴谷仇于富平屈火肝谷轮山渭川德川阿月省山机张新驿东莱新驿幽谷道丞所管驿二十聊城德通洛阳洛东洛源洛西长林靑里新驿功城新驿常平仇于迎香安谷上林双溪安溪守山龙宫新驿知保召溪召村道丞所管驿二十二晋州新驿末文新驿平居富多正守平沙金良新驿永善新驿常令春谷咸安新驿知南松道背屯春原横浦栗原马田官栗泗川新驿浣沙乌壤安奇道丞所管驿十六瓮泉一直新驿琴召松蹄牛谷靑路铁破柄谷石保新驿盈德南驿酒登礼安新驿龙安文居和睦眞宝新驿自如道丞所管驿十二近珠新丰安民昌仁灵浦金海新驿大山新驿南驿金谷德山省法赤顶道内贡赋各以附近分输于金海佛巖仓昌原马山仓泗川通洋仓沿于海历全罗忠淸海路达于京水路险恶每致败没太宗三年甲申废漕船各令田夫直纳于忠淸道忠州庆源仓其中洛东江之下流沿江各官金海昌原密阳梁山咸安草溪昌宁漆原鎭海宜宁立三价之税谓船价人价马价募人载船给船价人价泝至尙州陆输过闻庆草岾给人马价纳庆源仓以站船达于京庆州府庆州府尹一人判官一人儒学敎授官一人卽新罗故都汉宣帝五凤元年甲子始祖赫居世开国建都国号徐耶伐或云斯罗或云斯卢或云新罗脱解王九年乙丑卽汉明帝永年八年始林有鸡怪更名鸡林因以爲国号基临王十年丁卯卽西晋怀帝永嘉元年复号新罗高丽太祖十八年乙未卽后唐废帝淸泰二年敬顺王金傅降于高丽国除爲庆州新罗自称赫居世至金傅传五十六王九百九十二年二十三年庚子后晋高祖天福四年陞爲大都督府成宗六年丁亥卽宋太宗雍熙四年改爲东京留守显宗三年壬子卽宋眞宗大中祥符五年废留守官降爲庆州防御使五年甲寅改安东大都护府二十一年庚午宋仁宗天圣八年复爲东京留守神宗五年壬戌卽宋宁宗嘉泰二年东京夜别抄作乱攻刦州郡遣师讨平之七年甲子降爲知庆州事高宗六年己卯宋宁宗嘉定十二年复爲留守忠烈王三十四年戊申卽元武宗至大元年改称鸡林府本朝太宗十五年乙未卽大明太宗永乐十三年改爲庆州府别号乐浪淳化所定属县四安康县本新罗比火县景德王改今名爲义昌郡领县高丽显宗九年戊午定州府郡县所领属庆州府任内恭让王二年庚午卽大明太祖皇帝洪武二十三年始置监务本朝太祖三年甲戌卽洪武二十七年复爲府任内新罗婆娑王取音汁伐国置音汁火县后其地合属安康县杞溪县本芼兮县一云化鸡神光县本东仍音县右二县景德王改今名皆爲义昌郡领县慈仁县本奴斯火县景德王改今名爲獐山郡领县右三县高丽显宗戊午皆属府任内本朝因之部曲四仇史本麻珍良县景德王改名余良爲獐山郡领县竹长本长鎭县爲林皋郡领县右二县高丽改今名爲部曲皆属府任内北安谷省法伊古作省仍伊金鳌山在付南西有新罗始祖宫殿遗基后人卽其地建昌林寺今亡兄山在府北令所在官行祭四境东距甘浦五十九里西距庆山八十九里南距彦阳四十九里北距靑松九十二里本府户一千五百五十二口五千八百九十四安康户二百七十单一口一千四百五十杞溪户一百七十七口四百九十单一神光户九十五口四百四十八慈仁户二百三十七口一千六军丁侍卫军六十六鎭军二百九船军九百四十单一本府土姓六李崔郑孙裵薛金富轼曰朝鲜遗民分居山谷之间爲六村一曰阏川杨山村二曰突山高墟村三曰觜山于珍村四曰茂山大树村五曰金山加利村六曰明活山高耶村是爲辰韩六部六部人尊立赫居世爲君是爲新罗始祖至第三儒理王八年改六部之名仍赐姓杨山爲梁部姓李高墟爲沙梁部姓崔于珍爲本被部姓郑大树爲渐梁部姓孙加利爲汉袛部姓裵明活爲比习部姓薛谨按璇源所自卽庆州李氏天降姓三朴昔金朴氏金富轼曰高墟村长苏伐公望杨麓萝井旁林间有马跪而嘶往视之则不见马只有大卵剖之有婴儿出焉收而养之及年十余岁岐嶷夙成六部人以其生神异共推尊之立以爲君卽赫居世也辰人谓瓠爲朴以初大卵如瓠故以朴爲姓昔氏金富轼曰多婆耶国在倭国东北一千里初其国王娶女国王女有娠七年乃生大卵王曰人而生卵不祥宜弃之其女不忍以帛裹卵幷宝物置之柜中浮之海任其所往初至金官国海边人怪之不取又至辰韩阿珍浦口是赫居世之三十九年也海边老母以绳引系海岸开柜见之有一小儿焉遂取养之及长身长九尺风神秀朗智识过人或曰此儿不知姓氏初柜来时有一鹊飞鸣而随之宜省鸟字以昔爲氏又解韫椟而出宜名脱解始以渔钓爲业母曰汝非常人骨相殊异宜从学以立功名于是专精学问兼通地理南解王闻其贤以女妻之将死谓其子儒理曰汝朴昔三姓无论子壻以年长相嗣及儒理将死谓群臣曰脱解有先王之顾命且贤宜嗣位旣解乃立是爲新罗第四君金氏金富轼曰脱解王九年夜闻金城西始林树间有鸡鸣声迟明遣大辅瓠公视之有金色少柜挂树枝白鸡鸣于其下王使人取柜开之有小儿在其中姿容奇伟王喜谓左右曰此岂非天遗我以令胤乎乃收养名之曰阏智及长聪明多智略以其出于金柜故姓金氏阏智七世孙味雏娶新罗助贲王之女助贲王无子以其弟沾解王嗣沾解王又无子国人立味雏此金氏有国之始也来姓一康洞州来赐姓一偰元崇文监丞偰逊高昌国人元季避兵东来其长子判三司事长寿请赐鄕贯太祖命以鸡林爲本贯续姓一杨杞溪来时爲鄕吏安康姓五安卢金黄廉唐来姓二邵边续姓三尹松生来崔李本府来皆爲鄕吏杞溪姓四兪杨益尹续姓一金金海来今爲鄕吏神光姓四徐陈尹申慈仁姓四朴韩郑周续姓二任珍岛来边加恩来皆爲鄕吏仇史姓三郑石曺来姓一全獐山来北安谷姓三李宋葛续姓二洪本未详金本府来皆爲长役竹长续姓四葛花园来金李本府来宋陜川来皆爲长役省法伊续姓二金崔本府来皆爲长役人物大大角干赠兴武大王金庾信新罗太宗时人翰林学士薛聪神文王时人高丽赠弘儒侯从祀文庙翰林学士崔致远仕新罗之季高丽赠文昌侯从祀文庙门下侍中乐浪侯文烈公金富轼高丽仁宗时人门下侍中文忠公李齐贤恭愍王时人厥土肥塉相半风气暖民俗质朴有罗氏之遗风焉垦田一万九千七百三十三结水田八分之三少土宜五谷粟土贡蜂蜜黄蜡松子胡桃石茸芝草漆纸狐皮狸皮獐皮鹿皮干蛤大口鱼全鲍沙鱼药材白茯苓乌茱萸山茱萸天门冬何首乌茯神土产沙铁产府东感恩浦有铁场岁贡正铁六千五百三十三斤鱼梁一所在安康县东输方洞大川产年鱼盐所一在府东磁哭所二一在府西大谷村一在府北勿伊村皆下品陶器所二一在府东水吉谷村一在安康县西草谷村皆中品邑石城周回六百七十九步内有井八十夫山石城在府西三十二里周回二千七百六十五步三尺内有川四池一井泉九又有军仓永川迎日军仓倂入置下西知木栅在府东六十里周回七百三十尺内有小池一井二太祖康宪大王影殿在府城内东隅太宗十四年甲午置侍卫品官十人分爲二番又属奴婢十名新罗始祖赫居世王陵在云岩寺北距府南四里祠在府南月南里今上十一年己酉七月始立春秋传香祝行祭新罗大大角干金庾信墓在毛只寺北峯距府西四里瞻星台在府城南隅唐太宗贞观七年癸巳新罗善德女王所筑累石爲之上方下圆高十九尺五寸上周圆二十一尺六寸下周围三十五尺七寸通其中人由中而上黄鹤楼在客舍东倚风楼在客舍西琴松亭在金鳌山顶玉宝高弹琴游乐之处宝高新罗沙飡恭永子景德王时人入智异山云上院学琴五十年自制新调三十曲传之谓之玄鹤琴又云玄琴世传宝高得仙道乘天驿十一仇于朝驿路奴谷毛良古作牟良阿火古作阿弗沙里作古活里仍甫古作仍巴义谷古作知里已上在本府境内镜驿在安康仁庇在杞溪六驿在神光甘浦在府东有水军万户戍御烽火九处颜山在府东南准蔚山柳浦北准本府下西知下西知北准本府秃村秃村北准长鬐县卜吉大岾在府东南准蔚山柳浦北准本府东岳东岳西准本府皇福皇福西准本府乃布岾乃布岾西准本府朱砂朱砂西准永川郡方山北兄山在安康县东东准迎日沙火郞西准永川所山袛林寺在府馕属禅宗给田一百三十结灵妙寺唐太宗贞观六年新罗善德女主所创也殿宇三层壮丽异常罗代塔庙今皆颓毁独此殿宛然如昨奉德寺今已有大钟唐代宗大历六年辛亥新罗惠恭王所铸重铜一十二万斤撞之则声闻百余里利见台在东海滨世传倭国数侵新罗文武王患之誓死爲龙护邦国而御寇盗将薨遗命葬我于东海滨水中子神王从之葬后追慕筑台望之有大龙见于海中因名之曰利见台鄕人至今称爲大王岩台下七十步许海中有石四角耸出如四门是其葬处金富轼云文武王薨群臣以遗命葬东海口大石上俗传王化爲龙仍指其石爲大王石所领都护府一密阳郡五梁山蔚山淸道兴海大丘县十庆山东莱昌宁彦阳机张长鬐灵山玄风迎日淸河密阳都护府密阳都护府府使一人本推火郡新罗景德王改爲密城郡高丽因之显宗九年戊午置知郡事忠烈王元年甲戌卽元世祖至元十一年以郡人赵仟杀郡守以应珍岛叛贼三别抄降爲归化部曲十二年乙酉复陞爲密城郡恭让王二年庚午以曾祖益阳侯妃朴氏内鄕陞爲密阳府本朝太祖元年壬申洪武二十五年还爲密城郡甲戌以郡人宦者金仁甫入侍大明奉使而来复陞爲密阳府太宗元年辛已还爲郡乙未以千户以上陞爲都护府属县二守山本穿山部曲丰角本上火村右二县高丽改今名鄕一来进部曲三豆也保伊冬音今音勿鎭山华岳俗号屯德山灵井山在府东山下石潭有龙遇旱沈虎头以祷则辄应海阳江自灵山南流东入梁山界凝川其源有二一出庆州之西一出淸道之西合流于楡川驿南东过府城东南入于海阳江四境东距梁山三十六里西距玄风五十二里南距金海三十五里北距淸道二十里本府户五千六百十二口五千五百二十二守山户九十三口三百五十六丰角户二百九十四口九百七军丁侍卫军一百二十鎭军二百三十三船军五百四十二本府土姓七孙朴卞金赵边杨来姓四尹李崔曺赐姓一唐唐诚淅江明州人元季避兵东来自国初专掌事大吏文官至恭安府尹赐籍贯于府守山姓一徐来姓三朴卞本府来孙金州来丰角姓一鲁今爲鄕吏亡姓四田刘斧苔续姓一金淸道来今爲鄕吏来进鄕姓二卞朴豆也保亡姓二白鲁续姓一朴今爲长役今音勿姓一诸伊冬音姓一诸续姓二孙本府来尹漆原来今爲长役厥土肥风气暖垦田一万二百八十五结水田三分之一少土宜五谷粟土贡蜂蜜黄蜡漆芝草雀舌茶石茸鹿脯银口鱼篠簜纸狐皮狸皮水獭皮药材五味子当归黄耆麦门冬白茯苓皀休土产磬石产府东万鱼寺洞石铁产府东松谷山磁器所二一在乌山里一在栗洞里陶器所一在丹塲里皆在府东下品岭南楼在客舍东驿六龙驾古作用家无讫古作无乞伊水安古作永安已上皆在本府守山新驿丰角新驿伊冬音新驿烽火三处南山在府南南准金海子岩北准推火山城推火山城北准盆项盆项北准淸道南山大堤一在守山界名曰守山堤长七百二十八步今溃决不筑茔原寺在府东严光寺在府东有雀舌茶梁山郡梁山郡知郡事一人新罗文武王五年唐高宗麟德五年割上州下州初置歃良州景德王改爲良州备九州之一高丽太祖二十三年庚子改爲梁州显宗戊午置防御使本朝太宗十三年癸巳例改爲梁山郡是年除留守府大都护府牧官外带州字单府及郡县悉改以山川字后放此别号宜春淳化所定又号顺正鎭山圆寂一云千圣山一云小金刚山在梁山蔚山两郡之间鹫栖山在郡北大川伽倻津在郡西三十三里俗称玉池渊神龙所在每岁春秋降香祝行祭中祀今上卽位之三年辛丑有赤龙见于津中伽倻津衍渊在郡南二十二里俗称赤石龙堂春秋令所在官行祭四境东距东莱十一里西距金海十七里南距东莱任内东平二十九里北距彦阳三十三里户四百二十五口九百三十七军丁侍卫军十五鎭军四十三船军一百三十一土姓七金李朴郑韩房曺投化姓一陈厥土肥风气暖垦田二千三十结水田九分之四强土宜五谷土贡蜂蜜黄蜡漆纸狐狸皮獐鹿皮松茸石茸蔈膏篠荡芝草石榴梨银口鱼黄鱼药材天门冬麦门冬杜沖防风磁器所一在郡南今音山里中品城隍山石城在郡东五里周回五百六十九步内有小溪二小池四井泉四又有军仓双碧楼在客舍西南崔公台在黄山江边絶壁上松峦直压千仞卽崔致远游赏之地也驿三黄山渭川古作亏川轮山大渚岛在郡南去陆一百六十步有国农所今革人民入居蔚山郡蔚山郡本屈阿火村新罗婆娑王置县景德王改名河曲一作河西爲临关郡领县高丽改爲蔚州郡显宗戊午置防御使金富轼云景德王改于火县爲虞风县栗浦县爲东津县今改合属蔚州本朝太祖六年丁丑始置鎭以兵马使兼知州事太宗十三年癸巳罢鎭改爲知蔚山郡事乙未移左道兵马都节制使营于郡北巨麿谷今上八年丙午罢营复置鎭以兵马佥节制使兼知郡事三品则称佥节制使四品则称同佥节制使别号恭化鹤城淳化所定本郡呈称本戒边城新罗之末有鹤来鸣故改爲神鹤城高丽太祖时郡人朴允雄有大功乃倂河曲东津虞风等县置兴丽府后降爲恭化县又改爲知蔚州事然三国史及高丽实录所不载未详是否唯六翼云古称火城郡兴鹿府部曲一甲火注津自彦阳来西南入于海四境东距庆州及大海三十一里西距彦阳二十七里南距机张五十九里北距庆州关门二十四里户一千五十八口四千一百六十一军丁侍卫军十六鎭军一百十六船军三百六十八土姓九朴金李睦全吴尹文林京来姓二黄许甲火姓二朴金厥土肥风气暖垦田六千四百八十二结水田九分之四强土宜稻粟麻土贡蜂蜜黄蜡漆纸篠荡狐皮狸皮獐皮鱼皮占察皮芝草雀舌茶干竹笋蔈葶吾海曹藿细毛海衣靑角全鲍干蛤洪鱼黑白碁子药材防风乌鱼骨麦门冬天门冬盐梅乌梅盐所三皆在郡南盐仓在邑城内场官监守铁场在郡北达川里产白铜铁水铁生铁岁贡生铁一万二千五百斤玛瑠石产郡西远浦里磁器所一陶器所一皆在郡北齐余沓里下品古邑石城周回二百十五步内有井三又有戒边古祠左道营城在郡北去海口三里周回六百二十二步丙午二月移郡治于城中内有井三大和楼望海台皆在郡西冬栢岛在郡南隐月峯在郡东驿三肝谷屈火富平盐浦在郡东十五里开云浦在郡南三十七里西生浦在郡南四十四里俱有水军万户守御烽火八处林乙郞浦在郡南南准机张县南山北准阿尔浦阿尔浦北准尔吉尔吉北准下山下山北准加里加里北准川内川内北准南木南木北准柳等浦柳等浦北准庆州颜山处容巖在郡南三十七里开云浦中世传新罗时有人出其上状貌奇怪好歌舞时人谓之处容翁今鄕乐有处容戏亏弗神堂在郡西四十七里圆寂山下春秋降香祝行祭小祀八咏城楼画角战舰红旗东峯日出南浦月明山寺松风江亭梅雪钧台踈雨盐村淡烟淸道郡淸道郡金富轼曰新罗以仇刀城境内率尔山城笳山县一云惊山城等三城爲大城郡今合属淸道又云景德王改乌也山县一云仇道爲乌岳惊山县爲荆山县率已山县爲苏山爲密城郡领县今合属淸道郡高丽初淸道属密城郡任内睿宗四年己丑宋徽宗大观三年始置监务忠惠王后四年癸未元顺帝至正三年以郡人上护军金善藏金善庄有功于国陞爲知郡事明年甲申复爲监务恭愍王十五年丙午郡人金汉贵爲监察大夫复请陞爲知郡事本朝因之鎭山鳌山四境东距庆州六十九里西距密阳任内豆也保部曲十一里南距密阳二十七里北距大丘任内寿城十七里户六百四十九口三千三百六十一军丁侍卫军三十三鎭军八十七船军二百五十五土姓五申金白李曺来姓二崔孙人物中书侍郞平章事宪英公金之岱高丽高宗时人厥土肥塉相半风气暖垦田三千九百三十二结水田三分之一土宜稻黍粟土贡纸漆胡桃红柿石茸竹皮方席狐皮狸皮鹿皮红花药材黄耆白茯苓土产银口鱼陶器所一在郡北大谷里下品邑石城在郡东七里周回一百九十步城内无水乌惠山石城在郡东二十二里周回一千三百五十二步内有川二池三井五又有军仓密阳庆山军仓倂入置淸德楼在客舍北驿五省岘楡川西之古作舌之买田新驿烽火二处南山在郡南南准密阳盆项北准郡八助岘八助岘北准寿城县法伊山兴海郡兴海郡本退火郡景德王改爲义昌郡高丽改今名显宗戊午属庆州任内明宗二年壬辰宋孝宗干道八年始置监务恭愍王十六年丁未以国师千熙之鄕陞爲知郡事本朝因之别号曲江又曰鳌山鎭山祷阴四境东距大海十一里西距神光七里南距安康二十三里北距淸河十里户四百二十三口一千八百八十五军丁侍卫军十鎭军二十七船军一百六十五土姓四裵崔李张续姓三郑长鬐来李安德来朱熊神来皆爲鄕吏厥土肥塉相半风气暖垦田一千九百十三结水田九分之五少土宜稻麦麻土贡藿牛毛沙鱼全鲍干蛤狐狸皮獐皮药材防风盐所一在盈德界郡人来往煮取磁器所一在郡北长生里下品邑石城周回三百七十五步内有井四驿一新驿烽火二处知乙山在郡东南准迎日冬乙背串北准郡乌烟台乌烟台北准淸河都里山大丘郡大丘郡本达句火县景德王改名大丘爲寿昌郡领县高丽显宗戊午属京山府任内仁宗二十一年癸亥始置县令卽宋高宗绍兴十三年本朝今上元年己亥以千户以上陞爲知郡事属县三寿城县本喟火郡景德王改寿昌郡高丽改今名解颜县本雉省火县一云美里景德王改今名爲獐山郡领县显宗戊午皆属庆州任内恭让王二年庚午始置寿城解颜兼监务本朝太祖三年甲戌革监务爲大丘任内历一世而还属庆州太宗十四年甲午复属大丘河滨县本多斯只县景德王改今名爲寿城郡领县显宗戊午属京山府任内后爲大丘任内所一资己鎭山连龟谚传作石龟藏于山嵴南头北尾以通山气故谓之连龟公山在解颜县北十一里新罗时称父岳拟中岳爲中祀今令守令行祭琴湖其源出永川母子山西流过郡北又西南入于洛东江四境东距庆山二十三里西距星州四十一里南距淸道三十五里北距义兴三十五里本郡户四百三十六口一千三百二十九寿城户二百六十四口六百四十四河滨户三百五十一口一千二百四十九解颜县户一百九十八口一千二百单三军丁侍卫军五十一鎭军一百单五船军四百五十四本郡土姓五白夏裵徐李来姓一都寿城姓四宾罗曺嵆来姓七柳张崔申刘高郑续姓六芮缶溪来陈桂城来崔保宁来金二一金海来一淸道来李本贯不知皆爲鄕吏河滨姓三申李宋解颜姓五牟白河申丁来姓三诸秦朴续姓一韩资己所续姓一金厥土肥塉相半风气暖俗好苗种垦田六千五百四十三结水田十分之三强土宜稻黍稷麦麻木绵土贡胡桃枣松子石茸漆纸芝草笠草银口鱼狐皮狸皮獐皮山獭皮药材天门冬当归麦门冬陶器所二一在解颜东村汝里一在寿城南村上院洞皆下品邑石城在郡西二里周回四百五十一步内有泉二琴鹤楼在客舍北驿二凡于在寿城新驿在河滨烽火二处法伊山在寿城县南南准淸道八助岘北准庆山城山马川在河滨县南南准花园城山北准星州角山大堤四圣堂佛上在郡境屯洞在寿城境釜堤在解颜境笠岩在郡东二里许新川中有石屹立俗号笠岩世传星陨爲石庆山县庆山县本押良小国一云押督新罗袛味王取之置郡景德王改名獐山郡显宗戊午属庆州任内明宗壬辰始置监务忠烈王三十四年戊申忠宣王卽位未踰年避王嫌名改今名忠肃王四年丁巳元仁宗延祐四年以国师一然之鄕陞爲县令恭让王二年庚午以王妃卢氏之鄕陞爲知郡事本朝太祖元年壬申复降爲县令别号玉山鎭山马岩四境东距河阳十五里西距寿城十六里南距淸道二十一里北距解颜十五里户三百十八口一千三百三十七军丁侍卫军二十鎭军三十四船军二百姓三金全白来姓一鲁丰角来续姓二朴慈仁来郑庆州来皆爲鄕吏唐投化姓二徐刘厥土肥塉相半风气暖垦田三千四百七十九结水田八分之三少土宜稻黍粟麦土贡胡桃枣芝草漆纸狸皮獐皮水獭皮药材麦门冬磁器所一在县南豆也里助造洞下品望北楼在客舍北驿一押梁烽火一处城山在县西东准河阳匙山西准寿城法伊山东莱县东莱县判县事一人本居漆山郡景德王改今名显宗戊午属蔚州任内后置县令本朝太祖六年丁丑始置兵马使兼判县事今上五年癸卯改称佥节制使四品则称同佥节制使属县一东平本大甑县景德王改今名爲东莱郡领县显宗戊午属梁州任内本朝太宗五年乙酉来属己丑复属梁州今上十年戊申属还于县部曲二古智道调井鄕一生川四境东距机张十五里西距梁山三十二年南距大海十九里北距梁山二十二里本县户二百九十口一千一百五十一东平户一百八口三百四十二军丁侍卫军十一鎭军七十一船军一百三十本县土姓五郑宋王丁曺来姓三王朴李续姓一金金海来今爲鄕吏东平姓一李人物学士郑叙字过庭高丽毅宗时人厥土肥风气暖垦田一千七百二十三结水田八分之五少土宜稻粟麦土贡篠簜纸芝草蔈膏橘石榴榧子吾海曹藿牛毛细毛海衣早藿靑角海蔘干蛤生鲍沙鱼大口鱼靑鱼舫鱼鱼胶狐皮狸皮獐皮鹿皮占察皮鱼皮药材防风天门冬麦门冬鹿茸乌鱼骨厚朴盐所三二在县东一在县南邑石城周回三百九十七步内有井五东平县石城周回二百六十四步内有泉一池四温泉在县北二里有浴室厅房厨廐海云台在县东海边崔致远所游之地亭宇遗址尙存冬栢杜沖森郁其侧驿二省山新驿牧场二一在东平县南二十二里吾海也项周回七十四里三十步内筑场处十二里九十步木盛草疎但水足放国马四百八十匹一在县南石浦放国马四百十九匹左道水军都按抚处置使本营在东平县南七里富山浦海云浦在县东九里多大浦在东平县南三十里俱有水军万户守御烽火三处东平石城在县南西准金海省火也东准本县黄岭山黄岭山东准县干飞乌干飞乌东准机张南山金井山石井在县西北山顶有石高可三丈上有井圆十余尺深七寸许有水常满虽旱不渴色如黄金其下有梵鱼寺世传昔有一金色鱼乘五色云从梵天而下游咏其中以此得名古智岛阹在县东絶影岛毛等边岛皆在东平县南竝令所在官行祭昌宁县昌宁县本比自火郡一云比斯伐眞兴王十六年置州名曰下州十年而州废景德王改爲火王郡高丽改爲昌宁郡显宗戊午属密城郡任内明宗二年壬辰初置监务别号昌城昌山夏城鎭山火王四境东距密阳十六里西距草溪三十四里南距新繁三十里北距丰角二十五里户八百二十五口四千三百五十二军丁侍卫军四十五营鎭军七十九船军三百四十二土姓六张成郑曺河表来姓二崔卞人物议政府左政丞文景公成石璘本朝太宗时人厥土肥塉相半风气暖垦田四千八百四十六结水田九分之三强土宜稻黍粟麦桑麻土贡蜂蜜黄蜡漆纸梨枣石榴胡桃芝草篠簜狐狸獐皮药材天门冬麦门冬五味子当归磁器所一在县南南谷里下品火王山石城周回一千二百十七步内有泉九池三又有军仓驿一内也烽火一处峯山在县北南准桂城余通北准玄风所伊山彦阳县彦阳县本居知火县景德王改爲巚阳爲良州领县显宗戊午属蔚州任内仁宗癸亥始置监务后改爲彦阳鹫捿山在县南四境东距蔚山十五里西距密阳三十三里南距梁山十七里北距庆州十里户四百二十一口一千四百五十八军丁侍卫军七营鎭军四十四船军一百五十六土姓二朴金来姓三玄崔金人物门下侍郞平章事威烈公金就砺高丽高宗时人子门下侍郞平章事翊戴公佺孙都佥议参理文愼公賆忠烈王时人曾孙都佥议左政丞贞烈公伦忠肃王时人厥土肥风气暖垦田一千五百十八结水旱田相半土宜稻稷麦菽土贡蜂蜜黄蜡漆纸芝草干竹笋石茸人蔘银口鱼獐皮鹿皮狸皮水獭皮药材白茯苓人蔘土产沙铁产县西石南洞磁器所一陶器所一皆在县南大吐里下品邑土城周回一百五十七步内有井二驿一德川俗误作泉机张县机张县本甲火良谷县景德王改爲机张爲东莱郡领县显宗戊午属蔚州任内后置监务别号车城四境东距大海五里西距梁山二十二里南距东莱十二里北距蔚山十二里户一百七十四口三百九十七军丁侍卫军二鎭军三船军四十九土姓三李金郑来姓二许朴厥土肥风气暖垦田七百三十结水旱田相半土宜稻粟菽土贡峰蜜黄蜡蔈膏海衣牛毛细毛干蛤沙鱼全鲍纸獐皮狐皮占察皮鱼皮药材麦门冬防风盐所一在县南邑石城周回三百五十步内有池一井一驿二阿月新驿豆毛浦在县东五里水军万户守御烽火一处南山在县东西准东莱干飞乌北准蔚山材乙郞浦长鬐县长鬐县本只沓县景德王改名鬐立爲义昌郡领县高丽改今名属庆州任内后置监务本朝太宗乙未以地滨大海当用武臣官高者鎭之始置知县事以四品以上充之属部曲一许于鎭山巨山四境东距大海五里西距迎日十八里南距庆州十三里北距迎日四十五里户二百三口八百一十三军丁侍卫军四鎭军一船军三十四土姓五郑吴安任申来姓四金李裵崔厥土肥风气暖垦田一千二百六十四结水田四分之一土宜五谷粟土贡蜂蜜黄蜡漆松茸全鲍沙鱼干蛤广鱼红蛤藿海衣牛毛狐皮獐皮鹿皮药材防风土产磊绿产县北浅乙伊山鲂鱼盐所一在县东邑石城周回一百七十四步内有井二驿一新驿包衣浦在县北十一里水军万户守御烽火五处卜吉在县南南准庆州秃村北准本县磊山磊山西准迎日沙火郞北准本县大串大串北准本县沙只沙只北准獐谷獐谷西准迎日冬背串灵山县灵山县本西火县景德王改名尙药爲密城郡领县高丽改今名属密城任内忠敬王十五年甲戌元世祖至元十一年始置监务属县一桂城罗代称号未详显宗戊午属密城任内恭愍王丙午移属灵山恭让王庚午还属密城本朝太祖甲戌复属于县鎭山灵鹫歧音江在县西二十八里有龙堂春秋令守令行祭祝文称伽倻津溟所之神四境东距密阳二十一里西距宁昌十里南距漆原十六里北负灵鹫山本县户二百五十七口一千一百三十四桂城户二百十四口九百七十二军丁侍卫军三十七营鎭军五十船军一百九十二本县土姓五辛文全曺蔡来姓一朴兴州来今无继姓人桂城姓三徐石陈亡姓二田申亡来姓一李永川来厥土肥塉相半风气暖垦田三千一结水田十分之三少土宜稻粟黍稷麦麻土贡蜂蜜黄蜡胡桃梨枣石榴漆纸簜狸皮水獭皮药材五味子安息香土产铜石产桂城县东新浦里阿见寺洞鍊成铜铁磁器所一在县东新岘里下品驿二温井在本县一门在桂城烽火二处所山在县南南准漆原安谷北准桂城余通山余通山在桂城南北准昌宁烽山玄风县玄风县本推良火县推一作三景德王改名玄骁爲火王郡领县高丽改今名显宗戊午属密城任内恭让王二年庚午始置监务且析密城之仇知山部曲以属之毗瑟山在县东二十里四境东距丰角二十里西距高灵十里南距昌宁十二里北距花园十二里户四百七十七口一千八百七十一军丁侍卫军三十五鎭军五十三船军二百三十二土姓四文林郭尹来姓二朴密阳来河昌宁来续姓一金安定来今爲鄕吏仇知山部曲姓一卞厥土肥塉相半风气暖垦田三千六百二十五结水田七分之二土宜稻黍粟麦土贡梨胡桃石榴纸簜蜂蜜黄蜡漆芝草狸皮水獭皮药材黄耆茅香麦门冬邑石城周回三百四步内无水有军仓驿一一双山烽火一处所山在县北南准昌宁烽山北准星州任内加利县末应德山迎日县迎日县本斤乌支县景德王改名临汀爲义昌郡领县高丽改今名显宗戊午属庆州任内恭让王庚午始置监务以管军万户兼之本朝太宗十七年丁酉四月以鎭称兵马使兼判县事今上五年癸卯改称兵马佥节制使四品称同佥节制使鎭山云蹄四境东距大海三十五里西距安康十里南距庆州十里北距兴海十四里户四百十七口一千七百四十二军丁侍卫军八鎭军四十船军一百三十土姓三郑成朱来姓二金崔人物守门下侍中文忠公郑梦周高丽恭让王时人厥土肥风气暖垦田二千一百六结水田五分之二强土宜五谷粟土贡漆干獐鹿全鲍干蛤广鱼靑鱼沙鱼松茸芝草竹笋藿海衣篠簜獐皮狸皮水獭皮鱼皮药材防风麦门冬土产砺石产县东隅田山上品年鱼盐所一在县东邑石城周回一百步内有井一驿一大松通洋浦在县北十二里水军万户守御烽火二处冬乙背串在县东南准长鬐獐谷北准兴海知乙沙火郞岾在县东南准长耆磊山西准安康兄山淸河县淸河县本高句丽阿子县新罗改名阿海爲有隣郡领县高丽改今名显宗戊午属庆州任内本朝太祖元年壬申始置监务鎭山高鹤四境东距大海六里西距神光九里南距兴海八里北距盈德十四里户二百三十五口七百二十四军丁侍卫军二船军四十六土姓三金明李续姓二朱熊神来郑本不知皆爲鄕吏南界部曲姓一吉厥土塉风气暖垦田七百九十九结水田三分之一土宜五谷麻土贡蜂蜜黄蜡漆纸藿大口鱼广鱼沙鱼全鲍干蛤狐皮獐皮药材防风盐所三一在县东二在县北邑石城周回二百二十步内有井二驿一松罗烽火一处都里山在县北南准兴海乌烟台北准盈德黄石山安东大都护安东大都护府使一人判官一人本古陁耶郡景德王改爲古昌郡高丽太祖十三年庚寅自将及后百济王甄萱战于古昌败之郡人金宣平权幸张吉佐太祖有功拜宣平爲大匡幸吉各爲大相陞其郡爲安东府后改爲永嘉郡成宗十四年乙未改爲吉州剌史显宗三年壬子改爲按抚使九年戊午改爲吉州事二十一年庚午宋仁宗天圣八年复爲知安东府使明宗癸丑宋光宗诏熙四年南贼金三孝心等摽掠州郡国家连年遣师始克讨平之以府有辅佐功丁巳陞爲都护府神宗七年甲子宋宁宗嘉泰四年东京别抄孛佐等聚衆叛以府有遮折功陞爲大护府忠烈王三十四年戊申改爲福州牧恭愍王十年辛丑至正二十一年避红贼南巡驻辇以州人尽心供顿壬寅复陞爲大都护府别号绫罗郡昌宁国地平郡古宁郡石陵郡一界郡花山郡古藏郡此皆新罗时称号属县八临河县本高句丽屈火郡新罗改爲曲城郡高丽改今名丰山县本下枝县景德王改名永安县爲醴泉郡领县高丽改今名一直县景德王改爲直宁县爲古昌郡领县高丽复旧号甘泉县新罗时称号未详右四县显宗戊午皆属吉州任内吉安县本吉安部曲后陞爲县柰城县本退串部曲高丽忠惠王以鄕人宦者姜金刚入元朝有侍卫之劳陞爲柰城县春阳县本加也鄕高丽忠烈王十年甲申元至元二十一年以土人护军金仁轨之功陞爲春阳县才山县本德山部曲高丽忠宣王以敬和翁主之鄕陞爲才山县部曲三皆丹召罗小川淸凉山在才山县西下枝山在府西俗误作柯四境东距眞宝四十七里西距基川六十二里南距义城三十四里北踰春阳至顺兴境九十四里本府户八百四十七口三千三百二十临河户三百二十三口一千九百单五丰山户二百八十二口一千三十九一直户七十二口八十三吉安户四十四口一百六十三甘泉户一百六十二口五百二十四柰城户八十三口三百七十一春阳户四十二口一百单五才山户三十二口一百五十七军丁侍卫军一百十三鎭军二百四十一船军五百六本府土姓七权金姜曺张高李来姓二禹郭村姓一赵临河姓四尹李全申来姓一华丰山姓五金林柳洪康来姓二权本府来闵刚州来一直姓六任孙金卢田韩甘泉姓五李金全文赵续姓二张崔皆本不知今爲鄕吏春阳姓二郑尹吉安续姓三金林朴柰城才山小川皆丹续姓各一皆尹召罗续姓一严人物门下侍中上洛公忠烈公金方庆忠烈王时人都佥议右政丞文坦公权汉公忠肃王时人佥议政丞鸡林郡公正献公王煦忠宣王时人领议政府事上洛府院君翼元公金士衡本朝太祖时人议政府赞成事吉昌君文忠公权近本朝太宗时人厥土塉俗尙勤俭务农桑垦田一万一千二百八十三结水田七分之二土宜稻黍粟荞麦菽桑麻莞土贡蜂蜜黄蜡漆雪緜子松茸松子芝草银口鱼纸席狐狸獐皮药材黄芩五味子白茯苓远志人蔘土产沙铁产临河县北沙等罗里本谷里等处有铁场岁贡正铁九千九百五十斤邑石城周回五百二十八步内有井泉十八淸凉山石城在才山县西二十一里距本府七十一里周回二千二百七十九步高险内有井泉七小溪二又有军仓映湖楼在府治南俯临大川高丽恭愍王登览大书映湖楼三字以爲扁额笔力逡健观者敬仰驿七安奇瓮泉在本府境琴召松蹄在临河安郊在丰山新驿在一直幽洞在甘泉烽火七处南山在府南东准申石山南准一直甘谷西准丰山南山北准开目申石山东准临河若山若山东准眞宝南角山甘谷南准义城马山南山在丰山县南西准醴泉西庵山开目北准荣川所伊山烽火岾在柰城县南东准奉化西山西准荣川所伊山所领都护府二宁海顺兴郡四醴泉荣川永川靑松县十一义城盈德礼安河阳基川仁同奉化义兴新宁眞宝比安宁海都护府宁海都护府本高句丽于尸郡新罗改爲有隣郡高丽改爲礼州显宗戊午置防御使高宗四十六年己未以卫社功臣朴松庇内鄕陞爲德原小都护府后陞爲礼州牧忠宣王二年庚戌汰诸牧改爲宁海府本朝太祖六年丁丑六月始置鎭兵马使兼府使太宗癸巳例改爲都护府别号丹阳淳化所定属县二英阳县本古隐县后改今名显宗戊午属礼州任内一任延阳别号益阳靑祀县本大靑部曲旧属靑凫县小靑部曲旧属英阳县高丽忠烈王三十年甲辰合大ㆍ小靑部曲爲靑杞县别号靑溪部曲二石保首比登云山在府北四境东距大海十里西距眞宝六十五里南距盈德十八里北距江原道平海十七里本府户二百十五口一千五百三十八英阳户四十口四百八十一靑杞户二十九口二百二十四军丁侍卫军六鎭军六十二船军一百二十六本府土姓六朴金黄李林申英阳姓四南李金房今报作方靑杞续姓二兪崔石保续姓一金厥土肥塉相半风气暖垦田二千七百二十结水田七分之一强土宜稻黍粟菽麦麻楮莞桑土贡蜂蜜黄蜡漆纸紫檀香篠芝草人蔘松茸牛毛细毛海衣藿大口鱼沙鱼全鲍干蛤獐皮鹿皮狐狸皮药材防风白茯苓白芨土产银口鱼文鱼辛甘草靑角年鱼盐所二皆在郡北邑石城周回一百十四步内有泉三城隍堂石城在英阳县西二里距府六十六里周回二百八十八步高险内有池一井一观鱼台在府东俯临大海奉松亭小松亭皆在其下驿二柄谷在府境新驿在石保丑山浦在府东六十里有水军万户守御烽火二处大所山在府东南准盈德别畔北准平海厚里山西准本府广山广山西准眞宝南角山苇长寺在府西山有井水旱无增减不洁之人照影则淸水变爲泥色渴尽越境眞宝县临川省夫二里越入于府南村原文卷仁祖年丁丑崇祯年年月日龙骨大持汗书来其书曰宽温仁圣皇帝诏谕朝鲜国王来奏具述二十日之诏旨忧计宗社生灵有明降诏旨开安心归命之请者疑朕食言耶然朕素推诚不特前言必践倂与以后日之维新今尽释前罪详定规例以爲君臣世守之信义也尔若悔过自新不忘恩德委身归命以爲子孙长久之计则将明朝所与之诰命册印献纳絶其交好去其年号一应文移奉我正朔尔以长子及再一子爲质诸大臣有子者以子无子者以弟爲质万一尔有不虞朕立质子嗣位朕若征明朝降诏遣使调尔步ㆍ骑舟师或数万或刻期会处不得有悞朕今回兵攻取椵岛尔可发船五十只水兵枪砲弓箭俱宜自备大兵将回宜献犒军之礼其圣节正朝冬至中宫千秋太子千秋及有庆弔等事俱须献礼命大臣及内官奉表以来其所进表笺程式及朕降诏勑或有事遣使传谕尔与使臣相见或尔陪臣谒见及迎送馈使之礼毋违明朝旧例军中俘系自过鸭绿江后若有逃回执送本主若欲赎还听从本主之便盖我兵死战俘获之人尔后毋得以不忍缚送爲辞也与内外诸臣缔结婚媾以固和好新旧城垣不许缮筑尔国所有兀良哈人俱当刷还日本贸易听尔如旧但当导其使者赴朝朕亦将遣使至彼也其东边兀良哈避居于彼者不得复与贸易若见之便当执送尔以旣死之身朕复生之全尔垂亡之宗社完尔已失之妻孥尔当念国家之再造异日字子孙孙毋违信义邦家永奠矣朕因尔国狡诈反覆故玆敎示崇德二年正月二十八日岁币以黄金一百两白银一千两水牛角弓面二百副豹皮一百张鹿皮一百张茶千包水㺚皮四百张靑皮三百张胡椒十斗好腰刀二十六把苏木二百斤好大纸一千卷顺刀十把好小纸一千五百卷五爪龙席四领各样花席四十领白苎布二百匹各色绵䌷二千匹各色细麻布四百匹各色细布一万匹布一千四百匹米一万包爲定式瑞凤等出迎勑书龙胡曰尔国受南朝勑书时仪礼如何瑞凤曰奉勑者南向立陪臣跪受矣依此授受后龙胡坐东瑞凤等坐西龙胡曰近日寒甚无乃劳乎瑞凤曰赖皇上全生之恩得免劳苦龙胡曰三田浦已筑受降坛皇帝自京出来明日可行此礼面缚舆榇等许多节目今尽除之矣瑞凤曰国王着龙袍当以此服出来乎龙胡曰龙袍不可着也瑞凤曰当自南门出来乎龙胡曰有罪之人不可由正门出也收聚诸司文书悉焚之文书中或有称贼等语畏其发露故也吏曹参判郑蕴口号一絶曰砲声四发如雷震冲破孤城士气恟唯有老臣谈笑听拟将茅舍号从容又曰外絶勤王帅朝多卖国兇老臣何所事腰下佩霜锋又作衣带誓辞曰主辱已极臣死何迟舍鱼取熊此正其时陪辇投降余实耻之一剑得仁视之如归因拔所佩刀自刺其腹殊而不絶礼曹判书金尙宪亦累日絶食至是自缢爲子所救解得不死闻者莫不惊叹史臣曰纲常节义赖此二人而扶植忌之者以弃君负国目之其无天哉平安道观察使洪命耉与贼大战于金化兵败死之初命耉闻贼报入守慈母城俄闻虏骑直指京城遣麾下别将张曛等二千骑入援及闻车驾在南汉被围卽自调精砲三千先发以蜡书促兵使柳琳俱行琳追及于江东以无朝命爲解欲沮师行命耉责曰君父在难分当效死况使贼分兵来战毋得专力南汉亦一计也遂进击前路屯贼走之至金化遇贼斩数百级夺俘获人畜以十百数移军栢田山贼合兵万骑来犯命耉迎击大败之歼其二将死者相枕俄而贼一阵绕出山后舍马登岸毡裹自推一拥而进势不可遏命耉急唿琳相救琳不应而走帐下将士多战死命耉乃踞胡床取符印授小吏曰吾当死于此引弓射贼身集三矢自拔之挺剑击刺遂被害事闻上泣曰予素知其爲人今玆板荡之际只有此一人耳命赠吏曹判书又令官庀丧葬廪给其母旌表门闾录用子孙命耉字元老爲人明敏刚毅文行器识称后进中第一早擢魁甲历敭华贯及受西关之命以捍卫自任条陈方略深合机宜而不见採用及祸乱将迫惟以一死自誓闻行在危急转鬪直前死不旋踵闻者无不流涕己巳遣崔鸣吉李英达赍国书送虏营执送斥和臣尹集吴达济集等辞朝上引见曰尔等识见虽浅原其情事本非误国而今日竟至于此古今天下宁有是事仍泣下呜咽集曰当此之时苟有利于国家纵万死而无惜殿下何用区区若此乎上曰尔等以予爲君从入孤城而事至于此予将何以爲心耶达济曰臣恨不能自死今得死所有何憾乎上复曰古今天下宁有是事仍呜咽不能成声达济曰臣等死生有不足恤只以殿下出城爲罔极焉爲臣子者不死于此时将何俟乎上曰尔等之意欲使君上守正而事至于此尔等其有父母妻子耶集曰臣有三子俱往南阳今闻府使遇贼沦没云不能知其死生矣达济曰臣只有七十老母而时无子女只有腹中儿矣上曰惨矣惨矣集曰臣等则出去矣殿下若与世子而偕出则城中溃散之患诚可虑也愿殿下留世子在此勿与偕出上曰将往死地而犹爲忧国之言耶见尔无罪而就死地予心如割可忍言哉出城之后国家存亡亦不可定而万一得全则尔之老亲妻子当加顾恤未知尔等老亲年岁几何尔等年岁亦几何达济曰母年戊辰生臣年戊申生也集曰臣早失父母只有祖母年今七十七岁而臣年丁未生也遂拜辞上曰坐命内官馈酒承旨曰使臣已出门促之矣上曰何如是迫促耶二臣飮毕曰日已晩矣请辞而出上泣下曰爲国珍重倘幸生还其喜当如何达济曰臣爲国就死少无所恨是日平明金瑬李弘冑崔鸣吉请对入上寝内承旨史官在户外语密不能记上顾谓李景稷曰今日之言元不关重史官不宜书之策也国书曰小邦曾有一种浮议坏误国事故上年秋臣摘其中尤甚者若干人竝斥黜而首倡台谏一人当天兵到境时差平壤庶尹督令卽日前进或爲兵前所获或从间道赴任俱未得知之今在此城中者虽或有雷同和附之罪比前被斥者则轻重相悬而臣若终始持难则恐陛下未察本国事情疑臣有所容隐臣之诚心将无以自白故査得二人送诣军前以竢处分鸣吉率二人诣淸阵汗命解其缚招鸣吉等赐坐大供具以进仍给貂裘各一袭鸣吉等服之而四拜以兵曹判书李圣求爲右议政时有大臣从世子入质之议而李弘冑年老故以圣求代之以申景禛爲兵曹判书韩汝溭爲大司宪月日庚午吏曹参判郑蕴上箚曰臣之自决正爲不忍见殿下今日之事而一缕残命三日犹在臣实怪之鸣吉旣使殿下称臣出降君臣之分已定矣臣之于君不但以承顺爲恭可争则争之可也彼若求纳皇朝之印则殿下当争之曰自祖宗受用此印今将三百年此印还纳于明朝不可纳于淸国云彼若求助攻天朝之兵殿下当争之曰天朝父子之恩淸国亦知之敎子攻父有关伦纪非但攻之者有罪敎之者亦不可云则彼虽凶狡亦必谅矣伏愿殿下以此二者争之无得罪于天下后世不胜幸甚臣命在垂尽旣不能扈驾又不能哭辞于路左臣罪大矣请递臣职使得瞑目龙马两胡来城外趣上出城上着蓝染衣乘白马尽去仪仗率侍从五十余人由西门出城王世子从焉百官落后者立于西门内搥胸哭踊上下山班荆而坐俄而淸兵被甲者数百骑驰来上曰此何爲者耶都承旨李景稷对曰此似我国之所谓迎逢者也良久龙胡等至上离坐迎之行再揖礼分东西而坐龙胡等致慰上答曰今日之事专恃皇帝之言与两大人之宣力矣龙胡曰今而后两国爲一家有何忧哉日已晩矣请速去遂驰马前导上只率三公及判书承旨各五人翰注各一人世子率侍讲院翊卫司诸官随诣三田渡望见汗张黄屋而坐甲冑而带弓剑者爲方阵而拥立左右张乐鼓吹略倣华制上步至阵前龙胡等留上于阵门东龙胡入报出传汗言曰前日之事欲言则长矣今能勇决而来深用喜幸上答曰天恩罔极龙胡等引入设席于坛下北面请上就席使淸人胪唱上行三拜九叩头礼龙胡等引上由阵东门出更由东北隅而入使坐于坛东大君以下自江都被执而来列立于坛下少西矣龙胡以汗言请上登坛汗南面而坐上坐于东北隅西面而淸王子三人以次连坐王世子又坐其下竝西面又淸王子四人坐于西北隅东面二大君连坐于其下我国侍臣给席于坛下东隅江都被执诸臣入坐于坛下西隅进茶一杯汗使龙骨大告我诸侍臣曰今则两国爲一家矣欲观射艺其各效技从官等答曰来此者皆文官故不能射矣龙胡强之遂令卫率郑以重出射而弓矢与本国之制不同五射而俱不中淸王子及诸将杂沓竝射以爲戏俄令进馔行酒酒三行命撤杯盘将撤有从胡二人各牵狗而至于汗前汗亲自割肉投之上辞出嫔宫以下士大夫家属之被执者皆聚于一处龙胡以汗言请嫔宫大君夫人出拜观者洒泣其实代以内人云龙胡等以汗所赠白马具玲珑鞍牵来上亲执辔从臣受之龙胡等又将貂裘而来传汗言曰此物当初意欲相赠而持来今见本国衣制不同非敢强使着之也只表情意而已上受而着之入庭展谢使都承旨李景稷奉国宝以进龙胡受之而去俄而来诘曰诰命玉册何以不纳耶上曰玉册则曾于甲子年因变乱失之诰命则送于江华兵戈顚倒之时难保其获全而如或有之则追纳何难龙胡唯唯而去又以貂裘三领招三公着之五领招五卿着之刑曹判书沈諿待罪不来五领招五承旨着之左副承旨韩兴一则入江都故不与焉谓之曰奉主上勤劳于山城故以此爲赠耳受赐者皆伏谢于庭洪瑞凤张维入伏于庭请得寻见老母其母入江都故也金石乙屎怒叱之上地坐田中待其进退日晡后始令还都王世子及嫔宫曁二大君及夫人竝令留置盖将以北行故也上退入见嫔宫于幕次留崔鸣吉姑令陪卫焉上由所波津乘船而渡时津卒死亡殆尽只有空船二艘百官争渡至攀御衣而上船上旣渡汗随后驰来由浅滩渡军就桑田箚阵令龙胡率护行军兵挟路左右导上而行被掳子女望见号哭皆曰吾君吾君舍我而去乎挟路啼号者以万数人定时始达京城御昌庆宫养和堂卷光海君年癸亥天启年年月日癸卯黎明收御宝军人得于苑中以献承旨李德泂郑岦谒军人执二人来上左右命纳拜德泂曰未达不敢拜瑬等就谕以擧义之意德泂遂与岦再拜辅德尹知敬方入直匿于墻壁间被执以来亦不肯拜申景裕拔釰欲砍之上急止之使诸将谕意知敬亦纳拜斩朴弘道弘道亦被执以来上命缚之弘道大唿乞哀曰愿与李德泂等同事尽力军士以足蹴口曰汝复欲何言遂斩之李尔瞻朴承宗等逃金瑬以军令召百官起居庆运宫百官知反正之擧或谒上前或诣庆运宫以俟诛尙宫金介屎介屎方设佛供于净业院闻变逃匿民间军人取而斩之诛朴鼎吉兵曹参判朴鼎吉先诣阙谒上兵曹判书权缙继入区处指画甚悉仍进曰朴鼎吉以元兇腹心当此危疑之际不可冒居兵部臣又不可与此贼同事请亟诛鼎吉以正邦刑以金瑬爲参判洪瑞凤爲参议然后臣可以协济奉令再三抗请上顾问诸将诸将曰鼎吉毕竟不宜免死宜如缙言遂曳出斩之缙本嬖臣姦党而先害鼎吉以自效人憎其变幻郑柟寿告王匿其处上遣李重老等迎致阙下寓都摠府直房柟寿方服丧王取丧冠麻衣服之欲使人不觉重老就前拜谒王曰汝何人耶对曰臣是伊川府使李重老也遂拥上马来上使宋英望等看护王悸恐不自定问英望等曰今日之事谁爲之耶推戴何人耶对曰推戴乃王室至亲已奉慈殿反正矣王曰废昏立贤古亦有之但何不令内人宦寺给事而待我卑簿如此耶上送一宫人又送昭容任氏侍侧王乃安上诣庆运宫起居大王大妃进御宝贵等初至庆运宫大妃初不知事端疑王遣兵作变拒门不纳贵等令军士踰墻辟门以入哭于外庭大妃令小宦问之贵等具述反正之由且请大妃驾幸昌德宫大妃不许上与将士诣庆运宫都中人夹道讙唿祝手加额争持酒肉迎劳将士上至庆运宫与百官诸将拜哭于合门外仍进御宝上令沈器远金自点等奉王乘小舆随后行市坊士女见王之行皆上墻屋见之或媟骂之曰金爷金爷所歛金银置之何处而作此行王低首垂涕而已至宫寓内药房军人又告祬匿处遣将率来王妃与世子嫔与诸宫人咸聚于兵曹军兵围守大妃以御宝还授于上大妃垂帘引上入见上拜泣大妃亦涕泣上使李德泂进帘前具述群臣奋义除乱之意大臣诸将咸请早定大位大妃不答良久曰须先取珲父子头来予亲脔而后当有策命上对曰此则臣不敢承命群臣又启曰自古有废置而无诛戮臣等决不能从命大妃又敎曰当亲鞫柳希奋李尔瞻然后当有策命德泂曰自古母后无亲鞫外臣之擧须待主上正位次第诛戮未晩也大妃曰痛愤之事欲亲鞫之何妨于礼德泂曰慈殿岂可独爲亲鞫慈殿如欲速亲鞫须早定王位大妃良久曰予心气积伤久矣徂玆多发不中之言诸公幸恕之仍以御宝还下授于上且面谕敬大臣恤民隐数条遣使诛朴烨平安监司郑遵义州府尹烨鎭关西六年贪虐掊克穷奢极欲私藏财宝富于内帑流毒一路邑里丘墟郑遵以造之弟首爲废母之论在义州贪虐亚于烨与许庭式南以兴尹守谦号爲五贼二人在西边诸将虑其自疑爲乱首启请诛上密谕都元帅韩浚谦诛之烨死后平壤人取棺磔尸竝杀其所乘骏马妻子仅以身免召申景禛于嘉山景禛首建大策阴结义勇朴承宗疑之差别将遣守晓星岭景禛求归不遂至是上首召之柳希奋率子弟待命于南大门外遂囚之月日甲辰大王大妃命废王爲光海君祬爲庶人策命今上嗣位其敎曰昭圣贞懿王大妃若曰天生烝民树之后辟盖欲使叙彝伦立经纪上奉宗庙下安黎庶也宣祖大王不幸无适嗣因一时之权越长少之序以光海爲储贰旣在春宫失德彰着宣祖晩节颇有悔恨及至嗣位之后反道悖理罔有纪极姑擧其大者予虽不德祗受天子之诰命爲先王之配体母仪一国积有年载夫爲宣庙子也者不得不以予爲母而光海听信谗贼自生猜隙刑戮我父母鱼肉我宗族怀中孺子夺而杀之幽废困辱无复人理是盖逞憾于先王又何有于未亡人至戕兄杀弟屠灭诸姪㩧杀庶母屡起大狱毒痛无辜撤民家数千区创建两阙土木之功十年未已先朝耆旧斥逐殆尽惟姻娅妇寺逢恶从臾之徒是崇是信政以贿成昏墨盈朝辇金市官有同驵侩赋役烦重诛求无艺民不堪命嗷嗷涂炭宗社之危若缀旒然不唯是也我国服事天朝二百余载义则君臣恩犹父子壬辰再造之惠万世不可忘也先王临御四十年至诚事大平生未尝背西而坐光海忘恩背德罔畏天命阴怀贰心输款奴夷己未征虏之役密敎帅臣观变向背卒致全帅投虏流丑四海王人之来我国拘囚羁絷不啻牢狴皇勑屡降无意济师使我三韩礼义之邦不免夷狄禽战之归痛心疾首胡可胜言夫灭天理斁人伦上以得罪于皇朝下以结怨于万姓罪恶至此其何以君国子民居祖宗之天位奉庙社之神灵乎玆以废之绫阳君某宣祖大王之孙定远君某第一子也聪明仁孝有非常之表宣庙奇爱之养于宫中命名之意厥有微旨凭几之际握手歔唏属意深重异于诸孙今者奋发大义讨平昏乱脱予囚辱伦纪得正宗社再安功德甚懋神人所归可卽大位以继宣祖之后册夫人韩氏爲王妃故玆敎示想宜知悉遣承旨郑岦礼曹参议睦长钦迎卢氏于济州卢氏大妃母也大妃始自癸丑锢宫之后内外隔絶至于延兴追刑卢氏安置皆于反正后始闻之卢氏老病恐不能渡海特遣近臣礼官看护以来大妃在锢宫中宫人连以交通外间受诬被刑极惨酷光海更遣侍女代之兼行讥察侍女旣入锢宫皆亲附于大妃诚心奉事焉宫中元有衣服器用虽久不乏自外例供鱼肉盐米不废大妃自经祸乱服缟食素侍女亦皆食素故鱼肉则还掷墻外乌鸢恒集啄食腐臭达于内宫人于宫内自种蔬果以供朝夕又乏新木绵一宫人于草褥中探得木绵遗核数颗年年种稔作襦衣以进外人不知宫内事状或传言已不讳至是始知之按诛光海宫人反正日郑昭容自杀尹氏以秽行赐死其余或谪或放凡宫女纵臾光海自作咀呪诬指大妃者甲伊银德仲还景春天福业难等或刑讯取服或诛之朴承宗朴自兴到广州自杀承宗时爲体察使自兴爲京畿监司反正日承宗与自兴率家僮数人从水口门出欲往杨州起兵自兴已出征檄传通畿内时承宗族父安礼守杨州上遣使拿致与承宗相遇始闻主上擧义朝廷已定乃作书付安礼使致于朝廷书云承宗不能正谏致有今日苍黄间旣已出城欲复入则恐爲乱兵所杀死不明白玆敢湛渊以谢天地神人又与子灵光郡守自凝书曰吾家不幸连姻王室父子骈首而死诚可悲也汝与李伟卿有相争之事终始不参朝廷大议朝廷必不杀汝愼毋自死以守先祀遂往广州坟山谒拜入僧房与自兴取酒服毒以死承宗有才局其爲兵判颇得将士心晩年知光海必亡常预蓄毒药于囊中以备遇变自尽然其父子居家奢侈积财治第富冠朝贵而贪赇无已据势争权迷不知退世槪以三昌目之则虽引分自决而有愧古人之义烈矣李尔瞻等伏诛反正日尔瞻率家属踰南城以逃到利川村舍军人跟而获之尔瞻始闻申景裕等擧义景裕之妹大烨之妻也先遣大烨妻疾入城见景裕图解而不及尔瞻就金吾夜草供辞谓同系人柳希亮曰上见此供辞必能明我无罪翌日将刑出狱仰谓李贵曰大监知我心事矣慈殿至今获全岂非我之功耶贵曰汝前者每事不自做却使他人做者正欲今日作此言也信如汝言幽废之祸果谁致之耶尔瞻不能对及临刑又大唿曰皇天降监无罪生爲孝子死爲忠臣李伟卿在后叱曰吾侪之死尽由汝作恶矣汝安得爲忠臣安得爲孝子乎尔瞻与韩纉男白大珩郑造尹讱李伟卿等先正刑李元烨弘烨益烨先斩大烨死狱中李覮ㆍ韩定国ㆍ洪尧俭ㆍ徐国桢ㆍ蔡谦吉ㆍ闵ㆍ郑洁ㆍ黄德符ㆍ李挺元ㆍ李尙恒ㆍ韩希吉ㆍ朴应犀ㆍ郑荣国ㆍ兪世曾ㆍ尹三聘ㆍ赵龟寿ㆍ郑梦弼诸嬖倖人等柳希奋ㆍ柳希发等次第收斩郑仁弘李茳元悰辛光业等拿致正刑圣智施文用金驲龙有福同皆逃匿被执斩之废论上疏人土木聚歛人等重者拿斩尔瞻徒党以下论谪有差尔瞻等仇怨旣衆及诛都人争刃其尸尸无完者大妃又下手敎数光海三十六罪大略与敎书同又有当君父之病胁而歘薨及奸父王之姬等语光海旣废尙在阙内大妃屡下敎使速安置于外辞旨恳迫至有再拜请之之语月日癸丑迁光海及祬于江华光海与废妃柳氏同室安置祬与废嫔朴氏同室安置置中使别将监护光海君日记卷第一百八十七조선왕조실록광해군일기七年春正月月日己酉朔上具冕服率群臣贺帝正坐勤政殿受百官朝贺诸道军民官各进方物吾都里吾郞哈万户亦献方物礼毕宴群臣日本国使者及一岐ㆍ对马ㆍ覇家台使人吾都里ㆍ吾郞哈同赴宴极欢而罢月日庚戌赐吾都里吾郞哈衣全罗道都观察使闵汝翼以母病乞免辞意至切上允之月日壬子上不豫月日癸丑上康复月日甲寅设水陆斋于津宽寺世子芳硕移于旧宫月日乙卯以孙兴宗爲伊川君东北面兵马节制使永兴尹张子忠爲全罗道都观察黜陟使崔永沚爲西北面都巡问察理使平壤尹朴葳爲参赞门下府事嫔柳氏封贞庆翁主金氏爲和义翁主柳氏濬之女濬谄事宫人以其女见于上纳之以前密直副使骤封高兴伯金氏金海妓七点仙也设华严三昧忏法席于勤政殿命诸仓库设供具侈靡太甚宦者金师幸所爲也赴会缁徒百八遣中枢院副使崔有庆奉宫酝及官敎宣慰西北面都巡问察理使崔永沚永沚不识字然性勤谨故上任之遣工曹典书李和尙赐酝于东北面都宣抚察理使郑道传月日丁巳许免演福安国两寺田租公收氷始坚藏之月日己未庆尙道都观察使传报知永州事禹均陈言其言曰鱼盐有补于国用有急于民生不可废也我国三面滨海鱼盐之利盖已随处取足矣然以倭寇侵窃边鄙之民流移四散者积有年矣今我国家筑城凿池选将训兵以严攻守以辑流亡故自近年流亡稍还得遂生业今乃分遣朝官沿海诸州公私鱼盐与各浦所产一皆考问备书公籍欲岁收其税以备国用可谓良法矣然侧闻海滨甫集之民闻是令下恐公家榷利爲患复爲流亡者比比有之予恐欲利于国而反无益也窃以爲姑待数年畜恒产重迁徙然后擧行是法未爲晩也都堂上言以爲今年且依旧额收税以待后年更考所出多寡酌定其税以便民生左政丞赵浚右政丞金士衡始视事于奴婢辨定都监月日辛酉命给粮宫城役卒月日壬戌出户曹米菽四万六千石䌷百八十匹以补颁禄艺文春秋馆太学士致仕朴形卒形竹州人典理判书德龙子蚤知读书魁成均试登第历官台谏代言伪朝庚申以密直使同知贡擧及国初拜艺文春秋馆太学士至赞成事仍令致仕卒谥靖康子仲容登第官至提学以党附林坚味死月日癸亥木星入舆鬼赐吾都里于何里等四人衣各一袭谏官劾中枢柳云郑龙寿等云及龙寿与商议门下都兴中枢金陞ㆍ李仁寿学士赵禾汉城尹申孝昌ㆍ宋㙉等坐都堂潜出翼室着碁爲戏月日甲子都评议使司请行号牌之法事竟不行艺文春秋馆太学士柳玽卒玽晋阳人知灵光郡事惠方子登第拜监察御史岁辛丑冬红贼陷王京王南行至利川玽先至农庄以罇酒野獐献于驾前玄陵顾谓柳淑曰毋忘玽今日之意自是遇知历官至右司议大夫岁癸丑出按庆尙入爲右常侍庚申拜密直副使庚午春出爲杨广道都观察使及本朝乙亥迁政堂文学遂至参赞门下府事上以爲原从功臣以正朝进表使赴京被留至丙子冬乃还病卒年六十四子谦将终戒之曰予以不才叨遇上知常以未报上德爲恨然予年过六旬位至二品亦何憾哉但以老母在堂未得终孝痛心尔率尔子奉养祖母如予在日玽爲人勤俭不务外饰谥靖平月日乙丑赐酒宫城监督官夜役夫失火延烧北面监督幕前开城尹南成理因醉未出而死上遣前司水监朴有孙赐西北面都巡问察理使崔永沚敎书鈇钺仍赐酝月日戊辰上出南门巡视宫城基地夜暴风大雪月日己巳上幸仁王寺内愿堂主祖生来自台山月日庚午上幸支天寺都僧统雪悟来自金刚山上如贞陵设星变祈禳法席于支天寺月日辛未宥中外二罪以下囚命柳云郑龙寿视事宥诬告人李复阳初复阳告于大司成卞仲良曰前朝王氏庶孽兴道者变姓爲黄自河阳移密阳河阳监务鱼渊密阳府使朴尙絅判官权简等知而不告前持平李申敎授官崔关等与之交通仲良以闻上令台谏刑曹鞫问兴道曰予初妄姓王及王氏灭改爲黄然予实中枢院副使郑擢奴李金逃役累年变此姓名乃召擢见之是实于是皆宥之唯鱼渊以有告兴道王氏者不穷问杖流之刑官以复阳爲诬告请罪上曰复阳所告虽非实然其改姓王爲黄则是矣不可以诬告论月日壬申上命都堂特免重兴亿正二寺田租公收以宣略将军童多老爲吾都里上千户给中枢院牒命西北面都巡问察理使崔永沚城宣州平壤命都堂加定各品禄科田数月日甲戌令诸道索进朝廷岁贡种马五十匹免蔚州吏李陶朴焉鄕役初倭寇虏知蔚州事李殷而去陶焉从行至对马岛得活庆尙道都观察使李至陈请允之谕都堂免福灵海印二寺田租公收月日丁丑白气竟天上如广州北郊观放新鹰赐曺庶父母米菽百石七年二月月日戊寅朔谏官柳观等上书曰三年之丧天下之通丧也故大小臣僚勿论时散许终其制其有关系要务者夺情起复已有着令窃见无职守无关系者不顾圣制习循故常仅满百日而卽吉或以白衣白笠奔走于朝路恬不爲愧非惟有乖于圣制实有累于明时之盛典风俗之薄不可不虑也且起复云者起于衰绖复其旧职之谓也人臣有才兼将相身佩安危则所谓国家重臣不可一日而无者也又有被坚执锐对敌陷阵者则国家所宜畜养以备不虞者也起复之权诚有所不得已者也明明盛朝人材辈出以待选用者不爲乏人岂可以顽忍无耻自除其服以媒进者必须起复以充内外之职任哉若当有事之时则从变礼勿计文武固当释衰绖而从王事其在平时岂可不遵常制哉愿自今将相之臣关系至重外勿许起复其宿卫武臣特命夺情以任其事如有不待终制而自除衰绖者痛绳以法兼禁本司本州陈请起复之例以抑侥倖以厚人伦上允之月日庚辰宪司请罢检校及致仕之食禄者东北面都宣抚巡察使郑道传分定州府郡县之名遣从事崔兢以闻安边以北靑州以南称永兴道端州以北孔州以南称吉州道令东北面都巡问察理使统治之又置端州以北州府郡县及各站路官吏吉州道察理使一令史十二两班子弟知印六两班子弟使令百姓二十吉州牧官使一令史十二使令二十五日守两班十五州司长史二副长史四五品以下司吏六两班徒隷十五百姓左右翼各千户一百户六统主十二端州知事一令史十使令二十日守两班十郡司长史二副长史三司吏四徒隷十左右翼各千户一百户四统主八镜城郡知事一令史六使令十五日守两班八郡司长史二副长史二司吏二徒隷八左右翼各千户一百户四统主八庆源府使一令史以下同端州靑州府使一令史以下同端州甲州知事一令史以下同镜城各站司吏二日守两班五馆夫五急走人五马夫十五洪原新翼站改新恩站平浦站仍旧名靑州多滩台站改五川站所应居台站改居山站端州时时里站改施利站波独只站改碁园站仇麻耳站改麻谷站吉州西之委站改临溟站药水站仍旧名明间站改明原站镜城郡朱外站改朱村站吾老村站改吾村站在城站改龙城站加夫台站改富家站庆源府时反站改时原站翁口站改翁丘站在城站改江阳站豫州原兴合爲一郡改号预原知事一咸州任内洪献改洪原县令一以靑州府使裵矩爲吉州内乘孶牧所提擧知端州事李荟爲端州孶牧所提擧设天变祈禳法席于藏义支天安巖王兴等四寺月日辛巳贺正使赵胖副使李观至登州被齐王阻回除进献方物外盘缠布物尽爲所取上号松轩居士上谓左承旨李文和曰予闻前朝忠肃王称居士致书醴川君权汉功予亦欲于奉化伯称居士致书何以爲号文和对曰上之潜龙时轩号何如上曰可遂以松轩爲号月日壬午夜流星长如一尺出轩辕落地令田希吉採金于端州永兴遣中枢院副使辛克恭爲东北面都宣慰使以书赐衣酒都宣抚巡察使郑道传其书曰相别日久思想殊深欲遣辛中枢往问行役崔兢适来备知动止稍自慰解玆将襦衣一领以备风露领纳爲幸李参赞李节制使处俱寄襦衣各一领幸说与眷恋之意余在辛中枢春寒若时自保以旣边功不具松轩居士书月日癸未上巡视宫城笞不能监督官数十人以参赞门下府事朴葳爲都提调使考察能否宪司请三司左仆射安翊等罪曰广兴仓使柳善注簿郑尙周任颁禄之务剩计报三司而翊及三司谘议安以宁等掌出纳之任不察而剩与之俱各失职请皆罢职不敍上允之乃以翊年老再奉使上国特宥之月日乙酉都城南门成上往观之命偰长寿李恬安翊视事月日丁亥上巡视宫城月日戊子命还各道守令监役筑城者命文武各品纳筑宫城石命领三司事权仲和监钟链于广州以白金五十两竝铸乃成月日己丑雨雹上幸广州北郊追逸鹰月日庚寅至自广州月日辛卯木稼设天变祈禳法席于支天寺又遣宁城府院君吴思忠于藏义寺设十二因缘法席月日壬辰木氷上巡城月日癸巳琉球国山南王温沙道率其属十五人来沙道见逐于其国中山王来寓晋阳国家岁给衣食至是上以失国流离赐衣服米菽存恤之东北面都宣抚使郑道传城庆源府庆尙道都观察使李至上书道内大小品官名载居京之籍者往还之际马多困毙今复有令刻日赴京故有倾家买马者臣窃谓当今无事之时诚宜务农养兵以备不虞今若督责赴京使人马困耗农事失时殊爲未便况本道前年失农裹粮亦难除孝廉茂才可备擢用外限今年各安其鄕务农养兵上下都堂曰到京孝廉茂才可用者更加遴选具名以闻余皆放还右道都观察使朴经致书都堂曰骑船军累月仍骑或因岚瘴之毒或因饥寒之逼身劳力瘁一二日困卧则以谓瘟疫恐相传染可以免死者不加救疗或弃于岛屿或投于海水以致夭扎夭札兴怨伤和可胜叹哉虽闲习舟楫者多令致死令其各州充立其额弊亦不赀愿自今于海道分遣医员以时救疗毋致夭死其有殒命者某州某名人某月日陨命埋于某地具录立标使其家求葬之转闻于上复其家水军万户千户以所管军籍之中富强者私自放还多取贿赂惟以贫寒老稚留防値有贼兵自知羸弱难当诈称海暗风逆故避不战由是有战舰之名无战舰之实愿令无时点检其主将虽一卒私自故放者当以法论都堂启闻上允之月日甲午以庆尙道观察使李至爲中枢院使以林敬代之以江原道都观察使吴蒙乙爲宝城君以崔龙苏代之李文和爲都承旨以降倭万户㡱六改名藤六爲宣略将军行中郞将罗可温改名林温爲宣略将军行郞将带来人望沙门改池门爲宣略将军行别将昆时罗改藤昆沙门吾罗改吴文三宝罗平改张宝吾音甫改信吾望时罗改张望玄准改藤贤阿时罗改表时皆授散员月日乙未司宪府劾司钥黄在中窃取支天寺天变祈禳法席命巾苎布易以麤布请收职牒鞫问决罪上只许停职大司宪李稷等上言臣等窃惟设官分职将以授任责效今当开国之初检校之职不宜仍旧愿自今除潜邸时勋旧耆老及书云典医必须兼任人外检校致仕一切汰去上允之月日丁酉上巡视宫城月日戊戌上幸广州观新铸钟召宦者曺恂月日庚子上巡视宫城谏官朴信等上请曰窃见司宪府所申司钥黄在中以鼠破麤布易天变祈禳命巾苎布请收职牒依律鑑后殿下只许停职臣等窃惟人臣之罪莫甚于欺君在中本以贱隷特蒙圣恩官至四品荣幸极矣乃当殿下克谨天戒之时敢生攘窃之计以累殿下修省之诚其利则一匹布耳其罪则欺天罔上不可轻宥伏望依宪府所申收其职牒依律鑑后从本定役以惩其罪上曰小竖之罪何足深责流星出天市东垣入西垣长二尺许命内厢节制使顺宁君枝中枢院副使李天祐等率甲士分督宫城之役月日壬寅上巡视宫城纳合门引进使元庠女于后宫月日癸卯上巡宫城遣艺文春秋馆太学士成石璘奉安上影于咸州濬源殿夜地震谏官朴信等上言窃闻殿下命召曺恂驰驿赴京恂之爲人奸诈足以蒙蔽聪明言辞足以变乱是非虽无所犯实明时所当逬逐者也况在年前欺罔攘窃以负殿下其罪昭然臣等与宪司交章请罪殿下只令安置其鄕不厌衆心况今未及期年而又召还非惟前日奸恶之罪未惩后日弄权逞欲之弊讵可胜言且以殿下刚明之鑑必谓不坠其计然于惩恶去佞实有歉焉伏望殿下亟收前命仍旧废置上曰内竖无可使传命月日甲辰巡视宫城赈西北面宣州以北饥民月日乙巳遣将军延嗣宗祭故司宰监徐仁庇其文曰人情莫亲于故旧恩礼无异于始终玆用恤典以示宠荣尔仁庇勤俭之资足以干事骁勇之才足以御侮尝自潜邸扞卫我躬勤劳旣久诚意弥笃是赐原从之号充宿卫之列虽未参于华秩岂敢忘其厚意忽闻哀讣良用爲悲特遣将军延嗣宗致祭柩前尔其不昧谅我至怀月日丙午上以如平州温泉告于宗庙见庙南造山速成喜之赐衣于监督官李懃以元庠女服男衣随驾司宪府上请勿许各道州县支应上从之东北面都宣抚巡察使郑道传奉笺谢恩曰书传一札承圣训之丁宁衣自九天称臣身之长短又将宣酝赐以朋樽感与愧幷泪从言出窃念臣性识庸暗学问荒芜动遭毁谤之交腾几致性命之难保幸蒙上圣之扶佑获全微喘之生存爰从潜邸之时以至开国之日心劳力瘁思欲效尺寸之忠智劣才疎愧略无丝毫之补今者亲承明命祗谒先陵城邑之基尙存人民之业未复征丁夫以来集兼昼夜以经营非曰不日而成可谓浃旬而毕是乃本于孝思之至切抑亦出于圣算之深长念臣何功得霑重眷玆盖伏遇主上殿下推诚以御其下录善不遗其微遂令睿恩及于陋质臣谨当爰咨爰度宣惠泽于一方载寝载兴倍祈倾于万寿月日丁未幸桧巖寺见王师自超次于枫川召都承旨李文和曰江原道观察使吴蒙乙所申排鎭事虽可虑犹缓也淮阳金化金城等州郡因东北面四时大享使臣往来不多月日凋弊之言甚可寒心四时大享固不可废何以免于凋废以此问于右政丞金士衡士衡对曰州郡本是路傍凋废已久若许蠲免其甚苦难支之事又减小臣诸节往来之数庶得苏息七年三月月日戊申朔至所磨洞驻驾与右政丞金士衡宜城君南誾论潜邸相得之情及开国勤劳之事酒杯相属亲如平昔行至长湍命应敎李慥制文致奠于前朝侍中庆复兴墓夜上梦作诗其下联曰鼓钟声振通中外正是三韩万世基月日庚戌命放宫城役徒其病死者摠五十四名令所在官各给米菽复其家三年大司宪李稷等上言奄臣曹恂当显妃病亟之际内外之臣惊惧奔走殿下轸虑祈祷未遑而恂乃怀贪黩阴取祈命所施银器衣服马匹纳诸其家欺天罔上罪不容诛而恂幸蒙殿下好生之德得保首领退还其鄕于恂身得此至矣曾未期年召还京师闻者莫不惊骇虽不加罪依旧废置以终其身上曰李匡耳聋出纳予言多致差误欲令恂代之如恂不可谁可使者遂不允月日辛亥命台谏郞吏曰郞吏使令烦多皆可还京都承旨李文和曰台谏不可以烦多还送上曰纵令随驾亦无台省所与月日壬子氷补阙许迟杂端田时等进曰臣等多使令者无非爲上也然以爲烦多则愿减数扈驾上曰业已遣还不宜更请初台谏侍从者各一员至是尽还月日癸丑氷都承旨李文和复言于上曰行在所不可无台谏郞吏尽还恐爲不可上曰所司当欲除弊自多率从岂爲除弊遣判三司事偰长寿奉安上影于鸡林府上在留后司命刑曹典书李贵龄等视事月日甲寅谏官劾艺文春秋馆学士姜隐前敎授官闵安仁隐新受职堂参之日独右政丞金士衡上府后左政丞赵浚坐府隐不复行参礼直坐其次浚谓经历右谏议尹思修曰姜学士何不行参礼安仁尝以家藏纲目通鑑献前朝世子传在今世子府安仁托奄人姜仁富欲以他册换出世子以二册示正字右拾遗黄喜喜复于世子曰新册不如旧册世子遂不许思修喜言于同舍郞皆劾之月日丙辰氷遣中枢李天祐赐西北面都巡问察理使崔永沚冠帽兵器且令视宣州平壤城修筑之形囚宫城监筑官郑义姜淮仲等十三人初命都城造筑都监放役徒又以金凑金师幸之言命输军资造成材木而后放之都监以前命放役徒凑等闻于上囚之月日丁巳上在留后司以寿昌宫及城子不修罢留后李元纮副留后李沃以中枢院使崔有庆副使辛克恭代之月日戊午上至金郊驿南郊笞郑义姜淮仲等还任命都评议使司曰安陵德陵在庆源府遣使往来驿路受弊四时之祭宜令靑海道察理使摄行月日庚申上至温泉月日辛酉氷月日壬戌遣使荐山菜于宗庙月日甲子济州畜马别监金桂兰来献良马八匹赐右政丞金士衡马一匹以济州人高汝忠爲畜马别监赐济州万户金天伸绮绢二匹内酝二百甁仍赐汝忠母米菽三十石命济州岁贡马一百匹牛一百头月日丙寅西北面都巡问使崔永沚来谒广州新铸钟成设祭于白岳木觅月日丁卯木星犯舆鬼积尸留至壬申东北面都宣抚巡察使郑道传都兵马使李之兰等复命各赐鞍马仍赐宴上谓道传曰卿之功浮于尹瓘矣瓘只是筑九城树碑而已卿区画州郡站路以至官吏名分莫不定制令朔方道无异诸道功不细矣又谓宜城君南誾曰忠言逆耳利于行卿等宜言之无讳因问都承旨李文和曰逆耳之言必自台谏来予性颇急或未优容惟尔在左右敢言勿惧誾进言曰上在潜邸不曾握兵何有今日如臣者亦无能保矣当开国之初令诸功臣掌兵可也今卽位已久宜革诸节制使合爲官军庶爲万全上曰孰谓南誾爲无实此言诚始终之戒也司宪府劾侍史宋洁洁麤鄙无学坐本府令府吏取其新造镫置案上擧示参台监察曰此镫佳否监察赵启生言诸同列不祗迎月日戊辰上发温泉至天神寺月日己巳至木村郊济州畜马点考使吕称监察朴安义等来献牛马籍马四千四百十四匹牛一千九百十四头前密直使金先致卒先致尙州人判宗簿寺事君实之子仕前朝初拜散员迁至郞将壬午从全罗道都巡问使柳濯御倭寇击杀数十人壬辰判官罗州有巨室压珍岛郡吏爲贱者卽决爲良入爲都官吏部二郞中出按全罗杨广二道辛丑以将作监从西北面都元帅李巖御红寇至于西京贼势甚炽诸将爲惧都元帅使先致焚府库欲使贼无敢资粮先致曰若焚府库贼无资粮卒入国中非计也都元帅怒责之大将安祐在傍徐曰此言似矣都元帅乃从之是冬贼陷松都先致从其兄得培与诸将克复京城明年拜卫尉判事累迁至密直副使伪朝甲寅同知密直乙卯陞崇敬尹戊午年六十一封洛城君仍赐推忠保节赞化功臣号壬戌退居尙州丁丑赴京上老之赐米命还至是卒于家年八十一子三人锤铨钧月日庚午至留后司左政丞赵浚迎谒月日辛未分属四道州郡于留后司城及新都城以时修补京畿右道丰海道属留后司左道忠淸道属新都月日壬申宥二罪以下都评议使司享上于临津船上西风大起尘沙眛目世子及大臣迎谒碧蹄驿月日癸酉至自温泉月日乙亥上巡视宫城月日丙子宪司劾检校中枢院副使闵仲理迎日监务卢植盐场官赵以道司仆注簿陆晋等以爲仲理丁母忧无特旨从吉受禄非人子之道请收职牒流于外方终身不齿以道植私置盐盆闻敬差官至毁盆请收职牒处之外方晋奉使全罗增乘驿马幷收职牒依律决罪命置仲理于其鄕杖以道植流于外宥晋初晋上言冬日牧丹嘉卉等物多在全罗诸岛于是命晋以往晋得之来献上嘉纳赐廐马一匹王师自超请辞桧巖寺欲往龙门不允济州人边祐姜熙等献良马各赐绮绢命赈各道饥民是月旱七年夏四月月日丁丑朔如贞陵月日己卯木星犯积尸流宫城监役官郑义姜淮仲等十六人于外方各道敬差官籍鱼梁收税纳有备仓谏官朴信等上言前朝之季官爵冗滥两府之数多至七十殿下卽祚减而省之然未十年数至五十有六窃见周官之制唯以三公六卿治天下今朝廷亦以六部治之惟我国家地不过千里宰相之多不啻倍蓰旅进旅退名器甚滥虽不能取法周官及朝廷愿汰商议之职及艺文春秋馆新设之职汉城府亦置一尹自余小官可汰可幷者令有司详定施行且忠信重禄虽爲劝士之道蓄积备虞实爲国家之长计殿下以禄俸未足命户曹给田司加定禄科之田诚爲厚矣然诸道之田除各科已定外军资所属不过十万余结而每因陈损租入实少若移定禄科则非特乏于蓄积中外年例之用亦且不足矣傥有边警何以应之况原定禄科租税难以转输尙且后期今又加定则民力不支矣愿令三司考其原额量减禄科勿以军资之田加定以备蓄积以裕民力上曰两府当商量减省月日庚辰幸广州观新铸钟赐提调权仲和鞍马以左右道军一千三百名输至市街楼下初命铸钟寻构楼于市街以权仲和李恬爲提调官恬刚愎自用不听人言三铸未成上专属仲和仲和博採衆议又骋巧思一擧铸成上喜有是赏命艺文春秋馆学士权近作钟铭其序曰惟朝鲜受命之三年定都于汉水之阳越明年始营宫寝其夏命攸司铸大钟旣成建阁于大市街以悬之所以勒成功垂鸿休也自昔有国家者建大功定大业则必铭于钟鼎故其休声铿鍧耸动后人之耳目且于通都大邑之中晨昏撞击以严人民作息之限钟之用大矣恭惟我殿下自在潜邸德望日隆天命人心之归自有不能已者群贤励翼咸効其智力而一朝代高丽氏而有之宵旰轸虑立经陈纪以基子孙万世之太平功可谓建而业可谓定矣是宜铭之昭示后来且易曰天地之大德曰生圣人之大宝曰位何以守位曰仁言圣人以天地生物之心爲心而扩充之故能保有其位是天人虽殊其心则一也今我殿下卽位之日兵不血刃中外晏然民之苦于虐政者皆知有生生之乐是则好生之德蔑以加矣是尤不可不铭也铭曰于穆我王受命溥将聿来新邑于汉之阳昔在松都国步斯蹙我王代之除虐以德民不见兵会朝淸明贤智効力跻于太平远近如归旣庶旣繁乃铸厥钟乃声晨昏我功我烈是勒是镌鎭于新都于千万年命三司同各道敬差官点煮海燔沙盐税多少及鱼梁船税多少上令都承旨李文和传旨都堂曰近者辨定都监请申良贱之事其良籍明白者从良贱籍明白者从贱良贱之籍俱不明者决爲身良役贱定属官司使令今宣州站及宁州站属文契不明者诉良于辨定又以不明决爲身良役贱还属两站则贱隷如一役使必矣年代旣久永作奴婢其冤抑可得伸乎自今其良籍不明者毋属外方各郡若京中各司使令城门院馆把直许令定属其有特立奇功者宜受职赏其女子与外孙永爲良人月日辛巳上至自麻田浦月日壬午谏官朴信等诣殿庭以闻曰古昔帝王每日临朝亲决万机今国朝以六衙日视朝尙且废朝于今累月矣愿自今每当衙日坐正殿受朝以亲万机且时方农月寸阴犹惜今发农民转输大钟诚爲未便愿令队长队副转输上曰所言然矣然以微疾天气尙寒未克视朝将如请矣其输钟之弊则余亦深虑矣令出有日郡县必有招集矣乃命礼曹曰自今每朝衙典书以下入庭班定然后余出视朝月日甲申霜前散员金贵生爲匿名书诬前县令李迪谋乱事觉支解以徇初贵生与迪争奴婢有隙及都堂得匿名书讯迪曰汝雠爲谁迪曰唯贵生耳都堂卽使人执贵生搜其家果得匿名书草月日乙酉以西北面宁远鎭合永淸县号永宁县月日丙戌雷雪上如麻田浦月日丁亥霜两街都僧统尙孚上请禁僧飮酒上令宪司痛禁犯者长发充军月日己丑幸东郊视牧马场月日庚寅妖人卜大伏诛卜大文州人服女服爲觋惑乱愚民月日辛卯幸钟楼观悬钟兼书云注簿金恕启月蚀卒不食月日壬辰上视朝山南王温沙道等朝谒景福宫左冈松枯命撤近冈人家月日癸巳对马岛使者来谏官朴信等上疏曰兼书云注簿金恕推算月蚀以告礼曹而卒不食恕职专推步今乃昏迷天象以诬国人不可不惩愿令攸司收其职牒依律科罪至是疏上未启上召谏官宪司刑曹责之曰日官失于推步当论其罪所司法官置而不问罪亦均矣金恕之谬人所共见尙且不言寡人之失德宰相之有过讵能言乎杂端田时对曰掌务侍史臣尹彰被谴在家臣等皆未视事不敢以闻刑曹正郞柳荣门对曰刑曹曾有敎旨未敢弹劾补阙许迟对曰疏已上矣上犹以谏官请罪爲晩令朴信许迟毋视事及见疏罪恕如申月日甲午命宪司视事月日乙未以久旱祷雨于山川月日丙申以奉化伯郑道传花山君权近爲成均馆提调令集见任闲良四品以下儒士及三馆儒生讲习经史月日丁酉祷雨于宗庙社稷圆坛及诸龙湫以宦官李匡掌宫禁宿卫考察申闻等事曺恂掌出纳命令大臣待遇等事恒令侍卫上敎恂曰汝之罪恶以台谏所言视之则虽城门不可复入况宫禁乎汝其改过谨愼刑曹典书柳观等上言刑狱之官人命所系不可不谨昔皋陶之爲士师也象以典刑而流宥五刑鞭作官刑扑作敎刑而金作赎刑盖刑者辅治之具圣人之所不得已也人之犯法者重而入于五刑则以其法罪之轻而入于鞭扑之刑则亦以其法罪之至于或重或轻而情可矜法可疑则流以宥之金以赎之而钦恤之意悉存乎其间诚万世用刑者之准则也由是观之五刑有流宥而无金赎至周穆王始有五刑之赎非古制也后世因之遂使富者免罪而贫者受刑甚非圣人制刑之本意也盖人之罪入于轻而可疑则赎之以开其自新之路可也至于重而可疑者亦得以赎之则人轻犯法而将有不胜其弊矣愿自今人有犯杖六十徒一年以上罪者虽情法可疑勿许其赎止用徒流以宥之随其罪之轻重而异其地之里数以惩奸宄其犯断放已下罪者亦情法可疑然后赎之则庶乎不悖于律文而有合于古制矣其计赃之罪考之于律监守自盗者赃满四十贯则当极刑今以常布五匹折一贯则布二百匹乃当四十贯也人有盗二百匹而极刑甚可悯也且使杖一百者赎布三十匹则有轻刑之失非所以用刑之中也乞以常布十五匹当钱一贯则盗六百匹以上乃当极刑而杖一百者赎布九十匹刑赎亦得轻重之宜矣又考于律人之犯法至多端也而律无正条者十常八九处罪失其轻重由玆以出不可不虑也古语曰画地爲狱议不入刻木爲吏期不对此皆嫉吏之甚悲痛之辞也吏以刑狱出身君子之所羞称也故治狱者率多无学之人不能精熟律文以当其任爲掌刑之官又不肯留意于律文凡人罪出入高下一委于律学之人此所以照律之际不能酌轻重之宜以致当轻者反重当重者或轻岂特有乖于法律其感伤和气爲不小矣愿自今人有犯罪律无正条者比于近似之律若本罪轻而律重者减几等本罪重而律轻者加几等皆以启闻取旨然后施行其已行之事皆载于书积以岁月则法律自然成书而刑无难决之患矣命都堂拟议请如刑曹所申月日戊戌遣金师幸赐酒于中枢院副使郑擢时承命往祭陵寝而还月日己亥大风新作军资库颓命都堂给还故侍中曺敏修财谷命改漆宫阙用明油四百斗命都堂输端州以北州郡军饩一千石于庆源府又泊兵船十艘于豆满江置新翼万户府于庆源府之界月日庚子雨雪于鸡龙山月日辛丑以久旱宥二罪以下命有司修渠沟掩骼埋胔月日壬寅定开城留后司守城军官三百四十赐左政丞赵浚右政丞金士衡新都八景屛风各一面奉化伯郑道传制进八景诗一曰畿甸山河沃饶畿甸千里表里山河百二德敎得兼形势历年可卜千纪二曰都城宫苑城高铁瓮千寻云绕蓬莱五色年年上苑莺花岁岁都人游乐三曰列署星拱列署岧峣相向有如星拱北辰月晓官街如水鸣珂不动纤尘四曰诸坊碁布第宅凌云屹立闾阎扑地相连朝朝暮暮烟火一代繁华晏然五曰东门敎场钟鼓轰轰动地旌旗旆旆连空万马周旋如一驱之可以卽戎六曰西江漕泊四方辐辏西江拖以龙骧万斛请看红腐千仓爲政在于足食七曰南渡行人南渡之水滔滔行人四至镳镳老者休少者负讴谣前后相酬八曰北郊牧马瞻彼北郊如砥春来草茂泉甘万马云屯鹊厉牧人随意西南月日癸卯祷雨于圆坛及山川月日甲辰幸钟楼撞钟而听之遂如兴天观舍利殿基月日乙巳艺文春秋馆学士安景良卒景良顺兴人判门下府事宗源第二子温良笃实处事精详观察忠淸道巡问西北面民爱之闻其卒有爲之食素者妾子曰民秀虫食宗庙北山松叶发五部人捕之是月旱七年五月月日丁未朔上如兴天寺命营舍利殿三层于寺北募各领队长队副自愿者五十人给粮赴役月日戊申大风宁城府院君吴思忠上书请禁酒从之星陨东北方月日己酉大风嘉会坊人家失火延烧一百四十三家料物库亦灾上见火叹曰旱旣太甚火灾又尔我罪伊何第宫阙之役不可轻辍以至劳民耳以久旱讲云雨经于兴福寺以松木枯藁设祈禳法席于莲花寺命都堂给茅于失火之家有差谏官上言曰经曰敬天之怒无敢戏豫畏天之威于时保之伏见近年以来水旱相仍民失其业饥馑流亡者颇多有之至于今岁自春徂夏恒阳不雨赤地千里旣失播种之期又无麰麦之收凡在臣庶罔不咨嗟宸衷轸念靡神不擧祈祷之诚至矣尙不能感动天意旱魃尤甚乃于前日暴风大作火延百有余家祸及鸡犬以至上供之廪亢阳之灾极矣天之爲变大矣昔成汤遇旱而惧反躬自责曰政不节欤使民疾欤何以不雨至此极也宫室营欤谗夫昌欤何以不雨至此极也夫以成汤之圣而自责若是其至故天乃雨而终不爲民害窃伏惟念卽位以来连岁兴役民不休息殿下深念其弊只令工匠及游手僧徒供亿以役之然诸处服役之人不下数千其离妻子远父母数年劳苦之怨岂不召伤和气乎人之言曰将建万世之基则区区小弊不足爲虑臣等以爲万世之基不必遽成于一时也幸今宫寝旣成都城已筑休养数年然后以讫其功亦未晩也愿殿下敬天之怒以成汤之心爲心凡土木营缮一切停罢令赴役之民各还其父母妻子之养则劳苦怀归之怨息而和气庶可应矣请罢宫阙造成都监以其事务归于缮工监循名责实以裕民力上命放逃僧代立者及有妻子僧二十七未成才工匠五百四十五汰南原光州判官月日辛亥幸宫城南门观掷石之戏节制使赵温领掷石军判中枢院事李懃领诸卫队副分爲左右相击至于日晩死伤颇多新作料物库于宫城之内月日壬子雨雹暴风命宦者李匡赐酝于都堂月日丙辰幸龙山江大藏经板输自江华禅源寺月日丁巳雨月日戊午雨令队长队副二千人输经板于支天寺命检校参赞门下府事兪光祐行香五敎两宗僧徒诵经仪仗鼓吹前导幸西江观全罗道漕舶月日己未雨流星出自紫微东垣入虚星令左道忠淸道州郡以时缮完都城城围九千七百六十七步有奇兴天寺监主尙聪上书曰禅是佛心敎是佛语其所以寿君福国安民则一洪惟殿下承宿愿力相地建都百司旣修庶职已和次于都城之内创立佛寺赐号兴天修禅本社其敬信佛祖望报龙天之意至深切矣爰命山野僧尙聪主席臣敢不精白此心弘扬正法以尽祝釐之职哉夫佛寺门中参禅爲最若上根之人不日成功发明大智其或未然正擧话头之际佛祖欢喜龙天敬信前朝之季禅与敎利名是饕争占名刹其修禅衍敎处仅存一二岂国家创立裨补之本意乎祖师眞觉有言曰禅道延国祚智论鎭隣兵夫岂无征而欺我哉愿殿下继今于禅敎之中择有道德才行可爲领袖者主诸中外名刹而使宗禅者说禅秉拂主敎者讲经谈律令其后进禅则传灯拈颂敎则经律论疏追节讲习积以年月宏才硕德无寺无之虽然旣称本社则其中外名刹宜倣松广之制皆爲本社之属互相纠察则其于作法祝釐虽欲陵夷不可得已比来作法之规皆慕华僧而不得其专所谓画虎不成反类狗者也臣谨按松广祖师普照遗制讲而行之着爲常法且使僧徒熏修朝夕庶几上报殿下弘道之恩伏望颁布中外垂于不朽则岂不万万利于国家也哉上从之月日庚申陨霜被留使臣曺庶从人崔禄赍礼部侍郞张炳书及曺庶郭海龙招状回自京师书曰大明礼部侍郞张炳致意于朝鲜国王曩者我至尊卽宝位握干符统中夏代元爲君由是遣使飞报四夷故高丽国王卽遣使以修睦隣之好虽曰称臣入贡实乃请和以妥三韩之生灵也然我至尊奉天勤民岂肯以兵强天下谕之曰毋生边衅后恳切以请礼仪常宪遵守施行我至尊固谕之曰仪从本俗法守旧章今数十年矣自始至今切戒毋生边衅未尝以兵强尔国强爲约束今王代前王王氏爲君又几年矣其毋生边衅之谕未审王曾谛听者乎虽然自王卽位以来以衅隙之言扰边之衅已闻搆衅之原假以入贡使者暗说我边守以财贿赂我无知以此观之汉隋唐辽金元此数代其主宰三韩者才有微衅其前诸帝奋然兴师其生灵受害又非浅浅事事虽往古静思兵祸孰不寒心今王叠生衅隙我至尊又将昭告于上下神祇何也非敢以血气之勇爲之惟恐彼此有伤生灵故不爲也况古人布令陈词而不循于和睦者尙不敢勤兵于远征今王数数生边衅于我朝我至尊因边衅之忧已遣使祭告于海岳山川一次矣彼国奄人归已令王知今王人神皆不畏是以昔者簒人之国爲奇不以有天命之爲惧专以谲诈爲常中国与尔三韩密迩彝伦之道才有讹谬安有不责之于礼乎虽责之如是实乃敎人臣不敢妄爲王乃恶其所责专以爲雠暗侮不絶若从尔所爲王国专尙此谋敎人不臣谋爲不已如王者继踵相至王虽在位亦何益哉今从王之徒皆轻薄白面书生不以道助王皆剽窃中国圣贤经传断章取义翻作戏侮之词得罪于上下神祇又何赎哉今曺庶所供尙有执笔同谋相侮者三人特致意于王王其审之发来其曺庶状招曰有本国前礼曹正郞尹珪成均司成孔俯礼曹正郞尹须与曺庶俱系秀才洪武三十年八月间有尹珪等对庶言说去年大明皇帝取俺每撰笺的金若恒每赴京去了如今有判三司事偰长寿回来说大明皇帝都留下不放他每回来好生怪俺每这里将进的鞍子都拆毁了他每这几箇好歹不放回来如今殿下十一月千秋俺每王好歹将礼物去进必要启本俺每这里商量计较寻几箇音同的字样安在里面看中国可有好秀才看得出来各人依听商议于殿下千秋启本内故写千秋节使字样讥侮差判典仪寺事柳灏司译院判官郑安止打角夫崔浩赍进赴京不期本年十二月十九日有原根差同柳灏赴京打角夫崔浩赍礼部文书回还要作写启本的人来回话当有同商议作启本讥侮人尹珪孔俯尹须却于王根前告说然是俺每四箇商议作写中间都是曺庶主张有王至本月二十五日唤司译院事郭海龙押送庶当分付郭海龙尔曾赴京多遍好生省得那里言语去年差尔送金若恒赴京后使臣卢仁度郑摠吴世谦赴京不见发回恐防那里留下他每引路征取俺每地方如今差尔伴送曺庶赴京若见他每讨箇仔细回来与俺知道以此就差郭海龙伴送到京回话打听今蒙送问招状是实其郭海龙状招竝与曹庶相同月日辛酉陨霜流星出王良星北流流检校典书李鹰于咸州宣略将军金龙三于江华池波颜于押戎牧子敬兴少尹李得恒于瓮津囚宣略将军金延祐于巡军狱鹰等皆潜邸原从之人鹰告归东北面刼夺驿马侵扰传舍龙三等偕行不禁上闻之卽命巡军追捕下狱各流于外右道程驿使宣允沚银溪驿丞田得敬以无文凭给马决笞月日壬戌命两府陈时政得失生民利病以闻上以主山松树枯藁且夏月降霜命都承旨李文和传旨使司曰向者贬外都城监役官皆宥其罪金恕决罪还任凡贬外员人具罪状轻重以闻使司闻命乃复曰殿下旣恐惧修省时政得失民间利病宜加咨访上从之会百官耆老于朝议孔俯等三人赴京可否议者多以赴京爲言唯西原君韩尙敬等十数人以爲不可左谏议大夫郑矩等言君令臣供礼之常也然势有不得已则礼有时而变焉今见曺庶海龙之招与夫礼部致意之辞其爲谖甚矣盖千秋贺礼非始于去年奏启字样不异于曩日而上国之怒发自丁丑其设机运谋必有以也且曺庶与孔俯等三人不爲戏侮非唯一国臣民所共知也皇天后土实所明鑑上国罗织虚妄刼取其辞而有三人发来之命止此三人则遣之可也又取三人之辞而罗织罪名则必有难从之命其将何以应之今日遣此三人明日又遣十人而国家终安且平则固当遣之今乃明知其谖而曲从其命先示刼弱则恐贻后日之悔也愿殿下且留三人具奏陈乞则庶有感悟之理上与左政丞赵浚等议之犹豫未定月日癸亥宥郑义ㆍ姜淮仲等十六人李龟铁ㆍ金英烈ㆍ闵中理等二十二人命都承旨李文和引见各道孝廉茂才放其无实效者七十余人月日甲子初置有备库上命都承旨李文和传旨于使司曰宋艺祖于国用之外别立内库似爲私藏也然尝语近臣曰军兴饥馑须预爲备临事厚敛非长策也又曰朕悯八州之民久陷夷虏使蓄满五百万缗以赎山后诸郡然则宋祖内帑之立公也非私也自是货泉金帛分命有司专职守也参验定数防渗漏也今予置有备库所以专应军需其所入钱谷布货令三司会计量入爲出如有兵兴临时启闻量宜调度永爲恒法上幸兴天寺观舍利殿筑基谓监役提调金凑曰贞陵与料物库不必速成此殿愿营久矣今不毕功恐后有沮之者宜速考成以偿吾愿遂还宫与柳曼殊都兴柳云等爲击毬之戏月日丙寅复业人李伯颜ㆍ夫介盲人金孝道来自辽东赐衣粮月日丁卯以崔永沚爲判三司事成石璘门下侍郞赞成事禹仁烈柳曼殊商议门下府事成石瑢司宪府大司宪减两府商议十员汉城尹一员艺文春秋馆太学士二员学士二员月日戊辰聚僧百八设消灾法席五日而罢宥朴天祥全子忠月日己巳流星出紫微入灵星月日庚午上不豫月日辛未上康复对马岛被掳人八名与倭人九名来使各还其家分处倭人于州县各赐衣粮月日壬申流星出南斗入箕星命都堂还给禹玄宝职牒家产及其子洪富洪康职牒田希吉往东北面端州以军人八十名採金九日得四钱以献月日甲戌右承旨金陆献良马一匹赐鞍马申严各道酒禁之令月日乙亥王世子贤嫔生男七年闰五月闰月日丙子朔上命史官令进卽位以来史草上问都承旨李文和曰当时史记君王未得见何也文和对曰史直书不讳若君王大臣自见则恐有讳忌不直书故也上曰予亦知史法如是然有唐太宗故事予欲见之史臣强逆之岂爲臣之义乎当开史库无遗以进闰月日丁丑罢开城县隷开城留后司权知校勘许之信丁母忧自脱衰绖讼辨定都监谏官劾而囚之闰月日戊寅右散骑常侍卞仲良等上疏曰前日以尹珪孔俯尹须等发遣事收百官可否臣等悉陈利害具本启闻今乃欲令三人前赴朝廷自就辨明臣等窃谓事大之礼则然矣应变之计则似有未便不可雷同再渎天聪自殿下践祚以来事大之诚有加无已上国反以谓戏侮吹毛求疪察察于文词之间旣拘留郑摠金若恒卢仁度柳灏等又责取曺庶郭海龙戏侮间谍之辞夫三人戏侮实非其情至于间谍之言尤不可以口舌辨明迹其所以设机运谋必有以也且三人去留虽轻我国之势从而轻重虽曰今姑送之以观其变而后图之然前此反复之命无一不从尙且谴责犹是也何待后变而后知之若以我国天设险阻曲从非义之命先示刼弱之势则恐继有难从之命其将何以应之况上国喜怒大计安有决于蕞尔书生去留之间哉愿从变例留此三人具状辨明其冤一以示自强之势则拘留使臣庶有速还之理矣其曾被拘留郑摠金若恒宋希靖吴珍杨遇卢仁度吴世谦权乙松柳灏郑安止曺庶郭海龙等家时加存问优养父母妻子以示仁爱上下其疏都堂拟议以闻都堂皆以发遣观变闻中和郡呪咀人金坚等四人伏诛闰月日己卯幸兴天寺遂如都评议使司新造厅观之闰月日辛巳命永嘉府院君权僖设王孙开福神醮礼于世子殿南门淸州牧使金自粹以年饥陈书于监司请免今年麦税其书曰今使司以旱甚年饥下令州郡随宜救荒若使一有饿莩当该官吏痛惩慢官之罪其忧国爱民之意蔼然言外读之至再惕然恐惧固当奉行窃伏惟念爱民虽切若无实惠皆空言也昔汉文帝预赐当年租税之半以劝农民后贤美其实惠之及民此所以爲汉文也国家收租每当六月之初小麦告熟便卽收之以输京仓谓之先纳年例也今年则自三月不雨以至今月虽间月一雨入土未及数寸寻卽开霁亢阳之烈日甚一日以故大小麦实悉爲损耗卽今饥民嗷嗷待哺尙不能充其腹况望其秋耕之种乎然则所谓先纳何从而征纳乎乞今年先纳一皆蠲免以宽民力则实惠之及民莫此爲切救荒之要务莫此爲急郡守之任职在分忧所见民瘼不容不言敢昧死以请伏望转闻施行监司传报都堂是其议闻于上减诸道麦税庆尙道观察使请赈饥民左政丞赵浚等启曰饥馑之民各道皆是如皆赈之廪无余蓄奈何上曰廪有粟则尽发赈之闰月日壬午雨私奴吾麻大欧其父命斩之闰月日甲申雨上幸西江庆尙道漕船二十艘到泊闰月日乙酉雨置更漏于钟楼闰月日丙戌雨血于永平白云山上阅两府所上书皆以亟罢土木之役汰去女官宦官之职早朝听政亲君子退小人爲言知中枢院事李至之言尤切其略曰亲君子远小人书曰三公论道经邦又曰朝夕纳诲以辅台德古之贤君或夜半前席以迎贤士其勤如此今殿下接见大臣之日少故经纶之言不得上达伏望日接贤士大臣讲论治道则弊无不革利无不兴而小人自退矣一纳谏诤开言路书曰木从绳则正后从谏则圣古先哲王圣不自圣置谏臣于左右一动一静莫不规谏而从之也如流今也谏臣疎外殿下之得失民情之休戚无自而得达愿使谏臣轮番日侍言无不行谏无不听则下情上达无雍蔽之患矣一严禁卫古之人君深居九重之内昼必居外夜必居内以顺天时以严内外今也偏居别殿与戎士暱近甚可虑也愿殿下高拱法宫顺天时严内外动静以法宿卫有严一罢工役语曰禹卑宫室而尽力乎沟洫古之人君非不欲美其宫室也惟恐其伤财害民不敢轻役今农月不雨而民罹饥馑灾变屡兴甚可畏也愿京都各处营缮之役一皆停罢姑待岁稔使毕其功或以营缮过度无时役民爲纳忠者斥之一斥浮屠浮屠事圣人所戒其爲道也灭絶人伦置身物外以虚无怪诞之说诳人耳目或称伽蓝或称裨补营缮百端缁衣之流总如林木坐食民力或造佛像或印佛书作衣钵供安居述愿文称缘化横行中外诳诱愚民甚者刼从之糜有限之产塡无穷之欲国家之深患也安有作罪者贿赂于佛而可免乎愿收其愿文禁其缘化或以内帑纳赂于寺或内殿祈禳等事亦皆禁断小心翼翼恐惧修省则诸福毕至何赖乎浮屠其或宰相士大夫宦官之类敢以营缮浮屠之事进言者痛惩放斥一鍊军额外方水军初定军额父爲左领子爲右领兄爲左领弟爲右领又有一丁则给他人爲余丁故民甚苦之或被掳于倭贼或败船于漕转或因长番骑船不堪其役逃溃相续军额日减令其州郡克期充数侵扰百端州郡骚然愿令州县其额数内时立军及官军新接人等充其额数改鍊军籍其州未尽充额者减其元数又一户内有二三其丁者立军一名四五其丁者左右二名以次详定虽有余丁莫给他人则庶可宽民力矣一汰冗官忠信重禄所以劝士也今也食禄烦冗不可不汰其检校翁主宅主女官等职一行汰去且今之外方加定禄田转输之功尤难皆令除之则可以厚于忠信而民无愁叹矣上命下都堂罢宫阙造成都监以其事务归于缮工监放京外工匠检校各品与宫主翁主宅主女官停禄唯开国功臣妻母翁主特许颁禄又使都承旨李文和问于使司曰卿等所言虽切然不直书其事直指其人而以微讽何也又曰予于往日不视朝衙者以有疾病不能早起故也自今吾当力疾视朝矣闰月日丁亥上坐凉亭各擧陈言逐条而答或引咎自责或归咎诘责皆书于陈言之末下于都堂左政丞赵浚等启曰宫阙及城门已成间阁者限十日讫功罢役上不允闰月日戊子大雨闰月日己丑令各道发仓米菽分给于民贸纳牟麦将给民爲种闰月日庚寅前郞将金乙南等冒名争讼他人奴婢事觉抵罪刑曹上言奴婢辨定都监移送内车承道金乙南等饰诈争讼奸伪败露都监问其缘故取其招辞车承道等陈其根脚至于指斥乘舆罪深欺罔故将同党参外人等拷问已讫其参上员人非职牒收取本曹不得亲问其来久矣臣谨具其由上章陈请未蒙兪允窃谓生杀与夺乃人君之事非臣等所得而专也若不允下臣等将何所措置哉今殿下昔在潜邸族亲奴婢宜曰我家之事以爲避嫌今登宝位四境之内莫非臣妾待之之道安有彼我之殊殿下固当亲执威柄凡刑赏与敓勿间亲疎一与衆人共之有何不可若以亲故不于此时明示条章臣等罔攸禀令固非贻厥孙谋之道也愿下前章令臣等鞫问始末一依律文处决疏上下都堂拟议以车承道金乙南金日磾等依律处决东北面都巡问使报陆靑亏知介来欲寇边上卽下旨令水军万户全承桂领永兴靑海道兵船往征之又令安抚使金承霔领陆地军官往击之成州人任文和妻子八人诅呪事觉伏诛闰月日辛卯上望见宫城东门之上有役者召所掌官问曰余用宰相陈言罢工役今尙役之何也对曰宫城役人未尽放者因使司之牒令盖瓦耳上曰余业已罢役更不上请役之过矣卽令李文和传旨于都堂曰自宫阙起役至今未罢者但爲有未毕处耳若毕则不复役民因循至今旱气太甚顷者择农夫皆放之只留僧徒及诸色匠人耳今强请罢役余亦强从之余之因循未罢者非是则旣下罢役之命卽放之宜也犹且不放仍使之则余之前日所未罢而因循者亦非好事不得已也然则强请罢之无乃有过乎何独不论其过时右政丞金士衡因谒告在家独政丞赵浚闻命无以应之但言臣有罪耳又诘李至曰所上陈言一款内斥浮屠云或有宰相士大夫宦官之类敢以营缮浮屠进言者痛惩放斥卿指当时所营之寺而言乎指未来之事而言欤若曰指未来则如今舍利殿土木之役久矣何不闻见斥言乎若曰指当时之事则其在宰相士大夫宦官之中进言者爲谁明白以陈至惧对曰臣但谓佛氏之道有害于治国只倣古人之言以塞求言之指耳不指未来不指当时亦未知进言者爲谁文和以是复上笑曰其未对也宜矣汝之致诘诚强矣余若积日默不敢说则彼必劳虑成疾矣尔可更以余意往解之余旣诚心求言岂敢恶闻而难之乎第所言之事不合时务耳虽然以言不中罪之则非求言之道也余且优容之卿等平心易气愼勿以寡人之怒爲疑凡寡躬阙失国家利病悉心面启若后有可言之事而惮今日之致诘不肯直言岂爲臣之义也诸宰相皆诣阙谢礼曹上言父母三年丧内夺情起复者出依贴后软角幞头黪紫袍皀角带行谢恩肃拜堂参及本司堂上官之礼后其于大朝会及拜表迎诏冠带时不许随班从之分遣监察金庚ㆍ郑恺于忠淸丰海道点视兵船及军器衣甲设水军官职万户三品以上千户四品以上百户六品以上皆以武资差国家以骑船军官寄命水上劳苦终身特设之私奴芿邑金强姦十一岁女绞闰月日癸巳置酒于北凉亭召奉化伯郑道传参赞门下李之兰月城君偰长寿门下赞成事成石璘以劳奉使之行判门下府事沈德符领三司权仲和左政丞赵浚右政丞金士衡宜城君南誾侍宴极欢而罢闰月日甲午古果州衙禄人吏之田一百三十五结属有备库令其库奴营田闰月日乙未令各领尉正及工匠僧徒皆赴舍利殿役闰月日丙申昧爽视朝台谏尝以不视朝听政爲言故坐勤政殿设庭燎命都承旨李文和曰两府百官言事者直进面启至午鼓乃退山南王温沙道等七人朝参义兴三军府上言曰府卫者卫内捍外之事不可缓也今十司上大将军以下员将其于宿卫巡绰衙朝等事无因阙进者初犯二犯惩罚还任三犯者具罪启闻下尙瑞司削职择有武才者代之允之闰月日辛丑上昧爽坐勤政殿礼官唱拜命止之曰衙日视朝不必爲受礼也仍命礼曹曰各司细事不必亲决治国治民可言之事宜各面启各官皆惶恐不能进上问郑道传曰余所言何如道传对曰然矣上又诘之曰群臣尝责我不视朝今日何无一人面启道传曰臣请以鄙语喩之朋友宴会本欲相与唱和先唱实难况君前启事岂易乎上曰然于是大司宪成石瑢启曰常用五升布重而难输麤而不用密织十尺爲一匹则轻且可用上曰如此之法笔之于书以闻令都评议使司拟议施行刑曹典书柳观启曰人之气禀鸷悍刚果柔懦怯弱至不同也故或有眞盗耐其捶楚终不招承或被诬告不忍苦毒猥自诬服人之情伪至难辨也掌刑吏唯务服人之名不顾人命之重乃设法外之刑而多方讯之罪未着于案上身已毙于梃下虽眞盗若不招承而毙犹有嫌于决狱而况无辜致命冤抑岂小乎乞令中外用刑者止依律文以行拷问其法外之刑一切禁断虽依律文拷问亦于一日之内不过三四问常令辨其辞色验其证佐要明其眞伪不得妄加捶挞上嘉纳下都堂令中外施行命司宪府每衙朝后各于本司衙门就仕有他务者则必告宪司乃就其任日未出还入内坐内楼召左右政丞及奉化伯郑道传宜城君南誾设酌皆醉上亦酒酣因论开国之事崔云海蒙宥之非闰月日癸卯习阵图于杨州牧场闰月日甲辰亦如之初帝以表辞爲欺侮辞连郑道传勑令入朝道传称疾不赴恐将有问罪之擧献谋于上曰军士不可不知兵法遂撰阵图上之令诸道节制使及军士定爲约束遽令肄习鞭笞士卒人多怨之济州判官金科上陈情笺曰义莫大于君臣而情莫急乎母子君臣之义母子之情竝行不悖则天下国家之道何以加此恭惟主上殿下当潜邸之时不鄙臣斗筲之才擢置臣于幕府践祚之初仍除臣爲亲军卫都事复命属于三军府鎭抚兼称下于原从功臣和英等列自是厥后累迁禄秩至户曹佐郞恩至渥也臣尝以尽命竭力仰报圣恩之万一爲心夙夜奉职未尝或怠丙子春三月遭家不幸臣父遘疾臣尝药无暇乞辞职事夏四月臣父辞世臣守坟三载虽朝夕哭泣之际而恋阙之情岂敢斯须忘哉终制之后愿得京外效毫发于明时是臣日夜犬马之恋也五月二十有一日擢臣除济州判官兼敎授之职益荷上德感祝庆幸卽欲赴官然臣所虑者臣母今已七十五岁衰老褥疾朝夕难保臣旣以三年守坟久阙奉养今又离母赴于絶域则定省隔音问疎岂唯臣之恋母亦恐母之念我而益病也是则臣心岂得安于所职哉传曰移孝爲忠今臣年三十有八臣事殿下之日长子孝老母之日短此臣所以仰陈辞免之意也伏望怜臣卑恳傥改差臣于陆地之任令母子音问不絶则虽抱关击柝之务荷戈执殳之役臣何敢惮终养老母之后虽终身从事于絶域亦何敢辞伏惟上慈改差以明孝治则君臣之义母子之情庶可竝行而不悖矣上许免其任七年六月月日乙巳朔百官就位班齐上不视朝召左政丞赵浚右政丞金士衡奉化伯郑道传宜城君南誾于西楼浚等请复翁主宅主女官禄捧禄俸上曰业已止之不可改也浚等再请不允东西三品以下参谒于都堂门下侍郞赞成事禹仁烈踞床鼾睡谏官劾之月日丁未遣前判典客寺事郑连管押成均祭酒孔俯礼曹正郞尹须前礼曹正郞尹珪等赴京上谕三人曰操心以正天必祐之三人再拜而出答书礼部侍郞张炳曰朝鲜国王端肃奉复礼部侍郞钧侍五月二十八日曺庶从人崔禄回自京师特蒙书谕及粘连曺庶等招状谨已知审惊惧无措某钦蒙圣恩谕臣体天牧民永昌后嗣常想尽忠奉上保守小邦传子传孙以期报効何敢造生衅端自招愆尤柳灏赍进启本虽曺庶所写只依旧本字样写进未知近年有合回避字样以致差误岂敢故安讥侮字样郭海龙专不识字粗习华语俾押送曺庶去某岂敢敎他打听某若有此天地鬼神岂肯容之招里指攀尹须尹珪孔俯三人都不通中国语音虽会写字又不深知文义竝不曾管写启本只是同在一衙行以此指他今奉书谕不敢迟延都令赴京分诉伏望钧慈奏闻以惠远人前淮阳府使朴遐监文庙造成役私用役粮四石事觉宪司请收职牒依律科罪上只令收职牒征其米兴福寺僧斯近飮酒事觉宪司请还俗充军延山府使鱼孟游受管内人贿事觉收职牒鞫问宪司复劾柳亮曰亮前日有罪未决只令保放今病已愈宜广求义云以辨事情病愈久矣未尝求得辨明请更鞫问明正其罪以惩奸恶命除拷问详加诘讯以闻月日己酉以金陞爲同知中枢院事郑津爲中枢院副使津道传子也金希善爲原州牧使令司宪侍史尹彰右补阙许迟视事彰须之兄也孔俯将行启曰尹须赴京其兄彰以谴在家不仕请复职以慰母心上令彰等视事曰益勤乃职令广兴仓复赐开国功臣母妻翁主宅主禄俸召宪府掌务给内官曺恂及前判三司事禹玄宝职牒月日庚戌百官就位班齐上不视朝幸兴天寺观舍利殿经营太白昼见月日辛亥以靑海道人崔伯颜ㆍ夫介等七户移置果州爲贞陵守护军各给田二结使之安业伯颜夫介等爲恶不已徙沿边充军刑曹申有车承道者所讼奴婢未决路上聚其党欧击夺物律无正条上曰白昼聚党打人夺物是谓强盗谓无正条何也如刑官当择博通之儒及更事之辈充之可也何其不明也爲刑官者依律折衷封章请罪宥不宥予当审之大抵一国之境皆一家何有厚薄予但喜公平不喜偏倚月日甲寅辽东被虏人金松逃来告曰蒙古军向辽东燕府王率师攻击败之辽王领兵将行予亦充军而行中路逃来赐衣食安业月日乙卯西北面都巡问使报朝廷使臣来遣敬兴尹柳云赍内酝迎慰命中枢院使李至监督宫城南门之役至尝极谏工役之弊忤上旨至是上闻使臣之来少与役徒使之监督刻日责功月日丙辰监艺文春秋馆事赵浚等欲以前朝恭愍王至恭让君已修实录及自殿下壬申年以来史草收纳监进史官申槪等上疏曰窃惟古者列国各有史官君上之言行政事臣僚之是非得失皆直书不讳故当代君臣秘其时史以遗后世而于号令言动之际因以爲戒而莫敢爲非其置史之意深矣昔唐太宗谓房玄龄曰前世史官所记不令人主见之何也玄龄对曰史官不虚美不隐恶人主见之必怒故不敢献也太宗乃命玄龄撰次以进玄龄编爲实录书成上之而语多微隐夫以太宗之贤宜无嫌于直书玄龄一代之明相犹且隐避不敢直书况后世之君或不及太宗而欲见时史则佞谀之臣岂啻玄龄之隐避乎恭惟殿下凡所施爲动法三代而近日特下敎旨欲观时史臣等闻敎祗惧窃谓唐太宗见之而不免后世之讥此乃太宗之失德岂殿下之所当法乎岁在乙亥殿下亦欲观览而遂止一代之立法严矣万世之公论得矣今又有是命臣等未知欲观其是非以爲后世之戒乎欲阅虚实以正其讹谬乎抑亦考其未尽记者而使之悉书乎若以爲后日之戒则宜观古昔圣贤之遗书以鑑其治乱兴亡之迹何必览时史然后知戒乎欲正其讹谬则爲史臣者固当广询博访必眞知其实然后书之岂录其风闻臆见浮诞之事以欺后世哉以爲使之悉书则国制自充修撰以至直馆各据见闻录爲史草其数十人之见闻岂皆遗失而不录哉臣等未知殿下之览史欲何爲也窃伏惟念创业之君子孙之所仪刑也殿下旣览时史则继世之君借口必曰我考之所爲也我祖之所爲也更相继述习以爲常则史臣谁敢秉直笔乎史无直笔而示美恶垂劝戒之意晦矣则一时君臣何所忌惮而修省乎今日览史之擧殆非贻厥孙谋之道也且当圣代明良相遇政敎号令尽善尽美皆可师法辉映简策苟殿下一览之恐后世之人必将曰时君所亲览也其史臣岂肯直书乎则使殿下盛德大业反爲虚文而无以取信矣岂非有累于明时之盛典乎伏望特留神念下兪允之旨停览史之命公道幸甚上不允卽命曰今所以亲览者非欲观善恶之迹壬申卽位之时君臣之间潜相言语率多史臣之所不知也李行尝爲知申事其记事亦不直其他史臣焉能尽知君臣之言语乎前朝恭愍王已来已修之史及壬申年以来史草择出以进怀安君芳干奴石仇知至司水注簿李恒家凭主作威欲夺其婢刑曹鞫问上请命斩之月日丁巳前左司议大夫文益渐卒益渐晋州江城县人父淑宣登第不仕益渐承家业读书恭愍庚子登科调金海府司录癸卯以谆谕博士陞左正言爲计禀使左侍中李公遂书状官赴元朝将还见路傍木緜树取其实十许枚盛囊以来甲辰至晋州以其半与鄕人典客令致仕郑天益种而培养唯一枚得生天益至秋取实至百许枚年年加种至丁未春分其种以给鄕里劝令种养益渐自种皆不荣胡僧弘愿到天益家见木緜感泣曰不图今日复见本土之物天益留饭数日因问缲织之术弘愿备说其详且作具与之天益敎其家婢织成一匹隣里传相学得以遍一鄕不十年又遍一国事闻洪武乙卯召益渐爲典仪注簿积官至左司议大夫卒年七十至国朝以议者之言赠参知议政府事艺文馆提学同知春秋馆事江城君子三中庸中实中启月日己未上幸兴天寺观舍利塔贬辨定都监副使朴抵生判官宋兴等爲东西窑监役初故郞将任之伯孙得光等与归义君王瑀诉良抵生等以归义君爲王琮妹夫上以爲抵生等以人所共知尙不精察其他决讼不明从可知矣仍敎提调南在李茂韩尙敬等曰爲立辨定都监只欲明辨如此不明罢之仍旧如何田制旣正人心已定独奴婢一事骨肉相残怨讟日兴君臣共议别立都监使明辨眞伪以伸冤抑今十三房决讼不明予尝曰都监各房如有错误必先罪卿等者非欲加罪卿等欲卿等传谕各房俾无不公今此错误是谁之过欤在等无以应遣签书李稷奉酝往劳使臣行次月日壬戌太白昼见丰海道行台监察郑恺启闻水军节制使金乙宝受管下军赠马且夺民田爲营田请罪之上以乙宝防御有功令还任刑曹都官上言凡奴婢价多不过五升布一百五十匹马价则至四五百匹是重畜轻人于理不顺愿自今凡奴婢价勿论男女年十五以上四十以下者四百匹十四以下四十一以上者三百匹论定买卖永爲恒法其在逃役价则每一名一朔五升布三匹年月虽多不过其直上允之礼曹启孟秋亲祼宗庙上允之月日癸亥雨血于永平白云山遣宁城君吴思忠设法席禳之月日甲子太白昼见宪司具启请加刑柳亮鞫问明正其罪上曰如所启则亮必死矣宁失不经只许籍没流外月日乙丑太白昼见朝廷使臣至瑞原郡上令内臣李匡通事李贤送酝迎劳赠以衣服笠靴月日丁卯幸南门观使臣迎逢杂伎及彩棚都堂出迎曙驿迎慰使臣遇都堂甚倨指所赍文曰皇帝亲谕月日戊辰上率百官出迎使臣于盘松亭百官具公服迎至阙庭使臣上殿上跪使臣亲授书一封乃礼部咨其咨曰爲阍者申贵生复还本国事本部左侍郞张炳等钦奉圣旨洪武二十五年曾于朝鲜国索取火者数十人入于内庭意在授之以职使周旋内庭管领诸事于内外无所不知此所以开诚心待朝鲜如此也是后以此人数爲使者诣本国不期王李上讳者无诚心相合之意朕将前数十人阍者仍发还本国只有申贵生一名幼而无知留养数年使有知然后发还贵生聪敏朕之所爲无所不知其以贵生日不离左右今贵生归谕之曰旣达本国在此间时耳曾闻何事目曾见何事尽云之于尔王毋过云毋匿云尔办事若干年赐大银一箇段一对钞二十锭钦此移咨开读讫上与申贵生行顿首礼上不亲劳命赞成事禹仁烈迎接使柳云等慰之贵生不悦不飮酒臣僚皆疾贵生欺侮无礼初贵生至义州凡接人皆用华言人不知其爲本国人指所赍物曰赐与迎接使柳云至亦谓其物曰赐与高置卓上坐则拔剑以守行则駄马先驱佩剑而随之云老而怯不敢详问传报都堂曰使臣实是华人赍赐物来都堂闻于上及是方知其非贵生以其受赐之物称爲赐与云误传也上遣宦者朴英文于全罗庆尙道点视阵图讲习能否月日癸酉宪司上言先王衣服之制尊卑有等正间之色不可紊乱也我国家上下服用尙未有章愿自今进上服用皆正色凡男女黄色灰色缟素之衣一皆禁断上允之西北面顺州慈州江东德州殷州平壤等州郡大水七年秋七月月日甲戌上不视朝囚司宪杂端田时于巡军狱月日丙子上享申贵生于淸和楼月日丁丑申贵生归其鄕永兴月日戊寅流田时于甲州初工曹典书刘旱雨回自东北面至时家时问东北面事旱雨答曰纯陵迁葬石羊石虎石室栏干极爲侈丽时曰若国君陵室则可矣纯陵如此无乃过乎旱雨曰敬安伯陵室亦如此时曰纯陵且犹不可况敬安之墓岂可同于陵寝哉旱雨又以濬源殿创立之事言之时曰长生殿已成矣濬源殿不必作也典书不得辞其责矣旱雨以时之言闻上怒命刑问时且鞫相与论说者时曰予以意问旱雨耳无与论说者及加重刑乃曰黄喜朴竖基又问之曰妻父柳爰廷叔父田宥及赵和申孝昌尹莘达等十余人上曰时在言官凡有弊瘼义当陈请曾不一言乃与杂人私相谤讪罪孰大焉然且宥之只令流外朴竖基黄喜职在言官不供其职私议国事宜皆斥于外流时于甲州贬竖基镜城敎授官黄喜庆源敎授官以柳爰廷开国功臣尹莘达原从功臣俱勿论余皆得免月日辛巳下各道都观察黜陟使崔有庆京畿右道张至和忠淸道全伯英丰海道以郑澹爲中枢院副使卞仲良右副承旨李詹吏曹典书赵庸谏议大夫金汾成均乐正庸于国初以病辞成均祭酒退居甫州敎授子弟有是命汾以金扶之言诉于左政丞赵浚以前寺丞受此职左政丞赵浚右政丞金士衡奉化伯郑道传享宦者曹恂于南誾之第皆赠马一匹恂自被召之后尤得宠幸上宴申贵生之日贵生醉欲拔刀恂卽止之浚等以是享之月日甲申诛监察金扶杖监察皇甫琠笞注簿李养修初扶与琠飮酒于新监察金仲诚家过赵浚第曰虽作大家何能久居后必爲他人有矣琠闻之说与养修养修言于金汾汾浚之门人以告浚浚闻于上上怒曰浚开国元勋与国同休戚扶以浚爲不久是以朝鲜社稷爲不久也命亟置极刑人有劝浚上请免死者浚逡巡不卽诣阙扶已死乃止国人以浚不卽诣阙请免薄浚琠养修以不直告于朝决罪有差罢监察同扶飮酒者十八人上谓都承旨李文和曰向者田时乱言必有主议者予疾问事官不明皆宥之今金扶又有乱言金汾告之宜赏职初南誾与郑道传比阴有攻辽之议誾密言于上曰赵浚金士衡每有异议适田时以陵室之事在逮言及柳爰廷赵和申孝昌爰廷浚之相厚者赵和其姪孝昌士衡之外甥故鞫问田时欲其连及时无言及上以誾所尝亲信不罪之月日丁亥设盂兰盆斋于兴天寺月日壬辰以河崙爲忠淸道都观察黜陟使李廷俌左道都观察使金汾礼曹议郞月日乙未五峯山崩月日戊戌宦者朴英文来启曰各鎭俱不能习阵图惟罗州鎭稍习上怒卽命囚各鎭训导官且命论决各鎭佥节制使不能之罪月日己亥户曹给田司上言前朝之季纪纲紊乱田制先毁豪强兼幷骨肉相讼公私俱竭故于己巳年间京畿及五道田幷行打量作丁然当其时算术未熟刻期毕事致有轻重失中或至遗漏滨海之地亦未及量乞分遣朝官与诸州守令踏验令观察使考察以千字字号作丁以收其税两界之田都巡问使亦以一牛日耕多少改量其守令及委差之官不肯用心踏验者依户律决罪罢职不敍都观察使都巡问使失于觉察者申闻论罪上允之月日庚子暴风雨雹日本肥前州骏州太守源庆使人献礼物上幸兴天寺观浮屠塔遣巡军千户金天益于全罗庆尙道各鎭笞佥节制使不通阵图者以京畿左道及忠淸道军三千七百人修筑宫城月日壬寅上不豫七年八月月日甲辰朔命宪司问诸王子及宜城君南誾参赞门下府事李茂上ㆍ大将军等不习阵图之故月日乙巳安神德王后影子于仁安殿坐西凉亭以敎书鈇钺亲授忠淸道都观察使河崙京畿左道观察使李廷俌月日丙午上不豫月日丁未宪司承旨以不习阵图劾三军节制使上ㆍ大将军军官等二百九十二人月日己酉上不豫庆尙道都观察使林整报自夏及秋不雨禾谷不稔且停奴婢决讼以待民拾橡栗秋耕之后上以限年事不允月日庚戌诸道阵图敎训者至各杖一百乃选通阵图者五人分遣各道京中侍卫军官无不习阵图者月日壬子大司宪成石瑢等上言殿下命武臣讲习阵图有年矣节制以下大小员将不自讲习废厥职矣其两府罢职前衔则职牒随品收取递降一等五品以下决笞鑑后上曰节制使南誾李之兰张思吉等开国功臣李天祐今爲内甲士提调义安伯和怀安君芳干益安君芳毅抚安君芳蕃宁安君良祐永安君上王旧讳顺宁君枝兴安君李济靖安君我殿下讳王室至亲柳曼殊郑臣义等原从功臣皆未可议罪其当该麾下俱各决笞五十李茂罢职外方诸鎭节制使不习阵图者皆杖之初郑道传南誾日见乎上劝以攻辽故使习阵图如此其急先是左政丞赵浚谒告道传誾诣浚第曰攻辽之擧今已定矣公勿复有言浚答曰予居开国元勋之列岂有负殿下殿下卽位之后因迁国创始民困土木之役未见仁爱之施怨咨斯极粮饷不给安有率其怨民而能济事者哉谓道传曰万一予与阁下率诸道之民以征其疾视也久矣岂肯用命乎吾恐身亡国败不及辽而至矣病势方炽未能兴造愿诸公以臣言复于上疾愈臣当亲启厥后浚力谏上从之幸兴天寺观神德王后荐会月日癸丑鸡林君金稛卒稛鸡林人恭愍庚子中成均试不第属近侍与赵浚爲友浚当国累迁至典法判书开国之际引与同盟爲翊戴功臣加中枢院副使病卒子孟诚仲诚季诚月日丙辰太白昼见金火入轩辕设解怪祭于峯山又行金经消灾道场设神德王后大祥斋于兴天寺都堂别行于兴福寺以李舒爲参赞门下府事姜仁富爲商议中枢院事旌表其居曰忠臣之闾赐鞍马衣笠金带初舒及仁富守后陵服丧三年世子芳硕卽吉月日丁巳上不豫月日戊午光阳府院君李茂芳卒茂芳光阳人字释之赠赞成事仁英之子性廉淡孤苦读书登第仕前朝历官中外以廉介见称知事淳昌友人过者请土物公解所佩鞘子属吏卖以塞请客愧而去其爲献纳权臣金镛求见托辞不往廉悌臣拜侍中公曰辛丑之乱弃母而出且不随驾岂宜作相终不署告身及爲掌令玄陵葬鲁国公主执义当封陵以俗谚封陵者不达托故不仕公以次封之惟谨玄陵重之陞爲判典校再迁大司宪寻陞密直提学号推忠佐命功臣出爲鸡林尹有惠政流亡复业召拜政堂文学甲寅春知贡擧恭愍薨居闲十六年壬申门生赵浚当国荐爲检校门下侍中光阳府院君卒年八十上辍朝谥文简子稔安国月日庚申以天变地怪设法席于台山上元金刚山表训等寺月日壬戌行三圣斋于释王寺月日癸亥金木相犯月日甲子暴雨震电左政丞赵浚爲上设请命醮礼于昭格殿月日乙丑赤气自东横流城巿月日丙寅雷电雨雹虹见坤方火犯轩辕左角时上王欲爲上设醮请命致斋于昭格殿月日戊辰流星出亢入南斗月日上遂策永安君爲世子敎曰立嫡以长万世之经宗子维城寡人之望惟尔父身尝开国舍长立幼乃以芳硕爲世子不独予昵爱不明之过道传誾等亦不得辞其责矣当其时若以楚国爱少之诫据经廷诤予敢不从如道传辈不惟不诤犹恐其不立日者道传誾孝生至和等潜图不轨摇乱根本幸赖天地宗社之佑罪人伏诛王室再安芳硕祸胎不可留置国都放诸东裔予旣悔前日之过又因百僚之请庸建尔爲王世子于戏克明其德无忝尔所生往尽乃心鎭抚我社稷乃命文和金陆出谒世子世子召文和曰内无可侍卫者尔速还入内文和卽还入曺恂宣世子命曰除侍女及内奴外余皆出之文和亦出世子曰尔何出来文和具告其由世子曰非谓汝也宜速还入侍又令上将军李敷入内侍卫上命曹恂赐世子笠子鞍马世子入内济归私第翁主谓济曰吾与公往靖安君邸则必获生矣济不听昏时军士追至杀之靖安君闻之乃惊卽唿鎭抚田兴曰兴安君死矣奴婢必将逃散汝率军士十余人到兴安家敛尸勑奴婢曰若有散者后必重罪兴至其家使侍婢入告曰勿惊我是靖安君鎭抚也乃庀敛尸诸事一如所命翁主感泣南誾逃出城水门隐于城外圃幕沄景等左右扶持暂不离焉誾欲诣巡军沄等止之誾曰道传爲人所憎故见诛我无憎之者自诣巡军门外见斩殿下卽位以景沄忠于所事俱加擢用靖安君与诸王子张幕于监巡厅前会宿三日其后入宿三军府至世子受内禅后各还私第道传字宗之号三峯安东奉化人刑部尙书云敬之子前朝恭愍庚子中成均试壬寅中同进士累迁至通礼门祗候丙午连丧父母庐墓终制辛亥召拜太常博士恭愍亲享宗庙道传按图制乐器迁礼仪正郞艺文应敎进成均司艺甲寅恭愍薨乙卯残元使者至境上道传曰先王决策事明今迎元使不可且元使欲加我罪名而赦之其可迎乎时宰不听道传强言之见怒贬会津甲子贺圣节使郑梦周擧爲书状官赴京还拜成均司成丁卯乞郡爲南阳府使戊辰上当国召拜大司成屡献计陞密直提学知贡擧爲十学都提调敎详明太一诸算法移艺文提学作胗脉图诀诊脉图诀己巳与赵浚等请革私田恭让立陞三司右使以中兴功臣封忠义君庚午陞政堂文学尹彛李初诬罔之狱作道传力主其议郑梦周言于上寝之道传以计禀使如京辛未上言刑赏得失恭让不能容贬罗州壬申召还与南誾等定计推戴上卽位策勋爲一等加门下侍郞赞成事兼判尙瑞又以计禀使如京陞判三司事兼判三军府事爲三道都统使作阵图蒐狩图经国典经济文鑑又作乐歌有梦金尺受宝箓文德纳氏靖东方等曲与郑摠等修撰高丽国史封奉化伯阶特进崇禄丙子同知贡擧始用初场讲经之法丁丑宣抚东北面定州郡名筑孔州城戊寅春还上迎劳以厚道传天资聪敏自幼好学博览群书议论该洽常以训后生辟异端爲己任尝穷居偃仰自谓有文武才从上至东北面道传见号令明肃卒伍整齐进而密言曰美哉此军何事不可济上曰何谓也道传对曰谓击倭寇于东南方耳营前有老松一株道传请留诗松上白而书之曰苍茫岁月一株松生长靑山几万重好在他年相见否人间俯仰便陈踪及开国之际往往醉中微诵曰不是汉高用子房子房乃用汉高凡可以赞襄者靡不谋之卒成大业诚爲上功然以量狭多忌且怯必欲害其胜己报其宿憾每劝上杀人立威上皆不听所撰高丽史恭愍以后笔削多不以实识者非之初道传师事韩山李穑与乌川郑梦周星山李崇仁爲友情好实深后欲纳交赵浚谗毁三人以成仇怨又以外祖禹延妻父金戬尝爲僧潜奸奴树伊妻生一女是爲道传外祖母禹玄宝子孙以戬姻族熟闻其说道传当初除拜告身淹滞谓爲玄宝子孙扬说使然积其愤怨及其得志必欲陷玄宝一门酿成其罪阴嗾居正等杀其三子及崇仁等伍人乃与南誾等欲挟幼孼恣行己志谋害宗亲身与三子俱及于死誾晋州宜宁人检校侍中乙蕃之子恭愍甲寅中成均试伪朝庚申拜社稷坛直乙丑倭寇作耗三陟郡城小且危难其守誾自荐以行旣到郡寇猝至誾开城门率十余骑突出击之寇败走事闻以司仆正召还戊辰从上至威化岛与赵仁沃等献回军之议且密谋推戴以上严谨不敢发言旣还密言于殿下殿下戒以勿言己巳拜鹰扬军上护军兼军簿判书庚午陞密直副使壬申恭让信谗疑忌事且不测殿下乃召誾令与素归心者密议推戴及上卽位拜判中枢院事赐奋义佐命开国功臣之号累迁至参赞门下府事兼判尙瑞寺事右军节制使丁丑封宜城君誾性豪迈无检束自幼好奇计开国之际功在上列然以不学识闇赞成康氏夺嫡之计遂与道传等图擅国柄欲去宗亲卒及于祸年四十五子四景寿景祐景福景祉孝生顺天富有人知锦州仁立之子伪朝庚申中成均试癸亥登乙科第二人由堂后积官至掌令以世居全州素归心于上得与开国功臣之列自中丞出按庆尙陞中枢院副使又爲庆尙道都观察使制造兵器人称精巧官至艺文馆大提学富城君年五十子道源葳密阳人初仕恭愍以至伪朝历仕中外见称才能金海晋州鸡林永兴皆其所历屡击倭寇国家知有将略累迁至密直副使出鎭合浦领舟师攻破对马岛及上卽位朴仲质等在逮辞及台谏连章请置极刑上营救俾全陞参赞门下府事命典禁军至是诸王子召之率甲士出阙门迟回以至于死子耆曼殊文化人右副代言总子恭愍朝爲宝马陪行首癸卯拜将军累迁至密直副使丁巳从上丰海道击倭寇戊辰从上至威化岛与议回军拜知门下称爲回军功臣庚午拜门下评理辛未兼鹰扬军上护军及上卽位称爲原从功臣拜商议门下府事及是率其子源之至罔知进退皆及于死子三人长卽源之次隐之衍之政堂文学南在誾之兄也尝奉命祷祀于松岳闻变自还谒于诸王子有欲竝罪者我殿下曰在素不与誾同心不可连及其归我第上乃下敎曰洪武二十九年六月十一日皇帝遣内使杨帖木ㆍ宋孛罗ㆍ王礼尙宝寺丞牛牛等官谕以催督郑道传以来时道传方患鼓胀而莫能兴又于洪武三十年四月十七日准礼部咨钦奉圣旨节该今朝鲜国王所用文人郑道传者于王之助何爲也王若不悟斯人必祸源耳钦奉告谕丁宁将欲发遣道传病尙未痊是用因循玆者病愈长男讳告予以爲道传宜起发赴京道传憾其言乃与三军节制使南誾及小男芳硕妻父沈孝生姻亲张至和等潜谋挟小男芳硕欲害讳等几倾社稷尙赖天地祖宗之佑已伏其罪今长男讳性行纯谨志存忠孝宜爲世子且大小臣僚阖辞以请于洪武三十一年八月二十七日告于宗庙立以爲后于戏君亲无将罪人黜伏嫡嗣旣定社稷安宁属玆靖乱立储之初宜示推恩宥罪之典除道传党与外自洪武三十一年八月二十七日昧爽以前已发觉未发觉二罪以下咸宥除之囚象山君康继权顺宁君枝宝城君吴蒙乙知中枢院事郑臣义大将军康泽道传子津及党与于巡军归义君王珇及其弟琯死囚前佥节制使赵思义三司右仆射李恬完城君李伯由吏曹议郞李慥于巡军以郑津及康泽充全罗水军大将军韩珪孙原万宋千佑充庆尙水军司仆卿李宝劒将军任得邦充江原水军前将军河承海充豊海水军睦仁海朴𢒺李千祐充靑海水军流李慥于兴德鎭康继权于角山郑臣义于宁海鎭吴蒙乙于伊山鎭将军赵洪前将军李登于莼城鎭军资监金宇礼宾少卿奉元良于蓝浦鎭宥金师幸及赵思义等二十一人月日壬申上移于西寝室疾小间囚校书监柳斗明监丞张允和于巡军七年秋九月月日癸酉朔日有五色金星昼见夜流星出奎火入娄命世子入于东寝室上思食水精蒲萄命曹恂传旨世子及诸王子曰予则无父图画影子以寄思慕予虽衰惫尙有气息尔等幸矣今也疾弥留欲食水精蒲萄世子及诸王子皆号泣卽令上林园史韩干旁求于留后司及畿内左道经历金廷隽赍山蒲萄经霜半熟者一箱以进上大悦封世子妃金氏爲德嫔陞廷隽爲典农判事始以亲王子爲公诸宗亲爲侯正一品爲伯益安公中军节制使怀安公左军节制使今殿下右军节制使福根奉宁侯良祐宁安侯李伯卿上党侯沈淙靑原侯李和判门下府事兼领义兴三军府事义安公沈德符领三司事靑城伯赵浚左政丞平壤伯金士衡右政丞上洛伯权仲和醴泉伯成石璘门下侍郞赞成事判户曹事李之兰门下侍郞赞成事判刑曹事义兴三军府中军节制使靑海君李茂参赞门下府事判礼曹事义兴三军府左军节制使张思吉参赞门下府事判工曹事义兴三军府右军节制使永嘉君赵璞参赞门下府事河崙政堂文学李居易参知门下府事赵英茂判中枢院事义兴三军府中军同知节制使赵温中枢院使义兴三军府左军同知节制使金辂同知中枢院事义兴三军府右军同知节制使张思靖商议中枢院事李天祐同知中枢院事兼兵曹典书义兴侍卫司上将军知三军府事郑擢中枢院学士张哲中枢院副使南在宜宁君李文和仍都承旨兼尙瑞尹宥李恬柳斗明张允和月日乙亥韩干得水精蒲萄来献上喜甚赐米十石上每喉渴尝一二箇疾自此康复斩宦官金师幸枭首三军府门师幸有巧思以营造宫室务悦君心在前朝以影殿之役误玄陵今当国初又蒙宠幸官至驾洛伯兼判都评议使司事出入内禁常以肩舆行死之日人皆快之月日丙子流商议门下府事金凑于宁州凑尝与师幸同掌营缮务极精巧以劳民力月日丁丑月犯土星流星出句陈西流又出五车入八谷金在太微右掖门中上谓都承旨李文和曰予罹疾病久未听政一日万几其可废乎念至于此病益深矣今欲传位于世子平心疗疾以延余生尔其命文臣制敎书以进文和卽命吏曹典书李詹制进命领三司事沈德符告于太庙曰予以不谷承祖宗之德抚有臣庶于今七载年衰病作庶务丛剧难于宵旰恐多遗失王世子芳果身居嫡长夙着仁孝且当开国之初赞襄弘多爰命以位俾奉孝祀敢申昭告又遣判三司事偰长寿礼曹典书金乙祥如京师奏曰臣自少役于军旅感患风湿疾证见今年纪衰老早暮难任庶事有长男芳果性资纯谨志性端方堪托后事効力东陲谨于洪武三十一年九月初五日委令权署国事伏候明降上令近侍内官扶起召世子世子具公服诣上前伏地上亲授敎书世子受纳怀中其书曰王若曰余以否德承祖宗之荫奉天子之灵肇造邦家抚有臣庶于今七年乃缘久于军旅蒙犯霜露迨今年衰疾作难于宵旰庶务丛剧恐多遗失惟尔王世子芳果身居嫡长夙着仁孝且当开国之初赞襄弘多一国臣民咸共知之肆于洪武三十一年九月初五日告于宗庙乃命以位尔其率由典章亲君子远小人视听无一己之偏好恶公国人之论无敢或荒无敢或怠永绥厥位以昌后嗣于戏尔父薄德虽不足效先圣之道布在方册夙兴夜寐尔尙敬哉次召左右政丞亦具公服以入上曰我今传位于世子卿等戮力辅治毋坠大业乃以传国宝授之次命李文和陪世子以出左右政丞奉宝前导文和陪世子至勤政殿世子改服绛纱袍远游冠卽王位受百官贺礼改讳曰曔以冕服率百官上父王尊号曰上王率百官拜贺封德嫔爲王德妃以我殿下兼判尙瑞司事闵齐三司右仆射赵璞兼大司宪李居易参赞门下府事义兴三军府中军同知节制使赵英茂参赞门下府事赵温商议门下府事朴苞知中枢院事义兴三军府右军同知节制使马天牧大护军李叔蕃右副承旨月日己卯有赤气上王爲芳硕等素膳都评议使司请进肉膳移安神德王后影于贞陵命吏曹典书李詹右谏议赵庸前知善州事郑以吾等撰集经史所载有关君心政治者详节以进月日辛巳上王传命于上曰兴天寺浮屠平日所愿成者令毕其功月日壬午夜鸺鹠鸣于景福宫北园上王移居于北凉亭月日癸未金入太微垣端门月日甲申流星出辇道入虚遣奉宁侯福根告卽位于齐陵五库七宫钱谷始令都评议使司掌其出纳流郑擢于淸州朴苞于竹州苞定社后自以爲功不在诸臣之下怏怏不平乃与擢语曰茂虽与定社之列而功不满于人心且反覆难测判中枢金辂闻之言于赵英茂告于我殿下启于上上怒俱贬初茂中立观变以爲去就卒与功臣识者讥之上自庚辰斋戒丙戌备法驾诣太庙幄次丁亥上亲祼以告卽位讫出于幄次受群臣贺驾还坐正殿颁敎旨王若曰恭惟上王应天顺人肇造邦家立经陈纪爲法万世不幸奸臣郑道传南誾等夤缘用事潜谋擅权贪立幼孼欲爲后嗣以夺长幼之序以乱嫡庶之分离间我骨肉相煽生变祸在不测幸赖天地宗社之灵有以阴相忠臣义士尽心効力奸党伏诛国步载安伏値上王失豫弥留谓予小子身居嫡长堪托后事乃命以位予以否德慄慄危惧让至再三终不获辞于洪武三十一年九月初五日丁丑卽位于勤政殿越十日丁亥躬服衮冕祀于宗庙顾惟上王厌烦万机俾付予小子愿以一国奉养惟永各司供上诸道进献一如在位之日玆当更始之初宜布惟新之化其在洪武三十一年九月十五日昧爽已前除大逆强盗蛊毒魇魅谋故杀人及道传南誾党与外已发觉未发觉咸宥除之敢以宥旨前事相告言者以其罪罪之凡有便民事宜条列如左一宗社之祭当尽诚敬陈设酌献之具务要精洁礼文乐章务要中节毋敢不恭一文宣王百王之师释采之礼当致精洁毋或不虔一箕子受封朝鲜实基风化前朝始祖统合三韩俱有功东民宜置祭田以时致祀一天之视听实自乎民其有不便于民者其亟除之以副予敬天勤民之意一君臣一体义同休戚大小臣僚于诸时政得失民生利害尽言不讳小民冤抑未伸者亦许进告一崇俭去奢爲治之本宫中卤簿衣服器皿务从俭约其有以奢侈爲媚者宪司罪之一近因迁都营缮民生良苦凡中外土木之役一皆停罢务令休息一今年春夏旱蝗相仍闻海滨州郡尤被其灾予甚痛焉发仓移粟以行赈济毋或迟缓庶令赤子免于沟壑租税随其损伤多少蠲减其数一六典爲治之具宜令六曹讲求命官之意各尽其职毋敢或怠一骑船军爲国御侮寄命水上艰苦尤甚兵曹宜考各道军户人口多少每三丁立一军分爲二番轮番更代其家许免他役一火㷁军及其人之役亦爲艰苦户曹宜考各官鄕吏之数及官寺奴婢之数随其多少更定其额以均劳逸一屯田之法始自屯军塞下非役平民除水陆屯军且耕且战外役事平民号称屯田者一皆罢之一赋役不均深爲害民自今有不得已事仰都评议使司按诸道土田广狭人口多少差等分定诸道监司以州府郡县土田人口广狭多少差等分定守令以各户土田人口差等分定庶无不均之叹其鳏寡孤独疲癃残疾无同居者全免一农桑衣食之源民命所关其令诸道监司分督郡县冬初筑堤堰禁火焚孟春植桑木仲夏植桑椹毋敢或怠一内自成均五部外至各道皆有敎官所以养成人材宜以时考察勿令或怠一民生休戚在守令贤否朝官六品以上各擧所知具其出身来历仰都评议使司详加考察乃令之任监司严加黜陟所擧非人罪及擧主一贫民负债勿论布谷一本一利不许加征违者本利具没官论罪一前朝之季俗尙侈靡宴享斋会必用遐方难继之物式至于今余风未殄其金银珠玉眞彩丝花段子等物一皆禁断一前朝之季始置别鞍色反凌逼工曹殊失命官之意宜行革去一私宰牛马当有禁令宜令汉城府掌之一鱼梁川泽司宰监所掌勿令分属司饔以一出纳山场草枝缮工所掌勿令私占轻定其税以便民生一缮工司水所纳柴炭司仆所纳谷草民甚苦之宜令攸司更定所费俾无前弊一属公奴婢每人立役致使饥寒不免逃匿自今每二口役一口俾无失所其身故者勿令本主充立年满六十者放役每十口择一口分爲头目使之管属若有逃亡责其头目一名实不可相混除表笺外公私书状毋得用表纸长兴库所纳随其所用亦宜更定一平民栽种菓实竹木官司不给其直公然取用一皆禁断各官皆置菓园栽植供用一七十岁以上耆老正朝诞日等关系庆事外许免随班朝谒以副予敬老之意一外方吹鍊铁物全委军器监其原定月课数目外毋得滥费一兵者凶器正朝诞日贺礼近以军器进献一皆禁断一郡县贡物随其土产更定其额其不产之物许免收纳一仓库宫司全委三司掌其出纳一冗官不可不汰仰都评议使司详议申闻务求实效一该载不尽事理仰都评议使司续议申闻擧行月日己丑命知经筵事政堂文学河崙兼大司宪赵璞曰予欲览四书点节以进上与我殿下论第定社功臣命都承旨李文和传旨曰国家创业未久诚宜端本正始以凝天命传祚万世不幸奸臣道传誾等当上王失豫弥留之际欲挟幼孼爲乱谋害我诸兄几覆我已成之业祸在不测义安公和益安公芳毅怀安公芳干殿下讳上党候李伯卿左政丞赵浚右政丞金士衡参赞门下府事李茂ㆍ赵璞政堂文学河崙参赞门下李居易参知门下赵英茂奋忠决策定难反正载安宗社功劳重大永世难忘宁安侯良祐靑原侯沈淙奉宁侯福根门下侍郞赞成事之兰参赞门下思吉商议门下赵温判中枢院事金辂前商议中枢朴苞前中枢院学士郑擢同知中枢院事天祐商议中枢思靖同知中枢张湛中枢院副使张哲右副承旨叔蕃上将军克礼大将军无咎户曹议郞无疾等推诚协赞定难反正载安宗社功劳重大永世难忘褒赏之典有司擧行月日庚寅上率群臣行圣节贺礼金星犯太微上将宪司请籍没郑道传南誾沈孝生张至和李懃等家产我殿下言于上止收科田谏官上言殿下新卽宝位事必师古求言图治臣等幸在言官谨以管见条列伏惟裁择施行一师者师其道也前朝崇信浮屠以僧爲师殊失古制愿自今择大臣年高德邵者爲师以革因袭之弊一奄人之任洒扫宫闱而已前朝之季滥受朝官或处相府气势日骄以至于妨贤病国愿自今官不过三品不许朝官如有异绩赏以金帛内竖官不过五品亦不许朝官一史官掌记时事愿自今日侍左右一告身之法必更历台省所以考才行分贵贱也今也四品以上直授官敎贤不肖或至于混淆贱隷得侧于朝班愿自今两府已上依旧官敎嘉善已下令台省署出告身一古者羲和世官医不三世不服其药愿自今书云典医俾世其官以精其业一不晓汉语者不许司译院官不通兵书者不许训鍊观职一外方闲良官以孝廉茂才居京者不见敍用淹延岁月弊固不细愿择可用者用之其余各还鄕里上曰四品以上姑以前例行之月日癸巳流星出织女入河鼓康继权韩珪郑臣义郑津康泽李慥吴蒙乙李䇕辛克恭张允和洪有龙辛克温柳隐之柳衍之朴耆康仲卿等谢贴收取田民属公李枝南实沈道源李伯由郑东石贵生等四十三人外方付处又流李得芬于吉州金凑谢贴收取田民属公尹祥田民属公外方付处月日甲午设神懿王后忌斋于藏义寺月日戊戌使司禀旨定诸道节制使道受料之数军官伴党十五从人十五大小马各十五匹留营军官五十从人五十大小马各五十匹军器打造工匠三十七名月日庚子大风拔木飞瓦石月日辛丑火入太微垣屛星南斩宦者曺恂宪司上言恂在前朝滥处枢府兼任巡军万户用事中外多杀无辜国败君亡幸保首领人皆切齿今又阿附老宦金师幸夤缘得幸恣行欺蔽罪不容诛且党于道传誾等同恶相济内外相应至于殿下卽位之时乃说口不可道之言国人皆曰可杀请明正典刑籍没家产惩戒后来上允之七年冬十月月日癸卯朔功臣都监上言伏审王旨国家创业未久宜当端本正始传祚万世奸臣道传誾等于上王失豫弥留之际挟幼孼谋害宗亲几覆已成之业祸在不测义安公和益安公芳毅怀安公芳干我殿下讳上党侯李伯卿左政丞赵浚右政丞金士衡参赞门下府事李茂ㆍ赵璞政堂文学河崙参赞门下府事李居易参知门下府事赵英茂等奋忠决策定难反正是虽殿下育德潜邸天与人归以致戡定祸乱受命继统亦赖名世之臣佐命定社之烈诚有如殿下之旨其功劳不细永世难忘请以定社一等功臣爲称立阁图形树碑纪功封爵钖土父母妻超三等封赠直子超三等荫职无直子则甥姪女壻超二等田地几结奴婢几口丘史七名眞拜把领十名许初入仕嫡长世袭不失其禄其子孙书于政案曰定社一等功臣某之子孙虽有罪犯宥及永世宁安侯良祐靑原侯沈淙奉宁侯福根门下侍郞李之兰参赞门下府事张思吉商议门下府事赵温判中枢院事金辂商议中枢院事朴苞前中枢院学士郑擢同知中枢院事李天祐商议中枢院事张思靖同知中枢院事张湛中枢院副使张哲右副承旨李叔蕃上将军辛克礼大将军闵无咎户曹议郞闵无疾推诚协谋定难反正诚有如殿下之旨其功劳不细永世难忘请以定社二等功臣爲称立阁图形树碑纪功父母妻超二等封赠直子超二等荫职无直子则甥姪女壻超等田地几结奴婢几口丘史五名眞拜把领八名许初入仕嫡长世袭不失其禄其子孙书于政案曰定社二等功臣某之子孙虽有罪犯宥及永世疏上依申一等功臣各田二百结奴婢二十五口内廐马一匹鞍辔具金带一腰表里各一段二等功臣赵温天祐张哲叔蕃克礼无咎无疾各田一百五十结奴婢十五口内廐马一匹金银带一腰表里各一段良祐沈悰福根之兰思吉金辂朴苞郑擢思靖张湛各田一百结奴婢十口内廐马一匹金银带一腰表里各一段月日乙巳孔俯等还自辽东俯等至辽东闻皇帝升遐太孙卽位大赦乃还谏官上言窃见逆臣南誾擅权用事以其亲戚腹心授之兵柄布列诸鎭前合浦鎭佥节制使安赟其腹心也前伊山鎭佥节制使辛有定前江州鎭佥节制使朴龄前三陟鎭佥节制使李伸前杆城鎭同佥节制使韩天童其亲戚也其赴鎭也不恤民隐非时鍊兵罪固不小今也居京都泰然奔走逆臣之党不可不剪请令宪司收其职贴俱窜于外以杜祸乱之萌上只令外方付处月日丁未上坐经筵令侍讲官裵仲伦讲贞观政要月日辛亥上率定社功臣二十九人同盟其载书曰朝鲜国王臣曔谨率宗亲义安公和益安公芳毅怀安公芳干我殿下讳辅臣门下左政丞赵浚右政丞金士衡等敢昭告于皇天后土宗庙社稷山川百神之灵惟我祖宗积德百年我上王圣德神功应天顺人而我二三兄弟实左右之奄有邦国不期奸臣道传誾等欲固其宠利其立幼夺嫡乱伦潜怀祸心图我兄弟变将不测幸赖天地祖宗之佑罪人黜伏猥以嫡长敬蒙上王之命赞承大统惧不克负荷夙夜惟励罔知攸济顾惟宗亲大小臣僚当奸党煽乱之际乃能奋义决策拨乱反正登玆有成宗社载安厥功之大带砺难忘爰命有司量宜旌赏卜玆吉辰祀于明神用结盟好予与同盟之臣一体同心虽有谗间勿以爲疑虽或有罪永世宥之世世子孙毋忘今日惟尔同盟之臣益砺乃心夹辅王室以永洪祚与国咸休或有嫌疑当相面谕或有忿恨当相理遣各尽其诚毋敢面悦背憎以相倾危惟当过失相规患难相救德业相劝夷险一致终始无变苟渝此盟神必殛之殃及子孙各敬尔身毋敢或忽月日壬子诛吴蒙乙放郑津于水军谏官权肃等上言吴蒙乙郑津等与南誾道传潜图不轨欲立庶孽谋害宗亲情见事白道传誾等皆已伏诛而蒙乙津得保首领罪同罚异请置于法以杜乱贼之源故有是命月日癸丑上王诞辰疾至是康复上率诸宗亲公侯享于北凉厅极懽而罢宥二罪已下月日丁巳山南王温沙道死月日庚申下旨求言月日戊辰定社功臣享上于勤政殿放南在于宜宁初我殿下欲全在命置于第其母谓死于誾乱哭之甚在拔其须送之母曰在不死矣事定见母于果州田庄仍留止乃闻治誾党与在惧微服逃之大将军马天牧逢诸完山路上拘置其官来告于朝故有是命月日庚午巡军沈妓菊花于汉江初菊花爲赵浚所畜见弃有怨语人曰浚有异志浚请鞫问命囚巡军菊花承招遂沈之月日辛未义兴三军府请定武官班次一本府节制使及各道节制使每当衙日如都评议使司合坐之例仕于本府凡中外军事及大小公务皆拟议施行一文官通政卽武官折冲五承旨大司成皆带花银唯折冲独带光银乞依文官通政例一古制三军将军班在六曹议郞之上往者道传改官制反居内史舍人之下乞从古制一古者文武交差所以杜彼此之嫌故上大将军或兼中丞直门下房主将军兼吏曹议郞掌务将军兼兵曹议郞乞复旧制上命都评议使司拟议使司议得先是折冲将军亚于大司成保义将军亚于谏议请倣此三军将军行首亚于吏曹议郞各领将军行首亚于兵曹议郞其余条件竝依义兴三军府所申上从之七年十一月月日癸酉朔禁酒月日丁丑冬至上率群臣望帝阙行贺礼坐勤政殿受群臣贺礼月日戊寅陞潭阳郡爲府德妃外鄕也月日己卯纳柳氏于后宫柳氏上潜邸时妾大司宪赵璞族妹也尝适人有子名佛奴居竹州至是璞启于上迎柳氏及子置于其家装备入内封爲嘉懿翁主称其子曰元子李叔蕃诣靖安公邸靖安公引入卧内叔蕃言定社今未数月璞以公之近姻而其心稍变其余人心亦未可知惟公深思自安之计兵备亦不可弛也公怒曰汝等富贵不足而有此言乎叔蕃对曰富贵则非不足也吾等一二厮仆不顾身命而赞定社于仓卒之际者欲戴公爲主耳今有称元子者入宫中非吾等所敢知也公若不听吾言必有后悔吾固匹夫耳剃发可逃公以不赀之身将何以处之公不答月日癸未追尊皇妣节妃韩氏爲神懿王后以右政丞金士衡爲奉册使政堂文学河崙爲副使奉安于别殿号曰仁昭坐经筵令知经筵事赵璞始讲大学谏官陈时务四条一佛氏之道以淸净寡欲爲宗其营缮寺社造佛造塔特其末事无识僧徒称某寺营造某经披览冒受上押赍持愿文横行郡县凌辱守令诳诱愚民愿自今毋令赍持愿文出入宫禁冒受上押亦不许私持愿文横行民户侵夺民财敢有违令所在官司痛行纠理一官爵之设所以尊朝廷治天职也当择贤能公正之士以任之前朝之季工商贱隷得蒙显授汚辱朝班旧弊未革遂至于今愿自今工商贱隷如有功劳赏以货财毋令授官以重名器以尊朝廷一宫禁不可不严故内外常置宿卫出入必谨呵禁者不唯备不虞亦使干谒之徒不得杂进以误君听以乱朝政前朝之季僧徒妇女憸小之辈出入无时冒蔽聪明遂至纪纲陵夷者以此也愿自今一皆禁断以严宫禁一守令殿最之法已有成规然自外任除京官者未久见罢劝赏之道实有亏缺自今政绩明着考满三年入拜京官者毋令速罢以示信赏之义上从之月日戊子流星昼见大如甁月日庚寅上以冕服坐勤政殿授德妃册宝以左政丞赵浚爲奉册使参赞门下府事李居易爲副使其册曰易着咸恒而正人伦礼严名分而重配匹载稽彝典庸建徽称惟金氏端一诚庄幽闲贞静早创闺门之道宜其家人茂隆冢妇之仪承我宗事当庶孽之煽乱殚内助以济危旣无嫌于壸仪庶有补于风化爰命爲王德妃授以宝册于戏嫔于潙汭聿基虞舜之兴臣有邑姜用赞武王之治勉循往行以裕后昆宴定社功臣于勤政殿各赐敎书录券极懽乃罢月日辛卯黄雾四塞月日壬辰木氷月日戊戌芳蕃奴朴豆彦等谋乱伏诛豆彦结党将作乱前郞将金成富奴加罗赤预其谋以告右副承旨李叔蕃转告我殿下执豆彦等鞫问情见事白故轘豆彦以徇斩同谋曹豆彦等四人朴松等二人以知而不首杖百充水军赏加罗赤米菽各十石衣服一袭月日庚子复近侍忠勇卫客星犯月月日壬寅遣判三司事偰长寿于京师七年十二月月日癸卯朔免收外方军田租月日甲辰三军府上言以民户垦田多寡差定赋役未便请罢之初政堂文学河崙尝爲京畿全罗两道监司以古者兵出于农之意量民户垦田多少立赋役差定之法民甚便之权势之家广占田园者多恶之至是崙复建议行之三军府请罢之然守令犹踵而行之月日乙巳冱寒录出轻囚月日丙午流星出太微西大如杯光芒红赤小流星又随而陨以曾置蔚州人崔伯颜不花等七户移置公州赐以曺恂田庄月日丁未户曹典书唐诚罢诚讼于辨定都监不胜谓其官曰谁谓辨定都监实不定都监宪府劾罢月日戊申左政丞赵浚请辞京畿左右道都统使仍上印绶及所领军额上从之卽以军额移授姻戚月城君金需左政丞赵浚等面陈时务三条一今岁大荒令诸道出军资米菽以行赈济其守令用心赈济者以其所活人数褒敍不用心以致饥死者从重论一诸道男女年八十已上者及孝子顺孙义夫节妇贫乏废疾不能自存者无问尊卑蠲免杂役优加矜恤一孝子顺孙义夫有实効可用者别具以闻以凭擢用上曰善月日庚戌免诸道往年逋欠贡赋禁杀牛马月日辛亥坐经筵始读论语史官请入侍经筵不允都评议使司令各道监司考三十年以来守令政绩明着者具名以报上览各司陈言令都评议使司择其切中者以进月日甲寅大将军尹坤献银鼠毛裘上赐正五升布百匹月日丙辰坐经筵讲北辰居其所衆星拱之章因问侍讲官全伯英曰日食何爲然也伯英对曰人事感于下则天实应于上释氏所言阿修罗王之事非也月日丁巳流星出九游入坤方礼曹上言记曰君子有终身之丧忌日之谓也前朝风俗于忌日不曾斋戒行祭唯以饭僧爲事略无报本之道且违礼典今后乞令当忌日前一日不茹荤不飮酒不食肉致斋别寝至忌日行祭其奠物一依当曹颁行时享陈设图行之不近声色不接宾客以行终身之丧之义上从之追录我殿下及益安公芳毅怀安公芳干开国之功视一等功臣赵浚例褒赏上曰三弟首唱大义开国创业其功莫大带砺难忘当初上王以亲子之嫌不纪其功以至今日然有功当赏古今常典非寡人所得辞于是各赐奴婢三十口土田二百结立阁图形树碑纪功月日戊午上坐经筵知经筵事李舒讲季氏旅于泰山章侍讲官柳观进曰礼天子祭天地诸侯祭封内山川故季氏旅于泰山孔子深责之本朝宰相祭名山甚非礼也上曰然则何以至于今而不禁观对曰始于前朝国初因循未禁以至今日愿殿下禁之月日己未左政丞赵浚兼大司宪赵璞政堂文学河崙中枢院学士李詹左谏议大夫赵庸奉常少卿郑以吾等撰四书切要四书节要以进笺曰人主之治系于心学当精一执中涵养扩充以爲修齐治平之本历选圣贤之书语孟庸学盖尽之矣恭惟殿下天纵圣学缉熙敬止当初卽位欲览四书以明孔曾思孟之学第万机之暇未易周览而尽究者故命臣等撰其节要之言以进臣等窃惟圣贤之言莫非妙道精义之所在然其立言或因事而发或因问者之高下而有浅深详略之不同其于人主之学问诚宜有所先后谨掇其切于学术关于治道者缮写粧䌙以献伏望淸䜩之间时赐睿览以正心学由约而博以尽四书之大旨温故而知新日就而月将则将见终始浃洽德业隆崇圣贤之道复明雍熙之治可致矣上嘉纳之是日上坐经筵因讲问荒宁之义于柳观观对曰古人云色荒禽荒夫荒者人君所当戒也上曰然则田狩之事必不爲乎观对曰春蒐夏苗秋狝冬狩古之制也但爲宗庙之供非好田弋耳后世之君恣其情欲纵其畋猎以至盘游无度甚不可也上曰然李舒进曰人君不可乐于玩物也若偏于玩物则丧其心志矣开经筵而进儒臣讲明圣贤之道直欲追二帝三王之治耳寻章摘句弄咏风月适足以丧志非人君致治之道也上然之月日庚申上召宗亲公侯于内殿守夜月日壬戌以庆尙道溟珍县倂于江城郡号曰珍城溟珍古在巨济之地因倭失所出居晋州南鄙地狭民小监司请倂之月日甲子太祖高皇帝讣音至义州万户李龟铁传奉礼部咨文及明年历日以进曰朝廷使臣陈纲陈礼等到鸭绿江西万户至使臣旣授之卽欲回去万户固请越江信宿而还其咨曰大明礼部爲仪礼事近爲太祖高皇帝升遐今上皇帝奉遗诏卽位以明年爲建文元年已经布告天下今照海外朝贡诸国理合通行今发去建文元年大统历一本月日乙丑上率百官服淡素衣行向阙陈慰礼上王令人放后园所养野兽于闲旷之地月日丙寅上率诸公侯享上王上王欢甚月日丁卯有白气围日安神懿王后新画于仁昭殿亲幸行祭月日戊辰上率群臣服大行高皇帝衰麻于勤政殿大小臣僚俱服麻布大袖衣布裹纱帽带麻绖令攸司停朝市禁音乐哭临三日而除东北面镜城住人殷实等进海靑鹰子一连赐米菽十石减贞陵守护军一百名放还本处月日庚午上释服从吉百司各于本衙除素服上坐报平厅饯贺登极使右政丞金士衡陈慰进香使政堂河崙夜半乃罢引士衡入寝殿赐酒又赐毛衣毛冠月日辛未行贺皇帝新登宝位礼都评议使司请令见官六品以上各擧堪爲郡守县令者刑曹典书柳观ㆍ姜思德议郞卢湘等罢宪司上言今颁降宥旨内六典爲治之具讲求命官之意毋敢或怠今刑曹以良贱事擅囚三品官尹谌不申闻一失也捉囚累日乃欲收职牒冒弄申闻二失也尹谌罪状以私门取招曚昽申闻三失也三朔捉囚无故放出四失也旣放出而无故还囚五失也今月二十五日监狱囚徒以十月初三日囚施行六失也今当冱寒罪囚滞狱者四十五名而至于小罪或十朔或七朔而不决滞狱者七失也乞皆收职牒依律施行上只许罢职都堂採择各司陈言以申一报本追远必尽诚敬宗庙朔望行香使曾不致齐而行祭前一日午后受香非也愿自今散齐一日祭前一日朝受香齐宿行祭以爲恒式一京畿左右道属司水监烧木军四百人虽当农月不顾家产趁日斫木供其日役遂致废农逋亡愿自今计一年所支木数分定左右道州郡当农隙春秋两节于烟户均收不过一駄及时输于司水监以供一年经费一金银及水银皆非本土所产而银器镀金之金至改造其金与水银一皆无面银亦品恶有弊无益除品带外一皆禁断已曾镀者不禁一布货出自民间公私宴享以细苎造花一用而后更无他用自今进上使臣宴享外许用时花及染纸爲花一贫乏之民借贷富家之谷富家每当农月以其贷民驱聚役使富者益富贫者益贫奸吏里长又无故役使令贫民废农亦令禁止违者论罪官吏失觉察者罪同一外方之民其父母葬日聚隣里香徒飮酒歌吹曾不哀痛有累礼俗乞自今毋袭前非违者痛理一都城地滨大江漕运甚便公私赖之司水监每凭漕运辄遣指谕典军之暴酷者缘江推刷至有系累鞭挞由是有船者愤怨而卖其船商贾者畏惧而不达于京遂使物价腾踊愿令司水监将其所属船使典军迭骑以支漕运若公船不给须借私船及时漕运依式给税其指谕典军不给税而据取者许人陈告计赃论罪依允施行是月日本六州牧多多良义弘承相国大夫人之命遣僧灵智献礼物求大藏经三年春正月月日辛丑朔幸寿昌宫率群臣贺帝正月日壬寅命毁寿昌宫西寝室营二层殿以金师幸督役月日甲辰遣世子于慈云寺设四大缘成法席以禳星变上亲幸观之月日丁未人日幸寿昌宫受贺礼遂如宗庙之地敎监督官曰凡事从简毋使民劳命宪司复行禁酒之令月日辛亥传旨宪司曰凡欲祭祀者许令司酝署纳价给酒月日壬子钦差内史卢他乃朴德龙郑澄等赍左军都督府咨文来上率群臣出宣义门迎之其咨曰洪武二十六年十一月二十日据山东都司宁海卫解到高丽劫贼一名崔秃伊到府责据本人状供系高丽肃州炉叱洞住人于洪武二十六年七月七日有高丽王上讳差万户金寺彦千户车成富ㆍ李富寿ㆍ林原ㆍ林淸彦ㆍ李佛寿ㆍ洪忠彦百户郑隆ㆍ洪原ㆍ林忠彦领船七只每船装人三十七名布二綑共计人二百五十九名布五百六十匹假作买卖打听消息说道若大军不来时我起军打辽东续后再差船十只每船装人三十七名各带军器共计人三百七十名又据解千户金完贵供称有女眞系百户金光义卽金城判官任葛龙义令史藜均皮力等所爲幷不干金完贵事各人见在毕屯口子住得此本府左都督杨文等官将各人供词具本于奉天门奏奉圣旨恁都督府将这缘故行文书去敎李讳知道这等假造倭贼又是他一次生衅就敎他将诱女眞的官吏送来钦此罢中军军候所倂于训鍊观月日癸丑宪司禁酒过严上召掌务杂端金九德敎曰凡人有疾者或以酒飮药槪以犯令加罪可乎大抵禁酒毋得宴飮沈醉而已月日甲寅木稼上如寿昌宫观寝殿役京畿左右道守令领筑城役徒以来月日乙卯木稼月日丙辰上如寿昌宫遣判门下府事安宗源中枢院副使李承源赴京谢恩表曰使华荐至帝命是宣感极涕零愧深汗洽窃念自古殊俗之在远皆知中国之当尊故怀惠而畏威必効忠而向化苟或违此无以自存历代以来明効可验况臣幸遭昭代屡奉德音俾臣知军国之权许臣更朝鲜之号得借天威之重以定衆心之归常怀图报之末由何敢生衅之不已今者承准左军都督府咨钦奉圣旨一款节该更国号一节遣人请之或祖朝鲜已许自爲卽合正名今旣更号朝鲜表文仍称权知国事未审何谋钦此国已更号臣未正名第缘典故之未谙实非姦侮之是肆谴责深切乃天地玉成之心诲谕丁宁实父母生育之惠玆有成命谨用钦遵玆盖伏遇皇帝陛下视远以明字小以德恕臣迷谬许臣自新臣谨当嘉与一方之民永祝万年之寿征发各道丁壮助筑京城囚参赞门下府事朴葳于巡军狱初东莱县令金可行盐场官朴仲质等以国家安危王氏命运卜于密城盲人李兴茂事觉执兴茂来囚巡军狱令省宪刑曹同巡军万户府案其事兴茂伏之曰可行仲质等以朴葳言来卜曰前朝恭让之命与我主上殿下孰优且王氏之中谁是命贵者我以南平君王和之命爲贵其弟铃平君王琚次之于是囚葳命巡军执可行仲质于庆尙道月日丁巳遣巡军鎭抚金永和千户柳阳等还徙王氏于巨济岛又遣大将军沈孝生系王和王琚于安东狱月日戊午上遣人赐酒于朴葳命解锁谕之曰如此事卿岂爲之待仲质可行等来辨论则出矣此事关系社稷非余所得私命卿就狱余于人虽大罪皆宥之况于卿乎卿勿动心前密直提学权铸卒铸安东人玄复君廉之子吉昌君准之孙性端悫读书登第历官华要皆兼馆职尝出牧忠黄二州皆有惠政入爲知申事试士成均人无间言官至密直提学二子壎堡皆登第定检校各品禄降本品科三等都评议使司请以公私鱼盐梁尽属司宰监复屯戍军屯田燔盐以充军资京市署请板写各市名幷画贩物其下挂于各所俾不相杂月日庚申执金可行朴仲质等以来鞫之月日辛酉台谏刑曹同章上请曰臣等同巡军万户府鞫问李兴茂金可行朴仲质等其招辞关系大体不可易决乞将辞连人等一处凭问明正其罪上不允宥朴葳复职乃曰葳虽素有异心今予授以好爵遇之以厚何变之敢图人材如朴葳者未易得也杖流仲质可行兴茂等边郡台谏刑曹上书请去王氏不允月日癸亥上观城役月日乙丑上如寿昌宫命赵琦点考诸节制使所领军官及闲良人受田者其在外不卫王室者罪之台谏刑曹同章论王康承宝承贵朴葳之罪不可居京不允月日丁卯遣判义兴三军府事郑道传以太牢祭纛道传及与祭将士皆以铁甲行祭祭毕千户兪瑞凤暴死月日戊辰笞诸节制使掌务鎭抚以诸节制使不及与祭纛也谷山府使田易上书于都评议使司曰窃闻鍊兵积谷以备不虞守国之常典也然而兵非据险不可以藏我之形谷若露积适足爲寇之资必也积粮于坚城置鎭于要害然后以逸待劳以饱待饥而能制敌之命也昔唐太宗攻安市城延寿惠眞帅兵救之太宗谓将臣曰今爲延寿策引兵直前连城爲垒据险食粟坐困吾军上策也延寿惠眞将发有对卢者年老习事谓之曰秦王命世之才擧海内之衆而来不可敌也爲吾计者莫若顿兵不战旷日持久分遣奇兵断其运道粮食旣尽求战不得欲归无路乃可胜也延寿不从引兵直前大败而降夫对卢之谋正太宗所谓上策也使延寿从之则太宗之班师不待草枯氷冻矣救兵虽败于外安市一城独坚守不下故太宗托以辽左早寒耀兵城下而归夫以太宗之英果李勣之勇智擧天下之师而不能攻取一城者岂非以城险而粮多兵精而固守欤今我国家创制立法纤悉备具至于养兵备敌之方讲之尤详而贮粮之所鎭戍之地大率皆仍其旧此愚所以将寡闻浅见喋喋然以尘淸听也前年冬因踏验损实到州之北村观其形势山川险塞中有山城可储资粮可藏兵甲东距和宁百五十里西连成州不过三四息程实东西北两面往来之要冲也且吾闻之有备无患圣训所传若寇至兵家之胜万一有安市之被攻当如对卢之策然后可以万全而取胜若非畜积之有素乌能致此愚窃以谓州及伊川侠溪遂安三登成州阳巖树德等八邑之田悉皆属于军粮每年八九月令军资监员亲到收税皆入州之山城则不三四年而可畜数万之衆数年之食矣当其用兵选精兵数万藏于山城之下仰食其谷以待事机若有阑入我疆者则取路阳巖树德经由古孟德州衔枚疾趋出其不意或击其背或絶粮道此用兵之一奇也其或据险食粟以耀兵威爲平壤和宁之声援亦可也使司转闻于上上嘉之命许施行月日己巳台谏刑曹同章启曰愿徙王康王承宝王承贵王鬲于海岛上召行首掌务令勿复言对曰此辈殿下虽待之甚厚必不怀恩且康智谋过人承宝承贵勇力无敌在于京都必扇不测之变愿允臣等之启以防后患上曰予岂不知且令速解囚直召康等敎曰卿等皆可用之材故召置京都亲信无疑今者谏官请徙海岛予已宥之卿等宜勿惊惧出入如旧月日庚午上幸寿昌宫遂巡观城役三年二月月日辛未朔台谏刑曹又同章请流王康等上不允月日甲戌上巡观城役月日丙子木稼成均馆东廊灾台谏刑曹同章曰臣等窃观金可行朴仲质盲人李兴茂招辞关系大体前者连章请明其状殿下布宽大之恩分配于外臣等爲宗社痛心今者王和王琚僧释能招辞亦关系大体与兴茂之招事同情异而潜谋不轨王法不赦之罪也大抵爲恶者必先植党与而后肆焉故春秋诛乱臣贼子必先治其党与而使爲恶者孤立无助春秋之法严矣殿下若以此等人不鞫问以昭国人耳目则臣等恐奸雄之徒接踵而起变生不测近者胥动浮言上国者未必不由此辈而然也愿殿下断以大义卽令台谏法官执上项人等一处鞫问明正其罪幷治党与以杜祸萌臣等所言爲千万世宗社之大计伏惟殿下留神深省命台谏法官执仲质王和等聚于水原府往鞫之台谏刑曹以封章不允俱不仕上召而敎之曰不允所言者但欲深思且宜视事月日戊寅都评议使司上言京畿左道都观察使报州县官交代之际仓库钱谷未尝计量其数止以文簿相传妄费盗用及雨漏地湿鼠窃所耗不以爲己责积年旣久虽或按簿验实不知何等官时所损其鼠窃虽非人力所及亦是用心不至其雨漏地湿全是不用心所致乞自今新旧官量数传授后其妄费盗用则倍征雨漏地湿鼠窃所损依数追偿旣讫方许解由以爲恒式使司议得今后新旧谷各置一库虽是一库置隔于中出纳之际先用旧谷其妄费盗用者倍偿鼠窃者半征雨漏地湿者准数改纳各以律论上从之大市行廊火月日己卯日晕月日辛巳幸演福寺观文殊会遂如参赞门下府事郑熙启第乃幸寿昌宫台谏刑曹状启乞将王和王琚释能兴茂可行仲质等一处对问上命台谏刑曹巡军各一员同杨广道观察使会水原府对问司宪侍史权文毅ㆍ尹彰起居注郑龟晋左拾遗崔士刚监察李复礼等被台谏刑曹之劾盖三官会议欲去恭让君三父子王瑀三父子及王康王承宝王承贵等曰昨以去王氏一事连章上请未卽蒙允今且以去王康王承宝王承贵上请如何文毅等曰若欲去王氏必尽除去何独去王康等故劾之月日壬午上幸寿昌宫以西小门瓮城将倾流监役官于瓮津戍令文武各品出夫有差助筑京城月日癸未庆尙道水军佥节制使安处善斩倭十二级幷所获兵器以献上命赐宫酝绮绢月日甲申上与中宫幸演福寺观文殊会令散职品官出夫有差助筑京城命领三司事权仲和检校门下侍中李茂方判三司事郑道传门下侍郞赞成事成石璘大学士闵霁参赞门下府事南誾佥书中枢院事郑摠检校太学士权近中枢院学士李稷大司宪李懃等十人同左道都观察使河崙遍考东国历代诸贤秘录撮要以进月日乙酉陞密阳郡爲府使臣金仁甫以其鄕请之京山府使李滉得异草于河滨县色赤三枝体如菌以爲瑞送于参赞门下府事南誾第誾谓灵芝以献命改营西小门斩石匠僧枭首于其上以警其余月日丙戌幸寿昌宫领三司事权仲和等进秘录撮要上令河崙李稷进讲月日丁亥上幸演福寺观文殊会王师自超请宥罪囚从之遣散骑常侍李居易司宪中丞朴信刑曹正郞田时巡军知事成溥等于水原府收王和王琚僧释能金可行朴仲质李兴茂等鞫问月日戊子幸寿昌宫宴使臣遗银各一锭黑麻苎布各四十匹鞍子各一面遣左侍中赵浚领三司事权仲和等十一人率书云观员吏等赍地理秘录撮要相迁都之地于毋岳南月日己丑朝廷使臣金仁甫张夫介还上撰奏本一道就附以进率群臣送至宣义门其奏曰洪武二十六年十二月初八日钦差内史金仁甫等至承准左军都督府咨钦奉圣旨节该奈何高丽李讳自生边衅连年不已其量不过恃沧海以环疆负重山以爲险所以数逞兇顽视我朝调兵如汉唐且汉唐之将长骑射短舟楫故涉海艰辛兵行委曲朕自平华夏攘胡虏水陆通征舟师诸将岂比汉唐之爲若不必师至三韩将前后所诱女眞大小送回及将诱引女眞守边千户发来是后毋造诈谋以生边衅使彼国之民妥安方可爲东夷之主而后嗣亦昌钦此窃惟小邦臣事天朝至诚无二安敢自生边衅壤地褊狭人民鲜少区区山海何足负恃以逞兇顽前后女眞实无诱引今来钦奉前因兢惶殒越措身无地念臣先世本朝鲜遗种至臣二十二代祖翰仕新罗爲司空及新罗亡翰六代孙兢休入高丽兢休十三代孙安社仕于前原是臣高祖自后不受高丽官爵及原季兵兴臣父子春率臣等避地东来当其时适有倭寇作耗又有毛原帅关先生纳哈出相继入侵以臣粗习武才置臣行伍然臣官未显达自高丽恭愍王薨逝至伪姓辛禑十六年间权臣李仁任林坚味廉兴邦等相继用事流毒生民罪盈恶稔自取诛戮以臣素心谨愼无有他过擧臣爲门下守侍中方与国政不图崔莹反肆狂谋与辛禑兴兵攻辽臣以小国不可侵犯上国之境谕衆以大义领兵回还辛禑知罪崔莹伏诛国人以宗室王瑶权署国事以郑梦周爲门下侍中梦周不诫崔莹之覆辙与王瑶复谋攻辽国人以爲不可王瑶退归私邸梦周伏诛国人以爲王氏之宗无有可当舆望者军国之务不可一日无统于是大小臣僚闲良耆老等以臣有事大之忠咸共推戴以权军国随卽奏闻钦蒙兪允臣本武夫实无知见且臣先世在于高丽全无凭借之势幸赖圣恩致有今日感戴之诚有如天日况崔莹梦周明鑑不远臣若踵其邪谋圣恩虽欲恕臣国人岂肯恕之臣非木石何敢枉劳心力爲此无益之衅自速祸殃臣如欺罔天地鬼神临之在上今将条款情由逐一开坐谨具奏闻一款节该朝廷每命将守辽彼卽遣人以布帛金银之类假以行礼爲由意在诱我边将钦此前件事理照得小邦凡遣使赴京必须经由辽阳前去特以朝廷爲重或以土产布匹行礼此乃出于人情岂有相诱之理一款节该近遣人至齐王处行礼所遣之人假爲异词自谤彼国意在觇王动静钦此前件事理照得小邦但凡遣使赴京经由齐府前去就于齐王殿下行礼且如其间或有言辞之失盖是承差员人之过失非小国所知一款节该已前数请愿听约束旣久去后辄违前约暗诱女眞带家小五百余名潜渡鸭绿果是愿听约束乎罪之大者无出此衅钦此前件事理照得小国军民节续逃往辽东投充军丁者或暂居住者本无诱引怀思鄕土还复逃来山谷之间潜住臣初不知近据辽东都司来文差人捉获到小旗李闲你等幷妻子二十三名起解辽东都司去后洪武二十六年五月十三日钦奉手诏随卽于槪管西北面各府州郡县缉获到原系本国人朴龙等带家小三百八十八名幷把截千户金完贵等责差前密直副使曹彦管押及将取勘到原居女眞人仇乙土等一百一十六名就付差来千户王脱欢不花管领俱于洪武二十六年八月内眼同钦差内使黄永奇崔渊等解付辽东都司交割了讫一款近日辽东来奏今年七月内获到劫贼一名审系高丽海州靑山把截千户哈都干下民名张葛买说称高丽王将黑布三十筒着落哈都干拨船一十七只每船军四十名摇橹人十八名百户一名差燕江吴千户管领于七月初五日起程船上人都做倭贼打扮船都刷黑诈作买卖哨探声息若遇官军只说是倭船沿路劫掠捉去安置火者九名杀死一名放回六名存留二名引路于七月二十八夜到金州卫岛稍泊吴千户发放每船留军一十名看守其余军人自引上岸烧劫新市军屯掳去军人幷家属共四名杀死二名杀伤三名一款又假作倭贼撑驾船只于山东宁海州登岸劫杀本州人民致被原拏去火者逃回说知前情钦此前件事理窃念小邦臣事圣朝至诚不二何敢用遣小民撑鴐船只假作倭贼往金州山东等处登岸作贼杀伤人命其张葛买所称诈作买卖哨探声息臣实不知葛买是何等人且如作贼刦杀人情阻隔何缘得探事情其爲虚诈不辨自明前者尹彛李初逃赴京师罔构是非钦蒙圣鑑明见万里尹彛李初已伏其罪臣恐张葛买亦系此等不逞之徒被捉到官却行虚捏小国遣使如此冤枉上有天日口难控诉伏望圣慈钦差朝官将见获刦贼张葛买发来与国人辨对便见虚实一款节该表称入贡每以马至令豢马者调之马皆驽下及乘乏劳倦者今次所贡马内瘸病无齿及不驯者居半其余虽无节病亦皆驽下非至诚之物与其以此肆侮构祸孰若减少物精而意诚钦此前件事理照得小国所产马匹本来矮小驽下凡遇贡献之时尽力选办进献盖由道路窎远虑恐瘸病疲弱者有之小邦安敢肆侮一款节该更国号一节遣人请旨或祖朝鲜已许自爲卽合正名今旣更号朝鲜表文仍称权知国事未审何谋非但用奸肆谋实彼不祥之兆钦此前件事理洪武二十六年二月十五日陪臣韩尙质回自京师赍捧到礼部咨钦奉圣旨东夷之号惟朝鲜之称美且其来远矣可以本其名而祖之体天牧民永昌后嗣钦此国号钦依改称朝鲜外臣愚以爲未蒙颁降国王名爵未敢擅便称王实无奸侮之心今来承准左军都督府咨钦奉圣旨卽合正名钦此又准都督府来咨内右咨朝鲜国王李准此除修撰谢恩表笺依上钦遵施行一款节该旣许更国号使者回后杳无消息先遣人辽王宁王处行礼称朝鲜国权知国事一月之后方才进表谢恩尊卑之分故意先后钦此前件事理照得爲更国号谢恩事于洪武二十六年三月初九日差门下评理李恬赍擎表笺礼物赴京去后闻知辽王宁王受封到来臣以小邦与辽宁境壤相近特以朝廷爲重宜当行礼于当年四月初六日差前密直使朴原前密直副使柳云等赴辽王宁王殿下行礼上项李恬盖缘京师道路窎远又兼将赍进献鞍子礼物以致迁延到京何敢故意先后一款节该往岁请令王昌来朝不许其后以王瑶任国事又请来朝亦不许遂令瑶之子奭来朝及至朝廷遣还却称其父子不道遂行弑逆观其数请来朝者意恐中国征伐故假此以取信耳钦此前件事理窃见前代辛昌王瑶等数请亲朝瑶乃遣子奭亲觐天朝还国与其父恣行不道至谋叛逆国人厌之退归私邸国人咸共推戴于臣奏达朝廷钦蒙圣慈灼知其情许臣权知国事其王瑶父子见令团圝完聚保养天年一款更国号谢恩表笺内杂以侵侮之辞以小事大之诚果如是乎钦此前件事理照得小邦僻处荒远言语不通闻见不博粗习文字仅达事情其于制作未谙体格以致错误非敢故爲侮慢月日庚寅饭王师自超于内殿庆尙道水军万户车俊捕倭一船斩首十三级幷所获兵器以献命赐宫酝绮绢遣使赐酒于权仲和等月日辛卯幸寿昌宫台谏刑曹上言窃闻防微杜渐春秋之义也臣等顷以恭让君三父子请加天诛未获兪允不胜陨越臣等窃谓莨莠不除则爲嘉谷之害奸雄不去则必爲社稷之祸殿下于王氏有屛诸海岛者有安置外方者有召还京师者臣等未知屛诸海岛者何辜安置与召还者独何幸欤古人有言曰兽穷则搏人穷则谋而况王康王鬲承宝承贵内怀奸险谋略过人虽殿下赏之以恩待之以厚其心必不知足升沈观望必爲后患此朝鲜臣子长虑却顾爲殿下寒心者也愿殿下回日月之明体春秋之义卽令攸司将上项人等幷其妻孥弟姪徙诸海岛以防未然宗社幸甚上不允月日壬辰台谏刑曹同状启曰恭让君及诸王氏宜置海岛上召三官掌务谕之曰前者旣命虽有大事不宜同状何不从命此事旣敎以深虑何急遽若是对曰虽已奉敎然且同状者以事之大也敎之深虑而复启者恐有不虞之变也台谏刑曹同章上言赵胖郭璇等监造城门不能之罪上不允月日癸巳台谏刑曹同章论前朝王氏及朴葳之罪上留中不下伏合力争之上不允领三司事权仲和左侍中赵浚等回自毋岳启曰毋岳南地狭不可迁都唯左道都观察使河崙独曰毋岳明堂虽似狭窄然以松都康安殿平壤长乐宫观之则稍爲宽广且于前朝秘录及中国通行地理之法皆合上曰予欲亲览以定月日甲午日晕以懿妃忌辰减膳停朝市月日乙未台谏刑曹同章请曰尝闻大逆者不赦国之常典臣等所以连章不已者以此也臣等顷以盲人兴茂之招关涉大体连章以闻请治其党殿下卽令台谏法官至水原府按问其状今兴茂仲质招称朴葳潜遣厮人卜国安危谋立王氏以犯大逆愿令攸司执送水原府与兴茂等一处推明以杜祸萌不允月日丙申上观筑城台谏刑曹同章上言昨以去王氏一事连章上请卽未蒙允屡渎聪闻不胜陨越窃惟至公无私者天也至愚而神者民也天道非祸王氏而福殿下乃祸无道而福有道也民心非恶王氏而爱殿下乃恶无道而爱有道也殿下应天顺人革命开国诚宜听于天而顺于人也台谏法官请至再三而殿下留章未下者独何欤夫肆大眚春秋之戒也能爱人能恶人先儒之格言也今恭让天命人心已絶自知不克退处于外妻孥之完聚朝夕之供亿自若此则殿下昊天之德也不以是爲德反谋不轨自生衅端斯乃天讨不易之定理也除恶而不务其本则奸雄豪侠其伏也无穷彼仲质可行之卜以有恭让君也其他王氏或于京师或于畿甸横行无节者甚可虑也而况王康王鬲谋略过人承宝承贵骁勇出衆皆能挟才以倡祸乱者也其内怀不测以伺其隙者未尝一日忘于怀特机不幸耳且光武之于刘氏南阳庶孽耳先主之于中山族属踈远矣奋臂一唿而天下响应此可谓明鑑矣前朝太祖垂戒后昆勿用百济人向使后昆遵守其训殿下亦安能有今日也此臣等所以敢言者也古之人主优游不断以致祸乱者殿下之所尝闻也愿殿下念天道之靡常虑民心之难保断以大义卽令台谏法官就将恭让三父子置之于法其王康王鬲承宝承贵幷其同姓弟姪屛诸海岛其江华付处王氏亦窜海岛以絶中外虞疑之心上不允台谏刑曹皆不视事上召康等曰卿等有功于国家不置贬例今台谏上疏论之而予不从台谏皆不视事不得已而从之卿等各归贬所予亦不忘卿等之功赐之酒乃流康于公州鬲于安边承宝于永兴承贵于合浦台谏刑曹乃视事庆尙道都节制使报水军万户车俊捕倭船二艘遣使赐酒李居易等复鞫兴茂和可行释能等兴茂招曰去壬申年九月逢南平君于义昌贬所南平君先卜恭让君复立可否次卜自己命运予卜之曰此命君臣庆会天地德合之命至四十七八岁时运入五十以后爲将领兵必爲大人矣又有名不知僧在侧问卜予曰此爲王师之命王和招曰去壬申年九月自义昌贬所将入巨济时与三寸叔僧释能问卜于兴茂卜之曰是命最好入岛三年然后必出来至四十七八岁时爲将领兵且爲一人之命释能招曰吾与王琚王和等在义昌贬所问卜于兴茂卜王和之命曰入岛三年然后出来至四十七八岁时将兵爲君之命金可行招曰去壬申年十二月在东莱县问卜于兴茂卜之曰汝命有曰也应金殿玉阶行可贺又前年春逢仲质于东莱客舍仲质与我言曰杆城君原子命吉吾已书其卜辞藏诸囊中矣月日丁酉命宪司点视王氏之老弱于江华以闻月日戊戌风雨暴至巿边西廊颓人马多死以商议门下府事崔永沚爲安州义州泥城江界等处兵马都节制使兼安州牧使月日己亥放筑城役徒敎曰前朝之季徭役寔繁民甚苦之予自卽位以来思欲安集以期苏息城者国家之藩篱御暴保民之所不可不备故前岁之秋征发京畿杨广西海交州江陵之民以修都城赴役之后或因木石或因疾病而殒命者有之予甚愍焉仰都评议使司令所在官司限三年复其家仍具名以闻台谏刑曹同状上言曰参赞门下府事朴葳送人问卜于兴茂是谋大逆罪在不赦上曰卿等之言似矣然此人之才不可不惜岂可以难信之言遽加罪乎命都评议使司移牒各道观察使访问壬寅以来州郡守令政绩以闻李居易等复鞫琚仲质兴茂等琚曰去壬申年九月在义昌贬所和与我言曰卜吾命于兴茂曰将兵鎭戍之命仲质曰前年三月逢可行于东莱客舍出示吾囊中杆城君原子卜命之辞且言朴葳欲立原子之事兴茂曰前年五月前知申事李詹先卜自己否泰且曰杆城君在平日卜者皆以命吉称之其可复立乎予对曰运衰矣又问世子命运如何对曰本命浅薄詹曰原子之命何如对曰此是晩达之命削发待时爲吉詹又问曰南平君之命何如对曰当时则运衰将大达判义兴三军府事郑道传等上书曰自古爲国者文以致治武以戡乱文武两职如人两臂不可偏废故本朝旣有百司庶府又有诸卫各领所以备文武之职也然府兵之制大抵承前朝之旧前朝盛时唯府兵外无他军号北有大辽东有女眞日本侵掠于外又有草贼往往窃发于中小则中郞将以下大则遣上将军将军御之至于不得已而后发郡县兵外攻内守传至四百余年当时府兵之盛可知无事则肄习兵法有事出军则必爲五阵当时兵法之习亦可知也自忠烈王事元以来每因中朝宦寺妇女奉使者之请官爵汎滥皆以所托之人除卫职恃势骄蹇莫肯宿卫由是府卫始毁始置忽只忠勇等爱马姑备宿卫及伪朝法制大毁凡受府卫之职者徒食天禄不事其事遂至失国此殿下之所亲见今殿下受天景命赫然有爲宜革旧弊重国势弭天灾以致维新之治然人见闻习熟积弊难改王者受命必变服色易徽号所以一视听革弊而鼎新也是以宋太宗以美名改易禁军旧号作新士气今我殿下将东班官名职号一皆更定循名责实百官趋事赴功独于府卫称号仍旧弊亦如前臣等职掌三军不可不虑谨将府卫合行事件条具于后一义兴亲军左卫改义兴侍卫司右卫改忠佐侍卫司鹰扬卫改雄武侍卫司金吾卫改神武侍卫司每一司各置中左右前后五领属中军左右卫改龙骧巡卫司神虎卫改龙骑巡卫司兴威卫改龙武巡卫司每一司亦各置五领属左军备巡卫改虎贲巡卫司千牛卫改虎翼巡卫司监门卫改虎勇巡卫司每一司亦各置五领属右军右侍卫巡卫等十司每一司印信一颗铸给都尉使掌之一上将军改都尉使大将军改都尉佥事都护诸卫将军改中军司马左军司马右军司马将军改司马中郞将改司直郞将改副司直别将改司正散员改副司正尉改队长正改队副都府外改中军司直一副司直一司正二副司正三队长二十队副二十左军司直一副司直一司正二副司正三队长二十队副二十右军上同每一司都尉使一都尉佥事二每一领司马一司直三副司直五司正五副司正七队长二十队副四十每一道节制使宗室省宰副节制使中枢兵马钤辖使嘉善掌州郡兵一百兵马团练使正从三品掌州郡兵一百以至团练判官掌兵有差中军属京畿左右道东北面左军属江陵交州庆尙全罗道右军属杨广西海道西北面一今将侍卫分属侍卫巡卫等诸司盖法汉朝南北军之遗制也汉南军掌宫门侍卫北军掌京城巡检此内外相制长治久安祸乱不生已然明验今将义兴忠佐雄武神武爲侍卫司属中军以寅申巳亥上大将军各率其领将军以下阙门轮番以効汉南军之制龙骧龙骑龙武及虎贲虎勇虎翼爲巡卫司属左右军上大将军使其领将军以下于梁直更巡四门把截轮番上直巡绰以効汉北军之制其当番各司上将军以下义兴三军府以时知委毋致违忤凡入直不许无故出入违者罪之一司楯司衣司幕司彝司饔右件爱马乃前朝之季添设宜在革去而各有差备似难卒革然都目爲头者受诸领之职以本番事务无闲不得随领因此以致侍卫虚踈今将各领削除禄官之数于司楯第一番置司直一副司直一司正二副司正二给事三副给事三其余三番及各爱马皆用此例以都目爲头员将次第迁转去官如此则有其事者食其禄食其禄者事其事名实相称不相侵乱庶乎平矣一前朝之季乳臭子弟及内僚工商杂隷充卫领之职猥微冗杂不堪其任或托权势不事其事廪禄徒费侍卫虚踈今承其弊不早革之非初服贻谋之善也宜令本府及兵曹诸卫领见任者监身试艺其壮有才者复其职幼弱者老病者无才者杂类者托故不仕者一皆削之更将亲军卫属原从侍卫员人训鍊观习兵法员人太乙习算员人各令所属官保擧如前监身试闻差备一凡充卫领之职者及分属卫领各成衆爱马皆置名籍又当侍卫巡绰之番某司几员人某爱马几员人明书于籍有籍而不宿卫者无籍而入者以时纠治除当番宿卫巡绰外预习兵阵之法能者赏之不能者罚之一军事以严爲主其不从判旨凡于府卫之法有所犯者令义兴三军府问备重者启闻下法司科断其姦顽不革沮毁成法惑乱衆听者置之边方以充军役一将兵者位卑则顺从上命易于役使安守其分今朝廷虽有都督指挥千户而掌兵者百户也前朝虽有中枢兵曹上ㆍ大将军而掌兵者将军也此长治久安之策也本朝府兵之制已有此意使将军掌五员十将六十尉正其大将军以上无与焉各道州郡之兵亦命兵马使以下掌之节制使以时纠察兵马使之勤慢则体统相维兵虽聚而无不戢之患上从之三年三月月日庚子朔幸寿昌宫台谏刑曹偕进曰朴葳不可宥上曰卿等之言虽是予亦岂不深虑乎令速解囚直召朴葳曰视事如旧毋惑虽千万人言之予不疑矣礼曹状启曰前朝太祖巡住三京故于东西京皆设毬庭醮礼今更始之初不宜因循旧弊请除东西京只行本京从之李居易朴信田时等复鞫王和金由义等和曰去壬申年十一月定阳君送人于益川君曰勿以入岛爲忧吾谋欲复立由义曰去壬申年九月见朴葳于峰城田舍葳问曰兴茂以吾命爲何如对曰厄运且问以杆城君原子及定阳君之命爲何如对曰皆运衰葳又谓予曰更卜右件人等命运以来予于是年十一月还归密城以葳之意告于仲质更卜于兴茂卜之亦曰运衰月日辛丑幸寿昌宫留宿判事张湛入告曰有李仁吉告九百余人同谋爲乱命巡军万户赵琦同张湛问仁吉所从闻仁吉曰闻于隣人金白遂囚金白于巡军月日壬寅上在寿昌宫以左侍中赵浚爲交州江陵西海京畿左右五道都摠制使判三司事郑道传爲庆尙全罗杨广三道都摠制使大风雨雪木氷田时自水原诣阙告于上曰臣等所鞫可行仲质等谋逆党与在于京中不可不虑上曰朴葳之有异心于我非今日而始然去庚午年恭让之迁于汉阳也曲听郑梦周之言而有异心于我矣然则其怀不测之心非一朝一夕而尙未能发焉至今日遽何爲哉且临敌对陈而敌有来投则尙纳以爲臣况葳其才有用不可轻絶乎或其事爲实则以其宠利未满其心而然也待之以厚则何有异心知而预待则葳其如予何此特可行仲质等谓葳可凭而爲乱也月日癸卯赵琦坐巡军问金白白不伏召李仁吉凭问其事乃虚命皆放出台谏刑曹掌务进曰今囚巡军之人事关大体臣等请按问上曰予已审知其虚何必更问倭寇延安府境月日甲辰以李承源爲杨广道都节制使赵狷爲庆尙道都节制使月日乙巳都评议使司状启曰各道都节制使率行军官宜定其数兵马使知兵马使副使各一判官伴党各三从之月日丙午判门下府事安宗源等至连山站不得入而还前朝知申事李詹以兴茂辞连流合浦都评议使司具庆尙道都观察使闵开报启曰请以梨旨县属新宁安心所属河阳守城属大丘桂城属灵山安德属松生靑凫属甫城永善属溟珍安康还属鸡林吉安属安东从之月日戊申上还时坐宫全罗道昌平县令愼原节率军官斩倭七级擒一名收兵器衣服以献庆尙道水军万户李之带获倭一船命判校书监事李文和赍宫酝绮绢往赐之带原节月日己酉皇高祖穆王忌辰减膳停朝市月日庚戌幸临津寿美浦命判三司事郑道传讲五军阵图且曰明日吾将亲览焉以佥节制使陈忠贵大将军李贵龄爲中军司马召诸节制使敎曰前者旣命各习阵图明日如有未习者违令者予将罚之又问郑道传曰古者蒐狩献禽宗庙今予春蒐获禽先献宗庙何如对曰献禽之礼固宜大享已过请于望祭荐之上以爲然以前少尹李朝爲上将军掌卒鎭安君所领之军朝完山君元桂之子也月日辛亥上至自寿美浦各司迎于崇仁门外上入寿昌宫至暮还时坐所月日壬子幸寿昌宫中丞朴信自水原将各人招辞来启召两侍中议之诛王和王琚金可行朴仲质金由义李兴茂等特宥王瑀朴葳置僧释能于巨济岛月日癸丑移置恭让君三父子于三陟陞三歧县司爲监务王师自超鄕也月日甲寅命宦官曺恂起复月日乙卯使臣卢他乃等来自其鄕上设宴慰之月日丙辰全罗道都观察使安景恭报水军佥节制使金赟吉万户金允劒ㆍ金文发等获倭三艘尽歼之上遣使赐弓矢绮绢银器有差月日丁巳上备仪卫移于寿昌宫月日戊午使臣内史卢他乃等还京师上率群臣送至迎宾馆月日己未司宪杂端朴抵生上台监察安以宁等不迎以抵生朴葳之族也宪司劾以宁不迎之故月日辛酉谏官劾参赞门下府事朴葳上召掌务让之命葳视事月日壬戌全罗道水军佥节制使金赟吉获倭一艘收兵器以献遣使赐酝及绮绢月日癸亥判门下府事安宗源卒宗源字嗣淸顺兴人佥议赞成事文贞公轴之子早登第入艺文爲检阅供奉秩满当迁以同僚沈东老年高让之使先迁文贞闻之喜曰让德之先也吾家殆益昌乎后一年乃迁累迁至典法正郞出爲庆尙道按廉使岁辛丑以侍御史出按杨广道红贼陷京恭愍王南迁至竹州吏民皆散宗源罔知所措不能供顿恭愍怒欲诛之赖亲臣柳淑营救得免甲辰拜典法摠郞辛旽当国以不附出爲江陵府使有惠政去后民立生祠以祭辛亥旽败起拜司宪侍史历左司议右常侍拜大司宪入密直爲提学陞政堂文学又兼大司宪壬戌知贡擧取柳亮等三十三人官至门下赞成事判三司事宗源性慈祥寡言语号所居亭曰双淸接人以恭能与世推移以全其身然拙于应事所至无所建至国初上以其前朝耆老擢爲判门下府事以病卒年七十一上辍朝三日遣左政丞赵浚祭于殡官庇葬事谥文简子仲温景良景恭皆登第仲温景良官至中枢景恭与于开国功臣封兴宁君景俭官至工曹典书月日乙丑西北面都巡问使报朝廷使臣至义州其护送辽东军虏我义州人李坚实姜宝鼎金龙等以归月日丙寅以南誾爲三司右仆射南在参赞门下府事赵琳知门下府事郑摠政堂文学河崙签书中枢院事陈忠贵商议中枢院事兼义州等处都兵马使李龟铁商议中枢院事兼定州等处都兵马使赵英茂商议中枢院事兼江界等处都兵马使曺彦商议中枢院事兼泥城等处都兵马使朴葳罢都评议使司上言济州未尝置学校其子弟不入仕于国故不识字不知法制各所千户率皆愚肆作弊乞自今置敎授官土官子弟十岁以上皆令入学养成其材许赴国试又以赴京侍卫从仕者许爲千户百户以给箚付上从之三年四月月日庚午朔陨霜命募城中掷石戏者名掷石军台谏刑曹同状请去王氏上曰诸王氏令聚一处完护其归义君王瑀在麻田奉先祖祀勿幷论月日壬申上坐东凉厅召阅掷石军命中枢赵琦领之麞入宣义门司宰少监宋得师上书曰武艺不可不讲愿令中外每年春秋讲习依文科鄕试例取才上训鍊观都试一等超等二等次第录用则兵备之计得矣唐李抱眞爲泽潞节度使给民弓矢使农隙习射至岁暮都试行赏罚由是泽潞之兵爲诸道最上命施行月日癸酉钦差内史崔渊陈汉龙金希裕金禾等持左军都督府咨来上率百官迎于宣义门外至阙渊等传宣谕马一万匹阉人及金完贵家小与将来上跪听讫叩头问圣躬万福叩头受左军都督府咨其咨曰洪武二十七年二月二十四日本府左都督杨文等官于奉天门钦奉圣旨近日澉浦等处守御官军节次解到贼人胡德等五名供系高丽守把官差来沿海刦掠打听消息恁左军文书里开写各人姓名差人去说与朝鲜国王某知道敎照名解来钦此本府今将贼人胡德等供出后项人数开写移咨钦依一名名解来合取贼人二十五名上与使臣行礼讫设宴渊等皆本国阉人月日乙亥置进献官马所令时散各品出马有差月日戊寅陞林州爲府汉龙以鄕请也全罗道水军佥节制使金赟吉获倭三艘遣使赐宫酝绮绢银带银盂月日己卯台谏刑曹上疏曰臣等近以去王氏事屡烦聪听未获兪允各自陨越窃惟殿下之于王氏处之以至公至正无一毫嫌猜之心虽汤武之德无以加矣而王氏乃不顾此反以生衅向者连章请罪支党伏诛余辈聚居各处如有缓急恐生不测之患传曰人穷则谋愿殿下深虑之断以大义卽令有司执恭让君父子幷诸王氏一皆永絶宗社幸甚上曰三官同状予已禁之何得复尔遂留中月日庚辰都评议使司启曰农者食之本军国所需系焉田畴荒芜仓廪虚竭则虽有金汤之固兵革之精亦将何用乞供上祭祀宾客之用及京外不得已经费外祀典不载祭祀及杂汎费用一皆禁断且前年早旱晩水禾谷大损加以筑城之役民失秋耕今春又因其役流移失业者颇多京城虽所当筑有妨于农乞当农隙双丁则出一丁单丁则幷出一丁以毕其役今后农时则事干叛逆及防倭捕盗外如奴婢相争宿债追偿等杂滥不紧之务一皆禁断全务农事窃闻州县守令不爲用心劝农以致公私俱乏乞令各道都观察使以时考察游手者归农无食者先给义仓之粟疾病不能耕种者令隣里及族人相助耕种勿令失时其多占田地互相陈荒禁他人耕作者十负笞一十每十负加一等罪止杖八十许于无田及田少者给耕凡可以劝课之事一皆擧行守令殿最以垦田多少分爲三等以凭黜陟上从之月日癸未台谏刑曹进曰臣等愿允前日之请上曰三官同章已曾禁之不从何耶初台谏刑曹虽屡上疏请去王氏上心不忍不允其请至是伏合力争者累日上敎都评议使司曰去王氏予所不忍宜集大小各司闲良耆老各陈可否实封进呈都评议使司会百司耆老于寿昌宫告之曰前朝王氏天命已去人心已离自速天讨殿下以好生之德保全性命恩德至重而王氏等反生疑贰潜谋不轨于法不容其区处王氏者实封启闻于是两府各司耆老等皆以爲尽去王氏以防后患惟书云典医料物库员等数十人言宜流海岛命使司更议以闻使司启曰宜从衆议上从之传旨曰王氏区处一依各司实封以王瑀三父子奉祀先祖特宥之遣中枢院副使郑南晋刑曹议郞咸傅霖于三陟刑曹典书尹邦庆大将军吴蒙乙于江华刑曹典书孙兴宗佥节制使沈孝生于巨济岛庆尙道水军佥节制使安处善捕倭一艘遣使赐宫酝绮绢使臣崔渊等归觐其鄕月日甲申尹邦庆等投王氏于江华渡都评议使司具户曹给田司田制状申上允之月日乙酉遣京畿水军节制使李希忠于左道崔七夕于右道月日丙戌雨雹遣前忠州节制使黄君瑞宣慰济州郑南晋等至三陟传旨于恭让君曰臣民推戴以予爲君实惟天数令君就居关东其余同姓各归便处保安生业今东莱县令金可行盐场官朴仲质等欲图不轨以君及亲属之命卜于盲人李兴茂事觉伏罪君虽不知事至如此台谏法官连章上请至于十二次累日固争大小臣僚又上书争之予不获已勉从其请君其知悉遂绞之及其二子月日戊子命艺文馆成均馆校书监考诸历代经史所载富国强兵之术与夫临敌应变之策开写以闻月日己丑孙兴宗等投王氏于巨济之海令中外大索王氏余孼尽诛之陞三歧监务爲郡月日庚寅罢宗庙之役月日辛卯都评议使司具礼曹详定诸卫上将军至尉正相接礼度以闻上从之判三司事郑道传上言昔在成周人心忠厚然武王有疾而周公以谓其勿穆卜身欲代死盖恐新造之邦人心摇动也今殿下不出听政臣庶以爲疾病弥留愿殿下每早朝必坐正殿召诸将相共议军国之事上嘉纳之月日甲午钦差内史黄永奇等三人赍左军都督府咨以来设綵棚傩礼上率百官出宣义门迎入寿昌宫其咨曰洪武二十七年三月二十日本府佥都督李增枝等官于奉天门钦奉圣旨近日澉浦等处守御官军节次解到贼人胡德等五名供系高丽各处守把官差来沿海刦掠打听消息恁左军文书里将续供出来的人幷前日去的人姓名开写去敎上讳长男或次男亲自解来钦此本府除钦遵外今将后项合取人数开坐移咨照验钦依照名解来一合取四十二名先次供出人二十五名今次续供出人一十七名总兵云万户原成东宁诱引女眞人三名俱系西北面土城碧屯口子住百户金成品官林擧轮外郞李君必千户金完贵家小一十三名右永奇等三人皆我国所遣阉人也月日乙未令前朝赐姓王氏者皆从本姓凡姓王者虽非前朝之裔亦从母姓月日丁酉雨雹骊兴郡黄永奇等三人归觐其鄕正尹英卒停朝巿三日英上庶弟也群臣会弔月日戊戌桓王忌辰上与中宫幸敬天寺安桓王眞仍设斋讲华严三昧忏三年五月月日己亥朔上与中宫至自敬天寺月日辛丑有献熊儿者令畜后苑月日癸卯上坐东凉厅观掷石戏月日甲辰以旱祷雨于宗庙社稷月日丙午以旱徧祷于佛宇神祠徙巿月日丁未以旱宥二罪以下囚上请王师祈雨醮太一于昭格殿祈雨月日己酉雨月日庚戌大雨月日壬子命缮工监造凉厅补檐缮工启曰古者助隐岛属监每秋刈薍以供国用今给田司属之科田给参赞门下府事郑熙启凉厅遮阳难以薍盖上曰前朝恭让以此地私与其子非美事也今给田司因属科田不顾国用求媚宰相非义也卽下给田司掌务李载于巡军使缮工监丞朴子良踏验月日癸丑以皇曾祖妣孝妃忌辰减膳停朝巿月日甲寅宥李载月日戊午使臣崔渊陈汉龙等还献阉人五名于帝上率群臣送至宣义门外都评议使司饯于西普通楼汉龙醉而发狂乃曰前来使臣待之以厚今待我以薄何欤遂裂衣踏之曰衣此麤衣入见于帝宁死于此欲自刺诸相皆避接伴使金立坚进执其臂曰天使何爲至此汉龙欲肆毒以立坚力强言恭乃止上遣中枢院事陈忠贵赍衣与之时帝遣使皆用我国阉人使臣到国传命讫卽归其鄕狂悖类此州郡苦之遣司水监宋希靖管押金完贵家小赴京具奏曰洪武二十七年二月初七日有马军一十余名到来鸭绿江边马山下义州万户吕称谓是上国使臣到来卽遣州人金伯颜等三名过江迎接上项马军却将伯颜等捉去又于当年三月二十一日有钦差内史四员幷辽东百户军人三十名到来婆娑府江边义州万户吕称过江迎接上项护送军却将通事金龙鎭抚金宝鼎千户李坚实等三名捉去切念小邦臣事圣朝略无疑贰与辽东都司境壤连接只隔一江凡遇朝廷钦差使命及辽东差使到来义州官吏必先过江迎接今后边境百姓于使命到来心生疑惧违忤迎接以致得罪伏望圣慈令辽东都司将前项二次捉去金伯颜李坚实等推究放还以安小邦边境民心月日辛酉倭寇丰州使宫中小宦等读大学书京畿右道水军节制使崔七夕病卒于军七夕完山人身长大时人无与竝者每受命骑船以备倭寇未有献功亦不至败官至密直副使子亿龙万龙月日丙寅日本回礼使金巨原与僧梵明领被掳本国人五百六十九名以来月日戊辰判三司事郑道传撰进朝鲜经国典上观览叹美赐廐马绮绢白银三年夏六月月日己巳朔都评议使司上言今当卽位创始之初凡工作服饰器玩务从俭约垂法万世纱罗绫绮各色眞彩异方难继之物金银又每岁进贡上国尤爲难继而乃上下通用人无定志况见利之徒因谋贸易潜行越境以生衅端其害不浅愿自今纱罗绫绮及金银粧饰之物进上服用及各官品带外两府以下至于庶人一皆禁止公私家舍及寺院勿用眞彩承旨以上外不许用金玉缨子其油蜜果丝花凤金银着彩花草上国使臣燕享外亦皆禁断上曰纱罗绫绮金银珠玉各品官服鞍辔等级更议申闻其潜行越境兴利者勿论钱物多少首从皆诛以前典书金英烈爲京畿右道水军佥节制使上将军李朝夜至前汉阳判官朴德彛家执奸其女上大怒命囚朝于巡军朝逃令巡军大索中外令曰有敢匿者罪之右仆射南誾进曰今殿下大索李朝朝若出则殿下将若之何上曰罪之以律誾曰殿下若罪朝则亲亲之恩伤矣不罪朝则法令废矣朝不出殿下亲亲之恩全而法令不废矣何索之太甚耶宪司上言前朝之妃与母及族封爲宫主翁主国大夫人或供上或月俸请皆停罢上曰除供上竝给月俸上谓殿下曰天子若有所问非汝莫能对殿下对曰臣爲宗社大计岂敢辞避太祖挥泪曰汝体质羸瘦万里之路其能保其无恙乎朝臣皆爲殿下危之南在曰靖安君有万里之行吾辈安可枕枕死于此乎请自行月日乙亥上遂命我殿下及知中枢院事赵胖进表参赞门下府事南在进笺表曰钦差内史黄永奇等至承准左军都督府咨钦奉圣旨节该将解到贼人胡德等供出来的人姓名开写去敎某知道长男或次男亲自解来钦此诫命有严于自天述职莫亲于遣子玆将卑恳庸渎聪闻切念臣蒙上至恩致身今日谨修蕃宣之职贡每通行李之往来于洪武二十六年节次遣陪臣金立坚赍擎表笺谢赐马价陪臣尹思德赍擎表文进贺圣节俱蒙辽东都司称有圣旨阻当回还钦此卽遣陪臣李至请通道路又遣陪臣朴永忠进贺千秋陪臣庆仪进贺二十七年正朝俱到辽东仍蒙都司如前阻当回还钦此一国臣民兢惶无奈间当年十二月初八日钦差内史金仁甫等来至承准左军都督府咨钦奉圣旨内一款朝鲜已许自爲卽合正名今更号朝鲜表文仍称权知国事未审何谋钦此臣愚以爲国号则旣已钦依明降更号朝鲜王爵则未蒙颁降国王名爵不敢称王今来钦奉圣旨卽合正名钦此又承准左军都督府咨内右咨朝鲜国王准此钦遵施行修撰表笺遣陪臣安宗源等赴京谢恩到辽东如前蒙都司阻当回还臣与国人尤增陨越仰皇天而永号冀圣心之克灼尙虑路阻未达旒聪何图睿恩之忽霑许令贱息以入觐如穷子之投母若行者之赴家感与喜幷涕从言出所据刘肚儿等究求本邦之人氏竝无此等之姓名唯任葛龙义之爲林擧轮与藜均皮力之爲李君必或因职役之相似或因声韵之偶同推类以求发解已去岂于刘肚儿等独自占吝故令勒留臣又以爲胡德等所供打听消息尤爲诬妄日月中天凡有耳目者莫不知见圣神御极凡有血气者莫不尊亲顾我小邦臣事圣代久谙人民甲兵之富深服礼乐刑政之修何至待小儿之行然后知中国之事况本无疑贰之心又安有觇窥之谋如此事情已曾具本奏达去讫伏望皇帝陛下推字小之仁扩包荒之量怜臣抱屈而无诉许臣効忠而自新臣谨当永爲蕃翰于一邦恒祝康宁于万世月日己卯都评议使司上言开城府依汉唐京兆府例专掌肃淸王都前朝之季法令废弛群小之徒不孝于亲不睦于族隣里不相助擅征宿债抑买市物或有疾病不救死亡不藏人伦风俗甚爲不美今后开城府严加考察挂榜通晓禁止如前犯令者切隣及坊里色掌各告其部传报开城府以行痛惩其不进告者以其罪罪之府及五部令不受治者依律论罪上从之月日甲申使臣黄永奇等还上撰奏本一道就附以进送至迎宾馆奏曰洪武二十七年四月二十五日钦差内史黄永奇等至钦奉到告祭海岳山川等神祝文内节该爲昔高丽陪臣李仁任之嗣某今名某者或明遣人觇视或暗行窥伺诱我边戍杀掠沿海居民及诱引爲非如此构祸卽欲兴师问罪然大兵入境伤生必衆所以未敢轻擧且高丽三环海一负山地方数千里周回险阻天造地设其间主生民者非帝命不可今观李某所爲似非奉帝命主生民者予欲昭告上帝又恐轻易有烦帝听今遣人先告于神惟神察其所以达于上帝彼若肆侮不已问罪之师在所必擧钦此臣不胜陨越切念臣先世本朝鲜遗种至臣二十二代祖翰仕新罗爲司空及新罗亡翰六代孙兢休入高丽兢休十三代孙安社仕于前元是臣高祖自后世不受高丽官爵及元季兵兴臣父子春率臣等避地东来以臣粗习武才置身行伍然臣官未显达自高丽恭愍王薨逝至伪姓辛禑十六年权臣李仁任林坚味廉兴邦等相继用事流毒生民罪盈恶稔自取诛戮以臣素心谨愼无有他过擧臣爲门下侍中方与国政前件事理臣已曾具本奏达去讫臣于仁任本非一李自臣与闻国政将仁任所爲不法一皆正之反爲其党所恶至有尹彛李初逃赴上国妄构是非尙赖陛下之明已伏厥罪然其党与潜伏中外忌臣所爲至今纷纷不已臣又切念天人上下一理洞达陛下之心卽上帝之心臣蒙陛下之德爲陛下之臣而明遣窥觇暗行窥伺诱引边戍杀掠居民罪莫大焉而曰无有则是罔上也爲臣之罪莫大于罔上无以生于声敎之中矣苟如罔上是欺天也爲人之罪莫大于欺天无以容于覆焘之下矣山川鬼神森列左右若苟有欺天罔上之罪岂不以臣之罪告于上帝降祸于臣身臣不胜惶惧震越之至谨冒昧以言伏望圣慈俯加哀矜以崔渊所传宣谕遣判奉常寺事金乙祥押进献马五百匹至辽东交割而还月日丙戌兼尙瑞录事卞浑逃先是浑私荐二人俾受尉正受禄自用至是事觉宪司劾之月日丁亥遣知门下府事赵琳表贺圣节月日戊子歧滩水赤月日己丑知中枢院事皇甫琳卒琳永州人晋州牧使安之子在前朝从舅平章事安祐屡更攻战初授别将累迁至工部侍郞祐败居闲数年恭愍王谓琳从祐久识达军务起爲宗簿令迁判宗簿寺事从判三司事崔莹伐济州至伪朝陞典法判书密直副使再爲全罗道都巡问使岁戊辰从上至威化岛与议回军功在一等出爲杨广庆尙全罗道都体察使击倭寇于南原及还又出爲西北面都节制使平壤尹上卽位召拜知中枢院事至是病卒年六十二致赙以礼二子琠仁月日辛卯都评议使司请以京畿州县残盛广狭改定左右道长湍坡平见州沙川抱州丰壤瑞原幸州深岳汉阳富原果州铁原永平僧岭朔宁赤城临江麻田松林涟州高峯交河衿州阳川南阳安山仁州兔山安崃属左道开城江阴海丰白州延安府平州载宁江华鎭江河阴乔桐瑞兴牛峯新恩侠溪遂安谷州富平童城通津守安金浦德水属右道改杨广道爲忠淸道江陵交州道爲江原道西海道爲丰海道月日壬辰命都承旨韩尙敬传旨于都评议使司曰王氏絶祀天乃俾予肇造邦家实爲斯民也若不敬天勤民天之降殃必矣自古以来世之所以未治者君臣未得相遇也予虽否德每谓卿等应时而出爲我股肱以创大业宜与夙夜砺精以答天意古人云未闻以千里畏人者也我国地方二三千里苟明政令何畏于人予因老病倦于听断但保卿等耳愿治之心岂敢忘于须臾卿等宜各尽心以补不逮观察使必须愼简得其人则一方受其赐不得其人则一方受其弊宜各擧所知具名以闻侍中赵浚金士衡等感泣而对曰臣等俱以庸愚获遭圣上敢不尽竭心力以补万一择遣观察使诚如上敎请令台谏荐擧又曰今侍卫军士夙夜効劳多未霑禄食近侍忠勇及诸卫受职者多不称任愿令侍卫军士递受其职其余事理随卽申闻尙敬复命卽召台省掌务曰承旨典书以上可当观察之任者不拘时散具名以闻司宪府李懃等上言前者禁酒之令限以丰年今二十三日命罢禁令当创业之初凡有法令不可轻改愿自今京外公私宴飮迎饯限丰年禁之兪允判三司事郑道传撰历代府兵侍卫之制论府卫之弊与今府兵沿革事宜爲图以献月日癸巳以台谏所荐除各道都观察黜陟使崔有庆于庆尙洪吉旼于丰海吴思忠于江原金希善于京畿右道前三司右仆射尹师德卒师德鸡林杞溪人性醇厚无忤于人病卒无子月日甲午都评议使司具礼曹详定状启曰进上仪物外臣下毋得用金两府外毋得服纱罗绫绮玉缨子环子嘉善以下六品以上酒器外毋得用银七品以下酒器亦不许用银品带及台省员顶子不在此限庶人及工商贱隷虽有职者毋得用银绢斜皮婚姻者亦依职品毋得僭用从之林擧轮李君必来初以五军都督府咨责取人姓名相近解送帝遣还月日乙未李坚实康宝鼎金龙等来坚实等至帝引见问我边境事还遣上敎都评议使司曰毋岳新都之地前旣命十余宰相观之今旣一定而书云观员刘旱雨李阳达等乃曰以臣所学观之非定都之地也国之大事莫重于此或可或否宜会前日往观宰相与书云观员问其是非拟议以闻领三司事权仲和右侍中金士衡与诸宰相具书云观所言以进曰皆不可上曰令此辈更相吉地月日丁酉遣艺文春秋馆太学士闵霁于东北面祭四代山陵三年七月月日己亥书云观员进启可都之地曰佛日寺爲首䦅岾次之以李坚实放回事具奏本谢恩于帝令节日使赵琳赍进其奏曰洪武二十七年三月二十一日辽东都司差人到鸭绿江千户李坚实鎭抚康宝鼎通事金龙等三名过江迎接致被捉去边境居民惊恐无奈具本奏达间洪武二十七年六月二十八日前项李坚实等三名前赴京师钦蒙宣谕放回具言重蒙圣恩赏赐回还臣与国人欣感罔极月日庚子前知密直司事安叔老卒叔老顺兴人竹城君克仁之子性端谨稍读书有志于事功以病卒子望之敬之月日辛丑都评议使司相迁都之地于䦅岾其地不可右仆射南誾骂李阳达曰汝等挟地理之术屡以不称之地爲可都以冒上聪宜痛惩戒后月日壬寅都评议使司相迁都之地于佛日寺其地亦不可暹罗斛使人张思道等回来曰前年十二月与回礼使裵厚到日本被贼刦掠礼物资粧烧尽无余乞许更粧船子待今年冬发还本国乃献刀甲铜器黑厮二人上视朝命礼曹引暹罗斛人就班延安白州蝗城中多乌月日甲辰济州人高凤礼等来献马百匹赐米百斛月日戊申改车沙兀爲司禁东山色爲上林园都评议使司启曰地理之学未明人人各执所见互相同异眞伪难辨前朝相传秘录亦有同异邪正难定请置阴阳删定都监勘校一定上从之月日己酉置阴阳删定都监令领三司事权仲和判三司事郑道传门下侍郞赞成事成石璘三司右仆射南誾政堂文学郑摠佥书中枢院事河崙中枢院学士李稷大司宪李懃平原君李舒与书云观员集地理图谶诸书参考删定月日庚戌日本国九州节度使源了俊使者与我所遣僧梵明来归我被掳男女六百五十九人梵明持猿子以献命置司仆寺敎都评议使司曰予闻辽阳人谓我曰朝鲜所以生衅者僧徒爲之游说耳自今僧徒往来西北面者令皆诛之月日辛亥倭寇突入海州夺我兵船一艘以归佥节制使金赟吉追之不获月日壬子宪司启曰近者姦兇之徒依托使臣作弊中外宜考迎接都监所录一一痛惩从之月日甲寅上以荐王氏命前礼仪判书韩理前右尹郑矩奉常卿曹庶前献纳权弘前司仆注簿卞浑等金书法华经四部分置各寺以时披读先时浑犯罪在逃上以浑善书幷命之令百官各品出铁有差纳军器监以造兵器月日乙卯宪司劾问依托使臣作弊者开具姓名罪状以闻上曰尤甚者置极刑欲受官职者皆充水军黄永奇向国忠厚请亦不多其托永奇者勿竝论户曹典书李敏道请行钱币月日丙辰上欲观毋岳之地将以爲都门下府郞舍上书时尙炎霾动劳未便且农民亦未得暇待八月旣望亦未晩也从之月日戊午义兴三军府状启曰前朝之季府兵大毁今当更始之初釐革旧弊擧行成法严宿卫备非常尊主威重国势关系甚重各宜尽心遵守其中无识之徒受卫领之职不思国家设官之义只以不便于己交口讪谤沮毁成法其爲不忠甚矣愿自今有如前沮毁者令宪司启闻论罪除名不敍其卫领掌务知情不告者与同罪从之都评议使司状启曰往者筑城之役令坊里之人赴之壮实者百计窥免残疾之户乃出儿女甚爲非理自今凡有家者皆出壮丁大户出二名中户一名小户幷三一名如有阙役者及儿女赴役者户主论罪从之以皇祖妣敬妃忌辰减膳停朝市月日辛酉皇祖度王忌辰如前例月日壬戌知中枢院事黄希硕疾病上爲之祷佛月日乙丑大风害谷月日丁卯宪司状启曰京城修筑外方之人分爲二番以宽民力上曰与其分而久役何如合而速毕资粮难继者量宜给之都评议使司上言京畿各浦守御尤不可不重今后以大船分泊要路以备不虞以快船分载精锐穷搜诸岛追捕节制使有故申闻取旨方许下陆违者论罪其节制使及万户千户能否都观察使无时考察纠理嘉靖以上申闻论罪从之三年八月月日戊辰朔开城府检括京中大小户数月日己巳谏官全伯英等上疏曰窃惟殿下以神武之资代王氏五百年之业坐受神器此岂人谋之所及哉前朝至恭愍王而无嗣此天所以有意于殿下也当时权臣妄以辛禑爲恭愍后禑乃多行不法妄兴师旅欲犯上国之境殿下以大义谕诸将返旆而还奸雄自服国人擧悦此天又使殿下易王氏之机也殿下乃以曺敏修等之言立禑子昌昌暗弱尸位乃谋于国人立恭让爲君则殿下之忠于王氏盖亦至矣第以恭让昏迷多忌将相离贰天命有归乃有今日夫天之去王氏非恶王氏也恶无道也命殿下非爱殿下爱有德也若民不见德非皇天眷命之意也殿下卽位之初广布德音以赐中外今又以治安之道讲问于都评议使司此斯民之大幸而可以答上天之意也臣等感激之至敢陈卑抱以谢殿下求言之美意傥蒙兪允万万幸甚一书曰如保赤子记曰用民之力岁不过三日盖其爱民之心切故用民之力少此圣人不忍人之政也书曰天听自我民听天视自我民视近者干象示变群乌翔集皆可爲恐惧者也今两都之役一时而兴则事重力分不止劳民恐工役之未易讫也伏望殿下审其缓急以省民力则民悦天喜而休征至矣一论语曰节用而爱人易曰节以制度不伤财不害民合观此之爱人则不至于伤财伤财则必至于害民昔尧茅茨土阶禹卑宫室汉文帝惜百金于露台天下古今咸服其德愿殿下以此爲法宫室之制务从俭约冗食者可省则省可幷则幷以赡国用一古者兵出井田周衰法废至唐府卫之法稍近于古今内立三军府外置侍卫各牌以属于府分番上下此则府卫遗法也然以前朝之季户籍不明征发爲军者劳逸不均一家之内或侍卫或船兵随口爲军役重难堪稍稍亡匿夫兵贵精不务多愿令各道精选士卒改成军额马兵则五丁出一军步卒则三丁出一军以此爲制则行者免负戴之劳居者有治生之资如有缓急则居者亦当充军矣方其无事兵散于农每于农隙各令管牌检其兵具肄习武才以备都点及其有事命将统率则兵无不精而食无不足矣若居常宿卫之兵则将三军各领各爱马商略定制简其骁勇者充其禄官更相递受不许外人杂受又受田羸老有疾者亦令年壮子壻弟姪代之一前朝之季田制旣紊豪强兼幷户籍亦废良贱混淆词讼日繁骨肉相毁或牢笼山野夺人土田或假势枉法夺人臧获以至压良爲贱人怨神怒竟致灭亡殿下在潜邸慨然有念旣正田制其弊自息唯奴婢一事争讼尙烦殿下命置都监择定公正官吏严立断例限年决折考其元卷各给公文一通而其原卷依田制例一皆烧毁以杜争端一传曰光武投戈讲艺息马论道其急文治如此后世称其盛德今殿下受命开国运値昇平宜敞经筵讨论经史何者可法何者可戒事必师古以资治道夫朝鲜箕子之所封今上国复赐爲号洪范一篇箕子之所陈而帝王之所范乞于经筵首讲以明其敎一人主听断日有万机不可不勤愿殿下御正殿各司启事面加可否事之大者必与辅臣谋议施行一官爵人主之大柄不可不公今录军士久劳赏之以官然亦有无寸功而滥受者乞自今军民官实有功绩者不次擢用以增士风其无功徼倖者追夺告身痛惩戒后一书曰舜好察迩言又曰禹拜昌言舜禹天下之大圣也智无不周理无不明然且若是者圣不自圣而广聪明也唐德宗到民家得赵光奇敢言始知民瘼以其左右无正直而下情不达也今殿下访群臣以求治道此则舜禹之心也愿殿下推此心下至刍荛俾陈无隐可者用之其不可者亦不加罪一自古国祚之长短治道之汚隆实原于始祖之一心譬如作舍者必正其基种树者必培其根开国而不谨其初则何异于作舍种树者之不用心于根基也伏愿殿下念玆在玆亲近正直恒闻善道政尙宽恤惠先困穷无嗜细玩而崇大俭无信不经而谨庸行勤俭以爲之基仁义以养其根则邦基益固本支百世矣一从谏纳诲人主之德陈善闭邪人臣之职如以利害爲忌而不尽其职者徒取宠禄以欺君上而已臣等俱以不才叨蒙异渥职在言责何敢缄默以负殿下初政求治之美意乎昔贾谊痛哭于汉而有文帝之盛魏征极言于唐而有贞观之治伏惟殿下俯採臣等所上条件一皆施行万世幸甚命判内侍府事金师幸作内廐于忽赤房洞月日庚午知中枢院事平海君黄希硕卒希硕平海人自上潜邸常掌麾下兵有劳遂与开国功臣之列及寝疾上使国医治之不离其侧遣使问疾相续及卒上痛悼辍朝命义安伯和往祭柩前赠门下侍郞赞成事谥襄武官庇葬事赙以厚子象军器监廊火月日癸酉召掌务补阙裵规曰前日上言冗食者一家军役竝行者无功受职者录名以闻全伯英等上疏曰臣等猥以庸愚幸际昌辰滥承言责不敢嗫嚅昨以管见仰渎天聪幸蒙垂察许令臣等更以条闻意欲施行此殿下求治之切而从谏之美意也臣等不胜感激谨取所及知者录后以闻伏惟殿下推察焉幷余条随卽施行则朝鲜社稷之福也夫舜天下之大圣丹朱天下之不肖也禹戒舜曰无若丹朱傲惟慢游是好傲虐是作以禹之大明岂不知舜之大圣必不至于丹朱之傲乎忠诚之至犹恐其崇高之位一念之不谨或至于差故其儆戒如此殿下自潜邸游涉经史潜心于历代之盛衰出入中外痛心于生民之疾苦岂假陈闻而后知乎然今日之献言唐虞君臣相戒之意耳伏惟殿下矜察焉月日甲戌召都承旨韩尙敬于淸心亭讲大学衍义拜暹罗斛张思道爲礼宾卿陈彦祥爲书云副正月日乙亥震雷雨雹遣开城尹李茂谢许通道路表曰臣言屡次遣陪臣金立坚尹思德李至朴永忠庆仪安宗源等赍擎表笺前赴京师到辽东俱蒙都司阻当回还惊惶陨越间钦蒙圣慈令臣男今上讳及陪臣南在赵胖赵琳等赴京臣与国人不胜感激者大圣之德惟在包荒远人之心擧忻通路感深铭骨涕出交颐伏念臣叨守弊封幸逢昭代悠悠数载虽无补于丝毫耿耿孤忠庶罔愆于职贡故当岁时之朝聘必有行李之往来顷因贝锦之言遂阻梯杭之路罔知所以无可奈何今者贱息入觐于阙庭陪臣称庆于圣节天不违于咫尺臣倍喜于寻常玆盖伏遇皇帝陛下端拱九重之中明见万里之外谅臣抱冤而无诉怜臣纳款而靡他复令海邦获瞻天日臣谨当之屛之翰修侯度而益虔载寝载兴祝皇龄于有永仍献良马十六匹城安州上欲亲览毋岳迁都之地率都评议使司及台省刑曹各一员亲军卫以行书云观启曰月犯心星宥流贬人等月日戊寅上至毋岳相定都之地判书云观事尹莘达书云副正刘旱雨等进曰以地理之法观之此地不可爲都上曰汝等妄相是非此地若有不可则考诸本文以闻莘达等退相与论议上召旱雨问之曰此地竟不可乎对曰以臣所见实爲不可上曰此地旣不可何地爲可旱雨对曰臣不知上怒曰汝爲书云观谓之不知欺谁欤松都地气衰旺之说汝不闻乎旱雨对曰此图谶所说臣但学地理未知图谶上曰古人图谶亦因地理而言岂凭虚无据而言之且言汝心所可者旱雨对曰前朝太祖相松山明堂作宫阙而中叶已后明堂久废君王屡徙离宫臣疑明堂地德不衰宜复作阙仍都松京上曰予将决意迁都若曰近境之内更无吉地则三国所都亦爲吉地宜合议以闻乃谓左侍中赵浚右侍中金士衡曰书云观在前朝之季谓松都地德已衰数上书请迁汉阳近以鸡龙爲可都动衆兴役劳扰生民今又以此地爲可都及其来观则旱雨等曰不可反以松都明堂爲可互相争论以诬国家是曾无所惩故也卿等趣令书云员吏各陈可都之地以闻兼判书云观事崔融及尹莘达刘旱雨等上书以爲一国之内扶苏明堂爲上南京次之是夕上次于毋岳下月日己卯上饭王师自超于帐殿初上欲来相宅先遣人邀之上命诸宰相各上书议迁都之地判三司事郑道传曰一此地居国之中漕运所通所恨介于一洞之间内而宫寝外而朝市宗社之位无所容焉非王者居重御轻之所也一臣不学阴阳术数之说而今者衆多之论皆不出阴阳术数之外臣固不知所言孟子曰幼而学之壮而欲行之请以平日所学言之武成王定鼎于郏鄏卽关中也卜年八百传祚三十至十一代孙平王乃周兴四百四十九年迁于洛阳而秦人都于西周旧地周至三十代赧王乃亡秦人代之由是观之所谓三十代八百年周家之数无系于地也汉高祖与项羽同伐秦韩生劝羽留都关中羽见宫室焚烧人民屠杀不乐有人以术数说羽曰隔壁扬铃喜听其声不见其形曰是祖宗山川思欲见之羽信之东还彭城汉高用刘敬之言卽日西都关中羽乃灭亡汉德配天自是宇文周杨隋相继都关中唐亦因之德与汉配由是言之人有治乱地无盛衰可知矣一中国之爲天子多矣所都之地西则关中如臣所言东则金陵而晋宋齐梁陈以次都之中则洛阳梁唐晋汉周继都此地宋又因之而大宋之德不下汉唐北则燕京而大辽大金大元皆都之且以天下之大历代所都不过数四处其当一代之兴岂无明术者乎诚以帝王都会之地自有定处非可以术数计度得之也一东方三韩旧都东有鸡林南有完山北有平壤中有松京然鸡林完山僻处一隅岂可使王业偏安于此乎平壤逼近北方臣恐非所宜都也一殿下初卽位承前朝毁废之余生民未苏邦本未固是宜鎭静休养民力仰察天时俯察人事相地之宜待时而动则庶乎万全朝鲜之业垂于无穷而臣之子孙亦与有永矣一今之言地气盛衰者非其心自有觉处皆传闻古人之说也臣之所言亦皆古人已验之说也岂在术数者爲可信而在儒者爲不可信乎伏望殿下留意量度参之以人事人事尽然后稽之卜筮动罔不吉门下侍郞赞成事成石璘曰此地山水之会漕运之通则可谓吉矣然明堂倾窄后山低微规局不合王者之都夫以天下之大帝王之所都不过数处况于一国之内岂易多得扶苏山水或有逆处故先贤有左右苏巡住之说乞于近处卜地爲巡住之所以扶苏明堂爲本阙则幸甚安有扶苏独爲王氏出而不可爲后王之都之理乎且休养民力以待数年然后议之未晩也政堂文学郑摠曰定都之所自古爲难且以天下之大曰关中曰汴梁曰金陵数地而已岂我小邦处处有之周都关中秦代之仍都关中秦亡汉代之亦都其地汴梁五代都之金陵则六朝所都道诜谓若都扶苏统有三土前朝自始祖王建已前三国鼎峙统三以后只都开京王氏之终于五百年以其运数而不必系于地德若以周秦汉相继而都一地观之虽开京似无害也苟舍是而他求则更使广觅之斯可矣毋岳之地明堂甚狭主山陷溺水口无关鏁夫岂吉地而古人不用之乎佥书中枢院事河崙曰东方古都享国长久者鸡林平壤而已毋岳形势虽卑狭比之鸡林平壤宫阙之基实爲宽广加以居国之中漕运所通表里山河又有可凭东方前贤密说亦多相契又中国地理诸家山水朝聚之说擧皆相近故于前日对问具陈伏惟王者之兴自有天命定都之事不可轻议若欲顺一时人心以除民弊宜且安于松都若欲用前贤之说以立万世之基无过于此中枢院学士李稷曰迁都立国之地考之地理书其大槪曰万水千山俱朝一神大山大水处爲王都帝阙之地此以气脉所聚漕运所通爲言也又曰方千里而王者四方各五百里方五百里而王者四方各五十里此以道里所均爲言也又东方密说曰三角南面又曰临汉江又曰毋山此地所以擧论也大抵卜地迁都至爲重事非一二人所见能定也必应天顺人而后可爲也是故书曰龟从筮从卿士从庶民从不如是则不可决也今之迁不迁自有时数臣安敢轻议殿下出自天心又视人心所向卽顺天也毋岳明堂臣亦以爲狭矣上以诸宰相所上议论多以迁都爲不可故有不豫色曰予将还都决疑于昭格殿旣而次于南京月日庚辰上相宅于旧阙之基观望山势问尹莘达等曰此地何如对曰我国境内松京爲上此地爲次所可恨者干方低下水泉枯涸而已上悦曰松京亦岂无不足处乎今观此地形势可爲王都况漕运通道里均于人事亦有所便乎上问王师自超此地如何超对曰此地四面高秀中央平衍宜爲城邑然从衆议乃定上令诸宰相议之佥曰必欲迁都此处爲可河崙独曰山势虽似可观然以地法论之则不可上以衆人之言定都汉阳前典书杨元植进曰臣之所藏密书前者承命已进积城广实院东有山问其居人名曰鸡足相其地密书所说似相近也上曰漕运不通安敢爲都会之处乎元植对曰自临津至长湍水深可以行舟上遂上辇相营宗庙之地次于卢原驿郊命都评议使司征发庆尙全罗忠淸江原丰海京畿左右道民丁以毕旧京筑城之役月日壬午白虹见幸桧巖寺饭僧次于枫川西边左侍中赵浚有疾赐肩舆命先还京倭寇忠淸道安城水军万户张龙劒获倭船九艘月日癸未白虹见上至广实院东相杨元植所言可都之地佥曰不可乃止至长湍渡乘楼船宰相耆老皆献寿酒酣检校侍中南乙蕃起舞上顾谓南誾曰卿父母俱存而身爲宰相我虽今日贵爲一国之君奚及于卿因泣下顺流而下次于下滩边月日甲申白虹见次于临津县北观前朝新京之地月日乙酉以闵中理所言相都罗山上曰此汚湿之地何以爲都遂还松京王世子谒于道各司迎于天水寺前月日戊子遣司水监宋希靖献马一千匹至辽东交割而还礼曹启曰吾东方自三国以来祀天于圆丘祈谷祈雨行之已久不可轻废请载祀典以复其旧改号圆坛上从之令百官各品出马有差月日己丑倭寇灵光郡倭船十余艘盐夫三十余人力战斩三级寇败走罢道场库内帝释院置福兴库月日辛卯上坐淸心亭命都承旨韩尙敬讲大学衍义都评议使司所申左政丞赵浚右政丞金士衡等窃惟自古王者受命而兴莫不定都以宅其民故尧都平阳夏都安邑商都亳周都丰镐汉都咸阳唐都长安或因初起之地或择形势之便无非所以重根本而鎭四方也惟我东方檀君以来或合或分各有所都及前朝王氏统合之后都于松岳子孙相传殆五百年运祚旣终自底于亡恭惟殿下以盛德神功受天之命奄有一国旣更制度以建万世之统宜定厥都以立万世之基窃观汉阳表里山河形势之胜自古所称四方道里之均舟车所通定都于玆以永于后允合天人之意王旨依申三年九月月日戊戌朔置新都宫阙造成都监以靑城伯沈德符左仆射金凑前政堂文学李恬中枢院学士李稷爲判事月日己亥氷月日辛丑遣商议中枢院事郑南晋贺千秋节月日壬寅遣前工曹典书任寿献马五百匹至辽东交割而还月日癸卯分遣仓库田民使于各道月日乙巳以权近爲佥书中枢院事韩理艺文春秋馆学士李天祐黄诚康季权商议中枢院事李舒司宪府大司宪诚永奇之父永奇奉使而还稍恭谨不如诸宦横暴故官其父以天台宗僧祖丘爲国师月日丙午琉球国中山王察度遣使奉笺献礼物发还被掳男女十二名请发回在逃山南王子承察度其国世子武宁亦于王世子奉书献礼物遣判门下府事权仲和判三司事郑道传靑城伯沈德符参赞门下府事金凑左仆射南誾中枢院学士李稷等如汉阳定庙社宫阙朝市道路之基仲和等以前朝肃王时所营宫阙旧址狭隘更相其南亥山爲主壬座丙向平衍广阔群龙朝揖乃得面势之宜又相其东数里之地得坎山爲主壬座丙向以爲宗庙之基皆作图以献月日丁未以前参赞门下府事朴葳爲西北面都巡问使月日戊申上视朝日本及琉球国使人随班行礼月日己酉火犯舆鬼积尸月日壬子讲金字法华经于时座宫上与中宫听讲以星变宥二罪以下仍令宰相各陈时政得失民间利害月日癸丑移置中军纛于讲武堂军士甲刃侍卫月日甲寅全罗道都观察使赵璞报都评议使司曰到境来闻父老之言卒判开城府事郑地始造战舰能制倭寇长浦之捷南原之胜功着一时卽今沿海之民复业如旧乞令旌表门闾以劝后世使司转闻允之月日乙卯率百官贺圣节遂巡观城役月日丙辰罢西北面都巡问使朴葳宪司以葳尝连可行仲质狱辞请罢之以安景良爲西北面都巡问使都评议使司启曰东北面曾以大中小户收租请依西北面例以日耕踏验收租从之月日丁巳鹿入崇仁门巡观筑城之役月日戊午遣中枢院副使孙兴宗如京师献种马五十匹중추원부사손흥종을명나라에보내서종마필을바치었다月日己未命都评议使司集各司议迁都迟速皆曰今年可月日庚申判三司事郑道传等回自汉阳靑城伯沈德符参赞门下府事金凑留管经营月日壬戌天狗堕地声如雷月日甲子雨雪于平州虑囚月日乙丑幷深岳交河石泉鄕号交河监务高峯幸州黄调鄕号高峯监务月日丙寅放筑城夫성쌓는인부들을돌려보냈다三年冬十月月日己巳夙驾猎于西郊命有司摄事于宗庙月日庚午司宪府大司宪李舒等上疏请勿轻改法令数宥罪人月日辛未西北面都节制使崔永沚执送挈家来投人一名善吹箫曰大平箫宪司申严金银彩段之禁月日壬申视朝以天变撤乐上送鹁鸽三双于日本国九州节度使源了俊从其请也月日甲戌罢将军李之崇职囚前典书金千具于巡军宪司劾衣彩段也月日乙亥遣政堂文学闵霁中枢院副使柳源之如京师贺明年正月日丙子改侍中爲政丞罢大司宪李舒爲安平君以前和宁尹朴经代之舒慷慨有志节必欲直言被召入对略无谀辞方罢职郑道传力救不得月日丁丑上以诞晨讲法华经于殿内宥中外罪囚特宥李行ㆍ李詹流罪李仁任ㆍ曺敏修禁锢皆还职贴遣前工曹典书崔龙苏于日本使都堂致书九州节度使源了俊其书曰朝鲜国门下政丞赵浚等奉复日本国节度使源公座下贱介之还得奉芳翰就审动履康裕爲慰玆者被掳人七百名俱蒙发遣获还鄕里爲惠已极且云未得还者渐聚送之又欲禁贼期于两国永无间隙通好之诚至爲深笃喜感何涯比来本国水军将帅累擒海贼请以舟师往捕余党朝议将许之适承来谕乃寝傥如尊敎严明号令讨除兇盗永絶边患岂不美哉珍贶之惠益以爲感今遣工曹典书崔龙苏往修报礼不腆土宜具如别幅惟冀领纳月日戊寅虹见西方月日辛巳宪司上疏论李仁任曺敏修罪在不宥允之月日壬午以吏曹典书沈孝生女爲世子嫔召司宪杂端曺致命塡李仁任潴宅月日癸未虹见西方甲申亦如之月日乙酉幸观音堀月日丁亥饭僧百八于内殿行国师封崇礼仍赐鞍马月日辛卯迁都汉阳留各司二员于松京以门下侍郞赞成事崔永沚商议门下府事禹仁烈等爲分都评议使司月日甲午至新都以旧汉阳府客舍爲离宫三年十一月月日戊戌上率都评议使司及书云观员吏相营宗庙社稷之地月日己亥始置工作局都评议使司状申寝庙所以奉祖宗而崇孝敬宫阙所以示尊严而出政令城郭所以严内外而固邦国此皆有国家者所当先也恭惟殿下受命启统俯从舆望以定都于汉阳万世无疆之业实基于此然而寝庙未成宫室未作城郭未筑殆非所以尊京师而重根本也殿下虽重民力不欲兴工然此三者皆不可不作宜命攸司董治其役以营寝庙作宫室筑都城申孝敬于祖宗示尊严于臣民且使国势永固然后一国之规模始备而万世之贻谋益远矣伏惟殿下施行焉王旨依申月日庚子如木寺洞相寿陵之地囚殿中卿卞仲良于巡军狱命大司宪朴经巡军万户李稷等鞫之初仲良与兵曹正郞李荟曰自古政权兵权不可兼任一人兵权宜在宗室政权宜在宰辅今赵浚郑道传南誾等旣掌兵权又掌政权实爲不可仲良以此言于义安伯和和告于上上召仲良问之仲良对以实且曰朴苞亦谓殿下失爲国之体屡致星变上怒曰此数人皆我股肱之臣终始一心者也如或可疑则谁可信者爲此言者必有以也卽命鞫仲良及苞荟苞荟与仲良相诘谋欲自免月日辛丑上率群臣贺千秋月日壬寅流仲良于宁海荟于顺天皆削职置苞于竹州月日甲辰雾月日丙午世子宴宗室大臣于其邸如龙山江观宗庙材月日丁未木稼月日戊申置通津监务以童城守安合之月日辛亥大风雷雨月日壬子申严纳税自量之令月日癸丑兴国寺铜佛汗月日乙卯雷虹见我殿下回自京师南在赵胖随至殿下至京帝引见再三殿下敷奏详明帝优礼遣还初殿下之行也赞成事成石璘作诗以送殿下曰知子知臣睿鑑明畏天诚意爲生成皆言万世朝鲜庆在此炎霖跋涉行上国士人见殿下皆称朝鲜世子甚敬之殿下过燕府燕王卽太宗皇帝亲见之旁无卫士唯一人侍立温言礼接甚厚因使侍立者馈酒食极丰洁殿下离燕在道上燕王乘安轝朝京师驱马疾行殿下下马见于路侧燕王停驾亟手开轝帷温言良久乃过行后殿下见钦差内官黄俨问昔见帝于燕府之日侍立者爲谁俨曰庆大人温良人也帝最亲信者今已亡矣司译院提调偰长寿等上书言臣等窃闻治国以人才爲本而人才以敎养爲先故学校之设乃爲政之要也我国家世事中国言语文字不可不习是以殿下肇国之初特设本院置禄官及敎官敎授生徒俾习中国言语音训文字体式上以尽事大之诚下以期易俗之効臣等今将拟议到习业考试等项合行事务开写于后一额设敎授三员内汉文二员蒙古一员优给禄俸生徒额数分肄习业考其勤慢以凭赏罚幷及敎授之官一习业生徒鲜有自愿来者令在京五部及各道界首府州择良家子弟十五岁以下天资明敏者岁贡一人一每三年一次考试勿论是否本院生徒七品以下人但能通晓四书小学吏文汉ㆍ蒙语者俱得赴试习汉语者以四书小学吏文汉语皆通者爲第一科与正七品出身通四书之半及小学汉语者爲第二科与正八品出身止通小学汉语者爲第三科与正九品出身习蒙语者能译文字能写字样兼写伟兀字者爲第一科只能书写伟兀文字幷通蒙语者爲第二科出身品级同前其原有官品者第一科升二等第二科三科各升一等汉语第一科一人第二科三人第三科八人蒙语第一科一人第二科二人通取一十五人以爲定额若无堪中第一科者只取第二科三科又无堪中第二科者只取第三科不拘定数一每年都目各望幷录三人以汉语精通者爲头虽差年到数多余亦不许录于语音精通人员之上若三人俱通者听以差年到数爲头一肄业三年不能通晓汉蒙语者斥遣充军一考试中选者人给红牌一通上写司译院敬奉王旨某人可赐通事第几科几人出身者年月上行使本院印信提调以下具衔署名下都评议使司拟议施行月日辛酉命都评议使司会百官于毋岳更相宅都之地佥曰狭隘乃止月日壬戌征马于超资受职者有差收其职牒先是添设职无定数多有冒滥者故都评议使司请令各道都观察使考覈征之三年十二月月日戊辰上斋宿命判三司事郑道传祭于皇天后土之神以告兴役之事其文曰朝鲜国王臣上讳率门下左政丞赵浚右政丞金士衡判三司事郑道传等一心斋沐敢明告于皇天后土伏以干覆坤载遂万物之生成革古鼎新作四方之都会窃念臣上讳猥以庸愚之质获荷阴骘之休値高丽将亡之时受朝鲜维新之命顾以付畀之甚重常怀危惧而未宁永图厥终不得其要日官告曰松都之地气久而向衰华山之阳形胜而协吉宜就是处庸建新都臣上讳询诸臣僚请于宗庙乃以十月二十五日迁于汉阳有司又告曰寝庙所以奉祖考而安其神宫室所以莅臣民而听其政皆非获已在所当营爰命有司于今月初四日起役恐大役之方兴致斯民之攸困仰惟皇鑑俯亮臣心雨旸以时功役効力于以作大邑于以奠厥居上配天命于无穷下庇民生于有永则臣上讳谨当对越奔走将禋祀而益虔戒勑时几修政事而不懈与诸臣庶共享太平又遣参赞门下府事金立坚告于山川之神其文曰王若曰咨尔白岳ㆍ木觅之神诸山之神汉江ㆍ杨津之神诸水之神盖闻古之定都者必封山以爲鎭表水以爲纪故名山大川之在境内者载诸常祀之典所以祈神佑而答灵贶也顾惟不谷迫于臣民推戴之心卽朝鲜国王位兢业图理于今三年迺者用日官之言定都汉阳将营于宗庙宫室已定日矣尙虑大役之兴民力不无所伤雨旸燠寒或失其时有妨工作玆率门下左政丞赵浚右政丞金士衡判三司郑道传等斋沐一心以今月初三日遣参赞门下府事金立坚用礼币奠物告尔诸神今玆兴作非欲求一己之安其自是祀神人民以迓天命于无穷惟尔有神谅予至怀俾阴阳不愆疾疫不兴变故不作以底成大役而定大业则予不谷亦不敢自暇自逸洎于后世以修时祀神亦永有所享食矣故玆敎示月日己巳遣中枢院副使崔远于营宗庙之地又遣佥书中枢院事权近于营宫室之所致祭五方地祇以开厥基不欲劳民募集诸山僧徒官支衣廪俾趋工役上观太庙开基夜地震月日庚午木稼月日甲戌开城府始量给各司之基有差月日乙亥太白昼见遣密直提学李稷赴京谢恩表曰臣男今上讳等回自京师钦奉宣谕圣旨诲诫切至臣不胜感激者圣训昭明睿恩优渥抚躬知感擧国与荣臣于今年六月间钦奉圣旨遣臣男今上讳陪臣南在赵胖等赴京幸瞻天日之光特奉丝纶之旨诲臣以民生之恤勑臣以天命之严听受以还佩服无已玆盖伏遇皇帝陛下仁敦字小度廓包荒遂令僻远之邦获被怀绥之德臣谨当永坚忠义之志倍祝寿考之祺都评议使司启曰太一算兵家要务宜置局讲习隷于训鍊观以时考察成才者武科内竝试擢用上从之月日丙子禁各道军官放鹰徒役之人年限已满者放之月日己卯多完人夫彦吾都里人所吾等来献方物上各赐衣一袭令中枢院给牒爲万户月日庚辰命尙瑞司行循资除授曹溪宗僧徒请复谈禅之法上下于都评议使司拟议使司启曰前朝谈禅之法爲松都地理而设之今殿下旣迁新邑何用松都古事愿殿下一切禁断与民更始新其视听一其心志从之谏官劾判开城府事李居仁夺人家基月日辛巳检校侍中李崇卒官庇葬事谥安靖崇固城人门下侍中巖之子性淳厚恭愍朝以善射称子敏峙屹月日甲申上将幸果州观寿陵之地谏官张至和等进曰大驾虽乘船尙且虑危况今氷未坚安可涉乎乃止月日乙酉雾上又欲涉滩幸果州乘舆已驾左拾遗李叔蕃启曰前日上欲涉氷臣等昧死以闻获蒙兪允不胜感激今乃欲涉滩当此冱寒滩水深广马或一蹶恐非万全况乎仆从之人岂无赤身入水者乎愿殿下垂察上乃止月日丙戌上令李居仁视事民间讹言国禁畜白色鸡犬马月日戊子宪司劾知刑曹事崔兢初都官正郞朴仁乙将讼人文契阴改字样兢劾仁乙仁乙愤诣兢家兢方听讼仁乙辱之宪司劾仁乙竝劾兢月日己丑命去台谏员顶玉月日辛卯吏曹典书沈孝生享上大司宪朴经等上疏曰官职公器宜先德望不可假滥国家因前朝之旧乃用循资之格苟非才德出衆固无超资之理殿下顾念宿卫之士有未霑恩命者以其功劳多少第其资级高卑授以添设官职诸将军节制使录其职名以进其中奸黠者诈增前级躐取高官者盖多有之此人心所同恶而国法所当惩也今已下令诸道搜索此辈征之以马仍收职牒臣等窃谓与其惩之于后曷若审之于初伏望自今嘉善已下四品已上受添职者皆于敎命录其前职以防伪滥其敎命皆下本府考其前职之牒方许出给则人絶冒进之心国无滥赏之弊上允之是月日本国鎭西节度使源了俊使人求大藏经二年春正月月日丁未朔上率群臣贺帝正始服朝制冠服礼毕上坐殿受中外朝贺都评议使司上笺各道都节制按廉牧都护府使皆上笺献方物杨广道按廉使赵璞献历代帝王爲学爲治纲目之图交州江陵道按廉使郑擢献师尙父奉丹书戒武王之图及大学衍义二部斡都里献生虎仍赐宴群臣左侍中赵浚奉觞称寿曰元正首祚臣等不胜大庆谨上千岁寿群臣皆三唿千岁上尽觞许群臣坐群臣再拜就坐极欢而罢暮使军器监设火戏观之宥禹玄宝李穑偰长寿等三十人许京外从便月日戊申胎室证考使权仲和还上言全罗道珍同县相得吉地乃献山水形势图兼献杨广道鸡龙山都邑地图月日辛亥如演福寺观新塔月日壬子命都评议使司城平壤月日癸丑人日群臣朝贺赐人胜禄牌命广兴仓赐百官禄陈慰使李居仁回自京师遣三司左仆射权仲和安胎室于完山府珍同县陞其县爲珍州敎将以今月十八日幸鸡龙山其令台省各一员义兴亲军侍从月日乙卯司宪府上言牛峯铁所别监金系先监临自盗请收职牒鞫问科罪上敎所盗钱财没官罢职不敍月日戊午司宪府上言前艺文春秋馆学士李行尝爲恭让知申事职兼史官修撰乃阿李穑郑梦周诬书我主上殿下杀辛禑辛昌及边安烈请收职牒鞫问论罪上允之先是侍中赵浚坐春秋馆见前朝史草至行所记有曰尹绍宗忌李崇仁才告于赵浚欲害崇仁浚指日誓之曰所听绍宗之言欲害崇仁者有如白日进告上上命进戊辰已后史草遂亲见行所记以诛安烈及禑昌父子等事皆指斥上以爲无罪被杀上曰边安烈台省请罪恭让便许诛之予不及请止之禑昌父子百官国人合辞请诛恭让允之予初无欲害之心小儒何至乃尔乃许宪司鞫问初前朝恭愍王无子惑于辛旽邪计以旽子禑称爲宫女韩氏所出年九岁封爲江宁大君置王大妃殿及恭愍王暴薨李仁任等乃探恭愍邪志立以爲主戊辰回军之日上欲复立王氏曺敏修用李穑之言乃议立禑子昌边安烈党于禑舅李琳乃谋迎禑情状显着及恭让卽位台省请安烈罪恭让允之宪司卽遣其吏就诛流所上闻而欲止之不及禑昌父子大小臣僚请置于法以絶祸根恭让允之行爲恭让之近臣不直书事之本末故及月日辛酉上还时座宫诉良人五十余辈诉于驾前命巡军狱鞫越所之罪杖魁三人月日壬戌命永安君祭纛神先是造红黑二纛至是告成故祭之与祭执事官皆武服上坐殿大司宪南在极陈佛氏之弊月日甲子谏官安景俭等上言恭惟殿下应天顺人创业垂统一动一静子孙所法不可不愼今当大驾南巡止率三军而百官不与焉臣等窃有慊焉乞许各司一员随驾以爲后世之法上只许刑曹一员同台省随驾月日乙丑上发松京欲亲见鸡龙山形势将定都领三司事安宗源右侍中金士衡参赞门下府事李之兰判中枢院事南誾等从之月日丁卯过桧巖寺请王师自超以行吏曹请封境内名山大川城隍海岛之神松岳城隍曰鎭国公和宁安边完山城隍曰启国伯智异无等锦城鸡龙绀岳三角白岳诸山晋州城隍曰护国伯其余皆曰护国之神盖因大司成刘敬陈言命礼曹详定也李穑来谒谢宥恩月日戊辰次汉江边不豫留四日令巡军执骚扰人家者杖之以示军中月日庚午偰长寿来谒谢宥恩月日辛未四方赤祲命佥书中枢院事郑摠制定陵碑文月日乙亥西方赤祲地震日珥下旨都评议使司曰各道缘化僧徒称赍亲押愿文诳诱两班百姓者一皆禁止全罗道按廉使金希善报都评议使司曰外方无通晓医药者乞于各道遣医学敎授一员每于界首官置一医院选聚两班子弟以爲生徒择其识字谨厚者定爲敎导令习鄕药惠民经验方敎授官周行讲劝定属採药丁夫以时採取药材依方剂造有得病者随卽救疗是月修前朝行征东省改号太平馆二年二月月日月日丁丑令杨广道按廉使赵璞虑囚月日戊寅奏闻使韩尙质一行通事郭海龙赍礼部咨文副本来上大悦赐海龙马月日庚辰至淸州牧使陈汝宜判官闵道生等备傩礼迎于北郊父老进歌谣拜于驾前月日辛巳南方赤祲月日癸未至鸡龙山下月日甲申日有晕冠至晩乃息上率群臣相新都山水形势命三司右仆射成石璘商议门下府事金凑政堂文学李恬审漕运便否程途险易又命义安伯和及南誾审城郭形势月日乙酉三司左仆射领书云观事权仲和进新都宗庙社稷宫殿朝市形势之图命书云观及风水学人李阳达裵尙忠等审视面势判内侍府事金师幸以绳量地月日丙戌以金凑爲艺文春秋馆大学士韩尙质佥书中枢院事都兴李茂开城尹柳亮中枢院副使南在中枢院学士安景恭司宪府大司宪兼都评议使司使朴信司宪侍史驾登新都中心高阜周览形势问王师自超以不能知对月日戊子上发鸡龙山留金凑及同知中枢朴永忠前密直崔七夕监营新都月日己丑还至淸州月日庚寅奏闻使韩尙质来传礼部咨上向帝阙行谢恩礼其咨曰本部右侍郞张智等于洪武二十五年闰十二月初九日钦奉圣旨东夷之号惟朝鲜之称美且其来远可以本其名而祖之体天牧民永昌后嗣钦此本部今将圣旨事意备云前去上感悦赐韩尙质田五十结下敎境内王若曰予以凉德荷天休命肇有邦国向遣中枢院使赵琳奏闻于帝报曰国更何号星驰来报卽令佥书中枢院事韩尙质请更国号洪武二十六年二月十五日韩尙质赍礼部咨文以来本部右侍郞张智等于洪武二十五年闰十二月初九日钦奉圣旨东夷之号惟朝鲜之称美且其来远可以本其名而祖之体天牧民永昌后嗣玆予不谷岂敢自庆实是宗社生灵无疆之福也诚宜播告中外与之更始可自今除高丽国名遵用朝鲜之号属玆初服宜示宽恩其在洪武二十六年二月十五日昧爽以前二罪以下已发觉未发觉已结正未结正咸宥除之敢以宥旨前事相告言者以其罪罪之于戏创业垂统旣得更国之称发政施仁当布勤民之治门下左侍中赵浚等遣左谏议大夫李滉奉笺陈贺笺曰圣人启统奄临箕子之旧封帝命用休申钖朝鲜之美号光荣宗社喜溢臣民恭惟殿下迈舜文明齐汤勇智顺讴歌之所属膺历数之攸归推广临下之仁益勤事大之礼一札十行之诏先正其名亿载万年之基自今伊始臣等阻陪天仗虽未诣骏奔之班嘉与都人实倍输燕贺之恳月日辛卯月犯紫微左角虎入妙通寺里人共获之月日乙未大风城中多失火江陵道襄州一家失火延烧官舍民家殆尽月日丙申左侍中赵浚上谒行在所月日月日庚子明昇男义告其父殁呈礼部月日辛丑月犯岁星世子接驾于长湍月日壬寅至自鸡龙山百官迎于龙屯之野上入自崇仁门结綵傩礼于时座宫门外成均学官率诸生进歌谣命宿卫士卒诵神衆经消灾呪于殿庭二年三月月日丙午朔都评议使司享上于时座宫竹州监务朴敷取决按廉使坏其县野光寺修缉官舍僧录司启闻上欲加罪乃止征布五百匹命还其任月日丁未知刑曹事张演等上言向者下旨曰凡奴婢诉良者役使已久则仍令从贱其相争未决奴婢许于当时得决者给之虽然有役使已久而未得决者亦有得决而未得使者争讼尤烦上曰予欲禁争讼反曰争讼尤烦何也令宪司问其故以闻月日己酉命囚金城县令金承理于巡军狱月日庚戌命囚交州江陵道按廉使郑擢于巡军狱初金承理以县人张劒等三人不法囚县狱还放劒等曾属侍卫军当番上诣县执承理下庭欧辱之承理报按廉使郑擢下春州官执劒等鞫问上闻之曰侍卫军虽有罪不宜擅囚召擢问之擢以不鞫问对上怒囚擢杖承理一百流固城征春州事田理布一百匹月日辛亥宥郑擢还任月日癸丑放营新都之民月日甲寅移寿昌宫遣门下侍郞赞成事崔永沚赴京奉表谢恩其表曰睿恩洋濊圣训丁宁擧国与荣抚躬知感伏念幸遭昭代权长荒陬曾无补于丝毫但伫瞻于天日顷当贱介之返特承宸命之加示国名之当更勑星驰而来报臣与国人不胜感激切惟昔在箕子之世已有朝鲜之称玆用奏陈敢干聪听兪音卽降异渥尤偏旣戒之以牧民又劝之以昌后佩服无已糜粉难酬玆盖伏遇端拱九重明见万里谅臣干干若厉怜臣断断无他乃令小邦获蒙新号臣谨当之屛之翰益虔职贡之供载寝载兴恒切康宁之祝又遣政堂文学李恬送纳高丽恭愍王时所降金印一颗月日月日丙辰宪司上言殿下曾下敎奴婢争讼一皆永断刑曹都官不体上意巧饰启闻欲起争讼之端请将知曹事张演议郞张羽正郞赵谦佐郞尹莘老等皆罢职不敍敎罢行首张演掌务尹莘老职月日丁巳僧录司上言前朝之法每岁春三月集禅敎福田讽经城中街路谓之经行愿许擧行从之月日戊午都评议使司请上皇妃懿妃三代及中宫显妃三代封赠允之月日庚申都评议使司据刑曹呈启曰高湾梁万户申用茂不能备御倭寇见夺兵船三艘照律应斩从之月日辛酉礼曹上言敎书一款节该科擧之法本以爲国取人通三场相考入格者送于吏曹量才擢用监试革去愿自今当子午卯酉试之上曰今年且依前朝己酉年格试之幷行监试庆尙道按廉使沈孝生报倭寇将侵边境请遣节制使于诸道御之月日癸亥遣三道节制使义安伯和前门下评理朴葳ㆍ崔云海于杨广道兴安君李济判中枢院事南誾参赞门下府事李之兰于庆尙道今殿下及前全州节制使陈乙瑞于全罗道以备倭寇命曰卿等苟不能献捷无以见我月日甲子荧惑犯舆鬼积尸命左道水军都节制使朴子安右道水军都节制使金乙贵领兵船浮海捕倭参赞门下府事郑熙启请曰向者使司请罪高湾梁万户申用茂骁勇絶伦其死可惜今子安愿令免死与之同力捕倭上宥用茂使之自効子安拜谢率行月日乙丑谢恩使郑道传贺正使卢嵩ㆍ赵仁沃回自京师崔永沚行至安州郑道传遇永沚曰吾见上必召公还宜且留及至言于上曰永沚久将兵西北爲中国所闻不宜轻遣乃召永沚还仍令李恬兼赍谢恩表以去上责东部儒学敎授官李格曰尔何纵狂童汚毁佛寺欲杖乃止仍命五部学堂毋寓于寺月日丙寅杖李行一百籍没家产流于蔚珍月日丁卯遣内侍别监郑尙邀王师自超于桧巖月日戊辰分命各道按廉使交州江陵道司宪侍史朴信西海道礼宾少卿权文毅京畿左道工曹典书张子忠右道三司左丞林球月日己巳定鸡龙山新都畿州县部曲鄕所凡八十一虫食松岳松月日癸酉演福寺五层塔成命设文殊会亲幸闻自超说禅月日甲戌深源寺灾王师自超兼住所也桧巖寺疫西北面都巡问使赵温击倭寇于随州获宁海州人李唐信以献命给衣粮遣前判典仪寺事金乙祥管送辽东二年夏四月月日乙亥朔放营新都工匠月日丙子上与中宫幸演福寺观文殊会起复都承旨李稷初稷丁父忧居丧于京山府上强起之都评议使司启朝廷印章未降间凡颁行敎旨差除等事用国王信宝允之月日丁丑西北面都巡问使赵温报上国使臣脱欢不花以推刷旧管下人民事来盖脱欢不花本东北面人在前朝己巳岁以帝命就去者也月日戊寅上与王瑀击毬谓瑀曰人皆谓我以姻娅之故贳卿也不然寡人与卿同事恭愍相交不浅余何害卿封卿于麻田犹周之封微子于宋也卿兄恭让但多欲而无厌故以致今日瑀泣谢月日庚辰遣前密直使朴原聘辽王府前密直副使柳云骋宁王府虑囚遣刑曹正郞卢湘于庆尙道工曹正郞卢石柱于杨广道司水监丞尹仪于全罗道点考兵马团练形止享王师自超于阙内赐綵帛月日壬午群乌聚噪于演福寺月日乙酉幸平州温泉亲军卫台谏史官从之月日丙戌次于江阴县郊监务曺乙祥凭上供有敛于民命杖之月日丁亥脱欢不花来月日戊子义安伯和等诸节制使皆还以倭寇自退也月日庚寅贺正使禹仁烈回自京师见于行在所仍献角弓二西北面都巡问使赵温报秦王府差人爲易换牛只到义州命都承旨李稷议于都评议使司修撰秦府回答咨文以来月日辛卯群乌翔集于白鹿山命前密直权钧赍咨往见秦府人辞以易换之难仍送遗内酝苎麻布月日癸巳上忧旱命右承旨韩尙敬以四事传旨都评议使司一鳏寡孤独老弱废疾等贫乏不能自存者蠲免杂泛徭役存恤一中外官司罪囚或因饰诈罔告或因奸吏弄法或因证佐不明久在牢狱积生冤枉致伤和气自四月十九日已前二罪以下一皆原免虽系常赦不原再经鞫问情状不明徒年已满者悉令放免一中外官司贤愚褒贬已有成法备悉分拣具名申闻以凭黜陟一凡有便民事宜随卽申闻以副予意仍虑囚暮雨月日甲午杨广道按廉使赵璞报倭寇三十余艘将至沿海地面月日乙未以罗世爲沿海等处兵船助战节制使募亲军卫勇士以行月日己亥上至自温泉脱欢不花献角弓二张传旨曰余昔爲将帅时可受今安用爲卽欲相见方以微疾汤浴而还体甚羸惫请且就馆间二三日可得相见命中官一人馈送月日庚子命中枢院使李茂点检西江军船以备倭寇月日辛丑发义仓粟赈穷民月日虫食松二年五月月日乙巳朔命修花园月日丙午上登淸心亭观掷石戏月日丁未放监试榜于帘前成均大司成刘敬掌试取朴安信等九十九人上增取三人谓之三殿施福命给还柳廷显职牒以其子顗暲俱中监试月日戊申以朴永忠爲江华节制使李承源爲乔桐节制使月日辛亥赐脱欢不花苎麻布以及从者杖竹州监务朴敷流丑山初同知中枢院事朴永忠农庄在竹州敷刷其匿占良民四人充军永忠衔之及营新都罢役而还至竹州责敷不公服而迎来诉于上倭十三艘寇高湾梁万户崔用濡力战与其二子死之倭掠船五艘而去上闻用濡死叹曰国家所患莫甚于倭命益备沿海鎭戍命罢世子殿凉厅役先是世子谓僚佐曰吾所居卑隘何以堪暑都评议使司闻之令缮工监构小凉厅上知之谓都承旨李稷曰比年工役稍繁然皆不得已予岂乐爲哉世子虽无凉厅亦可上曰曩者功臣子弟令侍学世子其年少辈不事讲读反生逢迎之害自今毋与侍学只许更日直宿月日壬子倭寇全罗道阿容浦掠军船一艘命中枢院使李茂点考江华兵船至泊沿海要路捕倭月日甲寅赠懿妃三代考赠永兴府院君崔公讳闲奇爲积德守义宣威补祚协赞佐理功臣特进辅国崇禄大夫判门下府事判都评议使司事兼判尙瑞司事永兴伯妣赠洪原郡夫人李氏爲朝鲜国大夫人祖考左右卫保胜中郞将讳终大爲纯勤恭俭劲节秉义宣力翊卫功臣特进辅国崇禄大夫门下左侍中判都评议使司吏曹事永兴伯祖妣花山郡夫人金氏爲朝鲜国大夫人曾祖考户长正朝讳天甫爲宣威补祚翊戴赞化爕理佐命功臣特进辅国崇禄大夫判门下府事判都评议使司事兼判尙瑞司事永兴伯曾祖妣金氏爲朝鲜国大夫人月日乙卯祷雨于宗庙及群望脱欢不花还京师月日丁巳始雨三日月日戊午倭寇乔桐月日庚申赐吾郞哈五人衣各一袭月日辛酉中枢院奉敎以吾良哈宫富大爲同良等处上万户给牒曰凡事公勤毋得缓弛月日壬戌杨广道按廉使赵璞来朝上赐对问曰吾闻杨广全罗庆尙三道旱将失农信乎璞对曰全罗庆尙臣所不知杨广道则雨泽不絶禾稼稍盛上大悦璞乞免其任曰臣未尝有尺寸之効滥与一等功臣实布衣之极不敢自安又委一道之任如蚊负山岂敢当哉且自古人臣受命勤劳于外反罹谗毁者多矣愿殿下释臣此任俾全臣命上曰卿何出此言我之于臣虽有誉之者必察焉虽有毁之者必察焉必得其实然后以行赏罚卿其往敬哉月日甲子倭寇乔桐月日乙丑遣义安伯和及诸节制使击之倭遁月日丁卯钦差内史黄永奇崔渊等奉帝手诏来上率百官迎于宣义门外前导至寿昌宫听诏行礼诏曰一曩者说两浙民中不良者爲尔报消息已戮数十家矣其高丽山川鬼神岂不知尔造祸殃及于民此生衅一也一遣人至辽将布帛金银之类假以行礼爲由意在诱我边将此生衅二也一近者暗遣人说诱女眞带家小五百余名潜渡鸭江罪莫大焉此生衅三也一口称称臣入贡每以马至令豢马调之马皆驽下亦皆乘乏劳倦者侮之一也一更国号一节遣人请旨许尔自爲或祖朝鲜尔爲苗裔使者旣还杳无音信反作衅端侮之二也呜唿自元季中原扰攘民被兵殃英雄遍处转战杀伤几将二纪朕已平之矣然中国旣定四夷生边衅及不庭者命将讨之又二纪于玆蛮夷率服海外诸岛来庭迩来国中或生乱臣贼子今年春擒捕族诛姦党已絶朕将化锋刃爲农器抚战士以忘昔劳厚养金伤者欲终于家致诸将衣轻裘乘肥马翫四时之景以享太平乃何尔高丽速构兵殃朕又将昭告上帝命将东讨以雪侮衅之两端若不必师至三韩将诱女眞之人全家发来幷已往女眞大小送回朕师方不入境上礼毕宴内史于殿上内史二人皆国人也判内侍府事金师幸启曰尙衣院属人物在西北面者率多脱漏乞令本院差人驰驿前去精加点考上曰此内藏私事非国家急务前是差人之弊余所尝闻敢烦驿马乎师幸力请再三不允月日戊辰上宴内史于淸心亭月日己巳命都评议使司宴内史上以帝命命推刷泥城江界等处来投女眞人物上谓左右曰帝以兵甲衆多政刑严峻遂有天下然以杀戮过当元勋硕辅多不保全而乃屡责我小邦诛求无厌今又责我以非罪而胁我以动兵是何异恐喝小儿哉都承旨李稷曰然则何以对之上曰吾且卑辞谨事之耳命与侍中赵浚金士衡等议所以奏闻月日庚午命都承旨李稷传旨于都评议使司曰自古王者初定大业犹恐前朝苗裔爲己后患多生疑忌必欲剪除予则不然天命寡躬以爲一国之主凡在境内者皆吾赤子一视同仁以答天意已将恭让君从便安住妻子童仆完聚如古独其族属入处海岛生理艰苦予甚悯焉其令王氏之族在巨济者划日出陆各于陆地州郡安置以遂生理毋致失所如有才干者拣择敍用以示公道仰都评议使司其亟施行使司于是移文庆尙道按廉使及巨济兵马使皆令出陆分处于完山尙州宁海召王康承宝各道上军籍先是遣南誾朴葳陈乙瑞等八节制使以备倭寇寇退乃命南誾于庆尙道朴葳于杨广道陈乙瑞于全罗道点军成籍其余诸道令按廉使点之至是成籍以上京畿左右杨广庆尙全罗西海交州江陵凡八道马步兵及骑船军摠二十万八百余人子弟及鄕驿吏诸有役者十万五百余人庆尙道旱月日甲戌敎曰守令兼任军民必文武专才可当其任卽位以来每因荐擧用人其间多不称职都评议使司台谏六曹各擧所知不拘名数以次敍用各其班簿幷录擧主姓名如有不称职者罪及擧主二年六月月日乙亥朔遣中枢院学士南在奉表帝京曰诫命昭示于丁宁天威不违于咫尺玆深悚惧用切吁唿窃念以庸陋之资处僻远之地然粗闻圣贤之垂训故得知华夏之当尊洪武二十一年辛禑崔莹等妄兴师旅欲向辽东二十五年王瑶郑梦周等继禑邪志将犯上国臣晓谕一国臣民以谓夷不可以乱华下不可以犯上衆皆知其逆顺彼咸服其罪辜非但上天之明知实惟圣鑑之灼见屡奉曰兪之命常怀图报之诚谨修岁时无怠职贡今者钦奉手诏节该一款曩者说两浙民中不良者爲尔报消息一款遣人至辽以布帛金银之类假以行礼爲由意在诱我边将一款近者暗遣人说诱女眞带家小五百余名潜渡鸭绿一款口称称臣入贡每以马至令豢马者调之马皆驽下亦皆乘乏劳倦一款更国号一节遣人请旨许尔自爲或祖朝鲜尔爲苗裔使者旣还杳无音信钦此有王瑶自构其逆衅致国人不义其所爲退处于家获保其命妻子之团圝自若朝夕之奉养如常瑶虽至昏岂不自反玆乃圣恩之所及可明臣心之无他且夫两浙之民消息本无相报况在王氏之日情状何与于臣至若行礼于辽东是亦景仰于上国当使介往来之际有宾主交接之仪在礼则然于诱何敢其有女眞隷于东宁旣皆作军而当差安肯遣人而说诱但辽东都司起取脱欢不花之时其管下人民或有不卽随行者由彼安土非臣勒留无所供于我邦各自守其旧业钦依手诏事意将脱欢不花原管人民安土不卽随行者差人取勘见数发送辽东曩有本国人民往投辽东怀思鄕土及亲戚或复逃来潜隐山谷之间臣初不知节次据辽东来文差人根缉获到臣以谓虽其本系出于小邦之民然其姓名载于官军之籍不宜容置曾已发还其逃来未获者不知女眞高丽旣系逃军不行出首未审潜隐去处今爲差人遍行搜捕随卽起解情迫惊恐先此奏陈抑贡马之非良迺土性之所致措办之数斯伙矣驽下之材或有焉诏旨又曰奈何尔高丽速构兵殃钦此诚惶诚惧臣虽鄙愚不至狂妄蒙上之德而忌其德责人之尤而效其尤固非人情安有是理臣如欺罔天实照临念臣以一身之微出万死之计首倡大义以絶祸萌良由事大之忠多取群小之怨前者尹彛李初等潜赴朝廷妄搆是非幸蒙睿照得达卑情旣遭圣明而以爲依归虽有谗构而不自忧恤岂图贝锦又干冕旒每尽力于虔供独何心而侮衅逢天之谴无地自容伏望皇帝陛下垂日月之明扩干坤之度察谗人交乱四国怜小臣永肩一心特霈洪恩俾安远俗臣谨当臣节益坚于终始皇龄倍祝于康宁月日丙子寒风暴作月日丁丑如花园命宦者金师幸修八角亭遣将军南贽赐衣酒于奏闻使南在月日庚辰辽东都指挥使司差千户高阔阔出赍礼部咨来其咨曰洪武二十六年二月二十八日礼部署部事仪部主事盖霖等官将辽东都司实收过高丽节次解到马数于奉天门奏奉圣旨尔礼部照依马数将纻丝緜布差官运去给还他价钦此除钦遵外今将该给马价段匹緜布差指挥同知王鼐等管运前去计实收过马九千八百八十匹给纻丝緜布各一匹共运去各色纻丝緜布一万九千七百六十匹纻丝九千八百八十匹緜布九千八百八十匹倭寇文化永宁二县遣永安君及同知中枢院事张思吉商议中枢院事郭忠辅击之月日辛巳左散骑常侍安景俭等请罢花园役上曰谏官欲令国君足不到宫门之外乎此园前朝所营因而洒扫以备游观独不可乎召左拾遗王裨命曰自今非关宗社安危者不宜启闻月日甲申高阔阔出还遣知中枢院事赵琳受马价于定辽卫月日丁亥坐报平殿试知贡擧左侍中赵浚同知贡擧艺文春秋馆大学士金凑所擧尹定等三十三人以宋介臣爲第一月日戊子显妃生辰宥二罪以下囚月日庚寅暹罗斛国遣其臣乃乃其国官名也张思道等二十人来献苏木一千斤束香一千斤及土人二名上令二人守阙门日本一岐岛僧建哲使人来归我被掳男女二百余人仍献方物曰以表远忱月日辛卯遣判三司事尹虎贺圣节遣参知门下府事金立坚谢赐马价其表曰正使建阳卫指挥同知王鼐等官赍捧到礼部咨臣钦蒙圣慈给还节次解到马价臣与一国臣民不胜感激者圣恩旣渥天贶实优登受以还感铭无已窃念臣猥以庸禀幸际明时誓修职分之常小答生成之造近者钦依措办节次解送马匹产从僻壤本乏良才恐不充于天闲何敢望于价币恩非意及感与愧幷玆盖伏遇皇帝陛下推同仁一视之心擧厚往薄来之典遂令远俗得荷殊私臣谨当倡率一方益励虔供之志用祈万寿永殚颂祷之诚月日癸巳诛内竖李万黜世子贤嫔柳氏月日乙未台谏刑曹上言窃见内竖李万伏诛贤嫔柳氏黜还私第国人未知所以疑惧不已愿殿下将左右亲近之人下法司鞫问以絶国人之疑上怒下右散骑常侍洪保左拾遗李慥司宪中丞李䇕侍史李原刑曹正郞卢湘于巡军月日丙申又下左谏议李滉右谏议闵汝翼直门下郑擢起居注李之刚右补阙尹将右拾遗王裨刑曹典书李舒议郞赵思义ㆍ崔士议佐郞闵思正兼司宪中丞朴苞杂端秦琼ㆍ李致参台监察柳善等于巡军命郑熙启南誾赵琦黄希硕鞫问先时上谓左侍中赵浚右侍中金士衡曰宫中小竖嫔媵黜罚我家私事非外人所得知也今台谏刑曹妄论是事必外人妄自生疑传相聚议非独此辈之意也今欲逮此辈于狱鞫问浚等不对出谓都承旨李稷曰台谏刑曹一国纲纪所在自古重之合司被囚有伤国体宜善辞启闻稷入告上然之欲只囚掌务问之以其辞连及命皆囚之月日丁酉流洪保李䇕尹将秦琼李致崔士仪赵思义王裨于其鄕流李原于竹林卢湘于全罗道军营李慥于角山李舒朴苞闵汝翼郑擢李滉李之刚等以功臣故许归私第月日戊戌成均馆试生员取尹尙信等一百三十二人贺圣节使判三司事尹虎卒于金巖驿讣闻上停朝三日虎字仲文坡平君侅之子也性正直稍善书尝仕恭愍朝恭愍与之围碁虎不胜命书古诗以进乃书唐李绅读李斯传诗以进其诗曰欺暗常不然欺明当自戮难将一人手掩得天下目恭愍以爲谲谏遂疎之爲杨广道都巡问使用兵谋数捕倭寇尹鸡林善于备御当革命之初有协赞推戴之功受命朝京不以病辞力疾以行卒于道无子以参知门下府事金立坚代尹虎行月日庚子西方赤祲月日壬寅礼曹典书李敏道等上书曰有国之典惟祀爲大古之人当祭之时七日戒三日齐而天神格人鬼享皆由己以致之也孔子曰祭如在祭神如神在又曰吾不与祭如不祭伏望殿下其于宗庙籍田之祭必须七日戒三日齐躬亲酌献垂法后世如有故令世子摄之月日癸卯命判中枢院事南誾致奠于尹虎之殡二年秋七月月日甲辰朔日食不见初日官启曰当日没时有食上素服以俟日没乃释上谓都承旨李稷曰每日听政时大小臣僚辄入报平殿甚爲亵慢自今令佥节制使把门考察启闻乃入月日乙巳遣内侍别监韩季辅请王师自超曰旣爲王师不宜在林壑可速赴京命西北面都巡问使赵温改鍊义州道军籍月日丙午礼曹上书曰卒判三司事尹虎性本勤俭出将入相服劳旣久又当殿下受命之初协力推戴今又受命朝觐不以老辞殒身旅次其赠谥送终之礼一依古制允之命赠门下右侍中谥靖厚葬以礼月日丁未赐新及第恩荣宴月日戊申遣前门下评理朴葳于杨广道造战舰新及第宋介臣等上笺谢赐恩荣宴以门下侍郞赞成事郑道传爲东北面都安抚使月日庚戌遣三司右仆射尹思德代金立坚谢赐马价月日丙辰陞稷山县爲郡以县人火者崔渊选入中国奉使而来请之也都评议使司启曰兵法当预备鍊习临时应变前朝之季法令废弛视爲余事中军军候所阵图之法敎学之名皆爲文具愿自今主掌训鍊观集两班子弟及各成衆官各领可敎者讲习兵书阵图其有成才者依前降敎旨试取擢用监察一人日至训鍊观考察勤慢上允之西海道按廉使报知军事金钧金劝与倭寇战败绩上曰今闻败绩之由专是知军事不尽心力战所致当坐军律然予不欲杀人姑宥之知军事二人各杖一百牌头各杖八十以期后日立功止诛领船千户不赴战者命城西江发役徒于京畿左右道月日丁巳礼曹上言医学活人之方律学辅治之具诚国家要务乞试所业能通者以充其职上允之命都评议使司三子登科者可依旧制廪其母月日戊午日官告月食阴云不见月日壬戌上微行如花园其修八角殿也画工计丹雘之费甚巨乃令三司员吏亲检其费其经营绘饰裁种花卉雕琢木石之事宦者金师幸悉掌之王师自超至使居广明寺初自超在桧巖寺至今年春桧巖始疫自超来赴演福文殊会会罢不归桧巖而往居谷州佛国庄夏桧巖大疫僧徒多死至是邀置广明寺城中男女归请论法者日以百数如花园宴钦差内史月日乙丑雨雹敎曰判门下府事洪永通领三司事安宗源等一百二十七人自辛禑窃位乱极思治之际而安危皆注意于予谕德宣誉驯致今日功亦不细矣其褒赏之典有司擧行敎曰前朝之季伪主辛禑顽凶狂悖乃与其臣崔莹谋犯辽阳督责诸将将渡鸭绿江时予爲右军都统使谕诸将以爲以小国犯天子之境于义不顺况得罪天朝则东方之民殆无类矣诸将实能明晓逆顺当时师若渡江东民安得按堵至今惟尔诸将听寡人之言仗义还师以安东方肆予寡躬得有今日若论其功宜在旌赏靑城伯沈德符义安伯和判开城府事柳蔓殊门下侍郞赞成事崔永沚参赞门下府事李之兰等十三人可爲一等功臣前判慈惠府事庆补参赞门下府事庆仪三司右仆射尹思德商议门下府事郑曜同知中枢院事朴永忠等十五人亦知大义参谋与议可爲二等功臣前判慈惠府事崔郸前鸡林府尹王宾前密直副使金天庄前开城尹南成理前汉阳尹李至工曹典书张子忠佥节制使崔允寿前晋州牧使黄顺常等十人亦识利害从顺无违可爲三等功臣中枢院学士南在兵曹典书尹绍宗等虽不与行师其于还京社稷大计拟议之际援古赞计可爲三等功臣崔郸之例卒侍中曹敏修ㆍ裵克廉判三司事尹虎等一等功臣沈德符之例卒检校侍中边安烈判三司事王安德ㆍ池涌奇三司左使赵仁壁完山君元桂门下评理郑地忠州节制使崔公哲等九人二等功臣庆补之例卒判慈惠府事安庆晋州牧使金赏开城尹李伯等三等功臣崔郸之例褒赏之典有司擧行月日月日月日己巳门下侍郞赞成事郑道传上笺曰上赐道传綵帛令乐工肄习道传又敍其武功作乐词以献一纳氏曲纳氏恃雄强入寇东北方纵傲夸以力锋锐不敢当我鼓倍勇气挺身冲心胸一射毙偏裨再射及魁戎裹枪不暇救追奔星火驰风声固可畏鹤唳亦堪疑喙矣莫敢动东北永无虞功成在此擧垂之千万秋右言其逐纳氏之功一穷兽奔曲有穷者兽奔于险巇我师覆之左右离披或歼或获或走或匿死者粉糜生者褫魄不崇一朝廓尔淸明奏凯以旋东民以宁右言其败倭寇之功一靖东方曲繄东方阻海陲彼狡童窃天机肆狂谋兴戎师祸之极靖者谁天相德回义旗罪其黜逆其夷皇乃怿覃天施军以国俾我知于民社有攸归千万世传无期右言其回军之功月日庚午敎曰纪功行赏固有令典矧当创始之初是宜先擧其功判开城府事禹仁烈器宇雍容而有先见自予出将入相之日乃以旧识注意寡躬捍卫之功诚有焉判内侍府事金师幸于践祚之初壸则粗立而未备历擧前朝盛时之宫仪损过益不及而饰内助之治功可录也同判内侍府事尹祥ㆍ李匡知内侍府事安居等虽未及此补助之益盖多有之亦可录也三司左仆射权仲和前门下赞成事成石璘等八人自辛氏窃位乱极思治之际安危皆注意于予其褒赏之典有司擧行月日辛未如花园贺圣节使金立坚从行通事郭海龙来告立坚至白塔辽东都司不纳曰帝诏自今高丽人不许过来罢西江筑城之役月日壬申两府耆老会议以海龙来告事敎曰前判三司事姜仁裕前判开城府事韩蒇等七十一人自辛氏窃位乱极思治之际而安危皆注意于予谕德宣誉驯致今日功亦不细矣检校密直副使柳方泽卢乙俊等十一人方卽位之时俱在日官心不疑贰谨卜天时劝登大位其功亦可尙也其褒赏之典有司擧行敎曰前典书姜天守李天祐等五百九十五人于予出将入相三十余年许身以死备尝艰险捍卫寡躬式至今日休当擧义之日虽不得与焉前功安敢略乎有司擧行赏典二年八月月日甲戌朔遣开城尹李茂于庆尙道中枢院副使李薿于全罗道点兵发京畿杨广西海交州江陵六道之民筑京城以旧基广难修约其半月日乙亥兵曹典书尹绍宗以病乞免以李之兰代郑道传爲东北面都安抚使贺圣节使金立坚谢恩使尹思德等至辽东不得入而还谏官安景俭等上书请依京城旧基筑之不允钦差黄永奇崔渊等还京师上送于西郊遣中枢院副使李至赍请通朝路表幷押领女眞男女四百余口赴京其表曰陪臣知门下府事金立坚等到辽东蒙都司称有圣旨朝鲜进表进献一应使臣不许将过来钦此回还臣与国人不胜陨越仰陈鄙抱者以小事大当修聘献之仪居高听卑庸切吁唿之恳惟高丽邈处要荒之地不知礼义之方辛禑构衅于攻辽王瑶踵谋于猾夏而臣擧逆顺之义除祸乱之萌圣鑑孔昭卑忱是察俾权军国之务许袭朝鲜之名爰自受命以还益谨爲藩之礼忽承有严之谴责实惟罔措以兢惶伏望皇帝陛下以干坤生物之心爲心以父母爱子之念爲念扩包容之量通往来之途则臣谨当职贡无怠于岁时皇灵永祝于悠久赵琳等赍马价来自辽东月日戊寅始都城役月日己卯木星入羽林上微行登男山观城基入花园礼曹典书李敏道言于上曰臣恐筑城未易毕也上曰何故对曰员吏怠于董役役夫惰于趋事徒费民力而役事无效臣以爲坚氷将至功未讫也上以爲直赐敏道衣一领米豆三十石月日庚辰上令左副承旨崔迤往阅筑城员吏勤怠自是以后日令司宪监察巡检月日辛巳下筑城员吏怠于董役者十四人于巡军狱寻释之唯将军全吾充江华水军月日癸未敎曰敷奏以言明试以功而报其庸者古之道也前同知密直司事王康学识颖悟规模有余发言如流事无不逮咸称能焉予以是试于漕运事之修擧如其所言前朝四十载不通漕运之路乃能开之以赡国用三道四十年疲劳陆转之苦乃能除之以苏民生其功旣着人谁谤之予嘉不忘也又当创始之初声乐未谐且试之习乐提调乃能叶比声律洗尽前朝哀思之音形容一代惟新之治其功亦岂少哉载诸赏典宜矣可依戊辰年回军功臣南在之例判校书监事宋文中大将军赵卿自予在潜邸时久劳于予安危注意艰难不避以至今日可依原从功臣李沃之例褒赏之典有司擧行月日甲申幸广明寺见王师自超遂幸昭格殿月日乙酉遣东北面都安抚使李之兰城甲州孔州司宪府论劾中枢院副使具成老至辽东与同列赵胖相诘取讥又私换进献马价綵段之罪上罢成老职月日丁亥遣佥节制使陈忠贵于杨广道考诸州郡送役徒不及期者笞守令九人囚按廉使赵璞于汉阳府月日戊子谢恩使李恬回自京师恬入见帝责其跪不正且俛其首棒恬几死令飮药得活及其还至辽东不给驿徒步而来诏辽东不纳朝鲜之使敎曰前门下赞成事安翊等十一人自辛氏窃位乱极思治之际安危皆注意于予谕德宣誉驯致今日功亦不细矣其褒赏之典有司擧行月日己丑敎曰新都京畿田地改量以十结五结差等作丁折给上移上洛君金缜之第月日庚寅敎曰前书云正金宝等三十九人其功与天守天祐等同攸司擧行褒赏之典月日辛卯月犯昴都评议使司宴京城修筑都监判事洪永通安宗源等于王轮寺月日壬辰上观城遂幸花园月日癸巳赞成事郑道传作四时蒐狩图以献月日丙申杖麻田监务文缉兎山监务吴思敏流边郡以送役徒不及期也月日壬寅幸寿昌宫宿焉遣前密直副使曺彦管送辽东逃来人口咨礼部曰洪武二十六年五月二十三日钦差内史黄永奇等至钦奉手诏内一款节该近者暗遣人说诱女眞带家小五百余名潜渡鸭绿江罪莫大焉钦此臣与一国臣民惊惶震惧措身无地谨遣陪臣密直提学南在奉表陈情去讫窃照本国军民节续逃往辽东投充军丁其有怀思鄕土或复逃来山谷之间潜隐者臣初不知节次据辽东都司来文往往尙且擒获解送况女眞人等言语异别本非同类安敢遣人说诱潜渡鸭江前来今钦奉诏旨划卽差人于西北面各府州郡县缉捉到年月不等逃来原系本国人朴龙等一百二十二户幷家小三百八十八名枷杻赴辽东都司交割昨前起取脱欢不花之时其所在人民皆非脱欢不花父祖管属虽有管属人民于洪武十六年间被千户徐便胡拔都招引前去或有不卽随行安居本土者亦非小国勒留今来钦奉圣旨随卽差人取勘到女眞人仇乙吐等二十五户幷家小一百一十六名就付右军都督府差来千户王脱欢不花管领及僻屯口子原把截千户金完贵一同起解二年九月月日癸卯朔遣同知中枢院事朴永忠贺千秋上拜笺于寿昌宫还时坐所颁朝廷所赐马价月日甲辰奏闻使南在回自京师曰帝厚待之且命曰尔国使臣行李往来道远费烦自今三年一朝月日丙午命都评议使司给筑城役徒粮命都评议使司移牒庆尙全罗道按廉使发役徒赴新都月日戊申书云观上言道诜云松都五百年又曰四百八十年基且王氏絶祀之地而今方兴土工请新都造成之前移幸吉方下都评议使司议之月日月日癸丑日本国遣使来献剑二十柄上赐诸大臣还时坐宫月日乙卯罢按廉复观察黜陟使杨广道韩尙质庆尙道闵开全罗道安景恭西海道柳爰廷交州江陵道柳亮京畿左道河崙右道李彬又以洪永通爲南阳伯安宗源判门下府事权仲和领三司事郑道传判三司事柳蔓殊成石璘门下侍郞赞成事南誾知门下府事南在判中枢院事李稷中枢院学士李懃大司宪韩尙敬都承旨月日丙辰改三军摠制府爲义兴三军府罢重房改和宁府爲永兴府改永兴县爲永平县倭寇西北面定州月日戊午上观城幸寿昌宫月日己未进表使李至至辽东不得入而还兵曹典书知制敎同知春秋馆事尹绍宗卒绍宗字宪叔茂松县人文贞公泽之孙聪敏好学年未冠诗文已老成文忠公李齐贤见而称奇恭愍庚子中成均试乙巳年二十一中乙科第一人对策高出前辈遂拜春秋修撰累官至左正言时幸臣金兴庆恣行威福骄傲无礼宦者金师幸巧诈逢迎专掌工役俱病国害民绍宗草疏极言欲皆斥去同僚知之托以称疾不仕劾罢之疏不果上伪朝己未起爲典校寺丞迁典仪副令艺文应敎辛酉丁母忧居庐锦州服阕南方学者多从而受业丙寅以成均司艺召还戊辰夏上回自威化岛驻军东门外绍宗怀霍光传进见上旣执退崔莹等乃行陞黜擢爲典理摠郞寻陞右司议大夫己巳春上书论李仁任请斩棺潴宅不允移成均大司成上与赵浚等欲革私田令百官议可否俱以爲不可绍宗与郑道传等力请革之恭让君立授左常侍经筵讲读官恭让欲迎僧粲英爲师抗疏止之恭让积不平改礼曹判书寻窜锦州上卽位召拜兵曹典书许列原从功臣绍宗慷慨有大志常以格君心正风俗爲己任每当言路极陈得失无所忌讳其居家不治生产虽至屡空不以爲意博览经史手不释卷尤精于性理之学辟异端甚力年四十九病卒士林惜之所着诗文八卷自目曰桐轩集子淮登辛巳科今爲佥知承文院事月日庚申上率群臣贺圣节于寿昌宫还时坐所桓王有孼子二人元桂婢内隐藏出和婢古音加出元桂子四良祐天祐朝伯温和子七之崇淑澄湛皎淮渐良祐子兴发兴济兴露兴美天祐子宏轩之崇子寿长淑子吾望之发澄子义敬微童湛子孝孙淮子福同渐子实坚月日辛酉置司译院肄习华言月日月日癸亥遣中枢院学士李稷赴京谢恩仍请依旧朝聘表曰陪臣南在回自京师钦蒙宣谕切至臣与国人不胜感激者圣训谆谆廓示包容之量臣心断断玆怀感愧之私臣于当年六月间遣陪臣金立坚谢赐马价七月又遣陪臣尹师德进贺圣节俱蒙辽东都司称有圣旨阻当回还钦此遣陪臣李至备具情由卽行闻奏抚微躬而罔措冀睿鑑之灼知今者陪臣南在传奉宣谕圣旨节该尔回去对他说三年一贡看尔至诚我使人叫尔来钦此许通行李往来之途深荷圣人怀绥之惠玆盖伏遇皇帝陛下仁以字小明以烛微察臣卑忱俾臣再造但岁时之疎也在臣心而缺焉愿修贡之如常供祈天之有永陞显妃鄕谷州爲谷山府刘敬左散骑常侍李居易右散骑常侍郑擢直门下朴信兼司宪中丞金陞司宪中丞月日月日己巳宥二罪以下囚月日庚午上不豫令都评议使司相避居之地月日辛未都堂合坐于松林佛日寺观移幸所千秋进贺使朴永忠至甛水站不得入而还月日壬申召书云观员于阙内卜移幸吉地雷二年冬十月月日乙亥木稼月日月日戊寅斩筑城逃夫六名月日辛巳置武工房肄习武乐月日壬午以靑城府院君沈德符子淙爲驸马月日癸未上诞日门下府及各道观察节制使上笺贺宥二罪以下囚饭僧一千五百于广明寺月日乙酉放杨广交州西海道筑城夫幸寿昌宫遣参赞门下府事庆仪商议中枢院事郑南晋赴京贺明年正月日己丑饭僧于演福寺披读大藏经以王师自超主讲先是营五层塔藏大藏经至是落之虹见东方改下诸节制使所领军官职衔以永安君爲三军府中军节制使抚安君芳蕃爲左军节制使兴安君李济爲右军节制使沈淙靑原君李舒安平君金稛鸡林君月日辛卯驾移敬天寺令都评议使司以下各司还都留台省刑曹各一员义兴三军府更番宿卫西北面体覆使张元卿报泥城万户李龟铁击倭寇斩获四十余级上悦卽以佥节制使白彦麟往赐龟铁衣酒廐马仍赐元卿衣酒月日癸巳都堂百司以衙朝诣时坐所金土抗东相命各司一员更直寿昌宫令司宪府考其勤慢月日甲午太白犯左角上击毬月日丙申流星西射月日戊戌幸寿昌宫月日己亥上请王师自超设斋施以䌷绢上坐殿赐京城修筑都监判事绮绢各一匹都评议使司享上惯习都监判事郑道传ㆍ王康副判事郑士倜率典乐署武工房进文德武功梦金尺受宝箓等新乐设六学令良家子弟肄习一兵学二律学三字学四译学五医学六算学谢恩使李稷至白塔不得入而还月日庚子上还敬天寺月日辛丑以星变屡见集僧徒于时坐所设消灾道场上与中宫礼佛行香二年十一月月日壬寅朔都堂各司以衙朝诣时坐所上不视朝以往来之烦停衙朝月日癸卯命都承旨韩尙敬左副承旨宋文中讲大学衍义月日乙巳大雾月日丙午上在敬天寺率群臣贺千秋节左散骑常侍刘敬进曰臣蒙至恩职居显秩无补国家但縻廪禄心实卑陋乞辞本职退学仙术上曰尔之遇知于我固非一日臣庶亦谓我相待甚厚今尔忽然遁去人将谓何且学仙者必遗君父尔弃我则不忠弃亲则不孝尔欲学仙何也月日丁未以郑臣义爲中枢院副使全伯英爲谏议陞峰城县爲瑞原郡月日戊申禁笺文细书遣人筑城所历问役徒疾病月日庚戌判三司事郑道传言于上择诸节制使所领军士有武略者敎阵图月日辛亥冬至上率群臣向帝阙行贺礼停群臣贺月日壬子吾郞哈来月日癸丑月掩昴郑道传集军士于毬庭设阵图使习鼓角旗麾坐作进退之节放义州泥城江界道军官番上者只留掌务定各道界首官庆尙道鸡林安东尙州晋州金海京山全罗道完山罗州光州杨广道广州忠州淸州公州水原交州ㆍ江陵道原州淮阳春州江陵三陟西海道黄州海州京畿左道汉阳铁原右道延安富平月日丙辰命世子宴王子诸君以节妃三年丧毕也月日丁巳命行朝廷揖拜礼都评议使司及各司会于寿昌宫三品以下入使司厅行揖礼出阙门外相揖乃罢月日庚申内愿堂监主祖生进见先是上欲营新都虑用民力曰僧徒游手者衆宜集而役之各宗僧闻之有欲劝募僧徒赴役者数十辈祖生引进上悦饭祖生赐各宗僧绢及緜布月日辛酉以无氷且雾遣左承旨崔迤醮太一于昭格殿以祈时令调和月日壬戌司宪府请罪赵胖赵琳具成老胖等会赴辽东受马价段子私窃易换请治其罪上令明察得情是日又请上曰二百余匹岂能尽换若尽征纳必有冤枉独其在逃押物可疑宜出榜谕示三日内自来者从末减以不畏官令论其不出者乃行征纳月日乙丑昏雾以权僖爲检校门下侍中始置东北面诸陵直权务各二人月日丙寅月犯房月日丁卯幸寿昌宫月日己巳赐左仆射金凑衣酒都评议使司以救弊事宜条陈上言其一曰近来倭寇稍息实赖兵船之力船军或有在逃身故者万户千户移文守令卽充其额都观察使都节制使无时点考守令如有阙立船军者一名笞一十每一名加一等罪止杖九十还任十名以上杖一百罢职二曰各道侍卫军官于番上往来之际擅入州郡骚扰人民踏损禾谷民甚苦之今后悉令屯宿草野毋入州郡违者身及牌头依律论罪三曰宫司仓库之奴因收田租分往诸州多率人马横敛多端今后奴一名马一匹以爲定数田租之外横敛痛行禁断四曰民无恒产者彼此相移户口日减自户口成籍之后如有流移者家长杖一百许接者罪同里正于里内有移去移来不卽告官者杖七十守令许接而不还本者移去而不推核者各杖六十还任五曰今岁诸道因旱年荒如不早图饥馑荐臻且无知之民不顾后患以祀神香徒契内等事糜费不小州郡守令亦因宾客送迎糜费亦多愿自今冬供上及祭醮上国使臣宴享外禁酒上从之改书房色爲奉书局月日庚午遣金凑于鸡龙新都二年十二月月日壬申朔上与归义君王瑀赞成事柳蔓殊等击毬内庭月日癸酉西江潮溢溺民户月日乙亥上如昭格殿旧基相宗庙之基定督役官月日丙子命宪司时方大寒且使臣入京其除禁酒之令月日丁丑赐緜布于东北面宿卫军士月日戊寅贺正使庆仪等至辽东不得入而还月日己卯朝廷使臣内史金仁甫等四人赍左军都督府咨文来上率百官具仪卫郊迎月日庚辰月犯昴赐金仁甫等父母米豆一百石月日辛巳上宴使臣于寿昌宫月日壬午遣大将军沈孝生如鸡龙山罢新都之役京畿左右道都观察使河崙上言都邑宜在国中鸡龙山地偏于南与东西北面相阻且臣尝葬臣父粗闻风水诸书今闻鸡龙之地山自干来水流巽去是宋朝胡舜臣所谓水破长生衰败立至之地不宜建都上命进书令判门下府事权仲和判三司事郑道传判中枢院事南在等与崙参考且覆验前朝诸山陵吉凶以闻于是以奉常寺诸山陵形止案山水来去考之吉凶皆契乃命孝生罢新都之役中外大悦胡氏之书自此始行上命以前朝书云观所藏秘录文书尽授崙考阅更览迁都之地以闻月日甲申鎭安君芳雨上之长子也性嗜酒日以痛飮爲事飮烧酒病作而卒辍朝三日谥敬孝子福根月日乙酉百官弔慰月日丙戌葬鎭安君百官送于门外使臣各觐其鄕月日丁亥赐吾郞哈十余人緜布衣月日己丑上还敬天寺户曹给田司状启曰愿将京畿余田给于受田科不足者及初仕未受田者其中鄕吏子孙无免鄕明文者公私贱口工商ㆍ巫觋ㆍ倡妓ㆍ僧尼子孙冒受官爵者幷不给之上曰免鄕之吏有功于国者虽无免鄕明文给之初仕人曾有功劳者从仕以后国耳忘家者不问从来竝宜给之月日庚寅以殿中卿金承霔爲泥城万户司宪监察曺致爲西北面验察别监月日壬辰囚缮工监官吏于巡军狱缮工监治鎭安君椁隘小不能容棺也甲午释之月日戊戌谏官宪司劾政堂文学李恬曰臣等窃谓孔子曰使于四方不辱君命惟我殿下卽位以来奉使天朝者皆蒙至恩今恬奉使入朝进见应对之际有所违失至被欧杖取笑中国自是中国不许朝聘所以致此者必有其故罪宜重论反居宠秩一国臣民莫不痛心乞收其职牒鞫问其故以砺士节上只令罢职月日己亥宥二罪以下囚月日庚子上与中宫至自敬天寺下辇于柳井洞权逊第朝鲜王朝实录五年春正月月日庚申朔上率群臣贺帝正受群臣朝仍赐宴群臣欢甚光阳府院君李茂方起舞判三司事郑道传称觞而进言曰正朝一岁之元始祖一国之元元者善之长也国之始祖不可不愼上曰兪月日壬戌囚刑曹掌务正郞金稳于巡军狱以决讼启本犯书世子讳也月日癸亥上观都城基月日戊辰征庆尙ㆍ全罗ㆍ江原道及西北面安州以南东北面咸州以南民丁十一万八千七十有奇始筑都城旣度城基分定字号始自白岳之东起天字终于白岳之西止弔字幷西山石岭得地凡五万九千五百尺每六百尺爲一字号凡九十七字每一字分六号每二字置监役判事ㆍ副判事各一员使副使判官十二员计各道州郡民户多少自天字止日字东北面月字止寒字江原道来字止珍字庆尙道李字止龙字全罗道师字止弔字西北面督役者不分日夜上以寒甚禁夜役以都城开基致祭白岳及五方之神月日月日庚午功臣献寿于新宫内殿月日癸酉上观筑城之役月日乙亥千秋使张子忠回自京师月日丙子上将幸留后司谏官李廷坚等伏合谏之不允翌日廷坚等又上疏止之未蒙兪允集僧徒二七于内殿设消灾大般若道场月日戊寅召判司仆寺事吕称曰予出行幸之后世子虽欲出游尔毋进马月日己卯上与显妃幸留后司参赞门下府事金立坚卒辍朝三日立坚福山人元朝巡访万户于珍之子仕前朝拜将军历官至判密直入本朝拜参知门下迁参赞门下卒年五十七赠谥良平无子以刑曹典书金承霔爲东北面靑海道安抚兼察理使赐原从功臣录券遣内臣于筑城所谕以近日冱寒恐有冻死者自今风雪日毋令赴役月日庚辰月犯心前星月日辛巳木稼月日壬午驾至留后司月日癸未召前知申事李詹于庆尙道上命工画佛安于新宫作佛事禁用油蜜果世子在书筵讲毕诸讲官皆出右辅德咸傅霖进曰有所闻不告不直也世子曰宜尽言傅霖曰娼妓出入宫中信乎世子有慙色曰更不令近之五年二月月日癸巳大风雨雪锦川桥八十余户火月日丁酉贺正使打角夫金乙珍押物高仁伯等赍礼部咨来其咨曰本部官钦奉圣旨前者爲朝鲜国王数生衅端以告岳鎭海渎山川神祇转达上帝今本国差使臣进洪武二十九年正朝表笺文内轻薄戏侮又生一衅是欲搆兵不靖若以言词侮慢兴师问罪尙未可也爲何昔者周将伐犬戎有谏者曰不可先王之制不动兵于远者其理有五今所以不卽兴师者爲此令李讳知衅端之所以将撰文者至使者方归钦此本部今将圣旨事意备云移咨上与显妃幸观音崛观佛事翼日乃还月日辛丑丰海道都观察使宋文中捕倭船一只献馘遣大将军金渐赐宫酝绮绢以金若恒爲中枢院学士郭海隆爲大将军月日癸卯遣郭海隆押送撰文者金若恒如京师移咨礼部曰洪武二十九年二月初九日小邦贺正使打角军人高仁伯等回自京师准礼部咨卑职惊恐陨越措身无地窃详小邦僻居海外声音言语不类中华必凭通译仅习文意所学粗浅措辞鄙陋且不能尽悉表笺体制以致言词轻薄何敢故爲戏侮以生衅端天日照临实非诬妄幸蒙圣慈不卽问罪宽宥之恩昊天罔极知感且愧糜粉难报今照进贺洪武二十九年正朝表文系成均大司成郑擢修撰贺东宫笺文系判典校寺事金若恒修撰爲缘郑擢见患风疾病证不能动履难以起遣除已钦依差通事郭海隆管送撰文人金若恒赴京伏取圣裁命赈庆尙道饥命都堂曰新都赴役之民待今月晦日尽放归农月日丙午驾发松京月日丁未纵火于寿美原观猎月日戊申东南赤气月日庚戌上与显妃至自留后司佛头骨舍利菩提树叶经旧在通度寺因倭寇移置留后司松林寺遣人取来遣成均大司成咸傅霖往谕金若恒于义州若曰非不惜汝重违朝命解送汝其善辞以对毋敢有失若恒闻命曰敢不尽心丙寅若恒将涉鸭江谓傅霖曰愿王亲君子远小人修明政刑励精图治勿以臣之死生爲虑臣欲爲国亡身久矣幸以臣言达于王前言讫而去上观都城之役连三日月日癸丑命都评议使司曰近闻守令多不称职其令各司荐嘉善以下六品以上文武兼才堪爲守令者所擧非人罪及擧主月日乙卯命设水陆斋于城门外三所荐役夫死亡者仍命复其家三年月日丙辰放筑城役夫城基高崄处筑石城高十五尺长一万九千二百尺平山筑土城下广二十四尺上广十八尺高二十五尺长四万三百尺水口筑云梯两傍筑石城高十六尺长一千五十尺东大门以其地洿下排橛叠石而后城之故其功倍他安东星山府人寔赴其役未毕庆尙道都观察使沈孝生请曰东大门役人请留十余日以毕无令再来判汉城府事郑熙启启曰民不可诬也近有命曰时当耕种筑城人悉放归农闻者莫不欣喜今独留安东星山人则其民心何况其未毕地势然也非民之怠也上然之命幷放之五年三月月日辛酉命都评议使司宴筑城监督京外官侍卫甲士安白之子末巾使酒于巿街刼夺人财物商议中枢院事黄居正见之令皀隷禁之末巾突进扶下欧辱之上命囚巡军欲诛之巡军照律以闻乃杖一百充水军命集僧徒营院于温泉仍赐米豆三十硕珍原郡民女都里庄闻其父赴城役得病卽痛哭曰我无兄弟当往省之庶得生还乃假男服卽日发行每于道傍见人病卧者辄入视之及至板桥院乃见其父病几殆尽心救疗扶携以还鄕里称其孝事闻赐都里庄緜布月日甲子以中枢院八人兼西北面守令金辂于泥城林敬于江界赵崇于义州朴苞于黄州张湛于定州黄居正于肃州南实于成州吴蒙乙于延山府月日丙寅下前安东府使李专于狱专与判汉城府事郑熙启诣益安君第飮酒醉与熙启相戏语涉谤讪熙启以闻命宪司鞫之专以醉不省事爲对月日丁卯上幸忠淸道温泉初谏官李廷坚等请止之不允台谏又合辞请止之上曰欲往温泉爲疗疾也台谏力止之何义耶遂行月日庚午上畋于弘庆北郊尹忱家奴二人欲属义成库妄诉驾前命杖之月日癸酉雾以左政丞赵浚判三司事郑道传爲科擧考试官都承旨闵汝翼大司成咸傅霖爲成均试员郑道传请辞考试官不允固辞又不允闵汝翼亦辞试员不允上至温泉上闻全罗道人赴役病死者尤多命赐米豆其家月日丙子上以长女降于军资监丞李伯卿月日丙戌荐新菜于宗庙又荐柑子凡畋猎所获亦必先荐于庙南誾以其子见赐緜布二匹计禀使郑摠一行人来自京师传礼部咨曰又咨曰本部尙书门克新等官钦奉圣旨自古及今以小事大至敬之礼莫贵乎修辞是以古先圣王之制列国诸侯九夷八蛮有不贡不王者则修辞修文修意以此观之上之取下下之事上皆在乎修辞昔者列国纷争不已爲何皆爲修意修辞修文俱不中理所以纷争不已惟郑有贤相子产善于辞命不受攻伐凡往来交际文辞之间裨谌草创世叔讨论子羽修饰子产润色详审精密以此应对诸侯鲜有败事今朝鲜每遇时节遣人进贺表笺似乎有礼然文辞之间轻薄肆侮近日奏请印信诰命状内引用纣事尤爲无礼或国王本意或臣下戏侮况无印信所拘或赍奉使臣中途改换皆不可知以此来使未可放回若将撰写校正人员尽数发来使者方回是月日本国左京权大夫多多良义弘遣通竺永琳两禅和来达禁贼及掳掠人还送事仍献礼物兼求大藏经五年夏四月月日戊子朔驾发温泉次宁州分遣巡军官禁放马害麦月日癸巳上过广州相寿陵之地月日甲午上至自温泉月日乙未贺正使柳玽一行朴光春回自京师赍礼部咨以来其咨曰本部尙书门克新等官钦奉圣旨朝鲜国王好生疑心重生衅端又多前者进正朝表笺内不停当的字样多有因此将进表官员留在京城恁礼部与文书敎李某将各妻小分房几口来就京城住我这里将各官诸衙门里用着李某两头来往讨消息那的不便当若不将老小来这各官都送金齿去月日丁酉以久旱禁酒月日庚子谏官以久旱上言遇灾忧惧之事其一停土木之役其二恤城役病死人复其家其三察中外滞狱以惩当该官吏赐赴京拘留使臣家米豆有差柳玽母八十斛郑臣义家五十斛郑摠母六十斛金若恒母五十斛又赐一行人各家有差月日辛丑宥中外二罪以下囚月日甲辰分遣内侍于留后司朴渊临津县德津开城县大井海丰郡南津延安府大池设祭于抱州海龙王寺江阴天神寺设斋以祈雨宦者崔帖木儿还赴京师初帖木儿入侍帝所帝命归觐后帝问帖木儿于我朝使臣故遣之以旱徙市月日丙午令汉城府建五部坊名标东部十二坊曰燕喜崇敎泉达彰善建德德成瑞云莲花崇信仁昌观德兴盛南部十一坊曰广通好贤明礼太平熏陶诚明乐善贞心明哲诚身礼成西部十一坊曰永坚仁达积善余庆仁智皇华聚贤养生神化盘石盘松北部十坊曰广化阳德嘉会安国观光鎭定顺化明通俊秀义通中部八坊曰贞善庆幸宽仁寿进澄淸长通瑞麟坚平世子夜至前中枢柳龙生第而还月日庚戌分遣监察于京畿左右道禁私放马害谷者月日癸丑以前判典农寺事柳杨押马五百匹至辽东交割月日甲寅宪司上疏请罪李专如律殿下启曰臣闻上潜邸时专父达衷嘱其子孙今专纵有罪恐未可诛也上乃悟传旨刑曹曰专本狂妄不足数也且其父达衷乃尝以信义友我者也专若受诛达衷之灵其谓我何其原之遂命徒海南县籍其家专死于徒月日丙辰集僧八百于勤政殿讲金经五年五月月日丁巳朔上坐勤政殿试考试官赵浚郑道传所取曺由仁等三十三人以金益精爲第一封李伯卿爲上党君月日庚申雨谏官上请严宿卫谨巡绰如有废阙毋从宽典按律科罪上从之月日壬戌礼曹申请生员试自今试疑义各一道取一百人依前朝进士例帘前放榜三日成行以劝后生向学之心其贡生令成均正录所讲四书业经方许记名赴试上许之下刑曹典书文继宗议郞金九德等于巡军狱瑞城君柳爰廷家婢道逢甲士等输木有李夫介者与婢戏婢爲车压而死刑曹囚李夫介征烧埋钱及婢价欲杖之上闻之曰法官议罪不公乃有是命寻出之月日癸亥遣三司左仆射南在于丰海江原东西北面中枢院副使金希善于忠淸全罗庆尙道问民疾苦宪司上言时方农月不可分遣使臣问民疾苦虽出于爱民之诚待秋发遣深爲便益不允命巡军鞭刑曹掌务正郞李震一百又鞭佐郞沈启蒙一百还任命囚柳爰廷家奴十名于狱宪司寻劾爰廷月日甲子谏官劾判中枢院事李彬以筑城提调屡归私第缓于督役也上命收其职牒没入田民流于宁海府月日丁卯赐中枢院副使黄成米豆五十斛成永奇之父也月日戊辰新铸钟成赐监役提调官权仲和ㆍ李恬绮绢各二匹月日甲戌司宪中丞李原杂端曺致劾大司宪朴经侍史郑节ㆍ权鼎杂端李致以经等推鞫柳爰廷家婢致死之故移关刑曹也乃请收柳爰廷职牒流于外方上以功臣原之月日丙子吏曹请显祖宗重配匹一六品以上应祭三代者追赠三代考妣父对品祖曾祖各递降一等妣竝同功臣则加二等一各品正妻一品郡夫人二品县夫人正三品成均大司成以上淑人三品令人四品恭人五品宜人六品安人参外孺人令主掌吏曹奉敎给牒如因夫及子之功特恩封爵者不在此限一凡妇人受封者须是室女爲人正妻者得封虽系正妻原非室女者不许封爵止许称某官某妻某氏其世系有咎明白者虽正妻不许封爵无封爵明文而擅称者痛行理罪夫亡改嫁者追夺封爵五年六月月日丁亥朔上坐勤政殿放生员榜李随等九十九人宦者曺恂素厚公州鄕贡朴彛彛不中恂请于汝翼汝翼令成均掌务李希老搜得彛卷子间置衆卷之中傅霖知之抽而掷去以被留柳玽爲晋川君郑摠爲西原君郑臣义爲乌川君金若恒爲光山君右道都观察使洪吉旼丧父以朴经代之遣判礼宾寺事金定卿于全罗忠淸道监督攻战考察兵船虚实仍案被夺战舰死亡数月日戊子囚筑城提调李诚中于巡军以筑城不坚故也复业人宋毛知宋波豆申元金元小古未李海儿僧禅运ㆍ禅悟ㆍ达禅等二十人来安置于忠淸二州给田宅衣粮幸大巿观新铸钟试击四五度钟裂命更铸月日辛卯都评议使司上请迎朝廷使臣时大小内官皆从本品官服曺恂从中沮之月日乙未严男女黄色服及缓秋之禁刑曹以诬告论柳爰廷奴二人各杖一百徒三年月日丁酉朝廷使臣尙宝司丞牛牛宦者王礼ㆍ宋孛罗ㆍ杨帖木儿至上率百官出迎于蟠松亭使臣至景福宫勤政殿先传宣谕圣旨曰恁那里来的火者俺这内园里到处里行走都看来俺这里去的到那王的内园里到处行走看一看明日好做亲家又传礼部咨曰本部尙书门克新等官钦奉圣旨前者朝鲜国进正朝表笺文内轻薄戏侮着李某将撰文者发来止送撰笺者至其撰表人郑道传郑擢至今不见送到今再差尙宝司丞牛牛内使杨帖木儿ㆍ宋孛罗ㆍ王礼一同原差来通事杨添植从人金长前去本国催取撰表人郑道传等及催原搬取本国使臣柳玽等家小前来完聚钦此今将圣旨事意备云移咨令百官恒着纱帽每日会阙门侍卫月日己亥以帝许做亲告宗庙释李诚中月日庚子遣参赞门下府事赵胖如京师贺圣节咨礼部曰照得洪武二十七年十一月间陪臣司译院副使李玄来自京师钦传宣谕圣旨尔那里进来的表内下的字样好生兜搭今后休敎进表来钦此参详以小事大之礼必因进表得达微诚况正旦圣节华夷会同莫不奉表不敢不进爲此于洪武二十八年圣节千秋节二十九年正旦等项表笺依前修撰进贺去后承准来咨钦奉圣旨节该今进洪武二十九年正旦表笺文内轻薄戏侮钦此窃详小邦事大之诚不敢小怠而海外之人学问粗浅未识中朝表笺体制以致字样差谬兢惶罔措今来钦遇洪武二十九年九月十八日圣节不敢上表月日辛丑全罗道珍岛万户金宝桂斩倭十余级月日癸卯雾遣判门下府事权仲和商议中枢院事具成老如京师谢做亲事仍献良马十二匹罢禁酒令广州蝗月日甲辰庆尙道东莱万户尹衡石浦千户李义敬捕倭船一只献军器衣甲遣人赐酝仍赐绮绢月日乙巳雷电月日辛亥至甲寅昏雾月日壬子上以显妃未宁避居旧宫命宗室诸君以次享朝廷使臣于私第使臣牛牛请密纳娼妓爲人倨傲所至无礼貌至殿下邸见殿下不觉下床叩头礼敬世子之党皆不悦相谓曰天子之使叩头于陪臣岂有此礼必有以也因欲构于太祖竟不果月日乙卯庆尙道沿海十四州县大风以雨以及全罗之境禾谷尽偃树木折拔诸浦兵船四十三只伤破是月萨摩州伊集院太守藤原赖久使人献礼物五年秋七月月日丙辰朔以显妃未宁集僧徒五十于内殿祷佛月日戊午夜风雨暴作都城水口瓮城一间圯月日己未上欲见明使于内殿遣内官请之使臣曰承命委来之事未集徒醉酒何以复命苟以定计言之连日醉倒亦何厌哉不肯来两政丞诣馆请之乃来月日庚申大风以雨都城水口瓮城一间又圯月日辛酉门下府郞舍上书论足食足兵之道愿于今年秋姑停筑城之役以休民力使之不废秋耕专务练养以备不虞月日壬戌雾以显妃有疾集僧徒于内殿祷佛遣使于桧巖寺亦如之又设醮于昭格殿宥中外二罪以下囚月日癸亥迅风暴雨江原道春州金城洪川等九州县山崩水涌漂没人家百五十余溺死人口百八牛十头马九匹参赞门下府事南誾上书请止发遣撰文者及柳玽等家小月日丙寅李子瑛来自日本初子瑛以通事偕礼宾少卿裵厚回礼暹罗斛国与其使者林得章等还到罗州海中爲倭寇所虏尽歼之子瑛独被生擒以归至是乃还谏官上书请止筑城役上责之曰都邑不可无城固谏之何也其待命尔家月日丁卯判汉城府事鸡林君郑熙启卒熙启鸡林人门下评理晖之子始仕前朝恭愍王见其容仪选爲近侍累迁至大护军恭愍薨隷崔莹幕官至密直使莹败上以姻亲待迁至门下评理兼鹰扬军上护军至国初与议推戴赐号佐命开国功臣然不学行己无检爲人所轻至是疽背卒上辍朝命有司葬以礼赐谥奉常拟谥以安荒闻上命改之乃谥良景子吉祥月日戊辰大雨夜流星出紫薇南门入五帝座月日己巳上如太平馆见使臣月日辛未宴使臣于勤政殿月日甲戌使臣宋孛罗先还京师上率百官送于盘松亭使臣牛牛送至留后司而还判司译院事李乙修爲管押使管送撰表笺人艺文春秋馆学士权近右承旨郑擢当该启禀校正人敬兴府舍人卢仁度于京师以汉城尹河崙爲启禀使具奏于帝曰洪武二十九年六月十一日钦差尙宝司丞牛牛等官至准礼部咨钦奉圣旨节该前者进正旦表笺文内轻薄戏侮着将撰文者发来止送撰笺者至其撰表人郑道传郑擢至今不见送到今再差牛牛等前去本国催取撰表人及催原搬取本国使臣柳玽等家小前来完聚钦此比奉以前准礼部咨钦奉圣旨节该今进正旦表笺文字内轻薄戏侮若以言辞侮慢兴师问罪尙未可也撰文者至使者方归钦此照得进贺洪武二十九年正旦表文系成均大司成郑擢修撰笺文系判典校寺事金若恒修撰其时爲因郑擢患病止将撰笺人金若恒已于洪武二十九年二月十五日发送赴京今奉来因合将撰表人员钦依起送间行据都评议使司状启据郑道传状告年五十五岁受判三司事职事见患鼓胀脚气病证道传于大司成郑擢所撰洪武二十九年贺正表草竝不曾改抹校正今负干连事因告乞详状将其时艺文馆当该直馆究问虚实以凭施行得此就责得卢仁度状供年三十岁无病受艺文馆直馆职事仁度委于洪武二十八年闰九月十四日将大司成郑擢所撰进贺洪武二十九年正旦表草到于提调官判三司事郑道传处禀请校正间爲缘本官掌宗庙迁移祭享等事不曾改抹校正却将表草于次提调官知门下府事郑摠艺文馆提学权近处校正所供是实得此谨录状启据此窃念臣不谙经史而撰文者皆是海外之人语音别异学不精博未识表笺体制以致字样差谬岂敢故爲戏侮除已钦依将撰表人郑擢及校正表人权近当该启禀校正人卢仁度责差判司译院事李乙修管送赴京伏取圣裁外其郑道传旣于郑擢所撰表文不曾改抹校正事无干连又缘本人患鼓胀脚气病证不能起送所据柳玽等各项使臣家小一节窃谓小邦臣事圣朝以来不敢少怠今见贺正使柳玽等未蒙放还又奉搬取家小擧国臣民无不惊恐其各官家小等亦因违离鄕土哀号切至诚可怜悯见今撰文人郑擢金若恒等旣已钦依赴京更候明降伏望圣慈宽宥以慰国人之望月日乙亥上以天变自责求言中枢院副使张子忠上书以爲人事失于下则天变应于上极言天人相应之理月日丙子上命都评议使司征发各道军人毕筑都城问其可否赞成事以下皆曰否上召问之曰予移都城郭几成矣其于毕筑之役皆曰否何哉如此则予岂移都于此乎三司左仆射禹仁烈对曰臣等之曰否非谓其永不筑城姑待丰年耳政堂文学韩尙质对曰臣等曰否以今年早旱晩水又有蝗虫之灾禾谷不登以此请待来年然后毕筑爲便上曰予已命各道观察使给筑城赴役之粮参赞门下府事安翊对曰臣等未知已有给粮之令以爲否臣等皆有罪焉上闻翊言怒稍弛命赐酒遣之月日己卯月掩木星右道水军节制使金英烈捕倭船二只于楸子岛生擒三名使臣牛牛等出游汉江月日庚辰大风金星贯月宴使臣于内殿寝室月日辛巳雾月日壬午以郑道传爲奉化伯偰长寿爲判三司事都评议使司据西北面都巡问使报以顺宁安定合爲顺安县以价州兼官熙州别爲知郡大ㆍ小朔州龟州合爲知朔州郡龙州兼官定戎宁德宁朔合爲定宁县阳巖树德合爲阳德监务五年八月月日戊子以金英烈爲中枢院副使兼京畿都节制使仍遣大将军郑龟赐宫酝绮绢月日己丑使臣牛牛等观放鹰于迎曙驿月日辛卯陨霜遣宦者曺恂于义州劳使臣宋孛罗征庆尙全罗江原道筑城夫七万九千四百月日癸巳令司仆寺凿洗马池于寺西上出观之月日甲午显妃以疾笃避居判内侍府事李得芬第赐判三司事偰长寿米豆五十石倭百二十艘入寇庆尙道夺兵船十六只杀水军万户李春寿陷东莱机张东平城月日丁酉以礼宾卿辛有定爲忠淸全罗庆尙道敬差官备防倭也上以显妃疾笃幸李得芬家月日戊戌夜显妃薨于李得芬家上痛悼不已停朝市十日月日己亥世子及百官带麻绖发哀小敛以丧葬设四都监十三所令礼曹详定发哀行丧之礼移殡于旧宫命停各道大小军民官陈慰月日庚子大敛世子及百官服齐衰奠于殡殿上以白衣冠如安巖洞相陵地月日辛丑太白犯心星功臣门下左政丞赵浚右政丞金士衡等上言曰恭惟主上殿下应天顺人化家爲国是乃殿下之至德深仁有以得天命人心之所归亦由显妃殿下禀性贞淑操行谨愼常存儆戒于平日参决大策于危时内助之功光于竹帛难可殚言不弔上天奄至昇遐臣等痛悼倍万恒情切念臣等俱以庸材遭遇盛际获忝开国功臣之列义则系于君臣恩实同于父母虽欲粉身图报末由请以功臣一人守陵三年自此以后永爲恒式代代子孙遵守勿失纵未报昊天罔极之德庶得効臣等区区之诚伏望採择施行不胜幸甚上从之乃令功臣安平君李舒守陵月日壬寅都城监役官前司宰监朴理令军人输大石以道狭撤前密直李士渭家藩篱士渭欧辱朴理城门提调崔有庆等以闻上令出士渭家奴二十名赴南门役下令禁酒又禁中外放鹰月日癸卯以大将军吴用权爲忠淸全罗庆尙道敬差官以备防倭倭寇庆尙道夺通洋浦兵船九只月日乙巳上幸幸州相陵地意不叶书云观刘旱雨裵尙忠李阳达等私相论诘吉凶未决上怒皆杖之月日丙午上如安巖洞相陵地丁未命开基堀之水涌乃止月日戊申倭陷宁海城上如聚贤坊相定陵地月日己酉命文武百官曰丧服视事不便止于斋会浇奠服之月日庚戌遣商议中枢院事金积善如京师贺千秋节是日以判内府寺事洪有龙爲江原道敬差官判司农寺事具成亮爲忠淸道敬差官月日辛亥又以商议中枢院事李至爲忠淸全罗庆尙道都察理使前商议中枢院事李天祐爲江原道助战节制使前泥城道兵马节制使李龟铁爲忠淸庆尙道助战节制使备防倭也月日癸丑奉常寺议献显妃尊号曰孝昭昭顺昭献又谥郑熙启曰安炀安荒安惑报于礼曹礼曹传报门下府府具本取旨月日甲寅上召定谥奉常博士崔蠲问曰熙启元勋也赠谥何若是其甚耶且但论其过不擧其功何耶卽下巡军狱鞫之又囚奉常少卿安省寺丞金汾大祝韩皐协律郞闵审言录事李士澄于是刑曹劾散骑常侍全伯英李滉等又劾礼曹议郞孟思诚佐郞赵士秀不驳奉常寺赠谥之误也是月西北面都巡问使请城宁朔鎭从之五年九月月日丙辰以天变地怪屡见命参赞门下府事安翊政堂文学韩尙质祭于白岳山又遣人于诸寺设消灾法席月日庚申刑曹照律崔蠲绞安省金汾等杖一百徒三年左政丞赵浚闻之恻然曰蠲罪乃至是欤与判三司事偰长寿典书唐诚同议照律手执律文直入面启上从之杖蠲一百徒于金海杖省等有差流省于丑山汾于角山审言于顺天士澄于康州全伯英李滉孟思诚赵士秀等俱罢职更谥熙启良景月日辛酉雾壬戌亦如之月日甲子使司上言谥法国家重事不可独令奉常博士议定乞令奉常判事已下拟议传报使司使司启闻以爲成法以辛有定吴用权奉使稽留下巡军狱上观都城役赐酒监督官上观作陵役赐济州牧使吕义孙绮绢又赐其母米三十石月日丁卯刑曹上疏论李士渭欧辱朴理之罪命下士渭于巡军狱月日戊辰刑曹劾启上将军吴用权大将军沈澄ㆍ卢尙义中军将军尹普老左军将军李思谨等于发哀陈慰之时飮酒食肉上只许罢职刑曹又上疏极论乃许收其职牒月日己巳汉山君赵仁沃卒仁沃汉阳人版图判书暾之子仕恭愍朝授散员累迁至上护军戊辰从上至威化岛与议回军拜典法判书己巳迁右副代言至壬申协谋推戴上卽位拜中枢院副使赐号输忠佐命开国功臣乙亥封汉山君以病卒命攸司礼葬赠谥忠靖仁沃少有志节稍识字喜言古人事业回军之时与南誾等密有推戴之议畏上严明不发言及还以其议达于我殿下旣闻之戒以勿洩至壬申与誾等言于殿下遂成大计至庚寅配享太祖庙庭子赉赍贯赓月日庚午上备仪卫移景福宫月日癸酉上率群臣行贺圣节礼朝廷使臣牛牛等先于月台上行五拜三扣头礼是日幸太平馆享使臣月日丁丑释李士渭月日己卯宥辛有定吴用权等罪筑城役讫放丁夫其春节所筑有因水涌颓圯者以石城筑之间以土城云梯爲雨水所冲以致圮毁处复筑之又置云梯一所以分水势石城有低下者加筑之又作各门月团楼合正北曰肃淸门东北曰弘化门俗称东小门正东曰兴仁门俗称东大门东南曰光熙门俗称水口门正南曰崇礼门俗称南大门小北曰昭德门俗称西小门正西曰敦义门西北曰彰义门月日癸未奉常寺议献显妃尊号曰神德王后陵号曰贞使司以各道观察使报受判丰海道合连丰长命鎭爲连丰监务文化白翎爲文化县载宁三枝江爲载宁县侠溪新恩爲新恩县嘉禾永宁爲嘉禾监务永康铁和殷栗各爲监务全罗道同福和顺合爲同福监务茂丰朱溪合爲茂丰监务全罗道役夫输寿陵盖石顚仆伤折手足者八十九人五年冬十月月日乙酉朔赐都城提调权和朴子安辛有贤内廐马各一匹月日丙戌上出观城役月日丁亥遣参赞门下府事安翊同知中枢院事金希善如京师贺明年正月日戊子雾月日己丑命百官衙日朝会则五更四点大朝会则五更一点毕集阙门月日甲午命左政丞赵浚判中枢院事李懃上神德王后谥册置复业人李上左姜忠于全罗道月日乙未上诞日饭僧百八于宫庭读金经宥中外二罪以下囚赐还禹玄宝李专等家产月日丁酉流星出胃入天将军月日戊戌使司以各道州郡之地犬牙相入者折长补短更定疆界具本以闻上从之月日辛丑检校参赞门下府事吴仲华卒仲华罗州同福人龟城君僐之子仕前朝官至判密直司事初恭愍朝上至王京僐一见奇之致礼意属其子仲华曰吾老且死矣他日善护吾儿上在潜邸待仲华以厚及卽位拜三司左仆射然仲华性不端构爲虚辞以惑人听以故卒不大用作新屋未经涂墍系牛于柱牛惊拔柱仲华适在其下被压而死子陞隮月日壬寅遣殿中卿郭敬仪管送辽东逃军楼近道等二十五名命奉常寺谥前朝侍中崔莹斡都里所乙麻月者等来献方物赐苎麻緜布二十匹月日丙午雷月日丁未以知中枢院事崔云海爲庆尙道兵马都节制使前泥城兵马使李龟铁爲忠淸道兵马都节制使置复业人高谦等六人于忠淸道给田宅月日辛亥倭围东莱城不克退焚兵船二十一只水军万户尹衡任轼死之五年十一月月日乙卯朔中军纛自动月日丙辰庆尙道都节制使崔云海鸡林尹柳亮等与倭战于长鬐斩倭三级幷忠淸道市津德恩彩云置德恩监务罢庆阳县爲庆阳庄属稷山郡月日戊午计禀使河崙撰表人郑擢赍礼部咨文回自京师其咨曰本部左侍郞张炳等官钦奉圣旨前者朝鲜国表内撰表者故下戏侮字样特将使臣柳玽等六名留在京师索取同撰表人郑道传赴京今使者归朝鲜国王已将郑道传作患病沈重破调不来只将同撰表人郑擢等参名赴京讯其所以各官委实秀才曾经撰表定拟前文前者差来柳玽等皆不系秀才比今使者未至已自发还本国今来秀才与旧来秀才欲便发还盖因此等深通古今博知典故所以表笺内斟酌定议安顿戏侮字样若以朝鲜国王言之无乃皆数生爲之朕以古人比较数生者皆不如我中国一贱人尔昔楚伐郑军小北陷及伶人郧公钟仪郑旣得之献之于晋晋公于军府见问南冠者谁有司答郑人所献楚囚也晋公召问之钟仪本伶人贱人也其所应答言辞语意皆中平之理无偏循苟且之言虽在伶人其志君子哉公语范文子文子乃知钟仪君子者盍归之晋楚构兵连岁不已伤生害命有乖天地之气事虽大此人旣归晋楚罢兵必成公允其说厚待而归之旣归未久楚遣人报钟仪之归晋之德也由是兵解祸消数十年无征战之劳此一贱人怀君子之道能排难解纷以安黎庶朝鲜数儒不如古楚之一伶人也今留京师无使随侍于王故人有云以道助人主不以兵强天下此数儒不爲王量力敢作小敌之坚敢作戏侮生隙以构民殃尔礼部移文朝鲜国王无用是生留于中国别授微职月日己未倭围平海城月日庚申谢恩进表使权仲和进笺使具成老被留使臣柳玽ㆍ郑臣义回自京师臣义来传左军都督府咨其咨曰本府左都督杨文等官钦奉圣旨去年五月朝鲜国进马使臣杨添植等回还本国辽东都司差百户夏质军人刘顽子等一十名护送杨添植等抵鸭绿江至彼进马使臣以好意谕说百户幷旗军等到鸭绿江左至义州万户府处馆驿内安下以微礼相待间其中谕说辞多百户夏质不然其说然后发到鸭绿舟至中流内船夫一名将百户夏质项下衣领锁纽住一同投江以致百户沈江渰死此果朝鲜国王之谋欤抑义州万户之不仁欤以此轻薄奸诈擅生衅端恁左军都督府移文朝鲜国王令义州万户前来回话仲和等言金积善过登州海遭风船败一行皆渰死月日壬戌幸太平馆享使臣牛牛等始进肉膳月日癸亥使臣牛牛等诣阙谢宦官王礼坠马发怒鞭迎接官郑赟接伴使敬兴尹张子忠止之亦被辱上闻之下供驿署丞崔得冏于巡军狱以不闲之马进于使臣也遣商议中枢郭忠辅前商议中枢李天祐御倭于江陵道月日甲子遣商议门下府事都兴于光巖寺设星变消灾法席贺圣节使赵胖回自京师月日丁卯庆尙道都节制使崔云海击斩倭寇于宁海倭还骑船向江原道月日己巳月蚀月日庚午火入太微右执法西北屛星南月日辛未倭寇蔚珍县倭侵蔚州境知州事李殷督州兵斩倭六级赐绮绢月日癸酉幸太平馆宴使臣遂如寿陵月日甲戌遣判礼宾寺事姜仲琳管送郑摠权近金若恒卢仁度等家小如京师赐送摠近若恒苎麻布各二十匹仁度苎麻布各六匹月日乙亥使臣牛牛宦官王礼等还京师户曹典书杨添植偕行都堂定各道驿路𩡶䭾限六十斤知重过行月日丁丑遣三司右仆射权和商议中枢院副使张思靖汉城尹曺益修御倭于江原道赐鄕判三司事偰长寿鸡林长寿回鹘人也百官皆释服遣判三司事偰长寿中枢院副使辛有贤如京师谢恩奏曰陪臣河崙等回自京师钦传宣谕圣旨节该我实要做亲我的子孙厮儿多女儿小恁那里才八岁到十六岁便是成丁恁那里实事小虚事多是实呵我和尔做亲恁只要至诚不要生事钦此又准礼部咨钦奉圣旨节该差来使臣柳玽等皆不系秀才发还本国钦此臣钦感圣恩擧国忻庆谨遣陪臣偰长寿等钦赍鞍马礼物赴京谢恩又咨礼部曰陪臣权仲和等回自京师钦传旨意仲和等四起使臣正从共二十六名钦蒙圣恩各赐马一匹骑坐还国听此当职钦感实深又遣司译院舍人崔云管送前义州都兵马使陈忠贵于京师咨左军都督府曰承准来咨本府左都督杨文等官钦奉圣旨节该去年五月朝鲜国进马使臣杨添植等还国辽东都司差百户夏质护送至彼以致百户沈江渰死恁左军都督府移文令义州万户前来回话准此行据都评议使司状启责得陈忠贵状供洪武二十八年六月十五日有辽东都司差来百户夏质带领军人十四名护送杨添植到来本州馆驿安歇爲因梅雨江水泛涨留住十日不能前渡至当月二十五日天晴夏质催倂带来军人将本州小槽儿船六只内四只遣令军人十一名乘坐先到鸭绿江到婆娑府去讫内二只连拴做一船百户夏质嗔怪过江迟滞带领军人刘丑儿等三名幷本州船梢吴乙冲吴伯等五名乘坐渡江去了当日申时刘丑儿等三名隔江唿唤卽时令人将小船还渡刘丑儿等前来告说丑儿等根同夏质带领船梢吴乙冲等五名渡涉鸭绿江渡第三渡西江船至江心水急爲所载牛只跌倒以致踏船翻覆眼见百户夏质幷船梢吴伯渰死其余船梢吴乙冲等四名不知去向丑儿等浮水得出忠贵听此卽使差人同刘丑儿等撑驾小船十只沿江捞觅夏质尸体经及数日不见将此事因已经申报辽东都司去讫所供上项词因皆是听据刘丑儿等及吴乙冲等回来所说竝不曾亲见夏质溺死事由所供是实得此谨录状启据此令准钦奉事理将万户陈忠贵及其时同渡船梢人等责差通事崔云管送赴京前去月日甲申义兴三军府上疏曰上从之五年十二月月日丙戌上幸兴天寺命饷工役月日丁亥以门下右政丞金士衡爲五道兵马都统处置使以艺文春秋馆太学士南在爲都兵马使中枢院副使辛克恭爲兵马使前都观察使李茂爲都体察使聚五道兵船击一歧对马岛将行上出南门外饯之授士衡鈇钺敎书赐鞍马毛冠甲弓矢药箱赐在茂克恭各毛冠甲弓矢敎书曰自古王者常以抚绥中外爲务不幸而有鼠窃狗偸之虞则专责方伯以驱逐擒制之至于其势昌炽方伯不能制御然后命大臣出征若召虎之征淮夷吉甫之伐玁狁是已予自卽位以来凡用兵之道一遵古昔未尝轻擧恐致斯民之扰动也今蕞尔岛夷敢肆猖狂侵我边鄙至于再四已遣将师出而御之然非大兴师旅水陆相迫一擧而殄灭之则边境无时得息矣卿衣冠冑族廊庙宏才禀气森严立志弘毅揆度庶政咸当于理荐进人材允适其宜明足以识虚实智足以制寇乱是用命爲诸道兵马都统处置使授以节钺佐以同列广置僚寀以重其威庶几诸将俯伏以听命盗贼闻风而破胆卿其坐运筹策指示将师谋无再擧以图万全以副予怀其有将师之失律守令之稽缓法所当惩无问大小便卽处决都堂饯于汉江汉城尹闵开卒开骊兴人典理判书抃之季子禀资聪明立志慷慨扬历台谏至爲知申事出纳惟允当恭让逊位之日开爲大司宪欲执不可见于辞色南誾等谓赵浚等曰开可斩浚不可乃止后爲观察庆尙忠淸皆有成绩卒年三十七士林惜之开观察之日自奉甚薄约以致成疾上闻之许令各道观察使一日四时进馔永爲恒式月日辛卯上幸钟楼观新铸钟月日壬辰太白昼见月日癸巳倭船六十到宁海丑山岛其万户林温等奉书于观察使韩尙质曰吾等欲降若许贵国边地一处又给食粮则我等无敢有二心且禁他盗尙质以闻上许之时都节制使崔云海及鸡林府尹柳亮安东府使尹柢等俱领兵屯于宁海之西与贼战败之闻寇魁欲遣人纳降皆莫之信亮独曰威信纳降自古有之安可疑贰以失事机亮卽骑马直前使一人前唿曰鸡林府尹来寇魁五人率数百人皆解甲下船罗拜而请命亮陈说利害劝之使降寇魁等喜遂决意以降放还所虏人口月日丁酉雨司衣司直宋得居前别将卢文理等进阙以闻曰臣等窃见殿下轸虑倭寇命将致讨愿爲前锋敢尽死力上壮之令赴五道都统处置使麾下月日戊戌雨月日乙巳命谏官李晃ㆍ全伯英台官李泼ㆍ禹洪道视事置仁安殿直二人降倭魁㡱六率三人来献长剑一环刀一诣朝班肃拜上引见与之语赐㡱六衣一袭高顶笠一曰汝来何意六对曰闻殿下抚绥降者不念旧恶愿请土而爲氓上曰降者非独汝也受降者非独我也天下皆是汝去则不必追来则不必拒汝之去就惟汝心耳汝可还去与尔辈令知此意汝辈之中岂无有福智者乎其思长久之计更来告之六泣涕而退命三司左仆射禹仁烈艺文春秋馆学士河崙赐宴于所馆月日丙午遣敬兴尹张子忠赐宫酝于处置使金士衡南誾兼判尙瑞司事沈孝生知中枢院事闵汝翼大司宪郑澹都承旨郑擢左承旨降倭㡱六宣略将军龙骧巡卫司行司直兼海道管军民万户非㡱时知敦勇校尉龙骧巡卫司左领行司正兼管军百户赐㡱六银带一腰纱帽一靴一月日戊申幸寿陵朝鲜王朝实录元年秋七月月日丙申十七日丙申太祖卽位于寿昌宫先是是月十二日辛卯恭让将幸太祖第置酒与之同盟仪仗已列侍中裵克廉等白王大妃曰今王昏暗君道已失人心已去不可爲社稷生灵主请废之遂奉妃敎废恭让事旣定南誾遂与门下评理郑熙启赍敎至北泉洞时坐宫宣敎恭让俯伏听命曰余本不欲爲君群臣强余立之余性不敏未谙事机岂无忤臣下之情乎因泣数行下遂逊于原州百官奉传国玺置于王大妃殿庶务就禀裁决壬辰大妃宣敎以太祖监录国事乙未裵克廉赵浚与郑道传金士衡李济李和郑熙启李之兰南誾张思吉郑摠金仁賛赵仁沃南在赵璞吴蒙乙郑擢尹虎李敏道赵狷朴苞赵英珪赵胖赵温赵琦洪吉旼刘敬郑龙寿张湛安景恭金稛柳爰廷李稷李懃吴思忠李舒赵英茂李伯由李敷金辂孙兴宗沈孝生高吕张至和咸傅霖韩尙敬黄居正任彦忠张思靖闵汝翼等大小臣僚及闲良耆老等奉国宝诣太祖邸塡咽闾巷大司宪闵开独不悦形于容色欹首不言誾欲击杀之殿下曰义不可杀力止之是日适族亲诸妇谒见太祖与康妃方饷水浇饭诸妇皆惊恐从北门散去太祖闭门不纳至晩克廉等排门直入内庭置宝厅事上太祖惶遽失措扶李天祐才出寝门百官罗拜击皷唿万岁太祖甚恐无地自容克廉等合辞劝进曰国之有君上以奉社稷下以安民生而已高丽自始祖开国将五百年于玆至恭愍王无子暴薨其时权臣用事欲固己宠诈以妖僧辛旽子禑称恭愍王后窃居王位十有五年王氏之祀已废矣禑乃恣行暴虐杀戮无辜至兴军旅攻打辽东惟公首倡大义以爲不可犯天子之境回军禑乃自知其罪惶惧辞退乃有李穑曺敏修等党于辛禑妻父李琳扶立子昌王氏之嗣再废矣此天以王位命公之时而公谦让不居推戴定昌府院君权署国事庶几袛奉社稷底安生灵也昨前辛禑之恶衆所共知其党李穑禹玄宝等执迷不悟谋迎以复其位姦状发露规免其罪潜遣其党尹彛李初等逃入中朝妄诉本国已叛请亲王动天下兵将欲扫荡本国果行其计则社稷将至于丘墟生民亦滨于泯灭矣是可忍也孰不可忍也谏官宪司交章启请以穑玄宝等得罪社稷贻祸生灵宜正其罪书数十上定昌君乃以姻娅之故曲法周护杖逐言官由是姦党布列中外益不畏法金宗衍在逃结党谋乱金兆府等在内图应其变祸乱之兴日生不已定昌君不顾社稷生灵之大计欲巿私恩以收人望苟有犯法者必皆原免曲加擢用书所谓逋逃主萃渊薮也以定扶立之策言之则功在于社禝擧义回军言之则泽加于生民而乃过听左右妇寺之谮必欲置之死地人有谠直不阿者亦皆罪之谗谄得志忠良丧气政刑紊乱民无所措其手足上天谴告星文屡变妖孼迭作定昌君自知君道已失民心已去不可以爲社稷生灵主退就私第惟军国之务至烦至重不可一日而无统宜卽王位以副神人之望太祖固拒之曰自古王者之兴非有天命不可余实否德何敢当之遂不应大小臣僚闲良耆老等拥卫不退劝进益切至是日太祖不获已幸寿昌宫百官班迎于宫门西太祖下马步行入殿卽位避御座立楹内受群臣朝贺命六曹判书以上升殿谓曰余爲首相犹怀惕虑常惧不克尽职岂意今日乃见此事予若平康匹马可避适今罹疾手足不能自用乃至于此卿等宜各一乃心力以辅凉德乃敎前朝中外大小臣僚仍旧视事遂还于邸上在潜邸梦有神人执金尺自天而降授之曰庆侍中复兴淸矣而已老崔都统莹直矣而少戆持此正国非公而谁其后有人踵门献异书云得之智异山巖石中书有木子乘猪下复正三韩境又有非衣走肖三奠三邑等语使人迎入则已去寻之不得高丽书云观所藏秘记有建木得子之说又有王氏灭李氏兴之语终高丽之季秘而不发至是乃见又有早明之语人莫谕其意及国号朝鲜然后乃知早明卽朝鲜之谓也宜州有大树枯朽累年先开国一年复条达敷荣时人以爲开国之兆又太祖在潜邸尝至侍中庆复兴之第复兴迎入使其妻出见礼意甚至且属其子孙曰吾之豚犬惟公将庇之烦公幸勿忘每待之必尊异太祖或因征讨出外则复兴每告曰东韩社稷将归掌握毋惮汗马之劳克成鎭国之功尝有相命师惠澄私谓其所亲曰吾相人之命多矣无如李太祖旧讳者所亲问赋命虽善位极于冢宰耳澄曰若冢宰何足道哉吾之所相者君长之命也其代王氏而必兴乎又三军蒐于新京之地殿下潜邸时亦往焉有一獐出殿下驰射一矢而毙诸王十余人方聚立高丘见之惊骇相顾曰人多言李氏将兴得非斯乎又上王潜邸时往见侍中李仁任于其第旣出仁任谓人曰国家将必归于李氏矣月日丁酉雨前此久旱及上卽位霈然下雨人心大悦都评议使司及大小臣僚闲良耆老等请令知密直司事赵胖赴京申礼部曰窃谓小邦至恭愍王薨无嗣逆臣辛旽子禑爲权臣李仁任等所立禑乃昏暴狂恣多杀无辜至兴师旅欲向辽东时右军都统使李太祖旧讳以爲不可犯上国之境擧义回军禑乃自知寡助惶惧辞位以与子昌国人禀奉恭愍王妃安氏之命以王氏宗亲定昌府院君瑶权署国事及今四年瑶又昏迷不法疏斥忠正昵比谗邪变乱是非谋陷勋旧谄惑佛神妄兴土木糜费无度民不堪苦子奭痴騃无知纵于酒色聚会群小谋害忠直又其臣郑梦周等潜成奸计欲生乱阶乃将勋臣李太祖旧讳赵浚郑道传南誾等谮于权署国事令有司论劾以谋致害国人愤怨共诛梦周权署国事尙不悛改又谋杀戮擧国臣民实虑社稷生灵俱被其害惶惧失措无可奈何咸谓以若所爲难以主斯民奉社稷洪武二十五年七月十二日以恭愍王妃安氏之命退居私第切念军国之务不可一日无统择于宗亲无有可当舆望者惟门下侍中李太祖旧讳泽被生灵功在社稷中外之心夙皆归附于是一国大小臣僚闲良耆老军民等咸愿推戴令知密直司事赵胖前赴朝廷奏达伏乞照验烦爲闻奏俯从舆意以安一国之民立义兴亲军卫罢都摠中外诸军事府敎百官前朝政令法制得失沿革事目具录以闻命宗亲及大臣分领诸道兵月日己亥命前政堂文学郑道传参议都评议使司机务参掌尙瑞司事司宪府大司宪闵开等请置前朝王氏于外上曰顺兴君王昇及其子康有功于国定阳君王瑀及其子珇琯将使奉前朝之祀勿论余皆分置于江华巨济司宪府又上疏曰恭惟殿下应天革命初登宝位书曰皇天上帝改厥元子玆大国殷之命惟王受命无疆惟休亦无疆惟恤呜唿曷其奈何不敬夫敬者一心之主宰万事之根柢故大而事天飨帝微而起居食息不可得而离也钦崇天道夙夜祗惧汤武之所以兴也灭德作威谓敬不足行桀纣之所以亡也考之历代治乱兴亡皆由此出是则敬之一字固人君出治之原也况今殿下卽祚之初创业垂统贻厥孙谋正在今日而天之命吉凶命历年亦在今日愿殿下存心以居对越上帝虽当无事之时常若有临及其应事之际尤谨其念虑之萌则此心之敬足以感天心而兴至治矣谨条合行事宜详列于后伏惟殿下採择施行以兴一代之规模以爲万世之准则一曰立纪纲善爲国者不视其安危而患纪纲之不立也昔周之衰诸侯放恣传数十世而天下不倾者纪纲存焉耳愿殿下鑑前世之兴亡立一代之纪纲垂裕后昆以传万世二曰明赏罚赏罚人主之大柄有功不赏有罪不罚虽尧舜不能以善治赏罚平则公道明而人莫敢议矣人主之于赏罚当如天地之于万物栽培倾覆付之无心不可容一毫私意于其间也三曰亲君子远小人君子小人固不可不辨正言格论特立不倚进思尽忠退思补过磊磊落落知有社稷而不知有其身者君子也憸邪谄佞阿附取容窃权弄势掠美市恩唯唯诺诺苟利于己不恤人言者小人也君子难合而易疏小人易亲而难退且以玄宗一身用姚崇宋璟以兴开元之治任林甫国忠以致天宝之乱是知君子小人之用舍国家之治乱兴亡系焉可不戒欤书曰任贤勿贰去邪勿疑愿殿下苟知其贤虽有过进而用之苟知其佞虽有功斥而远之四曰纳谏诤经曰天子有诤臣七人虽无道不失其天下诸侯有诤臣五人虽无道不失其国家此万世之格言也人臣之所进谏者非爲利己乃爲国家也且人主之威雷霆也人主之势万钧也冒雷霆触万钧以进药石之言夫岂易哉一言之从违而祸福起焉一事之废置而利害生焉故人君常开导而求谏和颜色而受之用其言而显其身士犹恐惧而不敢尽况震之以威压之以势则药石之言无由而进壅蔽之祸不期而至矣书曰从谏不咈又曰后从谏则圣愿殿下留意焉五曰杜谗言帝舜曰朕堲谗说殄行震惊朕师谗说之易以惑人大舜之圣犹以爲虑可惧也哉盖谗谄之徒罗织百端以惑人主甘言卑辞之请有时而从浸润肤受之愬有时而听至使黜陟刑赏皆失其当而危亡立至矣诗曰君子愼谗乱是用餤若明以照奸则百邪不能遁而谗言杜絶矣六曰戒逸欲书曰无敎逸欲有邦逸欲之害德夫岂一事哉宫室之欲其安飮膳之欲其丽妃嫔媵妾之奉游畋弋猎之娱与夫狗马之养花卉之玩皆足以伐人性而荡人情固不可不愼也且天命无常惟德是辅若毫发几微之不察顷刻畏谨之不存而一念之微或陷于逸欲则天之视听实可畏也七曰崇节俭卑宫室而恶衣服夏禹之盛德惜百金而衣弋绨汉文之美事彼贵爲天子富有四海尙且节俭如此况东韩之地介在山海生齿之数财赋之额无几岂可以不量其出入而妄费哉前朝小有灾变则不知恐惧修省惟务事佛事神糜费不可殚记此殿下之所明知也愿自今法夏禹汉文之俭德凡服饰器用宴享赏赐一从俭约佛神不急之费竝皆革去凡所施爲毋使纵侈则下民观感而亦归于厚矣八曰斥宦官宦官之爲患尙矣秦之赵高汉之恭ㆍ显唐之辅国ㆍ士良尤其甚者也且前朝之季宦者用事者非一二也盖其爲人性识儇利语言辨给善伺候颜色逢迎志趣是以人主往往堕其术中而莫之悟以至移权柄生祸乱者接迹于世良可叹已愿自今择其醇谨之人复古制守门扫除之役不任以事其老奸巨猾贪汚无耻者尽令放归田里毋使累惟新维新之化九曰汰僧尼佛者夷狄之一法自汉永平始入中国传及东方崇奉尤甚莲坊绀宇巍嶪相望方袍圆顶布满中外且其法本以淸净寡欲爲宗爲其徒者高遁巖穴蔬食水飮修鍊精神可也今乃混杂平民或以高谈微妙眩惑士类或以死生罪报恐喝愚民遂使时俗流荡忘返甚者乘肥衣轻殖货冒色无所不至蠹国病民莫此之甚也乞聚其徒衆详考学行其学精行修者俾遂其志余悉长发各从其业十曰严宫闱宫闱之设所以尊主势而严内外也今殿下以天挺之资化家爲国其潜邸之旧姻娅之属或有寅缘夤缘出入而门者莫敢诘焉窃恐请谒由是而盛行谗说由是而得入以间内外以乱政刑乞令守门之士无职任而擅入宫门者一皆禁断其妇女巫呪邪媚之徒尤宜斥退臣等窃谓信者人君之大宝国保于民民保于信是以圣人宁去兵食不许去信垂训之意深矣立纪纲明赏罚不以信则纪纲必至于陵夷赏罚必至于过差亲君子退小人不以信则君子易至于疏远小人易至于亲昵纳谏诤杜谗言不以信则忠言有时而逆耳谗说有时而得行戒逸欲崇节俭不以信则心志之好终不能克邪媚之行至不可御斥宦官汰僧尼不以信则已去者容或复进已汰者容或中止至于严宫闱而不以信则寅缘夤缘出入者无自而止愿殿下执此之信坚如金石行此之令信如四时上不负皇天眷佑之命下不孤臣民推戴之意以开亿万年无疆之休幸甚上曰宦官僧尼斥汰之事开国之初不可遽行余悉施行月日乙巳司宪府上疏曰门下赞成事金凑在前朝爲大司宪极论李穑禹玄宝等罪及其会群臣拟议之际反以爲无罪前后异议且以奉化君郑道传直言抗疏爲造衅生事再三请罪其贪冒时势顚倒是非至于如此请收其职牒流于外方上只令罢职司宪府劾王康尝体察三道扰民作弊月日丁未上移于门下赞成事尹虎第追上四代尊号高祖考曰穆王妣李氏曰孝妃曾祖考曰翼王妣崔氏曰贞妃祖考曰度王妣朴氏曰敬妃皇考曰桓王妣崔氏曰懿妃敎中外大小臣僚闲良耆老军民敎书郑道传所制道传与禹玄宝有宿怨凡可以陷禹氏一门者无所不图未称其情至是以十余人爲援例谋置极刑以爲条画末节以进上使都承旨安景恭读之惊骇曰此辈何至极刑宜皆勿论道传等请减等科罪上曰若韩山君禹玄宝偰长寿虽减等亦不可加刑愼勿再言道传等再请余人杖决上谓受杖者不至于死不强止之定文武百官之制东班正一品特进辅国崇禄大夫辅国崇政大夫从一品崇禄大夫崇政大夫正二品正宪大夫资宪大夫从二品嘉靖大夫嘉善大夫正三品通政大夫通训大夫从三品中直大夫中训大夫正四品奉正大夫奉列大夫从四品朝散大夫朝奉大夫正五品通德郞通善郞从五品奉直郞奉训郞正六品承议郞承训郞从六品宣敎郞宣务郞正七品务功郞从七品启功郞正八品通仕郞从八品承仕郞正九品从仕郞从九品将仕郞都评议使司判事二侍中同判事十一门下府三司正二品已上使一判中枢院事副使十五中枢使已下中枢学士已上经历司以他官兼之经历一都事一六房录事各一典吏六七品去官都吏廪俸其余权知检详条例司检详二以他官兼之录事三以三馆兼之门下府宰臣掌百揆庶务郞舍掌献纳谏诤驳正差除受发敎旨通进启牋等事领府事一左右侍中各一已上正一品侍郞赞成事二从一品参赞府事四知府事一政堂文学一商议府事二已上正二品左右散骑常侍各一正三品左右谏议大夫各一直门下一已上从三品内史舍人一正四品起居注一左右补阙各一已上正五品左右拾遗各一正六品注书都事各一正七品掾吏六七品去官都吏廪俸其余权知三司掌授廪俸计支用等事领司事一正一品判司事一从一品左右仆射各一正二品左右丞各一从三品左右谘议各一正四品左右长史各一正五品都事二正七品掾吏六七品去官都吏廪俸其外权知艺文春秋馆掌论议敎命国史等事监馆事一兼侍中已上大学士二正二品知馆事二兼资宪已上学士二从二品同知馆事二兼嘉善以上充编修官二兼编修官二四品已上应敎一兼五品供奉官二正七品修撰官二正八品直馆四正九品书吏四八品去官中枢院掌启复出纳及兵机军政宿卫警备差摄等事判事一正二品使一知事二同知事四佥书一副使六学士一商议院事三已上从二品都承旨一左右承旨各一左右副承旨各一已上正三品堂后官二正七品掾吏六七品去官都吏廪俸其余权知经筵官皆兼掌进讲经史领事一侍中已上知事二正二品同知事二从二品参赞官五正三品讲读官四从三品检讨官二正四品副检讨官正五品书吏七品去官世子官属皆兼掌讲学侍卫等事左右师各一正二品左右宾客各一从二品左右辅德各一从三品左右弼善各一正四品左右文学各一正五品左右司经各一正六品左右正字各一正七品左右侍直各一正八品书吏四八品去官司宪府掌论执时政得失矫正风俗考察功过褒擧弹劾等事大司宪一从二品中丞一兼中丞一从三品侍史二正四品杂端二正五品监察二十正六品书吏六七品去官都吏廪俸其外权知开城府掌京畿土地户口农桑学校词讼等事判事二正二品尹二从二品少尹二正四品判官二正五品参军二正七品令史六八品去官都吏廪俸其外权知吏曹掌铨选流品考功殿最等事典书二正三品议郞二正四品正郞一考功正郞一正五品佐郞一考功佐郞一正六品主事二正七品令史六八品去官都吏廪俸其外权知兵曹掌武选兵籍邮驿等事典书二正三品议郞二正四品正郞二正五品佐郞二正六品主事二正七品户曹掌土地户口财用等事刑曹掌水火奸盗鬪杀词讼等事礼曹掌祭享宾客朝会科擧释道进献等事工曹掌工匠造作等事自典书至令史俱倣兵曹例刑曹都官掌奴隷臧获等事知事一兼从三品议郞二正四品正郞二正五品佐郞二正六品主事二正七品令史六八品去官尙瑞司皆兼掌符印除拜等事判事四两府尹一从三品少尹一正四品丞二正五品注簿二正六品直长二正七品录事二正八品书吏六九品去官成均馆掌学校肄业等事大司成一正三品祭酒一从三品乐正二正四品直讲一正五品典簿一从五品博士二正七品谆谕博士二从七品进德博士二正八品学正二学录二正九品直学二学谕四从九品书吏二九品去官奉常寺掌宗庙祭享等事判事二正三品卿二从三品少卿二正四品丞一从五品博士二正六品协律郞二正七品大祝二正八品录事二正九品令史二九品去官殿中寺掌亲属谱牒及殿内给事等事判事二正三品卿二从三品少卿二从四品丞一从五品直长二从七品训鍊观皆兼掌训鍊武艺敎习兵书战阵等事使一正三品军谘祭酒二从三品司马四从四品司直四从五品内一实差副司直四从六品内一实差参军四从七品录事六正八品司仆寺掌舆马廐牧等事判事二正三品卿二从三品少卿二从四品注簿一兼注簿一从六品直长二从七品司农寺掌耕籍钱谷及祠祭酒醴陈设牺牲等事判事二正三品卿二从三品少卿二从四品丞一兼丞一从五品注簿二兼注簿一从六品直长二从七品内府寺掌府藏货财出纳服饰铺陈灯烛等事判事二正三品卿二从三品少卿二从四品注簿一兼注簿一从六品直长二从七品礼宾寺掌宾客宴享等事判事二正三品卿二从三品少卿二从四品丞一兼丞一从五品注簿二兼注簿一从六品直长二从七品录事二正八品校书监掌文籍图书及祭醮祝疏等事判事二正三品监二从三品少监二从四品丞一从五品郞二正七品着作郞二正八品校勘二正九品正字二从九品缮工监掌材木营缮柴炭支应等事判事二正三品监二从三品少监二从四品丞一兼丞一从五品注簿二兼注簿一从六品直长二从七品录事二正八品司宰监掌渔梁山泽之事判事二正三品监二从三品少监二从四品注簿二兼注簿一从六品直长二从七品军资监掌军旅粮饷之事判事二正三品监二从三品少监二从四品丞一兼丞一从五品注簿三兼注簿一从六品直长二从七品录事二正八品军器监掌兵器旗帜戎仗什物等事司水监掌营修战舰监督转输等事自判事至录事俱倣军资监例书云观掌天文灾祥历日推择等事判事二正三品正二从三品副正二从四品丞二兼丞二从五品注簿二兼注簿二从六品掌漏四从七品视日四正八品司历四从八品监候四正九品司辰四从九品敬兴府掌中宫僚属左右司尹各一正三品丞二正七品注簿二正八品书吏四八品去官司膳署掌内膳供上之事令一从五品丞二从六品直长二从七品食医二正九品司吏二权务去官司酝署掌酒醴事令一从五品丞一从六品直长二从七品副直长二正八品料物库掌收支内膳米谷事使一从五品副使一从六品注簿二从八品义盈库掌收支油蜜菓实藿茸等事使一从五品副使二从六品直长二从七品注簿二从八品长兴库掌布匹纸席等事使一从五品副使一从六品直长二从七品注簿二从八品丰储仓掌收支国用等事使一从五品副使二从六品丞二从七品注簿二从八品广兴仓掌收支百官禄俸事自使至注薄倣丰储仓例济用库掌匹帛䌷苎等事使一从五品副使二从六品丞二从七品注簿二从八品录事二从九品解典库掌典当事使一从五品副使一从六品丞二从七品注簿二从八品录事二从九品京市署掌平均市价禁理奸伪监督税课等事令一从五品丞二从六品注簿二从八品供造署掌竹物事令一从六品丞二从七品东部掌本部户籍差发之事令一从六品录事二权务南部西部北部中部皆倣东部例自司酝署至五部司吏竝与司膳署同已上各司吏典定数外皆有权知义盐仓掌盐税事丞二从七品注簿二从八品判官四权务司吏二架阁库掌收贮卷宗事丞二从七品注簿二正八品直长二从九品司吏二都染署掌染造事令二正八品丞二正九品司吏二典狱署掌囚徒事令二从七品丞二从八品司吏二典廐署掌畜养事令一从七品丞二从八品司吏二书籍院掌经籍印出事令一从七品丞二从八品录事二从九品司吏二寿昌宫提擧司掌扫除管钥等事提控四从七品司直四正八品司涓四正九品律学博士二从八品助敎二从九品算学博士二从九品太淸观判官二从九品权务都评议录事六式目录事六中军录事四左右军录事各四养贤库判官二惠民局判官四东西大悲院副使一录事二社稷坛直二东西窰直各一江阴银川开城广州牧监直各一西班正三品折冲将军果毅将军从三品保义将军保功将军正四品威勇将军威毅将军从四品宣节将军宣略将军正五品忠毅校尉显毅校尉从五品显信校尉彰信校尉正六品敦勇校尉进勇校尉从六品承义校尉修义校尉正七品敦勇副尉从七品进勇副尉正八品承义副尉从八品修义副尉义兴亲军左卫ㆍ右卫鹰扬卫金吾卫左ㆍ右卫神虎卫兴威卫备巡卫千牛卫监门卫等十卫上将军各一正三品大将军各二从三品都护八卫将军二正四品都府外左领右领中郞将各一五品郞将各二六品别将各三七品散员各四八品尉二十正九品正四十从九品每一卫各置中领左领右领前领后领每一领将军一从四品中郞将三五品郞将六六品别将六七品散员八八品尉二十正九品正四十从九品文武流品之外别置内侍府爲宦官职掖廷署掖庭署爲内竖职典乐署雅乐署爲乐工职皆别其散官职事之号不使杂于流品下敎门下府以洪永通判门下府事安宗源领三司事裵克廉翊戴补祚功臣门下左侍中星山伯赵浚佐命开国功臣门下右侍中平壤伯庶弟和佐命开国功臣商议门下府事义兴亲军卫都节制使义安伯尹虎判三司事金士衡佐命功臣门下侍郞赞成事判八卫事上洛君郑道传佐命功臣门下侍郞赞成事义兴亲军卫节制使奉化君郑熙启佐命功臣参赞门下府事八卫上将军鸡林君李之兰补祚功臣参赞门下府事义兴亲军卫节制使靑海君南誾佐命功臣判中枢院事义兴亲军卫同知节制使宜宁君金仁賛补祚功臣中枢院使义兴亲军卫同知节制使益和君张思吉补祚功臣知中枢院事义兴亲军卫同知节制使和宁君郑摠补祚功臣佥书中枢院事西原君赵琦补祚功臣同知中枢院事义兴亲军卫同知节制使银川君赵仁沃补祚功臣中枢院副使龙城君黄希硕商议中枢院事南在佐命功臣中枢院学士兼司宪府大司宪宜城君月日己酉都评议使司请前日敎书所载流放遐方者分徙武陵楸子岛济州等处上曰敎书旣曰予尙悯之今又分徙诸岛是失信也且徙诸无人之地衣食何得必皆饥寒而死此辈虽居畿内更何爲谋遂令分配诸州于是禹玄宝徙海阳李穑徙长兴府偰长寿徙长鬐其余皆徙沿边州县遣使各道杖禹洪寿已下有差杨广道上将军金辂庆尙道上将军孙兴宗全罗道判军器监事黄居正西海道西北面判军资监事张湛交州江陵道礼宾卿田易敎书初降郑道传欲以穑放于紫燕岛使京畿计程使许周押送周以紫燕无人难之问其区处道传答曰所以配岛者直使挤之于海耳旣而徙穑长兴之命出道传之谋竟不得行中枢院事金仁賛卒上辍朝三日赠门下侍郞赞成事命有司礼葬仁賛杨根人有武才从上潜邸有侍卫之劳及当开国与于推戴无子元年八月月日庚戌朔上立受群臣朝月日辛亥置功臣都监命擧贤良台谏六曹每一员各擧散官四品已下六品已上三人定守令殿最法凡大小牧民俱以三十箇月爲一考考满得代后计所历俸月以凭类选陞除其守令贪婪残暴罢软怠劣不称职任者从各道监司检擧其实竝行黜陟仍于本道闲良官内推选公勤廉干才德兼备者权行差摄礼任行公申报职名以凭启闻除授其贤能功绩出衆者在任不次擢用都堂请罢大藏都监月日甲寅都堂请罢八关燃灯月日丙辰立康氏爲显妃封王子诸君芳雨曰鎭安君上王旧讳曰永安君爲义兴亲军卫节制使芳毅曰益安君芳干曰怀安君今上讳曰靖安君庶子芳蕃曰抚安君爲义兴亲军卫节制使驸马李济曰兴安君爲义兴亲军卫节制使庶兄元桂子良祐曰宁安君封王瑶爲恭让君置杆城郡瑶弟瑀爲归义君置麻田郡主王氏祀封前朝王大妃安氏爲义和宫主陞全州爲完山府以柳玽爲府尹仍授各道守令儒学敎授官驿丞本职月日丁巳遣今殿下于东北面祭四代陵室以告卽位仍上陵号皇考曰定陵皇妣曰和陵皇祖曰义陵皇祖妣曰纯陵皇曾祖曰智陵皇曾祖妣曰淑陵皇高祖曰德陵皇高祖妣曰安陵命移安前朝太祖庙于麻田郡以时致祭遣开城少尹咸傅霖于庆尙全罗杨广道察守令能否民间休戚命艺文春秋馆大学士闵霁释奠于文庙月日戊午命奉常寺作四代神主遣参赞门下府事崔永沚安抚西北面月日庚申上坐受群臣朝自卽位以谦让受朝必立是日群臣伏地固请乃坐礼曹典书赵璞等上书曰臣等伏覩历代祀典宗庙籍田社稷山川城隍文宣王释奠祭古今通行有国常典今将月令规式具录于后请下攸司以时擧行圆丘天子祭天之礼请罢之诸神庙及诸州郡城隍国祭所请许只称某州某郡城隍之神设置位板各其守令每于春秋行祭奠物祭器酌献之礼一依朝廷礼制春秋藏经百高座法席七所亲幸道场诸道殿神祠醮祭等事前朝君王各以私愿因时而设后世子孙因循不革方今受命更始岂可蹈袭前弊以爲常法请皆革去朝鲜檀君东方始受命之主箕子始兴敎化之君令平壤府以时致祭前朝惠王显王忠敬王忠烈王俱有功于民亦于麻田郡太祖庙附祭上下敎都堂曰春秋藏经百高座法席七所道场考其始设之原以闻月日辛酉赵璞等又上书曰前朝成王景慕中华以兴文物民受其赐文王谨愼守成跻世昇平民安其生恭愍王再歼红贼复兴三韩善事上国以安一邦皆有功东方请亦于麻田郡太祖庙附祭上允之月日壬戌移前朝太祖铸像于麻田郡敎都评议使司移都汉阳月日甲子兀良哈来遣三司右仆射李恬于汉阳府修葺宫室月日丁卯琉球国中山王遣使来朝月日戊辰司宪府大司宪南在等上言窃谓人主动静万民所瞻后世所则创业之主尤不可不愼伏覩今月十六日都承旨臣安景恭传旨温井行幸时义兴亲军卫外各司成衆爱马等不许侍从殿下事尙简要若以备礼爲烦乞许台谏重房通礼门史官各一员扈从无启后世轻擧之端上从之功臣裵克廉赵浚等享上诸功臣之妇亦享中宫门下府郞舍等上书曰商议中枢院事李仁寿素无才德但知烹宰之事今当新政之日滥登枢府士林缺望乞罢职不敍上召掌务郞舍柳斗明问谁发此议对曰臣爲掌务故先发议上曰仁寿虽不肖予不使将兵权又不使将政柄但主司饔而已况今随驾温泉毋更请月日己巳立幼孼芳硕爲王世子初功臣裵克廉赵浚郑道传请建世子欲以年以功爲请上重康氏意在芳蕃芳蕃狂率无状功臣等难之私相谓曰若必欲立康氏出季子差可及是上问谁可爲世子者未有以立长立功切言者克廉曰季子爲可上遂决意立之敎定开国功臣位次曰前朝君位自恭愍王无子薨逝妖僧辛旽之子禑乘间窃据荒淫无道恣行杀戮岁戊辰妄兴师旅将犯上国之境而诸将擧义回军禑乃自知其罪传位子昌王氏已絶者十有六年犹尙择于宗亲以定昌府院君瑶权署国事瑶乃昏迷不法忘经远之大体见目前之小利知其有私不知有功田制恶其经界之正公廪竭于子壻之奉凡爲正人君子则不唯忌惮必欲加罪谗谄面谀则不唯亲昵曲加任用赏罚无章以坏国法用度无节以伤民财惟听姻娅妇寺之言谠言之士皆放黜之民怨神怒妖孼屡作祸乱之机日生不已门下左侍中裵克廉右侍中赵浚门下侍郞赞成事金士衡ㆍ郑道传兴安君李济义安伯李和参赞门下府事郑熙启ㆍ李之兰判中枢院事南誾知中枢院事张思吉佥书中枢院事郑摠中枢院副使赵仁沃中枢院学士南在礼曹典书赵璞大将军吴蒙乙ㆍ郑擢等识天命之去就人心之向背以民社大义决疑定策推戴寡躬共成大业其功甚大带砺难忘判三司事尹虎工曹典书李敏道大将军朴苞礼曹典书赵英珪知中枢院事赵胖平壤尹赵温同知中枢院事赵琦左副承旨洪吉旼成均大司成刘敬判司仆寺事郑龙寿判军资监事张湛等参谋与议推戴寡躬其功亦大都承旨安景恭中枢院副使金稛前汉阳尹柳爰廷前知申事李稷左承旨李懃户曹典书吴思忠刑曹典书李舒判殿中寺事赵英茂前礼曹判书李伯由判奉常寺事李敷上将军金辂ㆍ孙兴宗司宪中丞沈孝生典医监高吕校书监张至和开城少尹咸傅霖等在前朝乱政之时注意寡躬以至今日固守不变其功可赏将上项人等次次赐功臣之号其褒赏之典有司擧行中枢院使金仁賛不幸身没尝于克廉等决疑定策推戴寡躬之时同心相济其功甚大幷于克廉例施行司宪府上疏曰臣等以谓安不忘危治不忘乱有国之常典殿下以宽仁之量勇智之资应天顺人奄有东国中外之人各安其业然谓旣安且理而更无长虑则于垂统贻谋之计何如臣等窃惟殿下天性好生令有罪之人各保性命洪恩至德昊天罔极然王氏五百年间宗亲巨室多聚奴婢或有至千余口今有罪被流之人其奴婢散在京外往来流所出入京城今虽国家有备然及昇平日久积怨之辈寔繁乘机而动则患不小矣前朝五道两界驿子津尺部曲之人皆是太祖时逆命者俱当贱役圣德宽洪远迈王氏有罪之人虽免贱役其奴婢不可全给乞许量宜定给外余皆属公上敎前朝宗亲及两府以上给奴婢二十口已下给奴婢十口其余属公月日庚午上幸平州温泉台谏重房通礼门史官各一员及义兴亲军卫侍从世子军官祗送于宣义门外月日辛未次歧滩命同知中枢院事赵琦择军官二人掌涉军士如有争舟相乱者罪掌涉者次天神山洞见田禾二亩爲马所损命赵琦征马主布以给田主仍命曰自今如有放马害谷者虽予子弟亦不贳月日壬申驾至温泉孙兴宗黄居正金辂等还朝庆尙道流人李种学崔乙义全罗道流人禹洪寿李崇仁金震阳禹洪命杨广道流人李扩江原道流人禹洪得等八人死上闻之怒曰杖一百已下者皆死何故也崇仁星州人字子安号陶隐星山君元具之子前朝至正庚子年十四中成均试壬寅中礼闱试丙科第二人拜艺文修撰累迁至典理佐郞洪武辛亥朝廷命遣贡士文忠公李仁复文靖公李穑掌鄕试擢崇仁爲第一恭愍惜之不遣寻授成均直讲艺文应敎以至典理摠郞时金承得构朴尙衷等于池奫俱贬于外崇仁亦贬大丘县戊午以成均司成召还辛酉丧母壬戌起复左右卫上护军掌成均试以父在且踰期年不辞然人以此短之迁至典理判书陞密直提学丙寅以贺正使如京戊辰春被崔莹门客郑承可之谗贬通州夏莹败召还复知密直司事冬左侍中李穑朝京以崇仁爲副行己巳秋有人自日本来自称永兴君崇仁以姻亲尝识其爲人甚悉乃辨其伪见贬星州庚午夏以尹彛李初之狱逮系淸州以水灾宥归忠州壬申春复知密直夏贬顺天至是居正至罗州杖其嵴遂卒于南平年四十六子四人次点次若次骞次参崇仁聪明絶人读书辄成诵年未冠诗文已爲时辈所推博极群书尤精于性埋之学自直讲至判书皆兼制敎李穑病后事大文字全出其手高皇帝称之曰表辞精切李穑尝曰吾东方文章前辈无如子安者今我殿下命文忠公权近序其遗藁印行于世初与郑道传爲友从游最久道传后附赵浚知浚恶崇仁反阴毁之以致于死种学字仲文韩山伯穑之次子天性英豪恭愍甲寅年十四中成均试伪朝丙辰中同进士遂拜长兴库使积官至密直司知申事戊辰掌成均试陞佥书密直司事己巳同知贡擧时李穑当国种学连岁掌试人颇讥之恭让君立李穑见劾种学亦贬庚午尹彛李初之狱作父子俱在淸州逮中以水灾俱得蒙宥壬申又贬咸昌至是兴宗至鸡林欲行嵴杖门生金汝知方爲判官阴戒吏不得行法外刑因是仅活移置长沙县兴宗遣人追至茂村驿乘夜缢之年三十二子六人叔野叔畦叔当叔亩叔福叔畤洪寿丹阳伯玄宝长子伪朝丁巳中同进士拜郞将兼成均博士累迁至知申事陞大司宪己巳拜佥书密直司事壬申夏贬顺天亦因居正杖嵴而死年三十九子四人成范承范兴范希范初玄宝族人金戬者尝爲僧潜奸其奴树伊之妻生一女戬之族人皆谓树伊之女独戬谓爲己女密加爱护戬后爲俗逐树伊而夺之爲妻以其女嫁士人禹延尽给奴婢田宅延生一女适贡生郑云敬云敬积官至刑部尙书生三子长卽道传方其始仕玄宝子弟皆轻侮之每迁除台省不署告身道传意玄宝子弟使然尝愤怨及恭让君立以洪寿子成范爲驸马道传惧成范等乘势发其原凡可以陷玄宝一门者靡不图之及开国之际构杀成范遂构玄宝父子欲寘于死又缘赵浚与李穑李崇仁有隙仍构穑及种学崇仁等欲以爲援例及制卽位敎书条例便民事目继论玄宝等十余人罪寘诸极刑上使都承旨安景恭读之惊骇曰旣云布宽大之恩何若是欤宜皆勿论道传等请减等决罪上曰禹玄宝李穑偰长寿虽减等亦不可乃请其余决杖有差上意决杖者不至于死勉从之道传与南誾等阴谓居正等曰杖一百者不宜得生居正等杖杀洪寿兄弟三人崇仁等五人皆及于死居正等还以因杖病死闻道传欺罔上聪以报私憾上初不知及闻其死大加伤叹我殿下辛卯之秋追理居正兴宗等罔上擅杀之罪以雪其冤月日甲戌司宪府上言顷者请以前朝宗亲及巨室之奴婢量宜定给外余皆属公今闻殿下有敎凡犯罪人妻边奴婢毋得擧论臣等切谓己身与妻边奴婢何可异论乞竝令属公上许之月日乙亥前朝谢恩使永福君王鬲政堂文学权仲和回自京师言皇太子以四月二十五日薨帝立太子之子允炆爲皇太孙月日丙子遣判礼宾寺事丁子伟押进献马一千匹至辽东交割而还月日丁丑上在平州率行在群臣服皇太子丧擧哀留都各司亦于是日擧哀权仲和赍礼部录示丧制来一服制合衰服用麻布制造及用粗布制巾裹于纱帽上带垂于后麻绖带百日而除一停乐十三日禁屠三日停嫁娶一月停大小祀十三日月日戊寅遣前密直使赵琳赴京进表曰权知高丽国事臣某言伏惟小邦自恭愍王无嗣薨逝之后辛旽子禑冒姓窃位者十有五年矣迄至戊辰春妄兴师旅将犯辽东以臣爲都统使率兵至鸭绿江臣窃自念小邦不可以犯上国之境谕诸将以大义卽与还师禑乃自知其罪逊位子昌昌亦闇弱难以莅位国人启奉恭愍王妃安氏之命以定昌府院君王瑶权署国事瑶乃昏迷不法紊乱刑政狎昵谗佞贬斥忠良臣民愤怨无所控告恭愍王妃安氏深虑其然命归私邸于是一国大小臣僚闲良耆老军民等以爲军国之务不可一日无统推戴臣权知军国事臣素无才德辞至再三而迫于衆情未获逃避惊惶战栗战慄不知所措伏望皇帝陛下以干坤之量日月之明察衆志之不可违微臣之不获已裁自圣心以定民志元年九月月日己卯朔遣三司左使李居仁陈慰帝廷表曰陪臣权仲和等回自京师伏闻圣情哀戚臣窃以父子至情虽无纪极寿夭定命诚亦难违伏冀俯爲天下从制节哀仍赍白银二锭黑细麻布一百匹白细苎布一百匹就祭于魂殿月日辛巳侍中裵克廉赵浚等诣温泉启曰窃见汉阳宫阙未成城郭未完扈从之人夺入民户天时向寒民无所归请待营筑宫室城郭布置各司然后迁都上嘉纳下前大护军李扶奉常少卿许晐巡军狱置永福君王鬲于和宁府月日壬午火入东井月日癸未月掩心月日丙戌上至自温泉世子百官迎于宣义门外月日己丑上视朝琉球国使吾良哈人等参朝琉球位于东五品之下吾良哈位于西四品之下其从者位于六品之下琉球献方物分遣诸道按廉使敎京畿左道左谏议大夫李文和右道三司左丞李皋曰予以否德因臣民推戴勉登大位夙夜惟寅凡所以励精图治施泽于民者尙赖中外攸司矧京畿密迩王室宣布德泽宜先四方仍遣尔以察民瘼期于予治予惟赏罚所以劝有功而惩有罪也凡大小军民官董戎制胜兴利除害全师安民者所当劝也具状申闻或逗留畏敌贪邪扰民失律不法者所当惩也两府以上监禁申闻嘉善以下就当处决其有便民事条从宜擧行以弼予惟新之治敎杨广道礼曹典书赵璞庆尙道司宪中丞沈孝生全罗道户曹典书金希善交州ㆍ江陵道大将军直门下郑擢西海道司农卿郑当等曰予以否德勉循舆情以正位号慄慄危惧若陨于渊尙赖中外官僚交修不逮以弼予治期至隆平耳夫将帅所以统衆万人躯命之所关守令所以近民百里休戚之所系苟不明赏罚以示劝惩则何以立纪纲而责成效哉凡大小军民官如有出奇制胜力捍劲敌政平讼理抚安生灵者悉以名闻予将不次擢用如有师行失律望风奔溃赃汚废职莅官不敬者两府已上监禁申请嘉善已下就当处决以明予信赏必罚之意若其便民事宜自有成法其懋行之月日壬辰艺文春秋馆上言三事一每于正殿裁决万机接见臣僚之际乞令史臣入侍左右事无大小咸使与闻一兼官充修撰以下乞令各以见闻录爲史草悉送本馆一许令本馆直牒京外大小衙门凡所施行关政令垂劝戒者明白移文又令都评议使司检详条例司每于月季悉书条例送于本馆以凭记录永爲恒式上皆许之月日甲午司宪府上疏曰自古帝王之兴惟天所命不关世类考诸史册可见今殿下以宽仁大度当王氏衰乱之季天命乃归群臣推戴奄卽大宝前朝党与罪合夷灭者咸蒙宽宥得保首领今李扶许晐等不思殿下再造之恩鼓扇妖言以惑衆心宜令台省法官同巡军鞫问坐罪上笑曰帝王之兴不系世类尙矣今大明皇帝亦以匹夫得天下此辈世类之说何足介意况偶与其妻妾语于闺门何必鞫问乃流李扶于外罢许晐职谏官又上疏以谓昔唐太宗时有因心疾而爲妖言者御史犹劾之今扶与晐旣无心疾而敢爲妖言以惑衆听不可处之京城乃流许晐功臣都监上言门下左侍中裵克廉右侍中赵浚等十六人灼知天命人心之所在决议定策推戴殿下以成大业是虽殿下圣德神功应天顺人亦惟命世之臣尽忠奋义佐命开国诚如圣敎所谓其功甚大带砺难忘者矣宜赐一等功臣之号立阁图形立碑纪功封爵钖土父母妻超三等封赠直子超三等荫职无直子者甥姪女壻超二等田地几结奴婢几口丘史七名眞拜把领十名许初入仕嫡长世袭不失其禄子孙于政案内开写一等功臣某之子孙虽有罪犯宥及永世判三司事尹虎等十一人于上项功臣佐命开国之际参谋与议推戴殿下诚如圣敎所谓其功亦大者矣宜赐二等功臣之号立阁图形立碑纪功父母妻超二等封赠直子超二等荫职无直子则甥姪女壻超等田地几结奴婢几口丘史五名眞拜把领八名许初入仕嫡长世袭不失其禄子孙于政案内开写开国二等功臣某之子孙虽有罪犯宥及永世都承旨安景恭等十六人在前朝乱政之时注意殿下以至今日固守不变诚如圣敎所谓其功可赏者矣宜赐三等功臣之号立阁图形立碑纪功父母妻超等封赠直子超等荫职无直子则甥姪女壻录用田地几结奴婢几口丘史三名眞拜把领六名许初入仕嫡长世袭不失其禄子孙于政案内开写开国三等功臣某之子孙虽有罪犯宥及永世中枢院使金仁賛今其身虽死裵克廉等推戴殿下之时同心推戴诚如圣敎所谓其功甚大者矣宜赐一等功臣之号其褒赏之典一如克廉之例上允之且命赐一等功臣裵克廉赵浚食邑一千户食实封三百户田二百二十结奴婢三十口金士衡郑道传南誾田二百结奴婢二十五口李济李和郑熙启李之兰张思吉赵仁沃南在赵璞郑擢田一百七十结奴婢二十口郑摠吴蒙乙金仁賛田一百五十结奴婢十五口二等功臣田一百结奴婢十口三等功臣田七十结奴婢七口月日丙申月掩昴上幸寿昌宫率百官行贺圣节礼赐群臣宴月日丁酉商议中枢院事黄希硕来希硕于卽位之前丁父忧至是以衰服来见月日戊戌月犯五车月日己亥上受朝礼毕命成均大司成刘敬讲大学衍义宴开国功臣于便殿各赐纪功敎书一通及录券金银带表里有差特赐侍中裵克廉ㆍ赵浚高顶笠玉顶子玉缨具是日赐姓驸马兴安君李济许同宗姓大司宪南在等上言臣等猥以庸愚承乏宪司安敢默默以负殿下愿治之意谨以管见条列以闻伏惟採择施行一西北面国之蕃屛故于平壤置十翼安州置十翼义州置四翼爲之择人每翼置千户一人使之鍊士卒备器械无事则归农有事则出击近来爲千户者率不择人例皆贪汚不思职事侵逼军士役使如奴隷广置农场有女者勒令爲妾恣行一己之欲以致军人各户逃散越境愿择有武材廉干者定爲千户训鍊士卒修治器械敢有如前作弊者守令传报监司痛行禁理一前朝之季下令各道鍊铁作兵器久矣闻西北面鍊铁倍旧而军器之数不加多愿令都评议使司移文都巡问使每季月呈报考其一月所鍊铁物所作军器之数申闻劝惩一古者女子已嫁者父母殁则无归宁之义其谨严如此前朝之季风俗颓败士大夫之妻趋谒权门恬不爲愧识者耻之愿自今文武两班之妇女除父母亲兄弟姊妹亲伯叔舅姨外不许相往以正风俗一三代以降斯道不明及经秦火人心益晦至汉明帝时佛氏之敎始入中国楚王英最先好之卒被丹阳之死梁武帝最笃信之未免台城之饿佛图澄不能存赵鸠摩罗什不能存秦指空不能存元未闻历代人君敬其敎而能享其福者也以我东方言之新罗惑于浮屠竭其财力塔庙半于闾阎遂至于亡高丽毅王岁饭僧三万月至佛寺十余所卒有临川之叹恭愍王岁开文殊会以普虚懒翁爲师普虚懒翁俱有舍利无救于亡由是观之佛氏报应之说不足信明矣伏惟殿下慕佛氏淸净寡欲则以先王恭默无爲爲法效佛氏慈悲不杀则以先王克宽克仁好生之德爲念畏佛氏报应之说则以赏善罚恶罪疑惟轻功疑惟重爲范如是则非独生民蒙其泽天地鬼神亦且阴佑之矣一治田者必去草作室者必固基爲国家者当除患于未然而垂祚于永世也顷者前朝之裔分寘江华巨济然犹有杂处州县者万一有无赖之徒以王氏借口而爲乱者则非所以保全也愿皆置江华巨济预爲之防一躬行勤俭致治之本也茅茨土阶尧之俭也菲食恶衣禹之俭也爲天下国家者以唐尧夏禹爲法则何患乎不治愿令有司掌诸仓库钱谷量其一年出纳之数以节其用金银又非本国所出毋使妄费一中官阉竖守门扫除乃其职也秦汉以来宦寺之患载诸典籍昭然可见或便佞以惑主蒙蔽以误国祸乱之作诚不可殚记殿下以天钖勇智之性拨乱反正之才博观经史其制驭阉竖必知其道然不立法于始后日之弊不期而生矣愿殿下择其勤谨幼弱者分爲二番每一番各十五人定其额数授之以守门扫除之役其余老奸者一皆放之毋使近侍一近君子远小人此人主之至德也君子在侧则仁义之说道德之论常接乎耳薰陶渐染日进乎圣明小人在侧则卑辞甘言之请有时而得行邪媚诡诈之谋有时而得成日就乎掩晦此古今治乱兴亡之机也愿殿下日接群贤讲论治道无使群小妇女得以日近一宫中执役之人古有定额前朝之季不限其数费廪太多弊尙未革愿令各殿执役之人量宜定数外皆许归农以省其费一鬼神之道福善祸淫人不修德渎祭何益古者天子祭天地诸侯祭山川大夫祭五祀士庶人祭祖祢各以所当祭者而祭之岂有自不爲善专事鬼神以获其福之理乎愿自今除祀典所载理合祭者外其他淫祀一切禁断以爲常典违者痛理一内帑出纳古者凡有内用上命内谒传于承旨承旨更启上前署下王牌是其制也前朝之季内谒直下王牌而承旨不知岂无诈冒之弊哉愿自今凡内用承旨亲禀下都评议使司以革前日之弊一国之所重在于戎事握兵发兵各有其职古之制也近者各道节制使直牒州府郡县其骑船军陆守军与夫杂泛供役者尽令抄出赴京傥有倭寇卒至谁能御之愿令诸道节制使呈报都评议使司取旨行移方许征发其直牒抄出一皆禁断违者令本府纠理赐宴开国功臣诸妇于显妃殿月日月日壬寅都评议使司裵克廉赵浚等上言二十二条一学校风化之源农桑衣食之本兴学校以养人才课农桑以厚民生一守令以田野荒垦户口增减等事黜陟一新旧守令交代之际事多陵夷自今交相授受解由后离任一奉使人及军民官廪给起马自两府以下皆有定数以爲常法一各道经明行修道德兼备可爲师范者识通时务才合经济可建事功者习于文章工于笔札可当文翰之任者精于律算达于吏治可当临民之职者谋深韬略勇冠三军可爲将帅者习于射御能于棒石可当军务者天文地理卜筮医药或攻一艺者备细访问敦遣于朝以备擢用庶人孝悌力田者免租一半以励风俗一民丁自十六岁至六十岁当役十丁以上爲大户五丁以上爲中户四丁以下爲小户计丁籍民如有徭役大户出一名中户幷二出一名小户幷三出一名以均其役若有流亡者问其所以尤加怜恤务令完聚一义仓之设本爲赈恤穷乏每当农月先给穷民粮种必须斗量秋成只纳本数其出纳之数每年季月报三司其守令不行斗量幷给富彊者论罪一诸州鄕吏登科立功外本朝通政以下前朝奉翊以下竝还本役一守令以时踏验民田及秋开具损实报观察使量宜减租一各馆驿将马匹上中下三等之数悬额馆壁有奉使者考供驿署马符验递送除都观察使都节制使外凡奉使者毋得擅行给马一州府郡县将罪囚情状陈报都观察使照律定罪死罪以上报都评议使司启闻取旨以决一文宣王释奠祭及诸州城隍之祀观察使与守令丰洁奠物以时擧行自公卿至于下士皆立家庙以祭先代庶人祭于其寝其余淫祀一皆禁断一奉使人外借宿馆驿者毋使廪给奉使人及守令毋得宴飮仍禁断非时田猎一凡主丧者父母在殡朝夕临祭毋得出外一各道各州量其程途修营院馆以便行旅一才人禾尺彼此流移不事农业未免饥寒常聚爲盗宰杀牛马所在州郡籍其生口使之土着爲农违者罪之一外方富彊之家影占良民爲己役使请刷出勒籍以供赋役一凡爲僧者两班子弟五升布一百匹庶人百五十匹贱口二百匹所在官司以此计入方许给牒出家擅自出家者痛理一公私钱物子母停息已有定制无识之辈利中生利甚违于理自今年月虽多不过一本一利一僧徒结党中外大小官吏或营寺社或印佛书至于需索官司害及于民者自今一皆禁断一修严水陆战具以备不虞一侍卫军及骑船军士令上下轮番上皆从之赐衣兀良哈月日甲辰上击毬于内庭左侍中裵克廉右侍中赵浚门下侍郞赞成事金士衡ㆍ郑道传判中枢院事南誾等启曰王子诸君服御驺从不可不备用度不宜不足乞于本科外加赐土田上从容语潜邸时事因曰本科百余结亦不至饥寒若又加给则人必谓予私己子也况京畿土田有数岂可滥给卿等若欲加给则于功臣先行加给以例及之乃可徒以王子言之则不可誾曰诸功臣等科田外旣蒙赐田王子加给岂爲不可上目誾曰谓予赐田功臣亦赐诸子耶旣而上从容曰予昔爲臣亦受赐田皆硗薄不用然予不以爲意今功臣赐田宜择给膏腴之地月日乙巳上坐殿进大司成刘敬讲大学衍义敎都评议使司曰上将军赵狷右承旨韩尙敬判缮工监事任彦忠判军器监事黄居正大将军张思靖ㆍ韩忠兵曹议郞闵汝翼开国之初亦各有功赵狷依尹虎例余依安景恭例皆赐号开国功臣擧行褒赏月日丙午开国功臣会王世子及诸王子盟于王轮洞其载书曰门下左侍中裵克廉等敢明告于皇天后土松岳城隍等一切神祇恭惟我主上殿下应天顺人诞膺景命臣等协力同心共成大业旣已同功俱爲一体幸莫大焉然靡不有初鲜克有终古人所戒凡我同功之人各宜事上以诚交友以信毋争贵以相害毋争利以相忌毋以他人间言而有动于念毋以辞色小失而有疑于心毋背憎而面悦毋貌合而心离有过失则规之有所疑则质之有疾病则相扶有患难则相救至于我子孙世守此盟如或有渝神必殛之开国功臣子孙弟壻结爲忠孝契会盟于王轮洞月日戊申雷电上召书云观官问营宗庙地启曰城内无吉地莫若前朝宗庙旧基上曰亡国旧基何更用之判中枢院事南誾曰毁其旧宫堀其旧土改作新庙何不可之有上曰且勿伐前朝宗庙洞松木元年冬十月月日己酉朔大雨雷侍中赵浚启曰臣闻今年田谷不登宜薄其敛然徒令而未有实效则反爲猾吏窃弄民未受利乞特遣朝官明正施行上曰今年田谷不实则江陵朔方等道水田少而旱田多尤加蠲免月日庚戌大司成刘敬进讲大学衍义月日辛亥台谏交章上疏曰殿下卽位以功臣定爲三等旣赐赏赉及录券已久今又以右承旨韩尙敬等七人称爲功臣臣等窃有惑焉且录其微功以爲功臣则积年劳苦侍卫之士未得与者皆缺望矣请除七人功臣之号况兵曹议郞闵汝翼闻梦周之死曰不当死而死则其党于梦周明矣不宜预功臣之列上谓南誾曰功臣予与卿等所知台谏何知且汝翼于梦周死日与孙兴宗议骤成移文分遣诸道使卿及赵浚等得活其功不小岂肯言梦周之不当死哉虽有是言然以臣不请于君而擅杀大臣孰不曰不当又梦周死后诸军事府军官等以社稷大计上书请罪梦周及其党与其署名于书者当危疑之际注意于予亦足嘉尙又欲称下功臣台省可胜止之哉乃敎台省曰无复擧论月日壬子雷雨月日癸丑上坐殿大司成刘敬进讲大学衍义月日甲寅上谓赵浚南誾等曰废伪姓复立王氏之时麾下军官有侍卫之功及予卽位侍卫之功亦不细焉故皆陞职一级台省不署告身何邪月日丁巳赐开国功臣之号一等曰佐命开国二等曰协赞开国三等曰翊戴开国以柳爰廷爲中枢院副使朴宜中爲艺文春秋馆学士台省郞皆递迁封僧自超爲王师敎都评议使司曰前门下评理柳蔓殊参赞门下府事崔永沚前判慈惠府事崔郸参知门下府事金立坚前密直使赵琳判开城府事尹师德商议中枢院事黄希硕前知密直司事安柱ㆍ都兴前杨广道兵马都节制使陆丽商议门下府事郑曜前汉阳尹李彬前安州牧使李承源前广州等处兵马节制使崔云海前同知密直司事李茂ㆍ金受益前开城尹具成老商议中枢院事李仁寿前密直副使郑子珪前广州等处兵马节制使权和前淸州节制使王承贵商议中枢院事郭忠辅前全州节制使陈乙瑞中枢院副使李薿前江陵节制使李沃中枢院副使金乙贵等自予爲将帅时久在麾下服劳捍御不避艰险其劳可惜又郑梦周等专弄国柄阴诱台谏谋扇祸乱将及寡躬而乃抗章请罪梦周及其党与姦谋瓦解以有今日其诚可赏宜皆称下原从功臣之号其同知中枢院事朴永忠出尹汉阳上将军尹方庆时丁母丧不在抗章之列不可以一时之故弃其旧日之劳功臣之号亦与上同褒赏之典有司拟议擧行置大庙造成都监太庙造成都监令吏曹追赠功臣裵克廉考妣敎都评议使司曰义兴亲军佥节制使崔允寿定州都护府使皇甫盖等二百十三人亦勤劳于内或奔走于外积以岁月予甚多之及兇徒结党变生不测乃能循义请治其罪兇徒服辜以劳以功在所当赏其功臣之号褒赏之典有司擧行月日戊午上幸寿昌宫吏曹典书柳亮等上言文武两班政案施行其法尙矣近年废絶今当国初诚宜擧行上从之月日己未上诞日受群臣朝贺宥二罪以下以四事下敎都评议使司一人得天地生物之心以生故当顺天地生物之心以不忍人之心行不忍人之政可也汉祖革命封功之日雍齿得封诸疑皆释汉祚以定予实慕焉所贬前朝之臣岂皆不赦之罪今欲重者外方从便安置轻者京外从便以伸冤抑其前朝宗室外分拣以闻一内而都堂台省外而节制按廉至于州县官一以慈爱抚民爲务卽仁政也当草创法制未备之时岂可遽以末务能正风俗哉又当旧染自新之日安可追咎旣往之事孔子曰不念旧恶怨是用希又曰浸润之谮肤受之诉不行焉可谓明也已矣自今见身告状而有明证及谋叛大逆卽当受理风闻告讦乃败俗乱化之源不宜受理违者惩戒内而宗室子弟外而大小臣僚至于士庶人如有所犯自当痛惩断不原宥一鳏寡孤独古先哲王仁政所先凡有兴作役使坊里先及此辈予甚悯焉须令蠲免督役者如有不体予意所司纠理一书曰罪疑惟轻又曰罪不及妻孥自戊辰正月至于前朝末代被诛人员属公家舍奴婢宜当还给妻孥以保余生宜分拣罪状轻重以闻是日还时坐宫饭僧二百于宫中请王师自超说禅显妃垂帘于后听之自超未能解说宗旨僧徒有叹者月日庚申禹玄宝李穑偰长寿等三十人外方从便李詹许膺等三十人京外从便贡赋详定都监上书曰恭惟殿下应天顺人奄有国家践祚之初首命臣等考前朝贡案岁入多寡岁支经费斟酌损益以祛积弊以立常法实生民之福也臣等窃闻保国必先爱民爱民必先节用崇俭素去奢侈节用之大者也轻赋敛更弊法爱民之大者也古之善治其国者量地之产而定其贡量物之入而节其用此经常之法也凡爲国者必先谨乎此况创业之初乎前朝太祖起泰封奢暴之后以恭俭节用垂法于前才数世而光王继之穷奢极侈宫室服食踰于制度其一岁糜费足爲太祖十年之用所谓作法于凉其弊犹贪者也及其衰季尤极其欲屡更其制以增岁入然而或耗于土木之役或竭于佛神之奉府库无余国用不给常贡之外又加横敛卒至民穷财散以至于亡今当更化之日诚宜改正臣等谨稽旧籍辨土地之物产立贡赋之等第量减前额定爲常法其时物之不可爲常贡者则列于常贡之外名之曰别贡如橘柚之类是已虽然上之所取谓之赋下之所供谓之贡取之不过其制供之不过其度圣人作贡之意也大抵佞臣厚敛以佐人主之欲人主不悟以爲有利于国不知其终爲害也唯幸人主辨之于早耳易曰节以制度不伤财不害民盖节用则薄取而有余侈用则厚敛而不足伏惟殿下俭约朴素终始不渝节用爱民以爲万世家法今将所定贡额具录成册随状投进乞许颁布中外永爲成法月日辛酉命右侍中赵浚门下侍郞赞成事郑道传艺文馆学士郑摠ㆍ朴宜中兵曹典书尹绍宗修撰前朝史阅义兴亲军命毁前朝宗庙作新庙于其地月日乙丑命鎭安君芳雨享四代权安神主于孝思观月日丙寅命起复黄希硕月日丁卯雷日本筑州太守藏忠佳遣僧藏主宗顺等归我被虏人民且请修好月日己巳上出自北门往观宗庙役月日庚午知中枢院事赵胖回自京师上率百官迎于宣义门外胖奉传礼部箚付曰礼部箚付高丽国都评议使司洪武二十五年九月十二日本部右侍郞张智等官将来文于华盖殿奏闻钦奉圣旨覆载之间主生民者巨微莫知其几何或兴或废岂偶然哉其三韩自王氏亡李氏运谋千态万状已有年矣今确然爲之乃王氏昔有三韩之报亦然矣此岂王氏昔日之良能李氏今日之善计非帝命不可其三韩臣民旣尊李氏民无兵祸人各乐天之乐乃帝命也虽然自今以后愼守封疆毋生谲诈福愈增焉尔礼部以示朕意钦此今将圣旨事意备云前去上还时坐所百官拜贺月日癸酉改告身式一品至四品赐王旨曰官敎五品至九品门下府奉敎给牒曰敎牒遣门下侍郞赞成事郑道传赴京谢恩献马六十匹表曰陪臣赵胖回自京师赍奉到礼部箚付钦奉圣旨诰谕切至臣与一国臣民不胜感激者圣训丁宁睿恩汪濊抚躬知感擧国与荣窃惟覆载之间固有废兴之理小邦自恭愍王无嗣王氏之亡已久生民之祸日增禑旣构衅于攻辽瑶亦踵谋于猾夏惟孼党之见黜实圣德之所加亦由衆心之难期斯岂臣力之可及何图宸鑑灼知事情当贱介之言旋荷德音之忽至佩服无已糜粉难酬玆盖伏遇皇帝陛下端拱九重明见万里体羲易包荒之道推礼经柔远之仁遂令琐末之资以愼封疆之守臣谨当终始惟一益殚事上之诚亿万斯年恒贡祝釐之恳月日丙子今殿下来献诸陵山势画本定陵和陵义陵纯陵皆在咸州智陵在安边淑陵在文州德陵安陵在孔州每陵置陵直权务二人守陵几户营立斋宫元年十一月月日戊寅朔上视朝赐赵胖宴礼曹启道家星宿之醮贵于简严尽诚敬而不渎前朝多置醮所渎而不专乞只置昭格殿一所务要淸洁以专诚敬其福源宫神格殿九曜堂烧钱色太淸观淸溪拜星所等处一皆革去上从之月日己卯以黄希硕爲义兴亲军卫都鎭抚赵琦爲上鎭抚月日庚辰日背月日辛巳义和宫主安氏之母享上月日癸未册上四代尊号皇高祖室册曰化家爲国实由积累之功用谥易名爰擧尊崇之典恭惟皇高祖性专仁孝德备温文怀永图启后人肇基王迹所无逸钦厥止克享天心显功烈于三韩茂本支于百世恭惟皇高祖妣慈和渊懿柔顺静专载膺遗卵之祥同商简狄终衍有身之庆配周太任旣延祚于无疆乃造端之伊始伏念猥承阴骘诞受洪图肆罄卑忱庸加徽号谨奉册上皇高祖谥曰穆王皇高祖妣谥曰孝妃冀纡明顾优钖繁禧皇曾祖室册曰化家爲国寔由积善之功尊祖敬宗庸谨易名之礼恭惟皇曾祖惟忠惟孝克俭克勤志在生民实有无疆之惠德垂后裔永贻丕显之谟恭惟皇曾祖妣性禀静专躬行贞淑必敬必戒惟君子之好逑无非无仪是闺门之懿范伏念幸赖阴相肇造丕基欲报洪恩固难测度敢献徽号倍切显扬谨奉册上皇曾祖谥曰翼王皇曾祖妣谥曰贞妃歆我精诚介以繁祉皇祖室册曰祖功宗德孝莫大于尊亲节惠易名礼宜先于追王爰稽旧典敢献殊称恭惟皇祖徽柔懿恭发强刚毅肇基王迹式至今日之休贻厥孙谋光启千龄之业恭惟皇祖妣行兼勤俭德备肃雍夙符文定之祥聿严内治克着思齐之道垂裕后昆伏念猥以庸资丕承景命虽是舆情之推戴实惟阴骘之遄加谨奉册上皇祖谥曰度王皇祖妣谥曰敬妃伏冀英明膺玆册号高高在上常扶佑于子孙濯濯厥灵永底绥于邦国皇考室册曰开国承家孝莫先于追王观谥知行礼庸谨于尊崇恭惟皇考性禀渊沖姿凝英茂布戎功于遐迩克勤于邦基景命于后昆卽笃其庆恭惟皇妣宅心贞静秉德柔嘉位正居中端叶家人之道德敦逮下允符樛木之风伏念幸承积累之休克创惟新之业宜擧易名之典以昭报本之诚爰卜刚辰载扬景铄谨奉册上皇考谥曰桓王皇妣谥曰懿妃降监有赫钖羡无疆赐开国功臣等敎书及诸翁主宅主印信功臣等享上其敎工曹典书李敏道书谏议大夫李文和所制幷称其卜筮医药之能敏道告于上以爲纪功不悉录此数事是简臣也上命改之月日乙酉上幸寿昌宫遣知中枢院事卢嵩中枢院副使赵仁沃赴帝京贺明年正兼贺封皇太孙月日丙戌雷击毬于内庭柳蔓殊郑熙启等与焉谏官上书言臣等窃谓公论者天下国家之元气也谏诤爲公论之根柢佞谀爲公论之蟊贼有国家者常培其根柢而去其蟊贼则谠论正议日进于前而甘言卑辞不闻于耳矣昔大禹当帝舜之时首进惠迪之谟以至好游之戒仲虺在成汤之世拳拳以从谏不咈自用则小告之此皆有忧治世而危明主之意也由是观之公论之于国家诚不可一日而无也方今明良相遇治具毕张若无事可言而臣等所以切切于听纳公论之说者正欲殿下有恢恢之量而不厌其逆耳无訑訑之色而不惮于屈己也伏愿殿下开导而求谏诚信而听纳则臣等当尽言不讳庶使生民之利病毕陈而无壅国家之元气流行而不滞上敎曰关于大体者悉以启闻遣判司宰监事李乙修押马一千匹至辽东交付庆尙道兵马都节制使崔有琏解送温州府乐淸县人李顺等三人顺等被倭寇刼掠至海中岛窃小船得脱至合浦有琏解送上给衣粮就付李乙修管送京师月日丁亥上还时坐宫命修治花园月日戊子上视朝司宪府上言双阜监务白天祐不识字不称其职爲按廉使赵璞所黜请罢擧主礼曹议郞金祗以戒后人允之月日己丑月掩昴谏官请日开经筵上曰须鬓旣白不必会诸儒听讲都承旨安景恭对曰谏官之意非但欲殿下读书盖欲近正人而闻正言上曰予虽不出经筵每于便殿令刘敬讲大学衍义月日辛卯谏官上疏曰前日上言听纳之说获蒙兪允虽臣等识浅才疎岂敢以暧昧之说仰干聪听臣等闻君心出治之源也心正则万事随以正不正则衆欲得而攻之故存养省察之功不可不至大舜之兢兢业业汤文之慄慄翼翼乃其泰和雍熙之本也一或反是佞谀是甘则孔光张禹之徒进而心日以逸神仙是慕则文成五利之徒出而心日以荡然则有天下国家者其可不思所以正其心乎先儒眞德秀作大学衍义以进经筵其书首之以帝王爲治之序次之以帝王爲学之本莫不自身心始此所谓纲也首之以明道术辨人材审治体察民情者格物致知之要也次之以崇敬畏戒逸欲者诚意正心之要也次之以谨言行正威仪者修身之要也次之以重配匹严内治定国本敎戚属者齐家之要也此所谓目也首之以圣贤之训典次之以古今之事实人君所当知之理所当爲之事备见于此恭惟殿下自在潜邸好观书史洎登大位日讲孜孜其于穷理正心之学修己治人之方固已知之明讲之熟矣臣等寡昧何敢有所拟议哉然而经筵之设徒有其名而未闻进讲之时殿下之意必谓广厦大庭无地非学何必拘于常典日御经筵然后以爲学哉臣等以爲人君之学非徒诵说其所以日御经筵迎访採纳者一以接贤士大夫之时多而薰陶其德性二以亲宦官宫妾之时少而振起其怠惰且创业之主子孙之所仪刑也殿下若以经筵爲不急则后世借以爲说其流必至于不学岂细故哉伏愿殿下日御经筵进讲大学以极格致诚正之学以致修齐治平之効上兪允月日壬辰月犯火出内帑饭僧于观音窟月日癸巳雷月日甲午都评议使司启工曹典书李敏道上书论时务下使司拟议所言切于时务撮其纲要条列申闻伏惟上鑑施行一曰擧贤才修废官使司议得贤才者国家之基治乱实系其进退诸葛武侯言于蜀主曰亲贤臣远小人先汉所以兴隆亲小人远贤臣后汉所以倾颓此实千载之格言前朝之季任用憸小放黜忠良自底灭亡殿下所亲见殷鑑不远不可不戒书曰无旷庶官天工人其代之君子在位则庶政以和小人在位则庶事以堕可不愼欤二曰远佞臣杜谗言使司议得佞人承迎人主之志欲大奸似忠故人主不知反以爲忠言无不听计无不从以至变乱是非诬陷忠良伏望殿下于用人之际辨其忠佞无使混淆大抵磊磊落落犯颜谏诤者忠也唯唯诺诺顺旨无违者佞也苟知爲忠则进而亲之苟知爲佞则退而放之三曰立宗庙禁淫祀前朝尙淫祀或一神而分祀数处或一日而再行数祭使祀典渎乱以至于亡使司议得方今应天受命以新一代之治不可复踵前朝之弊许令礼曹详定施行四曰禁征布使司议得书曰金作赎刑自笞杖以至死罪情可矜法可哀者征钱以赎前朝征布盖其遗意及其衰季旣刑且赎谬于矜恤用法之意自今下令中外毋得兼行五曰禁负债臧获使司议得本朝良贱之法甚严以良人负债未偿者永爲臧获甚爲非理自今负债未偿以其所供钱谷之数比奴婢役价之数债数尽者免放一本一利毋得滥役以爲恒规如有违者以压良爲贱论上曰其淫祀之禁下礼曹备细详定申闻月日乙未幸寿昌宫贺皇太孙千秋月日丙申日背敎商议中枢院事黄希硕自予在潜邸时常在麾下有捍御之劳且于前朝郑梦周等操弄国柄阴诱台谏陷害忠良之际予方堕马莫能兴姦党之祸殆将及予而乃缮鍊兵卒翼蔽寡躬令其姦谋摧沮其功爲大门下左侍中裵克廉等推戴寡躬之时适丁父忧虽未参谋若微希硕捍御之力焉有今日近者称下于原从功臣之例在予报功之意殊爲未满可于开国二等功臣尹虎之例称下月日戊戌上视朝月日辛丑门下左侍中裵克廉以病辞职月日壬寅命大司成刘敬内史舍人柳观更日入直进讲大学衍义都评议使司请革监察奉礼三馆三都监内侍茶房等官新参杂泛之弊月日癸卯门下左侍中星山伯裵克廉卒上辍朝三日素膳七日命有司礼葬克廉京山府人卫尉少尹玄甫之子性廉谨持身勤俭牧晋尙二州又尹鸡林和宁皆有惠政出帅合浦筑城开隍安集流亡善于守御但战胜攻取非其所长及前朝衰季归心于上与赵浚等协谋推戴遂爲首相然不学无术无所建白至于建储之议乃阿上意请立幼孼自以爲功识者叹之卒年六十八谥贞节无子月日甲辰计禀使前密直使赵琳回自京师上率百官出迎西郊琳奉传礼部咨曰礼部咨高丽权知国事洪武二十五年十月十一日本部右侍郞张智等官于西角门早朝将来辞奏闻钦奉圣旨高丽前者差人来奏本国情由今览来辞不过前日之事然我中国纲常所在列圣相传守而不易高丽限山隔海天造东夷非我中国所治尔礼部回文书声敎自由果能顺天意合人心以妥东夷之民不生边衅则使命往来实彼国之福也文书到日国更何号星驰来报钦此本部今将圣旨事意备云前去赵琳又传宣谕节该我如今敎礼部与文书去尔回备细与他说在前汉唐宋时差官到尔国守御差去者爱酒恋色以致害民尔国人便行致害何益于事爲是朕不敎人去尔恭愍王死称其有子请立之后来又说不是又以王瑶爲王孙正派请立之今又去了再三差人来大槪要自做王我不问敎他自做自要抚绥百姓相通来往卽日百官班贺会耆老及百官于都堂议国号遣政堂文学权仲和于杨广庆尙全罗道相安胎之地月日初上欲遣使难其人尙质自请曰臣虽乏专对之才敢不敬承上命以効寸忠上说是月梨华元年十二月月日丁未朔上敎曰东北面八陵四孟月及腊日特遣宗室及大臣行祭朔望及俗节令都巡问使行祭门下右侍中赵浚判中枢院事南誾左承旨李懃等入侍上命曰近天谴屡见天意必有所在戊辰年间见诛之人家产奴婢竝皆属公妻妾子孙孑立穷困哀怨日深天之讉告恐或由此自戊辰以后卽位以前凡坐籍没者前朝宗室及犯弑逆外一皆原宥家产奴婢竝给妻子俾遂生业月日戊申上亲临裵克廉殡次命门下侍郞赞成事金士衡行祭上悲恸殊甚召主丧者弔之克廉无子姊之外孙安纯主丧月日壬子上闻杨广道按廉赵璞庆尙道按廉沈孝生禁民服丧者就寺供佛乃曰李穑爲世大儒亦且崇佛此辈读何书不喜佛若是月日戊午月犯昴月日己未赵浚门下左侍中金士衡门下右侍中上洛伯食邑一千户食实封三百户权仲和艺文春秋馆大学士郑道传崔永沚门下侍郞赞成事禹仁烈柳蔓殊判开城府事郑熙启判八卫事赵琳中枢院使前此唯门下府三司中枢院正员二品以上带都评议使司之职是日始以门下府中枢院商议及艺文春秋馆大学士ㆍ学士开城府判事ㆍ尹皆带都评议使司之职卢珇上将军卢琯大将军王瑀之二子也许从外家姓珇前朝定康君月日壬戌左侍中赵浚乞辞平壤食邑京畿都统使笺曰臣闻罔以宠利居成功者伊尹所以自重而使其君爲尧舜之君也履盛满而不止者萧何所以自辱而使汉祖不能保全其功臣也殿下应天创业赐臣邑封非分所堪委臣甸戎非材所当如以蚊肩仰荷太山满溢之极必致顚覆承命以来寝不安席食不甘味恳陈至情敢渎天聪乞垂圣恩兪允伏念臣始事玄陵侍奉帷幄中遭否运杜门读书欲以终身殿下龙潜一见如旧是天以臣遇殿下也岁戊辰正月殿下与大将崔莹廓淸十有五年毒民之群兇是殿下除残之德在民心矣莹无学术乃与伪主谋犯辽东师渡鸭江殿下擧义旋旆使三韩之民得免于糜烂是殿下康济之功在社稷矣殿下是时擧臣爲大司宪臣知无不言殿下言无不从振起颓纲布昭公道登崇俊良斥逐姦回除害下民结好上国乃黜伪朝以复王氏天子嘉之遣使来劳是殿下匡复之功闻天下矣初殿下之擧臣爲宪司也殿下慨然爲万世开太平告于上天神明排群邪之谤犯巨室之怒革私田积年之弊拯生灵于汤火之中足兵食于艰难之际以之造楼船以之筑城堡武卫以奋漕路以通三韩四十年倭奴之患一朝而息矣置科田于京畿以优士大夫置军田于州郡以养师徒以之鄕吏津院皆给之田田有定制国有成法各有分限不相侵夺兼幷絶而亿兆之田宅定赋敛薄而鳏寡之衣食足俸禄厚而廉耻行仓禀实而国用足矣殿下与臣愤汚吏之残民也庸帅之养寇也建议擧大臣而授钺巡诸道而黜陟藩鎭用律而奔败之虞絶州郡奉法而贪残之风戢矣以令长之出于胥吏也乃陞其秩而重其选用台谏六曹之保擧而田里无愁叹之声流亡有复业之乐矣讯逋逃冒职之吏而还其鄕吏击鄕原土猾之姦而役其荫户县各置宰驿各置丞而墟丘变爲井邑蓁莽化爲稻粱矣以冗官之耗天禄官嬖之秽天工工商皀隷之滥冒官浮屠坐食之多占田无功之封君弱子弟之旷职也立法以汰除侥倖之门屛而奔竞之路塞矣立家庙而设忌祭者所以厚民德也广学校而置敎授者所以明人伦也文治旣洽武威远昭扶桑之寇奉珍来庭琉球南蛮重译入贡王氏十六年旣亡之业实赖殿下而复兴矣而王氏昏迷反生忌疾而伪辛逆乱之徒丧田失职之辈鱼鳞左右流言浸润指殿下爲权重诬臣等爲朋党谋去殿下兇谋万变及今年三月殿下以储君之入觐而东也出迎京西数百里之远又将躬猎以来而展贺焉不幸坠马卧于草次姦臣郑梦周殿下之所卵翼也身爲冢宰手握国政逢迎王氏嗾使台谏谓臣与郑道传南誾爲殿下之腹心乘间骋谋罗织罪辜先行窜逐次图殿下殿下舆疾倍道而还于四月四日国人共愤梦周伏辜殿下布好生之德其余姦党一无所诛卧疾私第杜絶宾客尙冀王氏之觉悟使刑赏之权出于上矣而王氏昏迷尙不觉悟兇党益肆祸在晷刻至七月十二日天怒民离三韩翻然推戴殿下人心天命旣至于此殿下欲守子臧之节其可得乎殿下于是封王氏于江陵之杆城是成汤之放桀于南巢也封王氏母弟于畿县之麻田使奉神圣恭愍之祀是武王之封微子于宋也安置诸王氏于江华巨济而廪给之汉魏以降更革之主所未及也向若殿下有心于取国则鸭江之旋旆也岂肯出万死捐一生而建兴复王氏之议乎己巳之冬诏旨之来也岂肯择立宗亲之长而归政于王氏乎岂肯早立旣冠之储君而欲定国本乎岂肯开经筵进明儒于左右献贞观政要而朝夕纳诲乎岂肯设书筵集多士于东宫进大学衍义而日讲治道乎岂肯释上相之政柄分宅里于子壻乞归休于桑梓至再三而愈力乎前年之秋又岂肯建议见储君于天子乎殿下爲王氏之至诚至忠上天所鑑临三韩所共知也而王氏惑于谗贼不能如燕昭之于乐毅齐襄之于田单乃以云台之勋反爲机上之肉是天厌王氏之德而启殿下之业也克勤于邦克俭于家禹之所以继舜也从谏不咈改过不吝汤之所以代夏也反商政而天下治武王之所以造周也亲贤臣远小人前汉所以兴隆也亲小人远贤臣后汉所以倾颓也今天旣命殿下而父母三韩矣愿殿下法三王之至治鑑两汉之得失兢兢业业念玆在玆以爲亿万世圣子神孙之龟鑑幸甚臣窃伏惟念殿下创业实天所命臣安有毫发之効于其间哉殿下过宠愚臣位以太宰之崇登之储君之傅任至重也又录微劳冠名开国土田臧获之钖赏已极矣加之以食邑千户实封三百重之以京畿左右摠制之权臣何足以堪之乞许收还使愚臣分一身之二任遂安贫之素志永钖全活责臣涓埃之裨于后日昔殷相伊尹而王汉师张良而帝而伊尹犹欲告归张良与赤松子游非薄于殷与汉也盖虑其或致盛满之笑以累于成汤高帝之明圣也愚臣四月四日已后之性命实殿下之所赐也臣于殿下非特君臣实有父母昊天罔极之恩终无乞身之理岂敢怀伊尹张良归休之志乎臣但効二公戒满守谦之心愿与殿下保终始于无穷也易曰天道亏盈而益谦鬼神害盈而福谦又曰劳谦君子有终吉此臣之所以上尘圣鑑也伏望殿下怜臣盛满忧惧之至情察臣与国咸休之忠计还封户于公室寄兵权于良将则臣益殚粉糜之恳仰答生成之德上赐书不允月日癸亥遣门下侍郞赞成事禹仁烈奉表谢恩于帝京献马三十匹表曰陪臣赵琳回自京师伏蒙礼部咨钦奉圣旨训戒深切仍许臣权知国事臣与一国臣民不胜感激者帝道广运覆育无遗圣谟宣昭训戒斯着矢心知感铭骨难忘窃念小邦自恭愍之旣亡致变故之屡作而臣每专心于事大惟秉节以弥坚乃因时势之危疑勉循舆情之推戴深怀惕厉若蹈渊氷冀达微悰敢叫阊阖何图贱介之至特荷德音之加旣示之以顺天又戒之以生衅通往来以福国盖永图于久长虽父母之敎儿未足喩其深切感动天地唯陨涕洟玆盖伏遇皇帝陛下廓大度之宽推至仁之德庶类皆濡于惠泽微躯亦被于耿光臣谨当无怠无荒恪谨封疆之守曰寿曰富倍殚颂祷之诚月日戊辰谏官上疏曰臣等闻爲治之要莫先于人材而知人官人圣贤所难也虽以唐虞之盛世犹有共工驩兜之辈而况汉魏以降内外之官以千百数人君岂能独察而黜陟哉是以立考绩之法覈其虚实第其优劣诚以循名责实乃爲用人之先务也吾东方选擧之法略而未备出身之路杂而多端又况专以日月循资求敍贤愚不免混淆贵贱从而冒滥此驳正之法所由作而百官告身必经台谏其有告身未经台谏者不得从仕以累名器或者惕然修省而有改行之益其于重名器砺风俗岂小补哉虽或有回诈之辈滥居台谏欲报睚眦构爲遁辞淹延不署者矣岂可因其人之不类倂去其法乎恭惟殿下依古者诰勑之制以代前日杂署告身之法臣等窃尝考唐制诰勑之法用人之际如有不当者学士不肯草制制虽下谏官有封还之例所以然者诚使不才者不得以倖进也今台谏所以不署者非敢废阁殿下之敎命也乃所以补衮职之有阙也殿下敎以不称职者面诤其失其在主明臣良言路大开之日容有然者至若后世纪纲陵夷姦权用事之时虽有魏征之忠阳城之直岂能冒死而力争以救其失乎伏愿殿下许令告身杂署无替前规而毋使回诈之徒接迹台谏则名器不亵劝惩有所贤愚各得其用贵贱各安其分后世有所持循矣上览之曰其在前朝告身经署之法有未便者是以革之宜自今四品已上赐敎命五品已下令门下府给牒如有不称职者随卽论劾月日庚午遣监察于义州等处禁人越疆贸易月日辛未腊享于四代原从功臣柳蔓殊等享上月日壬申毁前朝仁熙殿积庆园月日癸酉大将军吴蒙乙率完山子弟二十六人来上召入内赐之酒令义安伯和掌之敎曰前朝之季土田奴婢之法极爲紊乱姦诈之徒爲谋百端争讼甚繁遂至骨肉相夷毁伤风俗予甚悯焉自戊辰回军以来旣革私田经界已正民心以定中外稍安独其奴婢一事尙循旧弊无有纪极其在惟新之政不可不革自洪武二十五年十二月二十七日已前凡奴婢诉良者役使已久则仍令从贱以曾不役使者称爲奴婢勒令爲贱者许爲良人其相争未决奴婢许于当时得决者给之自至正辛丑已后逃亡奴婢不在此限如有违令汎滥相争者杖一百所持文卷没官烧毁其官司知非容状者照律论罪罢职不敍仰都评议使司令有司布告中外元年后十二月闰月日庚辰命佥书中枢院事郑摠制印出大藏经愿文以进摠曰殿下何拳拳于佛事请勿信上曰李穑爲儒宗信佛若不足信穑岂信哉摠对曰穑爲世大儒而取讥于人者良以此也上曰然则穑反不及于汝乎其勿复言闰月日辛巳虑囚闰月日壬午上出时座宫北门外阅侍卫兵顾谓左右曰兵法云无邀整整之旗勿击堂堂之阵其是之谓欤闰月日己丑置开国功臣都监判官二人录事二人大司宪南在等上言禄者古先哲王所以养士大夫之供职事者也今功臣之母及妻封宅主者亦许食禄殿下待功臣之意则厚矣然一家之内竝受天禄不合于义乞上女宫主王子翁主外翁主宅主毋令给禄上曰开国功臣旣于录券封爵父母妻有爵无禄可乎闰月日闰月日辛卯立春群臣朝贺赐春幡子闰月日壬辰敎曰政堂文学李恬精详缜密有先见之明其父判三司公遇我殊礼恬亦一遇若宿亲然久不失敬欲寡予过而规戒有素功不细岁庚午恭让君徙南京罪逃金宗衍诱不逞之党潜谋不轨欲危寡躬延及社稷而恭让昏迷反与一二之臣力宽其党欲罪告捕者且有辞于予予未定去就闻恬言乃决以致今日适在外方虽不与开国之策而于原从之例固宜居先迩者有司告赏原从偶不幷录予甚慊焉宜以参赞门下府事崔永沚例褒赏刑曹上言刑者圣人之所恤用刑之际不可不愼古者大辟之罪必三复奏五复奏然后决之近者古法不行或致误刑今后大辟必三复启其外方死罪守令考审情状呈都观察使使亲自按覆传报都评议使司使司三复启然后处决从之闰月日乙未上与显妃宴于义和宫主安氏第闰月日丙申虎入城兴国里人射杀之闰月日癸卯上与显妃幸寿昌宫闰月日甲辰开国功臣享上各以次奉觞上寿极懽而罢是年琉球国中山王察度称臣奉书遣通事李善等进贡礼物幷送还被虏男女八口六年春正月月日甲寅朔雨雪上率百官贺帝正不受朝百官浇奠于神德王后殡殿月日乙卯流星坠北方荧惑入太微端门退留屛星南百官诣王后殡殿行启殡祭月日丙辰葬神德王后于聚贤坊北原号贞陵宗亲百官释服具朝服返魂于仁安殿后以白衣黑带视事设王后魂殿都监倭寇魁相田于中等率其徒入蔚州浦知州事李殷给粮厚待之相田等疑爲诱陷执殷及伴人朴靑记官李艺等逃归月日戊午都堂享上月日己未大司宪闵汝翼劾知中枢院事赵狷汉城尹申孝昌赵狷尝节制合浦不能制寇孝昌时爲大司宪不能劾狷也汝翼私谓狷兄浚曰上欲宪司劾狷久矣上闻之怒曰汝爲宪官劾有罪者何必托辞且狷功臣不可轻劾欲下汝翼于狱宜城君南誾进曰狷及汝翼皆爲功臣何取何舍乃命归第勿出宪司寻劾旣而皆宥之月日癸亥月掩木星月日戊辰幸贞陵宪司上疏论宦官曺恂之罪其略曰恂性奸贪言行邪佞前朝伪辛乱政之时爲其腹心擅行威福招纳贿赂恣爲不义今蒙圣上好生之德获保首领宠侍左右诚宜洗心涤虑恭勤职务反怀贪夺无厌之计殿下尝以中宫病笃施纳佛神银器衣服鞍马恂皆托贸易抑取又惧事觉归马巫堂其奸诈反复眞穿窬之类也乞下恂于狱明正其罪收没家产上止许放置其鄕宪司复上疏论恂受户曹典书杨天植厚贿之罪上止许收其职牒丰海道都观察使上言道内人民风水虫蝗之灾失农饥困今赴都城之役各自赍粮艰苦玆甚愿给道内田米陈太上命给之月日己巳流星出心大星南流月日乙亥昌城府院君成汝完卒汝完昌宁人版图摠郞君美之子至元丙子登第拜艺文春秋检阅累迁军簿正郞按廉杨广道以历尙书右丞知刑部事御史中丞典法判事间出爲海州忠州二牧使陞爲佥书密直政堂文学国初以耆老拜检校门下侍中昌城府院君年八十九以病卒赐米豆百石礼葬之赠谥文靖公性简洁不喜华丽敎子有法三子俱登第长石璘今爲议政府左政丞次石瑢开城留后次石因户曹判书放役徒丧病老弱者月日丁丑陞江原道襄州爲府上之外亲鄕也赐吾郞哈八乙速ㆍ甫里ㆍ仇里老ㆍ甫乙吾ㆍ高里多时等五人吾都里童勐哥帖木儿ㆍ童所吾ㆍ马月者ㆍ童于割周ㆍ豆乙于等五人各綵䌷绢綵緜布苎布有差陞杨州郡爲府置义兴府舍人所凡大小两班子壻弟姪皆属之肄习经史兵书律文算数射御等艺以备擢用月日戊寅荧惑在太微右掖月日庚辰荧惑在太微西太阳门中幸东大门观瓮城之基月日辛巳幸津宽寺柳玽爲三司右仆射郑臣义知中枢事李稷爲大司宪咸傅霖爲左散骑曺庶右散骑郑矩左谏议许周司宪中丞命都堂各司及耆老会议崔云海李龟铁金赟吉金英烈等罪初乞降倭至庆尙道蔚州浦贼魁罗可温以子都时老伴傥昆时罗纳质于鸡林府尹柳亮亮以疾不往见倭自惑执知蔚州事李殷逃去时云海节制庆尙龟铁节制忠淸赟吉节制全罗英烈节制京畿右道云海违令以致逃逸龟铁赟吉英烈皆不及期五道都统使金士衡执囚京山府驰报请罪以朴子安爲全罗道都节制使尹邦庆爲庆尙道都节制使赵英茂忠淸道都节制使月日癸未五道都统使金士衡还上幸兴仁门外迎劳六年二月月日甲申朔大风月日乙酉命都评议使司相文庙基月日丙戌日珥金星出太微西蕃上相入三台中阶月日戊子流星长如一尺出轩辕落地月日己丑上田于东郊月日辛卯命义安伯和左政丞赵浚奉化伯郑道传宴右政丞金士衡谢恩使权仲和以下诸使臣㡱六亦与焉赐士衡犀带月日壬辰倭归我前判事魏种知蔚州事李殷等月日癸巳授倭万户罗可温子都时老司正昆时罗ㆍ望沙门副司正职仍赐衣冠前代言柳廷显以盗用家谷打伴人康仁信致死刑曹请罪上只令征烧埋钱月日甲午上坐勤政殿受朝进㡱六至前慰问之㡱六不敢仰视流汗出涕而已执崔云海李龟铁金赟吉金英烈等来下巡军狱令台谏刑曹鞫之狱成右政丞金士衡宜城君南誾请减其罪使司上言前朝之季各道军民户数无籍凡抄军时妄意定数勒令充数作弊不小今各官军民户数已有成籍都节制使当以其籍付军数当农隙之时各于其官训鍊武艺有事则及时招致攻守如有军官军人不卽起送军器衣甲不能坚实老弱军人抄出起送者守令及摠牌头目照律论罪后报都观察使又都节制使闻寇将至逗遛不进者临战不爲尽力者无变起军者彼敌数少尽数起军者非时田猎者不紧公事军官给马道内横行者观察使纠察申闻论罪又户口之数不可不知也各道户籍率居人口已竝载录各官守令不顾立法大体凡遇军情及徒役事尽数抄出使不得农业以致凋瘁今后各户同居各居勿论以子壻弟姪族亲年六十以下十六以上者品官马兵一员奉足四名无职马兵一名奉足三名步兵一名奉足二名爲定户主名下施行无内外族亲单丁以一般单丁奉足定给常时徒役不令奉足人各别差发有军情事紧缓分拣奉足人多少酌量率行奴子数多率居者不给各别奉足各官守令如有紧急军情率行外奉足人各别差发者论罪一自庚寅年以后海寇作耗沿海州郡悉皆萧然近年以来营造兵船沿边守御贼不敢近居民土着战舰之功诚爲最大各船军官军人长年骑船寄生水上甚爲可哀船内陆物诸缘及杂役专以骑船军人备用苦役尤重所在各官不顾其弊骑船军户徭役指定侵劳骑船户因此逃散军数日减今后骑船各户差役一皆减除完护如前条令不从守令及奸吏以王旨不从论罪其骑船军户内子壻及奉足定给人外挟持漏户当差他役一军法将兵者与士卒同甘苦时常存恤疾病尽情救护不令军人离心乃可以临敌立功各道兵船头目以一时喜怒非法乱刑又累朔骑船瘴气饥寒所逼成疾者或身劳力瘁一二日困卧者以爲温疫不爲救疗气息不絶者或弃无人之岛或弃水中以致夭死虽在平时至于飮水不曾均给因此成病以如此等事不爲存恤军人离心逢贼不肯用心接战不得成功今后出令严禁如有得病军人不轻救疗病深难治者兵船到泊近处各官下陆令其官差人救疗不幸有死亡者题栍立标埋葬接处病故辞缘报都观察使传报使司转闻于上存恤其家限年除役不爲用心救疗致死者各官差人及如前条令不从作弊万户千户领船头目依大明律内军士抚驭无方条决杖一百边鄙充军上从之月日乙未商议中枢院事柳亮率倭魁子童时罗等二人来自鸡林赐时罗衣月日戊戌亲祀仁安殿月日己亥以朴子安爲庆尙全罗都按抚使月日庚子开国功臣左政丞赵浚等宴右政丞金士衡等上许令用酒月日辛丑上命流云海于安边鎭溟浦英烈于瓮津赟吉于靑海龟铁于平壤皆充水军月日壬寅幸贞陵视兴天寺役上之初建寺贞陵但以供朝夕香火耳宦者金师幸巧佞求媚穷极侈靡月日甲辰夜北方有白气月日乙巳考试官赵浚郑道传试取杂科明医八人明律七人月日丁未归义君王瑀卒礼葬之赠谥景僖瑀恭让君母弟主王氏祀者子珇琯女适抚安君芳蕃月日戊申幸平州流星出天巿东垣入西垣长二尺许月日己酉地震月日庚戌日晕赐朴仁贵等五人米各十石令复其家初蔚州事李殷见执倭寇留对马岛仁贵等请往对马岛谕以恩信与殷等还月日辛亥上次于临津其南有前朝侍中贞烈公庆复兴墓上曰庆侍中慷慨淸直位侍中视予犹子予亦父事之乃遣佥节制使赵思义致祭赐降倭㡱六米石三十豆石二十伴人二名衣笠各一件月日壬子次寿美浦观火猎月日癸丑次松都六年三月月日甲寅幸演福寺月日丙辰暴风夜东北有赤气月日丁巳遣内官金龙奇致祭于景僖公王瑀幸敬天寺设华严法席荐神德王后月日戊午以前判事金原浩女爲宫人月日辛酉参赞门下府事安翊同知中枢院事金希善艺文春秋馆学士权近赍擎皇帝勑慰诏书及宣谕圣旨御制诗礼部咨文二道回自京师其勑慰曰使者至闻王首妃康氏薨呜唿甚矣哉王必晨昏眷恋不能自已爲何昔化家爲国勤劳内助母仪三韩非康氏者谁今也人亡迹在此非眷恋不能自已者乎况昔存时王当宵衣之际康氏数更而省之旰食勤劳康氏节之而以奉岁月视朝之时康氏率宫嫔以送日暮也康氏率宫嫔秉烛而迎以归寝处今也康氏长往鸾台之淸镜不张王晨朝稀人而送暮归寝处顾问杳然但目宫嫔侍儿抚棺唏嘘泪之不已者伤如之何呜唿殡葬之后岁月如流靑芜蔓冢狐兔往来乎其间旁近乔木老干峥嵘日将暮也飞者比翼而栖于高柯树因风而呜呜咽咽幽阴之涧水潺潺然而有声人静更深野郊寥寥然而寂寂蒿里之神遥歌于莽苍当此时也首妃康氏神魂有知遥望宫闱宁不悽怆于窅漠之间若此王其怀之乎恋之乎康氏往矣王当自重故勑宣谕圣旨曰朝鲜国王我上出气力洪武二十一年尔小国军马到鸭绿江起将来打这中国那时节李讳一发回去如今得了王高丽国改号朝鲜自然天道朝鲜国王至诚如今两国之间秀才每戏弄不直不正以小事大事事都要至诚直直正正日头那里起那里落天下只是一箇日头慢不得日头尔那里使臣再来时汉儿话省的着他来一发不省的不要来我这里孙儿朝鲜国王孙儿做亲肯的时节着他汉儿话省得宰相来我这里说归他先来的四箇秀才里头权近看的老实放回去这话朝鲜国王说与他那三箇新来的一箇饶不得尔这几箇都回去留下的四箇行力一发都将去御制诗曰鸭绿江淸界古封强无诈息乐时雄逋逃不纳千年祚礼义咸修百世功汉代可稽明在册辽征须考照遗踪情怀造到天心处水势无波戍不攻右鸭绿江迁遗井邑巿荒凉莽苍盈眸过客伤园苑有花蜂酿蜜殿台无主兔爲鄕行商枉道从新郭坐贾移居慕旧坊此是昔时王氏业檀君逝久几更张右高丽故京入境闻耕满野讴罢兵耨种几春秋楼悬边铎生铜绿堠集烟薪化土丘驿吏喜迎安远至驲夫忻送稳长游际天极地中华界禾黍盈畴岁岁收右使经辽左三篇帝赐权近初近入朝帝赐对知近有学识命题赋诗二十四篇近应制王京作古王氏作东藩维持五百年衰微终失道兴废实关天惨澹城犹是繁华国已迁我来增叹息乔木带寒烟李氏异居东国方多难吾王功乃成抚民修惠政事大尽忠诚钖号承天宠迁居作邑城愿言修职贡万世奉皇明出使出使承严命辞亲作远游载驰焉告瘁靡盬每怀忧荡荡天门辟行行驿路悠愿陈忠款志万一达宸旒奉朝鲜命至京圣主龙兴抚万方远人来贡有梯航郁葱佳气皇居壮焕赫文章帝业昌晓雾收开仙仗日天风吹送御炉香小臣获被恩荣渥入侍丹墀近耿光道经西京千载箕封枕海门八条遗俗至今存峨峨远岫围平野衮衮长江绕古村万里梯航常入贡三韩疆域永爲藩慇懃爲与居民说得遂生生是圣恩度鸭绿塞邑萧条树老苍长江一带隔辽阳皇风不限华夷界地理何分彼此疆任见波涛掀小艇欣瞻天日照遐荒谁知此去怱怱意愿奉恩纶报我王由辽左鹤野漫漫道路长名藩碁布摠雄强远方慕义修朝聘诸将宣威拓土疆驷马敢期题柱志关人休笑弃繻狂幸今四海同文轨最好游观上国光航莱州海十丈风帆万斛船云开苍海渺无边星垂雪浪相涵映水拍银河共接连可向半洋悲壮士不须三岛问群仙舟中偃仰堪乘兴自是浮槎便上天始古开辟东夷主闻说鸿荒日檀君降树边位临东国土时在帝尧天传世不知几历年曾过千后来箕子代同是号朝鲜相望日本东望洪涛外倭奴禀性顽未尝霑圣化常自肆兇奸剽窃侵隣境偸生寄海山愿将天讨去问罪凯歌还金刚山雪立亭亭千万峰海云开出玉芙蓉神光荡漾沧溟近淑气蜿蜒造化钟突兀冈峦临鸟道淸幽洞壑秘仙踪东游便欲凌高顶俯视鸿蒙一盪胸新京地理海国千年遇圣明我王归附贡丹诚牧民宠受朝鲜号作室新开汉邑城一水绕南流荡漾三山鎭北耸峥嵘区区地理何须说永荷皇恩乐太平辰韩三韩曾鼎峙千里困兵争胜负力相敌兼幷功未成王公初擧义金氏远输诚自此至今日吾民得遂生马韩渺渺马韩地区区鲸海滨三方初割据一统竟和亲锋镝千年后桑麻四野春况今逢圣代远俗被同仁弁韩东国三分际民生久未安纷纷蛮触战扰扰弁辰韩古垒悲风起荒台澹月寒自从成统合彼此永交欢新罗伊昔赫居世开邦五凤翠相传千岁久粗保一偶偏却献鸡林土来朝鹄岭天緜緜三姓祀永絶正堪怜耽罗苍苍一点汉罗山远在洪涛浩渺间人动星芒来海国马生龙种入天闲地偏民业犹生遂风便商帆仅往还圣代职方修版籍此邦虽陋不须删大同江箕子遗墟地自平大江西折抱孤城烟波缥渺连天远沙水澄明彻底淸广纳百川常混混虚涵万像更盈盈霈然入海朝宗意正似吾王事大诚听高歌于来宾楼名万国来宾会玉京高楼爲向路傍营酒熏和气沦肌骨歌咽淸声感性情风动佩环珠玉碎香飘舞袖绮罗轻远人游赏知多少争似微臣此日荣阅伶人于重译楼名远客承恩出凤城天街白日马蹄轻上楼最爱轩窓逈擧酒贪看技乐成笑语诙谐诚可喜腰肢娈转更堪惊如今得阅伶才巧大醉陶然荷圣情引觞南市酩酊而归南市楼名百尺高楼压市廛游人登眺兴悠然长街万货纷交错华屋千甍远接连屡引金觞看妙舞更闻瑶瑟赋新篇皇恩旣渥那辞醉酩酊归来月上天开怀北市落魄而还北市楼名钟阜山前北巿楼朱甍突兀控神州观光远客承恩至度曲佳人劝酒留纵飮开怀眞轶宕扶归落魄亦风流沈酣德泽曾无比感激唯思粉骨酬醉仙畅飮游目于江皐醉仙楼名胜日游观上醉仙栏干徙倚向江天风烟缥渺连圻外云水微茫接海堧美酒不辞成酩酊珍羞且得饱芳鲜一声淸唱羁愁尽深感皇恩祝万年鹤鸣再坐闻环佩而珊珊鹤鸣楼上久徘徊环佩珊珊缓步来已喜淸歌和宝瑟况看纤手捧金杯南临帝甸山河壮北对天门日月开得被内臣宣圣泽游街三日醉扶回帝嘉赏之令从仕文渊阁且赐御制盖宠之也咨文一曰奉圣旨今后差使臣来时要通汉人言语的来不通汉人言语的不许来一曰礼部左侍郞张炳等钦奉圣旨自古上至人君次至分茅胙土之君开国承家必得正人君子方乃国昌首用小人必乱邦也卽今朝鲜国王因王氏数终天将更运人事造于下天道应于上而有三韩国号朝鲜民妥于市鄕仪仍本俗法守旧章有国之道全矣奈何不务深谋远虑固建睦隣之道左右所用皆轻薄小人虽称儒士实剽窃古人肌肤之理所以不能以德助王虽称以小事大其行文也搜求搆祸典章实造兵殃于三韩委朝鲜国王无置身之地此等之徒用之何益我中国古昔圣臣君有好兵者圣臣以爲不然云何盖爲隣邦有不相和睦者且修言修文修名修德修刑隣邦不善尙未肯勤民于远又增修其德安敢上违天意下阻山川之灵而乃兴师以殃良善今朝鲜每岁措表笺者以文词而搆祸在我虽不以爲必然山川上下神祇有所知觉祸将有日必不可逃尔礼部移文朝鲜国王深思静虑知朕所言月日壬戌日晕夜南有赤白气月日戊辰尙瑞司判事赵浚郑道传等请建内官之号贤仪二人一视正一品一视从一品淑仪二人一视正二品一视从二品赞德三人一视正三品二视从三品顺成三人一视正四品二视从四品尙宫三人一视正五品二视从五品尙官三人一视正六品二视从六品家令四人二视正七品二视从七品司给四人二视正八品二视从八品司饰四人二视正九品二视从九品月日己巳遣商议中枢院事柳云赴京谢恩奏曰臣妻康氏奄辞盛代缘系凶讣不敢奏闻今者陪臣安翊等回自京师钦奉勑慰圣旨天语切至钦此感激无已月日庚午谏官上言拜表之礼不可行于草地愿还留后司备仪行礼上曰留后司亦行次也命都堂移牒西北面都巡问使禁无文凭行货者以严经界月日辛未上在温泉有二儿乞食上令讯之乃丧父母无所依归者命尙衣院给衣司膳给食月日壬申木星犯舆鬼积尸至丁丑月日癸酉上猎于天神山次平州地见一女从行问之乃司仆之婢供其官吏者也卽命放还囚其判事李丕等五人翌日宥之皇祖妣敬妃之陵在咸州术士上言当迁遣宁安君良祐迁安于归州东壬山之原月日戊寅陨霜通事前少监朴仁贵等来自对马岛倭船十只乞降月日己卯陨霜赐左政丞赵浚草笠及玉缨子赐奉化伯郑道传宜城君南誾草笠月日庚辰上发温泉还京上命都堂曰今庆尙道乞降倭人虽诚伪难知固当受降彼虽不诚我毋失信但当自强若彼先发爲寇卽当应机殄灭月日辛巳上臂鹰田于江阴开城县六年夏四月月日癸未朔雾以新石首鱼荐宗庙倭寇魁罗可温率其兵船二十四艘请降月日乙酉大雷电以雨月日丁亥遣大将军金季寿前万户朴文崇于庆尙道考察防倭降倭魁二人率其党六人持酒享庆尙道都观察使月日戊子上还都谒宗庙乃下辇倭魁遣人二名言于观察使曰我等万户三人各率一百人欲谒观察使愿先给粮观察使给米石二百罗可温请见观察使许之罗可温率其党八十人至密阳府观察使李至饷以酒食送可温等十人于京余皆还船都安抚使朴子安欲以军船掩袭之倭觉之遂走子安追之不及月日庚寅雾发忠淸道军五百送于庆尙全罗道备御倭也月日辛卯幸贞陵月日甲午谏官劾艺文春秋馆太学士韩尙质商议中枢院事柳亮始尙质观察庆尙亮尹鸡林亮言于尙质宜遣人于倭诱以祸福使之纳降乃遣僧义云而倭乃逃归故谏官问其遣僧之由谏官上言前少监崔宣前正言崔宏前正郞李蟠等夜聚游女动乐纵飮以干禁令且因使酒拦入人家打破家产且宣宏当祖母在殡荒淫若此乞下攸司依律科罪上从之特宥蟠月日丙申下别鞍局别监李美忠于巡军狱美忠于进献金鞍轿内书天字帝见之怒曰鞍人所骑也人骑于天可乎是侮朕也焚其鞍然美忠于群鞍轿中别置进献之轿标以天字非有他心故寻释之月日戊戌遣殿中少卿吴存志赈西北面饥赐吾都里亏狄哈等四人及降倭㡱六都时老等五人各衣一袭月日己亥谢恩使判三司事偰长寿副使中枢院副使辛有贤前义州都节制使陈忠贵前户曹典书杨天植等回自京师传礼部咨曰本部钦奉圣旨中国周隣四夷远近不等惟朝鲜密迩东陲比之他处甚爲切近前者王氏怠政而亡李氏新兴数生边衅朕与语再三终不能止恐久生兵祸实欲互爲姻亲以妥两国生民此意此虑已有年矣是以二十九年六月间但以行人以通此意使者归闻王出迎朕将以爲必然姻亲之事成矣三十年春朝鲜亦爲此事遣人至进鞍马以表诚意次日验鞍马器兽皆疵观物之所以初交尙此久必不然至君子良友各天一方将欲会而未能必千里神交而志通今朝鲜朕以诚往彼以诈应其千里神交而志通可乎事不断其初后将必悔其朝鲜姻亲之事难以再议尔礼部移文朝鲜罢姻亲之议善待行人归谕以毋生边衅又咨曰本部钦奉圣旨开国承家小人勿用朝鲜新造所用之人见在表笺此非三韩生灵之福乃三韩之祸首也曩古中夏受君命而列土者万国能禄及子孙世守其土者罕矣何哉以其小人在侧由是九伐之法用焉能与天朝同休者数国而已且郑一小国耳初用人未当每受兵征后子产相郑君子哉子产凡所移文诸侯方伯无不相好以其言不妄发意不乖违终子产而无兵祸云何盖能敷诚意于诸侯方伯深思熟虑下笔精微故有草创讨论修饰润色如此而后方行安肯一字而侮慢于人者也今朝鲜国王李讳所用文人郑道传者于王之助何爲也王若不悟斯人必祸源耳今郑摠卢仁度金若恒若在朝鲜必郑道传之羽翼卽因各人已招祸及其身矣王其审之若不精审国祸又将发假手于人尔礼部移文朝鲜国王深思熟虑以保三韩偰长寿又传宣谕曰二月初二日帝御右顺门引见长寿等曰做亲事尔见在孝服中待终制后年正月交人去做亲李某没分晓郑道传用他做甚麿郑摠前日写与翰林院道王妃殁要服齐衰他回道本国虽有丧事在朝廷不敢这般后到年节下都穿白衣入内又做鸭绿江诗说龙湾萧索问之曰鸭江有箇龙湾郑道传到这里回去过山海卫对人说好便好不好来抢一场尔国来的火者我宫院里走我睡处喫的膳都管他要看爷娘我敎他去回来恁都打发打银子他旣有爷娘只合赍发他爷娘将来这里做甚麿他身上带着一介靑的物一介红的物一介柳木圈子拆圈子里有一张纸满写西蕃字如今比里有些残达子我见去征他尔若着二万人马去出气力我一点儿不疑尔却肯麿午时宣至右顺门曰先番鞍子拆开里头写着字样我又拆尔将来鞍子不知如何衆内官各将所拆鞍具进一面雁翅板上左右皆倒写天字一介坐儿里书玄字一面坐儿里画十字帝起立亲手把看复坐曰他怎麿这般小道儿我这里写文书但是天字都题起头写早是我不曾骑长寿奏曰臣闻先进鞍子里拆出字号臣领这鞍子时再三问管造人他说竝无臣放心将来管造人例着字号以识品第旣装了便行刮去今管造人忘不刮去其罪何量臣到高丽今四十年恭愍王不必说了中间两三介王臣不敢保其至诚如今王一心敬上不敢怠慢帝曰尔这说不肯背主则是和我这里无一介至意如何敢做亲不敢做不争做我实实的做亲他却这般不停当怎的成郑摠的家小他供的词因别妇人供的别年岁月日都不同岂是他家小这家小还交回去尔谢恩马亲事旣不成难留带回去鞍子着御马监烧了金子五十七两将去尔说王休生衅听小人拨弄明日弄坏了义州万户本合送法司对问李太祖讳发尔来这意思好我不问尔放还今后小心休生事因备说得天下之由曰汝君得国亦犹是也天不与人不归则其可以力取哉月日庚子火星在太微西藩上将南隔半尺月日辛丑火星犯上将月日壬寅宪司劾前户曹判书杨天植又劾判三司事偰长寿花山君权近初帝遣牛牛等征郑道传道传托病不行近白上曰撰表之事臣亦与焉愿随使赴京冀以辨明上以未有征命不许近再请上曰卿有老亲又无帝命不忍遣也近曰不待征命而遣臣病不往者亦可免疑臣或见原被征而往臣罪愈重矣上乃许之时有物论嘉近之行而非道传者道传闻而心忌之言于上曰近李穑所爱门生也穑尝在己巳年间诉上于帝而未得志今近固请以行必有异也请毋遣近上不听近旣行遣人于道赐黄金以赆及近蒙帝优礼遣还道传嗾宪司劾近以郑摠等皆被留独得放还之故遂言于上曰摠等皆不得还独近赏金遣之果如臣料请鞫之上曰何以知赏金乎道传曰闻近持金而用之若非帝赐彼寒儒何缘得金上笑曰虽寒儒岂无得金之理盖道传不知金乃上之赐也道传力请鞫之上曰当天子震怒之时自请而往能霁天威不复征卿于国有功于卿有恩予欲赏之反请罪乎乃命近就职道传不敢复言天植长寿亦道传所忌也诬以入上国有所言也上下令都堂曰宫室营构大槪已备其未备者但待后日工役一皆停罢惟务养兵储粮月日癸卯乃命领三司事和奉化伯郑道传宴宫阙监役提调命两府各陈便民条画都评议使司採择申闻月日乙巳令两府以下前衔品官常居京卫王室两府刻六月初一日嘉善刻八月初一日暹罗斛国使者林得章等六人爲倭所虏逃来赐得章等四人各衣一袭以及从人月日丙午倭魁罗可温率其党十二人至京月日丁未遣判三司事李居仁于桧巖寺三司右仆射柳玽于光巖寺设星变祈禳消灾法席检校参赞门下府事崔融于昭格殿设火星独醮谏官上书言事一定都之初首建宗庙以奉时祀以荐时物报本之诚无所不至然四时之享每命大臣以摄行愿自今除无时荐新之外四时大享必须亲祼以明奉先之礼以尽报本之诚一士大夫家庙之制已有着令而专尙浮屠谄事鬼神曾不立庙以奉先祀愿自今刻日立庙敢有违令尙循旧弊者令宪司纠理一五日一视朝徒有群臣朝谒之礼而无听政启事之仪且勤政殿实听政出治之所每使浮屠诵经其中殊失名殿之义愿自今受朝讫命百司勿论官品高下入启时宜裁择听纳一古者三公论道六卿分职官不必备惟其人今官制之繁上自庙堂下至庶司员数猥多名器甚滥眞所谓十羊而九牧一壶而十挈愿汰冗官省员数以治天职以重名器一比因工役民失农业今都城旣筑宫室旣营凡土木之役勿计缓急一皆停罢待岁丰平经营修葺未爲晩也又于今年公私田租量宜减收以报民功以厚民生一各道军民所苦骑船爲最今以鱼盐之利以供军食役使甚苦而粮饷不给故调发番递之时擧家亡匿者比比有之愿自今骑船军粮依旧给之其鱼盐所利以爲赢余以赡其身其节制万户托名鱼盐役使困苦以自奉者痛惩以法一无赖僧人往返彼此诬妄多端至使变生祸胎愿自今寄食闾里游手游方之辈勑令所在官痛行禁理其未受度牒者不许出家违者罪及父母师长一各道军士番役更戍岁率一度诚若有便然远方之人上番宿卫下番御侮殆无宁日顷缘降倭自冬至夏不谋生业骑船下海劳苦斯极今宿卫之任幸有甲士其各道军士愿停宿卫休身养马令观察使春秋讲武考阅精强如有边警刻期而会诚爲便益一兵食不可偏废也爲国之要在于足食愿自今佛神之费赐与之烦凡所横费一皆减省以广储蓄以备不虞一山场水梁一国人民所共利者也或爲权势擅执榷利者有焉甚非公义也愿自今下令州府郡县考其境内山场水梁如有专擅者则将其姓名一一告于宪司宪司启闻科罪痛禁其弊守令有阿势畏威匿不申报者罪同上兪允施行月日戊申上坐勤政殿受朝以降倭罗可温序于朝班东八品班头稍后暹罗斛人序于西八品班头稍后赐罗可温段子衣一袭细布衣一袭幷纱帽银带靴其党十二人各赐布衣一袭月日己酉以李文和爲左承旨卢石柱爲右副承旨兼尙瑞尹授降倭罗可温宣略将军其麾下都时罗等八人各领司正副司正职授宫人职月日庚戌幸兴仁门观瓮城巡城至东小门乃还遣宣差权专征左承旨李文和于甫州丧次仍命专传旨于都观察使都节制使曰倭人叛去若不能捕获罪不可宥命都评议使司拟议西班六品东班七品以下不许骑马以闻大将军南挚将军康有信陪世子出门外驰马射杀人家羔鸭谏官劾之六年五月月日壬子朔日有食之旣上素服救食兵曹受判武科出身者赴训鍊观试诸家兵书及武艺分爲三等依文科例以凭敍用月日癸丑谏官上疏略曰窃见商议中枢院事柳亮前在鸡林当倭寇投降之际单骑见贼诱以祸福使倭奴质子纳款固当益勤不怠以成其功及倭船来泊之后托以疾笃利害之机曾不爲虑遣僧义云俾生疑贰而逃归又秘其僧往来之迹不肯现告于朝劾问其故游辞巧伪不现事情颇涉奸谲愿令攸司收其职牒明鞫情由上止令外方付处以待义云之出凭问阅实月日乙卯淸州人别将赵德麟母金氏年十九丧其夫其父母欲夺志断发不从守节六十余年牧使金自粹以闻旌表其闾蠲德麟军役使之奉养是月大雨庆尙道水损田几万结月日丙辰上登隆武楼观掷石戏月日丁巳遣前司宰少监朴仁贵通书于日本对马岛书曰朝鲜国门下左政丞赵浚等寄书日本国对马岛守护李大卿足下本国与贵邦隔海相望素通隣好自庚寅以来贵治及一歧两岛无赖之人相聚爲寇侵掠边境爲害不小惟我主上卽位悯念吾民无辜被害志欲殄灭顽兇拯济边民命沿海州郡修葺战舰刻日以行年前寇魁等到宁海府丑山岛请降主上嘉其来附不念旧恶处以蔚州给粮完聚不意自怀疑贰刼我守臣以走今年春又来请降主上宥其前罪命边将待以厚礼其称副万户三万户者卽今见在京城给以第宅衣食以礼待之其称上万户者到密阳宴犒加厚彼请还船所遣人护送乃又忽生疑贰刼掠军船又复逃走旣而边将以足下书上闻主上嘉之今遣前司宰少监朴仁贵知会彼上万户者旣与我背约又背土主之意是不惟稔恶于我乃足下之罪人也是宜熟计利害讨除罪人以通和好幸甚月日戊午京市署丞金时用等请日中爲巿上从之月日己未大雨谏官上疏请柳亮罪上曰义云逃匿实爲荒唐且收职牒付处遐方以待义云出阅实月日辛酉谏官复上疏请罪上乃下亮于狱命司宪府明鞫所犯分拣申闻月日甲子监察金孝廉至丰储仓以仓官处事之误鞭其使令曰汝何不敎尔官员仓使朴尙文曰然则监察亦受敎于所由乎宪司劾尙文上曰仓官岂肯遽辱监察必监察先之也孝廉尙文俱罢司宪府上言奴婢争讼一委辨定都监其成给公文付之都官上从之月日乙丑倭寇海州月日丙寅有星出自王良星北流设禳灾法席于支天寺倭入瓮津鎭焚兵船二只月日丁卯宪司上言军器监丞洪敉盗用本监米豆且私役火㷁军请收职牒科罪上从之月日戊辰又上言宣略将军安乙贵昼入前郞将金龟家欲奸其妻拔剑刼之其情甚恶请依律处决上从之大司宪李稷诣阙请曰朴尙文金孝廉请罪之失臣之罪也召掌务侍史就职月日己巳遣巡军千户韩乙气斩朴子安于军中时子安追倭贼方至全罗道鎭浦以事干彼贼秘而不宣外人莫得知之其子实闻之至殿下邸适有义安君和等诸宗亲诣殿下邸殿下出门迎接实涕泣请活父命殿下曰国家大事我将若何诸宗亲旣入而辞去殿下又出门送之实投地痛哭殿下心伤之欲与诸宗亲偕诣阙以请诸宗亲曰此国家秘事也上若问从何得知则何辞以对殿下曰我将任其咎卽俱诣阙令内官曺恂启请之恂曰此秘事也诸宗亲何得知之殿下曰刑人杀人国之大事外人岂有不知之理乎恂入启上初闻之怒曰汝等以子安爲无罪乎俄而命中枢院曰予欲末减子安之罪急召善骑知印移送文书中枢院以沈龟寿启卽命曰汝尽力疾驰及救子安之死龟寿受命疾驰行路已过半而坠马令驿吏代送其书书到之日官欲刑子安漆其面褫其衣刀刃已具忽望之于广野有一人驰来以笠挥之官怪之停刑以待子安得不死实本无学术又非武艺之人而殿下贤其救父使掌禁旅位至二品上命都堂移牒庆尙道合浦军官多年御倭应变进退非不熟知今也倭贼数多下陆但以一身便否不顾大体欺侮将帅致失军机倭贼逃走者逗遛不捕投降贾卖者捕捉致害宜置军法且从轻典行首掌务各杖一百充军职名申闻月日壬申罢各道兵马都节制使置各鎭佥节制使率所属附近州兵马以备守御令都观察使考其勤怠庆尙道四鎭合浦江州宁海东莱全罗道四鎭木浦兆阳沃沟兴德忠淸道三鎭莼城蓝浦伊山丰海道二鎭丰州瓮津江原道二鎭三陟杆城以金师幸爲判敬兴府事同判都评议使司事兼判司仆ㆍ司农ㆍ缮工监事驾洛伯月日癸酉倭围宣州城泥城道副万户金元桂领兵救之贼败走元桂乘胜突入贼中爲贼所害上闻之痛悼命都堂鞫其麾下军士不救者罪之又命都堂曰丰海平壤安州三道水军万户不能捕倭败绩奔溃于法当诛其三道万户爲首者依律施行以严军法月日乙亥大雨月日戊寅倭寇龙州囚朴子安于巡军狱以判门下府事权仲和爲委官同台谏刑曹鞫之子安辞及庆尙道都节制使尹邦庆鸡林府尹河崙幷召致于狱月日庚辰倭寇长渊万户车承鹤御之斩倭五级前商议门下府事姜蓍前三司左使金得齐前密直金先致ㆍ金用钧ㆍ朴思贵以居京之令诣阙肃拜上嘉其老能及期命赐米仍给田宅六年六月月日辛巳朔命营三军府月日壬午全罗道观察使报水军万户崔原忠捕倭船一只乃献所夺军器衣甲上曰原忠全船捕获何无一生擒者乃命亲从护军金瞻往究其由宪司上言在外品官居京侍卫已有定日前知门下府使崔濂前和宁尹朴天祥前密直全子忠ㆍ孙光裕等皆不及期请依敎旨收夺职牒籍没财产上从之以宦官金师幸爲文庙造成提调月日乙酉倭寇龙冈县兵马都节制使李居易领兵追之贼船一只値潮落阁岸不卽进捕上闻之遣巡军知事吴季年鞫居易逗遛不战之罪杖其麾下军官月日戊子谏官上言泥城万户金元桂闻贼围宣州卽提孤军倍道而驰以解其围乘胜逐北遂入贼中爲贼所害元桂素有骁勇之才奋不顾身全城于几陷以一身之死易万民之生其功死且不朽愿令攸司追赠官职又于宣州立祠奉祀敍用子孙以慰忠魂以劝后来上从之月日己丑柳亮病释其囚月日庚寅遣礼曹典书郑允辅奉奏本赴京贺圣节都评议使司申礼部乞令金积善子自龟寻得父尸归葬月日甲午判义兴三军府事郑道传尝撰五阵图及蒐狩图以进上善之命置训导官以敎之令各节制使军官西班各品成衆爱马习阵图又以通晓人分遣各道敎之时郑道传南誾沈孝生等谋兴兵出境献议于上抵左政丞赵浚之第谕之浚方疾病乃以舆进阙极言不可曰本国自古不失事大之礼且以新造之邦轻擧无名之兵甚爲不可虽以利害言之天朝堂堂无衅可图臣恐擧事不集而变生不虞也上闻之悦誾愤然曰两政丞于出纳斗升之事则可矣不可与图大事也由是誾等与浚有隙后誾搆浚于上上怒叱之月日丁酉命巡军诛朴子安寻命都承旨郑澹往释之止收职牒杖一百徒于三陟置邦庆于广州河崙于水原遣巡军官杖崔云海一百移充靑海道水军金赟吉九十移充黑林水军李龟铁九十移充安州水军金英烈九十移充瓮津水军皆收职牒月日戊戌西北面安州道水军万户朴原廷率兵船十只与倭船二十四只战兵船六只见陷月日庚子命司宪府还给崔濂职牒财产月日辛丑日本九州节度使源了俊遣人来献土物月日癸卯幸仁王寺见内愿堂祖生柳云回自辽东启曰臣敬蒙差遣赍领谢恩进献礼物马匹四月二十一日到辽东蒙都司差官赴京奏闻去后住经四十二日至六月初三日钦差行人刘贵篪钦赍圣旨前来辽东对臣等开读仍钦传宣谕将进献礼物马匹尽行点数交付回还竝将到礼部左侍郞张炳书信一纸付臣臣钦依收领来了其书曰尔者辽左使至言及朝鲜国王遣人致谢礼至境上本部卽时奏至尊有云朝鲜之国限山隔海风殊俗异天造地设本东夷之国然与中国相迩王者有道修睦隣之好礼尙往来撙节时宜而至是其当也今来云称行谢礼未知中国以何恩意及于朝鲜致行谢礼况非时节礼不可纳若欲妥生民于巿野不必频劳使者往复艰辛以静治国毋生边衅区区以至尊之至意答王王其图之月日丁未倭寇长山串焚兵船十只命京畿右道水军节制使金乙宝左道水军佥节制使姜杨领其兵船及丰海道兵船追捕西北面倭寇遣商议中枢院事崔龙苏赐酝以送之月日戊申以门下侍郞赞成事金凑爲西北面都察理使监督水陆军兵捕倭且相平壤宫基月日己酉遣判典农寺事金鼎卿于全罗道命之曰水军万户崔原忠贼杀日本使者夺其礼物赀装与军士分之妄申捕贼死有余辜往与金瞻同观察使更加鞫问依律处决以徇各道籍没家产其与谋者一皆随坐鼎卿至其道令顺天府使郑渍执原忠来原忠逃诛同谋者柳天隐等六人六年秋七月月日庚戌朔右道水军佥节制使李淳献所获倭人五名月日辛亥赐奉化伯郑道传宜城君南誾鞍马月日壬子以参赞门下府事致仕罗世爲京畿丰海道西北面等处都追捕使知中枢院事崔有庆爲京畿忠淸道都体察使判礼宾寺事姜仲琳爲忠淸道敬差官率兵船捕倭于丰海西北沿海等处遣汉城尹曺益修赐酝诸将送之月日癸丑遣中郞将辛保安于西北面赐酒都察理事金凑仍命还京月日甲寅上命都堂曰佛氏之道当以淸净寡慾爲宗今住持各寺者务营产业至奸女色恬不知愧身死之后其弟子者有以寺社及奴婢称爲法孙相传以至相讼予自潜邸思革此弊今长庆寺僧定宜又称法孙求庆尙慈化寺今当国初宜革此弊京中宪府外方监司推究寺社间阁奴婢田地及大小僧人法孙奴婢之数以闻月日乙卯幸西江月日丙辰以商议中枢院事陈乙瑞爲海道助战都节制使中枢院副使辛克恭辛有贤张思靖爲助战节制使捕倭于丰海西北沿海等处赐酒慰谕以送月日丁巳甲士李顺伯鲁玄守等自望骑船在龙山江抗言于节制使陈乙瑞等乙瑞等怒曰阃外之事将军制之欲加以军法左右曰亲军也宜申请上闻之命巡军杖顺伯等二人仍令骑船月日戊午以商议门下府事禹仁烈爲水军都监战体察使上幸龙山江留宿赐宴慰送翌日还月日庚申遣顺宁君枝商议中枢院事天祐佥节制使全英富ㆍ张哲等于海路率甲士掷石军骑船追捕倭寇命判中枢院事李懃持宫酝慰送月日壬戌有东风三日乃止月日乙丑日本九州节度使遣人来献土物月日丁卯命门下侍郞赞成事金凑宦官金师幸往营西京宫阙同知中枢院事沈孝生谏止之月日戊辰倭魁罗可温子都时老死上命葬之遣人致祭可温感泣月日庚午降倭望沙门率三人来各赐衣月日辛未征畿民预造王师自超浮屠于桧巖之北遣人祷于佛宇神祠以久旱且风也月日癸酉辨定都监杖前密直赵瑚八十以判禁辛丑年前事告状也月日甲戌辨定都监因宪司受判移关将壬申年以来各年所申条目与都监已曾受判禁令参酌合行事宜疏上十九条曰都评议使司以刑曹都官所申议得公私奴婢别立都监改给贱籍在前文籍一皆烧毁其中相争奴婢理宜分拣成籍令主掌都官将去辛丑年以后相讼事来丙子年爲始限二年决给贱籍改成给古文烧毁永絶争端深爲便益今以合行事宜条列于后一凡所诉良虽无良籍而贱籍不明且未曾役使者从良决折虽无贱籍而良籍不明累代使用者从贱决折一相争奴婢一般使孙而传来文字不明者分决使孙宗派不明者属公一相争奴婢同宗使孙不同讼而决后争望者禁止一无子息人全爲继嗣三岁前节付及遗弃小儿收养者卽同己子虽无传继明文其奴婢许令全给凡爲侍养者苟有传得明文则从明文决给无明文者爲半决给一半许于本宗主祀及己身孝道亲戚差等决给一以先亡同腹称爲不孝其子息奴婢减给甚爲无理许令平均决给一妾子无传继明文者给七分之一其贱妾所生无明文而争望者禁止一虽婢妾所生亦是骨肉而奴婢一例役使未便财主现存自己婢妾所生永放爲良以爲恒式一奴婢买主无后故亡者许于亲戚决给卖者子孙毋得争望一僧人旣爲辞亲出家而俗人一例祖业奴婢争望无理除父母处传得外争望者禁止身后毋得与他本宗分给一辛丑红贼之乱公私文籍失亡殆尽眞伪混淆决折难便其辛丑前事相争者竝皆禁止未分奴婢合执及他人奴婢滥执当身现存者理合陈告一被告人员不对只者京中限二十日外方近道限一朔远道限二朔不至者许于元告决给一大小两班但以鄕中文字本鄕奴婢使用者许诸州郡陈告还给一无子息夫妻奴婢虽无文契亦许己身使用身后本孙许给夫与妻成文许给者从许与传继妻爲夫许与者但以印信手寸取信难便必有证笔的实然后方许决给其妻不守信者勿论文契有无卽还本孙一奴婢决事限年定体虽台省刑曹及出使外官须于告状内结衔使子姪及同宗使孙对只独身者许妻氏告状争讼人员于都监有亲族相避者移房决给使孙相避者都官及宪司刑曹无相避处移送决折一所志纳状不定日限则奸巧之徒续续生谋乱杂呈状者不无每节连五日一度纳状来戊寅年四月已后不许接状一台省刑曹法官外嘉善以下许于都监取辞决折一压良爲贱者微劣人奴婢夺占者文字伪造使用者决后奴婢仍执者未分奴婢合执者漏落奴婢全执者分执奴婢据执者典当奴婢永执者等大小人员告状前许令和论其不顾己非饰诈强辩乱法瞒官者以判旨不从两府申闻科罪嘉善以下处决鑑后其中奸伪深重者已前使用奴婢亦令属公当该官吏或以人情好恶与不曾用心考察者所讼人妄称误决者竝依司宪府所申从重论罪一外方奴婢决折事观察使择其道内公明刚正者三四人于界首官差使员定体观察使纳状行移差使员等一同听断决许文成给两边得失略擧花名年岁载录报观察使其中若有误决呈状人则观察使两边文证更考误决丁宁则听讼官从重决罪使用奴婢竝许没官一其余未尽事理续议申闻施行上曰良贱事贱籍明白者从贱于良于贱文籍不明者许令身良役贱定属官司使令余皆允之谏官上言前济州牧使李忱在任三年无绩可称且其父子各娶土官之女观其娶妻纳妇则其他暗行不义从可知矣愿令攸司科罪戒后上止令收其职牒左散骑咸傅霖奔父丧踰年命起复上书请从制上允之前校书监王亹奸其婢其妻妬杀之弃诸道傍刑曹请罪亹率妻逃上命收职牒日本六州刺史多多良朝臣义弘遣使致书都堂其略曰海山阻隔徒引领而已今玆行人通竺等来获承尊候动止忻慰且蒙辱书加以土宜拜赐感荷一歧对马岛边人侵耗之禁敢不奉敎六年八月月日庚辰朔上遣大将军朴子靑赐奠于检校典书龙希寿殡所希寿原从有劳者也都堂奉王旨移牒庆尙全罗道比因水旱民失农业其趁节进膳一皆禁断唯正朝诞日礼物亦随宜进献除观察使外一皆禁断又令各道以时收蓄大小麦分给穷民耕种月日壬午木星犯舆鬼积尸月日甲申倭寇蓝浦鎭佥节制使姜思德斩倭八级献所获兵器赐绮绢宫酝月日乙酉上以久旱命停土木之役放遣役徒禹仁烈陈乙瑞等追倭不及而还琉球国中山王察度遣使致书献方物发还被掳及遭风人九名书曰两仪合德四时分序群邦安乐万物得所恭惟朝鲜国王殿下政致昇平德业隆盛仍且不泄迩不忘远方推德泽宠惠隣邦敢不忻抃窃念愚蒙僻居海邦特修菲仪遣人驰献只缘阻隔沧波末由亲诣奉会但知仰德祝龄而已伏望仁慈鑑纳以王珇居父忧命右道观察使朴经行前朝太祖之祭月日丁亥幸龙山江视司水监新造兵船金师幸进言土木工役庶几就成不必中止上然之月日戊子分置降倭于外方分遣阵图训导官于各道各鎭令三军府日会节制使至散员于市街习阵交河以西大雷电以雨月日辛卯奴婢辨定都监上言历考古典大小宗嫡妾之法全以承家继嗣爲重其有嫡室无后者妾子固当继嗣乞于良妾子孙专给奴婢若良妾亦无子而自己婢妾有子者虽无传继明文宜减半给之一半属公其娶他人之婢爲妾有子者只给七分之一余竝属公上允之月日癸巳辨定都监请前安东节制使丁令孙涂擦奴婢文书之罪令孙年过七十上止令收其职牒倭入寇龙州丁酉复命罗世等往捕之遣前光州牧使柳灏如京师命征畿内民修筑都城命左散骑常侍曺庶书洪范以进月日己亥土星犯罚星南第一星集僧徒设祈禳法席宪司上言庆尙道都观察使李至及经历崔关都事李悌等籍前判开城府事朴天祥家财不实上曰至本勤谨奉公今于庆尙亦有惠政乃宥之放关悌于边郡月日壬寅陨霜杀草置济生院令各道每岁输纳鄕药材如惠民局例以前判事郑渐领掷石军及召募军乘船捕倭幸龙山江亲见之被掳本国男女十九人及倭三人唐二人来自日本令各道监司考其大小军民官政绩及儒医学敎授官驿丞能否开写以闻月日癸卯刑曹请上将军李敷受朴思厚赠与奴婢之罪上以功臣止令停职月日甲辰暴雨日本僧原海率妻子来稍精医术命长发授典医博士姓平蠲庆尙道水灾郡县贡赋囚枪浦万户朴龙寿月日乙巳纳前密直柳濬之女月日丙午赐桧巖寺米百石月日丁未琉球国使者还月日戊申罢太一殿合于昭格殿月日己酉斩义州安州平壤道水军万户三人以不能捕倭也六年九月月日庚戌朔以兵曹典书全伯英爲西北面宣慰使历观诸郡可城之地以闻月日辛亥前左道水军节制使李希忠卒希忠永州人开城尹瑜之子门下平章颋之四世孙从仕前朝式目都监历官至密直副使卒年五十四子膺佐命功臣今爲知议政府事月日癸丑右道水军节制使金乙宝捕倭船一只斩首十四级生擒二十四名以献遣司农卿金辂赐绮绢宫酝月日丙辰宪司上言杨添植与明使杨帖木儿牛牛等屛人密言劝使臣率郑道传以归且赂曺恂以匹帛奴婢谋免其罪然执死不服狱辞未成愿籍没家产徙诸海上终身不齿上从之月日丁巳命左承旨李文和讲洪范月日戊午雷电己未亦如之月日甲子遣参赞门下府事赵胖前领淸州牧使李观赴京贺明年正月日乙丑命都堂曰庆尙道因水旱失农令其道监司罢月课军器专务救荒月日丙寅参赞门下府事致仕罗世卒于军年七十八月日丁卯宴群臣于景福宫月日己巳遣人于各道寺社设鎭兵法席都评议使司上言宪司劾六品以上官虽笞罪必收职牒实爲前朝弊法乞依朝廷律文凡内外大小军民衙门官吏犯公罪该笞者官收赎凡文官犯私罪笞四十以下附过还职笞五十者解见任别敍之律六品以上员所犯罪状准备推考以罪状轻重杖以上罪申闻收谢牒鞫问笞罪不许收职牒以公缄问备罪状缘由具录呈使司量罪移文巡军决笞还任上从之月日辛未圣节日上率群臣行贺礼仍宴群臣世子献寿觞群臣唿千岁上曰今日爲皇帝祝寿耳乃爲寡人唿千岁可乎心实未安自今止之月日壬申商议中枢院事金积善子自龟请诣登州收父骨给译者送之月日癸酉幸津观寺次宿西郊甲戌还宫月日丙子上具公服坐正殿封沈氏爲王世子贤嫔命参赞门下李茂中枢院学士郑擢赐册印六年冬十月月日己卯朔上坐勤政殿受朝日本九州节度使使者与本国僧梵明来献土物上命都堂曰丰海西北等处捕倭军人不耐风寒恐有冻死者亟令回船各还其家月日庚辰畋于广州月日壬午雷电以雨月日癸未荐天鹅于宗庙谏官上言擧动人君之节不可不愼故出入有节凡有行幸必命有司所之者所以备仪卫而示尊严也往者再幸龙山江虽不先命攸司所之然不违于命将推毂之意亦爲美事前月出宿西郊又于前日出广州信宿而还臣等未知所以行幸之意前于西郊烈风暴作今于广州有雷电之变臣等以爲上天仁爱殿下谴告而修省之也伏望殿下敬天之怒恤民之隐凡有行幸动遵古法定其日期使臣民晓然知车驾所之且令后世有所持循幸甚上然之月日甲申设嘉礼都监以领三司事和左政丞赵浚右政丞金士衡奉化伯郑道传爲提调月日乙酉幸文庙役所赐酒督役官及军人遣宜城君南誾于忠淸道相重开莼城旧渠便否月日丙戌分遣监察于各道愼以衷右道丰海道朴轩忠淸道崔滈庆尙道高休全罗道踏验沿海州郡盐盆盐区鱼梁水梁量所出多少定其税成籍赐降倭魁㡱六米豆五十石月日戊子以上将军卢珇袭封特进辅国崇禄大夫麻田郡归义君复姓王氏奉王氏祀月日己丑上诞晨受朝贺宴群臣月日庚寅宥前鸡林尹河崙前都节制使尹邦庆及安省崔蠲金汾等月日辛卯谏官上言节用足食王政之先务安不忘危有国之长虑苟于钱谷徒务一时之用昧于不虞之变实非爲国之良策也谨稽周礼司徒掌钱谷之数冢宰掌出纳之命量入爲出不至妄费三年耕必有一年之蓄以通制国用恭惟殿下卽位于今六年设有军旅之变则其有二年之畜而以支数十万之卒乎食者三军之司命粮饷不足则勇士百万不足爲用铁城千仞不足爲恃今国家改正田制上自供上下至各品之科国用军资田有定式立法之意周矣近因创建新都用度浩繁经费不给其于广储畜备不虞之道诚有亏矣况忠淸全罗庆尙三道国用财赋之渊薮今以水旱之灾民失农业财赋之入必减于旧额师旅之兴在于不虞傥有边警则粮饷之费何以应之臣等虽粗鄙寡识窃以此痛心幸于今年京畿两道禾谷稍登愿限今年除宫库津驿院馆及衙禄寡妇之田外公私田租量宜公收以补军资以济一时之歉自今一切用度必须撙节倣乎周礼九式之制量入爲出以裕国用以备不虞命都评议使司拟议申闻使司议得以闻曰各道宫库衙禄津驿院馆之田及功臣田外公私田租一皆公收上允之月日壬辰诛顺天府使郑渍月日癸巳雾月日甲午义兴三军府具本启曰汉之军政始用羽檄以召天下之兵后用虎符以合郡国之信胶西欲擅发兵而弓高诘之严助以节发兵而郡守拒之其召兵也周密如此故人无奸心终汉之世晏然无事诸吕七国变生仓卒而备御素具北胡南越连兵数年而邦本不摇盖高祖出入兵间熟究利病其四百年之规模宏矣乞依此制令有司作虎符凡内外动兵之事敬奉王旨以符发之无符而召兵者以擅发论罪永以爲式上允之遣商议中枢院事崔龙苏于兴天寺设禳灾法席新置有备库以奉化伯郑道传爲提调官月日乙未南誾还自莼堤城上言地中有石坚且广未易凿通水道于是议置转运所于其地命两府耆老议其可否以闻议者多以爲不可遂罢月日丁酉放筑城夫月日戊戌宥曺恂外方从便月日庚子上不豫召医官而不卽诣阙上怒壬寅流典医监官吴庆祐于靑海金之衍于瓮津张翼于宁海杨弘达于丑山旣而召还弘达月日甲辰幸贞陵命右道都观察使发麻田近县丁夫营前朝太祖庙月日丙午命都堂点考赴京品官下前判书郑寓金乙生等四人于巡军狱不及期也月日丁未微雪命商议门下府事都兴摄行冬享大祭于宗庙命都堂发各道军二万刻期赴京筑城庆尙全罗道正月二十日忠淸丰海道正月十五日月日戊申贺新雪六年十一月月日己酉朔谏官朴信等上言前朝戊辰被罪之人家产奴婢及其党附之人赠与奴婢竝属于官所以惩恶而及其党与也及殿下卽位诞敷宽恩被诛之人祖业奴婢悉还子孙独赠与奴婢仍在于官役使之苦饥寒所逼随卽逋亡卽令赠与者充立一奴之代立或至三四甚者赠与者未现则延及亲戚证笔由是耗尽家产抱冤无告者颇多无乃失首从轻重之义有累于仁政乎愿将上项受赠奴婢除文字现存奴婢外死亡逃避未推而代立者一皆放还敢有容隐使用者痛绳以法又将辨定都监属公奴婢充补放还之数上允之命外方品官年七十以上者疾病者生员进士出身者竝许还鄕又命宴慰七十以上者遣之仍复其家其余强壮者京中畿内自愿居住月日癸丑夜雨月日甲寅释郑寓等囚赐左政丞赵浚苏木笛月日乙卯遣象山府院君康继权于东北面移葬庆安伯集僧徒于内殿披读金经月日戊午上命都堂曰前朝太祖祭享之田恭让君妃卢氏之田毋公收命都评议使司给居京品官家基月日辛酉日晕雷地震月日壬戌木稼自朝至暮咫尺不分人物日本国六州牧义弘遣僧永范永廓来献土物月日癸亥木稼幸兴天寺遂如支天寺贺圣节日使礼曹典书郑允辅回自京师月日甲子雾月日丙寅小雨月日丁卯雾鸢入南门樑上二日乃死命前留后成石璘释衰绖从吉月日辛未微雨月日壬申大雨月日乙亥大雨月日丁丑谏官不署缮工监郑兰起复依贴上召掌务拾遗黄喜曰何不署兰起复喜对曰兰之职非要务也上曰汝等恩于所知雠于所不知不公也汝勿视事月日戊寅命左散骑曺庶曰掌务外余皆视事郑摠金若恒卢仁度之妻以郑允辅之言发丧上闻之曰帝若杀摠等礼部必有咨允辅之言未可信令禁之摠字曼硕淸州人文简公公权之子伪朝丙辰洪仲瑄知贡擧改擧法以诗赋设科摠登第一人年十九拜春秋检阅历台谏应敎至大护军己巳恭让君立陞兵曹判书一时表笺多出其手自上潜邸归心日久上卽位录功爲一等授佥书中枢院事西原君甲戌迁政堂文学改艺文春秋馆太学士与郑道传同修高丽国史乙亥以请诰命赴京帝方怒国朝进表有回避字样谓摠撰表拘留遣人取家小帝怒其非眞皆还之又遣使取郑道传道传病权近请曰撰表之事臣实与焉臣今不逮而往容或见原逮而不往者亦且免疑臣若后日见逮而往臣罪反重上遣之帝见近怒稍解命近及摠等日赴文渊阁听诸儒讲论将遣还俱赐衣令游观三日命题赋诗及陛辞近服赐衣摠以显妃丧服素衣帝怒曰汝何心不服赐衣乃着素服独遣近还命锦衣卫鞫摠等摠惶惧逃遁被执而刑金若恒卢仁度以摠故幷及上闻之悼甚谥文愍子二孝文孝忠若恒字久卿光州人光城君鼎之子前朝辛亥登第岁癸丑拜典校注簿累迁至礼仪摠郞壬申陞司宪执义上卽位授右谏议大夫乙亥加成均大司成丙子朝廷以我表笺字样违误勑遣撰文者发来乃拜若恒中枢院学士赴京以郑摠故及岁庚辰吉昌君权近上言若恒秉心刚直死于国事宜加追赠我殿下命有司赠议政府赞成事光山君阶辅国崇政子二处虚六年十二月月日己卯朔夜雨前朝王氏庶孽伯颜延金金万等三人变姓名出入京外命台谏刑曹鞫问诛之月日庚辰大雨月日辛巳夜东西方有赤气上命以江陵道米六百石施于台山金刚山诸兰若奉化伯郑道传言于上曰屡下敎旨各擧孝子顺孙公廉之士以闻而不卽敍用难以劝后愿于京外敍用月日壬午夜雷命都堂放还外方品官月日癸未始有冬令月日丙戌刑曹绞药师奴王氏之孼也月日丁亥夜干方有白气月日戊子以柳濬爲特进辅国崇禄大夫高兴伯柳观爲左散骑常侍奴婢辨定都监请将已决折文籍随卽烧毁上曰若决折明正则可矣不然必有冤枉使司更考决折是非又择可烧毁文籍以闻月日辛卯雾月日癸巳木星入舆鬼讲武于杨州牧场追谥前朝侍中柳濯忠靖公幸龙山江观兵船月日甲午以赵浚兼判义兴三军府事金士衡兼判司宪府事金师幸爲输忠辅理功臣判敬兴府事同判都评议使司事月日乙未以门下侍郞赞成事崔永沚爲西北面都安抚察理使月日丙申千秋使柳灏打角夫崔浩赍礼部尙书郑沂书以来其书曰前者爲本国进贺表笺文内用字讥侮以此凡遇朝贡不许再用表笺今次将来启本内用字又不停当此皆是所用秀才设机用意故将字样声响相似者辏成语句讥侮自生衅端岂朝鲜久长之道差来使臣且不放回止令打角夫一人还国以报王知将撰写启本人员发来回话方令使臣回国今后朝贡每三年来一次亦不必用奏启本王当审之月日丁酉奉化伯郑道传请曰京中医者不多乞宥吴庆祐金之衍等上允之月日戊戌雨雹日珥干方有赤气月日庚子以奉化伯郑道传爲东北面都宣抚巡察使敎曰予以否德承祖宗积累之德奄有东方六年于玆报本之诚实切于衷是用稽诸古典追王四代首建寝庙茔域之封悉皆除治享祀以时唯德陵安陵邈在孔州道里辽远奉祀之诚有所未尽每思修治以时享祀因循至今良用歉然卿学通古今才兼文武一代典章由卿制作今命卿爲东北面都宣抚巡察使卿其往也凡所以奉安园陵者悉从盛典擧行无遗缮完城堡以安居民量置站户以便往来区画州郡之境以杜纷争整齐军民之号以定等级自端州尽孔州之境皆隷察理使治内其户口额数军官材品具悉以闻所有便民条画从宜擧行于戏奉先思孝人子之诚守命惟勤人臣之职往哉惟敬月日壬寅以参赞门下府事李之兰爲都兵马使爲其副行花山君权近上书曰臣本庸愚惟以文句末识得蒙殿下覆育之恩爲日久矣在前朝时狂妄触法罪在不测幸赖圣慈曲加哀矜获保性命臣于当时自谓从今至死之年皆是殿下之赐誓心告天粉糜图报及値殿下受命龙飞之日大度匿瑕召还于朝擢置枢府俾参都堂官荣禄厚踰越涯分再造之恩昊天罔极常窃自念幸生圣朝开国之初滥荷爵命备员宰相而以无能未立寸功故不得与原从功臣数百余人之列揆分则宜于心独愧又窃自念圣君贤相功德之盛格于天地光于四海然必托于文臣之词而后可以传于后世今我殿下神功圣德度越前古文臣林立发扬讃颂洋洋盈耳虽典谟之所记雅颂之所歌亦无愧矣尙且不鄙臣之浅陋命撰文词臣乃尽心殚力敢效薄技以铺张圣朝功德之懿是则臣于景运方兴之际虽不得展丝毫之效其于传播后世之事亦不可谓无所小补虽或得与原从之功数百余人之下未必不可久蕴此怀瞻望天日然以自进自媒士女之丑行故不敢宣欲言复默有年于玆又窃自念臣之事君犹子事父子有所欲必言于父而无隐情亲之至也今遇殿下覆育之慈如天广大鸿纤之类靡不遂生幽远之情靡不毕达愚臣安敢心有所怀嫌于自媒而不宣露徒抱怏郁以自疏外于恢廓仁明之大度哉于是忘其自媒之丑敢陈臣所撰进之词有关大体者一二于后伏惟圣慈垂察焉东北面王业所基根本之地也上国欲于铁岭立卫之时臣撰表文钦奉回咨曰铁岭之故王国有辞由是国家更无东北之忧爲我臣仆以翊兴运事虽在于前朝利实关于今日者也皇考桓王定陵之碑臣与郑摠同奉敎撰开国功臣敎书之文悉皆臣所修改郊社宗庙之乐章定都营宫之文簿亦皆臣所撰选虽其文辞鄙俚然于开国之初事功之美足以传于后世者也去年之冬留滞上国贺正使门下评理臣安翊同知密直臣金希善等至敬承中宫讣音臣与郑摠金若恒卢仁度等告翰林院以达帝聪故于臣等回还之日钦赍勑慰圣旨以来此乃古今絶无之盛典也臣与翰林官等每称殿下事大之诚戊辰回军之功故于宣谕丁宁以褒美之此亦我国臣民罔不懽忻之美事也丙子贺正之表臣独修改而郑道传未尝同修之故辨明之臣所钦赍宣谕及咨皆不复言道传赴京之事也臣以海外小儒随班翰林院中日赴文渊阁上旣赋应制之诗又蒙御制之赐使我朝鲜声誉之美播于中华别有光于四夷诸国皆由殿下事大之诚感动天地之使然尔而自于臣身而发之岂不爲臣之大幸哉是在后日虽谓臣爲不辱命于奉使之日小有补于开国之初亦庶几焉伏望圣慈恕臣自媒之丑怜臣独愧之情俾臣之名得以托于原从之末不胜幸甚臣近无任兢慙战汗之至上令都堂拟议申闻以近及判三司事偰长寿许爲原从功臣给之录券乃曰前日称下之时偶不及耳时偰长寿亦上书请与原从月日癸卯夜流星出井东入五车西南隅命两府已上各擧贤良五人日本国六州牧义弘使者永范永廓还上以前秘书监朴惇之爲回礼使遣之都堂复义弘书略曰所谕大相国禁贼之事诚交隣继好之美意也然一歧对马两岛之民恣行狡猾不遵禁令侵扰我疆以梗两国和好之意亦且远犯中国之境天下皆谓之岛贼故我水军将士靡不愤惋再三申请大备战舰将欲往问厥罪扫淸海岛永絶乱源圣上欲以文德绥远而贵国亦遣使来聘谕以禁贼故姑寝其事阁下益以讲和息民之义谋议于大相国禁制兇徒以笃隣好则休声义槪闻于天下两国和好之美垂于永世矣月日甲辰囚广兴仓官尹晦李伯恭及监察崔伊于巡军狱以颁禄时女官不及受也寻征晦等禄以充典廐署之用都堂令检详条例司册写戊辰以后合行条例目曰经济六典启闻于上刊行中外月日丙午上以崔浩赍来书遣通事郭海龙管送写启本人礼曹典书曺庶赴京仍复书于礼部尙书郑沂曰打角夫崔浩回自京师奉承书谕读之再三惊惶无措自洪武二十五年管国以来凡遇千秋节只依旧时字样钦蒙圣恩保守小国敬上之心不敢小怠先此爲因秀才做表笺差了到如今常常惶恐忧虑何尝一日暂忘于怀今启本又差字样此乃一是某愚拙二是小邦人言语字音与中国不同又不知朝廷文字体式及回避字样致此差谬下情慙惧何可胜言谨差通事郭海龙管送写启本人曺庶赴京复恐后来文书又致差误伏乞矜照闻奏将应合回避字样颁与小邦俾永遵守幷谕三年一次朝贡窃念小邦去中国不远若比他海外藩邦三年一次朝贡在臣子之心不敢自安更乞矜察幷闻许令依旧贺正圣节千秋一年三次朝贡幸甚月日丁未夜东西有白气竟天判三司事偰长寿三司右仆射李恬户曹典书李承源罢以宗庙腊享祭献官不及与三司誓也无氷是月日本关西道九州探题源道鎭使人献礼物求大藏四年春正月月日丙申朔上率百官贺帝正受朝贺月日丁酉谢恩使李茂贺千秋使郑南晋回自京师月日戊戌倭人表时罗等四人来降命置诸庆尙州郡月日己亥遣判开城府事成石璘祭东北面诸陵大司宪朴经等上疏请罪刑曹主事郑持初持以争礼事欲劾杂端曺致宪司知之先劾持至是论其凌辱宪司之罪请自今刑曹毋得弹劾宪司上允之罢持职月日辛丑孔州以北吾郞改万户蒙尙千户甫里等遣人来献土物赐木緜䌷纻有差水原记官能贵龙驹户长希进造妖言禁民间犬马鸡羔之色白者命皆处斩传示诸道月日癸卯谏官张至和等劾判开城府事李居仁曰居仁以诡诈之资仕前朝致位崇班当殿下卽位之初奉使上国暗行贸易还至莱州爲人所窃勒令从事人金夫介李仁吉等偿其段子及到我境忿犹未销囚李仁吉于随州遂令病死其贪暴至矣又当殿下建都之初以掌土之官争吏曹议郞崔士威所占家基未遂其欲乃夺检校中枢院副使崔融之家使其妻子冒寒恸哭顷者臣等劾其所犯幸蒙圣慈复其旧任尙不改心易虑妄与造成都监造辞饰非以骇衆听非毁所司乞收其职牒明鞫所犯以惩奉使兴利之罪以杜新邑攘夺之渐上以居仁原从之功只许罢职月日甲辰遣使诸道点考军容上将军申孝昌于庆尙道大将军金季寿于全罗道大将军具成亮于丰海道大将军卢尙义于江陵道礼曹典书赵英珪卒英珪初名评从上潜邸屡立战功国初与于功臣之列至是病卒赠参赞门下府事致赙以厚子珠仁祐月日乙巳都评议使司启曰前朝之季官爵汎滥宿卫之士皆受无禄添职生理甚艰老幼无才者充职各领徒费廪禄实爲两失乞令三军府兵曹将各道各卫时散武官等考其年貌才艺以备卫领诚爲便益上兪允施行月日丙午置水路转运所完护别监自龙山江至忠州渊迁凡七所每所隷户三十谏官张至和等劾商议中枢院事郑南晋曰尝奉使中国肆行贸易与护送鎭抚相诘而鬪贻笑中国请令宪司鞫问论罪上曰南晋原从也又其奉使往还及期可嘉勿问月日己酉张至和等上疏以爲殿下肇造新邑命开城府自时散各品至于庶人量给家基以臣等所见诚有未便今新都之地不过五百余结若以开城府所定正一品六十负以次而降则文武见任尙难周给况散官庶人乎愿下攸司更定负数上不过三四十负则人皆无憾而各得其所矣上兪允开城府更定各品家基正一品三十五负降杀以五至于六品十负庶人则二负月日甲寅吾郞哈万户波所千户照乙怪ㆍ李都介等来献土物各赐衣服人有自辽东来者命中郞将郑安止管押发还月日丁巳金星昼见始自乙亥月日戊午银川君赵琦背疽几死上命集僧内庭祷佛月日庚申判三司事郑道传政堂文学郑摠等撰前朝高丽史自太祖至恭让君三十七卷以进上亲览敎郑道传曰敎郑摠曰前世兴衰之迹必待后人而成书后王劝戒之端具载经史而可鑑粤惟王氏奄有高丽合三韩而爲一家自五季而事中国世代旣久记录甚繁且因丧乱之屡更颇有残缺而未备况记者非一手疏密详略之不同或言之亦多端曲直邪正之难辨如或成一代之实录必须待三长之全才惟卿气醇以淸学邃而富言辞简质而必信文章典雅而可传皮里春秋能谨严而有守胸中权度自精切而不差当予开国之时赖卿协谋之力爰升出政之府俾兼秉笔之官旣致力于赞襄亦专心于撰述以公羊三世之事法司马编年之规勒成全书垂示来世议论无愧于唐鑑鄙吝不生于汉书有变有常笔削之精着矣可法可戒善恶之効昭然予心曰嘉赏典是厚于戏虽华不繁虽质不俚可谓有良史之才与治必兴与乱必亡盍亦观前代之事今赐卿廐马一匹白银五十两段子一匹綵绢一匹至可领也谏官李文和等上疏略曰名器人主所以待贤赏功不可不重也况侍中之称乃冢宰之职虽检校不可轻以与人混杂名位也臣等窃见卽位以来不论功罪德行之有无但以老耄辄授数至八九名器之滥莫玆若也乞将检校侍中一皆革去上曰今授检校侍中之职者皆国老不可弃也勿更闻月日壬戌陞潭阳县爲郡国师祖丘鄕也月日甲子营社稷坛四年二月月日乙丑朔放宫阙役僧五十以赵琦病祷佛也琦闻之感泣西北面人金法华郑大等七人弃巿皆犯令越境者也月日丙寅上命三军府兵曹曰各领将军五员十将等内充宿卫外备不虞当重其选其令各道都统使节制使擧其道判事以下有武略者各五人启闻以备擢用月日辛未吾都里十人来献土物赐米布厚慰之月日丁丑以鎭安君芳雨子福根袭封鎭安君始置艺文春秋馆兼供奉二人兼修撰二人兼直馆四人惠民局令二人七品丞二人八品改西班官制义兴亲军左卫爲义兴侍卫司右卫爲忠佐侍卫司鹰扬卫爲雄武侍卫司金吾卫爲神武侍卫司左右卫爲龙骧巡卫司神虎卫爲龙骑巡卫司兴威卫爲龙武巡卫司备巡卫爲虎贲巡卫司千牛卫爲虎翼巡卫司监门卫爲虎勇巡卫司以尹方庆爲商议中枢院事沈孝生爲中枢院学士罢六曹主事以沈孝生妻柳氏爲贞庆翁主检校侍中南乙蕃卒乙蕃晋州宜宁人灵光郡事天老之子性醇谨仕前朝历官至密直副使有四子在誾实贽至国初以在誾爲开国功臣拜检校侍中卒年七十六谥敬烈官庇葬事月日辛巳知中枢院事银川君赵琦卒琦白州人起身行伍仕前朝隷崔莹麾下官至版图判书性强悍所在必欲尽职莹败上召置麾下俾掌军务及上卽位爲开国功臣以亲军卫上鎭抚出入宫禁奉行威令部伍慑伏然不识字暗于大体辄肆喜怒凌辱朝士人多短之及卒上悼甚辍朝赠门下侍郞赞成事谥忠魏遣商议中枢院事李天祐往祭柩前命有司礼葬子顺和月日癸未遣巡军提控李悫置全罗道都观察使赵璞于公州初军容点考使金季寿至璞同议上启云玆当农月不可无故点兵又以边报之缓忤旨放宫阙造成诸道丁夫以僧徒代之初大司宪朴经等上书曰宫室之制燕寝有殿而百官供奉各有所止间阁之数不下于千其工匠卒徒当用数万人矣必用农民以充其数农必失时不可不虑也士大夫营一家必请僧以役者手段熟习且无家计而用工专也僧亦乐于趋事者以其有资于衣食也况创立宫阙岂可容拙手于其间哉徒废农业而缓于工役国家度僧初无定额僧之于民居十之三而其可赴役者亦不下三之二焉盖僧之品有三食不求饱居无常处修心僧堂者上也讲说法文乘马奔驰者中也迎斋赴丧规得衣食者下也臣等窃谓下等之僧其于国役也赴之何害愿令攸司集僧赴役更不征民以遂其生则工役不废而邦本固矣上兪允故有是命交州道斫木别监卢湘启曰所斫材木万余条若于此时刻日尽输其弊甚鉅愿待雨作结桴流下便上从之三军府上言军事大小相统彼此交察乃可长治久安阙内宿卫诸卫令义兴三军府知委令鎭抚所照名点考省记启闻入直中枢一员令堂后官收擧案上大将军以上各其名下皆写进不进将军以下亲署名翌日朝启闻中郞将以下摠数施行诸卫巡绰亦令本府知委当番节制使照名点考每更巡绰其中无缘故宿卫不进员人及入番无缘故擅出员人令入直中枢及鎭抚所报府无缘故巡绰不到员人令监巡节制使报府推考论罪轻者还职重者启闻罢职充军军事以严爲重阶级之间不相凌犯可以上能出命下能服役事功以成当以各卫上将军一位大将军一位三军将军一位各领将军一位中郞将一位郞将一位别将一位散员一位队长一位队副一位爲定彼我卫勿论自上而下一位严于一位不相凌犯不敢竝立路间相逢卑者先下马隔一位高者下马不下马任意违者推考论罪月日甲申荧惑犯舆鬼月日乙酉月犯心星月日丙戌遣通事金乙祥管送辽东逃军金不改等二十五名月日戊子宥中外二罪以下囚以天变也乃命都评议使司曰京外犴狱汚秽不修盛暑祈寒人多疾疫以致札夭予甚悯焉其令所在官吏以时审视务令完洁有事于社稷上命设水陆斋于观音堀见巖寺三和寺每春秋以爲常爲前朝王氏也月日己丑下金季寿于巡军狱点军不称旨也西海道饥命发仓赈之月日庚寅西海道都观察使洪吉旼以年饥请行禁酒上从之且令都评议使司移文各道禁之月日辛卯上幸西峰下观筑社稷坛是月太白昼见四年三月月日甲午朔上命发仓赈东北面饥斩卢乙生初乙生得典医少监郑世龙官敎刮其名改书方用济受用济厚赂而给之事觉被斩杖用济庆尙道加守人陈松与郑万争田欧杀万万子原哲受松厚赂不以告官事觉诛之营鹰坊于汉江上月日乙未斩诈称江陵道水军万户者申淸贺正使政堂文学闵霁中枢院副使柳原枝押马使中枢院副使孙兴宗回自京师月日丙申太白昼见月日丁酉上如果州相寿陵地将还都评议使司享于豆毛浦船上群臣以次献觞郑道传进曰天佑圣德肇建丕基臣等蒙恩至厚常愿千万岁寿今日相地臣不胜感怆因泣下上曰欲于平安之日预定之耳何泣爲至徃寻村路上上欲驰马射獐仆隷朴夫金执鞚不放上乃止月日庚子遣使各道点考军籍月日辛丑火星在舆鬼东月日壬寅谏官李皋等上书曰传曰足食足兵兵食不可偏废也然食不足则虽有坚甲利兵将安用哉足食之道惟在于不夺农时而已殿下受命之初人民相庆冀蒙德化比年以来土木之役点军之事殆无虚岁民不堪苦播散流亡者不知其几也今又分遣朝官考定军籍此虽安不忘危有备无患之长虑然今东作方兴时不可夺点军之际聚集农民往来淹延不得耕种则仰事俯育尙且不赡军国之须何自而出愿殿下姑停此擧使民皆得尽力于农俟其农隙遣使点考亦未晩也上召判三司事郑道传曰今谏官上书以爲时当农月不可点军谏官之言虽逆耳犹且优容况民事乎予颇然之第今左右政丞皆有疾不视事卿往其第拟议以闻道传奉旨拟议启以止令州郡官吏考定军籍上从之商山君李敏道卒敏道中国河间人元庆元路摠官公埜之子以父死事授同知涿州事元朝多难寓居外家明州前朝使臣成准得回自张士诚所敏道请与俱来以医卜见称往往有验授书云副正迁典医正以至慈惠府司尹兼判典医寺事当上潜邸之日阴有推戴之意陈说历代沿革及上卽位得与功臣之列官至商议中枢院事赐号推忠协赞开国功臣以妻鄕尙州封商山君年六十卒赠门下侍郞赞成事谥直宪子蓁庆尙道见乃梁水军万户车俊捕倭二船月日乙巳上遣使赐俊酒及綵段红绡仍赐都万户安处善如赐俊之数兼赐酒都节制使赵狷都观察使崔有庆闻俊有外舅丧赐米豆百石左政丞赵浚右政丞金士衡皆发疮上遣中官曺恂问疾且曰治疮不可动心勿虑事接客月日丙午雨雹世子二师郑道传讲孟子至权然后知轻重曰心犹衡也衡量小则爲两量大则爲斤若大小幷量则斤两混矣故大小各量然后称物之轻重而知其斤两矣是以衡之爲物虚以待物人之一心亦犹是也见善则喜见恶则怒喜怒中节若当喜而怒当怒而喜则可乎是以心之爲物尤必虚以待事愿世子精察之月日辛亥上将幸平州温水谏官韩尙桓等上言臣等窃闻殿下将幸温水欲以治疾不敢望其必止也然臣等窃惟温泉距新都三百余里蒙犯风露跋涉山川驻辇荒郊其于治疾之方恐或未便况今农事方殷行幸所至虽务简省岂不有妨伏惟上裁上召掌务补阙尹须曰予之此行欲治疾也但以民弊爲言不虞予疾何哉遂不允月日癸丑雷电大风雨雹上置酒新宫凉厅南阳伯洪永通昌宁府院君成汝完与焉潜邸故人也判三司事郑道传赋诗以献禁院春深花正繁爲招耆旧置金樽天工忽放知时雨便觉浑身雨露恩月日甲寅幸平州温水宥赵璞遣人召之月日丙辰上次旧京月日丁巳遣校书少监郑浑于京畿左道及忠淸道点考兵船虚实军将能否月日戊午上出籍田郊观放海靑四年夏四月月日甲子雨赤气中天上至温泉令三军府刊行蒐狩图阵图月日乙丑平壤尹庆仪卒仪淸州人左侍中贞烈公复兴之子性俭直无所修饰历仕至参赞门下出爲西北面兵马都节制使兼尹平壤卒谥顺节子习月日丁卯大司宪朴经等上言前朝之季田制紊乱豪强兼幷仓庾空竭争讼日繁骨肉相残殿下卽位之初损益制度遂正经界将京畿左右道及六道之田以定陵寝仓库军资公廨寺院田学校神祠鄕津驿吏纸匠等田而以士大夫居京城卫王室置科田以养廉耻军士在边圉藩国家置军田以加恤养凡科田功臣田止于畿内给之军田止于畿外给之此法甚美实可爲万世常行之大典宜令后世遵守勿失近日功臣都监移牒户曹给田司原从功臣田皆于本鄕给之夫广占田宅者以私田在外故也今若置私田畿外则人争有侥倖之心又其田四方皆公田不若畿内之皆有主也或有贪黠之辈乘其势而蚕食之则四方公田皆必且潜耗臣等以谓畿外占田之弊遽作兼幷争颂之端复起而终莫之救也伏惟圣鑑令攸司更议其宜皆于畿内给之若京畿之内更无余田则今当更定京畿之时加一二州县以充其数亦无害也加定京畿外方州县均是公田彼此减损虽无有异称京畿以给之则无失于法制给之于外方则不惟有乖于已定之制且复已革之弊矣下使司拟议使司以如宪府所申闻上从之兴安君李济以私忿鞭西部令权详宪司无敢言者月日辛未义安伯子皎在本京因观点灯率群小夜行凌辱巡官上命囚之杖其群小首者一百余各有差月日壬申上谓右政丞金士衡曰庆尙道都观察使崔有庆在戊辰年间虽负我辈然爲其主耳且有布置之才乃除知中枢院事中军同知节制使仍兼观察使以陈乙瑞爲西北面兵马都节制使平壤尹月日庚辰赐桧巖寺米豆百七十石五升布二百匹王师自超设楞严会也月日壬午检校参赞门下府事崔茂宣卒茂宣永州人广兴仓使东洵之子性巧慧多方略喜谈兵法仕前朝官至知门下府事尝曰制倭寇莫若火药国人未有知者茂宣每见商客自江南来者便问火药之法有一商以粗知对请置其家给养衣食累旬谘问颇得要领言于都堂欲试之皆不信至有欺诋茂宣积以岁月献计不已卒以诚意感之乃许立局以茂宣爲提调官乃得修鍊火药其具有大将军二将军三将军六花石砲火砲信砲火㷁火箭铁翎箭皮翎箭蒺藜砲铁弹子穿山五龙箭流火走火触天火等名旣成观者莫不惊叹又访求战舰之制言于都堂监督备造及庚申秋倭寇三百余艘至全罗道鎭浦朝议崔公火药今可试矣乃命爲副元帅与都元帅沈德符上元帅罗世乘船赍火具直至鎭浦寇不意有火药聚船相维欲尽力拒战茂宣发火具尽烧其船寇旣失船遂登岸刼掠全罗以至庆尙还聚于云峰上时爲兵马都元帅与诸将歼尽无遗自尔倭寇渐息乞降者相继滨海之民复业如旧虽由上德应天之所致茂宣之功亦不小矣至国初以年老未见用上念其功授检校参赞及卒上嗟悼赙以厚岁辛巳追赠议政府右政丞永城府院君子海山茂宣临卒以一卷书属其夫人曰待儿长以此与之夫人藏之甚密及海山年十五稍识字出而与之乃火药修鍊之法海山学其法见用今爲军器少监月日癸未上至自温泉月日甲申令两府各擧嘉善以下六品以上可兼任军民者十人私奴崔文吴天寿等伪造王旨皆弃巿艺文春秋馆太学士李恬罢恬骑马入宫城宪司劾之月日乙酉上阅射于盘松亭遂如龙山观放牧场是夕大雷雨雹遣工曹典书杨添植献马五百匹至辽东交割而还月日丙戌大雷电雨雹上如汉江观鹰坊月日丁亥命判三司事郑道传制敎书曰时当正阳之月有此阴沴之灾变故非常予甚惧焉且人事有得失之异天之灾祥各以类应故古先哲王每遇天灾必求人事或侧身修道或博採群言盖反其本也寡躬代天职治天物然不能独治乃与宰相共之其时政得失生民休戚陈之无隐庶几迁善改过以消天变焉月日戊子大司宪朴经等上疏曰至不可玩者上天之怒尤不可忽者斯人之疑知所以解人心之疑则可以息天心之怒矣今月二十二日当殿下游幸之时天大雷电雨雹以至连日乃知天心仁爱殿下欲恐惧修省改行之速也臣等窃惟二帝三王之盛一行一止必于其时必于其义故动无过擧而皆曰一哉王心大哉王言是以言行政事皆可法于后世其或有水旱之灾雷电之变惕然修省延访得失恐惧改行以消变异故能变祸爲福化弱爲强而垂基业于无穷汉魏以降爲人君者不能正心修身以行道布德之公位爲快情遂欲之私居外不分于昼内不分于夜故听政有数而妃嫔御幸者无常宴游无度而公卿进接者至少然天下万事来者不可不应公卿旣不可使之于内妃姬又不可使之于外于是用刑余之人将命于其间者矣复有性识儇利言语辨给善伺候颜色承迎志趣故人君以爲眞可任使令之职委以朝夕出纳之命于是黜陟赏罚之柄潜移于近习而不自知此岂细故哉卑佞之辞日闻于耳诚以爲天下之事擧无可虞极意声色日醉后庭奢侈弥甚土木繁兴以至丧身倾国者代不乏矣古之圣人放郑声远佞人良以此也恭惟殿下以英明之资得天人之助开创丕基以登大位凡致治之道皆法于三代诚汉唐以下之所无也然以臣等所见揆之言语擧动或乖于三代之盛者有之是以臣等犹敢有言臣等窃观近日宫中管絃之声或至彻夜恐非颐养性情之术车驾或时轻出游幸恐非贻厥孙谋之道土木之役过于常制恐非爱养黎民之意谄谀之人或在左右恐非正身率下之理谄渎佛神无益于恐惧之念驾前女乐有亏于仪卫之严凡此数事皆人心之所疑而天之所以怒也伏惟殿下取法二帝三王之盛深鑑汉魏以下之失听乐有节游幸有常省土木之役斥谄谀之辈事佛神而不渎禁女乐而不迩则人心悦而天意解矣惟殿下深加察纳上曰夜作管絃车驾轻出驾前驱女乐予将改之佛神前代君王以地钳设置礼曹书云观请行禳禬宫阙听政之所亦不可太狭若有过制者当更以闻谄谀之人在左右者擧其姓名以闻是日宪司上疏曰窃惟昔者圣帝明王创制立法尊爵俎豆以爲器金石丝竹以爲乐以适郊庙以临朝廷其享燕之礼献酬之仪自王公而下各有等级不相僭踰盖所以辨上下定民志也又虑人耽酒生祸故谆谆以流连荒亡爲戒书曰飮惟祀德将无醉礼曰一献之礼宾主百拜终日飮酒而不得醉焉其所以养人性塞祸源之意深切矣此禁酒之上也汉魏以降世衰一世不克遵先王之制以塞祸乱之源一遇水旱霜虫则禁人飮酒以储谷粟此禁酒之中也或虑财用之不足禁人私酿置官榷酤以专其利此禁酒之下也恭惟主上殿下制礼作乐动法三代之盛而禁酒一令岂可泥常而不革乎臣等窃以爲出令禁酒专以戕人性生祸乱爲戒其可矣前朝叔世纪纲陵夷礼制浸坏士大夫皆慕晋人蓬头嗜飮自谓宏达废弃礼法遗落世事衆庶効之遂成风俗迄今犹未全改其会客之家勿论尊卑奢侈相高数日营办酒非内法菓非珍异器皿非满案不敢请焉此岂特爲费财其失至爲无等甚者一飮数斗累日昏醉以致废时失事愿自今宗庙事神君臣同宴使臣迎饯外臣下勿论官职高卑毋得聚会纵酒以至废事至于工商贱隷亦毋得群飮以禁伐性之端以絶产祸之源若有犯者科罪痛惩勿限年月永爲着令上允之遣使于摠持贤圣等寺作佛事以禳天变月日己丑谏官又上言臣等昨以王瑀三父子移置事具陈以闻殿下不赐兪允然事关宗社不能自已谨昧死敢言窃惟王瑀将图不轨臣子所不共戴天之雠也昔武王革命封纣子武庚未几而武庚叛成王诛之然后天下无虞王室再安果使其计得行成周八百年之业未可期也大抵天下之变常起于所忽之地而终至于莫制臣等虽愚鄙未尝不爲之痛心也愿殿下断以大义将王瑀三父子移置江华以备不测之患宗社幸甚上不允月日庚寅以李茂判中枢院事以都承旨韩尙敬爲佥书中枢院事以张至和代之以刘敬爲中枢院副使以各道守令皆带兵马团练三品曰使四品曰副使五六品曰判官郡县小者二员互兼其职盖欲有事则一员率兵以行一员留治二县仓浦千户朴仁守不能御倭使贼入境杀掠人民者再且强夺军人女爲妾事闻命斩之旌表完山节妇林氏闾林氏完山人崔克孚妻待聘斋生柜之女也陷于倭寇欲汚之不从寇断一臂又刖一足犹不从寇刺杀之月日辛卯都试武艺取三十三人四年五月月日癸巳朔宪司上言选将帅修器械完城堡畜资粮明赏罚宽征赋凡六条命都评议使司拟议施行月日乙未都评议使司上言亲禀王命以传则传者立承者跪若传奉以传则传承皆跪月日己亥遣使各道点军容月日庚子谢恩使李稷回自京师月日癸卯遣前典农正崔子云献马一千匹至辽东交割而还始置世子副宾客以韩尙敬爲左副宾客刘敬爲右副宾客阉人黄永奇李仁敬申用明辛兴奇金禾郑澄金希裕李原义崔渊等二十余人至自京师本国人也上命校书少监郑浑讯其故兴奇禾澄原义希裕等尝觐亲而还于赴京入阙时或持苏合香元或持阉人在阙中者本家书信或持僧自超所赠随求梵书漆环门者搜索奏闻帝见之惊怪命皆黜之上遣奉常寺事金乙祥具奏以闻请罪永奇等月日乙巳谏官韩尙桓等上言治兵足食之要曰愿罢检校之职妇女之爵庶几禄俸不至于妄费且凡寺社之田充给外毋得加给其原从功臣之田亦且停给又自今赐米助哀一切停罢以备不虞月日丁未右道观察使金希善报都评议使司曰乔东人前别将李堤妻百丁曺长寿之女尝爲倭所虏守节而死宜旌表其闾使司以闻上从之月日己酉庆尙道漕船十六艘至安兴梁遇风没水月日庚戌斩辽东僧觉悟初悟来言上国欲加兵于我乃囚巡军狱鞫之悟曰辽东闵千户以各卫军赴征疑朝鲜人擣虚使来观变月日辛亥太白昼见月日丙辰命左仆射南誾参赞门下府事南在起复皆赐衣冠月日己未上观太庙经营遂如汉江鹰坊月日庚申谏官李皋等上言求言纳谏人主之要道君不纳谏则无以知其过是故以帝尧之圣舍己从人以大舜之智好察迩言伊尹赞成汤之德曰改过不吝傅说告于高宗曰从谏则圣三代以下从谏之君莫如汉文帝唐太宗故其治几于三代顷者宪司请止轻出游幸夜奏管絃等事殿下卽赐兪允群臣咸称殿下从谏之美殿下更令奏乐且置鹰坊游幸汉江虽有从谏之名而无从谏之实夫创始之君子孙之所仪刑也且信者人君之大宝殿下旣从宪司之言寻自反之信安在哉愿殿下俯察狂斐之言以实前日从谏之美以爲子孙万世之法臣等伏见殿下使甲士讽经阙庭钟鼓之声闻于国都非所以严宫卫也佛虽有灵岂此辈之诵经所能感哉伏惟殿下卽令停罢俾甲士专委宿卫以严宫禁四年六月月日癸亥遣使四王等寺设四天王道场月日戊辰改汉阳府爲汉城府移其吏民于见州改爲杨州郡上遣知中枢院事崔有庆相泰安郡北漕渠有庆回以地高石坚不可卒开闻命中枢院事权近详定冠婚丧祭之礼判三司事郑道传撰经济文鑑以进月日辛未上以唐太宗古事欲鑑卽位以来史草大臣上言不可台谏亦上书言之上兪允月日甲戌月犯房星月日乙亥改开城府爲开城留后司改杨广道爲忠淸西海道爲丰海合江陵交州道爲江原成石璘爲判汉城府事郑臣义爲尹禹仁烈爲开城留后司留后卢崇郑南晋爲副留后遣参知门下金立坚如京师贺圣节太白昼见月日丙子放中外二罪以下囚显妃生日也月日丁丑参赞门下赵琳罢谏官劾其剩受科田之罪上以原从功臣止罢其职月日乙酉中枢院堂后朴轩献书都评议使司论西北面各翼改鍊千户择定地禄制鹰子禁止等事使司以闻月日戊子前郞将金永守伏诛永守谋害西北面都巡抚使崔允祉以匿名状投于都巡问使安景良曰允祉父子有非分望将爲逆景良捕得永守械送上命下巡军鞫问之召允祉具言其狱辞允祉惶惧请对辨上曰卿于寡人义爲君臣恩犹父子虽有构者何疑之有卽令有司支解永守徇于各道月日庚寅宪司劾将军金宇弃妻对妾及前礼安监务卞雍冒受科田之罪命罢宇职流雍于外方赐酒食于宫阙造成监役官仍给役徒宪司上言自今勿论时散许终三年之丧申明家庙之制禁三日葬及火葬一依三月踰月之制下使司拟议以闻太祖康献大王实禄卷第七四年秋七月月日壬辰朔谏官劾前开城尹金云贵剩受科田仍论不孝其亲之罪上以剩受田之罪流于外方召散骑李皐等曰前朝之季谏官以传闻之事请劾无辜或至死亡予甚悯焉肆自卽位以来令谏官毋得劾传闻之事今乃数以传闻请罪何皐对曰云贵不孝之罪国人所共知臣等职在言责何可不劾上命皐勿视事日本九州节度使源了俊遣僧原正泉等来献土物禁济州岁贡干马肉济州俗每于腊月杀牝马作脯都安抚使黄君瑞回自济州白罢之月日甲午暴风雷雨新阙东廊四十八间颓月日丙申左散骑常侍李皐罢以鎭安君福根爲奉宁君罢广州牧使崔湜湜犯禁令置酒具乐飨客监司崔迤闻之劾罢之月日己亥遣金乙祥赴京奏闻曰洪武二十七年十一月十九日亲男今殿下讳回自京师钦奉宣谕圣旨节该尔国火者有一箇柳条卷过来放在髢髻上打开看里头有箇纸捻紧紧的卷着不知甚麿字又有几封书缝在衣领上又那厮我根底奏道本国王赏给四箇银子旣系王赏呵就与他父母亲眷的是他将来的意思是尔那里敎他将来这箇都是小道儿我骂也不曾骂他一箇自家跳井死了钦此卑职实甚惶愧间洪武二十八年四月二十五日辽东都司抄蒙礼部批文爲差百户姚忠伴送本国奄人张夫介等二十六名到来义州交付还国准此窃详上项奄人张夫介等节次钦奉圣旨起取赴京职当小心谨愼给事宫中不期张夫介等奸顽不肖干犯法令钦蒙圣慈不卽与罪发遣本国卑职委实惊惧措身无地爲此随卽委官究问各人所犯情由据委官郑浑等状启取问到张夫介等各各供说词因理合论罪爲缘夫介等曾侍天朝未敢擅便处断除夫介辛兴奇金希裕李原义金和崔渊金贵千等监收听候外今将各人所供词因逐一开坐差判典仪寺事金乙祥收领前去庆尙道水军佥节制使金天伸万户车俊捕倭船一只遣赵方玄各赐宫酝绮绢月日庚子引见南在南誾于便殿命食肉依上国明降定祭服等级一等服视中朝三等七旒五章宗室宰臣服之二等服视中朝四等五旒三章中枢服之三等服视中朝五等五旒一章典书服之四等五等服视中朝六等七等服三旒无章三四品服之六等七等服视中朝八等九等无旒无章自五品至九品服之七品以下无佩绶月日辛丑日本回礼使崔龙苏与九州节度使源了俊所遣僧宗俱来归我被虏男女五百七十余口遣礼宾卿宋得师迎劳之其书曰日本国鎭西节度使源了俊奉书朝鲜国两侍中相公合下贵使工曹典书崔龙苏之来所赐尊敎焚香拜读伏承动止胜常欣忭不已矣就而名土佳贶如数拜受远意之厚感谢多矣蒙谕禁贼之事罄力于一岐对马已久矣海中寇贼以舟爲家从风便无着落之处今比于旧日贼辈十之八九减少焉若又以官军将帅别开异途恐絶通好之路谚云贼是小人智过君子彼所计谋之智略虽云圣贤或有未及之处仰愿放宽等我做拙计必无噍类方宜陪两国之款怀哉被虏男女严加推刷随得可伴送不敢拘留也重承国使户曹典书金积善护送两藏经今岁三月初八日系缆于此岸示谕珍翰开拆拜阅仰感国恩如海之无垠宗敎有光山川增重加额无已便付与两寺僧永奉祈贵朝国泰民安者也又承彩色等物讨之京中与来使金户曹同可令载送者也今差白垣侍从宗俱前往特伸感谢之诚幸乞照察焉卽日孟夏伏希爲国自重不宣月日壬寅月犯心星日本国日向州人来献土物上命判三司事郑道传左使南在参知门下南誾中枢院使李稷相寿陵地于广州月日癸卯上以显妃未宁饭僧祷佛放中外二罪以下囚原从功臣受田者又受戊辰回军功臣田宪司请止之上允月日甲辰济州王子文忠甫来献良马七匹命营长生殿于阙西欲垂功臣图象诸功臣出钱谷有差以助其费辽东百户夏质渰死鸭绿江质护送进马使杨添植到义州买牛还渡江时水方涨至中江牛惊跌堕舟遂覆同舟者皆死月日丁未日本国萨摩州人来献土物遣内臣桧巖寺问安王师仍赐苎麻布月日戊申雨山崩水涌自原寂山至牛头山凡一千六百余所压死者十有五人赐左政丞赵浚右政丞金士衡判三司郑道传文忠甫所献马各一匹月日辛亥雷电上以灾异求言王师自超病遣典医监杨弘远治之病愈赐弘远廐马一匹赐食济州文忠甫月日壬子都评议使司上言东西各品受职者不卽一时诣阙谢恩西班四品以下东班七品以下不行谢礼尤爲不可乞自今下命翌日各具公服一时排班谢恩如朝会仪尙瑞司函盛官敎分授新官如颁禄牌肃拜讫皆诣都评议使司行参礼西班则复诣三军府行参礼其有故者次日行礼如前仪违者宪司纠理月日癸丑震瑞原郡人居豆月日丙辰漆原县人陆希云伏诛伪造官敎事觉月日丁巳令各道访年过七十者勿论尊卑赐米各二斛上命都评议使司令各道擧孝子顺孙义夫有实行者具名启闻以凭擢用月日戊午都评议使司启百官旷职陵夷日甚其掌刑狱以累日月不决者宪司纠之其掌钱谷以致朽损不察者三司考劾三司宪司不擧行者使司申闻科罪留后司兴国寺铜佛出汗幸太庙视其经营月日辛酉宪司劾户曹给田司判事崔允沚典书张子忠散骑李文和侍史宋因议郞尹会宗正郞金伟佐郞安懃等给田失误皆削职流外允沚子忠以原从功臣免上命都评议使司赈各道饥民曰移文各道都观察使令守令发仓库米豆以行赈济守令用心赈济者褒赏不爲用心者论罪使司移文曰令守令各于四面村程途里数分辨分置赈济所择其闲良品官慈祥廉洁者定爲监考守令以时考察其有老病饥困不能就食者两班男女心怀慙愧不屑就食者分拣推考别行赈济守令有用心做办境内无饥死者职名及所活人数呈报以凭擢用如有不爲用心境内有饥死者守令监考俱决杖守令罢职监考充水军职名呈报使司据前郞将郑芬陈言以闻其略曰劝农之要在筑堤堰守令皆带劝农之职而不急乎此堤堰者所以备旱潦也乞下都观察使令州府郡县择其鄕闲良品官廉干者定爲劝农官当秋冬交修筑堤堰以潴雪水务要坚致无或漏洩又于水口置石沟筑其上与堤等沟内面立木桶桶之内面作三五穴随水之高下而通塞之沟之外面横置木槽虚其两端其下左右开渠引水别于堤堰一边低筑若干尺比桶之上穴差高排之以石以备霖潦之溢置守者若干户劝农官监封其穴及春将耕则佃者告于劝农官以次开穴分水使灌漑有节无致费用劝农官之能否守令之勤怠都观察使亲自点检褒贬申闻以凭黜陟且山林茂密然后地气滋润旱不爲灾收拾橡实可备凶年无赖之徒耽于田猎辄纵火焚尤可痛心宜令守令亲检山林分使附近居民主之如有纵火者便来告官从重论罪其不告者以其罪坐之唯牧马场许于蛰虫未启之时焚之上允之上以广州川宁之境山崩水涌免其田租且户给米粟四年八月月日戊辰忠淸道漕运船十艘庆尙道漕运船十六艘遇风摧败上闻原州牧使赵璞疾病遣太医鱼承震金之粹往治之月日己巳令训鍊观集诸卫上ㆍ大将军各领将军ㆍ诸军官等讲习诸家兵书遣判校书监事咸傅霖于江原道监督长生殿材木仍命问疾原州牧使赵璞且赐内药月日庚午庆尙道观察使报倭入夫成浦烧船一只杀军三人月日壬申日珥日冠月日癸酉征左道丁夫四千五百右道五千忠淸道五千五百付宫阙役月日乙亥以李茂爲全罗道都观察黜陟使李彬判中枢院事吴思忠商议中枢院事商议门下府事赵胖以祷雨奉内香诣留后司道遇都观察使李至至下马鞠躬胖骑马过行至曰吾亦亲受王旨鈇钺而来今胖骑马直过是岂礼乎移文宪司宪司劾胖请罪上宥之月日丙子上召宪司掌务敎曰京畿闲旷之地爲豪强所占或爲牧马之所民之刍荛者不得往焉又其禾谷爲牛马踏损宜分遣监察禁之于是以监察金晊金钥爲左右道行台月日丁丑上召书云观官问曰山崩如何对曰非名山则无害月日己卯遣殿中卿郭敬义押马一千至辽东交割而还月日辛巳雨雹壬午癸未亦如之月日戊子金犯轩辕右道水军佥节制使金英烈捕倭船一只生擒二十一人以献上嘉之遣大将军高凤智赐廐马一匹绮绢宫酝月日己丑遣中枢院副使张子忠奉笺如京师贺千秋永兴府人前军器监朴彦病以六月十一日亥时死其妻前夫之子金原卿以翌日辰时葬越四日前郞将金用钧道过墓前有唿奴声归告其家其奴来发视之已还死矣遣太学士柳玽于桧巖等设消灾法席有事于白岳山坛金犯轩辕四年九月月日乙未命礼曹议郞郑浑及校书少监张志道校正贞观政要以进月日丙申令吏曹封东山爲护国之神月日庚子显妃出新阙后厅施役僧及木石诸工月日丙午放新阙赴役丁夫止留僧徒重秋敛也月日丁未上命左右政丞曰今各道所报孝子顺孙义夫节妇各有实迹宜加褒赏旌表门闾其有役者则复之贫乏者则周之以励风俗及第卓愼全罗道光州人也父殁三年衰绖终制奉养其母尽诚敬鄕党称孝焉前署令金四知忠淸道全义人也奉养老母朝夕进馔必自亲尝承顺致孝久而不怠牙州学生孔都知年二十七岁丧父贫乏失业不能自存其妻劝移他邑都知泣曰先坟所在何忍去之织屦爲食祭享不怠林州人林安贵丧父母守坟八年淸州户长孙禧岁戊午倭贼突入州中母及妻妹皆爲所执愤不顾生直入贼中负母登山得免于死终始孝养以尽子职宁州官奴勿金孝父以诚比其殁也斩衰三年作置神主朝夕致祭金化前散员李英奇祖父母及父母老且贫乏躬耕孝养终始不怠乔桐百姓方君正养母尽孝闾里称之前副正梁希贤华人也居于江阴家甚贫乏奉养老母虽蔬食菜羹必以其鄕之乐侑之孝心纯至其妻承顺不替妇道广州户长李勣失于军期广州道兵马使赵希古欲置勣极刑勣子前万户好生手抱其父欲以身代希古感其孝诚释之勣得免及勣病殁好生服丧终制水原生员李造丧母庐墓三年朝夕食粥不进盐酱菜菓以致哀敬前别将金桂同亦水原人也性本孝敬定省惟勤母殁置祠堂四时朔望奉祀不怠右皆孝子顺孙也咸悦人前散员崔得林妻洪氏岁戊午爲倭所获贼欲汚之骂贼固拒中枪而死阳城故判事全五福妻卢氏岁丁卯夫亡庐于坟墓之下至今九年祭享不怠春州狼川监务赵安平母李氏早丧其夫寡居守节敎子从仕乔桐前别将李提妻曺氏年十九爲倭所获死不汚贼皆节妇也命皆复其家存恤其子其中愿从仕者令给马上京年老家贫者及妇人赐米有差且令旌表其闾仍录实迹通谕中外月日戊申征忠淸丰海左右道丁夫千二百赴江华燔造石灰月日己酉上率百官贺圣节如仪谏官上言世子不好学上命世子日就书筵讲习毋怠月日癸丑命判三司事郑道传曰新阙寝室四面壁上欲书可法可戒之训其缉经史嘉言以进月日丁巳命左仆射南在及敬兴府司尹曺恂告于左右政丞曰明年正月欲征诸道民筑都城其体予意以亟厥成月日己未幸安菴洞相寿陵地又幸铸钟所月日庚申赐开国功臣廐马各一匹雄雉入新阙大殿南庭庆尙道观察使沈孝生献一茎九节之禾凿池于新阙后园斩金英烈所擒倭寇于城东四年后九月闰月日壬戌朔置宗庙移安都监赐宴太庙董役提调官仍赐廐马各一匹闰月日癸亥鹿入都中闰月日甲子倭寇侵三陟府府使朴蔓击斩二人上遣将军李自芬赐内酝闰月日己巳吾都里上万户童勐哥帖木儿等五人来献土物闰月日辛未幸东郊观放鹰上巡观都城基闰月日甲戌始立都城造筑都监置判事副判事使副使判官录事命判三司事郑道传定城基闰月日丁丑上游幸龙山江谏官上言请勿单骑轻出上允之闰月日庚辰征诸道丁夫一千营太平馆闰月日乙酉夜上如抚安君芳蕃第视疾闰月日丙戌幸西山相城基开城大井赤沸闰月日丁亥遣艺文春秋馆学士权近于留后司告宗庙移安遣各司一员奉迎四代神主于留后司闰月日戊子上斋于新宫宗庙祭献官右政丞金士衡及诸执事会盟三司致斋于各衙门谏官李升商吴陞安束郑守弘尹须不及与盟宪府劾之罢职闰月日己丑百官具公服迎神主于盘松亭以象辂仪仗鼓吹安于新庙命判门下府事权仲和行移安祭闰月日庚寅雷电雨雹四年冬十月月日壬辰雷雨月日甲午上服绛纱袍远游冠乘象辂百官具公服前导至太庙外门先至诸执事出迎于道左上率百官至庙东门外行四拜礼乃入斋所月日乙未上服冕服亲祼酌献世子亚献右政丞金士衡终献礼毕还大次受中外朝贺乘平兜辇至市街成均博士率诸生进歌谣三篇其一曰天监美受命也其二曰华山美定都也其三曰新庙美立庙亲祀也至云从街典乐署女乐进歌谣呈才上三次驻辇观之至午门帐次颁降敎书王若曰予以杳躬荷祖宗积累之德赖臣民推戴之力肇造丕基奄有东国奠厥新邑于汉之阳岁乙亥九月太庙成奉安皇高祖考穆王皇高祖妣孝妃皇曾祖考翼王皇曾祖妣贞妃皇祖考度王皇祖妣敬妃皇考桓王皇妃懿妃四代神主越十月乙未饬躬斋戒亲执牺牲珪币聿严蒸祭式礼莫愆载惟宗祏国之大本也而寝庙有赫蒸尝国之大事也而祀事孔明皆由先世肇基王迹以至寡人化家爲国覩此盛典予甚自庆宜施宽大之恩以布惟新之令可宥境内自洪武二十八年十月初五日昧爽已前常赦所不原外二罪以下已发觉未发觉已结正未结正咸宥除之于戏衎我烈祖遹观福禄之臻嘉与群生同跻仁寿之域所有合行事宜条列于后一培养国脉在于养礼俗前朝之季政敎陵夷礼制大坏士习民风俱爲不美以至于亡自今爲士大夫者饬乃身勤乃职爲民庶者守乃分供乃役毋侥倖以苟得毋放僻以自逸以成礼义之俗一民惟邦本在所优恤近因迁都力役悉烦然宗庙所以安祖宗尽孝敬宫阙所以听国政示尊严城郭所以捍内外而备非常皆非得已予岂乐用民力哉其余土木兴作一皆停罢毋复困吾民力其有赴役死亡者所在官司恤复其家一卽位之初每降敎条验民田荒熟量减租赋已有定制然至今年旣有水潦风霜之灾又因军役民多失业其被灾尤甚者验免租赋前朝之时州县逋租竝许免征其民间称贷公私之物贷者旣殁征及其族者一皆禁断一州郡之兵番上宿卫所以重根本而均劳逸也然老弱困行役之劳单丁无资粮之助予甚悯焉今后各道侍卫军士选遣强壮及奴婢双丁者其老弱单丁毋得竝遣一每降敎条谕以便民事宜监司守令视爲文具不卽擧行泽不下究予甚虑焉在内司宪府在外观察使将每年颁降条画随卽擧行毋至废坠一农桑王政之本学校风化之源也卽位以来屡下敎书示以劝农桑兴学校之意而守令不务擧行监司不加考劾皆无实效予甚虑焉自今内而司宪府外而观察使以时考课无致陵夷以副寡人爱民重道之意读讫上乘舆还宫女乐至殿庭显妃垂帘观乐越三日丁酉加与祭执事官各一级赐两府以上廐马各一匹宴群臣于新宫上谓执事曰卿等恪勤乃事衎我祖宗予甚喜焉赐马左政丞赵浚判三司事郑道传曰卿等虽不与事然宗庙之礼皆卿等所定加赐道传金饰角带一腰曰今闻雅乐知卿功不细矣月日丁酉以上将军卢石柱兼尙瑞少尹石柱非由科目进者出于特旨命判三司事郑道传名新宫诸殿道传撰名幷书所撰之义以进新宫曰景福燕寝曰康宁殿东小寝曰延生殿西小寝曰庆成殿燕寝之南曰思政殿又其南曰勤政殿东楼曰隆文西楼曰隆武殿门曰勤政午门曰正门其景福宫曰臣按宫阙人君所以听政之地四方之所瞻视臣民之所咸造故壮其制度示之尊严美其名称使之观感汉唐以来宫殿之号或沿或革然其所以示尊严而兴观感则其义一也殿下卽位之三年定都于汉阳先建宗庙次营宫室越明年乙未亲服衮冕享先王先后于新庙宴群臣于新宫盖广神惠而绥后禄也酒三行命臣道传曰今定都享庙而新宫告成嘉与群臣宴享于此汝宜早建宫殿之名与国匹休于无疆臣受命谨拜手稽首诵周雅旣醉以酒旣饱以德君子万年介尔景福请名新宫曰景福庶见殿下及与子孙享万年太平之业而四方臣民亦永有所观感焉然春秋重民力谨土功岂可使爲人君者徒勤民以自奉哉燕居广厦则思所以庇寒士生凉殿阁则思所以分淸阴然后庶无负于万民之奉矣故倂及之其康宁殿曰洪范九五福三曰康宁盖人君正心修德以建皇极则能享五福康宁乃五福之一擧其中以该其余也然所谓正心修德在衆人共见之处亦有勉强而爲之者在燕安独处之时则易失于安佚而儆戒之志每至于怠矣而心有所未正德有所未修皇极不建而五福亏矣昔者卫武公自戒之诗曰视尔友君子辑柔尔颜不遐有愆相在尔室尙不愧于屋漏武公之戒谨如此故享年过九十其建皇极而享五福明验已然盖其用功尝自燕安幽独之处始也愿殿下法武公之诗戒安佚而存敬畏以享皇极之福圣子神孙继继承承传于千万世矣于是称燕寝曰康宁其延生殿庆成殿曰天地之于万物生之以春成之以秋圣人之于万民生之以仁制之以义故圣人代天理物其政令施爲一本乎天地之运也东小寝曰延生西小寝曰庆成以见殿下法天地之生成以明其政令也其思政殿曰天下之理思则得之不思则失之盖人君以一身据崇高之位万人之衆有智愚贤不肖之混万事之繁有是非利害之杂爲人君者苟不深思而细察之则何以别事之当否而区处之人之贤否而进退之自古人君孰不欲尊荣而恶危殆哉亲近匪人爲谋不臧以至祸败者良由不思耳诗曰岂不尔思室是远而孔子曰未之思也夫何远之有书曰思曰睿睿作圣思之于人其用至矣而是殿也每朝视事于此万机荐臻皆禀殿下降勑指挥尤不可不之思也臣请名之曰思政殿其勤政殿勤政门曰天下之事勤则治不勤则废必然之理也小事尙然况政事之大者乎书曰儆戒无虞罔失法度又曰无敎逸欲有邦兢兢业业一日二日万机无旷庶官天工人其代之舜禹之所以勤也又曰自朝至于日中昃不遑暇食用咸和万民文王之所以勤也人君之不可不勤也如此然安养旣久则骄逸易生又有谄谀之人从而道之曰不可以天下国家之故疲吾精而损吾寿也又曰旣居崇高之位何独猥自卑屈而劳苦爲哉于是或以女乐或以游畋或以玩好或以土木凡所荒淫之事无不道之人君以爲是乃爱厚不自知其入于怠荒汉唐之君所以不三代若者此也然则人君其可一日而不勤乎然徒知人君之勤而不知所以爲勤则其勤也流于烦碎苛察不足观矣先儒曰朝以听政昼以访问夕以修令夜以安身此人君之勤也又曰勤于求贤逸于任贤臣请以是爲献其隆文楼隆武楼曰文以致治武以戡乱二者如人之有臂不可偏废也盖礼乐文物粲然可观戎兵武备整然毕具至于用人文章道德之士果敢勇力之夫布列中外是皆隆文隆武之至庶见殿下文武竝用以臻长久之治焉其正门曰天子诸侯其势虽殊然其南面出治则皆本乎正盖其理一也若稽古典天子之门曰端门端者正也今称午门曰正门命令政敎必由是门而出审之旣允而后出则谗说不得行而矫伪无所托矣敷奏复逆必由是门而入旣允而后入则邪僻无自进而功緖有所稽矣阖之以絶异言奇邪之民开之以来四方之贤此皆正之大者也月日庚子遣太学士柳玽汉城尹郑臣义如京师贺明年正月日辛丑上诞日群臣上寿赐群臣宴南阳伯洪永通坠马而卒永通南阳人赠门下侍中承演之子都佥议中赞子蕃曾孙以门荫出身仕恭愍朝历仕官至判少府寺事出爲安东府使辛旽以僧时旧恩爲监察大夫寻迁密直副使与李春富金兰爲旽腹心旽以私憾多杀戮人永通以缘业之说每诱而止之多所全活旽败春富等皆伏诛永通得免死流外及辛禑立以姻属积官至左侍中性醇谨务于循常无所建白至国初以耆旧封南阳伯屡蒙优接及上诞日赴宴沈醉将还马惊坠而卒上嗟悼遣人致祭命攸司葬以礼赐谥安愍无子赐桧巖寺米豆三百斛月日壬寅雾月掩昴月日癸卯木稼义安伯和请靖安君猎于西郊靖安君爲怒豹所犯几不免郞将宋居信跃马驰蹑之豹乃释之反逐居信从前登马啮鞍居信卧于马上以避之豹才离马郞将金德生从后驰射之一箭而毙靖安君给二人马各一匹太祖又赐居信马一匹和及闵霁亦各赠马一匹月日甲辰赐左政丞赵浚右政丞金士衡判门下府事权仲和判三司事郑道传竹腰舆各一以及耆老诸臣盖以洪永通坠马爲戒也雾乙巳丙午亦如之月日丁未上以冬雷井沸设金经法席于内殿分遣人于各寺亦设法席盗杀广州百姓李之天其子豆介内隐三捕其盗复雠盗李夫介等十三名夜入之天家杀之天掠财而去豆介等迹至川宁路上潜遣人告县官县发吏要诸津及盗登船尽捕而斩之月日乙卯命营文庙李中实奸其奴松山妻松山诬告中实图不轨覈实而斩之遣官咨礼部曰陪臣金乙祥回自京师言蒙差赴京钦奉圣旨火者崔加勿带引回去钦此将引崔加勿到辽东蒙都司称有圣旨不许护送乙祥等徒步还来了据此参照小邦臣事圣朝凡有差人赴京回还至辽东每蒙都司护送沿途庶无踈失今据金乙祥来言窃见小邦鸭绿江西至辽东甛水站其间人烟断絶草木丛茂若无护送虑恐盗贼刦掠虎狼侵害烦爲闻奏乞赐明降辽东都司仍前护送施行上谕王子诸君曰以养鹰故杀民间鸡犬甚不可也自今勿畜鹰子又禁进上鹰子外私赠鹰子判司译院事张伯子洪寿收其父骨而回伯尝奉使病死登州蒿葬其地洪寿具状乞咨礼部赴京哀诉回至登州收骨还葬月日庚申夜上召判三司事郑道传等诸勋臣置酒张乐酒酣上谓道传曰寡人之得至于此卿等之力也相与敬愼期至子孙万世可也道传对曰齐桓公问于鲍叔曰何以治国鲍叔曰愿公无忘在莒时愿仲父无忘在槛车时臣愿殿下无忘坠马时臣亦无忘锁项时则子孙万世可期矣上曰然使人歌文德曲目道传曰此卿所撰进卿宜起舞道传卽起舞上令脱上衣以舞遂赐龟甲裘欢甚彻夜乃罢四年十一月月日辛酉朔冬至上率百官向帝阙行贺礼月日壬戌始置西北面林原林畔馆丞月日癸亥木稼甲子亦如之月日乙丑上率百官贺千秋节月日丙寅节日使金立坚回自京师曰通事宋希靖押马权乙松等被流遐方初计禀使金乙祥道经燕邸复于上曰燕王谓臣曰尔国王何不送马于我上信之立坚去时仍附鞍马以送燕王受之以闻帝曰朝鲜王何得私交乃流希靖乙松于金齿卫再流腾冲府月日丁卯雨至翌日乃止上曰达官之家各占畿内草木茂盛之地禁民樵採甚爲未便其令宪司严加禁理都评议使司遗韩山君李穑米豆百石不受申严各道鹰子私赠之禁月日己巳始命都评议使司自今令司宪监察一员同别巡节制使点考巡绰月日庚午宪司上疏言考察监司守令得失之目兴学抚民恤刑治兵备盐铁缮城堡畜资粮省征敛禁田猎惩鄕愿纳租自量种桑麻艺莞楮之令上闻宗庙朔祭奠物之薄命宪司参劾其实宪司劾问详定官提调三司右仆射闵霁掌务礼曹正郞尹思永祭享司议郞姜天霔罢职月日辛未都评议使司奉王旨移牒各道六品以上年七十以下闲良官除鄕校训导及骑船军官外一皆访问具录以闻遣艺文春秋馆太学士郑摠赍闲良耆老大小臣僚上礼部申赴京请诰命印章其申曰朝鲜国都评议使司左侍中赵浚等窃谓小邦王氏失德浚等与一国臣民推戴李讳爲主洪武二十五年七月十五日差知密直司事赵胖奏达天庭继差门下评理赵琳奉表陈奏钦奉圣旨许允权知国事准奉礼部来咨内云国更何号星驰来报准此卽差知密直司事韩尙质赍擎奏本赴京钦奉圣旨节该东夷之号惟朝鲜之称美且其来远矣可以本其名而祖之钦此除钦遵外洪武二十六年三月初九日差门下评理李恬送纳前朝高丽国王金印又于当年十二月初八日准奉左军都督府咨钦奉圣旨内一款节该卽合正名今旣改号朝鲜表文仍称权知国事未审何谋钦此一国臣民战栗惶惧咸请国王钦遵施行见今虽称国王名号切缘未蒙颁降诰命及朝鲜国印信一国臣民日夜颙望仰天吁唿伏请照验烦爲闻奏乞赐颁降国王诰命及朝鲜印信施行命都评议使司召水军节制使金英烈刑曹典书金承霔问攻倭之策分遣都观察使于各道月日甲戌雨国师祖丘病死爲之停朝月日乙亥木稼月日丙子奉常寺启今当国初一新旧制已改宗庙乐章其社稷圆丘文宣王等祭乐章尙循旧制亦宜改作上从之月日辛巳都评议使司奉王旨移牒各道大小守令水陆军官万户ㆍ千户儒医敎授盐铁场官驿丞得失备录以闻月日甲申韩山君李穑来自台山初穑见摈于外及蒙恩从便请游关东至台山因留居上遣人召之至是穑至上待以故旧之礼从容与语置酒欢洽及出送至中门月日乙酉雾至丁亥上敎都评议使司曰宗庙ㆍ社稷ㆍ佛宇ㆍ道殿ㆍ神祠享官诸执事本中枢院奉敎差定今委诸堂后官甚爲失礼自今判中枢佥书学士同议署牒月日丁亥赐韩山君李穑科田一百二十结米豆百斛盐五斛月日戊子雨谏官李廷坚等上书曰书曰谋及庶人诗曰询于刍荛盖人主高拱深宫不能周知庶事之微必延访咨问知其得失然后民情不壅而政事无失我朝一月六衙之法非徒受群臣朝谒盖所以听断朝政也殿下每衙日礼接大臣讲论治道可谓得爲政之要矣虽然百寮庶事之得失闾巷庶民之疾苦岂能尽达于天聪哉愿殿下每衙受朝之后入坐正殿悉令大臣及庶寮凡愿言者皆得尽言优容弗咈採取施行以通上下之情且守令近民其于利害休戚备知之矣第因地阻未得上达愿自今各道守令将民生休戚政治得失及可兴利除害者实封直达毋得壅蔽上曰每衙旣与大臣讲论国事庶僚不须面陈其各道守令则宜许实封以闻刑曹都官朴信等上言臣等闻继治世者其道同继乱世者其道变此三代圣王不能无救弊之政也恭惟殿下悯前朝田制之乱遂革私田以正经界公私田籍尽行烧毁更定法制各给公文田有定限国有成法故豪强絶兼幷之志亲戚无争讼之冤公私赡足上下相安诚万世良法美意也独有奴婢一事尙循旧辙争讼益繁奸伪日滋骨肉至亲反唇相诘分门割户患若仇敌而况其他夺攘讵可胜言各务求胜造饰百端眞伪混淆以故淹滞或有奸黠攻发阴伏或有贪婪追改日月文契汗漫言辞反复至使听者眩于处决弭讼之方可谓难矣当该官吏苦心焦思决虽公正谤者竞起决者见递旋又呈讼无有涯涘弊之巨者莫玆若也殿下前日恶其如此许于得决者给之以革其弊然曾讼得决之外又有争端非一故讼者如前以累盛朝法匪更新曷革玆弊今殿下应天顺人创业垂统凡爲子孙万世虑者至详且备矣何惮而独留此弊以贻伤风俗毁人心之端乎伏惟殿下深垂睿鑑廓挥刚断俯採臣等之迂谋以立盛代之新典庸革巨弊以正国家惟其时矣愿自今依户曹给田司例命台省各一员掌都官改籍之务推源争讼之害明立诈伪之禁收纳原文考其脉胳勿论官职高下奴婢多小将时役之数具录一通各给公文火其旧籍以今日之公文爲后世之原籍则文契简而争讼息人心定而风俗厚矣向者革私田之时稍有怨讟之兴盖田法以职之高下定田之多少故得失多寡至相十百论议纷纭久而后定今奴婢之事实异于是将曾役奴婢只考来历作新贱籍各还其主则其势非有难者而人反以爲便矣若曰攘夺仍执者得以肆志被夺微劣者冤抑莫诉愿命立别司定其期限将上项争讼一皆剖决然后随给公文烧毁旧籍扫去诈伪之萌永杜争夺之门至于官寺奴婢改作其案亦从此例毋致繁乱其禁令条目当续议以闻上命都评议使司拟议申闻使司议得如刑曹都官所申公私奴婢别立都监贱籍改成给旧籍一皆烧毁其相讼奴婢令主掌都官将辛丑年以后事自丙子年爲始限二年决给传报都监贱籍成给旧籍亦皆烧毁永絶争端上从之四年十二月月日庚寅朔北方赤气月日壬辰散员崔安宗妻重宝奸其夫表弟金仲明缢杀安宗事觉刑曹推鞫仲明逃绞重宝月日丙申上命成均校书两馆监督文庙之役礼曹详定科擧式始以讲经书爲初场罢进士爲生员试上从之上幸新宫观击毬三日月日丁酉赐韩山君李穑米豆百斛且赐酒肉曰卿已老矣宜复酒肉以养体气时穑托佛断酒肉故有是命月日庚子前开城尹卞南龙娶故判书李竦妻廉氏南龙子浑又娶竦女谏官请离异浑妻上允月日辛丑东北面都巡问使报咸州民女今珍年二十三丧夫守节年至七十二定州人申必年九十九永兴府民金夫介祖母年三十二丧夫寡居夫介孝养不怠年至七十九岁上赐米各十石复其家月日癸卯回礼使金积善至自日本遣宁安君良祐于东北面祭于诸陵月日甲辰立奴婢辨定都监以左仆射南在佥书韩尙敬中枢金希善爲判事月日乙巳木稼吏兵曹请行前朝政案之法日本大内多多良遣人来献土物月日戊申雾月日己酉赐左政丞赵浚右政丞金士衡判三司事郑道传剑各一月日辛亥以李穑爲韩山伯仍命爲义成德泉等五库都提调月日壬子赐韩山伯李穑竹腰舆月日癸丑幸抚安君芳蕃第视疾月日甲寅上宴韩山伯李穑判三司事郑道传亦与焉上闻文德武功二曲曰歌颂功德实惟过情每闻此曲予甚愧焉道传对曰殿下有此心歌所以作也前司仆少卿郑宣执逃婢闭门禁出奸夫龙石者杀宣率其婢以逃捕于安山支解龙石传示绞其婢知益州事闵由义上请革淫祠立家庙畜鸡豚养老病供祭祀禁僧寺役婢执馔禁才人禾尺流移籍口给田上曰此皆已有着令第不能擧行耳令使司移牒各道月日丁巳入新阙月日戊午命吏曹封白岳爲鎭国伯南山爲木觅大王禁卿大夫士庶不得祭太祖康献至仁启运圣文神武大王姓李氏讳旦字君晋古讳成桂号松轩全州大姓也有司空讳翰仕新罗娶太宗王十世孙军尹金殷义之女生侍中讳自延侍中生仆射讳天祥仆射生阿干讳光禧阿干生司徒三重大匡讳立全司徒生讳兢休兢休生讳廉顺廉顺生讳承朔承朔生讳充庆充庆生讳景英景英生讳忠敏忠敏生讳华华生讳珍有珍有生讳宫进宫进生大将军讳勇夫大将军生内侍执奏讳隣执奏娶侍中文公讳克谦之女生将军讳阳茂将军娶上将军李公讳康济之女生讳安社是爲穆祖性豪放有志四方初在全州时年二十余勇略过人山城别监入馆因官妓事与州官有隙州官与按廉议上闻发兵图之穆祖闻之遂徙居江陵道三陟县民愿从而徙者百七十余家尝造船十五只以备倭旣元也窟大王兵侵诸郡穆祖保头陀山城以避乱适前日山城别监新除按廉使又将至穆祖恐祸及挈家浮海至东北面宜州卽德原止焉民一百七十余户亦从之东北之民多归心焉于是高丽以穆祖爲宜州兵马使鎭高原以御元兵时双城以北双城卽永兴属于开元路元散吉大王来屯双城谋取铁岭以北再遣人请穆祖降元穆祖不得已率金甫奴等一千余户降前此平壤民闻穆祖威望多有附者至是与从之散吉大喜礼待甚厚置盛宴欢飮将罢散吉亲以玉杯纳诸穆祖怀中曰公之家人安知吾二人相与之至情聊以玉杯表吾情耳因相与誓曰自后无相忘也穆祖乃以族女妻散吉穆祖由水陆路至时利卽利城其千户以兵阻之穆祖语以归顺之意千户宴慰甚厚穆祖亦以牛马报之遂至开元路南京之斡东居焉寔宋理宗宝祐二年元宪宗四年高丽高宗四十一年甲寅也明年乙卯散吉闻于元帝元爲立斡东千户所给降金牌爲南京等处五千户所首千户兼达鲁花赤斡东在南京东南九十余里距今庆兴府东三十里斡东西北百二十余里有豆门城又其西百二十余里有斡东沙吾里沙吾里女眞言站也站在斡东管内故云然其平有大土城南京之平亦有大土城其北七八里又有大石城皆穆祖管领军民之所居也穆祖虽居斡东而往来诸城不常厥居斡东东南三十余里有海岛曰者考罗北连于陆穆祖筑石城以放牛马宪宗八年受散吉令旨管领李春文大纯赵奥鲁哥儿卓靑尙哉光奕张哥等八介百户之任上充兼扢扎百户句当世祖皇帝中统二年辛酉六月尙书省给降本所行使铜印至元元年甲子五月钦受宣命仍充斡东千户句当至元十一年甲戌十二月薨葬于孔州卽庆兴府城南五里后迁葬于咸兴府之义兴部鞑靼洞卽德陵穆祖配孝妃李氏非一李也千牛卫长史讳公肃之女生讳行里是爲翼祖至元十二年乙亥三月袭职十八年辛巳世祖征日本天下兵船会于合浦翼祖蒙上司文字将本所人户签拨军人与双城摠管府三撒千户蒙古大塔失等赴征遂见高丽忠烈王至于再三益恭益虔每谢曰先臣奔于北实脱虎狼之口耳非敢背君父也愿上释其罪王曰卿本士族岂忘本乎今观卿擧止足知心之所存矣初穆祖时时往岘城诸女眞千户达鲁花赤皆愿纳交遂与之从游诸千户礼待甚厚必宰牛马享宴辄留数日诸千户有至斡东者穆祖亦如是逮翼祖承袭遵而不改翼祖威德渐盛诸千户手下之人多归心焉诸千户忌而谋害之曰李翼祖讳本非我类今观其势终必不利于我盍请兵于深处之人而除之且分其财产乎乃谬告曰吾等将猎北地而来请停会二十日翼祖许之过期不来翼祖亲往岘城唯老弱妇女在丁壮无一人问之一女对曰贪其兽多至今不返耳翼祖乃还道见一老妪头戴水桶手持一椀翼祖忽渴欲飮老妪净洗其椀取水以进因言曰公不知乎此处之人忌公将图之请兵而去非猎也后三日必来贵官威德可惜不敢不告翼祖惶遽而返使家人船载家产顺流豆满江而下期会赤岛自与孙夫人渡加阳滩登高望之则斡东之野贼弥满而来先锋三百余人几及之翼祖与夫人走马至赤岛北岸水广可六百步深不可测所期之船亦未至无如之何北海本无潮汐水忽退落约百步许其浅可涉翼祖遂与夫人累骑一白马而涉及从者毕涉水复大至贼至不得渡北方人至今称之曰天之所助非人力也翼祖于是陶穴而居其基至今存焉斡东之民闻翼祖所在从之者如归巿皆居岛内久之取稷岛楸岛草岛之材作船十艘至元二十七年庚寅复以水路还居宜州孔州之民皆从之其所居之地至今称爲赤田以其自赤岛而来也孙夫人生二男长曰嬀水次曰福夫人卒再配贞妃崔氏登州卽安边户长讳基烈之女遂置永业于州之脥村而居又以民三十户处于州西十五里后称其地爲三十户平居数岁无子与崔氏祷于洛山观音窟夜梦有一衲衣僧来告曰必生贵子当名以善来未几有娠果生子于宜州遂名曰善来是爲度祖窟在今江原道襄阳府时翼祖往来安边而亦或往来于和州咸州成宗大德四年十月宣授承仕郞管领双城等处高丽军民达鲁花赤某年九月十日翼祖薨葬于安边府之瑞谷县奉龙驿北洞卽智陵度祖讳椿小字善来蒙古讳孛颜帖木儿受宣命袭职配敬妃朴氏斡东百户赠门下侍中讳光之女生二男长曰子兴蒙古名塔思不花次卽我桓祖朴氏卒后移居和州娶赵氏双城摠管之女生二男三女长完者不花次那海初翼祖以咸州土地平衍沃饶斡东之民南来者多处之州之归州草古台王巨山云天松豆等都连浦阿赤郞耳等地故称咸州爲斡东逸彦女眞谓民爲逸彦及是度祖尽有安边以北之地而移居咸州爲近于南来之民且便于牧养也度祖朝忠肃王王钖赉甚丰所以劝忠也度祖梦有告之者曰我白龙也今在某处黑龙欲夺我居请公救之度祖觉以爲常而不异之又梦白龙复来恳请曰公何不以我言爲意且告之日度祖始异之至期带弓矢往观之云雾晦冥有白黑二龙方鬪渊中度祖射黑龙一矢而毙沈于渊后梦白龙来谢曰公之大庆将在子孙度祖尝在行营有二鹊集营中大树度祖欲射之去树几百步麾下士咸谓未必中遂射之二鹊俱落有大蛇出衔之置于他树上不自食时人异之爲之称颂焉顺帝元统二年甲戌度祖患风疾欲传职于塔思不花赵氏请以其子完者不花承守后至元丁丑中书省差官来刷庚寅年从来斡东之人度祖呈省陈乞竟不刷还至正二年壬午七月二十四日度祖薨葬于咸兴府之礼安部云天洞卽义陵塔思不花备由赴告开元路本路照勘塔思不花是正室之子令塔思不花承袭九月塔思不花卒子咬住幼那海以其母赵氏高丽王族与其兄完者不花皆爲元尹正尹又籍赵摠管之势遂生觊觎之心乘其哀疚之中窃宣命印信而去管内军民咸怒曰赵氏非嫡那海安可袭职桓祖谓塔思不花妻朴氏曰嫂可自往开元路以辨朴氏安边人得贤之女也桓祖与咬住从朴氏诣开元陈诉本路具由以奏至正三年癸未正月元以赵氏非嫡咬住幼弱令桓祖权袭待咬住成丁而与之仍遣使来诛那海那海闻之怀宣命及印匿于遮仁寺执而杀之完者不花领敦宁致仕李枝父也桓祖讳子春蒙古讳吾鲁思不花龆龁异凡儿稍长善骑射及其袭职士卒乐附咬住稍长桓祖欲以职事归之咬住让而不受咬住后从桓祖来见恭愍王王属之亏多赤官至中顺军器尹至正十五年乙未桓祖来见恭愍王王谓曰卿祖父身虽在外乃心王室我祖考实宠嘉之今卿无忝祖父予将玉汝于成矣初双城地沃饶吏治阔略东南民无恒产者多归焉恭愍王闻于元中书省辽阳省皆差官来王亦遣征东省郞中李寿山往会分拣新旧籍民谓之三省照勘户计其后抚绥失宜稍稍流徙王命桓祖鎭之民由是得安其业越明年丙申桓祖入见王迎谓曰卿抚绥顽民不亦劳乎时奇皇后之族倚后势暴横后兄大司徒辙潜通双城官吏赵小生卓都卿等结爲党援谋逆王语桓祖曰卿且归鎭吾民脱有变当如吾命是年五月平奇氏命密直副使柳仁雨往讨双城仁雨等次登州距双城二百余里逗遛不进王闻之授桓祖试少府尹赐紫金鱼袋进阶中显遣兵马判官丁臣桂传旨内应桓祖闻命卽刻衔枚就行与仁雨合兵攻破双城小生都卿等弃妻子夜遁于是收复和登定长预高文宜州及宣德元兴宁仁耀德静边等鎭诸城咸州以北哈兰洪献三撒之地自高宗时没于元九十九年今皆复之王进桓祖爲大中大夫司仆卿赐京第一区因留居之时倭寇杨广道京城戒严桓祖以判军器监事出爲西江兵马使自是再加通议正顺二大夫拜千牛卫上将军至正二十一年辛丑春以荣禄大夫判将作监事出爲朔方道万户兼兵马使御史台上疏以爲李桓祖讳本东北面人而又其界千户也不可以爲兵马使而鎭守王不允设宴于忽赤厅慰借之甚厚宰枢又饯于会宾门外以慰之旣行陞爲户部尙书桓祖至北道未几驰报云本国人入彼土者皆顺命出来四月庚戌病薨寿四十六葬于咸兴府之信平部归州洞卽定陵王闻讣悼甚遣使弔哭致赙如礼士大夫咸惊曰东北面无人矣桓祖配懿妃崔氏赠门下侍中永兴府院君谥靖孝公讳闲奇之女以至元元年高丽忠肃王四年乙亥十月十一日己未诞太祖于和宁府卽永兴府私第太祖生而聪明隆准龙颜神彩英俊智勇絶伦幼时游于和宁咸州间北人求鹰者必曰愿得神俊如李太祖旧讳者太祖少时定安翁主金氏见墻头五乌请射之太祖一发五乌头皆落金氏异之谓太祖曰愼勿洩此事金氏桓王贱妾卽义安大君和之母也太祖尝于盛暑浴川水讫坐川边近傍大薮有一蜜狗走出太祖急取朴头射之中而踣又一蜜狗走出取金矢射之于是相继而出凡二十发皆毙之无得逃者其射之神妙类如此太祖少时猎于山麓逐一豕接筈欲发忽临百仞之崖其间不能以尺太祖从马后挺身而立豕马俱坠崖下又有人告曰有大虎在某薮中太祖执弓矢又以一矢揷腰间而往登薮之后岘令人从下而驱太祖忽见虎在侧甚近卽驰马避之虎逐之登马臀欲攫太祖以右手挥格之虎仰倒不能起太祖回马射殪之东北面都巡问使李达衷行县至安边府达衷鎭抚一人以事不快于太祖言于达衷达衷召而见之不觉下庭延坐置酒谓鎭抚曰愼勿与较桓祖见达衷谢其厚待及达衷还京桓祖饯之于野太祖立桓祖之后桓祖行酒达衷立飮至太祖行酒达衷跪飮桓祖怪问之达衷曰贵郞眞异人公殆不及昌公家业者必此子也因以其子孙属之时对岸有七獐聚立达衷曰若何而攫一獐以爲今日之馔乎桓祖命太祖率麾下士往太祖令麾下士从山后惊之七獐卽走下太祖五发殪五獐又逐一獐接矢欲射适巨泽当前方氷合太祖执辔径度射之又毙余一獐矢尽而止又尝猎于江阴酸水之地逐一群五獐五发尽毙之平时连射三四獐不可殚记射伏雉必使惊飞高数丈仰射辄中太祖好射大哨鸣镝以楛爲干以鹤翎羽之阔而长用麋角爲哨大如梨镞重干长不类常矢弓力亦倍于常少时从桓祖猎桓祖取矢观之曰非人所用也投之于地太祖拾之揷于矢房立于前有一獐出太祖驰射一矢而毙又一獐出亦如之如是者七桓祖大悦而笑太祖从桓祖出猎见兽走马氷崖射辄中之无一脱去野人惊叹曰舍人也天下无敌又猎于原野有大豹伏葭芦中突出欲犯之势迫未暇回勒鞭马避之深渊之氷始凝未坚人尙不可渡马躐氷而走踪穿水涌而终不陷高丽恭愍王五年丙申至正十六年太祖年二十二始仕高丽俗每于端午选武官年少者及衣冠子弟习击毬之艺至其日于九逵设龙凤帐殿当路中立毬门王御帐殿观之设宴会张女乐卿大夫皆从之妇女亦结幕于路之左右饰以锦段名画彩毯观者如堵击毬者盛服饰竞尙侈靡一鞍之费直中人十家之产分作二队立于左右妓一人执毬当殿前唱曰满庭箫皷簇飞毬丝竿红网总擡头进退皆中乐节掷毬道中左右队皆趋马而争先中者得之余皆退立击毬之法先趋马于场以杖之匕内挑毬曰排之以杖之匕背运毬曰持皮三回势毕乃驰马击行毬行毬之初不纵击谓之比耳言执杖横直与马耳齐也比耳之后擧手纵击谓之垂扬言手高抗而杖下垂扬扬也出门者少过门者十之二三中道而废者多若有出门者同队之人卽皆下马进殿前再拜谢太祖亦与其选行毬之时驰马太疾已垂扬矣毬忽触石而惊逆走出马四足之后太祖便仰卧侧身冲马尾而击之毬还出马前二足之间复击而出门时人谓之防尾又行击之时亦已垂扬毬触桥柱出马之左太祖脱右镫翻身击而中之复击而出门时人谓之横防擧国惊骇以爲前古无闻恭愍王十年辛丑九月秃鲁江万户朴仪叛杀千户任子富金天龙王命刑部尙书金琎往讨之琎不能制时太祖爲通议大夫金吾卫上将军东北面上万户王命往援琎太祖以亲兵一千五百人赴之仪已率其党逃入江界尽捕诛之冬红巾贼伪平章潘诚沙刘关先生朱元帅破头潘等二十万衆渡鸭绿江阑入西北鄙移文于我曰将兵百十万而东其速迎降太祖斩贼王元帅以下百余级擒一人以献十一月恭愍王南迁贼据京城恭愍王十一年壬寅正月参知政事安祐等九元帅率兵二十万进取京城斩贼魁沙刘关先生等斩首凡一十余万时太祖以麾下亲兵二千人入自东大门先登大破之威名益着攻城之日贼虽穷蹙筑垒固守会日暮诸军进围逼之太祖止路边一家夜半贼阑围而走太祖驰至东门贼及我军争门杂沓不可出有后至贼以枪刺太祖右耳后甚急太祖遂拔剑斮前七八人跃马踰城马不蹉跌人皆神之二月赵小生诱引元沈阳行省丞相纳哈出入寇三撒忽面之地都指挥使郑晖累战败绩请遣太祖乃以太祖爲东北面兵马使遣之七月纳哈出领兵数万与赵小生卓都卿等屯于洪原之鞑靼洞遣哈剌万户那延帖木儿同佥伯颜甫下指挥率一千余兵爲先锋太祖遇于德山洞院平击走之踰咸关车踰二岭几歼委弃铠仗不可胜数是日太祖退屯答相谷纳哈出怒移屯德山洞太祖乘夜袭击败之纳哈出还鞑靼洞太祖屯舍音洞太祖遣斥候至车踰岭贼登山樵苏甚衆候卒还白太祖曰兵法当先攻弱遂令擒斩殆尽自以精骑六百继之踰岭至岭下贼乃觉欲逆战太祖率十余骑冲贼射殪其裨将一人初太祖至问诸将累败状诸将曰每战酣贼将一人铁甲饰以朱旄尾挥槊突进衆披靡无敢敌者太祖物色其人独当之佯北走其人果奋前注槊甚急太祖飜身着马韂贼将失中随槊而倒太祖卽据鞍射又殪之于是贼狼狈奔北太祖追击至贼屯日暮乃还纳哈出之妻谓纳哈出曰公周行天下久复有如此将军乎宜避而速归纳哈出不从后数日太祖踰咸关岭直至鞑靼洞纳哈出亦置阵相当率十余骑出阵前太祖亦率十余骑出阵前相对纳哈出绐曰我之初来本追沙刘关先生潘诚等来耳非爲侵犯贵境也今吾累败丧卒万余亡裨将数人势甚穷蹙乞罢战惟命是从时贼兵势甚盛太祖知其诈欲令降之有一将立纳哈出之傍太祖射之应弦而倒又射纳哈出之马而毙改乘又毙之于是大战良久互有胜负太祖迫逐纳哈出纳哈出急曰李万户也两将何必相迫乃回骑太祖又射其马毙之有麾下士下马以授纳哈出遂得免日且暮太祖麾军以退自爲殿岭路盘纡数层宦者李波罗实在最下层急唿曰令公救人令公救人太祖在上层视之有二银甲贼将逐波罗实注槊垂及太祖回马射二将皆毙之卽连毙二十余人于是更回兵击走之有一贼逐太祖擧槊欲刺太祖忽侧身若坠仰射其腋卽还骑又一贼进当太祖而射之太祖卽于马上起立矢出胯下太祖乃跃马射之中其膝又于川中遇一贼将其人甲胄护项面甲又别作颐甲以便开口周护甚固无隙可射太祖故射其马马作气奋跃贼出力引辔口乃开太祖射中其口旣毙三人于是贼大奔太祖以铁骑蹂之贼自相蹈借杀获甚多还屯定州留数日休士卒先设伏要冲乃分三军左军由城串右军由都连浦自将中军当松豆等与纳哈出遇于咸兴平太祖单骑皷勇突进试贼贼骁将三人竝驰直前太祖佯北走引其辔策其马爲促马状三将争追逼之太祖忽又出三将马怒未及控直出于前太祖从后射之皆应弦而倒转战引至要冲左右伏俱发合击大破之纳哈出知不可敌收散卒遁去获银牌铜印等物以献其余所获之物不可胜数于是东北鄙悉平后纳哈出遣人通好献马于王且遗鞞皷一良马一匹于太祖以致礼意盖心服之也纳哈出之妹在军中见太祖神武心悦之亦曰斯人也天下无双桓祖尝入朝元朝道经纳哈出称道太祖之才至是纳哈出败归曰李桓祖讳向日言我有才子果不诬矣至大明洪武九年丙辰冬辛禑遣开城尹黄淑卿往聘纳哈出曰我本非与高丽战伯颜帖木儿王遣年少李将军击我几不免李将军无恙乎年少而用兵如神眞天才也将任大事于尔国矣恭愍王十三年甲辰初诸奇伏诛奇皇后有憾于恭愍王本国崔濡在元爲将作同知与群不逞说后构王废之立德兴君塔思帖木儿爲王发辽阳省兵正月渡鸭绿江王遣赞成事安遇庆等御之败绩退保安州王复命赞成事崔莹将精兵趣安州节度诸军命太祖自东北面率精骑一千赴之密直副使李龟寿知密直司事池龙寿版图判书罗世及遇庆爲左翼判开城李珣三司左使禹磾密直使朴椿及太祖爲右翼崔莹爲中军行至定州太祖见诸将退北言其怯懦不力战诸将忌之时贼已屯随州之㺚川诸将谓太祖曰明日之战吾独当之太祖知诸将忌之稍有忧色明日贼分爲三队太祖居中手下老将二人爲左右各当其一队奋击之太祖所乘马陷泥泞甚危马奋跃而出衆皆惊异太祖射贼将数人遂大破之太祖望二人二人拔剑乱击之贼已奔崩唯尘埃蔽空而已初三海阳今吉州达鲁花赤金方卦娶度祖女生三善三介于太祖爲外兄弟也生长女眞膂力过人善骑射聚恶少横行北边畏太祖不敢肆太祖世长咸州恩威素积民仰之如父母女眞亦畏慕自戢至是三善三介闻太祖往援西北诱致女眞大肆侵略遂陷咸州守将全以道李熙等弃军走还都指挥使韩方信兵马使金贵进兵和州亦溃退保铁关和州以北皆没焉官军累败将士丧气日夜望太祖之至二月太祖自西北面引军至铁关人心皆喜将士胆气自倍与方信贵三面进攻大破走之悉复和咸等州三善三介奔于女眞终不返王进拜太祖爲密直副使阶奉翊赐端诚亮节翊戴功臣之号又赐金带倚赖益重赵武元将也元衰率衆据孔州太祖谓麾下士曰此人终必爲乱不可置之乃率衆击之惜其人勇锐以高刀里箭射中数十武下马而拜遂擒之武心服卒爲厮养终身仆役后官至工曹典书恭愍王十八年己酉洪武二年初奇赛因帖木儿辙之子也事元爲平章事元亡与分司辽沈官吏平章金伯颜等招集亡元遗衆割据东宁府憾其父见诛入寇北鄙必欲报仇王以臣事大明欲击东宁府以絶北元十二月以太祖爲东北面元帅池龙寿杨伯渊爲西北面元帅恭愍王十九年庚戌正月太祖以骑兵五千步兵一万自东北面踰黄草岭行六百余里至雪寒岭又行七百余里渡鸭绿江是夕京城西北方紫气漫空影皆南书云观言勐将之气王喜曰予遣李太祖旧讳必其应也时东宁府同知李吾鲁帖木儿闻太祖来移保亏罗山城欲据路以拒太祖至也顿村李原景来挑战原景卽吾鲁帖木儿俄而弃甲再拜曰吾先本高丽人愿爲臣仆率三百余户来降其酋高安慰犹据城不降我师围之时太祖不御弓矢取从者弓用片箭射之凡七十余发皆正中其面城中夺气安慰不能支弃妻孥缒城夜遁明日头目二十余人率百姓出降诸山城望风皆降得户凡万余以所获牛二千余头马数百余匹悉还其主北人大悦归之如巿于是东至皇城北至东宁府西至海南至鸭绿江爲之一空皇城古女眞皇帝城也太祖以元枢密副使拜住及东宁府李原景李伯颜李长寿李天祐玄多士金阿鲁丁等三百余户来献太祖之入亏罗也闻毁垣中有哭声使人就视之有一人裸立而泣曰我元朝壮元及第拜住也贵国李仁复吾同年太祖一闻壮元之名卽解衣衣之与马骑之遂与俱来王赐拜住姓名韩复复事太祖甚谨八月命我太祖及西北面元帅池龙寿副元帅杨伯渊往击东宁府十二月太祖以亲兵一千六百人至义州造浮桥渡鸭绿江士卒三日毕济至螺匠塔去辽城二日程留辎重赍七日粮以行使裨将洪仁桂崔公哲等领轻骑三千袭辽城彼见我师少易之与战大军继至城中望见胆落其将处明恃骁勇犹拒战太祖使李原景喩之曰杀汝甚易但欲活汝收用其速降也不从原景曰汝不知我将之才也汝若不降则一射洞贯矣犹不降太祖故射拂其兜牟又使原景喩之又不从太祖又射其脚处明中箭退走旣而复来欲战又使原景喩之曰汝若不降卽射汝面处明遂下马叩头而降有一人登城唿曰我辈闻大军来皆欲投降官员勒使拒战若力攻城可取也城甚高峻矢下如雨又杂以木石我步兵冒矢石薄城急攻遂拔之赛因帖木儿遁虏伯颜退师城东张牓纳哈出也山不花等处曰又牓金复州等处曰翌日师次城西十里是夜有赤气射营炽如火日官曰异气临营移屯大吉遂班师野宿令士卒各作溷厕马廐纳哈出蹑后行二日曰作厕与廐师行整齐不可袭也乃还时中国人曰攻城必取未有如高丽者也恭愍王二十年辛亥七月以太祖知门下府事李穑爲政堂文学王问近臣曰文臣穑武臣太祖旧讳同日入省廷议以爲如何盖自多其得人也初桓祖薨太祖迎定安翁主金氏至京第事之甚谨每进见常跪于阶下恭愍王敬重太祖之故宠待金氏子和常令侍禁中数办宴席赐和令享母且赐敎坊音乐以示褒宠太祖荣君之赐多给缠头又与和及庶母兄元桂常相共处友爱益笃悉焚其母贱案恭愍王二十一年壬子六月倭寇东北界以太祖爲和宁府尹仍爲元帅以御之辽城将处明时年已老从太祖往和宁一日出猎地险仄冻滑太祖驰下峻坂射大熊数四皆一矢而毙处明叹曰仆阅人多矣公才天下一人耳太祖尝猎于洪原之照浦山有三獐爲群而出太祖驰射先射一獐而毙二獐竝走又射之一发叠洞矢着于槎李原景取其矢而至太祖曰尔来何迟也原景曰矢深着于木未易拔太祖笑曰假使三獐乃公矢力亦足洞贯矣太祖尝盛集亲朋置酒射侯有梨树立百步外树头有实数十颗相积离离衆宾请太祖射之一发尽落取以供宾衆宾叹服擧酒相贺太祖与李豆兰竝逐一鹿忽遇僵树当前鹿从树下走豆兰勒马回去太祖超踰树上马出其下卽及骑追射获之豆兰惊叹曰公天才非人力所及恭愍王令卿大夫射侯亲观之太祖百发百中王叹曰今日之射唯李太祖旧讳一人而已赞成事黄裳仕元以善射闻于天下顺帝亲引其臂而观之太祖会诸同列射侯于德巖置侯于百五十步太祖每发尽中之日旣午裳至诸相请太祖独与裳射凡数百发裳连中五十后或中或不中太祖无一不中焉王闻之乃曰李太祖旧讳固非常人也又尝出内府银小镜十介置八十步命公卿射之约中者与之太祖十发十中王称叹太祖常以谦退自居不欲上人每射侯但视其耦能否筹之多少才令与耦相等而已无所胜负人虽有愿观而劝之者亦不过一筹之加耳辛禑元年乙卯洪武八年九月倭舶大集德积紫燕二岛禑征诸道兵以太祖及判三司事崔莹领之耀兵东西江以备之十月太祖出猎射虎以献禑赐衣仍谕之曰恶兽宜获然亦危事后其愼之初桓祖薨天桂自以爲嫡嗣心忌太祖太祖奴有诉良者天桂与其妹康祐妻合谋连结诉良者欲作乱不果太祖不以介意待之如初至丙辰夏有人夺天桂管下人已媒之妻天桂怒欧杀之遂下狱天桂尝詈辱用事宰相宰相遂以前憾将杀之太祖营救力请竟不能得甚悼之抚育诸孤凡婚嫁等事皆自主之康祐之妻家贫太祖怜之多给奴婢以赡其生开国后天桂之子皆拜高爵天桂卽咬住辛禑三年丁巳三月倭寇江华府京城大震以太祖及义昌君黄裳等十一元帅耀兵于西江五月庆尙道元帅禹仁烈飞报曰逻卒言倭贼自对马岛蔽海而来帆樯相望请遣助战元帅时倭贼所在充斥命太祖往击之太祖行未至人心汹惧仁烈飞报继至太祖幷日而行与贼战于智异山下相去二百许步有一贼背立俯身手扣其臀示无畏以辱之太祖用片箭射之一矢而倒于是贼惊惧气夺卽大破之贼衆狼狈登山临絶崖露刃垂槊如猬毛官军不得上太祖遣裨将率衆攻之裨将还白巖高峻马不得上太祖叱之又使上王分麾下勇士与之偕行上王还白亦如裨将之言太祖曰然则我当亲往见之乃谓麾下士曰我马先登则汝等要当随之遂鞭马互驰观其地势卽拔剑用刃背打马时日方中剑光如电马一跃而登军士或推或攀而随于是奋击之贼坠崖而死者太半遂击余贼尽歼焉太祖素得人心又士卒精锐战无不克州郡望若云霓八月倭寇西海道信州文化安岳凤州元帅赞成梁伯益判开城府事罗世知门下朴普老都巡问使沈德符等败绩请遣将助战禑以太祖及门下评理林坚味ㆍ边安烈密直副使柳蔓殊ㆍ洪征爲助战元帅安烈坚味等战于海州皆奔溃太祖将战置兜鍪于百数十步外试射之以卜胜否遂三发皆洞贯曰今日之事可知战于州之东亭子战方酣遇泥泞之地丈余太祖之马一踊而过从者皆不得度太祖以大羽箭射贼十七发皆毙之乃纵兵乘之遂大破之是战也太祖初御大羽箭二十及战罢余三矢谓左右曰吾皆射左目眦左右就视之尽验矣余贼阻险积柴自固太祖下马据胡床张乐僧神照割肉进酒命士卒焚柴烟焰涨天贼势穷出死力冲突矢中座前缾太祖安坐不起命金思训鲁玄受李万中等击之几歼时倭贼掳国人必问李太祖旧讳万户今在何处乎不敢近太祖之军必伺间乃入寇禹仁烈尝谒于邸舍太祖对坐西厅见遮阳三鼠缘楣而走太祖唿童取弓及高刀里三候之一鼠旋过于楣太祖以爲中之而已不至于伤可矣遂射之鼠与矢俱坠果不死而走余二鼠亦如之辛禑四年戊午四月倭船大集窄梁入昇天府声言将寇京城中外大震兵卫列于阙门以待贼至城中汹汹令坊里军登城望候分命诸军出屯东西江判三司事崔莹督诸军军于海丰郡门下赞成事杨伯渊副之贼觇知之以爲得破莹军则京城可窥乃经诸屯舍不与角趋海丰直向中军莹曰社稷存亡决此一战遂与伯渊进击之贼逐莹莹奔太祖率精骑直进与伯渊合击大破之莹见贼披靡率麾下乃进从旁击之贼殆尽余党夜遁八月虎入京城多害人物太祖射殪之辛禑六年庚申八月倭贼五百艘维舶于鎭浦入寇下三道屠烧沿海州郡殆尽杀虏人民不可胜数尸蔽山野转谷于其舶米弃地厚尺斫所俘子女山积所过波血掠得二三岁女儿剃发剖腹净洗兼奠米酒祭天三道沿海之地萧然一空自有倭患未有如此之比禑以太祖爲杨广全罗庆尙三道都巡察使往征之赞成事边安烈爲都体察使以副之评理王福命评理禹仁烈右使都吉敷知门下朴林宗商议洪仁桂密直林成味陟山君李元桂爲元帅皆受太祖节度师出至长湍白虹贯日占者曰战胜之兆倭入尙州置酒六日燔府库经京山府驻沙斤乃驿三道元帅裵克廉等九元帅败绩朴修敬裵彦二元帅死之士卒死者五百余人贼势益炽遂屠咸阳城向南原焚云峯县屯引月驿声言将谷马于光之金城北上中外大震太祖见千里之间僵尸相接爲之恻然不能寝食太祖与安烈等至南原距贼百二十里克廉等来谒于道莫不懽悦太祖休马一日将以厥明战诸将咸曰贼负险不若徙其出与战太祖慨然曰兴师敌忾犹恐不见贼今遇贼不击可乎遂部署诸军诘朝誓而东踰云峯距贼数十里至黄山西北登鼎山峯太祖见道右险径曰贼必出此袭我后矣我当趋之遂自趋之诸将皆由坦途进望见贼锋锐甚不战而却时日已昃矣太祖旣入险贼奇锐果突出太祖以大羽箭二十射之继以柳叶箭射之五十余发皆中其面莫不应弦而毙凡三遇鏖战歼之地又泥泞彼我俱陷相顚仆及出死者皆贼我军不伤一人于是贼据山自固太祖指挥士卒分据要害使麾下李大中禹臣忠李得桓李天奇元英守吴一徐彦陈中奇徐金光周元义尹尙俊安升俊等挑之太祖仰攻之贼出死力临高冲突我军分北而下太祖顾谓将士曰坚控辔勿使马蹶旣而太祖复使吹螺整兵蚁附而上冲贼阵有贼将引槊直趋太祖后甚急偏将李豆兰跃马大唿令公视后令公视后太祖未及见豆兰遂射殪之太祖马中矢而仆易乘又中仆又易乘飞矢中太祖左脚太祖抽矢气益壮战益急军士莫知太祖伤贼围太祖数重太祖与数骑突围而出贼又冲突太祖前太祖立殪八人贼不敢前太祖誓指天日麾左右曰怯者退我且死贼将士感厉勇气百倍人人殊死战贼植立不动有一贼将年才十五六骨貌端丽骁勇无比乘白马舞槊驰突所向披靡莫敢当我军称阿其拔都争避之太祖惜其勇锐命豆兰生擒之豆兰曰若欲生擒必伤人阿其拔都着甲胄护项面甲无隙可射太祖曰我射兜鍪顶子令脱汝便射之遂跃马射之正中顶子兜鍪缨絶而侧其人急整之太祖卽射之又中顶子兜鍪遂落豆兰便射杀之于是贼挫气太祖挺身奋击贼衆披靡锐锋尽毙贼痛哭声如万牛弃马登山官军乘胜驰上山欢唿皷譟震天地四面崩之遂大破之川流尽赤六七日色不变人不得飮皆盛器候澄久乃得飮获马一千六百余匹兵仗无算初贼十倍于我唯七十余人奔智异山太祖曰贼之勇者殆尽矣天下未有歼敌之国遂不穷追因笑谓诸将曰击贼固当如是诸将咸服之退而大作军乐陈傩戱军士皆唿万岁献首级山积诸将惧治不战之罪叩头流血乞生太祖曰在朝廷处分时被掳者自贼中还言阿其拔都望见太祖置阵整齐谓其衆曰观此兵势殊非往日诸将之比今日之事尔辈宜各愼之初阿其拔都在其岛欲不来衆贼服其勇锐固请而来诸贼酋每进见必趋跪军中号令悉主之是行也军士帐幕柱皆欲易以竹太祖谓曰竹轻于木便于致远然亦民家所植也且非吾装赍旧物不失旧物而还足矣太祖所至不犯秋毫皆类此兀罗之役太祖获处明不杀处明感恩每见矢痕必呜咽流涕终身随侍左右是战也处明居马前力战立功时人称之太祖振旅而还判三司崔莹率百官设綵棚杂戏班迎东郊天寿寺前太祖望见下马趋进再拜莹亦再拜前执太祖手挥涕曰非公孰能尔耶太祖顿首谢曰谨奉明公指挥幸而得捷予何功焉此贼势已挫矣傥若复肆吾当受责莹曰公乎公乎三韩再造在此一擧微公国将何恃太祖让不敢当禑赐金五十两太祖辞曰将帅杀贼职耳臣何敢受韩山君李穑作诗致贺曰扫贼眞将拉朽同三韩喜气属诸公忠悬白日天收雾威振靑丘海不风出牧华筵歌武烈凌烟高阁画英雄病余不得参郊迓坐咏新诗颂隽功前三司左使金九容和之曰贼锋摧挫与雷同节制无非自我公瑞雾葱葱销毒雾霜风洌洌助威风岛夷坠胆军容盛隣境寒心士气雄满国衣冠争拜贺三韩万世太平功成均祭酒权近和之曰三千心与德皆同师律如今尽在公许国忠诚明贯日摧锋勇烈澟生风彤弓赫赫恩荣重白羽巍巍气势雄一自凯旋宗社定须知马上有奇功高丽末官不籍兵诸将各占爲兵号曰牌记大将若崔莹边安烈池龙寿禹仁烈等幕僚士卒有不如意者诟骂无所不至或加榜棰至有死者麾下多怨望太祖性禀严重简默平居常闭目而坐望之澟然及至接人浑是一团和气故人皆畏而爱之其在诸将中独礼接麾下平生无谇语诸将麾下皆愿属者辛禑八年壬戌秋七月以太祖爲东北面都指挥使时女眞人胡拔都掳掠东北面人民而去以太祖世管其道军务威信素着遣以慰抚之韩山君李穑作诗送之曰松轩胆气盖戎臣万里长城属一身奔走几经多故日归来同乐太平春如今大势关宗社况是前锋似鬼神联袂两朝情不浅只将诗律送行尘辛禑九年癸亥八月胡拔都又来寇端州副万户金同不花内应尽以财货故后阳爲被执上万户陆丽靑州上万户黄希硕等累战皆败时李豆兰以母丧在靑州太祖使人召谓之曰国家事急子不可持服在家其脱衰从我豆兰乃脱衰服拜哭告天佩弓箭从行与胡拔都遇于吉州平豆兰爲前锋先与战大败而还太祖寻至胡拔都着厚铠三重袭红褐衣乘黑牝马横阵待之意轻太祖留其军士拔剑挺身驰出太祖亦单骑拔剑驰进挥剑相击两皆闪过不能中胡拔都未及骑马太祖急回骑引弓射其背铠厚箭未深入卽又射其马洞贯马倒而坠太祖又欲射之其麾下大至共救之我军亦至太祖纵兵破之胡拔都仅以身遁去太祖因献安边之策曰北界与女眞达达辽沈之境相连实爲国家要害之地虽于无事之时必当储粮养兵以备不虞今其居民每与彼俗互巿日相亲狎至结婚姻而其族属在彼诱引而去又爲鄕导入寇不已唇亡齿寒非止东北一面之忧也且兵之胜否在于地利之得失彼兵所据近我西北舍而不图乃以重利远啗我吾邑草甲州海阳之民以诱致之今又突入端州秃鲁兀之地驱掠人物以此观之我之要害地利形势彼固知之矣臣受任方面不可坐视谨筹边策以闻一御寇之方在于鍊兵齐擧今也以不敎之兵散处远地及寇之至仓皇招集比其至也寇已掳掠而退虽及与战其如不熟旌鼓不习击刺何愿自今鍊兵训卒严立约束申明号令待变而作无失事机一师旅之命系于粮饷虽百万之师有一日之粮方爲一日之师有一月之粮方爲一月之师是不可一日无食也此道之兵昔运庆尙江陵交州之谷以给之今以道内地税代之比因水旱公私俱竭加以游手之僧无赖之人托爲佛事冒受权势书状干谒州郡借民斗米尺布敛以甔石寻丈号曰反同征如逋债民以饥寒又诸衙门诸元帅所遣之人群行传食剥肤搥髓民不忍苦失所流亡十常八九军之粮饷无从而出乞皆禁断以安百姓又道内州郡介于山海地狭且瘠今其收税不问耕田多寡惟视户之大小和宁于道内地广以饶皆吏民地禄而其地税官不得收取民不均饷军不足今后道内诸州及和宁一以耕田多寡科税以便公私一军民非有统属缓急难以相保是以先王丙申之敎以三家爲一户统以百户统主隷于帅营无事则三家番上有事则俱出事急则悉发家丁诚爲良法近来法废无所维系每至征发散居之民逃窜山谷难以招集今又旱饥民心益离彼用钱谷饵以招纳潜师以来掳掠而归一界穷民旣无恒心又皆杂类彼此观望惟利之从实爲难保乞依丙申之敎更定军户使有统属固结其心一民之休戚系于守令军之勇怯在于将帅今之爲郡县者出于权幸之门恃其势力不谨其职以致军觖其须民失其业户口消耗府库虚竭乞自今公选廉勤正直者俾之临民字抚鳏寡又择堪爲将帅者俾之摠戎捍御国家九月太祖至自东北面是行太祖回至安边有二鸽集于田中桑树太祖射之一发二鸽俱落路边有二人耘一韩忠一金仁賛见之叹曰善哉都领之射太祖笑曰我已过都领矣因命二人取食之于是二人备粟饭以进太祖爲之下箸二人遂从不去皆与开国功臣之列太祖割达济时之量仁厚好生之德出于天性勋庸燀赫愈益谦恭且素重儒术尝以家门未有业儒者爲嫌令殿下就学殿下惟日孜孜读书不倦太祖尝谓曰成吾志者必汝也妃康氏每闻殿下读书声叹曰何不爲吾出乎是年殿下登第太祖拜阙庭感极流涕及拜提学太祖甚喜令人读官敎至于再三太祖每燕会宾客令殿下联句辄谓曰我之与客懽娱汝力居多殿下成就圣德虽自天性实由太祖劝学之勤也辛禑十一年乙丑太祖从禑畋于海州矢人进新矢太祖令乱揷纸丸于积稻之上射之皆中谓左右曰今日射兽当尽中嵴太祖平时射兽必中右雁翅骨是日射鹿四十皆正中其嵴人服其神世人射兽兽在左则射兽之右兽自右横走出左则射兽之左太祖逐兽兽虽自右而左不卽射之必旋折其马而鞭之使兽在左直走乃射之亦必中右雁翅骨时人皆曰李公射百兽必百中其右禑尝于行宫命诸武臣射的用黄纸爲质大如椀以银爲小的栖其中径才二寸置五十步许太祖射之终不出银的禑乐观之继之以烛赐太祖良马三匹李豆兰言于太祖曰奇才不可多示人太祖猎于长湍乘五明赤马行高岭上岭下有絶壁有二獐自左而走下太祖直驰下鞭马不已从者皆失色太祖射前獐正中而毙急回马而止去絶壁数步人皆惊服太祖笑谓左右曰非我莫能止之太祖与崔莹情好极笃太祖威德渐盛人有欲构于禑者莹怒曰李公爲国柱石若一朝缓急当使谁与每将宴会宾客莹必谓太祖曰我备麪馔公备肉馔太祖曰诺一日太祖爲是率麾下士猎有一獐自高岭而走下地势峻絶诸军士皆不得下迤从山底回驰而集忽闻大哨鸣镝声自上而下仰视之乃太祖自岭上直驰下势若迅电去獐甚远射之正中而毙太祖卽控马而笑曰此儿之拳乎莹麾下士玄贵命亦在军士中亲见之以其状言于莹莹嗟赏者久之太祖尝猎于松都郊外见伏雉令人惊飞以朴头仰射之中而落时王福命与高丽宗亲一人立于太祖之后二人下马叩头而贺福命因请其箭太祖与之而笑曰箭自中耶但在人耳太祖常时作木毬大如梨令人于五六十步外仰掷之以朴头射之辄中九月大明使张溥周倬等至境上问太祖及李穑安否时太祖及崔莹威名闻天下不欲使溥等见之皆出于外莹出屯于郊是时倭贼百五十艘寇咸州洪原北靑哈阑北等处杀虏人民殆尽元帅赞成事沈德符知密直洪征密直副使安柱靑州上万户黄希硕大护军郑承可等与战于洪原之大门岭北诸将皆败先遁唯德符突阵独入中槊而堕贼欲复刺麾下刘诃郞哈驰入射之遂连毙三人夺贼马以授德符转战出阵于是德符军亦大败贼势益炽太祖请往击之至咸州府署诸将营中有松在七十步许太祖召军士谓曰我射第几枝第几箇松子汝等观之卽以柳叶箭射之七发七中皆如所命军中皆蹈舞欢唿明日直至贼所屯兎儿洞伏兵于洞之左右贼衆先据洞内东西山遥闻螺声大惊曰此李太祖旧讳砗磲螺也太祖率上护军李豆兰散员高吕判卫尉寺事赵英珪ㆍ安宗俭ㆍ韩那海ㆍ金天ㆍ崔景ㆍ李玄景ㆍ河石柱ㆍ李柔ㆍ全世ㆍ韩思友ㆍ李都景等百余骑按辔徐行过其间贼见兵少行缓不测所爲不敢击东贼就西贼爲一屯太祖登东贼所屯处据胡床令军士解鞍息马久之将上马百许步有枯槎太祖连射三矢皆正中之贼相顾惊服太祖令解倭语者唿谓曰今主将卽李太祖旧讳万户也汝其速降否则悔无及矣贼酋对曰唯命是从方与其下议降未定太祖曰当因其怠而击之遂上马使豆兰吕英珪等引致之先锋数百追来太祖阳被逐自爲殿退入伏中遂回兵亲射贼二十余人莫不应弦而毙与豆兰宗俭等驰击之伏兵且起于是太祖身先士卒单骑冲突贼后所向披靡出而复入者数四手毙之贼无算所射洞彻重甲或有一矢而人马俱彻者贼徒分崩官军乘之唿声动天地僵尸蔽野塞川无一人得脱者是战也女眞军乘胜纵杀太祖令曰贼穷可哀勿杀生擒之余贼入千佛山亦尽擒之禑赐太祖白金五十两五表里鞍马又加赐定远十字功臣号辛禑十四年戊辰正月时侍中李仁任用事其党领三司林坚味左使廉兴邦赞成事都吉敷等分据要途卖官鬻爵夺人田丁肆其贪虐公私匮竭太祖与崔莹愤其所爲同心协力导禑除之三韩大悦道路歌舞坚味等诛以太祖守门下侍中二月太祖与莹坐政房莹尽黜林廉所用之人太祖曰林廉执政日久凡士大夫皆其所擧今但问才之贤否耳恶咎其旣往莹不听莹以前原州牧使徐信乃李成林友壻欲幷诛之太祖使人言曰罪魁已族兇徒已诛自今宜止刑杀以布德音莹亦不听太祖素重儒术虽在军旅每投戈之隙引儒士刘敬等商确经史尤乐观眞德秀大学衍义或至夜分不寐慨然有挽回世道之志初大明帝以爲铁岭迤北迤东迤西元属开元所管军民汉人女眞达达高丽仍属辽东崔莹集百官议之皆以爲不可与禑与莹密议攻辽公山府院君李子松就莹第力言不可莹托以子松党附林坚味杖流全罗道内厢寻杀之禑得西北面都安抚使报辽东兵至江界将立铁岭卫泣曰群臣不听吾攻辽之计使至于此大明复遣辽东百户王得明来告立铁岭卫三月禑独与莹决策攻辽然犹未敢昌言也托言游猎西幸海州四月次凤州谓太祖曰寡人欲攻辽阳卿等宜尽力太祖曰今者出师有四不可以小逆大一不可夏月发兵二不可擧国远征倭乘其虚三不可时方暑雨弓弩胶解大军疾疫四不可禑颇然之太祖旣退谓莹曰明日宜以此言复启莹曰诺夜莹入白愿毋纳他言明日禑语太祖曰业已兴师不可中止太祖曰殿下必欲成大计驻驾西京待秋出师禾谷被野大军足食可以皷行而进矣今则出师非时虽拔辽东一城雨水方降军不得前却师老粮匮祇速祸耳禑曰卿不见李子松耶太祖曰子松虽死美名垂于后臣等虽生已失计矣何用哉禑不听太祖退而涕泣麾下士曰公何恸之甚也太祖曰生民之祸自此始矣禑次平壤督征诸道兵作浮桥于鸭绿江又发僧徒爲兵加莹八道都统使以昌城府院君曺敏修爲左军都统使太祖爲右军都统使遣之左右军共五万余人衆号十万将出师禑醉日晏不兴诸将不得拜辞及醒泛舟石浦至夕乃还飮诸将酒诸军发平壤莹启曰今大军在途若淹延旬月则大事不成臣请往督之禑曰卿行则谁与爲政莹固请禑曰然则寡人亦往矣有人自泥城来曰近辽东兵悉赴征胡城中但有一指挥耳大军若至可不战而下莹大喜厚给其人禑停洪武年号令国人复胡服常幸大同江张胡乐于浮碧楼自吹胡笛乐而忘返每出游辄奏胡乐令倡优呈百戏莹日领军士出入吹笛君臣荒淫杀戮日甚百姓怨咨禑遣使赐诸将金银酒器五月大军渡鸭绿江次威化岛亡卒络绎于道禑命所在斩之不能止左右军都统使上言臣等乘桴过鸭江前有大川因雨水涨第一滩漂溺者数百第二滩益深留屯洲中徒费粮饷自此至辽东城其间多有巨川似难利涉近日条录不便事状以闻未蒙兪允诚惶诚惧然当大事有可言者而不言是不忠也安敢避鈇钺而默默乎以小事大保国之道我国家统三以来事大以勤玄陵于洪武二年服事大明其表云子孙万世永爲臣妾其诚至矣殿下继志岁贡之物一依诏旨于是特降诰命赐玄陵之谥册殿下之爵此宗社之福而殿下之盛德也今闻刘指挥领兵立卫之言使密直提学朴宜中奉表计禀策甚善也今不俟命遽犯大邦非宗社生民之福也况今暑雨弓解甲重士马俱惫驱而赴之坚城之下战不可必胜攻不可必取当此之时粮饷不给进退维谷将何以处之伏惟殿下特命班师以答三韩之望禑与莹不听遣宦者金完督令进兵左右军都统使留完不遣又遣人诣莹请速许班师莹不以爲意军中讹言太祖率麾下亲兵向东北面已上马矣军中汹汹敏修罔知所措单骑驰诣太祖涕泣曰公去矣吾侪安往太祖曰予何去矣公勿如是太祖乃谕诸将曰若犯上国之境获罪天子宗社生民之祸立至矣予以顺逆上书请还师王亦不省莹又老耄不听盍与卿等见王亲陈祸福除君侧之恶以安生灵乎诸将皆曰吾东方社稷安危在公一身敢不唯命是从于是回军到鸭绿江乘白马御彤弓白羽箭立岸上迟军毕渡军中望见相谓曰自古以来未有如此人自今以后岂复有如此人时霖潦数日水不涨师旣渡大水骤至全岛垫溺人皆神之时童谣有木子得国之语军民无老少皆歌之漕转使崔有庆闻大军回奔告于禑是夜上王与其兄芳雨及李豆兰子和尙等自成州禑所奔于军前禑日午犹未知道遇支应守令尽夺其马匹以行禑知大军回至安州驰还京城回军诸将请急追太祖曰速行必战多杀人矣每戒军士汝辈若犯乘舆予不尔赦夺民一爪亦当抵罪沿路射猎故缓行师自西京至京城数百里之间从禑臣僚及京城之人傍邑之民以酒浆迎谒者络绎不絶东北面人民及女眞之素不从军者闻太祖回军争奋相聚昼夜星奔而至者千余人禑奔还入于花园莹欲拒战命百官兵仗侍卫聚车塞巷口六月朔太祖屯崇仁门外山台巖遣柳曼殊入自崇仁门左军入自宣义门莹逆战皆却之太祖之遣曼殊也谓左右曰曼殊目大无光胆小人也往必北走果然时太祖放马于野及曼殊奔还左右以白太祖不应坚卧帐中左右再三白之然后徐起进膳命鞁马整兵将发有矮松一株在百步许太祖欲射松卜胜否以一衆心遂射之一矢松株立断乃曰再甚麿诸军士皆贺鎭抚李彦出跪曰陪我令公往何处不可行乎太祖由崇仁门入城与左军掎角而进都人男女争持酒浆迎劳军士曳车以开路焉老弱登山望之懽唿踊跃敏修黑大旗太祖黄大旗黑旗至永义署桥爲莹军所奔俄而黄旗由善竹登男山莹麾下安沼率精兵先据望旗奔溃太祖遂登巖房寺北岭吹大螺一通时行兵诸军皆吹角独太祖军吹螺都人闻螺声皆知爲太祖兵于是军围花园数百重禑与灵妃及莹在八角殿郭忠辅等三四人直入殿中索莹禑执莹手泣别莹再拜随忠辅而出太祖语莹曰若此事变非吾本心然非惟逆大义国家未宁人民劳困冤怨至天故不得已耳好去好去相对而泣遂流莹于高峯县侍中李仁任尝言曰李判三司须爲国主莹闻之甚怒而不敢言至是叹曰仁任之言诚是矣两都统使及三十六元帅诣阙拜谢韩山君李穑与留都耆老宰枢谒太祖太祖与穑语良久还军门外先是潜邸里有童谣曰西京城外火色安州城外烟光往来其间李元帅愿言救济黔苍未几有回军之擧禑以曺敏修爲左侍中以太祖爲右侍中典校副令尹绍宗因郑地求见太祖怀霍光传以献令赵仁沃读而听之仁沃极陈复立王氏之议禑夜与宦竖八十余人被甲驰至太祖及曺敏修边安烈第以皆屯军门外不在家故不得害而还禑逊于江华太祖欲择立王氏之后敏修以禑舅李琳之族欲立禑子昌问于李穑遂定议立之初神懿王后在抱川滓甓洞田庄康妃在抱川铁岘田庄殿下爲典理正郞在京闻变不入私第卽走马至抱川干事奴仆已尽逃散殿下陪奉王后及妃向东北面而行乘马降马殿下皆亲扶持之自于腰间赍熟食以奉养庆愼公主庆善公主抚安君昭悼君皆年幼亦从之殿下自抱之以乘马路险水深处殿下亦自牵马行路甚艰粮食乏絶得食于路傍民家过铁原关传闻官吏欲捕以夜潜行不敢入人家而宿于草野至伊川韩忠家聚近里丁壮百余人分部行伍以待变曰崔莹不晓事之人必不能追我纵来吾不惧矣留七日闻事定而还初莹下令欲囚赴征诸将妻子旣而事迫不果行昌以太祖爲东北面朔方江陵道都统使赐忠勤亮节宣威同德安社功臣之号太祖以疾辞职不允昌敎略曰八月昌以太祖都摠中外诸军事十月以太祖兼判尙瑞司事自恭愍王薨天子每征执政大臣皆惧不敢行门下侍中李穑欲昌亲朝又欲王官监国自请入朝昌遣穑及佥书密直李崇仁如京师贺正且请王官监国太祖称穑曰慷慨哉是翁穑以太祖威德日盛中外归心恐其未还乃有变请一子从行太祖以殿下爲书状官及入朝遇一官人于逆旅语穑曰汝国崔莹将精兵十万李太祖旧讳执之易如捕蝇汝国之民李太祖旧讳罔极之德何以报之至京师天子素闻穑名从容语曰汝仕元爲翰林应解汉语穑遽以汉语对曰请亲朝天子未晓曰说甚麿礼部官传奏之穑久不入朝语颇艰澁天子笑曰汝之汉语正似纳哈出回至渤海与二客船同行及半洋山飓风大作二客船皆没殿下所乘船亦几不救人皆惊惧顚仆殿下神色自若竟得全而归穑还语人曰今此皇帝心无所主之主也我意帝必问此事则帝不之问帝之所问皆非我意也时论讥之曰大圣人度量俗儒可得而议乎恭让王元年己巳洪武二十二年是时田制大毁兼幷之家攘夺土田笼山络野毒痡日深民胥怨咨太祖与大司宪赵浚议革私田以杜兼幷以厚民业于是中外大悦民心益附初宗室永兴君环被掳于倭积数十年而还国人颇有疑之者李崇仁辨环眞伪坐诬逃狱卒反接其子次若索之鞭背流血及过梨岘适遇太祖狱卒匿次若于路傍家次若大声号曰愿令公活我太祖惊而召问之谓狱卒曰岂可责子以索父耶卽命释之且使从者一人归次若于家乃与侍中李琳启曰卽位之初宜布宽仁乞宥崇仁等且崇仁侍讲书筵启沃有日乞令供职于是崇仁乃出昌命太祖剑履上殿赞拜不名赐银五十两綵段十匹马一匹下敎奖谕十一月金伫潜谒禑于黄骊府禑泣曰吾素善郭忠辅汝往图之除去李太祖旧讳吾志可济也伫来告忠辅忠辅阳诺奔告于太祖逮捕伫及郑得厚得厚与伫同谋夜潜诣太祖邸爲门客所执自刎而死囚伫巡军狱辞连边安烈等台谏请诛安烈太祖力救昌不听初请亲朝使尹承顺等回自京师礼部奉圣旨移咨都评议使司责以异姓爲王氏后不许亲朝至是太祖与判三司事沈德符赞成事池涌奇ㆍ郑梦周政堂文学偰长寿评理成石璘知门下府事赵浚判慈德府事朴葳密直副使郑道传会兴国寺大陈兵卫议曰禑昌本非王氏不可奉祀又有天子之命当废假立眞定昌君瑶神王七代孙族属最近当立诣恭愍王定妃宫奉妃敎迁禑于江陵放昌于江华废爲庶人迎立瑶是爲恭让王太祖猎于临江华藏山逐鹿至絶壁高数十尺其势欹仄人不能下鹿滑下太祖策马亦打滑而下至底马跪未起太祖卽射鹿而毙之太祖在咸州有大牛相鬪衆人止之不得或脱衣或然火以投之犹不能禁太祖以两手分持之牛不能鬪太祖往观通川丛石亭至安边鹤浦桥适睡马蹉跌而坠太祖卽下立以两手执马耳及鬣马悬空而终不舍令人拔所御刀断去鞍具而后舍之马沈复浮游而出恭让以太祖爲侍中太祖让之乃以爲守侍中沈德符爲侍中十二月司宰副令尹会宗上疏请诛禑昌恭让历问诸宰相皆默然太祖独曰此事不易旣以安置江陵闻于朝廷不可中变且臣等在禑虽欲爲乱何忧哉恭让曰禑多杀无辜宜其自及遂诛之恭让下敎略曰恭让告孝思观赐九功臣录券以太祖爲奋忠定难匡复燮理佐命功臣爵和宁君开国忠义伯食邑一千户食实封三百户田二百结奴婢二十口其录券依开国功臣裵玄庆例称中兴功臣父母妻封爵子孙荫职直子超三等无直子甥姪女壻超二等子孙政案皆称中兴功臣某之几世孙宥及永世丘史七名眞拜把领十名许初入仕恭让王二年庚午正月恭让置经筵官以太祖领经筵事又命领八道军马置军营分番更宿廪以军资三月太祖以疾辞四月恭让遣中使问疾强起之赐敎书于九功臣褒美之给廐马一匹白金五十两帛绢各五端金带一腰仍慰宴于内殿其赐太祖敎曰又录回军功下敎褒奖赐田一百结五月顺安君王昉同知密直司事赵胖回自京师曰于是下玄宝仲和补夏仁桂有麟及崔公哲等于巡军狱逮系穑琳仁烈仁敏地崇仁近种学贵生等于淸州狱鞫之六月恭让以淸州水灾召太祖及沈德符议放罪囚遣吏曹判书赵温于淸州下敎略曰十一月太祖以彛初之狱上书辞职以太祖领三司事金宗衍至西京与千户尹龟泽及德符麾下缮工判官赵裕同谋欲害太祖龟泽恐谋洩潜诣太祖告变曰宗衍与沈侍中池涌奇等有异谋赵裕又言曰沈侍中令鎭抚曹彦及裕等将擧兵此必不利于公也太祖以其言密告德符德符下裕狱太祖启曰臣与德符同心奉国本无猜贰请勿问赵裕令我二臣终始保全恭让将释之宪府上疏请鞫之裕乃伏处绞德符涌奇曹彦等竝流于外恭让以宪府之请悉收诸元师印章十二月复以太祖爲门下侍中都摠中外诸军事太祖上笺辞曰王不允批答曰拔乱反正实爲命世之材论道经邦必待代天之相故其身之去就系于国之安危惟卿志励风霜气钟光岳惟自昔而功在王室式至今而德被生民逐纳氏于朔陲歼倭寇于四境由先王薨逝以后有伪姓假窃其间荒于游畋耽于酒色恣行杀戮大肆顽兇至兴军师将犯华夏而卿明知逆顺倡义回还谋及宗亲与诸臣庶遂乃废黜伪姓推戴寡躬而使邦基几危而复安宗祀旣絶而再续较功度德耀古光今当永辅于我家传荣享于后嗣何期群小潜肆奸谋此实在余非卿之故深有志于责己将欲正其刑章而卿遽贡牋章规免职任卿虽思之审矣余所望则不然元首股肱旣同一体山河带砺敢忘吾心毋烦固辞速践乃职恭让王三年辛未正月省五军爲三军都摠制府统中外军事以太祖爲都摠制使三月太祖上笺辞职曰王不允批答曰大臣一身关国家之兴衰系生民之休戚职任如此其重去就未可以轻是以召公有告归之心周公有笃棐之义卿山川间气社稷元臣徇公忘私忠诚贯日仗义安信功业柱天爰自先王之时以至寡人之日勉出乃力辑宁我邦遏戊辰猾夏之师定己巳拨乱之策国祚以之而复续生民由是而再苏且鍊养其戎兵以捍御于王室事皆合于天理心何恤乎人言居宠若惊卿之自处则善协谋共政予所任者爲谁于戏子陵之高光武不任以事留侯之去汉室以致其安以古视今势殊事异宜安厥位以副予心六月台谏上言禹玄宝罪同李穑今穑旣贬宜幷窜逐疏凡三上皆留中我殿下时爲右代言恭让命遣太祖邸请令禁止台谏太祖叹曰曾谓我指嗾台谏乎遂上笺辞职曰王命左代言李檐往谕旨仍赐批答曰一国安危所系者重大臣去就未可以轻何励节于戒盈欲全身而求退卿山川间气日月孤忠仗义回军则国家再安正名定策则神人载悦及玆新造之隙烦卿笃棐之材方将共政以致平岂可托辞而窥免谤兴则可以理遣病革则当用医治不必释位以居安乃能怡神而善保旣烦三让惟冀小安太祖曰国有大事使之与谋边境有急使之御侮责臣以所能则臣何敢辞今臣任大责重旣不能堪加以疾病交攻愿就医药以自保养恭让不允强起之太祖辞不就又上笺曰恭让览笺谓我殿下曰侍中笺中所陈皆出予意表予以无能滥居大位惟侍中推戴之力是赖仰侍中如父侍中何负我乎立昌迎禑彛初同谋之人已于前年议谓情迹未明特赦之侍中亦然之今台谏更擧赦前事请罪故使卿往告侍中若见台谏请谕此意耳卿言于侍中谓何侍中坚欲辞退若侍中辞职予亦岂敢安此位乎因泣下指天爲誓辞指甚切卽令我殿下往谕就职太祖竟不视事恭让又谕台谏曰玄宝罪状瞹眛且在赦前勿复请使司楯黄云起召太祖太祖以疾不能朝云起强之太祖使人启曰臣以疾不能朝今云起强之不知所以恐惧无地恭让怒下云起于巡军狱太祖谓郑道传南誾赵仁沃等曰吾与卿等戮力王室而谗言屡腾恐吾辈不得容吾当东归以避之先令家人促装将行道传等曰公之一身宗社生灵之所系岂可轻其去就不如留相王室进贤退不肖以振纲纪则谗言庶几自息矣今若退居一隅则谗言益煽祸必不测太祖曰昔者子房从赤松子高祖不之罪我心无他王岂罪我哉相与议论未决家臣金之景白康妃曰道传誾等劝公东归事将非矣不如去此数人康妃信之告于我殿下曰道传誾等皆不可保对曰公困于谗说有引去之志道传誾等力陈利害以止其行者也乃责之景曰数人与公同休戚者也汝勿更言七月恭让幸太祖第置酒张乐夜分乃罢太祖与康妃享恭让恭让赐太祖衣对笠子宝缨鞍马太祖卽服以拜谢及夜柳曼殊锁门殿下潜白太祖请出乃以太祖命使金直掌管钥者卽今司钥开门侍太祖还邸马上顾谓殿下曰缨实奇品吾将传之于汝明日王怒囚金直太祖诣阙谢以不胜桮杓使开门王赦金直九月以太祖判门下府事十一月李穑承召自贬所还京谒太祖于私第太祖惊喜迎之上座跪进酒请穑立飮穑皆不让人皆非之极欢而罢十二月加赐太祖安社功臣之号兀良哈及斡朶里来朝争长斡朶里曰吾等之来非争长也昔侍中尹瓘平吾土立碑曰高丽地境今境内人民皆慕诸军事威信而来耳遂不与争太祖享兀良哈斡朶里于邸以其诚服也恭让王四年壬申正月密直使李恬因醉不礼于王谏官请置极刑太祖启曰恬虽有罪其言出于狂直请贷之遂杖流之太祖功高且得衆心恭让忌之又旧家世族怨革私田知恭让忌之多方诬毁禑昌之党连姻王室朝夕谮诉恭让反信谗言日夜与左右潜图除之太祖麾下士愤其所爲欲上书辨其诬妄书成未上太祖庶兄壻卞仲良居中观变知恭让猜嫌已极恐祸及己素与恭让壻益川君王缉结同庚契至是以麾下士成书告缉欲爲他日之地故恭让知之谓太祖曰闻卿麾下士欲爲书论禹玄宝等卿亦知耶太祖愕然对以不知退召麾下士始知其情止之三月世子奭朝见而还太祖出迎于黄州遂畋于海州将行有巫方兀言于康妃曰公之此行譬如人升百尺之楼失足而坠几至于地万人聚而奉之妃深忧之及太祖射猎逐禽马陷泥淖而蹶遂坠失豫肩舆而还恭让连遣中使问候初郑梦周忌太祖威德日盛中外归心及闻太祖坠马有喜色欲乘机去之嗾台谏曰先剪羽翼赵浚等然后可图也乃劾太祖所亲信三司左使赵浚前政堂文学郑道传前密直副使南誾前判书尹绍宗前判事南在淸州牧使赵璞恭让下其书都堂梦周从中扇之将浚等六人竝流远地分遣其党金龟联李蟠等就浚道传誾贬所鞫问欲杀之龟联等临发我殿下方居外忧庐于粟村墓侧李济具茶果以往殿下语济曰梦周必不利于我家当先除之济唯唯及太祖至碧澜渡次宿殿下驰至告曰梦周必陷我家太祖不答又告以宜卽入京不可留宿太祖不许强请然后太祖力疾夜行殿下扶侍至邸殿下爲代言时达衷之弟密直提学诚中使其子携进家传金饰宝剑殿下与王妃同坐受之王妃笑曰不知送宝剑何意耶翌日殿下至诚中家谢曰吾儒生也何爲送宝剑乎诚中对曰宝剑非小人所用也明公所当用也敢进梦周嗾省宪交章请诛浚道传等太祖遣子恭靖王讳弟和壻李济及麾下黄希硕赵珪等诣阙启曰今省宪论浚于立殿下之际有立他之议而臣沮之浚之所议者何人闻臣之沮之之言伊谁请召浚等与台谏廷辨往复再三恭让不听群小谗构愈急祸且不测我殿下请杀梦周太祖不许殿下出与上王及和济议又入白太祖曰今梦周等遣人鞫道传等欲其辞连我家也势已急矣将若之何太祖曰死生有命但当顺受而已命我殿下速还庐次终汝大事殿下请留侍疾再三竟不许殿下不得已出至崇敎里旧邸坐于斜廊忧虞未决俄有叩门声急出视之广兴仓使郑擢也擢极言生民利害决于斯时而群小之构乱如彼公何去也王侯将相宁有种乎殿下卽还太祖第与上王及和济欲使李豆兰击梦周豆兰曰我公不知之事予何敢爲殿下曰父公不听吾言然梦周不可不杀我当任其咎召麾下士赵英珪曰李氏之有功于王室国人皆知之今爲小人所陷若不自辨束手就戮彼小人必加李氏以恶名后世谁能知之麾下士多矣其无一人爲李氏効力者乎英珪慨然曰敢不惟命使英珪赵英茂高吕李敷等入都评议使司击梦周卞仲良洩其谋于梦周梦周知之诣太祖第问疾实欲观变也太祖待之如初和白我殿下曰诛梦周此其时矣旣定计和复曰公怒可畏奈何议未决殿下曰机不可失公之怒吾当陈大义以慰解之乃谋击于路上殿下更命英珪至上王邸取剑直抵梦周家洞口以要之吕敷等数人随之梦周入不留卽出殿下恐事不济欲亲往指挥出门有麾下士之马具鞍在门外遂乘之驰至上王邸问梦周过否曰未也殿下更授方略而还时前判开城府事柳源死梦周过弔其家迟留故英珪等得备兵器以候之梦周至英珪驰击不中梦周叱之策马而走英珪追击马首马蹶梦周坠地起而急走吕等追杀之英茂还白殿下殿下入告太祖震怒力疾而兴谓殿下曰吾家素以忠孝闻汝等擅杀大臣国人以我爲不知乎父母敎子经书欲其爲忠爲孝也汝乃敢爲不孝乃尔予欲仰药而死也殿下对曰梦周等将陷我家岂合坐而待亡此乃所以爲孝也太祖怒气方盛康妃在侧不敢言殿下曰母何不解说妃厉色告曰公常以大将军自处何乃惊惧至于如此殿下谓宜集麾下士以备不虞卽召张思吉等率麾下兵环守明日太祖不得已召黄希硕曰梦周等党比罪人阴诱台谏诬陷忠良今已伏罪宜召浚誾等与台谏辨明卿其往白于王希硕疑惧默然仰见李济在侧厉声叱之希硕诣阙具告恭让曰台谏不可与被劾者对辨吾将出台谏于外卿等勿复言时太祖因怒病剧至不能言殿下曰事急矣密遣李子芬谕浚誾等以召还之意又与上王及和济等议遣上王白恭让曰若不问梦周之党请罪臣等恭让不得已下台谏巡军狱且曰宜流于外不必鞫问旣而命判三司事裵克廉门下评理金凑同巡军提调金士衡等鞫之左常侍金震阳曰梦周李穑禹玄宝遣李崇仁李种学赵瑚谓臣等曰判门下李太祖旧讳恃功专擅今坠马病笃宜先剪羽翼赵浚等然后可图也于是囚崇仁种学瑚于巡军旣而流震阳及右常侍李扩右谏议李来左献纳李敢右献纳权弘司宪执义郑熙掌令金亩ㆍ徐甄持平李作ㆍ李申及崇仁种学于远地按律者言震阳等罪当斩太祖曰予之不嗜杀人久矣震阳等承梦周指嗾耳岂可滥刑曰然则宜痛杖之太祖曰旣已宽之何杖之有震阳等由是得免召还赵浚等以太祖爲门下侍中太祖辞职不允六月恭让幸太祖第问疾南誾自威化岛回军之时与赵仁沃等密议推戴及还以告殿下殿下曰此大事不可轻言时衆心争相推戴或有于稠人广衆中扬言曰天命人心已有所属何不亟爲劝进至是殿下乃与誾定计誾密与素相归心赵浚郑道传赵仁沃赵璞等五十二人协谋推戴然畏太祖震怒不敢以告殿下入告康妃以达于太祖康妃亦不敢告殿下出谓誾等曰宜卽备仪劝进初恭让命召殿下及司艺赵庸曰予将与李侍中同盟卿等以予言就传侍中听侍中言草盟书而来且曰必有故事庸对曰盟不足贵圣人之所恶若列国同盟则古有之君与臣同盟则无经籍故事可据恭让曰第草之庸与殿下就太祖传如王敎太祖曰予何言哉汝当以上敎起草庸退草之曰不有卿予焉至此卿之功与德予敢忘诸皇天后土在上在旁世世子孙无相害也予所有负于卿者有如此盟庸与殿下进草于恭让恭让曰可庸时兼史官书曰上于侍中扶立之功未报反害之意已萌天命已去人心已离区区之盟不可赖也永乐十一年癸巳三月日奋忠仗义同德定社佐命功臣大匡辅国崇禄大夫议政府左政丞修文殿大提学领经筵书云观春秋馆事世子师晋山府院君臣河崙等奉敎撰进正统十三年戊辰六月日正宪大夫吏曹判书集贤殿大提学知春秋馆事世子右宾客兼成均大司成臣郑麟趾等奉敎增修计十五卷卷明宗年丁卯隆庆元年年卷宣祖年壬辰万历年年卷宣祖年戊申万历年年付录修正凡例一实录非但毁誉失眞狼借无据也凡人名地名职名国事大槪人所易知者皆错换违悞又名臣奏疏关系治乱之几者皆不书入今虽未能删改谬譌至于大事首末源委及名臣奏疏随所有纂录一实录壬辰以上无日记或有月记或只年记壬辰以后方有日记今以野史採辑者不得爲日记只随月记之而月亦未详则当于年终书之或日字可考处则存之一先录纲领所载次採杂记次採碑志行状行状之类非止其人事迹或记国事或记他人得失皆得详採一野史之类文字荒杂今当节约成文志状之类美恶溢辞今当一从公论取节纪实不得一从本文一野史虽出于名人失实则删虽出于非人纪实则取一杂取诸纪录有一事而所纪差异当合幷删略而书之其间所论意不贯属源委未畅者不得已增润完篇则间或有之然皆已着之事诸家已定之论皆据来历书之一野史是非不全具不得逐年齐排状志之类有褒而无贬难于添揷则此史是是多而非非少似爲不全然有可诿者修实录时姦兇摠裁主张删削增加皆自笔定伊人辈爲世所外徒党甚少满朝前后辈皆所仇对故所褒者只其身及所亲密若干人所诋者皆先朝所倚任名臣不但其人受诬其汚蔑盛世淸明之美已甚此虽褒多而不爲过也其有从公是非间有可观者则实录自具矣至于姦兇自褒自饰处则不得已而依史笔例稍存公议一名臣奏疏切于一时是非后世龟鑑者或全载或删载要在关世敎爲重一凡实录所记大事首末详备及名臣启箚疏章皆载者则于此书不载只存其大槪以属事意一此录毕修之末历擧实录诬枉譌谬之状兼今日修补之意作一段史论付于其末以备后考后记臣谨按历代修史者皆据当时起居注间採诸乘所载参以所覩记而尙多乖舛讹谬故纲目亦有证览正误之说若其秪徇私好恶灭了公是非甚至持曲作直指正爲邪构陷诸贤汚蔑一世者则不得无釐正之擧卽宋朝范冲之史是已况我宣庙实录之撰修耑出于贼臣之手潜削史氏文字做作无根说话诬毁而肆诋之不遗余力遂自诸臣而及于朝政岂不痛哉岂不痛哉及癸亥反正筵臣相臣交请改修国家多故未遑此事识者皆以爲恨至癸未大提学李植上疏请速加修正别成一帙附藏史库先王遂命领议政金瑬领其事而李植实主之史官时政记与注书日记竝入裒聚其有放失阙漏者则搜取家藏通报及野史杂记诸人状志塡补裁删要附于证览正误之义未讫功而植先卒事亦遂阁者久矣今上卽位之九年丁酉右议政沈之源请于上以毕其役遂开局于庆德宫之承政院以领敦宁府事金堉领之分命尹顺之李一相及臣裕后等一依李植所着凡例踵而成之盖以改修之意具着于李植之疏竝录于左以备后考顾惟我宣庙在位四十二年李植所修正自丁卯止丙申三十年而今玆续纂自丁酉止戊申十二年也吾东方文献非不盛矣而诸家记录多佚于前后变乱然丁酉以前则尙有存者植之所修颇似详备此以下则年代稍远书籍亦尠秪就诬史中尤无据者以若干遗记及耳目所逮之实而证辨之遂以按实录爲例其余诸臣之被诬受垢者则不能尽擧而湔洗之然察其人之始终而可定其是非观者详之疏大提学李植上疏曰史者一代之典章万世之龟鑑是天敍天秩之所寓民心士论之攸系国而无史非国也史而不公非史也昔宋高宗之南渡也行都未定和战未决抢攘甚矣而元祐太后首请改修国史以辨宣仁之诬高宗卽命史官范冲因旧改修谓之朱墨史当时大儒张栻以爲此拨乱反正之大本其非国家第二件事明矣臣窃惟我东文物之备人材之萃莫盛于宣庙之世虽守义遘难旣崇而圯天心克享邦域再奠斯莫非圣人殷忧之所启而事机之变缔搆之效无非可传于后世者则简册所载宜莫详于此时也而不幸废朝间之姦孽擅命奇自献爲摠裁而李尔瞻朴楗等专任撰修阴削旧录自加诬笔是非名实一切倒置凡爲尔瞻所右者五六人则饰伪虚美拟诸圣贤此外名臣ㆍ硕辅道学之士与其所素睚眦牴牾之人则愤辞丑骂擧加以穷奇擣扤之罪至其末年所书柳永庆郑仁弘等事则敢尔滓秽日月之明掩蔽天地之大正与章蔡之诬宣仁同一姦轨尤非臣子可忍言者史库之藏外人虽不能遍窥而前后实录考见之时史臣目见相传有不可讳者诚千古史家之一大变也臣谨稽癸亥反正之初筵臣李睟光任叔英等卽请修正圣旨已兪翌年春相臣尹昉宰臣徐渻等相继申请皆蒙允许俾速擧行伏惟圣意委重此事无以加矣而国家多故有司惜费光海日纪亦经作辍踈率仅就馆阁大小臣僚牵掣时务未遑文事因循忽忘以至于今而每经变乱则史库遗文及野录家传之书堙没殆尽今又老成掌故之臣死亡废散在朝者无一二若更数年则如臣等辈亦必渐次就木耳目闻覩便成异代而诬史遂行矣夫惟国可灭史不可灭者古今之至论而今也国未亡而史先亡加而诬罔之笔汚蔑盛美千载之后永无湔洗之望岂非我国臣子没世无涯之痛乎臣曾与二三相臣论及此事以爲开局京师聚集藏本一时修正计不过数月可了云则难者以爲时艰之际财费重大许多实录久置京中脱有不虞恐归全失臣又以爲收拾野言家录折衷笔削附藏史库亦是朱墨之遗意而难者又以不大湔洗止于小补爲歉臣亦空言妄想而已不敢自任力赞到此地头年衰志丧万事茫昧而惟此一念刻心未忘常恐倐先朝露呑恨入地敢冒万死复陈一得焉目今国力荡竭时势抗捏修正旧本之擧则诚难措手惟有便宜可爲者及此野言家录未尽散亡委定文学博故之臣堂上堂下三四员皆以实职兼春秋而特以一大臣领其事就一闲处开局设库令该曹计支纸笔而仍定算员逐日计的勿令滥费抽出各司剩滥书吏使令轮回定数以备使唤ㆍ守直俾无别添廪料之费且此非史笔藏秘之比凡书写之役亦以吏辈善写者抄定分书则亦无加费矣其编缉凡例则首先求访士夫家所藏记录而外方则以都事兼春秋博访民间聚集上送然后禀裁于大臣取其不谬于是非名实者以爲一类又取名臣善士碑志状传略倣司马光百官表朱子名臣言行录以爲一类虽其收集之间当费时月删定之役则计不过数月可定又取先朝名臣大儒文集有关于典章者依祖宗朝当时着述幷藏史库之例一体付传则庶几一代典刑尙有征于来许矣古之着述之士能以匹夫之力完就数百卷者有之前古史志出于干戈抢攘之际者尤详且明不惟范氏史爲然者无他焉中原专事文献君上亦重之必委属一二史臣俾伸其志卒其业故历代史记如彼其盛此非外国之所企及也惟此先朝诬史关系大义决不可付之悠泛致有罔极之玷辱故臣不避讥嫌冒陈诚素伏愿圣明垂察惕念下询庙堂速赐裁处不胜幸甚总序大明隆庆元年明宗大王二十二年丁卯六月二十八日辛亥明宗大王薨于景福宫之寝殿前二十七日上疾猝重日午尤笃时右议政权辙朝京大臣只有领议政李浚庆左议政李蓂及药房都提调沈通源三人而已右承旨尹斗寿手书宋朝文彦博入宿禁中故事示李浚庆浚庆入宿阙内夜半大渐王妃沈氏急召大臣浚庆通源入对于寝殿上已不省事浚庆进前大声曰臣等来上不应浚庆使史官书进二人名上亦不能视浚庆仍启王妃曰事已至此当定社稷之计主上不能顾命中殿须有指挥王妃答曰乙丑年曾得上旨须以其人爲嗣盖于乙丑九月上疾笃中殿下一封书于大臣以河城君钧爲嗣浚庆等拜谢曰社稷之计定矣是晓上薨大臣使都承旨李阳元同副承旨朴素立注书黄大受及兵曹判书元混领侍卫将士迎上于德兴君第大受执阳元带曰何以不问当迎某君阳元曰已定之事不须问也大受曰虽已定此事不可草草大臣曰河城君也大受书于纸擧示大臣而袖出时仓卒无仆马阳元欲步往大受曰此时不可失仪以骇人视卽求得骑从旣至第则侍卫未及至而杂人已阑入矣阳元不明言迎某君只唿出上舅郑昌瑞通谒而已大受曰此大事不可煳涂宫中有王孙三人岂可不明言乎当请三王孙皆出亲见然后乃可扈卫阳元不肯但问昌瑞曰何君粧束昌瑞曰前日所定河城君也时上方居河东郡夫人之丧哭辞灵座着白衣乌纱帽以出将乘辇大受又请擧帘谛视阳元等遂进辇前审视环拜而行入自光化门由勤政殿东庭卽丧次时杂人妄言扈从者当录功于是朝士儒生吏胥辈多记名以授宫奴宫奴以授大受曰嗣君命藏之大受不受曰嗣君此时岂有命令耶朴素立受之传于政院人多讥诮后台谏启焚其录劾罢阳元等阳元之不明言迎某君盖是时顾命未显恐变生意外往迎者反获大祸也李浚庆素有重望国人倚信倾想皆曰此时有此人国必赖之嗣位才定人情大安者浚庆鎭物之功也大受造次之际卓有所守由此知名未及显而殁月日朔庚寅十四日癸卯倭贼大擧入寇陷釜山鎭佥使郑泼战死陷东莱府府使宋象贤死之平秀吉以我国不许借途遂发诸岛兵二十万亲领至一岐岛以平秀家等三十六将分领以马岛主平义智及平调信行长玄苏爲导船四五万艘蔽海而来是月十三日乘晓雾渡海釜山候吏初见先来四百余艘转报主鎭边将只据初报爲实数兵使状启贼艘不满四百一艘不过载数十人计其大略约可万人朝廷亦以爲然釜山佥使郑泼出蒐絶影岛急还入壁凿沈战船尽率兵民守堞翌晓贼围城百匝乘西城外高处发砲如雨泼守西门拒战良久贼衆中矢死者甚衆泼矢尽中丸死城遂陷东莱府使宋象贤闻贼渡海尽驱境内民兵及招旁县兵入城分守兵使李珏自兵营驰入俄闻釜山陷恇挠失措托言我大将当在外掎角卽出陈于苏山驿象贤苦留同守不从城遂被围象贤登城南门督战半日而城陷象贤甲上被朝服坐椅不动岛倭平成宽曾往来东莱象贤待之厚至是先入擧手牵衣指隙地使避匿象贤不从贼兵遂集欲生执之象贤以靴尖拒踢之遂遇害城之将陷象贤知不免手题扇面云孤城月晕大鎭不救君臣义重父子恩轻付家奴归报其父复兴旣死平调信见之叹悼爲棺敛埋于城外立标以识之象贤有贱妾贼欲汚之不屈而死倭人义之竝象贤埋表之又良女妾被执终始不屈倭人敬之置于别室后竟得归象贤卓荦有器局以能诗名庚寅爲谏官辛卯出爲府使实斥之也甲午兵使金应瑞见淸正于蔚山淸正具述其死义状且许家人收尸返葬卫以出境遗民陷贼者拥路哭送命赠吏曹参判官其子一人庶人申汝橹从象贤象贤遣归途中闻釜山陷谓人曰吾临乱不可负恩还入城同死云庆尙左水使朴泓卽弃城退走庆州倭分兵陷西生浦多大浦多大浦佥使尹兴信拒战死之沿海郡县鎭堡望风奔溃贼入密阳境府使朴晋守鹊院江栈栈路狭晋发筒箭拒射贼连日不得进旣而贼兵傍陷梁山郡遶出其后守兵望之皆散晋驰还府城焚兵库仓谷而遁李珏还营不爲城守计夜出其妾取库藏木千匹与之载去珏亦乘晓逃去衆军大溃贼兵长驱无敢拒者金海府使徐礼元弃城遁监司初在晋州闻变驰往东莱至中路闻贼兵已近还走右道不知所爲但檄列邑谕民避贼而已贼报之至也大臣备边司会宾厅请对不答上意欲鎭定也启请以李镒爲巡边使下中路成应吉爲左防御使下左道赵儆爲右防御使下西路刘克良爲助防将守竹岭边玑爲助防将守鸟岭起复前江界府使边应星爲庆州府尹然皆无见兵只令自择军官以行自此陷败之报续至都城大震时征四方兵未至李镒率壮骑军官六十余人行收兵得四千余人促程驰赴以权征爲京畿巡察使备边司以兵曹判书洪汝谆不能策应启请递差以金应南代之沈忠谦爲参判征诸道兵入援台谏启请宜使大臣爲体察使检督诸将李山海请遣柳成龙从之金应南爲副使成龙问策于申砬砬曰李镒以孤军南下而无后继体察使虽下去非战将宜使武将星驰先往爲镒后继成龙乃与应南请对请先遣申砬上召问砬砬亦不辞遂以爲都巡边使成龙卽以所募壮士八千人属砬行将发上引见砬赐宝剑曰李镒以下不用命者皆斩之时上以金汝岉才勇可惜命于防御紧要处定配立功自效汝岉出狱成龙召与计事大奇之启曰臣今始见汝岉论兵事不但武勇才略过人请置幕中资其筹策上许之砬又请臣曾鎭西路知汝岉非但才勇乃忠义之士请付臣先行上又从之砬所将都中武士材官竝外司庶流闲良人能射者数千人令朝官各出战马一匹助之行收旁邑兵仅八千人荧惑又犯南斗时都城内有恶鸟呜唿声若各各和同上林苑鸣声尤多至车驾出幸而止倭入尙州李镒兵溃走还初庆尙监司金睟闻贼变卽依制胜方略分军移文列邑各率所属兵进屯信地故岭底闻庆以下诸守令皆领兵赴大丘屯兵露次原野无所统属以待巡边使来而贼锋遽逼衆军惊动中夜自溃守令等单骑奔还乃后李镒始逾岭入闻庆县已空无一人乃自发仓谷饷军至尙州牧使金澥託以迎候使行遁入山谷镒捉入判官权吉责出兵不得欲斩之吉愿自出招集乃达夜搜索村落间得数百人皆农民也镒又发仓廪诱募散民得数百人仓卒徧伍合兵仅六千余人时贼已至善山暮有开宁人来报贼近镒以爲惑衆而斩之镒军无斥候百姓又不敢告贼兵已屯州南二十里川上而不知也镒方习阵于州北川边俄而州城中数处火起镒始使军官朴挺豪等往探贼已伏林间卽发铳杀之取首而去挺豪本勇士有名军人望见气夺贼遂大集砲丸齐发左右围住军人惶怯发矢不能满弯军大乱镒卽拨马逃去军兵皆歼从事官弘文校理朴箎ㆍ尹暹防御使从事官兵曹佐郞李庆流判官权吉皆死镒与一军官一奴子裸身行走到闻庆状启待罪还踰鸟岭趋申砬军遣同知李德馨使倭军尙州之败倭译官景应舜在阵被执平行长以秀吉书契及送礼曹公文授应舜出送曰在东莱时生得蔚山郡守传送书契而至今未报郡守李彦诚自贼中回畏得罪自云逃来秘其书不传朝廷不知朝鲜若有意讲和可令李德馨于二十八日会我于忠州应舜至京时事急计窘意或因此缓兵德馨亦自请行令礼曹裁答书挟应舜行此后讹言肆行言倭将逼拥德馨爲主金诚一爲相远近传播人心荧惑北道兵民尤信向其时国家之不得于民情如此议守都城以右相李阳元爲守城大将李戬边彦琇申恪爲左右中卫大将商山君朴忠侃爲京城巡检使漆溪君尹卓然爲副起复前判书金命元爲都元帅守汉江令京畿监司发民军掘浅滩以防贼渡阳元等启兵曹所抄军四千五百名而都城凡三万堞弓家七千二百虽一弓家一名犹不能半请速加抄增募乃令城底士民各守其面令都民家出木防牌时外方兵未集都城前后括丁几尽都元帅亦无兵矣自尙州败报至申砬又密奏贼势甚盛请退守都城内间已有去邠之意惟首相知之城中汹汹避乱者相踵乃戒严城门司宪府启请下敎以鎭人心潜逃出城者斩以示警令近道搜出避乱人隐接者家长从军示罚然不能禁矣上下敎曰都下日益骚扰此由处置失宜而然今者江津去船畿岘塞路使行旅不通又使驿卒搜括山谷伺察避乱人至汚辱妇女大乱之道也军国重事自有主者而论议纷纭莫能归一防牌木昨日出令今已督纳人何以办应其令兵曹给木贸用命逮庆尙右兵使金诚一鞫问未至释之还爲本道招谕使以咸安郡守柳崇仁代爲兵使先是上以诚一前使日本还言贼必不能来寇以懈人心误国事命遣义禁府都事拿来事将不测俄有诚一遇贼交锋状奏柳成龙言诚一忠节可恃上爲霁怒有是命初诚一至尙州闻贼变驰到本营留前兵使曺大坤共治兵贼自金海已入右道诚一猝与贼候遻左右欲退避诚一下马踞胡床不动使军官李宗仁驰射一贼殪之贼不敢逼衆心赖而稍定闻拿命驰到稷山又闻招谕之命还赴本道招募义兵稍成形势一道倚重杞城府院君兪泓上疏请固守京城同死社稷且曰绳鞋非宫禁所用白金非御敌之物方羽檄交急而辄命贸易殿下安得爲此亡国之擧乎上召见慰谕曰予舍此安之绳鞋乃贸给征兵白金乃变前所贸此是造言卿勿疑也台谏劾首相李山海误国致寇请罢不许命罢海道舟师将士登陆战守全罗水使李舜臣遽奏水陆战守不可偏废由是湖南舟师独全贼兵入忠州申砬败死初砬军次丹月驿独与数人驰至鸟岭看审形势俄而李镒至跪唿请死砬执手问曰贼势何如镒曰以不敎之民当无敌之贼无可爲者矣砬索然意沮金汝岉曰彼衆我寡难以抵锋宜守此险阨以御之又欲据高丘逆击之砬皆不从曰此地不可用骑当于原野一战遂状启请贷李镒从军自效遂引军还入忠州城汝岉知必败乃遣奴寄书于子瑬曰三道征兵无一人至者男儿死国固其所也国耻未雪壮心成灰仰天嘘气而已又戒家属曰我则死于此一家宜赴行在勿逃乱于他所也砬所亲军官密告贼已踰岭砬以爲妄言而斩之状启贼未离尙州仍引兵出屯弹琴台在忠州邑内五里背江而阵前临多稻田实不便于驰骋矣是月二十七日贼已踰岭至丹月驿牧使李宗长及李镒皆以斥候在前爲贼所缀探报断絶砬又不知翌晓贼兵分路大阵直入忠州城左军循达川沿江而下右军循山而东从上流渡江戈戟耀日砲响震天砬不知所爲直鞭马进向州城军不成列稍稍散匿城中贼发角三声一时出击砬衆大溃而贼已四围砬还趋结阵处人争投水流尸蔽江砬与汝岉驰射杀贼数十人后皆赴水死砬有姊子从行欲走免砬怒曰汝何生爲捽头同溺焉壮士脱免者数三人李镒从间路入山遇倭数三射杀得一级渡江驰启朝廷始知砬败死兵曹遂贳镒罪以所献倭首悬南城门金汝岉豪爽不羁骁勇絶伦善射御以将略自负有忠孝大节初以文名登朝上每欲擢用而辄爲当路所沮朝野皆推爲大将才而竟爲文法所絓释囚从军不得展其才志而死国人追悼惜之忠州士民官属恃大军来鎭皆不避乱尽被屠夷甚于他邑贼初到岭口见山势险阻疑有伏兵再三窥觇寂无兵形乃敢进兵其后皇朝都督李如松行过岛岭叹曰有如此形势而不知守申摠兵可谓无谋矣以吏曹判书李元翼爲平安道都巡察使崔兴源爲黄海道京畿都巡察使皆卽日发遣以将有西幸之议而元翼曾爲安州牧使兴源爲黄海监司皆有惠政爲民心所附故使之先往抚谕以备巡幸都城犹闭四门禁人出避都中士民夜缒城出有眷属相失者刼贼处处间出掠人财货妇女或被掠哭声满路台谏及原任大臣宗室扣合请勿去社稷儒生或上疏然已无可爲矣上决策西幸大臣入对请建储嗣以系人心上曰中宫春秋未暮故不早定储矣今国势如此当依佥议光海君某聪明孝敬可封爲世子大臣拜贺曰宗社之福也是日光海入大内受命初置宫僚百官陈贺而未及备册礼焉上长子临海君珒荒怠不学纵奴作弊尤甚光海饬行服学中外属心故上择立之李山海时爲首相议不出己而犹自谓有定策功交乱之兆渐于是矣命百官戎服不定服色黑笠贴里衣广丝带带剑是月二十九日夕上闻忠州败报出御东厢议决西幸之计大臣等启事势至此车驾暂幸平壤请兵天朝以图恢复掌令权恢请对请守京城柳成龙启曰恢言甚忠但事势不得不然仍请分遣王子于诸道唿召勤王兵以图恢复世子随驾以行上许之命临海君往咸镜道金贵荣尹卓然从行顺和君往江原道长溪府院君黄廷彧与其子前承旨赫同知李墍从行盖赫女爲顺和夫人墍居原州故竝遣之墍到江原道托病不从未几倭入江原道故顺和君亦踰岭向北与临海同行命金贵荣黄廷彧协同护行以李阳元爲留都大将大臣李山海以下及宰臣数十人竝以扈从启下左相柳成龙以体察使未行而寇逼乃命留守都承旨李恒福谓同僚卢稷曰驾命下而阙内已空出城之日从行者必少若西行不止尽塞而止则一水之外卽上国之疆到彼应有酬酢责应方今廷臣明敏练达识古谊善辞命无如柳相驾行则京城必不守柳相留此不过爲败绩之臣若扈驾以行则必多裨益卽启请从行许之改命阳元特命释尹斗寿罪召至京复官封礼曹判书权克智卒克智老病闻乱忧愤而卒死之翌日上西幸女壻李廷龟钻埋于近壠被贼发掘久乃收葬是月晦日上西幸上旣决西幸之议阙内吏仆等喧譁而退俄而卫士尽散更鼓断絶夜深李镒状启始至云贼今明日必至都城状入良久而上出敦义门西行令祠官奉宗社主版先行世子随后驾出王子信城君珝定远君琈从之上戎服执鞭王妃步出仁和门女侍数十从之夜黑雨暗咫尺不辨惟都承旨李恒福执烛前导王妃问知姓名慰勉之宗庙各室印宝外仪仗皆弃文昭殿位版守官埋置而逃其后位版得出而文昭殿祭礼遂罢不擧时诎故也都城宫省火车驾将出都中有姦民先入内帑库争取宝物者已而驾出乱民大起先焚掌隷院刑曹以二局公私奴婢文籍所在也遂大掠宫省仓库仍放火灭迹景福昌德昌庆三宫一时俱烬昌庆宫卽顺怀世子嫔欑宫所在也历代宝玩及文武楼弘文馆所藏书籍春秋馆各朝实录他库所藏前朝史草修高丽史时所草承政院日记皆烧尽无遗内外仓库各署所藏竝被盗先焚临海君家兵曹判书洪汝谆家亦被焚以二家常时号多畜财故也留都大将斩数人以警衆乱民屯聚不能禁平明驾踰沙岘是日大雨京畿监司权徴追至进所着雨衣先是城中童谣有京畿监司雨装直领大悬纽之语至是果验一行沾湿至碧蹄驿小休卽出衆官从行者多还入城挈家避乱台阁文官从者絶少宫人从行马陷泥淖往往落后哭声相闻至碧蹄驿召见尹斗寿解佩刀与之曰卿兄弟可勿离予行至临津上独与李山海李恒福同舟以济日昏雨注前后迷路临津南岸有丞亭积材木命焚之火光通烛远近遂寻路而行夜深次东坡驿坡州牧使长湍府使预设御厨将进供扈卫下人乱入抢食上供遂阙长湍府使惧而逃国朝治平以来务销内兵至于宿卫将卒亦无纪律钤辖故临危涣散甚于见敌之兵玆非德刑俱否故耶月日朔庚申上发东坡馆是朝上召见大臣李山海柳成龙引手叩膺唿苦曰李某柳某事乃至此予何往乎毋惮忌讳悉心以言又招尹斗寿进前问之诸臣俯伏流涕不能遽对上顾问李恒福曰承旨意如何对曰可且驻驾义州若势穷力屈八路俱陷则便可赴诉天朝斗寿曰北道士马精强咸兴镜城皆天险足恃可踰岭北行上曰承旨言如何成龙曰不可大驾离东土一步则朝鲜非我有也上曰内附本予意也成龙曰不可恒福曰臣之所言非直欲渡江也从十分穷极地说来也与成龙反覆争辨成龙曰今东北诸道如故湖南忠义之士不日蜂起何可遽论此事李山海终不对成龙退而责恒福曰何爲轻发弃国之论乎君虽从死于道路不过爲妇寺之忠此言一出人心瓦解谁能收拾恒福谢之上将向开城从行京畿吏卒逃散适黄海监司赵仁得将入援瑞兴府使南嶷率兵数百先至得扈卫以行内侍传言宫人自昨日阙食须得少米疗饥可行遂索瑞兴兵卒所赍粝米数斗饭之至招贤站长湍赵仁得设幕支供百官始得食夕次开城府以尹斗寿爲御营大将扈卫兵皆属台谏交章劾首相李山海交结宫禁误国致寇之罪不许时三司方入侍兵曹正郞具宬在从行直前启曰李山海以首相致此播越而迄未致讨此由台谏多其私人故也仍手排掌令黄鹏曰此汉乃山海之姪宜先去此人三司仍退出上色悸谓承旨曰此事何如申磼曰宬臣之姪也年少浮妄安敢妄论大臣乎上命罢宬职三司遂发论请罪不许自是两司连启山海竟窜配平海贼未入关东山海先就配僻地避乱乱定放还国人以爲有福以柳成龙爲领议政崔兴源爲左议政尹斗寿爲右议政李阳元递相上御开城南门楼聚人民慰谕有旨令各陈所怀父老等前言愿召郑政丞谓郑澈也上曰知道卽命释澈下旨曰知卿有忠孝大节可速赴行在自是己丑辛卯被罪人皆得放还敍用两司劾领相柳成龙罢职崔兴源陞领议政尹斗寿陞左议政兪泓爲右议政申磼愤李山海被罪倡言首相以误国被罪则亚相安得独免两司遂劾成龙李恒福洪履祥等力救罢职而止时行在闻贼兵尙未入京皆咎迁幸之遽上命申磼往察京城形势未至而还是月初三日倭入京城李阳元金命元退走初贼自东莱分三路以进一路由中道梁山密阳淸道大丘仁同善山至尙州败李镒军一路由左道长鬐机长机张陷左兵营蔚山庆州永川新宁义兴军威比安渡龙宫河丰津出闻庆与中路兵合踰岛岭入忠州又自忠州分两路一趋骊州渡江由杨根渡龙津出京城东路一趋竹山龙仁至汉江又一路由金海出右道从星州茂溪县渡江历知礼金山踰秋风岭出忠淸道永同县入淸州转向京畿旌旗剑戟千里不絶砲声相闻所过或十里五六十里据险设营夜则擧火相应贼至汉江南都元帅金命元率兵千余屯济川亭贼发砲飞丸乱落亭上命元不敢拒敌悉沈军器于江中退赴行在贼遂渡江李阳元自城内向关东走贼疑城中有伏初不敢入潜令人入探上南山擧燧然后先从兴仁门入是术士传言壬辰之岁黑衣之贼从东门入倭人亦谨方位之术每犯大城必卜择所从入或终不入焉命都元帅金命元守临津命元至临津状启言贼状上以命元无兵不问退遁之罪命更征京畿海西兵把守临津南兵使申砬方递职还命爲守御使同守临津以遏西下之路刘克良亦领兵来属下罪己书于八路遣使召募义兵上留开城二日发向西路次金郊驿是日闻贼已入京城西向上仓皇促行时庙社主奉安于开城穆淸殿仍瘗之上到宝山站尹斗寿闻之亟请遣礼曹参议奉出以来时贞惠翁主尙幼行中纷沓不能备骑上命从官自愿率往从他路避兵当有重赏内需司官尹百祥应旨转入黄海山路艰关避贼冬从间路赴义州翁主后嫁海嵩尉以李山甫爲大司谏俄陞吏曹参判上至平壤时闻贼兵西出上促驾疾驱自开城四日而至平壤在途艰关从官多馁御供或阙野人有进脱粟饭者命从臣进秩有差又敎曰吏曹参判李恒福志虑贞亮超然物表顚沛之际尤当大用何可拘以资级遇判书有阙亦可擢补或委他重任卿等知予意也遣使斩副元帅申恪恪初以副帅从金命元防汉江命元军溃恪从李阳元于杨州收拾散兵适会咸镜兵使李浑入援合军成阵遇倭兵散掠闾阎邀击于杨州蟹岭败之斩首七十级自倭犯国始有此捷远近闻之耸动阳元时在山谷间状报阻絶金命元以恪託从阳元而跳去状启请罪兪泓信之请遣宣传官卽所在诛之宣传旣行而捷书至上踵遣宣传官止之而不及恪虽武人奉公廉勤而死非其罪国人冤之贼焚宗庙贼初入城宫阙烧尽而宗庙独存倭大将平秀家处其中夜间多怪从卒有暴死者人言此朝鲜宗庙有神灵秀家惧遂焚宗庙而移寓南坊卽南别宫都城士族初皆远避市民贱人亦散出近畿倭人挂榜招集稍稍还入坊市皆满贼守城门凡带贼帖者不禁故我民皆受贼帖恶少无赖者皆附贼向导作恶者甚衆倭人严禁戒开告讦姦民以此受赏偶语异色者皆不免烧杀东门外髑髅堆积如丘前工曹参议成世宁妓妾有养女爲倭将所嬖世宁与其弟世康皆年老避在杨州山中因缘其女还入宅居如旧倭人尊待之文官附贼者惟世宁而已庆尙左兵使李珏水使朴泓防御使成应吉助防将朴宗男ㆍ边应星安东府使郑熙绩等皆託言勤王弃鎭踰岭而遁熙绩率妻子远入吉州珏爲金命元所诛始颁策封世子敎文于八路大赦文曰席基緖而忘危旣値干戈之逼简元良而贰极聿系臣民之望位虽非安乱岂忘庆玆当播越之日诞布告谕之章眇予不明遭家多难二十五年祗畏虽欲自尽乎吾心亿万生灵仳离奈此方来之民怨幸玆麟趾之播咏实赖燕翼之有贻抚民纵愧于其方建储尙念其当早册礼宜谨汉臣之章奏徒勤日月久稽范鎭之须发已换但玆蛮獠之外侮适値邦家之内讧侵镐及方列城之保障齐溃剥床以肤七庙之衣冠将迁天步苍皇人心危惧予何执让之徒固是宜定本之当遄第二子光海珲天资英明学问精敏仁孝夙着久属亿兆之望讴歌思归可继先王之祚玆进封爲世子因令抚军监国事虽擧于仓卒计实定于前时臣工莫谓予偶然根本固不容遽尔今来箕邑始颁中外之书昔在汉都已受臣民之贺关中沾少海之泽道路望前星之辉皇天尙佑于祖宗社稷岂安于偏壤游魂已褫汉水之风涛向淸官军思奋赤县之壁垒垂廓龙楼整问寝之礼鹤禁复旧都之仪嗟我臣民谅予告意愿爲太子死无贻一人羞敷告用亶尔公咸造于戏若涉大水茫未知其津涯弘济艰难用敬保于元子圣节使柳梦鼎先行梦鼎爲使未发而上出幸梦鼎只赍表咨文与译官等不得封赍方物随驾至平壤大臣以爲告急使臣当行启请且停节使适韩应寅自燕京回言阙送节使则皇朝必致疑也乃议复遣上面谕梦鼎曰到京师尔可先言欲内附意梦鼎曰中朝疑我款贼若不请援而先请内附则恐滋其惑须枚擧倭变节次具咨辽鎭仍请接援然后内附之言可继也上然之具咨以送以李山甫爲吏曹判书李恒福爲吏曹参判韩应寅爲诸道巡察使进屯临津贼入京休兵数日道路讹传倭人远来足茧困倒可制挺击也行朝闻而信之方恨金命元不守汉江促令命元渡津进战图复京城命元不敢会应寅以奏请使回自燕京西界土兵千余人亦至皆当虏精锐遂以应寅爲大帅领之进屯临津相机进战且令勿受命元节制应寅殊不自疑过坡州不见命元驰到津口会诸将刻日进战应寅本庸懦书生平生未尝经兵务人称白鸠宰相以其面貌纯白而性拙故也尹斗寿以其有福气可将故有是命申硈等渡临津击倭大败而死金命元韩应寅等弃临津退走初命元摆布诸将申硈刘克良李薲李荐边机等扼守津诸滩防备渐完贼兵到南岸相持八九日不能渡一日贼焚庐幕爲退遁状以诱我申硈轻锐无谋以爲贼实退遁欲渡江追蹑京畿监司权征议与硈合命元犹难之是日应寅至将悉衆以渡土兵有告应寅者曰军士远来疲弊器械未整且贼情势犹未审愿少休明日观势进战应寅以爲逗留论斩数人刘克良年老习兵力言不宜轻擧硈又欲斩之克良曰吾结发从军岂以避死爲心所以云云者恐误国事耳愤愤而出率其属先渡遇贼逻骑数人斩之硈军毕渡贼先伏兵于山后依山整阵不动硈进阵以逼之贼一时俱起丸剑交接诸军遂溃克良唿硈欲收阵而退硈不应遂死克良下马地坐曰此吾死所也弯弓射贼矢尽而死军士奔至江岸贼从后斫杀或延颈受刃余皆自投于江如风中乱叶命元应寅望之丧气商山君朴忠侃在军中骑马先走衆望之唿曰元帅走矣诸守滩军皆散命元应寅皆退诣行在贼遂渡江而西是月十七日也元帅从事官典籍洪凤祥素好射帿自谓知兵是日自请从战而死全罗水军节度使李舜臣赴援庆尙道大败倭兵于巨济之前津倭兵之渡海也庆尙右水使元均知势不敌悉沈战舰战具散水军万余人独与玉浦万户李云龙永登浦万户禹致绩栖泊于南海县前欲寻陆避贼云龙抗言曰使君受国重寄义当死于封内此处乃两湖咽喉失此处则两湖危矣今吾衆虽散犹可保聚湖南水军可请来援也均从其计遣栗浦万户李英男诣舜臣请舜臣方聚诸浦舟师于前洋欲待寇至而战闻英男言诸将多以爲我守我疆且不足何暇赴他道耶惟鹿岛万户郑运军官宋希立慷慨涕泣劝舜臣进击以爲讨贼无彼此道先挫贼锋则本道亦可保也舜臣大悦彦阳县监金泳潭鱼泳潭自请爲水路向导居前遂会均于巨济前洋均使云龙致绩爲先锋到玉浦遇倭船三十只进击大破之余贼登陆而走尽焚其船而还复战于鹭梁津烧贼船十三只贼皆溺死是战也舜臣左肩中丸犹终日督战战罢始使人以刀尖挑出军中始知之先是舜臣大修战备自以意造龟船其制船上铺板如龟背上有十字细路才容我人通行余皆列揷刀锥前作龙头口爲铳穴后爲龟尾尾下有铳穴左右各有铳穴六藏兵其底四面发砲进退纵横捷速如飞战时覆以编茅使锥刀不露贼超登则掐于锥刀掩围则火铳齐发横行贼船中我军无所损而所向披靡以此常胜朝廷见舜臣捷报赏加嘉善备边司启请移咨辽东请援时上下忧惶未有定计李恒福独力言曰今八路溃裂无望收拾图全夫以孔明之智见先主无托身用武之地则请救于孙氏卒成赤壁之捷今我无复可爲不如具奏天朝请兵来援堂议皆谓不然槪言天朝必不肯来救假令来救当出辽广兵马辽广兵胡㺚类也必见横暴今只有平安一路干凈复爲汉兵侵扰公私则必赤地乃已此策甚迂也会李德声追到议与恒福合遂共力争于朝堂大臣以二人望重始听许论启上从之卽遣人移咨辽东告急请兵此请援天朝之始也全罗巡察使李洸领军北征与庆尙巡察使金睟忠淸巡察使尹国馨合兵初洸闻倭深入启请擧兵移讨上下札褒谕洸卽领兵数万至公州有行官自京来哭入军门急叫曰上已出幸贼已入京矣军中惊动一时溃归洸使将官守尼山石桥开谕还集衆军露刃夺路而行洸卽还全州仅捕斩逃兵数人复大发兵洸本不知兵略惟务蒐卒缮器军无纪律又不礼道内士大夫至是军兵惮于赴敌士子咎其退缩人情乖拂谤责群起洸大困李洸先至境上聚兵列邑军厌惮赴战玉果淳昌军人先作乱有邢大元赵仁者爲魁首阻芦领爲固已而还入淳昌郡焚掠官舍刑狱郡守金礼国脱身奔告于洸洸传令兵使讨诛之潭阳府使领军上道道遇乱兵潭兵亦溃南原求礼顺天之军到参礼驿一时自溃李洸使古阜郡守王庆祚斩退军军人拥庆祚至全州庆祚脱身免南原府使尹安性求礼县监赵士谦皆驰还本邑招集领率进赴公州洸使节度使崔远守本道自领四万兵以罗州牧使李庆禄爲中卫将前府使李之诗爲先锋将渡龙安江由湖西林川路进防御使郭嵘领二万兵以光州牧使权慄爲中卫将前府使白光彦爲先锋将由砺山大路渡锦江庆尙巡察使金睟率手下兵数百人忠淸巡察使尹国馨悉兵数万来会三帅相约刻日进前兵号十万军容甚盛以朴晋爲庆尙兵马节度使晋旣爲兵使收拾余兵分遣诸将进退勦截声势稍张行朝奏牒相继上甚重之曰予恐晋轻战而死之尝欲召晋西赴爲副帅以图平壤以廷议称其不便而止助防将元豪击歼骊江屯贼豪以江原道助防将屯骊江甓寺以断津渡江原监司柳永吉亟召豪还本道豪去而贼始渡江北上旣而豪再来招集州兵见贼屯龟尾浦乘晓掩袭斩五十余级余遁去自是贼不入骊州路柳永吉复檄召豪还龟尾屯倭无鸟铳惟持弓刀而性又残虐遇之者皆死谓是屠子倭豪猝袭之贼在屋中发矢官军围包出者辄射杀之贼穷蹙皆死以此知贼之长技惟鸟铳耳卽位年年十二月十二月二十五日庚辰朝奠于殡殿百官入临都监堂上李克墩等启于仁粹王大妃殿曰歛袭诸事请诣正寝掌办传曰可乙时袭百官入临仁政殿庭遂擧哀袭毕将奠而诸事未完世子先出于外以待右议政愼承善请还入内待事办而出世子不许左议政卢思愼启人君之事异于匹夫请入内从之礼曹判书成俔启先朝旧例国恤七七日及大小祥皆设斋于佛寺然此不载礼文而大行大王亦不崇信佛敎今将何以世子使中官金孝江转启于王妃王妃传曰大行大王虽不好佛然无遗敎止之且祖宗朝皆行之今不可废俔以不当启之事敢取禀世子不敢自断转启王妃必以俔所启爲不当而然也其卒行之者以其懿旨不敢违也俔与其兄任侃皆有文名而颇惑释敎士林以此少之今观俔所启其家世侫佛盖不诬矣丁时小歛卢思愼愼承善李克墩尹孝孙成俔及承旨金应箕ㆍ姜龟孙入歛百官哭临行小歛奠百官哭临夕奠百官哭临礼曹参判宋瑛诣长生殿奉移梓宫以知中枢府事李克均左赞成韩致亨户曹判书洪贵达爲国葬都监提调左参赞郑文炯工曹判书柳洵广阳君李世佐爲山陵都监提调十二月二十六日辛巳黎明王世子传曰予于两大妃王妃殿累请进粥不听政丞等宜卽共请时尙早政丞皆未至承政院启政丞昨日启请劝粥云帝王之孝异于士庶人臣等又按仪轨世宗尝曰世子生长深宫居处飮食异于平人遭丧翌日宜可劝粥圣训昭昭臣等意世子先自进粥乃请于三殿则庶可得请矣传曰予则已矣宜请于三殿承旨等启当待政丞之来共议启请然臣等意世宗于昭宪王后之丧劝世子翌日进粥明载仪轨岂以居养异常遽撤飮食则虑或伤生故有此训也请先进粥仍请三殿则岂不从之乎传曰如不得请则予当先之告讣于社稷宗庙永宁殿王妃传曰人言成服日有妨于世子可得进退耶殡殿都监提调李克墩启凡丧制一从礼文小歛以前歛袭等事若値炎热或有从权进退者今则已经小歛自后节次当依礼文时日吉凶不足信也人子哀戚之情虽无穷而亦不得不有节文故圣人称其情文制爲丧葬之礼天子七月而葬诸侯五月而葬自古及今无有违其制者况我祖宗朝亦从礼文而不以时日吉凶进退之若拘于吉凶则葬必不以时请遵圣人之制循祖宗之法使合礼文王妃传曰予岂知礼文哉人有言者故欲从世俗尔当依所启前武灵君柳子光上书臣遭母丧已成殡谨按礼经会子问曾子问曰大夫士有私丧可以除之矣而有君服焉其除之也如之何孔子曰有君丧服于身不敢私服又何除焉註曰君重亲轻以义断恩曾子又问曰君旣启而臣有父母之丧则如之何孔子曰归哭而反送君註曰归哭亲丧复往送君之丧又曰若臣有父母丧旣殡而后有君丧则归君所父母丧有殷事则来归家朝夕亦恒在君所曾子又问曰父母之丧旣引及涂闻君薨如之何孔子曰遂旣封改服而往註曰不敢以私丧之服丧君也此礼经所载正合臣事臣今若因私服而不更除君服是臣而不服君服然则亲反重君反轻有违礼经有亏大义命议于政丞等李克培议令该司磨鍊以启何如卢思愼议有古礼依子光所启何如愼承善议虽有古礼以今观之不无碍处然此乃臣子出于至情依所启施行何如命该曹议启礼曹启子光援引礼经欲服大行王丧其心志可喜但时移事殊不必尽用周制我朝参酌古今勒成大典凡爲人子者方守亲丧遇君丧无改服之制君丧虽重母丧亦非轻亡母在殡未久而着纱帽网巾诣阙随班骇人视听今一开端后必效此遂成格例事势实爲未便子光所启宜勿施行司宪府掌令康伯珍司谏院正言李懿孙启伏闻爲大行大王行水陆斋之敎大行王尝不好佛且今新政之初臣民望治之时宜去邪道以从礼文传曰先王岂皆好佛然水陆之设自祖宗朝已然而大行王亦无遗命止之今不可遽废伯珍等更启大行大王于佛道本不崇信今于七七之日若设水陆斋则非孝子奉先之意请勿行传曰先王皆行之大行王虽不好佛亦爲先王而行之予亦当爲大行王而行之弘文馆副提学成世明等书启曰伏闻爲大行大王将设佛斋令本馆制疏以进不胜惊愕此虽出于哀痛罔极之诚然非礼之擧实非所以尽孝之道也大行大王在平昔不信佛敎臣民所共知今欲爲大行尽诚而反于平昔则甚非所谓如事生之道也况正始之初尤所当谨在今擗踊哀痛之时敢此吁号者诚以所关者大也传曰其以语台谏者语之伯珍等更启不从世明等更启大行大王自卽位以来不信佛敎如度僧之法乃先王所定大典所载而一朝断然革去使良民不复爲僧新创寺社一切禁止且于经筵语及佛事每敎群臣曰予之不信尔等所知天语丁宁炳然在耳今在嗣服之初事事宜遵先志而反擧大行所不信之事佞佛求福则大行在天之灵其肯之乎况正始之初万化所出万民所观在所尤谨而乃敎曰爲先王设斋大行王亦尝不废又无遗敎止之不胜缺望大行之有此擧特勉从先志耳非其本意且不有遗敎者初不知有今日之擧也传曰前言已尽承旨姜龟孙启太宗于大行王爲高祖故于祭告称皇祖考今于世子爲五世攷于古文称号无据世子时未卽位故不指曰某祖而泛称明日卽位之后则将何以称之请令大臣及礼曹同议称号又令弘文馆博考古文传曰可以尹弼商卢思愼愼承善李克墩金应箕爲山陵看审使世子传曰大行王有遗敎曰宜与政丞议断国事今闻政丞等或有不诣阙者其竝召之传曰先王命妇当服丧否政院与礼曹议启两殿压尊不可服衰当以白衣终制矣十二月二十七日壬午承政院启世宗大王遗敎曰三日后可进食请从是敎传曰予已歠粥进食则当待成殡后酌爲之更启若不进膳则王妃亦岂肯进膳请勿违先王遗敎爲王妃强进传曰先王遗敎大矣予勉从之司宪府掌令康伯珍司谏院正言李懿孙启佛事于先王若小有利益臣子当先启请臣等当擗踊之时固争不己者以其虚诞无益有累正始之道也命示于政丞等仍传曰祖宗朝皆行岂爲好佛而然欤大行大王不好佛亦爲先王不敢废也今者台谏累日论启卿等以予不可从之意开谕何如尹弼商等启伏闻上敎是出于哀痛迫切之至其听与不听断在圣心臣等不敢开谕伯珍等更启不作佛事昭载礼文况初政不从礼文而从邪道中外缺望不从弘文馆副提学成世明等书启曰我世祖大王常敎群臣曰予虽信佛氏然不欲劳民伤财后王不可法我大行大王每于经筵敎曰予之不信佛敎尔等所知夫以崇信佛敎如光庙而犹有是敎不信佛敎如大行而丁宁敎戒如是者皆爲后嗣计也今乃媚佛追荐则是不有祖训也孔子曰三年无改于父之道可谓孝矣上宾未几遽尔自用敢改先志可谓孝乎况在正始之初中外咸仰以观新化而反崇异道以示愚民亏损圣德无甚于此传曰尔等谓予爲不孝耶予若行先王所不行之事而不遵先王之敎则言之可也今无遗敎祖宗朝所行之事予何独不然世明等书启曰自昨日至今日累陈不已而迄无颔可窃惑焉大行王高明之德二十六年之间无有一事瑕玷而上宾之后遽加以非礼之事以累盛德甚非孝子事之如生之意也且今日所当观法者不必远求惟大行之初服是效耳大行之或爲先王追荐者诚以当先王崇信之后不忍遽改其志耳非其本意也今可独循故事而忍违先志乎孝子之于亲当思其所嗜思其所乐大行之所嗜所乐者爲何事乎诗曰念玆皇祖陟降庭止伏惟留心焉传曰爲先王也传于承政院曰柳子光居母服而请服君丧政丞等云可从其愿礼曹则以爲不可听将何以处之更问于政丞等尹弼商启不可以此开端依礼曹所启何如卢思愼启若有事则虽在丧者当起复诣阙子光之请于义无妨愼承善启依前议何如传曰爲先王之诚予实嘉之然国有成法不可听其以是意谕子光弘文馆直提学表沿沫典翰杨熙止应敎权柱副应敎洪瀚副修撰金勘书启曰臣等今方撰大行王行状于景福宫艺文馆此虽国家及期大事然嗣服惟新之初臣民想望之日行此佛斋大累圣德敢撤所事来启耳释氏诞妄今不暇论记曰孝子不忍死其亲大行王痛辟佛敎无一毫崇信之意非徒嗣王所灼知一国臣民无不知之今大行新陟未就榟宫声音笑貌洋洋如在而当擗踊哀痛之际以大行所不爲之事爲大行追荐其于孝子不忍死其亲之心安乎必缁徒设幄唿唱灵驾大行在天之灵必怫然怒矣其肯下享乎其肯曰我有后嗣而善继其志乎臣等以经幄旧臣今覩此擧感念畴昔不胜痛哭伏愿亟命停罢以追先志以谨初服幸甚传曰爲先王事何以敢言乎沿沫等更启太宗不信佛敎至革寺社故献陵独无斋宫大行王平昔亦不好佛今乃以所不好之事追荐冥福可谓孝乎新服之初四方瞻望而先示邪道是岂正始之道乎传曰太宗宾天后其不设斋耶他陵皆有斋宫耶问于政丞政丞启太宗果革寺社矣设斋与否年久未记他陵皆有斋宫矣弘文馆修撰孙澍启令臣制设斋疏文以进本馆方论设斋未便而臣若反制疏文其于事体何如臣不敢奉敎传曰予旣命之何不制欤澍启馆中时方论启臣亦知其非而制之则于事体未便不敢奉敎传于政丞等曰孙澍承命不制疏文可乎强辞至再然则已之欤政丞等启孙澍不奉敎命于礼似慢然其心以谓时方论请而反制佛疏则事与心异故敢辞耳传于澍曰其在先朝非不设斋其速制进艺文馆奉敎李宵等启臣等虽无言责久侍经幄历知大行大王深斥佛敎祝寿之斋自祖宗朝行之已久而罢之度僧之法载在大典而亦罢之至于经筵尝曰予之不好佛尔等咸知臣等追念圣敎洋洋在耳嗣王亦岂不知今者宾天未几小大皇皇擗踊奔走之时撞钟击鼓饭佛斋僧题疏缄曰朝鲜国王云云非徒臣民缺望深恐在天之灵亦必有所憾也孔子曰三年无改于父之道可谓孝矣未审此擧可谓孝乎况当嗣服之初台谏侍从之言一切拒之首擧非礼之事率一国以左道非所以自贻哲命之道伏望勉从舆望以示惟新之化不从弘文馆副提学成世明等启敎曰爲大行之事臣等未解继大行之志述大行之事则可谓爲大行矣今乃违大行之志反大行之事而谓爲大行可乎大行王凡国事必与大臣商议今何不历问大臣乎大臣引君当道者也正当谨始之初谁肯以斋僧饭佛爲嗣服首事乎若此事所关不甚重大则当此五内摧裂之时安敢累渎不已乎传曰予已历问大臣矣领议政李克培令其弟吏曹判书克墩启臣爲首相义当朝夕哭临而病日益深起居须人成服卽位终始之大事而又不得趋班不胜痛闷辞职乞骸固非其时然势迫敢启传曰前者卿累请辞职而大行皆不允如有大事当就而议之其勿趋班安心调保忠淸道沔川瑞山唐津地震十二月二十八日癸未弘文馆大提学鱼世谦启馆员皆以言事诣阙大行行状修撰稽缓敢取禀传曰其问政丞等尹弼商启拜表日近事甚紧急废而来启事体未便台谏凡有所启则掌务官独来启之请依此例一员留启其余皆还本馆何如卢思愼启事有缓急今一饭佛而国之兴亡在于朝夕则言之可也爲先王设斋皆祖宗朝故事不可以此爲崇佛也擗踊哭泣非言事之时而舍其所事坌集阙下论难不已臣甚非之臣意以爲大事外如此事不必答之愼承善默然不言但云吾意亦如思愼之言史臣曰正始之初饭佛斋僧过孰大于此而思愼以谓非大事不必答不知思愼以何事爲大应敎洪瀚叹曰使许琮洪应在端不爲此言矣弘文馆副提学成世明等启昨日臣等所启之意初欲访问于政丞而敎曰承旨知之矣臣等问于承旨答曰但问太宗时设斋与否及他陵斋宫有无而已此与臣等所启之意有异请以臣等之言广问大臣则可知其是非矣传曰言可听则当问诸大臣不可听故不问耳世明等启臣等所启是非判然而不问于大臣独自断之臣切痛心大行遇事必谋及大臣请议于大臣不从司宪府掌令康伯珍启设斋事若不关于大体当擗踊之时岂敢如此烦渎今嗣服之初中外望治之日尤不可以左道表率不从弘文馆修撰孙澍书启曰嗣服正始之初首擧佛事违先志累圣德无甚于此故馆中时方论启而反制供佛疏文则非但有累事体抑且言与行违也虽人主之命若大关事体则古之人有封还诏书者方擗踊哀痛之际烦渎圣听岂忍爲哉第念大行大王高明光大不信佛敎而上宾未几媚佛邀福擧非礼之事此非但蔑汚大行大王卄余年之圣化其有累于初政尤甚大则岂可承顺而制疏文哉所言非所行所行非所言则是下负所学上负大行大王盛德岂忍爲哉传曰累命制进固辞不从此何如耶其问政丞等尹弼商启制进后诤之可也澍乃固辞是不欲变其初心亦不可谓非也且于此时不宜治罪姑令他员制进何如愼承善曰孙澍之事果爲无礼然不可此时治罪令他员制进何如卢思愼曰我朝太祖太宗世宗旣皆行之今不可废也然孙澍则旣已抗论虽死必不制矣此事甚急姑令承政院制送何如澍之事当于后日在上裁耳承旨姜龟孙曰政院亦职带经筵而立心且不下于孙澍澍不从命而政院其肯制之乎思愼强启传曰政院制送承旨等令香室入直正字誊写旧疏而送掌令康伯珍正言李懿孙书启曰祝寿斋先世例事大行王废之度僧之法着在令甲大行王亦不遵守语云三年无改于父之道可谓孝矣今此饭僧媚佛曾是以爲孝乎传曰今云三年无改父之道大行王爲睿宗非不行也又无遗敎禁止予爲先王何爲不行哉伯珍等又书启曰今初政中外臣民引领拭目想望风化命设水陆大张饭佛非徒骇人听闻甚妨于正始传曰若可听之事则予何不听当此擗踊之时烦渎如此政院其勿出纳侍讲院辅德李琚等上箚曰臣等俱以庸劣尝侍书筵上于学问日就高明理之邪正事之是非无不灼知臣等常谓他日必无过擧今嗣位之初首擧佛事夫饭佛斋僧人主之恶德况今初服万民望治之日其所爲乃至于此臣等缺望臣等初闻是事卽欲来启然台谏侍从方言之臣等以谓殿下当从谏弗咈去邪勿疑以新初政至于今日兪音未下臣等久侍东宫虽无辅导之功伏覩过擧不可不言敢干天听伏望命停佛事以副臣等宿昔之望不从礼曹启太宗大王于世次当祧在庙称号爲难今姑泛称太宗后令弘文馆考古制施行令示政丞政丞等启当如礼曹所启从之丁时大歛百官哭临辛时成殡遂设奠百官哭临辍市五日闾巷小民无不哀痛至有垂泣而言曰何不以我代上之身乎倭人之到馆者见我人衣白不食肉问其故对之以实倭人相与泣曰圣主之薨胡适我辈之来悲恸不止十二月二十九日甲申承政院书世祖睿宗大行王卽位颁赦之例以启传曰一从大行王例政丞等启凡定属者或爲官奴或爲驿子以实边圉若皆放之则两界及驿路虚踈臣等意定属不可放也但充军者放之何如且大行王以旁支入承大统故特加百官一阶今则以正承袭不可用此例加百官阶传曰充军者勿论轻重皆放之定属勿放百官亦勿加阶遣承旨宋轶行水陆斋于藏义寺成均馆及四学儒生等诣阙门外哭临未时成服王世子服衰绖王子及宗亲文武百官皆服衰入就位俯伏哭代奠官酌酒奠讫王世子以下还庐次百官以次出王妃及王世子嫔内外命妇服丧如仪礼讫都承旨陈遗敎凾于欑宫南尙瑞院官陈大宝于其南宗亲文武百官变服朝服就门外位左议政卢思愼诣殡殿东南隅西向俯伏王世子释衰服具冕服出左通礼引王世子由东门入就位思愼诣欑宫南案前跪奉大宝西向立王世子陞自东阶入诣香案前跪思愼以大宝授王世子王世子以授近侍降就位四拜讫出西门近侍奉大宝前行宗亲文武百官以次出王御仁政殿檐下受百官贺如仪还入庐次释冕服反丧服宗亲文武百官出门外服衰服还入庭中颁赦于中外敎曰予惟我大行大王以聪明睿智之圣承祖宗艰大之业宵衣旰食励精图治盖二十有六年于玆矣文敎蔚兴武功赫然民安物阜德泽洽于四方礼备乐和治化光于前烈巍巍荡荡不可名焉大德必得其寿期享福之无疆皇天降割我家恸攀唿之莫及岂惟宗社之大慼实是臣民之不幸唿天叫地哀我何怙方茕茕而在疚遽忍安于践祚第以大统不可久旷神器不可暂虚玆不获已乃于十二月二十九日甲申卽位于昌德宫尊仁粹王大妃仁惠王大妃爲大王大妃尊大行王妃爲王大妃以嫔愼氏爲王妃玆当嗣服之初宜布作解之恩自是日昧爽以前除谋反大逆谋叛子孙谋杀欧骂祖父母ㆍ父母妻妾谋杀夫奴婢谋杀主蛊毒魇魅但犯强盗外已发觉未发觉已决正未决正咸宥除之敢以宥旨前事相告言者以其罪罪之收职牒者还给徒流付处充军者竝皆放释于戏惟天惟祖宗全付予有家若涉渊氷罔知攸济尙赖臣隣之助永底隆平之治成均馆儒生赵有亨等上书曰伏以大行大王至仁育物如天地之覆焘父母之抚鞠吾东方万世之福也一朝不幸奄弃群臣虽深山穷谷愚夫愚妇莫不奔走哀号如丧考妣旣臣等涵泳敎育恩乎今殿下新登宝位凡所施爲罔不在初中外臣庶哭泣之余挥涕延颈愿闻新政之何如臣等伏闻国家爲先王求福设斋祷佛臣窃痛焉先王有盛德大业福禄如天何必謟佛妄求然后爲福也此非福先王也乃累先王也臣闻书曰若生子罔不在厥初生自贻哲命今天其命哲命吉凶命历年知今我初服诗曰不愆不忘率由旧章自古人主未有不能正其始而能善其终者也正始之要不过曰遵先王之法而已恭惟我大行大王圣神文武扶植斯道灭絶异端祝寿之斋度僧之法一切停罢敎化大行至于闾巷细民行父母之丧一遵家礼咸知祷佛之无益于亲而且耻爲之故丽季汚俗一朝革去今殿下卽位之初人心之邪正习俗之美恶社稷之安危无不系焉此正念慕羹墻思所以慰先王在天之灵而无故坠先王已隆之敎爲小民所耻之事臣等爲殿下不取也大行大王至圣至明洞知佛氏之足以乱国家也故抚位二十六年斥而去之终始如一使惑世无赖之徒太半爲民矣岂肯依无赖之徒求福于土木之块乎万万无此理天地神明所知中外臣民所痛临之在上质之在旁不可诬也殿下此擧非徒有累于正始适足以欺先王在天之灵启愚民邪妄之心孔子曰三年无改于父之道可谓孝矣传曰人能以父母之心爲心则可谓孝矣今去先王弃弓之日未经一旬欲改先王之道之心而之崇信虚无怪诞之事可谓孝乎伏愿殿下决邪正之机澄出治之源明先王精一之学快慰臣民如渴之望传曰自祖宗朝例行之事不从正言李懿孙启自古医侍君疾妄投汤剂者皆置法今外间皆曰大行大王有肿证宋钦金兴守等不谨诊候误进药饵以致大故不胜痛愤世宗朝卢仲礼全循义等以奉药无效皆受重罪请置钦等极刑以惩后传曰大行大王精于药理在不豫时令医考方付标以入自察其药合于证候而服之固非医员擅进也常不接医至疾革大妃累请然后使医诊候予之所憾曷胜言哉如可治罪则固当重论然不可加以暧昧之罪其议于政丞等传于承政院曰大行大王敎予云予践位之初有院相汝初政令政丞等常坐政院同议国事当依遗敎施行掌令康伯珍正言李懿孙启昨日启水陆斋不可事命勿启台谏之言人主高居深宫若不闻台谏之言则朝廷得失民间疾苦何由得知不胜缺望传曰予非谓他事也此事爲先王也决不可听而敢言之故使不启耳燕山君日记卷第一燕山君讳㦕成宗康靖大王长子母废妃尹氏判奉常寺事起畎之女以十一月初七日丁未生癸卯二月己巳册封世子遣领中枢韩明浍等请命于京师五月丁酉帝遣太监郑同等赐勑封少时不好学东宫僚属有劝戒者深衔之及即位宫中所行多不善外庭犹未之知晩年荒悖淫纵大肆虐政诛杀大臣台谏侍从殆尽至有炮烙斮胸寸斩碎骨飘风之刑遂废徙乔桐封燕山君居数月以疾终年三十一在位十二年卷月日丁巳接慰官洪重夏辞陛左议政睦来善右议政闵黯与重夏同爲请对重夏言倭人所谓竹岛卽我国郁陵岛今以爲不关而弃之则已不然则不可不预爲明辨且彼若以人民入接则岂非他日之忧乎来善黯俱以爲倭人之徙入民户旣不能的知此是三百年空弃之地因此生衅失好亦非计也上从黯等言盖蔚山渔人自海边漂至郁陵岛岛上三峰接天中有数十户人家遗址草木则多竹苇禽兽则多乌鸢猫狸爲倭人所执去自其岛至伯耆洲七昼夜时倭请以犯境之罪罪渔人太宗朝宰臣申叔舟浮海入审郁陵岛记其形止而来今渔人所言与其记言相符议者皆以爲此明是郁陵岛而庙堂乃以爲等弃之地而不欲辨争其计误矣卷月日备边司推问安龙福等龙福以爲渠本居东莱爲省母至蔚山适逢僧雷宪等备说顷年往来郁陵岛事且言本岛海物之丰富雷宪等心利之遂同乘船与宁海篙工刘日夫等俱发到本岛主山三峰高于三角自南至北爲二日程自东至西亦然山多杂木鹰乌猫倭船亦多来泊船人皆恐渠倡言郁岛本我境倭人何敢越境侵犯汝等可共縳之仍进船头大喝倭言吾等本住松岛偶因渔採出来今当还往本所松岛卽子山岛此亦我国地汝敢住此耶遂以翌晓拕舟入子山岛倭等方列釜鬻煮鱼膏渠以杖撞破大言叱之倭等收聚载船擧帆回去渠仍乘船追趁猝遇狂飙漂到玉岐岛岛主问入来之故渠言顷年吾入来此处以郁陵子山等岛定以朝鲜地界至有关白书契而本国不有定式今又侵犯我境是何道理云尔则谓当转报伯耆州而久不闻消息渠不胜愤惋乘船直向伯耆州假称郁陵子山两岛监税将使人通告本岛送人马迎之渠服靑帖里着黑布笠穿皮鞋乘轿诸人竝乘马进往本州渠与岛主对坐厅上诸人竝下坐中阶岛主问何以入来答曰前日以两岛事受出书契不啻明白而对马岛主夺取书契中间伪造数遣差倭非法横侵吾将上疏关白历陈罪状岛主许之遂使李仁成构疏呈纳岛主之父来恳伯耆州曰若登此疏吾子必重得罪死请勿捧入故不得禀定于关伯而前日犯境倭十五人摘发行罚仍谓渠曰两岛旣属尔国之后或有更爲犯越者岛主如或横侵竝作国书定译官入送则当爲重处仍给粮定差倭护送渠以带去有弊辞之云雷宪等诸人供辞略同备边司启请姑待后日登对禀处允之