毛诗毛诗卷第一毛诗卷第一唐国子愽士兼太子中允赠齐州刺史呉县开国男陆德明释文附周南关雎诂训传第一毛诗国风郑氏笺关雎后妃之德也风之始也所以风天下而正夫妇也故用之郷人焉用之邦国焉风风也敎也风以动之敎以化之诗者志之所之也在心爲志发言爲诗情动于中而形于言言之不足故嗟叹之嗟叹之不足故永歌之永歌之不足不知手之舞之足之蹈之也情发于声声成文谓之音治丗之音安以乐其政和乱丗之音怨以怒其政乖亡国之音哀以思其民困故正得失动天地感鬼神莫近于诗先王以是经夫妇成孝敬厚人伦美敎化移风俗故诗有六义焉一曰风二曰赋三曰比四曰兴五曰雅六曰颂上以风化下下以风刺上主文而谲諌言之者无罪闻之者足以戒故曰风至于王道衰礼义废政教失国异政家殊俗而变风变雅作矣国史明乎得失之迹伤人伦之废哀刑政之苛吟咏情性以风其上达于事变而怀其旧俗者也故变风发乎情止乎礼义发乎情民之性也止乎礼义先王之泽也是以一国之事系一人之本谓之风言天下之事形四方之风谓之雅雅者正也言王政之所由废兴也政有小大故有小雅焉有大雅焉颂者美盛德之形容以其成功告于神明者也是谓四始诗之至也然则关雎麟趾之化王者之风故系之周公南言化自北而南也鹊巢驺虞之德诸侯之风也先王之所以敎故系之召公周南召南正始之道王化之基是以关雎乐得淑女以配君子忧在进贤不淫其色哀窈窕思贤才而无伤善之心焉是关雎之义也关关雎鸠在河之洲窈窕淑女君子好逑参差荇菜左右流之窈窕淑女寤寐求之求之不得寤寐思服悠哉悠哉辗转反侧参差荇菜左右采之窈窕淑女琴瑟友之参差荇菜左右芼之窈窕淑女钟鼔乐之关雎五章章四句故言三章一章四句二章章八句葛覃后妃之本也后妃在父母家则志在于女功之事躬俭节用服澣濯之衣尊敬师传则可以归安父母化天下以妇道也葛之覃兮施于中谷维叶萋萋黄鸟于飞集于灌木其鸣喈喈葛之覃兮施于中谷维叶莫莫是刈是濩爲絺爲绤服之无斁言告师氏言告言归薄污我私薄澣我衣害澣害否归宁父母葛覃三章章六句卷耳后妃之志也又当辅佐君子求贤审官知臣下之勤劳内有进贤之志而无险诐私谒之心朝夕思念至于忧勤也采采卷耳不盈顷筐嗟我怀人寘彼周行陟彼崔嵬我马虺隤我姑酌彼金罍维以不永怀陟彼髙岗我马玄黄我姑酌彼兕觥维以不永伤陟彼砠矣我马瘏矣我仆痡矣云何吁矣卷耳四章章四句樛木后妃逮下也言能逮下而无嫉妬之心焉南有樛木葛藟累之乐只君子福履绥之南有樛木葛藟荒之乐只君子福履将之南有樛木葛藟萦之乐只君子福履成之樛木三章章四句螽斯后妃子孙衆多也言若螽斯不妬忌则子孙衆多也螽斯羽诜诜兮冝尔子孙振振兮螽斯羽薨薨兮冝尔子孙绳绳兮螽斯羽揖揖兮冝尔子孙蛰蛰兮螽斯三章章四句桃夭后妃之所致也不妬忌则男女以正昬姻以时国无鳏民也桃之夭夭灼灼其华之子于归宜其室家桃之夭夭有蕡其实之子于归冝其家室桃之夭夭其叶蓁蓁之子于归冝其家人桃夭三章章四句兎罝后妃之化也关雎之化行则莫不好德贤人衆多也肃肃兎罝㭬之丁丁赳赳武夫公侯干城肃肃兎罝施于中逵赳赳武夫公侯好仇肃肃兎罝施于中林赳赳武夫公侯腹心兎罝三章章四句芣苢后妃之美也和平则妇人乐有子矣采采芣苢薄言采之采采芣苢薄言有之采采芣苢薄言掇之采采芣苢薄言捋之采采芣苢薄言祮之采采芣苢薄言襭之芣苢三章章四句汉广德广所及也文王之道𬒳于南国美化行乎江汉之域无思犯礼求而不可得也南有乔木不可休息汉有游女不可求思汉之广矣不可泳思江之永矣不可方思翘翘错薪言刈其楚之子于归言秣其马汉之广矣不可泳思江之永矣不可方思翘翘错薪言刈其蒌之子于归言秣其驹汉之广矣不可泳思江之永矣不可方思汉广三章章八句汝坟道化行也文王之化行乎汝坟之国妇人能闵其君子犹勉之以正也遵彼汝坟伐其条枚未见君子惄如调饥遵彼汝坟伐其条肄旣见君子不我遐弃鲂鱼頳尾王室如燬虽则如燬父母孔迩汝坟三章章四句麟之趾关雎之应也关雎之化行则天下无犯非礼虽衰世之公子皆信厚如麟趾之时也麟之趾振振公子于嗟麟兮麟之定振振公姓于嗟麟兮麟之角振振公族于嗟麟兮麟之趾三章章三句周南之国十一篇三十六章百五十九句召南鹊巢诂训传第二毛诗国风郑氏笺鹊巢夫人之德也国君积行累功以致爵位夫人起家而居有之德如鸤鸠乃可以配焉维鹊有巢维鸠居之之子于归百两御之维鹊有巢维鸠方之之子于归百两将之维鹊有巢维鸠盈之之子于归百两成之鹊巢三章章四句采蘩夫人不失职也夫人可以奉祭祀则不失职矣于以采蘩于沼于沚于以用之公侯之事于以采蘩于涧之中于以用之公侯之宫被之僮僮夙夜在公被之祁祁薄言还归采蘩三章章四句草虫大夫妻能以礼自防也喓喓草虫趯趯阜螽未见君子忧心忡忡亦旣见止亦旣觏止我心则降陟彼南山言采其蕨未见君子忧心惙惙亦旣见止亦旣觏止我心则说陟彼南山言采其薇未见君子我心伤悲亦旣见止亦旣觏止我心则夷草虫三章章七句采苹大夫妻能循法度也能循法度则可以承先祖共祭祀矣于以采苹南涧之濵于以采藻于彼行潦于以盛之维筐及筥于以湘之维锜及釜于以奠之宗室牖下谁其尸之有齐季女采苹三章章句甘棠美召伯也召伯之教明于南国蔽芾甘棠勿翦勿伐召伯所苃蔽芾甘棠勿翦勿败召伯所憩蔽芾甘棠勿翦勿拜召伯所说甘棠三章章三句行露召伯听讼也衰世之俗微贞信之教兴彊㬥之男不能侵陵贞女也厌浥行露岂不夙夜谓行多露谁谓雀无角何以穿我屋谁谓女无家何以速我狱虽速我狱室家不足谁谓䑕无牙何以穿我墉谁谓女无家何以速我讼虽速我讼亦不女从行露三章一章三句二章章六句羔羊鹊巢之功致也召南之国化文王之政在位皆节俭正直德如羔羊也羔羊之皮素丝五紽退食自公委蛇委蛇羔羊之革素丝五緎委蛇委蛇自公退食羔羊之缝素丝五总委蛇委蛇退食自公羔羊三章章四句殷其靁劝以义也召南之大夫远行从政不遑宁处其室家能闵其勤劳劝以义也殷其靁在南山之阳何斯违斯莫敢或遑振振君子归哉归哉殷其靁在南山之侧何斯违斯莫敢遑息振振君子归哉归哉殷其靁在南山之下何斯违斯莫或遑处振振君子归哉归哉殷其靁三章章六句摽有梅男女及时也召南之国被文王之化男女得以及时也摽有梅其实七兮求我庶士迨其吉兮摽有梅其实三兮求我庶士迨其今兮摽有梅顷筐墍之求我庶士迨其谓之摽有梅三章章四句小星惠及下也夫人无妬忌之行惠及贱妾进御于君知其命有贵贱能尽其心矣嘒彼小星三五在东肃肃宵征夙夜在公寔命不同嘒彼小星维参与昴肃肃宵征抱衾与裯寔命不犹小星二章章五句江有汜美媵也勤而无怨嫡能悔过也文王之时江沱之间有嫡不以其媵备数媵遇劳而无怨嫡亦自悔也江有汜之子归不我以不我以其后也悔江有渚之子归不我与不我与其后也处江有沱之子归不我过不我过其啸也歌江有汜三章章五句野有死麕恶无礼也天下大乱彊㬥相陵遂成淫风被文王之化虽当乱世犹恶无礼也野有死麕白茅包之有女怀春吉士诱之林有朴樕野有死鹿白茅纯束有女如玉舒而脱脱兮无感我帨兮无使尨也吠野有死麕三章二章章四句一章三句何彼襛矣美王姬也虽则王姬亦下嫁于诸侯车服不系其夫下王后一等犹执妇道以成肃雝之德也何彼襛矣唐棣之华曷不肃雝王姬之车何彼襛矣华如桃李平王之孙齐侯之子其钓维何维丝伊缗齐侯之子平王之孙何彼襛矣三章章四句驺虞鹊巢之应也鹊巢之化行人伦旣正朝廷旣治天下纯𬒳文王之化则庶类蕃殖蒐田以时仁如驺虞则王道成也彼茁者葭壹发五豝于嗟乎驺虞彼茁者蓬壹发五豵于嗟乎驺虞驺虞二章章三句召南之国十四篇四十章百七十七句毛诗卷第一毛诗毛诗卷第二毛诗卷第二邶柏舟诂训传第三毛诗国风郑氏笺柏舟言仁而不遇也卫顷公之时仁人不遇小人在侧汎彼柏舟亦汎其流耿耿不寐如有隐忧微我无酒以敖以游我心匪鉴不可以茹亦有兄弟不可以据薄言往愬逢彼之怒我心匪石不可转也我心匪席不可卷也威仪棣棣不可选也忧心悄悄愠于羣小觏闵旣多受侮不少静言思之寤擗有摽日居月诸胡迭而微心之忧矣如匪澣衣静言思之不能奋飞柏舟五章章六句緑衣卫庄姜伤己也妾上僣夫人失位而作是诗也緑兮衣兮緑衣黄里心之忧矣曷维其巳緑兮衣兮緑衣黄裳心之忧矣曷维其亡緑兮丝兮女所治兮我思古人俾无訧兮絺兮绤兮凄其以风我思古人实获我心緑衣四章章四句燕燕卫庄姜送归妾也燕燕于飞差池其羽之子于归逺送于野瞻望弗及泣涕如雨燕燕于飞颉之颃之之子于归逺于将之瞻望弗及伫立以泣燕燕于飞上下其音之子于归逺送于南瞻望弗及实劳我心仲氏任只其心塞渊终温且惠淑愼其身先君之思以朂寡人燕燕四章章六句日月卫庄姜伤己也遭州吁之难伤己不见荅于先君以至困穷之诗也日居月诸照临下土乃如之人兮逝不古处胡能有定宁不我顾日居月诸下土是冒乃如之人兮逝不相好胡能有定宁不我报日居月诸出自东方乃如之人兮德音无良胡能有定俾也可忘日居月诸东方自岀父兮母兮畜我不卒胡能有定报我不述日月四章章六句终风卫庄姜伤已也遭州吁之暴见侮慢而不能正也终风且暴顾我则笑谑浪笑傲中心是悼终风且霾惠然肯来终风四章章四句击鼔怨州吁也卫州吁用兵暴乱使公孙文仲将而平陈与宋国人怨其勇而无礼也击鼔其镗踊跃用兵土国城漕我独南行从孙子仲平陈与宋不我以归忧心有忡爰居爰处爰丧其马于以求之于林之下死生契阔与子成说执子之手与子偕老于嗟阔兮不我活兮于嗟洵兮不我信兮击鼔五章章四句凯风美孝子也卫之淫风流行虽有七子之母犹不能安其室故美七子能尽其孝道以慰其母心而成其志尔凯风自南吹彼棘心棘心夭夭母氏劬劳凯风自南吹彼棘薪母氏圣善我无令人爰有寒泉在浚之下有子七人母氏劳苦睍睆黄鸟载好其音有子七人莫慰母心凯风四章章四句雄雉刺卫宣公也淫乱不恤国事军旅数起大夫乆役男女怨旷国人患之而作是诗雄雉于飞泄泄其羽我之怀矣自诒伊阻雄雉于飞下上其音展矣君子实劳我心瞻彼日月悠悠我思道之云逺曷云能来百尔君子不知德行不忮不求何用不臧雄雉四章章四句匏有苦叶刺卫宣公也公与夫人并爲淫乱匏有苦叶济有深渉深则厉浅则掲有弥济盈有鷕雉鸣济盈不濡轨雉鸣求其牡雝雝鸣鴈旭日始旦士如归妻迨氷未泮招招舟子人渉卬否人渉卬否卬湏我友匏有苦叶四章章四句谷风刺夫妇失道也卫人化其上淫于新昬而弃其旧室夫妇离絶国俗伤败焉习习谷风以隂以雨黾勉同心不冝有怒采葑采菲无以下体德音莫违及尔同死行道遟遟中心有违不逺伊迩薄送我畿谁谓荼苦其甘如荠宴尔新昬如兄如弟泾以渭浊湜湜其沚宴尔新昬不我屑以母逝我梁母发我笱我躬不阅遑恤我后就其深矣方之舟之就其浅矣泳之游之何有何亡黾勉求之凡民有丧匍匐救之不我能慉反以我爲雠旣阻我德贾用不售昔育恐育鞫及尔顚覆旣生旣育比予于毒我有旨蓄亦以御冬宴尔新昬以我御穷有洸有溃旣诒我肄不念昔者伊余来曁谷风六章章八句式微黎侯寓于卫其臣劝以归也式微式微胡不归微君之故胡爲乎中露式微式微胡不归微君之躬胡爲乎泥中式微二章章四句旄丘责卫伯也狄人迫逐黎侯黎侯寓于卫卫不能脩方伯连率之职黎之臣子以责于卫也旄丘之葛兮何诞之节兮叔兮伯兮何多日也何其处也必有与也何其乆也必有以也狐裘蒙戎匪车不东叔兮伯兮靡所与同琐兮尾兮流离之子叔兮伯兮褎如充耳旄丘四章章四句简兮刺不用贤也卫之贤者仕于泠官皆可以承事王者也简兮简兮方将万舞日之方中在前上处硕人俣俣公庭万舞有力如虎执辔如组左手执籥右手秉翟赫如渥赭公言钖爵山有榛隰有苓云谁之思西方美人彼美人兮西方之人兮简兮三章章六句泉水卫女思归也嫁于诸侯父母终思归宁而不得故作是诗以自见也毖彼泉水亦流于淇有怀于卫靡日不思娈彼诸姬聊与之谋出宿于泲饮饯于祢女子有行逺父母兄弟问我诸姑遂及伯姊出宿于干饮饯于言载脂载舝还车言迈遄臻于卫不瑕有害我思肥泉兹之永叹思湏与漕我心悠悠驾言出游以冩我忧泉水四章章六句北门刺仕不得志也言卫之忠臣不得其志尔出自北门忧心殷殷终窭且贫莫知我艰巳焉哉天实爲之谓之何哉王事适我政事一埤益我我入自外室人交徧讁我巳焉哉天实爲之谓之何哉王事敦我政事一埤遗我我入自外室人交徧摧我巳焉哉天实爲之谓之何哉北门三章章七句北风刺虐也卫国并爲威虐百姓不亲莫不相携持而去焉北风其凉雨雪其雱惠而好我携手同行其虚其邪旣亟只且北风其喈雨雪其霏惠而好我携手同归其虚其邪旣亟只且莫赤匪狐莫黒匪乌惠而好我携手同车其虚其邪旣亟只且北风三章章六句静女刺时也卫君无道天人无德静女其姝俟我于城隅爱而不见搔首踟蹰静女其娈贻我彤管彤管有炜说怿女美自牧归荑洵美且异匪女之爲美美人之贻静女三章章四句新台刺卫宣公也纳伋之妻作新台于河上而要之国人恶之而作是诗也新台有泚河水弥弥燕婉之求籧篨不鲜新台有洒河水浼浼燕婉之求籧篨不殄鱼网之设鸿则离之燕婉之求得此戚施新台三章章四句二子乗舟思伋寿也卫宣公之二子争相爲死国人伤而思之作是诗也二子乗舟汎汎其景愿言思子中心养养二子乗舟汎汎其逝愿言思子不瑕有害二子乗舟二章章四句邶国十九篇七十一章三百六十三句毛诗卷第二毛诗毛诗卷第三毛诗卷第三鄘柏舟诂训传第四毛诗国风郑氏笺柏舟共姜自誓也卫丗子共伯蚤死其妻守义父母欲夺而嫁之誓而弗许故作是诗以絶之汎彼柏舟在彼中河髧彼两髦实维我仪之死矢靡它母也天只不谅人只汎彼柏舟在彼河侧髧彼两髦实维我特之死矢靡慝母也天只不谅人只柏舟二章章七句墙有茨卫人刺其上也公子顽通乎君母国人疾之而不可道也墙有茨不可埽也中冓之言不可道也所可道也言之丑也墙有茨不可襄也中冓之言不可详也所可详也言之长也墙有茨不可束也中冓之言不可读也所可读也言之辱也墙有茨三章章六句君子偕老刺卫夫人也夫人淫乱失事君子之道故陈人君之德服饰之盛冝与君子偕老也君子偕老副笄六珈委委佗佗如山如河象服是冝子之不淑云如之何玭兮玭兮其之翟也鬒髪如云不屑髢也玉之瑱也象之揥也扬且之晳也胡然而天也胡然而帝也瑳兮瑳兮其之展也蒙彼绉絺是绁袢也子之清扬扬且之颜也展如之人兮邦之媛也君子偕老三章一章七句一章九句一章八句桑中刺奔也卫之公室淫乱男女相奔至于丗族在位相窃妻妾期于幽逺政散民流而不可止爰采唐矣沬之郷矣云谁之思羙孟姜矣期我乎桑中要我乎上宫送我乎淇之上矣爰采麦矣沬之北矣云谁之思羙孟弋矣期我乎桑中要我乎上宫送我乎淇之上矣爰采葑矣沬之东矣云谁之思羙孟庸矣期我乎桑中要我乎上宫送我乎淇之上矣桑中三章章七句鹑之奔奔刺卫宣姜也卫人以爲宣姜鹑鹊之不若也鹑之奔奔鹊之彊彊人之无良我以爲兄鹊之彊彊鹑之奔奔人之无良我以爲君鹑之奔奔二章章四句定之方中羙卫文公也卫爲狄所㓕东徙渡河野处漕邑齐桓公攘戎狄而封之文公徙居楚丘始建城市而营宫室得其时制百姓说之国家殷冨焉定之方中作于楚宫揆之以日作于楚室树之榛栗椅桐梓爰伐琴瑟升彼虚矣以望楚矣望楚与堂景山与京降观于桑卜云其吉终然允臧灵雨旣零命彼倌人星言夙驾说于桑田匪直也人秉心塞渊騋牝三千定之方中三章章七句蝃蝀止奔也卫文公能以道化其民淫奔之耻国人不齿也蝃蝀在东莫之敢指女子有行逺父母兄弟朝隮于西崇朝其雨女子有行逺兄弟父母乃如之人也怀昬姻也大无信也不知命也蝃蝀三章章四句相䑕刺无礼也卫文公能正其羣臣而刺在位承先君之化无礼仪也相䑕有皮人而无仪人而无仪不死何爲相䑕有齿人而无止人而无止不死何俟相䑕有体人而无礼人而无礼胡不遄死相䑕三章章四句干旄羙好善也卫文公臣子多好善贤者乐告以善道也孑孑干旄在浚之郊素丝纰之良马四之彼姝者子何以卑之孑孑干旟在浚之都素丝组之良马五之彼姝者子何以予之孑孑干旌在浚之城素丝祝之良马六之彼姝者子何以告之干旄三章章六句载驰许穆夫人作也闵其宗国顚覆自伤不能救也卫懿公爲狄人所㓕国人分散露于漕邑许穆夫人闵卫之亡伤许之小力不能救思归唁其兄又义不得故赋是诗也载驰载驱归唁卫侯驱马悠悠言至于漕大夫跋渉我心则忧旣不我嘉不能旋反视尔不臧我思不逺旣不我嘉不能旋济视尔不臧我思不閟陟彼阿丘言采其蝱女子善怀亦各有行许人尤之衆稺且狂我行其野芃芃其麦控于大邦谁因谁极大夫君子无我有尤百尔所思不如我所之载驰五章一章六句二章章四句一章六句一章八句鄘国十篇三十章百七十六句卫淇奥诂训传第五毛诗国风郑氏笺淇奥羙武公之德也有文章又能听其规諌以礼自防故能入相于周羙而作是诗也瞻彼淇奥緑竹猗猗有匪君子如切如磋如琢如磨瑟兮僴兮赫兮咺兮有匪君子终不可谖兮瞻彼淇奥緑竹青青有匪君子充耳琇莹㑹弁如星瑟兮僴兮赫兮咺兮有匪君子终不可谖兮瞻彼淇奥緑竹如箦有匪君子如金如钖如圭如璧寛兮绰兮猗重较兮善戯谑兮不爲虐兮淇奥三章章九句考槃刺庄公也不能继先公之业使贤者退而穷处考槃在涧硕人之寛独寐寤言永矢弗谖考槃在阿硕人之薖独寐寤歌永矢弗过考槃在陆硕人之轴独寐寤宿永矢弗告考槃三章章四句硕人闵庄姜也庄公惑于嬖妾使骄上僣庄姜贤而不荅终以无子国人闵而忧之硕人其颀衣锦褧衣齐侯之子卫侯之妻东宫之妹邢侯之姨谭公维私手如柔荑肤如凝脂领如蝤蛴齿如瓠犀螓首蛾眉巧笑倩兮羙目盻兮硕人敖敖说于农郊四牡有骄朱幩镳镳翟茀以朝大夫宿退无使君劳河水洋洋北流活活施罛濊濊鳣鲔发发葭菼掲掲庻姜孽孽庻士有朅硕人四章章七句氓刺时也宣公之时礼义消亡淫风大行男女无别遂相奔诱华落色衰复相弃背或乃困而自悔䘮其妃耦故序其事以风焉羙反正刺淫泆也氓之蚩蚩抱布贸丝匪来贸丝来即我谋送子渉淇至于顿丘匪我愆期子无良媒将子无怒秋以爲期乗彼垝垣以望复关不见复关泣涕涟涟旣见复关载笑载言尔卜尔筮体无咎言以尔车来以我贿迁桑之未落其叶沃若于嗟鸠兮无食桑葚于嗟女兮无与士耽士之耽兮犹可说也女之耽兮不可说也桑之落矣其黄而陨自我徂尔三歳食贫淇水汤汤渐车帷裳女也不爽士贰其行士也罔极二三其德三歳爲妇靡室劳矣夙兴夜寐靡有朝矣言旣遂矣至于暴矣兄弟不知咥其笑矣静言思之躬自悼矣及尔偕老老使我怨淇则有岸隰则有泮緫角之宴言笑晏晏信誓旦旦不思其反反是不思亦巳焉哉氓六章章十句竹竿卫女思归也适异国而不见荅思而能以礼者也籊籊竹竿以钓于淇岂不尔思逺莫致之泉源在左淇水在右女子有行逺兄弟父母淇水在右泉源在左巧笑之瑳佩玉之傩淇水滺滺桧楫松舟驾言出游以冩我忧竹竿四章章四句芄兰刺惠公也骄而无礼大夫刺之芄兰之支童子佩觿虽则佩觿能不我知容兮遂兮埀带悸兮芄兰之叶童子佩韘虽则佩韘能不我甲容兮遂兮埀带悸兮芄兰二章章六句河广宋襄公母归于卫思而不止故作是诗也谁谓河广一苇杭之谁谓宋逺跋予望之谁谓河广曽不容刀谁谓宋逺曽不崇朝河广二章章四句伯兮刺时也言君子行役爲王前驱过时而不反焉伯兮朅兮邦之桀兮伯也执殳爲王前驱自伯之东首如飞蓬岂无膏沐谁适爲容其雨其雨杲杲出日愿言思伯甘心首疾焉得谖草言树之背愿言思伯使我心痗伯兮四章章四句有狐刺时也卫之男女失时䘮其妃耦焉古者国有㓙荒则杀礼而多昬㑹男女之无夫家者所以育人民也有狐绥绥在彼淇梁心之忧矣之子无裳有狐绥绥在彼淇厉心之忧矣之子无带有狐绥绥在彼淇侧心之忧矣之子无服有狐三章章四句木瓜美齐桓公也卫国有狄人之败出处于漕齐桓公救而封之遗之车马器服焉卫人思之欲厚报之而作是诗也投我以木瓜报之以琼琚匪报也永以爲好也投我以木桃报之以琼瑶匪报也永以爲好也投我以木李报之以琼玖匪报也永以爲好也木瓜三章章四句卫国十篇三十四章二百三句毛诗卷第三毛诗毛诗卷第四毛诗卷第四王黍离诂训传第六毛诗国风郑氏笺黍离闵宗周也周大夫行役至于宗周过故宗庙宫室尽爲禾黍闵周室之顚覆彷徨不忍去而作是诗也彼黍离离彼稷之苗迈靡靡中心如噎知我者谓我心忧不知我者谓我何求悠悠苍天此何人哉黍离三章章十句君子于役刺平王也君子行役无期度大夫思其危难以风焉君子于役不知其期曷至哉鸡栖于埘日之夕矣羊牛下来君子于役如之何勿思君子于役不日不月曷其有佸鸡栖于桀日之夕矣羊牛下括君子于役苟无饥渇君子于役二章章八句君子阳阳闵周也君子遭乱相招爲禄仕全身逺害而巳君子阳阳左执簧右招我由房其乐只且君子陶陶左执翿右招我由敖其乐只且君子阳阳二章章四句扬之水刺平王也不抚其民而逺屯戍于母家周人怨思焉扬之水不流束薪彼其之子不与我戍申怀哉怀哉曷月予还归哉扬之水不流束楚彼其之子不与我戍甫怀哉怀哉曷月予还归哉扬之水不流束蒲彼其之子不与我戍许怀哉怀哉曷月予还归哉扬之水三章章六句中谷有蓷闵周也夫妇日以衰薄凶年饥馑室家相弃尔中谷有蓷暵其干矣有女仳离嘅其叹矣嘅其叹矣遇人之艰难矣中谷有蓷暵其脩矣有女仳离条其歗矣条其歗矣遇人之不淑矣中谷有蓷暵其湿矣有女仳离啜其泣矣啜其泣矣何嗟及矣中谷有蓷三章章六句兎爰闵周也桓王失信诸侯背叛怨连祸王师伤败君子不乐其生焉有兎爰爰雉离于罗我生之𥘉尚无爲我生之后逢此百罹尚寐无吪有兎爰爰雉离于罦我生之𥘉尚无造我生之后逢此百忧尚寐无觉有兎爰爰雉离于罿我生之𥘉尚无庸我生之后逢此百凶尚寐无聦兎爰三章章七句葛藟王族刺平王也周室道衰弃其九族焉緜緜葛藟在河之浒终逺兄弟谓他人父谓他人父亦莫我顾緜緜葛藟在河之涘终逺兄弟谓他人母谓他人母亦莫我有緜緜葛藟在河之漘终逺兄弟谓他人昆谓他人昆亦莫我闻葛藟三章章六句采葛惧谗也彼采葛兮一日不见如三月兮彼采萧兮一日不见如三秋兮彼采艾兮一日不见如三歳兮采葛三章章三句大车刺周大夫也礼义陵遟男女淫奔故陈古以刺今大夫不能听男女之讼焉大车槛槛毳衣如菼岂不尔思畏子不敢大车啍啍毳衣如璊岂不尔思畏子不奔谷则异室死则同穴谓予不信有如皦日大车三章章四句丘中有麻思贤也庄王不明贤人放逐国人思之而作是诗也丘中有麻彼留子嗟彼留子嗟将其来施施丘中有麦彼留子国彼留子国将其来食丘中有李彼留之子彼留之子贻我佩玖丘中有麻三章章四句王国十篇二十八章百六十二句郑缁衣诂训传第七毛诗国风郑氏笺缁衣羙武公也父子并爲周司徒善于其职国人冝之故美其德以明有国善善之功焉缁衣之冝兮敝予又改爲兮适子之馆兮还予授子之粲兮缁衣之好兮敝予又改造兮适子之馆兮还予授子之粲兮缁衣之蓆兮敝予又改作兮适子之馆兮还予授子之粲兮缁衣三章章四句将仲子刺庄公也不胜其母以害其弟弟叔失道而公弗制祭仲諌而公弗听小不忍以致大乱焉将仲子兮无踰我里无折我树𣏌岂敢爱之畏我父母仲可怀也父母之言亦可畏也将仲子兮无踰我墙无折我树桑岂敢爱之畏我诸兄仲可怀也诸兄之言亦可畏也将仲子兮无踰我园无折我树檀岂敢爱之畏人之多言仲可怀也人之多言亦可畏也将仲子三章章八句叔于田刺庄公也叔处于京缮甲治兵以出于田国人说而归之叔于田巷无居人岂无居人不如叔也洵羙且仁叔于狩巷无饮酒岂无饮酒不如叔也洵美且好叔适野巷无服马岂无服马不如叔也洵美且武叔于田三章章五句大叔于田刺庄公也叔多才而好勇不义而得衆也大叔于田乗乗马执辔如组两骖如舞叔在薮火烈具举䄠裼暴虎献于公所将叔无狃戒其伤女叔于田乗乗黄两服上襄两骖鴈行叔在薮火烈具扬叔善射忌又良御忌抑磬控忌抑纵送忌叔于田乗乗鸨两服齐首两骖如手叔在薮火烈具阜叔马慢忌叔发罕忌抑释掤忌抑鬯弓忌大叔于田三章章十句清人刺文公也髙克好利而不顾其君文公恶而欲逺之不能使髙克将兵而御狄于竟陈其师旅翶翔河上乆而不召衆散而归髙克奔陈公子素恶髙克进之不以礼文公退之不以道危国亡师之夲故作是时也清人在彭驷介旁旁二矛重英河上乎翶翔清人在消驷介麃麃二矛重乔河上乎逍遥清人在轴驷介陶陶左旋右抽中军作好清人三章章四句羔裘刺朝也言古之君子以风其朝焉羔裘如濡洵直且侯彼其之子舎命不渝羔裘豹饰孔武有力彼其之子邦之司直羔裘晏兮三英粲兮彼其之子邦之彦兮羔裘三章章四句遵大路思君子也庄公失道君子去之国人思望焉遵大路兮掺执子之祛兮无我恶兮不寁故也遵大路兮掺执子之手兮无我魗兮不寁好也遵大路二章章四句女曰鸡鸣刺不说德也陈古义以刺今不说德而好色也女曰鸡鸣士曰昧旦子兴视夜明星有烂将翶将翔弋凫与鴈弋言加之与子冝之冝言饮酒与子偕老琴瑟在御莫不静好知子之来之杂佩以赠之知子之顺之杂佩以问之知子之好之杂佩以报之女曰鸡鸣三章章六句有女同车刺忽也郑人刺忽之不昬于齐大子忽甞有功于齐齐侯请妻之齐女贤而不取卒以无大国之助至于见逐故国人刺之有女同车颜如舜华将翶将翔佩玉琼琚彼羙孟姜洵羙且都有女同行颜如舜英将翶将翔佩玉将将彼羙孟姜德音不忘有女同车二章章六句山有扶苏刺忽也所羙非羙然山有扶苏隰有荷华不见子都乃见狂且山有桥松隰有游龙不见子充乃见狡童山有扶苏二章章四句萚兮刺忽也君弱臣强不倡而和也萚兮萚兮风其吹女叔兮伯兮倡予和女萚兮萚兮风其漂女叔兮伯兮倡予要女萚兮二章章四句狡童刺忽也不能与贤人图事权臣擅命也彼狡童兮不与我言兮维子之故使我不能餐兮彼狡童兮不与我食兮维子之故使我不能息兮狡童二章章四句褰裳思见正也狂童恣行国人思大国之正己也子惠思我褰裳渉溱子不我思岂无他人狂童之狂也且子惠思我褰裳渉洧子不我思岂无他士狂童之狂也且褰裳二章章五句丰刺乱也昬姻之道缺阳倡而隂不和男行而女不随子之丰兮俟我乎巷兮悔予不送兮子之昌兮俟我乎堂兮悔予不将兮衣锦褧衣裳锦褧裳叔兮伯兮驾予与行裳锦褧裳衣锦褧衣叔兮伯兮驾予与归丰四章二章章三句二章章四句东门之墠刺乱也男女有不待礼而相奔者也东门之墠茹藘在坂其室则迩其人甚逺东门之栗有践家室岂不尔思子不我即东门之墠二章章四句风雨思君子也乱丗则思君子不改其度焉风雨凄凄鸡鸣喈喈旣见君子云胡不夷风雨潇潇鸡鸣胶胶旣见君子云胡不瘳风雨如晦鸡鸣不巳旣见君子云胡不喜风雨三章章四句子衿刺学校废也乱丗则学校不脩焉青青子衿悠悠我心纵我不往子宁不嗣音青青子佩悠悠我思纵我不往子宁不来挑兮达兮在城阙兮一日不见如三月兮子衿三章章四句扬之水闵无臣也君子闵忽之无忠臣良士终以死亡而作是诗也扬之水不流束楚终鲜兄弟维予与女无信人之言人实廷女扬之水不流束薪终鲜兄弟维予二人无信人之言人实不信杨之水二章章六句出其东门闵乱也公子五争兵革不息男女相弃民人思保其室家焉出其东门有女如云虽则如云匪我思存缟衣綦巾聊乐我贠出其闉阇有女如荼虽则如荼匪我思且缟衣茹藘聊可与娱出其东门二章章六句野有蔓草思遇时也君之泽不下流民穷于蔓草男女失时思不期而㑹焉野有蔓草零露漙兮有羙一人清扬婉兮邂逅相遇适我愿兮野有蔓草零露瀼瀼有羙一人婉如清扬邂逅相遇与子皆臧野有蔓草二章章六句溱洧刺乱也兵革不息男女相弃淫风大行莫之能救焉溱与洧方涣涣兮士与女方秉蕳兮女曰观乎士曰旣且且往观乎洧之外洵訏且乐毛诗毛诗卷第五毛诗卷第五齐鸡鸣诂训传第八毛诗国风郑氏笺鸡鸣思贤妃也哀公荒淫怠慢故陈贤妃贞女夙夜警戒相成之道焉鸡旣鸣矣朝旣盈矣匪鸡则鸣苍蝇之声东方明矣朝旣昌矣匪东方则明月岀之光虫飞薨薨甘与子同梦㑹且归矣无庻予子憎鸡鸣三章章四句还刺荒也哀公好田猎从禽兽而无厌国人化之遂成风俗习于田猎谓之贤闲于驰逐谓之好焉子之还兮遭我乎峱之间兮并驱从两肩兮揖我谓我儇兮子之茂兮遭我乎峱之道兮并驱从两牡兮揖我谓我好兮子之昌兮遭我乎峱之阳兮并驱从两狼兮揖我谓我臧兮还三章章四句着刺时也时不亲迎也俟我于着乎而充耳以素乎而尚之以琼华乎而俟我于庭乎而充耳以青乎而尚之以琼莹乎而俟我于堂乎而充耳以黄乎而尚之以琼英乎而着三章章三句东方之日刺衰也君臣失道男女淫奔不能以礼化也东方之日兮彼姝者子在我室兮在我室兮履我即兮东方之月兮彼姝者子在我闼兮在我闼兮履我发兮东方之日二章章五句东方未明刺无节也朝廷兴居无节号令不时挈壷氏不能掌其职焉东方未明顚倒衣裳顚之倒之自公召之东兮未晞顚倒裳衣倒之顚之自公令之折柳樊圃狂夫瞿瞿不能辰夜不夙别莫东方未明三章章四句南山刺襄公也鸟兽之行淫乎其妹大夫遇是恶作诗而去之南山崔崔雄狐绥绥鲁道有荡齐子由归旣曰归止曷又怀止葛屦五两冠緌双止鲁道有荡齐子庸止旣曰庸止曷又从止蓺麻如之何衡从其亩取妻如之何必告父母旣曰告止曷又鞠止析薪如之何匪斧不克取妻如之何匪媒不得旣曰得止曷又极止南山四章章六句甫田大夫刺襄公也无礼义而求大功不脩德而求诸侯志大心劳所以求者非其道也无田甫田维莠骄骄无思逺人劳心忉忉无田甫田维莠桀桀无思逺人劳心怛怛婉兮娈兮緫角丱兮未几见兮突而弁兮甫田三章章四句卢令刺荒也襄公好田猎毕弋而不脩民事百姓苦之故陈古以风焉卢令令其人美且仁卢重环其人羙且鬈卢重鋂其人美且偲卢令三章章二句敝笱刺文姜也齐人恶鲁桓公微弱不能防闲文姜使至淫乱爲二国患焉敝笱在梁其鱼鲂鳏齐子归止其从如云敝笱在梁其鱼鲂鱮齐子归止其从如雨敝笱在梁其鱼唯唯齐子归止其从如水敝笱三章章四句载驱齐人刺襄公也无礼义故盛其车服疾驱于通道大都与文姜淫播其恶于万民焉载驱薄薄簟茀朱鞹鲁道有荡齐子发夕四骊济济垂辔沵沵鲁道有荡齐子岂弟汶水汤汤行人彭彭鲁道有荡齐子翶翔汶水滔滔行人儦儦鲁道有荡齐子游敖载驱四章章四句猗嗟刺鲁庄公也齐人伤鲁庄公有威仪技艺然而不能以礼防闲其母失子之道人以爲齐侯之子焉猗嗟昌兮颀而长兮抑若扬兮美目扬兮巧趋跄兮射则臧兮猗嗟名兮美目清兮仪旣成兮终日射侯不出正兮展我甥兮猗嗟娈兮清扬婉兮舞则选兮射则贯兮四矢反兮以御乱兮猗嗟三章章六句齐国十一篇三十四章百四十三句魏葛屦诂训传第九毛诗国风郑氏笺葛屦刺𥚹也魏地陿隘其民机巧趋利其君俭啬𥚹急而无德以将之纠纠葛屦可以履霜掺掺女手可以缝裳要之襋之好人服之好人提提宛然左辟佩其象揥维是𥚹心是以爲刺葛屦二章一章六句一章五句汾沮洳刺俭也其君俭以能勤刺不得礼也彼汾沮洳言采其莫彼其之子美无度美无度殊异乎公路彼汾一方言采其桑彼其之子美如英美如英殊异乎公行彼汾一曲言采其藚彼其之子美如玉美如玉殊异乎公族汾沮洳三章章六句园有桃刺时也大夫忧其君国而迫而俭以啬不能用其民而无德敎日以侵削故作是诗也园有桃其实之殽心之忧矣我歌且謡不知我者谓我士也骄彼人是哉子曰何其心之忧矣其谁知之其谁知之盖亦勿思园有棘其实之食心之忧矣聊以行国不知我者谓我士也罔极彼人是哉子曰何其心之忧矣其谁知之其谁知之盖亦勿思园有桃二章章十二句陟岵孝子行役思念父母也国迫而数侵削役乎大国父母兄弟离散而作是诗也陟彼岵兮瞻望父兮父曰嗟予子行役夙夜无巳上慎哉犹来无止陟彼屺兮瞻望母兮母曰嗟予季行役夙夜无寐上愼哉犹来无弃陟彼冈兮瞻望兄兮兄曰嗟予弟行役夙夜必偕上慎哉犹来无死陟岵三章章六句十亩之间刺时也言其国削小民无所居焉十亩之间兮桑者闲闲兮行与子还兮十亩之外兮桑者泄泄兮行与子逝兮十亩之间二章章三句伐檀刺贪也在位贪鄙无功而受禄君子不得进仕尔坎坎伐檀兮寘之河之干兮河水清且涟猗不稼不穑胡取禾三百门里兮不狩不猎胡聸尔庭有县貆兮彼君子兮不素餐兮坎坎伐辐兮寘之河之侧兮河水清且直猗不稼不穑胡取禾三百亿兮不狩不猎胡聸尔庭有县特兮彼君子兮不素食兮坎坎伐轮兮寘之河之漘兮河水清且沦猗不稼不穑胡取禾三百囷兮不狩不猎胡聸尔庭有县鹑兮彼君子兮不素飱兮伐檀三章章九句硕䑕刺重歛也国人刺其君重敛𧖟食于民不修其政贪而畏人若大䑕也硕䑕硕䑕无食我黍三歳贯女莫我肯顾逝将去女适彼乐土乐土乐土爰得我所硕䑕硕䑕无食我麦三歳贯女莫我肯德逝将去女适彼乐国乐国乐国爰得我直硕䑕硕䑕无食我苗三歳贯女莫我肯劳逝将去女适彼乐郊乐郊乐郊谁之永号硕䑕三章章八句魏国七篇十八章百二十八句毛诗卷第五毛诗毛诗卷第六毛诗卷第六唐蟋蟀诂训传第十毛诗国风郑氏笺蟋蟀刺晋僖公也俭不中礼故作是诗以闵之欲其及时以礼自虞乐也此晋也而谓之唐夲其风俗忧深思逺俭而用礼乃有尭之遗风焉蟋蟀在堂歳聿其莫今我不乐日月其除无巳太康职思其居好乐无荒良士瞿瞿蟋蟀在堂歳聿其逝今我不乐日月其迈无巳太康职思其外好乐无荒良士蹶蹶蟋蟀在堂役车其休今我不乐日月其慆无巳太康职思其忧好乐无荒良士休休蟋蟀三章章八句山有枢刺晋昭公也不能修道以正其国有财不能用有钟鼔不能以自乐有朝廷不能洒扫政荒民散将以危亡四邻谋取其国家而不知国人作诗以刺之也山有枢隰有榆子有衣裳弗曵弗娄子有车马弗驰弗彊昭公微弱国人将叛而归沃焉扬之水白石凿凿素衣朱襮从子于沃旣见君子云何不乐扬之水白石皓皓素衣朱绣从子于鹄旣见君子云何其忧扬之水白石粼粼我闻有命不敢以告人扬之水三章二章章六句一章四句椒聊刺晋昭公也君子见沃之盛彊能脩其政知其蕃衍盛大子孙将有晋国焉椒聊之实蕃衍盈升彼其之子硕大无朋椒聊且逺条且椒聊之实蕃衍盈匊彼其之子硕大且笃椒聊且逺条且椒聊二章章六句绸缪刺晋乱也国乱则昬姻不得其时焉绸缪束薪三星在天今夕何夕见此良人子兮子兮如此良人何绸缪束刍三星在隅今夕何夕见此邂逅子兮子兮如此邂逅何绸缪束楚三星在户今夕何夕见此粲者子兮子兮如此粲者何绸缪三章章六句杕杜刺时也君不能亲其宗族骨肉离散独居而无兄弟将爲沃所并尔有杕之杜其叶湑湑独行踽踽岂无他人不如我同父嗟行之人胡不比焉人无兄弟胡不佽焉有杕之杜其叶菁菁独行睘睘岂无他人不如我同姓嗟行之人胡不比焉人无兄弟胡不佽焉杕杜二章章九句羔裘刺时也晋人刺其在位不恤其民也羔裘豹祛自我人居居岂无他人维子之故羔裘豹褎自我人究究岂无他人维子之好羔裘二章章四句鸨羽刺时也昭公之后大乱五丗君子下从征役不得养其父母而作是诗也蓺稻梁父母何甞悠悠苍天曷其有常鸨羽三章章七句无衣美晋武公也武公始并晋国其大夫爲之请命乎天子之使而作是诗也岂曰无衣七兮不如子之衣安且吉兮岂曰无衣六兮不如子之衣安且燠兮无衣二章章三句有杕之杜刺晋武公也武公寡特兼其宗族而不求贤以自辅焉有杕之杜生于道左彼君子兮噬肯适我中心好之曷饮食之有杕之杜生于道周彼君子兮噬肯来游中心好之曷饮食之有杕之杜二章章六句葛生刺晋献公也好攻战则国人多䘮矣葛生蒙楚蔹蔓于野予美亡此谁与独处葛生蒙棘蘝蔓于域予美亡此谁与独息角枕粲兮锦衾烂兮予美亡此谁与独旦夏之日冬之夜百歳之后归于其居冬之夜夏之日百歳之后归于其室葛生五章章四句采苓刺晋献公也献公好听谗焉采苓采苓首阳之巓人之爲言苟亦无信舎舎苟亦无然人之爲言胡得焉采苦采苦首阳之下人之爲言苟亦无与舎舎苟亦无然人之爲言胡得焉采葑采葑首阳之东人之爲言苟亦无从舎舎苟亦无然人之爲言胡得焉采苓三章章八句唐国十二篇三十三章二百三句秦车邻诂训传第十一毛诗国风郑氏笺车邻美秦仲也秦仲始大有车马礼乐侍御之好焉有车邻邻有马白顚未见君子寺人之令坂有漆隰有栗旣见君子并坐鼓瑟今者不乐逝者其耋坂有桑隰有杨旣见君子并坐鼓簧今者不乐逝者其亡车邻三章一章四句二章章六句驷铁美襄公也始命有田狩之事园囿之乐焉驷铁孔阜六辔在手公之媚子从公于狩奉时辰牡辰牡孔硕公曰左之舍拔则获游于北园四马旣闲輶车鸾鏕载猃歇骄驷铁三章章四句小戎美襄公也备其兵甲以讨西戎西戎方彊而征伐不休国人则矜其车甲妇人能闵其君子焉小戎俴収五楘梁辀游环胁驱隂靷鋈续文茵畅毂驾我骐馵言念君子温其如玉在其板屋乱我心曲四牡孔阜六辔在手骐駵是中騧骊是骖龙盾之合鋈以觼軜言念君子温其在邑方何爲期胡然我念之俴驷孔羣厹矛鋈錞蒙伐有苑虎韔镂膺交韔二弓竹闭绲縢言念君子载寝载兴厌厌良人秩秩德音小戎三章章十句蒹葭刺襄公也未能用周礼将无以固其国焉蒹葭苍苍白露爲霜所谓伊人在水一方遡洄从之道阻且长遡游从之宛在水中央蒹葭凄凄白露未晞所谓伊人在水之湄遡洄从之道阻且跻遡游从之宛在水中坁蒹葭采采白露未巳所谓伊人在水之涘遡洄从之道阻且右遡游从之宛在水中沚蒹葭三章章八句终南戒襄公也能取周地始爲诸侯受显服大夫美之故作是诗以戒劝之终南何有有黄鸟哀三良也国人刺穆公以人从死而作是诗也交交黄鸟止于棘谁从穆公子车奄息维此奄息百夫之特临其穴惴惴其慄彼苍者天殱我良人如可赎兮人百其身交交黄鸟止于桑谁从穆公子车仲行维此仲行百夫之防临其穴惴惴其慄彼苍者天殱我良人如可赎兮人百其身交交黄鸟止于楚谁从穆公子车鍼虎维此鍼虎百夫之御临其穴惴惴其慄彼苍者天殱我良人如可赎兮人百其身黄鸟三章章十二句晨风刺康公也忘穆公之业始弃其贤臣焉鴥彼晨风郁彼北林未见君子忧心钦钦如何如何忘我实多山有苞栎隰有六駮未见君子忧心靡乐如何如何忘我实多山有苞棣隰有树檖未见君子忧心如醉如何如何忘我实多晨风三章章六句无衣刺用兵也秦人刺其君好攻战亟用兵而不与民同欲焉岂曰无衣与子同袍王于兴师脩我戈矛与子同仇岂曰无衣与子同泽王于兴师修我矛㦸与子偕作岂曰无衣与子同裳王于兴师修我甲兵与子偕行无衣三章章五句渭阳康公念母也康公之母晋献公之女文公遭丽姬之难未反而秦姬卒穆公纳文公康公时爲大子赠送文公于渭之阳念母之不见也我见舅氏如母存焉及其即位而作是诗也我送舅氏曰至渭阳何以赠之路车乗黄我送舅氏悠悠我思何以赠之琼瑰玉佩渭阳二章章四句权舆刺康公也忘先君之旧臣与贤者有始而无终也于我乎夏屋渠渠今也毎食无余于嗟乎不承权舆于我乎每食四簋今也毎食不饱于嗟乎不承权舆权舆二章章五句秦国十篇二十七章百八十一句毛诗毛诗卷第七毛诗卷第七陈宛丘诂训传第十二毛诗国风郑氏笺宛丘刺幽公也淫荒昬乱游荡无度焉子之汤兮宛丘之上兮洵有情兮而无望兮坎其击鼓宛丘之下无冬无夏值其鹭羽坎其击缶宛丘之道无冬无夏值其鹭翿宛丘三章章四句东门之枌疾乱也幽公淫荒风化之所行男女弃其旧业亟㑹于道路歌舞于市井尔东门之枌宛丘之栩子仲之子婆娑其下谷且于差南方之原不绩其麻市也婆娑谷旦于逝越以鬷迈视尔如荍贻我握椒东门之枌三章章四句衡门诱僖公也愿而无立志故作是诗以诱掖其君也衡门之下可以栖遟泌之洋洋可以乐饥岂其食鱼必河之鲂岂其取妻必齐之姜岂其食鱼必河之鲤岂其取妻必宋之子衡门三章章四句东门之池刺时也疾其君之淫昬而思贤女以配君子也东门之池可以沤麻彼羙淑姬可以晤歌东门之池可以沤纻彼羙淑姬可与晤语东门之池可以沤菅彼羙淑姬可与晤言东门之池三章章四句东门之杨刺时也昬姻失时男女多违亲迎女犹有不至者也东门之杨其叶牂牂昬以爲期明星煌煌东门之杨其叶肺肺昬以爲期明星晢晢东门之杨二章章四句墓门刺陈佗也陈佗无良师傅以至于不义恶加于万民焉墓门有棘斧以斯之夫也不良国人知之知而不巳谁昔然矣墓门有梅有鸮萃止夫也不良歌以讯之讯予不顾顚倒思予墓门二章章六句防有鹊巢忧谗贼也宣公多信谗君子忧惧焉防有鹊巢卭有旨苕谁侜予羙心焉忉忉中唐有甓卭有旨虉谁侜予美心焉惕惕防有鹊巢二章章四句月出刺好色也在位不好德而说羙色焉月出皎兮佼人僚兮舒窈紏兮劳心悄兮月岀皓兮佼人懰兮舒懮受兮劳心慅兮月岀照兮佼人燎兮舒夭绍兮劳心惨兮月岀三章章四句株林刺灵公也淫乎夏姬驱驰而往朝夕不休息焉胡爲乎株林从夏南匪适株林从夏南驾我乗马说于株野乗我乗驹朝食于株株林二章章四句泽陂刺时也言灵公君臣淫于其国男女相说忧思感伤焉彼泽之陂有蒲与荷有美一人伤如之何寤寐无爲涕泗滂沱彼泽之陂有蒲与蕳有羙一人硕大且卷寤寐无爲中心悁悁彼泽之陂有蒲菡蓞有羙一人硕大且俨寤寐无爲辗转伏枕泽陂三章章六句陈国十篇二十六章百二十四句桧羔裘诂训传第十三毛诗国风郑氏笺羔裘大夫以道去其君也国小而迫君不用道好㓗其衣服逍遥游燕而不能自强于政治故作是诗也羔裘逍遥狐裘以朝岂不尔思劳心忉忉羔裘翶翔狐裘在堂岂不尔思我心忧伤羔裘如膏日岀有曜岂不尔思中心是悼羔裘三章章四句素冠刺不能三年也庻见素冠兮棘人栾栾兮劳心慱慱兮庻见素衣兮我心伤悲兮聊与子同归兮庻见素韠兮我心藴结兮聊与子如一兮素冠三章章三句隰有苌楚疾恣也国人疾其君之淫恣而思无情慾者也隰有苌楚猗傩其枝夭之沃沃乐子之无知隰有苌楚猗傩其华夭之沃沃乐子之无家隰有苌楚猗傩其实夭之沃沃乐子之无室隰有苌楚三章章四句匪风思周道也国小政乱忧及祸难而思周道焉匪风发兮匪车偈兮顾聸周道中心怛兮匪风飘兮匪车嘌兮顾瞻周道中心弔兮谁能亨鱼漑之釡鬵谁将西归怀之好音匪风三章章四句桧国四篇十二章四十五句曹蜉蝣诂训传第十四毛诗国风郑氏笺蜉蝣刺奢也昭公国小而迫无法以自守好奢而任小人将无所依焉蜉蝣之羽衣裳楚楚心之忧矣于我归处蜉蝣之翼采采衣服心之忧矣于我归息蜉蝣掘阅麻衣如雪心之忧矣于我归说蜉蝣三章章四句候人刺近小人也共公逺君子而好近小人焉彼候人兮何戈与祋彼其之子三百赤芾维鹈在梁不濡其翼彼其之子不称其服维鹈在梁不濡其咮彼其之子不遂其媾荟兮蔚兮南山朝隮婉兮娈兮季女斯饥候人四章章四句鸤鸠刺不壹也在位无君子用心之不壹也鸤鸠在桑其子七兮淑人君子其仪一兮其仪一兮心如结兮鸤鸠在桑其子在梅淑人君子其带伊丝其带伊丝其弁伊骐鸤鸠在桑其子在棘淑人君子其仪不忒其仪不忒正是四国鸤鸠在桑其子在榛淑人君子正是国人正是国人胡不万年鸤鸠四章章六句下泉思治也曹人疾共公侵刻下民不得其所忧而思明王贤伯也洌彼下泉浸彼苞稂忾我寤叹念彼周京洌彼下泉浸彼苞萧忾我寤叹念彼京周洌彼下泉浸彼苞蓍忾我寤叹念彼京师芃芃黍苗隂雨膏之四国有王郇伯劳之下泉四章章四句曹国四篇十五章六十八句八〇七卷终毛诗毛诗卷第八毛诗卷第八豳七月诂训传第十五毛诗国风郑氏笺七月陈王业也周公遭变故陈后稷先公风化之所由致王业之艰难也七月流火九月授衣一之日觱发二之日栗烈无衣无褐何以卒歳三之日于耜四之日举趾同我妇子馌彼南亩田畯至喜七月流火九月授衣春日载阳有鸣仓庚女执懿筐遵彼微行爰求柔桑春日遟遟采蘩祁祁女心伤悲殆及公子同归七月流火八月萑苇𧖟月条桑取彼斧斨以伐逺扬猗彼女桑七月鸣鵙八月载绩载玄载黄我朱孔阳爲公子裳四月秀葽五月鸣蜩八月其获十月陨萚一之日于貉取彼狐狸爲公子裘二之日其同载纉武功言私其豵献豜于公五月斯螽动股六月莎鸡振羽七月在野八月在宇九月在戸十月蟋蟀入我牀下穹窒熏䑕塞向墐戸嗟我妇子曰爲改歳入此室处六月食郁及薁七月亨葵及菽八月剥枣十月获稲爲此春酒以介眉寿七月食瓜八月断壷九月叔苴采荼薪樗食我农夫九月筑场圃十月纳禾稼黍稷重穋禾麻菽麦嗟我农夫我稼旣同上入执宫功昼尔于茅宵尔索绹亟其乘屋其始播百谷二之日凿冰冲冲三之日纳于凌隂四之日其蚤献羔祭韭九月肃霜十月涤场朋酒斯飨曰杀羔羊跻彼公堂称彼兕觥万寿无疆七月八章章十一句鸱鸮周公救乱也成王未知周公之志公乃爲诗以遗王名之曰鸱鸮焉鸱鸮鸱鸮旣取我子无毁我室如住反诮在笑反恩斯勤斯鬻子之闵斯迨天之未隂雨彻彼桑土绸缪牖户今女下民或敢侮予予手拮据予所捋荼予所蓄租予口卒瘏曰予未有室家予羽谯谯予尾翛翛予室翘翘风雨所漂揺予维音哓哓鸱鸮四章章五句东山周公东征也周公东征三年而归劳归士大夫羙之故作是诗也一章言其完也二章言其思也三章言其室家之望女也四章乐男女之得及时也君子之于人序其情而闵其劳所以说也说以使民民忘其死其唯东山乎我徂东山慆慆不归我来自东零雨其蒙我东曰归我心西悲制彼裳衣勿士行枚蜎蜎者蠋烝在桑野敦彼独宿亦在车下我徂东山慆慆不㱕我来自东零雨其蒙果臝之实亦施于宇伊威在室蟏蛸在户町畽鹿场熠燿宵行不可畏也伊可怀也我徂东山慆慆不归我来自东零雨其蒙鹳鸣于垤妇叹于室洒埽穹窒我征聿至有敦瓜苦烝在栗薪自我不见于今三年我徂东山慆慆不归我来自东零雨其蒙仓庚于飞熠燿其羽之子于归皇驳其马亲结其缡九十其仪其新孔嘉其旧如之何东山四章章十二句破斧羙周公也周大夫以恶四国焉旣破我斧又缺我斨周公东征四国是皇哀我人斯亦孔之将旣破我斧又缺我锜周公东征四国是吪哀我人斯亦孔之嘉旣破我斧又缺我銶周公东征四国是遒哀我人斯亦孔之休破斧三章章六句伐柯美周公也周大夫刺朝廷之不知也伐柯如何匪斧不克取妻如何匪媒不得伐柯伐柯其则不逺我觏之子笾豆有践伐柯二章章四句九罭美周公也周大夫刺朝廷之不知也九罭之鱼鳟鲂我觏之子衮衣绣裳鸿飞遵渚公归无所于女信处鸿飞遵陆公归不复于女信宿是以有衮衣兮无以我公归兮无使我心悲兮九罭四章一章四句三章章三句狼跋羙周公也周公摄政逺则四国流言近则王不知周大夫美其不失其圣也狼跋其胡载㚄其尾公孙硕肤赤舄几几狼疐其尾载跋其胡公孙硕肤德音不瑕狼跋二章章四句豳国七篇二十七章二百三句毛诗卷第八毛诗毛诗卷第九毛诗卷第九鹿鸣之什诂训传第十六毛诗小雅郑氏笺鹿鸣燕羣臣嘉賔也旣饮食之又实币帛筐篚以将其厚意然后忠臣嘉賔得尽其心矣鹿鸣食野之苹我有嘉賔鼓瑟吹笙吹笙鼓簧承筐是将人之好我示我周行鹿鸣食野之蒿我有嘉賔德音孔昭视民不恌君子是则是傚我有㫖酒嘉賔或燕以敖鹿鸣食野之芩我有嘉賔鼔瑟鼔琴鼔瑟鼔琴和乐且湛我有旨酒以燕乐嘉賔之心鹿鸣三章章八句四牡劳使臣之来也有功而见知则说矣四牡騑騑周道倭迟岂不怀归王事靡盬我心伤悲四牡騑騑啴啴落马岂不怀归王事靡盬不遑启处翩翩者鵻载飞载下集于苞栩王事靡盬不遑将父翩翩者鵻载飞载止集于苞𣏌王事靡盬不遑将母驾彼四骆载骤骎骎岂不怀归是用作歌将母来谂四牡五章章五句皇皇者华君遣使臣也送之以礼乐言远而有光华也皇皇者华于彼原隰駪駪征夫毎怀靡及我马维驹六辔如濡载驰载驱周爰咨诹我马维骐六辔如丝载驰载驱周爰咨谋我马维骆六辔沃若载驰载驱周爰咨度我马维骃六辔旣均载驰载驱周爰咨询皇皇者华五章章四句常棣燕兄弟也闵管蔡之失道故作常棣焉常棣之华鄂不韡韡凡今之人莫如兄弟死䘮之戚兄弟孔怀原隰裒矣兄弟求矣嵴令在原兄弟急难毎有良朋况也永叹兄弟䦧于墙外御其务毎有良朋烝也无戎䘮乱旣平旣安且宁虽有兄弟不如友生傧尔笾豆饮酒之饫兄弟旣具和乐且孺如具反妻子好合如鼔瑟琴兄弟旣翕和乐且湛冝尔家室乐尔妻帑是究是图亶其然乎常棣八章章四句伐木燕朋友故旧也自天子至于庻人未有不湏友以成者亲亲以睦友贤不弃不遗故旧则民德归厚矣伐木丁丁鸟鸣嘤嘤出自幽谷迁于乔木嘤其鸣矣求其友声相彼鸟矣犹求友声矧伊人矣不求友生神之听之终和且平伐木许许酾酒有藇旣有肥羜以速诸父宁适不来微我弗顾于粲洒埽陈馈八簋旣有肥牡以速诸舅宁适不来微我有咎伐木于坂酾酒有衍笾豆有践兄弟无逺民之失德干糇以愆有酒湑我无酒酤我坎坎鼔我蹲蹲舞我迨我暇矣饮此湑矣伐木六章章六句天保下报上也君能下下以成其政臣能归羙以报其上焉天保定尔亦孔之固俾尔单厚何福不除俾尔多益以莫不庻天保定尔俾尔戬谷罄无不冝受天百禄降尔遐福维日不足天保定尔以莫不兴如山如阜如冈如陵如川之方至以莫不増吉蠲爲饎是用孝享禴祠烝甞于公先王君曰卜尔万寿无疆神之弔矣诒尔多福民之质矣日用饮食群黎百姓徧爲尔德如月之恒如日之升如南山之寿不骞不崩如松柏之茂无不尔或承天保六章章六句采薇遣戍役也文王之时西有昆夷之患北有玁狁之难以天子之命命将率遣戍役以守卫中国故歌采薇以遣之出车以劳还枤杜以勤归也采薇采薇薇亦作止曰归曰归歳亦莫止靡室靡家玁狁之故不遑启居玁狁之故采薇采薇薇亦柔止曰归曰归心亦忧止忧心烈烈载饥载渇我戍未定靡使归聘采薇采薇薇亦刚止曰归曰归歳亦阳止王事靡盬不遑启处忧心孔疚我行不来彼尔维何维常之华彼路斯何君子之车戎车旣驾四牡业业岂敢定居一月三捷驾彼四牡四牡骙骙君子所依小人所腓四牡翼翼象弭鱼服岂不日戒玁狁孔棘昔我往矣杨栁依依今我来思雨雪霏霏行道遟遟载渇载饥我心伤悲莫知我哀采薇六章章八句出车劳还率也我出我车于彼牧矣自天子所谓我来矣召彼仆夫谓之载矣王事多难维其棘矣我出我车于彼郊矣设此旐矣建彼旄矣彼旟旐斯胡不斾斾忧心悄悄仆夫况瘁王命南仲往城于方出车彭彭旂旐央央天子命我城彼朔方赫赫南仲玁狁于襄昔我往矣黍稷方华今我来思雨雪载涂王事多难不遑启居岂不怀归畏此简书喓喓草虫趯趯阜螽未见君子忧心忡忡旣见君子我心则降赫赫南仲薄伐西戎春日遟遟卉木萋萋仓庚喈喈采繁祁祁执讯获丑薄言还归赫赫南仲玁狁于夷出车六章章八句枤杜劳还役也有枤之杜有睆其实王事靡继嗣我日日月阳止女心伤止征夫遑止有枤之杜其叶萋萋王事靡盬我心伤悲卉木萋止女心悲止征夫归止陟彼北山言采其𣏌王事靡盬忧我父母檀车幝幝四牡痯痯征夫不逺匪载匪来忧心孔疚斯逝不至而多爲恤卜筮偕止㑹言近止征夫迩止枤杜四章章七句鱼丽羙万物盛多能备礼也文武以天保以上治内采薇以下治外始于忧勤终于逸乐故羙万物盛多可以告于神明矣鱼丽于罶鲿鲨君子有酒旨且多鱼丽于罶鲂鳢君子有酒多且旨鱼丽于罶鰋鲤君子有酒旨且有物其多矣维其嘉矣物其旨矣维其偕矣物其有矣维其时矣鱼丽六章三章章四句三章章二句南陔孝子相戒以养也白华孝子之絜白也华黍时和歳丰宜黍稷也有其义而亡其辞鹿鸣之什十篇五十五章三百一十五句毛诗卷第九毛诗毛诗卷第十毛诗卷第十南有嘉鱼之什诂训传第十七毛诗小雅郑氏笺南有嘉鱼乐与贤也太平之君子至诚乐与贤者共之也南有嘉鱼烝然罩罩君子有酒嘉賔式燕以乐南有嘉鱼烝然汕汕君子有酒嘉賔式燕以衎南有樛木甘瓠累之君子有酒嘉賔式燕绥之翩翩者鵻烝然来思君子有酒嘉賔式燕又思南有嘉鱼四章章四句南山有台乐得贤也得贤则能爲邦家立太平之基矣南山有台北山有莱乐只君子邦家之基乐只君子万寿无期南山有桑北山有杨乐只君子邦家之光乐只君子万寿无疆南山有𣏌北山有李乐只君子民之父母乐只君子德音不巳南山有栲北山有杻乐只君子遐不眉寿乐只君子德音是茂南山有枸北山有楰乐只君子遐不黄耇乐只君子保艾尔后南山有台五章章六句由庚万物得由其道也崇丘万物得极其髙大也由仪万物之生各得其冝也有其义而亡其辞蓼萧泽及四海也蓼彼萧斯零露湑兮旣见君子我心冩兮燕笑语兮是以有誉处兮蓼彼萧斯零露瀼瀼旣见君子爲龙爲光其德不爽寿考不忘蓼彼萧斯零露泥泥旣见君子孔燕岂弟冝兄冝弟令德寿岂蓼彼萧斯零露浓浓旣见君子鞗革忡忡和鸾雝雝万福攸同蓼萧四章章六句湛露天子燕诸侯也湛湛露斯匪阳不晞厌厌夜饮不醉无归湛湛露斯在彼丰草厌厌夜饮在宗载考湛湛露斯在彼𣏌棘显允君子莫不令德其桐其椅其实离离岂弟君子莫不令仪湛露四章章四句彤弓天子钖有功诸侯也彤弓弨兮受言藏之我有嘉賔中心贶之钟鼔旣设一朝飨之彤弓弨兮受言载之我有嘉賔中心喜之钟鼓旣设一朝右之彤弓弨兮受言櫜之我有嘉賔中心好之钟鼓旣设一朝醻之彤弓三章章六句菁菁者莪乐育材也君子能长育人材则天下喜乐之矣菁菁者莪在彼中阿旣见君子乐且有仪菁菁者莪在彼中沚旣见君子我心则喜菁菁者莪在彼中陵旣见君子钖我百朋汎汎杨舟载沉载浮旣见君子我心则休菁菁者莪四章章四句六月宣王北伐也鹿鸣废则和乐缺矣四牡废则君臣缺矣皇皇者华废则忠信缺矣常棣废则兄弟缺矣伐木废则朋友缺矣天保废则福禄缺矣采薇废则征伐缺矣出车废则功力鈌矣杕杜废则师衆缺矣鱼丽废则法度缺矣南陔废则孝友缺矣白华废则廉耻缺矣华黍废则蓄积缺矣由庚废则隂阳失其道理矣南有嘉鱼废则贤者不安下不得其所矣崇丘废则万物不遂矣南山有台废则爲国之基队矣由仪废则万物失其道理矣蓼萧废则恩泽乖矣湛露废则万国离矣弓废则诸夏衰矣菁菁者莪废则无礼仪矣小雅尽废则四夷交侵中国微矣六月栖栖戎车旣饬四牡骙骙载是常服玁狁孔炽我是用急王于岀征以匡王国比物四骊闲之维则维此六月旣成我服我服旣成于三十里王于出征以佐天子四牡脩广其大有颙薄伐玁狁以奏肤公有严有翼共武之服共武之服以定王国玁狁匪茹整居焦获侵镐及方至于泾阳织文鸟章白斾央央元戎十乗以先启行戎车旣安如轾如轩四牡旣佶旣佶且闲薄伐玁狁至于大原文武吉甫万邦爲宪吉甫燕喜旣多受祉来归自镐我行永乆饮御诸友炰鼈脍鲤侯谁在矣张仲孝友六月六章章八句采芭宣王南征也薄言采芭于彼新田于此葘亩方叔涖止其车三千师干之试方叔率止乗其四骐四骐翼翼路车有奭簟茀鱼服钩膺鞗革薄言采芭于彼新田于此中郷方叔涖止其车三千旂旐央央方叔率止约軝错衡八鸾玱玱服其命服朱芾斯皇有玱葱珩鴥彼飞隼其飞戾天亦集爰止方叔涖止其车三千师干之试方叔率止钲人伐鼔陈师鞠旅显允方叔伐鼔渊渊振旅阗阗蠢尔蛮荆大邦爲雠方叔元老克壮其犹方叔率止执讯获丑戎车啴啴啴啴焞焞如霆如雷显允方叔征伐玁狁蛮荆来威采芭四章章十二句车攻宣王复古也宣王能内修政事外攘夷狄复文武之竟土修车马备器械复㑹诸侯于东都因田猎而选车徒焉我车旣攻我马旣同四牡庞庞驾言徂东田车旣好四牡孔阜东有甫草驾言行狩之子于苗选徒嚻嚻建旐设旄搏兽于敖驾彼四牡四牡奕奕赤芾金舄㑹同有绎决拾旣佽弓矢旣调射夫旣同助我举柴四黄旣驾两骖不猗不失其驰舎矢如破萧萧马鸣悠悠斾旌徒御不惊大庖不盈之子于征有闻无声允矣君子展也大成车攻八章章四句吉日美宣王田也能愼微接下无不自尽以奉其上焉吉日维戊旣伯旣祷田车旣好四牡孔阜升彼大阜从其群丑吉日庚午旣差我马兽之所同麀鹿麌麌沮之从天子之所瞻彼中原其祁孔有儦儦俟俟或群或友悉率左右以燕天子旣张我弓旣挟我矢发彼小豝殪此大兕以御賔客且以酌醴吉日四章章六句南有嘉鱼之什十篇四十六章二百七十二句毛诗毛诗卷第十一毛诗卷第十一鸿鴈之什诂训传第十八毛诗小雅郑氏笺鸿鴈羙宣王也万民离散不安其居而能劳来还定安集之至于矜寡无不得其所焉鸿鴈于飞肃肃其羽之子于征劬劳于野爰及矜人哀此鳏寡鸿鴈于飞集于中泽之子于垣百堵皆作虽则劬劳其究安宅鸿鴈于飞哀鸣嗸嗸维此哲人谓我劬劳维彼愚人谓我宣骄鸿鴈三章章六句庭燎羙宣王也因以箴之夜如何其夜未央庭燎之光君子至止鸾声将将夜如何其夜未艾庭燎晣晣君子至止鸾声哕哕夜如何其夜郷晨庭燎有煇君子至止言观其旂庭燎三章章五句沔水规宣王也沔彼流水朝宗于海鴥彼飞隼载飞载止嗟我兄弟邦人诸友莫肯念乱谁无父母沔彼流水其流汤汤鴥彼飞隼载飞载扬念彼不蹟载起载行心之忧矣不可弭忘鴥彼飞隼率彼中陵民之讹言宁莫之惩我友敬矣谗言其兴沔水三章二章章八句一章六句鹤鸣诲宣王也鹤鸣于九皐声闻于野鱼潜在渊或在于渚乐彼之园爰有树檀其下维萚它山之石可以爲错鹤鸣于九皐声闻于天鱼在于渚或潜在渊乐彼之园爰有树檀其下维谷它山之石可以攻玉鹤鸣二章章九句祈父刺宣王也祈父予王之瓜牙胡转予于恤靡所止居祈父予王之瓜士胡转予于恤靡所厎止祈父亶不聦胡转予于恤有母之尸饔祈父三章章四句白驹大夫刺宣王也皎皎白驹食我场苗絷之维之以永今朝所谓伊人于焉逍遥皎皎白驹食我场藿絷之维之以永今夕所谓伊人于焉嘉客皎皎白驹贲然来思尔公尔侯逸豫无期慎尔优游勉尔遁思皎皎白驹在彼空谷生刍一束其人如玉母金玉尔音而有遐心白驹四章章六句黄鸟刺宣王也黄鸟黄鸟无集于谷无啄我粟此邦之人不我肯谷言旋言归复我邦族黄鸟黄鸟无集于桑无啄我粱此邦之人不可与明言旋言归复我诸兄黄鸟黄鸟无集于栩无啄我黍此邦之人不可与处言旋言归复我诸父黄鸟三章章七句我行其野刺宣王也我行其野蔽芾其樗昬姻之故言就尔居尔不我畜复我邦家我行其野言采其蓫昬姻之故言就尔宿尔不我畜言归思复我行其野言采其葍不思旧姻永尔新特成不以冨亦祇以异我行其野三章章六句斯干宣王考室也秩秩斯干幽幽南山如竹苞矣如松茂矣兄及弟矣式相好矣无相犹矣似续妣祖筑室百堵西南其戸爰居爰处爰笑爰语约之阁阁椓之橐橐风雨攸除鸟䑕攸去君子攸芋如跂斯翼如矢斯棘如鸟斯革如翚斯飞君子攸跻殖殖其庭有觉其楹哙哙其正哕哕其冥君子攸宁下莞上簟乃安斯寝乃寝乃兴乃占我梦吉梦维何维熊维罴维虺维蛇大人占之维熊维罴男子之祥维虺维蛇女子之祥乃生男子载寝之牀载衣之裳载弄之璋谁谓尔无羊三百维群谁谓尔无牛九十其犉尔羊来思其角濈濈尔牛来思其耳湿湿或降于阿或饮于池或寝或讹尔牧来思何蓑何笠或负其糇三十维物尔牲则具尔牧来思以薪以蒸以雌以雄尔羊来思矜矜兢兢不骞不崩麾之以肱毕来旣升牧人乃夣衆维鱼矣旐维旟矣大人占之衆维鱼矣实维丰年旐维旟矣室家溱溱毛诗毛诗卷第十二毛诗卷第十二节南山之什诂训传第十九毛诗小雅郑氏笺节南山家父刺幽王也节彼南山维石巖巖赫赫师尹民具尔瞻忧心如惔不敢戏谈国旣卒斩何用不监节彼南山有实其猗赫赫师尹不平谓何天方荐瘥丧乱弘多民言无嘉㦧莫惩嗟尹氏大师维周之氐秉国之均四方是维天子是毗俾民不迷不弔昊天不冝空我师弗躬弗亲庻民弗信弗问弗仕勿罔君子式夷式巳无小人殆琐琐姻亚则无膴仕昊天不佣降此鞠讻昊天不惠降此大戾君子如届俾民心阕君子如夷恶怒是违不弔昊天乱靡有定式月斯生俾民不宁忧心如酲谁秉国成不自爲政卒劳百姓驾彼四牡四牡项领我瞻四方蹙蹙靡所骋方茂尔恶相尔矛矣旣夷旣怿如相醻矣昊天不平我王不宁不惩其心覆怨其正家父作诵以究王讻式讹尔心以畜万邦节南山十章六章章八句四章章四句正月大夫刺幽王也正月繁霜我心忧伤民之讹言亦孔之将念我独兮忧心京京哀我小心癙忧以痒父母生我胡俾我瘉不自我先不自我后好言自口莠言自口忧心愈愈是以有侮忧心惸惸念我无禄民之无辜并其臣仆哀我人斯于何从禄瞻乌爰止于谁之屋瞻彼中林侯薪侯蒸民今方殆视天梦梦旣克有定靡人弗胜有皇上帝伊谁云憎谓山盖卑爲冈爲陵民之讹言宁莫之惩召彼故老讯之占梦具曰予圣谁知乌之雌雄谓天盖髙不敢不局谓地盖厚不敢不蹐维号斯言有伦有嵴哀今之人胡爲虺蜴瞻彼坂田有菀其特天之扤我如不我克彼求我则如不我得执我仇仇亦不我力心之忧矣如或结之今兹之正胡然厉矣燎之方扬宁或㓕之赫赫宗周襃姒烕之终其永怀又窘隂雨其车旣载乃弃尔辅载输尔载将伯助予无弃尔辅贠于尔辐屡顾尔仆不输尔载终踰絶险曽是不意鱼在于沼亦匪克乐潜虽伏矣亦孔之炤忧心惨惨念国之爲虐彼有旨酒又有嘉殽洽比其邻昬姻孔云念我独兮忧心慇慇佌佌彼有屋蔌蔌方有谷民今之无禄夭夭是椓哿矣冨人哀此惸独正月十三章八章章八句五章章六句十月之交大夫刺幽王也十月之交朔月辛卯日有食之亦孔之丑彼月而微此日而微今此下民亦孔之哀日月告凶不用其行四国无政不用其良彼月而食则维其常此日而食于何不臧爗爗震电不宁不令百川沸腾山冢崒崩髙岸爲谷深谷爲陵哀今之人胡㦧莫惩皇父卿士畨维司徒家伯维宰仲允膳夫棸子内史蹶维趣马楀维师氏艳妻煽方处抑此皇父岂曰不时胡爲我作不即我谋彻我墙屋田卒污莱曰予不戕礼则然矣皇父孔圣作都于向择三有事亶侯多藏不慭遗一老俾守我王择有车马以居徂向黾勉从事不敢告劳无罪无辜谗口嚻嚻下民之孽匪降自天噂沓背憎职竞由人悠悠我里亦孔之痗四方有羡我独居忧民莫不逸我独不敢休天命不彻我不敢俲我友自逸十月之交八章章八句雨无正大夫刺幽王也雨自上下者也衆多如雨而非所以爲政也浩浩昊天不骏其德降䘮饥馑斩伐四国旻天疾威弗虑弗图舎彼有罪旣伏其辜若此无罪沦胥以铺周宗旣灭靡所止戾正大夫离居莫知我勚三事大夫莫肯夙夜邦君诸侯莫肯朝夕庶曰式臧覆出爲恶如何昊天辟言不信如彼行迈则靡所臻凢百君子各敬尔身胡不相畏不畏于天戎成不退饥成不遂曽我暬御惨惨日瘁凡百君子莫肯用讯听言则荅谮言则退哀哉不能言匪舌是出维躬是瘁哿矣能言巧言如流俾躬处休维曰于仕孔棘且殆不可使得罪于天子亦云可使怨及朋友谓尔迁于王都曰予未有室家䑕思泣血无言不疾昔尔出居谁从尔室雨无正七章二章章十句二章章八句三章章六句小旻大夫刺幽王也旻天疾威敷于下土谋犹回遹何日斯沮谋臧不从不臧覆用我视谋犹亦孔之卭潝潝訿訿亦孔之哀谋之其臧则具是违谋之不臧则具是依我视谋犹伊于胡厎我龟旣厌不我告犹谋夫孔多是用不集发言盈庭谁敢执其咎如匪行迈谋是用不得于道哀哉爲犹匪先民是程匪大犹是经维迩言是听维迩言是争如彼筑室于道谋是用不溃于成国虽靡止或圣或否民虽靡膴或哲或谋或肃或艾如彼泉流无沦胥以败不敢暴虎不敢冯河人知其一莫知其他战战兢兢如临深渊如履薄氷小旻六章三章章八句三章章七句小宛大夫刺幽王也宛彼鸣鸠翰飞戾天我心忧伤念昔先人明发不寐有怀二人人之齐圣饮酒温克彼昬不知壹醉日冨各敬尔仪天命不又中原有菽庻民采之螟蛉有子蜾嬴负之教诲尔子式谷似之题彼嵴令载飞载鸣我日斯迈而月斯征夙兴夜寐无忝尔所生交交桑扈率场啄粟哀我塡寡冝岸冝狱握粟出卜自何能谷温温恭人如集于木惴惴小心如临于谷战战兢兢如履薄氷小宛六章章六句小弁刺幽王也大子之傅作焉弁彼鸒斯归飞提提民莫不谷我独于罹何辜于天我罪伊何心之忧矣云如之何踧踧周道鞫爲茂草我心忧伤惄焉如擣假寐永叹维忧用老心之忧矣疢如疾首维桑与梓必恭敬止靡瞻匪父靡依匪母不属于毛不离于里天之生我我辰安在菀彼栁斯鸣蜩嘒嘒有漼者渊萑苇淠淠譬彼舟流不知所届心之忧矣不遑假寐鹿斯之奔维足伎伎雉之朝雊尚求其雌譬彼坏木疾用无枝心之忧矣宁莫之知相彼投兎尚或先之行有死人尚或墐之君子秉心维其忍之心之忧矣涕旣陨之君子信谗如或醻之君子不惠不舒究之伐木掎矣析薪杝矣舎彼有罪予之佗矣莫髙匪山莫浚匪泉君子无易由言耳属于垣无逝我梁无发我笱我躬不阅遑恤我后小弁八章章八句巧言刺幽王也大夫伤于谗故作是诗也悠悠昊天曰父毋且无罪无辜乱如此怃昊天巳威予慎无罪昊天大怃予慎无辜乱之初生僭始旣涵乱之又生君子信谗君子如怒乱庶遄沮君子如祉乱庶遄巳君子屡盟乱是用长君子信盗乱是用暴盗言孔甘乱是用餤匪其止共维王之卭奕奕寝庙君子作之秩秩大猷圣人莫之他人有心予忖度之跃跃毚兔遇犬获之荏染柔木君子树之往来行言心焉数之蛇蛇硕言出自口矣巧言如簧颜之厚矣彼何人斯居河之麋无拳无勇职爲乱阶二人从行谁爲此祸胡逝我梁不入唁我始者不如今云不我可彼何人斯胡逝我陈我闻其声不见其身不愧于人不畏于天彼何人斯其爲飘风胡不自北胡不自南胡逝我梁祇搅我心尔之安行亦不遑舎尔之亟行遑脂尔车壹者之来云何其盱尔还而入我心易也还而不入否难知也壹者之来俾我祇也伯氏吹壎仲氏吹箎及尔如贯谅不我知出此三物以诅尔斯爲鬼爲蜮则不可得有腼面目视人㒺极作此好歌以极反侧何人斯八章章六句巷伯刺幽王也寺人伤于谗故作是诗也萋兮斐兮成是贝锦彼谮人者亦巳大甚哆兮侈兮成是南箕彼谮人者谁适与谋缉缉翩翩谋欲谮人慎尔言也谓尔不信捷捷幡幡谋欲谮言岂不尔受旣其女迁骄人好好劳人草草苍天苍天视彼骄人矜此劳人彼谮人者谁适与谋取彼谮人投卑豺虎豺虎不食投卑有北有北不受投卑有昊杨园之道猗于畆丘寺人孟子作爲此诗凡百君子敬而听之巷伯七章四章章四句一章五句一章八句一章六句节南山之什十篇七十九章五百五十二句毛诗卷第十二毛诗毛诗卷第十三毛诗卷第十三谷风之什诂训传第二十毛诗小雅郑氏笺谷风刺幽王也天下俗薄朋友道絶焉习习谷风维风及雨将恐将惧维予与女将安将乐女转弃予习习谷风维风及頽将恐将惧寘予于怀将安将乐弃予如遗习习谷风维山崔嵬无草不死无木不萎忘我大德思我小怨谷风三章章六句蓼莪刺幽王也民人劳苦孝子不得终养尔蓼蓼者莪匪莪伊蒿哀哀父母生我劬劳蓼蓼者莪匪莪伊蔚哀哀父母生我劳瘁缾之罄矣维罍之耻鲜民之生不如死之久矣无父何怙无母何恃出则衔恤入则靡至父兮生我母兮鞠我拊我畜我长我育我顾我复我出入腹我欲报之德昊天罔极南山烈烈飘风发发民莫不谷我独何害南山律律飘风弗弗民莫不谷我独不卒蓼莪六章四章章四句二章章八句大东刺乱也东国困于役而伤于财谭大夫作是诗以告病焉有饛簋飱有捄棘匕周道如砥其直如矢君子所履小人所视睠言顾之澘焉岀涕小东大东杼柚其空纠纠葛屦可以履霜佻佻公子行彼周行旣往旣来使我心疚有洌氿泉无浸获薪契契寤叹哀我惮人薪是获薪尚可载也哀我惮人亦可息也东人之子职劳不来西人之子粲粲衣服舟人之子熊罴是裘私人之子百僚是试或以其酒不以其浆鞙鞙佩璲不以其长维天有汉监亦有光跋彼织女终日七襄虽则七襄不成报章睆彼牵牛不以服箱东有启明西有长庚有捄天毕载施之行维南有箕不可以簸扬维北有斗不可以挹酒浆维南有箕载翕其舌维北有斗西柄之掲大东七章章八句四月大夫刺幽王也在位贪残下国构祸怨乱并兴焉四月维夏六月徂暑先祖匪人胡宁忍予秋日凄凄百卉具腓乱离瘼矣爰其适归冬日烈烈飘风发发民莫不谷我独何害山有嘉卉侯粟侯梅废爲残贼莫知其尤相彼泉水载清载浊我日构祸曷云能谷滔滔江汉南国之纪尽瘁以仕宁莫我有匪鹑匪鸢翰飞戾天匪鳣匪鲔潜逃于渊山有蕨薇隰有𣏌桋君子作歌维以告哀四月八章章四句北山大夫刺幽王也役使不均己劳于从事而不得飬其父母焉陟彼北山言采其𣏌偕偕士子朝夕从事王事靡盬忧我父母溥天之下莫非王土率土之濵莫非王臣大夫不均我从事独贤四牡彭彭王事傍傍嘉我未老鲜我方将旅力方刚经营四方或燕燕居息或尽瘁事国或息偃在牀或不巳于行或不知叫号或惨惨劬劳或栖遟偃仰或王事鞅掌或湛乐饮酒或惨惨畏咎或出入风议或靡事不爲北山六章章六句三章章四句无将大车大夫悔将小人也无将大车祇自尘兮无思百忧祇自疧兮无将大车维尘㝠冥无思百忧不出于颎无将大车维尘雝兮无思百忧祇自重兮无将大车三章章四句小明大夫悔仕于乱丗也明明上天照临下土我征徂西至于艽野二月初吉载离寒暑心之忧矣其毒大苦念彼共人涕零如雨岂不怀归畏此罪罟昔我往矣日月方除曷云其还歳聿云莫念我独兮我事孔庻心之忧矣惮我不暇念彼共人睠睠怀顾岂不怀归畏此谴怒昔我往矣日月方奥曷云其还政事愈蹙歳聿云莫采萧获菽心之忧矣自诒伊戚念彼共人兴言岀宿岂不怀归畏此反覆嗟尔君子无恒安处靖共尔位正直是与神之听之式谷以女嗟尔君子无恒安息靖共尔位好是正直神之听之介尔景福小明五章三章章十二句二章章六句鼔钟刺幽王也鼔钟将将淮水汤汤忧心且伤淑人君子怀允不忘鼔钟喈喈淮水湝湝忧心且悲淑人君子其德不囬鼔钟伐鼛淮有三洲忧心且妯淑人君子其德不犹鼔钟钦钦鼔瑟鼔琴笙磬同音以雅以南以籥不僭鼔钟四章章五句楚茨刺幽王也政烦赋重田莱多荒饥馑降丧民卒流亡祭祀不飨故君子思古焉楚楚者茨言抽其棘自昔何爲我蓺黍稷我黍与与我稷翼翼我仓旣盈我庾维亿以爲酒食以享以祀以妥以侑以介景福济济跄跄絜尔牛羊以往烝甞或剥或亨或肆或将祝祭于祊祀事孔明先祖是皇神保是飨孝孙有庆报以介福万寿无疆执㸑踖踖爲爼孔硕或燔或炙君妇莫莫爲豆孔庻爲賔爲客献醻交错礼仪卒度笑语卒获神保是格报以介福万寿攸酢我孔熯矣式礼莫愆工祝致告徂赉孝孙苾芬孝祀神嗜饮食卜尔百福如几如式旣齐旣稷旣匡旣勑永钖尔极时万时亿礼仪旣备钟鼔旣戒孝孙徂位工祝致告神具醉止皇尸载起鼔钟送尸神保聿归诸宰君妇废彻不遟诸父兄弟备言燕私乐具入奏以绥后禄尔殽旣将莫怨具庆旣醉旣饱小大稽首神嗜饮食使君寿考孔惠孔时维其尽之子子孙孙勿替引之楚茨六章章十二句信南山刺幽王也不能脩成王之业疆理天下以奉禹功故君子思古焉信彼南山维禹甸之畇畇原隰曾孙田之我疆我理南东其亩上天同云雨雪雰雰益之以霡霂旣优旣渥旣霑旣足生我百谷疆场翼翼黍稷彧彧曽孙之穑以爲酒食卑我尸賔寿考万年中田有庐疆场有瓜是剥是菹献之皇祖曽孙寿考受天之祜祭以清酒从以骍牡享于祖考执其鸾刀以启其毛取其血膋是烝是享苾苾芬芬祀事孔明先祖是皇报以介福万寿无疆信南山六章章六句谷风之什十篇五十四章三百五十六句毛诗毛诗卷第十四毛诗卷第十四甫田之什诂训传第二十一毛诗小雅郑氏笺甫田刺幽王也君子伤今而思古焉倬彼甫田歳取十千我取其陈食我农人自古有年今适南亩或耘或耔黍稷薿薿攸介攸止烝我髦士以我齐明与我牺羊以社以方我田旣臧农夫之庆琴瑟击鼔以御田祖以祈甘雨以介我稷黍以谷我士女曽孙来止以其妇子馌彼南亩田畯至喜攘其左右甞其旨否禾易长亩终善且有曽孙不怒农夫克敏曽孙之稼如茨如梁曽孙之庾如坻如京乃求千斯仓乃求万斯箱黍稷稻粱农夫之庆报以介福万寿无疆甫田四章章十句大田刺幽王也言矜寡不能自存焉大田多稼旣种旣戒旣备乃事以我覃耜俶载南亩播厥百谷旣庭且硕曽孙是若旣方旣皁旣坚旣好不稂不莠去其螟螣及其蟊贼无害我田稺田祖有神秉卑炎火有渰萋萋兴雨祁祁雨我公田遂及我私彼有不获稺此有不歛穧彼有遗秉此有滞穗伊寡妇之利曽孙来止以其妇子馌彼南亩田畯至喜来方禋祀以其骍黒与其黍稷以享以祀以介景福大田四章二章章八句二章章九句瞻彼洛矣刺幽王也思古明王能爵命诸侯赏善罚恶焉瞻彼洛矣维水泱泱君子至止福禄如茨韎韐有奭以作六师瞻彼洛矣维水泱泱君子至止鞸琫有珌君子万年保其家室瞻彼洛矣维水泱泱君子至止福禄旣同君子万年保其家邦瞻彼洛矣三章章六句裳裳者华刺幽王也古之仕者丗禄小人在位则谗謟并进弃贤者之类絶功臣之丗焉裳裳者华其叶湑兮我觏之子我心冩兮我心冩兮是以有誉处兮裳裳者华芸其黄矣我觏之子维其有章矣维其有章矣是以有庆矣裳裳者华或黄或白我觏之子乗其四骆乗其四骆六辔沃若左之左之君子冝之右之右之君子有之维其有之是以似之裳裳者华四章章六句桑扈刺幽王也君臣上下动无礼文焉交交桑扈有鸎其羽君子乐胥受天之祜交交桑扈有鸎其领君子乐胥万邦之屏之屏之翰百辟爲宪不戢不难受福不那兕觥其觩旨酒思柔彼交匪敖万福来求桑扈四章章四句鸳鸯刺幽王也思古明王交于万物有道自奉养有节焉鸳鸯于飞毕之罗之君子万年福禄冝之鸳鸯在梁戢其左翼君子万年宜其遐福乗马在廐摧之秣之君子万年福禄艾之乗马在廐秣之摧之君子万年福禄绥之鸳鸯四章章四句頍弁诸公刺幽王也暴戾无亲不能宴乐同姓亲睦九族孤危将亡故作是诗也有頍者弁实维伊何尔酒旣旨尔殽旣嘉岂伊异人兄弟匪他茑与女萝施于松栢未见君子忧心弈弈旣见君子庶几说怿有頍者弁实维何期尔酒旣旨尔殽旣时岂伊异人兄弟具来茑与女萝施于松上未见君子忧心怲怲旣见君子庶几有臧有頍者弁实维在首尔酒旣旨尔殽旣阜岂伊异人兄弟甥舅如彼雨雪先集维霰死䘮无日无几相见乐酒今夕君子维宴頍弁三章章十二句车舝大夫刺幽王也襃姒嫉妬无道并进谗巧败国德泽不加于民周人思得贤女以配君子故作是诗也间关车之舝兮思娈季女逝兮匪饥匪渇德音来括虽无好友式燕且喜依彼平林有集维鷮辰彼硕女令德来敎式燕且誉好尔无射虽无旨酒式饮庻几虽无嘉殽式食庻几虽无德与女式歌且舞陟彼髙冈析其柞薪析其柞薪其叶湑兮鲜我觏尔我心冩兮髙山仰止景行行止四牡騑騑六辔如琴觏尔新昬以慰我心车舝五章章六句青蝇大夫刺幽王也营营青蝇止于樊岂弟君子无信谗言营营青蝇止于棘谗人罔极交乱四国营营青蝇止于榛谗人罔极我二人青蝇三章章四句賔之𥘉筵卫武公刺时也幽王荒废媟近小人饮酒无度天下化之君臣上下沈湎淫液武公旣入而作是诗也賔之初筵左右秩秩笾豆有楚殽核维旅酒旣和旨饮酒孔偕钟鼔旣设举醻逸逸大侯旣抗弓矢斯张射夫旣同献尔发功发彼有的以祈尔爵籥舞笙鼔乐旣和奏烝衎烈祖以洽百礼百礼旣至有壬有林钖尔纯嘏子孙其湛其湛曰乐各奏尔能賔载手仇室人入又酌彼康爵以奏尔时賔之初筵温温其恭其未醉止威仪反反曰旣醉止威仪幡幡舎其坐迁屡舞僊僊其未醉止威仪抑抑曰旣醉止威仪怭怭是曰旣醉不知其秩賔旣醉止载号载呶乱我笾豆屡舞僛僛是曰旣醉不知其邮侧弁之俄屡舞傞傞旣醉而出并受其福醉而不出是谓伐德飮酒孔嘉维其令仪凡此飮酒或醉或否旣立之监或佐之史彼醉不臧不醉反耻式勿从谓无俾大怠匪言勿言匪由勿语由醉之言俾出童羖三爵不识矧敢多又賔之𥘉筵五章章十四句甫田之什十篇三十九章二百九十六句毛诗卷第十四毛诗毛诗卷第十五毛诗卷第十五鱼藻之什诂训传第二十二毛诗小雅郑氏笺鱼藻刺幽王也言万物失其性王居镐京将不能以自乐故君子思古之武王焉鱼在在藻有颁其首王在在镐岂乐饮酒鱼在在藻有莘其尾王在在镐饮酒乐岂鱼在在藻依于其蒲王在在镐有那其居鱼藻三章章四句采菽刺幽王也侮慢诸侯诸侯来朝不能钖命以礼数征㑹之而无信义君子见微而思古焉采菽采菽筐之筥之君子来朝何钖予之虽无予之路车乗马又何予之玄衮及黼觱沸槛泉言采其芹君子来朝言观其旂其旂淠淠鸾声嘒嘒载骖载驷君子所届赤芾在股邪幅在下彼交匪纾天子所予乐只君子天子命之乐只君子福禄申之维柞之枝其叶蓬蓬乐只君子殿天子之邦乐只君子万福攸同平平左右亦是率从汎汎杨舟绋纚维之乐只君子天子蔡之乐只君子福禄膍之优哉游哉亦是戾矣采菽五章章八句角弓父兄刺幽王也不亲九族而好谗佞骨肉相怨故作是诗也骍骍角弓翩其反矣兄弟昏姻无胥逺矣尔之逺矣民胥然矣尔之教矣民胥傚矣此令兄弟绰绰有𥙿不令兄弟交相爲瘉民之无良相怨一方受爵不让至于己斯亡老马反爲驹不顾其后如食冝饇如酌孔取毋教猱升木如涂涂附君子有徽猷小人与属雨雪瀌瀌见晛曰消莫肯下遗式居娄骄雨雪浮浮见晛曰流如蛮如髦我是用忧角弓八章章四句菀栁刺幽王也暴虐无亲而刑罚不中诸侯皆不欲朝言王者之不可朝事也有菀者栁不尚息焉上帝甚蹈无自暱焉俾予靖之后予极焉有菀者栁不尚愒焉上帝甚蹈无自瘵焉俾予靖之后予迈焉有鸟髙飞亦傅于天彼人之心于何其臻曷予靖之居以㓙矜菀栁三章章六句都人士周人刺衣服无常也古者长民衣服不贰从容有常以齐其民则民德归壹伤今不复见古人也彼都人士狐裘黄黄其容不改出言有章行归于周万民所望彼都人士台笠缁撮彼君子女绸直如发我不见兮我心不说彼都人士充耳琇实彼君子女谓之尹吉我不见兮我心苑结彼都人士垂带而厉彼君子女卷发如虿我不见兮言从之迈匪伊垂之带则有余匪伊卷之发则有旟我不见兮云何盱矣都人士五章章六句采緑刺怨旷也幽王之时多怨旷者也终朝采緑不盈一匊予发曲局薄言归沐终朝采蓝不盈一䄡五日爲期六日不詹之子于狩言韔其弓之子于钓言纶之绳其钓维何维鲂及鱮维鲂及鱮薄言观者采緑四章章四句黍苗刺幽王也不能膏润天下卿士不能行召伯之职焉芃芃黍苗隂雨膏之悠悠南行召伯劳之我任我辇我车我牛我行旣集盖云归哉我徒我御我师我旅我行旣集盖云归处肃肃谢功召伯营之烈烈征师召伯成之原隰旣平泉流旣清召伯有成王心则宁黍苗五章章四句隰桑刺幽王也小人在位君子在野思见君子尽心以事之隰桑有阿其叶有难旣见君子其乐如何隰桑有阿其叶有沃旣见君子云何不乐隰桑有阿其叶有幽旣见君子德音孔胶心乎爱矣遐不谓矣中心藏之何日忘之隰桑四章章四句白华周人刺幽后也幽王取申女以爲后又得襃姒而黜申后故下国化之以妾爲妻以孽代宗而王弗能治周人爲之作是诗也白华菅兮白茅束兮之子之逺俾我独兮英英白云露彼菅茅天歩艰难之子不犹滮池北流浸彼稻田啸歌伤怀念彼硕人樵彼桑薪卬烘于煁维彼硕人实劳我心鼔钟于宫声闻于外念子懆懆视我迈迈有鹙在梁有鹤在林维彼硕人实劳我心鸳鸯在梁戢其左翼之子无良二三其德有扁斯石履之卑兮之子之逺俾我疧兮白华八章章四句緜蛮微臣刺乱也大臣不用仁心遗忘微贱不肯饮食教载之故作是诗也緜蛮黄鸟止于丘阿道之云逺我劳如何饮之食之教之诲之命彼后车谓之载之緜蛮黄鸟止于丘隅岂敢惮行畏不能趋饮之食之教之诲之命彼后车谓之载之緜蛮黄鸟止于丘侧岂敢惮行畏不能极饮之食之教之诲之命彼后车谓之载之緜蛮三章章八句瓠叶大夫刺幽王也上弃礼而不能行虽有牲牢饩不肯用也故思古之人不以微薄废礼焉幡幡瓠叶采之亨之君子有酒酌言甞之有兎斯首炮之燔之君子有酒酌言献之有兎斯首燔之炙之君子有酒酌言酢之有兎斯首燔之炮之君子有酒酌言醻之瓠叶四章章四句渐渐之石下国刺幽王也戎狄叛之荆舒不至乃命将率东征役乆病于外故作是诗也渐渐之石维其髙矣山川悠逺维其劳矣武人东征不皇朝矣渐渐之石维其卒矣山川悠逺曷其没矣武人东征不皇岀矣有豕白蹢烝渉波矣月离于毕俾滂沱矣武人东征不皇他矣渐渐之石三章章六句苕之华大夫闵时也幽王之时西戎东夷交侵中国师旅并起因之以饥馑君子闵周室之将亡伤巳逢之故作是诗也苕之华芸其黄矣心之忧矣维其伤矣苕之华其叶青青知我如此不如无生牂羊坟首三星在罶人可以食鲜可以饱苕之华三章章四句何草不黄下国刺幽王也四夷交侵中国背叛用兵不息视民如禽兽君子忧之故作是诗也何草不黄何日不行何人不将经营四方何草不玄何人不矜哀我征夫独爲匪民匪兕匪虎率彼旷野哀我征夫朝夕不暇有芃者狐率彼幽草有栈之车行彼周道何草不黄四章章四句鱼藻之什十四篇六十二章三百二句毛诗卷第十五毛诗毛诗卷第十六毛诗卷第十六文王之什诂训传第二十三毛诗大雅郑氏笺文王文王受命作周也文王在上于昭于天周虽旧邦其命维新有周不显帝命不时文王陟降在帝左右亹亹文王令闻不巳陈钖哉周侯文王孙子文王孙子本支百世凡周之士不显亦世世之不显厥犹翼翼思皇多士生此王国王国克生维周之桢济济多士文王以宁穆穆文王于缉熈敬止假哉天命有商孙子商之孙子其丽不亿上帝旣命侯于周服侯服于周天命靡常殷士肤敏祼将于京厥作祼将常服黼王之荩臣无念尔祖无念尔祖聿脩厥德永言配命自求多福殷之未丧师克配上帝冝鍳于殷骏命不易命之不易无遏尔躬宣昭义问有虞殷自天上天之载无声无臭仪刑文王万邦作孚文王七章章八句大明文王有明德故天复命武王也明明在下赫赫在上天难忱斯不易维王天位殷适使不挟四方挚仲氏任自彼殷啇来嫁于周日嫔于京乃及王季维德之行大任有身生此文王维此文王小心翼翼昭事上帝聿懐多福厥德不囘以受方国天监在下有命旣集文王𥘉载天作之合在洽之阳在渭之涘文王嘉止大邦有子大邦有子俔天之妹文定厥祥亲迎于渭造舟爲梁不显其光有命自天命此文王于周于京纉女维莘长子维行笃生武王保右命尔爕伐大商殷啇之旅其㑹如林矢于牧野维予侯兴上帝临女无贰尔心牧野洋洋檀车煌煌驷騵彭彭维师尚父时维鹰扬凉彼武王肆伐大啇㑹朝清明大明八章四章章六句四章章八句緜文王之兴夲由大王也緜緜瓜瓞民之𥘉生自土沮古公亶父陶复陶穴未有家室古公亶父来朝走马率西水浒至于岐下爰及姜女聿来胥宇周原膴膴堇荼如饴爰始爰谋爰契我龟曰止曰时筑室于兹廼慰廼止廼左廼右廼疆廼理廼宣廼畆自西徂东周爰执事乃召司空乃召司徒俾其室家其绳则直缩版以载作庙翼翼捄之陾陾度之薨薨筑之登登削屡冯冯百堵皆兴鼛鼓弗胜廼立臯门臯门有伉廼立应门应门将将廼立冡土戎丑攸行肆不殄厥愠亦不陨厥问柞棫㧞矣行道兊矣混夷駾矣维其喙矣虞芮质厥成文王蹶厥生予曰有疏附予曰有先后予曰有奔奏予曰有御侮緜九章章六句棫朴文王能官人也芃芃棫朴薪之槱之济济辟王左右趣之济济辟王左右奉璋奉璋峨峨髦士攸冝淠彼泾舟烝徒楫之周王于迈六师及之倬彼云汉爲章于天周王寿考遐不作人追琢其章金玉其相勉勉我王网纪四方棫朴五章章四句旱麓受祖也周之先祖丗修后稷公刘之业大王王季申以百福干禄焉瞻彼旱麓榛楛济济岂弟君子干禄岂弟瑟彼玉瓉黄流在中岂弟君子福禄攸降鸢飞戾天鱼跃于渊岂弟君子遐不作人清酒旣载骍牡旣备以享以祀以介景福瑟彼柞棫民所燎矣岂弟君子神所劳矣莫莫葛藟施于条枚岂弟君子求福不回旱麓六章章四句思齐文王所以圣也思斋大任文王之母思媚周姜京室之妇大姒嗣徽音则百斯男惠于宗公神罔时怨神罔时恫刑于寡妻至于兄弟以御于家邦雝雝在宫肃肃在庙不显亦临无射亦保肆戎疾不殄烈假不瑕不闻亦式不諌亦入肆成人有德小子有造古之人无斁誉髦斯士思齐四章章六句故言五章二章章六句三章章四句皇矣羙周也天监代殷莫若周周丗丗修德莫若文王皇矣上帝临下有赫监观四方求民之莫维此二国其政不获维彼四国爰究爰度上帝耆之憎其式廓乃眷西顾此维与宅作之屏之其葘其翳脩之平之其灌其栵启之辟之其柽其椐攘之剔之其檿其柘帝迁明德串夷载路天立厥配受命旣固帝省其山柞棫斯拔松栢斯兊帝作邦作对自大伯王季维此王季因心则友则友其兄则笃其庆载钖之光受禄无丧奄有四方维此王季帝度其心貊其德音其德克明克明克类克长克君王此大邦克顺克比比于文王其德靡悔旣受帝祉施于孙子帝谓文王无然畔援无然歆羡诞先登于岸密人不恭敢距大邦侵阮徂共王赫斯怒爰整其旅以按徂旅以笃于周祜以对于天下依其在京侵自阮疆陟我高冈无矢我陵我阿无饮我泉我泉我池度其鲜原居岐之阳在渭之将万邦之方下民之王帝谓文王予怀明德不大声以色不长夏以革不识不知顺帝之则帝谓文王询尔仇方同尔兄弟以尔钩援与尔临冲以伐崇墉临冲闲闲崇墉言言执讯连连攸馘安安是类是禡是致是附四方以无侮临冲茀茀崇墉仡仡是伐是肆是絶是忽四方以无拂皇矣八章章十二句灵台民始附也文王受命而民乐其有灵德以及鸟兽昆虫焉经始灵台经之营之庻民攻之不日成之经始勿亟庻民子来王在灵囿麀鹿攸伏麀鹿濯濯白鸟翯翯王在灵沼于牣鱼跃虡业维枞贲鼔维镛于论鼔钟于乐辟廱于论鼔钟于乐辟廱鼍鼔逢逢蒙瞍奏公灵台五章章四句下武继文也武王有圣德复受天命能昭先人之功焉下武维周丗有哲王三后在天王配于京王配于京丗德作求永言配命成王之孚成王之孚下士之式永言孝思孝思维则媚兹一人应侯顺德永言孝思昭哉嗣服昭兹来许绳其祖武于万斯年受天之祜受天之祜四方来贺于万斯年不遐有佐下武六章章四句文王有声継伐也武王能广文王之声卒其伐功也文王有声遹骏有声遹求厥宁遹观厥成文王烝哉文王受命有此武功旣伐于崇作邑于丰文王烝哉筑城伊淢作丰伊匹匪棘其欲遹追来孝王后烝哉王公伊濯维丰之垣四方攸同王后维翰王后烝哉丰水东注维禹之绩四方攸同皇王维辟皇王烝哉镐京辟廱自西自东自南自北无思不服皇王烝哉考卜维王宅是镐京维龟正之武王成之武王烝哉丰水有芭武王岂不仕诒厥孙谋以燕翼子武王烝哉文王有声八章章五句文王之什十篇六十六章四百一十四句毛诗卷第十六毛诗毛诗卷第十七毛诗卷第十七生民之什诂训传第二十四毛诗大雅郑氏笺生民尊祖也后稷生于姜嫄文武之功起于后稷故推以配天焉厥初生民时维姜嫄生民如何克禋克祀以弗无子履帝武敏歆攸介攸止载震载夙载生载育时维后稷诞弥厥月先生如达不坼不副无葘无害以赫厥灵上帝不宁不康禋祀居然生子诞寘之隘巷牛羊腓字之诞寘之平林㑹伐平林诞寘之寒氷鸟覆翼之鸟覆翼之鸟乃去矣后稷矣实覃实訏厥声载路诞实匍匐克岐克嶷以就口食蓺之荏菽荏菽旆旆禾役穟穟麻麦幪幪瓜瓞唪唪诞后稷之穑有相之道茀厥丰草种之黄茂实方实苞实种实裦实发实秀实坚实好实颕实栗即有邰家室诞降嘉种维秬维秠维穈维芭恒之秬秠是获是亩恒之穈芭是任是负以归肇祀诞我祀如何或舂或揄或簸或蹂释之叟叟烝之浮浮载谋载惟取萧祭脂取羝以軷载燔载烈以兴嗣歳卬盛于豆于豆于登其香始升上帝居歆胡臭亶时后稷肇祀庶无罪悔以迄于今生民八章四章章十句四章章八句行苇忠厚也周家忠厚仁及草木故能内睦九族外尊事黄耇养老乞言以成其福禄焉敦彼行苇牛羊勿践履方苞方体维叶泥泥戚戚兄弟莫逺具尔或肆之筵或授之几肆筵设席授几有缉御或献或酢洗爵奠斝醓醢以荐或燔或炙嘉殽脾臄或歌或咢敦弓旣坚四鍭旣钧舎矢旣均序賔以贤敦弓旣句旣挟四鍭四鍭如树序賔以不侮曽孙维主酒醴维醹酌以大斗以祈黄耉黄耇台背以引以翼寿考维祺以介景福行苇八章章四句故言七章二章章六句五章章四句旣醉太平也醉酒饱德人有士君子之行焉旣醉以酒旣饱以德君子万年介尔景福旣醉以酒尔殽旣将君子万年介尔昭明昭明有融髙朗令终令终有俶公尸嘉告其告维何笾豆静嘉朋友攸摄摄以威仪威仪孔时君子有孝子孝子不匮永钖尔类其类维何室家之壸君子万年永钖祚胤其胤维何天𬒳尔禄君子万年景命有仆其仆维何釐尔女士釐尔女士从以孙子旣醉八章章四句凫鹥守成也太平之君子能持盈守成神祇祖考安乐之也凫鹥在泾公尸来燕来宁尔酒旣清尔殽旣馨公尸燕饮福禄来成凫鹥在沙公尸来燕来冝尔酒旣多尔殽旣嘉公尸燕饮福禄来爲凫鹥在渚公尸来燕来处尔酒旣湑尔殽伊脯公尸燕饮福禄来下凫鹥在潨公尸来燕来宗旣燕于宗福禄攸降公尸燕饮福禄来崇凫鹥在亹公尸来止熏熏旨酒欣欣燔炙芬芬公尸燕饮无有后艰凫鹥五章章六句假乐嘉成王也假乐君子显显令德宜民冝人受禄于天保右命之自天申之干禄百福子孙千亿穆穆皇皇冝君冝王不愆不忘率由旧章威仪抑抑德音秩秩无怨无恶率由群匹受福无疆四方之纲之纲之纪燕及朋友百辟卿士媚于天子不觧于位民之攸墍假乐四章章六句公刘召康公戒成王也成王将涖政戒以民事美公刘之厚于民而献是诗也笃公刘匪居匪康廼埸廼疆廼积廼仓廼裹糇粮于橐于囊思辑用光弓矢斯张干戈戚扬爰方启行笃公刘于胥斯原旣庻旣繁旣顺廼宣而无永叹陟则在巘复降在原何以舟之维玉及瑶鞞琫容刀笃公刘逝彼百泉瞻彼溥原廼陟南冈乃觏于京京师之野于时处处于时庐旅于时言言于时语语笃公刘于京斯依跄跄济济俾筵俾几旣登乃依乃造其曹执豕于牢酌之用匏食之饮之君之宗之笃公刘旣溥旣长旣景乃冈相其隂阳观其流泉其军三单度其隰原彻田爲粮度其夕阳豳居允荒笃公刘于豳斯馆渉渭爲乱取厉取鍜止基廼理爰衆爰有夹其皇涧遡其过涧止旅廼密芮鞫之即公刘六章章十句泂酌召康公戒成王也言皇天亲有德飨有道也泂酌彼行潦挹彼注兹可以餴饎岂弟君子民之父母泂酌彼行潦挹彼注兹可以濯罍岂弟君子民之攸归泂酌彼行潦挹彼注兹可以濯漑岂弟君子民之攸墍泂酌三章章五句卷阿召康公戒成王也言求贤用吉士也有卷者阿飘风自南岂弟君子来游来歌以矢其音伴奂尔游矣优游尔休矣岂弟君子俾尔弥尔性似先公酋矣尔土宇昄章亦孔之厚矣岂弟君子俾尔弥尔性百神尔主矣尔受命长矣茀禄尔康矣岂弟君子俾尔弥尔性纯嘏尔常矣有冯有翼有孝有德以引以翼岂弟君子四方爲则颙颙卬卬如圭如璋令闻令望岂弟君子四方爲纲鳯凰于飞翙翙其羽亦集爰止蔼蔼王多吉士维君子使媚于天子鳯皇于飞翙翙其羽亦传于天蔼蔼王多吉人维君子命媚于庻人鳯皇鸣矣于彼髙冈梧桐生矣于彼朝阳菶菶萋萋雝雝喈喈君子之车旣庻且多君子之马旣闲且驰矢诗不多维以遂歌卷阿十章六章章五句四章章六句民劳召穆公刺厉王也民亦劳止汔可小康惠此中国以绥四方无纵诡随以谨无良式遏寇虐憯不畏明柔逺能迩以定我王民亦劳止汔可小休惠此中国以爲民逑无纵诡随以谨惽怓式遏寇虐无俾民忧无弃尔劳以爲王休民亦劳止汔可小息惠此京师以绥四国无纵诡随以谨罔极式遏寇虐无俾作慝敬慎威仪以近有德民亦劳止汔可小愒惠此中国俾民忧泄无纵诡随以谨丑厉式遏寇虐无俾正败戎虽小子而式弘大民亦劳止汔可小安惠此中国国无有残无纵诡随以谨缱绻式遏寇虐无俾正反王欲玉女是用大谏民劳五章章十句板凡伯刺厉王也上帝板板下民卒瘅出话不然爲犹不逺靡圣管管不实于亶犹之未逺是用大谏天之方难无然宪宪天之方蹶无然泄泄辞之辑矣民之洽矣辞之怿矣民之莫矣我虽异事及尔同僚我即尔谋听我嚣嚣我言维服勿以爲笑先民有言询于刍荛天之方虐无然谑谑老夫灌灌小子硚硚匪我言耄尔用忧谑多将熇熇不可救药天之方懠无爲夸毗威仪卒迷善人载尸民之方殿屎则莫我敢葵丧乱蔑资曽莫惠我师天之牖民如壎如箎如璋如圭如取如携携无曰益牖民孔易民之多辟无自立辟价人维藩大师维垣大邦维屏大宗维翰懐德维宁宗子维城无俾城坏无独斯畏敬天之怒无敢戏豫敬天之渝无敢驰驱昊天曰明及尔出王昊天曰旦及尔游衍板八章章八句生民之什十篇六十五章四百三十三句毛诗毛诗卷第十八毛诗卷第十八荡之什诂训传第二十五毛诗大雅郑氏笺荡召穆公伤周室大坏也厉王无道天下荡荡无纲纪文章故作是诗也荡荡上帝下民之辟疾威上帝其命多辟天生烝民其命匪谌靡不有初鲜克有终文王曰咨咨汝殷啇曽是彊御曽是掊克曽是在位曽是在服天降滔德女兴是力文王曰咨咨女殷啇而秉义类彊御多怼流言以对寇攘式内侯作侯祝靡届靡究文王曰咨咨女殷啇女炰烋于中国敛怨以爲德不明尔德时无背无侧尔德不明以无陪无卿文王曰咨咨女殷啇天不湎尔以酒不义从式旣愆尔止靡明靡晦式号式唿俾昼作夜文王曰咨咨女殷商如蜩如螗如沸如羮小大近丧人尚乎由行内奰于中国覃及鬼方文王曰咨咨女殷啇匪上帝不时殷不用旧虽无老成人尚有典刑曽是莫听大命以倾文王曰咨咨女殷啇人亦有言顚沛之掲枝叶未有害本实先拨殷鉴不逺在夏后之丗荡八章章八句抑卫武公刺厉王亦以自警也抑抑威仪维德之隅人亦有言靡哲不愚庻人之愚亦职维疾哲人之愚亦维斯戾无竞维人四方其训之有觉德行四国顺之訏谟定命逺犹辰告敬愼威仪维民之则其在于今兴迷乱于政顚覆厥德荒湛于酒女虽湛乐从弗念厥绍罔敷求先王克共明刑肆皇天弗尚如彼泉流无沦胥以亡夙兴夜寐洒埽廷内维民之章修尔车马弓矢戎兵用戒戎作用逷蛮方质尔人民谨尔侯度用戒不虞愼尔出话敬尔威仪无不柔嘉白圭之玷尚可磨也斯言之玷不可爲也无易由言无曰苟矣莫扪朕舌言不可逝矣无言不雠无德不报惠于朋友庶民小子子孙绳绳万民靡不承视尔友君子辑柔尔颜不遐有愆相在尔室尚不媿于屋漏无曰不显莫予云觏神之格思不可度思矧可射思辟尔爲德俾臧俾嘉淑慎尔止不愆于仪不僣不贼鲜不爲则投我以桃报之以李彼童而角实虹小子荏染柔木言缗之丝温温恭人维德之基其维哲人告之话言顺德之行其维愚人覆谓我僣民各有心于乎小子未知臧否匪手携之言示之事匪面命之言提其耳借曰未知亦旣抱子民之靡盈谁夙知而莫成昊天孔昭我生靡乐视尔梦梦我心惨惨诲尔谆谆听我藐藐匪用爲教覆用爲虐借曰未知亦聿旣耄于乎小子告尔旧止听用我谋庻无大悔天方艰难曰䘮厥国取譬不逺昊天不忒囬遹其德俾民大棘抑十二章三章章八句九章章十句桑柔芮伯刺厉王也菀彼桑柔其下侯旬採采其刘瘼此下民不殄心忧仓兄塡兮倬彼昊天宁不我矜四牡骙骙旟旐有翩乱生不夷靡国不泯民靡有黎具祸以烬于乎有哀国歩斯频国歩蔑资天不我将靡所止疑云徂何往君子实维秉心无竞谁生厉阶至今爲梗忧心慇慇念我土宇我生不辰逢天僤怒自西徂东靡所定处多我觏孔棘我圉爲谋爲毖乱况斯削告尔忧恤诲尔序爵谁能执热逝不以濯其何能淑载胥及溺如彼遡风亦孔之僾民有肃心荓云不逮好是稼穑力民代食稼穑维寳代食维好天降䘮乱灭我立王降此蟊贼稼穑卒痒哀恫中国具赘卒荒靡有旅力以念穹苍维此惠君民人所瞻秉心宣犹考愼其相维彼不顺自独俾臧自有肺肠俾民卒狂瞻彼中林甡甡其鹿朋友巳谮不胥以糓维此良人作爲式谷维彼不顺征以中垢大风有隧贪人败类听言则对诵言如醉匪用其良覆俾我悖嗟尔朋友予岂不知而作如彼飞虫时亦弋获旣之隂女反予来赫民之罔极职凉善背爲民不利如云不克民之囬遹职竞用力民之未戾职盗爲寇凉曰不可覆背善詈虽曰匪予旣作尔歌桑柔十六章八章章八句八章章六句云汉仍叔羙宣王也宣王承厉王之烈内有拨乱之志遇烖而惧侧身脩行欲销去之天下喜于王化复行百姓见忧故作是诗也倬彼云汉昭囬于天王曰于乎何辜今之人天降䘮乱饥馑荐臻靡神不举靡爱斯牲圭璧旣卒宁莫我听旱旣大甚藴隆虫虫不殄禋祀自郊徂宫上下奠瘗靡神不宗后稷不克上帝不临耗斁下土宁丁我躬旱旣大甚则不可推兢兢业业如霆如雷周余黎民靡有孑遗昊天上帝则不我遗胡不相畏先祖于摧旱旣大甚则不可沮赫赫炎炎云我无所大命近止靡瞻靡顾群公先正则不我助父母先祖胡宁忍予旱旣大甚涤涤山川旱魃爲虐如惔如焚我心惮暑忧心如熏群公先正则不我闻昊天上帝宁俾我遯旱旣大甚黾勉畏去胡宁瘨我以旱不知其故祈年孔夙方社不莫昊天上帝则不我虞敬恭明神冝无悔怒旱旣大甚散无友纪鞫哉庻正疚哉冡宰趣马师氏膳夫左右靡人不周无不能止瞻卬昊天云如何里瞻卬昊天有嘒其星大夫君子昭假无赢大命近止无弃尔成何求爲我以戾庶正瞻卭昊天曷惠其宁云汉八章章十句崧髙尹吉甫羙宣王也天下复平能建国亲诸侯褒赏申伯焉崧髙维岳骏极于天维岳降神生甫及申维申及甫维周之翰四国于蕃四方于宣亹亹申伯王纉之事于邑于谢南国是式王命召伯定申伯之宅登是南邦丗执其功王命申伯式是南邦因是谢人以作尔庸王命召伯彻申伯土田王命傅御迁其私人申伯之功召伯是营有俶其成寝庙旣成旣成藐藐王钖申伯四牡硚硚钩膺濯濯王遣申伯路车乗马我图尔居莫如南土入于谢徒御啴啴周邦咸喜戎有良翰不显申伯王之元舅文武是宪申伯之德柔惠且直揉此万邦闻于四国吉甫作诵其诗孔硕其风肆好以赠申伯崧髙八章章八句烝民尹吉甫羙宣王也任贤使能周室中兴焉天生烝民有物有则民之秉彛好是懿德天监有周昭格于下保兹天子生仲山甫仲山甫之德柔嘉维则令仪令色小心翼翼古训是式威仪是力天子是若明命使赋王命仲山甫式是百辟纉戎祖考王躬是保岀纳王命王之喉舌赋政于外四方爰发肃肃王命仲山甫将之邦国若否仲山甫明之旣明且哲以保其身夙夜匪解以事一人人亦有言柔则茹之刚则吐之维仲山甫柔亦不茹刚亦不吐不侮鳏寡不畏彊御人亦有言德輶如毛民鲜克举之我仪图之维仲山甫举之爱莫助之衮职有阙仲山甫𥙷之仲山甫岀祖四牡业业征夫捷捷每怀靡及四牡彭彭八鸾锵锵王命仲山甫城彼东方四牡骙骙八鸾喈喈仲山甫徂齐式遄其归吉甫作诵穆如清风仲山甫永怀以慰其心烝民八章章八句韩奕尹吉甫羙宣王也能钖命诸侯奕奕梁山维禹甸之有倬其道韩侯受命衮赤舄钩膺镂钖鞹鞃浅幭鞗革金厄韩侯岀祖岀宿于屠显父饯之清酒百壷其殽维何炰鼈鲜鱼其蔌维何维笋及蒲其赠维何乗马路车笾豆有且侯氏燕胥韩侯取妻汾王之甥蹶父之子韩侯迎止于蹶之里百两彭彭八鸾锵锵不显其光诸娣从之祁祁如云韩侯顾之烂其盈门蹶父孔武靡国不到爲韩姞相攸莫如韩乐孔乐韩土川泽訏訏鲂鱮甫甫麀鹿有熊有罴有猫有虎庆旣令居韩姞燕誉溥彼韩城燕师所完以先祖受命因时百蛮王钖韩侯其追其貃奄受北国因以其伯旣岀我车旣设我旟匪安匪舒淮夷来铺江汉汤汤武夫洸洸经营四方告成于王四方旣平王国庻定时靡有争王心载宁江汉之浒王命召虎式辟四方彻我疆土匪疚匪棘王国来极于疆于理至于南海王命召虎来旬来宣文武受命召公维翰无曰予小子召公是似肇敏戎公用钖尔祉釐尔圭瓉秬鬯一卣告于文人钖山土田于周受命自召祖命虎拜稽首天子万年虎拜稽首对扬王休作召公考天子万寿明明天子令闻不巳矢其文德洽此四国江汉六章章八句常武召穆公羙宣王也有常德以立武事因以爲戒然赫赫明明王命卿士南仲大祖大师皇父整我六师以修我戎旣敬旣戒惠此南国王谓尹氏命程伯休父左右陈行戒我师旅率彼淮浦省此徐土不留不处三事就绪赫赫业业有严天子王舒保作匪绍匪游徐方绎骚震惊徐方如雷如霆徐方震惊王奋厥武如震如怒进厥虎臣阚如虓虎铺敦淮濆仍执丑虏截彼淮浦王师之所王旅啴啴如飞如翰如江如汉如山之苞如川之流緜緜翼翼不测不克濯征徐国王犹允塞徐方旣来徐方旣同天子之功四方旣平徐方来庭徐方不囬王曰还归常武六章章八句瞻卬凡伯刺幽王大坏也瞻卬昊天则不我惠孔塡不宁降此大厉邦靡有定士民其瘵蟊贼蟊疾靡有夷届罪罟不収靡有夷瘳人有土田女反有之人有民人女覆夺之此冝无罪女反収之彼冝有罪女覆说之哲夫成城哲妇倾城懿厥哲妇爲枭爲鸱妇有长舌维厉之阶乱匪降自天生自妇人匪敎匪诲时维妇寺鞫人忮忒谮始竟背岂曰不极伊胡爲慝如贾三倍君子是识妇无公事休其𧖟织天何以刺何神不冨舎尔介狄维予胥忌不弔不祥威仪不类人之云亡邦国殄瘁天之降罔维其优矣人之云亡心之忧矣天之笃降䘮瘨我饥馑民卒流亡我居圉卒荒天降罪罟蟊贼内讧昬㭬靡共溃溃囬遹实靖夷我邦皐皐訿訿曽不知其玷兢兢业业孔塡不宁我位孔贬如彼歳旱莫不溃茂如彼栖苴我相此邦无不溃止维昔之冨不如时维今之疚不如兹彼䟽斯粺胡不自替职兄斯引池之竭矣不云自频泉之竭矣不云自中溥斯害矣职兄斯弘不烖我躬昔先王受命有如召公日辟国百里今也日蹙国百里于乎哀哉维今之人不尚有旧召旻七章四章章五句三章章七句荡之什十一篇九十二章七百六十九句毛诗卷第十八毛诗毛诗卷第十九毛诗卷第十九清庙之什诂训传第二十六毛诗周颂郑氏笺清庙祀文王也周公旣成洛邑朝诸侯率以祀文王焉于穆清庙肃雝显相济济多士秉文之德对越在天骏奔走在庙不显不承无射于人斯清庙一章八句维天之命太平告文王也维天之命于穆不巳于乎不显文王之德之纯假以溢我我其収之骏惠我文王曽孙笃之维天之命一章八句维清奏象舞也维清缉熈文王之典肇禋迄用有成维周之祯维清一章五句烈文成王即政诸侯助祭也烈文辟公钖兹祉福惠我无疆子孙保之无封靡于尔邦维王其崇之念兹戎功继序其皇之无竞维人四方其训之不显维德百辟其刑之于乎前王不忘烈文一章十三句天作祀先王先公也天作髙山大王荒之彼作矣文王康之彼徂矣岐有夷之行子孙保之天作一章七句昊天有成命郊祀天地也昊天有成命二后受之成王不敢康夙夜基命宥密于缉熈单厥心肆其靖之昊天有成命一章七句我将祀文王于明堂也我将我享维羊维牛维天其右之仪式刑文王之典日靖四方伊嘏文王旣右飨之我其夙夜畏天之威于时保之我将一章十句时迈廵守告祭柴望也时迈其邦昊天其子之实右序有周薄言震之莫不震叠怀柔百神及河乔岳允王维后明昭有周式序在位载戢干戈载櫜弓矢我求懿德肆于时夏允王保之时迈一章十五句执竞祀武王也执竞武王无竞维烈不显成康上帝是皇自彼成康奄有四方斤斤其明钟鼔喤喤磬管将将降福穰穰降福简简威仪反反旣醉旣醉旣饱福禄来反执竞一章十四句思文后稷配天也思文后稷克配彼天立我烝民莫匪尔极贻我来牟帝命率育无此疆尔界陈常于时夏思文一章八句清庙之什十篇十章九十五句臣工之什诂训传第二十七毛诗周颂郑氏笺臣工诸侯助祭遣于庙也嗟嗟臣工敬尔在公王釐尔成来咨来茹嗟嗟保介维莫之春亦又何求如何新畬于皇来牟将受厥明明昭上帝迄用康年命我衆人庤乃钱镈奄观铚艾臣工一章十五句噫嘻春夏祈谷于上帝也噫嘻成王旣昭假尔率时农夫播厥百谷骏发尔私终三十里亦服尔耕十千维耦噫嘻一章八句振鹭二王之后来助祭也振鹭于飞于彼西雝我客戾止亦有斯容在彼无恶在北无斁庶几夙夜以永终誉振鹭一章八句丰年秋冬报也丰年多黍多稌亦有髙廪万亿及秭爲酒爲醴烝卑祖妣以洽百礼降福孔皆丰年一章七句有瞽始作乐而合乎祖也有瞽有瞽在周之庭设业设虡崇牙树羽应田县鼔鞉磬柷圉旣备乃奏箫管备举喤喤厥声肃雝和鸣先祖是听我客戾止永观厥成有瞽一章十三句潜季冬荐鱼春献鲔也猗与沮濳有多鱼有鳣有鲔鲦鲿鰋鲤以享以祀以介景福濳一章六句雝禘大祖也有来雝雝至止肃肃相维辟公天子穆穆于荐广牡相予肆祀假哉皇考绥予孝子宣哲维人文武维后燕及皇天克昌厥后绥我眉寿介以䌓祉旣右烈考亦右文母雝一章十六句载见诸侯始见乎武王庙也载见辟王曰求厥章龙旂阳阳和铃央央鞗革有鸧休有烈光率见昭考以孝以享以介眉寿永言保之思皇多祜烈文辟公绥以多福俾缉熈于纯嘏载见一章十四句有客微子来见祖庙也有客有客亦白其马有萋有且敦琢其旅有客宿宿有客信信言授之絷以絷其马薄言追之左右绥之旣有淫威降福孔夷有客一章十二句武奏大武也于皇武王无竞维烈允文文王克开厥后嗣武受之胜殷遏刘耆定尔功武一章七句臣工之什十篇十章一百六句闵予小子之什诂训传第二十八毛诗周颂郑氏笺闵予小子嗣王朝于庙也闵予小子遭家不造嬛嬛在疚于乎皇考永丗克孝念兹皇祖陟降庭止维予小子夙夜敬止于乎皇王继序思不忘闵予小子一章十一句访落嗣王谋于庙也访予落止率时昭考于乎悠哉朕未有艾将予就之继犹判涣维予小子未堪家多难绍庭上下陟降厥家休矣皇考以保明其身访落一章十二句敬之群臣进戒嗣王也敬之敬之天维显思命不易哉无曰髙髙在上陟降厥士日监在兹维予小子不聦敬止日就月将学有缉熈于光明佛时仔肩示我显德行敬之一章十二句小毖嗣王求助也予其惩而毖后患莫予荓蜂自求辛螫肇允彼桃虫拚飞维鸟未堪家多难予又集于蓼小毖一章八句载芟春籍田而祈社稷也载芟载柞其耕泽泽千耦其耘徂隰徂畛侯主侯伯侯亚侯旅侯疆侯以有嗿其馌思媚其妇有依其士有略其耜俶载南亩播厥百谷实函斯活驿驿其达有厌其杰厌厌其苗緜緜其麃载获济济有实其积万亿及秭爲酒爲醴烝卑祖妣以洽百礼有飶其香邦家之光有椒其馨胡考之宁匪且有且匪今斯今振古如兹载芟一章三十一句良耜秋报社稷也畟畟良耜俶载南亩播厥百谷实函斯活或来瞻女载筐及筥其饟伊黍其笠伊紏其镈斯赵以薅荼蓼荼蓼朽止黍稷茂止获之挃挃积之栗栗其崇如墉其比如栉以开百室百室盈止妇子宁止杀时犉牡有捄其角以似以续续古之人良耜一章二十三句丝衣绎賔尸也髙子曰灵星之尸也丝衣其紑载弁俅俅自堂徂基自羊徂牛鼐鼎及鼒兕觥其觩旨酒思柔不吴不敖胡考之休丝衣一章九句酌告成大武也言能酌先祖之道以养天下也于铄王师遵养时晦时纯熈矣是用大介我龙受之硚硚王之造载用有嗣实维尔公允师酌一章九句桓讲武类禡也桓武志也绥万邦娄丰年天命匪觧桓桓武王保有厥士于以四方克定厥家于昭于天皇以间之桓一章九句赉大封于庙也赉予也言所以钖予善人也文王旣勤止我应受之敷时绎思我徂维求定时周之命于绎思赉一章六句般廵守而祀四岳河海也于皇时周陟其髙山嶞山乔岳允犹翕河敷天之下裒时之对时周之命般一章七句闵予小子之什十一篇十一章百三十七句毛诗卷第十九毛诗毛诗卷第二十毛诗卷第二十駉诂训传第二十九毛诗鲁颂郑氏笺駉颂僖公也僖公能遵伯禽之法俭以足用寛以爱民务农重谷牧于垧野鲁人尊之于是季孙行父请命于周而史克作是颂駉駉牡马在垧之野薄言駉者有驈有皇有骊有黄以车彭彭思无疆思马斯臧駉駉牡马在垧之野薄言駉者有骓有駓有骍有骐以车伾伾思无期思马斯才駉駉牡马在垧之野薄言駉者有驒有骆有駵有雒以车绎绎思无绎思马斯作駉駉牡马在垧之野薄言駉者有骃有騢有驔有鱼以车祛祛思无邪思马斯徂駉四章章八句有駜颂僖公君臣之有道也有駜有駜駜彼乗黄夙夜在公在公明明振振鹭鹭于下鼔咽咽醉言舞于胥乐兮有駜有駜駜彼乗牡夙夜在公在公饮酒振振鹭鹭于飞鼔咽咽醉言归于胥乐兮有駜有駜駜彼乗駽夙夜在公在公载燕自今以始歳其有君子有谷诒孙子于胥乐兮有駜三章章九句泮水颂僖公能修泮宫也思乐泮水薄采其芹鲁侯戾止言观其旂其旂茷茷鸾声哕哕无小无大从公于迈思乐泮水薄采其藻鲁侯戾止其马硚骄其马骄硚其音昭昭载色载笑匪怒伊教思乐泮水薄采其茆鲁侯戾止在泮饮酒旣饮旨酒求钖难老顺彼长道屈此群丑穆穆鲁侯敬明其德敬慎威仪维民之则允文允武昭假烈祖靡有不孝自求伊祜明明鲁侯克明其德旣作泮宫淮夷攸服矫矫虎臣在泮献馘淑问如皐陶在泮献囚济济多士克广德心桓桓于征狄彼东南烝烝皇皇不吴不扬不告于讻在泮献功角弓其觩束矢其搜戎车孔博徒御无斁旣克淮夷孔淑不逆式固尔犹淮夷卒获翩彼飞鸮集于泮林食我桑黮怀我好音憬彼淮夷来献其琛元龟象齿大赂南金泮水八章章八句閟宫颂僖公能复周公之宇也閟宫有侐实实枚枚赫赫姜嫄其德不囬上帝是依无灾无害弥月不遟是生后稷降之百福黍稷重穋稙稺菽麦奄有下国俾民稼穑有稷有黍有稻有秬奄有下土纉禹之绪后稷之孙实维大王居𡵨之阳实始翦商至于文武纉大王之绪致天之届于牧之野无贰无虞上帝临女敦商之旅克咸厥功王曰叔父建尔元子俾侯于鲁大启尔宇爲周室辅乃命鲁公俾侯于东钖之山川土田附庸周公之孙庄公之子龙旂承祀六辔耳耳春秋匪解享祀不忒皇皇后帝皇祖后稷享以骍牺是飨是冝降福旣多周公皇祖亦其福女秋而载甞夏而楅衡白牡骍刚牺尊将将毛炰胾羮笾豆大房万舞洋洋孝孙有庆俾尔炽而昌俾尔寿而臧保彼东方鲁邦是常不亏不崩不震不腾三寿作朋如冈如陵公车千乗朱英緑縢二矛重弓公徒三万具胄朱綅烝徒増増戎狄是膺荆舒是惩则莫我敢承俾尔昌而炽俾尔寿而冨黄发台背寿胥与试俾尔昌而大俾尔耆而艾万有千歳眉寿无有害㤗山巖巖鲁邦所詹奄有龟蒙遂荒大东至于海邦淮夷来同莫不率从鲁侯之功保有凫绎遂荒徐宅至于海邦淮夷蛮貃及彼南夷莫不率从莫敢不诺鲁侯是若天钖公纯嘏眉寿保鲁居常与许复周公之宇鲁侯燕喜令妻寿母宜大夫庻士邦国是有旣多受祉黄发儿齿徂来之松新甫之柏是断是度是㝷是尺松桷有舄路寝孔硕新庙奕奕奚斯所作孔曼且硕万民是若閟宫八章二章章十七句一章十二句一章三十八句二章章八句二章章十句駉四篇二十三章二百四十三句那诂训传第三十毛诗商颂郑氏笺那祀成汤也微子至于戴公其间礼乐废坏有正考甫者得商颂十二篇于周之大师以那爲首猗与那与置我鞉鼔奏鼔简简衎我烈祖汤孙奏假绥我思成鞉鼔渊渊嘒嘒管声旣和且平依我磬声于赫汤孙穆穆厥声庸鼔有斁万舞有奕我有嘉客亦不夷怿自古在昔先民有作温恭朝夕执事有恪顾予烝甞汤孙之将那一章二十二句烈祖祀中宗也嗟嗟烈祖有秩斯祜申钖无疆及尔斯所旣载清酤赉我思成亦有和羮旣戒旣平鬷假无言时靡有争绥我眉寿黄耇无疆约軝错衡八鸾鸧鸧以假以享我受命溥将自天降康丰年穰穰来假来享降福无疆顾予烝甞汤孙之将烈祖一章二十二句玄鸟祀髙宗也天命玄鸟降而生商宅殷土芒芒古帝命武汤正域彼四方方命厥后奄有九有商之先后受命不殆在武丁孙子武丁孙子武王靡不胜龙旂十乗大糦是承邦畿十里维民所止肇域彼四海四海来假来假祁祁景员维河殷受命咸宜百禄是何玄鸟一章二十二句长发大禘也濬哲维商长发其祥洪水芒芒禹敷下土方外大国是疆幅陨旣长有娀方将帝立子生商玄王桓拨受小国是逹受大国是逹率履不越遂视旣发相土烈烈海外有截帝命不违至于汤齐汤降不迟圣敬日跻昭假迟迟上帝是祗帝命式于九围受小球大球爲下国缀旒何天之休不竞不絿不刚不柔敷政优优百禄是遒受小共大共爲下国骏厖何天之龙敷奏其勇不震不动不戁不竦百禄是緫武王载斾有䖍秉钺如火烈烈则莫我敢曷苞有三蘖莫遂莫达九有有截韦顾旣伐昆吾夏桀昔在中叶有震且业允也天子降予卿士实维阿衡实左右商王长发七章一章八句四章章七句一章九句一章六句殷武祀髙宗也挞彼殷武奋伐荆楚罙入其阻裒荆之旅有截其所汤孙之绪维女荆楚居国南郷昔有成汤自彼氐羌莫敢不来享莫敢不来王曰商是常天命多辟设都于禹之绩歳事来辟勿予祸适稼穑匪觧天命降监下民有严不僭不滥不敢怠遑命于下国封建厥福商邑翼翼四方之极赫赫厥声濯濯厥灵寿考且宁以保我后生陟彼景山松柏丸丸是断是迁方斵是䖍松桷有梴旅楹有闲寝成孔安殷武六章三章章六句二章章七句一章五句商颂五篇十六章一百五十四句毛诗卷第二十