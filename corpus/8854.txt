丛林盛事X卍XXX丛林盛事序余厕身丛林仅三十年所见当代诸大老多矣厌世掩扄丹丘中峰之下日与艹木俱脱而陈习未忘瞌睡之余信手抽骨董箱得江西莹公所着罗湖野录一帙及开卷首乃无着师之为序引有曰前哲入道机缘禅书多不备载其过在当时英俊失于编次是无卫宗弘法之心而然遂致有见贤思齐者徒增叹息细味其语诚可箴吾辈懒慢之病因追忆平日在众目见耳闻前辈近世可行可录之语共成一编书成将呈鄮峰佛照老人见而悦之谓侍僧道权曰此真吾门盛事也胡不刊木以传后世因以丛林盛事目之知我罪我毋加哂焉岁丁巳庆元三年仲秋日道融序丛林盛事纲目卷上程大卿参黄龙佛印解东坡玉带芙蓉答杨次公韩魏公X真净居大愚承天宗驰书剖禅师作园头圆通秀芙蓉为投子典座净因成枯木佛心才张安道见楞伽雪堂见父母典牛牧牛颂佛灯珣号骂天开福宁见妬应菴依圆悟木菴永直道者参妙喜或菴号体乱扰瞎堂为圆悟晚子密菴破沙盆且菴仁白杨顺月菴果谷山旦嬾菴需一仕官题焦山宏智梦作一联圆极岑混源密富郑公参投子艹堂清慈航朴深巳菴月堂昌龟山光自得晖开善谦辨正堂竹原菴主水菴号一糙如无明西禅净此菴颜卍菴全无菴尤延之无着玅总琼首座李德迈光佛照䇿涂毒X本归云丛林佞篇嬾菴枢竦空谷五台艹衣文殊水墨观音柏堂雅广教会三峰印自得晖作竹颂鑑咦菴佛性泰开善谦颂古圆通旻吴居厚陈彭公汝霖安相国见旻二灵菴主仁宗帝见大觉孝宗诏径山潜卷下宝峰祥叉手普慈闻铁菴一大雪堂行苏子由晁光禄逈大圆智玅道道人机简堂证西林号老衲询骂天与佛鑑问答剑门分菴主伊菴权高宗孝宗赞弥勒印别峰涂毒与放翁厚石窻恭孝宗遇佛照谁菴演别峰云洪首座雪巢号村僧松源颂昙广南雷菴正受大慧与祖庆颂X晦菴光圆悟初在讲肆士大夫序尊宿语无垢居士蒋山元肯堂充公安珠瑞巖顺万寿脩咲菴悟枯木元沩山宝空东山菴号道号安定郡王作戒欲文思鑑开传灯录痴禅玅保安封圆通永建上人常乐和山主震山堂崇野堂龙丘法师慧仁姑苏尼祖懃云堂舒金沙滩头菩萨像黄龙杨岐昙橘洲唐虞世南云居如佛印示众前辈赞有式佛心才示众长芦祖照或菴示众东坡到京口曾文清公婺州灵应讲主混源密颂甄公龙文象田梵卿慈恩法师遯菴演最菴印荥阳郡王目录X丛林盛事卷上宋沙门道融撰程大卿参南禅师南令看生缘话法昌一日问曰何不直下与伊勦绝去南曰也曾为蛇𦘕足来是伊自不瞥地昌曰和尚如何为他南曰咬尽生姜呷尽醋昌曰流俗阿师又与么去南云法昌作么生昌拈拂子便打南曰者老汉得与么无人情昌休去佛印一日入室次忽东坡至印云此间无榻座不及奉陪居士坡云暂借和尚四大为榻座印曰山僧有一问居士若道得即请坐若道不得即输却玉带坡欣然曰便请印曰居士适来道借山僧四大为榻座只如山僧四大本空五阴非有居士向什么处坐坡拟议不能加答遂解玉带大咲而出印却以云山衲衣赠之坡有偈云百千灯作一灯光尽是恒沙玅法王是故东坡不敢惜借君四大作禅牀又云病骨难堪玉带围钝根仍落箭锋机会当乞食歌姬院换得云山旧衲衣又云此带阅人如传舍流传到此亦悠哉锦袍错落浑相称乞与徉狂老万回印以二偈X谢云石霜夺得裴休笏三百年来众口夸争似苏公留玉带长和明月共无瑕又云荆山卞氏三朝献赵国相如万死回至宝只应天子用因何留在小蓬莱杨次公提刑一日问芙蓉楷禅师曰某与师相别几年楷曰七年杨云者七年参禅耶学道耶楷曰不打者鼓笛杨曰与么则空游山水百无所成楷曰相别未久善能高鑑杨呵呵大咲韩魏公夏日来访楷出接韩遂曰禁足不出因甚破戒楷曰官不容针私通车马韩大喜之真净禅师居筠之大愚太守钱公弋来游怪禅者骤多众以师有道德者奔随而至钱公即入其室未有以奇之翌日命斋师就席俄有犬逸出屏帷间师少避之钱嘲曰大善知识固能降龙伏虎岂畏犬耶师应声曰易伏偎巖虎难降护宅龙钱大喜乃移居圣寿问道焉承天宗行脚时为泉州栖隐和尚驰书到京师李驸马宅相看都尉问曰因甚到京师宗曰专为院门驰书尉曰适来悔伸一问宗曰都尉惯得其便尉便喝宗曰放过一着尉云再犯不容宗曰三十年后大有人举在尉大咲兴阳剖禅师初在大阳作园头种瓜次阳问甜瓜何时熟剖云即今熟了也阳云拣甜底摘来剖云摘来与什么人喫阳云与不入园者喫剖云未审不入园者还喫也无阳云汝还识伊么剖云虽然不识不X得不与阳咲而去剖因卧病阳问曰是身如幻泡幻泡中成办若无箇泡幻大事无由办若要大事办识取箇泡幻作么生剖云犹是者边事阳云那边事作么生剖云匝地红轮秀海底不开华阳咲曰乃尔惺惺耶剖喝云将谓我忘却后竟不起阳遂以直裰并偈付浮山远远后接投子青起洞上一宗耳法云圆通秀禅师初习华严一日叹曰吾观善财始见文殊复过百十城事五十三善知识又闻达磨西来老卢南去教外别传无上心印吾岂止方隅滞性相之宗耶因弃所业束装南游至无为谒怀禅师怀问曰座主讲甚么经秀曰粗习华严怀曰华严以何为宗秀曰以法界为宗怀曰法界以何为宗秀曰以心为宗怀曰心以何为宗秀不能答怀曰毫𨤲有差天地悬隔汝当自肯会有省发后十七日闻僧举白兆问报慈云情生智隔想变体殊情未生时如何慈云隔师于此大悟直到方丈陈所得怀喜曰前后座主见吾者多唯汝一人堪承大法吾宗异日在汝一人行矣师遂服勤八年怀推为上首出世舒之四面后居东京法云云门正宗由兹大阐芙蓉楷在投子作典座子一日问厨司勾当不易楷云不敢子云煑粥耶蒸饭耶楷云人力淘米着火行者煑粥蒸饭子云汝作甚么楷云和尚慈悲放佗闲去投子骇之净因成枯木问僧甚么处人僧云西川成云几时X离乡僧云前年二月成云未离本国一句作么生道僧云通身是口难为祇对成云犹是离家失业句僧无语成打一拂子云枉蹈破许多艹鞋鼓山佛心才禅师闽人初参死心心问乡里甚处才云福州心云玄沙不出岭保寿不渡河因甚到这里才云因行不妨掉臂心云左手掉右手掉才放下两手掉出心大喜及许挂搭巳被侍僧所挤云才到处吵人丛林和尚不得留之于是心遂不纳云闻汝到处吵人丛林且往他处才云大善知识眼在甚么处拂袖而出见昭默昭默纳之未几遂契黄龙之道昭默以大法任之乐全先生张安道庆历中守滁州至一僧舍见梵夹齐整怪取阅之乃楞伽阿䟦多罗宝经恍然如获旧物细观笔画手迹宛然如自所书者悲喜太息从是悟入甞以经首四偈发明心要东坡过南都亲见公说且以钱三十万託云印施于江淮间东坡亲书令佛印刻石金山故赠乐全诗有曰乐全居士乐于天维摩丈室空翛然之句雪堂行括苍人少登上庠因见杀生者衋然有感遂弃家直抵泗州普照王寺出家以扫塔为务既剃发乃往舒之龙门依佛眼禅师为侍者一衲度寒暑又且养蝨隣肩皆厌之每于殿堂僻处坐禅一日看玄沙筑着脚指头话大有发明佛眼乃川人上堂次因行侍立戏曰川僧藞苴淅僧潇洒诸人若也不信X看取山僧侍者一众大咲后见其父从大常博士出守三衢行时母老来归阍者见其褴缕再三不与进行乃解衣与之才通覆而其母闻之不觉仆地曰我儿犹在耶遂迎入宅堂逼令换衣澡浴及浴其衣尽换去只得着其新衣行泣曰我几年与他为眷属岂一旦遽相舍耶即抵吉祥寺作宿次日父母兄弟俱来报谒而行以黎明去矣竟不及见但见壁间留偈云莫嫌心似铁自己尚为冤扫尽门前雪方开火里莲万般休更问一等是忘缘箇事相应处金刚种现前其母因忆师失明行再归括苍其父逼令出世南明迁衢之乌巨其道大振终于饶之荐福玅喜亲为撰语录序流传于世典牛和尚成都人姓郑氏名天游本仕族初试郡庠复试梓州二处俱发游不敢承受窜名出关适山谷道人西还因见其风骨不凡论议超卓廼同舟而下竟往庐山剃发不改旧名首参死心不契乃依湛堂于泐潭时玅喜为侍者游居书司旦夕相从后往古药山发明大事出世庐山小宝峰后居云巗甞和忠道者牧牛颂曰两角指天四蹄蹈地拽断鼻圈牧甚屎屁初张无尽见其坦率不事事甞慢之谓之颠游后玅喜持此颂献之无尽抚几称赏玅喜曰相公且道者颂是甚么人做无尽曰此非弥勒大士安能发此言玅喜曰此乃前日颠游所作无尽曰奇哉奇哉湛堂乃有此儿耶临济一宗其在此矣但将去质X库中典也典得一百贯商英肉眼不别几乎蹉过此人遂烧香望云巗悔过游后退云巗过庐山栖贤长老见其坚老又且川气不肯挂搭却云老老大大正是质库里典牛耶游闻之乃述偈而去曰质库何曾解典牛只缘价重实难酬想君本领无多子争解能容者一头因菴于武宁四十年终身不出涂毒见之巳九十三矣佛灯珣号骂天湖之安吉人嗣佛鑑住禾山日甞上堂僧问如何是宾中宾答曰客路如天远侯门似海深如何是宾中主云长因送客远忆得别家时如何是主中宾云相逢不下马各自有前程如何是主中主云一朝权祖令谁是出头人宾主还有向上事也无云向上问将来如何是向上事云大海若知足百川应倒流僧礼拜珣云此是珣上座三十年学得底开福宁道者歙州人参五祖演演见其立作高上识趣超卓每当众誉之复令入堂司同学妬之夜引宁山行道话因殴之伤其面目赴众不得演闻之躬往省问曰闻汝被那一辈无礼何不至方丈雪屈听老僧与汝赶逐宁竟不忍显但云某自喫扑伤损不干他事演泪下曰吾忍力不如汝他日岂奈汝何后出世开福容五百众将示寂预定日时坐化以大法授月菴果果陆沈众底人莫能识唯圆悟知之后成褫其出世以颂送之曰歙山老人末后句的的亲传X四绝堂正令巳行风凛凛斗间剑气烛天光应菴初依蒋山圆悟会中与此菴元为友及元住处之连云华从虎丘隆会中来初到便令作首座未久令立僧元上堂云西河有师子连云出虎兕亲从勐虎窟中来文彩爪牙悉皆备虽未及惊羣巳有食牛志痛念杨岐宗令之如扫地竖起铁嵴梁与先师出气诸人还识么两眼大如环当头立底是后出世玅严为虎丘烧香自后住十年其道与玅喜相抗李浩侍郎与师游久矣甞赞师真云平生波波挈挈才得箇院子住便打脱而今又向帧子上出来知他是死是活木菴永禅师福州章圣者小师弃儒从释与法弟安分者为友同参懒菴需于洋屿皆有大发明因作水笕颂云路绕悬崖万仞头担泉带月几时休箇中拨转通天窍人自安闲水自流玅喜见之曰鼎需有此儿杨岐法道未至寂寥后住鼓山江淅兄弟尽入岭松源无用息菴诸老皆在座下后终于泉南直道者安州人初参玅喜于回鴈峰下喜问曰上座甚么人直云安州人喜曰我闻你安州人会厮扑是否直便作相扑势喜曰湖南人喫鱼湖北人着鲠直打翻筋斗而出喜曰谁知冷灰有粒豆爆竟辞喜过江淅甞与三衢陞式二人为同行后住金陵保宁嗣妙喜法道大振因留守陈丞相俊卿会诸山荼次陈举有句无句如藤倚树令诸山批判诸山皆尖言X巧语以取丞相之意惟师最后颂曰张打油李打油不打浑身只打头丞相大喜未几迁住蒋山或菴体和尚台州黄巗人赋性麤糙遇事敢为受业上下号体乱扰参此菴元于护国一日在罗汉殿行道忽闻库下殴行者大呌一声豁然契悟走见元元曰这十一郎今日如病得汗未几充典客后令化涂田颂送之曰竖亚顶门三只眼放开肘后验人符杖头杀活无多子截海须还大丈夫尔后依瞎堂首众于虎丘出世苏之觉报嗣此菴法道大振后迁焦山郡守曾侍郎仲躬常问道焉师既入灭以石砚寄曾曾以偈吊云翩翩只履逐西风一物浑无布袋中留下陶泓将底用老来无笔判虗空体之辞世云铁树开华雄鸡生卵七十二年摇篮绳断可谓真临济种艹也瞎堂远初住婺州金鳞山后赴建上禅寂请道过三衢时雪堂行住乌巨远往讲法眷行与语奇之且留远旬欵亟往郡中见超然居士曰师伯圆悟和尚有晚子川远昨至山中将赴建上请惜其居处山深地僻居士能为禀郡守以一院留之可乎超然即白郡守俾其住子湖定业禅寺师受请示众云甘分金鳞困守株误他禅寂远招唿中途再领贤侯命定业难逃住子湖未几迁报恩时玅喜居衡阳闻师名以法衣并偈寄曰这川藞苴无真无假一条白棒佛来也打更有一般长处解向钵盂里走马后历住诸山X奉诏居灵隐密菴杰禅师闽人初出岭至婺州智者偶负暄次有老宿问曰上座此行何处去曰四明育王见佛智和尚去老宿云世衰道丧后生家行脚例带耳不带眼杰曰何谓也老宿云今育王一千来众长老日逐接陪不暇岂有工夫着实与汝辈发机杰下泪曰若如此某今往何处宿云此去衢州明果有华匾头虽后生见识超卓汝宜见之杰依教往明果依华华家风难入杰不惮辛苦一日室中问如何是正法眼杰云直甚破沙盆华再追云虗空消殒时如何杰云着着颖脱华云罪不重科华即升堂告众云有大彻堂前崩裂石裂之句杰依华四年穷尽千圣命脉母老归乡华以偈送曰大彻投机句当阳廓顶门相从经四载征诘洞无痕虽未付钵袋气宇吞干坤却把正法眼唤作破沙盆此行将省觐切忌便跺跟吾有末后句待归要汝遵后出世衢之乌巨学者云拥上堂从来不唱脱空歌把火烧山拾田螺白骼树头鱼产子急水滩头鸟作宋木巢皆谓在明果夜闻樵者歌因打破漆桶盖师之密机莫测前后七住大剎终于太白应菴之道借若大行信之行脚见人固宜带眼莫带耳虽篱脚下有箇汉也须验过始得不可以院子大小众之多寡趂謴过时须知此事若不负志虽从释迦老子肚里过也只是箇屎橛可不择哉且菴仁和尚越之上虞人少习天台教初自括苍X随雪堂过衢之乌巨因见雪堂普说曰今之兄弟做工夫正如习射先安其足从习其法后虽无心以久习故箭发皆中喝一喝云即今箭发也看看仁不觉身倒作避箭势豁然大悟夏罢以母老归乡辞雪堂堂以偈送之曰俨老昔年穷事相脱履南游扣宗匠石头路滑不辞勤脑后一槌曾两当仁禅劲志许谁俦访我苍山白练州万浪千波汹涌处果然唿唤不回头西山积老期同住又说重寻越山路归时应是岁华深赵州更有炉头句仁从是归梅山菴十六年后天童觉和尚出队至上虞夜宿其菴连榻与语大奇之既归夏末不请首座主事白觉觉云我首座早晚来也乃遣侍者往越邀仁仁才至即请归首座寮众讶之未几令秉拂挂牌众服膺后二年宏智入灭玅喜主后事两班皆衣布唯仁不肯成服喜怪问之仁乃密启其事玅喜曰元来是见雪堂来后住长芦法席大振甞颂台山婆子话学者争诵之曰开箇灯心皁角铺日求升合度朝昏只因霖雨连绵久本利一空愁倚门显谟吕公正巳甞问道于师既别覔偈师援笔赠曰君今亲切到长芦抖擞衣衫一物无此去逢人如借问但言风急浪华麤白杨顺和尚绵州人依佛照数年因普说举傅大士心王铭曰水中盐味色里胶青决定是有不见其形豁然有省次日入室照问真佛住在甚处顺曰住在不定处照曰既是真佛因甚不定顺曰若定即非X真佛照颔之后居临川其道大振上堂曰犬吠黄昏月风吹半夜灯屋头猫捕鼠世上道嫌僧藞苴招人怪孤高举世憎山林真实处凡事百无能任他霜雪上眉稜又曰水洗溪边石风吹古殿旛于斯知落处可必在灵山月菴果和尚信州铅山人初见宁道者宁问曰上座乡里曰信州受业甚么处曰铅山七宝宁曰还带得宝来么果展两手宁震声一喝便下参堂后见死心心举云门话堕话深彻法源然不忘开福后室中举此话以颂示学者丛林盛诵曰万仞龙门势倚空悬崖撒手辨鱼龙时人只看丝纶上不见芦华对蓼红谷山旦初参佛性泰和尚一日上堂举赵州云台山婆子巳为诸人勘破了也意作么生良久云就树撮将黄叶去入山推出白云来旦于言下释然次日入室泰问前百丈不落因果因甚么堕野狐身后百丈不昧因果因甚脱野狐身旦曰好与一坑埋却泰征之语皆不凡未几令立僧名动一时玅喜南行旦呈颂云异类中行世莫猜故教佛日暂云霾度生悲愿还无倦方作南安再出来玅喜赏之懒菴需和尚依佛心才才居大乘需巳首众挂牌后问学者即心即佛因缘时玅喜菴于洋屿需之友号光状元者与需书云菴主手段与诸方别可来此少欵需咲而不答光以计邀师饭需往赴之及门会X玅喜开室需随众喜问曰僧问马祖如何是佛祖云即心即佛作么生需下语喜诟之曰汝见解如此敢妄为人师也鸣鼓普请揭其平生所得力处排撝邪解需泪交颐不敢仰视默计之曰我之所得既所排撝西来不传之旨岂止如此耶遂归心弟子之列一日喜问曰内不放出外不放入正当恁么时如何需拟答喜拈竹篦噼嵴连打数下需豁然大悟曰和尚巳多了也喜又打一下需作礼喜咲曰今日方知不汝欺遂以偈印曰身心一如身外无余咄这瞎驴付与鼎需自是名振丛林出世住泉之延福迁西禅甞示众云太虗挂劒用显吾宗据坐禅威如何近傍纵具地回天转电卷星飞底手段要且不堪勍敌而今莫有别休咎底么出来相见稍涉迟回一搥直教粉碎喝一喝下座又至节示众云二十五日巳前羣阴消伏泥龙閟户二十五日巳后一阳来复铁树开华正当二十五日尘中醉客骑驴骑马前街后巷递相庆贺物外闲人衲被蒙头围炉打坐风萧萧雨萧萧冷湫湫谁管你张先生李道士胡达磨又示众云横按镆鎁虗张意气穿开碧落徒费精神直饶不动神锋坐致太平尧舜之君犹有化在绍兴间有一仕宦至焦山题风月亭曰风来松顶清难立月到波心淡欲沈会得松风元物外始知江月似吾心前后观者莫不称赏唯月菴果行脚到此观之曰诗好则好只是无眼目同坐者曰那里是无X眼目处果曰小僧与伊改两字即见眼目同坐曰改甚字果曰何不道会得松风非物外始知江月即吾心坐者大服信之做工夫眼开底人见处自是别况月菴平昔不曾习诗而能点化如此岂非龙王得一滴水能兴云起雾者耶兄弟家行脚当辨衣单下本分事不在攻外学久久眼开自然点出诸佛眼睛况世间文字乎宏智禅师住圆通时夜梦作一联云松径萧森窈窕门到时微月正黄昏自是数年杳不省此建炎间避虏一笠过东浙抵天童适主者退席师自舟中破晓入山恰是天明时节见松迳萧森月蒙烟霭忽省向来梦中之句及归旦过虽不言名字而兄弟巳有识者曰此乃长芦长老也胡为至此密报主事主事即申使府府喜不自胜葢夜梦神人报云天童主人乃隰州古佛也即出帖差官至旦过请之师坚不肯乃被旦过兄弟硬舁归方丈一住三十年洞上之宗由兹大振信人之住院缘法自定初不在苟求也圆极岑和尚台之仙居人抱节孤高近世罕及久依云居如和尚在书司十七载如迁寂一钖回浙依正堂辨于道场未几令董座元出世霅之卞山乃石林先生讲易之地辨意具此一瓣香为拈出而岑竟嗣云居如丛林多高之后历董大剎然福缘蹭蹬涉世多艰岑终不以介意平生施利未甞经眼后退常之华藏道场而终焉有语录二十卷行于世侍郎曾X公仲躬为序其首岑有赞长芦且菴其赞云夜半推出日轮天明把住桂毂拈将四部洲放在一粒粟奏无絃而非履霜之乐唱胡歌而非白雪之曲大冶煅绝鑛之金痛鎚碎无瑕之玉东湖赤梢鲤鱼生出金毛铁犊混源密和尚住紫箨上堂云云山漠漠乔木森阴古屋耿耿丛林閴寂混源于此栽荆棘布蒺藜札硬塞谁敢正眼觑着忽有箇汉向这里转得身吐得气酽茶三五椀意在䦆头边其或未然青尖路险瞰空碧莫谓公公不道来又曰春日暖黄莺鸣更听断崖流水声春山叠翠款作步归来烟岛与谁争且归来一句作么生举曲肱拳作枕卧听夕阳钟富郑公弼参投子颙禅师尽弟子礼谨厚如初学者后因张比部隐之以势位陵衲子公乃与之书曰禅家者流凡见说事枝蔓不径捷者谓之葛藤往往鄙诮遂着葛藤歌弼因甞思其所以今试与隐之商确不知何如大抵俗士与僧人性识初无纤毫差别其事蹟甚有不同处且僧人自幼出家早以看经日久闻见皆是佛事及剃发后结伴行脚要到处便到参禅问道之外羣众见闻博约又复无限耳目薰蒸既熟忽遇一明眼人摘掇立便有箇见处却将前后凡所见闻自行证据岂不明白畅快者哉吾辈俗士自幼小为俗事浸渍及长大又娶妻养子经营衣食奔走仕宦黄卷赤轴未甞入手虽乘闲翫阅只X是资谈柄而巳何甞彻究其理且士农工商各为业资缠缚知有禅林法席假使欲去参问何由去得何处更有结伴游山参禅问道及众中博约之多乎万一明眼人因事遭际且无一味工夫所闻能有多少所得能有几何复无问之所见所闻自作证据更不广行採讨深加钻仰才得一言半句殊未明了便乃目视云汉鼻孔辽天自谓我超佛越祖千圣齐立下风佛经禅册都不一顾以避葛藤之诮弼之愚见深恐未然也弼不学则巳若以辩身心学之须是周旋委曲深钩远索透顶透底彻骨彻髓一切见成光明洁净绝一点尘许凝翳方敢下隐之隐之此之一事不是小小直要脱却无始以来生死根本与管生死底阎罗老子作抵敌始得不可取人闲言长语以当参学便自瞒去祝祝弼启上比部执事艹堂清禅师见晦堂有所得后遍游江淛归居庐山去见真净于泐潭净问甚么处来清曰下江净曰将得什么来清曰和尚要什么净曰一切尽要清乃提起坐具净曰闲家具清曰莫要急切底么净曰试拈出看清摵一坐具便行净大骇之后出世黄龙上堂曰昨日林间为野客今朝堂上住持人放开揑聚都由我万象之中独露身越明年即退院事结茆于寺之东隅久之再住上堂云掩息茅堂过六冬心忘境寂万缘空不知定业从何起依旧令教继祖宗后居曹山踈山殆居泐潭巳八十三矣诸方庞鸿绝物X之士皆归焉慈航朴禅师闽人禀质脩黑状若应真嗣无示谌初住明之芦山迁育王未几被有力者移居海下万寿应菴归寂于天童太守闻其风命朴继席是夜太白耆旧皆梦有铁罗汉自舟中而归方丈有同衣者上一启曰昔去鄮峰而身轻一叶我无腼颜今上长庚而道重三山人有喜色快离佛髻利涉鲸波出幽谷而迁乔木光乎此道登东山而小鲁邦允也其时自此以还未知所措一住二十二年皇子魏王并史魏公皆重其道德淳熈初孝宗皇帝亲书太白名山四字以钖之朴住芦山有上堂云德山入门便棒临济入门便喝德山棒头耳聋临济喝下眼瞎虽然一搦一擡就中全生全杀遂喝一喝卓拄杖一下敢问诸人是生是杀良久云君子可八深巳菴永和人嗣玅痴禅甞有颂送之曰送君还忆深师叔两眼依前听辘轳后住温州报恩有冬至小参云一二三四五五四三二一寒风噼面来篱头吹觱栗下座余时在旦过中闻其举扬便知其得云门向上之旨惜无人嗣续之韶阳之道遂湮没于此人焉月堂昌和尚嗣玅湛孤风严冷学者罕得其门而入历董名剎后终于南山净慈智门祚禅师法衣传下七世昌既没则无人可担荷遂留担头交割今现存焉故瞎堂远为起龛有三十载罗龙打凤劳而无X功佛祖慧命如涂足油云门正宗如折袜线之句呜唿可不悲哉龟山光和尚参玅喜于洋屿时凡半年无启口处一日入室喜问曰喫粥了也洗钵盂了也去却药忌道将一句来光曰裂破喜庄色曰又来者里说禅那师于言下大悟遍体汗下遂礼拜喜以偈印曰龟毛拈得咲咍哈一击万重关鎻开庆快平生是今日孰云千里赚吾来光作投机颂云当机一拶怒雷吼惊起法身藏北斗洪波浩渺浪滔天拈得鼻孔失却口喜见之曰此正是禅中状元也因号为光状元自得晖和尚在长芦祖照席下时一窝蜂发众皆散去唯师与宗白头者不动私谓曰参禅本为歒生死岂可因此难便逃避况我色身又弱若至中路也则落他手贼既至见众僧俱散唯晖在堂中坐禅争以箭射之俱不中晖寂然不动末后一箭从袖射透函柜晖方惊觉因此成颤病宗白头者坐库司贼见遂缚之欲射杀傍有直岁僧再三近前白贼乞代贼曰汝是他何眷属僧曰此僧巳参得禅了他时可出来为大善知识教化众生我未曾参得便死无紧要故乞代之贼奇其言二人俱放后宗居明之翠巗其道大振向所代命者亦来座下宗常谓曰此乃再生父母也信之参禅若具正因般若岂无验哉开善谦和尚建宁人初之京师谒圆悟无所省发后随玅喜菴于泉南喜领径山谦亦侍行未几喜令X往长沙通紫巗居士张魏公书谦自惟曰我参禅二十年逈无入处更于此行决定荒废意欲无行友人竹原菴主宗元者乃责曰不可在路参禅不得吾与汝俱往谦不得巳而往在路泣谓元曰我一生参禅殊无得力处今又途路奔走如何得相应去元告之曰但将诸方参得底悟得底圆悟玅喜与汝说得底都不要理会途中可替底事我尽替得你只有五件事替你不得你自家祇当谦曰甚五件事愿闻其说元曰着衣喫饭疴屎送尿拖箇死尸路上行谦于言下大悟不觉手舞足蹈曰非兄某甲如何得此田地元乃曰汝这回方可通紫巗书吾当回矣元即归建上谦到长沙留半载秦国夫人亦因师打发大事乃还双径玅喜䇿杖倚门而待一见谦曰建州子这回别了也只管怨老僧自是你时节未到于是日益玄奥后出世玄沙示众云竺土大仙心东西密相付如何是密付底心良久云八月秋何处热又云说佛说法诳惑盲聋论性论心自投穽陷行棒行喝倚势欺人瞬目扬眉野狐精魅总不与么大似扬声止响别有奇特也是望空启告毕竟如何白云尽处是青山行人更在青山外辨正堂嗣佛照初道价不振葢初机罕识之渠家风严冷众皆畏惮之凡遇供日但挂牌一次主事有白之者辨曰我巳挂牌了也如何又虗费常住金刚圈栗棘蓬且又不会吞透恰要家常饭主事不敢进X语后因赞达磨云昇元殿前懡㦬洛阳峰畔乖张皮髓传成话霸只履无处埋藏咦不是一番寒彻底争得梅华扑鼻香雪堂见之奇之曰先师犹有此人在只消此赞可以坐断天下人舌头由是衲僧竞奔凑后居霅之道场山众盈五百竹原菴主建宁人出参玅喜得旨之后竟归桑梓结茆韬晦诸方累请不出甞垂语云诸方为人皆是抽钉拔楔解粘去缚我这里为人一味添钉添楔加粘加缚送向深潭里教你自理会又曰参禅须透彻这一着子始得悟了大法不明者固有之大法虽明脚跟下红线不断者比比皆是诸方闻恁么道尽骂老僧云既是大法明了又安得脚跟下红线不断也怪他不得为渠欠这一解在尽教他疑着又曰者一些子恰如撞着杀人汉相似你若不杀他他便杀你奇哉大丈夫见解如此也水菴一和尚婺之东阳人外行觕糙丛林谓之一糙久参月菴果果甞举云门话堕诘之一日下语云灵山受记须是和尚始得又甞颂曰二八佳人美态娇绣衣轻整暗香飘偷身华圃徐徐立引得黄莺下柳条月菴器之后与同列不和遭人暗计挤之月菴信其言摈出院临行书偈讥之曰稽首月菴藏里佛黄金玅相实堪观白面夜叉七八箇推转如珠走玉盘后出世台之慈云为佛智嗣葢从参政钱公之请钱公于佛智为俗门弟昆然丛林中亦有短之者室X中常以西天胡子因甚无髭须话验学者如无明三衢人参云盖智悟汾阳十智同真话凡说禅便说十智同真丛林号为如十智后住道场水菴圆极皆依之故圆极甞赞之曰生铁面皮难凑泊等闲举步动干坤戏拈十智同真话不负黄龙嫡骨孙后终思溪圆觉其塔存焉西禅净此菴参玅喜有大发明宗眼明白甞示众云善鬬者不顾其首善战者必获其功其功既获坐致太平太平既致高枕无忧罢拈三尺劒休弄一张弓归马于华山之阳放牛于桃林之野风以时雨以时渔人歌樵人舞然虽与么尧舜之君犹有化在争似干坤收不得尧舜不知名浑家不管兴亡事偏解和云占洞庭又曰闭却口时时说截断舌无间歇最奇绝眼中屑既是奇绝为什么却成眼中屑了了了时无可了玄玄玄处亦须呵颜卍菴川人久参圆悟一日商确古今师每当仁不让悟喝云汝参禅不求正悟只管信口乱道颜不觉汗下归堂坐禅彻旦不寐忽然勐省走见圆悟议论锋发略无碍滞悟即点头颜曰昨日亦如是祇对和尚为甚不肯今日亦如是又却点头悟叱之曰痴汉你昨日杂妄想心也颜作礼云元来释迦老子无神通也悟归蜀后依玅喜彻证向上巴鼻首众于径山名播丛林后出世卞山次居东林甞示众云祖师巴鼻列圣钳鎚駈耕夫牛夺饥人食耽耽虎视凛凛X全威如商君法如孙武令有犯有死除非久战沙场具七四机望风决胜知进退存亡者聊通一线若是已眼未门以虾为目者只管趂队喫饭无自在分如今莫有定夺底衲僧么山僧性命尽在诸人手里又曰法无定相遇物斯形事无固必功成不宰有时风高寥廓不可得而亲踈有时退已屈他不可得而玩狎恁么则易不恁么则难世法佛法俱成戏论须知老僧不在者里且道在甚么处披簑侧立千峰外引水浇蔬五老前全无菴姑苏人冶父川金刚小师久依育王佛智与慈觉真为友商确古今无不明唯室中机缘不发昼夜哀泣不睡未甞与人说世间话如是者累年一日在室中擒住问曰有句无句如藤倚树道道全拟开口智擘面一拳豁然大悟连呌数声屈屈智便放有颂曰鼓笛轰轰袒半肩龙楼香喷益州船有时着脚弄明月蹈破五湖波底天出世遍匡大剎终于虎丘尤延之侍郎于宗门甚注意初自郎中出守台州朝觐次孝宗忽问曰卿去南台地里图中有何胜槩尤奏曰国清万年孝宗大喜又戏问曰朕闻方广有五百应真大士元来是强人忽然一时出现卿以何法治之尤不觉竖起拳头云臣有金刚王宝劒孝宗喜动天颜尤既至台以宽慈御民民甚爱之但南台旱涝易得尤甞作诗曰来雨一朝成汗漫才晴三日X人忧干向来尽道天难做天到台州分外难然黄堂政暇多过报恩与佛照论道佛照后赴冷泉之请继请伊菴权住持众常四五百无着道人玅总苏太师之孙女徧参诸大老后谒玅喜于径山因上堂举石头道恁么也不得不恁么也不得恁么不恁么总不得时冯济川侍郎在座下忽有省趍万丈告曰和尚举石头话揖会也喜曰侍郎作么生会冯云恁么也不得苏噜娑婆诃不恁么也不得悉唎娑婆诃恁么不恁么总不得苏噜悉唎娑婆诃适总自外至喜举冯语似之总咲曰向来郭象注庄子然有识者谓庄子注郭象喜私识之次日入室喜问云古德不出门因甚在庄上喫糍总云和尚放某过即向和尚道喜曰我放过你试道看总云某甲放和尚过喜曰争奈油糍何总喝一喝而出乃作投机颂曰蓦然撞着鼻头伎俩冰消瓦解达磨何必西来二祖枉费三拜更问如何若何一队艹贼大败喜搥鼓印证曰汝既悟得祖师意一刀两段直下了临机一一任天真世出世间无欠少我作此偈为证明四圣六凡尽惊挠休惊挠碧眼胡僧犹未晓琼首座四明人徧见诸老留象骨四十年不出山唯占禅悦寮一板头冬夏一衲人莫能亲踈之侍铁菴闽帅赵汝愚仰其风累虗大剎请其出坚卧不应然须欲一见託铁菴以计诱其入府大作供养面嘱其受请琼秉志不渝赵公愈敬乃以诗送归山云万X仞峰头雪作堆一枝寒木倚巖隈青青不改四时操任待春风吹不回府判以下幕职皆贺其光大法门不少与夫今之持书覔院住者不可同日语之也李侍郎德迈守南台日以鸿福万年荐善请拙菴伊菴铁菴三大老出世一时龙象骈集后以国清请密菴密菴当时住衢之乌巨是皆专为应菴之故及开堂各有所禀信之此事各在当人故不可以人情取悦士大夫也后李公归番阳闲居日甞语人曰浩平生虽在仕路家贫不足以自给无资可以济人唯在丹丘请得三员善知识出世续佛慧命其功德不可思议哉佛照光初在仰山璇野菴会中受台州鸿福之命道游三衢抵乌巨密菴以偈送之以谓必承应菴也偈曰瞎驴生得瞎驴儿龌龊声名彻四维更把少林无孔笛逢人应是逆风吹及抵婺之宝林时月菴弟子远和尚住复举云门话堕语令判之意谓其承嗣月菴也及来丹丘开堂恰嗣玅喜丛林皆短之以谓玅喜门户高大而然初不知冤有头债有主也涂毒和尚住常之华藏一日忽头痛如刀噼连三日不巳门弟子以谓其生脑痈矣既痛止乃见伏犀骨耸起如插不旬日诏下领双径葢人晚成果有换骨之兆将行有雪林慈光者久依佛智岁晚双瞽寓X止慧山以三偈送上五峰其一曰涂毒离微及尽典牛佛祖俱亡咲捧天书南去丛林千古耿光二曰台岭危峰壁立大湖雪浪华飞试问五湖禅衲如今天下有谁三曰衰残正赖余润紫泥掇我赏音附骥观光喝石攀龙徒有此心归云本和尚南台人嗣瞎堂远自金陵长干迁疎山道声籍甚状元刘尧夫甞问道于本气义相得有上堂云一棒下痛领将去树头惊起双双鱼一句下折合得来石上迸出长长笋便乃用无所用常转无尽法轮为无所为普现无边身相古人无着力处便了划箇影子道一月普现一切水一切水月一月摄佛法若如此又要归云出来作什么大众良久卓拄杖云如今坐立俨然向千钧不立锥处立地证得么大海若知足百川应倒流下座有丛林辨佞篇论议当世摇尾乞怜者词意甚超卓圆极岑禅师亲为䟦之后辈入众不可不知其文曰本朝富郑公弼问道于投子颙禅师书尺偈颂凡一十四纸碑于台之鸿福两廊壁间灼见前辈主法之严王公贵人信道之笃也郑国公社稷重臣晚岁知向之如此而颙必有大过人者自谓于颙有所警发士大夫中谛信此道能忘齿屈势奋发勐利期于彻证而后巳如杨大年侍郎李和文都尉见广慧琏石门聪并慈明诸大老激扬酬唱斑斑见诸禅书杨无为之于白云端张无尽之于兜率悦皆扣关击节彻证源底非苟然者也X近世张无垢侍郎李汉老参政吕居仁学士皆见玅喜老人登堂入室谓之方外道友爱憎逆顺雷挥电扫脱略世俗抅忌观者歛衽辟易罔窥涯涘然士君子相求于空闲寂寞之濵拟栖心禅寂发挥本有而巳后世不见先德楷模专事谀媚曲求进显凡以住持荐名为长老者往往书剌以称门僧奉前人为恩府取招提之物苞苴献佞识者悯咲而恬不知耻呜唿吾沙门释子一缾一钵云行鸟飞非有冻馁之迫子女玉帛之恋而欲折腰拥篲酸寒跼蹐自取辱贱之如此耶称恩府者出一己之私无所依据一妄庸唱之于其前百妄庸和之于其后拟争奉之自卑小之耳削弱风教莫甚于佞人佞敏实姦邪欺伪之渐虽端人正士巧为其所入则陷身于不义失德于无救可不哀欤破法比丘魔气所钟诳诞自若诈现知识身相指禅林大老为之师承媚当路贵人为之宗属申不请之敬启坏法之端白衣登牀膜拜其下曲违圣制大辱宗风吾道之衰极至于此呜唿天诛鬼录万死奚赎其佞者欤嵩禅师原教有言古之高僧者见天子不名预制书则曰公曰师钟山僧远銮舆及门而牀坐而不迎虎溪慧远天子临浔阳而诏不出当世待其人尊其德是故圣人之道振之后世之慕其高僧者交卿大夫尚不得预下士之礼其出其处不若庸人之自得也况如僧远之见天子乎况如慧远之自若乎望吾道之兴吾人之脩其可得乎存X其教而不须其人存诸何以益乎惟此未甞不涕下禅师没于熈宁十五年其书以大法衰替无人荷负为忧颇如波旬今日入我法中诈妄自欺以谀佞为得计如师子身中虫自食师子身中肉此书不作可也哉首楞严曰我灭度后末法之中多此妖邪炽盛世间潜匿姦欺称善知识又曰云何贼人假我衣服裨贩如来造种种业皆言佛法却非出家具戒比丘为小乘道由是疑误无量众生堕无间狱淳熙丁酉余谢事显恩寓居平田西山小坞以日近见闻事多矫伪古风彫落吾言不足为之重轻聊书以自警云归云如本书圆极岑䟦云佛世之远正宗淡薄浇漓风行无所不至前辈彫谢后世无闻丛林典刑几至扫地纵有扶救之者返以为蛮子也余观踈山本禅师辨佞词远而意广深切着明极能箴其病第为妄庸辈知识暗短醉心于邪佞之域必以醍醐为毒药也淳熙壬寅上巳圆极彦岑书于江左五峰懒菴枢和尚黄龙下尊宿承嗣道场慧初孝宗皇帝虽向佛乘未知有宗门下奇特事皆是此老引进故瞎堂拙菴然后印可之要知其来历皆枢之力也枢谢事灵隐后居于明教永安兰若逍遥自适有绝句题于壁曰雪里梅华春信息池中月色夜精神年来不是无嘉趣莫把家风举似人可见其胸次也辣空谷者余杭人在象田演座下充维那为人清苦贫甚冬则芦华当絮自非本色丛林断不放复故X演为颂其道号曰谷空空谷谷空空空谷全超万象中流水落华浑不见清风明月却相容后在天童沿流缚屋号曰吊古多有兄弟陪其胜游余时在玉几拙菴老人会中以颂寄之曰闻君缚屋傍山阿远吊龙湫诺讵罗未必将身潜碧嶂且图跷足向清波韵传空谷人难到门掩山华雪不过我待秋风洗巗壑杖藜相与傲烟萝竦以清气入骨成烟霞痼疾遂终于太白五台艹衣文殊像始自本朝元丰间大尉吕惠卿因戍边游台山见其貌严童子体黑而被发以蒲自足缠至肩袒右膊手执梵夹与吕论华严大旨而吕不知其大士洎呵吕以凡情测于圣意吕方窹下拜而童子乃化文殊形跨金毛隐隐入云中矣吕从是悔恨归家逾月郁郁不乐后家人告以至诚恳恻圣容必现吕如其言乃竭诚悔过期于必现而后巳一日早起乃见大士现于香几间呵云胡为住相贪着之甚邪吕曰正欲世人咸见大士示化之真容耳急命𦘕工图之顷刻不见其像遂传于京洛间今在处或见之余蓄一本乃吴僧梵隆之笔期终身以奉之甞记典牛和尚一赞最佳其词曰潦倒南泉不识道理大小曼殊室利贬向铁围山底至今头又不梳面又不洗一箇浑身坐在艹里钝根吕公犹不瞥地指出金毛当下迷己靠倒了也苏卢悉唎水墨观音像自唐吴道子李伯时后惟吴僧梵隆X茂宗者尤为玅绝故孝宗甞赞之曰水波不动火光不兴梵隆玅绝授之德明葢赐中官黄德明也隆有小师至叶亦善作此近有闽僧德源笔犹臻玅故当时鉅公如谢丞相赵大师彦逾皆有赞其像曰収视返听结跏趺坐邈出笔端以色见我千百亿身无可不可重说偈言依然话堕赵曰出意作观音笔间造玄玅会得真面目慧光应徧耀若以相貌求覩相生善念念念既纯全真相纵斯现柏堂雅禅师闽人嗣懒菴需初住紫箨以佛照居冷泉叔姪之故特往辅佐之居座元二年兄弟多归之然雅刚正佛照惮之后住龙翔灵巗其道大振示众云瑞峰顶上栖凤亭边一杯淡粥相依百衲蒙头打坐二祖礼三拜依位而立巳是周遮达磨老臊胡分尽髓皮一场狼借自余之辈何足道哉柏堂与么道还免诸方捡责也无具眼者辨取洎合停囚长智又曰紫蕨伸拳笋破梢杨华飞尽绿阴交分明西祖单传句黄鸟留鸣燕语巢箇里见得彻信得及若到诸方决定明窻下安排龙翔门下直是一槌槌杀何故不是与人难共住大都缁素要分明广教会和尚川人嗣石头回初依此菴于护国因行者干铁板皆有颂送行会曰空奋双拳与么去打成一片早回头归来挂在三峰顶恼乱春风卒未休兄弟皆爱之后住云居荐福常安三二百众葢根本端正下梢决定殊胜也X三峰印禅师婺州人见地超绝甞颂百丈野狐话曰不落不昧诬人之罪不昧不落无绳自缚可怜柳絮逐春风到处自西还自东丛林多传之淳熈初余在山阴能仁与今瑞巗苇堂润公同住见渠举之恨不见其人后因见涂毒老人颂曰秉大火炬烧太虗空达磨不会眼瞎耳聋尤在印之顶𩕳之上打筋斗耳自得晖顷在长芦祖照会中众寮栽竹晖忽成一颂云高节深云藏不得幽人移向矮窻前灵根瑞叶惊羣目将着清风动碧天一时之作出自偶然人巳争诵之迨晚年居乳窦巳八十余忽奉旨住净慈人皆以为语谶及辞众上堂云一住山中四十年老来无日不思闲今朝误被君王诏珍重禅流出故关云无心而出岫鸟倦飞而知还他年得意归来也宾主相忘松石间及来南屏大兴曹洞之道后归雪窦双塔作终焉计果应去时之语所谓在心为志也鑑咦菴与贤在菴俱嗣心闻贲鑑甞颂罽宾国王斩师子尊者公案云尊者何甞得蕴空罽宾刃下斩春风桃华雨后恣零落染得一溪流水红丛林争传之乃贤颂勘婆话曰氷雪佳人貌最奇常将玉笛向人吹曲中无限华心动独许东君第一枝玅喜一见大称赏曰贲老有此儿黄龙法道未至委地观夫前辈之汲引后进唯是公论初无宗党之分耳佛性泰颂龙牙参翠微临济公案曰子卿不下单X于拜始末常遵汉帝仪雪后始知松栢操事难方见丈夫儿可谓亲切明白余顷在玉几甞见佛照举此必再三称赏曰此乃颂古样子也后观其语录又爱其颂婆子偷赵州笋话云樱桃初熟笋穿篱林下相逢老古锥忍俊不禁行正令得便宜是落便宜开善谦颂心不是佛智不是道云太平时节岁丰登旅不賷粮户不扄官路无人夜无月唱歌归去恰三更玅喜最喜之金山奇道者别峰印之嗣亦甞以迟日江山丽春风华艹香泥融飞燕子沙暖睉鸳鸯颂之亦不易得时以为超师之作也圆通旻和尚兴化仙游人也见泐潭干左丞范公致灵初自内翰出帅豫章过侯溪因语次范叹曰行将老矣堕在金紫行中知此事稍远旻即唿内翰内翰应诺旻曰也不远翰曰好好更望指示旻曰此去洪都有四程翰伫思旻曰见即便见拟思即差翰大喜从此有所入枢密吴公居厚拥节归钟陵见旻曰顷赴省试过圆通赵州关因问前住讷老透关底事如何讷曰且去做官今不觉五十余年旻曰曾明得透关底事么吴曰八次经过常存念然未脱洒在旻举扇与之曰请使扇吴挥扇旻曰有甚不脱洒处吴大喜曰便请末后句旻乃摇扇两下吴曰亲切亲切旻曰咭嘹舌头三千里陈谏议彭公汝霖手写观音经施旻旻拈起曰这X箇是观音经那箇是谏议底彭曰此是某亲书旻曰写底是字那箇是经彭咲曰却了不得也旻曰即现宰官身而为说法彭曰人人有分旻曰莫谤经好彭曰如何即是旻举经示之彭抚掌大咲曰嗄旻曰又道了不得彭乃顶礼安相国南迁经过见旻叹曰一生做官今日被谪觉见从前但一梦耳旻曰相公觉耶安曰此皆是本有但未甚明了旻即召相公公举首旻曰了也安曰奈被事使得旻曰离京几程至此安曰四十二日旻曰甚处得来安咲曰得力得力旻曰直下受用去安曰如何受用旻曰朝朝相似日日一般安乃合掌旻曰但空诸有勿实所无大率如此真得大自在也二灵菴主苏人也初见真净后参泐潭干有所证回东浙居雪窦之中峰菴常有虎蹲伏座下初与天童交和尚同行二人禀誓断不出世后交爽其盟出尸太白和遂与其绝交居中峰岁久其山秀绝凡居不久即有他山之命和乃鉏断山骨竟为待制陈公以诗诱出住二灵菴不一二年禅衲麇至遂成小小法社名闻九天屡诏不起至今遗蹟尚存多有偈语行于世二灵乃居鄞江月波之中淳熈中别峰印自乳窦赴径山径从其所偈云万顷湖光㶑灔中二灵山色翠重重片帆我欲天边去回首和公有媿容可想见其高风也仁宗皇帝因大觉禅师入内论心法有御制赐之X曰初祖安禅在少林不传经教但传心后人若悟真如性密印由来玅理深孝宗皇帝因诏径山潜禅师入内亦有颂赐之曰信手拈来说宗乘数百句僧归寺寂寥一字无着处丛林盛事卷上丛林盛事X卍XXX丛林盛事卷下宋沙门道融撰宝峰祥叉手为童子时闻二老宿夜话举古德颂云征轮轧轧过江南暂把遗骸寄泐潭秦岭烟沙犹未息月明空鎻定僧菴祥不觉感悟泣下老宿问其故祥云某近梦中得此句当是前身之所为者宿云审尔他日必居泐潭主人祥后为僧入众有年果出世泐潭屡住名剎续以靖康之乱避地天台与高菴悟相继示寂于莲华峰此地乃韶国师入定之所前后皆如前颂所言教中云凡报土皆夙昔愿力所现举有定分岂偶然哉世流庸妄求院区区苟合于声利之域虽老且死而莫知安分者多矣余昔在太白密菴会中夜梦作一联书于壁间云雪点栏干寺在翠瑠璃之下云横霄汉人归红菡萏之中巳弥年犹世中转圜抑不知报土果现于何方耶咄切忌说梦X普慈闻禅师豫章人姿貌不凡初见雪堂行于衢之乌巨次入湖湘见玅喜于回鴈峰前备历烟瘴与状元汪圣钖厚善汪上饶人举以住怀玉乃南禅师受业所汪后帅闽即以象骨招之干道间奉诏尸双径累诏入内大悦龙颜特赐慧日禅师暮年再奉旨归雪峰鼓山昇老次山作疏云璇玑不动斯须回天上风云大用现前纵横挂域中日月喜百世一时之遇冀千龄再会之亨德又日新人惟求旧某人道在南闽二浙缘符雪峤五峰前兄后弟而自得嘉声昔去今归而皆奉诏旨中兴佛法九州四海悉见天心独受主知名公鉅卿咸尊师誉方逐丹墀凤翥俄惊合浦珠还好看白马来东何待青衫拂地一千余龙象衲子竚观象轼言旋三百年祖师道塲又见木毬再辊请提密印同副芹诚闻福缘甚胜近世罕及但向上一着丛林不全取信抑身灭而名殒耳铁菴一大禅师建昌人与佛照昙道者俱同行初见月菴果次见应菴华住归宗时甞为侍者华颇喜之其孤耿不与世接甞题其顶相曰挂拂竖拂全机出没一喝耳聋三日屈屈且道是马祖屈百丈屈宗一侍者但恁么拈出干道间出世住台之庆善迁衢之祥符竟嗣月菴葢不忘所得也有赞其像曰揭翻四大五蕴彻证向上一窍倾心吐胆为人暗里返遭怪咲眼里瞳人吹铁呌持蠡酌海谩劳神熨斗煎茶不同铫其后自嘉禾迁疎山仰山两住雪峰而终X雪堂行有法语示行者元友曰云居高菴老人在龙门作首座时凡临众必曰须知有识者在他日侍诲次甞请闻其说语曰广众之中鄙者常多而识者常寡鄙者易习识者难亲自奋志于其间如一人与万人战庸鄙之习力尽真挺特没量汉也余从是终身诵其言气胜志则为小人志胜气则为端人正士惟志与气齐为得道贤圣有人于刚狠不受谏晓者气使之然也耆婆将死百艹皆泣曰耆婆在世我等有用耆婆死后世间无有识我者此喻世间诸法未出家时将冠之年见独居士甞谓余曰中无主则不正外无主则不行余从是终身践其言在家立身出家学道以至终年抚众倚此如衡石之定轻重规矩之成方圆舍此则事事失准元友其勉之颖濵先生苏子由甞谪筠阳与真净道契甞有颂寄香城顺和尚曰融却无穷事都成一片心此心仍不有从古至如今又曰如见复如亡相逢咲几场此间无首尾尺寸不须量欲识东坡老堂堂一丈夫近来知此事也不读文书东坡亦在贬所闻公深向此道榜其所居曰东轩以诗戏之有盛取东轩长老来之句子由答之曰纵使盛来无用处雪堂自有老师兄又甞和渊明一诗云佛法行中原儒者耻论兹功施冥冥中而何负当时此方旧染杂浑浑无名缁治生守家室坐使斯人疑未知酒肉非宁与生死辞炽然吾闽中佛事不可思生子多颖悟得报不汝欺时X有正法眼一出照曜之谁谓邑中豪请诵我此诗晁光禄逈精穷内外教典晚年自着法藏碎金流行儒释中其语甚敦教化儒曰士之有志不可无学故佛书云无学者其理无别若会其语因循自弃犹可惜也余观三教之书粗见必学之意儒周易曰君子进德修业道教老聃曰上士闻道勤而行之释宝积经曰犹如大龙所作巳办舍于重担殆得已利余因会同参究虽知其文句不类而必德从于学无疑矣加以耆年之志深流施至穷最后一说虽万劫之不可易也大圆智禅师四明人嗣道林一一见祐山𡨢𡨢见黄龙南故其亲得黄龙宗旨有三关颂并拈古盛行丛林初玅喜闻其坦率不事事不甚乐之及观其拈古乃抚几称赏善曰真黄龙正传也掇笔大书四句于后曰七佛命脉诸祖眼睛但看此录一切现成由是学者方知二师用处初无二致然智甞谓人曰杲玅喜作用不减巖头死心可谓百世之师也但未与老僧商确那事若见老僧一回定教他光前绝后然二师竟不相见智终于石霜预旬日受弟子生祭就法座上端然化去方知玅喜不轻肯人也玅道道人延平黄氏女也徧见尊宿后谒玅喜于径山因玅喜室中问僧不是心不是佛不是物是什么僧罔措道立门外闻之豁然明契乃告喜喜曰桑树着箭楮树出汁因印其所解后开堂于洪福示众X曰禅非意想立意乖宗道绝功勋建功失分声外句不向意中求持照用机关握佛祖钳鎚有佛处互为宾主无佛处风飒飒地心宁意泰响顺声和似恁么人且道向什么处安着良久曰披簑侧立千峰外引水浇蔬五老前又曰贬上眉毛蹉过大似开眼尿牀现成公案放行正是黠儿落节恁么不恁么总不得曳尾灵龟不是心不是佛不是物虗空钉橛离得许多闲门破户犹是死水里藏龙倾湫倒岳一句作么生道巨灵擡手无多子分破华山千万重后水菴见僧举似以手加额曰箇事可谓非男女等相多少丈夫汉十年五年在众中讨头不着他虽是箇女人宛有丈夫之作胜却多少杜撰长老也机简堂初住饶之筦山十七年火种刀耕备甞艰苦其所住者皆四方本有故能同受寂寥不以世间荣耀为事而布素一节故世谓之机道者后居九江圆通大行此菴之道示众有云圆通不开生药铺单单只卖死猫头不知那箇无思算喫着通身冷汗流自是迁太平之隐静众虽多堂厨淡薄兄弟罔敢言之者凡请执事必遵老黄龙之法粥罢挂钵向堂令侍者白槌曰请某人执其职兄弟靡不从之者倘有违者即叱之曰简堂这里不做尔向甚处做噫前辈道重用人如此容易岂若今时七跪八拜下情无任犹被渠𨁝跳上三十三天去苦哉佛陀耶证西林号老衲长沙人月菴之嗣月菴居道林证X为寮元巳为兄弟挂牌入室其为人至诚郑重虽处暗室如临大宾兄弟见之其容必庄后居西林道行有颂话随公案曰石火光中立问端不能透脱几多难顶门若具金刚眼肯被傍人把钓竿葢其亲得月菴说话又且甚脱窠臼耳始保安封亦见月菴见地尤别亦甞颂曰岁暮抱琴何处去洛阳三十六峰西生平未识先生面不得一听乌夜啼可谓善学柳下惠终不师其迹顶门具烁迦罗眼者分明辨取询骂天见地明白甞侍佛鑑鑑以其形容丑黑而谈天者又曰其福寡一日偶谓询云可惜一颗明珠被你者乞儿拾得询云和尚且牢收取又一日谓曰一切众生何甞悟来询曰一切众生何甞迷来忽有一行者面前过鑑曰如何是祖师西来意行者罔措鑑曰何甞悟来询亟唿行者曰放参也未者曰放参了也询曰何甞迷来鑑叱曰业种出去询曰和尚且低声恐外人闻得我父子二人在此说送说悟鑑大咲剑门分菴主闽人早岁于道自有发明竟剃发走乡里时人谓之狂僧分不恤初见懒菴需后谒玅喜双径闻其风颠决不令参堂分乃乘愤下山将求归计因抵钱塘江上买舟竚立于浙江亭畔泣下曰我波波咤咤出岭来见玅喜又不得预众是夙无般若缘也忽闻喝遵者云侍郎来分豁然大悟乃有颂云几年箇事挂胸怀问尽诸方眼不开今日肝肠忽然X破一声江上侍郎来径归洋屿依懒菴懒菴印其所得未几忽辞去懒菴以偈送之曰江头风急浪华飞南北相逢不展眉独有分禅英俊手等闲夺得锦幖归后徉狂七闽或入酒肆或在鱼行人莫能测唯同参木菴永每见必以师事之甞示众云这一片田地汝等诸人且道天地未分巳前在什么处直下彻去巳是钝置分上座了也更若拟议思量何啻白云千里万里蓦拈拄杖打散大众又曰十五日巳前天上有星皆拱北十五日巳后人间无水不朝东巳前巳后总拈却到处乡谈名不同乃以手指屈云一二三四五六七八九十十一十二十三十四复云诸兄弟且道今日是几良久云本店卖买分文不赊伊菴权临安昌化人嗣无菴全出世万年一坐九年法席大振然权律身奉众言行俱有准绳大率効佛智裕谁菴粹之为人座下常安五百众有自赞云鼻如鹰觜对面千里要识万年只这便是丛林俱爱之后迁常之华藏结夏示众云今朝结却布袋口明眼衲僧休乱走心行灭处解翻身喷嚏也成狮子吼栴檀林任驰骤剔起眉毛顶上生剜肉成疮露家丑高宗孝宗皆有弥勒大士赞丛林有道之士无不和之者少有惬二帝意者赞曰碧落片云长天孤月能栖物外玅兮幽绝惯隐市廛奇哉英杰随行兮惟有拄杖布袋充饥兮何妨酒肉腥血别别玉殿琼楼更加雪又云袋贮干坤杖挑日月藞藞󳶊󳶊圣中绝X憨憨痴痴僧中杰令行兮一棒一条痕逗机兮一掴一掌血别别恰似红炉一点雪干道间直道者住保宁甞和之曰量包太虗眼悬日月往天宫兮天中之绝居人间兮人中之杰放下布袋兮坐断四大部洲拈起拄杖兮直得大地流血别别明明有理难分雪范使李公为奏上孝宗大喜之赐钱五百万米五百斛以助供众别峰印自金山迁乳峰有毉生陆安者夜梦神人报云师即达观颖之后身也师天资闲暇嗣华藏珉自出蜀即抵双径见妙喜喜问云甚处来印云西川喜云未离劒关与你三十棒印云合起动和尚喜舘于楞伽室待之甚厚后历居大剎晚奉诏居径山一住九年每以华严作佛事绍兴庚辰示寂于菖蒲田辞径山涂毒毒曰和尚几时行止印曰水到渠成即更衣端坐而逝其年腊月八日也临行门人覔偈即大书曰千偈万偈总是热荒我有一句死后举扬涂毒亟捧龛返归法堂正𥨊七日以当代礼送之时感之后二年涂毒示归寂人怀报德之心印有山中书怀一味林间饱黑甜尽教气焰日炎炎不将无病自求病多是解粘添得粘粗有芋煨如懒瓒更无锥卓似香严枕边留得青山在雨后层层翠滴檐又甞题农夫醉打图一绝农夫何事损天和醉后依前击壤歌不似当年刘项饮胸中各自有干戈涂毒老人居鑑湖日与放翁最厚绍兴壬午七月X二十七日示寂放翁以诗哭之曰岌岌龙门万仞倾翩翩只影又西行尘侵白拂绳牀冷露滴青松卵塔成遥想再来非四大应当相见是三生放翁大欠修行在未免人间怆别情又赞其真云骨格璝奇精神潇洒貌肃而和语尽而简𦘕得者英气逼人𦘕不得者顶门上一只眼石窻恭禅师徧参诸方久依黄龙忠道者后依宏智靖康中自湖湘归东越忠以颂送之曰闲思昔日戏沙洲屈指于今四十秋君到石窻闲借问许多风月付谁収恭出世越之报恩后居瑞巖其道大振然克苦为人布素以御寒暑事无细大必亲临之丛林整齐衲子望风而服甞有佛生日颂曰五天一只蓬蒿箭搅动支那百万兵不得云门行正令几乎错认定盘星丛林沸传之有彻白头者三衢人与恭同出宏智门操履孤洁不与世接甞典宾于太白玅喜见大俊敏私喜之以计诱其过玉几彻秉志不渝竟依老天童干道初恭欲罗笼之以为嗣退明之报恩与之出世住二年四方龙象每归之然彻竟嗣宏智恭以不乐彻亦不䘏后迁婺之华藏将发而示寂临行书遗偈云当阳一句更无回互月落寒潭烟迷古渡是真得洞上之宗惜其不久住世间耳孝宗皇帝在位二十七年每宣诸山长老论道唯佛照禅师最为知遇淳熈初住冷泉宣入选德殿论宗门事五宿禁闱从古未有也故佛照甞奏曰陛下X前后宣诸山长老论道如何孝宗曰难得似长老直捷佛照又奏曰臣生长山林语言麤疎伏乞陛下宽贷孝宗曰不妨这里与长老忘怀论道前后赐诸山偈语不为不多赐佛照者最为尊敬圣语曰大暑流金石寒风结冻云梅华香度远自有一枝春佛照甞和之一日又批问佛照曰世尊雪山修道六年所成者何事请师明说时佛照坐施主家斋天使忽到便请回奏照着语云将谓陛下忘却可谓无师自然之智也谁菴演闽人初参玅喜于回鴈峰下洞明宗旨喜曰这猢狲子以后须聒搔人去在后辞玅喜偈曰倒骑铁马度潇湘磵艹巖华不覆藏回鴈峰高亲到顶更无佛法可商量后住江上龙翔兄弟多依之水菴有偈曰江上如今得白眉为人偏用截流机然演善作偈语宗眼端正题新昌石佛曰积念有年瞻石佛今朝一见绝疑猜都卢面目只如此却谓三生凿出来又题龙湫曰讵罗坐断大龙湫伎俩却无错路头只见高巖倾瀑布那知碧嶂外清幽别峰云嗣少溪净淳熈间住福之支提江淛志道者罔不依之甞有善财南询颂云髽角分明者小儿肚皮好待你闻知赚他五十三知识败阙都卢纳向伊丛林竞传后迁莆阳华严而终洪首座临川人嗣佛照出世洪之光孝葢应漕使尤延之之命次任太守旦望公参须要诸山就公厅X下长揖而退洪闻之不乐以谓天下无此道理即击鼓升堂退院而去颂曰祖翁活计元来大谁敢区区谩折腰珍重豫章贤太守芒鞋竹杖任逍遥太守闻之惭甚遣使再请洪竟不回江西诸山从此增气后住吉之祥符迁开福而终尤延之侍郎亲为作传雪巢一和尚自号村僧嗣艹堂清久住平田后长芦力命不赴以皎如晦一疏而往其词曰这般梵剎固非些小丛林箇样村僧岂是寻常种艹要得门当户对还他境胜人奇某人生铁面皮泼天声价尽大地揑成院子未称全提将河沙都做衲僧不消一喝且看光火菩萨面掉却跺距罗汉家来撑没底船激起芦华千尺浪宜举向上句祝延玉叶万年人巢既住一苇次年复归万年未几示寂于观音院先自入龛落鏁说偈曰今年七十五归作菴中主珍重观世音泥蛇吞石虎居平田众常五百时江西泐潭有化士修大寂塔兄弟皆作颂时有一座主初更衣入众因成一颂曰寄语江西老古锥从他日炙与风吹儿孙不是无料理要见冰消瓦解时又作冬日即事云朔风也解知人意吹落巖前古树枝惠我一炉深夜火转教心性懒趍时雪巢见之大称赏曰禅和子三十年在众噇饭未必有此作他日必成大器后果如言住东掖大兴南台之教是谓神照师也松源在东湖日干他殿者乞颂源大书云黄面瞿昙眼𥉌眵千方百计讨便宜于今无着浑身处却要X儿孙盖覆伊示官人云说禅说道说文章林下相逢咲几场踏着吾家关棙子白衣拜相也寻常湖海争诵之昙广南者久依密菴后在佛照会中为寮元有化盐颂云合水和泥一处烹水泥尽处雪华生便能索起辽天价公验分明谁敢争佛照喜曰这广南蛮也茆广后住霅之道场其道将振而为有力者攘之未几终于冷泉䨓菴受首座平江人道貌脩伟久依月堂仁二堂诸老曾集普灯三十卷又註楞伽菴于霅之曹氏菴与抒山居士刘季高之姪平氏者最善庆元初复菴于西湖刘公任丹丘以巾子峰报恩招之以颂谢云结茆方喜倚长松一枕清风睡正浓禅道尚无心理会肯将身入閙蓝中刘见大喜再遣使迫之亦和前韵云昂藏骨相倚乔松晚岁清阴只自浓好向红尘姑着脚何妨都在咲谈中竟不赴时皆高之当今摇尾乞怜之时宁复有此人邪大慧在双径时一千七百龙象有行者祖庆为母设忌乞颂慧见其骨相不凡与之一颂曰透过那一着佛亦不能容勐虎当路坐狐兔自潜踪庆玅年而出世南源移道林一夕梦宝公以二十只箸与之既觉罔测时刘枢密洪父帅金陵以钟山招之一住二十年中间因回禄复新之岂偶然者哉庆元初佛照自五峰归育王庆遂继踵二年而没信玅喜之言不X谬矣晦菴光和尚嗣雪堂行住龟峰迁泉之法石葢赴参政周公葵之命临终以颂授小师元聪曰丛林毒种元聪侍者尀耐吾宗灭汝边也吾今高枕百无忧听汝时挝涂毒鼓聪久依密菴首众于径山出世洪之报恩迁云居隐静雪峰晚被旨居径山时谓晦菴不妄许可也抑亦雪堂慈悲行门之所遗荫邪圆悟初在成都讲肆范丞相伯才见其器质不凡因作长篇激其往南方行脚其词曰观水莫观污池水污池之水鱼鳖卑登山莫登逶逦山逶逦之山艹木希观水直观沧溟广登山直上泰山上所得不少所见高工夫用尽非徒劳南方幸有选佛地好向其中穷玅旨他年成器整颓纲不负男儿出家志大丈夫兮休拟议岂为虗名灭身计欢谐时节苦无多却被光阴暗添岁成都况是繁华国打住只因华酒惑吾师本是出尘人肯随龌龊同埋没吾师幸有虹蜺志切莫蹉跎向泥水君不见吞舟之鱼不隐小流合抱之木岂生丹丘大鹏一展九万里肯同飞燕着沙鸥何如急流千里骥莫学鹪鹩恋一枝直饶讲得千经论也落禅家第二机白云本自恋高台暮罩朝笼不暂开为赴苍生霖雨望等闲犹自出山来又不见荆山有玉名琼瑶良工未遇居蓬蒿当时若不离荆楚争得连城价倍高本朝士大夫与当代尊宿撰语录序语句斩绝者X无出山谷无为无尽三大老今代有蜀人冯当可者于宗门深有造入与石头回禅师撰语录序江湖沸传之其词曰五祖晚得南堂糙暴生狞凌跨懃远天遒地窄投老大隋回道者以运鎚攻石之手仰击坚高出力既麤一鎚便透归坐钓鱼山上乖崖峭壁十倍其师狼毒砒礵不容下口其徒彦闻更不瞥地要收余毒散施诸方余恐后人不着便宜自取僵仆故为标其荼毒以示来者缙云野老序无垢居士张九成参玅喜有大发明而宗眼明白甞此老大而又大言三乘十二分教八万四千余卷到者汉面前不消一唾十信十住十行十回向等觉玅觉到者汉面前不当一放多年腊果养得五箇虎子横行四海向大唐国里日本国里新罗国里抛屎撒疴直得干坤漆黑日月奔忙须弥岌峇四海扬波慢调丝竹打箇小坐看渠面觜大似三家村里田厍儿而其用处犹如乌风黑雨天雷闪电霹雳声中觱栗拨剌拖去一大勐火咄是甚闲公事蒋山元嗣慈明元后得雪窦雅雅得慈觉印混融然实嗣之干道间然住金陵天禧时玅痴禅住保宁明大禅住蒋山明薄然以其流派非黄龙杨岐直下也甞与廷诤然口辩捷明颇遭所困竟得痴禅解之然器量过人但出世太早不历诸方门户宗眼混淆故丛林多以此薄之后住南华灭于五羊临行脱洒邦人积沈香以荼毗之一段殊胜非小小余与然生X缘同处恨不识其慈范最爱其祭慈觉一文甚佳曰建炎三年我忽颠怪拈下幞头把断腰带夜盗师庭遭师捉败既无一物空礼三拜自是退思恨不小小人或骂师老不唧𠺕了无能解我即举首仰天庆怪人或誉师道超佛祖量廓沧海我即持杖击其头碎如何若何错会者多敬陈薄奠师咲婆娑然有小师大骥者淳熈间住衢之灵曜时朝廷方行役法二浙江淮处竝差定骥乃紏率衢婺处三州僧尼道士造朝免之今天下僧道由此获安不为国家之差役者葢骥之力耶后之圆顶方袍者当知所自耳骥后住天台平田而卒肯堂充见卍菴颜性识敏利博达古今前后所作语句甚多送僧访简初居士尤侍郎求典牛和尚语录序其词曰岷峨山下三角虎跳入南方谁敢侮泐潭老准眼放光背手暗发千钧弩一箭中的死复活从此咬人齿不露武宁山中四十年岂独坐断江西路径山涂毒遭一口至今有理无雪处却遣弟子往毗耶问讯居士觅转语居士赞之口即哑居士骂之目即瞽居士赞骂不及处请为渠作语录序公安殊川人亦嗣卍菴为人骨骾人莫能亲疎干道间道行湖湘甞有自赞曰月色照山谷泉声落断崖水光山色里一块烂枯柴又曰老鹤入枯池善解藏羽翮点着背摩天壶中天地窄瑞巖顺嗣水菴号苇堂初在池之梅山甞有上堂X云今朝五月十五一夜淋淋下雨不知林下道人相逢作么生举举得全拦胸噼面拳为甚么如此精金若不经炉冶争得光华彻底鲜又十日入室五日陞堂千丑百拙无处埋藏咄相牵入镬汤后终于台之瑞巖万寿脩闽人初依应菴后见或菴于常之无钖出世霅之上方迁双塔其道未振因涂毒自鑑上能仁持钵过吴门众善友请小参脩引坐云正法眼藏向这瞎驴边灭却直得尽大地人扶持不起是以曹溪路上荆棘参天少室峰前髑髅遍野非卢扁不能起膏肓之疾非孙吴不能全杀活之机涂毒一挝闻者皆丧要津把断风骨旋生既有如是宗师佛法不怕烂却然虽与么且道因行掉臂普照羣机一句作么生道三尺灵光摩竭令满城和气暖如春下座涂毒握手云将谓或菴其后无人元来有吾姪在自此道行吴中矣咲菴悟苏之常熟人弃俗出家初见无菴全后见密菴于衢之乌巨淳熈间首众于冷泉专以供养为X心时岁大饥密菴持钵未回知事约束方来悟坐在山门一例放入洎密菴回知事沮之密菴见悟似不悦因辞云有但得院子如揲大尽情供养五湖僧之句不逾时住衢祥符历董数剎果以供养为务鴈山枯木元禅师嗣玅喜示众颂曰鴈山枯木实头禅不在尖新语句边背手蓦然拈得着长鲸吞月浪滔天沩山宝亦嗣大慧丛林老成晚居大沩有颂云八十翁翁辊绣毬辊来辊云不知休如今辊向千峰顶坐看沩山水牯牛空东山福人初见艹堂清后见玅喜喜见其姿气超卓意欲罗笼至为顶相赞云慧空抓着吾痒处吾甞札着他痛处痛处痒痒处痛不与千圣同途岂与衲僧共用谁知扫帚竹里无钱筒蒿枝丛内无梁栋如今各自不知已一任𦘕出这般不唧𠺕底老冻脓从教挂向壁角落头使昼夜烧兜楼婆毕力迦沈水胶香作七代祖翁之供然空秉志不渝竟嗣艹堂丛林有识者辈皆仰羡之空善作语句有东山外集行于世如曰东山送人只一句才拟钦承喝出去如今更向纸上求大似苍鹰拏狐兔上人上人知不知端坐守之无了期趂取秋风霜木落泐潭百丈在江西有昇次山住幽巖镂空之集流于江浙菴堂道号前辈例无但以所居处唿之如南岳青原百丈黄檗是也菴堂者始自宝觉心禅师谢事黄X龙退居晦堂人因以称之自后灵源死心艹堂皆其高弟故递相法之真净与晦堂同出黄龙之门故亦以云菴号之觉范乃云菴之子故以寂音甘露灭自标大抵道号有因名而召之者有以生缘出处而号之者有因做工夫有所契而立之者有因所住道行而扬之者前后皆有所据岂苟云乎哉今之兄弟才入众来未曾梦见向上一着子早巳各立道号殊不原其本故瞎堂远禅师因结制次问知事云今夏俵扇多少知事曰五百来柄远曰又造五百所菴也葢禅和菴才得柄扇子便写箇菴名定也闻者罔不大咲余以母氏梦梵僧顶一月而投之怀中既觉遂育因以古月自号以安稳眠唿之葢彷觉范甘露灭也二号皆维摩宝积所出故橘洲昙公为余作古月说云万古长空一朝风月惭愧古人模写得成也融禅未生之夕其母梦得月是为生子之祥愧今人不去却模子也融禅不负其母兼不忘古人古月名菴不为忝矣涂毒老人亦有四句云万古长空月何曾有晦明此心元一体随处烛精灵安定郡王号超然居士顷在东京时即留意空宗见长灵卓禅师有打发处后因事谪江西及虏人陷东京宗室诸王多随二圣北陷居士因此得免乃居三衢与冯侍郎至道并雪堂行禅师为方外友衢人知信向佛乘多自兹始甞有南岳法轮省行堂记最高玅又撰戒欲文今录于此甞谓世人无始时来有X大苦恼惑乱身心不求出离所大苦者淫欲之事也此苦能昏塞精神戕贼性命障德败道妨废修行每念私心潜散邪见动摇不以境缘有无不分去处净秽便起颠倒恣行触污净眼观之有何快乐且情尘流转慾火烧然自古迨今老幼贵贱无不被其害也葢世人广贪财利追求爵禄如意之后唯是耽着色欲又有缁素之间百念灰冷惟此一事多为魔恼至于造妖作窃倾国亡家或善和眷属因此纷争或久远夫妇因此乖离信之坏人根本累人深重奸妬欺昧不可名言是故佛说诸业易断此苦难除苟能灭尽无不成道大抵男女二根初无分别邪妄发生互起爱染结习牵缠遂有思想惊梦之苦蠧费破散之苦冤结离间之苦遭刑染疾之苦直到夭亡终未省悟明知秽污非清净因如蛾投火自受燋然如来明诲若不断淫欲求圣道无有是处当知情爱为灾难之端狐媚乃杀人之贼起烦恼因入地狱种悞人损德丧身失命常于一切处泯绝男女相究竟真实谁受欲事当知革囊臭秽败坏总成白骨念欲境界复有何乐虽在梦中亦生怖畏普愿一切含灵具识尽生厌舍如冤家想当远离也如大火聚不可近也如毒蛇来当急避也果能一发悔念俾得此缠缚自然消释变垢浊而获法身散婬火而为智慧互相教化同行净道证安乐行传曰尽信书则不如无书此语均然何也儒家经X史例有监本证据语意巳定吾门广众鄙者常众识者常寡故多以臆见改易遂失先圣玄玅之旨可不哀哉如绍兴间四明再开传灯统要乃双溪庸僧思鑑干缘鑑者素无学识诚谬故尊宿问答之言甚多此真法门大罪人也呜唿此书乃本朝杨文公太年奉诏为吴僧道原校定一旦见易于妄庸之手可谓水潦鹤也丛林负志之士不可不知当以橘州湖州之学二本为正痴禅玅禅师婺州人少在教庠巳有打发即更衣遍见当代尊宿久在石室光佛子会中出世杭之灵石迁中竺保宁嗣石室有石室真赞曰我也不重你禅我也不重你道但重一双手眼别得侬家恰好然禀性踈逸无捡凡陞座小参必先青原白家之事隆兴干道间其道盛行与玅喜争抗有得法子无学忱巳菴深皆丛林白眉更有衷可菴小年住径山大慧禅师示寂即主其后事时玅喜亦居东堂卒以法衣拄杖授之曰三尺乌藤本现成箇中毫发不容情佛魔凡圣俱搥杀方显金刚正眼睛玅后入灭于嘉兴之祥符预定时日亲书遗偈别时官道俗翛然而往有王梵志韈巳脱一任横拖倒拽之句真得大自在也保安封七闽人嗣月菴幼年入众赫赫有声自首众紫金出世杨之建隆迁常之保安山乃赴大参周公之命封与大参有夤缘虽一时小剎宾主相得一X居逾十五年诸方大剎屡招不往然封气盖诸方开口即贬剥间不容私淳熈末乃坐脱颂曰五十七年幸自好无端破戒作长老如今掘地且活埋既向人前和乱扫又有滑稽语讥后世后生不求淡素惟务衣装今併记于此曰纺丝直裰毛段袄打扮出来真箇蓦然问着祖师关却似东村王太嫂呵呵圆通永建上人号栢庭久依密菴一翁松源辈为伍后以乡人老居蒋山永充座元举以出世住长干天禧与密菴在众有隙不令其承嗣竟为其薙发师光晦菴拈香未几迁信溪遂卒平日与无一居士侍郎王溉厚善有唱酬语誊行于世但来处不分晓兄弟亦少有信之者亦可为后辈几间破屋不原所得者为深诫故松源甞有颂曰林下相逢知几年好因缘是恶因缘虽然不受灵山记鼻孔依然着那边常乐和山主三衢人久依密菴见处稳实不在松源曹源之下有法华二十八品颂行于世其在青山时密菴甞以伽陀戏之曰一拶当机伎俩穷故乡回首烂柯峰人间天上谁知否会见曹溪正脉通然和一生辛苦自知福尠诸郡多以名山招之俱不赴暮年与居士汪公父子卜筑于龟岭之南火种刀耕恬然自乐况味不减老庞丹霞亦一代奇事也震山堂昇州人初见丹霞淳明洞上宗旨有颂云白云深覆古寒巗异艹灵华彩凤衘夜半天明日当午骑牛背上着靴衫又抵大沩作插锹井颂曰尽道X沩山父子和插锹犹自带干戈至今一片明如镜时见无风匝匝波后见艹堂于踈山师资道合因禀承焉初居百丈后住黄龙其道大振是为龙峰四世也崇野堂四明人久依天童宏智禅师以大事不决竟上江西见艹堂未几果有所得后住育王乃拈香为艹堂之嗣雪窦持以四句戏宏智曰收得一宗失却一崇面前合掌背后搥胸闻者莫不大咲崇幼年多攻诗甞题庐山三崃桥曰萧萧石径蟠苍松山腰忽断来悲风坐寒欲作暮天雪人静似发山林钟落崖千古流寒玉眩眼百丈飞长虹倚栏深省十年梦坐看云吞五老峰后安国按部见之大加称赏遂彻去诸家诗牌唯留此一篇自兹虽道誉不甚四驰唯有诗名流于世后进当以崇为戒所谓齐巳贯休名重地也龙丘法师慧仁夜梦作偈曰裩既破袴又迭多少氷清玉洁一条藜杖划断天地更无残阙别别不须击胡芦磬铁超然居士见之大喜曰鹊有巢而鸠居之良可咲也雪堂曰不然从上尊宿多有自教乘中打发者如百丈大珠洞上辈皆是也超然点首姑苏有尼曰祖懃者少依或菴咨决大事旦暮精勤久而有省有俗官伸纸讨偈懃书之曰终日为官不识官终年多被吏人瞒喝散吏人官自显掀翻北斗面南看多处请出世坚卧不赴终于枫桥李氏菴云居舒和尚有垂诫文传布丛林专警诸方主法X者安存老病不应拣择少年挂搭大伤风化所谓枯树老僧山门景致也因记得有一老僧抵吴门万寿时主者不肯挂搭却云你老矣何不小院里去若你只是种一根树老僧对云你当初若时缘不偶不出住院也须到处种树始得主慙无以对其僧乃书偈而去曰江湖几度气吞牛年老方知总是愁奉劝后生宜勉励看看种树在前头时太守王公佐闻巳下令诸山挂搭僧人不得拣择所谓断佛种子也金沙滩头菩萨像有𦘕作梵僧肩拄杖挑髑髅回顾马郎妇势前后所赞甚多唯四明道全号大同者一赞最佳其词曰等观以慈钩牵以欲以楔出楔以毒攻毒三十二应普门具足只此一机夺千圣目云鬂雾鬟轻纱薄縠大地横陈虗空摩触灵骨鎻金寒沙埋玉惊鸿缥渺银汉斜缺月东西挂踈木时余在丹丘见之余甞为蛇𦘕足云先以欲钩牵后令入佛智有利与无利元不离行市黄金灵骨再挑来试问汝今何面觜阿呵呵啰啰哩三箇之中那箇是剔起眉毛塞耳观圆通门户堂堂启吽吽隐山璨和尚赞云丰姿窈窕󱢴欹斜赚尽郎君念法华一把骨头挑去后不知明月落谁家璨住泉之法石木菴永之嗣也黄龙杨岐二宗皆出于石霜慈明初黄龙之道大振子孙世之皆班班不减马大师之数自真净四传而至涂毒杨岐再世而得老演演居海会乃得南堂X三佛以大其门户故今天下多杨岐之派绍兴末涂毒既没而双径交代乃育王佛照禅师入院之初首诣巖主塔头置祭有义铦书记者为其文兄弟甚推其公因笔录于此使后之学者知祖宗流派其有自云昔慈明老人得黄龙杨岐犹一体之有左右手也子孙派出各世其家典牛不负泐潭其敬玅喜犹敬师也德光实嗣玅喜惟巖主因禀典牛虽平生出处不仝幸今日交承有在道谊所在存没难忘要源委其来皆慈明屋里人也若巖主平日道德超迈谈辩轩豁钳鎚学者有大手段江湖间特有定论兹不事多语以溷圆识谨羞伊蒲率大众诣窣堵一奠巖主其临之昙橘洲者川人乃别峰印和尚之法弟学问该博擅名天下本朝自觉范后独推此人而巳住蜀之无为山遭横逆来下江丞相史公尊其学业举以住明之仗钖初入院时二相亲送其后史公复造竹院以延之凡有质疑事必问故别峰自金山来雪窦诸山一疏乃昙撰之其词曰住雪窦好住翠峰好老子当断自月匋中为法来耶为牀座耶此行殆出人意表无愧乎东山直下四世望之如西湖雪后诸峰但得心同道同出处同休问佛界魔界众生界新乳峰禅师声飞吴越价重岷峨住海门国逾一十有二年肆澜飜口说八万四千偈如山屹屹有阵堂堂与其据沧波而扰蛟龙孰若依蕙帐而友猿鹤载念伊兰之世X冀一现于优昙计非师子之家当尽搂其种类归来及早慰我同门此话江湖竞传之然昙赋性坦率不事抅捡在竹院日复以酒事遭太守林侍郎追至出对与之曰酒昙过界住无为而无所不为葢昙曾住无为故也而昙卒不能对复为林流过丹丘二年回宝奎一日沐浴更衣请史魏公叙平日行纪谈咲中而化阖城士俗皆送之荼毗获舍利无数唐虞世南通历有问曰梁武夷凶剪暴克成帝业南面君临五十余载葢有文武之道焉至于留心释典桑门比行以万乘之君为匹夫之善熏修不保危亡巳及岂其之所非耶何福谦之无効先生对云夫释教者出世之津梁绝尘之轨躅运于方寸之间超于有无之表尘累既尽攀缘巳息然后入于解脱之门至于化俗之法则有布施持戒忍辱精进禅定智慧是为六波罗密与夫仁义礼智信亦何异哉葢以所修为因所报为果人修此六行皆多不全有一缺焉果亦随减是以鬷明丑于貌慧于心赵一高于才下于位罗裒福而无义原宪贫而有道其不同也如斯悬绝兴丧得失咸必由之下士庸失见比干之剖心以为忠直不必为也闻偃王之亡国以为仁义不足法也若然者盗跖高枕于东陵庄硚悬车于西蜀老终厥命良足贵乎又问曰周武帝毁灭二教是耶非耶先生曰非耶或曰请问其说先生曰释氏之法则是空有无滞人我兼忘超出生死归于寂灭此象X外之谈也老氏之义则谷神不死玄牝长存长生久视腾云驾鹤此区中之教也至于止恶尚仁胜残去杀竝有益于王化无乖于俗典今以常僧犯律道士遗经便谓其教可弃其言可绝何异责梼杌而废尧怨有苗而黜禹见瓠子泛滥远塞河源覩崑岳方偶遽投金燧曾不知润下之德有利巳深变腥之用其功甚博井蛙观海跼于所见轮回长夜之迷自贻沈溺之苦疑悞后学良可痛哉云居如号云中受经于台之护国在云居最久上堂云山下热如火山间凉似秋得居山上者知是几生修卓拄杖云急着眼脑佛印示众云莫挂袈裟便要闲七条中有铁围山几多放逸纵横者失却人身瞬息间前辈赞佛祖偈句并自赞语各有矜式今之例多杜撰如自赞亦如赞佛祖之语良可咲耶唯密菴最得其体赞云在家不读书行脚不参禅随流闲打閧掘地覔青天如今老矣空追悔捻人痛处力加鞭涂毒亦云眼瞎耳恒聋鼯鼠技巳穷要见巗中主白云千万重咄具眼者宜辨之佛心才示众云三千劒客独许庄周百万凤毛点也自肯若也两头坐断中间不留只是打净洁毬子未知向上一窍若也随波逐浪带水拖泥孤负己灵未具顶门正眼总不恁么又作么生不入惊人浪难逢称意鱼又云宝劒不失虗舟不刻朝游罗浮暮归X檀特若谓本光之地理合如斯正是坐井观天持蠡酌海若谓言发非声色前非物非唯迷宗亦乃失旨宗明旨的又作么生密把鸳鸯闲绣出从他人自覔金针长芦祖照禅师道和莆阳人初负箧至京有中贵见之姿质不凡以度牒与之和不受自谓同学曰吾大丈夫岂可出他黄门之下苟一旦受其恩则终身被其拦绊吾佛幸有广大法门又国家开发人之路吾当自勉励因锐志诵法华经当年于试经得度为大僧徧见诸方后住长芦座下常满千众真歇了自丹霞会下来时年尚幼和见其敏利令首众后退院与之意其承嗣及拈衣乃云得法丹霞室传衣祖照庭恩深转无语怀抱自分明和不乐下座抵夺其衣了自此终身不搭法衣竟嗣丹霞淳江湖有识者皆雅其不忘本也或菴示众云绍兴初山野色力强壮所至拨艹瞻风见善知识悬囊挂钵击节扣关莫不忘飡废𥨊寅夜不辍又得伟人哲匠朝暮不倦苦口点化锥札尚收拾旧货不得上手况当今之际在处丛林据位禅师者但占名字陞堂入室聊表不空师家见学者学者见师家邪正不分互相淈𣸩更说甚么一言半句超脱常情到大不疑安乐田地拈断贯索穿天下人鼻孔大道相将灭也间有负笈担簦寄人烟焰之下多是求饱暖温和游泳外典图资谈柄而巳正宗下X事杜口不讲加之尸席望剎有福缘趍陪上位结识贵人以为外护得其自便之计遂致习以成风递相倣傚鲜有知非者众中本色黄面老衲虽证道果密追古风退步潜藏守分不能亲近权贵无力救弊冷处危坐袖手想见点头咨嗟其荒寒薄伎纷纭耳愿得具眼正因有力量上人努力勐省图远不图近于已躬下了辨西来不传之玅施设凡圣不测之机异日他时为后辈作则免有竛竮道路千里之叹耶明眼人前吐露胸臆亦望痛念祖道下衰踊跃高举六合之外贵得英灵衲子光明于世千古万古之下金刚王宝剑凛凛不坠矣东坡到京口佛印渡江谒见坡云赵州昔日不下禅牀金山因甚今日渡江佛印以颂答曰赵州昔日欠谦光不下禅牀接二王争似金山无量相大千沙界是禅牀曾文清公赣州人乃宝文侍郎天游之弟于宗门甚进步与心闻贲禅师为方外友甞有世尊拈华一颂江湖多赏之颂曰华枝拈起大家看迦叶无端却破颜从此春光都漏泄桃红李白满人间又赞心闻像曰是心闻叟寂然无声非心闻叟俨然其形视之非无听之非有能如是观非心闻叟婺州灵应法净讲主因被晚学搀其院事告于叶丞相以求借援叶回书云专使辱书懃懃知公与余先世之契同里巷桑梓询之同袍知公是本分讲人X住灵应四十年变瓦砾之场为轮奂使鱼鼓之声岁晚不绝可谓肯兴供养于寺庭出臂力宝殿崇成之际乃为破戒后学起贪痴心巧计攘夺怪公不得使终圆胜事若以世情论来鹊有巢而鸠居之诚难堪处若以公分上观之身非我有万法皆如梦幻则灵应道场亦岂是公久居活计所以古人道住则孤鹤冷翘松顶去则片云忽过人间去住洒然何有抅碍要当住而未甞不住方知是去住底人又况一饮一啄皆自前定或行或止岂是人为毋有意必同异若如此境界不能洞然明白则末后一着未免拖泥带水此去便好青松下明窻内安坐不动了自家大事因缘诚为得计若欲借一言于五马有挟山超海之难能悟万法皆空于公有变凡成圣之易其或未然快请腰包急去访他新妇底混源密台人嗣龟山光状元俗素贫然守分不自张大自浮山迁大舍道由俗舍将见其弟昆戒约人从勿过其家唯带亲随一二人而巳又曰若见我兄切勿声诺恐惊他村人也其顾分如此有颂曰托迹来蓬屋三椽种不深如何微贱质也解震䨓音种粟不生豆拈铅却是金只因误失脚终不落沈吟丛林皆服其识度高远与夫诈称张王李赵岂可同日而语哉故监部甄公龙文为龙翔疏请密公曰十三人透洋屿之关先为上首二千里趂黄梅之钵密在汝边X可谓正法克膺公选厶人脚跟峭措眼脑玲珑起紫箨说洪福之禅诸方山仰过石桥持七闽之钵万衲云随唯六龙曾御于中州故二淛独夸于胜剎次当补处宜莫放公孤屿而住两峰话头在在一句而涵三要众目团团后被旨住西湖净慈绍兴间象田梵卿禅师秀之华亭钱氏子初参圆通秀投子青次见照觉总有契上堂云春巳寒落华纷纷下红雨南北行人归不归千林万林鸣杜宇我无家兮何处归十方剎土奚相依老夫有箇真消息昨夜三更月在池慈恩法师唐尉迟将军之子也始年十岁能造战䇿父贤之玄弉以计欲其出家以大教乘密窃其所造战䇿教小行者讽之𢹂访迟迟极口称赏其子善能作文弉请一看而乃曰此文者小行童亦能诵之迟惊唿来诵之果不差一字迟大怒此子以古文谑戏即欲诛之弉师告云佛有救护众生之说若君不救吾非佛弟子矣可舍出家何如迟从用是弉师得之即为大僧众莫能及常对御讲论赐以玉环见天子更不致礼但入出有经论酒食妇女之三车随行宣公服而疑之法师亦薄其小乘而疑其神供之说一日访宣特求天供语论终日而不见其供法师归后初至宣公责之非时而到何也神告曰非懈怠也今日师与大乘菩萨议论毫光罩定徧界竟无路得入从此更倾心敬之故知大乘所非小根之能测底X也遯菴演闽人初见元枯木后参玅喜于径山与最菴印同菴琏裒集大慧广录三十卷盛行于世慧既没演不复出游一衲寒暑居经三十年数董板首闽帅赵汝愚待以福之秀峰坚卧不起别峰作疏劝请有幽兰林下岂无人而不芳至宝道中葢具眼而始识之句一时罔不高其清节暮年竟被涂毒推出于常之华藏一坐十九年法席盛兴于三吴其乃缘法有地耳最菴印川人初依寂室后参大慧出世京口鹤林自赞云充体委羸当行藞苴袖手俨然可知礼也美恶犹来不自裁参方分付俯观也荥阳郡王初居嘉禾官职未登家居零落时谁菴粹禅师住报恩与王交游凡有所疑靡不应对及孝宗即位王累开大藩以诸方名剎多命粹主之晚请何山为功德寺亦命粹主之特赐紫服圆悟禅师其子孙亦为大法金汤谓是互乘大愿力来者也丛林盛事予昔首众于五峰时古月融禅师实典宾职既叨同事日数从游为山间水边之乐续以业缘来居青山X逾十年矣一日翩然过我坐间娓娓谈前言往行颇清老怀徐出丛林盛事一编皆命世宗师与贤士大夫酬酢更唱之语诚可以警后学而补宗教大率与先师武库相类殆将锓梓以惠后世其利岂不博哉因援笔以题于后庆元己未华藏遯菴宗演䟦融见涂毒䇿策见游典牛是为黄龙六世孙也䟦新锓丛林盛事自野录纪谭至四明枯崖之作裒收古佛祖潜行密机与贤士夫关于禅佛所洩于五灯者贻之来昆其为法施为俾晚进履践知向上入路而非为资今日胡讲谈柄矣又至于宋丹丘融公丛林盛事则一言一句千古铁案其禅其道大方龟鑑也然宋本湮没祖述无凭斯邦在在禅房所藏誊写亥豕承讹袭舛竟亦无全本矣兹东武源无生居士拟穿过支桑先觉之鼻孔捉住供欵之际偶获古本盛事使信历查一遍梓行于世葢卫宗护法之志深也夫于是校之阅之折之为二卷遂付诸剞劂或曰此等禅册于今之禅林亦何补之有有一种禅流絺章绘句以当平生出世进院此为梯媒抵死不在一念于干屎橛上或习取三经五论以台宗贤首教相雷同祖师话头X且谓德山临济陞三贤第几阶赵州云门得六即第几位如此饾饤揑合收禅归教禅果作何状有甚禅可参讵料祖师西来单传云真指云亦是为教体文身生箇骈指赘疣也然则今之禅者与其据禅席劫禅衣不如削籍为座主奴惜哉古道祖师言句暗合修多罗一喝能入五教者与而今僻解逈别殊不知佛法门中有一条活路古锥舌头别有落处矣又有一等衲子夙禀恰好默照鬼眼一世担板籍口教外不欲观半字禅规不失在不知本领何如虽非近日荷一肚皮谓佛法太容易胶执现前流识以为本分幸凡百无皮下有血者恣肆诬蠛先哲认奴为郎贡高自已旁挟奇幻蛊惑男女教人人险些屈陷断常坑之属除非眼不识丁为禅和子为善知识自余未免有寒蝉抱木之叹一堂烂冬瓜之诮矣更有一般秃驴结识公候狐媚檀越名利躁竞莫有底极甚之则削落前脩靠倒常住以招提为舖店廉耻扫地规利婪货算盘为枕钩索锱铢但其一腔工夫金谷是务这般一队一非一是走上走下奈了不省脚下事保安封公曰纺丝直裰毛段袄打扮出来真箇好蓦然问着祖师关却似东村王太嫂此颂例为今日结末焉今日盛事果行之乎行之也是枉然亡羊补牢将何补之有将何补之有余曰子之所具陈非余所敢议也丛林秋晚五叶委地八风切肤魔毒慎胸所到门庭死人无数虽然千箇万箇中倘得一个神毉X以此做还丹一粒安患不回生返魂哉应知此特起死方续命剂也神医可无灵丹不可舍诸居士意亦在其中旹元禄辛未中秋望前兴圣信梅峰书于䮚伽林轩