才调集提要钦定四库全书集部八才调集总集类提要等谨案才调集十巻蜀监察御史韦縠撰每巻录诗一百首共一千首自序称观李杜集元白诗而集中无杜诗冯舒谓崇重老杜不欲芟择然寔以杜诗髙古与其书体例不同故不採录舒所説非也其中颇有舛误如李白录愁阳春赋是赋非诗王建录宫中调笑词是词非诗皆乖体例贺知章録栁枝词其曲起于中唐知章时未有其词乃刘采春女所歌亦非知章作刘禹钖录别宕子怨乃隋薛道衡昔昔盐王之涣录惆怅词所咏乃崔莺莺霍小玉事之涣不及见寔王奂作皆姓名讹异然颇有诸家遗篇如白居易江南赠萧十九诗贾岛赠杜驸马诗皆本集所无乂沈佺期古意髙窜改成律诗王维渭城曲客舍青青杨栁春句俗本改为栁色新贾岛赠劔客诗谁为不平事俗本改为谁有如斯之类此书皆独存其旧亦足资考证也縠生于五代文敝之际故所选取法晩唐以秾丽宏敞为宗救粗踈浅漏之习未为无见至冯舒冯班意欲排斥宋诗遂引其书于崑体推为正宗不知李商隠等唐书但有三十六体之目所谓西崑体者寔始于宋之杨亿等唐人无此名也干隆四十一年五月恭校上总纂官纪昀陆钖熊孙士毅总校官陆费墀原序才调集原序余少博羣言常取得志虽秋萤之照不逺而雕虫之见自佳古人云自听之谓聪内视之谓明也又安可受诮于愚卤取讥于书厨者哉暇日因閲李杜集元白诗其间大海混茫风流挺特遂採摭奥妙并诸贤逹章句不可备录各有编次或闲窗展卷或月榭行吟韵高而桂魄争光词丽而春色鬬美但贵自乐所好岂敢垂诸后昆今纂诸家歌诗共一千首毎一百首成卷分之为十目曰才调集庶几来者不谓多言他代有人无嗤薄鉴云尔才调集卷一目録钦定四库全书才调集卷一目录白居易代书诗一百韵寄微之东南行一百韵四不如酒江南喜逢萧九彻田话长安旧游戏赠五十韵杨柳枝二十韵初与元九别后忽梦见之及寤而书适至兼寄桐花诗怅然感怀因以此寄秦中唫十首三月三日祓禊洛滨翫半开花赠皇甫郎中题令狐家木兰花薛能牡丹蜀黄葵赠歌妓晩春赠歌者舞者杨柳枝崔国辅杂诗魏宫词怨词少年行中流曲对酒吟孟浩然春怨送杜十四之江南刘长卿扬州雨中张十七宅观妓赴润州留别鲍侍御北归次秋浦界青谿馆登余千古县城若耶苕溪詶梁耿别后见寄别宕子怨韦应物涤州西涧王维送元二使安西陇头吟贾岛寄逺代旧将春行劒客古意上杜驸马早秋寄题天竺灵隐寺李廓长安少年行又又又又又又又又又鸡鸣曲镜听词勐士行送振武将军落第赠商山东于岭僧常建弔王将军墓刘禹钖台城乌衣巷石头城生公讲堂江令宅宋济东邻美女歌和王七度玉门关上吹笛王建华清宫感旧宫前早春宫中三台词又江南三台词又又又宫中调笑词又又又赠王枢密李端芜城怀古耿湋秋日送王润李华长门怨钱翊客舍寓怀春恨又又蜀国偶题送王郎中未展芭蕉李逺失鹤赠写御真李长史卷一钦定四库全书才调集巻一唐韦縠撰白居易代书诗一百韵寄微之忆在贞元岁初登典校司身名同日授心事一言知肺腑都无隔形骸两不羁疎狂属年少闲散为官卑分定金兰契言通药石规交贤方汲汲友直每偲偲有月多同赏无盃不共持秋风拂琴匣夜雪卷书帷高上慈恩塔幽寻皇子陂唐昌玉蘂㑹崇敬牡丹期笑劝迂辛酒闲吟短李诗儒风爱敦质佛理尚𤣥师度日曾无闷通宵靡不为双声联律句八面对宫棋往往游三省腾腾出九逵寒消直城路春到曲江池树㬉枝条弱山晴彩翠竒峰攒石緑㸃柳惹麴尘丝岸草烟铺地园花雪压枝蚤光红照曜新熘碧逶迤幄幙侵堤布盘筵占地施征伶皆絶艺选妓悉名姬铅黛凝春艳金钿耀水嬉风流夸堕髻时世鬬啼睂密坐随欢促华尊逐胜移香飘歌袂动翠落舞钗遗筹插红螺椀觥飞白玉巵打嫌调笑易饮讶卷波迟残席諠譁散归鞍酩酊骑酡颜乌帽侧醉袖玉鞭垂紫陌传钟鼔红尘塞路岐几时曽蹔别何处不相随荏苒星霜换廽环节候推两衙多请假三考欲成资运启千年圣天成万物宜皆当少壮日同惜盛明时光景嗟虚掷云霄窃暗窥攻文朝矻矻讲学夜孜孜策目穿如札锋毫锐若锥繁张获鸟网坚守钓鱼坻并受䕫龙荐齐陈晁董词万言经济畧三策太平基中第争无敌专场战不疲辅车排胜阵掎角搴降旗双阙分容衞千僚俨等衰恩随紫泥降名向白麻披既在高科选还从好爵縻东垣君谏诤西邑我驱驰再喜登乌府多慙侍赤墀官班分内外游处遂㕘差毎列鹓鸾序偏瞻獬豸姿简威霜凛冽衣綵绣葳蕤正色摧强御刚肠嫉喔咿常憎持禄位不拟保妻儿养勇当除恶输忠在灭私下鞴惊鷰雀当道慑狐狸南国人无怨东台吏不欺理寃多定国切谏甚辛毘造次行于是平生志在兹道将心共直言与行兼危水暗波翻覆山藏路险巇未为明主识已被倖臣疑木秀遭风折兰芳遇霰萎千钧势易压一柱力难搘腾口因成痏吹毛遂得疵忧来吟贝锦谪去咏江蓠邂逅尘中遇慇勤马上辞贾生离魏阙王粲向荆夷水度清源寺山经绮季祠心摇汉臯珮泪堕岘亭碑驿路縁云际城楼枕水湄思乡多绕泽望阙独登陴林晩青萧索江平绿渺弥野秋鸣蟋蟀沙冷聚鸬鹚官舍黄茅屋人家苦竹篱白醪充夜酌红粟备晨炊寡鹄摧风翮鳏鱼失水鬐闇雏啼渴旦凉叶坠相思一㸃寒灯灭三声晓角吹蓝衫经雨故騘马卧霜羸念涸谁濡沫嫌醒自啜醨耳垂无伯乐舌在有张仪负气冲星劒倾心向日葵金言自销铄玉性肯磷缁伸屈须看蠖穷通莫问龟定知身是患应用道为医想子今如彼嗟余独在斯无憀当岁杪有梦到天涯坐阻连襟带行乖接履綦润消衣上雾香散室中芝念逺縁迁贬惊时为别离素书三往复明月七盈亏旧里非难到余欢不易追树依兴善老草傍静安衰前事思如昨中怀写向谁北村寻古柏南宅访辛夷此日空搔首何人共解颐病多知夜永年长觉秋悲不饮长如醉加餐亦似饥狂吟一千字因使寄微之东南行一百韵寄通州元九侍御澧州李十一舍人果州崔二十二使君开州韦大员外庾三十二补阙杜十四拾遗李二十助教员外窦七校书南去经三楚东来过五湖山头看候馆水面问征途地逺穷江界天低极海隅飘零同落叶浩荡似椉桴渐觉乡原异深知土产殊夷音语嘲蛮态笑睢盱水市通阛阓烟村混舳舻吏征渔戸税人纳火田租亥日饶虾蠏寅年足虎貙成人男作丱事鬼女为巫楼暗攒娼妇堤喧簇贩夫夜船论铺赁春酒断瓶沽见果皆卢橘闻禽悉鹧鸪山歌猿独呌野哭鸟相唿岭徼云成栈江郊水当郛月移翘柱鹤风汎飐樯乌鳌碍潮无信蛟惊浪不虞鼍鸣泉窟室蜃结气浮图树裂山魈穴沙含水弩枢喘牛犁紫芋羸马放青菰绣面谁家婢鵶头几岁奴泥中採菱芡烧后拾樵蘓鼎腻愁烹鼈盘腥厌鲙鲈钟仪徒恋楚张翰浪思呉气序凉还热光阴旦复晡身方逐萍梗年欲近桑榆渭北田园废江西岁月徂忆归恒惨澹怀旧忽踟蹰自念咸秦客常为邹鲁儒藴藏经国术轻弃度关繻赋力凌鹦鹉词锋敌辘轳战文重掉鞅射策一弯弧崔杜鞭齐下元韦辔并驱名声逼扬马交分过萧朱世务经磨揣周行窃觊觎风云皆会合雨露各霑濡共遇昇平代偏慙固陋躯承明连夜直建礼拂晨趋美服颁王府珍馐降御厨议高通白虎谏切伏青蒲柏殿行陪宴花楼走看酺神旗张鸟兽天籁动笙竽戈劒星芒耀鱼龙电策驱定场排汉旅促座进呉歈缥缈疑仙乐婵娟胜画图歌鬟低翠羽舞汗坠红珠别选闲游伴潜招小饮徒一盃愁已破三盏气弥麄软美仇家酒幽闲葛氏姝十千方得㪷二八正当罏论笑杓胡律谈怜巩嗫嚅李酣尤短窦庾醉更蔫迂鞍马唿教住骰盘喝遣输长驱波卷白连掷彩成卢筹併频逃席觥严列置盂满巵那可灌頺玉不胜扶入视中枢草归椉内廐驹醉曾冲宰相骄不揖金吾日近恩虽重云高势却孤翻身落霄汉失脚倒埿涂博望移门籍浔阳佐郡符时情变寒暑世利算锱铢即日辞双阙明朝别九衢播迁分郡国次第出京都秦岭驰三驿商山上二邘岘阳亭寂寞夏口路﨑岖大道全生棘中丁尽执殳江关未彻警淮冦尚稽诛林对东西寺山分大小姑庐峰莲刻削湓浦带萦纡九派吞青草孤城覆绿芜黄昏钟寂寂清晓角呜呜春色辞门柳秋声到井梧残芳悲鶗鴂莫节感茱萸蕊折金英菊花飘雪片芦波红日斜没沙白月平铺几见林抽笋频惊燕引雏岁华何倐忽年少不须臾眇黙思千古苍茫想八区孔穷縁底事颜夭有何辜龙智犹经醢龟灵未免刳穷通应已定圣哲不能踰况我身谋拙逢他厄运拘漂流从大海鎚锻任洪炉险阻尝之矣栖迟命也夫沈冥消意气穷饿耗肌肤防障和残药迎寒补旧襦书床鸣蟋蟀琴匣网蜘蛛贫室如悬磬端忧剧守株时遭人指㸃数被鬼揶揄兀兀都疑梦昏昏半似愚女惊朝不起妻怪夜长吁万里抛朋侣三年隔友于自然悲聚散不是恨荣枯去夏微之疟今春席八殂天涯书达否泉下哭知无谩写诗盈卷空盛酒满壶只添新怅望岂复旧欢娯壮志因愁减衰容与病俱相逢应不识满颔白髭须四不如酒莫买宝剪刀徒费千金直我有心中愁知君剪不得莫磨解结锥徒劳人气力我有肠中结知君解不得莫染红丝线徒夸好颜色我有双泪珠知君穿不得莫近红炉火炎气徒相逼我有两鬓雪知君销不得刀不能解心愁锥不能解肠结丝不能穿涙珠火不能销鬓雪不如饮此神圣杯万恨千愁一时歇江南喜逢萧九彻因话长安旧游戯赠五十韵忆昔嬉游伴多陪欢宴塲寓居同永乐幽会共平康师子寻前曲声儿出内坊花深态奴宅竹错得怜堂庭晩开红药门闲荫绿杨经过悉同巷居处尽连墙时世高梳髻风流澹作粧戴花红石竹帔晕紫槟榔鬓动悬蝉翼钗垂小凤行拂胸轻粉絮煖手小香囊选胜移银烛邀欢举玉觞鑪烟凝麝气酒色注鵞黄急管停还奏繁絃慢更张雪飞廻舞袖尘起绕歌梁旧曲翻调笑新声打义扬名情推阿轨巧语许秋孃风煖春将暮星廻夜未央宴余添粉黛坐乆换衣裳结伴归深院分头入洞房綵帷开翡翠罗荐拂鸳鸯留宿争牵袖贪眠各占牀绿窗笼水影红壁背灯光索镜收花钿邀人解袷裆暗娇粧靥笑私语口脂香怕晓听钟坐羞明暎缦藏睂残蛾翠浅鬟解绿云长聚散知无定忧欢事不常离筵开夕宴别骑促晨装去住青门外留连浐水旁车行遥寄语马驻共相望云雨分何处山川各异方野行初寂寞店宿乍恓惶别后嫌宵永愁来厌岁芳几看花结子频见露为霜岁月何超忽音容坐渺茫还书断絶来去梦游扬自我辞秦地逢君客楚乡常嗟异岐路忽喜共舟航话旧堪垂泪思乡数断肠愁云接巫崃泪竹近潇湘月落江湖阔天高节候凉浦深烟漠漠沙冷月苍苍红叶江枫老青芜驿路荒野风吹蟋蟀湖水浸菰蒋帝路何由见心期不可忘旧游千里外往事十年强春昼提壶饮秋林摘橘尝强歌还自感纵酒不成狂永夜长相忆逢君各共伤慇勤万里意併写赠萧郎杨柳枝二十韵小妓携桃叶新歌蹋柳枝粧成剪烛后醉起拂衫时绣履娇行缓花筵笑上迟身轻委廻雪罗薄透凝脂笙引簧频暖筝摧柱数移乐童翻怨调才子与妍词便想人如树先将髪比丝风条摇两带烟叶贴双眉口动樱桃破鬟低翡翠垂枝柔腰袅娜荑嫩手葳蕤唳鹤晴唿伴哀猿夜叫儿玉敲音歴歴珠贯字絫絫袖为收声㸃钗因赴节遗重重徧头别一一拍心知塞北愁攀折江南苦别离黄遮金谷岸绿暎杏园池春惜芳华好秋怜翠色衰取来歌里唱胜向笛中吹曲罢那能别情多不自持缠头无别物一首断肠诗初与元九别后忽梦见之及寤而书适至兼寄桐花诗怅然感怀因以此寄永寿寺中语新昌坊北分归来数行泪悲事不悲君悠悠蓝田路自去无消息计君食宿程已过商山北昨夜云四散千里同月色晓来梦见君应是君相忆梦中握君手问君意何如君言苦相忆无人可寄书觉来未及説扣门声冬冬言是商州使送君书一封枕上忽惊起颠倒着衣裳开缄见手札一纸十三行上论迁谪心下説离别肠心肠都未尽不暇叙炎凉云作此书夜夜宿商州东独对孤灯坐阳城山馆中夜深作书毕山月向西斜月前何所有一树紫桐花桐花半落时复道正相思慇勤书背后兼寄桐花诗桐花诗八韵思绪一何深以我今朝意忆君此夜心一章三遍读一句十㢠廻吟珍重八十字字字化为金秦中唫贞元元和之际余在长安闻见之间有足悲者因直歌其事命为秦中唫议婚天下无正声悦耳即为娯人间无正色悦目即为姝颜色非相逺贫富则有殊贫为时所弃富为时所趋红楼富家女金缕绣罗襦见人不敛手娇痴二八初母兄未开口言嫁不须臾绿窗贫家女寂寞二十余荆钗不直钱衣上无真珠几㢠廻人欲聘临日又踌蹰主人会良媒置酒满玉壶四座且勿饮听余歌两途富家女易嫁嫁蚤轻其夫贫家女难嫁嫁晚孝于姑闻君欲娶妇娶妇意何如重赋厚地植桑麻所用济生民生民理布帛所求活一身身外充征赋上以奉君亲国家定两税本意在爱人厥初防其淫明敕内外臣税外加一物皆以枉法论奈何岁月乆贪吏得因循役我以求宠敛索无冬春织绢未成疋缲丝未盈斤里胥逼我纳不许蹔逡廵岁莫天地闭阴风生破村夜深烟火尽霰雪白纷纷幼者形不蔽老者体无温悲啼与寒气併入鼻中辛昨日输残税因窥官库门缯帛如山积丝絮似云屯号为羡余物随月献至尊夺我身上煖买尔眼前恩进入琼林库岁乆化为尘伤大宅谁家起甲第朱门大道边丰屋中栉比高墙外㢠廻环絫累六七堂檐宇相连延一堂费百万郁郁起青烟洞房温且清寒暑不能干高亭虚且迥坐卧见南山绕廊紫藤架夹砌红药阑攀枝摘樱桃带花移牡丹主人此中坐十载为大官厨有臭败肉库有贯朽钱谁能将我语问尔骨肉间岂无贫贱者忍不救饥寒如何奉一身直欲保千年不见马家宅今作奉诚园伤友陋巷孤寒士出门甚栖栖虽云志气高岂免颜色低平生同袍友通籍在金闺曩者胶漆契迩来云两暌正逢下朝归轩骑五门西是时天乆阴三日雨凄凄蹇驴避路立肥马当风嘶㢠廻头望相识占道上沙堤昔年洛阳社贫贱相提携今日长安道对面隔云泥近日多如此非君独惨悽死生不变者惟闻任与黎合致仕七十而致仕礼法有明文何乃贪荣贵斯言如不闻可怜八九十齿双眸昏朝露贪多利夕阳忧子孙挂冠顾翠缨悬车惜朱轮金章腰不胜伛偻入君门谁不爱富贵谁不恋君恩年高须告老名遂合退身少时共嗤笑晚岁多因循贤哉汉二疎彼独是何人寂寞东门路无人继去尘立碑勋德既下衰文章亦陵夷但见山中石立作路旁碑铭勋悉太公叙德皆仲尼复以多为贵千言直万赀为文彼何人想见下笔时但欲愚者悦不思贤者嗤岂独贤者嗤仍传后代疑古石苍苔字安知是媿词我闻望江县麴令抚孤婺在官有仁政名不闻京师身殁欲归葬百姓遮路岐攀辕不得去留𦵏此江湄至今道其名男女皆涕垂无人立碑碣惟有邑人知轻肥意气骄满路鞍马光照尘借问何为者人称是内臣朱皆大夫紫绶悉将军夸赴中军宴走马疾如云罇罍溢九醖水陆罗八珍果擘洞庭橘鲙切天池鳞食饱心自若酒酣气益振是岁江南旱衢州人食人五絃琴清歌且停唱红袂亦停舞赵叟抱五絃宛转当胸抚大声麤若散飒飒风和雨小声细若絶切切鬼神语又如鹊报喜转作猿啼苦十指无定音颠倒宫商羽坐客闻此声形神若无主行客闻此声驻足不能举嗟嗟俗人耳好今不好古所以北窗琴日日生尘土歌舞秦中岁云莫大雪满皇州雪中退朝者朱紫尽公侯贵有风雪兴富无饥寒忧所营惟第宅所务在追游朱门车马客红烛歌舞楼欢酣促密坐醉煖脱重裘秋官为主人廷尉居上头日中为乐饮夜半不能休岂知阌乡狱中有冻死囚买花帝城春欲莫喧喧车马度共道牡丹时相随买花去贵贱无常价詶直看花数灼灼百朶红戋戋五束素上张帷幄庇旁织笆篱䕶水洒后泥封迁来色如故家家习为俗人人迷不悟有一田舍翁偶来买花处低头独长叹此叹无人谕一丛深色花十戸中人赋三月三日祓禊洛滨开成二年三月三日河南尹李待价以人和岁稔将禊于洛滨前一日启留守裴令公公明日召太子少传白居易太子宾客萧籍李仍叔刘禹钖前中书舍人郑居中国子司业裴恽河南少尹李道枢仓部郎中崔晋司封员外郎张可绩驾部员外即卢言虞部员外郎苗愔和州刺史裴俦淄州刺史裴洽捡挍礼部员外郎杨鲁士四门博士谈𢎞謩等一十五人合宴于舟中由斗亭歴魏堤抵津桥登临泝沿自晨至暮簪组交暎歌笑间发前水嬉而后妓乐左笔研而右壶觞望之若仙观者如堵尽风光之赏极游泛之娱美景良辰赏心乐事尽得于今日矣若不记录谓洛无人晋公首赋一章铿然玉振顾谓四座继而和之居易举酒抽毫奉十二韵以献三月草萋萋黄莺歇又啼柳桥晴有絮沙路润无泥禊事修初半游人到欲齐金钿耀桃李丝管骇凫鹥转岸㢠廻船尾临流簇马蹄閙翻杨子渡踏破魏王堤妓接谢公宴诗陪江令题舟同李膺汎醴为穆王携水引春心荡花牵醉眼迷尘街从鼔动烟树任鸦栖舞急红腰软歌迟翠黛低夜归何用烛新月凤楼西翫半开花赠皇甫郎中忽讶春来晚无嫌花发迟人怜全盛日我爱半开时紫蜡黏为蔕红酥㸃作蕤成都新夹缬梁汉碎臙脂树杪真珠颗墙头小女儿浅深粧剥落高下火参差蝶戯争香朶莺啼选稳枝好教郎作伴合共酒相随醉翫无胜此狂嘲更让谁犹残少年兴不似老人诗西日慿轻照东风莫㬠吹明朝应烂漫后夜即离披枝下遥相忆尊前暗有期衔杯嚼蕊思惟我与君知题令狐家木兰花腻如玉指涂朱粉光似金刀剪紫霞从此时时春梦里应添一树女郎花薛能牡丹去年零落莫春时泪湿红牋怨别诗常恐便随巫崃散何因重有武陵期传情每向馨香得不语还应彼此知欲就阑边安枕席夜深闲共説相思黄蜀葵娇黄初绽欲题诗尽日含毫有所思记得玉人春病后道家装束厌禳时赠歌妓同有诗情自合亲不须歌调更含嚬朝天御史非韩寿莫窃香来带累人晚春恶怜风景极交亲每恨年年作瘦人卧晚不曽抛好夜情多惟欲哭残春阴成杏叶才通日雨着杨花已污尘无限后期知有在只愁还作总戎身赠歌者一字新声一颗珠转㗋疑是击珊瑚听时坐部音中有唱后樱花叶里无汉浦蔑闻虚解珮临卭焉用枉当垆谁人得向青楼宿便是仙郎不是夫舞者绿毛钗动小相思一唱南轩日午时慢靸轻裙行欲近待调诸曲起来迟筵停匕筯无非听吻带宫商尽是词为问倾城年几许更胜琼树是琼枝杨柳枝数首新词带恨成柳丝牵我我伤情柔娥幸有腰肢稳试踏吹声作唱声崔国辅杂诗逢着平乐儿论交鞍马前与沽一斗酒恰用十千钱后余在关内作事多迍邅何处肻相救徒闻宝劒篇魏宫词朝日㸃红粧拟上铜雀台画眉犹未了魏帝使人催怨词妾有罗衣裳秦王在时作为舞春风多秋来不堪着少年行遗却珊瑚鞭白马骄不行章台折杨柳春日路旁情中流曲归时日尚蚤更欲向芳洲渡口水流急㢠廻船不自由对酒吟行行日将夕荒村古冢无人迹朦胧荆棘一鸟吟屡唱提壶沽酒声古人不达酒不足遗恨精灵传此曲寄语当代诸少年平生且尽杯中醁孟浩然春怨佳人能画眉粧罢出帘帏照水空自爱折花将遗谁春情多艳逸春意倍相思愁心极杨柳一动乱如丝送杜十四之江南荆吴相接水为乡君去春江正淼茫日莫征帆泊何处天涯一望断人肠刘长卿杨州雨中张十七宅观妓夜色带春烟灯花拂更燃残粧添石黛艳舞落金钿掩笑频欹扇迎歌乍动絃不知巫崃雨何事海西边赴润州留别鲍侍御对水看山别离孤舟日莫行迟江南江北春草独向金陵去时北归次秋浦界青谿馆万里猿啼断孤村客暂依雁过彭蠡暮人向宛陵稀旧路青山在余生白首归渐知行近北不见鹧鸪飞登余千古县城孤城上与白云齐万古萧条楚水西官舍己空秋草绿女墙犹在夜乌啼平江渺渺来人逺落日亭亭向客低沙鸟不知陵谷变朝来莫去弋阳溪若耶苕溪詶梁耿别后见寄晴川落日初低惆怅孤舟解携鸟向平芜逺近人随流水东西白云千里万里明月前溪后溪独恨长沙谪去江潭春草萋萋别宕子怨垂柳拂金堤蘼芜叶正齐水溢芙蓉沼花飞桃李蹊採桑秦氏女织锦窦家妻关山别宕子风月守空闺恒敛千金笑长垂双玉啼盘龙随镜隐舞凤逐云低惊魂同埜鹤倦寝忆晨鸡暗牖悬蛛网空梁落燕泥前年过岱北今岁辽西一去无还意那能惜马蹄韦应物滁州西涧独怜幽草涧边生上有黄鹂深树鸣春潮带雨晚来急野渡无人舟自横王维送元二使安西渭城朝雨裛轻尘客舍青青杨柳春劝君更尽一杯酒西出阳关无故人陇头吟长城少年游侠客夜上戍楼看太白陇头明月迥临关陇上行人夜吹笛关西老将不胜愁驱马听之双涙流身经大小百余战麾下偏裨万戸侯蘓武才为典属国节旄空尽海西头贾岛寄逺别肠长郁纡岂能肥肌肤始知相结密不及相结疎疎别恨应少密别恨难祛门前南去水中有北飞鱼鱼飞向北海可以寄逺书不惜寄逺书故人今在无况此数尺身阻彼万里途自非日月光难以知子躯代旧将旧事説如梦谁当信老夫战场几处在部曲一人无落日收病马晴天晒阵图犹希圣朝用自镊白髭须春行去去行人逺尘随马不穷旅情斜日后春色早烟中流水穿空馆闲花发故宫旧乡千里思池上绿杨风劒客十年磨一劒霜刃未曽试今日把示君谁有不平事古意碌碌复碌碌百年双转毂志士中夜心良马白日足俱为不等闲谁是知音目别来两泪尽谁向荆山哭上杜驸马玉山突兀压干坤出得朱门入㦸门妻是九重天子女身为一品令公孙鸯鸳殿里参皇后龙凤堂前贺至尊今日澧阳非乆驻伫为霖雨拜新恩蚤秋寄天竺灵隐寺峰前峰后寺新秋絶顶高窗见沃洲人在定中闻蟋蟀鹤从栖处挂猕猴山钟夜渡空江水汀月寒生古石楼心忆挂帆身未遂谢公此地昔年游李廓长安少年行金紫少年郎绕街鞍马光身从左中尉官属右春坊刬戴扬州帽重薰异国香垂鞭踏青草来去杏园芳又追逐轻薄伴闲游不着绯长拢出猎马数换打裘衣晓日寻花去春风带酒归青楼无昼夜歌舞歇时稀又日高春睡足帖马赏年华倒插银鱼袋行随金犊车还携新市酒逺醉曲江花几度归伊黑金吾送到家又好胜耽长夜天明烛满楼留人看独脚赌马换偏头乐奏曾无歇杯廵不暂休时时遥冷笑怪客有春愁又遨游携艳妓装束似男儿杯酒逢花住笙歌簇马吹莺声催曲急春色送归迟不以闻街鼓华筵待月移又赏春惟逐胜大宅可曽归不乐还逃席多狂惯衣歌人踏日起语燕卷帘飞妇好唯相妬倡楼不醉稀又㦸门连日闭苦饮惜残春开锁通新客教姬舞醉人清歌牵白马自舞踏红茵时辈皆相许平生不负身又新年高殿上始见有光辉玉雁排方带金鵞立仗衣酒深和椀赐马疾打珂飞朝下人争看春街意气归又游市慵骑马随姬入坐车楼边听歌吹帘外见莺花乐眼从人閙归心畏日斜苍头来去报饮伴到倡家又小妇教鹦鹉头边唤醉醒犬娇眠玉簟鹰挚撼金铃碧地攒花障红泥待客停虽然长按曲不饮不曽听鸡鸣曲星稀月没入五更胶胶角角鸡初鸣征人牵马出门立辞妾欲向安西行再鸣引颈檐头下月中角声催上马才分曙色第二鸣旌斾红尘已出城妇人上城乱招手夫壻不闻遥哭声长恨鸡鸣别时苦不遣鸡栖近窗戸镜听词匣中取镜辤灶王罗衣掩尽明月光昔时长着照容色今夜潜将听消息门前地黒人来稀无人错道朝夕归更深弱体冷如铁绣带菱花怀里热铜片铜片如有灵愿照得见行人千里形勐士行战鼔惊沙恶天色勐士虬须眼前黑单于衣锦日行兵阵头走马生擒得幽并少年不敢轻虎狼窟里空手行送振武将军叶叶归边骑风头万里干金装腰带重铁缝耳衣寒芦酒烧蓬煖霜鸿捻箭看黄河古城道秋雪白澷澷落第牓前潜制泪衆里自嫌身气味如中酒情怀似别人暖风张乐席晴日看花尘尽是添愁处深居乞过春赠商山东于岭僧商岭东西路欲分两间茅屋一溪云师言耳重知师意人是人非不欲闻常建弔王将军墓嫖姚北伐时深入几千里战余落日黄军败鼓声死常闻汉飞将可夺单于垒今与山鬼邻残兵哭辽水刘禹钖台城台城六代竸豪华结绮临春事最奢万戸千门成野草只縁一曲后庭花乌衣巷朱雀桥边野草花乌衣巷口夕阳斜旧时王谢堂前燕飞入寻常百姓家石头城山围故国周遭在潮打空城寂寞廽淮水东边旧时月夜深还过女墙来生公讲堂生公説法鬼神听身后空堂夜不扃高座寂寥尘漠漠一方明月可中庭江令宅南朝词臣北朝客归来惟见秦淮碧池台竹树三畞余至今人道江家宅宋济东邻美女歌花暖江城斜日阴莺啼绣戸晓云深春风不道珠帘隔传得歌声与客心和王七度玉门关上吹笛胡人吹笛戍楼间楼上萧条海月闲借问梅花何处落风吹一夜满关山王建华清宫感旧尘到朝元边使急千官夜发六龙㢠廻辇前月照罗衫泪马上风吹蜡烛灰公主粧楼金锁澁贵妃汤殿玉莲开有时云外闻天乐知是先皇沐浴来宫前早春酒幔高楼一百家宫前杨柳寺前花内园分得温汤水二月中旬已进瓜宫中三台词鱼藻池边射鸭芙蓉苑里看花日色柘袍相似不着红鸾扇遮又池北池南草绿殿前殿后花红天子千年万岁未央明月清风江南三台词杨柳桥边少妇长安市里商人三年不得消息各自拜鬼求神又青草湖边草色飞猿岭上猿声万里湘江客到有风有雨人行又树头花落花开道上人去人来朝愁暮愁即老百年几度三台又闻身强健且为头白齿落难追凖拟百年千岁能得几许多时宫中调笑词团扇团扇美人病来遮面玉容憔悴三年谁复商量管絃絃管絃管春草昭阳路断又蝴蝶蝴蝶飞上金花枝叶君前对舞春风百叶桃花树红红树红树燕语莺啼日莫又罗袖罗袖暗舞春风已旧遥看歌舞玉楼好日新粧坐愁愁坐愁坐一世浮生虚过又杨柳杨柳日莫白沙渡口船头江水茫茫商人小妇断肠肠断肠断鹧鸪夜啼失伴赠王枢密三朝行坐镇相随今上春宫见小时脱下御衣先赐着进来龙马便教骑长承密㫖归家少独奉边庭出殿迟不是当家偏向説九重争得外人知李端芜城怀右风吹城上树草没城边路城里月明时精灵自来云耿湋秋日返照入闾巷忧来与谁语古道无人行秋风动禾黍送王润相送临寒水苍然望故关江芜连梦泽楚雪入南山话我他年旧看君此日还因将自悲泪一洒别离间李华长门怨弱体鸳鸯荐啼粧翡翠衾鵶鸣秋殿晓人静禁门深每忆椒房宠那堪永巷阴日惊罗带缓非复旧来心钱翊客舍寓怀洒洒滩声晩霁时客亭风袖半披垂野云行止谁相待明月襟怀秖自知无伴偶吟溪上路有花偸笑腊前枝牵情景物潜惆怅忽似伤春逺别离春恨负罪将军在北朝秦淮芳草绿迢迢高台爱妾魂销尽始得丘迟为一招又乆戍临洮报未归箧香销尽别时衣身轻愿比兰堦蝶万里还寻塞草飞又永巷频闻小苑游旧恩如泪亦难收君前愿报新颜色团扇须防白露秋蜀国偶题忽忆明皇西幸时暗伤潜恨竟谁知佩兰应语宫臣道莫向金盘进茘枝送王郎中惜别逺相送却成惆怅多独归囘首处争奈暮山何未展芭蕉冷烛无烟绿蜡干芳心犹卷怯春寒一缄书札藏何事曽被东风暗拆看李逺失鹤秋风吹起九臯禽一片闲云万里心碧落有情应怅望瑶台无路可追寻来时白雪翎犹短去日丹砂顶渐深华表柱头留语后更无消息到如今赠写御真李长史玉座烟消砚水清龙髯不动彩毫轻初分隆凖山河秀再㸃重瞳日月明宫女卷帘皆暗认侍臣开殿尽遥惊三朝供奉应无敌始觉僧繇浪得名才调集巻一才调集卷二目录钦定四库全书才调集卷二目录温飞卿过华清宫二十二韵洞戸二十二韵握柘词碧涧驿晓思送人东游偶题赠知音鄠杜郊居送李亿东归陈宫词春日野行西州词春洲曲阳春曲堂堂曲春日将欲东归寄新及第苗绅先辈经李征君故居经旧游宿杜城亡友李羽处士故墅夜看牡丹池塘七夕和友人悼亡和王秀才伤歌姬春莫宴罢寄宋寿题柳春日偶成途中偶作赠弹筝人瑶瑟怨春日野行和友人溪居别业宿城南亡友别墅偶游郭处士击瓯歌锦城曲张静婉採莲曲照影曲塞寒曲湖阴词晩归曲湘东夜宴曲碌碌古词春野行醉歌织锦词莲浦謡达摩支曲三洲词舞衣曲惜春词春愁曲蘓小小歌春江花月夜词懊恼曲边笳曲春晓曲侠客行春日咏嚬太子池又顾况悲歌思逺曲悲歌又又又梁广画花歌送别日晩歌行路难弃妇词送行歌吴融淛东筵上有寄富水驿东楹有人题诗崔涂夕次洛阳道中巴南道中巴陵夜泊春夕旅游放鸂鶒巫崃旅别卢纶春词早春归盩厔别业寄耿拾遗湋李挍书端晩次鄂州古艳词又代袁将军罢战归旧里赠朔北故人逢南中使因寄岭外故人无名氏杂诗又又又又又又又杂调杂词杂词又又秋思卷二钦定四库全书才调集卷二唐韦縠撰温飞卿过华清宫二十二韵忆昔开元日承平事胜游贵妃专宠幸天子富春秋月白霓裳殿风干羯鼔楼鬭鸡花蔽膝骑马玉搔头绣毂千门妓金鞍万户侯薄云欹雀扇轻雪犯貂裘过客闻韶濩居人识冕旒气和春不觉烟暖霁难收澁浪涵瑶甃晴阳上綵斿卷衣轻髻嬾窥镜淡蛾羞屏掩芙蓉帐帘搴玳瑁钩重瞳分渭曲纎手指神州御案迷萱草天袍妬石榴深嵓藏浴凤鲜隰媚潜虬不料邯郸蝨俄成即墨牛劒锋挥太皞旗熖拂蚩尤内嬖陪行在孤臣预坐筹瑶簪遗翡翠霜仗驻骅骝艳笑双飞断香魂一哭休蚤梅悲蜀道高树隔昭丘朱阁重霄近苍崕万古愁至今汤殿水呜咽县前流洞戸二十二韵洞戸连蛛䋞方疏隐碧浔烛盘烟坠烬帘压月通阴粉白仙郎署霜清玉女砧醉乡高窈窈棊阵静暗暗素手瑠璃扇𤣥髫玳瑁簪昔邪看寄迹栀子咏同心树列千秋胜楼悬七夕鍼旧词翻白纻新赋换黄金唳鹤调蛮皷惊蝉应宝琴舞疑繁易度歌转断难寻露委花相妬风欹柳不禁桥弯双表迥池涨一篙深清跸传恢囿黄旗幸上林神鹰㕘翰苑天马破蹄涔武库方题品文园有好音朱茎殊菌蠢丹桂欲萧森黼帐㢠廻瑶席华灯对锦衾画图惊走兽书帖得来禽河曙秦楼暎山晴魏阙临绿囊逢赵后青琐见王沈任达嫌孤愤疎慵倦九箴若为南遁客犹作卧龙吟握柘词杨柳萦桥绿玫瑰拂地红绣衫金騕䮍花髻玉珑璁宿雨香潜润春流水暗通画楼初梦断晓日照湘风碧涧驿晓思香灯伴残梦楚国在天涯月落子规歇满庭山杏花送人东游荒戍落黄叶浩然离故关髙风汉阳渡初日郢门山江上几人在天涯孤棹还何当重相见尊酒慰离颜偶题孔雀眠髙阁樱桃拂短檐画明金冉冉筝语玉纎纎细雨无妨烛轻寒不触帘欲将红锦段因梦寄江淹赠知音翠羽花冠碧树鸡未明先向短墙啼窗间谢女青蛾敛门外萧郎白马嘶星汉渐移庭竹影露珠犹缀野花迷景阳宫里钟初动不语垂鞭上柳堤鄠杜郊居槿篱芳援近樵家陇麦青青一径斜寂寞游人寒食后夜来风雨送梨花送李亿东归黄山逺隔秦树紫禁斜通渭城别路青青柳弱前溪漠漠苔生和风澹荡归客落月殷勤早莺灞上金尊未饮䜩歌已有余声陈宫词鸡鸣人草草香辇出宫花妓语细腰转马嘶金面斜早莺随綵仗惊雉避凝笳淅沥湘风外红轮暎曙霞春日野行骑马踏烟莎青春柰怨何蝶翎朝粉尽鸦背夕阳多柳艳欺芳带山愁萦翠蛾别情无处説方寸是星河西州词悠悠复悠悠昨日下西州西州风色好遥见武昌楼武昌何郁郁侬家定无匹小妇被流黄登楼抚瑶瑟朱絃繁复轻素手直凄清一弹三四解掩抑似含情南楼登且望西江广复平艇子摇两桨催过石头城门前乌桕树惨淡天将曙鸂鶒飞复还郎随早帆去囘头语同伴定复负情侬去㠶不安幅作抵使西风他日相寻索莫作西州客西州人不归春草年年碧春洲曲韶光染色如蛾翠绿湿红鲜水容媚蘓小慵多兰渚间融融浦日䴔䴖寐紫骝蹀躞金衔嘶岸上扬鞭烟草迷门外平桥连柳堤归来晩树黄莺啼阳春曲云母空窗晓烟薄香昏龙气凝辉阁霏霏雾雨杏花天帘外春寒着罗幙曲栏伏槛金麒麟沙苑芳郊连翠茵廐马何能啮芳草路人不敢随流尘堂堂曲钱塘岸上春如织淼淼寒潮带晴色淮南游客马连嘶碧草迷人归不得风飘客意如吹烟纎指慇勤伤雁絃一曲堂堂红烛筵长鲸泻酒如飞泉春日将欲东归寄新及第苗绅先軰几年辛苦与君同得丧悲欢尽是空犹喜故人先折桂自怜羁客尚飘蓬三春月照千山道十日花开一夜风知有杏园无路入马前惆怅满枝红经李征君故居露浓烟重草凄凄树暎阑干柳拂堤一院落花无客醉五更残月有莺啼芳筵想像情难尽故树荒凉路已迷惆怅羸骖往来惯每经门巷亦长嘶经旧游珠箔银钩近綵桥昔年曽此见娇娆香灯怅望飞琼鬓凉月慇勤碧玉箫屏倚故窗山六扇柳垂寒砌露千条短墙红雨苍苔遍拾得当时旧翠翘宿杜城亡友李羽处士故墅柳不成丝草带烟海槎东去鹤归天愁肠断处春何限病眼开时月正圆花若有情还怅望水应无事莫潺湲终知此恨难消遣辜负南华第一篇夜看牡丹高低深浅一栏红把火慇勤照露丛希逸近来成嬾病不能容易向春风池塘七夕月出西南露气秋绮寮河汉在鍼楼杨家绣作鸳鸯㡢张氏金为翡翠钩银烛有光妨宿燕画屏无睡待牵牛万家砧杵三篙水一夕横塘是旧游和友人悼亡玉貌潘郎泪满衣画罗轻鬓两霏微红兰委露愁难尽白马朝天望不归宝镜尘昏鸾影在钿筝絃断雁行稀春来多少伤心事碧草侵堦粉蝶飞和王秀才伤歌姬月缺花残莫怆然花须终发月终圆更能何事销芳念亦有浓华委逝川一曲艳歌留婉转九原春草妬婵娟王孙莫学多情客自古多情损少年春莫宴罢寄宋寿先辈斜掩朱门花外钟晓莺时节好相逢窗间桃蕋宿粧在雨后牡丹春睡浓蘓小丰姿迷下蔡马卿才调似临卭谁怜芳草生三径参佐桥西陆士龙题柳杨柳千条拂面丝绿烟金穗不胜吹香随静婉歌尘起影伴娇娆舞袖垂羌管一声何处曲流莺百啭最高枝千门九陌花如雪飞过宫墙两不知春日偶成西园一曲艳阳歌扰扰车尘负薜萝自欲放怀犹未得不知经世竟如何夜闻勐雨判花尽寒恋重衾觉梦多钓渚别来应更好春风还为起㣲波途中偶作石路荒凉接野蒿西风吹马利如刀小桥连驿杨柳晩废寺入门禾黍髙鸡犬夕阳喧县市凫鹥秋水曝城壕故山有梦不归去官树陌尘何太劳赠弹筝人天宝年中事玉皇曽将新曲教宁王钿蝉金凤皆零落一曲伊州泪万行瑶瑟怨冰簟银床梦不成碧天如水夜云轻鴈声还向潇湘去十二楼中月自明春日野行日西塘水金堤斜碧草芊芊晴吐芽野岸明媚山芍药水田叫噪官虾蟇镜中有浪动菱蔓陌上无风飘柳花何事轻桡向溪客绿萍方好不归家和友人溪居别业积润初销碧草新凤阳晴日带雕轮风飘弱柳平桥晩雪㸃寒梅小院春屏上楼台陈后主镜中金翠李夫人花房透露红珠落蛱蝶双双䕶粉尘宿城南亡友别墅水流花落叹浮生又伴游人宿杜城还似昔年残梦里透帘斜月独闻莺偶游曲巷斜临一水间小门终日不开关红珠斗帐樱桃熟金尾屏风孔雀闲云髻几迷芳草蝶额黄无限夕阳山与君便是鸳鸯侣休向人间覔往还郭处士击瓯歌佶栗金虬石潭古勺陂潋灔幽脩语湘君宝马上神云碎佩樷铃满烟雨吾闻三十六宫花离离软风吹春星斗稀玉晨冷磬破昏梦天露未干香着衣兰钗委坠云垂髪小响丁当逐廻雪晴碧烟滋重叠山罗屏半掩桃花月太平天子驻云车龙罏勃郁双蟠拏宫中近臣抱扇立侍女低鬟落翠花乱珠触续正跳荡倾头不觉金乌斜我亦为君长叹息缄情逺寄愁无色莫沾香梦绿杨丝千里春风正无力锦城曲蜀山攒黛留晴雪簝笋蕨芽萦九折江风吹巧剪霞绡花上千枝杜鹃血杜鹃飞入巖下丛夜叫思归山月中巴水漾情情不尽文君织得春机红怨魂未归芳草死江头学种相思子树成寄与望乡人白帝荒城五千里张静婉採莲曲静婉羊偘妓也其容絶世偘自为採莲二曲今乐府所存失其故意因歌以俟採诗者事具载梁史兰膏坠髪红玉春燕钗拖颈抛盘云城西杨柳向娇晩门前沟水波粼粼麒麟公子朝天客珂马珰珰渡春陌掌中无力舞衣轻剪断鲛绡破春碧抱月飘烟一尺腰麝脐龙髓怜娇娆秋罗拂水碎光动露重花多香不销鸂鶒交交塘水满绿芒如粟莲茎短一夜西风送雨来粉痕零落愁红浅船头折藕丝暗牵藕根莲子相留连郎心似月月易缺十五十六清光圆照影曲景阳粧罢琼窗暖欲照澄明香步嬾桥上衣多抱彩云金鳞不动春塘满黄印额山轻为尘翠鳞红穉俱含嚬桃花百媚如欲语曽为无双今两身塞寒行燕弓弦劲霜封瓦朴寒雕睇平野一㸃黄尘起雁喧白龙堆下千蹄马河源怒浊风如刀剪断朔云天更高晩出楡关逐征北惊沙飞迸冲貂袍心许凌烟名不灭年年锦字伤离别彩毫一画竟何荣空使青楼涙成血湖阴词王敦举兵至湖阴明帝微行视其营伍由是乐府有湖阴曲而亡其调因作而附之祖龙黄须珊瑚鞭铁骢金面青连钱虎髯㧞劒欲成梦日压贼营如血鲜海旗风急惊眠起甲重光摇照湖水苍皇追骑尘外归森索妖星阵前死五陵愁碧春萋萋灞川玉马空中嘶羽书如电入青琐雪腕如搥催画鞞白虬天子金煌铓高临帝座廻龙章呉波不动楚山晩花压阑干春昼长晩归曲格格水禽飞带波孤光斜起夕阳多湖西山浅似相笑菱刺惹衣攒黛蛾青丝系船向江木兰芽出土吴江曲水极晴摇泛滟红草平春染烟绵绿玉鞭骑马杨叛儿刻金作凤光参差丁丁暖漏滴花影催入景阳人不知弯堤弱柳遥相瞩雀扇团团掩香玉莲塘艇子归不得柳暗桑秾闻布谷湘东夜宴曲湘东夜宴金貂人楚女含情娇翠嚬玉管将吹插钿带锦囊斜拂双麒麟重城漏断孤帆去惟恐琼籖报天曙万户沈沈碧树圆云飞雨散知何处欲上香车俱脉脉清歌响断银屏隔堤外红尘蜡炬归楼前澹月连江白碌碌古词左亦不碌碌右亦不碌碌野草自根肥羸牛生健犊融蜡作杏蔕男儿不恋家春风破红意女颊如桃花忠言未见信巧语翻咨嗟一鞘无两刃徒劳油壁车春野行草浅浅春如剪花压李孃愁饥蚕欲成茧东城少年气堂堂金九惊起双鸳鸯含羞更问衞公子月到枕前春梦长醉歌檐柳初黄燕新乳晓碧芊绵过微雨树色深含台榭情莺声巧作烟花主锦袍公子陈杯觞拨醅百瓮春酒香入门下马问谁在降堦握手登华堂临卭美人逺山眉低抱琵琶含怨思朔风绕指我先笑明月入怀君自知劝君莫惜金尊酒年少须㬰如覆手辛勤到老慕箪瓢于我悠悠竟何有洛阳卢仝称文房妻子脚秃舂黄粮阿耋光头不识字指麾豪儁如驱羊天犀压断朱鼹䑕瑞锦惊飞金凤皇其余岂足沾牙齿欲用何能报天子驽马垂头抢暝尘骅骝一日行千里但有沉冥醉客家支颐瞪目持流霞惟恐南园风雨落碧芜狼籍棠梨花织锦词丁冬细漏侵琼瑟影转高梧月初出簇金梭万缕红鸳鸯艳锦初成疋锦中百结皆同心蕊乱云盘相间深此意欲传传不得玫瑰作柱朱絃琴为君裁破合欢被星斗迢迢共千里象齿薰炉未觉秋碧池已有新莲子莲浦謡鸣桡轧轧溪溶溶废绿平烟呉苑东水清莲媚两相向镜里见愁愁更红白马金鞭大堤上西江日夕多风浪荷心有露似骊珠不是真圆亦摇荡达摩支曲擣麝成尘香不灭抝莲作寸丝难絶红泪文姬洛水春白头蘓武天山雪君不见无愁高纬花漫漫漳浦晏余清露寒一旦臣僚共囚虏欲吹羌管先汍澜旧臣头鬓霜华早可惜雄心醉中老万古春归梦不归邺城风雨连天草三洲词团圆莫作波中月洁白无为枝上雪月随波动碎潾潾雪似梅花不堪折李孃十六青丝髪画带双花为君结门前有路轻离别惟恐归来旧香灭舞衣曲藕肠纎缕袖轻春烟机漠漠娇娥嚬金梭淅沥透空薄剪落交刀吹断云张家公子夜闻雨夜向兰堂思楚舞蝉衫麟带压愁香偷得莺簧鏁金缕管含兰气娇语悲胡槽雪腕鸳鸯丝芙蓉力弱应难定杨柳风多不自持回嚬笑语西窗客星斗寥寥波脉脉不逐秦王卷象牀满楼明月梨花白惜春词百舌问花花不语低回似恨横塘雨蜂争粉蕊蝶分香不似垂杨惜金缕愿君留得常妖娆莫逐东风还荡摇秦女含嚬向烟月愁红带露空迢迢春愁曲红丝穿露珠帘冷百尺哑哑下纎绠逺翠愁山入卧屏两重云母空烘影凉簪坠发春眠重玉兔氤氲柳如梦锦叠空牀委坠红飔飔埽尾双金凤蜂喧蝶驻俱悠扬柳拂赤栏纎草长觉后梨花委平绿春风和雨吹池塘蘓小小歌买莲莫破券买酒莫解金酒里春容抱离恨水中莲子怀芳心吴宫女儿腰似束家在钱塘小江曲一自檀郎逐便风门前春水年年绿春江花月夜词玉树歌阑海云黑花庭忽作青芜国秦淮有水水无情还向金陵漾春色杨家二世安九重不御华芝嫌六龙百幅锦帆风力满连天展尽金芙蓉珠翠丁星复明灭龙头噼浪哀笳发千里涵空澄水魂万枝破鼻团香雪漏转霞高沧海西玻璃枕上闻天鸡蛮絃代写曲如语一醉昏昏天下迷四方倾动烟尘起犹在浓香梦魂里后主荒宫有晓莺飞来只隔西江水懊恼曲藕丝作线难胜鍼蕊粉染黄那得深玉白兰芳不相顾青楼一笑轻千金莫言自古皆如此健劒刜钟铅绕指三秋庭绿尽迎霜惟有荷花守红死庐江小吏朱斑轮柳缕吐芽香玉春两股金钗已相许不令独作空成尘悠悠楚水流如马恨紫愁红满平野野土千年怨不平至今烧作鸳鸯瓦边笳曲朔管迎秋动雕阴雁来早上郡隠黄云天山吹白草嘶马渡寒碛朝阳照霜堡江南戍客心门外芙蓉老春晓曲家临长信往来道乳燕双双拂烟草油壁车轻金犊肥流蘓帐晓春鸡早笼中娇鸟暖犹睡帘外落花闲不扫衰桃一树近前池似惜红颜镜中老侠客行欲出鸿都门隂云蔽城阙宝劒黯如水微红湿余血白马夜频惊三更灞陵雪春日柳岸杏花稀梅梁乳燕飞美人鸾镜笑嘶马鴈门归楚宫云影薄台城心赏违从来千里恨边色满戎衣咏嚬毛羽敛愁翠黛娇攒艳春恨容偏落泪低态定思人枕上梦随月扇边歌绕尘玉钩鸾不住波浅石磷磷太子池梨花雪压枝鸎啭柳如丝嬾逐粧成晓春融梦觉迟鬓轻全作影嚬浅未成眉莫信张公子窗间断暗期又花红兰紫茎愁草雨新晴柳占三春色莺偷百鸟声日长嫌辇重风㬉觉衣轻薄莫香尘起长杨落照明顾况悲歌情思发动圣贤所不免也故师乙陈其宜延陵审其音理乱之所经王化之所兴信无逃于声教岂徒文彩之丽耶遂作歌以悲之边城路今日畊田昔人墓岸上沙昔日江水今人家今人昔人共长叹四气相催节回换明月皎皎入华池白云离离渡霄汉思逺曲临春风听春鸟别时多见时少愁人一夜不得眠瑶井玉绳相向晓悲歌我欲昇天天隔霄我欲渡水水无桥我欲上山山路险我欲汲井井泉遥又越人翠被今何寂独立江边莎草碧紫燕西飞欲寄书白云何处逢来客又新系青丝百尺绳心在君家辘轳上我心皎洁君不知辘轳一转一惆怅又何处风光惊晓幕江南绿水通朱阁美人二八颜如花泣向东风畏花落梁广画花歌王母欲过刘彻家飞琼夜入云軿车紫书分付与青鸟却向人间求好花上元夫人最小女头面端正能言语手把梁生画花看凝嚬掩笑心相许心相许为白阿孃从嫁与送别日晩歌日溟溟兮下山望佳人兮不还花落兮屋上草生兮堦前日日兮春风芳菲兮欲灭老不可兮更少君何为兮轻别行路难君不见担雪塞井空用力炊沙作饭岂堪食一生肝胆向人尽相识不如不相识冬青树上挂凌霄岁晏花凋树不凋凡物各自有根本种禾终不生荳苗行路难行路难何处是平道中心无事当富贵今日看君颜色好弃妇词古来有弃妇弃妇有归处今日妾辞君遣妾何处去本家零落尽恸哭来时路忆昔未嫁君闻君甚周旋绮罗锦绣段有赠黄金千十五许嫁君二十移所天结发日未乆离君缅山川家家尽欢乐孤妾空自怜幽闺多沉思盛事无十年相思若循环枕席生流泉流泉咽不燥独梦关山道及此见君归君归妾已老物华恶衰贱新宠方妍好掩泪出故房伤心剧秋草自妾为君妻君东妾在西罗帷到晓恨玉貌一生啼妾有嫁时服轻云淡翠霞瑠璃作斗帐四角金莲花自从离别后不觉尘埃厚常嫌玳瑁孤犹羡鸳鸯偶玉颜逐霜霰贱妾何能守寒沼落芙蓉秋风散杨柳以此顦顇颜空持旧物还余生亦何寄谁肻相攀牵君恩既断絶相见何年月悔倾连理杯虚作同心结女罗附青松贵在相依投浮萍共绿水教作若为流不叹君弃妾自叹妾縁薄忆昔初嫁君小姑才倚牀今日妾辞君小姑如妾长回头语小姑莫嫁如兄夫送行歌送行人歌一曲何者为泥何者玉年华已向秋草里春梦犹传故山绿吴融淛东筵上有寄襄王席上一神仙眼色相当语不传见了又休真似梦坐来虽近逺如天陇禽有意犹能説江月无心也解圆更被东风助惆怅落花时节蝶翩翩富水驿东楹有人题诗绣缨霞翼两鸳鸯金岛银川是故乡只合双飞便双死岂悲相失与相忘烟花夜泊红蕖腻兰渚春游碧草芳何事遽惊云雨别秦山楚水两乖张崔涂夕次洛阳道中秋风吹故城城下独吟行高树鸟已息古原人尚畊流年川暗度往事月空明不复叹岐路马前尘夜生巴南道中乆客厌岐路出门吟且悲平生未到处落日独行时芳草不长绿故人难重期那堪更南渡乡国是天涯巴陵夜泊家依楚塞穷秋别身逐孤舟万里行一曲巴歌半江月便应消得二毛生春夕旅游水流花谢两无情送尽东风过楚城蝴蝶梦中家万里杜鹃枝上月三更故园书动经年絶华发春移两鬓生自是不归归便得五湖烟景有谁争放鸂鶒秋入池塘风露微晓开笼槛看初飞满身金翠画不得无限烟波何处归巫崃旅别五千里外三年客十二峰前一望秋多少别魂招不得夕阳西下水东流卢纶春词北苑罗裙带尘衢锦绣鞵醉眠芳树下半被落花埋蚤春归盩厔别业寄耿拾遗湋李挍书端野日初晴麦陇分竹园相接鹿成羣万家废井生新草一树繁花对古坟引水忽惊冰满涧向田空见石和云可怜荒岁青山里惟有松枝好寄君晩次鄂州云开逺见汉阳城犹是孤帆一日程贾客昼眠知浪静舟人夜语觉潮生三湘愁鬓逢秋色万里归心对月明旧业已随征战尽更堪江上鼔鼙声古艳词残粧色浅髻鬟开笑暎珠帘觑客来推醉惟知弄花钿潘郎不敢使人催又自拈裙带结同心暖处偏知香气深爱捉狂夫问闲事不知歌舞用黄金代袁将军罢战归旧里赠朔北故人结髪事疆埸全生到海乡连云防铁岭同日破渔阳牧马胡天晓移军碛路长枕戈眠古戍吹角立繁霜归老勋仍在酬恩虏未忘独愁过邑里多病对农桑雄劒依尘橐阴符寄药囊空余麾下士犹逐羽林郎逢南中使因寄岭外故人见説南来处苍梧接桂林过秋天更暖近海日长阴巴路縁云出蛮乡入洞深信回人自老梦到月应沈碧水通春色青山寄逺心炎方难乆客莫使鬓毛侵无名氏杂诗青天无云月如烛露泣梨花白如玉子规一夜啼到明美人独在空房宿又空赐罗衣不赐恩一薰香后一销魂虽然舞袖何曽舞常对春风裛泪痕又不洗残粧凭绣牀却嫌鹦鹉绣鸳鸯回鍼刺到双飞处忆着征夫泪数行又眼想心思梦里惊无人知我此时情不如池上鸳鸯鸟双宿双飞过一生又一去辽阳系梦魂忽传征骑到中门纱窗不肻施红粉徒遣萧郎问泪痕又莺啼露冷酒初醒罨画楼台晓角鸣翠羽帐中人梦觉宝钗斜坠枕圅声又满目笙歌一段空万般离恨总随风多情为谢残阳意与展晴霞片片红又两心不语暗知情灯下裁缝月下行行到堦前知未睡夜深闻放剪刀声杂调劝君莫惜金缕衣劝君须惜少年时有花堪折直须折莫待无花空折枝杂词石沈辽海阔剑别楚山长会合知无日离心满夕阳杂词行人南北分征路流水东西接御沟终日坡前怨离别谩名长乐是长愁又偏倚绣牀愁不起双垂玉筯翠鬟低卷帘相待无消息夜合花开日又西又悔将泪眼向东开特地愁从望里来三十六峰犹不见况伊如燕这身材秋思秋风清秋月明落叶聚还散寒鸦栖复惊相思相见知何日此时此夜难为情才调集巻二才调集卷三目録钦定四库全书才调集卷三目录韦庄出关长安旧里思归与东吴生相遇章台夜思延兴门外作关河道中秋日蚤行叹落花灞陵道中贵公子忆昔春日对梨花赠皇甫秀才立春春陌又春愁又陪金陵府相中堂夜宴台城岁晏同左生作夜雪泛舟游南溪谒巫山庙鹧鸪岁除对王秀才作章江作南昌晩眺衢州江上别李秀才癸丑年下第献新先軰咸阳懐古绥州作和同年韦学士华下途中见寄丙辰年鄜州遇寒食城外醉吟又又又又鄜州留别张员外汧阳县阁伤灼灼汉州长安清明秋霁晩景和人春莫书事寄崔秀才古离别边上逢薛秀才话旧饮散呈主人使院黄葵花摇落奉和观察郎中春莫忆花言懐见寄四韵之什奉和左司郎中春物暗度感而成章少年行令狐亭闺月闺怨上春词𢷬练篇杂体聨锦长安春抚盈歌赠峨嵋山弹琴李处士江皋赠别李山甫寒食又牡丹寓懐公子家又上元懐古又李洞终南山二十韵毙驴赠龎錬师客庭对月病猿薛逢题昭华公主废池馆裴庭裕偶题李昻戚夫人楚舞歌沈佺期古意呈乔补阙知之杂诗王泠然题河边枯柳何扶送阆州妓人归老汪遵题李大尉平泉庄髙适燕歌行孟郊古结爱陆龟蒙汝坟湖宿木兰院蔷薇春夕酒醒齐梁怨别张籍寄逺客宿溪中驿惜别襄国别人送蜀客送友人卢处士游呉越蘓州江岸留别乐天曹邺故人寄茶始皇陵下作卷三钦定四库全书才调集卷三唐韦縠撰韦庄六岀关马嘶烟岸柳阴斜回首关山路转賖到处因循縁嗜酒一生惆怅为判花危时秪合身无主白日那堪事有涯正是灞陵春酎绿仲宣何事独辞家长安旧里满目墙垣春草深伤时伤事更伤心车轮马迹今何在十二玉楼无处寻思归暖丝无力自悠扬牵引东风断客肠外地见花终寂寞异乡闻乐更凄凉红垂野岸樱还熟绿染回汀草又芳旧里若为归去好子期凋谢吕安亡与东呉生相遇十年身事各如萍白首相逢泪满缨老去不知花有态乱来惟觉酒多情贫疑陋巷春偏少贵想豪家月最明独对一尊开口笑未衰应见泰阶平章台夜思清瑟怨遥夜绕絃风雨哀孤灯闻楚角残月下章䑓芳草已云莫故人殊未来郷书不可寄秋雁又南回延兴门外作芳草五陵道美人金犊车绿奔穿内水红落过墙花马足倦游客鸟声欢酒家王孙归去晩宫树欲栖鸦关河道中槐柏蝉声柳市风驿楼高倚夕阳东往来千里路长在聚散十年人不同但见时光流似箭岂知天道曲如弓平生志业匡尧舜又拟沧浪学钓翁秋日蚤行上马萧萧襟袖凉路穿禾黍绕宫墙半山残月露华冷一岸野风莲蕚香烟外驿楼红隐隐渚边云树暗苍苍行人自是心如火兔走乌飞不觉长叹落花一夜霏微露湿烟晓来和泪丧婵娟不随残雪埋芳草尽逐香风上舞筵西子去时遗笑靥谢娥行处落金钿飘红堕白堪惆怅少别秾华又隔年灞陵道中春桥南望水溶溶一桁晴山倒碧峰秦苑落花零露湿灞陵新酒拨醅浓青龙夭矫盘双阙丹凤䙰褷隔九重万古行人离别地不堪吟罢夕阳钟贵公子大道青楼御苑东玉䦨仙杏压枝红金铃犬吠梧桐月朱鬛马嘶杨柳风流水带花穿巷陌夕阳和树入帘笼瑶池宴罢归来醉笑説君王在月宫忆昔昔年曽向五陵游子夜清歌月满楼银烛树前长似昼露桃花里不知秋西园公子名无忌南国佳人号莫愁今日乱离俱是夣夕阳惟见水东流春日忽觉东风景渐迟野梅山杏暗芳菲落星楼上吹残角偃月营中挂夕晖旅梦乱随蝴蝶散离魂渐逐杜鹃飞红尘遮断长安陌芳草王孙莫不归对梨花赠皇甫秀才林上梨花雪压枝独攀琼艳不胜悲依前此地逢君处还是去年今日时且恋残阳留绮席莫推红袖诉金巵腾腾战鼔正多事须信明朝难重持立春青帝东来日驭迟煗烟轻逐晓风吹罽袍公子尊前觉锦帐佳人梦里知雪圃乍开红菜甲綵幡新剪绿杨丝殷懃为作宜春曲题向花牋帖绣楣春陌满街芳草卓香车仙子门前白日斜肠断东风各回首一枝春雪冻梅花又嫩烟轻染柳丝黄勾引花枝笑凭墙马上王孙莫囘首好风偏逐羽林郎春愁自有春愁正断魂不堪芳草思王孙落花寂寂黄昏雨深院无人独倚门春愁寓思本多伤逢春恨更长露霑湘竹泪花堕越梅粧睡怯交加梦闲倾潋滟觞后庭人不到斜月上松篁陪金陵府相中堂夜宴满耳笙歌满眼花满楼珠翠胜呉娃因知海上神仙窟只似人间富贵家绣戸夜攒红烛市舞衣晴曵碧天霞却愁宴罢青娥散杨子江头月半斜台城江雨霏霏江草齐六朝如梦鸟空啼无情最是台城柳依旧烟笼十里堤岁晏同左生作岁莫乡关逺天涯手重携雪埋江树短云压夜城低宝瑟湘灵怨清砧杜魄啼不须临皎镜年长易凄凄夜雪汎舟游南溪大江西面小溪斜入竹穿松似若耶两岸严风吹玉树一滩明月晒银砂因寻野渡逢渔舍更泊前湾上酒家去去不知归路逺棹声烟里独呕哑谒巫山庙乱猿啼处访髙唐路入烟霞草木香山色未能忘宋玉水声犹似哭襄王朝朝莫莫阳台下为雨为云楚国亡惆怅庙前无限柳春来空鬬画眉长鹧鸪南禽无侣似相依锦翅双双傍马飞孤竹庙前啼莫雨汨罗祠畔弔残晖秦人只解歌为曲越女空能画作衣懊恼泽家非有恨年年长忆凤城归岁除对王秀才作我惜今宵促君愁玉漏频岂知新岁酒犹作异乡身雪向寅前冻花从子后春到明追此会俱是隔年人章江作杜陵归客正徘徊玉笛谁家叫落梅之子棹从天外去故人书自日边来杨花慢惹霏霏雨竹叶闲倾满满杯欲问维扬旧风月一江红树乱猿哀南昌晩眺南昌城郭枕江烟章水悠悠浪拍天芳草绿遮仙尉宅落霞红衬贾人船霏霏阁上千山雨嘒嘒云中万树蝉怪得地多章句客庾家楼在斗牛边衢州江上别李秀才千山红树万山云把酒相看日又曛一曲离歌两行泪更知何处再逢君癸丑年下第献新先軰五更残月省墙边绛旆霓旌卓晓烟千炬火中莺出谷一声钟后鹤冲天皆椉骏马先归去独被羸童笑晩眠对酒暂时情豁尔见花依旧涕潸然未酬阚泽佣书债犹欠君平卖卜钱何事欲休休不得来年公道似今年咸阳怀古城边人倚夕阳楼城上云凝万古愁山色不知秦苑废水声空傍汉宫流李斯不向仓中悟徐福应无物外游莫怪楚吟偏断骨野烟踪迹似东周绥州作雕阴无树水难流雉堞连云古帝州带雨晩駞鸣逺戍望乡孤客倚高楼明妃去日花应笑蔡琰归时鬓已秋一曲单于莫烽起扶蘓城上月如钩和同年韦学士华下途中见寄绿杨城郭雨凄凄过尽千轮与万蹄送我独游三蜀路羡君新上九霄梯马惊门外山如活花笑尊前客似泥正是清和好时节不堪离恨劒门西丙辰年鄜州遇寒食城外醉吟满街杨柳绿丝烟画出清明二月天好是隔帘花树动女郎撩乱送秋千又雕阴寒食足游人金凤罗衣湿麝薰肠断入城芳草路澹红香白一羣羣又开元坡下日初斜拜扫归来走钿车可惜数枝红艳好不知今夜落谁家又马骄风疾玉鞭长过去惟留一阵香闲客不须烧破眼好花皆属富家郎又雨丝烟柳欲清明金屋人间煗凤笙永日迢迢无一事隔街闻蹴气毬声鄜州留别张员外江南相送君山下塞北相逢朔漠中三楚故人皆是梦十年陈事只如风莫言身世他时异且喜琴尊数日同惆怅却愁明日别马嘶山店雨蒙蒙汧阳县阁汧水悠悠去似絣逺山如画翠眉横僧寻野渡归呉岳鴈带夕阳入渭城边静不收蕃帐马地贫惟卖陇山鹦牧童何处吹羌笛一曲梅花出塞声伤灼灼尝闻灼灼丽于花云髻盘时未破瓜桃脸幔长横绿水玉肌香腻透红纱多情不住神仙界薄命曽嫌富贵家流落锦江无处问断魂飞作碧天霞汉州比侬初到汉州城郭邑楼台触目惊松桂影中旌旆色芰荷风里管絃声人心不似经离乱时运还应却太平十日醉眠金鴈驿临岐无限脸波横长安清明蚤是伤春梦雨天可堪芳草更芊芊内官初赐清明火上相闲分白打钱紫陌乱嘶红叱拨绿杨高暎画秋千游人记得承平事暗喜风光似昔年秋霁晩景秋霁禁城晩六街烟雨残墙头山色健林外鸟声欢翘日楼台丽清风劒佩寒玉人襟袖薄斜凭翠阑干和人春莫书事寄崔秀才半掩朱门白日长晩风轻堕落梅粧不知芳草情何限只怪游人思易伤才见早春莺出谷已经新夏燕巢梁相逢只赖如渑酒一曲狂歌入醉乡古离别一生风月供惆怅到处烟花恨别离止竟多情何处好少年长抱少年悲边上逢薛秀才话旧前年同醉武陵亭絶倒闲谭坐到明也有绛唇歌白雪更怜红袖夺金觥秦云一散如春梦楚市千烧作故城今日皤然对芳草不胜东望涕交横饮散呈主人梦觉笙歌散空堂寂寞秋更闻城角弄烟雨不胜愁使院黄葵花薄粧新着澹黄衣对捧金炉侍醮迟向月似矜倾国貌倚风如唱步虚词乍开檀炷疑闻语试与云和必解吹为报同人看来好不禁秋露即离披摇落摇落秋天酒易醒凄凄长似别离情黄昏倚柱不归去肠断绿荷风雨声奉和观察郎中春莫忆花言怀见寄四韵之什天畔峩嵋簇簇青楚云何处隔重扃落花带雪埋芳草春雨和风湿画屏对酒莫辞冲莫角望乡谁解倚高亭惟君信我多惆怅只愿陶陶不愿醒奉和左司郎中春物暗度感而成章才喜新春已莫春夕阳吟杀倚楼人锦江风散霏霏雨花市香飘漠漠尘今日尚追巫崃梦少年应遇洛川神有时自患多情病莫是生前宋玉身少年行五陵豪客多买酒黄金贱醉下酒家楼美人双翠幰挥劒邯郸市走马梁王苑乐事殊未央年华已云晩令狐亭若非天上神仙宅须是人间将相家想得当时好烟月管絃吹杀后庭花闺月明月照前除烟华蕙兰湿清风行处来白露寒蝉急美人情易伤暗上红楼立欲言无处言但向姮娥泣闺怨戚戚彼何人明眸利于月啼粧晓不干素面凝香雪良人去淄右镜破金簪折空藏兰蕙心不忍琴中説上春词曈昽赫日东方来禁城烟煖蒸青苔金楼美人花屏开晨粧未罢车声催幽兰报暖紫芽折夭花愁艳蝶飞回五陵年少惜花落酒浓歌极翻如哀四时轮环终又始百年不见南山摧游人陌上骑生尘颜子门前吹死灰擣练篇月华吐艳明烛烛青楼妇唱擣衣曲白袷丝光织鱼目菱花绶带鸳鸯簇临风缥缈叠秋雪月下丁冬擣寒玉楼兰欲寄在何乡慿人与系征鸿足杂体聨锦携手重携手夹江金线柳江上柳能长行人恋尊酒尊酒意何深为郎歌玉簪玉簪声断续钿轴鸣双毂双毂去何方隔江春树绿树绿酒旗高泪痕沾绣袍袍缝紫鵞湿重持金错刀错刀何灿烂使我肠千断肠断欲何言帘动真珠繁真珠缀秋露秋露沾金盘金盘湛琼液仙子无归迹无迹又无言海烟空寂寂寂寂古城道马嘶芳岸草岸草接长堤长堤人解携解携忽已乆缅邈空回首回首隔天河恨唱莲塘歌莲塘在何许日莫西山雨长安春长安二月多香尘六街车马声辚辚家家楼上如花人千枝万枝红艳新帘间笑语自相问何人占得长安春长安春色本无主古来尽属红楼女如今无奈杏园人骏马轻车拥将去抚盈歌凤縠兮鸳销霞疎兮绮寮玉庭兮春昼金屋兮秋宵愁瞳兮月皎笑颊兮花娇罗轻兮浓麝室煖兮香椒銮舆去兮萧屑七丝断兮沈寥主父卧兮漳水君王幸兮云轺铅华窅窕兮秾姿棠公肸蠁兮靡依翠华长逝兮莫追晏相望门兮空悲赠峨嵋山弹琴李处士峨嵋山下能琴客似醉似狂人不测何须见我眼偏青未见我身头已白茫茫四海本无家一片愁云飏秋碧壶中醉卧日月明世上长游天地窄晋朝叔夜旧相知蜀郡文君小来识后生常建彼何人赠我篇章苦雕刻名卿名相尽知音遇酒遇琴无间隔如今世乱独翛然天外鸿飞招不得余今正泣杨朱泪八月边城风刮地霓旌绛旆忽相寻为我尊前横绿绮一弹勐雨随手来再弹白雪连天起凄凄清清松上风咽咽幽幽陇头水吟蜂绕树去不来别鹤引雏飞不止锦鳞不动惟侧头白马仰听空𥪡耳广陵故事无人知古人不説今人疑子期子野俱不见乌啼鬼哭空伤悲坐中词客悄无语帘外月华庭欲午为君吟作听琴歌为我留名系仙谱江皋赠别金管多情恨解携一声歌罢客如泥江亭系马绿杨短野岸维舟春草齐帝子梦魂烟水阔谢公诗思碧云低风前不用频挥手我有家山白日西李山甫寒食柳带东风一向斜春阴澹澹蔽人家有时三㸃两㸃雨到处十枝五枝花万井楼台疑绣画九原珠翠似烟霞年年今日谁相问独卧长安泣岁华又风烟放荡花披猖秋千女儿飞出墙绣袍驰马拾遗翠锦袖鬬鸡喧广场天地气和融霁色池台日暖烧春光自怜尘土无他事空脱荷花泥醉乡牡丹邀勒春风不蚤开衆芳飘后上楼台数苞仙艳火中出一片异香天上来晓露精神妖欲动莫烟情态恨成堆知君也解相轻薄斜凭阑干首重回寓怀万古交驰一片尘思量名利孰如身长疑好事皆虗事却恐闲人是贵人老逐少来终不放辱随荣后直须匀劝君莫谩夸头角梦里输赢总未真公子家曽是皇家几世侯入云高第照神州柳遮门戸横金锁花拥絃歌咽画楼锦袖妬姬争巧笑玉衔骄马索闲游麻衣酷献平生业醉倚春风不㸃头又柳底花阴压露尘瑞烟轻罩一园春鸳鸯占水能嗔客鹦鹉嫌笼解骂人騕褭似龙随日换轻盈如燕逐年新不知买尽长安笑活得苍生几戸贫上元怀古南朝天子爱风流尽守江山不到头总是战争收拾得却因歌舞破除休尧行道德终无敌秦把金汤可自由试问繁华何处在雨苔烟草古城秋又争帝图王德尽衰骤兴驰霸亦何为君臣都是一场笑家国共成千载悲排岸逺樯森似槊落波残照爀如旗今朝城上难回首不见楼船索战时李洞终南山二十韵关内平田窄东西截杳冥雨侵诸县黑云破九门青暂看犹无暇长栖信有灵古苔秋渍斗积雾夜昏萤怒恐撞天漏深疑隐地形盘根连北岳转影落南溟穷穴何山出遮蛮上国宁残阳髙照蜀败叶逺浮泾劚竹烟岚冻偷湫雨雹腥闲房僧灌顶浴涧鹤遗翎梯滑危缘索云深静唱经放泉惊鹿睡闻磬得人醒踏着神仙宅敲开洞府扃棊残秦士局字缺晋公铭一谷𠢐开午孤峰耸起丁逺平丹凤阙冷射五侯厅万丈水声折千寻树影亭望中仙岛动行处月轮馨叠石移临砌研胶泼上屏明时献君寿不假老人星毙驴蹇驴秋毙瘗荒田忍把敲吟旧竹鞭三尺桐轻背残月一条藤瘦斲寒烟通吴白浪寛围国倚蜀青山峭入天如画海门搘肘看阿谁教卖钓鱼船赠龎鍊师家住涪江汉语娇一声歌戛玉楼箫睡融春日柔金缕粧发秋霞战翠翘两脸酒醺红杏妬半胸酥嫩白云饶若能携手随仙令皎皎银河渡鹊桥客亭对月游子离魂陇上花风飘浪卷绕天涯一年十二度圆月十一回圆不在家病猿瘦缠金锁惹朱楼一别巫山树几秋寒想蜀门清露滴暖怀湘岸白云流罢抛檐果沉僧井休抝崖冰溅客舟啼过三声应有泪画堂深不彻王侯薛逢题昭华公主废池馆曽发箫声水槛前夜蟾寒沼两婵姢微波有恨终归海明月无情却上天白鸟带将帘外雪绿苹枯尽渚中莲浮华不向庄周住湏读南华齐物篇裴庭裕偶题微雨微风寒食节半开半合木兰花看花倚柱终朝立却似凄凄不在家李昻戚夫人楚舞歌定陶城中是妾家妾年二八颜如花闺中歌舞未终曲天下死人如乱麻汉王此地因征战未出帘栊人已荐风花菡蓞落辕门云雨徘徊入行殿日夕悠悠非旧乡飘飘处处逐君王玉闺门里通归梦银烛迎来在战场从来顾恩不顾已何异浮萍寄深水逐战曽迷只轮下随君几陷重围里此时平楚复平齐咸阳宫阙到关西珠帘夕殿闻钟鼓白日秋天忆皷鼙君王纵恣翻成悟吕后由来有深妬不奈君王容髩衰相存相顾能几时黄泉白骨不可报雀钗翠羽从此辞君楚歌兮妾楚舞脉脉相看两心苦曲未终兮袂更扬君流涕兮妾断肠已见谋臣归惠帝徒留爱子付周昌沈佺期古意呈乔补阙知之卢家少妇郁金堂海燕双栖玳瑁梁九月寒砧催木叶十年征戍忆辽阳白狼河北音书断丹凤城南秋夜长谁为含愁独不见更教明月照流黄杂诗铁马三军去金闺二月还边愁归上国春梦入阳关池水瑠璃净园花玳瑁斑岁华空自掷愁黛不胜颜王泠然题河边枯柳隋家天子忆扬州厌坐深宫傍海游穿池凿山开御路鸣笳叠鼔汎春流流从巩北分河口直到淮南种官柳功成力尽人旋亡运谢年移树空有当时綵女侍君王帐殿旌门对柳行青叶交垂连幔色白花飞度染衣香今日摧残何用道数里曽无一枝好驿骑征㠶损更多山精野魅藏应老凉风八月露为霜日夜孤帆入帝乡河畔时时闻落木客中无箇不沾裳何扶送阆州妓人归老竹翠婵姢草径幽佳人归老傍汀洲玉蟾露冷梁尘暗金凤花开云髩秋十亩稻香新绿野一声歌断旧青楼芭蕉半卷西池雨日莫门前双白鸥汪遵题李太尉平泉庄平泉花木好高眠嵩少纵横满目前惆怅人间不平事今朝身在海南边高适燕歌行开元三十六年客有从元戎出塞而还者作燕歌行以示适感征戍之事因而和焉汉家烟尘在东北汉将辞家破残贼男儿本自重横行天子非常赐颜色摐金伐鼓下榆关旌斾逶迤碣石间挍尉羽书飞瀚海单于猎火照狼山山川萧条极边土胡骑慿陵杂风雨战士军前半死生美人帐下犹歌舞大漠穷秋塞草腓孤城落日鬭兵稀身当恩遇恒轻敌力尽关山未解围铁衣逺戍辛勤乆玉筯应啼别离后少妇城南欲断肠征人蓟北空回首边庭飘飖那可度絶域苍茫无所有杀气三时作阵云寒声一夜传刁斗相看白刃血纷纷死节从来岂顾勲君不见沙场征战苦至今犹忆李将军孟郊古结爱心心复心心结爱务在深一度欲离别千回结衣襟结妾独守志结君早还意始知结衣裳不如结心肠坐结行亦结结尽百年月陆龟蒙汝坟湖水平波淡绕回塘鹤殉人沉万古伤应是离魂双不得至今沙上少鸳鸯宿木兰院苦吟清漏迢迢极月过花西尚未眠犹忆故山欹警枕夜来呜咽似流泉蔷薇浓似猩猩初染素轻于燕燕欲凌空可怜细丽难胜日照得深红作浅红春夕酒醒几年无事傍江湖醉到黄公旧酒垆觉后不知新月上满身花影倩人扶齐梁怨别寥寥缺月看将落檐外霜华染罗幙不知兰棹到何山应倚相思树边泊张籍寄逺客野桥春水清桥上送君行去去人应老年年草自生出门看逺道无路向边城杨柳别离处秋蝉今复鸣宿溪中驿楚驿南渡口夜深来客稀月明见潮上江静觉鸥飞旅宿今已逺此行犹未归离家乆无信又听捣寒衣惜别游人欲别离半醉对花枝看者春又晩莫轻年少时临行记分处回首是相思各向天涯去重来不可期襄国别人晩色荒城下相看秋草时独游无定计不欲道来期别处去家逺愁中驱马迟归人渡烟水遥暎野棠枝送蜀客蜀客南行过碧溪木绵花发锦江西山桥日晚人来少时见猩猩树上啼送友人卢处士游呉越送君东去见残梅惟有王孙独未回吴苑夕阳明古堞越宫春草上高台波生野水雁初下风满驿楼潮欲来试问渔舟看雪浪几多江燕荇花开蘓州江岸留别乐天银泥裙暎锦障泥画舸停桡马簇蹄清管曲终鹦鹉语红旂影动薄寒嘶渐消酒色朱颜浅欲话离情翠黛低莫忘使君吟咏处女坟湖北武丘西曹邺故人寄茶劒外九华英缄题下玉京开时微月上碾处乱泉声半夜招僧至孤吟对月烹碧沉霞脚碎香泛乳花轻六腑睡神去数朝诗思清月余不敢费留伴肘书行始皇陵下作千金买鱼灯泉下照狐兎行人上陵过却弔扶蘓墓絫絫圹下物多于养生具若使山可移应将秦国去舜殁虽在前今犹未封树才调集巻三才调集卷四目录钦定四库全书才调集卷四目录杜牧题桐叶题齐安城楼扬州又九日齐安登高早鴈旧游村舍燕题宣州开元寺水阁为人题赠又池州春日送人长安送人过华清宫又街西江南春寄人寄逺南陵道中寄逺赤壁月隋苑遣怀题水口草市汉江柳伤友人悼吹箫妓赠别又泊秦淮代人寄逺又张泌惜花寄人又边上长安道中蚤行洞庭阻风春日旅泊桂州晩次湘源县惆怅吟秋晩过洞庭题华严寺木塔经旧游碧户芍药春晩謡所思春夕言怀春江雨戴叔伦早行寄朱山人放廵诸州渐次空灵戍赠韩道士潭州使院书情寄江夏贺兰副端宋邕春日曹唐病马五首呈郑挍书章三呉十五先軰又又又又刘晨阮肇游天台刘阮洞中遇仙仙子送刘阮出洞仙子洞中有怀刘阮刘阮再到天台不复见仙子张硕重寄杜兰香玉女杜兰香下嫁于张硕箫史携弄玉上昇黄初平将入金华山织女怀牵牛汉武帝思李夫人小游仙又又长安春舍叙邵陵旧宴怀永门萧史君又又又又施肩吾夜䜩曲代征妇怨赵光逺题北里妓壁咏手又孙棨赠妓人题妓王福娘墙题北里妓人壁又崔珏和友人鸳鸯之什又又有赠又和人听歌又司空曙病中遣妓江村即事崃口送友人项斯咸阳送处士卷四钦定四库全书才调集卷四唐韦縠撰杜牧题桐叶去年桐落故溪上把叶因题归燕诗江楼今日送归燕正是去年题叶时叶落燕归真可惜东流𤣥发且无期笑筵歌席反惆怅朗月清风见别离庄叟彭殇同在梦陶潜身世两相遗一丸五色成虚语石烂松薪更不疑哆侈不劳文似锦进趋何必利如锥钱神任尔知无敌酒圣于吾亦庶几江畔秋光蟾阁镜槛前山色茂陵眉尊香轻汎数枝菊檐影斜侵半局棊休指宦游论巧拙只将愚直祷神祗三吴烟水平生念宁向闲人道所之题齐安城楼呜轧江楼角一声微阳潋潋落寒汀不用慿栏苦回首故乡七十五长亭扬州炀帝雷塘土迷藏有旧楼谁家唱水调明月满扬州骏马宜闲出千金好暗游喧阗醉年少半脱紫茸裘又秋风放萤苑春草鬭鸡台金络擎雕去鸾鬟拾翠来蜀船红锦重越槖水沉堆处处皆华表淮王奈却回九日齐安登髙江涵秋影鴈初飞与客携壶上翠微尘世难逢开口笑菊花须插满头归但将酩酊酬佳节不用登临叹落晖古往今来只如此牛山何必独沾衣早鴈金河秋半虏絃开云外惊飞四散哀仙掌月明孤影过长门灯暗数声来须知胡马纷纷在岂逐春风一一回莫厌潇湘少人处水多菰米岸莓苔旧游闲吟芍药诗怅望乆嚬眉盼眄回眸逺纎衫整鬓迟重寻春昼梦笑把浅花枝小市长陵住非郎争得知村舍燕汉宫一百四十五多下珠帘闭锁窗何处营巢夏将半茅檐烟里语双双题宣州开元寺水阁六朝文物草连空天淡云闲今古同鸟去鸟来山色里人歌人哭水声中深秋帘幙千家雨落日楼台一笛风惆怅无因见范蠡叅差烟树五湖东为人题赠我乏凌云称君无买笑金虚传南国貌争奈五陵心桂席尘瑶珮琼炉烬水沉凝魂轻荐梦低耳悔听琴日落珠帘巻春寒锦幙深谁家楼上笛何处月明砧兰径飞蝴蝶筠笼语翠禽和簪抛凤髻将涙入鸳衾的的添新恨迢迢絶好音文园终病渴休咏白头吟又绿树莺莺语平江燕燕飞枕前闻雁去楼上送春归半月縆双脸凝腰素一围西墙苔漠漠南浦梦依依有恨簪花嬾无憀鬭草稀雕笼长惨澹兰畹谩芳菲镜敛青娥黛灯抛皓腕肌避人匀迸泪拖袖倚残晖有貌虽桃李单栖足是非云軿载驭去寒夜看裁衣池州春日送人芳草复芳草断肠还断肠自然堪下涙何必更残阳楚岸千万里燕鸿三两行有家归未得况举别君觞长安送人子性极𢎞和愚衷深褊狷相舍嚣譊中吾过何由鲜楚国饶风烟湘岸苦萦宛山密夕阳多人稀芳草逺青梅繁枝低斑笋新梢短奠哭葬鱼人酒醒且眠饭过华清宫新丰绿树起黄埃数骑渔阳探使回霓裳一曲千峰上舞破中原始下来又长安回望绣成堆山顶千门次第开一骑红尘妃子笑无人知道荔枝来街西碧池新涨浴娇鸦深鎻长安富贵家游骑偶同人鬭酒名园相倚杏交花银秋騕袅嘶宛马绣鞅璁珑走钿车一曲将军何处笛连云芳树日将斜江南春千里莺啼绿暎红水村山郭酒旗风南朝四百八十寺多少楼台烟雨中寄人青山隐隐水迢迢秋尽江南草木凋二十四桥明月夜玉人何处教吹箫寄逺前山逺极碧云合清夜一声白雪微欲寄相思千里月傍溪残照雨霏霏南陵道中南陵水面谩悠悠风𦂳云轻欲变秋正是客心孤迥处谁家红袖倚江楼寄逺只影随惊雁单栖锁画笼向春罗袖薄谁念舞台风赤壁折㦸沈沙铁未销自将磨洗认前朝东风不与周郎便铜雀春深锁二乔月三十六宫秋夜深昭阳歌断信沉沉惟应独伴陈皇后照见长门望幸心隋苑红霞一抺广陵春定子当筵睡脸新却笑丘墟隋炀帝破家亡国为谁人遣怀落托江南载酒行楚腰纎细掌中轻十年一觉扬州梦赢得青楼薄倖名题水口草市倚溪侵岭多高树夸酒书旗有小楼惊起鸳鸯岂无恨一双飞去却回头汉江溶溶漾漾白鸥飞绿净春深好染衣南去北来人自老夕阳长送钓船归柳日落水流西复东春光不尽柳何穷巫娥庙里低含雨宋玉宅前斜带风不将榆荚共争翠深感杏花相暎红灞上汉南千万树几人游宦别离中伤友人悼吹箫妓玉箫声断殁流年满眼春愁陇上烟艳质已随云雨散凤楼空锁月明天赠别娉娉袅袅十三余荳蔲梢头二月初春风十里扬州郭卷上珠帘总不如又多情却似总无情但觉尊前笑未成蜡烛有心还惜别替人垂泪到天明泊秦淮烟笼寒水月笼沙夜泊秦淮近酒家商女不知亡国恨隔江犹唱后庭花代人寄逺二首河桥酒斾风软候馆梅花雪娇宛陵楼上春晚我郎何处情饶又绣领任垂蓬髻丁香闲结春梢賸肻新年归否江南绿草迢迢张泌惜花蝶散莺啼尚数枝日斜风定更离披看多记得伤心事金谷楼前委地时寄人别梦依依到谢家小廊回合曲阑斜多情只有春庭月犹为离人照落花又酷怜风月为多情还到春时别恨生倚柱寻思倍惆怅一场春梦不分明边上戍楼吹角起征鸿猎猎寒旌背晩风千里莫烟愁不尽一川秋草恨无穷山河惨澹关城闭人物萧条市井空只此旅魂招未得更堪回首夕阳中长安道中蚤行客离孤馆一灯残牢落星河欲曙天鸡唱未沈圅谷月雁声新度灞陵烟浮生已悟庄周蝶壮志仍输祖逖鞭何事悠悠䇿羸马此中辛苦过流年洞庭阻风空江浩荡景萧然尽日菰蒲泊钓船青草浪高三月渡绿杨花扑一溪烟情多莫举伤春目愁极兼无买酒钱犹有渔人数家住不成村落夕阳边春日旅泊桂州暖风芳草竟芊绵多病多愁负少年弱柳未胜寒食雨好花争奈夕阳天溪边物色堪图画林伴莺声似管絃独有离人开泪眼强慿杯酒亦潸然晩次湘源县烟郭遥闻向晩鸡水平舟静浪声齐高林带雨杨梅熟曲岸笼云谢豹啼二女庙荒汀树老九疑山碧楚天低湘南自古多离怨莫动哀吟易惨悽惆怅吟秋风丹叶动荒城惨澹云遮日半明昼梦却因惆怅得晩愁多为别离生江淹彩笔空留恨庄叟𤣥谭未及情千古怨魂销不得一江寒浪若为平秋晚过洞庭征帆初挂酒初酣莫景离情两不堪千里晚霞云梦北一洲霜橘洞庭南溪风送雨过秋寺磵石惊龙落夜潭莫把羁魂弔湘魄九愁凝絶锁烟岚题华严寺木墖六街晴色动秋光雨霁慿高只易伤一曲晚烟浮渭水半桥斜日照咸阳休将世路悲尘事莫指云山认故乡回首汉宫楼阁莫数声钟鼓自微茫经旧游暂到高唐晓又还丁香结梦水潺潺不知云雨归何处歴歴空留十二山碧戸碧戸扃鱼鏁兰窗掩镜台落花疑怅望归燕自徘徊咏絮知难敌伤春不易裁恨从芳草起愁为晚风来衣惹湘云薄眉分楚岫开香浓眠旧枕梦好醉春杯小障明金凤幽屏㸃翠苔宝筝横塞雁怨笛落江梅卓氏仍多酒相如正富才莫教琴上意翻作鹤声哀芍药香清粉澹怨残春蝶翅蜂须恋蕊尘间倚晩风生怅望静留迟日学因循休将薜荔为青锁好与玫瑰作近邻零落若教随莫雨又应愁杀别离人春晩謡雨微微烟霏霏小庭半拆红蔷薇钿筝斜倚画屏曲零落几行金雁飞萧闗梦断无寻处万叠春波起南浦凌乱杨花扑绣帘晚窗时有流莺语所思空塘水碧春雨微东风散漫杨柳飞依依南浦梦犹在脉脉高唐云不归江头日莫多芳草极目伤心烟悄悄隔江红杏一枝明似玉佳人俯清沼休向春台更回望销魂自古多惆怅银河碧海共无情两处悠悠起风浪春夕言怀风透疎帘月满庭倚栏无事倍伤情烟垂柳带纎腰软露滴花房怨脸明愁逐野云销不尽情随春浪去难平幽窗谩结相思梦欲化西园蝶未成春江雨雨溟溟风零零老松瘦竹临烟汀空江冷落野云重村中鬼火微如星夜惊溪上渔人起滴沥蓬声满愁耳子规叫断独未眠罨岸春涛打船尾戴叔伦早行寄朱山人放山晓旅人去天髙秋气悲明河川上没芳草露中衰此别又千里少年能几时青冥剡溪路心与谢公期廵诸州渐次空灵戍寒尽鸿先至春回空未归蚤知名是幻不敢绣为衣雾积川原暗山多郡县稀明朝下湘岸更逐鹧鸪飞赠韩道士日落秋风吹野花上清归客意无涯桃源寂寂烟云闭天路悠悠星汉斜还似世人生白发定知仙骨变黄芽东城南陌遥相见应是壶中别有家潭州使院书情寄江夏贺兰副端云雨一萧散悠悠关复河俱从汎舟役近隔洞庭波楚水去不尽秋风今又过无因得相见却恨寄书多宋邕春日轻花细叶满林端昨夜春风晓色寒黄鸟不堪愁里听绿杨宜向雨中看曹唐病马五首呈郑校书章三呉十五先軰騄駬何年别渥洼病来颜色半泥沙四蹄不凿金砧裂双眼慵开玉筯斜堕月兎毛干觳失云龙骨瘦牙槎平原好牧无人放嘶向秋风苜蓿花又陇上沙葱叶正齐腾黄犹自跼羸蹄尾蟠夜雨红丝脆头捽秋风白练低力未思金络脑影寒空望锦障泥阶前莫怪垂双泪不遇孙阳不敢嘶又不剪焦毛鬛半翻何人别是古龙孙雪侵病骨无骄气土蚀骢花见卧痕未喷断云归汉苑曾追轻练过呉门一朝千里心犹在谁肻潜施秣饲恩又空被秋风吹病毛无因濯浪刷洪涛卧来总怪龙蹄跙瘦尽谁惊虎口高追电有心犹欵段逢人相骨强嘶号欲将鬐鬛重裁剪乞借新成利铰刀又病乆无人着意看玉华衫色欲凋残饮惊白露泉花冷喫怕清风荳叶寒长襜敢辤红锦重旧缰宁畏紫丝蟠王良若许相擡策千里追风也不难刘晨阮肇游天台树入天台石路新云和草静迥无尘烟霞不省生前事水木空疑梦后身往往鸡鸣岩下月时时犬吠洞中春不知此地归何处须就桃源问主人刘阮洞中遇仙天和树色霭苍苍霞重岚深路渺茫云窦满山无鸟雀水声沿涧有笙簧碧沙洞里干坤别红树枝边日月长愿得花间有人出免令仙犬吠刘郎仙子送刘阮出洞慇勤相送出天台仙境那能却再来云液既归须强饮玉书无事莫频开花当洞口应长在水到人间定不回惆怅溪头从此别碧山明月照苍苔仙子洞中有怀刘阮不将清瑟理霓裳尘梦那知鹤梦长洞里有天春寂寂人间无路月茫茫玉沙瑶草连溪碧流水桃花满涧香晓露风灯零落尽此生无处访刘郎刘阮再到天台不复见仙子再到天台访玉真青苔白石已成尘笙歌寂寞惟深洞云鹤萧条絶旧邻草树总非前度色烟霞不似昔年春桃花流水依然在不见当时劝酒人张硕重寄杜兰香碧落香销兰露秋星河无梦夜悠悠灵妃不降三清驾仙鹤空成万古愁皓月隔花追叹别瑞烟笼树省淹留人间何事堪惆怅海色西风十二楼玉女杜兰香下嫁于张硕天上人间两渺茫不知谁识杜兰香来经玉树三山逺去隔银河一水长怨入清尘愁锦瑟酒倾𤣥露醉瑶觞遗情更说何珍重擘破云鬟金凤皇箫史携弄玉上昇岂是丹台归路遥紫鸾烟驾不同飘一声洛水传幽咽万片宫花共寂寥红粉美人愁未散清华公子笑相邀缑山碧树青楼月肠断春风为玉箫黄初平将入金华山莫道真游烟景賖潇湘有路入金华溪头鹤树春常在洞口人家日易斜一水暗鸣闲绕涧五云长往不还家白羊成队难收拾喫尽溪边巨胜花织女怀牵牛北斗佳人双泪流眼穿肠断为牵牛封题锦字凝新恨抛掷金梭结旧愁桂树三春烟漠漠银河一水夜悠悠欲将心向仙郎说借问榆花早晚秋汉武帝思李夫人惆怅朱颜不复归晚秋黄叶满天飞迎风细荇傅香粉隔水残霞见画衣白玉帐寒鸳梦絶紫阳宫逺雁书稀夜㴱池上兰桡歇断续歌声彻太微小游仙偷来洞口访刘君缓步轻擡绿绣裙细拍桃花掷流水更无言语倚彤云又风动闲天清桂阴水精帘外冷沈沉西妃少女多春思斜倚彤云尽日吟又方士飞轩驻碧霞酒香风冷月初斜不知谁唱归春曲落尽溪头白葛花长安春舍叙邵陵旧宴怀永门萧使君邵陵佳树碧葱茏河汉西沉宴未终残漏五更传海月清笳三会揭天风香薰舞席云鬟绿光射头盘蜡烛红今日却怀行乐处两牀丝竹水楼中又不知何路却飞翻虚受贤侯郑重恩五夜清歌敲玉树三年洪饮倒金尊招携永感双鱼在报答空知一劒存狼籍梨花满城月当时长醉信陵门又粉叠彤轩画障西水云红树窣璇题鹧鸪欲絶歌声定鸜鹆初惊舞袖齐坐对玉山空甸线细听金石怕低迷东风夜月三年饮不省非时不似泥又木鱼金钥锁重城夜上红楼纵酒情竹叶水繁更漏促桐花风软管絃清百分散打银船溢十指寛催玉筯轻星斗渐稀宾客散碧云犹恋艶歌声又三年身逐汉诸侯賔榻容居最上头饱听笙歌陪痛饮熟寻云水纵闲游朱门锁闭烟岚莫铃阁清泠水木秋月满前山圆不动更邀诗客上高楼施肩吾夜䜩曲兰缸如昼买不眠玉炉夜起沈香烟青娥一行十二仙欲笑不笑桃花燃碧窗弄娇梳洗晚户外不知银汉转被郎嗔罚屠蘓盏酒入四肢红玉软代征妇怨寒窗羞见影相随嫁得五陵轻薄儿长短艶歌君自解浅深更漏妾偏知画裙多泪鸳鸯湿云髩慵梳玳瑁垂何事不看霜雪里坚贞惟有古松枝赵光逺题北里妓人壁鱼钥兽环斜掩门萋萋芳草忆王孙醉凭青琐窥韩寿闲掷金梭恼谢琨不夜珠光连玉匣辟寒钗影落瑶尊欲知肠断相思处役尽江淹别后魂咏手粧成皓腕洗凝脂背接红巾掬水时薄雾袖中拈玉斚斜阳屏上捻青丝唤人急拍临前槛摘杏高揎近曲池好是琵琶絃畔见细圆无节玉参差又捻玉磋琼软复圆绿窗谁见上琴絃慢笼彩笔闲书字斜指瑶堦笑打钱指面试香添麝炷舌头轻㸃贴金钿象床珍簟宫棊处拈定文楸占角边孙棨赠妓人綵翠仙衣红玉肤轻盈年在破瓜初霞杯醉劝刘郎赌云髻慵邀阿母梳不怕寒侵缘带宝每忧风举倩持裾谩图西子晨粧样西子元来未得如题妓王福娘墙移壁回窗费几朝指镮偷解博红椒无端鬭草输邻女更被拈将玉步摇题北里妓人壁寒绣衣裳饷阿娇新团香兽不禁烧东邻起样裙腰阔剩蹙黄金线几条又试共卿卿语笑初画堂连遣侍儿唿寒肌不耐金如意白獭为膏郎有无崔珏和友人鸳鸯之什翠鬛红毛舞夕晖水禽情似此禽稀暂分烟岛犹回首只渡寒塘亦竝飞暎雾尽迷珠殿瓦逐梭齐上玉人机採莲无恨兰桡女笑指中流羡尔归又寂寂春塘烟晚时两心如影共依依溪头日暖眠沙稳渡口风寒浴浪稀翡翠莫夸饶彩饰䴙鹈须羡好毛衣兰深芷密无人见相逐相唿何处归又舞鹤翔鸾俱别离可怜生死两相随红丝毳落眠汀处白雪花成蹙浪时琴上只闻交颈语窗前空展共飞诗何如相见长相对肻羡人间多所思有赠莫道粧成断客肠粉胸绵手白莲香烟分顶上三层绿劒截眸中一寸光舞胜柳枝腰更软歌嫌珠贯曲犹长虽然不似王孙女解爱临卭卖赋郎又锦里芬芳少佩兰风流全占似君难心迷晓梦窗犹暗粉落香肌汗未干两脸天桃从镜发一眸春水照人寒自嗟此地非吾土不得如花岁岁看和人听歌气吐幽兰出洞房乐人先问调宫商声和细管珠才转曲度沉烟雪更香公子不随肠万结离人须落涙千行巫山唱罢行云过犹自微尘舞画梁又红脸初分翠黛愁锦筵歌板拍清秋一楼春雪和尘落午夜寒泉带雨流座上美人心尽死尊前旅客涙难收莫辞更送刘郎酒百斛明珠异日酬司空曙病中遣妓万事伤心在目前一身垂泪对花眠黄金用尽教歌舞留与他人乐少年江村即事罢钓归来不系船江村月落正堪眠纵然一夜风吹去只在芦花浅水边崃口送友人崃口花飞欲尽春天涯去住泪沾巾来时万里同为客今日翻成送故人项斯咸阳送处士古道白迢迢咸阳离别桥越人无水处秦树带霜朝驻马言难尽分程望易遥秋来未相见此意各萧条才调集巻四才调集卷五目录钦定四库全书才调集卷五目录元稹梦游春七十韵桐花落梦昔时恨粧成古决絶词又又樱桃花曹十九舞绿钿闺晩晓将别蔷薇架月暗新秋赠双文春别和乐天示杨琼鱼中素代九九卢十九子䝉吟卢七员外洛川怀古六韵命余和刘阮妻又桃花莫秋压墙花舞腰白衣裳又忆事寄旧诗与薛涛因成长句友封体看花斑竹筝春晓古艳诗所思又莺莺诗杂思诗又又又又杂忆诗又又又又有所教襄阳为卢窦纪事又又又又初除浙东妻有沮色因以四韵晓之会真诗三十韵郑谷登杭州城曲江春草十月菊淮上渔者弔故礼部韦员外席上贻歌者淮上与友人别雪中偶题鹧鸪京师冬莫咏怀赵璘郎中席上赋得蝴蝶秦韬玉长安书怀春雪对花贫女鹦鹉织锦女独坐吟咏手纪唐夫送温庭筠雍陶咏双白鹭刘禹钖自朗州至京戏赠看花诸君子再游𤣥都观听旧宫人穆氏唱歌杨柳枝词又又竹枝词又又寄乐天鹦鹉和乐天送鹤白居易送鹤与裴相临别赠诗王昭君邯郸冬至夜思家题王侍御池蓝桥驿见元九诗闻龟儿咏诗同李十一醉忆元九忆晦叔武元衡詶严司空别万见寄送张谏议赴阙卷五钦定四库全书才调集卷五唐韦縠撰元稹梦游春七十韵昔岁梦游春梦游何所遇梦入深洞中果遂平生趣清泠浅漫流画舫兰篙渡过尽万株桃盘旋行林路长廊抱小楼门牖相回互楼下杂花樷樷边绕鸳鹭池光漾彩霞晓日初明煦未敢上堦行频移曲池步乌龙不作声碧玉曽相慕渐到帘幙间徘徊意犹惧闲窥东西合竒玩参差布隔子碧油煳駞钩紫金镀逡巡日渐高影响人将寤鹦鹉饥乱鸣娇娃睡犹怒帘开侍儿起见我遥相谕铺设绣红茵施张钿装具潜褰翡翠帷瞥见珊瑚树不辨花貌人空惊香若雾回身夜合偏敛态晨霞聚睡脸桃破风汗粧莲委露樷梳百叶髻金蹙重台屦纰软钿头裙玲珑合欢袴鲜妍脂粉薄闇澹衣裳故最似红牡丹雨来春欲莫梦魂良易惊灵境难乆寓夜夜望天河无由重沿泝结念心所期返如禅顿悟觉来八九年不向花回顾杂合两京春喧阗衆禽䕶我到看花时但作怀仙句浮生转经歴道性尤坚固近作梦仙诗亦知劳肺腑一梦何足云良时自婚娶当年二纪初嘉节三星度朝蕣玉佩迎高松女萝附韦门正全盛出入多欢裕甲第涨清池鸣驺引朱辂广榭舞萎蕤长筵賔杂厝青春讵几日华实潜幽蠧秋月照潘郎空山怀谢傅红楼嗟坏壁金谷迷荒戍石压破阑干门摧旧梐枑虽云觉梦殊同是终难驻悰绪竟何如焚丝不成絇卓女白头吟阿娇金屋赋重壁盛姬台青冢明妃墓尽委穷尘骨皆随流波注幸有古如今何劳缣比素况余当盛时蚤岁谐如务诏册冠贤良谏垣陈好恶三十再登朝一登还一仆宠荣非不蚤邅回亦云屡直气在膏肓氛氲日沈痼不言意不快快意言多忤忤诚人所贼性亦天之付乍可沉为香不能浮作瓠诚为坚所守未为明所措事事身己经营营计何误美玉琢文珪良金填武库徒谓自坚贞安知受砻铸长丝羁野马密网罗阴兔物外各迢迢谁能逺相锢时来既若飞祸速当如骛曩意自未精此行何所诉努力去江陵笑言谁与晤江花纵可怜奈非心所慕石竹逞姦黠蔓菁夸亩数一种薄地生浅深何足妬荷叶水上生团团水中住泻水置叶中君看不相汚桐花落莎草遍桐阴桐花满莎落葢覆相团圆可怜无厚薄昔岁幽院中深堂下帘幙同在后门前因论花好恶君夸沈檀样云是指撝作暗澹灭紫花抅连蹙金蕚都绣六七枝鬭成双孔雀尾上稠叠花又将金解络我看爱不已君烦睡先着我作绣桐诗系君裙带着别来若修道此意都萧索今日竟相牵思量偶然错梦昔时闲窗结幽梦此梦谁人知夜半初得处天明临去时山川已乆隔云雨两无期何事来相感又成新别离恨粧成晓日穿隙明开帷理粧㸃傅粉贵重重施朱怜冉冉柔鬟背额垂樷鬓随钗敛凝翠晕蛾眉轻红拂花脸满头行小梳当面施圆靥最恨落花时粧成独披掩古决絶词乍可为天上牵牛织女星不愿为庭前红槿枝七月七日一相见故心终不移那能朝开莫飞去一任东西南北吹分不两相守恨不两相思对面且如此背面当何如春风撩乱伯劳语况是此时抛去时握手苦相问竟不言后期君情既决絶妾意亦参差借如死生别安得长苦悲又噫春冰之将泮何余怀之独结有美一人于焉旷絶一日不见比一日于三年况三年之旷别水得风兮小而已波笋在苞兮髙不见节矧桃李之当春竸衆人之攀折我自顾悠悠而若云又安能保君皑皑之如雪感破镜之分明睹泪痕之余血幸他人之既不我先又安能使他人之终不我夺已焉哉织女别黄姑一年一度暂相见彼此隔河何事无又夜夜相抱眠幽怀尚沈结那堪一年事长遣一宵説但感乆相思何暇暂相悦虹桥薄夜成龙驾侵晨列生憎野鹤性迟回死恨天鸡识时节曙色渐曈曈华星欲明灭一去又一年一年何可彻有此迢期不如生死别天公何是妬相怜何不便教相决絶樱桃花樱桃花一枝两枝千万朶花塼曽立摘花人窣破罗裙红似火曹十九舞绿钿急管清弄频舞衣才揽结含情独摇手双袖参差列騕袅柳牵丝炫转风回雪凝眄娇不移往往度繁节闺晩红裙委堦玉爪剺朱橘素臆光如砑明瞳豓凝溢调絃不成曲学书徒弄笔夜色侵洞房香烟透帘出晓将别风露晓凄凄月下西墙西行人帐中起思归枕前啼屑屑命僮御晨粧俨已齐将去复携手日高方解携蔷薇架五色堦前架一张笼上被殷红稠叠花半绿鲜明地风蔓罗裙带露英莲脸泪多逢走马郎可惜帘边思月暗月暗灯残面墙泣罗缨斗重知啼湿真珠帘断蝙蝠飞燕子巢空萤火入深殿门重夜漏严柔年急君王掌上容一人更有轻身何处立新秋旦莫已凄凉离人思逺忙夏衣临晓薄秋影入帘长前事风随扇归心燕在梁殷勤寄牛女河汉正相望赠双文豓极翻含怨怜多转自娇有时还暂笑闲坐更无聊晓月行看堕春酥见欲消何因肻垂手不敢望回腰春别幽芳本未阑君去蕙花残河汉秋期逺关山世路难云屏留粉絮风幌引香兰肠断回文锦春深独自看和乐天示杨琼我在江陵少年日知有杨琼初唤出腰身瘦小歌圆𦂳依约年应十六七去年十月过蘓州琼来拜问郎不识青衫玉貌何处去安得红旗遮头白我语杨琼琼莫语汝虽笑我我笑汝汝今无复小腰身不似江陵时好女杨琼为我歌送酒尔忆江陵县中否江陵王令骨为灰车来嫁作尚书妇卢戡及第严涧在其余死者十八九我今贺尔亦自多尔得老成亦白首鱼中素重叠鱼中素幽缄手自开斜红余泪蹟知着脸边来代九九昔年桃李月颜色共花宜回脸莲初破低蛾柳并垂望山多倚树弄水爱临池逺被登髙识潜因倒影窥隔林徒想像上砌转逶迤谩掷庭中果虚攀墙外枝强持文玉佩求结麝香缡阿母怜金重亲兄要马骑把将娇小女嫁与冶游儿自隐勤勤索相要事事随每常同坐卧不省暂参差才学羞兼妬何言宠便移青春来易皎白日誓先亏僻性嗔来见邪行醉后知别牀铺枕席当面指瑕疵妾貌应犹在君情遽若斯的成终世恨焉用此宵为鸾镜灯前擈鸳衾手下隳参商半夜起琴瑟一声离努力新樷豓狂风次第吹卢十九子䝉吟卢七员外洛川怀古六韵命余和闻道卢明府闲行咏洛神浪圆疑靥笑波鬭忆眉嚬蹀躞桥头马空蒙水上尘草芽犹犯雪冰岸欲消春寓目终无限通辤未有因子䝉将此曲吟似独眠人刘阮妻仙洞千年一度开等闲偷入又偷回桃花飞尽秋风起何处消沉去不来又芙蓉脂肉绿云鬟罨画楼台青黛山千树桃花万年药不知何事忆人间桃花桃花浅深处似匀深浅粧春风助肠断吹落白衣裳莫秋看着墙西日又沈步廊回合㦸门深栖乌满树声声絶小玉上牀铺夜衾压墙花野性大都迷里巷爱将高树记人家春来偏认平阳宅为见墙头拂面花舞腰裙裾旋旋手迢迢不趂音声自趂娇未必诸郎知曲悞一时偷眼为回腰白衣裳雨湿轻尘隔院香玉人初着白衣裳半含惆怅闲看绣一朶梨花压象牀又藕丝衫子柳花裙空着沈香慢火薰闲倚屏风笑周昉枉抛心力画朝云忆事夜深闲到㦸门边却绕行廊又独眠明月满庭池水绿桐花垂在翠帘前寄旧诗与薛涛因成长句诗篇调态人皆有细腻风光我独知月夜咏花怜暗澹雨朝题柳为欹垂长教碧玉藏深处总向红牋写自随老大不能收拾得与君间似好男儿友封体雨送浮凉夏簟清小楼腰褥怕单轻微风暗度香囊转胧月斜穿隔子明桦烛焰高黄耳吠柳堤风静紫骝声频频闻动中门锁桃叶知嗔未敢迎看花努力少年求好官好花须是少年看君看老大逢花树未折一枝心已阑斑竹一枝斑竹渡湘沅万里行人感别魂知是娥皇庙前物逺随风雨送啼痕筝莫愁私地爱王昌夜夜筝声怨隔墙火凤有凰求不得春莺无伴转空长急挥舞破催飞燕慢逐歌词弄小娘死恨相如新索妇枉将心力为他狂春晓半欲天明半未明醉闻花气睡闻莺儿撼起钟声动二十年前晓寺情古豓诗深院无人草树光娇莺不语趁阴藏等闲弄水浮花片流出门前赚阮郎所思庾亮楼中初见时武昌春柳似腰肢相逢相失还如梦为雨为云今不知又鄂渚蒙蒙烟雨微女郎魂逐莫云归只应长在汉阳渡化作鸳鸯一只飞莺莺诗殷红浅碧旧衣裳取次梳头闇澹粧夜合带烟笼晓日牡丹经雨泣残阳依稀似笑还非笑彷彿闻香不是香频动横波娇不语等闲教见小儿郎杂思诗自爱残粧晓镜中环钗谩篸绿丝樷须臾日射燕脂颊一朶红苏旋欲融又山泉散漫绕堦流万树桃花暎小楼闲读道书慵未起水晶帘下看梳头又红罗着压逐时新杏子花纱嫩麴尘第一莫嫌材地弱些些纰缦最宜人又曽经沧海难为水除却巫山不是云取次花樷嬾回顾半缘修道半缘君又寻常百种花齐发偏摘梨花与白人今日江头两三树可怜和叶度残春杂忆诗今年寒食月无光夜色才侵已上牀忆得双文通内里玉拢深处暗闻香又花笼微月竹笼烟百丈丝绳拂地悬忆得双文人静后潜教桃叶送秋千又寒轻夜浅绕回廊不辨花樷暗辨香忆得双文胧月下小楼前后捉迷藏又山榴似火叶相兼亚拂低墙半拂檐忆得双文独披掩满头花草倚新帘又春冰消尽碧波湖漾影残霞似有无忆得双文衫子薄钿头云暎褪红酥有所教莫画长眉画短眉斜红伤竖莫伤垂人人总解争时势都大须看各自宜襄阳为卢窦纪事帝下真符召玉真偶逢游女暂相亲素书三卷留为赠从向人间説向人又风弄花枝月照堦醉和春睡倚香怀依稀似觉双环动潜被萧郎卸玉钗又莺声撩乱曙灯残暗觅金钗动晓寒犹带春酲嬾相送樱桃花下隔帘看又瑠璃波面月笼烟暂逐萧郎走上天今日归时最肠断回江还是夜来船又花枝临水复临堤闲照江流亦照泥千万春风好擡举夜来曽有凤凰栖初除浙东妻有沮色因以四韵晓之嫁时五月归巴地今日双旌上越州兴庆首行千命妇㑹稽傍带六诸侯海楼翡翠闲相逐镜水鸳鸯暖共游我有主恩羞未报君于此外更何求会真诗三十韵微月透帘栊萤光度碧空遥天初缥缈低树渐葱胧龙吹过庭竹鸾歌拂井桐罗绡垂薄雾环珮响轻风绛节随金母云心捧玉童更深人悄悄晨会雨蒙蒙珠莹光文履花明隐绣栊宝钗行彩凤罗帔掩丹虹言自瑶华浦将朝碧帝宫因游洛城北偶向宋家东戱调初微拒柔情已暗通低鬟蝉影动回步玉尘䝉转面流花雪登牀抱绮樷鸳鸯交颈舞翡翠合欢笼眉黛羞频聚唇朱暖更融气清兰蕋馥肤润玉肌丰无力慵移腕多娇爱歛躬汗光珠㸃㸃髪乱绿松松方喜千年会俄闻五夜穷留连时有限缱绻意难终慢脸含愁态芳词誓素衷赠环明运合留结表心同啼粉流清镜残灯绕暗虫华光犹冉冉旭日渐曈曈乘骛还归洛吹箫亦上嵩衣香犹染麝枕腻尚残红羃羃临塘草飘飘思渚蓬素琴鸣怨鹤清汉望归鸿海阔诚难度天高不易冲行云无处所萧史在楼中郑谷登杭州城故国江天外登临返照间潮来无别浦木落见他山沙鸟晴飞逺渔人夜唱闲岁穷归未得心逐片帆还曲江春草花落江堤簇煖烟雨余草色逺相连香轮莫碾青青破留与游人一醉眠十月菊节去蜂愁蝶不知晓庭还绕折残枝自缘今日人心别未必秋香一夜衰淮上渔者白头波上白头翁家逐船移浦浦风一尺鲈鱼新钓得儿孙吹火荻花中弔故礼部韦员外腊雪初晴共举杯便期携手上春台高情惟怕酒不满长恸可悲花正开晓奠莺啼残漏在风帏燕觅旧巢来杜陵芳草年年绿醉魄吟魂无复还席上贻歌者花月楼台近九衢清歌一曲倒金壶座中亦有江南客莫向春风唱鹧鸪淮上与友人别杨子江头杨柳春杨花愁杀渡江人数声风笛离亭晚君向潇湘我向秦雪中偶题乱飘僧舍茶烟湿密洒歌楼酒力微江上晚来堪画处渔人披得一簑归鹧鸪暖戱平芜锦翼齐品流应得近山鸡雨昏青草湖边过花落黄陵庙里啼游子乍闻征袖湿佳人才唱翠眉低相唿相应湘江浦苦竹樷深春日西京师冬莫咏怀觅句干名秪自劳苦吟殊未补风骚烟开水国花期近雪满长安酒价高旧业己荒青霭迳寒江空忆白云涛不知春到情何限惟恐流年损鬓毛赵璘郎中席上赋得蝴蝶寻豓复寻香似闲还似忙暖烟沈蕙径微雨宿花房书幌轻随梦歌楼悞採粧王孙深属意绣入舞衣裳秦韬玉长安书怀凉风吹雨滴寒更乡思欺人拨不平长有归心悬马首可堪无寐枕蛩声岚收楚岫和空碧秋染湘江到底清蚤晚身闲着簑去橘香深处钓船横春雪云重寒空思寂寥玉尘如糁满春朝片才着地轻轻陷力不禁风旋旋消惹砌任他香粉妬萦樷自学小梅娇谁家醉卷朱帘看絃管堂深暖易调对花长共韶光暗有期可怜蜂蝶却先知谁家促席临低树何处横钗戴小枝丽日多情疑曲照和风得路合偏吹向人虽道浑无语几劝王孙到醉时贫女蓬门未识绮罗香拟托良媒益自伤谁爱风流高格调共怜时世俭梳粧敢将十指夸偏巧不把双眉鬭画长苦恨年年压金线为他人作嫁衣裳鹦鹉每闻别雁竸悲鸣却叹金笼寄此生蚤是翠衿争爱惜可堪红嘴强分明云漫陇树魂应断歌按秦楼梦不成幸自祢衡人未识赚他为赋被时轻织锦女桃花日日觅新竒有镜何曽及画眉袛恐轻梭难作疋岂辞纎手遍生胝合蝉巧间双盘带聨雁斜衔小折枝豪贵大堆酬曲彻岂知辛苦一丝丝独坐吟客愁不尽本如水草色含情更无己又觉春愁似草生何人种在情田里咏手一双十指玉纎纎不是风流物不拈鸾镜巧梳匀翠黛画楼闲望擘珠帘金杯有喜轻轻㸃银鸭无香旋旋添因把剪刀嫌道冷泥人呵了弄人髯纪唐夫送温庭筠何事明时泣玉频长安不见杏垣春凤凰诏下虽沾命鹦鹉才高却累身且尽绿醽销积恨莫思黄绶拂行尘方城若比长沙逺犹隔千山与万津雍陶咏双白鹭双鹭应怜水满池风飘不动顶丝垂立当青草人先见行傍白莲鱼未知一足独拳寒雨里数声相叫蚤秋时林塘得尔须増价况是诗家物色宜刘禹钖自朗州至京戏赠看花诸君子紫陌红尘拂面来无人不道看花回𤣥都观里桃千树尽是刘郎去后栽再游𤣥都观百畞庭中半是苔桃花净尽菜花开种桃道士归何处前度刘郎今又来听旧宫人穆氏唱歌曽随织女渡天河记得云间第一歌休唱贞元供奉曲当时朝士已无多杨柳枝词花蕚楼前初种时美人楼上鬭腰肢如今抛掷长街里露叶如啼欲向谁又炀帝行宫汴水濵数株残柳不胜春晚来风起花如雪飞入宫墙不见人又城外春风吹酒旗行人挥袂日西时长安陌上无穷树惟有垂杨管别离竹枝词城西门前滪堆年年波浪不曾催懊恼人心不如石少时东去复西来又瞿塘嘈嘈十二滩此中道路古来难长恨人心不如水等闲平地起波澜又杨柳青青江水平闻郎江上唱歌声东边日出西边雨莫道无晴还有晴寄乐天莫嗟华髪与无儿却是人生乆逺期雪里高山头白早海中仙果子生迟于公必有髙门庆谢守何烦晓镜悲幸免如新分非浅祝君长咏梦熊诗鹦鹉陇西鹦鹉到江东养得经年嘴渐红常恐思归先剪翅每因餧食暂开笼人怜巧语情虽重鸟忆高飞意不同应似朱门歌舞妓深藏牢闭在房中和乐天送鹤昨日看成送鹤诗高笼提出白云司朱门乍入应迷路玉树容栖莫拣枝双舞庭中花落处数声池水月明时三山碧海未归去且向人间呈羽仪白居易送鹤与裴相临别赠诗司空怜尔尔须知不信听吟乞鹤诗羽翼势高宁惜别稻粱恩厚莫愁饥夜栖莫共鸟争树晓浴先饶凤占池稳上青云莫回顾的应胜在白家时王昭君汉使却回慿寄语黄金何日赎蛾眉君王若问妾颜色莫道不如宫里时邯郸冬至夜思家邯郸驿里逢冬至抱膝灯前影伴身想得家中夜深坐还应説着逺行人题王侍御池朱门深鎻春池满岸落蔷薇水浸莎毕竟林塘谁是主主人来少客来多蓝桥驿见元九诗蓝桥春雪君归日秦岭秋风我去时每到驿亭先下马循墙绕柱觅君诗闻龟儿咏诗怜渠已解咏诗章摇膝支颐学二郎莫学二郎吟太苦才年四十鬓如霜同李十一醉忆元九花时同醉破春愁醉折花枝当酒筹忽忆故人天际去计程今日到梁州忆晦叔游山弄水携诗卷看月寻花把酒杯六事尽思君作伴几时归到洛阳来武元衡詶严司空别万见寄金貂再入三公府玉帐连封万戸侯帘卷青山巫崃晓烟开碧树渚宫秋刘琨坐啸风清塞谢眺裁诗月满楼白雪调高歌不得美人南望翠蛾愁送张谏议赴阙诏书前日下丹霄头戴儒冠脱皂貂笛怨柳营烟漠漠云愁江馆雨萧萧鹓鸿得路争先翥松桧凌霜独后凋归去朝端有如问玉门关外老班超才调集巻五才调集卷六目録钦定四库全书才调集巻六目録李白长干行又古风古风又长相思乌夜啼白头吟赠汉阳辅録事捣衣篇大堤曲对酒久别离紫骝马宫中行乐词又又又又又又又愁阳春赋寒女吟相逢行㑹别离江夏行相逢行李商隠镜槛晓坐碧城又又饮席代官妓赠两从事代元城吴令暗为答杏花灯代魏宫私赠齐宫词银河吹笙题二首后重有戏赠任秀才春雨富平少侯促漏江东七夕可叹晓起肠独居有懐代赠又宫辞追代卢家人嘲堂内访人不遇留题别馆代应楚吟龙池泪即日水天闲话旧事汉宫词席上作留赠畏之马嵬离亭赋得折杨柳又深宫李渉寄荆娘冩真与李渤新罗剑歌六叹又重过文上人院润州聼莫角再宿武关鹧鸪词又牧童词竹枝词又又又京口送朱昼之淮南唐彦谦垂柳牡丹春雨秋晩髙楼上已日寄韩八长溪秋望离鸾曲江春望柳春隂春深独行马上有作寄蒋二十四汉代春残小院寄懐玫瑰卷六钦定四库全书才调集巻六唐韦縠撰李白长干行妾髪初覆额折花门前剧郎骑竹马来遶床弄青梅同居长干里两小无嫌猜十四为君妇羞颜未尝开低头向暗壁千唤不一廽十五始展眉愿同尘与灰常存抱柱信岂上望夫台十六君远行瞿唐滟滪堆五月不可触猿声天上哀门前迟行迹一一生緑苔苔深不能埽落叶秋风蚤八月蝴蝶来䨇飞西园草感此伤妾心坐见红颜老蚤晩下三巴预将书报家相迎不道逺直至长风沙又忆妾深闺里烟尘不曽识嫁与长干人沙头候风色五月南风兴思君下巴陵八月西风起想君发杨子去来悲如何见少别离多湘潭㡬日到妾梦越风波昨夜狂风度吹折江头树淼淼暗无邉行人在何处好乗浮云骢佳期兰渚东鸳鸯緑蒲上翡翠锦屏中自怜十五余颜色桃花红那作商人妇愁水复愁风古风泣与亲友别欲语再三咽朂君青松心努力保霜雪世路多险艰白日欺红颜分手各千里去去何时还古风秋露白如玉团圆下庭緑我行忽见之寒早悲岁促人生鸟过目胡乃自结束景公一何愚牛山泪相续物苦不知足得陇又望蜀人心若波澜世路有屈曲三万六千日夜夜当秉烛又燕赵有秀色绮楼青云端眉目艳皎月一笑倾城欢常恐碧草晩坐泣秋风寒纎手怨玉琴清晨起长叹焉得偶君子共乘䨇飞鸾长相思日色欲尽花含烟月明欲素愁不眠赵瑟初停鳯凰柱蜀琴欲奏鸳鸯絃此曲有意无人传愿随春风寄燕然忆君迢迢隔青天昔时横波目今作流泪泉不信妾肠断归来看取明镜前乌夜啼黄云城邉乌欲栖归飞哑哑枝上啼机中织锦秦川女碧纱如烟隔窗语停梭怅然忆远人独宿孤房泪如雨白头吟锦水东流碧波荡䨇鸳鸯雄巢汉宫树雌弄秦草芳相如去蜀谒武皇赤车驷马生辉光一朝再览大人作万乘忽欲凌云翔闻道阿娇失㤙宠千金买赋要君王相如不忆贫贱日位髙金多聘私室茂陵姝子皆见求文君欢爱从此毕泪如䨇泉水行堕紫罗襟五更鸡三唱清晨白头吟长吁不整緑云鬓仰诉青天哀怨深城崩杞梁妻谁道土无心东流不作西归水落花辞枝羞故林头上玉燕钗是妾嫁时物赠君表相思罗袖幸时拂莫巻龙须席从他生网丝且留琥珀枕还有梦来时鹔鹴裘在锦屏上自君一往无由披妾有秦楼镜照心胜照井愿持照新人双对可怜影覆水却收不满盃相如还谢文君逥古来得意不相负祗今惟有青陵台赠汉阳辅録事鹦鹉洲横汉阳渡水引寒烟没江树南浦登楼不见君君今罢官在何处汉口双鱼白锦鳞令传尺素报情人其中字数无多少只是相思秋复春擣衣篇闺里佳人年十余嚬蛾对影恨离居忽逢江上春归燕衔得云中尺素书玉手开缄长叹息狂夫犹戍交河北万里交河水北流愿为双燕汎中洲君邉云拥青丝骑妾处苔生红粉楼楼上春风日将歇谁能揽镜看愁髪晓吹贠管随落花夜擣戎衣向明月明月髙髙刻漏长真珠帘箔掩兰堂横垂宝幄同心结半拂琼筵苏合香琼筵宝幄连枝锦灯烛荧荧照孤寝有便慿将金剪刀为君留下相思枕摘尽庭兰不见君红巾拭泪生氤氲明年若更征邉塞愿作阳台一叚云大堤曲汉水临襄阳花开大堤暖佳期大堤下泪向南云满春风复无情吹我梦魂乱不见眼中人天长音信断对酒蒲萄酒金叵罗吴姬十五细马䭾青黛画眉红锦靴道字不正娇唱歌玳瑁筵中懐里醉芙蓉帐底奈君何久别离别来几春未还家玉窗五见樱桃花况有锦字书开缄使人嗟此肠断彼心絶云鬟緑鬓罢梳结愁如廽飈乱白雪去年寄书报阳台今年寄书重相催东风兮东风为我吹行云使西来待来竟不来落花寂寂委青苔紫骝马紫骝行且嘶双翻碧玉蹄临流不肯渡似惜锦障泥白雪关山逺黄云海树迷挥鞭万里去安得念春闺宫中行乐词小小生金屋盈盈在紫微山花挿宝髻石竹绣罗衣每出深宫里常随步辇归只愁歌舞散化作彩云飞又柳色黄金嫩梨花白雪香玉楼巢翡翠金殿鎻鸳鸯选妓随雕辇徴歌出洞房宫中谁第一飞燕在昭阳又卢橘为秦树蒲萄出汉宫烟花宜落日丝管醉春风笛奏龙吟水箫鸣鳯下空君王多乐事还与万方同又玉树春归日金宫乐事多后庭朝未入轻辇夜相过笑出花间语娇来烛下歌莫教明月去留着醉姮娥又绣户香风暖纱窗曙色新宫花争笑日池草暗生春緑树闻歌鸟青楼见舞人昭阳桃李月罗绮自相亲又今日明光里还湏结伴游春风开紫殿天乐下珠楼艳舞全知巧娇歌半欲羞更怜花月夜宫女笑藏钩又寒雪梅中尽春风柳上归宫莺娇欲醉檐燕语还飞迟日明歌席新花艳舞衣晩来移綵仗行乐泥光辉又水緑南薰殿花红北阙楼莺歌闻太液鳯吹遶瀛洲素女鸣珠珮天人弄綵毬今朝风日好宜入未央游愁阳春赋东风归来见碧草而知春荡瀁惚恍何垂杨旖旎之愁人天光清而姸和海气緑而芳新綵翠兮阡眠云飘飘而相鲜演漾兮夤縁窥青苔之生泉缥缈兮翩跹见游丝之萦烟魂与此兮俱断醉风光兮悽然若乃陇水秦声江猿巴吟明妃玉塞楚客枫林试登髙而望远痛切骨而伤心春心荡兮如波春愁乱兮如雪兼万情之悲欢兹一感于芳节我所思兮湘水滨隔云霓而见无因洒别泪于尺波寄东流于情亲若使春光可揽而不灭兮吾欲赠天涯之佳人寒女吟昔君布衣时与妾同辛苦一拜五官郎便索邯郸女妾欲辞君去君心便相许妾读蘼芜书悲歌泪如雨忆昔嫁君时曽无一夜乐不是妾无堪君家妇难作起来强歌舞纵好君嫌恶下堂辞君去去后悔遮莫相逢行相逢红尘内髙揖黄金鞭万户垂杨里君家阿那边㑹别离结髪生别离相思复相保如何日已逺五变庭中草𣺌渺天海途悠悠汉江岛但恐不出门出门无逺道道逺行寄难家贫衣复单严风吹雨雪晨起鼻何酸人生各有志岂不懐所安分明天上日生死誓同欢江夏行忆昔娇小姿春心亦自持为言嫁夫壻得免长相思谁知嫁商贾令人却愁苦自从为夫妻何曽在乡土去年下扬州相送黄鹤楼眼看㠶去远心逐江水流只言期一载谁谓歴三秋使妾肠欲断恨君情悠悠东家西舍同时发北去南来不逾月未知行李游何方作箇音书能断絶适来往南浦欲问西江船正见当垆女红粧二八年一种为人妻独自多悲悽对镜便垂泪逢人只欲啼不如轻薄儿旦莫长追随悔作商人妇青春长别离如今正好同欢乐君去荣华谁得知相逢行朝骑五花马谒帝出银台秀色谁家子云车珠箔开金鞭遥指㸃玉勒近迟逥夹毂相借问疑从天上来邀入青绮门当歌共衔盃衔盃暎歌扇似月云中见相见不得亲不如不相见相见情已深未语可知心胡为守空闺孤眠愁锦衾锦衾与罗帷纒绵㑹有时春风正澹荡莫雨来何迟愿因三青鸟更报长相思光景不待人须臾髪成丝当年失行乐老去徒伤悲持此道密意无令旷佳期李商隐镜槛镜槛芙蓉入香台翡翠过拨絃惊火鳯交扇拂天鹅隐忍阳城笑喧传郢市歌仙眉琼作叶佛髻钿为螺五里无因雾三秋只见河月中供药剰海上得绡多玉集胡沙割犀留圣水磨斜门穿戏蝶小阁鎻飞蛾骑襜侵鞯巻车帷约幰鈋传书两行雁取酒一封驼桥逈凉风压沟横夕照和待乌燕太子驻马魏东阿想像铺芳缛依稀解醉罗散时帘隔露卧后幙生波梯稳从攀桂弓调任射莎岂能抛断梦听鼔事朝珂晓坐后阁罢朝眠前墀思黯然梅应未假雪柳自不胜烟泪续浅深绠肠危髙下絃红颜无定所得失在当年碧城碧城十二曲阑杆犀辟尘埃玉辟寒阆苑有书多附鹤女墙无树不栖鸾星沈海底当窗见雨过河源隔座看若是晓珠明又定一生常对水晶盘又对影闻声已可怜玉池荷叶正田田不逢萧史休囬首莫见洪崖又拍肩紫鳯放娇衔楚珮赤鳞狂舞拨湘絃鄂君怅望舟中夜绣被焚香独自眠又七夕来时先有期洞房帘箔至今垂王轮顾兎初生魄鐡网珊瑚未有枝捡得神方教驻景收将鳯纸冩相思武皇内传分明在莫道人间总不知歌席代妓赠两从事新人桥上着春衫旧主江边侧帽檐愿得化为红绶帯许教双鳯一时衔代元城吴令暗为答背阙归藩路欲分水边风日半西曛荆王枕上元无梦莫枉阳台一片云杏花上国昔相值亭亭如欲言异乡今暂赏脉脉岂无恩援少风多力墙髙月有痕为含无限意遂对不胜繁仙子玉京路主人金谷园几时辞碧落谁伴过黄昏镜拂铅华腻炉藏桂烬温终因催竹叶先拟咏桃根莫学啼成血从教梦寄魂吴王採香迳失路入烟村灯皎洁终无倦煎熬亦自求花时随酒逺雨夜背窗休冷暗黄茅驿暄明紫桂楼锦囊名画掩玉局败棊收何处无佳梦谁人不隐忧影随帘押转光信簟文流客自胜潘岳侬今定莫愁固应留半焰回照下帏羞代魏宫私赠来时西馆阻佳期去后漳河隔梦思知有宓妃无限意春兰秋菊可同时齐宫词永寿兵来夜不扄金莲无复印中庭梁台歌管三更罢犹自风摇九子铃银河吹笙怅望银河吹玉笙楼寒院冷接平明重衾幽梦他年断别树覊雌昨夜惊月榭故香因雨发风帘残烛隔霜清不须浪作缑山意湘瑟秦箫自有情题二首后重有戏赠任秀才一丈红蔷拥翠筠罗窗不识绕街尘崃中寻觅常逢雨月里依稀更有人虗为错刀留逺客枉縁书札损文鳞遥知小阁还斜照羡杀乌龙卧锦茵春雨怅卧新春白祫衣白门寥落意多违红楼隔雨相望冷珠箔飘灯独自归逺路应悲春晼晩残宵犹得梦依稀玉珰缄札何由达万里云罗一雁飞冨平少侯七国三边未到忧十三身袭冨平侯不收金弹抛林外却惜银床在井头綵树转灯珠错落绣檀逥枕玉雕锼当关不报侵晨客新得佳人字莫愁促漏促漏遥钟动静闻报章重疉杳难分舞鸾镜匣收残黛睡鸭香炉换夕薰归去定知还向月梦来何处更为云南塘渐暖蒲堪结两两鸳鸯䕶水纹江东惊鱼拨刺燕翩翩独自江东上钓船今日春光太飘荡谢家轻絮沈郎钱七夕鸾扇斜分鳯幄开星桥横过鹊飞逥争将世上无期别换得年年一度来可叹幸㑹东城宴未囘年华忧共水相催梁家宅里秦宫入赵后楼中赤鳯来氷簟且眠金镂枕琼筵不醉玉交盃宓妃愁坐芝田馆用尽陈王八斗才晓起拟盃当晓起呵镜有微寒隔箔山樱熟褰帷桂烛残书长为报晩梦好更寻难影响输双蝶偏过旧畹兰肠有懐非惜恨不奈寸肠何即夕逥弥久前时断固多热应翻急烧冷欲彻空波隔树澌澌雨通池㸃㸃荷倦程山向背望国阙嵯峨故念飞书及新欢借梦过染筠休伴泪绕雪莫追歌拟问阳台事年深楚语讹独居有懐麝重愁风逼罗踈畏月侵怨魂迷恐断娇喘细疑沈数急芙蓉帯频抽翡翠簪柔情终未达遥妬已先深浦冷鸳鸯去园空蛱蝶寻蜡花长逓泪筝柱镇移心觅使嵩云莫囬头㶚岸隂只闻凉叶院露井近寒砧代赠楼上黄昏欲望休玉梯横絶月中钩芭蕉不展丁香结同向春风各自愁又东南日出照髙楼楼上离人唱石州总把春山扫眉黛不知供得几多愁宫辞君恩如水向东流得宠忧移失宠愁莫向尊前奏花落凉风只在殿西头追代卢家人嘲堂内道却横波字人前莫谩羞只应同楚水长短入淮流访人不遇留题别馆卿卿不惜𤨏窗春去作长楸走马身闲倚绣帘吹柳絮日髙深院断无人代应本来银汉是红墙隔得卢家白玉堂谁与王昌报消息尽知三十六鸳鸯楚吟山上离宫宫上楼楼前宫畔莫江流楚天长短黄昏雨宋玉无愁亦有愁龙池龙池赐酒敞云屏羯鼔声髙衆乐停夜半宴归宫漏永薛王沈醉寿王醒泪永巷长年怨绮罗离情终日思风波湘江竹上痕无限岘首碑前洒几多人去紫台秋入塞兵残楚帐夜闻歌朝来㶚水桥边问未抵青袍送玉珂即日地寛楼已迥人更迥于楼抽思轻春物伤酲属莫愁望賖殊易断恨久欲难牧大势真无利多情岂自由空园兼树废败港拥花流书去青枫驿鸿归杜若洲单栖应分定辞疾索谁忧更替林鸦恨惊频去不休水天闲话旧事月姊曽逢下彩蟾倾城消息隔重帘已闻珮响知腰细更辨絃声觉指纎莫雨自归山峭峭秋河不动夜厌厌王昌且在墙东住未必金堂得免嫌汉宫词青雀西飞竟未囬君王长在集灵台侍臣最有相如渴不赐金茎露一盃席上作淡云轻雨拂髙唐玉殿秋来夜正长料得也应怜宋玉一生惟事楚襄王留赠畏之待得郎来月已低寒暄不道醉如泥五更又欲向何处骑马出门乌夜啼马嵬海外徒闻更九州他生未卜此生休空闻虎旅鸣宵柝无复鸡人报晓筹此日六军同驻马当时七夕笑牵牛如何四纪为天子不及卢家有莫愁离亭赋得折杨柳暂慿尊酒送无憀莫损愁眉与细腰人世死前惟有别春风争拟惜长条又含烟惹雾每依依万绪千条拂落晖为报行人休尽折半留相送半迎归深宫金殿销香闭绮栊玉壶传㸃咽铜龙狂飈不惜萝隂薄清露偏知桂叶浓斑竹岭边无限泪景阳宫里及时钟岂知为雨为云处只有髙唐十二峯李渉寄荆娘冩真章华台南莎草齐长河柳色连金隄青楼曈昽曙光蚤梨花满巷莺新啼章台玉颜年十六小来能唱西梁曲教坊大使久知名郢上词人歌不足少年才子心相许夜夜髙唐梦云雨五铢香帔结同心三寸红牋替传语縁池竝戏双鸳鸯田田翠叶红莲香百年恩爱两相许一夕不见生愁肠上清仙女徴游伴欲从湘灵住河汉只愁陵谷变人寰空叹桑田归海岸愿分精魄定形影永似银壶挂金井召得丹青絶世工冩真与身真相同忽然相对两不语疑是粧成来镜中岂期人愿天不违云軿却驻从山归画图封裹寄箱箧洞庭艶艶生光辉良人翻作东飞翼却遣江头问消息经年不得一封书翠幕云屏遶空壁结客有少年名总身姓江征㠶三十里前月发豫章知我别时言识我马上郎恨无羽翼飞使我徒怨沧波长开箧取画图寄我形影与客将如今憔悴不相似恐君重见生悲伤苍梧九疑在何处斑斑竹泪连潇湘与李渤新罗剑歌我有神剑异人与暗中往往精灵语识者知从东海来来时一夜因风雨长河临晓北斗残秋水露背青螭寒昨夜大梁城下宿不借跌光颜看刃边飒飒尘沙缺瘢痕半是蛟龙血雷焕张华久已无沈寃知向何人説我有爱弟都九江一条直气今无双青光好去莫惆怅必斩长鲸须少壮六叹绮罗香风翡翠车晴明独傍芙蓉渠上有云鬟洞仙女垂罗掩縠烟中语风月频惊桃李时沧波久别鸳鸯侣独传一札孤飞翼山长水逺无消息却鏁重门一院深半夜空庭明月色又深院梧桐夹金井上有辘轳青丝索羙人清昼汲寒泉寒泉欲上银瓶落迢迢碧甃千余尺竟日倚阑空叹息惆怅不来照明镜却掩洞房抱寂寂重过文上人院南随越鸟北燕鸿松月三年别逺公无限心中不平事一宵清话又成空润州听莫角江城吹角水茫茫曲引边声怨思长惊起莫天沙上雁海门斜去两三行再宿武关逺别秦城万里游乱山髙下出商州关门不鎻寒溪水一夜潺潺送客愁鹧鸪词湘江烟水深沙岸隔枫林何处鹧鸪飞日斜斑竹隂二女空垂泪三闾枉自沈惟有鹧鸪啼独伤行客心又越冈连越井越鸟更南飞何处鹧鸪啼夕烟东岭归岭外行人少天涯北客稀鹧鸪啼别处相对泪沾衣牧童词朝牧牛牧牛下江曲夜牧牛牧牛度村谷荷蓑出林春雨细芦管卧吹莎草緑乱挿蓬蒿箭满腰不怕勐虎欺黄犊竹枝词荆门滩急水潺潺两岸猿啼烟满山渡头少年应官去月落西陵望不还又巫崃云开神女祠緑潭红树影参差不劳戍口初相问无义滩头剰别离又石壁千重树万重白云斜掩碧芙蓉昭君溪上年年月偏照婵娟色最浓又十二峯头月欲低空聆滩上子规啼孤舟一夜东归客泣向东风忆建溪京口送朱昼之淮南两行客泪愁中落万树山花雨后残君到扬州见桃叶为传风水渡江难唐彦谦垂柳绊惹春风别有情世间谁敢鬭轻盈楚王江畔无端种饿损宫娥学不成牡丹真宰多情巧思新故将能事送残春为云为雨徒虗语倾国倾城不在人开日绮霞应失色落时青帝合伤神嫦娥婺女曾相送留下鵶黄作蕋尘春雨绮陌夜来雨春楼寒望迷逺容迎燕戏乱响隔莺啼有恨开兰室无言对李蹊花欹浑拂槛柳重欲垂隄灯檠昏鱼目薰炉咽麝脐别轻天北鹤梦怯汝南鸡入戸侵罗幌梢檐润绣题新丰树已失长信草初齐乱蝶寒犹舞惊乌暝不栖庾郎盘马地却怕有春泥秋晩髙楼松拂疎窗竹暎阑素琴幽怨不成弹清霄霁极云离岫紫塞风髙露满盘晩蝶飘零经宿雨莫鸦凌乱报秋寒髙楼瞪目归鸿逺始信嵇康欲画难上已日寄韩八上已接寒食莺花寥落晨微微泼火雨草草踏青人凉似三秋景清无九陌尘与余同病者对此合伤神长溪秋望柳短莎长溪水流雨微烟暝立溪头寒鸦闪闪前山逺杜曲黄昏独自愁离鸾闻道离鸾思故乡也知情愿嫁王昌尘埃一别杨朱路风月三年宋玉墙下疾不成双㸃泪断多难到九廽肠夜前佳树名栀子试结同心寄谢孃曲江春望杏艶桃娇夺晩霞乐游无庙有年华汉朝冠葢皆陵墓十里宜春下苑花柳春思春愁一万枝逺村遥岸寄相思西园有雨和苔长南内无人拂槛垂游客寂寥缄逺恨莫莺啼呌惜芳时晩来飞絮如霜髩恐为多情管别离春隂一寸逥肠百虑侵旅愁危涕两争禁天涯已有销魂别楼上宁无拥鼻吟感事不关河里笛伤心应倍雍门琴春云更觉愁于我闲葢低村作暝隂春深独行马上有作日烈风髙野草香百花狼籍柳披猖连天瑞霭千门逺夹道新隂九陌长衆饮不欢逃席酒独行无味放游缰年来与问闲游者若个伤春向路旁寄蒋二十四鸟啭蜂飞日渐长旅人情味悔思量禅门澹泊无心地世事生疎欲面墙一月云烟迷柳色九衢风土帯花香亦知髙士禁愁寂试倚阑干莫断肠汉代汉代金为屋吴宫绮作寮艶词传静婉新曲定妖娆箭响犹残梦籖声报早朝鲜明临晓日逥转度春宵半袖笼清镜前丝压翠翘静多如有待闲极似无憀梓泽花犹满灵和柳未凋障昏巫崃雨屏掩浙江潮未信潘名岳应疑史姓萧漏因歌暂断灯为雨频挑饮酒阑三雅投壶赛百娇钿蝉新翅重金鸭旧香焦水净疑澄练霞孤欲建标别随秦柱促愁为蜀絃么𤣥晏难瘳痺临邛但发痟聨诗徴弱絮思友咏甘蕉王氏怜诸谢周郎定小乔黼帏翘綵雉波扇画文鳐荇密妨垂钓荷欹欲度桥不因衣带水谁觉路迢迢春残景为春时短愁随别夜长暂碁宁号隠轻醉不成乡风雨曽通夕莓苔有衆芳落花如便去楼上即河梁小院小院无人夜烟斜月转明清宵易惆怅不必有离情寄懐有客伤春复怨离夕阳亭畔草青时泪从红蜡无由制肠比朱絃恐更危梅向好风惟是笑柳因微雨不胜垂双溪未去饶归梦夜夜孤眠枕独欹玫瑰麝炷腾清燎鲛纱覆緑蒙宫粧临晓日锦段落东风无力春烟里多愁莫雨中不知何事意深浅两般红才调集巻六才调集卷七目録钦定四库全书才调集巻七目録李宣古听蜀道士琴歌王之涣惆怅诗又又又又又又又又又又又悼亡岑参题苜蓿峯寄家人玉关寄长安李主簿逢入京使春梦贾曽有所思许浑金谷园桃花洛阳道中塞下曲放猿郊园秋日寄洛中友人南楼春望颍州从事西湖亭䜩饯南游泊船江驿题段太尉庙寓懐题潼关西兰若虞元长者永兴公之后工书属文近从军河中奉使宣歙因赠凌歊台咸阳城西楼晩眺姑熟官舍凌歊台送韦秀才南庭夜坐贻开元禅定二道者秋日早朝题勤尊师歴阳山居淮隂阻风寄楚州韦中丞油蔚赠别营妓卿卿张祜观杭州柘枝周员外出双舞柘枝妓观杨瑗柘枝感王将军柘枝妓殁贵家郎病宫人来鹏宛陵送李明府罢任归江州清明日与友人游玉塘庄施肩吾夜宴曲效古词山中得刘秀才京书望夫词刘得仁悲老宫人髙軿歩虚词冩懐又风筝李端代弃妇答贾客赵嘏长安秋望长安月夜与友生话故人汾上宴别曲江春望懐江南故人自遣新月东望寄归寒食新丰别友人感懐茅山道中朱绛春女怨姚伦感秋刘方平秋夜泛舟春怨陈羽长安卧病秋夜言懐薛能逰嘉州后溪老圃堂铜雀台李郢江上逢王将军薛逢开元后乐汉武宫词崔涂读庾信集项斯苍梧云气崔峝江上书懐李宣逺塞下作陶翰古塞下曲新安江林温宪春鸠郊居杏花李频湖口送友人送友人往太原寄逺鄂州头陀寺上方辞夏口崔尚书古意王驾古意于鹄送客游塞江南曲题羙人徐寅初夏戏题卷七钦定四库全书才调集巻七唐韦縠撰李宣古听蜀道士琴歌至道不可见正声难得闻忽逢羽客抱緑绮西别峨嵋峰顶云初排面蹑轻响似掷细珠鸣玉上忽挥素爪画七絃苍崖噼烈迸碎泉愤声髙怨声咽屈原呌天两妃絶朝雉飞双鹤离属玉夜啼独鹜悲吹我神飞碧霄里牵我心灵入秋水有如驱逐太古来邪淫辟荡贞心开孝为子忠为臣不独语言能教人前㺯啸后㺯嚬一舒一惨非冬春从朝至莫听不足相将直説瀛洲宿更深弹罢背孤灯窗雪萧萧打寒竹人间岂合值仙踪此别多应不再逢抱琴却上瀛洲去一片白云千万峯王之涣惆怅诗八蚕薄絮鸳鸯绮半夜佳期并枕眠钟动红娘唤归去对人匀泪拾金钿又李夫人病已经秋汉武看来不举头得所秾华销歇尽楚魂湘血一生休又谢家池馆花笼月萧寺房廊竹飐风半夜酒醒慿槛立所思多在别离中又隋师战舰欲亡陈国破应难保此身诀别徐郎泪如雨鑑鸾分后属何人又七夕琼筵随事陈兼花连蔕共伤神蜀王殿里三更月不见骊山私语人又夜寒春病不胜懐玉瘦花啼万事乖薄倖檀郎断芳信惊嗟犹梦合欢鞋又呜咽离声管吹秋妾身今日为君休齐奴不説平生事忍看花枝谢玉楼又青丝一络堕云鬟金剪刀鸣不忍看持谢君王寄幽怨可能从此住人间又陈宫兴废事难期三阁空余緑草基狎客沦亡丽华死他年江令独来时又晨肇重来路已迷碧桃花谢武陵溪仙山目断无寻处流水潺湲日渐西又少卿降北子卿还朔野离觞惨别颜却到茂陵惟一恸节旄零落鬓毛斑又梦里分明入汉宫觉来灯背锦屏空紫台月落关山晓肠断君恩信画工悼亡春来得病夏来加深掩粧窗卧碧纱为怯暗藏秦女扇怕惊愁度阿香车腰肢暗想风欺柳粉态难㤀露洗花今日青门葬君处乱蝉衰草夕阳斜岑参题苜蓿峯寄家人苜蓿峯边逢立春葫芦桥上泪沾巾闺中只是空相忆不见沙场愁杀人玉关寄长安李主簿东去长安万里余故人何惜一行书玉关西望肠堪断况复明朝是岁除逢入京使故园东望路漫漫双袖龙钟泪不干马上相逢无纸笔慿君传语报平安春梦洞房昨夜春风起遥忆羙人湘江水枕上片时春梦中行尽江南数千里贾曾有所思洛阳城东桃李花飞来飞去落谁家幽闺女儿爱颜色坐见落花长叹息今岁花开君不待明年花开复谁在故人不共洛阳东今来空对落花风年年岁岁花相似岁岁年年人不同许浑金谷园桃花花在舞楼空年年一度红泪光停晓露愁态倚春风开日妾先死落时君亦终东流两三片应到夜泉中洛阳道中洛阳多旧迹一日几堪愁风起林花晩月明宫树秋兴亡不可问自古水东流塞下曲夜战桑干雪秦兵半不归朝来有乡信犹自寄征衣放猿殷懃解金鎻别夜雨凄凄山浅忆巫崃水寒思建溪逺寻红树宿深入白云啼好觅南归路烟萝更莫迷郊园秋日寄洛中友人楚水西来天际流感时伤别思悠悠一尊酒尽青山莫万里书逥碧树秋日落逺波惊宿雁风吹轻浪起眠鸥嵩阳亲友如相问潘岳闲居欲白头南楼春望南楼春一望云水共昏昏野店归山路危桥带郭村暗烟和草色夜雨涨溪痕下岸谁家住残阳半掩门颍州从事西湖亭䜩饯西湖清䜩不知囘一曲离歌酒一盃城带夕阳闻鼓角寺临秋水见楼台兰堂客散蝉犹噪桂檝人稀鸟自来独想征㠶去巩洛此中霜菊绕潭开南游泊船江驿漠漠故宫地月凉云水幽鸡鸣荒戍晓雁过古城秋杨柳北归路蒹葭南渡舟去乡今已逺更上望京楼题叚太尉庙静想追兵缓翠华古碑荒庙闭松花纪生不向荥阳死岂有山河属汉家寓懐南国浣纱伴盈盈天下姝盘金明绣带动珮响罗襦素手怨瑶瑟清心悲玉壶春花坐摇落争忍嫁狂夫题潼关西兰若来往几经过前山枕大河逺㠶春水濶髙寺夕阳多蝶影下红药鸟声喧緑萝故山归未得徒咏採薇歌虞元长者永兴公之后工书属文近从军河中奉使宣歙因赠吴门风水各萍流月满花开嬾独游万里山川分晓梦四邻歌管送春愁昔年顾我长青眼今日逢君已白头莫向尊前悲易水古来投笔尽封侯凌歊台宋祖凌歊乐未囘三千歌舞宿层台湘潭云尽莫烟出巴蜀雪消春水来行殿有基荒荠合寝园无主野棠开百年便作万年计岩畔古碑空緑苔咸阳城西楼晩眺一上髙城万里愁蒹葭杨柳似汀洲溪云初起日沈阁山雨欲来风满楼鸟下緑芜秦苑夕蝉鸣黄叶汉宫秋行人莫问当年事故国东来渭水流姑熟官舍草生官舍似闲居雪照南窗满素书贫后始知为吏拙病来还喜识人踈青云岂有窥梁燕浊水应无避钓鱼不待秋风便归去紫阳山下是吾庐凌歊台送韦秀才云起髙台日未沈数村残照半巗隂野蚕成茧桑柘尽溪鸟引雏蒲稗深㠶势依依投极浦钟声杳杳隔前林故山迢故人去一夜月明千里心南庭夜坐贻开元禅定二道者莫莫焚香何处宿西巗一室暎踈藤光隂难驻迹如客寒暑不惊心是僧髙树有风闻夜磬逺山无月见秋灯身闲境静日为乐若问其余非我能秋日早朝宵衣应待絶更筹环珮锵锵月下楼井转辘轳千树晓鎻开阊阖万山秋龙旟尽列趋金殿雉扇才分拜玉旒虚戴鐡冠无一事沧江归去老渔舟题勤尊师歴阳山居师即思齐之孙顷为故相国萧公録用相国致政尊师亦自边将入道因赠是诗三十知兵在羽林中年潜识子房心苍鹰出塞边尘灭白鹤还乡楚水深春坼酒瓶浮药气晩擕棊局带松隂鸡笼山上云多处自劚黄精不可寻淮隂阻风寄楚州韦中丞垂钓京江欲白头江鱼堪钓却西游刘伶台下稻花晩韩信庙前枫叶秋淮月未明先倚槛海云初起更维舟河桥有酒无人醉独上髙城望庾楼油蔚赠别营妓卿卿怜君无那是多情枕上相看直到明日照緑窗人去住鸦题红粉泪从横愁肠只向金闺断白髪应从玉塞生为报花时少惆怅此生终不负卿卿张祜观杭州柘枝舞停歌罢鼓连催软骨纎蛾暂起来红罨画衫纒腕出碧排方胯背腰旁收拍拍金铃摆却踏声声锦袎摧看着遍头香袖折粉屏香帕又重隈周员外出双舞柘枝妓画鼔拖环锦臂攘小娥双换舞衣裳金丝蹙雾红衫薄银蔓垂花紫带长鸾影乍逥头并举鳯声初歇翅齐张一时折腕招残拍斜歛轻身拜玉郎观杨瑗柘枝促疉蛮鼍引柘枝巻檐虚帽带交垂紫罗衫宛蹲身处红锦靴柔踏节时微动翠蛾抛旧态缓遮檀口唱新词看看舞罢轻云起却赴襄王梦里期感王将军柘枝妓殁寂寞春风旧柘枝羙人休舞曲停吹鸳鸯钿带抛何处孔雀罗衫付阿谁画鼔不闻招节拍锦靴虚想挫腰肢今来座上翻如醉曽见梨园教彻时贵家郎二十便封侯名居第一流緑鬟深小院清管下髙楼醉把金船掷闲敲玉镫游带盘红鼠袍砑紫犀牛碧瓦坊墙上朱桥柳巷头眼前长少贵那信有春愁病宫人佳人卧病动经秋帘幕繿縿不挂钩四体强扶藤夹膝双鬟慵挿玉搔头花颜有幸君王问药饵无徴待诏愁惆怅近来销瘦尽泪珠时傍枕函流来鹏宛陵送李明府罢任归江州菊花村晩雁来天共把离盃向水边官满便寻垂钓侣家贫已用卖琴钱浪生盆浦千层雪云起炉峯一炷烟傥见吾乡旧知已为言憔悴过新年清明日与友人游玉塘庄几宿春山逐陆郎清明时节好风光归穿緑荇船头滑醉踏残花屐齿香风急岭云飘迥野雨余田水落方塘不堪吟罢东回首满耳蛙声正夕阳施肩吾夜宴曲兰缸如昼买不眠玉堂夜起沈香烟青娥一行十二仙欲笑不笑桃花燃碧窗㺯娇梳洗晩户外不知银汉转被郎嗔罚瑠璃盏酒入四肢红玉软效古词姊妹无多兄弟少举家钟爱年最少有时绕树山鹊飞贪看不待画眉了山中得刘秀才京书自笑家贫客到踈满庭烟草不能锄今朝谁料三千里忽得刘京一纸书望夫词手爇寒灯向影频囘文机上暗生尘自家夫壻无消息却恨桥头卖卜人刘得仁悲老宫人白髪宫娃不解悲满头犹自挿花枝曽縁玉貌君王宠凖拟人看似旧时髙軿歩虚词清溪道士人不识上天下地鹤一只洞门深鎻碧窗寒滴露硏朱㸃周易冩懐渔竿消日酒消愁一醉忘情万事休却恨韩彭兴汉室功成不向五湖游又花满西园月满池笙歌摇曵画船移如今暗与心相约不动征旗动酒旗风筝夜静絃声响碧空宫商信任往来风依稀似曲才堪听又被风吹别调中李端代弃妇答贾客五疉城边争走马铜堤寺里共乘舟鸣环动珮恩能尽掩袖低巾泪不流畴昔将歌邀客醉如今欲舞对君羞忍懐贱妾平生曲独上襄阳旧酒楼赵嘏长安秋望云物凄清拂曙流汉家宫阙动髙秋残星几㸃雁横塞长笛一声人倚楼紫艳半开篱菊静红衣落尽渚莲愁鲈鱼正羙不归去空戴南冠学楚囚长安月夜与友生话故人宅边秋水浸苔矶日日持竿去不归杨柳风多潮未落蒹葭霜在雁初飞重嘶匹马吟红叶却听踈钟忆翠微今夜秦城满楼月故人相见一沾衣汾上宴别云物如故乡山川知异路年来未归客马上春色莫一尊花下酒残日水西树不待管絃终摇鞭背花去曲江春望懐江南故人杜若洲边人未归水寒烟暖想柴扉故园何处风吹柳一雁南来雪满衣目极思随原草遍浪髙书到海门稀此时愁望情多少万里春流遶钓矶自遣晩树疎蝉起别愁逺人囘首忆沧洲江连故国无穷恨日带残云一片秋久客转谙时态薄多情只为酒淹留到头生长烟霞者须向烟霞老始休新月玉钩斜傍画檐生云匣初䦕一寸明何事最能伤少妇夜来依约落边城东望楚江横在草堂前杨柳洲边载酒船两见梨花归不得每逢寒食一澘然斜阳暎阁山当寺微緑含风树满川同郡故人攀桂尽把诗吟向泬寥天寄归三年踏尽化衣尘只见长戈不见春马过雪街天未曙客迷关路泪空频桃花坞接啼猿寺野竹亭通画鹢津早晩相酬身事了水边归去一闲人寒食新丰别友人一百五日家未归新丰鸡犬独依依满楼春色傍人醉半夜雨声前计非缭绕沟塍含緑晩荒凉树石向川微东风吹泪对花落顦顇故交相见稀感懐独上江楼思渺然月光如水水如天同来望月人何处风景依稀似去年茅山道中烟树重重水乱流马嘶残雨晩程秋门前便是仙山路目送归鸿不得游朱绛春女怨独坐纱窗刺绣迟紫荆花下啭黄鹂欲知无限伤春意尽在停针不语时姚伦感秋试向踈林望方知节候殊乱声千叶下寒影一巢孤不蔽秋天雁惊飞夜月乌霜风与春日几度遣荣枯刘方平秋夜泛舟林塘夜泛舟虫响荻飕飕万影皆因月千声各为秋岁华空复晩乡思不胜愁西北浮云外伊川何处流春怨纱窗日落渐黄昏金屋无人见泪痕寂寞闲庭春欲晩梨花满院不开门陈羽长安卧病秋夜言懐九重门鏁禁城秋月过南宫渐暎楼紫陌夜深槐露滴碧空云尽火星流风清刻漏传三殿甲第歌钟乐五侯楚客病来乡思苦寂寥灯下不胜愁薛能游嘉州后溪山屐经过满迳踪隔溪遥见夕阳舂当时诸葛成何事只合终身作卧龙老圃堂邵平𤓰地接吾庐糓雨干时偶自锄昨日春风欺不在就床吹落读残书铜雀台魏帝当时铜雀台黄花深暎棘丛开人生冨贵须囘首此地岂无歌舞来李郢江上逢王将军虬髯憔悴羽林郎曽入甘泉侍武皇鵰没夜云知御苑马随春仗识天香五湖归去孤舟月六国平来两髩霜惟有桓伊江上笛卧吹三㺯送残阳薛逢开元后乐莫奏开元旧乐章乐中髙曲断人肠邠王玉笛三更咽虢国金车十里香一自犬戎生蓟北便从征战老汾阳中原骏马搜求尽沙苑年来草又芳汉武宫词武帝清斋夜筑坛自斟明水醮仙官殿前童女移香案庭际金人捧露盘绛节有时还入梦碧桃何处更骖鸾茂陵烟雨埋冠劒石马无声蔓草寒崔涂读庾信集四朝十帝尽风流建业长安两醉游唯有一篇杨柳曲江南江北为君愁项斯苍梧云气何年化作愁漠漠便难收数㸃山能逺平铺水不流湿连湘竹莫浓葢舜坟秋亦有思归客看来尽白头崔峝江上书懐骨肉天涯别江山日落时泪流襟上血髪白镜中丝吴越书难到存亡梦岂知登髙囘首处形影自相随李宣逺塞下作秋日并州路黄榆落故关孤城吹角罢数骑射鵰还帐幙遥临水牛羊自下山征人正垂泪烽火照云间陶翰古塞下曲进军飞狐北穷冦势将变日落沙尘昏背河更一战骏马黄金勒雕弓白羽箭射杀左贤王归奏未央殿欲言塞下事天子不召见西出咸阳门哀哀泪如霰新安江林江源南去永野饭暂维梢古戍悬渔网空林露鸟巢雪晴山嵴见沙浅浪痕交自笑无谋者逢人作解嘲温宪春鸠村南微雨新平緑凈无尘散睡桑条煖闲鸣屋嵴春逺闻和晓梦相应在诸邻行乐花时节追飞见亦频郊居村前村后树寓赏有余情青麦路初断紫花田未畊雉声闻不到山势望犹横寂寞春风里吟酣信马行杏花团雪上晴梢红明暎碧寥店香风起夜村白雨休朝静落犹和蒂繁开正蔽条澹然闲赏久无以破妖娆李频湖口送友人中流欲莫见湘烟苇岸无穷接楚天去雁逺冲云梦雪离人独上洞庭船风波尽日依山转星汉通宵向水连零落梅花过残腊故园归去醉新年送友人往太原离亭聊把酒此路彻邉头草白雁来尽时清人去游汾河流晋地塞雪满并州明日相思起萧条上北楼寄逺槐欲成隂分袂时君期十日复金扉槐今落叶已将尽君向逺乡犹未归化石早曽闻节妇沈湘何必独灵妃须知此意同生死不学他人空寄衣鄂州头陀寺上方髙寺上方无不见天涯行客思迢迢西江㠶挂东风急夏口城衔楚塞遥沙渚渔归多湿网桑林蚕后尽空条感时叹物寻僧话惟向禅心得寂寥辞夏口崔尚书一饭仍难受淹留已半年终期身可报不拟骨空镌城晩风髙角江春浪起船同来栖止地独去塞鸿前古意白马游何处青楼日正长鳯箫抛旧曲鸾镜嬾新粧元鸟空巢语飞花入戸香虽非窦滔妇锦字已成章王驾古意夫戍萧关妾在吴西风吹妾妾忧夫一行书信千行泪寒到君边衣到无于鹄送客游塞若到并州北谁人不忆家塞深无去伴路尽有平沙碛冷唯逢雁天春不见花莫随边将意垂老事轻车江南曲偶向江边採白苹还随女伴赛江神衆中不敢分明语暗掷金钱卜逺人题羙人秦女窥人不解羞攀花趂蝶出墙头胸前空带宜男草嫁得萧郎爱逺游徐寅初夏戏题长养薰风拂晓吹渐开荷芰落蔷薇青虫也学庄周梦化作南园蛱蝶飞才调集巻七才调集卷八目録钦定四库全书才调集巻八目録罗隐偶怀桃花中元夜泊淮口西上梅花登夏州城楼曲江春感西川与蔡十九同别子超春日独游禅智寺绵谷回寄蔡氏昆仲忆夏口龙丘东下却寄孙员外金陵夜泊寄前宣州窦尚书牡丹柳炀帝陵李颀放歌行畣从弟墨卿崔颢黄鹤楼于武陵夜与故人别洛阳道中别友人寄北客洛阳晴望东门路长信愁感怀劝酒李涉山中戎昱中秋感怀闻笛客堂秋夕霁雪韩琮春愁莫春浐水送别骆谷晩望公子行二月二日游洛源题商山店李德裕长安秋夜高蟾下第后上永崇高侍郎金陵晩眺高适封丘县九月九日酬顾少府朱庆余宫词曹松春日长安书事九江莫春书事古冢钱起阙下赠裴舍人罗邺牡丹巴南旅舎言怀下第呈友人登凌歊台下第东归仆射陂晩望芳草闻子规章碣焚书坑李益同崔邠登鹳雀楼王昌龄长信秋词採莲闺怨李嘉祐送严员外赴南中留别褚少府湖上林亭送陆澧还吴中送王牧往吉州谒王使君郑准代寄边人题宛陵北楼云寄进士崔鲁范祖咏七夕吉师老题春梦秋归故里看蜀女转昭君变放猿鸳鸯卢弼薄命妾闻雁秋夕寓居精舍书事和李秀才边庭四时怨四首窦巩寄南游兄弟韩偓小隐赠易卜崔江处士残春旅舍夜深寄邻庄道侣杜荀鹤春宫怨经九华费征君墓冬末同友人泛潇湘山中寄诗友溪兴马上行春日山居寄先达旅馆过雨张乔荆楚道中题终南山白鹤观崔鲁莫春对花卷八钦定四库全书才调集巻八唐韦縠撰罗隐偶怀白丁攘臂犯长安翠辇苍黄路屈盘丹凤有怀云外远玉龙无主渡头寒静思贵族谋身易危觉文皇创业难不将不侯何计是钓鱼船上泪阑干桃花暖触衣襟漠漠香间梅遮柳不胜芳数枝艳拂文君酒半里红敧宋玉墙尽日无人疑怅望有时经雨乍凄凉旧山山下还如此回首东风一断肠中元夜泊淮口木叶迎飇水面平偶停孤棹已三更秋凉雾露侵灯下夜静鱼龙逼岸行敧枕正牵题柱思隔楼谁转遶梁声锦帆天子狂魂魄应过扬州看月明西上西上青云未有期东浮沧海一何迟酒阑梦觉不称意花落月明空所思长恐病侵多事日可堪贫过少年时鬭鸡走狗五陵道惆怅输他轻薄儿梅花吴王醉处十余里照野拂衣今正繁经雨不随山鸟散倚风疑共路人言愁怜粉艳飘歌席静爱寒香扑酒尊欲寄所思无好信为君惆怅又黄昏登夏州城楼寒声猎猎戍旗风独倚危栏怅望中万里山川唐土地千年魂魄晋英雄离心不忍听边马往事应须问塞鸿好脱儒冠从校尉一枝长㦸六钧弓曲江春感江头日暖花又开江东行客心悠哉高阳酒徒半凋落终南山色空崔嵬圣代也知无弃物侯门未必用非才一船明月一竿竹家在五湖归去来西川与蔡十九同别子超相欢虽则不多时相别那能不歛眉蜀客赋高君解爱楚宫腰细我还知百年恩爱无终始万里因缘有梦思肠断门前旧行处不堪全属五陵儿春日独游禅智寺远树连天水接空几年行乐旧隋宫花开花谢长如此人去人来自不同楚凤调高何处酒吴牛蹄健满车风思量只合腾腾醉煑海平陈一梦中绵谷回寄蔡氏昆仲一年两度锦城游前值东风后值秋芳草有情皆碍马好云无处不遮楼山将别恨和心断水带离声入梦流今日因君试回首澹烟乔木隔绵州忆夏口汉阳渡口兰为舟汉阳城下多酒楼芳年不得尽一醉别梦有时还重游襟带可怜吞塞雁风烟只好狎江鸥月明更想曾行处吹笛桥边木叶秋龙丘东下却寄孙员外縠江东下几多程每泊孤舟即有情山色已随游子远水纹犹认主人清恩如海岳何时报恨似烟花触处生百尺风帆两行泪不堪回首望峥嵘金陵夜泊冷烟轻雨傍衰丛此夕秦淮驻断蓬栖雁远惊沽酒火乱鸦高避落帆风地销王气波声急山带秋隂树影空六代精灵人不见思量应在月明中寄前宣州窦尚书往年西谒谢𤣥晖尊酒留欢醉始归曲槛柳浓莺未老小园花嫩蝶初飞喷香瑞兽金三尺舞雪佳人玉一围今日乱离寻不得满蓑风雨钓鱼矶牡丹艳多烟重欲开难红蕋当心一抹檀公子醉归灯下见美人朝挿镜中看当庭始觉春风贵带雨方知国色寒日晩更将何所似太眞无力凭阑干柳灞岸晴来送别频相偎相倚不胜春自家飞絮犹无定争解垂丝绊路人炀帝陵入郭登桥出郭船红楼日日柳年年君王忍把平陈业只博雷塘数亩田李颀放歌行畣从弟墨卿小来好文耻学武世上功名不解取虽沾寸禄已后时徒欲出身事明主柏梁赋诗不及宴长楸走马谁相数敛迹俛眉心自甘髙歌击节声半苦由是蹉跎一老夫养鸡牧豕东城隅空歌汉代萧相国肯事霍家冯子都徒尔当年声籍籍滥作词林两京客故人斗酒安陵桥黄鸟春风洛阳陌吾家令弟才不羁五言破的人共推兴来逸气如涛涌千里长江归海时别离短景何萧索佳句相思能间作举头遥望鲁阳山木叶纷纷向人落崔颢黄鹤楼昔人已乘白云去此地空余黄鹤楼黄鹤一去不复返白云千载空悠悠晴川歴歴汉阳树春草萋萋鹦鹉洲日莫乡关何处是烟波江上使人愁于武陵夜与故人别白日去难驻故人非旧容今宵一别后何处更相逢过楚水千里到秦山几重话来天未晓月落满城钟洛阳道中浮世若浮云千回故复新旋添青草冢更有白头人嵗暮容将老雪晴山欲春行行车马客不尽洛阳尘别友人行子与秋叶各随南北风虽非千里别还阻一宵同过尽少年日尚如长路篷犹为布衣客羞入故关中寄北客穷边足风惨何处醉楼台家去数千里月圆十二回寒山随日远雪路向城开游子久无信年年空雁来洛阳晴望九陌尽风尘嚣嚣昼复昏古今人不断南北路长存叶落上阳树草衰金谷园乱鸦归未巳斜日半前轩东门路东门车马路此路在浮沈白日不西落红尘应更深从来名利地皆起是非心所以青青草年年生汉隂长信愁簟凉秋夜初长信恨何如拂黛月生指理鬟云满梳一从悲画扇几度泣前鱼坐听南宫乐清风摇翠裾感怀青山长寂寞南望独高歌四海故人尽九原新壠多西沈浮世日东注逝川波不使年华驻此生看几何劝酒劝君金屈巵满酌不须辞花发多风雨人生足别离李涉山中无奈牧童何放牛喫我竹隔林唿不譍叫笑如生鹿欲报田舎翁更深不归屋戎昱中秋感怀八月更漏长愁人起常早闭门寂无事满院生秋草昨宵北窗梦梦入荆南道远客归去来在家贫亦好闻笛入夜思归切笛声寒更哀愁人不愿听自到枕前来风起塞云断夜深关月开平明独惆怅飞尽一庭梅客堂秋夕隔窗萤影灭复流北风微雨虚堂秋虫声竟夜引乡泪蟋蟀何知人自愁四时不得一日乐以此方知客游恶寂寂江城无所闻梧桐叶上偏萧索霁雪风卷寒云莫雪晴江烟洗尽柳条轻檐前数片无人扫又得书窗一夜明韩琮春愁金乌长飞玉兔走青鬓长青古无有秦娥十六语如絃未解贪花惜杨柳吴鱼岭雁无消息水誓兰情别来久劝君年少莫游春煖风迟日浓于酒莫春浐水送别緑暗红稀出凤城莫云楼阁古今情行人莫听宫前水流尽年光是此声骆谷晩望秦川如画渭如丝去国还家一望时公子王孙莫来好岭花多是断肠枝公子行紫䄂长衫色银蝉半臂花带盘水玉鞍绣坐云霞别殿承恩泽飞龙赐渥洼控罗青褭辔镂象碧熏葩意气倾歌舞阑珊走钿车䄂彰云缥缈钗转凤攲斜珠巻迎归箔红笼晃醉纱唯无难夜日不得似仙家二月二日游洛源旧苑新晴草似苔人还香在踏青回今朝此地成惆怅已后逢春更莫来题商山店商山驿路几经过未到仙娥见谢娥红锦机头抛皓腕緑云鬟下送横波佯嗔阿母留宾客暗为王孙换绮罗碧涧门前一条水岂知平地有天河李德裕长安秋夜内官传诏问戎机载笔金銮夜始归万户千门皆寂寂月中清露㸃朝衣高蟾下第后上永崇高侍郎天上碧桃和露种日边红杏倚云栽芙蓉生在秋江上不向东风怨未开金陵晩眺曾伴浮云归晩翠旋陪落日泛秋声世间无限丹青手一片伤心画不成高适封丘县我本渔樵孟诸野一生自是悠悠者乍事狂歌草泽中宁堪作吏风尘下祗言小邑无所为公门百事皆有期拜迎官长心欲碎鞭挞黎庶令人悲归来向家问妻子举家尽笑今如此生事应须南亩田世情付与东流水梦想旧山安在哉为衔君命日迟回乃知梅福徒为尔转忆陶潜归去来九月九日酬顾少府檐前白日应可惜篱下黄花为谁有行子迎霜未授衣主人得钱始沽酒苏秦顦顇时多厌蔡泽悽惶世看丑纵使登高祗断肠不如独坐空搔首朱庆余宫词寂寂花时闭院门美人相竝立琼轩含情欲说宫中事鹦鹉前头不敢言曹松春日长安书事浩浩看花晨六街扬远尘尘中一丈日谁是晏眠人御柳舞着水野莺啼破春徒云还楚计犹自惜离秦九江莫春书事杨柳城初锁归愁不计重春流无旧岸夜色失诸峯影动渔边火声迟语后钟明朝回去雁谁向北郊逢古冢代远已难问絫絫次古城民田侵不尽客路踏还平作穴虵分蛰依冈鹿遶行唯应风雨夕鬼火出林明钱起阙下赠裴舎人二月黄鹂飞上林春城紫禁晓隂隂长乐钟声花外尽龙池柳色雨中深阳和不散穷途恨霄汉长悬捧日心献赋十年犹未遇羞将白髪对华簪罗邺牡丹落尽春红始着花花时比屋事豪奢买栽池馆恐无地看到子孙能几家门倚长衢攒绣毂幄笼轻日护香霞歌钟满座争欢赏谁信流年鬓有华巴南旅舍言怀万浪千巖首未回无憀相倚上高台家山如画不归去客舍似讐谁遣来红泪罢窥连晓烛碧波休引向风盃后时若有青云望何事偏教羽翼摧下第呈友人清世谁能便陆沈相逢休作忆山吟若教仙桂在平地更有何人肯苦心去国汉妃还似玉亡家石氏岂无金且安怀抱莫惆怅瑶瑟调高尊酒深登凌歊台高台今古境长闲因想兴亡自惨颜四海已归新雨露六朝空谒旧江山槎翘独鸟沙汀畔风递连樯雪浪间好是轮蹄来往便谁人不向此跻攀下第谩把青春酒一杯愁襟宁信酒能开江边依旧空归去帝里还同不到来门掩残阳鸣鸟雀花飞何处好池台此时惆怅便堪老何用人间歳月催东归日日唯忧行役迟东归可是有家归都縁桂玉无门住不算山川去路危秦树梦愁黄鸟啭吴江钓忆锦鳞肥桃夭杏艳清明近惆怅当年意尽违仆射陂晩望离人到此倍堪伤陂水芦花似故乡身事未知何日了马蹄唯觉到秋忙田园牢落东归晩道路辛勤北去长却羡无愁是沙鸟双双相趁下斜阳芳草废苑墙南残雨中似袍颜色正䝉茸微香暗惹游人步远緑才分鬭雉踪三楚渡头长恨见五侯门外却难逢年年纵有春风便马迹车轮一万重闻子规蜀魄千年尚怨谁声声啼血向花枝满山明月东风夜正是愁人不寐时章碣焚书坑竹帛烟销帝业虚关河空锁祖龙居坑灰未冷山东乱刘项元来不读书李益同崔邠登鹳雀楼鹳雀楼西百尺墙汀洲云树共茫茫汉家箫鼔空流水魏国山河半夕阳事去千年犹恨速愁来一日即为长风烟併是思归望远目飞春亦自伤王昌龄长信秋词奉帚平明金殿开且将团扇共徘徊玉颜不及寒鸦色犹带昭阳日影来採莲越女作桂舟还将桂为檝湖上水弥漫清江初可涉摘取芙蓉花莫摘芙蓉叶将归问夫壻颜色何如妾闺怨闺中少妇不知愁春日凝妆上翠楼忽见陌头杨柳色悔教夫壻觅封侯李嘉祐送严员外春风倚棹阖闾城水国春寒隂复晴细雨湿衣看不见闲花落地听无声日斜江上孤帆影草緑湖南万里情君去若逢相识问青袍今已误儒生赴南中留别褚少府湖上林亭种田东郭傍春陂万事无情把钓丝緑竹放侵行迳里青山常对巻帘时纷纷花发门空闭寂寂莺啼日更迟从此别君千万里白云流水忆佳期送陆澧还吴中瓜步寒潮送客杨花莫雨沾衣故乡南望何处秋水连天独归送王牧往吉州谒王使君细草緑汀洲王孙耐薄游年华初冠带文体旧弓裘野渡花争发春塘水乱流使君怜小阮应念倚门愁郑准代寄边人君去不来久悠悠昏又明寸心因卜解残梦过桥惊圣泽如垂饵沙场㑹息兵凉风当为我一一送砧声题宛陵北楼雨来风静緑芜鲜凭着朱阑思浩然人语独耕烧后岭鸟飞斜没望中烟松梢半露藏云寺滩势横流出浦船若遣谢宣城不死必应吟尽夕阳川云片片飞来静又闲楼头江上复山前飘零尽日不归去贴破清光万里天寄进士崔鲁范洛阳才子旧交知别后干戈积咏思百战市朝千里梦三年风月几篇诗山高雁断音书絶谷背莺寒变代迟㑹待路宁归去得酒楼渔浦重相期祖咏七夕闺女求天女更阑意未阑玊庭开粉席罗袖捧金盘向月穿针易临风整线难不知谁得巧明旦试相看吉师老题春梦秋归故里故国归路賖春晩在天涯明月夜来梦碧山秋到家开窗闻落叶远墅见晴鸦惊起晓庭际莺啼桃杏花看蜀女转昭君变妖姬未着石榴裙自道家连锦水濆檀口解知千载事清词堪叹九秋文翠眉嚬处楚边月画巻开时塞外云说尽绮罗当日恨昭君传意向文君放猿放尔千山万水身野泉晴树好为邻啼时莫向潇湘岸明月孤舟有旅人鸳鸯江岛蒙蒙烟霭微緑芜深处刷毛衣渡头惊起一双去飞上文君旧锦机卢弼薄命妾君恩已断尽成空追想娇欢恨莫穷长为蕣花光晓日谁知团扇送秋风黄金买赋心徒切清路飞尘信莫通闲凭玉阑思旧事几回春莫泣残红闻雁秋风萧瑟静埃氛边雁迎风响咽羣瀚海应嫌霜下早湘川偏爱草初薰芦洲宿处依沙岸榆塞飞时度晩云何处最添羇客恨竹窗残月酒醒闻秋夕寓居精舍书事叶满苔阶杵满城此中无限恨难平疎檐看织蟏蛸网暗隙愁听蟋蟀声醉卧欲抛羇客思梦归偏动故乡情觉来独步长廊下半夜西风吹月明和李秀才边庭四时怨春春风昨夜到榆关故国烟花想已残少妇不知归不得朝朝应上望夫山夏卢龙塞外草初肥雁乳平芜晓不飞乡国近来音信断至今犹自着寒衣秋八月霜飞柳遍黄蓬根吹断雁南翔陇头流水关山月泣上龙堆望故乡冬朔风吹雪透刀瘢饮马长城窟更寒半夜火来知有敌一时齐保贺兰山窦巩寄南游兄弟书来不报几时还知在三湘五岭间独立衡门秋水阔寒鸦飞去日衔山韩偓小隐借得茅斋岳麓西拟将身世老锄犁清晨向市烟含郭寒夜归村月照溪炉为窗明僧偶坐松因雪折鸟惊啼灵椿朝菌由来事却笑庄生始欲齐赠易卜崔江处士白首穷经通祕义青山养老度危时门传组绶身能退家学樵渔迹更奇四海尽闻龟策妙九霄堪叹鹤书迟壶中日月将何用借与闲人试一窥残春旅舍旅舍残春宿雨晴恍然心地忆咸京树头蜂抱花须落池面鱼吹柳絮行禅伏诗魔归净域酒冲愁阵出奇兵两梁免被尘埃汚拂拭朝簪待眼明夜深清江碧草两悠悠各自风流一种愁正是落花寒食雨夜深无伴倚空楼寄邻庄道侣闻说经旬不启关药窗谁伴醉开颜夜来雪压村前竹剩见溪南几尺山杜荀鹤春宫怨早被婵娟误欲妆临镜慵承恩不在貌教妾若为容风煖鸟声碎日高花影重年年越溪女相忆採芙蓉经九华费征君墓凡弔先生者多伤荆棘间不知三尺墓高却九华山天地有何外子孙无亦闲当时若征起未必得身还冬末同友人泛潇湘残腊泛舟何处好最多吟兴是潇湘就船买得鱼偏美踏雪沽来酒倍香猿到夜深啼岳麓雁知春近别衡阳与君剩採江山景裁取新诗入帝乡山中寄诗友山深长恨少同人览景无时不忆君庭果自从霜后熟野猿频向屋边闻琴临秋水弹明月酒就东山酌白云仙桂算攀攀合得平生心力尽于文溪兴山雨溪风巻钓丝瓦瓯篷底独斟时醉来睡着无人唤流下前滩也不知马上行五里复五里住时无住时日将家渐远犹恨马行迟春日山居寄先达野吟何处最相宜春景暄和好入诗高下麦苗新雨后浅深山色晩晴时半巖云脚风牵断平野花枝鸟踏垂倒载干戈是何日近来麋鹿欲相随旅馆遇雨月华星采坐来收岳色江声暗结愁半夜灯前十年事一时和雨到心头张乔荆楚道中前程曽未到岐路拟何为返照行人急荒郊去鸟迟春宵多旅梦夏闰远相期处处牵愁绪无穷是柳丝题终南山白鹤观上彻炼丹峯求𤣥意未穷古坛青草合往事白云空仙境日月外帝乡烟雾中人间足烦暑欲去恋清风崔鲁莫春对花病香无力被风欺多在青苔少在枝马上行人莫回首断君肠是欲残时才调集巻八才调集卷九目録钦定四库全书才调集巻九目録刘商秋夜听严绅巴童唱竹枝歌长孙佐辅寻山家南中客舎对雨送故人归北朱倣秣陵送客入京江上送别王表清明日登城春望寄大夫使君成德乐张安石玉女词苦别张谔还京于濆古宴曲思归引苦辛吟胡曾寒食都门作薄命妾独不见交河塞下曲车遥遥早发潜水驿谒郎中员外赠渔者自岭下泛鹢到清远崃作题周瑜将军庙李羣玉同郑相并歌姬小饮因以赠戏赠姬人赋尖字韵顾非熊秋日陜州道中作袁不约长安夜游病宫人吴商浩巫崃听猿秋塘晓望水楼感事长安春赠友人宿山驿塞上即事北邙山泊舟梁锽代征人妻喜夫还贺知章咏柳张蠙钱塘夜宴留别郡守长安春望叙怀题嘉陵驿刘象春夜又晓登迎春阁早春池亭独游又又白髭戴司颜江上雨塞上沈彬秋日李贺七夕严维秋夜船行韩翊寒食熊皦早梅张乔杨花落送友人归宜春送进士许棠陈陶寄兵部任畹郎中张谓杜侍御送贡物戏赠郑常寄邢逸人崔峒题崇福寺禅院李洞喜鸾公自蜀归李端巫山高和皇甫拾遗江为江行裴度中书即事陈上美咸阳怀古姚合游宣义池亭游阳河㟁边词又寄王度居士寄王𤣥伯闻蝉杨牢赠舍弟王昌龄出塞少年行于鹄送唐大夫让节归山送宫人入道陈羽冬晩送友人使西蕃僧贯休野田黄雀行夜夜曲行路难僧尚颜秋夜吟赠村公僧护国许州赵使君孩子僧栖白八月十五夜月哭刘得仁僧无可金州陪姚员外游南池夏日送田中丞赴蔡州僧清江赠淮西贾兵马使僧法照寄钱郎中僧太易赠司空拾遗宿天柱观僧惟审赋得闻黄鸟啼僧沧浩留别嘉兴知已僧皎然詶崔侍御见赠寻陆鸿渐不遇僧无本行次汉上马嵬卷九钦定四库全书才调集巻九唐韦縠撰刘商秋夜听严绅巴童唱竹枝歌巴人逺从荆江客回首荆山楚云隔思归夜唱竹枝歌庭槐叶落秋风多曲中歴歴叙乡思乡思绵绵楚词古身骑吴牛不畏虎手提蓑笠欺风雨猿啼日暮江岸边緑芜连山水连天来时十三今十五一成新衣已再补鸿雁南飞报邻伍在家欢乐辞家苦天晴露白钟漏迟泪痕满面看竹枝曲终寒竹风褭褭西方日落东方晓长孙佐辅寻山家独访山家歇还涉茅屋斜连隔松叶主人闻语未开门绕篱野菜飞黄蝶南中客舍对雨送故人归北猿声啾啾雁声苦巻帘相对愁不语几年客吴君在楚况送君归我犹阻家书作得不忍封北风吹断阶前雨朱倣秣陵送客入京秣陵春已至君去学归鸿緑水琴声切青袍草色同鸟喧金谷树花落夕阳宫日日相思处江边杨柳风江上送别浦边新见柳摇时北客相逢只自悲惆怅空知思后㑹艰难不敢料前期行看汉月愁征战共折江花怨别离向夕孤城分首处寂寥横笛为君吹王表清明日登城春望寄大夫使君春城闲望爱晴天何处风光不眼前寒食花开千树雪清明日出万家烟兴来促席唯同舍醉后狂歌尽少年闻说莺啼却惆怅诗成不见谢临川成德乐赵女乘春上画楼一声歌发满城秋无端更唱关山曲不是征人亦泪流张安石玉女词绮荐银屏空积尘柳眉桃脸暗销春不须更学阳台女为雨为云趁恼人苦别向前不信别离苦而今自到别离处两行粉泪红阑干一朶芙蕖带残露张谔还京朱绂临秦苑皇华赴洛桥文章南渡越书奏北归朝树入江云尽城衔海月遥秋风将客思川上晩萧萧于濆古宴曲雉扇合蓬莱朝车回紫陌重门集嘶马言宴金张宅燕娥奉巵酒低鬟若无力十户手胼胝凤皇钗一只高楼齐下视日照罗衣色笑指负薪人不信生中国思归引不畊南亩田为爱东堂桂身同树上花一落又经歳交亲日相薄知已恩潜替日开十二门自是无归计苦辛吟壠上扶犁儿手种腹长饥窗下掷梭女手织身无衣我愿燕赵姝化为嫫母姿一笑不直钱自然家国肥胡曽寒食都门作二年寒食住京华寓目春风万万家金络马衔原上草玊颜人折路傍花轩车竞出红尘合冠盖争回白日斜谁念都门两行泪故园寥落在长沙薄命妾阿娇初失汉皇恩旧赐罗衣亦罢熏倚枕夜悲金屋雨巻帘朝泣玉楼云宫前叶落鸳鸯瓦架上尘生翡翠裙龙骑不巡时渐久长门空掩緑苔纹独不见玉关一自有氛埃年少从军竟未回门外尘凝张乐榭水边香灭按歌台窗残夜月人何处帘巻春风燕复来万里寂寥音信絶寸心争忍不成灰交河塞下曲交河冰薄日迟迟汉将思家感别离塞北草生苏武泣陇西云起李陵悲晓侵雉堞乌先觉春入关山雁独知何处疲兵心最苦夕阳楼上笛声时车遥遥自从车马出门朝便入空房守寂寥玉枕夜残鱼信絶金钿秋尽雁书遥脸边楚雨临风落头上春云向日销芳草又衰还不至碧天霜冷转无憀早发潜水驿谒郎中员外半牀秋月一声鸡万里行人费马蹄青野雾销凝晋洞碧山烟散避秦溪楼台稍辨乌城外更漏微闻鹤柱西已是大仙怜后进不应来向武陵迷赠渔者不媿人间万户侯子孙相继老扁舟往来南越谙鲛室生长东吴识蜃楼自为钓竿能遣闷不因萱草解销忧羡君独得逃名趣身外无机任白头自岭下泛鹢到清远崃作乗船浮鹢下韶水絶境方知在岭南薜荔雨余山自黛蒹葭烟尽岛如蓝旦游萧帝新松寺夜宿嫦娥桂影潭不为箧中书未献便来兹地结茅菴题周瑜将军庙共说前生国步难山川龙战血漫漫交锋魏帝旌旂退委任君王社稷安庭际雨余春草长庙前风起晩光残功勋碑碣今何在不得当时一字看李羣玉同郑相并歌姬小饮因以赠裙拖八幅湘江水鬓耸巫山一片云风格只应天上有歌声岂合世间闻胸前瑞雪灯斜照眼底桃花酒半醺不是相如怜赋客肯教容易见文君戏赠姬人赋尖字韵骰子巡抛裹手拈无因得见玉纎纎但知谑道金钗落图向人前露指尖顾非熊秋日陜州道中作孤客秋风里驱车出陜西关山午时路村落一声鸡树势标秦远天形到岳低谁知我名姓来往自栖栖袁不约长安夜游凤城连夜九门通帝女皇妃出汉宫千乗宝车珠箔卷万条银烛碧纱笼歌声缓过青楼月香霭潜来紫陌风长乐晓钟归骑后遗簪堕珥满街中吴商浩巫崃听猿巴江猿啸苦响入客舟中孤枕破残梦三声随晓风连云波澹澹和雾雨蒙蒙巫崃去家逺不堪魂断空秋塘晓望钟尽疎桐散曙鸦故山烟树隔天涯西风一夜秋塘晓零落几多红藕花水楼感事高柳螀啼雨后秋年光空感泪如流满湖菱荇东归晩闲倚南轩尽日愁长安春赠友人繁华堪泣帝城春粉蝶青楼势碍云花对玊钩帘外发歌飘尘土路边闻几多逺客魂空断何处王孙酒自醺各有归程千万里东风时节恨离羣宿山驿文战何堪功未图人驱羸马指天衢露华凝夜渚莲尽月彩满轮山驿孤岐路辛勤终日有乡关音信隔年无好同范蠡扁舟兴高挂一帆归五湖塞上即事身似流星迹似蓬玉关孤望杳溟蒙寒沙万里平铺月晓角一声髙卷风战士殁边魂尚哭单于猎处火犹红分明更想残宵梦故国依然到甬东北邙山北邙山草又青青今日销魂事可明緑酒醉来春未歇白杨风起柳初晴冈原旋葬松新长年代无人阙半平堪取金炉九还药不能随梦向浮生泊舟身逐烟波魂自惊木兰舟上一帆轻云中有寺在何处山底宿时闻磬声梁锽代征人妻喜夫还征夫走马发渔阳少妇含娇开洞房千日废台还挂镜数年尘面再新妆春风喜出今朝戸明月虚眠昨夜牀莫道幽闺音信隔还衣总是旧时香贺知章咏柳碧玉装成一树高万条垂下緑丝绦不知细叶谁裁出二月春风似剪刀张蠙钱塘夜宴留别郡守四方骚动一州安夜列罇罍伴客懽觱栗调高山阁逈虾蟆更促海城寒屏间佩响藏歌妓幕外刀光立从官沈醉不愁归棹远晓帆吹上子陵滩长安春望明时不敢卧烟霞又见秦城换物华残雪未销双鳯阙新春已发五侯家甘贫祇拟长缄酒忍病犹期强採花故国别来桑柘尽十年兵践海西艖叙怀月里路从何处上江边身合几时归十年九陌寒风夜梦埽芦花絮客衣题嘉陵驿嘉陵路恶石和泥行到长亭日已西独倚阑干正惆怅海棠花里鹧鸪啼刘象春夜几处兵戈阻路岐忆山心切与山违时难何处披怀抱日日日斜空醉归又一别杜陵归未期祇凭魂梦接亲知近来欲睡兼难睡夜夜夜深闻子规晓登迎春阁未栉凭栏眺锦城烟笼万井二江明香风满阁花盈戸树树树梢啼晓莺早春池亭独游春意送残腊春晴融小洲蒲茸才簇㟁柳颊已遮楼便有盃觞兴可摅羇旅愁凫鹥亦相狎尽日戏清流又清流环緑篠清景媚虹桥莺刷初迁羽莎拳拟拆苗细沙摧煖㟁淑景动和飇倍忆同袍侣相欢倒一瓢又一瓢欢自足一日兴偏多幽意人先赏疎丛蝶未过知音新句苦窥沼醉颜酡万虑从相拟今朝欲奈何白髭到处逢人求至药几回染了又成丝素丝易染髭难染墨翟当时合泣髭戴司颜江上雨非不欲前去此情非自由星辰照何处风雨送凉秋寒锁空江梦声随黄叶愁萧萧犹未巳早晩出苹洲塞上空碛画苍茫沙腥古战场逢春多霰雪生计在牛羊冷角吹乡泪干榆落梦牀从来山水客谁谓到渔阳沈彬秋日秋含砧杵捣斜阳笛引西风颢气凉薜荔惹烟笼蟋蟀芰荷翻雨泼鸳鸯当年酒贱何妨醉今日时难不易狂肠断旧游从一别潘安惆怅满头霜李贺七夕别浦今朝暗罗帷午夜愁鹊辞穿线月花入曝衣楼天上分金镜人间望玊钩钱塘苏小小更值一年秋严维秋夜船行扁舟时属暝月上有余晖海燕秋还去渔人夜不归中流何寂寂孤棹也依依一㸃前村火谁家未掩扉韩翊寒食春城无处不飞花寒食东风御柳斜日莫汉宫传蜡烛青烟散入五侯家熊皦早梅江南近腊时已亚雪中枝一夜欲开尽百花犹未知人情皆共惜天意不教迟莫讶无浓艶芳筵正好吹张乔杨花落北斗南回春物老红英落尽緑尚早韶风澹荡无所依偏惜垂杨作春好此时可怜杨柳花萦盈艶曳满人家人家女儿出罗幙浄埽玉除待花落宝环纎手捧更飞翠羽轻裙承不着歴歴瑶琴舞袖陈飞红拂黛怜玊人东园桃李芳已歇犹有杨花娇莫春送友人归宜春落花兼柳絮无处不纷纷逺道空归去流莺独自闻野桥喧硙水山郭入楼云故里南陔曲秋期更送君送进士许棠离乡积歳年归路逺依然夜火山头市春江树杪船干戈愁鬓改瘴疠喜家全何处营甘㫖潮涛浸薄田陈陶寄兵部任畹郎中常思劒浦别清尘荳蔲花红十二春崑玉已成廊庙器涧松犹是薜萝身虽同橘柚依南土终仰魁罡近北辰好向明时荐遗逸莫教千古弔灵均张谓杜侍御送贡物戏赠铜柱朱崖道路难伏波横海旧登坛越人自贡珊瑚树汉使何劳獬豸冠疲马山中愁日晩孤舟江上畏春寒由来此货称难得多恐君王不忍看郑常寄邢逸人羡君无外事日与世情违地僻人难到溪深鸟自飞儒衣荷叶老野饭药苗肥畴昔江湖意而今忆共归崔峒题崇福寺禅院僧家更无事埽地与焚香清磬度山翠闲云来竹房身心尘外逺歳月座中长向晩禅堂闭无人空夕阳李洞喜鸾公自蜀归禁院闭生台寻师到緑槐寺髙猿看讲钟动鸟知斋埽石月盈箒泸泉花满筛归来逢圣节吟歩上尧阶李端巫山高和皇甫拾遗巫山十二峯皆在碧虚中回合云藏日霏微雨带风猿声寒过涧树色暮连空愁向髙唐去千秋见楚宫江为江行越信隔年稀孤舟几梦归月寒花露重江晩水烟微峰直帆相望沙空鸟自飞何时洞庭上春雨满蓑衣裴度中书即事有意效承平无功益圣明灰心縁忍事霜鬓为论兵道直身还在恩深命转轻盐梅非拟议葵藿是平生白日长悬照苍蝇谩发声嵩阳旧田地终使谢归耕陈上美咸阳怀古山连河水碧氛氲瑞气东移拥圣君秦苑有花空笑日汉陵无主自侵云古槐堤上莺千啭逺渚沙中鹭一羣赖与渊明同把菊烟郊西望夕阳曛姚合游宣义池亭春入池亭好风光煖更鲜寻芳行不困逐胜坐还迁细草乱如髪幽禽鸣似絃苔文翻古篆石色学秋天花落能漂酒萍开解避船暂来犹愈疾久住合成仙迸笋搘阶起垂藤压树偏此生应借看自计买无钱游阳河岸终日游山困今朝始傍河寻芳愁路尽逢景畏人多鸟语催沽酒鱼来似聴歌醉时眠石上肢体自婆娑边词将军作镇古汧州水腻山春节气柔清夜满城丝管散行人不信是边头又箭利弓调四镇兵蕃人不敢近东行沿边千里浑无事唯见平安火入城寄王度居士顦顇王居士颠狂不称时天公与贫病时辈复轻欺茅屋随年赁盘餐逐日移弃嫌官似梦珍重酒如师无竹栽芦看思山叠石为静窗留客话古寺觅僧棋瘦马寒来死羸童饿得痴唯应寻阮籍心事逺相知寄王𤣥伯夜归晓出满衣尘转觉才名带累身莫觅旧来终日醉世间盃酒属闲人闻蝉未秋吟便苦半咽半随风禅客心应乱愁人耳愿聋雨晴烟树里日晩古城中逺思应难尽谁当与我同杨牢赠舍弟秦云蜀浪两堪愁尔养晨昏我逺忧千里客心难寄梦两行乡泪为君流早驱风雨知龙圣饿食鱼虾觉虎羞袖里镆鎁光似水丈夫不合等闲休王昌龄出塞秦时明月汉时关万里长征人未还但使龙城飞将在不教胡马渡隂山少年行走马逺相寻西楼下夕隂结交期一劒留意赠千金髙阁歌声逺重关柳色深夜阑须尽醉莫负百年心于鹄送唐大夫让节归山年老功臣乞罢兵玉阶匍匐进双旌朱门鸳瓦为仙观白领狐裘出帝城侍女休梳官样髻阉童新改道家名到时浸髪春泉里犹梦红楼箫管声送宫人入道十载吹箫入汉宫看修水殿种芙容自伤白髪辞金屋喜着黄衣向玉峰解语老猿开晓户引雏飞鹤下髙松定知别后宫中伴遥聴缑山半夜钟陈羽冬晩送友人使西蕃驿使向天西巡羌复入氐玉关晴有雪砂碛雨无泥落泪军中笛惊眠塞上鸡逢春乡思苦万里草萋萋僧贯休野田黄雀行髙树风多吹尔巢落蒿深叶煖宜尔依泊莫近鸮类蛛网亦恶饮野田之清水食野田之黄粟深花中睡𡋯土里浴如此即全胜啄太仓之谷而穿人之屋夜夜曲蟪蛄切切风骚骚芙容喷香蟾蜍髙孤灯耿耿征妇劳更深扑落金错刀行路难君不见山髙海深人不测古往今来转清碧浅近轻浮莫与交地卑只解生荆棘谁道黄金如粪土张耳陈余断消息行路难行路难君自看僧尚颜秋夜吟梧桐雨畔夜愁吟抖擞衣裾藓色侵枉道一生无系着湘南山水别人寻赠村公袖衣木突此乡尊白尽须眉眼未昏醉舞神筵随鼓笛闲歌圣代和儿孙黍苗一顷垂秋日茅栋三间映古原也笑长安名利处红尘半是马蹄翻僧护国许州赵使君孩子毛骨贵天生肌肤片玉明见人空解笑弄物不知名国器嗟犹小门风望益清抱来芳树下时引鳯离声僧栖白八月十五夜月寻常三五夜岂是不婵娟及至中秋半还胜别夜圆清光凝有露皓色爽无烟自古人皆望年来复一年哭刘得仁为爱诗名吟到此风魂雪魄去难招直教桂子落坟上生得一枝寃始销僧无可金州陪姚员外游南池柳暗清波涨冲萍复潄苔张筵白鸟起埽㟁使君来洲岛秋应没荷花晩尽开髙城吹角絶驺驭尚徘徊夏日送田中丞赴蔡州出守汝南城应多恋阙情地遥人久望风起斾初行楚庙繁蝉断淮田细雨生赏心知有处蒋宅古松平僧清江赠淮西贾兵马使破虏功成百战场天书亲拜汉中郎映门旌斾春风起对客絃歌白日长阶下鬭鸡花乍拆营南试马柳初黄由来吴楚多同调感激逢君共异乡僧法照寄钱郎中闲门深树里闲足为经过驷马不为贵一僧谁奈何药苗家自有香饭乞时多寄语婵娟客将心向薜萝僧太易赠司空拾遗侍臣何事辞云陛江上微吟见雪花望阙未承丹鳯诏开门空对楚人家陈琳草奏才还在王粲登楼兴尚賖髙馆更容尘外客仍令归路奉瑶华宿天柱观石室初投宿仙翁喜暂容花原隔水见洞府过山逢泉涌阶前地云生户外峰中宵人自定不是欲降龙僧惟审赋得闻黄鸟啼卷帘清梦后芳树引流莺隔叶传春意穿花送晓声未调云路翼空负桂林情莫尽关关兴羇愁正厌生僧沧浩留别嘉兴知已一坐东林寺从来未下山不因寻长者无事到人间宿雨愁为客寒禽散未还空懐旧山月童子诵经闲僧皎然詶崔侍御见赠买得东山后逢君小隐时五湖游未足柏署迹如遗儒服何妨道禅心不废诗一从居士说长破小乗疑寻陆鸿渐不遇移家虽带郭野径入桑麻近种篱边菊秋来未着花扣门无犬吠欲去问西家报道山中出归时每日斜僧无本行次汉上习家池沼草萋萋岚树光中信马蹄汉主庙前湘水碧一声风角夕阳低马嵬长川几处树青青孤驿危楼对翠屏一自上皇惆怅后至今来往马蹄腥才调集巻九才调集卷十目録钦定四库全书才调集巻十目録张夫人拜新月拾得韦氏花钿以诗寄赠刘媛长门怨女道士李冶从萧叔子聴弹琴赋得三崃流泉歌送韩揆之江西相思怨感兴恩命追入留别广陵故人八至送阎二十六赴剡县寄朱放得阎伯钧书刘云有所思媫妤怨鲍君徽惜春花崔仲容赠所思赠歌姬张文姬溪口云沙上鹭女道士元淳寄洛中诸姊秦中春望蒋馧赠郑女郎古意崔公逺独夜词女道士鱼𤣥机隔汉江寄子安寓言江陵愁望寄子安寄子安寄李亿员外送别又迎李近仁员外赋得江边树张窈窕寄故人春思张琰春词又赵氏杂言寄杜羔闻夫杜羔登第程长文狱中书情上使君铜雀台春闺怨梁琼昭君怨铜雀台宿巫山寄逺人廉氏怀逺寄征人薛涛送友人题竹郎庙柳絮姚月华怨诗又裴羽仙边将又刘瑶暗别离古意曲阖闾城怀古妓常浩赠卢夫人寄逺葛鵶儿怀良人薛媛写真寄夫南楚材盼盼燕子楼崔莺莺畣张生无名氏春又夏秋冬鸡头红蔷薇斑竹簟聴琴石榴秦家行小苏家斑竹宴李家宅长信宫骊山感怀聴唱鹧鸪游朱坡故少保杜公林亭留赠偃师主人长门客有新丰馆题怨别之词因诘传吏尽得其实偶作四韵嘲之经汉武泉杂诗又又又又又又又杂诗又天竺国胡僧水晶念珠白雪歌琵琶伤哉行卷十钦定四库全书才调集巻十唐韦縠撰张夫人拜新月拜新月拜月出堂前暗魄初笼桂虚弓未引弦拜新月拜月妆楼上鸾镜未安台蛾眉已相向拜新月拜月不胜情庭前风露清月临人自老人望月长生东家阿母亦拜月一拜一悲声断絶昔年拜月逞容辉如今拜月双泪垂回看衆女拜新月却忆红闺年少时拾得韦氏花钿以诗寄赠今朝妆合前拾得旧花钿粉汚痕犹在尘侵色尚鲜曽经纎手里拈向翠眉边能助千金笑如何忍弃捐刘媛长门怨雨滴梧桐秋夜长愁心和雨到昭阳泪痕不与君恩断拭却千行更万行女道士李冶从萧叔子聴弹琴赋得三崃流泉歌妾家本住巫山云巫山流泉常自闻玉琴弹出转寥夐俱是当时梦里聴三崃迢迢几千里一时流入幽闺里巨石崩崖指下生飞泉走浪絃中起初疑愤怒含雷风又似呜咽流不通回湍曲濑势将尽时复滴沥平沙中忆昔阮公为此曲能使仲容聴不足一弹既罢复一弹愿作流泉镇相续送韩揆之江西相招折杨柳别恨转依依万里西江水孤舟何处归湓城潮不到夏口信应稀唯有衡阳雁年年来去飞相思怨人道海水深不抵相思半海水尚有涯相思眇无畔携琴上酒楼楼虚月华满弹着相思曲絃肠一时断感兴朝云莫雨镇相随去雁来人有返期玉枕祇知长下泪银灯空照不眠时仰看明月翻含意俯盼流波欲寄词却忆初闻鳯楼曲教人寂寞复相思恩命追入留别广陵故人无才多病分龙钟不料虚名达九重仰愧弹冠上华髪多惭拂镜理衰容驰心北阙随芳草极目南山望旧峰桂树不能留野客沙鸥出浦谩相逢八至至近至逺东西至深至浅清谿至髙至明日月至亲至疎夫妻送阎二十六赴剡县流水阊门外孤舟日复西离情遍芳草无处不萋萋妾梦经吴苑君行到剡溪归来重相访莫学阮郎迷寄朱放望水试登山山髙湖又阔相思无晓夕相望经年月郁郁山木青绵绵野花发别后无限情相逢一时说得阎伯钧书情来对镜懒梳头莫雨萧萧庭树秋莫怪阑干垂玉箸只縁惆怅对银钩刘云有所思朝亦有所思莫亦有所思登楼望君处霭霭萧关道掩泪向浮云谁知妾怀抱玉井苍苔青院深梧桐落尽无人埽媫妤怨君恩不可见妾岂如秋扇秋扇尚有时妾身永微贱莫言朝花不复落娇容几夺昭阳殿鲍君徽惜春花枝上花花下人可怜颜色俱青春昨日看花花灼灼今日看花花欲落不如尽此花下欢莫待春风总吹却莺歌蝶舞媚韶光红炉煑茗松花香妆成吟态恣游乐独把花枝归洞房崔仲容赠所思所居幸接邻相见不相亲一似云间月何殊镜里人丹诚空有恨肠断不禁春愿作梁间燕无由变此身赠歌姬水剪双眸雾剪衣当筵一曲媚春晖潇湘夜瑟怨犹在巫崃晓云愁不晞皓齿乍分寒玉细黛眉轻蹙逺山微渭阳朝雨休重唱满眼阳关客未归张文姬溪口云溶溶溪口云才向溪中吐不复归溪中还作溪中雨沙上鹭沙头一水禽鼓翼扬清音只待髙风便非无云汉心女道士元淳寄洛中诸姊旧国经年别关河万里思题诗凭雁翼望月想蛾眉白髪愁偏觉归心梦独知谁堪离乱处掩泪向南枝秦中春望鳯楼春望好宫阙一重重上苑雨中树终南霁后峰落花行处徧佳气晩来浓喜见休明代霓裳蹑道踪蒋馧赠郑女郎艳阳灼灼河洛神珠帘绣户青楼春能弹箜篌弄纎指愁杀门前少年子笑开一面红粉妆东园几树桃花死朝理曲莫理曲独坐窗前一片玉行也娇坐也娇见之令人魂魄销堂前锦褥红地鑪緑沈香榼倾屠苏解佩时时歇歌管芙蓉帐里兰麝满晩起罗衣香不断灭烛每嫌秋夜短古意昨夜巫山中失却阳台女朝来香阁里独伴楚王语崔公逺独夜词晴天霜落寒风急锦帐罗帏羞更入秦筝不复续断絃回身掩泪挑灯立女道士鱼𤣥机隔汉江寄子安江南江北愁望相思相忆空吟鸳鸯煖卧沙浦鸂鶒闲飞橘林烟里歌声隐隐渡头月色沈沈含情咫尺千里况聴家家逺砧寓言红桃处处春色碧柳家家月明楼上新妆待夜闺中独坐含情芙蓉叶下鱼戏螮蝀天边雀声人世悲欢一梦如何得作双成江陵愁望寄子安枫叶千枝复万枝江桥掩映莫帆迟忆君心似西江水日夜东流无歇时寄子安醉别千巵不浣愁离肠百结解无忧蕙兰销歇归春圃杨柳东西绊客舟聚散已愁云不定恩情须学水长流有花时节知难遇未肯厌厌醉玉楼寄李亿员外羞日遮红袖愁春嬾起妆易求无价宝难得有心郎枕上潜垂泪花间暗断肠自能窥宋玉何必恨王昌送别层城几夜惬心期不料仙乡有别离睡觉莫言云去处残灯一盏野蛾飞又水柔逐器知难定云出无心肯再归惆怅春风楚江莫鸳鸯一只失羣飞迎李近仁员外今日喜时闻喜鹊昨宵灯下拜灯花焚香出户迎潘岳不羡牵牛织女家赋得江边树草色迷荒㟁烟姿入逺楼叶铺秋水面花落钓人头根老藏鱼窟枝低系客舟潇潇风雨夜惊梦复添愁张窈窕寄故人澹澹春风花落时不堪愁坐更相思无金可买长门赋有恨空吟团扇诗春思门前梅柳烂春辉闭妾深闺绣舞衣双燕不知肠欲断衔泥故故傍人飞张琰春词垂柳鸣黄鹂关关若求友春情不可耐愁杀闺中妇日莫登髙楼谁怜小垂手又昨日桃花飞今朝梨花吐春色能几时那堪此愁绪荡子游不归春来泪如雨赵氏杂言寄杜羔君从淮海游再过兰杜秋归来未须臾又欲向梁州梁州秦岭西栈道与云齐羌蛮万余落矛㦸自髙低已念寡俦侣复虑劳攀跻丈夫重志气儿女空悲啼临卭滞游地肯顾浊水泥人生赋命有厚薄君但遨游我寂寞闻夫杜羔登第长安此去无多地郁郁葱葱佳气浮良人得意正年少今夜醉眠何处楼程长文狱中书情上使君妾家本住鄱阳曲一片真心比孤竹当年二八盛容仪红牋草隶恰如飞尽日闲窗刺绣坐有时极浦採莲归谁道居贫守都邑幽闺寂寞无人入海燕朝归衾枕寒山花夜落阶墀湿强暴之男何所为手持白刃向帘帏一命任从刀下死千金岂受暗中欺我心匪石情难转志夺秋霜意不移血溅罗衣终不恨疮粘锦袖亦何辞县僚曽未知情绪即便教人絷囹圄朱唇滴沥独衔寃玉筯阑干叹非所十月寒更堪思人一闻击柝一伤神髙髻不梳云已散蛾眉罢埽月仍新三尺严章难可越百年心事向谁说但看洗雪出圜扉始信白圭无玷缺铜雀台君王去后行人絶箫筝不响歌喉咽雄劒无威光彩沈宝琴零落金星灭玉阶寂寞坠秋露月照当时歌舞处当时歌舞人不回化为今日西陵灰春闺怨绮陌香飘柳如线时光瞬息惊流电良人何处事功名十载相思不相见梁琼昭君怨自古有和亲贻灾到妾身朔风嘶去马汉月出行轮衣薄狼山雪妆成鴈塞春回看父母国生死毕沙尘铜雀台歌扇向陵开齐行奠玉盃舞时飞燕列梦里片云来月色空余恨松声莫更哀谁怜未死妾掩袂下铜台宿巫山逺寄人巫山云巫山雨朝云莫雨无定所南峰忽暗北峰晴空里仙人语笑声曽侍荆王枕席处直至如今如有灵春风澹澹白云闲惊湍流水响千山一夜此中对明月忆得此中与君别感物情怀如旧时君今渺渺在天涯晓看襟上泪流处㸃㸃血痕犹在衣廉氏怀逺隟尘何微微朝夕通其辉人生各有託君去独不归青林有蝉响赤日无鸟飞徘徊东南望双泪空沾衣寄征人凄凄北风吹鸳被娟娟西月生蛾眉谁知独夜相思处泪滴寒塘蕙草时薛涛送友人水国蒹葭夜有霜月寒山色共苍苍谁言千里自今夕离梦杳如关塞长题竹郎庙竹郎庙前多古木夕阳沈沈山更緑何处江村有笛声声声尽是迎郎曲柳絮二月杨花轻复微春风摇荡惹人衣他家本是无情物一向南飞又北飞姚月华怨诗春水悠悠春草緑对此思君泪相续羞将离恨向东风理尽秦筝不成曲又与君形影分胡越玉枕终年对离别登台北望烟雨深回身泣向寥天月裴羽仙边将风巻平沙日欲曛狼烟遥认雁飞羣李陵一战无归日望断遥天哭塞尘又良人平昔逐蕃浑力战轻行出塞门从此不归成万古空留贱妾怨黄昏刘瑶暗别离槐花结子桐叶焦单飞越鸟啼青霄翠轩辗云轻遥遥燕脂泪迸红线条瑶草歇芳心耿耿玉佩无声画屏冷朱絃暗断不见人风动花枝月中影青鸾脉脉西飞去海阔天髙不知处古意曲梧桐阶下月团团洞房如水秋夜阑吴刀剪破机头锦茱萸花坠相思枕緑窗寂寞背灯时暗数寒更不成寝阖闾城怀古五湖春水接遥天国破君亡不记年唯有妖娥曽舞处古台寂寞起愁烟常浩赠卢夫人佳人惜颜色恐逐芳菲歇日莫出画堂下阶拜新月拜月如有词傍人那得知归来投玉枕始觉泪痕垂寄逺年年二月时十年期别期春风不知信轩葢独迟迟今日无端卷珠箔始见庭花复零落人心一往不复归歳月来时未尝错可怜荧荧玉镜台尘飞幕幕几时开却念容华非惜好画眉犹自待君来葛鵶儿怀良人蓬鬓荆钗世所稀布裙犹是嫁时衣胡麻好种无人种正是归时不见归薛媛写真寄夫南楚材欲下丹青笔先拈宝镜端已惊颜索寞渐觉鬓凋残泪眼描将易愁肠写出难恐君浑忘却时展画图看盼盼燕子楼楼上残灯伴晓霜独眠人起合欢牀相思一夜情多少地角天涯不是长崔莺莺畣张生待月西厢下迎风戸半开拂墙花影动疑是玉人来无名氏春褭褭东风吹水国金鸦影煖南山北蒲抽小劒割湘波柳拂长眉舞春色白铜堤下烟苍苍林端细蕋参差香緑桑枝下见桃叶回看青云空断肠又乌足迟迟日宫里天门击鼓龙蛇起风师剪翠换枯条青帝挼蓝染江水蜂蝶缤纷抱香蕋锦鳞跳掷红云尾绣衣白马不归来双成倚槛春心醉夏赤帝旗迎火云起南山石裂吴牛死绣楹夜夜箔虾须象榻重重簟湘水彤彤日脚烧冰井古陌尘飞野烟静汉帝髙堂汗若珠班姬明月无停影秋月色驱秋下穹昊梁间燕语辞巢蚤古苔凝紫贴瑶阶露槿啼红堕江草越客羇魂挂长道西风欲掲南山倒粉娥恨骨不胜衣映门楚碧蝉声老冬苍茫枯碛隂云满古木号空昼光短云拥三峰岳色低冰坚九曲河声断浩汗霜风刮天地温泉火井无生意泽国龙蛇冻不伸南山瘦柏销残翠鸡头湖浪参差叠寒玉水仙晓展钵盘緑淡黄根老栗皱圆染青刺短金罂熟紫罗小囊光紧蹙一掬真珠藏猬腹樷樷引觜傍莲洲满川恐作天鸡哭红蔷薇九天碎霞明泽国造化工夫潜剪刻浅碧眉长约细枝深红刺短钩春色晴日当楼晓香歇锦带盘空欲成结谢豹声催麦陇秋春风吹落猩猩血斑竹簟龙鳞满牀波浪湿血光㸃㸃湘娥泣一片晴霞冻不飞深沈尽讶鲛人立百朶排花蜀缬明珊瑚枕滑葛衣轻闲窗独卧晓不起冷浸羇魂锦江里聴琴六律铿锵间宫征伶伦写入梧桐尾七条瘦玉叩寒星万派流泉哭纎指空山雨脚随云起古木灯青啸山鬼田文堕泪曲未终子规啼血哀猿死石榴蝉啸秋云槐叶齐石榴香老庭枝低流霞色染紫罂粟黄蜡纸苞红瓠犀玉刻冰壶含露湿斒斑似带湘娥泣萧娘初嫁嗜甘酸嚼破水精千万粒秦家行彗孛飞光照天地九天瓦裂屯寃气鬼哭声声怨赵髙宫花滴尽扶苏泪祸起萧墻不知戢羽书催筑长城急劒上忠臣血未干沛公已向函关入小苏家双月讴䛩辗秋碧细风斜掩神仙宅麦门冬长马鬛青茱萸蕋绽蝇头赤流苏斗帐悬髙壁綵鳯盘龙缴香额堂内月娥横剪波倚门肠断虾须隔斑竹浓緑疎茎遶湘水春风抽出蛟龙尾色抱霜花粉黛光枝撑蜀锦红霞起交戛敲攲无俗声满林风曳刀枪横般痕苦雨洗不落犹带湘娥泪血腥袅娜梢头埽秋月影穿林下疑残雪我今慙愧子猷心解爱此君名不灭宴李家宅画屏深掩瑞云光罗绮花飞白玉堂银榼酒倾鱼尾倒金炉灰满爇心香轻摇緑水青蛾饮乱触红丝皓腕狂今日恩荣许同聴不辞沈醉一千觞长信宫细草侵瑎乱碧鲜宫门深锁緑杨天珠帘欲卷擡秋水罗幌微开动冷烟风引漏声过枕上月迁花影到窗前独挑残焰魂堪断却恨青蛾误少年骊山感怀武帝寻仙驾海游禁门髙闭水空流深宫带日年年色翠柏凝烟夜夜愁鸾凤影沈归万古歌钟声断梦千秋晩来惆怅无人㑹云雨能飞傍玉楼聴唱鹧鸪金谷歌传第一流鹧鸪清怨碧云愁夜来省得曽闻处万里月明湘水流游朱坡故少保杜公林亭杜陵池馆洛城东孤岛回汀路不穷髙岫乍疑三崃近逺波初似五湖通梧桐叶暗萧萧雨菱荇花香澹澹风还有昔时巢燕在飞来飞去画堂空留赠偃师主人孤城漏未残徒侣拂征鞍洛北去愁逺淮南归梦阑晓灯回壁暗晴雪巻帘寒更尽主人酒出门行路难长门怅望黄金屋恩衰似越逃花生针眼刺月送剪肠刀地近欢娱逺天低雨露髙时看回辇处泪脸湿天桃客有新丰馆题怨别之词因诘传吏尽得其实偶作四韵嘲之春风白马紫丝缰正值蚕眠未採桑五夜有心随莫雨百年无节待秋霜重寻绣带朱藤合更认罗裙碧草长为报西游减离恨阮郎才去嫁刘郎经汉武泉芙蓉池苑起清秋汉武泉声落御沟他日江山映蓬鬓二年杨柳别渔舟竹间驻马题诗去物外何人识醉游尽把归心付红叶晩来随水向东流杂诗近寒食雨草萋萋着麦苗风柳映堤早是有家归未得杜鹃休向耳边啼又春光冉冉归何处更向尊前把一盃尽日问花花不语为谁零落为谁开又水纹珍簟思悠悠千里佳期一夕休从此无心爱良夜任他明月下西楼又数日相随两不忘郎心如妾妾如郎出门便是东西路把取红牋各断肠又无定河边莫角声赫连台畔旅人情函关归路千余里一夕秋风白髪生又花落长川草色青莫山重叠雨㝠㝠逢春便觉飘蓬苦今日分飞一涕零又洛阳才子邻箫恨湘水佳人锦瑟愁今昔两成惆怅事临卭春尽莫江流又浙江轻浪去悠悠望海楼吹望海愁莫怪乡心随魄断十年为客在他州杂诗鸾飞逺树游何处凤得新巢有去心红粉尚留香幕幕碧云初断信沈沈那堪㸃汚沈泥玉犹自经营买笑金从此山头似人石丈夫形状泪痕深又折钗破镜两无縁鱼在深潭月在天得意紫鸾辞舞镜堕松青鸟断衔牋金瓶永覆难收水玉轸长抛不续絃若到蘼芜山下过空将狂泪滴黄泉天竺国胡僧水晶念珠天竺胡僧踏云立红精素贯鲛人泣细影疑随烂火销圎光恐滴袈裟湿夜梵西天千佛声指轮次第驱寒星若非叶下滴秋露则是井㡳圆春冰凄清妙丽应难竝眼界真如意珠静碧莲花下独提携坚洁何如幻泡影白雪歌皇穹何处飞琼屑散下人间作春雪五花马踏白云衢七香车碾瑶墀月苏嵒乳洞拥山家涧藤古栗盘银蛇寒郊复叠铺柳絮古碛烂漫吹芦花流泉不下孤汀咽断臂老猿声欲絶鸟啄冰潭玉镜开风敲檐熘水晶折拂户初疑粉蝶飞看山又讶白鸥归孙康冻死读书关火井不煖温泉微琵琶粉胸绣臆谁家女香拨星星共春语七盘岭上走鸾铃十二峰头弄云雨千悲万恨四五絃絃中甲马声骈阗山僧扑破瑠璃钵壮士击折珊瑚鞭珊瑚鞭折声交戛玉盘倾泻真珠滑海神驱趁夜涛回江娥蹙踏春冰裂满坐红妆尽泪垂望乡之客不胜悲曲终调絶忽飞去洞庭月落孤云归伤哉行兔走乌飞不相见人事依稀速如电王母夭桃一度开玉楼红粉千回变车驰马走咸阳道石家旧宅空荒草秋雨无情不惜花芙容一一惊颠倒劝君莫谩栽荆棘秦皇虚费驱山力英风一去更无言白骨沈埋莫山碧才调集巻十