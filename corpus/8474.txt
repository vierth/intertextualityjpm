希叟绍昙禅师广录X卍XXX希叟和尚广录卷第一希叟和尚广录目次卷第一佛陇禅寺语录法华禅寺语录卷第二雪窦资圣禅寺语录开善崇庆禅寺语录卷第三开善崇庆禅寺语录卷第四小参法语序说卷第五拈古颂卷第六题䟦颂卷第七题诗赞小佛事希叟和尚广录目次X希叟和尚广录卷第一希叟和尚佛陇禅寺语录侍者法澄编师于淳祐九年正月初八日入院山门大解脱门无入作处掣断玄关头头活路信脚何妨行数步佛殿德山软顽云门放憨救不得也瞿昙瞿昙我也无端入閙篮方丈震旦心宗竺干正眼觌面当机是非俱刬不落思惟透险崖堦下汉勑黄衲僧家寻常鼻孔辽天因甚被这箇穿却岂不见道至化难逃江湖疏临崕挤人恶语伤人冤深潮海嚼齿吞龈说着无非是恶心法衣未入鸡足山不踏黄梅路恶业苦无多平白披毛去明眼人前一场笑具法空座现成箇见得到行得到说得到须弥灯王狼X籍不少索语陷虎机屠龙技大用现前无小试莫有奋不顾身底么出来相见佛问陇头瑞气盘空阔古佛今朝又放光答云病眼见空花进云野梅的皪寒包玉引得清风度暗香学人上来请师祝圣答云太白峰前松万本岁寒难比圣人心进云开堂祝圣蒙师指六代传衣事若何答云贼无种相皷笼进云如何是第一祖答云触误梁王讳恓恓暗渡江进云如何是第二祖答云白折一只臂进云如何是第三祖答云通身红烂不堪覰进云如何是第四祖答云空拳诳小儿进云如何是第五祖答云再来不直半分钱进云如何是第六祖答云石头坠折瞎驴腰进云六祖巳蒙师指示向上宗乘又若何答云檐头滴滴分明沥沥进云昔日定上座参临济问如何是祖师西来意还端的也无答太平休整闲戈甲进云际下禅床擒住云道道未审有指示无指示答云利劒斩虗空万象鸣剥剥进云定拟议是会不会答云闭目食蜗牛一场酸涩苦进云只如傍僧云定上座何不礼拜还有成褫意也无答云与贼过梯进云因甚其僧礼拜便悟去答万里崖州未为远进云作家宗师天然犹在遂礼拜答云贼赃不受提纲向上一路滑壁立万仞崄石火电光犹是钝德山临济用险崖机搆不彻南泉赵州具透关眼覰不X见搆得彻覰得见万里崖州未为远更说甚即心即佛画地为牢非心非佛刻舟求劒毕竟如何声前句后新罗箭举保寿开堂三圣推出一僧保寿便打三圣云恁么为人非惟瞎这僧眼瞎镇州一城人眼去在保寿掷主丈归方丈拈云保寿是则是惜乎小胆待三圣恁么道拽主丈和声打出庶见宗通眼活当时既巳放过即今底聻谁敢当夜小参西子湖边泛渺茫一堤寒绿看垂杨谁知业债难逃避开眼堂堂入镬汤到这里如何即得拟欲烂煨黄独不顾紫泥未免陷古人脚迹拟欲关空鎻梦塞路断桥又恐坐在葛藤窠里不如随分纳些些俯顺时宜去也竖穷三际横亘十方碧眼黄头会不得野梅风定暗浮香复举南泉山下有一庵主僧过云近日南泉出世何不上山礼拜主云非但南泉出世直饶千佛出世亦不出礼拜南泉闻得令赵州往勘州到便礼拜主不顾从东过西从西过东主亦不顾州云草贼大败拽下帘子便行归举似南泉泉云我从来疑着这汉颂云奴颜婢膝走人间羞见羊裘七里滩文叔虽为天子贵子陵只作故人看为齐王上堂山雨酿春寒晓湿梅花重结实较迟迟且听香浮动化工有意待重来永为鼎鼐调羮用且X道重来底人是谁齐王万福元宵谢新旧两班上堂人家竞赏元宵佛陇百无一有管宴虽愧空疎宾主不分新旧陇头月助放光明谷口风编排节奏春风舞袖乐昇平不知身在然灯后好大哥正月十七百丈禅师忌拈香一喝三日聋尽把家私丧深掘陷人坑难免无根谤千古丛林作祸基几人含笑几人悲因事上堂举赵州参投子中路值投子提瓶下山州云久向投子元来只是卖油翁子云汝只识卖油翁且不识投子州云如何是投子子提起瓶云油油拈云尽道投子老儿寻常涓滴无渗漏因甚被赵州点捡直饶锢鏴得成未免粘手缀脚二月一上堂三兄五弟啸月眠云看山翫水拈得口兮失却鼻众中蓦有箇汉出来道如来禅祖师意只这是佛陇不惜低眉向前深深打箇问讯云低声低声墻壁有耳谢新旧知事妙应群机亨衢得路浩浩尘中如何辨主辨得主进退随宜不妨去住倒跨杨岐三脚驴南北东西夸独步佛涅槃上堂拘尸罗城娑罗双树死欵难翻贼身全露引得波旬丛然笑舞后代儿孙口似椎有屈谁伸诉山花点滴啼红雨上堂春日晴烧痕青锦云片片花雾冥冥X无位真人面门出入贼精贼精上堂一不做二不休得人一马还人一牛岂不见临际三遭白棒大愚肋下三拳痛𡎺不共戴天雠山悠悠水悠悠怨结春风百草头拍膝云休休说着令人满面羞祈晴上堂衲僧主丈头一升三合米今年春雨多一饱应难拟觉海山仙闻如是语怒发冲冠驱神驾鬼诛云师扫烟翠放出金乌出海门且听歌舞乐丰年只图一箇不知恩清明上堂寒食清明节人家拜扫时帋灰粘蝶翅啼血染花枝追亲思远写恨含悲不论富贵大小由之唯有林泉衲子无思无念无欲无为圆蒲静倚瘦䇿闲戏燕子自长春寂寂长歌一曲啰啰哩不是知音说向谁上堂从上爪牙千差万别截鹤续凫伤龟恕鼈主丈子不入这保社瞒瞒顸顸跛跛挈挈有眼如盲有舌如结静倚松根憨眠不彻佛法从教烂似泥不说不说上堂山舍春深生涯日贫桃花烂熳不见灵云何故家无白泽图上堂薄福住山浑无暇日忙时直是闲缓处非常急驱园夫奴子锄菜地扫松行指莫监杨团拆东篱补西壁眼前事乱如麻脚跟下黑如漆蓦有箇汉出来道长老何太区区只向道任是七佛祖师亦无这箇X消息入京归上堂赤脚走红尘全身入荒草费了几精神不若居山好一坞闲云千峰啼鸟声色纯真是非不到堪悲堪笑寒山子十年归不得忘却来时道上堂活鱍鱍硬紏紏明眼人覰不透刚被春山杜宇知点血啼清昼临风𨁝跳撼坤维驴前马后上堂向上机顶门眼碗脱丘漏灯盏从上诸祖巳错拈提佛垄今朝分明剖判会么夜后打眠斋时喫饭摘茶笋上堂撼茶树偷笋去角虎出林銕蛇横路毒气炎炎如火聚眨上眉毛见得亲灵迹不在猿啼处上堂松粉飘香麦须弄黄今朝春告别无处覔行藏燕子知不迁义深谈实相对语雕梁见汝诸人不会㘅泥营故垒飞过莫家塘因事上堂举五祖颂云山前一片闲田地叉手丁宁问祖翁几度卖来还自买为怜松竹引清风拈云东山老人忒无主宰些小田地买来卖去有甚了期佛垄即不然祖翁田地绝边垠契券分明孰敢侵削尽春风闲草木松涛翻月竹筛金浴佛上堂棒打不死水浸不死两手揶揄一身染污假饶佛垄药头灵到底如何洗得清结夏上堂四月十五诸方结夏画地为牢重重杻械独有阳堂石磬峰云自高飞去留无碍何故登东山而小鲁登泰山而小天下不知谁是同参者X上堂古人道参十箇善知识不知参一箇首座参十箇首座不如参一箇同行参十箇同行不如参一箇自己佛垄即不然太平休整闲戈甲一枕松风醉黑甜上堂肥马碌碌瘦马碌碌医得眼前疮剜却心头肉朝不足莫不足六六依然三十六会么云门见睦州良遂参麻谷上堂万机休罢住云间门掩青萝竟日闲时听呜咿歌一曲倒骑黄犊出松关若作佛法会锦包特石若作世谛会銕褁泥团惆怅无人知此意临风拍碎石阑干径山遗书拈香父不仁子恶毒热血相喷痛拳相𡎺不共戴天雠推入阿鼻狱此冤此恨与谁论海月山云亦断魂端午上堂有服药甚功效不收肘后方书不入神农本草善财釆处不识真文殊用之不得妙佛垄信手拈来百病根源俱扫诸人还觉脱体清凉么既巳清凉何须这箇上堂烟晴竹树啼姑恶月冷松梢哭子规莫谓一声声破梦未归须忆到家时台州夔一翁同少野相访上堂人从天台来遗我一卷易报道同人于野先号咷而后笑终吉佛垄田舍儿素不知书三沐三薰玩之无怿何故谁将华屋富换却草庐贫X上堂三日晴五日雨无象太平满田禾黍不作佛法商量亦非世谛流布碧眼黄头总不知问讯轮皴主丈子牢记取道旧至上堂德山令行曲直难辩临际用底真伪不分佛垄小长老无力蹈古人脚迹随分东拏西撮以当门风主丈从教化活龙虽然如是取笑傍观上堂平如镜面险似悬崖不容拟议岂属安排闪电光中行活路大悲院里赴村斋上堂三伏炎炎汗流如雨佛垄把扇扇风手尚无力何暇拈槌竖拂与诸人说黄道黑虽然如是错会者多谢监收上堂这一粒甚处生阴阳未判芽孽先萌开花也一川雪霁结实也万顷云横收拾归来香满钵饭余鼓腹唱歌行且道承谁恩力聻上堂六月买清风人间恐无价佛垄拔贫作富尽情收拾与诸人袪除热恼去也畅杀我侬快杀我侬上堂显大机明大用六月黄河连底冻千圣不携已灵不重带角披毛异类行拍膝云漆桶漆桶上堂是是荆棘丛林黄金田地非非伊兰旃卜甘露蒺藜是不是非不非鹤健将雏去猨闲抱子归上堂有亦不管无亦不管饭来开口睡来合眼且道X什么人境界我亦不知上堂包羲一画朴散淳离达磨九年情忘义断巳后搬泥拽石担板辊毬邪法难扶浸成凌灭到这里如何即得幸然明似镜何用曲如钩谢侍者维那相访并谢监收上堂小玉声中桶箍声爆处密用潜行危分险布佛垄且无许多般事乘时刈却禾香饭炊云子闲唱山居歌散步松门路虽然点捡将来也是赵婆酤醋上堂山僧未到此间时西湖之岸南山之阴客寄云檐梦见石磬峰前红光亘天时与诸人举手加额同声赞美既到此后饱和罗饭松风一枕鼻息如雷欲求前日梦中境界了不可得何故贼不入慎家之门上堂细入微尘大包无外拟欲承当失钱遭罪解制小参秋初夏末东去西去明眼衲僧撞着露柱直得狸奴白牯动地放光碧眼黄头隐身无路虽然如是犹涉程途在须知更有到家句到家句三千里外逢人错举举南泉鉏田次有僧来参泉云汝去庵中做饭喫与我送一分上山来僧到庵做饭喫了将家生一时打破就南泉床展脚眠南泉见时过饭不至遂归见僧打破家生在床下眠泉亦就半壁眠其僧拂袖便出泉后X云三十年前有箇伶俐道者至今不知落着拈云南泉老汉有定乱之谋无定乱之劒致得这僧无礼当时见僧在床上眠便纵火烧却庵直饶这僧出身路活未免髑髅着地解夏上堂出佛身血破和合僧驴腮马颔逞技矜能堪笑灵山儿戏剧聚头争看蜡人氷驴年驴年谢新旧维那首座监寺上堂云巖洞里桃花黄蘗树头蜜菓春阳煦妪争妍霜雪凭凌不到乘时収秔两全真信手拈来俱是妙彷彷彿彿浑浑囵囵一似杨岐栗棘蓬擘不破吞得过家私尽底掀翻了诸人还知么狼籍不少故旧至上堂丹桂飘庭际寒蛩语砌阴声声调雅奏点点簇黄金尽情拈出宴乐嘉宾佛垄虽贫未是贫虽然如是唤作声得么唤作色得么上堂有一物无人识或在东南或居西北破草鞋跟踏着价重千金折主丈头挑来分文不直识不识吴地冬瓜镇州萝卜中秋上堂一月行空千门赏翫自已光明几人着眼马师父子尽力揩磨不得一半诸人要见真月么何似破漆碗上堂正令全提无在不在簸箕有唇洞庭无盖若作奇特商量入地狱如箭射不作奇特商量入地狱如X箭射谢副寺寮首座修造监收上堂守洞山活业须卖生姜续佛日光明岂无火种佛垄虽则移梁作柱拆东补西收拾将来莫不称职美则美矣只如古德道刈禾鎌子疾如风又且如何定当待山僧计较得成即向诸人道九月一上堂地僻云深秋高境寂堂户凄凉无人面壁虽然净地上谁肯狼籍上堂秋叶飘零秋虫夜鸣色不是色声亦非声不劳眼见只许心听达磨九年会不得急携只履问归程重九上堂甘菊舒黄茱萸喷香渊明错会耽赏重阳釆釆东篱下南山见未忘刚道花枝有短长海庄归上堂蠒足寻庄到海门天衣往事与谁论长空鴈影沉寒水瘦立西风几断魂上堂撞烟楼不知羞辟蟭螟眼辊百花毬四七二三阿辘辘不思万里有崖州上堂头上漫漫脚下漫漫拈掇不起地阔天宽何故老僧住持事繁达磨祖师忌烧香鼠窃竺干身逃震旦合火分赃儿孙无眼死欵诸方不言今朝佛垄分明断以何为据看上堂竖抹横该马腹驴胎圣凡情尽古路封苔不用闭门防客爱闲能有几人来上堂主丈子半生倔强不受人瞒等闲抛掷X青山不敢青白云不敢白逗到今日无绳自缚一点气用不着未免随氀㲣秋行枯叶径春步落花村且恁么过虽然如是土旷人稀上堂山木阴阴寒花浅深巢云鹤怨挂月猿吟妙手王维𦘕不得神光徒自覔安心上堂无量劫来七颠八倒打破虗空全身入草上堂谢爱云西堂相访举福巖寘和尚颂云福巖山上云舒卷任朝昏忽尔落平地客来难讨门拈云福巖虽则缄封甚密争柰没踪迹处有踪迹佛垄即不然佛垄山上云一片三四片忽遇客推门零乱舒还卷有踪由却没踪由通身是眼寻难见寻得见木落千林光浮碧巘开炉上堂佛垄开炉寒灰死火拨着星儿弥天罪过咲倒嵩山破灶堕举应菴冬夜示众云一十三州七十僧驴腮马颔得人憎诸方若具捞笼手今日无缘到净因径山先师佛鑑和尚拈云应庵太师祖道也煞道惜乎舌头太长径山即不然五百余僧八十州褴襂破衲面皱搜诸方有道不肯学甘共山僧拽木头拈云径山先师道则也煞道惜乎舌头太短佛垄虽则舌头无骨狗尾续貂试下一转语看三十余僧眼似眉白云深处聚头嬉烧枯柴火煨山芋拽木捞笼总不知上堂冬至日舒长这箇长多少虗空为尺X不能量蟭螟眼中盛恰好盛恰好衒惑神光迷逢达磨上堂谢首座秉拂知事做斋人天眼目堂中首座一句截流千差失照何似栗棘蓬銕酸饀格外安排目前包褁只要诸人塞断耳根併却咽喉听得真咬得破咬破后如何三十乌藤莫言不道上堂我也无端到住山忙忙业识不曾闲白云拂尽到枯叶恐碍釆樵人往还寒松瑟瑟幽鸟关关家私花擘尽谁道语音蛮上堂生平说大脱空今受活地狱报一片无骨舌头数日和根烂了众中莫有善能救药底么阿爷爷上堂古桧吟风寒鸦布阵不落见闻几人错认不错认道士擎拳阇梨问讯圣节上堂祝融峰万年松翠阴笼鹤瑞气蟠龙用献圣明天子寿枝枝叶叶自春风腊八上堂六年雪冻不死见明星便说悟贸易皮衣走出山覰人銕褁面皮顽且道还可救药也无难难因事上堂炊无米饭向无烟火断义忘恩违因背果三世诸佛也恁么历代祖师也恁么天下老冻脓也恁么佛垄一众也恁么且道其中还有优劣也无时难且与同床灶岁晚须知各户门上堂一坞耕樵门扃绿萝富骄时少贫乐时多妇摇X机轧轧儿弄口㗻㗻㵎水松声交节奏何似东山瓦皷歌铺新蓆上堂入荒田不拣信手拈来草纬地与经天头头俱是妙打成一片见全功碧眼黄头俱靠倒岂不见长庆稜道者坐破蒲团一箇两箇三箇四五六七箇家风狼籍知多少谢南麓雪崖庵主上堂山鬟风急坠松钗冷灶凝烟午未斋黄独煨香不能熟老僧忍冻拾枯柴见成活业出格安排懒瓒穷未彻粪火一生埋立春日上堂春日打春牛一击百杂碎黄梅石女暗惊胎生下无名物一块问四圣四圣不知问六凡六凡不会风前散作万家春贱似黄金贵似尘岁旦上堂惟一坚密身一切尘中现老婆腰系紫纱裙娇儿手把红罗扇南奥东村张坊李店拜贺新年春风满面懽悰不觉语声高惊落梅花一片两片三四片散圣节上堂大道无方至尊无位睿哲文明垂衣而治尧风舜日万斯年举世无思不戴天谢新旧副寺监寺并谢应都寺岁斋上堂高价卖生姜雪真珠满床清贫虽彻骨富敢鬪君王灼然如是脍身为食渍血为浆尽情供养犹未相当若也未是和烟耕绿野枯笛送斜阳元宵上堂这一灯处甚起没踪由难拟议三X贤十圣眼见如盲芥狗泥猪放光动地大家吹灭暗中行然灯佛在你脚底百丈和尚忌拈香浪荡贪观野鸭儿犯丛林合讲清规鼻头揑破知惭愧烧炷枫香供养伊上堂增金以黄谤沉无香达磨不会历魏游梁更有不识好恶底齐腰立雪寄食穷乡巫崃闻猨空断肠上堂花禁冷叶红草敌虗岚翠费尽几丹青欲描描不类和烟和雨湿阑干诸禅德吾无隐乎尔上堂一径直二周遮眉毛眼睫地角天涯云门胡饼赵州茶惠崇芦鴈赵昌花会则星河秋一鴈不会则砧杵夜千家因雪上堂枯木糁瑶花虗庭封玉砌少室谩安心神光空折臂不堕功勋一色边阑干谁共倚佛涅槃上堂四十九年欺胡谩汉疾入涅槃救得一半谛观紫磨金色身涴却娘生眼上堂我有一机极尽玄微饥来喫饭寒来着衣我有一句包罗今古犬吠枯桩猫捉老鼠且道是佛法耶世谛耶问取门前石塔子上堂秘魔擎叉俱胝竖指邪法难扶如何得是山僧冷地思量只得吞声饮气何故攻乎异端斯害也矣上堂众人问讯了也侍者烧香了也次当主丈子宣说法要太文釆生太多口生挂壁从教白醭生X上堂觌面当机东涌西没平地上险崖惺惺中淈𣸩不是心不是佛不是物贬向无生国清明上堂花锦蝶翻红柳烟莺织晓曾不动机丝夺尽春工巧玄中玄妙中妙三世诸佛覰不破历代祖师穷不到穷得到寒食清明家家拜扫法华语录侍者了舜编师于景定庚申六月初九日入院三门路透清波山横翠壁楼阁门开从这里入佛殿三十二相八十种好马颔驴腮弥天罗过新法华因甚剌脑入胶盆过在你殃及我土地正直聦明风流儒雅坚护法城䇿勋千载李将军有佳声在祖堂灵鹫峰前热血相喷觉城东际陷坑无底失脚休论后与先痴翁何似我风颠据室智与理冥神与境会碎维摩床断毗卢髻碧眼黄头着眼覰百杂碎法座顶𩕳机法空座不涉思而知不动步而到无端入荒草府帖借家传帝网丝下公子仙鳌钓捩转衲僧鼻头撩拨诸方一笑鵾化鹏飞总未知推蓬对月平分破却请维那掦帆皷棹府疏韩柳肺肠苏黄骨髓点着禅衣香风帀地七十X二峰增秀气江湖疏共饭江湖何须唆闘含血喷人先污其口结成不共戴天冤句句无非是骂门山门疏三百斤銕枷数载无人荷飏在壁根头只得冤雠到口欵分明不可翻老肩无力也须担祝观相香柱石皇家远布伊周之德金汤佛法永推裴李之心寿介松椿福深河海提纲一物不为凤萦金网万机寝削龙怖碧潭便恁么去少室门风离离荒草放开线道俯顺时宜借东山皷乐趂呵场热发诸人一笑去也堋八剌札还闻么新翻曲调逸格乡谈意随流水远声遏莫云寒豆子山前人不会月移花影上阑干举裴相国捧佛请黄檗安名公案裴相国容仪挺特百福严身脱体现成不知污染老黄檗强将五釆黼黻太虗明眼人前不满一笑何故它家自有黄金骨不假旃檀入细雕为太师周国正惠公周国夫人上堂尊贵中来报土无差琼琚庭院锦绣楼台何似灵山听法华联车麃稳驾白牛车十五日谢两班上堂老倒住山全无伎俩揖客低腰逢僧合掌虽然俯顺时宜不碍当机收放何故鲲化鹏飞羽翼齐搏扶一举青霄上为行者立参卢老无端飏下柴碓头舂出古菱花恶X声千载成狼籍养子谁人解克家入城归上堂三伏走人间炎蒸汗如雨非无休歇时亦无栖泊处拄杖子嵴梁生銕铸浩浩尘中能辨主归来息影翠微深抹月披云截断千差路上堂解夏五日了也水牯牛作么生溪东溪西山南山北白苹香细翠草阴浓收放无覊去留自适争奈鼻绳在山僧手里要知稳步到家藏身无迹处么数声羗笛烟村暝猿挂寒梢月正明虽然犹隔洞庭七十二峰在八月秋何处热出门行处荒草离披面壁坐时寒蛩凄切衲僧眼里着得须弥山耳中着得四大海声色纯真只得一橛且道如何是盖色骑声句人倚𦘕楼江月冷玉箫三弄碧云秋重九因事上堂篱菊铺黄茱萸喷香渊明错会耽赏重阳何似林间衲子无荣无辱无可思量饱噇香积饭高卧古禅床是佛是魔俱扫迹献花无路鸟空忙十月初五达磨忌拈香教外别传全无巴鼻接二祖错指本来心破六宗打落当门齿罪犯弥天容身无地法华小比丘既不能斩草除根因甚烧香作礼不见道礼之用和为贵谢三峰西堂荫首座上堂湖山苍苍湖水茫茫丹枫飘锦金橘铺黄明眼衲僧随境转圣凡无处覔行藏虽然瞒法华一人即得若遇屋里人不劳拈出且那X个是屋里人聻天童别山和尚遗书至上堂太白峰前施小伎渊嘿雷霆人自畏瓦砾翻成释梵宫古佛门风重振起不堕功勋等闲游戏金毛狮子忽翻身草木昆虫俱𢪛泪𢪛泪即不无且甚处见天童师兄杲日丽天盲人摸地上堂觉城东际小小丛林旃檀围绕狮子嚬呻萝月四窻云万壑见成一片祖师心眼里无筋一世贫上堂落寞山家忙如火急趂晴刈茆带霜收橘山僧冷地思量尽把家私狼籍日日日东上日日日西没上堂有一物黑如漆常在面门出入骑声盖色妙密中崄崕倒用逆施崄崕中妙密三世诸佛远之愈亲白牯狸奴得之转失法华不惜眉毛为汝当阳拈出夭夭矫矫𥻘𥻘皴皴将谓南山鳖鼻蛇却是天台楖𣗖分文不直病中上堂久病脚力衰婴儿学移步丧尽目前机辩得尘中主鼻直眼横皮穿骨露驴不成兮马不成且无描摸处赚杀僧繇吴道子病起并谢新旧职事上堂曹山攒簇不得底病卢医难以施其巧山僧自出母胎四百四病悉皆甞遍世医亦为之拱手蓦于绝思虑息机缘裂万差破诸有处见一无位真人面前深深问讯云且喜迩来大小职事进退合宜闻如是语如获肘后方书通X灵妙药以至佛祖身心饥饱劳疫风寒暑湿一切诸病不消一服脱体清凉去也诸人莫要同到安乐之地么彼自无疮莫伤之也启建天基节上堂拄杖子化作直符使者遍巡天台南岳五台峨眉檀特罗浮竺干震旦次第报云黄河三千年一度清圣人五百世一间出今正是时既告报巳急归觉城山下普集人天挝鼓升堂三唿万岁法华既其懃至乃慰之曰甚劳神观彼闻此语还复本形軃入禅床角头休歇身心涵泳圣化去也何故尧舜垂衣天下治何须木铎警华戎佛成道上堂弃金轮王位尊贵不尊贵冻饿深雪中争甚么闲气见明星没巴鼻更言大地一切众生成正觉吽吽棒折也未谢应藏主至上堂大康山杨浮山撞头搕额共打乡谈其中切脚无人会一大藏教华梵重翻且道是甚么字切不得道钵啰娘且听蒲许村中人热忙刈茆划柴上堂百草头通玄路靠倒葛藤椿拶透险崕句烂柴轻重不分刈茆鎌锋铓不露更识活弄祖师头卢老依然不识字瞥转一机放开揑聚赖有天台拾得知撒火飞星无你栖泊处无你蹲坐处上堂西风簇浪花太湖连底冻冷照玉奁清一片无瑕缝面目分明眼睛定动不墯虗凝裂万差X漆桶漆桶因雪上堂鳌山店头少林庭下臂血溅天睡魔退舍心如墻壁癞马系珠椿流出胷襟一沤生巨海拄杖子忍俊不禁补劓息黥零敲碎打徐徐向伊道阇梨前头大有雪在岁旦上堂梅开的皪花径糁模煳雪装点早春容庆贺新年节少室家风全机漏泄堪咲神光不识瞥白把一枝臂折有屈难伸说无端拄杖重饶舌阿剌阿剌满散天基节上堂生诸冯御飞龙昇平寰宇舜日尧风林下野人思报德只凭拄杖为流通云卧难逃至化中谢首座监寺树头上堂杨岐栗棘蓬临际清凉树䦆头无柄正好㘽培版齿生毛不妨吞吐一抽三二添四跛脚云门干坤独步瞎人天眼分缁素元宵上堂人间万斛金莲竞赏元宵佳节法华彻骨贫穷鬪胜不如鬪劣室内一盏灯灿灿心花发不夜光明照古今见得分明眼里重添屑正月十七百丈忌拈香脚跨马师门便有弥天过喝得耳朵聋𢬟得鼻头破纵大雄老虎略露爪牙脱百丈野狐不昧因果说条念贯监本无端不独瞒人亦自瞒上堂冻折枯梅三两枝亚香度野桥影横茆舍道人鼻观相忘有眼如盲不被这些留碍可怜鬼窟藏身X唤起来雪团打雪团打入城归上堂拽杖出烟霞红尘去路赊淡金垂柳线寒玉点梅花触目分羣象当机裂万差岂不见太原孚上座楼头吹𦘕角丧尽泼生涯活与深深掘窖埋谢坤都文并客西堂雷卷风旋摇干荡坤一伸怒臂相助扶颠听古洞生姜倍增高价与杨岐破屋重整颓塼法华赢得日高眠萝窻清梦觉引客步松门春昼永鸟声喧我行荒草里汝又入深村涅槃上堂并谢客相访椁示双趺谛观紫磨满面埃尘通身覊鎻法华不解埋藏冷被宾朋恠笑尽情讦露幽谷回春山鸟声冤花泣泪重重花擘涅槃心上堂天左旋地右转千圣元枢玲珑八面衲僧家寻常口里水漉漉地遇一机一境摆拨不下时口里胶生肚里热闷法华向灸疮盘上痛加针砭待汝苏息起来徐徐向伊道家在岷峨归程稍远上堂若论此事譬如乘败漏之船经涉太湖遇黑风飘鼓洪波衮雪白浪滔天橹棹失踪帆樯倒影到此之际命在须臾从前学得底记得底说得底千机万变一点使不着只得向前各求活路大事为你不得小事为你不得你这一队汉见这般境色尤不省觉却来这里瞠眉努目讨甚么碗侍者收取拄杖X上堂百鸟啼春风村村自花柳揭示目前机大地人知有随声逐色活陷重围盖色骑声翻成窠臼牢关击碎海岳平沈山鸟自啼花自笑到头一点不关心谢道旧至上堂家住云坳盖头把茆蓬门无钥谁解推敲万籁声沈鸟啼幽谷千林色静月挂寒梢风檐索寞人投宿睡到平明手脚交更问其中端的床头木枕子葛坦半中凹盖僧堂上堂妙斵鼻头墁巧运风斤手千圣头边盖覆来密密绵绵无渗漏不辞合土和灰成就牛栏马廐只图一箇不知恩噇饭噇眠易宵为昼翻笑脇尊者稜道者不唧𠺕脇不至席坐破蒲团驴前马后至今湖海扬家丑佛鑑和尚忌拈香毒窠蜂恶相从棒不至心死喝不到耳聋拨玄枢于机轮转处丧家私于小玉声中怨无穷恨无穷有口不能分雪得一年一度且听落花啼鸟诉春风上堂拽转十二时不与诸尘对饱和罗饭瘦䇿闲嬉三箇成团四箇作队向云坳磵曲釆蕨蕈煎茶缕笋芹为脍弥勒不知释迦不会刚被春风透密机高林破晓莺吟碎眼里闻声且居门外谢道场三侍者至上堂翫犀牛唿小玉一种风标十分尘俗勤巴子病入膏肓老盐官笑含鸩毒花簇簇锦簇簇云峰老人曾刮目我从山水窟中来自谓一X生看不足看不足眨得眼来云归幽谷上堂高不高肤寸低不低太华深不深蹄涔浅不浅溟渤法华高低浅深瞒诸人一点不得诸人高低浅深瞒法华一点不得尽情画断更莫论量缀钵饭抄云子白晴瓯茶泛雪花香上堂路隔重湖一尘不到片段白云绵蛮幽鸟静倚石䦨听稳拂苔衣卧此乐只应林下有人间少衲僧家眼里着得须弥山耳里着得四大海声色堆头闲行闲坐全身入荒艹浴佛上堂水洗硬石头浪打枯杨树净智装严功德聚虽然脱体无尘未是透法身句如何是透法身句只有湖水无行路下座诣大佛殿杓头荐取谢首座秉拂监寺干如意袋维那斡楞严会香烛上堂触翻茶瓢眉毛挂劒杀活不分邪正难辨古今同辙不同途妙悟玄机辘辘转虽然且道首座甚年出家甚年行道待化佛放光如意入手分明与诸人道上堂燕语雕梁绿阴覆墻缲车声轧轧风递蠒丝香释迦老子三百六十骨节尽情撒向诸人面前了也添一丝毫不得减一丝毫不得切不得动着动着则打破蔡州因甚如此参𦘕屋上堂有祖以来家徒四壁本自空牢牢地无端递代相承将无作有拆东篱补西壁开张户牗夹截太虗甚至刻桷丹楹雕文丧德如何得返朴还淳去山僧恁么道也是鸬鹚语鹤X端午上堂山僧昨夜三更梦入不思议境逢无位真人授肘后灵符心法泯亡字义炳着画非古篆体越梵书不可以圣智知不可以凡情测今遇天中节拈出与诸人佩服去也不须悬白泽何用食菖蒲千妖百恠尽消除张道士李师巫望风惊蜕骨遗下药葫芦为行者立参云岭㘽松破䦆头活埋佛祖月坊舂碓非台镜不染尘埃龌龊汉布地遍恶踪监本獃蹈前车覆辙良马窥鞭一拨便转韩獹逐块三搭不回无明草须要利器械底刬除折柴冲岂无大力量人担荷且未说黄梅半夜正传衣钵先要知法华近年重整规绳坐卧经行十二时隄防六贼顽愚孛恶三十棒趂出三门如斯告报取咲傍观且道笑箇甚么少年曾决龙蛇阵老大还同稚子歌复示颂云不拟寒山落韵诗未传卢老泼禅衣脚头活取通霄路来透庭前刬草机上堂枕石安眠山云四屯救不得也浣盆浣盆更说甚德山临际棒如雨点喝似雷奔草迷人去路月挂客愁村兜率茆屋西堂至上堂茆屋赋新诗内院寻知识身从胜境中来句自活法中得非身非句绝毫绝釐慈氏少陵安得知法华不敢轻饶舌只恐山禽语带微因事上堂指临际参黄蘗接云门嗣雪峰贼无种相皷弄说黄龙碎澄散圣冬瓜之印荷慈明骨董之箱X贼无种相皷法华门下还有这般作略底么有三十棒赶出门外何故当甚王小波草鞋因事上堂鸩鸟毛蛊毒水毒不伤人何妨服饵只有这些儿含毒喷人深入骨髓三世诸佛畏之如兔见苍鹰历代祖师远之如龙怖金翅唯有活衲僧嗜之如鼎味粉骨碎身犹未巳贪他底着他底佛也如何救得你为圣僧开光明打头不遇作家谩说俱轮先度饶伊诸漏顿超到底终成染污不染污活眼点开光吞寰宇归僧堂上堂六用门头力战争夺鎗杀贼阵云横群魔窜入藕丝孔竟挽天河洗甲兵凌烟阁就汗血功成高枕圆蒲尘梦破隔窻幽鸟话昇平灼然如是千圣同盟诸禅德若也脚跟浮逼逼𦘕堂立变銕围城祈晴上堂久雨不晴高低水平浸烂释迦鼻孔淹鳖迦叶眼睛主杖子天造草昧宜建侯而不宁正恁么时向甚处晒㫰皮草豁开正眼明如日扫荡重昏天宇清上堂住院恰周年日夜荒忙杀园荒手自鉏屋老身惊压费尽心神百丑千拙翻思三条椽下噇饭噇眠凡圣情空心行处灭赤条条地生涯别生涯别羊头车子推明月断桥遗书至上堂南宕湖边天台山上踏断石桥绝人来往难透无过者一关望崖多少空惆怅握不成X拳伸不成掌活语翻成死欵招谩说藕丝牵玉象上堂诸庄旱涝不为忧只恐难调水牯牛拽脱鼻绳憨睡稳数声羗笛野田秋绝无形影谁放谁収通身白了通身黑游戏风烟百草头上堂三伏炎蒸汗流如雨老倒白云说迷说悟一茎草上建琼楼熟睡饶谵语上堂觌体全彰曾无覆藏蝉声集古寺鸟影度寒塘眼里无筋偷观即瞎耳中有窍绝听何伤堪笑勤川孟八郎不知诸佛出身处错抟量薰凰自南来殿阁生微凉引得傍人鬪热荒鹊石何曾解放光上堂不可以智知金刚手把八楞鎚不可以识识镇州出箇大萝卜不可以语言造山禽聚集啼清晓不可以寂默通八角龟乌吞大虫只这四重关古今多少人透不得法华与汝八字打开了也还有掉臂过关者么有还我出身公验来解制上堂不守蜡人冰不怜鹅护雪互用六根门大地一团銕百杂碎了也妙尽依亡肱枕绿萝形影绝献花百鸟自空忙谢新旧职事上堂墅里山前一棚傀儡箇东箇西或进或退打东山皷乐断送及时着杨岐戏衫编排合制虽由行主线牵抽妙舞三台谁不会谁不会喝彩一声鸦飞鹊喙谢连监寺上堂司南车辘辘转务与冥行指迷肯被傍人指点三脚驴却步不前老杨歧恶殽难掩虽然X静为养道之源退乃脩身之本着脚休循覆辙行白牛露地横眠稳上堂四十余年白云高卧无端刺脑胶盆日夜烹煎家火庄田淹没与死为隣屋舍倾颓安身难保山僧冷地思量不觉呵呵大咲咲什么定业难逃何妨咲破赖有东村王老知绕笆篱唱哩哩啰何似大石调中秋谢都场监収并知客维那上堂明月可中庭鴈影沉寒水烹金炉冷岁华深九鼎遗言犹在耳深深拨着宿火通红不假一槌成大器刈禾鎌子疾如风退院上堂秋晚台星照命宫不亨通事亦亨通持还赵国连城璧换我萝窻一枕风希叟和尚广录卷第一希叟绍昙禅师广录X卍XXX希叟和尚广录卷第二庆元府应梦名山雪窦资圣禅寺语录侍者普和希革了舜惠洇编师于景定五年四月初八日入院三门千圣灵枢妙在转处烁尽玄微更进一步莫来拦我毬门路佛殿殿成不必拆佛生何用打烧炷兜楼香共说家私话何故以力假人者覇据室鸩鸟毛乌喙药毒无医休动着轻动着尽大地人皮肤脱落省札震旦心宗竺干正眼尽在大丞相国公笔头点出烜赫光明辉天鑑地却烦维那分明揭示山门疏大觉无心九峰饶舌较短量长家私漏洩引惹平人入祸门金刚脑后抽生銕法座丈夫膝下有黄金争肯与他人作礼须弥灯王脚头脚底提纲略露险崖机千丈雪飞寒瀑全提活人句奁一锦簇春花眼无筋听之则聋耳无窍覰之瞎隐潭龙不善吞吐稳卧碧渊深明觉老争解品题虗名瀑布集见闻俱泯声色纯真兔角杖力探探之不穷须弥笔强描描之不就幽远入圣人之梦分明示古佛之心松风萝月助发玄机谷鸟山云互分体用虽然如是犹是半提只如开堂祝圣全提一句又作么生道四海五湖龙世界九洲三岛鹤干坤举本山明觉祖师示众云莫有閙市出头底么不如䇿杖归山去长啸一声烟雾深明觉老人文经武纬韬略双全有八方受敌之谋千里折冲之策因甚归华山马放桃林牛只图独善其身不能兼善天下新乳峰虽能褒贬争柰蹈入脚迹要知么X武陵溪路非秦境贪看桃花入洞天小参相逢不拈出举意便知有早是斫额望乡关白云千万里山僧四十年前在此六藏众底语不动唇行不动尘佛眼覰不见四十年后滥尸此席通身泥水满面尘埃无着惭惶处事不获巳随分将牛溲马渤狼毒砒霜阿魏水银灯芯皂角开箇小小杂货铺子去也恐有举意知有当场买卖底出来相见不作贵不作贱作么生商量无星秤子轻拈出轻若鸿毛重若山举德山小参不答话颂云万戟森严细柳营信威独许汉将军谁知袖隐屠龙手却把蒿枝箭策勋谢权管专使东臯留两班洎同聚兄弟并天童监寺相送入院上堂妙摄化权使不辱命鹤唳东臯云归乳岭主丈子黑𥻘皴困卧壁根声前唤醒舞蹈清风两腋生安闲又入萝窻定因甚如此宾主历然头正尾正结夏上堂谢蹈山管茶兄弟禁足护生克期取证掘窖深埋不由情愿乳峰自小不意秦法森严仁义道中别通一线饭余石鼎奏松风山后山前踏断黄云一片两片三片四五六七片也教知道草里有人麦中有面谢都寺干斋首座藏主秉拂并谢灿首座仁庵主上堂南山灿灿白石烂烂觌当面机瞎人天眼主丈子闻如是语从定而起向香积世界乳窦峰前X转法轮抟香饭听之双耳聋嗅之舌头烂何似杨岐栗棘蓬秦时𨍏轹钻仁义尽从贫处断上堂雕梁燕语乔木莺吟秋田水足麦岭云深声色纯真浑声色无端花擘祖师心耳无轮眼无筋优游千圣外阆荡拾花针端午上堂大地药除众生病去文殊善财不须多事大家相聚喫盏菖蒲茶几枚茭粽子向水边林下目视云霄嫌佛不肯做虽然如是不堪共语乳峰与么道也是灸疮瘢上重着艾炷卓一下上堂宿雨初晴岚光翠滴瀑泻悬崖云笼怪石无位真人面门出入净地上不许狼籍明觉祖师忌拈香乳窦翠峰何分彼此遂府糖霜口甜心苦灭却云门一字宗断崖飞瀑冤难诉上堂雪峰辊毬睦州担板展转神通搆得一半那一半良久戴嵩牛卧绿杨阴韩干马嘶芳草岸病中入城归上堂醭醭红尘炎炎火聚着脚无踪翻身有路去时山色惨愁容归来幽鸟啼芳树不涉去来如何吐露碧眼黄头总不知拈主丈问讯𥻘皴主丈子逢人不得错举祈雨上堂杲日流金旱苗渴雨投壑可期扣天无路衲僧家为法忘躯诸庄皆旱我总不忧佛性有无须明狗子隐潭龙王闻如是语身涌碧潭拏云攫雾三日为霖遍九垓大田勃尔兴禾黍饭抄云子应无虑X虽然放筯忘恩恒河沙数解制上堂山僧一夏与兄弟说黄道黑谤大般若今朝自恣勘验蜡人五根完全一根烂坏且道还可救也无阿爷阿爷谢新旧两班上堂山无烟云幽景不能发越树无枝叶春风岂识敷荣乳窦乖崖飞雪枯木糁花向背卷舒灿然夺目美则美矣要识山中景则易要见境中人则难如何是景中人驴不成马不是八月旦上堂八月秋何处热尽大地一团銕衲僧家向南北东西草鞋跟踏得裂主杖头挑得折蓦札相逢德山棒临济喝百怪千妖如何计结恶邪法难扶莫说莫说上堂秋气肃金秋旸鏖战林间秋叶片片凋零砌下秋虫声声凄怨满眼听不闻满耳覰不见听得闻覰得见声前句后新罗箭中秋谢坤监寺上堂积癈未苏连遭荒旱銕作心肠也须寸断山僧自小不喜煎熬幸遇中秋何妨赏翫皓月流辉觉天云散倒跨杨岐三脚驴深村荒草闲行看光境俱忘瞎干坤眼九月一上堂水牯牛偏捩㑃酷暑云林恣情𨁝跳山前祖父田园忍见离离荒草秋风正要及时畊脱落鞭绳无鼻窍去住自如収放在我牧笛声声送暮霞故家深入千峰杳呜咿呜咿拍禅床莫教忘却来时X道重阳上堂并谢殿主古西堂东篱菊染黄秋浦茱凝翠古佛放光明助发实相义渊明有眼无筋错认白衣人至金风剪剪玉露团团故人知此意笑拍玉阑干为天童相访上堂隰州佛放光远射千峰顶锦镜冷交辉瀑花寒鬪影非虗非实非色非空举世无人描邈得只凭这箇为流通十月半上堂花禁冷叶红草滴虗岚翠清净卢舍那全身荆棘里总饶伊眼里着得须弥山耳里盛得四海水裂断千差到休歇地乳峰俯顺人情向耳边低声道玄沙道底上堂谢翠山相访举拂子翳眼药文武火用得亲煨得过翠巖落尽眉毛眼愈明乳窦烂却皮肤骨将藁家丑分明说向谁握手松根忘汝我冷地思量誾誾而笑笑甚么曾陷迷魂八阵图梦中惊入夔门道上堂大众问讯侍者烧香曲彔棚上说黑道黄七世冤憎同劫会泥犂拔舌自檐当何故麟凤出时山总秀芝兰生处草俱芳十一月旦上堂小春才过冬至相催光阴驹过隙须𩯭雪成堆松根石上藁木寒灰冻膝拥深霜树叶禅心清点野桥梅唤起来打更莫迟回蛰龙须奋跃何待禹门雷X上堂干非上坤非下一画先天包含八卦推穷爻象凶吉不分说尽系辞疑难未解吉凶分疑难解阿魏无真水银无假大行追严上堂统御金轮四十年拱垂衣化育黎元万机休罢昇遐去四海无思不断魂林间衲子感戴深恩合掌迎归兜率院当来成佛补慈尊拈香六龙鞭御促归释梵之宫四海遏音哀慕唐虞之化上堂三度拂蒿枝秦时𨍏轹钻拶得火星飞结得弓弦断用尽自已心瞎却他人眼千里玄枢错踏翻神驹十影无覊绊业风吹上乳窦峰前点一柸茶向伊道且缓缓上堂劝兄弟莫弄笔头簇锦攒花光腾万丈镂氷琢雪笔扫千军生死岸头一点用不着岂不见辛州卖柴个老卢眼不识横画米不别精麤倩人书偈言无物却受它家一钵盂衲僧门下天地悬殊上堂天巧剪瑶花六出缤纷落二祖立腰酸杨岐嗟项缩争似火炉头柮榾高烧纸衾包却煖烘烘憨睡着不堕凝寒一色边错错冬夜堂前揭牓X冬至上堂复见天地心举世皆知有山意冲寒欲放梅岸容待臈将舒柳惟有主丈子黑𥻘皴元依旧受霜冻不枯遇阳和不秀壁角落头块然拙守终日谈玄口不开喷嚏也成狮子吼上堂谢两首座秉拂都寺干斋并施主王判院毛孔闻香眉间挂劒香积人归梵天血溅美则美矣格外一机更须拨转转即不无众中蓦有箇耳不听声舌不甞味底又且如何摆拨不愿万户侯愿识荆州面上堂谢大慈和尚相访大慈苕菷生倒拈风飒飒扫尽大地尘赵州惊吐舌蓦札相逢玉乳峰殷勤为扫寒巖雪主丈子爱客情深把火助热卓破苔钱画断云放出寒梅南枝北枝一花两花三四花疎影横溪暗香浮月无端尽把春容泄清不彻恼碎心广平似銕上堂道至无难惟嫌拣择混俗通真骑声盖色近在口皮边远过河沙国慈明揭示借鬼𦘕桃符雪窦标题去猊悬白泽一见便见迅雷陶壁奋飞梭拟议寻X思逆浪禹门遭点额佛成道上堂小小星边深深雪里骨冻将枯眼花难洗喫尽饥寒走出山满面惭惶谁使你诳言大地一切众生正觉成棒折也未上堂谢樵屋梨洲二西堂相访樵屋云深梨洲花褪仙实累累白茅剪剪鹤驭初闲趂负暄羲皇世上人希见好风吹上玉乳峰头握手长歌春和满面虽然世谛相见即得佛法向上千圣玄枢如何拨转没机关通一线声前句后新罗箭上堂发得一机活出得一言当万里无片云青天合喫棒不待春风着意吹暗香元在梅花上永明寿禅师忌拈香埜客吟残中巖月落坐断白云死不再活只将宗镜鑑惟心法眼重重添翳膜医无药光烁烁要识永明妙旨更添香着上堂谢林阁主𦘕成道说法二相道无可成法无可说黄面瞿昙重重败缺家丑岂容外泄刚被儿孙告讦图形𦘕影与人看乳窦门风添煖热彷彷彿彿一似阆州城南锦屏山子细看来却是鹿苑衔花竺峰积雪添得时人眼中屑上堂柳条弓蒿枝箭射中虗空成两片狸奴白牯雷厉风行碧眼黄头星飞电卷拟搆珠林啮镞机险正旦上堂咸淳更号立见昇平两朝圣化四海欢声乳窦家贫开宴用度非轻锦云山瀑帽珠雪瀑悬缨X步步寒花翠结关关幽鸟琴清排当不知因底事大众万福庆贺元正元宵上堂并谢藏主副寺塔主净头知库寂寞万峰头佳节成虗度贫无一盏灯好有多般事洞山姜索价太穹无缝塔入门辨主厕筹子动地放光利市官招财满库不作佛法商量亦非世谛流布且道一大藏教还该着也无我见灯明佛本光瑞如此枫桥枯山讣音上堂半夜客船钟渔火愁眠省不见老寒山泪湿吴云冷幽鸟啼霜月影斜埜桥枫叶翻红锦唤作声得么唤作色得么击碎重关枯山未泯百丈忌拈香一喝三日聋大寂门风丧深掘陷人坑密布漫天网笑一上哭一上做尽死模活样乳峰子细思量沉本无香何须起谤上堂谢育王知客延庆座主春山青春水绿鸟弄笙簧梅飘香玉具足清白梵行之相声色纯真岂容攒簇听不足观不足一会灵山俨未分断絃须是鸾胶续虽然争柰育王通师公未肯点头在何在鹦鹉唤人喫煎茶二月旦上堂并谢元白云藏主坐断白云万机𥨊息黄叶止啼总不消得闲倚危阑看瀑花纵干伸眼清无极清无极自谓太平僧岂知尧舜力上堂谢理兄旧住座主隣竹外湖头知库达磨眼睛X天台骨髓钩鎻连环提掇不起提得起湖头春水绿成纹竹外清风来未巳东土阿师即不问且道西天慧理三藏还识这个么拟议寻思劒去久矣上堂谢同山讲师张制属王判院天高地厚水阔山遥古今常理何用忉忉衲僧家脚跟下一段光明十日并照明察秋毫不拣候门射䇿何须华顶降魔孤迥迥冷萧萧无端翻黑月魑魅哭连宵佛涅槃上堂二月十五瞿昙灭度足示双趺胷摩卍字山愁惨莫云花泪啼红雨去年一次今年一次明年一次輙莫明年更明年百千年年年一次狼籍涅槃心此恨凭谁诉赖有𥻘皴主丈子牢记取上堂天地不仁以万物为刍狗圣人不仁以百姓为刍狗拄丈子不仁以三世诸佛历代祖师四圣六凡为刍狗化育春阳煦妪前摧残霜雪凭陵后截鹤续凫折衡剖斗力尽神疲困壁根笑破他人口三月旦上堂春日晴春雨足玉龙怒喷悬崖瀑花簇簇锦簇簇满山桃李嫌麤俗休揑目直饶伊向声色堆头密透重尘坐卧经行了无拘束砒霜未是毒启建寿崇节上堂关睢颂德樛木垂阴八荒开寿域万国奉君心亘古今为诸佛母昙花时现觉园春X祝香世世与佛同生寿崇高岳时时体尧为善德化坤维干会节上堂黄河清圣人生体天行健濬哲文明率土更新尧舜化八荒无地着欢声祝香大千沙界扇咸淳至化之风亿万斯年庆干会诞弥之节三月半上堂并谢道旧锦镜浓粧十样花练拖寒瀑挂苍崖无宾主句全机露见得分明眼着砂依亡妙尽犹隔天涯夺取黄梅无底钵且教卢老去担柴佛鑑禅师忌拈香父豩顽子恶毒热血相喷嗔拳相𡎺如风吹水自成纹医得耳聋成瞎秃冷地思量笑不成哭乳峰将底报深冤捩鼻木上堂活马骝百十箇乳窦峰前追风跳灶杨岐三脚驴尽力跂步不前江西千里驹奋鬣追踪不到更饶伊象头檀特九十六种见鞭影而行蹶蹄不少未奏沙场汗血功便思嚼啮天闲草好则甚好明觉老人笑须绝倒三月廿五上堂绿暗红稀人家翠微杜䳌啼月紫燕㗸泥莫春者浴乎沂风乎舞雩咏而归本是儒家闲戏剧刚言漏泄祖师机是不是非不非老倒乳峰那得知松根憨睡足闲把瘦藤戏侍者无事相随四月初一上堂谢耆旧㘽松万本青松后人标榜临济儿孙当机不让千古清凉树荫人法门梁栋真堪X赏初莫学黄梅道者贪传破钵盂连累周家女无地着浑身空惆怅藂林难免无根谤满散寿崇节上堂仙苑蟠桃不老春三千年实荐芳新钖开王母瑶池宴满簇金盘寿圣人虽云绝品未足为珍幸有菩提真妙果年年同献佛生辰祝香德配尧仁布母仪于天下心同舜善开寿域于坤维佛生日上堂无忧树下风如箭九龙吐出水含毒涓滴沾身痛入心霎时吹面刀剜肉不知悉达为何因才出母胎罹此酷后代儿孙忍见渠一年一度香汤浴浴即不无且道佛身无为不堕诸数向甚处下手我今灌沐诸如来净智庄严功德聚只恐不是玉满散干会节上堂闻道金轮出母胎尽河沙界扫氛埃想应新整干坤手多带尧风舜日来普天率土寿域宏开林下野人何祝献一茎草上玉楼台祝香以大椿八千岁仰祝尧龄穷华藏十三重恢张禹甸结夏上堂百二十日夏今朝始发头饭杪云子白羮煑菜香浮未问寒山子先看水牯牛山前千顷地信脚踏飜休上堂谢杨居士一口吸西江赤土涂牛嬭荡尽圣凡X情犹欠这一解丹霞马祖眼见如盲灵照庞婆口说如哑蓦札相逢露一机惊翻巖瀑苍龙挂虽然斫额望乡关前头大有路在煎笋上堂玉版阿师锦绷稚子颕脱藂林头角呈露参透油煎石磉盘饱经鳌炼翻身去塞断咽喉更须吞吐毗耶未识香来处端午上堂箨包角黍茶点菖蒲香浮毛孔清透肌肤肱枕梨床心醉月驱邪何用挂神符汨罗人去远还有独醒无上堂云収麦垄水足秋田茧缲白雪莺弄朱絃无象太平还有象蒉桴土皷乐尧年谁知声色里心印是渠传上堂谢郡主汪令人同宅眷入山施财盖佛殿建众寮大哉力量人生极富贵家不被富贵惑广修一切善智惠心为父慈悲性为母忠孝为兄弟贞良为姊妹正信为师友和柔为眷属降神释梵宫秀气钟玉叶非女示汝身助扬佛正化香汤沐金躯庄严功德聚法华誓流通俾令出火宅赐与制𢽟绫三车无少异凡可着力处悉皆善用心竭来玉乳峰万选青铜施茂我旃檀林覆我觉王殿永除诸渗漏不嗅其余香佛天展欢颜湖海蒙光贲举手加额赞连声道难消祝之以世寿盘石固难比祝之以世福沧海浅非肩世世愿为诸佛母四生九有尽承恩上堂捉象者全其力捉兔亦全其力用力既X均厥功可奏山僧四十余年周行大泽密透棘林架弩张弓只能自射今朝踞万峰顶灵禽异兽杂陈乎前试放一箭看看看比拟张麟兔亦不遇挂帐上堂活衲僧生銕铸吐出銕心肝挂起銕面具蚊子上銕牛无你㗖啄处素纨摇月碧帐含烟或放或収皆在我长伸两脚放憨眠灼然如是天地相悬开眼不知天大晓阎家催索水浆钱闰月一日上堂能与诸魔外道战鬪惟静能令四大地众生归仰惟退能通三大藏人天讲说惟默能与三世诸佛历代祖师把手共行惟正过此四重关别有一条通天活路是汝诸人因甚望崖却步忍俊不禁八字打开令箇箇到大休歇之地虽然如是谁知云外千峰秀更有灵踪在上方上堂举兴化和尚云昨日赴箇村斋遇暴风卒雨向古庙里軃得过兴化老儿人贫智短马瘦毛长恁么说话敢称临济儿孙乳峰遇暴风卒雨亦不能軃避得整襟危坐瘦䇿闲嬉静倚危阑看雪瀑悬空千丈玉龙飞不知谁荐截流机大慈环峰和尚讣音上堂一湖横陈七峰环遶妙转玄枢死生关破去何有偈流水渡百滩来本无言疾风号万窍更问如何与若何珍重便行髑髅前失照X断猨哭月千林晓七月初一祈晴上堂薄福住山百无所取何以表勤惟诚为主祈晴便得晴祈雨便得雨忽有箇汉出来道长老如虫御木偶尔成文又何必赵婆酤醋只向他道蒿枝箭解射红心发机岂借千钧弩因事上堂乳窦相从几弟兄忘形骸外又忘情炊香好甑和萝饭鼠粪无端污却羮隣僧扣齿诉不平声折筯何妨挑剔去壁根不到碍人行开山通禅师忌拈香虗空包不包大地坏不坏行脚不遇人出语无赖聊谩言密室不通风湿纸如何褁大虫上堂谢慧知客巴南巴西水流巴字古篆分明心画显着游泳江湖四十年与世同波无彼此朅来千丈岩前路截流机透险崖句辨龙蛇眼明今古虽然何侣老赵州彳京彴桥头滴水丈波喫茶去上堂社燕催归宾鸿欲返雪点白苹洲锦铺红蓼岸虾蟆入汝鼻孔里毒蛇穿你眼睛中即不问且道占波国与新罗国鬪额是第几机切忌妄通消息中秋上堂灵山话月曹溪指月玉乳峰前相唿看月纵饶光透十虗未免成第二月诸人要见真月么非暗非明非圆非缺无物堪比伦教我如何说上堂并谢刘省元瑞巖仙巖和尚并诸道旧目前机真实相张都料轮材底轮材李作头𡎺磉底𡎺磉动X静奚分两处看太平基业初无象逈出常情与谁共赏佳客欢唿自往来瑞巖拍掌仙巖唱潦倒庞公精神迭宕上堂从上若佛若祖峻机雄辩狭路通衢列派分宗图王霸业殊不知三传作春秋废九师兴而易道亡乳峰这里憨憨痴痴百丑千拙饥来喫饭困来打眠不知寒暑之往来不知生死之交谢但见皇风成一片不知何处是封疆上堂共住孤峰顶霜牙咬菜根一身尘不染千古道长存石竹闲眠鹿巖松冷挂猨我行荒草里汝又入荒村上堂谢监収一二千硕糓四五百箩粟䆉稏熟天风高低布云麓辛勤収拾归来碓擣明玑钵盛香玉无位真人手扪腹口唱无生曲花簇簇听不足欵乃一声山水绿开炉上堂死柴头无烟火信口一吹面门烁破可怜龙门远知客礼首座火炉头热血相喷分争你我叨叨林鸟啼评䟦了笑倒嵩山破灶堕上堂乳窦家私寸无可取分明彻骨贫刚道薰天富纲宗委地力要匡扶大厦倾颓直须撑拄不学老杨岐破屋雪真珠缩项暗嗟吁不学大愚芝脱粟淡黄𤅈不喫从君去千圣头边露一机灵踪不在猨啼处X上堂合水和泥打成一片脱却胚腪重加煅炼渗漏全无盖覆人平地昇高乘快便若非众手出力扶持心印蒙尘光难发现美则美矣只如古人道明堂瓦插檐又且如何拟议切忌钻龟打瓦上堂趂晴盖却屋捉空种了麦安身立命既无忧只须体究庭前柏坚守岁寒青无变色唤作西来直指宗瞎出城归上堂月下扣朱门不会推敲句满面是埃尘低头陪笑语不重己灵诸圣不慕拍盲入草寻人去归来羞对白云倦倚寒巖枯树笑倒𥻘皴主杖子主杖子笑甚么逢人但恁么举理宗皇帝小祥陞座凤辇昇遐恰一周思君心切泪交流攀龙无路空摧哽凝望苍梧几许愁莫有知恩报恩底么出来吐露提纲万机休罢龙睡碧潭百念凝寒凤栖金阙是以千圣受手瞥转玄枢虗彻融通灵明炳焕惟精惟一𠃔执厥中妙入化机深穷圣域不可以言语造不可寂默通近在眼皮边远过河沙国释迦老子弃金轮位逾城出家正觉山前发明此事度生巳毕拘尸罗城金棺七绕放大寂光九有四生咸跻妙觉应真不借随类分身象驾峥嵘降生巨宋为我理宗烈文仁武安孝皇帝四十余年行尧舜道八荒开寿域万国奉君心子育黎元砥平天下功回位转X妙尽依亡生死情空圣凡路断正恁么时且道先帝即今向甚处作佛帝网重重华藏界剎尘何处不称尊举僧问齐安国师如何是本身卢舍那国师云与我过净瓶来僧过净瓶国师云却安旧处着僧安旧处再问国师云古佛过去久矣这僧掣开金殿鎻国师撞动玉楼钟虽然觌面全提要且当机蹉过诸人要见本身卢舍那么切忌捏目敬呈一颂统御金轮四十春笃行舜德与尧仁莫言过去无踪踪卢舍时时现本身枫桥中庵和尚讣音上堂吴江风急浪翻空声击枫林半夜钟惊起客船尘梦破踏翻大地去无踪寒山抚掌庞老槌胷少室门庭空寂寂凝寒古路绿苔封至节上堂史笔书云绣闺添线爱日舒长丰年取验衲僧不被四时迁妙应圆机辘辘转喝散岭上白云掣断脚跟红线阴极阳生总不知曝背晴檐手摘寒梅一点两点三四点拈花微笑今重见上堂如来禅祖师意落叶锦翻空乱山云积翠见得分明隔万层道得完全失千里非不非是不是达磨大师无当门齿上堂銕团栾无缝罅上下三指彼此七马德山临济眼见如盲云门赵州口说如哑主丈子忍俊不禁等闲捉败休休尽法恐无民且放天寒X赦上堂庾岭春归溪梅早知雪破寒英一点半点月横疎影三枝两枝未放高楼吹笛且听茆舍吟诗十分潇洒一段清奇将谓黄梅消息绝暗香犹有好风吹上堂谢天童月灵江灵江月中巖月交影松萝断猿啼切声色纯真见一边骑声盖色天然别别别明觉掀眉长庚吐舌智觉祖师忌拈香迅瀑千寻悬崖万仞说法声高验人机峻要扶法眼门风花衲元非古锦堪笑高丽四九僧面门搭了冬瓜印乳窦谤沉无香是可忍孰不可忍雪上堂图𦘕天开春风剪裁烂银庭院白玉楼台将谓乳峰贫彻骨敌君王富自何来丙寅正旦上堂松顶雪簪花山头云褁帽唿唤贺元正粲发溪声笑一不成单二无两箇漏洩元元化母机春风未必能包褁上堂陌上语声喧贺岁人来去秋千擘晓烟绿盖翻春雾佛法无多两手分付更问如何与若何咸淳丙寅正月五上堂昨夜蝍蟟吞跛鳖天明疴出一团銕平地翻身触险崖擘破崑崙成八橛捻土为香供养伊细问因由不肯说不肯说太饶舌莫管他人屋上霜自家扫取门前雪X元宵上堂道教灰飞佛灯花灿大地欢悰笙歌赏玩主丈子按下云头得失是非浑然不管一点光明耀十虗古今阅几平人眼因甚如此司空见惯百丈祖师忌拈香未有清规人能弘道才涉典章翻成机巧华屋春风锦绣围草庐不见人高卧哑刻粪为香是谁之过上堂谢龙首座相访天童来飘蓬四十余年梦遶晶然山路才见广安军人便忆破庵师祖摵破碎沙盆打动虾蟇皷惊落蛟龙虎兕威知音不在频频举病起上堂谢殿主藏主都寺副寺修造知库侍者光明幢如来藏八面玲珑十方通畅拭佛祖大病之疮疣见鬼神幽愁之情状擡你爷擡你娘擡上方丈洞山宁免无根谤虽然我王库内无如是刀何似杨岐破屋尽底掀翻鼎新改创金鸡飞上玉栏干乃作鸡声云口注口注口注低声低声莫说会禅连侍者恶模样佛涅槃上堂瞿昙丑恶临死犹多足下轮辐显露胸前卍字揩磨抱桥澡洗寄帽投河举世无人援手得竟随残梦入无何上堂庭院春深和风翠阴桃花簇锦柳线摇金无眼灵云徒说悟一生埋没祖师心上堂威音前咸淳后一箇黑𥻘皴机发牢关透全身游戏生死园林信脚踏翻圣凡窠臼X笑释迦客梦未醒耻弥勒藩篱未剖客梦醒藩篱剖贬入无何有干会节上堂焚香书写佛名经窗外幽禽报喜声次补数中添一位太唐国里圣人生因事上堂凿透耳聋板夹背伛只要医行不管人苦主丈子不别时宜强行直路大地羊肠遶棘林何处去三月半上堂万物一体天地同根清平世界切忌讹言主丈子不是万物唤什么作一体天不能盖地不能载与什么同根优游千圣外妙密洞无痕三月懒行花下路一家闲闭雨中门无准和尚忌拈香玉几山前凌霄峰下热喝嗔拳做人话杷犀牛扇飏向他方捋虎须拦胷便行一炷兜楼怨结成贵买贱卖上堂浴乎沂舞雩归天真自性不涉离微语底默底不是非语非默更非明眼衲僧会不得落花深院静愁听子规啼上堂谢量田种树落赖门风大家撑拄量田底量田种树底种树带雨扶犂绿野畊和云荷䦆千峰去有甚心情管得南泉猫儿赵州狗子勘证平田婆连累周家女棘林中有通天路饱饭狂歌闲行几步脚头山色无重数上堂谢摘茶看笋寂子撼茶人贫智短老婆偷笋马瘦毛长乳峰瞥转一机不露枪旗睡魔退舍深藏头X角玉版书勋舌头无骨人始解知真味虽然如是原沩山梦赠赵州掌是体是用者篾篮子是十五钱买得上堂桑畴雨过罗纨腻麦垄风来饼饵香揭示西来端的意好商量处错商量莺啼绿树燕语雕梁费尽分疎人不会急随蝴蝶过萧墻浴佛上堂金轮王宅恶业无多不知何事生此妖魔打与狗噇顽不杀好将恶水噼头浇寿崇节上堂布关睢化袭宫闱万国人趍奉母仪寿结蟠桃千载实年年天仗宴瑶池干会节上堂九曲黄河彻底清六龙干会圣人生周行七步称尊处山岳齐唿万岁声上堂谢首座秉拂都寺干斋遂府糖霜黄莲未是苦天台风乐乌喙不多争覰之眼睛枯嗅之脑门裂无端更加栗棘蓬吞不得吐不得百味完全如何咀嚼乳峰有箇肘后灵方普使诸人饫甞妙味看看会神么农元不识唤作梵天书上堂共住不知名千圣亦不识无端平地生荆棘兄唿弟应与世同波笑独醒人死汨罗恁么也好不恁么也好手拍阑干唱竹枝哩哩啰天涯望远无人到上堂举沩山卧次仰山上问讯沩山转面向后仰云某甲是和X尚弟子何用形迹沩山作起势仰便出沩唤回云我适来得一梦你试为我原看仰将一盆水一手巾度与沩便洗面香严至沩云我适来与寂子做一上神通不同小小严云我在下面一一知得分明沩云试道看香严点一盃与之沩云二子神通过于鹙子拈云细影密铺金𤨏碎清声微动玉玲珑则不无沩仰父子点捡将来总是开眼做梦虽然洛阳花下路迷却几多人聊呈一颂撮药场中验作家一枝手髂两条蛇刘寄奴草虽灵验巳是遭它毒口来上堂举药山久不上堂院主白云大众久思示诲药山云打钟着院主打钟众才集药山便归方丈主云既许示诲因甚一言不措山云经有经师论有论师争怪得老僧拈云众中尽道药山闭门屋里坐祸从天上来殊不知院主虽得一场荣刖却一双足聊呈一颂九曲明珠久蕴藏走盘时见发寒光当阳拈出还収拾瞎眼波斯自着忙上堂旱地奔雷青天撒雨六户不扄龙无龙句田地X稳密底死汗迸流妙用纵横底寒毛卓竖万别千差透密机撼动憨眠主丈子主丈子喏老老大大百念灰寒因甚被人唆使只向他道四皓出商山汉业归明主功成依旧深藏去上堂鑑在机先妙在转处碧眼胡儿全无肯路行一步是一步信脚错踏翻大地无寸土业风吹上乳窦山来点一盃茶徐徐向伊道提鞋去中夏上堂蒿篱关勐虎笔管养苍龙稳帖帖藏牙伏爪黑漫漫怪雨颠风临济小𤺊儿惊心欲折丰干老冻脓睡思方浓山蒙蒙水溶溶干坤无碧落収放绝行踪上堂幕挂春烟簟铺秋水高枕横眠鼻雷聒耳烁石流金总不知何须殿阁薰风至又谁管九十日种粟烧畬说甚么十三番悟明自已灼然是箇无烦恼阎家倒退三千里其或未然莫道瓮中常有米明觉祖师忌拈香洞庭七十二峰飞雪一千余丈晨昏说法琅琅谁谓卢公巳往元不往在者里优昙火里开嗅着无香气上堂三伏炎蒸汗流如雨一茎草上建琼楼彻骨贫穷敌国富乳峰者里干嚗曝地滴水也无有甚汗臭气虽然菩萨龙王行雨润遮身直上九重云上堂三界炎炎如火聚搅扰劳生困蒸煑邪见稠林蔽祖庭孰为临济阴凉树主丈子回避无门全身荷负特立独行危分X险布扫除枝叶不留踪普覆大地人彻骨清凉去虽然如是赵婆酤醋谢监収并祈雨上堂一雨润枯焦大地承恩泽黄铺畎畆云青鎻郊原色刈禾鎌子疾如风收放全归掌握中且道金鸡一粒粟又且如何拈掇切不得道供养十方罗汉僧何故噎杀人开山通禅师忌拈香未见岑大虫狐胆先惊破密室不通风家私狼籍了更说新开乳窦山无端刻粪作旃檀解夏上堂正因二字得闻鼠粪污一釜羮乳峰初无箇事饱噇饭了闲行松门雨霁苔迳云横隄防平地上着脚是深阬上堂谢新旧知事头首并元东山玉乳巖花一花五叶新旧联芳色香奇绝蹙红皱碧夺天机琢雪镂氷布林樾簇簇羣英临风选折刚被东山野老知瘦䇿幽寻冲开碧嶂云踏破青萝月因事上堂寺踞千峰十方同聚家贼难防令人惊怖正法明王怒发冲冠作如是言休惊怖侬家自有降魔杵粉碎髑髅裂开肠肚热銕洋铜满满盛鼻绳牵入泥犂去佛子将谓出家行菩提路谁知反不如狼虎累及七代先灵生身父母号天血洎啼红雨哑怨恨凭谁诉上堂有一物全机用尘劳之俦如来之种轻若鸿毛轻重若丘山重乳峰信手拈来点破X劳生尘梦刚被秋虫落叶知清声戞玉寒翠色黄金弄虽然不直分文掷地金声令人惊悚八月旦上堂一宿觉三担土脚未跨门丰骨巳露等闲举一步危径结寒花信釆示一机断崖飞瀑布虽然要跨乳峰门即易要入乳峰室即难何故鸿飞冥冥戈人何慕上堂举马祖百丈南泉西堂翫月次祖云正恁么时如何堂云正好供养丈云正好修行泉拂袖便行祖云经入藏禅归海惟有普愿独超物外拈云马师父子一等弄光影就中南泉较险何故拂迹成痕复成一颂百戏场中赛锦标蜜脾古马舞儿多头筹暗被夺将去行主喃喃强说呵上堂谢后堂寮元监寺并踏山地上翻瓢眉间挂劒古道虽微恶声难掩穷则通通则变倒跨杨岐三脚驴踏破山前祖父田园一片两片四五六七片丙寅九月初一退雪窦千丈悬崖弄险𡾟草鞋修整巳多时秋风偿尽皮毛债散步闲云快活戏X希叟绍昙禅师广录X卍XXX希叟和尚广录卷第三庆元府瑞巖山开善崇庆禅寺语录侍者弥绍道亨宗寿编威淳五年三月初三日入院指三门云池开古镜奁山耸青螺髻急着眼来看不得作境会觌体全彰解脱门一踏牢关百杂碎佛殿你面黄我面黑是马是驴各随业力蓦札相牵入草窠鼻头香臭不争多土地堂者一通还会么护法护人头头撞着曾在灵山授记来切不得忘却祖堂十二瑞峰前一火白拈贼佛面夜叉心是何等相识烧香供养使自知非剪月初无陷虎机方丈瘦藤枝乌律卒入草寻人揣空出骨不是心不是佛不是物贬向无生国法座入微尘含法界顶𩕳机看脚下须弥灯王冰消瓦解府帖虬龙一滴涎凤凰五色髓扑扑喷清香穿却衲僧鼻通身是徧身是回互无门一场矩气送与堂司明揭示府疏摛锦绣文判虗空笔腾万丈光入三分石矜夸自已雄才讦露它人恶迹座元路见不平对众分明X剖析山门疏杓柄短长锅儿大小家丑无端花擘了狼籍不小惭惶不少藏主师兄平跋则个江湖疏逼人上树拔却梯推人入井覆却桶江湖用此恶心肠谁云契义金兰重怪语颠言开眼说梦索语蛇头揩痒虎口拔牙𢬵得性命始是作家有么提纲入门欵无改换芝峰一一从公断事涉春缘何妨花判不分照用春山蕨竖菴主麤拳打破疑团古洞桃瞎灵云正眼江鷰归时蒿自发矛盾相攻鹧鸪啼处百花香离微不犯出水莲花巳迟八刻合喫几藤条辊毬柳絮略露一机当甚破漆碗不得犯苗稼戴嵩牛卧绿杨阴且喜息战争韩干马嘶芳草岸自余岩花似锦磵水如蓝点污法身罪难逃逭断则断了也且道责情三十棒教谁下手尽法无民且行一半举韩文公问大颠弟子公务事繁佛法省要处乞师一言大颠良久云会么公云不会三平侍者云相公先以定动后以智拔公有省乃云和尚门风高峻弟子于侍者得入路拈云韩文公儒林丹凤学海苍龙飞必冲天行必泽物因甚出大颠网罗不得向侍者得入路可谓不游三级浪争见禹门高更听一颂读尽灯窓万卷书经论勋业付洪儒古今鼎鼐调羮手幼学谁人不顺朱为郡王上堂国有世臣伊周是则神政氷清忠谟鲠X直存方寸地子孙耕黍稷非馨深种德美则美矣这争如何巨辟十三华藏界藏身无迹海腾波月半上堂留两班并谢专使副寺浴主寮元万叠青山一溪寒水花禁冷叶红草滴虗岚翠无位真人祇者是不离当处当湛然左右逢原无二体覰之瞎双眸即之云万里祇如坚持汉节贱卖生姜妙悟水因重光佛日还有者箇时节么待芝峰点头即向汝道上堂特为大卿侍郎万壑乔松九枝灵草瑞气久钟清声远播才大今为宗庿梁国香世产芝房宝别露风规寻僧论道十二峰高势莫齐到顶方知天下小上堂回诸山礼归并谢新旧直岁入院恰一月业识忙忙走踏断碧溪云覧遍羣峰透拈得鼻孔失却口历历醒醒翻成不唧𠺕杜䳌声切苦催归尽把家私剖且道露柱怀胎毕竟是男是女瞥转玄枢活路行驴前马后寿崇节满散上堂樛木垂阴关雎咏德萱树北堂星昭南极春阳姁呕育黎元大地谁人不感恩干会节上堂再世唐尧更生虞舜统御金轮永膺天命林泉何以报生成一缕檀烟万佛名佛生日上堂净饭王宫积恶多从天降谪个妖魔指天指地胡挥揎无柰通身秽污何瑞岩无柄杓恶水噼头浇特石须顽也合消上堂谢首座秉拂都寺干斋新旧殿主并雪崖灭禅X相访跛脚阿师弄蹄驴子一字关徒费分疎栗棘蓬恣情吞吐凌灭祖师禅函盖干坤句孤危不立自孤危万仞雪崖丰骨露十二峰前斫额望汝何故洞山佛无光无你扪摸处无你栖泊处上堂结夏巳十日了寒山子作么生村诗吟落韵竹管贮残羮结夏巳十日了水牯牛作么生爱从荒草去不向坦途行精神𨺗顿头角峥嵘好把一阬埋󰢍却千峰云静月华明端午上堂并谢灵叟苦涩菖蒲茶胶粘青蒻粽嗅着鼻头辛咬得牙关肿佛病祖病蠲除妖星怪星惊悚善才採药飏在壁根天师书符抗藏衣笼和盘掇出宴佳宾山鸟山花欣然锦绣铺陈笙簧品弄啰啰招啰啰送莫怪空疎伏惟珍重上堂半晴半雨酿成梅溽无位真人口生白醭玄谈发囦默之雷妙应答传声之谷花簇簇锦簇簇听不足玩不足哑六六依前三十六上堂一二三四五六七数目分明谁委悉李淳风与袁天纲推尽先天筭不出筭得出昨日五月尽今朝六月一请监収上堂诸庄収歛几样心肠忧风忧雨忧旱忧荒刈禾鎌虽云快利要用处不犯锋铓䇿勋汗血别甑炊香饭里有沙如咬着方知禾熟不临场上堂天地不仁人心招感田稼如云一风消散农家X血泪流肝肠断惟有林间衲子有亦不知无亦不管圆蒲拥雪衾缀钵盛香饭放憨一饱万缘空冷笑傍人忙似钻灼然如是万两黄金也合消其或未然切莫怪阎家打筭周国夫人忌陞座拶倒涅槃城月上女藏身无影迹掀翻生死海安提遮斫额望乡关自余台山路蓦直去平田路甚处去当时摩竭令几丧目前机是定非正定出得出不得总是好肉剜疮鬼门贴卦于本参事中了无交涉殊不知卧雪庭前轮王位下有一烈女丈夫不离五障立证法身游戏万缘即登觉海灵光不昧万古徽猷心佛众生三轮普现正恁么时且道承谁恩力妙处欲言言不及月移花影上阑干善护菩提树有年金枝玉叶荫儿孙大功难纪人间世千佛名书补处尊上堂谢新旧首座都寺藏主副寺典座维那祖师提持翟支瞎人天眼目栗蓬吞吐塞断佛祖咽喉大藏教流出自已胷襟桶箍声破荡鬼家活计今日吃什么菜高价卖生姜义出丰年古今一致紫芝岩下用舍行藏二俱得妙且道众力扶持毕竟建立谁家宗旨三要玄门百杂碎饱和萝饭乐昇平八月旦上堂衲僧家无本据暑退凉生任情去住折主丈挑拨红尘堆里人破草鞋踏断枯木巖前路无佛处急赴过有佛处不得住揑聚大千无寸土业风X吹上十二峰来徐徐向伊道提鞋去谢监寺副寺木禅西堂圭藏主上堂截流机分泾渭清浊浅深穷源倒底三脚驴子弄蹄行踏过何曾沼着水芝峰家丑外扬也是碓坊洿米低声低声墻壁有耳何故座满江南客何须唱鹧鸪上堂主丈子四十八年拨草瞻风参寻知识有一句子紧紧囊藏不务速说三世诸佛说不到一大藏教该不着今日遇太白友举似诸人去也太白松行二十里瑞巖山作十二峰逢人不得错举石窗和尚忌拈香形名未兆见全身孤迥寥寥彻骨贫借伴有时随类去可怜伎俩不如人者四重欵案巳被芝峰结断了也只如渡水宁不湿脚还疑着也无优昙火里开嗅着无香气九月一上堂寒空书鴈破壁吟螀井梧翻叶巖桂飘香无位真人横拖倒拽无地埋藏举世生盲人不识分拏摸象恣猖狂徒劳香至子历魏与游梁哑鹊石何曾解放光重九上堂并谢修塘监収修厨屋诸库掌财札得脚跟牢不怕风涛险大田多稼如云只要及时収歛归来香积国经行喜见飞檐翔唇吻议赏元勋高低有分且道者一分是谁合得我王库内难承领蹔寄东篱赏菊人退畊遗书至上堂凤宿龙巢宸车苔辗歬不搆村后X不迭店疑杀天下人自疑犹未免瞥转一机星驰电卷飞来峰刮地风寒冷泉水滔天浪衮死句飜成活句传大冶精金经百鍊哑退畊师兄能事云周一死何憾月半上堂主丈子黑𥻘皴韬藏头角枯藁身心刚被业风飘皷忙忙入草寻人奔驰鸟道簸弄驴唇湖海听闻齐掩耳只宜藏拙古巖阴上堂万叠青山一溪流水幽鸟绵蛮烟萝鏁翠瑞巖活计无多徒挂傍人唇齿彻骨贫穷熏天富贵一阵西风丹桂香二三子吾无隐乎尔上堂开炉并谢庄主㽵上喫油糍鬼精魂罢休拈弄鴈影沉寒水穷伎俩何用施呈虽云博饭㘽田何似归堂向火静悄悄煖烘烘不劳共话无宾主衲被蒙头万境空喝死水何曾有活龙上堂沧溟深未必深须弥险未必险衲僧家险崖机不可挨深密心不可察主丈子忍俊不禁试与探恻看深无半寸平如镜面浩大雷声全无雨点只好深云龟六藏佛眼迷踪寻不见寻得见瑞巖点一盃茶徐徐向伊道日暮穷途家乡尚远上堂没絃琴有遗音调高流水声振缁林碧眼黄头争品弄无端花擘祖师心瑞巖素非妙手效颦弹一曲看叮当叮当绝听子期迷节奏和云高挂古松阴X上堂四十年打成一片癞马系枯桩老僧使得十二时病牛耕烂葑直趍堂奥坐致太平尧舜之君犹有化在主丈子烂游湖海绵历间关到者里一点气甦不得你这一队皮下无血汉来此挨肩并足讨什么盌上堂荆棘林大火聚峭壁深阬无栖泊处直饶伊瞥转一机转得身通得步瑞巖未敢轻相许何故凤栖不在梧桐树上堂书载五云绣添一线剥尽羣阴天心复见惟有龟毛拂今古无迁变松根石上笑谈空切忌随他语脉转礼都寺水陆陞座大智洞明十方虗彻玄枢妙转千圣迷踪直饶透箐眼明截流机峻须知更有向上一路在这里见得彻去方知东山五祖老冻脓与元礼首座我不会你自会得好我不如你眼眼相照如镜对镜了无痕瑕到这里无心可修无愿可酬无难可禳无恩可报但见皇风成一片不知何处是封疆虽然衲僧门下十万八千何故老僧笑指猿啼处更有灵踪在上方太阿久瘗丰城劒才过张华便发光积世冤雠都扫却蛰龙银匣袭珍藏上堂谢首座看拂都寺斋扭碎东山鼻孔牵断佛眼耳轮一等施呈毒手腕头力重千钧饫饕法味饱听圆音汉室威仪重复见紫芝香散碧巖春郡王忌大道虗旷逈绝言诠一性混融不分凡圣仁X者见之谓之仁智者见之为之智百姓日用而不知故君子之道鲜矣所以劳佗痴圣人担雪共填井或弃金轮位或见宰官身继千佛之芳猷布百王之圣化千差合辙万派朝宗正恁么时且道我故奉化郡王谥清敏受灵山记穹护法城致君泽民建昇平业功圆果满转位回机即今向什么处成佛不生兜率陀天上定在莲花世界中忠清千古灿奎文盖世功名富贵生旌佩拥云何处去毗芦楼阁欵经行上堂谢元翁首座相访簸弄干坤灵蛇在掌露刃含霜阿谁近傍歼厥渠魁未得时蛰龙护匣牢収抗还他道地劒州与太阿无两样携来剪月亭前共聚五湖禅流拭目纵观连声称赏佛成道上堂半夜逾城六年栖雪饿得肠枯冻得骨折那更见明星两眼添重屑后代儿孙苦证羊一年一度争饶舌正法眼藏宜乎向这瞎驴边灭上堂天巧剪瑶花漏洩真消息撩拨木上座勇发千钧方戏伸老臂扶插氵之危层活弄圆机幻上方之香积不劳歛念立奏全功击碎玄门谈不二唤回残梦听疎钟元正上堂正月一是新年家家庆贺处处喧阗惟有主丈子不随时变松根稳坐石上安眠蓦地放憨歌一曲啰啰哩啰啰哩啰且道与东山瓦皷歌是同是别木人听不足瘦立绿萝烟X正月半上堂谢一点心灯寒光灿烂今古长明几人着眼诸方老冻脓烧畬种粟三唿三应妙悟水因眉间挂劒虽然列焰分辉当暗中有明当明中有暗而今拈出普请看见么出格元宵何妨赏翫百丈和尚忌拈香独坐大雄峰临机多弄险遭虎口杀活不分脱狐身真假难辨那堪创立清规平地深深坑壍结成不共戴天雠烧炷枫香解释休上堂谢惠知客恭侍者人从雪峰来接得乳峰信报道古磵寒泉涌出千丈飞雪推倒妙高台掀翻乌石岭松山土主冷地翻身隐潭龙王梦中惊醒郎忙抖擞精神念一道离怖畏真言南无三满多没䭾喃唵部龄唵齿龄吽吽急急如律令三世诸佛立地听梵语华言难改正二月初五上堂谢范都监相访家在蓬莱霓裾粲霞步虗声有节观徼念无差护劒苍虬鸣宝匣听琴瘦鹤倚庭花丹成九转符扫群邪不负东林莲社约乘轺来访竺僊家虎溪分未得欵喫赵州茶上堂谢修渤涂庄垹监寺开藏主传维那祖父田园积年荒废农不务畊渔专讨利彻底掀翻自有人去尽残芦并败苇鴈过长空影沉寒水字字声声说大义且道一大藏教还该着么待桶箍爆时却向汝道上堂九十日春今欲过人生能见几韶光秦源方被桃花误隋岸还看柳絮狂主丈子知不迁义缄X封不密满口嚼冰霜千言万语无人会又逐流莺过短墻四月一上堂长须翁久不见壁角深藏心灰百炼将期休影息阴岂谓明明弄险点出夜叉心擘开菩萨面丑恶既乖张佛手难遮掩赢得春山哭杜䳌鲜血染花枝声声怨上堂赤日烧空旱苗藁死车水农夫汗血如雨深思三条椽下七尺单前饱饭憨眠嫌佛不做灼然如是消万两黄金如粪土其或未然黄蘗作驴秋后头纯是苦解夏上堂秋旸肆酷秋暑炎蒸不容鹅护雪难保蜡人氷一夏噇眠虗过了秋风拈弄刈禾鎌有权有用无党无偏几箇祖师头割了立教凶岁变丰年上堂秋阳肆酷划地奔雷洗涤袢襟喜而不寐懿德山王赠之以偈大旱逢甘雨他乡遇故知攧崖泉漱玉甞稻雪翻匙咿呜咿谁知艰棘际复见太平时主丈子暗中闻得手之舞之足之蹈之暑退凉生前路活化龙一跃出天池赢得庞公笑展眉开炉上堂僧钵一粒饭农家一滴血战争収拾归知费几牙颊明玑杵白别甑炊香伴客地炉烧榾柮无宾主话商量虽然切忌增金以黄X闰十月旦上堂谢客至雨后谿声寒弄玉风前木叶碎飘金见闻互用非声色花噼威音古佛心见成家乐管宴佳宾莫谓瑞巖岑寂甚一回拈出一回新穹窿劒门和尚讣音至上堂打破劒门关未死先辞世书偈自涂煳白把骊珠碎口欵细供通自首原其罪木人歌舞石人悲声遏行云鴈序分影落千峰外上堂一口吸尽西江水犹在半途一气转得一大藏教尚存法执瑞巖口门窄除二时斋粥外容一窖不得若吞三世佛恐作碍膺若留元字脚恐成疣赘今日大开普示诸人去也见么见么臭气熏人争掩鼻此时肝胆向谁倾聻上堂举外道问佛不问有言不问无言世尊良久外道云世尊大慈大悲开我迷云令我得入阿难问世尊云外道有何所见便言得入世尊云如世良马鞭影而行拈云截鹤续凫移岳盈壑黄面老人不免挂人唇吻只如不加药饵不用针刀活必死于膏肓又且如何明辨若也辨得良马窥鞭巳迟八刻若也未辨东土阿师不如西天外道颂万里澄江练净时水天一色冷含辉渔翁认得烟村X路柳线穿鱼带月归上堂谢兜率天宫初说梦修多罗藏又谈空一人人饱纯陀味不与寻常至节同娟娟萝月瑟瑟松风四壁生涯贫彻骨敌君王富乐无穷上堂举大耳三藏得他心通朝见唐肃宗宗令国师验之藏见国师便拜侧立于前国师云闻三藏得他心通是否藏云不敢国师云且道老师即今在什么处藏云一国之师在西川看竞渡第二又问且道老僧即今在什么处藏云在天津桥上看弄胡孙第三度又问三藏无语国师叱云者野狐精他心通在什么处拈云大耳三藏不道谓无他心通可惜龙头蛇尾若是通身是眼第三度问老僧在什么处只向他道一国之师在鬼窟里作活计若着得此语直饶国师不高竖降旗未免举手加额颂万金包褁烂泥团不惜当场撮弄看败阙遭人窥覰了末梢依旧被渠瞒上堂举曹溪六祖大师到广州法性寺闻二僧论风幡拈云新州卖柴汉黄梅席上窃得衣盂夜半三更郎忙惊走洎见风幡便言心动也是作贼人心虗虽然如是风幡未动何处求心白云尽处见青山行人更在青山外烟雨蒙蒙望眼迷兰舟小泊𦘕桥西儿童不识春流涨却恠桥还柳树低上堂蔓草系罗裙山云笼蓆帽皷舞贺元正石女呵X呵笑唤作新年头佛法赚度人不少不唤作新年头佛法赚度人不少元宵上堂一点心灯灵明炳焕去古来今清光无间不同万斛金莲惑乱痴人赏翫今朝上元节拈出普请看见么拟议寻思空华翳眼上堂举马大师驰书到径山国一开书见一圆相遂于圆相中着一点封回国师闻云钦师犹被马师惑拈云大小国师三缄不密错断诸方名言瑞巖要问钦师被惑则固是且道马大师还被惑么待渠拟议只向道惑了也教者老汉知道螳螂方怒臂黄雀巳争擒𤺊扑场中作断交拳来趯去不相饶谁知用尽平生力却傍被人夺锦标上堂谢客相访举南泉归宗麻谷三人同去参礼国师至中路南泉𦘕一圆相归宗于圆相中坐麻谷作女人拜泉云恁么则不去也于是相唤而回拈云家贫犹自可路贫愁杀人上林春色正繁华公子联镳去赏花贪弄玉盃泥样醉笙歌藂里簇归家上堂举慈明和尚一日故人至上堂云飒飒凉风景同人访寂寥煑茶山下水鼎烧洞中樵慈明和尚可谓大开东合宴乐佳宾芝峰茆舍挂珠帘勉强效颦管顾诸人去也云外客幽奇寻盟到紫芝看花思锦镜对月话峨眉道味浓于醴乡情熟似糜倚松陪一笑贫乐浩无涯X上堂谢都管殿主年老住山有些巴鼻杨歧破屋得老手扶持投子油瓶赖作家提起三世诸佛踢出芒草鞋尖五蕴魔军窜入藕丝窍里乐以忘忧喜而不𥧌直饶忍饿去挑箍诸禅德东隣杀牛不如西隣之禴祭上堂不滞平常心不畏险崖句饱饭恣酣眠嫌佛不肯做业风吹到十二峰前背却法堂着草鞋去且唤回来与一盃茶徐徐向伊道善为道路上堂举无着往五台礼文殊路逢一老人无着云莫便是文殊么老人云岂有二文殊无着礼拜起老人不见拈云可笑无着贼在面前不能捉得空自闭门呌屈有甚共语处当时待他道岂有二文殊噼面便唾老人虽有冲天之谋管取入地三尺颂远望蓬莱去学仙途中忽遇李先生还丹一粒吞还吐回首空山独自行举麻谷问临济大悲千手眼那个是正眼济云大悲千手眼作么生是正眼速道速道谷拽济下禅床便坐济云不审谷拟议济便喝拽谷下禅床却坐谷休去拈云临济麻谷如屯百万大军对垒相似皂旗闪烁雪刃纵横凛然有不可犯之势洎乎两将挑战却以瓦砾相攻子细看来当甚小儿戏剧颂大悲正眼露堂堂百步当摇闪电光被掣风颠医瞎了暗中拖拽下禅床佛诞辰上堂岭上云磨松偃蹇巖前瀑漱石琮琤瞿X昙面目全彰露谁道今朝始诞生跛云门棒休放拍盲一杓香汤三拜着听渠千古恶名行结夏上堂一春连雨民心忧惧妻子号饥米无籴处珍重活衲僧福德聚衲被蒙头无思无虑九旬禁足钝鸟栖芦三月安居蛰虫坏户翻转銕面皮嫌佛不肯做酌然如此消万两金如寸土其或未然黄蘗作驴秋后头纯是苦上堂谢首座藏主前宵剪月亭边曲奏高山流水虽云狮子筋絃品弄必资妙指不落宫商人耸耳嘉州大像增百倍精神荆溪老龙添十分活意正音将谓绝无闻谁料郑声乱雅中有此清弹尔惭愧惭愧无文和尚讣音至上堂雷轰荐福碑天秘无文印字义既难明心传谁得正东湖泻恨浪滔天惊𢞕瑞巖残梦醒勐拍阑干呌天不应哭不成兮笑不成野花泪泪湿千峰影上堂举大集会上勑天下狞恶鬼神付嘱护持正法若有一人不到令四天门下飞热銕轮追之中有一魔王云待一切众生成佛竟我方发菩提心拈云黄面老子布漫天銕网贵图打凤罗龙只者魔王也不易得既解裂网而出惜乎羽力不全重遭缚杀当时若道宁可永劫沉沦不从诸圣求解脱非惟X象头檀特枯木重荣亦使什迦老人退身三步舍九月旦上堂三月休征修文偃武治格太平生灵鼓舞无端塞马嘶风又欲扬尘簸土密运机筹肃行师旅塞北安南一战収生死冤魔都扫去重赏元勋凯歌声撼芝峰路虽然不知谁是傍观孙武子上堂谢育王藏主九月授衣天芝峰无可授破衲拥寒云对客慵开口一大藏教顿渐偏圆如何分剖鴈字书空义炳然见得分明金屑重重翳眼睛上堂谢太白南山元翁二座元至举古诗云山逢好处行巳倦客有可人唿不来世事相违每如此好怀能得几回开芝峰则不然成癖襟怀为爱山不逢佳处不开颜锦屏劒阁重相见疑在岷峨翠霭间上堂谢育王寂窗和尚相访一二三四五六七八九十梵语华言译不成玉几重新添註解字义炳然无人领解赖有同风知点头道奇怪彷彷彿彿一似东山瓦鼓歌腔调宛同声无高下诸人要知格外乡谈么彭八剌拶未在未在上堂谢秉拂造斋书云开管宴法轮食轮转覰之双眼盲味之唾三嚥云门胡饼谩自夸张杨岐栗蓬急须収卷且道収卷后如何露柱灯笼春风满面上堂谢道士兴首座相访道德五千言深明玄妙句云门一字关截断横陈路十二峰前危分险布唤醒惺惺石上瞌睡主人公握手评论掀眉笑语惊放寒X梅一两花漏洩先春奔驰驿使哑寻香逐臭人无数郡王忌提纲向上机顶门眼察秋毫处暗昏昏透险崕中平坦坦三世诸佛正视无门白牯狸奴活埋何限这里见得彻去便见从上诸圣脱珍御服衣弊垢衣捞摝羣生入泥入水故我奉化郡王述而不作了如幻三昧隐菩萨相现宰官身致君泽民封王建节奋医国手穹护法城凡圣情空死生梦破尘劳境寂智慧花开九有四生皆承恩力且道行何行愿获此殊胜妙处欲言言不及月移花影上阑干结座亲随弥勒下长汀一字王书奉化名辅国功成归内院子孙恩被锦衣荣上元上堂谢知客无辨古今眼有辨古今舌说得十分真何如见得彻见得彻耿耿心灯夺夜寒年年宴赏元宵节上堂谢道士至茅舍春深韶华可人山花裛翠烟草如茵况有寻幽客至锦囊探句藜杖挑琴握手松根同一笑高风曾不护东林上堂雪窦方菴遗书至广汉马驹子十方罗汉僧不喫金鸡粟专啣血战冤古龙囦吸干到底清凉树靠倒无根五处移场弄𡾟险化机曾不涉春缘休征藏密地陷天崩棠棣花残鴈沉影椎胸未免哭苍天四月旦上堂三月青春弹指过九旬朱夏又从头茶X抽雀舌郎忙摘麦弄虾须逐旋収炽然说法声撼林丘南阳忠国师来也见汝诸人不识倒骑佛殿径入蟭螟眼里去也上堂谢秉拂造斋天厨禁脔熊掌与鱼二难兼得我此一众久受枯寂食法二轮同时拨转饱甞真味无着欢喜处可谓无上法喜纯陀之供虽然且道与天厨禁脔相去几何五陵玉筋耽肥软何似春山笋蕨肥五月旦上堂结夏巳半月了也水牯牛作么生爱从荒草去不向坦途行閙中牵索静处加鞭月白风清眠露地声声牧笛响烟村端午上堂小供天中节家贫乐有余蒻包粳米粽茶点石菖蒲不用童寻药何须鬼𦘕符千妖俱扫迹长夏得安居虽然衲僧门下天地悬殊上堂放下着莫妄想无孔銕鎚半斤八两面门抛掷土旷人稀无业赵州元不会凤林徒自说咤之六月旦上堂六月苦炎热蜡人何似生火云烹得解解后却完全堪笑云门老杲掣风颠通身臭汗微凉生殿阁打失鬼精魂要会诸佛出身处驴年驴年上堂眼里着得须弥山耳里着得四大海子细思量身如椰子大着许多𡏖𡏖圾圾作么瑞巖眼里着声不得耳里着色不得年近八十救死不赡何暇向声前色后鼓弄人家男女今朝旦喜祖父田园旱苗得X雨高下丰熟一饱可期皷腹讴歌快活快活你这一队汉略不知恩更来者里挨肩并足讨恁么椀侍者収取拄杖上堂请监収雨足龙闲年丰民乐袖出刈禾鎌大地全収却归来十二峰前别甑炊香明玑满钵餵饱活衲僧曲肱酣睡着佛法身心烂似泥哑医无药上堂截鹤续凫夷壑盈岳肇法师折许多气力作什么古今天地古今日月山是山水是水僧是僧俗是俗切不得动着何故彼自无疮勿伤之也上堂谢新旧两班十二峰前傀儡棚尽由行主线抽牵编排科段无新旧歌舞秋风乐管筵上堂谢江西巽藏主雪峰来人从福州来接得江西信报道雪峰木毬辊入育王鳗井怒浪飜空鱼龙乞命秋风吹落惺惺石上惊触主人翁酣睡醒掀眉一笑千峰静中秋上堂八月十五中秋节人皆竞赏天边月心月孤圆自不知不涉圆亏光影灭马师父子错商量拂袖便行犹未彻诸人还见心月么急着眼看重重金屑打板上堂巖桂飘香井梧凋叶活祖师机重重漏洩见得分明眼似眉道得完全舌如结诸人要知亲切句么蒲团三月冷如氷今朝稳坐静听渠分说重九上堂九月九重阳节不向东篱赏菊花只点茱萸茶一啜苦涩难甞舌如㔢更吞栗棘蓬肝肠裂且X道陶渊明还曾知此味么莫说莫说上堂九月授衣天山林无可授破衲拥残云痴坐蒲团透长庆稜卷帘悟道病眼见空花香林远纸袄大书破袖争出手凫短鹤长驴前马后不知笑破他人口上堂谢道士游山归会万物为自已其惟圣人乎主丈子嫌佛不肯做不居凡圣位自已生冤家更有何物可会朝游檀特莫宿罗浮鴈宕天台随缘放旷徤行青草径困卧白云根优哉游哉快活活快且道谁是同行者聻上堂绣合新添一线长金针鬪巧制鸳鸯不知这箇长多少莫把龟毛乱较量上堂为勤监寄库水陆如意珠在何许尽情収拾坚牢库轻如毫末重如山贱似黄金贵如土轮鎚击不开毗岚散还聚隋珠照乘何足云赵璧连城难较此岂不见郁山主骑驴过断桥攧杀知落处凛凛寒光照千古又不见个寂子通身有口难吞吐倾出栲栳珠殷勤奉东寺二老家珍谁堪分付勤监寺喏牢记取要见心珠发耿光只消一念破悭囊昆虫草木承恩力世世藂林建法幢上堂谢秉拂干斋并修墻十方义聚和气如春非魔非佛无主无宾食法二轮能妙转不虗剪月过书云虽然闻韶不知味门户喜重新上堂谢远首座并说规矩结绳为政画地为牢尧舜X之君犹有化在拈丈主丈子罪犯弥天刚强难化非结绳可以取其信非画地可以格其非商令至严恶心转炽瑞巖老朽既司其职当言不避截舌轻轻点着返朴还淳何故不过虎溪桥谁识东林远佛成道上堂当年不合弃金轮忍冻吞饥度六春又被毛头星换眼至今苦屈未能伸瑞巖不孝尚有慈心烧块木头修薄供且图温饱过切忌赚他人正旦云晴上堂兆应丰年单明一色玉作楼台银连巷陌新晴人喜贺元正不识春山头併白上堂谢新旧知客掌财维那茶迎过客无新旧秤定须弥有重轻活弄手头虽得妙何如闻爆桶箍声涅槃上堂今朝二月十五黄面瞿昙灭度诸方挝皷声冤尽是闲言长语一点涅槃心无人知落处山花泪滴如红雨上堂久雨新晴物情显焕蝶弄海棠阴莺啼杨柳岸声色纯真不得一半堪笑灵云活眼睛却被桃花换哑瞎汉瞎汉上堂谢都寺殿主并𠕋子广福和尚相访杨岐栗棘蓬赵州殿里底一句当机裂万差尽大地人扶不起且道达磨西来所传𠕋子上还该着么如辨端倪三脚驴踏破坤维然灯佛在你脚底上堂谢天童环溪和尚相访四十年同参廿余年相别不唱菩萨蛮何暇说佛法蓦札相逢十二峰我患生盲你患聋是圣是凡都莫问且分苔石憩松风X上堂谢智首座龙维那相访客路奔驰岁月深朝游东鲁暮西秦子规苦劝人归去血溅巖花几见春只如象骨巖法战不胜大隋菴劫火洞然还有这箇消息么待须弥崩倒却向汝道且道须弥几时崩倒看寿崇节满散上堂示大家身为帝王母与佛同生福兼寰宇万国欢悰庆诞弥蟠桃何止宴瑶池祝香云一德覆坤维永辅明君之化八荒开寿域长居圣母之尊浴佛上堂棒打不死水浸不死指地指天周行七步做出许多装夯子瑞巖不欲证父攘羊讦人短处勉强办一盆汤为洗通身染污教渠知有净智庄严功德聚虽然笑倒门前老松树干会节满散上堂九曲河清产圣人行尧舜道觉斯民万邦翘仰垂衣化皷舞春风贺太平祝香云色禽峻宇常怀五子之歌富寿多男式副封人之祝结制上堂九旬禁足困鱼止泺三月安居钝鸟栖芦圆觉伽蓝俱扫迹释迦弥勒是他奴且道他他是谁切忌安名立字礼都寺供佛寄库提纲元礼首座与老僧见处一般杨岐监寺跨瞎驴踏人无数似这般底束作一束投寄坚牢库藏亘百世无一毫增损光吞宇宙声振古今以此供千佛合掌道难X消以此利群生铭心思报德何患袈裟下坚固谁云法﨟不增高先身后身一梦两觉且道承何善力得恁么殊胜欲穷千里目更上一层楼上堂谢闽浙蜀中兄弟相访筀笋剪龙须山茶烹雀舌欵客话家私各打乡谈说闽蜀同风浙音迥别老倒芝峰耳重听子规声诉三更月端午上堂道士书符引鬼入师巫舍童子釆药抱病投良医门自身无疮徒劳针艾瑞巖素无活人药亦无夺命符俯顺时宜百恠千妖俱扫迹饱占米饭唱山歌知音者少触脾多上堂煎笋并谢前白云和尚相访倾倒投子油瓶拗折龙孙头角大鑪󱨏里烹煎香透千巖万壑殷勤奉供昔年高卧白云僧与无舌人从头咬嚼咬得着鼓舞昇平唱村田乐上堂谢灵峰权管跨弄蹄驴住疎壁院千古遗风今再见吞吐何须栗棘蓬煅炼巳成丹九转倾出瓶壶寒光闪电扶危妙在通权变立秋上堂一叶落天下秋一尘起大地収三世诸佛历代祖师天下老和尚古往今来未曾起一毫情念因甚十方虗空悉皆消殒知么伹得龙王致霖雨大田多稼自丰年解夏上堂九旬禁足巳嫌多那更重加一月遥不解六根门互用蜡人銕做也应消上堂八月秋何处热塞鴈来宾井梧凋叶衲僧X主丈知时节千里万里一条銕阿剌剌中秋上堂谢祖印西堂太白客祖印高提虗明炳焕譬如中秋夜月高低普照幽晦俱明若论灵山指曹溪指好修行好供养总是光不透脱诸人要见光境俱亡十方通畅处么问取玲珑巖下具透关者九月旦上堂谢新旧两序监本祖庭花东西争擢秀一等放清香不分新与旧枝枝叶叶𨺗顿精神粧点芝园劫外春重九上堂秋菊铺黄茱萸裛翠彭泽渊明清吟浊醉一年一度赏东篱蹉过重阳总不知因甚如此逐物意移上堂谢监収天童兄弟相访䆉稏黄云精神玉粒熟知稼穑人着意勤収拾巳収拾舂石坠腰炊香满室客来唱曲贺丰年抚髀清欢莫嫌贫极开炉上堂监寺庄主知库杨岐驴弄蹄天衣鴈沉影两个老无知语不分邪正何似火炉头话无主无宾是非审定不违法印虽然我王库内岂有是刀哉古今多少人以橘皮为火纷然错认哑死灰煨杀谁深省达磨忌拈香航海而来面壁而坐未明直指单传先被梁王勘破当门齿露风只履归何早熊耳峰前累累荒草至今惹得行人笑元正上堂昨宵送旧今日迎新迎新送旧费尽精神X新旧两头忘记了始知今日是元正不用借婆衫子拜今年人是去年人元宵上堂并谢知客监寺绵州憩藏主贫苦芝峰赏元宵节宴乐佳宾将何铺设明挑海底灯细剪亭前月打拍东山瓦皷歌掤八剌札乐有余清不彻趣味森严恰似赵州曾到未到喫盃盃茶洞山生姜不改辣哑不是知心向谁说涅槃上堂二月十五瞿昙灭度山鸟悲春山花泣雨尽大地人有屈无伸处独有瑞巖主丈子銕作心肠浑不顾唱太平歌欢声满路因甚如此歼厥渠魁澄清寰宇三月旦上堂浴乎沂舞雩归道存目击乐以忘机嗟叹奔驰途路客抛家失业有谁知杜䳌啼出血劝得几人归上堂薄福值荒年日飡三顿粥两眼挂青山真味填枵腹贫有余乐不足谁管古人见延寿不见延寿山前麦熟与未熟无事巖泉洗耳听幽禽巧奏阳春曲好大哥快活快活佛鑑和尚忌拈香五髻峰头怨憎会苦热血相喷重重染污箇样老妖魔惭愧今朝死麤茶一瓯麤香一炷供养阿侬愿百劫千生蓦札相逢好眼看承好心攀顾切莫重行𡾟险路何故背后恐遭人指註四月旦上堂大地全荒总不忧夺饥人食缚耕牛衲X僧举止合如是百炼精金肯博鍮佛诞辰上堂捞摝群迷示生五浊臭秽通身如何洗却百衮洋铜浇一杓彻骨清凉快活快活德祐元年二月十六日退院上堂六年偿债芝峰寺费尽衣盂用尽心今日杖藜行活路笑看花木媚清阴希叟和尚广录卷第三希叟绍昙禅师广录X卍XXX希叟和尚广录卷第四小参结夏小参二千年前摩竭提国亲行此令车不横推理无曲断二千年后静深堂上小店新开阿魏无真水银无假当场辨的应用无亏垂一机坐断天下人舌头使一星毒入天下人骨髓以此禁足朝游檀特暮宿罗浮以此护生地绝昆虫水无鳞介然虽如是且靠一边何故善贾之家不停死货举德山示众云今夜小参不答话问话者三十棒时有僧出礼拜山便打僧云X话也未问因甚便打某甲山云汝是甚处人僧云新罗人山云未跨船舷好与二十棒拈云德山前头较些子后头笑杀人子细看来可谓少年曾决龙蛇阵老大还同稚子歌法华小参鈯斧埋藏岁月深巖居日与白云隣业风无柰重飘鼓又作担柴卖筊人事到于斯难为回避只得草鞋紧峭楖𣗖横担踏翻玲珑二十里之松涛来看洞庭七二峰之萝月呜咿樵唱欵乃渔歌鼓舞昇平乐无为化且道承谁恩力切忌妄通消息举教中道森罗及万像一法之所印黄面瞿昙一乘席上三百六十骨节八万四千毛窍尽情撒向诸人面前直至而今収拾不上新法华虽无较长短浅深之手要断二千余年未了公案森罗万像甚处得来一法向甚处着道泰不传天子令时清休唱太平歌冬夜小参无阴阳地长恶根株枝梃不萠花开无影结团团果非青黄赤白形其色非甜酸苦澁充其滋春阳昫妪不足以育生霜雪凭陵岂赖其成熟原其用非杨岐栗蓬之可拟杂其真非黄蘗蜜果之可俦圆陁陁独露于万像之中赤洒洒孤标于八纮之表轻如毫末重如山贱似黄金贵如土法华包藏既久X今遇书云令节打破悭囊和盘托出供养诸人去也还见么覰之眼睛枯嗅之脑门裂味之咽喉结食之髑髅干若是舌头无骨底信手拈来不妨吞吐忽有箇汉出来道长老甚好供养太麤恶生只向他道蟠桃只解供王母霜橘从教占洞庭举洞山与泰首座喫果子公案这则公案古今多少人咬嚼多是浑囵吞少见百杂碎法华于众口分飡处试咬一箇看掇退果卓不无洞山未免倚势欺人不顾傍观者哂法华当时若见他道有一物黑似漆即以手掩其口云低声低声非惟塞断洞山咽喉亦免后人粘牙缀齿具眼者辨取岁夜小参千圣枢机群情杻械尽底掀翻未为脱洒主杖子四十余年拨草瞻风参寻知识究明此事逗到﨟月三十日依旧黑𥻘皴地引得马当庿大王忍俊不禁向碧玉盘中青螺影里布扶疎梅月奏萧瑟松风泛渔浦雪航鸣樵家玉斧将家私尽情花擘了也拄杖子还会么惺惺着囱前虽点旧年灯楼上巳吹新岁角错举东山空和尚与梦石分岁云岁暮人人有所分翁今分岁亦随羣饼翻溪上团团月脍缕檐间细细云漱壑醴泉珠万斛堆盘珠柳雪千斤两翁一饱风颠在倦仆饥童总未闻雪峰大开东合宴乐佳宾则固是超羣逸格点检将来未免将常住物当自X已人情法华家贫难办素食勉强效颦与诸人分岁去也草舍开张小小筵炊无米饭爨无烟通身饱煖憨憨睡梦到沧洲白鸟边结制小参布袋结包括干坤无漏泄禁网开灵禽异兽撞头来释迦老子不善用心以大圆觉为伽篮平地挤人堕坑落壍法华不欲助桀为虐向脱落无覊处辟通天活路与诸人开粥共夏万缘画断一物不为东廊西庑饱饭闲嬉听殷都料斫木形瓦棺之用任马泥水磨砖泄南岳之机是亦不管非亦不知佛法身心烂似泥任运独超千里外松萝不与月轮齐举达磨见武帝帝问云如何是圣谛第一义祖云廓然无圣帝云对朕者谁祖云不识帝不契祖遂渡江复拈云老胡殚千金之产学屠龙之伎伎成无以施其巧虽然谁知冷灰里九转透瓶香聊呈一颂宫花压𩯭坠乌云倾国风流宛胜秦玉笛插藏人不见夜深吹起凤楼春有邪法难扶解制小参布袋头开东去西去满目荒榛一身尘土破草鞋等闲踢出后弥勒前释迦折拄杖信手挑来胡张三黑李四瞎顶门眼辩龙蛇透险崕机擒虎兕朝游南岳暮宿天台昼往西天夜归东土此犹是衲僧寻常行履处争柰法华横点头未敢轻许何故鸿X飞冥冥弋人何慕举洞山示众云秋初夏末东西去去直须向万里无寸草处去刘阳庵主道出门便是草一人平地上险崖一人险崖中平地点捡将来总欠一着聊呈一颂万里无寸草出门便是草支笻寂寞中望断无人到结夏小参紧结布袋头森罗万象一时収高挂主丈子火冷云深无覔处契此翁用尽神通拖不行把不去未免饮气吞声向大寂光中禁足护生怗然而住住大住地变荒榛晴天飞雹雨德山临济回避无门云门赵州隐身无路又说甚平等性智金裹烂泥团身心安居水浸黄杨树开粥共夏馊饭祭闲神圆觉伽蓝蒿篱关勐虎有来由无本据总是熟睡饶谵语契此翁诺兜率内院即得乳窦峰前斫额望汝牢记取举药山示众云我有一句待特牛儿生即向汝道有僧出云特牛生儿了也自是和尚不道药山唤侍者点灯来其僧抽身归众拈云药山老儿向千圣顶𩕳辊出百花毬直是不形文釆争奈这僧机如掣电眼似流星等闲一击百杂碎待点得灯来片帆巳过东海为行者立参贪传无底钵㘽松道者七岁重来爱吟落韵诗寒山𤺊儿半生清苦甘贽手亲行衬累南泉X打破粥锅老卢眼不识书摵黄梅非台镜穷伎俩一时拈弄恶声响千古流传人苟存尊尧鄙桀之心岂无希颜慕蔺之作务在克遵师训更须痛念已躬盐车马展骥可期陶壁梭化龙有日切宜谨守无致故违三十竹篦莫言不道复颂云槽厂安身不记年一心希慕岭南能肩头飏下泼柴担要汝来传佛祖灯晚参旃檀藂林旃檀围绕破驴嵴上足苍蝇狮子窟宅狮子嚬呻穷伎俩不劳拈出我此一众身无所倚心无所缘真实具存了无枝叶等闲开口声振梵天信手拈来香浮宇宙文殊师不能控御束手堕悬崖南堂老岂解提持谩献辽束豕屏息狐狸之形扫除荆棘之林威震祖庭光扬法席于斯告报赵婆沽醋取笑诸方众中莫有纯一无杂不受涂煳底么如无拄杖子未免引诸人全身入草去也欲穷圆泽意须到葛洪川解夏小参小小青山藂藂翠竹野景无多怡然纵目明觉老人向独脱无依处闲坐解疎慵为静胜所缚主丈子同辙不同途见山不是山居竹不见竹业识忙忙卒未休忙中解唱阳春曲花簇簇锦簇簇听不足玩不足欵乃一声山水绿只如声色纯真动静一致于衲僧分上还有小分相应也无还我九十日饭钱来为新归堂兄弟晚参画地为牢巳是伤风败教结绳X为政明知散朴离淳既云拂迹成痕因甚凿空安柄老臊胡左搓芒绳缚鬼子越禁者多后掘地窖陷平人突围不少积年尘镜假揩磨始见光明蹊田特牛去鞭绳岂能畊稼切忌知而故犯务在遵而力行虽无罪贯三千条只要罚油十六两聊陈管见以晓后来塞却耳根分明听取颂一茎草外隐全形翳尽藂林活眼睛破绽莫教轻捉着堂前高挂赎金名冬至小参一拳拳倒黄鹤楼一剔剔翻鹦鹉洲发许多无明多么万机休罢无余事肱枕萝囱卧白云踏破篱门捉起来打总恁么祖师门下苔封古径荒草离离有甚么共语处主丈子忍俊不禁向阴阳未判动静未分巳前辟开线路与诸人应时纳祐去也群阴剥水退石稜生山空霜木落一阳生氷河新发焰石笋暗抽茎阴阳削迹动静无痕皓老布裩拈来赫历赤洞山菓子咬破浑崙吞熈熈焉陶陶焉云外不知尧舜化饭余曝背傍晴檐虽然如是不直分文除夜小参圣谛廓然无一苇横江阔少林立雪冻折牛腰庾岭争衣行甚驴脚活马驹于金鸡粟下养虎危身死临济于黄蘖棒头助桀为虐古路断碑皱剥水上红旗闪烁开畬锹子钝銕无锋安心石头碔砆难琢这一络索尽情抛却年穷岁尽各有生涯又谁把他人泼笊篱漏木杓高烧柮榾御春寒饱和罗饭X村田乐衲衣下事休拈着轻拈着楼上巳吹新岁角众寮晚参说规矩妙斵去漫巧运风斤之手专工修月细无玉斧之痕木之就规矩在梓匠轮舆金可作瓶盘假洪炉烹炼学道谨鞭羊之戒希贤思𦘕虎之羞蝇附骥千里可期葛倚松九霄有望马胜热威仪摄众忍不步趋婆罗门聚会无殊速须敬远隄防六贼守心城莫使穿窬扫荡群邪行正路须教透彻百丈颓纲要人提掇杨岐破屋要汝支撑灼然皮下有血人终不随他语脉转倘能深信彼此无辜其或未然啼得血流无用处不如缄口过残春颂千丈巖头太险生无端更掘陷人阬深深叠石防颓岸要汝临崖撒手行结夏小参隔墻见角知是牛隔林见烟知是火衲僧门下挈水提瓶不可放过击碎神驹白玉鞭掣开古殿黄金鎻偃三玄戈甲扫荡祲氛去五位君臣肃雍清庿止原梦二子休逞神通叱跛脚阿师不须话堕百法明门关闭了四壁萧然无一窖又教谁九旬禁足癞马系枯桩三月安居瞎驴牵石磨月娟娟山悄悄笑拍阑干唱竹枝哩哩啰啰无人和遏云声断千峰晓晚参普说慈明骨董箱荷斯文重寄眼中金屑万重杨岐三脚驴躐先圣灵踪脚下泥深三尺原其撺身军伍喫苦吞辛缩项嗟嘘忍寒受饿故有展戈矛吞X栗棘前不搆村后不迭店贻千古法门之诮后世噼琴煑鹤漫紫削方汉楚割鸿沟争图王覇弃骨董箱如烂缯弊屣视三脚驴如疥狗泥猪圾垃成堆谁肯正眼覰着致令象头檀特九十六种不了妙觉未入正修穷空不归还入轮转底乘闲而入覆巢破卵剥床及肤殆无所容膝众中若有个汉牙如劒树口似血盆欲不报平奋不顾身怒臂援溺烟尘不动歼厥渠魁逐大军于藕丝孔中䇿元勋于凌烟阁上如关羽斩颜良目无万军之敌卧龙擒孟获面施七纵之机盘珠坂丸了无留影疾风凌雨岂待褰裳俊哉俊哉快活快活诸禅德决欲担荷此事若非浑钢打就生銕铸成翻转面皮爷也不识脚尖踢倒三世佛鼻息冲破五须弥力负万钧眼生三角少室门墻鲜覰崖涘前所谓慈明撺身军伍一见汾阳便有夺枪杀贼之意千钧弩发乃云自到师席每见垂示皆世俗鄙事佛法二字略无所闻汾阳知是个汉不肯放过略施鼠伎怒骂云是何秃子敢裨贩老僧耶慈明惊走声救汾阳掩其口曰唤作骂耶明大悟又被胡僧覰破六人成大器明就辞归里幸自可怜生无端汾阳矢上加尖念一道五天神呪梵语不成唐言不是天无头X人吉州城畔展戈矛将军疋马林下过袁州城里閙啾啾后住南泉以杨岐充监寺穷煎饿炒透金圈吞栗棘日求升合度朝昏一日际晚慈明出游岐乃挝皷请归立参明乃示悔丛林因有晚参之名山僧比来谬玷师席居万峰顶白云往来野鸟啁哳无𣸪故时败人意中事得与五湖四海学般若龙象开粥共夏昼看飞瀑夜倚团蒲坐卧经行不知身在圆觉枷蓝现成受用若起一毫分别之想便堕圣凡阃域若堕圣凡阃域便分生死路歧若分生死路岐便入邪魔群队如蚕作茧自萦自缠障闭出身之路回视骨董箱轻若鸿毛轻尽力举之不动三脚驴俊若神驹俊尽力鞭之不行病在伊何病在偷心未死所以道临际儿孙不受鑑觉若受鑑觉自救不了岂有宗门奇特事耶到者里直须尽情放下将从前学得底参得底悟得底圣凡阃域生死路岐邪魔群队束作一束飏在大洋海外更海外空劳劳地别立生涯将一茎草作丈六金身将丈六金身作一茎草随缘放旷任运腾腾凡亦不知圣亦不会三间茆屋分云住十里松门伴月游其或未然中峰虽在猨啼处不问樵家路转迷X告香万法是心光诸缘惟性晓本无迷悟人只要今日了释迦老子达磨大师天下老和尚逾城栖雪向壁观心担板辊毬擎杈竖指潜行密用险布危分列派分宗千差万别逗到臈月三十日结角罗纹处是了耶不了耶幸自可怜生无端龟毛拂子老无定力剌脑胶盆刚要从公定当这箇不是万法唤甚么作心光者箇不是诸缘作么生惟性晓悟是谁悟迷是谁迷悟迷无影迹佛祖绝离微松风瑟瑟萝月依依对客高堂清话歇冷和云影挂松枝了不了兮谁得知解夏小参百二十日夏今宵巳足期蜡人轻检点不见两茎眉致令明觉老人誾誾含笑水边林下瘦䇿闲戏将乳峰白石偃盖苍松锦镜清光珠林翠色揍成瀑布一联诗那斯祁力㘞希新翻音律逸格风规梵语华言该不着赓酬惟有夜虫知不遇寒山举向谁冬节小参揑聚大千指甲上尘尘法界踢出古佛脚尖头步步寒花临际儿孙不受鑑觉玲珑八面自回合峭峻一方谁敢窥盘珠坂丸了无留影说甚阴极阳生道消道长赫赤布裩随时换替岂容皓老书名团栾菓子信手拏撮未许洞山知味刬断去路截断葛藤饭余散步出松门远看青山近飞瀑虽然如是不是一番寒彻骨争得梅花扑鼻香除夜小参屋中有主从君住尺箠当勐虎奋唿而操X击无主外来俱得路徒手遇蜥蜴变色而却步主丈子烂游湖海四十余年硬葛怛黑𥻘皴翻转銕面皮亲爷也不识塞破临际血盆口孰教伊旱地轰雷搥折德山麁䊪梨免致得孤峰结草自余断碑横古路水上立红旗撼茶原梦弄鬼精魂说识论心随邪倒见擎杈竖指臭雾漫天担板辊毬祲氛塞路不消一札瓦解氷消众中蓦有箇汉出来道主丈子峻机妙用则不无只如﨟月三十日一点气使不着又且如何摆拨来年尚有新条在恼乱春风卒未休为行者立参负石舂粇卢行者十成钝置吟诗捉饭寒山子一世颠狂这不唧𠺕汉钝置藂林惟大阐提人别行活路安排锹䦆旋㘽冬岭之松淬砺锋铓快刬春庭之草澡心清洁泼凡夫成佛不为难苦口叮咛老和尚怜儿不觉丑急须悔过莫返为冤冀汝净行人速下菩提种晚参利劒斩虗空万象鸣嚗嚗蒿篱关勐虎大地暗昬昬衲僧行履如火烧氷如蛇噀毒无你近傍处无你啗啄处气吞牛斗三千丈俊哉俊哉头戴烧钟十万斤快活快活耕破山前地穴鼻牛拽断绳头踏断天下人良马驹过由鞭影唿临济提瓶挈水呵德山捧砚脱靴上门上户眼如铃有么有么机如电嫌佛不肯做自已生冤家膝下有黄金肯受人笼络灼然如是衲僧门下本色大阐提人其或未然前路蓦然X逢着虎莫谓翁翁不道来结夏小参握灵蛇簸弄干坤韩信临朝底抱金匮深藏巖谷诸葛困茅庐主丈子忍俊不禁从公定当贬向二銕围山了也尽法无民放开线路向飞雪巖前现前清众遵行古制创立新规以大圆觉喫蒙汗药为我伽蓝马廐牛栏身心安居系缚盲驴平等性智鸭鸡无气黄面老子积世家私一时泼撒了也且道九十日内诸人将何受用万壑深云千峰月枕肱无事放憨眠莫道无事好中夏晚参普说金鸡一粒粟马驹踏杀天下人莫吓我堂堂行九逵嚼啮金勒便有天闲十二气象黄蘗三顿棒临济未是白拈贼灼然灼然跳篱蓦墻脱间漏架重关巨辟劫尽家财说甚青毡吾家旧物慈明易身军伍遭汾阳怒骂连声求救骨董箱荷斯文重寄一缕系千钧厥后黄龙奋卓荦不羣之志筑满一肚皮闲言长语到处领众行脚将谓秦无人掷枕子打云峰汞银入煅即流真不掩伪曲不藏直向闻棒声合喫处不消一札久佩泐潭冬瓜印子一时百杂碎丑人丑举止佛手驴脚欲隐弥露引得展大旗拖条布裙屎臭气无眼山翁拳分背触尘飞翳天难扫去猫捕鼠巧尽拙生选佛得甲科从缘入无失醯酸蚋聚肉臭蝇攒邪法难扶如何得是杨岐听喃喃幽鸟深村荒草把手共行住单丁破院布X雪珠满床缩项嗟吁冻饿不死弄蹄驴子踏躐白云绝后再甦闻驱傩笑略伸怒臂一拳拳倒黄鹤楼一踢踢翻鹦鹉洲直得通身汗下向一茎草上现琼楼玉殿有般汉出得酱瓮不解澡身皷喙呀唇咬人火急摵摩尼珠百杂碎贫无四壁强书白契贱卖田园松竹清风尽情狼籍频唿小玉识得家私子湖看狗舌如钳拨火穷神归破堕似者一火不唧𠺕底衲僧门下掘窖深埋有甚么罪过尽法无民留取一箇半箇纵饶骄阳七载洪水九年尽大地寸草不生别甑炊香不到得无饭喫缘他一副英灵骨未出母胎巳是浑金铸就璞玉䥴成轻若鸿毛轻重若丘山重看渠等闲垂一机示一境如万丈洪崖转圆石相似饶你通身手眼亦无窥覰处亦无近傍处不枉为达磨儿孙诸禅德一等擘破黄面皮抛离父母瞻风拨草访友寻师何不学如是作略真实究取已躬一段光明令脚跟如十日并照斫额望乡关大涉程途在所以云门大师道直得尽干坤大地无丝毫过患犹是转句不见一法始是半提须知更有全提底时节且道如何是全提底时节莫是半夜逾城六秊栖雪正觉山前明星换眼么且喜没交涉莫是九年面壁断臂安心半夜传衣非风幡动么且喜没交涉莫是打牛打车磨砖作镜野鸭飞过蓦鼻牵回么且喜没交涉莫是棒如雨点喝X似雷奔辊毬斫牌擎叉竖指么且喜没交涉古人见你奔驰不能休歇去不得巳掉出一柄鈆刀子与汝一刀两段令汝洒洒落落去争柰以病为药三箇成团四箇作块聚头浩浩抟量者箇公案又如何那箇公案又如彼转增业火日夜烹煎欲往西秦却之东鲁譬如州县捉劫贼相似图形𦘕影多立赏金看者百千及乎贼在面前却又不识若要真正全提须向生佛未具父母未生机境未形心行未到豁开正路掉臂便行方有自由分则不堕佛法卑种类所谓佛法卑种类盗名窃服寄活吾门名利战鏖恣情裨贩者不预焉指其稍有镃基稍蕴志识可为上而反趍下也或因微识理路流浪半途不肯进前便谓万法扫空而忽无因果或于古人方䇿上诸方口皮边逴得一言半句攒花簇锦四六文章筑在肚皮中贴在额头上到处轻忽上流造无间业或显已长谈彼短或重久习薄初机或尊偏见斥圆闻或丧冲机矜俊辩不如取笑识者其病伊何只缘不立大志发大愿全无真实惟务浮虗如插春枝于浮壤一时非不发荣不久则枯矣此利根之病不可不知若钝根者于无事角力守顽空全无孔窍执为木偶不知非木偶执为墻壁不知非墻壁见神见鬼忽笑忽啼一魔着心万药难解若是利根底背法堂着草鞋而去隔江见招扇而趍钝根底坐破七箇蒲团卷帘见天下方许具衲僧些子气息若到乳峰门下主丈不在苕帚X柄各与三十且道赏伊罸伊向下文长付在来日珍重解夏小参乳峯绝顶法岁云周禁足护生裂开禁网烧畬种粟飏下锄头折主丈壁根头憨眠觉破草鞋笆篱上干晒重修只待金风肃野玉露漙秋鴈过长空影沈寒水鸥盟古渡雪点苹洲东入天台南寻衡岳朝游檀特暮宿罗浮洒洒落落优优悠悠验蜡人氷谁管得怜鹅护雪罢休休休休今古山河元一统何须汉楚割鸿沟瑞巖小参绿萝深处卧云烟触战蛮征事悄然临老无端重出丑借婆裙子拜婆年似恁么有甚共语处若恁么有些提掇处用则行舍则藏无适无莫遇缘则宗祖翁门户绿苔封尽大地人难插脚裂破了也从这里入石马石人齐皷舞㵎声清奏太平歌稍涉迟疑仰谢十二峰分照月如剪为行者立参侵𩯭霜寒荷䦆剩㘽无影树坠腰石冷和糠舂出古菱花累周家女泣泪太多想黄梅僧短气不少有为者必若是彼人也何畏哉入芝兰室久久齅无香行雾露中时时衣有润勤谨温良何妨共饭顽嚚悖逆断请抽单青灯继晷寒山子务学必求师黄叶止啼瑞巖老人怜儿不觉丑切宜遵守慎勿犯违庶曹溪绝潢潦之流俾良田纯粳稻之种生苕帚专要扫脚蹟黑竹篦且不顺人情出廐良驹见鞭影即行千里摩云俊翼假风力直上九天冀汝清净X人同埴菩提果颂抛舍箕裘要出家学卢行者去担柴嵴梁不具黄金骨碓米坊中被活埋结夏小参万法是心光诸缘惟性晓本无迷悟人祇要今日了懿德山王闻如是语誾誾而咲即而问曰既无迷悟了个甚么瑞巖被渠一问有口如槌有舌如结直得山河大地明暗色空草木昆虫洪纤长短无限威光一时囊括了也向九十日截断离微扫除玄妙潜鞭密练晦德窒聪不敢移易一丝毫虽然凤萦金网龙悕碧潭瞥转玄枢别寻活路三三两两松根石上唱紫芝歌宴乐昇平快活快活正恁么时且道承谁恩力握手欲言言不及月移花影上阑干赵侍郎请为众开室普说提纲拶透险崖机瑞芝峰冷无香色揭示截流句剪月池怒涨波涛鼻无窍嗅之髑髅干眼无筋覰之魂魄丧具足凡夫法凡夫不知具足圣人法圣人不会知不知会不会璞玉浑金泥团土块到者里三世诸佛历代祖师天下老和尚放一头低俯顺时宜去也何故坐中尽是江南客何必樽前唱鹧鸪冬夜小参群阴剥小人道消千林木落一阳生君子道长石笋抽芽主丈子出阴阳之表居消长之前行一步大地揭翻无寸土示一机虗空消殒绝离微不学鲁史青黄点画不将宫线长X短针锥无思无虑无事无为向晴窗曝暖看野梅花放疎影横枝清绝境太平时静倚松根眠觉醒闲歌一曲啰啰哩不是知音说向谁除夜小参腊月三十日﨟月二十九等是岁华终无事穷相守举行煳饼团团海月圆细缕冻云丝丝氷玉瘦衲衣下事簇火商量今古誵讹尽情分剖香林腊月火烧山用尽精神不知有若知有臈月扇子帀地风生﨟月莲花普天香透分付正法眼老臊胡活陷平人还我犀牛儿一国师外扬家丑一画画断别有机筹纷纷不解灵蛇毒王不留茎草烂秋结夏小参大地踏翻无寸土昆虫介甲绝行踪护生禁足元勋在圆觉伽蓝一扫空个是诸方普请边事瑞巖老不以筋力为能随分与现前三兄五弟饱和罗饭唱太平歌要坐便坐苔石拥云深要行便行笻枝敲月冷佛法身心烂似泥蛮触战尘无半点蓦有箇汉出来道瑞巖恁么与九十日内克期取证还有些少相应也无莫将黄屋富换我草庐贫解夏小参瑞巖频唤主人翁彻底惺惺不若聋裂尽见闻行活路乡关犹隔海千重若是性燥汉翻转銕面皮爷来也不识掣开禁网击碎伽蓝主杖头不拨一尘南岳天台交点过草鞋尖踢出箇佛驴腮马颔得人憎放行也得把住也得如十八岁男儿作状元相似俊哉俊哉快活快活虽然酷暑逢秋虽爽意金X风肃杀又愁人岁夜小参瑞巖彻骨穷㝡苦冤憎会厨无糁聚蝇将何物分岁拟烹露地牛催纳筋角反为忧拟取凤凰髓伤贺太平祥瑞气拟吞栗棘蓬塞断咽喉气不通拟包铁酸饀欠紫丝头难措办不如据见定随家丰俭泉𣂏圣井盘簇灵芝绘缕绿云饼翻剪月饭后更煎茶一盏且无冤债与他偿蓦有个汉出来道长老深明因果滴水氷生因甚将常住物作自已人情只向他道举世人贫食周粟相逢难话首阳薇行堂小参石岭云深荷䦆剩㘽无影树碓坊月冷和糠舂出古菱花龌龊汉钝置先世门风伶俐底不堕从来窠臼稳跨圣僧项透丹霞刬草之机直入圆通门悟大士寻声之旨冥心激励泼凡夫立地成佛不为难苦口叮咛老和尚嚼饭不觉丑自宜警䇿勿犯规绳颂不业农商不业儒缁田弗下寸根株驴年斫倒菩提树羞见新州箇老卢晚参十二时不杂用心四十年打成一片坐顽石唤醒主人翁荷破箱满盛闲骨董前不搆村后不迭店隔海望扶桑大欠风帆在若是黄金肌骨生銕肝肠未出母胎巳作狮子吼潜行密用险布危分烂嚼虗空吐出滓揭翻大地无寸土驱耕夺食塞路断桥控石霜角虎眼光摇百步之威未完牙爪跨陜府銕牛X脚力负万钧之重犹带鞭绳粪坑头倒卓诸祖师草鞋尖踢出三世佛如斯作略衲僧门下少分相应自余不真履践唯事浮华肚里黑漫漫脚跟浮逼逼猖狂失守顽钝无知有甚共语处我此一众虽无枝叶尚带玄微离心意识参出圣凡路学常提杀活劒不禀释迦文竖淑世光明幢当忍死以俟美则美矣且不涉途程到家一句又作么生刚被子规知此意临风啼血染花梢结夏小参圆觉伽蓝十方通畅凡圣同居任情往来无端老臊胡现小家相札定牢关刚要九十日内护生禁足验蜡人氷乃呵呵大咲云殊不知坑灰未冷山东乱刘项元来不读书瑞巖忝良弓之子必学为箕家法森严岂容踰越未免别通线路与诸人开粥共夏去也松下扫除青草径磵边开辟绿阴亭饭余握手闲行坐唱曲山歌贺太平遏云古调流水新声眼里无筋听不足临风击碎圣凡情解夏小参万般施设不如常文不惊人又久长如常恰似秋风至无意凉人人自凉主丈子也如常九十日内深藏壁角稳贴贴地且无一点撑触处无端把不定见湖海参玄上士萦缠禁网困守蜡人八面裂开从头击碎使一身无系着六用绝瘢痕作箇洒洒落落人去也如斯施设且道是如常不如常莫把是非来辨我浮生X穿凿不相关至节小参万法本闲而人自閙主丈子退藏于密嬾行芳草径高卧白云根千眼覔他踪迹不得无端失脚閙蓝光阴飘忽三见书云无片时间暇幸无柏庭友于同此贫乐烂煨黄独熟煑青藜看早梅镂月瘦影横斜听枯叶舞风清声陆续随时消遣不堕断常且道与洞山道有一物常在动用中动用中収不得相去几何莫将华屋富换我草庐贫虽然如是不直分文结制小参三代结绳为政巳是朴散淳离九旬画地为牢转见情亡义断瑞巖素来不喜助桀为虐今夏随分与三兄五弟向白云深处古木阴中信步闲行草鞋尖不曾踢出箇佛曲肱高卧木枕子未甞推出示人喫和萝饭饱即休唱村田乐倦即止若说平等性智鸦鸣鹊噪半点不相瞒圆觉伽蓝水渌山青丝毫无隔碍外无所倚内无所缘优哉悠哉快活快活到这里直饶尽大地草木藂林一一变作阎家老子要索饭钱无开口处何故中书堂里经纶事问着樵苏怎得知解制小参十方同聚会箇箇学无为此是选佛场心空及第归恁么告报众中莫有横点头底么若有九十日夏尅期取证功不浪施如无夏末秋初东去西去拄杖头拨着一箇半箇挈水提瓶草鞋尖踢出一X人两人唤来洗脚如斯举止未免芝峰横点头在何故长江流不尽秋露滴无穷冬夜小参揭榜僧堂鬼面贴卦掇退果卓倚势欺人驴腮马颔得人憎诸方不具罗笼手鸬鹚语鹤小人道消君子道长管他闲事作么这四块捩鼻木古今多少人被渠碍塞有气出不得芝峰今夜不惜鈆刀尽情花擘了也众中莫有知香别臭底么若有野梅知得先春信不待凝寒巳放花如无喫果子时切忌浑崙吞却枣除夜小参住院二十余年年年做箇分岁迩来赤骨律穷到此如何理会拟烹露地牛恐遭官禁罪拟炊无饭米欠纳秋苗税事不获巳未免将常住物作自己人情去也剪月为殽擘芝为脍一饱忘百饥游戏诸尘外如斯管宴且道还契诸人意也无恶官局既无销食药何妨鼓腹乐清贫颂东村王老夜烧钱拈引山云海月魂贫极瑞巖轻助荐尽教无佛处称尊结制小参瑞巖唤醒主人翁把手经行禁网中踏断纲宗开活眼笑听山鸟话家风莫是半夜逾城六年栖雪么莫是少林面壁分髓分皮么莫是打牛打车行棒行喝么莫是暗抽横骨密度金针么自余插锹叉手惟识惟心险布危分潜行密用总是熟睡饶谵语于本参中隔海望乡关大涉波涛在不若尽情飏下稳X帖帖地同此安居饥来喫饭困来眠远看青山近流水莫道无事好除夜小参五十三年行脚走遍天涯海角早知唐丧光阴悔不闭门独活古松下苔石憨眠野溪边笻枝倒卓幽鸟啼春水奏流凑成一曲村田乐乐则不无且道腊月三十日事如何摆拨休话着都拈却作者好求无病药铁牛掣断黄金索法语示晔庵主再住庵法语卧松萝下块石枕头唤起来打烂煨黄独不顾紫泥养拙未尊其余皷破󰑁活埋佛祖竖麤拳勘验龙蛇总是无风帀帀之波万里望乡关日莫途远若是衲活僧千圣头边别行一路争肯卧松萝埋身鬼窟煨黄独把定死蛇皷破󰑁弄鬼精魂竖麁拳呈丑伎俩柴门掩月茆舍铺云磵水鸣琴松风度曲万机休罢一物不为花鸟迷踪圣凡绝迹何天书可到何佛眼可覰任方来用尽神机向甚处嗅佗气息烨上人久谙此味知有千圣向上不传一路尽情飏下别立生涯朅来法华开粥共夏正兹商略古人不恰好处痛加针砭故疾发作犯禁抽单炷香覔语为庵中道伴信笔示之倘能深究东山出酱瓮入虀瓮还丹点銕之语摵南泉摩尼珠百杂碎白云无文之印夺归掌握回视从上住庵诸老透关眼囓镞机当甚马序予气孛X虽然再从觉城山下过棒折也未放你在若只数松窠揖强榦辜负已灵甘为流俗非独望古人于九霄之外枯树生耳不免少一番不得上人其勉之重庆元东山造经归蜀求语锦官经论场虽西竺圣师夺外道赤幡泻悬河辩未易彷彿因是周金刚奋不平之气肩担疏钞誓扫南方魔子未跨龙潭过现未来心一点百杂碎吹灭纸烛止啼之金变为灰烬老东山穷自知之理发蓬蒿箭鎻断岷峨吴楚老宿㗋襟会圣庵前闻如来密语生平碍膺扫无踪迹摵碎南泉摩尼珠贯花之文削无形影蜀罹犬戎之厄一大藏教片文只字悉秘龙宫使后进决志流通者漠漠长河舍舟亥济元公恍然兴叹万里南来一肩担荷庶复见汉官威仪践立芳尘殊途同归初无东西异辙之分矣中流一壶遇若千金于教门岂小补哉更能穷自知之要饮水防咽则古今东山一梦两觉朅来玉乳峰前夜雨青灯细论委曲其志可嘉需语为途中道伴予既跋群英饯行轴兹不重赘摅山偈以赠五千黄叶止儿啼不异渝江碧落碑古篆分明无赝本具看经眼不难窥示希革侍者归江陵省亲在昔东山多英杰圆通讷却万乘之诏以大觉行其尊法有体卍庵颜脱身戈甲婴妙喜锋珊瑚枕上两行泪一转语报佛祖恩足矣要知斯文重寄非眼生三角力负万钧鲜能荷担所以道离心意识参出圣X凡路学巳是𦘕影图形搜寻六贼欲覔真赃卒难入手须向威音王巳前生佛未具一揑百杂碎方有入作分若慕临际𤺊儿脱间漏架跳篱蓦墻肋下𡎺拳拦腮赠掌斫额望乡关白云千万里革侍者髫齓出家寻师访道奋志效圆通卍庵之作每恨不逢樵子迳未识葛洪家朅来玉乳峰前背法堂着草鞋上门上户眼如铃有么有么机如电不消山僧轻轻喷嚏寒毛卓竖紧捉乌藤革辙二门必期打透频唿小玉认即非声扯破犀牛见即非色稍知蹊径痛欲加鞭秋风装衣遽有江陵省亲之举临行需语为途中道伴因谓学道如初成佛有余骅骝堕地抱千里之志不可半涂而息大鹏展翅乘九万之风岂恋枪榆之乐当思圆通卍庵一等喫花瑞菜春阳姁妪霜雪凭陵信口吐出如优昙旃卜扑鼻馨香原其所自无非离心意出圣凡项上生銕三百斤打硬做成任是古佛也合低头甘听处分到者里森罗万象介甲昆虫总是生身父母春水满泽夏云奇峰秋月扬辉冬松孤秀时时顺色日日承颜冷面相看少曾间隔岂不思大义渡头放暮頋一着子日月星辰为之扑落放一线道紧系草鞋若到江陵有问千丈巖前切不得道奉化到山四十里兴尽早回革辙向上有事在要汝东针西札予忍死而俟题圆正法不屈鞑𡨥就座与寺俱焚并与小师正受法语X达人大观视生死如游戏园林入佛入魔盘珠坂丸了无留影岂威武可屈诸尘可受耶无相禅师踞正法阃奥善用此机当羯胡虐焰亘天志烈秋霜义不受辱谈咲危坐同须弥灯王入无声三昧五热炙身悬若符契古谓大冶精金无变色信不诬矣受禅人亲承箴训终不向语脉转却须知声色堆头别有通天活路信脚错踏翻和光明藏解脱门尽情扫却受与不受总非他物争肯闭目藏睛耽小家活计葬精灵鬼窟虽然如是且道乃师一期戏剧向火焰上转大法轮三世诸佛立地听是受耶不受耶咄清平世界切忌讹言示日本平将军法语士大夫处身富贵不被富贵所笼罩又能擘破娘生銕面皮铭心此道非夙具般若种智何以臻此所患不能𢬵死做真实工夫多见思量计较将心待悟拟心休歇喜人密证欲人称赞才起此念便是生死根本况此事一超直入如来地不历地位堦差岂以轻心慢心萤火之见可拟议哉须是撞个无面目汉痛与打併使胸次无元字脚道佛一字嗽口三年方有少分相应若打祖师门下过喫痛棒有分岂不见李都尉参石门得道乃云参禅须是銕汉着手心头便判直趣无上菩提一切是非莫管此是士大夫参禅样子往往以思量计较为窟它闻恁么说话便道莫落空否譬如过海波涛怒作舟未翻先自惊惧忙跳X下水去此深可怜愍合下灼然欲究明此段大事直须将从前思量计较求证悟待休歇底心尽情飏下百不知百不会致君泽民游刃儿戏蓦地唤醒如睡梦觉如莲花开掀髯一咲岂不快哉然后以斯道觉斯民引大地人下成佛种庶不负灵山付嘱亦不枉东南阎浮提打一遭佛法东流入海因承大愿力隐菩萨相示宰官身为内外护至祝至祝山野生于西蜀失脚南方五十余载参见四十余员具大眼目真实履践大名宗匠恨未能究彻向上巴鼻以此疾心久闻钧誉穹护法城时为舞蹈远隔沧溟无由瞻见惟切斗山之仰昨承建长乡老禅师赐书为合下需语三思前辈大老与士大夫交游未深不知造蕴不敢轻易通信恐悞于人况小僧耶温英二兄装轴恳言甚切不获巳老草奉呈万丐目至示小师居简住三大士庙庵収书得知与三大士共香火始为之笑又为之喜笑者衲僧家千圣顶𩕳瞥转玄枢气食万牛嫌佛不肯做一旦缄封不密被鬼神覰见乃云修行无力大隋南泉一状领过肯向精灵鬼窟倚青虾蟆定吉凶惑乱人家男女翫祭鬼神残羮馊饭辜负已灵造无间业喜者古庿香炉鬼家活计灼然提点得到死火寒灰臭烟蓬㶿干坤聚墨日月韬光赴村斋避暴风卒雨与老兴化把手共行早是郎当不小枕捞波夜宿帋钱堆里踢出神前酒台盘将蚬子老乞儿倒卓屎X坑头未为独脱汉终日拈香择火不知身是道场鬼面神头千变万化到这里却须尽底掀翻向生佛未具朕兆未分巳前别立生涯不行千圣阃域方有自由分若只循途守辙未免依前被三大士驱役丈夫自有冲天志宁不思之序说坦讲师求子直序在昔老臊胡踰海越漠以直指人心之说惑乱大唐人家男女殊不知未发足竺干时早巳迃曲了也立雪断臂平地活埋打牛打车腾虵绕足支分五派置之勿论天台智者入思大室横飞捷出志烈秋霜于真精进法供养中克证旋陀罗三昧穷直指之妙一乘席上宗通说通心言直故始终地位无委曲相绳绳数百年履坦途由直径冒其氏者不可以一二数岂敬直内义方外彷彿而语坦上人以子直为字切有慕焉大象截流由基神箭发无不中行无不到稍涉迟回鹞子巳过新罗国左上人逢源说般若真源纯清绝代滥觞西竺滴水氷生达磨大师扬其波流入震旦少室峰前渊涵灵照雪冷霜凝饮者死心搅之断臂巳是无风帀帀之波曹溪决其正肆其澜派列支分盈塞湖海欲究其源无非自得左上人以逢源为字深有慕焉求予剩语因谓曰参禅学道须得其源若得其源则语默动静折旋俯仰苦X乐逆顺得失是非等印妙心处处逢渠如影随形无毫发间始信孟轲氏居安资深左右逢源之言不妄矣如不逢源挠挠劳生坐化异类吾无取诸上人其审之三峰彪侍者求仲文说雾豹泽毛七日不下食盖变其文也若是石霜角虎糙暴生狞文釆未彰时怒视耽耽威堕地千里腥啸生风万木折奚俟鞹文炳蔚然后能噬物哉彪侍者妙年英发负食牛之气以仲文为字深有取焉插翅出林反目睨母肆藂林无穷之害文不在兹也如其肉醉蓝田坚石没羽匪同日而语上人其勉之当刮目以待是上人求竹房语清阴十亩碧玉万竿潇洒门庭天然幽致道人饱和罗饭䔧床瓦枕梦绕华胥山鸟绵蛮临风唤醒云疏镂月檐角蒙烟静报平安清无俗语缕柏香燃古篆约枯梅老桧讲岁寒之盟横琴膝上三叹遗音桂影半江诵唐人僧在翠微之句怡然神与境会心与道融视整整锦绷森森玉节凤巢密叶雪压寒梢揭示真如辟开户牖虽香严一击忘所知多福三茎四茎曲荡尽家私无以加此是上人取竹房为号乞语于予不觉丑露倘姁妪凭凌一其操荣枯长短虗其心閴尔六窗空然一室则坐卧经行惟汝之适如或摘叶寻枝扶篱摸壁未免此君有屈无雪处X境上人太虗说六合之外圣人存而不论三间茆屋随缘住十里松门独自游六合之内圣人论而不议四五百条花柳巷二三千座管絃楼是皆桎身蛙井未覩鲲溟衲僧家没意智一着子踞千圣顶握万化机寂寥非内宽廓非外如太虗空迥无边表森罗万象一印顿圆心佛众生三轮普现摩竭提国法空为座癞马系枯桩嵩山少室併息诸缘黑牛卧死水周金刚无心无事虗而灵空而妙黼黻太过王老师真达不疑廓然寥豁岂强是非度量不少掷劒挥空空轮无迹揑目生花太青受点含生不来望空启告真不思议境非出头天外孰能睥睨哉境上人揭太虗为号深有取焉灼然于一切境如石女儿心行处灭虗彻灵明金尘密透则野色更无山隔断天光直与水相通苟涉锱铢六合云生笑破虗空口西寺恭论师房寒泓序灌谿沤麻池水得临际一杓扬波皷浪弥满江湖噼箭机先孰探深浅雪峰古磵寒泉非赵州一疏壅脉塞源停含秽恶瞪目见底难辨浊清世皆谓二老得一十八滩滥觞之正愚窃观之一人力皷狂澜一人生淹死水大寂源流略覰涯涘曾未知玉囦莹彻光透十虗镜水凝寒影融万象搅无痕迹放含沙毒射人湛不摇中噀苍龙气吞海截流机无以施其伎犯牛斗难以寻其源烹雪乳者结咽喉骤冰稜者竦毛X骨虽临际赵州有逆水之波逗河之手主丈生狞靠壁有分又应能濡其涓滴哉恭上人禅房虗僻凿方池于风檐之侧雅扁寒泓清志乎澡心渊意乎浴德无事开窗卷箔鉴止凝神梅印月以影横斜竹弄风而阴𤨏碎崖洗秋而玉瘦泉溅沫以珠跳吟入镂冰观空掷砾尘无濯缨之染名无洗耳之惭洞见从上诸老肺肠如餤火仓公上池之水无丝毫间洋洋焉自乐乎天真信鲛龙云雨非池中物也求予剩语因书以勉如曰供宴逸之玩虽东风解冻于牣鱼跃同灵沼与民之乐吾无取焉上人其择之涓禅人碧磵序湛如蓝揭示法身凝不流生淹死水放开线道便见滔滔聒聒漱石穿崖色后声前皷弄人家男女雪峰瞪目不见底坐在澄澄湛湛至今未有出身之路南堂灵光逐处精认得昭昭灵灵到底不知截流之机虽云正脉流通望曹溪一滴犹隔云泥在余波末流穷其源冐其氏者不可以一二数涓禅人雅号碧磵意有慕焉求予剩语不觉丑露灼能声不是声色不是色眼耳互为佛事则东西绝岸花红深浅鸟语绵蛮总是自家行履处若夫透清波路过独木桥切忌脚跟浮逼逼钦西堂号实泉求语实际理地不受一尘线路放开和泥合水来源有自岂可掠虗在昔新州卖柴汉眼不识横画用质直心X折匾担头拨开正脉滥觞湖海变化鱼龙浩浩汤汤莫知纪极若是荡而忘返力鼓狂澜执而不通生淹死水欲与同波玄沙道底钦禅老以实泉为号意在澡心浴德一洗浇浮噼箭机先不容作伪秋涵古磵月印清溪脚踏实地人便请截流去㑃牛说示普和侍者祖父田园荒废日久此职耕者罪不胜诛及询所因非农之过乃牛不任用也禀性悖㑃蹊田乱群大棒打不回麤绳拽不转不喫栏边草刚要犯人苗踏裂岭上白云一片两片三四片触倒溪边牧竖十人廿人千百人虽懒安用尽神机南泉搜穷智略春风百草头不能收放得业风吹上玉乳峰来眼光掣电角力摧山意在一口吸尽飞雪亭前断崕瀑布水不消半寸捩鼻木调伏麤恶心涓滴蒙汗汤断除邪僻性力尽神疲稳帖帖地安眠石上游戏松根耕以其时行不由径颠骑亦得倒骑亦得淳乎又淳良可爱矣乌𣡶角韵羗笛声幽无象太平人牛俱乐风清万壑月朗千峰影迹双忘干坤晏肃和侍者号㑃牛需予剩语因事以遗之希叟和尚广录卷第四X希叟绍昙禅师广录X卍XXX希叟和尚广录卷第五拈古并颂举沩山卧次仰山上问讯沩山转面覰后仰云某甲是和尚弟子何用形迹沩山作起势仰山便出沩唤回云我适来得一梦汝试为原看仰山将一盆水一手巾度与沩山遂洗面香严至沩云我适来与寂子做一上神通不同小小严云我在下面一一知得分明沩云试道看严点一盌茶与之沩云二子神通智过鹙子拈云细影密铺金鎻碎清声微动玉玲珑不无沩山父子点检将来总是开眼做梦虽然洛阳花下路迷却几多人颂古洞桃花发嫰枝施朱施粉两相宜要渠成结千年实多谢春风着意吹举明招上堂众集定招云这里风头稍硬且归暖处商量众随至方丈招云才到煖处便见瞌睡以主丈一时赶散拈云明招独眼龙可谓秦无人当时若是箇汉待他X道这里风头稍硬且归暖处商量便抚掌呵呵大笑非惟增光一众使这老汉有身无着处拈明招虽则嫌客骂妇点检将来未免如猫捕鼠颂田厍翁翁两𩯭霜苦贪浊酒弄觥觞儿孙步步相随逐扶得归家又发狂举台山婆子僧问台山路向什么处去婆云蓦直去僧才行婆云好箇师僧便恁么去赵州闻云须勘过这老婆始得及见便问台山路向什么处去婆云蓦直去州云勘破了也拈云台山一路平如镜面险似悬崖千人万人只解贪程不知蹉过要见婆子么去路一身轻似叶要见赵州么佳名千古重如山颂收拾成都卖卜家君平术肆独宏开閙中人献支机石掀倒卦盘归去来举马祖西藏百丈南泉翫月次祖云正恁么时如何藏云正好供养又云正好修行南泉拂袖便行祖云经归藏禅归海惟有普愿独超物外拈宝峰山顶皓月流辉幸自可怜生无端一阵黑风吹数片云翳却清光了也致令千古之下揑目生花众中莫有忍俊不禁底么如无山僧不惜眉毛为伊X点破风休云净皓月流辉直饶光影灭何似未生时颂百戏场中赛锦标蛮牌竹马舞儿多头筹暗地夺将去行主喃喃强说呵拈一种弄光影就中南泉较险何故拂迹成痕举赵州问南泉如何是道泉云平常心是道州云还可趣向也无泉云拟向即乖州云不拟争知是道泉云道不属知不属不知知是妄觉不知是无记若真达不疑之道譬如太虗廓然寥豁岂可强是非耶州礼拜拈南泉父子激扬铮铿如骊龙玩珠吞吐自如若是真正衲僧宁免呕哕颂一块郴州銕浑崙擘不开轮槌轻击着雪刃暗飞来举僧问马祖离四句绝百非请师直指西来意祖云我今日劳倦不能为汝说问取智藏僧问智藏云我今日头痛不能为汝说问取海兄海云我到这里却不会僧举似马祖云藏头白海头黑拈云众中皆谓这僧死而不弔殊不知马师父子被他一状领过X颂出匣神锋莹䴙鹈将军珍袭巳多时相承不是诛龙手只作三文补履锥举南泉耡田次有僧来参泉云汝去庵中做饭喫与老僧送一分上山来僧归做饭喫了将家生一时打破就南泉床上展脚睡泉归见亦就半壁眠僧拂袖便行泉后云三十年前有箇伶利道者至今不知落处拈南泉老汉有定乱之谋无定乱之劒致令这僧无礼当时见在床上眠便纵火烧却庵直饶这僧全机未免髑髅着地颂势罢奴欺主年衰鬼弄人南泉招致得冷泪湿衣巾举世尊初生一手指天一手指地云天上天下唯吾独尊云门云我当时若见一棒打杀与狗子喫贵图天下太平拈清平世界管絃沸月花锦妍春无端一阵妖氛大地山河皆成墨聚云门愤气不平握生苕菷痛与扫除虽则千兵易得一将难求其柰贪程太过堕在万丈深坑至今出头不得众中莫有为云门雪屈底么如无山僧不惜眉毛吽吽须知海岳归明主未信干坤陷吉人X又云门虽则把手共行无间路点检将来趂得老鼠打破油缸颂落赖儿郎自小愚为贪花酒废诗书当时早得严师训破坏箕裘未到渠举世尊拈花迦叶微笑世尊云吾有正法眼藏涅槃妙心分付摩诃迦叶拈诸方老宿或云迦叶失却一只眼或云被特石蓦口一塞至今有屈无雪处点检将来只解扶强不能扶弱殊不知释迦老子展尽神通不满迦叶一笑何故春风得意马蹄疾一日看尽长安花颂塞北安南几战争老来卜筑傍烟村却将旧斩楼兰劒换得黄牛教子孙举文殊是七佛之师因甚出女子定不得罔明下界菩萨因甚出得拈文殊买銕得金罔明如虫御木向使女子把得定千圣顶𩕳瞥转一机看这一队汉面皮厚多少颂仙苑名花取次糚冬冬羯皷谩催芳春风不费纤毫力拂掠枝头便有香举文殊普贤起佛见法见世尊以神力摄向二铁围山拈文殊普贤佛见法见璞玉浑金塼头瓦片尽情扫X却不留踪万里神光脑后箭诸人还知黄面老子败缺处么若不同床处焉知被底穿又黄面瞿昙只顾他非不知已过当时尽令而行也是铁围山里汉何故若不同床睡焉知被底穿且道誵讹在甚么处颂美如西子离金阙娇似杨妃倚玉楼犹把琵琶半遮面不令人见转风流又拂苔高卧白云根梦绕春风锦绣园蓦听釆樵歌一曲醒来月挂客愁村举舍利弗问须菩提梦中说法与觉时是同是别须菩提云此义甚深吾不能说此会有弥勒大士汝可往问舍利弗往问弥勒弥勒云谁名弥勒谁是弥勒者拈须菩提一生虗空作活计被人问着不说便休无事驾祸与别人作么若非补处大士深辨端倪宁免寐熟饶谵语颂风前不见花中叶雨后难寻叶底花蜂蝶纷纷过墻去只疑春色在隣家举达磨见武帝帝问如何是圣谛我一义磨云廓然无圣帝云对朕者谁磨云不识帝不契磨遂渡江X拈老胡殚千金之产学屠龙之技技成无以施其巧虽然谁知冷灰里九转透瓶香颂宫花压𩯭坠乌云倾国风流宛胜秦玉笛插藏人不见夜深吹起凤楼春还有第相品弄者么自云有邪法难扶举世尊一日与阿难行次见一塔世尊便礼拜难云此是谁人之塔世尊云过去诸佛塔难云过去诸佛是谁弟子世尊云是吾弟子拈过去诸佛是世尊弟子则故是且道世尊是谁弟子若也知得杨柳春风行乐处若也不知芭蕉夜雨断肠时颂碧绿青红百样花尽从春色巧安排不知春色端倪处平地危分万仞崖举外问者佛不问有言不问无言世尊良久外道云世尊大慈大悲开我迷云令我得入世尊云如世良马见鞭影而行拈骑贼马赶贼夺贼枪杀贼则不无黄面老儿反被阿难轻轻拶着便见将南作北虽然如是玉印不离天子手金箱岂可庶人知又息黥补劓拂迹成痕黄面老人宁免诸方唇吻只如不动锋铓不施药线活X必死于膏肓还有人辨得底么若也辨得良马窥鞭巳迟八刻若也未辨东土阿师不如西天外道颂万里澄江雪霁时玉壶一色冷涵辉渔翁认得烟村路柳线穿鱼带月归举月上女入城舍利弗出城相值弗问云圣女何处去女云如舍利弗恁么去弗云我方出城汝方入城何云如某甲恁么去女云诸佛弟子依何而住弗云依大涅槃而住女云若依大涅槃而住则我如舍利弗恁么去拈月上女前头较些子后头笑杀人若是箇丈夫汉向千圣顶𩕳别行一路直饶古今佛祖竞出头来亦仰望不及争肯受人平地活埋虽然如是谁知冷灰里九转透瓶香颂黄金肌骨铁心肠晓出重城眩巧糚赚入涅槃门路去连天荒草看人忙举二僧见风吹剎旛一人云风动一云幡动争论未巳六祖云非风幡动仁者心动拈担柴汉黄梅席上窃得衣盂半夜三更惊忙奔走及见风幡便言心动也是作贼人心虗虽然如是只如风幡未动何处求心还知么白云尽处见明月黄叶落时闻捣衣颂烟雨溟蒙望眼迷兰舟小泊𦘕桥西儿童不识春流涨却怪湖边柳树低举马祖送书与国一开见书中圆相国一于中着X一点封回国师闻云钦师犹被马师惑拈大小国师三缄不密错断诸方名言山僧要问钦师被惑则固是且道马师还曾被惑么待渠拟议便云惑了也教这老汉知道螗蜋贪怒臂黄雀巳争擒颂𤺊扑场中作断交拳来脚去不相饶谁知用尽平生力却被闲人夺锦标举鸟窠因侍者相辞师云甚处去侍云某甲为法出家和尚不垂慈诲今往诸方学佛法去师云若是佛法我这里亦有少许侍云如何是和尚此间佛法师拈布毛吹一吹侍者因此有省拈鸟窠吹布毛幸自可怜生无端侍者因而悟去冷眼看来也是钝鸟不离窠颂拟学鹏搏九万风谁知折翅鸟窠中至今秦望山前雨血泪千林花泪红举破灶堕山前有一庙中惟一灶别无神像终日祭祀不歇师一日入庙云汝本泥土所成灵从何来圣从何起日受宰杀遂以杖击之云破也堕也灶即随手而坏是夜窦神拜谢而去拈灵从何来圣从何起泼土颓塼有何奇异轻轻拈出瘦藤枝击碎元来无一伎虽然世谛流布即得衲僧门下也是馊饭祭闲神颂苦恋京华不肯归行装须待送穷时茆舡寂寞烟汀月别后何人更有诗举国师三唤侍者侍者三应师云将谓吾辜负汝X谁知汝辜负吾拈国师年老心孤怜儿不觉丑侍者孝当竭力无日不承颜因甚却道汝辜负吾会么黄金满眼书盈屋只恐承家得力迟颂仙翁还斾武陵家仙女欢迎步彩霞贪弄玉箫频劝酒不知凋尽碧桃花举丹霞访国师问逢侍者问国师在否不谬为南阳国师拈侍者有抱关击柝之意无隄防暴客之心致遭他人毒手当时若解慎初护末待他道龙生龙子凤产凤儿即向道老贼我识得你非惟截断丹霞脚跟亦免浑家穷煎饿炒颂南阳家法是人知刚被丹霞教坏伊致使亲生龙凤子一时翻作鼠黏儿举马祖同百丈游山次见野鸭子祖遂扭丈鼻头忍痛失声遂大悟后归寮或哭或笑拈川僧素无头脑步步引人入草忽惊野鸭群飞便把鼻头揑破哭不成声笑还绝倒只因家富小儿娇七世门风都坏了且道还可扶持也无遂扭侍者鼻云更添一箇颂送目群飞野鸭边不胜情事与谁论轻轻扭定娘生鼻海月山云亦断魂举庞居士问马祖不与万法为侣是什么人祖云待汝一口吸尽西江水即向汝道X拈大小庞翁向鬼窟里作活计更得傍人烧钱酹酒助发狂魂至今出阴界不得山僧虽无肘后灵符也要与渠勦绝敕敕吉吉摄摄又避得风雷重遭雨雹颂脱体无依是病由直须大死一回休西江吸尽无涓滴便解人前不识羞举百丈再参马祖拈举拂子挂拂子大用全提曾无肯路当机一喝三日聋大冶精金如粪土诸人要知二老相见处么火云飞碧汉氷片满长街颂闪电光中夺信旗怒雷一击丧全机从兹独据雄峰顶佛祖低头听指挥举僧问百丈如何是奇特丈云独坐大雄峰拈无人处斫额望汝又将谓奇特元来在草窠里辊颂鼻孔亲遭扭揑来乞儿得食向人夸雄峰独坐称奇特断绠何曾是活蛇举百丈问沩山云併却咽喉唇吻道将一句来沩山云却请和尚道道吾云和尚也须併却云巖云和尚有也未拈丁公七箭鎻喉法善用者不露锋铓百丈老人虽解发不能中的返被群骁攒箭射杀虽然如是李将军有佳声在不得封侯亦是闲颂破镜生儿惜似金晨昏不敢离烟林X羽毛长就飞求食聚口粉争喫母心举麻谷参章敬遶禅床一帀振钖一下卓然而立敬云是是又到南泉亦遶禅床一帀振钖一下卓然而立泉云不是不是谷云章敬道是和尚未审道不是泉云章敬即是是汝不是此是风力所转终成败坏拈麻谷用尽自已心笑破他人口章敬南泉一等天行病阴阳证不同颂学得陶米小术些当场撮弄数般花虽然过得常人眼到底难瞒是作家举丹霞访居士门逢灵照女便问居士在否照放下菜篮歛手而立又问居士在否女提篮便行丹霞遂回女归举似庞翁翁云丹霞在否女云巳去翁云赤土涂牛妳拈丹霞阿魏无真遇物便噬灵照水银无假入煅即流只如道赤土涂牛妳未审落在宾家落在主家具透关眼者必能甄别颂云𩯭慵梳劣性多逢人专要逞慺㦬门前落节归夸俊不柰爷爷咬齿何举南泉示众云唤作如如早变了也今时师僧须向异类中行始得赵州云出异即不问如何是类南泉以手托地州一踏踏倒急归延寿呌云悔悔泉令侍者问悔箇甚么州云悔不更与两踏拈异类中行不无南泉争柰鼻绳在赵州手里赵州X虽得便宜未免出南泉圈缋不得颂飞骑将军入虏庭兵机炼得十分精谁知败绩缘欺敌致使凌烟易姓名举南泉与归宗麻谷同谒国师至中路泉𦘕一圆相归宗便于中坐麻谷作女人拜泉云恁么则不去也遂相唤而回拈家贫犹自可路贫愁杀人颂上林春色正繁华公子联辘去赏花贪弄玉盃泥样醉笙歌中路逆归家举临济参黄蘗三度问佛法大意三度被打遂往见大愚乃问有过无过愚云黄蘗恁么老婆心切犹问有过无过济大悟遂于大愚肋下筑三拳愚托云汝师黄蘗非关我事拈黄蘗棒头无活眼大愚舌上有龙泉直饶临济得路翻身鹞子巳过新罗国颂南国江山入战图生灵何处问渔樵凭君休说封侯事一将功成万骨枯举盘山云三界无法何处求心拈劒阁路虽险夜行人更多颂柳挂金丝莺织晓花铺翠锦蝶眠春见成一幅新图𦘕不待王维手眼亲举天皇住时龙潭开饼铺日将十饼奉皇每留一饼还潭潭乃问皇云是汝持来还复于汝浑遂出家名信后得法X拈本是善因而招恶果颂胡饼朝朝供一僧知他结了几生冤甜瓜换得胡卢种才出头来便灭门举世尊陞座文殊白槌云谛观法王法法王法如是拈皓玉无瑕雕文丧德颂雪径轻寒蝶未知暗香谁遣好风吹野桥漏洩春光处正为横斜一两枝举南泉云王老师卖身去也不作贵不作贱拈诸方酧价或云来年与和尚作一领布衫或云和尚属我也山僧拔贫作富勉强酧一句看和尚年尊恐难使唤又云切莫嫌麤难恶颂赤穷王老卖浑身贱似黄金贵似尘不费分文收买得一程送与釆樵人举十二时中不依倚一物拈死水不藏龙颂太平时节岁丰登旅不賷粮户不扄官路无人夜无月唱歌归去月三更举云门问僧甚处来僧云江西来门云江西一队老汉寐语住也未僧无对拈鸬鹚语鹤颂村落谁家丑女儿爱将苕菷𦘕蛾眉逢人掩鼻嫌腥秽鸦臭当风自不知举麻谷问临济大悲千手眼那箇是正眼济云大X悲千手眼作么生是正眼速道速道谷拽济下禅床便坐济云不审谷拟议济便喝拽谷下禅床却坐谷便休去拈临济麻谷如屯百万军对垒相似皂旗闪烁雪刃纵横凛然有不可犯之势及至两将挑战却只以瓦砾相攻正眼看来当甚小儿戏剧颂大悲正眼露堂堂百步常摇闪电光被掣风颠医瞎了暗中拖拽下禅床举僧问投子如何是十身调御投子下绳牀立拈𦘕虎成狸颂白发宫娃不解愁满头犹自插花枝曾缘玉儿君王宠准拟人看似旧时举供养百千诸佛不如供养一箇无心道人拈召大众云百千诸佛有何过无心道人有何德会么仙坛无客到鬼市足人行颂霜拂金鞍玉坠腰鸡声催入紫宸朝何如云壑饱清梦残月半囱松影摇举南泉山下有一庵主僧过云近日南泉出世何不上山礼拜主云莫道南泉出世任是千佛出世亦不去礼拜南泉闻得令赵州去勘州到便礼拜主不顾州从西过东从东过西主并不顾州云草贼大败遂拽下帘子便行归举似泉泉云我从来疑着这汉拈南泉父子平地喫交至今无人扶得起庵主虽则X牢关把定千圣窥覰无门点检将来未免烧钱惹鬼颂奴颜婢膝走人间羞见羊裘七里滩文叔虽为天子贵子陵只作故人看举清净行者不入涅槃破戒比丘不入地狱拈功德天黑暗女有智人前二俱不受颂浊酒松醪喫两钟醉拖长袖舞春风天崩地裂谁能管几见落花堆乱红举居一切时不起妄念于诸妄心亦不息灭住妄想境不加了知于无了知不辨真实拈无孔铁鎚颂喫粥喫饭过听风听雨眠风光俱买尽不费一文钱举药山坐次石头问云作甚么山云一物不为头云恁么则闲坐也山云闲坐则为也头云千圣亦不识拈古井须防有毒蛇颂一块松根石顽然自古来更无人覰着岁岁长莓苔举僧问如何是清净法身云门云花药阑僧云便恁么去时如何门云金毛狮子雪窦拈云大无端拈进人若将加诸膝退人若将坠诸渊云门放去较憨雪窦收来较险诸人还有恁么时节么若有切不得坐在这里颂玉阑花药鬪春工雨湿胭脂脸晕红X丝管纷纷来赏玩可怜吹落五更风举大耳三藏得他心通朝见肃宗帝命国师验之藏见师便拜侍立于右师云汝得他心通是否藏云不敢师云汝道老僧即今在什么处藏云和尚是一国之师何得在西川看竞渡师再问藏云和尚是一国之师何得在天津桥上看弄胡孙第三次问老僧只今在什么处藏罔知去处国师叱云这野狐精他心通在什么处拈大耳三藏不道他不得他心通只是龙头蛇尾致被国师呵叱若是通身具眼第三次待问老僧只今在什么处只向道和尚是一国之师因甚在鬼窟里作活计倘能如是直饶国师不高竖降旗未免举手加额颂黄金包褁烂泥团不惜当场撮弄看破绽遭人窥戏了末梢依旧被渠瞒举波斯匿王问胜义谛中还有世俗谛也无若言其有佛云我今无说汝亦无闻无说无闻是名一义二义拈波斯匿王如战澶渊发幢子努拟山山摧拟海海竭争奈世尊不动锋芒折冲千里诸人还知二老落处么几般云色出峰顶一样泉声落槛前颂十字街头铺席开牛溲马渤尽収来等闲落在名医手贵贱无非是药材X举无着往五台礼文殊路逢老人着问莫便是文殊么老人云岂有二文殊着礼拜起老人不见拈可笑无着贼在面前不能捉得空自掩门呌屈有甚共语处当时待他道岂有二文殊噼面便唾直饶老人有冲天之计管使入地三尺颂远望蓬莱去学仙途中遇着吕先生还丹一粒吞还吐回首空山独自行举肃宗问国师云和尚百年后所须何物师云为我造箇无缝塔子帝展手云塔样国师良久云会么帝云不会师云吾有得法耽源可诏而问之后诏问源源云湘之南潭之北中有黄金充一国无影树下合同船琉璃殿上无知识拈国师无缝塔不劳斤斧本自圆成及乎被人请样便是七穿八穴耽源任是巧夺工输未免方木逗圆窍颂八面玲珑逗月寒要寻形影十分难无端平地生层级湘北潭南作样看举马大师示众云汝等诸人各信自心是佛拈马大师压良为贱当时一众皮下还有血么若使稍知衲僧巴鼻八十四人灼然别有生涯不致阿辘辘地何故俊鹰不瞬愁胡眼争打篱根死雀儿颂读破灯窗万卷书经纶勋业付洪儒古今多少麒麟𦘕幼学谁人不顺朱举税阇梨问曹山清税孤贫乞师拯济山唤云税阇梨税应诺山云清原白家三盏酒喫了犹道未沾唇拈云税阇梨寸铁在手拨乱干坤若不是曹山洎合牵羊纳璧虽然毕竟那里是他喫酒处颂红锦缠头舞醉身笙歌声沸凤楼春百花藂里扶归去谁道郎儿彻骨贫举德山示众云今夜小参不答话问话者三十棒有僧出礼拜山便打僧云某甲话也未问因甚打某甲山云汝是什么处人僧云新罗人山云未跨舡舷好与三十棒拈云诸人还会么德山可谓少年曾决龙蛇阵老大还同稚子歌颂万战森严细柳营信威独许汉将军谁知袖隐屠龙劒却把蒿枝箭䇿勋举雪峰普请搬柴次路逢一僧峰飏一束藤于地僧拟取峰遂踏倒归遂举似长生云我适来踏着这僧生云和尚代这僧入涅槃堂始得峰休去拈云这僧贪观天上月失却手中桡致令雪峰无礼当时见他飏下藤束便云净地上不得狼籍拟议噼胸便搂何故国霸有谋臣X颂飏下山藤设意深嗅乌喙药祸沾身脚跟未断红丝线智鑑难逃明眼人举香严侍立沩山次沩问云闻子在先师会下问一答十问十答百是否严云不敢沩云我不问汝问一答十问十答百父母未生以前道将一句来香严返复搜寻无启口处乃云望和尚慈悲为某甲说沩云我若为汝说他日悟去决定骂我严云今生更不参禅做个长行粥饭僧去遂卜南阳遗趾居焉一日扫地掷瓦击竹作声忽然大悟乃云一击忘所知更不假修持动容扬古路不堕峭然机处处无踪迹声色外威仪诸方达道者咸言上上机乃望沩山炷香作礼云和尚当时若为某甲说何得有今日沩山闻得乃令仰山去勘仰到问云闻师弟击竹有省试为我说看严云去年贫未是贫今年贫始是贫去年贫尚有卓锥之地今年贫锥也无仰云师弟会得如来禅祖师禅未梦见在严云我有一机瞬目示伊若也不会却唤沙X弥仰云且喜师弟会祖师禅拈尽底扫除穷活计要渠赤手立生涯不无沩仰父子点检将来也是怜儿不觉丑香严悟去闭目食蜗牛颂爝火初经一线开宝盘终日自萦回也知物理关人事历尽崎岖心始灰举真园头问良山家贼难防时如何山云识破后不为冤真云识破后如何山云贬向无生国里真云莫便是他安身立命处也无山云死水不藏龙真云如何是活水里龙山云兴波不作浪真云或遇倾湫倒岳来时如何山下禅床扭住云阇梨莫教湿却老僧袈裟角拈作家相见一拶一挨平如镜面险似悬崖头头具生杀之机着着有出身之路明眼人前未免如虫御木颂荒废人家命蹇迍行年在坎鬼临身烧钱远送他方去转祸来为五福神举雪峰一日谓玄沙云备头陀何不徧参去沙云达磨不来东土二祖不往西天雪峰肯之拈众中总道玄沙如龙马驹奔轶绝尘不受控制殊不知被雪峰芒绳缚定至今无出身之路颂幼小勤书懒出门春风花柳自村村芳心不被笙歌引时把唐虞子细论举定上座参临济问如何是祖师西来意济下禅床擒住云道道定拟议傍僧云定上座何不礼拜定礼拜忽然大悟拈临济如排百万迷魂之阵只要褰旗斩将若不得傍僧几成虗设虽然如是衲僧门下岂止笑三十年颂剪酥蹙锦上林花晓怯春寒不放开蓦听一声挝羯鼓檀心远送异香来举晏国师赴皷山雪峰云一只圣箭子射入九重城里去也孚上座云渠未在峰云渠是彻底人孚云待某与伊勘过国师云九重城里去孚云忽遇三军围遶时如何国师云他家自有通霄路孚云恁么则离宫失殿去也国师云何处不称尊孚归谓雪峰云圣箭子折也峰云渠语在孚云这老冻脓终是有乡情拈孚上座不战屈人兵煞人不眨眼因甚向雪峰面前倒戈卸甲会么攻乎异端斯害也巳颂白发将军坐碧油教婴儿打百花毬被人驰马拏将去犹把兵书说未休举定山与夹山同行次定云生死中无佛则无生死夹山云生死中有佛则不迷生死二人不肯同上大梅人事了夹山便问未审二人见处那箇较亲梅云且去明日来山明日上问梅云一亲一疎山云那个亲那个疎梅云亲者不问问者不亲夹山住后云我当时在大梅处失却一只眼雪窦拈云夹山殊不知在大梅处换得一只眼拈有佛无佛一亲一疎山僧为汝尽情裂破了也且道还出得生死也无清平世界切忌讹言又拈大梅老汉得处瞒盰用处儱侗引得许多葛藤当时若解主丈用事将这两个汉倒卓屎坑头使知衲僧门下道佛一字嗽口三年有甚有无生死可辩具眼者荐取颂飞骑将军入虏庭鎗旗未动死生分X战酣驰入中军寨且听元戎议赏勋举石头因药山问三乘十二分教某甲粗知常闻南方直指人心见性成佛实未明了望和尚慈悲指示头云恁么也不得不恁么也不得恁么不恁么总不得汝作么生会山伫思头云子因缘不在此江西见马大师去山至祖处复如前问祖云我有时教伊扬眉瞬目是有时教伊扬眉瞬目不是山有省便礼拜祖云子见个什么道理山云某甲在石头时如蚊子上铁牛祖云汝既如是宜善护持法云秀云石头好个无孔铁鎚太似分付不着人大沩智云说什么石头时如蚊子上铁牛只今又何曾吐得出沩山果云前箭犹自可后箭射人深药山直饶悟去巳落第二月五祖东山道只见波涛涌不见海龙宫可谓尽美矣点检将来只解扶强不能扶弱法华狗尾续貂试下一转语看药山当时若是箇汉但只喫果子莫管树曲彔着然别有生涯X拈石头马祖向洪波浩渺处金钩抛月铁网铺云要打冲浪锦鳞惜乎药山这里翻身那边点额当时待他恁么道但云大好直指拂袖便行非惟坐断二老舌头亦免挂后人唇吻具眼者辨取颂笼养翎毛不记名春来巧弄百般声临风放出丹山凤多谢箫韶奏九成举药山久不上堂院主白云大众久思示诲山云打钟着主打钟众才集药山便归方丈主随云既许示诲因甚一言不措山云经有经师论有论师争怪得老僧拈雪窦道可惜药山老汉平地喫扑尽大地人扶不起而今还有为药山出手底么若有也须救取雪窦又众中道药山闭门屋里坐祸从天上来殊不知院主虽得一场荣刖却一双足又药山虽解随机应变争柰通身泥水笑倒傍观当时若知主丈用事非惟令行院主直须一众万里崖州颂九曲明珠素蕴藏走盘时见发寒光当阳拈出还収拾瞎眼波斯自着忙举药山示众云我有一句待特牛生儿只向汝道时有僧出云特牛生儿X只是和尚不道山唤侍者点灯来僧便抽身入众拈药山老汉向千圣顶𩕳辊出百花毬直是不形文彩争柰这僧机如掣电眼似流星等闲一击百杂碎待点得火来片帆巳过东海颂钩饵深抛五十牛鲸鳌吞海悞吞钩急须身逐洪波去暗织沧溟一片愁举僧问药山平田浅草尘鹿成群如何射得主中主山云看箭僧便作倒势山云拖出这死尸僧𨁝跳便出山云捏泥团汉有什么限拈药山平地喫攧尽大地人扶不起致令琅邪道贼出关门家中呌屈当时待他问平田浅草尘鹿成群如何射得主中主拈主丈和声便打岂不为天下宗匠何故鵰鹗在秋天大地狐踪灭举僧问药山学人有疑请师决山云晚间来与汝决至晚上堂众集定山云今日要决疑僧在么其僧便出山下床把住云大众这僧有疑与一推便归方丈拈药山决疑大似嚼饭餧婴孩不顾傍观者丑这僧若是箇汉待他道晚间来与汝决便抚掌大笑而出X非惟把断要津亦免药山伤锋犯手举遵布衲作殿主浴佛次药山云汝只浴得这箇还浴得那个么遵云把将那个来山休去拈二尊宿各出一只手沐浴金躯正眼看来只成恶水相泼若是那个何曾动着何故云在岭头闲不彻水流磵下太忙生举世尊一日见文殊在门外立乃云文殊文殊何不入门来殊云我不见一法在门外何以教我入拈七佛之师将谓有多少奇特元来在鬼窟作活计当时若是个汉待世尊道何不入门来遂抚掌呵呵大笑管使这老汉开口了合不得举文殊三处度夏迦叶欲摈出才近椎见百千文殊尽其神力椎不能举世尊问云汝欲摈那个文殊迦叶默然拈诸方尽道迦叶当断不断返招其乱殊不知世尊文殊鼻孔总在这老汉手里何故齐之以礼又云尽法无民举大集会上勑天下狞恶鬼神吾灭后护拥正法若有一人不X到令四天门王飞热铁轮追之有一魔王谓世尊云瞿昙瞿昙我待一切成佛竟我然后发菩提心拈释迦老子市漫天铁网只图打凤罗龙只这魔王也不易得既解裂网而出惜乎羽力不全又遭缠杀当时即向道乍可永劫沉沦不求诸圣解脱非惟象头檀特枯木重荣亦使黄面瞿昙退身三舍又举天衣道何者是佛何者是魔还有辨得底么举了呵呵大咲云有甚么难辨处有甚么奇特处若是咬人师子岂露爪牙惜乎大集会上更无一人具天然气槩平白赢他一着当时若有个挺特汉他道瞿昙瞿昙我待一切众生成佛竟我然后发菩提心只向道只闻人作鬼不见鹤成仙非惟教伊隐身无路亦使天下鬼神唾面而散何故邯郸学唐步举达磨云我本来兹土说法救迷情一花开五叶结果自然成拈缺齿老胡可谓秦无人一年一度洪纤长短谁不开花谁不结果须要节上生枝作么遂顾左右云这里还有祖师么拽主丈下座举临济云我在先师处三度喫六十主丈如蒿枝拂相似而今更思一顿谁为下手有僧出云某甲下手济拈主丈度与僧才接济便打拈临济施陷虎之机惜乎这僧只知逞俊不解番身遂致落他深穽当时若是箇汉待他道而今更思一顿谁为下手只向道活棒不打死汉直饶临济全机未免退身无路举世尊拈花迦叶微笑霜风括地扫枯荄谁觉东君令巳回唯有岭梅曾漏洩一枝先向雪中开举殃崛救产我自贤圣劫来未曾杀生绿萝窗底枕肱时梦遶华胥客路迷听得烟村一声笛醒来元是住居西举那咤太子折肉还父折骨还母九十芳春日游蜂竞採花花归蜜房尽残叶落谁家举大士讲经道冠儒履佛袈裟弄鬼精魂却有些多谢宝公勤照拂双梼枯尽再生花拍板门槌伎俩穷人前徧要辱宗风驴鸣狗吠成狼籍瞒得梁王屈宝公举吾不见时何不见吾不见之见十年不作抓棱梦一旦来从帝苑游召对金鸾酧一问布衣脱下便封侯举居一切时不起妄念春有百花秋有月夏有凉风冬有雪莫将闲事挂心X头便是人间好时节举少林面壁竺干逴得屠龙技袖隐神锋入海南弄巧不消人一笑九年面壁好羞惭举二祖安心平白将身入草窠折娘生臂冻驴腰一年一度嵩山雪雪有消时恨不消举三祖忏罪通身红烂业非轻血染千山草木腥一阵西风卷黄叶月华如水满空庭举韩文公见大颠问佛法省要幽赏春华到𦘕桥金丝拖柳锦翻桃临风不识东皇意却听流莺舌弄娇举五祖再来身后身前不丈夫󰑁头边事想含煳不知费几苍松机换得渠侬破钵盂举六祖传衣不依本分去担柴负石黄梅验作家半夜三更设分晓和糠舂出古菱花举文殊令善财釆药拈善财信手拈来文殊当面恪口合色香美味非不完全遇明眼人快须収抗何故陈橘皮万病丸举阿育王问宾头卢尊者亲见佛来亦预一数拈实谓古今罕闻又云不易不易X举十七祖问童子风铃鸣耶子云非风铃鸣我心鸣耳祖遂印可拈大小祖师用心不臧何故见人落井将桶子盖头举罽宾国王斩师子尊者拈尊者好一颗九曲明珠惜乎只作豌豆粜却罽宾虽乘快便争柰白折一只臂举文殊问疾论不二法门维摩默然拈大士默然直得山河大地草木藂林情与无情共转根本法轮非惟文殊赞叹不及任是古今佛祖竞出头来亦无启口处美则美矣点检将来也是持钵不得举障蔽魔王一千年不见金刚齐菩萨拈金刚齐瞒障蔽魔王即得衲僧门下喫棒趂出有分何故两手扶犁水过膝举七贤女游尸陀林拈圣女作么作么认驴鞍桥作阿爷下颔引得诸姊束手堕悬崖帝释既知善说般若因甚三件物会么自从掣得金鳌后更不晴江理钓丝举城东老母与佛同生不愿见佛拈城东老母太煞老婆既不柰何与渠同生何用苦苦作么要好日日香花夜夜灯教渠自知惭愧去何故见怪不怪其怪自坏释迦老子可谓贵买贱卖他既不要便休何苦亚渠作么遂顾左右召大众云还见释迦老子么自云在X这里乃云无事提瓶挈水去举盐官问座主华严有几重法界主云略有四重广则重重无尽官提起拂子云这个是第几重主良久官云思而知虑而解鬼家活计日下孤灯果然失照拈举诸方拈提了乃云诸方老宿只解扶强不能扶弱殊不知这僧良久华严法界如帝网交罗重重摄入说甚么第几重会么伹见皇风成一片不知何处是封疆举达磨谓门人曰时将至矣汝自各言所得拈云三千弟子鸳行立一一唿来教顺朱达磨大师如弄棚头傀儡虽则语言进退雍容可观殊不知用尽自已心笑破他人口举僧问曹山抱璞投师乞师雕琢曹云不雕琢僧云因甚不雕琢曹云须信曹山好手拈黄阁帘垂难传信息紫罗帐合暗撒真珠曹洞家风可谓绵密子细看来犹欠大人相在山僧即不然忽有问抱璞投师乞师雕琢即向道侍者寮喫茶去忽然瞥地鹞子巳过新罗国举云门问僧甚处来僧云岳山来也门云老僧不曾与人葛藤僧珍重便出门唤云近前来僧近前门云去径山拈云葛藤不少拈得也得也举雪峰示众云雪峰门下不得咳嗽时有僧咳嗽X一声峰云作恁么僧云伤风峰云伤风即得拈雷声浩大雨点全无举洞山示众秋初夏末东去西去直须向万里无寸草处去石霜道出门便是草拈一人平地上险崕一人险崕中平地点检将来总欠一着万里无寸草出门便是草支笻寂寞中望断无人到举李殿撰问雪窦云三教中那个㝡尊窦起身侧立撰云有口何不道窦云对夫子以难言拈三教谁尊侧身而立当门不用㘽荆棘对夫子以难言贼贼举忠国师问紫璘供奉佛是什么义奉云是觉义师云佛曾迷否云不曾迷师云用觉什么奉无对拈不因樵子径争到葛洪家又家无小使举忠国师云语渐也返常合道语顿也不留眹迹大慧喝一喝云寐语作什么遂举拂子复弹指云径山即今举拂弹指若向这里覔眹迹入地狱如箭射拈寐语不少举归宗因僧问如何是佛宗云我与汝道恐汝不信僧云和尚诚言焉敢不信宗云只汝是僧云如何保任宗云一翳在眼空花徧界僧于此有省拈归宗为人虽无迃曲点检将来大似嚼饭餧孩儿当是个汉待他道只你是便掩耳而出教这老汉开X口了合不得举清原令石头与大慧通书乃云回来与汝鈯斧子住山去拈大小石头虗张意气既不求诸圣不重已灵因甚却求鈯斧子会么折得荷花浑忘却空将荷叶盖头归举盘山将顺世云莫有邈得吾真否或呈顶相皆不契普化云某甲邈得和尚真山云何不呈似老僧化打筋斗而出山云这汉向后掣风颠去在拈将谓普化邈真元来只呈死伎何故手脚俱露举水潦自从一喫马师踏直到而今笑不休拈我当时若见便与拦胷扭住云笑则不问唤什么作一毫头待渠拟议更与一踏举香严示众云若论此事如人在百尺悬崖口咬树枝手不攀枝脚不踏枝下有问西来意若不答他又辜他问若答又恐丧身失命正恁么时如何时有虎头上座云树上问即易未上树时道得一句来严休去拈香严用尽平生伎俩如边底小将排得个阵依稀偃月彷彿长蛇将谓折冲千里殊不知被虎头上座不动烟尘等闲一击星罗云散坐致太平虽然如是诸人毕竟知得香严落处么帘幙垂垂花影转一壶春色满楼台举黄蘗上堂众集定以主丈一时打下却招大众X众回首蘗云月似弯弓少雨多风拈着死急举赵州洗钵拈赵州觌面无私就地撮将黄叶去这僧当机得路入山推出白云来只如东山谓无为泰云你只知路上事且不知路上滋味诸人又作么生会莫守寒巖异草青坐却白云宗不妙举南泉云不是心不是佛不是佛拈过得龙门风涛更恶举赵州路逢婆子赵州问云甚处去婆云偷赵州笋去州云忽遇赵州时如何婆与一掌赵州便休后东山拈云婆子可谓去路一身轻似叶拈东山虽为出气犹涉人情在说甚么一身轻似叶殊不知这婆子被赵州草绳缚定至今求生不得生求死不得死具眼者辨取举外道问佛昨日说甚法昨日定今日不定拈不是任公子徒劳话钓竿举僧问睦州灵山还有蛇否州云者丘引云门代山白骨连山拈睦州鬪劣云门鬪胜山僧志微力弱不能恁么得待有问灵山还有蛇否阿爷阿爷举国师因僧请益国师云直下应难会寻言转更赊若言佛与祖特地隔天涯其僧不会遂问侍者X者云和尚恁么道犹隔天涯在国师闻得乃唤侍者问云你为这僧恁么道那侍者云是国师遂打出院拈国师父子激扬铮铿一期可观争柰蚌鹬相持俱落渔人之手希叟和尚广录卷第五希叟绍昙禅师广录X卍XXX希叟和尚广录卷第六题题樗寮书金刚经板善现一生向虗空里作活计引惹瞿昙拏空撮空妄生穿凿樗寮居士覰见败缺展虗空纸大书欵案连累平人板行末运俾泥真空者去其静胜守顽空者脱其桎梏如鸟飞空不留眹迹若知端的空不生花倘涉意思又从序分说大脱空去也题手轴罗汉这一火落极难描邈类虎欠斑似龙无角从前恶迹是人知活戾天台与南岳神通游戏野马追风习定观空困鱼止烁藂林规矩一星无丘壑襟怀休举着石烂松枯略无知觉谩说亲曾见佛来悔不慎打头一着错错X题灯首座送行轴后无传首座烂游湖海秋赋式微羣公乘间得肆其谤或谓太白峰前法战不胜罸钱出院凌辱宗风或谓惠云堂上机思迟钝触瓢堕地方解转身巧语无根煞人可恕谤则谤了也但责情三十棒至竟无人动着待石皷一挝恶声远播藂林必有动心骇目者为之赏音志侍者送行轴衲僧家折主丈头尽干坤大地不消一札瓦解氷消何止西湖风月太白烟云醯鸡瓮天分甘桎梏今观此轴虽善辟宏智古佛眼返孤山处士魂欲覔行踪白云万里题初上人老融牛轴善画无规真牧无迹放开线路柳烟披拂汀草蒙茸本地风光一何欠少若作境会当仁徒费精神具正眼看老融无下手处题莹净头贺颂并和轴后衲僧家千圣头边胡疴乱撒玉山不能痛与扫除随后狼籍求予助臂垃圾转多使识者见之宁免掩鼻而过题月巖颂轴后平如镜面险似悬崖拶透重关犹存光影机先有路鹘眼迷踪若是步步登高底人终不向明白里讨题玉上人诸祖真蹟X先哲书问往来字字句句无非根道纵涉世谛细味之如庖人趍市于海岸渔家巨口细麟皆吾脍炙中物然与实相不相违背故历代宝之以为大训岂似今时恣祝鮀佞欺诳百端习成魔业玉上人珍藏数帖皆禅门负大名宗匠笔力遒劲辞语幽深正眼观之起必死疾计优波离室必无晋人斥儿辈贱鸡为诮焉秀峰其宝之为毒庵杨居土题彭侍郎真蹟性命心情体蒂机用待制彭公为八面敌故能纶巾羽扇坐碧油幢折千里遐冲立万世勋业今观妙画英气逼人死诸葛走生仲达可以併案非草书愈头风子彰髑髅血糢煳袪疟鬼者同日而语毒庵其宝之题卢石屏住护国送行轴后群贤妙唱字字句句有活人眼非石屏卒难承当虽然碧桃洞口春色烘人大有人迷路在遇指津时寒拾风颠隄防冷笑题王逸老草书心经般若真空语言道断心行处灭不容拟议于其间因甚有许多络索直饶四无碍辨穷尽玄微切莫草书谩我X为石壁长老题应庵诸祖真蹟后锅子大小杓柄短长诸老家私尽情吐露就中些子誵讹浑动不着若点检得出诸方知这一络索总是嚼饭餧儿隔屏骂妇不直一笑其或未然时难且与同香火岁晚须知各户门径山悟侍者求跋了庵颂轴一句子超百亿脚未跨门参天荆棘若更待菜叶随流泥牛入海竖拳勘证低头而入总成未了公案要知不涉机思直造大休歇地么悟侍者诺到家了也紧闭柴门打一觉睡题大觉真蹟大觉赴紫泥之诏对使者焚龙脑钵法道愈尊䇿勋僧史真万世鼎彝也满谓气食万牛凛然有不可犯之态今观此帖字画端诚语辞卑逊略无一毫尊崇气味视今炙手权门歃血盟里胥者以位自骄令人呕秽为记行人䟦书圆觉经后大光明藏墨聚万重圆觉妙场泥深三尺老瞿昙出身无路诸菩萨没脚重渊口欵既招欲隐弥露记行人从头写过锓板流通俾不了义人了此一段义若于帋上推寻连累行人负鞍㗸铁离此别求同黄面老儿入犂泥狱题袁平叔𦘕鬼百戏图瘦蹇不嘶熊痴绶步百样乔䊋千般社舞猎猎旌旗X蔽野云呦呦鼓笛填村路不减朱陈嫁娶图中有些儿奇恠处不是小道人亦非假胡女副墨子曲尽形容中阴身终难共语髑髅识尽喜犹存阴风历历鸣神树败缺了也穷鬼子穷鬼子题李伯时𦘕净梵王抱太子谒大自在庙天王王见即礼拜图小𤺊儿真捏怪人见憎鬼见怕累老爷怀抱不知断慈母恩情忒煞竺国威狞独大天名自在何甞自在纵饶伊具三头六臂展尽神通蓦札相逢终不免五体翘勤深深下拜题鬼踢弄图驾险凌危曳弓放弹弄鬼精魂打乔杂绊笛吹梦蕻竹喧轰鼓打虾蟇皮紧幔虗空踢出脚尖头妙处不知谁解看说与渠魁请高着眼为昌州月上人题草虫图草木精灵羽毛群族非翻身异类会无情说法者难邈其真虽然且道龙眠想入马腹中庄周梦为蝴蝶是真耶非真耶问褚先生管城子舜侍者请题兰亭帖唐临兰亭禊事帖世取妙刻为贵于死生亦大矣少有味之者故真赝所不分呜唿崇山峻岭茂林脩竹心画灿然多作境会使右军更生宁免一字三叹清虗和尚语录序石田去后其道方行盖其平日以气自负纵霹雳火X镕烹金炉妙密钳鎚非绕指柔不入煅炼灰飞烟灭痴绝校其书拊几长叹曰噫世无碧眼胡虽天衣不能施其巧清虗善学柳下惠剔锢疏泥钝铁脱胎换骨火明文武橐鼓风雷清彻虗凝色含百炼顽铜钝铁悉为改容湖海咸知不待录其术方鸣也惜乎毕工太速不克终其志遗灶犹存当有寒灰发𦦨跃冶不祥者以观其续止啼黄叶予无取焉俊侍者将别山四会语录归日本板行求予序引圆照老人佩临济正传之印五据要津印破天下衲僧面门如春雷启蛰飞龙昇天惊蛇窜草各适所安别山深入阃奥搭无文印古篆分明六合云奔千林气肃辨龙蛇眼隐不容丝唾结砒霜语含鸩毒天王为之竦骨狮子听之落威宝公因之死心长庚拱之失色恶声贯耳充塞大唐俊侍者不能防身远害更将恶蘖航海东归予恐日本国中流殃肆毒累及无辜酖味丧躯贻无穷恨故作序引以冠其首云䟦䟦天童别山和尚语录别山四会语如断鳌立极无一毫倾侧处贵令大地人安家乐业若知端的坐致昇平苟涉迟疑未免被毗蓝转却䟦石桥写圆悟心要妙圆悟以之毛锥颕悟石桥以之熊掌与鱼二者兼X得上人宜以天厨禁脔十袭珍藏必有䑛鼎知味三嚥三叹为之沃心䟦钝庵密庵帖老宿言钝庵与云卧歃血论盟誓不应世晚念法门衰替戏伸怒臂振颓纲于云海亭前铁网漫空麟凤龟龙皆归笼络密庵以破沙盆换正法眼清庙之器为之改色大张佛日应庵之道若揭日月岂小补哉谛观二帖丁宁不倦槌拂善裁阃外威权如卧龙划苦肉计使公瑾奏赤壁功若合符契德琏监寺需予着语明镜绘像染污清明亟卷而还之庶无诮焉䟦大慧帖大慧以天纵之资熏风南来空华翳目错认诸佛出身处后于海涌峰前阅华严第七地发明殃掘摩罗救产难因缘峻机电卷雄辩潮奔世无婴其锋者今观妙帖举方山待时而鸣激砺后人勿求速效如帝网交罗重重摄入真护法城壁立万仞非不动步徧游十三华藏界百亿香水海者所能睥睨夜光可市求此实难了沂其宝之䟦禅会图禅既强名会亦妄立一火无知打棚杂剧百样乔䊋诳世人千般怪语瞒天日若是本色行家不打这般皷笛𦘕影图形转弗堪藂林千古成狼籍不狼籍留与仁禅遮破壁䟦枯山语录后X每忆侍先师与即庵于玉几涵秋获听语秀巖时事如金翅擘海直取龙吞不知沧溟之深浅篆铭心腑几四十年今观枯山六会拈提真克世其家碧落碑无赝本惜江湖掩明晦德惟以中兴汉业称之痛哉死诸葛走生仲达世岂无执董狐笔者奋为直书年月日䟦䟦天童净和尚墨迹诸老䟦后太白死句中有活句诸老活句中有死句死活向上有事在拟议寻思吴元济不待夜入蔡州城巳被擒捉了也具透关眼者切忌扫雪求迹年月日䟦破庵和尚墨迹凤山攘羊龙囦证之巳是笑破他人口更添乳窦灶仓耳语鼎鼎是什么人家年月日䟦䟦送元东山造藏经归蜀颂轴一生看经不识字总十二部为一句犹带元字脚在蜀罹羯胡肆酷一大藏教片帋不存欲求元字脚了不可得东山未离文字相赪肩万里一力担回意使蜀人复见古道颜色不减经归白马僧到赤乌群英着语以旌其行可谓助桀为虐前途忽遇臭老婆点破切不得向穷诸玄辩处倒戈卸甲䟦新众寮颂轴山僧入院后见众寮頺𡉏难以安龙象乙丑丁旱鸠四山余材架数椽以庇风雨初无奇特群贤作偈褒美何异与丑妇浓涂朱粉菷𦘕蛾眉非使効颦反令X成鬼急卷还之免贻识者之诮䟦北磵和尚自赞灵照颂丹霞庞老总妖人不减狞争蛊毒神灵照专行禁邪法相逢便捋鬼头巾䟦永明惟心诀心巳强名诀从何来永明剜肉作疮何山隔壁猜谜急急将来付丙丁大丈夫儿休拟议如拟议三级浪高鱼化龙痴人犹戽夜塘水舜首座书语录求䟦鸦臭当风立目之者掩鼻而过舜首座蓄之何为急丙丁无贻我丑䟦正宗赞庚戌岁予首众冷泉有客携唐画十六应真请上方痴绝老人长赞师命分作因为效颦蒙师褒美以是柏庭友于求赞祖像八九后数年藏六灵鹫放山室力疾续为之如蚁撼树是不量其力也一时消遣岂谓江湖传录颜汗沃襟无着惭惶处欲毁不能得文质侍者乳窦相从诗吟小艶扇破犀牛颇禁磨琢水流云散各天一涯朅来巘云深处出示求䟦野狐涎唾视之恶心急令屏弃若于帋笔未形时赞毁不及处照见古人肝胆方知此录鹦鹉喫煎茶䟦张魏公亲书心经紫巖先生以经天纬地之材羽扇纶巾䇿勋帷幄调鼎余暇侍母秦国太夫人趍圆悟室潜鞭密炼真金X绕指汗血奏功致使薰风南来凉生殿阁揭示诸佛出身处拈花慧命一缕系千钧断而复续大功不宰岂小补哉慨想典彝斗山仰止今观亲书心经妙画龙翔凤翥英气逼人三沐三薰不忍去手倘非妙悟真空洞万物表岂能照破空生败阙夜光可市求此实难上人其宝之䟦禅会图吾祖之道得人即兴失人即亡自昔圣贤为内外护譬如琵琶琴瑟必资好手乃发至音凤凰麒麟出以其时方为上瑞今观此轴主法者皆僧中龙问道者皆人中杰至若翁妪幼艾提篮拄䦆茅舍团栾说无生话视死生为游戏非真实履践安能及此慨望风规令人颡泚亦不知其为𦘕也岂雏道人趍炎裨贩悬羊卖狗戕贼法门者同日而语因各为之赞敬题其上如将五釆黼黻太虗丛林岂无具获麟笔削重为䟦天宫可都正重刊辨正邪经镜重磨净发光金百炼柔绕指黄面老人无大人相反累他人伤锋犯手何不明窗下安排何故见怪不怪其怪自坏清侍者求䟦密庵与宁侍者法语千圣顶𩕳父母未生啮镞灵机烛天光彩若非智眼洞明卒难透见密庵当阳揭示譬如禹门霹雳桃花浪暖变化鱼龙皆承烧尾之力于中开遮纵夺作活X破家邪法难扶鬼门贴卦清侍者莫惜淬倚天长劒一洗祅氛为宁侍者雪屈善学柳下惠叔世中流一壶当刮目以俟颂漩翁和泥合水几经春只贵随流转得身白浪堆头深掘窖老来偏解活埋人黑山佛祖仰望不及处暗昏昏地悄巍巍放开闪电光中路拶着全身陷銕围双溪朝宗正派竞分支那箇源头肯放低堪咲截流人不荐从东过了又从西云溪一从鎻断清波路密影重重布𦘕桥着脚不知深浅处定应攧折瞎驴腰兀庵身同枯木倚寒巖铄尽玄微没许般只么守些獃怛怛从教壁倒与篱坍谦翁具通方眼放眵盲争肯先人一步行穷四部洲求逊让看来不出老先生龙渊未施爪距攫风云玉鑑光寒不染尘昨夜寒涛轻蘸X月赚他无限抉珠人古岸干坤未剖立雄基雪衮寒涛日打围脚下尽教浮逼逼直通一路与人归无见色尘销尽眼头空着得须弥山万重不似灵云存鑑觉被桃花换主人翁浒眼万派奔流触断崕涡漩一窍绝安排渊深彻见灵源底里许如何着得沙大用二三四七恶机关互逞辞锋鬪热瞒不必山僧一弹指尽情贬向銕围山无尽老胡移种觉园花五叶联芳次第来恼乱春风没休日一枝开了一枝开樵隐斫得块柴担不起和云飏下枕头边梦魂不涉人间世肯把黄梅破钵传石壁一方峭峻绝安排立处还同万仞崖卢老倩人书不得春日濈濈长莓苔假菴穿凿虗空幻架或从来共住不知名笑他借位明功X底错认檐头雨滴声瓢泉当阳剖破劫壶来见彻根源眼有沙临际爷爷得一杓葛藤浸烂又萠芽栖巖拗折瘦藤枝靠倒险崖句佛祖谩寻踪无你凑泊处休征击碎轩辕镜焚烧黄石书瘦笻春力徤带月访樵渔雪崖壁立千寻度玉风绝扪摩处有行踪草鞋踏出毗卢印见得分明隔万重空花翳眼没根茎平白谁知太险生穷一色边须撒手且无玄路与人行西窻格样亲传鼻祖家短檐时见夕阳斜虽然巨辟通方眼牛过依前露尾巴愚翁聪明点尽若盲聋没变通时有变通漏得黄梅无底钵笑开老眼醉春风镜堂非明非暗亦非台万像从教影现来刚被老胡书破壁没尘埃却有尘埃虗叟千圣机尘一洗清心渊绝滓自灵明白头谩说无功X用种得空花结菓成元叟搆得先天那一机胸中字脚没星儿直从千圣头边坐不许儿孙取次知平山一镜面铺非刬削且无高下与人争拟从顶𩕳寻玄路着脚须防有赚阬浒眼一生逐浪与随流未见根源未肯休孔窍不知深几许临崖看着使人愁疎山塔衲僧毛病没星星刚被傍人授记成万壑松涛撼明月隔溪误认倒疴声活被人埋汝水濆新丰一曲杳无闻可怜娇舞曹家女不嫁春风嫁白云惺惺石主人翁巳强安名何待区区唤一声坐得石头穿透底依然打箇不惺惺古桃仙苑春风几奏名三千年实结初成曾将一点枝头血换却灵云两眼睛煨芋粪火香凝午梦初烂煨黄独替春蔬山童急把柴门掩只恐闲云引诏书X送雪窦圆兄归疎山锦镜浓粧蜀样花没尘埃处惹尘埃好归说与曹家女巳是当堂打破来送椿兄之蒋山老倒凌霄彻骨穷强书白契卖虗空要将刀尺分长短须向钟山问宝公送如兄见枯椿枯椿一语错流传碍塞平人万万千百杂碎时须跳出莫教坐在法身边送明兄之天童古蛮丝褁块焦桐色带凌霄劫火红送与天童弹一操风前月下滴丁东送清兄见天童并扣石溪前宝公兮后宝公分身说法在玲珑访寻不用论宾主十二面门元一同送杰兄归子云墨池凌风倒握瘦藤枝来探坡僊浣墨池染污一身难洗雪到家莫使子云知送悦兄归篆江省母万叠秾阴衬落花一江流水篆纹斜娘生面目无遮护见得分明始到家石溪自鴈宕避难回天童巢云苍鹰俊翼倦摩霄巖下深云稳寄巢且放愁狐双眼闭恐惊群鹭宿寒梢X鴈峰削玉鎻层阴彷彿梅阳瘴面春回首揭天挝毒皷声冤何止十三人贺阡辨山退双林赴金山双梼定起月三更倒跨金鳌戏八纮袖褁门槌恶剌剌德云不敢占先行贺天童心首座懒织蒲鞋罢养亲入蟭螟眼鼓烟尘只将打发云门手更与玲珑接一人送东川本之太白万松关险路萦纡门掩深云窄有余佛过低头不妨得且图人见额边珠送人住云卧接待菴云卧遗风仰正传接人全在䦆头边临机不用闲忉怛自有春山蕨竖拳送俊兄归桃源省母故国胡尘蔽不开拏舟深入武陵家野桃花映娘生面莫学灵云眼着沙疎山送道州如矮归湘西笔头俊逸眼头亲邈得疎山矮子真落鴈图边轻展看谁云不是道州人疎山送日兄归玄沙疎山覔得曹家女娇舞西风不解羞归与谢郎称万福免教红烂在渔舟悼时愚菴主X诏书飏在破床头高枕松根睡觉休啼尽山禽惊不醒萝囱空鎻暮云愁送镜兄之虎丘虎巖老虎太威狞平地拏人死复生背却西风行一转髭须倒捋两三茎釆蕨拨云寻蕨到层峰荆棘林中有路通拈起一拳全杀活漏篮无底贮春风烧笋稚子相唿脱锦衣饷春不减首山蕨翻身跳入炉中浴透得山僧啮镞机刈茆百草头边活路通崄崖机透几千重长长短短𠜂除了収放全归掌握中划柴纷纷枝叶乱如麻不惜从头与一划惊起銕蛇忙窜草樵歌声彻老卢家寄紫箨茶与虎丘石溪箨龙㗸味噀春英香入萝囱午梦清笑汲新泉烦陆羽责图尊宿眼增明寄贺天童灭翁和尚老饕八十再生牙烂嚼虗空吐出滓点检玲珑巖下草枝枝叶叶是昙花接人筹室肯雷同用活兵机不犯锋把定牢关轻放X过一人标记一株松写华严求偈衲僧用处得能乖肯向龙宫鼻嗅来黑墨浓磨涂白帋重重无尽杂花开古樵七佛巳前曾卖弄分明一块烂枯柴老卢不解担当得火种只今无地埋无闻缺齿胡僧戏剧多打虗空皷唱巴歌山河大地连声咲不柰聋人耳朵何天童送鑑少瞻之江心东谷生涯彻骨贫烦君说与了师兄一从凤宿龙巢后宝殿无人步月明天童送深兄归湖州釆樵深入万松关踏破烟云几朵山担折蓦知柴束重掉头归唱月弯弯送祐兄之仰山仰山活业苦无多畬片荒田种粟箩去与一锄翻到底听渠叉手道如何净慈送拱侍者之天童参天目无孔銕鎚三五百烹金鑪里铸成来就将一箇轻抛掷击得玲珑窍子开明月谷血书华严蒙恩宣入内庭一回𡎺破娘生指血染春风开杂花香喷龙王宫殿X满胡僧嗅得鼻头㖞平溪一片寒光湛不流古今谁解覔源头东西虽有地如掌未许南泉闲牧牛古柏不识威音劫外春错将西祖意瞒人纷纷多是寻枝叶谁向枯椿透法身涌溪平地忽翻千尺浪吞空沃日势滔滔截流机峻无人荐谩说荼陵踏断桥泉山接得灵源正脉亲险崖机里解翻身莫教倒岳倾湫去浸杀茫茫大地人巨源元无一滴皷波澜发得头来海样宽举棹迷踪知几许桃花误作武陵看竹房三茎曲与两茎斜径直门风八字开拟向翠微寻路入知他赚却几人来舜兄南山为僧后归东林新生白额眼光摇肯向南山恋旧巢背踏西风行一转人惊不过虎溪桥缘兄求住不得乞语磬峰小小陷人坑始道平夷又险生不是不容轻插X脚要伊别讨路头行送老闻归安公楼至一双麤脚踪分明弄假却成真去将锹子从跟刬免踏春泥惑乱人送悟侍者归天台葬父不学那咤拆肉还小沙弥有恶机关一拳𡎺杀深埋了倒卓天台作寿山现上人字空甫求语二十玄门尽扫除太虗寥豁月轮孤翻身直透威音外着得狂花翳眼无蓬维那号鳌山求语掣断任公子钓轮波腾岳立几千寻曾郎梦觉方惊险撒手悬崖死却心安兄号不动求语万牛挽不回轮槌击不破者样顽石头世间无两箇破衲通身百杂碎谁解成褫得鸡足紧収藏当来问弥勒太虗廓然寥豁绝边垠一点云生翳眼尘真达不疑融万象更须知有路翻身送僧归岳麓印传灯袖舞秋风尾瘦藤南归岳麓看传灯先寻古殿经行处唤醒当年喫攧僧古衲X半肩寒拥片残云七佛相传直至今破碎不堪提掇得朝阳正好下金针月翁午夜光浮玉兔胎行空无迹镜奁开老僧不在明白里向未生前相见来化冬菓黄蘗树头生蜜菓趂书云节要拈提舌头具眼百杂碎抹过庞翁向上机懒翁口生白醭怕开言几度擡身又困眠佛法从教陈烂却权衡不在老夫边老农畬田击壤乐年丰不与儿曹戏剧同问着羲皇巳前事䦆头倒把舞春风行者智猷求偈之天童太白峰前古镜台没尘埃却惹尘埃担头飏下烂柴橛快与当堂打破来葛坡滋蔓年来愈更深一刀截断了无因不知大道陵迟处绊倒几多忙走人讷翁纵悬河辩诳痴愚理尽辞穷口嗫嚅卒急未能谈吐得相看摩捋白髭须送辩兄归松江X听清猿罢啼烟霞声色纯真未到家一曲吴歌归棹稳松江雪点白苹花玄峰极尽幽微裂万差天然鸟道绝安排欲穷顶𩕳翻身句妙密中防有险崖题披云亭大地黑漫漫日月久韬山藤聊一挥神与境相会八纮净无尘万象镜中翳天外出头看笑擘阑干碎继净头归天衣故里归访荆溪旧钓簑看长空鴈影沉波临风一扫无踪迹净地岂容人放疴一翁独立坤维老作家心无二用裂千差自从行道威音外见着枯椿几度花节夫一生坚守居延操历尽间关见老成菊噀晚香松傲雪短笻扶瘦日寻盟延庆化禅观地平屏息诸缘入定时脚跟下事烂如泥睦州片板轻担出禅病蠲除不用医山叟不识红尘有利名闲听幽鸟静看云羲皇世上无穷乐曝背茅檐䇿几勋危峰X石头机路难栖泊险布还同万仞崖到顶方知天下小草鞋跟断更须挨铁钉恶钳鎚下翻身去箇箇当阳要出尖钉得虗空无缝罅有完全有不完全石灰鑪鞴亲从锻鍊来十分石肴硬亦心灰盖空王殿承渠力合水和泥做一回磉石鎚凿工夫见十全润时知雨玉余温看渠负载檠天柱箇箇无非硬脚跟板黄良工釆得木千章如㭊旃檀片片香黄面瞿昙承盖覆抛砖打瓦又何妨瓦脚尖踢出烂泥团妙在陶轮转处看盖覆虗空无渗漏从教头上黑漫漫定庵云尽风休万籁沈柴门深鎻绿萝春石床昼静跏趺稳百鸟㗸花不见人筠溪虗心中有箭锋机妙密谁云立处危大道陵迟全劲节香严一击未忘知月巖X平如镜面险如崖光境俱忘裂万差这里无伊蹲坐处空生徒自惹天花爱山酷将嗜好片闲心散作千巖万壑春𢬵得一生看不足险崖句里要翻身见湖心老僧暑夜发书因成口占八十山翁夜发书援毫气蹙汗流珠自怜一把清闲骨家火无端炼得枯朴庵确实行藏与古俦略无半点诈明头竖麤拳验方来眼未跨门时见便休因事书座右促膝寒囱淡话时告休说是与论非须知世路风波恶百帀千重设祸机雪牛堕在虗凝一色边完全头角不完全溪东西岸难収放纯白何妨露地眠即翁万象森罗等印心了无一物可亲疎大梅坐此成窠窟到老何曾解转身石井打硬工夫搆得深方知水底有红尘放开一线路头滑落赚几多明眼人照知客求无碍X捉得蓬蒿箭一枝等闲射透五须弥千重百帀机先路破的初无抵滞时江西宝兄乞东际当阳一路没途程剖破藩篱即觉成震旦心宗凌灭尽到家犹自隔重溟隐山触战蛮征一扫空和云占断最高峰单提破䦆头边事佛祖当机不见踪契庵语言道断转玄枢千圣机关尽密符接向上人通一路拳头竖起莫嫌麤维石一路机先滑似苔葛藤窠里出头来等闲击着火星迸霍得大唐人眼开寄华严赜讲师半生不覩德云翁悬想经行在别峰破一微尘相见了揭翻华藏十三重送勉华严见本师秦望山前撞老爷一拳打得鼻头㖞衲僧气息都忘了无复寻香嗅杂华一水鹊独立沙上缩头边有烟草衰草汀烟寂寞秋忍寒孤立懒盟鸥江湖风味骎骎恶得缩头时且缩头㑃云X出头天外便纵横谁信无心箇样生捩调不从龙驾御要渠西去却东行为月上人颂秋潭白苹香细桂华清彻底无痕漾水晶刚被寒山心点污至今照影欠分明丈亭道者干缘求颂破䦆头边用得亲入廛不拨万机尘牢关札断三江口要被随波逐浪人南桥渡驴渡马巳多时踏断何妨入水泥瞻部洲人争弄险要渠知有截流机古巖揭示先天那一机孤危不立自孤危悬崖撒手人无数石烂松枯总不知璞庵含藏一片玉连城三度亲曾献楚庭未跨门时琢雕了春风深鎻绿萝扄哭栅石壁心镜交光十四年谁知失照髑髅前春风梦绕福城路忍听乱啼花坞䳌涌泉阁肆无碍辩若悬河尺水能兴万丈波平地无端立层级登高人少逐流多送载上人往天童更依X教眼年深似拍盲金篦刮了膜重生说天童有翳睛药妙手轻轻点即明天童德大师火后粧五百罗汉𦘕五十三参建净发库砌松行求纪其实二偈赠之南询五十三知识辊入天台五百牛总被东山涂污了驴腮马颔得人羞剃得头光快活生万松影里唱歌行脚头脚底通霄路平处孤危险处平冢间湖山倒影水吞空鸥鹭忘机万境融不用深深埋暗箭活人全在死人中古源七佛相承寿脉深只图入水见长人截流机有青波路天下滔滔谁问津梦庵肱枕萝囱饱黑甜华胥游徧鹤蹁蹮不思议境全机路何待逢人竖起拳自得宝山有宝费搜寻何似形山宝最亲左右逢原好収取丝毫全不假他人无庵销铄玄微万境空㗸花百鸟谩寻踪莫教顽坐精灵窟门鎻乱云千万重北山X占断幽都立孤危周遭密布险崖机翻身斗里深藏稳斫额人多到顶稀竹囱密叶筛金点碧沙月和梅影冷移来香严瓦砾徒抛掷门鎻重阴击不开返照轩灵根豁达绝纤尘只贵回光见得亲日斜半囱梅弄影客程犹有未归人石庵石肴硬工夫做十全牢关深鎻绿萝烟崄崖机峻无人透几见春山蕨竖拳送舜侍者见万寿退耕和尚湖山深处侍巾瓶错认频唿小玉声急掩耳待寻活路司南车在阖闾城放山室送芳上人见净慈偃溪和尚南山鳖鼻虽无毒触着依前解丧身不信当头揩痒看浑钢底也没全人净妙室为竹院可都正说一尘不立所依亡脱体灵明自放光巨辟三玄三要语接人无力下禅床贤首灯侍者求无尽灿发心灯耿夜台一花开了一花开普光明殿重重见端的传从七佛来松上人求古林X秀擢威音劫外春灵根盘结几何深挺生临济清凉树尽大地人来息阴松州一道阴凉自古来依稀临济手亲㘽枝枝叶叶垂清露点得一城人眼开别源不续曹溪正脉支分一派朝宗弘满清凉窟宅春雷变化鱼龙月磵即虗明处发灵源坐在沉沉湛湛边勇退截流机路活揭翻光影未生前昌侍者求斯道一念平常裂万差觉斯民处贵无邪古今错透长安路狼借春风一径花空华严号明海一片虗凝鑑古今持蠡难测几何深十三华藏重重现照彻微尘古佛心蓬州如行图僧求偈懒受神仙不死方弃蓬莱入野僧房莫教错下风幡语头被傍人剃得光赠净书状不学寒山落韵诗翻身来透祖师机碓头舂出非台镜错受黄梅半夜衣禅房十事X蒲龛百帀千重包褁未免黑山里坐古今多少生盲引得全身入草纸被通身不挂寸丝单明一色边事要知结角罗纹径问床分枕子禅板要成片段工夫须是全身倚靠虽然只见一边未许睦州担荷蒲团百草头边荐得何妨打块成团直下千差坐断无心犹隔重关拄杖格外藂林选出生缘不在天台虽然乌律卒地力扶多少人来拂子才得柄覇入手便要呵佛骂祖还他本色真㯶不比寻常谈麈钵盂做处全无渗漏用时开口向天尽大地人饫饱只图个不知恩戒刀恶钳鎚下番身未必锋芒发露不惟斩得猫儿也解煞佛煞祖X香印要识分明古篆一槌打得完全烧炷旃檀牛粪衲僧鼻孔木穿痒和子既就良工雕琢何妨出手扶持抓着衲僧痒处赏伊一枚茘枝横江素练翻花浪拍堤声前声后截流机青波路险无人透芦苇风生白鸟飞南山寿岳名标自古今万年松矮翠成阴东篱釆菊悠然见珍重渊明眼有筋贺洪锦溪出世鴈山能仁诸方口里水漉漉一滴何如龙鼻头涨起春溪新濯锦触崖翻瀑浪花浮冷泉二月雷惊蛰烧尾金鳞化作龙拖去鼻头涓滴水洗清鴈宕几千峰团垸俞大夫结凤团花巧施设黑漫漫地转希奇做教底板坚牢着自有傍人彩𦘕伊王鞔皷鼓两片皮谩自已一回拈出一回新揭天声响疑涂毒自有临风侧耳人矮道者X身如椰子口宏开看尽诸方鬼戏来放一头低人不识疎山师叔是同胎隣峰艮上人四十余年别故乡梦魂时复到藏王春风九曲溪头寺花飜霞柳弄黄短笻扶瘦扣烟萝欵问东山瓦皷歌老倦不能讴唱得隔窗幽鸟语尤多琏监寺烹金炉里脱胚腪妙斵初无斧凿痕汝质自成瑚琏噐我侬甘作破沙盆曾把杨岐破屋撑闲骑驴子弄蹄行犯寒踏月慈溪上冷笑梅兄太瘦生日本澄上人扫尽机缘万法空澄潭不许卧苍龙翻身踏断来时路家在海山云外峰日本然上人横担楖𣗖走诸方佛祖玄关路转长放下身心归故隐金乌依旧出扶桑奔趍客路困尘泥蚁梦方酣蝶梦飞赖有啼䳌知此意一声声劝不如归化城山主化田古柳堤边展化机要人一饱便忘饥谁将夺食驱耕手𢬵却良田种蒺藜人我担X骨露皮穿未肯休冥机蛮触战蜗牛一肩人我都担了遍界从教是髑髅慧禅人翠织岷峨锦绣春堪嗟扑扑蔽胡尘金鸡㗸粟余殃在谁继神驹踏杀人从禅人临济阴凉树巳枯片无霜叶拥禅趺儿孙不解浇培得翫作山门境致图宁藏主省师兄求语橘州文学石桥书妙画雄才举世无宗说俱通心眼活奇哉老蚌出双珠百年凛有遗风烈行处同途不同辙痴翁真得虎头痴月峰清照峩嵋月分飞鴈影各东西几对秋风叹离别去去吴天净如洗淡墨联书形字义且教人道渠侬好对难兄与难弟缘侍者之淛右一本潼川花瑞菜全蜀知名谁不爱夜雨丛凝色染蓝春风花噀香如麝不知何处得灵根㘽遍牛头山后前古佛低头看不厌声闻鼻孔被渠穿上人携种游江淛味与首阳薇不别伏虎巖前清客甞老饕嚼断娘生舌余香分饷老芝峰彷彿家园小摘同此去零星休卖弄珍藏大作苏陀供观知客归葬亲求语道人观方知彼去入门要验宾中主喫一杯茶即转身谁能掉舌论今古危机俊逸旱雷轰苍鹰折翅猎X狗烹老明觉举手加额韩大伯敢搀先行秋深拨草天台路灵骨要寻亲父母破󰑁头边掘窖埋断猿哭月风号树律宗玉维那三人礼石佛求语老倒南山犯真律三生凿破寒巖石不立名中强立名弗狼籍处成狼籍儿孙膝下有黄金拨草瞻风远访寻三拜起来发一叹方知老子错留心天真自性佛不管顽石头边讨甚椀费尽钳鎚多破绽乌藤紧捉从头看妙恩侍者求语一奁春锦闘鲜明较古菱花越样清照影不应唿小玉至今湖海客关情又省师逴得诸方恶毒些归寻刻骨旧冤家深深掘窖都埋了翻銕面皮谁识爷鄱阳恭上人求语番阳风鼓浪千寻彻底探穷不顾身塔主连声唿莫莫截流机峻恐惊人灵叟小师悟垓侍者求语碧落一碑无赝本非草非真非隶篆镜㨾渝江彻底清字义炳然人少见灵叟珍藏岁月深南来吴越人争寻󰢍鹤铭辞匪同调寒山诗句非知音纷纷问字谁亲切勾不成勾丿不丿争得卢公赛子云一肩担荷柴冲折临行密付阿谁边妙处休云子不传索性X扫除元字脚义天云净月孤玄简州性上人求语春山杜䳌啼苦劝人归去声碎竹林风血染花梢雨我老无家可得归萝窓睡饱云黏衣山童推枕破残梦报道有僧开竹扉何方圣者来寻讨解包飏下青龙钞便欲庭前纵火焚净地岂容狼借了问渠何日离飞来两月奔驰未到家好劝急归休歇去春风落尽武林花周上人求语忆昔周当仁手握金刚杵愤气向南方誓灭诸魔子老婆蓦札点三心走入龙潭恨转深扫荡家私无一窖胡挥白棒到平人牧闲冷坐思高躅断絃争得鸾胶续扣门听得简州人倒屐相迎几折足略寒温外问来端叉手丁宁覔指南未举帋灯明说了隔窗春鸟语绵蛮西山净土庵奉寄具足孤松老师闻道虗空曾解讲信疑往决西山亮烟雨溟蒙藓石温六藏影迹难寻访小径披榛扣竹扉道人一见笑掀眉布衲横肩瘦如削口持密语没停时云櫩扫榻延居夏白莲香散东林社㵎水松风说苦空不资中有生清泰殷勤寄问老孤松具足门中有正宗灼然嫌佛不肯做凤栖不在梧桐树戊辰四月初五辞东臯希叟和尚广录卷第六X希叟绍昙禅师广录X卍XXX希叟和尚广录卷第七题为叔向题坐禅虾蟇一从识得性分明懒作春池皷吹声闲把六根门鎻断白莲香散水风清题直夫牛图三三五五戏平芜踏裂春风百草枯莫写沩山僧某甲恐人误作祖师图题老融猿危坐禅枝冷机含毒果深直饶扪摸着未必死偷心题圆泽图月下骑寒犊三生事细论巳遭人点检休弄鬼精魂题拗缰牛壠树冥冥日向西苦贪芳草不知归牧童尽力拽得转在在暝烟深翠微坦老求题真歇宏智竹庵同游雁山酧唱真蹟轴后天生三箇老冤魔狭路相逢没柰何把肚肠搂抉看曲于四十九盘多题放山堂X一击牢关八字开石头机路滑如苔危分险布知多少排闼从渠辊入来杜甫骑驴游春客路如天远吟身太瘦生无家归未得䇿蹇傍春行李白醉骑驴图酒渴思鲸饮金鸾早退朝醉身扶不起压折老驴腰题秋堂四兰风指玉弹晓喙檀噀春倐尔生妬阴飇不仁晴湘英整佩楚衣告纫羲黄荐馥釆釆疑真雨纷披佩玉仆委苔痕檐花写恨难拈楚魂雪幽石封白深林掩芳隐德不耀何矜色香题兰蕙色淡而清节香而贞隐德不耀咀华含英君子同其芳洁写真不堕丹青宜乎孕潇湘幽楚之灵一茎四花挺然拔萃其臭如兰其标如芷檀喙簇烟而不繁劲节疾风而不倚是以昂山有山林轩昂之志题四兰风深藏巖谷里初不要人知苦是香难掩春风得意吹晴喜晴弹玉指林下见幽人楚楚湘灵样肌肤不染尘雨珮玉半零乱繄谁吊楚英醉香魂未返愁听打蓬声X雪一再荒林雪全身掩薜萝直饶埋没得争柰鼻头何题秋堂四兰风灵均侈山林之乐薄笼绡袴幽放檀心娇舞春风身醉香力难扶也晴久居深林幽寂中虽隐德不耀遇春阳姁妪笑弹玉指十倍精神所虑楚俗尚芳纫而为佩使不克终其天矣雨娥英吊舜于九疑泣泪如雨珮玉零乱半委尘泥愚恐离骚九歌曲尽其哀香魂冷而卒难拈也雪大雪申威万木摧拉独能擢芳于凝沍中虽百折不委非素有所养宁不为外侮凭凌者欤为丘桂巖司门题和靖雪后看梅图破晓湖山入𦘕时短篷摇雪傍疎篱一心只在梅花上冻损吟身也不知元晖山水图簇簇烟林挂酒帘山藏古寺寂无僧瘦笻便欲幽寻去隔岸小舟唿不譍为张良臣知府题梅图一篷春雪泛西湖不觉和身入𦘕图千古暗香疎影X在谁云骨冷不容唿山水图招提依约在烟萝酒斾风微拂钓蓑欲税云林归卜隐山灵应笑赚人多为友于题水禽衰草汀烟寂寞秋忍寒独立懒盟鸥江湖风味骎骎恶得缩头时且缩头一雪姑立败荷上浙浙西风肃杀时枯荷余得折残枝疾风凌雨多翻覆只处姑姑立处危拱秀阁万叠遥岑绿打围晓寒空翠泼禅衣幽禽唤起萝窗定闲看春云带雨归为圆雪崖题待月终日忙忙继月明要看杜撰八阳经直饶读到流通分未必芭蕉着耳听为行可维那题子陵钓台七里滩头古木阴眼空寰海老垂纶无端钓得刘文叔却把羊裘污俗尘题许由弃瓢图视尧天下一瓢轻厌听风梢历历声飏下不须频顾恋始终存取隐沦名礼大梅塔即心即佛巳随邪况与庞翁乱撒沙茅舍从兹混尘X迹老梅羞放雪中花题荷衣沼绿荷亲制蔽穷身池面香风噀古今百万军藏藕丝孔岂知绵密度金针为元首座帋灯船轻轻点着发光寒这里停桡舞棹难明暗路岐都照破放行初不犯波澜题佛迹巖一度𢬵身透险崖石头机路滑如苔脚跟点地不点地立处何曾踏实来礼香山汤禅师寂寞空山宴坐时千钧重寄一丝危直饶双眼频开合着处由来不自知送绵袄与东冈罗纹结角见踪由翻着从教剌眼休线路放开绵密密瞿昙踢出脚尖头寄贺钱坟荐福东林和尚烹金鑪去杳无踪沉影愁看鴈过空出手与渠重结了未应碧眼是顽铜钱王活业付东林古墓埋藏暗箭深机正发时谁中的空山落日几惊心法身边事会多时端的枯桩弗用疑无柄铁鎚轻击碎心花粲发不萠枝悼云泉老师X夺得犀牛便跺跟苹洲翫月角生纹翻身入海无消息惊散沙鸥白鹭群贺友山新建东臯接待分袂南湖十数春近闻华搆䇿奇勋钵从金粟抟香饭僧自东臯接水云柔玉新拳春坞蕨嬾黄新缕晓溪芹定应容我分陈榻曝背晴檐醉夕曛礼云门千岁塔越山清绝无尘翳不到胡僧取次埋輙莫更加千岁寿也须和骨洗将来梅窗溢目湖山看不足引清吟有此云房檐牙挂月横疎影隙眼通风度暗香夜掩只疑和靖宅晓开争看寿阳䊋兰兄矾弟休相怜斗室难为纳众芳隐秀触战蛮征总不知乐羲皇世遯嘉肥馨香静掩芝兰室文釆深藏锦绣机伴野僧眠嵩少石汲蒙泉煑首阳薇箪瓢饫味氵贫趣争得红尘染着衣竹云春锦千绷玉万竿岚光翠裛渭川寒油然巳作从龙势只恐仙陂化蛰难王庵和刘府教鹿眠芳草印春庭月挂萝窗晓半扄白发老僧偏爱客忍寒同看换鹅经游九峰X攀石扪萝入杳冥凌虗潜觉胆魂惊阴崖攧瀑瑶花碎枯叶翻霜锦树荣汲水僧归龙洞去釆薇人踏虎踪行风流二老遗音在度曲松涛万壑清双磵奔流战玉龙浮屠云鎻翠千重只将一疏传天下大觉驴年识九峰清凉礼先师遗像白云迷谷雪铺堦老倒清凉眼着沙若问普通年远事三千里外摘杨花兴化寺门照双池镜样明东西廊喝寂无声紫罗帐里机玄密虽有珍珠撒未成焙经老胡监本诳人天开口无非吐黑烟五热炙身甘自受要翻元欵待驴年为惟翁题非𦘕图误入蓬壶影里游论盟白鸟下沧洲吞波岛屿鳌身黑映日楼台蜃气浮门逆潮开喧海市网㳂堤晒簇渔舟晦明晴雨时时别难把王维腕力収登金峩峰顶拨开空翠上危颠路遶羊肠石齿尖到顶方知天下小攀高似取世人嫌碧连蓬岛云千叠冷照东溟镜一奁归去松窗伴禅老此山佳致话无厌为圣俞颂橘巖洞庭秋晚半青黄须待霜林熟自香不向悬崖亲撒X手认皮作火错承当闻竺寺迎号服因成口号丝管纷纷鼓乱挝两山迎接赐衣来白云恐污山翁耳重锁柴门不放开祖庭秋晚日增悲见得芙蓉便展眉不与狂花争琐细淄川缘有拒霜枝六言山居野菜花飞胡蝶古藤枝挂清猿闲倚柴门看倦枕肱高卧云根积雪封无过路乱云堆满空庭我也谁能扫得掩关且读残经盘石新封翠藓破龛重绕青萝唤起惊回残梦月筛林影婆娑粉芋头煨软火嬾黄菁煑沙瓶饭后乌藤用事小奚忙启巖扄石磵霜凝松粉竹篱雪点梅肤春到山家日远愧贫管领全无晓迳旋除榛翳午厨要欵隣僧童子扫云归晚忍饥趂扌娇藤香雾晓垂帘幕幽禽春弄笙簧谁料贫无一物迩来富敌君王两耳炉焚栢子一拳不养菖蒲客至莫谈尘事略寒温外跏趺得失心无半点圣凡机裂千差终日山禽聚集且无X箇去㗸花香醉人寻梅坞马嘶声度云坳急把柴门深掩从教小外推敲悼芳洲忏首不忍萤窗赚一生翻身义虎顶头行金篦刮尽空花膜喜得天台教眼明烟渚春融岸碧绡釆兰人竞唱离骚曲终翻作无生调听着愁魂似雪消送剡源讲师住华亭延庆三周讲得坠天花法眼无瑕却有瑕切莫朱泾访船子一桡摵碎泼生涯依愚谷韵悼无巳中金蚕毒好埋冤家丑难将岁月论冷地思量喫亏处咬牙不觉把龈吞雪真珠布满堦庭急把杨岐破屋撑死伎穷时机路活倒骑驴子弄蹄行末后苏州作断手头活弄死蛇条暗遭一口通身烂累合城人哭几朝定侍者奔乃师丧诸公以偈乃求题其后五逆从前恨阿爷几思吞併老尸骸无端更被人撺掇愤愤扶锹去活埋送径山圆兄乱后归乡故国烟尘惨甲兵劳生终日望昇平军持带得龙渊水归去何妨一洗清X和曹泰寓省元潇湘八景潇湘夜雨秋气肃苍梧暝色昏南斗芦岸渔灯隐映明人醉松醪酒忽听打蓬声梦入无何有晓看娥英竹泪痕愁结肠回九洞庭秋月一曲翠奁开西子䊋清腕帘卷西风倚岳阳送目湘江远静夜宴婵娟大白浮金盌皓影凌灵玉佩寒零乱瑶田满烟寺晚钟羃羃挂晴丝薄暮分多景僧听疎撞昼定回翠湿禅衣冷楼隐碧云深鲸吼脩林静立遍危句未成月镂青萝影渔村落照远浦钓帆归鸥狎争飞逐江势吞空灿暮霞饱玩心无足浊酒醉儿孙共唱沧浪曲簇簇茅檐暝色昏移棹芦湾宿平沙落鴈绿褪水痕枯淘见金星殒一片平铺塞样寒纵目无穷尽扑摝起芦藂小泊程难凖古字书空淡墨横翼倦迟还紧远浦帆归身似白鸥闲湖海寻盟去津树冥蒙水印空彷彿瀛洲路十幅饱西风隐见舟行处家在芦花古岸外樯X泊江天暮山市晴岚一坞耕桑酒斾风斜亚宿雨初收翠霭浮买断春无价门巷麴尘迷黄鸟啼冈柘大小谁家旧隐居古壁蜗涎涴江天莫雪江气结层阴冻损砂禽翼天巧缤纷六出花一琼瑶色着水旋销镕入夜还堆积好是孤舟独钓翁新把渔蓑饰挽颜伯涯制斡握手论盟二十年瘦笻曾约上危巅雪崖未遂同观瀑玉沼何期促孕莲桐叶成阴愁引月菊花无酒冷含烟细看新补东林传十八贤中又一贤送节操翁住阎寺早年教海巳驰名破衲青灯究一经不借虗空开口说肯教顽石点头听宸奎钖命旌梅坞丹桂飘香供柏庭指日白云禅坐稳献花无地着山灵南杨判镇以诗问安次韵拙养自林泉鏖战惊蛮触心灰百念寒虐𦦨肯停蓄猗欤子云翁惜我如龟玉无复献楚庭终期毁于椟寄梅墟陈提干齿履登临乏欵延薰风报谒郁蓝天拂尘未下云檐榻釆宝新归海国船乘兴迷柳下搜吟梦到梅边何时握手东林社重结三生未尽缘X怀樗寮半生鱼佩解黄金泉石郊垌得趣深幽兴发时闲副墨俗尘捐处静观心圣贤炉冶镕声色妙密工夫铿古今遐想莲居驰梦远未应轻易到瑶林挽王知县东晋风流继令名家传真本换鹅经廉勤自得官中趣贫节亲书座右铭民感庥仁忘赴壑子明诗礼为趍庭疾风谁料摧梁木猿鹤悲鸣不忍听听叫居亲求语幼把儒冠飏壁根朅来巾侍乳峰僧吟诗清苦规寒子舂碓辛勤慕老能锦镜闲看花琐碎瀑崖戏击玉稜层惜分阴语宜鞭䇿望汝来挑暗室灯仁座主自西山来求语灯窗苦读觉身癯暂握笻枝访野夫爱竹劲思持玉节看梅闲共数银须西山月冷归招隐南岳风清欲步趍灵利莫教人指去且教船子老江湖赋梅雪边春信到衡茅谁遣梅兄慰寂寥秀气一枝抽嫰玉寒英五叶剪生绡月移疎影窗前挂风递清香竹外飘几许吟魂招不返急催兰弟读离骚灵叟小师赞布袋握藤枝駞布袋转脑回头使些奉化逢人谩说覔文X钱乞儿乞儿败缺了也达磨远离竺国见梁王五鬼临身讨苦噇面面相看言不识秋风一苇急横江灵照女几对丹霞鬪活机恶心肠有老爷知笊篱舀得春风满不直分文卖与谁渔篮妇短裳褰起露珠珍云𩯭慵梳惑乱人弄得篮中鱼再活禹门未必解翻身大慧禅师薰风南来凉生殿阁诸佛出身开口即错错错赢得衡梅十七年驴前马后无归着慈林讲师顶相气宇兮春温风标兮凛然律虎出林兮裂破开遮持犯经龙搅海兮探穷顿渐偏圆句法清新兮吟彻山庄梅竹胸襟妙蕴兮包罗丘壑风烟友缙绅兮非权门炙手荷佛法兮思重负身赤肩煨芋香兮无心収涕卧云深兮岂意朝天邈真容兮明镜绘像付箕裘兮神珠藏囦夫是之谓慈林克家之子真鸾胶而续絃者也达磨殚千金产学屠龙袖隐吹毛不露锋洎见真龙元不识郎忙航苇去无踪X布袋楖栗横肩拖布袋回头转脑小儿嬉休言兜率宫中事巳被渠侬捉败伊别山和尚真严冷面皮软顽肠肚对同参唱菩萨蛮与行家说无义语纵苍鹰搏物机辟狮子飜身路医衲僧病下天王补心圆移覩史宫换长庚大火聚虽潜行密用处鹘眼迷踪点检将来也是果州饭布布袋内院不肯安居长汀分甘落泊主丈不解拈提布袋徒然倚託肚中计较百般要睡何曾睡着睡得着铁奉化人须软脚天台三隐门钩弗解开扄笤帚不能扫地解说杜撰文书背后有人切齿将谓寒山听信他不知笑里暗藏刀佛鑑禅师顶相奸豩顽蛮更加白㑃文武火煨石要香麻皮头缠人必倒五处开场弄活机是龙昇天蛇窜草千不合万不合凤口山前乞指路头被老破庵凌辱不少至今忘却来时道大慈环峰和尚肚肠深用白粘贼翳睛药定沧海舶指南针出智门莲花换人鼻孔握大慈苕菷扫世烟尘忘忌讳绝疎X亲病在膏肓加蛊毒直教石佛汗通身观音百八摩尼杏叶光圆通门户日开张度生莫恃莲舟稳恶浪狂风自着忙丰干加纱挂头何规矩眼要看经不识字差般差样掣风颠硬作斑猫骑作虎道是弥陀有何本据闾丘太守似苏州子大川和尚面皮刮得霜嵴梁生铁铸活弄恶机关真本奉化子据南山白额落却威鎻冷泉清波无透路㝡无端是不近人情把断贯索倒悬佛祖四海禅流恶见渠任妙手僧繇𦘕得全真且无安着处达磨一苇横江九年面壁直指单传人信不及面对梁王言不识泥团乱抛掷布袋靠布袋坐听巖瀑笑手把轮珠数个什么内院抛离岁月深忘却来时道对月了残经是甚经欠翻译用尽心看不出看得出月挂松梢烟笼藓石朝阳穿破衲死铁针无鼻窍眼昏花穿不过穿得过云拥禅衣风X生木杪达磨远泛鲸波入大唐廓然无圣触梁王九年冷坐精灵窟怕见嵩山下雪霜石室和尚面孔得人憎脑中秋月皎做处没瘢痕用时成要妙见明极透出夜明帘依圆照烂煨文武火几处移场弄险机电卷风旋人绝倒夫是之谓石室道人前身后身一梦两觉草衣文殊被发袒肩全身入草是真文殊何须恁么手里底拈不出覰不破七佛之师败缺不少观音随类分身万百千真圆通境落谁边小儿戏剧无人会万顷沧波一叶莲世尊雪岭曾经苦勤行七佛仪持钵不得食诈道不闻饥六环钖重无力扶持飏下拄颐眠一觉梦中消息许谁知寒山拾得国清窃得残羮饭也学人前弄竹篙欲写断崖无活句心如秋月待如何面皮顽恶发蓬松磨墨元来也不中冷看他人书淡字不知污得布裙浓X达磨竺干窃得屠龙伎袖隐神锋入南海暨见真龙元不识九年面壁好羞惭布袋破布囊无一窖靠着便酣眠全不知天晓若言弥勒分身你且莫来謼我朝阳穿破衲断线无蹊折针缺鼻提得完全金乌西坠对月了残经五教三乘之绕葛藤一言道尽玉兔东升小师写真请赞眉似帚麤面如漆墨人道慈悲谁知恶毒蒿篱关勐虎宽处有威笔管养苍龙直中藏曲喜臧仓沮不遇鲁侯忍伯夷饥不食周粟布袋駞布袋握藤枝一肚皮恶毒好使你门知转脑回头望阿谁髯公知此意冷笑贼风吹赞延庆谦山主寿像谦德有光慈心摄物等冤亲不与较量混尘俗初无间隔熈熈然气融氷谷之春汪汪乎胸吞云梦之泽乐羲皇世含饴弄孙下陈蕃榻倒屐迎客眼睛头烨烨光明幢脚跟下尘尘清泰国卜隣陋巷慕孔圣人获麟作传之风规摵碎明珠有郁山主骑驴过桥之标格诚所谓入廛垂手我自调心继百世凛然见古X道之颜色赞禅会图丹霞见庞居士灵照歛手而立放下菜篮深深歛袂瞒得丹霞难瞒自已恶机关被老爷知赤土涂牛妳赏伊居士问马祖不与万法为侣万法本空与谁为侣道得十成难为共语饶伊一口吸西江也是芭蕉深夜雨团栾说无上话夙世冤憎聚头合脑面面相看说箇甚么低声切莫使人知竹石无情须笑倒居士看日灵照先化去这豆娘儿短头折脚弄鬼精魂搀先一着看日庞公监本獃深深好与一坑埋庞婆报儿儿即倚锄立化小姝先行老爷踵去无意奔丧急寻死路哭煞孤孀这老娘󰑁头边事难分付李翱见药山天本藏云瓶元贮水不会看经那堪指示寄语唐朝李相公只须着眼听松风裴相国参黄蘗大小痴禅对谈甚底背后人听不能夺耳切莫求安古佛名当头便触贤侯讳吕洞宾见黄龙X铛煑干坤粟藏世界纵得长生终成败坏不是黄龙盖覆伊太阿补履岂如锥为昌州月上人赞布袋主杖不能倚靠稳跨布袋打坐莫怪喷嚏不成鼻孔元来无窍为元西堂赞船子谢三郎戴笠千钧重寄一丝轮三寸离钩抑逼人莫道踏翻船便了夹山未必是金鳞雨笠烟簑体露风只传渔业当心宗当时过得飞猿岭不到通身是烂脓严阳南泉泉大道船子未透赵州关看牛事转繁死蛇弄不活只好踏船翻赵州问牛迹圆泽扣角政黄牛平田婆这畜从来恶迹多角尖头也解狂歌桥边白鹭惊拳听急杀耕田臭老婆代赞罗汉古桧含烟青山展𦘕题目分明何须管带待你炷得香来鸣磬一下蹉过了也靠葛藤椿握龟毛拂绝学无为黑山鬼窟直饶瞥转机轮眼里闻香耳中观色我且问瓶内底是何物X散圣猪头和尚手把猪头不自噇面前背后鬼分赃重重败阙无人识赢得涂煳老定光蚬子和尚除了捞波一窖无逢人谩说走江湖鰕针取你性捞摝不到得拏龙颔珠郁山主落魄茶陵少见闻进竿头步与谁言明珠打得驴腰折不信阇梨个样村政黄牛一生孤苦窃诗名沉醉风烟两眼青黄犊不曾知稼穑引渠吟得瘦竛竮普化大悲院里趂村斋卒死无人出地埋揑怪凌空摇木铎春风处处露尸骸端师子爪牙虽弄未全真驳绿斑釐着一身彩好不曾哮吼得听闻将谓吓村人言法华心迷几被法华转狂发罗斋走帝宫对圣十三唿不正无端咄咄强书空泉大道赤身跳入毒龙潭血战知他死几番诤撰出来噇钵X酒郴州六月火云寒船子心含恶毒气炎炎倒捉麤桡管甚天打得夹山撺入水趂无入见急翻舡丰干寒拾冷坐松阴指顾谁说无义语放憨痴多方引得闾丘笑彩好斑斑睡不知笑里藏刀语诈淳握生苕菷鼓烟尘谩将心污秋潭月未必渠侬肯比伦出山相六年雪冻不死见明星便说悟走出山来一窖无被人唤作赤须胡半夜逾城六年栖雪饿得眼花冻得骨折死伎穷时走出山儿孙开眼被渠瞒肩袋过水布袋这汉一生弄险爱向风波里辊肩个布袋截流脚下不知深浅噼箭机先路通一线靠布袋看髑髅不开口咲笑不露唇见不透脱布袋靠得虽牢髑髅枯眼再活若要活奉化肚肠尽情拈却靠袋睡自与尘劳交辊肚里千机万变虽然靠布被头疑你睡得未稳X弄尽千般死伎布袋全身靠倚寻思总是虗花不如打觉瞌睡靠布袋常思惟赤骨律穷单靠布袋子细思量大有事在平地要昇兜率天你这汉是颠是騃布袋驼布袋放痴憨回头一咲揑怪千般走徧长汀人不识诳言弥勒示人间驼布袋咲誾誾智无一两肉重千斤转脑回头等个人率陀归路远满面是埃尘臭布囊无一窖靠着便憨眠全不知天晓若言弥勒分身你且莫来謼我杖挑布袋冷笑誾誾肚皮无窖眼里无筋走长汀等个人败阙了也贼精贼精横挑布袋压乌藤笑里藏刀极可憎铁奉化人浑是铁如何容得这般僧布袋肩驼冷笑时肚肠恶毒是人知重重败缺难遮掩犹自回头望阿谁朝阳破襕衫闲抖擞穴鼻针穿不透穿得透日出扶桑朝朝如旧无丝线拽不断尽力提撕日势稍晚驴年成片段拶得当阳线路通大千揑聚一针锋不堪提掇堪提掇破绽全无始见功X待月破故帋堆钻不透可怜业识日茫茫末梢一段无分晓犹待虾蟇口放光末后句如何举眨得眼来月圆当户何曾知落处末后句忒分晓眼无筋覰不破覰得破心月孤圆千差一照寒拾磨墨题巖国清窃了残羮饭也学人前弄竹篙欲写险崖无活句心如秋月待如何可怜拾得侧望徒劳墨有消时恨不消天台三圣图满地埃尘弗扫除无端商校泼文书灼然主丈能行令不到丰干放过渠四睡人无害虎心虎无伤人意彼此不关防何妨打觉睡曹溪六祖大师辛州飏下两肩樵又被黄梅石坠腰虽得栽松衣钵在暗思追逐几魂销达磨渡江圣谛义中犹不识透清波路想应难九年鬼窟深藏拙却被神光冷眼看观音大士足下青莲花半敷倚巖危坐手轮珠普门真境难描X邈刚被人传入𦘕图鱼妇观音不归小白花巖住越样梳䊋诳世人无底篮虽提得活禹门未必解翻身布袋臭布囊有甚底才倚靠便瞌睡不知何日下生屈数尚余一指浣盆浣盆我识得你紧捉布袋头片时放不下用尽恶机关难瞒铁奉化重重败缺几曾知犹自回头望阿谁赤脚走红尘道是真弥勒买弄臭皮囊大地无人识无人识急急回头巳迟八刻布袋浴江图柳烟羃羃浪𥻘𥻘脱体无依尚染尘辊得通身是泥水小儿戏剧诳谁人无端平地鼓波澜揭露娘生赤肉团瞒得娇痴儿女子溪头杨柳树难瞒为周上人赞观音小白山头花弄影潮音洞口浪翻空圆通门启无人入闲把轮珠立晓风为缘知客求赞不假闻思修巨辟圆通路更拟问如何数珠木槵子赞出山相六年冻得瘦竛竮走出山来眼未醒白折金轮翻不转谩言半夜见明星X赞痴绝像醇乎醇没机心撮茎草作翳眼药煅黄丹成遶指金发汾阳怒骂伤人语恶中曹源蛊毒刻骨冤深扫狐兔露苍鹰牙爪咬猪狗添老虎精神是师真非师真僧繇描不得阁笔几沉吟资教请赞遁山尧讲师真冷面刮霜碧瞳点漆依凤巖便有一受即了之资见恍庵妙入三谛圆融之崖启玄关洞奥义得心应手如轮扁斵轮去科目扫难疑绝意亡言似少林面壁说金錍转圆石千仞之崖符郡帖起苍龙九渊之蛰五会播扬大教胷襟流出波澜一心治格太平瓦砾化成金碧般门得百尺围树正期作广厦之梁北溟鼓九万里风岂料折垂天之翼典籍笔耕烈列伙矣遗与后昆齿珠火浴完然验在今日夫是之谓柏庭克世其家凛凛风标瞻之意销仰之魂失赞华长老真华胄兮天随故家清名兮应菴再来穷教兮佛陇精华迯禅兮苏州思獃爱梅兮冰雪襟怀结茅兮泉石亭台搜吟兮西湖巧裁好客兮东合大开乐归隐兮百鸟㘅花尸净土兮九莲夺胎瞻遗像兮瑶林琼树之葩挺孙枝兮雕梁𦘕栋之材作是赞兮无乃绘太虗之五釆点明镜之纷埃赞国清灵叟和尚真入北祖师会皃古神清气融性漫用无准麻皮头瞎临济正法眼X瘗焦山鹤不假蓬尘缚丰干虎只消钱贯八恠七乔十马九乱趂入羣牛队里行一年一度教人看小佛事为吕县尉孺人陈氏下火雨歇梅梢翠霭浓湖山簇簇水溶溶娘生面目无遮障见得分明隔万重共惟殁故厶人闺门玉洁林下风清读陈子昂郁蓝天上之书克从父训诵吕蒙正銕马营中之句不厌夫贫专精事酷爱捐金勤险齐家绝无嗜味一女赘乘龙之婿屏开孔雀褥隐芙蓉二男育翔凤之孙栖稳高梧立残玉石处宗族咸称仁美和气袭人守孤孀惟慕洁贞秋霜凛节满谓树北堂忘忧之草岂期孕西方极品之莲玉箫声断乘鹤驭之翩翩宝镜尘蒙怅鸾台之寂寂七十二年死生梦断千百亿化男女相忘虽云去路分明须要当机指示这里见得彻去方知道静极光通达寂照含虗空却来观世间犹如梦中事月上女依涅槃而住同辙不同途城东母随诸佛而生同途不同辙正恁么时且道孺人陈氏末后一段光明毕竟从何发焰还相委悉么二十四番风信急立看红焰簇冰花为行者居聪下火聪明黜尽若盲聋没变通时有变通脇下黄梅无底钵憨憨终日醉春风家私荡尽彻底贫穷生死岸头高着眼南山烧火北山红X岳林贯翁和尚下火妙悟真空安居内院道从慈氏亲传名到长汀愈显一拳分背触本色住山翁三处斩痴顽真正吹毛劒八十余年展化机千圣玄枢辘辘转翻身得路生死情空百炼精金柔遶指更须入火奏全功为回副寺下火力扶古洞家风出了几回冷汗虽然贵卖生姜不落时人功干厥功既奏一死何妨真金柔遶指入火转增黄为淳副寺下火淳乎淳没疎亲高悬因果鉴本色卖姜人生涯荡尽死欵供申急把刈禾鎌飏下电光石火笑翻身为居果法公下火五十八年知因识果香积厨嗞味遍甞瑞巖山名次做了不得黄梅破钵传冷看塞鴈长空过瞥转生机掀飜死货八月风高野火红戴角銕蛇惊钻草为净饭头下火亲从上方来缀钵盛香饭分饷毗耶离毛孔香云满扫除百病莹净一新生死去来无朕迹如火与火金博金为宏监寺秉炬杨岐破屋欠支撑三脚驴儿亦孏行赖有山翁伸老臂宏开门户憩劳生大功未纪死欵先成百炼精金柔遶指更须入火与重烹X为份掌财秉炬渤涂直岁寺基掌财网市利不求龙断开荒田先务烧畬无星秤较锱铢丝毫不忒破䦆头埋佛祖深浅无差掀飜死货别立生涯石火电光机路活涅槃生死等空花和直岁下火拈起破䦆头开田说大义拟议掘阬埋谁管伤和气生涯荡尽死眼豁开銕蛇头戴雪窜入火中来枢阇梨秉炬妙转玄枢精持密语虽契圣凡情尚迷生死路直饶金铎响凌空未是阇梨到家句到家句急荐取疾焰过风无你栖泊处无你措足处为行者居玉下火出家十余年槽厂身闲逸玉石未区分风幡难辨的番身得路生死情空莲开火焰里拂拂散香风为胡头巾下火羞唱胡笳曲乱人巧穿玉线度金针能裁鲁直𢕟云顶善打林宗折角巾俨峩冠耸人瞻视飜新样出自胷襟更有一般奇特处月勤念佛聚乡隣一生能事九品収因点发性空三昧火紫金台上自焚身为刘郎下火昔年同阬入天台游徧神仙洞府来半路抽身归净域欢迎人捧紫金台弟兄思恋子女悲哀不忍丘山埋玉树攒殡瞥过五年华今逢涓吉做好安排拭目X烹金炉上看秋风吹绽宝莲花桂典座下火八十有余年烂游香积国检点桂花包咬破黄梅核调羮煑木札验衲僧舌头肩锄入菜园见古道颜色扫除死伎拨转生机疾燄过风人不荐火蛇头带雪花飞起骨有漏笊篱无漏木杓信手拈来用得着枯骨压出汁滋味完全髑髅解放光眼睛圆活活活一阵春风生桂枝草鞋断干坤阔为冰水能朝奉陈安人入圹雪霁千峰缀烂银广寒宫阙样翻新玉箫声断乘鸾去疑是仙游返斾人恭惟某人处心恺悌赋性慈仁霓贯胸襟浩养轩昂气宇风生林下靓粧散朗精神武纬文经擢海上名公之秀氷清玉洁得闺门列女之贞慕孔圣人趍庭教子效陶侃母截发延宾发万斛舟异宝尽归于汤网搆千间厦寒儒大芘于尧民幼岁加鞭研穷书史㐫年发帑赈济孤贫女归宁端的来仪之凤儿干蛊无非抱送之龄琴瑟谐和于家室隅官小于乡隣并驾金台净国敷九莲之晓双埋玉树佳城融万壑之春生平了事今日収因更得瑞巖重指示无阴阳地好藏身要知无阴阳地么虎踞龙蟠遗荫远儿孙寿禄等松椿为石宅掩圹X天生石女㝡精灵不负关雎窈窕名七十八年残梦破野梅挥泪湿春庭闺房钟秀妇节氷清截发效侃母延宾之志断机推轲亲教子之情监本女流惟贞惟洁度僧榜样难弟难兄壻乘龙将见门阑喜色儿干蛊克谐宗党欢声幼岁得治家之体晚年勤念佛之诚五福具享阎浮报满九莲开修净土功成莫谓藏身无影迹龙蟠虎踞卫佳城尽终尽始畅快生平既然如是且道安厝后福庇儿孙一句又作么生石崇敌国非为富玉佩金襕始是荣为时典座起骨未出母胎时烂游香积界丧尽目前机这箇依前在入火不焚溺水不坏走盘珠影无留碍为日本觉兄起龛脚头未跨船舷参遍大唐诸祖明知觉所觉空未解同生同死这里见得亲别有翻身路海山点碧无重数为元街坊下火赤脚走红尘全身入荒草本命元辰都失了掀翻海岳覔无踪只这星儿是甚么不得唤作火为印西堂鎻龛亲闻涂毒声不挂毗卢印入草寻人事巳休一庵高卧松萝影死生梦断凡圣情空金鎻玄关又一重X为妙兄入骨妙尽依亡不存鑑觉合土和灰髑髅眼活便恁么去掘窖深埋狼籍秋香一院花为璋上坐鎻龛铁蒺藜儿面门抛掷碎死生关无朕迹贱似圭璋贵似尘浑崙擘破成狼籍不狼籍钩鎻连环刀挑不出为显上人下火涅槃心生死义显晦无殊圣凡一致见得分明用得亲火烧荆棘三千里为宗上人鎻龛宗眼明偷心死未跨灵山门巳会翻身句瞥转一机机机顿赴关空鎻梦无回互古航入骨大梅山中留不住小朵峰前推不去而今去住两无依直下死中明活句穿过髑髅扫除玄路灵踪不在猿啼处皎浴主起骨翠巘云収碧潭月皎脱体无尘浴个什么平便恁么平地上死人不恁么髑髅前失照机先有路直如弦出门便是草为云净人入骨白云万里青松几树笑咏寒山诗借宿周家女死伎穷丰骨露大有着你处为麟西堂起龛X死住山心活通方眼得路便行了无覊绊千圣玄关错踏翻五色祥麟步天岸为达兄起骨归葬息心达本源逈超生死岸石火丧全机髑髅开活眼便恁么去不离途中藏身无影迹家在海门东为灵鹫庄忏首鎻龛妙得天台旨盘珠影不留死生聊一戏定慧绝双修到这里说甚庄周梦蝶蝶梦庄周牢关俱鎻断云散一天秋为雪航庵主讲师转骨归葬罢讲雨花筵粪火煨山芋荡尽圣凡情巉然丰骨露瞥转一机扬尘簸土灵踪不在猿啼处雪航雪航更须进步与灵鹫猿下火红树栖云古藤挂月捷影一飞清吟三叠直下息攀缘死生心路绝无复经行异类中火聚何妨参胜热为清凉日东山入骨临济清凉树东山瓦皷歌就阴休歇小接响听闻多死生根断棚八声消和骨和腔更换了何妨辊入葛藤窠为灯上坐入骨灿发心灯辉腾今古触着髑髅干点即偷心死死中活头枕衡山脚踏北岳X为灯首座入塔点发心灯瞎人天眼当暗中有明当明中有暗揭翻明暗路岐犹是弄光影汉毕竟如何烁破髑髅无朕迹背阴山子向阳多净上人起龛净洁无根更加磨炼直须照破娘生面打破镜来与汝相见鉴觉双亡死眼开脚根拽断红丝线资寿莹大师下火某人辛勤三十年鍊行将晶莹力透銕牛机未跨末山顶翻身得路彻底惺惺生死牢关百杂碎倒骑玉象火中行为因讲师亲书天台口义入塔佛垄眼睛天台骨髓流出胷襟盖天盖地不是刮膜金篦亦非拭疮故帋三千一念细平章掘窖深埋亦放光为达老入塔真达不疑太虗寥廓凡圣性空死生梦觉直下髑髅双眼活无栖泊处堪栖泊为湘南叟下火百城烟水罢南询归织蒲鞋养老亲活业扫空呈死伎潇湘夜雨正愁人揭翻玄路密透金尘不须参胜热化火自焚身为行者居奇下火老奇年登七十八悟得庖厨真妙诀袖藏露刃冷含X霜细切清风薄利禾廾明月善煑东山木札羮酸饀无皮浑是銕咬破方知百味全验尽衲僧三寸舌昨朝飏下破鈆刀撒手便行心路绝心路绝火里乌龟头戴雪为彬典坐下火某人质野文史非关汝事煑木札羮伤盐费醋昨朝死伎穷直下寻归路寻归路蓦直去家家门前火把子为定侍者下火扯破犀牛扇参方伎俩穷那伽常在定死水不藏龙揭翻活路千圣迷踪百炼真金柔遶指更须入火奏全功为逢知客下火古今眼正辨龙蛇蓦札相逢便喫茶活业用穷呈死伎火官头上转风车为成道相开光明正觉山前错见星至今盲视不分明无端累瞎傍人眼玉乳何妨为点睛为说法相开光明说五俱轮入草行岂知口里黑烟生为人眼目且如此点一盲教引众盲粧金刚开光明堕在佛数金褁烂泥团卓立门风脑后抽生銕总彰文釆全彰巳是眼中着屑去却屑一X段光明毫端点发希叟和尚广录卷第七