论词随笔清沈祥龙撰论词随笔小序余偶学倚声未谙格律乃取宋元以来诸家词探究其忄旨又历询先辈之能词者偶有所得则笔而存之顾于词终未能工亦不欲求其工也光绪戊戌夏六月离骚之旨即词旨词者诗之馀当发乎情止乎礼义国风好色而不淫小雅怨悱而不乱离骚之旨即词旨也词导源于诗词导源于诗诗言志词亦贵乎言志淫荡之志可言乎哉琼楼玉宇识其忠爱缺月疏桐叹其高妙由于志之正也若绮罗香泽之态所在多有则其志可知矣词出于古乐府词出于古乐府得乐府遗意则抑扬高下自中乎节缠绵沉郁胥洽乎情徒袭花间草堂之肤貌纵极富丽古意微矣词祖屈宋屈宋之作亦曰词香草美人惊采绝艳后世倚声家所由祖也故词不得楚骚之意非淫靡即粗浅词贵妙司词得屈子之缠绵悱恻又须得庄子之超旷空灵盖庄子之文纯是寄言词能寄言则如镜中花如水中月有神无迹色相俱空此惟在妙悟而已严沧浪云惟悟乃为当行乃为本色词贵意内言外说文意内而言外曰词词贵意藏于内而迷离其言以出之令读者郁伊怆怏于言外有所感触词之体格如诗词之体格如诗小令诗之五言也长调诗之七言也小令贵工整贵超脱长调贵动宕贵沉郁然亦贵相通相济词之比兴多于赋诗有赋比兴词则比兴多于赋或借景以引其情兴也或借物以寓其意比也盖心中幽约怨悱不能直言必低徊要眇以出之而后可感动人唐词分二派唐人词风气初开已分二派太白一派传为东坡诸家以气格胜于诗近西江飞卿一派传为屯田诸家以才华胜于诗近西昆后虽迭变总不越此二者词体各有所宜词之体各有所宜如吊古宜悲慨苍凉纪事宜条畅漾言愁宜呜咽悠扬述乐宜淋漓和畅赋闺房宜旖旎妩媚咏关河宜豪放雄壮得其宜则声情合矣若琴瑟专一便非作家词有婉约有豪放词有婉约有豪放二者不可偏废在施之各当耳房中之奏出以豪放则情致绝少缠绵塞下之曲行以婉约则气象何能恢拓苏辛与秦柳贵集其长也词有三法词有三法章法句法字法也章法贵浑成又贵变化句法贵精炼又贵洒脱字法贵新隽又贵自然词有三要词有三要曰情曰韵曰气情欲其缠绵其失也靡韵欲其飘逸其失也轻气欲其动宕其失也放作词须择题作词须择题题有不宜于词者如陈腐也庄重也事繁而词不能叙也意奥而词不能达也几见论学问述功德而可施诸词乎几见如少陵之赋北征昌黎之咏石鼓而可以词行之乎词贵协律与审韵词贵协律与审韵律欲细依其平仄守其上去毋强改也韵欲纯限以古通谐以今吻毋混叶也律不协则声音乖韵不审则宫商乱虽有佳词奚取哉小令作法小令须突然而来悠然而去数语曲折含蓄有言外不尽之致着一直语粗语铺排语说尽语便索然矣此当求诸五代宋初诸家长调作法长调须前后贯串神来气来而中有山重水复柳暗花明之致句不可过于雕琢雕琢则失自然采不可过于涂泽涂泽则无本色浓中间以淡语疏句后接以密语不冗不碎神韵天然斯尽长调之能事词中对句词中对句贵整炼工巧汉动脱化而不类于诗赋史梅溪之做冷欺花将烟困柳非赋句也晏叔原之落花独立微雨燕双飞晏元献之无可奈何花落去似曾相识燕归来非诗句也然不工诗赋亦不能为绝妙好词词中换头词换头处谓之过变须辞意断而仍续合而仍分前虚则后实前实则后虚过变乃虚实转捩处词中起结词起结最难而结尤难于起结有数法或拍合或宕开或醒明本旨或转出别意或就眼前指点或于题外借形不外白石诗说所云辞意俱尽辞尽意不尽意尽辞不尽三者而已词重发端诗重发端惟词亦然长调尤重有单起之调贵突兀笼罩如东坡大江东去是有对起之调贵从容整炼如少游山抹微云天黏衰草是词中虚字词中虚字犹曲中衬字前唿后应仰承俯注全赖虚字灵活其词始妥熘而不板实不特句首虚字宜讲句中虚字亦当留意如白石词云庾郎先自吟愁赋凄凄更闻私语先自更闻互相唿应馀可类推词之用字词之用字务在精择腐者哑者笨者弱者粗俗者生硬者词中所未经见者皆不可用而叶韵字尤宜留意古人名句末字必新隽响亮如人比黄花瘦之瘦字红杏枝头春意闹之闹字皆是然有同此字而用之善不善则存乎其人之意与笔词贵炼字炼字贵坚凝又贵妥熘句中有炼一字者如雁风吹裂云痕是有炼两三字者如看足柳昏花暝是皆极炼如不炼也词品高低古诗云识曲听其真真者性情也性情不可强观稼轩词知为豪杰观白石词知为才人其真处有自然流出者词品之高低当于此辨之言情贵真词之言情贵得其真劳人思妇孝子忠臣各有其情古无无情之词亦无假其情之词柳秦之研婉苏辛之豪放旨自言其情者也必专言懊侬子夜之情情之为用亦隘矣哉词本古乐府词有于闺情者本诸古乐府须实有寄言外自含高妙始合古意否则绮罗香泽之态适以掩风骨汨心性耳词当意馀于辞词当意馀于辞不可辞馀于意东坡谓少游小楼连苑横空下窥绣毂雕鞍骤二句只说得车马楼下过耳以其辞馀于意也若意馀于辞如东坡燕子楼空佳人何在空锁楼中燕用张建封事白石犹记深宫旧事那人正处里飞近蛾绿用寿阳事皆为玉田所称盖辞简而馀意悠然不尽也词有讽味词不显言直言而隐然能感动人心乃有关系所谓言者无罪闻者足戒也南唐李后主游宴潘佑进词云楼上春寒山四面桃李不须夸烂熳已失了春风一半盖谓外多敌国地日侵削也后主为之罢宴词能如此何减谏章词宜自然词以自然为尚自然者不雕琢不假借不着色相不落方诠也古人名句如梅子黄时雨云破月来花弄影不外自然而已词宜清空词宜清空然须才华富藻采缛而能清空一气者为贵清者不染尘埃之谓空者不着色相之谓清则丽空则灵如月之曙如气之秋表圣品诗可移之词词宜浓淡适中词不宜过于设色亦不宜过于白描设色则无骨白描则无采如粲女试妆不假珠悴而自然浓丽不洗铅华而自然淡雅得之矣词全赖一清字词不尚铺叙而事理自明不尚议论而情理自见其间全赖一清字骨理清体格清辞意清更出以风流蕴借之笔则善矣词宜空闲词当于空处起步闲处着想空则不占实位而实意自笼住闲则不犯正位而正意自显出若开口便实便正神味索然矣词之妙在神不在迹词韶丽处不在涂脂抹粉也诵东坡冰肌玉骨自清凉无汗水殿风来暗香满句自觉口吻俱香悲慨处不在叹逝伤离也诵耆卿渐霜风凄紧关河冷落残照当楼句自觉神魂欲断盖皆在神不在迹也词须含蓄含蓄无穷词之要诀含蓄者意不浅露语不穷尽句中有馀味篇中有馀意其妙不外寄言而已词须雅正宋人选词多以雅名俗俚固非雅即过于稼艳亦与雅远雅者其意正大其气和平其气和平其趣渊深也词须幽涩皱瘦词能幽涩则无浅滑之病能皱瘦则免痴肥之诮观周美成张子野两家词自见词须气象壮阔词于清丽圆转中间以壮阔之句力量始大玉田词往往如此四言如浪挟天浮山邀云去五言如月在万松顶七言如衰草凄迷秋更绿等句皆气象壮阔不作纤纤之态但可付女郎低唱也词须情景双绘词虽浓丽而乏趣味者以其但知作情景两分语不知作景中有情情中有景语耳雨打梨花深闭门落红万点愁如海皆情景双绘故称好句而趣味无穷词不宜俗白石诗云自制新词韵最娇娇者如出水芙蓉亭亭可爱也徒以嫣媚为娇则其韵近俗矣试观白石词何尝有一语涉于嫣媚词须有馀音坡公赤壁赋云如怨如慕如泣如诉馀音袅袅不绝如缕词之音节意旨能合乎此庶可吹洞箫以和之词须用意深用笔曲词之妙在透过在翻转在折进自是春心撩乱非关春梦无凭透过也若说愁随春至可怜冤煞东风翻转也山映斜阳天接水芳草无情更在斜阳外折进也三者不外用意深而用笔曲词贵愈转愈深词贵愈转愈深稼轩云是他春带愁来春归何处却不解带将愁去玉田云东风且伴蔷薇住到蔷薇春已堪怜下句即从上句转出而意更深远词中写景言情之善者写景贵淡远有神勿堕而奇险言情贵蕴借有致勿浸而淫亵晓风残月衰草微云写景之善者也红雨飞愁黄花比瘦言情之善者也词中咏古榛苓思美人风雨思君子凡登临吊古之词须有此思致斯兴高远万象皆为我用咏古即以咏怀矣词中感时感时之作必借景以形之如稼轩云算只有殷勤画檐蛛网尽日惹飞絮同甫云恨芳菲世界游人未赏都付与莺和燕不言正意而言外有无穷感慨词中咏物咏物之作在借物以寓性情凡身世之感君国之忧隐然蕴于其内斯寄遥深非沾沾焉咏一物矣如王碧山咏新月之眉妩咏梅之高阳台咏榴之庆清朝皆别有所指故其词郁伊善感词当辨韵味词之蕴借家还少游美成然不可入于淫靡绵婉宜学耆卿易安然不可失于纤巧雄爽宜学东坡稼轩然不可近于粗厉流畅宜学白石玉田然不可流于浅易此当就气韵趣味上辨之运用书卷有法运用书卷词难于诗稼轩永遇乐岳倦翁尚谓其用事太实然亦有法材富则约以用之语陈则新以用之事熟则生以用之意晦则显以用之实处间以虚意死处参以活语如禅家转法华弗为法华转斯为善于运用词须有书卷气词不能堆垛书卷以夸典博然须有书卷之气味胸无书卷襟怀必不高妙意趣必不古雅其词非俗即腐非粗即纤故山谷称东坡卜算子词非胸中有万卷书孰能至此用成语贵浑成用成语贵浑成脱化如出诸已贺方回旧游梦挂碧云边人归落雁后思发在花前用薛道衡句欧阳永叔平山栏槛倚晴空山色有无中用王摩诘句均妙李易安清露晨流新桐初引用世说新语更觉自然稼轩能合经史子而用之自其才力绝人处他人不宜轻效词贵兼通古文诗赋词于古文诗赋体制各异然不明古文法度体格不大不具诗人旨趣吐属不雅不备赋家才华文采不富王元美艺苑卮言云填词虽小技尤为谨严贺黄公词筌云填词亦兼辞令议论叙事之妙然则词家于古文诗赋亦贵兼通矣词非小技以词为小技此非深知词者词至南宋如稼轩同甫之慷慨悲凉碧山玉田之微婉顿挫皆伤时感事上与风骚同旨可薄为小技乎若徒作侧艳之体淫哇之音则谓之小也亦宜词宜新警浑成词调有生熟有谐拗熟者多谐生者多拗熟而谐者贵逐字锤炼求其新警生而拗者贵一气旋转求其浑成新警则熟者不熟浑成则生者不生矣词贵相题选调词调不下数百有豪放有婉约相题选调贵得其宜调合则词之声情始合又有一调数体者择古人通用之体填之或字句参差不必从也词林韵释最古词韵以宋べ斐轩词林韵释为最古其韵以入声分隶三声与周德清中原音韵同词当用入韵即以分隶之入声叶之如屋木等字隶鱼模上去一韵可叶者也斛濮等字隶鱼模平韵则不可当灰叶矣词调若忆秦娥暗香疏影等必用入韵须其字作上去且同隶一部者始可用或入作平或非一部而误叶之即为失韵词韵不通叶词韵凡古韵不通者本不可叶古韵通者亦有可叶不可叶之别即一韵亦然如元韵中袁烦暄鸳阮韵中远蹇晚反之类音既不谐万难通叶馀可类推入声可代平声张玉田词源谓平声可代以上入沈伯时谓入声可代平声安中林韵释入声有作平声者有作上去者知入作平者可代平作上去者不可代平也上代平亦必就音审择上去须辨沈伯时谓上去不宜相替故万氏词律于仄声辨上去最严其曰上声舒徐和软其腔低去声激厉劲远其腔高此说本诸明沈去声当高唱上声当低唱也词必用上去者如白石哀音似诉句之似诉字必用去上者如西窗又吹暗雨句之暗雨字词选善本词选自花间草堂后周氏绝妙好词选择最精当朱竹宋元词综搜罗美备亦称善本然欲学词仍须博观诸家全集以穷其变而约以取之斯能集古人之所长矣