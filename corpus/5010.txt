语录大观重刋道藏辑要语录大观孚佑上帝纯阳吕祖天师着涵三语录吕帝曰道无可道可道非道无可道道而故道道所道之道是爲道郛无可爲道而故爲道所爲之道是名道蠧微乎微乎未有天地道于何寄旣有天地道于何有入乎九渊通乎九天包乎六合运乎两极智者无所用其明巧者无所施其力拙以藏之愚以守之淸以涵之静以养之神而明之故欲极于神则不可不养欲得其养则不可不涵欲至于涵先必有守守之固者藏之必深惟其能藏于是可守惟其有守是以可涵迨其养足神明不测然此大道实在无爲不可以虚不可以实虚虚实实是爲至道下士闻言皆大非笑彼所非笑亦又何计彼不知虚焉能体实彼不知实焉能体虚循迹不化执象以求或爲不法而多左道塡塞胸臆罔悟太玄岂知精微不离心君巧者弄其诡谲欲捷道以求速成智者逞其私知思异途而至于域是以作爲一切採鍊等术背道愈甚卽有口说微言以求诸心然实功不致徒爲虚谈于道何切尔诸学人求其至诚剷去私心巧智尽丧拙以藏之愚以守之淸以涵之静以养之于是神而明之久久渐熟大丹斯成与上圣同功矣若乃利慾未忘我见不除妄议大道反失障碍下士不爲深可哀恻道吾不得而知也吾不得而言也吾不得而知无所用吾知也吾不得而言无所用吾言也无所用吾知以无可知也无所用吾言以无可言也以无可言固无所言以无可知固无所知无所可知而故求知其所知者道之末节无所可言而故爲言其所言者道之皮肤微乎微乎有形无形有象无象不可以知而无弗知是名眞知不可以言而无所言是爲至言无知无言遂无以爲道无所爲道而又何言而又何知无知无知无言无言乃爲妙道诚斯明明斯诚金丹妙诀一箇囫囵固尔精养尔神淸静虚寂浑浑沌沌莫忘本来面目山靑水净同伦凡人学道先要养气气粗则心浮心浮则胆大胆大则人欲肆人欲肆则道心不定道心不定则诸恶因縁辐辏而至可知养气是入道要𦂳功夫大道至公𤣥功微妙负气含形亦能觉知了悟逞私用智反生障碍迷离参得透𤣥关一点三宝总属粃糠打不破羁网千重六根皆是𡨚孽勐回头大海茫茫登彼岸急下手虚空漠漠见靑天只知身后虑身那管错中更错爲子孙开基创业牛马劳劳向人世积过崇愆刀鎗叠叠要知百年有限光阴岂能千载常存躬体好收拾意马心猿用功夫龙降虎伏若不着用心机枉费摩挲纵敎日诵𤣥文徒劳气力从此各寻向上勿仍自失居诸尔等勉之予言不再训萧修恕云一派汪洋何处是岸何处是死处汝恐不能到那死处去舍身何用不如此时寻眞人枯禅无益尔且静持三月在此间坐百昼夜看是如何方可到那死处地方去得问刘守恕云于予言能会一二否卽将一二说来守恕对云一是先天否答云一非先天先天曾着得一字耶自昔一画开天已落下一乘矣子亦会予文中义乎将皮肤处说来去却皮肤便见骨髓又问守恕将虚实义讲来守恕对云虚是先天答云何处立先天此先天基也非先天也除却精气神方爲先天鍊三宝是后天功夫到先天不事此矣先天是忘忘无无地位着不得一毫思议才着一毫思议便不是先天矣问诸子有未晓者举一义来吴一恕对云下手用工处此心如何使用答云方下手时此心贵一注意𤣥关旣下手后得其微妙此心贵无无所注意大丹祕诀如是如是问婴儿结就后是何地位时守恕误对答云非我问尔此结就后是何地步结就后亦离后天已见先天之时知否先天无爲者也彼婴儿结就后旣见先天便当无爲若心不至于忘忘则念有所触而生便非无爲矣旣非无爲则三灾生焉守恕问动静之旨答云不动则腐不静则乱一动一静贵乎自然阴阳者动静之自然者也四时循环又一动一静之自然者也至于太极则又动极而静静极而动之自然者也惟无极斯无动静矣守恕复问三品中广求高眞指示之语答云岂有婴儿旣成而尙不通𤣥𤣥者乎但婴儿旣成切不可遽令出舍或养护一二十年三五十年然后可也若养护之法只在无爲不然难脱三灾矣子辈将予言与斯文互参可也大道无名大道无形于若卽若离之中以求在有意无意之间而得忘我忘物无声无臭吾门甚大吾法甚严吾道甚公吾戒甚肃能遵吾门之法律持吾敎之戒行便当心口如一道念坚眞屛迹幽居不干外事无自劳攘解缚脱系毋取荣以致辱务弃邪以归正守雌养元道乃眞定问灵山寺僧人云灵山何在子知子之法门乎不落方所不着思议灵山不在城中亦不在西域并不在心内识得灵山处住否住着灵山不识灵山灵山是何处住白玉光中现楼台尘尘刹刹费追猜毫端大地山河里何处灵山更可怀莫浪说无安排眼前香花玉烛都是西方世界我爲女说女谛思之子门本空吾道更空空无所空有何参究是知此道同出一原同归一穴向故纸堆中觅生活何异痴人说梦故吾道以不着心爲至子门以不着境爲高要知不着境犹有心在胡不此心一倂空却岂不甚善近日禅和参学何殊旁门搬运空弄精神全无实效吾爲女说古佛前仙皆从实处着力雪山若无六年苦行功夫那得见星一笑今之修行者徒于蒲团上领一二句野狐余唾胡思乱想朴实之人终身空过尖利之徒利口伶牙撰几句口头禅哄那后学开堂说法将古先佛祖门风败坏叹哉叹哉但此等事明者自悟昧者难觉卽如吾道中终日言修鍊者遍天下皆是然孰是能悟虚实之理者子归吾门只要成器若果诚心敬奉自有得手处不瞎喫人痛棒也凡人神不虚则板滞不活泼如一渠死水不朽败则变色易味矣惟虚则不滞不滞则不着活活泼泼若彼空谷然一声鸣则羣声应所以人之神贵虚而不死然后究明𤣥关祕诀而有灵通变化之妙古今来学道之士亦有结撰婴儿阳神出现之时而终归于无用者惟不晓此谷神不死之语也故太上道德五千其𤣥妙止在此言所谓炼性炼形皆糟粃也有何𤣥妙乎或问水火坎离示云水何物火又何物坎离又是何物如子云日月爲天地结就大丹便从此着思日月又是何物予爲子正之夫日爲太阳然太阳之中分得有一点阴精若无此点阴精则日之所暄不生物而焦烂万类矣月爲太阴然太阴之中含得有一点阳气若无这点阳气则有魄无魂不能照耀天下故月虽纯阴而实不离夫阳然此日月分阴分阳阳交乎阴阴参乎阳者皆天地之气絪緼摩盪而成故道家以日月方丹天地爲炉阴阳爲火候而太极先天爲吾身本来也若夫坎离其义亦如是盖不曰干坤而曰坎离者干爲独阳坤爲孤阴独阳不生孤阴不长故道家言丹头不曰干坤而曰坎离惟此坎中一阳居二阴之内则阴包乎阳而有生育之功离中一阴居二阳之内则阳包乎阴而有成务之能是以道家先用坎离分配丹元然后取坎中一阳纳入离中一阴之内遂变纯干复还先天本体也但人只知坎爲水离爲火而遂以水火交济爲丹诀也抑知不外乎吾身之一气也盖气有阴有阳不知道者阴阳交杂不分故学道之士先要分别阴阳之炁而后取此资彼或取彼益此耳盖精与神皆不外乎气故道家不言精神而独言气也或问阴阳之气何以分示云分而言之淸者爲阳浊者爲阴唿者爲阳吸者爲阴升者爲阳降者爲阴上则爲阳下则爲阴左则爲阳右则爲阴心气爲阳肾气爲阴肝木爲阳肺金爲阴统而言之人身皆阴止有一点阳精耳又问一点阳精是何处示云此是成仙作佛的眞种子眞面目眞命脉斯时那许轻谈也或问性之旨示云天地未有先有此性有此性则有此气故性爲天地之心气爲天地之体夫岂有性而无气乎抑岂有气而无性乎然在天地不可以性言亦幷不可以气言如谓天地惟是性耳则高高下下者是何物如止以气言天地则运行不息不震不坠者又是何主持故言天地者但曰道而已则性与气兼该矣夫人禀天地之气以生有是性而后有是气有是气而后有是形无是气则形遂溃如无是性则气安主乎气如居宅性如主人寻着了主人不必更问居宅故见性明心不必再讲许多炼气炼形之事若初学之士不曾识得居宅何如便认得主人故欲寻主人先要访居宅访着了居宅自会遇着主人然亦有访着居宅而不知主人者或主人翁不相照恋者此予所以扫除一切独见性天爲上耳但初学之士先要存形若不究明𤣥关养气炼形则居宅一溃主人无处着脚果子辈欲求㨗径俟予三品吿成依例修持形也固气也全性也见区区婴儿无烦九转自有阳神出现变化莫测之妙矣声静不如身静身静不如心静心静则万声俱忘心静则万声俱寂若心不静卽使其身趺坐鎭日众声不闻而此心已入万声中莫能得片刻淸静矣故修道之士先要修心修心入手正不在静室于羣动之际方能勉强作功夫可以验吾心动静若修心者不从众动处下手一味向静处寻求苟遇动时则此心从前静境却不知不觉失去况人生那有静日正好于纷纭扰攘之中默爲静摄至于日用饮食只可随縁度过又勿着意经营以致分乱道心可也大抵修行人不外修心心爲精气神之宰贤者希圣不外此心道人学仙不外此心释氏造佛不外此心三教圣人垂教后学无非教人修此一心心爲太极动静俱涵未动之先便是先天旣动之后便落后天故至静时情识俱泯宛然无极之眞迨后愈动愈远一切客尘俱从六根爲贼故儒与道与释任他分门立戸总无有离心而言者我家作用在撰三宝以结灵胎而通五𤣥以究三淸祕密论厥本原则止在此心心不静则不虚不虚则不灵不灵则块然顽钝与物无殊其何以结灵胎而成大丹乎太上教人以淸静爲本守雌自闭虚谷生神千言万语也只教人修心一切搬弄都是后人作俑悖道愈甚去道远矣我今演说斯典虽于大道精微不敢尽谓发明然卽心而言合三教以同归一致无俾后人误认道源卽下手不致无所把鼻则或庶几不无小补云耳三品妙典乃予传世灵章三教法眼仙儒佛释不须更求他道卽此便是津梁惜茫茫宇宙无问道者不知细参耳设有诚求之士夙根淸净道气浑坚何事再用师资言下便能解悟可知此典功德与玉经相等卽天皇尙加郑重故流通广佈受福无涯彻地通天咸蒙利益非特度一时之劫尙能广结良縁千万劫赖以超证此诚救济天下后世之𤣥文尔等愼勿轻忽目之泛常视之也至人爲善心如太虚过之卽化无所留余贤人爲善勉强而行久久不懈可几至诚中人爲善如泡幻影时起时灭或见或隐下人爲善只在福縁反之于心其实不然尔诸小子敬之听之修尔心意毋作贪痴反躬自责必诚必持从吾训言自获其时作善由心作不善亦由心心之爲善勿动果报心之爲不善亦勿动果报盖作果报是作不善之根如人行一善或十善百善私心计曰天其有以报我乎如其不报则以爲作善无庸矣而作善之心辍如人行一不善或十不善百不善私心亦计之曰天将有以报我乎如其无报则以爲作不善无伤矣而悔过之心辍凡人欲爲善无以善爲善见以爲善其心必不善所爲善者只在一心扪心自问此事于情理无害便是善于情理有害便是不善善与不善不必见诸事一念善善不可胜用矣一念不善不善亦不可胜道矣然则人求爲善之方还而问之一心心静则慧光自生何用他图乎道心要坚存心要实若不坚不实则有外魔纠⬤纵于道有縁亦多生障碍论琴训乔以恕云琴之爲道皆具𤣥妙但鼓奏之时心要静旷气要和平指要安闲不着于身不着于物不着于境并不着于琴默出此心与太虚打成一片则随指所奏皆爲太古之音若徒搬弄新声悦人听闻便靡曼淫䙝去琴道远矣身病可药心病难医外魔可降内魔难制误信妖言顿生妄想妄想生因因生障碍障碍不已遂有魔头魔久住舍迺肆簸弄使之梦想顚倒错乱或起恚恨或兴呪诅或毁正道或恣邪说大则亡家小则灭性纵能悔悟旋复迷惑如是等爲无有终极我悲众生爲作医王疗其心病服其内魔心病旣除无所身病内魔克净外魔焉侵若不攻心病入膏肓魔炽于内外魔孔彰汝等静思可以偕臧从勐火中锻鍊方成铁汉从深水中跃出乃是濳龙在此门中更要凡事解得脱遇人退得步方爲道器若着一点我见存一毫矜心那能入道人生天地间不过一蜉蝣耳匪独凡人然卽往古来今爲仙爲佛亦无不然然生也有涯而神无涯以吾生视天地吾生一蜉蝣以吾神视天地天地亦一蜉蝣噫我视此蜉蝣一日一生死一日一变化合之千万年皆此一生死皆此一变化人知蜉蝣生不知蜉蝣死人见蜉蝣死不知蜉蝣化我视此蜉蝣天地同终始昼动机也万物皆动而我亦动之夜静机也万物皆静而我亦静之一动一静与物消长此天地自然之气机生生不息之道也世人每多俾昼作夜以夜继日是违天地自然之气机大悖乎生人之理自绝乎化育之能矣故昼而兴夜而甯固而精养而神与物无竞寡欲淸心能知静摄可冀长生吾道以淸静虚无爲本以长生不死爲急以济人利物爲心以逍遥自在爲欲彼深山穷谷中尽多慕此之人惜乎未遇眞师指点徒虚𡻕月下此则浊界众生争名于朝争利于市汨没于慾海之中顚倒于爱河之内明明畏死求生忽忽贪财忘命放着一条正觉法门而不知入观着一条方便捷径而不知行眞可讶也眞可悯也问云尔等且就这心字讲来尔等俱有心么有心又在何处有对以不知道者答云妙妙只在这｢不知道｣三箇字上不知道者对境无心也卽如此时子辈心在此过此时遇彼境心又在彼恁般不可捉摸如何便知他在何处｢道心｣者觉也觉卽是知知卽不知不知便无爲无爲便能有爲有爲卽可至于无爲无爲者先天之本体也本体旣爲无爲则本来面目又何可知故不知道乃眞知也子几谈言微中乎问云人之有觉卽爲心心之出入无鄕究竟心在何处所住有对以心在圣前者答云叹哉人之所以不得眞道者爲其有心耳爲其有心所住耳如子云心在吾前此心便着吾相一着吾相则子心非子心乃吾心矣吾心岂可以爲子心乎故至人无心非无心也心如太虚心无所住耳要知心无所住此心又是何物卽曰心如太虚则太虚亦非顽空昔六祖于应无所住而生其心便能顿悟予今剖晰言之何子辈懵然如是粉碎虚空是也非对前无着有何疑明星三五天明后影落寒池影又微叹哉众生我爲汝说卽如此花未曾染着香色芬丽一加玷污便爲泥淖若或保守天眞依然臭味淸远我悲众生爲演妙法确遵斯言践形复性只如火里种莲正好𤍠中寻冷莫教雨后葬花空埋本来艳质信得过石隙涌泉流通大海信不过暗室寻门终无出路诸子任人猜疑老道只图救世且看他下场头结局方知斯言不谬也大凡爲人要眼界高胸次寛受宠若惊见辱能忍量如沧海心若太虚万乘千钟在我所当受受之不以爲荣一介箪瓢在我所当辞辞之不以爲矫古圣人有天下而不与弃天下如敝屣其心何常有富贵贫贱在今人多只爲这等念头系系于心而不能化倘一旦人以高爵厚禄相加予亦不知其作何形状也彼硁硁鄙夫非如是耶凡人亦有能知道者但能知而不能实践是以道不明于天下今言求道道有何言只有一法循循做去不要妄想勿走旁门开基打汞总是虚名道在天地四时偕行天地有昼夜日月有亏盈能使阴阳合一理聚干坤中有般般苦一一要溟沦五官导九炁六贼诱七情上穷千仞顶下入百渊深龙翻巨海浪虎啸万峰倾乘此何法治仗劒斩孽根束邪并缚魅杀鬼绝妖氛修居及扫舍淸静一黄庭朗如碧天月活似岭头云忘机幷忘相无我亦无名一团眞至理总在守虚灵生身之义从始细说十月怀胎而临盆苦恼三年乳哺而顾复忧勤疾痛疴痒子未言而母先虑出入起居身未亲而心常念见其笑啼而爲之一忧一喜观其举步而爲之若惊若狂自忍饥以饱其子自受冻而衣其儿望子成立而两眼几穿思其有室而一心难寐或冲风冒雨以创立根基或陵险踰阻而新其故业终日劳劳都爲后计午夜戚戚皆爲子谋欲报之德有何纪极爲人子者欲报亲恩自当竭力尽心孝养不衰诚敬罔替饱食煖衣以调其体柔声下气以乐其心顺承颜色祗领意趣古语云视于无形听于无声方爲能子矣倘正经关头未曾稍尽徒以修斋布施周穷恤匮爲作善事虽积百千万种皆爲乌有大伦一亏鸟兽弗若在世则爲人鄙贱在国则爲法不容上而神瞋下而鬼恶或水火瘟厉鬼魅厄数难逃甚而雷轰电击震尸毁体水火不受如此报应可不畏哉耕不深不可以望秋成数岂足凭耶丧其心败其行命虽富贵亦贫贱修其心养其性纵命否亦有达日训宋眞恕云尔力眞足爲善何苦代子孙作马牛公门中滋味世道上险巇人情内风波大都阅尽苦海无边回头是岸顾碌碌征逐下梢头筵席恐不得好散黄韲淡饭何让膏粱粗布靑鞋可当文绣只要你急处收缰安处放枕管你受用不尽爲人父者不可过于优柔亦不可过于酷躁有贤父然后有肖子有慈父然后有孝子古人不教而成才者几人不勉而自行者几人不学而能体心继志者几人爲人父者其知之训吴一恕云天上无不孝神仙尔惟归奉其亲坐静𤣥默无向閙市场中虚度𡻕月至人无命以其无我斯言体之尔诸子毋自私毋自利毋过严毋过滥遵吾教者吾不之拒背吾教者吾不之追能体吾意者天必降之以福阴叛吾训者天必降之以灾口谈道德心居诈伪明可以欺人暗岂能欺神乎总之幽独无亏衾影不愧精进无已可以希圣贤可以参天地彼区区富贵夀算命岂能制哉诸子钦之诸子旣皈吾教当加一番洗涤当加一番勐醒修福而有灾者吾能寻声救之积恶而不变者吾能默爲纠之行恕顾子素有阴行父母不甚亲爱而孝养有加兄弟不甚和睦而友于不改待人具一片𤍠肠处世存一种实意能知禅宗之理而守之默默亦通吾道之𤣥而含之深深视彼口是行违道听涂说者眞迳庭也故予喜之一恕吴子爲人本分心无诈伪处世接物全无渣滓相时而行因人而言胸中若有天空地阔之妙若有云行雾散之致且立心遐举摆脱牢笼眞有志士也故予喜之但二子时加修省一步步踏将上去不要落后不要堕下则善矣愼勿因予言而懈弛恣肆将一段美满前程自相误也二子思之凛之人生在世最怕游移若能认眞决断何道不可闻何仙不可希但恐所言⬤恳而所行背谬耳叹彼众生多行非义不忠不信不慈不惠或子而不孝或兄而不友或弟而不恭或交而不诚处己多阴私险刻接物少义仁智勇掠他血肉以肥己身戕他性命以养自体不敬天地鬼神而轻加侮慢不尊宝经圣典而妄意毁呵怨诅呪毒狎眤朋比多作不善肆行淫污神曹纠录论其轻重加诸刑罚或刀兵水火疫疠之劫或嵚崎坎壈鄙贱之数俾各自受量行而止若归吾门忠君孝亲恭兄友弟处心积意诚实无欺持身应物中正惠祥斋戒沐浴以敬礼天地神祇志心讽诵以了完经功大藏更或有人忍断爱欲访求至道吾卽化形指拨或于梦寐相迎或于坐住相遇俾得早识其要修炼金仙如或不然而能遵吾训词向人世着实用功善行无亏恶念不起或求洪福而卽赐以洪福或求大年而卽赐以大年或生肖子贤孙或多利遂名就若更修持罔懈有终如始吾则拔居南宫逍遥快乐日久可以证位上仙永离尘垢不入厄运吾之所言功罪昭然报应不爽尔诸弟子悉心听受各归奉持毋因循苟且毋怠惰偷安毋违正训毋宗邪言各行各是各图各功果属诚信凛遵自获吉祥善庆知之愼之济世功德不在大小不计多寡但须出一片至诚卽救一昆虫爱一草木随力所爲便有无量功德尔诸子等谛听提命自今以往各须勐省爲忠爲孝无惭子臣克敬克诚有光斯道爲人而不慈不惠待物而不寛不仁或利己而损他人或杀命而养己命或祀神而不恭或持经而不信或有初而鲜终或外实而内诈或于同人而较量强弱或于同道而区分彼此或忌刻其长或好讳其短凡此居心不公不平立己不正不大虽属凡庸之故态而实名教之罪人尔诸子等独居深念有一于此速当痛改借诚敬以收放心赖神明而消咎过或行一善事以济人之困穷或出一善言以解人之寃结或施一臂力以扶人之阽危或有父母者更竭力尽诚以奉事或有兄弟者更公平和顺以相处如是行之由勉强而渐近自然更可优入圣贤之域乃复彼此劝惩尔我吿诫同心同德相谏相规毋踵前愆自臻善道冥冥不爽天鉴在兹积过则如邱山积功则如勺水生死权衡一念轮转愼之勉之人心要有定见心一不定便不能向正大光明处着用遂好偏执已见不信善言巧弄心术争强论弱分人分我不肯调服狂心使归于一与正大光明者自相矛盾故其所爲虽或间有一二微善而心爲大本大本有亏小善何益有是疚者急宜勉力痛改毋逞私智毋执偏见彻底澄淸无碍无着提出肝胆做那正大光明的人行那正大光明的事步步寻向上去所往无不攸利求其在我只尽已诚千圣万圣同归于一一念了悟受福无尽予笑彼众奉道之心如水之泡求予慈悲如火之炎人何不以此念而移于奉道中则不作福而福自增不邀功而功自大不谋利而利自溥何容求乎以予婆心接引直欲使众生尽登彼岸然人无积诚而来则视此爲戏局与其归吾道而不能终何如严其关键耶然人之心有勤于初而怠于终者亦有懈于始而干于后者惟愿勤者勿怠懈者自知奋勉焉则善矣诸子须要从此加诚若稍懈怠便不可化训矣凡人在幽独中当如神明之鉴格而况对越神明甯敢放肆耶彼众生作恶由于一念之放肆浸假而成狂悖罹诸罪孽耳可不戒哉大凡爲道者贵于用柔贵于忍辱如能安静不校受用亦自不小不惟可以质诸人而无歉卽吿诸鬼神无不蒙其垂鉴大凡作事不必问人之是非必要内省果我所爲百无可议犹当自责我之不能使人改过迁善深耻我之不能化导愚顽我纵自尽其道不怍于人乃遇作恶者当前更要柔以处之和以接之若化得一恶人向善便是莫大之功卽彼汨没已深斲丧已甚稔恶不悛遽难感化者亦须善待之要之我能尽道敬而且诚毋亢毋卑中道而立凡有所投虚己以应彼等匪类久当自生畏服不敢逞其狂妄矣尙何外侮之足虑魔障之可患哉作善由一念作恶亦由一念幽独微渺处善恶所由分如作恶之辈其初亦与善性相近迨一念不愼流于狂妄终至累劫不能开朗性天暴戾恣雎无所不至以致上干神怒莫逃天谴故予怜兹孽种心甚戚戚不惮爲之宛转说法尔诸子自今但观彼等作恶报应须要存一恻悯心不可有欢喜心须要存一警惕心不可有效法心则去恶自力爲善自坚矣人生浊界如隙驹过影一失脚蹉跎过去追悔无及午夜淸钟回头勐醒从前弄机关作把戏使乖巧许多是那梦梦时所爲甚觉狂悖若不急早洗心从头做一箇好人向善处高步天界便愈趋污下堕入苦劫累世难超而且祸延子孙旷代殒灭况作恶自有盈满之期报应只争迟速耳一不醒悟甯不可惜世上善事是行不尽的世上功行是立不尽的圣贤安身德愈高心愈下见善如不及望道如未见干了许多事业建了许多功劳其心犹歉然不足况其善其功尙未究竟岂敢妄自尊大乎古人云满招损谦受益是乃天道夫天道如是甯有人道而外此乎一箇人这样行好事便是箇善人那样行丑事便是箇恶人・一箇人做善人做恶人成两样的人其间只在那点心上人言凡事有命有数然圣人云至人有立命之学便以造化由我命岂能拘数岂能囿乎至于生平无一善行善状或福禄富贵不失者或由于祖宗之积累或本于前世之修爲然而恶作不息便绝子孙享受富贵之根若其身福泽只有及身者则按其作爲而减夺之太上之言果报甯欺人语哉诸子勉爲善事各自修省无负予一片婆心也作善作恶各有果报若使爲善无征效则善亦不可爲使作恶无过咎则恶可大作敬神非以图报只在恭奉诚信此心便是善种子不必期效而无不效吾观诸典甚言诵经功德此非诳人语盖诵经者一念之诚便已尽去从前之妄一时之善便已大异昔者之非去妄存诚革非从善谁云无果报乎但可惜一念之诚转念卽爲狂妄一时之善移时卽弃善从非如是又将何以迓天休而来善应乎故古昔圣经贤传佛典仙箓无非以美言欣动爲善者之心俾之从此益进于善以导迎祥气耳非谓不诚不敬而徒口诵经文心思戏渝卽可以消愆获福也惟心一于敬始终不怠则善矣书经之法大小如一轻重合宜实左空右长短相济笔在意先则字不一意在笔先书法适宜有则归虚空则实爲偷书措置反失乎奇依予所言无善作爲以敬以正健体爲归毋尙媚态遒𦂳相催甯缓勿亟总以端挥涵三语录续辑予每见世俗之所谓好道者无非求神仙接引或学其烧丹炼汞或学其採阴补阳以希长生永保富贵如所云腰⬤十万跨鹤扬州皆是也至于淸虚寂灭眞常大道鲜有好之慕之如书所称如好好色之坚确不移者而况素习儒业释道两门尤所弗齿今某等乃能幼习儒业长列簪缨现应民社而乃渴慕仙风眞龙沙一会不可易视须知道以诚入若由一诚以至乎无不诚道不远矣故经云未修仙道先修人道人道不修仙道远矣何谓修人道盖大道本虚而实充塞宇宙人惟体道而行使此心量无乎不周大则包罗天地凡一切灵蠢俱在吾心量中卽孔门老安少怀佛门度尽众生道门方便接引咸此一心爲之也然又要细细参究灵根慧性时时返观内照以心问心某事合道某事不合道出身加民不使有一毫之未尽此卽儒门参赞位育释门性光透露道门忘形合虚之至理故昔观音大士亦曾现宰官身说法太上亦曾爲柱下史非入官之人便不可学淸虚之道倘能由予所言事事秉一诚意如诚以利民民受其福诚以兴化风俗湻美诚以自持临政无苛诚以求道惜精保神仙佛与儒甯外一心以求之乎予于某等所厚望者须体此太上好生之心佛法慈悲之念与圣贤与聚勿施之言不特爲予门增辉已也凡学道之士贵在精专默运𤣥机冥心内照致虚守静和光同尘以游于世抱一以自修勿杂念勿贪名利内忘其心外忘其形以心御气以气合神以神合虚以至于忘无可忘复还淸净太虚无爲之道能明乎此是爲明道勤修行之是爲行道若夫南宫之法虽云正法然亦非了脱生死度世无爲之大道故太上云淸净爲天下正又曰保神固气长生之本至于笔箓殊非正道世间好之者多然不过文士夀终飞精附人以发洩生平之学识耳至外丹鼎炉汞铅更属惑世诬民愚人受欺者不可胜数未闻神仙以此度世昔正阳授予黄白之术予恐贻误后人遂蒙鉴此一念拔度昇仙今某所请予深惜焉士生斯世谁能株守方隅故男子生以四方爲志然所谓四方之志者爲其访道从师业儒者负笈千里学佛学仙者芒鞋踏破学未成道未悟不肯住脚后世趋走名利奔竞势要或游宦或游学或远商皆从名利起见又有一种贪嗜山水不惮跋涉虽有垂白双亲亦置弗顾不知此辈远游均属方隅之内至于眞人游神溟漠一息而经千里万里一时而徧六合三山去不知其所往神游宇宙来不知其所从还归虚寂知此游者方爲至游茫茫海宇能通此者百中罕一降务恕楼示众云予自三十年前飞鸾演化遂降神鄂渚留骖此地兆三品之良因结万縁之胜会于斯楼基启大业继复迁于宋氏楼头肇以涵三之名再移乔子之宅演成上卷仙典于今一回想实同昨日事耳但予之开化有成惟赖尔等赞勷亦得诸始事之子竭尽心力此时虽大功吿竣均受宏庥然于数始事之子予心时爲恻念尙以爲未足酬其劳者故恋恋宫中不卽绝迹盖此故也予悯世慈肠不惮烦剧留连尘界无非上体穹苍好生之德下怜众生沈沦之苦是以发广大誓厯劫度人普施法乳愿尽恆河沙数人人道岸诞登幽域光明遍照则老人一片婆心不几可少慰乎非不知世事浇漓人情淡薄近来口食计穷人不得不爲利是趋然只一心谋利所以奸盗诈伪日见其甚机巧丛生诡心百出害人欺世利已损他种种行爲卽一技一能亦用心良苦究其由来无非计利较之前人更善钻营如此日偷愈见其下时灾月厄火盗官刑旱蝗疾苦因之频加第人于恶念初萌之际尙觉自歉雷霆震电尙知畏惧及渐染恶径反如履坦似就轻车偶因报应参差遽谓神灵聋瞽遂逞放心肆行无忌虽雷霆在侧斧钺当前而其人若罔闻罔见也曰我惟利是恃不闻谚云钱可通神之语甚可悯恻亦可发笑如是等众有不永堕轮回萦⬤孽报者乎予卽欲解脱之亦从何处下手也道之一字爲天地之祕机爲阴阳之精萃立极宇宙开化古今至微至隐无形无名肇造化之象祖物汇之根厥始鸿蒙判于太钧佛也此道仙也此伦儒之圣智亦无所分究溯由来同原玉淸流支衍派各别三乘各开一教各立一门实者儒理虚者禅心虚虚实实二五凝精存亡守有若𣺌若冥恍恍惚惚含于脐轮𤣥之又𤣥窍妙难寻上穷月窟下踏天根闲来闲往常静常淸实者如斯虚者常存殊途一辙归还浑沦道无可道人忘其人我忘乎我忘亦忘眞是曰眞忘莫可拟论有识之子先立乎诚诚则有明明则着形着乎内外大道可形行道无有难易之分而一贯之曰诚当今乩沙一事开化者广附和者多其中不无眞伪之别又不无聚散之常然人每以谈凶说吉者爲眞以诗词歌赋者可聚若予自飞鸾此坛迄今数十年来在予不以吉凶之兆动人而二三子亦不以福祸之机求应虽无语言文字可观颇有礼乐威仪可习是以常处不变厯久愈新较之倐聚倐散骇俗惊人者不相侔也人恐予门有异见异闻事足以动人今予自观觉无甚闻见可异但不知人之闻见者有异乎无异乎盖无异则爲庸常而庸常二字所含者广人生履地承天祇不过衣而衣食而食日用起居甚无异也卽庸常之说也人生五官四体共有目之能视耳之能听司聪司明之处人皆有之此无异也人生幼而小学长而明伦凡修身以至于齐家治国平天下亦不过遵先王之训率圣人之行以造夫爲圣爲贤之域均不外中道而立事极庸常亦无异也更有此佛仙二途一则明性彻源欲了生死一则炼性炼神希得长生其迹似怪诞难凭其人似渺茫难考然以庸常之说论之佛与仙断不舍本性而言修炼亦未有去守中而说𤣥微忠孝仁义之心未尝不时时在念辞让恭敬之事未尝不个个躬行故事亲孝亦可称仙中之孝子事君忠亦可作仙内之忠臣凡以类推举能生物尽伦者皆是仙根佛种不冀仙佛而仙佛自然有得其故实由于三教殊途同归太极无所分别门戸也予三品典内明究斯旨极爲精备若世之小儒全不知此中合一之理妄加议论窃爲讥谤予亦不问其心思何似而但哂之爲腐爲迂也凡人问道而来其有所闻见虽予未尽知但不作奇异观卽是大识者若论皈予门亦仅可作庸常事看方是大家模样旣心切予道予惟以大道教人大者亦不过此庸常二字而已予门广大溟漠中寓有慈惠恍惚中放有光明凡所投诚如果眞信不二再无不以神感通只虑人之视我爲可有可无予亦难应之以立求立应神思之不可度理信然也苟能事父母以爱敬事兄长以和逊待朋友以信实处身世以公平修已克私敦伦务本是卽日对予面日闻予言予默会之间自首肯也欲知生者之死曷不观死者之生夫生者之死人第知算尽则死而死者之生人或有云死卽受生者又有云死旣不测焉定其生又有云无所爲死后有生之据种种议訾不一不知古云死生之义大矣其实不可得而易爲之说也以正理论之人禀阴阳之炁以受生得淸浊之炁以分形来则茫茫如东轮晨拥人第见夫日之升矣又焉能亲覩其发于扶桑者爲眞耶爲非眞耶及其死也冥冥炁住百体藁然如西乌之落倏忽而下人第见其日之夕矣又焉能目击其没于崦嵫者爲眞耶爲非眞耶故执理之士只究本来现有之躯行眞实不二之事彼生彼死惟顺受其正而已矣命可知也不可言也数有穷也弗如守之此大儒明生死于未有我前而会之以意顺生死于旣有我后而反实归空其𤣥之又𤣥微之又微俱非人人可得而道也世传斗仪七十二内隐眞谛三十六其他不过以仪文垂教者也不知礼斗一事不特予门科教爲多卽如来门亦多此攴天礼法诸品亦自不同然佛藏中心品较道科爲胜皆具梵音兼有成就法甚爲深妙禅那家亦有以此见性明心如彼慧灯一烛觉照一切处无不朗彻夫此暗室未有光熖俱作黑漆人彼此不相面旣而忽然一炬便觉上下洞达光明四照得如斯乐胜譬彼礼攴天者虽愚柔无识苟诚悫坚挚遵依梵教信礼如法一旦开霁俱能了悟如我如来睹明星悟拈花示众亦复如是是知梵音神妙具六通力无有胜者其功德力诚不可议卽予𤣥科祕简上仙眞宰尙有尊奉每按天地同轮度数依法瞻礼倘根具有间功行参差亦不易得受上眞灵宝太𤣥科教故彼攴天爲众星主居诸天尊其愿深固其慈广大其法无边凡九品果徒尙莫能窥测传经五斗俱系科词其中皆有隐祕不传下士非九天眞器亦不得闻斯语然亦可习此条科肫诚恳祷依义修持其神验亦各各异或亲降紫宸或静现臂面或天华缤纷或仙品陈设咸如意启均使如愿上士希仙卽可逭求中士祈愿无不各遂祷禳一切尙小果报于此中得大智慧大解脱者不胜计更有亲受𤣥灵三五之眞工而超证修持居第一义俱得此力譬彼念阿弥陀佛接引者遂得化生入功德池作变体成莲华亦如是微妙如圣经所云虽愚必明虽柔必强彼礼攴天者亦复如是无第一义可解是卽第一义无法象中先有法象而终归于无法象也妙哉经之一字原所以教人守经不变常敬常畏上智观之默有感会中士视之知所警惕小民知之咸生畏惧故予设教训人在此一字有许多训廸非假语言文字以自炫也然训廸之要首在收心心有所警惕则勿论敬神事人皆如在其上必敬必戒时刻翼翼终日干干对越神明尤加谨愼先自一事以至百事自小事以至大事收心在腔子而勿使放失则渐臻纯熟久自心有所主而不致胆大气粗漫无忌惮矣此收心之法卽予始教之纲目卽予演经之主宰亦卽予平日所说修仙修佛之妙谛也夫下愚之士纵不能默会幽深合神𤣥远而凛此章程事天格神之际尙不能一爲检点约束此野劣猿精使令猖獗盖由此等平日于收心之学全不体究徒侈结习枉纵情慾无明时炽识性难调种种任意惯成放诞肆行之积习俗网昏迷不醒响震之𤣥音以致对越神明妄意放荡失礼踰闲有不可自问者如是之人在人情则云不稽之辈在世事则云诞慢之子在儒教则云不屑之徒在释门则云玷淸规之夫在予道则云狂悖之士焉所取也经之爲言敬也旣无敬经何庸说乎经之教人以心也心旣放经何庸设乎惟经以印心心卽经要经之所以非徒託诸语言文字也悯哉予不禁爲彼等恻然凡事神者对越神明俨然如在或左或右皆凛祗承非惟衣冠必整亦且容貌必端兢兢恪敬手足动止俱宜安详朝礼拜飏仪度中节从容闲雅庄重合数如上位神灵向我中处指视甚严凛不可慢如是敬畏似下之奉上臣之见君必尽其礼然下事上臣见君或有未出于眞诚眞敬者若畏敬之心存于中自无伪诚伪敬之事至于事神又非君上可比以其神灵赫弈感召甚速唿吸相通捷如影响有令人不得不生畏敬不敢不生畏敬者总以神之昭格不可度也如是先存一事神之意而来者其心是必在敬神一边岂尙敢嬉笑戏渝不恭不敬视爲儿戏乎虽予无甚足观但旣存事神之心而来卽神有神无俱宜自尽其心自尽其礼此道不明焉能爲人焉能事神神乎人乎相感以诚诚能格天天德是馨仪礼百千端在一心心眞心伪又在自存自尽谓忠以实爲眞眞诚应物格致修身由身而家不外乎心齐治平者总乎至诚参赞位育皆基是根尔诸小子黾勉是行鸾手之难非同泛泛有天成者有人力者要必夙具慧性智根通达性气和平心神淡定与世道相违向有善信不欺于物不骛乎外敬恪纯一体致安然必谨必愼时凛诫训无二无三不疑不诈方得心手相应神人合体机智灵通不阻神意如寂静逍遥意致冲和自然纯化者此天成者也由生渐熟必加炼度然后臻极者此人力者也要之总在诚实于平日而言行不苟所存所着与神契合临时又敛神聚气心性静恬气住神住机圆心活亦此之谓也盖鸾手爲神所凭依凡言有所损行有所亏以及虚浮诈伪疑二相参皆神所不取旣不取其人焉能附其身乎卽临事之时苟分心于外及动起七情或自生疑退或间有怠情皆阻神机不能久远此所以得眞鸾手之难而得予之鸾手爲更难而得演经说法之鸾手爲愈难也不知予之开化首在得人神之凭依又兼有德而具灵根者故鸾手二字亦不易言也人当年茂每事应自束性乃德之基不可不涵之温厚故儒门存心养性卽予门炼气炼神之谓也学道者未学生先学死不能死焉能生藏生机于死窍中在人自己会不然则日见求生日见就死矣此生生之道大有𤣥奥勿爲习染休被尘迷明人一点如暗室张炬顿生光明莫把聪明向无用处使诚恕子萦萦俗务固爲人情不免之事然子较庸俗不同自宜毋存凡见此时予卽爲子般般印证然亦无者不能增有者不能减虽欲爲之造命其如定命何今特与子言之冀子了悟一切有爲之法悉如梦幻泡影子但循分安时求证将来妙果则乘予开阐之日尽足开子慧性方是子七十年来收縁结果之功子须从此渐排尘累摆脱俗情大作整顿收拾性灵以待縁至卽可助予阐演利赖无穷抑且于尔往昔生中修持自得圆通早证矣旣皈予门须体予意以敬畏存心以和平待人勿贡高以自矜勿骄奢而傲物纵妖冶盈前常思坐怀不乱之下惠虽人将横逆加我必须学三自反无过之君子岂不知周书皇天无亲惟德是辅乎予门弟子率领眷属皈依固云向道之诚然诸子但知取一道名便是皈依殊失皈依之义不知皈者乃以道爲归依者以道爲宗主而依倚之也若能信受奉行遵守法戒于道门不犯规律于人事不坏纲常心术端正诚敬勿欺凡事依理而行方不失皈依之义方可称皈依之人倘止求一道名遂了皈依之念实爲无益况彼等妇女童穉无所知见者乎向慕予道必须敬信诸事敦本若甘自弃便日流于污下苟能行健卽日进于高明至于涵精育粹摄性调情又端在有涵养澄静之学存虚无杳冥之心方克有济倘自不收束则曰粗浮神之不接尙小而过之招报甚严矣示洪笃诚子亦闻予涵三之名义乎自两仪肇判三才遂分然天有三光以昭示万物地有三教以维持人心但人有气禀不齐故释典有三乘仙药有三品卽儒家亦有上中下气质之不同究其初厥赋维均本属一气中涵一理所以三教虽分同出一原若参透三教之理无彼此之异自同归太极之精矣夫太极者卽先天一炁两仪从此判三才从此分若夫三教则太极之支流杂派也原其始无非一理故予坛特命涵三之名盖会三归一又一道中包涵三教耳若𤣥门修炼工夫有杂有正杂则言接命延年之方正则惟谈金丹大道金丹者卽佛法所谓圆明觉性是也非金非石而金石无以比其坚分阴分阳而阴阳无以喻其妙灵应无方神通难拟修之则寸田尺宅可长生百年千年可常存彼药物火候二八一觔子午抽添水升火降皆支言耳其实穷究性命之旨降伏其妄心道卽在目前矣予昔指𤣥篇曾揭此义训人有云报言学道诸君子好把无毛勐虎牵夫无毛勐虎者心也心之所之爲意意者𤣥门所谓黄婆于人身中脾土是也水在下难升火在上难降意至专一则炁自随故丹诀有云黄婆牵引入中央盖金爲水母木爲火母以此东王公配西王母而生水火两男女然必以意爲烹炼方能成就故丹诀又云本因戊己爲媒聘遂使夫妻正合欢虽丹经有如此种种名相皆属假立若降住此心则一切皆空太上云道可道非常道名可名非常名卽如涵三之意三且不名涵于何有涵且不名三于何分卽一而三卽三而一了此道者是眞修行人也自己本来心性究末明了所以冤业牵⬤轮回往复此劫未尽彼劫又生恶报未消业债又起沈沦愈久陷溺愈深𣺌𣺌泉鄕茫无出路悠悠𡻕月何日超昇夫人身难得乐土难生耳目聪明皆上苍笃生之德衣食饶足实前世修积之功利名富贵岂可强求夀夭穷通原非倖致苟不能上酬覆载之恩下答鞠育之德是轻生忘本已负莫大之愆或更加以败乱伦常斲丧根本存心积虑惟机械巧诈之是工处世待人尽刻薄残忍之是务对三光而不知敬仰毁三教而不屑尊从污秽人羣伤失本性生则难辞恶疾横丧天年死则难躲冥刑打入地狱凡此等众甯不可悲须知天堂有路只教心地光明今日撒手今日卽空明日回头明日卽了笑人生一场虚梦谁能梦里寻眞叹世上多少虚花孰向虚中着实生时不知修省死后魂魄皆昏依草附木本来之灵性何存泣地怨天夜台之凄凉谁顾一旦改形换面失却人身万劫沈沦了无出路可不畏哉世人旷劫以来迷失眞性全不皈奉三宝只图利养色身不知色身是假终有败坏若金丹大道长生不灭亦无生亦无死但所谓金丹者非如外道旁门烧丹炼汞惑世诬民使人倾家破产终无一成而且有害也神仙修丹卽是修心人人有此金丹惜自己不肯修炼以致随劫轮回永无解脱之日耳须踊跃誓愿首谢前愆皈依三宝所谓三宝释曰佛法僧宝道曰道经师宝名虽各异理实一也从此永久奉道卽可证淸净道身夫觉悟只在一心心同太虚无𦊱无碍若能觉悟卽可自度否则沈沦亿劫虽万种慈悲亦难拔度矣自古皆有死然其中亦有前劫善根未熟而死者亦有恶业未露而死者亦有学佛学仙中途改变以致善果未成恶业渐长而死者又有生平爲恶无厌终年能改过自新临命终时因此一念能自改悔转劫遂好善修爲正道者故此一生有男女富贵贫贱夀妖之不齐非上苍有意区别皆由善恶自招若前生好善乐道今世又能好善乐道则天福自致天堂可跻如其不能则天路闭塞无门可入地狱恶报无由出离第一要发信崇心信奉三宝自能消旷劫罪愆出生死苦海证长生之大道第二要发忏悔心悔厯劫不知𤣥功未能修炼自心性体被无明烦恼蔽锢以致沦于鬼趣此一悔心能生种种功德譬如磨镜尘垢旣去透体光莹故知生死心爲根本心欲长生卽当崇善善乃福基恶实祸兆作善作恶总属乎心心有一善如地生嘉禾灌漑滋茂收获必美一念有恶如云蔽虚空日爲掩暗其光便减若能改悟如风吹云翳云散光现虚空湛然学道之士性体虚明亦复如是世人不知修道眞诀将谓愚昧凡夫何堪修道岂知道本在人不是离了心性别有一种道理若别有一道可修诸佛诸仙便属欺世其实修心卽是修道人但一心悔过自修道不远矣试听诵经其中语句虽多无非表此一心心本刚健中正纯粹以精初无一毫人欲之私何谓人欲盖随各人所欲或富或贵或好色或美食种种贪妄之心皆名爲欲此欲一萌卽离天性遂致迷眞逐妄落无数阶级故不得名爲天性而曰人欲也又此欲各各有各各异非大同之理非至公之心故云私今后但去此私心除却妄念令通体光明复还天性则道在迩矣若言下顿悟此性卽是金丹大道日日参究本来自得了脱苦趣人生之初惟止一性并无他物夫此性者先天一炁是也天得之以致淸地得之以致甯人得天地淸甯之炁以成形于是遂有阴阳淸浊之分然此天地之炁始于太极所谓太极卽是先天一炁因天地由此而生故曰先天此炁在人则谓之性人未生时此一点眞性投于母腹得父精母血而成形然此精血亦禀天地淸甯之炁而生因此时旣有精血遂有形相从淸虚元阳无相中落于有相而先天之炁于是杂而无形故太上云降本流末而生万物此之谓也方其未出母腹藏于无形其性其命尙浑而爲一及堕地一声已将太虚圆明光大之体一声叫破于时性旣发露命亦随之遂有穷通夀夭之不齐但性体本善而旣生之后性光隐而不见遂有心之名然性卽心体心卽性用二者各分天地故性曰性天心名心地至于用意又落第三阶级愈流愈远愈远愈失所谓水出崑崙便不淸也旣有形相便有五官四肢百骸六根之不一太上云不物中物不有中有正谓是也惟仙佛深达此理直究本来所以仙家之七返九还亦祇是炼情归性归性卽太上所谓归根复命而佛法种种亦不过修明此性耳人自矌劫来纵无明性迷失眞宗夫此无明何得亦谓之性譬比溟渤同谓之海其波涛汹涌莫测之状总属海水不得谓溟渤是水其波涛非水也使波平涛息则海水淸净之体还复如是若人能降心除去妄想使情归于性则太极眞元全体造化与天地合德日月合明矣故圣门之忍性忍此无明予门之炼性炼此无明是也然作罪根因又属妄认色身是我种种计度以养此色身虽衣食充口体犹以爲未足故太上经中先示断障之法令勿起贪瞋贪则有损人利己之事瞋则妒人之有憾己之无而怨天尤人之罪日积月深矣及至天曹考较地府减禄大数迫时撒手而往生平衣禄归何处业镜台前事事眞浑身有口难分说始悔从前错用心昔演典谈经龙沙显蹟八品𤣥文阐自毘陵曾费数万计嗣又丕振宗风宣演五品亦费数千至于涵三阐教演淸微典已较前节畧仅千余矣后演禅宗蒙佛慈指示诸凡从俭以冀早成是厯来演典谈经未尝不大有布施然世风渐替好道无人所以后此阐演皆量时度势不多繁费今某旣肩斯任功德匪小予非欲从陋就简不过体谅一官薄俸无甚盈余所以从俭行事非予自轻祕旨䙝慢𤣥文以俯就于人也然应办仪物仍不须节省演务重大礼制庄严况开阐灵文众眞班列诸神侍衞非小可事也以适中爲妥料理演务又兼积诵经藏固是难事然必须善谕诸子毋使诚意散涣毋致始勤终懈方有利益予不惜委曲开导诚欲子等眞切诚信发于自然方爲功德果能肫笃奉道随处皆有感应不求福而福自至不图报而报自丰天人感召捷于影响子等勉旃边邑土瘠民贫又值灾厄之后爲民父母最宜爱惜苍黎如保赤子疾痛疴痒俱要护持与民共苦乐正宰官尽职之事夫上天好生莫重于民命凡爲有司者不特愼刑爲要若无教化及民使知观感不能格于有耻亦是有司之过若博泛爱之虚声致令刑赏不明举错倒置使民无所依赖而手足莫措更是有司之过至于辨𡨚理屈折狱于片言之间入死出生定案于寸毫之上尤宜审愼非可忽也古昔明吏如文忠公父其福报在于子孙史册可证究其由来皆一心在于好生便已作福无量宜体此恕字恤民之命养民之力惠之以恩使之以义照鉴无私福泽远大正未艾也书云天道无亲常与善人但立心行善忠君恤民苗彝愚民鎭之以威抚之以恩威恩交施柔刚并用诗云不刚不柔敷政优优百禄是遒能如此存心如是行事天必佑之自然所愿从心有求皆遂天且弗违而况于人乎况于鬼神乎边郡赤子贫苦者多宜加意抚惜发奸摘伏宜小心愼重岩疆之民易于归化亦易于梗化惟在恩威调剂之力也涵三语录后记道何言哉道而不可言也又奚以五千爲是道之在宇宙者巳抉精藴于函关授受闲矣外此何庸片纸只字乎然自西度以来声教渐以寖微而后起之论若簧鼓然类皆以五千言之緖余而肆其唾涕者也迨日就久远后之人愈拾其唾涕而唾涕之遂成舌战彼此交攻较之簧鼓惑乱尤甚我孚佑帝师慈悯聋瞶爲之振铃铎以警醒之不啻靑牛再度大其声而疾唿也于是结坛鄂渚开玉局以布金沙特演大乘三品眞经扩五千言所藴蓄者而洩之收五千言所散出者而合之极阐微旨透辟眞宗心印圣贤而道通仙佛是又焕然两间一新之文字也矣间于演典之暇偶论妙理或寻章句无非爲世道人心计者其中勉敦伦常期修心性卽一言一字尽足开悟本来启迪后学诚济世之津梁渡人之梯筏曩时亲炙休光者私相记载惜祕诸宝笈未获流通今幸金陵孙子因刋三品便函而纂辑之爲一帙标作函三语录同付剞劂将以斯爲三品便函附也是爲记乙卯孟春中澣显化眞人弟子王眞稽首恭纪涵三语录后跋涵三语录者孚佑上帝着三品经暇之宝训鄂渚宋氏录之金陵孙子又纂辑而成者也其中直指大道𤣥微金丹祕妙不但于一切搬运存想摈斥弗言卽彼徒执调息运气守精凝神等功亦鄙之不屑道良以三淸之祕极以玄立三宝之眞命由性成故也慈哉上帝悯世人之沈迷示天仙之正派先以忠孝仁义爲基作善积功爲本然后导以太极之丹华天地之丹鼎阴阳之丹候日月之丹宝俾得之一身之内而涵之三品之中人果眞能就慈心指点祕密处千遍万遍仔细研求确有以会乎无量玄玄之妙自有以入乎无象存存之窍矣涵三之义其在斯乎广化弟子惠觉谨跋语录大观云巢精舍语录吕帝曰孝弟忠信爲四大柱不𥪡其柱而用心椽瓦何能成得大厦人子一衣一食何非父母所遗卽自已白手成家无非父母恩典亲有四样贫老疾病更宜尽心世人以饮食爲孝无有诚敬是豢饲也何足爲孝孝则流芳逆则雷击人身且失何论希仙万恶淫爲首百行孝爲先于此可知功过所重行时时之方便积种种之阴功作事循天理出言顺人心不欺方寸可对鬼神此乃修身之道三教一理儒言存心释言修心道言炼心所谓一个孩儿三担挑也主人公在否主人公没病否主人公安乐否病有却病妙药用正心三十分诚意修身三十分此第一药方心要常在腔子里此修道之要诀心明于月何也月有照不到处心却无照不到处学道不可论有分无分冝直前做去听其自然若计功求效与凡夫行一善事卽欲望报有何异哉道中功课须缜密无闲断务诚静无退悔每看吾门下多人始则急急若盆中火继则迟迟若水中冰皆因祈福之念太迫望成之心甚速耳岂知我道原于积久而成不可一朝期也诸子求心得者幸勿阻于旁言悔于半途则庶几矣夫子云博学而详说之将以反说约也诸子要得道中眞谛非十年读书十年养气不能梦着如今之凡士略看道书几卷便云道中𤣥妙已得十分哈哈仙道如斯容易举天下皆仙祖矣何至今寥寥人世可知此道原非旦夕间事也到得身如藁木心若死灰则进道之阶矣大急不急大忙不忙大乱不乱死生分离不动心财色在前不动念方是修仙学子业从何处来虽由念起实由身生因有此身才有此业心空则身空身空则业灭神仙怕落红尘利济虚𡨚业实荣华假劳苦眞略一失脚便堕三途言之令人泪下肯传人第一善事然不能自度焉能度人昔李明月度杨聪智假作一道人至杨聪智门首打坐化元宝一个坐了半月杨因妻言与之一个得后又要化三个杨勉强与之竟不谢而退聪智密差家人窃窥之但见道士将银置之城隅竟日打坐爲行路之人窃去亦假作不看见家人吿知其主言方毕道士又来复要化元宝三个杨大怒道士乃言曰予开目时则银在方闭目则银不在矣杨聪智大悟竟随道士入山修道后白日飞昇昔有眞仙遇一高士行持多年意欲度之令其打坐先语之曰我作外事汝入定中一应苦乐皆是幻境切勿开言延至九转则我丹成服之飞昇汝一开言则汞走砂飞不成丹也士如其言定中见黄金万两位极显荣片言可得士皆不言又厯患难骨肉分离垂老病苦临死痛于解殻总不言语被摄至阴𨶒罗问之亦不答令加以极刑鬼卒辱骂强食污秽士记师旨忍耐不言王因令转生爲富家子至二十余𡻕总不开言少妇生子聪慧俊秀已及三𡻕妻屡问不答妻忽发怒曰与君结褵薄情如是不如与儿俱死将子向地一掼脑裂流血士不觉失声头磕丹鼎炁泄丹飞仙因叹曰仙才难得子喜怒哀乐恶欲情关俱度惟有爱根未除成道尙隔一尘飘然而去观此可知修道准则修道或生疮或有病皆是魔头不可退悔暴戾杀身之由恣雎败家之本君子不以察察小人必以昭昭行不缓语不和举止不依规矩只好求名附势仍入轮回少求寡用免逼迫于心田戒慾除贪佈心香于意地二句终身用之不尽官宦不可密交损人利己之事不可爲假公济私之事不可爲不可言与心二不可面是背非不可见小利而伤仁厚一心皈道誓不退悔四魔王来要过得关方可求度酒色财气四字一毫不犯方可成道浮名浊利尤修仙的对头悟者厌弃从前之义人图名利求富贵保守钻营何等搅扰劳苦能于此中厌弃则遇酒色财气四魔来试之时念及身心这等难过则不复生欣羡之心不愁过不得关也制魔之法耳若聋口若哑由他百般来相闹吾今只作耳边风学道容易炼魔最难降得一分魔入得一分道全要自已作主神仙亦不能用力如金入火烧过一度增一度程色水淸月白水浊月暗性水澄淸心月自现世人每以无暇推诿予曾三醉岳阳朝北海暮苍梧未尝一刻不澄淸若待闲暇终无修道时矣初入门之功不必深求第一要把快刀将酒色财气贪嗔痴恩爱斩断佛曰大雄卽是此义要晓得澹空二字方才心中有主刀子有柄纷纷扰扰千劫轮回心有拄杖不过免失脚几生岂能永脱刀快则斩做两段修心炼性乃出轮回之径路心空性现自然超出矣澹字从水聚水制火澹则水生空则火无所着刀快爲主炼已是制火筑基是聚水工夫不离二字酒色财气何能绝得最要在境炼境如口喫酒心却在道余可类推方是炼鑛出金若离境修持入则不免沾染前功尽弃所谓顽空非眞诠也干慧无益人每言四大俱空试将火存在手此时痛苦不痛苦能于此悟入则说得一尺不如行得一寸也富比陶朱贵至王侯所喫者有限所衣者有限所用者有限所荣者有限何苦终朝碌碌末后来一件也将不去反带下恶业𡨚愆富贵遗与子孙子孙不能替得岂不大可惜哉入门性命二字不可偏废只要刀快跳出火坑撇下生死斩断私欲私欲不斩而修道犹盗在家而反闭其门也洗心法存心内一轮明月背后一池淸水明月反照已面不可着迹一池碧水淸而且明一轮大月洁而且白明月碧水何等乐意不可着一物方妙有浮云遮了明月有虾蟆涌跃池边当一拳打开庶不爲其所乱洗心百日方行坐功坐功必要坐一炷香痛痒俱听他久久自有妙处人不修道一日在外忙忙到夜那有工夫一旦静坐也便闲过可见事不忙人人自忙耳定易静难功夫做到不闻自然由定而静混沌坐功每日子午卯酉时坐一炷香年年月月日日时时刻刻一面应事一面观心不可散乱弱水卽世间苦海也皮囊爲船主人公爲长年恩爱贪嗔富贵机巧皆是渗漏疾讼烦恼财色喜怒皆是波涛以精勤用功爲橹桨以持戒累行爲把舵以积功持诵爲扬帆避宦海出爱河穿慾海度迷津船到彼岸直上蓬莱借假修眞一条大路耐心行去人人可到起手大佛也是魔王功成魔王皆是慈父工夫不但子午卯酉打坐一言一行一举一动皆有功夫用心不用机心动气不扰眞炁和缓忍耐以补所伤问何爲心香曰一念乱时诸秽起万缘空处众香来𤣥关本自灵人自不搜寻寻到无寻处𤣥关依旧灵心死爲金丹炁凝爲大药只怕心不死不怕药不凝修道之士必要十试不退方能有成问如何得不退曰死心信心卽不退矣人身皆后天必要先天点化方能使凡银成宝功夫最要持久如种树然朝晨种植岂能是日取果无欲速无袭取无希效守定本等功夫不计年月久久时节到来自然升度昔𤣥帝感元君铁杵成针之言还山始修道成火到饭熟不患不成也净土栽白莲不染性如然打去池边物拨开云雾天持戒不失人身积功种生天果累行度生明心见性证无上道不可性急不可高声不可动气不可口快不可手忙脚乱总要息心静气制外养中略一粗浮炁卽飞散如在上下不愧屋漏入定宜半饥半饱遇昏沈时频以手浴面聚津嚥之则昏炁自散白菓固精靑菓去昏核桃补肾莲子补脾皆可常食双目内观虽开眼说话行动时俱要如是心不期静而自静气不期定而自定矣心粗气浮断断不能成道须坐到形如枯木心若死灰方有生机问死灰复然如何制曰用洗心法此法又名艮背修道者小遗不避三光爲五逆尤不可朝北汚秽学道必由三元保举三元皆统于斗府况斗母发愿度生所以学子最要尊敬祖宗堕落子孙卽蹈不孝岂能希仙勤行祭炼法食不但祖𤣥升度卽夙今𡨚债亦淸度仙不难厯代仙眞由此成道者十之八九法施财施皆是功行度人功爲第一山头月白阳中有阴潭底日红阴中有阳举止要从容气一亦动志也见上眞失仪又多罚尘凡一转自心深处有眞心放心太过最难寻若然寻到无难处方见凡心是自心日月逝矣𡻕不我与年老铅干修亦无益行云行月定法出定下牀走过一时双目内观不离方寸每步两大方砖脚踵不缩地行无响声脚不虚跳此去昏沈倂炼行时功法大道难闻至人难遇难于持久又难于一心不乱一心淸净一意不散不乱方始入得前定事向无心得无心事太难悟来弹指诀前后隔千山吾所谈道者只在一线之间非有别理也若能一尘不染致心静默再加精气神参养方始有基进功矣纯厚者升上轻浮者沈下蛆化爲蝉蚊化爲蛆人可自悟有问伏炁者曰此升堂功夫功始于观心条目甚细大略如鱼在水如龙在土细密处一言难尽和缓忍耐从容爲主猴得道则步迟猿得道则石击身亦不动可以人而不如物乎万卉开发仲春时北窗高卧日迟迟性水澄淸心月现镬汤原是藕花池道不可须臾离行住坐卧皆有法丈夫爲妇女爲男说与人听信也难更有一般奇特事烈火炎炎种白莲问累行法功与行有别善与德有分功在事行在心舍己饶人忍辱耐魔行时时之方便作种种之阴功古云百行孝爲先凡事在父母面上加功用力省而积累多钟祖云有功无行如无足有行无功走不前功行两全双足备谁云无分作神仙改过不在一时数日在于终身守之不移一步一步挨去自然一步有一步之妙处中途失足此身难保未能无过先须忏悔未能心静先学端正千言万语只完一太极人心如戥爲恶则心偏爲善则心平由银两之多寡而戥之高下各异也盘道也锤魔也银重十两以外则锤落无生死矣功行双修爲金胜锤但修其一犹羽十二两羽毛焉能胜十两金乎风动则香散心动则神乱有德若无德能言不易言问何法虽有风而香不动云无火则无烟无烟则不动腊月三十日无常到来时性地若圆明凡身卽道身若能不坐时亦无念卽有进矣善属阳恶属阴光明是天堂暗曲是地府万分中带一分私意卽是阴气未尽必须忠君孝亲心无不善事无不善言无不善时时存善心卽是时时保养阳气方是纯阳品诣夙孽未淸成道亦须还报幸而此身尙在佳时令节得以忏悔如洗垢尘渐乃消去岂非大幸古云一失人身万劫难又云此身须向今生度学者不可此身空过可笑时人不识爲子剖详端的非神非气亦非精当面教君汞铅合圆陀陀光闪闪大地山河只一撮悟得非难温养难不必一年倂一月悟道参禅己数年始授上品眞丹诀莫错认休轻洩只恐见得捉不得杂念起时用武火把捉念不起用文火温养初学宜多用武火爲妙何谓武火曰持其志无暴其气何谓文火曰必有事焉而勿正心勿忘勿助长也何谓烹炼曰无终食之间违仁造次必于是顚沛必于是液行夫妇气传子母降龙伏虎五行顚倒取坎塡离点凡成宝五月初一至初五十一至十五二十一至二十五前中后各五日系天地交炁宜戒慾犯者损夀多病及永不希仙二月初九六月初一九月初六十二月初二此四日宜男女不相见修眞最忌药初到身无拘系须把三宝牢禁忌离目藏明有何难兑口箝舌最容易惟有坎聪无奈何非此双筒不能闭始得混沌若鸿蒙腹内婴儿自婚配黑铅灵英☰☷此等学问成道者知之亦鲜初入门诀第一要心静心静则性内自生智慧智慧生一分则能悟道一分此一太极也主于性中智慧生得充满则道不悟自明此总一太极也所谓从心所欲不离乎矩也如此则私欲邪念悉皆消灭刀快则刻下可成不能虽百年亦无成也时时静刻刻静动卽静静卽动至后终归一太极世人往往怕死如生重病时惟想早死卽脱痛苦困极危难时惟思早死脱此苦楚由此反观生死关头一拳打破矣眞龙出于离宫眞虎出于坎位龙虎之中又有水火名爲水者不一名爲火者有三曰君火臣火民火本于元阳生爲眞气眞气聚则病不生眞气耗散则身不安眞气散元阳漏元神不附体人乃死矣此人化爲鬼之理复此心亦如混沌之初静坐存想先数息次和息至无息存身如太极混沌一般卽无闻矣泰山崩于前惊而卽定者次之不惊方妙念有一毫不绝性不全息有一丝未定命不保要到心息相依念中忘念性要缓要耐诀曰不必守炉看火候但安神息任天然唿吸俱停身似死方知存想是蹄筌如此方才不到闻声地步有功效不可生欢喜心喜则气浮卽入贪恋存想坐时心悦爲心华开涵养爲妙有问子时如何知得者坐到十月后自然知道坐时舌扺上腭以交任督闭口以防洩气眼要微开以防昏睡头直嵴𥪡眼要观窍问如何不昏沈曰精神提起问如何不妄想曰念念在息如法官在上羣妖自散是此世界丶此是仁丶此是一粒粟中藏世界问静功境界曰先是昏沈妄想继则淡而不厌后如销金帐里终如死里回生明月淸风往来无碍光景谒金母拜木公是元神去谒选仙亦然元神将出有许多宫殿音乐女色种种皆是魔试认眞卽堕阴境诀云金丹若是想得成女子无夫也怀姙又云若无眞种子水火煮空铛所以未结丹时不可升降行火以致病患眞种子非他先天眞炁是也得之立可入圣超凡结胎容易守胎最难嗔火一起慾念一生私心一起元精一泄皆要堕胎损炁更甚此外仍要戒泄漏戒动气戒赌力戒多言戒寒冷不愼戒饮食不调戒非时沐浴戒劳心忌食熟栗子闭气之物幽门直上泥丸宫穿过士釜又重楼此间卽是黄家屋不姓张来不姓周此黄河逆流工夫沐浴者火至寅旺水至申旺旺极将息洗心涤虑用火伤丹问家鄕曰操则存舍则亡无声色一大樑问大樑⬤⚎曰干坤定数两仪始分气传子母五行顚倒一条大路直上崑崙抽铅添汞只是塡精补脑心死不甦乃是释家心内寻心方见眞心善忘皆心心内无心方成大道採日月之精华夺先天之正炁聚三阳之眞火炼华池之玉液肘后金精日月合璧运转河车息合週天先玉液炼性次金液修命阳生于子人生于寅液生于午阴盛于亥阳时添铅阴时抽汞动中炼神静中起火冬至阳生炼精化炁不识眞功反添阳气气盛阳举卽损眞炁静定升提复归原处念头稍动精卽离位澹泊希夷方堪法器慾火忽起要运动问如何运动曰因心不静静则慾火归于无有矣葭灰初动正吾人加功之时宜闭关不可奔走十五日月受日魂更宜十分加功发身在于有财家富方能润屋虚极静笃始可望眞阳发生活子时者时时刻刻观心虚心内观久久则声入心通无所疑惑静而生明矣炼心功圆如醉如痴方爲得手赫赫金丹功成片时千劫一传炼心未到不能相传进眞心在于杳冥时若炼心未成进火反助邪火二八月及每日卯酉时决宜停火沐浴道人心内却无心无心深处觅眞心炼心已完方炼炁升降干坤倒五行肝肺非龙虎坎离非君臣数言人不识谁得到崑崙斩三尸法在于无过平日设书一册存卧房案头日间功过至夜细记至庚申日焚于神前久之有功无过则三尸不斩自灭不在符术也炼心顿法七日七夜念头不动汞卽死矣然而甚难阳爲吸六阳时行胎息功毕摩心胸眼目各七七徧阴爲唿六阴时宜鼻吸口唿出阴炁交午时鼻吸淸气口唿出阴气三十六口卽静中进火动中取火口诀心空然后可炼炁静极心空有多少境界如知夙命他心通知未来见仙佛之类悟到眞处有相皆假卽仙圣当面亦不理他认则着魔学人志求天仙不过志向该是如此工夫只完一太极仙之五等亦如希贤希圣希天以渐而造耳精合其炁者炁是一精是一丶合是丶神合于虚是名太乙含眞知易行难本行经所言皆金丹黄婆非意识乃引诱东西二物之鹊桥耳问坐到不闻功夫曰静定之极心不爲耳根引动只闻其声不闻其音便是不闻问行住坐卧一片功夫曰只看全眞六月赤日不穿夏衣在日中行亦不出汗非炁定神定能如是乎行如是住与坐卧可以类推炼精化炁气者神之异名总止完得一太极极者无之尽也学道虽由气入手功夫到家只是一神所谓地厚须崩天高须裂惟有金刚千秋不灭不灭者神也大週天界细入微尘者神也－正月初一子寅四月初一巳七月初一申十一月初一亥最宜用功五月五日子午二分二至亦然二八月不可洗浴坐时吐浊气六口吸淸气三十六口擦肾堂三十六次坐观𤣥关睡魔来频擦面目或服圆眼汤汞走服白菓睡宜曲足如鸡伏卵兜外肾擦小腹三十六遍再安单脚痛擦涌泉三十六度心思意念悉皆枯此时正好立铛炉四大俱空无觅处一轮明月落冰壶若要不死还精补脑究乃守尸之鬼非纯阳之仙大道始由继爲如是如是戒性燥者心爲君火火动则性水枯水枯炁泄炁泄精竭阳炁衰道本失矣意断火寒意乱火散火候之诀知者鲜矣唿吸爲天地根多入少出攻病可也后升前降延夀可也金丹妙道不止于此与阳近则阳日生内而绝虑积精外而炼雷卧斗皆近阳之法也近阴者反是金仙者水中之金天地亦由我生何有生灭先天一炁本无形何须着意觅凡精关若开时神水足有形之物也无形端午午时元黄交合用功则益十倍犯淫则损夀功在运寅息午阳生于子至寅而盛运者车也车上三兽上至汍丸抽阳补阴一交午时车虽搬牛羊鹿三兽不运爲推空车法宜息午息者体息之义吐出浊气安息静定抽阴补阳盖子爲阳之根午爲阴之苗一抽一添阴阳交姤法天运也午时天罡指寅取炁炼天罡另有法祕破军前一位誓愿不传人心爲斗柄肾爲斗口天罡爲黄芽包含万象体不挂一丝头者天不动而星辰动星卽丝头也诀云明月当空星辰寥落太阳一出星皆不现太阴明朗不过月受日魂若太阳则三阳旣足羣阴皆退矣心本不动而动者识心归于炁如明月当空若浑然太极则与杲日出照何异但不挂一丝要从操则存无终日之间违仁做来结丹片时走丹一时若性粗率最易落空空者邪见也步步着实则不落空知空不空空者绝也一无染着则不落空矣问那能不动嗔怒如何制曰用武火把制功夫只在匹夫之勇邪火也释氏之坐死火也功夫儒曰进释曰定道曰诚三者一理身中有乃淸静眞一不二法门伸拳动足皆非自然五更乃眞火升之是爲先☵☲后成一终成忍者丹也勇者劒也刚者火也能在境炼境入尘不染方见妙用目下炼虚功夫日宜存神于干顶睡宜存神于坤脐坐时出汗有二躁则心液变而爲汗静则邪火出而爲汗入道须用精思之诀从思入静由静而虚虚而明明而着着而神神而眞灵变化皆在性天方寸之中如梯级之升虽高必达如钢锋之入虽坚必破超凡入圣端在性水常涵存养之功亦惟一静始基之矣日尘云扰驹隙难留有志修爲急宜努力不留迟碍勿堕顽空勉之本无所迷因悟而迷本无所悟无迷卽悟本无迷悟众生自执着耳所以执着者皆因随境生心起诸妄想如云遮日不见光明太空如性云雾如识云遮日暗识起性迷作诸罪业堕诸苦海所以大道难闻耳世人若能一心向道三思此言久久必到金仙的地步吾言𤣥理微意宜将丹经细细硏究不必泥于文字之间自领会心性得了则易进矣何谓九转金数九也何谓七返火数七也金爲本性火爲心神曰转曰返曰还无非摄识归神绝情归性之义作用极细极精大旨不出数语三花聚顶爲眞五气朝元爲全内则降龙伏虎外则济物度人伏虎易降龙难勉之嗔者障道之巨魔也忍者护道之金汤也若哑犹易若聋更难今日忍一分明日忍二分造到不见不闻方是眞金入火若一嗔卽发如汞无铅制见火飞散丹头走失也昨非固多今是何在纵慾偷安自误自害去日苦多来时难再补过不遑奚容稍懈夫仙人成道止有三阶一无爲之金丹其法以心爲鼎意爲火行住坐卧爲法界喜怒哀乐爲火候仁义忠信爲採纳春夏秋冬爲抽添性情爲药物此丹一日知一月炼一年成终身用之则位超九天出有入无此无上眞仙之法万行完备湛然虚无𤣥之又𤣥则合天地之祖功被苍生德参造化则合天地之元功未全而仁心普博德未极而𤣥妙难思则爲天地之佐此一阶也一神通之丹其法以天地爲鼎日月爲药物神炁精爲採纳唿吸爲抽添河车转运爲火候斯乃神仙之道成就不易一月知一年炼十年成终身用之位超三界与天同尽其上则三千行满爲度世神仙其中则八百功高爲救世飞仙其下则採药补助爲拔宅天仙此二阶也一守一之丹其法以诚爲鼎以立行爲药物以仁义爲火候以书史爲採纳以言行爲抽添斯乃下仙之道其法易行而难精一日知十年炼百𡻕成上者爲公忘私爲天曹仙官下者爲身兼利物爲天曹羣吏最下则服饵长生爲地仙此则三阶之最卑仙道之末流也第一阶出有入无神仙莫测不拘生死第二阶变化尸解投元抱朴出阳神披玉符脱骨拔宅而去有生无死第三阶劳苦积功死而成仙纵得长年不过五百此三阶成功之准的也此编多言治心之学就功夫节目处静细处显明平实处说得曲折详尽看似专言性功而究之炼丹卽炼心九转关头此尤是吃𦂳爲人处近今学道之士略有悟解往往弛谈高远于日用践履之间人伦根本之地转不能认眞还他分量岂知大道不外中庸至功原皆实学若虚而无着浮而不诚虽露电光祗成昼饼故孚佑帝师以尽性至命之道在身心切要中一一指点俾人力行不怠则坎离自交水火自调婴儿自育阳神自成直至出神入化总由此践形合天之功耳后之读者幸默会而敬持之勿稍自佚焉可也广化弟子惠觉谨志语录大观趵突泉语录吕帝曰不灰何以未成灰一点惺惺气自危守得惺惺能不昧冷灰重燃内丹灰数语甚是浅近精微初学入门之要诀仙家得道之正宗也初设此坛先付四语愿尔等佩服不忘身体力行是所望焉否则天眞消耗精力日衰将欲入道其可得乎朱子云此心钦钦终日惺惺二语最爲中理盖言一毫邪念不涉一毫妄念不参也书云克念作圣非是之谓欤在诸子之所以愿吾收而吾之所以肯收者均有一段灵根夙因久而自见则诸子旣拜之后均宜维之以正不可如世俗之结盟连社故爲夸张谐谑彼此相求于成庶不负我一番苦心也所颁规约最易遵奉总以天理人心四字作主爲正人然后能爲君子爲贤爲圣穷则独善达则兼善不失本来面目无亏圣贤道理卽便爲现世之神仙矣至于淸净无爲用坐功凝神炼炁之事槪可不论也诸子初次到坛毫无一点体统因吾未颁条约诸事忽略之处吾亦不加谴责比日以来观诸子到坛凡一切衣冠升降之仪稍加齐集然亦不甚严肃至于身心之诚洁与否难以自问及至旣退之后平时相见往往任意取笑谐谑全无亲爱畏敬之心成何规矩论语云君子不重则不威诸子同在吾门彼此不加自重将何以自立乎往往到坛再无不问然所问者非爲家计生理祸福卽爲亲朋代叩于吾平日所指示者并无一些关照试问尔等之愿吾收而吾之所以欲收尔等者究何縁故全不向𦂳要处体认则亦勿思之甚也总之旣收之后皆属吾徒若有亏心劣行自计摈斥可以塞责殊不知旣爲吾徒有犯吿诫轻则议罚记过重则挥之门外若果不堪而放纵者绝不轻留人世幸而在坛无此种类内有一二恐变其常不得不预言通晓盖亦防微杜渐之意也尔等将吾所谕诸条逐字思惟自然有益有未解者彼此质疑问难相勉而成人非圣贤孰能无过知过而改善莫大焉万万不可自文其过无论大小事务一步一趋皆有一定之理随时检束由勉而安于爲人之道无亏卽爲仙入道有其基矣至于功名富贵俱由天定不可强致诸子红尘路远遵吾所谕而行他日出而临民亦不失爲廉吏不然贪官奸佞究于身家有何益哉爲人成道原无二理能尽日用行常之道便可到得精义入神从此做去于理无亏较之凝神炼气打坐功唿吸运用便更上一层楼矣然而仙家原有一种要诀只保得惺惺不昧工夫已得其十分之八九矣俟诸生行有成效再讲下手工夫此谕最关紧要熟记勿忘幷付南坛嗣后上坛旣拜之后往东者向东站住往西者向西站住不可任意乱行此预爲诸生演习到期方觉吾言有益不可迎面而立今日在坛诸子各人所覆意见总不合吾之意一来尔等平日放纵无忌二则吾所颁十戒爲日无多不曾讲求明白卽如第一条戒淫非但能戒淫而其余诸条遂可不戒乎世间有从不涉于淫之一字爲人奇贪极劣而于色慾上并无分毫干碍者此等种类岂谓亦能戒淫而不犯吾首戒乎适才体来所言事事留心此语甚是有理诸子须谨记勿忘夫此事事留心一语极平常而众人俱不能道可见平日之不留心矣体传近日性子欠静所覆数言有不合处情尙可原俟伊心定之后仔细见解与诸子阐其义也凡人一举一动随时检点尙恐有过如曰全无下手工夫则终无长进之日矣万不可存此等念头体机所覆将吾之言惟加赞颂全无阐发之处做人须从实地上如云此十条之中当勉力加意省惕此意当实见之行事不可口勤而身惰也到处皆有用心之地卽如存心戒淫而有可贪可刻自暴等事寓之于前而遂可不戒乎诸子存心戒自满贪刻等事而有可淫可欺之事寓之于前而亦可不戒乎惟此十条之中时时省惕工夫无做完之日总之保得此心无愧虽不加警惕而十戒自全工夫由渐而进不可存苟且自安之心取法乎上仅得其中取法乎中仅得其下可见取法不可不高心胸要放得开工夫要做得勤不可闲断不期其效而自至十条之言无甚文彩而包涵甚广做得周全便是圣贤学问成得圣贤学问便是神仙境界矣凡人见说修仙之法无不愿听以吾垂戒之言视爲庸近则失之远矣只要脚踏实地何诣之不纯耶逐条做去逐条想出滋味来便是善学孔子云见不善如探汤此言可谓摄十戒于简明之地不必过求高远深微循分做去自有无量之益矣诸子到此地位始信吾言之不谬悔吾言之不早也勉之跂予望之诸子一言一动不求其有功只免于无过卽称善学矣无过自然有功有功自然有效但不可先存一功效之念今观体眞所呈意见未始不是但用功先从切近做起现有十戒可遵能做得周全汝之意见卽在其中不必另起炉灶添出许多枝叶恐愈䌓而愈晦也然较诸子尙肯留心目下所得未深宜其有此一番饶舌工夫做到入妙将此十戒看爲一戒一戒看爲一句一句看爲一字广而存之敛而收之扩之则弥六合卷之则退藏于密便是圣贤安行的气象亦是仙家脱胎换骨之光景也中正和平路同人自在行并谕诸子诸子听吾所谕而紧要如十戒等诸条细加寻绎遵行保得惺惺不昧之心揆之天理人心毫无遗憾则今日所言语语皆有应验如谓自恃夙根而漫不加功虽几次轮回仍然故我不但不能长进孽根愈深永归弃置惟在诸子自爲之耳此番议论就今日言之未免近于无稽何难将诸子因果縁由对照便可了如指掌无如各人红尘正杳竟以成仙了道爲期则一切尘寰事务槪可勿论耶况且仙家本领与圣贤学问原无障碍圣人教人孝悌而神仙中有忤逆之子奸佞之臣而可以入道者乎只要全得本身之事不犯十戒能遵十行尽得爲人之道卽觅得成仙之路矣成仙之路原有数种有从天分带来者有从工夫鍊成而修合者诸子之中负其天分而不加修合是与凡夫何异十戒爲克己之功十行爲复礼之学人能克己复礼何愁不到圣贤地位何患不到神仙境界也夫圣贤能以自然之理还天地人守十戒遵十行亦能以自然之理还天地旣于身心无所作塌志虑心思精神命脉保合完固岂不谓之神仙耶若必欲白日飞昇食丹炼气打坐功凡一切当爲之事竟可置之度外此种话头万不可蓄之胸中只戒所当戒行所当行其于入道也何难之有诸子听谕爲人之道详于十行十戒然而下手工夫全在各人自尽诸子辈俱有谋生之策不可谓能遵十行能守十戒而于谋生之道有碍若涉此想头不但不能善会吾意亦不得谓之能遵能守也吾亦习举子业谋家室事交接往来一无所废迨后异人授以点金之术只此一念而计及于五百年后复还原质遗害别人遂而中止此时并无他念孰知此事爲功莫大焉后来称祖称仙称帝君岂疑吾有瑰奇之行而至此耶不过尽吾当行之事揆之天理人心毫无遗憾保得惺惺不昧之心精神无处消耗则志虑日增耳目手足日加精健心地自然光明识见愈臻高卓行一事可以对天可以吿人卽行止坐卧皆有自然之度只要此心把持得定不使出入自然不至于汨没矣盖人心最灵而虚灵则无所不通虚则无所不容能通能容则万物杂投于中岂必其事事皆合乎道耶所以有触不可使心稍放存诚主敬之功宜愈加谨密夫心本无实之可名盖统性情而言也何谓之性仁义礼智此本乎天授与生俱来之性也声色货利此血气之性虽人所固有二者不容并立当存当节孔孟以及宋儒言之最详诸子不可草草看过至于情未发之前至中而无偏倚旣发之后能顺情而出之至和而无乖戾中庸开章第一篇大小註最明白显畅人言只要此心把持得定不从性情上去用工此心从何把持从性情上用工而不将礼义血气幷七情辨晰明确则性情上从何处下手故欲使此心惺惺不昧须于吾身至性至情流露发越之处揆之自然无疵而后己所以任性用情最宜加意不可有分毫不是处人能于性情上无亏损便于此心无愧保得此心无愧则惺惺者自然不昧譬如人在暗中行走常有一盏不昧之灯东西南北何不可往然此不昧最易灭息养之不可无方奸诈刻薄所以幌其影也败身毁行所以拔其根也十戒十行所以去其幌影拔根之病则膏油渐沃光照愈明虽无端风雨不能动其原光而灼然昭着长爲不夜明珠何求道之不入耶诸子皆有前程可期皆有灵根可採倘能有成则无浅深之别也至于与生俱来之理常存每从性情之无私曲处应验能无私曲则此理无亏惺惺者受之于天全受全归脱去凡胎渣滓尽而淸虚来仙乎否乎求道之方全在与人言之尽而且详诸子全无功效可指而一言乎道则几微渺茫似与痴人说梦也惟就切近处用功脚踏实地做去日之所行淸夜自思何者有过何者无过逐日做逐日想过去而功来养得此段天机活泼灵慧顿开能解透深彻此时与之讲道岂不水到渠成乎吾深乐与汝等讲道千日不厌无奈听之者懵懵更有强不知以爲知随口狡谈初学闻之受其大累总之理与气虽无形象可指其中自有精微妙用行到其间方能不言而喻汝等不可焦心奢望行一功自有一功之验也海阔天淸鸟啼花落同人日坐危楼凭槛远望所见所闻无非现成景色文章应作如是观也惟善会其意者超乎形色之外入乎形色之中不狃于近见不碍乎灵机斯称善观亦称善领其意也盖人之所以成人者惟理与气而理气之灵处卽入道之根也于何验之平旦之时其气最淸毫无利欲之私此极淸之气卽极灵之气惺惺者于此时正验其不昧矣庸人安能常保其不昧所以不昧者竟终于昧总因不知戒之当遵行之当行卽有时此心复明不能如常亦习焉而罔觉日日有平旦人人具不昧仙凡虽别并无幽深第仙家刻刻皆平旦千古皆平旦耳人类之中有存之数日者有存之一时者亦有随明而随灭者以操存之疎密验此中之久暂故工夫最忌有间富贵不倦其心贫困愈坚其志此则随时而存者也交际往来众处独处大庭暗室毫无殊致此则随事而存者也如此类者可谓能存然亦未见精妙惟物来而应如瓮中泻水全无窒碍物去而此心湛然犹桶底之脱一望无所不见虽晏安寝寐淸气流行一唿一吸无往非淸明之发越无分昼夜无分动静亦无分久暂此则庶几者矣诸子之中岂易言此然自已立意用功不可不作此期望天理人心爲此中之纲维十戒十行爲此中之条目纲举目张自有可循之路若悠悠忽忽何时可以入门何日可以升堂入室不亦大可危乎虽然存之盖有道焉工夫逐渐而进不可有间亦不可有退一年之中一月之内一日之间随事随时皆当省察有犯卽改不可使其再犯回视已往之行事较之目前之行事相去高下如何复将未来之事揆之目前已往常存惟恐不及之心卽有非意料之所犯亦可先去一半矣然此亦非难行之事与谋生之策并非有难诸子亦何惮而不爲耶均有灵根可操自甘暴弃殊可惜也资性虽分高下由浅入深由粗入细无二理也如自负资性灵根胜于他人则自悞极矣具兼人之资性高人之夙根常存一不如人之心而加倍用功斯称善学成功更易幸孰甚焉釡中鱼网中鸟笼中鹤阱中虎俗眼观之疑其全无生意恐未必然夫未入釡之前鱼从何来旣入釡之后鱼从何去盖亦自有至无之象也举一鱼皆可类推矣鱼不免于入釡诚无可如何人爲万物之灵脱去樊笼何者能免爲不入釡之鱼耶鱼可成龙人可入道当知有戒行之功在略言浅近易明之说抱知识者应当勐省上曰天下曰地立乎天地之间则曰人幽曰鬼明曰人介乎幽明之间则曰仙仙有二名神仙人仙是也预知祸福动合天机生来带有仙骨不事修爲卽全本来面目全受全归无可拟议此仙家登峰造极之诣不能学也人仙者何凡夫俗子皆具天眞特不知用功之法则终于昧昧也诸子皆具夙根宜当勉力较凡俗更易数层十戒十行已开汝等简便现成门路不能遵守获罪深矣甚而至于故犯则人不成其爲人何必入坛是无罪而愈深其罪也人也者立乎天地之间仰无愧俯无怍合天地而名之者也仙字之上加以人字可见爲人之道较求仙之道更爲𦂳要无负乎爲人之道卽不外乎修仙之道人与仙初无二种谓仙盖因人而成也此言从前虽未道及而类如此意者不啻再而三三而四矣诸子总未领略其意何居若以爲庸近而忽视则失之远矣平淡无奇之中自有神妙莫测之用逐条遵守始终无间便成正人人而系之以仙不易易乎诸子有志求成只一人字认得贯彻明白工夫已得其大半矣至于仙家之祕更爲庸近较之十戒十行如一辙也不必舍近而求远惟在温故而知新知新则能尽人不能尽之事能解人不能解之旨知行交进工夫已高人数等何见识胸襟之可臆度哉此卽人中之仙也诸子所求者亦只求一仙中之人耳幽明无二理仙凡只一家汝等尽人以合天到得仙家境界并无异致道人谢世千百多年至今思昔如在目前并无异术不过尽其当尽非有异能之事炫人耳目也以道人当日用工之得力处爲诸子晓畅言之见之于言尽之于行何仙之不可成耶诸子喜闻𤣥𣺌之说不知虚者实之基不从切近处加功彼高远难行之境从何处行起忽易而望难难者终不可卽徒损神思白首穷年仍然如故吾未归洞府言无异言行无异行迨至数百年后称祖称仙称帝君不过尽素位之行而已未登仙箓之前岂期千载而下有此尊崇乎居今日而谈往昔似难言也汝等倾心信服不知造到此等工夫便有此等境界方有此等滋味未可爲浅尝者吿也况诸子并无功效可期若舍此切实之言遽与汝等讲鍊气修神之法是欲爲方圆之器而不使规矩绳墨也大匠诲人必以规矩又云能与人规矩不能使人巧巧岂不可使巧则仍在规矩之中也熟极巧生自然之道未尽其功先期其效此入门之大患断不可存此种念头总要常存不足之念惟恐有犯由勉而安过去而功来自有一番飘然之气形于四肢将不得谓之身无仙骨乎尽庸行而成仙道及门而论指不胜屈如扫月白云等究无修炼之功竟成仙道诸子皆具夙縁岂可远逊前人只能保得惺惺不昧工夫扼其大要谨遵戒行勿伤大节逐条做去安知今日之及门不爲后日扫月淸虚乎诸子皆具知能各宜加谨相与有成期望甚深不惜恺切鸡声断犬声低天欲旦日光微欲识前因方知去路四时有寒暑之分二曜有盈昃之殊问何以盈因其昃也问何以昃以其盈也明乎盈昃之理则思过半矣一线初开冷月碧天掐破琉璃幻中景象共沐辉煌渐而成盈渐而成昃此亦天地自然之道犹之人情散而复聚聚而复散无二理也可知聚散无常盈昃有定惟此辉煌之槪常在人耳目前不可因其遇昃而异视也诸子皆具惺惺不昧之良皆有辉煌之槪扩而充之何至如斯月倐盈而倐昃耶人心至灵灵则无所不通人心至明明则无所不照能通能照何至惛蔽不悛致使淸虚者受其障也总因行之不果信之不坚有此一番作辍耳道人苦口降谕几至舌敝唇焦求其稍加长进者百不得一幸而此衷可吿无愧者尙有十分之七八甚而至于反其素行罚之无可罚者卽使置之重典肝脑涂地亦无庸也日有精月有华阴阳之气团结而成千古无不明之日月何以能明余光普照无地不容是天地之无私也九州薄海同在照临之内至于风雨霜雪不能掩其光者因日月统率乎维皇之上风之所拂雨之所润霜雪之所队无非相辅二曜鼓动万物春芽秋实风雨霜雪各显其能各成其用而日月合四时而如一者也翕聚闭藏天道有自然之运风雨霜雪各司其令春之日月夏之日月秋冬之日月虽分衰旺然而盈昃不逾乎其时消长不失乎其度气候使然谓无理之可指乎太极自无而之有生两仪而复生四象大都皆附丽于天地同一始终也合气以言理其理始明合气与数以言理其理愈足圣贤穷究天地之微未见切实发挥不过曰于穆不已而已夫朕兆未形之前何所指名盖空空如也空则灵是则灵也者爲精华之会也人人具此精华而无灵舍以载之宜其日就消亡不能如日月之且复且矣日月遇晦而不失明之本体人心遇动而竟无平旦此可见精华之独在日月而不在人心也显然矣非不在也有逐之者矣曰气曰数曰理无轻重而分先后气在理之先数在理之后理兼气数人不能全而惟天备之结成精华而付之日月人不能而见其能者应在不朽之辈耳工夫全在何处姑置气数于不论且与子等言理理无象而可名能尽则有子孝臣忠之象可凭也由精而至微安知不结其诚心而舍于光明之府乎在人而论则爲纯人在幽而论则爲正气之鬼所以不得谓之仙者因其功不臻于缜密夙根未透也然犹不失本来面目再加修省亦庶几焉理则至虚而至实气载理而运人实具气质而成形有与生俱来之气运之以理而有未爲血气用事者言无畸言行无畸行略加点示而戒行自遵惺惺者毫无昏昧常见其灵而不见其滞也渐而加功未见有不成者天道有自然之运人心具不昧之灵天与人原无二理人之所以不能始终如一者岂以性有异性情有异情而圣与凡判其厚薄之殊乎总以灵之一字彻始彻终不涉于蒙蔽圣与凡遂隔天渊人疑圣人之性情与凡夫顿殊不加修省徒借口于生初则亦勿思之甚也圣凡之始而一终而二者盖就已成而名不可以存不肖不如之念也灵机本乎天授保全恃在人功心本至虚虚则灵虚灵二字诸子观之似有先后之别恐未必然其要全在分得轻重灵则是虚虚未必卽灵也夫虚涵万有不能运化虽有如无心窍中殊添壅滞耳太虚无名而四时往复日月盈昃星辰显晦河岳停畜此可见毫无障碍惟其灵所以能如是也天之所以昭着而可浅见者如此人具二气之良无所不备分言之曰五脏四肢耳目手足以需视听之用五官百骸各効其能枢钮关键全在何处心爲之也心之扼要处在何处灵爲之也心无可名灵更无可名有耳目有聪明有四肢有恭敬莫非心爲之也分而名之有类可指合而计之统在一心统在一灵灵则感感则无所不通有先天之灵有后天之灵先天者何卽惺惺不昧是也后天者何卽能保其惺惺不昧全凭已之用功也功从何处做起静以存之动以察之十戒以防之十行以遵之暗室屋漏如对大廷行止坐卧如蹈冰渊非言恐也盖言敬也道家开口说精气神三字不从心地上做此三字从何处落脚不知𤣥渺之谈悞人而最易动听诸子细思精从何处固起气神从何处修鍊起必皆应之曰自然在心里呵呵旣知在心何不竟从心地上用功更觉简便明快徒分出许多枝叶将喫𦂳处置之膜外耗尽血脉虚縻𡻕月不知有功之可指否究竟精不能固气不能充神不能足此心全无把持总因见解不淸旁见侧出以眩新奇究其实则终无分毫益处诸子只从着实处下手精不养而自固气不鍊而自充神不凝而自足惺惺者灼然于中物来具照信之深知之明行之确不爲俗尘所染一段淸虚灵机活现谓之曰仙然乎否乎天圆地方几上盘桓就近切指显见行藏可知道不远求随理起悟运用包藏无所不见只在善学者随地求益耳一室之中无所不有孔子云三人行必有我师师在何处卽三人中也爲数甚寡俨然典型在望不善取益虽千万人亦何与之有如乩盘有象地之形始圈有象天之义运用旋转变化错综犹之万物化生推迁代禅也诸子习视几筵寐焉罔觉随时察理观变以悟常卽小以见大不外乎日用庸行之道卽具精义入神之学也若流于忽略虽至理名言竟等之朽腐矣善于集益者则不然理之所在无分奇异是必究心跬步而寓行远登高之象逐渐而进盖日积而不自知也功不可以泛求身心如一始终不倦何在非取益之资务必看道书学奇方然后爲之用心乎书固不可不读读书所以明理道书未常无理深沈𤣥𣺌难于解彻不从浅近处做起何以到得深沈境界不从切实处行起何以到得𤣥渺地步所以立意不可不坚取法不可不高𤣥𣺌之谈若据诸子今日资学而论似难解彻殊不知工夫行到其间由粗至精由浅入微不加披阅一寓目而了如指掌矣舍切近而求高远诸条忽忽白首穷年用心于无用之地智巧日增而天机沦丧不惟无益而且获罪徒具生人面目其所以异于禽兽者几希更不知能全得几希否几希者何卽惺惺不昧之谓也人处乎天地之间亲乎上者近乎天亲乎下者近乎地近乎天则爲仙了道等而上之者也近乎地则庸夫俗子等而下之者也子等介乎上下之间近乎上下只在须臾之判可不危乎人人皆具知能又云人之好善谁不如我子等岂无勇往之槪强毅之心终日悠悠而甘爲近下者俦乎恐未尽然也望之甚切而言之愈详发愤加功母替吾言道学之传由来旧矣阐其义者分其说曰性曰命曰精气神究其所统则总归于理儒释道虽分异名总而言之不外乎道性命精气神五行合而观之只完得一道字之义理则统此五者而兼括之若不知道学之方而沾沾于逐末误矣道从何处讲起性与命与精气神俱在人身之内何者分爲之曰性命何者分爲之曰精气神此𦂳要关头最要认得淸洁讲得透彻稍涉于偏则毫釐千里矣夫理具于人本于天未有性命之先先有此理悬之以待人得此正理则尽性知命之功有所着落此就现成而论精气神是性命旣有之后方有此三件名目道是率性之谓循其理之自然无物不有无时不然此言最善故道无彼此之分儒与释道各行其事并不悖也全要靠得着实性命两字大家俱不能离总在理上做去精气神儒家何曾不讲惟求道者分晰得明白理字看得圆足儒之所以别于释道也若讲淸净讲修鍊而无实际工夫初学入门最易悞事惟集义工夫爲汝等喫𦂳下手处能集义则事事合乎理卽事事皆尽性知命之候矣尙有精气神之摇动乎集义则理顺理顺则道明精附于气气浃乎神气盛则精强气盛则神固无非由集义而致根之茂者其叶盛理犹根也精气神则枝叶是焉以尽性知命之工夫而欲冀成仙了道之事业一转移而穷神达化矣转移者何灵爲之也灵则无执滞灵则无障碍有心灵神灵一刻之灵终日之灵万窍俱灵通体皆灵以此功之臻于化而神也功不打实地做起则空中楼阁有规模而无基址道成何物性命成虚诞精气神成糟粕故学者以着实爲本不可预萌速成之念心志要守得坚定不可左顾而右盼一暴而十寒始终到底方爲入手之第一气有先后之异合性命以言先天淸虚透彻悬于无滞之所迨受质以成形后天用事不能肖于初生其功不可以不尽补其不足虚灵者复其本然合精气神而团结永固性命合而分分而合与生俱来之物醖酿发施有异名而无异用始终如一不假手于人工此最上乘也中人之质居多后天之学断不可疎节性以防淫顺时而安命功之所着日渐日增灵心渐长集义之方习而愈醕精气神不求而自足较之先天毫无亏损惺惺者灼然光明不烦把持而自全此之谓由勉而安海阔天空任鸟飞鸟飞上下合天机至诚一点归无妄慧眼争看旧屋基无妄者静也至诚惟静能归无妄人能静何外物之扰乎静以驭动动亦静也子等不惟不静而且预存动念宜无见解也静之一字爲子等下手第一妙诀不必蓄疑静以自养可也一曰一二曰二三曰三共成多数数合乎道道通乎天不附于人数成何数道成何道可见人爲载道之器穷数之根人得成人数与道当兼尽之矣数学难道学更难畏其难则终于难也此段工夫从何处做起道数相臻惟至诚惺惺不昧现全眞太淸一指归无妄半粒金丹不用寻略示几言以征实行东西南北曰四方春夏秋冬爲四时天位乎上地位乎下四时运旋盖无定而有定也四方屏隅盖有定而无定也推之以象按之以数各安其常同在履戴之间不变者方位至变者时序理爲之乎数定之耶数不违于理理亦随乎数求数而察理非天地之特逊能于至人也人能尽其心思穷究四时运旋之原考核四方屏隅之象于无定处而得不易之规坎止流行支分派合四方之与四时融成一片天地相通发古人未发之奥义成一段绝大议论以配合理数才算登峯造极有理可谈有数可指不能卽时降谕随便听讲惟冀身体爲第一此编言十戒十行指示圣学下手处乃身心切要之功卽克己复礼也故曰包涵甚广做得周全便是圣贤学问成得圣贤学问便是神仙境界至哉言乎慈哉心乎夫世之慕禅玄者每忽于实地空鹜高远迄无成就卽稍明儒理者亦不知性命之眞源修凝之至诣今将三教同源处入门路径导示明确是孔孟心传亦禅𤣥要典也广化弟子惠觉谨志语录大观玉诠语录谨按玉诠乃苏城天心里彭氏定求本坛系玉光普照天尊开化故名曰玉诠孚佑上帝于康熙年间降世宝训十五则邵志琳又复增首段爲十六则而误名爲玉淸语录敬稽文昌帝君玉诠序云钖之自天者曰玉规曰玉书曰玉格成之在人者有法诠有经诠有玄诠合而汇之名曰玉诠是以爲玉诠语录则可以爲玉淸语录则不可也况后松江赵氏本又另有玉淸语录旣复且淆不可不辨今谨依玉诠原本订正吕帝曰静功要旨但曰心息相依凝神气穴亦未尝不是但不得入门之路徒然梦梦耳吾今指点须以洗心退藏爲一径归家之的培补先天亏损之后全借后天生气接续圭指一图今人反不说起何也唿吸二字性命关头唿则阳升吸则阴翕升处仍翕翕后方升以微以细无形无声顶门烟聚直贯夹嵴而下深入气穴在脐内虚中一窍深深留住心火自甯然后任其唿出是爲一息久久行之可补衰疾若但从咽喉往来总是皮膜之论此法全在五更时坐其余时节常常照管百日不歇方有药生之候元气爲药若今日子等所谓阳生不过虚火非眞药也妄言採取盲眼聋耳有何益耶今日故不言採药专言翕聚速将圭旨一图细看分明灵眞之体尽人具备不假造作不烦寻觅有生以来卽全体于我身但因世人驰逐尘途不思还返所以灵者变而爲窒眞者改而爲妄灵眞旣失窒妄用事所以道本大通而以窒性求之则处处染着道本至实而以妄心探之则事事虚伪殊不知灵眞之体赋自上天所谓天根者是也染着虚伪因于幻合所谓地根者是也以天归天如水入海本无异致是以古来昇仙成道之士不过善保我身之灵眞而已大坛开化教育无边亦止欲子等识善保之道所患子等有明浪掷有慧虚投不肯濳心净识返照自己眞身耳若能返照则灵性日充神通可致眞心日透圣慧具全如此工夫虽或未能易胎换骨飞形上界幻身凋谢则眞身坚固安住天宫不难矣彭子甚有縁天恩旣深子立志亦复不小眞吾道之嗣法人也我适言有明浪掷者灵眞之体不可以言语彰不可以形貌状唯在反身自问见一分自有一分受用见十分自有十分作爲若预期助长便同赤水神珠不可得矣所以世人不肯修心者无不有明浪掷也所言有慧虚投者慧光原属人之善根用之得宜卽是明心知性立命见天之基本若恃慧爲我有而用之以胜上之念则渐觉他人之慧皆不我及一点胜心化成大障如是则虽有圣训而不闻虽有宝典而难入障根起于纤毫灵眞隔于霄壤是谓有慧虚投也今吾子信道正而且固谅无前者之过然大道精微不离平坦大道广博不外近约若稍有务博好精之念便致忘失在我之灵眞而不易复矣道借縁成縁从天授凡古来得道之士必有善縁以成之所以境界之或顺或逆俱足以发明我灵眞之体而唯上慧之士爲能审縁而悟之若无慧者逢善縁而不能觉则善縁日远反堕邪縁不知縁之善者其始必有逆境故能警惕身心渐归正路縁之邪者其始必有顺境使人迷恋辗转渐入迷途是以有志向道者必先正心以乘正縁所谓正心者去华就淡轻名重实崇本抑末尙志寡言乃令我绛宫眞人通明洞达不因境顺而昏不因境逆而苦则一切境縁俱是我成道之助何况更遇大坛无量提撕此善縁中之最胜因縁也所云縁从天授者子等于正心之后尤要生大觉悟看得世间一切因縁莫非天授半点不由人力造作自当心心事天冺私忘我弃智绝矜则灵眞本体日与天光相接而德性符于元极矣然必一言一动悉存戒愼之念乐善之诚而后过悞渐寡功勋渐多天之授縁有加无已而大道可成也若未明此则虽竭智探𤣥究竟金丹不复所以然者丹道非神助不成上神非功德不感最误人者有一辈自了话头徒讲论汞铅龙虎而置积功立行于度外如此等人虽能屏息绝粮终不是眞胎息眞辟谷也安可云道哉总是本坛大化阐𤣥功则以心月爲无上丹头论功行则以性宗爲无尽妙谛言化度则以眞灵爲自然舟楫俱要天人合一处细勘而得非浅小智慧所能几也呵呵此吾道所以知希也道法无边广莫外吾心光天眞无量众俱在吾心中大道难思议吾能造其宏一心中有失不能禁其邪如彼世间人何堪爲我说说及多苦恼愿救众生劫救劫良不易扶之不可挟有能始信者终于多疑惑有能善信者坏于多畏缩有能具灵者多爲家縁失有能自悔者继而复蹈也有能谨守者怯于无胆决有能勇爲者败于入道邪此等愚迷辈俱入河沙劫欲返眞元良三九须寻急大限一来时此命顷刻结𤣥功不可拟如天嘿运月玄功不可知如彼须弥轮𤣥功不可及如天难几也一入易几处卽在心中获无边恆河沙俱有此米月欲得此心珠须凭守戒烈欲得此心淸须仗归命一归命无作爲静守天理乐乐天知命士吾愿度出劫轻淸者爲天重浊者爲地人得二气以成丹台虚明廓落本无所着一恋妻孥万欲齐来一爲身家万魔俱到殊不知此身死者也非灵明者也此身殻也非眞也岂可以有尽之身累此不坏之心乎身尙无用何况身外之物道之于人人心素具不假于人酒色财气本无魔障只是本性旣失四魔毕集四魔旣集良心难复主翁旣去客人作主酒迷于一时色迷于一身财迷于终世气遂因之而来大魔旣集各逞威风自相残害酒残吾之神色取吾之精财迷吾之志气丧吾之身亡身败家上遗辱于祖宗下遗患于妻子存不能见世人于生前死不能觐天颜于身后岂不可怜岂不可惜设有勇士能逐去四魔心无襍念心淸而气顺气顺而精裕精裕而神旺三宝已备不至丧失于是而内整𤣥宫外度末世功成行满上帝裦嘉拔擢及汝位证飞仙无疑诳言又或有人天生好道不致逢魔位证上仙固无论矣抑有中士酒色财气魔之又魔世味俱尝作恶将盈而能一念悔心将前所作爲尽情改悔诵经礼忏归命上眞度人自度自利利他功行一成灵根素具南斗标名亦可位证飞仙吾道荡荡吾道平平人自远之非远人也一恋浮华卽远道也又有下士不知道法不知明心见性然不敢自专亦不致作大过大恶此等之人卽经大道亦不能造飞仙证𤣥功惟积德累功作一集受洪福之流然或功德积久上帝亦不负之至于身亡南宫受炼脱殻尸解位证地仙可以无疑性本无着贵乎虚实道本无相贵乎忘念诸弟子旣无生知之圣又无复性之功可乎吾愿爲子论复性之功复性者非在于一念一意以复之也须要念念返本意意还元复性者又不在于一事一物以复之也务要事事报本物物知元太虚冥漠总不着一实相又不着一空相着实者不灵明着空者守枯寂枯寂者死不灵明者亦不活无非着一死相欲灵明者先提心欲提心者先去欲欲去欲者先断疑欲断疑者须定欲定者在于慧欲慧者在于玩鸾训玩之务要行之鸾理微深空灵方觉能空其心空其相而后眞理湛然灵机直接此不独能辅鸾亦能进道何也大道无形惟空能合大道无方惟觉始通凡夫之所以不知道者非道远也爲多妄想以塞其本空多色心以障其灵体是以顚倒神志终身迷闷觉性不光今日诸子欲知大道须悟本心本心旣彻何道不集然本心两字甚难体认文字语言讲究不得步步要在身上理会及至身上理会更难下手知识意见都用不着全要在法上参求及至法上参求尤难立脚符印经诠亦属虚形所以本心两字迷者实多悟者实少谈者如牛毛得者如兔角各至老死不能相救玉尊所以发大悲心勅建宗坛必欲使世人跳出尘嚣咸臻道气使其本心不失游乐眞鄕此大坛开化宗旨诸子各当奉命力行况天人相感寓于一鸾教之通塞存于一心道之废兴关于一机诸子诚欲使天常接教常宏道常兴必要从本心发挥应现方称妙乘上宗本心者天地自然之心无无虚寂静动未形混沌未启便有一点种子布于太极之先合于无极之极便是本心人从后天立体分阴阳定五行一本已二所以天与人分灵从知丧日从事于道而道愈远子等只要贴认吾身未生以来心在何处本自何赋时时回顾时时注察便知此身已属幻空此心万劫难毁今玉尊开坛济世宗旨不过爲本心两字复归元化至于法箓符诠静功𤣥谛究不外此诸子能知能解便可称爲上眞然修之有渐复之有源从源溯本妄尽眞生近理工夫全在去妄勉之金子夙根旣好慧悟后开舍身衞坛可谓难矣若能一见本来便成眞圣小其心大其身一唿一吸还本眞存其神守其精左日右月抱灵根龙吞北海水虎啸南山云此心非我心此身非我身朝腾九霄布风雨暮列酆城济万灵精旣满神复盈与天齐夀无陷倾仙家诀细讨论身心与精神气气合元英元英一点分爲九八卦相排一中守子能寻得这源头亿万仙眞随尔走走走走莫叹西风两鬓斑云中自有人携手诸子有志炼鸾务要日日涵养月从精生米以气结天精未漓月体易复眞气未散米珠具存持其志守其神勿逐物而营营念须空视须中固关钥昇𤣥宫是名天精飞如龙调汝形潜汝息勿随欲而役役寻眞母守𤣥室三田交通上下混一是名眞气坚如石一米成大本立一月成性光得𤣥𤣥至道本寻常万劫修成只性光就里工夫微似发静中火候细如芒弄丸抱卵差堪拟伏虎降龙岂易详得手莞然成独笑谁无鼻孔费思量元始所𢌿之气乃心之王所谓守心者无挠其气养心者能定其气气足神完万物备我何从更有欲念人之所以丧其心者丧其本来所以出之心也人能复其心者存我后天再造之心也故修炼之法不守心而守气气从混元之初而结先天地而生始阴阳而立所以一阖一辟从无极中剖出𤣥关一窍气气应合阴阳故曰始气欲求道者斩后天立先天故能立地飞昇修行者五字诀正专静存斩尽之矣行自在坐自在如如不动眞𤣥解养气工夫只寡言躁急平兮天君泰晨调百息葆中黄叩齿三通百邪坏五辛绝兮肠胃香眞珠一点悬紫房紫房眞人天地通护养丹壶径寸中龙飞虎走风云动梅花片片琴三弄水底瑶天渐次明三彭不敢撼金身律已严如侍君侧兢兢执玉时畏惕日日常行人不知万亿仙宗从此出入俗无妨谐世尘避喧由此登仙室不眩聪明不走歧三千弱水舟堪觅诸子鍊鸾未得通光者少此一段工夫故也今当平平做去淡淡得来自能优入圣域也修行路头道人前日五字诀尽之矣今再宣之一曰正如何是正周行大道本如弦曲径旁门戒勿参趁此大梁珠照乘轮蹄熟路着鞭先眞实路头不难进步二曰专如何是专灰心息念检𤣥诠一字堪消万劫愆检到无言明月对心珠光照大罗天只要专志不废时日三曰静如何是静息息收回方寸田精神才动守吾𤣥空里影来空里灭眞空湛湛定中禅不须绝俗只要随应随空四曰存如何是存眞心圆活是明珠动静中含造化枢但使七情沈碧海一轮浩月见眞如学道参宗最患执着五曰斩如何是斩大药初成九转丹三彭斩去万神安尘縁摄向光明镜拔宅飞昇也不难目前骨肉岂易轻抛但须欲寡恋稀三彭斩去矣或言斩字工夫最难曰只要用沈船破釜工夫认得这条门路急急望前是生落后便死其势不容不斩譬如毒蛇螫手不脱腕不生不得不斩一透此关何难直入眞境到得客火灭尽眞水复荣重如才出母腹便是归元大路也云何是摄心心起心还灭捺住无明津上潮眉中现出光明佛云何是息机机动眞光裂试看风平波不动一轮涌出光明月云何是养神神在崑崙穴莫将尘垢凂元眞飞身自到光明阙云何是报恩恩隆难喻说发肤原是本来身直教认取光明血云何是充觉觉在智中彻撇尽巵言冺见闻珠心独契光明雪金丹大道非易非难只要子等认正头认得正时怡情花鸟皆可得道认不正时埋头面壁也是徒然施子子被那心魔缚了故怀抱不开心执着了道便是碍道认不眞三品合一之道三品之中精爲根气爲本神爲标根主静本主立标主动精静而动藏神动而静伏修𤣥者修静也静能见天精爲天本所以悟金丹者重于养精精固然后能养气气定然后能养神所以守精之法在于善濳不必纳息黄庐恐挠于中也不必注光崑顶恐耀于外也唯有念念不着便步步不错况暮年之人精元将竭安可妄有作爲哉今后子当一意养精方可摄气气摄自然充神若子妄以客气爲眞气伪神乱眞神乌能见大月升于碧海或问养神之方曰起居随意适寒暄饮食须调护圣元但看梅花琴里弄炉烟静对共无言施子锦近来作何工夫对曰有志而神衰曰旣知神衰何不卽做养神工夫对曰志欲以坛法医道训子孙曰如此更役神矣志多则事多神愈竭矣岂不闻大眞人云志多于神其道日昏神旺于志其道日至子言志未衰而神衰不知子之神衰皆本于志未衰耳所以禅宗有云放下全放下佛也不要做竖起嵴梁筋便是骷髅坐子若参透此旨心空则正气长留心定则眞精长湛何患神之不旺也子等能明宝月二字乎太极初分先生月而后生日故日爲始气月爲始精其体微妙而难盈其光精莹而不耀始生爲三圆满爲九降精于人谓之正性正性之门谓之宝精所以见月得道者甚多可笑人生逐逐徒见天中之月不知已身中各有一月只爲尘氛蔽之云雾掩之不能使光明吐露耳若能濳神内照精满而月生神全而英现从一至三从三至九金丹大道莫外乎此问从一之义曰天一精也大道从来要自探守元抱一见三三不须空向金炉叩摄念蒲团仔细参问三九之义曰阳数也月包日体故老阳之数至九而极月白水淸故少阳之性从水而生知得此理便可长生圣光昭朗洞彻始靑生机濳运道气内凝定慧若虚体干效坤是曰纯阳金丹之门我灵不远人各能存我眞不难人各能明灵眞二物上药之英一在去私一在灭嗔私去嗔灭方在我灵一在除妄一在还湻妄除湻复方明我眞二物克具纳炉养烹元气爲鼎元精爲铛元息爲火元金爲薪三要固密五性沖匀返三还九天地合幷玉光温温降我崑崙金光微微现我黄庭金玉二光聚会生神不以知测不以意分无无虚极妙理自呈更形换骨渐育胎婴云霞灿发金火聿腾知此道者尅曰丹成谨按玉诠宝训多言米月此编阐发最爲微妙诚以天仙之祕日与月交元始之传珠以米现其中有无出入虚实隐显是色非色是空非空得者自知明者自成非门外人所能臆度故曰从一至三从三至九金丹大道莫外乎此盖亦卽正阳老祖所谓小月一成三体初现九英全复大药全成也此眞一则天书祕旨莫作人间世语言文字孟浪读过广化弟子惠觉谨志语录大观新月坛语录吕祖曰爲人先孝友而后功利自有日兴之势究竟行成于己名利未尝不随之推而极之卽到圣贤仙佛无非孝友二字立其根基诸子但向此中行去何患所爲不成所求不获哉而孝友之道尤当从心上行持方是眞孝眞友否则外博虚名中无实德非特不能倖邀天眷亦恐不免于罪戾矣百𡻕韶华有几一身名节终传试看古迹去芊緜谁谓后人不念诸子临入门时有许多语似是解脱但身在无名犹死也身故名留犹不死也譬如道人未尝现在形影可覩而能留神应世虽死不死也子等总要立名节于生前传贤声以继后就是了何谓仙得明理依正道也何谓佛度人无量慈心济世也何谓人善恶交界依违升降也能得守此诸事体念凡事万物当体至理卽悟道也仙也佛也人爲也谚有之曰一命二运三风水四积阴功五读书子以爲是乎夫命犹令也天卽理也此命之正义也世人不知以人之生年月日爲命不知卽此生年月日亦难推测讵此遂足以定人之生平也士人立志希圣希贤求爲宇宙不可少人方爲圣人之徒若云得失有命不必尽人事以待之此妇人女子之见岂丈夫之所爲乎故谚云以命爲先者误也况征之行事裴度以还带而至宰辅李登以秽行而削职禄命其可凭哉至于风水事非无关轻重然古云阴地不如心地好斯言何谓也朱子判一夺坟状云此地不发是无地理此地若发是无天理可知地理必与天理合也明矣且阴功乃人所自积积一寸则享一寸之福积一尺则享一尺之福天下有贫苦之人术者已决其饿莩又无牛眠马鬣蒙祖宗之福荫也而好行善事积至三千条得以享万钟禄而列五等之荣者岂少哉至读书明道圣贤之学也然以不积德之人教之读书是以桀纣之心对尧舜之言也可乎此不必更言命矣人乃一小天地四时一理阴阳亦然春日发生自觉神淸气爽夏日发荣自觉开放秋间凋落自觉寒凉冬天肃杀自觉骨繂春淸夏凉秋肃冬杀所以人如之者寅乃春候思爲何事岂非发生之时午乃夏候计议已成岂非开放乎申乃秋候事已将成岂非肃乎戌乃冬候百事已成岂非杀乎所以人须幼时勤俭先正心修身长而作事克孝克弟信交朋友百事俱成爲国爲家根本是定年方颁白或富或贵爲僧爲道一身之执业定矣若老而无成事贫贱已定荣华已改所以人不可不知天之所以生我者何爲地之所以养我者何意此岂可谓吾已富贵不必再求吾已贫贱不必再图或有先富贵而后贫贱或有先贫贱而后富贵此皆在人自爲之耳嗟夫我常度人救世其乌能得哉子等爲吾道人勉之凡见信道之人须将此言教彼彼庶几传言鄕里稍引觉路云耳春夏忽忽倏已九秋转眼韶光曾不一瞬人生世上能不嗟叹老之将至乎有志者须及时勐省无使时之旣去而徒悲老大也子等加功者第一务在尽心心要撇得开收得笼撇得开则杂事不挂心头收得笼则心不外驰而常在腔子里则念念在兹不走失了渐渐自然昼夜常存心如止水从此而珠光发现照耀干坤矣仙家岂有他道哉人唯混浊不淸则心如黄河之水与沙俱下安能得淸安能得定亦安得有珠光透露终身沈没而已可不惜哉可不慨哉第二在行善不可作一恶事不可起一恶心不可发一恶言忠厚待人常如自已矜孤恤寡敬老怜贫人能如此则功行可言矣然最要者在乎济困扶危体恤人情有力者助人葬亲成人婚配其功莫大若徒刋几张格言劝化世人终无实际不知流入不重文字之家将他覆瓮则功过相半矣何如实行其德今人略有一善便满心得意且云何以无报不知古圣贤之立教曰积德曰积功曰积善必终身累世积累无穷乃有厚报非一事一行便可得奇福也其有一事一行而得厚报者乃祖宗积累于前而及其身以发之也岂因一事一行哉然又不可执一论者或一事一行而活数百人数十命则又格外言之矣总之人之一生不可不见善勇爲古人云勿以善小而不爲勿以恶小而爲之两言尽矣子等细玩其中意味毋以爲迂乃妙德之不可不积积一尺深则子孙受一尺报积一丈深则子孙受一丈报天道报施自然之理人能于本枝骨肉加厚者上天眷之祖宗佑之垂世八宝孝弟以敦本忠信以居心勤俭以守己宽厚以与人忍辱以消祸善养以厚身仁慈以及物知足以操存爲人之道无他法和悦近人则亲朋懽爱锋芒太露则见祸必危更有不可者刻毒之言剌骨之语短见薄识最损阴德愼勿犯焉天下无二理人生无二性性无有不善其有不善者习迁之欲诱之也力求至于无欲而不能去欲者得天地之气不淸而习尙之多薄也力去其欲而不能去而人遂甘于自弃天将自此而灭绝矣天旣灭绝人欲日炽而其人遂不可问矣故求道之法在于尽人合天夫天非苍苍靑昊之谓也我心中自有天忠孝节义而已人能将道人前示垂世八宝身体力行爲圣爲贤成仙成佛都在是矣道在天壤人自违之道在人身人自远之所以世人求道者日日思想学道希仙而不能一刻戒妄皈眞则亦何能有一刻与道合也道家谈𤣥必须性命双修而儒家言诚亦必性命两立是儒与道原爲一体并无二理然夫子不谈𤣥而言诚恐世人入于虚无便是异端污世之说所以夫子只言诚而不言𤣥试思中庸所谓诚一不二非所谓𤣥𤣥之处耶不二则能诚诚则能生物若一有间断便与道违不能如天地之运行日月之迁流故惟一诚卽愚者能明柔者能强造到至诚地位便可前知非𤣥之又𤣥而能如是乎此𤣥之又𤣥之理不可言语形容而夫子诚一不二之道亦未尝有能言语形容者惟功夫日渐做去到得诚𤣥地位自家心中自有一种妙处非他人所得而知所得而能也人生不过得天地精华之气凝结而成理赋于天而命禀于人人理卽天理人性卽天性也天与人一也自有知识以后随习而迁天与人遂相隔而不相亲也道旨𤣥法不过欲尽人而合乎天耳子自问何者爲天何者爲人道本无他总在淸心地心地淸明无一点杂想无一毫私意常如明镜皓月无一些尘蒙则体已立矣奈世人不知营营扰扰不使一刻淸闲则心先死了如何久长生如何望得道要知此身原是烂枯髅所以常存者神耳神由于精气精气耗坏能常存乎从此思之则精气最要𦂳者矣乃一但耗坏不亦可惜乎子等旣皈道下及早修持犹憾已晚况以年富力强之𡻕月而甘暴弃乎天时日去而不返精神日衰而难复若使任意苟安则一至迟暮便落无常圈套矣夫修持一说谁能箇箇离家人人出世卽在家庭之际只要仰不愧俯不怍再能时时存心刻刻省察毋使道心或离亦不必抽铅添汞之法也毋耗其气毋伤其神毋淆其精毋动其心毋乱其性毋固其意毋劳其身静以养之坚以持之正以守之便是出家修行也一领先天露二得海厎津三收万物性四留五谷精六撇尘埃气七保自来神八明阴阳理九归大道神十得眞眞路成就混沌身此名成胎混沌经也心是水不寛𤄃不动性宜静心宜动能依性而动心则可矣有拘束而无拘束是也譬如洋洋大海水泛连天中视如镜上行云毫无边际然岂竟无边际也爲𤣥之境如此修𤣥之性似此死𤣥之心至此何也身至大洋之中心中毫无三念惟有一箇命字在腔子里了能如是则渐进性心自活意自灭矣人之性执非性执乃意执能不听意迷则心性有主理自明矣依理意自去矣此卽澄心涤虑法也大道莫妄谈𤣥功莫戏看修身还自纳保守炁如山天之炁属金故寒地之炁属火故煖然必先要识得阴阳混合之法譬如冬天炁在上春地炁浮上真阳伏则寒眞阴下则煖此时纯阴之际一阳初放故必取心火嚥下坎宫再提涌泉眞火上合故当子时关闭心炁诸窍齐闭方得火昇后摹天门目后擦足心毕自然遍身发阳神清气爽其中之趣得矣一心如混沌初开毫无知觉此片刻乃眞神透露也能缓缓行去自然日日时时生春矣心在方腔子里有影无形放而不求则四体五官俱爲物役而非我有矣欲求放心莫过于静而静非一事不理一物不交之谓也功在平日不在临时如平日间内念不纷一心奉持道法则心思正色邪色不得而诱之心思正声淫声不得而扰之我心何以动乎所云动而不动也若内无主张任其游移涣散不特有事时中心摇摇毫无定主卽一室独处而淫声邪色争来吾前此心如在百万军中舟指可掬欲其静焉得乎故云静而不静也子等谊关切磋故剀切言之勿谓一夕之话无益十年之功也此卽湖郡荻冈之云怡堂宝训也地最灵奇神常显现福国佑民教忠教孝胜蹟相传已久凡有垂示中多隐寓丹道性命眞功非慧解人莫能知非明眼人莫能见洵浑妙旨于缘中示圆通于象外也全书原本仅载十五则宗正本又删去十三则仅留二则讵知十五则全载尙不及堂中底本百分之一乎兹先依全书原本刋刻以待异日有大力者再广蒐堂中底本而博採之使毫无遗珠之憾以完成美璧之全当得巨观用惠来者广化弟子惠觉谨志语录大观玉淸语录吕祖曰佳哉放生之得生也生一放则生生无穷放而生之则长久而生卽生而至不生是物之尽于生之数不受刀锯鼎烹之报则爲生得全而得出鳞甲之轮入人伦之道矣・使之一入人伦知修知省渐而基之便得修省之根转而生生无已证仙佛大儒无不从一物而生之也请观之☯坐谈翦烛话知心风雨淸凉结道因尘世火坑谁得出严行功过始庚申人第知守庚申爲从此际做下死工夫种出头根子人能于此修省加以考功问过羞惭惕励便是君子心肠佛仙骨相虽此际未见得力到那荣名夀考解厄善后时方知守无虚设格领有因其得力岂无对验哉愿子辈毋我言是忽甚矣爲人之不易也人而曰爲此际正费讨论第一孝悌第二忠信第三积功累行无丝毫负爲人之道卽仙卽佛卽儒尊了爲人而仙仙亦非难也能尽人之道而加以操修无已之功刻励勇往之志无始终心无彼此见纯一其怀来自然与道合眞明心见性其基立矣始入道功过格一定要领能领格便觉此身不是虚空有箇着实行行款款凛凛悚悚把握此心定后才可问道礼斗于格无忝更何虑未能孝悌忠信未能积功累行哉爲人之道尽是仙佛之道尽是卽儒尊大小内外之道亦尽是检点羣仙册籍约略以亿万计而考较止隔一百二十日下凡者去百之一可知仙根遍地自识难眞世间人略识几行字略发一善心略做几件功夫未有非根之不仙者至若世之贵者富者贵且富者富且贵者总未有不因乎仙之根而来大以成大小以成小各因其根之大小以副分量之巨细人在梦中而不知觉觉能生慧慧光反照处便晓此身从何处得来以至今日如是如是必有缘故从此勐省从此着力便有箇寻源返本的所在试听树上黄鹂叫便晓归根落叶时世之不觉者谓今日如是如是自我生初自应如是如是浪费𡻕月浪费功夫日游梦中日尝梦趣恍恍惚惚悠悠扬扬更自造出许多梦境来谓我得人生之乐如是如是殊不知暗中消灭许多枝枝叶叶削伐到根头了还不知觉么只苦汝不知耳故了却生前福业又造下身后恶根还要还一个了不得何时出头何时返本辗转堕落辗转落到污泥中便不好收拾如何好如何好奉劝世间三教子爲儒的须要细细体贴孔孟安身立命的所在莫粧孔孟腔心藏盗跖行爲道的须要细细体贴太上出世还眞的去处莫模棕拂芒鞋样胸团势利劫财心爲释的须要细细参求自在归有还无的化境莫粧托钵披袈态中怀淫骗酒肉心能读道人醒世语而觉者卽是三教中之好种子成仙成佛成儒有若反掌不知觉者卽是三教中之恶孽块坏儒坏道坏佛究落地狱不得超生愼之勉诸长话休题且短谈严行感应过功篇积功可益千般过合一珠源气自连昨日道场爲诸子解尽诸孽今日只当重新做人爲诸子超尽祖宗今日只当再来孝子吁嗟乎爲人莫易好道诚难人旣无忝乎人道可终生好道功旣无由见功过可积渐免过过日渐免功自日增方称是人方爲好道我生之初求证今日岂易言尽诸境诸艰曾一试乎呵呵某略失一小盗某亦略失一小盗某室曰做善人无益也某室曰师许我无灵也不几视我爲何如仙乎我生之初当不知悔钟离师爲何若矣我将如师之度我如师之厯试我如师之点化我转而度诸子转而厯试点化诸子更不知其退悔我退念我之爲何若昔有士人以长生药询予予答曰长生药岂无于穆不已天之所以爲天也纯亦不已文王之所以同乎天也圣可同天同天则不息不息则无始无终由此而言则长生有药讵不信乎士又询天堂地狱之说果耶否耶予答曰天地人三才位也明与幽三才判也明有司宰幽有鬼神一定理也善则心体明白光大正直与阳合德恶则邪暗偏曲昏晦与阴合德阳从阳类入于天阴从阴类入于地方以类聚物以羣分一定势也若夫地之有狱考究过愆劝奖淑善则又与人间官府之设均也又岂特在杳冥难测中哉假若人之患病在寝卽是受诸地狱明验心肠疽朽是卽剜割地狱烂喉腐舌是卽犁耕地狱灼燎烟火是卽火坑地狱汤泡油炙是卽鼎镬地狱顶门之疽知是火盆之阴置也腰间之痿知是累石之暗悬也周身脓血之灾而痛不可当非刀山之地狱而何遍体拘挛之急而苦不可忍非弔竿之地狱而何身如千钧之压而转动不顺此磨碪之地狱焉百骨如折而痛入筋肤此捣曰之地狱焉疮癞遍体而皮无完处者剥皮地狱也剌痛周身而肢如分裂者锯解地狱也食闻香味而食之不下咽其诸饿鬼之地狱乎物知所好而视之不能见其诸黑暗之地狱乎吐血成盆下血成桶又非血湖池地狱乎东如蛇咬西如猬剌又非恶犬村地狱乎恶𤍠恶寒时生战栗重裘不煖沸水不炎如冰山地狱之受焉食不遂餐衣不遂服卧疾𡻕月天日不亲或缧绁桎梏之加或箠楚笞杖之及如阿鼻地狱之入焉此人间地下幽事明征子胡惑乎若夫高车驷马前叱后唿衣金紫食肥甘欲不求遂而自遂志不求适而自适游神于逍遥之境怡情于快乐之乡是居于天堂上矣忆昔未证帝位时尝至东鲁游泗水访阙里幻服色为训蒙师觅东假馆有巨族姬嗣周嗜性命之学三子皆受易遇予与之谈先天后天之理嗣周卽欣然延予诲诸子其长子通仲子达季子适恂恂厚士也卽执弟子礼事予时从游者有若沈渊诸孔达周以敬柏梁公孙愚陈悃王子先王子宗孟机孔𦙍哲孔承孔纪同方合志之朋卓尔见道宛如昔日尼宣弟子辈止有鲁绍姬汪宗圣二人虽习于文而行类鄙者稍有侮愒之态予一日爲诸生诵如有周公之才之美使骄且吝其余不足观也已节因发其旨云夫周公以天纵之资待旦之勤备三王之德施四事之美摄国辅政弭流言以回姬祚挥东斧以摄奸心主盛跻之懿德宏不匮之良谟其才可谓美矣然能折节下士推已及人吐哺受刍牧之言握发听工师之策不自满假汲汲求善欲使天下后世尽有才美之实而其心始已焉此周公之所以爲才美此周公之才美爲可观也使公也矜其所能眩其所长自珍其才而惟恐人之有才自恃其美而惟恐人之有美则其才也爲末节焉其美也爲虚务焉此乃余事不足爲贵重也胡尙哉无以观也有公之才美且不可骄而吝凡未及于公与夫一才一艺之长者又安可骄吝乎公而骄吝其才尙不足观下于公者而骄吝又奚足观乎进而推焉有天下者骄且吝则失其天下有国者骄且吝则失其国有家者骄且吝则失其家有身者骄且吝则失其身甚矣骄吝之不可有也尔诸生学爲圣贤将以上佐天子下治国家中以立身扬名显亲爲宇宙完人可蹈此失耶有则改无则勉予与诸生共二子闻之赧颜汗背稽首受教未一季而涣然冰释率由谦退更倍又一夕与之讲鸣鹤在阴其子和之我有好爵吾与尔縻之云凡物之在两间同声相应同气相求羣分类聚毫发不间故曰口同嗜耳同听目同美凡同类者举相似也何独至于心而疑之乎夫心之所同然者德也德乃天之良贵心之好爵也心德全之于此则天爵具而人之好尙归焉凡有秉彝之良者咸起应从之志不界封场疆域不限幼长卑尊悦之者有同然慕之者无异念不特是也天地之所以生长收藏莫非德也吾人之所以安身立命亦此德也全是德焉一眞不杂万虑皆澄不汨于纷纭撩扰之欲浑涵于渊深甯寂之天则天地之所具者吾具天地之所主者吾主通乎天机彻乎地轴此感彼应鹤鸣而子和也可以成位于两间先天而天不违后天而奉天时盖不知天地爲我我爲天地矣此亦玉淸赞化之地煌煌宝训如日月当天兹仅录七则未窥全面异日亦当採补焉惠觉谨志语录大观孚佑上帝纯阳吕祖天师福报指南自序天地一大迷笼也古今一大迷局也地狱天堂四生六道一切轮回之迹无非迷途中之羊肠鸟道也贫贱富贵穷通夀夭一切欣戚之情无非迷境中之胡猜乱想也世无觉者谁知迷妄中人指东爲西惑南爲北而大声疾唿一爲指引也乎大觉世尊悲悯羣迷于是应迹乎西士设教于南洲意欲人人裂迷笼破迷局开迷境脱迷途而无如超越五浊脱离三界昭然而独觉者槪难其人嗟乎识情顚倒固已厯劫如斯矣一旦欲其击破虚空消除五藴转八识成四智不其难哉计惟于迷妄之中导之于可安之境引之以可喜之情则趋福避祸之说不可以不急求而因缘果报之理不可以不急讲也且夫福亦何常之有统而论之堕落三涂者必以人道爲福得生人道者又以天道爲福而得生天道者又以不往不来爲福是福本无定位析而言之贫者必以富者爲福富者必以贵者爲福而贵者又且以淸静无爲爲福是福又无定见精而求之饥寒必以饱煖爲福饱煖又必以轻肥爲福及餍轻肥又将以布蔬爲福是福亦无定情然而辗转从上苟有以求之无下达之患矣今试语人曰从吾之说者可以祸福等观人必掉头不顾试语人曰从吾之说者可以避祸趋福人且倾耳而听依人情而顺导之权教也乎抑亦至理矣纯阳子参黄龙之学久与世隔矣而情不忘世悲夫攘攘者日处迷途之中而莫能自出也又喜夫营营者有求福之心而可与上达也因降乩于隔湖东畔与诸生讲求祸福之理果报之说颜之曰福报指南爲其由此而求之必无惑祸爲福者且必无以求祸之道求福者幷无求福而不得福者一如指南之针略无毫忽游移之见也况乎精进不已由此而击破虚空消除五藴转八识成四智又何难哉已未春后三日纯阳子吕巖题吕帝曰诸子志希大道固当体认静里工夫然所谓静里工夫者不在静时作意而含有的处存心盖静时作意求静一至动时心意更复飞扬静极自动机势然也若于动处求静则心存理得动必不错静时可弗复虑矣人心不到一念不生地位断断不能格天盖天实无心而成化人旣有心焉能造命所得之理未诚原作不得主斯气数反爲之主矣千言万语不过外功与内行兼修而诸生歧而视之此大谬也若内功进得一分则外行亦进得一分外行积得十分则内功亦必有十分内外总无殊致惟上哲者自从内功做入中人必自外行着力方有入手微不同耳总期成德乃可入道所以太上不言立一千三百功而言立一千三百善也功者勉而行之就一事言善者安而行之就终身言也诸生虽有微功若言乎善则槪未有得故详论之立功不可爲名不可爲利总当看得是自已分内事则此功自然满足若少有妄念计功计利终不圆足终无福报凛之毋忽古人改过必曰痛改前非可见改非草草已也必使根株悉拔方妙若非痛憾何由不犯今人不敢犯火无非爲其犯之卽痛耳忆吾当年每知一非誓不再犯设或犯时卽以香自灸其顶三年之间共灸六百八十三灸而后德成遇我祖授以大丹乃得成道尔等若欲成道断须学我卽不肯自灸亦须礼佛忏悔跪香庶爲苦行希冀成就徐行缓步方不绊跌高枕安眠不忧永夜做工夫人第一要宽心耐心第二要死心切不可计前切不可顾后计前则故我不死顾后则途远难行不如宽缓不计前后只管目前素位而行但有一功便是一功积累自大若急欲完发愿功数亦属计功谋利之私心地便不能纯粹乃作辍之根也黄兼济问三世因缘必有定数我前生作业今当受苦譬如桃核种地所生必是桃树自然开出桃花结出桃实岂有变出梅花杏花结出梅实杏实来者今曰立命是无一定之数桃树上开出梅花杏花结出梅实杏实甯有是理若属怪妄不实祖师不应以此教人祖师云立命之学原是变异之事但说怪妄不实则非矣君亦见有移花接木之法乎初生桃树原是桃根不能变换犹人初生当贫贱者卽具贫贱之相若能勐自儆醒将恶相一切改除另换一番善相此亦如桃树将齐土枝干一刀斫去另将梅树杏树接上自然开出梅花杏花结出梅实杏实终不复作桃树矣所以云谷云从前种种譬如昨日死也若留一点萌蘖终不得成梅树杏树若存一毫故我终不得变化气质成富贵之相盖原身之萌蘖最易长故我之恶习最难尽也至于成得梅树杏树后尤忌根芽复生根芽若一萌动所接之树无不死者旧习一萌所得之富贵亦必减折矣黄生之疑于此应释兼济又问颜子当日有何夭相盗跖当日有何夀相一夭一夀是何因缘是何果报祖师云因缘果报皆根于心所以佛祖云旣生一切心斯有一切法若无一切心何有一切法君谓颜子当日克复心斋爲求富贵而然耶非爲求富贵而然耶若爲求富贵而然其心庸俗贪鄙必见斥于圣门若不爲求富贵而然富贵因缘何由而立其心只求全尽人道以成圣贤故能立万古圣贤之极君今立心一如颜子功名富贵何以干君无此因自无此果何足爲怪若盗跖恣睢恶相自种恶因必得恶果耳目不及见闻不及事亦繁多何独疑此富贵长夀多男人世之所云福报者在此若在达者必以富贵爲多事而不得安甯又以长夀爲驹隙而不能永久且以多男爲多累而必欲弃家矣福亦何常之有哉彼见爲福此且目爲祸夫岂有异情亦由福有更大而不可穷者在耳其人功行深远极人世之福不足以报之必生天受天福天福之富非人间之富也天福之贵非人间之贵也富贵尽人间而不有人间之多事故绝于人间设以人间之富贵较之千分不足当其一长夀动以劫计人间之夀不过百年恆不足当其一日其福已难量矣况往生净土者又复百倍千倍万倍以至亿万倍于天福者耶亦惟人之功行深远尽天之福不足以报之故得往生于极乐世界耳一切仙佛皆福报也福报之不可言说如此奈何诸生小视之三教总修一心此心一意向善自然甯静儒家所谓知止而后有定释家所谓戒生定是也虽不作吐纳参观而此心不妄动已深于吐纳参观之功矣然又必要痛改前愆方能有得若不痛改此心终不急切恐所行之善亦多不能着实譬之作画必定要白素爲质方能绚烂若质不洁白虽具五采终不足观凡人之心未见眞体万斛尘封触物流连如胶似漆更兼旧习固执于中无端忽来无端忽去一日之间不啻万生万灭卽有勇者力行克治而不知此克治之心卽爲妄念徒增憧扰要无实获惟见眞心之体者心体作主一切妄念自然迸消如红炉点雪略无踪迹若以妄治妄犹以贼诘贼徒使狱讼充繁不得淸楚何爲克治哉主敬工夫要在喜怒哀乐上用初学入手先要于喜事未来之前弗预迎其喜喜事旣往之后弗复忆其喜务使此心如太虚纤尘不染旣当可喜之境亦只觉之而已勿得放纵如是则此心不动如戏台悬镜生旦丑净百态尽照于中而此镜体镜光未尝闪烁摇动得不谓之定乎得不谓之静乎怒与哀乐亦复如是诸生须于一动一静之间默验此心凡有一毫喜意一毫怒意一毫哀意一毫乐意皆务决去毋使流连是爲入门第一法要谓之儒修生我者亲乎天也生我者天乎亲也亲与天一而已矣亲心悦则天心无不悦矣故孝子视无形听无声以求亲心之悦亦卽视无形听无声以求天心之悦也亲心悦我必不忍弃我于外方而不置之于膝下天心悦我必不忍置我于尘凡而不位之于左右也此孝子之所以必爲天仙也丹道与禅观初无二理禅观以一根总摄五根丹道则六根各尽其用是故舌抵上腭止舌根也唿吸在内止鼻根也垂目反观止眼根也反耳内听止耳根也依气忘形止身根也守中不动止意根也然六根所重独在意根自来所说守中实未明了所以诸生通无下手之处误指脐中以及心肾之中纷纷聚讼终无一得不知道在忘形岂反有执形求道之理盖所谓中者对上下而言耳凡人之心放下则易昏沈提起则易散乱遇昏沉则提起遇散乱则放下不昏沈不散乱无用提起无用放下是名守中若有处所卽爲运气旁门非大道矣诸生宜谛思之凡欲往生须凭善力经云不可以少善根福德因缘得生彼国可见十善爲往生之资粮不可或缺卽欲求𤣥亦凭十善紫阳云大道须知有易难也还由我亦由天可见徒法亦无用也天道祸淫福善断无爲恶之仙佛也诸生志欲求道必在爲善太上不尝曰欲求天仙者当立一千三百善乎古今无不利人济物之圣贤仙佛且如念佛求往生者必能心佛之心方能履佛之土若不思利人济物便非佛心厯千百劫终与佛隔不见佛面行道法者亦复如是念佛只在一心不乱更无别说若寻处所便失眞法譬如以药治病病者但用目视药手执药或有近者以鼻闻药更有远者以器贮药以水浸药以火烹药皆曰吾以药治病此病如何得治至病不愈又言此药不灵再选方书眞可痛悯然吾又不能代爲之饮亦奈之何哉张干念佛要完万万之数是又只要买药绝不服药矣卽将此药积如邱陵病能愈否念佛以袪杂念发表药也爲善以积正因补养药也然须兼而行之谓之内外双修又谓之性命双修内功以了性外功以立命这方是的的实况性命双修之事岂有顖门等邪说耶况修性之功无一物可着无一念可生无一法可得大觉世尊有云一切有爲法如梦幻泡影更有何法可说何道可传世人不知认指作月亦世尊言可怜悯者饮药以口念佛以心药必滴滴自口中入佛必声声自心中出此眞定心之方也但所云心非血肉之心乃思虑之心耳此心别无处所正欲以佛作心处所奈何反求念佛处所耶念佛旣求了义必须参悟参悟须起疑意疑至生不得死不得方能截断意根诸障张干意欲忆出下文下文毕竟无有不成疑义况持此有时已成熟径熟则心安不能激切乌得不变今当爲我寄语张生念佛者果系谁此虽现成公案然不明此终非了义张生积习能破只在此谁字中珍重珍重张干念佛心虽不大散乱但于记忆之时尙落空境止能摄定识心未获面见真佛且弗克面见真我此古宿所以呵爲如石压草也盖我卽佛佛卽我本无有二所以眞我不见卽眞佛不见眞佛不见卽眞我不见要见眞佛眞我须有实义不得堕落空义总然摄住识心而此中实不急切如何能得眞心发现嗣后持名当思此佛究竟实义是我非我我有何者可以爲佛我又有何者不可爲佛参之将谓尔一身无一非佛则尔眼非佛尔耳非佛细细求之无一是佛何以故眼司见者佛眼无所不见尔居暗室不能见十字有目不见何以爲佛耳亦如是二人同声耳不能同听若说一身无一是佛则佛眼能见尔眼亦能见佛耳能闻尔耳亦能闻细细求之无一不与佛同何以非佛至观经教又说真心是佛识心非佛真心识心究竟是一究竟是二若云是一何分二种若云是二人不应有二心设有二心应有二觉一处作痛两处觉之是一人身成二人体甯有是理须细参之自见眞我自见眞佛子疑纯阳何以在尔心中是将平日四相俱无六根解脱究竟眞实了义一齐忘却楞严诸经读之何用子试于静坐时默观心体所谓尔者果何在乎尔心且无有尔何有纯阳若于无始中此心可以忽然生出一尔亦何必不可生出一纯阳可见妙明心体尔不特与纯阳一体卽大地山河四生六道皆一体也何处容得尔我等相故曰无人相无我相无众生相无夀者相若犹不解可以水喻之譬如汲于河者或以桶或以瓶其旣汲也量有大小之殊器有污洁之别到底此器之水不同彼器世人各自执一我见何以异此若将在瓶在桶之水仍倾河内更何处分别此水爲在瓶者爲在桶者人能求得一箇根源之地安身立命正如水归河内无有彼此各形各器之见我今已证大道故能与尔等合体而尔等犹执定一我见所以不能见我眞相也大地山河一切四生六道皆从一念妄想中生出楞严道之详矣可归细读今日奉教修功亦只一念岂有两心哉张干若有两心应成两体此理甚明非难解也至于结坛顶礼尤属具文且多惑众速去之惟勤修一心纯阳与尔本无一间何用焚香礼拜爲若一念差错堕入泥犁卽终劫拜我到底替你不得嗣后可将一切俗情屏除净尽仙亦可成佛亦可做岂在区区功过间较量哉大道无言非不言也亦以一落言诠便多渗漏故不言耳所以古人于不得已时尝打一圆相此一圆相儒家无此便不成儒道家非此便不成道释家出此亦不成释诸生但于静中体验此一圆相便是工夫便是究竟便是了义孔子从心不踰此一圆相也释迦心包太虚此一圆相也老氏𤣥之又𤣥此一圆相也张干要寻念佛的是谁亦只在此一圆相内寻取黄兼济要立命亦须在此一圆相内夺舍投胎打箇觔斗吴宽要做执事敬工夫亦须在此一圆相内牢立脚根大开眼界以此一圆相范身四天王当时时礼拜此身卽三十二相八十种好之身以此一圆相范心十种天魔统兵百万一时消灭莫有能测识者能示现者此心卽十信十地十行十回向四加行四十四心一时具足之心诸生功力虽未及此然不可不知此且舍此亦无由他说故细论之以爲诸生得手时印证此一圆相实无言说一有言说便成影子所以释迦说法四十多年未尝有一字道着也诸生必欲分剖吾当以三教成语证之儒曰喜怒哀乐之未发谓之中道曰𤣥牝之门是爲天地根佛曰无我相人相众生相夀者相诸生志愿不同各于其机相应者会之可也此大道也其入手工夫虽卽在此却又各各不同张干看一谁字只在疑疑时自无人我众生夀者四相执得定守得牢便得印此一圆相黄兼济能于静时一念不起动处万善相应自能于此一圆相内打转筋斗来吴宽时时识认未发之中发时自能中节意必固我四相亦尔消亡三教原无二理诸生其善会之私欲净尽天理流行三教所同归也孚佑帝君正教编吕帝曰夫心者万法之宗九窍之主生死之本善恶之源与天地而并生爲神明之主宰或曰眞君以其率长于一体也或曰眞常以其越古今而不坏也或曰眞如以其寂然而不动也用之弥满六虚发之则莫知其所其大无外则宇宙在其间而与太虚同体矣其小无内则入秋毫之末而不可以象求矣此所谓我之本心而旷劫以前本来之自有也然则果何物哉杳兮冥恍兮惚不可智知不可识识强名曰道强名曰神强名曰心如此而已由是观之岂不大乎岂不贵乎然而轮回于三界出入于生死而不能自已者何也盖一念萌动于内六识流转于外不趋乎善而趋乎恶故有天堂地狱因果之报六道轮回无有出期可不痛哉可不悲哉若夫达者则不然也故斋戒以神明其德一眞澄湛万祸消灭老子曰致虚极守静笃万物并作吾以观其复夫物芸芸各归其根归根曰静静曰复命复命曰常知常曰明不知常妄作凶所谓常者越古今而不坏者是也所谓妄者一念才起者是也庄子曰旣以爲物矣欲复归根不亦难乎在易也其爲大人乎自兹以往愼言语节饮食除垢止念静心守一虚无恬淡寂寞无爲收视返听和光同尘瞥起是病不续是药不怕念起惟恐觉迟譬如有发朝朝思理有身有心胡不如是行住坐卧勿使须臾离也无何有之乡华胥氏之国吾其游焉钱宏子子年独高而谋生甚拙吾生未生吾身安存吾身旣生吾生安寄风过于耳不有其风花入于眼不有其花造化递转芸芸纷纷贵贱同机无有二门识神太过流落其眞心胸扰扰梦寐乖形收归太虚何得何失嘻嘻其天浩浩其心是曰生基子记之道人开教只以身心爲主身又以心爲主不务空名不尙虚文不计小效不及世间之利害得失身外之富贵贫贱盖吾性中自有无穷富贵我心中自有眞得眞利反求之而便是若世间之得与利虽极富贵不过如石火如电光如朝花如云影随生随息倏过倏灭于我无与也若心上有得澈上澈下澈始澈终得之一日者可守之终身得之一念者可贞之万虑在在有把握处处有执持方爲有用其要在打破生死关参透事物理一毫无蔽一丝弗挂一尘不染自是受用无穷我养我性我融我情下手得力在求放心求放心实际在于毋自欺毋自欺工夫至细至密纤毫不可忽略虽独处一室静持一已无不事事可悟物物可通把握只在一心而已心无二用欺者吾心知其欺者亦卽吾心求其毋自欺者又卽吾心非欺者一心知者一心求其毋自欺者又一心也知其欺便可禁其欺求其毋自欺便毋欺矣求放心亦然求之一念此心卽不放矣但诸子尘障未完私欲未净故见爲难苟扫去尘障涤去私欲吾心静存而所获已多矣至于无言妙义要各自领会不可意揣不可言传有意可着有言可说者便非此中妙理若仍务外间事仍营无用心岂不负道人谆谆至意耶遨游世界无饕餮不受尘磨不受涅惟见沧桑常变换浑忘消息相更迭花开花落几时休春往秋来流不辍愚迷恋却一皮囊爲是皮囊多污蔑戍伐声色尽是万魔根钱财不过蝇头血豪强势焰总成空话别妻儿徒哽咽不如淸净乐无疆利锁名缰俱断绝通天入地爲形轻鹤驾云腾因性澈混迹渔樵山水翁烟霞笑傲留飞辙一瓢沈醉心无碍两劒光腾妖自灭葫芦虽少九还丹腹内当余七返诀俗人笑我太𤣥虚我笑俗人谋最拙一坏黄土盖坵墟劳劳空自称雄杰百年转睫逝如梭富贵荣华同积雪勿厌箪瓢避其冷勿羡势利趋其𤍠损人益已祸𡨚连竞短争长雠怨结潇洒风流美少年来生偿尽千般孽道人怜悯泊慈航每解沙中三寸舌普劝红尘懵懂人早早回头企往哲翻然悟了此中因胸藏自有通天穴先将五脏涤淸凉那怕𤣥关不透泄行满功圆神自灵志诚片缕炉香爇莫道蓬瀛路甚赊前程自有人提挈吾思人爲天地之宝具万物之灵那里有恁么道与不道幷那有仙有佛有鬼有神只是从我所愿要神仙与佛则佛矣神矣仙矣要爲鬼便爲鬼矣天作不得主张而主张者我也道之爲言则曰自然不知自然者象帝之先不能自然者赋形之后道而逸获上哲之资也道以劳得中人之性也然性与上哲亦总是一般并无两路逸获与劳得一而已矣太上说五千言元始颁三千字总皆与后天开窍先天一路从不说着半句盖千言万语总不能状这先天景象也顾先非幻非虚原是有实落处鱼游于水无所强也鸟择林中将谁教也花应时而露色浮香不言化也人生而好善恶恶本原在也孟子说扩充两字正是卽本原所有上而合太初之理今之人习道而不得道者非道难求自隘之也扩而充之由小以大由显而微始也循墙而走趾以方步以矩兢兢恐获戾然自是而爲功之一级矣于是油油然生欢喜心厯厯然植智慧根如是足矣不知犹未也了得后天尽方还造化初功至如是矣问心有得矣又从而去其陈谋其新习其故効其勤外境不入内境常淸如是其庶几乎犹未也忘其得幷忘其失无爲而爲无形而形爲而不爲其爲也自然而已形而不形其形也亦自然而已夫是之爲自然道之在于人身如是学人治心须将心时刻擒夺一番达人心夺境中士境夺心下士境夺境心夺境者忘形得形用情无情高而不亢满而不盈抱实守虚动静合一圣人乐天其是之谓乎境夺心者情役情形役形时爲境转而心不能转境是故时而见功亦时见过功过无恆譬如风樯马勒任人所使而舟车曾不能自主也然而心小而气和固不能进于大道硁硁之诣亦所尙焉至于境夺境者则背谬爲多此境未迁复思他境过去者留现在者滞是其人一生从无着脚处云过山林萍浮碧沼尙何有根底乎太上说法惟愿人截诸众缘反乎胎息胎息者非徒凝炁调息而已也此息是父母未生前一点太极父母旣生后一点真灵性得之而有体心得之而有用在天爲枢在地爲轴甚不可轻视也言息而曰胎者欲人静无所静动无所动如人在母腹然故曰胎也治心之法此爲第一明乎此者可以心夺境且可境炼心心境两相合时中之义备矣人无贤不肖无不以长夀爲乐而所谓长夀者不过曰百年有庆耳究竟登百𡻕者世不多有是何求者众而得者寡也夫亦不求于身而求于天不求于理而求于数者之过乎微花弱草皆有日月之夀以日计以月计自草花而论则已夀矣自人视之则嘘嘘乎小矣贤愚不肖皆有年纪之夀以年纪计自人遡之则已夀矣自仙佛观之又嘘嘘乎小矣辟支以千𡻕爲夀神龙以千二百爲夀二果仙人以八百爲夀上者以千五百爲夀以千五百以八百以一千二百就人间推算甲子多更夀之至也自大乘金仙八宝神龙视之亦等于花木之日月人世之年纪夀嘘嘘乎又小矣大凡人之胜天者常多理之胜数者乃准舍已本来上期大耋放却真宗仅求增算若此者是曰顽物顽物而夀及百载不爲多卽夀及千载亦不爲多也何也生无益于人死无利于已曾不若微花弱草能抽新枝而发新花也夀何论焉吾观一切生人皆是无始无终的样子亿千万年不坏的金刚有天地卽有是一灵的妙宝天地而坏也则已天地而不坏也吾夀与之等夫何逊焉今人以生日爲始自二十三十及百而上是不过就有形而计夀也有形之夀夀有尽不形而形之夀夀无穷此身得爲父母之身不令有亏损此身得爲忠义之身不令有败行此身得爲补天助地之身不令有戕物害人之事能如是数者爲天之全人爲天下之完人卽使不及中夀亦何损夀浩浩乎吾见其与干坤并永也此则大夀也尽是数端更能不留形迹三昧圆通一眞洞豁万物虚涵出乎上而不知所上求所名而不能名其名此谓生天成地手操天地之夀而已不与焉此则大而大者也愧吾未之能也心窃慕之而特以朂子等所谓求之于身求之于理者是也所谓不形而形者也于此求夀夀又何穷可以言夀亦可以不言夀也道人今日据人间传述以爲是回道人之诞噫吾何诞而乃劳诸善信香花酒果劳劳也赤驷流烟火龙飞燄大地镕金液深山烁玉浆甚哉火师之爲功勐而赤帝之用权赫也人处其中得毋叹造化之熬人无已时耶虽然天心亦甚叹人世之薰蒸无已时也嗔心发时烈气上冲贪心炽时黑烟烛上淫心发时几欲灰石利心勐时势欲竭海与夫争心傲心鄙人心自骄心不弱人心种种非心卽生种种无明之火无明之火能腐人心胸烧人血脉烂人筋骨烁人元神耗人本性岂止毫孔生湿汗淫衣服而巳耶吾登九霄阙而种种火上昇云端几欲燎我毛发噫天之行火也人则知之而已之种彼业火也则竟忘焉抑何责人明而责已昧也道人看子等日坐酷暑中以是不惮厥劳欲将两袖淸风爲子等一开胸臆而诸子能领一二其服淸凉散也亦不爲无益矣露滴梧桐月明杨柳蝉声断续侵人耳新禾香透入帘来人于此时披胸襟开眼界谁曰蓬岛风淸不在目前耶但领略无人未免将眞境浪掷耳细数世人生平其浪掷亦何限之有明明心地却去染黑平平大地却去走险实实眞宗却去弄幻幻生于情痴险生于尔我黑生于自欺明明平平实实大事总付诸东流岂不哀哉夫失其明乃生地狱相失其平乃生高下相失其实乃生魔鬼相道人当日童时习举子业十𡻕通五经有同窗生笑曰爲唐儒生乃欲作汉明经耶国家首重宏词何不将三都两京博功名拾靑紫吁老腐儒所习不合时宜其改图乃可道人窃信之师许仲斋训曰孺子无惑人言六经理之窋也辟如人之脏腑词赋言之华也辟如人之衣服无衣服则必效草衣竹笠固不可立世然无五脏六腑则将藁其形丧其灵矣卽有衣服于何附丽哉道人憬然以是不习幻事年十六将应举有同窗士宦家子弟也通主司得关节念道人交有情密与相示道人曰此有命吾不可以违命无何主司逮同事者皆受侮道人获免由是誓不踏险路道人素以耿介爲念夜醉卧中梦渔人财旋有雷火相偪警而大汗由是再不敢自欺数上省门不见收后获隽而时已大坏因自念曰富贵逼人来辞莫可辞富贵弃吾去求莫可求商山芝荆溪玉至今传耳恶在衣冠炫世间哉学礼于鲁师石庆曾学厯于富师良璧久而得其祕一日恍然曰身心性命自有主张厯也数也礼也文也皆非吾眞几悞乃翁事矣游天下山水胜处往往遇异人然涉乎欺险幻三者虽大段可取而道人终不之与也遇大祖于邯郸道上时大祖聚生徒讲易之干爻大都自寻妙理非汉唐儒旧穴也以是从游不忍别十试艰贞大祖曰汝眞不欺不险不幻平平明明实实者矣我今与子返帝乡也此则道人成道之始末若如世所传事是幻也非实迹也今宵所谈总是要子等明明去看平平去走实实去做莫将一点污灵台莫将栈道爲周行莫将野马爲眞境庶不浪掷此生也道人𦂳要语无踰此现身说法求异者是与我相背而驰者也以云奉我不剌谬哉顷从洞中来仙有淡霞子者谓余曰仙取其闲不取其忙取其静不取其荒夫尘世惘惘而莫悟役役而自伤子何朝夕之奔驰早夜之勤劬反劳心而苦思遂心荡而神疲见谁登仙府谁学希夷而乃哓哓其舌谆谆其词是知其不可爲而爲之其与𤣥𤣥之道不大相剌谬乎余应之曰天地好生而品汇生万物成阴则有雨露阳则有日星春则生秋则成劳劳碌碌刻不暇甯犹然夭者折屈者伸虽极昭其覆冒犹气化之不平余其仙乎仙者体天者也余欲度人乎人者物之元也人之有不齐犹物之有高下物之爲道也气机育之风露达之日以和之雷以震之然且栽者栽而倾者倾人之有智贤愚不肖也禀于性而受于天高下各殊其质圣凡各异其形而且人欲爲之迷货利爲之囿声名爲之障情欲爲之扰苟无死生果报之说幽明相感之机善善恶恶之辨往复报应之理爲之悚其心忍其性绝其非省其戾则人人禽兽矣入于耳而惑于志习于俗而丧于心其沉溺爱河漂流欲海生生世世拘蔽于黑狱之中而莫之救呜唿余知其不可爲而不爲则视天下之人溺洪波而不醒入炎火而不蒸者也其于天地好生之意深悖戾焉仙应余曰天地常好生而各遂其生子救世而人不受救是故迂而不知几愚而不知势徒困苦劳顿而不知抑郁憔悴而不悟又何如徜徉山水啸傲邱壑以自得哉子不见夫纷纷者之日逐而不知返也扰扰者之日去而不可挽也余又应之曰佛最尙空而大士慈悲愿度众生有度未尽此愿无尽儒之爲道也非好劳也见沉迷而教之见顚沛而扶之人不安其食不乐其居而后爲之粟以教其养爲之木以立其居爲之麻缕丝絮以御其寒爲之礼以范其制爲之乐以导其和爲之孝弟忠信以节其性情爲之兵革戈戟以善其守御凡此者皆不忍坐其困而安其危焉故洪水横而尧舜兴暴君作而汤武起周之衰也孔氏救之于言论之际孟氏救之于辩驳之间而余辈爲之仙者不爲佛不爲儒而冥顽无用不大负上帝之仁而一无补于下世哉人之惑也有七情以牵之有五衰六耗以困之逸而淫也劳而邪也皆不知幽明死生之故圣愚臧否之殊而永失其眞久迷其正以至愈落愈下而莫之救也余知其愚而爲之自不得已也若知其不可而不爲是佛不必有世尊儒不必有尧舜汤武也更不必有孔氏孟氏哓哓于春秋战国之时也故曰共善者世独善者身余甘于愚人不我度我愿度之忙碌凡尘志坚意决夫亦各行其愿而已矣此顷于洞中问答语也余诚愚矣幸诸生毋负我愚凡欲向𤣥门做功夫者须有恆有养勿忘勿助心中得益处时时而有时时而进进一步始觉前之所得又浅矣观想一门不如静坐静坐者收其气守其神也收其浮动之气而眞炁乃生守其散乱之神而眞神自见婴儿姹女实两相成而两相会非可偏向也明如秋水镕如月响似松风振似雷此则炁爲眞炁神爲眞神矣夫事之在天虚而莫测也其间伸缩盈虚每待机之将至然后应之人之于世如一念未起时浑沦之体与天地同条贯通迨意念一起私慾一乘喜怒爱恶之偏贪痴嗔恨之蔽锢结于中而不可解遂至失灵根而败至宝入俗网以堕凡庸可胜叹哉人之所以如此者良由是非之心不得其平好恶之心不得其正爱憎之见不得其中故也今世之所谓是者自是其是而非大公之所谓是也所谓非者自非其非非大公之所谓非也知其所是之有非而自非其是知其所非之有是而自是其非则凡吾之可恶而可憎者其是必有在也凡吾之可爱而可羡者其非必有在也而其是非乃天下之是非其爱憎乃天下之爱憎好恶亦天下之好恶矣夫谁谓本来之眞性不可复本来之眞神不可守本来之眞原不可固而天地浑沦之体不可与之并参而无异也大凡人行善难而积恶易立功少而生罪多苟非凛凛操存日勤月励如履霜坚冰不能寡过安望超𤣥而入圣一生事可告人有一件不可告人处心上意不过卽仙佛所不寛其责者彼阎罗不来算账耶余道人惟心无欺故乐受人欺心无怨故不报人怨始而知有已不知有人继而知有人不知有已终而不知有人并不知有已不知有已则私去不知有人则慾消以此淡定心遂证虚无妙道从未尝蒲团一坐经呪一持也今尔等皈依山内颇闻心性之言亦喻苦修之路而能知不能行者岂力之有未逮乎抑亦物我见胜利害见胜身家见胜功名富贵见胜视身内功夫若天边云影可晓得此数事俱从外来与此身绝不相干卽相干而福有限命有定非可强邀袭取之者试看世间王侯将相一时显荣利达炎威勐势作祸作福可畏可惧人日趋承奉事之不暇且得以奉事趋承之者卽云幸矣及至身死名没湮埋荒土向之趋承之奉事之者如鸦飞兎走转而承命于他人亦安有向寒骨荒垄追思往谊流连叹息者哉是知生前一番受用及受用人者竟似冰消瓦解而自已在地狱中厯尽万千苦恼有谁来救道人勘破此关故举功名富贵漠不关心而终日竟夜惟把淸心省欲去私明理一段实功行行之百世久而见性久而见天见性见天斯能与蓬莱诸客相对不至黑索拘挛向地藏菩萨做对头矣诸子其依我所谕亲身力行之勿忘勿助进道有阶何患靑霄洞天不可翘足而至耶日渐寒时归肃杀谨闭盖藏此其时也看桃李争妍名花笑日今又枫林缀景黄叶飘零何时序之推迁景物之忽变日月易逝𡻕不重来可不慨哉天上碧桃霜颜挺秀此乃宇宙间第一变幻处想亦眞炁凝结元神积厚故也人在天地与物色何异唯灵觉过之耳苟不能善爲培植使眞炁散尽本实先拨欲望枝叶畅茂不可得矣从来修道者曰精炁神则精炁神者人之本源犹草木之有根脚根脚坏则草木伤精炁神坏则人之体伤此三者之关人身不小得精炁神之完固而后了其理明其性则超证之要途不外是也世人于此三项暴弃者多损伤者又多欲其根基完固而枝叶条达乌可得也今欲得精炁神之流通圆满无少间碍莫如孟子之言勿忘勿助长也所谓勿忘者留其淸炁复其本原使神淸气定而精自伏藏也所谓勿助长者去情欲省贪嗔节游荡释躁妄除障碍也守其固有绝其本无而精不磨炁不散神不失也兼而行之眞定而守之利害不摇患难不忘宠辱不置虽造次顚沛未尝终食违则心乎道矣进乎道矣道人开坛尘世不是要人修斋诵经学枯禅俗道八十年来知我者希祈我者众不知度须自度祈须自祈譬如耕田播种得宜方获嘉谷维草其宅有年何望辟尘一坛二十年断续不一迄今片壤锄茅一灯永继是非偶然众信之善功所固结而成吾甚愧焉但劳劳扰扰不将实行功夫爲诸生劝勉是吾负诸生矣诸生不遵吾言是诸生负吾矣鸾沙不可久寄规条不可不永垂诸生其各努力第一要知本忠孝之外无他道忠孝者道之本也不忠不孝违天之理犯王之法阴阳中之弃物矣凡吾弟子须知此爲第一义第二要安分命有穷通妄求者焦心劳思分外经营怨天不已更用尤人命不可强罪业先增可不惧哉凡吾弟子以此守心便是安乐法第三要习劳人生在世一人有一人之事一日有一日之功切不可因循过去怠缓自甘是爲天地废人凡吾弟子宜三思之第四要积功功不在外施行只在一心运转毋憎人短毋残物命毋贪名利毋眩已长凡吾弟子于此规条尤宜韦佩第五要明理孟子曰人之所以异于禽兽者几希爲圣爲狂只在些子间争执故曰世术多途择业爲先业有小大读书第一养炁修心莫如学问学问未充顽物而已凡吾弟子可自励焉第六要择交交不密道途人也密而不择荆棘生焉从来友之贤否关系吾身之成败况当浇俗可不戒心吾弟子等务此爲鑑可也凡此几条平平淡淡然是眞实语是人性命蒂是人出世法是人入世法遵乎此者日宫註名月宫註籍斗宫执奏天曹保举违吾言者卽经忏诵礼斋供殷勤而东岳行文太乙定罪吾不能爲之一助也吾前十年劝人布施要人开吝囊劝人诵经要人知三宝劝人礼忏要人知罪过劝人报应要人知戒心此都是下学功夫诱人法门非道之眞骨髓也今也人心离涣面是背非此辈庸流来而不拒去亦不追付诸东流可耳所存数十弟子或系老成而追面目或系儒生而求理性或系出世而望眞宗或系悔心而精修励老成者行安祥爲儒者识素学出世者空一切悔过者志眞笃此皆吾道之宝也安得而弃诸道人后十年事要将前项所劝人者尽行芟除只要劝人自修何谓自修前所颁六条是也庸行乃爲至行庸德乃爲至德无歉于身乃爲眞眞实实无愧于心乃爲惺惺寂寂梦寐乖张只爲此中多负累匹夫成圣由他此内有安排诸生勉之道人在此开化几年从不曾以他事教汝等不过要汝等奉一尼山讨些榜样尼山大圣也安可学其希贤乎心斋坐忘颜氏之学也欲入第一乘可以颜子爲祖师危邦有守白圭自咏南容之学也欲避世者可以南容爲祖师疾恶若及身存心无忮求仲由之学也欲善身者可以季路爲祖师道人成道绝无异样风规大约合数子之长而少加逸民规度故曰仙然而人以仙名我耳而吾自拟居然孔子门徒也纯阳千古称奇士究竟尼山一老徒呵呵右福报指南乃苏州彭氏本正教编前后八十年由辟尘坛成之皆显切说理愈平实愈精妙合前语录数卷乃照世光明灯洵大观也弟子惠觉谨志语录大观重刋道藏辑要语录大观孚佑上帝纯阳吕祖天师着三宝心镫自序予自证道以来周览尘寰多方援引代有全人兹回环于吴门广陵者有年慧业文人精修淑媛正复不少特奉太上勅旨阐明干坤之秘烛以心镫度之宝筏重阳诸道人旣详其註太眞诸女眞复证以诗汇成五卷尽洩𤣥机气足卽开关之钥神凝乃见性之原坤在静中求动无爲始而有爲终必须伏炁干则动中求静有爲先而无爲了只要还虚精义无穷取塡有道公诸宇内以作丹梯傥有缘得遇不昧夙因则性命双修眞传密证尽大地爲极乐国始遂我道人一片出世心肠也回春子自序诸祖师总序尝观天地以生成爲宝圣人以参赞爲宝仙眞以慈济爲宝宝也者生生不已随在各足厯万劫而常今炫四海而不夜者也是故以已度己以人治人心乃万类之眞天证卽此心之日月修鍊者聚万宝爲一镫万镫爲一心一参爲三统三归一始信贫子衣珠本是现成而心镫朗照天地双辉枢机药火以善其始终宝筏云梯以要其沖举此太上慈悲祖师阐发予于后起者有深望焉海蟾子谨序世称散淡神仙到处消遥自在曾不知费多少辛苦才得如是及至俯视寰区不胜悲悯吟残晓月踏破春云又添如许忧烦矣迩者吾师所着干坤秘旨功夫次第离坎返还无不具备集成五卷道合双修丹径非遥感一符之火侯心镫不昧燿三宝之灵光上下絪緼错综变化说甚三年九载只求万死一生是知散淡逍遥乃辛苦中自然之报应而慈悲普济又本分中未了之因缘学者嗣我而飞腾后天而证道以缘引缘以德报德又将来一段佳话也重阳子谨序尝思人生生死死总囿于干坤炉冶坎离鼓铸之中而不知天地之根造化之权皆自我操之也易曰与天地合德三宝汇焉日月合明心镫烂矣是故运枢机以合符火烹铅汞以产阴阳淸静法身曾区区鑪冶所能鼓铸闻之济万世者必须立言太祖师仰体太上洪慈持着是书俾血性男子女中丈夫深参静悟及时修证以现在之慧证鍊先天之命宝跳出五行逍遥三岛此从上诸祖之深心予自出世以来日以世人之生死为念不能尽人劝勉适命註书少申夙愿俾修鍊者得长夜慧炬一编晤对千古良缘勇勐精修心心相续未有不欢欣而左右之长春子谨序原夫天之覆地如卵之包黄阴在阳中地居天上二气交感禀元化以絪緼万类蕃滋转洪钧而孕育水居其六由乎地陷东南人得乎三允矣阳生庚甲试看飞潜动植咸具阴阳矧夫齿发冠裳宁无杂坎然而精华易竭舟壑潜移日车未顿于义和暍死空悲夫夸父鼎钟甲第片时梦醒樱桃粉黛绮罗一旦歌残薤露功人功狗空留寂寞麐图爲雨爲云賸有荒唐巫崃曩时歌舞艳称翠裒红牙今日郊原化作靑燐碧血一息倐随风散耄耋难明五官旣入木中智愚都尽各因所好流入殊途辗转昏衢漂流苦海改头换面父爲菹醢子分羹移履作冠主作累囚奴肆刃是以太上宏ヽ开觉路爰命祖师普照心镫阐至道之枢机抉重𤣥之关键篇名药火足称警梦霜鲸卦别干坤便是延年芝草西池度筏实河图以后未见之书捉月云梯亦玉局而还相传之秘汇成四卷明并三辰装以紫绨光腾绿字漫云生必有死总由去而不还从此药转西山莫更魂归东岳惟吾师旣宣密谛洵称道藏津梁诸弟子欲显眞传更着儒流训註三山缥缈祗期照彻灵台五色陆离休更云迷银海索归原本急须罢奕收枰饮尽芳醕便可弹琴望月崚嶒铁骨不妨儿女容颜袅娜柔肌早奋英雄勇断遇宓妃于洛水休将赋感陈思逢汉女于江皐那许珮胎交甫忙抽慧剑争先斩断情魔𦂳勒金覊极早收回意马芝函玉轴聊申芜语巵言綘雪𤣥霜细究熊经鸟息敢云藏弆允矣流传灵阳子谨序三宝心镫例言一儒曰智仁勇道曰精气神慈俭不敢先凡此三宝彻上下古今了性命育干坤者也乃世故纷纭心镫明灭滔滔皆是手援无从此书出而不啻人与一镫户给三宝惟眼光直透纸背于无字句处快读数过早印心心相续之缘则幸甚矣一道在敦伦以全其德明善以复其初故首列道世一册以见吾道之不偏且爲筑基下手之实功也一列道世一集于前欲人迁善改过立德立品爲入道之基修鍊之本词虽平淡而义实警策世之慧业文人傥好奇嗜癖置之⬤如是犹济大川而舍篙柁也乌乎可一枢机大义显处言功精处藏诀近则以象明道大则以天证人逐节自爲始终全卷复成照应气融脉贯文约义该每註先标大旨载析细微其中详略稍异本文惟于讲不明註不到处者意参求斯有进境矣一枢机一十九首显发全功纎悉无賸但信口吟成不列次第所喫𦂳者筑鍊配合火候等功间有重复亦爲人心切不厌其详至于如何脱胎神化其时自有微妙不先多赘一附问答五絶于枢机之末另有微意因昔吟此数章时犹人缘籍籍迨世故推迁德不卒白衣幻化瞬息沧桑予不忍忘旧反始爲终义成顚倒学者读至此以爲果腹不艳珍羞予以爲下场头非奇男子不能出格团圆也一眞诠首拈三要爲实在𤣥功继以四七言及歌足之合之得地数三十爲眞阴余卽用六以逆眞阳天虽包乎地外而坎实藏于坤中未复将性命等题字诠句释彻底彻淸以见鼎炉药物火候不外一心惟视修鍊者能一一了当否耳一捉月一集皆尊前月下蓬岛尘寰游戏笔墨然功夫作用动静𤣥微俱已跃如末复吐千载不传之秘以此作静夜钟声未必不使黄梁未熟者破甑而去也一干元旣有眞传坤修岂无的诀西池指点性功人手以及了命全眞无不缕析其中转语旣爲天下女弟子死处求生寻一条出头大路又恐辗转多歧仍归不了更将末后眞诀收拾珍宝复吾本来爲大休歇大自在也一干坤二道先诗歌后后丹诀者启卓识以端其初养全力以善其后也一干坤之理相济爲用静悟参观可得太极浑沦之妙一是书语多显浅文亦平易欲读者易于讲求如谓风气不古笔意非仙将信将疑或作或辍是诚寻行数墨之辈手是编者不可不省一是书或与前人有相左处或但断章取义以证本文潜心力学者勿以文害辞辞害志可也一诗词句中有诀字中有眼肴心者自得言外之旨若止求典雅华瞻音声格调则失之河汉矣一诗词中有寓禅者不涉有无了性所以立命亦竿头更进之微意也一师弟着述苦心无非利济天下求书求诀者但以至诚明感无不乐与道虽至祕实则至公在人自求之耳三宝心镫金集道世指归夫採芝于山捕鱼于渊理也然亦有不可智取不可力求之时惟道至尊入世出世皆不能越是故出作入息与知与能以及参赞经纶中和位育道之爲用弥广民之不可使知圣人亦有所不知藏往知来天地窍妙道又不可言喻是集伦常日用修身立品性命𤣥微大略可悟名曰指归实希圣希仙之要道非採山钓水者可比故吾警化孚佑帝师首列之爲学道者之初步云重阳子谨序吕帝曰凿开混沌噼破鸿蒙指天地灵根爲药祖觅阴阳圣母作丹基穷太极混元之本析造化分噼之象参水火相济之机学者读圣贤书毕竟是出世法入世法若云出世法孝弟忠信伦理之当然若云入世法何以朝闻道夕便可死此等喫𦂳处切莫放过夫道一而已矣儒以立身释以参性道以了命则三姓会聚三花结顶三五合一若皈道而不知三教合一之旨便是异端邪説世有皈依释道者往往借口出家弃置五伦当思身从何来急宜敬养故入吾门者首先孝顺天上无忤逆仙佛率土之滨莫非王臣天上无不忠仙佛至于夫妇昆弟朋友莫不皆然所以阐扬道妙无非从伦理中做到圣贤仙佛地位非若世之惑世诬民盲修瞎鍊者同年而语也一生光阴过了一刻便少一刻今日爲明日之昨日明日又爲后日之今日其间悲欢得丧变幻莫测同此光阴或作业或嬉戏盍向道中精进借幻日以鍊眞身学道贵有恒心若有始无终或作或辍㿾能有成尤要于逆境中打出将色身多受几番不如意事方是眞实修持天下事要看得透收得来放得去撇得下割得断耐得心喫得苦道中𤣥妙不外大易学庸性理诸书时时玩味可悟终始全功吾有五味汤一盏八味丸一料普济世人终身能服其效无穷何爲五味曰淸心曰凝神曰定虑曰寡思曰少怒何爲八味曰孝曰忠曰诚曰信曰义曰俭曰谦曰愼富贵贫贱造化所主然其机实自己操之君子居易以俟命小人行险以侥倖作善降祥作恶降殃丝粟不爽至于死生夀夭全在复卦往而不复强者倾危复而不往弱者干健飞蛾投火死而后已人借其死驱而复来他若知是死路怎肯去投只道火中有许多妙境吾看世人比飞蛾更觉可怜所以沿门持盔唤醒沈迷教他跳出生死做个眞人天赋吾以慧性却不得自恃如下棋一般着着求先将有用之才消磨无用之地岂不可惜当以慧证慧向光明藏转大法轮求大菩提眞一子以修天上一乘方是眞学者任性二字受累无穷能于勃发时急急收住将灵光返照俾胸次坦然永久如此可以处世可以延年修心立命要从死中觅活杀里寻生方有一条荡荡平平的大路去探骊珠吸兔髓直造蓬莱然苟死灰复燃略有一毫沾恋峯头失足更比平地跌得重哩白苹红蓼尽是𤣥机世人错爱其嫣红腻白反费酒餚赏玩并不识服之可致长年甚至风雨摧残委诸逝水非但不知并且不见眞爲可悯修身之道以气爲先天以此气能覆地以此气能载万物以此气能应时而生人以此气能解百家之言识五伦之理儒曰浩然释言金刚道名灵宝无非此气也人之气血合四时应六气心爲君主统五脏而使四肢肾爲命门积眞汞而擒铅虎故心肾交则水火济今人昼则营营以劳其心夜则昏纵以竭其肾一朝气势頽危只堪自牖执其手形骸败坏人皆掩鼻而过之古诗云白杨何萧萧悲风愁杀人世人才识之乎便想登第略知什百就要堆金东西南北终日忙忙认眞作假认假作眞崇名利于拱璧等性命于鸿毛悲夫世人罔知性命筑固灵根但求叅朮以图长生不知仙家採芝折桂特以象明道何尝曰服之便可飞昇总之药在身中欲逃不死须求自己孟子云反身而诚乐莫大焉和爲道中枢机所该甚广天和而时若地和而物阜人和而康甯否则雨电震曀石立土踊疣赘瘿瘤各以类应所以阴阳和而人物生金液琼浆俱从此出圣贤最重时字而修道尤其要𦂳时非子午之谓须用箇生时活时卽丹书所云的候也谚曰时来铁也生光急当着眼处世不能无事要常应常静莫胶柱鼓瑟带水拖泥占却主人的坐位屹然如石矗然如松千态万变寄心碧空然不可枯寂做到中间又要活活泼泼方是眞静非知止无以入手非愼独无以对天学者于此留心方无后患天地之道一言可尽有时千万言而不能尽试观丹经所载名象作用种种不一几令人五色目迷无处下手不知皆是喻言所谓得诀归来好看书若未能勘破太极圈分明八卦象而徒摘叶寻枝虽皓首研穷终是门外汉至外丹炉火尤是譬喻千古疑团于今剖析忠孝原夫两仪之始判也本于无极之初迨太极旣剖而降生人以列三才可见人爲万物之灵其位育与天地参矣上古巢居穴处鸿蒙始辟而天地至粹至灵之气独钟圣人一言一行爲万世法然后五伦立而四维植焉夫事君以忠事亲以孝人皆尽知而顾不能身体立行者何邪总由人欲未尽耳身体发肤受之父母不敢毁伤此人所习闻也然往往于君辱臣死之顷徒知自爱其身而以不敢毁伤之言偷生事敌则其毁伤也孰甚安得以移忠作孝之语欺人哉至于公尔忘私国尔忘家亦人所熟知也然往往有垂白之亲失于仰事而携其妻妾游宦四方以致父母呻吟于枕席妇子燕乐于他乡是又安得以移孝作忠爲辞以欺世哉吾望世人以忠孝二字刻刻存心人欲曰尽天理曰明或有早失怙恃无从惬其孝思者卽当念吾身爲父母遗体如持盈捧璧勿使少失行检有生之年父母所赐曰新厥德以报亲恩是可谓孝矣或如隐逸草莱虽存经济无由罄其忠悃卽当怀德怀刑以风乡党不可谓非忠也苟能如是岂独仙佛可到亦万世之矜式也有志者其留意于斯文节义天地无人不能成三才人无四维不能成立故圣人之生爲三才立极也前旣阐忠孝之大纲今复申节义之要领学者须知三教分名其源则一所谓节者合干坤而言匪独妇道然也卽如苏武洪皓忠节也吴扎左桃义节也漆园之蒙庄于陵之饿士徐穉之论稼穑陶潜之植菊松皆志节也明季东林诸臣实气节也至于坤道如截耳明志露筋守贞皆执坚忍不拔之操以成其节而此坚忍之志可以纪美丹靑可以争光日月作圣成眞实不外此义则一腔热血俱从性灵中流出非若世之伪交以斗粟尺帛之惠遂谓之义也总之大义炳然生死不二不愧屋漏可质鬼神片言倾葢终始如新夷齐之志荀侯之信范张之情荆聂之侠斯可谓之义矣节义二字作用不同而志无不一人能执节行义则志操不挠以此筑基何患性不明而命不得合观忠孝两文不晓然于儒𤣥之无异乎学道者当知此四字爲载道之要诀也积功夫问道求𤣥原爲修身立命然非累行积功焉得福缘遂其所愿故修道之与积功犹车之有轮舟之有楫方能致远不此之求而曰非不爲也是不能也愚实甚焉若证其源但除意恶妄想四字是不功之功所谓存诚主敬愼独守中善与人同不知不愠太虚无云止水无波是也溯其流大则纲常名教社稷生民补天地之所不逮小则济饥溺扶病患斩狭路之荆榛容罔人之横逆以至一草一木一言一动不敢伤天地之和是也总之立心忠恕懲忿窒慾好学深思自强不息方爲入道之基学者昼观于妻子夜卜诸梦寐果能事事无愧则三千行满八百功圆又何难之有不然天地之大日月之明风雷之盛山泽之灵本诸身者未能位育施于外者岂得和平吾是以推本穷源二六时中惟留心于意恶妄想庶几有所把握则仍是未能积功先求寡过之意也吾是以复有寡过之说进寡过过者过而不返之谓来得疾去得快人不及察已不及觉大洞金眞所恐者一过字周易圣人所朂者一悔字时时悔刻刻悔则复于无过又何恶人之不可以事上帝书曰禹拜昌言子曰某也幸分明一悔过迁善法门奈何人日在过中而不知卽明师益友直指其过而不省不惟终身无改过之时抑且无知过之曰此其故始陷于不明继病于不勇苟人告以过矣恨无如其已往卽察甚将来防之益防省而又省暗室屋漏以及生死宠辱关头对天地鬼神而无憾所谓不迁不二终始天心方信一点灵明人所同具而力行近仁又学者进修第一关键也勿以善小而不爲勿以恶小而爲之过之终功之始迁善卽改过之门寡过乃积功之渐学道者刻存欲寡未能之心斯可矣天地之大德曰生人秉生生之德以成性而性中之生理爲仁仁者人也亲亲爲大故孝本于天而以之立德则明善诚身以之办道则成眞作圣而忠而节而义无不随所履而善其道是又顺中之逆尽性立命之原也以上诸篇相爲表里学者可不以此爲先务欤海蟾子谨跋木集天地枢机羣眞注草木无知以不二而成实川岳无知以不二而生物无知以安无始之天不二以全浑元之炁此亦天地之至妙至神者矣惟人无所不知卽无所不好无所不好又何事可成试观天地之枢机有二乎阴阳升降寒暑往来不过此至妙至神者爲之一南一北一子一午而万卉之荣落随时根荄不易世人之生死自绝命宝何存然后知合天者多功法天者久视及早回头潜修密证庶不愧天地父母不然业识茫茫岂特草木之不如也哉重阳子谨序吕帝曰大道无名至心无法元气无形万物之理以虚而受以静而成天地从虚中立极静中运机神室以虚闲孕玉静息含元故混沌开而阖辟之扃斯立百骸固而无极之藏自主三才成位五炁钟灵会造化于中宫萌黄芽于真土无不从虚静中得也重阳子曰此节言大道之原而功先于虚静葢虚无所不容静无所不应其象员其用中其数一其几神大道无名先后浑沦包含万有故曰无名至心无法无法非法一法不遗法法无法元气无形能生有形不囿于形故名无形乃知有中之无方是眞无万物合三才而言生杀不离于动静故至虚至静之中有极动极动之机而天地神室可以参观混沌将开谁爲鼓铸百骸难固须悟返还是以三才五炁各效其能而造化之元黄芽之本皆从无名无法无形中相摩相盪应时交结而成也凡欲修鍊非虚静不爲功故先表出之是以靑华散彩绛阙流晶玉楼滋露𤣥景含辉中有黄庭垂拱巍巍日月运行寒暑递更往来不测万化之归借一息真符夺一年节候将一粒𤣥珠丝丝𦂳系日月之息全天地之胎立矣海蟾子曰此节言天人合一之旨功夫全在借一息二句曰星河岳草木禽鱼何莫非天地所生之宝人能续天地之生成则散彩流晶含辉滋露身中之宝更多葢阴阳唿吸造化𤣥微其旨本同也借者窃取夺者攒簇一息眞符难借一年节候谁夺而人能借之夺之方爲能事故一粒𤣥珠卽吾身中本来日月之息天地之胎世人尽失其系者乃断此踵息功夫卽丝丝𦂳系之妙诀也人生气毓太初沖虚无眹本至精之气以立命葆至眞之炁以全性性命合一形神乃全故龙德正中须知其的知其正者不反不侧知其中者不偏不倚中正旣立丹元斯得不然三田不辨升降节候不知消息静而游魅动而消魄八卦无位两仪不育灵阳子曰此节原人太初中正之的释氏言父母未生前如何是本来面目孟子曰大人者不失其赤子之心予谓人生气毓太初卽未生前之本来面目卽赤子之心葢吾精吾眞毓于天地本来合一由于阴阳不和而眞元渐失学者得龙德正中之旨速加修鍊复还吾气毓之初元则八卦位而两仪育矣不然升降消息精神魅魄岂犹可问邪重阳子曰人禀天地之正以生则知人身卽天地不可曰如天地亦不可曰一小天地易曰法象莫大乎天地可见吾身具天地之全而后能动之静之人能如天地之动之静之而后吾身可与天地并立爲三彼蚩蚩者不知天地并不知吾身卽天地故学问之道无他穷天地之根参性命之旨以吾身之天地行自然之泰交斯得之矣神明之户牖曰官五藏之城郭曰体五官悉漏精之门百骸皆引神之路门欲其塞路欲其通守乎泰定之宇运乎光明之室橐籥圆彻八窗玲珑神凝虚止渐生浮白是爲致中名曰抱一长春子曰此节言筑鍊之始通塞二句卽致中抱一功夫眼爲光明之窍耳爲摄灵之窍口爲宣气之窍鼻爲通灵之窍司是司非爲善爲恶皆足乱吾心牵吾欲若不知返光内照收拾中黄则神气尽驰于外而塞者反通通者反塞矣焉能如水月交光淸流不息邪中庸言致中和而此不言和者以和卽中之发也逆修功夫欲水火相和非致中不能葢中者和之本而一则中之象也致以坚抱之基抱以全致之功法干坤媾抱之能以爲坎离交烹之用故曰致中曰抱一一者孕干坤之眞炁含金水之精华中虚一窍号曰天心动之可以燮理阴阳运之可以顚倒日月交以天精地髓炼以水宝火珠萃三花于茂苑含万象于太虚河海赖之以流星斗因之而着故惟顺五行于眞土乃能烹日月而化眞金海蟾子曰此节直指天心实在处以明眞金之所由化也天心一窍卽是神室神室窅冥故曰中虚知此则知一矣天心至仁生生不已善其用以逆之则得一万毕而复见天也未始不合人事以爲功也是以璇玑默运生杀随时苟非交之有道炼之有法阴阳升降日月顚倒则神牧其室气不归穴安能三花聚顶万象含元修炼者求五行之萃于眞土絪緼凝结化作眞金天心之感召随人而百脉之敷荣有自此交炼之诀所宜急究也故心爲养生之主气爲粹精之门人若守精如屋有人人若失气如屋倾頽气血至宝运用无方偶合生机斯男斯女一经顚倒曰圣曰灵是以目内视而灵光焕于玉阙耳内听而神宝藴于琼宫心内摄而慧炬炳于灵台虚无以爲运用清净以爲覆帱方寸地中絪緼变化虚灵之机已神返还离坎宾主之道斯洽安金鼎而大烹炼岂尙有风雨之可虞重阳子曰此节言气血爲修鍊之基以明顺逆之在人也身爲精气神之宅以精言之爲精舍以气言之爲气宇以神言之爲神庐以性言之爲混沌穴以道言之爲太虚室吾室欲安莫先积真炁爲基粹元精爲础干坤爲柱坎离震兑爲楹明耳目口鼻之四牖通天精地宝之栋梁锢上下二关之锁钥筑鍊旣纯运用须当此中有机不可不知机者不先不后不反不正而又可先可后可反可正故当存吾神时有存神之机行吾气时有行气之机机一会而精与神交神与气合往来之刑德迥别圣凡之感应悬殊所贵知气之所生气之所行吸眞水以养眞火运眞汞以逆眞铅统虚无淸静之全功抟以一之鍊以凝之游行自在后天而老矣长春子曰三敎同源功夫稍别如释言淸静吾道亦言淸静不知淸静中有作爲儒之正心诚意卽是淸静功夫莫谓淸静用之先天而后天可不用也世人昼劳夜梦驰逐无涯惟有至人深达造化默养太和玉海泥丸以聚其神命门𤣥牝以通其气员陀陀光烁烁一点眞元化爲灵宝上则经天下则纬地行缠如度合景如梭一来一往自南自北一升一降自子至午超三界而铸五行位干坤而育离坎眞箇波光动矣滋莲萼宝光燄兮通五岳阴俱灭尽矣鬼神钦虚皇展动兮眞快乐灵阳子曰此节言枢机妙用天人合一以示修道之明验也灵者眞神之透露宝者眞气之浑合人所同具惜乎耽声色货利之场溺耳目鼻口之欲一点灵明不能返照惟至人中扃漠如有常有则灵光焕发阴翳全消汇奇宝于中宫摄万象于神室而吾之灵也宝也周徧法界过化存神无量极乐人不知吾不觉也求性命者十二时中鍊形生神引任脉而上沖玉枕会聚泥丸复降眞穴溶溶然调和玉液化炁鍊形引督脉而下降明堂返光尾闾中藏土釜蔼蔼然孕毓金华斯时万物一物万神一神唿吸相含息日月之息而万象咸甯出入相抱胎天地之胎而一元无始功夫至此中黄之理始彰而手握干坤心空造化故惟虚静爲大道之基也海蟾子曰此节言修道之极功指明胎息以全后天也道之爲体以虚生气以气生神以神生形形生万物以归于浑漠之乡道之爲用形化爲气气化爲神神化爲虚虚化爲万物以藏于自然之域故其功在顺逆而人徒如有任督不知逆中藏顺非爲逆顺中有逆是眞顺如火头着物必延于下水用管吸必返于上无二理也服鍊之家养眞息而水火自交运眞炁而金木相併神凝觉海光透玄关而后息踵日月胎育干坤以日月之息胎天地之胎以天地之胎息日月之息将见五行八卦总收拾于中黄密意之房而中正之道立虚静之机神天也人也一而二二而一者也易曰穷理尽理以至命其斯之谓欤𤣥机尽从物外觅𤣥机谁识登云近有梯无限虎龙成白骨几多离坎委黄泥一觔久矣珠弹雀八两终爲齿啮脐回首肯寻来处路刑中见德是天倪重阳子曰人之求道者脱屣功名潜身物外寻真访友以觅𤣥机固必借乎梯航而后登云有路乃人人具龙虎之才坎离之实每至尽成白骨委弃黄泥至吾身中大药如珠作弹去而不返如齿啮脐悔之无及此时及早回头穷取生身处以还我本来离险阻备尝而西天竺国指日可到此中神化已入天倪岂可量邪一窍五漏先天仅有存潜居海底应崑崙三年淸静三车本九载阴阳九鼎门不大池炉烹日月无多槖籥鼓干坤丹家下手惟𤣥窍识得方知害里恩海蟾子曰漏卽五官之漏五官失其本来所存有限然犹幸仅有所存故能筑基办道第此先天一点潜居海底上应崑崙必淸静爲基阴阳爲用炼日烹月旋干转坤火莲绽于池炉眞炁通乎槖籥求道者苟非识得正认得淸求得勤趁此霞光相引夺门而入吸取地天生炁以立丹基焉能剥尽羣阴所以害里生恩学者当深究也河车龙门凿后水悠悠那得黄河肯逆流崑玉出泉终到竭海珠成象亦难收不期木汞成金虎空筑泥牢待铁牛此事便爲眞斗柄后行十月任优游重阳子曰生炁爲龙长养万类易曰龙德而正中者非邪东方属木木中有火乃能水化水在木中是非凡水必凿焉可得人能凿得生木之眞水卽黄河亦可逆流因人不得龙门之水而黄河自不能逆流于上也故索崑玉于泉非种无益採𤣥珠于海罔象爲功总之水土之中皆有大宝而眞水在木须向东求眞土恋金还从西取若泛求出泉之玉成象之珠其失也远甚期者相期会合之期金木间隔非期不能会合泥牢卽吾之土釡铁牛爲土中未炼之金要得东西相聚全赖河车运转木得水而枝叶荣茂金得土而宝光飞现五行各得其宜日见相生而丹成有望矣斗柄卽北辰天之枢机也天之枢机爲斗柄人之枢机是河车果能转转运用则后行十月甯不可任其优游也邪法象金丹法象莫疑猜矢口明言亦易哉榴子房中梅子结桃花枝上桂花开日悬亭午三更月雪下隆冬一震雷说与等闲浑不解颠头必是道人回长春子曰举世旁门杂出以假乱眞诚求者无不受其所悞总未和法象两字耳不知法象原无一物法者下手之处象者得手之称所以坎归离位梅榴早合𤣥机西到东来桃桂自含生杀易终未济义取生生复见天志万物资始以是知阳极藏阴阴自阳生不害不悖错行代明其旨岂疑猜可得邪等闲者无怪乎不解非吾道人一番回首口口相传未易得也𤣥牝莫将𤣥牝当寻常偃月炉悬寓药王人去古今人不绝道来天地道无疆双环能使三家合一黍从教万物昌此际若非眞识得空求炉鼎费阴阳海蟾于曰本是寻常一道无物不有无时不然而世人往往错认阴阳故云莫将𤣥牝当寻常譬如夫妇之愚不肖本寻常也及其至也讵可寻常视乎今之求道者以偃月名炉卽于炉中求宝不知宝寄于炉岂自结成以供人用不过曰道不远人耳人去古今生生不绝道通天地处处逢源殆爲物欲所蔽元神尽失非双环善使以合三家安能吞一黍以荣万物炉鼎空悬阴阳虚费未可以言价识𤣥牝也三家未可阴阳了太𤣥阴阳妙处岂言传世人只认虎龙虎经训曾明顚倒顚会合三家丹始结执将二物道犹偏五行八卦纷纷说不悟三时总惘然灵阳子曰不曰不可而曰未可者言功夫之先后太𤣥者得手见宝之谓每从阴阳中求得未可卽以阴阳爲太𤣥也然阴阳微妙非可言传世每以龙爲龙虎爲虎幷悞认龙爲虎虎爲龙以至阴阳顚倒顺者逆之逆者顺之而明言顚倒之处非顚倒皆不悟也至于三家会合自有的旨会乃自然之势合由吾力所成世之执阴阳二物者以爲道尽于此不知阴阳各具三家不能追透自然之三家与本来之三家合而爲一焉能如雪点砚池黑白融化邪故不细推三时于道亦惘然也顚倒道中惟此最难谈顚倒𤣥微只自谙先遣上天居地下次收北斗置箕南制来姹女贼惟五结得婴身盗亦三问我修持还自𥬒不从世士口如蓝重阳子曰道非顚倒不成而道中之最笑微者惟此顚倒哑人饮水冷煖自知然必功夫到此始悟玄微卽顚倒之妙非另有𤣥微也天居地下功夫极顚倒处然天原在上地终在下虽曰顚倒实非顚倒惟在用之得其正耳次非次序之次卽顚倒功夫北本属坎南自名离遣上居下卽将北置南人身水火一分上下就成南北非另有上下悞解返离还坎知此则五贼俱化三盗能消姹女婴身俱归妙境一此思之不可一笑邪又何用纷纷与世人鬬口也灵阳子曰顚者顚顶又山顚爲最高处道中用此有本乎天者亲上之义倒者下也其体甚卑不应上而上谓之倒然亦有应下而下亦谓之倒此便是本乎地者亲下之义至于天尊地卑顺也而易以地天交合爲泰男上女下顺也而易以泽山相感爲咸逆行功夫讵可少缓然不于顺中求之则此逆爲无用故必于地天天地之顚倒处用此顚倒法顚中得倒倒中得顚圣域立地可到矣胎息自从此地一声开口鼻双拳失本来地气只令幽阙散天风不到命门回欲收虎髓居龙窟先学龟唿接鹤胎虽未坚凝经水火修山得此是瑶坏重阳子曰首句言此地一声开此一声是父母生我之时抑吾得手之候邪禅家曰父母未生前如何是来来面目又曰如何是祖师西来意观此得𤣥卽可得禅矣葢父母未生时之面目一声开后渐渐失眞气不上升天风不怖口鼻双拳焉能存此本来邪所以禅家用如何是三字犹云如何是下手也人惟参透此西来两字之义便如龙虎相媾离坎相交如龟唿之一气运行而后鹤胎不老从此得济失却几坏之面目仍复浑元之面目将见水火坚凝相制相和而得胎有自矣鍊己万事无如鍊己难仙凡从此隔云端身眠繁圃三春煖心住孤峯六月寒今日钳锤成铁汉他年铅汞结金丹若将鍊已看容易终见红鑪雪𣺌漫海蟾子曰仙凡之别从此而分世人着意莺花高眠繁圃岂能忘情身世独住孤峯必也鍊慧剑以衞身鍊戊己以澄心今日之难可博他年之易否则失此一着冒昧从事红鑪雪漫悔何及邪药物三载辛勤费揣摩先天药物莫糢煳金乌只住悬胎鼎玉兔常居偃月鑪东到西来情诱性虎归龙处有还无此时一黍含眞炁中正𤣥关接火符重阳子曰药寄先天非用后天焉能得取三年鍜鍊方可以后求先若説后天可弃非所以求先也金乌玉兔卽是曰魅月魄所居有定然于曰中求阳眞阳难得月中取阴阴岂易图总妙在顚倒倒顚之内是以东西间隔龙虎猖狂全在诱之得法还之以时斯情性和谐有无合一一黍眞炁含于𤣥窍之中而火符可行矣火候火候眞机也不多却无口诀载诗歌金脂未满防先燄玉髓持盈最易蹉二物絪緼成白雪三家凝结赖黄婆已知太极归于我鞅辔三车驾紫河长春子曰大凡一事一物之成各有其候候者不迟不速一时恰好之谓迟者不能使之速速者岂可失于迟总在迎其机而乘其候未到之先勤行注视已到之候速取其眞不先不后适逢其会故无定候此岂口诀可传诗歌可载邪金脂易燄玉髓易盈能于未满持盈之际用法追取则絪緼白雪全赖黄婆以成之夫候原在水火相射之时今独言火候而不及水者以水能制火火不能制水则其候仍在我而不在人也得此眞机而太极归吾紫河可驾矣坎离坎若无阳卽是坤须知一画夺干金中奇铅鼎龙乌笛外偶汞炉虎兔琴托兑现庚还数癸配离纳甲更藏壬叅同法象罗天地读者何须纸上寻灵阳子曰道自太极未分人或盲然伏羲一演燎若指掌兹诗于八卦中独拈离坎读者当知言坎言离而卦卦皆是矣卽如坎若无阳句坎与坤可并明也坤爲老阴中阴不动则仍爲坤一动而遂转爲坎则坎虽求坤而实则坤动爲坎究之坎去求坤坤实无阳则坎之求坤又何阳可得而爲坎邪一画夺干是舍干坤坎亦难言故中奇爲铅鼎龙乌外偶爲汞鑪虎兔岂知坎离两卦均得干坤中炁干金坤土各有所求而得其眞是以水火配合眞金眞土卽寓其间庚垂西舍金铅细数其癸生甲满东方木汞深藏于壬水惟精叅法象不执纸上陈言庶几符合乎天地也浇培一鼎浇培十月功后天神气亦憧憧须防刑德皆三虎应识抽添是两龙意到江湖莲又笑湖生子午桂还浓一年身在韶华里心似干戈八面攻重阳子曰人旣得此境后常浇培于始得之时十月之功不休不息刑德皆本于虎善御其三抽添不外乎龙谨全其两至于莲影澄波桂香浮月幽兴不减于伊人淸操何妨于励俗若必流连忘返乐极悲生又岂有识者之所爲邪身在韶华心攻八面此正所以浇培之的旨也阳神一声雷动顶门分万像之中独露真细遣毫毛爲岱岳大全天地作微尘他时渐使婴儿老今日还同阿母亲莫向三年枯坐觅解铃还待系铃人长春子曰功夫至此方说得一声雷动夫万物俱虚万象皆实虚者无之托实者眞之至自虚无之始到眞实之地从下功起手至阳神出窍毫毛散爲岱岳天地化作微尘葢卽中庸之费隐也斯时婴身初育阿母难离此理易明于道更切则知枯坐山中者岂易言雷动顶分哉信乎解铃系铃之还待其人也沐浴生杀从来有一机洗心全在按鑪时探珠应有撄鳞恐䑛蜜甯无触刀危取火凿氷终易得求鱼绿木岂难之始终无刻非刑德荠麦应知是喻辞海蟾子曰机字与候字不同候听其自然机操于生杀苟于按鑪时不能洗心涤虑存一水花镜月之念将探珠䑛蜜无限危机较之凿氷取火缘木求鱼者更相去远矣学者存得机忘机之念实取不取之心毋使气化神化兢兢业业不失其机则刑能变德黄芽白雪于此可成不可以悟荠麦之喻邪三元迷途容易説三元天地无人室不坚漏质阴阳皆浪遇凡躯水火总非缘向虽露坐三千日岂保常烧十二年好向人元立根蒂飜身寻地再寻天长春子曰人生学道无成大抵皆错讲三元耳道合三才缺一不可若徒言天地之运行而不以人合天将法天之谓何人固不可离道道亦不可离人而人又不可以吾身爲人葢道必择人而授择人而成也彼不识阴阳不辨水火枯坐深山者葢以天地吾身爲道而失求夫人之根蒂爲道也然则求道者曷不向人元中飜身走出而后寻天寻地三元合而室自坚邪性命命到终时刻不延性何能接得飞仙阴阳必使三家合温养终求十月全莫讶小妻谐曼倩须知大药觅彭籛万流合处成江海便产蛟龙驾上天灵阳子曰此章总结上文人元不可不得也人元一得不特命可得延性由此接而仙矣今人每以修性爲禅家所宗不知修命卽修性修性卽立命命到终时天地生我阴阳之数已尽如何挽回延者使其不尽之谓此延字独贴命説而性之于人则重于接接则可仙其接维何全在求得人元会合三家温养十月所以小妻若弃大药难求旁门虽盛非此不能性命合一如万道交流咸归江海而后蛟龙得产也人何不延命接性以致飞腾邪迎药造化盈虚信有时不虚何处可迎之落潮正好寻龙子晦魄方能养兔儿大地有薪皆恋珀名山无铁不随磁莫言火候经歌少做手原来不易知海蟾子曰从来造化盈虚各有其时修鍊行功件件皆实独至迎药又在于虚然虚处有一至的之候方可爲虚如潮落虚时好寻龙子魄晦虚候养得兔儿修鍊者能不失此时则迎之虽见爲实得之乃在虚如大地有珀名山有磁亦如取迎之候虽非一见可得然其阴阳真炁未有不相感而相恋也经歌虽未阐其𤣥微而虚以迎之又诀中之独祕耳学易尽向丹经觅异闻不求大易太离羣辐通𤣥牝成三十卦数爻铢正一觔宜配阴阳味胭腻令分天地识絪緼干坤十翼存双眼开辟于今显祕文长春子曰易道参天两地用九用六总不外乎像数其中穷理尽性消息盈虚死生之説幽明之故不啻揭日月而言之学者但注意丹经不研求大易恐未能彻终始于庖牺一画先也辐通三十铢数一觔通者感之有时数者应之有象俯仰高深头头是道以是知开辟奇文洵爲济世宝筏岂特絪緼胭腻小往大来始见羲文参赞之深也也此章总结已上诸诗合干坤二道言而以明丹元微旨与易理相参学道者宜谨守之问答固守金精是筑基筑基惟要守其雌其雌未伏当固守固守金精是筑基重阳子曰基爲载道之器金精卽真铅固者积之深守者藏之密其道在守雌然雌不易守保身于平日失足于一时者有之学者能不雄否咦风生还碧落瓶正水防流基址坚牢可学仙学仙须要觅眞铅眞铅未采牢基址基址坚牢可学仙重阳子曰基址爲丹田之总名其实卽眞汞不耗以离中之神迎坎中之气絪盼凝结修鍊有成矣学者基址坚否咄说与你有酒堪邀客无钱怎作商生药时辰要得知得知方可配东西东西未会寻生药生药时辰要得知灵阳子曰水中有金应时而生不知其候配合无凭这可是要得知之么咦静候着六三垂法象壬癸有深机敲竹相通始鼓琴鼓琴敲竹乐淸音淸音未出当敲竹敲竹相通始鼓琴海蟾子曰竹者无孔笛也琴者无弦琴也笛旣无孔敲之则通琴虽无弦鼓必有韵然惟能敲而后可鼓学者会意否咄不是耍弦宽休发矢风动莫行舟擒住阳精号得铅得铅之后卽登天登天九九能擒住擒住阳精号得铅长春子曰阳精爲先天真一之炁能应时招摄方号得铅急用登天之法九九数毕始得擒住咦没得说登天天必起车水水方升水集药火眞诠夫世之求道者皆以药物火候爲要固矣不知药物何以修道不知火候何以得药然古人传药不传火非有所祕也元始空悬之处絪緼凝结之时河车之升降眞息之出入彻始彻终无一非火符之妙用其诀在文武迟速之间而精微又不外阴阳两字阴阳之原太极也卽神也神也者妙万物而爲言者也是以活子时可以言传眞火候不能缕悉神而明之非穷理尽性不能息此眞息运此眞符以沐浴浇培抽添温养烹鍊日月旋转干坤故集中首言大旨次遡元神末言法象欲人收心养气乘势待时了性命于返还统阴阳于符火始终点运以至不神之所以爲神道妙尽于此矣又何疑火记之六百篇欤重阳子谨序吕帝曰上帝降衷太乙含眞先天祖炁至虚至灵不偏不倚中正和平成圣成仙惟人之瑞惟道之尊是故先天者阳气也一本也后天者阴气也万殊也精神魅魄意涕唾汗血液百骸九窍皆后天阴气假合而成若夫先天一炁混混沌沌窅窅㝠㝠视之不见求之不闻其大无外其小无内藏于一身天地之中运于冥漠虚灵之域惜乎世人以三尸内攻九虫蚀精六贼盗形七情扰心万缘惑眞眞一离身旣动其心耗气泄精神亦旋丧流浪死生予实怜之示以还元返本之道由后天以复其先天于是金丹之道着而修鍊之书成顾此丹道非无无中生有非有有中生无非无非有至妙至神鼎鑪药物火候后天之法象已备始终之作用俱明试以药物论之曰干坤离坎阴阳水火砂汞铅银父精母血靑龙白虎日魅月魄交梨火枣婴儿姹女兔髓乌精种种不一皆药物之异名不知舍先天祖炁而外别无药物之可求再试以鼎鑪论之曰神室丹穴蓬壶眞窍黄婆戊巳明堂虚谷刀圭𤣥牝黄房中宫种种不一皆鼎鑪之异名不知舍𤣥关一窍而外更无鑪鼎之可临更试以火候论之曰法周天测潮候准晦朔审弦望按八卦象五行鼓槖籥定觔两立进退数抽添分二至行复姤种种不一皆火候之异名不知舍元神妙用而外实无火候之可凭是故𤣥关一窍藏于先天混沌之中生于无有有无之内未有此身先有此窍旣有此窍逎生此身所谓与生俱生者神而明之卽元始空悬宝珠之处去地五丈不上不下不前不后不左不右无有无无上自绛宫而达泥丸下接丹田而至泉穴所谓黄房中虚载道之基不先立此将何以爲聚药之圣地乎先天祖炁生于无形无象之先兆于无极太极之内二五之精妙合而凝未有此身先有此炁旣有此炁乃成此身所谓与时俱有者散之则混沌无间聚之则宝现光腾学者非此大药固无以爲煅鍊也至于元神妙用自赋性立命以来聚于𤣥牝者爲眞神通于阖辟者爲眞息运于屯蒙者爲眞火故眞火爲烹有鍊无之实功元神之妙用而眞火卽眞息眞息调眞气眞气聚眞神眞神凝眞精眞精结金丹自筑基鍊已以及脱胎化神何莫非吾身之火候簇年簇月子午复姤周厯八卦二十四气二十八㝛三百六十五度之候之所致也修鍊者离诸妄想专气致柔虚心实腹存无守有心如止水无波太虚无云心不离息息不离心本坤震以全泰交招摄及时车运得法一点先天祖炁浑融磅礴于𤣥关一窍中温然如春醕然如醉緜緜不绝渐烹渐鍊渐凝渐结俾子在母胎神气不分灵光相集嚥沖虚太利之炁成金刚不坏之身十月旣圆重加温养窍中有窍身外有身更得末后一着虚空粉碎学者之能事毕矣上真之愿遂矣胡不勉而行之眞诠之一先天地生不倚形立混沌𤣥关中藏太极眞诠之二先天祖炁一点眞精便是灵药根蒂相生眞论之三元神妙用充乎四体自然进退週而复始眞诠之四专气致柔抱元守一点成工夫用于百日眞诠之五万物芸芸各归其源识破根蒂𤣥牝虚传眞诠之六龙虎猖狂性情炎烈慧剑一挥二兽俱灭眞诠之七铅汞何名心性两物两物和合还丹了毕眞诠之八头顶有天脚踏有地中有一物鍊成宝器断句之一一窍能通万窍通一毫不动露眞空漫言识得窍中窍认着依然又不中断句之二大道从来名强立学人何事更旁求若知眞土爲中道奚必骑牛更觅牛断句之三千头万绪不离人借路还家自显眞物物包藏些子意总教直下现金身断句之四千言万语唤迷人唤醒迷人独露眞试看吾家亲嫡子早从炉里大翻身断句之五邪正相承在片时用邪归正又谁和顚三倒四随君取左右逢源莫再疑断句之六厯遍山河不出门分明独占一干坤汞铅若得均相配药熟何妨信口吞断句之七孃生面目本寻常到此方知道味长自得箇中眞意趣淸风明月好商量断句之八眞𤣥无我我无身我与𤣥𤣥总一门同坐同眠浑不忌桃花千叶接枝根断句之九不难难处细研穷正是修爲第一宗只恐现成还有失必须亲见太虚空断句之十明人听説觉心空万象纷纭岂异同悟到年来无可悟衣珠不减旧家风断句之十一非色非空是了人眼中不着一微尘闲花野草连天碧不二门开处处春断句之十二人人本具一天眞出格风流最上乘消息不通言语际一毫端上现金身断句之十三鸿蒙养就遍三千三敎原来共一天若问造端夫妇旨直敎穷取未生前断句之十四百刻今知一刻推总然一刻万千时千年万载归一刻一刻之中始见奇断句之十五这段功夫不可名名时犹恐悞愚民还家路近应无阻造化原来喜现成断句之十六度人心愿了无穷栖寉传来第一宗直指返还无賸义眼前花月最圆通短歌之一求丹药固形神不遇明师未得眞君其问水滨短歌之二种琪花采玉芝耕地鉏田要早知春来无失时短歌之三重立鼎再安鑪分明返本此工夫好去问麻姑短歌之四干坤理姤复机今朝説破在东西金土自相宜短歌之五道不远求诸人安心调息养精神胎结产奇珍短歌之六擒龙虎伏汞铅转运河车不记年丹成上九天短歌之七达造化晓阴阳人元一点透金光从此返家乡短歌之八坎离精天地髓求东还是去求西乌兔不奔飞短歌之九簇五行合四象齐归一处中宫养好待婴儿长短歌之十十月功三万刻逆转黄河流不竭海底珠凝结短歌之十一防刑险卯酉月此时沐浴休轻忽千金眞口诀短歌之十二𤣥中𤣥妙里妙得手呵呵一大笑性命须臾了性命元始眞如谓之性抱元守一谓之命性本先天立因身便不灵只今全放下依旧显光明体用法天象地谓之体负阴抱阳谓之用天地立根基元神是化机一般关捩子料得少人知龙虎心中元气谓之龙身中元精谓之虎性定龙归海心淸虎隐山两家和合了名姓列仙班鼎炉干宫眞金谓之鼎坤宫眞土谓之炉鼎用干金铸炉随土色包身心端正后鑪鼎自坚牢铅汞太乙灵泉谓之铅朱陵火府谓之汞欲鍊南山汞先抽北海铅身心俱不动至宝便凝坚有无系风抱影谓之有掬水弄月谓之无会得坎离交方知有卽无有无成一片不惜夜光摩丹灶一灵眞性谓之丹四大假合谓之灶幻体爲丹灶眞如是药材功夫常不间自可结灵胎药火以气摄精谓之药以心鍊念谓之火得药原容易煎烹亦不难心头无一事眞火透三关𤣥牝虚无之谷谓之𤣥归根之窍谓之牝虚谷气归根斯爲天地门从今通阖辟金鼎鎭汤温中正寂然不动谓之中感而遂通谓之正心静方爲正神淸总是中寂然不动处天理可求通灵宝万神不散谓之灵一气常流谓之宝吾身所具宝寂照总皆灵谁能含蓄得放出大光明淸静心田浪息谓之淸性地无尘谓之静心本来归性离尘水自溶只今常不动慧日满晴空魅魄砂中寻汞谓之魅水里寻金谓之魄天以日爲魅地魄乃是月日中寻免髓月窟取乌血浮沈坎中阳水谓之浮离中阴汞谓之沈浮是黑中赤沈爲雄里雌南辰共北斗六七要明之还返气来合神谓之返心来归性谓之还若要金归性全凭火返心雨般成一块遍地是黄金采取以吾求人谓之采掘地寻天谓之取采取本来殊无象鼎中居干坤在吾手出入尽由渠胎息无爲无作谓之胎不出不入谓之息鹤胎常寂寂龟息自緜緜凝神归妙道抱一守天源槖籥鸿蒙阖辟谓之槖眞息出入谓之籥唿则以爲槖吸则以爲籥阴阳升降时口鼻皆是错抽添忘形绝念谓之抽含情养性谓之添养性须添汞忘情不减铅凝神入道妙非灭亦非添圆明全归太极谓之圆烁破虚空谓之明功到丹成宝光寒月满天莹蟾常不死照破未生前交合二气浑融谓之交三元辐辏谓之合姹女来东室金公住在西黄婆一作合配作好夫妻火候静中阳动谓之火地下雷轰谓之候火木木中生候乃阳来复地震蹑天根巽风观月窟沐浴揩磨心地谓之沐洗涤尘劳谓之浴欲得狂猿伏先将劣马擒洗来无一物处处得长生复姤阴极阳生谓之复阳尽阴生谓之姤阴极阳来复阳终姤又生学人明此理𤛦地见天眞温养眞息緜緜谓之温含光默默谓之养胎内婴儿就还加温养功时时常照顾方得显神通收放入希夷门谓之数出尘妄境谓之放亘古灵童子神通大莫量放则周天地收时黍米藏觉照掀翻万幻谓之觉独露眞常谓之照二炁通太始元神入太初万缘掀倒地独透一眞如虚彻有无不立谓之虚内外俱空谓之彻着有都成幻云无又不中有无俱不立天地悉皆通全眞纯一不杂谓之全身入太虚谓之眞一本而万具殊途而同归达得全眞体身心合太虚灵通悟本知源谓之灵知人知已谓之通识得孃生面谁爲佛与仙廓然无所碍不任海成田神化出入不测谓之神变幻无穷谓之化鍊就金丹体行藏达化机虚空皆粉碎方得到希夷了当出入生死谓之了得道成眞谓之当识破鸿蒙窍方知象帝先名爲登彼岸卽是大罗仙先天祖炁爲药后天眞息爲火唿吸静则后天之气复还祖炁故曰药卽是火离宫未尝少气坎内何独无神祇以眞阴眞阳之配合爲重故求神于离觅气于坎不知神与神交复还太极时时堪沐浴刻刻见天心可悟得药得丹符火抽添移神出窍皆本此一点灵明耳集中前后阐发无遗读者当细加体认长春子谨跋火集捉月云梯夫金丹爲天地之眞精鼎炉烹鍊水火浇培十月功成超平地而蹑云梯矣是集诗词层次如河车之直上淡宕若二气之絪緼精神结搆处爲月圆首尾唿应处爲采取至于眞传数语诀中之诀窍中之窍爲干元之究竟而凝胎剖孕无不以此逆证也观此则与西池何异不知功用虽用难易迥别求有中之无者先之以易求无中之有者先之以难此坎离之分毫釐之辨具眼者自能默会而火候旣眞阴阳相济云可梯而月可捉已重阳子谨序五言古诗体道诗人世如傀儡浮生一梦乡不急究𤣥妙焉能逃无常日月易云迈千支流水忙八卦先后演五行生尅详识得眞龙虎方可别阴阳子午推火候屯蒙旣未当坎塡离返本逆转黄河泱我道有三乘进取斯爲良精诚定胎息初候宜潜藏得位巽风鼓守城儿女降跃渊以沐浴括尽复黄裳𤣥坤战于野淸静须隄防週天一数满丹鼎遍金光问答歌水天倒影毕竟是水在天中天在水中悟之者逍遥眞境迷之者还隔着万里关山说甚么道德千言又说甚鍊精化气鍊气归元我这里明明开示你那里细细钻研有甚蓬壶难上也苦海无边只是些坎离日月水底淸天噫这箇哑谜儿今朝道破但愿积功八百立德三千吾与你见面时也就不远七言律诗阐象诗离坎相当始得眞巽将震配乃全神连云搆屋由平址覆篑成山是积尘金水也宜分上下东西犹自论疏亲神仙玉液惟斯道不是当年尸解人朔本阴阳合璧时哉生庚位日光西望因纵去乌和兔晦又收留坎复离一往一来成配合三文三武立根基望江亭畔君须走枯竹眞人是阿谁何须欧冶费经营用舍存心压五兵太极作镡元火鍊先天爲锷道浆烹屠龙入海龟朝饮刺虎登山笛夜鸣徒识鼎鑪不制剑铁鎚无孔突无铛善刀藏处费踌躇飞跃天渊已得齐将摄剑光神在目欲消龙势气归脐旣如南客能吞北还使东君缓就西鍊习刚柔如战马方方一寸有端倪河车于道本前矛着意𤣥𤣥运两眸塞马出兵空胈阵江船无货枉乘流飞腾不死终难望淸静劳生此最忧踏遍溪山勤觅侣好施大德志心求𤣥关吹笛气如蒸从此河车不暂停上去直教通紫府下来先自到黄庭一心恍惚如惊梦四体奔腾若震霆洗涤尘劳归浑漠岳阳沈醉几时醒七言绝句采眞诗人情反覆最难量苦海殷勤驾藕航但得有人庇问度枝枝放出白莲香心绪千丝与万丝爲人爲已总皆痴阳神出窍乘风去芝可充肠荷可披谁说春归无计留阳和依旧在枝头人能参得回春力且放春归不用忧御风回首千山白大地澂江皆一色忠心贯日气成虹葫芦故纸今明析红蓼垂垂映碧江野人陇外稻花香一声故笛骑牛去又见庚方月影凉干坤却唤作坤干泰地天中化出𤣥天地顺时翻是否𤣥机指出后中先画出鸿蒙始判图碧天如洗月轮孤卦爻未足还须待只问同人悟也无晚风吹入碧窗纱香爇金鑪篆影衣牙别有悠然神会处一庭淡月照梅花对面常㰕渡客楂良辰细翫月当华金乌飞入银蟾里方信长生未有涯冥心息虑觅眞穴人我俱忘窍始通饮尽香醪无一事陶然花下鼓丝桐色相妍𡟎俱幻境北窗高卧看云影缘杨叫断一声蝉蕅花香净风吹醒值得名花次第开惜花端借养花才醉眠花下靑萍啸万丈光芒贯月来长铗弹时先索酒一声淸肃欠如龙吼斩取羣魔天地寛干坤不出葫芦口周遍山河气脉连无穷日月运双环全凭斗柄枢机动顺下三田逆上天花将萌蘂月哉生月可餐兮花可耕收得花魅归月魄拈花指月上瑶京五言绝句参𤣥诗香气风回转幽深自一家莳沙宜更进喜杀马兰花玉鑪含日月金剑吼坤干刀圭旣入口深趣返眞源花下常擕酒醉来花底眠不闻与不见心共白云闲绿树已成阴靑荷方展叶要得藕花香先入淤泥穴危绿惊庭树残红落渚莲欲淸情与性须悟箇中𤣥诗余千秋嵗秋过已半嵗月弦抛箭时易失难追赶须求天地祕当识阴阳判岂知道生生死死随人愿且读中庸卷参透周易传道在迩人求远圣贤本同径邪正须明辨还説甚脚跟无线如蓬转钗头凤人情伪人身脆可怜至宝随风碎欲传𤣥舌空干谁能具眼识破坤干仙仙仙蓬莱顶缑山岭其闲蹊径先诚信地中天坎离先定中复静化出眞诠𤣥𤣥𤣥如梦令镜里朱颜易过窗外金乌频𣨎及早觅家乡莫被马猿耽悞无措无措何似当初休惰不向江干听笛迳到琼花宫阙醉里有干坤拟把𤣥机尽洩无别无别只在香醪皓月相见欢江天賸月无多影偏颇举酒堪将心事问嫦娥且止步急回顾霎时间旭日东方又透莫蹉跎南柯子绿叶浓如障红榴色似烧道人观此转心焦问你一番春去怎生招蜨梦酣难醒醍醐在口边不将樽罍细寻看笑你北𠨑山下满金钱浪淘沙烁石更流金大地炎蒸松阴一枕觉风生云影泉声多入梦月印波澂寒暑递相更节候亻寉人半区刬尽草莱根莫把光阴虚度了鍊己凝神鹊桥仙大火流金淸风落叶引惹起新愁万曡逃猿纵马不思归枉费却许多绦结命固须修性当先识休引得人言籍籍闲看那河上双星恰正好省些唇舌鱼家傲晞发林泉堪寄傲耕云钓月无氏晓急把半区尘尽扫无非道修爲岂恋闲鑪灶一榻松风眠未觉半帘花影归鵶噪明月淸风当牖照舒淸肃欠白苹如雪兼红蓼蜨恋花积气存神通祖窍不遇知音那识长生妙觅始求终须自了基深稳载干坤道处处头头无白皂採撷归来都入壶中奥酌酒寻花秋月皎天空云净花如扫临江山雨过碧山犹带湿浮云透出高峯斜阳浅淡有无中红蓼花含泪黄芦叶卷风抚柏盘桓回首处隔江新沐芙蓉鸥浮水面傲飞鸿谿头双髻子石上一仙翁忆秦娥风声吼一阳又是将生候将生候今朝勘破三三九九𤣥机道统君知否定中究得无中有无中有虚空粉碎呵呵拍手减字木兰花黄芽白雪休言老迈难重结一点诚心旋得天关地捩新干坤复姤週能复始良非谬月露梅香剥尽纯阴见一阳西江月陋质惟知新縳淸修焉用参求莫言铅汞属瘿疣只要心明性剖识得壶中日月方知害不爲仇内眞外假借双眸鼻观成成奇偶南乡子秋意正萧骚枫叶芦花者处飘莫把光阴虚度过推敲跳出干坤性命牢小艇泛江湖柔橹咿哑带月摇撇却人间烦恼窟逍遥满钦松花酒一瓢干诀眞传眞传易曰干道成男坤道成女又曰各正性命故男子秉干健之能而眞阴中积外刚内柔非俨然一离象耶迨夫后天用事眞阴日耗阳亦旋衰非特难于还干抑且不成离象求道者以法鍊还离体然后由离归干以全天之所赋名曰还丹太上垂慈爲有志性命者立法而曰眞传眞传葢上二字传后天之功夫作用下二字传先天之功夫作用此双修乏法非眞无以入手也道非求尧易曰一阴一阳之谓道则知晦明风雨山川河岳天地之阴阳喜怒哀乐人之阴阳飞潜动植万物之阴阳人能静悟卽可吸兔髓而饮乌血秦皇汉武不识本来犹临镜而问对者之爲谁岂不悞哉筑基炼已凡人一身精爲气母气爲神母母卽基也汨于利欲则气日内损神日外驰精之不固基焉立邪惟筑有法内则澂其心而性自淸绝其欲而神自定外则立德以全其性分积功以助其机缘必使神安于天阙精塡于髓海气满于𤣥关然后知基爲学道者之根本而筑爲入道者之初功至于已有二义阴阳留戊己之门离坎尽主宾之道学者纵明敏过人不能舍门户而登堂入室亦不能外宾主而返本还元论其所钟则不在东兮不在南又非居址向人间有人问道家何处遥指前川是洞天嗟嗟识得眞已由自煅炼道始可望学者不求顺适步步逆修收歛身心放大胆量今日煅明日炼煅之再煅炼而又炼直至水穷山尽火息烟消养成天下一个无用之人方做得圣贤事业是以不识已则无可炼不善炼必将失已曾爲筑炼可轻试耶三七回圆三之爲数合天地人而言天以日月星斗而成昼夜寒暑地以山岳河海而滋飞潜动植人以精神元气而膺参赞经纶故三才成而覆载灵明苟修道者不明理知数识气将何以爲法象何以爲体用也至于七数所该尤广一七以至七七数合先后而成七日来复专言元下起会北极七星爲天枢而吾身亦自有其枢故七也者道之枢也阳数奇七居六下爲阴中之阳以生数言之三爲少阳五爲阳明七爲太阴卽易中之坤卦阴极而动乃生此阳阳丽于初又爲易中之复卦道妙在复能以此七爲道之枢机不于此可见天地之心耶回字如四时之有凉燠昆虫之有飞蛰木花之有荣枯时运之有代谢以人言之髫龀之时卽初三之魄月渐添光屯䝉之象也卽望之后铢分日减华彩时消旋至于晦而老矣日无圆缺其阳全也然而日中则昃月满则亏意亦相当其间相去悬殊者惟人葢日月能应时以复其初人不能伏炁以还其元耳木之无实者以他木接之所谓七返所谓九还皆此旨也是故回而少往道基易坚往而不回长往则消龙从火里出虎向水中生水底淸天月中世界人于此宜省悟焉圆象配天八卦之干塡离于坎丹道乃全候也谓之冬至时也谓之卽望三五尽九六之妙戊已遂铅汞之缘黍米摩尼法象可参人见明珠宝玉遗于道路必思拾之乃性命眞宝委于目前而不顾甯不悲哉庚甲须知入手先言天一生水生金生木滋火滋土其用不穷而水中之眞炁爲金水之用金之功也故庚爲万物之母帝出乎震则木者发生之象也而反爲终者木从金而得实铅制汞而成丹也故庚虽成义而实始萌甲虽生意而实复义庚金爲阳虎爲坎卦象属阴阴中之阳也甲木爲阴龙爲离卦象属阳阳中之阴也亥爲水爲金阴象也阴极而阳生焉已爲火爲木阳象也阳极而阴生焉验之𡻕时则有寒暑往来之二至征之天象则有弦望正昃之两轮总之父父也先也木母也后也无先不成后无后又何能言先于此不得眞传何以下手此知庚知甲爲修炼之要而知已则知甲知庚先覔戊又知甲知庚之要也须者及时也虎才伏而卽擒龙欲奋而急縳学者自筑炼以来早具此知彼知已之明故当恍恍惚惚絪絪緼緼之时黄婆两手扶来送入洞房深处地天交泰物我同春片饷之间明珠发现而吾命在吾方信无位眞人仍逍遥自在于天然神室之中非五行可拘其性四海得藏其身也又知者意也贞意无穷握干坤执性命包阴阳生万物皆此意之变化不测也所以意到则气到气到则精到精到则神随之神随之而万有俱化一眞现前矣此虚灵冥漠之所以爲妙而入手者之所以必先讲求也后天先天件件判然人自赋形以来身体发肤精津气血无一非后天形质顾以此爲作用其能久乎缅维久视其道最𤣥第于后中求先莫于先中求后后中之先犹果之有核核之有仁此仁卽后中之先而先中之后又无异火之未燄而先烟也然一事有一事之后先一物有一物之后先先将后先二字判然明白再将后中之先先中之后一一了然入手卽不惊惶然药自然稳当功能不难递举矣易理须知阴阳莫详于易而眞一莫妙于干坤旣明参两之旨复详坎离之用则后先之错综变化于其中者无余藴矣学庸宜参禅门性宗大学先后始终本末是道中次第功夫中庸一书首言性命末言无声无臭是道中全体功夫俱讲到出神入化所以宜参至于禅门性宗常惺惺两头坐断光烁烁到处逢渠家计无多伎两不小亦须探𤣥探者如登天而探月窟入海而探骊珠葢此𤣥中之妙妙中之玄固未易探求也性命二字原不可分葢性命一阴阳也命动也阳也性静也阴也了命须悟性尽性卽立命果能性如澂潭皎月万化俱空则性旣静而气不乱气不乱而精固精固则神旺神旺则探如𤣥探囊矣名曰大道只在目前道道非常道名名无定名虎龙铅汞气化作一金身是故大道不外后先而神机独藏心目后利于目前先要利于目前若当此槛外名花尊中淸酒而反侧身面璧谓非天下之钝汉耶非有见非无见更可由此悟矣有无熟辨阴阳无愆有无卽后先后先卽阴阳花柳无愆期和风之披拂身心无障碍道力之沉雄辨生杀之机于两弦图寒暑之状于一气其惟洞晓阴阳深达造化者能之今当下手前有命关旣熟辨矣无愆矣子午用功其可缓耶上有山巓中有眞穴下有涌泉君子守中下达于地上通于天运行无滞统摄后先有入无山功由此全命藏于此性亦寄焉气之不存命不我延生人之本号曰命关若存若亡运于斯圈宝之宝之眞法已宣不可以有心守不可以无心求所谓必有事焉而勿正勿忘也色色虚空步步归着运之又运道妙无穷是在宝之者不负所授耳六合茫茫谁出干坤之外众生攘攘莫非离坎之功惜也朝生暮死有类蜉蝣伤哉蛰气通闾不如龟鹿甚至趋名狗利浑如羶集靑蝇那知歛息凝神美彼松栖白鹤以以祖师慈悲念切不弃尘寰普度心专形诸竹素樽前花下洩𤣥奥于诗词啸月吟风剖干元于功诀但愿以爱色之心爱命卽是云梯以藏天之道藏身方能捉月嚼酸齿颊直须噉破虚空抽出锋芒只要磨还元本同跻彼岸槎㰕俟之妄议微𤣥管窥云耳海蟾子谨跋土集西池度楫西池金母少女太眞王夫人着孚佑上帝回春子注葢闻干健统天坤顺得主资生之道含二气以絪緼交泰之和统三才而埏埴德言恭貌坤道云全淑愼温柔阃义斯者至于夙钟灵气生具慧姿锦织回交犹受连波之憎豓太次霾靑冡空归夜月之魂其他雾鬓云鬟沈迷苦海啼香怨粉塡入火坑五漏形骸本是前生业障三因不悟又增今世寃愆其间修短穷通不能枚举妍嗤愚智何可胜言总因世乏坤传致使人难超刼是以奏请太上勅命羣眞阐心性于诗篇寄棒喝于转语旣知寂静恐堕顽空更有眞传教渠下手言言玉液无非修身立命之功字字金钱尽是缚虎牵龙之诀果能诚心煅炼眼前卽是𤣥洲依法修持鼎内便凝绛雪与其牵缠世网恋兹一息繁华何如斩断情关占却万年道域西池有路度楫在兹聊缀巵言用申木铎重阳子谨序性功诗月正圆时映水明干坤大地澂淸淸照澂潭有影澂时月映波淸回春子曰巧机适合宝相团圞月照寒潭光铓四射惟淸乃澂惟澂乃照寂照圆通觉灵自现西来妙义至大至圆活泼𤣥微东海王未还咦四海汤汤水接天水天深处自逢源海蟾子曰喜得同人註性诗明心见性道成时刘痴来与龙华会醉向澂潭捉月迟灵阳子曰此夕欣逢巧节澂淸要在斯时月光皎洁印深池眞箇天星倒置不着离奇色相岂因空境空之一灵透出已前珠鱼目应知不是长春子曰心性非一物性在心中见水月两澂淸波光自不染灵台深广似澂江源远应知流自长任尔毒龙争戏扰岂加沟洫污泥扬回春子曰淸光如鑑不须煅炼一着揩磨毒龙便现咦没得说西来妙义只履仍归磨不磷兮湼不缁宠何可羡辱何辞静中现箇团圞月始信斯人不是痴回春子曰当头一棒领者去会会者顚头融通寂灭恶莫憎兮善莫夸坚持吾性漫凭他地雷震动眞如现一任遨游上海查回春子曰如何佛法干矢一橛霹𩆝一声不怕打杀浓云密雾雨凄凄遮𨚫本来菩萨面不是淸风净扫除蟾光怎得团圞现回春子曰蒲团片晌杀那一刻翻个觔斗菩萨现出性似澂潭水心如大地平草菜生卽刬风过碧波淸回春子曰性不离心心空无物草生用刬下乘之法灵明一点本淸虚云去云来月自如应事还同光暂晦魄生依旧现明珠回春子曰不晓参禅知拜佛一拳打去五指不撒心如野鸟最难驯才出笼时便要擒莫使随风任南北本来狼籍䧟深坑回春子曰分明一个月指说是个日日月光天德山河壮帝居咄谁识一点灵明一点金随风飏去窅沈沈分明有个菩提种性乱神昏何处寻回春子曰穿衣喫饭不知饱暖心去性空火中莲现愁苗情种两都捐外若春温内铁坚顺死逆生同一理但于动静郄非然回春子曰荆棘中不妨着⬤深潭内也易翻身怕只怕淸风明月坐对靑山人生碌碌似浮萍业海风波何日停要知本来眞面目勤从月下叩眞人回春子曰一盂一盋到处爲家撞着老参举杖便打浑沦元气原无象庚甲之间觉有形莫道有无难自辨须明求已胜求人回春子曰摩尼一粒沙界难敌龙女献来此际得识咦一个孩儿两个孃四门亲家不得疎失了也外浊须知内本淸龙头虎尾按时生若将凡圣和爲一白雪黄芽自长成回春子曰如何是道要撒胞溺喫饭穿衣全不分晓大道须先养性灵灵光悟彻易归根总然精气神皆足黑暗如何解炼烹回春子曰东南西北及中州黑黑尘䝉易白头咄说话的顚倒了难不难一翻觔斗易非易挣起双眸缄口凝神只内观法身常现一毫端静中摄得灵明宝直置中宫便是丹回春子曰得了手闭了口若还不去承当竹箆何堪打走咄咄咄再来不值半文钱请到方丈后去休长空淸迥原无染云去云来只自忙鼓动巽风旋上下性光命宝总归囊回春子曰一口布袋包藏无碍混混沌沌放不出来明暗休将世务分间来覔得已前身惺惺不作炎凉态生死全抛得至眞回春子曰九天之上九泉之下少休拳棒上下齐打打得关通任从放马腾腾烈燄靑龙舞𣺌𣺌淸波白虎蹲虎尾龙头绦索𦂳擒归神室合眞源回春子曰久别家乡道阻且长从今得返方知父母妻子各各安好咦千年华表依然一任桑田变海功夫次第淸静散人孙不二元君着收心吾身未有日一炁已先存似玉磨逾润如金炼岂昏扫空生灭海固守总持门半黍虚灵处融融火候温养炁本是无爲始何期落后天一声才出口三寸已司权况被尘劳耗那堪疾病缠子肥能益母休道不迥旋行功歛息凝神处东方生气来万缘都不着一炁复归台阴象宜前降阳光许后栽山头并海底雨过一声雷斩龙静极能生动阴阳相与模风中擒玉虎月里捉金乌着眼絪緼候留心顺逆途鹊桥重过处丹炁复归炉养丹缚虎归真穴牵龙渐益丹性须澂似水心欲静如山调息收金鼎安仁守玉关日能增黍米寉发复朱颜胎息要得丹成速先将幻境除心心守灵药息息返干初炁伏通三岛神忘合太虚若来与若去无处不眞如符火胎息緜緜处须分动静机阳光当益进阴魄要防飞潭里珠含景山头月吐辉六时休少纵灌漑药苗肥接药一半𤣥机悟丹头如露凝虽云能固命安得炼成形鼻观纯阳接神铅透体灵哺含须愼重完满卽飞腾炼神生前舍利子一旦人吾怀愼似持盈器柔如抚幼孩地门须固闭天阙要先开洗濯黄芽净山头震地雷服食大冶成山泽中含造化情朝迎日乌炁夜吸月蟾精时候丹能採年华体自轻元神来往处万窍发光明辟谷旣得餐灵气淸冷肺腑奇忘神无相着合极有空离朝食寻山芋昏饥採泽芝若将烟火混体不履瑶池面璧万事皆云毕凝然坐小龛轻身乘紫气静性濯淸潭炁浑阴阳一神同天地三功完朝玉阙长肃欠出烟岚出神身外复有身非关幻术成圆通此灵炁活泼一元神皓月凝金液靑莲炼玉眞烹来乌兔髓珠皎不愁贫沖举佳期方出谷咫尺上神霄玉女骖靑凤金童献绛桃花歬弹锦瑟月下弄琼箫一旦仙凡隔冷然渡海潮羣眞诗吴采鸾眞人吴采鸾勐女也勐仕吴爲西安令至人丁义授以妙道遂大显于时鸾师事丁义女秀英得道随父上昇心如一片玉壶冰未许纤尘半点侵霾郄玉壶全不管瑶台直上最高层宠辱无稽何用争浮云不碍月光明任唿牛马俱堪应肯放纤埃入意城身居城市性居山磈儡场中事等闲一座须弥藏芥子大千文字总堪删樊云翘夫人樊云翘刘纲妻也俱有道术能檄召鬼神禁制变化濳修密证人不能知爲令尙淸静简易民受其惠年𡻕大丰远近忻仰暇日常与纲较法纲作火烧客碓舍火从东起夫人布雨从西来禁之庭中桃两枝纲咒一枝落篱外夫人咒入箧中纲唾盘中成鱼夫人唾爲獭食之一日与纲入四明山路值虎纲禁之虎伏而号夫人薄而观之虎不敢仰视擒归系牀侧将昇之日县㕔侧有大皂荚树纲由树顶飞举夫人平坐牀上冉冉如云之腾遂同昇天后再显于蓝桥舟中诏裴航入道以妹云英妻之共成正果焉干象刚兮坤德柔工夫先向定中求澂淸一勺瑶池水明月何须七宝修虎龙𤠔马费牢笼略放飞腾业障䝉至寂如如眞妙法擒来化作一天风养性还须先静心何劳乞巧更穿针铁牛牵得随身转方显无边慧业深何须拜祷乞长生端的元神彻底淸粉碎虚空浑自在摩尼舍利总虚名一间金屋住双妹总有仪秦意不孚若得月中生箇日骊龙吐出夜光珠爱河波浪起层层浓则沈兮淡则升鼓楫若能施勇断蓬叶弱水岂难凭月华君崔少𤣥崔少𤣥唐季时汾州剌史崔恭少女生而端丽㓜明性宗及笄归卢陲十年苦功二十四𡻕成道陲官闽峤过建溪武夷山云中见紫霄元君扶桑夫人问陲曰月华君来乎陲怪问之云吾昔爲玉皇左侍书号月华君以宿缘谪爲君妻后罢府家洛阳留书遗陲曰得之一元匪受自天太老之眞无上之仙光含影藏形于自然眞安匪求神之久留淑美其眞体性刚柔丹霄碧落上圣之俦百𡻕之后空余故邱书毕而化初三才见影如娥相对阳光皎洁多要得絪緼凝玉液先探消息捉金波性宗明处命基坚九转河车九鼎全金虎玉龙相会合三花捧出小神仙心如止水自悠悠常寂常惺好进修养得乌肥培兔瘐灵芝秀出碧峯头地下须知亦有天专心求已卽求仙一朝悟彻阴阳旨惟在生生一气先绿鬓朱颜曾几时须臾寉发乱如⬤开帘瞥见梅花发一段春光莫放迟不求外护不参禅眼底沧桑任变迁丹径须知从直上𤣥珠只在我胸前淸静散人孙仙姑孙仙姑名不二号淸静散人马丹阳之妻也丹阳手垂过膝额起三山常作诗云抱元守一是功夫嬾汉如今一也无终日衔杯畅神思醉中却有那人扶众莫晓其故忽有道人自称重阳子来化丹阳洎仙姑入道进爪从蔕食起问之曰甘向苦中来又问何如来曰不远千里特来扶醉人丹阳异之夫妇师事甚谨起全眞菴于南园数年后师挽丹阳西游居崑崙烟霞洞姑在家勤行所传后年五十复从凤仙姑游洛阳六年道成书颂云三千功满超三界跳出阴阳包里外隐显纵横得自由醉魂不复归甯海书毕跏趺而化乘云过崑崙俯告丹阳曰余于蓬岛待君于是丹阳卽书颂曰长年六十一在世无人识烈雷吼一声浩浩随风逸遂掷笔上昇资生资始总阴阳无极能开太极光心镜勤磨明似月大千一粟任昻藏神气须如夜气淸从来至乐在无声幻中眞处眞中幻且向银盆弄化生蓬岛还须结伴游一身难上碧巖头若将枯寂爲修炼弱水盈盈少便舟养神惜气似持盈喜坠阳兮怒损阴两目内明驯虎尾朦朦双耳听黄庭荆棘须教刬尽芽性中自有妙莲花一朝忽现光明象识得渠时便是他唐广眞眞人唐广眞严州人事母至孝旣嫁得血疾梦道人与药而愈自是好道䖍奉何仙姑一日亲授元妙宋湻熙中有三仙引至海边大虾蟇渡海随游名山仙问曰汝欲超凡入圣邪留形住世邪弃骨成仙邪对曰有母在愿奉终养赐丹一粒吞之遂不谷食后召入德夀宫封寂静凝神眞人𤣥机觌面费搜寻着眼方知至理深性学难将文字指业缘了当见眞心心性原来最易明但随峯顶暮云晴东南西北皆堪住便可蓬山碧海行不识性兮不识命剖破干坤分两途但教相合成丹日醉倒壶中不用扶无嗔无喜气和醺应事随机风逐云虎伏龙驯心自静碧天明月白纷纷𤣥静散人周眞人𤣥静散人姓周氏甯海东牟王处一之母也处一生于金熙宗皇统二年孕时夜梦红霞绕身惊寐而生㓜多颕悟一日游山中遇老人坐大石谓之曰子异日扬名帝阙爲道教宗主遂摩顶而去尝作颂自歌曰争甚名夺甚利不如闻早修心地自家修证自前程自家不作爲羣类大定八年遇重阳祖师于诠眞菴请爲弟子奉母同修各受大道家贫力薄苦志修持后处一应名赴阙奏对有云镜明犹能鑑物况天地之鉴无幽不烛何物可逃所谓天地之鉴卽自己灵明之妙也于是大称旨章宗叹曰淸明在躬志气如神先生之谓也明年母夀九袠表乞侍养一日母谓处一曰我归期已至因示不贪生不惧死之语而化葬毕语门人曰羣眞相约吾去矣焚香沐浴而昇坤诀须从静里求静中郄有动机留若教空坐存枯想虎走龙飞丹怎投一点灵台磐石安任他荣落态千般阳光本是摩尼宝箇里收藏结大还心似曹溪一片秋好从子午下功修鱼龙泼剌波还静只有长空月影留轻烟薄雾障空虚郄使灵明无处居僧爱荣枯皆利刃予如伤子怎寻予性命先须月窟参擒龙缚虎莫迟延阳生之候眞阳漏黍米如何得保全坤诀眞传有诀眞传有诀夫女子秉坤柔之德而眞阴之中具有眞阳修炼较易今得此坤修信乎升天之阶级渡世之梯航也其诀俱在有中着力有者无之始从有至无卽是眞阳之位此二句虽重在命功郄合性命而言乃坤道第一大关健庚甲须知庚甲申明命功入手处庚者金也虎也甲者木也龙也二义已详干集庚金爲修炼之本甲木常畏其尅而尅中反有生机炼丹家最喜死中求活故庚虎旣降甲龙卽兴一降一兴生杀之机已伏顚倒之理弥眞于此生杀顚倒之时用法斩龙之头牵虎之尾使龙不兴云虎不招风风云息而天淸月皎龙虎降而性合情投归炉起炼立结黍珠保命之法莫妙于此知字有濳心守视之意风欲来急须擒虎两将降乃可斩龙不先不后及时斩取方可煅炼学庸详说易理宜参不明理又无以学道也从圣学参入方不落空于学庸下得转语斯爲见道至如丹道统于易中彖曰至哉坤元万物资生坤属老阴阴极阳生顺承乎天则生人生物顺承乎已则成道成真细究坤之眞阳发于何处卽知吾身真一产于何方求得此一固得此一命宝乃全此求在吾者不得向外覔取故曰宜参性宗须彻性命双修阴阳相接性功爲入道之始终于生不彻此宝未能常住必如秋月澂潭纎尘不染无始之始旣已了然不空之空咸归自在斯性命双修阴阳相接矣教人孰辨有无莫负一腔热血阴阳卽有无要于藏经中留心三日则眞阳之来眞阴之往俱已井然来龙之头可斩去虎之尾能留二炁相交絪緼和洽方成法体不然徒费心血又何能修炼耶机在目前气由此拔上有天谷下有泉穴认定二处不宜差别临机切要惟是以目使意以意使气以气凝神以神炼眞通天入地无往不灵苟或天谷不热气不上升涌泉不热气不下行必须意目注视上下其力以引之认定二穴不可少有差错子午行功久久纯熟再行烹炼应时须悟参修自有黄芽白雪以上坤道大统研求印证贯彻于心然后入手下功擒归之龙含珠驱回之虎摇尾黄芽生于土釜白雪产于琼宫大还到手随面璧以忘忘所欲从心尊帝天而穆穆便到西池会王母白旌黄斾自来迎一声霹𩆝天庭辟脱去胎州重浊身易曰至哉坤元万物资生所谓顺承乎干者非邪然世之女子明坤道而合坤德者鲜矣或痴顽结习或奢悍成风种种沈迷不堪悉数卽有一二有志之辈欲逃生死究之性命不明每见巫妪邨姑学些口头禅语前果后因便爲大道在是而盲修瞎炼自悞悞人吁此皆坤修眞诀失传之故也今西池集出洩千古不传之秘具大慈悲开方便门愿普天下女子敬信修持穷研极究其中字字有功句句有诀莫轻轻放过尙有楮墨难传之处全在诚心办道自遇眞人指点总以收心养气爲下手初功心不收则性根昧气不养则命蔕失性命双修坤道乃全读是集者幸勿坐失机缘以负作者一片度世婆心也灵阳子敬跋孚佑上帝三宝心镫总跋学者读至此不啻目迷五色矣然毕竟吾身之天地何在而后枢机之所指乃神故日月火符干坤大药非死心人不能透彻了当必也行到水穷处坐看云起时得此法象方能常应常静天地悉归心如净琉璃身空法海荿爲亘古完人不然仍是以心覔心身色队中百障千魔长夜漫漫更不知何处好寻黍珠也有德有缘者精参力究作速下功吾当于翠虚𤣥圃翘足以待愼之勉之回春子自跋大道以金丹爲门径炼丹以大道爲始终肇自鸿蒙开辟而后天壤间飞昇拔宅者代不乏人而要皆性命双修是以形神俱妙非仅出神尸解坐脱立亡已也近今以来丹道不明人多旁走下焉者无论已卽粗知丹法者亦类皆各守其独得以爲仙传异授而不知大道眞旨𤣥通圆妙非实泥形命者之所得而同亦非空悟精微者之所得而解若徒意识揣测不知天仙嫡派正传无怪南北两宗昏如长夜安所得一镫广演无尽镫也此卷直将万古不传之秘千眞共厯之诀细微曲折畅发无隐具眼者自必彻底洞明伏望同志之士会于心而体于身由是千锤万鍊驯至拔宅飞昇其庶几足以仰答我孚佑上帝慈悲普度之心云尔广化弟子惠觉谨志