石湖居士诗集石湖居士诗集序序予畴昔之晨与客坐堂上遥见一健歩黄衣负一笈至庭下唿而诹其奚自曰自参政公范氏也发其笈公之文集在焉索其书读之则公之子莘叩头请曰莘不天不自霣越而先公一夕奄忽弃其孤莘欲死而不敢者有先公付託之重任在方先公之疾而未病也日夜手编其诗文数年成集凡若干卷逮将易箦执莘手而授之且曰吾集不可以无序篇有序篇非序篇宁无序篇也今四海文字之友惟江西杨诚斋与吾好且我知微斯人畴可以属斯事小子识之若莘则何敢请而先公之治命不敢坠惟先生哀而诺之予执书抱遗编而泣曰万里与公同年进士也公先进至爲朝廷大臣与天子论道发政坐庙堂进退百官而万里环堵荒寒之士也何敢与公友公不我薄陋而辱友之万里不敢拒公亦不敢以执政俟公也今忍死丁宁之託其何敢辞初公以文学材气受知寿皇自致大用至杖汉节使强虏即其庭伏穹庐不肯起袖出私书切责之君臣大惊有自阶闼之嬖窃位枢臣者其势方震赫公沮之竟不奉诏而去其所立又有不凡者矣若夫刿心于山水风月之场彫龙于言语文章之囿此吾辈羁穷酸寒无聊不平之音也公何必能此哉古语曰争名者必于朝争利者必于市是二人者使之以此易彼或以彼易此二人者其肯乎哉非不肯也不愿也非不愿也亦各乐其乐也诗人文士挟其所乐足以敌王公大人之所乐不啻也犹将愈之故王公大人无以傲夫士而士亦无所折于王公大人今公乃自屏其所可乐而复力争夫士之所甚乐所谓不虞君之渉吾地者其不多取乎然公之诗文非能工也不能不工耳公风神英迈意气倾倒拔新领异之谈登峰造极之理萧然如晋宋间人物他人戛戛吃吃而不能出诸口者公矉呻噫欠之间猝然谈笑而道之则其诗文之工岂十日一水五日一石之谓也哉甚矣文之难也长于台阁之体者或短于山林之味谐于时世之嗜者或漓于古雅之风牋奏与记序异曲五七与千百不同调非文之难兼之者难也至于公训诰具西汉之尔雅赋篇有杜牧之之刻深骚词得楚人之幽婉序山水则柳子厚传任侠则太史迁至于诗大篇决流短章敛芒缛而不酿缩而不僒淸新妩丽奄有鲍谢奔逸儁伟穷追太白求其只字之陈陈一倡之呜呜而不可得也今海内诗人不过三四而公皆过之无不及者予于诗岂敢以千里畏人者而于公独敛袵焉于是文士诗人之难者易偏者兼矣其不盛矣乎嘻人琴今俱亡矣广陵散今此声遂絶矣惠子不生庄子不死复何道哉公之别墅曰石湖山水之胜东南絶境也寿皇尝爲书两大字以揭之故号石湖居士云公讳成大字至能世爲姑苏人其世次言行职官则有少保大观文大丞相益公周公之铭诗在绍熙五年六月十一日诚斋野客杨万里谨序序石湖居士范公待制敷文阁来帅成都兼制置成都潼川利夔四道成都地大人衆事巳十倍他鎭而四道大抵皆带蛮夷且北控秦陇所以临制捍防一失其冝皆足致变故于唿吸顾盼之间以是幕府率穷日夜力理文书应期㑹而故时巨公大人亦或不得少休及公之至也定规模信命令施利惠农选将治兵未数月声震四境岁复大登幕府益无事公时从其属及四方之宾客饮酒赋诗公素以诗名一代故落纸墨未及燥士女万人巳更传诵被之乐府弦歌或题写素屏团扇更相赠遗盖自蜀置帅守以来未有也或曰公之自桂林入蜀也舟车鞍马之间有诗百余篇号西征小集尤隽伟蜀人未有见者盍请于公以传屡请而公不可弥年乃仅得之于是相与刻之而属游爲序淳熙三年上巳日朝奉郎成都府路安抚司参议官兼四川制置使司参议官山隂陆游序石湖居士诗集本传宋史本传范成大字致能吴郡人绍兴二十四年擢进士第授戸曹监和剂局隆兴元年迁正字累迁着作佐郎除吏部郎官言者论其超躐罢奉祠起知处州陛对论力之所及者三曰日力曰国力曰天力今尽以虚文耗之上嘉纳处民以争役嚣讼成大爲剙义役随家贫富输金买田助当役者甲乙论第至二十年民便之其后入奏言及此诏颁其法于诸路处多山田梁天监中詹南二司马作通济堰在松阳遂昌之间激汉水四十里漑田二十万亩堰岁久坏成大访故迹叠石筑防置堤阏四十九所立水则上中下漑灌有序民食其利除礼部员外郎兼崇政殿说书干道令以绢计赃估价轻而论罪重成大奏承平时绢匹不及千钱而估价过倍绍兴初年递増五分爲钱三千足今绢实贵当倍时直上惊曰是陷民深文遂増爲四千而刑轻矣隆兴再讲和失定受书之礼上尝悔之迁成大起居郎假资政殿大学士充金祈请国信使图书专求陵寝盖泛使也上面谕受书事成大乞并载书中不从金迓使者慕成大名至求巾帻效之至燕山密章奏具言受书式怀之入初进国书词气慷慨金君臣方倾听成大忽奏曰两朝旣爲叔姪而受书礼未称臣有䟽搢笏出之金主大骇曰此岂献书处耶左右以笏摽起之成大屹不动必欲书达旣而归馆所金主遣伴使宣旨取奏成大之未起也金庭纷然太子欲杀成大越王止之竟得全节而归除中书舎人初上书崔实政论赐辅臣成大奏曰御书政论意在饬纲纪振积敝而近日大理议刑递加一等此非以严致平乃酷也上称爲知言张说除签书枢密院事成大当制留词头七日不下又上䟽言之说命竟寝知静江府广西窘匮专借盐利漕臣尽取之于是属邑有増价抑配之敝诏复行钞盐漕司拘钞钱均给所部而钱不时至成大入境曰利害有大于此乎奏䟽谓能裁抑漕司强取之数以寛郡县则科抑可禁止从之数年广州盐商上书乞复令客贩宰相可其说成大出银钱助之人多以爲非下有司议卒不易成大说旧法马以四尺三寸爲限诏加至四寸以上成大谓互市四十年不宜骤改除敷文阁待制四川制置使䟽言吐蕃靑羌两犯黎州而结蕃列等尤桀黠轻视中国臣当敎阅将兵外修堡砦仍讲明敎阅团结之法使人自爲战三者非财不可上赐度牒钱四十万缗成大谓西南诸边黎爲要地増战兵五千奏置都监路分吐蕃入寇之路十有八悉筑栅分戍结扰安静砦发飞山军千人赴之料其三日必遁已而果然白水砦将王文才私娶蛮女常导之寇边成大重赏檄羣蛮使相疑贰俄禽文才以献即斩之蜀北边旧有义士三万本民兵也监司郡守杂役之都统司又俾与大军更戍成大力具其不可诏遵旧法蜀知名士孙松寿年六十余樊汉广甫五十九皆挂冠不仕表其节诏召之皆不起蜀士由是归心凡人才可用者悉致幕下用所长不拘小节其杰然者露章荐之往往显于朝位至二府召对除权吏部尚书拜参知政事两月爲言者所论奉祠起知明州奏罢海物之献除端明殿学士㝷帅金陵会歳旱奏移军储米二十万赈饥民减租米五万水贼徐五窃发号静江大将军捕而戮之以病请闲进资政殿学士再领洞霄宫绍兴二年加大学士四年薨成大素有文名尤工于诗上尝命陈俊卿择文士掌内制俊卿以成大及张震对自号石湖有石湖集揽辔録桂海虞衡集行于世石湖居士诗集目次石湖居士诗集目次嗣协迂客吴郡顾嗣臯汉鱼重订嗣立侠君卷一诗四十六首卷二诗五十四首卷三诗六十三首卷四诗六十七首卷五诗五十一首卷六诗四十三首卷七诗四十九首卷八诗五十二首卷九诗五十一首卷十诗五十九首卷十一诗六十五首卷十二诗七十二首卷十三诗四十四首卷十四诗五十四首卷十五诗六十九首卷十六诗六十五首卷十七诗六十九首卷十八诗六十首卷十九诗五十二首卷二十诗八十四首卷二十一诗六十首卷二十二诗四十二首卷二十三诗七十二首卷二十四诗七十首卷二十五诗六十三首卷二十六诗五十六首卷二十七诗七十九首卷二十八诗七十五首卷二十九诗五十首卷三十诗三十三首卷三十一诗五十一首卷三十二诗五十七首卷三十三诗三十九首卷三十四赋六首楚辞四首卷三十五词石湖诗集三十三卷凡古今各体诗一千九百一十六首范文穆公手自编定宋嘉泰间其子莘等刻以行世合诗文凡百有三十卷明时曽巳重刻而流传颇少又有活板印本残阙甚多今藏书家多有抄本而讹舛异同鲁鱼错出吾友金子亦陶所藏从宋板抄得更爲广集诸家较勘精密可称善本兹先刻其诗集以公诸同好卷帙前后悉依原本所编其间譌字如井垔木刊之悞垔爲垩弚靡波流之悞弚爲弟皆略爲改正所有一二漶漫之处无从辨证姑阙之以俟攷外附赋楚辞一卷乐府一卷赋本在诗前今附于诗后者集以诗名从其类也嗟乎自文穆公至今四百有余年矣而诗篇在是声光烂然亦可以见吴下之风流其渊源至今弗絶也康熙戊辰八月中秋前一日依园主人谨识石湖居士诗集目次石湖居士诗集石湖居士诗集卷第一石湖居士诗集卷一嗣协迂客吴郡顾嗣臯汉鱼重订嗣立侠君行路难赠君以丹棘忘忧之草靑棠合欢之花马脑游仙之梦枕龙综辟寒之宝纱天河未翻月未落夜长如年引春酌昔人安在空城郭今夕不饮何时乐西江有单鹄行西江有单鹄託身万里云猥爲稻粱谋堕此鸥鹭羣朝游枫叶杪暮宿芦花根怀安浦溆暖忘记云海寛忽有孤征鸿惊飞落江濵眼明见黄鹄解后倾情眞羽毛虽不同意气颇相亲言鹄有六翮何不髙飞翾水鸟不足羣朝暮徒嘲喧相将乗风去一上盘秋旻渴饮颢露滋饥吸晴霞暾方知翅翎俊可以凌埃尘东风昨解冻春光暖如薫阳鸟当北郷行止倐巳分傥欲相逐去关山隔吴秦两鸟竟分飞鸣声动行人岂不有歳晩鸿当复来賔但愁山海阔岐路多纠纷复来失故道那得相知闻鸿归有俦侣鹄住长悲辛车遥遥篇车遥遥马憧憧君游东山东复东安得奋飞逐西风愿我如星君如月夜夜流光相皎洁月暂晦星常明留明待月复三五共盈盈放鱼行水落塘枯鱼卧陆小儿抱取不濡足昂藏赤鯶亦垂头背负玄鳞三十六家人涤砧不辞劳云有素书金错刀嗟予赎放岂徼福忍把汝命供吾饕如今巳脱张胡子好上龙门饮湖水不然崛起载飞仙切莫顚狂称长史晩歩东郊水墨依林寺靑黄负郭田斜阳犹满地片月早中天䇿䇿鸦飞急冥冥树影圎西山元自好那更着云烟元夜忆羣从愁里仍蒿径闲中更荜门靑灯聊自照浊酒爲谁温隙月知无梦窓梅寄断魂遥怜好兄弟飘泊两江村登西楼少年豪气合摧锋靑鬓朱颜万事慵畴昔四愁无梦到及时一笑有谁供诗情饮兴如云薄草色花光似酒醲千里春心吟不尽下楼分付晩烟钟不寐南风酿卑湿滑滑病履舄竟日隐几坐拳局不得适丹田恍澒洞银海眩眵黒髀弱类跨鞍臂强如运甓合体竞酸嘶莫夜辄増极奏牀不得眠耿耿到明发黄妳共住久来梦乃其职睡魔吾故人曩是不速客招唿各偃蹇莫効尺寸力周公无由来咫尺今古隔彭尸不得去罡骑无行色主客两愁绪虚室浪生白人言老禅师两脇不到席兹事恐未暇但愿了今夕平生北窓眠栩栩即圣域睡僊吾所慕行歩亦鼾息河豚叹鲰生藜萈肠食事一饱足腥腐色所难况乃衷酖毒彭亨强名鱼杀气孕惨黩旣非养生具冝谢砧几酷吴侬眞差事网索不遗育捐生决下箸缩手汗童仆朝来里中子馋吻不待熟浓睡唤不譍巳落新鬼録百年三寸咽水陆富肴䔩一物不登爼未负将军腹爲口忘计身饕死何足哭作俑者谁与至今走末俗或云先王意除恶如萟菽逆枭与毒獍歳歳参币玉芟夷入荐羞盖欲殱种族生死有定数断命乌可续适丁是时者未易一理局鼋鼎子公怒羊羹华元䘐异味古所珍无事苦畏缩骈头讧此语戒谕袛取渎聋盲死不悟明知谅巳烛续长恨歌七首金杯㶑灔晓粧寒国色天香胜牡丹白凤诏书来巳暮六宫铅粉半春阑紫薇金屋闭春阳石竹山花却自芳莫道故情无觅处领巾犹有隔生香闻道蓬壶重见时痩来全不耐风吹无端却作尘间念巳被仙官圣得知别后相思梦亦难东虚云路海漫漫仙凡顿隔银屏影不似当时取次看人似飞花去不归兰昌宫殿几斜晖百年只有云容姊留得当时旧舞衣骊山六十二髙楼突兀华淸最上头玉羽川长湘浦暗三郎无事更神游帝郷云驭若爲留八景三淸好在不玉笛不随双鹤去人间犹得听梁州雷雨邻舎起龙雨工避事欲蟠泥帝遣丰隆执以归连鼓一声人失箸不知挂壁几梭飞次韵唐致逺雨后喜凉老阳作气再三衰鼓竭之余不支雨搴旗拔帜埽迹空一点新凉破残暑飞蚊薨薨巳无竒蜻蜓翅净摩天嬉竹窓日暮转萧瑟喜有促织鸣声悲秋日二絶碧芦靑柳不冝霜染作沧洲一带黄莫把江山夸北客冷云寒水更荒凉新秋病骨顿成衰不度溪桥半月来无事闭门非左计饶渠屐齿上靑苔窓前木芙蓉辛苦孤花破小寒花心应似客心酸更凭靑女留连得未作愁红怨緑看嘲里人新婚冷艶頩容一笑开休将鸾扇更徘徊箜篌细写归舟字彷彿游仙梦里来过松江长虹斗起蛟龙穴朱碧栏干夜明灭太湖三万六千顷多少淸风与明月靑鹢惊飞白鹭闲丹枫未老黄芦折谁将横笛呌苍烟无限惊波翻白雪洞庭林屋旧游处玉柱金庭路巉絶水仙逢迎掺脩袂问我归计何当决去年匹马兀春寒今此孤篷窘秋热人生意气得失间轻重劒头吹一吷莫将尘土涴朱颜却待丹砂回白发过平望寸碧闯髙浪孤墟明夕阳水柳揺病緑霜蒲蘸新黄孤屿乍举网苍烟忽鸣榔波明荇叶颤风熟苹花香鸡犬各村落莼鲈近江郷野寺对客起楼隂濯沧浪古来离别地淸诗断人肠亭前旧时水还照两鸳鸯长安闸斗门贮净练悬板淙惊雷黄沙古岸转白屋飞檐开是间袤丈许舳舻蔽川来千车拥孤隧万马盘一坏篙尾乱若雨樯竿束如堆摧摧势排轧汹汹声喧豗偪仄复偪仄谁肯少徘徊传唿津吏至弊盖凌髙埃嗫嚅议讥征呌怒不可裁吾观舟中子一一皆可哀大爲声利驱小者饥寒催古今共来往所得随飞灰我乃畸于人胡爲乎来哉荣木卧病十日緑隂满庭因诵渊明荣木诗其序曰日月推迁巳复有夏緫角闻道白首无成犁然有感乃和其韵薫风南来木荣于兹木荣几时黄落从之逝其须臾坐成四时今我不学殆其巳而天旋地游日月其根形息气徂不亡者存去乡离家莫肯过门猗欤先师不我疵陋褰衣示珠俾我复旧自我来归十年不富孰蠧孰蛊惟汝自疚冉冉荣木霜华将坠天黒路长屹蹶可畏隷也不力奚取六骥脂车着鞭一息而至两木壬申五月卧病北窓惟庭柯相对手植緑橘枇杷森然出屋枇杷巳着子橘独十年不花各赋一诗枇杷昔所嗜不问甘与酸黄泥裹余核散掷篱落间春风拆勾萌朴如榛菅一株独成长苍然齐屋山去年小试花珑珑犯冰寒化成黄金弹同登桃李盘大钧播羣物斡旋不作难树老人何堪挽镜觅朱颜颔髭尔许长大笑欹巾冠緑橘生西山得自髯翁家云此接活根是歳当着花俛仰乃十霜垂蠧纷相遮芳意竟寂莫枯枝谩槎牙风土谅非冝翁言岂予夸会令返故山髙深谢污邪石液滋旧根山英擢新葩黄团挂霜实大如崆峒瓜当有四老人来驻七香车道中月冷吟蛩草湖平宿鹭沙客愁无锦字乡信有灯花踪迹随风叶程途犯斗槎君看枝上鹊薄暮亦还家落鸿落鸿声里怨关山泪湿秋衣不肯干只道一番新雨过谁知双袖倚楼寒题山水横看二首烟山漠漠水漫漫老柳知秋渡口寒尽是西溪肠断处凭君将与故人看霜入丹枫白苇林横烟平逺暮江深君看鴈落帆飞处知我秋风故国心瑞香花万粒丛芳破雪残曲房深院闭春寒紫紫靑靑云锦被百叠薫笼晩不翻酒恶休拈花蘂嗅花气醉人醲胜酒大将香供恼幽禅恰在兰枯梅落后读史登坛䇿刘项卧庐料曹孙探怀取事业一一如印圈英豪盖天资八极入控抟由来事成毁只系手覆翻玉虹朝贯日劒气夜烛天虽欲避功名何处蛰龙鸾我生后千载愚暗难具言长大但食粟闵凶不能文麦豆巳难辨楣梲固不分抱瓮灌圃畦截竿避城门智略类如此何以超篱籓龟刳始神筴木断方牺尊朝市有机穽冠裳或钳髠兹事定不吾其老泥蟠敢云善用短聊复强自寛浙江小矶春日客里无人共一杯故园桃李爲谁开春潮不管天涯恨更卷西兴暮雨来代圣集赠别一曲悲歌水倒流尊前何计缓千忧事如梦断无寻处人似春归挽不留草色粘天鶗鴂恨雨声连晓鹧鸪愁迢迢緑浦帆飞逺今夜新晴独倚楼二月三日登楼有怀金陵宣城诸友百尺西楼十二栏日迟花影对人闲春风巳入片时梦寒食从今数日间折柳故情多望断落梅新曲与愁关诗成欲访江南便千里烟波万叠山寒食郊行书事二首野店垂杨歩荒祠苦竹丛鹭窥芦箔水乌啄纸钱风媪引浓粧女儿扶烂醉翁深村时节好应爲去年丰陇麦欣欣緑山桃寂寂红帆边渔蕝浪木末酒旗风信歩随芳草迷途问小童赏心添脚力唿渡过溪东初夏二首淸晨出郭更登台不见余春只么回桑叶露枝𧖟向老菜花成荚蝶犹来晴丝千尺挽韶光百舌无声燕子忙永日屋头槐影暗微风扇里麦花香夏夜脉脉惜佳夜泠泠成浩歌傥无诗句子将奈月明何露气蒙花重风声入树多淸欢殊未办桂影堕江波与时叙现老纳凉池上时叙诵新词甚工会心不在逺顷步便得之长风吹月来淸影落半池屋头见木叶玲珑剪琉璃红尘绊两足大笑儿辈痴老禅挽我游髙论方轩眉潘郎忽鼎来谈诗解人颐晩诵云髻篇濯濯余春姿想见篇中人淸润如君诗笑我两枯木独与三冬期林元复輓诗胸次峥嵘满贮书十年名字满江湖张公阅世诗千首杨子传家宅一区谩道春风须得意那知秋雨不成珠自从雪魄氷魂散鲁国今谁更服儒戏赠少梁屈膝铜铺昼掩关薫炉谁伴夕香寒秋来合有相思字会待风前片叶看南徐道中生憎行路与心违又逐孤帆擘浪飞吴岫涌云穿望眼楚江浮月冷征衣长歌悲似垂垂泪短梦纷如草草归若有一廛供闭戸肯将篾舫换柴扉石湖居士诗集卷一石湖居士诗集石湖居士诗集卷第二石湖居士诗集卷二望金陵行阙圣代规模跨六朝行宫台殿压金鳌三山落日靑鸾近双阙淸风紫凤髙石虎蹲江蟠王气玉麟涌地鎭神臯太平不用千㝷锁静听西城打夜涛金陵道中山晩黄羊随日下天寒白犊弄风归愁埃百转西州路笑忆沙湖一棹飞晓行篝灯驿吏唤人行寥落星河向五更马上谁惊千里梦石头冈下小车声秦淮不将行李试闲关谁信江湖道路难肠断秦淮三百曲船头终日见方山重九独登赏心亭谁敎佳节滞天涯强展愁眉管物华每歳有诗题白鴈今年无酒对黄花悠悠造化占斜日草草登临记落霞宇宙此身元是客不须弹铗更思家赏心亭再题天险东南重兵雄百二尊拂云千雉绕截水万崖奔赤日吴波动苍烟楚树昏向无形胜地何以控干坤宿义林院暝气昏如雨禅房冷似氷竹间东岭月松杪上方灯惊鹘盘金刹流萤拂玉绳明朝穷脚力连夜斩崖藤荆公墓二首百歳谁人巧拙一丘底处亏成半世靑苗法意当年雪竹诗情本意治功徙木何心党祸扬尘报雠岂敎行刼作俑翻成害仁十月朔客建业不得与兄弟上冡之列悲感成诗歳巳看成暮身今未得归风尘孤泪尽霜露寸心违南磵新流水西山旧落晖烟松应好在宿草定成非逝水方东去浮云浪北飞危魂先自断不待更沾衣白鹭亭倦游客舎不胜闲日日淸江见倚阑少待西风吹雨过更从二水看淮山臙脂井三首昭光殿下起楼台拚得山河付酒杯春色巳从金井去月华空上石头来午醉醒来一梦非怱怱玉树逐春归臙脂却作千年计不似愁魂四散飞腰支旅拒更神游桃叶山前水自流三十六书都莫恨烦将歌舞过扬州秦淮自金陵复泛秦淮宛转数百曲世传始皇东巡自江乗渡望气者以爲金陵有天子气乃凿长冈引潮水入焉号曰秦淮逶迤屈曲不类人功故又传爲龙所开也祖龙驱羣龙䟽此万丈沟雨工恋故栖十歩九回头至今秦淮曲蜿若春蛇游舟师厌回互叹息倚柂楼维昔东巡初八极围寸眸天端有佳气郁郁东南浮卜云当兴王在后五百秋叱咤召六丁惨淡风云愁凿渠断地脉自谓神与谋干坤有端倪巳露不可收大帝开吴天定鼎临江陬融融秣陵日始照十二斿经营曁六代兹地称神州乃知历数定昧者徒私忧兹事故老传未知信然不姑置勿重陈作诗叹迟留九月三日宿胥口始闻鴈故人久不见乍见杂悲喜新鴈如故人一声惊我起把酒不能觞送目问行李曽云行路难空蒙千万里塞北多关山江南渺云水风髙吹汝痩旅伴今余几斜行不少驻灭没苍烟里羁游吾亦倦客程殊未巳扁舟费年华短缆系沙尾物生各有役冥心听行止江郊匝地熟场圃平如砥归期且勿念共饱丰年米欲雪乌鸦撩乱舞黄云楼上飞花已唾人说与江梅须早计冯夷无赖欲争春读史三首百歳亏成费械机乌鸢蝼蚁竟同归一檠灯火挑明灭两眼昏花管是非堂堂列传冠元功纸上浮云万事空我若材堪当世用他年应只似诸公镂氷琢雪战毛氂画饼声名骨朽时汗简书靑巳儿戏岘山辛苦更沉碑宴坐菴四首油灯巳暗忽微明石鼎将干尚有声衲被蒙头笼两袖藜牀无地着功名五更风竹闹轩窓听作江船浪隐牀枕上翻身寻断梦故人待漏满鞾霜粥鱼吼罢鼓逄逄卧听饥鼯上晓釭一点斜光明纸帐悟知檐雀巳穿窓跏趺合眼是无何静里惟闻鸟雀多俗客叩门称问字又烦居士起穿鞾靑靑磵上松送致逺入官靑靑磵上松郁郁磵底柏松森上曽云柏跼抱幽石偃植虽不同臭味乃相得千霜与百雪偶立衆芳侧衆芳岂不好歳晏埽无迹广厦罩羣木万牛挽山泽松材可世用攀援入王国草木岂有情亦复念离析君看此翠柏错莫无颜色孤隂愁月夜独籁怨风夕苍官何当归相望长相忆除夜感怀松楸百年哀霜露终歳悲天地岂汝偏鬼神谅无私孤穷罪当尔我今怨尤谁噎絶梦自语伶俜影相随岂无一经传政坐五鬼嗤凿枘共龃龉榛荆费耘耔付卑踰丘山奉承劣毫釐生男九族欢所愿作门楣时命有大谬生男竟何裨匏瓜谩枵腹蒲柳无眞姿蹙缩髙颧颊萧骚短髯髭贫病老歳月斗杓坐成移晓风凄以寒帘幕相纷披月星炯我冠雾雨泫我衣焄蒿奉祠事苦泪落酒巵逝者日巳逺生者日以衰羸骖驾九折日暮抱长饥岐路正巉絶耿耿谁当知次韵唐子光席上赏梅玉枝横斜照淸空纎手捻香公水部无人广平去后来我辈犹情钟谁喷昭华送愁絶呌云三弄怨斜月径须踏雪问前村莫待马蹄如踣铁春风压尽百花桥尊前仍有董娇娆惜无楚客歌成雪空有萧郎眼似刀夜行上沙见梅记东坡作诗招魂之句玉妃谪人世乃在流水村天风吹婵娟飘堕寂莫濵芳心怨命薄玉色凄路尘佳人来无期日暮多碧云溪声爲咽絶月亦低微颦相逢倦游子一笑不复珍脉脉问不语亭亭意弥眞要我氷雪句招此欲断魂苏仙上賔天妙意终难陈璇柄忽倾堕晓岚愁翠昏次韵唐子光敎授河豚世间尤物美恶并江乡未用夸吴羮淸宫洞房寒热媒深山大泽龙蛇生胡夷信美胎杀气不奈吴儿苦知味杨花欲动荻芽肥污手死心揺食指食鱼要是黄粱古来不必须河鲂君看嗔腹似浑脱宁肯滑甘随芥姜先生法语峻立壁讥评不使一钱直膨亨从此迹如埽坐令梅老诗无力悬知仙骨有靑冥风香久巳涤羶腥大笑日华解毒法何如肘后餐霞经题如梦堂壁勃姑午啼唤雨鹎鵊晓啭留春片云不载归梦两髩全供客尘晓起帘额绣波荡漾烛盘红泪阑干梦里五更风急愁边一半春残再游上方僧共老花俱在客将春鴈同回范叔一寒如此刘郎前度曽来即事醉袖笼鞭转柳塘靑门芳树掩残香谁惊翡翠双飞去只有莲花对断肠春晩即事屋头淸樾暗荆扉紫葚斓斑翠荚肥春晩轩窓人独困日长篱落燕双飞春晩三首隂隂垂柳闭朱门一曲阑干一断魂手把靑梅春巳去满城风雨怕黄昏客去钩窓咏小诗游丝撩乱柳花稀微风尽日吹芳草蝴蝶双双贴地飞夕阳槐影上帘钩一枕淸风梦昔游梦见钱塘春尽处碧桃花谢水西流乐先生辟新堂以待芍药酴醿作诗奉赠芍药有国色酴醿乃天香二妙絶世立百草爲不芳先生絶俗姿风味本无双年来悟结习欲试安心方天魔巧伺便作计廻刚肠多情开此花艶絶温柔郷道人爲一笑正尔未易忘唿童葺荷芷择胜开轩窓啼莺不愁思游蜂亦猖狂百年颦呻顷共此过隙光朝爲春条緑暮爲秋叶黄把翫尚无几况以忧愁妨愿言秉烛游迨此春宵长题城山晩对轩壁一枕淸风梦緑萝人间随处是南柯也知睡足当归去不奈溪山留客何题城山挂月堂壁百叠烟鬟得眼明坐来心迹喜双淸秋阳满地西风起犹有啼莺四五声姑恶姑恶水禽以其声得名世传姑虐其妇妇死所化东坡诗云姑恶姑恶姑不恶妾命薄此句可以泣鬼余行苕霅始闻其声昼夜哀厉不絶客有恶之以爲此必子妇之不孝者予爲作后姑恶诗姑恶妇所云恐是妇偏辞姑言妇恶定有之妇言姑恶未可知姑不恶妇不死与人作妇亦大难巳死人言尚如此大暑舟行含山道中雨骤至霆奔龙挂可骇隤云暧前驱连鼓讧后殿骎骎失髙丘扰扰暗古县白龙起幽蛰黒雾佐神变盆倾耳双聩斗暗目四眩帆重腹逾饱橹润鸣更健圎漪晕雨点溅滴走波面伶俜愁孤鸳飐闪乱饥燕麦老枕水卧秧穉与风战牛蹊岌城沉蚁隧汹瓴建水车竞施行歳事敢休宴咿哑啸簧鸣轣辘连锁转骈头立妇子列舎望宗伴东枯骇西溃寸涸惊尺淀嗟余岂能贤与彼亦何辨扁舟风露熟半世江湖徧不知忧稼穑但解加餐饭遥怜老农苦敢厌游子倦题畵卷五首凿落秋江水石明髙枫老柳两滩横君看叠巘云容变又有中宵雨意生欹倾栈路绕山明隔陇人家犬吠声无限白云堆去路不知谁识许宣平春隂十日溪头暗夜半西风雨脚收但觉奔霆吼空谷遥知万壑正争流暑云泼墨送惊雷坐见前山骤雨来今夜一凉千万里更无焦卷与尘埃秋晩黄芦断岸江南野水连天日色微明鱼网鴈行飞入苍烟六月七日夜起坐殿庑取凉畏暑中夜起出门月露淸晶荧卧银汉错落低玉绳网戸闭妙香石楼栖古灯风从何处来殿阁微凉生桂旗俨不动藻井生上征榱楣共突兀鬼物相枝撑彭觥铁拄杖磔磔栖燕惊俗人岂解事鼻息春雷鸣大星送晓来四窓炯微明颢气澡肌骨栩栩两腋轻乗风欲归去骖鸾羾靑冥却恐方平知浪得狡狯名中秋卧病呈同社人间佳风月浩浩满大千俗子不解爱我乃知其天以此有尽姿翫彼无穷妍受用能几何北溟一杯然天公尚龃龉不肯卑其全卧病窘诗料坐贫羞酒钱琼楼与金阙想像屋角边如闻眞率社胜游若登仙四者自难并造物岂我偏秋日杂兴六首我友蓬蒿士却埽谢四邻内无三尺童外无双蒲轮岂非骐骥姿执辔难其人无衣可御冬忍寒待阳春仰云发永叹夜作寒螀呻奓戸劝之起怀宝善自珍秋月耿淸夜秋风卷曽云佳哉爲谁欤定爲我与君莫嫌酒味薄聊复相欢欣夕阳下桑柘余晖挂西山西山在何许冉冉紫翠间綵云无朝昏緑萝竟暄寒昔与霞上人同跨双飞翰上凌紫霄峰下弄白石湍风吹堕渺莽及此行路难佳人应望予我岂眞忘还秋髙气弥淸歳晏天雨霜繁枝各病緑况乃枝上香向来不胜春渺在无何乡乐极定自悲谁欤此更张春秋无终穷荣落殊未央嫣嫣芙蓉花秀出淸霜晨衆卉巳昨梦孤芳若爲新寒蜂无儇飞一笑静自珍谁令婵娟姿堕此寂寞濵絶世贵独立后时莫酸辛回风佐小舞薄日生微醺即事亦足乐何必桃李尘苍筠如苍玉乡是磵壑姿朅来西窓下死生付污泥虫縁有病叶土瘦无新枝太阳岂我偏檐影爲蔽亏昔如松柏独今作蒲柳衰暮夜风雨急歳晏谁与归屋东双梧桐婉娩无眞姿朝爲春风条暮爲秋霜枝夜久风叶鸣惊鹊一再飞梧桐不足愁会有明年期人老眞可叹宁复游冶时石湖居士诗集卷二石湖居士诗集石湖居士诗集卷第三石湖居士诗集卷三拟古弯环楼前月掩抑楼上人人月不得语相看两凝颦西窓回纹机织徧锦字春聊可自持翫何由将寄君立春日郊行竹拥溪桥麦盖坡土牛行处亦笙歌麴尘欲暗垂垂柳醅面初明浅浅波日满县前春市合潮平浦口暮帆多春来不饮兼无句奈此金旛綵胜何次韵汉卿舅即事二絶风卷南枝一夜休孤芳宁肯爲人留淡粧素服眞成梦落月横参各自愁万木垂垂欲改柯根萌焦渴奈春何晩来础汗南风壮会有溪云载雨过晩潮东风吹雨晩潮生叠鼓催船镜里行底事今年春涨小去年曽与畵桥平一篙一篙新緑浦东西雪絮漫江鴈不飞宿雨才晴风又转片帆那得及时归碧瓦碧瓦楼头绣幙遮赤栏桥外緑溪斜无风杨柳漫天絮不雨棠梨满地花题记事册划破虚空一劒间六根同转上头关如今宴坐菴中事政在凡夫道法间暮春上塘道中店舎无烟野水寒竞船人醉鼓阑珊石门柳緑淸明市洞口桃红上巳山飞絮着人春共老片云将梦晩俱还明朝遮日长安道惭愧江湖钓手闲江上天色无情淡江声不断流古人愁不尽留与后人愁余杭道中落花流水浅深红尽日帆飞绣浪中桑眼迷离应欠雨麦须骚杀巳禁风牛羊路杳千山合鸡犬村深一径通五柳能消多许地客程何苦鎭怱怱陈侍御园坐上愁眼逢欢春水明诗情得酒春云生花梢蝴蝶作团去竹里鹁鸠相对鸣邂逅浮生此日好缠绵俗累何时轻擘牋沫墨乏竒句擫笛当筵惭妙声独游虎跑泉小菴苔径弯环入茅斋取次成蔓花縁壁起闲草上堦生宿雨松篁色新晴燕雀声筒泉烹御米聊共老僧倾王希武通判挽词二首当代名臣后惟公奕世贤及亲三釜养遗子一经传药石探竒字芸香缉断编堂堂今不见尘迹自依然事契从先世姻联亦近亲遽爲重壤去凄断十年邻物理眞飘忽家声正隐辚门阑可三戟何止驷车云剧暑赫赫炎官张伞赤帝骑龙安得雷轰九地会令雨起千峰次韵时叙新春残春一梦间梦中兀兀长闭关今朝出门春巳去但见新笋齐屋山作诗惜春聊复尔春亦何能与人事闲心如絮久沾泥但爱日长添午睡夜宴曲金麟喷香烟龙蟠玉灯九枝靑阑干明琼带湘帘斑风帏绣浪千飞鸾舞娥紫袖如弓弯云中一笑天解颜衔杯快卷玻瓈干花楼促箭春宵寒二十五声宫点阑神絃双娥一去三千秋粉篁春泪凝古愁神鼍悲鸣老龙怨水爲翻澜云爲留素空逗露晚花泣神官行水鳞僮湿潮声不平江风急苍梧冥茫九山立乐神曲豚蹄满盘酒满盃淸风萧萧神欲来愿神好来复好去男儿拜迎女儿舞老翁翻香笑且言今年田家胜去年去年解衣折租价今年有衣着祭社缲丝行小麦靑靑大麦黄原头日出天色凉姑妇相唿有忙事舎后煮茧门前香缲车嘈嘈似风雨茧厚丝长无断缕今年那暇织绢着明日西门卖丝去田家留客行行人莫笑田家小门戸虽低堪洒埽大儿系驴桑树边小儿拂席软胜氊木臼新舂雪花白急炊香饭来看客好人入门百事冝今年不忧𧖟麦迟催租行输租得钞官更催踉蹡里正𫾣门来手持文书杂嗔喜我亦来营醉归耳牀头悭囊大如拳扑破正有三百钱不堪与君成一醉聊复偿君草鞋费缄口翁君子取中道常在语黙间多言固自费不语良独难此翁身如郑文渊辨如悬河思如泉迩来缄口欲挂壁嗫嚅畏客翻可怜君不见东家玉壶本弟兄叩之犹解语分明愿闻胚浑甚深义定自能令一座倾春思沙际緑苹满楼头芳树多光风入网戸罗幕生绣波前年花开忆湘水今年花开泪如洗园树伤心三见花依旧银屏梦千里次韵汉卿舅腊梅二首垂垂瘦萼泫微霜剪剪纎英锁暗香金雀钗头金蛱蝶春风传得旧宫粧湘袂朝天紫锦裳光风微度绛霄香寿阳信美无仙骨空把心情学澹粧宿东寺二首淡天如水雾如尘残雪和霜冻瓦鳞织女无言千古恨素娥有意十分春一声黄鹄夜深归栖雀惊鸣触殿扉北斗半垂楼阁外风旛浑欲上云飞范老前歳相别约归括苍便游四明今不知何地暇日有怀春色重来意未阑故人一去肯复还括苍洞天埽旧隐补陀海岸寻神山杖屦云烟逺游乐衣裳风雪行路难鸿飞冥冥鸥浩荡安得置之鸡鹜间癸亥日泊舟吴会亭去年春盘浙江驿湛湛淸波动浮石今年春盘吴会亭冥冥细雨湿髙城天边作客风沙里今年去年成老矣客心古井冷无波过眼人情亦如水忆昔三生住翠微偶来平地着征衣山中故人应大笑扁舟坐稳何当归时叙火后意不释然作诗解之潘郎晓衾梦蘧蘧舞马竟与融风俱前驱炎官后热属席卷不贷渊明庐君家十年四立壁震风凌雨啼妻孥平生白眼盖九州闭戸不纳结驷车淸贫往往被鬼笑付与一炬相揶揄井垔木刊乌䑕赭汝则暂戏吾何辜天阙悠悠虎豹怒叱阍上诉非良图作诗聊复相料理甑堕巳破空踟蹰浮生适来且适去况此茅屋三间余埽除刼灰得空阔新月恰上东墙隅幕天席地正可乐爲君鼓旗助歌唿题汤致逺运使所藏隆师四图欠伸春风吹梦蓦江飞行尽江南只片时深院无人自惊觉夕阳芳树乳鸦啼背立粧台髻鬟懒镜鸾应见茸茸眼不须回首更嫣然刘郎巳自无肠断倦绣猧儿弄煖縁堦走花气薫人浓似酒困来如醉复如愁不管低鬟钗燕熘无端心绪向天涯想见樯竿旛脚斜槐隂忽到帘旌上迟却㝷常一线花倚竹轻薄人情翻覆手冰容却耐幽居久关中旧事逐春休付与新人莫廻首目送斜阳忘却归竹风揺曳翠罗衣君看脉脉无言处中有杜陵饥客诗嗅梅雪意勒花愁未解背隂一朶寒先退东风还是去年香不比人心容易改宿酒瞢腾正耐春花枝人面两时新相看好作风流伴只恐花枝却妒人晩歩排门帘幕衣香飘灯火人声小市桥满县月明春意好旗亭吹笛近元宵题开元天宝遗事四首御前羯鼓透春空笑觉花奴手未工一曲打开红杏蘂须知天子是天公谢蛮舞袖贵妃絃秦国如花虢国妍不赏缠头三百万阿姨何处费金钱朝天车马诏频催斸得新汤未敢开忽报猪龙掀宇宙阿瞒虚读相书来剥啄延秋屋上乌明朝箭道入东都宫中亦有风流阵不及渔阳突骑粗读甘露遗事二首神理人情本不同絶怜䑕辈倖元功天公盍假毛氂助成败都悬反掌中上林辇路草靑靑谁向凭髙识圣情谩展东封图畵看不如醲酒乱平生半塘柳暗阊门逗晓开半塘塘下越溪回炊烟拥柂船船过芳草縁堤歩歩来枫桥朱门白壁枕弯流桃李无言满屋头墙上浮图路傍堠送人南北管离愁横塘南浦春来緑一川石桥朱塔两依然年年送客横塘路细雨垂杨系畵船胥口扁舟拍浪信西东何处孤帆万里风一雨快晴云放树两山中断水粘空香山採香径里木兰舟嚼蘂吹芳烂熳游落日靑山都好在桑间荞麦满芳洲上沙水边犬吠隔踈林篱落萧森日半隂繁杏锁红春意浅晩梅飘粉暮寒深天平寺旧游彷彿记三年轰饮题诗夜满山山上白云应解笑又将尘土涴朱颜白云泉龙头髙啄嗽飞流玉醴甘浑乳气浮扪腹煮泉烹鬪胯眞成骑鹤上扬州山顶翠屏无路强攀縁我与枯藤各半仙不敢髙声天阙近人间漠漠但寒烟山径云根新径络山腰暗緑交隂宿露飘行到竹深啼鸟闹鹁鸠老怨畵眉娇泉亭收拾风烟锁翠微乱山穷处结巖扉靑天不尽鸟飞尽吴楚川原似衲衣金氏菴醉墨题窓侧暮鸦蔓藤縁壁走靑蛇春深有燕捎飞蝶日暮无人埽落花平云阁背倚天峰涌化宫横空阁道拖双虹火云六月应竒絶靑琐玲珑八面风铁钖八环流韵宝枝鸣古铁无花紫翠明莫遣闲人容易振泉飞石落鬼寰惊放鹤亭石门关外古亭基树老藤枯野径微放鹤道人今不见故应人与鹤俱飞马迹石跨马凌空亦快哉龙腰鹤背谩徘徊游人欲识仙踪处但觅苍崖白塔来金沙庄严福地守灵仙不爲人间计子钱一掬斓斒光照眼路傍馋隷枉流涎龙母庙孝龙分职隷湘西天许宁亲歳一归风雹春春损桃李山中寒食尚冬衣白莲堂古木参天护碧池靑钱弱叶战涟漪怱怱游子怱怱去不见风淸月冷时白善坑银须玉璞紫金精犯难穷探亦有名白垩区区土同价吴侬无事亦轻生石湖居士诗集卷三石湖居士诗集石湖居士诗集卷第四石湖居士诗集卷四贺乐丈先生南郭新居新堂燕雀喜竹篱挂藤萝崩奔风涛里得此巢龟荷西山效爽气南浦供淸波会心不在逺容膝何须多先生淮海俊踏地尝兵戈飘飘万里道芒鞵厌关河风吹落下邑楚语成吴歌岂不有故国荒垣鞠秋莎无庸说当归到处皆南柯卜迁不我遐一水明靑罗闭戸长独佳奈客剥啄何会令苍苔石屐齿如蜂窠歳旱邑人祷第五罗汉得雨乐先生有诗次韵海山之湫龙所宫溅瀑下赴声琤琮碧矑大士何许主爱此匹练飞冥蒙偶然宴坐百千劫神力悲愿俱无穷向来火云挟日走沙煎日烂千山童陆浑风髙煽热属泾川草肥间雨工万口嗸嗸叫此士炉燎未吐诚先通暮尘卷地羊角暗朝霞横天鱼尾红商羊摩霄鸢起舞居然一澍歌年丰人言佛陀入三昧断取世界如旋蓬指麾释梵骏奔走况尔风伯并雷公风骚老将亦替喜笔阵独埽诗坛空嗟余啸咏不释手一曲何啻歌三终次韵时叙赋乐先生新居愚士繁俗如囚奴至人遗形与化俱纷纭觉梦不可辨蘧蘧栩栩知谁欤百年如泡亦如电刚欲铸铁充门枢列仙之臞堕山泽一席三椽良有余平生嵚巇百战勇顿挫久巳归夷途光芒无用入诗句靑天白日轰雷车松煤茧纸妙挥埽芸香锦囊深贮储紫露双瓶春夜醉黄云一稜秋田租谁能抟扶北溟海政尔归卧南阳庐鸿飞冥冥隔云雨弋人可慕不可唿病中夜坐呈致逺似雾如烟夜气浮鹤鸣惊睡起搔头含风竹影淡留月着雨蛩声深怨秋万事心空痴巳惯百骸歳晩病相投便当採药西山去脚力蹒怕逺游戏题药裹卷却丝纶飏却竿莫随鱼鼈弄腥涎须知别有垂钩处枯海无风浪拍天夜归竹舆伊轧走长街掠面风淸醉梦廻曲巷无声门戸闭一灯犹照酒垆开田舎唿唤携锄至安排筑圃忙儿童眠落叶鸟雀噪斜阳烟火村声逺林菁野气香乐哉今歳事天末稻云黄戏题致逺书房照丛菊靥万黄金欹架薇条半緑隂逋客巳随丹凤诏但余花草怨秋深乌戍密印寺靑堆溪上水平堤绛瓦参差半掩扉我与圣公俱客寓人传帝子尚灵威胜縁龃龉三重障志士辛勤十载归花木禅房都不见但余蝙蝠昼羣飞月夜泛舟新塘溪上淸风柳万重緑烟无路月朦胧船头忽逐回塘转一水迢迢却向东客舎毂击肩摩锦绣堆朝声汹汹暮声催忽然忆起长桥路天镜无边白鸟廻病中夜坐村巷秋春逺禅房夕磬深饥蚊常绕髩暗䑕忽鸣琴薄薄寒相中稜稜瘦不禁时成洛下咏却似越人吟秋芸有春緑秋芸有春緑踈篱照孤芳淸霜早晩至何草能不黄宁当念衰落政尔事容光及时且自好来日殊未量三湘怨牙樯罨昼橹揺漾三湘浦佳人翔緑裾含颦爲谁舞拳拳新荷叶愁絶烟水暮风云忽飘荡隐约闻箫鼓夜发崑山歳寒人墐戸霜重独登舟弱橹揺孤梦踈篷盖百忧但吟今不乐岂计几冝休惭愧沙湖月年年照薄游十一月十二日枕上晓作竹响风成阵窓明雪巳花柴扉吟冻犬纸瓦啄饥鸦宿酒欺寒力新诗管歳华日髙犹拥被蓐食媿邻家南楼望雪夜月流瑶圃春风满玉都篱踈先剥落树密正模煳乱点横烟鴈惊啼失木乌醉魂方浩荡风袖不支梧除夜书怀运斗寅杓转周天日御回夜从冬后短春逐雨中来髩緑看看雪心丹念念灰有怀怜断鴈无思惜踈梅絮厚眼生缬𬞞寒肠转雷烛花红琐碎香雾碧徘徊昨梦书三箧平生酒一杯牀头新历日衣上旧尘埃揺落何堪柳纷纭各梦槐隙光能几许世事剧悠哉岐路东西变羲娥日夜催头颅元自觉怀抱故应开踊跃金何意靑黄木自灾身谋同斥鷃政尔愿蒿莱戏荅澹菴小偈莫问前程事漂然海上舟命乖逢鬼国縁合遇蓬丘毕竟非身计俱成错路头故乡随脚是流浪不知休偶书出处由人不系天痴儿富贵更求仙东家就食西家宿世事何縁得两全题立雪图堂下心如铁菴中语似雷有人参此语三箇一坑埋题日记谁言万事转头空未转头时亦梦中若向梦中㝷梦觉觉来还入大槐宫题张氏新亭水杨成幄翠相遮犹有东风管歳华叶底靑梅无数子梢头红杏不多花烦将鍊火炊香饭更引长泉煮鬪茶约我诗成须疥壁莫嗔欹侧似归鸦玉台体卷幔灯千朶钩帘月半弓绣鸳翔沥水金雀跂屏风细意翩长袖多情结短封铜壶从婉娩玉珮正丁东枕上明月无声满屋梁梦余分影上人牀素娥脉脉翻愁寂付与风铃语夜长斑骓斑骓别后月纎纎门外踈桐影画帘留下可怜将不去西风吹上两眉尖题传记二首莫将綵笔寄朝云红泪罗巾隔路尘说与东风无限恨倩风吹断去年春綵舟归去海山靑寂莫瑶台月自明啼雨落花春巳尽梦魂何必更多情病中絶句八首空里情知不着花逢场将病当生涯蒲团软暖无时节夜听蚊雷晓听鸦溽暑薫天地涌泉弯跧避湿挂行缠出门斟酌无忙事睡过黄梅细雨天石鼎飕飕夜煮汤乱拖芝术鬪温凉化儿幻我知何用袛与人间试药方病中心境两俱降犹忆江湖白鸟双一夜雨声鸣纸瓦听成飞雪打船窓檐头排熘密如帘溪上层隂定解严最是看山竒絶处白云堆絮拥靑尖夜合梢头蘸紫茸菉葱顶上拆黄封去年团扇题诗处依旧踈帘细雨中盆倾瓴建夜翻渠绕屋蛙声一倍粗想见西堂浑不睡明朝踏湿看菖蒲晴色先从喜鹊知斜阳一抹照天西竹鸡何物能无赖如许泥深更苦啼病中三偈扰扰随流无定期波停浪息始应知一尘不偶同归处四海无亲独歩时苦相打通俱入妙病縁才入更何疑霜淸木落千山露笑杀东风叶满枝一交销取万黄金将病求医在用心化尽此身成药树不妨栽得病根深莫把无言絶病根病根深处是无言丈夫解却维摩缚八字轰开不二门云间湖光亭微风不动敛涛湍组练晶晶色界寒斜照发挥犹未尽月明残夜更来看髙景菴泉亭峰头挥手笑红尘天入双眸洗翳昏万里西风熟秔稻白云堆里着黄云晩入盘门人语嘲喧晩吹凉万窓灯火转河塘两行碧柳笼官渡一簇红楼压女墙何处采菱闻度曲谁家拜月认飘香轻裘骏马慵穿市困倚蒲团入睡郷九月三十日夜出关候致逺不至风劲便轻棹霜严怯弊裘靑山蟠巨浸红树立沧洲月黒鴈犹去灯寒人更愁烟松漫小岘何处问鸣驺次韵致逺自毘陵见寄二首黄鹄髙飞碧落寒向来山水梦惊残故情若问元眞子依旧江头把钓竿新词一阕话羁愁淸似寒泉咽陇头官下有谁同此仲宣应是独登楼元日山寺听熟朝鱼又暮钟全将慵懒度三冬贪眠豹褥窓间日怕拥駞裘陌上风登版自怜行蹭蹬读碑仍怪视蒙笼少年豪壮今如此略与残僧气味同题记事册北山山下小菴居佛劫仙尘只故吾八万四千空色界不离一法认毘卢寄赠致逺并呈现老草草家风节物新从来忧病不忧贫琴书稍觉浮生误香火惟知此事眞室里谈空思二士花间对影谩三人袛愁卢李分携后别有箜篌一曲春春后微雪一宿而晴綵胜金旛换物华垂垂天意晩平沙东君未破含春蘂靑女先飞剪水花夜逐回风鸣瓦壠晓成踈雨滴檐牙朝暾不与同云便烘作晴空万缕霞雪霁独登南楼雪晴风劲晩来氷楼上竒寒病骨惊雀啄空檐银笋堕鸦翻髙树玉尘倾靑帘闪闪千家静黄帽亭亭一水横坐久天容却温丽一弯新月对长庚次时叙韵送至先兄赴调梅柳欲动风作难行人意在飞鸿间一官逺游门戸弱百歳上䇿身心间胸次饶渠有廊庙梦魂叵使无江山栽桃种杏须付我巳办铁锁迟公攀上沙遇雨快凉刮地风来健葛衣一凉便觉暑光低云头龙挂如垂筯雨在中峰白塔西自天平岭过髙景菴卓笔峰前树作团天平岭上石成关緑隂匝地无人过落日秋蝉满四山髙景山夜归伊轧篮舆草露间夜凉月暗走孱颜忽逢陂水明如镜照见沉沉倒景山白云岭路入千峰一线通陆离长劒立天风五年领客题诗处正在孤云乱石中偃月泉松风竹露午犹寒知有龙蟠一掬悭我欲今年来结夏莫扃岫幌掩云关代人七月十四日生朝秋入壶中玉宇鲜芝兰桃李共熙然巳饶瑞荚明朝满先借淸蟾一夜圎北阙紫泥应道路东山红袖莫云烟如今且醉江湖酒来歳城南尺五天题金牛洞故郷江吴多好山笋舆篾舫相穷年春风吹入江南陌叠障双峰如旧识闻道金牛更孱颜古来铁锁髙难攀自从仙伯弭芝盖凤舞鸾歌开洞天新诗賸说山中妙我不曽游先梦到从渠弱水隔蓬莱云山何处无瑶草晓自银林至东灞登舟寄宣城亲戚晓山障望眼脉脉紫翠横澄江巳不见况乃江上城结束治野装木末浮三星羸马陇头嘶小车谷中鸣亭亭东灞树练练緑浦明篙师笑迎我新涨没苹汀径投一叶去云水相与平聊将尘土面照此玻瓈淸怀我二三友髙堂晨欲兴风细桐叶堕露浓荷盖倾凝香绕燕几安知路傍情读唐太宗纪宫府相图势不收国家何有各身谋纵无管蔡当时例业巳弯弓肯罢休弟兄相贼斁天伦自古无如舜苦辛掩井捐阶危万死不闻亲杀鼻亭神佐命诸公趣夜争言社稷要灵长就令昆季尸神器未必唐家便破亡建成回马欲驰归元吉行趋武德闱若使两人俱得去却于何处极兵威嫡长承祧有大伦老公爱子本平均只知世上㝷常理争信英雄解灭亲重读唐太宗纪父子情深苦亦深盖天神武一沾襟想当拔刃投牀际也忆海池舟里心承干谋父保天年靑雀图兄亦两全隐刺诸儿却孥戮一私知隔几山渊更张聊欲亢吾宗仁孝承家合至公天发杀机那可料正投阿武祸胎中石湖居士诗集卷四石湖居士诗集石湖居士诗集卷第五石湖居士诗集卷五复自姑苏过宛陵至邓歩出陆浆家馈食槿爲藩酒市停骖竹庑门红树亭亭栖晩照黄茅杳杳被髙原饮溪有迹于莬过掠草如飞朴渥翻车轨如沟平地少饱帆天镜忆江村题南塘客舎闲里方知得此生痴人身外更经营君看坐贾行商辈谁复从容唱渭城南塘冬夜倡和燃萁烘煖夜窓幽时有新诗趣倡酬爲问灞桥风雪里何如田舎火炉头寒釭欲暗吟方苦冻笔难驱字更遒絶笑儿痴生活淡略无歳晩稻粱谋游金牛洞题石壁上仙翁旧游处琅璈韵灵曲至今有余音玄鹤舞幽谷衆眞期我住歳晩芝田熟腰鑱从翁来籋云跨飞鹿净行寺傍皆圩田每爲潦涨所决民歳歳兴筑患粮絶功輙不成崩涛裂岸四三年落日寒烟正渺然空腹荷锄那办此人功未至不关天衮山道中虎啸狐鸣苦竹丛魂惊终日走蒙茸松林断处前山缺又见南湖数十峰花山村舎潦退滩滩露沙虚岸岸頽涧声穿竹去云影过山来柳菌粘枝住桑花共叶开菴庐少来往门巷湿苍苔淸明日狸渡道中洒洒沾巾雨披披侧帽风花燃山色里柳卧水声中石马立当道纸鸢鸣半空墦间人散后乌鸟正西东寒食客中有怀江郭花开也寂寥不须緑暗与红凋疾风甚雨过寒食白日靑春吟大招芳景尚随流水去故人应作綵云飘烟波千里家何在惟有溪声似晩潮南塘寒食书事埂外新陂緑冈头宿烧红裹鱼蒸菜把馈鸭锁筠笼酒侣晨相命歌场夜不空土风并节物不与故郷同周德万携孥赴龙舒法曹道过水阳相见留别女弟草草相逢小驻船一杯和泪饮江天妹孤忍使行千里兄老那堪别数年马转不容吾怅望橹鸣肯爲汝留连神如相此俱强健緑发归来慰眼前髙淳道中路入髙淳麦更深草泥霑润马骎骎雨归陇首云凝黛日漏山腰石渗金老柳不春花自蔓古祠无壁树空隂一箪定属前村店衮衮炊烟起竹林夜至宁菴见壁间端礼昆仲倡和明日将去次其韵杉松庑门森老苍佛屋深夜幡花香借牀睡倒恍何处梦随濳鱼听惊榔咿哑禽语晓光净窸窣草鸣朝雨凉哦诗出门怀二妙春涨绕山湖水黄行唐村平野晴色妍甚煖日烘繁梅秾香扑征鞅云烟酿春色心目两骀荡柳睂翠巳埽桑眼靑未放兹游定不俗前路八千嶂岭上红梅雾雨臙脂照松竹江南春风一枝足满城桃李各嫣然寂莫倾城在空谷城中谁解惜娉婷游子路傍空复情花不能言客无语日暮淸愁相对生浙东参政寄示会稽蓬莱阁诗轴次韵寄题二首仙翁来佩玉符麟緑发无霜照碧筠永夜阑干千嶂月淸风挥麈七州春尘埃不隔壶中境功业犹关物外身鸾鹤莫惊兵衞峻主人元是白云人鳌背飞来绀碧浮人间还有小蓬丘不须击水三千里巳压中天十二楼羽驾旧曽将梦到芝田今合爲公秋玉霄有客方东望竟欲乗风驭气游外舅輓词二首植德千章茂硎材百鍊刚事功才止此物理故难量鴈序云天逺兰阶雨露芳公无憾身后人自惜堂堂幽介联昏援门阑阅歳更方欣承燕几何意写铭旌笑语犹㝷梦恩勤巳隔生情伤到深处有泪不胜倾天平先陇道中时将赴新安掾霜桥冰涧净无尘竹坞梅溪未放春百叠海山郷梦熟三年江路旅愁生松楸永寄孤穷泪泉石终收漫浪身好住邻翁各安健归来相访说情眞元夕泊舟霅川莲炬光中月自圎人情草草竞华年最怜一夜旗亭鼓能共钟声到客船桐川郡圃梅极盛皆围抱髙木浙中无有家住丹枫白苇林横枝一笑万黄金玉溪园里逢千树还尽春风未足心牧马山道中土桥茅屋两三家竹里鸣泉漱白沙春色恼人无畔岸乱飘风袖拂梅花宿牧马山胜果寺佛灯巳暗还吐旅枕才安却惊月色看成晓色溪声听作松声游宁国奉圣寺松梢台殿郁髙标山转溪廻一水朝不惜褰裳唿小渡夜来春涨失浮桥自宁国溪行至宣城舟人云凡百八十滩波惊石险夜喧雷晓泊旗亭笑眼开休问行人縁底瘦适从百八十滩来次韵宣州西园二首苔茵无地着红尘花草含芳一笑新不待东君能剪刻相公笔力挽回春星芒垂耀笔牀寒河汉波流砚滴干棐几松跗入三昧一篇诗就一杯残晩歩西园料峭轻寒结晩隂飞花院落怨春深吹开红紫还吹落一种东风两样心送端言东君留恋一分春蜂蝶阑珊燕子新桃李无情空緑径市桥杨柳送行人早发竹下结束晨装破小寒跨鞍聊得散疲顽行冲薄薄轻轻雾看放重重叠叠山碧穗吹烟当树直緑纹溪水趂桥弯淸禽百啭似迎客正在有情无思间小涧石碍珠旒溅滩平雾縠铺小童能好事系马斸菖蒲次韵子文探梅水西春巳深犹未开水西谓歙溪而黄君谟州学记云频江地卑盖此水爲浙之源正可谓之江也孤山山下小斜桥客魂曽共暗香飘五年不踏西湖路想见黄昏淸浅处如今憔悴古江干岂有幽芳伴倚栏腊尽雪残春不至坐令愁里眼长寒霜稜未贷千林藁门外风饕人欲倒斟酌芳心正怯寒有情眞被无情恼后催租行老父田荒秋雨里旧时髙岸今江水佣耕犹自抱长饥的知无力输租米自从郷官新上来黄纸放尽白纸催卖衣得钱都纳却病骨虽寒聊免缚去年衣尽到家口大女临岐两分首今年次女巳行媒亦复驱将换升㪷室中更有第三女明年不怕催租苦次韵子文冲雨迓使者道闻子规梦魂翾蜨翅鼻息吼鼍鼓唤起治晓装马嘶童仆语汨泥溷凫鹜惭愧黄鹄举猥吟陬隅池浪废桔橰圃啼䳌撩客心钩引着何许请歌苏仙词归耕一犁雨奉题胡宗伟推官揽秀堂城外屏峰云百叠城里看云笏拄颊山灵自与人争秀明灭烟霏难应接南邻范叔骨相寒不如骑曹知爱山晨霞傥可救枵腹丐君分我入朝餐次韵太守出郊晓装缇骑踏芳辰江爲安澜露浥尘棨㦸前驱留住月笙箫后备带行春鱼龙水面金杯满鸾鹤山头綵笔新闻道将军宽礼数不辞酩酊吐车茵晓出古巖呈宗伟子文晓风生小寒岚润裛巾屦宿云埋树黒奔溪转山怒东方动光彩晃晃金钲吐千峰森隐现一气澹回互平生癖幽讨解后饱新遇那知尘满甑晨炊午未具不愧忍饥面来㝷古巖路稻粱亦易谋烟霞乃难痼持此慰龟肠搜枯尚能句积雨蒸润体中不佳颇思故居之乐戏书呈子文门外泥深蘸马鞍墨云未放四维寛前山忽接后山暗暑雨全如秋雨寒梦里江湖三叹息醉中天地一凭阑斗升留滞休惆怅枳棘从来着凤鸾签厅夜归用前韵呈子文簿书堆里解归鞍我亦萧然辔勒寛炉篆无风香雾直庭柯有月露光寒闲思喜鹊塡河鼓静数流萤绕井栏明日又驱官里去从敎白鹭侣红鸾圣集夸说少年俊游用韵记其语戏之京尘红软扑雕鞍年少王孙酒量宽倚袖竹风怜翠薄捧杯花露怯金寒黄云城上栖乌曲緑水桥边鬪鸭栏别后相思惟故物壁煤侵损扇中鸾次温伯用林公正刘庆充倡和韵前山后山梅子雨屯云日夜相吞吐长林絶壑望不到时有樵归说逢虎奔溪朝来忽怒涨夹岸柳梢余尺许屋头未放浓岚散苦忆淸风汎琼宇客行落此乱山中但欲㝷人诉羁旅比邻解后得淸士睂宇津津佳笑语杯行起舞出新句我气巳衰聊复鼓明年与君杭太湖扁舟踏浪不踏土沉沉玉柱閟仙扃矫矫虹梁浮水府目力无穷天不尽却笑向来谁缚汝次韵温伯夜坐今日忽得舎弟到杭消息喜见于词长风吹月来影碎竹间牖良宵坐窘束媿我尘外友平生烟霞兴硉兀上南斗颇亦契三三未省计九九迷涂入簿领郷心几回首嗟予季行役舟拂涨溪柳凌晨双鹊鸣翫占得无咎何当从汝去履綦寻蕙亩再次韵呈宗伟温伯官居数椽间局促如瓮牑幸邻诗酒社金薤对玉友眞淸廊庙器伟望配山斗行当侍紫极槐棘位三九馆舎有竒士髙文粲参首倡酬猥及我双松压孤柳生活从冷淡幸免誉与咎相从结此夏何异归陇亩次韵温伯纳凉日斜犹畏暑吏退合偷闲霞散红绡薄溪廻碧玉弯伴人惟羽扇娱客欠风鬟且复哦新句相嘲饭颗山雨凉二首呈宗伟谁扶病客起龙钟恩在盆倾一雨中问讯九关何路到拟牋欢喜谢天公惊雷隐地送凉飔起舞看山不自持说与骚人须早计片云催雨雨催诗明日复雨凉再用韵二首东山朝日澹冥蒙一片云生万叠中宿雨未苏焦卷尽又烦箕井唤雷公溅瓦排檐散万丝顚狂风篠要扶持恩深到骨吾能报急赋新凉第一诗次韵庆充避暑水西寺佳晨出西郭仰视天宇淸乐哉旷士怀浩浩吞四溟新涨忽勇退篱落粘枯萍风幡招客游旷望隔苹汀仆夫厉淸深竹舆竦亭亭波翻石凿落尚带蛟龙腥华堂入松竹德人占聚星脱帽飞羽觞頽放解天刑时当行火令草腐亦化萤炎官纷陆梁空飞赤云軿遥知陇上耘暴背愁白丁兹游岂易得未用叹沉冥送滕子昭绩溪罢归天马西极来目力尽九寰执辔者谁欤堕此空谷闲草深石啮足一跃度孱颜长风送逸驾荡荡登虎关五云淸都上白日开帝闲钩陈动光彩球琳锵辔环亦复念旧羣依然叹驽顽红尘起天末可望不可攀石湖居士诗集卷五石湖居士诗集石湖居士诗集卷第六石湖居士诗集卷六次韵温伯谋归官路驱驰易折肱官曹随处是愁城随风片叶郷心动过雨千峰病眼明一脔何须甞世味寸田久巳废吾耕羡君早作归欤计屈指从今几合并次韵温伯雨凉感怀穷士病且饥古今同一流身安腹果然此外吾何求判司诚卑官未免尘甑忧穷山更瘅暑惫卧不举头二物交寇我生世眞如浮晨朝墨云作疾雷破山丘排檐忽飞熘蛙蝈鸣相酬朱冠领热属横溃输一筹新凉苏肺气踏湿登城楼好邀云雨仙长袖按梁州吹水添瓶罍净洗千斛愁何从有此段冰厅冷如秋但觉诗思生爽气入银钩章成竟何用知能救穷不汤子亦旅食回望家还羞倡予敢不和共作商声讴次韵子文雨后思归断云将雨洗松篁昨夜痴龙起蛰藏人自无情孤乐事天犹有意作新凉尊前不见凌波袜楼下空闻拜月香万事安能尽如愿且来相伴压糟牀次韵温伯苦蚊白鸟营营夜苦饥不堪薫燎出窓扉小虫与我同忧患口腹驱来敢倦飞庆充自黄山归索其道中诗书一絶问之鸣驺如电马如雷知是婆娑醉尉廻常日锦囊犹有句况从三十六峰来晓出古城山落月堕眇莽残星澹微茫竹舆乱淸溪飞盖入岚光松桧雾霭湿桑麻风露香空翠滴尘缨何必濯沧浪山家亦早作迨此朝气凉林深无人声木末炊烟苍离离瓜芋区肃肃枣栗场田园古云乐令我思故郷墟市稍来集筠笼转山忙吏事亦挽我归路盘朝阳李深之西尉同年谈吴兴风物再用古城韵李侯昔游吴莲舟镜苍茫风鬟与雾髩共濯玻瓈光采花不盈舫日暮云水香还登缥缈楼罗襟酒淋浪卷箔纳星月踏筵按伊梁安知有恨事但恐蒹葭苍风吹落穷谷草深麋鹿场髙冈苦炎热游子悲异郷尚喜简书省期会无怱忙犹余作诗苦消痩如东阳七月五日夜雨快晴丰隆坎坎夜伐鼓灵湫老龙撇波舞褰云掣电上淸空倒卷天潢作飞雨向来炎官作夏旱万里彤霞烘玉宇岂惟牛马困蚊蝱壠上行人口生土我从雪浪叶舟来不谓山城热如许天公知我愁欲病施与一凉苏逆旅稍闻水绕屋除鸣不觉星从云罅吐千山濯濯净鬟髻缺月姢姢炯睂妩浮生此景万事足但欠淸歌对芳醑天上秋期正多事趣驾星桥跨银渚人间四者自难并莫妒黄姑迎织女次韵宗伟温伯冉冉流光迫歳余靑林日夜向人踈雨滋巖桂重堆粟风折庭蕉又献书逋客解兰思婉娩先生弹铗厌淸虚一尘不立浑输我即境心安是故庐再韵荅子文浮生饱外莫求余羁旅东来计巳踈肩耸巳髙犹索句眼明无用且繙书百年子莫占元绪万法吾今付子虚惟有登临心未厌黄山闻道胜衡庐道见蓼花秋风袅袅露华鲜去歳如今刺钓船歙县门西见红蓼此身曽在白鸥前次韵温伯种兰灵均堕荒寒采采纫兰手九畹不留客髙丘一廻首峥嵘路孔棘悽怆肘生柳遂令此粲者永与穷愁友不如汤子逺情事只诗酒但知爱国香此外付乌有栽培带苔藓披拂䕶尘垢孤芳亦有遇洒濯居座右君看深林下埋没随藜莠次韵子文幻尘久巳破狐涎身世谁能料䑕肝暮夜雨收千嶂出晨朝风卷四维宽我今无事不如梦君岂有心犹觅安但促小槽添压石龙头珠滴夜珊珊次韵知郡安抚九日南楼宴集三首双旌暮卷小舂容畵栋云生笑语中但觉山光侵酒緑不知日脚染溪红控临缥缈疑无地指点虚无欲驭风谁遣玉蟾催骑吹归来人影在朦胧珠履参陪北海觞仍邀拥节旧中郎碧城香雾连天暝黄叶霜风卷地凉佳节转头论聚散淸波从古阅兴亡明年重把茱茰醉公在丛霄贡玉堂斯民邹鲁更丰年雅道凄凉见此贤万陇登禾新霁色千村鸣柝旧寒烟锵金絶世诗情妙倚劒凌空隷墨鲜珍重北窓山六六使君名与汝俱传晩集南楼浪随儿女怨萍蓬笑拍阑干万事空宇宙勲名无骨相江山得句有神功掉头莫覻秋髙鹗留眼来賔日暮鸿懒拙巳成三昧解此生还证一圎通赏雪骑鲸轩子文夜归酒渴侍儿荐茗饮蜜浆明日以诧同游戏爲书事邀宗伟同作溪山四时佳今日更竒絶天公妙庄严施此一川雪飞花浩如海眩转塞空阔水西万珠树玉塔照银阙碧溪不受冻长滩泻淸咽渔舟晩犹汎樵檐寒未歇悬知畵不到未省诗能说归来强搜句冰砚冷于铁不知严夫子迎门生煖热梅香不可耐但觉酒肠㷎蜜融花气动茶泛乳膏发宁辞春笋寒爲暖花甆滑瞢腾畵屏暖唤起眼余缬笑我独何事作此淡生活想像髙唐赋何如径排闼从圣集乞黄巖鱼鲊截玉凝膏腻白点酥粘粟轻红千里来从何处想看舶浪帆风从宗伟乞冬笋山药竹坞拨沙犀顶锐药畦粘土玉肌丰裹芽束緼能分似政及莱芜甑釜空雪后守之家梅未开呈宗伟瓦沟冻残雪檐熘粘轻冰破寒一竿日春随人意生端叶再三白南枝尚含情定知司花女未肯嫁娉婷官居苦无赖一笑如河淸落木露荒山寒溪绕孤城朝暮何所见云黄叫饥鹰东风不早计愁眼何当明北邻小横斜藓地可班荆凭君趣花信把酒撼琼英次韵温伯城上闭戸成痴坐扶藜得意行楼台浮霁色市井碎春声雪尽小桥出烟消千嶂生病多无脚力遥羡落鸿轻知郡安抚以立春日揭所书新安郡榜南楼之上晓雪纷集邦人以爲善祥遂开宴以落之輙赋长句一篇以附风謡之末碧瓦朱甍上牛斗妙墨新题森锁钮使君笔力挽春来一夜飞花暗梅柳南山与楼相对髙向来千载争雄豪八分三字一弹压衆峰戢戢如儿曹人间盛事天不隔急催此雪成三白未论千古福邦人先卜明年满冈麦东风酒面吹凝酥不辞醉倒归相扶短歌万一传乐府湛辈亦与公名俱次韵知郡安抚元夕赏倅厅红梅三首春入林梢一再风破寒匀染费天工虽然媚荡新粧别只与横斜旧格同午枕乍醒铅粉退晓奁初罢蜡脂融后来颜色休论似夹路漫山取次红眞色生香絶世逢烟光池面雨溶溶楚邻不待施朱好虢国翻嫌傅粉浓晴日暧云春照耀温风霁月夜舂容酒阑且驻纱笼看慢破团团一壁龙司花一笑爲谁开知道朱幡得得来踈影有情当洞戸蔫香无语堕空杯风生翰墨留连看月入笙歌次第催来歳如今翻旧唱五云丛里望三台新安絶少红梅惟倅厅特盛通判朝议召幕僚赏之坐皆有诗亦赋古风一首华灯收尽江梅落别有横枝照林薄天敎阆苑染芳根小住山城慰萧索腾腾醉后酒红醺淡淡粧成笑靥新斟酌东君巳倾倒爲渠都费十分春别乗胸怀有风月催唤淸尊洗愁絶花知主客得不凡一夜光风融綘雪楼头烟暝吹单于花梢挂星光有无归来境熟落春梦梦入锁香红绮䟽胡宗伟罢官改秩举将不及格往谒金陵丹阳诸使者遂朝行在颇有倦游之叹作诗送之冻云埋山天冥蒙北风无情雪塞空道傍人稀鸟飞絶问君东游何怱怱君言薄官淡无味免俗未能聊复尔我评兹事一鸿毛因行且看佳山水陵阳楼阁压髙城烟屏百叠双流横姑孰江亭更竒絶浓黛两抺长睂靑山形成龙复成虎六代遗踪供弔古大荒莽苍江水黄雨泪风烟眇吴楚却浮一苇下长川浮玉低昂波聒天梁溪南岸小停橹一酌人间第二泉阊门峨峨过吾国姑苏临波照金碧太湖三万六千顷上有垂虹跨南极我家越相尚神游试从烟浪访扁舟问讯白鸥相记否谓言久客不胜愁软红三尺长安道九重城阙干坤绕西湖山寺浙江楼君昔曽游今更好故人客馆中天开非君谁上黄金台挽着天衢五云上却望江湖如梦廻万境何如一丘壑几时定解冠裳缚幔亭山下桂丛深淸社向来都寂莫黄伯益官舎赏梅一杯何处洗愁颜黄法曹家玉树寒翠袖捻香留客看春风都在小阑干次韵朱严州从李徽州乞牡丹三首佳人絶世堕空谷破恨解颜春亦来莫对溪山话京洛碧云西北涨黄埃歙浦烟山蟠万叠钓台云日拥千章两侯好事洗寒宝槛移春入燕香阆风苑里司花女肯作山腰水尾来十二玉栏天一笑只今归路五云开送琴客许扬归永嘉乌帽休冲九陌埃瘦藤定约到秋廻龙湫鴈荡经行处断取松风万壑来送李徽州赴湖北漕徂徕千丈松阅世耸絶壁髙标上霄汉峻节贯金石惟有孤生竹亭亭附微植月夜借淸景春朝分秀色託根未渠央万牛挽山泽昂藏转江湖夷路入王国明堂五云上一柱屹天极可望不可攀淸都与尘隔依然此淸士空山淡愁閴悲吟发淸籁揺荡风雨夕送通守林彦强寺丞还朝鴈荡之山天下无奔岸絶壑不可图地灵境秀有人物新安府丞今第一纷纶草木变暄寒竹节松心故凛然穷山薄宦我无恨识公大胜荆州韩梅风涨溪緑如酒晓插樯乌上南斗只今广厦论唐虞斟酌正须医国手秀睂津津双颊丹想看鸣佩翔九关诸公倘欲持公议莫遣此贤思故山送温伯归福唐纳妇且约复游霅川揽秀堂前一笑倾都忘身世两浮萍扶藜处处从君赏落笔时时得我惊茘熟闽山劳梦想苹香苕水约逢迎袛愁误入桃源后从此车轮四角生次韵宗伟阅番乐十日间愁昼掩关起寻一笑共淸欢罢休诗社工夫淡洗净书生气味酸尽遣余钱付桑落莫随短梦到槐安绣鞾畵鼓留花住賸舞春风小契丹题漫斋壁汉隂无械可容机歳晩功名一衲衣藁木间身随念懒浮云幻事转头非三彭巳罢庚申守五鬼从敎乙丑归富贵神仙两俱累此心安处是眞依四月十六日拄笏亭偶题转午闻鸡日正长小亭方丈纳空光緑隂一雨浓如黛何处风来百种香次韵即席留连银烛照金荷肠断华年一掷梭月姊有情难独夜天孙无赖早斜河晶晶霜瓦寒生粟衮衮风帏细涌波鸹鹖晓啼鸣鹊散许多佳景奈愁何五月闻莺二首桑隂净尽麦头齐江上闻莺每歳迟不及晓风鹎鵊子迎春啼到送春时一声初上最髙枝忙杀呕哑百舌儿老尽西园千树緑却怜槐眼正迷离知郡检计斋醮祷雨登时感通輙赋古风以附舆颂六月火云髙偃蹇使君有意怜焦卷一封红篆驿金龙雨气倐随炉燎满风师避路雷车鸣石破天惊檐熘倾不知稻本颇甦否但觉溪声如百霆税驾朱旛未云久造化功成屈伸肘我评兹事与天通知公小试调元手淸坛深夜賔衆眞前驱霓旌后飈轮定有灵官识仙伯报道紫皇思侍臣石湖居士诗集卷六石湖居士诗集石湖居士诗集卷第七石湖居士诗集卷七送子文杂言隂谷云低梅雨多黄山涤源溪涌波南风匝地送归客双桨下濑如投梭严夫子君举酒我其爲君歌万山丛丛石凿凿官居破屋巢烟萝杜鹃晓啼猿暮叫客行到此眞蹉跎穷愁无复理一饮三叹息城东黉舎有佳人解后使我加餐食同郷更同调目击心巳传蛰虫欲作雷奋地万籁方寂风行山吹竽唤我醒连鼓相追攀飈车电毂不可軰但觉两腋生飞翰狂歌不必终曲戏奕不必满局有时不揖上马去出门大笑惊僮仆穷郷眼冷见未曽道上嗫嚅相指目云此陿隘何以有二士直恐翩翩跨黄鹄广文组解登王畿诸公贵人争劝归常日心期有定论赠行不惜重费词腰金佩璐衆目好汗简沉碑千载痴一尊有意重山岳五鼎无心轻网丝严夫子应领略别后频书相发药我旣爲万顷之狎鸥君勿作九皐之鸣鹤新馆露稻粘明珰风茅衮髙浪荒烟暗白道行行乱蛩响日脚午未吐云头晩犹涨欣此半日凉篮舆走淸旷病客不堪暑兹行天肯相蚊蝱埽无迹秋意满千嶂稍㝷泉石盟略褫簿书障鸰原定相念因风报无恙临溪寺万山绕竮竛二水奔澒洞亭亭林中寺金碧灿櫩栋解鞍得蒲团卧受瓦炉供少捐一炊顷暂作百年梦无人自惊觉幽禽正淸咔倦客如残僧无力供世用此行端爲山紫翠迭迎送潄井出门去惊尘扑飞鞚盘龙驿闻鸡一唱罢占斗三星没天髙月徘徊野旷山突兀暗蛩泣草露怨乱语还咽凉萤不复举点缀稻花末惟余络纬豪悲壮殷林樾小虫亦何情孤客心断絶魂惊板桥穿足侧石子滑行路如许难谁能不华发髙城谩回首叠嶂屹天阙遥知秋衾梦千里一飘忽竹下松杉晨气淸桑柘暑隂薄稻穗黄欲卧槿花红未落秋莺尚娇姹晩蝶成飘泊犬騃逐车马鸡惊扑篱落道逢行商问平生几芒屩頳肩走四方爲口不计脚劣能濡箪瓢何敢议囊橐我亦縻斗升三年去丘壑二俱亡羊耳未用苦商略寒亭沟塍与涧合陇亩抱山转向来六月旱此地免焦卷早穗巳垂垂晩苗犹剪剪一川丰年意比屋闹鸡犬老农霜须鬓矍铄黄犊健自云足踏地常赋何能免刈熟倩人输不识长官面康年无复事但恐社酒浅我亦有二顷收拾尚可茧怀哉笠泽路归铲犂头藓淸逸江微生本渔樵长日渺江海扣舷濯沧浪尚说天宇隘朅来车马路悒悒佳思败黄尘扑睂须驱逐似偿债羸骖系偪仄狂犬吠荒怪郷心入旅梦一叶舞澎湃晨兴过墟市喜有鱼鰕卖眼明见淸江积雨助横溃褰裳唤扁舟臲卼不胜载不辞野渡险弄水聊一快隐静山五峰抱巖扉千柱奠云壑荒原蕞尔县有此宝楼阁维昔经营初衣钖化双鹤杖头具只眼矫矫云中落尊者一笑许璇题照林薄庭柏有祖意石泉韵天乐淸簧转碧鸡飞梭掷苍鹊号风饥虎怒失木啼猿愕英游偶然同吏檄乃不恶题名记吾曽醉墨疥丹垩新岭瘦马兀瞢腾荒鸡号莽苍丝窠罥朝露篱落万珠网宿云拂树过飞泉擘山响老桑跼濳虬怪蔓挂腾蟒山行何许深空翠滴羁鞅酿愁积雨寒破闷朝日放曈曈赤帜张昱昱金钲上浮动草花馥淸和野禽唱仆夫有好语沙平路如掌惟忧三溪阻桥断山水涨送通守赵积中朝议请祠归天台城头千峰靑绕屋城下滩流三百曲谁云偪仄复偪仄尚有髙轩肯来辱红梅花下两芳春春风惠和如主人抢攘尘土簿书里见此缫籍天球温厚禄故人车结辙掉头独泛淸溪月不从世外得超然世间谁肯如公决生平我亦一沙鸥苇白芦黄今正秋送公使我归思动破烟冲雨忆扁舟明年想见东山起我亦煎茶石桥水道逢蓑笠把渔竿即是马曹狂掾史送詹道子敎授奉祠养亲新安学宫天下稀先生孝友眞吾师斑衣悞作长裾曳二年思归今得归牋词上诉人叵挽玺书赐可羣公叹靑山百匝不留人空与诸生遮望眼白云孤起越南天向来恨身无羽翰下马入门怀橘拜身今却在白云边鹤发鬖鬖堂上坐儿孙称觞妇供果世间此乐几人同看我风前孤泪堕一杯送舟下水西我欲赠言无好词径须唤起束广微爲君重补南陔诗道子敎授奉祠诸生率余祖席如意院暂移三席欵云关木末阑干暮紫间绛帐莫贪江上路靑鞵先试水西山伯阳有道来重趼御寇他年忆解颜怪我抗尘驱俗驾诸公何事许追攀淳安篙师叫怒破涛泷水石如钟自击撞欲识人间竒险处但从歙浦过桐江严州城府黄尘扑马鞍一篙重探水云寒耳边眼底无公事睡过严州二百滩钓台山林朝市两尘埃邂逅人生有往来各向此心安处住钓台无意压云台桐庐湿云垂野淡踈林十日山行九日隂梅子弄黄应要雨不知客路巳泥深富阳不到江湖恰五年歙山靑绕屋头边富春渡口明人眼落日孤舟浪拍天余杭春晩山花各静芳从敎红紫送韶光忍冬淸馥蔷薇酽薫满千村万落香于濳邑居官寺两凄淸晩市都无菜可羹何处直能令鬼怕只今犹自有人行昌化翠染南山拥县门一洲横截两溪分长官日永无公事卧听滩声看白云百丈山沐雨梳风有底忙解鞍来宿賛公房传闻三岭连天峻未到王千巳断肠昱岭竹舆揺兀走婆娑石滑泥融侧足过昱岭不髙人巳困晩登新岭奈君何王千岭山灵设险合峥嵘行客何须向此行羸马不前人雨汗此身安得讳劳生刈麦麦头熟颗巳如珠小阨惟忧积雨余匄我一晴天易耳十分终惠莫乗除插秧种密移踈緑毯平行间淸浅縠纹生谁知细细靑靑草中有丰年击壤声晒茧隔篱处处雪成窝牢闭柴荆断客过叶贵𧖟饥危欲死尚能包裹一丝窠科桑斧斤留得万枯株独速槎牙立暝途饱尽春𧖟收罢茧更殚余力付樵苏龙学尚书新安侯罗公挽词二首今代丹台籍频年緑野居铁冠眞御史革履旧尚书短世浮云尽平生半稿余人言公不朽兰玉照前除一昨更调瑟如闻欲赐环途殚泣西狩望絶起东山华屋林霏惨新阡草露班春风埋玉泪重爲庾公龙学侍郎淸河侯张公輓词二首白水名多士淸河最有声人危孔北海帝识柳冝城蜀险谈间固蛮讧檄到平凌烟何处在风雨上铭旌太息逢萋锦平生付薄冰沧溟淙赤舌白日照靑蝇岳麓身犹健星维驭巳升天如遗一老人亦望三登新安侯夫人俞氏輓词蚤兆于凰卜来嫔驷马车夫君冝竹帛子舎各诗书露薤丹旌举风杨组帐虚空余彤管训他日照郷闾次韵甄云卿晩登浮丘亭賔筵旧压三千客燕榭新髙十二城泼墨云头连树暗垂丝雨脚过溪生葛巾羽扇吾身健雪椀冰瓯子句淸从此相从须痛饮故应此事胜公荣古风上知府秘书二首神仙絶世立功行闻淸都玉符赐长生籋云游紫虚鸡犬尔何知偶䑛药鼎余身轻亦仙去罡风与之俱俯视旧篱落眇莽如积苏非无凤与麟终然侣虫鱼微物岂有命政尔谢泥涂时哉适丁是邂逅眞良图大鹏上扶揺南溟聒天沸斥鷃有羽翼意满蓬蒿里不如附骥蝇掣电抺荆蓟谁云极么么俛仰且万里向来庭戸间决起不踰咫飘飖托方便意气乃如此物生未可料旦暮倘逢世君看功名场得失一交臂拄笏亭晩望林泉随处有淸凉山绕阑干客自忙溪雨不飞虹尚饮乱蝉髙柳满斜阳乳滩淸溪可怖亦可喜造化于人眞虐戏轰雷卷雪鬓成丝一掷平生来此试险絶无双是乳滩舟如滚石下髙山畵楼正倚黄昏雨岂识江间行路难浮丘亭黟山郁律神仙宅三十六峰雷雨隔碧城栏槛偃双旌笑挹浮丘爲坐客巖扉无锁昼长开紫云明灭多楼台云中仙驭参差是肯爲使君乗兴来西崑巉絶不可至东望蓬莱愁弱水谁知芳草徧天涯玉京只在珠帘底他年麟阁上淸空却访旧游㝷赤松我亦从公负丹鼎来斸砂牀汲汤井风月堂天风无边吹海月景入溪山更竒絶太守文章别乗贤平生付与金杯滑门阑我亦似彭宣想闻横玉叫苍烟读碑索句仍投辖谁是扬州控鹤仙寄赠泉石使李元直入觐汉图昔中天百六启眞主当时邓髙密徒歩赴光武诸公上云台一叶渺湘浦声名三十年玉气贯晴宇向来宣室问天语道旧故不图太平日复见起兵簿双旌奠侯服三节临江浒垂欲大用公少驻议圜府人言山泽官底用庙廊具果闻一乗传巳踵追锋去翔凤览辉来风采照鸳鹭平生经济心十不一二吐兹行公勿逊安国如鼎吕休宁南街豪郡城东圃压州宅谁云沸镬地气象不偪仄林园富瓜笋堂密美杉柏山醪极可人溪女能醉客吴子邑中彦毫端万人敌传杯相劳苦不觉东方白祁门石梁平波心金刹驾巖腹溪藤卷霜缯山骨琢紫玉东堂有嘉名窈窕窓纱緑落花埽无迹蕉叶森似束主人甚爱客挽袖语陆续冲雨出门去役役媿童仆灵山口陵髙类登天斗下剧窥井衡从十里近底用许多岭秋雨酿春泥掀淖力扛鼎仆夫负隅哭邂逅忧性命旧嗤子猷狂夜半桨归艇方知兴尽处顷歩令人瘿浮梁大滩石如林小滩石如枿微生抛掷过两桨砉将割一滩复一滩食顷经七八﨑岖幸脱免巳足凋鬓发我家五湖船镜面贴天阔行迷勿浪逺归欤泛花月番阳湖凄悲鸿鴈来泱漭鱼龙蛰雷霆一鼓罢星斗万里湿波翻渔火碎月落村舂急折苇巳纷披衰杨尚僵立长年畏简书今夕念簔笠江湖有佳思逆旅百忧集回黄坦渥丹枫凋零浓黛柏幽独畦稻晩巳黄陂草秋重緑平逺一横看浩荡供醉目落帆金碧溪嘶马锦绣谷世界眞庄严造物极不俗向非来逺游那有此竒瞩桑岭回肠山百盘挥手天一握俯惊危栈穿仰诧飞石落挽舆如挽舟絶叫断双筰怪蔓缠枯槎瘠草被幽壑此岂车马路谁云强刊凿人言逺游好唿来试着脚天都峰维帝有下都作鎭此南国孤撑紫玉楼横絶太霄碧晶荧砂窦红夭矫泉绅白晴云无尽藏竟日袅幽石诸峰三十五离立侍傍侧会稽眇小哉请议职方籍温泉砂牀毓灵源石液潄和气郁攸甑常蒸觱沸鼎百沸人生本无垢安用涤肠胃一瓢灔淸肥回首谢罗罻山深人迹罕政以逺爲贵君看华淸池谈者至今讳石湖居士诗集卷七石湖居士诗集石湖居士诗集卷第八石湖居士诗集卷八伏闻知府柲书欲取小杜桐庐诗语以见花名堂成大记东坡送郑戸曹诗云荡荡淸河壖黄楼我所开迟君爲坐客新诗出琼瑰楼成君巳去人事固多乖此段大类今日成大行且受代计梅开堂成归舟巳下南浦欲爲坐客不可得怀不能已请先爲公赋之使君来煖东堂席又见堂前花信息小白犹封竹外枝微黄巳点睂间色山城十月如春台闻有细书天上来说与横斜应早计不须更待雪花催知府祕书遣帐下持新诗追路赠行輙次韵寄上冷云去仍来冻雨落还歇平明一篙涨珍重送船发端成南溪泛宁复东堂谒何时公三日请泽看山笏恩勤一未报终古铭肌骨幡幡迹虽逺耿耿心不没门阑如水波永印此孤月寄上鄙句之明日舟次梅口南枝巳有春意复次知府祕书赠行髙韵晏温解船去暮夜㰕船歇横斜隘梅村玉蓓粲将发城中三辅豪指日承明谒髙怀妙康济未试君前笏周南又小春微温入花骨我瞻浮丘亭山髙璇柄没飞鸟正飘荡空绕南枝月晞眞阁留别方道士賔实东山西山双袖舞中有淸宫蟠万础云横朱阁碧梧寒风埽石坛苍桧古道人賔实其姓方来从何许今几霜诛蒿仆蓬殿突兀玉华紫气腾眞香胸竒腹愤无人识我独相从似畴昔时时苦语见鍼砭邂逅天涯得三益明朝归客上归艎重到晞眞计渺茫只有双鱼相问讯歙江之水通吴江程助敎逺饯求诗残山剰水带离亭送客烦君逺作程直欲明年击吴榜白沙翠竹是柴荆次伯安推官赠别韵交情弥歳竟怱怱短棹归㝷一亩宫塞责文书容我懒及时盃酒赖君同披云峰顶城头月揽秀堂前扇里风千里音书慰离索莫言天逺费鳞鸿次景琳録事赠别韵放船鸣橹便秦吴送别空烦长者车宿雾锁山常羃羃断云将雨忽踈踈髙城五岭花深处短棹三江木落初赖得溪流通尺素蒲根仍有一双鱼次黄必先主簿同年赠别韵二首当年仗外揖髙标绣䪌芦鞭宝马骄琼苑天香飘合坐碧城山色照同僚思归意决吾张翰赠别情深子绕朝蠏簖鱼梁从此去他年书札堕烟霄山郭官闲得烂游弥年还往话绸缪西园剥栗催奴课东院㝷梅劝客留笔下修锋千首富谈间和气两睂浮别来怅望何时见谩上重城谩上楼次胡经仲知丞赠别韵先生有道抗浮云拄颊看山意最眞霜鬓不堪痟首疾翠蛾常作捧心颦官如斯立蓝田小家似渊明栗里贫俯仰别来蓂荚换袛今谁与话情亲次诸葛伯山赡军赠别韵歙维羣山囿漫仕富英杰淸标照人寒玉笋森积雪嗟余独委琐无用等木屑又如道傍李味苦不堪折归舟坐成泛去马亦已刷三年风波险尽付一笑阅惟君同怀抱各坐天机拙我家鸱夷子竹帛照吴越云仍无肖似頫首媿前哲若家卧龙公事业管萧埒期君踵祖武勿惜儿女别言狂举白浮醉倒霜松折次韵乐先生除夜三絶团蒲曲几坐成痴北看南观恍是非道眼巳空诗眼在梅花欲动雪花稀天边客里五迎冬争信还郷似寓公人事都非城郭是独怜鸡犬识新丰牀头历日鬓丝丝懒倦慵吟守歳诗冝入新年须吉利明朝把笔写门次韵唐幼度客中幼度相别数年复会于钱塘湖上西湖冰泮緑生鳞料峭东风欲中人花片不禁寒食雨鬓丝犹那涌金春江山契阔诗情在京洛追随客梦新唤取歌声不愁思爲君吹水引盃频客中呈幼度手板头衔意巳慵墨池书枕兴无穷酿泥深巷五更雨吹酒小楼三面风草色有无春最好客心去住水长东今朝合有家书到昨夜灯花缀玉虫奠唐少梁晋仲兄弟墓下当年连璧气如蜺人许跻攀九列齐黄壤一时埋玉树靑云何处用丹梯生平书札频双鲤歳晩交情但只鸡眼底伤心难制泪宁论宿草巳萋萋鎭东行送汤丞相帅绍兴吴波鳞鳞越山紫鎭东旌斾东风里前驱传道相君来一夜鑑湖春涨起鑑湖如鑑涵空明相君出处如湖淸十年勲业泰山重五鼎富贵浮云轻人言公如裴相国緑野堂髙贮风月我独愿公如子牟身在江湖心魏阙浯溪有石髙嵯峨公方东征如此何丁宁湖水莫断渡早晩归来絶江去水月菴谒现老不值有客叩巖扃无人管送迎片云间出岫水月自空明次韵边公辨错落参旗罥竹梢柴荆临水闭蓬蒿春风吹晓玉蟾堕秾露洗空银汉髙双鹊绕枝应也倦一蛩吟壁巳能豪新秋只合添诗兴莫学潘郎叹二毛中秋无月复次韵屋山从卷杜陵茅门径慵芟仲蔚蒿澹澹白虹风晕壮纷纷苍狗雨云髙凌空累筯仙无术半夜撞钟句谩豪枵腹题诗将底用眞成兔角与龟毛公辨用前韵见赠复次韵先生笔力玉山鳌气压明堂一柱蒿雪椀涤毫词絶妙朱絃缩瑟调弥髙心兵不起无三粲坐客常多似四豪喜有过从南北巷苏兰薪桂瀹溪毛公辨再赠复次韵书生活计极萧骚爝火微明似束蒿犬子地寒徒壁立元龙身懒谩楼髙笔端未办夸三絶酒里犹能埽二豪又向诗坛蕲借一强磨铅钝齿吹毛送施元光赴江西幕府鎭南旌斾照江皐入幕如今客最髙月暗秋城稀击柝云飞朝栋賸挥毫长亭酒尽歌三叠半夜溪深雨一篙莫恋阳关更西路九关归路踏金鳌次韵林子章阻浅留滞客行端似未归云指点璇杓几易辰喜有风花黄作晕似闻溪涨緑生鳞我从走俗言无味君巳鸣文笔有神绣段炳然空辱赠急繙缇袭埽蛛尘次韵马少伊木犀月窟飞来露巳凉断无尘格惹蜂黄纎纎緑裹排金粟何处能容九里香水尾山腰树影苍一天风露不供香谁家镜里能消得付与诗人古锦囊密密娇黄侍翠舆避风遮日小扶踈畵阑想见悬秋晩无限宫香緫不如林夫人挽词翰墨门阑正岿然故应婉娩亦儒先与闻古学三千礼能诵家书四百篇卜协嬀姜占永世梦唿辰巳䜟凋年班姬合有遗文在后日从容访孟坚李仲鎭懒窝求名当着鞭访道亦重趼二边俱不住三昧不如懒向来南岳师自谓极萧散收涕且无绪客至那可欵争如懒窝髙门外辙常满殊不妨啸歌秉烛苦夜短天寒雪欲花屋角黄云晩径须烦二妙对洗玻瓈盏次韵陈季陵寺丞求歙石睂子砚金星荧荧睂子緑婺源琢石如琢玉宝玩何曽捄枵腹但爱文君逺山蹙丈人笔阵森五兵书品入妙仍诗名我有陂陀天海様与公文字俱金声枭卢一掷不须唿况敢定价论车渠只烦将到粧台下试比何如京兆畵次韵季陵贡院新晴锁闱令严深复深五星帘幕晴若隂澹云微月谩淸夜短檠政自关人心看灯作晕生睡色江南行处梦不隔觉来快读新晴篇怳然寘我莺花前径欲觞公后堂酒倘烦春衫小垂手次韵周子充正字馆中绯碧两桃花碧城香雾赤城霞深出刘郎未见花凭仗天风扶绛节爲招萼緑过羊家明日子充折赠次韵谢之海上三山冠綵霞六时髙㑹雨天花歩虚声里随风下吹落㝷常百姓家明日大雨复折赠再次韵一天云叶翳朝霞风卷泥沾不惜花羣玉山髙春好在人间烟雨暗千家张恭甫正字折赠馆中碧桃因次子充韵满枝晴雪照靑霞旧识桃源晕碧花俯仰京尘隔年梦东风犹认故人家雨中报谒呈刘韶美侍郎花落满城雨雨余云重隂驱车有底急巷泥三尺深平生黄篾舫渔榔有淸音斗升得苦相怀刺冲愁霖归来掩关卧一枕直兼金作诗诧比邻幸勿讥褊心雨中集水月献之今年不堪暑天亦相怜病良苦明便中秋法合凉夜半行云晓行雨蕲州竹簟淸如氷饥蚊倔强犹鸣声下牀蚤喜衣裳健出门更觉山川明曳屐扶藜㝷水月不惜垂垂巾角折竹间松下巳凄然却要芳樽生煖热送洪景卢内翰使虏二首金章玉色照离亭战伐和亲决此行国有威灵双节重家传忠义一身轻平生海内文场伯今日胸中武库兵万里往来公有相淮濆隂德贯神明檄到中原杀气销穹庐那敢说天骄今年蕃始来和汉即日燕当逺徙辽北土未干遗老泪西陵应望孝孙朝着鞭往矣功名会麟阁丹靑上九霄次韵严子文旅中见赠杯中畴昔共江天倾座新诗报警联海浦寸心空共月京华双髩各凋年交情敢说同方友句法甘从弟子贠有意数从文字饮何须争着祖生鞭次韵子文客舎小楼客里仍携一束书闭门虹气自凌虚未闻光范延珠履谁向甘泉从玉车散尽生涯千荅布收将文价百车渠淹留且结西湖夏同到秋风赋遂初次韵刘韶美大风雨坏门屋云烟挥翰墨池翻缃缥如山昼掩关巳许六丁收散落只愁雷电费墙藩洪景卢内翰使还入境以诗迓之玉帛干戈汹并驰孤臣叱驭触危机关山无极申舟去天地有情苏武归汉月凌秋随使节胡尘卷暑避征衣国人渴望公颜色爲报褰帷入帝畿寄题向抚州采菊亭一叶起秋色衆緑凋歳华耿耿霜露侧余此黄金葩西风满天地孤芳照尘沙殷勤开小筑花气日夕嘉落英楚累手东篱陶令家两穷偶寓意岂必眞爱花不如亭中人一笑了天涯采采勿虚度门前欲髙牙古风二首上汤丞相抱瑟游孔门岂识宫与商古曲一再行乃杂巴人倡知音顾之笑解絃爲更张归来掩关卧冰炭交愁肠平生桑濮手未省歌虞唐明发理朱丝复登君子堂遗音入三叹山髙水汤汤空山学仙子穷年卧巖扃煮石不得饱秋鬓苍巳星道逢紫霄翁示我餐霞经采采晨之华涤濯腐与腥向来役薪水终然藁柴荆跪谢起再拜飘飖蜕蝉轻飞升那敢学倘许学长生冷泉亭放水古苔危磴着枯藜脚底翻涛汹欲飞九陌倦游那有此从敎惊雪溅尘衣九月十日南山见梅五斗留连首屡廻来㝷南涧濯尘埃春风直恐渊明去借与横斜对菊开送汪圣钖侍郎帅福唐承明才入又南州重见旌旗照柁楼道义平生无捷径风波随处有虚舟如公未可违文石稽古何妨欠碧油我亦登门烦着録此行无力爲王留送王纯白郎中赴闽漕声利场中百战鏖今谁勇退似公豪缓㝷南粤千山路先破西兴百尺涛平日曼容嫌禄厚他年文本叹官髙才名政尔归安往富贵追踪未可逃长至日与同舎游北山歳晩山同色湖平雾不收寒云低阁雪佳节静供愁竹柏森严立蒲荷索莫休瘦笻知脚力政尔耐淸游石湖居士诗集卷八石湖居士诗集石湖居士诗集卷第九石湖居士诗集卷九次韵尹少稷察院九宫坛斋宿草草驰三里萧萧共一餐吏方緜礼蕝公自将诗坛隙月窥牀近窓风刮坐寒鸦鸣未忍散端爲四并难冬祠太乙六言四首三一旧传神呪十神今济时艰愿挽灵旗北指爲君直擣隂山月色胧明碧瓦蜡烟浮动黄帘罡骑飈轮欲下一天飞霰纎纎云木栖乌未动风庭警鹤先鸣残夜百灵夙驾人间鼻息雷惊行道羽衣缥缈卷班玉珮冬珑回首金铺兽面歩虚声在天风次韵李子永雪中长句黄昏苦寒乌鸟稀吹沙走石交横飞布衾如铁复似水梦想东风来解围岂知天地有竒事夜半窓纸生光辉兠罗宝界佛所现冥凌不敢专璇玑开门倚杖眩一色迥立此世空无依少年行乐怳尚记瑶林珠树中成蹊犬骄鹰俊马蹄快狡穴未尽须穷追湖海粗豪今岂在但忆鸣哮如饿鸱北邻亦复淡生活要我忍寒吟此诗手龟笔退不可捉墨泓龃龉氷生衣次韵子永见赠建除体建子玉杓直黄昏月如霜除道启柴扃客来巾履忙满炷寒缸油共此书檠光平生卜邻愿何意登我堂定交吾岂敢南荣惭伯阳执手道古作遗篇记河梁破窓风鸣悲孤客多慨伤危肠不捄饥我诗安得昌成章类村歌但可侣牛羊收功翰墨薮微子谁能良开卷得雅音玉銮导旂常闭戸坐相念雪深梅暗香与胡经仲陈朋元游照山堂梅数百株盛开九陌缁尘满客襟钱塘门外有园林胡牀住处梅无限酒斾垂边柳未深晴日煖风千里目残山剰水一人心元方伯始皆吾党解后淸游直万金次韵胡邦衡祕监斯言向来立千古敢疵瑕有命孤蓬转何心劲箭加人穷名满世天定客还家回首冥恩怨虚空不着花三月四日骤煖日脚融晴晩气暄睡余初觉薄罗便如何柳絮沾泥处煖似槐隂转午天久雨地湿汗础经旬未肯干破窓随处有蜗涎只今不耐春隂得想见黄梅细雨天昼锦行送陈福公判信州汉家麟阁多王侯冠佩相望经几秋昼锦声名两荣耀惟有信州如相州国南门头折杨柳借问江津垂白叟住在行都四十年曽见归舟似公否人言公与赤松期飊车羽轮来何时云出云归俱是道苦学赤松还未妙君不见补陀大士海复山随喜却来观世间送张眞甫中书奉祠归蜀种成桃李恰新隂忽忆家山丛桂林客路莫嫌归计拙春江争似骇机深一封朝奏钧天梦万里江行魏阙心后日还朝饱风露黒头应有雪丝侵送周子充左史奉祠归庐陵黄鹄飘然下九关江船载月客俱还名髙岂是孤臣愿身退聊开壮士颜倾盖当年眞旦暮沾巾明日有河山后期淹速都难料相对犹怜鬓未斑送陈天予大监同年使闽春关十载记英游蚤喜时才近采旒夷路着鞭方逸驾急流回首忽扁舟云霄正稳君犹去尘土无边我合休问讯后车容客否茶山茘浦看南州送陆务观编修监鎭江郡归会稽待阙宝马天街路烟篷海浦心非关爱京口自是忆山隂髙兴余飞动孤忠有照临浮云付舒卷知子道根深见说云门好全家住翠微京尘成歳晩江雨送人归边锁风雷动军书日夜飞功名袖中手世事巧相违送李仲鎭宰溧阳相逢巳叹十年迟冷淡贫交又语离玉笋换班通籍后黄梅催雨送帆时月巖家世犹爲县金濑溪山好赋诗唤起酸寒孟东野倒流三崃洗余悲送吴元茂丞浦江玉笋翻乗县佐车飘然不肯待新除才名巳被人争说官薄何妨计小踈忆昨西湖同我载从今南浦望君书遥知敛板趋风后始觉丞哉果负予雪晴呈子永碧空无处泊同云晴入荒园鸟雀驯冰面小风池欲动雪边浓日瓦如薫尘容俗状长爲客冷蘂踈枝又作春诗卷岂能生煖热犯寒聊复恼比邻次韵子永雪后见赠雪瓴待伴半隂晴竟日檐冰熘雨声九陌泥干尘未动南山石露塔犹明稍闻吉语占农事便觉归心胜宦情想得秫田来歳好瓦盆加酿灌愁城次韵郊祀庆成帝德重尧绪天心与舜禋庆期符后甲元日际初辛土纬扶南极旄胡拱北辰律谐风自艮衡正斗垂寅桂燎灵宫晓萧脂太室晨百神森壁垒万衞密钩陈日月靑旂色雷霆玉辂尘洗兵银汉水收雪紫坛春天歩临黄道仙班像玉宸陶匏宗素朴琮璧慕精纯祕祝裒时对髙斿歘下賔金钟鸣杰簴朱火熭芳薪日丽鸡竿矗天旋凤律新端门敷钖后六合共絪緼从巨济乞蜡梅寂寥人在晓鸡窓苦忆花前续断肠全树折来应不惜君家眞色自生香次韵朋元卖花处见梅烟浓日淡不多寒担上看花雪作团想得竹边春巳暗明朝走马过溪看与正夫朋元游陈侍御园沙际春风卷物华意行聊复到君家年年我是曽来客处处梅皆旧识花官减不妨诗事业地寒犹办醉生涯城中马上那知此尘满长裾席帽斜正月十四日雨中与正夫朋元小集夜归灯市凄淸灯火稀雨巾风帽笑归迟月明想在云堆处客醉都忘马滑时老去樽前花隔雾春来句里鬓成丝浮生不了悲欢事作剧儿童緫未知次韵子永夜雨办作长愁客工哦苦雨吟挑灯今夕意欹枕故园心漏屋踈踈滴空檐细细斟相过巷南北屐齿怕泥深次韵朋元游王氏园联翩歩屧翠微间回首红尘自鲜欢卷地雨添千涧急拥门云锁两山盘絶怜茶笋能留客仍喜蛙声不在官雪白杨梅消息未重来应至麦秋寒游灵石山寺西湖富淸丽城府尘事并我独数能来不负双眼明骚骚残絮罢飐飐新荷成歳华日夜好游子能无情午隂酿初暑稍喜巾袂轻小风吹鬓毛将我入松声崖寺金碧暗石泉肝胆淸寿藟万蛟舞灵峰双髻撑仙人昔来游笔墨上朱甍举臂㝷丈髙聊得儿童惊老矣谢狡狯题诗记吾曽次韵李器之编修灵石山万歳藤歌君不见东林怪蔓之诗三百年字如金绳铁索相纠缠不如李侯灵石句笔阵压倒长城坚藤隂诗律两秀发此段竒事今无前吾闻草木未有不黄落雨荒霜倒相后先緜緜紫藟天所寿风雨不动常苍然坚姿絶邻傲一所深本无极融三泉腾虬舞蛟矫欲去流苏络带翩如仙班荆芘藾得吾党酌泉共吸杯中天诗成一斗属太白擘牋挥埽如云烟北门西掖君自有坐拥红药然金莲山腰涧底莫濡滞早晩天风吹蜕蝉次韵正夫游王园会者六人丘园窈窕复﨑岖草木生香景倍殊花下百杯齐物我云边一眼尽江湖不知朱戸趦趄者能胜靑山放浪无六逸萧然眞可畵爲君题作竹溪图四月五日集陈园照山堂㝷壑经丘到此堂官闲聊作送春忙短篱水面残红满团扇风前衆緑香尽卷帘旌延竹色深斟杯酒纳山光洞门无锁城门近转午鸡啼日正长题宝林寺可赋轩十里山行杂市声道傍无处濯尘缨宝林寺里逢修竹方有诗情约略生次韵朋元久雨谁酿愁䨧玉宇间都縁梅子要斓斑腾腾困思午犹梦扰扰奔云风未还休问满城骑马滑不妨长日闭门闲今朝晴色熹微似干鹊飞来语屋山韩无咎检详出示所赋陈季陵戸部巫山图诗仰窥髙作叹息弥襟余尝攷宋玉谈朝云事漫称先王时本无据依及襄王梦之命玉爲赋但云頩颜怒以自持曽不可乎犯干后世弗察一切溷以媟语曹子建赋宓妃亦感此而作此嘲谁当解者輙用此意次韵和呈以资抚掌瑶姬家山髙插天碧丛竒秀古未传向来题目经楚客名字径度岷峨前是邪非邪莽谁识乔林古庙常秋色暮去行雨朝行云翠帷瑶席知何人崃船一息且千里五两竿头见旛尾仰窥仙馆至今疑行人问讯居人指千年遗恨何当申阳台愁絶如荒村髙唐赋里人如畵玉色頩颜元不嫁后来饥客眼长寒浪传乐府吹复弹此事牵连到温洛更怜尘韈有无间君不见天孙住在银涛许尘间犹作儿女语公家春风锦瑟傍莫爲此图虚断肠次韵乐先生吴中见寄八首金鹤飞来尺素通新诗字字挟光风三年湖海关心处都在先生句子中官居门巷果园西桃李成蹊杏压枝如许年芳忙里过斩新今日试题诗墓林栖鸟各深枝燕子知巢触幔飞倘有三椽今巳去不关五斗解忘归懒不看书似姓边梦魂飞绕白鸥前须知席帽冲尘出不似篷窓听雨眠送春蒙雨涨苹滩荷叶田田柳絮阑想见垂虹三万顷拍天湖水钓丝寒知从了义透音闻古井无波岂更浑便好一坑埋衆妙何须六结解诸根几多蝼蚁与王侯往古来今共一丘遮莫功名掀宇宙百年两角寄蜗牛粟囊聊复寄三餐埋没缁尘懒濯冠红紫百般纷过眼郷山歳晩自苍官胡长民监元挽词太学虀盐旧中吴翰墨声关山题柱笔风露读书檠夜雨緑荷破孤坟丹桂生空将擅场手往记玉楼成次韵朋元正夫夜饮歌豪仍作家奕胜岂徼幸莫嗤老非少乃尚可以逞玉瓶引杯长政尔寒漏永二三文章公共此银烛影陈卿得秀句刘郎一笑领羸骖兀残梦乗坠恍难省晓枕讧更潮俱堕无何境次韵赵正之同年客中淸班合列大明宫自要牛刀试一同踏徧巉巖吾道在莫将㝷尺较穷通氊车席帽各靑春花下骅骝一闹尘离合飘零十霜露咸阳客舎有诗人可怜山县五斤手不识王孙八斗才君自扶揺有霄汉从渠蜩鷃舞蒿莱次韵陈季邻戸部旦过菴宦游触处似悬匏北岳南山想献嘲拍手百年休铸铁盖头一把暂诛茅玉京歳晩梧桐落水国霜淸橘柚包飞钖巳随归梦去何人顶上鹊成巢朋元不赴湖上观雪之集明日余召试玉堂见寄二絶次其韵雪溪淸兴未渠阑晩上西楼带月看公子自贪低唱酒肯来同对玉峰寒文场宁复鬓霜冝白玉堂前雪霁时不惜狂言枨忌讳秃毫冰砚竟无竒石湖居士诗集卷九石湖居士诗集石湖居士诗集卷第十石湖居士诗集卷十翰林学士何公輓词盛际羣多士诸儒逊一贤名场魁淡墨官簿到花砖地近行知政天髙不假年书生稽古力何必尽台躔送洪内翰使虏二首郊庙熙成霈率濵罪如猾夏亦维新边烽巳却来南虏使节犹烦第一人遥想穹庐占汉月便唿重译布唐春单于若问公家世说与麒麟畵老臣峨冠方侍玉舆香双节飘然照大荒正倚先生令赵重宁容骄子诧胡强天敎忠信行区脱人许功名上太常试卜和羹知未晩归来烟雨正梅黄次韵赵德庄吏部休沐窈窕新堂好委蛇夜直还遥知欹帽发正奈卷帘山门外客姑去窓前人对闲谁能乌帽底尘土涴朱颜次韵王夷仲正字同游成氏园秀巖堂上玉东西把酒登临望眼迷天宇四垂粘地近海山一抺带潮低絶知客好无尘事聊记吾曽有醉题倚赖羣仙联姓字他年谁敢一杴泥王季海祕监再赋成园复次韵云庄风榭对东西淸暑光隂近竹迷一斗正縁诗兴尽两睂休爲客愁低披开豹雾㝷陈迹埽尽蛛尘看旧题健往莫愁骑马滑阑珊梅雨不成泥春晩偶题寂寥春事冷于秋雨打风吹断送休点检梨花成一梦蘸红新緑满枝头倪文举奉常将归东林出示绮川西溪二赋輙赋长句爲谢且以赠行绮川亭上凌云赋人在回仙旧游处谁敎书劒走长安荻月霜枫等闲度朱门不炙钓竿手万卷难供折腰具偶然把筯忆莼羹乞得闲官径唿渡江涨桥头有渡船船头历历东林路云烟如畵水如天笑忆红尘问良苦我亦吴松一钓舟蟹舎漂揺几风雨因君赋里说江湖破帽蹇驴明亦去鸡犬相闻望可见鸥鹭同盟心亦许相过得得欵溪门雪夜前村听鸣㯭送吴智叔检详直中祕使闽抗章襥被岂公难巳说髙风立懦顽客路莫嫌河畔草直庐须爱道家山秋生莲浦船初泛春满茶溪骑趣还却访故人西府旧定烦书札堕田间杨君居士挽词孝至兰陔茂身脩梓里恭名场儿中鹄婣党壻乗龙驹隙惊年运蝉嫣有庆钟幽光定无憾丰刻妙形容送周畏知司直归上饶待次漫郎西笑费三年故业新闻腹果然长麈剧谈抽茧绪短檠细字缀𧖟眠频惊陆海风波梦未了京尘粥饭縁后日重来应访旧五湖烟浪有渔船次韵魏端仁感怀俳谐体浪学骚人赋逺游大千何事不悠悠酒边点检颜红在镜里端详鬓雪羞过眼浮云翻覆易曲肱短梦破除休孤烟落日冥鸿去心更冥鸿最上头次韵李子永梅村散䇿图光风先放越溪春萧散㝷诗索笑人藜杖前头春浩荡三生应是主林神太师陈文恭公挽词日者更皇化公来辅圣能无心殊辙混不作衆波澄举国材眞相他年了中兴天如遗一老人亦望三登候火朝连夕筹帷决纵擒一江遮虏障千古杀胡林皦日黄河誓浮云緑野心身名两无憾天壤独淸音圣父咨当璧元臣预断金玉衡賔舜日黄屋遂尧心国定功无迹身闲病巳深旌忠有谟训碑牓照来今趣召单车至惊传两鬓凋倾城迎国老即日走天骄梦巳商人奠身犹汉相朝古来贤达意生灭两消揺送陈朋元赴溧阳九畹滋兰静自芳啁啾谁复认孤凰风流歳晩嫌杯酒文字功深得鬓霜敛板君犹能俛仰倚楼吾敢计行藏船开便作江南客天色无情更鴈行次韵韩无咎右司上巳泛湖休沐辰良不待晴径称闲客此闲行春衫欺雨任敎冷病眼得山元自明抺黛浓岚围坐晩揉蓝新渌没篙淸栖鸦未到催归去想被东风笑薄情太保节使赵公挽词结发险艰会捐躯跳盪功鬓凋犹陛㦸心在惜弢弓劒履三槐次楼台四壁中诸郎竞文武不朽是淸风太冝人程氏挽词我昔官黟歙人传女训芳尊章冝小妇孙子寿髙堂风木眞无定冰鱼巳不甞遥怜霜露感何必薤歌伤捧檄三牲养称觞百歳期身犹孺子泣世巳隙驹驰吉梦靑衣卜丰碑黄绢辞佳城有竒事应足洗余悲与王夷仲检讨祀社残夜露如雨秋气凄以分墙西云正黒跕跕堕金盆良耜酢西成豆笾蓊芳芬去年歳大祲小家甑生尘疫鬼投其巇虐甚溺与焚皇慈降淸问下招离散魂调糜鬻药石黒簿回春温德馨典神天秋稼如云屯社公亦塞责醉此丰年樽神兮率旧职爲国忧元元自今歳其有驱疠苍烟根王园官舎睡起公退闭合卧官居如净坊屋角断虹饮日西杨柳黄客来束我带客去书满牀睡觉有忙事煮茶翻断香古风酬胡元之拂我膝上琴当客淸风襟我琴无轸絃不和愿借之子调其音美人一笑千黄金弹作江岸花木深下有同队之游鱼上有同声之鸣禽琴声一叠一叹息江花江草无终极题径山凌霄菴峰头非尘寰一舎谁所茇轩睂玉霄近按指沙界豁万山纷累块衆水眇聚沬来云触石廻去鸟堕烟没向无超俗縁兹路讵可越偕行木上坐同我证解脱径山倾葢亭万杉离立翠云幢袅袅稀闻晩吹香山下行人尘扑面谁知世界有淸凉题径山寺楼浴日苍茫水扪星缥缈楼神光来烛夜寿木不知秋海内五峰秀天涯双径游爱山吾欲住衰疾懒乗流丙戌闰七月九日与王必大登姑苏台招王浚朋陈渊叔耿时举避暑次时举韵始贺火流西还嗟斗斜闰余暑犹强颜新凉颇难进燥刚渴欲坼焦卷秃如烬炎官扶日毂辉赫不停运登临有髙台勇往得三俊仍将王郎子飞歩凌劫仞风从噫气来云作坏山阵郷如垂头鱼忽巳蛰虫振空明晩逾淸更要孤月印书生乃易与俛仰更喜愠凭阑天爲髙举酒山欲近竒书铁钩锁丽句锦窠晕兹游我辈独难挽软红轫君看笼中鸟宁识咸池韵明日夜雨陡凉复次前韵呈时举幽怀靑松独直道黄杨闰懒从褦襶子遮日干主进闭戸友千载脱简理秦烬秋热出意表谁云法天运摧頽如铩翮何暇贾余俊愿从靑溪仙飞下二千仞撇波啸长风鏖暑陷其阵兹行病未能暍卧何时振一雨忽破悭江湖发封印天公如仲尼亦念季路愠团扇未全踈短檠差可近细字读𧖟眠揩眼眩灯晕明当唿我友乗凉蹳游轫赓诗代仆呐非敢翫强韵七月二日上沙夜泛困倚船窓看斗斜起来风露满天涯亭亭宿鹭明菰叶闪闪凉萤入稻花月下片云应夜雨山根炬火忽人家江湖处处无穷景半世红尘老歳华浴罢西城落日半轮明浴罢衣裳一倍轻玉宇风来归鸟急火云销尽緑云生寄溧阳陈朋元明府约秋末过之海内交情两断金一官分袂阻登临书来恰値看云眼梦往谁知共月心道义只今无捷径溪山依旧有淸音西风满棹蒲帆饱秉烛相寻语夜深次韵耿时举苦热赤日才低又火云巷南街北断知闻荷风拂簟昭苏我竹月筛窓慰借君避暑无竒那避谤能觞便了莫能文浮湛放荡从今始悔把长裾强沐薫次韵王浚明用时举苦热韵见赠暑窓当午思昏昏雷起千峰睡不闻铄石谁能招楚魄斵冰我欲访湘君年华袛合加餐饭事业休工刺绣文赖有两贤南北巷歳寒幽谷共兰薫李次山自畵两图其一泛舟湖山之下小女奴坐船头吹笛其一跨驴渡小桥入深谷各题一絶船头月午坐忘归不管风鬟露满衣横玉三声湖起浪前山应有鹊惊飞黄尘车马梦初䦨杳杳骑驴紫翠间饱识千峰眞面目当年拄笏漫看山太傅杨和王挽歌词二首先庙垂忠烈孤童侈旧勲风云天䇿府心膂殿前军汴猘渐台蹙胡骄罽幕焚人亡汗靑在足以诏无垠歳与灵光晩名登甲令芳剖符山若砺交㦸鬓如霜半世三槐位千秋异姓王哀荣公不憾人自惜堂堂少卿直阁郑公挽歌词今代魁梧老终身寂寞濵鬓霜三馆直碑泪五州春寿相空壬甲行年竟巳辰坟丘才马鬛何处着经纶忆昨登门日驩传考室诗谓公安且吉何意哭于斯遗老典刑尽此邦名敎悲谁能传耆旧他日慰吴儿髙景菴读旧题有感莓苔风雨旧诗留十七年前鬓未秋巖桂拂云篁竹拱树犹如此一搔头华山道中过午曽云未肯开煖寒村店竹初灰萧萧林响棠梨战晩恐阳山有雨来送严子文通判建康四海论交赖有子一日不见眞愁予人谁可与话心曲天忽遣来同里居懊恼春来不数面丁宁歳晩犹频书黒头屡别那敢惜叹息骎骎霜满梳次韵王浚明咏新居木犀月窟移来有贵名一帘金碧照东荣鼻端入妙睡魔醒眼底会眞诗句生日气珑璁无奈醉露华凌乱不胜淸君家倾国何时见淡埽蛾睂捻夕隂提刑察院王丈挽词谕蜀三年戍还吴万里船云归双节后雪白短檠前百世春秋传一丘阳羡田浮生如此了何必更凌烟日者悲离索公今又眇冥门人办韩集子舎得韦经此去念筑室空来闻过庭平生无路见终古泣松铭送关寿卿校书出守简州东壁星宫馆列仙一麾苦欲近田园宅家但宝千金鑑臣辈何辞万里船京洛知心尘鞅里江吴携手暮帆边声名如此归安往日日阊门望眼穿顷自吏部郎去国时独同舎赵友益追路送诗数月友益得仪眞过吴江次元韵招之东风分袂省西廊袖有明珠照客航道义有情通出处文章无地着炎凉君今犹把一麾去我敢倦锄三径荒邂逅天涯如梦寐肯来相对话更长长沙王墓在阊门外英雄转眼逐东流百战工夫土一坏荞麦茫茫花似雪牧童吹笛上髙丘次韵孙长文泊姑蘓馆读书窓下一灯残忽有诗来爲煖寒闻道扁舟春共载雪云虽冷不相干长文再作复次韵渚蒲汀蓼得霜残归客思家不计寒喜鹊门前人一笑絶胜风色候长干次韵耿时举王直之夜坐庭叶翻翻闹灯花粟粟秾关山千里鴈风雨满城钟陇上新登谷江头旧熄烽今年吾计得安稳读三冬次韵徐子礼提举莺花亭秦少游水边沙外之词葢在括苍监征时所作予至郡徐子礼提举按部来过劝予作小亭记少游旧事又取词中语名之曰莺花赋诗六絶而去明年亭成次韵寄之滩长石出水鸣隄城郭西头旧小溪游子断魂招不得秋来春草更萋萋愁边逢酒却成憎衣带宽来不自胜烟水苍茫外沙路东风何处拄枯藤垆下三年世路穷蚁封盘马竟难工千山虽隔日边梦犹到平阳池馆中文章光燄照金闺岂是遭逢乏圣时纵有百身那可赎琳瑯空有万篇垂山碧丛丛四打围烦将旧恨访黄鹂缬林霜后黄鹂少须是愁红万点时古藤隂下醉中休谁与低睂唱此愁团扇他年书好句平生知已识儋州石湖居士诗集卷十石湖居士诗集石湖居士诗集卷第十一石湖居士诗集卷十一己丑五月被召至行在遇周畏知司直和五年前送周归弋阳韵见赠复次韵荅之分袂悠悠尔许年莫嗔蓬鬓两萧然酒槽不奈靑春老经笥空供白昼眠暗緑千章新活计软红三尺旧尘縁相逢且作西湖客山绕荷花檥畵船次韵马少伊郁舜举寄示同游石湖诗卷七首芜城老藓不知春忽有柴门月色新芝草琅玕无锁钥自无超俗扣门人莫问朝歌与棘津浮生惟有一杯春君看百战功名地越戍吴台两窖尘镜面波光倒碧峰半湖云锦万芙蓉去年荡桨香风里行傍石桥花正浓红皱黄团熟暑风甘瓜削玉藕玲珑身谋巳落园丁后满帽京尘日正中两贤风度蔼春阳歩屧随风上柳塘綵笔红牋芳径里句中挟我万花香得得来题小隐诗拂香萦柳画船移湖边好景春犹未须到秋淸月满时潇洒王郎亦胜流今年何事阻淸游当家风味今如此孤负山隂夜雪舟玉堂寓直摛文窓戸九霄中岸帻烧香愧老农上直马归催下钥传更人唱促鸣钟金城嵲云千雉碧瓦参差月万重骨冷魂淸都不梦玉阶萧瑟听秋蛩己丑中秋寓宿玉堂闻沈公雅大卿刘正夫戸部集张园赏月走笔寄之笑看收云卷雨忙沉沉宫树纳空光夜长来伴玉堂宿天近似闻丹桂香鳷鹊楼栏浮瑞气凤凰城阙带新凉遥知胜絶西园会也忆车公对举觞八月二十二日寓直玉堂雨后顿凉雨意蒸云暗夕阳浓薫满院落花香题诗弄笔北窓下将此工夫报荅凉次韵荅吴江周县尉饮垂虹见寄垂虹亭上角巾倾鼍怒龙吟醉不听安得对君浮大白想应嗤我汗新靑梦魂舞蝶随春草时节賔鸿点暮汀湖海扁舟须及健莫敎明月照星星次韵徐廷献机冝送自酿石室酒三首元亮折腰嘻巳久故山应有欲芜田因君办作送酒客忆我北窓淸昼眠淸絶仍香如橘露甘余小苦似松肪官槽重浊那知此付与街头白面郎一语爲君评石室三杯便可博凉州百年兀兀同渠住何处能生半点愁玉堂寓直晓起书事记直舎老兵语江湖垂钓手天汉摛文堂魂淸不得眠室虚自生光晓纬澹天阙江涛隐胡牀传唿九门开奔走千官忙若若夸组绶纷纷梦黄梁微闻铃下驺窃议马上郎但计梦长短宁论已行藏与长文正夫游北山柳岸松门胜处通马蹄踏雾入空蒙春寒有力欺游子天色无情没断鸿雨脚逺连山脚暗杏梢斜倚竹梢红駞裘拥鼻吾衰矣年少犹嫌料峭风致政承奉卢君挽词二首泮水桥门识太平归来霜鬓老柴荆淹中学䆳方成传谷口名髙岂待卿黄壤无情埋玉树靑衫有道胜金籯襄阳耆旧今萧索惟有松风到晩淸纯孝当年有䕶持赤睂那敢近姜诗眼看庭玉成名后身及堂萱未老时湖海靑鞵惊断梦风霜丹旐挂新悲尊前五客今谁在愁絶庐山十段竒寓直玉堂拜赐御酒归鸦陆续堕宫槐帘幙参差晩不开小雨遂将秋色至长风时送市声来近瞻北斗璇玑次犹梦西山翠碧堆惭愧君恩来甲夜殿头宣劝紫金杯送汪仲嘉侍郎使虏分韵得待字圣人坐明堂洪覆等穹盖歳颁两玉节前后歌出塞公才有廊庙安用试专对要烦第一人鎭抚大荒外嫩寒欺别酒微月见征斾遥知燕山雪飘洒汉冠佩玉色照穹庐骄子亦心醉要领一笑得归来安鼎鼐是时春正佳湖上花如海淸游不可迟日日檥船待李翚知县作亭西湖上余用东坡语名之曰饮緑遂爲胜槩芷葺莲巢唤客游芦鞭席帽爲君留未论吹水堪添酒且要移牀学枕流乍霁却隂梅酿雨暂暄还冷麦催秋石湖也似西湖好烦向苍烟问白鸥草虫扇莫嫌络纬股鸣悲解向寒牕促晓机海眼多花无借在顚狂只待学于飞送汪仲嘉待制奉祠归四明分韵得论字丹霄碧海眇髙鶱厌直承明却自论宝马十年听漏箭扁舟一雨看潮痕侍臣相忆松门逺归客还怜菊径存淸润要非山泽相又烦一札下云根鲁如晦郎中挽词二首术业推游刃功名苦溯洄着鞭孤壮志筹算老竒才星省龎睂去云山袖手来知公了时命何必诔余哀自古归来引于今遂隐篇碁灯荧夜观歌板聒春船陈迹空华似佳城露草边寂寥鸡黍约望眼一然初约邻人至石湖窈窕﨑岖学种园此生丘壑是前縁隔篱日上浮天水当戸山横匝地烟春入葑田芦绽笋雨倾沙岸竹垂鞭荒寒未办招君醉且吸湖光当酒泉社日独坐海棠雨后沁臙脂杨柳风前捻緑丝香篆结云深院静去年今日燕来时与周子充侍郎同宿石湖幽香馥蕙帐淸梦安且吉萝月堕苍茫松风隐萧瑟晓禽啄且鸣唤我起盥栉钩窓纳云涛灔灔浴初日金钲忽腾上倒景落书帙佳晴有新课晒种催萟秫从今不得闲东皐草过膝和周子充侍郎见寄乐府戏赠之作钓海风水急登楼尘雾髙不如岸纶巾春船携小桥芳草含竒薫光景上东壁桂林那办此办作安昌客壬辰三月十八日石湖花下作夜饮海棠月朝潄山茶露臞儒藁木形受用侈如许荆扉隔黄尘谁识花岛路惟有瘦笻枝共饱园中趣林神酿余春政尔美无度葱茏千万重芳意未渠暮风香荐秀色鼎俎谢腥腐虽无稻粱谋扪腹有余饫刈麦行梅花开时我种麦桃李花飞麦丛碧多病经旬不出门东陂巳作黄云色腰镰刈熟趂晴归明朝雨来麦沾泥犁田待雨插晩稻朝出移秧夜食麨壬辰天中节赴平江钖燕因怀去年以侍臣摄事捧御盃殿上赋二小诗去歳排场德寿宫薫风披拂酒鳞红小臣供奉金龙醆亲到虚皇玉座东天中繖动玉舆来万歳三声彻九街想见牙牀当殿过舜裳云委拜尧阶壬辰七月十六日侵晨眞率会石湖路中书事白葛乌纱称老农溪南溪北水车风稻头的皪粘朝露歩入明珠翠网中次韵施进之惠紫芝术山精媒长生仙理信可诘梨枣本寓言𣏌菊亦凡质幽人爱臞儒药鼎荐珍物絶粒谢烟火耘苗换肌骨摩挱莱芜甑尘生不须拂题醉道士图蜩鷃鹏鵾任过前壶中春色瓮中天朝来兀兀三杯后且作人间有漏仙五杂组四首古乐府有五杂组及两头纎纎殆类酒令孔平仲最爱作此以爲诗戏亦效之五杂组同心结往复来当窓月不得巳话离别五杂组流苏缕往复来临行语不得巳上马去五杂组回文机往复来锦梭飞不得巳独畵睂五杂组綵丝鍼往复来鸟投林不得巳梦孤衾两头纎纎二首两头纎纎探官茧半白半黒鹤氅縁腷腷膊膊上帖箭磊磊落落封侯面两头纎纎小秤衡半白半黒月未明腷腷膊膊扣戸声磊磊落落金盘冰再赋五杂组四首五杂组绶若若往复来大车铎不得巳去丘壑五杂组侯门㦸往复来道上檄不得巳天涯客五杂组汉旌斾往复来賔鸿字不得巳餐氊使五杂组非烟云往复来朝马尘不得巳婴龙鳞夜坐听雨四檐密密又踈踈声到蒲团醉梦苏恰似秋眠天竺寺东轩窓外听跳珠寒夜独歩中庭忍寒索句踏霜行刮面风来须结冰倦仆触屏唿不应梅花影下一窓灯会散野歩忘却下楼扶我谁接离顚倒酒沾衣贪看雪样满街月不上篮舆歩砌归孟峤之家姬乞题扇二首轻烟小雨酿芳春草色连天緑似裙斜日满楼人独望断鸿飞入万重云翠袖凌寒弄月明梅花影下醉三更一天风露谁惊觉寂寞空杯缀落英周畏知司直得湖南帅属过吴门复用已丑年倡和韵赠别邂逅婆娑失少年剧谈抵掌尚超然君犹拄笏看山去我且披蓑听雨眠京洛分襟疑后会江吴把酒悟前縁暂来忽去都如梦疑是陈卿竹叶船偶书伯劳东去燕西飞同寄春风二月时可恨同时不同调此情那得更相知双燕底处飞双燕衔泥上药栏莫敎惊得去留取隔帘看戏题牡丹主人细意惜芳春宝帐笼堦护紫云风日等闲犹不到外边蜂蝶莫纷纷春日三首药栏花煖小猧眠雪白晴云水碧天煮酒靑梅寒食过夕阳庭院锁秋千西窓一雨又斜晖睡起薫笼换夹衣莫放珠帘遮洞戸从敎燕子作双飞双鲤无书直万金畵桥新緑一篙深靑苹白芷皆愁思不独江枫动客心髙楼曲歳暮天涯客黄昏蝙蝠飞髙楼人不到小雨怯单衣湘江怨苹芷迷烟路莲舟忘却归夜寒江水黒风雨梦如飞採莲三首溪头风迅怯单衣两桨凌波去似飞折得苹花双叶子緑鬟撩乱带香归藕花深处好徘徊不奈华筵苦见催记取南泾茭叶露月明风熟更重来柔橹无声坐钓鱼浪花飞点翠罗裾空江日暮无来客肠断三湘一纸书弔陈叔宝词赏心亭上再来游烟月迷人独自愁行到江边无去路却随潮水过扬州石湖居士诗集卷十一石湖居士诗集石湖居士诗集卷第十二石湖居士诗集卷十二渡淮船旗衮衮径长淮汴口人看拨不开昨夜南风浪如屋果然双节下天来汴河指顾枯河五十年龙舟早晩定䟽川还京却要东南运酸枣棠梨莫蓊然虞姬墓刘项家人緫可怜英雄无策庇婵娟戚姬葬处君知否不及虞兮有墓田宿州狐鸣鬼啸夜茫茫元是官军旧战场土伯不能藏碧燐三三两两照前冈雷万春墓九陨元身不陨名言言千载气如生欲知忠信行蛮貊过墓胡儿下马行双庙平地孤城寇若林两公犹解障妖祲大梁襟带洪河险谁遣神州陆地沉雎水一战塡河拥汉屯拔山意气巳鲸吞直南即是隂陵路兵果难将胜负论伊尹墓三尺黄垆直棘边此心终古享皇天汲书猥述流传妄剖击嗟无咎单篇留侯庙功成轻举信良谋心与鸱夷共一舟吕媪区区无鸟喙先生轻负赤松游西瓜园碧蔓凌霜卧软沙年来处处食西瓜形模濩落淡如水未可蒲萄苜蓿夸冝春苑狐塜獾蹊满路隅行人犹作御园唿连昌尚有花临砌肠断冝春寸草无京城倚天栉栉万楼棚圣代规模若化成如许金汤尚资盗古来李勣胜长城护龙河新郭门前见客舟淸涟浅浅抱城楼六龙行在东南国河若能神合断流福胜阁翚飞五级半空翔指点楼栏说太皇劫火不能侵愿力岿然独似汉灵光相国寺倾檐缺吻护奎文金碧浮图暗古尘闻说今朝恰开寺羊裘狼帽趂时新州桥州桥南北是天街父老年年等驾廻忍泪失声询使者几时眞有六军来宣德楼峣阙丛霄旧玉京御牀忽有犬羊鸣他年若作淸宫使不挽天河洗不淸市街梳行讹杂马行残药市萧骚土市寒惆怅软红佳丽地黄沙如雨扑征鞍金水河菜市桥西一水环宫墙依旧俯淸湾谁怜磊磊河中石曽上君王万歳山壶春堂松漠丹成去不归龙髯无复有攀时芳园留得觚稜在长与都人作泪垂渐水黄流日夜向南风道出封丘处处逢紫盖黄旗在湖海故应河伯欲朝宗李固渡洪河万里界中州倒卷银潢聒地流列弩燔梁那可渡向来天数亦人谋天成桥一冈邑屋旧河滩却望河身百里间涌土涨沙漫白道天成桥石在髙山旧滑州大伾山麓马徘徊积水中间旧滑台渔子不知兴废事淸晨吹笛棹船来扁鹊墓活人絶技古今无名下从敎世俗趋坟土尚堪充药饵莫嗔医者例多卢羑里城陵谷迁移尚故墟天盈商罪未蠲除古今行客同嗤骂何止三篇泰誓书文王庙堂堂十乱欲兴周肯使君王死作囚巧笑入宫天亦笑可怜元不费深谋相州秃巾髽髻老扶车茹痛含辛说乱华赖有郷人聊刷耻魏公元是鲁东家秦楼栏街看幕似春游斑犊雕车碧畵油奚女家人称贵主缕金长袖倚秦楼翠楼连袵成帷迓汉官翠楼沽酒满城欢白头翁媪相扶拜垂老从今几度看讲武城阿瞒虓武盖刘孙千古还将鬼蜮论纵有周遭遗堞在不如鱼复阵图尊七十二塜一棺何用塜如林谁复如公负此心闻说羣胡爲封土世间随事有知音赵故城金石笙篁絶代无鼪鼯藜藿正乗除园翁但爱城泥煖侵早锄霜种晩𬞞邯郸道薄晩霜侵使者车邯郸坂峻且徐驱困来也作黄粱梦不梦封侯梦石湖蔺相如墓玉节经行虏障深马头酾酒奠踈林兹行璧重身如叶天日应临慕蔺心邯郸驿长安大道走邯郸倚瑟佳人怅望间若见羶腥似今日汉宫何用忆关山丛台凭髙阅士劒如林故国风流变古今袨服云仍犹左袵丛台休恨緑芜深临洺鎭竟日霜寒暮解围融融桑柘染斜晖北人争劝临洺酒云有棚头得兔归邢台驿太行东麓照邢州万叠烟螺紫翠浮谁解登临管风物枯荷老柳替人愁柳公亭主人敬客有余情催唤绳牀坐柳亭曲水流觞非故物马鞍山色旧靑靑内丘梨园汗后鵞梨爽似冰花身耐久老犹荣园翁指似还三笑曽共翁身见太平大宁河梨枣从来数内丘大宁河畔果园稠荆箱扰扰拦街卖红皱黄团满店头柏郷贯生名压汉公卿自古逢雠不反兵仇虏滔天无敢动柏郷空溷迫人名唐山勲唐遗德照淸湾百圣闻风不敢班何物苦寒胡地鬼二名犹敢废尧山光武庙云台列像拱眞人野老犹夸建武春不用劒锋能刜石冰河一瞥巳通神赵州石桥石色如霜铁色新洨河南北尚通津不因再度皇华使谁洗奚车塞马尘柏林院胡来胡现劫灰深风鼓三灾海印沈急过当年无佛处庭前空有柏森森栾城頽垣破屋古城边客传萧寒㸑不烟明府牙绯危受杖栾城风物一凄然唿沲河闻道河神解造冰曽扶阳九见中兴如今烂被胡羶涴不似沧浪可濯缨眞定舞紫袖当棚雪鬓凋曽随广乐奏云韶老来未忍耆婆舞犹倚黄钟衮六么东坡祠堂化原坊里尚黉堂闻道苏仙有奉尝想见当年行乐处牙旗铁马照金章松醪松风潄罢读离骚翰墨仙翁百代豪一笑氊裘那办此当年嵇阮尚餔糟望都荒寺踈钟解客鞍由山东畔白烟寒望都风土连唐县翁媪排门带瘿看安肃军从古铜门控朔方南城烟火北城荒台家抵死争溏泺满眼秋芜衬夕阳出塞路当年玉帛聘辽阳出塞曽歌此路长汉节重寻旧车辙插天犹有万垂杨白沟髙陵深谷变迁中佛劫仙尘事事空一水涓流独如带天应留作汉提封太行西北浮云卷莫秋太行南麓照封丘横峰侧岭知多少行到燕山翠未休固城柳桊凉罐汲泉遥味苦仍咸似海潮却忆径山龙井水一杯洗眼洞层霄范阳驿邮亭偪仄但冝冬恰似披裘坐土空枕上惊回丹阙梦屋头白塔满铃风定兴新城迁次少人烟桑柘中间井径寒亦有染人来卖缬淡红深碧挂长竿淸逺店女僮流汗逐毡軿云在淮郷有父兄屠婢杀奴官不问大书黥面罚犹轻琉璃河烟林葱蒨带回塘桥眼惊人失睡郷健起褰帷揩病眼琉璃河上看鸳鸯灰洞塞北风沙涨帽檐路经灰洞十分添据鞍莫问尘多少马耳冥蒙不见尖良乡新寒冻指似排籖村酒虽酸未可嫌紫烂山梨红皱枣緫输易栗十分甜卢沟草草鱼梁枕水低怱怱小驻濯涟漪河边服匿多生口长记轺车放鴈时燕賔馆九日朝天种落驩也将佳节劝杯盘苦寒不似东篱下雪满西山把菊看橙纲尧舜方堪橘柚包穹庐亦复使民劳华淸茘子沾恩幸一骑回时万骑骚蹋鸱巾重译知书自贵珍一生心愧蹋鸱巾雨中折角君何爱帝有衣裳易介鳞耶律侍郎乍见华书眼似麞低头惭愧紫荷囊人间无事无竒对伏猎今成两侍郎龙津桥燕石扶栏玉作堆柳塘南北抱城廻西山剰放龙津水留待官军饮马来燕宫金盆濯足段文昌乞索家风饱便忘他日楚人能一炬又从焦土说阿房会同馆万里孤臣致命秋此身何止一沤浮提携汉节同生死休问羝羊解乳不石湖居士诗集卷十二石湖居士诗集石湖居士诗集卷第十三石湖居士诗集卷十三与吴兴薛士隆使君游弁山石林先生故居白苹有嘉招苍弁得胜践会心不惮逺乗兴恐失便篮舆犯穷腊共作忍寒面溟蒙云酿雪浩荡风落鴈松篁渐淸幽猿鹤或悲怨英英文章公作舎锁葱旧峣峰俯前荣佳木秀诸院穷搜发山骨林立侍谈䜩西巖踞熊虎东巖峙屏案履綦故仿佛葢瓦巳零乱经营三十年成毁一飞电摩挲土花碧小立爲三叹自石林回过小玲珑巖窦益竒昔爲富人吴氏所有今一子尚幼山检校于官一丘乃中虚洞穴四无碍却略巖岫杳纠石牀怪苍牛饮前池碧罅灔微濑雕锼具百巧图畵窘千态哀湍写坏磴冻雨湿空翠踈梅照草棘痩竹拔蹊隧当时闾阎子目力在尘外孤童藐难料竒事疑有待谁欤千金捐来换把茅盖不仙亦足豪衆垤皆累块我评北山游胜絶此无对玲珑讵可小孰能爲之大濯缨亭在吴兴南门外凄风急雨脱然晴当道横山似见迎野水茫茫何用许斓供游子濯尘缨干道已丑守括被召再过钓台自和十年前小诗刻之柱间后五年自西掖帅桂林癸巳元日雪晴复过之再用旧韵三絶浮生渺渺但飞埃问讯星宫又独来天上人间最髙处爲君题作郁萧台拙踈何计补㳙埃惭愧双旌去复来三过溪门今老矣病无脚力更登台界天山雪净黄埃溪上扁舟夜汎来匝地东风劝椒酒山头今日是春台玉山道中常山多淸溪玉山富乔木行色郁苍然颇亦慰愁目梅花隔篱见珑璁照茅屋晩来风刮地想见飘香玉桃花坛下望龟峰石坛无土谩嵚岑何自能生小柏林拟擘蛤蜊龟殻上病来不杀嬾登临淸音堂与赵德庄太常小饮在余干琵琶洲傍洲以形似得名曲浦弯环绕县靑一盃闲客两飘零琵琶不语苍烟暮山水淸音着意听过鄱阳湖次游子明韵春工酿雪无端密大块囊风不肯收休问巉巖与欹侧我今弚靡共波流野鹰兀兀平沙上折苇萧萧古渡头满眼荒寒底处所令人肠断五湖舟豫章南浦亭泊舟二首绣槛临沧渚牙樯插暮沙浦云沉断鴈江雨入昏鸦野旷天何近春寒歳未华来朝风一席随处且浮家闰歳花光晩霜朝草色荒趂墟犹市井收潦再耕桑客路东西懒江流日夜忙长歌情不尽一酌酹沧浪淸江道中橘园甚伙芳林不断淸江曲倒影入江江水緑未论万戸比封君瓦屋人家衣食足暑风汎花兰芷香秋日篱落明靑黄客舟来迟佳景尽但见碧树愁春霜淸江台在临江郡圃西冈上张安国题榜南来富寿冈形胜此蟠结岑竮戴髙台栏槛了风月萧滩曳长烟合皁炯残雪江流当带横练练浮木末天风来无郷万里吹醉缬登临信竒事忍冻亦痴絶故人春梦觉遗墨秋蛇掣浮云眞可咍挥觯酹空阔自冬徂春道中多雨至临江冝春之间特甚遂作苦语客行无晴时涔涔如漏天东吴至西江旧歳接新年蜡屐惊踵决油衣笑鹑悬掀淖起复仆顷歩如重关略似鸭与猪汨没泥水阑我涂未渠穷一晴愧天悭倒塔桥巳断壁破渡无船路人相吿语未到先长叹薄晩得硗确稍入袁州山不辞石啮足聊免泥没韀自古行路吟听者凋朱颜轩渠尚能赋诗人类痴顽玉虚观去冝春二十五里许君上升时飞白茅数叶以赐王长史王以宅爲观观旁至今有仙茅极异常草备五味尤辛辣云久食可仙道士煮汤以设客白云堆里白茅飞香味芳辛胜五芝揉叶煮泉摩腹去全胜石髓畏风吹入分冝新喻渡无桥分冝桥有栏孰欤两徼吏贤否巳判然堂上着威信四郊如目前入国政可知兹焉略闚观方竹杖竹君箇箇面团团此士刚方独凛然外貌中心俱壁立任从痴子削敎圎游仰山谒小释迦塔访孚惠二王遗蹟赠长老混融堵田溪渊淸洄洄梅洲问路寒云堆连空磴道虬尾滑竹舆直上无梯阶苍官来迎夹道立相逢无言心眼开翠微中断雪磵吼两耳不办供喧豗林间静极成断相政要万壑号风雷山如莲盆绕金地龙官避席余苍崖祖师抱膝坐古塔大禅海浪翻天来腾空狡狯我未暇拄杖踏湿撞莓苔问龙亦借一席地解包听雨眠西斋当年公案忌错举神通佛法同坑埋混融菴中的的意笑我舌本空崔巍兹事且置饱喫饭稊田米贱如黄埃大雨宿仰山翌旦骤霁混融云无乃开仰山之云乎出山道中作此寄混融谁开大仰云此岂吾力及日光千丈毫弹指衆峰立衡山卷隂气海市发冬蛰韩苏两枯鱼出语自濡湿人厄与天穷底用苦封执但喜拄杖俊仍欣芒屩澁向来三三尺泥有足似羁龙渊古桥皴獭径寒熘泣春浅山容瘦风饕涧声急一箪寄前村野䔩旋收拾猫头髠笋尖雀舌剥茶粒土毛冠江西斗酒况可挹聊同一笑粲缓赋百忧集初入湖南醴陵界崖树隂隂夹暝途出山欢喜见平芜一春客梦饱风雨行尽江南闻鹧鸪醴陵驿緑水桥通县门前柳巳黄人稀山木寿土瘦水泉香乍脱泥中滑还嗟堠子长槠州何日到鼓枻上沧浪湘潭道中咏芳草积雨倐然晴秀野若新沐芳草径寸姿中有不胜緑萋萋路傍情颇亦念幽独驱马去不顾断肠招隐曲初见山花三日晴泥尚没鞾几将风雨过年华湘东二月春才到恰有山樱一树花槠洲道中烟凝山如影云褰日射毫桃间红树迥麦里緑丛髙客子叹游倦田家甘作劳乗除吾尚可未拟赋离骚浮湘行湘山中间湘水横緑苹叶齐春涨生盘涡沄沄去无声吾乗桂舟泝中扬波击汰双橹狞辘轳引笮如牛鸣篙师絶叫叠鼓轰濳鱼跳奔乳猿惊煖烟浮空昼梦腾山长水逺天无情吹箫拊瑟弔湘灵水妃风御缤来迎问客良苦逺征行昨者斧钺下靑冥命我尽护安南兵岭海一视如王庭布荡阳春濯腐腥王事靡盬来有程匪躬之故惟尔甿芳洲杜若空靑靑九歌凄悲不可听愿赓楚调归和平湘江洲尾快风挂帆船头雪浪吼奔雷十丈髙帆满意开我自只凭忠信力风应不爲世情来儿童屡惜峰峦过将士犹敎鼓笛催明日祝融天柱去更烦先卷乱云堆泊湘江鱼口滩知时社燕语樯竿游子奔波自鲜欢趂客卖鱼双浆急隔林沽酒小旗寒潇湘浑似日南落岳麓巳从天外看薄暮滩前收百丈卧闻三老报平安谒南岳湘中固多山夹岸万马屯坡陀无敢髙似逊乔岳尊晓投望云亭衆丘拱墙藩浓岚忽飘荡积翠浮云端天柱巳峻极祝融更髙寒紫盖郁当中冈势汹崩奔峙爲赤帝峰下直宫壖垣角楼捧双阙圎方模九阍炎符抚中兴南正实司天草木薫协气山林奠神姦妥灵有备物龙卷鸾旗轩走忝桂林伯与神俱南辕上谒礼亦冝爲国忧元元心空祸福相古井寒无澜杯珓不用掷但愿归田园相传壁畵好拂拭尘埃昏弓刀立壮士劒珮班灵官后宫行乐处窈窕千云鬟锦地舞月昼珠栊侍春闲武氏笔巳絶梗槪犹淸妍旋车阖庙去颇厌山市喧胜果招客游径排集贤关梵庋绚杂组钖杖锵古镮避雨胜业阁晩晴留凭栏石廪暎岣嵝望眼増孱颜上封眇孤絶南台半云烟碧岫有灵药朱陵巢洞仙病倦懒幽讨山僧镌我顽松樛唐季枝柏跼隋初根竒事不胜纪重游当细论两虫鹧鸪忧兄行不得杜宇劝客不如归天涯羁思难绘畵惟有两虫相发挥衡阳道中二絶桑下芜菁晩髙花出短篱茅檐少春事惟记浴𧖟时黒羖鑚篱破花猪突戸开空山竹瓦屋犹有燕飞来衡州石鼓书院古磴浮沧渚新黉锁碧萝要津山独立巨壑水同波俎豆弥文肃衣冠盛事多地灵钟杰俊宁但拾儒科合江亭合江亭即石鼓书院今爲衡州学宫一峰特立踞两水之会湘水自右蒸水自左俱至亭下合爲一江而东有感而赋韩文公所谓渌净不可唾者即此处今有渌净阁石鼓郁嵯峨截然踞沧洲有如古盟主勤王会诸侯蒸湘伯叔国禀命会葵丘敢不承载书戮力朝宗周混爲同轨去崩奔不敢留冝哉百谷王博大无与俦氊毳昔乱华车马隔中州未闻齐晋勲包茅费诛求威文亦弘规尚取童子羞安知千载后但泣新亭囚我题石鼓诗愿言续春秋沈家店道傍棣棠花乍晴芳草竞怀新谁种幽花隔路尘緑地缕金罗结带爲谁开放可怜春邵阳口路麤恶积雨余泞难行平生春梦境俛仰抚八极湖南天尽头梦亦未常识岂知多病身今乃着脚历山泉澄不淸崖土璺而赤坳堂滑胜油累块硬逾石贪夫一回顾壮士三叹息不知淸淑气果复曽郁积我岂鄙夷之短咏聊一剧马鞍驿饭罢纵歩食饱倦舆马散䇿歩前冈意行踏芳草萧艾蓊生香春事甚寂寥山桃带松篁游蜂入菜花此岂堪蜜房今年𧖟出迟柘叶分寸长好晴才数日歳事未渠央黄罴岭薄游每违已兹行遂登危峻坂盪胸立恍若对镜窥传唿半空响蒙蒙上烟霏木末见前驱可望不可追跻攀百千盘有顷身及之白云叵揽撷但觉沾人衣髙木傲烧痕葱茏茁新荑春禽断不到惟有蜀魄啼谓非人所寰居然见锄犁山农如木客上下翾以飞宁知有康庄生死安崄巇室屋了无处恐尚橧巢栖安得拔汝出王路方淸夷衡永之间山路艰澁薄晩吏卒闹云渐近祁阳路巳平夷皆有津津之色朝登赤土岭暮入黄泥谷春江弄花月归梦恍在目觉来行路难杜宇叫髙木凹中泥没踝凸处石啮足坐舆我尚病想见肩舆仆衡阳复祁阳可暂不可宿晩来出前冈路坦亭堠促将士走相贺喜色如膏沐人生本无闷逆境要先熟不从忧患来安识平爲福夷涂不常遇历险始知足书浯溪中兴碑后干道癸巳春三月余自西掖出守桂林九日渡湘江游浯溪摩挲中兴石刻洎唐元和至今游客所题窃谓四诗各有定体颂者美盛德之形容以其成功告于神明者也商周鲁之遗篇可以槩见今元子乃以鲁史笔法婉辞含讥葢之而章后来词人复发明呈露之则夫磨崖之碑乃一罪案何颂之有窃以爲未安题五十六字刻之石傍与来者共商略之此诗之出必有相诟病者谓不合题破次山碑此亦习俗固陋不能越拘挛之见耳余义正词直不暇卹也三颂遗音和者希丰容宁有刺讥辞絶怜元子春秋法都寓唐家淸庙诗歌咏当谐琴搏拊䇿书自管璧瑕疵纷纷健笔刚题破从此磨崖不是碑愚溪在零陵城对岸渡江即至溪甚狭一石涧耳葢衆山之水流出湘中一水弯环罗带阔千古零陵擅风月取名如许安得愚因病成妍却竒絶至今镜净不可唾犹恐先生遗翰墨泽及溪流不庇身付与后来商巧拙我欲扁舟穷石涧春涨未生寒濑咽纷红骇緑四山空惟有风篁韵骚屑淸溪东去客西征钴鉧潭边聊驻节何时随汝下潇湘归路三千橹伊轧宿淸湘城外田家驱马力犹彊奏牀身始疲浮浮云拂帐潏潏水鸣篱未熟灯前梦闲寻道上诗湘中多夜雨客枕最先知宿深溪驿去广右界只一程北戸书频到南云鴈不飞试评骑马路何似钓鱼矶击柝黄茅店篝灯白竹扉故园桑柘煖亦有稻粱肥石湖居士诗集卷十三石湖居士诗集石湖居士诗集卷第十四石湖居士诗集卷十四晚春二首静极闻檐珮慵来爱枕帏隙虹飞永昼帘影碎斜晖燕踏花枝语蜂萦柳絮归轻飔冝白纻时节近淸微好事怜春老无愁耐日长炉烟惊扇影酒面舞花光照水云容嬾移牀竹意凉更烦红槿帽促拍打山香红荳蔲花緑叶焦心展红苞竹箨披贯珠垂宝珞剪綵倒鸾枝且入花栏品休论药裹冝南方草木状爲尔首题诗偶题檐雨初干团扇风夕阳芳树緑葱葱蕉心榴萼俱无赖要与春衫相并红次韵郭季勇机冝雪观席上留别胜絶尊前万事休纵非吾土且登楼山迎雨脚俄飞过风约江声欲倒流野水渐堪添酒面夕阳依旧满帘钩凭阑从此迟归鞅能及中秋对月不次韵许季韶通判雪观席上把酒临风瑞露倾琼浆何用谒云英卷帘雨脚银丝挂倚杖江头緑涨生岭海一凉苏暑病山林千籁试秋声兹游竒絶忘羁宦惭愧烟中短棹横送周直夫敎授归永嘉靑灯相对话儒酸老去羁游自鲜欢昨夜榕溪三寸雨今朝桂岭十分寒知心海内向来少解手天涯良独难一笑不须论聚散少焉吾亦跨归鞍赠赵廉州马羣杂沓草蒙茸刮目权竒一洗空天末也烦行李到歳寒聊得酒尊同梅花夜夜湘南雨榕叶年年海北风少待佳晴看山去玉篸髙插翠云丛去年过弋阳访赵恂道通判话西湖旧游因题小诗近忽刻石寄来谩録红尘宝马碧湖船一梦如今费十年却照淸溪㝷緑鬓但余衰雪两萧然送唐彦博宰安丰兼寄呈淮西帅赵渭师郎中唐子皦自鲜水淸石邻粼绣肠五车书不鄙簿领尘黟山与桂岭一笑二十春天涯㑹面难歳晚情话眞五管无贤侯但有岚烟昏此岂功名场往戍淸淮濵北门诗书帅平生吾故人问讯今何如凌烟上星辰爲言落南客病作寒螀呻飘飘北归梦夜绕吴淞云燕台后卢橘一株冬前先开极香卢橘花残细细飞满枝晴日闹蜂儿霜余有此香无奈合与称题赋小诗干道癸巳腊后二日桂林大雪尺余郡人云前此未省见也郭季勇机冝赋古风爲贺次其韵忆昔北征秋遇雪穹庐苦寒不堪说飞花如席暗燕然把酒悲歌度佳节胡儿馆客类西河鐍戸不容浮蚁泄当时巳分餐氊莩宁复梦游炎岭热忽逐梅花行万里又与故山轻话别天公恐我愁瘴雾十日号风吹石裂同云乃肯度严关一夜玉峰髙嵲老榕蓊密最先缟穉竹枵虚时一折须知桂海接蓬灜满目三山白银阙不管楼髙翠袖单但嫌酒浅金杯凸东郭先生履虽敝诗情却鬭冰壶洁归捻冻髭搜好句山馆靑灯对明灭爲怜叶气到黄茅何止森森松柏恱丰年作守㑹饱煖羁宦思归自愁絶岂无菊径乐琴书亦有秫田供麴糵东冈雪后一犁春谁在陂头忆调燮次韵陈仲思经属西峰观雪仙人漓江游剪水冯夷宫宾友来邹枚寒辔揺冬珑起望天南陲玉沙满长风越人来省识把酒酹层空从来峤南北人谓将无同那知梁园霰飞入瑞露中幕府有淸士㝷僧上西峰六花信姢巧未及五字工我亦涤冰砚课虚贵新功莫嗤两臞儒毫端尚淸丰喜雪示桂人腊雪同云岭外稀南人北客尽冬衣从今老杜诗犹信梅片飞时雪也飞寄题商华叔心逺堂用卷中韵示我新诗卷知君遯俗情安流视巫崃灰劫笑昆明徽外夜絃语瓮头春蚁生蓝桥即仙窟何况有云英送郭季勇同年归衡山天壤郭有道文献今在兹啄喙家鸡羣见子野鹤姿尘笼万里心择食中夜饥拙宦避捷径瘴风吹鬓丝平生杏园友把酒天南陲何敢吏朱浮但喜见紫芝问君今何适旧圃余荒畦提携汉隂瓮歳晚俱忘机勿开衡山云恐惊隐沦栖定肯从君游歳晚攀桂枝我亦理吴榜春湘緑苹齐风蒲爲谁落之子同襟期丁宁祝融峰将迎两枯藜一望五千里共洗蛮烟悲甲午歳朝寓桂林记去年是日泊桐江谒严子陵祠迤逦度岭感怀赋诗去年晓缆解江臯也把屠苏泛浊醪一席饱风渔浦阔千山封雪钓台髙将军老矣鸣孤劒客子归哉咏大刀早晚扁舟㝷旧路柁楼吹笛破云涛癸水亭落成示坐客长老之记曰癸水绕东城永不见刀兵余作亭于水上其详具记中天将福地巩严城形胜山川表里明旧说桂林无瘴气今知漓水辟刀兵云深铜柱边声乐月冷珠池海面平愿挽江流接河汉爲君直北洗欃枪缓带轩独坐午日烘开荳蔲苞檐尘飞动雀争巢蒙蒙困眼无安处闲送炉烟到竹梢食罢书字甲子霖涔雨东南湿蛰风荔枝梅子緑荳蔲杏花红扪腹蛮茶快扶头老酒中荒隅经歳客土俗渐相通次韵平江韩子师侍郎见寄三首自古四愁湘水深谁将城郭启山林有情碧嶂团栾绕无数朱楼缥缈临蚺鼓揭天惊客坐象鍪航海厌蛮琛三千客路长安逺故旧书来直万金灵泉杖屦浙江头经济长怀尚典州堂上读书朝气爽台前唿月海光浮交情尺素勤双鲤笔力枯松挽万牛巳把三章翻乐府爲君击节变蛮讴前年冲雪过双溪风帽泥韀骑吹随烂醉依前逢锦瑟好音惟是欠黄鹂功名未试玉璜玦离别频倾金屈巵畴昔北征烦吉梦南征合有梦归时冝斋雨中秀麦一番冷送梅三日霖緑肥新荔子红浥旧蕉心映竹千丝舞垂檐一线斟终朝盘膝坐卑湿恐相侵次韵许季韶通判水乡席上靑山緑浦竹间明彷彿苕溪好处行解愠风来如故旧催诗雨作要将迎休兵幕府乌鸢乐熟稻边城鼓笛声摹写箇中须綵笔句成仍挟水云淸水乡酌别但能之主管能之将过石康南郭河桥市井喧緑荷香处有江天一帘梅雨炉烟外三叠阳关烛泪前马耳西风君并海船头北渚我归田后期只恐参商似且醉金槽四十絃六月十五日夜汎西湖风月温丽暮檥金龟潭追随今夕凉波纹挟月影揺荡舞船窓夜久四山髙松桂黯以苍长烟界巖腹浮空余劒铓棹夫三弄笛跳鱼翻素光我亦醉梦惊解缨濯沧浪多情芙蕖风袅袅吹鬓霜会心有竒赏天涯此何方淸润不立尘空明满生香过淸难久留俛俯堕渺茫燕堂书事岁稔斋铃閴年深屋墍摧狸争雷瓦过螘化雨窓来尽日风常籁无时地不梅耳边情话少笑口若爲开酒边二絶团扇香中袅袅风断肠声里看羞红不须过处催干盏听彻歌头盏自空日长绣倦酒红潮闲束罗巾理六么新样筑毬花十八丁宁小玉慢吹箫枕上作绕枕蚊相聒翻釭䑕自忙早衰秋梦乱不寝晓更长赋拟骚人屈吟成病客庄安心无可觅随处且爲乡思归再用枕上韵老觉触事懒病添归计忙行年心巳化畴昔意空长五柳栗里宅百花锦城庄何时去检校一棹水云乡李正之提点行至郴用予忙字韵寄和荅天涯逢我病秋晚送君忙感槩交情厚留连别恨长宾筵犹雪观客路巳云庄摇落郴江路应须忆醉乡晓出北郊偪仄深巷中葱茏緑隂交山家不早起闭戸如藏逃浓露蜕蝉咽小风饥燕髙新渠厪涓流坏陂方怒号遐甿病瘠土不肯昏作劳灭裂复灭裂晚秧如牛毛空余朝气白浮浮湿弓刀官称劝农使临风首频搔甘雨应祈三絶晚稻成苞未肯肥鹁鸠啼晓雨来时黄䌷被冷初眠觉先向芭蕉叶上知数日虽蒙霡霂霑浥尘终恨太廉纎今朝健起巡檐看恰似庐山看水帘髙田一雨免飞埃上水纲船亦可催说与东江津吏道打量今晚涨痕来与郑少融赵养民二使者访古訾家洲归憩松关二君欲助力兴废戏书此付长老善良以当䟽头飘飘竹雨润轻裘袅袅松风系小舟安得从容兴废手越人重上訾家洲淳熙甲午桂林鹿鸣燕辄赋小诗少见劝驾之意维南吾国最多儒耸看招招赴陇书竹实秋风辞穴凤桃花春浪脱渊鱼月宫移种新栽桂江水朝宗旧凿渠况有状头坊井上明年应表第三闾逍遥楼席上赠张邦达敎授张癸未省闱门生也同年进士俱㑹楼上者七人畴昔金门看选贤一星终矣半英躔谁怜蛮府淸池句不着南山捷径鞭作者七人茅瘴地肃霜九月菊残天浮生聚散如风雨同倚东楼岂偶然畵工李友直爲余作冰天桂海二图冰天畵使北虏渡黄河时桂海畵游佛子巖道中也戏题许国无功浪着鞭天敎饱识汉山川酒边蛮舞花低帽梦里胡笳雪没韀收拾桑榆身老矣追随萍梗意茫然明朝重上归田奏更放岷江万里船耳鸣戏题历历从何起泠泠与耳谋人言衰相现我以妄心求逺磬山房夜寒蜩陇树秋圆通无别法但自此根修复作耳鸣二首至音岂寂透希夷珍重幽田爲发挥妙用何关新卷叶圆通自有倒闻机梦中鼓响生千偈觉后春声失百非寄语爵隂吞贼道玉牀安稳坐朱衣东极空歌下始靑西方宝网奏韶英不须路入兜元国自有音闻室筏城牛蚁谁知牀下鬭鸡蝇任向梦中鸣如今却笑难陁种无耳何劳强听声碧虚席上得赵养民运使寄诗约今晚可归次韵迓之偶携尊酒上孱颜忽忆行人瘴雾间便好来分苍石坐巳敎不锁翠云关寒夜万象閴无语一蛩吟独譁肃肃月浸树满庭秾李花风从月中来吹我两鬓华北斗声廻环南斗亦横斜人生几良夜吾行久天涯离居隔江汉何由寄䟽麻甲午除夜犹在桂林念致一弟使虏今夕当宿燕山会同馆兄弟南北万里感怅成诗把酒新年一笑非鹡鸰原上巧相违墨浓云瘴我犹住席大雪花君未归万里关山灯自照五更风雨梦如飞别离南北人谁免似此别离人亦稀乙未元日用前韵书怀今年五十矣浮生四十九俱非楼上行藏与愿违纵有百年今过半别无三䇿但当归定中久巳安心竟饱外何须食肉飞若使一丘并一壑还乡曲调尽依稀再用前韵休论今昨緫皆非世味诚甘与我违蜀道虽如履平地杜鹃终劝不如归三冬自苦坐毛颖一梦微官陪螱飞夜久南枝翻倦鹊茫茫月白衆星稀与同僚游栖霞洞极深逺中有数路相传有通九疑者烛将尽乃还饮碧虚上陈仲思用二华君韵赋诗即席和之竹杖芒鞵俗网踈每逢絶胜更踟蹰但随岐路东西去莫计光隂大小余彷彿桃源犹舞凤辛勤李白谩骑鱼今朝眞作游仙梦不似骚人赋子虚施元光在崑山病中逺寄长句次韵荅之四海飘蓬客舎边几多云水与风烟絶无膂力驱长辔空有孤忠誓大川参井忽随征马上斗牛应挂故山前亲交情话知何许诗到天涯喜欲顚次韵赵养民碧虚坐上巳将山色染睂黛更挽江波添酒罍珍重江山劝人醉笑人驱马惺惺回赣州明府杨同年挽歌词二首拱璧温无颣深兰逺自芳淸班孤玉笋薄宦老铜章传业麒麟子承家鸿鴈行门阑自簪笏吾独憾堂堂忆昔龙门化曽容鴈塔陪逡巡九闰过迢递一书来未报错刀赠惊传丹旐廻辰阳隔江渚空㱔楚词哀石湖居士诗集卷十四石湖居士诗集石湖居士诗集卷第十五石湖居士诗集卷十五初发桂林有出岭之喜但病余便觉登顿至灵川疲甚自叹羸躯乃无一可偶陆融州有使来书此寄之桂林独冝人无瘴古所传北客守炎官恃此以泰然堂髙惬宴坐讼简容佳眠不计身落南璇柄三回天今朝遂出岭欢唿系行缠罝兔脱丰草池鱼跃淸渊那知多病身久静翻怀安长风荡篮舆帘箔飘以翾灵泉路喫蹶仆夫告頳肩我亦头岑岑中若磨蚁旋走投破驿宿强饭不下咽兹事未渠央万里蜀道难十年故倦游况乃成华巓𧖟老当作茧不茧夫何言甘棠驿万里三年醉岭梅东风刮地马头廻心劳政拙无遗爱惭向甘棠驿里来灵泉泉螭无语笑经过欲拊㷀鳏奈拙何孤奉明恩虽出岭欢颜终少汗颜多严关回看瘴岭巳无忧尚有严关限北州裹饭长歌关外去车如飞电马如流施进之追路出严关且写予眞戏题其上唤渡牂牁瘴水滨严关关外又逢春神仙富贵俱何在且作全家出岭人兴安乳洞有上中下三巖妙絶南州率同僚饯别者二十一人游之山水敦夙好烟霞痼竒怀向闻乳洞胜出岭更徘徊雪林缟万李东风知我来华裾绣髙原故人纷后陪系马玉溪桥嵌根豁崔嵬荡荡碧瑶宫冰泉潄墙隈芝田漑石液深畦龙所开匄我一掬悭颒此炎州埃仍唿轮袍舞醉倒瑞露杯但恐惊山灵腰鼓轰春雷薪翁杂饷妇圜视欢以咍兹巖何时凿阅世几劫灰始有此客狂后会眞悠哉南游冠平生巳去首犹回歳月可无纪三洞俱磨崖会有好事者摩挲读苍苔铧觜导江自海阳至县廼弥迤狂澜旣奔倾中流遇铧觜分爲两道开南漓北湘水至今舟楫利楚粤径万里人谋天造史禄所经始无谓秦无人虎䑕用否耳紫藤缠老苍白石熘淸泚是闻可作社牲酒百世祀修废者谁欤配以临川李大通界首驿愚悃无华敢自欺寸诚珍重吏民知东风重倚庭前树送别人情似到时陈仲思陈席珍李静翁周直夫郑梦授追路过大通相送至罗江分袂留诗爲别相送不忍别更行一程路情知不可留犹胜轻别去二陈拱连璧僊李瑚琏具周子隽拔俗郑子秀风度嗟我与五君曩如栖鸟聚偶投一林宿飘摇共风雨明发各飞散后㑹渺何处栖鸟固无情我辈岂漫与班荆一炊顷听此昆弟语把酒不能觞有泪若儿女脩程各着鞭慷慨中夜舞功名在公等臞儒老农圃怀桂林所思亭篸山竒絶送归时曽榜新亭号所思桂水只今湘水外他年空有四愁诗罗江岭北初程分外贪惊心犹自怯晴岚如何花木湘江上也有黄茅似岭南初入湖湘怀南州诸官今晨入湖南甘土绛以紫厥壤旣殊异风气当称此回思始安城旧籍赘楚尾实惟荆州隷零陵之南鄙时雪度严关物色号淸美傥以土冝观尚非淸湘比何况引而南焦茅数千里向我作牧时客过不停轨憧憧走官下旣至辄咎悔书来无别语但说瘴乡鬼我今幸北辕又念衆君子怀哉千金躯博此五斗米作诗讽方来南游可以巳车轮倘无角吾诗亦金柅淸湘县郊外杂花盛开有怀石湖午行淸湘县妍煖春事嘉柴荆闹桃李冥冥一川花故园岂少此愈此百倍加我宁不念归顾作失木鸦百年北窓凉安用天一涯君恩重乔岳敢计征路賖乡心与官身凿枘方聱牙橘柚走珍贡何如系匏瓜明当复露奏天日临幽遐傥许淸江使曵尾还污邪珠塘林茂鸟乌急坡长驴䭾鸣坐舆犹足痺负笈想肩頳废庙藤遮合危桥竹织成路傍行役苦随处有柴荆题湘山大施堂重倚春林泪竹枝南迷风物鬓成丝难㝷桂岭千峰梦更了湘山一段竒来去别无心外法行藏休问塔中师若论大施门前事竿木逢场且赋诗淸湘驿送祝贺州南归海内交情两断金离歌倡和俱吴音桃花如雨暮春酒竹箭有筠他日心万里书来蜀道易四愁诗成湘水深田园将芜各早计一棹五湖能见㝷淸湘驿送王柳州南归二絶南归北去路茫茫不是行人也断肠可惜湘江春夜月落花时节照离觞我巳兼程无脚力君犹追路有襟期从今月下共花下谁复醉吟先和诗七里店口占分手暮江寒徘徊立马看㝷常相见易倍觉别离难全守支耀卿饮饯七里倅杨仲宣复携具至深溪酌别且乞余书走笔作此兼寄耀卿店舎烟火寒尘沙亭堠逺嫣红糁芸緑春事亦巳晚年芳去踆踆江水来衮衮故人潇湘逢留落一笑莞巳张七里饮更出深溪饯草间艶红粉竹里趣厨传故意如许长由来共乡县愧我不能觞负此离歌啭别愁满天末不醉何由遣却忆支使君风前白波卷深溪铺中二絶追路寄呈元将仲显二使君贺州归去柳州还分路千山与万山把酒故人都别尽今朝眞箇出阳关只有南风卷路尘断无南客送车轮故人合在潇湘见却向潇湘别故人戏题愚溪碧湍潄白石沄沄复汤汤旣爲人所愚安用尔许忙我昔曽经过重来巳三霜无事趼双足奔走宁非狂溪流到江平翻笑客路长岂不有歳晚乞身还故乡初泛潇湘六桨齐飞急下滩碧琉璃上雪花翻越来溪色淸如此只欠矶头一钓竿湘口夜泊南去零陵十里矣营水来自营道过零陵下湘水自桂林之海阳至此与营㑹合爲一江我从淸湘发源来直送湘流入营水故人亭前合江处暮夜樯竿矗沙尾却从湘口望湘南城郭山川恍难纪万壑千巖诗不徧惟有苍苔痕屐齿三年瘴雾亦竒絶浮世登临如此几湖南山色夹江来无复瑶篸插天起坡陀狠石蹲淸涨澹荡光风浮白芷骚人魂散若爲招伤心极目春千里我亦江南转蓬客白鸟愁烟思故垒逺游虽好不如归一声鶗鴂花如洗南台瑞应阁用壁间张安国韵冲雨上山头临云看山脚松间一弹指开此宝楼阁草鞵方费钱拂子不暇握小偈出雷音千古惊猿鹤湘潭暮雨樯竿县一湾长官立马水云间风吹江沫浮浮去谁在沙头闭戸闲泊长沙楚秀亭雨从湘西来波动南楚门不知春涨髙但怪江水浑舟行风打头陆行泥没鞍且登裴公台半日心眼宽题岳麓道乡台山外江水黄江外满城緑城外杳无际天低到平陆长烟贯楚尾逺势带吴蜀故园东北望游子阑千曲寄题潭帅王枢使佚老堂孺子沧浪濯缨处千载新堂来卜邻潦收无波彻底静东湖之水堂中人蒙阳花谱胜洛下竹西药阑来海濒新篁緑沉桂丹渥岳立竒石苍苔皴赏心满眼伴闭戸天风夜下扶车轮胸中种蠡妙经济鬓须白雪朱颜春苍生未佚身朱老斯堂未可忘斯民四年西略可万世孤撑独立扛千钧匹马幡幡恃天日危言岌岌愁鬼神浮生蚤休信不恶持此欲去非吾闻客游潇湘逢骑吹知公巳爲苍生起公今少劳佚者多湛辈乃可寒江蓑湘隂桥口市别游子明马首欲东舟欲西洞庭桥口暮寒时三年再别子轻去万里独行吾蚤衰遥忆美人湘水梦侧身西望劒门诗老来不洒离亭泪今日天涯老泪垂灶渚白鱼出水卧银刀紫笋堆盘脱锦袍扪腹将军犹未快棹船西岸摘蒌蒿大波林湖路荒寒又险艰大千空水我居间篙师晚始分南北指点靑靑汉口山连日风作洞庭不可渡出赤沙湖金沙堆前风未平赤沙湖边波不惊客行但逐安稳去三十六湾涨痕生沧洲寒食春亦到荻芽深碧蒌芽靑汨罗水饱动荆渚岳麓雨来昏洞庭大荒无依飞鸟絶天地惟有孤舟行慷慨悲歌续楚些彷彿幽瑟迎湘灵黄昏惨淡檥极浦虽有渔舎无人声冬湖落此蹔住春潦怒长随佣耕吾生一叶寄万木况复摇落浮沧溟渔蛮尚自有常处羁官方汝尤飘零寄题贑江亭二水之会新作亭主人文章子墨卿我记斯亭且不朽千载当与文俱鸣题榜谁欤汉使者风流好事饰儒雅平生两君吾故人安得系马亭堦下鼓旗西征上奔泷所思不见心难降瞿塘纵有文鳞双爱莫致之章贡江浯溪道中江流去不定山石来无穷歩歩有胜处水淸石玲珑安得扁舟系絶壁卧听渔童吹短笛弄水看山到月明过尽行人不相识夜泊湾舟大风雨未至衡州一百二十里阿香搅客眠夜半驱疾雷空水受竒响如从船底来嘈嘈雨窓闹轧轧风柁开睡魔走辟易耳界愁喧豗有顷飘骤过滩声独鸣哀灯婢烛嚢衣篙师理樯桅烦扰到明发村鸡亦喈喈泊衡州客里仍哦对雨吟夜来星月晓还隂空江十日无春事船到衡阳柳色深歩入衡山应有人家住隔溪緑隂亭午但闻鸡松根当路龙筋瘦竹笋漫山凤尾齐墨染深云犹似瘴丝来小雨不成泥更无骑吹喧相逐散诞闲身信马蹄重游南岳舍舟得马如驭气歩入靑松三十里我从蛮岭瘴烟来不怕雨云埋岳趾忆昔南征欵庙庭往来无恙神所祉当时巳有归田愿帝临此心如白水煌煌南正馆于东手握八觚温玉玺骏奔灊霍左右辅好生不杀扶炎纪崇禋竣事晓坛空跻攀小试靑鞋底不知云磴几千丈但见漫山白龙尾石头招我上南台瑞应阑干天半倚福严钟声过桥来彷彿三生如梦里堂中尊者巳先去苔锁巖扉何日启竹嫌硗确老逾痩松畏髙寒蟠不起癯儒尚病怕深登幽讨未穷行且止我评七十二髙峰郁律穹窿少观美俨然可瞻不可玩往往雄争如负扆乃知岳鎭盖深厚不与他山争秀伟区区献状眩儿童乳洞淡巖眞戏耳四明人董峄久居岳市乞诗祝融峰下两逢春雨宿风餐老病身莫笑五湖萍梗客海边亦有未归人三月十五日华容湖尾看月出云销澧阳风月生岳阳水谁推赤金盘涌出白银地徘徊忽腾上蹀蹀恐顚坠稍髙轮渐安飞彩到篷背晶晶浪皆舞靥靥星欲避兜罗世界网普现无边际官居束戸庭有眼如幻翳向非行大荒宁有此巨丽乗除较得失漂泊非左计妻孥竞驩譁渠亦知许事钓池口阻风迷失港道回风打船失西东柁痴㯭弱无适从三老号唿铁缆坠招头挝鼓驱鱼龙千篙撑折百丈断日暮稍与洪相通推移㝷尺力千里时有黄帽来言功康庄大逵世不乏乃独蹇产涛波中一官横起险易相刹那忧喜随儿童涨湖连天逺目断且复加饭追萍蓬蒲团坐煖看香篆作止任灭如顽空鼎河口枕上作漂泊离巢燕弯跧负殻蜗瘦嫌莞席硬老觉畵屏奢报道帆当落传唿鼓巳挝且投人处宿未到巳闻蟇安乡县西晚泊水阔鸟乌倦墟寒童仆饥一湾村县过百折暮江迟晓梦孤灯见春隂病骨知简书宁不畏旅力奈先疲澧阳江顺流下沅江溯流上澧浦水深兰芷寒漂摇惮风雨采采不盈掬何由寄逺渚洞庭浮天白遐瞩莽吴楚有怀独晤叹㯭声与人语暮夜即维舟苍茫定何许澧浦苇岸齐齐似碧城江船罨岸逆风行緑苹白芷俱憔悴惟有蒌蒿满意生澧江渔舎狡窟空来四十年沼江犹自少炊烟茫茫旷土无人问芦荻春深緑满川孙黄渡舍舟从陆更间关径仄仍荒亦未干棘刺近人牢闭眼泥涂兀马紧扶鞍茶山盗薮路程恶麦壠人家怀抱宽担仆舆夫尽劬瘁病翁那得更加餐潺陵舟横攸河水马滑潺陵道百里无鉏犁闲田生春草春草亦巳瘦栖栖晚花少落日见行人愁烟没孤鸟老翁雪髯鬓生长识羣盗归来四十年墟里迹如埽莫讶土毛稀须知人力藁生聚何当复兹事恐终老人言古战场疮痍猝难疗谁使至此极天乎吾请祷将至公安前村后村啼杜宇伴人忧煎与人语云寒日薄春一梦地阔天低泪如雨我马虺隤我仆痡岂不怀归畏简书公安县前酒可沽不如且听提胡卢公安渡江食罢雨方作起行泥巳深伴愁多楚些吟病独吴音莫怨马蹄滑须愁𧖟事侵梅黄时节是未可决晴隂荆渚堤上原田何莓莓野水乱平楚大堤少人行谁与艺稷黍独木且百歳肮脏立水浒当年识兵烬见赦几樵斧摩挲欲问讯恨汝不能语薄暮有底忙沙头听鸣㯭渚宫野歩题芳草草色沐新雨緑润如得意披拂欲生烟苒苒着巾袂天涯各芳春秦吴千万里故人攀桂枝今夕念游子发荆州初上篷笼竹笮船始知身是劒南官沙头沽酒市楼煖径歩买薪江墅寒自古秦吴称絶国于今归崃有名滩千山万水垂垂老只欠天西蜀道难虎牙滩倾崖熘雨色惨淡水墨畵辛夷碎花县瘣木老藤挂翠莽楚甸穷黄流蜀江下一滩今始尝三崃此其亚雨点鼓士掺云腾挽夫跨惊心度石林破眼见村舎牛眠草色里犬吠竹林罅歩头可檥船安稳睡残夜崃州至喜亭断崖卧水口连冈抱城楼下有吴蜀客樯竿立沧洲雨后涨江急黄浊如潮沟时见山崃船铙鼓噪中流适从稠滩来白狗连黄牛涡濆大如屋九死争船头人鲊尚脱免虎牙不须忧初入崃山效孟东野崃山偪而峻崃泉湍以碕崃草如毨毛崃树多樛枝崃禽惟杜鹃血吻日夜啼崃马类黄狗不能长鸣嘶崃晓虎迹多崃暮人迹稀崃路如登天猿鹤不敢梯仆夫负嵎哭我亦呻吟悲悲吟不成章聊赓崃哀诗土门污泥汨峻坂狠石卧中路睥睨无敢前趦趄屡却顾长绳引篮舆前輓后推去吏士更叫号作气欲飞度顚坠较分寸商略营蹞歩须臾气亦竭一一汗如雨桃花舖老蕨漫山凤尾张靑枫直榦如攒枪山深岚重鼻酸楚石恶淖深神惨伤隂崖风生吹客急草中枯株似人立昳晡卓幕先下程将士黄昏始相及覆盆舖三登三降冈始断一歩一休日欲斜浊酒半瓶不得煖覆盆有舖无浆家小望州峰头髙絶邻四瞰若窥井小山万蚁垤大山拊其顶丛霄一握近罡风振衣冷似闻天人语笑我雪垂领曩侍玉案香委佩太淸境独下赤城戏俯仰一枰顷岂其厌晨华嗅此腥腐鼎挥手谢天人伶俜愧孤影来偿茧足债尚欠界天岭老矣且勌游归期行可请大望州望州山头天四低东瞰夷陵西秭归崃江微茫细如带江外千峰靑打围黄牛庙矶石如噼想看惊湍虎须白水行陆走俱险艰安得如鸟有羽翼一百八盘畴昔辞桂林自谓巳出岭蜕蝉蛮烟中恍若醉梦醒今来崃山路歩歩蹑云顶仍闻蚯蚓瘴顾与峤南等平生行路难惊浪兀漂梗迷涂兹益逺鸟道非人境老矣法当佚怀哉迹可屏拜手天东南亟上归田请火墨坡下岭淸晨入岑蔚岚重寒飕飗忽闻黄鹂语方悟麦始秋旅食法当瘦逺行人所愁况复深山中不与和气游苦辛那敢惮病悴良可忧徒忧亦无益聊作商声讴八场平闻猿淸猿泠泠鸣玉箫三声西声髙树梢子母联拳传枝去忽作哀厉长鸣号天寒林深山石恶行人举头双泪阁雪涧琴心未足悲须写崃中肠断时钻天三里非冈非岭复非坡黄鹄不度吾经过妻孥下行啼且笑联手相携如踏歌风吹汗干人力尽屐齿与石方相磨钻天三里似千里四十八盘将奈何蛇倒退山前壁如削山后崖复断曏吾达陇首如海到彼岸那知下岭处慄甚履冰战牵前带相挽缒后衣尽绽健倒辄㝷丈徐行厪分寸上疑縁竹竿下剧滚金弹岂惟蛇退舎飞鸟望崖反稍喜一径平犹有千石乱仍逢新烧畬约略似耕畔心知人境近颦末百忧散山民茆数把鬼质犊子健腰鑱走迎客再拜复三叹谓匪人所蹊官来定何干傥爲饥火驱平地岂无饭意者官事迫如马就羁绊我乃不能荅付以一笑粲大丫隘崃行五程无聚落马头今日逢耕凿麦苗踈瘦豆苗稀椒叶尖新柘叶薄家家妇女布缠头背负小儿领垂瘤山深生理却不乏人有银钗一双插石湖居士诗集卷十五石湖居士诗集石湖居士诗集卷第十六石湖居士诗集卷十六麻线堆云木盪胸起郁峩一峰危上有路千折縺缕如萦丝是爲麻线堆厥险天下稀偪仄容半足顚坠宁复稽腾猱尚愁苦游子将安之浮屠德宝者悲智绪等慈随山刊古木㝷壑得长矶舆梁捷飞度布石绵阶梯自从新路改重趼无赍咨县有孙少府琬琰文词勿云此事小惟有行人知况观崃山路由来欠平治官吏旣弗迹谁肯深长思天险固自若当令略成蹊土工运畚锸石工操凿椎烈火败硗确筑沙塡隙巇多用百夫力逺无五旬期但冀米盐给不烦金币支非客敢窃议道傍询旄倪身虽雪山戍亦愿助毫釐工费嗟小哉政须贤有司东有管夷陵西有叶秭归上维沈隐侯夔台今吏师下维熊绎孙长材佐州麾岂吾金闺彦不如林下缁悬知议克合了此一段竒舟檝避潢潦置邮疾飞驰憧憧吴蜀客来往当无时仍磨钻天石大书四贤诗不佞愿秉笔逺寄崃口碑戏书麻线堆下一身半世走奔波疑是三生宿债多折券巳饶麻线岭责偿难免竹竿坡胡孙愁倾崖当胸石啮足失势毛氂藁幽谷王孙却走断不到惟有哀猿如鬼哭仆夫酸嘶诉涂穷我亦付命无何中悲风忽来木叶战落日虎嘷枯竹丛判命坡钻天岭上巳飞魂判命坡前更骇闻侧足三分垂坏磴举头一握到孤云微生敢列千金子后福犹几万石君早晚北窓㝷噩梦故应含笑老榆枌千石岭晨光挂髙岭晴色媚逺客哀湍吼丛薄宿雾袅絶壁露重蓟花紫风来蓬背白迷涂朴渥跳饮涧于菟迹层巓多折木迮磴有飞石不知山几重杳杳入丛碧九盘坡布水莫惜萦廻上九盘洗心双瀑雪花寒野翁酌水煎茶献自古人来到此难荒口十歩九喫蹶百夫半豁然鸟道穷努力造其巓谓是岭头了一峰复当前旣无反顾法仰望心茫然四十八盘诘曲不前如宦拙欹倾当面似交难若将世路比山路世路更多千万盘紫荷车緑英吐弱线翠叶抱修茎矗如靑旄节草中立亭亭根有却老药鳞皱友松苓长生不暇学聊冀病身轻锦带花妍红棠棣粧弱緑蔷薇枝小风一再来飘飖随舞衣吴下妩芳槛崃中满荒陂佳人堕空谷皎皎白驹诗入秭归界山根系马得浆家罙入穷乡事可嗟蚯蚓祟人能作瘴茱茰随俗强煎茶幽禽不见但闻语野草无名都着花窈窕﨑岖殊未艾去程方始问三巴早发周平驿过淸烈祠下物色近人境喜欢严晓装山月鸡犬声野风麻麦香登岭旣开豁入林更淸凉三唿独醒士傥肯釂我觞白狗崃江纹圆复破树色昏还明连滩竹节稠汹怒奔夷陵石矶铁色顽相望如姦朋踞岸意不佳当流势尤狞山回水若尽但见靑竛竮惨惨疑鬼寰幽幽无人声顚沛安危机艰难古今情俯窥得目眩却立恐神惊白云冒巖扉下维玉虚庭神仙坐阅世应笑行人行秭归县永日贪程客长年弔古诗悲秋荒故宅负石惨空祠峻壁鸦翻倦髙畬麦秀迟穷山熊绎国偪仄建邦时归州竹枝歌二首东邻男儿得湘累西舎女儿生汉妃城郭如村莫相笑人家伐阅似渠稀东岸艬船抛石门西山炊烟连白云竹篱茅舎作晚市靑盖黄旗称使君昭君台天生尤物元无种万里巴村出靑冢髙台望思台巳荒东风溪涨流水香婵娟钟美空万古翻使乡山多丑女灸睂作瘢亦不须人人有瘿如瓠壶人鲊瓮怀沙祠下铁色矶中流束湍张祸机与赍俱入彼可弔乗流而下吾亦危江河难犯一至此天地好生安取斯朝歌胜母古尚讳我其覆醢航秭归巴东崃口水宿频欹侧徒行又险艰舟危神女崃马痩鬼门关照夜烧畬陇縁云种笮山催成头雪白休说鬓丝斑初入巫崃钻火巴东岸摐金崃口船束江崖欲合潄石水多漩卓午三竿日中间一罅天伟哉神禹迹䟽凿此山川将至巫山遇雨崃行水落惟忧雨通昔淋浪怨行旅千山万山生白烟阳台那得云如许牋词腾告翠帷僊匄我一晴翻手间放开十二峰头色重赋碧丛髙插天巫山髙余旧尝用韩无咎韵题陈季陵巫山图攷宋玉赋意辨髙唐之事甚详今过阳台之下复赋乐府一首世传瑶姬爲西王母女尝佐禹治水庙中石刻在焉湿云不收烟雨霏崃船作滩梢庙矶杜鹃无声猿叫断惟有饥鸦迎客飞西眞功髙佐禹迹斧凿鳞皴倚天壁上有瑶簪十二尖下有黄湍三百尺蔓花虬木风烟昏藓珮翠帷香火寒灵斿飘忽定何许时有行人开庙门楚客词章元是讽纷纷余子空嘲弄玉色頩颜不可干人间错说髙唐梦刺濆淖濆淖盘涡之大者崃江水壮则有之或大如一间屋相传水行崃底遇暗石则濆起巳而下旋爲涡然亦未尝有定处或无故突然而作叵测也舟行遇之小则欹倾大则与赍俱入险恶之名闻天下崃江饶暗石水状日千变不愁滩泷来但畏濆淖见人言盘涡耳夷险顾有间仍于非时作未可一理贯安行方熨縠无事忽翻练突如汤鼎沸翕作茶磨旋势迫中成洼怒霁外始晕巳定稍安慰儵作更惊眩漂漂浮沫起疑有潜鲸噀勃勃骇浪腾复恐蛰鳌抃篙师瞪褫魄滩戸呀雨汗逡巡怯大敌勇往决鏖战幸免与赍入还忧似蓬转惊唿招竿折奔救竹笮断九死船头争万苦石上牵旁观兢薄冰撇过捷飞电前余叱驭来山险固尝徧今者击檝誓岂复惮波面澎澎三崃长飐飐一苇乱旣微掬指忙又匪科头慢天子赐之履江神敢吾玩但催叠鼓轰往助双㯭健嘲崃石崃山江滨乱石万状极其丑怪不可形容举非世间诸所有石之比走笔戏题且以纪异崃山狠无情其下多丑石顽质贾憎垂傀状发笑哑粗类坟壤黄沉渍铁矢黒或如沟泥涴或似冻壁坼堆疑聚廪粟陊若坏城甓槎牙镂朽木狼籍委枯骼礧砢包蠃蚌淋漓锢铅钖纵文瓦沟壠横叠衣折襞鳞皴斧凿余坎窞蹴踏力云何淸淑气孕此诡谲迹我本一丘壑嗜石旧成癖端溪紫琳腴洮河緑沉色阶册截肪腻泗磬鸣球击嵌空太湖底偶立韶江侧眞阳千巖营道剷寸碧倦游所阅多未易一二籍朅来兹山下刺眼昔未觌或云崃多材竒秀郁以积絶代昭君村惊世屈原宅东家两儿女气足豪万国山石何重轻奚暇更融液我亦味其言作诗晓行客劳畬耕畬田崃中刀耕火种之地也春初斫山衆木尽蹶至当种时伺有雨候则前一夕火之借其灰以粪明日雨作乗热土下种即苗盛倍收无雨反是山多硗确地力薄则一再斫烧始可蓺春种麦豆作饼饵以度夏秋则粟熟矣官输甚微巫山民以收粟三百斛爲率财用三四斛了二税食三物以终年虽平生不识秔稻而未尝苦饥余因记吴中号多嘉谷而公私之输顾重田家得粒食者无几崃农之不若也作诗以劳之崃农生甚艰斫畬大山巓赤埴无土膏三刀财一田颇具穴居智占雨先燎原雨来亟下种不尔生不蕃麦穗黄剪剪豆苗緑芊芊饼饵了长夏更迟秋粟繁税亩不什一遗秉得餍餐何曽识秔稻扪腹尝果然我知吴农事请爲崃农言吴田黒壤腴吴米玉粒鲜长腰匏犀痩齐头珠颗圆红莲胜彫胡香子馥秋兰或收虞舜余或自占城传早籼与晚䆉滥吹甑甗间不辞春养禾但畏秋输官姦吏大雀䑕盗胥衆螟蝝掠剰増釜区取盈折缗钱两钟致一斛未免催租瘢重以私债迫逃屋无炊烟晶晶云子饭生世不下咽食者定游手种者长流涎不如崃农饱豆麦终残年巫山县借马巫山县盘舟掉石滩梅肥朝雨细茶老暮烟寒门对髙唐起江从灔滪难流堆三尺在旅梦一枝安自巫山遵陆以避黒石诸滩大雨不可行泊驿中一日吏士自秭归陆行者亦㑹巫山信是阳云台客行五日云不开隂晴何常有朝暮夜雨少休明复来今朝水长不知数没尽山根苍石堆东矶西矶尽如削大滩小滩俱若雷不知瞿唐复何似想见万顷淙一杯袛今水剂巳壮矣闻道陆程尤艰哉摩围隘口石生角蹋飒坡前泥似醅眼前安得故园路江沙江草便靑鞋燕子坡大山如墙缺小山如塜累衆山直下看方知此峰危木末见夔崃一沟盎春泥中有天下险造化眞儿嬉峰顶不满笑舟中鬓成丝登髙尚超览况乃絶俗姿鬼门关天作陇头石阙人言要隔尘樊百年会须作鬼无事先穿鬼关离巫山好晴午后入瞿唐关憩髙斋半日一昨题诗诉苦霖果然连夜卷曽隂尽收行雨瑶姬赐不徇世情巫崃心喜鹊满枝朝日淡哀猿何处宿云深水门山径髙斋外一枕淸风屏万金灔滪堆灔滪之石谁镌恶骇天下形眇然客行五月潦始涨但见匹马浮黄湍时时吐沬作濆淖灂灂有声如粥煎蜀江西来巳无路凿山作浍方成川瞿唐之口狭如带乃欲纳此江漫漫奔流下赴故偪仄汝更争道当其前舟师欹倾落胆过石孽水祸吁难全山川丘陵皆地险惟此险絶余难肩东坡笔端喙三尺愿与作赋评嘲喧云非此石崃更怒臼头忽作倾城妍我从巫山飞一棹欢喜偶脱蛟龙涎是非信否未暇诘且上髙斋淸昼眠夔州竹枝歌九首五月五日岚气开南门竞船争看来云安酒浓麴米贱家家扶得醉人廻赤甲白盐碧丛丛半山人家草木风榴花满山红似火荔子天凉未肯红新城果园连瀼西枇杷压枝杏子肥半靑半黄朝出卖日午买盐沽酒归瘿妇趂墟城里来十十五五市南街行人莫笑女麤丑儿郎自与买银钗白头老媪篸红花黒头女娘三髻丫背上儿眠上山去採桑巳闲当採茶百衲畬山靑间红粟茎成穗豆成丛东屯平田秔米软不到贫人饭甑中白帝庙前无旧城荒山野草古今情只余崃口一堆石恰似人心未肯平灔滪如朴瞿唐深鱼复阵图江水心大昌盐船出巫崃十日溯流无信音当筵女儿歌竹枝一声三叠客忘归万里桥边有船到绣罗衣服生光辉云安县春暮子规少日斜红鹄飞两山多布水一岛几柴扉蚓吐无穷壤人行不断矶巴阳昨夜雨滩上水先肥万州晨炊维下巖晚酌檥南浦波心照州榜云脚响衙鼓前山如屏墙得得正当戸西江朝宗来循屏复东去官曹倚巖栖市井唤船渡瓦屋仄石磴猿啼闹人语剔核杏余酸连枝茶剰苦穷乡固瘠薄陋俗亦寒窭营营谋食艰寂寂怀甎诉昔闻吏隐名今识吏隐处横溪驿感怀行徧天涯与地隅筋骸那比十年初朱颜有酒且留住白发无方能埽除未得归田先作赋专攻种树巳成书只今飞到南山下犹解淸晨出荷锄午夜登嶓山瘅暑严夜乘凉蹑危峤猿依黒林号鬼闪靑炬啸惊鸟动危叶吟虫满荒草泉声逺相随山色近如杳梦犹风灯前身巳云木杪浮生固有役逺道何时了岂惟失寝兴亦自倒昏晓恭惟天心仁颇议民力藁我怀汉制诏来慰蜀父老熙如春台登沃若时雨膏须知简书急勿厌蓐食早但勤笔力淬时助诗肠搅崃石铺峰头壁立伟天造万雉石城如带绕山骨鳞皴火种难山下流泉却宜稻新秧一稜緑茸茸茅花先秋雪摇风后皇嘉种不易熟野草何爲搀歳功蟠龙岭夷陵至䏰复岭苦丝乱初程尚勇往少日还委顿安得长劒挥尽剷叠嶂断虽云北山愚聊快南溟运此意竟萧索劳歌谩凄曼日日望平陆念念到彼岸人言束马险但欠蟠龙峻摧頽强弩末黾勉焚舟战譬如巳偿逋犹有未折券山根治晓峰顶寄朝饭稍脱蚓瘴染还探虎窠翫性命乃可忧筋力何足算蟠龙瀑布自山顶漫汗淋漓分数道而下望之宛从天降当爲城中布水第一银汉来从左界天天风吹浪落苍巓人间只见秧田润唤作蟠龙洞里泉峰门岭遇雨泊梁山穷乡谁与话悲酸驻马看云强自宽酒力无端妨宿病诗情不浅任尘官虎狼地僻炊烟晚风雨天低夏木寒行尽峰门千万丈梁山鼓角报平安䢹驿大雨暮雨连朝雨长亭又短亭今朝骑马怯平日系船听竹叶垂头碧秧苗满意靑农畴方可望客路敢遑宁垫江县靑泥没髁仆频惊黄涨平桥马不行旧雨云招新雨至髙田水入下田鸣百年心事终怀土一日身谋且望晴休入忠州争米市暝鸦同宿垫江城巾子山又雨百日篮舆困跼跧三晨泥坂兀跻攀晚晴幸自垫江县今雨奈何巾子山树色于人殊漠漠云容怜我稍班班如今只忆雪溪句乗兴而来兴尽还邻山县山顶嘘云黒似烟修篁髙柳共昏然鸟啼一夜劝归去谁道东川无杜鹃没冰铺晚晴月出晓复大雨上漏下湿不堪其忧晚色熹微煖似薫儿童欢喜走相闻无端星月照湿土依旧山川生雨云旅枕梦寒涔屋漏征衫潮润冷炉熏快晴信是行人愿又恐田家曝背耘金山岭坂峻身频偃崖深首屡回云浮平地出路拂半天来但阅关山过都忘岁月催湘南初上马犹插早春梅明日至邻水又雨昨日方无雨今朝又不晴满山皆屐齿随处有泉声颇怪隂霖差应催老病成泥涂千骑士与我共劳生残夜至峰顶上片月挂髙岭我行至其巓举手欲揽撷恐惊乗鸾仙菲菲桂香动肃肃露脚寒北斗巳到地南斗犹阑干但闻浮黎音来从始靑天大星与之俱晓色明旗旛素烟渺陆海中有人所寰想见地上友启明膏火煎星落玉宇白日生绮霞丹冰轮未肯去相看尚团团望乡台千山巳尽一峰孤立马行人莫疾驱从此蜀川平似掌更无髙处望东吴蚤晴发广安军晚宿萍池村庄夜雨洗烦蒸晓风荐淸穆云头隤铁山日脚迸金瀑暑涂一日凉逺客万事足羁人正奔波观者何陆续翠盖立严粧靑裠行跣足俗陋介南徼物华入东蜀竹萌苦巳靑荔子酸犹緑修芦密成篱直柏森似纛泥干马蹄松路坦亭堠速暮投何人庄窓戸暗修竹巴蜀人好食生蒜臭不可近顷在峤南其人好食槟榔合蛎灰扶留藤一名蒌藤食之辄昏然巳而醒快三物合和唾如脓血可厌今来蜀道又爲食蒜者所薫戏题旅食谙殊俗堆盘骇异闻南餐灰荐蛎巴馔菜先荤幸脱蒌藤醉还遭胡蒜熏丝莼乡味好归梦水连云嘉陵江过合州汉初县下井径东川县山河古合州木根拏断岸急雨沸中流关下嘉陵水沙头杜老舟江花应好在无计会江楼新晴行郪水上与涪江相近涂泥初干雨不落日色未出暑光薄畏途得晴天复凉眞是腰钱更骑鹤浑浑郪水流未平悄悄涪江如镜淸过尽江沙穿麦壠忽有靑蜩扶叶鸣小溪县刈麦千平壠横槎一小溪梓花红绽碎粟穗緑垂低村妇犹多跣山猿遂少啼东川虽巳过锦里尚云西茸山道中感怀侍臣笔槖旧西班大将麾幢又百蛮挂席南箕宿昔事闪旗东井何时还日増衰病复一日山隔旧游知几山倦拂盘陀苍石坐归心聊与石俱顽晓发飞鸟晨霞满天少顷大雨吴谚云朝霞不出门暮霞行千里验之信然戏纪其事朝霞不出门暮霞行千里今晨日未出晓气散如绮心疑雨再作眼转云四起我岂知天道吴农谚云尔古来占滂沲说者类恢诡飞云走羣羊停云俗三豨月当天毕宿风自少女起烂石烧成香汗础润如洗逐妇鸠能拙穴居狸有智蜉蝣强知时蜥蜴与闻计垤鸣东山鹳堂审南柯蚁或加隂石鞭或议阳门闭或云逢庚变或自换甲始刑鵞与象龙聚讼非一理不如老农谚响应捷如鬼哦诗敢夸博聊用醒午睡遂宁府始见平川喜成短歌崃之西遂之东更无平地二千里惟有髙山三万重不知谁人凿混沌独此融结何其工我本江吴弄水月忽来踏徧西南峰不知尘界在何许但怪星辰浮半空直疑飞入蝶梦境此岂应有人行踪今朝平逺见城郭云是东川军府雄原田坦若看掌上沙路净如行镜中芋区粟壠润含雨楮林竹径凉生风将士懽唿马蹄快康庄直与锦里通半年﨑岖得夷路一笑未暇怜飘蓬石湖居士诗集卷十六石湖居士诗集石湖居士诗集卷第十七石湖居士诗集卷十七九月十九日衙散回留大将及幕属饮淸心堂观晚菊分韵得譟暮字甲光射曽云雨脚不敢到西山明古雪秋日一竿照先偏井络密后拒参旗掉分弓滴博平鸣劒伊吾小君看天山箭狐兔何足了开边吾岂敢自治有余巧归来翠帷卷聊共黄花笑虽无落帽风亦复接䍦倒余闲校笔阵刻烛龙蛇埽毛锥乃更勇我亦鼓旗譟冬至日铜壶阁落成走徧人间行路难异乡风物杂悲欢三年北戸梅边暖万里西楼雪外寒巳办鬓霜供歳籥仍拚髀肉了征鞍故园云物知何似试上东楼直北看十二月十八日海云赏山茶追趂新晴管物华马蹄松快帽檐斜天南腊尽风晞雪冰下春来水潄沙巳报主林催市柳仍从掌故问山茶丰年自是驩声沸更着牙前畵鼓挝雨后东郭排岸司申梅开方及三分戏书小絶令一面开燕雨入南枝玉蘂皴合江云冷冻芳尘司花好事相邀勒不着笙歌不肯春鞭春微雨旛胜丝丝雨笙歌歩歩尘一年新乐事万里未归人云薄竟悭雪酒浓先受春送寒东作近惭愧耦耕身緑萼梅朝罢东皇放玉鸾霜罗薄袖緑裙单贪看修竹忘归路不管人间日暮寒玉茗花折得瑶华付与谁人间铅粉弄粧迟直须逺寄骖鸾客鬓脚飘飘可一枝张正字母夫人朱氏挽词苹藻仪邦媛诗书了歳华籯金宁遗子羣玉竟传家厚施心无斁浮生自有涯空余报恩子三载亦苴麻十二月二十四日西楼观雪一夜珠帘不下钩彻明随雪上西楼瑶池万顷崑崙近玉垒千峰滴博收巳报春廻南亩润从敎寒勒北枝愁四筵都爲丰年醉録事何须校酒筹丙申元日安福寺礼塔岭梅蜀柳笑人忙歳歳椒盘各异方耳畔逢人无鲁语鬓边随我是吴霜新年后饮屠苏酒故事先然窣堵香石笋新街好行乐与民同处且逢场初三日岀东郊碑楼院逺柳新晴暝紫烟小江吹冻舞淸涟红尘一闹人归后跕跕饥鸢蹙纸钱郊外阅骁骑剪柳千骑同瞻白羽挥惊尘一闹响金鞿不知掣电弯弓过但觉柳梢随箭飞初四日东郊观麦苗去歳秋霖麦下迟腊残一雪润无泥相将饱喫滹沱饭来听林间快活啼樱桃花借煖冲寒不用媒匀朱匀粉最先来玉梅一见怜痴小敎向傍边自在开再出东郊晚景増年惯官身作客谙大都縁偶熟岂是性能堪昔者开三径他时老一龛越溪亲种竹芸緑想毵毵三月二日北门马上新街如拭过鸣驺芍药酴醿竞满头十里珠帘都卷上少城风物似扬州上巳前一日学射山万歳池故事北郊征路记前回三尺惊尘马踏开新涨忽明多病眼好风如把及时杯靑黄麦壠平平去踈密桤林整整来游骑不知都几许长堤十里转轻雷上巳日万歳池上呈程咏之提刑浓春酒煖绛烟霏涨水天平雪浪迟緑岸翻鸥如北渚红尘跃马似西池麦苗剪剪尝新麪梅子双双带折枝试比长安水边景只无饥客爲题诗新作景亭程咏之提刑赋诗次其韵二首飞鸿衔子谩纷纷万里西游始识眞不管吴霜微点鬓来看蜀锦烂争春倚阑定有司花女秉烛仍留主夜神异县赏心谁与共故人新作坐中宾小筑聊锄草棘荒游人错比召南棠花边雾鬓风鬟满酒畔云衣月扇香灿烂吟牋烦索句淋漓醉墨自成行报章迟钝吾衰矣终日冥搜谩七襄锦亭然烛观海棠银烛光中万绮霞醉红堆上缺蟾斜从今胜絶西园夜压尽锦官城里花宝相花谁把柔条夹砌栽压枝万朶一时开爲君也着诗收拾题作西楼锦被堆三月二十三日海云摸石劝耕亭上往来频四海萍浮老病身乱插山茶犹昨梦重㝷池石巳残春惊心歳月东流水过眼人情一闹尘赖有贻牟堪饱饭道逢田畯且睂伸四月十日出郊约束南风彻晓忙收云卷雨一川凉涨江混混无声緑熟麦骚骚有意黄吏卒逺时间信马田园佳处忽思乡邻翁万里应相念春晚不归同插秧纳凉雨洗新秋夜气淸悴肌无汗葛衣轻畵檐分月下西壁络纬飞来庭树鸣西楼独上竹日驻微暑松风生早秋间㝷来处路独倚静中楼老景驱双毂乡心挽万牛相随木上坐脚底亦云浮晓诣三井观路转市声逺宽间古城东适从红尘来忽入苍烟丛槿心倾秾露芋叶翻微风秋阳澹篱落残暑不必攻野老熟睡起日髙首如蓬官身骑官马君应笑龙钟晓起黠䑕縁铃索饥鸦啄井栏不眠秋漏近多病晓屏寒咄咄渠何怪休休我自阑牙门朝日上箫鼓报平安舫斋晚憩心作万縁起境生千劫忙谁同油幕静独对篆烟长有尽天魔力无穷海印光雨余弦月上尘界本淸凉秋雨快晴静胜堂席上一笑憧憧鴈鹜行簿书堆里赋秋阳心如坠絮沾泥懒身似飞泉激石忙雨后蹲鸱先稻熟霜前浮蚁鬭枨香天涯节物遮愁眼且复随乡便入乡新凉夜坐吏退焚香百虑空静闻虫响度帘栊江头一尺稻花雨窓外三更蕉叶风日日老添明镜里家家凉入短檠中简编灯火平生事雪白眵昏奈此翁秋老四境雨巳沛然晚坐筹边楼方议祈晴楼下忽有东界农民数十人诉山田却要雨须长吏致祷感之作诗歳晚羁怀有所思秋来病骨最先知镜中公案巳甘老𥿄上课程休讳痴西堰颇闻江涨急东山犹说雨来迟锦城乐事知多少忧旱忧霖蹙尽睂西楼夜坐抗尘怀抱若爲宽绕屋蛙声亦在官巖桂无香秋遂晚江鲈有约歳将寒文书散乱嘲痴絶灯火凄淸语夜阑病倦百骸非复我但思禅板与蒲团立秋月夜巳放新凉入簟纹更驱余溽避炉薰穿云竹月时时见咽露莎蛩院院闻稍喜雪山无斥堠但虞烟驿有移文行藏且付蘧蘧梦明发还亲鴈鹜羣前堂观月箕踞绳牀政自豪逺游何暇续离骚萧森万竹秋逾瘦突兀双楠夜更髙东郭风喧三鼓市西城石汹二江涛色尘声界如如现本自无禅不用逃有怀石湖旧隐浩荡沙鸥久倦飞摧頽枥马不胜鞿官中风月常虚度梦里关山或暂归橘社十年霜欲饱鲈江一雨水应肥冷云着地塘蒲晚谁爲披蓑煖钓矶太平瑞圣花雪外扪参岭烟中濯锦洲密攒文杏蘂髙结綵云毬百世嘉名重三登瑞气浮挽春同住夏看到火西流无题闻道明朝送旧官无情更鼓夜将阑此生见面知何日忍泪须臾子细看晁子西寄诗谢酒自言其家数有逝者词意悲甚次韵解之且以建茶同往我读晁子诗十语九慨伤长川日夜逝鬓发空苍浪君家出世学无生亦无亡乡谓法幢立何乃藁木僵起灭不满笑古来共楸行岂其揑目华解翳海印光我酒愧薄薄未能煖愁肠申以春风芽一瀹万虑忘慧刀傥未割㑹且掀禅牀锦里有逢迎谨避舎葢堂居然足音跫好在故意长啁耳念一洗迟君凤鸣冈早衰不寐官事拘挛似力田作劳归晚意茫然按摩合体俱非我展转通宵似逺年一叟披衣惟兀坐羣儿得枕便佳眠人生元是华胥客休向迷涂更着鞭晚歩宣华旧苑乔木如山废苑西古沟踈水静鸣池吏兵窸窣番更后楼阁崔嵬欲暝时有露冷萤犹照草无风惊雀自迁枝归来更了程书债目眚昏花烛穗垂西楼秋晚楼前处处长秋苔俛仰璇杓又欲回残暑巳随梁燕去小春应爲海棠来客愁天逺诗无託吏案山横睡有媒晴日满窓凫鹜散巴童来按鸭炉灰明日分弓亭按阅再用西楼韵眼看白露点苍苔歳月飞流首屡回老去读书随忘却醉中得句若飞来闻鸡午夜犹能舞射雉西郊不用媒自笑支离聊复尔丹心元未十分灰丁酉重九药市呈坐客莫向登临怨落晖自縁羁宦阻归期年来厌把三边酒此去休哦万里诗乌帽不辞欹短发黄花终是欠东篱若无合坐挥毫健谁解西风楚客悲会庆节大慈寺茶酒霜晖催晓五云鲜万国欢唿共一天澹澹煖红旗转日浮浮寒碧瓦收烟衔杯乐圣千秋节击鼓迎冬大有年忽忆捧觞供玉座不知身在雪山边冬至日天庆观朝拜云日晴丽遥想郊禋庆成作驩喜口号淅淅霜风不满旗紫烟黄气捧朝曦五更贯索埋光后万里钩陈放仗时留滞周南无旧事布宣汉德有新诗丰年四海皆温饱愿把欢心寿玉巵十一月十日海云赏山茶门巷欢唿十里村腊前风物已知春两年池上经行处万里天边未去人客鬓花身俱歳晚粧光酒色且时新海云桥下溪如镜休把冠巾照路尘海云回按骁骑于城北原时有吐番出没大渡河上古道风沙卷夕霏小江烟浪皱春漪天于麦壠犹悭雪人向梅梢大欠诗顿辔靑骊飞脱兔离弦白羽啸寒鸱牙门列校俱剽锐檄与河边秃发知合江亭隔江望瑶林庄梅盛开过江访之马上哦此何处春能早踈篱限激湍竹间烟雪迥马上晚香寒唤渡聊相觅巡檐得细看极知微雨意未许日烘残新作官梅庄移植大梅数十本绕之腊前催唤主林神玉树飞来不动尘契阔西湖惭处士飘零东阁似诗人一天午梦空花碎满地春愁月影新埽净宣华藜藋迳他年谁记石湖滨丁酉正月二日东郊故事椒盘宿酒未全醒扰扰金鞍逐畵軿麦雨一犂随处緑柳烟千缕几时靑客愁旧歳连新歳归路长亭间短亭万里松楸双泪堕风前安得讳飘零二月二十七日病后始能扶头复幕重帘苦见遮暮占栖雀晓占鸦残灯煮药看成老细雨鸣鸠过尽花心爲蚤衰元自化发从无病巳先华更蒙厉鬼相提唱此去山林属当家病中闻西园新花巳茂及竹迳皆成而海棠亦未过梅坞桃蹊斫竹初三旬髙卧信音踈春虽与病无交渉雨莫将花便破除只合蘧蘧随梦去何须咄咄向空书颇闻蜀锦犹相待去歳今朝巳雪如枕上一枕经春似宿酲三衾投晓尚凄淸残更未尽鸦先起虚幌无声䑕自惊久病厌闻铜鼎沸不眠惟望纸窓明摧頽岂是功名具烧药炉边过此生初履地扶头今日强冠篸余烬收从百战酣长胫阁躯如痩鹤冲风夺气似枯柟客来慵抆懒残涕老去定同弥勒龛何处更能容结习任敎花雨落毵毵密室惫坐如许头颅莫振矜但㝷曲几与枯藤余生不直一弹指此病宁论三折肱何处丹房痴候火谁家筹室强传灯本来识字耕夫耳今乃仍添百不能春晚初出西楼试倚枯藤似籋云堂阶微歩小逡巡忽逢巖桂新抽叶屈指黄䌷睡一春春晚卧病故事都废闻西门种柳巳成而燕宫海棠亦烂熳矣轩窓深窈似禅房竟日虚明袅断香诗债无边春巳老睡魔有约昼初长市桥烟雨应官柳墟苑池台自海棠游骑行歌莫相笑遨头六结巳龟藏病起初见宾僚时上䟽匄祠未报浪将冠服衣猿狙因病偷闲稍自如时有好怀夸得句略无情语怕回书边城晏闭稀传箭村巷春游未荷锄迨此良辰公事少天恩傥许赋归欤陆务观云春初多雨近方晴碧鸡坊海棠全未及去年迟日温风护海棠十分颜色醉春粧天公巳许晴敎好说与鸣鸠一任忙报事碧鸡坊里来今年花少似前回笙簧冷落遨头病不着梁州打不开淸明日试新火作牡丹会再鑚巴火尚浮家去国年多客路賖那得靑烟穿御柳且将银烛照京花香鬟半醉斜枝重病眼全昏瘴雾遮锦地绣天春不散任敎檐雨卷泥沙三月十九日夜极冷谁勒余寒不放回春深犹煖地炉灰乡心忽向灯前动夜雨先从竹里来鶗鴂巳如莺百啭酴醿那复雪千堆调糜煮药东风老惭愧茶瓯与酒杯垂丝海棠春工叶叶与丝丝怕日嫌风不自持晓镜爲谁粧未办沁痕犹有泪臙脂浣花戏题争标者凌波一剧便捐生得失何曽较重轻蜗角虚名人尚爱锦标安得笑渠争鹿鸣宴岷峨钟秀蜀多珍坐上儒先更逸羣墨沼不忧经覆瓿琴台重有赋凌云文章小技聊干禄道学初心拟致君富贵功名今发轫愿看稽古䇿髙勲陆务观作春愁曲悲甚作诗反之东风本是繁华主天地元无着愁处诗人多事惹闲情闲门自造愁如许病翁老矣痴复顽风前一笑春无边糟牀夜鸣如落泉一杯正与人相关种竹了题爱山亭洒埽宣华舎此君烟中月下緑生尘他年叶叶淸风满莫忘今年借宅人题锦亭手开花径锦成窠浩荡春风载酒过来歳游人应解笑甘棠终少海棠多石湖居士诗集卷十七石湖居士诗集石湖居士诗集卷第十八石湖居士诗集卷十八初发太城留别田父秋苗五月未入土行人欲行心更苦路逢田翁有好语竞说宿来三尺雨行人虽去亦伸睂翁皆好住莫相思流渠汤汤声满野今年醉饱鸡豚杜入崇宁界桑间三宿尚回头何况三年濯锦游草草郫筒中酒处不知身巳在彭州怀古亭朝来写得故人书双鲤难㝷鴈亦无付与离堆江水去解从郫县到成都离堆行残山狠石双虎卧斧迹鳞皴中凿破潭渊油油无敢唾下有勐龙跧铁锁自从分流注石门西州秔稻如黄云刲羊五万大作社春秋伐鼓苍烟根我昔官称劝农使年年来激西江水成都火米不论钱丝管相随看𧖟市欵门得得酹淸尊椒浆桂酒删羶荤妄欲一语神岂闻更愿爱羊如爱人崇德庙雪山南风融雪汁化作岷江江水来不知新涨髙几画但觉楼前奔万雷天敎此水入中国两山辟易分道开我家长川到海处却在发源传酒杯人生几屐办此役逺游如许神应咍东归短棹昨巳具明日发船挝鼓催滩平放熘日千里巳梦鲙鲈如雪堆丹枫系缆一回首玉垒浮云安在哉戏题索桥织簟匀铺面排绳强架空染人髙晒帛猎戸逺张罿薄薄难承雨翻翻不受风何时将蜀客东下看垂虹靑城山会庆建福宫墨诏东来汹驿传璇题金榜照山川祥开圣代千秋节响动仙都九室天触石涌云埋紫逻流金飞火烛苍巓只应老宅龎睂客长记新宫钖号年再题靑城山万里淸游不暇慵双旌换得一枝笻来从井络直西路上到江源第一峰海内闲身输我佚山中佳气爲人浓题诗试刻巖前石付与他年苏晕重玉华楼夜醮丈人峰前山四周中有五城十二楼玉华仙宫居上头紫云澒洞千柱浮刚风八面寒飕飗灵君宴坐三千秋硚符飞行戏元洲下睨浊世悲蜉蝣桂旗偃蹇澹少休知我万里遥相投暗蜩奏乐锵鸣球浮黎空歌淸夜遒参旗如虹歘下流化爲神灯烛巖幽火铃洞赤凌空斿谁欤蔽亏黯然收祷之复然爲我留半生缚尘鹰在鞲岂有骨相肩浮丘山英发光洗羁愁行迷未逺夫何尤笙箫上云神欲游揖我从之骖素虬上淸宫历井扪参兴未阑丹梯通处更跻攀冥蒙蜀道一云气破碎岷山千髻鬟但觉星辰垂地上不知风雨满人间蜗牛两角犹如梦更说纷纷触与蛮最髙峰望雪山大面峰头六月寒神灯收罢晓云班浮空忽涌三银阙云是西天雪岭山范氏庄园夕阳尘土涨郊墟六六峰头梦觉余竹色唤人来下马乱蝉深处有图书靑城县何子方使君同年园池桤塍芋壠意中行浩荡薫风不计程雨脚背人归玉垒江声随马入靑城五桥今日新知路千佛当年旧缀名水竹光中同一笑丏君荷露濯尘缨何同年书院竹色侵晚帙泉声潄嵌根试通丹灶路应到老人村江源县张季长正字家善颂堂我穷江源来名胜颇追逐薫风秀沃野在处得竒瞩颂堂有佳士文字照缣竹图书抱世守古锦韬玉轴黄金不满籯故园有乔木逡巡酒如渑霍霍具水陆田头新谷升一饭香满屋回思闵雨时敢望遽炊玉摩挲壁间题明府遂州牧山髙江水长百世照尸祝我来坐琴坛腼汗媿前躅空余烟霞痼未许是公独请歌靑城游或附耆旧録蜀州西湖闲随渠水来偶到湖光里仍唿水月舟径度云锦地谁云不解饮我巳荷香醉湖隂玉婵娟夐立红粧外何须东阁梅悠然自诗思惊风入午暑水竹有秋意采菱不盈掬兴与莼鲈会遥知新津宿魂梦亦淸丽新津道中雨后郊原净村村各好音宿云浮竹色淸熘走桤隂曲沼擎靑葢新畦艺緑针江天空阔处不受暑光侵次韵陆务观编修新津遇雨不得登修觉山径过睂州三絶送客多情难语离仆夫无情车载脂平生飘泊知何限少似新津风雨时离合纷纷怕逺游逺游仍怕赋登楼何须一望三千里望尽西州转更愁雨后蟇颐山色开玻瓈江淸巳可杯緑荷红芰香四合又入芙蓉城里来中巖赤巖倚竛竮翠逻森戍削岑蔚岚气重稀间暑光薄聊㝷大士处往扣洞门钥双撑紫玉关中矗翠云幄应供华藏海归坐宝楼阁无法可示人但见雨花落不知龙湫胜何似鱼潭乐夜深山四来人静天一握惊看松桂白月影到林壑门前六月江世界尘漠漠宝瓶有甘露一滴洗烦浊扪天援斗杓请爲诸君酌慈姥巖与送客酌别风雨大至凉甚诸贤用中巖韵各赋饯行诗纷然擘牋淸饮终日虽无丝竹管絃而情味有余山灵知我厌尘土唤起蛰雷鏖午暑松风无力雨丝长散作毵毵雪尘舞巖前悬熘珠帘倾安得吹来添玉觥诗成酒尽肠亦断休唤佳人唱渭城次韵陆务观慈姥巖酌别二絶送我弥旬未忍回可怜萧索把离杯不辞更宿中巖下投老余年岂再来明朝眞是送人行从此关山隔故情道义不磨双鲤在蜀江流水贯吴城次韵代荅刘文潜司业二絶平羌江上首空回慈姥巖前定把杯纵使石肠都忘却也应风雨送愁来回廊月下短歌行惟有知音解有情一曲红窓声里怨如今分作两愁城玻瓈江一首戏效陆务观作玻瓈江头春渌深别时沄沄流到今祇言日逺易排遣不道相思翻苦心乌头可白我可去菖花易靑君易㝷人生若未免离别不如碌碌无知音余与陆务观自圣政所分袂每别辄五年离合又常以六月似有数者中巖送别至挥泪失声留此爲赠宦途流转几沉浮鸡黍何年共一丘动辄五年迟逺信常于三伏话羁愁月生后夜天应老泪落中巖水不流一语相开仍自解除书闻巳趣刀头万景楼左披九顶云右送大峨月残山剰水不知数一一当楼供胜絶玻瓈濯锦遥相通指麾大渡来朝宗川灵胥命各东去我亦顺流唿短篷诗无杰语惭风物赖有丹靑传小笔仍添诗客倚阑看令与山川相暎发龙弯归路绕乌尤栋云帘雨邀人留若爲唤得涪翁起题作西南第一楼凌云九顶聊爲东坡载酒游万龛迎我到峰头江揺九顶风雷过云抹三峨日夜浮古佛临流都坐断行人识路亦归休酣酣午枕眠方丈一笑闲身始自由戏题方响洞隔凡冰涧不可越衆眞微歩壶中月徙倚含风玉珮声何须听作蕤宾铁问月堂酌别半明灯火话悲酸此会情知后会难四海宦游多聚散一生情事足悲欢鬓丝今夜不多黒酒量彻明无数宽醉梦登舟都不记但闻风雨满江寒别后寄题汉嘉月榭隐吏诗情卜筑幽同年惜别劝淹留试倾万景湖亭酒来看半轮江月秋川路虽长犹共此夜船空载且归休碧巖胜处频回首好事谁能更小楼过燕渡望大峨有白气如层楼拔起丛云中围野千山暑气昏大峨烟霭亦缤纷玉峰忽起三千丈应是兜罗世界云苏稽鎭客舎送客都回我独前何人开此竹间轩滩声悲壮夜蝉咽併入小窓供不眠峨睂县穷乡未省识旌旄鸡犬欢唿巷陌骚村媪聚观行绩布野翁迎拜跽然蒿泉淸土沃稻芒蚤县古林深槐瘿髙珍重里儒来献颂盛言千载此丘遭初入大峨烟霞沉痼不须医此去眞同汗漫期曽欵上淸临大面仍从太白问峨睂山中縁法如今熟世上功名自古痴賸作畵图归挂壁他年犹欲卧游之华巖寺衆峰攒壁立中有路一线攀援白云梯食顷巳天半我本紫芝曲误落靑刍栈向来脱新羁恍巳还旧观花烟辞少城暑雪对大面来从太白西更走三峨徧风生两腋轻泉吼四山眩今晨第一程莫叹舆仆倦中峰凌髙蹋危峰斗下頫幽谷仙英馥椒兰嘉䕃矗旄纛空翠元不雨洩云自膏沐暑绤森有稜瘁肌凄欲粟白崖如负依金界奠苍麓衆峰拱二八娟妙绕重屋眞人与尊者幽居接松竹唿之傥肎应留我试餐玉双溪冷风骚骚木叶低洞渊阻深生怪竒碧琳双涧黒无底中有玉龙相对飞雷轰雪卷入林樾化爲一龙潭底没摩尼鬭罢四山空时有宝光巖下发宝现溪粲粲罨畵沙鳞鳞麹尘水朝阳相发挥光景艶孔翠宁闻双溪号但见縠纹细神鱼不谋食终日印潭底跃珠本具眼聊共阿师戏收藏更传宝一笑落第二点心山入山窘宿雨上山贺朝霁跬歩便历险转盼巳呀气岂惟膝点心固巳头抢地游人贪胜践姑吟蜀道易大扶身如鱼跃上长竿路似镜中相对看珍重山丁扶我过人间踽踽独行难小扶食时方了大扶前逢仄径仍﨑岖悬崖破栈不可玩舆丁挟我如腾狙平生行路险艰足如今雪鬓应难緑却怜苔发鎭长靑千古毶毶挂髙木胡孙梯木磴鳞鳞滑带泥微生欹侧寄枯藜胡孙愁处我犹过箇里如今幸有梯雷洞平行人魄动风森森两崖奔黒愁太隂不知七十二洞处侧足下窥云海深闻有神龙依佛住枨触须臾召雷雨两川稻熟须好晴我亦闲游神勿惊八十四盘冥鸿无伴鹤孤飞回首尘笼一笑嬉八十四盘新拄杖万三千乗旧牙旗石梯碧滑云生后木叶红斑雪霁时说与同行莫惆怅人间捷径转嵚巇婆罗平仙圣飞行此是家路逢眞境但惊呀神农尝外尽灵药天女散余多异花岚雨逼衣寒似鐡冰泉炊米硬于沙峰头事事殊尘世缺甃跳梁笑井蛙思佛亭晓望栗烈刚风刮病眸登临何啻缓千忧界天暑雪靑城外涌地晴云瓦屋头浩荡他年夸北客苍茫何处认西州千巖万壑须㝷徧身是江湖不系舟光相寺峰顶四时如大冬芳花芳草春自融苔痕新晞六月雪木势旧偃千年风云物爲人布世界日轮同我行虚空浮生元自有超脱地上可怜悲攓蓬七宝巖天如碧玉瓯下覆白玉盘晶光眩相射我独居两间正视不胜瞬却立聊少安但觉风浩浩骨毛森似寒神仙杳无处宁论有尘寰身轻一藁叶两腋如飞翰同行挽我衣何往何当还少留作诗去竒哉此凭阑淳熙四年六月二十七日登大峨之巓一名胜峰山佛书以爲普贤大士所居连日光相大现赋诗纪实属印老刻之以爲山中一重公案胜峰髙哉摩紫靑白鹿导我登化城住山大士喜客至兜罗布界缤相迎圎景明晖倚云立艴如七宝庄严成一光未定一光发中有墨像随心生白毫从地插空碧散烛象纬天龙惊夜神受记亦修供照世洞然千百灯明朝银界混一白咫尺眩转寒凌兢天容野色儵开闭惨澹变化愁仙灵人言六通欲大现洗山急雨如盆倾重轮桑采印巖腹非烟非雾非丹靑我与化人中共住镜光觌面交相呈前山忽涌大圎相日围月晕浮靑冥林泉草木尽含裹是则名爲普光明言词海藏不胜赞北峰复有金桥横衆慈久立佛事竟一尘不起山竛竮向来无法可宣说爲问有耳如何听我本三生同行愿随縁一念犹相应此行且复印心地衣有宝珠奚外营题诗说偈作公案亦使来者知吾曽神通佛法须判断一任热椀春雷鸣请佛阁晚望雪山数十峰如烂银晃耀暑光中累块苍然是九州大千起灭更悠悠雪光正照天西角日影长浮雨上头峰顶何曽知六月尘间想巳别三秋佛毫似欲留人住横野金桥晚未收净光轩翳华销尽八窓明雨竹风泉演妙声身世只今髙几许北峰浑共倚阑平虎溪水本无心作浪波经行偶与石相磨不须更问桥安否唤取于菟载我过白云崃双溪疑从银汉下我欲穷源问仙舎飞澜溅沬潄篮舆却望两崖天一罅踈踈暑雨滑危梯䇿䇿山风掖髙驾幽㝷险絶太竒生莫笑退之号太华孙眞人菴何处仙翁旧隐居靑莲巉絶似蓬壶云深未到淘朱洞雨小先㝷炼药炉磵下草香疑可饵林间虎伏试敎唿间身尽办供薪水定肯分山一半无龙门崃插天千丈两碧城中有玉堑穿巖扃瀑流悬布不知数乱落嵌根飞白雨瑶琨爲室云爲关龙君所居朱夏寒不辞击棹更深入万一龙惊雷破山旣离成都故人送者逺至汉嘉分袂其尤逺而相及于峨睂之上者六人范季申郭中行杨商卿嗣勲李良仲谭德称口占此诗留别我本住林屋风吹来锦城锦城亦何乐所乐多友生相从不知久相送不计程横絶峨睂巓欲去有余情吾宗盖难弟李郭人中英二杨懿文德谭子资粹淸相视心莫逆剧谈四筵轻明朝各回首云水相与平我今投绂去行且扶藜耕凄凉别知赋慷慨结客行后会岂不好路长恐寒盟诸贤乃不凡骨相有功名大厦罩羣木明廷朝万灵王畿坦如砥结绶当同登道傍石湖水谁能叩柴荆梦中傥相见秉烛听残更闻威州诸羌退听边事巳宁少城筹边楼阑槛修葺亦毕工作诗寄权制帅髙子长筹边楼上美髯翁赤白嚢飞笑语中勃律天西元采玉蓬婆雪外昨分弓踏筵舞罢平阑月横槊诗成满袖风诸校各能歌破阵何须琴里听平戎石湖居士诗集卷十八石湖居士诗集石湖居士诗集卷第十九石湖居士诗集卷十九犍爲江楼河边堵立看归篷三老开头暮欲东涨水稠滩连崃内浅山浮石似湘中无人驿路榛榛草有客江楼浩浩风种落尘消少公事賸裁新语寄诗筒宣化道中瘦草萧踈巳似秋盘陀山骨束江流两崖若不顽如铁争得狂澜拍岸休将至叙州乱山满平野涨水豪大川仄径无辙迹踈林有炊烟山农旦烧畬蛮贾暑荷毡穷乡足荒怪打鼓催我船七夕至叙州登锁江亭山谷谪居时屡登此亭有诗四篇敬用其韵水口故城丘壠平新亭乃有縆铁横归艎击汰若飞渡一雨彻明秋涨生东楼锁江两重客笔墨当代俱诗鸣我来但醉春碧酒星桥脉脉向三更江安道中秾緑连村荔子丹瘴云将雨暗前湾张旗且喜三滩驶叱驭曽惊九折艰泸水舟闲迷古渡马湖碑缺伴荒山威名功业吾何有无事飘飘犯百蛮泸州南定楼归艎东下兴悠哉小住危阑把一杯楼下沄沄内江水明朝同入大江来题谭德称扇蛮风吹雨瘴江肥短草荒山鸟不飞尽是泸南肠断句如今分与故人归题杨商卿扇君归我去两销魂愁满千山锁瘴云后夜短檠风雨暗谁能相伴细论文题杨子容扇双竹轩窓听读书垂天云翼要抟扶与君只作三年别射䇿东来过石湖谭德称杨商卿父子送余自成都合江亭相从至泸南合江县始分袂水行踰千里作诗以别合江亭前送我来合江县里别我去江流好合人好乖明日东西南北路千里追随不忍归一杯重把知何处临岐心曲两茫然但祝频书无别语发合江数里寄杨商卿诸公临分满意说离愁草草无言只泪流船尾竹林遮县市故人犹自立沙头过江津县睡熟不暇梢船西风扶橹似乗槎水阔滩沉浪不花梦里竹间喧急雪觉来船底滚鸣沙恭州夜泊山硗确强田畴村落熙然粟豆秋翠竹江村非锦里靑溪夜月巳渝州小楼髙下依盘石弱缆西东战急流入崃初程风物异布裙跣妇緫垂瘤大热泊乐温有怀商卿德称暑候秋逾浊江流晚更浑瘴风如火焮岚月似烟昏城郭廪君国山林妃子园故人新判袂得句与谁论涪州江险不可泊入黔江檥舟黄沙翻浪攻排亭濆淖百尺呀成坑坳洼眩转久乃平一涡熨帖千涡生篙师絶叫敺川灵鸣铙飞渡如奔霆水从岷来如浊泾夜榜黔江聊濯缨玻瓈彻底镜面淸忽思短棹中流横钓丝随风浮月明妃子园露叶风枝驿骑传华淸天上一嫣然当时若识陈家紫何处蛮村更有园丰都观神仙得者王方平谁其继之隂长生飘然空飞五云軿土宾寥阳留玉京石炉丹气常夜明宠光万柏森千龄崃山偪仄岷江萦洞宫福地古所铭云有北隂神帝庭太隂黒簿囚鬼灵自从仙都启巖扃明霞流电飞阳晶晖景下堕铄九冰塞絶苦道升无形至今台殿栖竛竮隋圬唐垩留丹靑十仙怪竒溪女淸瑶池仙仗纷娉婷琅璈赴节锵欲鸣我来秋暑如炊蒸汗流呀气扶枯藤摩挲衆蹟不暇评聊记梗槩知吾曽万州西山湖亭秋荷尚盛丛荟忽明眼山腰灔湖光列岫绕云锦深林护风香西山即太华玉井余秋芳隔江招岑仙共擘双莲房下巖畴昔中巖一梦残下巖风景亦髙寒崃中无处堪停棹雨后今朝始凭阑不用苦求毫相现只敎长挂水帘看山僧劝我题苍壁坡谷前头未敢刊鱼复浦泊舟望月出赤甲山山形断缺如鼍龙坐而张颐月自缺中腾上山顶月出赤甲如金盆蹲龙呀口吐复吞长风浩浩挟之出影落半江沉复翻天髙夜静四山寂惟有滩声喧水门髙斋诗翁不可作我亦不眠终夕看夔门即事崃行风物不堪论袢暑骄阳杂瘴氛人入恭南多附赘山从夔子尽侵云竹枝旧曲元无调麴米新篘但有闻试觅淸泠一杯水筒泉须自卧龙分瞿唐行川灵知我归有程一夜涨痕千丈生中流击楫汹作气夹岸簸旗呀失声不知灔滪在船底但觉瞿唐如镜平凿崃䟽川狠石破号山索饮飞泉惊白盐赤甲转头失黒石黄嵌拚命轻草齐増肥无泊处竹枝凝咽空余情人间险路此竒絶客里惊心吾饱更劒阁翻成蜀道易请歌范子瞿唐行夜泊归舟旧国风烟古新凉瘴疠淸片云将客梦微月照江声细和悲秋赋遥怜出塞情荒山余阀阅儿女擅嘉名秭归郡圃絶句二首花竹萧骚小圃畦官居翻似隐沦栖巴山四合秋阳满杜宇黄鹂相对啼孤城偪仄复偪仄前山后山靑欲来市声萧条衙鼓静惟有叱滩喧万雷宋玉宅悲秋人去语难工揺落空山草木风犹有市人传旧事酒垆还在宋家东后巫山髙一首凝眞宫前十二峰两峰娟妙翠插空余峰竞秀尚多有白壁苍崖无数重秋江潄石半山腹倚天削铁荒行踪造化钟竒矗瑶巘眞灵择胜深珠宫朝云未罢暮云起隂晴竟日长冥蒙瑶姬作意送归客一夜收潦仍回风仰看馆御飞檝过回首巳在虚无中惟余乌鸦作使者迎船送船西复东黄牛崃朝离悲秋宅午榜叠石矶小留黄牛庙细读石马诗黄牛隐见苍山里石马至今犹馘耳当年梦境识仙翁马爲迎门神爲起物生不朽系所逢欧词苏笔苍苔封山髙水长翁之风石马亦与翁无穷假十二峰巴东三崃数巫阳山入西陵更郁苍何以假爲非确论直疑溟涬弟髙唐扇子崃兹行看山眞饱谙今晨出崃仍穷探南矶北矶白铁壁千峰万峰苍玉篸横前直疑江巳断崛起竞与天相搀蜀山欲穷此盘礴禹力巳尽犹镌望舒宫中金背蟾泥涂脱尽余老馋下饮岷江不知去流涎落吻如排髯挈瓶檥棹㪺淸甘未暇煮茗和姜盐聊将涤砚濡我笔恍惚诗律髙巉巖荆渚中流回望巫山无复一点戏成短歌千峰万峰巴崃里不信人间有平地渚宫回望水连天却疑平地元无山山川相迎复相送转头变灭都如梦归程万里今三千几梦即到石湖边鲁家洑入沌过尽巴东巫崃长荆川鼓棹更茫茫避风怕入三江口乗月贪行百里荒夜后逢人尽刀劒古来踏地皆耕桑可怜行路难如此一簇寒芦尚税场鄂州南楼谁将玉笛弄中秋黄鹤飞来识旧游汉树有情横北渚蜀江无语抱南楼烛天灯火三更市揺月旌旗万里舟却笑鲈乡垂钓手武昌鱼好便淹留题黄州临臯亭夏口风帆赤壁矶雪堂酾酒竹楼棋系舟一日黄州下只办登临不办诗江州庾楼夜宴岷江潄北渚庐阜窥南窓名山复大川超览兹楼双何必元规尘自足豪他邦使君秫田熟新凉篘酒缸落景澹碧瓦长虹吐金釭客从三崃来噩梦随奔泷小留听琵琶船旗卷修杠请唿裂帛絃爲拊洮河腔曲终四凭阑倦游心始降明发挂帆去晓钟烟外撞东林寺谈易繙经宰木春三生犹自袅烟熏客尘长隔虎溪水劫火不侵香谷云老矣懒供莲社课归哉忺读草堂文山头一任天灯现箇事何曽落见闻过虎溪对东林苍巖翠樾下浸大涧宛似灵隐冷泉嘱长老法才作亭名曰过溪且爲率山丁薙草定基一朝而毕过溪无限翠屏开大笑从敎虎子猜不独山中添故事仍敎题作小飞来病倦不能过谷帘三崃寄题白龙靑崃紫烟炉山北山南只半涂说与同来緑玉杖他年终补卧游图湖口望大孤庐阜冈势断江流漭相通大孤如小冠插入奫沦中我欲蜕浊浪往驭扬澜风晃晃银色界濙濙水晶宫濯足望八荒列宿罗心胸客帆讵肯驻搔首苍烟丛澎浪矶阻风浦口舟藏㝷丈悭篙师抱膝朝暮闲逆风来从水府庙浊浪欲碎小孤山太白犹髙缺蟾堕长江未尽归鬓斑短歌聊复怨行路当有听者凋朱颜马当洑阻风居人云非五日或七日风不止谓之重阳信拍岸回流逆上矶枯杨折苇静相依趂墟渔子晨争渡赛庙商人晚醉归重九信来风未憗大千行徧昨俱非羁愁万斛从头数带眼今秋又减围碧苇无思连天生靑山有情终日横风声汹怒木朝拔川气流光珠夜明谁能坐守白头浪我欲往骑金背鲸俛仰之间抚四海可怜歩歩愁江程长风沙夕阳明逺帆髙浪兀孤屿绵绵淮山来闪闪沙鸟去落木两山家炊烟南北渡睂伸击汰行梦愕阻风处九月八日泊池口斜景下天末烟霏酣夕红余晖染江色潋灔琥珀浓我从落日西忽到大江东回首旧游处曛黄锦城中药市并乐事歌楼沸晴空故人十二阑岂复念此翁池州九日用杜牧之齐山韵年年佳节歌式微秋浦片帆还欲飞万里蜀魂思逺道九歌楚调送将归杯中山影分秋色木末江光借夕晖细捻黄花一枝尽霏霏金屑满征衣离池阳十里淸溪口复阻风恰从秋浦挂籧篨又泊淸溪十里余愁水愁风吹帽后作云作雨授衣初逺㝷草市沽新酒牢闭篷窓理旧书行路阻艰催老病骚骚落雪满晨梳梅根夹辛苦凌波棹平安入夹船日明渔浦网风侧瓦窑烟老圃容挑菜村巫横索钱且投人处宿终夜得佳眠宿长芦寺方丈塔庙新浮水汀洲旧布金聊凭一苇力与障万波侵帆影窥门近钟声出院深夜阑雷破梦欹枕听潮音将至吴中亲旧多来相迓感怀有作望见家山意欲飞古来燕晋一沾衣回思客路岂非梦乍听乡音眞是归新事略从年少问故人差觉坐中稀不须更说桑榆晚霜后鲈鱼也自肥石湖居士诗集卷十九石湖居士诗集石湖居士诗集卷第二十石湖居士诗集卷二十淳熙五年四月二日直宿玉堂怀旧桂海冰天老歳华直庐重上玉皇家当年曽识青青鬓惟有东墻一架花雪山刁斗不停挝夜把军书敢顾家珍重玉堂今夜梦静闻宫漏隔宫花初归石湖晓雾朝暾绀碧烘横塘西岸越城东行人半出稻花上宿鹭孤明菱叶中信脚自能知旧路惊心时复认邻翁当时手种斜桥柳无限鸣蜩翠埽空寄蜀州杨道人老来万事緫萧然犹忆西州暑雪边爲报岷峨山水道如今眞箇得归田送同年万元亨知阶州老我曽颁万里春怜君飞棹也浮秦当年千佛名经里又见西游第二人路入南山旧汉畿油油淸渭照牙旗古来百战功名地正是鸡鸣起舞时十年关陇困科输圣德如天尽埽除临遣中和二千石好乗春日下寛书次韵蜀客西归者来过石湖并寄成都旧僚走徧尘埃倦鸟还故乡元在水云间黄粱饭里梦魂醒靑篛笠前身世闲鸥鹭飞来俱玉立松篁歳晚各苍颜岷峨交旧如相问铁锁无扃任客攀十一月大雾中自胥口渡太湖白雾漫空白浪深舟如竹叶信浮沉科头晏起吾何敢自有山川印此心灵祐观旸谷西门锁洞宫古苔斑驳桧蒙茸百廊三殿惟眢井万壑千巖有瘦笻林屋洞击水抟风浪雪翻烟销日出见仙村旧知浮玉北堂路今到幽墟三洞门石燕翾飞遮炬火金笼深阻护嵌根宝钟灵鼓何须叩庭柱宵晨巳黙存包山寺仙坞逊半坐精庐迁古幢藁衲昔开山至今坐道场炽然说慈忍禅海薰戒香穉竹暗寒碧飞松盘老苍船鼓入宴坐红尘隔沧浪藤杖嬾归去共倚蒲团牀毛公坛福地松萝滴翠白昼隂七十二峰中最深緑毛仙翁巳仙去惟有石坛留竹坞竹隂埽坛石槎牙汉时风雨生藓花山中笙鹤尚遗响湖外人烟惊歳华道人眸子照秋色邀我分山筑丹室驱丁役甲莫儿嬉渴饮隐泉饥饵术上方寺檥棹古销夏搘笻新上方珠湾锁员折冰镜沉空光枫缬醉晴日橘黄明蚤霜闲门松竹径随处有淸凉销夏湾蓼矶枫渚故离宫一曲淸涟九里宫纵有暑光无着处靑山环水水浮空橘园橘中有佳人招客果下游胡牀到何许坐我金碧洲沉沉剪綵山垂垂万星毬竒采日中丽生香风外浮折赠黄团双珍逾桃李投拆开甘露嚢快吸冰泉瓯热脑散五浊岂止沉疴瘳未知商山乐能如洞庭不华山寺五湖西岸孤絶处旃檀大士来同住性空眞水徧淸凉随縁出现无方所蒙泉新洁鑑泉明瀹茗羮藜甘似乳何须苦问莲开未桂子菖花了今古三翁綵笔照靑霞从此他山都不数我今闲行作闲客暂借云窓解包具魂淸骨冷不成眠彻晓跏趺听粥鼓脚力有余西坞尽明日湾头更鸣橹却上东山唤德云别峰应在银涛许缥缈峰满载淸闲一棹孤长风相送入仙都莫愁怀抱无消豁缥缈峰头望太湖镇下放船过东山二首打头风急鼻雷鼾醉梦闲心铁石顽惟有爱山贪未厌西山才了又东山老禅竿木各逢场诗客端来共苇航一任顚风聒髙浪满船欢笑和诗忙翠峰寺来从第九天橘社系归船借问翠峰路谁参雪窦禅应眞庭下木说法井中泉公案新翻出诸方一任传社山放船社下钟声送客船凌波挝鼓转沧湾横烟袅处鸡豚社落日浓边橘柚山八表茫茫孤鸟去万生扰扰一舟闲湖心行路平如镜陆地风波却险艰东山渡湖渡船帆饱如张弓倐忽世界寒浺瀜堪舆无垠日夜汎浩浩元气蓬蓬风湖光日色不可辨但见水精火齐合集成虚空波臣川后敬爱客约束祕怪驱鱼龙大千緫作大圆镜光中飞度迷西东苍茫一身无四壁八方上下惟孤篷毛仙出迎笑相问何乃自苦荒寒中吾生盖头乏片瓦到处漂摇称寓公犹嫌尘土碍人眼兹游胜絶余难同九衢车马恍昨梦付与一笑随飞鸿与游子明同过石湖契阔相逢一笑欢当年森桂共骖鸾试谈旧事醒村酒仍趂新晴暖客鞍梅粉都皴啼宿雨柳黄不展噤春寒从今鼎鼎多幽事仍喜蛙声不在官次韵同年杨廷秀使君寄题石湖仪凰当瑞九韶成何事栖鸾滞碧城公退萧然眞吏隐文名借甚更诗声句从月脇天心得笔与冰瓯雪椀淸书到石湖春亦到平堤梅影縠纹生半世轻随出岫云如今归作卧云人小山有赋招游子大块无私佚老身禅版梦中千嶂晓鬓丝风里万花春新年社瓮鵞黄满賸醉田头紫领巾自阊门骑马入越城日影穿云亦未浓夜来踈雨洗淸空村前村后东风满略数桃花一万重断桥隤岸数家村雨少晴多减涨痕雪白鵞儿緑杨柳日髙犹自掩柴门姚夫人輓歌词衿帨虞鳏后诗书孟母邻髙怀琴意静晚福诏恩新自古悲风木于今咏涧苹松铭无溢美百世考坚珉北山草堂千巖观新成徐叔智运使吟古风相贺次韵谢之北山松竹堪怡颜千巖观前多好山谁云都无卓锥地亦尚有此茅三间洞门无钥常不关小径百曲苍龙盘衆芳迷人不知处片云与我俱忘还花前一杯重鼎吕明日戽田并灌圃种苗种豆从此忙昨夜惊雷送膏雨赠举书记归云丘一枕淸风四十霜孤生无处话凄凉相看只有龎睂客还在云丘旧草堂四股涧松雷斧碎十围巖桂烧痕枯不知堦下跳珠处旧竹春来有笋无靑山面目想依依水石风林入梦思白发苍颜心故在只如当日看山时题查山林氏菴戸庭淸深宅翠微雪如佳壁唤题诗烟梢矗矗靑围屋露叶鲜鲜緑满篱宿雨一春才汎鸭新芜几日巳藏碑山僧见客如枯木疑是懒残南岳师木渎道中风雨震雷大作恶风奔云何壮哉溪水欲立山欲摧石岸迸裂缆边树胡牀动揺船底雷灵巖塔后雨脚挂胥口庙前浪花来篷漏衣沾不足惜酒瓶倾倒愁空罍光福塘上指点炊烟隔莽苍午餐应可寄前庄鸡声人语小家乐木叶草花深巷香春去巳空衣尚絮雨来何晚稻初芒秪今农事村村急第一先陂贮水塘与至先兄游诸园看牡丹三日行徧柱杖无边处处过粉围红绕奈春何阊门昨日看不足今日娄门花更多蜂蝶萧骚草露漫小家篱落闭荒寒欲知国色天香句须是倚阑烧烛看次韵同年杨使君回自毘陵同泛石湖舟中见赠客舫中流下人家夹岸看洛花堆锦煖吴藕镂冰寒莫厌淸欢暂须知后会难小诗烦本事任秃綵毫端曲误不须顾客狂当好看日斜双桨急风驶夹衣寒賸说归田乐休歌行路难石湖三万顷何处觅忧端北渚乗风渡西山带雾看袖单嫌翠薄杯浅怯金寒宿雨收全易春酲解却难且留行色住重肯过苏端顷干道辛卯歳三月望夜与周子充内翰泛舟石湖松江之间夜艾归宿农圃距今淳熙巳亥九年矣余先得归田复以是夕泛湖有怀昔游赋诗纪事石湖花月浮春空忆共仙人同短篷三更半醉吹笛去櫂入湿银天镜中鹤鸣唤归斗未没却歩扶踈花底月不知行到碧桃边但见天风吹积雪月圆月缺今几回依旧满湖金碧堆仙人还上玉堂宿合有片时淸梦来一笑流光飞电抺嫦娥相对两愁絶桂枝应亦老无花蟾兔不须疑鹤发嬾牀午坐晴霄垂北窓卧我翠幄中不知几斧凿成此太虚空前云稍过尽后云来无穷鸟雀有底忙激弹过墙东不如双飞蝶欵欵弄微风我亦困思生抛书眼蒙茸秋前三日大雨暑残堪喜亦堪憎恰似沙场喋血兵纵有背城余烬在能禁几度泻檐声秋前风雨顿凉秋期如约不须催雨脚风声两快哉但得暑光如宼退不辞老景似潮来酒杯触拨诗情动书卷招邀病眼开明日更凉吾巳卜暮云浑作乱峰堆立秋后二日泛舟越来溪三絶西风初入小溪帆旋织波纹绉浅蓝行入闹荷无水面红莲沉醉白莲酣一川新涨熨秋光挂起篷窓受晚凉杨柳无穷蝉不断好风将梦过横塘饭后茶前困思生水寛风稳信篙撑不知浪打船头响听作凌波解佩声采菱戸采菱辛苦似天刑刺手朱殷鬼质靑休问扬荷渉江曲只堪聊诵楚词听晓起闻雨老来稍喜睡魔淸兀坐枯株听五更萧索轮囷怜烛烬飞扬跋扈厌蚊声登髙事了从敎雨刈熟人忙却要晴莫道西成便无虑大须浓日㬠香秔说虎轩夜坐白云深处卧痴顽挂起东窓水月宽但得好诗生眼底何须宝刹现毫端一身莫作官身想万境都如梦境看蠏舎邻翁能日醉唿来分与一蒲团偶书太行巫崃费车舟休向沧溟认一沤日下冰山难把玩雨中土偶任漂流元无刻木牵丝技但合收绳卷索休惟有酒缸并饭甑却须秔秫十分收睡觉漏箭声中断角哀界窓犹有月徘徊心兵休爲一蚊动句法却从孤鴈来潄罢玉池甘似醴梦余金鼓辩如雷夜长展转添许事推枕萧然一笑咍阊门行送胡子逺着作守汉川前年送君朝明光今年送君还故乡锦官楼上一樽酒万里阊门折杨柳吴波沄沄蜀山苍人生行路如许长相逢相送鬓如雪人生能禁几离别房湖风月开春台石湖水云归去来西棹东帆君未了相逢还向阊门道嘲蚊四十韵暑魃方肆行羽孽亦厉习肖翘极么魔坱圠累辟翕湿生同粪蝎腐化类宵熠初来闹郭郛少进亘原隰嘤如蝇声薨聚若螽羽揖俄爲殷雷闹遂作密霰集口衔钢针锋力洞衲衣袭啾声先计议着肉便嘘吸立豹犹未定卓锥巳深入血随姑嘬升势甚辘轳汲沉酣尻益髙饱满腹渐急晶晶紫蟹眼滴滴红饭粒拂掠倦体烦爬搔瘁肌澁捄东不虞西擒一巳窜十新瘢蓓蕾涨宿晕斑斓浥竟夜眠转展连牀叹于悒云何人戚欣乃系汝张歙驱以葵扇风熏以艾烟湿檠长鎭藏遮帐隙亟补葺火攻惮秽臭手拍嫌腥汁伏翼佐埽除网蛛助收拾薄暮汹交攻大明讧未戢牛革厚逾氊鲎介铦胜钑遭汝若欲困嗟人何以给夏虫虽衆多罪性相百什蜂虿岂房栊虮蝨但裈褶羊羶蚁登爼骥逸蝱附蠓惟舞醯瓮蟫止祟书袠蚤爲鸺所撮蝇亦虎能执彼愆可贳死汝罪当献级凉飊倐然至丑类殆哉岌一吹觜吻破再鼓翅翎絷三千蹀颉利百万走㝷邑快哉六合内蔑有一尘立虚空旣淸凉家巷得宁辑鸡窓夜可诵蛩机晓犹织雨帘绣浪卷风烛泪珠泣客来添羽觞人静拂尘笈恍还神明观似启坏戸蛰消长谁使然智力讵能及阊门戏调行客日夜飞帆与跨鞍阊门川陆路漫漫人生自苦身余几天色无情歳又寒万事惟堪六如观一杯莫信四并难重阳虽过黄花少尚有迟开玉雪团九月二十八日湖上检校篱落村北村南打稻声荒园屐齿亦嬉晴菊边更觉朝阳好松下偏闻晚吹淸一歳无非吾乐事千金不博此闲行周遭踏徧芙蓉岸足痺腰顽栩栩轻晚歩吴故城下意行殊不计榛菅风袖飘然胜羽翰拄杖前头双雉起浮图絶顶一鵰盘醉红匝地斜曛暖熨练涵空涨水寒却向东臯望烟火缺蟾先暎槲林丹上沙田舎更无云物起微隂壠亩人家各好音歳晚阳和归稻把夜来霜力到枫林儿童笑里丰年面乌鸟声中落日心酿秫炊秔都入手賸拚腰脚办登临与现寿二长老游寿泉因话去年林屋之游题赠何年钖杖劚淸甘天遣深源寿此菴金靥万枝浮倒影爲君题作菊花潭松风放浪入云关二衲相从一士闲人与瘦笻俱老健去年今日在包山渡太湖嚢风阁雨半晴隂惨淡谁知造化心委命浮沉惟一叶计身轻重亦千金红尘犹道不胜险白浪莫嗔如许深晚得芗山堪寄缆卧听鼍吼与龙吟再渡胥口古来此地快蓬心天绕明湖日照临一鴈云平时隐现两山波动对浮沉衰髯都共荻花老醉面不如枫叶深戸钓徒来问讯去年盟在肯重㝷跨马过练墟喜晴稻穗初干怕雨时晚来蒸煖欲霏微西风若肯吹云尽不惜飘飘侧帽归晚归石湖何须驷马衒乡关只作归农老圃看梦里曽腰綪结佩年来新着惰游冠和烟种竹聊医俗带月闻蛙不在官久矣此心恬不动如今併与此身安北山堂开炉夜坐困眠醒坐一龛多竹洞无关断客过贪向炉中煨榾柮懒从掌上看菴摩闲无杂念惟诗在老不甘心奈镜何八万四千安乐法元无祕密可伽陀入城十里淸风一饷间片帆眞欲解人颜林家庄近闻鵞鸭船到阊门尽未关次韵蚤蚊羽虫么魔塞区寰造化胡爲弗疾顽长养污泥草木处纵横大地山河间夜声雷动人力屈秋喙花开天理还但愿江湖无白鸟何须金鼎铸神姦冬至晚起枕上有怀晋陵杨使君新衣儿女闹灯前梦里庄周正栩然骑马十年听晓鼓人生元有日髙眠多稼亭边有所思冬来捻却几行髭也应坐拥黄䌷被断角孤鸿緫要诗寒雨何事冬来雨打窓夜声滴滴晓声淙若爲化作漫天雪径上孤篷钓晚江戏赠脚婆日满东窓照被堆宿窓犹自煖如煨尺三汗脚君休笑曽踏鞾霜待漏来除夜前二日夜雨雪不成花夜雨来壠头一洗定无埃小童却怕溪桥滑明日先生合探梅次韵章秀才北城新圃方流桃花坞窈窕入壶天碧城当巖岫淸湾如涧泉风月欲无价聊费四万钱雪后春事起红云蜂蝶边西城如西塞桃花古来多钓艇鳜鱼肥前身张志和烟霏几白鹭风雨一緑蓑淸江韵新引淸絶胜阳阿梦中作漠漠人间一气平虚无宫殿锁飞琼碧云万里海光动何处书来金鹤鸣北城爲雪所厄冻蘂粘枝瘦欲干新年犹未有春看雪花只欲欺红紫不道梅花也怕寒雪后六言二首雨声和深巷屐风力到短檠灯可惜滴残檐雪从敎漂尽河冰歳寒破屋万卷风急踈窓一灯髙卧眼生醉缬逺游须有坚冰元夕大风雨二絶东风无赖妒华年一夜凄寒到酒边放尽珠帘遮畵炬莫敎檐雨湿靑烟河倾海立夜翻盆不独妨灯更损春冻澁笙簧犹可耐滴皴梅颊势须嗔春懐柳颦梅笑各相恼诗债棋雠俱见㝷莫道幽居无一事春来风物緫关心自横塘桥过黄山阵阵轻寒细马骄竹林茅店小帘招东风巳緑南溪水更染溪南万柳条次韵谢李叔玠追路送笋堕地锦䙀茁解衣温玉姿来偿食竹债大胜伏雌炊少日羮藜子老来煨芋师盘餐登异味指动巳先知石湖居士诗集卷二十石湖居士诗集石湖居士诗集卷第二十一石湖居士诗集卷二十一秀州门外泊舟拍岸淸波扑岸埃黒头霜鬓几徘徊禾兴门外官杨柳又见扁舟上堰来临平道中烟雨桃花夹岸栽低低浑欲傍船来石湖有此红千叶前日春寒緫未开夜过越上不得游览王程公事两相催冲雨片帆连夜开千巖万壑在何处山隂道中无好怀岂有酒船㝷贺老兴尽却能访安道鑑湖春色漫芳菲付与靑靑湖畔草道中古意二絶桃李寂无言垂杨照溪緑不见苎萝人空吟若邪曲浣纱寂不好辛苦触战箭东施无丽质安稳嫁乡县观禊帖有感三絶古人赋多情无事辄愁苦兰亭一觞咏感慨乃如许宝章薶九泉摹本范百世白鵞满波间谁识腕中意三日天气新禊饮传自古今人不好事佳节弃如土浙东舟中处处槿樊圃家家桃庑门鱼盐临水市烟火隔江村雨过张帆重潮来汲井浑弯跧短篷底休说两朱轓初赴明州四征惟是欠东征行李如今忽四明海接三韩诸岛近江分七堰两潮平拟将宽大来宣诏先趂淸和去劝耕顶踵国恩元未报驱驰何敢叹劳生寄虎丘范长老谁云簪绂坐成禽亦漫爲官漫好音身巳备尝生老病心何曽住去来今一波不动月空照万籁无情风自吟持此东归似同志故应分我半山林次韵汪仲嘉尚书喜雨雨云浑似雪云同天意人心本自通吏役驱驱骑马滑何如欹枕闭门中老身穷苦不须忧未有毫分慰此州但得田间无叹息何须地上见钱流晓起窓明惊起倒裳衣铃索频摇定怪迟即入簿书丛里去少留欹枕听黄鹂大风飓母从来海若家靑天白地忽飞沙烦将残暑驱除尽只莫顚狂损稻花大黄花大芋髙荷半亩隂玉英危缀碧瑶簪谁知一叶莲花面中有将军劒㦸心进修堂前荷池方池留水胜埋盆露入莲腮沁粉痕铃索无声人不到小禽飞入闹荷根州宅堂前荷花凌波仙子静中芳也带酣红学醉粧有意十分开晓露无情一饷敛斜阳泥根玉雪元无染风叶靑葱亦自香想得石湖花正好接天云锦畵船凉新荔枝四絶荔浦园林瘴雾中戎州沽酒擘轻红五年食指无占处何意相逢万壑东海北天西两鬓蓬闽山犹欠一枝笻鄞船荔子如新摘行脚何须更雪峰甘露凝成一颗冰露秾冰厚更芳馨夜凉将到星河下拟共嫦娥鬭月明趠泊飞来不作难红尘一骑笑长安孙郎皱玉无消息先破潘郎玳瑁盘甬东道院午坐一夜西风转酒旗午余残暑不多时緑荷半蚀霜前叶丹桂全封雨后枝忙里有诗偿日课老来无赋爲秋悲梳头小隷那知此强向窓前数鬓丝东门外观刈熟民间租米船相衔入门喜作二絶菊莎𣏌棘㸑无烟日日文书横索钱今日甬东官况好东津门外看租船潮到灵桥緑绕船海边力穑屡丰年淡靑山色深黄稻恰似胥门九月天探木犀秋半秋香花信迟攀枝擘叶看纎微昨朝尚作茶枪痩今雨催成粟粒肥九月五日晴煖歩后园海气烘晴入断霞半空云影界山斜轻罗小扇游蜂畔只比东风有菊花九日忆菊坡菊坡长恨隔横塘城郭山林自不双放棹松江花巳逺涛江之外更鄞江重阳九经堂作俗间佳节自悤悤老去悲秋又客中靑嶂卷帘三面月黄花吹鬓几丝风十年故国新栽柳万里他乡旧转蓬谁与安排今夜梦片帆飞到小篱东眞瑞堂前丹桂血色凡花太俗生花工新意染秋英袍红太重鞓红浅畵不能摹句写成官忙风月鎭长闲开遍香红酒尚寒若要与花相领略千巖随分有阑干题羔羊斋外木芙蓉慵粧酣酒夕阳浓洗尽霜痕看绮丛緑地团花红锦障不知庭院有西风进思堂夜坐怀故山尘事潮来不可推身如病鹤强毰毸簿书遮断㝷诗路风雨惊残问月杯想得竹门无客到直须雪夜有船廻鲈乡望眼双明处只欠凌霄万仞台杨少监寄西征近诗来因赋二絶爲谢诗卷第一首乃石湖作别时倡和也柴门重客醉中归尚忆挥毫索纸时何物与侬供不朽西征卷首石湖诗锦囊随上越王台天海风涛亦壮哉书到岭头梅恰动一枝应伴一篇来羔羊斋小池两涘木芙蓉盛开有怀故园洞戸掩秋深畵桥横晚静袅袅芙蓉风池光弄花影怀我白鸥边锦帐缭千顷明河拍岸平红緑染天镜钓船无畔岸收拾入簿领墙籓束院落寒窘令人瘿鹿鸣席上赠贡士登陆由来说四明台星光处更魁星海滨二老尊周室馆下诸生右汉廷秋赋重増人物志春闱俱上佛名经一飞好趂扶摇便咫尺西兴是北溟大厅后堂南窓负暄万壑无声海不波一窓油纸暮春和醉眠陡觉氍毹赘围坐翻嫌榾柮多水煖玉池添潄嚥花生银海费揩摩端如拥褐茅檐下袛欠乌乌击缶歌晚歩北园刮地晴飊退海痕出门无扇可障尘麦䊀瘠土何时雪梅糁踈林昨夜春天镜风烟疑梦事鬓霜时节尚官身裹章束带朝还暮惭愧靑鞋紫领巾谢赐腊药感遇之什鸿宝刀圭下九关十年长奉玺封看扶持蒲柳身犹健收拾桑榆歳又寒天地恩深双鬓雪山川途逺一心丹疲甿疾苦今何似拜手归来愧伐檀立春后一日作浮生万法本悠哉大笑羲娥转毂催官事巳邀痴作伴春风应共老俱来云容雪意将诗问柳眼花心待酒媒九十韶光天不斳人间笑口自难开春前十日作腊浅犹賖十日春官忙长愧百年身雪催未动诗无力愁遣还来酒不神节物何曽欺老病书生自惯说悲辛终期戚促成何事今古纷纷一窖尘三江亭观雪隂山阳朔雪中廻行到天西玉作堆乗兴却游东海上白银宫阙认蓬莱怀归寄题小艇日出尘生万劫忙可怜虚费隙驹光若敎闲里工夫到始觉淡中滋味长歳晚角巾思芋栗年来手版愧耕桑松风萝月须相信春水深时上野航雪后雨作瑞叶飞来麦巳靑更烦膏雨发欣荣东风不是厌滕六却怕雪天容易晴再雪银竹方依檐住瑶花又入帘窥一白本怜麦瘦重来应爲梅迟立春日陪魏丞相登三江亭佳节登临始此回聊从晻霭望蓬莱水分江北渡头去风自海东潮外来太白天寒犹带雪十洲池煖巳浮醅一尊往酹发船鼓我亦归帆相次开寄题鹿伯可见一堂梦觉春闱俱转蓬仙凡今隔玉霄东聊攀铁锁问何似岂敢避堂邀盖公生来于君一歳长决去愧我三年迟今世谁不落第二着鞭尚续堂中诗雪溪兴尽船当廻却拟登陆游天台经行见一堂前路转入湖山㝷悞来将赴建康出城牒诉缤纷塞瓮天经年痴坐两三椽出门纳纳干坤大依旧靑山绕畵船寺庄大麦成苞小麦深秧田水满緑浮针今年一饱全无虑宽尽归舟去客心育王方丈窓纸悲嘶万壑风石梁飞涧倒枯松因勤昨夜三更雨添作投渊雪色龙鳗井决甃神通未易论雨声留客夜翻盆不辞客路春泥滑抖擞轩裳一闹尘任敎空翠滴乌巾老身巳到篮舆上处处靑山是故人育王望海亭海云晻霭日茏葱案指光中万象空想见蓬莱西望眼也应知我立长风天童三阁松萝羃天堕空翠迎面风香三十里曽宫亭亭隔瑶水碧瓦琼榱五云里千佛当门无半偈声闻未解祖师意徧参踏破靑鞋底前楼后阁玲珑起闲客那知如许事东斋听雨烂熳睡觉来一转聊布施普请云堂来拟议石湖居士诗集卷二十一石湖居士诗集石湖居士诗集卷第二十二石湖居士诗集卷二十二送江朝宗归括苍半生三解后相看成老翁诗情故崒嵂袖有天都峰江山佳丽地登临苦怱怱塔灯落淮水寺楼倚霜空攟拾着锦嚢抚掌夸穷工归辔不可挽思入孤征鸿洞天我昔游俛仰星一终士友叹契阔吏民念罢癃婆娑故将军白发簿书丛足趼虽四方梦寐烟雨东归田有脚力尚往㝷行踪期君斩寒藤伴我搘枯笻钟山阁上望雨天阔山长雨似烟忽然飞去暗平川秔禾未实籼禾瘦不用廉纎便霈然除夜婪尾杯残雪满簪牀头历日费光隂故山巧入忙中梦新歳尤关客里心乌鹊倦时三匝绕鹪鹩稳处一枝深劳生佚老㝷常事从政那堪力不任元日老来百味絮沾泥期㑹关身尚火驰几夜乡心欹枕处今年脚力上楼时酒缸幸有干坤大丹鼎何忧日月迟莫道神仙无可学学仙犹胜簿书痴体中不佳偶书生平人比似维摩试比尫孱不啻过旧摘衰髯今雪徧频揩病眼转花多从来世味聊复尔此去官身如老何收拾頽龄加药饵尚堪风月对婆娑坐啸斋书怀老来穷苦事相违兀坐铃斋竟日痴眼目昏縁多押字胸襟俗爲少吟诗月侵灯影吏方去春徧梅梢官未知直待食新方绶带明朝骑马过陵陂宝公祈雨感应用陈申公韵赋诗爲谢膴原龟坼暮春时夹路炉薫共祷祠唤起云头千嶂涌飞来雨脚万丝垂无情梅坞犹红绽有意秧田尽緑滋大施门开须满愿愿均此施匝天涯送徐叔智运使奉祠归吴中手种湖边花百亩东风日夜催归去当年辛苦种花时不道白头犹未归君如肯过城南陌但向水云红处觅烦唿猿鹤问平安当有畦丁解看客我今江船亦欲东檝迎枫桥成两翁压枝万朶虽过尽尚及巢龟莲叶中送举老归庐山二千里往回似梦四十年今昔如浮去矣莫久留桑下归欤来共煨芋头题现老眞三十年来共葛藤如今莲社冷如冰茶瓜樱笋游山会从此斋㕑欠一僧致一斋述事文书烟海困浮沉不觉盘百病侵偶问客年惊我老忽闻莺语叹春深今朝麦粒黄堪麪几日秧田緑似针除却一犁春雨足眼前无物可关心次韵杨同年祕监见寄二首瘴云岚雨几时归应把周南视九夷旧说鬼神惊落笔新传狐兔骇搴旗韶江石老箫音在庾岭梅残驿使迟自古朱絃淸庙具莫贪鹏海看天池吾衰长愧接舆狂忙里何心领燕香尘土簿书憎铁研水云蓑笠傲金章论文无伴法孤起访旧有情书数行何日却同湖上醉露帏宵幄爲君张晓起信笔午枕汗如洗晓栉气稍苏莎蛩试风露满意鸣相唿倦客感节物流光不踌躇秋声巳如许残暑何足驱人言今歳热迥与常歳殊此理恐未然岂不知头颅年年有三伏日日非故吾婆娑今尚可后当弥不如病骨须一凉未暇惜居诸坐来有淸思西风揺井梧送曽原伯运使归会稽用送徐叔智韵秧田水满麦栖亩劝农使者翩然去去年愁苦救荒时岂敢梦爲今日归天津桥西官柳陌文书灯火长相觅江山信美不留人寂寞回潮工送客镜湖一曲浙河东万顷太湖蓑笠翁愿赓四愁作五咏我所思兮思剡中王南卿母挽词栉縰称纯孝笄珈蚤隐忧病中心巳化身外世如浮闻道悲风木谁能驻壑舟佳儿行古道足以贲潜幽次韵郑校书参议留别年丰方共庆歳晚客他之吏事朝还暮人生合复离江山残梦破风月片帆移后㑹吾衰矣桑榆一茧丝重九赏心亭登髙忆随书劒此徘徊投老双旌重把杯緑鬓风前无几在黄花雨后不多开丰年江陇靑黄徧落日淮山紫翠来饮罢此身犹是客乡心却附晚潮回寄题王仲显读书楼嗜书如嗜酒知味乃笃好欲辨巳忘言不爲醒者道使君靑箱家文史怀抱平生名敎乐双旌不满笑忽乗雪溪兴来檥秦淮棹丘亭客漂泊夜夜短檠照人云太痴絶我自斲轮妙今朝樯竿起昨梦绕合皂云有百尺楼归寄北窓傲滴露䌷朱黄拂尘静缃缥想当呻毕时宁复羡腾趠古心千载事俗眼讵能料萧滩富还往取友必同调一张复一弛酿秫助歌啸菊楼东篱秋色照踈芜挽结髙花不用扶净洗西风尘土面来看金碧万浮图北门覆舟山道中苒苒霜风掠弊貂簿书尘外访渔樵林烟色淡如蒙雨塘水痕深似落潮鴈字江天闻塞管梅梢山路欠溪桥骑驴索句当年事歳暮骚人不自聊送郭明复寺丞守蜀州士进固未易退亦良独难西州多故人归路常险艰有道独行意郭舟若神仙勿轻银兔符倾倒金貂蝉唐安君昔游百万蠲逋钱我亦常客梦醉歌采菱船父老尚相记况君有前縁想见东西湖恩波涨春澜此地着经济纱笼相后先潭潭相业堂新题我所刊政爲来者地君行岂偶然去去进明德后日五四贤元日谒钟山宝公塔雪后江臯未放春老来犹驾两朱轮归心历历来时路官事驱驱病里身未暇鸡窠㝷古佛且防鹤帐怨山人君看王谢墩边地今古功名一窖尘元日马上二絶泥絮心情雪样髯诗囊羞澁酒杯嫌年来万事都消减惟有牀头历日添筋骸全比去年非骑吹声中忆钓矶待得江风欺老病何如闲健一蓑归春晚荒园萧瑟懒追随舞燕啼莺各自私窓下日长多得睡尊前花老不供诗吾衰久矣双蓬鬓归去来兮一钓丝想见篱东春涨动小舟无伴柳丝垂北窓偶书呈王仲显南卿二友官居故偪仄北窓谁所开胡牀憩午暑帘影久徘徊髙槐忽低昻知有好风来须臾堕几席篆香小飞灰病翁亦披襟月露竒怀壠头暴背耘永昼妇子偕不辞梦山裂田水如泼醅去年岂堪说稻根巳浮埃使君坐侯宅窓间即凉台何敢诉苦热洒然助心斋中秋淸晖阁静坐因思前二年石湖四明赏月前年银界接天迷去歳金盘涌海低漂泊相逢重一笑秦淮东畔女墙西玉麟堂㑹诸司观牡丹酴醿三絶东风微峭护余春红紫香中酒自温不用忙催银烛上酴醿如雪照黄昏洛园姚魏碧云愁风物江东亦上游忆起遨头八年梦彭州花槛满西楼莫向花前惜酒杯一年一度有花开浮生满百今强半歳歳看花得几回重九独坐玉麟堂江上西风动所思又将淸赏负东篱年年客路黄花酒日日乡心白鴈诗笼月秦淮无旧曲驰烟钟阜有新移人生笑口眞稀阔况値官忙闵雨时次韵举老见嘲未归石湖半世吟客舎柳长年忆后园花爲报庐山莫笑云丘今属谁家次韵曽仲躬侍郎同登伏龟二絶带束江淮翠岫围掌窥台殿碧鳞差刘郎句里登临眼压倒三江二水诗古来游客谩西东领会谁如我与公露坐绳牀天不尽絶胜帘雨栋云中题李云叟畵轴兼寄江安杨简卿明府二絶苍烟枯木共荒寒篱落堤湾汹涨湍归路宛然归未得闲将李叟畵图看新图来自雪边州皴石枯槎笔最遒明府能诗如此畵爲渠题作小营丘晨出蒋山道中霜痕如雨沁东郊乐歳家家一把茅故国丘陵多麦壠新晴篱落有梅梢小山何在应招隐北岭如今巳献嘲归计未成聊琢玉飘飖风袖作推𫾣有感今昔二首阳春白雪雅音希俚耳冬烘辄笑嗤麋见丽姬翻决骤鸟闻韶乐却忧悲烂奚轻薄人何敢伏猎荒唐自不知蚓窍蝇鸣莫嘲诮彭亨菌蠢正当时飘风骤雨谩惊春埽荡何烦臂屈伸天识不衷宜不恕神歆非类即非仁休雠地下枯鱼骨且鬭尊前健犊身静看可怜还可笑香山宁是幸灾人种竹叹向在成都种竹满西园偶苦寒疾朅来金陵复种绕池未几以眩卧合家人子遂谓不当种竹其说甚可怪叹口占此诗宣华种万竿寒疾适相値玉麟种千竿偶复须药饵僮奴狃今昨竞道竹相祟如将圣作狂似以儒爲戏此君来声寃林神亦短气我梦不平鸣霍然推枕起明当还石湖賸种千亩地未论比封君且用执谗喙公退书怀昨者腾章奏发仓今兹飞檄议驱蝗四无告者仅一饱七不堪中仍百忙皦日自能临俯仰浮云宁解制行藏求田问舎亦何有歳晚倦游思故乡石湖居士诗集卷二十二石湖居士诗集石湖居士诗集卷第二十三石湖居士诗集卷二十三初秋二首急雨过窓纸新凉生簟藤蹒老铃下来炷壁间灯壮歳故多病老年知不堪何须看公案只此是眞参蝙蝠伏翼昏飞急营营定苦饥聚蚊充口腹生汝亦奚爲蛩壁下秋虫语一蛩鸣独雄自然遭迹捕窘束入雕龙四花素馨间末利木犀和玉簪医来都屏去头眩怕香侵谢范老问病三椽一席度秋冬造化儿嬉困此翁帖有王书难治眩文如陈檄不驱风骨枯似枿肤如腊发织成氊鬓作蓬点检病身还一笑本来四大满虚空二偈呈似寿老法法刹那无住云何见在去来若觅三心不见便从不见打开孟说所过者化庄云相代乎前何处安身立命饥餐渴饮困眠诺惺菴枕上噩梦惊回晓枕寒靑灯犹照药炉边纸窓弄色如胧月又了浮生一夜眠癸卯除夜聊复尔斋偶题五夜灯花重东风角韵来雪悭衣未纩春早句多梅寂历罗门亚温黁药鼎煨老嫌新歳换病喜旧星回郁垒先题版屠苏后把杯书扉无健笔爆竹有寒灰饧楪牙难胶椒盘眼倦开陈人仍惫卧身世两悠哉甲辰人日病中吟六言六首以自嘲攒睂辄作山字啾耳惟闻水声人应见怜久病我亦自厌余生日慌慌蚁旋磨头岑岑鳌负山笔牀久巳均伏药鼎何时丐闲政尔荣枯衞澁刚云人厄天穷归咎四冲临歳乞怜九曜过宫复吉旣愆七日泰来惟候三阳历日今颁寅正占星更候农祥有日犹嫌开牖无风不敢上帘报国丹心何似梦中抵掌掀髯壮歳喜新节物老来惜旧年华病后都卢不问家人时换瓶花正月九日雪霰后大雨二首夜霰三更碎瓦昼冥一阵翻盆赖是梅花巳过不然皴玉谁温黄昏檐熘垂瀑淸晓屐声满门湖光万顷何似小沼先吹縠纹正月十日夜大雷震二首阿香眞是健妇夜半鼓行疾驱直恐南山破碎絶怜窓纸枝梧人言有物司鼓春到扬桴发声但要蛰虫启戸何须一许震惊吴灯两品最髙镂冰影里百千光剪綵毬中一万窓不是齐人夸管晏吴中风物竟难双灯夕怀广蜀旧事漓水桥西列炬香少城楼下变灯忙儿嬉万里客程逺老懒一龛春梦长上元纪吴中节物俳谐体三十二韵斗野丰年屡吴台乐事并酒垆先叠鼓灯市蚤投琼价喜膏油贱祥占雨雪晴篔筜仙子洞菡萏化人城樯炬疑龙见桥星讶鹊成小家厖独踞髙闬鹿双撑屏展辉云母帘垂晃水精万窓花眼密千隙玉虹明薝卜丹房挂葡萄緑蔓萦方缣繙史册圆魄缀门衡掷烛腾空稳推毬滚地轻映光鱼隐见转影骑纵横轻薄行歌过顚狂社舞呈村田蓑笠野街市管絃淸里巷分题句官曹别扁门旱船遥似泛水儡近如生钳赭牢戸嘲嗤绘乐棚堵观瑶席隘喝道绮丛争禁钥通三鼓归鞭任五更桑𧖟春茧劝花蝶夜蛾迎凫子描丹笔鵞毛剪雪英宝糖珍粔籹乌腻美饴饧捻粉团栾意熬稃腷膊声筵篿巫志怪香火婢输诚箒卜拖裙验箕诗落笔惊微如针属尾贱及苇分茎末俗难诃止佳辰且放行此时纷仆马有客静柴荆幸甚归长铗居然照短檠生涯惟病骨节物尚乡情掎摭成俳体咨询逮里甿谁修吴地志聊以助讥评雪寒探梅酸风如箭莫凭阑冻合横枝雪未干吴下得春元自晚那堪天与十分寒晓枕三首煮汤听成万籁添被知是五更陆续满城钟动须臾后巷鸡鸣卧闻赤脚鼾息乐哉栩栩蘧蘧病夫心口相语何日佳眠似渠舒惨常随天气关心窓暗窓明日晏扶头未起唤人先问隂晴不寐春宵似暖非暖晓梦欲成未成风竹时惊雀噪月窓谁伴梅横戏书二首长病人嫌理亦冝吾今有计可扶衰烦君舁着山深处恐有黄龙浴水医羣儿欺老少陵穷口燥脣干发漫冲顚沛须臾犹执礼古来惟有一髙共耳鸣风号髙木水翻洪历历音闻不是聋一任大千都震吼便从卷叶证圆通案上梅花二首南坡玉雪万花团旧约东风载酒看冷落铜瓶一枝亚今年天女亦酸寒地炉火煖日烘窓一夜花须半吐黄鼻观圆通熏百和博山三夕罢烧香古梅二首孤标元不鬬芳菲雨瘦风皴老更竒压倒嫩条千万蘂只消踈影两三枝谁似西湖处士才诗中篱落久尘埃陆郎旧有梅花课未见今年句子来至昌爲具赏东轩千叶梅然梅尚未开玉叶重英意巳芽新移竹外小横斜东斋何似春工晚铁树巳花梅未花喜周妹自四明到团栾话里老龎衰一妹仍从海浦来孤苦尚余兄弟乐如今虽病也睂开占星者谓命宫月孛独行无害但去年复照作灾今年正月一日巳出而歳星作福戏书二絶昔躔初度本除灾何意重逢作病媒久住灵斿今日过历翁欢喜劝椒杯暗曜加临有救神煌煌福德自天仁只烦终惠苏残喘官爵从渠奉董秦题药方孤童亦复梦槐柯无德无功用福多天理乗除当老病巢源王诀奈君何园丁折花七品各赋一絶单叶御衣黄舟前鵞羽映酒塞上駞酥截肪春工若与多叶应入姚家鴈行水精毬轻盈妩媚不耐风日缥缈醉魂梦物娇饶轻素轻红若非风细日薄直恐云消雪融寿安红深色粉红多叶易种且耐久丰肌弱骨自喜醉晕粧光緫宜独立风前雨里嫣然不要人持叠罗红开迟旬日始放尽襞积剪裁千叠深藏爱惜孤芳若要韶华展尽东风细细商量崇宁红匀染十分艶絶当年欲占春风晓起粧光沁粉晚来醉面潮红鞓红猩脣鹤顶太赤榴萼梅腮弄黄带眼一般官样只愁瘦损东阳紫中贵沉沉色与露滴泥泥香随日烘满眼艶粧红袖紫绡终是仙风闻春逺牡丹盛开东轩闻道有花开痴坐三椽首谩回纵得好晴犹懒看那堪风雨揭天来蜀花以状元红爲第一金陵东御园紫绣毬爲最西楼第一红多叶东苑无双紫压枝梦里东风忙里过蒲团药鼎鬓成丝喜雨昨遣长须借踏车小池须水引鸣蛙今朝一雨添新涨便合翻泥种藕花嘲风纷红骇緑骤飘零痴騃封姨没性灵报道海棠方熟睡也须留眼爲渠靑大风春晴虽好恨多风到眼花枝转眼空晴不与花爲道地争如云淡雨蒙蒙风止收尽狂飊卷尽云一竿晴日晓光新柳魂花魄都无恙依旧商量作好春苦雨五首河流满满更满檐熘垂垂又垂皇天宁有漏处后土岂无干时不辞蛾化麦穗叵忍秧浮浪花儿孙汨汰护岸翁媪扶携上车折笋肥梅饤坐涎蜗鬭蚁上梁雨工莫贾余勇留待稻花半黄润础才晴又汗湿薪未爆先烟壮夫徃往言病病叟岑岑且眠巳厌衣裳蒸润仍怜书畵斓斑匳香尚余几所尽付熏罏博山谢龚养正送蕲竹杖一声霜晓谩吹愁八尺风漪不耐秋上座独超三昧地诺惺菴里证般舟寄题祝郢州白雪楼楚望风烟倚绣楹使君静治有髙情只应襦袴新翻曲压倒当年寡和声夏至二首李核垂腰祝饐粽丝系臂扶羸节物竞随乡俗老翁闲伴儿嬉石鼎声中朝暮纸窓影下寒温踰年不与庙祭敢云孝子慈孙重午熨斗薰笼分夏衣翁身独比去年衰巳孤菖渌十分劝却要艾黄千壮医蜜粽冰团爲谁好丹符綵索聊自欺小儿造物亦难料药裹有时生网丝积雨作寒五首压屋雨云昼暗环城霖潦夏寒西池半没荷柄南荡平沉芡盘巳报舟浮登岸更怜桥塌平池养成蛙吹无谓埽尽蚊雷却竒熨帖重㝷毳衲补苴尽护纸窓余生雪鬓禅榻昨梦云帆涨江婢喜蚊僵雾帐儿嗔蜗篆风櫺兀坐鼻端正白忘怀眼底常靑山寒禅老不下泥滑琴僧罕来且唤园丁闲语喜闻湖岸未頽喜晴二首驱帚水争沟口卷帘日欵屋山饥燕痴儿叫怒拙鸠去妇复还窓间梅熟落蔕墙下笋成出林连雨不知春去一晴方觉夏深子文大丞重午日走贶煮酒淸甚殆与逺水一色何其妙哉数语奉谢腊脚淸若空吾闻其语矣今晨品义尊公酒正如此太常家有此段竒销得不斋醉如泥但恨今无遏云曲送我菖蒲一杯緑子文见和云亦有小鬟能度曲复用韵戏赠三年屏杯酌甚矣吾衰矣眼中有淄渑犹解商略此花石湖居士诗集石湖居士诗集卷第二十四石湖居士诗集卷二十四题请息斋六言十首洞门昼挂铁锁阁道秋生緑苔蓍下略同龟伏瓜中且免蝇来多谢纷纷云雨相忘渺渺江湖坐隅但忌占鵩屋上何烦誉乌灔滪年年似马太行日日摧车笑中恐有义甫泣里难防叔鱼见影蜮犹铋铋闻声厖尚狺狺问谁毛生名纸知我角出车轮不惜人扶难拜非关我醉欲眠劳君敬枯木耳恐汝见湿灰焉税驾今吾将老结庐此地不喧恐妨蝴蝶同梦笑倩顚当守门口边一任醭去鼻孔慵将涕收闲门冷落车辙空室团栾话头冷煖旧雨今雨是非一波万波壁下禅枯达磨室中病着维摩亲戚自有情话来往都无杂言酒熟径须相报文成聊与细论园丁以时白事山客终日相陪竹比平安报到花依次第折来送刘唐卿户曹擢第西归六首摩挲汉柱怆分襟邂逅吴船喜盍簪别久十年知几梦情亲万里只初心学道何关紫与靑发身聊假佛名经归来解尽程书缚千古文章似建瓴槐黄灯火困豪英此去书窓得此生学力根深方蔕固功名水到自渠成中年亲友惜分离况我身兼老病衰余景庶几犹及见登瀛召客过门时我识岷峨最上头当年脚力与云浮两山父老如相问一席三椽正卧游四海西州旧故多烦君问讯各如何心期本自无南北万里天波一月波富顺杨商卿使君曏与余相别于泸之合江渺然再㑹之期后九年廼访余吴门则喜可知也今复分袂更増惘然病中强书数语送之合江县下初语离共说再会知何时寿栎堂前哄一笑人生聚散眞难料靑灯话旧语未终船头叠鼓帆争风草草相逢复相送直恐送迎皆梦中昨闻亲上安边奏玉阶从容移禁漏天香怀袖左鱼符归作双亲千歳寿我今老病塘蒲衰君归报政还复来万里傥容明月共更期后梦如今梦久病或劝勉强游适吟四絶荅之风月箇中老子江湖之上散人化鑪苦靳淸福环堵闲抛好春鹤怨久廻俗驾鸥盟谁主载书一丘一壑谢汝三歳三秋望予扪蝨即是忙事驱蝇岂非褊心香煖香寒功课窓明窓暗光隂羸如蓐妇多忌倦似田翁作劳玩具僧梳刖屦欢悰丁尾龟毛初秋闲记园池草木五首茙葵烂紫终陋薝卜嫣黄亦香医俗賸延竹色疗愁催拆萱房牛牵碧蔓自绕鸡耸朱冠欲争菱葩可范伯雅蓼节偏宜麴生旱地莲花娇小水盆栀子幽芳薇帐半年春艶桂丛四季秋香醉怜金琖齐侧卧看玉簪对横腥水留灌末利结香旋薫素馨玉菡化生稚子碧枝视现声闻马齿任藏汞冷鸿头自胜硫温巖桂三首风帘踈爽月裵回怅望家人把酒杯病着幽窓知几日瓶花两见木犀开越城芳径手亲栽红浅黄深次第开不用小山招隐赋身如强健日千廻一株萧索倚宣华东苑香风属内家丹碧屠苏银烛照平生竒絶象山花中秋无月三首儿女无悰坐客稀今年孤负隔年期谁从天上牢遮月不管人间大欠诗扑地痴云欲万重家家帘幙护房栊世间第一无情物谁似中秋雨与风一生露下风前客两歳愁边病里身姑置隂晴圆缺事药寮灯火正相亲藻姪比课五言诗巳有意趣老怀甚喜因吟病中十二首示之可率昆季赓和胜终日饱闲也旧歳连新歳凉牀又煖牀山川屏里畵时刻篆中香畏垒吾安土支离饱太仓若敎身更健鹤背入维杨牣鹿纷纭梦亡羊散乱心眵昏遮眼读愁苦捻髭吟幸觉行迷逺其如卧病深通身都放下何用觅砭鍼日煖衣犹袭宵长被有稜朝晡三楪饭昏晓一釭灯伴坐跧如几扶行瘦比藤生縁堪入畵寂寞憩松僧绳倚扶枵骨蒲团阁瘁肤事疑偿业债形类窘囚拘空劫眞常体浮生幻化躯箇中元不二无语对文殊软熟羞盘馔芳辛实枕帏候晴先晒席占湿豫烘衣易粟鸡皮皱难培鹤骨肥头颅虽若此虚白自生辉数息憎晨凊伸睂惬晚晴隙尘浮日影窓穴啸风声扪蝨天机动驱蚊我相生偶然成一笑栩栩暂身轻贵仕龟钻筴闲居马脱鞿冠尘昏旧制带眼剰新围堆案书邮少登门刺字稀掩关灰木坐休示季咸机目眚浮珠珮声尘籁玉箫秋怀潘鬓秃午梦楚魂销注水瓶花醒吹薪药鼎潮南柯何处是斜日上廊腰静里秋先到闲中昼自长门阑疑泄柳尸祝漫庚桑腹巳枵经笥身犹试药方强名今日愈勃窣负东墙汗渍笻枝赤苔封屐齿靑有医延上坐无客抗分庭霁月钻窓看鸣琴侧枕听莫嗔猿鹤怨岫幌两年扃视絮劳羣从祗承愧阖家乳泉供水递金液养丹芽加酿厚如酪旋舂香胜花百端扶老惫无物报投瓜学业荒呻毕欢悰隔笑盐入秋先复幕过夏亦踈帘门客嗔愁思家人献吉占尤怜小儿女时报鹊鸣檐赠临江简寿玉二首简携王仲显使君书来谒并示孔毅甫梦蟾图今庙堂五府皆有题字萧滩逺客扣田庐贻我读书楼上书千里故情元共月错云多病故人踈卷中图畵袖中珍上有三阶五朶云白日靑天光范路未饶蟾窟梦纷纭寿栎前假山成移丹桂于马城自嘲堂前趣就小嶙峋未许蹒杖屦亲更遣移花三百里世间眞有大痴人灼艾血忌详涓日尻神谨避方艾求眞伏道穴按古明堂谢去羣巫祝胜如几药汤起来成独笑一病搅千忙东宫寿诗甲观秋弥月前星蚤丽天君亲重庆日家国中兴年英武神机逺温文德宇全摛章森典则会道极髙坚俭宝躬安履仁端性自然渊沖澄有量海润浃无边五学临函丈三朝拱邃延颂声敷政久喜色问安还铜律谐初度桑弧絶旧传菊催重九近梅占小春先戏綵猗兰殿宣杯玳瑁筵靑宫千亿寿长对两宫前十月朝开炉偶书余病归二年未能拜埽松楸曩常以此日侍先兄游洞庭并写悲感之怀圃芋今年紫篱枫昨日丹开炉修故事听雨说新寒橘社重游阻楸行再拜难此时西望眼衰涕不胜弹有怀龚养正好在楚龚子秋来情话稀昨承书素说行侍板舆归烟水潮平棹风霜歳晚衣几时眞访戴莫待雪花霏白髭行四十踰四髭始黄手持汉节临大荒舆疾归来皮骨在两鬓尚作靑丝光俛仰行年四十九万里南驰复西走斑斑颔下点吴霜犹可芟夷诳宾友屈指如今又十年两年惫卧秋风前人生血气能几许不待览镜知皤然长安后辈轻前辈百方染药千金卖烦撋包裹夜不眠无奈霞头出光怪病翁髙卧门长扃垂雪毶毶骨更淸儿童不作居士唤唤作堂中老寿星但能之提刑相别十年自曲江逺寄二诗叙旧良厚次韵爲谢亦以首章奉怀略道湘南分携故事末篇自述年来衰病不复故吾也忆昔骖鸾识俊英朱旛绣斧尽能名书随庾岭一枝寄句挟韶江九奏成吴粤交驰淸夜梦参辰不隔故人情何时重醉金槽曲一洗阳关别恨平濩落枵虚似瓠壶新添雪鬓与双须也知病叟形容变非是仙儒骨相癯歳晚山林如自献年丰田野亦多娱无端拙恙妨淸乐未许扁舟到五湖复以蟾砚归龚养正梦里何人歌式微觉来石友在书帏郑环信美非吾宝赵璧犹全任汝归渴水双蟾窥海阔出云孤月照星稀好将自草三千牍莫与蚍蜉作钓矶大雪书怀天将竒赏发淸欢畴昔登临插羽翰梅下㝷诗骑马滑松梢索酒倚楼寒闭门老子愁无赖返棹归来兴巳阑聊掬玉尘添石鼎自煎鱼眼破龙团雪中苦寒戏嘲二絶冥凌分职大间关辛苦行冬强作难费尽无边风与雪劣能供得一番寒茸氊帐下玉杯宽香里吹笙醉里看风雪过门无入处却投穷巷觅袁安雪复大作六言四首竒寒拥被晓枕噩梦披蓑晚江遥想漫天匝地近听穿幔鸣窓酿成送腊三白功在迎年九秋樵指担肩相贺饭嚢酒瓮何忧初报折篁抢地旋闻压柳堆桥宁敎风过掀舞可惜雨来半销伶俜冻雀蹲晚噤渗踈梅锁春有客典衣沽酒何人増价卖薪立春綵胜金旛梦里茶槽药杵声中索莫两年春事小窓卧听东风题徐熙风牡丹二首紫花蘂珠仙驭晓骖鸾道服朝元露未干天半刚风如激箭緑绡飘荡紫绡寒白花寒入仙裙粟玉肌舞余全不耐风吹从敎旅拒春无力细看腰支袅袅时题黄居宷雀竹图二首羣雀歳寒保聚两鹑日晏忘归草间岂无余粒刮地风号雪飞蔓花露下凝碧丛竹秋来老苍噪雀羣争何事么禽自啭淸篁题张晞颜两花图二首繁杏红粉团枝一万重当年独自费东风若爲报荅春无赖付与笙歌鼎沸中玉梨雪薄冰轻不耐春雨中愁绪月中眞莫敎梦作云飞去留伴昭阳第一人题范道士二牛图西畴涤场净无尘原头逺牧秋草春一牛疾行离其羣一牛返顾如怒嗔目光炯炯狞而驯点缀毫末俱逼眞不顚不狂笔有神妙哉吾宗散仙人石湖居士诗集卷二十四石湖居士诗集石湖居士诗集卷第二十五石湖居士诗集卷二十五小峨睂近得灵璧古石絶似大峨正峰名之曰小峨睂东坡常以名庐山恐不若此石之逼眞也作小峨睂歌以夸之三峨参横大峨髙奔崖侧势倚半霄龙跧虎卧起且伏旁睨沫水沱江朝禹从岷嶓过其下奠山着籍称雄豪告成归来两阶舞泗滨钖贡僃九韶览观此石三叹息髣髴蜀鎭俱岧嶤惜哉击拊堕簨虡辇送淮海还山椒降商讫周谨呵护磬氏无敢加镌彫刘项蜗争闹灵璧血漂川谷流腥臊水官恐此被染涴氊包席裹吴中逃市门大隐阅千祀苔衣尘网薶孤标尤物显晦定有数昨者惠顾不待招我昔西游踏禹迹暑宿光相披重貂十年境落卧游梦摩挲壁畵双鬓凋天怜爱山欲成癖特设竒供慰寂寥恍然坐我宝巖上疑有太古雪未消嵌根襞积巧入妙峰顶箕踞贵不骄炉烟云浮布银界隙日虹贯凝金桥是时歳杪卧衰疾健起放杖惊儿曹龙钟绕围喜折屐龟手拂拭寒侵袍太湖未暇商甲乙罗浮天竺均鸿毛小峨之名神所卑永与野老归渔樵作诗贺我得石友且以併贺兹丘遭烟江叠嶂烟江叠嶂太湖石也鳞次重复巧出天然王晋卿尝畵烟江叠嶂图东坡作诗今借以爲名此石里人方氏所藏故物非近年以人功雕斵者比尤可贵太湖嵌根藏洞宫槎牙石生奫沦中波涛投隙漱且囓歳久缺罅深重重水空发声夜镗鎝中有晴江烟嶂叠谁欤断取来何时山客自言藏奕叶江上愁心惟畵图苏仙作诗畵不如当年此石若并世雪浪仇池何足书我无俊语对巨丽欲定等差谁与议直须具眼老香山来爲平章作新记天柱峰天柱峰英石也一峰峭竖特起有昻霄之意天柱本在衡山自黄帝时即以灊山辅南岳汉氏因之遂寓其祭于灊天柱山衡灊盖皆有天柱而灊名特彰九华鴈荡若他山亦皆以此名峰不足算也衡山紫盖连延处一峰巉絶擎玉宇汉家惮逺不能到寓祭灊山作天柱我今卧游长揜关却寓此石充灊山形摹三尺气万仞世间培塿何由攀南州山骨孕淸淑乳孽砂牀未超俗神竒都赋小峥嵘雷雨飞来伴幽独哦诗月明淸夜阑坐看髙影横屋山摩霄拂云政如此吾言实夸谁敢删甲辰除夜吟一年三百六十日日日三椽卧衰疾旁人揶揄还叹咨问我如何度四时我言平生老行李蓐食趂程中夜起当时想像闭门闲弱水迢迢三万里如今因病得踈慵脚底关山如梦中重帘复幕白昼静戸外车马从西东若问四时何以度念定更无新与故瓶花开落纪春冬窓纸昏明认朝暮行年六十是明朝不暇自怜聊自嘲婪尾三杯饧一楪从今身健齿牙牢次韵龚养正送水仙花色界香尘付八还正观不起况邪观花前犹有诗情在还作凌波歩月看元日屋角峥嵘斗柄移案头萧索烛花垂与时消息评新药若节春秋忆旧诗饥饭困眠全体懒风餐露宿半生痴尊前现在休嫌老最后屠苏把一巵正月六日风雪大作滕六无端巽二痴翻天作恶破春迟邀梅勒柳何功业谁与停杯一问之竒寒何事入芳辰不管灯枝欲试新即日反风吹尽雪东君巳费一分春元夕四首粉痕红点万花攒玉气珠光宝月团帘箔通明香似雾东君无处着春寒不夜城中陆地莲小梅初破月初圆新年第一佳时节谁肯如翁闭戸眠药炉汤鼎煮孤灯禅版蒲团老病僧儿女强修元夕供玉蛾先避雪鬅鬙落梅秾李趂时新枯木崖边一任春尚爱乡音醒病耳隔墙时有卖饧人去年多雪苦寒梅花遂晚元夕犹未盛开隔年寒力冻芳尘勒住东风寂莫滨只管苦吟三尺雪那知迟把一枝春灯烘畵阁香犹冷汤煖铜瓶玉尚皴花定有情堪索笑自怜无术唤眞眞寄题筠州钱有文明府新昌小道院忠厚平生心学敏明随处民功江左幕中荒政江西县里仁风勿云私淑小邑可以匹休大邦健笔谁能后赋向来江夏无双题徐熙杏花老枝当歳寒芳蘤春澹泞雾绡轻欲无娇红恐飞去题赵昌木瓜花秋风魏瓠实春雨燕脂花綵笔不可写滴露匀朝霞题易元吉獐猿两图二首择食麕相唤无人意不惊猿啼风动叶机熟两忘情乌逐山公噪惊麕仰望疑春林无一事獝狘自生悲题张希贤纸本花四首牡丹洛花肉红姿蜀笔丹砂染生绡多俗格纸本有眞艶常春染根得灵药无时不春风倚阑与挂壁相伴歳寒中红梅酒力欺朝寒潮红上粧面桃李漫同时输了春风半鸡冠号名极形似摹写与眞逼聊以畵滑稽慰我秋园寂喜沈叔晦至澹若论交味嘤其求友声江湖几鱼沬风雨一鸡鸣旧事休重说新诗莫细评烦将忆勤梦归对海山横惊蛰家人子辈爲易踈帘二分春色到穷阎儿女祈翁出滞淹幽蛰夜惊雷奋地小窓朝爽日筛帘惠风全解墨池冻淸昼賸繙云笈籖亲友莫嗔情话少向来屏息似龟蟾信笔天地同浮水上萍羲娥迭耀案头萤山中名器两芒屩花下友朋双玉瓶童子昔曽夸了了主翁今但诺醒醒归田赢得多无事输与诸公汗简靑请息斋书事三首覆雨翻云转手成纷纷轻薄可怜生天无寒暑无时令人不炎凉不世情栩栩算来俱蝶梦喈喈能有几鸡鸣冰山侧畔红尘涨不隔瑶台月露淸刻木牵丝罢戏场祭余雨后两相忘门虽有雀尚廷尉食巳无鱼休孟尝蝨里趋时眞是贼虎中宣力任爲伥篱东舎北谁情话鸡语鸥盟意却长聚蚋醯边闹似雷乞儿争背向寒灰长平失势见何晚栗里息交归去来休问江湖鱼有沬但蕲云水鹤无媒巖扉岫幌牢扃钥不是渔樵不与开送文季髙倅兴元素衣京洛怅成缁靑鬓江吴喜未丝烛暗不眠谈旧事酒阑作恶问行期琴书情话须亲戚风雨残春更别离屈指归来重一笑埽除门巷着旌麾书怀二絶再送文季髙兼呈新帅阎才元侍郎劒关云栈守非难函谷泥封久未刊今日汉中谁国士莫敎春草上斋坛西出阳关有旧知薫风渌水泛莲时烦君传语诗书帅更寄台城别后词寄题石湖海棠二首手开芳径越城头红锦屠苏结绮楼不把万枝银烛照淡云微月替人愁老懒居家似出家园林春色雨沾沙海棠尚自无心看天女何须更散花家人子辈往石湖检校暮归南浦回春棹东城掩暮扉儿修鸡栅了女挈菜篮归风力虽欺酒花香尚染衣衰翁牢守舎肠断钓鱼矶枕上闻蒲饼焦晓寒燕雀噤春隂珍重淸簧度好音窓色熹微欹枕听梦成舟檥竹溪深石湖芍药盛开向北使归过维扬时买根栽此因记旧事二首竹西歌吹荻花秋遗老垂洟送逺游羌笛夜阑吹出塞当年如此梦扬州万里归程许过家移将二十四桥花石湖从此添春色莫把蒲萄苜蓿夸次韵龚养正中秋无月三首词客幕天淸露下老翁卧病破窓中髙吟大醉输公等不见常娥与我同去年怪雨无端甚今歳痴云亦复然减却新诗酸却酒乗除添得一更眠丙夜淸光些子见儿童惊喜强雄夸阑珊髙兴应无几恰似春残看落花殊不恶斋秋晚闲吟五絶好风入帘图畵响斜照穿隙网丝明檐间双雀有时鬭壁下一蛩终日鸣旁若无人䑕饮砚麾之不去蝇登盘天凉睡起枕痕煖日晚慵来香字寒就食迁居蚁坟壤随风作舎蛛袅丝百年何处用三窟万事信縁安一枝市声汹汹鼓催阵日影骎骎潮涨痕消磨意气黙数息把翫光隂牢闭门中秋昨巳等闲过重九今还如梦来霜鬓数茎羞堕帻黄花三度笑空杯老陈道人自云梦被召作地上主者又常受一贵家供祝之曰他日必来吾家作儿戏赠小颂野人何苦赴官差符使追唿挠道怀幸有于门香积供不如随喜去罗斋题张戡蕃马射猎图隂山碛中射生虏马逐箭飞如脱兔割鲜大嚼饱何求荐食中原天震怒太乙灵旗方北指掣辔逃归莫南顾猖狂若到杀胡林郎主犹羓何况汝题赵昌四季花图海棠梨花醉红睡未熟泪玉春带雨阿环不可招空寄凭肩语葵花萱草衞足保明哲忘忧助欢娱欣欣夏日永媚我幽人庐拒霜旱莲霜天木芙蓉陆地旱莲草水花云锦尽不见秋风好梅花山茶月淡玉逾痩雪深红欲燃同时不同调聊用慰衰年乙巳十月朔开炉三首石湖今日开炉纸窓银白新煳童子烧红榾柮老翁睡煖氍毺石湖今日开炉两壁仍安畵图万事篆烟曲几百年毳衲团蒲石湖今日开炉俗家恰似精庐抆涕虽无情绪吟诗却有工夫有叹二首春秋兰菊殊调南北马牛异方心醉井蛙海若眼空鹏海鸠枋贫富交情乃见炎凉歳序方成越秦本异肥瘠鲁衞何曽弟兄留简伯俊我昔赋逺游万里无亲朋惟君同怀抱相从共茵凭踰岭穿瘴茅扪参倚枯藤随行一瓶钵澹如云水僧火驰炎热场见此玉壶冰东归常愧君无力相引绳长材屈小邑果以循吏称岂不有荐墨翩然支郡丞五溪在何许水驶山崚嶒漫仕不择地搏扶笑鲲鹏独有故意长问疾访姜肱亹亹谈昨梦一一记吾曽中年畏离别况我雪鬅鬙此意君自解少留对靑灯枕上有感窓明似月晓光新被煖如薫睡息匀冲雨贩夫墙外过故应嗤我是何人夜坐有感静夜家家问戸眠满城风雨骤寒天号唿卖卜谁家子想欠明朝籴米钱十月二十六日三偈声闻与色尘普以妙香薫昔汝来迷我今吾却戏君有箇安心法无时不可行只将今日事随分了今生窓外尘尘事窓中梦梦身旣知身是梦一任事如尘石湖居士诗集卷二十五石湖居士诗集石湖居士诗集卷第二十六石湖居士诗集卷二十六吴歈一首送丘宗卿自平江移会稽吴儿与君縁不薄再骑竹马迎南郭吴儿与君縁复浅坐席才温旗脚转东人赋重越吟悲趣了兹段随朝鸡胸竒百鍊当活国君岂独私吴与越鹤鸣樟桥猿夜啼匈奴未灭家何爲功成他年归结屋好在山花休斩竹赠寿老农圃规模昔共论云奎卜筑又逢君睂菴寿老长随喜好箇抛梁伏愿文再赠寿老澹斋寂莫澹菴空玉柱金庭一梦中我病君衰犹见在莫嫌俱作白头翁雪中闻墙外鬻鱼菜者求售之声甚苦有感三絶饭箩驱出敢偷闲雪胫冰须惯忍寒岂是不能扃户坐忍寒犹可忍饥难忧渴焦山业海深贪渠刀蜜坐成禽一身冒雪浑家煖汝不能诗替汝吟啼号升斗抵千金冻雀饥鸦共一音劳汝以生令至此悠悠大块亦何心咏河市歌者岂是从容唱渭城箇中当有不平鸣可怜日晏忍饥面强作春深求友声偶箴情知万法本来空犹复将心奉八风逆顺境来欣戚变咄哉谁是主人翁丙午新正书怀十首不用桃符贴畵鸡身心安处是夭倪行年六十旧历日汗脚尺三新杖藜祝我賸周花甲子谢人深劝玉东西春风若借筋骸便先渡南村学灌畦瘦骨难胜遇节衣日髙催起趂晨炊病怜楖栗随身惯老觉屠苏到手迟一饱但蕲庚癸诺百年甘守甲辰雌莫言此外都无事柳眼梅梢正索诗煮茗烧香了歳时静中光景笑中嬉身闲一日似两日春浅南枝如北枝朝镜略无功业到午窓惟有睡魔知年来并束牀头易一任平章济叔痴穷巷闲门本閴然强将爆竹聒堦前人情旧雨非今雨老境増年是减年口不两匙休足谷身能几屐莫言钱埽除一室空诸有龎老家人緫解禅厉风翻海雪漫天百计逃寒息万縁稳作被炉如卧炕厚裁绵旋胜披氊尊前现在瞢腾醉饭后无何烂熳眠斟酌出门髙兴尽从敎闲却剡溪船俗情如絮巳泥沾因病偷闲意属厌鹏鷃相安无可笑熊鱼自古不容兼灰藏榾柮多时煖雪压蔓菁满意甜温饱闭门吾事办异时书判指如籖炭熟香浓石鼎煨人言小合是春台蕉心翠展一冬在梅藟粉融连夜开肃肃九冰妨发育温温三火护恢台养生此外无遗说梨枣元须趂煖栽经过埽轨但幽栖巢稳林深寄一枝栗里归来窓下卧香山老去病中诗东风马耳尘劳后半夜鸡声睡熟时俯仰平生尽尘迹恰如腷膊几枰棊窓明窓暗篆烟馡珍重晨光与夕晖东院斋钟披被坐南城严鼓岸巾归几人霜滑骑朝马何处灯残织晓机懒里若承三昧力始知忙里事俱非殊方节物记吾曽海北天西一痩藤乌榄鸡槟尝老酒酥花芋叶试新灯瘴云度岭浓如墨边雪窥窓冷欲冰闲展两乡图畵看卧游何必减深登云露予素不能饮病又止酒比得佳酿法客以云露名之取吉云五露饮之则老者少病者除之意也乃复濡脣且爲赋诗饮少尝遭大户嗤病中全是独醒时三年鲁望自怜赋万祀渊明眞止诗破戒忽传云露法赏心仍把雪梅枝一杯未问长生事先罥蛛尘药裹丝丙午新年六十一歳俗谓之元命作诗自贶歳复当生次星临本命辰四人同丙午初度再庚寅长狄名犹记沙随会若新童心仍竹马暮境忽蒲轮镜里全成老尊前略似春三年归汶上千日卧漳滨刚长交新泰隂消脱旧屯网蛛萦药裹窦犬吠医人窓下乌皮几田间紫领巾鲵渊方止水鲲海任扬尘波匿观河见维摩示病身颦端还一笑黙识幻中眞丙午人日立春屈指癸卯孟夏晦得疾恰千日矣戏书百年能有几春光只合都将付醉乡衰病豁除千日外尚余三万五千场春困二絶綵花生菜又新年节物人情巳可怜不待春来唿我困四时何日不堪眠诺惺菴里唿春困特地回头着耳听若解昏昏安稳睡主翁方始是惺惺立春大雪招亲友共春盘坐上作积雪锢万瓦云容如死灰岂惟梅柳寒小槽冰春醅东风乃多事仍将六花来儿女晓翻饼呵手把一杯菘甲剪翠羽韭黄㔃金钗齿牙幸牢洁对案心眼开华年惜节物况此霜鬓摧如何千日病三见寅杓回旁人不堪忧我心犹始孩衰翁岂知道痴絶忘形骸化儿任恶剧欢伯有竒怀余寒会退听一笑当安排严子文以春雪数作用爲瑞不冝多爲韵赋诗见寄次韵同云痴不埽梅柳春到迟笙歌煖寒会当任主人爲围尺庸何伤袤丈乃非瑞郢中姑度曲山左巳驱疠世无辟寒香谁能不龟手邻舎索米归衾稠无恙不贫人寒切骨无地兼无锥安知双綵胜但写入春宜贩夫博口食奈此不售何无术慰啼号汝今一身多咏吴中二灯琉璃毬龙综缫冰茧鱼文镂玉英雨丝风外绉云网日边明叠晕重重见分光面面呈不深闲里趣争识箇中情万眼罗弱骨千丝结轻毬万锦装綵云笼月魄宝气绕星芒檀点红娇小梅粧粉细香等闲三夕看消费一年忙元夕后连隂问讯东风几日来冷烟寒雾锁池台埽空积雪翻成雨收尽残灯未见梅夜饮厌厌非老伴春隂漠漠是愁媒谁能腰鼓催花信快打凉州百面雷次韵严子文见寄雨云浓压屋山头诗句端来写客忧雷电巳将金薤取琼瑶难报木瓜投无心我正铭三住有意君堪话四休何日㝷春同歩屧先敎啼鸟说来由再次韵述怀约子文见过灰木心形雪满头鹤凫长短不悲忧瓮畦纯白无机械蒲局袅卢任博投若爱陶陶并兀兀先须莫莫与休休箇中情话谁能共鸡黍明当挽仲由寄题郫县蘧仙观四楠沉犀浦上旧仙踪老木长春翠埽空敢请丹光来万里爲扶云峤驾飞鸿春来风雨无一日好晴因赋瓶花二絶满插瓶花罢出游莫将攀折爲花愁不知烛照香薫看何似风吹雨打休酒冷花寒无好怀柴荆终日爲谁开三分春色三分雨疋似东风本不来寄题永新张敎授无尽藏古来谁道四并难对境心空着处安要识见闻无尽藏先除梦幼有爲观削平丘垤孤峰峻撤去籓篱万象宽快诵老坡秋望赋大千风月一毫端寄题莫氏椿桂堂君不见衣冠盛事今犹昔前说燕山后崇德联翩五组带天香世上籯金贱如砾他年诗礼到云来日日髙堂称寿杯桂长孙枝椿不老却比窦家应更好春晚即事留游子明王仲显绣地红千点平桥緑一篙楝花来石首谷雨熟樱桃笑我生尘甑惭君有意袍故人能少驻门径久蓬蒿留游子明得得跫音喜悤悤笑口开牢愁攻易破归梦挽难廻我巳踈茶椀君今减酒杯不知乗兴棹更得几回来初夏三絶呈游子明王仲显东君不解惜芳菲料峭寒中一梦非剪尽牡丹梅子绽何须风雨送春归一帘芳树緑葱葱胡蝶飞来觅绮丛雪白荼䕷红宝相尚携春色见薫风送春迎夏未闻雷日日斜风细雨来不是故人能裹饭柴门虽设爲谁开送王仲显赴琼筦三径蓬蒿春雨肥微君谁与开柴扉电光射牛书过目虹气干斗酒淋衣十年五别歳月老一方万里音尘稀谁云沧海断地脉莫信天南无鴈飞梅雨五絶梅雨暂收斜照明去年无此一日晴忽思城东黄篾舫卧听打鼓踏车声乙酉甲申雷雨惊乗除却贺芒种晴插秧先插蚤籼稻少忍数旬蒸米成风声不多雨声多汹汹晓衾闻浪波恰似秋眠隐静寺玉霄泉从牀下过千山云深甲子雨十日地湿东南风静里壶天人不到火轮飞出黙存中雨霁云开池面光三年鱼苗如许长小荷拳拳可包鲊晚日照盘风露香芒种后积雨骤冷三絶一菴湿蛰似龟藏深夏暄寒未可常昨日蒙絺今挟纩莫嗔门外有炎凉梅黄时节怯衣单五月江吴麦秀寒香篆吐云生煖热从敎窓外雨漫漫梅霖倾泻九河翻百渎交流海面寛良苦吴农田下湿年年披絮插秧寒东宫寿诗再造炎图抚太宁龙楼毓德会千龄三宫叠矩深邦本两曜重光炳帝庭自古东明陪出日只今南极是前星钧天歳歳家人礼长对瑶阶第四蓂并世勲华照古今朱明綵服侍尊临邦家大庆重亲养社稷元良万国心菊露壶觞秋色正桂风殿阁月香深欲知天序无疆处铜律声中治世音寄题汉中新作南楼二首我作筹边倚半霄西山云雪照弓刀如今且说南楼胜应共汉坛相对髙甲子周天事好还关河响动劒光寒秦川草木多如荠时倚楼阑直北看次韵李子永见访二首混俗休超俗居家似出家有爲皆影事无念即生涯莫觅安心法翻成揑目花作糜须谷粟千劫漫炊砂有意能停棹多情易忆家淸诗穿月脇逺梦绕天涯雨蝶衣濡粉秋蚊喙吐花新凉宜小驻谈笑有丹砂自咏瘦悴皮下多无肉秋来瘦不禁骨稜春焙銙筋蹙海山沉虮蝨从何有蚊蝇枉见侵惟余老笻杖相伴两虚心石湖居士诗集卷二十六石湖居士诗集石湖居士诗集卷第二十七石湖居士诗集卷二十七四时田园杂兴六十首淳熙丙午沉疴少纾复至石湖旧隐野外即事辄书一絶终歳得六十篇号四时田园杂兴柳花深巷午鸡声桑叶尖新緑未成坐睡觉来无一事满窓晴日看𧖟生土膏欲动雨频催万草千花一饷开舎后荒畦犹緑秀邻家鞭笋过墙来髙田二麦接山靑傍水低田緑未耕桃杏满村春似锦踏歌椎鼓过淸明老盆初熟杜茅柴携向田头祭社来巫媪莫嫌滋味薄旗亭官酒更多灰社下烧钱鼓似雷日斜扶得醉翁回靑枝满地花狼借知是儿孙鬭草来骑吹东来里巷喧行春车马闹如烟系牛莫碍门前路移系门西碌碡边寒食花枝插满头蒨裙靑袂几扁舟一年一度游山寺不上灵巖即虎丘郭里人家拜埽回新开醪酒荐靑梅日长路好城门近借我茅亭煖一杯歩屧㝷春有好怀雨余蹄道水如杯随人黄犬搀前去走到溪边忽自廻种园得果廑偿劳不奈儿童鸟雀搔巳插棘针樊笋径更铺渔网盖樱桃吉日初开种稻包南山雷动雨连宵今年不欠秧田水新涨看看拍小桥桑下春𬞞緑满畦菘心靑嫩芥薹肥溪头洗择店头卖日暮裹盐沽酒归右春日田园杂兴十二絶紫靑莼菜卷荷香玉雪芹芽拔薤长自撷溪毛充晚供短篷风雨宿横塘湖莲旧荡藕新翻小小荷钱没涨痕斟酌梅天风浪紧更从外水种芦根胡蝶双双入菜花日长无客到田家鸡飞过篱犬吠窦知有行商来买茶湔裙水满緑苹洲上巳微寒懒出游薄暮蛙声连晓闹今年田稻十分秋新緑园林晓气凉晨炊蚤出看移秧百花飘尽桑麻小夹路风来阿魏香三旬𧖟忌闭门中邻曲都无歩往踪犹是晓晴风露下采桑时节暂相逢污莱一稜水周围歳歳蜗庐没半扉不看茭靑难护岸小舟撑取葑田归茅针香软渐包茸蓬櫑甘酸半染红采采归来儿女笑杖头髙挂小筠笼谷雨如丝复似尘煮瓶浮蜡正尝新牡丹破萼樱桃熟未许飞花减却春雨后山家起较迟天窓晓色半熹微老翁欹枕听莺啭童子开门放燕飞海雨江风浪作堆时新鱼菜逐春回荻芽抽笋河鲀上楝子开花石首来乌鸟投林过客稀前山烟暝到柴扉小童一棹舟如叶独自编䦨鸭阵归右晚春田园杂兴十二絶梅子金黄杏子肥麦花雪白菜花稀日长篱落无人过惟有蜻蜓蛱蝶飞五月江吴麦秀寒移秧披絮尚衣单稻根科斗行如块田水今年一尺寛二麦俱秋斗百钱田家唤作小丰年饼炉饭甑无饥色接到西风熟稻天百沸缲汤雪涌波缲车嘈囋雨鸣蓑桑姑盆手交相贺绵茧无多丝茧多小妇连宵上绢机大耆催税急于飞今年幸甚𧖟桑熟留得黄丝织夏衣下田戽水出江流髙壠翻江逆上沟地势不齐人力尽丁男长在踏车头昼出耘田夜绩麻村庄儿女各当家童孙未解供耕织也傍桑隂学种瓜槐叶初匀日气凉葱葱䑕耳翠成双三公只得三株看闲客淸隂满北窓黄尘行客汗如浆少住侬家潄井香借与门前磐石坐柳隂亭午正风凉千顷芙蕖放棹嬉花深迷路晚忘归家人暗识船行处时有惊忙小鸭飞采菱辛苦废犁鉏血指流丹鬼质枯无力买田聊种水近来湖面亦收租蜩螗千万沸斜阳蛙黾无边聒夜长不把痴聋相对治梦魂争得到藜牀右夏日田园杂兴十二絶𣏌菊垂珠滴露红两蛩相应语莎丛虫丝罥尽黄葵叶寂历髙花侧晚风朱门巧夕沸欢声田舎黄昏静掩扃男解牵牛女能织不须徼福渡河星橘蠧如𧖟入化机枝间垂茧似蓑衣忽然蜕作多花蝶翅粉才干便学飞静看檐蛛结网低无端妨碍小虫飞蜻蜓倒挂蜂儿窘催唤山童爲解围垂成穑事苦艰难忌雨嫌风更怯寒牋诉天公休掠剰半偿私债半输官秋来只怕雨垂垂甲子无云万事宜获稻毕工随晒谷直须晴到入仓时中秋全景属潜夫棹入空明看太湖身外水天银一色城中有此月明无新筑场泥镜面平家家打稻趂霜晴笑歌声里轻雷动一夜连枷响到明租船满载候开仓粒粒如珠白似霜不惜两钟输一斛尚赢糠覈饱儿郎菽粟瓶罂贮满家天敎将醉作生涯不知新滴堪篘未今歳重阳有菊花细擣枨虀买鲙鱼西风吹上四腮鲈雪松酥腻千丝缕除却松江到处无新霜彻晓报秋深染尽靑林作缬林惟有橘园风景异碧丛丛里万黄金右秋日田园杂兴十二絶斜日低山片月髙睡余行药绕江郊霜风擣尽千林叶闲倚笻枝数鹳巢炙背檐前日似烘煖醺醺后困蒙蒙过门走马何官职侧帽笼鞭战北风屋上添髙一把茅密泥房壁似僧寮从敎屋外隂风吼卧听篱头响玉箫松节然膏当烛笼凝烟如墨暗房栊晚来拭净南窓纸便觉斜阳一倍红干髙寅缺筑牛宫巵酒豚蹄酹土公牯牸无瘟犊儿长明年添种越城东放船闲看雪山晴风定竒寒晚更凝坐听一篙珠玉碎不知湖面巳成冰拨雪挑来踏地菘味如蜜藕更肥醲朱门肉食无风味只作㝷常菜把供榾柮无烟雪夜长地炉煨酒煖如汤莫嗔老妇无盘饤笑指灰中芋栗香煮酒春前腊后蒸一年长飨瓮头淸门里居何似山居乐秫米新来禁入城黄纸蠲租白纸催皂衣旁午下乡来长官头脑冬烘甚乞汝靑钱买酒廻探梅公子欵柴门枝北枝南緫未春忽见小桃红似锦却疑侬是武陵人村巷冬年见俗情邻翁讲礼拜柴荆长衫布缕如霜雪云是家机自织成右冬日田园杂兴十二絶自晨至午起居饮食皆以墙外人物之声爲节戏书四絶巷南𫾣板报残更街北弹丝行诵经巳被两人惊梦断谁家风鸽鬭鸣铃菜市喧时窓透明饼师叫后药煎成闲居日出都无事惟有开门埽地声北砦敎回挝鼓逺东禅饭熟打钟频小童三唤先生起日满东窓煖似春起傍东窓手把书华顚种种不禁梳朝餐欲到须巾裹巳有重来晚市鱼舫斋信笔燕居故可乐病卧翻可怜身闲傥更健其人半神仙旣无扬州鹤龙钟任吾年南斋深而明略似西江船船中何所有药气杂炉烟亲朋稀老伴暂来即飘然秋蝇独恋恋终朝相扑縁霜晴日色浓窓纸烘春妍但愁添眼花暝坐聊参禅困从定中生瞢腾梦相牵三昧未得力十魔方现前欠伸付一笑朽腐难琱镌东蓝午斋动风顺钟鼓传家人亦相唿趣具先生餐牛呞能几何蝉腹易便便此日虽可惜姑付食与眠病中不复问节序四遇重阳旣不能登髙又不觞客聊书老怀四时变迁翻覆手百卉于人亦何有骚客顚诗亦狂酒强惜黄花爱重九少年习气似陶公采采金英满衣袖携壶木末最关情欹帽风前几搔首馋吻偏怜粽栗香新衣不管嚢茰臭贪将节物趁遨头肯向宾筵称病叟如今衰飒悟空华现在去来飞电走登临旧迹如梦断觞咏故人多骨朽百年长短随隙驹万化陈新直刍狗不堪把玩堪一笑安用歳时歌拊缶家人亦复探新篘插花洗醆爲翁寿蒲团困坐眼慵开莫把故情看老丑挽须儿女太痴生更问今年有诗否阊门初泛二十四韵好在驰烟路平生载酒行摧藏身久病契阔歳频更昨夜灯花晓今朝稻把晴出门新梦境触目旧诗情水逺推篷眩天宽倚柁惊转湾添繂挽罨岸併篙撑舫后儿女舻前酌弟兄醅香新麴嫩茗味小春轻红皱分霜果黄蔫捻夕英缬林踈露屋朱阁静临城桃坞论今昔枫桥管送迎山腰樵担动木末酒旗明竟日窑烟直中流塔影横数帆残照满一笛暮江平㬠网枫边桁牵柳际棚岫云萦石住田水穴堤鸣过渡牛归速穿篱犬吠狞鱼寒犹作阵鴈逺更闻声急㯭潮痕出踈钟暝色生邻翁欣问讯逋客愧寒盟一昨成归卧于今负耦耕生涯都塌飒心曲漫峥嵘猿鹤休多怨菰莼尚可羹药嚢吾厌苦扶惫且班荆小春海棠来禽东君好事惜年华偏爱荒园野老家一任西风管揺落小春自管数枝花丙午东宫寿诗国絫丁年盛天开甲观祥黄离増焕炳赤伏衍明昌一日三天见元辰万国康姿神辉玉裕德业灿金相书圣规宸藻文心俪汉章干坤参久大日月并升常祖武瞻兴庆亲庭拱未央晨昏两慈壸诗礼一贤王道统家传正炎图国本强桑弧仍谷旦铜律又淸商旧事兰猗殿新凉桂子香黄华先浥露靑女缓行霜史贺星同轨农歌稼涤场与龄占梦帝多祜叶思皇磐石重山固灵源少海长三宫同寿域歳歳颂无疆重阳后菊花二首寂莫东篱湿露华依前金靥照泥沙世情儿女无髙韵只看重阳一日花过了登髙菊尚新酒徒诗客断知闻恰如退士垂车后势利交亲不到门骤寒吟九月竒寒前未闻巷南巷北无行人冥凌尽用大冬手肯爲歳华留小春隂风吹雨作冰屑駞裘如铁绵裘折可怜篱下木芙蓉不独宜霜更宜雪重阳后半月天气温丽忽变竒寒晦日大雪乡人御冬之计多未办狂飇吹小春刮面剧劒铓云气泼浓墨午窓变曛黄六花大如掌浩荡来无乡靑女正熟睡不记行新霜寒暑故密移滕巽乃尔狂南邻炭未买北邻绵未敢论酒价涌束薪逾桂芳岂不解蚤计善舞须袖长频年田薄收十家九空囊被冻知不免但恨太悤忙今朝复何朝晴色挂屋梁人物各解严儿童笑相将熙如谷黍温免作沟木僵两邻报无恙爲汝歌慨慷戏咏絮帽尖斜缁撮似兜鍪紧护风寒煖白头不解兵前当箭凿解令晓枕睡齁齁雪中送炭与龚养正谁与幽人煖直身筠笼冲雪送乌薪烦君笑领婆欢喜探借新年五日春代门生作立春书门贴子诗四首煖日黄金柳光风白玉梅门䦨开寿域人物满春台有喜何须药无尘即是仙壶中春日月聊数八千年草木霑云露峰峦近壁奎新春行乐处南北共花溪日月添书帙湖山引杖藜賸周花甲子多醉玉东西石湖居士诗集卷二十七石湖居士诗集石湖居士诗集卷第二十八石湖居士诗集卷二十八送闻人伯卿赴铜陵雪压关山昼掩扃故人何事短长亭折腰直爲瓶无粟便腹犹怜笥有经牒诉尘埃头更白简编灯火眼终靑可怜东壁辉光外寥落江湖处士星重送伯卿雪花来无时入春遂三作冰柱冻不解去地才一握东风畏奇寒未敢破梅萼巳僵员峤蚕那问纥干雀万径无行踪扣戸惊剥啄故人竹叶舟歳晚梦漂泊自云饥所驱岂不念丘壑经谊金华省文采石渠阁平生百未试墨绶吓猿鹤取舎一熊掌得丧两蜗角不嫌干进钝俯仰无愧怍低回簿书丛万卷无处着惜哉小举袖负此不龟药颇闻江臯县讼简民气乐政成松竹林诂训缉家学廼翁力菑畬待子收播获三年此书出衆说眇萤皭持归许窥观慰我久离索今朝云泼墨霰雨纵横落樯竿挽不住帆峭北风恶难忘昆弟语易散淸夜酌怱怱别知赋掩涕倚郛郭送寿老往云闲行化天平船子过华亭舎衞城中次第行留取钵盂归院洗东巖新出一泉淸次韵知府王仲行尚书鹿鸣燕古风昔人重逺行供帐饯出祖矧今燕嘉賔宜有赠行语府公文章公靑紫拾芥取联翩二百言字字劝稽古戒之书鱼蠧勉以云鹏举作霖要实用洗兵嫌不武诸生承意气脱迹蜕农圃明年一声雷幽蛰起平楚班行入鹓鹭榜贴缀龙虎回头谢府公公言非漫与府公亦庙廊来莅琼林俎千载吴趋行愁絶白纻舞我闻有此作病卧嗟未睹今晨梅驿动副墨到衡宇调髙瑟音希芒寒剑光吐谁云鹿鸣废正赖广微补当年羣玉㑹方驾肃飇羽倡酬久寂莫解后相劳苦世故万浮云交情一旧雨谁当将诗坛君实东道主苦寒六言檐冰低挂阑角隙雪斜侵坐隅春后一寒如此梅花有信来无丁未春日瓶中梅殊未开二首暖合无人到寒枝爲我横情钟吹蘂破静极觉香生老去魂休断春来眼且明逃禅时索笑百匝傍窓行夜雪腊前冻朝阳春后苏人怜踈蘂瘦花笑病翁臞露白能多少寻春似有无诗催全不力煮水换铜壶再题瓶中梅花园林篱落冻芳尘南北枝间玉蘂皴风袂挽香虽淡薄月窓横影巳精神雪霜春事年年晚今古诗情日日新铁石如翁犹索句眞成嚼蜡对横陈王仲行尚书録示近诗闻今日劝农灵巖次韵纪事馆娃宫殿压云头自昔登临隘九州雪浪长风三万顷苍烟古木二千秋賔僚谁伴作诗苦父老竞传敷政优想见归骖穿夜市月边灯火满西楼仲行再示新句复次韵述怀神仙懒学古浮丘祖意慵参老赵州四壁尘埃心似水一生风露鬓先秋病衰谨谢吴中客技拙甘同楚国优斥鷃蓬蒿元自足世闲何必卧髙楼李子永赴溧水过吴访别戏书送之万壑断流冰塞川千巖森玉雪漫天怱怱叶县双凫舄换却山隂访戴船犯寒书剑出春萝风雪桥边得句多牒诉纷似烟海梅花时节奈君何民病春疫作诗悯之乖气肆行伤好春十家九空寒螀呻隂阳何者强作孽天地岂其眞不仁去腊奇寒衾似铁连年薄热甑生尘疲甿惫矣可更病我作此诗当感神题夫差庙纵敌稽山祸巳胎垂涎上国更荒哉不知养虎自遗患只道求鱼无后灾梦见梧桐生后圃眼看麋鹿上髙台千龄只有忠臣恨化作涛江雪浪堆翻袜菴夜坐闻雨闲门冷落静无譁小阁帘帏密自遮日晚课程丹灶火夜深光景佛灯花人生宁有病连歳身世略如僧在家步屧寻春非老伴任敎风雨唤雷车睡起憨憨与世共儿嬉兀兀从人笑我痴闲里事忙晴晒药静中机动夜争棋心情诗卷无佳句时节梅花有好枝熟睡觉来何所欠氊根香软饭流匙赏海棠三絶芳春随分到贫家儿女多情惜歳华聊爲海棠修故事去年灯烛去年花烛光花影两相宜占断风光二月时但得常如妃子醉何妨独欠少陵诗忆向宣华夜倚阑花光妍煖月光寒如今蹋飒嫌风露且只铜瓶满插看午窓遣兴家人谋过石湖云日初収破柱雷小窓坐稳兴悠哉燻炉花气朝酲解茶鼎松风午梦廻谢客门䦨风动竹惜春时节雨肥梅畵船破浪亦一快闻道湖光如泼醅将至石湖道中书事水緑鸥边涨天靑雁外晴柳堤随草逺麦陇带桑平白道吴新郭苍烟越故城稍闻鸡犬閙僮仆想来迎三月十六日石湖书事三首春事日以阑暑隂正淸美拖笻入林下秀緑照衣袂卢橘梅子黄樱桃桑椹紫荷依浪花颤笋破苔色起风日收宿隂物色有新意邻曲知我归争来问何似病恼今有无加饭日能几掀髯谢父老衰雪巳如此种木二十年手开南野荒苒苒新歳月依依旧林塘污莱擅下湿岑蔚骄衆芳菱母尚能痩竹孙如许长忆初学圃时刀笠冒风霜今玆百不堪裹帽人扶将龙钟数能来犹胜两相忘湖光明可鑑山色净如沐闲心惬旧观愁眼快竒瞩依然北窓下凝尘满书簏访我乌皮几拂我靑氊褥荒哉赋逺游幸甚遂初服老红饯余春衆緑自幽馥好风吹晚晴斜照入踈竹兀坐胎息匀不觉淸梦熟或劝病中不宜数亲文墨医亦归咎题四絶以自戒末篇又以解嘲作字腕中百斛吟诗天外片心习气吹剑一吷病躯垂堂千金意马塲中汗血隙驹影里心灰吉蠲笔墨安用付与蛛丝壁煤诗成徒能泣鬼博塞未必亡羊刚将妄言绮语认作锦心绣膓师熸尚合余烬羹热休吹冷虀解酲纵无五斗且复月攘一鸡送遂宁何道士自潭湘归蜀尘埃波浪几东西归去丹瓢挂杖藜戊已炉中眞造化功成分我一刀圭书剑飘然席未温火云扑地暑烟昏山黄水浊湖南路竹月荷风忆范村立秋二絶三伏熏蒸四大愁暑中方信此生浮歳华过半休惆怅且对西风贺立秋折枝楸叶起园瓜赤小如珠嚥井花洗濯烦襟酬节物安排笑口问生涯秋雷叹立秋之雷损万斛吴侬记此占年谷汰哉丰隆无借在政用此时鸣孛辘向来夏旱连三月吁嗟上诉声满屋讼风未慗复占雷助魃爲妖天更酷我虽闲寂忝祠史家请官供尚仓粟尘甑贫交满目前卒歳将何救腹但愿吴侬言不验共割黄云炊白玉天人逺近叵戏论禆灶安能尸祸福用汉中帅阎才元侍郎韵送樊子南西归兼呈侍郎万里山巓与水涯春风招看杏园花向来科第直溷子此去文章应满家休学游仙穷越巂且从知己控襃斜南楼东望当思我药裹堆中两鬓华书樊子南游西山二记后仙山草木鎻卿云不到花平不离尘十丈牡丹如锦盖人间姚魏却争春右牡丹瓶春晚娑罗百叶开仙翁精舎长蓬莱朝元未罢门深闭不管人间有客来右大面题天平寿老方丈二十三年再入山此山于我有前縁时人不用怜衰病天与丹房一线泉再游天平有怀旧事且得卓菴之处呈寿老访旧光隂二十年残僧相对两依然木兰巳老无花发石竹依前有麝眠万戸直须龟手药一龛何用买山钱从今半座须分我共说昏昏一觉禅重九日行营寿藏之地家山随处可行楸荷锸携壶似醉刘纵有千年铁门限终须一箇土馒头三轮世界犹灰刦四大形骸强首丘蝼蚁乌鸢何厚薄临风拊掌菊花秋得寿藏于先陇之傍俯酬素愿感槩交怀密迩松楸地一隅会心何必问靑乌亢宗虽愧鎭公子没世尚从先大夫京兆汉阡贤问望邢山郑冢俭规模家庭遗训焄蒿在不学邠卿畵古圗晚登木渎小楼万象当楼黼绣张阑干一士立苍茫云堆不动山深碧星出无多月淡黄宿鸟尽时犹数点归鸿惊处更斜行松陵政有鲈鱼上安得长竿坐钓航题秋鹭图昨夜新霜冷钓矶緑荷消痩碧芦肥一江秋色无人问尽属风标两雪衣送苏秀才归永嘉再入庭闱再入山偷闲百日了金丹他年拔宅上升后休道使亲忘我难大道凝神术养形形神俱炼始功成劝君观妙还观徼先作顽仙地上行东宫寿诗有赫题期盛无疆嗣历昌中兴归濬哲重庆启元良两亥开基逺三丁系统长帝咨同物瑞人卜降年祥离日融双照干天秉少阳晨昏周内寝诗礼舜巖廊极右辰居焕心前火德光与龄偕圣父德寿协虚皇铜律风占兊瑶山乐奏商芳邻五位菊色丽中央视膳斑衣拱传觞玉契将宸枫霜献叶仙桂月输香薫炷争延祝吟牋曷赞扬形容仁与孝步障有云章送同年朱师古龙图赴潼川杏园耆旧如晨星白头相对眼故靑奉常礼乐照东蜀十年淸名留汉廷蜀人减估天恩厚髙议淸隂犹记否迩来闻道更蠲除此段始终君一手归见岷峨无愧词父老笑迎还叹咨贾生未可去宣室屯膏一州谁谓宜魏阙江湖关出处招头不用催鸣㯭遥知梦境尚京尘哑咤满船闻鲁语题赵希逺案鹰圗学射春山万歳湖牙门列骑卷平芜如今黄土原边梦犹识唿鹰嗾犬图题米元晖吴兴山水横卷道塲山麓接何山影落苕溪浸碧澜只欠荷花三十里橛头船上把渔竿围田叹四絶万夫陻水水干源障断江湖极目天秋潦灌河无洩处眼看漂尽小家田山边百亩古民田田外新围截半川六七月间天不雨若爲车水到山边壑邻罔利一家优水旱无妨衆戸愁浪说新收若干税不知逋失万新收台家水利有科条膏润千年废一朝安得能言两黄鹄爲君重唱复陂謡素羹氊芋凝酥敌少城土藷割玉胜南京合和二物归藜糁新法侬家骨董羮夜雨烛花垂穗伴空斋心事如灰入壮怀老倦更阑惟熟睡任他踈雨滴空堦野景菰蒲声里荻花干鹭立江天水镜宽畵不能成诗不到笔端无处着荒寒除夜地炉书事节物闲门里人情老境中雁声凌急雨灯影战斜风糟䤑新醅白柴锥软火红人家忺夜话我巳困蒙茸元日立春感叹有作二首元日兼春日霜寒又雪寒併烦传菜手同捧颂椒盘叠膝稀穿履扶头懒正冠五年如此度宁得讳衰残元日兼春日闲身是老身行年申直戊交运丑支辛岂敢綦安佚聊希刮钝屯童儿看书户把笔巳如神古鼎作香炉云雷萦带古文章子子孙孙永奉常辛苦勒铭成厎事如今流落管烧香偶书揑目华中影现身有爲皆妄懒方眞巳甘搰搰勤爲圃休向滔滔苦问津书至五千空拄腹钱非十万不通神君看汗简沉碑者随水随风几窖尘太上皇帝灵驾发引輓歌词六首绍运钟阳九兴王抚半千断鳌娲立极翔鳯汉中天宵旰三星纪希夷十闰年声容弥宇宙浯石不胜镌自将吴津骑谁婴泰一锋旄头连夜落京观隔江封舞武三成备书文九译重修攘遗䇿在嗣圣续车攻箫勺妖氛静甄陶叶气还春回慈殿驾天作祐陵山开辟风云惨登平日月间艰难虽独瘠寿域徧人间传圣家人礼凝神象帝先勲华今历数汾社古山川衆父尊归父中天更有天寿宫何所厌亟上白云仙帝业虽天广皇心本谷虚神应游混沌梦不返华胥挍德难涯涘铭功緫绪余谁能言大道第入四坟书文德尧新庙威灵旧禹山海门賔羽衞地轴启云关无路攀仙驾当年拱圣颜小臣衰疾泪空望帝乡澘别拟太上皇帝輓歌词六首身济投艰业时乗拨乱机荆榛荒帐殿风雨颒戎衣有日临黄道无星彗紫微至今淮海上犹咏六龙飞大孝天孚佑精诚敌可摧龙輴迁座至騩驭及泉回永祐千章木慈宁万寿杯古今无此事絶德诏方来敛福开皇极储祥握赤符宼降千猰㺄胡拜两单于洗甲民安枕垂衣国覆盂有生何以报寿域亘绵区与子传神器承家得圣人堦庭天下养壶峤海中春四叶斑衣乐三加玉册新寿宫如帝所何必上霄晨舞羽修文后投歌讲艺时天章云汉丽国典日星垂麟絶仲尼笔猿啼神禹碑伤心河洛水无处问龙龟甫贺蝇传赦俄惊鹤驭风首山铜鼎就前殿玉巵空日岂挥戈及天无鍊石功如何千万寿不待九龄终送许耀卿监丞同年赴静江倅四絶南国春深雁欲回湘江花浪一帆开知君不爲骖鸾去直爲渊明五斗来罗带江流碧玉峰旧游如梦一星终烦披藓石㝷题字定有人能记此翁鴈塔交亲比断金故人歳晚更情深只今不隔同年面想见靑云异日心官涂眞有上竿鱼玉笋翻乗别驾车闻道留行有公论从今日日看除书石湖居士诗集卷二十八石湖居士诗集石湖居士诗集卷第二十九石湖居士诗集卷二十九次韵虞子建见咍赎带作醮斋祠难着野衣冠旋赎金章始见闲台架尘侵毬路暗花书墨渍笏头斑当年驲骑传唿赐此日村童拂拭还若比前㕔荒驿舎见存犹可一开颜儿女传观省见稀病身聊复借光辉莫嫌憔悴沈腰瘦且喜间关秦璧归不是典来还酒债亦非将去换蓑衣尘鱼甑釜时相阨微汝谁能爲解围颜桥道中村村篱落緫新修处处田畴尽有秋一段农家好风景稻堆髙出屋山头上沙舎舟村北村南打稻声竹舆随处欵柴荆斜阳倒景天如醉明日山行更好晴宿阊门五更潮落水鸣船霜送新寒到枕边报道雾收红日上野翁犹盖短篷眠㩦家石湖赏拒霜水上晴云綵蝀横许多蜂蝶趁船行渔樵引入新花坞儿女扶登小锦城艶粉发粧朝日丽湿红浮影晚波淸谁知摇落霜林畔一段韶光畵不成寿栎东斋午坐屋角静突兀云气低鸿蒙残叶飐疎雨孤花侧凄风北窓午睡起一笑万事空无人共此意莎堦咽微蛩晚思藓墙莎砌响幽虫睡起繙书觉梦中残暑一窓风不动秋阳入竹碎靑红寿栎堂枕上禅牀初着小山屏夜久秋凉枕席淸绕鬓飞蚊妨好梦卧听檐雨入池声宿妙庭观次东坡旧韵桂殿吹笙夜不归苏仙诗板挂空悲世人䑛鼎何须笑犹胜先生梦石芝升降三田自有丹浪㝷盘鼎斸仙坛扣门倦客惟思睡容膝菴中一枕安余杭初出陆村媪羣观笑老翁宦途何处苦龙钟霜毛痩骨犹千骑少见行人似箇侬桐庐江中初打浆二十年前鬓未斑下滩归路落潮干如今衰雪三千丈却趁潮平再上滩钓台久矣心空客路埃兹行端爲主恩来杜陵诗是吾诗句卧病岂登江上台和丰驿晚境惟于闭户宜出门惟有病相随四方虽是男儿志莫忘柯山在莒时次韵龚养正病中见寄衰翁埽轨欲垂车怪子頽然也向隅激水要令风在下涸泉翻以沫相濡瘠肥邈尔自秦越势利纷然皆耳余且复放船来话旧不妨莲叶卧看书题蜀果图四首木瓜沈沈黛色浓糁糁金沙绚却笑宣州房竞作红粧面樱桃火齐宝璎珞垂于緑茧丝幽禽都未觉和露折新枝石榴日烘古锦囊露浥红玛瑙玉池嚥淸肥三彭迹如埽甘瓜夏肤粗巳皴秋蔕熟将脱不辞抱蔓归聊慰相如渴李粹伯侍御挽词二首奕叶邯郸后乗騘第一人交情多旧雨到处有阳春磊落功名意摧頽梦幻身黄垆髙可隐何地着经纶公昔参敷纳人期到辨章珠光空月皎玉气忽虹藏歳晚东方骑生平北海觞玳簪风雨散几客奠楸行次韵袁起巖提刑游金焦二山二首二山巉絶照南州俯看千樯緫芥舟日脚镕金浮巨浸波声翻雪撼髙丘钟闻两岸诗无敌口吸西江话巳酬别有英雄怀古意他年击楫誓中流忆曽归自雪边州帆落中小系舟食蛤坐来期汗漫驾鸿飞去揖浮丘卧游久矣无登览辱赠跫然有唱酬寂寞东臯舒啸后爲君濡笔赋临流次韵谢郑少融尚书爲寿之作交游稀似晓来星歳月飘如水上萍桂海宦情诗可纪吴山别恨酒难平我今以病爲欣戚公合于时系重轻安得故人来话旧碧空日日暮云生郑少融尚书初除端殿以书见及赋诗爲贺敬老尊贤大政初速邮响动报新除即从光范开门馆先向文明直殿庐后日沙堤新宰相当年革履旧尚书锋车若向吴中路应记南山有荷锄书事三絶㸑婢请淘酒米园丁催筭花钱如许日生公事谁云穷巷萧然日日处方候脉时时推筴禳灾门外虽无车辙医生卜叟犹来简子约同湖棹周郎许过田庐碧云日暮空合多病故人遂踈亲邻招集强往便归乐天渐老欲谋欢大似蒸砂不作团巳觉笙歌无煖热仍嫌风月太淸寒气衰况复三而竭心赏尤于四者难却恐人嫌情太薄聊将花作雾中看次韵袁起巖常熟道中三絶句小雨萧寒破晚晴踈踈密密滴檐声乌鸦盘舞黄云乱早与商量雪意生吴径难胜四牡騑扁舟辛苦凿冰归简书鞅掌吟诗苦并与东阳减带回使君横槊赋诗回断取天风海雨来綵笔从今闲不得雪花梅蕊一时开次韵袁起巖许浦按敎水军二絶句横波组练试扬舲风卷鱼龙海欲凝但得绨袍如挟纩何妨铁甲冷如冰戈船战櫂疾如飞莫遣潮沙淀海湄草奏直须穷利病奉身从此系安危次韵起巖喜雪吹成一雪便吹残风伯无端岂坐悭夜报飞花平瓦壠晓惊疎雨落檐间休敎冻解鱼龙水更待诚通虎豹关准拟姑苏台上看春前三度老靑山枕上闻雪复作方以爲喜起巖再示新诗复次韵三白何忧稼穑艰天于玉粒未吾悭不知夜色明空外但觉朝寒到梦间谁子骑驴吟灞上何人跋马客蓝关争如睡熟蒲团上静听饥鸦啄屋山起巖又送立春日再得雪诗亦次韵十分佳景媚冬残好事天心不复悭巳遣梅花斜竹外更飘瑞叶向人间渔蓑晚色都堪畵羌笛春光亦度关想得东风来处路白银宫阙鎻三山同年杨廷秀秘监接伴北道道中走寄见怀之什次韵荅之昨遣长须迓诗老人言巳过阊门了梅边肠断傍寒溪诗老官忙应未知何时眞访山中许巳办竹深留客处只恐归程官更忙天驺催上沙堤去晓枕闻雨暗淡更残景低迷病酒怀剔灯寒作伴添被厚如埋胆冷都无梦心空却似斋地炉煎粥沸听作雨鸣堦雪意方浓复作雨拟看飞花阵翻成建水声雨吾宁不识雪汝几时成三白从今卜干仓待此盈黄云如有意靑女莫无情春朝早起莫笑眠常早还怜起不迟秾香温夜气小雨湿春姿瘦比中年甚寒惟病骨知羡渠儿女健绕屋探南枝咏怀自嘲檐熘春犹冻门扉晚未开退闲惊客至衰懒怕书来日日敎浇竹朝朝遣探梅园丁应窃笑犹自说心灰早衰早衰头脑巳冬烘信拙心情似苦空僚旧姓名多健忘家人长短緫佯聋一窓煖日棋声里四壁寒灯药气中晚景只消如此过不堪拈出敎儿童习间习闲成懒懒成痴六用都藏缩似龟雪巳许多犹不饮梅今如此尚无诗闲看猫暖眠氊褥静听猧寒叫竹篱寂寞无人同此意时时惟有睡魔知一龛一龛窄似鸟窠禅世界悠悠任大千与老有情冬后煖去仙无几日髙眠斫开竹后初三迳忘却诗来又一年破戒忽题无味句劣能成字不成篇隂寒终日兀坐东风微解缀檐冰仍喜朝来井水淸腊浅得春全未煖雪悭和雨最难晴小窓日煖犹棋局穷巷更深尚屐声莫把摧頽嫌暮景且将闲散替劳生亲戚小集避湿违寒不出门一冬未省正冠巾月从雪后皆奇夜天向梅边有别春秉烛登临空语旧拥炉情味莫怀新荣华势利输人惯赢得尊前现在身立春枕上择蔬翻饼閙残更儿女喧喧短梦惊想得春风连夜到东禅粥鼓忽分明睡觉寻思断梦半瞢腾渐见天窓𥿄瓦明宿鸟噪羣穿竹去县前犹自打残更石湖居士诗集卷二十九石湖居士诗集石湖居士诗集卷第三十石湖居士诗集卷三十腊月村田乐府十首余归石湖往来田家得歳暮十事採其语各赋一诗以识土风号村田乐府其一冬舂行腊日舂米爲一歳计多聚杵臼尽腊中毕事藏之土瓦仓中经年不坏谓之冬舂米其二灯市行风俗尤竞上元一月前巳买灯谓之灯市价贵者数人聚博胜则得之喧盛不减灯市其三祭灶词腊月二十四夜祀灶其说谓灶神翌日朝天白一岁事故前期祷之其四口数粥行二十五日煮赤豆作糜暮夜阖家同飨云能辟瘟气虽逺出未归者亦留贮口分至襁褓小儿及僮仆皆预故名口数粥豆粥本正月望日祭门故事流传爲此其五爆竹行此他郡所同而吴中特盛恶鬼盖畏此声古以歳朝而吴以二十五夜其六烧火盆行爆竹之夕人家各又于门首燃薪满盆无贫冨皆尔谓之相暖热其七照田蚕词与烧火盆同日村落则以秃帚若麻䕸竹枝辈燃火炬缚长竿之杪以照田烂然徧野以祈丝谷其八分岁词除夜祭其先竣事长幼聚饮祝颂而散谓之分岁其九卖痴獃词分岁罢小儿绕街唿叫云卖汝痴卖汝獃世传吴人多獃故儿辈讳之欲贾其余益可笑其十打灰堆词除夜将晓鸡且鸣婢获持杖击粪壤致词以祈利市谓之打灰堆此本彭蠡淸洪君庙中如愿故事惟吴下至今不废云冬舂行腊中储蓄百事利第一先舂年计米群唿步碓满门庭运杵成风雷动地筛匀箕健无粞糠百斛只费三日忙齐头圎洁箭子长隔箩耀日雪生光土仓瓦龛分盖藏不蠧不腐常新香去年薄收饭不足今年顿顿炊白玉春耕有种夏有粮接到明年秋刈熟邻叟来观还叹嗟贫人一饱不可賖官租私债纷如麻有米冬舂能几家灯市行吴台今古繁华地偏爱元宵灯影戏春前腊后天好晴巳向街头作灯市叠玉千丝似鬼工剪罗万眼人力穷两品争新最先出不待三五迎东风儿郎种麦荷锄倦偷闲也向城中看酒垆博簺杂歌唿夜夜长如正月半灾伤不及什之三歳寒民气如春酣侬家亦幸荒田少始觉城中灯市好祭灶词古传腊月二十四灶君朝天欲言事云车风马小留连家有盃盘丰典祀猪头烂热双鱼鲜豆沙甘松粉饵团男儿酌献女儿避酹酒烧钱灶君喜婢子鬪争君莫闻猫犬触秽君莫嗔送君醉饱登天门杓长杓短勿复云乞取利市归来分口数粥行家家腊月二十五淅米如珠和豆煮大杓轑铛分口数疫鬼闻香走无处锼姜屑桂浇蔗糖滑甘无比胜黄粱全家团栾罢晚饭在逺行人亦留分褓中孩子强敎尝余波徧沾获与臧新元叶气调玉烛天行巳过来万福物无疵疠年谷熟长向腊残分豆粥爆竹行歳朝爆竹传自昔吴侬政用前五日食残豆粥埽罢尘截筒五尺煨以薪节间汗流火力透健仆取将仍疾走儿童却立避其锋当堦击地雷霆吼一声两声百鬼惊三声四声鬼巢倾十声百声神道宁八方上下皆和平却拾焦头叠牀底犹有余威可驱疠屏除药裹添酒杯昼日嬉游夜浓睡烧火盆行春前五日初更后排门然火如晴昼大家薪干胜豆䕸小家带叶烧生柴靑烟满城天半白栖鸟惊啼飞格磔儿孙围坐犬鸡忙邻曲欢笑遥相望黄宫气应才两月歳隂犹骄风栗烈将迎阳艶作好春政要火盆生煖热照田𧖟行乡村腊月二十五长竿然炬照南亩近似云开森列星逺如风起飘流萤今春雨雹茧丝少秋日雷鸣稻堆小侬家今夜火最明的知新岁田蚕好夜阑风焰西复东此占最吉余难同不惟桑贱谷芃芃仍更苎麻无节菜无虫分岁词质明奉祠今古同吴侬用昏盖土风礼成废彻夜未艾饮福之余即分歳地炉火輭苍术香饤盘果饵如蜂房就中脆饧专节物四座齿颊锵冰霜小儿但喜新年至头角长成添意气老翁把盃心茫然増年翻是减吾年荆钗劝酒仍祝愿但愿尊前且强健君看今岁旧交亲大有人无此盃分老翁饮罢笑捻须明朝重来醉屠苏卖痴獃词除夕更阑人不睡厌禳钝滞迎新歳小儿唿叫走长街云有痴獃召人买二物于人谁独无就中吴侬仍有余巷南巷北卖不得相逢大笑相捓揄栎翁块坐重帘下独要买添令问价儿云翁买不须钱奉赊痴獃千百年打灰堆词除夜将阑晓星烂粪埽堆头打如愿杖敲灰起飞扑篱不嫌灰涴新节衣老媪当前再三祝只要我家长冨足轻舟作商重船归大牸引犊鸡哺儿野茧可缫麦两岐短衲换着长衫衣当年婢子挽不住有耳犹能闻我语但如我愿不汝唿一任汝归彭蠡湖自嘲二絶终日哓哓漫说空触来依旧与争锋登时觉悟忙收拾巳是阇黎饭后钟恶声恶色横相干觌面须㬰万箭攒有客痴聋都不动方知我被见闻漫海棠欲开雨作春睡花枝醉梦回安排银烛照粧台苍茫不解东风意政用此时吹雨来雨再作政妨海棠漂红湿紫满莓苔泼墨浓云尚送雷风雨岂无他日再何须随却海棠来蛮触蛮触纷拏室未虚心知惩忿欠工夫腹须空洞方容物事过淸凉巳丧吾万仞我山髙不极一团心火蔓难图从今立示寒灰观笑看苍黄走郑巫偶然偶然寸木压岑楼且放渠侬出一头鲸漫横江无奈螘鹏虽运海不如鸠躬当自厚人何责世巳相违我莫求石火光中争底事寛颜收拾付东流晓泊横塘短梦难成却易惊披衣起潄玉池淸遥知中夜南风转汹汹前村草市声次韵袁起巖瑞麦此麦两岐巳黄熟其间又出一靑枝亦巳秀实传记所未载也民和神福固其宜况有仁先四者施吴稻即看收再熟周牟先巳秀双岐蕙风半老黄金穗梅雨重春緑玉枝乐不可支聊发咏田间日日是芳时次韵袁起巖甘雨即日应祈天遣贤侯惠此州随车一雨缓千忧药寮坐看云穿屋莲棹归将叶盖头三伏凉来那易得百年饱外更何求合词但祝爲霖手早侍薰絃十二旒刘德修少卿避暑惠山因便寄赠鸣鳯朝阳尺五天怱怱忽过白鸥边遥怜海内无双士独酌人间第二泉决去君今身似叶赠行谁有笔如椽老夫但祝重相见未拟消魂赋黯然幽栖幽栖先自嬾衣裳秋暑薰肌汗似浆对客绪言多勉强谋家生事緫荒唐蚤眠不待星当戸晚饭常占日半墙莫道闲中无外慕朝朝屈指望新凉园林园林随分有淸凉走徧人间梦几塲铁砚磨成双鬓雪桑弧射得一绳麻光隂畵纸爲碁局事业看题检药囊受用切身如此尔莫于身外更干忙七月十八日浓雾作雨不成晓雾障朝晖日脚战未透傥然成一雨亦足洗尘瞀江南富秋暑老穉呻永昼田间翻畏凉能粃嘉谷秀昨朝东有虹光彩照髙柳占云天掠剰政恐耗升斗阳光趣坚实乗除或相捄臞儒虽病暍且复忍污垢戏赠勤长老从君挥麈演金乗我巳无心缠葛藤第一圎通三鼔梦大千世界一窓灯罢参柏子庭前意权作梅花树下僧饭饱闲行复闲坐人间有味是无能次韵袁起巖送示郡沼双莲图珠渊玉水折方贠涌出双莲照酒边压倒小湖三级草増光后沼两重莲苕华名字元相并桃叶根株本自连好把吴歈翻楚㱔杨荷新曲胜当年次王正之提刑韵谢袁起巖知府送茉莉二槛千里移根自海隅风颿破浪走天吴散花忽到毘耶室似欲横机试病夫燕寝香中暑气淸更烦云鬓插琼英明籹暗麝俱倾国莫与矾仙品弟兄再赋茉莉二絶薰蒸沉水意微茫全树飞来烂熳香休向寒鸦看日景祗今飞燕侍昭阳忆曽把酒泛湘漓苿莉毬边擘荔枝一笑相逢双玉树花香如梦鬓如丝再赋郡沼双莲三絶馆娃魂散碧云沉化作双葩寄恨深千载不偿连理愿一枝空有合欢心池光阑槛倚斜晖把酒看花醉不归但许鸳鸯相对浴休惊翡翠一双飞两岐秀罢巳蒿莱春意还从菡萏回不是使君和气胜此花应向别人开范村午坐好风入修篁藁叶舞而堕断续一蛩吟髙下双蝶过冻樾午隂圎静极成痴坐老便几杖供慵废诵弦课蒲团輭易煖困来百骸惰四傍无人声谁惊短梦破石湖居士诗集卷三十石湖居士诗集石湖居士诗集卷第三十一石湖居士诗集卷三十一读白傅洛中老病后诗戏书乐天号达道晚境犹作恶陶写赖歌酒意象颇沉着谓言老将至不饮何时乐未能忘煖热要是怕冷落我老乃多戒颇似僧律缚闲心灰不然壮气鼔难作岂惟背声尘亦自屏杯酌日课数行书生经一囊药若使白公见应讥太萧索当否竟如何我友试商略秋夕不能佳眠昼坐旣摧頽夜卧亦展转检校百骸间无一得安稳四大元假合解散会归尽何烦造化儿前期苦相窘咄咄方书空忽发一笑冁都縁有我相浪把此身认于中有安否随即生喜愠蝉声耳根响蝇趐目中晕无明徧大千秪自植愁本化儿安在哉作诗谢不敏王正之提刑见和末利小诗甚工今日末利渐过木犀正开复用韵奉呈二絶南花宜夏不禁凉犹绕珍丛覔旧香留得典刑传菊圃别篘新酒待重阳末利吟余又木犀碧瑶叶底露金支从今日日须搜句莫遣砚池生网丝复用韵记昨日坐中剧谈及赵家琵琶之妙呈王正之提刑二絶病来六结緫龟藏不用浓薰戒定香花下酒边非我事但余消痩是东阳曹穆新声和者稀如今妙手属天支转关濩索都传得想见飞凰舞緑丝再题白傅诗香山歳晚错芳辰索酒寻花一笑欣列子御风犹有待邹生吹律强生春若将外物关舒惨直恐中涂混主賔此老故应深解此逢塲聊戏眼前人石湖中秋二十韵十二年前尝与工部兄及賔客爲此游今有隔世者感今怀旧而作野外行吾意城中寄却愁半秋三夜月千古五湖舟涌地金芒发行天玉镜流珠星沉不现银汉黯如收髙浪连三境长风近十洲水天双对镜身世一浮沤迥白包元气空明慰病眸只怜心浩荡不管鬓飕飗放棹眞狂矣关门有此不四并非易事一笑亦难谋急管参渔笛淸歌间棹讴逢迎成解后啸咏劝绸缪女撷苹花献妻倾竹叶酬今宵如不饮何处可忘忧忆昔谁同赏于今歳恰周陟冈睽鲁衞伐木怆应刘独叹灵光在能追汗漫游大都縁未尽岂是病都瘳纵意褰篷席轻生倚柁楼节宣诚小爽犹胜赋悲秋中秋后两日自上沙回闻千巖观下巖桂盛开复檥石湖留赏一日赋两絶金粟枝头一夜开故应全得小诗催篮舆缓缓随儿女引入天香洞里来千巖观下碧瑶林歳晚靑靑共此心隐士归兮花未老每年来把一杯深有会而作拙是天资嬾是眞本来何用戒香薰强阳气尽冥恩怨杜德机深泯见闻念动即时漂鬼国心空随处走魔军室中巳自空诸有休负天机与地文戏题无常钟二絶着衫脱袴两浮休切莫随渠认路头三尺蒲牢关底事寻声接响大悠悠合成四大散成空草木经春便有冬生灭去来相对代爲君题作有常钟自箴有对易成畛域无情那有从违痴人妄认逆境平地自生铁围白傅病犹牵爱晁公老未断嗔莫问是情是性但参无我无人俗物汨陈大好家奴倒迕何诛泡幻初无典要光隂况巳桑榆题毕少董繙经圗綘帐胡沙暗靑编古意深谁知洛下咏中有越人吟次韵袁起巖喜雨使君精祷动仙灵月御俄从毕噣经昨夜云头随皂盖今朝雨脚挂靑冥池光拍岸浮州宅湖面粘天涨洞庭賸采吴歈歌歳事传归击壤调中听再次喜雨诗韵以表随车之应仙篆驱龙效水灵佛螺吹梵演云经何烦础汗生蒸润便借炉薰作晦冥一念故应周法界万神元不隔明庭昌时圭璧形声应不似周时莫我听三次喜雨诗韵少伸嘉颂向非贤牧政通灵几负松陵耒耜经天籁侵晨占少女雨师连夜檄元㝠作霖岂必求商野召见谁能右汉庭闻有追锋传好语从今侧耳爲君听府公録示和提干喜雨之作輙次元韵雨挟潮痕涨具区流渠决决绕幽居荷锄日课都忘倦抱瓮天机本不踈且喜水平昌谷稻莫敎雷假介休车老翁饱外还多事更把林间种树书雨后田舎书事再用前韵村村畦圃蓺新区处处田庐葺旧居熟透晚梅红的皪展开新箨翠扶踈向来矜寡犹遗秉此去污邪又满车谁解续经如鲁史爲将连岁有年书放下菴即事三絶无风香篆吐长丝书架凝尘不下帷鸟雀声和晴日暖午窓扪蝨坐多时病后天魔不战降梦中千顷白鸥江心空境寂声尘尽却爱秋蝇扑纸窓闭门幽僻断经过静极兼无雀可罗林下故人知几箇就中老子得闲多寄题西湖并送净慈显老三絶南北髙峰旧往还芒鞋踏徧两山间近来却被官身累三过西湖不见山膏肓泉石痼烟霞半世游山不着家老入蒲团三昧定坐看穿膝长芦芽中秋月了又黄花卯后新醅午后茶别没工夫谭不二文殊休更问毘耶题药簏合成四大本非眞便有千般病染身地火水风都散后不知染病是何人净慈显老爲衆行化且示近所冩眞戏题五絶就作畵賛孤云野鹤本无求刚被差充粥饭头担负一牙齿债钟鸣鼔响几时休冒雪敲冰乞米廻斋堂如海钵单开衆中若有知恩者一粒何曽齩破来千里驱驰出爲人颜容消痩老于眞食轮转后无余事莫学诸方转法轮何时平地起浮图化得冬粮但付㕑推倒禅牀并拄杖饥来喫饭看西湖殿中泥佛巳丹靑堂上禅师也畵成笑我形骸枯木样无禅无佛太麤生老态浮生自有老规模寒燠随宜不用拘未尽九秋先挟纩犹赊十月巳𨳩炉一心定后㝠欣厌四大安时适惨舒若使强追年少乐直成赤手缚于菟忆昔铅刀曽齿莫邪铦游倦归欤雪满髯柳带受风元不结荷盘承露竟无黏逢塲皷笛如灰冷送老虀盐似蜜甜留得本来眞面目行藏何假问龟占梅林先生夫人徐氏挽词二首择对鸣珂里宜家驷马门肃雍成孝敬燕喜助平反阅世弥三寿还乡忽九原松风揺草露愁絶后堂萱昔簉鲤庭后尝瞻林下风一从随地逺五度阅星终教载恩勤在惊唿梦幻空送车知几两独欠旧孤童胡长文给事挽词三首结绶参髙妙垂绅侍䆳淸紫荷靑琐闼玉帐锦官城行矣超龟列终然郁骥程寂寥经济事遗恨入铭旌许国心如日还家鬓未星四并供燕喜万事付撄宁东牖樽犹湛南园醉不醒凄凉招隐路苔蚀履綦靑烟馆交情厚官联事契长鸣珂朝并辔秉独夜传觞何意塘蒲晚翻哦露薤章羸躯如可强恸哭踞湖冈次韵王正之提刑大卿病中见寄之韵正之得请归四明并以饯行名卿绪前辈风格如玉山累累培塿中见此髙孱颜揽辔忽思归无人解縻贤飘飖驾紫车浮云眎朱丹向来小病恼体力今巳安胡爲犯风雪江湖行路难唿酒煖征衫宁计斗十千倡酬悔不数长怀悲短縁离合固常事怱忙増惘然浩荡海山春登临想臞仙笑我守荒径老茧深裹缠拟题忆鄞句思咽冰下泉迟公寄新作使我头风痊戏题赵从善两畵轴三首一枝香杏一枝梅各占东风挂玉钗居士石肠都似梦王孙心眼怎安排无笑无言两断魂一杯谁爲煖霜寒情知别有眞眞在试与千唿万唤看搔头珠重步微揺约臂金寒束未牢要见低鬟揎玉腕更须斜抱紫檀糟枕上六言二首寒更寂历向晓短梦参差屡惊鸡鸣似唤我醒犬吠知有人行独眠被出圭角晏起帐承隙光一老绸缪牖户几人顚倒衣裳喜收知旧书复畏荅书二絶故人寥落似晨星珍重书来问死生笔意不如当日健鬓边应也雪千茎强裁尺素荅相思两目眵昏腕力疲牵率老夫令至此门前犹说报书迟简毕叔滋覔牡丹冷落韶光谷雨寒一年孤负倚阑干欲知春色偏浓处须向香风迳里看再赋简养正南北梅枝噤雪寒玉梨皴雨泪䦨干一年春色摧残尽更觅姚黄魏紫看石湖居士诗集卷三十一石湖居士诗集石湖居士诗集卷第三十二石湖居士诗集卷三十二春日览镜有感习气不解老壮心故嵯峨忽与乡曲齿方惊年许多有眼不自见尚谓朱颜酡今朝镜中逢憔悴如枯荷形骸旣迁变歳华复蹉跎悟此吁巳晚旣悟当若何乌兔两恶剧不满一笑呵但淬割愁剑何须挥日戈儿童竞佳节唿唤儛且歌我亦兴不浅健起相婆娑故太夫人章氏挽词二首洵美相门裔有齐邦媛贤藻苹南涧下萱竹北堂前孝敬三从谨哀荣五福全松铭诸健笔题作晋陵阡积庆今如许生儿得宁馨轲亲躬授敎韦子世传经寿斚明卿月安舆拱使星市桥何处在梦断一溪靑舅母太夫人方氏挽词三首四德仪邦族三迁奠里门姑宁忧疾痛子自乐平反夏枕方供扇薰堂甫种萱那知秋暑退无复御轻轩门戸传淸白阶庭侍紫靑百年歌燕喜五福用康宁诀箓尝观妙旒旌谩勒铭神游定超絶何必讯泉扃我愿延陵道几如渭水阳适传杯泛影何意隙沉光拟补兰陔雅翻吟薤露章支离妨执绋雨泣望楸行寿栎堂前小山峰凌霄花盛开葱蒨如畵因名之曰凌霄峰天风摇曳宝花垂花下仙人住翠微一夜新枝香焙煖旋薫金缕緑罗衣山容花意各翔空题作凌霄第一峰门外轮蹄尘扑地唿来借与一枝笻代儿童作立春贴门诗三首剪綵冝春胜泥金祝寿幡雪梅同雪鬓相对两凌寒緑野添花迳靑春引杖藜家人行乐处双劝玉东西盛族推山长修龄号栎翁屏花春不老日日是东风代儿童作端午贴门诗三首畵合围香里明窓宴坐中兵符不须篆丹转药炉红管领神仙侣追陪山长家往来惟意适歌舞对年华黍筒小费名田课昌歜多浮乐圣杯笑倩艾人看外戸北窓深处咏归来重阳不见菊二絶节物今年事事迟小春全未到东篱可怜短发空欹帽欠了黄花一两枝冷蕊萧踈蝶懒飞商量何日是花时重阳过后开无害只恐先生不赋诗古风送南卿庐阜有佳人颜色皦冰玉不能时世粧萧然古冠服纷纭倚市门组丽眩红緑妖歌促艶舞飞上黄金屋安知乗鸾侣流落堕空谷风泉入环珮月露作膏馥梁肉岂不珍瀹雪煮黄独聊用慰朝饥歳寒肤起粟绮丛三尺尘无路到松竹谁能抚孤桐爲奏招隐曲偶至东堂岸帻萧骚雪满簪一闲眞是直千金归来栗里多情话病后香山少醉吟久坐蒲团蕉叶放闲拖藜杖藓花深饥时喫饭慵时睡何暇将心更觅心李郎中挽词二首剧郡思贤牧名曹失望郎六参能几日两鬓未全霜霅水新阡逺桐川旧隐荒絶怜垂白母涙血独还乡忆昔单车使惟君勇辅行马隤招共载羝乳约同盟老去长怀旧悲来遽隔生故人凋落尽衰涕不胜横谢江东漕杨廷秀祕监送江东集并索近诗二首逺道悠悠日暮云愁眉今日爲君轩残灯独照江东集短梦相㝷白下门即事想多梅蕊句有谁堪共桂花樽斯文赖有斯人在会合何时得细论秃翁衰雪涕垂颐仿佛三生懒散师浃髓沦肤都是病倾囷倒廪更无诗笑看笔格网丝徧闲数窓櫺花影移事业光隂今若此故人休说旧襟期霜后纪园中草木十二絶菊老芙蓉退化工少均逸蚤晚梅花动从此无闲日遮藏茉莉槛缠裹芭蕉身我亦入室处忍寒待阳春制芰亦不急緼袍堪御冬从渠抱枝藁摵摵鸣霜风种葵如种麦隔歳巳下子仅成一榦花浪备四时气棠梨芳意多颇惜歳晼晚殷勤小春花特地慰愁眼牡丹初翦时巳具新花眼代谢不容发笑杀铁门限客从扬州来遗我扬州花筠笼贮枯枿明年擅春华风倒酴醿架长条头抢地趁渠未萌芽政可相料理淸霜染柿叶荒园有佳趣留连伴歳晚莫作流红去眞珠缀玉船梧子炒可供莫嫌能堕发老夫头巳童桃能驱不祥霜后叶铺地抱枝崑崙奴犹解御魑魅门冬如佳隷长年护堦除生儿乃不凡磊落玻璃珠以狨坐覆蒲龛中蠧蚀尘昏度几年蒙茸依旧輭如绵且来助煖乌皮几莫忆冲寒紫绣鞯再到虎丘不过溪桥又两年偶随笻竹访幽禅有縁再踏云巖路无处重㝷石井泉拟辍半山分座住先携一枕借牀眠觉来饱喫红莲饭正是塘东稻熟天虎丘六絶句点头石当年挥麈讲何经赚得坚顽侧耳听我自吟诗无法说石头莫作定盘星千人坐听经人散藓花深千古谁能更赏音只好岸巾披鹤风淸月白坐弹琴白莲池碧泓白石偃樛枝爱水嫌风老更低潭影中间龙影卧一山好处没人题剑池石罅泓渟剑气潜谁将楼阁苦庄严只知煖热游人眼不道苍藤翠木嫌致爽阁碧嶂横陈似断鳌畵阑相对两雄豪东轩只有云千顷不似西山爽气髙方丈南窓鼓板钟鱼彻晓喧谁云方外事萧然窓间日暮寒烟重未到斋时我正眠雪寒围炉小集席帘纸阁䕶香浓说有谈空爱烛红髙饤羶根浇杏酪旋融雪汁煮松风康年气象冬三白浮世功名酒一中无事闭门渠易得何人蹑屐响墙东白玉楼步虚词六首赵从善示余玉楼图其前玉阶一道横跨緑霄中琪树垂珠网夹阶两傍緑霄之外周以玉阑阑外方是碧落阶所接亦玉池中间涌起玉楼三重千门万戸无非连璐重璧屋覆金瓦屋山缀红牙垂珰四檐黄帘皆卷楼中帝座依约可望红云自东来云中虚皇乗玉辂驾两金龙侍衞可见者灵官法服骑而夹侍二人力士黄麾前导二人仪剑四人金围子四人夹辂黄幡二人五色㦸带二人珠幢二人金龙旗四人负纳陛而后从二人云头下垂将至玉阶楼前仙官冠帔出迎方下阶双舞鹤行前云驾之傍又有红云二其一仙官立幢节间其二女乐并奏玉楼之后又有小玉楼六其制如前宝光祥云前后蔽亏或隐或现小案之前独爲金地亦有仙官自金地下迎傍小楼最髙处有飞桥直瑶台仙人度桥登台以望名数可纪者大略如此若其景趣髙妙碧落浮黎靑冥风露之境则览者可以神会不能述于笔端此畵运思超絶必梦游帝所者髣髴得之非世间俗史意匠可到明窓净几尽卷展玩恍然便觉身在九霄三景之上奇事不可以不识简斋有水府法驾导引歌词乃倚其体作步虚词六章以遗从善羽人有不俗者使歌之于淸风明月之下虽未得仙亦足以豪矣珠霄境却似化人宫梵气弥罗融万象玉楼十二倚淸空一片宝光中浮黎路依约太微间雪色宝阶千万丈人间遥作白虹看幢节度髙寒罡风起背负玉虚廷九素烟中寒一色扶阑四面是靑㝠环拱万珠星流铃响龙驭籋云来夹道骞华笼綵仗红云扶辂辗天街迎驾鹤毰毸钧天奏流韵满空明琪树玲珑珠网碎仙风吹作步虚声相和八鸾鸣楼阑外辇道插非烟闲上郁萧台上看空歌来自始靑天扬袂揖飞仙送赵从善少卿将漕淮东玉笋风标右汉廷起家聊直使车星古来将相多头黒此去功名尚鬓靑披草两年南北巷折梅明日短长亭门前车辙从今少寂寞柴荆且暂扃范村雪后习气犹余烬钟情未湿灰忍寒贪看雪讳老强寻梅熨贴愁眉展勾般笑口开直疑身健在时有句飞来寒夜观雪静极孤鸿响寒疑万籁喑眼花灯下字髭断雪中吟颇似偿前债非关惜寸隂可怜蝴蝶梦翩作蠧书蟫瓶花二首水仙携蜡梅来作散花雨但惊醉梦醒不辨香来处小梅未可折不折惜空回拥鼻捻一枝也道探春来瑞香三首小槛移秀色端来媚禅房道人不解饮醺然醉天香紫云蹙绣被团栾覆衣篝浓薰百和韵香极却成愁一丛三百朶细细拆浓檀帘幕护花气不知窓外寒石湖居士诗集卷三十二石湖居士诗集石湖居士诗集卷第三十三石湖居士诗集卷三十三廛居久不见山或劝作小楼以助登览又力不能办今年益衰此兴亦阑矣结庐占城市初岂卜云吉谒医并治庖二事便衰疾乗除徐自笑翻觉此计失经年不见山无异处暗室平生痼烟霞岁晚成俗物安得百尺楼屋上髙突兀列岫拥靑来爽气助佔毕尝试与匠谋工费猬毛出俸余强弩末家事空嚢涩经营十年余髙兴竟萧瑟人生不如意十事常六七身今况迟暮长算屈短日纵成此段竒发白何由漆且学商山翁弯跧蛰霜橘爱雪歌平生爱雪如子猷江湖乗兴常泛舟长篙斲冰隂火迸玉板破碎凝不流淙琤大响出船底两舷戛击锵鸣球棹夫披蓑舞白凤滩子挽繂拖素虬四开篷窓爱淸供风卷花絮飞来稠飘飘着衣宝唾住片片入酒春酥浮醉中榜入玉烟去耳热不管寒飕飕大千空蒙到何许日暮未肯回船头夜深冻合随处泊歌唿达晓鱼龙愁明朝掬雪颒且潄挥毫落纸云烟遒新诗往往成故事至今句法留沧洲推迁华年絃柱换俛仰归鬓塘蒲秋晓衾闻雪亦健起径欲一棹追昔游氊衫肨肛束浑脱絮帽匼匝蒙兜鍪十歩出门九歩坐儿女遮说相苛留谓言此是少年事歳晚牖戸当绸缪万景无穷鼎鼎至百年有限垂垂休梦随落鴈堕沙觜愁对饥鸱蹲瓦沟重㝷胜践可复许且挹淸寒揩病眸须臾未遽妨性命唿童尽卷风帘钩墙外卖药者九年无一日不过吟唱之声甚适雪中唿问之家有十口一日不出即饥寒矣十日啼号责望深宁容安稳坐氊针长鸣大咤欺风雪不是甘心是苦心大雪送炭与芥隐无因同拨地炉灰想见柴荆晚未开不是雪中须送炭聊风景要诗来雪后苦寒旋融檐滴冻琅玕风力如刀刮面寒雪阵搅空风却软天公知我倚阑干新岁书怀门閴知闲好窓晴与睡宜岁华书户笔年例探梅诗看长棊三着量添饭两匙豁除身外事未是苦衰迟次韵养正元日六言歳踰耳顺俄七年去古稀只三从今莲叶巢稳谁在槐柯战酣脐下丹田休想口边白醭罢参渴饮饥餐困睡是名眞学瞿聃次韵姜尧章雪中见赠玉龙阵长空皐比忽先犯鳞甲塞天飞战逐三百万当时访戴舟却访一寒范新诗如美人蓬荜愧三粲次韵徐提举游石湖三絶三径荒芜岫幌开锦车何事肯徘徊春风想爲髙人住落絮残花好在哉日脚烘晴巳破烟山头云气尚披绵却须多谢朝来雨洗净明湖镜里天天上麒麟翰墨林当家手笔擅文心欲知万顷陂中意但向三篇句里㝷闰月四日石湖衆芳烂熳北垞南冈緫是家儿童随逐任驩譁开尝腊尾蒸来酒点数春头接过花尽把园林蒙锦绣多添门户锁烟霞杖藜想被春风笑扶却衰翁管物华检校石湖新田今朝南野试开荒分手耘锄草棘场下地若干全种秫髙原无几谩栽桑芦芽碧处重増岸梅子黄时早濬塘田里只知温饱事从今拚却半年忙致政孙从政挽词丈室推居士安居称老夫回骸桑下饿续命辙中枯重道几三叟轻财似八厨欲知潜德报靑紫付遗孤寄题林景思雪巢六言三首大地九冰彻底小巢四壁俱空只有梅花同调雪中无限春风何处温泉火井谁家熊席狐裘堂燕几番炎热冰𧖟一茧绸缪万境人踪尽絶百围天籁都沉惟余冷淡生活时复捻髭冻吟枕上二絶效杨廷秀藤枕频移触畵屏无憀滋味厌残更寒鸡且道贪眠着窓纸如何不肯明枕前百忍忽纷然旧学新闻緫现前现到天明无可现依前还我日髙眠送文处厚归蜀类试万里东来万里归正怜寡妇与孤儿死生契阔心如铁风雨飘摇鬓欲丝早集汉庭陪振鹭莫留岷岭恋蹲鸱故家零落今余几门户非君更属谁重送文处厚因寄蜀父老三首江上连樯叠鼓行不争微利即争名算来无似君潇洒来往空船载月明下崃东归十五年因君话旧意茫然烦将逺道悠悠梦直到天西暑雪边灌口江源不断流峨睂山月几番秋江山好处吾能记爲问江山记客否虎丘新复古石井泉太守沈虞卿舎人劝农过之爲赋三絶谨次韵劝耕堂上醉髙年和气春风共蔼然大士亦修随喜供夜来古井跃新泉落纸云烟堕翠峦一泓潭月鬭淸寒凤凰池上挥毫手却掬山泉淬笔端传闻公作新亭好先报侬家拄杖知便拟挈瓶来煮茗绕阑干角徧㝷诗连夕大风凌寒梅巳零落殆尽三絶枝南枝北玉初匀夜半顚风卷作尘春梦都无三日好一冬忙杀探梅人玉雪飘零贱似泥惜花还记赏花时赏花不许轻攀折只许家人戴一枝花开长恐赏花迟花落何曽报我知人自多情春不管强颜犹作送春诗唐懿仲诸公见过小饮凌寒残梅之下二絶春风动是隔年期更对残花把一巵少待和烟和月看依稀犹似未开时问人何处是花蹊香玉匀铺不见泥莫怪山翁行歩涩更无空处着枯藜云露堂前杏花蜡红枝上粉红云日丽烟浓看不眞浩荡光风无畔岸如何锁得杏园春梦觉作年増血气减药密饮食稀气象不堪说头颅从可知忽作少年梦娇痴逐儿嬉觉来一惘然形骸乃尔衰梦中观河见只是三岁时方悟梦良是却疑觉爲非次韵陈融甫支盐年家见赠二首范村如荒村一老雪垂领髙轩欵门来惊破雀罗静披草出迎客玉笋森秀整短章虽寂莫染指巳尝鼎归骖不可驻晨昏思定省乃翁一经传播获了家事短檠寓眞乐尺璧岂良贵年家有宁馨令我喜无寐加鞭翰墨场一跃羣空冀闻石湖海棠盛开亟携家过之三絶东风花信十分开细意留连待我来开过十分风不动更无一片点苍苔家人扶上锦城头蜂蝶团中烂熳游报荅春光须小醉红云洞里按伊州低花妨帽小携笻深浅臙脂一万重不用髙烧银烛照煖云烘日正春浓寄题毛君先生莲华峰菴天台一万八千丈莲华峰在诸峰上峰前结屋屋打头独有幽人自来往湖海云游二十春归来还作住菴人漫山苦荬食不尽绕屋长松爲四邻丹诀三千满云笈往来且喜无交渉淸晨石上一炉香此时天地皆䜣合我衰无力供樵苏尚能相伴煖团蒲但愿瘦笻縁未断会把莲峰分一半石湖居士诗集卷三十三石湖居士诗集石湖居士诗集卷第三十四石湖居士诗集卷三十四赋馆娃宫赋灵巖山寺故吴馆娃宫也山上下闲台别馆之迹髣髴可攷余少长游焉感遗事而赋之汹西山之南奔势郁嵂其巉空若大敌之在前忽踞虎而跧龙半紫崖而砥平访馆娃之故宫是爲逸王之旧游有墟国之遗恫焉嗟乎汰哉愎贤胥之忠告巽隂嚭之诐说暗养虎之后患纵处女使脱迨尝胆之谋成骇疽嚢之溃裂盖自有以贾祸非天爲之孽方其衔哀茹痛抆泪饮血俨拂士于前庭尅三年而报越讫甘心而一快夫何初志之英发及其见栖于姑苏遽雌伏而大坏援宿恩而乞怜或赦图于臣罪当是之时又何其惫也韪祸福之无门曷今愚而昨贤后千载之嗤点莫不钟咎于婵娟固尤物之移人抑犹有可得而言盖尝观于若人矣好大而欲速厌常而弃旧狃㑹稽之得意谓周鼎其唾手闯齐楚以朶颐睨陈蔡而骧首道甚逺而疾驱气巳馁而犹鬭外未宁而内忧东略之而西否阻关河以顿兵撤墙屋而致寇亟归视其四封蔑一夫之能守是犹螳螂之慕蝉不知黄雀之议其后也然以蕞尔之旅衡行四方攻靡坚郛战无距行事便时利如径乎无人之乡惜也未闻大道宜其逸乐而志荒次有台池宿有嫔嫱左携修明右抚夷光粲二八以前列咸絶世而浩倡嗟浣纱之彼姝乃独系于兴亡荡龙舟之水嬉撷香径之春芳载夕阳以俱还秉游烛于夜长灔金钟之千石倣酒池于旧商歌吴歈而楚舞荐万寿于君王怅星河之易翻嘉来日之未央铮铜壶之鸣悲烂急烽之森芒惨梧宫之生愁践桐梦之不祥歘髙陵与深谷委盛丽于苍茫所谓玉槛铜沟朱帘椒房理镜之轩响屧之廊杳烟芜与露蔓纷日暮之牛羊况捧心之百媚濯粉之余粧者哉今则云雨之巓仙圣是宅砚沼莼浮琴台松崛封古藓于井甃宿暗芳于洞穴木鲸吼以淸厉金磬隐其萧瑟彼方外之徒龟藏而蠖屈者又安知往古与来今方枯禅而缚律翩鸿影之拂坐见前山之衔石问天医赋余幼而气弱常慕同队儿之强壮生十四年大病濒死至绍兴壬申又十三年矣疾痛疴痒无时不有夏至前一日得寒疾梦谒天医省问荅了然独未知天医爲何神案晋书卷舌六星其一曰天谗主巫医而孙氏千金书以日辰推天医所在其是欤皆未可必也虽然吾疾自是其有间哉乃叙其梦爲问天医赋吴山之臞不达不闻有门常关日与病亲岁直壬申亢中于昏薄寒中之不良睡眠觉邪梦邪陆离纷纭神马具装出于顶门驱风鞭霆莫知所从紫城翠楼千窓万栊玉书垂芒天医之宫中有一人瑶冠紫衣如帝如尊衆眞绕围我瞻而思是其天医者邪窃乐其名幸巳我疾次且而前再拜以出仰而称曰虮蝨之臣有郁弗宣幸遭圣灵利用乞怜愿赐淸闲听臣苦言天生下人如沙如尘长养安乐寿其天眞臣独多疾支离轮囷炎黄之经厥病四百去半取半臣悉经历五日一曵杖十日一卧箦茁爲痤疿溃爲瘇疬游爲痺顽尼爲否塞䟽爲洞盪节爲关格躁爲嚣唿静爲爽惑荣衞挟寒而留行溪谷流温而横溢袭于皮毛客于络脉次于焦府盎于形色挛拳惰其四支䵟黣淫乎大宅百骸九窍无一得适十巫递进三医更谒探金匮之宝藏䌷玉函之祕䇿方书堆于几案药物庤于墙壁访和扁以制度招桐雷使炮炙参以天泉左右之运列以君臣佐使之职配合者相须畏恶者相敌参木芝桂铅汞乳砾果菜之英醪醴之液万岁之藟千年之珀莫润于养血之茸莫濇于委蜕之骼厌逺効于中和要近功于武力三建若燎五毒若螫入口如荼下咽如㦸燥刚以发舒酸苦以涌洩杵臼无停鸣铛鼎不暇涤瞑眩酷烈疾战纵击外邪未溃中气先踣久立则蹐久行则躄语多则逆卧多则惕先寒而裘未暑而绤席避风而五迁衣恶湿而再襞旦欲兴而三休夜将诵而九息听蚁爲牛视朱作碧中愦愦其结轖头岑岑而戴石人生世间居处饮食臣以病故跬歩榛棘春醅珠红暑醴玉白翠瓤之瓜靑房之菂泫梨液之流肤滃橘泉之破隙臣欲过门而大嚼黄媪推臣以避席淸空泬寥雾旦霜夕驾牛西上骑鲸东极纳寒月于半领御罡风于两腋臣欲褰裳而往从皓华挟臣以辟易弱柳怪其早衰瘿木嗤其多瘠怠侮出于家人烦劳困于仆役羣居之中轧轧厌厌狎者臣嘲䟽者臣嫌独疚臣身不可任堪人之多疾自取自探不一其凡大略有三其一者心根泄机命门丧阻明消精散形弊神苦掷温玉以卑火奉甘餐而戏虎隂惑阳而化蜮风落山而成蛊若是者得于晦淫命曰伐性之斧其二者愁莫愁于生离痛莫痛于死别哭不涙而神伤叹无声而怨结魂欲升而中断肠将思而巳絶孤愤爲丹心之灰隐忧爲靑鬓之雪若是者得于情钟命曰蠧心之孽其三曰深居奥处温燠窈窕重帷复幄风日不到枵然如久系之匏薾然如处隂之草玉体软脆动辄感冒若是者得于贵游命曰炀和之灶凡此三者臣非有之呻号弊尫谁职爲之孰祟孰厉孰攻孰袭何方而来何门而入抑尝闻之造化爲炉人物爲象洪钧无心大放厥帑元阳之气可斤可两人受其中有瘠有䑋故有禀生多艰形枯德腴委随惰窳命也何如子房所以辟谷长卿所以闲居士安散发黾勉扶舆希逸惙惙疢与生俱天实爲之非人速辜臣也不肖殆类此乎地产之药方家之书嫓寒配温僻违怪迂欲持人以胜天嗟虑密而功䟽窃闻大神天医之王范围堪舆运平隂阳起死回骸斡旋天藏揉太和以爲剂酌沆瀣而爲浆嘘碧落以发英糜朝霞而荐芳神火气簁日暾星芒度人千亿奋飞仙乡赐臣刀圭刮摩膏肓濡枯充虚丰羸植僵解臣朽骨濯臣腐肠宅胎仙以葆眞凝虚白而发光碎鼎槌罏破瓢褫嚢脱兔彭殇之囿蜕蝉人鬼之场不老不衰来归帝傍臣之愿也非所敢望语未竟仰闻太息曰有是哉汝之忧也凡汝所苦可以理测凡汝所求吾不汝啬病自汝得造化吾知汝穷汝原何药之爲今即汝身示汝三机隐几遐思载抚四维汝身块然汝方火驰甘寐于牀委骸陈尸梦游何方悲啼笑嘻溘焉以死乌鸢狐狸生汝安住死汝安归形与化迁汝岂变移虚空无傍奚所据依厥状维何爲靑爲黄爲一爲多爲短爲长未病何形巳病何色痒苛酸辛谁觉谁识吾将逺游汝速返去试用我言周徧求汝脱焉得之解痼释痾不然巳矣将奈汝何叩稽玉阶退而下归形开神澂汗濡寝衣呜唿异哉爲信爲欺是邪非邪至今疑之望海亭赋会稽太守参政魏公作望海亭于卧龙之巓率其属爲歌诗以落成録与书来且使赋之余谨掇其膏馥之余拟赋一首以寄后日获从杖屦其上于山川之神尚有旧焉其辞曰诸侯之客有来自东而姹会稽之游者曰佳乎丽哉越之爲邦也萦山带湖楼观相望背卧龙而崛起焕丹碧之翚翔跻攀下临顾瞻无旁平畴蔚以穉縁乔木森其老苍淙万壑之春声写千巖之秋光朝霞暝霏扶踈微茫望山河之故墟弔草木之余社夏后万国之朝勾践百战之野兴亡梗槪犹有存者至于流觞泛雪髙人之旧事浣纱采莲游女之遗迹郁溪山之如畵尚彷彿其可识访故老以问讯兴慨叹于畴昔是爲游览之大略而蓬莱观风之所得虽然士固多感而况于对景以怀古抚事而凝情往往使人魂断意折酒澹而歌不平故丽则丽矣而未擅乎登临之胜也若夫浩荡轩豁孤髙伶俜腾驾碧寥指麾沧溟堕忧端于眇莽挹颢气于空明飘飘焉有连鳌跨鲸之意举莫如望海之新亭尝试登兹而望焉沃野旣尽遥见东极送万折之倾注艶寒光之迸射浸地轴以上浮盪天容而一色珠辉具芒矗蝀横霓快宇宙之淸宽怅百年之偪仄当其三星晓横万境俱寂浴日未动晨光先激波鳞鳞而跃金天晃晃而半赤頳轮腾上东方皆白烟消尘作栖鸟振翼俯羣动而纷起寄一笑于遐觌永我暇日苒其将夕饯斜晖于孤嶂候佳月于沧浦沉沉上下杳无处所惊玉地之破碎漾银盘而吞吐忽褰云而涌雾献霜影于庭宇夜色旣合初闻钟鼓觞屡至而不辞诗欲成而起舞又若潮生海门万里一息浮光如线涛头千尺方铁马之横溃倐银山之崩坼气平怒霁水面如席吴帆越樯飞上空碧此亦天下之伟观然犹未及乎目力燕香舂容俗客莫陪神淸意消徙倚徘徊天风激吹波涛阖开五云明灭丹宫绛台睇三山之不逺其爲公而飞来遂招汗漫之胜游下飇车之逸轨属紫霄之妙质值玉斚之淸醴勤歌鸾与舞凤寿仙伯以多祉恍风雨之皆散但惊尘之四起悟眞灵之不隔而何有乎弱水之三万里也噫昔之居此者多矣曽靡暇于经营逮山灵之効竒发遗址于巖扃殚妙巧于天藏超埃壒而上征极观听之所接遂杳渺而难名嗟此乐之无央与来者而同登决眦盪胸雪其尘缨且安知前日之苍烟白露断蔓而荒荆者哉顾客子之所能道者才管中之一斑惟览者之自得会絶景于凭阑心凝神释浩如飞翰而后知兹亭之仙意而凌虚御风之无难主人瞿然而起曰有是哉吾将观焉惜交赋屈原旣遭子兰子椒之谮伤楚国之俗朋友道薄始合之难而终以轻背故着惜交之词道知心之难遇故旧之不再得动心忍性徘徊不能去君子览之有以増义合之重焉余旣有此淑质兮昔幽处而无仇怅佳人之眇觌兮走六漠而周求岁甲子之初春兮维元日吾始游纫木兰以爲盖兮抗杜蘅以爲斿诏冻雨俾淸道兮戒日星使烛幽恐驷骊之选软兮又命飞廉而挟辀羾天纮而骛列缺兮頫幽都与玄丘天地四方多贼姦兮忽吾班乎齐州恍神释而目粲兮恱夫人之好修佩轇轕之连璐兮戴陆离之髙冠纷鸡鹜之朋飞兮俨黄鹄之蹁蹮葆衆美以自卑兮夫何独处之婵娟吾恐始合之易兮终离之者不难号百灵而讯之兮筮告余曰吉哉予令巫咸往招兮介蹇修而爲媒枉若人之嘉惠兮命保介而载予掺脩袂而约言兮曰岁晚其与俱入旣与之同袍兮出又与之同车投我以苍玉之连环兮予报以独茧曵绪玉宛转而不断兮茧萦纡而连缕谷风习其自东兮固维风而及雨汝行前而予殿兮予安歌而汝舞至于今其十年兮固知美恶周必复敏予德而日新兮羌未变乎初也修予容其滋媚兮嗟采色其犹未暮也妬被离而害交兮谗翕脇而败度虽君子之石肠兮固将徇乎市虎两造膝而笑言兮惨其间之容斧予冶容虞予善泆兮頩颜谓予汝怒发甚短而怨长兮舆则固而路艰蹇中道而如遗兮予旣寡而汝鳏夫岂无他人兮焉有夫君之好贤虽得汝于万一兮终不及当时之缠绵彼日而食兮此月而亏物不终尽剥兮信复盈之有时涕承晓而交下兮若孟津之流澌敢诵言而怨慕兮恐衆人之汝窥曼予声以悲吟兮託长风而要之政木石必回睠兮将白首而爲期傥曽飞而不顾兮嗟此怨之谁归荔枝赋绍兴丙子夏有自行都饷贡余新荔子者坐客称叹穷山所未尝有唿酒更酌鼓琴以侑之且爲之赋时爲新安掾吾闻南国之南水激而山蟠钟具美于一物繄化工之所难撋绛绡以袨服袭蒨桃而中单湛冰明之漼漼粲玉粒之团团蓊生香之令芳泫仙液于微澜走候置其万里上玉宸与金銮顾人间之流落才千仓之一箪饷江南之病客索孤笑于颦端斥蜂蜜之黄腻谢佛桑之红干觉龙目之么么咍蒲萄之甘酸借以秋云之巾荐以水晶之盘羞以烧春之浮醅相以流水之淸弹迨风月之温丽耿星河其未翻予一嚼而三嚥灔玉池之淸寒恍醉梦之翾飞掖九天之风翰望涪江与闽岭麾八极于雷鼾方溟蒙其路暗儵浩荡其天宽岌芳宫与绣戸窈玉声之阑珊欵荔枝之仙人若平生之所欢谓客子其少留纷擘緑而破丹招玉环于东虚御淸空之双鸾访长生之旧曲有千载之遗叹怅三山之回风惊南斗之阑干乱梧竹之满庭渺云海之漫漫桂林中秋赋干道癸巳中秋湘南楼月色佳甚病起不觞客又祈雨𬞞食淸坐黙数年来九遇此夕皆不常其处乙酉値三馆丙戌与严子文游松江有来岁复㑹之约丁亥又以薄遽走阳羡与周子充遇于罨畵溪上戊子守括苍巳丑以经筵内宿庚寅使虏次于雎阳辛卯出西掖泊舟吴兴门外壬辰始归石湖而今复踰岭叹此生之役役次其事而赋之登湘南以独夜兮挹訾洲之横烟绛霄艶其光景兮涌冰镜于苍巓怅旻宇之佳节兮并四者其良难矧吾生之漂泊兮寄蘧庐于八埏九得秋而九徙兮靡一枝之能安上瀛洲而瀑饮兮当作噩之初元旋水宿于垂虹兮滉金碧之浮天克后期而竟爽兮忽罨畵之沧湾旣戊子而守括兮摘少微于楼栏丑寓直于玉堂兮听宫漏之淸圆再西风而北征兮胡笳咽于夜阑迨返斾之期月兮放苕霅之归船幸故歳之还吴兮带夕晖而灌园甘土偶之遇雨兮就一丘而考槃今又飘飘而桂海兮宾望舒于南躔访农圃之昨梦兮杳征路之三千月亦随予而四方兮不择地而婵姢谅素娥之我咍兮老色涴于朱颜观月之曩见兮炯不动而超然适病余而闭阁兮屏危柱与哀絃复讼风而闵雨兮谢鼎食之芳鲜閴淸斋而晤叹兮惊足迹之间关谁职爲此驱逐兮岂不坐夫微官知明年之何处兮莞一笑而无眠楚辞幽誓天风厉兮山木黄岁晼晚兮又早霜虎号崖兮石飞下山中人兮孰虞予造轫兮挟辀纷不可兮此淹留灵晔兮遄迈趣驾兮逺游予髙驰兮雨濡盖予揭浅兮水渐珮横四方兮未极泥盎盎兮予车以败望夫君兮天东南江复山兮斯路巉恍欲遇兮忽不见奄昼晦兮云昙昙前马兮无路税驾兮无所谁与共兮芳馨独苍茫兮愁苦愍游君胡爲兮逺游蹇行迷兮路阻脩朝予济兮沧海灵胥怒兮蛟跞舟暮予略兮太行车堕辐兮骖决攀援怪蔓兮一息雷昼阚兮山裂四无人兮又风雨灵幽幽兮爲予愁絶君胡爲兮逺道委玉躬兮荒草与魑魅兮争光与虎兕兮羣嘷君之居兮社木苍然衡门之下兮可以休老归来兮婆娑芳满堂兮儛歌奉君子兮睂寿光风荡兮酒生波云日兮同杜月星兮偕夜千秋兮岁华弭予盖兮绁予马悲莫悲兮天涯乐莫乐兮还家交难美一人兮巖之扃珮璧月兮间珠星岁旣单兮不圭币路巉絶兮逺莫致稼石田兮长饥谁与此兮蓺之借予玉兮双㲄先予絺兮五两不万一兮当此託长风兮寄想长风兮无旁吾媒乏兮凤凰谓苹若兮蒿艾凤告予兮以不祥恐靑女兮行秋奄销歇兮衆芳搴芳华兮玉蕤将以遗兮所思玉蕤兮霜露所思兮未知归将舆不济兮中河日欲暮兮情多子兰桡兮蕙棹愿因子兮凌波眢壑兮以渔周落兮以驱骊龙兮飞度郊之麟兮去汝波河濆兮迷涂黄流怒兮不可以桴目八极兮怅望独顾怀兮此都御右兮告病銮铃兮靡骋河之水兮洋洋不济此兮有命石湖居士诗集卷三十四石湖居士诗集石湖居士诗集跋跋先人尝爲莘等言自十四五始爲诗文晚而罙笃或寝疾医以劳心见止亦以政自不能不尔谢之手编仅成帙而弃不肖之孤其尚忍言哉当从九京游而未敢者以先人之志未承也诗文凡百有三十卷求序于杨先生诚斋求校于龚编修芥隐而刊于家之寿栎堂春秋霜露思其志意思其所乐僾然如见忾然如闻庶得借口以告吾先人云嘉泰三年十二月初三日莘兹谨书