宋诗话辑佚潘子真诗话宋潘淳一古乐府古乐府云东飞伯劳西飞燕黄姑织女时相见予初不晓黄姑为何等语因读杜公瞻所注宗懔撰荆楚岁时记乃知黄姑即河鼓也亦犹桑落之语转唿为索郎也二山谷山谷言庾子山涧底百重花山根一片雨有以尽登高临远之趣喜晴应诏全篇可为楷式其卒章有庆兆民同论年天子万不独清新其气韵尤更深稳说郛本原作有庆兆民句尤稳今据丛话玉屑增改三试茶诗叶涛诗极不工而喜赋咏尝有试茶诗云碾成天上龙兼凤煮出人间蟹与虾始事者戏云此非试茶乃碾玉匠人尝南食也案此则亦见西清诗话四弦管语江南冯延己善为词歌晏元献公所为歌词不减冯也乐府木兰花句都是七言晏诗云重头歌咏响璁琤入破舞腰红乱旋重头入破皆弦管家语也案此则亦见中山诗话诗当作词五双声叠韵诗皮日休云梁武帝诗后牖有朽柳沈约诗偏眠船舷边叠韵兴焉诗曰螮蝀在东又曰鸳鸯在梁双声兴焉王元谟问谢庄何者为双声何者为叠韵答曰互护为双声磝碻为叠韵当时伏其捷丁晋公在朱崖作州郡名配古人姓名等诗及双声叠韵甚有源委双声九曲流清泚重轮抱祥光叠韵紫蜡茱萸结红绡荳蔻房林和靖有草泥行郭索云木叫钩辀而山谷效徐庾慢体云翡翠钗梁碧石榴裙褶红皆叠韵双声也语尤工案潘氏以祥光为双声误六浮云蔽日陆贾新语曰邪臣蔽贤犹浮云之鄣日月也太白诗总为浮云能蔽日长安不见使人愁盖用比语案吴曾谓史记龟策传亦云日月之明而时蔽于浮云不必定出陆贾王楙所举之例更多能改斋漫录野客丛书均先引太白诗后引新语七五马礼天子六马左右骖三公九卿驷马右騑汉制九卿则中二千石亦右騑太守相驷马而已其有功德加秩中二千石及使者乃有右騑故以五马为太守美称罗敷艳歌云使君从南来五马立踟蹰也柳景元兄弟并为太守时人语曰柳氏门庭五马逶迤亦原于此历代右作左历代亦作以历代騑作骖历代无相字历代无功德二字历代无及使二字历代无有字历代騑作骖历代引至此八露井冻银床晋书乐志淮南篇云淮南王自言尊百尺高楼与天连后园凿井银作床金瓶素绠汲寒浆杜诗露井冻银床事始见于此九杜诗来历北岳碑后汉光和二年立苦县老子庙亦汉碑其字刻极劲杜诗所谓苦县光和尚骨立书贵瘦硬方通神苦县光和谓二碑也颜之推论文章云至于陶冶性情从容讽谏入其滋味亦乐事也老杜陶冶性灵存底物盖本于此可叹诗云丈夫正色动引经丰城客子王季友群书万卷常暗诵孝经一通看在手贫穷老瘦家卖履好事就之为携酒豫章太守高帝孙引为宾客敬颇久元结箧中集载季友数诗殊高古高帝孙者李勉也盖郑惠王元懿生安德郡公琳琳生择言择言生勉勉自河南尹徙江西观察使按唐河西新幢子记题名云使兼御史中丞兼监察御史王季友陆士衡伤逝赋云托末契于后生杜诗云晚将末契托年少瑞应图曰王者宴不及醉则银瓮出洗兵马诗云不知何国进白环复道诸山出银瓮舜时西王母进白环见宋书志游子久在外门户无人持古乐府陇西行健妇持门户胜一大丈夫焉知肘腋祸自及枭獍徒肘腋是赵灭智伯事苏秦激张仪相秦以马鞯席坐之人来坐马鞯之句出于此也古人造语俯仰纡余各有态小麦青青大麦枯谁当获者妇与姑丈夫何在西击胡凡此句中每函问答之词大麦干枯小麦黄问谁腰镰胡与羌句法实有所自刘孝标广绝交论云王阳登则贡公喜罕生逝而国子悲故老杜诗云窃效贡公喜案此节所言多见闻见后录十七十八二卷历代无以上数语历代无此数语历代盖字在高帝孙句首历代三十九引至此历代四十二引游子至此数语玉屑无以上数语历代四十二引苏秦激张仪至此数语玉屑三引至此历代四十二引刘孝标至此数语一魏道辅诗魏道辅少与徐忠愍及山谷老人友善博极群书尤能谈朝野可喜事亶亶终日作诗自成一家有集二十卷号汉上丈人其间有博山绕沉水烟烬气不灭日暮白门前杨花散成雪不减江左诸人语历代无此字一一乘龙楚国先贤传云孙隽字文英与辛元礼俱娶太尉桓叔元女时人谓桓叔元两女乘龙言得婿如龙也杜诗云门阑多喜色女婿近乘龙宋景文亦云承家男得凤择婿女乘龙事而不如宋之切当至造语则杜浑厚而有工是知文章当以韵为胜也历代四十二案吴曾云景文所用乃是此事至杜子美诗女婿近乘龙盖用太平广记萧史传所谓弄玉乘凤萧史乘龙者是也历代色作气历代此二语在楚国先贤句前历代引至此丛话徐钞本明钞本而作虽一二一麾颜延年阮始平诗云屡荐不入官一麾乃出守盖谓山涛三荐成为吏部郎武帝不能用荀勖一麾之即左迁始平太守也杜牧清时有味是无能闲爱孤云静爱僧乞得一麾江海去乐游原上望昭陵山谷云爱闲爱静求得一麾而去也别本作欲把一麾非是麾之训即汉严助汲黯招之不来麾之不去野客丛书历代引至此一三黄石白猿庾信宇文盛墓志铭云受图黄石不无师表之心学剑白猿遂得风云之志牧之题李西平宅诗云受图黄石老学剑白猿翁亦即旧为新之一端也案芥隐笔记亦有此说优古堂诗话能改斋漫录作授图黄石不无师表学剑白猿遂传风皆全唐诗十九图作符案优古堂诗话能改斋漫录均先引杜诗后引庾语一四杜牧赋元稹诗南丰先生曾子固言阿房宫赋鼎铛玉石珠瑰金砾弃掷逦迤秦人视之亦不甚惜瑰当作块盖言秦人视珠玉如土块瓦砾也又言牧赋宏壮巨丽驰骋上下累数百言至楚人一炬可怜焦土其论盛衰之变判于此矣又言津阳门诗长恨歌连昌宫词俱载开元天宝间事微之之词不独富艳至长官清平太守好拣选皆言由相公委任责成治之所兴也禄山宫里养作儿虢国门前闹如市险诐私谒无所不至安得不乱稹之叙事远过二子余师录珠瑰金砾作金璁珠砾履斋示儿编历代引至此余师录牧作此余师录引至此竹庄无以上诸语竹庄有天宝二字竹庄无下之字竹庄无所字一五丁晋公教对句丁晋公自朱崖内徙浮光清逸尚幼侍曾祖母寿安县君归宁陶商翁其族侄也亦自义郴来晋公一日循江湄散步见船行戏为语曰舟移水面凹令诸甥对之陶应声云雾过山眉展丁以谓水实有面眉以况山虚实不等当作云过山腰细规模虽出一时不甚超卓然前辈为词之切教导后生亦自有方丛话无此字案清逸名兴嗣是潘子真祖玉屑凹作曲一六晏殊答欧阳永叔书永叔颇闻晏因赋雪诗有语其后欧守青社晏亦出殿宛丘欧乃作启叙生平出处以致谢悃其略曰伏念曩者相公始掌贡举修以进士而被选抡及当钧衡又以谏官而蒙奖擢出门馆不为不旧受恩知不为不深晏得书即于书尾作数语授掌记誊本答之甚灭裂坐客怪而问焉晏徐曰作答知举时一门生书也意终不平一七韩持国诗韩子华自相府以病乞补外出镇北门韩持国时以论事不当罢犹带职名以诗寄其兄有移病暂休丞相府坐谩犹着侍臣冠之句移病谓移书言病见杨敞传坐谩免见孝武功臣表谩诳也一八东坡和荆公诗东坡得请宜兴道过钟山见荆公时公病方愈令坡诵近作因为手写一通以为赠复自诵诗俾坡书以赠己仍约坡卜居秦淮故坡和公诗云骑驴渺渺入荒陂想见先生未病时劝我试求三亩宅从公已觉十年迟一九俞紫芝诗俞紫芝字秀老喜作诗人未知之荆公爱焉手写其一联有时俗事不称意无限好山都上心于所持扇众始异焉弟清老亦修洁可喜俱从山谷游山谷所书钓鱼舡上谢三郎一帖石刻在金山寺鸡林每入贡辄市模本数百以归亦秀老词也竹庄引至此二潘清逸论郭功父诗袁世弼南昌人宦游当涂时功甫尚未冠也世弼爱其才荐于梅圣俞自尔有声功甫尝谓吾大父清逸云教载汲引袁二丈力也蒿埋三尺不敢忘其赐功甫既壮颇恃其才力下笔曾不经意论者或惜其造语无刻励之功清逸云如功甫岂易得但置作者中便觉有优劣耳正如晋楚之轻剽不当威文之节制也清逸尝有诗戏之云休恨古人不见我尤喜江东独有君尽怪阿戎从幼异人疑太白是重生云间鸾凤人间现天上麒麟地上行诗律暮年谁可敌笔头谈笑扫千兵教载宋纪作数载丛话徐钞本明钞本作教载诗林无此数语诗林引至此宋纪无此二语宋纪尤作犹宋纪头作端二一袁世弼诗渺渺洞庭野萧萧黄鹤楼水通云梦浦人渡沔阳舟广泽侵吴壤孤城接郢丘山分三楚断溪入九江流寂寞休兵月纷纭战国秋吴生来赤壁魏武失荆州六代凭形势群雄死寇仇凄凉帝子宅浩荡祢衡洲万里浮云暮千年故国愁武昌宫不见糜鹿自群游蜀人张俞所赋也客有自荆湘传此诗时世弼尚未冠见之笑曰此笔力不难到因过金陵遂作谒吴大帝庙诗云人苦曹瞒虐天悲汉禄终山河分鼎峙气象发江东一旦墟京洛弥年豢幼冲炎精竟灰烬紫盖出艨艟长策资公瑾雄才得吕蒙招筵师友议继述父兄忠旧府峩双阙惊涛涌半空风云龙虎势日月帝王宫地力因时险神谋与意通屈伸思所济逆顺审于衷骏足嗤交货灵牙耀即戎司盟界函谷独断保蚕丛定霸葵丘劣推心建武同长沙兆生识典午赖余风战守遗踪在登临四望中陵迁成万古世异想群雄歌舞居民祀干戈逐虏功征帆来浦外久客怆途穷精锐销孤剑瓢零若断蓬裴回堂庑下暮叶乱江枫其词不减于张而叙事曲折过之荆公居金陵为功甫手写所赋诗一轴有从来多病王僧祐自小能文谢惠连各厌尘劳思物外莫辞携手访林泉又曰雪后姑溪水更深冥冥寒雨作连阴旅怀未可顿消遣思与洛生溪上吟此两篇世弼赠功甫诗也世弼年十七题百丈山诗云琼田收巴亚玉熘注琅玕读书最苦因尔癯瘠没时才三十四岁自作墓铭叙其平生有诗文十卷号遯翁集宋纪十七失作定宋纪十六洛作国宋纪议作义宋纪宫作功宋纪嗤作蝱宋纪司作同宋纪怆作怅宋纪堂作灵玉屑无以上诸语案王直方诗话所举荆公书世弼赠功父诗与此不同二二梅子黄时雨世推方回所作梅子黄时雨为绝唱盖用寇承公语也寇诗云杜鹃啼处血成花梅子黄时雨如雾二三东坡表忠观碑东坡作表忠观碑荆公寘坐隅叶致远杨德逢二人在坐有客问曰相公亦喜斯人之作也公曰斯作绝似西汉坐客叹誉不已公笑曰西汉谁人可拟德逢对曰王褒盖易之也公曰不可草草德逢复曰司马相如扬雄之流乎公曰相如赋子虚大人洎喻蜀文封禅书耳雄所着太元法言以准易论语未见其叙事典赡若此也直须与子长驰聘上下坐客又从而赞之公曰毕竟似子长何语坐客悚然公徐曰楚汉以来诸侯年表也案野客丛书六亦引此则而删易其文余师录无以上二语余世录无此数语余师录无复字二四东坡为吴德仁作诗吴瑛德仁襟情高远遵路之子淑之孙也未五十以虞部员外郎致仕归隐蕲春元祐间朝廷闻其高聘之不起稽山不是无贺老我自兴尽回酒船恨我不识元鲁山恨君不识颜平原铜駞陌上会相见拍手一笑三千年东坡为德仁作也二五应璩三叟诗古有行道人陌上见三叟年各百余岁相与鉏禾莠住车问三叟何以得此寿上叟前致词量腹节所受中叟前致词室内妪麄丑下叟前致词暮眠不覆首要哉三叟言所以能长久又少壮面目泽长大色丑麄丑麄人所恶拔白自洗苏平生发完全变化似浮屠醉酒巾帻落秃顶赤如壶此应璩三叟词也吴兢古乐府及艺文类聚所载语皆不完予得此本于临淄晏公家以示周元翁元翁笑曰当徒子之妻蓬头孪耳又疥且痔便有五子东家之女登墙见窥今三年矣玉未之许也乌在其为麄丑也哉二六霜威折绵霜威能折绵之句予问折绵所从来山谷曰劲气严凝海清威正折绵庾肩吾诗也案复斋漫录云余读晋阮籍大人先生传歌略曰阳和微弱阴气竭海冻不流绵絮折唿吸不通寒冽冽乃知折绵之事始于阮籍庾肩吾用此耳岂山谷偶忘之耶又芥隐笔记谓此语出处于阮籍庾肩吾外更引张说塞上绵应折江南草可结语历代严作方二七张文潜诗无雨有碑出处文潜次张公远韵有襄王坐上徽词客子建车前步水妃瞥过低鬟留盼处争先凝笑独来时东边日下终无雨阙上题诗合有碑肠断吴王烟水国扁舟何日逐鸱夷或问无雨有碑何等语也予答以东边日出西边雨道是无情却有情刘梦得竹枝歌也别后当相思顿书千丈阙题碑无罢时宋华山畿词也事见匠智古今乐录案吴曾云予又以为兼取宋读曲歌词耳打坏木栖床谁能坐相思三更书石阙忆子夜啼碑梁元帝金乐歌亦云石阙题书字案张右史集当有公字案徽当作微集作征亦误右史集凝作含能改斋漫录题作封右史集题诗作书时能改斋漫录无以上诸语只引文潜诗柬边日下一联二八潘邠老诗白鸟没烟飞微风逆上船江从樊口转山自武昌连日月悬终古干坤别逝川罗浮南斗外黔府古河边波浪三江口风云八字山断崖东北际虚艇有无间卧柳堆生岸跳鱼水捣弯悠然小轩冕幽兴满乡关西山连虎穴赤壁隐龙宫形胜三分国波流万世功沙明拳宿鹭天阔退飞鸿最羡鱼竿客归船雨打蓬落日春江上无人倚杖时私蛙鸣鼓吹宫柳舞腰支猎远频翻臂渔深数治丝我犹无彼是风岂有雄雌此邠老江间所赋也邠老唐太仆卿季荀之后衢之曾孙鲠之子寓居齐安得句法于东坡顷与洪驹父徐师川洎予友善山谷尝称邠老天下奇才也其为诗文他皆称是年未五十已殁良可惜也玉屑宋纪烟飞作飞烟玉屑远作退二九潘清逸与任大中联句任大中子固三衢人老于儒学作诗寒苦赵清献喜之其集中有莫管流年一掷梭花前对酒且高歌命中若有终须有到底无时不奈何尝从清逸老人游西山夜宿翠岩联句苍龙夭矫西北来凿破明珠虎碧岫何人架空起楼阁地灵不敢藏余秀锁窗云重衣巾润梳木风清肌骨透客来一夜与僧谈气觉浩然充宇宙宋纪架作驾三山谷论杜甫韩偓诗山谷尝谓余官老杜虽在流落颠沛未尝一日不在本朝故善陈时事句律精深超古作者忠义之气感发而然韩偓贬逐末后依王审知其集中所载手风慵展八行书眼暗休寻九局图窗里日光飞野鸟案头筠管长蒲芦谋身拙为安蛇足报国危曾捋虎须满世可能无默识未知谁拟试齐竽其词凄楚切而不迫亦不忘其君者也全闽落作离郑五代气下有盖字竹庄玉屑感作激郑五代全闽作奋玉屑竹庄郑五代全闽无末字玉屑郑五代全闽寻作看竹庄郑五代岛作马竹庄满作举诗林有亦字诗林有者字三一白水真人青州从事吕倚梦得维扬人少有场屋声善属对喜收书画蹭蹬不偶老始以恩补虔州瑞金簿致仕贫无以归年八十余惟有一女嫁赣人因居焉与王禹玉有旧元丰间饷钱二万酒十壶梦得作启致谢隔句中用白水真人青州从事为对禹玉极叹赏之其后东坡过虔以诗遗之云扬雄老无子冯衍终不遇不识孔方兄但有灵照女家藏古今帖墨色照箱筥饥来据空案一字不堪煮枯肠五千卷磊落相撑柱吟为蜩蛩声时有岛可句为语里长者德齿敬已古如翁有几人薄少可时助复斋漫录及东坡诗话录所引作王禹玉元丰间以钱二万酒十壶饷吕梦得梦得作启谢之有白水真人青州从事之语禹玉叹赏为其切题三二春水船如天上坐船如天上坐人似镜中行又船如天上坐鱼似镜中悬沈云卿诗也杜子美诗云春水船如天上坐老年花似雾中看盖触颊而长之案吴圱吴曾两引潘子真诗话而案语悉同二人虽同为南宋初人然圱仕伪楚立身殊无足取且优古堂诗话多袭取他人语此亦必吴圱窃吴曾语也三三阿咸案丛话后集卷六引艺苑雌黄云杜位宅守岁诗破题云守岁阿戎家又有盍簪喧枥马列炬散林鸦之句潘惇诗话补阙云旧本作守岁阿咸家按杜位子美侄也当以阿咸为是故东坡有除夜诗欲唤阿咸来守岁林鸦枥马斗喧哗正用杜诗则知今本作阿戎者误是此亦潘子真诗话中语三四鲍照名案丛话前集二及历代五十三称宋子京笔记云今人多误鲍照为鲍昭李商隐有诗云浓烹鲍照葵又金陵有人得地中石刻作鲍照字潘子真诗话云景文殊不知武后时讳照唐人因以昭名之事具昭祠堂记是此亦子真诗话之佚文三五王光远咏庐山诗案曾季狸艇斋诗话云古今游庐山诗予得两首绝佳其一潘子真诗话所载王光远云明朝山北山南路各自逢人话胜游盖庐山之美不可尽惟此两句形客得极佳是诗话中当有论王光远诗之语三六零陵香案张淏云谷杂记卷一谓史记司马相如传蕙圃衡兰司马贞索隐曰本草云熏草一名蕙陆农师坤雅蕙今之零陵香也邵氏闻见后录鲁直兰说云一干一花而香有余者兰一干五七花而香不足者蕙非也蕙今零陵香又名熏所谓一熏一莸者也又墨客挥犀及潘子真诗话亦皆云蕙今零陵香也其原文待考三七味鱼案杜工部诗话云河冻未渔不易得一作味鱼潘淳诗话韩玉汝云河中府三面是黄河惟有味鱼似鲫而肥短味亦美杜诗味鱼谓此是潘子真以未渔作味鱼