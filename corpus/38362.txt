三界伏魔关圣帝君忠孝忠义真经忠义经序关寿亭候忠义经十九章皆侯自制也晋陈寿演俗通义似近鄙亵玆宋学士孙奭编述南度中丞张守订梓相传五百余年漫无可稽世人亦不知有是经也维侯忠义昭宇宙功烈垂史册祀祠遍天下黄发稚齿极海穷边靡不崇重而侯之随在着灵威英显赫千戴一日博幸生同侯乡借侯庇久嘉靖丙辰巡抚荆楚荆故侯保障区迄今家至左联顶礼如在此还省辞楚王殿下王询侯故里事复出忠义经示博拜赐跃若侯陡降也归舟检阅后先紊叙简篇遗逸字画错乱差讹遂为校正重录首揭侯像并述侯辞曹之书后人仰候之赞汇成一帙携之京师继役关中未遑浸梓适都督刘显移兵守川广困以贻之俾刻荒镇以作士气以风忠义且播之天下瞻奉者有所持诵则傚云明兵部尚书蒲州扬博叙事三界伏魔关圣帝君忠孝忠义真经述志章第一关圣帝曰吾本东汉解良居民黄巾作乱天下招兵观榜涿郡偶遇刘张桃园结义生死不忘吾习春秋吾知武艺始除黄巾三战吕布许田射鹿投鼠忌器土基被困失散兄弟曹操奸雄奏封寿亭吾奉二嫂吾思兄弟诛良斩丑挂印辞曹霸陵桥上挑起锦袍吾宿义司明烛达旦独行千里五关斩将吾斩蔡扬古城会叙后遇子龙周仓归义冒雪隆中三顾卧龙义释曹操恕斩黄忠颌牧荆州劝农讲学单刀赴会谈笑自若赤璧鏖战水渰七军生擒庞德华夏威名初封前军继加五虎定鼎西川盪寇神武吾无所长惟持忠义扶汉诛奸死无畏避吾年近六有命在天视我赤心听我微言为子尽孝为臣尽忠父慈母爱兄友弟恭夫妇倡随朋友信义乡邻仆婢真诚和气吾言浅近切用身心为士为官为将为兵持诵吾言扶助功名为农为工为商为贾持诵吾言利盈十五出海入山行军灭寇持诵吾言凯歌捷奏惟尔兵将尤我所矜至诚持诵精神照临民有贵贱患病犯刑家庭道路交易婚姻盗贼水火搆讼斗争至诚持诵诸事咸甯平生立心惟此忠义世人欺险吾所鄙弃况复天君酆都诸神日巡夜察赫赫威灵鸿蒙章第二鸿蒙原始天地未分大化一体布气十分成就万象负抱阴阳阳余为男阴余为女化化生生迺有伦理宿命因绿有善有恶长短贵贱富贫厚薄所作之报如影逐形种兰得香种粟得粮皆系所业降福降殃顶天履地五行正气妙道在人不可轻弃保之甚难失之甚易若迷正道必入邪源贪嗔淫杀地狱永淹皆由众生自作自受谛听吾言免沦凶咎孝顺父母合同六亲尽忠秉节不犯天刑五体俱足十相端成世间万物最贵为人气数章第三人禀气数乃得生身风土不同禀受自异故谓之气智愚不同清浊殊度故谓之数数系干禽气系于天务须学道以全其元愚可以智浊可以清谛听吾言勿虚尔生世道章第四吾嗟世道不忠不孝不敬师长不睦兄弟夫妇不谐朋友不义天地不尊神明不惧五谷不重三光不避小秤大斗杀生害命姦淫诈逆积微成着如此等人神明厌弃先夺其魄后杀其体举世昏迷自谓得计一旦无常委之天地谛听吾言玩此真味居处章第五人生居处平安为福勿佔害人勿施暗毒不循理法蛇虫嫁孽鸟鼠送妖抛砖打石惊鸡弄狗影胁梦逼更加姦盗踰墙穴隙庭户不甯小大惶惑夜啸其梁昼瞰其室牛马六畜亦遭瘟疫吊客频仍祸连骨肉丧车叠出悲号泣哭谛听吾言转祸为福配育章第六世人配育宜重合婚三刑六害隔角交侵咸池天狗寡宿孤辰艰于嗣息遂至绝伦不知生时太乙在门圣母卫房司命在庭或有冤衍鬼魅禁忌致于难产母子俱废谛听吾言平日心田光明正大兇祸不缠多生贤子以赋蠡斯临盆有庆坐草无虞修建章第七世人修建不识阴阳九垒七煞犯之必伤太岁将军鹤神太白金神剑锋九良七煞黄旛豹尾飞廉刀砧土家眷属一切鬼神若值兴工有一不戒病患丧亡官符横害谛听吾言修德作善天地无嗔阴阳无害百神呵护永世昌大功名章第八士人功名质赋于天落落数奇弗显弗达得意者忻失意者戚寒窗苦读黎火久被鏖战枉攻主司不契吾莅文场升沉益利三崃词源如流泻水谛听吾言昌期世际入毂英雄出类拔萃游行章第九军民游行尤所当备下寨安营出师对垒须识风云坚持忠义矢心报效鬼神呵卫盗贼骋奸风波系累深山穷谷虎狼魈域大海长江蛟龙可畏幽枉有魂劫数有会捉生代死鬼妖为崇游行遭遇何以处之中心正直平生所持谛听吾言谨慎行之符讼章第十人有符讼亦命所值天地年月日主时刻赤口白舌皆有神司出入动举避忌须知朝有击聒夜有剪炒面是背非雀角鼠忧怨詈咒咀狱讼繁兴谤讟诋诟刑宪俱存谛听吾言自反其心作好作恶皆由己生疾病章第十一人有疾病积久弗瘳沉痾枕席其故何由一心不明五神无主三生有劫四大不举平日触犯古圣先贤三光七曜庙社灵坛城隍香火井灶地宅起居不敬供奉不职冥魂冤枉牵缠咀盟前生结衅怨债交征谛听吾言将心比心他时执对即今分明命运章第十二人禀命运万有不齐富贵贫贱各安其躯五行奇骞九曜更变年逢刑沖运或克战孤辰寡宿羊刃剑锋禄逢于败马落于空动用兇危行藏坎壈何以禳御自反自省三官解灾五方解厄谛听吾言顺守不忒摄生章第十三人之摄生须明道要能屏众缘永除诸害外想不入内想不出五脏清凉六腑调泰引气太和注润身田仍节饮食法药保廷驱遗三尸安寂六根静照八识澄妙三元谛听吾言以永无愆瘟疗章第十四天地瘟疫二十有五天地蛊毒二十有四痨瘵之疾三十有六遭此大患厥有其故其故伊何伏尸故气感召深染冢讼墓注谛听吾言清新告天上通三界下彻九泉追荐魂爽超渡祖玄非药可疗治在心田太朴章第十五太朴既散仁义乃兴礼乐既作奸邪斯行六义既失四民有争上不宽恕下不忠贞全家疾病死亡横生消耗财物累岁官刑性命枉逝灾害相仍秽杂交染骨肉伶仃如此人世那能安平谛听吾言敦叙五伦从谦从厚必信必诚守法安分勿贪勿争灾消祸灭百福咸臻慾界章第十六吾观慾界众生无情不忠不孝不义不仁作多恶业全无悔心纲维圯裂大数自倾兵火肆超玉石俱焚凶荒洪水苛政繁刑备诸苦恼生意灭绝人道将穷何由解脱谛听吾言勿肆以贪忠孝仁义永宝勿愆一切善恶皆由心照为善福生为恶祸到雨旸章第十七天有雨旸时有丰荒雨泽愆期亢旱为殃祝融扇祸赤鼠游城海若失经鱼鳖妄行天灾流行世所常有谛听吾言修德以侯顺天知时听其自来勤俭畏敬自免凶灾生人章第十八世之生人赋受上苍东斗主算西斗纪名北斗落死南斗上生中斗大魁总监众灵青帝护魂白帝持魄赤帝养气黑帝通血黄帝中主万神无越眇眇亿劫混沌之中幽冥形影寥廓无穷玉帝摄气灵风聚烟千和万合自然成真真中有神长生大君谛听吾言珍爱尔生业报章第十九世之业报何事而成刻薄一心杂乱三情更生疑惑所为昏昧恃恶邪行背真就伪不仁不义违天逆地欺君伐主不忠不智无爱无慈奸妄侵肆残虐百姓杀戮众生嗜强物命结诸罪冤如此作业冤对无边动见患难不可缕数横祸伤生备受哀苦萃诸恶业来起无因人之行事鬼神监临乘汝罪衅加尔阴刑众生不知犹是妄行谛听吾言安分保生无欺无险无盗无淫存心守己香火咸甯念念弗失福尔终身关圣帝君济世消灾集福忠义经终关帝宝诰关圣大天尊伏魔真上帝灵着玉泉山英风常震世至大与至刚浩然成正气砥柱立纲常日月揭心事头戴九旒冠衣穿龙衮袍足摄紫云履腰悬白玉绦人间察善恶雷部与天曹生杀惟所令青龙偃月刃一念自灵通不从修证入非亥亦非牡太极本无极元始肇天尊救苦同太乙真君古来传崇窗推至德关帝宝忏臣闻帝阙巍峨玉殿玲珑仙花灿烂鸾鹤飞鸣极严宝座圣化流行文衡武备监察分明统成三教克尽五常大灾能捍大患能御大义不屈大节不移语大则佈尽法界语语小则敛入微尘精诚贯格赫奕威灵邪精鬼贼尽自消灭毒龙勐兽各得藏形岳生芝草海吐蜃楼治世清平景星卿云忏悔无极无极大道至心朝礼上诣三清天尊中捡图箓大帝下策地祉大帝三界伏魔大帝南极协天大帝赤心卫国大帝酆都朗灵大帝护法伽蓝大帝合司文武大帝钖福延生大帝干坤正气天尊忠贞贯日天尊紫微协运天尊神威远震天尊扶持社稷天尊澄清海甸天尊蛮夷畏服天尊令人忠义天尊令人孝敬天尊在在昭明天尊处处感应天尊消灾释罪天尊消除业识天尊宝华圆满天尊伏以天道昭彰六天道行贞固不散神妙体物困而能守渐得光明贱而不苟渐得营生富者莫骄贵者莫淫怀刑者枷锁不闻奉佛者妖孽不侵正直者惩善可称布施者钖福延生善哉善哉忏悔虔诚诞登上清上至帝王下及庶民皆大懽喜信受奉行关圣帝君宝忏终道教典籍道经关帝