黄帝太一八门入式秘诀正统道藏三家本一卷洞玄部众术类黄帝太一入门入式秘诀五九入天门呪天门开泰六甲扶持金鎻玉钥速在莫违扫荡邪秽恶鬼祛之急急如律令出地戸呪四道开泰无令屯塞玉女度我勿令某甲今日大吉祸消福洽自然歩驿我去地户更无忧窒急急如律令六仪击刑百事成式六仪击刑吾欲前去天蓬降灵白帝前引赤帝卫身敢有当我身粉骨尘急急如律令三竒入墓天有三竒惟忧某神加临直事害乙丙丁吾奉天兵守符安宁急急如开天云罗上帝律令返克损明日月无精运我灭明五辰不遇太白精明吾加此圣六利九征急急如律令太白入火九天之上太白隂精运式同转来临火星利于战闘冝于郊垧惟奉天威示未来刑急急如律令火入金郷荧惑火精来入吾金太白坚破逢火安宁彼欲害我上帝降灵急急如律令乙龙文𡖖白虎除道路青龙导引吾所作慎勿悮福徳速来助天帝威神教灭鬼贼六乙相扶天道賛德吾今所行攻无不克急急如律令丙唐仲𡖖天罡大圣扬威武常有青龙与白虎行诛天贼及天虏敢有不从仗天斧吾身得天前后遮罗青龙白虎左右祛魔朱雀导从使吾无他天威护我六丙烦痾急急如律令丁季文𡖖六丁玉女名神母唿而吸之来我护清泠之水多神草折之自障勿惊骇咄天帝弟子都统天兵赏善罚恶出幽入冥来护我者玉女六丁有害我者自灭其形急急如律令日竒印月竒印星竒印右用雷霹枫木枣木彫之用眞砂尝拭在内佩带叩神曽孙某今欲徃某处爲某事事在窘促祸在顷刻不容少驻谨集九天玄女风后六甲将军六丁玉女十二月将万神声集画地成局径徃某处动辍如意百恠消亡从当日地支入局呪子天门天门急来开之我欲爲某事要徃殿廷速爲抽取金关爲我速收金錀救我形身辅我勿停岀地户呪四道开泰无令屯塞玉女度我勿令某甲今日大吉祸消福洽自然歩驿我去地户更无忧窒急急如律令入天门呪天门泰开六甲扶持金鎻玉钥速莫违扫荡邪秽恶鬼祛之急急如律令乗玉女呪天门天门今日吉良玉女玉女侍衞我傍去行四出不逢祸殃君子见我喜乐无央所求如意万事吉昌急急如太上帝君律令子日例余倣此远行买卖求官谒贵从地户旋左入天门出玉女出军通用攻战报仇避难逃亡隐匿避病从天门右旋入地戸乗玉女右上去运筹亦同此法而用之太上上清八景囬车毕道飞灵秘法曰太暑之正行圡旺能潜形隐迹人不见变化作别形六戊随符印闭局用戊辰呪法天神助太清秘其名一人能作万天地皆归从大暑六戊隐形符左眞人曰此六戊法者布局行事筭视天门地户蓬星太阳太隂歩罡蹑斗依十干之日时入先祝心下所谋之事行筭之从长认天门地戸之方明玉女守门之处然后左手提刀于鬼门取土作城壁次取六戊之符四直六戊之方以土副之按六戊印其间代之起潜于中央之地至神明无见也何况衆人乎六戊神符右此符六道按六戊以黄绢或黄纸以雌黄书攴干戊支以朱书篆先于戊辰祭之以至戊午徧祭之通灵也常用就书黄纸酒祭之若有古城以州㕔看方位六戊方所月厌方取土一斗二升以财纸酒奠六神或开窍埋符以土掩之焼钱在上如其地厌秽不净空分土焼符纸于其上甲子旬戊辰上起余倣此无印上书日下符墨书神名右件六戊印于六戊日依日支于向旺地闭炁朱书方图二寸八分六甲日伐檀木刻之呪曰今日之用伐木刻印天印奉勑摄然尽诸恶邪天地日月能刓天下像藏迹隐我形如天都玉井律令凡六戊安营以刀画从本旬戊上起左行划一周匝四围地界了于中央立禹歩而呪曰太山之阳恒山之隂盗贼不起虎狼不侵天帝奉我使我潜形城郭坚固如同金关千凶万恶莫敢来干急急如律令念呪了地上向直旬戊方取土一斗均六堆布六戊之方念呪遂堆以刀划下符入土封穴一斗二升土均勿语如欲试之取母牛一头于中犊放门外终不敢入子戌卯丑相向寅巳申亥川移午辰相交未酉相合子午卯酉地户不成借初筹布七上谨请东方功曹太冲天罡大神青帝甲乙大将谨请南方太一胜光小吉赤帝丙丁火神谨请西方传送从魁河魁白帝庚辛大神谨请北方登明神后大吉黒帝壬癸大神降于局所侍衞我身请四方神讫便从今日日辰上一筹行筹法子戌卯丑寅巳申亥午辰未酉行六筹法讫先成天门后成地戸四仲地戸不成取下筹第一攴安辰克上自然成局右喝行筹讫次履北斗摄伏衆恶本经术曰天一之北神若人逢恶存心存信罡歩念此仪则百恶莫敢害白炁混沌灌我形禹歩相摧登阳明禹歩讫入局心劎虚空书大隠小隠符呪若记不得刋二符黄纸朱印望空烧休门坎水地遁开门干金天遁生门艮土雷遁伤门震木官遁杜门巽木伏遁景门离火正遁死门坤土景遁惊门兑金险遁本经曰玉女返闭局室中六尺庭六歩野六十歩并以爲数讫便以左手执六筹长一尺二寸右手执刀吸旺气叩齿十二通祷祝心下爲某事然后却回来背旺神四旺神启请维某年某月某日某时谨白天父地母六甲六旬十二时辰青龙蓬星明堂太隂天门地戸玉女华盖藏吾之身隐吾之形行不择日出不择时今欲游行爲某事欲仗大神谨按天文请玉女画地数局出天门入地戸闭金关乗玉女请玉女青龙白虎朱雀玄武勾陈螣蛇六合呪曰六甲六神十二时辰乗我而行到某处所之处左右防护随行而止随作随起辟除盗贼鬼魅消亡君子见我喜乐倍常小人见我战战惶惶男女见我供列酒浆谋我者死当我者亡今日禹歩上应天罡玉女侍傍下辟不祥万精厌伏所向无殃所治者安所攻者胜所击者破所求者得所愿者成急急如律令常王大神二千石长吏见我者爱如赤子万姓见我者尊如父母今日谨召玉女大神随我者进引邀我者还官复去寳旗出召神启请讫以禹歩法三歩九迹丁字九歩一歩七尺三七二十一尺右以手执六筭子执劎自艮土画地顺行周讫却挿劎在艮土爲鬼神衆恶自伏入局讫次履北斗召请九星歩罡口遂一念斗要妙兮十二辰乗灵光兮威武陈炁髣髴兮如浮云七变动兮上应天知变化兮有吉凶入斗宿兮遇天关合六律兮治甲兵履天英兮度天任清泠渊兮可陆沉受天柱兮拥天心从此度兮蹑天禽倚天辅兮望天冲入天内兮岀天蓬斗道通兮天柔险万恶殄兮百鬼废添福禄兮留后世入杳㝠兮千万歳急急如律令甲丙戊庚壬阳日天内天柱天心天英天禽天蓬出天辅六天沖天任乙丁己辛癸隂日天内天柱天心天英天禽天蓬天辅天冲天任呪曰六律九章天圆地方四时五行日月爲光禹歩治道蚩尤辟兵青龙挟毂白虎扶衰荧惑前引辟除不祥北斗诛恶灭去凶殃五神侍卫周游四方左杜右稷爲吾钤縳千口万舌恶人恶鬼虎狼盗贼缄闭伏秽急急如律令呪讫左旋入地戸出天门从玉女方而出呪曰玉女玉女护我保我玉女玉女衞我侍我无令百鬼中伤行到某处人鬼莫能识我窈窈㝠㝠莫视其形人见我者以爲非人以爲束薪人不闻其声鬼不见其精善我者福恶我者殃百邪鬼贼当我者死值我者亡千人以上万人之中见我者喜悦独开我门而塞地户急急如律令便闭戸瞑目以刀反手画作左旋三匝而出切莫返顾一直而去玉女返闭用子日丑日黄帝太一八门入式秘诀