北磵居简禅师语录X卍XXX北磵老师人品甚高造道甚深其为文章奇伟峭拔甚似柳柳州夫不逸于佛固当在儒林丈人行至若沈冥得丧之表超脱死生之际则文字语言又特其游戏三昧彼以文訾之者固陋以禅誉之者亦浅焉耳非文非禅妙不可传而可观乃方掇拾糟粕以为鉅编得不贻定中一冁然乎虽然道不可以言传而非言亦无以求道是编之出于无学者盖不为无助也余昔假守苕霅甞以师表闻于朝主道场法席天子知其名诏迁净慈卒老于斯焉其兄坏菴居照亦西州大尊宿与老大父清惠公为方外交云淳祐十二年春二月既望东北人刘题一脉能分妙喜泉薰风一转代流传等闲坐断南山顶击碎珊瑚也直钱北磵禅师以载道之文呜于时方壮岁巳为善知识名公卿友而畏之或者舍其造诣而声其文岂深知吾北磵也耶物初携室中语来因题其后秋房楼治拙菴以拙为人人所共用唯北磵向巧拙不及处指X柳骂桑唤龟作鳖所谓正宗别调直指曲说者是此老人所供当有与之翻欵者淳祐戊申三月既望法姪孙灵隐敬书北磵和尚自是甘露灭舟峰菴秀紫芝之流亚见佛照师祖后巧尽拙出如虎插翅大大结结乖乖厓厓人知其一未知其二九会葛藤自扬丑恶从苗辨地余言岂诬眼里无筋此老受屈淳祐辛亥解制前三日住冷泉大川北磵和尚语录目次台州般若院台州报恩孝寺湖州铁观音寺湖州西余大觉寺安吉州圆觉寺宁国彰教寺常州显庆寺常州碧云崇明寺平江府常熟县慧日寺道场山护圣万岁院净慈山报恩光孝寺小参秉拂告香普说法话颂古偈颂赞小佛事X北磵和尚语录北磵和尚初住台州般若禅院语录参学大观编方丈趂鼠入角吹糠着米直下翻身劒去久矣法座信脚行信口道一步登高全身入草知心若解相扶好把禅床靠倒祝香此一瓣香恭为今上皇帝祝延圣寿无疆万岁万岁万万岁次拈香云此一瓣香奉为判府郎中合郡官僚常居禄位上堂举三圣兴化二大士一人逢人则出出则不为人一人逢人则不出出则便为人师拈云未出草庐三分巳定惜乎规模大小了般若出则出了也且道是为人不为人临时散瑞庆节升座法随法行法幢随处建立空所空寂空中现量涵容譬如金毛嚬呻入奋迅三昧情与无X情从风而靡诸子傍睨各增勇徤又如迦陵频伽在殻气宇英利巳压众羽所以道未离兜率巳生金轮万乘之家未诞无忧巳度尘沙无边之众法如是故岂假他求恢恢然晃晃然逈出思议之表也惟佛与佛乃知其真天人群生类皆承此恩力毕竟承谁恩力一气不言含有象万灵何处谢无私上堂面门一思长时无间便与么去讨甚么盌得路塞路看楼打楼攀缘四天下屋里贩杨州上堂无愧于心对圣僧不图人爱爱人憎打刀不是并州铁谁与诸方剪葛藤结夏上堂以大圆觉为我伽蓝身心安居平等性智喫官酒卧官街当处死当处埋本来无位次何用强安排为施主升座着脚于初步之地如发机于千钧之重其至尔力也然而不可不审忘心于顿证之地如破的于百步之外其中非尔力也然而不可不察审而察之则身心一如心外无余至于百亿法门百亿名义涵摄密严超越玄祕在我衲僧门下须知别有一家风月横拈倒用放去收来破二作三课无责有然虽如是要覔他一毫头许了不可得且道衲僧有甚长处从来汗马无人识只要重论盖代功举佛击一髑髅问耆婆云此人生何处婆云生天又击一髑髅云此人生何处婆云生人又击一髑髅云此人生何处婆罔措师云耆婆善别音响如何第三X度不知落处则前两度未免誵讹敢问大众今日某父子三人不生天人毕竟向甚处去听取一颂七宝莲花品字开一花一叶一楼台水禽啼在深花里花在水禽啼处开佛生日上堂还债金轮种陈年甘蔗苗九龙翻雪浪滴水也难消台州报恩光孝禅寺语录参学大观编三门师子当门谁敢觑着仁义道中放过一着方丈节外生枝劣中取胜辍己为人无乃太甚还有不甘底么拈帖未离般若时拟作一契卖与报恩寺且不作贵不作贱如何商略官有明文人从私约拈衣黄梅七百如龙争珠因甚今日劫在这里争之不足让之有余法座据此座者三奉诏旨五宿观堂此话大行恶声犹在还当得宗乘中事也无山僧今日要为伊雪屈去也祝香X此一瓣香恭为今上皇帝祝延圣寿无疆万岁万岁万万岁次拈香云此一瓣香奉为判府宝谟郎中洎合郡官僚同资禄筭又拈香云此一瓣香不直分文辽天索价别无奇特不肯雷同得于佛照老人依旧为渠拈出提纲从来不解强安排掷地金声破草鞋无位真人无面目何妨运水及搬柴无心作佛有口噇空随分住山且耕且战不劳鞭影秧马追风掣断索头泥牛吼月趂晴盖屋乘时刈禾输纳王官更无余事讴歌皷腹共乐昇平无端业风一鼓定业难逃巾子峯前无回避处不免札箇硬寨直得鸦飞不度要使不入众数底衲僧助桀为虐逐恶随邪泼除正因凌蔑宗社然则先帝在天之灵又且如何崇奉将此深心奉尘剎是则名为报佛恩举太宗皇帝问僧近离甚处僧云卧云菴帝云卧云深处不朝天因甚到此僧无对雪窦和尚代云难迯至化师颂云试问卧云深处客不知何以答升平荡然至化难迯避万里尧天一点云当晚小参灵龟曳尾拂迹迹生雾豹泽毛藏文文露避喧求静未有其方喧静一如重重关鎻所以古人道今朝得到无心地犹被无心趂出山放一头低入廛垂手东X倒西攂转位回机然虽如是毕竟无神通菩萨足迹如何寻覔自是时人自遮护先生毫发不相瞒举云居弘觉禅师将欲谢事寺主问云和尚去后何人继席觉云堂中简简密受印记携道具径归方丈寺主以简为拣欲请第二座简遂下山山神号泣云还我和尚来于是寺主追至麦庄具礼请归山神复云我和尚归也师拈云衲僧家磊磊落落妙于天地之不知鬼神何自而知耶若据报恩见处便是神憎鬼嫌也未得一半谢维那上堂犍稚未鸣巳前幸自可怜生十声既终之后诸人分上未曾移易丝毫许末后一槌因甚不知落处上堂南来北来是凡是圣逢斋喫饭遇夜噇眠唤作见成翻成特地报恩跛跛挈挈百丑千拙且恁么过龙虵易辩衲子难瞒上堂枯木寒灰铜崖铁壁春到无痕春归无迹桃花红李花白明眼人前一场狼借上堂初于闻中入流忘所圆通路绝满面尘埃洞门无鎻钥俗客不曾来谢冲首座上堂普化两度踢倒饭床睦州三回教坏禅子当时放过至今遂成不了公案报恩因甚又着箇般汉车必横推理须曲断上堂黄面瞿昙以难信之法一网打就因甚法华会X上五百比丘拂袖下灵山报恩初无一法与人不妨易信使汝诸人进亦佳退亦佳不独与瞿昙相为冰炭所谓三年无改于父之道可谓孝矣上堂古德道第一句下明得可与佛祖为师第二句下明得可与人天为师第三句下明得自救不了报恩道第一句下明得自救不了上堂学道如钻火逢烟未可休直待金星现归家始到头报恩则不然学道如钻火逢烟未可休直待金星现曹门取郑州徽宗皇帝大忌上堂鼎湖龙去不知还遥想清都虎豹闲欲借刚风朝紫阙九天阊阖正开关元宵上堂威音王巳前箇箇称王称郑余波末流无所不至有法门名无尽灯明者皆明明终不尽路远夜长休把火大家吹灭暗中行上堂奔流度刃疾焰过风报恩门下非第一义直饶过得此依然落第二二三子以我为隐乎吾无隐乎尔上堂云巖二十年在药山只明此事澄潭不许苍龙蟠赵州除二时粥饭外不杂用心兔子何曾离得窟铸成銕砚欲磨穿还他万里功名骨冬至上堂晷运推移日南长至应时纳祜看楼打楼群阴消剥尽特地一场愁上堂恰才冬至过了十日看看臈月三十日便在眼前报恩不是预搔待痒且道汝等诸人臈月三十日X又作么生折合谢庄主上堂插锹叉手驴前马后㘽田愽饭徐六担板开田说大义彼此相钝置开得一片畬随手种空花如斯作略尽可观光若是移山塞海夺食駈耕须还我报恩门下始得且道报恩有甚长处臈八上堂举孝宗皇帝问佛照释迦佛入山六年所成何事佛照对云将谓陛下忘却师颂云六年勤苦竟何如为问君王记得无直下虽知难抵讳到头终不受涂煳上堂三到投子含元殿里九上洞山更覔长安自从夜雪拥鳌山一度思量一度寒元宵上堂二千年前灵山会上青天白日释迦老子平白地道我见灯明佛本光瑞如此哑相似尚如此何况真箇是上堂穷厮煎饿厮吵古岸风高玉壶春晓便恁么去未免偏枯话堕了也苏卢苏卢浴佛上堂二千年前朱明届八何物老妪生此宁馨九龙飜水九河倾洗到驴年也只宁上堂结夏巳十日水牯牛作么生若道一回入草去蓦鼻拽将来未免伤锋犯手不然溪东不然溪西但念水草余无所知人牛都不见正是月明时上堂教中道衲衣在空闲假名阿练若诳惑世间人自谓行真道汝等诸人总被诳惑了也便好拽转痛与一顿若无报恩今日失利X上堂识得一万事毕了事衲僧一字不识直饶恁么未称全提禹力不到处河声流向西上堂今日中夏了也毕竟事作么生当阳一机转身一步左右逢原了无回互本等牧牛人何曾头角露谢监収上堂千年父祖旧田畴万宝垂成及早収无底钵盂开口笑圣凡一等饱齁齁瑞庆节上堂天中天圣中圣赞不及述不尽四海九州一印印定重明以丽乎正开炉上堂今日开炉报恩随例火筯香匙各有节制若待豆爆冷灰未免递相钝置识火色辨风旨曲突徙薪巳落第二明因立菴至上堂若论此事如两阵对圆旗皷相望来如震霆去如迅电若一向绳之以孙吴大似绁韩卢而责获跌宕绳墨信手方圆度外出奇胜中闘劣或遇明眼人不满一笑从前汗马无人识何必重论盖代功上堂一大藏教总是魔说日可冷月可热是假易除是真难灭雪中上堂乱山裹雪玉崔嵬万行门庭八字开惆怅善财归去后寥寥不见一人来腊八上堂若谓如来今日成道则为谤佛若谓如来非今日成道亦为谤佛二途不涉截断葛藤远山无限碧层层上堂举马祖与西堂百丈南泉翫月马祖云正恁么X时如何西堂云正好供养百丈云正好修行南泉拂袖便行马祖云经入藏禅归海唯有普愿独超物外师云一等是弄箇冬瓜印子马师较些子子细看来犹欠悟在报恩道禅归海经入藏惟愿南泉匙挑不上徽宗皇帝大忌上堂正法明王乃过去佛虽久灭度而常现前利生如尘如沙说法如云如雨绝百非离四句毕竟是何章句塞却耳根分明听取上堂举雪峯示众尽大地是解脱门因甚把手拽不入师云雪峯恁么道且道谁在门外湖州铁观音禅寺语录参学大观编三门此是观音入理之门华鲸吼月虗籁沈秋裂破玄关了随流复入流方丈南来底下载北来底上载月白风清太湖无盖提纲未有长行而不住恁么也得未有长住而不行不恁么也得欲益无所益欲为无所为恁么不恁么总得宜作舟航无久住此恁么不恁么总不得我又谁管你总得与总不得十年袖手争席渔樵一日出山山灵勒驾直得前无新证退失故居作么生折合去倒把一枝无孔笛顺风吹了逆风吹复举僧问古德观音菩萨手把数珠念什么佛古德云念观音菩萨僧云某甲不会古德云求人不如求己师拈云大小观音元不识自己当晚小参举白阳顺和尚问应菴和尚不与万法为侣是什么人菴云赤膊上东司师拈云今夜有人恁么问只向它道不与万法为侣者谢知事头首上堂若论此事如同舟遇风相应若左右手波波挈挈喍喍啀啀是我冤家一㨾乖上堂穷厮煎饿厮炒东家儿啼西家妇笑暗写愁肠善说法要良哉观世音郎当也不少元宵上堂曲吹彻皷皮穿夜深人静灯盌油干一道神光万境闲上堂伶俐衲僧十成峭措箇里守株那边待兔昨夜文殊普贤起佛见法见贬向銕围王老师吃乙小自领出去径山四道旧至上堂一人宗通病在内一人说通病在外一人宗说俱通病在见闻一人触事不会东倒西擂且道谁是不会底上堂举石林问庞居士有箇借问居士不惜言句否士云便请举来林云元来惜言句士云者箇问讯不觉落佗便宜林掩耳而去士云作家作家师拈云才生便刬不得一半失之东隅桑榆巳晚只如居士道作家作家且道石林还甘否X上堂举真净云莫将无事会无事困人心师云不图打草大慧云往往中无事毒者却以此言为非师云只要虵惊非不非是不是无事困人心莫将无事会施主请陞座举盘山送丧次闻歌郎云红轮决定沈西去未审魂灵往那方闻孝子哭哀哀声当下悟去师颂云薤露凄凉亦可怜白杨丹旐去翩翩哀哀声里无消息打着南边动北边病起上堂病来病去无聊赖及至除根病转多事久多变年老成魔看它此去又如何湖州西余大觉禅寺语录参学大观编方丈只手擡只手搦毫釐有差天地悬隔拈疏余二即非真惟此一事实密在汝边我说不密法座箇是村里师子座未免输机活变弄真象假即今谁是傍观者提纲动若行云行云无心止犹谷神谷神不死动与止俱止与动合动止二相了然不生恁么说话非惟向补陁巖下守株待兔又未免错认端师子渔父词作破X阵子既非词又非曲烟消日出不见人欵乃一声山水绿复举庞居士问马大师不与万法为侣者是什么人大师云一口吸尽西江水即向汝道师颂云千山鸟迹绝万里人踪灭扁舟簑笠翁独钓寒江雪上堂诸方说禅地藏种田西余门下又却不然饥来喫饭困来打眠不是知音者徒劳话岁寒上堂十四年四月一流水无情落花无迹一句了然超百亿莫待当来问弥勒浴佛上堂汲井花水煑蔷薇露清净法身遭点污活戾世界一年一度上堂三分光阴二早过向下文长灵台一点不揩磨彼自无疮贪生逐日区区去终日茫茫唤不回头争奈何那事无妨且道如何是那事匙挑不上正旦上堂旧岁巳陈元日初吉今日今时序品第一北磵聊与诸人向第二头相见去也向下文长付在来日上堂三月十五落花飞絮业识茫茫无本可据把得定作得主伶俐衲僧不恁么去上堂举佛告普眼菩萨云颇有人能说幻术文字中种种幻相所住处否答云不也佛言普眼幻中幻相尚不可说何况普贤菩萨祕密身境界祕密语境界祕密意境界而入其中能入能见师颂云晃晃在心目昭昭居色尘莫将银世界唤作假银城元宵上堂我见灯明佛本光瑞如此至若山河大地X明暗色空万象森罗灯笼露柱皆发本光瑞是汝诸人因甚脚跟下黑漫漫地芙蓉和尚至上堂跛跛挈挈百丑千拙闘诸方胜胜诸方劣然虽如是明眼人前直得亡锋结舌有理难伸更嫌何处不分明上堂举华严会诸大菩萨不见普贤佛令想念求之即见师颂云瞿昙几箇舌头众会几箇眼睛头头物物剎剎尘尘自瞒犹自可最苦是瞒人安吉州思溪圆觉禅寺语录参学大观编佛殿是佛亦拜是魔亦拜大胆小心不妨忒煞方丈目前机摩竭令无法商量一印印定上堂举保福问鵞湖望州亭乌石岭相见则且置作么生是僧堂前相见鵞湖骤步归方丈保福便入僧堂师拈云二尊宿僧堂前尽有可观者若是控弦发机齐发齐中则望州亭了更有乌石岭在谢知事头首上堂未跨门时巳是泗州人看大圣及乎到来却是大圣看泗州人头首在西边知事在东序露柱灯笼如法而住毕竟与未跨门时一般耶两般众眼难瞒上堂衲僧家不潇洒嫌人赞爱人骂无诤三昧知音者寡三昧即且置如何是无诤客来须接贼来须打X上堂诸方谭禅地藏种田只见一边赵州喫茶禾山打皷不堪共语我者里绝承当家丑无端向外扬法华经会上堂法华经藏深固幽远师旷之聪不闻离娄之明不见南山粲白石烂灵山一会严然未散上堂举华严经菩萨以菩提心为家以如理修行为家法师云家则且止如何是家法颂云浪宕楼头无借在零丁利帝可怜生恶叉聚是此中入佛子住非他处成上堂举法界观云法身流转五道名曰众生故令众生现时法身不现师颂云佛真法身抵死谩生自沽村酒自把磁瓶却着衫来作主人上堂举如有大经卷量等三千界在于一尘中一切尘亦然有一聪慧人净眼悉能见破尘出经卷广饶益众生师拈云拟破一微尘分明昧此经如何破经卷出此一微尘成道上堂恶星临照命宫时雪重山寒眼𥉌痴我似钓鱼舡上客还将哥逻报君知上堂日日雨夜夜雨鎻了日轮闭了月户稻也坏麦也坏不知者箇坏不坏问取明州憨布袋上堂举修山主曰日出心光耀天阴性地昏又曰万法是心光诸缘惟性晓往往诸方便谓修山主说心说性北磵又作么生谁敢与他安名立字上堂行亦禅坐亦禅饥噇饭困噇眠三到投子九上X洞山无端掘地覔青天宁国府彰教禅寺语录参学大观编故旧至上堂举博山上堂横按主丈云不是年来频劝酒自从别后见君难博山虽则土旷人稀相逢者少彰教门下则不然道绝人荒未得一半谦藏主开接待上堂门对庐山岸横溢浦把定要津鸦飞不渡把饭与人喫且道是好心不是好心杨子江波未是深宗元谷及俗兄讣至上堂人从黄池来报昨日家兄死又自平江来者报今朝舍弟亡古人是趂对语彰教是实法大小彰教因甚作实法会若教频下泪沧海也须干举哀死便埋死便埋本来无位次僧趂俗安排赤洪崖白洪崖是我冤家一样乖哀哀至节上堂举沩山问仰山仲冬严寒年年事晷运推移事若何仰山近前叉手而立沩山云情知你答者话不得香严云某甲偏答得者话沩山云你作么生香严叉手退后而立师拈云奋擘竹机用险崖句则不无二子若答者话方木投圆孔上堂举玄沙问小塘长老昨日一场閙向甚么处去小塘提起袈裟角玄沙云料掉没交涉师拈云二大老只知今日明日不觉前秋后秋北磵则不然今日静悄悄昨日閙啾啾风定花犹落鸟啼山更幽X上堂悬崖撒手自肯承当绝后再甦欺君不得所以道我立地待汝透去讨什么盌上堂郍咤太子折肉还父折骨还母正当与么时太子在什么处师拈云肉还父骨还母日西沈水东注露常州显庆禅寺语录参学大观编三门从者里入向那边行到家消息断日午打三更佛殿不为礼礼必坏千人来万人拜黄面瞿昙喫者一解方丈七纵八横千重百匝正令全提是计不纳法座此座比诸方忒小今日不免小中现大去也看看本来法尔如斯不是云居罗汉提纲金猊銕嵴铁腰顽逐队随群屈节难要打衲僧门下过避些炎热耐些寒要见避些炎热耐些寒底㨾子么欓谷成阴去作金銮上客靡不有初芋煨粪火银钩那识紫泥隄防不密莫把是非来辨我浮生穿凿不相干全身坐在是非里刚被世人知住处老僧明日又迁居灵龟曳尾古人㨾子一时花擘了也北磵样子谁是知音一曲两曲无人会雨过夜塘秋水深X高原和尚讣至上堂二月十一人从北山来报高原死也似者般僧只患多不患少哑更覔一箇如星中月砂里金簸土扬尘无处寻上堂据虎头収虎尾未见其人第一句下明宗旨甞闻其语踢起便行白云万里二乡僧归乡上堂未发足南方巳前早知错了底十有五双往往当面讳却不肯承当若不将错就错未免雪上加霜我者里纂节去处听他烟棹上瞿塘元宵上堂净名有无尽灯法门后世机巧取次飜腾一灯十镜十镜一灯交光相罗征诘无痕镜自镜灯自灯大家吹灭暗中行佛涅槃上堂败阙在双林都无迹可寻海枯终见底人死不知心明庆和尚至上堂贼来须打客来须接明庆长老来打即是接即是若打来不见赃物若接来未问踪由休休不是冤家不聚头正旦上堂元正启祚万物咸新即日伏惟无位真人饱莫喜饥莫嗔一日从头五合陈上堂举圆觉经居一切时不起妄念于诸妄心亦不息灭住妄想境不加了知于无了知不辨真实师颂云扁舟两岸依林樾萧萧两𩯭吹华发万事不理醉复醒长占烟波弄明月谢新旧两序上堂量才补职修德养闲一动一静妙X转机关辉天鑑地许谁看四月八日上堂虗空无相身堕地惹埃尘不入红尘里驴年洗得清常州碧云崇明禅寺语录参学大观编三门罗汉山当户朝来有圣灯藩篱俱剖破不拣小乘僧佛殿见泥龛拜泥龛对塑像亦作礼佛灭二千年比丘少惭愧方丈一发中的百发破的碧云十字路头又添三害之一拈帖者箇是缙绅老尊宿常州监察王御史万牛挽不回底笔下一点墨散在碧云两处成龙别有灵犀一点通上堂日可冷月可热众魔不能坏真说且道如何是真说三人证龟定不是鳖上堂十方同聚会各梦同床箇箇学无为彼自无疮此是选佛场蛊毒之乡心空及第归归即不无到家一句可得闻乎回首依然在半途上堂举孝宗皇帝问佛照禅师释迦入山六年所成者何事佛照对云将谓陛下忘却师颂云借婆衫子拜婆年监本匙挑不上禅扶起玉龙轰霹雳X明星犹在九重天上堂举黄蘗向南泉位中坐泉云长老甚么年行道蘗云威音王巳前泉云犹是王老师儿孙在蘗遂归第二座师拈云黄蘗下座南泉上座常州纸贵一状领过上堂举赵州访投子话拈云油油同声相应同气相求金簇惯调曾百战銕鞭多力恨无雠正旦上堂露柱通宵守岁兜灯笼侵早拜年兜乌藤趂队无碑记跳出禅床左畔兜普伸祝颂随娄搜享千秋天生富贵切忌他求好消息兜上堂人弃我取人取我与弄业识团无本可据毁于佛谤于法不入众数分明有眼难缁素上堂三世佛法三世不会六代佛法六代不会天下老和尚佛法天下老和尚不会惭愧目今诸山佛法无所不会无所不知也大奇路上行人口似碑上堂举安禅师破句读楞严经师颂云未到忘筌地携篮等跳虾错行樵子径却到葛洪家上堂西天以蜡人为验此土如何随家丰俭毕竟以何为验杀人刀活人劒上堂蛟不识劒劒下死虎不识穽穽中死鱼以水为命因甚又向水中死因行不妨掉臂上堂鲁祖见僧便面壁平生肝胆向人倾潦倒北磵无背无面终不为君通任从沧海变福圣昙师叔讣至上堂或问福圣大通禅师迁化向X甚处去向他道泥猪疥狗不愿生天行家灭胡种成佛待驴年上堂季冬月旦看看又是腊月三十日谓之结交头亦谓之极则处还有人向者里转得身么若有新罗喫饭少林斋脱或未然南天台北五台上堂檐头滴滴分明历历明眼衲僧切忌从者里入太后升遐上堂长乐宫深漏箭迟忧家丙夜细思惟钟鸣漏尽龙楼晓无复鸡人问寝时上堂三月旦春过半胡孙系露柱露柱声声唤南山粲白石烂只者一着何曾烂上堂举圆觉章云此观不得复习彼观心不放舍渐次求证主丈子闻得不觉失笑即说呪曰三观门开普请活埋我立地待汝透去岂欺我哉上堂举文殊拈玻璃盏问无着云南方还有者箇么着云无文殊云将甚么喫茶着无语保宁勇和尚代无着以手指口师拈云若是北磵便把茶喫上堂独钓海山秋纶竿五十牛叮咛螺与蚌莫傍钓鳌钩移佛上堂东边移了复西移不动尊还有动时弗打併他蹲坐处安知四十九年非成道上堂透骨寒凝眼不开阳和一点自何来六年辛苦都休了不悟明星是祸胎X为维那侍者上堂三应三唿不辞入草罚钱出院正要话行软顽侍者孟浪克宾数声羗笛离亭晚君向潇湘我向秦重午上堂诸方今日书符底书符採药底採药碧云穷厮煎饿厮吵只者一着尽情拈却开眼也着合眼也着上堂一人常在途中不离家舍一人离家舍不在途中且如何道得接手句自南自北自西自东平江府常熟县惠日禅寺语录参学大观编请书记藏主上堂姜杏盃深恨未消竹篙只作等闲摇一从收卷波澜后谁在坳堂学弄潮所以道不是弄潮人莫入洪波里须还他神通藏子转辘辘地始得且道左转耶右转开炉上堂举雪峯示众云世界阔一赤古镜阔一赤世界阔一丈古镜阔一丈玄沙以手指火炉云未审者箇阔多少雪峯云如古镜阔师拈云雪峯千五百人善知识以丈赤取信天下后世莫敢不信若言如古镜阔莫敢不疑疑则别参定首座至上堂先佛照道棒头拨着活衲僧正法眼藏增高价北磵则不然棒头拨着活衲僧正法眼藏瓦解冰消且道与先佛照是同是别因事上堂独掌不浪鸣单丝不成线此是诸方普请边事若是惠日门下却要单丝成线独掌自鸣夜深X方见把针人上堂举密师伯与洞山在饼店密于地上画一圆相谓洞山云把将去山云拈将来后来保宁勇和尚云非但二人提不起尽大地人亦提不起北磵敢道保宁计穷力尽上堂举古人道此心犹未了滴水也难消北磵则不然此心何用了滴水不难消且道与古人是亲是疎养鸡意在五更初谢新旧两序上堂莫袖搴旗手同扶折脚铛高碁放低着死路活教行谢定首座上堂从上超宗逸格事若非咬猪狗手脚如何正眼覰着譬如琴瑟箜篌虽有妙音若无妙指终不能发妙指既发妙音密圆万窍无声墻壁有耳何必清风动天地浴佛上堂一声哇地便咤哩突出如斯大阐提此土西天起殃害堂堂洗土不成泥上堂昔有一秀才作无鬼论有一鬼出云你道无鬼我聻秀才遂阁笔北磵若见他恁么道只向他道将谓你是箇人元来也是鬼上堂举香严道去年贫未是贫倒食甘蔗今年贫始是贫渐入佳境去年贫犹有卓锥之地解使不由家富贵今年贫锥也无卓穷鬼子快活得彻困仰山唤作如来禅贼贼慧日今年尤更狼狈行人更在青山外X径山臯雪溪西堂讣至上堂雪溪一沤灭辊入龙湫里龙湫搅得浑六月冻连底喝石巖前菖蒲田里痴人犹戽夜塘水照藏主归乡上堂来恨出阙迟归嫌入崃迟疑今真箇悟悟昔不曾疑南询是妄北谒还非日暮碧云合乱山啼子规上堂似恁么热无覔箇不热处东西十万南北八千到处去来不如在此且道此是何境界北磵到者里却自不知当局者迷为亡僧上堂举僧问大龙色身败坏如何是坚固法身龙云山花开似锦㵎水湛如蓝色身败坏也如何是宣首座坚固法身日轮正当午薰风来自南安吉州道场山护圣万岁禅院语录参学大观编佛照忌拈香拙拙拙尽巧生一场败缺有时证鳖成龟蓦地证龟成鳖诸郎尽解使爷钱磹窠不肖子拍手笑掀天笑他弄到帝王前上堂天下本无事庸人扰之耳譬如转轮王王大千界其诸小王不肯顺伏兵战有功随功赏赐象马车乘金银琉璃髻中明珠亦以与之敢问大众独王顶上有此一珠因甚亦以与之干戈中立太平基雪中上堂一法若有毗卢堕在凡夫万法若无普贤失其境界满眼是银色世界处处是普贤且道普眼X还见也未上堂去年梅今岁柳天地有全功物物还依旧衲子生涯也如旧头上青灰三五斗腊雪后春风前莫教蹉过󰑁头边昭觉圭土庵碧云空老讣至上堂一棹鬼门关横飞关外天九华天下胜趂得雪中看碧云暮合云与僧闲偶尔相逢到此间且道是生耶死耶众眼难瞒上堂举大慧在京师作书记圆悟常令在左右一日对客举筯大慧不觉眼盵瞪圆悟云者汉参得箇黄杨木禅师拈云大小圆悟揠苗助长圣节上堂八表归仁一人有庆樵唱渔歌拍拍是令毕竟是何曲调万年欢上堂今朝三月初五天色半晴半雨园林过了清明无限落花飞絮释迦悭弥勒富绝怜杜宇不知时啼得血流无用处上堂九十日春至今朝五更初都无纤毫见管了也且道据什么道理便恁么去主丈子道两箇泥牛闘入海直至如今无消息谛当甚谛当敢保未彻在花木瓜甚奇怪解道鸡屿洋无盖保宁慧老至上堂举勇和尚与白云师兄相别偈云提起葛藤拽不断老胡乌足论长短五须弥山高不高四大海水满不满看来也好葛藤今日从葛藤窠里来又却堕在金峯窠里何故云月是同溪山各异X上堂举僧问大慧不与万法为侣者是什么人大慧云是箇天上天下没奈何底人僧云如何却在径山座下答云家无小使不成君子不肖孙则不然或有问不与万法为侣者是什么人只向他道匙挑不上如何却在虎巖会下石桥北南院西拣尽寒枝不肯栖出队归上堂半月出去鼻孔不见眼睛一日归来眼睛不见鼻孔失却惺惺换得骨董虽然只是泼骨董贪者不与廉者不取打归常住结制上堂九旬禁足是何三昧合火成群东倒西攂忽若箭锋相拄时突出眼睛揭却脑盖虎巖向他道未在上堂举布袋和尚在通衢立有僧云作什么布袋云等箇人僧云来也布袋取一橘子与僧僧才接布袋缩手云你不是者箇人者僧不合放过他待他道等箇人只向道谢三娘秤银临安府净慈山报恩光孝禅寺语录参学大观编佛殿此膝不屈于人久矣今日因甚作者模样觌面相呈当仁不让方丈升九仞之上吾必与之俱极九渊之底吾亦与之俱X吾不见时何不见吾祝香此一瓣香恭为今上皇帝祝延圣寿无疆万岁万岁万万岁次拈香云此一瓣香奉为大丞相国公洎文武百僚同资禄筭又拈香云此一瓣香奉为三奉诏旨五宿观堂走杀天下衲僧前住径山投老鄮峰东庵先师和尚无恩可报无耻可雪将此身心奉尘剎升座法不孤起伏境方生法随法行法幢随处建立所以永嘉道建法幢立宗旨明明佛勑曹溪是岂独曹溪三千大千世界无有如芥子许不是菩萨降生出家修道转法轮般涅槃处只今欲建杨歧白云宗旨坚㝡胜幢直得鸦飞不度与湖海毁佛谤法不入众数大阐提人同一手作发吾花木瓜树下垃圾堆头明月夜光照天照地去也忽有箇忍俊不禁出来道美则美矣争奈千兵易得一将难求只向他道心不负人面无惭色复举三圣兴化公案师拈云二大老出便出断价作什么北磵今日出且道为人不为人当晚小参举法云佛照杲和尚云老僧熈宁八年丈帐在凤翔府供申是年华山崩倒压了八十余里人家你辈后生知甚茄子瓠子佛照每上堂长举此话X以示学者师云谈玄说妙落在今时瓠子落苏那得知上堂诸佛不出世四十九年说说箇什么祖师不西来少林有妙诀也好藏拙是假易除是真难灭上堂尘劫前事尽在今时当断不断千驷莫追花须连夜发莫待晓风吹上堂智不到处切忌道着道着则头角生古人恁么告报净慈则不然智不到处满口道着与你大书特书屡书于虗空中不怕风吹日炙有名不用镌顽石祈雨上堂大机莫酬小枝速化蓦拈主丈云扶过断桥水伴归明月村未称全提若济巨川用汝作舟楫若岁大旱用汝作霖雨甜瓜彻蒂甜苦瓠连根苦上堂久坐大雄峯寒灰拨不红一星萤火出孤鹤巳辽东成道上堂误将萤火作明星发得些儿鬼眼睛末代只看王勃记何殊󰢍鹤紫阳铭上堂举百丈震问法昌遇你见北禅我也见北禅你见兴化我也见兴化你因甚么常不肯我法昌云你见兴化时事我也知得你见北禅时事我也知得只是你欠商确在师拈云祖师门下如帕刀露刃商确箇什么若是兴化北禅底事成都范道人卖墨请书记维那侍者上堂姜杏盃深恨未消罚钱出院X不同条等闲放过丹霞后打折乌藤也不饶且道过在什么处家贫生孝子家富小儿娇开炉上堂法昌开炉对泥像说法净慈只有火炉头无宾主话由你诸人横拖倒拽用尽气力得不偿劳卑之毋甚高论切须照顾眉毛上堂世事悠悠不如山丘避喧求静骑牛覔牛黄河合眼跳特地一场愁出队归上堂擒虎易告人难难难銕门限銕心肝庞老油麻树上摊上堂色不是色菜花黄梨花白声不是声紫燕语黄莺鸣观音菩萨将钱买胡饼放下手却是馒头洞里春光浑不惜一时流入武陵谿浴佛上堂佛子生来净无垢今年洗了明年又顽赖容他五逆儿噼面淋头夸毒手结夏上堂南山今日结这布袋子汝等诸人各各于中身心安居平等性智忽有箇冲开碧落撞倒须弥又道这结子不密殊不知南山有缦天网子百千重在徽宗皇帝大忌上堂真人梦出大槐宫直上钧天广乐中百世木支皆玉叶追还舜禹旧家风重午上堂五月五日午时大书特书屡书不向空中咄咄书是马何曾唤作驴上堂三界无法何处求心何处有法何处无心白云为盖流水作琴谁是知音一曲两曲无人会惭愧惭X愧父母所生口终不向你道雨过夜塘秋水深朝廷供罗汉祷雨禳火祈江结座华封祝帝美如何寿富如天圣嗣多海不扬波长熨帖雨当指日肆滂沱火无就燥宜潜德虏嗜残生必倒戈草木昆虫均化育九州四海听讴歌解夏上堂举昔有一老宿一夏不与师僧说话时有僧云我只么空过一夏莫道佛法只闻正因二字也得老宿闻得乃云若是正因一字也无隣房老僧闻得扣齿云好一釜羹被两颗鼠粪污却雪窦云谁家锅里无一两颗达磨忌上堂老胡今日死日到四海五天俱大平葱岭又寻归去路看来只有业随身为真大师上堂举庞居士问马大师不与万法为侣是什么人大师云待汝一口吸尽西江水即向汝道师云我若见它道只向道师姑元是女人做因甚舍利弗被人转男成女再犯不容上堂举赵州入僧堂云有贼有贼见一僧便云贼在者里僧云不是某甲赵州托开云是即是不肯承当师云赵州収处太宽放去太急净慈则不然家贼难防家财必丧只可错捉不可错放开炉上堂枫落吴江欲冷时一堂百衲败荷衣凭谁拨取炉中火莫似沩山眼𥉌痴X出队归上堂断头舡子傍人门七佛威仪可断魂争似国师无伎俩天津桥看弄胡孙兴善定胜叟讣至上堂海云空海天阔书不来信不达既是解道本来无一物因甚不得它衣钵君子可八上竺栢庭遗书至上堂千里驹九肋鳖九十三年揭日月生既无言死无说万象森罗广长舌为新显慈上堂举木蛇和尚每见会下有人出世则津津然有喜色云且喜诸圣推出或嘲之曰木蛇道价压诸方蛇子蛇孙满大唐今日一条新变化后头更有数条忙又大慧会下亦有人出世慧云诸圣推出霜露果熟端禅客云空中若有闲诸圣何不来推出慧端北磵门下也无蛇子蛇孙也无空中闲诸圣只有箇无孔銕鎚不堪提不堪掇不可与不可夺且非龙泉出匣亦非干将虞缺掷向苕溪定不沉憍梵钵提长吐舌上堂八月秋何处热露冷风高头头漏泄何必三到投子掘地覔天雪拥鳌山一场败阙踏着秤鎚硬似銕道士至上堂通玄峰顶不是人间心外无法壶中有天更于何处覔通玄上堂仲夏初吉有好消息露柱灯笼参学事毕证据则任汝证据鞭逼则任汝鞭逼当机觌面提觌面当机疾X上堂牛头横说竖说不曾动舌鲁祖见僧面壁自纳败阙净慈败缺钉橛向空熨斗煎茶铫不同上堂举常不轻菩萨我不敢轻于汝等汝等皆当作佛师云己所不欲勿施于人楞西堂至上堂净慈开却门待知识今日西余来也未跨门巳前先与约法三章第一不得谈玄第二不得说妙第三不得点检人家若有付心法天下事如麻上堂举玄沙问僧近离甚处僧云瑞嵓沙云瑞嵓有何言句僧云长唤主人翁又自应曰诺惺惺着他后莫受人瞒沙云何不在彼间住僧云迁化了也沙云只今还唤得应么僧无语师代云偶尔成文小参结夏以大圆觉为我伽蓝身心安居平等性智分明向平地上掘窖陷没了多少平人过去诸如来擡脚不起见在诸菩萨头出头没未来修学人须别讨一条活路二千年前黄面瞿昙于光明藏中得恁么狼籍虽则画龙成蛇要且亦能兴云亦能吐雾亦能为霖亦能为雨今夜被报恩花擘一场刬地似龙无角似蛇有足致令六十花甲子都打乱了众中若有识机宜别休咎底出来圆此话头免见报恩话堕主丈子道和尚恁么说话是何心行老僧罪过举法昌遇和尚问英胜二首座我要向箇里建法堂未审作得什么向当英云贼是小人昌云邵武子动X着便作屎臭气英云曾经霜雪苦昌云明珠自有千金价肯向篱边打雀儿英云大似持钵不得诈道不饥昌问胜你且道作得什么向当胜云本来无位次昌云你者驴汉向甚处安着胜云一任钻龟打瓦昌云你也只是杜撰巡官英云若是千金宝何须打雀儿昌云东家人死西家人助哀英云路见不平师拈云三尊宿鼎足相持箭锋相拄捡点将来犹欠一着争得报恩无语要建法堂不知向当贼是小人匙挑不上本无位次也着安排杜撰巡官好与活埋明珠弹雀烂泥有剌路见不平拔劒相助冬夜小参一阳来复小人道消消剥群阴君子道长大似依文解义取笑傍观须知有物先天地无形本寂寥能为万象主不逐四时凋又谁管你晷运推移日南长至孟夏渐热仲秋渐凉主丈子忍俊不禁出来道我则不然寒时向火热即乘凉为复是世谛流布为复是佛法商量赢得庄周蝶梦长举法昌遇和尚冬夜与感首座喫菓子法昌拈起橘子云黄龙滋味何似者箇感云且待甞过始得昌云验人端的处下口便知音感云末代禅师多虗少实昌拈起托子云者箇又作么生甞感云须是和尚始得昌云一箇托子便不奈何师拈云停囚长智养病丧𨈬检点将来谁之过欤当时见他拈起橘子只向他道内不足者急于人知待他拈起托子讨什么碗结夏小参一法若有毗卢堕在凡夫万法若无普贤X失其境界若一向把作无则堕空空大空胜义空有为空无为空毕竟空因有立无执空为有依无立有亦复如是殆不知幽灵绝待不有不无清净本然遍周法界随众生心应所知量恁么恁么此义斯堕不恁么不恁么其义亦堕只如毗卢普贤作么生折合湖州纸贵一状领过举以大圆觉为我伽蓝身心安居平等性智师拈云时时具足日日团圝含元殿里更问长安散夏小参鵞护雪䗶人氷尽是闲家泼具一片畬一罗粟无非向外驰求喫粥喫饭过听风听雨眠但念水草余无所知恁么也不得不恁么也不得恁么不恁么总不得散乱定随流禅莫将安乐法容易与人传举沩山令侍者唤院主院主到沩山云我唤院主你来作什么院主无对保宁代云将谓有何处分北磵即不然只向他道和尚且坐待为唤来教这老汉一生起不得除夜小参未得黄梅山里信先开大庾岭头花如何种栢㘽松手流入担柴卖筊家今夕无可分岁岂无露地白牛不欲踏古人脚蹟不如为梅兄说法所以古人道春风不世情委曲到山家随分有春色一枝三两花小小生涯随家丰俭或若临风千万点背日两三枝多多益辨未称全提至于为有暗香来遥知不是雪依稀越国彷彿杨州瞥转一机落落寞寞路X不分梦中唤作梨花云清清之水游鱼自迷若是玉堂金马茅舍踈篱风月不到处花在不萠枝也大奇烂熳也想百花犹自未知举庞居士问大梅久向大梅未审梅子熟也未师云到处生事大梅云你向什么处下口师云引得春风入菜蓝居士云百杂碎师云放过即不可大梅云还我核子来师云不索何获居士便礼拜师云如何得一转语哑却居士口自非板筑手鼎鼐少知音为无得和尚对灵小参大地及日月时至皆归尽未甞有一物不被无常吞二千年前黄面瞿昙双林树下夜半子时岂不是归尽底时节正恁么时无常吞耶吞无常耶若吞无常则怖死贪生慈悲何在自高用奇显异惑众为无常吞则三界独尊四生共仰反不若三家村里了事凡夫恁么也不得不恁么也不得恁么不恁么㹅不得到者里识得黄面瞿昙败缺处便见得新圆寂无得禅师昔本不生今本不灭五坐道场不曾动一丝毫许澜飜千偈不曾有箇元字脚恁么也得不恁么也得恁么不恁么㹅得虽然如是要且未是他超宗越格处要见无得和尚么劒去久矣复举佛将入涅槃文殊请佛再转法轮佛谓文殊云我四十九年未曾说一字汝请吾再转法轮是吾曾转法轮耶师颂云末上何曾转法轮只今再转谩劳X神路行人不知天晓犹把灵符执夜明秉拂倒用横拈眼似眉憨憨稳放一头低全身辊入草窠里东倒何妨复攂西回机转位泼除自已家珍土面灰头辊入者般群队三世诸佛过者边立六代祖师列在下风天下老和尚自领出去若是临济德山儿孙必然别有条章悬羊卖狗簸土扬尘处拈却廛中佛事风尘草动鹊噪鸦鸣时截断圆通法门然虽如是在我灵隐门下只好香炊别甑浓点酽茶供养伊教伊三条椽下七赤单前熟歇去可中有箇眼头生角囊里盛锥忍俊不禁出来理问道秉拂上座事无一向某甲只得深深问讯叉手而立何故心不负人面无惭色举大慧和尚在云居圆悟会中作首座结夏秉拂次昭觉彻庵元和尚作禅客出云眉间挂劒时如何大慧云血溅梵天大似二龙争珠长它智者威狞圆悟把住禅客云问也问得好答也答得奇只消者一问一答这川僧只解将死雀就地弹有甚共语处秉拂上座即不然待他道眉间挂劒时如何只对他道匙挑不上他若把住道只消这一问一答只向他道合取两片皮何故江西纸贵散夏秉拂威音那畔俨尔目前缺减劫中何曾异此大唐国里幸自风淳俗厚无端被他西土平白生这一重节目要令学者三月安居尅期取证担雪填井X于休夏日咨决心疑揑目生花引得此土无智比丘随邪逐恶道畬得一片田种得一箩粟用尽自己心日中一食夜后一宿只恐不是玉如斯之辈若唤作煅了底金刁刀相似一向唤作门外游人玉石俱丧两途不涉如何辨明压低万象无圭角放出长松见老成举嵒头才跨德山门便问是凡是圣德山便喝嵒头便礼拜洞山闻云若不是奯公也大难承当嵒头云洞山老汉不识好恶我当时只手擡只手搦师拈云涂毒声中丧命绝后再甦真金百炼百精何曾变色只手擡只手搦毫𨤲有差天地悬隔告香普说告香乃藂林盛礼前辈未甞尽行道大德备如慈明和尚尚且至再至三然后受南禅师告香况非慈明乎又安知我此众中无南禅师者所以道我不敢轻于汝等汝等皆当作佛舜何人也予何人也有为者亦若是彼既丈夫我亦尔不应自生而退屈灼然是如此岂可自暴自弃自信不及甘作凡夫从上广大门庭将谁付托便可勇往直前以古人不到之地为小歇场心愤愤口悱悱宽作程限急着手脚忽然筑着磕着便是绝后再甦底时节寻常保任底飏在他方世界净裸裸无一物可依倚若更遇人何患不透顶透底去然后土面灰头入鄽垂手随力随量善应来机此段因缘不是小事所以前辈道须是生而知X之者始有少分相应若是英灵底未出母胎时便作怪大慧和尚以赵州为生而知之者是何言欤我道一手指天一手指地自言天上天下唯吾独尊巳迟三刻了也学而知之困而学之讨什么盌困而不学蓦地焦糓生芽石女生儿未是分外赵州见南泉值南泉偃息次泉问他近离甚处州云瑞像泉云还见瑞像么州云不见瑞像只见卧如来虽则临机专对要且听事不真泉云你是有主沙弥无主沙弥州云有主沙弥师云早是不成器了也泉云如何是你主州云即日伏惟尊候万福于是服勤左右信知十八岁上便解破家岂虗语哉且如南泉十八岁上解作活计何似他十八岁上解破家还缁素得出么者箇便是仰山见中邑谢戒时时节子邑在绳床上坐见仰山来拍口云和和仰山从东边立又从西边立又从中心立谢戒了退身立师云将谓有多少奇特更得箇老把不定问道甚处得此三昧仰山云曹溪脱印子学得来师云善学柳下惠便好热喝出去却去问他道曹溪用此三昧接什么人仰云接一宿觉师云岂特钝置曹谿和永嘉大师也陷在烂泥底引得他上门上户道和尚甚处得此三昧邑又逐恶随邪道马大师处者新戒僧子果是难向道便接口与一拶道如何见性若是别箇定手脚忙乱赖值中邑也不行棒也不行喝也不竖拳竖指也不瞬目扬眉只向他道譬如一室内有六窗各有一猕猴东边呌狌X狌狌狌东边噟西边呌狌狌狌狌西边噟如是六窗俱唤俱噟仰山礼拜起来曰所蒙和尚譬喻无不了知只如内猕猴睡外猕猴欲相见时如何这老汉通身是眼遂下绳床执仰山手作舞云狌狌与汝相见了也譬如焦螟虫向蚊子眼睫上作窠向十字街头大呌一声云土旷人稀相逢者少云居钖云中邑当时若不得仰山这一句语何处有中邑也师召大众云仰山道什么崇寿稠云还有人定当得此道理么若定当不得只是箇弄精魂手脚佛性义在什么处师云添得一箇玄觉云若不是仰山争得见中邑什么处是仰山见中邑处师云三生六十劫后来仰山伟见积翠老南直是具大信根信得积翠及如倚靠须弥山直是要就他一言之下打彻不肯小小了却然其为法之切不敢自欺凡见僧便礼拜云行伟老矣救取行伟寮中置一榻客至则让榻叉手而立不措一语积翠谓之太绝物伟曰无常迅速何暇与人说杂话看他前辈甚生标致毕竟还他关西子打得彻头彻尾且如老东山被远录公水洒挺逐而不去众人皆去尽远令侍者看下间坐禅老川僧面上有数黑子者在否侍者曰只在彼坐禅远喜曰他在足矣遂召至方丈与语奇之曰我老矣不能与汝说话近此有一后生长老名端我也不识他只见他颂临济三顿棒极是净洁汝若信我说必了大事于是东山径往见端沈潜众中旦暮参求末后遂有山前一X片闲田地叉手丁宁问祖翁几度卖来还自买为怜松竹引清风底时节须信宗师家不负人真实信得及也不负自已看他远录公指南令他针水无疑何曾有一点生灭忌嫉身心来大率古人都无此身心又何曾见天下豪杰有生灭来有忌嫉来况佛祖乎他又不识白云却令东山见他只是以法为亲更无他事南北宗盛时二师各不相忌其徒各不相能自生荆棘岂不见内侍薛简来曹溪问心要若非秀大师奏圣上安得圣上知有曹溪耶秀亦岂可轻议哉看他问降魔藏禅师曰此间无山精木怪汝为魔耶师云何者是佛藏云有佛便是魔师云何者是魔秀云汝若是魔必住不思议解脱境界师云己所不欲勿施于人藏云是佛亦无何境界之有师云惭愧惭愧报恩端居方丈八字打开兴妖底一任兴妖揑怪底一任揑怪然虽如是不是弄潮人莫入洪波里法语真正为人初无言说不获巳垂一言半句施万里钩驻千里驹弗遇鵞王择乳底眼脑未有不上他钩线降此巳还不言可知看他大梅见僧道马大师佛法别也云非心非佛大梅斥之曰我但即心即佛老庞闻此则曰梅子熟也可谓鵞王择乳若是杨歧种草自是惊人初非大惊小怪寻常渊默忽地雷声击石掣电作第二头巳是瞢底只今不是土旷人稀有语巳来至今日初非四目八臂之异嘉定至今赝浮图X塞路非情即党以欺金汤佛法者联庸援谬布满龙象所居所与居者一类狐腥狸臊不可向迩后生晚出有力气者自作规矩若万人敌未知鹿死谁手倘纷纷随流腥臊渐染鲜不与厥类同陷辠固不在学者今尤甚也某人异于是故乐与语此啐地断剥地折十有五双坐在者里有甚共语处况于诸方曲彔床边丁字着脚堂堂开口接他野狐涎沫如油入面如何出得若是眼头生角三千里外识得此类更远三千里急走过免此腥秽气霑着却来碧云山前浅浅水中沈三日晒三日了欵欵地向你道若论此事如堕千尺井心心念念只欲人救援井深人远谁来救你纵有见者颦蹙喟叹而去盖他分上不着急须是自家自有方便出来始得所以祖师门下慈悲亲切在大事你自枝当小事人不管处非惟观世音我亦从中证某人求警䇿北磵为作是说试咬嚼看是井中语耶井外语行脚汉切忌为外事绊倒且那箇是外事参禅是外事学道是外事诸方口角取办是外事之外事不知本分者何事也离乡别井屋里老幼似送丧样哭谓汝必是嫌佛不做抱此志而出汝亦必有心先第一念欲何所务若是毒种便似迦陵频伽在卵殻中目足明利其声巳压众鸟看来只有箇老川僧担一担纸故出来云千劫学佛威仪万劫学佛相好南方魔子新来说教外别传指心是佛吾往欲尽楼其种类X而后巳及乎被人吹灭帋烛直下垂涎妥尾一筹不获尽其神力烧却纸故只道得箇穷诸玄辩若一毫置于大虗竭世枢机似一滴投于巨壑至今遂令川僧擡脚不起每与乡曲兄弟举此求为此老报东门之役土旷人稀相逢者少冀尽余生尚复见之问古今不觉葛藤正因行脚汉𢬵得一生不会何事弗办若是成群作队口头趁办者边咂噉些子甜那畔咀嚼些子味案头联麻头续麻尾打万户死葛藤去诸方曲彔床边吐出不才不净被他相牵绊葛将去到一句不来便唤作无后手我且问你前手作么生是故名为可怜愍者香严在大沩自谓古今一人而巳洎遭沩山痛处锥札道汝在百丈先师处问一答十问十答百我且问你父母未生前道一句来香严沈吟一上理会不得他这一道神呪便道我也不能参禅径往忠国师庵基且作住菴活计一日掷瓦砾抵竹有声忽鬼噼口道一击忘所知方知不在多方百计作伎俩闭眉合眼舍父逃逝外打之遶搜求寻覔要会禅所以沩山泰与大慧祖说东山道赵州露刃劒一句便了大慧云一击忘所知下文皆注脚某人请益举此教看第一不得来问我我真箇是不会底长老颂古举楞严经七处征心卍庵颂七处征心款便成推穷寻逐桉分明都缘家贼难防备拨乱干坤见太X平师颂云吹糠着米翻成特地不因一事不长一智举阿难大众获本妙心卍庵颂东西南北捉虗空海角天涯信不通力尽神疲无处覔万年松在祝融峰师颂云适我昔所愿今者巳满足是玉也大奇只恐不是玉举八还辨见卍庵颂明暗色空不可还不可还者绝跻攀夹截虗空成畔岸一重水隔一重山师颂云色空明暗各不相知行到水穷处坐看云起时举富楼那问佛清净本然云何忽生山河大地卍庵颂清净本然徧法界山河大地即皆现性觉必明认影明眼耳便随声色转师颂云弥满清净终不容他山河大地万象森罗举六解一亡卍庵颂根尘缚脱本同源一处休复六用捐手把一条红断贯娘生鼻孔一时穿师颂云结解非殊存亡无据试问本来宗当初谁缚汝举楞严会上观世音菩萨三十二应身十四无畏法卍庵颂三十二应不思议十四无畏如流水男子身中入定时女子身中从定起师颂云翻手为云覆手为雨业识忙忙无本可据举妙性圆明离诸名相本来无有世界众生卍庵颂一钱为本万钱利富不足而贫有余换骨夺胎X些子药输它潘阆倒骑驴师颂云金盘不可动辘辘转难住停待良久间圆明湛如露举阿难大众复白佛言若此妙明真净妙心本来徧圆如是乃至大地草木蠕动含灵本元真如即是如来成佛真体佛体真实云何复有地狱饿鬼畜生卍庵颂双劒峰前古寺基天尊元是一牟尼时难只得同香火莫听闲人说是非师颂云三蛇九鼠一畞之地干木随身逢场作戏举佛言阿难此等众生不识本心受此轮回经无量劫不得真净皆由随顺杀盗婬故反此三种又则出生无杀盗婬有名鬼伦无名天趣有无相倾起轮回性卍庵颂七处精研一妄心更随三业杀盗婬身心不是用家具前箭犹轻后箭深师颂云客舍并州巳十霜归心日夜忆咸阳无端又渡桑干水却望并州是故乡举如来自说禅魔后告阿难云无令心魔自起深孽卍庵颂瞿昙彻底老婆心见明色发理难任入乡随俗那伽定佛魔到此尽平沈师颂云挽弓须挽强用枪须用长射人先射马擒贼先擒王举应庵示众云如世良马见鞭影而行先佛照出众云见鞭影者非良马应庵休去师颂云疾焰过风第二头不堪惆怅只堪愁一声振鬣长鸣后万马皆瘖一战收X举僧问赵州万法归一一归何处州云我在青州做一领布衫重七斤颂云当机觌面提觌面当机疾开眼放痴顽鞭逼人上壁举香严去年贫颂云去年贫雷在天上壮今年贫水出山下蒙家风不与香严别熨斗煎茶铫不同举丹霞访庞居士颂云爷顽赖儿还债彻底老婆心赤土涂牛嬭举丹霞访国师颂云绝乳菸菟弄瓜牙丹霞去后说丹霞棒头有眼明如日须是南阳老作家举德山隔江招手高亭横趍隔江谁荐箭锋机直下横趍巳是迟惆怅曲终人不见数峰削玉水弥弥举圆觉经云居一切时不起妄念于诸妄心亦不息灭住妄想境不加了知于无了知不辨真实三春不是读书天九春炎炎且放禅唯有秋冬较些子不如打睡过残年举僧问大隋劫火洞然大千俱坏才伸劫火光中问便解随他去复回回到悔来坡下路乱山依旧碧崔嵬举罽宾国王仗劒问狮子尊者云师得蕴空否者云巳得蕴空离生死否者云巳离生死可施我头者云身非我有况于头乎王遂斩尊者头白乳高X数丈王臂自堕劒下十分亲难藏独露身江流石不转独有蕴空名举本庵和尚云诸方拈出半青黄总欠韦郎一夜霜争似药山今夜底满盘托出自馨芗总欠韦郎一夜霜诸方拈出半青黄碧云更不上盘钉举似诸方笑一场举僧问古德年穷岁尽时如何古德云东村王老夜烧钱东村王老夜烧钱不是年穷岁尽禅岁尽年穷消息别东村王老夜烧钱偈颂送济东巖归乡一别嵒扄岁月深春风狼借到如今回头依旧嵓前路百鸟衘花无处寻送丙上人数墨循行不疗饥南来逴得者些儿从前伎俩人知有管取者些人不知送觉藏主归华藏遯菴胷次太湖宽偃岳旋岚鼓不湍老手惯曾谙水脉也须观水又观澜送明上人归洞庭截流过了复随流七十二峯横点头拶到无锥无卓处太湖空阔跨三州送正法悟无证X百城烟水渺无涯一钖南来又北飞楼阁门开当日事只今毫𩬊不曾移示照上人照用同时诧合盘衲僧开眼受他谩何如日用常三昧万象森罗对影寒示鉴上人长笑云门顾鉴咦飜抽顾字土加泥从空掷劒虽无蹟会见虗空有坏时独庵四顾寥寥不自欺白云流水自东西同途同辙人无数尽逐衘花百鸟迷放塘截断众流元止止踏飜一窍便滔滔休论未达其源底佛也不知来处高六解一亡六用无功信不通一时分付与春风篆烟一缕闲清昼百鸟不来花自红化阄拈千手大悲像秋澄万水家家月春入千林处处花为问大悲千手眼不知明月落谁家示僧埜逸师僧语带讹早年成佛老成魔从头至踵无灵骨奈尔瞻风拨草何相逢便要求禅钞近日诸方伪钞多慧日钞书无两X样只争些子大誵讹漆匠求颂漆桶天然别休将好处修听他百杂碎特地一场愁弁净人奉辟支佛牙求度错认缘生不自知退牙今属弁沙弥若还祖弁有灵骨选得僧成莫学伊书圆正法语后三禅天上火星飞大地山河靡孑遗坏底话头谁领解小留銕嵴镇坤维顽极计较思量未发机风尘草动百般疑四稜塌地羞前事烂了虗空也听伊示如石上人直须办得身如石一线开时石不如自解点头须自肯待他人肯费分踈方上人上蒋山兼寄痴绝顽石辟初错向诸方求郍堪同来打爷州只今又入钟阜去从错至错无时瘳待欲商评者两错只有知非无肯诺痴叜顽翁旧同梦知我从来无鼻孔赞出山相脱屣金轮只等闲六年痴坐碧孱颜出山不了些儿事何似当年莫入山常思惟大士X瞪目谛观时风丝万绪风一声潮雪响打入正思惟海雾歛山容开神珠在掌明镜当台普门无鎻钥俗客不曾来声成文谓之音作如是观海底摸针空王至今悠悠我心趁队选圆通无端立下风当时供死款错说在闻中轮珠一百八数了从头数念兹在兹不知其数自谓初于闻中驴年入流亡所补陀月龙眠笔笔有痕月无蹟蹟其迹普门寂寂迹既忘四达皇皇声亦观色亦观空劫后空劫前风动尘起山深水寒万窍不风千波弗澜天低月高山深水寒普门无路入终始不曾关从闻思修错了路头将错就错随流入流补陀山鬼窟海月半轮秋从闻思修入三摩地动静二相了然不生补陀小白花山上弗听流莺啼一声篮盛鱼不盛水弗自噇提入市秤子无星钩头有饵为散乱人现如是相方其定时孰为此像定乱一如此像亦无若言无像天地悬隔布袋赤脚才穿市回头便笑人手中果何物弄物不知名闭眼瞌睡开眼业识便恁么去着甚死急X背后曾开鬼眼睛虽然有眼又无筋问他覩史宫中事拈得干鱼举似人笑破古音前回头尽可怜只今无可笑仰面笑青天赤脚知晴蹑屐知雨只这一着未敢相许鱼干拈起走长街道是天宫带得来銕奉化人顽似铁阿师咍了更谁咍正续无名散圣无位秦汉不收惭愧惭愧天上无地下无只这无无巳自涂胡区区更回首转见费分疎问疾维摩卖弄澜翻舌文殊是阿谁未曾谈不二巳自落思惟须菩提洗足巳便趺坐突然道希有世尊你当时见箇什么寒山寒山指出拾得执指不曾见月矮子看戏草衣文殊衣纫草发如草未下五台百怪俱兆手中经义不了我且问你前三三后三三是多少马郎妇念得莲经便嫁伊空花无蒂欲谁欺金沙滩上黄金鎻狼借春风到几时灵照女屋里横机抗老爷门前歛袂对丹霞爷生娘养好儿女有得许多无赖咤X穿破衲针短线难穿闲拈当负暄不须嫌破碎提起自完全了残经从朝数黑豆数到黄昏后只见月如眉不觉灵犀透初祖五叶芬敷自一花无人图蔓剪根牙不教着脚金陵地犹恨萧梁未作家为痴绝和尚赞初祖达磨并马大师画象穿耳耳未甞穴缺齿齿未甞折北度一苇可航西归只履自挈或谓之空劫巳前中流砥柱或谓之拈花巳后金口木舌或曰正宗别调又曰直指曲说皆非吾之所谓道也若夫求大乘器走十万里俟人作兴器岂大乘夙负先觉礼闻来学学而知之既远且邈负是四者吾恐五竺之铁不足铸此错也金鸡毒一粒粟未踏杀人巳先跌足一十八滩兮障回死水八十四人兮淹浸弗死洪都兮泐潭宗风兮肆凌厉一波动兮万波起派兮支兮滔滔者皆是更无一箇识玄旨只有归宗较些子捡点将来玄沙道底普化风颠用尽到无余一箇棺材八箇舁舁出镇州城外去听他木铎自分踈赵州禅在口皮边机搀石火先破家才十八更不使爷钱X东南西北门开两边相见了也十万八千临济白拈贼是这厮捋鬼头巾假我服色胡芦立地便要沈秤鎚落井不教没脱间漏架天下第一自谓建立黄蘗宗旨不知黄蘗无处雪屈杨歧请慈明晚参对白雪大咲为父不慈为子不孝箇般驵𩦱行藏敢称瞎驴种草争怪人言不解禅熨斗煎茶不同铫为痴绝和尚赞三睡赞也喜骂也喜醒也睡困也睡善男子起法性如是东山棚八啰扎君子可八附子同乡一样辣酸饀嚼破一团銕饀子一句未敢相许弗是没人情箇中无肯路永明寿禅师客吟灯残猿啼月落衲帔蒙头千岩万壑指破凡夫为等觉妙觉齐大小乘于钱索井索纵大辩于谈笑寄虗怀于冥莫所谓百轴宗镜之文如太山之一毫芒巍巍堂堂炜炜煌煌非心亦非佛破镜不重光大慧师祖馽空云带补太虗缝祕以自传公与众共卷覆大千舌于洋屿云门不与摩竭同条袖掷大千手于梅州衡阳不与净名同梦至于三藏十二部一切修多罗洎百家异氏之书杂然前陈无断无灭有元有统瞥X转一机五峰歛眉伎俩尽也放下竹篦智者大师宝几在前如意在手禹背汤肩河目海口南岳山中得圣师投针钵水了无疑法华同听真精进直到灵山未散时密庵正法眼曰破沙盆曰漏灯盏两段不殊一倍相反钝置云黄山下老禅魔匙挑不上罪不重科伹未知虗空消殒毕竟如何拙庵读旁行倚松立义不精字不识海涌云兴追不及自赞幼而不逊长而无述老而不死贼贼临济未是白拈自出洞来无敌字不识禅不会数米量柴料水打碓不是末后全提亦非现前三昧待众生成佛尽众生界空任从沧海变终不为君通题慈观长老求赞监本倔强弗善劳谦不识拙庵他㝡不堪他亦人耳我亦人耳空自合空水自合水卖弄跨门一机至死无人发市父有重牙其子无齿没齿穿龈如是如是小师求赞平常心摩竭合砥柱不摇风雷不迅拈了也示祖敬无法商量一印印定X不会道不会禅更求文墨掘地覔天别调宫商妙不传小佛事侃侍者下火欲写此经不识此经未去行脚巳悔行脚时节既至回机转位撩起便行不顺人情侃侍者如救头然莫负平生贤东堂下火贤耶愚耶谁敢轻拟生耶死耶听渠瞥地四拈鈯斧住山只靠者一着子直饶死了烧了者箇依前不死烟尽处更添柴阇黎大似不曾斋鑑侍者下火出丛林入保社梦里思家开眼作夜有时冷地思量却悔死在国师句下死眼活开寸然不挂三应国师则且置国师三唤意如何因风吹火用力不多昇首座下火凤台跨灶冲断更无两箇湖海驰声走举争仰孤风杓头臽出底如凤如麟板首提撕时葢天葢地不露圭角是真丈夫者箇犹是昇首座诸方共委底若是雪压千山白牛无迹底消息未审谁人委悉不妨火焰说无生肯与春风话来历如庵主入塔五朝天子太平僧不缠诸方死葛藤潭北湘南层落落长燃无缝塔中灯X标监寺下火老标监寺出格风标比似别箇天地相辽年也高﨟也高都缘常住分上滴水滴冻自已分上甘受寂寥一匮缁田了无媿万两黄金也合消若是衲僧分上消他一滴水也大不容易亦非难亦非易众眼难瞒金将火试容直岁下火我方入山容便出山无生一曲别调阳关北磵无德可恋南闽有路休攀某人茘枝莫羡江家绿直下飜身出火山明水头下火百草头祖师意明明道着明明不是鼎中汤井中水冷暖自知还知也未不是佛法商量亦非神通游戏华胥梦断晓钟撞唤教洗面摸着鼻击石火闪电光毋劳谦逊便请承当佛事千金璇寺主起龛意外无言壶中有天非祖师禅非如来禅常乐空闲离众愦閙非贤首教非天台教以是为公之教则三藏绝诠以是为公之禅则传之无传措诸身则出生入死如贾胡传舍去留自若载诸行事则得之于心应之于手取之左右逢其原梦破百年倐如蜕蝉滔滔逝川所不为逝川俱东者未甞变迁乐邦归途其直如弦某人成佛虽居灵运后着鞭当在祖生先X入塔一种住持六种成就系心西乡藏身北斗不负未生巳前肯落长生忏后悠悠北郁之南寂寞可堪回首还佗一点灵明八面玲珑如昼落落生平为君细剖听幢树说借虗空口万象点头一尘不受车轴花如船耦一坐具地本来自有耳如何保任祖祖相承佛佛授手太平坦老秉炬乡枌不足留三学海中游一经不疗馋此外吾何求瑞嵒呌得惺惺石头裂一段风光俱漏泄半座承天狮子吼窟中狐狼野干皆胆折一器蚊蚋声啾啾座上时复鸣鸺鸟蜘蛛布网床角头自谓罗龙打凤到死不识羞拈得把茆来许浦正信善人皆景慕忽然坐脱立亡去无人不道可惜许可惜许不惜佗禅道钻天事业稽古只惜他始终把得定作得主不入青布衫队伍不遭沈三道点污一着精明十分峭措埜火自烧天脱却娘生袴兴菴主秉炬兴公庵主圆寂其徒致书来言曰先师住世七十一年受具三十余夏襟怀洒落缁白同知不负出家之志化道一方而与之为善也又云虽不参禅亦不学教其所作为不敢自弃是所谓玄沙不出岭保寿不度河不费一文钱风光都买尽又曰中年巳后装佛饭僧杜门却扫一意修行则雪峯所谓他非不用频X频举已过还应旋旋除者也末后又曰电影不停至诚念佛净𩬊洗身泊然而逝则如经所言七日预知自知时至了了之时如入禅定可谓了生死之际矣此其一生结缘于屠太保庙中成就者如此然虽如是石霜道古庙里香炉去又且如何话会直得三世诸佛说不得六代祖师提不起天下老和尚窥觑无门而我云何能知能说塞却耳根听者箇说宣首座秉炬死向赵州行脚后生从黑豆未芽时出生入死无余事毕竟无生又是谁要见无生底宣首座么走遍天涯慧日投老以柔制刚用得恰好有时喜珊瑚树林日杲杲有时怒托动三有大城变清凉为热恼雨霁风收江澄月皎相将漏尽钟残却悔归来不早虽不早也不迟拈将未了公案尽情付与阇维演监寺入塔演出一大藏滴水不漏演入一大藏一场漏逗覔箇元字脚子虗访乌有也无头也无手描不成画不就世界坏时渠不朽某人多子塔前不须回首资上人入塔贫无长物夙有灵骨大炉鞴中烹炼出来死灰堆里藏他不得高揖释迦不拜弥勒了无位次可安排飜身直下苍龙窟觉维郍入塔X掌网维明赏罚毁禁制飜途辙生铁嵴梁入火不热浩浩清风动寥沉泥牛触破澄潭月显上人入塔显大人相如恶叉聚爆出死灰无本可据从头收拾来尽底拨撒去掷地作金声掀飜无影树秀浴主入塔妙触宣明恶水泼人成佛子住好人不做掀倒涅槃台飜身恁么去恁么去绝疑猜萧萧黄叶落白露点苍苔荆知客秉炬全主复全宾当机要验人不拈栢对子生怕恶声名且道与四面显知容是同是别若道是同捕风若道是别捉月同则始终同别则始终别荆知客踏断江西十八滩从教水底火烧天真西堂秉炬坐脱立亡背飜筋斗楼头浪宕剌在泥中虽然两段不同要且一门超出犹是我净土真禅师寻常行履处若是转位回机潜行密用不在然灯前不落空劫后春风乱舞堤边柳试听火中师子吼旦过二僧秉炬三江九堰家何在古栝三嵓梦巳残尽是旧时行履处却愁风雨渡江难风寒雨寒总不相干石火电光机用活大家携手出长安通大师入塔X辩利寺中通大师辞亲割爱去为尼半千大或从头受未死之前尽受持赞佛効胜鬘夫人之供献珠如娑竭龙女之机人生百岁七十者希虽然死了烧了犹有者箇星儿只这星儿佛眼难窥无缝塔中全体现飜身靠倒五须弥无极和尚挂真十虗澄旷不受涂煳万象森罗难逃影质任是十成模写还佗六用精明某人平生恁么岂非跨灶亦复冲楼一见东寺师叔于丹青阁前生涯都荡尽三应南阳国师于冷泉亭上聋人争得闻自此倒行逆施一向脱间漏架工夫妙密韬略精明拟効千岁和尚住山却咲八十赵州行脚天香瑞雪小试全提云月谿山只得一半三分鼎足再世话头话头即不无且道文殊三处度夏与鼎分三足是同是别浩浩诸方倩谁甄别付与溪声广长舌挂真人心不同有如面焉面既不同心何以传所不可传则肝胆楚越其或可传则古意在絃昧者反是必谓影可捕逐镜生𡟎妍蠡中有海管中有天远之远矣又何啻十万八千殆不知此老本来面目岂生死所能变迁亦非妙亦非玄双双无影树看取未生前圭法公起骨冷咲知宾无眼脑平欺首座惹尘埃只今死了又烧了长啸一声归去来X安法公秉炬安法公常坎轲学得贫便做大不传黄梅信衣故是作家便着普化直裰有何不可末后句是什么一手提水一手放火园头智守秉炬镜破却须台上挂偈成不用壁间书无禅无道无生死却咲衣盂付老卢智守再来翻火种还你护身符钱承事起材洪范所陈箕子五福不有善人其何能足一曰寿七十者稀君余一纪万事既足所欠者死二曰富赤手起家子孙诜诜乃积乃仓如冈如陵三曰康宁面不曾皱睡则合眼饭来开口四攸好德以贤为则先进野人如此标格五考终命晚而益劲生死到来如入禅定有一于此足以称怀五者备矣岂不贤哉末后句弗安排一念西之花随步开某人惟心真净土无去亦无来秉炬此是胜热婆罗门所受度处拟跨其门万行悉具生以不生为生死以不死为死三从之戒妇道修举三迁之教母仪昭着岂惟美播乡闾抑亦光昭门户清凉地大火聚一等家风不须却步且道以何为据以此为据陆氏撒骨此是于承事陆氏孺人夙有底灵骨先行不到末后X大过虗幻身中同观起灭真实地上断不蹉跎供养如来徧贤劫三千剎海检点日用依古人十二时歌读诵大乘经典于中所得偏多苾蒭藏密兰玉婆娑滔滔逝水无可回之波八功德池无不盈之科尚余者箇必竟如何不如归去好净土胜娑婆沈太君起材去年无恙时万事足欠一死今夕复何夕何所欠复奚为美则美矣更看全提较佗凌行婆孰先孰后唤作俞道婆谁是谁非不作月上女解恁么去依稀散花天住毗耶离身后无遗恨生得宁馨儿儿忆其母如母忆儿决定见佛决不相疑遗得莲花种子不染五浊淤泥直向九莲池上占得搀先一枝从初发心姓名便题一朝归去寸步不移举头残照外元是住居西煅发殿前刬草殿前烧草草中镇海明珠火后灵光独耀一箇不消得何须一栲栳明眼人前不直一笑磵阴语日本未行予忝为耳孙责不归焉耶古岩西堂募缘开版语录外集二册既印行京师予集众读而𡘆之吾祖如此胸次也有似葛伯不能祀其成汤送饷于民使耕田为祀葛伯敓而食之繇是予虽读而夸之颡泚且如应安庚戌夏不远孙拜手