金刚经註解铁鋑錎X卍XXX小引其金刚经三十二分皆释迦佛与诸弟子问答之谓也流传中国僧俗讽诵者益广每日敬诵不提正念惟图多数而纪功蹟不知金刚二字包含意味无穷焉夫金性刚坚煅炼不损是由喻于人之性也长存如在永劫不磨虽去而复来虽来而复去往往来来何日是了不识修持应无所住何得正道无去无来耶故儒曰天命之谓性皆识其中又曰中者天下之正道也知其中正之道识其金性之刚坚予幼失怙少学不敏甫时时龄毋志栢舟今逾四十六载耆年七十有五每思老母操持苦节报恩何及因家贫客游天津幸逢明师谕我精持斋戒方能报本是即惺然顿发鄙志领受谕言诚至斋戒指我迷津才明真性报母之愿有期矣何以明其真性所云金刚二字信其性然是年冬初客旋姑苏夏林二君过访袖出金刚铁鋑錎解视予玩味深远句句在正字字合中是以复梓行世凡诵金刚经者必须细阅根由方明出世之因真为手镜之用也云耳X顺治戊子端月朔日柯山一止居士龚泰瑞麟生父沐手谨识註解铁鋑錎无上甚深微妙法百千万劫难遭遇我今见闻得受持愿解如来真实义金刚二字世间希脩行能有几人知三十二个铁鋑錎嚼破便是善知识金刚者自性坚固永劫不坏况金性坚刚也此金刚本性无形无相世间希少天上难寻故云世间希时今一切修行之人终日茫茫着相持求不知金刚一性之圆明徒逞六根着相之贪欲故云修行能有几人知前两句言金刚本性识者希少后两句劝修行之人把此一卷金刚经细细嚼破铁鋑錎者铁鋑乃是铁刀錎函也故劝修行之人看三十二分金刚经由如三十二把鋑刀皆要细细嚼破若还有人嚼得破者方才称得善知识也故云嚼破便是善知识X法会因由无断无休不提正念空过春秋说法聚会由此起因佛在舍卫国祇树给孤独园与大比丘众千二百五十人俱尔时世尊食时着衣持钵入舍卫大城乞食于其城中次第乞巳还至本处饭食讫收衣钵洗足巳敷座而坐因须菩提起问故云法会因由无断无休者迦叶一笑得来直传至二十八祖达磨神光三拜得来直传至曹谿六祖惠能后传南岳马祖直至今时故云无断无休时今有一等修行之人也有识得一箇眼看耳闻的笼筒佛性也有知得一箇法界真心一向广览经教积习字脚在心便说我能我会我悟我达并不提箇正念清解论云若你广通都知会不着正念怎得中晓了正念和本地何须出声又啕气如此不提正念之人空吃尝斋空过春秋者也故云不提正念空过春秋咄如何是正念噫除了杂念便是正念也法会因由起根源转动宝藏得安然心无罣碍常常念诸佛时时在目前起句言说法聚会之因由乃是须菩提起问之根源呈句言此一卷金刚经有二十七处疑有二十九处问答或佛问须菩提答或须菩提问佛答由如转动宝藏此乃须菩提问世尊善男子善女人发阿耨多罗三藐三菩提心云何应住云何降伏其心佛告须菩提汝今谛听当为汝说善男子善X女人发阿耨多罗三藐三菩提心应如是住如是降伏其心如是者乃是般若法须菩提会佛之意才得心内安然故云转动宝藏得安然转句言此须菩提心内安然心上无有罣碍乃是无记顽空故云尝尝念尝尝念者祇是眼看耳闻瞒不得青黄赤白是当人结句故云诸佛时时在目前法会因由普劝世人正好脩你说道不能勾大限无人救佛阎王出帖勾地狱三涂不免将身受苦痛难熬无尽休苦痛难熬无尽休我佛如来说法四十九年谈经三百余会祇是劝人及早修行今时世人家私未足夫妻恩爱世事不了男女未大诸事缠身祇说我不能勾得科家道忽朝大限到来临行手无所措这里脱下温布衫那里穿上胎州袄去去来来何日得了生死苦海几时得渡我的佛阎罗王在大铁围山外有宫殿纵广六十由旬七重墻壁七重栏楯七重铃网其外七重多罗行树台殿园苑种种可观王以恶业自然有赤融铜汁在前宫殿即变成铁色五欲功德皆没王见此巳怖畏不安即走入内时守狱卒取阎罗王高举扑之以融铜汁灌入王口次第燋然从下而出王作是念往昔作恶令受此苦愿舍自身于佛法中出家入道既发善念所住宫殿还复如旧事之了毕还与彩女娱乐彼诸大臣亦复如是阎王尚然何况一切受苦众生者也出帖X勾者阎罗王差无常二鬼勾唤地狱者大海之底有石名沃燋纵广八万四千由旬厚二万里下有八大地狱一名活大地狱二名黑绳大地狱三名合大地狱四名呌唤大地狱五名大呌唤大地狱六名热恼大地狱七名大热恼大地狱八名阿鼻大地狱每一重纵广五百由旬各各有十六小狱周匝围绕一名黑云沙小地狱二名粪屎泥小地狱三名五叉小地狱四名饥饿小地狱五名燋渴小地狱六名脓血小地狱七名一铜釜小地狱八名多铜釜小地狱九名铁硙小地狱十名豳量小地狱十一名鸡小地狱十二名灰河小地狱十三斫截小地狱十四剑叶小地狱十五狐狼小地狱十六寒冰小地狱三涂者乃是地狱涂饿鬼涂畜生涂一切作业之人不免将身自受无人替得二受过五百劫故云苦痛难熬无尽休善现起请无形无影自已弥陀迷人不惺善现即是须菩提起来请佛说法在大众中即从座起褊袒右肩右膝着地合掌恭敬而白佛言希有世尊如来善护念诸菩萨善付嘱诸菩萨世尊善男子善女人发阿耨多罗三藐三菩提心云何应住云何降伏其心此乃须菩提从座而起右膝着地合掌恭敬赞叹世尊身长丈六紫磨金容具三十二相八十种好三界无比口吐八万四千法门故云希有世尊如来以般若波罗密法护念诸X菩萨如来以般若波罗密法付嘱须菩提诸大菩萨令诸学人以般若智护念自身心不令妄不起邪念须菩提观一切善男子善女人躁扰不停念念相续无有间歇云何法而住云何法而降伏其妄想之心也佛言善哉善哉须菩提如汝所说如来善护念诸菩萨善付嘱诸菩萨汝今谛听当为汝说善男子善女人发阿耨多罗三藐三菩提心应如是住如是降伏其心如来观见须菩提问处孤高故言善哉善哉佛呌须菩提如汝这样所说乃是劫外向上之间善护我心非独你得我念诸菩萨我善付嘱诸菩萨你今谛听我当为汝说法若善男子善女人发无上真正之心应如是般若法而住如是般若法而降伏其妄想之心也须菩提言唯然世尊愿乐欲闻此须菩提愿佛广说领中下根机尽得开悟也此妄想之心本是不属相貌非青赤白故云无形无影这箇妄想之心非从外得实是自已弥陀发出来的永嘉云无明实性即佛性幻化空身即法身故云自已弥陀一切迷人不惺此意着相特来不了此心故迷迭不悟善现启请在本身行住坐卧念真经若还踏着无生地步步头头总现成善现即是须菩提起来请问佛法一切修行之人诵何经而菩萨住处诵何经而降伏其妄想之心也佛言如是金刚般若波罗蜜经而住如是金刚X般若波罗密经而降伏其妄想之心也此一卷金刚经非是纸上的乃是金性坚刚永结不坏故云金刚般若者智慧也智以方便为功慧以诀断为用波罗密者发彼岸义也见性得度即登彼岸未得度者即在此岸乃是人人的灵觉真性故云本在身言此一卷金刚经在行住坐卧四威仪中无断无灭如何增得如何减得故云行住坐卧念真经前两句说此金刚经在行住坐卧之中后两句又要行人还要踏无生觉地科仪云步步踏着实地头头顶挂虗空穿衣时摸着腰领洗面时揣着鼻梁上树时两手攀枝下坑来两脚点地可谓步步头头总现成也善现起请欲要脩行路不通眼前黑洞洞六贼来搬弄佛着力紧加功打死无明才得三昧定一法通时万法通一法通时万法通言此须菩提请问如来一切脩行之人恩爱不断六欲不除无明未弃如何降伏其妄想之心也故云眼前黑洞洞六贼来搬弄我的佛还要行人着力加功力有五力乃有进力信力念力定力慧力若有智慧之力打死无明烦恼恩爱妄想四事永灭才得无诤三昧定也故云打死无明才得三昧定若得无诤三昧定了显出清净涅槃妙心即是一箇法界真心是故一法通时万法通大乘正宗降伏其心揭起海底直上崑崙X大乘非是小乘正宗非是邪宗佛告须菩提诸菩萨摩诃萨应如是降伏其心菩萨者梵语东土为道心众生摩诃者梵语东土为大乃是大菩萨此大菩萨虽在尘劳心常清净又慈悲喜舍种种方便化导众生名为菩萨虽化众生心无取着是名摩诃萨恭敬一切众生即是降伏自心处故云大乘正宗降伏其心后两句海底崑崙者海底即是湿生崑崙即是须弥山王直至非想非非想处天此言所有一切众生之类若卵生若胎生若湿生若化生若有色若无色若有想若无想若非有想若非无想我皆令入无余涅槃卵生者迷性也胎生者习性也湿生者随邪性也化生者见趣性也乃是四生之根若起修心之心不契无相之理名为有色界天内心守直不行恭敬供养但言心直是佛名为无色界天不了中道眼见耳闻心想思惟爱着说法口说佛行心不依行名为有想天迷人坐禅一向除妄不学慈悲喜舍智慧方便单守无心由如木石名为无想天不着有无二想中道还存名为非无想天四蕴成身色蕴空了求理心在名为非想非非想处天若得五蕴空四想忘皆入无余涅槃而灭度之故云揭起海底直上崑崙大乘正宗勤下功迷人只向外边寻狮子吼上须弥顶赫得魔王胆战竞修大乘正宗之人莫学懈怠勇勐上加勇勐精进X上加精进直下死工夫顿悟真空菩提之体通身无骨全体虗空独露堂堂包含万象无心可了无道可成无佛可做无法可说无众生可度凡即圣圣即凡本性自然成一片此是大乘正宗之人也故云大乘正宗勤下功惟有小乘邪宗参禅打坐打七炼魔念经念佛拜经拜佛求生佛国愿生禅天此等迷人只向外边寻也狮子者喻大乘正宗之人金毛狮子吼声来一切野狐俱恼烈须弥顶者乃是非想非非想处天此大乘正宗之人哮吼一声一切缘觉声闻化他魔王尽皆赫得胆战心寒故云赫得魔王胆战竞大乘正宗静里思量心自惊除却贪嗔病捡点心田静佛智慧普光明退尽浮云现出轩辕镜正觉台前万法空正觉台前万法空大乘正宗之人在清净闲处思量如来之语心惊胆碎佛言如是灭度无量无数无边众生实无众生得灭度者灭度者乃是解脱之人何以故须菩提若菩萨有我相人相众生相寿者相即非菩萨众生佛性本无有异缘有四相不入无余涅槃有此四相即是众生无此四相即是解脱悟即众生是佛四相者迷人恃有财宝学问族性轻慢一切人名我相虽行佛行人我不除名人相好事归已恶事施于人名众生相求生天上愿生西方心爱长年名寿者相有四相即是众生故云净里思量X心自惊若是大乘正宗之人先要除却自已贪嗔痴病必须服戒定慧真药时时刻刻检点自已心田清净我的佛若得智慧光明焰破从前黑暗浮云者烦恼也轩辕镜者圆月也退尽烦恼浮云显出本性一轮明月故云退尽浮云现出轩辕镜大乘正觉台前万法皆空本无一物楞严经云一人发真归元十方虗空悉皆销殒故云正觉台前万法空妙行无住神明皆护自已灵光偶然进步奥妙之行本无住着复次须菩提菩萨于法应无所住乃是不住色声香味触法布施故云妙行无住若是妙行无住之人所在之处则为有佛是故神明皆护何以故若菩萨不住相布施其福德不可思量菩萨行施心无希求所获福德如十方虗空不可较量布施者布者普也施者散也能普散尽心中妄念习气烦恼无明贵高好勇无所蕴积是真布施虽有眼耳鼻舌身意不着色声香味触法上是真布施心常清净了万法空寂内除贪爱外除我人见人作恶不见其过依教修行心无能所是真布施如是修行乃是不住相布施其福德不可思量佛呌须菩提于意云何东方虗空可思量不须菩提会意东方虗空无边无际故言不也世尊佛又呌须菩提南西北方四维上下虗空可思量不须菩提会意十方虗空无有边际故云不X也世尊佛告须菩提菩萨无住相布施福德亦复如是不可思量如是叮嘱须菩提菩萨但应如所教住乃是但该应住无相布施古人云始从克念之功必成无为之地乃是菩萨住处故云自已灵光偶然进步妙行无住世间希玄妙消息那个知点开一只通天眼万两黄金买不来妙行无住之人不住眼耳鼻舌身意不住东方不住西方不住南方不住北方不住上方不住下方不住天堂不住地狱不住参禅不住打坐不住打七不住炼魔不住烧香不住点烛不住念佛看经一切都不住是故妙行无住世间希玄妙消息乃是尽虗空遍法界那箇道理故云玄妙消息那箇知若得明师点开我一只通天彻地之眼炤见恒河沙数三千大千世界观见无万亿佛剎亲见无数诸佛诸菩萨共合一箇法体如此者就是万万两黄金买不来也妙行无住妄想贪嗔尽扫除贡高休要起昧心瞒不住佛魔王尽遭诛拿住猿猴𤨏在清凉树自在逍遥乐有余自在逍遥乐有余妙行无住之人不比靠墻靠壁的折脚不比靠佛来度的瞎子那等妙行无住之人一切都不靠科仪云妙体本来无处所通身何更有踪由是故妙行无住若修妙行之人一切妄想贪嗔贡高好勇X瞒心昧已尽情扫荡无余故云昧心瞒不住我的佛若得尽情扫荡无余魔王决然拿住故云魔王尽遭诛又要把心猿意马鎻在清凉无影树上不许太阳火炽故云鎻在清凉树才得自在逍遥乐有余咄一切修行之人鎻不住者谓何呀不识清凉无影树反被太阳无明火炽烧断了如来戒定慧鎻定了自已心猿意马因此流浪家乡不得自在者也如理实见犹如闪电上下明彻打成一片如如真妙理为真实之见解佛呌须菩提于意云何可以身相见如来不须菩提会意渠无相貌何处求形本来无此身相故答言不也世尊不可以身相得见如来何以故如来所说身相即非身相色身是相法身是性一切善恶皆由法身不由色身法身若作恶色身不生善法身若作善色身不生恶凡夫惟见色身不见法身故答身相即是非相佛告须菩提凡所有相皆是虗妄一念未兴尘劳先起迷弃本性皆是虗妄是故犹如闪电若见诸相非相则见如来如来欲显法身故说一切诸相虗妄不实即见法身如未之理如此者上下明彻打成一片如理实见本来真只在当人一念心四维上下无所管大地山河尽是金此如理实见非是邪见小乘小乘之人观见四方X境界或见青光红光或见金光白光或见回光圆光或见青莲红莲或见金莲白莲或见金台楼阁或见阿弥陀佛灌满十方或见观音势至常来接引但有见相并是邪相科仪云正法眼中无可得若是如理实见之人若见诸相非相则见如来见黄花即对黄花见翠竹即对翠竹僧问大龙色身败坏如何是坚固法身大龙云山花开似锦涧水湛如蓝直得如是见者名为如理实见本来人者将一茎草作丈六金身将丈六金身作一茎草故云如理实见本来人这箇本来人在当人面上眼看耳闻的鼻闻口说的手拈脚走的思量计较的是故只在当人一念心这箇当人灵觉真性天不能盖地不能载阴阳不能害五行不能役鬼神不能拘劫火不能害故云四维上下无所管若识得遍大地是一箇丈六金身故云大地山河尽是金如理实见十恶八邪在目前光明全体现愚痴多杂念佛精进更加参久远功夫自然成一片打碎泥团不用参打碎泥团不用参此如理实见之人不得还乡者何也呀因有十恶八邪不得还乡十恶者身口意三业分为十恶身有三恶婬杀盗意有三恶贪嗔痴口有四恶诳言绮语恶口两舌八邪者人我是须弥邪心是海水烦恼是波浪毒害是恶龙虗妄是鬼神尘劳是鱼鳖贪嗔是地狱愚痴是畜生若得除人我须弥倒X去邪心海水渴烦恼无波浪灭毒害忘恶龙绝虗妄无神鬼灭尘劳散鱼鳖绝贪嗔忘地狱灭愚痴断畜生绝是故十恶八邪在目前若有人识得自已光明不破十恶八邪瞒过咄要见光明么咦听我十字偈曰眼放光能照见青黄赤白耳放光能听得好歹菩声鼻放光能知觉馨香秽污舌放光谈玄妙普度众生身放光知冷热能知饥饱意放光知高下变化多般浑身上透玲玲放光动地放光明遍法界独自为尊所以光明全体现也今时一切愚迷之人不识自已光明杂念数多恩爱不断我执不除是故愚痴多维念我的佛即今科家苦劝一切修行之人精进勇勐更加参访明师求其印证印证师真久久下鸟道之功忽然闻得箇人法双忘㘞地一声而成一片故云久远工夫自然成一片若要成一片必须打破泥弹子有人打得碎者万事了毕故云打碎泥团不用参正信希有铁牛嗷吼震倒须弥邪魔奔走正信修行向心修此人最为第一希有须菩提白佛言世尊颇有众生得闻如是言说章句生实信不须菩提闻此般若法难信难解末世凡夫智慧微劣闻此金刚经章句云何信入佛言须菩提莫作如是之说如来灭后后五百岁有持戒修福者正法一千年上五百年解脱为正宗下五百年禅定为正宗如来在日闻此般若法者不以为难后X五百年乃至末法皆修禅定不得禅定不得解脱于此金刚经章句能生信心以此为实当知是人不于一世供养佛二世供养佛三四五世供养佛而种善根巳于无量千万世供养佛所种诸善根何名种诸善根略述次下所谓于诸佛所一心供养随顺教法于诸菩萨善知识师父大德高僧父母尊长尝行恭敬供养承顺教命不违其意于一切贫苦众生起慈悯心不生轻厌有所须求随力惠施于六道众生不加杀害不欺不贱不毁不辱不骑不箠不食其肉常行饶益是名种诸善根今来闻是金刚经章句乃至一念生清净信者是故正信希有佛言须菩提如此净信众生如来悉知悉见是诸众生得了如是之法无量无边福德何以故是诸众生无复有我相人相众生相寿者相无般若法相亦无不得般若法相此人虽行般若心不住空见何以故是诸众生若心上取相则为着我人众生寿者若取般若法相即着我人众生寿者何以故若取非般若法相即着我人众生寿者是故不应取法不应取非法此两句取又不是不取又不是以是义故如来常说汝等比丘知我说法如筏喻者法尚应舍何况这些生天等法故云正信希有修正信之人喻如铁牛不认人情嗷吼一声万法皆空把一箇须弥山王震倒了也一切三界十八梵天二十五有他化魔王无有安身X之地故云震倒须弥邪魔奔走正信希有妙法传一念无差遍大千九曲黄河颠倒转普天彻地一轮圆修正信之人非在舌辨亦非足行全凭心地下功心地下功全抛世事佛告须菩提何以故是诸众生若心取相或求西方或求天上或求后世为人则为着我人众生寿者若取法相我得般若波罗蜜法即着我人众生寿者若取非法相我不行般若波罗蜜法即着我人众生寿者是故不应取法不应取非法修行人识得此病明得此理乃是超生脱死的妙法故云正信希有妙法传传箇甚么昔日世尊正法眼藏涅槃妙心传与迦叶迦叶一笑得来直至二十八禅达磨神光三拜得来直至六祖慧能俱是正信妙法名为一念今时有等迷人单提一句南无阿弥陀佛为之一念怎么遍得大千世界若差之毫厘失之千里我今直说一念者乃是无念无念乃是般若心经云三世诸佛依般若波罗蜜多故云阿耨多罗三藐三菩提咄何者是般若波罗蜜多法要全般若法一点识心无如此者一念无差遍大千九曲黄河通天河水常东流故此世上江湖河海水不得干科仪云千江有水千江月若得黄河之水颠倒返流世上无水才识得达磨西来水在长江月在天呵呵真是不知白日青天里开眼许多迷路人故云九曲黄河X颠倒转普天彻地一轮圆正信希有有名利贪花水上沤功名未成就莫要相诤鬬佛急急早回头火烧眉毛才把头救一日无常万事休一日无常无事休正者体也礼也信者诚也重也礼而无信意必不诚信而无礼心必不实二者具足可谓正信修正信之人看破名利贪花由如水上浮沤速起速灭岂为常也是故名利贪花水上沤功名未成之际莫要贡高我慢诤鬬是非故云莫要相诤鬬我的佛急急早回头莫等临危要修迟也听我偈曰一盏孤灯照夜台上床脱下袜和鞋半夜三更随梦去知道天明来不来是故火烧眉毛才把头来救古人云一日无常到方知梦里人万般将不去惟有业业随身故云一日无常万事休无得无说是真难灭但有丝毫眼中着屑当体空寂无物可得但有言说皆是诳语佛呌须菩提于意云何如来得阿耨多罗三藐三菩提耶如来有所说法耶须菩提言如我解佛所说义无有定法得也不是说也不是名呌做阿耨多罗三藐三菩提亦无有定法如来可说是故无得无说须菩提言何以故如来所说法皆不可取如来法不可说如来说法口诵心不行非法口诵心行乃是非非法若论如此乃是无记顽空鬼家活计所以者何一切贤圣皆以无为法而有差别三乘根X性所解不同见有深浅故有差别佛说无为法者即是无住无住即是无相无相即是无生无生即是无灭咄要见无生无灭的么呌张三应喏唤李四应咳乃是实地解脱佛性是故是真难灭今时有等修行之人妄想佛来救度临命终时观音势至接引西方极乐世界或求禅天或求欲界或求四空定或求后世为人是故金屑虽贵落眼成尘故云但有丝毫眼中着屑无得无说正路头加鞭进步向前修旹旹提起不放舍直到波罗彼岸头无得无说者得也不是说也不是若说得本来无眼耳鼻舌身意非青黄赤白之妙相得箇甚么若说说佛法不在纸上又不在舌上说箇甚么古人云三世诸佛口挂壁上历代祖师结舌七侯到是箇正路头也若要修箇正路头的人要加鞭进步勇勐上加勇勐向前修去莫学懈怠之人无有了期时时刻刻提起正念不要放舍是故直到波罗彼岸头若有一时差错被鬼神觑破拿到阴司那时怨不得师傅也非是师不说你自不肯依无得无说佛祖西来玄妙诀笑杀大迦叶神光将臂卸佛方便演三车普救众生早早离三界好念弥陀归去来好念弥陀归去来无得无说之正路乃是佛祖西来之妙诀昔日如来在灵山会上世尊青莲目瞬示四众无人领其X密意惟摩诃大迦叶一笑佛云吾正法眼藏涅槃妙心付嘱与汝汝尝流布勿令断绝偈曰法本法无法无法法亦法今付无法时法法何曾法大迦叶于鸡足山入寂灭定后达磨西来见梁武帝帝问曰朕造寺写经斋僧不可胜纪有何功德师曰并无功德帝曰何无功德师曰此但人天小果有漏之因如影随形虽有非实帝曰如何是真功德师曰净智妙圆体目空寂如是功德不以世求帝又问如何是圣谛第一义师曰廓然无圣帝曰对朕者谁师曰不识帝不领悟师知机不契渡江寓于少林寺终日面壁而坐有僧神光晨夕参见立雪过膝师悯而问久立雪中当求何事光悲泪曰惟愿和尚慈悲开甘露门师曰诸佛妙道旷劫精勤难行能行非忍能忍岂以小德小智轻心慢心光即取刀断臂师知法器乃曰诸佛最初求道为法忘形汝今断臂我前求亦可在易名慧可可曰诸佛法印可得闻乎师曰法印匪从人得可曰我心未宁乞师与安师曰将心来与汝安可曰覔心了不可得师曰我与汝安心竟乃是无得无说之妙诀也我的方便演三车乃是羊车鹿车牛车喻如声闻乘缘根基大小不同故劝行人方便演三车救度众生早早脱离三界三界者欲界十天色界十八梵天无色界四空天此三界诸天都在五蕴之中古人云未超三界外尽在五蕴中五蕴者X乃是色受想行识也今时修行之人不识此理俗语说举心动念天地皆知教我怎么离得咦若是不动念现在三界外如来云即今常在三界外绝尽无为出娑婆如是之人好念自已弥陀归去来依法出生无相无形四生六道尽是迷人诸佛所依之法尽从此一卷金刚经生出佛呌须菩提于意云何若人满三千大千世界七宝以用布施论一四天下一日月一须弥山王一四大海为一世界每各一千为一小千世界小千等倍中间有十亿四大洲十亿日月十亿须弥山王十亿四大海为中千世界中千千倍中间各一万亿为一个三千大千世界将金银琉璃等七宝以用布施是人所得福德宁为多不须菩提会意乃是人天福报有漏之因故言甚多何以故是福德即非福德清净性是故如来说福德多于一无利益依金刚般若波罗蜜经修行是自本性不生恶道是名福德性如来说若复有人将此经受持乃至四句偈等为他人说其福胜彼乃是三千大千世界七宝布施有福有尽何以故须菩提一切诸佛及诸佛阿耨多罗三藐三菩提法皆从此一卷金刚经出此经者非是纸上的金刚经要自本性金刚从体起用尝要觉照觉照心是诸佛动即怕觉照迟及诸佛阿耨多罗三藐三菩提法皆从觉照生是故依法出生佛呌须菩提所谓佛法者有执着X心在即非佛法所谓一切文字章句如标如指依标取物依指观月月不是指标不是物伹依经取法经不是法经文则肉眼可见法则慧眼能见若无慧眼但见其文不见其法若不见法即不解佛意不解佛意则诵此经万卷不得解脱故云无相无形今时一切修行之人不识自已有一卷真金刚经埋没四生六道是故四生六道尽是迷人依法出生好用功泥牛汲水上崑崙朽木顽石休死坐山河全露法王身心经云三世诸佛依般若波罗蜜多故得阿耨多罗三藐三菩提从上诸佛皆从此经出若要超三界须下死功夫是故依法出生好用功泥牛者泥牛汲水那见身相既无身相现出当人崑崙者须弥山王也喻如最上一乘之人独露堂堂包含三界故云泥牛汲水上崑崙今时有一等修行之人打坐入定喻如朽木顽石无作用处是故朽木顽石休死坐你看运行星斗的运行日月的行风行雨的落霜落雪的春生夏长的秋收冬藏的花开花谢的水流风动的云腾鸟飞的呵呵原来山河全露法王身也依法出生努力参禅好下功奉着空王令打开胡思洞佛先住涅槃城下了团营宝寨安排定拿住魔王定太平拿住魔王定太平依般若波罗密法修行之人实是要努力参禅禅X者清净也若得努力参禅清净才得见性故云努力参禅好下功空王者乃是真空妙体也既然奉着空王之令不要识得便当了了若说我识得真空菩提之体不除心垢无有是处若得实会生死之人要打杀了这些千思万想计较算人故云打开胡思洞我的佛涅槃者非死也乃是不生不灭不生者人我不生不灭者觉照不灭是故先住涅槃城团营者乃是十二团营管着天下军民奉着空王之令差本主下了十二团营坐了宝寨安排定了将官拿住了魔王才得天下太平咄乃是十二团营噫不在北京就在此处即令两只眼两箇耳一箇鼻一张口一箇身一箇意两只手一双脚名为十二团营故云拿住魔王定太平一相无相迷人只强两箇五百却作一贯只这一相本来无形清虗妙道无有踪迹佛呌须菩提于意云何须陀洹能作如是般若之念我得须陀洹果不须菩提会意梵语须陀洹唐言逆流果逆生死流不染六尘一向修无漏业名须陀洹果若了无相法即无得果之心须菩提答言不也世尊何以故须陀洹名为入流果而无所入不入色声香味触法是名呌做须陀洹佛又呌须菩提于意云何斯陀洹能作如是般若之念我得斯陀含果不须菩提会意梵语斯陀洹唐言一来果舍三界结缚名一往来往从天上却到人间生从人间X死从天上名斯陀含果若了无相法那有得果之心须菩提答言不也世尊何以故斯陀含名一往来而实无往来是名呌做其陀含佛又呌须菩提于意云何阿那含能作如是般若之念我得阿那含果不须菩提会意梵语阿那含唐言不还果亦名出欲出欲者外不见欲境可染内无欲心可行定不向欲界受生故名不还果若了无相法何有得果之心须菩提答言不也世尊何以故阿那含名为不来本性而实无不来是故名呌做阿那含佛又呌须菩提于意云何阿罗汉能作如是般若之念我得阿罗汉道不须菩提会意梵语阿罗汉唐言无诤行又云无学烦恼永尽与物无诤贪嗔痴绝心境俱空内外常寂名阿罗汉若作得果之心即是有诤阿罗汉虽是无学执着无事界须菩提答言不也世尊何以故实无有一法名阿罗汉世尊若阿罗汉作如是般若之念我得阿罗汉道即为着我人众生寿者世尊须菩提言佛说我得无诤三昧人中最为第一是第一离欲阿罗汉世尊我不作如是般若之念我是离欲阿罗汉何名无诤三昧谓阿罗汉心无生灭来去唯有本觉尝照尝照五蕴空寂是名无诤三昧修此三昧超过无学人中最为第一若有一念得果之心我果离欲阿罗汉即不名无诤三昧须菩提呌世尊我若作如是般若之念我得阿罗汉道世尊则不言说X再不开口须菩提是乐阿兰那行者阿兰那乃是无诤行即是清净行也以须菩提实无所希求之行而名呌须菩提即是乐阿兰那行一切迷人不识此理只说有果向禅天即修禅定是故迷人只强若识得无诤三昧即是一相一相即是无相方知里头空外头空里外相连打成一片故云两箇五百即作一贯一相无相太分明只在当人一念心十二时中勤般用超出生死涅槃门即这一相本是无相太然分明非从外得只在当人一念之心便是这箇思量计较的故劝行人十二时中常要般用不要放他妄想上去了若是妄想上去了便是轮回之种又不要放他无明烦恼上着脚若是无明烦恼上着脚便是地狱之根是故十二时中勤般用咄怎么般用即是教人甞要把那箇本主放在眼睛之外倒坐虗空一片清虗如是悟者决然超出生死涅槃门也一相无相好是虗空不可量本体全无相虗空难度量佛非皂亦非黄总有丹青妙手难描样无相空中有相光无界空中有相光这箇一相无相由如虗空难度难量自已本来全无相貌虗空既是难度难量本来面目包裹虗空一法难度难量我的佛虗空既无相貌本来亦无踪迹是故非皂亦非黄总有丹青妙手难𦘕本来X虗空之相貌咄既无相貌乃是莾荡须空川老云时时清风明月镇相随桃红李白蔷薇紫问着东君总不知且道东在君何处安身见么打不离割不死在桃红李白在蔷薇黄紫呵呵模得着也未千家诗云等闲识得东风面万紫千红总是春故云无相空中有相光庄严净土昼夜作务闭住六门便见佛祖成就庄严净明心地净土文云心净即佛土净佛告须菩提于意云何如来往昔日在燃灯佛所于诸法有所得不佛恐须菩提有得法心为遣此疑故问之须菩提会意知法无所得心外有法若既无法将何所证既何所证以何为得既无所得是名何法须知证而无证得而无得如贼入空室绝却偷心如性圆明本来自有非从外得故须菩提言不也世尊如来在燃灯佛所于法实无所得佛呌须菩提于意云何菩萨庄严佛土不须菩提会意本性清净庄严箇甚的么故言不也世尊何以故庄严佛土者若是假相庄严则非庄严本来清净佛土无相无形将何物庄严耶惟有戒定慧假名庄严事理若论报化佛土众宝庄严乃是西方极乐法性佛土诸佛道场清净性地自性虗空华光三昧净裸裸赤剎剎乃五眼难观佛也难见是名庄严佛土如来权指西方敲东击西只要不昧本性见性就是西方故言不也今时有等迷人昼X夜念经拜佛晨朝功果观想弥陀是故昼夜作务佛言是故乃是叮咛须菩提诸菩萨摩诃萨应如是住一个清净心不该应住色生心不该应住声香香味触法生心应无所住乃是不住眼耳鼻舌身意而生其一个法界真心咦由如百花林里过一叶不沽身在欲而无欲居尘不染尘把得定作得主心镜本净象色元空真如现前心若略动便落凡愚若不自净其心爱着清净处心有所得清净即者着了法相如云蔽天心常不动六根六尘六识自然灭也地狱空也如天无云日月常照佛又呌须菩提譬如有人身体如须弥山王纵广十六万八千由旬于意云何是这箇身体为大不须菩提会意色身虽大内心量小不名大身色身虽小内心量大等虗空界方名大身色身虽如须弥山王皆是法身显化故言甚大世尊何以故佛说非身非身是法身是名大身法身无涯含容十方世界量等虗空若人要见眼里展家风如是观法身便见十方诸佛安身立命处凡夫的佛性克乎一身眼见耳闻一痒一痛悉皆能知诸佛的觉性遍周沙界无处不是故云闭住六门便见佛祖庄严净土法力齐心猿意马化为灰六贼能除尘垢净半夜金乌彻天飞庄严净土净扫心田佛呌须菩提譬如有人身如须弥山王于意云何是这色身为大不须菩提会X佛之意色身虽大皆靠法身之力故言甚大世尊何以故佛说非身乃是法身是名大身此是庄严心净是法得了法身是力故云法力齐既然法力俱齐心猿意马决然化灰六贼能除者虽有眼耳鼻舌身意不着色声香味触法上是故尘垢净既然尘垢净的人那有无明烦恼暗遮昼夜常明如是之人由如半夜金乌彻天飞也庄严净土喜舍慈悲四量扶开了无为库现出值钱物佛酥酪共醍醐清净摩尼一味如甘露八宝庄严生净土八宝庄严生净土清净佛土无相无形何物而庄严耶唯有大慈大悲大喜大舍四无量心假名庄严事理是故喜舍慈悲四量扶无为库者乃是四大色身无为者乃是本性无为开了者风归风水归水火归火土归土四大色归其源现出一灵真性万劫不坏故云开了无为库现出值钱物我的佛我有十字要偈大众听着灵光体能显化神通广大化显天化显地万物能生化显天显日月星辰斗府化显地能坚固万物能生化显风遍大地灵光发显化显火无边际灵光发生化显水润干坤灵光津脉化显地生万物灵光发生化显地在人身筋骨皮肉化显水在人身血脉涎津化显火在人身浑身煖气化显风在人身唿吸运行外头地人身地原是一地外头地生万物五谷能生人身地筋骨肉发毛X爪齿外头地人身地一炁发生外头水人身水原是一水外头水润干坤万物滋生人身水是痰唾血脉流转外头水人身水一炁发生外头火人身火原是一火外头火无边际普照干坤人身火是煖气穿连一体外头火人身火一炁发生外头风人身风原是一风外头风无边际翻浪催云人身风是唿吸穿连一体外头风人身风一炁发生明道人参透了无三界一箇无身有一日四大散色身败坏这地水和火风返本还源地归地水归水还源去了火归火风归风返本还源这地水和火风还源去了灵光性无来去普覆十方灵光性不动摇包天裹地放光明通法界独自为尊光明大把日月比的不见千诸佛合一体一箇无身这无身无一物又无修证刀难噼水难渰好箇无身无出家无在家本无一物天不葢地不载好箇无身这无身阎王见不敢睁眼把地狱和刀山化的无踪这箇无身无佛无人诸佛共一身千圣难测法界独尊无量寿限本来无身如如不动金刚不坏身是故开了无为库现出这样一箇值钱物酥酪醍醐者般若是一法分为种种名或谓之慧剑或谓之法雷或谓法鼓或谓催云或谓甘露或谓酥酪或谓醍醐即是一法随其用功而得名也乃是法施故云清净摩尼一味如甘露八宝庄严者即是七宝积满三千大千世界布施乃是财施法施X者慧施也财施者修福也福慧双修生极净国故云八宝庄严生净土无为福胜出头端正俱住佛法人人有分现成公案不假施为此无为福胜他一切有为佛呌须菩提如恒河中所有沙数恒河者须弥山南七金山外有一山名雪山高五百由旬黄金所成其顶广大中有一池方圆五十由旬池有四口广一由旬四口中出四道恒河各绕池七匝四种之色不相杂乱流入大海分二万五千道河流灌四大部洲东象口名恒河底银沙南狮子口名恒河底金刚沙西牛口名恒河底金沙北马口名恒河底琉璃沙沙细如面佛故问须菩提如恒河中所有许多沙数如是沙等恒河于意云何是诸多恒河沙宁为多不须菩提会佛意如来不是妄说佛具正偏知眼照见尽虗空遍法界故言甚多世尊但诸恒河尚然多无数恒河何况其一恒河沙佛呌须菩提我今实言告汝若有善男子善女人以七宝满尔所恒河沙数三千大千世界以用布施得福多不须菩提会佛意况恒河四十里濶底沙细如面又况一沙是一恒河故言甚多世尊佛告须菩提若善男子善女人于此一卷金刚经中乃至受持金刚般若波罗蜜经这四句偈等为他人说而此经福德胜前七宝布施福德是故无为福胜今有一切修行之人认着纸上的四句偈不识X真性中四句偈故云出头端正若论出头端正母亲生下之时就晓得眼看耳闻知痛知痒乞惊害怕就要乳吃是故出头端正即今大众俱在佛法会中明了自已金刚本来面目为四句偈箇箇皆得故云俱住佛法人人有分无为福胜最难寻百尺竿头进步行却是云中孤燕子杳杳冥冥覔无踪虽然无为福胜是一切有为其实难寻又不烧香又不点烛又不念经又不念佛又不参禅又不打坐又不打七又不炼魔一切都不用是故最难寻有一等修行之人即识得眼看耳听的鼻闻口说的手拈脚走的知痛知痒的思量计较的这箇笼筒佛性是故竿头客一担都在皮囊上咄烧了皮囊那里去安身立命又云百尺乃是十丈塔我佛烧身之后留下舍利子世人建塔以罩之舍利子喻主人公也四大皮囊喻塔行人欲以四威仪中做功夫者或如塔无心之寂灭乃是竽头客故劝百尺竽头还要进步乃是离色身外别参一步晓得么却是云中孤燕子杳杳冥冥覔无踪也无为福胜福慧双修不落空布施福力重持经功德胜佛体用竝双行智慧光通六度并万行四季花开满树红四季花开满树红无为福胜是有为虽然如是乃是修慧不修福来生聪明穷困苦修福不修慧来生愚浊而富贵是X故福慧双修不落空布施七宝生天福故云布施福力重持经明理得菩提故云持经功德胜我的佛修慧是体修福是用故云体用竝双行若得智慧光通透太光明藏如人入海展入展深故云智慧光通六度并万行六度者布施能度悭贪持戒能度毁犯精进能度懈台禅定能度散乱忍辱能度嗔恚智慧能度愚痴万行者无明结末科仪云末后一句谁敢奉行若是奉行得者人人道好箇箇道强由如四季花开满树红尊重正教皆繇心造举目动静无不是道受持正教之人天人皆生敬重复次佛又呌须菩提随说是此经乃至四句偈等当如此说经之处一切世间天人阿修罗皆应供养如佛塔庙说经之人自心解得金刚经义自身体得无着无相之行不作能所心说此经者即此身中自有如来感得天龙八部皆来供养如佛在塔庙何况有人尽能受持读诵此一卷金刚经在心须菩提当知是持经之人成就最上第一乘希有之法若是经典所在之处则为有佛如佛亲到一般若尊重弟子受持此法故云尊重正教尊重者是谁不尊重者是谁是故皆由心造此正教非在纸上非在墨上非在舌上在当人分上便是这个知痛知痒的思量计较的是故举目动静无不是道尊重正教念弥陀时识方知一剎那X蛟龙翻起千尺浪汲水滩头鸟作窝尊重正教之人行住坐卧念一声南无阿弥陀佛故云尊重正教念弥陀忽然识得自已本性弥陀非从外得是故时识方知一剎那既识自已弥陀岂肯在外之乎者也如是之人好是蛟龙翻起千尺浪由如汲水滩头鸟作窝如此之人万中选一也尊重正教无舌童儿谈话妙铁凤空中呌石女巖前笑佛这事甚蹊跷除是灵山古佛他知道万像森罗一性包万像森罗一性包尊重正教之人剎那识得灵觉真性不被这些之乎者也瞒过普天彻地独自为尊一切山河大地皆是灵觉真性所现此灵觉真性虽无形相现出万相故喻如无舌童儿谈话妙又喻如铁凤空中呌又喻如石女巖前笑此三事单表无中生有也咄那是无那是有噫自已是真无一切天地日月山河大地是有世人寻不着终日观想四方念经念佛之乎者也我的佛天地日月山河大地千诸古佛万万菩萨一切三界诸天皆靠真无皆是真无所生是故这事甚蹊跷除是灵山释迦牟尼能知道还有一箇清虗居士他也知道这箇清虗居士知道自性真无再不知乎者也即是肚饥吃饭困来合眼寒来向火热来扇扇咄如来与清虗这两人知道箇甚么他知道万像森罗一性包X如法受持昼夜勤提人身难得莫要空回当如此法承受行持尔时须菩提白佛言世尊当我名此一卷经我等云何样奉持佛告须菩提是此经名为金刚般若波罗蜜以是名字汝当奉持自性坚固永劫不坏故号金刚这金刚本性于一切色声香味触法中无染无着不惑其性成就究竟解脱如是奉持所以者何须菩提佛说般若波罗蜜则非纸上般若波罗蜜乃是本性金刚是名般若波罗蜜佛说般若波罗蜜领诸学人用智慧照破愚心生灭生灭心除尽即到彼岸佛又呌须菩提于意云何如来有所说法不须菩提会意若依般若波罗蜜法即有法得非是般若波罗蜜也到此一合相理大悟小悟都要吐却无佛无法到这箇时节才是般若虽然如来说法心无所得故白佛言世尊如来无所说佛又呌须菩提于意云何三千大千世界所有微尘是为多不须菩提会佛之意世界喻法身妄念喻微尘故答言甚多世尊佛又呌须菩提诸多微尘乃是妄念微尘如来说若是了妄归真非是微尘若不了真是名微尘如来又说世界众生妄念尽非世界妄念不尽是名世界如来说众生性中妄念如三千大千世界微尘一切众生被妄念微尘遮蔽佛性不得解脱若得妄念尽现出真如佛又呌须菩提于意云何可以三十二相见如来不须菩提会意三十二相X乃是报身不得见如来故言不也世尊不可以三十二相得见如来何以故如来说三十二相乃是如来累劫精修故有果报现三十二相即是非相非相乃是无相无相即是法身若非法身果力焉得有三十二相具足故将三十二相喻三十二清净行三十二清净者于五根中修六波罗蜜于意根中修无相无为是名三十二清净行又云六贼返做六波罗是名三十二相佛又呌须菩提若有善男子善女人以恒河沙等身命布施搞骨击髓投岩赴火刎颈割肉燃指卸臂舍身舍命若复后有人于此金刚经中乃至受持四句偈等为他人说其福甚多若论多劫舍身不了空义妄心不除元是众生若是一念持经我人顿尽烦恼妄想尽除焉不解脱是故如法受持前者文字章句句句消归自已行行脱死超生苦劝行人昼夜勤提我和你人身难得莫要空回如法受持念几声芦芽穿透甚分明识得如来真玅诀一处通来处处通如此之法决要受持咄受持箇甚么念几声的是谁故云如法受持念几声咦四大散了怎么受持芦芽穿透甚分明不即芦芽叶底枝头甚分明不即叶底枝头水流风动甚分明不即水流风动云腾鸟飞甚分明还有无数分明不能细说昔日如来灵山会上说法双林涅槃以后今在何处说法X芦芽穿透者是谁说法若识得这箇如来真妙诀一处通来处处通如法受持大乘般若波罗蜜四句无为偈金刚三昧力佛慈悲度羣迷普愿人人直指不退地端坐莲台证菩提端坐莲台证菩提如是之法乃是大乘般若波罗蜜多这是四句无为妙偈大乘即是摩诃摩诃者梵语也东土为大且大者莫过虗空大道无有边际遍周沙界随地现青黄的般若者梵语也东上为智慧莲经云慧日破诸谙能伏灾风火若有智慧之目能照破烦恼无明现出本性当人波罗者梵语也东上为彼岸若有慧日照破四大六根不被色声香味触所瞒本来就是彼岸蜜多者梵语也东上为无极无极而太极又蜜者和也多者众法也将自已一灵真性放开包藏万法万法尽在太虗之中一性之内修行人以一性均和众性合而为一故曰蜜多乃是四句无为偈也若得金刚坚固无诤三昧之力照破了四句无为妙偈将四句无为归于自已名为自利不能接物利生我的佛还要发一箇慈悲之心救度一切大众是故慈悲度群迷不要传箇小乘外道法与大众故云普愿人人直指不退地若到不退地上面见阿弥陀佛证无生法忍故云端坐莲台证菩提离相寂灭一花五叶熊耳山前面壁不说X直下悟空离诸形相既离形相寂灭现前尔时须菩提闻说是经深解义趣涕泪悲泣而白佛言希有世尊佛说如是般若甚深经典我从昔以来所得声闻慧眼未曾得闻如是般若之经世尊若复后来有人得闻如是般若经信心清净则生实相当知是人成就最上第一希有成就佛功德也世尊是实相者则是非相非相是乃无相是故如来说名呌实相乃是本性实相但心有所得即非实相也世尊我今得闻如是般若经典亲见如来印证信解受持不足为难若当来世如来灭后后五百岁其有众生得闻如是般若经典信解受持无佛印证自解自悟是人则为第一希有何以故此人无我相无人相无众生相无寿者相所以者何此人见我相即是非相见人相众生相寿者相即是非相何以故此人离一切诸相妄心识心俱无则名诸佛佛告须菩提如是如是说得有理若复后来有人得闻是此金刚经不惊大胆人也不怖无怕怖人也不畏不痴人也当如是人甚为希有上根人闻而深信中根人半信半疑下根闻而大笑说此难信之法何以故大人境界普贤知小人闻而心忐忑声闻久着法相执有为解不了诸法本空忽闻此经诸相不生言下即佛所以惊怖惟有大乘菩萨得闻此理欢喜受持如此之人甚为希有佛又呌须菩提如来说第一檀波罗蜜口说X心不行即非第一波罗蜜口说无相法心依无相行是名第一波罗蜜第二持戒波罗蜜佛又呌须菩提第三忍辱波罗蜜如来说执着忍辱见有身相当被所害非忍辱波罗蜜不执忍辱不见身相是名忍辱波罗蜜第四精进波罗蜜第五禅定波罗蜜第六般若波罗蜜如来又说何以故须菩提如我昔为歌利王割截身体我于尔时无我相无人相无众生相无寿者相何以故我于往昔节节支解此时若有我相人相众生相寿者相应生嗔恨如来往昔为忍辱仙人有歌利王与诸綵女林野游乐王倦睡眠綵女山中寻花果遥见仙人林中晏坐共唿驰往皆集其所顶礼仙人即为说法王从睡觉不见诸女仗剑求覔见女围绕仙人而坐王大嗔怒问之谁耶何诱诸女答曰我是仙人修忍辱行王问汝得非非想定耶答言不得又问汝得四禅定耶答言不得一一问之一一答言不得王曰未离欲界何诱诸女王令可伸一臂试能忍否仙人便伸以剑斩之又问何人答言修忍辱行复令更伸一臂又断之王如前问仙人如前答斩两足两耳一鼻仙人告言王今何故自生疲厌断我身分由如芥子我亦不生念嗔恚自不守心不为忍辱若有一念痛恼之心即生嗔恨须菩提又念我过去于五百世作忍辱仙人于尔所生何以故无我相无人相无众生相无寿者相是故须X菩提菩萨应离一切色声香味触法相发阿耨多罗三藐三菩提心不应住色生心不应住色声香味触法生心应结无所住心若此六尘起憎爱心由此妄心积集无量业结而覆佛性虽有种种勤苦修行不除心垢终无解脱之理若法有住或住西方或住三界或住后世为人则为非是道人住处若不住涅槃不住诸法一切不住方是菩萨住处是故佛说菩萨心不应色相七宝布施须菩提菩萨为利益一切众生应如是般若法布施凡人舍七宝为求后世快乐菩萨不为自求快乐伹为内破悭贪外利益一切众生而说法布施如来说一切诸相即是非相非相即是无相又说一切众生则非众生一切众生尽是假名若离妄心则非众生佛又呌须菩提如来是真语者实语者如语者不诳语者不异语者真语者说一切众生皆有佛性实语者说众生造恶定受恶报如语者说众生修善定有善报不诳语者说般若波罗蜜法超出三界不异语者如来不说二法佛又呌须菩提如来所说法此法无实无虗无实者以法性空寂无相可得无虗者随地现青黄处处发嫩草不得言有不得言无有而不有为妙有无而不无是真无故言无实无虗佛又呌须菩提若菩萨心住于诸相法舍七宝而行布施如盲人入闇则无所见若菩萨心不住色声香味触法而行布施如人有X目日月光照见种种色须菩提当来之世若有善男子善女人能于此一卷金刚经受持读在心内则为如来以佛的智慧非是缘觉声闻所知悉知是人悉见是人皆得成就佛果无量无边功德也是故离相寂灭一花五叶者昔日达磨西来见梁武帝帝不识来意渡江寓于少林寺终日面壁而坐有僧神光晨夕参见立雪齐腰师悯而问久立雪中当求何事光悲相曰惟愿和尚慈悲开甘露门师曰诸佛妙道旷劫精勤难行能行非忍能忍岂以小德小智轻心慢心光即取刀断臂师知法器乃曰诸佛最初求道为法忘形汝今断臂我前求亦何在易名慧可可曰诸佛法印可得闻乎师曰法印匪从人得可曰我心未宁乞师与安师曰将心来与汝安可曰覔心了不可得师曰我与汝安心竟后欲返天竺之时乃命门人盍各言所诸乎时道副对曰不执文字不离文字而为道用师曰汝得吾身尼总持曰由如庆喜见阿閦佛国一见更无再见师曰汝得吾肉道育曰四大本空五蕴非有无一法可得师曰汝得吾骨慧可礼拜依位而立师曰汝得吾髓师告可曰昔日如来以正法眼藏付迦叶大士展转嘱累而至于我我今付汝并授袈裟以为法信吾灭后二百年衣止不传法周沙界听吾偈曰吾本来兹土传法救迷情一花开五叶结果自然成端坐而化三祖僧璨初以X白衣谒可问曰弟子身缠风病请和尚忏罪可曰将罪来与汝忏居士良久曰覔罪了不可得可曰我与汝忏罪竟璨问曰巳知和尚是僧未审何名佛法可曰是心是佛是心是法法佛无二僧宝亦然璨曰今日才知罪性不在内不在外不在中间如其心然佛法无二也四祖道信见璨问曰愿和尚乞与解脱法门璨曰谁缚汝信曰无人缚璨曰何更求解脱乎信大悟五祖弘忍为童子时四祖问上姓答曰姓即有不是时甞姓四祖曰是何姓答曰是佛性四祖曰汝无佛性耶答曰自性空无故无佛性六祖慧能家贫卖柴闻言诵金刚经问曰得于何人客曰得于黄梅能即去参祖五祖问曰汝何来能曰岭南祖曰欲须何事能曰唯求作佛祖曰岭南人无佛性能曰人有南北佛性岂然祖知异人使入碓房五祖一日告众曰各作一偈语意相合则付衣法会下七百余人上座神秀于壁书一偈身是菩提树心如明镜台时时勤拂拭莫使有尘埃众皆诵念能闻此偈谓同学曰美则美了未了有偈和之同学皆笑夜深于秀偈之侧书偈一首菩提本非树明镜亦非台本来无一物何假须尘埃祖见此偈师乃告曰诸佛出世为一大事故随机大小说有三乘后以正法眼藏付于迦叶直至达磨轮及于我今以法宝及所传衣用付于汝师曰法则既授衣付何人祖曰达磨初至X人未知信所以传衣今信心巳熟止于汝身不复传也乃是一花开五叶今时有一等邪迷之人说肝属东方甲乙木心属南方丙丁火肺属西方庚辛金肾属北方壬癸水脾属中央戊己土是一花五叶又有邪人说心如华葢肝腑五叶是一花开五叶又有人说天地日月星是一花开五叶又有人说眼耳鼻舌口是一花开五叶皆是谬语昔日达磨熊耳山前面壁九年不曾开口今时之人临机转语讲经说法念经念佛我能我会有这许多话说不达祖意故云熊耳山前面壁不说离相寂灭本来人阴阳相合圣贤宗打成一片方成道那知身外脱微尘直下悟空诸相皆无人法双忘现出实相须菩提言世尊是实相者则是非相非相即是无相是故如来说名呌实相乃是本人也故云离相寂灭本来人阴阳相合者眼属东方甲乙木耳属南方丙丁火鼻属西方庚辛金口属北方壬癸水身属中央戊巳土老子云耳凝运眼含光鼻调息舌缄气身心不动身不动为之龙吟心不动为之虎啸龙吟则精固虎啸前丹成如来云眼观鼻鼻观心心观意意观神五行攒簇四大和合孔子云知止而后有定定而后能静静而后能安安而后能虑虑而后能得乃是阴阳相合今时有等邪人在皮囊上做工夫昇降阴阳气上下前后颠倒做转在皮X嵴上运转上至性门下至尾闾穴中至背嵴双关尾闾穴发火直透顶门呌名三关九节又呌曹溪路又名黄河水逆流又名上天梯异名多不录背嵴中三条路中间直透顶门击破楼头皷进入泥丸宫降下明堂雀桥重楼送入丹田与婴儿姹女怀胎结圣运得转者却病益寿运不转者成脑漏蛊胀久后见境成邪或是半夜三更由如白日或见圆光或见阴神或见阳神或见如来但有见相并是邪相圣贤者有十圣三贤十圣即十地欢喜地离垢地发光地焰慧地难胜地现前地远行地不动地善慧地法云地住四禅净居天宫三贤者初禅为初贤即十住位发心住治地住修行住生贵住方便住正心住不退住童真住法王子住灌顶住二禅为中贤即十行位欢喜行饶益行无嗔恨行无尽行离痴乱行善现行无着行尊重行善法行真实行三禅为上贤即十回向位离众生回向不坏回向等一切佛回向至一切处无地回向无尽功德回向随顺平等善根回向等观一切众生回向真如相回向无缚解脱回向法界无量回向是故阴阳相合圣贤宗此十圣三贤皆有轮回生死直要修到里头空外头空里外相连打成一片无内无外无东无西无南无北无上无下浑身是一箇清虗是故打成一片方才成道若要打成一片殊非离色身之外别参一步你看你看一贯X清虗故云那知身外脱微尘离相寂灭五蕴皆空四相绝慧灯常不灭云散家家月佛干坤普照彻大地光辉朗朗银世界雪点须弥一片白雪点须弥一片白直下空虗离诸形相故云离相寂灭五蕴皆空者乃是色受想行识也且色者罣碍之义若见境逢物不着不思色蕴自空也受者领纳之义若遇一切声色境界心不领纳受蕴自空也想者妄想思虑之义若过去不思未来不想现在自如想蕴自空也行者心念不停迁流之义若十二时中心不外游念不烦乱不被物转不被境留一念不离当处行蕴自空也识者分别亲疎之义亦乃着物之理若见一切境物一无分别一槩平等见如不见识如不识来则应之去则不思识见自空也四相者须菩提言世尊我今得闻如是般若经典信解受持亲见如来不足为难若当来世后五百岁不见如来其有众生得闻如此金刚经信解受持是人则为第一希有何以故此人无我相无人相无众生相无寿者相无我相者色受想行识空也无人相者四大不实终归地水火风也无众生相者无灭生心也无寿者相者我身本无岂有寿也四相既无法眼明彻自心如来故云五蕴皆空四相绝若是五蕴空四相绝的人不可间断时时常照是故慧灯常不灭若有智慧灯照破烦恼浮云现X出本性一轮明月故云云散家家月我的佛若得烦恼无明散现出本性当人照破恒河沙数三千大千世界是故干坤普照彻大地光辉处处发现再无异色故云大地光辉朗朗银世界好似雪点须弥一片白既是雪点须弥山王那有三界四禅之相即见本性光明一片白咦亦如千日放大光明持经功德真经不识量机大用万法归一持诵此金刚经者功德亦如虗空不可度量佛呌须菩提若有善男子善女人初日分寅卯辰即三世以恒河沙等身命布施中日分巳午未即三世复以恒河沙等身命布施后日分申酉戌即三世亦以恒河沙等身命布施成住坏空分十二时性理中说天噼于子地噼于丑人生于寅成劫中二十辘轳劫每一辘轳共计一千六百八十万年住劫坏劫空劫亦复如是成住坏空四相劫每一劫分三世过去庄严劫出一千佛见在贤劫出一千佛未来星宿劫出一千佛如是无量百千万亿劫以身布施若复后有人闻此金刚经典信心不逆其福胜彼胜是三时布施何况书写受持读诵在心为人解说一念闻经其福胜是三时布施又况书写读诵为人解说当知此人决定成就阿耨多罗三藐三菩提佛言须菩提以要言之是此经有不可思议不可称量无边功德如来为发大乘者X说为发最上乘者说若与小乘人说决然不信若有人能受持读诵广为人说是名檀波罗蜜如来悉知是人悉见是人如来具六通岂不知见也此等之人皆得成就无上菩提不可称不可量无有边不可思议功德如是这样人等则为荷担如来阿耨多罗三藐三菩提大乘者智慧广大善能建立一切法最上乘者不见垢法可厌不见净法可求不见涅槃可证不作度众生心亦不作不度众生想是名最上乘何以故须菩提若乐小法者着我见人见众生见寿者见则于此金刚经不能听受读诵为人解说何名乐小法二乘声闻乘乐小果求禅定法愿生禅天不发大心不能受持读诵此经须菩提在在处处若有此一卷金刚经一切世间天人阿修罗所应献花供养当知此处则为是塔皆应供敬作礼围绕以诸华香而散其处此一卷金刚经非是纸上的要人信受若人口诵般若心行般若常行无相无着之行此人所在之处如有佛塔感得一切天人各持供养作礼供敬与佛无异故云持经功德虽然如是乃是假经有一卷真金刚经在当人分上人皆不识故云真经不识若是小乘人劝他诵纸上的若是大乘人劝他诵本性上的是故量机大用小乘人若诵得纸上的纯熟明得理见得性也到万法归一大乘人认得本性是真金刚经也到得万法归一是故量机X大用万法归一持经功德十五圆妙机合尽七支传二分布施无间断明月海底现金莲持此一卷金刚经者明得无着无相之理不着我人众生寿者体得三十二相清净行如此之人由如十五夜的圆月无有欠缺故云持经功德十五圆此一卷金刚经的玄妙之理合尽将来总在七觉支上一名念觉支乃是灵心不昧一切皆空二名择法觉支乃是法无差谬明了义经不明不了义经了义经者即胜义空乃是真空法空而不空是也不了义经者即世俗法有求有证有念有住是也三名清净觉支勤修不退一觉永觉是也四名喜觉支所修正法皆乐禅悦禅悦者清净也五名猗觉支除诸烦恼所觉无觉是也六名定觉支如所心定明明了了是也七名舍觉支不为世法所牵离觉所觉是也是故妙机合尽七支传二分布施者说法度人乃是法施布施钱财乃是财施若得财法二施由如明月海底现金莲明月却在大端金莲却在海底乃是月影如是之人上下明月彻打成一片故云二分布施无间断明月海底现金莲持经功德福等虗空不可说一花开五叶至今常不谢佛不生更不灭不短不长无圆亦无缺本性常明光皎洁本性常明光皎洁X持此一卷金刚般若波罗密经福等虗空难度难量佛呌须菩提以要言之是经有不可思议不可称量无边功德是故福等虗空不可说一花开五叶者达磨是一花传下二祖慧可三祖僧璨四祖道信五祖弘忍六祖慧能乃是五叶故云一花开五叶至今常不谢者后传南岳马祖百丈南泉盐官归宗大梅佛光盘山麻谷东寺西堂第三世黄檗长庆太慈平日岸石霜古灵和安通赵州共有七千箇祖直至今时清虗居士是故至今常不谢我的佛不生更不灭者这箇本来面目不生本来无有父母所生不灭本来万劫不死不短不长者本来无有相貌有甚长短无缺无圆者本来面目无有圆缺处处放光处处发现又无相貌是故本性常明光皎洁清虗居士屠垠註註解铁鋑錎第一卷金刚经註解铁鋑錎X卍XXX註解铁鋑錎卷下能净业障魔军赶散提起法性直到彼岸老子云若能尝清净天地悉皆归复次又叫须菩X提若善男子善女人受持读诵此金刚经若为人轻贱不得人敬重是人先世罪业应该堕三恶道以今世被人轻贱故先世罪业即为消灭当得阿耨多罗三藐三菩提佛言持经之人该一切天人恭敬供养为前世业重甞被人轻贱不得人恭敬供养自今受持金刚经典不起人我等相冤亲平等心无恼恨念念甞行般若波罗密行如是修行先世罪业即为消灭当得阿耨多罗三藐三菩提佛又叫须菩提我念过去往昔无量阿僧祇劫直至于燃灯佛前得值八百四千万亿那由他诸佛悉皆供养承事无空过者佛言我思过去无量劫前行菩萨道时四事供养遇此数佛一一佛所尽心尽力为求佛故须菩提若善男子善女人于后末法之世有受持读诵此金刚经者所得功德胜我所供养诸佛功德百分不及一我若具说者或有人闻心则狂乱狐疑不信须菩提当知是此金刚经义不可思议功德果报亦不可思议是故能净业障若是能净业障之人人我不生甞能清净魔军自然而散虽然如是不要忘了本主故云提起法性直到彼岸能净业障再不生放下身心好用功大道本来尝清净方知不碍主人公业障者有五业五障五业者弑父弑母弑阿罗汉出佛身血破和合僧五障者烦恼障报障障碍事X障理障能净业障者时时刻刻尝行般若清净行除却人我贪嗔除却无明烦恼如是之人能净业障再不生身心者身有三业贪淫杀害偷盗心有无数业障悭贪心利名心嫉妬心计较心胜负心贡高心我慢心杀害心狠毒心三毒心怕怖心邪心妄心无明黑暗心有种种不善之心若能放下身心好下般若功用是故放下身心好用功此箇大道之理不用做作即要身心清净故云大道本来尝清净如此行持方知不碍主人公也能净业障前世冤𠎝今世忘幻化非真相色空皆一样佛真如妙难量自在纵横出入尝收放徧界明明不覆藏徧界明明不覆藏能净业障之人以今世人轻贱故先世罪业即为消灭故云前世冤𠎝今世忘幻化色身非是真相心经云色不异空空不异色色即是空空即是色是故色空皆一样我的佛这箇真如之体本无相貌随处现青黄的故云真如妙难量则要行人把自已一箇当人甞要自在纵横提得起放得下牧得陇匝得开摧得动拨得转如是行持才得徧界明明不覆藏究竟无我玄门有锁不得鍉开生死难躲直下究竟原无我体四大六根总无交涉一口无常尽皆败坏百无一用即因世人皆执有身迷已逐物弃亲向疎认贼为子妄将四大六根为实作X种种业造种种苦故有轮回生死若有究竟之人尽底掀翻万缘顿息故云究竟无我尔时须菩提白佛言世尊善男子善女人发阿耨多罗三藐三菩提心云何应该是脩行人的住处云何降伏其贪妄之心佛告须菩提善男子善女人发阿耨多罗三藐三菩提心者当生如是般若心住我应该灭度一切众生灭度一切众生巳而无有一箇众生实是我灭度者如此者除能所心也除众生心也除我慢心也才得降伏其贪妄心也何以故须菩提若菩萨有我相人相众生相寿者相则非是菩萨若见有众生可度即是我相有能度得众生心即是人相谓涅槃可求即是众生相见涅槃可证即是寿者相有此四相即非菩萨所以者何须菩提实无有我人众生寿者法发阿耨多罗三藐三菩提心者须菩提于意云何如来于燃灯佛所有四相法得阿耨多罗三藐三菩提不须菩提会佛之意故言不也世尊如我解佛所说义佛于燃灯佛所无有四相法得阿耨多罗三藐三菩提佛言如是如是佛又叫须菩提实无有四相法如来得阿耨多罗三藐三菩提须菩提若有四相法如来得阿耨多罗三藐三菩提者燃灯佛则不与我受记汝于来世当得作佛号释迦牟尼以实无有四相法得阿耨多罗三藐三菩提是故燃灯佛与我受记作是言汝于来世当得作佛号释迦牟尼X何以故如来者即诸法如义此句甚疑如来有我人众生寿者四相法得了阿耨多罗三藐三菩提法者燃灯佛则不与如来受记实无有四相法不得阿耨多罗三藐三菩提燃灯佛受记与来世何不今世就成佛道咦科家道即应着了无得法点为来世证菩提如此者还在门外诸法如义者不着色声香味触法也佛叫须菩提若有人言如来得了阿耨多罗三藐三菩提须菩提实无有四相法佛不得阿耨多罗三藐三菩提须菩提如来虽然所得阿耨多罗三藐三菩提于如是法中无实无虗无实者此菩提妙法一切不着心无生灭故言无实无虗者此菩提法本有万行大慈大悲大喜大舍用之不少故言无虗是故如来说一切诸法心无所染皆是佛法须菩提所言一切法者虽然说度人或大乘或上乘或小乘心无能所即非一切法又要利已利他是故名一切法佛又叫须菩提譬如人身长大须菩提答言世尊如来说人身长大皆有限量则为非大身法性量等空虗是名大身色身虽大内无智慧不能成就则非大身法身虽小内有智慧心无能所限量是名大身佛又叫须菩提菩萨亦如是明白此理若作是言我当灭度无量众生若有度众生之心则不名为菩萨何以故须菩提实无有四相法名为菩萨是故佛说一切菩萨缘觉声闻之法无我无人无众生X无寿者须菩提若菩萨作是言我当庄严西方佛土是不名为菩萨何以故如来说庄严佛土者若是布施斋僧拜经拜佛念弥陀观想西方即非庄严心净即佛土净是名庄严是胜妙定经云假使有人造得白银精舍满三千界不如一念禅定心心有能所即非禅定能所不生是名禅定禅定即是清净心也佛告须菩提若菩萨通达无我的法者如来说名真是菩萨故云玄门有锁修行之人若无智慧钥鍉透开金刚无缝之锁切须参访知识名师一一凿破才躲得生死轮回故云不得匙开生死难躲究竟无我路不通上唿下吸在居中不正不偏长安道声声唤应主人公四大色声是命本来面目是性见金眼看耳闻鼻臭口说手拈脚走是我的安身立命若是究竟无我四大无了那里是我安身立命是故路不通上唿下吸者唿出肝与肺吸入心与脾皆在两肾上起左肾父精为人种右肾母血为人根故有皮囊左肾为丹田右肾为命门左肾为婴儿右肾为姹女号做赵州桥中间本主巍巍不动故云上唿下吸在居中若说正眼看耳听鼻闻口说手拈脚走若说偏本来不住眼耳鼻舌身意是故不正不偏长安路叫张三应诺叫李四应咳故云声声唤应主人公这箇就是安身立命也X究竟无我百岁光阴一剎那行住并坐卧时时休蹉过佛急急念弥陀势至观音接引极乐国九品莲台礼拜佛九品莲台礼拜佛究竟无我之人看破了皮囊一百岁光阴则当得剎那之间闪电之间有何甞也偈曰百岁光阴燃指间奔驰不定片时闲烦君点检形骸骨多少英雄去不还是故百岁光阴一剎那苦劝行人在行住坐卧四威仪内细细检点不要放过故云行住并坐卧时时休蹉过佛叫须菩提实无有四相法名为菩萨是故佛说一切声闻缘觉菩萨之法皆修无我无人无众生无寿者须菩提若是菩萨作是言我当庄严西方佛土是不名为菩萨何以故如来说庄严佛土者六度万行假名庄严事理故云即非庄严直得心净是名庄严我的佛虽然如是世人根基大小难以化度故分三乘故劝世人急急念弥陀势至观音接引西方极乐国九品莲台上花开见佛悟无生且到不退菩提登彼岸故云九品莲台礼拜弥陀佛一体同观八万四千利益金刚透出三千万法归一更无异观故云一体同观须菩提于意云何如来有肉眼不须菩提会意观色身不久皆归败坏故言如是世尊如来有肉眼佛叫须菩提其意云何如来有天眼不须菩提会意乃普照大千沙界故言如是世尊如来有天眼佛言须菩提X于意云何如来有慧眼不须菩提会意乃智烛常明故言如是世尊如来有慧眼佛言须菩提于意云何如来有法眼不须菩提会意乃了诸法本空故言如是世尊如来有法眼佛言须菩提于意云何如来有佛眼不须菩提会意自性常觉本来不二故言如是世尊如来有佛眼不即如来有五眼一切人尽有五眼为迷所覆不能得开修行人除却迷心即得五眼开明佛又叫须菩提于意云何如恒河中所有沙佛说是沙不须菩提会意恒河有四十里濶沙细如面故言如是世尊如来说是沙佛言须菩提于意云何如一恒河中所有许多沙况有如是沙等恒河是诸多恒河所有无量沙数喻诸佛世界如是宁为多不须菩提会意况一恒河有四十里濶河中沙细如面又况一粒沙是一恒河故言甚多世尊佛告须菩提尔所国土中所有众生若干种种不善之心如来悉知何以故如来说诸差别心皆为非妄之心识得妄心非心是名为真心是故八万四千所以者何须菩提过去心不可得现在心不可得未来心不可得如来正徧知眼见众生心内起诸妄心一一如恒河沙数前念后念中念皆从无明中生如来清净心中显现在白如水波心柴不住水也过去心以过去妄想他甚么现在心真心无相一切临危掇不去思量他甚么未来心未来未至想他不来是故利X益金刚透出三千界一体同观路不迷出入纵横有谁知门前有条中直路根深不怕大风吹若是一体同观之人上观天庭下观众生中观人民广观诸佛细观万类一切山河大地异类众生再无异观故名一体同观行人十二时中如此觉照皆是一体故云一体同观路不迷如此观看放出不着境界收来不住妄想是故出入纵横有谁知门前有一条虗空大道中直路凭他黄风刮黑风吹本性巍巍不动故云根深不怕大风吹一体同观点破三心不用参三箇铁鋑錎嚼碎囫囵嚥佛滋味总一般前后三三将来做一担五眼圆明证涅槃五眼圆明证涅槃一体同观之人上至仙佛下至昆虫草木各各元本总是同故云一体同观点破三心者乃是过去心不可得现在心不可得未来心不可得此三心皆是妄心若除了无名妄想心总是如来亲弟子故云点破三心不用参三箇铁鋑錎者乃是贪嗔痴此三心皆在贪嗔痴此贪嗔痴由如三把鋑利快刀故要嚼破囫囵嚥此贪嗔痴虽分三事总是妄心是故㘂味总一般前后三三者昔日无着文入五台山遇一老翁牵牛而行邀文入寺翁唤均提童子应声而出来迎翁纵牛引文陞堂堂宇皆金色翁踞坐指绣墩命坐翁曰近者何来文曰南X方而来翁曰南方佛法如何住持文曰末法比丘少奉戒律翁曰多少众文曰或三百或五百文即问此间佛法如何住持翁曰龙蛇混杂凡圣同居文曰多少众翁曰前三三后三三翁唤童子致茶饼酥酪文纳其味心意豁然翁拈起玻璃盏问南方还有这箇么文曰无翁曰寻常将甚么吃茶文无对见日色晚遂问翁言投宿得否翁曰汝有执着心在不得宿文曰某甲无执着心翁曰汝曾受戒否文曰受戒久矣翁曰汝无执着心何用受戒文辞退翁使童子相送文问童子前三三后三三是多少童子唤文德文应诺子曰便是多少文问此为何处子曰金刚窟般若寺文悽然而悟彼叟即是文殊童子稽首愿乞一言谓别子说面上无嗔是供养口里无嗔吐妙香心内无嗔是真宝无垢无染是真常童子言讫与寺俱隐但见五色云中文殊骑金毛狮子往来云中忽然白云从东来覆之不见雪窦颂曰千峰盘曲色如蓝谁谓文殊如对谈堪笑清凉多少众前三三与后三三若是前后三三一担挑得转山河为自已转自已为山河如是之人决然五眼圆明五眼者乃是肉眼天眼慧眼法眼佛眼如是五眼圆明照见恒河沙数三千大千世界才晓得诸佛如来涅槃受用故云五眼圆明证涅槃法界通化达磨传下折芦过江神通变化X佛身充法界通达化无边楞严经云若一人发真归元十方虗空悉皆销殒故云法界通化达磨面壁九年他有向上之意是故达磨传下昔日达磨到与江口无船而渡折芦过江乃是达磨的神通变化西天二十八祖都有神通因有神通障了无为道东土五祖不传神通故云折芦过江神通变化法界通化有功能处处相逢路亦通今遇明师亲指点直至西方旧古今本性包含法界天地一性之中佛叫须菩提于意云何若有人满三千大千世界金银琉璃等七宝以用布施是人以是因缘得福多不须菩提会意前世是因今世是缘今世脩因后世受缘故言如是世尊此人以是后世因缘得福甚多佛叫须菩提若福德有实不能成就佛果菩提如是不说得福德多以福德无故他不究自已生死不得佛果菩提如来说得福德多即是来世天上人间富贵报三千大千七宝布施之福俗眼为实慧眼见空福归俗谛空归真谛寸丝不挂慧性圆明慧福双脩不住那畔福即现世慧了生死超脱三界是故布施之福百分不及其一故云法界通化有功能你看有功能的人迎宾待客做买做卖思算计较言谈语话吹歌唱曲造作安排手拈脚走是故处处相逢路亦通今日又遇明师亲指点咄指点那X箇喏便是这箇西方者自性西方不从外得心净是也旧古今者本来无古无今四维上下古往今来浑身一箇西方故云直至西方旧古今法界通化识破尘劳是虗花万缘都放下寸丝全不挂佛精躶赤剎剎五蕴皆空好把白牛跨驾一朵祥云直到家驾一朵祥云直到家法界通化之人识破尘劳皆是虗花境界临危之时一件也拿不动即有一箇身体又是异物就是夫妻儿女难替无常故云识破尘劳是虗花若要超生脱死须是万缘放下丝毫不挂我的佛如是之人精躶躶赤剎剎五蕴皆空跨住白牛白牛者乃是大乘白牛车非是羊车鹿车驾祥云者祥云即是瑞气乃是向上之意是故蕴空好把白牛跨驾朵祥云直到家离色离相三玄向上末后一着便是了当色相因缘妄想生若离妄想即得见性佛叫须菩提于意云何佛可以三十二相具足色身见不须菩提会意故言不也世尊如来不应以具足色身见何以故如来说具足色身皆有败坏即非具足色身若行三十二清净行是名具足色身佛恐须菩提认三十二相色身以为如来为遣此迷故问可以具足色身见否须菩提会意具足色身皆有败坏即非具足内具三十二清净行是名具足佛又叫须菩提于意云何如来可以具足我人众生X寿者诸相见不须菩提会意故言不也世尊如来不该应以具足我人诸相见何以故如来说我人诸法具足即是妄心识心乃是轮回之根即非具足若得妄心识心无明心烦恼心俱无是名诸相具足若是脩行之人贪嗔痴三毒未泯言见法身者故无此理皆是大诳语但能见者祇是化身妄想上来的非是清净法身若要见清净法身须是忘情绝念独露玄机忽然㘞地一声徧周沙界随处现身故云离色离相三玄者体中玄句中玄玄中玄体中玄者函葢干坤句句中玄者随波逐浪句玄中玄者截断众流句又云得意忘言意中玄一句明明体中玄九月菊花句中玄向上者乃是向上之意故云三玄向上末后一着者昔日世尊正法眼藏涅槃妙心付与迦叶故云末后一着便是了当离色离相是真空撒手扬扬不染尘一点灵光自家的清净来往不见踪若得离色离相一箇清净真空故云离色离相是真空佛云须菩提于意云何如来可以具足我人诸相见不须菩提言不也世尊如来不应以具足我人诸相见是故撒手扬扬不染尘须菩提言何以故如来说我人诸相即是妄念识心非为具足若得妄心识心俱无是名诸相具足具足非具足不从外得乃是一点灵光故云一点灵光自家的X这一点灵光在眼曰见在耳曰闻在鼻曰嗅在舌曰论在手曰拈在脚曰奔通身週徧彻满十方明者唤做佛性不明者唤做鬼魂是故清净往来不见踪离色离相念佛当生极乐邦九品莲开放出广长舌相佛弥陀放毫光接引众生同赴莲花藏本性常闻般若香本性常闻般若香离色离相之人不于一佛二佛三四五佛而种的善根而巳于无量千万佛之所恭敬供养而种诸善根闻此金刚章句乃至一念生清净者所以难进难解故劝脩行人一心念佛当生西方极乐世界九品莲开花开面光阿弥陀佛出广长舌相徧覆三千大千世界咦阿弥陀佛舌头徧覆三千大千世界头有几能大大弥陀经云阿弥陀佛身长百万亿那由他恒河沙数由旬佛领头云弥陀两眼号绀目绀目澄清四大海阿弥陀佛眉间甞放白毫光白毫宛转五须弥一箇须弥山王广高十六万八千由旬阿弥陀佛身中有八万四千相好光明光中化佛无数亿化菩萨众亿无边如此者科仪有偈曰步步头头皆是道弥陀原不住西方法身徧满三千界化佛权为十二光若念得这箇弥陀佛着接引众生同赴华藏庄严世界海是故同赴莲花藏行人若依般若波罗蜜多法者才到得华藏庄严极乐世界是故本性常闻般若香若X即一念念佛观想西方即到得西方极乐莲华化身花开见佛还要悟无生法也咄西方是有是无噫一切皆是妄想所生了妄归真也非说所说不在分别响亮一声石人脑裂解说非干舌能言不在声说的不是法听的不是经佛言须菩提汝勿谓如来作是念我当有所说法我虽说法无有说法之意汝莫作如是之念何以故若人言如来有所说言即为谤佛不能解我所说故须菩提我说法者不在语言上说不在文字上说皆在自性上建立三宝开导迷人领见本性故云无法可说是名说法凡夫说法我能我会我悟我达能所不除虽然说法度人如贫数富宝自无半分文即是地狱种子如来说法如响应声任用无心不同凡夫作生灭心说若言如来有能所说法即为谤佛昔日善星比丘讲得十八香象䭾经人我不除生身活陷地狱云光法师讲得天花乱坠贪嗔不改堕在堰牛杂摩经云真说法者无说无示真听法者无闻无得了万法空寂故云非说所说不在分别尔时慧命须菩提白佛言世尊颇有众生于未来世闻说如是般若之法生信心不佛言须菩提生信心受持此金刚经者四相永绝我人不生彼非众生执着人我四相不除非不众生何以故众生众生者执有执无二众生也如来说众生心同太虗非是众生乃是解脱佛性X若是执有执无者是名众生若有人明得此经之理体得此经之行讲说此经者乃是法雷响亮一声把这些打死坐的石人惊得胆战心寒故云响亮一声石人脑裂咄行到山尽水穷处悬崕撒手处瞬目之时忽然㘞地一声由如轰雷霹雳掇转虗空通身无我咦命根顿断虗空裂独露堂堂一法身是故响亮一声石人脑裂非说所说实强高要知平地起波涛三心顿彻须弥顶一点灵光透九霄非说所说者乃是不说而说心无住相如是之人实是强高虽然如是不明自已不断生死根是故要知平地起波涛若知起处便知生死根源昔日刘海月参白云师父拜而问曰弟子念虑降伏不住如何师问曰是谁念虑海月云弟子师云是谁降伏海月似省不省沉吟微笑师云来去都由你閙好没主宰若是敌他不过即便放下更要知放下的是谁若识得自有主宰便不被他瞒过海月遂省礼拜而谢又有石霜和尚问石头和尚举念不停时如何石头云咄是谁举念石霜于此大悟但只如此念念不离当处举意思虑语言知觉从何而出故云要知平地起波涛若识得了只要三心顿彻过去心不可得现在心不可得未来心不可得此三心顿彻人现在三界之外是故三心顿彻须弥顶一点灵光透九霄X非说所说聋汉听经哑解说铁树花开放至今无枝叶佛这事委的拙说者听者其实难分别古佛西来玄妙诀古佛西来玄妙诀讲说非干舌闻声不是声哑子谈妙法聋子隔壁听此言无情说法乃是浔潺绿水出广长舌出云腾鸟飞水流风动百草生芽星移斗转昔日苏东坡一见有省偈曰溪声尽是广长舌山色无非清净身夜来八万四千偈今日如何举似人此无情说法喻如铁树开花虽然开花却无心也无枝叶者若是有情人说法便有羊车鹿车牛车分为大乘中乘小乘有枝有叶若乃无情说法直指人心见性成佛无有枝叶是故至今无枝叶我的佛无情人又不念佛又不拜佛又不烧香又不点烛又不诵经又不打坐这事其实委的拙若是说经者诵经者听经者听说者此二等人会不着西来大意故云其实难分别昔日如来正法眼藏神光三拜依位而立又昔日须菩提讲般若法大梵天王来听法赞云尊者讲得好般若法尊者云世尊谈经四十九年不曾开口我亦不曾开口如何称赞妙法天王云我一法不听得实是般若妙法呵呵听的不曾听说的不曾说是故才是佛祖西来玄妙诀无法可得对面不识父子上山各人努力悟性空故无法可得须菩提白佛言世尊佛得阿X耨多罗三藐三菩提为心无所得耶佛言如是如是佛叫须菩提我于阿耨多罗三藐三菩提乃至无有希求少法可得是名叫阿耨多罗三藐三菩提须菩提言心上清净即是菩提佛言如是如是我于菩提实无希求之心名叫阿耨多罗三藐三菩提乃是自已灵觉真性咄要见真性么不须覔火把灯寻渴饮饥餐常对面故云父子上山各人努力无法可得最为高灵山会上转千遭修向莲台分明现弥陀出现赵州桥五蕴本空四相俱忘无一法而可得如是之人最为高强五蕴空四相忘的人由如亲在灵山会上转过千遭面见释迦牟尼佛印证是实虽然如是请问老师昔日释迦佛灵山说法双林涅槃今在何处呀徧大地都是释迦佛的丈六金身是故灵山会上转千遭金时有等迷人即知西方极乐世界莲开见佛不想此处就是莲花化生我今明说信受奉行此地下金沙轮所持金沙轮下水轮所持水轮下风轮所持风轮空虗所持有一大莲花所载一莲花中载一须弥山王七环香海七环金山一四大盐海一四大洲一日月所照名一世界小千世界小千莲花每各一千有一大莲花总载名中世界千箇中千世界又一大莲花总载名为三千大千世界为一佛剎土上下二十佛剎最下X一大莲花所持名为宝光明剎种妙光香水海周围十数中间一数十数之外又有十数共二十一箇宝光明剎种总该四百二十箇三千大千世界又有一大莲花所持名华藏庄严世界海是故修向莲台分明现赵州桥者即是两肾左肾为人种乃是先天父精右肾为人根乃是后天母血精血聚会结成色身唿吸在两肾起落唿出是父精吸入是母血此是人的根种者也号为赵州桥若是赵州桥摊了本性弥陀去了故云弥陀出现赵州桥无法可得色即是空空是色色是真空舍权把房儿借佛无二亦无别海底嫦娥却似天边月影落千江月一摄影落千江月一摄既然无法可得自已就是真空法性这箇真空法性无有色相则不能显色相无有真空法性则不能生无垢子云法身与色身不必论疎亲皆赖东君力花柳一般春故云色即是空空是色此色身田如客店主人暂住主若离舍屋即假塌主人常在故云色是真空舍权把房儿借我的佛天地日月山河大地草木丛林男女相貌一切万物皆是真空发现是故无二亦无别嫦娥就是月也水喻色身月喻真空法性故云海底嫦娥却似天边月影落千江月一摄也净心行善如露如电作些透法通行一线X清净身心行诸善法复次佛又叫须菩提众生本性与诸佛无二故言是法平等无有高下是名叫做阿耨多罗三藐三菩提修三菩提人以无我无人无众生无寿者修一切善法则得阿耨多罗三藐三菩提此菩提法上至诸佛下至昆虫尽含种智故言平等无有高下但离四相修一切善法则得菩提不离四相修一万年不得菩提何名善法于一切法心无染着对一切境心不动摇于出世法不贪不爱于一切处常行方便到一切处为说正法领悟菩提是名修一切善法佛又叫须菩提所言善法者希望果报如来说非善法若心不望果报是名善法故云净心行善一切修行之人不识此理但去参禅打坐打七炼魔拜经拜佛念经念佛烧香点烛修寺建塔斋僧布施求生天上人间后世福报报尽还入地狱这些有为之法如露如电若要超生脱死离色身外别参一步故云作些透法通行一线咦通那一线呵呵里外一体空诸人拿不着净心行善好脩行世上有卷无字经若还有人寻得见便是知识出世人以清净心行诸善法佛叫须菩提所言善法希望果报如来说非是善法不望果报是名善法是故净心行善好修行虽然说一切善法不望果报乃是无字上发出来的此一卷无字真经又不在纸X上又不在身上又不在眼耳鼻舌上又不在手拈脚走上却在世上科仪有偈曰数行梵字云中鴈一曲无声涧底琴德胜河沙浑不用清风明月是知音是故世上有卷无字经若还有人寻得见便是知识出世人也净心行善般若堂中去参禅若要光明现单单提一念佛着力用心参万法皆空无为真人现自在逍遥坐宝莲自在逍遥坐宝莲净心行善之人要在般若堂中参禅见性忽然断炮一声信手掀开娘生屋掇转虗空无一物净然独露活真人若到这般田地才进我的大门今时有等迷人不识此理到去深净闲处不见人言所在打办身心昼夜蒲团不倒谓之般若呵呵差之毫厘失之千里此般若堂乃是般若之理昔日梵志手执梧桐花献佛佛云放下着梵志放下一手花佛复云放下着梵志又放下一手花佛亦云放下着梵志言我两手花俱以放下了时今又叫我放甚么佛云放下中间的梵志豁然大悟金刚经云无诤三昧人中最为第一清净经云上士无诤下士好诤上德不德下德执德执着之者不明道德所以众生不能成道者法华经云心同虗空界示等虗空法证得虗空时无是无非法明白得此理才是般若堂中参禅的人行人若要自已光明显现切须提起一念不要放他妄想上去了便是X轮回之根不要放他无明上着脚便是地狱之种不要放他悭贪上去了便是饿鬼根不要放他烦恼上住脚便是毒蛇之类不要放他我慢上去了便是脩罗之种不要放他愚痴上去了便是畜生之根时时刻刻提起本主一念不要放舍是故行住坐卧不离这箇若离这箇当面蹉过如是行持才是佛门弟子我的佛着力用心参直要参到万法皆空时节现出自已无为真人普覆大千沙界才得自在逍遥坐宝莲咄有一等人口参大道心住贪真何也呀此人家事不办心又不足恩爱不弃六欲不除烦恼不断盖覆佛性到临危之时眼光落地一切不见地狱里去了非干我事福智无比透骨透髓转上崑崙了达生死福智等虗空无物可比喻佛叫须菩提若三千大千世界中所有许多诸须弥山王如是金银琉璃珊瑚玛瑙真珠琥珀等七宝聚有人持用布施若人以此金刚般若波罗密经乃至这四句偈等受持读诵为他人说于前七宝福德百分不及其一就是百千万亿分乃至只当算数譬喻将来所不能及大铁围山高至三禅天中铁围山高至二禅小铁围山高至初禅此三铁围山喻六欲七情见闻觉知人我贡高须弥山高八万四千由旬喻八万四千尘劳妄想三千大千世界喻贪嗔痴各一千若人将自已真七宝布施胜是你金银琉璃七X宝等布施何名真七宝布施眼不贪色名色宝布施耳不贪声名声宝布施鼻不贪香名香宝布施舌不贪味名味宝布施身不贪触名触宝布施意不妄想名法宝布施性不起念名佛宝布施此是金刚般若波罗密法故云福智比透骨透髓崑崙者乃是须弥山王三界诸天俱在须弥顶上若行人超出三界故云转上崑崙了达生死咄若要超三界万双草鞋跑呀怎么超得过咦打死了识心现在三界外今时有等迷人运气冲天透顶皮尾闾穴发了火后起透过背嵴双关上透紫微阙穿过崑崙顶降下明堂雀桥重楼送入丹田与婴儿姹女怀胎结圣叫做转上崑崙了达生死若是一把火烧了色身崑崙山也烧了也我看你那里去安身立命呵呵千差万差差得者不曾见也福智无比要心坚优钵花开无两般大道分明从此出佛的三昧本难传福者七宝布施之福智者说法方便之智福智比愚将来百分不及其一若修智慧先要心坚是故福智无比要心坚世上的优钵罗花乃是黄白花此花不是世上的此喻说法方便由是优钵罗花开无有诤害之意故云无两般譬如暗中宝无灯不可见佛法无人说虽慧不能了是故大道分明从此出惟有佛的三昧实是难说难传若得声闻乘法缘觉乘法菩萨乘法三界诸天法求生西方X法求后世为人法这些有传有受有教有证这便好传佛的三昧乃是虗灵人空法空万法皆空纤尘不起万法不识教我传箇甚么故云佛的三昧本难传福智无比万丈玄门过客希道理非容易不离方寸地佛真如透漕溪一点灵光自然明历历八卦干坤合太极八卦干坤合太极修福者七宝布施之福求生天上人间富贵报若脩智慧由如虗空不可度量故云福智无比此一卷金刚经的玄妙之理最广最大即是无人踏着故云万丈玄门过客希此经之理不于一佛二佛三四五佛而种善根以依无量千万佛所种之善根闻是金刚经文字章句是故道理非容易此一卷金刚经不在纸上又不在字脚上却在本性上故云不离方寸地我的佛真如乃是本性真如漕溪乃是漕溪六祖昔日六祖参五祖时五祖问汝自何来答曰岭南五祖曰欲须何事答曰唯求作佛祖曰岭南人无佛性答曰人有南北佛性岂然是故真如透漕溪明得此理者眼看耳听鼻闻口说手拈脚走故云一点灵光自然明历历八卦者干坎艮震巽离坤兑按东西南北四维故云八卦干坤合太极今时有等邪人说背嵴中是漕溪路呵呵差之毫厘也化无所化不分小大参透正法自有高下X众生性本空化亦无所化佛叫须菩提于意云何汝等勿谓如来作度众生是念我当度脱众生须菩提莫作如此之念何以故实无有众生如来度者若见有众生如来度者如来也四相不除则有我人众生寿者如此之语佛不曾度众生众生若要度殊非自度自佛又叫须菩提如来说有我者乃是自已真我本无形相则非有我而凡夫之人看见佛相我人不除以为有我须菩提凡夫者如来说本来无相我人不生即非凡夫执着我人等见是名凡夫如来说有我者自性清净一切不着我不同凡夫贪嗔无明虗妄不实有我人者即是凡夫我人不生即非凡夫不悟般若法即是凡夫若悟般若法即非凡夫非是凡夫乃是解脱佛性是故不分小大若参透了正法依般若法脩持体般若之行即非凡夫不依般若法脩持不体般若之行故云参透正法自有高下化无所化尽超昇扫尽尘劳古镜明照彻本来娘生面逍遥自在道家人众生性空本来清净是故化无所化尽超昇虽然如是还要行人扫尽色声香味触法尘劳现出本性一轮古镜故云扫尽尘劳古镜明这箇娘生面好些人差悞了有的人说本来面目是娘生面我且问你这箇本来面目是那箇养的心经作证不生不灭不垢不净不增不减有谁人所生又有人X说本来面目是无极生的我又问你无极生你本性本性可生谁么世上有父必生子大道门中本无那话无极就是本性本性就是无极但有二必不是我今直说信受奉行父母生我身体有一箇面孔被人骂了面上生嗔被人说了面上通红若还照破心内无嗔面上无恼故云照彻本来娘生面逍遥自在道家人化无所化一句弥陀被云霞提起无生话万神皆惊怕佛步步踏金沙宝葢幢旛璎珞垂珠挂七宝池中四季花七宝池中四季花既然化无所化单提自已一句阿弥陀佛即自恩爱烦恼无明暗遮覆葢了佛性不得打开故云一句弥陀被云霞即要行人提起父母不曾生的时节那一句无生话良久云这是无生法忍此是鬼神觑不破之机是故万神皆惊怕我的佛若明此理大地皆为佛国头头尽是西方故云步步踏金沙如是之人将六尘改为七宝那七宝眼是色宝耳是声宝鼻是香宝舌是味宝身为触宝意是法宝性是佛宝如是七宝璎珞随身是故宝葢幢旛璎珞垂珠挂此四大七宝池中甞开春夏秋冬四季心花才无无明烦恼暗遮显出本性一轮明月法身非相方寸安上末后消息才是了当清净法身非属相貌佛叫须菩提于意云何可以三十二相具足色身观见如来不须菩提会意报X身具三十二相皆靠法身之力故答言如是如是以三十二相观见如来佛恐须菩提有执相之病叫言须菩提若以三十二相观见如来者转轮圣王具三十二相八十种好于佛无二则是如来须菩提会佛之意白佛言世尊如我解佛所说义不该应以三十二相观见如来是故法身非相此箇法身既无相貌今在何处即在做买做卖上迎宾待客上思算计较上故云方寸安上这箇末后消息世尊云若以色见我以音声求我是人行邪道不能见如来此四句世尊不认人情乃是扫邪归正世尊说若是色相上求见如来者以念经念佛音声上求见如来者是此二种人行邪道不能见清净法身如来也如是明白万事了毕再不可高声念佛再不可色相求佛本性中自有弥陀念须正念且道如何正念开看一些无动着三十棒咦打杀了怎么好若得打杀了免得留在后头累世是故末后消息才是了当法身非相好根基千门万户放光辉未曾举起三界外毗卢顶上一声雷清净法身不属相貌上至仙佛下至昆虫永嘉云诸佛法身入我性我性共同如来令故云法身非相好根基你看你看青青翠竹郁郁黄花徧大地发现是故千门万户放光辉咄怎么修行人超出了三界俗语云举心动念天地皆知超不出三界X咦不举意以前会良久云未曾举起三界外毗卢此云徧一切处即是清净法身这箇清净法身行人要见打扫心田一心清净日久月深由如轰雷霹雳信乎尽底掀翻掇转虗空无一物暂然独露活真人故去毗卢顶上一声雷法身非相智慧圆明得一张五果并四向鼻孔都一样佛无上法中王四智三身徧满虗空藏体露堂堂尽放光体露堂堂尽放光这箇清净法身非青黄赤白之相貌又无眼耳鼻舌身意是故法身非相若得智慧之眼圆明普照十方张者开也故云智慧圆明得一开开者悟也乃是智慧圆明得一悟五果者须陀恒果即是初禅天斯陀含果即是二禅天阿那含果即是三禅天阿罗汉果即是四禅天阿兰那行果即是佛果是无诤行也四向者初果向二果向三果向四果向初果喻眼二果喻耳三果喻舌四果喻口佛果喻鼻虽然分眼耳鼻舌口不离一面是故鼻孔都一样我的佛无上者再无有上万法是他为主故云无上法中王四智三身者眼识耳识鼻识舌识身识此五识为成所作智意识为妙观察智传送为平等性智含藏识为大圆镜智三身者妙观察智成所作智二智转为千百亿化身平等性智转为圆满报身大圆智智转为清净法身若是行人一一转得故云四智三身徧满虗空藏观音经云X十方诸国土无剎不现身故云体露堂堂尽放光无断无灭红炉点雪千江普照一轮明月依空又落空无生断灭见佛叫须菩提汝若作是说如来以具足三十二相故得阿耨多罗三藐三菩提须菩提莫作如是之念如来不以具足相故得阿耨多罗三藐三菩提须菩提汝若作如是之念发阿耨多罗三藐三菩提心者说了诸法断灭顽空莫作如是之念何以故发阿耨多罗三藐三菩提心者于发不得断灭顽空相须菩提闻说法身离相便不脩三十二清净行现成是菩提佛言须菩提莫作是念如来不修三十二清净行而得菩提汝若言不修三十二清净行而得阿耨多罗三藐三菩提者即是断佛种性无有是处今时有等修行人离色身而别求法身永尽烦恼常住心寂灭如此者成于断见乃是断灭顽空呵呵不解色身内有法身即此色身从头至足灵觉之性充满一身如是会得色即法法即色有即空空即有一体真如不离色身超出三界永嘉云幻化空身即法身法身觉了无一物本源自性天真佛从上祖师借此幻身修成佛道古人云欲知佛性义不离世间觉离了世间觉何求佛性义如来不说断灭相故云无断无灭片雪者一切诸法乃是参禅打坐打七炼魔拜经拜佛观想西方求生天上共有三千六百傍门小教一千七百则打坐公案九X十六种外道七十二种邪法三千威仪八万四千细行法门俱是片雪唯有本性是红炉是故红炉片雪一切男女相貌蠢动含灵喻如水中月影总是空中无极之月所摄故云千江普照一轮明月无断无灭勇勐脩团圆正教最难求死中活了活中死大死三玄响悟头无断无灭者若是着了有乃是西方东土天上人间即求后世果报此是凡夫也若是着了无万法皆空本无一物乃是莽荡顽空若是一心不染七情不生乃是无记顽空鬼家活计故云无断无灭勇勐脩此团圆正教有无俱不立一体是方亲是故团圆正教最难求初进步之人就是死人一些而不省得拜了师父师将他活起性来才晓得眼看的耳听的鼻闻的口说的手拈的脚走的提得起放得下推得动拨得转展辘辘活泼泼便是死中活了又要活中取定万缘放下纤毫念不起如此者一定之中不觉有天有地两忘之后方知无我无人乃是活中死也是故死中活了活中死大死者人法双忘也人忘者忘形忘体法忘者忘情忘念人法双忘以后忽然外不见有山河大地内不见有闻见觉知㘞地一声浑身一箇虗空普照大千沙界此是大死也三玄者得意忘言意中玄一句明上体中玄九月菊花句中玄响者断炮一声由如轰雷霹雳掇转虗空归于自已万亿诸佛X打成一片才大死三玄响悟头无断无灭造化炉中玄妙诀离火常不灭坎水温温热佛龙虎左右彻姹女婴儿匹配中黄舍堪作蓬莱三岛客堪作蓬莱三岛客若修无断无灭之人还要脩真养性造化皆在炉中不要放他妄想上去了又不要他无明上住脚咄何者是炉我今明说信受奉行咦自已为炉元气为铅元精为汞心田中取出离火常要不灭不要放他出来烧坏了世界又要取出肾中坎水常要温温热不要放他流了出去损坏了房屋我的佛心不动为之龙吟身不动为之虎笑龙吟则精固虎笑则丹成故云龙虎左右彻左肾为婴儿右肾为姹女此是少阴少阳先天父精为人种后天母血为人根乃是老阴老阳是故匹配中黄舍中黄舍在脐下一寸三分名为丹炉用坎离水火炼成圣胎如是脩行堪作蓬莱三岛客咄有一箇人一些也不省得是如何此人一法无得做不受不贪真人到岸了达生死超出三关不受者心不领受不贪者爱欲不贪佛叫须菩提若菩萨以满恒河沙数等世界将七宝金银琉璃珊瑚玛瑙琥珀真珠等持用布施若复后来有人知一切佛法无我能所心不生得成于无生忍此菩萨胜前七宝布施菩萨所作功德何以故须菩提以菩萨自已不受福德故须菩提白佛言世尊X云何菩萨不受福德佛告须菩提菩萨所作功德度众生不应贪着名利是故说不受福德通达一切佛法无能所心名为无生法忍此人福德胜前七宝之福百分不及其一是故不受不贪若修行人依得一切佛法无我此人了达生死三关者乃是三界若依得一切法无我皆是佛法此等之人决然超出三界故云了达生死超出三关不受不贪看华池闷坐不知是呆痴寻着山前漕溪路此处便是上天梯既然不受不贪你还要去看舌头底下这箇华池便去闷坐一些须不想纤毫念不起是故闷坐不知是呆痴此四大色身号做宝山若有行人寻着宝山前面有一条漕溪路乃是离色身之外别参一步故云此处便是上天梯不受不贪学道参禅息万缘放下娘生面单单提一念佛工夫便现全密密绵绵自然成一片倒坐虗空驾铁船倒坐虗空驾铁船不受者心上一切杂念不起一切万法心不领受不贪者心上一切爱欲不贪故云不受不贪既然如是参禅学道之人还要把万缘放下了面皮破了不要怕羞是故放下娘生面单单提一念南无阿弥陀佛行也念坐也念住也念卧也念生也念死也念日也念夜也念舍身舍命念即见念念全无影响境上全无作解言语双忘身心俱泯顿见X如一团清水相似赤历历隐在虗空之中活泼泼的无头无尾无面无背皎皎明明念成一片是故密密绵绵自然成一片若是成一片的人自已是虗空铁船是世界故云倒坐虗空驾铁船如此者岂有高低上下也威仪寂静要修禅定参达不透依旧是病四威仪中住净无染佛叫须菩提若有人言如来若来若去若坐若卧在四威仪中是人不解我所说之义何以故如来者无所从来而不来亦无所去而不来故名如来如来者非来非不来非去非不去非坐非不坐非卧非不卧四威仪中甞是空寂即是如来是故威仪寂净有一等人要修禅定眼观鼻鼻观心心观意意观神五行攒簇四大本空纤毫念不起恐落无记顽空故云参达不透依旧是病咄怎莫是无病的人咦行住坐卧的是谁圆陀陀光烁烁转辘辘活泼泼甞对面不可捾科仪云妙体本来无处所通身何更有踪由威仪寂静三斤麻无影树下法王家空中听得金乌呌尽道西方路不差行住坐卧四威仪中寂静之人心上由如三斤乱麻有工夫将去捻线无功夫拿去合绳故云威仪寂静三斤麻无影树者乃是太虗空也法王家者乃是水流风动云腾鸟飞皆是法王说法是故无影树下法王家今时有一切脩行之人即晓得水X中之日影叫做是我的佛性便是思量计较的便当了了他不识空中无极的金乌故云空中听得金乌呌尽道西方路不差又有一等邪人运气冲天透顶皮头顶气转作声叫做天上金鸡叫西方路不差呵呵差断蒲桃栅来年再不生若是烧了四大连这西方也烧了威仪寂静点起般若智慧灯根本原洁静寂然常在定佛境界更不生解脱楼前挂起轩辕镜大地干坤普照明大地干坤普照明威仪寂静之人还要点起智慧之灯照破烦恼无明是故威仪寂静心经云不生不灭不垢不净不增不减是故空中故云根本原洁净又要行人行住坐卧之中寂然不动甞座定中我的佛如是之人境界更不生解脱者即是寂灭寂灭者即是般若般若者即是本性虗空轩辕镜者即是轩辕黄帝有一面镜照见肝花五脏肥叟方圆将本性喻如轩辕镜要照见一切烦恼无明恩爱七情俱以照破故云解脱楼前挂起轩辕镜大地干坤普照明一合相理如人饮水温热自知世间无比本性一合打成一片佛叫须菩提若善男子善女人以三千大千世界碎为微尘于意云何是微尘众宁为多不须菩提会佛之意世界喻法身微尘喻色身故言甚多世尊何以故若是微尘众实有者佛即不说是微尘众所以者何此是世界喻法X身微尘喻色身世界一也微尘异也碎世界作尘尘无异性念尘为世界界无异性譬如全法起应应无异性全应起法法无异性一异无差佛说微尘众则非微尘众乃是众生心内微尘如三千大千世界微尘乃说性上妄念也即非世上微尘念上甞在清净微尘是名微尘世尊如来所说三千大千世界此言众生心内贪嗔痴各一千则非世界若是贪嗔痴尽是名世界此众生心内贪嗔痴不可测度故名大千何以故若世界实有者此众生心内尘劳和合则是一合相如来说一合相众生心有所得则非一合相心无所得时甞清净是名一合相佛叫须菩提一合相者即是不可说但是凡夫之人贪着一合相贡高我慢是非一切不除执着文字念不行般若波罗密法无有是处是故一合相理世人不知此理说也难信故云如来饮水温热自知世间人无比一合相理性道通宝珠一粒在虗空十方世界都照彻三世诸佛体一同一合相理之人性道俱通里外明彻打成一片无上无下无东无西无南无北皎皎明明由如宝珠一粒在虗空之中照彻十方世界无彼无此无高无低上至仙佛下至昆虫合一箇法体故云三世诸佛体一同也一合相理昔日梁王不识机达磨西来意折芦过江X去佛面壁九年余祖祖相传灯光常相遇一朵花开五叶齐一朵花开五叶齐本性一合打成一片再无修证佛言须菩提一合相者即是不可说但是凡夫之人贪着其事人我贡高贪着希求一合相法便说我能我会我悟我达人我是非是故不可说昔日梁武帝诏达磨帝问曰朕造寺写经度僧不可胜记有何功德师曰并无功德帝曰何无功德师曰此伹人天小果有漏之因如影随形虽有非实帝曰如何是真功德师曰净智妙圆体自空寂如是功德不以世求帝又问如何是圣谛第一义师曰廓然无圣帝曰对朕者谁师曰不识帝不领悟师知机不契折芦过江寓于少林寺面壁而坐九年有余后传神光二祖三祖僧灿四祖道信五祖弘忍六祖慧能直至如今故云一朵花开五叶齐知见不生借假修真玄妙消息点铁成金直下打成一片知见自然不生佛叫须菩提若有人言佛说的我见人见众生见寿者见须菩提于意云何是人解我所说义不须菩提会佛之意如来有真四见不同凡夫故言不也世尊是人不解如来所说义何以故世尊说真我见人见众生见寿者见即非妄我我是人见众生见寿者见若是人明得真上起妄妄上起真真妄不分合而为一是名我见人见众生见寿者见如来说令一切众X生自悟般若真智自修故说有四真见如来说一切众生皆有佛性是真我见说一切众生有无漏智性是真人见说一切众生本无烦恼是真众生见说一切众生本性万劫不坏是真寿者见凡夫之人不解佛意佛又叫须菩提发阿耨多罗三藐三菩提心者于一切佛法上应不着真妄如是知不着真妄如是见不着真妄如是信解虽度脱众生不生说法相须菩提所言说法相者能所心还在即非说法相能所心不生是名说法相是故知见不生借假修真者如来说的玄妙之理领人见性不离色身无了色身何处脩道故云借假修真凡夫色身就是一块生铁无明烦恼我慢贡高人我是非贪嗔妄想故有地狱轮回如来玄妙之理照破无明烦恼我慢贡高人我是非而得成佛是故玄妙消息点铁成金知见不生法力多离了苦海出娑婆大吼一声轰霹雳十殿阎王无奈河知见不生之人与三世诸佛同一修证真证菩提故云知见不生法力多如是之人离了苦海出娑婆若是大吼一声由如轰雷霹雳掇虗空归于自已浑身一箇清虗故云十殿阎王无奈河要拿上不着知见不生销唱金刚一卷经人人同恭敬箇箇坚心听佛种在八福中五蕴皆空心地明如镜那怕阎王X论世情那怕阎王论世情知见不生者乃修般若波罗密法也此一卷金刚单说般若波罗密法为四句偈是故销唱金刚一卷经苦劝大众不要蹉过了光阴故云人人同恭敬箇箇坚心听我的佛种在八福田中以为菩提种子八福田者大慈大悲大喜大舍此四无量心加四谛法乃是苦集灭道俱无名为八福田即是心田也五蕴空者乃是无色受想行识也若得照见五蕴空便超生死界得免轮回苦成于无上道心地明如镜者修行人的心镜照破了烦恼无明我执妄想贡高好勇人我是非如是行持那怕阎王论世情应化非真见性明心超出三界清净法身应身化身亦非真实佛叫须菩提若有人以满无量阿僧祇世界七宝持用布施即是人天福报有福有尽若有善男子善女人发菩萨心者持于此金刚经乃至金刚般若波罗密经此四句偈等受持读诵在心为他人演说利益一切众生其福胜彼胜是阿僧祇世界七宝施人云何为人演说只是教人不取于诸相自性如如不动如如不动之心无希求心无生灭心无喜怒心一心不动故云如如不动何以故一切有为法如梦幻泡影如露亦如电应作如是观梦者是妄身幻者是妄念泡者烦恼影者如业障露电者倐忽就无梦幻泡影X露电是名有为之法岂为常也真实离名相悟者乃是无为法也号无量寿如来是故应化非真若是行人不取诸相自心如如不动决然见性明心若得见性明心而成佛道如是修行超出三界透露箇清净法身咄若要超三界一点心无如是行持万事了毕应化非真了三身万道霞光一片明森罗万象当头现显出丈六紫金身应身化身非是真实喻如梦幻泡影露电岂为甞也这箇清净法身也是假名故云应化非真了三身若是里外相连打成一片由如万道霞光一片明你看你看运行星斗日月风雨干坤世界春生夏长秋收冬藏是故森罗万象当头现咄现出来的是箇甚么咦原来现出释迦牟尼佛的丈六紫金身应化非真普愿人人报四恩风调雨顺父母生身训佛日月照临恩佛法兴隆好把干坤镇祝赞皇皇万万春祝赞皇皇万万春执化非真即了得妄缘故云应化非真应身者乃是四大色身化身者在色身之内迎宾待客思量计较的虽是应化非真身从何来故云普愿人人报四恩四恩者天地葢载之恩日月照临之恩国王水土之恩父母生身之恩又保佑风调雨顺国X泰民安又劝大众孝顺父母我的佛又保佑佛法兴隆好把干坤镇又祝赞皇皇万万春佛说是经巳长老须菩提及诸比丘比丘尼优婆塞优婆夷一切世间天人阿修罗闻佛所说皆大欢喜信受奉行註解铁鋑錎卷二