礼记经学典籍礼经类曲礼上曲礼曰毋不敬俨若思安定辞安民哉Xï敖不可长欲不可从志不可满乐不可极Xï贤者狎而敬之畏而爱之爱而知其恶憎而知其善积而能散安安而能迁Xï临财毋苟得临难毋苟免很毋求胜分毋求多疑事毋质直而勿有Xï若夫坐如尸立如齐礼从宜使从俗Xï夫礼者所以定亲疏决嫌疑别同异明是非也Xï礼不妄说人不辞费礼不踰节不侵侮不好狎Xï脩身践言谓之善行行脩言道礼之质也Xï礼闻取于人不闻取人礼闻来学不闻往教Xï道德仁义非礼不成教训正俗非礼不备分争辨讼非礼不决君臣上下父子兄弟非礼不定Xï宦学事师非礼不亲班朝治军涖官行法非礼威严不行Xï祷祠祭祀供给鬼神非礼不诚不庄是以君子恭敬撙节退让以明礼Xï鹦鹉能言不离飞鸟猩猩能言不离禽兽今人而无礼虽能言不亦禽兽之心乎Xï夫唯禽兽无礼故父子聚麀是以圣人作为礼以教人使人以有礼知自别于禽兽Xï大上贵德其次务施报礼尚往来往而不来非礼也来而不往亦非礼也Xï人有礼则安无礼则危故曰礼者不可不学也Xï夫礼者自卑而尊人虽负贩者必有尊也而况富贵乎富贵而知好礼则不骄不淫贫贱而知好礼则志不慑Xï人生十年曰幼学二十曰弱冠三十曰壮有室四十曰强而仕五十曰艾服官政Xï六十曰耆指使七十曰老而传八十九十曰耄七年曰悼悼与耄虽有罪不加刑焉Xï百年曰期颐Xï大夫七十而致事若不得谢则必赐之几杖行役以妇人适四方乘安车自称曰老夫于其国则称名越国而问焉必告之以其制Xï谋于长者必操几杖以从之长者问不辞让而对非礼也Xï凡为人子之礼冬温而夏凊昏定而晨省在丑夷不争Xï夫为人子者三赐不及车马故州闾乡党称其孝也兄弟亲戚称其慈也僚友称其弟也执友称其仁也交游称其信也Xï见父之执不谓之进不敢进不谓之退不敢退不问不敢对此孝子之行也Xï夫为人子者出必告反必面所游必有常所习必有业Xï恆言不称老年长以倍则父事之十年以长则兄事之五年以长则肩随之群居五人则长者必异席Xï为人子者居不主奥坐不中席行不中道立不中门食飨不为概祭祀不为尸听于无声视于无形Xï不登高不临深不苟訾不苟笑Xï孝子不服闇不登危惧辱亲也父母存不许友以死不有私财Xï为人子者父母存冠衣不纯素孤子当室冠衣不纯采Xï幼子常视毋诳童子不衣裘裳立必正方不倾听长者与之提携则两手奉长者之手负剑辟咡诏之则掩口而对Xï从于先生不越路而与人言遭先生于道趋而进正立拱手先生与之言则对不与之言则趋而退Xï从长者而上丘陵则必乡长者所视登城不指城上不唿Xï将适舍求毋固将上堂声必扬户外有二屦言闻则入言不闻则不入将入户视必下Xï入户奉扃视瞻毋回户开亦开户阖亦阖有后入者阖而勿遂毋践屦毋踖席抠衣趋隅必慎唯诺Xï大夫士出入君门由闑右不践阈Xï凡与客入者每门让于客客至于寝门则主人请入为席然后出迎客客固辞主人肃客而入Xï主人入门而右客入门而左主人就东阶客就西阶客若降等则就主人之阶主人固辞然后客复就西阶Xï主人与客让登主人先登客从之拾级聚足连步以上上于东阶则先右足上于西阶则先左足Xï帷薄之外不趋堂上不趋执玉不趋堂上接武堂下布武室中不翔并坐不横肱授立不跪授坐不立Xï凡为长者粪之礼必加帚于箕上以袂拘而退其尘不及长者以箕自乡而扱之Xï奉席如桥衡请席何乡请衽何趾席南乡北乡以西方为上东乡西乡以南方为上Xï若非饮食之客则布席席间函丈主人跪正席客跪抚席而辞客彻重席主人固辞客践席乃坐Xï主人不问客不先举Xï将即席容毋怍两手抠衣去齐尺衣毋拨足毋蹶先生书策琴瑟在前坐而迁之戒勿越Xï虚坐尽后食坐尽前坐必安执尔颜长者不及毋儳言Xï正尔容听必恭毋勦说毋雷同必则古昔称先王Xï侍坐于先生先生问焉终则对请业则起请益则起父召无诺先生召无诺唯而起Xï侍坐于所尊敬毋余席见同等不起烛至起食至起上客起Xï烛不见跋尊客之前不叱狗让食不唾Xï侍坐于君子君子欠伸撰杖屦视日蚤莫侍坐者请出矣侍坐于君子君子问更端则起而对Xï侍坐于君子若有告者曰少间愿有复也则左右屏而待毋侧听毋噭应毋淫视毋怠荒Xï游毋倨立毋跛坐毋箕寝毋伏敛发毋髢冠毋免劳毋袒暑毋褰裳Xï侍坐于长者屦不上于堂解屦不敢当阶就屦跪而举之屏于侧乡长者而屦跪而迁屦俯而纳屦Xï离坐离立毋往参焉离立者不出中间男女不杂坐不同椸枷不同巾栉不亲授嫂叔不通问诸母不漱裳Xï外言不入于梱内言不出于梱女子许嫁缨非有大故不入其门Xï姑姊妹女子子已嫁而反兄弟弗与同席而坐弗与同器而食父子不同席Xï男女非有行媒不相知名非受币不交不亲故日月以告君齐戒以告鬼神为酒食以召乡党僚友以厚其别也Xï取妻不取同姓故买妾不知其姓则卜之寡妇之子非有见焉弗与为友Xï贺取妻者曰某子使某闻子有客使某羞贫者不以货财为礼老者不以筋力为礼Xï名子者不以国不以日月不以隐疾不以山川男女异长男子二十冠而字Xï父前子名君前臣名女子许嫁笄而字Xï凡进食之礼左殽右胾食居人之左羹居人之右脍炙处外醯酱处内葱渫处末酒浆处右以脯脩置者左朐右末Xï客若降等执食兴辞主人兴辞于客然后客坐主人延客祭祭食祭所先进殽之序徧祭之Xï三饭主人延客食胾然后辩殽主人未辩客不虚口Xï侍食于长者主人亲馈则拜而食主人不亲馈则不拜而食共食不饱共饭不泽手Xï毋抟饭毋放饭毋流歠毋咤食毋啮骨毋反鱼肉毋投与狗骨毋固获毋扬饭饭黍毋以箸Xï毋嚃羹毋絮羹毋刺齿毋歠醢客絮羹主人辞不能亨客歠醢主人辞以窭Xï濡肉齿决干肉不齿决毋嘬炙卒食客自前跪彻饭齐以授相者主人兴辞于客然后客坐Xï侍饮于长者酒进则起拜受于尊所长者辞少者反席而饮长者举未釂少者不敢饮Xï长者赐少者贱者不敢辞赐果于君前其有核者怀其核御食于君君赐余器之溉者不写其余皆写Xï馂余不祭父不祭子夫不祭妻Xï御同于长者虽贰不辞偶坐不辞羹之有菜者用梜其无菜者不用梜Xï为天子削瓜者副之巾以絺为国君者华之巾以绤为大夫累之士疐之庶人龁之Xï父母有疾冠者不栉行不翔言不惰琴瑟不御食肉不至变味饮酒不至变貌笑不至矧怒不至詈疾止复故Xï有忧者侧席而坐有丧者专席而坐Xï水潦降不献鱼鳖献鸟者佛其首畜鸟者则勿佛也献车马者执策绥献甲者执冑献杖者执末献民虏者操右袂Xï献粟者执右契献米者操量鼓献孰食者操酱齐献田宅者操书致Xï凡遗人弓者张弓尚筋弛弓尚角右手执箫左手承弣尊卑垂帨若主人拜则客还辟辟拜Xï主人自受由客之左接下承弣乡与客并然后受Xï进剑者左首进戈者前其鐏后其刃进矛戟者前其镦Xï进几杖者拂之效马效羊者右牵之效犬者左牵之执禽者左首饰羔鴈者以缋受珠玉者以掬受弓剑者以袂饮玉爵者弗挥Xï凡以弓剑苞苴箪笥问人者操以受命如使之容Xï凡为君使者已受命君言不宿于家君言至则主人出拜君言之辱使者归则必拜送于门外Xï若使人于君所则必朝服而命之使者反则必下堂而受命Xï博闻强识而让敦善行而不怠谓之君子君子不尽人之欢不竭人之忠以全交也Xï礼曰君子抱孙不抱子此言孙可以为王父尸子不可以为父尸Xï为君尸者大夫士见之则下之君知所以为尸者则自下之尸必式乘必以几Xï齐者不乐不弔居丧之礼毁瘠不形视听不衰升降不由阼阶出入不当门隧Xï居丧之礼头有创则沐身有疡则浴有疾则饮酒食肉疾止复初不胜丧乃比于不慈不孝Xï五十不致毁六十不毁七十唯衰麻在身饮酒食肉处于内Xï生与来日死与往日知生者弔知死者伤知生而不知死弔而不伤知死而不知生伤而不弔Xï弔丧弗能赙不问其所费问疾弗能遗不问其所欲见人弗能馆不问其所舍赐人者不曰来取与人者不问其所欲Xï适墓不登垄助葬必执绋临丧不笑揖人必违其位望柩不歌入临不翔当食不叹Xï邻有丧舂不相里有殡不巷歌适墓不歌哭日不歌Xï送丧不由径送葬不辟涂潦临丧则必有哀色执绋不笑临乐不叹介冑则有不可犯之色故君子戒慎不失色于人Xï国君抚式大夫下之大夫抚式士下之礼不下庶人刑不上大夫刑人不在君侧Xï兵车不式武车绥旌德车结旌Xï史载笔士载言前有水则载青旌前有尘埃则载鸣鸢前有车骑则载鸿前有士师则载虎皮Xï前有挚兽则载貔貅行前朱雀而后玄武左青龙而右白虎招摇在上急缮其怒Xï进退有度左右有局各司其局Xï父之雠弗与共戴天兄弟之雠不反兵交游之雠不同国Xï四郊多垒此卿大夫之辱也地广大荒而不治此亦士之辱也Xï临祭不惰祭服敝则焚之祭器敝则埋之龟筴敝则埋之牲死则埋之凡祭于公者必自彻其俎Xï卒哭乃讳礼不讳嫌名二名不偏讳逮事父母则讳王父母不逮事父母则不讳王父母君所无私讳大夫之所有公讳Xï诗书不讳临文不讳庙中不讳夫人之讳虽质君之前臣不讳也妇讳不出门大功小功不讳Xï入竟而问禁入国而问俗入门而问讳Xï外事以刚日内事以柔日凡卜筮日旬之外曰远某日旬之内曰近某日丧事先远日吉事先近日Xï曰为日假尔泰龟有常假尔泰筮有常Xï卜筮不过三卜筮不相袭龟为卜筴为筮卜筮者先圣王之所以使民信时日敬鬼神畏法令也所以使民决嫌疑定犹与也Xï故曰疑而筮之则弗非也日而行事则必践之Xï君车将驾则仆执策立于马前已驾仆展軨效驾奋衣由右上取贰绥跪乘执策分辔驱之五步而立Xï君出就车则仆并辔授绥左右攘辟车驱而驺至于大门君抚仆之手而顾命车右就车门闾沟渠必步Xï凡仆人之礼必授人绥若仆者降等则受不然则否若仆者降等则抚仆之手不然则自下拘之Xï客车不入大门妇人不立乘犬马不上于堂故君子式黄发下卿位入国不驰入里必式君命召虽贱人大夫士必自御之Xï介者不拜为其拜而蓌拜祥车旷左乘君之乘车不敢旷左左必式Xï仆御妇人则进左手后右手御国君则进右手后左手而俯国君不乘奇车Xï车上不广欬不妄指立视五雟式视马尾顾不过毂国中以策彗卹勿驱尘不出轨Xï国君下齐牛式宗庙大夫士下公门式路马乘路马必朝服载鞭策不敢授绥左必式Xï步路马必中道以足蹙路马刍有诛齿路马有诛礼记经学典籍礼经类Xï曲礼下凡奉者当心提者当带执天子之器则上衡国君则平衡大夫则绥之士则提之Xï凡执主器执轻如不克执主器操币圭璧则尚左手行不举足车轮曳踵Xï立则磬折垂佩主佩倚则臣佩垂主佩垂则臣佩委执玉其有借者则裼无借者则袭Xï国君不名卿老世妇大夫不名世臣姪娣士不名家相长妾君大夫之子不敢自称曰余小子大夫士之子不敢自称曰嗣子某不敢与世子同名Xï君使士射不能则辞以疾言曰某有负薪之忧侍于君子不顾望而对非礼也Xï君子行礼不求变俗祭祀之礼居丧之服哭泣之位皆如其国之故谨循其法而审行之Xï去国三世爵禄有列于朝出入有诏于国若兄弟宗族犹存则反告于宗后去国三世爵禄无列于朝出入无诏于国唯兴之日从新国之法Xï君子已孤不更名已孤暴贵不为父作谥居丧未葬读丧礼既葬读祭礼丧复常读乐章Xï居丧不言乐祭事不言凶公庭不言妇女Xï振书端书于君前有诛倒筴侧龟于君前有诛龟筴几杖席盖重素袗絺绤不入公门Xï苞屦扱衽厌冠不入公门书方衰凶器不以告不入公门公事不私议Xï君子将营宫室宗庙为先厩库为次居室为后凡家造祭器为先牺赋为次养器为后Xï无田禄者不设祭器有田禄者先为祭服君子虽贫不粥祭器虽寒不衣祭服为宫室不斩于丘木Xï大夫士去国祭器不踰竟大夫寓祭器于大夫士寓祭器于士Xï大夫士去国踰竟为坛位乡国而哭素衣素裳素冠彻缘鞮屦素簚乘髦马Xï不蚤鬋不祭食不说人以无罪妇人不当御三月而复服Xï大夫士见于国君君若劳之则还辟再拜稽首君若迎拜则还辟不敢荅拜Xï大夫士相见虽贵贱不敌主人敬客则先拜客客敬主人则先拜主人Xï凡非弔丧非见国君无不荅拜者大夫见于国君国君拜其辱士见于大夫大夫拜其辱同国始相见主人拜其辱Xï君于士不荅拜也非其臣则荅拜之大夫于其臣虽贱必荅拜之男女相荅拜也Xï国君春田不围泽大夫不掩群士不取麛卵Xï岁凶年谷不登君膳不祭肺马不食谷驰道不除祭事不县大夫不食粱士饮酒不乐Xï君无故玉不去身大夫无故不彻县士无故不彻琴瑟Xï士有献于国君他日君问之曰安取彼再拜稽首而后对大夫私行出疆必请反必有献Xï士私行出疆必请反必告君劳之则拜问其行拜而后对Xï国君去其国止之曰奈何去社稷也大夫曰奈何去宗庙也士曰奈何去坟墓也Xï国君死社稷大夫死众士死制Xï君天下曰天子朝诸侯分职授政任功曰予一人Xï践阼临祭祀内事曰孝王某外事曰嗣王某临诸侯畛于鬼神曰有天王某甫Xï崩曰天王崩复曰天子复矣告丧曰天王登假措之庙立之主曰帝Xï天子未除丧曰予小子生名之死亦名之Xï天子有后有夫人有世妇有嫔有妻有妾Xï天子建天官先六大曰大宰大宗大史大祝大士大卜典司六典Xï天子之五官曰司徒司马司空司士司寇典司五众Xï天子之六府曰司土司木司水司草司器司货典司六职Xï天子之六工曰土工金工石工木工兽工草工典制六材Xï五官致贡曰享Xï五官之长曰伯是职方其摈于天子也曰天子之吏天子同姓谓之伯父异姓谓之伯舅Xï自称于诸侯曰天子之老于外曰公于其国曰君Xï九州之长入天子之国曰牧天子同姓谓之叔父异姓谓之叔舅于外曰侯于其国曰君Xï其在东夷北狄西戎南蛮虽大曰子于内自称曰不谷于外自称曰王老庶方小侯入天子之国曰某人于外曰子自称曰孤Xï天子当依而立诸侯北面而见天子曰觐天子当宁而立诸公东面诸侯西面曰朝Xï诸侯未及期相见曰遇相见于郄地曰会诸侯使大夫问于诸侯曰聘约信曰誓涖牲曰盟Xï诸侯见天子曰臣某侯某其与民言自称曰寡人其在凶服曰适子孤临祭祀内事曰孝子某侯某外事曰曾孙某侯某Xï死曰薨复曰某甫复矣既葬见天子曰类见言谥曰类诸侯使人使于诸侯使者自称曰寡君之老Xï天子穆穆诸侯皇皇大夫济济士跄跄庶人僬僬Xï天子之妃曰后诸侯曰夫人大夫曰孺人士曰妇人庶人曰妻公侯有夫人有世妇有妻有妾Xï夫人自称于天子曰老妇自称于诸侯曰寡小君自称于其君曰小童自世妇以下自称曰婢子子于父母则自名也Xï列国之大夫入天子之国曰某士自称曰陪臣某于外曰子于其国曰寡君之老使自称曰某Xï天子不言出诸侯不生名君子不亲恶诸侯失地名灭同姓名Xï为人臣之礼不显谏三谏而不听则逃之子之事亲也三谏而不听则号泣而随之Xï君有疾饮药臣先尝之亲有疾饮药子先尝之医不三世不服其药Xï儗人必于其伦问天子之年对曰闻之始服衣若干尺矣问国君之年长曰能从宗庙社稷之事矣幼曰未能从宗庙社稷之事也Xï问大夫之子长曰能御矣幼曰未能御也问士之子长曰能典谒矣幼曰未能典谒也Xï问庶人之子长曰能负薪矣幼曰未能负薪也问国君之富数地以对山泽之所出Xï问大夫之富曰有宰食力祭器衣服不假问士之富以车数对问庶人之富数畜以对Xï天子祭天地祭四方祭山川祭五祀岁徧诸侯方祀祭山川祭五祀岁徧Xï大夫祭五祀岁徧士祭其先凡祭有其废之莫敢举也有其举之莫敢废也非其所祭而祭之名曰淫祀淫祀无福Xï天子以牺牛诸侯以肥牛大夫以索牛士以羊豕支子不祭祭必告于宗子Xï凡祭宗庙之礼牛曰一元大武豕曰刚鬣豚曰腯肥羊曰柔毛鸡曰翰音犬曰羹献雉曰疏趾兔曰明视脯曰尹祭Xï槀鱼曰商祭鲜鱼曰脡祭水曰清涤酒曰清酌Xï黍曰芗合粱曰芗萁稷曰明粢稻曰嘉蔬韭曰丰本盐曰咸鹾玉曰嘉玉币曰量币Xï天子死曰崩诸侯曰薨大夫曰卒士曰不禄庶人曰死在床曰尸在棺曰柩羽鸟曰降四足曰渍死寇曰兵Xï祭王父曰皇祖考王母曰皇祖妣父曰皇考母曰皇妣夫曰皇辟生曰父曰母曰妻死曰考曰妣曰嫔寿考曰卒短折曰不禄Xï天子视不上于袷不下于带国君绥视大夫衡视士视五步Xï凡视上于面则敖下于带则忧倾则姦Xï君命大夫与士肄在官言官在府言府在库言库在朝言朝Xï朝言不及犬马辍朝而顾不有异事必有异虑故辍朝而顾君子谓之固在朝言礼问礼对以礼Xï大飨不问卜不饶富Xï凡摰天子鬯诸侯圭卿羔大夫鴈士雉庶人之摰匹童子委摰而退Xï野外军中无摰以缨拾矢可也妇人之摰椇榛脯脩枣栗Xï纳女于天子曰备百姓于国君曰备酒浆于大夫曰备埽洒礼记经学典籍礼经类Xï檀弓上公仪仲子之丧檀弓免焉仲子舍其孙而立其子檀弓曰何居我未之前闻也Xï趋而就子服伯子于门右曰仲子舍其孙而立其子何也伯子曰仲子亦犹行古之道也昔者文王舍伯邑考而立武王微子舍其孙腯而立衍也夫仲子亦犹行古之道也Xï子游问诸孔子孔子曰否立孙Xï事亲有隐而无犯左右就养无方服勤至死致丧三年事君有犯而无隐左右就养有方服勤至死方丧三年Xï事师无犯无隐左右就养无方服勤至死心丧三年Xï季武子成寝杜氏之葬在西阶之下请合葬焉许之入宫而不敢哭Xï武子曰合葬非古也自周公以来未之有改也吾许其大而不许其细何居命之哭Xï子上之母死而不丧门人问诸子思曰昔者子之先君子丧出母乎曰然子之不使白也丧之何也Xï子思曰昔者吾先君子无所失道道隆则从而隆道污则从而污伋则安能为伋也妻者是为白也母不为伋也妻者是不为白也母Xï故孔氏之不丧出母自子思始也Xï孔子曰拜而后稽颡颓乎其顺也稽颡而后拜颀乎其至也三年之丧吾从其至者Xï孔子既得合葬于防曰吾闻之古也墓而不坟今丘也东西南北之人也不可以弗识也于是封之崇四尺Xï孔子先反门人后雨甚至孔子问焉曰尔来何迟也曰防墓崩孔子不应三Xï孔子泫然流涕曰吾闻之古不脩墓Xï孔子哭子路于中庭有人弔者而夫子拜之既哭进使者而问故使者曰醢之矣遂命覆醢Xï曾子曰朋友之墓有宿草而不哭焉Xï子思曰丧三日而殡凡附于身者必诚必信勿之有悔焉耳矣三月而葬凡附于棺者必诚必信勿之有悔焉耳矣Xï丧三年以为极亡则弗之忘矣故君子有终身之忧而无一朝之患故忌日不乐Xï孔子少孤不知其墓殡于五父之衢人之见之者皆以为葬也其慎也盖殡也问于郰曼父之母然后得合葬于防Xï邻有丧舂不相里有殡不巷歌Xï丧冠不緌Xï有虞氏瓦棺夏后氏堲周殷人棺椁周人墙置翣Xï周人以殷人之棺椁葬长殇以夏后氏之堲周葬中殇下殇以有虞氏之瓦棺葬无服之殇Xï夏后氏尚黑大事敛用昏戎事乘骊牲用玄殷人尚白大事敛用日中戎事乘翰牲用白Xï周人尚赤大事敛用日出戎事乘騵牲用骍Xï穆公之母卒使人问于曾子曰如之何Xï对曰申也闻诸申之父曰哭泣之哀齐斩之情饘粥之食自天子达布幕卫也縿幕鲁也Xï晋献公将杀其世子申生公子重耳谓之曰子盖言子之志于公乎世子曰不可君安骊姬是我伤公之心也曰然则盖行乎Xï世子曰不可君谓我欲弒君也天下岂有无父之国哉吾何行如之Xï使人辞于狐突曰申生有罪不念伯氏之言也以至于死申生不敢爱其死虽然吾君老矣子少Xï国家多难伯氏不出而图吾君伯氏苟出而图吾君申生受赐而死再拜稽首乃卒是以为恭世子也Xï鲁人有朝祥而莫歌者子路笑之夫子曰由尔责于人终无已夫三年之丧亦已久矣夫Xï子路出夫子曰又多乎哉踰月则其善也Xï鲁庄公及宋人战于乘丘县贲父御卜国为右马惊败绩公队Xï佐车授绥公曰末之卜也县贲父曰他日不败绩而今败绩是无勇也遂死之Xï圉人浴马有流矢在白肉公曰非其罪也遂诔之士之有诔自此始也Xï曾子寝疾病乐正子春坐于床下曾元曾申坐于足童子隅坐而执烛童子曰华而睆大夫之箦与Xï子春曰止曾子闻之瞿然曰唿曰Xï华而睆大夫之箦与曾子曰然斯季孙之赐也我未之能易也元起易箦Xï曾元曰夫子之病革矣不可以变幸而至于旦请敬易之Xï曾子曰尔之爱我也不如彼君子之爱人也以德细人之爱人也以姑息吾何求哉吾得正而毙焉斯已矣举扶而易之反席未安而没Xï始死充充如有穷既殡瞿瞿如有求而弗得既葬皇皇如有望而弗至练而慨然祥而廓然Xï邾娄复之以矢盖自战于升陉始也鲁妇人之髽而弔也自败于台鲐始也Xï南宫縚之妻之姑之丧夫子诲之髽曰尔毋从从尔尔毋扈扈尔盖榛以为笄长尺而总八寸Xï孟献子禫县而不乐比御而不入夫子曰献子加于人一等矣Xï孔子既祥五日弹琴而不成声十日而成笙歌Xï有子盖既祥而丝屦组缨Xï死而不弔者三畏厌溺Xï子路有姊之丧可以除之矣而弗除也孔子曰何弗除也子路曰吾寡兄弟而弗忍也Xï孔子曰先王制礼行道之人皆弗忍也子路闻之遂除之Xï大公封于营丘比及五世皆反葬于周君子曰乐乐其所自生礼不忘其本古之人有言曰狐死正丘首仁也Xï伯鱼之母死期而犹哭夫子闻之曰谁与哭者门人曰鲤也夫子曰嘻其甚也Xï伯鱼闻之遂除之Xï舜葬于苍梧之野盖三妃未之从也季武子曰周公盖祔Xï曾子之丧浴于爨室Xï大功废业或曰大功诵可也Xï子张病召申祥而语之曰君子曰终小人曰死吾今日其庶几乎Xï曾子曰始死之奠其余阁也与Xï曾子曰小功不为位也者是委巷之礼也子思之哭嫂也为位妇人倡踊申祥之哭言思也亦然Xï古者冠缩缝今也衡缝故丧冠之反吉非古也Xï曾子谓子思曰伋吾执亲之丧也水浆不入于口者七日Xï子思曰先王之制礼也过之者俯而就之不至焉者跂而及之故君子之执亲之丧也水浆不入于口者三日杖而后能起Xï曾子曰小功不税则是远兄弟终无服也而可乎Xï伯高之丧孔氏之使者未至冉子摄束帛乘马而将之孔子曰异哉徒使我不诚礼于伯高Xï伯高死于卫赴于孔子孔子曰吾恶乎哭诸兄弟吾哭诸庙父之友吾哭诸庙门之外师吾哭诸寝Xï朋友吾哭诸寝门之外所知吾哭诸野于野则已疏于寝则已重夫由赐也见我吾哭诸赐氏Xï遂命子贡为之主曰为尔哭也来者拜之知伯高而来者勿拜也Xï曾子曰丧有疾食肉饮酒必有草木之滋焉以为姜桂之谓也Xï子夏丧其子而丧其明曾子弔之曰吾闻之也朋友丧明则哭之曾子哭子夏亦哭曰天乎予之无罪也Xï曾子怒曰商女何无罪也吾与女事夫子于洙泗之间退而老于西河之上使西河之民疑女于夫子尔罪一也Xï丧尔亲使民未有闻焉尔罪二也丧尔子丧尔明尔罪三也而曰女何无罪与Xï子夏投其杖而拜曰吾过矣吾过矣吾离群而索居亦已久矣Xï夫昼居于内问其疾可也夜居于外弔之可也是故君子非有大故不宿于外非致齐也非疾也不昼夜居于内Xï高子皋之执亲之丧也泣血三年未尝见齿君子以为难Xï衰与其不当物也宁无衰齐衰不以边坐大功不以服勤Xï孔子之卫遇旧馆人之丧入而哭之哀出使子贡说骖而赙之子贡曰于门人之丧未有所说骖说骖于旧馆无乃已重乎Xï夫子曰予乡者入而哭之遇于一哀而出涕予恶夫涕之无从也小子行之Xï孔子在卫有送葬者而夫子观之曰善哉为丧乎足以为法矣小子识之Xï子贡曰夫子何善尔也曰其往也如慕其反也如疑子贡曰岂若速反而虞乎子曰小子识之我未之能行也Xï颜渊之丧馈祥肉孔子出受之入弹琴而后食之Xï孔子与门人立拱而尚右二三子亦皆尚右孔子曰二三子之嗜学也我则有姊之丧故也二三子皆尚左Xï孔子蚤作负手曳杖消摇于门歌曰泰山其颓乎梁木其坏乎哲人其萎乎既歌而入当户而坐Xï子贡闻之曰泰山其颓则吾将安仰梁木其坏哲人其萎则吾将安放夫子殆将病也Xï遂趋而入夫子曰赐尔来何遟也夏后氏殡于东阶之上则犹在阼也殷人殡于两楹之间则与宾主夹之也周人殡于西阶之上则犹宾之也Xï而丘也殷人也予畴昔之夜梦坐奠于两楹之间夫明王不兴而天下其孰能宗予予殆将死也盖寝疾七日而没Xï孔子之丧门人疑所服子贡曰昔者夫子之丧颜渊也若丧子而无服丧子路亦然请丧夫子若丧父而无服Xï孔子之丧公西赤为志焉饰棺墙置翣设披周也设崇殷也绸练设旐夏也Xï子张之丧公明仪为志焉褚幕丹质蚁结于四隅殷士也Xï子夏问于孔子曰居父母之仇如之何夫子曰寝苫枕干不仕弗与共天下也遇诸市朝不反兵而鬭曰请问居昆弟之仇如之何Xï曰仕弗与共国衔君命而使虽遇之不鬭曰请问居从父昆弟之仇如之何曰不为魁主人能则执兵而陪其后Xï孔子之丧二三子皆绖而出群居则绖出则否Xï易墓非古也Xï子路曰吾闻诸夫子丧礼与其哀不足而礼有余也不若礼不足而哀有余也祭礼与其敬不足而礼有余也不若礼不足而敬有余也Xï曾子弔于负夏主人既祖填池推柩而反之降妇人而后行礼Xï从者曰礼与曾子曰夫祖者且也且胡为其不可以反宿也Xï从者又问诸子游曰礼与子游曰饭于牖下小敛于户内大敛于阼殡于客位祖于庭葬于墓Xï所以即远也故丧事有进而无退曾子闻之曰多矣乎予出祖者Xï曾子袭裘而弔子游裼裘而弔曾子指子游而示人曰夫夫也为习于礼者如之何其裼裘而弔也Xï主人既小敛袒括发子游趋而出袭裘带绖而入曾子曰我过矣我过矣夫夫是也Xï子夏既除丧而见予之琴和之而不和弹之而不成声作而曰哀未忘也先王制礼而弗敢过也Xï子张既除丧而见予之琴和之而和弹之而成声作而曰先王制礼不敢不至焉Xï司寇惠子之丧子游为之麻衰牡麻绖文子辞曰子辱与弥牟之弟游又辱为之服敢辞Xï子游曰礼也文子退反哭子游趋而就诸臣之位文子又辞曰子辱与弥牟之弟游又辱为之服又辱临其丧敢辞Xï子游曰固以请文子退扶适子南面而立曰子辱与弥牟之弟游又辱为之服又辱临其丧虎也敢不复位子游趋而就客位Xï将军文子之丧既除丧而后越人来弔主人深衣练冠待于庙垂涕洟子游观之曰将军文氏之子其庶几乎亡于礼者之礼也其动也中Xï幼名冠字五十以伯仲死谥周道也Xï绖也者实也Xï掘中霤而浴毁灶以缀足及葬毁宗躐行出于大门殷道也学者行之Xï子柳之母死子硕请具子柳曰何以哉子硕曰请粥庶弟之母子柳曰如之何其粥人之母以葬其母也不可Xï既葬子硕欲以赙布之余具祭器子柳曰不可吾闻之也君子不家于丧请班诸兄弟之贫者Xï君子曰谋人之军师败则死之谋人之邦邑危则亡之Xï公叔文子升于瑕丘蘧伯玉从文子曰乐哉斯丘也死则我欲葬焉蘧伯玉曰吾子乐之则瑗请前Xï弁人有其母死而孺子泣者孔子曰哀则哀矣而难为继也夫礼为可传也为可继也故哭踊有节Xï叔孙武叔之母死既小敛举者出户出户袒且投其冠括发子游曰知礼Xï扶君卜人师扶右射人师扶左君薨以是举从母之夫舅之妻夫二人相为服君子未之言也或曰同爨缌Xï丧事欲其纵纵尔吉事欲其折折尔故丧事虽遽不陵节吉事虽止不怠Xï故骚骚尔则野鼎鼎尔则小人君子盖犹犹尔Xï丧具君子耻具一日二日而可为也者君子弗为也Xï丧服兄弟之子犹子也盖引而进之也嫂叔之无服也盖推而远之也姑姊妹之薄也盖有受我而厚之者也Xï食于有丧者之侧未尝饱也Xï曾子与客立于门侧其徒趋而出Xï曾子曰尔将何之曰吾父死将出哭于巷曰反哭于尔次曾子北面而弔焉Xï孔子曰之死而致死之不仁而不可为也之死而致生之不知而不可为也Xï是故竹不成用瓦不成味木不成斲琴瑟张而不平竽笙备而不和有钟磬而无簨虡其曰明器神明之也Xï有子问于曾子曰问丧于夫子乎曰闻之矣丧欲速贫死欲速朽有子曰是非君子之言也曾子曰参也闻诸夫子也Xï有子又曰是非君子之言也曾子曰参也与子游闻之有子曰然然则夫子有为言之也Xï曾子以斯言告于子游子游曰甚哉有子之言似夫子也昔者夫子居于宋见桓司马自为石椁三年而不成Xï夫子曰若是其靡也死不如速朽之愈也死之欲速朽为桓司马言之也南宫敬叔反必载宝而朝夫子曰若是其货也丧不如速贫之愈也Xï丧之欲速贫为敬叔言之也曾子以子游之言告于有子有子曰然吾固曰非夫子之言也曾子曰子何以知之Xï有子曰夫子制于中都四寸之棺五寸之椁以斯知不欲速朽也昔者夫子失鲁司寇将之荆盖先之以子夏又申之以冉有以斯知不欲速贫也Xï陈庄子死赴于鲁鲁人欲勿哭缪公召县子而问焉县子曰古之大夫束脩之问不出竟虽欲哭之安得而哭之Xï今之大夫交政于中国虽欲勿哭焉得而弗哭且臣闻之哭有二道有爱而哭之有畏而哭之Xï公曰然然则如之何而可县子曰请哭诸异姓之庙于是与哭诸县氏Xï仲宪言于曾子曰夏后氏用明器示民无知也殷人用祭器示民有知也周人兼用之示民疑也Xï曾子曰其不然乎其不然乎夫明器鬼器也祭器人器也夫古之人胡为而死其亲乎Xï公叔木有同母异父之昆弟死问于子游子游曰其大功乎狄仪有同母异父之昆弟死问于子夏子夏曰我未之前闻也鲁人则为之齐衰Xï狄仪行齐衰今之齐衰狄仪之问也Xï子思之母死于卫柳若谓子思曰子圣人之后也四方于子乎观礼子盖慎诸Xï子思曰吾何慎哉吾闻之有其礼无其财君子弗行也Xï有其礼有其财无其时君子弗行也吾何慎哉Xï县子琐曰吾闻之古者不降上下各以其亲滕伯文为孟虎齐衰其叔父也为孟皮齐衰其叔父也Xï后木曰丧吾闻诸县子曰夫丧不可不深长思也买棺外内易我死则亦然Xï曾子曰尸未设饰故帷堂小敛而彻帷仲梁子曰夫妇方乱故帷堂小敛而彻帷Xï小敛之奠子游曰于东方曾子曰于西方敛斯席矣小敛之奠在西方鲁礼之末失也Xï县子曰绤衰繐裳非古也Xï子蒲卒哭者唿灭子皋曰若是野哉哭者改之Xï杜桥之母之丧宫中无相以为沽也Xï夫子曰始死羔裘玄冠者易之而已羔裘玄冠夫子不以弔Xï子游问丧具夫子曰称家之有亡子游曰有亡恶乎齐Xï夫子曰有毋过礼苟亡矣敛首足形还葬县棺而封人岂有非之者哉Xï司士贲告于子游曰请袭于床子游曰诺县子闻之曰汏哉叔氏专以礼许人Xï宋襄公葬其夫人醯醢百瓮曾子曰既曰明器矣而又实之Xï孟献子之丧司徒旅归四布夫子曰可也Xï读赗曾子曰非古也是再告也Xï成子高寝疾庆遗入请曰子之病革矣如至乎大病则如之何Xï子高曰吾闻之也生有益于人死不害于人吾纵生无益于人吾可以死害于人乎哉我死则择不食之地而葬我焉Xï子夏问诸夫子曰居君之母与妻之丧居处言语饮食衎尔宾客至无所馆夫子曰生于我乎馆死于我乎殡Xï国子高曰葬也者藏也藏也者欲人之弗得见也Xï是故衣足以饰身棺周于衣椁周于棺土周于椁反壤树之哉Xï孔子之丧有自燕来观者舍于子夏氏子夏曰圣人之葬人与人之葬圣人也子何观焉Xï昔者夫子言之曰吾见封之若堂者矣见若坊者矣见若覆夏屋者矣见若斧者矣吾从若斧者焉马鬣封之谓也今一日而三斩板而已封尚行夫子之志乎哉Xï妇人不葛带Xï有荐新如朔奠既葬各以其服除Xï池视重霤Xï君即位而为椑岁壹漆之藏焉Xï复楔齿缀足饭设饰帷堂并作Xï父兄命赴者Xï君复于小寝大寝小祖大祖库门四郊Xï丧不剥奠也与祭肉也与既殡旬而布材与明器Xï朝奠日出夕奠逮日Xï父母之丧哭无时使必知其反也Xï练练衣黄里縓缘葛要绖绳屦无絇角瑱鹿裘衡长袪袪裼之可也Xï有殡闻远兄弟之丧虽缌必往非兄弟虽邻不往所识其兄弟不同居者皆弔Xï天子之棺四重水兕革棺被之其厚三寸杝棺一梓棺二四者皆周棺束缩二衡三衽每束一柏椁以端长六尺Xï天子之哭诸侯也爵弁绖䊷衣或曰使有司哭之为之不以乐食Xï天子之殡也菆涂龙輴以椁加斧于椁上毕涂屋天子之礼也Xï唯天子之丧有别姓而哭Xï鲁哀公诔孔丘曰天不遗耆老莫相予位焉呜唿哀哉尼父Xï国亡大县邑公卿大夫士皆厌冠哭于大庙三日君不举或曰君举而哭于后土Xï孔子恶野哭者Xï未仕者不敢税人如税人则以父兄之命Xï士备入而后朝夕踊Xï祥而缟是月禫徙月乐君于士有赐帟礼记经学典籍礼经类Xï檀弓下君之适长殇车三乘公之庶长殇车一乘大夫之适长殇车一乘Xï公之丧诸达官之长杖Xï君于大夫将葬弔于宫及出命引之三步则止如是者三君退朝亦如之哀次亦如之Xï五十无车者不越疆而弔人Xï季武子寝疾蟜固不说齐衰而入见曰斯道也将亡矣士唯公门说齐衰Xï武子曰不亦善乎君子表微及其丧也曾点倚其门而歌Xï大夫弔当事而至则辞焉Xï弔于人是日不乐妇人不越疆而弔人行弔之日不饮酒食肉焉弔于葬者必执引若从柩及圹皆执绋Xï丧公弔之必有拜者虽朋友州里舍人可也弔曰寡君承事主人曰临君遇柩于路必使人弔之Xï大夫之丧庶子不受弔Xï妻之昆弟为父后者死哭之适室子为主袒免哭踊夫入门右使人立于门外告来者狎则入哭Xï父在哭于妻之室非为父后者哭诸异室Xï有殡闻远兄弟之丧哭于侧室无侧室哭于门内之右同国则往哭之Xï子张死曾子有母之丧齐衰而往哭之或曰齐衰不以弔曾子曰我弔也与哉Xï有若之丧悼公弔焉子游摈由左Xï齐谷王姬之丧鲁庄公为之大功或曰由鲁嫁故为之服姊妹之服或曰外祖母也故为之服Xï晋献公之丧秦穆公使人弔公子重耳且曰寡人闻之亡国恆于斯得国恆于斯虽吾子俨然在忧服之中丧亦不可久也时亦不可失也孺子其图之Xï以告舅犯舅犯曰孺子其辞焉丧人无宝仁亲以为宝父死之谓何又因以为利而天下其孰能说之孺子其辞焉Xï公子重耳对客曰君惠弔亡臣重耳身丧父死不得与于哭泣之哀以为君忧父死之谓何或敢有他志以辱君义Xï稽颡而不拜哭而起起而不私Xï子显以致命于穆公穆公曰仁夫公子重耳夫稽颡而不拜则未为后也故不成拜哭而起则爱父也起而不私则远利也Xï帷殡非古也自敬姜之哭穆伯始也Xï丧礼哀戚之至也节哀顺变也君子念始之者也Xï复尽爱之道也有祷祠之心焉望反诸幽求诸鬼神之道也北面求诸幽之义也Xï拜稽颡哀戚之至隐也稽颡隐之甚也饭用米贝弗忍虚也不以食道用美焉尔Xï铭明旌也以死者为不可别已故以其旗识识之爱之斯录之矣敬之斯尽其道焉耳Xï重主道也殷主缀重焉周主重彻焉奠以素器以生者有哀素之心也唯祭祀之礼主人自尽焉尔岂知神之所飨亦以主人有齐敬之心也Xï辟踊哀之至也有筭为之节文也Xï袒括发变也愠哀之变也去饰去美也袒括发去饰之甚也有所袒有所袭哀之节也Xï弁绖葛而葬与神交之道也有敬心焉周人弁而葬殷人冔而葬歠主人主妇室老为其病也君命食之也Xï反哭升堂反诸其所作也主妇入于室反诸其所养也Xï反哭之弔也哀之至也－反而亡焉失之矣于是为甚殷既封而弔周反哭而弔孔子曰殷已悫吾从周Xï葬于北方北首三代之达礼也之幽之故也既封主人赠而祝宿虞尸Xï既反哭主人与有司视虞牲有司以几筵舍奠于墓左反日中而虞葬日虞弗忍一日离也Xï是月也以虞易奠卒哭曰成事是日也以吉祭易丧祭明日祔于祖父Xï其变而之吉祭也比至于祔必于是日也接不忍一日末有所归也殷练而祔周卒哭而祔孔子善殷Xï君临臣丧以巫祝桃茢执戈－恶之也所以异于生也丧有死之道焉先王之所以难言也Xï丧之朝也顺死者之孝心也其哀离其室也故至于祖考之庙而后行殷朝而殡于祖周朝而遂葬Xï孔子谓为明器者知丧道矣备物而不可用也哀哉死者而用生者之器也不殆于用殉乎哉Xï其曰明器神明之也涂车刍灵自古有之明器之道也孔子谓为刍灵者善谓为俑者不仁－不殆于用人乎哉Xï穆公问于子思曰为旧君反服古与子思曰古之君子进人以礼退人以礼故有旧君反服之礼也Xï今之君子进人若将加诸膝退人若将队诸渊毋为戎首不亦善乎又何反服之有Xï悼公之丧季昭子问于孟敬子曰为君何食Xï敬子曰食粥天下之达礼也吾三臣者之不能居公室也四方莫不闻矣勉而为瘠则吾能毋乃使人疑夫不以情居瘠者乎哉我则食食Xï卫司徒敬子死子夏弔焉主人未小敛绖而往Xï子游弔焉主人既小歛子游出绖反哭子夏曰闻之也与曰闻诸夫子主人未改服则不绖Xï曾子曰晏子可谓知礼也已恭敬之有焉Xï有若曰晏子一狐裘三十年遣车一乘及墓而反国君七个遣车七乘大夫五个遣车五乘晏子焉知礼Xï曾子曰国无道君子耻盈礼焉国奢则示之以俭国俭则示之以礼Xï国昭子之母死问于子张曰葬及墓男子妇人安位子张曰司徒敬子之丧夫子相男子西乡妇人东乡Xï曰噫毋曰我丧也斯沾尔专之宾为宾焉主为主焉－妇人从男子皆西乡Xï穆伯之丧敬姜昼哭文伯之丧昼夜哭孔子曰知礼矣Xï文伯之丧敬姜据其床而不哭曰昔者吾有斯子也吾以将为贤人也Xï吾未尝以就公室今及其死也朋友诸臣未有出涕者而内人皆行哭失声斯子也必多旷于礼矣夫Xï季康子之母死陈亵衣敬姜曰妇人不饰不敢见舅姑将有四方之宾来亵衣何为陈于斯命彻之Xï有子与子游立见孺子慕者有子谓子游曰予壹不知夫丧之踊也予欲去之久矣情在于斯其是也夫Xï子游曰礼有微情者有以故兴物者有直情而径行者戎狄之道也Xï礼道则不然人喜则斯陶陶斯咏咏斯犹犹斯舞舞斯愠愠斯戚戚斯叹叹斯辟辟斯踊矣Xï品节斯斯之谓礼人死斯恶之矣无能也斯倍之矣是故制绞衾设蒌翣为使人勿恶也Xï始死脯醢之奠将行遣而行之既葬而食之未有见其飨之者也自上世以来未之有舍也为使人勿倍也Xï故子之所刺于礼者亦非礼之訾也Xï吴侵陈斩祀杀厉师还出竟陈大宰嚭使于师夫差谓行人仪曰是夫也多言盍尝问焉师必有名人之称斯师也者则谓之何Xï大宰嚭曰古之侵伐者不斩祀不杀厉不获二毛今斯师也杀厉与其不谓之杀厉之师与Xï曰反尔地归尔子则谓之何曰君王讨敝邑之罪又矜而赦之师与有无名乎Xï颜丁善居丧始死皇皇焉如有求而弗得及殡望望焉如有从而弗及既葬慨焉如不及其反而息Xï子张问曰书云高宗三年不言言乃讙有诸仲尼曰胡为其不然也古者天子崩王世子听于冢宰三年Xï知悼子卒未葬平公饮酒师旷李调侍鼓钟杜蒉自外来闻钟声曰安在Xï曰在寝杜蒉入寝历阶而升酌曰旷饮斯又酌曰调饮斯Xï又酌堂上北面坐饮之降趋而出Xï平公唿而进之曰蒉曩者尔心或开予是以不与尔言尔饮旷何也Xï曰子卯不乐知悼子在堂斯其为子卯也大矣旷也大师也不以诏是以饮之也尔饮调何也Xï曰调也君之亵臣也为一饮一食亡君之疾是以饮之也尔饮何也Xï曰蒉也宰夫也非刀匕是共又敢与知防是以饮之也Xï平公曰寡人亦有过焉酌而饮寡人杜蒉洗而扬觯公谓侍者曰如我死则必无废斯爵也Xï至于今既毕献斯扬觯谓之杜举Xï公叔文子卒其子戍请谥于君曰日月有时将葬矣请所以易其名者君曰昔者卫国凶饥夫子为粥与国之饿者是不亦惠乎Xï昔者卫国有难夫子以其死卫寡人不亦贞乎夫子听卫国之政脩其班制以与四邻交卫国之社稷不辱不亦文乎故谓夫子贞惠文子Xï石骀仲卒无适子有庶子六人卜所以为后者曰沐浴佩玉则兆五人者皆沐浴佩玉Xï石祁子曰孰有执亲之丧而沐浴佩玉者乎不沐浴佩玉石祁子兆卫人以龟为有知也Xï陈子车死于卫其妻与其家大夫谋以殉葬定而后陈子亢至以告曰夫子疾莫养于下请以殉葬Xï子亢曰以殉葬非礼也虽然则彼疾当养者孰若妻与宰得已则吾欲已不得已则吾欲以二子者之为之也Xï于是弗果用Xï子路曰伤哉贫也生无以为养死无以为礼也Xï孔子曰啜菽饮水尽其欢斯之谓孝敛手足形还葬而无椁称其财斯之谓礼Xï卫献公出奔反于卫及郊将班邑于从者而后入Xï柳庄曰如皆守社稷则孰执羁靮而从如皆从则孰守社稷君反其国而有私也毋乃不可乎弗果班Xï卫有大史曰柳庄寝疾公曰若疾革虽当祭必告Xï公再拜稽首请于尸曰有臣柳庄也者非寡人之臣社稷之臣也闻之死请往不释服而往遂以襚之Xï与之邑裘氏与县潘氏书而纳诸棺曰世世万子孙无变也Xï陈干昔寝疾属其兄弟而命其子尊已曰如我死则必大为我棺使吾二婢子夹我Xï陈干昔死其子曰以殉葬非礼也况又同棺乎弗果杀Xï仲遂卒于垂壬午犹绎万入去籥仲尼曰非礼也卿卒不绎Xï季康子之母死公输若方小敛般请以机封将从之公肩假曰不可夫鲁有初公室视丰碑三家视桓楹Xï般尔以人之母尝巧则岂不得以其毋以尝巧者乎则病者乎噫弗果从Xï战于郎公叔禺人遇负杖入保者息曰使之虽病也任之虽重也君子不能为谋也士弗能死也不可我则既言矣Xï与其邻重汪踦往皆死焉鲁人欲勿殇重汪踦问于仲尼仲尼曰能执干戈以卫社稷虽欲勿殇也不亦可乎Xï子路去鲁谓颜渊曰何以赠我曰吾闻之也去国则哭于墓而后行反其国不哭展墓而入Xï谓子路曰何以处我子路曰吾闻之也过墓则式过祀则下Xï工尹商阳与陈弃疾追吴师及之陈弃疾谓工尹商阳曰王事也子手弓而可手弓子射诸射之毙一人韔弓Xï又及谓之又毙二人每毙一人揜其目止其御曰朝不坐燕不与杀三人亦足以反命矣Xï孔子曰杀人之中又有礼焉Xï诸侯伐秦曹桓公卒于会诸侯请含使之袭Xï襄公朝于荆康王卒荆人曰必请袭鲁人曰非礼也荆人强之巫先拂柩荆人悔之Xï滕成公之丧使子叔敬叔弔进书子服惠伯为介及郊为懿伯之忌不入Xï惠伯曰政也不可以叔父之私不将公事遂入Xï哀公使人弔蒉尚遇诸道辟于路画宫而受弔焉曾子曰蒉尚不如杞梁之妻之知礼也Xï齐庄公袭莒于夺杞梁死焉其妻迎其柩于路而哭之哀Xï庄公使人弔之对曰君之臣不免于罪则将肆诸市朝而妻妾执君之臣免于罪则有先人之敝庐在君无所辱命Xï孺子𪏆之丧哀公欲设拨问于有若有若曰其可也君之三臣犹设之Xï颜柳曰天子龙輴而椁帱诸侯輴而设帱－为榆沈故设拨三臣者废輴而设拨窃礼之不中者也而君何学焉Xï悼公之母死哀公为之齐衰有若曰为妾齐衰礼与公曰吾得已乎哉鲁人以妻我Xï季子皋葬其妻犯人之禾申祥以告曰请庚之子皋曰孟氏不以是罪予朋友不以是弃予以吾为邑长于斯也买道而葬后难继也Xï仕而未有禄者君有馈焉曰献使焉曰寡君违而君薨弗为服也Xï虞而立尸有几筵卒哭而讳生事毕而鬼事始已既卒哭宰夫执木铎以命于宫曰舍故而讳新自寝门至于库门Xï二名不偏讳夫子之母名征在言在不称征言征不称在Xï军有忧则素服哭于库门之外赴车不载櫜韔Xï有焚其先人之室则三日哭故曰新宫火亦三日哭Xï孔子过泰山侧有妇人哭于墓者而哀夫子式而听之使子贡问之曰子之哭也壹似重有忧者Xï而曰然昔者吾舅死于虎吾夫又死焉今吾子又死焉夫子曰何为不去也曰无苛政Xï夫子曰小子识之苛政勐于虎Xï也鲁人有周丰也者哀公执挚请见之而曰不可公曰我其已夫使人问焉曰有虞氏未施信于民而民信之夏后氏未施敬于民而民敬之何施而得斯于民也Xï对曰墟墓之间未施哀于民而民哀社稷宗庙之中未施敬于民而民敬殷人作誓而民始畔周人作会而民始疑Xï苟无礼义忠信诚悫之心以涖之虽固结之民其不解乎Xï丧不虑居毁不危身丧不虑居为无庙也毁不危身为无后也Xï延陵季子适齐于其反也其长子死葬于赢博之间孔子曰延陵季子吴之习于礼者也住而观其葬焉其坎深不至于泉其敛以时服Xï既葬而封广轮揜坎其高可隐也既封左袒右还其封且号者三曰骨肉归复于土命也Xï若魂气则无不之也无不之也而遂行孔子曰延陵季子之于礼也其合矣乎Xï邾娄考公之丧徐君使容居来弔含曰寡君使容居坐含进侯玉其使容居以含有司曰诸侯之来辱敝邑者易则易于则于易于杂者未之有也Xï容居对曰容居闻之事君不敢忘其君亦不敢遗其祖昔我先君驹王西讨济于河无所不用斯言也容居鲁人也不敢忘其祖Xï子思之母死于卫赴于子思子思哭于庙门人至曰庶氏之母死何为哭于孔氏之庙乎子思曰吾过矣吾过矣遂哭于他室Xï天子崩三日祝先服五日官长服七日国中男女服三月天下服虞人致百祀之木可以为棺椁者斩之不至者废其祀刎其人Xï齐大饥黔敖为食于路以待饿者而食之有饿者蒙袂辑屦贸贸然来黔敖左奉食右执饮曰嗟来食Xï饿者扬其目而视之曰予唯不食嗟来之食以至于斯也从而谢焉终不食而死曾子闻之曰微与其嗟也可去其谢也可食Xï邾娄定公之时有弒其父者有司以告公瞿然失席曰是寡人之罪也Xï曰寡人尝学断斯狱矣臣弒君凡在官者杀无赦子弒父凡在宫者杀无赦杀其人坏其室洿其宫而猪焉盖君踰月而后举爵Xï晋献文子成室晋大夫发焉张老曰美哉轮焉美哉奂焉歌于斯哭于斯聚国族于斯Xï文子曰武也得歌于斯哭于斯聚国族于斯是全要领以从先大夫于九京也北面再拜稽首君子谓之善颂善祷Xï仲尼之畜狗死使子贡埋之曰吾闻之也敝帷不弃为埋马也敝盖不弃为埋狗也Xï丘也贫无盖于其封也亦予之席毋使其首陷焉路马死埋之以帷Xï季孙之母死哀公弔焉曾子与子贡弔焉阍人为君在弗内也曾子与子贡入于其厩而脩容焉子贡先入阍人曰乡者已告矣Xï曾子后入阍人辟之涉内霤卿大夫皆辟位公降一等而揖之君子言之曰尽饰之道斯其行者远矣Xï阳门之介夫死司城子罕入而哭之哀晋人之觇宋者反报于晋侯曰阳门之介夫死而子罕哭之哀而民说殆不可伐也Xï孔子闻之曰善哉觇国乎诗云凡民有丧扶服救之虽微晋而已天下其孰能当之Xï鲁庄公之丧既葬而绖不入库门士大夫既卒哭麻不入Xï孔子之故人曰原壤其母死夫子助之沐椁原壤登木曰久矣予之不託于音也歌曰貍首之班然执女手之卷然Xï夫子为弗闻也者而过之从者曰子未可以已乎夫子曰丘闻之亲者毋失其为亲也故者毋失其为故也Xï赵文子与叔誉观乎九原文子曰死者如可作也吾谁与归叔誉曰其阳处父乎文子曰行并植于晋国不没其身其知不足称也Xï其舅犯乎文子曰见利不顾其君其仁不足称也我则随武子乎利其君不忘其身谋其身不遗其友晋人谓文子知人Xï文子其中退然如不胜衣其言吶吶然如不出诸其口所举于晋国管库之士七十有余家生不交利死不属其子焉Xï叔仲皮学子柳叔仲皮死其妻鲁人也衣衰而缪绖Xï叔仲衍以告请繐衰而环绖曰昔者吾丧姑姊妹亦如斯末吾禁也退使其妻繐衰而环绖Xï成人有其兄死而不为衰者闻子皋将为成宰遂为衰成人曰蚕则绩而蟹有匡范则冠而蝉有緌兄则死而子皋为之衰Xï乐正子春之母死五日而不食曰吾悔之自吾母而不得吾情吾恶乎用吾情Xï岁旱穆公召县子而问然曰天久不雨吾欲暴尩而奚若曰天久不雨而暴人之疾子虐毋乃不可与Xï然则吾欲暴巫而奚若曰天则不雨而望之愚妇人于以求之毋乃已疏乎Xï徙市则奚若曰天子崩巷市七日诸侯薨巷市三日为之徙市不亦可乎Xï孔子曰卫人之祔也离之鲁人之祔也合之善夫礼记经学典籍礼经类Xï王制王者之制禄爵公侯伯子男凡五等诸侯之上大夫卿下大夫上士中士下士凡五等Xï天子之田方千里公侯田方百里伯七十里子男五十里不能五十里者不合于天子附于诸侯曰附庸Xï天子之三公之田视公侯天子之卿视伯天子之大夫视子男天子之元士视附庸Xï制农田百亩百亩之分上农夫食九人其次食八人其次食七人其次食六人下农夫食五人庶人在官者其禄以是为差也Xï诸侯之下士视上农夫禄足以代其耕也中士倍下士上士倍中士下大夫倍上士卿四大夫禄君十卿禄Xï次国之卿三大夫禄君十卿禄小国之卿倍大夫禄君十卿禄Xï次国之上卿位当大国之中中当其下下当其上大夫小国之上卿位当大国之下卿中当其上大夫下当其下大夫其有中士下士者数各居其上之三分Xï凡四海之内九州州方千里州建百里之国三十七十里之国六十五十里之国百有二十凡二百一十国Xï名山大泽不以封其余以为附庸间田八州州二百一十国Xï天子之县内方百里之国九七十里之国二十有一五十里之国六十有三凡九十三国名山大泽不以朌其余以禄士以为间田Xï凡九州千七百七十三国天子之元士诸侯之附庸不与Xï天子百里之内以共官千里之内以为御千里之外设方伯五国以为属属有长十国以为连连有帅三十国以为卒卒有正Xï二百一十国以为州州有伯八州八伯五十六正百六十八帅三百三十六长八伯各以其属属于天子之老二人分天下以为左右曰二伯Xï千里之内曰甸千里之外曰采曰流Xï天子三公九卿二十七大夫八十一元士Xï大国三卿皆命于天子下大夫五人上士二十七人次国三卿二卿命于天子一卿命于其君Xï下大夫五人上士二十七人小国二卿皆命于其君下大夫五人上士二十七人Xï天子使其大夫为三监监于方伯之国国三人天子之县内诸侯禄也外诸侯嗣也Xï制三公一命卷若有加则赐也不过九命次国之君不过七命小国之君不过五命Xï大国之卿不过三命下卿再命小国之卿与下大夫一命Xï凡官民材必先论之论辨然后使之任事然后爵之位定然后禄之Xï爵人于朝与士共之刑人于市与众弃之Xï是故公家不畜刑人大夫弗养士遇之涂弗与言也屏之四方唯其所之不及以政亦弗欲生也Xï诸侯之于天子也比年一小聘三年一大聘五年一朝天子五年一巡守Xï岁二月东巡守至于岱宗柴而望祀山川觐诸侯问百年者就见之命大师陈诗以观民风命市纳贾以观民之所好恶志淫好辟Xï命典礼考时月定日同律礼乐制度衣服正之Xï山川神祇有不举者为不敬不敬者君削以地宗庙有不顺者为不孝不孝者君绌以爵Xï变礼易乐者为不从不从者君流革制度衣服者为畔畔者君讨有功德于民者加地进律Xï五月南巡守至于南岳如东巡守之礼八月西巡守至于西岳如南巡守之礼十有一月北巡守至于北岳如西巡守之礼Xï归假于祖祢用特Xï天子将出类乎上帝宜乎社造乎祢诸侯将出宜乎社造乎祢Xï天子无事与诸侯相见曰朝考礼正刑一德以尊于天子天子赐诸侯乐则以柷将之赐伯子男乐则以鼗将之Xï诸侯赐弓矢然后征赐鈇钺然后杀赐圭瓒然后为鬯未赐圭瓒则资鬯于天子Xï天子命之教然后为学小学在公宫南之左大学在郊天子曰辟廱诸侯曰頖宫Xï天子将出征类乎上帝宜乎社造乎祢禡于所征之地Xï受命于祖受成于学出征执有罪反释奠于学以讯馘告Xï天子诸侯无事则岁三田一为干豆二为宾客三为充君之庖无事而不田曰不敬田不以礼曰暴天物Xï天子不合围诸侯不掩群天子杀则下大绥诸侯杀则下小绥大夫杀则止佐车佐车止则百姓田猎Xï獭祭鱼然后虞人入泽梁豺祭兽然后田猎鸠化为鹰然后设罻罗草木零落然后入山林Xï昆虫未蛰不以火田不麛不卵不杀胎不殀夭不覆巢Xï冢宰制国用必于岁之杪五谷皆入然后制国用用地小大视年之丰秏以三十年之通制国用量入以为出Xï祭用数之仂丧三年不祭唯祭天地社稷为越绋而行事丧用三年之仂丧祭用不足曰暴有余曰浩Xï祭丰年不奢凶年不俭国无九年之蓄曰不足无六年之蓄曰急无三年之蓄曰国非其国也Xï三年耕必有一年之食九年耕必有三年之食以三十年之通虽有凶旱水溢民无菜色然后天子食日举以乐Xï天子七日而殡七月而葬诸侯五日而殡五月而葬大夫士庶人三日而殡三月而葬Xï三年之丧自天子达庶人县封葬不为雨止不封不树丧不贰事自天子达于庶人丧从死者祭从生者支子不祭Xï天子七庙三昭三穆与大祖之庙而七诸侯五庙二昭二穆与大祖之庙而五Xï大夫三庙一昭一穆与大祖之庙而三士一庙庶人祭于寝Xï天子诸侯宗庙之祭春曰礿夏曰禘秋曰尝冬曰烝Xï天子祭天地诸侯祭社稷大夫祭五祀天子祭天下名山大川五岳视三公四渎视诸侯诸侯祭名山大川之在其地者天子诸侯祭因国之在其地而无主后者Xï天子犆礿祫禘祫尝祫烝诸侯礿则不禘禘则不尝尝则不烝烝则不礿Xï诸侯礿犆禘一犆一祫尝祫烝祫Xï天子社稷皆大牢诸侯社稷皆少牢大夫士宗庙之祭有田则祭无田则荐Xï庶人春荐韭夏荐麦秋荐黍冬荐稻韭以卵麦以鱼黍以豚稻以鴈Xï祭天地之牛角茧栗宗庙之牛角握宾客之牛角尺Xï诸侯无故不杀牛大夫无故不杀羊士无故不杀犬豕庶人无故不食珍庶羞不踰牲燕衣不踰祭服寝不踰庙Xï古者公田借而不税市廛而不税关讥而不征林麓川泽以时入而不禁Xï夫圭田无征用民之力岁不过三日田里不粥墓地不请Xï司空执度度地居民山川沮泽时四时量地远近兴事任力凡使民任老者之事食壮者之食Xï凡居民材必因天地寒煖燥湿广谷大川异制民生其间者异俗刚柔轻重迟速异齐五味异和器械异制衣服异宜Xï脩其教不易其俗齐其政不易其宜Xï中国戎夷五方之民皆有性也不可推移东方曰夷被发文身有不火食者矣南方曰蛮雕题交趾有不火食者矣Xï西方曰戎被发衣皮有不粒食者矣北方曰狄衣羽毛穴居有不粒食者矣Xï中国夷蛮戎狄皆有安居和味宜服利用备器五方之民言语不通嗜欲不同Xï达其志通其欲东方曰寄南方曰象西方曰狄鞮北方曰译Xï凡居民量地以制邑度地以居民Xï地邑民居必参相得也无旷土无游民食节事时民咸安其居乐事劝功尊君亲上然后兴学Xï司徒脩六礼以节民性明七教以兴民德齐八政以防淫一道德以同俗养耆老以致孝恤孤独以逮不足上贤以崇德简不肖以绌恶Xï命乡简不帅教者以告耆老皆朝于庠元日习射上功习乡上齿大司徒帅国之俊士与执事焉Xï不变命国之右乡简不帅教者移之左命国之左乡简不帅教者移之右如初礼Xï不变移之郊如初礼不变移之遂如初礼不变屏之远方终身不齿Xï命乡论秀士升之司徒曰选士司徒论选士之秀者而升之学曰俊士Xï升于司徒者不征于乡升于学者不征于司徒曰造士乐正崇四术立四教顺先王诗书礼乐以造士Xï春秋教以礼乐冬夏教以诗书王大子王子群后之大子公卿大夫元士之适子国之俊选皆造焉凡入学以齿Xï将出学小胥大胥小乐正简不帅教者以告于大乐正大乐正以告于王王命三公九卿大夫元士皆入学Xï不变王亲视学不变王三日不举屏之远方西方曰棘东方曰寄终身不齿Xï大乐正论造士之秀者以告于王而升诸司马曰进士Xï司马辨论官材论进士之贤者以告于王而定其论论定然后官之任官然后爵之位定然后禄之Xï大夫废其事终身不仕死以士礼葬之有发则命大司徒教士以车甲凡执技论力适四方臝股肱决射御Xï凡执技以事上者祝史射御医卜及百工凡执技以事上者不贰事不移官出乡不与士齿仕于家者出乡不与士齿Xï司寇正刑明辟以听狱讼必三刺有旨无简不听附从轻赦从重凡制五刑必即天论邮罚丽于事Xï凡听五刑之讼必原父子之亲立君臣之义以权之意论轻重之序慎测浅深之量以别之Xï悉其聪明致其忠爱以尽之疑狱氾与众共之众疑赦之必察小大之比以成之Xï成狱辞史以狱成告于正正听之正以狱成告于大司寇大司寇听之棘木之下大司寇以狱之成告于王王命三公参听之三公以狱之成告于王王三又然后制刑Xï凡作刑罚轻无赦刑者侀也侀者成也一成而不可变故君子尽心焉Xï析言破律乱名改作执左道以乱政杀作淫声异服奇技奇器以疑众杀Xï行伪而坚言伪而辩学非而博顺非而泽以疑众杀假于鬼神时日卜筮以疑众杀此四诛者不以听Xï凡执禁以齐众不赦过Xï有圭璧金璋不粥于市命服命车不粥于市宗庙之器不粥于市牺牲不粥于市戎器不粥于市用器不中度不粥于市Xï兵车不中度不粥于市布帛精麤不中数幅广狭不中量不粥于市姦色乱正色不粥于市锦文珠玉成器不粥于市Xï衣服饮食不粥于市五谷不时果实未孰不粥于市木不中伐不粥于市禽兽鱼鳖不中杀不粥于市Xï关执禁以讥禁异服识异言Xï大史典礼执简记奉讳恶天子齐戒受谏Xï司会以岁之成质于天子冢宰齐戒受质大乐正大司寇市三官以其成从质于天子Xï大司徒大司马大司空齐戒受质百官各以其成质于三官大司徒大司马大司空以百官之成质于天子百官齐戒受质Xï然后休老劳农成岁事制国用Xï凡养老有虞氏以燕礼夏后氏以飨礼殷人以食礼周人脩而兼用之五十养于乡六十养于国七十养于学达于诸侯Xï八十拜君命一坐再至瞽亦如之九十使人受Xï五十异粻六十宿肉七十贰膳八十常珍九十饮食不离寝膳饮从于游可也Xï六十岁制七十时制八十月制九十日脩唯绞紟衾冒死而后制Xï五十始衰六十非肉不饱七十非帛不煖八十非人不煖九十虽得人不煖矣Xï五十杖于家六十杖于乡七十杖于国八十杖于朝九十者天子欲有问焉则就其室以珍从Xï七十不俟朝八十月告存九十日有秩五十不从力政六十不与服戎七十不与宾客之事八十齐丧之事弗及也Xï五十而爵六十不亲学七十致政唯衰麻为丧Xï有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东胶养庶老于虞庠虞庠在国之西郊Xï有虞氏皇而祭深衣而养老夏后氏收而祭燕衣而养老殷人冔而祭缟衣而养老周人冕而祭玄衣而养老凡三王养老皆引年Xï八十者一子不从政九十者其家不从政废疾非人不养者一人不从政父母之丧三年不从政Xï齐衰大功之丧三月不从政将徙于诸侯三月不从政自诸侯来徙家期不从政Xï少而无父者谓之孤老而无子者谓之独老而无妻者谓之矜老而无夫者谓之寡此四者天民之穷而无告者也皆有常饩瘖聋跛躃断者侏儒百工各以其器食之Xï道路男子由右妇人由左车从中央父之齿随行兄之齿鴈行朋友不相踰轻任并重任分班白不提挈Xï君子耆老不徒行庶人耆老不徒食大夫祭器不假祭器未成不造燕器Xï方一里者为田九百亩方十里者为方一里者百为田九万亩方百里者为方十里者百为田九十亿亩方千里者为方百里者百为田九万亿亩Xï自恆山至于南河千里而近自南河至于江千里而近自江至于衡山千里而遥自东河至于东海千里而遥自东河至于西河千里而近Xï自西河至于流沙千里而遥西不尽流沙南不尽衡山东不近东海北不尽恆山凡四海之内断长补短方三千里为田八十万亿一万亿亩Xï方百里者为田九十亿亩山陵林麓川泽沟渎城郭宫室涂巷三分去一其余六十亿亩Xï古者以周尺八尺为步今以周尺六尺四寸为步古者百亩当今东田百四十六亩三十步古者百里当今百二十一里六十步四尺二寸二分Xï方千里者为方百里者百封方百里者三十国其余方百里者七十又封方七十里者六十－－为方百里者二十九方十里者四十其余方百里者四十方十里者六十Xï又封方五十里者百二十－－为方百里者三十－－其余方百里者十方十里者六十名山大泽不以封其余以为附庸闲田Xï诸侯之有功者取于闲田以禄之其有削地者归之闲田Xï天子之县内方千里者为方百里者百封方百里者九其余方百里者九十一又封方七十里者二十一－－为方百里者十方十里者二十九－－其余方百里者八十方十里者七十一Xï又封方五十里者六十三－－为方百里者十五方十里者七十五－－其余方百里者六十四方十里者九十六Xï诸侯之下士禄食九人中士食十八人上士食三十六人下大夫食七十二人卿食二百八十八人君食二千八百八十人次国之卿食二百一十六人君食二千一百六十人小国之卿食百四十四人君食千四百四十人Xï次国之卿命于其君者如小国之卿Xï天子之大夫为三监监于诸侯之国者其禄视诸侯之卿其爵视次国之君其禄取之于方伯之地方伯为朝天子皆有汤沐之邑于天子之县内视元士Xï诸侯世子世国大夫不世爵使以德爵以功未赐爵视天子之元士以君其国诸侯之大夫不世爵禄Xï六礼冠昏丧祭乡相见七教父子兄弟夫妇君臣长幼朋友宾客八政饮食衣服事为异别度量数制礼记经学典籍礼经类Xï月令孟春之月日在营室昏参中旦尾中其日甲乙其帝大皞其神句芒Xï其虫鳞其音角律中大蔟其数八其味酸其臭羶其祀户祭先脾Xï东风解冻蛰虫始振鱼上冰獭祭鱼鸿鴈来Xï天子居青阳左个乘鸾路驾仓龙载青旂衣青衣服仓玉食麦与羊其器疏以达Xï是月也以立春先立春三日大史谒之天子曰某日立春盛德在木Xï天子乃齐立春之日天子亲帅三公九卿诸侯大夫以迎春于东郊还反赏公卿诸侯大夫于朝Xï命相布德和令行庆施惠下及兆民庆赐遂行毋有不当Xï乃命大史守典奉法司天日月星辰之行宿离不贷毋失经纪以初为常Xï是月也天子乃以元日祈谷于上帝乃择元辰天子亲载耒耜措之于参保介之御间帅三公九卿诸侯大夫躬耕帝借Xï天子三推公五推卿诸侯九推反执爵于大寝三公九卿诸侯大夫皆御命曰劳酒Xï是月也天气下降地气上腾天地和同草木萌动王命布农事命田舍东郊皆脩封疆审端径术Xï善相丘陵坂险原隰土地所宜五谷所殖以教道民必躬亲之田事既饬先定准直农乃不惑Xï是月也命乐正入学习舞乃脩祭典命祀山林川泽牺牲毋用牝禁止伐木Xï毋覆巢毋杀孩虫胎夭飞鸟毋麛毋卵毋聚大众毋置城郭掩骼埋胔Xï是月也不可以称兵称兵必天殃兵戎不起不可从我始毋变天之道毋绝地之理毋乱人之纪Xï孟春行夏令则风雨不时草木蚤落国时有恐行秋令则其民大疫猋风暴雨总至藜莠蓬蒿并兴行冬令则水潦为败雪霜大挚首种不入Xï仲春之月日在奎昏弧中旦建星中其日甲乙其帝大皞其神句芒其虫鳞其音角律中夹钟Xï其数八其味酸其臭羶其祀户祭先脾始雨水桃始华仓庚鸣鹰化为鸠Xï天子居青阳大庙乘鸾路驾仓龙载青旂衣青衣服仓玉食麦与羊其器疏以达Xï是月也安萌牙养幼少存诸孤择元日命民社命有司省囹圄去桎梏毋肆掠止狱讼Xï是月也玄鸟至至之日以大牢祠于高禖天子亲往后妃帅九嫔御乃礼天子所御带以弓韣授以弓矢于高禖之前Xï是月也日夜分雷乃发声始电蛰虫咸动启户始出Xï先雷三日奋铎以令兆民曰雷将发声有不戒其容止者生子不备必有凶灾Xï日夜分则同度量钧衡石角斗甬正权概Xï是月也耕者少舍乃脩阖扇寝庙毕备毋作大事以妨农事Xï是月也毋竭川泽毋漉陂池毋焚山林天子乃鲜羔开冰先荐寝庙Xï上丁命乐正习舞释菜天子乃帅三公九卿诸侯大夫亲往视之仲丁又命乐正入学习乐是月也祀不用牺牲用圭璧更皮币Xï仲春行秋令则其国大水寒气揔至寇戎来征Xï行冬令则阳气不胜麦乃不熟民多相掠行夏令则国乃大旱煖气早来虫螟为害Xï季春之月日在胃昏七星中旦牵牛中其日甲乙其帝大皞其神句芒其虫鳞其音角律中姑洗Xï其数八其味酸其臭羶其祀户祭先脾桐始华田鼠化为鴽虹始见蓱始生Xï天子居青阳右个乘鸾路驾仓龙载青旂衣青衣服仓玉食麦与羊其器疏以达Xï是月也天子乃荐鞠衣于先帝命舟牧覆舟五覆五反乃告舟备具于天子焉天子始乘舟荐鲔于寝庙乃为麦祈实Xï是月也生气方盛阳气发泄句者毕出萌者尽达不可以内Xï天子布德行惠命有司发仓廪赐贫穷振乏绝开府库出币帛周天下勉诸侯聘名士礼贤者Xï是月也命司空曰时雨将降下水上腾循行国邑周视原野修利隄防道达沟渎开通道路毋有障塞Xï田猎罝罘罗罔毕翳餧兽之药毋出九门Xï是月也命野虞无伐桑柘鸣鸠拂其羽戴胜降于桑具曲植籧筐后妃齐戒亲东乡躬桑Xï禁妇女毋观省妇使以劝蚕事蚕事既登分茧称丝效功以共郊庙之服无有敢惰Xï是月也命工师令百工审五库之量金铁皮革筋角齿羽箭干脂胶丹漆毋或不良Xï百工咸理监工日号毋悖于时毋或作为淫巧以荡上心Xï是月之末择吉日大合乐天子乃帅三公九卿诸侯大夫亲往视之Xï是月也乃合累牛腾马游牝于牧牺牲驹犊举书其数命国难九门磔攘以毕春气Xï季春行冬令则寒气时发草木皆肃国有大恐Xï行夏令则民多疾疫时雨不降山林不收行秋令则天多沈阴淫雨蚤降兵革并起Xï孟夏之月日在毕昏翼中旦婺女中其日丙丁其帝炎帝其神祝融其虫羽其音征律中中吕Xï其数七其味苦其臭焦其祀灶祭先肺蝼蝈鸣蚯蚓出王瓜生苦菜秀Xï天子居明堂左个乘朱路驾赤駵载赤旂衣朱衣服赤玉食菽与鸡其器高以粗Xï是月也以立夏先立夏三日大史谒之天子曰某日立夏盛德在火Xï天子乃齐立夏之日天子亲帅三公九卿大夫以迎夏于南郊还反行赏封诸侯庆赐遂行无不欣说Xï乃命乐师习合礼乐命大尉赞桀俊遂贤良举长大行爵出禄必当其位Xï是月也继长增高毋有坏堕毋起土功毋发大众毋伐大树是月也天子始絺Xï命野虞出行田原为天子劳农劝民毋或失时命司徒巡行县鄙命农勉作毋休于都Xï是月也驱兽毋害五谷毋大田猎农乃登麦天子乃以彘尝麦先荐寝庙Xï是月也聚畜百药靡草死麦秋至断薄刑决小罪出轻系Xï蚕事既毕后妃献茧乃收茧税以桑为均贵贱长幼如一以给郊庙之服是月也天子饮酎用礼乐Xï孟夏行秋令则苦雨数来五谷不滋四鄙入保Xï行冬令则草木蚤枯后乃大水败其城郭行春令则虫蝗为灾暴风来格秀草不实Xï仲夏之月日在东井昏亢中旦危中其日丙丁其帝炎帝其神祝融其虫羽其音征律中蕤宾Xï其数七其味苦其臭焦其祀灶祭先肺小暑至螳蜋生䴗始鸣反舌无声Xï天子居明堂太庙乘朱路驾赤駵载赤旂衣朱衣服赤玉食菽与鸡其器高以粗养壮佼Xï是月也命乐师脩鼗鞞鼓均琴瑟管箫执干戚戈羽调竽笙竾簧饬钟磬柷敔Xï命有司为民祈祀山川百源大雩帝用盛乐乃命百县雩祀百辟卿士有益于民者以祈谷实Xï农乃登黍是月也天子乃以雏尝黍羞以含桃先荐寝庙Xï令民毋艾蓝以染毋烧灰毋暴布门闾毋闭关市毋索挺重囚益其食游牝别群则絷腾驹班马政Xï是月也日长至阴阳争死生分君子齐戒处必掩身Xï毋躁止声色毋或进薄滋味毋致和节耆欲定心气百官静事毋刑以定晏阴之所成Xï鹿角解蝉始鸣半夏生木堇荣是月也毋用火南方可以居高明可以远眺望可以升山陵可以处台榭Xï仲夏行冬令则雹冻伤谷道路不通暴兵来至Xï行春令则五谷晚熟百螣时起其国乃饥行秋令则草木零落果实早成民殃于疫Xï季夏之月日在柳昏火中旦奎中其日丙丁其帝炎帝其神祝融其虫羽其音征律中林钟Xï其数七其味苦其臭焦其祀灶祭先肺温风始至蟋蟀居壁鹰乃学习腐草为萤Xï天子居明堂右个乘朱路驾赤駵载赤旂衣朱衣服赤玉食菽与鸡其器高以粗命渔师伐蛟取鼍登龟取鼋Xï命泽人纳材苇是月也命四监大合百县之秩刍以养牺牲令民无不咸出其力以共皇天上帝名山大川四方之神以祠宗庙社稷之灵以为民祈福Xï是月也命妇官染采黼黻文章必以法故无或差贷黑黄仓赤莫不质良毋敢诈伪Xï以给郊庙祭祀之服以为旗章以别贵贱等给之度Xï是月也树木方盛乃命虞人入山行木毋有斩伐Xï不可以兴土功不可以合诸侯不可以起兵动众毋举大事以摇养气毋发令而待以妨神农之事也水潦盛昌神农将持功举大事则有天殃Xï是月也土润溽暑大雨时行烧薙行水利以杀草如以热汤可以粪田畴可以美土彊Xï季夏行春令则谷实鲜落国多风欬民乃迁徙Xï行秋令则丘隰水潦禾稼不熟乃多女灾行冬令则风寒不时鹰隼蚤鸷四鄙入保Xï中央土其日戊己其帝黄帝其神后土Xï其虫倮其音宫律中黄钟之宫其数五其味甘其臭香其祀中霤祭先心Xï天子居大庙大室乘大路驾黄駵载黄旂衣黄衣服黄玉食稷与牛其器圜以闳Xï孟秋之月日在翼昏建星中旦毕中其日庚辛其帝少皞其神蓐收其虫毛其音商律中夷则Xï其数九其味辛其臭腥其祀门祭先肝凉风至白露降寒蝉鸣鹰乃祭鸟用始行戮Xï天子居总章左个乘戎路驾白骆载白旂衣白衣服白玉食麻与犬其器廉以深Xï是月也以立秋先立秋三日大史谒之天子曰某日立秋盛德在金Xï天子乃齐立秋之日天子亲帅三公九卿诸侯大夫以迎秋于西郊还反赏军帅武人于朝Xï天子乃命将帅选士厉兵简练桀俊专任有功以征不义诘诛暴慢以明好恶顺彼远方Xï是月也命有司脩法制缮囹圄具桎梏禁止姦慎罪邪务搏执Xï命理瞻伤察创视折审决断狱讼必端平戮有罪严断刑天地始肃不可以赢Xï是月也农乃登谷天子尝新先荐寝庙Xï命百官始收敛完隄防谨壅塞以备水潦脩宫室坏墙垣补城郭Xï是月也毋以封诸侯立大官毋以割地行大使出大币Xï孟秋行冬令则阴气大胜介虫败谷戎兵乃来Xï行春令则其国乃旱阳气复还五谷无实行夏令则国多火灾寒热不节民多疟疾Xï仲秋之月日在角昏牵牛中旦觜觿中其日庚辛其帝少暭其礼蓐收其虫毛其音商律中南吕Xï其数九其味辛其臭腥其祀门祭先肝盲风至鸿鴈来玄鸟归群鸟养羞Xï天子居总章大庙乘戎路驾白骆载白旂衣白衣服白玉食麻与犬其器廉以深Xï是月也养衰老授几杖行糜粥饮食Xï乃命司服具饬衣裳文绣有恆制有小大度有短长衣服有量必循其故冠带有常Xï乃命有司申严百刑斩杀必当毋或枉桡枉桡不当反受其殃Xï是月也乃命宰祝循行牺牲视全具案刍豢瞻肥瘠察物色Xï必比类量小大视长短皆中度五者备当上帝其飨天子乃难以达秋气以犬尝麻先荐寝庙Xï是月也可以筑城郭建都邑穿窦窖脩囷仓Xï乃命有司趣民收敛务畜菜多积聚乃劝种麦毋或失时其有失时行罪无疑Xï是月也日夜分雷始收声蛰虫坏户杀气浸盛阳气日衰水始涸Xï日夜分则同度量平权衡正钧石角斗甬Xï是月也易关市来商旅纳货贿以便民事四方来集远乡皆至则财不匮上无乏用百事乃遂Xï凡举大事毋逆天数必顺其时慎因其类Xï仲秋行春令则秋雨不降草木生荣国乃有恐Xï行夏令则其国乃旱蛰虫不藏五谷复生行冬令则风灾数起收雷先行草木蚤死Xï季秋之月日在房昏虚中旦柳中其日庚辛其帝少暭其神蓐收其虫毛其音商律中无射Xï其数九其味辛其臭腥其祀门祭先肝鸿鴈来宾爵入大水为蛤鞠有黄华豺乃祭兽戮禽Xï天子居总章右个乘戎路驾白骆载白旂衣白衣服白玉食麻与犬其器廉以深Xï是月也申严号令命百官贵贱无不务内以会天地之藏无有宣出乃命冢宰农事备收举五谷之要藏帝借之收于神仓祗敬必饬Xï是月也霜始降则百工休乃命有司曰寒气总至民力不堪其皆入室上丁命乐正入学习吹Xï是月也大飨帝尝牺牲告备于天子Xï合诸侯制百县为来岁受朔日与诸侯所税于民轻重之法贡职之数以远近土地所宜为度以给郊庙之事无有所私Xï是月也天子乃教于田猎以习五戎班马政命仆及七驺咸驾载旌旐授车以级整设于屏外司徒搢扑北面以誓之Xï天子乃厉饰执弓挟矢以猎命主祠祭禽于四方Xï是月也草木黄落乃伐薪为炭Xï蛰虫咸俯在穴皆墐其户乃趣狱刑毋留有罪收禄秩之不当供养之不宜者是月也天子乃以犬尝稻先荐寝庙Xï季秋行夏令则其国大水冬藏殃败民多鼽嚏Xï行冬令则国多盗贼边竟不宁土地分裂行春令则煖风来至民气解惰师兴不居Xï孟冬之月日在尾昏危中旦七星中其日壬癸其帝颛顼其神玄冥其虫介其音羽律中应钟Xï其数六其味咸其臭朽其祀行祭先肾Xï水始冰地始冻雉入大水为蜃虹藏不见Xï天子居玄堂左个乘玄路驾铁骊载玄旂衣黑衣服玄玉食黍与彘其器闳以奄Xï是月也以立冬先立冬三日太史谒之天子曰某日立冬盛德在水Xï天子乃齐立冬之日天子亲帅三公九卿大夫以迎冬于北郊还反赏死事恤孤寡Xï是月也命大史衅龟筴占兆审卦吉凶是察阿党则罪无有掩蔽是月也天子始裘Xï命有司曰天气上腾地气下降天地不通闭塞而成冬命百官谨盖藏命司徒循行积聚无有不敛Xï坏城郭戒门闾脩键闭慎管籥固封玺备边竟完要塞谨关梁塞徯径Xï饬丧纪辨衣裳审棺椁之薄厚茔丘垄之小大高卑薄厚之度贵贱之等级Xï是月也命工师效功陈祭器按度程毋或作为淫巧以荡上心必功致为上Xï物勒工名以考其诚功有不当必行其罪以穷其情是月也大饮烝Xï天子乃祈来年于天宗大割祠于公社及门闾腊先祖五祀劳农以休息之Xï天子乃命将帅讲武习射御角力Xï是月也乃命水虞渔师收水泉池泽之赋毋或敢侵削众庶兆民以为天子取怨于下其有若此者行罪无赦Xï孟冬行春令则冻闭不密地气上泄民多流亡Xï行夏令则国多暴风方冬不寒蛰虫复出行秋令则雪霜不时小兵时起土地侵削Xï仲冬之月日在斗昏东壁中旦轸中其日壬癸其帝颛顼其神玄冥其虫介其音羽律中黄钟Xï其数六其味咸其臭朽其祀行祭先肾冰益壮地始坼鹖旦不鸣虎始交Xï天子居玄堂大庙乘玄路驾铁骊载玄旂衣黑衣服玄玉食黍与彘其器闳以奄Xï饬死事命有司曰土事毋作慎毋发盖毋发室屋及起大众以固而闭Xï地气且泄是谓发天地之房诸蛰则死民必疾疫又随以丧命之曰畅月Xï是月也命奄尹申宫令审门闾谨房室必重闭省妇事毋得淫虽有贵戚近习毋有不禁Xï乃命大酋秫稻必齐麴糱必时湛炽必絜水泉必香陶器必良火齐必得兼用六物大酋监之毋有差贷Xï天子命有司祈祀四海大川名源渊泽井泉Xï是月也农有不收藏积聚者马牛畜兽有放佚者取之不诘山林薮泽有能取蔬食田猎禽兽者野虞教道之其有相侵夺者罪之不赦Xï是月也日短至阴阳争诸生荡君子齐戒处必掩身Xï身欲宁去声色禁耆慾安形性事欲静以待阴阳之所定Xï芸始生荔挺出蚯蚓结麋角解水泉动日短至则伐木取竹箭Xï是月也可以罢官之无事去器之无用者涂阙廷门闾筑囹圄此所以助天地之闭藏也Xï仲冬行夏令则其国乃旱氛雾冥冥雷乃发声Xï行秋令则天时雨汁瓜瓠不成国有大兵行春令则虫蝗为败水泉咸竭民多疥疠Xï季冬之月日在婺女昏娄中旦氐中其日壬癸其帝颛顼其神玄冥其虫介其音羽律中大吕Xï其数六其味咸其臭朽其祀行祭先肾鴈北乡鹊始巢雉雊鸡乳Xï天子居玄堂右个乘玄路驾铁骊载玄旂衣黑衣服玄玉食黍与彘其器闳以奄Xï命有司大难旁磔出土牛以送寒气征鸟厉疾乃毕山川之祀及帝之大臣天之神祇Xï是月也命渔师始渔天子亲往乃尝鱼先荐寝庙冰方盛水泽腹坚命取冰冰以入Xï令告民出五种命农计耦耕事脩耒耜具田器命乐师大合吹而罢乃命四监收秩薪柴以共郊庙及百祀之薪燎Xï是月也日穷于次月穷于纪星回于天数将几终岁且更始专而农民毋有所使Xï天子乃与公卿大夫共饬国典论时令以待来岁之宜Xï乃命大史次诸侯之列赋之牺牲以共皇天上帝社稷之飨乃命同姓之邦共寝庙之刍豢Xï命宰历卿大夫至于庶民土田之数而赋牺牲以共山林名川之祀凡在天下九州之民者无不咸献其力以共皇天上帝社稷寝庙山林名川之祀Xï季冬行秋令则白露蚤降介虫为妖四鄙入保Xï行春令则胎夭多伤国多固疾命之曰逆行夏令则水潦败国时雪不降冰冻消释礼记经学典籍礼经类Xï曾子问曾子问曰君薨而世子生如之何孔子曰卿大夫士从摄主北面于西阶南Xï大祝裨冕执束帛升自西阶尽等不升堂命毋哭祝声三告曰某之子生敢告Xï升奠币于殡东几上哭降众主人卿大夫士房中皆哭不踊Xï尽一哀反位遂朝奠小宰升举币Xï三日众主人卿大夫士如初位北面大宰大宗大祝皆裨冕少师奉子以衰祝先子从宰宗人从Xï入门哭者止子升自西阶殡前北面祝立于殡东南隅祝声三曰某之子某从执事敢见Xï子拜稽颡哭祝宰宗人众主人卿大夫士哭踊三者三降东反位皆袒子踊房中亦踊三者三Xï袭衰杖亦出大宰命祝史以名徧告于五祀山川Xï曾子问曰如已葬而世子生则如之何孔子曰大宰大宗从大祝而告于祢三月乃名于祢以名徧告及社稷宗庙山川Xï孔子曰诸侯适天子必告于祖奠于祢冕而出视朝命祝史告于宗庙山川Xï乃命国家五官而后行道而出告者五日而徧过是非礼也凡告用牲币反亦如之Xï诸侯相见必告于祢朝服而出视朝命祝史告于五庙所过山川Xï亦命国家五官道而出反必亲告于祖祢乃命祝史告至于前所告者而后听朝而入Xï曾子问曰并有丧如之何何先何后孔子曰葬先轻而后重其奠也先重而后轻礼也Xï自启及葬不奠行葬不哀次反葬奠而后辞于殡遂脩葬事其虞也先重而后轻礼也Xï孔子曰宗子虽七十无无主妇非宗子虽无主妇可也Xï曾子问曰将冠子冠者至揖让而入闻齐衰大功之丧如之何Xï孔子曰内丧则废外丧则冠而不醴彻馔而埽即位而哭如冠者未至则废Xï如将冠子而未及期日而有齐衰大功小功之丧则因丧服而冠Xï除丧不改冠乎孔子曰天子赐诸侯大夫冕弁服于大庙归设奠服赐服于斯乎有冠醮无冠醴Xï父没而冠则已冠埽地而祭于祢已祭而见伯父叔父而后飨冠者Xï曾子问曰祭如之何则不行旅酬之事矣孔子曰闻之小祥者主人练祭而不旅奠酬于宾宾弗举礼也Xï昔者鲁昭公练而举酬行旅非礼也孝公大祥奠酬弗举亦非礼也Xï曾子问曰大功之丧可以与于馈奠之事乎孔子曰岂大功耳自斩衰以下皆可礼也曾子曰不以轻服而重相为乎Xï孔子曰非此之谓也天子诸侯之丧斩衰者奠大夫齐衰者奠Xï士则朋友奠不足则取于大功以下者不足则反之Xï曾子问曰小功可以与于祭乎孔子曰何必小功耳自斩衰以下与祭礼也曾子曰不以轻丧而重祭乎Xï孔子曰天子诸侯之丧祭也不斩衰者不与祭大夫齐衰者与祭士祭不足则取于兄弟大功以下者Xï曾子问曰相识有丧服可以与于祭乎孔子曰缌不祭又何助于人Xï曾子问曰废丧服可以与于馈奠之事乎孔子曰说衰与奠非礼也以摈相可也Xï曾子问曰昏礼既纳币有吉日女之父母死则如之何Xï孔子曰壻使人弔如壻之父母死则女之家亦使人弔父丧称父母丧称母父母不在则称伯父世母Xï壻已葬壻之伯父致命女氏曰某之子有父母之丧不得嗣为兄弟使某致命女氏许诺而弗敢嫁礼也Xï壻免丧女之父母使人请壻弗取而后嫁之礼也女之父母死壻亦如之Xï曾子问曰亲迎女在涂而壻之父母死如之何Xï孔子曰女改服布深衣缟总以趋丧女在涂而女之父母死则女反Xï如壻亲迎女未至而有齐衰大功之丧则如之何孔子曰男不入改服于外次女入改服于内次然后即位而哭Xï曾子问曰除丧则不复昏礼乎孔子曰祭过时不祭礼也又何反于初Xï孔子曰嫁女之家三夜不息烛思相离也取妇之家三日不举乐思嗣亲也三月而庙见称来妇也Xï择日而祭于祢成妇之义也曾子问曰女未庙见而死则如之何Xï孔子曰不迁于祖不祔于皇姑壻不杖不菲不次归葬于女氏之党示未成妇也Xï曾子问曰取女有吉日而女死如之何孔子曰壻齐衰而弔既葬而除之夫死亦如之Xï曾子问曰丧有二孤庙有二主礼与孔子曰天无二日土无二王尝禘郊社尊无二上未知其为礼也Xï昔者齐桓公亟举兵作伪主以行及反藏诸祖庙庙有二主自桓公始也Xï丧之二孤则昔者卫灵公适鲁遭季桓子之丧卫君请弔哀公辞不得命公为主客入弔康子立于门右北面Xï公揖让升自东阶西乡客升自西阶弔公拜兴哭康子拜稽颡于位有司弗辩也今之二孤自季康子之过也Xï曾子问曰古者师行必以迁庙主行乎孔子曰天子巡守以迁庙主行载于齐车言必有尊也Xï今也取七庙之主以行则失之矣当七庙五庙无虚主虚主者唯天子崩诸侯薨与去其国与祫祭于祖为无主耳Xï吾闻诸老聃曰天子崩国君薨则祝取群庙之主而藏诸祖庙礼也卒哭成事而后主各反其庙君去其国大宰取群庙之主以从礼也Xï祫祭于祖则祝迎四庙之主主出庙入庙必跸老聃云Xï曾子问曰古者师行无迁主则何主孔子曰主命问曰何谓也Xï孔子曰天子诸侯将出必以币帛皮圭告于祖祢遂奉以出载于齐车以行每舍奠焉而后就舍Xï反必告设奠卒敛币玉藏诸两阶之间乃出盖贵命也Xï子游问曰丧慈母如母礼与孔子曰非礼也古者男子外有傅内有慈母君命所使教子也何服之有Xï昔者鲁昭公少丧其母有慈母良及其死也公弗忍也欲丧之Xï有司以闻曰古之礼慈母无服今也君为之服是逆古之礼而乱国法也若终行之则有司将书之以遗后世无乃不可乎Xï公曰古者天子练冠以燕居公弗忍也遂练冠以丧慈母丧慈母自鲁昭公始也Xï曾子问曰诸侯旅见天子入门不得终礼废者几孔子曰四请问之Xï曰大庙火日食后之丧雨霑服失容则废Xï如诸侯皆在而日食则从天子救日各以其方色与其兵大庙火则从天子救火不以方色与兵Xï曾子问曰诸侯相见揖让入门不得终礼废者几Xï孔子曰六请问之曰天子崩大庙火日食后夫人之丧雨霑服失容则废Xï曾子问曰天子尝禘郊社五祀之祭簠簋既陈天子崩后之丧如之何孔子曰废Xï曾子问曰当祭而日食大庙火其祭也如之何孔子曰接祭而已矣如牲至未杀则废Xï天子崩未殡五祀之祭不行既殡而祭其祭也尸入三饭不侑酳不酢而已矣Xï自启至于反哭五祀之祭不行已葬而祭祝毕献而已Xï曾子问曰诸侯之祭社稷俎豆既陈闻天子崩后之丧君薨夫人之丧如之何Xï孔子曰废自薨比至于殡自启至于反哭奉帅天子Xï曾子问曰大夫之祭鼎俎既陈笾豆既设不得成礼废者几孔子曰九请问之Xï曰天子崩后之丧君薨夫人之丧君之大庙火日食三年之丧齐衰大功Xï皆废外丧自齐衰以下行也其齐衰之祭也尸入三饭不侑酳不酢而已矣大功酢而已矣Xï小功缌室中之事而已矣士之所以异者缌不祭所祭于死者无服则祭Xï曾子问曰三年之丧弔乎Xï孔子曰三年之丧练不群立不旅行君子礼以饰情三年之丧而弔哭不亦虚乎Xï曾子问曰大夫士有私丧可以除之矣而有君服焉其除之也如之何Xï孔子曰有君丧服于身不敢私服又何除焉于是乎有过时而弗除也君之丧服除而后殷祭礼也Xï曾子问曰父母之丧弗除可乎Xï孔子曰先王制礼过时弗举礼也非弗能勿除也患其过于制也故君子过时不祭礼也Xï曾子问曰君薨既殡而臣有父母之丧则如之何孔子曰归居于家有殷事则之君所朝夕否Xï曰君既启而臣有父母之丧则如之何孔子曰归哭而反送君Xï曰君未殡而臣有父母之丧则如之何孔子曰归殡反于君所有殷事则归朝夕否Xï大夫室老行事士则子孙行事大夫内子有殷事亦之君所朝夕否Xï贱不诔贵幼不诔长礼也唯天子称天以诔之诸侯相诔非礼也Xï曾子问曰君出疆以三年之戒以椑从君薨其入如之何Xï孔子曰共殡服则子麻弁绖疏衰菲杖入自阙升自西阶Xï如小敛则子免而从柩入自门升自阼阶君大夫士一节也Xï曾子问曰君之丧既引闻父母之丧如之何孔子曰遂既封而归不俟子Xï曾子问曰父母之丧既引及涂闻君薨如之何孔子曰遂既封改服而往Xï曾子问曰宗子为士庶子为大夫其祭也如之何孔子曰以上牲祭于宗子之家祝曰孝子某为介子某荐其常事Xï若宗子有罪居于他国庶子为大夫其祭也祝曰孝子某使介子某执其常事Xï摄主不厌祭不旅不假不绥祭不配Xï布奠于宾宾奠而不举不归肉其辞于宾曰宗兄宗弟宗子在他国使某辞Xï曾子问曰宗子去在他国庶子无爵而居者可以祭乎孔子曰祭哉请问其祭如之何Xï孔子曰望墓而为坛以时祭若宗子死告于墓而后祭于家宗子死称名不言孝身没而已Xï子游之徒有庶子祭者以此若义也今之祭者不首其义故诬于祭也Xï曾子问曰祭必有尸乎若厌祭亦可乎孔子曰祭成丧者必有尸尸必以孙孙幼则使人抱之Xï无孙则取于同姓可也祭殇必厌盖弗成也祭成丧而无尸是殇之也Xï孔子曰有阴厌有阳厌曾子问曰殇不祔祭何谓阴厌阳厌Xï孔子曰宗子为殇而死庶子弗为后也其吉祭特牲祭殇不举肺无肵俎无玄酒不告利成是谓阴厌Xï凡殇与无后者祭于宗子之家当室之白尊于东房是谓阳厌Xï曾子问曰葬既引至于堩日有食之则有变乎且不乎Xï孔子曰昔者吾从老聃助葬于巷党及堩日有食之老聃曰丘止柩就道右止哭以听变Xï既明反而后行曰礼也反葬而丘问之曰夫柩不可以反者也日有食之不知其已之遟数则岂如行哉Xï老聃曰诸侯朝天子见日而行逮日而舍奠大夫使见日而行逮日而舍Xï夫柩不蚤出不莫宿见星而行者唯罪人与奔父母之丧者乎日有食之安知其不见星也且君子行礼不以人之亲痁患吾闻诸老聃云Xï曾子问曰为君使而卒于舍礼曰公馆复私馆不复凡所使之国有司所授舍则公馆已何谓私馆不复也Xï孔子曰善乎问之也自卿大夫士之家曰私馆公馆与公所为曰公馆公馆复此之谓也Xï曾子问曰下殇土周葬于园遂舆机而往涂迩故也今墓远则其葬也如之何Xï孔子曰吾闻诸老聃曰昔者史佚有子而死下殇也墓远召公谓之曰何以不棺敛于宫中史佚曰吾敢乎哉Xï召公言于周公周公曰岂不可史佚行之下殇用棺衣棺自史佚始也Xï曾子问曰卿大夫将为尸于公受宿矣而有齐衰内丧则如之何孔子曰出舍于公馆以待事礼也Xï孔子曰尸弁冕而出卿大夫士皆下之尸必式必有前驱Xï子夏问曰三年之丧卒哭金革之事无辟也者礼与初有司与Xï孔子曰夏后氏三年之丧既殡而致事殷人既葬而致事记曰君子不夺人之亲亦不可夺亲也此之谓乎Xï子夏曰金革之事无辟也者非与孔子曰吾闻诸老聃曰昔者鲁公伯禽有为为之也今以三年之丧从其利者吾弗知也礼记经学典籍礼经类Xï文王世子文王之为世子朝于王季日三鸡初鸣而衣服至于寝门外问内竖之御者曰今日安否何如内竖曰安文王乃喜Xï及日中又至亦如之及莫又至亦如之其有不安节则内竖以告文王文王色忧行不能正履Xï王季复膳然后亦复初食上必在视寒煖之节食下问所膳Xï命膳宰曰末有原应曰诺然后退Xï武王帅而行之不敢有加焉文王有疾武王不说冠带而养文王一饭亦一饭文王再饭亦再饭旬有二日乃间Xï文王谓武王曰女何梦矣武王对曰梦帝与我九龄文王曰女以为何也武王曰西方有九国焉君王其终抚诸Xï文王曰非也古者谓年龄齿亦龄也我百尔九十吾与尔三焉文王九十七乃终武王九十三而终Xï成王幼不能涖阼周公相践阼而治抗世子法于伯禽欲令成王之知父子君臣长幼之道也成王有过则挞伯禽所以示成王世子之道也文王之为世子也Xï凡学世子及学士必时春夏学干戈秋冬学羽籥皆于东序小乐正学干大胥赞之籥师学戈籥师丞赞之胥鼓南Xï春诵夏弦大师诏之瞽宗秋学礼执礼者诏之冬读书典书者诏之礼在瞽宗书在上庠Xï凡祭与养老乞言合语之礼皆小乐正诏之于东序大乐正学舞干戚语说命乞言皆大乐正授数大司成论说在东序Xï凡侍坐于大司成者远近间三席可以问终则负墙列事未尽不问Xï凡学春官释奠于其先师秋冬亦如之凡始立学者必释奠于先圣先师及行事必以币Xï凡释奠者必有合也有国故则否凡大合乐必遂养老Xï凡语于郊者必取贤敛才焉或以德进或以事举或以言扬曲艺皆誓之以待又语Xï三而一有焉乃进其等以其序谓之郊人远之于成均以及取爵于上尊也Xï始立学者既兴器用币然后释菜不舞不授器乃退傧于东序一献无介语可也Xï教世子凡三王教世子必以礼乐乐所以脩内也礼所以脩外也礼乐交错于中发形于外是故其成也怿恭敬而温文Xï立大傅少傅以养之欲其知父子君臣之道也大傅审父子君臣之道以示之少傅奉世子以观大傅之德行而审喻之Xï大傅在前少傅在后入则有保出则有师是以教喻而德成也师也者教之以事而喻诸德者也保也者慎其身以辅翼之而归诸道者也Xï记曰虞夏商周有师保有疑丞设四辅及三公不必备唯其人语使能也Xï君子曰德德成而教尊教尊而官正官正而国治君之谓也Xï仲尼曰昔者周公摄政践阼而治抗世子法于伯禽所以善成王也闻之曰为人臣者杀其身有益于君则为之况于其身以善其君乎周公优为之Xï是故知为人子然后可以为人父知为人臣然后可以为人君知事人然后能使人Xï成王幼不能涖阼以为世子则无为也是故抗世子法于伯禽使之与成王居欲令成王之知父子君臣长幼之义也Xï君之于世子也亲则父也尊则君也有父之亲有君之尊然后兼天下而有之是故养世子不可不慎也Xï行一物而三善皆得者唯世子而已其齿于学之谓也故世子齿于学国人观之曰将君我而与我齿让何也曰有父在则礼然然而众知父子之道矣Xï其二曰将君我而与我齿让何也曰有君在则礼然然而众着于君臣之义也其三曰将君我而与我齿让何也曰长长也然而众知长幼之节矣Xï故父在斯为子君在斯谓之臣居子与臣之节所以尊君亲亲也故学之为父子焉学之为君臣焉学之为长幼焉父子君臣长幼之道得而国治Xï语曰乐正司业父师司成一有元良万国以贞世子之谓也周公践阼Xï庶子之正于公族者教之以孝弟睦友子爱明父子之义长幼之序Xï其朝于公内朝则东面北上臣有贵者以齿其在外朝则以官司士为之Xï其在宗庙之中则如外朝之位宗人授事以爵以官其登馂献受爵则以上嗣Xï庶子治之虽有三命不踰父兄Xï其公大事则以其丧服之精麤为序虽于公族之丧亦如之以次主人Xï若公与族燕则异姓为宾膳宰为主人公与父兄齿族食世降一等Xï其在军则守于公祢公若有出疆之政庶子以公族之无事者守于公宫正室守大庙诸父守贵宫贵室诸子诸孙守下宫下室Xï五庙之孙祖庙未毁虽为庶人冠取妻必告死必赴练祥则告Xï族之相为也宜弔不弔宜免不免有司罚之至于赗赙承含皆有正焉Xï公族其有死罪则磬于甸人其刑罪则纤剸亦告于甸人公族无宫刑狱成有司谳于公其死罪则曰某之罪在大辟Xï其刑罪则曰某之罪在小辟公曰宥之有司又曰在辟公又曰宥之有司又曰在辟Xï及三宥不对走出致刑于甸人公又使人追之曰虽然必赦之有司对曰无及也Xï反命于公公素服不举为之变如其伦之丧无服亲哭之Xï公族朝于内朝内亲也虽有贵者以齿明父子也外朝以官体异姓也Xï宗庙之中以爵为位崇德也宗人授事以官尊贤也登馂受爵以上嗣尊祖之道也丧纪以服之轻重为序不夺人亲也Xï公与族燕则以齿而孝弟之道达矣其族食世降一等亲亲之杀也Xï战则守于公祢孝爱之深也正室守大庙尊宗室而君臣之道着矣诸父诸兄守贵室子弟守下室而让道达矣Xï五庙之孙祖庙未毁虽及庶人冠取妻必告死必赴不忘亲也Xï亲未绝而列于庶人贱无能也敬弔临赙赗睦友之道也Xï古者庶子之官治而邦国有伦邦国有伦而众乡方矣Xï公族之罪虽亲不以犯有司正术也所以体百姓也刑于隐者不与国人虑兄弟也弗弔弗为服哭于异姓之庙为忝祖远之也Xï素服居外不听乐私丧之也骨肉之亲无绝也公族无宫刑不翦其类也Xï天子视学大昕鼓征所以警众也众至然后天子至乃命有司行事兴秩节祭先师先圣焉Xï有司卒事反命始之养也Xï适东序释奠于先老遂设三老五更群老之席位焉适馔省醴养老之珍具遂发咏焉退脩之以孝养也Xï反登歌清庙既歌而语以成之也言父子君臣长幼之道合德音之致礼之大者也Xï下管象舞大武大合众以事达有神兴有德也正君臣之位贵贱之等焉而上下之义行矣Xï有司告以乐阕王乃命公侯伯子男及群吏曰反养老幼于东序终之以仁也Xï是故圣人之记事也虑之以大爱之以敬行之以礼脩之以孝养纪之以义终之以仁Xï是故古之人一举事而众皆知其德之备也古之君子举大事必慎其终始而众安得不喻焉兑命曰念终始典于学Xï世子之记曰朝夕至于大寝之门外问于内竖曰今日安否何如内竖曰今日安世子乃有喜色其有不安节则内竖以告世子世子色忧不满容Xï内竖言复初然后亦复初朝夕之食上世子必在视寒煖之节食下问所膳羞必知所进以命膳宰然后退Xï若内竖言疾则世子亲齐玄而养膳宰之馔必敬视之疾之药必亲尝之Xï尝馔善则世子亦能食尝馔寡世子亦不能饱以至于复初然后亦复初礼记经学典籍礼经类Xï礼运昔者仲尼与于蜡宾事毕出游于观之上喟然而叹仲尼之叹盖叹鲁也Xï言偃在侧曰君子何叹孔子曰大道之行也与三代之英丘未之逮也而有志焉Xï大道之行也天下为公选贤与能讲信脩睦故人不独亲其亲不独子其子使老有所终壮有所用幼有所长Xï矜寡孤独废疾者皆有所养男有分女有归货恶其弃于地也不必藏于己力恶其不出于身也不必为己Xï是故谋闭而不兴盗窃乱贼而不作故外户而不闭是谓大同Xï今大道既隐天下为家各亲其亲各子其子货力为己大人世及以为礼Xï城郭沟池以为固礼义以为纪以正君臣以笃父子以睦兄弟以和夫妇以设制度以立田里以贤勇知以功为己Xï故谋用是作而兵由此起禹汤文武成王周公由此其选也此六君子者未有不谨于礼者也Xï以着其义以考其信着有过刑仁讲让示民有常如有不由此者在埶者去众以为殃是谓小康Xï言偃复问曰如此乎礼之急也孔子曰夫礼先王以承天之道以治人之情故失之者死得之者生Xï诗曰相鼠有体人而无礼人而无礼胡不遄死Xï是故夫礼必本于天殽于地列于鬼神达于丧祭射御冠昏朝聘故圣人以礼示之故天下国家可得而正也Xï言偃复问曰夫子之极言礼也可得而闻与孔子曰我欲观夏道是故之杞而不足征也吾得夏时焉Xï我欲观殷道是故之宋而不足征也吾得坤干焉坤干之义夏时之等吾以是观之Xï夫礼之初始诸饮食其燔黍捭豚污尊而抔饮蒉桴而土鼓犹若可以致其敬于鬼神Xï及其死也升屋而号告曰皋某复然后饭腥而苴孰Xï故天望而地藏也体魄则降知气在上故死者北首生者南乡皆从其初Xï昔者先王未有宫室冬则居营窟夏则居橧巢未有火化食草木之实鸟兽之肉饮其血茹其毛Xï未有麻丝衣其羽皮后圣有作然后脩火之利范金合土以为台榭宫室牖户以炮以燔以亨以炙以为醴酪Xï治其麻丝以为布帛以养生送死以事鬼神上帝皆从其朔Xï故玄酒在室醴醆在户粢醍在堂澄酒在下陈其牺牲备其鼎俎列其琴瑟管磬钟鼓脩其祝嘏以降上神与其先祖Xï以正君臣以笃父子以睦兄弟以齐上下夫妇有所是谓承天之祜Xï作其祝号玄酒以祭荐其血毛腥其俎孰其殽与其越席疏布以幂Xï衣其澣帛醴醆以献荐其燔炙君与夫人交献以嘉魂魄是谓合莫Xï然后退而合亨体其犬豕牛羊实其簠簋笾豆铏羹祝以孝告嘏以慈告是谓大祥此礼之大成也Xï孔子曰于唿哀哉我观周道幽厉伤之吾舍鲁何适矣鲁之郊禘非礼也周公其衰矣Xï杞之郊也禹也宋之郊也契也是天子之事守也故天子祭天地诸侯祭社稷Xï祝嘏莫敢易其常古是谓大假祝嘏辞说藏于宗祝巫史非礼也是谓幽国醆斝及尸君非礼也是谓僭君Xï冕弁兵革藏于私家非礼也是谓胁君大夫具官祭器不假声乐皆具非礼也是谓乱国Xï故仕于公曰臣仕于家曰仆三年之丧与新有昏者期不使以衰裳入朝与家仆杂居齐齿非礼也是谓君与臣同国Xï故天子有田以处其子孙诸侯有国以处其子孙大夫有采以处其子孙是谓制度Xï故天子适诸侯必舍其祖庙而不以礼籍入是谓天子坏法乱纪诸侯非问疾弔丧而入诸臣之家是谓君臣为谑Xï是故礼者君之大柄也所以别嫌明微傧鬼神考制度别仁义所以治政安君也Xï故政不正则君位危君位危则大臣倍小臣窃Xï刑肃而俗敝则法无常法无常而礼无列礼无列则士不事也刑肃而俗敝则民弗归也是谓疵国Xï故政者君之所以藏身也是故夫政必本于天殽以降命命降于社之谓殽地降于祖庙之谓仁义降于山川之谓兴作降于五祀之谓制度此圣人所以藏身之固也Xï故圣人参于天地并于鬼神以治政也处其所存礼之序也玩其所乐民之治也Xï故天生时而地生财人其父生而师教之四者君以正用之故君者立于无过之地也Xï故君者所明也非明人者也君者所养也非养人者也君者所事也非事人者也故君明人则有过养人则不足事人则失位Xï故百姓则君以自治也养君以自安也事君以自显也故礼达而分定故人皆爱其死而患其生Xï故用人之知去其诈用人之勇去其怒用人之仁去其贪故国有患君死社稷谓之义大夫死宗庙谓之变Xï故圣人耐以天下为一家以中国为一人者非意之也必知其情辟于其义明于其利达于其患然后能为之Xï何谓人情喜怒哀惧爱恶欲七者弗学而能Xï何谓人义父慈子孝兄良弟弟夫义妇听长惠幼顺君仁臣忠十者谓之人义Xï讲信脩睦谓之人利争夺相杀谓之人患Xï故圣人之所以治人七情脩十义讲信脩睦尚辞让去争夺舍礼何以治之Xï饮食男女人之大欲存焉死亡贫苦人之大恶存焉Xï故欲恶者心之大端也人藏其心不可测度也美恶皆在其心不见其色也欲一以穷之舍礼何以哉Xï故人者其天地之德阴阳之交鬼神之会五行之秀气也Xï故天秉阳垂日星地秉阴窍于山川播五行于四时和而后月生也是以三五而盈三五而阙Xï五行之动迭相竭也五行四时十二月还相为本也五声六律十二管还相为宫也五味六和十二食还相为质也五色六章十二衣还相为质也Xï故人者天地之心也五行之端也食味别声被色而生者也Xï故圣人作则必以天地为本以阴阳为端以四时为柄以日星为纪Xï月以为量鬼神以为徒五行以为质礼义以为器人情以为田四灵以为畜Xï以天地为本故物可举也以阴阳为端故情可睹也以四时为柄故事可劝也以日星为纪故事可列也月以为量故功有艺也Xï鬼神以为徒故事有守也五行以为质故事可复也礼义以为器故事行有考也人情以为田故人以为奥也四灵以为畜故饮食有由也Xï何谓四灵麟凤龟龙谓之四灵故龙以为畜故鱼鲔不淰Xï凤以为畜故鸟不獝麟以为畜故兽不狘龟以为畜故人情不失Xï故先王秉蓍龟列祭祀瘗缯宣祝嘏辞说设制度故国有礼官有御事有职礼有序Xï故先王患礼之不达于下也故祭帝于郊所以定天位也祀社于国所以列地利也祖庙所以本仁也山川所以傧鬼神也五祀所以本事也Xï故宗祝在庙三公在朝三老在学王前巫而后史卜筮瞽侑皆在左右王中心无为也以守至正Xï故礼行于郊而百神受职焉礼行于社而百货可极焉礼行于祖庙而孝慈服焉礼行于五祀而正法则焉故自郊社祖庙山川五祀义之脩而礼之藏也Xï是故夫礼必本于大一分而为天地转而为阴阳变而为四时列而为鬼神其降曰命其官于天也Xï夫礼必本于天动而之地列而之事变而从时协于分艺Xï其居人也曰养其行之以货力辞让饮食冠昏丧祭射御朝聘Xï故礼义也者人之大端也所以讲信脩睦而固人之肌肤之会筋骸之束也所以养生送死事鬼神之大端也所以达天道顺人情之大窦也故唯圣人为知礼之不可以已也故坏国丧家亡人必先去其礼Xï故礼之于人也犹酒之有糱也君子以厚小人以薄Xï故圣王脩义之柄礼之序以治人情故人情者圣王之田也脩礼以耕之陈义以种之讲学以耨之本仁以聚之播乐以安之Xï故礼也者义之实也协诸义而协则礼虽先王未之有可以义起也Xï义者艺之分仁之节也协于艺讲于仁得之者强仁者义之本也顺之体也得之者尊Xï故治国不以礼犹无耜而耕也为礼不本于义犹耕而弗种也为义而不讲之以学犹种而弗耨也讲之于学而不合之以仁犹耨而弗获也Xï合之以仁而不安之以乐犹获而弗食也安之以乐而不达于顺犹食而弗肥也Xï四体既正肤革充盈人之肥也父子笃兄弟睦夫妇和家之肥也Xï大臣法小臣廉官职相序君臣相正国之肥也Xï天子以德为车以乐为御诸侯以礼相与大夫以法相序士以信相考百姓以睦相守天下之肥也是谓大顺Xï大顺者所以养生送死事鬼神之常也故事大积焉而不苑并行而不缪细行而不失深而通茂而有间连而不相及也动而不相害也此顺之至也Xï故明于顺然后能守危也故礼之不同也不丰也不杀也所以持情而合危也Xï故圣王所以顺山者不使居川不使渚者居中原而弗敝也用水火金木饮食必时合男女颁爵位必当年德用民必顺Xï故无水旱昆虫之灾民无凶饥妖孽之疾故天不爱其道地不爱其宝人不爱其情故天降膏露地出醴泉山出器车河出马图Xï凤皇麒麟皆在郊棷龟龙在宫沼其余鸟兽之卵胎皆可俯而闚也则是无故先王能脩礼以达义体信以达顺故此顺之实也礼记经学典籍礼经类Xï礼器礼器是故大备大备盛德也礼释回增美质措则正施则行其在人也如竹箭之有筠也如松柏之有心也Xï二者居天下之大端矣故贯四时而不改柯易叶故君子有礼则外谐而内无怨故物无不怀仁鬼神飨德Xï先王之立礼也有本有文忠信礼之本也义理礼之文也无本不立无文不行Xï礼也者合于天时设于地财顺于鬼神合于人心理万物者也是故天时有生也地理有宜也人官有能也物曲有利也Xï故天不生地不养君子不以为礼鬼神弗飨也居山以鱼鳖为礼居泽以鹿豕为礼君子谓之不知礼Xï故必举其定国之数以为礼之大经礼之大伦以地广狭礼之薄厚与年之上下是故年虽大杀众不匡惧则上之制礼也节矣Xï礼时为大顺次之体次之宜次之称次之Xï尧授舜舜授禹汤放桀武王伐纣时也诗云匪革其犹聿追来孝Xï天地之祭宗庙之事父子之道君臣之义伦也社稷山川之事鬼神之祭体也Xï丧祭之用宾客之交义也羔豚而祭百官皆足大牢而祭不必有余此之谓称也Xï诸侯以龟为宝以圭为瑞家不宝龟不藏圭不台门言有称也Xï礼有以多为贵者天子七庙诸侯五大夫三士一Xï天子之豆二十有六诸公十有六诸侯十有二上大夫八下大夫六诸侯七介七牢大夫五介五牢天子之席五重诸侯之席三重大夫再重Xï天子崩七月而葬五重八翣诸侯五月而葬三重六翣大夫三月而葬再重四翣此以多为贵也Xï有以少为贵者天子无介祭天特牲天子适诸侯诸侯膳以犊诸侯相朝灌用郁鬯无笾豆之荐大夫聘礼以脯醢Xï天子一食诸侯再大夫士三食力无数大路繁缨一就次路繁缨七就圭璋特琥璜爵Xï鬼神之祭单席诸侯视朝大夫特士旅之此以少为贵也Xï有以大为贵者宫室之量器皿之度棺椁之厚丘封之大此以大为贵也Xï有以小为贵者宗庙之祭贵者献以爵贱者献以散尊者举觯卑者举角Xï五献之尊门外缶门内壶君尊瓦甒此以小为贵也Xï有以高为贵者天子之堂九尺诸侯七尺大夫五尺士三尺天子诸侯台门此以高为贵也Xï有以下为贵者至敬不坛埽地而祭天子诸侯之尊废禁大夫士棜禁此以下为贵也Xï礼有以文为贵者天子龙衮诸侯黼大夫黻士玄衣纁裳Xï天子之冕朱绿藻十有二旒诸侯九上大夫七下大夫五士三此以文为贵也Xï有以素为贵者至敬无文父党无容大圭不琢大羹不和大路素而越席牺尊疏布鼏樿杓此以素为贵也Xï孔子曰礼不可不省也礼不同不丰不杀此之谓也盖言称也Xï礼之以多为贵者以其外心者也德发扬诩万物大理物博如此则得不以多为贵乎Xï故君子乐其发也礼之以少为贵者以其内心者也德产之致也精微观天下之物无可以称其德者如此则得不以少为贵乎是故君子慎其独也Xï古之圣人内之为尊外之为乐少之为贵多之为美是故先王之制礼也不可多也不可寡也唯其称也Xï是故君子大牢而祭谓之礼匹士大牢而祭谓之攘管仲镂簋朱纮山节藻梲君子以为滥矣Xï晏平仲祀其先人豚肩不揜豆澣衣濯冠以朝君子以为隘矣Xï是故君子之行礼也不可不慎也众之纪也纪散而众乱孔子曰我战则克祭则受福盖得其道矣Xï君子曰祭祀不祈不麾蚤不乐葆大不善嘉事牲不及肥大荐不美多品Xï孔子曰臧文仲安知礼夏父弗綦逆祀而弗止也燔柴于奥夫奥者老妇之祭也盛于盆尊于瓶Xï礼也者犹体也体不备君子谓之不成人设之不当犹不备也Xï礼有大有小有显有微大者不可损小者不可益显者不可揜微者不可大也故经礼三百曲礼三千其致一也未有入室而不由户者Xï君子之于礼也有所竭情尽慎致其敬而诚若有美而文而诚若Xï君子之于礼也有直而行也有曲而杀也有经而等也有顺而讨也有摲而播也有推而进也有放而文也有放而不致也有顺而摭也Xï三代之礼一也民共由之或素或青夏造殷因Xï周坐尸诏侑武方其礼亦然其道一也夏立尸而卒祭殷坐尸周旅酬六尸曾子曰周礼其犹醵与Xï君子曰礼之近人情者非其至者也郊血大飨腥三献爓一献孰Xï是故君子之于礼也非作而致其情也此有由始也是故七介以相见也不然则已悫三辞三让而至不然则已蹙Xï故鲁人将有事于上帝必先有事于頖宫晋人将有事于河必先有事于恶池齐人将有事于泰山必先有事于配林三月系七日戒三日宿慎之至也Xï故礼有摈诏乐有相步温之至也Xï礼也者反本循古不忘其初者也故凶事不诏朝事以乐Xï醴酒之用玄酒之尚割刀之用鸾刀之贵莞簟之安而稾鞂之设是故先王之制礼也必有主也故可述而多学也Xï君子曰无节于内者观物弗之察矣欲察物而不由礼弗之得矣Xï故作事不以礼弗之敬矣出言不以礼弗之信矣故曰礼也者物之致也Xï是故昔先王之制礼也因其财物而致其义焉尔故作大事必顺天时为朝夕必放于日月为高必因丘陵为下必因川泽是故天时雨泽君子达亹亹焉Xï是故昔先王尚有德尊有道任有能举贤而置之聚众而誓之Xï是故因天事天因地事地因名山升中于天因吉土以飨帝于郊升中于天而凤凰降龟龙假Xï飨帝于郊而风雨节寒暑时是故圣人南面而立而天下大治Xï天道至教圣人至德庙堂之上罍尊在阼牺尊在西庙堂之下县鼓在西应鼓在东君在阼夫人在房Xï大明生于东月生于西此阴阳之分夫妇之位也君西酌牺象夫人东酌罍尊礼交动乎上乐交应乎下和之至也Xï礼也者反其所自生乐也者乐其所自成是故先王之制礼也以节事脩乐以道志故观其礼乐而治乱可知也Xï蘧伯玉曰君子之人达故观其器而知其工之巧观其发而知其人之知故曰君子慎其所以与人者Xï大庙之内敬矣君亲牵牲大夫赞币而从君亲制祭夫人荐盎君亲割牲夫人荐酒Xï卿大夫从君命妇从夫人洞洞乎其敬也属属乎其忠也勿勿乎其欲其飨之也Xï纳牲诏于庭血毛诏于室羹定诏于堂三诏皆不同位盖道求而未之得也设祭于堂为祊乎外故曰于彼乎于此乎Xï一献质三献文五献察七献神Xï大飨其王事与三牲鱼腊四海九州之美味也笾豆之荐四时之和气也内金示和也Xï束帛加璧尊德也龟为前列先知也金次之见情也Xï丹漆丝纩竹箭与众共财也其余无常货各以其国之所有则致远物也其出也肆夏而送之盖重礼也Xï祀帝于郊敬之至也宗庙之祭仁之至也丧礼忠之至也备服器仁之至也宾客之用币义之至也Xï故君子欲观仁义之道礼其本也Xï君子曰甘受和白受采忠信之人可以学礼苟无忠信之人则礼不虚道是以得其人之为贵也Xï孔子曰诵诗三百不足以一献一献之礼不足以大飨大飨之礼不足以大旅大旅具矣不足以飨帝毋轻议礼Xï子路为季氏宰季氏祭逮闇而祭日不足继之以烛虽有强力之容肃敬之心皆倦怠矣有司跛倚以临祭其为不敬大矣Xï他日祭子路与室事交乎户堂事交乎阶质明而始行事晏朝而退孔子闻之曰谁谓由也而不知礼乎礼记经学典籍礼经类Xï郊特牲郊特牲而社稷大牢天子适诸侯诸侯膳用犊诸侯适天子天子赐之礼大牢贵诚之义也故天子牲孕弗食也祭帝弗用也Xï大路繁缨一就先路三就次路五就郊血大飨腥三献爓一献孰至敬不飨味而贵气臭也Xï诸侯为宾灌用郁鬯灌用臭也大飨尚腶脩而已矣Xï大飨君三重席而酢焉三献之介君专席而酢焉此降尊以就卑也Xï飨禘有乐而食尝无乐阴阳之义也凡饮养阳气也凡食养阴气也Xï故春禘而秋尝春飨孤子秋食耆老其义一也而食尝无乐Xï饮养阳气也故有乐食养阴气也故无声凡声阳也Xï鼎俎奇而笾豆偶阴阳之义也笾豆之实水土之品也不敢用亵味而贵多品所以交于神明之义也Xï宾入大门而奏肆夏示易以敬也卒爵而乐阕孔子屡叹之奠酬而工升歌发德也Xï歌者在上匏竹在下贵人声也乐由阳来者也礼由阴作者也阴阳和而万物得Xï旅币无方所以别土地之宜而节远迩之期也龟为前列先知也以钟次之以和居参之也Xï虎豹之皮示服勐也束帛加璧往德也Xï庭燎之百由齐桓公始也大夫之奏肆夏也由赵文子始也朝觐大夫之私觌非礼也Xï大夫执圭而使所以申信也不敢私觌所以致敬也而庭实私觌何为乎诸侯之庭为人臣者无外交不敢贰君也Xï大夫而飨君非礼也大夫强而君杀之义也由三桓始也天子无客礼莫敢为主焉君适其臣升自阼阶不敢有其室也Xï觐礼天子不下堂而见诸侯下堂而见诸侯天子之失礼也由夷王以下Xï诸侯之宫县而祭以白牡击玉磬朱干设钖冕而舞大武乘大路诸侯之僭礼也Xï台门而旅树反坫绣黼丹朱中衣大夫之僭礼也故天子微诸侯僭大夫强诸侯胁Xï于此相贵以等相觌以货相赂以利而天下之礼乱矣Xï诸侯不敢祖天子大夫不敢祖诸侯而公庙之设于私家非礼也由三桓始也天子存二代之后犹尊贤也尊贤不过二代Xï诸侯不臣寓公故古者寓公不继世君之南乡荅阳之义也臣之北面荅君也大夫之臣不稽首非尊家臣以辟君也Xï大夫有献弗亲君有赐不面拜为君之荅己也Xï乡人禓孔子朝服立于阼存室神也Xï孔子曰射之以乐也何以听何以射孔子曰士使之射不能则辞以疾县弧之义也Xï孔子曰三日齐一日用之犹恐不敬二日伐鼓何居Xï孔子曰绎之于库门内祊之于东方朝市之于西方失之矣Xï社祭土而主阴气也君南乡于北墉下荅阴之义也日用甲用日之始也Xï天子大社必受霜露风雨以达天地之气也是故丧国之社屋之不受天阳也薄社北牖使阴明也Xï社所以神地之道也地载万物天垂象取财于地取法于天是以尊天而亲地也故教民美报焉家主中霤而国主社示本也Xï唯为社事单出里唯为社田国人毕作唯社丘乘共粢盛所以报本反始也Xï季春出火为焚也然后简其车赋而历其卒伍而君亲誓社以习军旅左之右之坐之起之以观其习变也Xï而流示之禽而盐诸利以观其不犯命也求服其志不贪其得故以战则克以祭则受福Xï天子适四方先柴郊之祭也迎长日之至也大报天而主日也兆于南郊就阳位也扫地而祭于其质也Xï器用陶匏以象天地之性也于郊故谓之郊牲用骍尚赤也用犊贵诚也郊之用辛也周之始郊日以至Xï卜郊受命于祖庙作龟于祢宫尊祖亲考之义也卜之日王立于泽亲听誓命受教谏之义也献命库门之内戒百官也Xï大庙之命戒百姓也祭之日王皮弁以听祭报示民严上也丧者不哭不敢凶服氾埽反道乡为田烛弗命而民听上Xï祭之日王被衮以象天戴冕璪十有二旒则天数也乘素车贵其质也Xï旂十有二旒龙章而设日月以象天也天垂象圣人则之郊所以明天道也Xï帝牛不吉以为稷牛帝牛必在涤三月稷牛唯具所以别事天神与人鬼也万物本乎天人本乎祖此所以配上帝也郊之祭也大报本反始也Xï天子大蜡八伊耆氏始为蜡蜡也者索也岁十二月合聚万物而索飨之也Xï蜡之祭也主先啬而祭司啬也祭百种以报啬也飨农及邮表畷禽兽仁之至义之尽也Xï古之君子使之必报之迎猫为其食田鼠也迎虎为其食田豕也迎而祭之也祭坊与水庸事也Xï曰土反其宅水归其壑昆虫毋作草木归其泽皮弁素服而祭素服以送终也葛带榛杖丧杀也Xï蜡之祭仁之至义之尽也黄衣黄冠而祭息田夫也野夫黄冠黄冠草服也Xï大罗氏天子之掌鸟兽者也诸侯贡属焉草笠而至尊野服也Xï罗氏致鹿与女而诏客告也以戒诸侯曰好田好女者亡其国天子树瓜华不敛藏之种也Xï八蜡以记四方四方年不顺成八蜡不通以谨民财也顺成之方其蜡乃通以移民也Xï既蜡而收民息已故既蜡君子不兴功Xï恆豆之菹水草之和气也其醢陆产之物也加豆陆产也其醢水物也Xï笾豆之荐水土之品也不敢用常亵味而贵多品所以交于神明之义也非食味之道也Xï先王之荐可食也而不可耆也卷冕路车可陈也而不可好也武壮而不可乐也Xï宗庙之威而不可安也宗庙之器可用也而不可便其利也所以交于神明者不可以同于所安乐之义也Xï酒醴之美玄酒明水之尚贵五味之本也黼黻文绣之美疏布之尚反女功之始也莞簟之安而蒲越槀鞂之尚明之也Xï大羹不和贵其质也大圭不琢美其质也丹漆雕几之美素车之乘尊其朴也贵其质而已矣Xï所以交于神明者不可同于所安亵之甚也如是而后宜Xï鼎俎奇而笾豆偶阴阳之义也黄目郁气之上尊也黄者中也目者气之清明者也言酌于中而清明于外也Xï祭天扫地而祭焉于其质而已矣醯醢之美而煎盐之尚贵天产也割刀之用而鸾刀之贵贵其义也声和而后断也Xï冠义始冠之缁布之冠也大古冠布齐则缁之其緌也孔子曰吾未之闻也冠而敝之可也Xï适子冠于阼以着代也醮于客位加有成也三加弥尊喻其志也冠而字之敬其名也Xï委貌周道也章甫殷道也毋追夏后氏之道也周弁殷冔夏收三王共皮弁素积Xï无大夫冠礼而有其昏礼古者五十而后爵何大夫冠礼之有诸侯之有冠礼夏之末造也Xï天子之元子士也天下无生而贵者也继世以立诸侯象贤也Xï以官爵人德之杀也死而谥今也古者生无爵死无谥Xï礼之所尊尊其义也失其义陈其数祝史之事也故其数可陈也其义难知也知其义而敬守之天子之所以治天下也Xï天地合而后万物兴焉夫昏礼万世之始也取于异姓所以附远厚别也Xï币必诚辞无不腆告之以直信信事人也信妇德也壹与之齐终身不改故夫死不嫁Xï男子亲迎男先于女刚柔之义也天先乎地君先乎臣其义一也Xï执挚以相见敬章别也男女有别然后父子亲父子亲然后义生义生然后礼作Xï礼作然后万物安无别无义禽兽之道也Xï壻亲御授绥亲之也亲之也者亲之也敬而亲之先王之所以得天下也出乎大门而先男帅女女从男夫妇之义由此始也Xï妇人从人者也幼从父兄嫁从夫夫死从子夫也者夫也夫也者以知帅人者也Xï玄冕斋戒鬼神阴阳也将以为社稷主为先祖后而可以不致敬乎共牢而食同尊卑也故妇人无爵从夫之爵坐以夫之齿Xï器用陶匏尚礼然也三王作牢用陶匏厥明妇盥馈舅姑卒食妇馂余私之也Xï舅姑降自西阶妇降自阼阶授之室也Xï昏礼不用乐幽阴之义也乐阳气也昏礼不贺人之序也Xï有虞氏之祭也尚用气血腥爓祭用气也Xï殷人尚声臭味未成涤荡其声乐三阕然后出迎牲声音之号所以诏告于天地之间也Xï周人尚臭灌用鬯臭郁合鬯臭阴达于渊泉灌以圭璋用玉气也既灌然后迎牲致阴气也Xï萧合黍稷臭阳达于墙屋故既奠然后爇萧合羶芗凡祭慎诸此Xï魂气归于天形魄归于地故祭求诸阴阳之义也殷人先求诸阳周人先求诸阴诏祝于室坐尸于堂用牲于庭升首于室Xï直祭祝于主索祭祝于祊不知神之所在于彼乎于此乎或诸远人乎祭于祊尚曰求诸远者与Xï祊之为言倞也肵之为言敬也富也者福也首也者直也Xï相飨之也嘏长也大也尸陈也Xï毛血告幽全之物也告幽全之物者贵纯之道也血祭盛气也祭肺肝心贵气主也Xï祭黍稷加肺祭齐加明水报阴也取膟膋燔燎升首报阳也Xï明水涗齐贵新也凡涗新之也其谓之明水也由主人之絜着此水也Xï君再拜稽首肉袒亲割敬之至也敬之至也服也Xï拜服也稽首服之甚也肉袒服之尽也Xï祭称孝孙孝子以其义称也称曾孙某谓国家也祭祀之相主人自致其敬尽其嘉而无与让也Xï腥肆爓腍祭岂知神之所飨也主人自尽其敬而已矣Xï举斝角诏妥尸古者尸无事则立有事而后坐也尸神象也祝将命也Xï缩酌用茅明酌也醆酒涗于清汁献涗于醆酒犹明清与醆酒于旧泽之酒也Xï祭有祈焉有报焉有由辟焉齐之玄也以阴幽思也故君子三日齐必见其所祭者礼记经学典籍礼经类Xï内则后王命冢宰降德于众兆民子事父母鸡初鸣咸盥漱栉縰笄总拂髦冠緌缨端韠绅搢笏Xï左右佩用左佩纷帨刀砺小觿金燧右佩玦捍管遰大觿木燧偪屦着綦Xï妇事舅姑如事父母鸡初鸣咸盥漱栉縰笄总衣绅Xï左佩纷帨刀砺小觿金燧右佩箴管线纩施縏袠大觿木燧衿缨綦屦Xï以适父母舅姑之所及所下气怡声问衣燠寒疾痛苛痒而敬抑搔之出入则或先或后而敬扶持之Xï进盥少者奉槃长者奉水请沃盥盥卒授巾问所欲而敬进之柔色以温之饘酏酒醴芼羹菽麦蕡稻黍粱秫唯所欲Xï枣栗饴蜜以甘之堇荁枌榆免薧滫瀡以滑之脂膏以膏之父母舅姑必尝之而后退Xï男女未冠笄者鸡初鸣咸盥漱栉縰拂髦总角衿缨皆佩容臭昧爽而朝问何食饮矣Xï若已食则退若未食则佐长者视具Xï凡内外鸡初鸣咸盥漱衣服敛枕簟洒扫室堂及庭布席各从其事Xï孺子蚤寝晏起唯所欲食无时Xï由命士以上父子皆异宫昧爽而朝慈以旨甘日出而退各从其事日入而夕慈以旨甘Xï父母舅姑将坐奉席请何乡将衽长者奉席请何趾少者执床与坐御者举几敛席与簟县衾箧枕敛簟而襡之Xï父母舅姑之衣衾簟席枕几不传杖屦祗敬之勿敢近敦牟卮匜非馂莫敢用与恆食饮非馂莫之敢饮食Xï父母在朝夕恆食子妇佐馂既食恆馂父没母存冢子御食群子妇佐馂如初旨甘柔滑孺子馂Xï在父母舅姑之所有命之应唯敬对进退周旋慎齐升降出入揖游不敢哕噫嚏咳欠伸跛倚睇视不敢唾洟寒不敢袭痒不敢搔Xï不有敬事不敢袒裼不涉不撅亵衣衾不见里Xï父母唾洟不见冠带垢和灰请漱衣裳垢和灰请澣衣裳绽裂纫箴请补缀Xï五日则燂汤请浴三日具沐其间面垢燂潘请靧足垢燂汤请洗少事长贱事贵共帅时Xï男不言内女不言外非祭非丧不相授器其相授则女受以篚其无篚则皆坐奠之而后取之Xï外内不共井不共湢浴不通寝席不通乞假男女不通衣裳内言不出外言不入Xï男子入内不啸不指夜行以烛无烛则止女子出门必拥蔽其面夜行以烛无烛则止Xï道路男子由右女子由左Xï子妇孝者敬者父母舅姑之命勿逆勿怠若饮食之虽不耆必尝而待加之衣服虽不欲必服而待Xï加之事人代之己虽弗欲姑与之而姑使之而后复之Xï子妇有勤劳之事虽甚爱之姑纵之而宁数休之子妇未孝未敬勿庸疾怨姑教之Xï若不可教而后怒之不可怒子放妇出而不表礼焉Xï父母有过下气怡色柔声以谏谏若不入起敬起孝说则复谏不说与其得罪于乡党州闾宁孰谏Xï父母怒不说而挞之流血不敢疾怨起敬起孝Xï父母有婢子若庶子庶孙甚爱之虽父母没没身敬之不衰Xï子有二妾父母爱一人焉子爱一人焉由衣服饮食由执事毋敢视父母所爱虽父母没不衰Xï子甚宜其妻父母不说出子不宜其妻父母曰是善事我子行夫妇之礼焉没身不衰Xï父母虽没将为善思贻父母令名必果将为不善思贻父母羞辱必不果Xï舅没则姑老冢妇所祭祀宾客每事必请于姑介妇请于冢妇Xï舅姑使冢妇毋怠不友无礼于介妇舅姑若使介妇毋敢敌耦于冢妇不敢并行不敢并命不敢并坐Xï凡妇不命适私室不敢退妇将有事大小必请于舅姑子妇无私货无私畜无私器不敢私假不敢私与Xï妇或赐之饮食衣服布帛佩帨茝兰则受而献诸舅姑舅姑受之则喜如新受赐若反赐之则辞不得命如更受赐藏以待乏Xï妇若有私亲兄弟将与之则必复请其故赐而后与之Xï适子庶子祗事宗子宗妇虽贵富不敢以贵富入宗子之家虽众车徒舍于外以寡约入子弟犹归器衣服裘衾车马则必献其上而后敢服用其次也Xï若非所献则不敢以入于宗子之门不敢以贵富加于父兄宗族若富则具二牲献其贤者于宗子夫妇皆齐而宗敬焉终事而后敢私祭Xï饭黍稷稻粱白黍黄粱稰穛膳膷臐膮醢牛炙醢牛胾醢牛脍羊炙羊胾醢豕炙醢豕胾芥酱鱼脍雉兔鹑鷃Xï饮重醴稻醴清糟黍醴清糟粱醴清糟或以酏为醴黍酏浆水醷滥酒清白Xï羞糗饵粉酏Xï食蜗醢而苽食雉羹麦食脯羹鸡羹析稌犬羹兔羹和糁不蓼Xï濡豚包苦实蓼濡鸡醢酱实蓼濡鱼卵酱实蓼濡鳖醢酱实蓼Xï腶脩蚳醢脯羹兔醢麋肤鱼醢鱼脍芥酱Xï麋腥醢酱桃诸梅诸卵盐Xï凡食齐视春时羹齐视夏时酱齐视秋时饮齐视冬时凡和春多酸夏多苦秋多辛冬多咸调以滑甘Xï牛宜稌羊宜黍豕宜稷犬宜粱鴈宜麦鱼宜苽春宜羔豚膳膏芗夏宜腒鱐膳膏臊秋宜犊麛膳膏腥冬宜鲜羽膳膏羶Xï牛脩鹿脯田豕脯麋脯麇脯麋鹿田豕麇皆有轩雉兔皆有芼Xï爵鷃蜩范芝栭蔆椇枣栗榛柿瓜桃李梅杏柤棃姜桂Xï大夫燕食有脍无脯有脯无脍士不贰羹胾庶人耆老不徒食Xï脍春用葱秋用芥豚春用韭秋用蓼Xï脂用葱膏用薤三牲用藙和用醯兽用梅Xï鹑羹鸡羹鴽酿之蓼鲂鱮烝雏烧雉芗无蓼Xï不食雏鳖狼去肠狗去肾狸去正嵴兔去尻狐去首豚去脑鱼去乙鳖去丑Xï肉曰脱之鱼曰作之枣曰新之栗曰撰之桃曰胆之柤梨曰攒之Xï牛夜鸣则庮羊泠毛而毳羶狗赤股而躁臊鸟皫色而沙鸣郁豕望视而交睫腥马黑嵴而般臂漏Xï雏尾不盈握弗食舒鴈翠鹄鸮胖舒凫翠鸡肝鴈肾鸨奥鹿胃Xï肉腥细者为脍大者为轩或曰麋鹿鱼为菹麇为辟鸡野豕为轩兔为宛脾切葱若薤实诸醯以柔之Xï羹食自诸侯以下至于庶人无等大夫无秩膳大夫七十而有阁天子之阁左达五右达五公侯伯于房中五大夫于阁三士于坫一Xï凡养老有虞氏以燕礼夏后氏以飨礼殷人以食礼周人脩而兼用之凡五十养于乡六十养于国七十养于学达于诸侯Xï八十拜君命一坐再至瞽亦如之九十者使人受五十异粻六十宿肉七十二膳八十常珍Xï九十饮食不违寝膳饮从于游可也六十岁制七十时制八十月制九十日脩唯绞紟衾冒死而后制五十始衰六十非肉不饱Xï七十非帛不煖八十非人不煖九十虽得人不煖矣五十杖于家六十杖于乡七十杖于国八十杖于朝九十者天子欲有问焉则就其室以珍从Xï七十不俟朝八十月告存九十日有秩五十不从力政六十不与服戎七十不与宾客之事八十齐丧之事弗及也五十而爵六十不亲学Xï七十致政凡自七十以上唯衰麻为丧凡三王养老皆引年八十者一子不从政九十者其家不从政瞽亦如之Xï凡父母在子虽老不坐有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东胶养庶老于虞庠Xï虞庠在国之西郊有虞氏皇而祭深衣而养老夏后氏收而祭燕衣而养老殷人冔而祭缟衣而养老周人冕而祭玄衣而养老Xï曾子曰孝子之养老也乐其心不违其志乐其耳目安其寝处以其饮食忠养之孝子之身终终身也者非终父母之身终其身也Xï是故父母之所爱亦爱之父母之所敬亦敬之至于犬马尽然而况于人乎Xï凡养老五帝宪三王有乞言五帝宪养气体而不乞言有善则记之为惇史三王亦宪既养老而后乞言亦微其礼皆有惇史Xï淳熬煎醢加于陆稻上沃之以膏曰淳熬淳毋煎醢加于黍食上沃之以膏曰淳毋Xï炮取豚若将刲之刳之实枣于其腹中编萑以苴之涂之以谨涂炮之涂皆干擘之Xï濯手以摩之去其皽为稻粉糔溲之以为酏以付豚煎诸膏膏必灭之鉅镬汤以小鼎芗脯于其中使其汤毋灭鼎三日三夜毋绝火而后调之以醯醢Xï擣珍取牛羊麋鹿麇之肉必脄每物与牛若一捶反侧之去其饵孰出之去其皽柔其肉Xï渍取牛肉必新杀者薄切之必绝其理湛诸美酒期朝而食之以醢若醯醷Xï为熬捶之去其皽编萑布牛肉焉屑桂与姜以洒诸上而盐之干而食之Xï施羊亦如之施麋施鹿施麇皆如牛羊欲濡肉则释而煎之以醢欲干肉则捶而食之Xï糁取牛羊豕之肉三如一小切之与稻米稻米二肉一合以为饵煎之Xï肝膋取狗肝一幪之以其膋濡炙之举燋其膋不蓼取稻米举糔溲之小切狼臅膏以与稻米为酏Xï礼始于谨夫妇为宫室辨外内男子居外女子居内深宫固门阍寺守之男不入女不出Xï男女不同椸枷不敢县于夫之楎椸不敢藏于夫之箧笥不敢共湢浴夫不在敛枕箧簟席襡器而藏之少事长贱事贵咸如之Xï夫妇之礼唯及七十同藏无间故妾虽老年未满五十必与五日之御Xï将御者齐漱澣慎衣服栉縰笄总角拂髦衿缨綦屦Xï虽婢妾衣服饮食必后长者妻不在妾御莫敢当夕Xï妻将生子及月辰居侧室夫使人日再问之作而自问之妻不敢见使姆衣服而对Xï至于子生夫复使人日再问之夫齐则不入侧室之门子生男子设弧于门左女子设帨于门右三日始负子男射女否Xï国君世子生告于君接以大牢宰掌具三日卜士负之吉者宿齐朝服寝门外Xï诗负之射人以桑弧蓬矢六射天地四方保受乃负之宰醴负子赐之束帛卜士之妻大夫之妾使食子Xï凡接子择日冢子则大牢庶人特豚士特豕大夫少牢国君世子大牢其非冢子则皆降一等Xï异为孺子室于宫中择于诸母与可者必求其宽裕慈惠温良恭敬慎而寡言者使为子师其次为慈母其次为保母皆居子室他人无事不往Xï三月之末择日翦发为鬌男角女羁否则男左女右是日也妻以子见于父贵人则为衣服Xï由命士以下皆漱澣男女夙兴沐浴衣服具视朔食夫入门升自阼阶立于阼西乡妻抱子出自房当楣立东面Xï姆先相曰母某敢用时日祗见孺子夫对曰钦有帅父执子之右手咳而名之妻对曰记有成Xï遂左还授师子师辩告诸妇诸母名妻遂适寝Xï夫告宰名宰辩告诸男名书曰某年某月某日某生而藏之Xï宰告闾史闾史书为二其一藏诸闾府其一献诸州史州史献诸州伯州伯命藏诸州府夫入食如养礼Xï世子生则君沐浴朝服夫人亦如之皆立于阼阶西乡世妇抱子升自西阶君名之乃降Xï适子庶子见于外寝抚其首咳而名之礼帅初无辞Xï凡名子不以日月不以国不以隐疾大夫士之子不敢与世子同名Xï妾将生子及月辰夫使人日一问之Xï子生三月之末漱澣夙齐见于内寝礼之如始入室君已食彻焉使之特馂遂入御Xï公庶子生就侧室三月之末其母沐浴朝服见于君摈者以其子见君所有赐君名之众子则使有司名之Xï庶人无侧室者及月辰夫出居群室其问之也与子见父之礼无以异也Xï凡父在孙见于祖祖亦名之礼如子见父无辞食子者三年而出见于公宫则劬大夫之子有食母士之妻自养其子Xï由命士以上及大夫之子旬而见冢子未食而见必执其右手适子庶子已食而见必循其首Xï子能食食教以右手能言男唯女俞男鞶革女鞶丝Xï六年教之数与方名七年男女不同席不共食八年出入门户及即席饮食必后长者始教之让Xï九年教之数日十年出就外傅居宿于外学书计衣不帛襦袴礼帅初朝夕学幼仪请肄简谅Xï十有三年学乐诵诗舞勺成童舞象学射御Xï二十而冠始学礼可以衣裘帛舞大夏惇行孝弟博学不教内而不出Xï三十而有室始理男事博学无方孙友视志四十始仕方物出谋发虑道合则服从不可则去Xï五十命为大夫服官政七十致事凡男拜尚左手Xï女子十年不出姆教婉娩听从执麻枲治丝茧织纴组紃学女事以共衣服观于祭祀纳酒浆笾豆菹醢礼相助奠Xï十有五年而笄二十而嫁有故二十三年而嫁聘则为妻奔则为妾凡女拜尚右手礼记经学典籍礼经类Xï玉藻天子玉藻十有二旒前后邃延龙卷以祭玄端而朝日于东门之外听朔于南门之外闰月则阖门左扉立于其中Xï皮弁以日视朝遂以食日中而馂奏而食日少牢朔月大牢五饮上水浆酒醴酏卒食玄端而居Xï动则左史书之言则右史书之御瞽几声之上下年不顺成则天子素服乘素车食无乐Xï诸侯玄端以祭裨冕以朝皮弁以听朔于大庙朝服以日视朝于内朝Xï朝辨色始入君日出而视之退适路寝听政使人视大夫大夫退然后适小寝释服Xï又朝服以食特牲三俎祭肺夕深衣祭牢肉朔月少牢五俎四簋子卯稷食菜羹夫人与君同庖Xï君无故不杀牛大夫无故不杀羊士无故不杀犬豕君子远庖厨凡有血气之类弗身践也Xï至于八月不雨君不举年不顺成君衣布搢本关梁不租山泽列而不赋土功不兴大夫不得造车马Xï卜人定龟史定墨君定体Xï君羔幦虎犆大夫齐车鹿幦豹犆朝车士齐车鹿幦豹犆Xï君子之居恆当户寝恆东首若有疾风迅雷甚雨则必变虽夜必兴衣服冠而坐Xï日五盥沐稷而靧粱栉用樿栉发晞用象栉进禨进羞工乃升歌Xï浴用二巾上絺下绤出杅履蒯席连用汤履蒲席衣布晞身乃屦进饮Xï将适公所宿齐戒居外寝沐浴史进象笏书思对命Xï既服习容观玉声乃出揖私朝煇如也登车则有光矣Xï天子搢珽方正于天下也诸侯荼前诎后直让于天子也大夫前诎后诎无所不让也Xï侍坐则必退席不退则必引而去君之党Xï登席不由前为躐席徒坐不尽席尺读书食则齐豆去席尺Xï若赐之食而君客之则命之祭然后祭先饭辩尝羞饮而俟若有尝羞者则俟君之食然后食饭饮而俟Xï君命之羞羞近者命之品尝之然后唯所欲凡尝远食必顺近食Xï君未覆手不敢飧君既食又饭飧饭飧者三饭也君既彻执饭与酱乃出授从者Xï凡侑食不尽食食于人不饱唯水浆不祭若祭为已偞卑Xï君若赐之爵则越席再拜稽首受登席祭之饮卒爵而俟君卒爵然后授虚爵Xï君子之饮酒也受一爵而色洒如也二爵而言言斯礼已三爵而油油以退退则坐取屦隐辟而后屦坐左纳右坐右纳左Xï凡尊必上玄酒唯君面尊唯飨野人皆酒大夫侧尊用棜士侧尊用禁Xï始冠缁布冠自诸侯下达冠而敝之可也Xï玄冠朱组缨天子之冠也缁布冠缋緌诸侯之冠也玄冠丹组缨诸侯之齐冠也玄冠綦组缨士之齐冠也Xï缟冠玄武子姓之冠也缟冠素纰既祥之冠也垂緌五寸惰游之士也玄冠缟武不齿之服也Xï居冠属武自天子下达有事然后緌五十不散送亲没不髦大帛不緌玄冠紫緌自鲁桓公始也Xï朝玄端夕深衣深衣三袪缝齐倍要衽当旁袂可以回肘Xï长中继揜尺袷二寸袪尺二寸缘广寸半以帛裹布非礼也Xï士不衣织无君者不贰采衣正色裳间色Xï非列采不入公门振絺绤不入公门表裘不入公门袭裘不入公门纩为茧缊为袍襌为絅帛为褶Xï朝服之以缟也自季康子始也孔子曰朝服而朝卒朔然后服之曰国家未道则不充其服焉Xï唯君有黼裘以誓省大裘非古也君衣狐白裘锦衣以裼之君之右虎裘厥左狼裘士不衣狐白Xï君子狐青裘豹褎玄绡衣以裼之麛裘青豻褎绞衣以裼之羔裘豹饰缁衣以裼之狐裘黄衣以裼之锦衣狐裘诸侯之服也Xï犬羊之裘不裼不文饰也不裼裘之裼也见美也弔则袭不尽饰也君在则裼尽饰也Xï服之袭也充美也是故尸袭执玉龟袭无事则裼弗敢充也Xï笏天子以球玉诸侯以象大夫以鱼须文竹士竹本象可也Xï见于天子与射无说笏入大庙说笏非古也小功不说笏当事免则说之既搢必盥虽有执于朝弗有盥矣Xï凡有指画于君前用笏造受命于君前则书于笏笏毕用也因饰焉笏度二尺有六寸其中博三寸其杀六分而去一Xï而素带终辟大夫素带辟垂士练带率下辟居士锦带弟子缟带并纽约用组Xï韠君朱大夫素士爵韦圜杀直天子直公侯前后方大夫前方后挫角士前后正Xï韠下广二尺上广一尺长三尺其颈五寸肩革带博二寸Xï大夫大带四寸杂带君朱绿大夫玄华士缁辟二寸再缭四寸Xï凡带有率无箴功Xï一命缊韨幽衡再命赤韨幽衡三命赤韨葱衡Xï天子素带朱里终辟王后袆衣夫人揄狄Xï三寸长齐于带绅长制士三尺有司二尺有五寸子游曰参分带下绅居二焉绅韠结三齐Xï君命屈狄再命袆衣一命襢衣士褖衣唯世妇命于奠茧其他则皆从男子Xï凡侍于君绅垂足如履齐颐霤垂拱视下而听上视带以及袷听乡任左Xï凡君召以三节二节以走一节以趋在官不俟屦在外不俟车Xï士于大夫不敢拜迎而拜送士于尊者先拜进面荅之拜则走Xï士于君所言大夫没矣则称谥若字名士与大夫言名士字大夫Xï于大夫所有公讳无私讳凡祭不讳庙中不讳教学临文不讳Xï古之君子必佩玉右征角左宫羽趋以采齐行以肆夏周还中规折还中矩进则揖之退则扬之然后玉锵鸣也Xï故君子在车则闻鸾和之声行则鸣佩玉是以非辟之心无自入也Xï君在不佩玉左结佩右设佩居则设佩朝则结佩齐则綪结佩而爵韠Xï凡带必有佩玉唯丧否佩玉有冲牙君子无故玉不去身君子于玉比德焉Xï天子佩白玉而玄组绶公侯佩山玄玉而朱组绶大夫佩水苍玉而纯组绶世子佩瑜玉而綦组绶士佩瓀玟而缊组绶孔子佩象环五寸而綦组绶Xï童子之节也缁布衣锦缘锦绅并纽锦束发皆朱锦也Xï肆束及带勤者有事则收之走则拥之Xï童子不裘不帛不屦絇无缌服听事不麻无事则立主人之北南面见先生从人而入Xï侍食于先生异爵者后祭先饭客祭主人辞曰不足祭也客飧主人辞以疏主人自置其酱则客自彻之Xï一室之人非宾客一人彻壹食之人一人彻凡燕食妇人不彻Xï食枣桃李弗致于核瓜祭上环食中弃所操凡食果实者后君子火孰者先君子有庆非君赐不贺有忧者Xï勤者有事则收之走则拥之孔子食于季氏不辞不食肉而飧Xï君赐车马乘以拜赐衣服服以拜赐君未有命弗敢即乘服也Xï君赐稽首据掌致诸地酒肉之赐弗再拜凡赐君子与小人不同日Xï凡献于君大夫使宰士亲皆再拜稽首送之膳于君有荤桃茢于大夫去茢于士去荤皆造于膳宰Xï大夫不亲拜为君之荅己也大夫拜赐而退士待诺而退又拜弗荅拜Xï大夫亲赐士士拜受又拜于其室衣服弗服以拜敌者不在拜于其室Xï凡于尊者有献而弗敢以闻士于大夫不承贺下大夫于上大夫承贺亲在行礼于人称父人或赐之则称父拜之Xï礼不盛服不充故大裘不裼乘路车不式Xï父命唿唯而不诺手执业则投之食在口则吐之走而不趋亲老出不易方复不过时亲癠色容不盛此孝子之疏节也Xï父没而不能读父之书手泽存焉尔母没而杯圈不能饮焉口泽之气存焉尔Xï君入门介拂闑大夫中枨与闑之间士介拂枨宾入不中门不履阈公事自闑西私事自闑东Xï君与尸行接武大夫继武士中武徐趋皆用是疾趋则欲发而手足毋移圈豚行不举足齐如流席上亦然Xï端行颐霤如矢弁行剡剡起屦执龟玉举前曳踵蹜蹜如也Xï凡行容愓愓庙中齐齐朝廷济济翔翔君子之容舒遟见所尊者齐遬足容重手容恭Xï目容端口容止声容静头容直气容肃立容德色容庄坐如尸燕居告温温Xï凡祭容貌颜色如见所祭者丧容累累色容颠颠视容瞿瞿梅梅言容茧茧Xï戎容暨暨言容詻詻色容厉肃视容清明立容辨卑毋讇头颈必中山立时行盛气颠实扬休玉色Xï凡自称天子曰予一人伯曰天子之力臣诸侯之于天子曰某土之守臣某其在边邑曰某屏之臣某Xï其于敌以下曰寡人小国之君曰孤摈者亦曰孤Xï上大夫曰下臣摈者曰寡君之老下大夫自名摈者曰寡大夫世子自名摈者曰寡君之适Xï公子曰臣孽士曰传遽之臣于大夫曰外私大夫私事使私人摈则称名公士摈则曰寡大夫寡君之老大夫有所往必与公士为宾也礼记经学典籍礼经类Xï明堂位昔者周公朝诸侯于明堂之位天子负斧依南乡而立三公中阶之前北面东上诸侯之位阼阶之东西面北上Xï诸伯之国西阶之西东面北上诸子之国门东北面东上诸男之国门西北面东上Xï九夷之国东门之外西面北上八蛮之国南门之外北面东上六戎之国西门之外东面南上Xï五狄之国北门之外南面东上九采之国应门之外北面东上四塞世告至此周公明堂之位也Xï明堂也者明诸侯之尊卑也Xï昔殷纣乱天下脯鬼侯以飨诸侯是以周公相武王以伐纣武王崩成王幼弱周公践天子之位以治天下Xï六年朝诸侯于明堂制礼作乐颁度量而天下大服Xï七年致政于成王成王以周公为有勋劳于天下是以封周公于曲阜地方七百里革车千乘命鲁公世世祀周公以天子之礼乐Xï是以鲁君孟春乘大路载弧韣旂十有二旒日月之章祀帝于郊配以后稷天子之礼也Xï季夏六月以禘礼祀周公于大庙牲用白牡尊用牺象山罍郁尊用黄目Xï灌用玉瓒大圭荐用玉豆雕篹爵用玉琖仍雕加以璧散璧角俎用梡嶡Xï升歌清庙下管象朱干玉戚冕而舞大武皮弁素积裼而舞大夏Xï昧东夷之乐也任南蛮之乐也纳夷蛮之乐于大庙言广鲁于天下也Xï君卷冕立于阼夫人副袆立于房中君肉袒迎牲于门夫人荐豆笾卿大夫赞君命妇赞夫人各扬其职百官废职服大刑而天下大服Xï是故夏礿秋尝冬烝春社秋省而遂大蜡天子之祭也Xï大庙天子明堂库门天子皋门雉门天子应门振木铎于朝天子之政也Xï山节藻梲复庙重檐刮楹达乡反坫出尊崇坫康圭疏屏天子之庙饰也Xï鸾车有虞氏之路也钩车夏后氏之路也大路殷路也乘路周路也Xï有虞氏之旂夏后氏之绥殷之大白周之大赤Xï夏后氏骆马黑鬣殷人白马黑首周人黄马蕃鬣夏后氏牲尚黑殷白牡周骍刚Xï泰有虞氏之尊也山罍夏后氏之尊也着殷尊也牺象周尊也Xï爵夏后氏以琖殷以斝周以爵Xï灌尊夏后氏以鸡夷殷以斝周以黄目其勺夏后氏以龙勺殷以疏勺周以蒲勺Xï土鼓蒉桴苇籥伊耆氏之乐也拊搏玉磬揩击大琴大瑟中琴小瑟四代之乐器也Xï鲁公之庙文世室也武公之庙武世室也Xï米廪有虞氏之庠也序夏后氏之序也瞽宗殷学也頖宫周学也Xï崇鼎贯鼎大璜封父龟天子之器也越棘大弓天子之戎器也Xï夏后氏之足鼓殷楹鼓周县鼓垂之和钟叔之离磬女娲之笙簧Xï夏后氏之龙簨虡殷之崇牙周之璧翣Xï有虞氏之两敦夏后氏之四连殷之六瑚周之八簋Xï俎有虞氏以梡夏后氏以嶡殷以椇周以房俎夏后氏以楬豆殷玉豆周献豆Xï有虞氏服韨夏后氏山殷火周龙章有虞氏祭首夏后氏祭心殷祭肝周祭肺Xï夏后氏尚明水殷尚醴周尚酒Xï有虞氏官五十夏后氏官百殷二百周三百有虞氏之绥夏后氏之绸练殷之崇牙周之璧翣Xï凡四代之服器官鲁兼用之是故鲁王礼也天下传之久矣Xï君臣未尝相弒也礼乐刑法政俗未尝相变也天下以为有道之国是故天下资礼乐焉礼记经学典籍礼经类Xï丧服小记斩衰括发以麻为母括发以麻免而以布齐衰恶笄以终丧Xï男子冠而妇人笄男子免而妇人髽其义为男子则免为妇人则髽苴杖竹也削杖桐也Xï祖父卒而后为祖母后者三年为父母长子稽颡大夫弔之虽缌必稽颡妇人为夫与长子稽颡其余则否Xï男主必使同姓妇主必使异姓为父后者为出母无服Xï亲亲以三为五以五为九上杀下杀旁杀而亲毕矣Xï王者禘其祖之所自出以其祖配之而立四庙庶子王亦如之Xï别子为祖继别为宗继祢者为小宗有五世而迁之宗其继高祖者也是故祖迁于上宗易于下尊祖故敬宗敬宗所以尊祖祢也Xï庶子不祭祖者明其宗也庶子不为长子斩不继祖与祢故也庶子不祭殇与无后者殇与无后者从祖祔食Xï庶子不祭祢者明其宗也亲亲尊尊长长男女之有别人道之大者也Xï从服者所从亡则已属从者所从虽没也服妾从女君而出则不为女君之子服Xï礼不王不禘世子不降妻之父母其为妻也与大夫之适子同Xï父为士子为天子诸侯则祭以天子诸侯其尸服以士服父为天子诸侯子为士祭以士其尸服以士服Xï妇当丧而出则除之为父母丧未练而出则三年既练而出则已Xï未练而反则期既练而反则遂之再期之丧三年也期之丧二年也九月七月之丧三时也Xï五月之丧二时也三月之丧一时也故期而祭礼也期而除丧道也祭不为除丧也Xï三年而后葬者必再祭其祭之间不同时而除丧大功者主人之丧有三年者则必为之再祭朋友虞祔而已士妾有子而为之缌无子则已Xï生不及祖父母诸父昆弟而父税丧己则否为君之父母妻长子君已除丧而后闻丧则不税降而在缌小功者则税之Xï近臣君服斯服矣其余从而服不从而税君虽未知丧臣服已Xï虞杖不入于室祔杖不升于堂为君母后者君母卒则不为君母之党服绖杀五分而去一杖大如绖Xï妾为君之长子与女君同除丧者先重者易服者易轻者无事不辟庙门哭皆于其次Xï复与书铭自天子达于士其辞一也男子称名妇人书姓与伯仲如不知姓则书氏斩衰之葛与齐衰之麻同齐衰之葛与大功之麻同麻同皆兼服之Xï报葬者报虞三月而后卒哭父母之丧偕先葬者不虞祔待后事其葬服斩衰Xï大夫降其庶子其孙不降其父大夫不主士之丧为慈母之父母无服夫为人后者其妻为舅姑大功士祔于大夫则易牲Xï继父不同居也者必尝同居皆无主后同财而祭其祖祢为同居有主后者为异居Xï哭朋友者于门外之右南面祔葬者不筮宅Xï士大夫不得祔于诸侯祔于诸祖父之为士大夫者其妻祔于诸祖姑妾祔于妾祖姑亡则中一以上而祔祔必以其昭穆诸侯不得祔于天子天子诸侯大夫可以祔于士Xï为母之君母母卒则不服宗子母在为妻禫为慈母后者为庶母可也为祖庶母可也为父母妻长子禫慈母与妾母不世祭也Xï丈夫冠而不为殇妇人笄而不为殇为殇后者以其服服之Xï久而不葬者唯主丧者不除其余以麻终月数者除丧则已箭笄终丧三年齐衰三月与大功同者绳屦Xï练筮日筮尸视濯皆要绖杖绳屦有司告具而后去杖筮日筮尸有司告事毕而后杖拜送宾Xï大祥吉服而筮尸Xï庶子在父之室则为其母不禫庶子不以杖即位父不主庶子之丧则孙以杖即位可也父在庶子为妻以杖即位可也Xï诸侯弔于异国之臣则其君为主诸侯弔必皮弁钖衰所弔虽已葬主人必免主人未丧服则君亦不钖衰Xï养有疾者不丧服遂以主其丧非养者入主人之丧则不易己之丧服养尊者必易服养卑者否Xï妾无妾祖姑者易牲而祔于女君可也妇之丧虞卒哭其夫若子主之祔则舅主之Xï士不摄大夫士摄大夫唯宗子主人未除丧有兄弟自他国至则主人不免而为主Xï陈器之道多陈之而省纳之可也省陈之而尽纳之可也奔兄弟之丧先之墓而后之家为位而哭所知之丧则哭于宫而后之墓父不为众子次于外Xï与诸侯为兄弟者服斩下殇小功带澡麻不绝本诎而反以报之妇祔于祖姑祖姑有三人则祔于亲者Xï其妻为大夫而卒而后其夫不为大夫而祔于其妻则不易牲妻卒而后夫为大夫而祔于其妻则以大夫牲为父后者为出母无服无服也者丧者不祭故也Xï妇人不为主而杖者姑在为夫杖母为长子削杖女子子在室为父母其主丧者不杖则子一人杖Xï缌小功虞卒哭则免既葬而不报虞则虽主人皆冠及虞则皆免为兄弟既除丧已及其葬也反服其服报虞卒哭则免如不报虞则除之Xï远葬者比反哭者皆冠及郊而后免反哭君弔虽不当免时也主人必免不散麻虽异国之君免也亲者皆免Xï除殇之丧者其祭也必玄除成丧者其祭也朝服缟冠Xï奔父之丧括发于堂上袒降踊袭绖于东方奔母之丧不括发袒于堂上降踊袭免于东方Xï绖即位成踊出门哭止三日而五哭三袒Xï适妇不为舅后者则姑为之小功礼记经学典籍礼经类Xï大传礼不王不禘王者禘其祖之所自出以其祖配之诸侯及其大祖大夫士有大事省于其君干祫及其高祖Xï牧之野武王之大事也既事而退柴于上帝祈于社设奠于牧室Xï遂率天下诸侯执豆笾逡奔走追王大王亶父王季历文王昌不以卑临尊也Xï上治祖祢尊尊也下治子孙亲亲也旁治昆弟合族以食序以昭缪别之以礼义人道竭矣Xï圣人南面而听天下所且先者五民不与焉一曰治亲二曰报功三曰举贤四曰使能五曰存爱Xï五者一得于天下民无不足无不赡者五者一物纰缪民莫得其死圣人南面而治天下必自人道始矣Xï立权度量考文章改正朔易服色殊徽号异器械别衣服此其所得与民变革者也Xï其不可得变革者则有矣亲亲也尊尊也长长也男女有别此其不可得与民变革者也Xï同姓从宗合族属异姓主名治际会名着而男女有别Xï其夫属乎父道者妻皆母道也其夫属乎子道者妻皆妇道也谓弟之妻妇者是嫂亦可谓之母乎名者人治之大者也可无慎乎Xï四世而缌服之穷也五世袒免杀同姓也六世亲属竭矣Xï其庶姓别于上而戚单于下昏姻可以通乎系之以姓而弗别缀之以食而弗殊虽百世而昏姻不通者周道然也Xï服术有六一曰亲亲二曰尊尊三曰名四曰出入五曰长幼六曰从服从服有六有属从有徒从有从有服而无服有从无服而有服有从重而轻有从轻而重Xï自仁率亲等而上之至于祖名曰轻自义率祖顺而下之至于祢名曰重一轻一重其义然也Xï君有合族之道族人不得以其戚戚君位也Xï庶子不祭明其宗也庶子不得为长子三年不继祖也别子为祖继别为宗继祢者为小宗Xï有百世不迁之宗有五世则迁之宗百世不迁者别子之后也宗其继别子之所自出者百世不迁者也Xï宗其继高祖者五世则迁者也尊祖故敬宗敬宗尊祖之义也Xï有小宗而无大宗者有大宗而无小宗者有无宗亦莫之宗者公子是也公子有宗道公子之公为其士大夫之庶者宗其士大夫之适者公子之宗道也Xï绝族无移服亲者属也Xï自仁率亲等而上之至于祖自义率祖顺而下之至于祢是故人道亲亲也Xï亲亲故尊祖尊祖故敬宗敬宗故收族收族故宗庙严宗庙严故重社稷重社稷故爱百姓爱百姓故刑罚中刑罚中故庶民安Xï庶民安故财用足财用足故百志成百志成故礼俗刑礼俗刑然后乐诗云不显不承无斁于人斯此之谓也礼记经学典籍礼经类Xï少仪闻始见君子者辞曰某固愿闻名于将命者不得阶主Xï敌者曰某固愿见罕见曰闻名亟见曰朝夕瞽曰闻名Xï适有丧者曰比童子曰听事适公卿之丧则曰听役于司徒Xï君将适他臣如致金玉货贝于君则曰致马资于有司敌者曰赠从者Xï臣致襚于君则曰致废衣于贾人敌者曰襚亲者兄弟不以襚进Xï臣为君丧纳货贝于君则曰纳甸于有司Xï赗马入庙门赙马与其币大白兵车不入庙门赙者既致命坐委之摈者举之主人无亲受也Xï受立授立不坐性之直者则有之矣始入而辞曰辞矣即席曰可矣Xï排阖说屦于户内者一人而已矣有尊长在则否Xï问品味曰子亟食于某乎问道艺曰子习于某乎子善于某乎不疑在躬不度民械不愿于大家不訾重器Xï氾埽曰埽埽席前曰拚拚席不以鬣执箕膺擖不贰问问卜筮曰义与志与义则可问志则否Xï尊长于己踰等不敢问其年燕见不将命遇于道见则面不请所之丧俟事不犆弔Xï侍坐弗使不执琴瑟不画地手无容不翣也寝则坐而将命Xï侍射则约矢侍投则拥矢胜则洗而以请客亦如之不角不擢马Xï执君之乘车则坐仆者右带剑负良绥申之面扦诸幦以散绥升执辔然后步Xï请见不请退朝廷曰退燕游曰归师役曰罢Xï侍坐于君子君子欠伸运笏泽剑首还屦问日之蚤莫虽请退可也Xï事君者量而后入不入而后量凡乞假于人为人从事者亦然然故上无怨而下远罪也Xï不窥密不旁狎不道旧故不戏色Xï为人臣下者有谏而无讪有亡而无疾颂而无讇谏而无骄怠则张而相之废则埽而更之谓之社稷之役Xï毋拔来毋报往毋渎神毋循枉毋测未至士依于德游于艺工依于法游于说Xï毋訾衣服成器毋身质言语Xï言语之美穆穆皇皇朝廷之美济济翔翔祭祀之美齐齐皇皇车马之美匪匪翼翼鸾和之美肃肃雍雍Xï问国君之子长幼长则曰能从社稷之事矣幼则曰能御未能御Xï问大夫之子长幼长则曰能从乐人之事矣幼则曰能正于乐人未能正于乐人Xï问士之子长幼长则曰能耕矣幼则曰能负薪未能负薪Xï执玉执龟筴不趋堂上不趋城上不趋武车不式介者不拜Xï妇人吉事虽有君赐肃拜为尸坐则不手拜肃拜为丧主则不手拜Xï葛绖而麻带取俎进俎不坐执虚如执盈入虚如有人Xï凡祭于室中堂上无跣燕则有之少仪未尝不食新仆于君子君子升下则授绥始乘则式君子下行然后还立Xï乘贰车则式佐车则否贰车者诸侯七乘上大夫五乘下大夫三乘Xï有贰车者之乘马服车不齿观君子之衣服服剑乘马弗贾Xï其以乘壶酒束脩一犬赐人若献人则陈酒执脩以将命亦曰乘壶酒束脩一犬Xï其以鼎肉则执以将命其禽加于一双则执一双以将命委其余Xï犬则执緤守犬田犬则授摈者既受乃问犬名牛则执纼马则执靮皆右之臣则左之Xï车则说绥执以将命甲若有以前之则执以将命无以前之则袒櫜奉冑器则执盖弓则以左手屈韣执拊剑则启椟盖袭之加夫襓与剑焉Xï笏书脩苞苴弓茵席枕几颎杖琴瑟戈有刃者椟筴籥其执之皆尚左手刀却刃授颖削授拊凡有刺刃者以授人则辟刃Xï乘兵车出先刃入后刃军尚左卒尚右Xï宾客主恭祭祀主敬丧事主哀会同主诩军旅思险隐情以虞Xï燕侍食于君子则先饭而后已毋放饭毋流歠小饭而亟之数噍毋为口容客自彻辞焉则止Xï客爵居左其饮居右介爵酢爵僎爵皆居右羞濡鱼者进尾冬右腴夏右鳍祭膴Xï凡齐执之以右居之以左赞币自左诏辞自右酌尸之仆如君之仆其在车则左执辔右受爵祭左右轨范乃饮Xï凡羞有俎者则于俎内祭君子不食圂腴小子走而不趋举爵则坐祭立饮凡洗必盥牛羊之肺离而不提心凡羞有湆者不以齐Xï为君子择葱薤则绝其本末羞首者进喙祭耳尊者以酌者之左为上尊尊壶者面其鼻饮酒者禨者醮者有折俎不坐未步爵不尝羞Xï牛与羊鱼之腥聂而切之为脍麋鹿为菹野豕为轩皆聂而不切麇为辟鸡兔为宛脾皆聂而切之切葱若薤实之醯以柔之Xï其有折俎者取祭肺反之不坐燔亦如之尸则坐衣服在躬而不知其名为罔Xï其未有烛而有后至者则以在者告道瞽亦然凡饮酒为献主者执烛抱燋客作而辞然后以授人Xï执烛不让不辞不歌洗盥执食饮者勿气有问焉则辟咡而对Xï为人祭曰致福为己祭而致膳于君子曰膳祔练曰告Xï凡膳告于君子主人展之以授使者于阼阶之南南面再拜稽首送反命主人又再拜稽首其礼大牢则以牛左肩臂臑折九箇少牢则以羊左肩七箇犆豕则以豕左肩五箇Xï国家靡敝则车不雕几甲不组縢食器不刻镂君子不履丝屦马不常秣礼记经学典籍礼经类Xï学记发虑宪求善良足以謏闻不足以动众就贤体远足以动众未足以化民君子如欲化民成俗其必由学乎Xï玉不琢不成器人不学不知道是故古之王者建国君民教学为先兑命曰念终始典于学其此之谓乎Xï虽有嘉肴弗食不知其旨也虽有至道弗学不知其善也是故学然后知不足教然后知困Xï知不足然后能自反也知困然后能自强也故曰教学相长也兑命曰学学半其此之谓乎Xï古之教者家有塾党有庠术有序国有学Xï比年入学中年考校一年视离经辨志三年视敬业乐群五年视博习亲师七年视论学取友谓之小成九年知类通达强立而不反谓之大成Xï夫然后足以化民易俗近者说服而远者怀之此大学之道也记曰蛾子时术之其此之谓乎Xï大学始教皮弁祭菜示敬道也宵雅肄三官其始也入学鼓箧孙其业也夏楚二物收其威也Xï未卜禘不视学游其志也时观而弗语存其心也幼者听而弗问学不躐等也此七者教之大伦也Xï记曰凡学官先事士先志其此之谓乎Xï大学之教也时教必有正业退息必有居Xï学不学操缦不能安弦不学博依不能安诗不学杂服不能安礼不兴其艺不能乐学Xï故君子之于学也藏焉脩焉息焉游焉夫然故安其学而亲其师乐其友而信其道是以虽离师辅而不反也Xï兑命曰敬孙务时敏厥脩乃来其此之谓乎Xï今之教者呻其佔毕多其讯言及于数进而不顾其安使人不由其诚教人不尽其材其施之也悖其求之也佛Xï夫然故隐其学而疾其师苦其难而不知其益也虽终其业其去之必速教之不刑其此之由乎Xï大学之法禁于未发之谓豫当其可之谓时不陵节而施之谓孙相观而善之谓摩此四者教之所由兴也Xï发然后禁则扞格而不胜时过然后学则勤苦而难成杂施而不孙则坏乱而不脩独学而无友则孤陋而寡闻燕朋逆其师燕辟废其学Xï此六者教之所由废也Xï君子既知教之所由兴又知教之所由废然后可以为人师也Xï故君子之教喻也道而弗牵强而弗抑开而弗达道而弗牵则和强而弗抑则易开而弗达则思和易以思可谓善喻矣Xï学者有四失教者必知之人之学也或失则多或失则寡或失则易或失则止Xï此四者心之莫同也知其心然后能救其失也教也者长善而救其失者也Xï善歌者使人继其声善教者使人继其志其言也约而达微而臧罕譬而喻可谓继志矣Xï君子知至学之难易而知其美恶然后能博喻能博喻然后能为师能为师然后能为长能为长然后能为君Xï故师也者所以学为君也是故择师不可不慎也记曰三王四代唯其师此之谓乎Xï凡学之道严师为难师严然后道尊道尊然后民知敬学是故君之所不臣于其臣者二当其为尸则弗臣也当其为师则弗臣也Xï大学之礼虽诏于天子无北面所以尊师也Xï善学者师逸而功倍又从而庸之不善学者师勤而功半又从而怨之Xï善问者如攻坚木先其易者后其节目及其久也相说以解不善问者反此Xï善待问者如撞钟叩之以小者则小鸣叩之以大者则大鸣待其从容然后尽其声不善荅问者反此此皆进学之道也Xï记问之学不足以为人师必也其听语乎力不能问然后语之语之而不知虽舍之可也Xï良冶之子必学为裘良弓之子必学为箕始驾马者反之车在马前君子察于此三者可以有志于学矣Xï古之学者比物丑类鼓无当于五声五声弗得不和水无当于五色五色弗得不章学无当于五官五官弗得不治师无当于五服五服弗得不亲Xï君子曰大德不官大道不器大信不约大时不齐察于此四者可以有志于学矣Xï三王之祭川也皆先河而后海或源也或委也此之谓务本礼记经学典籍礼经类Xï乐记凡音之起由人心生也人心之动物使之然也感于物而动故形于声Xï声相应故生变变成方谓之音比音而乐之及干戚羽旄谓之乐Xï乐者音之所由生也其本在人心之感于物也是故其哀心感者其声噍以杀其乐心感者其声啴以缓其喜心感者其声发以散Xï其怒心感者其声粗以厉其敬心感者其声直以廉其爱心感者其声和以柔六者非性也感于物而后动是故先王慎所以感之者Xï故礼以道其志乐以和其声政以一其行刑以防其姦礼乐刑政其极一也所以同民心而出治道也Xï凡音者生人心者也情动于中故形于声声成文谓之音Xï是故治世之音安以乐其政和乱世之音怨以怒其政乖亡国之音哀以思其民困声音之道与政通矣Xï宫为君商为臣角为民征为事羽为物Xï五者不乱则无怗懘之音矣宫乱则荒其君骄商乱则陂其官坏角乱则忧其民怨征乱则哀其事勤Xï羽乱则危其财匮五者皆乱迭相陵谓之慢如此则国之灭亡无日矣Xï郑卫之音乱世之音也比于慢矣桑间濮上之音亡国之音也其政散其民流诬上行私而不可止也Xï凡音者生于人心者也乐者通伦理者也是故知声而不知音者禽兽是也知音而不知乐者众庶是也唯君子为能知乐Xï是故审声以知音审音以知乐审乐以知政而治道备矣Xï是故不知声者不可与言音不知音者不可与言乐知乐则几于礼矣礼乐皆得谓之有德德者得也Xï是故乐之隆非极音也食飨之礼非致味也清庙之瑟朱弦而疏越壹倡而三叹有遗音者矣Xï大飨之礼尚玄酒而俎腥鱼大羹不和有遗味者矣是故先王之制礼乐也非以极口腹耳目之欲也将以教民平好恶而反人道之正也Xï人生而静天之性也感于物而动性之欲也物至知知然后好恶形焉好恶无节于内知诱于外不能反躬天理灭矣Xï夫物之感人无穷而人之好恶无节则是物至而人化物也人化物也者灭天理而穷人欲者也于是有悖逆诈伪之心有淫泆作乱之事Xï是故强者胁弱众者暴寡知者诈愚勇者苦怯疾病不养老幼孤独不得其所此大乱之道也Xï是故先王之制礼乐人为之节衰麻哭泣所以节丧纪也钟鼓干戚所以和安乐也昏姻冠笄所以别男女也射乡食飨所以正交接也Xï礼节民心乐和民声政以行之刑以防之礼乐刑政四达而不悖则王道备矣Xï乐者为同礼者为异同则相亲异则相敬乐胜则流礼胜则离合情饰貌者礼乐之事也Xï礼义立则贵贱等矣乐文同则上下和矣好恶着则贤不肖别矣刑禁暴爵举贤则政均矣Xï仁以爱之义以正之如此则民治行矣Xï乐由中出礼自外作乐由中出故静礼自外作故文大乐必易大礼必简Xï乐至则无怨礼至则不争揖让而治天下者礼乐之谓也暴民不作诸侯宾服兵革不试五刑不用Xï百姓无患天子不怒如此则乐达矣合父子之亲明长幼之序以敬四海之内天子如此则礼行矣Xï大乐与天地同和大礼与天地同节和故百物不失节故祀天祭地明则有礼乐幽则有鬼神如此则四海之内合敬同爱矣Xï礼者殊事合敬者也乐者异文合爱者也礼乐之情同故明王以相沿也故事与时并名与功偕Xï故钟鼓管磬羽籥干戚乐之器也屈伸俯仰缀兆舒疾乐之文也Xï簠簋俎豆制度文章礼之器也升降上下周还裼袭礼之文也Xï故知礼乐之情者能作识礼乐之文者能述作者之谓圣述者之谓明明圣者述作之谓也Xï乐者天地之和也礼者天地之序也和故百物皆化序故群物皆别乐由天作礼以地制Xï过制则乱过作则暴明于天地然后能兴礼乐也Xï论伦无患乐之情也欣喜欢爱乐之官也中正无邪礼之质也庄敬恭顺礼之制也Xï若夫礼乐之施于金石越于声音用于宗庙社稷事乎山川鬼神则此所与民同也Xï王者功成作乐治定制礼其功大者其乐备其治辩者其礼具干戚之舞非备乐也孰亨而祀非达礼也Xï五帝殊时不相沿乐三王异世不相袭礼乐极则忧礼粗则偏矣及夫敦乐而无忧礼备而不偏者其唯大圣乎Xï天高地下万物散殊而礼制行矣流而不息合同而化而乐兴焉Xï春作夏长仁也秋敛冬藏义也仁近于乐义近于礼Xï乐者敦和率神而从天礼者别宜居鬼而从地故圣人作乐以应天制礼以配地礼乐明备天地官矣Xï天尊地卑君臣定矣卑高已陈贵贱位矣动静有常小大殊矣方以类聚物以群分则性命不同矣Xï在天成象在地成形如此则礼者天地之别也Xï地气上齐天气下降阴阳相摩天地相荡鼓之以雷霆奋之以风雨动之以四时煖之以日月而百化兴焉Xï如此则乐者天地之和也Xï化不时则不生男女无辨则乱升天地之情也及夫礼乐之极乎天而蟠乎地行乎阴阳而通乎鬼神穷高极远而测深厚Xï乐着大始而礼居成物着不息者天也着不动者地也一动一静者天地之间也故圣人曰礼乐云Xï昔者舜作五弦之琴以歌南风夔始制乐以赏诸侯故天子之为乐也以赏诸侯之有德者也德盛而教尊五谷时熟然后赏之以乐Xï故其治民劳者其舞行缀远其治民逸者其舞行缀短故观其舞知其德闻其谥知其行也Xï大章章之也咸池备矣韶继也夏大也殷周之乐尽矣Xï天地之道寒暑不时则疾风雨不节则饥教者民之寒暑也教不时则伤世事者民之风雨也事不节则无功Xï然则先王之为乐也以法治也善则行象德矣夫豢豕为酒非以为祸也而狱讼益繁则酒之流生祸也Xï是故先王因为酒礼壹献之礼宾主百拜终日饮酒而不得醉焉此先王之所以备酒祸也故酒食者所以合欢也乐者所以象德也礼者所以缀淫也Xï是故先王有大事必有礼以哀之有大福必有礼以乐之哀乐之分皆以礼终Xï乐也者圣人之所乐也而可以善民心其感人深其移风易俗易故先王着其教焉Xï夫民有血气心知之性而无哀乐喜怒之常应感起物而动然后心术形焉是故志微噍杀之音作而民思忧啴谐慢易繁文简节之音作而民康乐Xï粗厉勐起奋末广贲之音作而民刚毅廉直劲正庄诚之音作而民肃敬宽裕肉好顺成和动之音作而民慈爱流辟邪散狄成涤滥之音作而民淫乱Xï是故先王本之情性稽之度数制之礼义合生气之和道五常之行Xï使之阳而不散阴而不密刚气不怒柔气不慑四畅交于中而发作于外皆安其位而不相夺也Xï然后立之学等广其节奏省其文采以绳德厚律小大之称比终始之序以象事行Xï使亲疏贵贱长幼男女之理皆形见于乐故曰乐观其深矣Xï土敝则草木不长水烦则鱼鳖不大气衰则生物不遂世乱则礼慝而乐淫Xï是故其声哀而不庄乐而不安慢易以犯节流湎以忘本广则容姦狭则思欲感条畅之气而灭平和之德是以君子贱之也Xï凡姦声感人而逆气应之逆气成象而淫乐兴焉正声感人而顺气应之顺气成象而和乐兴焉Xï倡和有应回邪曲直各归其分而万物之理各以类相动也是故君子反情以和其志比类以成其行Xï姦声乱色不留聪明淫乐慝礼不接心术惰慢邪辟之气不设于身体使耳目鼻口心知百体皆由顺正以行其义Xï然后发以声音而文以琴瑟动以干戚饰以羽旄从以箫管奋至德之光动四气之和以着万物之理Xï是故清明象天广大象地终始象四时周还象风雨五色成文而不乱八风从律而不姦百度得数而有常Xï小大相成终始相生倡和清浊迭相为经Xï故乐行而伦清耳目聪明血气和平移风易俗天下皆宁Xï故曰乐者乐也君子乐得其道小人乐得其欲以道制欲则乐而不乱以欲忘道则惑而不乐Xï是故君子反情以和其志广乐以成其教乐行而民乡方可以观德矣Xï德者性之端也乐者德之华也金石丝竹乐之器也诗言其志也歌咏其声也舞动其容也三者本于心然后乐气从之Xï是故情深而文明气盛而化神和顺积中而英华发外唯乐不可以为伪Xï乐者心之动也声者乐之象也文采节奏声之饰也君子动其本乐其象然后治其饰Xï是故先鼓以警戒三步以见方再始以着往复乱以饬归奋疾而不拔极幽而不隐独乐其志不厌其道备举其道不私其欲Xï是故情见而义立乐终而德尊君子以好善小人以听过故曰生民之道乐为大焉Xï乐也者施也礼也者报也乐乐其所自生而礼反其所自始乐章德礼报情反始也Xï所谓大辂者天子之车也龙旂九旒天子之旌也青黑缘者天子之宝龟也从之以牛羊之群则所以赠诸侯也Xï乐也者情之不可变者也礼也者理之不可易者也乐统同礼辨异礼乐之说管乎人情矣Xï穷本知变乐之情也着诚去伪礼之经也礼乐偩天地之情达神明之德降兴上下之神而凝是精粗之体领父子君臣之节Xï是故大人举礼乐则天地将为昭焉天地䜣合阴阳相得煦妪覆育万物Xï然后草木茂区萌达羽翼奋角觡生蛰虫昭苏羽者妪伏毛者孕鬻胎生者不殰而卵生者不殈则乐之道归焉耳Xï乐者非谓黄钟大吕弦歌干扬也乐之末节也故童者舞之铺筵席陈尊俎列笾豆以升降为礼者礼之末节也故有司掌之Xï乐师辨乎声诗故北面而弦宗祝辨乎宗庙之礼故后尸商祝辨乎丧礼故后主人Xï是故德成而上艺成而下行成而先事成而后是故先王有上有下有先有后然后可以有制于天下也Xï魏文侯问于子夏曰吾端冕而听古乐则唯恐卧听郑卫之音则不知倦敢问古乐之如彼何也新乐之如此何也Xï子夏对曰今夫古乐进旅退旅和正以广弦匏笙簧会守拊鼓始奏以文复乱以武治乱以相讯疾以雅Xï君子于是语于是道古脩身及家进俯退俯姦声以滥溺而不止及优侏儒獶杂子女不知父子乐终不可以语不可以道古此新乐之发也Xï今君之所问者乐也所好者音也夫乐者与音相近而不同Xï文侯曰敢问何如子夏对曰夫古者天地顺而四时当民有德而五谷昌疾疢不作而无妖祥此之谓大当Xï然后圣人作为父子君臣以为纪纲纪纲既正天下大定天下大定然后正六律和五声弦歌诗颂此之谓德音德音之谓乐Xï诗云莫其德音其德克明克明克类克长克君王此大邦Xï克顺克俾俾于文王其德靡悔既受帝祉施于孙子此之谓也Xï今君之所好者其溺音乎文侯曰敢问溺音何从出也子夏对曰郑音好滥淫志宋音燕女溺志卫音趋数烦志齐音敖辟乔志Xï此四者皆淫于色而害于德是以祭祀弗用也Xï诗云肃雍和鸣先祖是听夫肃肃敬也雍雍和也夫敬以和何事不行Xï为人君者谨其所好恶而已矣君好之则臣为之上行之则民从之诗云诱民孔易此之谓也Xï然后圣人作为鞉鼓椌楬壎篪此六者德音之音也然后钟磬竽瑟以和之干戚旄狄以舞之此所以祭先王之庙也所以献酬酳酢也所以官序贵贱各得其宜也所以示后世有尊卑长幼之序也Xï钟声铿铿以立号号以立横横以立武君子听钟声则思武臣石声磬磬以立辨辨以致死Xï君子听磬声则思死封疆之臣丝声哀哀以立廉廉以立志君子听琴瑟之声则思志义之臣竹声滥滥以立会会以聚众Xï君子听竽笙箫管之声则思畜聚之臣鼓鼙之声讙讙以立动动以进众君子听鼓鼙之声则思将帅之臣君子之听音非听其铿鎗而已也彼亦有所合之也Xï宾牟贾侍坐于孔子孔子与之言及乐曰夫武之备戒之已久何也对曰病不得其众也咏叹之淫液之何也Xï对曰恐不逮事也发扬蹈厉之已蚤何也对曰及时事也武坐致右宪左何也对曰非武坐也Xï声淫及商何也对曰非武音也子曰若非武音则何音也Xï对曰有司失其传也若非有司失其传则武王之志荒矣子曰唯丘之闻诸苌弘亦若吾子之言是也Xï宾牟贾起免席而请曰夫武之备戒之已久则既闻命矣敢问迟之迟而又久何也子曰居吾语汝Xï夫乐者象成者也总干而山立武王之事也发扬蹈厉大公之志也武乱皆坐周召之治也Xï且夫武始而北出再成而灭商三成而南四成而南国是疆五成而分周公左召公右六成复缀以崇天子Xï夹振之而驷伐盛威于中国也分夹而进事蚤济也久立于缀以待诸侯之至也Xï且女独未闻牧野之语乎武王克殷反商未及下车而封黄帝之后于蓟封帝尧之后于祝封帝舜之后于陈Xï下车而封夏后氏之后于杞投殷之后于宋封王子比干之墓释箕子之囚使之行商容而复其位庶民弛政庶士倍禄Xï济河而西马散之华山之阳而弗复乘牛散之桃林之野而弗复服车甲衅而藏之府库而弗复用Xï倒载干戈包之以虎皮将帅之士使为诸侯名之曰建櫜然后天下知武王之不复用兵也Xï散军而郊射左射貍首右射驺虞而贯革之射息也裨冕搢笏而虎贲之士说剑也祀乎明堂而民知孝Xï朝觐然后诸侯知所以臣耕借然后诸侯知所以敬五者天下之大教也Xï食三老五更于大学天子袒而割牲执酱而馈执爵而酳冕而揔干所以教诸侯之弟也Xï若此则周道四达礼乐交通则夫武之遟久不亦宜乎Xï君子曰礼乐不可斯须去身致乐以治心则易直子谅之心油然生矣易直子谅之心生则乐乐则安安则久久则天天则神Xï天则不言而信神则不怒而威致乐以治心者也致礼以治躬则庄敬庄敬则严威心中斯须不和不乐而鄙诈之心入之矣外貌斯须不庄不敬而易慢之心入之矣Xï故乐也者动于内者也礼也者动于外者也乐极和礼极顺内和而外顺则民瞻其颜色而弗与争也Xï望其容貌而民不生易僈焉故德煇动于内而民莫不承听理发诸外而民莫不承顺故曰致礼乐之道举而错之天下无难矣Xï乐也者动于内者也礼也者动于外者也故礼主其减乐主其盈礼减而进以进为文乐盈而反以反为文Xï礼减而不进则销乐盈而不反则放故礼有报而乐有反礼得其报则乐乐得其反则安礼之报乐之反其义一也Xï夫乐者乐也人情之所不能免也乐必发于声音形于动静人之道也声音动静性术之变尽于此矣Xï故人不耐无乐乐不耐无形形而不为道不耐无乱Xï先王耻其乱故制雅颂之声以道之使其声足乐而不流使其文足论而不息使其曲直繁瘠廉肉节奏足以感动人之善心而已矣不使放心邪气得接焉是先王立乐之方也Xï是故乐在宗庙之中君臣上下同听之则莫不和敬在族长乡里之中长幼同听之则莫不和顺在闺门之内父子兄弟同听之则莫不和亲Xï故乐者审一以定和比物以饰节节奏合以成文所以合和父子君臣附亲万民也是先王立乐之方也Xï故听其雅颂之声志意得广焉执其干戚习其俯仰诎伸容貌得庄焉行其缀兆要其节奏行列得正焉进退得齐焉Xï故乐者天地之命中和之纪人情之所不能免也Xï夫乐者先王之所以饰喜也军旅鈇钺者先王之所以饰怒也故先王之喜怒皆得其侪焉喜则天下和之怒则暴乱者畏之先王之道礼乐可谓盛矣Xï子赣见师乙而问焉曰赐闻声歌各有宜也如赐者宜何歌也师乙曰乙贱工也何足以问所宜请诵其所闻而吾子自执焉Xï爱者宜歌商温良而能断者宜歌齐夫歌者直己而陈德也动己而天地应焉四时和焉星辰理焉万物育焉Xï故商者五帝之遗声也Xï宽而静柔而正者宜歌颂广大而静疏达而信者宜歌大雅恭俭而好礼者宜歌小雅正直而静廉而谦者宜歌风肆直而慈爱商之遗声也商人识之故谓之商齐者三代之遗声也齐人识之故谓之齐Xï明乎商之音者临事而屡断明乎齐之音者见利而让临事而屡断勇也见利而让义也有勇有义非歌孰能保此Xï故歌者上如抗下如队曲如折止如槀木倨中矩句中钩累累乎端如贯珠Xï故歌之为言也长言之也说之故言之言之不足故长言之长言之不足故嗟叹之Xï嗟叹之不足故不知手之舞之足之蹈之也子贡问乐礼记经学典籍礼经类Xï杂记上诸侯行而死于馆则其复如于其国如于道则升其乘车之左毂以其绥复其輤有裧缁布裳帷素锦以为屋而行Xï至于庙门不毁墙遂入适所殡唯輤为说于庙门外Xï大夫士死于道则升其乘车之左毂以其绥复如于馆死则其复如于家Xï大夫以布为輤而行至于家而说輤载以輲车入自门至于阼阶下而说车举自阼阶升适所殡士輤苇席以为屋蒲席以为裳帷Xï凡讣于其君曰君之臣某死父母妻长子曰君之臣某之某死君讣于他国之君曰寡君不禄敢告于执事Xï夫人曰寡小君不禄大子之丧曰寡君之适子某死Xï大夫讣于同国适者曰某不禄讣于士亦曰某不禄讣于他国之君曰君之外臣寡大夫某死Xï讣于适者曰吾子之外私寡大夫某不禄使某实讣于士亦曰吾子之外私寡大夫某不禄使某实Xï士讣于同国大夫曰某死讣于士亦曰某死Xï讣于他国之君曰君之外臣某死讣于大夫曰吾子之外私某死讣于士亦曰吾子之外私某死Xï大夫次于公馆以终丧士练而归士次于公馆大夫居庐士居垩室Xï大夫为其父母兄弟之未为大夫者之丧服如士服士为其父母兄弟之为大夫者之丧服如士服大夫之适子服大夫之服Xï大夫之庶子为大夫则为其父母服大夫服其位与未为大夫者齿士之子为大夫则其父母弗能主也使其子主之无子则为之置后Xï大夫卜宅与葬日有司麻衣布衰布带因丧屦缁布冠不蕤占者皮弁如筮则史练冠长衣以筮占者朝服Xï大夫之丧既荐马荐马者哭踊出乃包奠而读书大夫之丧大宗人相小宗人命龟卜人作龟Xï内子以鞠衣襃衣素沙下大夫以襢衣其余如士Xï复诸侯以襃衣冕服爵弁服夫人税衣揄狄狄税素沙Xï复西上大夫不揄绞属于池下大夫附于士士不附于大夫附于大夫之昆弟无昆弟则从其昭穆虽王父母在亦然Xï妇附于其夫之所附之妃无妃则亦从其昭穆之妃妾附于妾祖姑无妾祖姑则亦从其昭穆之妾Xï男子附于王父则配女子附于王母则不配公子附于公子君薨大子号称子待犹君也Xï有三年之练冠则以大功之麻易之唯杖屦不易有父母之丧尚功衰而附兄弟之殇则练冠附于殇称阳童某甫不名神也Xï凡异居始闻兄弟之丧唯以哭对可也其始麻散带绖Xï未服麻而奔丧及主人之未成绖也疏者与主人皆成之亲者终其麻带绖之日数Xï主妾之丧则自附至于练祥皆使其子主之其殡祭不于正室君不抚仆妾女君死则妾为女君之党服摄女君则不为先女君之党服Xï闻兄弟之丧大功以上见丧者之乡而哭适兄弟之送葬者弗及遇主人于道则遂之于墓凡主兄弟之丧虽疏亦虞之Xï凡丧服未毕有弔者则为位而哭拜踊大夫之哭大夫弁绖大夫与殡亦弁绖大夫有私丧之葛则于其兄弟之轻丧则弁绖Xï为长子杖则其子不以杖即位为妻父母在不杖不稽颡母在不稽颡稽颡者其赠也拜Xï违诸侯之大夫不反服违大夫之诸侯不反服Xï丧冠条属以别吉凶三年之练冠亦条属右缝小功以下左缌冠缲缨大功以上散带Xï朝服十五升去其半而缌加灰钖也Xï诸侯相襚以后路与冕服先路与襃衣不以襚遣车视牢具疏布輤四面有章置于四隅Xï载粻有子曰非礼也丧奠脯醢而已祭称孝子孝孙丧称哀子哀孙端衰丧车皆无等Xï大白冠缁布之冠皆不蕤委武玄缟而后蕤Xï大夫冕而祭于公弁而祭于己士弁而祭于公冠而祭于己士弁而亲迎然则士弁而祭于己可也Xï畅臼以椈杵以梧枇以桑长三尺或曰五尺毕用桑长三尺刊其柄与末Xï率𢄔诸侯大夫皆五采士二采醴者稻醴也瓮甒筲衡实见间而后折入重既虞而埋之Xï凡妇人从其夫之爵位小敛大敛启皆辩拜朝夕哭不帷无柩者不帷Xï君若载而后弔之则主人东面而拜门右北面而踊出待反而后奠Xï子羔之袭也茧衣裳与税衣纁袡为一素端一皮弁一爵弁一玄冕一曾子曰不袭妇服Xï为君使而死公馆复私馆不复公馆者公宫与公所为也私馆者自卿大夫以下之家也Xï公七踊大夫五踊妇人居间士三踊妇人皆居间Xï公袭卷衣一玄端一朝服一素积一纁裳一爵弁二玄冕一襃衣一Xï朱绿带申加大带于上Xï小敛环绖公大夫士一也公视大敛公升商祝铺席乃敛鲁人之赠也三玄二纁广尺长终幅Xï弔者即位于门西东面其介在其东南北面西上西于门主孤西面相者受命曰孤某使某请事客曰寡君使某如何不淑Xï相者入告出曰孤某须矣弔者入主人升堂西面弔者升自西阶Xï东面致命曰寡君闻君之丧寡君使某如何不淑子拜稽颡弔者降反位Xï含者执璧将命曰寡君使某含相者入告出曰孤某须矣含者入升堂致命再拜稽颡Xï含者坐委于殡东南有苇席既葬蒲席降出反位Xï宰夫朝服即丧屦升自西阶西面坐取璧降自西阶以东Xï襚者曰寡君使某襚相者入告出曰孤某须矣襚者执冕服左执领右执要入升堂致命曰寡君使某襚Xï子拜稽颡委衣于殡东襚者降受爵弁服于门内霤将命子拜稽颡如初受皮弁服于中庭自西阶受朝服自堂受玄端Xï将命子拜稽颡皆如初襚者降出反位宰夫五人举以东降自西阶其举亦西面Xï上介赗执圭将命曰寡君使某赗相者入告反命曰孤某须矣Xï陈乘黄大路于中庭北辀执圭将命客使自下由路西子拜稽颡坐委于殡东南隅宰举以东Xï凡将命乡殡将命子拜稽颡西面而坐委之Xï宰举璧与圭宰夫举襚升自西阶西面坐取之降自西阶赗者出反位于门外Xï上客临曰寡君有宗庙之事不得承事使一介老某相执綍Xï相者反命曰孤某须矣临者入门右介者皆从之立于其左东上Xï宗人纳宾升受命于君降曰孤敢辞吾子之辱请吾子之复位客对曰寡君命某毋敢视宾客敢辞Xï宗人反命曰孤敢固辞吾子之辱请吾子之复位客对曰寡君命某毋敢视宾客敢固辞Xï宗人反命曰孤敢固辞吾子之辱请吾子之复位客对曰寡君命使臣某毋敢视宾客是以敢固辞固辞不获命敢不敬从Xï客立于门西介立于其左东上孤降自阼阶拜之升哭与客拾踊三客出送于门外拜稽颡Xï其国有君丧不敢受弔Xï外宗房中南面小臣铺席商祝铺绞紟衾士盥于盘北举迁尸于敛上卒敛宰告子冯之踊夫人东面坐冯之兴踊Xï士丧有与天子同者三其终夜燎及乘人专道而行礼记经学典籍礼经类Xï杂记下有父之丧如未没丧而母死其除父之丧也服其除服卒事反丧服Xï虽诸父昆弟之丧如当父母之丧其除诸父昆弟之丧也皆服其除丧之服卒事反丧服Xï如三年之丧则既顈其练祥皆行王父死未练祥而孙又死犹是附于王父也Xï有殡闻外丧哭之他室入奠卒奠出改服即位如始即位之礼Xï大夫士将与祭于公既视濯而父母死则犹是与祭也次于异宫既祭释服出公门外哭而归其它如奔丧之礼Xï如未视濯则使人告告者反而后哭如诸父昆弟姑姊妹之丧则既宿则与祭卒事出公门释服而后归Xï其它如奔丧之礼如同宫则次于异宫Xï曾子问曰卿大夫将为尸于公受宿矣而有齐衰内丧则如之何孔子曰出舍乎公宫以待事礼也Xï孔子曰尸弁冕而出卿大夫士皆下之尸必式必有前驱Xï父母之丧将祭而昆弟死既殡而祭如同宫则虽臣妾葬而后祭Xï祭主人之升降散等执事者亦散等虽虞附亦然Xï自诸侯达诸士小祥之祭主人之酢也哜之众宾兄弟则皆啐之大祥主人啐之众宾兄弟皆饮之可也Xï凡侍祭丧者告宾祭荐而不食Xï子贡问丧子曰敬为上哀次之瘠为下颜色称其情戚容称其服Xï请问兄弟之丧子曰兄弟之丧则存乎书策矣君子不夺人之丧亦不可夺丧也Xï孔子曰少连大连善居丧三日不怠三月不解期悲哀三年忧东夷之子也Xï三年之丧言而不语对而不问庐垩室之中不与人坐焉在垩室之中非时见乎母也不入门Xï疏衰皆居垩室不庐庐严者也Xï妻视叔父母姑姊妹视兄弟长中下殇视成人亲丧外除兄弟之丧内除视君之母与妻比之兄弟发诸颜色者亦不饮食也Xï免丧之外行于道路见似目瞿闻名心瞿弔死而问疾颜色戚容必有以异于人也Xï如此而后可以服三年之丧其余则直道而行之是也Xï祥主人之除也于夕为期朝服祥因其故服子游曰既祥虽不当缟者必缟然后反服Xï当袒大夫至虽当踊绝踊而拜之反改成踊乃袭于士既事成踊袭而后拜之不改成踊Xï上大夫之虞也少牢卒哭成事附皆大牢下大夫之虞也犆牲卒哭成事附皆少牢Xï祝称卜葬虞子孙曰哀夫曰乃兄弟曰某卜葬其兄弟曰伯子某Xï古者贵贱皆杖叔孙武叔朝见轮人以其杖关毂而輠轮者于是有爵而后杖也Xï凿巾以饭公羊贾为之也冒者何也所以揜形也自袭以至小敛不设冒则形是以袭而后设冒也Xï或问于曾子曰夫既遣而包其余犹既食而裹其余与君子既食则裹其余乎Xï曾子曰吾子不见大飨乎夫大飨既飨卷三牲之俎归于宾馆父母而宾客之所以为哀也子不见大飨乎Xï非为人丧问与赐与三年之丧以其丧拜非三年之丧以吉拜Xï三年之丧如或遗之酒肉则受之必三辞主人衰绖而受之如君命则不敢辞受而荐之Xï丧者不遗人人遗之虽酒肉受也从父昆弟以下既卒哭遗人可也Xï县子曰三年之丧如斩期之丧如剡Xï期之丧十一月而练十三月而祥十五月而禫三年之丧虽功衰不弔自诸侯达诸士如有服而将往哭之则服其服而往练则弔Xï既葬大功弔哭而退不听事焉期之丧未葬弔于乡人哭而退不听事焉Xï功衰弔待事不执事小功缌执事不与于礼Xï相趋也出宫而退相揖也哀次而退相问也既封而退相见也反哭而退朋友虞而退Xï弔非从主人也四十者执綍乡人五十者从反哭四十者待盈坎Xï丧食虽恶必充饥饥而废事非礼也饱而忘哀亦非礼也Xï视不明听不聪行不正不知哀君子病之故有疾饮酒食肉五十不致毁六十不毁七十饮酒食肉皆为疑死Xï有服人召之食不往大功以下既葬适人人食之其党也食之非其党弗食也Xï功衰食菜果饮水浆无盐酪不能食食盐酪可也Xï孔子曰身有疡则浴首有创则沐病则饮酒食肉毁瘠为病君子弗为也毁而死君子谓之无子Xï非从柩与反哭无免于堩凡丧小功以上非虞附练祥无沐浴Xï疏衰之丧既葬人请见之则见不请见人小功请见人可也大功不以执挚唯父母之丧不辟涕泣而见人Xï三年之丧祥而从政期之丧卒哭而从政九月之丧既葬而从政小功缌之丧既殡而从政Xï曾申问于曾子曰哭父母有常声乎曰中路婴儿失其母焉何常声之有Xï卒哭而讳王父母兄弟世父叔父姑姊妹子与父同讳母之讳宫中讳妻之讳不举诸其侧与从祖昆弟同名则讳Xï以丧冠者虽三年之丧可也既冠于次入哭踊三者三乃出Xï大功之末可以冠子可以嫁子父大功之末可以冠子可以嫁子可以取妇Xï己虽小功既卒哭可以冠取妻下殇之小功则不可Xï凡弁绖其衰侈袂Xï父有服宫中子不与于乐母有服声闻焉不举乐妻有服不举乐于其侧大功将至辟琴瑟小功至不绝乐Xï姑姊妹其夫死而夫党无兄弟使夫之族人主丧妻之党虽亲弗主Xï夫若无族矣则前后家东西家无有则里尹主之或曰主之而附于夫之党Xï麻者不绅执玉不麻麻不加于采国禁哭则止朝夕之奠即位自因也Xï童子哭不偯不踊不杖不菲不庐Xï孔子曰伯母叔母疏衰踊不绝地姑姊妹之大功踊绝于地如知此者由文矣哉由文矣哉Xï世柳之母死相者由左世柳死其徒由右相由右相世柳之徒为之也Xï天子饭九贝诸侯七大夫五士三Xï士三月而葬是月也卒哭大夫三月而葬五月而卒哭诸侯五月而葬七月而卒哭士三虞大夫五诸侯七Xï诸侯使人弔其次含襚赗临皆同日而毕事者也其次如此也Xï卿大夫疾君问之无筭士壹问之君于卿大夫比葬不食肉比卒哭不举乐为士比殡不举乐Xï升正柩诸侯执綍五百人四綍皆衘枚司马执铎左八人右八人匠人执羽葆御柩Xï大夫之丧其升正柩也执引者三百人执铎者左右各四人御柩以茅Xï孔子曰管仲镂簋而朱纮旅树而反坫山节而藻梲贤大夫也而难为上也Xï晏平仲祀其先人豚肩不揜豆贤大夫也而难为下也君子上不僣上下不偪下Xï妇人非三年之丧不踰封而弔如三年之丧则君夫人归夫人其归也以诸侯之弔礼其待之也若待诸侯然Xï夫人至入自闱门升自侧阶君在阼其他如奔丧礼然嫂不抚叔叔不抚嫂Xï君子有三患未之闻患弗得闻也既闻之患弗得学也既学之患弗能行也Xï君子有五耻居其位无其言君子耻之有其言无其行君子耻之Xï既得之而又失之君子耻之地有余而民不足君子耻之众寡均而倍焉君子耻之Xï孔子曰凶年则乘驽马祀以下牲恤由之丧哀公使孺悲之孔子学士丧礼士丧礼于是乎书Xï子贡观于蜡孔子曰赐也乐乎对曰一国之人皆若狂赐未知其乐也Xï子曰百日之蜡一日之泽非尔所知也张而不弛文武弗能也弛而不张文武弗为也一张一弛文武之道也Xï孟献子曰正月日至可以有事于上帝七月日至可以有事于祖七月而禘献子为之也夫人之不命于天子自鲁昭公始也Xï外宗为君夫人犹内宗也Xï厩焚孔子拜乡人为火来者拜之士壹大夫再亦相弔之道也Xï孔子曰管仲遇盗取二人焉上以为公臣曰其所与游辟也可人也Xï管仲死桓公使为之服宦于大夫者之为之服也自管仲始也有君命焉尔也Xï过而举君之讳则起与君之讳同则称字内乱不与焉外患弗辟也Xï赞大行曰圭公九寸侯伯七寸子男五寸博三寸厚半寸剡上左右各寸半玉也Xï藻三采六等哀公问子羔曰子之食奚当对曰文公之下执事也Xï成庙则衅之其礼祝宗人宰夫雍人皆爵弁纯衣雍人拭羊宗人视之宰夫北面于碑南东上Xï雍人举羊升屋自中中屋南面刲羊血流于前乃降门夹室皆用鸡先门而后夹室Xï其衈皆于屋下割鸡门当门夹室中室有司皆乡室而立门则有司当门北面既事宗人告事毕乃皆退Xï反命于君曰衅某庙事毕反命于寝君南乡于门内朝服既反命乃退路寝成则考之而不衅衅屋者交神明之道也Xï凡宗庙之器其名者成则衅之以豭豚Xï诸侯出夫人夫人比至于其国以夫人之礼行至以夫人入使者将命曰寡君不敏不能从而事社稷宗庙使使臣某敢告于执事Xï主人对曰寡君固前辞不教矣寡君敢不敬须以俟命有司官陈器皿主人有司亦官受之Xï妻出夫使人致之曰某不敏不能从而共粢盛使某也敢告于侍者主人对曰某之子不肖不敢辟诛敢不敬须以俟命Xï使者退主人拜送之如舅在则称舅舅没则称兄无兄则称夫Xï主人之辞曰某之子不肖如姑姊妹亦皆称之Xï孔子曰吾食于少施氏而饱少施氏食我以礼吾祭作而辞曰疏食不足祭也吾飧作而辞曰疏食也不敢以伤吾子Xï纳币一束束五两两五寻妇见舅姑兄弟姑姊妹皆立于堂下西面北上是见已见诸父各就其寝Xï女虽未许嫁年二十而笄礼之妇人执其礼燕则鬈首Xï韠长三尺下广二尺上广一尺会去上五寸纰以爵韦六寸不至下五寸纯以素紃以五采礼记经学典籍礼经类Xï丧大记疾病外内皆埽君大夫彻县士去琴瑟寝东首于北牖下废床彻亵衣加新衣体一人Xï男女改服属纩以俟绝气男子不死于妇人之手妇人不死于男子之手君夫人卒于路寝大夫世妇卒于适寝内子未命则死于下室迁尸于寝士士之妻皆死于寝Xï复有林麓则虞人设阶无林麓则狄人设阶Xï小臣复复者朝服君以卷夫人以屈狄大夫以玄赪世妇以襢衣士以爵弁士妻以税衣皆升自东荣中屋履危Xï北面三号卷衣投于前司服受之降自西北荣其为宾则公馆复私馆不复其在野则升其乘车之左毂而复Xï复衣不以衣尸不以敛妇人复不以袡凡复男子称名妇人称字唯哭先复复而后行死事Xï始卒主人啼兄弟哭妇人哭踊Xï既正尸子坐于东方卿大夫父兄子姓立于东方有司庶士哭于堂下北面夫人坐于西方内命妇姑姊妹子姓立于西方外命妇率外宗哭于堂上北面Xï大夫之丧主人坐于东方主妇坐于西方其有命夫命妇则坐无则皆立士之丧主人父兄子姓皆坐于东方主妇姑姊妹子姓皆坐于西方凡哭尸于室者主人二手承衾而哭Xï君之丧未小敛为寄公国宾出大夫之丧未小敛为君命出士之丧于大夫不当敛而出Xï凡主人之出也徒跣扱衽拊心降自西阶君拜寄公国宾于位大夫于君命迎于寝门外使者升堂致命主人拜于下Xï士于大夫亲弔则与之哭不逆于门外Xï夫人为寄公夫人出命妇为夫人之命出士妻不当敛则为命妇出Xï小敛主人即位于户内主妇东面乃敛Xï卒敛主人冯之踊主妇亦如之主人袒说髦括发以麻妇人髽带麻于房中Xï彻帷男女奉尸夷于堂降拜君拜寄公国宾大夫士拜卿大夫于位于士旁三拜大夫亦拜寄公夫人于堂上大夫内子士妻特拜命妇氾拜众宾于堂上Xï主人即位袭带绖踊－母之丧即位而免乃奠弔者袭裘加武带绖与主人拾踊Xï君丧虞人出木角狄人出壶雍人出鼎司马县之乃官代哭大夫官代哭不县壶士代哭不以官Xï君堂上二烛下二烛大夫堂上一烛下二烛士堂上一烛下一烛Xï宾出彻帷哭尸于堂上主人在东方由外来者在西方诸妇南乡Xï妇人迎客送客不下堂下堂不哭男子出寝门见人不哭Xï其无女主则男主拜女宾于寝门内其无男主则女主拜男宾于阼阶下子幼则以衰抱之人为之拜Xï为后者不在则有爵者辞无爵者人为之拜在竟内则俟之在竟外则殡葬可也丧有无后无无主Xï君之丧三日子夫人杖五日既殡授大夫世妇杖子大夫寝门之外杖寝门之内辑之夫人世妇在其次则杖即位则使人执之Xï子有王命则去杖国君之命则辑杖听卜有事于尸则去杖大夫于君所则辑杖于大夫所则杖Xï大夫之丧三日之朝既殡主人主妇室老皆杖大夫有君命则去杖大夫之命则辑杖内子为夫人之命去杖为世妇之命授人杖Xï士之丧二日而殡三日而朝主人杖妇人皆杖于君命夫人之命如大夫于大夫世妇之命如大夫Xï子皆杖不以即位大夫士哭殡则杖哭柩则辑杖弃杖者断而弃之于隐者Xï君设大盘造冰焉大夫设夷盘造冰焉士併瓦盘无冰设床襢笫有枕含一床袭一床迁尸于堂又一床皆有枕－君大夫士一也始死迁尸于床幠用敛衾去死衣小臣楔齿用角柶缀足用燕几君大夫士一也Xï管人汲不说繘屈之尽阶不升堂授御者御者入浴小臣四人抗衾御者二人浴浴水用盆沃水用枓Xï浴用絺巾挋用浴衣如它日小臣爪足浴余水弃于坎其母之丧则内御者抗衾而浴Xï管人汲授御者御者差沐于堂上君沐粱大夫沐稷士沐粱甸人为垼于西墙下陶人出重鬲管人受沐乃煮之Xï甸人取所彻庙之西北厞薪用爨之管人授御者沐乃沐沐用瓦盘挋用巾如它日小臣爪手翦须濡濯弃于坎XïXï君之丧子大夫公子众士皆三日不食子大夫公子食粥纳财朝一溢米莫一溢米食之无筭士疏食水饮食之无筭Xï夫人世妇诸妻皆疏食水饮食之无筭大夫之丧主人室老子姓皆食粥众士疏食水饮妻妾疏食水饮士亦如之Xï既葬主人疏食水饮不食菜果妇人亦如之－君大夫士一也练而食菜果祥而食肉Xï食粥于盛不盥食于篹者盥食菜以醯酱始食肉者先食干肉始饮酒者先饮醴酒Xï期之丧三不食食疏食水饮不食菜果三月既葬食肉饮酒Xï期终丧不食肉不饮酒父在为母为妻九月之丧食饮犹期之丧也食肉饮酒不与人乐之Xï五月三月之丧壹不食再不食可也比葬食肉饮酒不与人乐之叔母世母故主宗子食肉饮酒Xï不能食粥羹之以菜可也有疾食肉饮酒可也五十不成丧七十唯衰麻在身Xï既葬若君食之则食之大夫父之友食之则食之矣不辟粱肉若有酒醴则辞Xï小敛于户内大敛于阼君以簟席大夫以蒲席士以苇席小敛布绞缩者一横者三Xï君锦衾大夫缟衾士缁衾皆一衣十有九称君陈衣于序东大夫士陈衣于房中皆西领北上绞紟不在列礼记经学典籍礼经类Xï丧服大记大敛布绞缩者三横者五布紟二衾－君大夫士一也Xï君陈衣于庭百称北领西上大夫陈衣于序东五十称西领南上士陈衣于序东三十称西领南上Xï绞紟如朝服绞一幅为三不辟紟五幅无紞Xï小敛之衣祭服不倒君无襚大夫士毕主人之祭服亲戚之衣受之不以即陈Xï小敛君大夫士皆用复衣复衾大敛君大夫士祭服无筭君褶衣褶衾大夫士犹小敛也袍必有表不襌衣必有裳谓之一称Xï凡陈衣者实之箧取衣者亦以箧升降者自西阶凡陈衣不诎非列采不入絺绤纻不入凡敛者袒迁尸者袭Xï君之丧大胥是敛众胥佐之大夫之丧大胥侍之众胥是敛士之丧胥为侍士是敛Xï小敛大敛祭服不倒皆左衽结绞不纽敛者既敛必哭士与共执事则敛敛焉则为之壹不食凡敛者六人Xï君锦冒黼杀缀旁七大夫玄冒黼杀缀旁五士缁冒赪杀缀旁三Xï凡冒质长与手齐杀三尺自小敛以往用夷衾夷衾质杀之裁犹冒也Xï君将大敛子弁绖即位于序端卿大夫即位于堂廉楹西北面东上父兄堂下北面夫人命妇尸西东面外宗房中南面Xï小臣铺席商祝铺绞紟衾衣士盥于盘上士举迁尸于敛上卒敛宰告子冯之踊夫人东面亦如之Xï大夫之丧将大敛既铺绞紟衾衣君至主人迎先入门右巫止于门外君释菜祝先入升堂Xï君即位于序端卿大夫即位于堂廉楹西北面东上主人房外南面主妇尸西东面迁尸卒敛宰告主人降北面于堂下Xï君抚之主人拜稽颡君降升主人冯之命主妇冯之士之丧将大敛君不在其余礼犹大夫也Xï铺绞紟踊铺衾踊铺衣踊迁尸踊敛衣踊敛衾踊敛绞紟踊Xï君抚大夫抚内命妇大夫抚室老抚姪娣君大夫冯父母妻长子不冯庶子士冯父母妻长子庶子庶子有子则父母不冯其尸Xï凡冯尸者父母先妻子后君于臣抚之父母于子执之子于父母冯之妇于舅姑奉之舅姑于妇抚之妻于夫拘之夫于妻于昆弟执之Xï冯尸不当君所凡冯尸兴必踊Xï父母之丧居倚庐不涂寝苫枕凷非丧事不言君为庐宫之大夫士襢之既葬柱楣涂庐不于显者君大夫士皆宫之Xï凡非适子者自未葬以于隐者为庐既葬与人立君言王事不言国事大夫士言公事不言家事Xï君既葬王政入于国既卒哭而服王事大夫士既葬公政入于家既卒哭弁绖带金革之事无辟也Xï既练居垩室不与人居君谋国政大夫士谋家事既祥黝垩祥而外无哭者禫而内无哭者乐作矣故也Xï禫而从御吉祭而复寝Xï期居庐终丧不御于内者父在为母为妻齐衰期者大功布衰九月者皆三月不御于内Xï妇人不居庐不寝苫丧父母既练而归期九月者既葬而归公之丧大夫俟练士卒哭而归Xï大夫士父母之丧既练而归朔月忌日则归哭于宗室诸父兄弟之丧既卒哭而归父不次于子兄不次于弟Xï君于大夫世妇大敛焉为之赐则小敛焉于外命妇既加盖而君至于士既殡而往为之赐大敛焉Xï夫人于世妇大敛焉为之赐小敛焉于诸妻为之赐大敛焉于大夫外命妇既殡而往Xï大夫士既殡而君往焉使人戒之主人具殷奠之礼俟于门外见马首先入门右巫止于门外祝代之先君释菜于门内Xï祝先升自阼阶负墉南面君即位于阼小臣二人执戈立于前二人立于后摈者进主人拜稽颡君称言视祝而踊主人踊Xï大夫则奠可也－士则出俟于门外命之反奠乃反奠卒奠主人先俟于门外君退主人送于门外拜稽颡Xï君于大夫疾三问之在殡三往焉士疾壹问之在殡壹往焉君弔则复殡服Xï夫人弔于大夫士主人出迎于门外见马首先入门右夫人入升堂即位主妇降自西阶拜稽颡于下Xï夫人视世子而踊奠如君至之礼夫人退主妇送于门内拜稽颡主人送于大门之外不拜Xï大夫君不迎于门外入即位于堂下主人北面众主人南面妇人即位于房中若有君命命夫命妇之命四邻宾客其君后主人而拜Xï君弔见尸柩而后踊大夫士若君不戒而往不具殷奠君退必奠Xï君大棺八寸属六寸椑四寸上大夫大棺八寸属六寸下大夫大棺六寸属四寸士棺六寸Xï君里棺用朱绿用杂金鐕大夫里棺用玄绿用牛骨鐕士不绿Xï君盖用漆三衽三束大夫盖用漆二衽二束士盖不用漆二衽二束君大夫鬊爪实于绿中士埋之Xï君殡用輴欑至于上毕涂屋大夫殡以帱欑置于西序涂不暨于棺士殡见衽涂上帷之Xï熬君四种八筐大夫三种六筐士二种四筐加鱼腊焉Xï饰棺君龙帷三池振容黼荒火三列黼三列Xï素锦褚加伪荒纁纽六齐五采五贝黼翣二黻翣二画翣二皆戴圭Xï鱼跃拂池君纁戴六纁披六大夫画帷二池不振容画荒火三列黻三列Xï素锦褚纁纽二玄纽二齐三采三贝黻翣二画翣二皆戴绥鱼跃拂池大夫戴前纁后玄披亦如之Xï士布帷布荒一池揄绞纁纽二缁纽二Xï齐三采一贝画翣二皆戴绥士戴前纁后缁二披用纁Xï君葬用輴四綍二碑御棺用羽葆大夫葬用輴二綍二碑御棺用茅士葬用国车二綍无碑比出宫御棺用功布Xï凡封用綍去碑负引君封以衡大夫士以咸君命毋譁以鼓封大夫命毋哭士哭者相止也Xï君松椁大夫柏椁士杂木椁棺椁之间君容祝大夫容壶士容甒君里椁虞筐大夫不里椁士不虞筐礼记经学典籍礼经类Xï祭法祭法有虞氏禘黄帝而郊喾祖颛顼而宗尧夏后氏亦禘黄帝而郊鲧祖颛顼而宗禹殷人禘喾而郊冥祖契而宗汤周人禘喾而郊稷祖文王而宗武王Xï燔柴于泰坛祭天也瘗埋于泰折祭地也用骍犊Xï埋少牢于泰昭祭时也相近于坎坛祭寒暑也王宫祭日也夜明祭月也幽宗祭星也Xï雩宗祭水旱也四坎坛祭四方也山林川谷丘陵能出云为风雨见怪物皆曰神Xï有天下者祭百神诸侯在其地则祭之亡其地则不祭Xï大凡生于天地之间者皆曰命其万物死皆曰折人死曰鬼此五代之所不变也七代之所更立者禘郊宗祖其余不变也Xï天下有王分地建国置都立邑设庙祧坛墠而祭之乃为亲疏多少之数是故王立七庙一坛一墠Xï曰考庙曰王考庙曰皇考庙曰显考庙曰祖考庙皆月祭之远庙为祧有二祧享尝乃止Xï去祧为坛去坛为墠坛墠有祷焉祭之无祷乃止去墠曰鬼Xï诸侯立五庙一坛一墠曰考庙曰王考庙曰皇考庙皆月祭之显考庙祖考庙享尝乃止Xï去祖为坛去坛为墠坛墠有祷焉祭之无祷乃止去墠为鬼大夫立三庙二坛Xï曰考庙曰王考庙曰皇考庙享尝乃止显考祖考无庙有祷焉为坛祭之去坛为鬼Xï适士二庙一坛曰考庙曰王考庙享尝乃止显考无庙有祷焉为坛祭之去坛为鬼Xï官师一庙曰考庙王考无庙而祭之去王考为鬼庶士庶人无庙死曰鬼Xï王为群姓立社曰大社王自为立社曰王社诸侯为百姓立社曰国社诸侯自为立社曰侯社大夫以下成群立社曰置社Xï王为群姓立七祀曰司命曰中霤曰国门曰国行曰泰厉曰户曰灶王自为立七祀Xï诸侯为国立五祀曰司命曰中霤曰国门曰国行曰公厉诸侯自为立五祀Xï大夫立三祀曰族厉曰门曰行适士立二祀曰门曰行Xï庶士庶人立一祀或立户或立灶Xï王下祭殇五适子适孙适曾孙适玄孙适来孙诸侯下祭三大夫下祭二适士及庶人祭子而止Xï夫圣王之制祭祀也法施于民则祀之以死勤事则祀之以劳定国则祀之能御大菑则祀之Xï能捍大患则祀之是故厉山氏之有天下也其子曰农能殖百谷夏之衰也周弃继之故祀以为稷Xï共工氏之霸九州也其子曰后土能平九州故祀以为社帝喾能序星辰以着众尧能赏均刑法以义终舜勤众事而野死鲧鄣鸿水而殛死禹能脩鲧之功Xï黄帝正名百物以明民共财颛顼能脩之契为司徒而民成冥勤其官而水死汤以宽治民而除其虐文王以文治武王以武功去民之菑此皆有功烈于民者也Xï及夫日月星辰民所瞻仰也山林川谷丘陵民所取财用也非此族也不在祀典礼记经学典籍礼经类Xï祭义祭不欲数数则烦烦则不敬祭不欲疏疏则怠怠则忘是故君子合诸天道春禘秋尝Xï霜露既降君子履之必有悽怆之心非其寒之谓也春雨露既濡君子履之必有憷惕之心如将见之Xï乐以迎来哀以送往故禘有乐而尝无乐Xï致齐于内散齐于外齐之日思其居处思其笑语思其志意思其所乐思其所嗜齐三日乃见其所为齐者Xï祭之日入室僾然必有见乎其位周还出户肃然必有闻乎其容声出户而听忾然必有闻乎其叹息之声Xï是故先王之孝也色不忘乎目声不绝乎耳心志嗜欲不忘乎心致爱则存致悫则着着存不忘乎心夫安得不敬乎Xï君子生则敬养死则敬享思终身弗辱也君子有终身之丧忌日之谓也忌日不用非不祥也言夫日志有所至而不敢尽其私也Xï唯圣人为能飨帝孝子为能飨亲飨者乡也乡之然后能飨焉是故孝子临尸而不怍Xï君牵牲夫人奠盎君献尸夫人荐豆卿大夫相君命妇相夫人齐齐乎其敬也愉愉乎其忠也勿勿诸其欲其飨之也Xï文王之祭也事死者如事生思死者如不欲生忌日必哀称讳如见亲祀之忠也如见亲之所爱如欲色然其文王与Xï诗云明发不寐有怀二人文王之谓也祭之明日明发不寐飨而致之又从而思之Xï祭之日乐与哀半飨之必乐已至必哀Xï仲尼尝奉荐而进其亲也悫其行也趋趋以数Xï已祭子赣问曰子之言祭济济漆漆然今子之祭无济济漆漆何也Xï子曰济济者容也远也漆漆者容也自反也容以远若容以自反也夫何神明之及交夫何济济漆漆之有乎Xï反馈乐成荐其荐俎序其礼乐备其百官君子致其济济漆漆夫何慌惚之有乎夫言岂一端而已夫各有所当也Xï孝子将祭虑事不可以不豫比时具物不可以不备虚中以治之宫室既脩墙屋既设百物既备夫妇齐戒沐浴盛服Xï奉承而进之洞洞乎属属乎如弗胜如将失之其孝敬之心至也与Xï荐其荐俎序其礼乐备其百官奉承而进之于是谕其志意以其慌惚以与神明交庶或飨之庶或飨之孝子之志也Xï孝子之祭也尽其悫而悫焉尽其信而信焉尽其敬而敬焉尽其礼而不过失焉进退必敬如亲听命则或使之也Xï孝子之祭可知也其立之也敬以诎其进之也敬以愉其荐之也敬以欲退而立如将受命Xï已彻而退敬齐之色不绝于面孝子之祭也立而不诎固也进而不愉疏也荐而不欲不爱也Xï退立而不如受命敖也已彻而退无敬齐之色而忘本也如是而祭失之矣Xï孝子之有深爱者必有和气有和气者必有愉色有愉色者必有婉容Xï孝子如执玉如奉盈洞洞属属然如弗胜如将失之严威俨恪非所以事亲也成人之道也Xï先王之所以治天下者五贵有德贵贵贵老敬长慈幼此五者先王之所以定天下也贵有德何为也Xï为其近于道也贵贵为其近于君也贵老为其近于亲也敬长为其近于兄也慈幼为其近于子也Xï是故至孝近乎王至弟近乎霸至孝近乎王虽天子必有父至弟近乎霸虽诸侯必有兄Xï先王之教因而弗改所以领天下国家也Xï子曰立爱自亲始教民睦也立教自长始教民顺也教以慈睦而民贵有亲教以敬长而民贵用命Xï孝以事亲顺以听命错诸天下无所不行Xï郊之祭也丧者不敢哭凶服者不敢入国门敬之至也祭之日君牵牲穆荅君卿大夫序从Xï既入庙门丽于碑卿大夫袒而毛牛尚耳鸾刀以刲取膟膋乃退爓祭祭腥而退敬之至也Xï郊之祭大报天而主日配以月夏后氏祭其闇殷人祭其阳周人祭日以朝及闇Xï祭日于坛祭月于坎以别幽明以制上下祭日于东祭月于西以别外内以端其位Xï日出于东月生于西阴阳长短终始相巡以致天下之和Xï天下之礼致反始也致鬼神也致和用也致义也致让也致反始以厚其本也致鬼神以尊上也Xï致物用以立民纪也致义则上下不悖逆矣致让以去争也合此五者以治天下之礼也虽有奇邪而不治者则微矣Xï宰我曰吾闻鬼神之名不知其所谓子曰气也者神之盛也魄也者鬼之盛也合鬼与神教之至也Xï众生必死死必归土此之谓鬼骨肉毙于下阴为野土其气发扬于上为昭明Xï焄蒿悽怆此百物之精也神之着也因物之精制为之极明命鬼神以为黔首则百众以畏万民以服Xï圣人以是为未足也筑为宫室设为宗祧以别亲疏远迩教民反古复始不忘其所由生也众之服自此故听且速也Xï二端既立报以二礼建设朝事燔燎羶芗见以萧光以报气也此教众反始也Xï荐黍稷羞肝肺首心见间以侠甒加以郁鬯以报魄也教民相爱上下用情礼之至也Xï君子反古复始不忘其所由生也是以致其敬发其情竭力从事以报其亲不敢弗尽也Xï是故昔者天子为借千亩冕而朱纮躬秉耒Xï诸侯为借百亩冕而青纮躬秉耒以事天地山川社稷先古以为醴酪齐盛于是乎取之敬之至也Xï古者天子诸侯必有养兽之官及岁时齐戒沐浴而躬朝之牺牷祭牲必于是取之敬之至也君召牛纳而视之Xï择其毛而卜之吉然后养之君皮弁素积朔月月半君巡牲所以致力孝之至也Xï古者天子诸侯必有公桑蚕室近川而为之筑宫仞有三尺棘墙而外闭之及大昕之朝君皮弁素积卜三宫之夫人世妇之吉者使入蚕于蚕室Xï奉种浴于川桑于公桑风戾以食之岁既单矣世妇卒蚕奉茧以示于君遂献茧于夫人夫人曰此所以为君服与Xï遂副袆而受之因少牢以礼之古之献茧者其率用此与及良日夫人缫三盆手遂布于三宫夫人世妇之吉者使缫Xï遂朱绿之玄黄之以为黼黻文章服既成君服以祀先王先公敬之至也Xï君子曰礼乐不可斯须去身致乐以治心则易直子谅之心油然生矣易直子谅之心生则乐乐则安安则久久则天天则神Xï天则不言而信神则不怒而威致乐以治心者也致礼以治躬则庄敬庄敬则严威心中斯须不和不乐而鄙诈之心入之矣外貌斯须不庄不敬而慢易之心入之矣Xï故乐也者动于内者也礼也者动于外者也乐极和礼极顺内和而外顺则民瞻其颜色而不与争也望其容貌而众不生慢易焉Xï故德煇动乎内而民莫不承听理发乎外而众莫不承顺故曰致礼乐之道而天下塞焉举而错之无难矣Xï乐也者动于内者也礼也者动于外者也故礼主其减乐主其盈礼减而进以进为文乐盈而反以反为文Xï礼减而不进则销乐盈而不反则放故礼有报而乐有反礼得其报则乐乐得其反则安礼之报乐之反其义一也Xï曾子曰孝有三大孝尊亲其次弗辱其下能养公明仪问于曾子曰夫子可以为孝乎Xï曾子曰是何言与是何言与君子之所为孝者先意承志谕父母于道参直养者也安能为孝乎Xï曾子曰身也者父母之遗体也行父母之遗体敢不敬乎居处不庄非孝也事君不忠非孝也Xï涖官不敬非孝也朋友不信非孝也战陈无勇非孝也五者不遂灾及于亲敢不敬乎Xï亨孰羶芗尝而荐之非孝也养也君子之所谓孝也者国人称愿然曰幸哉有子如此所谓孝也已Xï众之本教曰孝其行曰养养可能也敬为难敬可能也安为难安可能也Xï卒为难父母既没慎行其身不遗父母恶名可谓能终矣仁者仁此者也礼者履此者也Xï义者宜此者也信者信此者也强者强此者也乐自顺此生刑自反此作Xï曾子曰夫孝置之而塞乎天地溥之而横乎四海施诸后世而无朝夕推而放诸东海而准推而放诸西海而准推而放诸南海而准推而放诸北海而准Xï诗云自西自东自南自北无思不服此之谓也Xï曾子曰树木以时伐焉禽兽以时杀焉夫子曰断一树杀一兽不以其时非孝也Xï孝有三小孝用力中孝用劳大孝不匮思慈爱忘劳可谓用力矣尊仁安义可谓用劳矣博施备物可谓不匮矣Xï父母爱之嘉而弗忘父母恶之惧而无怨父母有过谏而不逆父母既没必求仁者之粟以祀之此之谓礼终Xï乐正子春下堂而伤其足数月不出犹有忧色门弟子曰夫子之足瘳矣数月不出犹有忧色何也Xï乐正子春曰善如尔之问也善如尔之问也吾闻诸曾子曾子闻诸夫子曰天之所生地之所养无人为大Xï父母全而生之子全而归之可谓孝矣不亏其体不辱其身可谓全矣故君子顷步而弗敢忘孝也今予忘孝之道予是以有忧色也Xï壹举足而不敢忘父母壹出言而不敢忘父母壹举足而不敢忘父母是故道而不径舟而不游不敢以先父母之遗体行殆壹出言而不敢忘父母是故恶言不出于口忿言不及于身Xï不辱其身不羞其亲可谓孝矣Xï昔者有虞氏贵德而尚齿夏后氏贵爵而尚齿殷人贵富而尚齿周人贵亲而尚齿虞夏殷周天下之盛王也未有遗年者Xï年之贵乎天下久矣次乎事亲也是故朝廷同爵则尚齿七十杖于朝君问则席八十不俟朝君问则就之而弟达乎朝廷矣Xï行肩而不併不错则随见老者则车徒辟斑白者不以其任行乎道路而弟达乎道路矣Xï居乡以齿而老穷不遗强不犯弱众不暴寡而弟达乎州巷矣Xï古之道五十不为甸徒颁禽隆诸长者而弟达乎獀狩矣军旅什伍同爵则尚齿而弟达乎军旅矣Xï孝弟发诸朝廷行乎道路至乎州巷放乎獀狩循乎军旅众以义死之而弗敢犯也Xï祀乎明堂所以教诸侯之孝也食三老五更于大学所以教诸侯之弟也祀先贤于西学所以教诸侯之德也耕借所以教诸侯之养也朝觐所以教诸侯之臣也Xï五者天下之大教也Xï食三老五更于大学天子袒而割牲执酱而馈执爵而酳冕而揔干所以教诸侯之弟也Xï是故乡里有齿而老穷不遗强不犯弱众不暴寡此由大学来者也天子设四学当入学而大子齿Xï天子巡守诸侯待于竟天子先见百年者八十九十者东行西行者弗敢过西行东行者弗敢过欲言政者君就之可也Xï壹命齿于乡里再命齿于族三命不齿族有七十者弗敢先七十者不有大故不入朝若有大故而入君必与之揖让而后及爵者Xï天子有善让德于天诸侯有善归诸天子卿大夫有善荐于诸侯士庶人有善本诸父母荐诸长老Xï禄爵庆赏成诸宗庙所以示顺也昔者圣人建阴阳天地之情立以为易易抱龟南面天子卷冕北面Xï虽有明知之心必进断其志焉示不敢专以尊天也善则称人过则称己教不伐以尊贤也Xï孝子将祭祀必有齐庄之心以虑事以具服物以脩宫室以治百事及祭之日颜色必温行必恐如惧不及爱然Xï其奠之也容貌必温身必诎如语焉而未之然宿者皆出其立卑静以正如将弗见然及祭之后陶陶遂遂如将复入然Xï是故悫善不违身耳目不违心思虑不违亲结诸心形诸色而术省之孝子之志也Xï建国之神位右社稷而左宗庙礼记经学典籍礼经类Xï祭统凡治人之道莫急于礼礼有五经莫重于祭夫祭者非物自外至者也自中出生于心也心憷而奉之以礼是故唯贤者能尽祭之义Xï贤者之祭也必受其福非世所谓福也福者备也备者百顺之名也Xï无所不顺者谓之备言内尽于己而外顺于道也忠臣以事其君孝子以事其亲其本一也Xï上则顺于鬼神外则顺于君长内则以孝于亲如此之谓备唯贤者能备能备然后能祭是故贤者之祭也致其诚信与其忠敬Xï奉之以物道之以礼安之以乐参之以时明荐之而已矣不求其为此孝子之心也Xï祭者所以追养继孝也孝者畜也顺于道不逆于伦是之谓畜是故孝子之事亲也有三道焉生则养Xï没则丧丧毕则祭养则观其顺也丧则观其哀也祭则观其敬而时也尽此三道者孝子之行也Xï既内自尽又外求助昏礼是也故国君取夫人之辞曰请君之玉女与寡人共有敝邑事宗庙社稷此求助之本也Xï夫祭也者必夫妇亲之所以备外内之官也官备则具备水草之菹陆产之醢小物备矣三牲之俎八簋之实美物备矣Xï昆虫之异草木之实阴阳之物备矣凡天之所生地之所长苟可荐者莫不咸在示尽物也Xï外则尽物内则尽志此祭之心也Xï是故天子亲耕于南郊以共齐盛王后蚕于北郊以共纯服诸侯耕于东郊亦以共齐盛夫人蚕于北郊以共冕服Xï天子诸侯非莫耕也王后夫人非莫蚕也身致其诚信诚信之谓尽尽之谓敬敬尽然后可以事神明此祭之道也Xï及时将祭君子乃齐齐之为言齐也齐不齐以致齐者也是以君子非有大事也非有恭敬也则不齐不齐则于物无防也嗜欲无止也Xï及其将齐也防其邪物讫其嗜欲耳不听乐故记曰齐者不乐言不敢散其志也心不苟虑必依于道Xï手足不苟动必依于礼是故君子之齐也专致其精明之德也故散齐七日以定之致齐三日以齐之定之之谓齐齐者精明之至也然后可以交于神明也Xï是故先期旬有一日宫宰宿夫人夫人亦散齐七日致齐三日君致齐于外夫人致齐于内然后会于大庙Xï君纯冕立于阼夫人副袆立于东房君执圭瓒祼尸大宗执璋瓒亚祼Xï及迎牲君执纼卿大夫从士执刍宗妇执盎从夫人荐涗水君执鸾刀羞哜夫人荐豆此之谓夫妇亲之Xï及入舞君执干戚就舞位君为东上冕而揔干率其群臣以乐皇尸Xï是故天子之祭也与天下乐之诸侯之祭也与竟内乐之冕而揔干率其群臣以乐皇尸此与竟内乐之之义也Xï夫祭有三重焉献之属莫重于祼声莫重于升歌舞莫重于武宿夜此周道也Xï凡三道者所以假于外而以增君子之志也故与志进退志轻则亦轻志重则亦重轻其志而求外之重也虽圣人弗能得也Xï是故君子之祭也必身自尽也所以明重也道之以礼以奉三重而荐诸皇尸此圣人之道也Xï夫祭有馂馂者祭之末也不可不知也是故古之人有言曰善终者如始馂其是已Xï是故古之君子曰尸亦馂鬼神之余也惠术也可以观政矣是故尸谡君与卿四人馂君起大夫六人馂Xï臣馂君之余也大夫起士八人馂贱馂贵之余也士起各执其具以出陈于堂下百官进彻之下馂上之余也Xï凡馂之道每变以众所以别贵贱之等而兴施惠之象也是故以四簋黍见其脩于庙中也庙中者竟内之象也Xï祭者泽之大者也是故上有大泽则惠必及下顾上先下后耳非上积重而下有冻馁之民也Xï是故上有大泽则民夫人待于下流知惠之必将至也由馂见之矣故曰可以观政矣Xï夫祭之为物大矣其兴物备矣顺以备者也其教之本与是故君子之教也外则教之以尊其君长内则教之以孝于其亲Xï是故明君在上则诸臣服从崇事宗庙社稷则子孙顺孝尽其道端其义而教生焉Xï是故君子之事君也必身行之所不安于上则不以使下所恶于下则不以事上非诸人行诸己非教之道也Xï是故君子之教也必由其本顺之至也祭其是与故曰祭者教之本也已Xï夫祭有十伦焉见事鬼神之道焉见君臣之义焉见父子之伦焉见贵贱之等焉见亲疏之杀焉Xï见爵赏之施焉见夫妇之别焉见政事之均焉见长幼之序焉见上下之际焉此之谓十伦Xï铺筵设同几为依神也诏祝于室而出于祊此交神明之道也君迎牲而不迎尸别嫌也Xï尸在庙门外则疑于臣在庙中则全于君君在庙门外则疑于君入庙门则全于臣全于子是故不出者明君臣之义也Xï夫祭之道孙为王父尸所使为尸者于祭者子行也父北面而事之所以明子事父之道也此父子之伦也Xï尸饮五君洗玉爵献卿尸饮七以瑶爵献大夫尸饮九以散爵献士及群有司明尊卑之等也Xï夫祭有昭穆昭穆者所以别父子远近长幼亲疏之序而无乱也是故有事于大庙则群昭群穆咸在而不失其伦此之谓亲疏之杀也Xï古者明君爵有德而禄有功必赐爵禄于大庙示不敢专也Xï故祭之日一献君降立于阼阶之南南乡所命北面史由君右执策命之再拜稽首受书以归而舍奠于其庙此爵赏之施也Xï君卷冕立于阼夫人副袆立于东房夫人荐豆执校执醴授之执镫尸酢夫人执柄夫人受尸执足夫妇相授受不相袭处酢必易爵明夫妇之别也Xï凡为俎者以骨为主骨有贵贱殷人贵髀周人贵肩凡前贵于后俎者所以明祭之必有惠也Xï是故贵者取贵骨贱者取贱骨贵者不重贱者不虚示均也惠均则政行政行则事成事成则功立Xï功之所以立者不可不知也俎者所以明惠之必均也善为政者如此故曰见政事之均焉Xï凡赐爵昭为一穆为一昭与昭齿穆与穆齿凡群有司皆以齿此之谓长幼有序Xï夫祭有畀煇胞翟阍者惠下之道也唯有德之君为能行此明足以见之仁足以与之畀之为言与也能以其余畀其下者也Xï煇者甲吏之贱者也胞者肉吏之贱者也翟者乐吏之贱者也阍者守门之贱者也古者不使刑人守门Xï此四守者吏之至贱者也尸又至尊以至尊既祭之末而不忘至贱而以其余畀之是故明君在上则竟内之民无冻馁者矣此之谓上下之际Xï凡祭有四时春祭曰礿夏祭曰禘秋祭曰尝冬祭曰烝Xï礿禘阳义也尝烝阴义也禘者阳之盛也尝者阴之盛也故曰莫重于禘尝Xï古者于禘也发爵赐服顺阳义也于尝也出田邑发秋政顺阴义也Xï故记曰尝之日发公室示赏也草艾则墨未发秋政则民弗敢艾草也Xï故曰禘尝之义大矣治国之本也不可不知也明其义者君也能其事者臣也Xï不明其义君人不全不能其事为臣不全夫义者所以济志也诸德之发也Xï是故其德盛者其志厚其志厚者其义章其义章者其祭也敬祭敬则竟内之子孙莫敢不敬矣Xï是故君子之祭也必身亲涖之有故则使人可也虽使人也君不失其义者君明其义故也Xï其德薄者其志轻疑于其义而求祭使之必敬也弗可得已祭而不敬何以为民父母矣Xï夫鼎有铭铭者自名也自名以称扬其先祖之美而明着之后世者也为先祖者莫不有美焉莫不有恶焉Xï铭之义称美而不称恶此孝子孝孙之心也唯贤者能之铭者论譔其先祖之有德善功烈勋劳庆赏声名Xï列于天下而酌之祭器自成其名焉以祀其先祖者也显扬先祖所以崇孝也身比焉顺也明示后世教也Xï夫铭者壹称而上下皆得焉耳矣是故君子之观于铭也既美其所称又美其所为Xï为之者明足以见之仁足以与之知足以利之可谓贤矣贤而勿伐可谓恭矣Xï故卫孔悝之鼎铭曰六月丁亥公假于大庙公曰叔舅乃祖庄叔左右成公成公乃命庄叔随难于汉阳即宫于宗周Xï奔走无射启右献公献公乃命成叔纂乃祖服Xï乃考文叔兴旧耆欲作率庆士躬恤卫国其勤公家夙夜不解民咸曰休哉Xï公曰叔舅予女铭若纂乃考服悝拜稽首曰对扬以辟之勤大命施于烝彝鼎此卫孔悝之鼎铭也Xï古之君子论譔其先祖之美而明着之后世者也以比其身以重其国家如此Xï子孙之守宗庙社稷者其先祖无美而称之是诬也有善而弗知不明也知而弗传不仁也此三者君子之所耻也Xï昔者周公旦有勋劳于天下周公既没成王康王追念周公之所以勋劳者而欲尊鲁故赐之以重祭外祭则郊社是也内祭则大尝禘是也Xï夫大尝禘升歌清庙下而管象朱干玉戚以舞大武八佾以舞大夏此天子之乐也Xï康周公故以赐鲁也子孙纂之至于今不废所以明周公之德而又以重其国也礼记经学典籍礼经类Xï经解孔子曰入其国其教可知也其为人也温柔敦厚诗教也疏通知远书教也Xï广博易良乐教也絜静精微易教也恭俭庄敬礼教也属辞比事春秋教也Xï故诗之失愚书之失诬乐之失奢Xï易之失贼礼之失烦春秋之失乱Xï其为人也温柔敦厚而不愚则深于诗者也疏通知远而不诬则深于书者也广博易良而不奢则深于乐者也Xï絜静精微而不贼则深于易者也恭俭庄敬而不烦则深于礼者也属辞比事而不乱则深于春秋者也Xï天子者与天地参故德配天地兼利万物与日月并明明照四海而不遗微小其在朝廷则道仁圣礼义之序Xï燕处则听雅颂之音行步则有环佩之声升车则有鸾和之音居处有礼进退有度百官得其宜万事得其序Xï诗云淑人君子其仪不忒其仪不忒正是四国此之谓也Xï发号出令而民说谓之和上下相亲谓之仁民不求其所欲而得之谓之信Xï除去天地之害谓之义义与信和与仁霸王之器也有治民之意而无其器则不成Xï礼之于正国也犹衡之于轻重也绳墨之于曲直也规矩之于方圜也Xï故衡诚县不可欺以轻重绳墨诚陈不可欺以曲直规矩诚设不可欺以方圜君子审礼不可诬以姦诈Xï是故隆礼由礼谓之有方之士不隆礼不由礼谓之无方之民敬让之道也故以奉宗庙则敬Xï以入朝廷则贵贱有位以处室家则父子亲兄弟和以处乡里则长幼有序孔子曰安上治民莫善于礼此之谓也Xï故朝觐之礼所以明君臣之义也聘问之礼所以使诸侯相尊敬也丧祭之礼所以明臣子之恩也乡饮酒之礼所以明长幼之序也昏姻之礼所以明男女之别也Xï夫礼禁乱之所由生犹坊止水之所自来也故以旧坊为无所用而坏之者必有水败以旧礼为无所用而去之者必有乱患Xï故昏姻之礼废则夫妇之道苦而淫辟之罪多矣乡饮酒之礼废则长幼之序失而争鬭之狱繁矣Xï丧祭之礼废则臣子之恩薄而倍死忘先者众矣聘觐之礼废则君臣之位失诸侯之行恶而倍畔侵陵之败起矣Xï故礼之教化也微其止邪也于未形使人日徙善远罪而不自知也是以先王隆之也易曰君子慎始差若豪氂缪以千里此之谓也礼记经学典籍礼经类Xï哀公问哀公问于孔子曰大礼何如君子之言礼何其尊也孔子曰丘也小人不足以知礼君曰否吾子言之也Xï孔子曰丘闻之民之所由生礼为大非礼无以节事天地之神也非礼无以辨君臣上下长幼之位也非礼无以别男女父子兄弟之亲昏姻疏数之交也君子以此之为尊敬然Xï然后以其所能教百姓不废其会节有成事然后治其雕镂文章黼黻以嗣其顺之Xï然后言其丧筭备其鼎俎设其豕腊脩其宗庙岁时以敬祭祀以序宗族Xï即安其居节丑其衣服卑其宫室车不雕几器不刻镂食不贰味以与民同利昔之君子之行礼者如此Xï公曰今之君子胡莫之行也孔子曰今之君子好实无厌淫德不倦荒怠敖慢固民是尽午其众以伐有道Xï求得当欲不以其所昔之用民者由前今之用民者由后今之君子莫为礼也Xï孔子侍坐于哀公哀公曰敢问人道谁为大孔子愀然作色而对曰君之及此言也百姓之德也固臣敢无辞而对人道政为大Xï公曰敢问何谓为政孔子对曰政者正也君为正则百姓从政矣君之所为百姓之所从也君所不为百姓何从Xï公曰敢问为政如之何孔子对曰夫妇别父子亲君臣严三者正则庶物从之矣Xï公曰寡人虽无似也愿闻所以行三言之道可得闻乎孔子对曰古之为政爱人为大Xï所以治爱人礼为大所以治礼敬为大敬之至矣大昏为大大昏至矣大昏既至冕而亲迎亲之也Xï亲之也者亲之也是故君子兴敬为亲舍敬是遗亲也弗爱不亲弗敬不正爱与敬其政之本与Xï公曰寡人愿有言然冕而亲迎不已重乎孔子愀然作色而对曰合二姓之好以继先圣之后以为天地宗庙社稷之主君何谓已重乎Xï公曰寡人固不固焉得闻此言也寡人欲问不得其辞请少进Xï孔子曰天地不合万物不生大昏万世之嗣也君何谓已重焉孔子遂言曰内以治宗庙之礼足以配天地之神明Xï出以治直言之礼足以立上下之敬物耻足以振之国耻足以兴之为政先礼礼其政之本与Xï孔子遂言曰昔三代明王之政必敬其妻子也有道焉妻也者亲之主也敢不敬与子也者亲之后也敢不敬与Xï君子无不敬敬也者敬身为大身也者亲之枝也敢不敬与Xï不能敬其身是伤其亲伤其亲是伤其本伤其本枝从而亡Xï三者百姓之象也身以及身子以及子妃以及妃君行此三者则忾乎天下矣大王之道也如此国家顺矣Xï公曰敢问何谓敬身孔子对曰君子过言则民作辞过动则民作则Xï君子言不过辞动不过则百姓不命而敬恭如是则能敬其身能敬其身则能成其亲矣Xï公曰敢问何谓成其亲孔子对曰君子也者人之成名也百姓归之名谓之君子之子是使其亲为君子也是为成其亲之名也已Xï孔子遂言曰古之为政爱人为大Xï不能爱人不能有其身不能有其身不能安土不能安土不能乐天不能乐天不能成其身Xï公曰敢问何谓成身孔子对曰不过乎物Xï公曰敢问君子何贵乎天道也Xï孔子对曰贵其不已也如日月东西相从而不已也是天道也不闭其久是天道也无为而物成是天道也已成而明是天道也Xï公曰寡人憃愚冥幸烦子志之心也孔子蹴然辟席而对曰仁人不过乎物孝子不过乎物是故仁人之事亲也如事天事天如事亲是故孝子成身Xï公曰寡人既闻此言也无如后罪何孔子对曰君之及此言也是臣之福也礼记经学典籍礼经类Xï仲尼燕居仲尼燕居子张子贡言游侍纵言至于礼子曰居女三人者吾语女礼使女以礼周流无不徧也Xï子贡越席而对曰敢问何如子曰敬而不中礼谓之野恭而不中礼谓之给勇而不中礼谓之逆Xï子曰给夺慈仁子曰师尔过而商也不及子产犹众人之母也能食之不能教也Xï子贡越席而对曰敢问将何以为此中者也子曰礼乎礼夫礼所以制中也Xï子贡退言游进曰敢问礼也者领恶而全好者与子曰然然则何如子曰郊社之义所以仁鬼神也Xï尝禘之礼所以仁昭穆也馈奠之礼所以仁死丧也射乡之礼所以仁乡党也食飨之礼所以仁宾客也Xï子曰明乎郊社之义尝禘之礼治国其如指诸掌而已乎是故以之居处有礼故长幼辨也以之闺门之内有礼故三族和也Xï以之朝廷有礼故官爵序也以之田猎有礼故戎事闲也以之军旅有礼故武功成也是故宫室得其度量鼎得其象味得其时Xï乐得其节车得其式鬼神得其飨丧纪得其哀辨说得其党官得其体政事得其施加于身而错于前凡众之动得其宜Xï子曰礼者何也即事之治也君子有其事必有其治治国而无礼譬犹瞽之无相与伥伥乎其何之譬如终夜有求于幽室之中非烛何见Xï若无礼则手足无所错耳目无所加进退揖让无所制是故以之居处长幼失其别闺门三族失其和Xï朝廷官爵失其序田猎戎事失其策军旅武功失其制宫室失其度量鼎失其象Xï味失其时乐失其节车失其式鬼神失其飨丧纪失其哀Xï辨说失其党官失其体政事失其施加于身而错于前凡众之动失其宜如此则无以祖洽于众也Xï子曰慎听之女三人者吾语女礼犹有九焉大飨有四焉苟知此矣虽在畎亩之中事之圣人已Xï两君相见揖让而入门入门而县兴揖让而升堂升堂而乐阕下管象武夏籥序兴陈其荐俎序其礼乐备其百官Xï如此而后君子知仁焉行中规还中矩和鸾中采齐客出以雍彻以振羽是故君子无物而不在礼矣Xï入门而金作示情也升歌清庙示德也下而管象示事也是故古之君子不必亲相与言也以礼乐相示而已Xï子曰礼也者理也乐也者节也君子无理不动无节不作Xï不能诗于礼缪不能乐于礼素薄于德于礼虚Xï子曰制度在礼文为在礼行之其在人乎子贡越席而对曰敢问夔其穷与Xï子曰古之人与古之人也达于礼而不达于乐谓之素达于乐而不达于礼谓之偏Xï夫夔达于乐而不达于礼是以传于此名也古之人也Xï子张问政子曰师乎前吾语女乎君子明于礼乐举而错之而已Xï子张复问子曰师尔以为必铺几筵升降酌献酬酢然后谓之礼乎尔以为必行缀兆兴羽籥作钟鼓然后谓之乐乎Xï言而履之礼也行而乐之乐也君子力此二者以南面而立夫是以天下大平也诸侯朝万物服体而百官莫敢不承事矣Xï礼之所兴众之所治也礼之所废众之所乱也目巧之室则有奥阼席则有上下车则有左右Xï行则有随立则有序古之义也室而无奥阼则乱于堂室也席而无上下则乱于席上也车而无左右则乱于车也Xï行而无随则乱于涂也立而无序则乱于位也昔圣帝明王诸侯辨贵贱长幼远近男女外内莫敢相踰越皆由此涂出也Xï三子者既得闻此言也于夫子昭然若发蒙矣礼记经学典籍礼经类Xï孔子闲居孔子闲居子夏侍子夏曰敢问诗云凯弟君子民之父母何如斯可谓民之父母矣Xï孔子曰夫民之父母乎必达于礼乐之原以致五至而行三无以横于天下四方有败必先知之此之谓民之父母矣Xï子夏曰民之父母既得而闻之矣敢问何谓五至Xï孔子曰志之所至诗亦至焉诗之所至礼亦至焉礼之所至乐亦至焉乐之所至哀亦至焉哀乐相生Xï是故正明目而视之不可得而见也倾耳而听之不可得而闻也志气塞乎天地此之谓五至Xï子夏曰五至既得而闻之矣敢问何谓三无孔子曰无声之乐无体之礼无服之丧此之谓三无Xï子夏曰三无既得略而闻之矣敢问何诗近之Xï孔子曰夙夜其命宥密无声之乐也威仪逮逮不可选也无体之礼也凡民有丧匍匐救之无服之丧也Xï子夏曰言则大矣美矣盛矣言尽于此而已乎孔子曰何为其然也君子之服之也犹有五起焉Xï子夏曰何如孔子曰Xï无声之乐气志不违无体之礼威仪迟迟无服之丧内恕孔悲无声之乐气志既得无体之礼威仪翼翼Xï无服之丧施及四国无声之乐气志既从无体之礼上下和同无服之丧以畜万邦无声之乐日闻四方Xï无体之礼日就月将无服之丧纯德孔明无声之乐气志既起无体之礼施及四海无服之丧施于孙子Xï子夏曰三王之德参于天地敢问何如斯可谓参于天地矣孔子曰奉三无私以劳天下子夏曰敢问何谓三无私Xï孔子曰天无私覆地无私载日月无私照奉斯三者以劳天下此之谓三无私Xï其在诗曰帝命不违至于汤齐汤降不迟圣敬日齐昭假迟迟上帝是祗帝命式于九围是汤之德也Xï天有四时春秋冬夏风雨霜露无非教也地载神气神气风霆风霆流形庶物露生无非教也Xï清明在躬气志如神嗜欲将至有开必先天降时雨山川出云Xï其在诗曰嵩高惟岳峻极于天惟岳降神生甫及申惟申及甫惟周之翰四国于蕃四方于宣此文武之德也Xï三代之王也必先令闻诗云明明天子令闻不已三代之德也弛其文德协此四国大王之德也Xï子夏蹶然而起负墙而立曰弟子敢不承乎礼记经学典籍礼经类Xï坊记子言之君子之道辟则坊与坊民之所不足者也大为之坊民犹踰之故君子礼以坊德刑以坊淫命以坊欲Xï子云小人贫斯约富斯骄约斯盗骄斯乱礼者因人之情而为之节文以为民坊者也Xï故圣人之制富贵也使民富不足以骄贫不至于约贵不慊于上故乱益亡Xï子云贫而好乐富而好礼众而以宁者天下其几矣诗云民之贪乱宁为荼毒Xï故制国不过千乘都城不过百雉家富不过百乘以此坊民诸侯犹有畔者Xï子云夫礼者所以章疑别微以为民坊者也故贵贱有等衣服有别朝廷有位则民有所让Xï子云天无二日土无二王家无二主尊无二上示民有君臣之别也春秋不称楚越之王丧礼君不称天大夫不称君恐民之惑也Xï诗云相彼盍旦尚犹患之Xï子云君不与同姓同车与异姓同车不同服示民不嫌也以此坊民民犹得同姓以弒其君Xï子云君子辞贵不辞贱辞富不辞贫则乱益亡故君子与其使食浮于人也宁使人浮于食Xï子云觞酒豆肉让而受恶民犹犯齿衽席之上让而坐下民犹犯贵朝廷之位让而就贱民犹犯君Xï诗云民之无良相怨一方受爵不让至于己斯亡Xï子云君子贵人而贱己先人而后己则民作让故称人之君曰君自称其君曰寡君Xï子云利禄先死者而后生者则民不偝先亡者而后存者则民可以託Xï诗云先君之思以畜寡人以此坊民民犹偝死而号无告Xï子云有国家者贵人而贱禄则民兴让尚技而贱车则民兴艺故君子约言小人先言Xï子云上酌民言则下天上施上不酌民言则犯也下不天上施则乱也Xï故君子信让以涖百姓则民之报礼重诗云先民有言询于刍荛Xï子云善则称人过则称己则民不争善则称人过则称己则怨益亡诗云尔卜尔筮履无咎言Xï子云善则称人过则称己则民让善诗云考卜惟王度是镐京惟龟正之武王成之Xï子云善则称君过则称己则民作忠Xï君陈曰尔有嘉谋嘉猷入告尔君于内女乃顺之于外曰此谋此猷惟我君之德于乎是惟良显哉Xï子云善则称亲过则称己则民作孝Xï大誓曰予克纣非予武惟朕文考无罪纣克予非朕文考有罪惟予小子无良Xï子云君子弛其亲之过而敬其美论语曰三年无改于父之道可谓孝矣高宗云三年其惟不言言乃讙Xï子云从命不怠微谏不倦劳而不怨可谓孝矣诗云孝子不匮Xï子云睦于父母之党可谓孝矣故君子因睦以合族诗云此令兄弟绰绰有裕不令兄弟交相为瘉Xï子云于父之执可以乘其车不可以衣其衣君子以广孝也Xï子云小人皆能养其亲君子不敬何以辨子云父子不同位以厚敬也书云厥辟不辟忝厥祖Xï子云父母在不称老言孝不言慈闺门之内戏而不叹君子以此坊民民犹有薄于孝而厚于慈Xï子云长民者朝廷敬老则民作孝Xï子云祭祀之有尸也宗庙之主也示民有事也脩宗庙敬祀事教民追孝也以此坊民民犹忘其亲Xï子云敬则用祭器故君子不以菲废礼不以美没礼故食礼主人亲馈则客祭主人不亲馈则客不祭Xï故君子苟无礼虽美不食焉易曰东邻杀牛不如西邻之禴祭寔受其福Xï诗云既醉以酒既饱以德以此示民民犹争利而忘义Xï子云七日戒三日齐承一人焉以为尸过之者趋走以教敬也醴酒在室醍酒在堂澄酒在下示民不淫也Xï尸饮三众宾饮一示民有上下也因其酒肉聚其宗族以教民睦也Xï故堂上观乎室堂下观乎上诗云礼仪卒度笑语卒获Xï子云宾礼每进以让丧礼每加以远浴于中霤饭于牖下小敛于户内大敛于阼殡于客位祖于庭Xï葬于墓所以示远也殷人弔于圹周人弔于家示民不偝也Xï子云死民之卒事也吾从周以此坊民诸侯犹有薨而不葬者Xï子云升自客阶受弔于宾位教民追孝也未没丧不称君示民不争也故鲁春秋记晋丧曰杀其君之子奚齐及其君卓以此坊民子犹有弒其父者Xï子云孝以事君弟以事长示民不贰也故君子有君不谋仕唯卜之日称二君丧父三年丧君三年示民不疑也Xï父母在不敢有其身不敢私其财示民有上下也故天子四海之内无客礼莫敢为主焉故君适其臣升自阼阶即位于堂示民不敢有其室也Xï父母在馈献不及车马示民不敢专也以此坊民民犹忘其亲而贰其君Xï子云礼之先币帛也欲民之先事而后禄也先财而后礼则民利无辞而行情则民争故君子于有馈者弗能见则不视其馈Xï易曰不耕获不菑畬凶以此坊民民犹贵禄而贱行Xï子云君子不尽利以遗民诗云彼有遗秉此有不敛穧伊寡妇之利故君子仕则不稼田则不渔食时不力珍Xï大夫不坐羊士不坐犬诗云采葑采菲无以下体德音莫违及尔同死以此坊民民犹忘义而争利以亡其身Xï子云夫礼坊民所淫章民之别使民无嫌以为民纪者也Xï故男女无媒不交无币不相见恐男女之无别也以此坊民民犹有自献其身Xï诗云伐柯如之何匪斧不克取妻如之何匪媒不得蓺麻如之何横从其亩取妻如之何必告父母Xï子云取妻不取同姓以厚别也故买妾不知其姓则卜之以此坊民鲁春秋犹去夫人之姓曰吴其死曰孟子卒Xï子云礼非祭男女不交爵以此坊民阳侯犹杀缪侯而窃其夫人故大飨废夫人之礼Xï子云寡妇之子不有见焉则弗友也君子以辟远也Xï故朋友之交主人不在不有大故则不入其门以此坊民民犹以色厚于德Xï子云好德如好色诸侯不下渔色故君子远色以为民纪Xï故男女授受不亲御妇人则进左手姑姊妹女子子已嫁而反男子不与同席而坐寡妇不夜哭妇人疾问之不问其疾以此坊民民犹淫泆而乱于族Xï子云昏礼壻亲迎见于舅姑舅姑承子以授壻恐事之违也以此坊民妇犹有不至者礼记经学典籍礼经类中庸天命之谓性率性之谓道修道之谓教道也者不可须臾离也可离非道也是故君子戒慎乎其所不睹恐惧乎其所不闻莫见乎隐莫显乎微故君子慎其独也喜怒哀乐之未发谓之中发而皆中节谓之和中也者天下之大本也和也者天下之达道也致中和天地位焉万物育焉仲尼曰君子中庸小人反中庸君子之中庸也君子而时中小人之中庸也小人而无忌惮也子曰中庸其至矣乎民鲜能久矣子曰道之不行也我知之矣知者过之愚者不及也道之不明也我知之矣贤者过之不肖者不及也人莫不饮食也鲜能知味也子曰道其不行矣夫子曰舜其大知也与舜好问而好察迩言隐恶而扬善执其两端用其中于民其斯以为舜乎子曰人皆曰予知驱而纳诸罟擭陷阱之中而莫之知辟也人皆曰予知择乎中庸而不能期月守也子曰回之为人也择乎中庸得一善则拳拳服膺而弗失之矣子曰天下国家可均也爵禄可辞也白刃可蹈也中庸不可能也子路问强子曰南方之强与北方之强与抑而强与宽柔以教不报无道南方之强也君子居之衽金革死而不厌北方之强也而强者居之故君子和而不流强哉矫中立而不倚强哉矫国有道不变塞焉强哉矫国无道至死不变强哉矫子曰素隐行怪后世有述焉吾弗为之矣君子遵道而行半涂而废吾弗能已矣君子依乎中庸遯世不见知而不悔唯圣者能之君子之道费而隐夫妇之愚可以与知焉及其至也虽圣人亦有所不知焉夫妇之不肖可以能行焉及其至也虽圣人亦有所不能焉天地之大也人犹有所憾故君子语大天下莫能载焉语小天下莫能破焉诗云鸢飞戾天鱼跃于渊言其上下察也君子之道造端乎夫妇及其至也察乎天地子曰道不远人人之为道而远人不可以为道诗云伐柯伐柯其则不远执柯以伐柯睨而视之犹以为远故君子以人治人改而止忠恕违道不远施诸己而不愿亦勿施于人君子之道四丘未能一焉所求乎子以事父未能也所求乎臣以事君未能也所求乎弟以事兄未能也所求乎朋友先施之未能也庸德之行庸言之谨有所不足不敢不勉有余不敢尽言顾行行顾言君子胡不慥慥尔君子素其位而行不愿乎其外素富贵行乎富贵素贫贱行乎贫贱素夷狄行乎夷狄素患难行乎患难君子无入而不自得焉在上位不陵下在下位不援上正己而不求于人则无怨上不怨天下不尤人故君子居易以俟命小人行险以徼幸子曰射有似乎君子失诸正鹄反求诸其身君子之道辟如行远必自迩辟如登高必自卑诗曰妻子好合如鼓瑟琴兄弟既翕和乐且耽宜尔室家乐尔妻帑子曰父母其顺矣乎子曰鬼神之为德其盛矣乎视之而弗见听之而弗闻体物而不可遗使天下之人齐明盛服以承祭祀洋洋乎如在其上如在其左右诗曰神之格思不可度思矧可射思夫微之显诚之不可揜如此夫子曰舜其大孝也与德为圣人尊为天子富有四海之内宗庙飨之子孙保之故大德必得其位必得其禄必得其名必得其寿故天之生物必因其材而笃焉故栽者培之倾者覆之诗曰嘉乐君子宪宪令德宜民宜人受禄于天保佑命之自天申之故大德者必受命子曰无忧者其唯文王乎以王季为父以武王为子父作之子述之武王缵大王王季文王之绪壹戎衣而有天下身不失天下之显名尊为天子富有四海之内宗庙飨之子孙保之武王末受命周公成文武之德追王大王王季上祀先公以天子之礼斯礼也达乎诸侯大夫及士庶人父为大夫子为士葬以大夫祭以士父为士子为大夫葬以士祭以大夫期之丧达乎大夫三年之丧达乎天子父母之丧无贵贱一也子曰武王周公其达孝矣乎夫孝者善继人之志善述人之事者也春秋脩其祖庙陈其宗器设其裳衣荐其时食宗庙之礼所以序昭穆也序爵所以辨贵贱也序事所以辨贤也旅酬下为上所以逮贱也燕毛所以序齿也践其位行其礼奏其乐敬其所尊爱其所亲事死如事生事亡如事存孝之至也郊社之礼所以事上帝也宗庙之礼所以祀乎其先也明乎郊社之礼禘尝之义治国其如示诸掌乎哀公问政子曰文武之政布在方策其人存则其政举其人亡则其政息人道敏政地道敏树夫政也者蒲卢也故为政在人取人以身脩身以道脩道以仁仁者人也亲亲为大义者宜也尊贤为大亲亲之杀尊贤之等礼所生也在下位不获乎上民不可得而治矣故君子不可以不脩身思脩身不可以不事亲思事亲不可以不知人思知人不可以不知天天下之达道五所以行之者三曰君臣也父子也夫妇也昆弟也朋友之交也五者天下之达道也知仁勇三者天下之达德也所以行之者也或生而知之或学而知之或困而知之及其知之一也或安而行之或利而行之或勉强而行之及其成功一也子曰好学近乎知力行近乎仁知耻近乎勇知斯三者则知所以脩身知所以脩身则知所以治人知所以治人则知所以治天下国家矣凡为天下国家有九经曰脩身也尊贤也亲亲也敬大臣也体群臣也子庶民也来百工也柔远人也怀诸侯也脩身则道立尊贤则不惑亲亲则诸父昆弟不怨敬大臣则不眩体群臣则士之报礼重子庶民则百姓劝来百工则财用足柔远人则四方归之怀诸侯则天下畏之齐明盛服非礼不动所以脩身也去谗远色贱货而贵德所以劝贤也尊其位重其禄同其好恶所以劝亲亲也官盛任使所以劝大臣也忠信重禄所以劝士也时使薄敛所以劝百姓也日省月试既廪称事所以劝百工也送往迎来嘉善而矜不能所以柔远人也继绝世举废国治乱持危朝聘以时厚往而薄来所以怀诸侯也凡为天下国家有九经所以行之者一也凡事豫则立不豫则废言前定则不跲事前定则不困行前定则不疚道前定则不穷在下位不获乎上民不可得而治矣获乎上有道不信乎朋友不获乎上矣信乎朋友有道不顺乎亲不信乎朋友矣顺乎亲有道反诸身不诚不顺乎亲矣诚身有道不明乎善不诚乎身矣诚者天之道也诚之者人之道也诚者不勉而中不思而得从容中道圣人也诚之者择善而固执之者也博学之审问之慎思之明辨之笃行之有弗学学之弗能弗措也有弗问问之弗知弗措也有弗思思之弗得弗措也有弗辨辨之弗明弗措也有弗行行之弗笃弗措也人一能之己百之人十能之己千之果能此道矣虽愚必明虽柔必强自诚明谓之性自明诚谓之教诚则明矣明则诚矣唯天下至诚为能尽其性能尽其性则能尽人之性能尽人之性则能尽物之性能尽物之性则可以赞天地之化育可以赞天地之化育则可以与天地参矣其次致曲曲能有诚诚则形形则着着则明明则动动则变变则化唯天下至诚为能化至诚之道可以前知国家将兴必有祯祥国家将亡必有妖孽见乎蓍龟动乎四体祸福将至善必先知之不善必先知之故至诚如神诚者自成也而道自道也诚者物之终始不诚无物是故君子诚之为贵诚者非自成己而已也所以成物也成己仁也成物知也性之德也合外内之道也故时措之宜也故至诚无息不息则久久则征征则悠远悠远则博厚博厚则高明博厚所以载物也高明所以覆物也悠久所以成物也博厚配地高明配天悠久无疆如此者不见而章不动而变无为而成天地之道可壹言而尽也其为物不貣则其生物不测天地之道博也厚也高也明也悠也久也今夫天斯昭昭之多及其无穷也日月星辰系焉万物覆焉今夫地一撮土之多及其广厚载华岳而不重振河海而不洩万物载焉今夫山一拳石之多及其广大草木生之禽兽居之宝藏兴焉今夫水一勺之多及其不测鼋鼍蛟龙鱼鳖生焉货财殖焉诗曰惟天之命于穆不已盖曰天之所以为天也于乎不显文王之德之纯盖曰文王之所以为文也纯亦不已大哉圣人之道洋洋乎发育万物峻极于天优优大哉礼仪三百威仪三千待其人然后行故曰苟不至德至道不凝焉故君子尊德性而道问学致广大而尽精微极高明而道中庸温故而知新敦厚以崇礼是故居上不骄为下不倍国有道其言足以兴国无道其默足以容诗曰既明且哲以保其身其此之谓与子曰愚而好自用贱而好自专生乎今之世反古之道如此者灾及其身者也非天子不议礼不制度不考文今天下车同轨书同文行同伦虽有其位苟无其德不敢作礼乐焉虽有其德苟无其位亦不敢作礼乐焉子曰吾说夏礼杞不足征也吾学殷礼有宋存焉吾学周礼今用之吾从周王天下有三重焉其寡过矣乎上焉者虽善无征无征不信不信民弗从下焉者虽善不尊不尊不信不信民弗从故君子之道本诸身征诸庶民考诸三王而不缪建诸天地而不悖质诸鬼神而无疑百世以俟圣人而不惑质诸鬼神而无疑知天也百世以俟圣人而不惑知人也是故君子动而世为天下道行而世为天下法言而世为天下则远之则有望近之则不厌诗曰在彼无恶在此无射庶几夙夜以永终誉君子未有不如此而蚤有誉于天下者也仲尼祖述尧舜宪章文武上律天时下袭水土辟如天地之无不持载无不覆帱辟如四时之错行如日月之代明万物并育而不相害道并行而不相悖小德川流大德敦化此天地之所以为大也唯天下至圣为能聪明睿知足以有临也宽裕温柔足以有容也发强刚毅足以有执也齐庄中正足以有敬也文理密察足以有别也溥博渊泉而时出之溥博如天渊泉如渊见而民莫不敬言而民莫不信行而民莫不说是以声名洋溢乎中国施及蛮貊舟车所至人力所通天之所覆地之所载日月所照霜露所队凡有血气者莫不尊亲故曰配天唯天下至诚为能经纶天下之大经立天下之大本知天地之化育夫焉有所倚肫肫其仁渊渊其渊浩浩其天苟不固聪明圣知达天德者其孰能知之诗曰衣锦尚絅恶其文之着也故君子之道闇然而日章小人之道的然而日亡君子之道淡而不厌简而文温而理知远之近知风之自知微之显可与入德矣诗云潜虽伏矣亦孔之昭故君子内省不疚无恶于志君子所不可及者其唯人之所不见乎诗云相在尔室尚不愧于屋漏故君子不动而敬不言而信诗曰奏假无言时靡有争是故君子不赏而民劝不怒而民威于鈇钺诗曰不显惟德百辟其刑之是故君子笃恭而天下平诗曰予怀明德不大声以色子曰声色之于以化民末也诗曰德輶如毛毛犹有伦上天之载无声无臭至矣礼记经学典籍礼经类Xï表记子言之归乎君子隐而显不矜而庄不厉而威不言而信Xï子曰君子不失足于人不失色于人不失口于人是故君子貌足畏也色足惮也言足信也甫刑曰敬忌而罔有择言在躬Xï子曰裼袭之不相因也欲民之毋相渎也子曰祭极敬不继之以乐朝极辨不继之以倦Xï子曰君子慎以辟祸笃以不揜恭以远耻子曰君子庄敬日强安肆日偷君子不以一日使其躬儳焉如不终日Xï子曰齐戒以事鬼神择日月以见君恐民之不敬也子曰狎侮死焉而不畏也Xï子曰无辞不相接也无礼不相见也欲民之毋相亵也易曰初筮告再三渎渎则不告Xï子言之仁者天下之表也义者天下之制也报者天下之利也Xï子曰以德报德则民有所劝以怨报怨则民有所惩诗曰无言不雠无德不报Xï大甲曰民非后无能胥以宁后非民无以辟四方Xï子曰以德报怨则宽身之仁也以怨报德则刑戮之民也Xï子曰无欲而好仁者无畏而恶不仁者天下一人而已矣是故君子议道自己而置法以民Xï子曰仁有三与仁同功而异情与仁同功其仁未可知也与仁同过然后其仁可知也仁者安仁知者利仁畏罪者强仁Xï仁者右也道者左也仁者人也道者义也厚于仁者薄于义亲而不尊厚于义者薄于仁尊而不亲Xï道有至义有考至道以王义道以霸考道以为无失Xï子言之仁有数义有长短小大中心憯怛爱人之仁也率法而强之资仁者也Xï诗云丰水有芑武王岂不仕诒厥孙谋以燕翼子武王烝哉数世之仁也Xï国风曰我今不阅皇恤我后终身之仁也Xï子曰仁之为器重其为道远举者莫能胜也行者莫能致也取数多者仁也夫勉于仁者不亦难乎Xï是故君子以义度人则难为人以人望人则贤者可知已矣Xï子曰中心安仁者天下一人而已矣大雅曰德輶如毛民鲜克举之我仪图之惟仲山甫举之爱莫助之Xï小雅曰高山仰止景行行止Xï子曰诗之好仁如此乡道而行中道而废忘身之老也不知年数之不足也俛焉日有孳孳毙而后已Xï子曰仁之难成久矣人人失其所好故仁者之过易辞也Xï子曰恭近礼俭近仁信近情敬让以行此虽有过其不甚矣Xï夫恭寡过情可信俭易容也以此失之者不亦鲜乎诗曰温温恭人惟德之基Xï子曰仁之难成久矣惟君子能之是故君子不以其所能者病人不以人之所不能者愧人是故圣人之制行也不制以己使民有所劝勉愧耻以行其言Xï礼以节之信以结之容貌以文之衣服以移之朋友以极之欲民之有壹也小雅曰不愧于人不畏于天Xï是故君子服其服则文以君子之容有其容则文以君子之辞遂其辞则实以君子之德是故君子耻服其服而无其容耻有其容而无其辞耻有其辞而无其德耻有其德而无其行Xï是故君子衰绖则有哀色端冕则有敬色甲冑则有不可辱之色诗云惟鹈在梁不濡其翼彼记之子不称其服Xï子言之君子之所谓义者贵贱皆有事于天下天子亲耕粢盛秬鬯以事上帝故诸侯勤以辅事于天子Xï子曰下之事上也虽有庇民之大德不敢有君民之心仁之厚也是故君子恭俭以求役仁信让以求役礼Xï不自尚其事不自尊其身俭于位而寡于欲让于贤卑己而尊人小心而畏义求以事君得之自是不得自是以听天命Xï诗云莫莫葛藟施于条枚凯弟君子求福不回其舜禹文王周公之谓与有君民之大德有事君之小心Xï诗云惟此文王小心翼翼昭事上帝聿怀多福厥德不回以受方国Xï子曰先王谥以尊名节以壹惠耻名之浮于行也Xï是故君子不自大其事不自尚其功以求处情过行弗率以求处厚彰人之善而美人之功以求下贤是故君子虽自卑而民敬尊之Xï子曰后稷天下之为烈也岂一手一足哉唯欲行之浮于名也故自谓便人Xï子言之君子之所谓仁者其难乎诗云凯弟君子民之父母凯以强教之弟以说安之Xï乐而毋荒有礼而亲威庄而安孝慈而敬使民有父之尊有母之亲如此而后可以为民父母矣非至德其孰能如此乎Xï今父之亲子也亲贤而下无能母之亲子也贤则亲之无能则怜之母亲而不尊父尊而不亲Xï水之于民也亲而不尊火尊而不亲土之于民也亲而不尊天尊而不亲Xï命之于民也亲而不尊鬼尊而不亲Xï子曰夏道尊命事鬼敬神而远之近人而忠焉先禄而后威先赏而后罚亲而不尊Xï其民之敝憃而愚乔而野朴而不文殷人尊神率民以事神先鬼而后礼先罚而后赏尊而不亲Xï其民之敝荡而不静胜而无耻周人尊礼尚施事鬼敬神而远之近人而忠焉其赏罚用爵列亲而不尊Xï其民之敝利而巧文而不惭贼而蔽Xï子曰夏道未渎辞不求备不大望于民民未厌其亲殷人未渎礼而求备于民周人强民未渎神而赏爵刑罚穷矣Xï子曰虞夏之道寡怨于民殷周之道不胜其敝Xï子曰虞夏之质殷周之文至矣虞夏之文不胜其质殷周之质不胜其文Xï子言之曰后世虽有作者虞帝弗可及也已矣君天下生无私死不厚其子子民如父母有憯怛之爱有忠利之教Xï亲而尊安而敬威而爱富而有礼惠而能散Xï其君子尊仁畏义耻费轻实忠而不犯义而顺文而静宽而有辨甫刑曰德威惟威德明惟明非虞帝其孰能如此乎Xï子言之事君先资其言拜自献其身以成其信是故君有责于其臣臣有死于其言故其受禄不诬其受罪益寡Xï子曰事君大言入则望大利小言入则望小利故君子不以小言受大禄不以大言受小禄易曰不家食吉Xï子曰事君不下达不尚辞非其人弗自小雅曰靖共尔位正直是与神之听之式谷以女Xï子曰事君远而谏则讇也近而不谏则尸利也子曰迩臣守和宰正百官大臣虑四方Xï子曰事君欲谏不欲陈诗云心乎爱矣瑕不谓矣中心藏之何日忘之Xï子曰事君难进而易退则位有序易进而难退则乱也故君子三揖而进一辞而退以远乱也Xï子曰事君三违而不出竟则利禄也人虽曰不要吾弗信也Xï子曰事君慎始而敬终子曰事君可贵可贱可富可贫可生可杀而不可使为乱Xï子曰事君军旅不辟难朝廷不辞贱处其位而不履其事则乱也Xï故君使其臣得志则慎虑而从之否则孰虑而从之终事而退臣之厚也易曰不事王侯高尚其事Xï子曰唯天子受命于天士受命于君故君命顺则臣有顺命君命逆则臣有逆命诗曰鹊之姜姜鹑之贲贲人之无良我以为君Xï子曰君子不以辞尽人故天下有道则行有枝叶天下无道则辞有枝叶Xï是故君子于有丧者之侧不能赙焉则不问其所费于有病者之侧不能馈焉则不问其所欲有客不能馆则不问其所舍Xï故君子之接如水小人之接如醴君子淡以成小人甘以坏小雅曰盗言孔甘乱是用餤Xï子曰君子不以口誉人则民作忠故君子问人之寒则衣之问人之饥则食之称人之美则爵之Xï国风曰心之忧矣于我归说Xï子曰口惠而实不至怨菑及其身是故君子与其有诺责也宁有已怨Xï国风曰言笑晏晏信誓旦旦不思其反反是不思亦已焉哉Xï子曰君子不以色亲人情疏而貌亲在小人则穿窬之盗也与子曰情欲信辞欲巧Xï子言之昔三代明王皆事天地之神明无非卜筮之用不敢以其私亵事上帝是故不犯日月不违卜筮卜筮不相袭也Xï大事有时日小事无时日有筮外事用刚日内事用柔日不违龟筮Xï子曰牲牷礼乐齐盛是以无害乎鬼神无怨乎百姓Xï子曰后稷之祀易富也其辞恭其欲俭其禄及子孙诗曰后稷兆祀庶无罪悔以迄于今Xï子曰大人之器威敬天子无筮诸侯有守筮天子道以筮诸侯非其国不以筮卜宅寝室天子不卜处大庙Xï子曰君子敬则用祭器是以不废日月不违龟筮以敬事其君长是以上不渎于民下不亵于上礼记经学典籍礼经类Xï缁衣子言之曰为上易事也为下易知也则刑不烦矣Xï子曰好贤如缁衣恶恶如巷伯则爵不渎而民作愿刑不试而民咸服大雅曰仪刑文王万国作孚Xï子曰夫民教之以德齐之以礼则民有格心教之以政齐之以刑则民有遯心Xï故君民者子以爱之则民亲之信以结之则民不倍恭以涖之则民有孙心Xï甫刑曰苗民匪用命制以刑惟作五虐之刑曰法是以民有恶德而遂绝其世也Xï子曰下之事上也不从其所令从其所行上好是物下必有甚者矣故上之所好恶不可不慎也是民之表也Xï子曰禹立三年百姓以仁遂焉岂必尽仁诗云赫赫师尹民具尔瞻Xï甫刑曰一人有庆兆民赖之大雅曰成王之孚下土之式Xï子曰上好仁则下之为仁争先人故长民者章志贞教尊仁以子爱百姓民致行己以说其上矣诗云有梏德行四国顺之Xï子曰王言如丝其出如纶王言如纶其出如綍故大人不倡游言可言也不可行君子弗言也Xï可行也不可言君子弗行也则民言不危行而行不危言矣诗云淑慎尔止不諐于仪Xï子曰君子道人以言而禁人以行故言必虑其所终而行必稽其所敝则民谨于言而慎于行Xï诗云慎尔出话敬尔威仪大雅曰穆穆文王于缉熙敬止Xï子曰长民者衣服不貣从容有常以齐其民则民德壹Xï诗云彼都人士狐裘黄黄其容不改出言有章行归于周万民所望Xï子曰为上可望而知也为下可述而志也则君不疑于其臣而臣不惑于其君矣Xï尹吉曰惟尹躬及汤咸有壹德诗云淑人君子其仪不忒Xï子曰有国者章义𤺺恶以示民厚则民情不贰诗云靖共尔位好是正直Xï子曰上人疑则百姓惑下难知则君长劳Xï故君民者章好以示民俗慎恶以御民之淫则民不惑矣臣仪行不重辞不援其所不及不烦其所不知则君不劳矣Xï诗云上帝板板下民卒𤺺小雅曰匪其止共惟王之邛Xï子曰政之不行也教之不成也爵禄不足劝也刑罚不足耻也故上不可以亵刑而轻爵康诰曰敬明乃罚甫刑曰播刑之不迪Xï子曰大臣不亲百姓不宁则忠敬不足而富贵已过也大臣不治而迩臣比矣Xï故大臣不可不敬也是民之表也迩臣不可不慎也是民之道也君毋以小谋大毋以远言近毋以内图外则大臣不怨迩臣不疾而远臣不蔽矣Xï叶公之顾命曰毋以小谋败大作毋以嬖御人疾庄后毋以嬖御士疾庄士大夫卿士Xï子曰大人不亲其所贤而信其所贱民是以亲失而教是以烦Xï诗云彼求我则如不我得执我仇仇亦不我力君陈曰未见圣若己弗克见既见圣亦不克由圣Xï子曰小人溺于水君子溺于口大人溺于民皆在其所亵也夫水近于人而溺人德易狎而难亲也易以溺人Xï口费而烦易出难悔易以溺人夫民闭于人而有鄙心可敬不可慢易以溺人故君子不可以不慎也Xï大甲曰毋越厥命以自覆也若虞机张往省括于厥度则释兑命曰惟口起羞惟甲冑起兵惟衣裳在笥惟干戈省厥躬Xï大甲曰天作孽可违也自作孽不可以逭尹吉曰惟尹躬天见于西邑夏自周有终相亦惟终Xï子曰民以君为心君以民为体心庄则体舒心肃则容敬Xï心好之身必安之君好之民必欲之心以体全亦以体伤君以民存亦以民亡Xï诗云昔吾有先正其言明且清国家以宁都邑以成庶民以生谁能秉国成不自为正卒劳百姓Xï君雅曰夏日暑雨小民惟曰怨资冬祁寒小民亦惟曰怨Xï子曰下之事上也身不正言不信则义不壹行无类也Xï子曰言有物而行有格也是以生则不可夺志死则不可夺名故君子多闻质而守之多志质而亲之精知略而行之Xï君陈曰出入自尔师虞庶言同诗云淑人君子其仪一也Xï子曰唯君子能好其正小人毒其正故君子之朋友有乡其恶有方是故迩者不惑而远者不疑也诗云君子好仇Xï子曰轻绝贫贱而重绝富贵则好贤不坚而恶恶不着也人虽曰不利吾不信也诗云朋友攸摄摄以威仪Xï子曰私惠不归德君子不自留焉诗云人之好我示我周行Xï子曰苟有车必见其轼苟有衣必见其敝人苟或言之必闻其声苟或行之必见其成Xï葛覃曰服之无射Xï子曰言从而行之则言不可饰也行从而言之则行不可饰也故君子寡言而行以成其信则民不得大其美而小其恶Xï诗云白圭之玷尚可磨也斯言之玷不可为也Xï小雅曰允也君子展也大成君奭曰昔在上帝周田观文王之德其集大命于厥躬Xï子曰南人有言曰人而无恆不可以为卜筮古之遗言与龟筮犹不能知也而况于人乎诗云我龟既厌不我告犹兑命曰爵无及恶德民立而正事纯而祭祀是为不敬事烦则乱事神则难Xï易曰不恆其德或承之羞恆其德侦妇人吉夫子凶礼记经学典籍礼经类Xï奔丧奔丧之礼始闻亲丧以哭荅使者尽哀问故又哭尽哀遂行日行百里不以夜行Xï唯父母之丧见星而行见星而舍若未得行则成服而后行过国至竟哭尽哀而止哭辟市朝望其国竟哭Xï至于家入门左升自西阶殡东西面坐哭尽哀Xï括发袒降堂东即位西乡哭成踊袭绖于序东绞带Xï反位拜宾成踊送宾反位有宾后至者则拜之成踊送宾皆如初Xï众主人兄弟皆出门出门哭止阖门相者告就次Xï于又哭括发袒成踊于三哭犹括发袒成踊三日成服拜宾送宾皆如初奔丧者非主人则主人为之拜宾送宾Xï奔丧者自齐衰以下入门左中庭北面哭尽哀免麻于序东即位袒与主人哭成踊Xï于又哭三哭皆免袒有宾则主人拜宾送宾丈夫妇人之待之也皆如朝夕哭位无变也Xï奔母之丧西面哭尽哀括发袒降堂东即位西乡哭成踊袭免绖于序东拜宾送宾皆如奔父之礼于又哭不括发Xï妇人奔丧升自东阶殡东西面坐哭尽哀东髽即位与主人拾踊Xï奔丧者不及殡先之墓北面坐哭尽哀主人之待之也即位于墓左妇人墓右Xï成踊尽哀括发东即主人位绖绞带哭成踊拜宾反位成踊相者告事毕Xï遂冠归入门左北面哭尽哀括发袒成踊东即位拜宾成踊Xï宾出主人拜送有宾后至者则拜之成踊送宾如初众主人兄弟皆出门出门哭止相者告就次Xï于又哭括发成踊于三哭犹括发成踊三日成服于五哭相者告事毕Xï为母所以异于父者壹括发其余免以终事他如奔父之礼Xï齐衰以下不及殡先之墓西面哭尽哀免麻于东方即位与主人哭成踊袭有宾则主人拜宾送宾Xï宾有后至者拜之如初相者告事毕遂冠归入门左北面哭尽哀免袒成踊东即位拜宾成踊Xï宾出主人拜送于又哭免袒成踊于三哭犹免袒成踊三日成服于五哭相者告事毕Xï闻丧不得奔丧哭尽哀问故又哭尽哀乃为位括发袒成踊袭绖绞带即位－拜宾反位成踊Xï宾出主人拜送于门外反位若有宾后至者拜之成踊送宾如初Xï于又哭括发袒成踊于三哭犹括发袒成踊三日成服于五哭拜宾送宾如初Xï若除丧而后归则之墓哭成踊东括发袒绖拜宾成踊送宾反位又哭尽哀遂除于家不哭Xï主人之待之也无变于服与之哭不踊自齐衰以下所以异者免麻Xï凡为位非亲丧齐衰以下皆即位哭尽哀而东免绖即位袒成踊袭拜宾反位哭成踊Xï送宾反位相者告就次三日五哭卒主人出送宾众主人兄弟皆出门哭止相者告事毕成服拜宾Xï若所为位家远则成服而往Xï齐衰望乡而哭大功望门而哭小功至门而哭缌麻即位而哭Xï哭父之党于庙母妻之党于寝师于庙门外朋友于寝门外所识于野张帷Xï凡为位不奠哭天子九诸侯七卿大夫五士三Xï大夫哭诸侯不敢拜宾诸臣在他国为位而哭不敢拜宾与诸侯为兄弟亦为位而哭Xï凡为位者壹袒所识者弔先哭于家而后之墓皆为之成踊从主人北面而踊Xï凡丧父在父为主父没兄弟同居各主其丧亲同长者主之不同亲者主之Xï闻远兄弟之丧既除丧而后闻丧免袒成踊拜宾则尚左手Xï无服而为位者唯嫂叔及妇人降而无服者麻Xï凡奔丧有大夫至袒拜之成踊而后袭于士袭而后拜之礼记经学典籍礼经类Xï问丧亲始死鸡斯徒跣扱上衽交手哭恻怛之心痛疾之意伤肾干肝焦肺水浆不入口三日不举火故邻里为之糜粥以饮食之Xï夫悲哀在中故形变于外也痛疾在心故口不甘味身不安美也Xï三日而敛在床曰尸在棺曰柩动尸举柩哭踊无数恻怛之心痛疾之意悲哀志懑气盛故袒而踊之所以动体安心下气也Xï妇人不宜袒故发胸击心爵踊殷殷田田如坏墙然悲哀痛疾之至也故曰辟踊哭泣哀以送之送形而往迎精而反也Xï其往送也望望然汲汲然如有追而弗及也其反哭也皇皇然若有求而弗得也故其往送也如慕其反也如疑Xï求而无所得之也入门而弗见也上堂又弗见也入室又弗见也亡矣丧矣不可复见已矣Xï故哭泣辟踊尽哀而止矣心怅焉怆焉惚焉忾焉心绝志悲而已矣祭之宗庙以鬼飨之徼幸复反也Xï成圹而归不敢入处室居于倚庐哀亲之在外也寝苫枕块哀亲之在土也Xï故哭泣无时服勤三年思慕之心孝子之志也人情之实也Xï或问曰死三日而后敛者何也曰孝子亲死悲哀志懑故匍匐而哭之若将复生然安可得夺而敛之也Xï故曰三日而后敛者以俟其生也三日而不生亦不生矣孝子之心亦益衰矣家室之计衣服之具亦可以成矣亲戚之远者亦可以至矣Xï是故圣人为之断决以三日为之礼制也Xï或问曰冠者不肉袒何也曰冠至尊也不居肉袒之体也故为之免以代之也Xï然则秃者不免伛者不袒跛者不踊非不悲也身有锢疾不可以备礼也Xï故曰丧礼唯哀为主矣女子哭泣悲哀击胸伤心男子哭泣悲哀稽颡触地无容哀之至也Xï或问曰免者以何为也曰不冠者之所服也礼曰童子不缌唯当室缌缌者其免也当室则免而杖矣Xï或问曰杖者何也曰竹桐一也故为父苴杖苴杖竹也为母削杖削杖桐也Xï或问曰杖者以何为也曰孝子丧亲哭泣无数服勤三年身病体羸以杖扶病也Xï则父在不敢杖矣尊者在故也堂上不杖辟尊者之处也堂上不趋示不遽也Xï此孝子之志也人情之实也礼义之经也非从天降也非从地出也人情而已矣礼记经学典籍礼经类Xï服问传曰有从轻而重公子之妻为其皇姑有从重而轻为妻之父母有从无服而有服公子之妻为公子之外兄弟Xï有从有服而无服公子为其妻之父母传曰母出则为继母之党服母死则为其母之党服为其母之党服则不为继母之党服Xï三年之丧既练矣有期之丧既葬矣则带其故葛带绖期之绖服其功衰Xï有大功之丧亦如之小功无变也Xï麻之有本者变三年之葛Xï既练遇麻断本者于免绖之既免去绖每可以绖必绖既绖则去之Xï小功不易丧之练冠如免则绖其缌小功之绖因其初葛带缌之麻不变小功之葛小功之麻不变大功之葛以有本为税Xï殇长中变三年之葛终殇之月筭而反三年之葛是非重麻为其无卒哭之税下殇则否Xï君为天子三年夫人如外宗之为君也世子不为天子服君所主夫人妻大子适妇大夫之适子为君夫人大子如士服Xï君之母非夫人则群臣无服唯近臣及仆骖乘从服唯君所服服也Xï公为卿大夫钖衰以居出亦如之当事则弁绖大夫相为亦然为其妻往则服之出则否Xï凡见人无免绖虽朝于君无免绖唯公门有税齐衰传曰君子不夺人之丧亦不可夺丧也Xï传曰罪多而刑五丧多而服五上附下附列也礼记经学典籍礼经类Xï间传斩衰何以服苴苴恶貌也所以首其内而见诸外也斩衰貌若苴齐衰貌若枲大功貌若止小功缌麻容貌可也此哀之发于容体者也Xï斩衰之哭若往而不反齐衰之哭若往而反大功之哭三曲而偯小功缌麻哀容可也此哀之发于声音者也Xï斩衰唯而不对齐衰对而不言大功言而不议小功缌麻议而不及乐此哀之发于言语者也Xï斩衰三日不食齐衰二日不食大功三不食小功缌麻再不食士与敛焉则壹不食Xï故父母之丧既殡食粥朝一溢米莫一溢米齐衰之丧疏食水饮不食菜果大功之丧不食醯酱Xï小功缌麻不饮醴酒此哀之发于饮食者也Xï父母之丧既虞卒哭疏食水饮不食菜果期而小祥食菜果又期而大祥有醯酱中月而禫禫而饮醴酒Xï始饮酒者先饮醴酒始食肉者先食干肉Xï父母之丧居倚庐寝苫枕块不说绖带齐衰之丧居垩室芐翦不纳Xï大功之丧寝有席小功缌麻床可也此哀之发于居处者也Xï父母之丧既虞卒哭柱楣翦屏芐翦不纳Xï期而小祥居垩室寝有席又期而大祥居复寝中月而禫禫而床Xï斩衰三升齐衰四升五升六升大功七升八升九升小功十升十一升十二升缌麻十五升去其半有事其缕无事其布曰缌此哀之发于衣服者也Xï斩衰三升既虞卒哭受以成布六升冠七升为母疏衰四升受以成布七升冠八升去麻服葛葛带三重Xï期而小祥练冠縓缘要绖不除男子除乎首妇人除乎带－男子何为除乎首也妇人何为除乎带也男子重首妇人重带Xï除服者先重者易服者易轻者又期而大祥素缟麻衣中月而禫禫而纤无所不佩Xï易服者何为易轻者也斩衰之丧既虞卒哭遭齐衰之丧轻者包重者特既练遭大功之丧麻葛重Xï齐衰之丧既虞卒哭遭大功之丧麻葛兼服之Xï斩衰之葛与齐衰之麻同齐衰之葛与大功之麻同大功之葛与小功之麻同小功之葛与缌之麻同麻同则兼服之Xï兼服之服重者则易轻者也礼记经学典籍礼经类Xï三年问三年之丧何也曰称情而立文因以饰群别亲疏贵贱之节而不可损益也故曰无易之道也Xï创鉅者其日久痛甚者其愈迟三年者称情而立文所以为至痛极也斩衰苴杖居倚庐食粥寝苫枕块所以为至痛饰也Xï三年之丧二十五月而毕哀痛未尽思慕未忘然而服以是断之者岂不送死有已复生有节也哉Xï凡生天地之间者有血气之属必有知有知之属莫不知爱其类今是大鸟兽则失丧其群匹越月踰时焉则必反巡过其故乡Xï翔回焉鸣号焉蹢躅焉踟蹰焉然后乃能去之小者至于燕雀犹有啁噍之顷焉然后乃能去之Xï故有血气之属者莫知于人故人于其亲也至死不穷Xï将由夫患邪淫之人与则彼朝死而夕忘之然而从之则是曾鸟兽之不若也夫焉能相与群居而不乱乎Xï将由夫脩饰之君子与则三年之丧二十五月而毕若驷之过隙然而遂之则是无穷也故先王焉为之立中制节壹使足以成文理则释之矣Xï然则何以至期也曰至亲以期断是何也曰天地则已易矣四时则已变矣其在天地之中者莫不更始焉以是象之也Xï然则何以三年也曰加隆焉尔也焉使倍之故再期也由九月以下何也曰焉使弗及也Xï故三年以为隆缌小功以为杀期九月以为间上取象于天下取法于地中取则于人人之所以群居和壹之理尽矣Xï故三年之丧人道之至文者也夫是之谓至隆是百王之所同古今之所壹也未有知其所由来者也Xï孔子曰子生三年然后免于父母之怀夫三年之丧天下之达丧也礼记经学典籍礼经类Xï深衣古者深衣盖有制度以应规矩绳权衡短毋见肤长毋被土续衽钩边要缝半下Xï袼之高下可以运肘袂之长短反诎之及肘带下毋厌髀上毋厌胁当无骨者Xï制十有二幅以应十有二月袂圜以应规曲袷如矩以应方负绳及踝以应直下齐如权衡以应平Xï故规者行举手以为容负绳抱方者以直其政方其义也故易曰坤六二之动直以方也下齐如权衡者以安志而平心也Xï五法已施故圣人服之故规矩取其无私绳取其直权衡取其平故先王贵之Xï故可以为文可以为武可以摈相可以治军旅完且弗费善衣之次也Xï具父母大父母衣纯以缋具父母衣纯以青如孤子衣纯以素纯袂缘纯边广各寸半礼记经学典籍礼经类Xï投壶投壶之礼主人奉矢司射奉中使人执壶Xï主人请曰某有枉矢哨壶请以乐宾宾曰子有旨酒嘉肴某既赐矣又重以乐敢辞Xï主人曰枉矢哨壶不足辞也敢固以请宾曰某既赐矣又重以乐敢固辞Xï主人曰枉矢哨壶不足辞也敢固以请宾曰某固辞不得命敢不敬从Xï宾再拜受主人般还曰辟主人阼阶上拜送宾盘还曰辟Xï已拜受矢进即两楹间退反位揖宾就筵Xï司射进度壶间以二矢半反位设中东面执八筭兴Xï请宾曰顺投为入比投不释胜饮不胜者正爵既行请为胜者立马一马从二马三马既立请庆多马请主人亦如之Xï命弦者曰请奏貍首间若一大师曰诺Xï左右告矢具请拾投有入者则司射坐而释一筭焉宾党于右主党于左Xï卒投司射执筭曰左右卒投请数二筭为纯一纯以取一筭为奇Xï遂以奇筭告曰某贤于某若干纯奇则曰奇均则曰左右钧Xï命酌曰请行觞酌者曰诺当饮者皆跪奉觞曰赐灌胜者跪曰敬养Xï正爵既行请立马马各直其筭一马从二马以庆Xï庆礼曰三马既备请庆多马宾主皆曰诺正爵既行请彻马Xï筭多少视其坐筹室中五扶堂上七扶庭中九扶筭长尺二寸Xï壶颈脩七寸腹脩五寸口径二寸半容斗五升壶中实小豆焉为其矢之跃而出也壶去席二矢半矢以柘若棘毋去其皮Xï鲁令弟子辞曰毋幠毋敖毋偝立毋踰言偝立踰言有常爵Xï薛令弟子辞曰毋幠毋敖毋偝立毋踰言若是者浮〓Xï鼓半鲁鼓半薛鼓取半以下为投壶礼尽用之为射礼Xï司射庭长及冠士立者皆属宾党乐人及使者童子皆属主党Xï鲁鼓半薛鼓半礼记经学典籍礼经类Xï儒行鲁哀公问于孔子曰夫子之服其儒服与Xï孔子对曰丘少居鲁衣逢掖之衣长居宋冠章甫之冠丘闻之也君子之学也博其服也乡丘不知儒服Xï哀公曰敢问儒行孔子对曰遽数之不能终其物悉数之乃留更仆未可终也哀公命席孔子侍Xï曰儒有席上之珍以待聘夙夜强学以待问怀忠信以待举力行以待取其自立有如此者Xï儒有衣冠中动作慎其大让如慢小让如伪大则如威小则如愧其难进而易退也粥粥若无能也其容貌有如此者Xï儒有居处齐难其坐起恭敬言必先信行必中正道涂不争险易之利冬夏不争阴阳之和爱其死以有待也养其身以有为也其备豫有如此者Xï儒有不宝金玉而忠信以为宝不祈土地立义以为土地不祈多积多文以为富难得而易禄也易禄而难畜也Xï非时不见不亦难得乎非义不合不亦难畜乎先劳而后禄不亦易禄乎其近人有如此者Xï儒有委之以货财淹之以乐好见利不亏其义劫之以众沮之以兵见死不更其守鸷虫攫搏不程其勇引重鼎不程其力Xï往者不悔来者不豫过言不再流言不极不断其威不习其谋其特立有如此者Xï儒有可亲而不可劫也可近而不可迫也可杀而不可辱也其居处不淫其饮食不溽其过失可微辨而不可面数也其刚毅有如此者Xï儒有忠信以为甲冑礼义以为干橹戴仁而行抱义而处虽有暴政不更其所其自立有如此者Xï儒有一亩之宫环堵之室筚门圭窬蓬户瓮牖易衣而出并日而食上荅之不敢以疑上不荅不敢以谄其仕有如此者Xï儒有今人与居古人与稽今世行之后世以为楷适弗逢世Xï上弗援下弗推谗谄之民有比党而危之者身可危也而志不可夺也虽危起居竟信其志犹将不忘百姓之病也其忧思有如此者Xï儒有博学而不穷笃行而不倦幽居而不淫上通而不困礼之以和为贵忠信之美优游之法举贤而容众毁方而瓦合其宽裕有如此者Xï儒有内称不辟亲外举不辟怨程功积事推贤而进达之不望其报君得其志苟利国家不求富贵其举贤援能有如此者Xï儒有闻善以相告也见善以相示也爵位相先也患难相死也久相待也远相致也其任举有如此者Xï儒有澡身而浴德陈言而伏静而正之上弗知也麤而翘之又不急为也Xï不临深而为高不加少而为多世治不轻世乱不沮同弗与异弗非也其特立独行有如此者Xï儒有上不臣天子下不事诸侯慎静而尚宽强毅以与人博学以知服近文章砥厉廉隅虽分国如锱铢不臣不仕其规为有如此者Xï儒有合志同方营道同术并立则乐相下不厌久不相见闻流言不信其行本方立义同而进不同而退其交友有如此者Xï温良者仁之本也敬慎者仁之地也宽裕者仁之作也孙接者仁之能也礼节者仁之貌也Xï言谈者仁之文也歌乐者仁之和也分散者仁之施也儒皆兼此而有之犹且不敢言仁也其尊让有如此者Xï儒有不陨获于贫贱不充诎于富贵不慁君王不累长上不闵有司故曰儒今众人之命儒也妄常以儒相诟病Xï孔子至舍哀公馆之闻此言也言加信行加义终没吾世不敢以儒为戏礼记经学典籍礼经类大学大学之道在明明德在亲民在止于至善知止而后有定定而后能静静而后能安安而后能虑虑而后能得物有本末事有终始知所先后则近道矣古之欲明明德于天下者先治其国欲治其国者先齐其家欲齐其家者先脩其身欲脩其身者先正其心欲正其心者先诚其意欲诚其意者先致其知致知在格物物格而后知至知至而后意诚意诚而后心正心正而后身脩身脩而后家齐家齐而后国治国治而后天下平自天子以至于庶人壹是皆以脩身为本其本乱而末治者否矣其所厚者薄而其所薄者厚未之有也此谓知本此谓知之至也所谓诚其意者毋自欺也如恶恶臭如好好色此之谓自谦故君子必慎其独也小人闲居为不善无所不至见君子而后厌然揜其不善而着其善人之视己如见其肺肝然则何益矣此谓诚于中形于外故君子必慎其独也曾子曰十目所视十手所指其严乎富润屋德润身心广体胖故君子必诚其意诗云瞻彼淇澳菉竹猗猗有斐君子如切如磋如琢如磨瑟兮僩兮赫兮喧兮有斐君子终不可諠兮如切如磋者道学也如琢如磨者自脩也瑟兮僩兮者恂慄也赫兮喧兮者威仪也有斐君子终不可諠兮者道盛德至善民之不能忘也诗云于戏前王不忘君子贤其贤而亲其亲小人乐其乐而利其利此以没世不忘也康诰曰克明德大甲曰顾諟天之明命帝典曰克明峻德皆自明也汤之盘铭曰苟日新日日新又日新康诰曰作新民诗曰周虽旧邦其命惟新是故君子无所不用其极诗云邦畿千里惟民所止诗云缗蛮黄鸟止于丘隅子曰于止知其所止可以人而不如鸟乎诗云穆穆文王于缉熙敬止为人君止于仁为人臣止于敬为人子止于孝为人父止于慈与国人交止于信子曰听讼吾犹人也必也使无讼乎无情者不得尽其辞大畏民志此谓知本所谓脩身在正其心者身有所忿懥则不得其正有所恐惧则不得其正有所好乐则不得其正有所忧患则不得其正心不在焉视而不见听而不闻食而不知其味此谓脩身在正其心所谓齐其家在脩其身者人之其所亲爱而辟焉之其所贱恶而辟焉之其所畏敬而辟焉之其所哀矜而辟焉之其所敖惰而辟焉故好而知其恶恶而知其美者天下鲜矣故谚有之曰人莫知其子之恶莫知其苗之硕此谓身不脩不可以齐其家所谓治国必先齐其家者其家不可教而能教人者无之故君子不出家而成教于国孝者所以事君也弟者所以事长也慈者所以使众也康诰曰如保赤子心诚求之虽不中不远矣未有学养子而后嫁者也一家仁一国兴仁一家让一国兴让一人贪戾一国作乱其机如此此谓一言偾事一人定国尧舜率天下以仁而民从之桀纣率天下以暴而民从之其所令反其所好而民不从是故君子有诸己而后求诸人无诸己而后非诸人所藏乎身不恕而能喻诸人者未之有也故治国在齐其家诗云桃之夭夭其叶蓁蓁之子于归宜其家人宜其家人而后可以教国人诗云宜兄宜弟宜兄宜弟而后可以教国人诗云其仪不忒正是四国其为父子兄弟足法而后民法之也此谓治国在齐其家所谓平天下在治其国者上老老而民兴孝上长长而民兴弟上恤孤而民不倍是以君子有絜矩之道也所恶于上毋以使下所恶于下毋以事上所恶于前毋以先后所恶于后毋以从前所恶于右毋以交于左所恶于左毋以交于右此之谓絜矩之道诗云乐只君子民之父母民之所好好之民之所恶恶之此之谓民之父母诗云节彼南山维石巖巖赫赫师尹民具尔瞻有国者不可以不慎辟则为天下僇矣诗云殷之未丧师克配上帝仪监于殷峻命不易道得众则得国失众则失国是故君子先慎乎德有德此有人有人此有土有土此有财有财此有用德者本也财者末也外本内末争民施夺是故财聚则民散财散则民聚是故言悖而出者亦悖而入货悖而入者亦悖而出康诰曰惟命不于常道善则得之不善则失之矣楚书曰楚国无以为宝惟善以为宝舅犯曰亡人无以为宝仁亲以为宝秦誓曰若有一介臣断断兮无他技其心休休焉其如有容焉人之有技若己有之人之彦圣其心好之不啻若自其口出寔能容之以能保我子孙黎民尚亦有利哉人之有技媢嫉以恶之人之彦圣而违之俾不通寔不能容以不能保我子孙黎民亦曰殆哉唯仁人放流之迸诸四夷不与同中国此谓唯仁人为能爱人能恶人见贤而不能举举而不能先命也见不善而不能退退而不能远过也好人之所恶恶人之所好是谓拂人之性菑必逮夫身是故君子有大道必忠信以得之骄泰以失之生财有大道生之者众食之者寡为之者疾用之者舒则财恆足矣仁者以财发身不仁者以身发财未有上好仁而下不好义者也未有好义其事不终者也未有府库财非其财者也孟献子曰畜马乘不察于鸡豚伐冰之家不畜牛羊百乘之家不畜聚敛之臣与其有聚敛之臣宁有盗臣此谓国不以利为利以义为利也长国家而务财用者必自小人矣彼为善之小人之使为国家菑害并至虽有善者亦无如之何矣此谓国不以利为利以义为利也礼记经学典籍礼经类Xï冠义凡人之所以为人者礼义也礼义之始在于正容体齐颜色顺辞令容体正颜色齐辞令顺而后礼义备以正君臣亲父子和长幼Xï君臣正父子亲长幼和而后礼义立故冠而后服备服备而后容体正颜色齐辞令顺故曰冠者礼之始也是故古者圣王重冠Xï古者冠礼筮日筮宾所以敬冠事敬冠事所以重礼重礼所以为国本也Xï故冠于阼以着代也醮于客位三加弥尊加有成也已冠而字之成人之道也Xï见于母母拜之见于兄弟兄弟拜之成人而与为礼也玄冠玄端奠挚于君遂以挚见于乡大夫乡先生以成人见也Xï成人之者将责成人礼焉也责成人礼焉者将责为人子为人弟为人臣为人少者之礼行焉将责四者之行于人其礼可不重与Xï故孝弟忠顺之行立而后可以为人可以为人而后可以治人也故圣王重礼故曰冠者礼之始也嘉事之重者也Xï是故古者重冠重冠故行之于庙行之于庙者所以尊重事尊重事而不敢擅重事不敢擅重事所以自卑而尊先祖也礼记经学典籍礼经类Xï昏义昏礼者将合二姓之好上以事宗庙而下以继后世也故君子重之Xï是以昏礼纳采问名纳吉纳征请期皆主人筵几于庙而拜迎于门外入揖让而升听命于庙所以敬慎重正昏礼也Xï父亲醮子而命之迎男先于女也子承命以迎主人筵几于庙而拜迎于门外壻执鴈入揖让升堂再拜奠鴈盖亲受之于父母也Xï降出御妇车而壻授绥御轮三周先俟于门外妇至壻揖妇以入共牢而食合卺而酳所以合体同尊卑以亲之也Xï敬慎重正而后亲之礼之大体而所以成男女之别而立夫妇之义也男女有别而后夫妇有义夫妇有义而后父子有亲父子有亲而后君臣有正Xï故曰昏礼者礼之本也Xï夫礼始于冠本于昏重于丧祭尊于朝聘和于射乡此礼之大体也Xï夙兴妇沐浴以俟见质明赞见妇于舅姑执笲枣栗段脩以见赞醴妇妇祭脯醢祭醴成妇礼也Xï舅姑入室妇以特豚馈明妇顺也厥明舅姑共飨妇以一献之礼奠酬舅姑先降自西阶妇降自阼阶以着代也Xï成妇礼明妇顺又申之以着代所以重责妇顺焉也妇顺者顺于舅姑和于室人而后当于夫以成丝麻布帛之事以审守委积盖藏Xï是故妇顺备而后内和理内和理而后家可长久也故圣王重之Xï是以古者妇人先嫁三月祖祢未毁教于公宫祖祢既毁教于宗室教以妇德妇言妇容妇功教成祭之牲用鱼芼之以苹藻所以成妇顺也Xï古者天子后立六宫三夫人九嫔二十七世妇八十一御妻以听天下之内治以明章妇顺故天下内和而家理Xï天子立六官三公九卿二十七大夫八十一元士以听天下之外治以明章天下之男教故外和而国治故曰天子听男教后听女顺Xï天子理阳道后治阴德天子听外治后听内职教顺成俗外内和顺国家理治此之谓盛德Xï是故男教不脩阳事不得适见于天日为之食妇顺不脩阴事不得适见于天月为之食Xï是故日食则天子素服而脩六官之职荡天下之阳事月食则后素服而脩六宫之职荡天下之阴事故天子之与后犹日之与月阴之与阳相须而后成者也Xï天子脩男教父道也后脩女顺母道也Xï故曰天子之与后犹父之与母也故为天王服斩衰服父之义也为后服资衰服母之义也礼记经学典籍礼经类Xï乡饮酒义乡饮酒之义主人拜迎宾于庠门之外入三揖而后至阶三让而后升所以致尊让也盥洗扬觯所以致絜也Xï拜至拜洗拜受拜送拜既所以致敬也Xï尊让絜敬也者君子之所以相接也君子尊让则不争絜敬则不慢不慢不争则远于鬭辨矣不鬭辨则无暴乱之祸矣斯君子所以免于人祸也故圣人制之以道Xï乡人士君子尊于房中之间宾主共之也尊有玄酒贵其质也羞出自东房主人共之也洗当东荣主人之所以自絜而以事宾也Xï宾主象天地也介僎象阴阳也三宾象三光也让之三也象月之三日而成魄也四面之坐象四时也Xï天地严凝之气始于西南而盛于西北此天地之尊严气也此天地之义气也天地温厚之气始于东北而盛于东南此天地之盛德气也此天地之仁气也Xï主人者尊宾故坐宾于西北而坐介于西南以辅宾Xï宾者接人以义者也故坐于西北主人者接人以德厚者也故坐于东南而坐僎于东北以辅主人也Xï仁义接宾主有事俎豆有数曰圣圣立而将之以敬曰礼礼以体长幼曰德德也者得于身也Xï¨§Í°故曰古之学术道者将以得身也是故圣人务焉Xï祭荐祭酒敬礼也哜肺尝礼也啐酒成礼也Xï于席末言是席之正非专为饮食也为行礼也此所以贵礼而贱财也卒觯致实于西阶上言是席之上非专为饮食也此先礼而后财之义也Xï先礼而后财则民作敬让而不争矣Xï乡饮酒之礼六十者坐五十者立侍以听政役所以明尊长也六十者三豆七十者四豆八十者五豆九十者六豆所以明养老也Xï民知尊长养老而后乃能入孝弟民入孝弟出尊长养老而后成教成教而后国可安也Xï君子之所谓孝者非家至而日见之也合诸乡射教之乡饮酒之礼而孝弟之行立矣孔子曰吾观于乡而知王道之易易也Xï主人亲速宾及介而众宾自从之至于门外主人拜宾及介而众宾自入贵贱之义别矣Xï三揖至于阶三让以宾升拜至献酬辞让之节繁及介省矣至于众宾升受坐祭立饮不酢而降隆杀之义别矣Xï工入升歌三终主人献之笙入三终主人献之间歌三终合乐三终工告乐备遂出Xï一人扬觯乃立司正焉知其能和乐而不流也Xï宾酬主人主人酬介介酬众宾少长以齿终于沃洗者焉知其能弟长而无遗矣Xï降说屦升坐脩爵无数饮酒之节朝不废朝莫不废夕宾出主人拜送节文终遂焉知其能安燕而不乱也Xï贵贱明隆杀辨和乐而不流弟长而无遗安燕而不乱此五行者足以正身安国矣彼国安而天下安Xï故曰吾观于乡而知王道之易易也Xï乡饮酒之义立宾以象天立主以象地设介僎以象日月立三宾以象三光古之制礼也经之以天地纪之以日月参之以三光政教之本也Xï亨狗于东方祖阳气之发于东方也洗之在阼其水在洗东祖天地之左海也尊有玄酒教民不忘本也Xï宾必南乡东方者春春之为言蠢也产万物者圣也南方者夏夏之为言假也养之长之假之仁也Xï西方者秋秋之为言愁也愁之以时察守义者也北方者冬冬之为言中也中者藏也是以天子之立也左圣乡仁右义偝藏也Xï介必东乡介宾主也主人必居东方东方者春春之为言蠢也产万物者也主人者造之产万物者也Xï月者三日则成魄三月则成时是以礼有三让建国必立三卿三宾者政教之本礼之大参也礼记经学典籍礼经类Xï射义古者诸侯之射也必先行燕礼卿大夫士之射也必先行乡饮酒之礼故燕礼者所以明君臣之义也乡饮酒之礼者所以明长幼之序也Xï故射者进退周还必中礼内志正外体直然后持弓矢审固持弓矢审固然后可以言中此可以观德行矣Xï其节天子以驺虞为节诸侯以貍首为节卿大夫以采苹为节士以采繁为节驺虞者乐官备也貍首者乐会时也Xï采苹者乐循法也采繁者乐不失职也是故天子以备官为节诸侯以时会天子为节卿大夫以循法为节士以不失职为节Xï故明乎其节之志以不失其事则功成而德行立德行立则无暴乱之祸矣功成则国安故曰射者所以观盛德也Xï是故古者天子以射选诸侯卿大夫士射者男子之事也因而饰之以礼乐也故事之尽礼乐而可数为以立德行者莫若射故圣王务焉Xï是故古者天子之制诸侯岁献贡士于天子天子试之于射宫其容体比于礼其节比于乐而中多者得与于祭Xï其容体不比于礼其节不比于乐而中少者不得与于祭数与于祭而君有庆数不与于祭而君有让数有庆而益地数有让而削地Xï故曰射者射为诸侯也是以诸侯君臣尽志于射以习礼乐夫君臣习礼乐而以流亡者未之有也Xï故诗曰曾孙侯氏四正具举大夫君子凡以庶士小大莫处御于君所以燕以射则燕则誉Xï言君臣相与尽志于射以习礼乐则安则誉也是以天子制之而诸侯务焉此天子之所以养诸侯而兵不用诸侯自为正之具也Xï孔子射于矍相之圃盖观者如堵墙射至于司马使子路执弓矢出延射曰贲军之将亡国之大夫与为人后者不入其余皆入Xï盖去者半入者半Xï又使公罔之裘序点扬觯而语公罔之裘扬觯而语曰幼壮孝弟耆耋好礼不从流俗脩身以俟死者不在此位也Xï盖去者半处者半序点又扬觯而语曰好学不倦好礼不变旄期称道不乱者不在此位也盖㢙有存者Xï射之为言者绎也或曰舍也绎者各绎己之志也故心平体正持弓矢审固持弓矢审固则射中矣Xï故曰为人父者以为父鹄为人子者以为子鹄为人君者以为君鹄为人臣者以为臣鹄Xï故射者各射己之鹄故天子之大射谓之射侯射侯者射为诸侯也射中则得为诸侯射不中则不得为诸侯Xï天子将祭必先习射于泽泽者所以择士也已射于泽而后射于射宫Xï射中者得与于祭不中者不得与于祭不得与于祭者有让削以地得与于祭者有庆益以地进爵绌地是也Xï故男子生桑弧蓬矢六以射天地四方天地四方者男子之所有事也故必先有志于其所有事然后敢用谷也饭食之谓也Xï射者仁之道也射求正诸己己正而后发发而不中则不怨胜己者反求诸己而已矣Xï孔子曰君子无所争必也射乎揖让而升下而饮其争也君子Xï孔子曰射者何以射何以听循声而发发而不失正鹄者其唯贤者乎若夫不肖之人则彼将安能以中诗云发彼有的以祈尔爵Xï祈求也求中以辞爵也酒者所以养老也所以养病也求中以辞爵者辞养也礼记经学典籍礼经类Xï燕义古者周天子之官有庶子官庶子官职诸侯卿大夫士之庶子之卒掌其戒令与其教治别其等正其位Xï国有大事则率国子而致于大子唯所用之若有甲兵之事则授之以车甲合其卒伍置其有司以军法治之司马弗正Xï凡国之政事国子存游卒使之脩德学道春合诸学秋合诸射以考其艺而进退之Xï诸侯燕礼之义君立阼阶之东南南乡尔卿大夫皆少进定位也君席阼阶之上居主位也君独升立席上西面特立莫敢适之义也Xï设宾主饮酒之礼也使宰夫为献主臣莫敢与君亢礼也Xï不以公卿为宾而以大夫为宾为疑也明嫌之义也宾入中庭君降一等而揖之礼之也Xï君举旅于宾及君所赐爵皆降再拜稽首升成拜明臣礼也君荅拜之礼无不荅明君上之礼也臣下竭力尽能以立功于国君必报之以爵禄Xï故臣下皆务竭力尽能以立功是以国安而君宁礼无不荅言上之不虚取于下也上必明正道以道民民道之而有功然后取其什一故上用足而下不匮也是以上下和亲而不相怨也Xï和宁礼之用也此君臣上下之大义也故曰燕礼者所以明君臣之义也Xï席小卿次上卿大夫次小卿士庶子以次就位于下献君君举旅行酬而后献卿Xï卿举旅行酬而后献大夫大夫举旅行酬而后献士士举旅行酬而后献庶子俎豆牲体荐羞皆有等差所以明贵贱也礼记经学典籍礼经类Xï聘义聘礼上公七介侯伯五介子男三介所以明贵贱也介绍而传命君子于其所尊弗敢质敬之至也Xï三让而后传命三让而后入庙门三揖而后至阶三让而后升所以致尊让也Xï君使士迎于竟大夫郊劳君亲拜迎于大门之内而庙受北面拜贶拜君命之辱所以致敬也Xï敬让也者君子之所以相接也故诸侯相接以敬让则不相侵陵卿为上摈大夫为承摈士为绍摈Xï君亲礼宾宾私面私觌致饔饩还圭璋贿赠飨食燕所以明宾客君臣之义也Xï故天子制诸侯比年小聘三年大聘相厉以礼使者聘而误主君弗亲飨食也所以愧厉之也Xï诸侯相厉以礼则外不相侵内不相陵此天子之所以养诸侯兵不用而诸侯自为正之具也Xï以圭璋聘重礼也已聘而还圭璋此轻财而重礼之义也诸侯相厉以轻财重礼则民作让矣主国待客出入三积饩客于舍五牢之具陈于内Xï米三十车禾三十车刍薪倍禾皆陈于外乘禽日五双群介皆有饩牢壹食再飨燕与时赐无数所以厚重礼也Xï古之用财者不能均如此然而用财如此其厚者言尽之于礼也尽之于礼则内君臣不相陵而外不相侵故天子制之而诸侯务焉尔Xï聘射之礼至大礼也质明而始行事日几中而后礼成非强有力者弗能行也Xï故强有力者将以行礼也酒清人渴而不敢饮也肉干人饥而不敢食也日莫人倦齐庄正齐而不敢解惰Xï以成礼节以正君臣以亲父子以和长幼此众人之所难而君子行之故谓之有行有行之谓有义有义之谓勇敢Xï故所贵于勇敢者贵其能以立义也所贵于立义者贵其有行也所贵于有行者贵其行礼也故所贵于勇敢者贵其敢行礼义也Xï故勇敢强有力者天下无事则用之于礼义天下有事则用之于战胜用之于战胜则无敌用之于礼义则顺治外无敌内顺治此之谓盛德Xï故圣王之贵勇敢强有力如此也勇敢强有力而不用之于礼义战胜而用之于争鬭则谓之乱人刑罚行于国所诛者乱人也如此则民顺治而国安也Xï子贡问于孔子曰敢问君子贵玉而贱珉者何也为玉之寡而珉之多与孔子曰非为珉之多故贱之也玉之寡故贵之也夫昔者君子比德于玉焉Xï温润而泽仁也缜密以栗知也廉而不刿义也垂之如队礼也Xï叩之其声清越以长其终诎然乐也瑕不揜瑜瑜不揜瑕忠也孚尹旁达信也气如白虹天也Xï精神见于山川地也圭璋特达德也天下莫不贵者道也诗云言念君子温其如玉故君子贵之也礼记经学典籍礼经类Xï丧服四制凡礼之大体体天地法四时则阴阳顺人情故谓之礼訾之者是不知礼之所由生也Xï夫礼吉凶异道不得相干取之阴阳也丧有四制变而从宜取之四时也Xï有恩有理有节有权取之人情也恩者仁也理者义也节者礼也权者知也仁义礼智人道具矣Xï其恩厚者其服重故为父斩衰三年以恩制者也Xï门内之治恩揜义门外之治义断恩资于事父以事君而敬同贵贵尊尊义之大者也故为君亦斩衰三年以义制者也Xï三日而食三月而沐期而练毁不灭性不以死伤生也Xï丧不过三年苴衰不补坟墓不培祥之日鼓素琴告民有终也以节制者也资于事父以事母而爱同Xï天无二日土无二王国无二君家无二尊以一治之也故父在为母齐衰期者见无二尊也Xï杖者何也爵也三日授子杖五日授大夫杖七日授士杖或曰担主或曰辅病妇人童子不杖不能病也Xï百官备百物具不言而事行者扶而起言而后事行者杖而起身自执事而后行者面垢而已Xï秃者不髽伛者不袒跛者不踊老病不止酒肉凡此八者以权制者也Xï始死三日不怠三月不解期悲哀三年忧恩之杀也圣人因杀以制节Xï此丧之所以三年贤者不得过不肖者不得不及此丧之中庸也王者之所常行也Xï书曰高宗谅闇三年不言善之也王者莫不行此礼何以独善之也曰高宗者武丁武丁者殷之贤王也Xï继世即位而慈良于丧当此之时殷衰而复兴礼废而复起故善之善之故载之书中而高之故谓之高宗Xï三年之丧君不言书云高宗谅闇三年不言此之谓也然而曰言不文者谓臣下也Xï礼斩衰之丧唯而不对齐衰之丧对而不言大功之丧言而不议缌小功之丧议而不及乐Xï父母之丧衰冠绳缨菅屦三日而食粥三月而沐期十三月而练冠三年而祥Xï比终兹三节者仁者可以观其爱焉知者可以观其理焉强者可以观其志焉礼以治之义以正之孝子弟弟贞妇皆可得而察焉