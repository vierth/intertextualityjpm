雷霆玉枢宥罪法忏正统道藏三家本一卷洞真部威仪类雷霆玉枢宥罪法懴恭闻髙上神霄之天九天应元之府辽邈岂惟于劫仭感通端自于一心恭燃道德之眞香仰叩虚无之圣境谨凭一炷徧达万灵以今等皈命投诚启告供养无上至眞道经师寳三境髙尊九天应元雷声普化天尊九霄雷霆帝眞卿师使相十方诸天帝君三十六天上圣玉枢启教雷师皓翁眞君雷部官衆三界万灵恭望洪慈俯垂降格普仗眞香悉同供养闻赤书玉字昔元始开碧落以度人凤笈龙章由雷师自神霄而阐化恭惟九天应元雷声普化天尊号应九天贞明之大圣寔乃玉清眞王之化身恩被十方德沾万彚统天三十六天天归宰制之权历劫千五百劫劫轸慈悲之念苟运寸诚而称诵当令万愿以克从凡所希求悉应其感等以今谨爲入事意向来诚意巳具敷宣谅沐髙眞俯垂省览伏惟九天应元雷声普化天尊大圣大慈至皇至道爲羣生父爲万灵师若人称名咸得如意以今法衆等谨与某恭对道前志心皈依䖍诚朝礼九天应元雷声普化天尊睿号自一天至三十六天由一拜至三十六拜声声不息拜拜无停恭望道慈流光寳座俯鑑由中之悃曲垂从欲之仁等下情无任瞻望恩光激切屏营之至谨启次讃曰祖炁氤氲满太虚九天元是九天居驱雷役两飞金篆活物生人备玉枢三界有情皆得度十方无路不通车大哉普化明元始日月齐光信不诬皈命礼大哉普化天尊闻一炁分眞九天布化至皇至道爲羣生父爲万灵师亘古亘今运三界心总五雷令调和隂阳而陶冶万物经纬天地而作成四时身坐玉梵层台手举金光如意宣说玉枢妙旨传授雷师皓翁普利益于衆生遂流通于下士如先觉如后觉皆知奉于眞宗若有知若无知悉超悟于至道等钦承寳训得阅琅书洪惟普化天尊抑乃长生大帝主治九天应元之府总制五雷斩勘之司鑑观万天浮游三界掌雷部鬼神之録握人间善恶之权赏罚无私毫分罔失储勲累行者则登庸简録邪心不孝者则斩神诛魂是故皈命神霄投诚玉府切念某等凡胎浊质走肉行尸历劫迨今罪如山积心三恶业贪嗔愚痴身三恶业杀盗邪婬口四恶业两舌恶骂绮语妄言起心动念恣意妄行䙝渎圣眞冒触天地呵毁风雨祼露星辰违背君师忤逆父母欺凌孤弱傲睨亲朋杀害群生抛撒五谷大秤小斗人百己千酷法严刑强侵冒占姧私邪婬妖巫叛逆从微至着日积月深遂至鬼妬神憎天嗔地怒诸如罪犯无路首陈今对道前求哀懴悔伏愿雷声普化帝德好生赦前生今世之愆悉同冰泮禳三衰九横之厄咸似雪消俾身位之安宁冀门庭之清肃见存眷属举臻覆护而享康荣过往祖先俱沐超凌而登快乐等称扬名号着想尊容遥瞻三十六天倾心皈敬求懴百千万罪随念解除各运恭虔先伸讃咏天尊千五百劫先清净心发广大愿普愿未来一切衆诸天诸地十方界若或有人闻吾名皈命一声悉超涣今日等皈命礼九光殿中曲宻房玉梵七寳层台上九天贞明大圣尊惟愿不舍当来誓肸蠁垂光烛道场龙旂鸾辂倐飘飖三十六天同下盻等小兆多生幸一心皈向普化君志心朝礼髙上道寂天髙上阳岐天志心朝礼九天应元雷声普化天尊髙上洞光天髙上紫沖天髙上玉灵天髙上淸虚天志心朝礼九天应元雷声普化天尊髙上微果天髙上正心天髙上道元天髙上太皇天志心朝礼九天应元雷声普化天尊髙上玄沖天髙上极眞天髙上梵炁天髙上辅帝天志心朝礼九天应元雷声普化天尊髙上玄宗天髙上歴偏天髙上左罡天髙上主化天志心朝礼九天应元雷声普化天尊髙上符临天髙上保华天髙上定精天髙上靑华天志心朝礼九天应元雷声普化天尊髙上景琅天髙上丹精天髙上安墠天髙上广宗天志心朝礼九天应元雷声普化天尊髙上浩帝天髙上希玄天髙上庆含天髙上天娄天志心朝礼九天应元雷声普化天尊髙上变仙天髙上昇玄天髙上敬皇天髙上移神天志心朝礼九天应元雷声普化天尊髙上琼灵天髙上昇极天围绕讃曰无上玉清王统天三十六九天普化君化形十方界披髪骑麒麟赤脚蹑层冰手把九天炁啸风鞭雷霆能以智慧力摄伏诸魔精济度长夜魂利益于衆生如彼银河水千眼千月轮誓于未来世永敭天尊教礼足各长跪懴悔法衆等志心皈身皈神皈命无上三寳髙尊九天应元雷声普化天尊雷霆列圣在会群眞伏望大慈同垂巨泽普降洪恩以今等皈命投诚一心懴悔切念某爰从曩劫乃至今生故犯误违千愆万罪日深月积曽未披陈杀盗邪婬贪嗔痴爱是非海阔人我山髙或损害有情侵伤物命或迷眞背道犯戒违科衅结幽司名拘隂籍或在七元曹局之内或在三官府署之中或下鬼之诉诬或上天之谴责未蒙原赦恐致缠绵兼虑九曜嵚㠌五行竒蹇隂阳交运甲子分元或逢六害七伤或值孤辰寡宿流年冲併本命衰微劫杀亡神天罗地网或土木方隅之有犯或水火囚狱之爲灾呪诅侵凌𡨚雠报对菑凶罔测迍滞多端非頼懴陈曷由解释仰祈上圣俯鑑愚𠂻祈巨泽于方来赦多愆于巳往灾随电扫福逐云生行藏消非横之虞视履纳泰和之庆星辰顺度运限开通一切时中永依道䕃志心稽首礼谢无上至眞三寳三启颂三礼谢经囬向向来礼懴经功德巳遂周圆恭对道前特伸囬向伏愿三寳髙尊九天上圣雷部官衆三界万灵同赐鑑明普垂福佑降九霄五雷之炁敷钖其人赦千生万劫之愆消除诸障恭望天尊大慈天尊大圣随心叶祷应念而成俾令某身命永坚室家胥庆所求者遂所感者通所欲者从所禳者却此生他世常遇正因一切有情同登道岸爲上因縁稽首称念三淸三境天尊雷声普化天尊玄恩赦罪天尊福生无量天尊不可思议功德雷霆玉枢宥罪法懴