御定历代纪事年表序御制歴代纪事年表序古者纪事之书其体有二专纪一事而具其始末者尚书之体也编年而通纪一时之事者春秋之体也自汉司马迁作史记尽变尚书春秋之体而后世为史者皆师之然其法实不外乎尚书春秋其本纪世家即春秋通纪时事之体八书与列传即尚书专纪一事之体而所谓年表者又编年之变例也歴代之史具矣而表多缺焉康熙四十四年春朕南廵吴㑹有儒生龚士炯进其所编歴代年表若干卷起陶唐而终于隋朕惜其用心之勤而业未竟也乃命侍郎周清原内阁学士王之枢续之讫于元至正之末凡一百卷其体依倣诸史而微有别者诸史之表各分一𩔖而是编则王侯宰辅以及外蕃层次附列于帝纪之下诸史之表独载废置朝㑹征伐之大者而是编则每事皆系焉是其所以异也代逺文繁亲加裁定复考正三元甲子编年一卷列诸简端昔宋袁枢为纪事本末朱子以为与资治通鑑相表里亦犹左氏之于春秋既依经以作传而复别为国语以相错综也以是知纪事之书不厌其𩔖之广盖以厯世乆逺事物纷赜观者易于遗忘故别为一体以提其要而使致详焉是编之作亦所以备史之一𩔖云耳翰林检讨马豫锓板告竣为序其大指如此康熙五十四年四月二十四日进呈表歴代纪事年表进呈表纂修歴代纪事年表内阁学士兼礼部侍郎臣王之枢诚惶诚恐稽首顿首上言伏以羣籍之垂训孔多道则同归而不易累代之编年维永表以条析而弥彰徴往察来本春秋而扩经中之史维风淑世叅纲目而𢎞史中之经恪奉圣裁遹观全帙仰尘册府流耀艺林钦惟皇帝陛下道合君师徳隆作述传伊祁之治统兼综乎虞夏商周溯泗水之心源倂逮夫关闽濂洛藴诸经而该六艺靡窥圣学髙深披万卷而贯百家咸仰宸衷㣲宻宣典谟于寰宇日月同昭定贤圣之鸿篇球圗共灿廼者念前言于歴代不易蒐罗思年表之一书可资叅考惟是年表之体昉自龙门而纪载未周厥后目録之文见于洓水而採摭仍略此代迁表立须博约之咸宜而国纬年经期科条之悉备自布衣臣龚士炯初进之本例粗具而辑未成洎侍郎臣周清原奉纂之时事方殷而身忽逝重烦睿虑降勅云霄爰以斯书授臣编集伏念臣之枢夙陪讲谬厠纶扉未竭涓埃少酬髙厚叨膺委任容积嵗以成书更荷宠荣许臣家居而设局清原子监生臣嘉桢分襄铅椠臣子教习㑹附订鲁鱼且翰林马豫既司讐校于西清复董枣梨于南省则曰裒列朝之史时披御府之书举例𤼵凡惧遗纎细阐幽釐异恐失硏磨局界区分比十表于史迁而世逺原端竟委视目録于通鑑而言详若宜大书若宜分注若宜虚其天位若宜列之下方每体谨严之㫖于春秋仍傚劝惩之义于纲目上述尧舜道法不掩于事词下讫宋元政蹟互存其得失侯封王爵各编缀于当时遗行微言兼旁稽于徃牒但歴年云乆曷以传信而无讹且诸説实繁奚自折衷而悉当屡缮藁本上彻经帷欣荷万㡬之余常垂乙夜之览或详或略咸化裁于圣心载损载増皆禀承于宸断从此天时统于上有嵴而有伦人事纪于中不淆而不漏同条共贯阅数世恍如一篇中土遐方虽诸国无逾尺愊而且天潢派别按谱而较若列眉舆地代更披图而了如指掌编成百卷无事泛渉乎羣书嵗㡬四千斯足包举乎全史臣之枢自康熙四十六年奉命至五十一年告竣才谢三长惊星霜之数易虑疎一得若渊谷之常临乃帝綍之特颁许头衔之详列望彤墀而永戴对汗简以増惭伏愿离照无方干行不息崇同文之盛治广声教于羣伦懋稽古之隆规遍仪型于四表光垂玉版方金鑑之恒悬芬溢琅函偕贞符而并久无任瞻天仰圣激切屏营之至谨奉表随进以闻康熙五十一年四月初七王之枢谨上表职名歴代纪事年表职名康熙五十年正月二十三日奉㫖开载纂修等官职名纂修官内阁学士兼礼部侍郎王之枢工部右侍郎周清原协纂人员监生考授州同知周嘉桢校勘官经筵讲官内阁学士兼礼部侍郎蔡升元经筵讲官内阁学士兼礼部侍郎兼管詹事府詹事事杨瑄日讲官起居注詹事府少詹事兼翰林院侍讲学士查昇日讲官起居注翰林院侍讲学士今任编修陈壮履日讲官起居注翰林院侍讲学士励廷仪日讲官起居注翰林院侍讲钱名世日讲官起居注左春坊左中允兼翰林院编修汪士鋐日讲官起居注左春坊左赞善兼翰林院检讨蒋廷钖日讲官起居注翰林院检讨张廷玉皇太子讲官翰林院编修汪灏翰林院编修查慎行翰林院编修陈邦彦翰林院编修贾国维翰林院修撰赵熊诏内阁撰文中书舎人王图炳校刋官翰林院检讨马豫凡例歴代纪事年表凡例一司马迁史记年表及司马光通鑑目録皆以年为经以国为纬属词殊略之枢等奉命纂歴代年表本斯例以纪事其有可垂法戒者悉予採入一年表纪歴代之事以朱子通鑑纲目南轩纲目前编商辂续纲目为主酌加裁损兼欲考据详明复参之司马光资治通鑑金履祥通鑑前编薛应旂宋元通鑑及二十一史一分格次第每年以甲子冠于上首王朝次侯国又次外国此一统时之正例也如南北朝既非正统则两层分列各以其王侯系于下其有时势不同随宜变格仍不外年经国纬之意一纲目于王朝之下凡侯国及僣窃之主分别书于嵗首而逐月杂纪衆事年表则各予一格各纪其事事或互见一略一详数层横列逐年相承分阅之即割据之世井然不紊接阅之虽数十年之久如一篇焉一纲目于正统之君则大书其谥号年号非正统则分注之年表之体虽不同于纲目然如三国时纪汉于上视纲目之大书列魏吴于下视纲目之分注其有闗大义一也厥后凡遇分注之国必置王朝之下倣此一通鑑目録采七政之要着于史者置之上方衆国之事不论正闰皆列下方今则遇正统之君尊而纪之上方名曰天位书七政于其中若楚汉之际及吕后新莽南北朝五季均非正统降置次格而虚其上方遇曰食星变酌依目録例书上方之内存天位也如唐宋之初虽虚天位而正统已有所属仍书天文于唐宋格中不在此例一王侯封爵叅照史表列传本纪以叙其始封改封进封袭封及降削追赠之故其有闗当代之事详见本代格内而于其人之本格间存梗概至其平生遗事为得为失约举本格卒年之后或人有可传而无封爵则于其本代格内因事及之一同异姓封爵各以五等为序其已入表格仍有事见他年者书曰至某年再见或有改封及卒年未着明者不书再见阙疑也叛逆则旁注其姓名使不得与纯臣等也其无闗重轻者不入惧繁冗也一自古外国见于载籍而方隅风土汉以后渐详今附入下格庶东西朔南日月照临之域皆因事得书可资考识云一年表始唐虞讫宋元代殊事异表亦随时变式随式变例各有取义凡例中不能逐代详列今于每卷之首间附表例説以𤼵明其䕏目録钦定四库全书史部四御定歴代纪事年表目録别史𩔖卷一凡一百有二年起甲辰唐帝尧元载止乙酉唐帝尧一百有二载卷二凡五十年起丙戌虞帝舜元载止乙亥虞帝舜五十载卷三凡四百三十九年起丙子夏后禹元嵗止甲午夏王桀五十有二歳卷四凡三百六十五年起乙未商王成汤十有八祀止己亥商王阳甲七祀卷五凡二百七十九年起庚子殷王盘庚元祀止戊寅殷王纣三十有二祀卷六凡二百二十八年起己夘周武王十三年止丙寅周孝王十五年卷七凡一百七十二年起丁夘周夷王元年止戊午周平王四十八年卷八凡四十一年起己未周平王四十九年止己亥周庄王十五年卷九凡三十年起庚子周僖王元年止己巳周恵王二十五年卷十凡三十三年起庚午周襄王元年止壬寅周襄王三十三年卷十一凡二十八年起癸夘周顷王元年止庚午周定王十六年卷十二凡十九年起辛未周定王十七年止己丑周简王十四年卷十三凡二十七年起庚寅周灵王元年止丙辰周灵王二十七年卷十四凡二十五年起丁巳周景王元年止辛巳周景王二十五年卷十五凡二十一年起壬午周敬王元年止壬寅周敬王二十一年卷十六凡二十三年起癸夘周敬王二十二年止乙丑周敬王四十四年卷十七凡七十二年起丙寅周元王元年止丁丑周威烈王二十二年卷十八凡八十九年起戊寅周威烈王二十三年止丙午周慎靓王六年卷十九凡六十八年起丁未周赧王元年止甲寅秦庄襄王三年卷二十凡四十年起乙夘秦王政元年止甲午秦二世皇帝三年卷二十一凡十二年起乙未楚义帝元年汉王元年西楚霸王元年止丙午汉髙帝十二年卷二十二凡三十八年起丁未汉恵帝元年止甲申汉文帝后七年卷二十三凡二十八年起乙酉汉景帝元年止壬子汉武帝元光六年卷二十四凡二十四年起癸丑汉武帝元朔元年止丙子汉武帝元封六年卷二十五凡三十九年起丁丑汉武帝太初元年止乙夘汉宣帝地节四年卷二十六凡三十七年起丙辰汉宣帝元康元年止壬辰汉成帝建始四年卷二十七凡二十八年起癸巳汉成帝河平元年止庚申汉哀帝元夀二年卷二十八凡二十四年起辛酉汉平帝元始元年止甲申汉淮阳王更始二年卷二十九凡三十三年起乙酉汉光武帝建武元年止丁巳汉光武帝建武中元二年卷三十凡三十一年起戊午汉明帝永平元年止戊子汉章帝章和二年卷三十一凡三十一年起己丑汉和帝永元元年止己未汉安帝元初六年卷三十二凡二十七年起庚申汉安帝永宁元年止丙戌汉质帝本初元年卷三十三凡二十一年起丁亥汉桓帝建和元年止丁未汉桓帝永康元年卷三十四凡二十二年起戊申汉灵帝建宁元年止己巳汉灵帝中平六年卷三十五凡十六年起庚午汉献帝初平元年止乙酉汉献帝建安十年卷三十六凡十五年起丙戌汉献帝建安十一年止庚子汉献帝建安二十五年卷三十七凡十七年起辛丑汉昭烈帝章武元年止丁巳汉后帝禅建兴十五年卷三十八凡二十七年有竒起戊午汉后帝禅延熙元年止乙酉魏元帝咸熙二年十一月卷三十九凡二十五年有竒起乙酉晋武帝泰始元年十二月止庚戌晋武帝太熙元年卷四十凡二十六年起辛亥晋恵帝元康元年止丙子晋愍帝建兴四年卷四十一凡二十八年起丁丑晋元帝建武元年止甲辰晋康帝建元二年卷四十二凡二十八年起乙巳晋穆帝永和元年止壬申晋简文帝咸安二年卷四十三凡二十四年起癸酉晋孝武帝宁康元年止丙申晋孝武帝太元二十一年卷四十四凡八年起丁酉晋安帝隆安元年止甲辰晋安帝元兴三年卷四十五凡十五年有竒起乙巳晋安帝义熙元年止庚申晋恭帝元熙二年四月卷四十六凡十一年有竒起庚申宋武帝永初元年六月魏明元帝泰常五年四月止辛未宋文帝元嘉八年魏太武帝神䴥四年卷四十七凡十九年起壬申宋文帝元嘉九年魏太武帝延和元年止庚寅宋文帝元嘉二十七年魏太武帝太平真君十一年卷四十八凡十四年起辛夘宋文帝元嘉二十八年魏太武帝正平元年止甲辰宋孝武帝大明八年魏文成帝和平五年卷四十九凡十四年有竒起乙巳宋明帝泰始元年魏文成帝和平六年止己未宋顺帝昇明三年四月魏孝文帝太和三年正月卷五十凡十四年有竒起己未齐髙帝建元元年四月魏孝文帝太和三年二月止癸酉齐武帝永明十一年魏孝文帝太和十七年卷五十一凡八年有竒起甲戌齐明帝建武元年魏孝文帝太和十八年止壬午齐和帝中兴二年三月魏宣武帝景明三年三月卷五十二凡十三年有竒起壬午梁武帝天监元年四月魏宣武帝景明三年四月止乙未梁武帝天监十四年魏宣武帝延昌四年卷五十三凡十一年起丙申梁武帝天监十五年魏孝明帝熙平元年止丙午梁武帝普通七年魏孝明帝孝昌二年卷五十四凡七年起丁未梁武帝大通元年魏孝明帝孝昌三年止癸丑梁武帝中大通五年魏孝武帝永熙二年卷五十五凡十六年起甲寅梁武帝中大通六年魏孝武帝永熙三年东魏孝静帝天平元年止己巳梁武帝太清三年魏文帝大统十五年东魏孝静帝武定七年卷五十六凡七年有竒起庚午梁简文帝大寳元年魏文帝大统十六年东魏孝静帝武定八年齐文宣帝天保元年止丁丑梁敬帝太平二年九月周孝闵帝元年九月齐文宣帝天保八年三月卷五十七凡九年有竒起丁丑陈武帝永定元年十月周明帝元年十月齐文宣帝天保八年四月止丙戌陈文帝天康元年周武帝天和元年齐后主纬天统二年卷五十八凡十四年起丁亥陈主伯宗光大元年周武帝天和二年齐后主纬天统三年止庚子陈宣帝太建十二年周静帝大象二年卷五十九凡九年起辛丑陈宣帝太建十三年周静帝大定元年隋文帝开皇元年止己酉陈后主叔寳祯明三年隋文帝开皇九年卷六十凡二十八年有竒起庚戌隋文帝开皇十年止戊寅隋恭帝侑义宁二年四月卷六十一凡八年有竒起戊寅隋恭帝侗皇泰元年五月唐髙祖武徳元年五月止丙戌唐髙祖武徳九年卷六十二凡二十三年起丁亥唐太宗贞观元年止己酉唐太宗贞观二十三年卷六十三凡三十四年起庚戌唐髙宗永徽元年止癸未唐髙宗𢎞道元年卷六十四凡二十九年起甲申唐中宗嗣圣元年止壬子唐睿宗太极元年卷六十五凡四十三年起癸丑唐𤣥宗开元元年止乙未唐𤣥宗天寳十四载卷六十六凡七年起丙申唐𤣥宗天寳十五载止壬寅唐肃宗寳应元年卷六十七凡二十一年起癸夘唐代宗广徳元年止癸亥唐徳宗建中四年卷六十八凡二十一年有竒起甲子唐徳宗兴元元年止乙酉唐徳宗贞元二十一年正月卷六十九凡二十一年有竒起乙酉唐顺宗永贞元年二月止丙午唐敬宗宝庆二年卷七十凡三十三年起丁未唐文宗太和元年止己夘唐宣宗大中十三年卷七十一凡二十九年起庚辰唐懿宗咸通元年止戊申唐僖宗文徳元年卷七十二凡十八年有竒起己酉唐昭宗龙纪元年止丁夘唐昭宣帝天祐四年三月卷七十三凡七年有竒起丁夘梁太祖开平元年四月止甲戌梁主瑱干化四年卷七十四凡八年起乙亥梁主瑱贞明元年止壬午梁主瑱龙徳二年卷七十五凡七年起癸未梁主瑱龙徳三年唐庄宗同光元年止己丑唐明宗天成四年卷七十六凡六年起庚寅唐明宗长兴元年止乙未唐主从珂清泰二年卷七十七凡七年起丙申唐主从珂清泰三年晋髙祖天福元年止壬寅晋髙祖天福七年卷七十八凡四年起癸夘晋主重贵天福八年止丙午晋主重贵开运三年卷七十九凡四年起丁未汉髙祖天福十二年止庚戌汉隠帝干祐三年卷八十凡九年起辛亥周太祖广顺元年止己未周世宗显徳六年卷八十一凡十七年起庚申周恭帝元年宋太祖建隆元年止丙子宋太祖开宝九年卷八十二凡二十七年起丁丑宋太宗太平兴国二年止癸夘宋真宗咸平六年卷八十三凡三十四年起甲辰宋真宗景徳元年止丁丑宋仁宗景祐四年卷八十四凡二十六年起戊寅宋仁宗寳元元年止癸夘宋仁宗嘉祐八年卷八十五凡十四年起甲辰宋英宗治平元年止丁巳宋神宗熙宁十年卷八十六凡二十年起戊午宋神宗元丰元年止丁丑宋哲宗绍圣四年卷八十七凡十七年起戊寅宋哲宗元符元年止甲午宋徽宗政和四年卷八十八凡九年起乙未宋徽宗政和五年止癸夘宋徽宗宣和五年卷八十九凡三年有竒起甲辰宋徽宗宣和六年止丁未宋钦宗靖康二年四月卷九十凡三年有竒起丁未宋髙宗建炎元年五月止庚戌宋髙宗建炎四年卷九十一凡十年起辛亥宋髙宗绍兴元年止庚申宋髙宗绍兴十年卷九十二凡二十四年起辛酉宋髙宗绍兴十一年止甲申宋孝宗隆兴二年卷九十三凡四十一年起乙酉宋孝宗干道元年止乙丑宋宁宗开禧元年卷九十四凡十九年起丙寅宋宁宗开禧二年止甲申宋宁宗嘉定十七年卷九十五凡九年起乙酉宋理宗寳庆元年止癸巳宋理宗绍定六年卷九十六凡二十六年起甲午宋理宗端平元年止己未宋理宗开庆元年卷九十七凡二十年起庚申宋理宗景定元年止己夘宋帝昺祥兴二年元世祖至元十六年卷九十八凡三十二年起庚辰元世祖至元十七年止辛亥元武宗至大四年卷九十九凡三十九年起壬子元仁宗皇庆元年止庚寅元顺帝至正十年一卷一百凡十八年起辛夘元顺帝至正十一年止戊申元顺帝至正二十八年以上年表共一百卷自甲辰唐帝尧元载至戊申元顺帝至正二十八年计三千七百二十五年等谨案厯代纪事年表一百卷圣祖仁皇帝命内阁学士王之枢编纂之枢奉命于康熙四十六年至五十一年告竣表进先是以布衣龚士炯所进之书为藁本而诏工部侍郎周清原脩辑之未卒业而清原物故乃命之枢即其家设局修纂而以清原子嘉桢协修焉起自帝尧元载甲辰讫于元顺帝至正二十八年戊申凡三千七百二十五年之事仿史记年月表通鑑目録之体年经事纬芟繁就简其上方一层为天位以纪正统之君其非正统者如楚汉之际及吕氏新莽南北朝五代之季并降置次格而虚其上方四夷外国则列于下格秩然不紊其中如王侯封爵之袭降其人之始末得失亦多详载而每代世系各为圗附见焉其视史迁十表则年代悠逺视通鑑目録则事蹟精详卷前有进表凡例而以三元甲子纪年圗为首真读史者提要之书也其编纂义例详具于凡例十则中兹不悉载云干隆四十六年二月恭校上总纂官纪昀陆钖熊孙士毅总校官陆费墀御定历代纪事年表卷二钦定四库全书御定歴代纪事年表卷二有虞世系表略姚姓其先国于虞始为虞氏系出虞幕虞幕生穷蝉穷蝉生敬康敬康生句望句望生桥牛桥牛生瞽瞍瞽瞍生舜舜母握登氏见枢星如大虹意感而生舜于姚墟龙颜日衡懐珠握褒目瞳重曜故曰舜握登氏死继母生象象傲瞽瞍爱后妻及象常欲杀舜舜尽孝悌之道事亲抚弟曰以笃二十以孝闻三十登庸尧使摄行天子事自丙辰摄位二十八年又自癸未服尧䘮三年避位河南而天下归之乃践位以土徳王色尚赤都蒲坂按史记舜亦黄帝苗裔为髙阳六世孙则于尧为𤣥孙之属路史辩其非以为系出虞幕五帝之中独不祖黄帝国语云虞幕能听协风与夏商周之祖竝称韦昭注幕即虞思非也若舜为宗亲乃降在匹庶必待四岳之举且乱姓渎伦妻以二女先儒皆以为疑今从路史年表卷二凡五十载表例説见第一卷御定歴代纪事年表卷二御定历代纪事年表卷三钦定四库全书御定歴代纪事年表卷三夏世系表畧姒姓名文命黄帝后黄帝生昌意昌意生干荒干荒生颛顼颛顼生骆明骆明生伯鲧伯鲧娶于有莘氏之女曰志是为修已游于岷山感流星贯昴生禹于僰道之石纽乡身长九尺有只虎鼻河目齿两耳参漏胸有墨如北斗声为律身为度尧时洪水鲧治水无功舜摄位殛鲧使禹续父业禹焦心劳思胼手胝足八年于外过家门不入开九州通九道陂九泽度九山疏停导滞钟水丰物于是水患皆息九州攸同四隩可居尧乃钖禹𤣥圭告厥成功舜既即位禹为司空宅百揆舜三十二载使禹摄行天子事凡十七年舜崩又三年避位阳城而天下归之乃践位以金徳王色尚黑都安邑吴越春秋云鲧娶于有莘氏之女名曰女嬉年壮未孳嬉于砥山得薏苡而吞之意若有所感因而妊孕剖脇而产髙密家于西羌地曰石纽石纽在蜀西川也年表三凡四百三十九年表例说臣之枢谨按夏自羿浞篡窃少康一成一旅卒用中兴其间夏祚不絶如线今自后相元嵗以后少康四十嵗以前大书夏统于上每年仍书曰王在某而附载羿浞之年于末格所以尊正统抑僭伪也御定歴代纪事年表卷三御定历代纪事年表卷四钦定四库全书御定歴代纪事年表卷四商世系表畧子姓契之后也其先帝喾次妃有娀氏女祈于髙禖有𤣥鸟之祥遂生契契为唐虞司徒教民有功封于商契生昭明昭明生相土相土生昌若昌若生曹圉曹圉生㝠㝠生振振生微微生报丁报丁生报乙报乙生报丙报丙生主壬主壬生主癸主癸娶扶都见白气贯月意感以乙日生汤故名履字天乙是为成汤丰下鋭上晳而有髯倨身而扬声长九尺臂四肘始居亳五进伊尹于桀桀不用归相汤征伐自葛始继伐昆吾氏遂伐桀与桀战于鸣条放之南巢诸侯大会汤退而就诸侯之位曰天下非一家之有也惟有道者可以处之三让诸侯皆推汤于是即天子位以水徳王色尚白都于亳年表四凡三百六十五年表例说臣之枢谨按史记殷本纪首称殷契至祖乙时称殷复兴但契始封曰商成汤国号亦曰商至盘庚迁都于殷始改国号曰殷今自成汤至阳甲凡十六世俱称商王至下卷盘庚以后俱称殷王云御定歴代纪事年表卷四御定历代纪事年表卷五钦定四库全书御定歴代纪事年表卷五凡二百七十九年表例説之枢谨按是卷殷王小乙二十六祀古公亶父自豳迁岐改号曰周国势寖昌八百之祚实肇基于此故自古公以及王季文王凡其生卒𫝊国见于前编者悉载本格之内而表年以纪事则自西伯昌始也御定歴代纪事年表卷五御定历代纪事年表卷六钦定四库全书御定歴代纪事年表卷六周世系表畧姬姓始祖后稷名弃其母有邰氏女姜嫄为帝喾元妃出祀郊禖履巨人迹而生弃弃为儿时游戏好种树麻菽及长遂好耕农帝尧举为农师敎民稼穑有功封于邰别姓姬氏号曰后稷稷生不窋不窋生鞠鞠生公刘不窋当夏衰失其官守窜于戎狄至公刘虽在戎狄之间复修后稷之业迁国于豳周道始兴公刘生庆节庆节生皇仆皇仆生差弗差弗生毁隃毁隃生公非公非生髙圉髙圉生亚圉亚圉生公叔祖𩔖公叔祖𩔖生古公亶父古公自豳迁岐改国号曰周生三子长泰伯次仲雍次季歴季歴娶太任生子昌有圣瑞泰伯仲雍知古公欲立季歴以传昌乃亡如荆蛮以让季歴季歴立是为王季传国至昌三分天下有其二以服事殷纣赐弓矢斧钺为西伯得専征伐迁国于丰是为文王时文王之妃太姒梦商庭生棘太子发植梓树于阙间化为松栢棫柞以告文王文王率羣臣与发并拜告梦季秋之甲子赤爵衔书及丰置于昌户昌拜稽首受其文曰姬昌苍帝子亡殷者纣王文王又梦日月着其身孟春六旬五纬聚房后有鳯凰衔书游文王之都书曰殷帝无道虐乱天下星命已移不得复久灵祇逺离百神吹去五星聚房昭理四海文王崩世子发嗣西伯位发騈齿望羊嗣位十三年纣益无道天下归周于是以太公望为师伐纣救民而有天下以火徳王色尚赤都于镐年表卷六凡二百二十八年表例説之枢谨按武王初受命大封公侯全周之盛也而春秋战国之纷纭实始于此故于蘓氏图説百二十国之外考之传记复得四十余国并叙此卷之首左传周之宗盟异姓为后则侯国次第亦应以同姓居先异姓居后今于王朝之下封国之始列同姓于首格列异姓于下二格同姓则以属之亲疎分先后异姓则列齐于首显功也次殷胜国后也次三恪次把先代之苗裔也次越次荆大国也其余则以代之逺近分先后而小国亦𩔖附焉异姓中某国系某帝后本路史御定歴代纪事年表卷六御定历代纪事年表卷七钦定四库全书御定歴代纪事年表卷七凡一百七十二年表例説之枢谨按史记十二诸侯年表起于共和元年通鑑前编及纲目前编入周夷王后所载诸侯生卒传国皆有年可纪今从前编次十二诸侯自夷王元年始十二国外尚百余邦或以附庸或以同姓或以地相近有事可纪则次第附见之御定歴代纪事年表卷七御定历代纪事年表卷八钦定四库全书御定歴代纪事年表卷八凡四十一年表例说之枢谨案孔子作春秋始于是卷平王四十九年实鲁隠公元年终于第十六卷敬王三十九年实鲁哀公十四年凡二百四十二年是为麟经经文悉见表内惟左传不能详载而有补经所未备者虽㣲必録又其所纪事实或总叙或追叙今俱分见于各国各年之下例也春秋纪鲁事曰公曰我曰来本国之辞也今侯国各用本国之辞倣此惟附见小国及戎夷等间用当时记者之辞又记事系于月而不日惟春秋经文所书仍遵用之胡传𤼵眀圣经义例者亦为採入御定歴代纪事年表卷八御定历代纪事年表卷九钦定四库全书御定歴代纪事年表卷九凡三十年表例説之枢谨按五霸之兴始于是卷周僖王元年终于第十二卷周简王十四年自此诸侯渐强凡朝聘㑹盟侵伐之事同与者虽有主宾详畧之异而各国必皆分载者例也葢一国不书则脉络不明致増参考故不嫌叠见云御定歴代纪事年表卷九御定历代纪事年表卷十钦定四库全书御定歴代纪事年表卷十凡三十三年表例説御定歴代纪事年表卷十御定历代纪事年表卷十一钦定四库全书御定歴代纪事年表卷十一凡二十八年表例説见第八卷御定歴代纪事年表卷十一御定历代纪事年表卷十二钦定四库全书御定歴代纪事年表卷十二凡十九年表例説之枢谨案定王十六年五霸始毕故另分卷帙余见第八卷御定歴代纪事年表卷十二御定历代纪事年表卷十三钦定四库全书御定歴代纪事年表卷十三凡二十七年表例説之枢谨按圣人生卒闗于天下后世故孔子以灵王二十一年庚戌生于鲁而特表于王朝之上其诸弟子姓名则照金氏前编附见各国之末云御定歴代纪事年表卷十三御定历代纪事年表卷十五钦定四库全书御定歴代纪事年表卷十五凡二十一年表例説见第八卷御定歴代纪事年表卷十五御定历代纪事年表卷十六钦定四库全书御定歴代纪事年表卷十六凡二十三年表例説之枢谨按春秋终于是卷鲁哀公十四年实敬王三十九年杜氏以为感麟而作文止于所起是也弟子欲记圣师之卒採鲁史记以续夫子之经止于鲁哀公十六年左氏因而作传终哀公二十七年此十一年盖无经矣今自敬王四十年至下卷贞定王元年纪事本左传参用国语家语史记及通鑑纲目前编等书御定歴代纪事年表卷十六御定历代纪事年表卷十七钦定四库全书御定歴代纪事年表卷十七凡七十二年表例説之枢谨按史记因秦记起周元王元年表魏韩赵楚燕齐之事曰六国年表但魏韩赵至威烈王二十三年始受命为诸侯建国号相去尚七十余年且晋主犹存史表列魏韩赵而附晋事于魏格似亦未安今仍存晋格载魏韩赵之事于其中至威烈王二十三年方为三国置格庶不没其实云贞定王元年左传已讫自是至威烈王二十二年纪事悉本前编御定歴代纪事年表卷十七御定历代纪事年表卷十八钦定四库全书御定歴代纪事年表卷十八凡八十九年表例説之枢谨按朱子纲目始于周威烈王之二十三年分注止载秦楚齐晋燕及魏赵韩八国今年表接前卷仍照前备列鲁宋等国于中云御定歴代纪事年表卷十八御定历代纪事年表卷十九钦定四库全书御定歴代纪事年表卷十九凡六十八年表例説之枢谨按周自赧王五十九年献地于秦通鑑即以秦继周统纲且仍分注之何哉六国未平秦犹不得称正统也今遵纲目无统之例虚天位于上止以秦先列国云无统见纲目凡例注云若周秦之间秦汉之间是也天位者通鑑目录采七政之要置之上方上方即天位也年表之例遇正统之朝则不虚天位而七政即载入王朝葢正统之君承天赞化足以位乎天位也若赧王五十九年以前是也其无统之时则虚之以存天位惟书日食星变于其中而分列诸国于其下若赧王亡后至下卷秦王政二十五年是也楚汉之际及吕后新莽南北朝五季等无统之世例同东周君名分尚存书秦之上亦犹春秋王人虽微序乎诸侯之上之意赧王五十九年以前系鲁于诸国之上者从十二诸侯序次也今赧王亡于秦故降鲁于大国之下御定歴代纪事年表卷十九御定历代纪事年表卷二十钦定四库全书御定歴代纪事年表卷二十秦世系表畧秦之先帝颛顼之苗裔孙曰女修女修生大业大业生大费大费与禹平水土已成佐舜调驯鸟兽是为伯翳赐姓嬴氏生子二人一曰大亷一曰若木若木𤣥孙曰费昌费昌当桀时去夏归商为汤御败桀于鸣条大亷𤣥孙曰孟戏中衍鸟身人言为太戊御中衍之后世有功佐殷多显遂为诸侯其𤣥孙曰中潏在西戎保西垂生蜚亷蜚亷生恶来蜚亷善走恶来有力父子以材力事纣周武伐纣并杀恶来蜚亷复有子曰季胜五世至造父为穆王御封赵恶来子曰女防四世至非子非子以造父之宠皆䝉赵城姓赵氏周孝王使主马于汧渭之间马大蕃息封为附庸邑之秦使复续嬴氏祀三世至秦仲宣王命为大夫秦仲孙襄公讨西戎有功平王东迁以岐丰地赐之列为诸侯七世至穆公始霸𫝊十五君至献公献公𫝊孝公国日强始用商鞅以利而致富强废井田开阡陌𫝊惠王始称王歴武昭孝文至庄襄王灭周始皇帝以吕易嬴并吞六国废封建置郡县天下一统者一十二年専以刑威立国焚书坑儒暴虐不道𫝊二世三年而亡子婴降汉项羽杀之年表卷二十凡四十年表例説之枢谨按秦王政元年系正统之始故于板心大书但六国尚存故虚天位于上后汉髙祖元年唐髙祖元年宋太祖元年同此例汉贾谊论曰秦以区区之地致万乗之权招八州而朝同列百有余年然后以六合为家殽函为宫一夫作难而七庙隳身死人手为天下笑者何也仁义不施而攻守之势异也宋陈止斋傅良曰古者有畏民之君是以无可畏之民后之人君狃于民不足畏而民之大可畏者始见于天下矣秦自孝公荐食诸侯歴七世而并于始皇之手自以为天下举无可虞足以拱视崤函之上而海内晏然者万叶矣不知天下之大可畏伏于大泽之卒隠于鉅鹿之盗而其睥睨觇觑者已满于江之西山之东也一唿而起氓𨽻云集虽章邯百万之师建瓴而下而全闗之地已税驾于霸上之刘季矣呜唿秦以七世亡六国而民以期月亡秦以秦之强不能当民之弱天下之真可畏者果安在哉御定歴代纪事年表卷二十御定历代纪事年表卷二十一钦定四库全书御定歴代纪事年表卷二十一汉世系表畧刘姓出自唐帝尧后有刘累能扰龙事夏王孔甲为御龙氏在商为豕韦氏在周封于蓟为杜伯其子隰叔奔晋为士师至孙成伯缺生士㑹奔秦归晋有子畱秦自为刘氏生明明生远远生阳士世孙获仕魏为大夫徙梁生清徙居沛生仁号仁号生煓煓即太上皇也生高帝帝讳邦字季秦末为泗上亭长起兵于沛破秦灭项五年而成帝业以火德王国号汉都长安是为西汉传惠文景武昭宣元成哀平及孺子婴簒于王莽而亡传一十二帝并吕后八年凡二百一十四年莽簒十四年淮阳王更始二年光武中兴是为东汉传一十二帝魏簒汉昭烈帝又中兴传二世卒为魏灭年表卷二十一凡十二年表例説之枢谨按通鑑以汉先楚入关秦王子婴降即纪汉王元年纲目则于是年併楚义帝西楚霸王汉王分注之谓其为无统之时也今折衷二家之义例分载义帝汉王霸王于岁首而虚其天位至高帝五年一统即皇帝位始于上格大书之王侯封爵先宗室次异姓説见周武王卷首今仍其例以五等为序自高帝六年以后凡始封进封改封袭封降封例可屡见者如平阳侯曹参等书其末曰至某年再见以便检閲有叛逆者如阳夏侯陈豨等则旁注其姓名使不得与纯臣比汉以后各代同自古外国如匈奴已见于秦而其方隅风土至汉以后始详以及南越闽越等或慕化来朝贡使不絶或乘虚窥伺陵犯边塞或率其部属効忠尽力今俱採择史传及通鑑纲目载于末格另书附字以别之庶中外之分明而国势之强弱亦从可考云汉以后各代同御定歴代纪事年表卷二十一御定历代纪事年表卷二十二钦定四库全书御定歴代纪事年表卷二十二凡三十八年表例説之枢谨按高后吕氏称制纲目凡例所谓簒位干统而不及传世者也故既虚天位于上而纪年复不大书又吕氏所名孝惠子淮阳王彊等必置于汉宗室诸王之末诸吕封王如吕王台等必置于汉功臣侯者之末所以抑僣伪扶正统也凡王侯有关当代之事详着本代格内至其卒则于本格之内合其平生而书其大略或载其遗事及名臣论断如此卷酇侯萧何畱侯张良绛侯周勃等是也不徒采史汉年表而已汉以后各代同御定歴代纪事年表卷二十二御定历代纪事年表卷二十三钦定四库全书御定歴代纪事年表卷二十三凡二十八年表例説之枢谨按唐虞以来人君即位书元未有建号改元之事自汉文帝有后元年景帝因之改中元复改后元至武帝有建元之号改元遂至十一后世年号始此凡王侯子孙有数世嗣封无事可纪则畧其嗣封于卒年总叙于初见或再见之年如此卷壮侯许倩等是也或国除而嗣年无考仍追叙其先世始封之年如此卷曲逆侯陈何等是也或予复封仍追叙其削爵之年如此卷安阳侯周左车等是也故侯国歴数十年之久顺逆考之如在一篇云御定歴代纪事年表卷二十三御定历代纪事年表卷二十四钦定四库全书御定歴代纪事年表卷二十四凡二十四年表例説之枢谨按武帝元鼎二年始通西域至宣帝神爵三年始置西域都䕶其西域五十余国因事错杂互见而道里逺近疆域大小猝难区辨今依汉书所载西域国名疆界仍绘图于前以备㕘考云御定歴代纪事年表卷二十四御定历代纪事年表卷二十五钦定四库全书御定歴代纪事年表卷二十五凡三十九年表例说之枢谨按孔子论时独取夏正商周迄秦建丑建子建亥各有岁首汉初仍沿秦厯自商以来凡歴一千六百五十余载至汉武帝太初元年诏用夏正始复以建寅为嵗首故以太初冠是卷御定歴代纪事年表卷二十五御定历代纪事年表卷二十六钦定四库全书御定歴代纪事年表卷二十六凡三十七年表例説见第二十一及二十二二十三卷御定歴代纪事年表卷二十六御定历代纪事年表卷二十七钦定四库全书御定歴代纪事年表卷二十七凡二十八年表例説见第二十一及二十二二十三卷御定歴代纪事年表卷二十七御定历代纪事年表卷二十八钦定四库全书御定歴代纪事年表卷二十八凡二十四年表例説之枢谨按王莽以外戚簒汉一十四年依例降格附载淮阳王未成君故亦虚其天位至莽始建国之初所封王舜为安新公等不见于侯王格内所以贱其党与也降封汉诸王三十二人皆为公王子侯百八十一人皆为子亦不立格叙列不予莽之得废黜也至天凤地皇之间兵革蜂起盗贼并兴如緑林之𩔖不可胜数惟于更始元年照通鑑目録所载公孙叔刘永等立国于附见之格云御定歴代纪事年表卷二十八御定历代纪事年表卷二十九钦定四库全书御定歴代纪事年表卷二十九东汉世系表略刘氏系出景帝景帝生长沙定王发发生舂陵节侯买买生郁林太守外外生鉅鹿都尉囘囘生南顿令钦是为皇考初为济阳令生光武帝于县舍有赤光照室中钦异焉县界有嘉禾生一茎九穂因名帝曰秀美须眉大口隆准日角王莽末与兄縯共起兵舂陵兴复汉室即帝位于鄗南承西汉以火徳王都洛阳是为东汉传十二帝凡一百九十六年年表卷二十九凡三十三年表例説之枢谨按光武未即位以前通鑑纲目俱书更始元年二年及光武即位大书建武元年遂无更始三年但更始将亡其事迹尚须载入本格是年光武封更始为淮阳王与侯国无别今于王朝次格书之时羣雄割据有不奉王朝之命者则载于侯王格下另书附字以别之如公孙述等是也其有虽奉朝命而身未归朝者其始亦附载于侯王格下俟其受封之年则入于侯王格内如窦融等是也其有割据之乆兵败归朝已受封爵旋复叛逆者则于侯王格内旁注其姓名如张步卢芳等是也范氏后汉书无诸侯王年表今据本纪列传所载参考通鑑纲目凡定封嗣封徙封及继絶降削俱详列焉御定歴代纪事年表卷二十九御定历代纪事年表卷三十钦定四库全书御定歴代纪事年表卷三十凡三十一年表例説之枢谨按年表一书取资于纲目居多间有事闗劝戒而纲目未大书者则博採考异正误以补之如汉明帝遣使之天竺求佛法纲目未大书其事厥后虚无之教遍满天下甚至有三舍身于同泰寺迎佛骨至京师者衅端皆自此起今于永平八年照考异特书之庶与后魏孝明帝神龟元年纲目大书遣使如西域求佛书同一示戒之义云御定歴代纪事年表卷三十御定历代纪事年表卷三十一钦定四库全书御定歴代纪事年表卷三十一凡三十一年表例説见第二十一及二十二二十三卷御定歴代纪事年表卷三十一御定历代纪事年表卷三十二钦定四库全书御定歴代纪事年表卷三十二凡二十七年表例説见第二十一及二十二二十三卷御定歴代纪事年表卷三十二御定历代纪事年表卷三十三钦定四库全书御定歴代纪事年表卷三十三凡二十一年表例説见第二十一及二十二二十三卷御定歴代纪事年表卷三十三御定历代纪事年表卷三十四钦定四库全书御定歴代纪事年表卷三十四凡二十二年表例説之枢谨按灵帝在位王室多故刘焉挟姦树议改置牧伯于是焉牧益州州任始重已而袁绍取冀州刘表制荆州各怀自擅之私曹操据兖遂谋簒窃汉之殄灭厉阶于此故自中平五年特表州牧厥后唐表藩鎭做此御定歴代纪事年表卷三十四御定历代纪事年表卷三十五钦定四库全书御定歴代纪事年表卷三十五凡十六年表例説之枢谨按东汉宗室诸王东海王羡等至曹丕称帝俱降爲侯今不于丕称帝之年见之而提叙于诸王嗣封之年不予其降亦不没其实也御定歴代纪事年表卷三十五御定历代纪事年表卷三十六钦定四库全书御定歴代纪事年表卷三十六凡十五年表例说之枢谨按东汉之末羣雄竞起献帝虽拥虚名犹俨然在位则纪事统于所尊仍分见于下格至建安二十五年为魏黄初元年则魏事详书于魏格又献帝时曹操所封功臣侯徒有功于操而已俱削而不书至昭烈时始附见魏国之下例皆以义起云御定歴代纪事年表卷三十六御定历代纪事年表卷三十七钦定四库全书御定歴代纪事年表卷三十七后汉世系表畧见西汉年表卷三十七凡十七年表例説之枢谨按纲目以汉昭烈帝承正统大书章武元年而分注魏吴之年于其下年表之体与纲目异然列昭烈于上格而不虚天位使正统有属列魏吴于下二格仍不失纲目大书分注之意魏吴之主见于汉表则曰某国主某名两国互见则曰某国主书于本国则曰主凡臣魏吴者有事于汉但书名而不书官于本国则书之以存其制其有封爵者亦为载入凡国君即位踰年改元以正始也间有于嗣位之年改元者倣纲目例仍书旧君之年而以新君谥年附注于其后如汉帝禅建兴元年仍大书章武三年注云是年五月以后为帝禅建兴元年是也至次年虽非新君元年必大书其谥年如建兴二年之上仍大书帝禅是也御定歴代纪事年表卷三十七御定历代纪事年表卷三十九钦定四库全书御定歴代纪事年表卷三十九晋世系表畧司马氏其先岀自帝髙阳之子重黎为夏官祝融歴唐虞夏商世序其职及周以夏官为司马其后程伯休父周宣王时以世官克平徐方钖以官族因而为氏楚汉间司马卭为赵将与诸侯伐秦秦亡立为殷王都河内汉以其地为郡子孙遂家焉自卭八世生征西将军钧钧生豫章太守量量生颍川太守儁儁生京兆尹防防次子懿字仲达仕魏累官至太傅封舞阳侯晋国初建追尊曰宣王武帝受禅上尊号曰宣皇帝长子师字子元累官至大将军加侍中都督中外诸军録尚书事封长平侯追尊曰景王上尊号曰景皇帝次子昭字子上位相国封晋王追尊曰文皇帝生武帝帝讳炎字安世以晋王受魏禅灭吴一统国号晋都洛阳传惠及懐至永嘉五年洛阳陷没安定太守贾疋等共迎秦王业立为太子以建兴元年四月即位于长安后谥为愍帝西晋传四帝凡五十二年元帝南渡都建康传十一帝凡一百四年是为东晋年表卷三十九凡二十五年有奇表例説之枢谨按晋武帝太康以前虽吴主皓未平尚虚天位而系正统之始故当时日食星变俱存晋格晋自泰始以后匃奴刘渊鲜卑慕容廆秃髪树机能等乗间并起今照通鑑纲目附载之兼采十六国春秋晋书载记北史以叙其国族源流所自用资考鉴云初刘渊等未有国号可书书其后日所都或当时所据之地悉冠以晋之地名如系刘渊于平阳系慕容廆于辽东系秃发树机能于河西之𩔖葢十六国割据之地无非晋地而晋疆宇日蹙因可见矣又渊等之事有閲数年或数十年一见者殊难检寻今倣侯王例书其末曰至某年再见晋代自北魏拓跋氏外僣国十六曰前赵刘渊后赵石勒前燕慕容廆前秦苻洪后秦姚弋仲蜀李特后凉吕光后燕慕容垂西秦乞伏国仁北燕冯跋南凉秃发乌孤南燕慕容徳北凉沮渠䝉逊夏赫连勃勃前凉张轨西凉李暠凡五凉四燕三秦二赵合蜀夏为十六国併记于此御定歴代纪事年表卷三十九御定历代纪事年表卷四十钦定四库全书御定歴代纪事年表卷四十凡二十六年表例説之枢谨按永嘉之乱刘渊实为之方其与李雄建国改元通鑑目録即书曰汉髙祖刘渊成太宗李雄凡十六国皆然今例于其僭号之后称汉主刘渊成主李雄照纲目分注之张轨为前凉始祖故于本国叙事特详王浚刘琨乃心晋室而当时各据州郡故其有事之年亦为叙入本格与僭国无异乃侯王中变例也又当时小国如鲜卑宇文氏仇池杨氏辽西段氏等与诸僭国事相参照併附见焉御定歴代纪事年表卷四十御定历代纪事年表卷四十一钦定四库全书御定歴代纪事年表卷四十一凡二十八年表例説之枢谨按元帝为东晋之始故建武元年方即晋王位照纲目例即大书中宗元皇帝不欲使晋旷年无君且以明正统之有在也凉自张轨以来翊戴晋室晋书存之列传而不入载记故年表附于晋王侯格内至是张实不从中兴正朔而于其国中自用愍帝建兴年号故纲目等于僭国而分注之今从其例书凉张氏自建武元年始御定歴代纪事年表卷四十一御定历代纪事年表卷四十二钦定四库全书御定歴代纪事年表卷四十二凡二十八年表例説之枢谨按永和以后前凉张骏及重华𤣥倩时称王号时称公爵各随其所称书之御定歴代纪事年表卷四十二御定历代纪事年表卷四十三钦定四库全书御定歴代纪事年表卷四十三凡二十四年表例説之枢谨按纲目凡例凡诸国同时同号者后起者称后至前国亡则后国去后字而凡追尊前国处加前字今于秦苻坚时称姚苌为后秦及前此赵刘曜时称后勒为后赵本此代什翼犍三十九年当晋孝武帝太元元年为苻秦所破国以中絶及秦命刘库仁分綂代部道武帝珪依之卒成魏业今于代亡之后仍存代格附书库仁及其子刘显之事为魏道武即代王位张本云御定歴代纪事年表卷四十三御定历代纪事年表卷四十四钦定四库全书御定歴代纪事年表卷四十四凡八年表例説之枢谨按晋自隆安而后如后凉吕隆南凉秃髪利鹿孤北凉沮渠䝉逊西凉李暠后秦姚兴西秦乞伏干归后燕慕容熙南燕慕容备徳等争雄者益盛惟乞伏干归降于姚兴故附西秦于后秦格之下至下卷义熙五年干归复即秦王位仍照诸僣国例书之御定歴代纪事年表卷四十四御定历代纪事年表卷四十五钦定四库全书御定歴代纪事年表卷四十五凡十六年表例説之枢谨按晋恭帝元熙二年庚申即宋武帝永初元年一年之中见两国年号今以庚申分作此卷之尾下卷之首两国年号俱得不没其实云宋齐之际齐梁之际梁陈之际例同御定歴代纪事年表卷四十五御定历代纪事年表卷四十六钦定四库全书御定歴代纪事年表卷四十六宋世系表略高祖武帝姓刘氏讳裕字德舆小字寄奴彭城县绥里人汉高帝弟楚元王交之后交生红懿侯富富生宗正辟疆辟疆生阳城节侯安民安民生阳城釐侯庆忌庆忌生阳城肃侯岑岑生宗正平平孙景为东莱太守景生明经洽洽生博士𢎞𢎞生琅邪都尉悝悝孙亮为邪城令亮生晋北平太守膺膺生相国掾熙熙生开封令旭孙旭孙生混彭城楚都故苗裔家焉晋氏东迁混始过江居晋陵郡丹徒县之京口里官至武原令混生东安太守靖靖生郡功曹翘是为皇考裕以晋哀帝兴宁元年生及长风骨竒特家贫有大志不治廉隅事继母以孝谨称初为冠军孙无终司马会孙恩作乱前将军刘牢之请叅府军事屡击恩破之寻迁下邳太守后诛桓𤣥灭南燕后秦封宋公进爵为王受晋恭帝禅国号宋都建康承晋金徳以水德王传八主共六十年钦定四库全书御定歴代纪事年表卷四十六魏世系表略初黄帝子昌意少子受封北土国有大鲜卑山因以为号其后世为君长黄帝以土德王北俗谓土为拓谓后为䟦故以为氏其裔始均入仕尧世帝舜命为田祖爰歴三代以及秦汉而始均之裔不交南夏是以载籍无闻焉其后兴于诘汾诘汾生力㣲是为始祖力㣲卒太子沙漠汗先遇害弟悉鹿立悉鹿卒弟绰立绰卒沙漠汗少子弗立弗卒力㣲子禄官立禄官卒沙漠汗子猗卢立猗卢卒兄猗㐌子普根立普根卒弗子郁律立郁律卒猗㐌子贺傉立贺傉卒弟纥那立纥那出奔郁律子翳槐立翳槐卒弟什翼犍立什翼犍卒太子寔之遗腹子珪立是为道武帝始改国号曰魏初居定襄之盛乐后徙都平城至孝文帝迁都洛阳改姓元氏自道武登国元年丙戌至孝武甲寅传十三王一百四十九年而东魏西魏两分西魏都长安自乙夘至丙子传三主凡二十二年禅周通前共一百七十一年东魏都邺先西魏一年自孝静帝甲寅至庚午凡十七年禅北齐钦定四库全书御定歴代纪事年表卷四十六凡十一年有奇表例説之枢谨按晋自偏安江左纲目犹大书其谥年者以继正綂之后也故年表列于上格至是宋氏代晋魏益强大然其未能綂一区宇则一也纲目以为无綂故并分注之南北朝之分始此今虚天位于上列宋魏于下至于晋末僭国存者仍分载焉南北朝虽各称帝而既非正綂不得加以帝上之号其君照例称主崩年称殂御定歴代纪事年表卷四十六御定历代纪事年表卷四十七钦定四库全书御定歴代纪事年表卷四十七凡十九年表例说见第四十六卷御定歴代纪事年表卷四十七御定历代纪事年表卷四十八钦定四库全书御定歴代纪事年表卷四十八凡十四年表例説见第四十六卷御定歴代纪事年表卷四十八御定历代纪事年表卷四十九钦定四库全书御定歴代纪事年表卷四十九凡十四年有奇表例説见第四十六卷御定歴代纪事年表卷四十九御定历代纪事年表卷五十钦定四库全书御定歴代纪事年表卷五十齐世系表畧萧氏汉相国何之后何子酇定侯延生侍中彪彪生公府掾章章生皓皓生仰仰生御史大夫望之望之生光禄大夫育育生御史中丞绍绍生光禄勲闳闳生济阴太守阐阐生吴郡太守永永生中山相苞苞生博士周周生蛇丘长矫矫生州从事逵逵生孝廉休休生广陵府丞豹豹生大中大夫裔裔生淮阴令整整生即丘令儁儁生辅国参军乐子乐子生晋兴男承之即皇考追尊曰宣皇帝相国何居沛侍中彪免官居东海兰陵县中都里晋元康元年分东海为兰陵郡中朝乱淮阴令整过江居晋陵武进县之东城里寓居江左者皆侨置本土加以南名于是为南兰陵人也皇考生高帝高帝讳道成以齐王受宋禅国号齐都建康传七主凡二十四年钦定四库全书御定歴代纪事年表卷五十凡十四年有奇表例説见第四十六卷御定歴代纪事年表卷五十御定历代纪事年表卷五十一钦定四库全书御定歴代纪事年表卷五十一凡八年有奇表例説之枢谨按齐明帝之初岁三易主三改元曰主昭业隆昌曰主昭文延兴曰明帝建武通鑑以后为正止书明帝建武元年今于岁首书建武而昭业昭文之元则附注之御定歴代纪事年表卷五十一御定历代纪事年表卷五十二钦定四库全书御定歴代纪事年表卷五十二梁世系表畧萧氏汉相国何之后也何生酇定侯延延生侍中彪彪生公府掾章章生皓皓生仰仰生太傅望之望之生光禒大夫育育生御史中丞绍绍生光禒勲闳闳生济阴太守阐阐生呉郡太守永永生中山相苞苞生博士周周生虵丘长矫矫生州从事逵逵生孝廉休休生广陵郡丞豹豹生大中大夫裔裔生淮阴令整整生济阴太守鎋鎋生州治中副子副子生南台治书侍御史道赐道赐生皇考顺之齐高帝族弟南兰陵中都里人也初皇妣张氏尝梦抱日已而有娠遂产高祖讳衍生而有异光状貌殊特有文在右手曰武帝以梁王受齐国号梁都建康传四主凡五十六年年表凡十三年有奇表例说见第四十六卷御定歴代纪事年表卷五十二御定历代纪事年表卷五十三钦定四库全书御定歴代纪事年表卷五十三凡十一年表例説见第四十六卷御定歴代纪事年表卷五十三御定历代纪事年表卷五十四钦定四库全书御定歴代纪事年表卷五十四凡七年表例説见第四十六卷御定歴代纪事年表卷五十四御定历代纪事年表卷五十五钦定四库全书御定歴代纪事年表卷五十五凡十六年表例说臣之枢谨按自宋暨梁代已三易俱都建康北魏世相承袭自孝武帝西入关依宇文氏为西魏而高欢立淸河王善见洛阳为东魏由是魏分东西矣因各为立表御定歴代纪事年表卷五十五御定历代纪事年表卷五十六钦定四库全书御定歴代纪事年表卷五十六北齐世系表畧高氏出自晋𤣥莬太守隐渤海脩人也隐生庆庆生泰泰生湖三世仕慕容氏湖后率衆归魏为右将军湖生四子第三子谧魏侍御史谧生树树生欢追尊为神武帝生十五子文宣帝讳洋其第二子也文宣帝以齐王受东魏禅国号齐都邺传六主凡二十八年年表后周世系表畧宇文氏出自炎帝神农氏为黄帝所灭子孙遯居朔野有葛乌莬者雄武多算略鲜卑慕之奉以为主其后曰普回因狩得玉玺有文曰皇帝玺普回以为天授其俗谓天曰宇谓君曰文因号宇文国并以为氏焉普回子莫那自隂山南徙始居辽西九世至侯豆归为慕容晃所灭其子陵仕魏赐爵安定侯徙居武川即为武川人陵生系系生韬韬生肱追尊曰徳皇帝肱少子泰追尊为文皇帝泰嫡子孝闵帝觉以周公受魏禅都长安传五主凡二十五年年表凡七年有竒表例説臣之枢谨按后梁主萧詧虽系梁武帝之后但附庸于魏北史入附庸列传故叙次后梁于北齐之下而分注其年御定歴代纪事年表卷五十六御定历代纪事年表卷五十七钦定四库全书御定歴代纪事年表卷五十七陈世系表畧陈氏汉太丘长陈寔之后也世居颍川寔元孙准晋太尉准生匡匡生达永嘉南迁为丞相掾歴太子洗马岀为长城令悦其山水遂家焉尝谓所亲曰此地山川秀丽当有王者兴二百年后我子孙必钟斯运达生康复为丞相掾咸和中土断故为长城人康生盱眙太守英英生尚书郎公弼公弼生步兵校尉鼎鼎生散骑侍郎高高生怀安令咏咏生安城太守勐勐生太常卿道巨道巨生皇考文赞追尊为景帝生高祖讳霸先以陈王受梁禅国号陈都建康传五主凡三十三年年表凡九年有竒表例説见第五十六卷御定歴代纪事年表卷五十七御定历代纪事年表卷五十九钦定四库全书御定歴代纪事年表卷五十九隋世系表畧杨氏汉太尉震之后也震八代孙铉仕燕为北平太守铉生元寿后魏为武川镇司马子孙因家焉元寿生太原太守恵嘏恵嘏生平原太守烈烈生宁逺将军祯祯生忠是为皇考仕周封隋国公以大统七年生髙祖髙祖讳坚𢎞农郡华隂人以隋王受周禅国号隋都长安炀帝大业三年迁洛阳歴四主凡三十九年年表五十九凡九年表例说之枢谨按隋开皇九年平陈天下一统照例大书隋髙祖文皇帝开皇九年陈以是年亡仍存其格以纪一朝之终元世祖至元十三年至十六年例同御定歴代纪事年表卷五十九御定历代纪事年表卷六十钦定四库全书御定歴代纪事年表卷六十凡十八年有奇表例説见第二十一及二十二二十三卷御定歴代纪事年表卷六十御定历代纪事年表卷六十一钦定四库全书御定歴代纪事年表卷六十一唐世系表畧李氏当晋末凉武昭王暠据秦凉暠生歆歆为沮渠蒙逊所灭歆生重耳魏𢎞农太守重耳生熙金门鎭将戍于武川因畱家焉熙生天赐天赐生虎西魏时赐姓大野氏官太尉与李弼等八人佐周代魏有功皆为柱国号八柱国家及周受魏禅虎已卒追封唐国公谥襄襄公生昞袭封隋安州总管卒谥仁仁公即皇考也生高祖讳渊陇西成纪人袭封唐公隋文帝与高祖素亲爱文帝相周复高祖姓李氏后进爵为王受隋禅国号唐都长安传二十主并武后凡二百九十年年表凡八年有竒表例说之枢谨按纲目于唐髙祖武德七年始以为正綂大书其谥年但武德元年以后虽林士𢎞等未平而唐承隋綂创业已成今于武德三年即书上格宋太祖建隆二年同此例隋唐之间羣雄角逐据土建号如楚林士𢎞定杨刘武周梁梁师都秦薛举梁萧铣夏窦建德凉李轨楚朱粲郑王世充梁沈法兴呉李子通汉东刘黑闼等另置一格附见之御定歴代纪事年表卷六十一御定历代纪事年表卷六十二钦定四库全书御定歴代纪事年表卷六十二凡二十三年表例説见第二十一及二十二二十三卷御定歴代纪事年表卷六十二御定历代纪事年表卷六十三钦定四库全书御定歴代纪事年表卷六十三凡三十四年表例说见第二十一及二十二二十三卷御定歴代纪事年表卷六十三御定历代纪事年表卷六十四钦定四库全书御定歴代纪事年表卷六十四凡二十九年表例说之枢谨按唐武后称制与汉吕后王莽皆纲目凡例所谓簒位干统而不及传世者也通鑑仍唐史本纪髙宗之后即以武后光宅纪元自后尽用武氏年号今照纲目止纪中宗嗣圣之年分注武氏年号于其下武后天授元年当中宗嗣圣七年改国号周用周厯以十一月为岁首称正月十二月为腊月春正月为春一月通鑑因之纲目则仍以建寅月为嵗首书春正月不予武后之得改周正也今从纲目御定歴代纪事年表卷六十四御定历代纪事年表卷六十五钦定四库全书御定歴代纪事年表卷六十五凡四十三年表例说见第二十一及二十二二十三卷御定歴代纪事年表卷六十五御定历代纪事年表卷六十六钦定四库全书御定歴代纪事年表卷六十六凡七年表例説之枢谨按天寳末安史等相继叛乱唐室几至倾覆故特置一格附书之以着其兴灭所自焉宦官专恣惟唐为甚如李辅国鱼朝恩等权震当时列爵公侯今附入王侯格末于其姓名之上加宦者二字而不大书其爵号不与其得封也御定歴代纪事年表卷六十六御定历代纪事年表卷六十七钦定四库全书御定歴代纪事年表卷六十七凡二十一年表例説之枢谨按唐自肃宗𤓰分河北故地付授叛将大厯建中之际乱人乘之遂效战国肱脾相依以土地传子孙谓之藩镇唐之祸乱实阶于此故唐书特为藩镇传以别之今另置藩镇格以表其顺逆存亡之故藩镇不论有无封爵于其初为节度使之年即为载入至其再见止书曰为某节度使几年而不书爵号如田承嗣封雁门王仍称为魏博节度使李正巳封饶阳王仍称为平卢节度使之𩔖葢藩镇以节度重不以封爵重也又藩镇因事乃见照十六国例书其末曰至某年再见以便捡寻御定歴代纪事年表卷六十七御定历代纪事年表卷六十八钦定四库全书御定歴代纪事年表卷六十八凡二十一年有奇表例説之枢谨按唐书以叛臣逆臣分为二传葢逆臣朱泚李希烈之徒俱僣号改元故照安史例另为立格书附字以别之叛臣李懐光李忠臣等情迹亦同于逆而未及僣号改元事无所附因其同为节度使列于藩镇格之末御定歴代纪事年表卷六十八御定历代纪事年表卷六十九钦定四库全书御定歴代纪事年表卷六十九凡二十一年有竒表例説见第六十六及六十七六十八卷御定歴代纪事年表卷六十九御定历代纪事年表卷七十钦定四库全书御定歴代纪事年表卷七十凡三十三年表例説见第六十六及六十七六十八卷御定歴代纪事年表卷七十御定历代纪事年表卷七十一钦定四库全书御定歴代纪事年表卷七十一凡二十九年表例説之枢谨按唐自武宗削平叛乱威令克张至大中而藩方复炽延及懿僖之世龎勋倡乱而黄巢秦宗权等寇盗蜂起因另为一格附书之见唐室将倾流祸者非特宦官藩镇巳也御定歴代纪事年表卷七十一御定历代纪事年表卷七十二钦定四库全书御定歴代纪事年表卷七十二凡十八年有奇表例説见第六十七及六十八卷御定歴代纪事年表卷七十二御定历代纪事年表卷七十三钦定四库全书御定歴代纪事年表卷七十三梁世系表畧朱氏宋州砀山人髙祖黯生茂林茂林生信信生诚以五经教授乡里诚生温是为太祖温仕唐唐僖宗赐名全忠以梁王受唐禅更名晃国号梁都汴州寻迁洛阳传二主凡十七年御定歴代纪事年表卷七十三凡七年有奇表例説之枢谨按欧阳修起梁唐歴晋汉周作五代史司马光通鑑亦讫于五代而于梁唐等纪之上加一后字以别于前代之号后五代之称自此始自唐季天下割裂至是诸国诸镇据土称雄莫能相一纲目以为无綂分注之今倣其义虚天位于上天位之下首表梁事次书诸国诸镇后唐至后周例同御定歴代纪事年表巻七十三御定历代纪事年表卷七十四钦定四库全书御定歴代纪事年表卷七十四辽世系表略耶律氏炎帝之裔世雄朔陲后居鲜卑山号鲜卑氏慕容燕破之析其部曰宇文曰库莫奚曰契丹契丹之名昉见于此始祖曰竒善汗生安图山徙潢水之滨传至聂哷始立制度置官属刻木为契穴地为牢让约尼氏苏尔威汗而不肯自立聂哷生必塔必塔生海兰海兰生努尔苏大度寡欲令不严而人化是为肃祖肃祖生萨喇达尝与黄室韦战矢贯数札是为懿祖懿祖生伊徳实始教民稼穑善畜牧国以殷富是为𤣥祖𤣥祖生色勒迪仁民爱物始铸铁冶教民鼓铸是为徳祖即太祖之父也世为约尼氏之额尔竒木执其政柄徳祖之弟苏哷北征于厥室韦南略易定奚霤始兴版筑置城邑教民种桑麻习织组巳有广土衆民之志及太祖安巴坚为约尼氏大徳哷勒府额尔竒木拜裕恱总知军国事约尼氏哈陶津汗殂太祖遂受禅建国仍号契丹太宗时改国号辽自太祖至天祚帝凡九主歴二百一十九年天祚帝为金所执太祖八代孙达实称帝于竒尔爱满是为西辽传三主凡七十七年辽史国语解云额尔竒木统军马大官裕悦贵官无所职居北南大王上非有功徳者不授又特哩衮典族属官见后世系图钦定四库全书御定歴代纪事年表卷七十四凡八年表例説见第七十三卷御定歴代纪事年表卷七十四御定历代纪事年表卷七十五钦定四库全书御定歴代纪事年表卷七十五唐世系表畧李氏其先本号朱邪岀于西突厥其后自号曰沙陀而以朱邪为姓唐德宗时朱邪尽忠居于北庭之金满州吐蕃攻陷北庭徙尽忠于甘州吐蕃为囘鹘所败尽忠与子执宜东走吐蕃追及之尽忠战死执宜归唐居之盐州以𨽻河西节度使范希朝希朝徙镇太原居之定襄神武川之新城执宜生赤心咸通中以功拜振武节度使赐姓名李国昌国昌生克用唐昭宗时封晋王是为皇考生庄宗讳存朂袭封晋王灭梁称帝国号唐都魏州寻迁洛阳传四主凡十四年钦定四库全书御定歴代纪事年表卷七十五凡七年表例説之枢谨按五季之时契丹自太祖安巴坚称帝太宗徳光改国号曰辽始见其庙号年号本辽史御定歴代纪事年表卷七十五御定历代纪事年表卷七十六钦定四库全书御定歴代纪事年表卷七十六凡六年表例説见第七十三卷御定歴代纪事年表卷七十六御定历代纪事年表卷七十七钦定四库全书御定歴代纪事年表卷七十七晋世系表畧石氏不知其得姓之始皇考臬捩鸡本出西夷常从晋王李克用征伐有功官至洺州刺史臬捩鸡生高祖讳敬瑭初尚唐明宗永宁公主累官太原节度使唐废帝徙高祖镇天平高祖不受命废帝命将致讨高祖求援于契丹契丹立以为帝国号晋都洛阳寻迁汴州传二主又为契丹所灭凡十一年按五代史高祖本纪一作父臬捩鸡一作考绍雍意以高祖即帝位之后追尊先代易臬捩鸡之名为绍雍也钦定四库全书御定歴代纪事年表卷七十七凡七年表例説见第七十三卷御定歴代纪事年表卷七十七御定历代纪事年表卷七十八钦定四库全书御定歴代纪事年表卷七十八凡四年表例说御定歴代纪事年表卷七十八御定历代纪事年表卷七十九钦定四库全书御定歴代纪事年表卷七十九汉世系表畧刘氏其先沙陀人也湍生昻昻生僎僎生琠俱追尊为皇帝琠生髙祖讳知逺仕晋封北平王晋主重贵北迁髙祖称帝于晋阳更名暠国号汉都汴传二主凡四年钦定四库全书御定歴代纪事年表卷七十九凡四年表例说御定歴代纪事年表卷七十九御定历代纪事年表卷八十钦定四库全书御定歴代纪事年表卷八十周世系表畧郭氏其先居邢州尧山璟生谌谋生藴藴生晋顺州刺史简俱追尊为皇帝简生大祖讳威汉枢宻使邺都留守汉隠帝遇弑太祖北撃契丹至澶州军变引还遂即大位国号周都汴传二姓三王凡十年钦定四库全书御定歴代纪事年表卷八十凡九年表例说之枢谨按五季以来嗣君改元有不合于古者梁王瑱晋主重贵即位踰年宜改不改又明年然后改汉𨼆帝及周世宗皆仍称其先帝年号终其世而不改附识于此御定歴代纪事年表卷八十御定历代纪事年表卷八十一钦定四库全书御定歴代纪事年表卷八十一宋世系表畧赵氏世居涿郡唐幽都令脁是为僖祖朓生珽唐御史中丞是为顺祖珽生敬涿州刺史是为翼祖敬生宣祖𢎞殷周检校司徒封天水县男是为皇考娶杜氏生太祖讳匡𦙍太祖始生于洛阳夹马营赤光绕室异香经宿不散及长容貌雄伟器度豁如识者知其非常人仕周累官殿前都㸃检陈桥兵变遂受周禅国号宋都于汴传位太宗至徽钦北狩歴九主凡一百六十八年髙宗南渡都临安传九主号南宋凡一百五十二年通计三百二十年钦定四库全书御定歴代纪事年表卷八十一凡十七年表例说之枢谨按宋太祖建隆元年以后虽诸国诸镇尚存而天命已归有宋倣唐髙祖之例至建隆二年周恭帝既亡即书上格商辂续通鑑纲目薛应旂宋元通鑑始此御定歴代纪事年表卷八十一谨案卷八十一第六十八页一层一日晚过明徳门西阙前原本阙讹阐据绩纲鑑改御定历代纪事年表卷八十二钦定四库全书御定歴代纪事年表卷八十二凡二十七年表例説之枢谨按太宗太平兴国四年诸国诸镇尽平惟辽雄据朔方至下卷真宗时澶渊盟后宋与辽号称兄弟之国倣三国魏吴例纪辽事于次格御定歴代纪事年表卷八十二御定历代纪事年表卷八十三钦定四库全书御定歴代纪事年表卷八十三凡三十四年表例説之枢谨按续通鑑纲目所载辽事颇畧今採辽史中有闗政理者增入至于官号则従其本国之称以备一代之制云金表纪事例同御定歴代纪事年表卷八十三御定历代纪事年表卷八十四钦定四库全书御定歴代纪事年表卷八十四凡二十六年表例説之枢谨按夏自元昊僣号改元宋史及辽金二史俱载入四夷今于四夷格内首列夏元昊而分注其年御定歴代纪事年表卷八十四御定历代纪事年表卷八十五钦定四库全书御定歴代纪事年表卷八十五凡十四年表例説之枢谨按英神以来周程诸儒倡明绝学而当时未究其用位不称徳兹于其卒年即冠以追封之爵併其遗行载入公侯格中其弟子有学行着闻者亦及之以示表章正学之意后朱子以宁宗庆元六年卒即冠以理宗追封之爵例同御定歴代纪事年表卷八十五御定历代纪事年表卷八十六钦定四库全书御定歴代纪事年表卷八十六凡二十年表例説见第八十三及八十四八十五卷御定歴代纪事年表卷八十六御定历代纪事年表卷八十七钦定四库全书御定歴代纪事年表卷八十七凡十七年表例説见第八十三及八十四八十五卷御定歴代纪事年表卷八十七御定历代纪事年表卷八十八钦定四库全书御定歴代纪事年表卷八十八金世系表畧完颜氏其先出韎鞨氏唐初有黒水靺鞨居肃慎地附髙丽五代时始称女真其在南者系籍于辽号熟女真在北者不籍于辽号生女真既而避辽主宗真讳改曰女直始祖函普自髙丽来居完颜布尔罕水之涯后以部为姓遂为完颜氏云始祖生徳帝乌噜乌噜生安帝巴哈巴哈生献祖绥赫绥赫乃徙居于安春水之侧耕垦树艺始筑室有栋宇之制绥赫生昭祖舒噜以条教为治民颇听从部落寖疆舒噜生乌古鼐辽以为生女直部节度使是为景祖始有官属纪纲渐立景祖卒子和哩布袭节度使基业自此大是为世祖即太祖之父也世祖卒弟肃宗颇拉淑嗣肃宗卒弟穆宗英格嗣自景祖以来两世四主志业相因卒定离析一切治以本部法令穆宗卒世祖长子乌雅舒袭位是为康宗康宗卒弟太祖阿固达袭位未几称帝于上京改国号金废主亮迁燕京号中都以汴京为南京宣宗迁都于汴共传九主凡一百二十年钦定四库全书御定歴代纪事年表卷八十八凡九年表例説之枢谨按女真自太祖阿固达称帝改国号曰金始与辽并书例详第八十二及八十三卷御定歴代纪事年表卷八十八御定历代纪事年表卷八十九钦定四库全书御定歴代纪事年表卷八十九凡三年有竒表例説之枢谨按辽天祚以保大五年亡于金而西辽耶律达实称帝但西辽于辽为疏族又僻处遐荒视后梁之偏安江陵等耳兹倣其例于金天㑹四年另置一格于金格之下御定歴代纪事年表卷八十九御定历代纪事年表卷九十钦定四库全书御定歴代纪事年表卷九十凡三年有竒表例説之枢谨按徽钦北狩宋祚几絶自髙宗南渡得延百五十余年之祀同符晋元是为南宋故以为是卷之首御定歴代纪事年表卷九十御定历代纪事年表卷九十一钦定四库全书御定歴代纪事年表卷九十一凡十年表例説之枢谨按刘豫以金命为齐帝越八年金复废之废置皆由于金故附见金格张邦昌亦为金所立仍载入宋格者邦昌甫即楚帝位不旋踵为宋臣与刘豫之僭号八年者异矣故异其例御定歴代纪事年表卷九十一御定历代纪事年表卷九十二钦定四库全书御定歴代纪事年表卷九十二凡二十四年表例说之枢谨按宋自太祖传位于弟子孙不得继大统者凡百八十余年迨髙宗以公天下之心择太祖之后而立之乃得孝宗之贤自是以后嗣位者皆太祖之裔云详具第八十一卷世系图御定歴代纪事年表卷九十二御定历代纪事年表卷九十三钦定四库全书御定歴代纪事年表卷九十三凡四十一年表例説见第八十三卷御定歴代纪事年表卷九十三御定历代纪事年表卷九十四钦定四库全书御定厯代纪事年表卷九十四元世系表畧却特氏䝉古部人十世祖曰勃端察尔母曰阿伦果斡嫁托本黙尔根生二子既而夜梦金色神人来趋卧榻阿伦果斡惊觉遂有娠生一子即勃端察尔也勃端察尔状貌竒异沈黙寡言家人谓之痴阿伦果斡语人曰此儿非痴后世子孙必有大贵者勃端察尔生巴噶哩台哈必齐巴噶哩台哈必齐生玛哈多丹玛哈多丹生济农达尔罕济农达尔罕生海都海都生拜星唿尔拜星唿尔生敦巴该敦巴该生噶布勒汗噶布勒汗生巴尔达木巴尔达木生伊苏克依是为烈祖烈祖生太祖特穆津始称帝于鄂诺河寻定都于哈喇和林河之西因名其城曰和林太宗七年城之世祖中统初迁于上都至元初又迁都于燕改曰中都寻升为大都建国号曰元自世祖至元十三年受宋降至顺帝厯十主凡九十三年年表凡十九年表例説之枢谨按元太祖称帝于鄂诺河自是与金并列但其时国号䝉古年表之体按年以纪事故以䝉古书如辽之始称契丹金之始称女直例也御定歴代纪事年表卷九十四御定历代纪事年表卷九十五钦定四库全书御定歴代纪事年表卷九十五凡九年表例説见第九十四卷御定歴代纪事年表卷九十五御定历代纪事年表卷九十六钦定四库全书御定歴代纪事年表卷九十六凡二十六年表例説见第九十四卷御定歴代纪事年表卷九十六御定历代纪事年表卷九十七钦定四库全书御定歴代纪事年表卷九十七凡二十年表例说之枢谨按元世祖中綂元年系正綂之始故其勲臣封爵亦得附见至宋帝㬎降元大书元世祖文武皇帝至元十三年例详第五十九卷御定歴代纪事年表卷九十七御定历代纪事年表卷九十八钦定四库全书御定歴代纪事年表卷九十八凡三十一年表例説之枢谨按王侯封爵先宗室次异姓例也或同姓王侯甚多而分入异姓者之前或异姓王侯甚多而分入同姓者之末以有姓与无姓为别乃王侯叙次变例也元王侯姓名强半出䝉古声称同异姓难于别白此卷定为二格以同姓居上异姓居下以便考览后二卷倣此元宗室封爵见于列传者寥寥採诸王表有封年可考者録入其见于诸王表而世系不载其名者宁阙勿备或诸王表世系有名而封年与本纪不符者从本纪元史外夷传于世祖廓清中外以后遂不详载今照本纪有外夷朝贡如八百媳妇等虽无列传可稽亦为补入御定歴代纪事年表卷九十八御定历代纪事年表卷九十九钦定四库全书御定歴代纪事年表卷九十九凡三十年表例説见第九十八卷御定歴代纪事年表卷九十九御定历代纪事年表卷一百钦定四库全书御定歴代纪事年表卷一百凡十八年表例说之枢谨按顺帝至正十一年以后海内纷扰天完徐夀辉宋韩林儿汉陈友谅夏明玉珍吴张士诚等乘乱窃发与汉隋之末无异今照例附书徐夀辉韩林儿等于下格其自至正十五年至二十七年明太祖开国之事宋元通鑑尚有未备仍採皇明通纪以补之御定歴代纪事年表卷一百