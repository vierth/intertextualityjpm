易源奥义提要钦定四库全书经部一易源奥义周易原㫖易类提要等谨案易源奥义一卷周易原㫖八卷元保巴撰保巴字普菴色目人居于洛阳其平生仕履别无可考是书前有进太子牋结衔称太中大夫前黄州路总管兼管内劝农事不知其终于何官也牋末不题年月黄虞稷千顷堂书目称旧有方囘牟巘二序回巘皆宋末旧人则保巴当为元初人矣是书原分三种统名易体用本程子之説即卦体以阐卦用也朱彞尊经义考载易源奥义一卷存周易原㫖六卷存周易尚占三卷佚考陈继儒彚秘笈中有周易尚占三卷书名与卷数并符书前又有大徳丁未保巴序人名亦合然序称为莹蟾子李清菴撰不云保巴自作其书乃用钱代蓍之法以六爻配十二时五行六亲六神合月建日辰以断吉凶亦非尚占之本义序文鄙陋尤不类读书人语葢方技家𫝊有是书与保巴佚书其名偶合明人喜作伪本遂撰保巴序文以影附之不知保巴説易并根柢宋儒阐发义理无一字涉京焦䜟纬之説其肯以此书当古占法哉今辨明其妄别存目于术数类中而保巴原书则仍以所存二种着録庶阙而真犹胜于全而伪焉干隆四十六年闰五月恭校上总纂官纪昀陆钖熊孙士毅总校官陆费墀进太子牋进太子牋皇帝圣㫖里太中大夫前黄州路总管兼管内劝农事臣保巴言伏以光奉诏书甫正贰储之位敬敷易道少禆熙缉之功天启昌期治窃谓自龙图之画既泄而象数之学肇开至六十四卦以成书为百千万年之明羲文孔子𤼵先天之妙京费王弼广后世之传岂但求语下之筌蹄又当参胷中之关键凡蠡测管窥以探精义皆铢积寸累以用深功茍得其真敢私以祕臣保巴诚惶诚惧叩头叩头敬惟皇太子殿下英姿岐嶷茂徳渊冲民望具瞻共仰重离之照政机多睱式昭干蛊之勤方恢邦家太平之宏基宜得帝王相传之要领用师诸古有益于今臣保巴幸际清时輙申丹悃不揆浅肤之素学冒干投进于青宫冀虎闱齿胄之间特加披閲在鹤禁延儒之顷更赐表章臣保巴无任瞻仰抃跃激切屏营之至谨奉牋以闻臣保巴诚惶诚惧叩头叩头谨言太中大夫前黄州路总管兼管内劝农事臣保巴上牋先天图钦定四库全书易源奥义元保巴撰先天图天一地二天三地四天五地六天七地八天九地十中五见皇极观物之理变化感应脉络贯通皇极之数本末源流以天地隂阳刚柔之气必交合而后生物必进退而后运其初本于天中爲五阳地中爲六隂盖河图之数载于周易分隂分阳以爲天数二十有五地数三十合得五十有五而去阳中之五爲大衍之数五十去隂中之六爲大衍之用四十有九故前河图之隂阳㸃数计五十有五以其隂阳未分根干支末混淆之时所谓先天故位数自一而起今列位数于后位干一兑二离三震四巽五坎六艮七坤八数甲乙丙丁戊子丑寅卯辰巳此三即干卦故干一九八七六五四二一午未申酉戌亥可谓天下之大本也己庚辛壬癸右先天数者无极而太极先天数取纯一不杂之意以九数爲则故数起于一一即三三即九九即一故起于一而极于九爲老阳老阳数老可致神极神极必变故曰易易者变易不穷冒天下而言也可爲天地凖所谓参天两地而倚数者一三五也考其端一三成四四五成九校其实即张子所谓干称父坤称母予兹藐焉混然中处天地人三才无间其义虽殊其神气即一也所以成言乎一一复爲九效诸文王元而亨亨而利利而贞贞而复元法诸伏羲干三连也所谓三者岂非天下之大本乎无极而太极者干坤之元也故先天譬爲根其位皇极以之大槩谓一隂一阳之谓道干称父坤称母干坤生六子然后人伦序所以君君臣臣父父子子夫夫妇妇人道立今列中天位数如后位艮一兑二坎三离四震五巽六艮七坤八干九数甲三乙八丙七丁二戊五己十庚九辛四壬一癸六右中天数者太极之运化也中天数取以竒数爲阳耦数爲隂据一二之数爲则是故一生二即是画卦之象此一竒一耦成三即地天泰也然中天八卦位数内惟艮居一七之数何也盖起于艮而止于艮说卦云艮东北之卦也万物之所成终而所成始也即元而亨亨而利利而贞贞而元故周子所谓中正仁义而主静立人极焉艮与静周起于静而止于静也所谓太极之运化者自元而亨也故以中天譬爲干其位范围以之大槩谓根干支末之理于五行内刚中有柔柔中有刚即隂中有阳阳中有隂地道立矣今列后天位数如后位坎一坤二震三巽四中五干六兑七艮八离九数子一亥六寅三卯八巳二午七酉四申九辰五丑十戌五未十右后天数者三极之妙用也后天数取一动一静互爲其根之理退干坤却进坎离爲上下宗体以五行爲妙用五行中而又分刚柔使致充廓万物万物各得其宜故放之则弥满六合敛之退藏于密所谓三极之妙用者自亨而利贞也故以后天譬爲支其位大定以之右自根而干自干而支三才五行具矣所谓纵横十五即此生生无穷之道也本乎天者亲上本乎地者亲下则各从其类故曰物有本末事有终始知所先后则近道矣易源心法干坤爲父母卦有八体本卦上下二体反对上下二体互体二体互体反对二体共八体其六十四卦之中除有此干坤坎离颐大过中孚小过八卦不能全备八体䷀干坤二卦无反对无互体纯一不杂倒正不变䷁䷜互体颐共四体颐五体重䷝互体大过共四体大过五体重䷚颐互体坤共四体五体重䷛大过互体干共四体五体重䷼中孚互体颐又肖体离共七体䷽小过互体大过又肖体坎共七体其他五十六卦有互体有反对同重复备八体更以卦体言之卦中有飞伏有肖体有乗木舟虚故曰易者变也一定卦主二究卦义三求卦位四推中正五究爻义六穷事理七明易道八尽三易一定卦主者一卦之主意也系辞云阳卦多隂以阳爲主阴卦多阳以阴爲主是也震坎艮已上三卦以阳爲主也震一阳动于下坎一阳陷于中艮一阳止于上巽离兑已上三卦以隂爲主也巽一隂入于下离一隂丽于中兑一隂说于上干坤父母也纯一不杂则以中正爲主也二究卦义者一卦之义理也说卦云干健也坤顺也震动也巽入也坎陷也离丽也艮止也兑说也六十四卦之中但有干皆有健之义也坤皆有顺之义也震皆有动之义也巽皆有入之义也离皆有丽之义也艮皆有止之义也坎皆有陷之义也兑皆有说之义也三求卦位者六爻之义也系辞云八卦成列位在其中矣初与上无位五爲君二爲臣又初与二爲地三与四爲人五与上爲天又九居三六居四皆得其位也四推中正者得时得位之谓也二五爲中初爻三爻五爻皆阳位阳居之谓之正二爻四爻上爻皆阴位阴居之谓之正隂居阳位阳居隂位皆谓之不正也中而无不善得中便有正也正而不中者未免小有疵正不必有中也得正者当位也中正全善不可加不中又不正其凶不假言也其间不中正而吉者鲜矣得时者中正而不吉者亦鲜皆时也故易趋时爲大五究爻义者玩羣爻之义也六十四卦共三百八十四爻其中一百九十二阳爻皆干阳也在初者都有潜隠勿用之义在二者皆有利见大人之义在三者皆有干干之义在四者皆有危厉之义在五者皆有天徳天位之义在上者皆有亢龙之义各以干元用九与夫干六爻文言处之则能顺理合义其间一百九十二隂爻皆坤之隂也六爻之义用六爻之义并与干同数而推之自得之也其间或有不与文言相应者虽有之鲜矣六穷事理者因时者理也作爲者事也又卦者事也爻者时也当然者理也所以然者易之大本也今以干爲例刚断果决事也元亨利贞理也潜见飞跃时也余倣此七明易道者易有圣人之道四曰辞曰变曰象曰占极深研㡬㣲显阐幽当推其辞随时变易以从其道当玩其变作事制器立法制度当观其象动静作息趋吉避凶当考其占子曰易有圣人之道四其斯之谓也八尽三易者天易圣易心易极至易之妙也干坤阖辟隂阳消长四时行百物生天易也元亨利贞言四时成歳辞有险易各指其所之圣易也仰观俯察逺求近取化而裁之推而行之心易也已上八段易之关键也贵在黙会心通可也向此八段上得意则未画以前之易不言而可知也画卦阳进隂退之例干一兑二离三震四巽五坎六艮七坤八☰干三连本一进二成三画☱兑上阙本二进二成四画☲离中虚本三进一成四画☳震仰盂本四进一成五画☴巽下短本五退一成四画☵坎中满本六退一成五画☶艮覆碗本七退二成五画☷坤六断本八退二成六画前民十三卦作易者其有忧患乎所以伏羲文王周公孔子四圣人忧民而设也系辞云八卦成列象在其中矣因而重之爻在其中矣刚柔相推变在其中矣系辞焉而命之动在其中矣吉凶悔吝者生乎动者也刚柔者立本者也变通者趋时者也吉凶者贞胜者也天地之道贞观者也日月之道贞明者也天地之动贞夫一者也夫干确然示人易矣夫坤隤然示人简矣爻也者效此者也象也者像此者也爻象动乎内吉凶见乎外功业见乎变圣人之情见乎辞天地之大徳曰生圣人之大宝曰位何以守位曰仁何以聚人曰财理财正辞禁民爲非曰义是故古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情作结绳而爲网罟以佃以渔盖取诸离䷝包牺氏没神农氏作斲木爲耜揉木爲耒耒耨之利以教天下盖取诸益䷩日中爲市致天下之民聚天下之货交易而退各得其所盖取诸噬嗑䷔神农氏没黄帝尧舜氏作通其变使民不倦神而化之使民宜之易穷则变变则通通则久是以自天祐之吉无不利黄帝尧舜垂衣裳而天下治盖取诸干䷀坤䷁刳木爲舟剡木爲楫舟楫之利以济不通致逺以利天下盖取诸涣䷺服牛乗马引重致逺以利天下盖取诸随䷐重门击柝以待暴客盖取诸豫䷏断木爲杵掘地爲臼臼杵之利万民以济盖取诸小过䷽弦木爲弧剡木爲矢弧矢之利以威天下盖取诸睽䷥上古穴居而野处后世圣人易之以宫室上栋下宇以待风雨盖取诸大壮䷡古之葬者厚衣之以薪葬之中野不封不树丧期无数后世圣人易之以棺椁盖取诸大过䷛上古结绳而治后世圣人易之以书契百官以治万民以察盖取诸夬䷪右前十三卦详见下系辞易源奥义易源奥义周易原旨卷一钦定四库全书周易原旨卷一元保巴撰夫子曰昔者圣人之作易也幽赞于神明而生蓍参天两地而倚数观变于隂阳而立卦发挥于刚柔而生爻和顺于道德而理于义穷理尽性以至于命又曰古者伏羲氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之德以类万物之情此伏羲氏之易也所谓先天者是也又曰易之兴也其当殷之末世周之盛徳耶当文王与纣之事耶此文王之易也故曰周易所谓后天者是也河出图洛出书皆作易之原易有太极是生两仪两仪生四象四象生八卦因而重之易之所由作也易有四象所以示也易惟用四象而已非四象不生八卦非两仪不生四象然而皆不出乎一太极也故物物各有太极一本而万殊也万物体统于太极万殊而一本也此易之所以爲神也䷀干元亨利贞初九潜龙勿用九二见龙在田利见大人九三君子终日干干夕惕若厉无咎九四或跃在渊无咎九五飞龙在天利见大人上九亢龙有悔用九见羣龙无首吉象传彖曰大哉干元万物资始乃统天云行雨施品物流形大明终始六位时成时乗六龙以御天干道变化各正性命保合太和乃利贞首出庶物万国咸宁大象象曰天行健君子以自强不息小象潜龙勿用阳在下也见龙在田徳施普也终日干干反复道也或跃在渊进无咎也飞龙在天大人造也亢龙有悔盈不可久也用九天德不可爲首也文言文言曰元者善之长也亨者嘉之会也利者义之和也贞者事之干也君子体仁足以长人嘉会足以合礼利物足以和义贞固足以干事君子行此四徳者故曰干元亨利贞言徳初九曰潜龙勿用何谓也子曰龙徳而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也九二曰见龙在田利见大人何谓也子曰龙徳而正中者也庸言之信庸行之谨闲邪存其诚善世而不伐徳博而化易曰见龙在田利见大人君徳也九三曰君子终日干干夕惕若厉无咎何谓也子曰君子进徳修业忠信所以进徳也修辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而惕虽危无咎矣九四曰或跃在渊无咎何谓也子曰上下无常非爲邪也进退无恒非离羣也君子进徳修业欲及时也故无咎九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也上九曰亢龙有悔何谓也子曰贵而无位髙而无民贤人在下位而无辅是以动而有悔也言位潜龙勿用下也见龙在田时舎也终日干干行事也或跃在渊自试也飞龙在天上治也亢龙有悔穷之灾也干元用九天下治也言时潜龙勿用阳气潜藏见龙在田天下文明终日干干与时偕行或跃在渊干道乃革飞龙在天乃位乎天徳亢龙有悔与时偕极干元用九乃见天则赞徳神爻龙位干元者始而亨者也利贞者性情也干始能以美利利天下不言所利大矣哉大哉干乎刚健中正纯粹精也六爻发挥旁通情也时乗六龙以御天也云行雨施天下平也体易而用君子以成徳爲行日可见之行也潜之爲言也隠而未见行而未成是以君子勿用也君子学以聚之问以辨之寛以居之仁以行之易曰见龙在田利见大人君徳也九三重刚而不中上不在天下不在田故干干因其时而惕虽危无咎矣九四重刚而不中上不在天下不在田中不在人故或之或之者疑之也故无咎夫大人者与天地合其徳与日月合其明与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎亢之爲言也知进而不知退知存而不知亡知得而不知丧其唯圣人乎知进退存亡而不失其正者其唯圣人乎䷁坤元亨利牝马之贞君子有攸往先迷后得主利西南得朋东北丧朋安贞吉彖曰至哉坤元万物资生乃顺承天坤厚载物徳合无疆含𢎞光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆象曰地势坤君子以厚徳载物初六履霜坚氷至象曰履霜坚氷隂始凝也驯致其道至坚氷也六二直方大不习无不利象曰六二之动直以方也不习无不利地道光也六三含章可贞或从王事无成有终象曰含章可贞以时发也或从王事知光大也六四括囊无咎无誉象曰括囊无咎慎不害也六五黄裳元吉象曰黄裳元吉文在中也上六龙战于野其血𤣥黄象曰龙战于野其道穷也用六利永贞象曰用六永贞以大终也文言文言曰坤至柔而动也刚至静而德方后得主而有常含万物而化光坤道其顺乎承天而时行君子体易而用之积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辨之不早辨也易曰履霜坚氷至盖言顺也直其正也方其义也君子敬以直内义以方外敬义立而徳不孤直方大不习无不利则不疑其所行也阴虽有美含之以从王事弗敢成也地道也妻道也臣道也地道无成而代有终也天地变化草木蕃天地闭贤人隐易曰括囊无咎无誉盖言谨也君子黄中通理正位居体美在其中而畅于四支发于事业美之至也隂疑于阳必战爲其嫌于无阳也故称龙焉犹未离其类也故称血焉夫𤣥黄者天地之杂也天𤣥而地黄䷂屯元亨利贞勿用有攸往利建侯彖曰屯刚柔始交而难生动乎险中大亨贞雷雨之动满盈天造草昧宜建侯而不宁象曰云雷屯君子以经纶君子体而用之故三代兴封建之制私其土子其民建侯而治不宁此谓亨屯之道也君子以经纶者用正也雷雨之动满盈者用变也屯变作解则难可解矣天造草昧者屯乱之世也初九盘桓利居贞利建侯象曰虽盘桓志行正也以贵下贱大得民也君子体而用之盘桓而未进也茍或躁进犯难必矣故居贞守正广资其良佐虽盘桓而未进其济屯之志已行矣可谓不行而至也六二屯如邅如乗马班如匪冦婚媾女子贞不字十年乃字象曰六二之难乗刚也十年乃字反常也君子体而用之故曰贞女不嫁至十年数穷时至妄求者退正应者合乃许嫁矣天道好还十年换甲未有十年而难不舒者惟守正而不他求虽有强暴不夺其志则久当反复其天理之常矣爲臣子者可不鉴乎六三即鹿无虞惟入于林中君子㡬不如舎往吝象曰即鹿无虞以从禽也君子舎之往吝穷也君子体而用之易者研㡬之书君子知㡬之士往禽而无虞人引导之不如舎而不往见㡬之早则无陷入林莽之羞矣六四乗马班如求婚媾往吉无不利象曰求而往明也君子体而用之若男不行而女先随以是爲吉无不利者乎明者不如是也是可爲无媒自往者之戒矣九五屯其膏小贞吉大贞凶象曰屯其膏施未光也君子体而用之故九五所居之位则是所遭之时则非居屯难之世在坎陷之中膏泽不能下人君之屯也渐正之吉骤正之则凶上六乗马班如泣血涟如象曰泣血涟如何可长也君子体而用之理当道穷必变故夫子曰何可长也与否终则倾同意夫子𤼵周公所未言耳爻位当正非久屯者也经有未𤼵者传爲𤼵之类皆如此䷃蒙亨匪我求童蒙童蒙求我初筮告再三渎渎则不告利贞彖曰蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也象曰山下出泉蒙君子以果行育徳君子体而用之山下出泉蒙静而清也君子以果行育徳者我爲山也彼爲泉也以我果行而不动令彼养徳而自化也初六发蒙利用刑人用说桎梏以往吝象曰利用刑人以正法也君子体而用之人之昬蒙未开如桎梏之未说一发其蒙桎梏说矣吁甘桎梏之中而不知求说者㡬何人哉九二包蒙吉纳妇吉子克家象曰子克家刚柔接也君子体而用之父有贤子而成家君有贤臣而国定一也五君以柔接二臣之刚其所受教礼则宜矣然此爻包蒙之意不可不玩盖自小学至于大学皆有所得益其良能克念作圣大无不包小无不入则天地包我乎我包天地乎我不求蒙蒙来求我感应之㡬妙矣六三勿用取女见金夫不有躬无攸利象曰勿用取女行不顺也君子体而用之择妇择交其义一也六四困䝉吝象曰困蒙之吝独逺实也君子体而用之困而不学民斯爲下矣岂不吝乎六五童蒙吉象曰童蒙之吉顺以巽也君子体而用之幼沖从师傅之象故吉上九击蒙不利爲冦利御冦象曰利用御㓂上下顺也君子体而用之事在㡬微才见互体有坤当以杜渐防微恐蒙衆党顺所以夏楚收威扑刑辅教盖谓仁心所系非得己也必当击蒙耳䷄需有孚光亨贞吉利涉大川彖曰需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也象曰云上于天需君子以饮食宴乐君子体而用之当藴蓄未达之际藏器待时善体需者也九五曰需于酒食爻用大象辞也序卦又曰需者饮食之道盖同一意饮食宴乐和也达道也九五中正中正大本也此中和之妙有体有用耳初九需于郊利用恒无咎象曰需于郊不犯难行也利用恒无咎未失常也君子体而用之当以安分自守澹然无欲是得恒也九二需于沙小有言终吉象曰需于沙衍在中也虽小有言以吉终也君子体而用之当以寛裕自守终得其吉也九三需于泥致冦至象曰需于泥灾在外也自我致冦敬慎不败也君子体而用之善御冦者不致冦也善备冦者不致败也处险待时者良方也六四需于血出自穴象曰需于血顺以聴也九五需于酒食贞吉象曰酒食贞吉以中正也君子体而用之当以敬字爲主饮食者岂徒蠧米麦聚闲民为是养其小体之事哉其理当奉祭祀养父母介眉夀以宴乐嘉宾之心礼乐之寓也中和之发也后世有乱我笾豆者不知需中之义故也盖谓所处当理有所需而必遂也上六入于穴有不速之客三人来敬之终吉象曰不速之客来敬之终吉虽不当位未大失也君子体而用之谓上六当位而言不当位者以其隂在上而处险极之故然能以敬顺而自处则阳不能陵终得其吉安致大失哉䷅讼有孚窒惕中吉终凶利见大人不利涉大川彖曰讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也象曰天与水违行讼君子以作事谋始君子体而用之当以憷惕敬慎其讼不可轻举妄动作事必谋其始有讼不若无讼也初六不永所事小有言终吉象曰不永所事讼不可长也虽小有言其辨明也君子体而用之循理而柔待故能柔必胜刚弱必胜强其辨明矣九二不克讼归而逋其邑人三百户无眚象曰不克讼归逋窜也自下讼上患至掇也君子体而用之当以安常守分素位而行终无犯上之谴矣六三食旧徳贞厉终吉或从王事无成象曰食旧徳从上吉也君子体而用之当食其旧恩从上而不自居其成所以能保其素有之禄位矣九四不克讼复即命渝安贞吉象曰复即命渝安贞不失也君子体而用之当反求诸己而已九五讼元吉象曰讼元吉以中正也君子体而用之若以刚健中正治讼尽天下之善也即干之文言所谓大人之徳备矣此爻聴讼之主也上九或钖之鞶带终朝三禠之象曰以讼受服亦不足敬也君子体而用之讼不可轻举圣人戒讼之义深矣䷆师贞丈人吉无咎彖曰师衆也贞正也能以衆正可以王矣刚中而应行险而顺以此毒天下而民从之吉又何咎矣象曰地中有水师君子以容民畜衆君子体而用之九二将帅之象上不得君故不可以出师下不得衆亦不可以出战终不敢爲伍必当出师之时切不可以轻敌帅师者可不慎乎初六师出以律否臧凶象曰师出以律失律凶也君子体而用之出师而无律未战先败何以出战哉盖本于将失将故失律失律故失师矣九二在师中吉无咎王三钖命象曰在师中吉承天宠也王三钖命懐万邦也君子体而用之出师以刚中之道胜之虽承天宠懐服万邦亦当以恩礼处之功成而不有爲而不恃惟义而已六三师或舆尸凶象曰师或舆尸大无功也君子体而用之师旅之事必当委任专正反是则凶矣六四师左次无咎象曰左次无咎未失常也君子体而用之量六四之才既柔度其不能胜完师而退是故可谓知进退存亡而不失其正者矣六五田有禽利执言无咎长子帅师弟子舆尸贞凶象曰长子帅师以中行也弟子舆尸使不当也君子体而用之长子谓九二以中正之徳合于上而受命以行师则可若复使其余者衆主其事是不当也出师之道不得已而用之也本以救生反以害生失其天理之常矣盖所以兴义兵者诛其无道之贼而弔其无辜之民可谓帅师以中行也上六大君有命开国承家小人勿用象曰大君有命以正功也小人勿用必乱邦也君子体而用之若小人获功只可优以金帛不可胙以茅土圣人之戒深逺矣䷇比吉原筮元永贞无咎不宁方来后夫凶彖曰比吉也比辅也下顺从也原筮元永贞无咎以刚中也不宁方来上下应也后夫凶其道穷也象曰地上有水比先王以建万国亲诸侯君子体而用之一阳居五而衆隂从之一人建极而天下附之比之象也天道行而万物顺圣徳修而万民化大顺大化不见其迹莫知其然之谓神故天下之衆本在一人道岂逺乎哉术岂多乎哉比之吉者也比者即隂辅阳也下顺上也所以然者以刚中也刚中者皇建其有极也先王有燕飨有聘问有巡守述职亲诸侯也有天下者不可不知此比之义也初六有孚比之无咎有孚盈缶终来有它吉象曰比之初六有它吉也君子体而用之诚于中而自然形于外此谓感应之道也六二比之自内贞吉象曰比之自内不自失也君子体而用之柔顺居中上与五应自内比外得正而贞正则内不失身外不失人矣六三比之匪人象曰比之匪人不亦伤乎君子体而用之六三隂柔处不中正承乗及与应位皆隂爲比匪人之象必见伤矣又三与上相应意欲与同类隂小之人相援彖所谓后夫凶者正指上六与六三自行相比而不比于五也故曰不亦伤乎六四外比之贞吉象曰外比于贤以从上也君子体而用之九五贤君也六四贤诸侯也谓九五以徳则贤以位则上六四以正遇正如之何不从又如之何不吉可谓君臣庆会无所往而不济也九五显比王用三驱失前禽邑人不诫吉象曰显比之吉位正中也舎逆取顺失前禽也邑人不诫上使中也君子体而用之爲人上者当以仁义爲体中正爲用是故不合围舎逆取顺者也三圣授受只一中字中即极也居其极所而衆星共之周子所谓中正仁义而主静立人极焉天下之大本也上六比之无首凶象曰比之无首无所终也君子体而用之以成卦之象取末爲首初爲尾以画卦之序取下爲初上爲终爻辞称无首小象该无所终者一义而已衆皆比五已独后之其伤必至于无首即丧其元也昔万国朝禹而防风氏独后诸侯朝齐而谭子不至其凶如何哉彖辞所谓后夫凶者言此爻也䷈小畜亨密云不雨自我西郊彖曰小畜柔得位而上下应之曰小畜健而巽刚中而志行乃亨密云不雨尚往也自我西郊施未行也象曰风行天上小畜君子以懿文徳君子体而用之天地大徳曰生未尝不欲兴云降雨爲人君者以仁亦未尝不欲施恩布泽但值未济之时当以雍容和缓不可廹切待时而动所谓圣之时者也初九复自道何其咎吉象曰复自道其义吉也君子体而用之圣人之道无可无不可也可以久则久可以速则速畜则止止则复复则反善也其义吉矣九二牵复吉象曰牵复在中亦不自失也君子体而用之虽处刚中之道亦当见可而进知难而退可以不失其道亦不失其身矣九三舆说辐夫妻反目象曰夫妻反目不能正室也君子体而用之如夫身不正其道不行于妻子安能治其国乎六四有孚血去惕出无咎象曰有孚惕出上合志也君子体而用之譬贤臣谏止其君之义畜君何尤畜君者好君也何咎之有九五有孚挛如富以其邻象曰有孚挛如不独富也君子体而用之槩言以其邻富九五不独富其家而富其邻推其所畜以及人者也畜道善矣泰卦六四爻辞曰不富以其邻小象曰皆失实也阳实隂虚之证也上九既雨既处尚徳载妇贞厉月几望君子征凶象曰既雨既处徳积载也君子征凶有所疑也君子体而用之既雨既处言畜道积满而成也隂将盛极君子动则有凶也隂敌阳则必消阳小人抗君子则必害君子安得不疑虑乎若前知疑虑而警惧求所以制之则不至于凶矣䷉履虎尾不咥人亨彖曰履柔履刚也说而应乎干是以履虎尾不咥人亨刚中正履帝位而不疚光明也象曰上天下泽履君子以辨上下定民志君子体而用之天尊地卑泽又地之卑者尊卑有序礼也君子以之辨上下之分定下民之志则礼不侵越矣民志定而上下辨礼法明而分亦明天下可一也初九素履往无咎象曰素履之往独行愿也君子体而用之当素其位而行不愿乎其外素富贵行乎富贵素贫贱行乎贫贱君子无入而不自得焉九二履道坦坦幽人贞吉象曰幽人贞吉中不自乱也君子体而用之九二之幽人所履甚坦六三之武人所履甚危二刚中而三不中正故也九二居大臣之位幽静恬淡养其心志则内不乱也可谓君子之坦荡荡者也六三眇能视跛能履履虎尾咥人凶武人爲于大君象曰眇能视不足以有明也跛能履不足以与行也咥人之凶位不当也武人爲于大君志刚也君子体而用之如此之爻真暗而假明真柔而假刚隂狠而邪媚却爲一卦之主可谓小人矣小人之使爲国家葘害并至虽有善者亦无如之何矣九四履虎尾愬愬终吉象曰愬愬终吉志行也君子体而用之所履虽危知惧终吉九五夬履贞厉象曰夬履贞厉位正当也君子体而用之九五虽居君位却缘六三一隂爲全卦之主譬小人爲臣得其权也处此之道当以顺时兢惕广纳包容履道之善也上九视履考祥其旋元吉象曰元吉在上大有庆也君子体而用之履髙而不处功成而不居退身避位复旋而考校履之初九一日克己复礼天下归仁焉大善之吉也周易原旨卷一易源奥义周易原旨卷二钦定四库全书周易原旨卷二元保巴撰䷊泰小往大来吉亨彖曰泰小往大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也象曰天地交泰后以财成天地之道辅相天地之宜以左右民君子体而用之值泰之君子道长小人道消之时当急尊贤使能所以急先务也故曰物有本末事有终始知所先后则近道矣举大而兼小也初九拔茅茹以其彚征吉象曰拔茅征吉志在外也君子体而用之当以荐举同志之贤能以行其道九二包荒用冯河不遐遗朋亡得尚于中行象曰包荒得尚于中行以光大也君子体而用之六五下应九二即是上中应下中中之中也故曰黄中通理正位居体美在其中者中之神气存焉是故可以无大不包无才不用不忘遐逺不屑朋比以光大也九三无平不陂无往不复艰贞无咎勿恤其孚于食有福象曰无往不复天地际也君子体而用之此爻正当天地交际之时泰将否也知㡬之君子可不慎乎六四翩翩不富以其邻不戒以孚象曰翩翩不富皆失实也不戒以乎中心愿也君子体而用之夫隂阳升降时运推迁世道兴衰人情聚散理之常也故君子小人各于其党一君子进则衆君子连茹一小人出则衆小人翩翩吁皆势也可不临文伤叹乎六五帝乙归妹以祉元吉象曰以祉元吉中以行愿也君子体而用之王姬下嫁必降其贵以从其夫人君求贤必降其尊以任其臣也五以柔中之徳下任九二刚中之臣成治泰之功所以能获福祉而尽善者也九二所谓得尚于中行即此也上六城复于隍勿用师自邑告命贞吝象曰城复于隍其命乱也君子体而用之事在㡬微当谨于始也不然天地之气相违上下之情相背卑不上承尊不下施君臣隔絶民心离散上下之志既不相应虽用告命乱不可止也䷋否之匪人不利君子贞大往小来彖曰否之匪人不利君子贞大往小来则是天地不交而万物不通也上下不交而天下无邦也内隂而外阳内柔而外刚内小人而外君子小人道长君子道消也象曰天地不交否君子以俭徳辟难不可荣以禄君子体而用之当退身避位养晦明夷不居荣禄坚守其道不随世变不逐时迁身虽处否其道常亨也茍不顺时而居荣贵之位必犯难也初六拔茅茹以其彚贞吉亨象曰拔茅贞吉志在君也君子体而用之否之三隂应皆在外当隂阳隔絶之时不能相系故退守其道盖谓身虽处于卑下其心常存事君正固之节不可忘也六二包承小人吉大人否亨象曰大人否亨不乱羣也君子体而用之当守其正节不可杂于小人之羣类也六三包羞象曰包羞位不当也君子体而用之深戒小人不可用也孔子曰道之以政齐之以刑民免而无耻道之以徳齐之以礼有耻且格小人无耻之耻实无耻矣安可用之于治政乎九四有命无咎畴离祉象曰有命无咎志行也君子体而用之𤼵政施令必自天子出否则悖矣是故大君有命然后济否之志行矣九五休否大人吉其亡其亡系于苞桑象曰大人之吉位正当也君子体而用之当休否之时常懐警畏防否之复来乃悠久也处至尊之位以中正之徳休息天下之否正当为也上九倾否先否后喜象曰否终则倾何可长也君子体而用之否极泰来无常否之理也䷌同人于野亨利涉大川利君子贞彖曰同人柔得位得中而应乎干曰同人同人曰同人于野亨利涉大川干行也文明以健中正而应君子正也唯君子爲能通天下之志象曰天与火同人君子以类族辨物君子体而用之天理上行火性亦炎上一也当以类族辨物使族类相从亦同也故曰保合太和乃利贞君子贞正处之则能通天下之志可使殊途而同归也初九同人于门无咎象曰出门同人又谁咎也君子体而用之同人无私孰与咎矣故曰民吾同胞物吾与也以仁义而言之无不同人也六二同人于宗吝象曰同人于宗吝道也君子体而用之当克尽私欲复归天理故曰君子周而不比小人比而不周也九三伏戎于莽升其髙陵三歳不兴象曰伏戎于莽敌刚也三歳不兴安行也君子体而用之以邪敌正安可行也九四乗其墉弗克攻吉象曰乘其墉义弗克也其吉则困而反则也君子体而用之不义之法安可行也故曰不以利为利以义为利也九五同人先号咷而后笑大师克相遇象曰同人之先以中直也大师相遇言相克也君子体而用之邪不可以敌正辞亦不可胜理也上九同人于郊无悔象曰同人于郊志未得也君子体而用之同人于郊志虽未得只当素其位而行不愿乎其外所谓逺于内争无与同者祸则免矣只当自守而无悔也大有元亨象曰大有柔得尊位大中而上下应之曰大有其徳刚健而文明应乎天而时行是以元亨象曰火在天上大有君子以遏恶扬善顺天休命君子体而用之以火在天上光明盛大故知善恶分明当知善恶之中而已即好而知其恶恶而知其美不可善而加善恶而加恶所谓太察也记曰白刄可蹈也中庸不可能也又曰掩恶扬善唯君子能之初九无交害匪咎艰则无咎象曰大有初九无交害也君子体而用之虽处富贵当以仁义为主是以务其大忘其小也故曰富贵福泽将以厚吾之生也贫贱忧戚庸玉汝于成也存吾顺事没吾宁也即生顺天地死亦安宁颜子之乐也九二大车以载有攸往无咎象曰大车以载积中不败也君子体而用之以所积载中道而行何败之有故可任重而道逺无所不施也九三公用亨于天子小人弗克象曰公用亨于天子小人害也君子体而用之为臣子者有功归君有过归已何况富有之利禄乎忘情忘我故也小人反是即为害矣九四匪其彭无咎象曰匪其彭无咎明辨晳也君子体而用之处大有过盛之地却能止于至善之所可谓明哲矣故曰知止而后有定定而后能静静而后能安诚哉是言也六五厥孚交如威如吉象曰厥孚交如信以𤼵志也威如之吉易而无备也君子体而用之信可遂志威可避难民无信而不遂也师失威而律弛难必至矣上九自天祐之吉无不利象曰大有上九自天祐也君子体而用之上九无位虽系大有不居富也故曰富与贵是人之所欲也不以其道得之不处也素守以道自天祐矣䷎谦亨君子有终彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也象曰地中有山谦君子以裒多益寡称物平施君子体而用之满招损谦受益自后者人先之自下者人髙之在尊而能谦其徳益光在卑而能谦则人亦莫能踰惟君子能终之也初六谦谦君子用涉大川吉象曰谦谦君子卑以自牧也君子体而用之隂柔之人处于卑微之地以谦自守终获吉矣六二鸣谦贞吉象曰鸣谦贞吉中心得也君子体而用之六二以其中正既得名誉昭着更加之以贞固而谦守其道则能获吉而中理故曰鸣谦九三劳谦君子有终吉象曰劳谦君子万民服也君子体而用之劳而不伐徳博而化厚之至也若然可以修身尊贤亲亲近者恱而逺者来故曰万民服也六四无不利撝谦象曰无不利撝谦不违则也君子体而用之则意谓象数也者义理寓焉且以数而言之按卦例阳大隂小举其大而兼其小故以阳数言之一即三三即九九即一故曰干元用九乃见天则天则者即一而九九而一无端倪无终始循环不已自强不息上下相接指撝之事无不成矣故曰凡事豫则立不豫则废可见素位前定必用天则故曰不违则也六五不富以其邻利用侵伐无不利象曰利用侵伐征不服也君子体而用之直方大有不待修习无不利盖言中而已谦之又过谦故失节失节即失中既失其中絶无所利也当以威严示之故曰利用侵伐上六鸣谦利用行师征邑国象曰鸣谦志未得也可用行师征邑国也君子体而用之譬如行逺必自迩譬如登髙必自卑盖言先齐其家然后可以平治矣䷏豫利建侯行师彖曰豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉象曰雷出地奋豫先王以作乐崇徳殷荐之上帝以配祖考君子体而用之顺以动曰豫豫乐也雷出地奋𤼵于声万物通畅和恱为豫故先王体而作乐乐亦乐也作乐声崇功徳荐之上帝以配祖考可谓殷盛矣故曰先天而天弗违后天而奉天时天且弗违而况于人乎况于鬼神乎初六鸣豫凶象曰初六鸣豫志穷凶也君子体而用之初以不中正而应于四四为豫主譬小人得宠不胜其豫也恣意骄逸甚至𤼵于声音如是必至于凶也六二介于石不终日贞吉象曰不终日贞吉以中正也君子体而用之系辞传曰知㡬其神乎君子上交不谄下交不渎其知㡬乎㡬者动之微吉之先见者也君子见几而作不俟终日故曰知微知彰知柔知刚万夫之望也六三盱豫悔迟有悔象曰盱豫有悔位不当也君子体而用之唯小人与女子为难养也近之则不孙逺之则怨故曰君子待小人不恶而严九四由豫大有得勿疑朋盍簪象曰由豫大有得志大行也君子体而用之若居大臣之位当以兢兢业业仰则以事君王俯则以畜人民若然大有得而志行矣六五贞疾恒不死象曰六五贞疾乗刚也恒不死中未亡也君子体而用之五虽乗刚而不失其中故曰光被四表格于上下允执厥中也上六冥豫成有渝无咎象曰冥豫在上何可长也君子体而用之豫之六爻惟六二中正则吉余皆训戒之辞惧其过于豫也故曰作易者其有忧患乎䷐随元亨利贞无咎彖曰随刚来而下柔动而说随大亨贞无咎而天下随时随时之义大矣哉象曰泽中有雷随君子以向晦入宴息君子体而用之孔子圣之时者也故曰进退存亡而不失其正者其唯圣人乎初九官有渝贞吉出门交有功象曰官有渝从正吉也出门交有功不失也君子体而用之随时变更贵乎从正不正则昧经权之义也六二系小子失丈夫象曰系小子弗兼与也君子体而用之皇建其有极者三极之道也天极以隂阳地极以柔刚人极以仁义故曰圣人定之以中正仁义而主静立人极焉凡言极者大中至正者也六二居中守正随时取中故系小子失丈夫矣六三系丈夫失小子随有求得利居贞象曰系丈夫志舎下也君子体而用之非应相从随时之权宜不可作典要也九四随有获贞凶有孚在道以明何咎象曰随有获其义凶也有孚在道明功也君子体而用之谓四之所处本有凶也有孚诚而合道成明哲之功故无咎也九五孚于嘉吉象曰孚于嘉吉位正中也君子体而用之上有好者下必有甚焉故曰君正莫不正也上六拘系之乃从维之王用亨于西山象曰拘系之上穷也君子体而用之本于仁义者人极也昔者太王居邠狄人侵之致不得已而乃属其耆老而告之曰狄人之所欲者吾土地也吾闻之也君子不以其所养人者害人二三子何患乎无君我将去之去邠踰梁山邑于岐山之下居焉邠人曰仁人也不可失也从之者如归市太王以恻隠之心行仁义而已盖务其大而忘其小可谓人极矣䷑蛊元亨利涉大川先甲三日后甲三日彖曰蛊刚上而柔下巽而止蛊蛊元亨而天下治也利涉大川往有事也先甲三日后甲三日终则有始天行也象曰山下有风蛊君子以振民育徳君子体而用之张子云干称父坤称母予兹藐焉当以效天法地耳知化则善述其事穷神则善继其志凡天下疲癃残疾惸独鳏寡皆吾兄弟之颠连而无告者于时保之子之翼也故曰君子以振民育徳初六干父之蛊有子考无咎厉终吉象曰干父之蛊意承考也君子体而用之为臣子者忠孝而已矣忠者致身孝者竭力故曰意承考也九二干母之蛊不可贞象曰干母之蛊得中道也君子体而用之至中理通故曰得中道也九三干父之蛊小有悔无大咎象曰干父之蛊终无咎也君子体而用之过刚不中故小有悔得正且刚故终无咎六四裕父之蛊往见吝象曰裕父之蛊往未得也君子体而用之才位俱柔又且无应当以寛裕自守所往皆非利也六五干父之蛊用誉象曰干父用誉承以徳也君子体而用之位刚则能干徳柔则能承矣上九不事王侯髙尚其事象曰不事王侯志可则也君子体而用之得志与民由之不得志独行其道可以为处身之则也䷒临元亨利贞至于八月有凶彖曰临刚浸而长说而顺刚中而应大亨以正天之道也至于八月有凶消不久也象曰泽上有地临君子以教思无穷容保民无疆君子体而用之天道阖辟消长地道广纳包容但以生而已故曰天地大徳曰生惟人也生于天地之间得其秀而最灵者当以体天地之道随时赞助生育之义凡天地不能言者代而言之可谓能参天地赞化育矣故取兊口而传教是教思无穷也取坤广而临民是保民无疆也初九咸临贞吉象曰咸临贞吉志行正也君子体而用之临民以政事而以政者化也事者决责也先化而不能悛者然后决之盖言化而归正欤故曰咸临贞吉志行正也九二咸临吉无不利象曰咸临吉无不利未顺命也君子体而用之以九二谨守中节虽与六五柔弱之君正应亦不敢轻进必待君命而行吉无不利矣茍不如此是为不顺命也为人臣者不听君父之命可乎六三甘临无攸利既忧之无咎象曰甘临位不当也既忧之咎不长也君子体而用之处难之时当以危行言逊而俭徳辟难则可也六四至临无咎象曰至临无咎位当也君子体而用之茍得其位上承下惠以临其民不亦可乎六五知临大君之宜吉象曰大君之宜行中之谓也君子体而用之大中至正者万事得其宜而中理其即皇建其有极也上六敦临吉无咎象曰敦临之吉志在内也君子体而用之阳先隂后夫倡妇随理则然矣内卦二阳一隂外卦全隂无阳隂当随阳故曰志在内也凡事一理而已当以触类而长之引而伸之耳䷓观盥而不荐有孚颙若彖曰大观在上顺而巽中正以观天下观盥而不荐有孚颙若下观而化也观天之神道而四时不忒圣人以神道设教而天下服矣象曰风行地上观先王以省方观民设教君子体而用之君子之徳风小人之徳草草上之风必偃初六童观小人无咎君子吝象曰初六童观小人道也君子体而用之人性无不善而以不学无教之故陷溺其良心甘为小人矣故曰君子日休小人包羞也六二闚观利女贞象曰闚观女贞亦可丑也君子体而用之大丈夫之道当以至大至刚以直养而无害耳若妾妇之道以顺为正可也六三观我生进退象曰观我生进退未失道也君子体而用之虽处危难进退存亡不可失其正也六四观国之光利用宾于王象曰观国之光尚宾也君子体而用之得志兼善不得志独善耳九五观我生君子无咎象曰观我生观民也君子体而用之上以风化下也书曰百姓有过在予一人上九观其生君子无咎象曰观其生志未平也君子体而用之所处巽极又兼无位当以安守常分而已周易原旨卷二易源奥义周易原旨卷三钦定四库全书周易原旨卷三元保巴撰䷔噬嗑亨利用狱彖曰颐中有物曰噬嗑噬嗑而亨刚柔分动而明雷电合而章柔得中而上行虽不当位利用狱也象曰雷电噬嗑先王以明罚勑法君子体而用之以天下言之若有强梗谗邪间隔天下之事不得合者必以政事治之政者教化也事者刑罚也教化之不得悛者卒以刑法而除之也初九屦校灭趾无咎象曰屦校灭趾不行也君子体而用之系辞传曰小人不耻不仁不畏不义不见利不劝不威不惩小惩而大戒此小人之福也惩之之早犯刑者惧而用刑者当矣故无咎六二噬肤灭鼻无咎象曰噬肤灭鼻乗刚也君子体而用之刑法不可轻为必当审问之慎思之明辨之俾之情穷理尽甚致大中至正然后可以用之也故曰聴讼吾犹人也必也使无讼乎大畏民志此谓知本六三噬腊肉遇毒小吝无咎象曰遇毒位不当也君子体而用之虽是才小而任大必当尽其臣子之忠孝致身竭力可也九四噬干胏得金矢利艰贞吉象曰利艰贞吉未光也君子体而用之去除强暴之道必当克已而进之也六五噬干肉得黄金贞厉无咎象曰贞厉无咎得当也君子体而用之虽处至易犹加兢兢业业以其多易而必多难故圣人深戒之耳上九何校灭耳凶象曰何校灭耳聪不明也君子体而用之子曰善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可揜罪大而不可解易曰何校灭耳凶䷕贲亨小利有攸往彖曰贲亨柔来而文刚故亨分刚上而文柔故小利有攸往天文也文明以止人文也观乎天文以察时变观乎人文以化成天下象曰山下有火贲君子以明庶政无敢折狱君子体而用之以离明而修庶政以艮止而省刑罚乃成文明之治也初九贲其趾舎车而徒象曰舎车而徒义弗乗也君子体而用之舎车而徒从其正也二非不正为非己之应也守节处义故弗乗也六二贲其须象曰贲其须与上兴也君子体而用之隐居待时故曰用之则行舎之则藏耳九三贲如濡如永贞吉象曰永贞之吉终莫之陵也君子体而用之处事当以雍容和缓从容而不廹也六四贲如皤如白马翰如匪冦婚媾象曰六四当位疑也匪冦婚媾终无尤也君子体而用之六四当位已下三爻当拟之而后言议之而后动拟议以成其变化盖言不可蓄疑而败谋也故曰无尤六五贲于丘园束帛戋戋终吉象曰六五之吉有喜也君子体而用之居上不骄所以功成名遂矣上九白贲无咎象曰白贲无咎上得志也君子体而用之凡事但能原始反终故得志耳䷖剥不利有攸往彖曰剥剥也柔变刚也不利有攸往小人长也顺而止之观象也君子尚消息盈虚天行也象曰山附于地剥上以厚下安宅君子体而用之当以合乎天行之理有消息盈虚君子顺之吉小人逆之凶君子随时敦尚所以事天也事天之道济民为先坤为本譬民艮为末譬物坤厚可以载物故曰民为邦本本固邦宁初六剥牀以足蔑贞凶象曰剥牀以足以灭下也君子体而用之才见侵灭正道知几之君子可不慎诸六二剥牀以辨蔑贞凶象曰剥牀以辨未有与也君子体而用之隂之侵剥于阳得以益盛至于剥辨者以阳未有应与故也知几之君子度其剥之未盛之时求其应援于阳者犹可胜隂示人之意深矣六三剥之无咎象曰剥之无咎失上下也君子体而用之三居剥而无咎者其所处与上下诸隂不同是与其同类相失于处剥之道反为无咎六四剥牀以肤凶象曰剥牀以肤切近灾也君子体而用之事值凶极至亡之时犹当静存其神动察其事可避则姑避之不得免者以天命而待死焉故曰存吾顺事殁吾宁也六五贯鱼以宫人宠无不利象曰以宫人宠终无尤也君子体而用之羣隂消剥于阳以至于极六五若能长羣隂骈首顺序反获宠爱于阳则终无过尤也于剥之将终复𤼵此义圣人劝迁善之意深之至也上九硕果不食君子得舆小人剥庐象曰君子得舆民所载也小人剥庐终不可用也君子体而用之正道消剥既极则小人复思共治故阳刚君子为民所承载也若小人处剥之极则智穷守死而己终不可用也非谓九为小人但言剥极之时小人皆如是也䷗复亨出入无疾朋来无咎反复其道七日来复利有攸往彖曰复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎象曰雷在地中复先王以至日闭关商旅不行后不省方君子体而用之雷者隂阳相薄而成声当阳之微未能𤼵也雷在地中阳始复之时也阳始生于下而甚微安静而后能长先王以顺天道当至日阳之始生安静以养之故闭关使商旅不得行人君不省视四方观复之象而顺天道也在一人之身亦然当安静以养其阳也初九不远复无祇悔元吉象曰不远之复以修身也君子体而用之所以修身之故学问之道无他唯知不善则速改以从善而已六二休复吉象曰休复之吉以下仁也君子体而用之仁者天下之公善之本也初复于仁生道之始也二能亲而下之是以吉也六三频复厉无咎象曰频复之厉义无咎也君子体而用之圣人开迁善之道频复频失虽为危厉然终有复善之义则无咎矣六四中行独复象曰中行独复以从道也君子体而用之此爻不言吉凶者盖四以柔居羣隂之间初刚甚微不足以相援无可济之理故圣人但称其能独复而不言吉者以其独从道未可得吉也曰然则不云无咎何也曰以隂居隂柔弱之甚虽有从阳之志终不克济非无咎也六五敦复无悔象曰敦复无悔中以自考也君子体而用之当以处中而体顺能敦笃其志以中道自成则可以无悔也自成谓成其中顺之徳上六迷复凶有灾眚用行师终有大败以其国君凶至于十年不克征象曰迷复之凶反君道也君子体而用之上六位髙而无下仁之美刚逺而失迁善之机厚极而有难开之蔽柔终而无改过之勇昏迷而不知复者故曰迷复之凶反君道也䷘无妄元亨利贞其匪正有眚不利有攸往彖曰无妄刚自外来而爲主于内动而健刚中而应大亨以正天之命也其匪正有眚不利有攸往无妄之往何之矣天命不祐行矣哉象曰天下雷行物与无妄先王以茂对时育万物君子体而用之雷行于天下隂阳交和相薄而成声于是惊蛰藏振萌芽𤼵生万物其所赋与洪纎髙下各正其性命无有差妄物与无妄也先王观天下雷行𤼵生赋与之象而以茂对天时养育万物使各得其宜耳初九无妄往吉象曰无妄之往得志也君子体而用之以无妄而往无不得其志也盖诚之于物无不能动以之修身则身正以之临人则人感而化无所往而不得其志也六二不耕获不菑畬则利有攸往象曰不耕获未富也君子体而用之易卦之例阳大隂小即阳富隂贫六二爻位俱隂盖未富以其柔顺而居动体以中正而感九五之应是以不求名而名自彰不求利而利自得如是而往不亦宜乎盖谓不耕不菑不求富贵无妄之至也身虽未富其理当矣六三无妄之灾或系之牛行人之得邑人之灾象曰行人得牛邑人灾也君子体而用之三虽应于无位之地茍贪而往不惟无益反致有损耳盖言不可贪也九四可贞无咎象曰可贞无咎固有之也君子体而用之为臣之道安常守分固守其节而待之九五无妄之疾勿药有喜象曰无妄之药不可试也君子体而用之人之情妄以理明之既明而无疑矣九五疑初簒己之位为疾初无此心明辨其理疑则决去疑决则疾愈也故曰勿药有喜圣人诫疑之意深切矣上九无妄行有眚无攸利象曰无妄之行穷之灾也君子体而用之无妄既极而复加进乃为妄矣是穷而为灾害也䷙大畜利贞不家食吉利涉大川彖曰大畜刚健笃实辉光日新其徳刚上而尚贤能止健大正也不家食吉养贤也利涉大川应乎天也象曰天在山中大畜君子以多识前言往行以畜其徳君子体而用之大莫大于道徳为心者然则必由勤而入畜之之义大矣哉初九有厉利已象曰有厉利已不犯灾也君子体而用之有危则宜止不可犯灾危而行也不度其势而进有灾必矣九二舆说輹象曰舆说輹中无尤也君子体而用之初与二干体刚健而不足以进者以其四五二隂居于艮体畜止之象也然而九二居中守分故无咎矣九三良马逐利艰贞日闲舆衞利有攸往象曰利有攸往上合志也君子体而用之虽遇艰险以正道而处之更加慎独之志防闲静守其难亦可免矣六四童牛之牿元吉象曰六四元吉有喜也君子体而用之天下之恶己甚而止之则上劳于禁制而下伤于刑诛故畜止于微小之前则大善而吉不劳而无伤故可喜也四之畜初是也上畜亦然六五豮豕之牙吉象曰六五之吉有庆也君子体而用之在上者不知止恶之方严刑以敌民欲则伤甚而无功若知其本制之有道则不劳无伤而俗革天下之福庆有之矣上九何天之衢亨象曰何天之衢道大行也君子体而用之何天之衢亨谓天道不待通为而亨者云行雨施之亨是以畜大而必大变矣君子当以务大而济衆小者何待修为而成乎䷚颐贞吉观颐自求口实彖曰颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉象曰山下有雷颐君子以慎言语节饮食君子体而用之观其象以养其身慎言语以养其徳节饮食以养其体凡为天下国家有九经自修身而始耳故曰言近而指逺守约而施博也初九舎尔灵龟观我朶颐凶象曰观我朶颐亦不足贵也君子体而用之人之贵乎刚者为其能立而不屈于贪也贵乎明者为其能照而不失于正也既惑所贪而失正何刚明之有为可贱也六二颠颐拂经于丘颐征凶象曰六二征凶行失类也君子体而用之虽处中正当待时而动也故曰趋时为大六三拂颐贞凶十年勿用无攸利象曰十年勿用道大悖也君子体而用之义理既悖安可行乎哉六四颠颐吉虎视眈眈其欲逐逐无咎象曰颠颐之吉上施光也君子体而用之干道循环生生无穷则万物存反此则万物絶为人上者则而行之人民生悖而违之人民死故圣人诫谕济民施光之义深切矣六五拂经居贞吉不可涉大川象曰居贞之吉顺以从上也君子体而用之当以舎己之私从顺他人之正莫大之吉矣上九由颐厉吉利涉大川象曰由颐厉吉大有庆也君子体而用之如伊尹周公何尝不忧勤兢畏故得大庆之吉也䷛大过栋桡利有攸往亨彖曰大过大者过也栋桡本末弱也刚过而中巽而说行利有攸往乃亨大过之时大矣哉象曰泽灭木大过君子以独立不惧遯世无闷君子体而用之盖谓趋时为大故曰趋时之宜大矣哉所以取阳盛隂衰之时当君子制事随时取中进退不失其正乃确乎其不可拔即中正仁义而主静者人极也人极者圣人也圣人详其泽润能养木者反致灭没于木则过甚矣故为大过君子观大过之象随时取宜以立其大过人之行君子所以大过人者以其能独立不惧遯世无闷也天下非之而不顾独立不惧也举世不见知而不悔遯世无闷也如此然后能自守所以为大过人也初六借用白茅无咎象曰借用白茅柔在下也君子体而用之处大过之时事在几微初当以洁白而自守柔顺而处于卑下畏敬而承上慎之至也九二枯杨生梯老夫得其女妻无不利象曰老夫女妻过以相与也君子体而用之老夫之说少女少女之顺老夫其与过于常分谓九二初六隂阳相与之和过于常也过于常者无所往而不可耳九三栋桡凶象曰栋桡之凶不可以有辅也君子体而用之刚强之过则不能取于人人亦不能亲辅之如栋桡折不可支辅也栋当室之中不可加助是不可以有辅也九四栋隆吉有它吝象曰栋隆之吉不桡乎下也君子体而用之丈夫当以袭上不可袭下故进则吉退则凶也九五枯杨生华老妇得其士夫无咎无誉象曰枯杨生华何可久也老妇士夫亦可丑也君子体而用之枯杨不生根而生华旋复枯矣安能久乎老妇得士夫岂能成生育之功亦为可丑也上六过涉灭顶凶无咎象曰过涉之凶不可咎也君子体而用之士之特立独行者适于义而已不顾人之是非皆是豪杰之士信道笃而自知明者也或曰怨乎曰求仁而得仁又何怨是以不可咎也䷜习坎有孚维心亨行有尚彖曰习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉象曰水洊至习坎君子以常徳行习教事君子体而用之观水洊至成习坎之象内以孚诚进徳修业外用刚中习熟教令当无险设有险之用夫𤼵政行教必使民熟于闻聴然后能从故三令五申之若骤告未喻遽责其从虽严刑以驱之不能也当如水之洊习矣又济险之时行刚中孚诚之道固国安民诚非小事故曰险之时用大矣哉初六习坎入于坎窞凶象曰习坎入坎失道凶也君子体而用之诫谕陷人者必自陷切不可悖理失道故曰出乎尔者反乎尔也九二坎有险求小得象曰求小得未出中也君子体而用之处险难而能自保者刚中而己刚则才足自卫中则动不失宜仅能自济而小得犹未出于坎中之险也六三来之坎坎险且枕入于坎窞勿用象曰来之坎坎终无功也君子体而用之进退皆险处又不安若用此道当益入于险终岂能有功乎以隂柔处不中正虽平易之地尚致悔咎况处险乎险者人之所欲出也必得其道乃能去之求去而失其道益困穷耳故圣人戒六三之所处不可用也六四樽酒簋贰用缶纳约自牖终无咎象曰樽酒簋贰刚柔际也君子体而用之能谏其君者未有不因其所明者也故讦直强劲者率多以取忤有温厚明辨者其说多而行顺盖谓君臣交际之道也九五坎不盈祇既平无咎象曰坎不盈中未大也君子体而用之所言中未大者犹二求小得之义二五俱得中虽有刚中之才皆陷二隂之中不能出险仅得自保又岂能普济而成功乎故曰中未大也上六系用徽纆寘于丛棘三歳不得凶象曰上六失道凶三歳也君子体而用之诫谕奸险小人处于髙位违道悖徳设险而欲陷忠良至于歳久计穷力尽反为自陷是以凶也故曰失道䷝离利贞亨畜牝牛吉彖曰离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也象曰明两作离大人以继明照于四方君子体而用之以明明使人昭昭者可谓文明之治也初九履错然敬之无咎象曰履错之敬以辟咎也君子体而用之可以闇然而日章不可的然而日亡六二黄离元吉象曰黄离元吉得中道也君子体而用之正者不必有中也中者光被四表格于上下允执厥中之中尧舜授受不己者也故曰得其道矣九三日昃之离不鼓缶而歌则大耋之嗟凶象曰日昃之离何可久也君子体而用之圣人以此警拔后学譬谓日盈则昃月盈则亏日月尚尔况于人乎况于天下乎治乱兴衰存亡得丧皆理之常也知命者视死如归顺理为乐前明虽尽后明继之何足以为凶系辞所谓乐天知命故不忧庄子鼓盆而歌孔子曳杖于两楹之间皆此义耳九四突如其来如焚如死如弃如象曰突如其来如无所容也君子体而用之盖谓上陵其君不顺所承违道悖理人恶衆弃天下所不容其凶可知也六五出涕沱若戚嗟若吉象曰六五之吉离王公也君子体而用之居上而文明离王公之正位当以明察事理畏惧忧虞以持之所以能吉也不然岂能安乎上九王用出征有嘉折首获匪其丑无咎象曰王用出征以正邦也君子体而用之盖谓杀一不辜宁失不经耳当以刚断明察迸除天下之恶以正治其邦国刚明居上之道也周易原旨卷三易源奥义周易原旨卷四钦定四库全书周易原㫖卷四元保巴撰䷞咸亨利贞取女吉彖曰咸感也柔上而刚下二气感应以相与止而説男下女是以亨利贞取女吉也天地感而万物化生圣人感人心而天下和平观其所感而天地万物之情可见矣象曰山上有泽咸君子以虚受人君子体而用之凢受于人者当以虚其中而受之则能入矣虚中者无我也无我者无心也无心感物者咸感也咸感者中无私主所感无不应矣初六咸其拇象曰咸其拇志在外也君子体而用之初欲上进而外应于四初四俱不中正茍以不中正而相感者志虽在外动则有失感应之道矣六二咸其腓凶居吉象曰虽凶居吉顺不害也君子体而用之二居中得正所应于五又得中正其才本善以其在咸之时质柔而上应故戒以先动求君则凶居以自守则吉象复明之云非戒之不得相感唯顺理则不害谓守道不先动也九三咸其股执其随往吝象曰咸其股亦不处也志在随人所执下也君子体而用之前二隂爻皆有感而动三虽阳爻亦然故云亦不处也不处谓动耳有阳之才而不能自主其理志反在于随人是所操执者卑下之甚也圣人之戒深切矣九四贞吉悔亡憧憧往来朋从尔思象曰贞吉悔亡未感害也憧憧往来未光大也君子体而用之贞则吉而悔亡未为私感所害也系私应则害于感矣憧憧往来以私心相感感应之道狭矣故未光大也葢谓先静其心使致鑑空衡平物各附物不以纎毫障蔽故曰天下何思何虑天下同归而殊涂一致而百虑天下何思何虑反复而言者叮咛恳切谓虽物有万殊事有万变统之以一一即心诚贞正而己感道如此无物不应矣九五咸其脢无悔象曰咸其脢志末也君子体而用之葢谓为人上者不可有纎毫私系虽脢与心相背而所不见其系终未为全善仅能无悔而已故曰志末也上六咸其辅颊舌象曰咸其辅颊舌滕口说也君子体而用之葢谓唯至诚为能感人乃以柔说滕扬于口舌谈其虚辞媚语为隂暗小人之态岂能感于人乎䷟恒亨无咎利贞利有攸往彖曰恒久也刚上而柔下雷风相与巽而动刚柔皆应恒恒亨无咎利贞久于其道也天地之道恒乆而不已也利有攸往终则有始也日月得天而能乆照四时变化而能久成圣人久于其道而天下化成观其所恒而天地万物之情可见矣象曰雷风恒君子以立不易方君子体而用之观雷风相与成恒之象以常久其德自立于大中常久之道不变易其方所也初六浚恒贞凶无攸利象曰浚恒之凶始求深也君子体而用之葢谓隂暗小人不得恒之宜也以隂柔之质居恒之始不度髙上之势而辄求深于上应是知常而不知变者岂能知几哉九二悔亡象曰九二悔亡能久中也君子体而用之得悔亡者由其能恒久于中也人能恒久于中岂止亡其悔是德之善也九三不恒其德或承之羞贞吝象曰不恒其德无所容也君子体而用之人无常德无所容其身矣九四田无禽象曰久非其位安得禽也君子体而用之处非其位虽欲久处何所得乎是故以田为喻故云安得禽也六五恒其德贞妇人吉夫子凶象曰妇人贞吉从一而终也夫子制义从妇凶也君子体而用之震为长男五隂本柔巽为长女二阳本刚则是柔弱之男子顺从刚强之妇人乃为妾妇之道以顺为正者也故女子吉丈夫凶矣上六振恒凶象曰振恒在上大无功也君子体而用之隂柔在上则当守其安静久常其德可也今反以隂质躁动要功安得有成乎不惟无功久且挠乱有损矣故曰大无功也䷠遯亨小利贞彖曰遯亨遯而亨也刚当位而应与时行也小利贞浸而长也遯之时义大矣哉象曰天下有山遯君子以逺小人不恶而严君子体而用之天下有山山下起而乃止天上进而相违是遯避之象也君子观其象以避远乎小人远小人之道若以恶声厉色适足以致其怨忿唯在乎矜庄威严使知敬畏则自然而化矣初六遯尾厉勿用有攸往象曰遯尾之厉不往何灾也君子体而用之见几先遯固为善也遯而为尾危之道也往既有危不若不往而晦藏可免于灾处微故也古人处微下应乱世而不去者多矣六二执之用黄牛之革莫之胜说象曰执用黄牛固志也君子体而用之上下以中顺之道相固结其心志甚坚如执之以牛革也九三系遯有疾厉畜臣妾吉象曰系遯之厉有疾惫也畜臣妾吉不可大事也君子体而用之遯而有系累必以困惫致危其有疾乃惫也盖力亦不足矣以此暱爱之心畜养臣妾则吉岂可以当大事乎九四好遯君子吉小人否象曰君子好遯小人否也君子体而用之君子好遯而不失于义小人反是而至于不善也九五嘉遯贞吉象曰嘉遯贞吉以正志也君子体而用之志正则动必由正所以为遯之嘉也居中得正而应中正是其志正也所以为吉人之遯也正也者唯在正其志而已矣上九肥遯无不利象曰肥遯无不利无所疑也君子体而用之其遯之远无所疑滞也葢在外则已远无应则无累故为刚决无疑何所不利矣䷡大壮利贞彖曰大壮大者壮也刚以动故壮大壮利贞大者正也正大而天地之情可见矣象曰雷在天上大壮君子以非礼弗履君子体而用之雷震于天上大而壮也君子观大壮之象以行其壮君子之大壮者莫若克己复礼古人云自胜之谓强中庸于和而不流中立而不倚皆曰强哉矫赴汤火蹈白刄武夫之勇可能也至于克己复礼则非君子之大壮不可能也故曰君子以非礼弗履初九壮于趾征凶有孚象曰壮于趾其孚穷也君子体而用之在最下而用壮动不以礼所行欲必信则致困穷矣九二贞吉象曰九二贞吉以中也君子体而用之所以贞正之吉者以其得中道也中则不失正况阳刚而干体乎九三小人用壮君子用罔贞厉羝羊触藩羸其角象曰小人用壮君子罔也君子体而用之其壮用之者则为小人罔用之者则为君子圣人垂训深切着明矣九四贞吉悔亡藩决不羸壮于大舆之輹象曰藩决不羸尚往也君子体而用之震体主动上进遇柔无所窒碍壮之善也六五丧羊于易无悔象曰丧羊于易位不当也君子体而用之故谓丧羊于易之义盖谓六五处位不当以柔居尊欲治羣阳必以和易之道制之然大率治壮不可用刚故曰柔能胜刚弱能胜强上六羝羊触藩不能退不能遂无攸利艰则吉象曰不能退不能遂不详也艰则吉咎不长也君子体而用之非其处而处之者故进退不能是其自处之不详慎也艰则吉者柔遇艰难又居壮极自然当变矣变则得其素分所谓过咎不长则吉也䷋晋康侯用钖马蕃庶昼日三接彖曰晋进也明出地上顺而丽乎大明柔进而上行是以康侯用钖马蕃庶昼日三接也象曰明出地上晋君子以自昭明徳君子体而用之而以自昭其明徳者去蔽致知昭明徳于己也明明徳于天下者昭明德于外也明明德在己故云自昭初六晋如摧如贞吉罔孚裕无咎象曰晋如摧如独行正也裕无咎未受命也君子礼而用之无进无抑唯独行正道也寛裕则无咎者始欲进而未当位故也君子之进退或迟或速唯义所当未尝不裕也圣人恐后人不逹寛裕之义居位者废职失守以为裕故特云初六裕则无咎者始进未受命当职任故也若有官守不信于上而失其职一日不可居也然事非一槩久速唯时亦容有为之兆也六二晋如愁如贞吉受兹介福于其王母象曰受兹介福以中正也君子体而用之人能固守中正之道久而必亨而况与上同徳者乎故曰受兹介福也六三衆允悔亡象曰衆允之志上行也君子体而用之顺而丽乎大明柔进而上行衆志之所同也九四晋如鼫鼠贞厉象曰鼫鼠贞厉位不当也君子体而用之深戒小人不可为治耳故譬鼠焉六五悔亡失得勿恤往吉无不利象曰失得勿恤往有庆也君子体而用之以大明之德得下之附推诚委任则可以成天下之大功是往而有福庆也上九晋其角维用伐邑厉吉无咎贞吝象曰维用伐邑道未光也君子体而用之夫道旣至光大则无不中正安有过乎今方以伐邑而自治未及中正之道故曰未光大矣䷣明夷利艰贞彖曰明入地中明夷内文明而外柔顺以蒙大难文王以之利艰贞晦其明也内难而能正其志箕子以之象曰明入地中明夷君子以莅衆用晦而明君子体而用之明所以照君子无所不照然用明之过则伤于察太察则尽事而无含𢎞之度故君子观明入地中之象于莅衆也不极其明察而用晦然后能容物和衆衆亲而安是用晦矣乃所以为明也若自任其明无所不察则不胜其忿疾而损寛厚含容之德人情暌疑而不安必失莅衆之道适所以为不明也古之圣人设前旒屏树者不欲明尽乎隠也葢谓处暗而观明者贞明也初九明夷于飞垂其翼君子于行三日不食有攸往主人有言象曰君子于行义不食也君子体而用之知几者趋时为大当明伤之时退藏于密行义而乐道安处而忘食葢言行义乐道之切也六二明夷夷于左股用拯马壮吉象曰六二之吉顺以则也君子体而用之葢喻若文王大明之君居大臣之位故暗主所忌本当伤矣复获吉者故干卦所云干元用九乃见天则即天则而好还耳茍能以中正之道顺守天则倘遇明伤之时亦能复吉矣故曰文王以之九三明夷于南狩得其大首不可疾贞象曰南狩之志乃大得也君子体而用之夫以下之明除上之暗其志在去害而已如商周之汤武岂有意于利天下乎得其大首是能去害而大得其志矣志茍不然乃悖乱之事也六四入于左腹获明夷之心于出门庭象曰入于左腹获心意也君子体而用之入于左腹者癖病也喻谓小人以邪僻之道入于君腹而蛊其心必致丧身亡国矣吁可不戒慎乎六五箕子之明夷利贞象曰箕子之贞明不可息也君子体而用之箕子晦藏不失其贞固虽遭患难其明自存不可㓕息也故为之戒去谓当如箕子之贞固则可已矣吁岂能如之也上六不明晦初登于天后入于地象曰初登于天照四国也后入于地失则也君子体而用之初登于天居髙而明则当照及四方也乃被伤而昏暗是后入于地失明之道也失则即失其道矣䷤家人利女贞彖曰家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣象曰风自火出家人君子以言有物而行有恒君子体而用之正家之本在正其身正身之道一言一动不可易也君子观风自火出之象知事之由内而出故所言必有物所行必有恒也物谓事实恒谓常度法则也德业之着于外由言行之谨于内也言慎行修则身正而家治矣初九闲有家悔亡象曰闲有家志未变也君子体而用之当防闲于始言家人志意未变动之前也正志未流散微欲变动而防闲之则不伤恩失义处家之善也是以悔亡志变而后治之则所伤多矣乃有悔也六二无攸遂在中馈贞吉象曰六二之吉顺以㢲也君子体而用之人之处夫骨肉父子之间大率以情胜礼以恩夺义唯刚立之人则能不以私爱失其正理故家人卦大要以刚为善初三上三爻是也六二以隂柔之才而为男子处之则无所为而可也夫刚明之丈夫尚有溺情爱而不能自守其正者况柔弱之人其能胜妻子之情乎如二之才若为妇人之道则其正矣九三家人嗃嗃悔厉吉妇子嘻嘻终吝象曰家人嗃嗃未失也妇子嘻嘻失家节也君子体而用之虽嗃嗃于治家之道未为甚失若妇子嘻嘻是无礼法失家之节家必乱也六四富家大吉象曰富家大吉顺在位也君子体而用之居正而顺守于忠义在国兼善在家必富矣九五王假有家勿恤吉象曰王假有家交相爱也君子体而用之夫王者之道修身以齐家家正则天下治矣王假有家之道者非止能使之顺从而已必致其心化诚合夫爱其内助妇爱其刑家交相爱也能如是者文王之妃乎若身修法立而家未化亦犹未得为假有家之道也上九有孚威如终吉象曰威如之吉反身之谓也君子体而用之治家之道以正身为本故云反身之谓也见爻辞谓治家当有威严故夫子又复戒云当先严其身也威严不先行于己则人怨不服故云威如而吉者能自反于身也孟子所谓身不行道不行于妻子也䷥暌小事吉彖曰睽火动而上泽动而下二女同居其志不同行说而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉象曰上火下泽睽君子以同而异君子体而用之于大同之中而知所当异者也夫圣贤之处斯世于人理之常莫不大同于世俗之所同者则有时而独异葢于秉彛则同矣与流俗习性则异也不能大同者乱常拂理之人也却不能独异一向流俗放肆亦失常矣要在同而能异二者之间耳易曰妙在几中庸曰和而不流是也初九悔亡丧马勿逐自复见恶人无咎象曰见恶人以辟咎也君子体而用之初与四当应却为初阳去应四阳二阳虽同而志异四又居坎体坎为盗即恶人也葢谓处暌离之时人情乖违求和合之且病其不可得安敢将恶人而拒絶之况兼小人乖异者至衆衆必仇于君子而祸咎至矣又安能化不善而使之合乎故必见之所以免辟絶之怨也无怨咎则有可合之道矣古之圣王所以能化姦凶为善良革仇敌为臣民者由弗絶也九二遇主于巷无咎象曰遇主于巷未失道也君子体而用之以委曲之道宛转相求致君臣之睽庆㑹而合道虽似与正违实不失其中道者非枉己屈道也六三见舆曵其牛掣其人天且劓无初有终象曰见舆曵位不当也无初有终遇刚也君子体而用之守道固处自无终睽之理故贤者顺理而安行智者知几而静待矣九四睽孤遇元夫交孚厉无咎象曰交孚无咎志行也君子体而用之若能至诚辅弼而交信于君何所不能济也唯有君则能行其志矣复将何咎六五悔亡厥宗噬肤往何咎象曰厥宗噬肤往有庆也君子体而用之爻辞但言厥宗噬肤可以往而无咎象复推明其义言人君虽己才不足若能信任贤辅使以其道深入于己则可以有为是往而有福庆也上九睽孤见豕负涂载鬼一车先张之弧后说之弧匪㓂婚媾往遇雨则吉象曰遇雨之吉羣疑亡也君子体而用之遇雨吉者上九下应六三乃兑説之主正应相感隂阳和也始睽而能终和故吉也所以能和者以羣疑尽亡也其始睽也无所不疑故云羣疑睽极而合则疑皆亡也䷴蹇利西南不利东北利见大人贞吉彖曰蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉象曰山上有水蹇君子以反身修德君子体而用之山上复有险蹇之象也行有不得者皆反求诸己故遇艰蹇则必自反以修德是处蹇之道也初六往蹇来誉象曰往蹇来誉宜待也君子体而用之当以藏器于身待时用也六二王臣蹇蹇匪躬之故象曰王臣蹇蹇终无尤也君子体而用之虽难厄于蹇之时忠义之心志在济君虽未成功终无过尤也圣人取其志义而谓其无尤所以劝忠进也九三往蹇来反象曰往蹇来反内喜之也君子体而用之内者在下之隂也方蹇之时隂柔不能自立故皆附于三之阳而喜爱之九之处三在蹇为得其所也处蹇而得下之心可以求安矣六四往蹇来连象曰往蹇来连当位实也君子体而用之以诚实而亲下则得衆也九五大蹇朋来象曰大蹇朋来以中节也君子体而用之五有中正之德得其朋比之臣以中节而辅弼之虽处大难不失守也上六往蹇来硕吉利见大人象曰往蹇来硕志在内也利见大人以从贵也君子体而用之事君必当同心竭力以济天下是以䧟者得出危者得安蹇难解矣䷧解利西南无所往其来复吉有攸往夙吉彖曰解险以动动而免乎险解解利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲拆解之时大矣哉象曰雷雨作解君子以赦过宥罪君子体而用之处患难方散之时观解之象体雷雨大作有𤼵生之意所以布惠施恩飬民育物赦过宥罪使民自新此寛平顺易之道也初六无咎象曰刚柔之际义无咎也君子体而用之初四刚柔感应得其宜也素分而安处之夫何为咎耶九二田获三狐得黄矢贞吉象曰九二贞吉得中道也吾子体而用之所谓贞吉者得其中道也除去邪恶使其中直之道得行乃正而吉也六三负且乘致㓂至贞吝象曰负且乘亦可丑也自我致戎又谁咎也君子体而用之六三隂柔本当居下及居下卦之上处非其位犹小人宜在下以负荷而且乘车非其据也必致㓂夺之至喻小人虽勉为正而气质卑下本非在上之物终为鄙吝也若能大正则如何曰大正非隂小之人所能也若能进德则化为君子矣六三隂柔小人宜在下而反处下之上犹小人宜负而反乘当致㓂夺也难解之时而小人窃位复致㓂矣故曰自我致戎又谁咎也九四解而拇朋至斯孚象曰解而拇未当位也君子体而用之以其自处未当必先克解己私而归正然后孚信而朋至矣六五君子维有解吉有孚于小人象曰君子有解小人退也君子体而用之务要解散小人之党而已更何加乎上六公用射隼于髙墉之上获之无不利象曰公用射隼以解悖也君子体而用之至解而终未解者悖乱之大者也大者小人之魁首耳若将魁首射而获之则天下平矣䷨损有孚元吉无咎可贞利有攸往曷之用二簋可用享彖曰损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行象曰山下有泽损君子以惩忿窒欲君子体而用之山瘦泽増损山也土克制水损泽也皆损之象耳忿不可极欲不可纵君子之所当损也先儒曰惩忿如救火窒欲如防水矣盖谓损者当以损过而就中损浮末而就本实也故云曷之用二簋可用享二簋之约可用享祭言在乎诚而已诚为本也天下之害无不由末之胜本也圣人设戒深切着明矣本为民为邦本也吁下者可以损乎初九己事遄往无咎酌损之象曰己事遄往尚合志也君子体而用之四頼于初初益于四与上合志也然而亦当斟酌中理而损益之则不失其宜耳九二利贞征凶弗损益之象曰九二利贞中以为志也君子体而用之志存乎中则自正矣大率中重于正中则正矣正不必中也能守中则有益于上矣六三三人行则损一人一人行则得其友象曰一人行三则疑也君子体而用之系辞传曰言致一也其义尤显致字当玩一隂一阳一阳一隂其志皆专若参而为三我之志分彼之志离矣损之六爻皆有刚柔正应正应之外复何他志故曰三则疑矣六四损其疾使遄有喜无咎象曰损其疾亦可喜也君子体而用之有过速改无疾而有喜也六五或益之十朋之龟弗克违元吉象曰六五元吉自上祐也君子体而用之所以得元吉者以其能尽衆人之见合天地之理故自上天降之福祐也上九弗损益之无咎贞吉利有攸往得臣无家象曰弗损益之大得志也君子体而用之居上不损下而反益之是君子大得行其志也君子之志唯在益人而已䷩益利有攸往利渉大川彖曰益损上益下民説无疆自上下下其道大光利有攸往中正有庆利渉大川木道乃行益动而㢲日进无疆天施地生其益无方凡益之道与时偕行象曰风雷益君子以见善则迁有过则改君子体而用之风烈则雷迅雷激则风怒二物相益者也君子观风雷相益之象而求益于己故为益之道莫若见善则迁有过则改也见善能迁则可以尽天下之善有过能改则无过矣人之有益者莫大于是初九利用为大作元吉无咎象曰元吉无咎下不厚事也君子体而用之在下者本不当处厚事厚事即重大之事也居下者处重大之事功成而不恃其有是以大吉而无咎也六二或益之十朋之龟弗克违永贞吉王用享于帝吉象曰或益之自外来也君子体而用之既得中正虚中能受天下之善而固守则有有益之事必致衆人自外来益之矣自外来岂非五乎五居君位君者羣也言羣下之归心也可谓衆人自外来而益之矣六三益之用凶事无咎有孚中行告公用圭象曰益用凶事固有之也君子体而用之六三益之独可用于凶事固有之者谓专固自任其事也居下当禀承于上乃专任其事者唯救民之凶灾拯时之艰急乃处机变之权宜故得无咎若平时专任其不可也六四中行告公从利用为依迁国象曰告公从以益志也君子体而用之告公而获从者告之以益天下之志也志茍在于益天下上必信而从之事君者不患上之不从患其志之不诚也九五有孚惠心勿问元吉有孚惠我徳象曰有孚惠心勿问之矣惠我德大得志也君子体而用之诚以道德而惠益之其元吉不假言也故曰勿问之矣上九莫益之或击之立心勿恒凶象曰莫益之偏辞也或击之自外来也君子体而用之理者天下之至公利益者衆人之所同欲茍公其心不失其正理则与衆同利益无侵于人人亦欲与之同正己之辞也若独好于利蔽于一己之私求自益以损于人偏己之辞也故曰偏辞矣茍不偏己合于通益之公道则人亦益之何为击之乎既偏己求益于人至于甚极则自招恶而攻击之者由外来也周易原㫖卷四易源奥义周易原旨卷五钦定四库全书周易原㫖卷五元保巴撰䷡夬扬于王庭孚号有厉告自邑不利即戎利有攸徃彖曰夬决也刚决柔也健而説决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸徃刚长乃终也象曰泽上于天夬君子以施禄及下居徳则忌君子体而用之泽者水之聚也而上于天喻至髙之处故为夬决之象谓君子观泽决于上而注溉于下之象则以施其禄泽以及于下也观其决溃之象则以居徳则忌谓居徳者约也约我以礼之义忌者防也盖谓约立防禁有防禁则无溃散也故申明天下之事聚而不致散失之意初九壮于前趾徃不胜为咎象曰不胜而徃咎也君子体而用之人之行必当度其事之可为然后决之则无过矣理不能胜而且徃其咎可知凡行而有咎者皆决之过也九二惕号莫夜有戎勿恤象曰有戎勿恤得中道也君子体而用之暮夜有兵戎可惧之甚也然可勿恤者以自处之善也既得中道又知惕惧且有戒备凡事不足忧恤也九三壮于頄有凶君子夬夬独行遇雨若濡有愠无咎象曰君子夬夬终无咎也君子体而用之牵梏于私好由无决也君子义之与比决于当决故终不至于有咎也九四臀无肤其行次且牵羊悔亡闻言不信象曰其行次且位不当也闻言不信聪不明也君子体而用之九四居位不当以阳居柔失其刚决反生疑矣既疑必障明而塞聪也茍致明障聪塞所行次且不能决耳纵有勉厉之言亦不能信用也九五苋陆夬夬中行无咎象曰中行无咎中未光也君子体而用之夫人若心正意诚乃能行中正之道而充实光辉九五心虽有所比而能决之不失中正之义仅得无咎然则致中道而不能光大者盖谓人心一有所欲则离道矣夫子于此示人之意深矣上六无号终有凶象曰无号之凶终不可长也君子体而用之阳刚君子之道进而益盛小人之道既已穷极自然消亡岂复能长乆乎虽号咷无以为也故云终不可长也䷫姤女壮勿用取女彖曰姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉象曰天下有风姤后以施命诰四方君子体而用之风行天下无所不周为君后者观其周徧之象以施其命令周诰四方也为庶人者亦当观象以成其家矣初六系于金柅贞吉有攸徃见凶羸豕孚蹢躅象曰系于金柅柔道牵也君子体而用之谓小人隂道渐进牵引而行当以系之于金柅止其进也若非正固不能止之矣九二包有鱼无咎不利宾象曰包有鱼义不及宾也君子体而用之谓相与之道主于专一所遇包容隂小之人难得其诚心茍未得心又遇外宾则遇道乖矣又喻包者犹苴裹然如包苴之鱼岂及于宾葢谓不可更及外人也言遇道必当专一二则杂矣故曰义不及宾也九三臀无肤其行次且厉无大咎象曰其行次且行未牵也君子体而用之其始志在求遇于初故其行迟迟未牵不从其行也既知危而改之故未至于大咎也九四包无鱼起凶象曰无鱼之凶逺民也君子体而用之谓为人长者所处不能中正又无寛裕之徳是以失其民耳九五以杞包瓜含章有陨自天象曰九五含章中正也有陨自天志不舎命也君子体而用之为人上者当以刚健中正必得天相遇也所谓含章者以其含藴中正之徳自然充实而成章故曰含𢎞光大耳命者天理也舍者违也至诚中正屈已依命而求贤存志而不违天理所以有陨自天必得之矣上九姤其角吝无咎象曰姤其角上穷吝也君子体而用之既处穷上刚亦极矣是上穷而致吝也以刚极居髙而求遇不亦难乎䷬萃亨王假有庙利见大人亨利贞用大牲吉利有攸徃彖曰萃聚也顺以説刚中而应故聚也王假有庙致孝享也利见大人亨聚以正也用大牲吉利有攸徃顺天命也观其所聚而天地万物之情可见矣象曰泽上于地萃君子以除戎器戒不虞君子体而用之聚则有衆起当以除戎器戒不虞豫为之防也豫防者治心耳心治无所用戎矣初六有孚不终乃乱乃萃若号一握为笑勿恤徃无咎象曰乃乱乃萃其志乱也君子体而用之操心当慎独而谨守其正切勿因同类所感致乱其心志而失其正矣六二引吉无咎孚乃利用禴象曰引吉无咎中未变也君子体而用之或曰二既有中正之徳而象云未变辞若不足何也曰羣隂比处乃其类聚方萃之时居其间而能自守不变逺须正应刚立者能之二隂柔之才以其有中正之徳可觊其未至于变耳故象含其意以存戒也六三萃如嗟如无攸利徃无咎小吝象曰徃无咎上巽也君子体而用之谓上处无位之地互体见巽又值兑説之极常存变动顺从于人之心六三隂类而徃求之必巽顺而説萃也萃道如此诚为小人之党矣九四大吉无咎象曰大吉无咎位不当也君子体而用之以其位之不当疑其所为而未能尽善故云必得大吉然后为无咎也非尽善安得为大吉乎九五萃有位无咎匪孚元永贞悔亡象曰萃有位志未光也君子体而用之为人上者必当诚信而着于天下有感必有应无不怀归者若尚有匪孚是其志之未光大矣上六赍咨涕洟无咎象曰赍咨涕洟未安上也君子体而用之聚则必有散理之常也君子居之则柔顺而谦退不失其宜泰然自安也小人处之肆情而贪欲自取其咎所以不能安于上也䷭升元亨用见大人勿恤南征吉彖曰柔以时升巽而顺刚中而应是以大亨用见大人勿恤有庆也南征吉志行也象曰地中生木升君子以顺徳积小以髙大君子体而用之观升之象以顺修其徳积累自微小以至髙大也顺则可进逆则乃退万物之进长皆以顺道也善不积不足以成名学业之充实道徳之崇髙皆由积累而至积小所以成髙大升之义也初六允升大吉象曰允升大吉上合志也君子体而用之隂柔之人若能信从刚中之贤同志而升进故获莫大之吉矣九二孚乃利用禴无咎象曰九二之孚有喜也君子体而用之二臣能以孚诚事上则不唯为臣之道无咎而已可以行刚中之道泽及天下是有喜也凡象言有庆者如是则有福庆及于物也言有喜者既善而又有可喜也九三升虚邑象曰升虚邑无所疑也君子体而用之以顺应柔当见其几而作则不疑其所升进矣六四王用亨于岐山吉无咎象曰王用亨于岐山顺事也君子体而用之四居近君之位而当升之时得吉而无咎者以其有顺徳也以柔居坤顺之至也文王之亨于岐山亦以顺时顺事而已上顺于上下顺乎下以顺处其义故云顺事也六五贞吉升阶象曰贞吉升阶大得志也君子体而用之倚任贤才而能贞固如是而升可以致天下大治其志可大得也君道之升患无贤才之助尔有助则犹自阶而升也上六㝠升利于不息之贞象曰㝠升在上消不富也君子体而用之昏㝠于升极上而不知己唯有消亡岂复有加益也不富无复増益矣升既极则有退而无进也䷮困亨贞大人吉无咎有言不信彖曰困刚揜也险以説困而不失其所亨其唯君子乎贞大人吉以刚中也有言不信尚口乃穷也象曰泽无水困君子以致命遂志君子体而用之若遇困穷之时既尽其防虑之道而不得免则命也当推致其命而遂其志知命之当然也甚至困穷祸患亦不以动其心唯行吾义而已茍不知命则恐惧于险难弃义而就利所守亡矣安能遂其为善之志乎初六臀困于株木入于幽谷三嵗不觌象曰入于幽谷幽不明也君子体而用之盖谓人生天地之间当以赞助天地之化育可与天地㕘矣夫赞化之道莫祥于荐贤使能耳既且不能反从而揜蔽之故曰不祥之实蔽贤者当之吁甚不明也九二困于酒食朱绂方来利用亨祀征凶无咎象曰困于酒食终有庆也君子体而用之虽处于困而未能施恵于人亦当坚守刚中之徳素分待时必致亨通而获庆耳六三困于石据于蒺藜入于其宫不见其妻凶象曰据于蒺藜乗刚也入于其宫不见其妻不祥也君子体而用之系辞曰非所困而困焉名必辱非所据而据焉身必危既辱且危死期将至妻其可得见耶盖谓阳刚不可犯也九四来徐徐困于金车吝有终象曰来徐徐志在下也虽不当位有与也君子体而用之四应于初初非其人故不与也二非已应盖有刚中之徳同志相扶与拯困也可谓择善矣九五劓刖困于赤绂乃徐有説利用祭祀象曰劓刖志未得也乃徐有説以中直也利用祭祀受福也君子体而用之始为隂揜无上下之与方困未能得志之时以刚阳之才行中正之道设法用刑以拯危困所用劓刖者严刑也赤绂者钖赐也是故施严刑而去小人厚钖福而进君子此拯困之要下与九二同徳非隂阳之正应故以厚礼而求之也乃得徐徐而来喜悦相应共行其道而出天下之困也于是推祭祀之诚行和恱之道而安天下之危至于小人道絶君子道伸反困而亨受其福庆也上六困于葛藟于臲卼曰动悔有悔征吉象曰困于葛藟未当也动悔有悔吉行也君子体而用之为困所纒而不能变未得其道也以其所处未当之故舎其同类而逺去之可出于困而悔亡矣是其行而吉也䷯井改邑不改井无丧无得徃来井井汔至亦未繘井羸其瓶凶彖曰巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以凶也象曰木上有水井君子以劳民劝相君子体而用之木承水而上之乃以器皿汲水而出井之象君子观井之象法井之徳以劳徕其民而劝勉以成相助之道也初六井泥不食旧井无禽象曰井泥不食下也旧井无禽时舎也君子体而用之犹人当济物之时而才弱无援不能及物为时所舍也九二井谷射鲋瓮敝漏象曰井谷射鲋无与也君子体而用之谓井以上出为功二阳刚之才本可济用以其在下而上无应援故无与成功耳九三井渫不食为我心恻可用汲王明并受其福象曰井渫不食行恻也求王明受福也君子体而用之井渫治而不见食乃人有才知而不见用故不得行为忧恻也既不得行为恻岂得免有求也故求王明而受福志切于行也葢谓以恻隐之心不忍弃天下而不行耳六四井甃无咎象曰井甃无咎修井也君子体而用之甃者修治于井也虽不能大其济物之功亦能修治而不废也葢谓六四爻位皆隂本有咎以其得正故无咎耳安能大济乎九五井冽寒泉食象曰寒泉之食中正也君子体而用之泉寒而可食井道之至善者也九五中正之徳为至善之义耳上六井收勿幕有孚元吉象曰元吉在上大成也君子体而用之以大善之吉在卦之上井道之大成也井以上为成功矣䷰革已日乃孚元亨利贞悔亡彖曰革水火相息二女同居其志不相得曰革已日乃孚革而信之文明以説大亨以正革而当其悔乃亡天地革而四时成汤武革命顺乎天而应乎人革之时大矣哉象曰泽中有火革君子以治厯明时君子体而用之水火相息为革革即变也君子观革之象推日月星辰之迁易以治厯数明四时之序也夫变易之道事之至大理之至明迹之至着莫如四时观四时而顺变革则与天地合其序矣初九巩用黄牛之革象曰巩用黄牛不可以有为也君子体而用之以初九时位才皆不可以有为故当以中顺自固也六二已日乃革之征吉无咎象曰已日革之行有嘉也君子体而用之已日革之征则吉无咎者行则有嘉庆也谓可以革天下之弊新天下之事处而不行是无救弊济世之心失时而有咎也九三征凶贞厉革言三就有孚象曰革言三就又何之矣君子体而用之稽之衆论至于三就事至当也又何之矣如是而行必得其宜也九四悔亡有孚改命吉象曰改命之吉信志也君子体而用之改命而吉以上下信其志也诚既至则上下信矣改革之道以上下之信为本不当不孚则不信当而不孚犹不可行也况不当乎九五大人虎变未占有孚象曰大人虎变其文炳也君子体而用之事理明着若虎文之炳焕明盛也天下有不孚信乎上六君子豹变小人革面征凶居贞吉象曰君子豹变其文蔚也小人革面顺以从君也君子体而用之从化迁善成文彬蔚章见于外也中人以上莫不变革虽不移之小人则亦不敢肆其恶革易其外以顺从君上之教令是革面也至此革道成矣小人勉而假善君子所容也更徃而治之则凶矣䷱鼎元吉亨彖曰鼎象也以木巽火亨饪也圣人亨以享上帝而大亨以养圣贤巽而耳目聪明柔进而上行得中而应乎刚是以元亨象曰木上有火鼎君子以正位凝命君子体而用之鼎者法象之器其形端正其体安重故君子所以威重处正凝成于命令矣初六鼎颠趾利出否得妾以其子无咎象曰鼎颠趾未悖也利出否以从贵也君子体而用之鼎覆而趾颠悖道也然非必为悖者盖有倾出否恶之时去故而鼎新革恶而受美从贵之义也初应于四即上从于贵者矣九二鼎有实我仇有疾不我能即吉象曰鼎有实慎所之也我仇有疾终无尤也君子体而用之鼎之有实犹人之诚信若能诚信中道而素守虽有仇怨之小人将欲有疾终无尤矣九三鼎耳革其行塞雉膏不食方雨亏悔终吉象曰鼎耳革失其义也君子体而用之始与鼎革异者失其相求之义也与五非应又被四隔失求合之道也不中非同志之象也是以其行塞而不通然上明而下贤终必举遂君臣庆㑹即隂阳和畅雨泽普济故方雨而吉九四鼎折足覆公餗其形渥凶象曰覆公餗信何如也君子体而用之大臣当天下之任必能成天下之治安则不误君之所倚下民之所望与己致身任道之志不失所期乃谓信也不然则失其职误上之委任得为信乎故曰信如何也六五鼎黄耳金铉利贞象曰鼎黄耳中以为实也君子体而用之六五以得中为善是以为实徳也五之所以聪明应刚为鼎之主得鼎之道皆由得中也上九鼎玉铉大吉无不利象曰玉铉在上刚柔节也君子体而用之鼎以上为功至此鼎道大成矣爻刚位柔爻阳位隂刚柔者隂阳和也变理隂阳三公之事玉铉在上三公之象耳以举鼎铉以举耳纲举而目自随领挈而裴自顺铉者鼎之纲领也相天子理天下者知纲领之所在而举之则体立而用行绥之斯来动之斯和矣感应之机也易其神矣哉䷲震亨震来虩虩笑言哑哑震惊百里不丧匕鬯彖曰震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也象曰洊雷震君子以恐惧修省君子体而用之洊重袭也上下皆震故为洊雷雷重仍则威益盛君子观洊雷威震之象以恐惧自修饬循省也君子畏天之威则修正其身思省其过咎而改之不唯雷震凡遇惊惧之事皆当如是矣初九震来虩虩后笑言哑哑吉象曰震来虩虩恐致福也笑言哑哑后有则也君子体而用之震来而能恐惧周顾则无患矣是能因恐惧而反致福也又因恐惧而自修省不敢违于法度是由震而后有法则故能保其安吉而笑言哑哑也六二震来厉亿丧贝跻于九陵勿逐七日得象曰震来厉乗刚也君子体而用之当震而乗刚是以彼厉而已危震刚之来其可御乎六三震苏苏震行无𤯝象曰震苏苏位不当也君子体而用之其恐惧自失苏苏然由其所处不当故也不中不正其能安乎九四震遂泥象曰震遂泥未光也君子体而用之阳者刚物震者动义以刚处动本有光亨之道乃失其刚正而陷于重隂以致遂泥岂能光也云未光者见阳刚本能震也以失徳故泥耳六五震徃来厉亿无丧有事象曰震徃来厉危行也其事在中大无丧也君子体而用之徃来皆厉行则有危也动皆有危唯在无丧其事而已其事谓中也能不失其中则可自守也大无丧以无丧为大也上六震索索视矍矍征凶震不于其躬于其邻无咎婚媾有言象曰农索索中未得也虽凶无咎畏邻戒也君子体而用之以其失中震惧不安至于索索矣极而复征则凶也若能见邻戒而知惧变于未极之前则无咎矣上六动之极震极当复也䷳艮其背不获其身行其庭不见其人无咎彖曰艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也象曰兼山艮君子以思不出其位君子体而用之上下皆山故为兼山君子观艮止之象而思安所止不出其位也位者所处之分也万事各有其所得其所则止而安若当行而止当速而乆或过或不及皆出其位也况踰分非据乎初六艮其趾无咎利永贞象曰艮其趾未失正也君子体而用之当止而行非正也止之于初故未失正事止于始则易而未至于失也六二艮其腓不拯其随其心不快象曰不拯其随未退听也君子体而用之所以不拯救之而唯随者在上者未能下从也若三能退身降志而听从则可拯救矣九三艮其限列其夤厉薰心象曰艮其限危薰心也君子体而用之忧患薰心其操心也危之君子乎自守于羣邪见陷之时能定于百忧丛至之日此其所以为难也不难无以见君子六四艮其身无咎象曰艮其身止诸躬也君子体而用之身举全体而言耳目鼻口四肢皆在矣能艮其身耳之于声目之于色口之于味鼻之于臭四肢之于安佚凡可以为心害者皆絶矣葢身一于心耳一于心者无欲之谓也无欲则静虚动直静虚则明动直则公明通公溥圣矣哉六五艮其辅言有序悔亡象曰艮其辅以中正也君子体而用之盖谓艮止其口辅者自知柔弱当慎其言也不得已而有言者必有序所以有序者以其五在上卦之中正居君位可行中正之道也中正者极也极者皇建其有极也皇极者大中至正之道故曰以中正也上九敦艮吉象曰敦艮之吉以厚终也君子体而用之天下之事唯终守之为难故曰敦艮之吉以厚终也者即中庸所谓博厚配地髙明配天悠乆无疆云耳䷴渐女归吉利贞彖曰渐之进也女归吉也进得位徃有功也进以正可以正邦也其位刚得中也止而巽动不穷也象曰山上有木渐君子以居贤徳善俗君子体而用之山木以渐而长徳行以渐而积风俗以渐而化其理一也体易者可不知渐之义乎初六鸿渐于干小子厉有言无咎象曰小子之厉义无咎也君子体而用之初六处下而不中柔弱而无应以此而进常情之所忧也君子则深识逺照预知未然之事故不忧也小子幼子唯能见己然之事从衆人之所知非自能烛理也故危惧而有言葢不知处下亦有可进之道其道用柔所以不躁也无应所以能渐也于义自无咎矣若渐之初而用刚急进则失渐之义不能进而致咎必矣六二鸿渐于磐饮食衎衎吉象曰饮食衎衎不素饱也君子体而用之六二柔顺中正上应九五在鸿则渐进于磐饮啄自适在君子则饮食虽不异于鸿而所以饮食者不同于鸿诗云岂弟君子不素餐兮孟子曰既醉以酒既饱以徳言饱乎仁义也所以不愿人之膏粱之味也六二之君子其进也岂徒为温饱而已哉九三鸿渐于陆夫征不复妇孕不育凶利御㓂象曰夫征不复离羣丑也妇孕不育失其道也利用御冦顺相保也君子体而用之进不以正离叛羣类是可丑也失渐之道是以凶也苟以顺道而相保则得其宜也六四鸿渐于木或得其桷无咎象曰或得其桷顺以巽也君子体而用之处髙而不危葢以柔顺而行正道之故也九五鸿渐于陵妇三嵗不孕终莫之胜吉象曰终莫之胜吉得所愿也君子体而用之邪不能胜正是以中也中正之道得行君臣之志愿得矣上九鸿渐于陆其羽可用为仪吉象曰其羽可用为仪吉不可乱也君子体而用之君子之进自下而上由微而着跬步造次莫不有序不失其序则无所不得其吉故九虽穷髙而不失其吉可用为仪法者以其序而不可乱也䷵归妹征凶无攸利彖曰归妹天地之大义也天地不交而万物不兴归妹人之终始也説以动所归妹也征凶位不当也无攸利柔乗刚也象曰泽上有雷归妹君子以永终知敝君子体而用之雷震于上泽随而动阳动于上隂説而从女从男之象也故为归妹君子观男女配合生息相续之象乃以永其终知有敝也永终谓生息嗣续永乆其传也知敝谓知物有敝坏而为相继之道女归则有生息故有永终之义又天妇之道当常永有终知其有敝坏而戒慎之故圣人防闲男女非正不能永终故设此戒也初九归妹以娣跛能履征吉象曰归妹以娣以恒也跛能履吉相承也君子体而用之归妹之义以説而动非夫妇能常之道九乃刚阳有贤贞之徳虽娣之微乃能以常者也虽在下不能有所为如跛者之能履然征而吉者以其能相承助也能助其君娣之吉也九二𦕈能视利幽人之贞象曰利幽人之贞未变常也君子体而用之九二兑体为少女为説彖之所以言凶者以女先説男之故周公所以于爻设训戒之辞曰利幽人之贞女之幽贞者也幽闲贞静闗睢之徳九二位柔徳刚实似之夫如是始未变其妇道之常否则变常矣诸爻言归妹而九二不言即所归之妹也履卦之幽人贞吉君子之幽贞者也归妹之幽人之贞妇人之幽贞者也六三归妹以须反归以娣象曰归妹以须未当也君子体而用之女无妍丑入宫见妬士无贤不肖入朝见嫉娣不见妬于妹而亦见妬于须吁可不谨哉九四归妹愆期迟归有时象曰愆期之志有待而行也君子体而用之九四归妹以刚柔兼济女子之徳也上无正应未得其归也择时而不嫁愆过其期也虽嫁之迟必待佳偶之时喻君子名徳虽重亦未可躁进也必待良友然后可行也六五帝乙归妹其君之袂不如其娣之袂良月几望吉象曰帝乙归妹不如其娣之袂良也其位在中以贵行也君子体而用之以帝乙归妹之道言其袂不如其娣之袂良尚礼而不尚饰也五以柔中在尊髙之位以尊贵而行中道也柔顺降屈尚礼而不尚饰乃中道也上六女承筐无实士刲羊无血无攸利象曰上六无实承虚筐也君子体而用之震为竹其体下实上虚有筐象所谓承筐也又上六隂为虚无实也兑羊为金刲羊也坎为血三四复位则坎毁无血也妇职助祭则以筐实苹藻之属诸侯卿大夫皆亲割牲取血以祭今无实无血是夫妇之礼不成而祭祀无主此约婚不终而无攸利矣周易原㫖卷五易源奥义周易原旨卷六钦定四库全书周易原㫖卷六元保巴撰䷶丰亨王假之勿忧宜日中彖曰丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎象曰雷电皆至丰君子以折狱致刑君子体而用之离为明察震为威断皆用刑之象噬嗑明在上在上之事也故为明罚勑法丰其明在下在下之事也故为折狱致刑初九遇其配主虽旬无咎往有尚象曰虽旬无咎过旬灾也君子体而用之虽有智慧必当乘势而成也过此复致灾祸矣六二丰其蔀日中见斗往得疑疾有孚发若吉象曰有孚发若信以发志也君子体而用之六二九四爻辞同何也离日方明而阴翳之二四同也二既翳于五四又翳于五与上故皆有丰其蔀日中见斗之象往得疑疾不可往六二变则为阳实阴阳相应可以感发六五之志明其明徳光被四表天下治平矣葢惟在结信于君以心相感则疑可释疾可平也九三丰其沛日中见沬折其右肱无咎象曰丰其沛不可大事也折其右肱终不可用也君子体而用之三应于上上阴柔而无位又处明极而震终是故明极而暗极终极而必止其可共济大事乎既无所赖如右肱之折终不可用矣九四丰其蔀日中见斗遇其夷主吉象曰丰其蔀位不当也日中见斗幽不明也遇其夷主吉行也君子体而用之至暗致伤日月之明者喻不可教化之小人即谓似是而非者也似是而非者非之非也似非而是者是之是也假仁而行生道假生道而行死政黎民以贪生之故致使弃真而就假䧟溺其民可谓乡原徳之贼即少正夘之徒耳少正夘之必当诛者天地大徳曰生既伤其生是故不逃乎天地之大数矣葢谓天下之国家宁用非人乡原之贼切不可用也或曰何哉曰无对待者道之道也有对待者道之事也见阳便有隂见是便有非万事万物皆然虽用非者去是不逺易为化乡原之贼出于人伦难为言也六五来章有庆誉吉象曰六五之吉有庆也君子体而用之其所谓吉者可以有庆福及于天下也人君虽柔暗若用贤才则可以为天下之福唯患不能耳上六丰其屋蔀其家闚其户閴其无人三岁不觌凶象曰丰其屋天际翔也闚其户閴其无人自藏也君子体而用之六处丰大之极在上而自髙若飞翔于天际谓其髙大之甚闚其户而无人者虽居丰大之极而实无位之地人以其昏暗自髙大故皆弃絶之自藏避而弗与亲也葢喻小人得志则懐其居以自大诡其迹以自藏大数莫逃乆当自毙蔽贤蔽上卒以自蔽其身终亦不免吁大明当天星辰昼见以隂掩阳以暗消明固有此失知几之君子防之于未然则阳明用事隂浊退听天下无一日不丰亨矣作易者其有忧患乎䷷旅小亨旅贞吉彖曰旅小亨柔得中乎外而顺乎刚止而丽乎明是以小亨旅贞吉也旅之时义大矣哉象曰山上有火旅君子以明慎用刑而不留狱君子体而用之火之在髙明无不照君子观明照之象则以明慎用刑明不可恃故戒于慎明而止有切慎之义观火行不处之象则不留狱狱者不得已而设民有罪而入岂可留滞淹乆也初六旅𤨏𤨏斯其所取灾象曰旅𤨏𤨏志穷灾也君子体而用之所谓志穷灾也者何哉途穷可也身穷可也志穷不可也志不穷则天将降大任何灾之有六二旅即次懐其资得童仆贞象曰得童仆贞终无尤也君子体而用之所赖者童仆也既得童仆之忠贞终无尤悔矣九三旅焚其次丧其童仆贞厉象曰旅焚其次亦已伤矣以旅与下其义丧也君子体而用之旅焚失其次舍亦已困伤矣以旅之时而与下之道如此义当丧也在丧而以过刚自髙待下必丧其忠贞谓失其心也在旅而失其童仆之心为可危也九四旅于处得其资斧我心不快象曰旅于处未得位也得其资斧心未快也君子体而用之四以近君为臣而得位在旅五不取君义故四为未得位也曰九居四不正为有咎乎曰以刚居柔旅之宜也九以刚明之才欲得时而行其志虽得资斧于旅为商贾之小利则善终不成理义之大事故曰心未快也六五射雉一矢亡终以誉命象曰终以誉命上逮也君子体而用之有文明柔顺之徳则上下与之逮与也能柔顺于上而上与之为上所逮也在旅而上下与之所以致誉命也上九鸟焚其巢旅人先笑后号咷丧牛于易凶象曰以旅在上其义焚也丧牛于易终莫之闻也君子体而用之葢谓祸生于忽可不慎乎巽小亨利有攸往利见大人彖曰重巽以申命刚巽乎中正而志行柔皆顺乎刚是以小亨利有攸往利见大人象曰随风巽君子以申命行事君子体而用之两风相重随风也随即相继之义君子观重巽相继以顺之象而以申命令行政事随与重言上下皆顺也上顺下而命令出之下顺上而从之上下皆顺重巽之义也命令政事顺理则合民心而民顺从矣初六进退利武人之贞象曰进退志疑也利武人之贞志治也君子体而用之进退不知所安者其志疑惧也利用武人之刚贞以立其志则其志治也治谓修立也九二巽在牀下用史巫纷若吉无咎象曰纷若之吉得中也君子体而用之九二以阳居中为中实之象中既诚实则人自信之矣九三频巽吝象曰频巽之吝志穷也君子体而用之三之才质本不能巽而上临之以巽承重刚而履刚势不得行其志故频失而频巽是其志穷吝之甚也六四悔亡田获三品象曰田获三品有功也君子体而用之以巽顺之道遍及上下而上下皆顺是以成巽顺之功也九五贞吉悔亡无不利无初有终先庚三日后庚三日吉象曰九五之吉位正中也君子体而用之去邪处正而行中道是以吉也上九巽在牀下丧其资斧贞凶象曰巽在牀下上穷也丧其资斧正乎凶也君子体而用之巽在牀下过于巽也处卦之上巽至于穷极也居上而过极于巽至于自失得为正乎乃凶道也巽本善行故疑之曰得为正乎复断之曰乃凶也䷹兑言利贞彖曰兑说也刚中而柔外说以利贞是以顺乎天而应乎人説以先民民忘其劳説以犯难民忘其死説之大民劝矣哉象曰丽泽兑君子以朋友讲习君子体而用之丽泽者二者相附丽也两泽相丽交相浸润互有滋益之象故君子观其象而以朋友讲习朋友讲习互相益也先儒谓天下之可説莫若朋友讲习朋友讲习固可説之大者然亦当明相益之道初九和兑吉象曰和兑之吉行未疑也君子体而用之阳刚得正和而不流之説也以是而行何疑之有九二孚兑吉悔亡象曰孚兑之吉信志也君子体而用之心之所存为志二刚实居中孚信存于中也志存诚信岂至説小人而自失乎是以吉也六三来兑凶象曰来兑之凶位不当也君子体而用之以阴处阳履非其位所居不中正无与而妄求説所以凶也九四商兑未宁介疾有喜象曰九四之喜有庆也君子体而用之若守正而君説之则得行其刚阳之道而福庆及物也九五孚于剥有厉象曰孚于剥位正当也君子体而用之戒孚于剥者以五所处之位正当以之自戒也宻比上六隂柔小人则有相説之道葢以説之惑人易入而可惧可不慎乎上六引兑象曰上六引兑未光也君子体而用之以柔处髙为兑之主居兑之极引同类之小人以此而説焉能光大乎䷺涣亨王假有庙利渉大川利贞彖曰涣亨刚来而不穷柔得位乎外而上同王假有庙王乃在中也利渉大川乘木有功也象曰风行水上涣先王以享于帝立庙君子体而用之风以散者涣之象也享帝立庙治涣之道也何以知之中庸曰郊社之礼所以祀上帝也宗庙之礼所以祀乎其先也明乎郊社之礼禘尝之义治国其如视诸掌乎神矣哉治国之道也初六用拯马壮吉象曰初六之吉顺也君子体而用之所以吉者以其能顺从刚中之才也始涣而用拯能顺乎时矣九二涣奔其机悔亡象曰涣奔其机得愿也君子体而用之涣散之时以合为安二居险中急就于初求安也赖之如机而亡其悔乃得所愿也六三涣其躬无悔象曰涣其躬志在外也君子体而用之志应于上在外也与上相应故其身得免于涣而无悔悔亡者本有恃而得亡无悔者本无也六四涣其羣元吉涣有丘匪夷所思象曰涣其羣元吉光大也君子体而用之称元吉者谓其功徳光大也元吉光大不在五而在四者二爻之义通言也于四言其施用于五言其成功君臣之分也九五涣汗其大号涣王居无咎象曰王居无咎正位也君子体而用之王居正位法则既定凡事以中正而处之何咎之有上九涣其血去逖出无咎象曰涣其血逺害也君子体而用之上九所处无位之地相去坎险极逺所以逺害也是故君子不在其位不谋其政亦逺害矣䷻节亨苦节不可贞彖曰节亨刚柔分而刚得中苦节不可贞其道穷也説以行险当位以节中正以通天地节而四时成节以制度不伤财不害民象曰泽上有水节君子以制数度议徳行君子体而用之干坤交而有震为春有兑为秋有坎为冬有离为夏天地节而四时成此天地之节也四时之节也节以制度度数之节也不伤财国用之节也不害民赋敛之节也节道之大如此君子能知节之义则泽不可溢刚不可暴柔不可靡中不可过正不可偏法不可甚用不可侈赋不可苛若能知节与天地合其徳四时合其序矣易其神乎初九不出戸庭无咎象曰不出戸庭知通塞也君子体而用之子曰乱之所生也则言语以为阶君不宻则失臣臣不宻则失身几事不宻则害成是以君子慎宻而不出也人患不知通塞耳知通塞事无不宻矣知几其神乎九二不出门庭凶象曰不出门庭凶失时极也君子体而用之不能上从九五刚阳中正之道成节之功乃系于私暱之隂柔是失时之至极所以凶也失时失其所宜也六三不节若则嗟若无咎象曰不节之嗟又谁咎也君子体而用之不顺理义动而失节至于伤叹将谁咎乎六四安节亨象曰安节之亨承上道也君子体而用之四能安节之义非一象独举其重也上承九五刚阳中正之道以为节足以亨矣余善亦不出于中正也九五甘节吉往有尚象曰甘节之吉居位中也君子体而用之既居尊位又得中道所以吉而有功节以中为贵得中则正矣正不能尽中也上六苦节贞凶悔亡象曰苦节贞凶其道穷也君子体而用之非可节之节虽苦守而贞固之亦不免凶葢谓人力之所不能者不可强也故曰其道穷矣䷼中孚豚鱼吉利渉大川利贞彖曰中孚柔在内而刚得中説而巽孚乃化邦也豚鱼吉信及豚鱼也利渉大川乗木舟虚也中孚以利贞乃应乎天也象曰泽上有风中孚君子以议狱缓死君子体而用之泽上有风感于泽中水体虚故风能入之人心虚故孚能感之风之动乎泽犹物之情感于心为中孚之象君子观其象议狱缓死君子之于议狱尽其忠于决死极其恕葢谓仁义而已故曰议狱缓死初九虞吉有他不燕象曰初九虞吉志未变也君子体而用之当信之始志未有所从而虞度所信则得其正是以吉也葢其志未有变动志有所从则是变动虞之不得其正矣在初言求所信之道也九二鸣鹤在隂其子和之我有好爵吾与尔靡之象曰其子和之中心愿也君子体而用之子曰君子居其室出其言善则千里之外应之况其迩者乎六三得敌或鼓或罢或泣或歌象曰或鼓或罢位不当也君子体而用之居不当位故无所主唯轻信苟从所处得正则所信有方矣六四月几望马匹亡无咎象曰马匹亡絶类上也君子体而用之葢谓絶其应类而从君上也九五有孚挛如无咎象曰有孚挛如位正当也君子体而用之五居君位之尊由中正之道能使天下信之如拘挛之固乃利其位人君之道当如是也上九翰音登于天贞凶象曰翰音登于天何可长也君子体而用之守孚至于穷极而不知变岂可长乆也固守而不通如此则凶也䷽小过亨利贞可小事不可大事飞鸟遗之音不宜上宜下大吉彖曰小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也象曰山上有雷小过君子以行过乎恭丧过乎哀用过乎俭君子体而用之葢谓当过而过得其宜也得其宜者中意存焉圣人之㣲㫖隠显之间耳初六飞鸟以凶象曰飞鸟以凶不可如何也君子体而用之其过之疾如飞鸟之迅岂容救止也其凶宜矣不可如何者无所用其力也六二过其祖遇其妣不及其君遇其臣无咎象曰不及其君臣不可过也君子体而用之过之时事无不过其常故于上进则戒不及其君臣不可过葢谓不可过于臣之分也九三弗过防之从或戕之凶象曰从或戕之凶如何也君子体而用之隂过之时必害于阳小人道盛必害君子必当过为之防防之不至则为其所戕矣故曰凶如何也言其甚耳九四无咎弗过遇之往厉必戒勿用永贞象曰弗过遇之位不当也往厉必戒终不可长也君子体而用之位不当谓刚处柔九四当过之时不过刚而反居柔乃得其宜故曰遇之遇其宜也以九居四位不当也以其居柔乃遇宜也当隂过之时阳退缩自保足矣终岂能长而盛也故往则有危必当戒也六五密云不雨自我西郊公弋取彼在穴象曰密云不雨己上也君子体而用之阳降隂升合则和而成雨隂己在上云虽密岂能成雨乎隂小之过不能成大之义也上六弗遇过之飞鸟离之凶是谓灾𤯝象曰弗遇过之已亢也君子体而用之过之终弗遇于理而过之过已亢极其凶宜也䷾既济亨小利贞初吉终乱彖曰既济亨小者亨也利贞刚柔正而位当也初吉柔得中也终止则乱其道穷也象曰水在火上既济君子以思患而豫防之君子体而用之作易者其有忧患乎既济之世未有患也知几之君子安不忘危治不忘乱思其患而豫防之惟事事乃其有备有备无患矣初九曵其轮濡其尾无咎象曰曵其轮义无咎也君子体而用之既济之初而能止其进则不至于极其义自无咎也六二妇丧其茀勿逐七日得象曰七日得以中道也君子体而用之中正之道虽且违时而不用终必反耳故茀七日后得谓自守其中异时必见用也九三髙宗伐鬼方三年克之小人勿用象曰三年克之惫也君子体而用之谓惫以见其事之至难在髙宗为之则可无髙宗之心则贪忿以殃民也吁可见文王处患难伤时之甚而言乎葢戒既济乃太平之世不可翫兵也不可翫兵尤不可翫小人作易者为既济虑戒其用兵不若戒其用小人鬼方其患在外小人其患在内思患豫防莫急于此六四繻有衣袽终日戒象曰终日戒有所疑也君子体而用之终日戒惧常疑患之将至也处既济之时当畏慎如是也九五东邻杀牛不如西邻之禴祭实受其福象曰东隣杀牛不如西隣之时也实受其福吉大来也君子体而用之易法以阳为刚为大为实以隂为柔为小为虚今之九五阳实而大刚中而尊处既济之明时即至治之圣君也以其为禴祭之西隣而受福来吉不亦可乎不亦名正言顺乎不亦本乎圣人之所本而亦与之有本乎是故二虽特牲要福宁如九五之薄礼随时即夫子之象辞以断之葢谓东隣杀牛厚祭而失徳不如西隣修徳而薄祭也上六濡其首厉象曰濡其首厉何可乆也君子体而用之既济之穷危至于濡首其能长乆乎濡尾渉害尚浅濡首渉害己深矣初吉终乱失固至此易之为书大抵为履盛满者之戒妙在几而已所以极深而研几也惟深也故能通天下之志惟几也故能成天下之务惟神也故不疾而速不行而至矣䷿未济亨小狐汔济濡其尾无攸利彖曰未济亨柔得中也小狐汔济未出中也濡其尾无攸利不续终也虽不当位刚柔应也象曰火在水上未济君子以慎辨物居方君子体而用之火在水上非其处也君子观其所处不当之象以慎处于事物辨其所当各居其方谓知止于其所止也又详彖辞未济之时犹曰亨者以六爻虽不当位而刚柔皆有应故也一隂一阳之谓道有应则水火虽不见交而隂阳神气配合矣所以未济之时既济之理存焉故圣人不使深絶之也初六濡其尾吝象曰濡其尾亦不知极也君子体而用之处于未济之初不量度其才力而进为其初六隂小故取小狐为喻小狐渡水先见濡尾至极必致濡首见几如此必当反身而诚待时而动反此不知其极矣九二曵其轮贞吉象曰九二贞吉守以行正也君子体而用之处中而所行皆正其他不待言矣六三未济征凶利渉大川象曰未济征凶位不当也君子体而用之所处隂柔又不中正无济险之才也诚能待时而从应则利矣九四贞吉悔亡震用伐鬼方三年有赏于大国象曰贞吉悔亡志行也君子体而用之九四进济刚柔易而获正致吉而悔亡可谓志行矣六五贞吉无悔君子之光有孚吉象曰君子之光其晖吉也君子体而用之晖者日色也君子之光如日色然言普天下无所不照故吉上九有孚于饮酒无咎濡其首有孚失是象曰饮酒濡首亦不知节也君子体而用之窃详夫子于小象曰饮酒濡首亦不知节也未济六十四卦之终拳拳乎节饮之戒者何哉需之酒敬不速困之酒利享祀也坎之酒贰用缶也未济之酒则不知节矣六爻变之尽未济将为既济康济其身以康济其民康济其民以康济其隂阳造化只在知节两字箴而已故尝谓酒诰一篇不如未济之两字抑尤有说焉上经终于离坎坎之前有颐与大过为坎离肖体下经终于既济未济前有中孚小过亦为坎离肖体先天方圆图十二譬卦内虚坎离至于干卦彖言云行雨施大明终始则知离坎为妙用于其中矣所以易于坎离每致意焉何也他卦配五行皆取两物假如言木者分震巽为隂木阳木之类所谓两物也惟坎离取水火者亦非两也縁乃就于各体观之阳中有隂隂中有阳隂阳相错异于他卦云耳吁此易之神也神也者妙万物而为言也曰隂阳不测之谓神乎周易原㫖卷六易源奥义周易原旨卷七钦定四库全书周易原㫖卷七元保巴撰系辞上卦下所系之辞名卦辞文王所作夫子曰圣人设卦观象系辞焉而明吉凶是也爻下所系之辞名爻辞周公所作夫子曰圣人有以见天下之动而观其㑹通以行其典礼系辞焉以断其吉凶是也故夫子作传十篇上彖下彖大象小象文言汉儒已附之各卦各爻之下上系下系说卦序卦杂卦縂论全易之㫖天尊地卑干坤定矣干象天坤象地天尊地卑则干坤之尊卑定矣以类推之干为君为父坤为臣为母以类推之此论象也卑髙以陈贵贱位矣卦画在卑为贱屯初九以贵下贱是也卦画在髙为贵干上九贵而无位是也鼎之初应四曰以从贵也四为贵而初为贱归妹之五应二曰以贵行也五为贵而二为贱三与五同功而异位三多凶五多功贵贱之等也五为贵而三为贱卑高之势以陈而贵贱之位以辨此论位也动静有常刚柔断矣动极复静静极复动理之常也动极复静则刚变为柔静极复动则柔变为刚因动静之有常而刚柔可断矣此论爻也方以类聚物之羣分吉凶生矣方者方位之方观其象则知其方也指隂阳之位也物者品物之物爻有等故曰物是也指隂阳之爻也位之隂阳各欲从其类爻之隂阳亦各从其羣阳爻阳位隂爻隂位则吉反是则凶矣此论占也在天成象在地成形变化见矣在天成象象不一也皆天之所为在地成形形不一也皆地之所为百九十二阳爻皆干之变百九十二隂爻皆坤之变干天也坤地也知天地之变化则知万物之变化矣此论变也是故刚柔相摩八卦相盪鼓之以雷霆润之以风雨日月运行一寒一暑先天方图圆图二牝牡相御隂阳反对一画刚对一画柔既成八卦八而八之计六十四卦内外皆是大父对大母长男对长女中男对中女少男对少女此易之隂阳相摩盪也证之于天则震雷必有巽风离电必有坎雨日往则月来寒往则暑来此天之隂阳相摩盪也此论对待也干道成男坤道成女三男之卦皆坤体得干初爻为长男中爻为中男上爻为少男三女之卦皆干体得坤初爻为长女中爻为中女上爻为少女此论𤼵挥也干知大始坤作成物大哉干元万物资始至哉坤元万物资生大父大母生成万物如此此论性情也干以易知坤以简能易则易知简则易从易知则有亲易从则有功有亲则可乆有功则可大可乆则贤人之徳可大则贤人之业易简而天下之理得矣天下之理得而成位乎其中矣干健而已其道甚易坤顺而已其道甚简易则无艰深所易知也简则无繁扰所易从也易知则人乐附斯有亲矣易从则人乐效斯有功矣有亲非可乆之道乎有功非可大之道乎可乆者贤人之徳也可大者贤人之业也人能体干坤之易简以为我之易简则天下之理得天下之理得则成位乎天地之中人与天地参而为三矣此论徳业也圣人设卦观象系辞焉而明吉凶刚柔相推而生变化易者象也象也者像也三画之卦取象如説卦所云是也六画之卦取象如井鼎颐噬嗑之类是也不特此也一卦自有一卦之象一爻自有一爻之象一卦之象如坤为牝马一爻之象如初为履霜二为直方三为含章四为括囊五为黄裳上为𤣥黄观其象如何于是卦下系之以辞以明一卦之吉凶爻下系之以辞以明一爻之吉凶既然矣又有卦变焉卦变不一筮而遇少隂少阳不变遇老隂老阳皆变刚变为柔柔变为刚于是变而至某卦矣又有变自某卦来者如贲柔来而文刚分刚上而文柔自泰来无妄刚自外来而为主于内自遯来之类又有应爻刚柔易位者履变夬称夬履临变咸称咸临屯变觧称雷雨之动满盈蒙变观称顺以巽也之类此一刚一柔更相推移而变化生焉者也易有圣人之道四曰象曰辞曰变曰占此论象辞变也是故吉凶者失得之象也悔吝者忧虞之象也变化者进退之象也刚柔者昼夜之象也六爻之动三极之道也得位得中则吉反是则凶故吉凶者失得之象也临六三既忧之无咎中孚初九虞吉悔吝非吉而未至于凶忧之虞之则自凶趋吉矣故悔吝者忧虞之象也六七八九者四象之数阳主进七进至九极则返矣变为八隂主退八退至六极则返矣变为七故变化者进退之象也昼属阳为刚夜属隂为柔日中则昃昼不能无夜夜不能无昼柔极为刚也故刚柔者昼夜之象也六爻初二为地三四为人五山为天故六爻者三极之象也占有象变有象爻有象位有象此论象也是故君子所居而安者易之序也所乐而玩者爻之辞也易之序序卦也如物不可以终通不可以终否不可以终尽不可以终过不可以终壮不可以终离之类一爻之辞如潜龙勿用履霜坚氷至之类此论辞也是故君子居则观其象而玩其辞动则观其变而玩其占是以自天祐之君子平常之时未筮之先则观其所画之象而玩其所系之辞暨其将有为也既筮之后则观其所变之爻而玩其所值之占吉则行之凶则舍之动静之间与天为一是以自天祐之吉无不利此论象辞变占也彖者言乎象者也爻者言乎变者也不变视彖用全卦之象变视其爻用一爻之变此论象变也吉凶者言乎其失得也悔吝者言乎其小疵也无咎者善补过也此论占也是故列贵贱者存乎位位有高卑等有贵贱故曰列贵贱者存乎位齐小大者存乎卦阳大隂小震坎艮阳卦巽离兑隂卦卦画既成则隂阳可识矣故曰齐小大者存乎卦辨吉凶者存乎辞玩辞则知所趋避矣故曰辨吉凶者存乎辞忧悔吝者存乎介介者介乎吉凶之间于此致其忧焉则悔吝可免矣故曰忧悔吝者存乎介震无咎者存乎悔悔者自凶而趋吉知悔则动而无咎矣故曰震无咎者存乎悔是故卦有小大辞有险易卦有小大如小往大来为泰大往小来为否是也辞有险易如泰之无平不陂无往不复易者使倾为辞之险否之其亡其亡系于苞桑危者使平为辞之易是也辞也者各指其所之变而之某卦则视其所变之爻辞如春秋传蔡墨云干之始曰潜龙勿用其同人曰见龙在田其大有曰飞龙在天其夬曰亢龙有悔其坤曰见羣龙无首吉是也易与天地凖故能弥纶天地之道圣人作易皆取则于天地故用易者必能弥纶天地之道也天地以道为凖易以天地为凖圣人以易为凖仰以观于天文俯以察于地理是故知幽明之故天文地理之可见者为明其不可见者为幽不出隂阳两端而已易仰则观象于天俯则观法于地而作也知易则知幽明之故矣原始反终故知死生之説生者物之始死者物之终原其始而反其终死生之説不过如此易之初为始上为终由初而生至终而极始不能无终也知易则知死生之説矣精气为物游魂为变是故知鬼神之情状隂精阳气聚则为物魂游魄降散则为变隂魄鬼之灵阳魂神之灵也易以隂阳为爻隂极阳极为变亦犹是也知易则知鬼神之情状矣与天地相似故不违知易则行健不息与天相似矣厚徳载物与地相似矣故我与天地不相违知周乎万物而道济天下故不过旁行而不流知易则智可以周万物而道可以济天下故得中而不太过旁行而不流荡乐天知命故不忧知易则知消息盈虚天也命也故乐而不忧安土敦乎仁故能爱知易则天理明民志定安土敦乎仁矣故能亲爱范围天地之化而不过曲成万物而不遗通乎昼夜之道而知故神无方而易无体所谓神无方易无体夫子对言之易吾知其为易也神果何物耶易即神也神即易也非于神之外他有所谓易亦非于易之外他有所谓神不言神则易㡬于一物故此下出神字不一是皆易之神也神也者妙万物而为言者也易其神也乎易者天地之匡廓易者万物之陶冶易者昼夜之明鑑谓易为神耶神则无方也谓神为易耶易则无体也此夫子讃易道之妙也一隂一阳之谓道继之者善也成之者性也天道隂阳而已地道柔刚而己人道仁义而已君子体天地而用之与天地合徳而不违善继其志命也善述其事性也立心于生道故曰天地大徳曰生仁者见之谓之仁知者见之谓之知百姓日用而不知故君子之道鲜矣易有君子之道盖广大悉备也今仁者见其有安土敦仁之理则止谓之为仁知者见其有知周天下之理则止谓之为知是局于一偏矣百姓终日由之而不知之故易备君子之道而知之者鲜显诸仁藏诸用易感而遂通显诸仁也寂然不动藏诸用也鼓万物而不与圣人同忧易鼓之舞之以尽神鼓万物也易无思也无为也不与圣人同忧也盛徳大业至矣哉讃易道也富有之谓大业以言乎天地之间则备矣非富有乎日新之谓盛徳易穷则变变则通非日新乎生生之谓易一生二二生四四生八八八生六十四生生之谓易也成象之谓干六画既具干象成矣成象之谓干也效法之谓坤六画皆竒既为干六画皆耦斯为坤矣效法之谓坤也极数知来之谓占推极其数以知将来极数知来之谓占也通变之谓事所占之事视其变爻通变之谓事也隂阳不测之谓神信手平分竒耦莫测隂阳不测之谓神也夫易广矣大矣以言乎逺则不御以言乎迩则静而正以言乎天地之间则备矣易道广大逺则弥满六合孰能御之近则不盈一握静而正耳天地之间万物皆备广矣大矣如此哉夫干其静也专其动也直是以大生焉夫坤其静也翕其动也辟是以广生焉干阳物也坤隂物也干以质言其静也专其动也直是以大生焉坤以量言其静也翕其动也辟是以广生焉广大配天地变通配四时隂阳之义配日月易简之善配至徳此体易也人能体干之大则与天配矣体地之广则与地配矣寒极不生寒而生煖热极不生热而生凉物极必返道穷必变人能知变通之义则与四时配矣日往则月来月往则日来隂阳之义如此也人能知隂阳之义则与日月配矣干以易知坤以简能干坤之至徳也人能有易简之善则与干坤之至徳配矣子曰易其至矣乎讃易道也夫易圣人所以崇徳而广业也盛徳大业易也崇徳广业用易者也知崇礼卑崇效天卑法地知欲其崇礼欲其卑崇当效天之崇干之首出是也卑当法地之卑坤之后顺是也天地设位而易行乎其中矣天地开辟未有文籍之先已有此易天地初设位而易已行乎其中是易与天地参而为三也成性存存道义之门舎继善而言成性则四徳归根于贞四时复命于冬体立而用行矣非道义之门乎圣人有以见天下之赜而拟诸其形容象其物宜是故谓之象赜幽深也圣人有以见天下之动而观其㑹通以行其典礼系辞焉以断其吉凶是故谓之爻吉凶悔吝生乎动者也典礼犹言法度言天下之至赜而不可恶也言天下之至动而不可乱也象言天下之至赜而不可厌其烦爻言天下之至动而不可差其法拟之而后言议之而后动拟议以成其变化其辞则拟之而后言其占则议之而后动其变则拟议之而后成鸣鹤在隂其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行𤼵乎迩见乎逺言行君子之枢机枢机之𤼵荣辱之主也言行君子之所以动天地也可不慎乎此下七爻夫子教人玩辞也动则观其变而玩其占居则观其象而玩其辞玩辞则义理无穷矣此释中孚九二爻义也居其室即在隂之义出其言即鸣鹤之义千里之外应之即其子和之之义言出乎身加乎民行𤼵乎迩见乎逺枢运而户开机动而矢𤼵小则召荣辱大则动天地皆此倡而彼和感应之最妙者也同人先号咷而后笑子曰君子之道或出或处或黙或语二人同心其利断金同心之言其臭如兰此释同人九五爻义也禹稷颜子出处不同而心则同比干箕子语嘿不同而心则同心茍同焉出处语嘿不必同也二五正应二人同心其利可以断金同心之言其臭可以比兰甚言二心之不可不同也初六借用白茅无咎子曰茍错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣此释大过初六爻义也诗野有死麕白茅包之野有死鹿白茅纯束夫以鹿献人者苟置之地可矣借之用茅则敬慎之意也夫茅之为物薄而意在敬慎则用可重矣不在荐而在籍不在借而在礼慎守斯术而行岂有失乎天下之事过皆有失惟过于慎则无所失故无咎劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也此释谦九三爻义也徳欲其盛礼欲其恭亢龙有悔子曰贵而无位髙而无民贤人在下位而无辅是以动而有悔也此释干上九爻义也论贵贱则上为贵然在卦外为无位论卑髙则上为髙然卦无隂爻则为无民诸阳在下为贤人在下位而无应为无辅贵而无位髙而无民贤人在下位而无辅亢龙也静则可勉动则有悔矣不出户庭无咎子曰乱之所生也则言语以为阶君不宻则失臣臣不宻则失身几事不宻则害成是以君子慎宻而不出也此释节初九爻义也节九二不出则凶初九不出则无咎或出或不出各视其时而已时当不出则慎宻而不出不然则乱生而害成非知几之君子矣子曰作易者其知盗乎易曰负且乗致冦至负也者小人之事也乗也者君子之噐也小人而乗君子之噐盗思夺之矣上慢下暴盗思伐之矣慢藏诲盗冶容诲滛易曰负且乘致冦至盗之招也此释觧六三爻义也以上七爻专论义理所谓和顺于道徳而理于义穷理尽性以至于命者是也占既施矣象既着矣变既值矣辞既立矣然后因其辞推其义趋避之方进退之道开物成务之理性命道徳之妙皆由是可见易其神矣乎大衍之数五十河图之数五居其中天数二十五地数三十凡五十有五去天数五故大衍之数五十去地数六筮用蓍四十有九其用四十有九分而为二以象两信手中分为二以象两仪先揲左次揲右尊阳也挂一以象三挂右一蓍于左小指间以象三才揲之以四以象四时所以谓四者老隂老阳少隂少阳为四象四揲之以象春夏秋冬四时为一嵗故四即一也归竒于扐以象閠将左一半四数之观其余或一或二或三无则四以为竒归之无名指间以象归余之閠五歳再闰故再扐而后挂将右一半四数之归其余于中指间以象五歳再閠复合存䇿而后再分再挂天数五地数五五位相得而各有合天数二十有五地数三十凡天地之数五十有五此所以成变化而行鬼神也大衍之数出于河图洛书是数也可以成变化行鬼神干之䇿二百一十有六坤之䇿百四十有四凡三百有六十当期之日二篇之䇿万有一千五百二十当万物之数也皇极先天造化图内有二中之说天以五为中加倍二五一十天干是也地以六为中加倍二六一十二地支是也数有乘除天中五以五乘之五五得二十五地中六以五乘之五六得三十合得五十有五内除天中之五为大衍之数五十去地中之六为大衍之用四十有九以其干元用九故用二老二少此四象而营之四九得三十六将三十六以六爻乘之得二百一十六坤元用六以四而营之得二十四将二十四又以六爻乘之得一百四十四所以干坤之䇿合而得三百六十当一期之日数也上经下经共六十四卦二篇之䇿每篇三十二卦将每卦六爻以六乘之得阳爻百九十二以其干元用九四而营之得四九三十六却将三十六数与一百九十二相乗得六千九百一十二又一篇三十二卦以六爻六数乘之得隂爻一百九十二以坤元用六四而营之四六得二十四却将二十四数与一百九十二相乘得四千六百单八二篇之䇿合之为万有一千五百二十当万物之数也是故四营而成易十有八变而成卦八卦而小成引而伸之触类而长之天下之能事毕矣显道神徳行是故可与酬酢可与祐神矣四营者分二挂一揲四归竒也四营成一变初变或余五或余九再变或余四或余八三变亦或余四或余八三变成一爻除五四四为䇿十三则存䇿三十六九其四也九为老阳其象除九八八为䇿二十五则存䇿二十四六其四也为老隂其象除五八八或九四八为䇿二十一则存䇿二十八七其四也为少阳其象除九四四或五八四为䇿十七则存䇿三十二八其四也为少隂其象十有八变而成卦也三画得八卦易之小成也引而伸之至六画得六十四卦触类而长之者号物之数曰万岂八物之所能尽哉以类而推可也三百八十四爻岂止为三百八十四事而已哉以类而求可也消长在是治乱在是进退在是吉凶趋避在是天下之能事毕矣显其道阐幽也神其徳行㣲显也可与酬酢万变可与祐助神明易之功用如此子曰知变化之道者其知神之所为乎易变易也皆是刚柔相易干为马干极变坤坤亦为马坤为氷坤极变干干亦为氷坤初变震再变兑其究为健巽初变干再变离其究为躁卦阳极变隂隂极变阳皆变化之道也易变不一此其槩耳是非人之所为也易之所为也非易之所为也神之所为也易其神矣乎易有圣人之道四焉以言者尚其辞以动者尚其变以制噐者尚其象以卜筮者尚其占易一圣人也圣人一易也故易乃圣人之道而圣人乃尽易之道指易以为圣人可也指圣人以论易亦可也易有圣人之道四辞也变也象也占也何谓辞文王作彖辞六十四周公作爻辞三百八十四精可以穷理尽性粗可以开物成务此辞也何谓变七八不变九六变不变视彖变视其爻变及二爻视上爻变及三爻视两卦之彖变及四爻视卦之不变者主下爻变及五爻视卦之一不变爻六爻变之尽视之卦之彖此变也何谓象近取诸身如干为首坤为腹之类逺取诸物如干为马坤为牛之类观象于天如离为日坎为月观法于地如艮为山兑为泽之类他如説卦干为金为玉坤为布为釡之类此象也何谓占五十蓍虚一分二挂一揲四归竒四营为一变三变为一爻六变为一卦中不中正不正有应无应当位不当位而吉凶生焉此占也以言者尚其辞如论语云不恒其徳或承之羞是也以动者尚其变易道穷则变变则通君子体易化而裁之存乎变推而行之存乎通是也以制噐者尚其象如十三卦纲罟取诸离耒耜取诸益是也以卜筮者尚其占如春秋传陈厉公生敬仲筮遇观之否晋公子重耳筮得国遇贞屯悔豫是也君子居则观其象而玩其辞动则观其变而玩其占是以君子将有为也将有行也问焉而以言其受命也如响无有逺近幽深遂知来物非天下之至精其孰能与于此君子将有为也将有行也以言而问之蓍蓍之受命也如响应声百世之逺目前之近幽不可见深不可测者凡未来之事皆能遂知非天下之至精其孰能与于此参伍以变错综其数通其变遂成天地之文极其数遂定天下之象非天下之至变其孰能与于此河图之数纵横十五参其五焉十五也伍其三焉亦十五也十五者参天两地天一地二天三地四天五之积参伍以变则以十五之数变为一二三四五也从而错之以杂其类综之以举其緫天一地二地四相杂而为七衆以寡为主举其緫用天一为少阳天一天三地四相杂而为八衆以寡为主举其緫用地四为少隂天一天三天五积之得九纯阳不杂为老阳地二地四积之得六纯隂不杂为老隂若天一地二天三为六地四天五为九通其变皆能天地隂阳相杂而成文矣象而后有数数又所以求象九者三其三也奇奇奇老阳之象六者三其二也耦耦耦老隂之象七者一其三二其二也为奇者一为耦者二多用少用一竒少阳之象八者一其二二其三也为耦者一为竒者二多用少用一耦少隂之象推极其数天下之象遂定矣非天下之至变其孰能与于此易无思也无为也寂然不动感而遂通天下之故非天下之至神其孰能与于此易何心哉无思也无为也未占之先寂然不动而已既占之后感而遂通天下之故寂者感之体感者寂之用人心之妙其动静亦若是也非天下之至神其孰能与于此夫易圣人之所以极深而研几也唯深也故能通天下之志唯几也故能成天下之务唯神也故不疾而速不行而至诗书礼乐皆是说已往之事唯易却是兼説已往未来之事深者至𤣥至奥不在目前不在浅近故谓之深圣人作易所以推极乎此几者至㣲至隐动而未形有无之间故谓之几圣人作易所以研穷乎此处置于衆人不识之中关防于茫昧未见之始惟深也则人所未见我能知之可以通天下之志矣惟几也则事不待着我能察之可以成天下之务矣若是者超于物而不囿于物神之所为也惟神也故不疾而速不行而至知此者可与言易矣子曰易有圣人之道四焉者此之谓也极其数以定天下之象象也通其变以成天下之文变也遂知未来占也极深研几辞也此大易之道也亦圣人之道也天一地二天三地四天五地六天七地八天九地十一三五七九奇数也属阳天秉阳故谓之为天二四六八十耦数也属隂地秉隂故谓之为地先天之易用四象后天之易用五行皆自出子曰夫易何为者也夫易开物成务冒天下之道如斯而已者也易可以开端庶物可以裁成衆务可以笼罩天下之道无不在其中开物成务易不流于髙虚冒天下之道易不流于粗浅是故圣人以通天下之志以定天下之业以断天下之疑圣人之心兢兢业业惟深也故能通天下之志惟几也故能定天下之业汝有大疑谋及卜筮故能断天下之疑也是故蓍之徳圆而神信乎中孚隂阳不测蓍之为徳圆而神也卦之德方以知六画既成因象求意卦之为徳方以知也六爻之义易以贡上下无常刚柔相易爻之为义易以贡也圣人以此洗心圣人之心本无垢也何以洗为哉圣人犹以此洗其心焉涤之以蒙泉沃之以兑泽润之以坎水而沧浪不足以喻其清沂浴风雩不足以喻其乐洁净精㣲心即易矣易即心矣神矣哉退藏于密藏诸用也吉凶与民同患显诸仁也圣人与易同体预知前事然不以物欲累其心安其时而处其顺不敢为天下先耳故能吉凶与民同患也神以知来知以藏往神知二而一者也告往可以知来夏商所损益可知则其或继周者虽百世亦不过如是苟求其故千岁之日至可坐而知也前乎千万世之已往吾知能藏之后乎千万世之方来吾神能知之必以神配蓍以知配卦则泥矣其孰能与于此哉古之聪明睿知神武而不杀者夫若此者其孰能与于此哉其古之圣人聪无不闻明无不见睿知无不通所向者顺所当者伏不战而人屈不怒而民威如是之道谁能之是以明于天之道而察于民之故福善祸淫天之道也自已求之民之故也易之所谓吉凶葢亦明于天之道而察于民之故耳是兴神物以前民用天生神物圣人则之是兴神物也至诚之道可以前知以前民用也圣人以此斋戒以神明其德夫先志定而后鬼神谋乃心而及卜筮圣人可无假于蓍龟也而圣人不能不假于蓍龟也圣人以此斋戒以神明其德夫是故阖户谓之坤坤自夏至一阴渐生渐长于时为闭万物从之而入故曰阖户谓之坤辟户谓之干干自冬至一阳渐生渐长于时为启万物从之而出故曰辟户谓之干一阖一辟谓之变坤阖则阳变而阴干辟则阴变而阳故曰一阖一辟谓之变往来不穷谓之通阴往则阳来阳往则阴来往往来来无有穷己故曰往来不穷谓之通见乃谓之象气聚而可见阴阳着于象矣故曰见乃谓之象形乃谓之器质成而可执阴阳囿于器矣故曰形乃谓之器制而用之谓之法因其有象有器制而用之为方圆平直莫不有自然之则焉故曰制而用之谓之法利用出入民咸用之谓之神干之辟也利用以出坤之阖也利用以入隂阳动静一凖于易民咸用之知其然而莫知其所以然也岂非神乎故曰利用出入民咸用之谓之神是故易有太极是生两仪两仪生四象四象生八卦八卦定吉凶吉凶生大业此圣人作易乃自然之次第有不假智力安排而成者以卦画言之圆图则太极居中画一奇居左以象阳画一耦居右以象隂是为两仪阳仪之上加一奇居东南一耦居西北阳左左旋先阳后隂隂仪之上加一奇居西南一耦居西北隂右右旋亦先阳后隂于是一奇画上又一奇画两奇画筮者因而重之为重以象老阳一耦画上又一耦画两耦画筮者因而交之为交以象老隂一竒画上得一耦画筮者竟用象之一耦为拆以象少隂一耦画之上得一奇画筮者竟用象之一奇为单以象少阳是为四象四象之上各加一奇一耦则成八卦矣横图则太极居下自根而干自榦而枝亦先画一竒居左次画一耦居右为两仪一阳仪二隂仪两仪之上又各加一竒一耦为四象一老阳二少隂三少阳四老隂四象之上又各加一奇一耦为八卦干一兑二离三震四巽五坎六艮七坤八皆是阳尊居左隂卑居右一定不易之序也若如此位置则以横图直图合之为方图月卦方偶皆顺矣以揲蓍求卦言之以五十蓍虚一不用太极也四十九蓍平分为二两仪也挂扐之余得七八九六四象也四象出而八卦着矣有卦体有卦象有卦徳有卦爻有卦位中正与否有应无应而吉凶以定吉则趋之凶则避之而大业以生是故法象莫大乎天地成象之谓干效法之谓坤圣人之作易也仰则观象于天俯则观法于地故曰法象莫大乎天地变通莫大乎四时暑往则寒来寒往则暑来阳极变隂隂极变阳而四时行焉悬象着明莫大乎日月阳燧召火于日方诸召水于月日月水火之精坎离之象相反以相成者也悬象着明其有过于日月者乎崇髙莫大乎富贵卑髙陈贵贱位五为君二为臣崇髙之位圣人之大寳富贵之无敌者也备物致用立成器以为天下利莫大乎圣人致天下之民聚天下之货备物也服牛乗马棺椁宫室致用也耒耜舟楫弧矢杵立成器也惟羲农轩后能之故曰莫大乎圣人探赜索隠钩深致逺以定天下之吉凶成天下之亹亹者莫大乎蓍龟赜可探而知隠可索而见深可钩而上逺可致而近以定天下之孰吉孰凶成天下之亹亹不倦者蓍龟二物也龟为卜䇿为筮因蓍併及龟耳是故天生神物圣人则之蓍龟是也圣人取之以为法则天地变化圣人效之天地隂阳之变化如寒极不生寒而生煖老隂变少阳也热极不生热而生凉老阳变少隂也故变为变为九变为八六变为七效天地之变化耳又先天图阳极则变而生隂隂极则变而生阳阳生于子而极于己隂生于午而极于亥皆效天地之变化也天垂象见吉凶圣人象之日月星辰循度则吉失度则凶天之象也隂阳之爻当位则吉不当位则凶易之象也是故圣人象之河出图洛出书圣人则之大衍之数揲蓍求卦用河图而洛书亦无不合此圣人作易之原也详见图説是故圣人则之易有四象所以示也伏牺作易惟用四象者一老阳二少隂三少阳四老阴在数为七八九六或画为以大衍之数五十虚一分二挂一揲四归奇之后存䇿或得四九三十六或得四六二十四或得四七二十八或得四八三十二七八九六之数出而竒耦老少之象见奇耦老少之象见而之画成卦之所由立也变之所由生也易之所由作也此四象之所以示也系辞焉所以告也伏牺画卦而无语言文字文王始于卦下系之以辞周公始于爻下系之以辞将以告诏天下后世耳非谓易可尽于言也定之以吉凶所以断也吉字从凶字从阳吉隂凶其大畧也若夫失位则阳亦凶得位则隂亦吉又不可执一焉三百八十四爻不止三百八十四事读者不可以辞害意但视其占辞之吉凶悔吝悔亡无咎元亨小亨无攸利吉无不利无初有终初吉终乱所定吉凶为如何可以断矣易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也此释大有上九爻义上九位隂为顺爻阳为信六五以柔下之为能尚其贤故非特天顺之人亦信之吉无不利矣子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利鼓之舞之以尽神义理无穷言语有限书不能尽言也言不能尽意也然则圣人之意其终不可得而见乎曰圣人各卦立各卦之象各爻立各爻之象如牝马之象隂不可先之意也亢龙之象阳不可过之意也则亦可以尽意矣设为之卦如小往大来为㤗大往小来为否五隂侵阳为剥五阳去隂为夬君子小人之情伪已尽由是而系之以辞焉则亦可以尽言矣卦既设矣象既立矣辞既系矣又观其变用某彖某爻则知所趋避吉无不利变者又易中鼓之舞之之神也然则如之何曰书不尽言求之卦言不尽意求之象卦象不尽求之变变又不尽求之心以心㑹心余皆筌蹄耳干坤其易之緼耶干坤成列而易立乎其中矣干坤毁则无以见易易不可见则干坤或几乎息矣干阳物坤隂物也百九十二阳爻皆自干来百九十二隂爻皆自坤来亦不过干阳坤隂之所为而已緼奥也干坤在易之中所以为易者乎自干一至坤八成列之后而易立乎其中矣干坤不离易易不离干坤干坤毁则无以见易易不可见则干坤或几乎息矣甚言易之所以为易者干坤隂阳之所为而已非有他也是故形而上者谓之道太极理也无外故曰形而上者谓之道形而下者谓之噐隂阳气也气变则有质矣故曰形而下者谓之噐化而裁之谓之变隂极变阳阳极变隂物极必返既化育而又裁节之也如此推而行之谓之通干阳大也变则不可为首坤隂小也变则乃以大终与时推移行无固必故曰通举而措之天下之民谓之事业易之为道其妙可以穷理尽性其㣲可以开物成务既不堕于形噐亦不流于虚无故可举而措之天下之民则谓之事业是故夫象圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以断其吉凶是故谓之爻重出以起下文注见前极天下之赜者存乎卦上言象与爻此言卦与辞象虽有以见天下之赜也而所以推极天下之赜者则存乎六画之卦鼓天下之动者存乎辞爻虽有以见天下之动也而鼓舞天下之动者则存乎三百八十四爻之辞化而裁之存乎变推而行之存乎通前言化而裁之谓之变推而行之谓之通释其名义也此言化而裁之存乎变推而行之存乎通前言其体此言其妙用处在一存字神而明之存乎其人苟非其人道不虚行神而明之是诚在我也黙而成之不言而信存乎徳行易何心哉易何言哉不求人信而人自信之蓍卦之徳行如此然则蓍卦亦可言徳行乎曰蓍之徳圆而神卦之徳方以知阳卦奇隂卦耦其徳行何也干徳行恒易坤徳行恒简是其证矣周易原㫖卷七易源奥义周易原旨卷八钦定四库全书周易原㫖卷八元保巴撰系辞下八卦成列象在其中矣其卦则干一兑二离三震四巽五坎六艮七坤八其象则干为天坤为地震为雷巽为风坎为水离为火艮为山兑为泽近取诸身则干为首坤为腹之类逺取诸物则干为马坤为牛之类触类而长之则干为金为玉坤为布为釡之类故曰八卦成列象在其中矣因而重之爻在其中矣三画重为六画一贞一悔得八八六十四卦卦既重矣然后体有内外位有上下有应无应得位不得位皆取诸爻也故曰因而重之爻在其中矣刚柔相推变在其中矣卦变不一有自某卦来者如贲柔来而文刚分刚上而文柔自㤗来之类有应爻易位者如蹇觧利西南往得衆也之类皆是一刚一柔更相推移所谓变动不居周流六虚上下无常刚柔相易者是也系辞焉而命之动在其中矣辞也者各指其所之谓动而之某卦则视其动爻之辞九六动七八不动下文承之曰吉凶悔吝生乎动者也上系又曰鼓天下之动者存乎辞皆以此也吉凶悔吝者生乎动者也每卦有一彖六爻吉凶悔吝将于何处求之惟视其动不动耳六爻不动视本卦之彖六爻俱动视之卦之彖三爻动视两卦之彖以本卦为主一爻动视一爻两爻动视上爻四爻动视之卦下爻五爻动视之卦一不动爻刚柔者立本者也变者以不变者为基变通者趣时者也不变者以变者为用观其变则知其时矣吉凶者贞胜者也天地之道贞观者也日月之道贞明者也天下之动贞夫一者也一者何也太极也太极动而生阳生阴阳变隂合而五气顺布四时行焉四时収藏于冬四徳收藏于贞所谓各正性命保合太和者四徳之贞也吉凶皆以贞胜者主静也况天地之道有启闭焉有歛散焉惟贞然后可以观示天下也日月之道有昼夜焉有朒朏焉惟贞然后可以明照天下也不特此也凡天下之道大之为天地日月㣲之为走飞草木皆要归根复命贞下起元物物各具一太极万物统体一太极所谓贞夫一者也吉凶生乎动以下言阳动之事吉凶者贞胜以下言阴静之事学者详之可也夫干确然示人易矣夫坤隤然示人简矣确然健貌隤然顺貌爻也者效此者也象也者像此者也此字指阴阳而言爻之为言效也爻有隂阳效此者也象之为言像也象有竒耦清浊像此者也像此气象像此形象爻象动乎内吉凶见乎外因爻象动而后吉凶见故云内外功业见乎变圣人之情见乎辞爻象动则功业见乎变矣吉凶见则圣人之情见乎辞矣天地之大徳曰生圣人之大寳曰位何以守位曰仁何以聚人曰财理财正辞禁民为非曰义此章言三才之道而归于圣人圣人为人道之极与天地参者也天地之大徳曰生圣人以天地之徳为徳将何如哉圣人居崇髙之位处富贵之极大寳曰位贵也而所以守位者曰仁聚人曰财富也而所以理财正辞禁民为非者曰义在天曰隂阳在地曰刚柔在人曰仁义圣人由仁义行民何得有为非者如此则可以与天地参矣古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情易祖三皇书宗五帝诗子三王春秋孙五覇书契之造文籍之生自易始故易为大经三坟不传八索无考赖夫子之説如日在天数千百载之下犹可想像数千百载之上耳易者象也象也者像也伏羲观天察地观鸟兽草木取身取物于是始作八卦观不以目而以神遇取不以力而以心稽其妙不容言也姑以说卦求之此卦于天文地理则为某物于鸟兽草木则为某物于身于物则为某物触类而长之犹可见其一二其㣲妙可以通神明之徳其切当可以类万物之情夫岂可以私意小智求哉作结䋲而为网罟以佃以渔盖取诸离䷝洪荒之世茹毛饮血艰食未播也则奏鲜食焉伏羲教民作结䋲而为网罟以佃则网禽也以渔则网鱼也然制噐尚象此下夫子凡举十三卦焉非强求合于易也而自不能无合于易焉曰盖取诸某卦云者以意求之可也泥则不通矣诸家谓离为目为雉为丽互巽为䋲为入又为鱼互兑为泽有䋲而两目相承为网罟有雉丽之以佃也网罟入于兑泽之下而鱼丽之以渔也所谓盖取诸离者以此包羲氏没神农氏作斵木为耜揉木为耒耒耨之利以教天下盖取诸益䷩包羲没而神农作民厌鱼鼈教之播种论取象则益巽上震下巽柔木震刚木也中互艮手也互坤土也巽为入震为动以手加木柔木之曲入于地中刚木之鋭动于土下耒耜之象也辟坤土艺震稼其有益于民大矣所谓盖取诸益者以此日中为市致天下之民聚天下之货交易而退各得其所盖取诸噬嗑䷔一曰食二曰货播奏之余教以懋迁以其所有易其所无者则无不足矣论取象则离日在上日中也三上应爻交易有巽为近利市三倍为市也三隂为民各以隂阳相比而相从致天下之民也离为蠃蚌下四画互頥为龟具天下之货也三上刚柔相易复退居本位交易而退各得其所也所谓盖取诸噬嗑者以此神农氏没黄帝尧舜氏作通其变使民不倦神而化之使民宜之易穷则变变则通通则乆是以自天祐之吉无不利黄帝尧舜垂衣裳而天下治盖取诸干䷀坤䷁食货足矣又何加焉曰教之故神农没而黄帝尧舜相继而作通其变使民不倦神而化之使民宜之诚有见于易也易道穷则变变则通通则乆是以自天祐之吉无不利夫黄帝尧舜画衣冠而民不犯十二章之服别为五等尊卑截然盖取天尊地卑之理以辨上下定民志耳所谓盖取诸干坤者以此刳木为舟剡木为楫舟楫之利以济不通致逺以利天下盖取诸涣䷺此下盖备物致用立成噐以为天下利涣上巽木下坎水巽入顺动于坎水之上作楫也以济不通之象也所谓盖取诸涣者以此服牛乘马引重致逺以利天下盖取诸随䷐卦自否来干上坤下干为马坤为牛刚来而下柔变随一阳从坤二隂之后服牛也引重也一阴加干二阳之上乘马也致逺也又下动而上説覊之以巽䋲制之以艮手震足加于大涂善随人意有艮山为重有巽长为逺引重致逺天下利之所谓盖取诸随者以此重门击柝以待暴客盖取诸豫䷏艮为门阙反覆两艮相背为重门坎于木也为坚多心艮手击之而震善鸣击柝也坎为盗暴客也坤衆居内以待暴客也是皆豫备之意也所谓盖取诸豫者以此断木为杵掘地为杵之利万民以济盖取诸小过䷽震木而兑拆之断木也艮土而巽入之掘地也上动为杵下止为臼四隂为民杵之利万民以济也所谓盖取诸小过者以此弦木为弧剡木为矢弧矢之利以威天下盖取诸睽䷥离为兵弓矢为逺兵兑为附决矢着于弦为附弦动矢逝为决互坎坎于木也为坚多心为弓为矫揉坎木为弝为簳兑金为削为镞坎揉之为弓可张矫之为矢可直有睽异者则弧矢以威之所谓盖取诸睽者以此上古穴居而野处后世圣人易之以宫室上栋下宇以待风雨盖取诸大壮䷡穴居则无宫室之安野处则有风雨之苦后世上栋下宇之象所谓盖取诸大壮者以此古之葬者厚衣之以薪葬之中野不封不树䘮期无数后世圣人易之以棺椁盖取诸大过䷛杵臼之利以养生棺椁之制以送死皆圣人教人过于厚者也然养生不足以当大事只取小过之义惟送死可以当大事则取大过之义若论象则兑于地也为刚卤巽为工为木为入工人造木入刚卤之下棺椁之象所谓盖取诸大过者以此上古结䋲而治后世圣人易之以书契百官以治万民以察盖取诸夬䷪夬决也质之书契则事无不决矣若论取象则夬者姤之反姤下有巽巽为䋲结䋲而治也反而易之有兑兑为言书也干兑异体然干为阳金兑为隂金契合无间契也所谓盖取诸夬者以此古者伏羲氏之王天下也始画八卦造书契以代结䋲之政由是文籍生焉十三卦皆圣人制噐尚象之事是故易者象也象也者像也八卦之象説卦备矣六十四卦之象彖传及大象备之矣三百八十四爻之象小象备矣彖者材也爻也者效天下之动者也是故吉凶生而悔吝着也彖者言一卦之材所以断一卦之吉凶悔吝爻者言一爻之动所以断一爻之吉凶悔吝阳卦多阴阴卦多阳其故何也阳卦奇隂卦耦除干坤纯阴纯阳外震坎艮三男阳卦也其画一阳二阴巽离兑三女阴卦也其画一阴二阳阳卦而反多阴阴卦而反多阳者其故何也衆以寡为主多以少为宗震坎艮皆为竒者一为耦者二巽离兑皆为耦者一为竒者二所谓阳卦奇隂卦耦者此也其徳行何也阳一君而二民君子之道也隂二君而一民小人之道也若论阳卦阴卦之徳行阳画自干来为君阴画自坤为衆为民阳卦一君而统二民民无二王君子之道也阴卦二君而争一民十羊而九牧小人之道也阳淑阴慝如此易曰憧憧往来朋从尔思子曰天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而歳生焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以往未之或知也穷神知化徳之盛也上系举易中七爻又大有一爻下系举易中十一爻皆教人玩辞之法也此咸九四爻辞咸虽是感动之义然六爻皆静吉而动凶取象人身四当心位心尤宜以主静为本若思虑太过憧憧然于往来之间则思虑所及者其类从之思虑所不及者将不从矣故莫若先静其心易无思也无为也寂然不动感而遂通天下之故耳何以思虑为哉天下同归而已而途殊何多天下一致而已而百虑何劳何以思虑为哉日月寒暑之往来尺蠖龙蛇之屈信不往则不来不屈则不信皆是感应自然之理正不必憧憧然于其间夫动而无静物也动而无动神也得其精义而入于神则可由体以致诸用用既利矣复归于体必安其身以崇其徳焉主静如此寂则能感定则能应心法之妙也过此以往他无法矣谓别有法焉吾未之或知也知此者知大而化之圣矣知圣而不可知之神矣知所过者化所存者神之事矣故曰徳之盛也易曰困于石据于蒺藜入于其宫不见其妻凶子曰非所困而困焉名必辱非所据而据焉身必危既辱且危死期将至妻其可得见耶此释困六三爻义也困于石据于蒺藜乗刚也非所困而困非所据而据不当位也入于其宫不见其妻无应也既辱且危是以凶也困之六三不中不正之小人也事非其材为非其分处非其位名辱身危妻子且莫之保矣不亡何待易曰公用射隼于髙墉之上获之无不利子曰隼者禽也弓矢者噐也射之者人也君子藏噐于身待时而动何不利之有动而不括是以出而有获语成噐而动者也此释解上六爻义六三不中正之小人以鸷悍而界乎内外之交为悖上六得正居上公用射隼于髙墉为觧悖小象己言之矣至此则就辞推义不复求之爻象此玩辞之法也子曰小人不耻不仁不畏不义不见利不劝不威不惩小惩而大诫此小人之福也易曰屦校㓕趾无咎此之谓也善不积不足以成名恶不积不足以身小人以小善为无益而弗为也以小恶为无伤而弗去也故恶积而不可揜罪大而不可觧易曰何校㓕耳凶此释噬嗑初九上九爻义也噬嗑离上震下既明且威利于用狱初九惩恶之早可化小人于自新故无咎上九惩恶己后则无及矣故凶初上用刑者非犯刑者学者详之子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑此释否九五爻义九五刚健中正休否之大人也凛凛乎其亡之无日则牢不可拔矣惧其危者危可安忧其亡者亡可存恐其乱者乱可治子曰徳薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也此释鼎九四爻义也九四不中正应又柔徳不当位知不称谋力不堪任足且折矣餗且覆矣任调鼎者可不慎诸子曰知几其神乎君子上交不谄下交不渎其知几乎几者动之㣲吉之先见者也君子见几而作不俟终日易曰介于石不终日贞吉介如石焉宁用终日断可识矣君子知㣲知彰知柔知刚万夫之望子曰颜氏之子其殆庶几乎有不善未尝不知知之未尝复行也易曰不逺复无祗悔元吉天地絪緼万物化醇男女搆精万物化生易曰三人行则损一人一人行则得其友言致一也子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶子曰干坤其易之门邪干阳物也坤隂物也阴阳合徳而刚柔有体以体天地之撰以通神明之徳其称名也杂而不越于稽其类其衰世之意耶夫易彰往而察来而㣲显阐幽开而当名辨物正言断辞则备矣其称名也小其取类也大其㫖逺其辞文其言曲而中其事肆而隠因贰以济民行以明失徳之报易之兴也其于中古乎作易者其有忧患乎是故履徳之基也谦徳之柄也复徳之本也恒徳之固也损徳之修也益徳之裕也困徳之辨也井徳之地也巽徳之制也履和而至谦尊而光复小而辨于物恒杂而不厌损先难而后易益长裕而不设困穷而通井居其所而迁巽称而隠履以和行谦以制礼复以自知恒以一徳损以逺害益以兴利困以寡怨井以辨义巽以行权以上数叚夫子反复䌷绎诸卦之㣲玩其辞则其义彰矣易之为书也不可逺为道也屡迁变动不居周流六虚上下无常刚柔相易不可为典要惟变所适易之为易也不过以刚柔相易为义道在迩而求诸逺不可也易者变也变者迁也迁者不居其所或上或下无常处也周流于六虚之间刚易为柔柔易为刚不可以为典常而不知改不可以为要约而不知觧惟变所适耳易用卦变不一如变自某卦来者干坤大父母也干初交坤为复坤初交干为姤干再交坤为临坤再交干为遯干三交坤为㤗坤三交干为否干四交坤为大壮坤四交干为观干五交坤为夬坤五交干为剥所谓天地相遇品物咸章者是也自干坤变之为六十四卦百九十二阳爻皆自干来百九十二阴爻皆自坤来所谓六爻发挥旁通情也者是也一阳五阴之卦凡六剥比豫谦师复非自剥变则自复变如谦天道下济地道上行自剥变六三上行居上上九下济居三之类是也一阴五阳之卦凡六夬大有小畜履同人姤非自夬变则自姤变如同人柔得位得中自姤变初六不得位不得中进而居二得位得中之类是也二阳四隂之卦十五临明夷震屯頥升觧坎蒙小过蹇艮萃晋观非自临变则自观变如屯彖刚柔始交而难生观变初上始交而成坎也爻以贵下贱亦自观变上爻下而居初也晋柔进而上行自观变四进而上行至五也升柔以时升亦自观变二三升而至五上也二隂四阳之卦十有五遯讼巽鼎大过无妄家人离革中孚暌兑大畜需大壮非自遯变则自大壮变鼎柔进而上行得中而应乎刚自遯变二进上行至五睽柔进而上行自遯变二进至五初进至三讼刚来而得中自遯变三来居二无妄刚自外来而为主于内自遯变三来居初大畜刚上而尚贤自大壮变四上居上也三阳三隂之卦共二十㤗归妹节损丰既济贲随噬嗑益蛊井恒困未济涣咸旅渐否非自㤗变则自否变否大往小来自㤗变㤗小往大来自否变损损下益上自㤗变益损上益下自否变贲柔来而文刚自㤗变随刚来而下柔自否变恒蛊刚上而柔下自㤗变咸柔上而刚下自否变渐进得位旅柔得中乎外噬嗑柔得中而上行涣刚来而不穷柔得位而上同又自否变所谓变自某卦来者此也有应爻刚柔易位者初与四应二与五应三与上应刚应刚柔应柔不变刚应柔柔应刚则甲入乙舎乙入甲舎刚柔易位矣如履三上易成夬称夬履临初四易二五易有咸称咸临䝉二五易有坤有巽曰顺以巽也明夷初四易成小过有飞鸟之象焉曰明夷于飞垂其翼蹇二五易坤成而艮毁曰利西南不利东北觧初四易外卦得坤坤为衆位在西南往则得衆利西南矣又有无应而阴阳以相比相求则亦刚柔相易所有谓应爻刚柔易位者此也他如卦变有用伏卦者干自坤变初变震其究为健震为决躁巽其究为躁卦坤见则干伏干见则坤伏震见则巽伏巽见则震伏干为马坤有伏干亦称马坤为舆干有伏坤亦称舆同人伏师师称伏戎是也有二老变二少者一卦可变六十四卦如春秋传蔡墨曰干之姤曰潜龙勿用其同人曰见龙在田其大有曰飞龙在天其夬曰亢龙有悔其坤曰见羣龙无首吉需称利用恒之类是皆刚柔相易也其出入以度外内使知惧又明于忧患与故易多为履盛满者之戒其或出而在外或入而在内常以易揆度之凛凛乎进退得䘮之可畏每能使人知所恐惧焉又当明于忧患之所由来恐惧修省不致犯难为得之矣无有师保如临父母易非师保也其告我也如师保之严而不可违也易非父母也其诲我也如父母之慈而不可悖也易其神矣乎初率其辞而揆其方既有典常苟非其人道不虚行初率其每卦所占之辞又揆其每爻所值之方孰吉孰凶奚去奚从既有典常矣然神而明则又存乎其人也苟非其人泥者执之畧者忽之愚者失之智者轶之道依人而行者也非人则道不虚行矣易之为书也原始要终以为质也六爻相杂唯其时物也易之为书也从初至上原始要终则可定一卦之体矣六爻隂阳相杂又观其所值之变所居之位如何易中时字多指变物字多指位此言卦至有定体而爻则无定用也其初难知其上易知本末也初辞拟之卒成之终此言初上二爻也初爻在下如木之本上爻在上如木之未初其质未明故难知上其质已着故易知难知则所系之辞必拟议而后得易知但随其卦之辞而成其卦之终也若夫杂物撰徳辨是与非则非其中爻不备此谓中四爻也物者阴阳之位徳者阴阳之爻分阴分阳迭用刚柔故易六位而成章杂物也刚处刚柔处柔当位为正刚处柔柔处刚不当位为不正撰徳也中与不中正与不正辨是与非也论初上二爻而不论其中四爻则不备矣噫亦要存亡吉凶则居可知矣噫可叹也已人能要其所以存亡吉凶之故则其为存亡吉凶居然可知矣知者观其彖辞则思过半矣彖辞断一卦之义爻辞断逐爻之义知者先观其彖辞则心思知虑已过其半然后观其爻辞则其义无不尽矣二与四同功而异位其善不同二多誉四多惧近也柔之为道不利逺者其要无咎其用柔中也此又论卦中四爻也二四皆耦为同功逺近为异位二四之善不同二多誉四多惧四曷为而多惧也五为君四位逼君故也二曷为而多誉也大凡柔之为道不利去君之逺者二去君逺而其归无咎者以其柔中故也三与五同功而异位三多凶五多功贵贱之等也其柔危其刚胜耶三五皆奇为同功贵贱为异位三多凶五多功者五居上卦之中为君为贵而位不亢三居下卦之上为臣为贱而势渐逼贵贱之等不同故也三五阳位柔爻处之则危刚爻处之则胜以上以六爻与六位合言之其吉凶自见易之为书也广大悉备有天道焉有人道焉有地道焉兼三才而两之故六六者非他也三才之道也易之为书也三才之道具焉岂非广大悉备乎立天之道曰阴与阳立地之道曰柔与刚立人之道曰仁与义兼三才而两之故易六画而成卦六者非他也三才之道也初二为地初配刚二配柔三四为人三配仁四配义五上为天五配阳上配阴道有变动故曰爻曰爻者言乎变动者也不变视彖变视其爻爻有等故曰物易称物字除万物外其余品物时物皆是指六位而言爻有所居之位位有初二三四五上之品此爻有等故曰物也物相杂故曰文分阴分阳迭用柔刚故易六位而成章初竒二耦三奇四耦五竒上耦阴阳错杂六位成文此物相杂故曰文也文不当故吉凶生焉九居初六居二九居三六居四九居五六居上其文相杂为当位故吉或一爻不当位则失其所谓文矣故凶此文不当故吉凶生也易之兴也其当殷之末世周之盛徳耶当文王与纣之事耶是故其辞危伏羲画卦文籍未成厯数千载而圣圣相承皆以心㑹不以言传文王因遭羑里之难遂演易焉文王为忧患而作也盈虚消息进退存亡始为天下后世言之其辞危矣危者使平易者使倾其亡其亡系于苞桑危者使平也无平不陂无往不复易者使倾也其道甚大百物不废广大悉备无所不有也惧以终始其要无咎终始使人知惧要其归欲人免于咎而已当㤗之世曰无平不陂当丰之世曰日中则昃当临之世曰八月有凶当既济之世曰初吉终乱始终以惧之耳此之谓易之道也易之道如上文所云其不可违也如此夫干天下之至健也徳行恒易以知险夫坤天下之至顺也徳行恒简以知阻夫子论干坤详矣有就书言者画象之竒耦是也有就造化言者阴阳之阖辟是也有就人事言者徳行之健顺是也至健则所行无难故易至顺则所行不烦故简然干徳行恒易以知险焉自上临下其势甚险亢则悔矣坤徳行恒简以知阻焉自下援上其势甚阻战则血矣干而知险则阳不至于亢易者恒易坤而知阻则阴不至于战简者恒简善于体干体坤者也能说诸心能研诸侯之虑定天下之吉凶成天下之亹亹者人能説诸心而玩其义理能研诸虑而探其幽深则易可定天下之疑而吉凶判然矣可成天下之务而亹亹不倦矣是故变化云为吉事有祥象事知噐占事知来因其变也而我之云为可效因其吉也而兆之祯祥可验因其象也而噐之形似可推因其占也而事之方来可测天地设位圣人成能人谋鬼谋百姓与能天地设位矣而所以位天地者则又在圣人焉天地有能有不能圣人参賛化育则有以成天地之能谋之卿士庶人焉又谋之卜筮焉作易以成天地之文以体天地之撰以效天地之变化天地始能以吉凶告人矣始能以趋避示人矣与犹许也百姓咸曰惟龟筮能之惟圣人能之八卦以象告如説卦所云是也爻彖以情言彖辞六十四爻辞三百八十四皆圣人之情见乎辞也刚柔杂居而吉凶可见矣刚爻居刚位柔爻居柔位则吉刚居柔柔居刚刚柔杂居则凶观象观彖观爻又观六位变动以利言变视其爻如利有攸往不利有攸往利渉大川不利涉大川之类皆以利言也变而通之以尽利可证吉凶以情迁易之为道也屡迁当位有应宜吉也而或凶不当位无应宜凶也而或吉又视其情如何而为之迁就耳是故爱恶相攻而吉凶生所谓爱恶不相恊而吉凶生焉逺近相取而悔吝生此论有应无应也近不必比逺不必乖正应也何悔吝之有舎逺取近如系小子失丈夫则失之矣为逺近相取之不同而悔吝生焉情伪相感而利害生此亦论应也初四应二五应三上应情也相比而相从伪也如小畜九三六四相从为夫妻反目渐九三六四相从为夫征不复妇孕不育有以情相感者又有以伪相感者而利害生焉凡易之情近而不相得则凶或害之悔且吝此论承乘也如屯六二乘初九之刚近而非应为不相得故凶焉害焉悔且吝焉将叛者其辞慙中心疑者其辞枝吉人之辞寡躁人之之辞多诬善之人其辞㳺失其守者其辞屈此六辞命筮者之辞也问焉而以言其受命也如响蓍龟能前知也未占之先听其辞也知其心况既占乎孟轲氏曰我知言孟轲氏一蓍龟也孟轲氏不言易而实深知易説卦昔者圣人之作易也幽赞于神明而生蓍易胡为而作者幽隐之间有神明焉能前知人之吉凶而不能以言语告人也圣人隐然助神明之所不能而为之揲蓍焉蓍由此而生也易由此而作也神明由此而賛也生蓍者非圣人幽賛于神明而蓍草方生也言夫卦爻象以吉凶祸福由蓍而生也参天两地而倚数可相离为三不可相离为参可离为二不可相离为两故一即三三即九九即一河图五居其中中五其一二三四五一三五者天一天三天五参天也二四者地二地四两地也参天两地错而综之倚之以起七八九六之数天一天三天五积之得九九者三其三也三竒为老阳地二地四积之得六六者三其二也三耦为老隂天三地四积之得七一其三二其二也为竒者一为耦者二多以寡为主用一竒为少阳天一地二天五积之得八八者一其二二其三也为耦者一为竒者二多以寡为主用一耦为少隂此参天两地而倚数也又阳饶隂乏阳数用三阴数用二参天两地也又河图一合中五为六二合中五为七三合中五为八四合中五为九一二三四五之合而得七八九六焉亦参天两地也观变于阴阳而立卦四营为一变三变为一爻十有八变为一卦揲法见前注发挥于刚柔而生爻卦者举全卦言也爻者指一爻言也卦成之后观其某爻变则用某爻太刚变少柔太柔变少刚刚柔发挥而爻生矣和顺于道徳而理于义易卦为书象数也而义理寓焉取之卦体卦象卦变卦徳每爻之义论贵贱论承乘论初终论中不中正不正有应无应而义理无穷矣干道贵刚坤道贵柔干之徳行恒易坤之徳行恒简行而宜之之谓义阳宜首出也阴宜后顺也若以爻求之当潜而潜当见而见道也徳也亦义也所谓反复道也徳施普也义弗乘也之类凢彖辞爻辞所云皆是也穷理尽性以至于命性即理天理流行赋予万物是之谓命人所禀受莫匪至善是之谓性易穷天理使人尽性以至于命耳大哉易也性命之源乎昔者圣人之作易也将以顺性命之理天命之谓性率性之谓道昔者圣人之作易也夫岂徒哉将以教人顺性命之理耳是以立天之道曰隂与阳立地之道曰柔与刚立人之道曰仁与义阴阳以气言刚柔以质言仁义以性言太极一而已矣一分为二在天则有阴阳焉在地则有刚柔焉在人则有仁义焉二者可以相有而不可以相无要其归则一而二二而一者也兼三才而两之故易六画而成卦六爻之动三极之道也兼三才而两之也初二为地三四为人五上为天以类相从则初为刚二为柔三为仁四为义五为阴上为阳分阴分阳迭用柔刚故易六位而成章此言六位也初三五三位为阳为刚二四上三位为阴为柔阴阳平分刚柔迭用错综而成文章所谓物相杂故曰文者是也其妙则干坤相御而成坎离为既济卦故説卦曰既济定也既济之卦合六爻之定位六爻之定位合既济之卦以互体取之有重坎重离焉故干之彖传曰云行雨施品物流形大明终始六位时成爻有等故曰物六爻相杂惟其时物物皆指六爻言也况天地相遇品物咸章干初交坤为复坤初交干为姤自是再交三交四交五交皆是阴阳杂而成章品物指爻位极分晓释为草木昆虫之物误矣坎为云为雨离也者明也坎往坎来而卦之品物流形矣离升离降而卦之六位时成矣详见六位説天地定位山泽通气雷风相薄水火不相射八卦相错此先天小圆图八卦方位也本之河图用四象太极居中八卦成列干一兑二离三震四阳左左旋巽五坎六艮七坤八阴右右旋其位则干南坤北相对天地定位也艮西北兑东南相对山泽通气也震东北巽西南相对雷风相薄也离东坎西相对水火不相射也八卦一牝一牡相御阴阳反对大父对大母长男对长女中男对中女少男对少女刚柔相摩八卦相盪也如此非相错而何所谓本之河图用四象者河图四合中五为九与九皆居南为老阳干兑生于老阳亦居南河图一合五为六与六皆居北为老阴坤艮生于老阴亦居北河图三合中五为八与八皆居东为少阴离震生于少阴亦居东二合中五为七与七皆居西爲少阳巽坎生于少阳亦居西此先天本河图也数往者顺知来者逆圆图上有卦气阴极阳生起震一阳至兑离二阳干三阳阳极阴生起巽一阴至坎艮二阴坤三阴此卦气之序也何以谓之逆顺也干一兑二离三震四顺天左旋而数之为顺巽五坎六艮七坤八逆天右旋而知之为逆又何以谓之往来也往者已往之卦气也来者未来之卦气也自干数至震已往之卦气自巽数至坤未来之卦气逆顺指天左旋右旋而言往来指卦之已生未生而言故曰数往者顺知来者逆是故易逆数也虽曰数往者顺知来者逆然为易者皆是逆数其事于来之前而知之占事知来易道则然也诗书春秋皆顺观既往以为鉴戒易却逆知未来以为防闲雷以动之风以散之此言八卦相错也震巽对雨以润之日以晅之坎离对艮以止之兑以説之山泽对干以君之坤以藏之天地对已上言伏羲八卦下文言文王八卦也帝出乎震齐乎巽相见乎离致役乎坤説言乎兑战乎干劳乎坎成言乎艮万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也圣人南面而听天下向明而治盖取诸此也坤也者地也万物皆致养焉故曰致役乎坤兑正秋也万物之所説也故曰説言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮此后天图八卦方位也本之洛书用五行曰坎也者水也则离为火干兑为金震巽为木坤艮为土互见矣曰兑正秋也则艮为立春震为春分巽为立夏离为夏至坤为立秋兑为秋分干为立冬坎为冬至可互见矣曰震东方也以下坤虽不言西南兑虽不言西方可互见矣所谓本之洛书用五行者洛书一六之水居北故坎水亦居北二七之火居南故离火亦居南三八之木居东故震巽之木亦居东四九之金居西故干兑之金亦居西五十之土居中故坤艮之土亦贯乎其中此后天本洛书也帝出乎震于时为春于方为东于行为木于色为青于味为酸于声为角于脏为肝于常为仁于徳为元于日为甲乙于辰为寅卯于数为三八他卦倣此四阴卦忽遇干故阴阳相薄而战劳功劳也歳功成于冬论功言劳之时也神也者妙万物而爲言者也形而下者谓之物形而上者谓之神神也者物而不物于物易之所以为易圣人之所以为圣人造化之所以为造化蓍龟之所以为蓍龟皆此而已故曰妙万物而爲言者也动万物者莫疾乎雷挠万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮此用后天卦序舎干坤大父母而言六子动万物挠万物者风雷也所以动万物挠万物者神之所为也故水火相逮雷风不相悖山泽通气然后能变化既成万物也此用先天卦序亦舎干坤大父母而言六子知变化之道者其知神之所爲乎成万物者六子也所以成万物者神也后天卦序由春而夏由夏而秋由秋而冬由冬而复春流行之阴阳也先天卦序大父大母对长男长女对中男中女对少男少女对对待之阴阳也对待为体流行爲用体用一源显㣲无间干健也坤顺也震动也巽入也坎䧟也离丽也艮止也兑説也此八徳也干三画皆竒为阳为刚故其徳健坤三画皆耦为隂为柔故其徳顺震一阳在下二阴乗之非安于阴之下也夫子曰震起也起则动矣巽一阴在下二阳乗之非能起而与阳抗也夫子曰巽伏也伏则入矣坎一阳失位揜于二隂而不能出是以陷也离一阴得位附于二阳而不能去是以丽也艮一阳在上二阴承之其位正所以止也兑一隂在上二阳承之其情得所以説也若以八卦求之天行为健地承天为顺雷能动风能入水趋下遇坎则止陷也火不能自见丽物始见丽也山止其所泽説万物八象有此八徳焉亦无往不通也干爲马坤爲牛震爲龙巽爲鸡坎爲豕离爲雉艮爲狗兑爲羊此八物也所谓逺取诸物者是也马善行而健故干爲马牛能载而顺故坤爲牛震动于下而能出龙之象也艮刚在外而能御狗之象也豕刚鬛居中羊柔毛在外鸡能伏雉有文此八物之象乎苍龙白虎取之二十八宿巨蟹䨇鱼取之十有二辰子鼠丑牛取之十有二肖若易之八物乃于卦画竒耦中取象耳全不同也详见八物説干爲首坤爲腹震爲足巽爲股坎爲耳离爲目艮爲手兑爲口此八体也所谓近取诸身者此也圆而处尊为首虚而有容爲腹阳动阴静动以上首也动于下足也本静而随身以动爲股上静而下动爲口阳明阴闇内明爲耳外明爲目此八体之象乎干天也故称乎父坤地也故称乎母震一索而得男故谓之长男㢲一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女六子自大父母变震本坤体一索于干得干初爻成震是爲长男巽本干体一索于坤得坤初爻成㢲是爲长女坎本坤体再索于干得干中爻成坎是为中男离本干体再索于坤得坤中爻成离是为中女艮本坤体三索于干得干上爻成艮是爲少男兑本干体三索于坤得坤上爻成兑是爲少女䷀干爲天干三画皆奇积阳故爲天自夫子之前已有是言矣非创见于夫子也如春秋庄二十二年周史以周易见陈侯使筮之遇观之否曰干天也坤地也巽风也天爲风于地上山也十五年秦伯伐晋筮之遇蛊曰贞风也悔山也八象由来逺矣不特八象也周史称庭实旅百一章正取干为金玉坤爲布帛诸象则以下所取岂夫子创爲之哉故曰述而不作爲圜天体圜地体方干言圜则坤虽不言方可互见矣学者触类而长之可也为君干以君之是也干爲君坤爲臣爲父干天也故称乎父爲玉刚健纯粹比徳于玉爲金后天八卦方位配洛书用五行地四生金天九成之居西故干兑之金亦居西干阳金也兑隂金也爲寒西北之卦也爲氷坤爲坚氷而干亦爲氷坤极成干也又后天卦气主十月立冬爲大赤阳盛故也爲良马干爲马以其行健也又爲良马爲老马三阳已极也为瘠马刚者必多骨多骨者必瘦瘠爲驳马三阳而二不当位物相杂也爲木果圆而在上之象又阳爲实也䷁坤爲地爲母坤地也故称乎母爲布有幅也爲釡虚而能受也与爲腹义同爲吝啬阴之性也坤以藏之是也阳主施阴主受爲均逺近内外无所不载爲子母牛坤爲牛又爲母子母牛也爲大舆坤厚载物也爲文初上不当位物相杂故曰文爲衆干三画巽兑皆四画震坎艮皆五画独坤六画比诸卦多故爲衆爲柄有形可执其于地也爲黒纯阴故也䷲震爲雷阴阳相激爲雷阳欲出而二阴闭之其出也声必烈又震动也动万物者莫疾乎雷爲龙一阳动乎重阴之下其位东有苍龙之象其时爲春龙乃奋蛰故也爲𤣥黄天𤣥地黄干初交坤爲震天地之杂也爲旉万物出乎震故爲旉旉者散也阳方出而用事也爲大涂坤地也得阳一阳爲震而下实震足履之非大涂乎爲长子震一索而得男故谓之长男爲决躁震爲决躁兑爲附决二卦皆阴爻在前有决而不塞之象震阳卦故躁兑阴卦故附爲苍筤竹爲萑苇竹中虚未出地便有刚节震象苍筤东方青象萑苇芦荻似竹其于马也爲善鸣干爲马震得干之初爻亦爲马善鸣者阳欲出阴欝之故也爲馵足爲作足震爲足阳在下又爲馵足馵左足白也左足属阳动于下又爲作足双举足也爲的颡干爲首坤体得干一爻而已故其颡白其于稼也爲反生阳既往而复反既消而复息故也其究为健自坤变初变爲震再变爲兑其究爲干干爻称龙正本诸此爲蕃鲜万物出乎震䷸巽爲木天三生木地八成之居东爲木爲风一巽入之象爲长女巽一索而得女故谓之长女爲绳直巽阴卦以柔爲主巽爲长柔而长者绳也上逹绳直也爲工干金坤玉交而成巽范金合土者工人也故巽爲工爲白八卦之五色皆不以五方所属取之惟以卦画阴阳取象耳干爲大赤坤爲黒震爲𤣥黄坎爲赤巽爲白巽爲白者阳白阴黒二阳在上不爲隂所揜故白爲长爲髙阳在上也又木之性也爲进退爲不果一阴伏于二阳之下故也爲臭臭字训气震雷主声故爲鸣巽风主气故主臭其于人也爲寡髪贲卦耦画附頥下爲须巽一耦附二竒之下有须象多于须则寡于髪矣爲广颡干爲首干二爻在上爲广颡矣爲多白眼再变爲离离爲目巽爲白多白眼也爲近利市三倍初变干爲金爲玉再变离爲蚌爲龟皆货也三变震有离有震爲火雷噬嗑以其初二交易成离故日中爲市交易而退岂不爲近利市三倍乎以下为躁卦知之也其究爲躁卦震爲决躁而巽其究爲躁卦巽初变干再变离三变震变之尽矣此伏卦之例也非天下之至变其孰能与于此䷜坎爲水后天卦位坎配北方一六之水其象内明外暗故曰坎也者水也正北方之卦也爲沟渎壅者为泽决者爲川沟渎之象也爲隐伏阳明阴暗一阳藏二阴之中非隐伏乎爲矫輮爲弓轮一阳欝于二阴故也其于人也爲加忧阳䧟阴中且不当位故忧也爲心病一阳居中爲心而二隂侵之故爲心病爲耳痛坎爲耳中爻不当位爲疾故痛爲血卦水爲地血脉在人爲人血脉又一阳见伤于二阴故有此爲赤干爲大赤坎得干之中爻爲赤旁通之义也其于马也爲美嵴爲亟心爲下首爲薄蹄干爲马坎得干之中爻亦爲马美嵴亟心阳在中也下首薄蹄阴在上下也爲曳一刚在中而爲前后二柔所牵也其于舆也爲多眚坎爲轮爲曵而一阳䧟二阴之中故其于舆也又爲多眚爲通上下二阴决而不塞爲月水之精也爲盗一阳不正伏于阴中其于木也爲坚多心刚在中也䷝离爲火后天卦位离配南方二七之火其象外明内暗故曰离也者明也南方之卦也爲日火之精也爲电电阴丽于阳而有光者也爲中女离再索而得女故谓之中女爲甲胄刚包柔也爲戈兵火上鋭象其于人也爲大腹坤爲腹离得坤之中爻亦爲腹爲干卦日以曝之火以燥之爲鼈爲蟹爲蠃爲蚌爲龟柔内而刚外有离之象其于木也爲科上稿心不实也䷳艮爲山止其所也爲径路山径之蹊间介然用之而成路艮山象震之反对也震为大涂艮则爲径路矣爲小石干刚而粹爲玉艮刚而驳爲石爲门阙一奇横其上二耦列其下而中通焉非门阙之象乎爲果蓏阳实在上爲果阴柔在下爲蓏爲阍寺阉人也阳止之象爲指艮爲手也动于上之象爲狗艮爲狗也内柔爲乞怜外刚爲守御爲鼠伏而动也爲黔喙之属干刚在前坤黒在下黔喙之象也其于木也爲坚多节上刚之象䷹兑爲泽坎下决爲川兑下壅爲泽又以其能説万物也爲少女兑三索而得女故谓之少女爲巫兑説也女之言能説神者曰巫爲口舌上静下动爲口外静内动爲舌爲毁拆兑正秋也肃杀之气兑上阙者有拆之象爲附决阴附于阳而不能掩阳阳决而出矣夬卦称决其义可见又震阳卦其决也躁兑阴卦其决也附其于地也爲刚卤下阳爲刚近泽为卤可作咸矣水之能作咸者莫如泽故不属之坎而属之兑爲妾少女爲娣有妾之象柔而能説亦妾之徳爲羊羊曰柔毛一柔附于二刚柔毛之象毡毳之所自生也序卦伏羲卦序三画既成其序则干一兑二离三震四巽五坎六艮七坤八也重之爲六画其序则干夬大有大壮小畜需大畜㤗内卦皆干一也履兑睽归妹中孚节损临内卦皆兑二也同人革离丰家人既济贲明夷内卦皆离三也无妄随噬嗑震益屯頥复内卦皆震四也姤大过鼎恆巽井蛊升内卦皆巽五也讼困未济解涣坎䝉师内卦皆坎六也遯咸旅小过渐蹇艮谦内卦皆艮七也否萃晋豫观比剥坤内卦皆坤八也外卦皆以干一兑二离三震四巽五坎六艮七坤八逓逓加之此伏羲卦序也归藏首坤连山首艮此夏商卦序也若周易则文王卦序上经干坤对屯蒙对需讼对师比对同人大有对谦豫对随蛊对临观噬嗑贲对剥复对无妄大畜对頥大过对坎离对下经咸恆对遯大壮对晋明夷对家人睽对蹇解对损益对夬姤对萃升对困井对革鼎对震艮对渐归妹对丰旅对巽兑对涣节对中孚小过对既济未济对除干坤坎离頥大过中孚小过倒正不变外余皆是一卦翻爲两卦然两卦之后其接续之序文王岂无深意于其间故夫子发之文王所寓消长进退之意较然矣有天地然后万物生焉盈天地之间者唯万物故受之以屯屯者盈也屯者物之始生也物生必蒙故受之以䝉䝉者䝉也物之穉也物穉不可不养也故受之以需需者饮食之道也饮食必有讼故受之以讼讼必有衆起故受之以师师者衆也衆必有所比故受之以比比者比也比必有所畜故受之以小畜物畜然后有礼故受之以履履而㤗然后安故受之以㤗㤗者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以苟合而已故受之以贲贲者餙也致餙然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以頥頥者养也不养则不可动故受之以大过物不可以终过故受之以坎坎者䧟也䧟必有所丽故受之以离离者丽也右上篇三十四卦系十八卦反对有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错天地万物之本夫妇人伦之始所以上经首干坤下经首咸继以恆也夫妇之道不可以不乆也故受之以恆恆者乆也物不可以乆居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反于家故受之以家人家道穷必乖故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主噐者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以巽巽者入也入而后説之故受之以兑兑者説也説而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉右下篇三十卦系十八卦反对杂卦序卦者爲之次而使相续也杂卦者爲之别而使相错也或竒耦反对或倒正取象皆是两卦自相背面其体相反其义亦相反其吉凶亦相反故曰杂卦云干刚坤柔干六画皆竒爲阳爲刚坤六画皆耦爲阴爲柔二卦纯刚纯柔余皆刚柔杂矣杂者干坤交也干坤易之门也比乐师忧比以九居五而衆阴从之故乐师以九居二不当位而衆阴从之故忧临观之义或与或求临二阳在下先求羣阴观二阳在上应羣阴之求屯见而不失其居䝉杂而着屯初九九五二阳见于羣阴之中而当位爲不失其居䝉九二上九不当位爻阳位阴为杂亦二阳着于羣阴之中皆易见也特有当位震起也艮止也震阳起于下艮阳止于上震雷爲动艮止爲静义相反也损益盛衰之始也序卦曰损而不已必益非盛之始乎曰益而不已必决非衰之时乎大畜时也无妄灾也大畜二五不正而吉谓之时可也无妄二五皆正而凶谓之灾可也世固有望外之福不召之祸也萃聚而升不来也泽聚于地而其势趋下木升于地而势趋上谦轻而豫怠也谦轻己而重人豫怠荒而失徳谦九三正豫九四不正故也噬嗑食也贲无色也頥中有物食也白贲无咎无色也甘食悦色虽非相反而亦相因兑见而巽伏也兑一阴见于二阳之上巽一阴伏于二阳之下随无故也蛊则饬也随则无事蛊则有事矣剥烂也复反也干五变成剥不己必爲坤阳糜烂且尽矣变之尽爲坤至复则一阳又返故曰剥烂也复反也皆主阳刚而吉也晋昼也明夷诛也明出地上爲昼其昼日三接之时乎明入地中爲夜其南狩得其大首之时乎井通而困相遇也井坎在上三爻皆当位故坎爲通困坎在下三爻皆不当位爻位阴阳相遇而已咸速也恆乆也男下于女其感虽速男尊于女其道自乆涣离也节止也风散水故离泽防水故止序卦曰涣者离也物不可以终离故受之以节解缓也蹇难也动于险之外其难可舒止于险之中其难可解睽外也家人内也二女同居其志不同行将析而居外男女各正位相合而居内否㤗反其类也杂卦皆是反其类唯否㤗小往大来大往小来其爲反对最明故只曰反其类以例诸卦大壮则止遯则退也止则不退矣退则不止矣大有衆也同人亲也同人二五当位相爲正应同中又同爲亲大有二五不当位一阴在上诸阳皆应所从者衆矣革去故也鼎取新也革弊所以去其故鼎烹所以取其新小过过也中孚信也阴过于阳是谓过也阴求于阳是谓信也过不可有信不可无也丰多故亲寡旅也处丰之世故旧必多处旅之时亲朋必寡人情也离上而坎下也水曰润下火曰炎上小畜寡也履不处也皆一阴五阳之卦小畜安而履危者小畜处位当衆以寡爲主履处位不当则反是矣需不进也讼不亲也有险在前不犯难行爲不进故吉上刚下险天水违行爲不亲故凶吉凶相反也大过颠也本末弱也上下相陵本末颠错姤遇也柔遇刚也渐女归待男行也柔遇刚非困之相遇女归待男行非晋之进天下㑹遇之时男女之行必以渐进然后成夫妇之道頥养正也养正则吉既济定也亨小故曰定止者自止定者止之而后定也水火相济君臣相得是天下大治物性一定之时归妹女之终也未济男之穷也女始于笄终于嫁故曰归妹女之终离中女而趋上坎中男而趋下非相求也故曰男之穷也刚柔失位故穷夬决也刚决柔也君子道长小人道忧也刚长乃终而复于干也周易原㫖卷八易源奥义卷四卷四易类易源奥义周易原旨易源奥义卷六卷六易类易源奥义周易原旨易源奥义卷二卷二易类易源奥义周易原旨易源奥义卷八卷八易类易源奥义卷三卷三易类易源奥义周易原旨易源奥义卷五卷五易类易源奥义周易原旨易源奥义卷七卷七易类易源奥义周易原旨易源奥义卷一卷一易类易源奥义周易原旨