目录续琉球国志畧首卷御书诏勅谕祭文续琉球国志畧卷一表奏国统续琉球国志畧卷二封贡典礼学校政刑官制府署续琉球国志畧卷三祠庙风俗人物物产针路灵蹟续琉球国志畧卷四艺文上续琉球国志畧卷五艺文下志余外部链接齐鲲费钖章续琉球国志畧影印本钓鱼台列屿翰林院编修臣齐鲲工科给事中臣费钖章恭辑表奏臣等谨按志畧以请封谢封表疏附于封贡之后以前封谢恩各表疏载入艺文兹特另列表奏一门具载如左嘉庆五年请封表琉球国中山王世孙臣尚温诚惶诚恐稽首顿首谨奉表上言伏以玉版恢图焕规模于旧制宝纶沛泽隆体统于藩臣率土莫不尊亲衆星拱北普天咸称神圣诸水朝宗欢洽臣民庆腾宇宙恭维皇帝陛下光华匝地覆育同天侯甸要荒尽入职方之府躬桓蒲谷悉归王会之图八埏徧沐仁风四海皆曕化日臣温叨圣泽代守海藩胙土分茅自古帝王之大典请封袭爵于今臣子之微忱谨遣陪臣向国垣曾谟等仰请纶音望龙墀而悚慄叩希天眷曕凤诏以遥颁伏愿至德弥崇覃恩愈广建官分职由内臣及外臣合轨同文因旧典以开新典将见江河献瑞万方沾熙皥之隆川岳效灵九有觐昭光之盛矣臣温无任瞻天仰圣激切屏营之至谨奉表恭进以闻嘉庆三年八月十九日请封疏琉球国中山王世孙臣尚温谨奏爲沥恳循例封袭以光世土以效忠勤事窃以敝国蕞尔弹丸渺兹尺土世沐天朝深仁厚泽有加无已臣先祖尚质于顺治十一年荷蒙天恩颁给王爵印篆爲中山王世奠海邦臣先祖尚贞于康熙二十一年荷蒙诏勅册封臣元祖纯高祖益未及请封早已辞世臣曾祖尚敬康熙五十七年恭沐诏勅册封臣祖尚穆于干隆二十一年叨蒙册封爲中山王嗣爵以来夙夜惟寅矢勤矢愼虔输忠诚恪恭匪懈于干隆五十九年四月初八日薨逝臣父尚哲爲世子时早已辞世念臣小子温以嫡孙承祧恭循典例虔请封袭谨遣陪臣耳目官向国垣正议大夫曾谟等趋叩丹墀虔赍奏请伏乞圣恩体循臣先祖事例差遣天使按临蛟岛俾臣温拜纶音于海表世守藩疆膺诏命于波区代贡职则顶祝皇恩浩荡世世不朽矣臣温不胜惶悚待命之至谨具奏以闻嘉庆三年八月十九日嘉庆五年谢恩表翰林院编修臣齐鲲工科给事中臣费钖章恭辑祠庙寺院附臣等谨按琉球祠庙创建于有宋之时今旧址皆已不存明初上通中国渐知礼教犹以寺爲庙也成化时尚眞改造国庙家庙别置佛寺其制始畧备爰及国朝代有修建然基址狭隘久米圣庙首里三大寺外每处不过室三四楹而已所供神佛像多奉自闽中先师关帝天后之外有辨才亦作辨戈天女即中国斗姥在圆觉寺国人云神昔着灵异号辨戈天女能易水爲盐化沙爲米以御外患某天使至改称辨才天女遂不验大士各寺多有天满大自在大神天神供奉板阁一楹常闭不开神像未详三首六臂天孙不动王善兴寺雷声普化天尊护国寺手剑而立不动尊安禅寺龙神天后宫内金刚天王寺内诸像至于祈福禳灾则皆以石爲之神岳丛祠之所多有阴崖灌莽巨石离立供献牲醴膜拜其下今将祠庙之大者详考其兴建之由具载于左已见前志者不复及焉至圣庙在久米村泉崎桥北康熙十三年建干隆二十四年增修向称夫子庙干隆二十一年从使臣周煌言改今称旁有启圣祠康熙五十七年建改称崇圣祠臣等每月朔望于是庙行礼仲秋上丁恭祭爼豆礼器咸备惟琴瑟鼓钟羽籥尚未肄焉天后宫向称天妃宫干隆二十二年始改今称一在久米村曰上天妃宫明嘉靖中册使郭汝霖建右楹爲关帝神堂大门之左供龙王臣等朔望于是庙行礼一在那霸曰下天妃宫明宣德间尙巴志建一在姑米山由干隆二十二年使臣周煌致国王代建先王庙在泊村安里桥东臣等谨按谕祭之礼始于察度其初无庙临期陈设于万寿天界等寺后又专以慈恩寺爲之成化时尚圆始创先王庙于泊村自舜天而下凡即王位者奉安此庙春秋二祭遇谕祭特于此行礼自后因之是爲国庙此外圆觉寺供诸王主自尚圆而下爲本宗香火天王寺供诸王妃主系雍正年间尚敬改建是爲家庙并仿中国制每遇朔望佳节及先王王妃忌日国王于此二庙行香焉风俗臣等谨按古者輶轩之使必采风以备金匮石室之藏琉球虽处海外而职贡赋奉正朔犹吾郡国地也徐录最爲详悉翁长祚谓三省四岳之外尚有四森可见摉讨所及不无挂漏之患况风俗今昔不同球地涵濡圣化必有蒸而日上者前志所载已非蹋蹄媟主之旧矣兹更就阙者补之以见海隅日出渐成于变时雍之美焉前志云国中人十三四岁皆以僧爲师习字读书近则久米多开馆授徒首里人亦有家自延师者书籍则有十三经註疏钦定诗书传说汇纂及唐荣诗文每逢二八月丁祭至圣座前必有数种官书陈设士大夫家颇有购藏者读经书写汉字作五言诗那霸十之二三久米首里十之七八球人名帽曰八卷向无缨绊干隆五十六年尙穆仿中国制以缨系帽王用黄丝组王子按司青丝组自法司以下至诸士秀才俱黑丝组座敷以下用黑棉座衣名衾制详前录近以内地绸縀许其购买士大夫颇有以各色䌷绫作衬衣者惟外袍则夏秋以葛冬春以䌷皆纯绀色履则自国王以下皆着草靸国王惟行礼时着鞾中国之屦不适于足故也男女皆作髻或正或欹中山世谱云舜天氏右髩有瘤常结髻于右以掩其瘤国人皆效之夏录云首里人髻偏右久米髻居中徐录云绾小髻于顶之正中首里与久米无异以今验之殊不尽然生日以十二年爲纪自始生至十二岁爲一纪自是二十四三十六以至六十爲大庆国王是年受各属岛庆贺民间亦然与中国以十纪者不同故平居不知有生日也臣等谨按辽史有再生仪以岁星一周举行正与此同嫁娶必以五更不用乐犹存古意不以十月俗谓是月爲无神月正月节王府中有烟火戏始于宏治年间松氏比屋势头人名五月五日竞渡始于闽中赐姓九月朔日始放风筝亦与闽同徐录谓正月有板舞戏李记中谓从客某亦曾见之询之球人则云其法不传已有百余年近时老人亦无见是戏者今昔不同故不可以槩论如七宴中演剧向来止有桿舞菊舞扇舞等戏近则有舞狮跳猴诸技视昔爲较精矣久米竹篱爲中山八景之一前使臣多有题咏近则竹篱之外多围以砺石短垣盖久米人深以爲陋而讳之且有誾誾而辨者若中岛蕉园亦日就湮废矣前录谓渡海者家立长竿置小木舟作风轮五叶安船首尾以候风归乃撤之近则球人多有求画虎而旁加柳一枝者云虎取其风从行速柳取其平安早归凡家中有出外之人则悬之归则卷之习俗相沿固已久矣国中通行钱名鸠目二十爲一贯顺治十三年尚质所铸然以铜少用寛永钱者居多来自东洋银亦以目计一两则曰十目国中有堪舆而无星卜有僧而无道士尼姑中元节有盂兰祀家有丧事延僧诵经忏臣等谨按中山世谱云宋咸淳年间有僧名人物琉球素称守礼之邦自明初通中国沐浴涵濡数百年矣周煌志畧辑人物爲一卷发潜阐幽不以异域而遗之迄今声教覃敷益喁喁向化臣等畱心採择勿尙新奇凡所爲有合乎伦纪之常所学有本于诗书之泽者谨识于篇以见小国之醇风皆天朝之雅化焉尚质尚贤弟顺治五年闻世祖章皇帝定鼎燕京喜中国有圣人出即遣使归诚缴前明勅印兼请册封帝命册使至其国封之在尚敬前以上贤王尚象贤尚质从弟聪明才俊佐其姪王尚贞夙夜匪解甚着劳绩作中山世鑑后尚穆改称世谱蔡坚久米人官紫金大夫始绘圣像率乡之绅士祀之金正春久米人官紫金大夫康熙间请王立庙卜地久米村鸠工庀材塑圣像及四配二年工竣请令儒臣行释奠礼蔡温字文若久米人读书笃信程朱之学一言一动必蹈规矩殚心启沃裁定国制王甚尊信之擢法司入居首里食采数县着有澹园集要务类编等书按蔡温附见前志文苑以上贤臣龟寿玉村臣里川庇柳长子玉村按司妻有美色八重濑按司欲夺其妻袭杀之妻遣子小按司逃入平安名大主家乃自缢龟寿既闻变复闻八重侦小按司所在欲潜师往勦遂走报平安速爲备平安召其下吉田问计吉田曰事急矣诚得一人肯以死代君可徐图也龟寿请以身代吉田乃缚龟寿献八重八重怒命速斩寿寿大詈八重益大怒乃下之狱欲徐苦而后杀之日亲近吉田会玉村大城波平大主亦起兵复仇闻缚献事不信至平安见小按司乃大喜因密约吉田爲内应时八重新举子日爲淫宴兵既至八重醉不起就床上斩之出龟寿于狱以上忠义贵寿伊佐大主长子伊佐大主妻生贵寿死继妻生嵩寿愚甚贵寿善事父母有令名继母妬之日短贵寿于伊佐伊佐惑焉欲死贵寿以悦其意守仆谢名堂闻之匿贵寿于家往谏伊佐不听伊佐知谋已洩乃逐贵寿贵寿日夜号泣欲自尽又恐彰母恶值天雨雹病殭于道有潮平御锁者巡行见之覆以衣甦诘其故不答予之食而去初御锁微闻贵寿事至是见言语支吾遣人访得其状乃集村人系伊佐继妻数之且将告诸王贵寿奔求御锁乃释而劝谕之妇感悟遂爲母子如初以上孝义蔡文溥字天章康熙间入监读书归以其所学教久米村及国人人多化之着五云堂集金坚郑国观皆有诗集文溥附见前志文苑溥作浦梁允治字永安官外间亲云上少从蔡铎学日夜忘寝食遂以其意绘身心性命图又倣朱子问法着服制辨义干隆二十二年来入学一字一句必求至是诗文亦可观又有郑孝德蔡世昌皆能诗文前后来入学以上文苑普德万寿寺僧有戒行姑塲村有陶姓子名松瑞者颖悟喜读书年十五父母遣就傅首里道出浦添暮雨骤至远望灯火出林间遂冥行借宿至则少女烛而应门室内閴然儿徘徊不入女延之欲具酒食儿伏案假寐女辄来相迫儿力拒之乘间逸觉后有追者奔至寺前大唿求救普德纳而坐诸方丈中遣其徒置钟门外女踯躅不敢进钟忽跃起覆女天明启钟则死貍在焉以上方外物产臣等谨按琉球地瘠民贫未通中国以前惟恃与朝鲜日本诸国相贸易以资国用据中山世谱云自尙宁以后诸国不相通仅有日本属岛度佳喇商民来球互市一切器用皆自彼来故称度佳喇爲宝岛本国自五谷六畜蔬菜鱼虾蕉苎之外别无殊产今即志略中所未详者叅攷之具补于左海松海柏志畧仍前录系于石下按海松色如糙米有枝无叶枝上出短而尖或三四或五六爲一丛如松花之含苞未坼细孔累累质硬如石叩之有声是爲海松海柏赤色枝叶扶疎与侧栢无异极软脆折之有液迸出是爲海栢右二种其根皆蟠结石上久遂合而爲一别有形如蜂窼色如鸡冠或纯白附着根旁是爲海石疑即石芝又有纯黑色枝细长作秋柳形是又于松栢之外别出一种球人概以海松名之殊未深究也传信录云海松海栢有红白二种臣等所见海松有白有绿有蓝而无红海栢有红而无白初山水时腥不可近既而腥渐消色亦渐褪枝又脆而易折诚如前志所云不能致远故不贵也阿呾呢一名凤梨叶似棕榈实如瓜色黄肤纹作钉稜一稜至八九稜不等旧志云皆六稜细数之亦不尽然万寿荣叶似秋葵本如梧桐茎中通有雌雄二种雄者开花似莲瓣合尖色白雌者结子如瓜色绿其实与根皆可食球人云出自吕宋嘉庆六年有飘风船带回非向时土产也福木树身直上数丈四时不凋球人云可以御风必令堪舆视方向所宜而后植之亭亭在目比戸皆然实如橘可食国中多畜马小如蜀驹球人翦其鬉削其尾远望之如鸁然螺贝大小百有余种土人亦不能指名特就其形色而别之其大者或以爲盎或以爲釜其小者或磨之令光洁以爲酒器毛鱼海中成阵志云惟七月朔八月朔爲然球人云六月朔先有成阵者每岁不爽鹰以寒露乘东北风来旧志云白露误球地椀盒多以独木爲之亦不甚坚致陶器极麤劣自万厯年间以高丽人爲师始有陶甑数百年来未有踵而增美者凡宴会所用皆购自闽中也球地豆腐出山北各岛作法不以豆而用芋连皮和肉捣之成泥置大盆中浸以雪水雪惟山北隆冬有之过冬融化以石压之令其坚实然后刀切成块风使之干可以致远其平日所市者与内地同绿菜细如发宴会中与红菜并用前志止载红菜针路琉球处大瀛之东自闽出五虎门至彼国姑米山始有山可寄椗其中厯沟逾洋水天万顷非可以臆计度也前明惟夏子阳封舟不落北漈余皆多用卯针至本朝使臣汪楫深鉴前辙着录折衷使臣周煌复叅定旧规敬谨将事故针路比前愈加精密臣等兹役厯考汪周二臣所用而酌行之往返皆不越旬日良由天语贲临阳侯效职同舟供役能踊跃奉行不致陨越皇上覆载之恩臣等实深受其赐用谨详针路顚末以附于后前海行记攷明夏子阳云梅花所开洋过白犬屿又取东沙屿丁上风用辰巽针八更取小琉球山未上风乙卯针二更取鸡笼山申酉上风用甲卯针四更取彭家山亥上风用乙卯针三更未上风用乙卯针三更取花瓶屿丁未上风用乙卯针四更取黄尾屿丙上风用乙卯针七更丁上风用辰巽针一更取姑米山又辰巽针六更取土那奇翁居里二山在马齿之西又辰巽针一更取马齿山到那霸港国朝汪楫云乙辰八更取鸡笼山用辰多辰巽三更取梅花屿单卯十更取钓鱼台北边过乙辰四更取黄尾屿甲卯十更取姑米山乙卯七更取马齿山甲寅并甲卯针取那霸港徐葆光录云二十二日自五虎门放洋丁风带午日入至进士门夜至九漏转丁未风用乙辰针三更半二十三日出丁未风用乙卯针二更二十四日日出丁午风仍乙卯针是夜风益利用乙卯针八更半二十五日日出丁未风轻用单乙针二更乙卯针一更半夜至四漏转正南风用单乙针一更二十六日日出正南风日未中转丁午逾时丁未风微起用单乙针一更晚晡转丙午风用乙卯针风静船停不上更日入风微起至四漏转丁午风用乙卯一更至八漏又用单卯二更二十七日日出丁午风日中风静船停日入丁午风起至二漏转丁风用乙辰针二更半共用卯针二十七更半应见钓鱼台黄尾赤尾等屿皆不见二十八日改用乙辰针日未中丁未风行二更半见山一点在乙位日入风转丁午用辰巽针二更二十九日出见东北小山六点始悟用卯针太多船东北下叶壁乃顺风回针东南行周煌志畧六月初十日早潮出五虎门过官塘进士门开洋单午风乙辰针至日入行船六更夜单午风单乙针行船五更见鸡笼山十一日上午坤未风单乙针三更下午单酉风单乙针至日入行船四更见钓鱼台夜单丙风单乙针行船四更十二日单午风单乙针一更见赤洋转单丁风单乙针至日入行船五更夜单午风乙针四更是夜过沟十三日丁午风甲卯针行船二更见姑米山风转单午风单乙针日入行船一更夜丁午风乙卯针二更十四日单甲风姑米山下椗以下遇暴李鼎元记五月初七日五虎门放洋午风单辰针初八日午刻丁风仍辰针入夜用乙辰针初九日丁未风单乙针初十日丁未风单乙针午刻东北风船不进申刻仍转西南风单乙针十一日丁未风单乙针见姑米山由山南行用乙卯针十二日过马齿山用甲寅针入港今次封舟闰五月十一日早潮出五虎门过官塘开洋正南风单辰针行船三更三见东沙日入又行船一更夜西南风单辰针行船四更五见半架岛十二日天明西南风卯辰针一更五见二林山又二更见花瓶屿从山南过午刻未风用辰卯针至下午行船一更半入夜行船二更见梅花屿十三日天明见钓鱼台从山南过仍辰卯针行船二更午刻见赤尾屿又行船四更过沟祭海申刻转西北风夜半转东北风船欹侧危甚十四日下午转东南风仍不能进十五日鸡鸣回西南风仍辰卯针十五日黎明见姑米山行船九更五从山南过仍辰卯针行船三更五至马齿山下椗缒水四十托不到底日入风微起收篷顺风荡漾十六日行一更三至那霸港外下椗十七日进港共七日实行船四日以风暴停一日以两处下椗躭迟二日臣等谨按厯来五虎开洋其用针皆以乙爲主而叅用辰卯今封舟则专用辰卯自五虎抵马齿四日径到极爲稳捷竟不用乙针与前诸录不同大要总在相风用针详加斟酌不可拘泥成说初出洋时用辰多须防太上汪录云几近台湾今本舟伙长亦虑之以风甚和而免过钓鱼台后用卯须防落漈徐录详载后之行者尚其审之今次封舟已抵那霸不能进口致停两日亦因船太落北之故后海行针路记臣等谨按封舟夏至乘西南风自福州五虎门放洋以冬至乘西北风自琉球回闽南风和北风勐兼之水势又有顺逆之异故归程尤难载稽前志遇飓居多针路殊无准的惟前使臣全魁等归舟安吉针路详明庚申之役遵而行之亦甚稳速今次前事可师针路一一符合至于灵鸟来翔大鱼双挟虽有过船之浪了无漂泊之虞是则皇威之赫濯神力之保持固非可专言人事矣具载如左志畧正月三十日率三舟开洋乙卯针行三更至马齿山安护浦下椗二月初四日单癸风用午针出澚巳刻转丑风单辛针三更午时过姑米山单申针五更初五日早乙辰风单辛针五更夜辰巽风单辛针六更过沟祭海初六日单艮风辛针三更申刻大雾不见山寄椗初十日雾开见台州石盘山用未针七更下罗湖下椗十二日申针收入定海李记十月十五日登舟二十日东北风利自那霸放洋至马齿山安护浦下椗二十五日由马齿放洋子丑风用辛针酉刻过姑米山二十六日早风与针故巳刻转寅卯风仍用辛针二十七日辰刻转己卯风午刻转辰卯风针皆如故二十八日寅刻转辰巳风舟不能行辰刻风转子丑而微仍用辛针未刻雾大起二十九日风微大雾针如故巳刻雾开见温州南杞山入暮北风大至十一月初一日早到官塘申刻泊定海今次十月初二日登舟初五日驶至马齿因北风甚紧恐有暴于安护浦下椗初九日由马齿山开洋东北风用辛针戌刻过姑米山行船三更半初十日早东南风用辛针行船三更午刻东南风盛用辰针至十一日天明行船四更十一日东风微仍辛针行船一更入暮过沟祭海夜东北风盛仍辛针至十二日早行船五更十二日狂风大作浪从船上过针不能定入夜稍平仍辛针至十三早行船十更十三日早东北风和仍辛针至十四日早行船八更见南杞山十四日风针如故行船八更夜至定海下椗十五日辰刻乘潮进五虎门自初十至十二日二号船相离不过数十里十二日以风勐不可复见十四日夜至定海会齐灵蹟臣等谨按琉球自通贡以来册封之使远涉重洋者或以红光示现或以鱼鸟告祥不仰借神庥用资佑助迄本朝德威远播灵贶益臻輶轩所届履险如平旧录所载详哉其言之矣我皇上如天之福海波不扬而册遣微臣辄蒙温旨体卹俾得往来无滞至于褒崇祀典无不俯徇所请钖以恩纶故显应之征视昔有加焉臣幸膺斯役宝筏慈航身受生成之德谨增辑前志所未备者着之于编以志不忘臣等谨按高宗纯皇帝御制文三集有右旋白螺赞註云每年藏中喇嘛于新正及万寿节进丹书所陈供器时有献右旋法螺者以爲奇宝而不多见涉海者携带于舟则吉祥安稳最爲灵异前大学士贝子福康安进勦台匪林双文时首蒙颁赐往来顺利灵助非常蒇事后畱贮福建督臣署中前次赵文楷等风靡册封尚温爲王恩准督臣所请奉以渡海臣等此次又蒙恩赏敬谨安奉舟中果复往来顺济仰见我皇上体恤使臣无微不至云前使李鼎元使琉球记云天后父名愿字维悫宋时官都巡检母王氏宋宝祐五年封父积庆侯母显庆夫人嘉庆五年五月初十日封舟过赤尾屿大雨雷以震风转东北柁无主舟转侧危甚使臣焚香跪祷默祈灵祐转风回日当吁请加封神之父母不半刻风雨顿止仍转西南风差旋恭折奏闻奉旨加封父爲积庆公母爲积庆公夫人臣等封舟闰五月十一日放洋十四日将至姑米山北风暴起船身欹侧举船惶恐臣等焚香叩祷天后暨拏公像默祝平安回日当据实奏闻恭请御书匾额以答神庥瞬息间仍转东南风次日即过姑米山闻同日二号船遇暴亦然文武员弁虔叩尙书神像前乃免于厄按尚书陈姓名文龙福建兴化人宋咸淳四年廷对第一官叅知政事知兴化军爲贼所执不屈死明时显灵护救封舟封水部尚书立庙闽省南关外国朝册封琉球向例请天后拏公神像供奉头号贡船请尚书神像供奉二号船此次猝遇风暴化险爲平二号船来往俱早到半日臣等恭折奏闻与天后拏公并请赐御书匾额得旨允行十月初一日囘舟泊马齿山候风初九日放洋时二号船已循山而西头号船离山仅数尺尚未折囘羣唿船已迫山立成齑粉臣等危急之际默祈神佑倏忽间船至山边若有引之而西者咸称海船重逾二十万觔非神力不能然也十月初十日爲水仙暴老舵工云最准迟早必在三天前后初九日放洋时天日晴霁十二日过黑水洋是夜飓风大作一昼夜不止白浪如山飞压船面锅灶皆没舵动摇不定针盘亦屡移臣等在风涛簸荡中虔心求祷合船诵佛号不绝十三日黎明风稍息考之针路已斜走数百里矣幸蒙神佑捩舵仍用原针十四日即望见温州山前录及志略俱载放舟后鱼鸟之异兹役自五虎门开船次早即见白鸟似燕而大五六爲羣飞绕前后若导引然过赤尾屿有二大鱼傍舟行黑沟遇风舟后有大鸟黄色踏一朽木相随风静即不见诏书所在百灵拥护皆圣德怀柔之感云钓鱼台列屿翰林院编修臣齐鲲工科给事中臣费钖章恭辑封贡臣等谨按琉球入贡自察度始明洪武五年受封自武宁始永乐二年前明贡无定期或一岁两进或五岁一进册本朝定例二年一贡该国王遵行世不失职封自康熙二年至今凡六次其在干隆二十一年以前者已详前志兹谨录干隆二十二年尚穆受封以来如左干隆二十二年丁丑春王尚穆遣陪臣向全才阮超羣表贡方物臣等谨按此系丙子年正贡例以上岁冬进据琉球世统云以海风不顺是以踰年臣等又按琉球贡使俱用耳目官一员正议大夫副之谢封则王舅法司紫金大夫等官二十三年戊寅冬王尚穆遣陪臣毛世俊郑士绰表贡方物并遣官生梁允治蔡世昌郑孝德金型四人入监读书金型梁允治未几病故恩赏银各三百两交毛世俊带回养赡其家仍将贡物留作庚辰年正贡其庚辰年应进表文行令于壬午年应贡之期一同恭进以丁丑春王尚穆遣马秉哲郑宣哲随使臣全魁等恭进谢册封并贡方物奉旨以进到贡物准作戊寅年正贡也二十七年壬午冬王尚穆遣陪臣马国器梁煌表贡方物官生郑孝德蔡世昌随同归国臣等谨按向例禁蚕丝出洋至是尚穆附请以本国仰赖内地丝绢为冠服之用陈请购买经部议准岁买土丝五千觔湖丝三千觔嗣尚穆又以准买丝觔未有绸縀字样于此年再行陈请复经部议准原定丝觔八千觔之内量买绸縀于是该国织絍有资国用足备衣裳冠带等威秩如一洗从前之简陋矣二十九年甲申冬王尚穆遣陪臣向廷器郑秉和表贡方物并谢官生读书归国加进布一百疋屏纸五千张三十一年丙戌冬王尚穆遣陪臣何必振阮大鼎表贡方物阮大鼎至山东德州病卒三十三年戊子冬王尚穆遣陪臣毛德仪毛维基表贡方物三十五年庚寅冬王尚穆遣陪臣毛自焕魏献兰表贡方物三十七年壬辰冬王尚穆遣陪臣向宣谟毛景晟表贡方物三十九年甲午冬王尚穆遣陪臣向崇猷蔡懿表贡方物蔡懿至闽病卒四十一年丙申冬王尚穆遣陪臣翁崇基郑鸿勋表贡方物四十三年戊戌冬王尚穆遣陪臣金有华蔡焕表贡方物蔡焕至福建浦城县病卒四十五年庚子冬王尚穆遣陪臣向翼毛景昌表贡方物常例外加赏縀二十疋砚二方玉器五件玻璃器十件甆器一百件四十七年壬寅冬王尚穆遣陪臣毛廷栋蔡世昌表贡方物四十九年甲辰冬王尚穆遣陪臣向猷毛景裕表贡方物常例外加赏御书匾额如意一柄玻璃器四件甆器四件绢笺四卷砚二方笔二匣洋磁珐瑯合四件雕漆盘四件玉器二件五十一年丙午冬王尚穆遣陪臣翁秉议阮廷宝表贡方物五十三年戊申冬王尚穆遣陪臣向处中郑永功表贡方物并谢赐御书匾额常例外特赐平定金川图五十张加赏御笔福字一幅玉如意一柄玉器二件磁器四件玻璃器四件砚二方笔三匣墨三匣绢笺四卷福字方一百幅雕漆盘四件五十五年庚戌冬王尚穆遣陪臣马继谟陈天龙表贡方物常例外加赏大縀二疋福字方一百幅绢笺四卷雕漆盘四件笔四匣墨四匣砚二方五十七年壬子冬王尚穆遣陪臣毛国栋毛廷柱表贡方物常例外加赏大縀二疋福字方一百幅雕漆器四件绢笺四卷墨四匣笔四匣砚二方五十九年甲寅四月王尚穆卒王世孙尚温权国事遣陪臣向文凤郑作霖表贡方物并遣郑国枢告哀福建巡抚浦霖以闻嘉庆元年丙辰冬王世孙尚温遣陪臣东邦鼎毛廷柱表贡方物常例外特赏王世孙各色八丝縀十疋砚二方玉器十件玻璃炉瓶盒一副珐瑯盌六件磁器一百四十件玻璃器十件又加赏蟒縀二疋福字方一百幅雕漆器四件绢笺四卷笔四匣墨四匣砚二方玻璃器四件以陪臣赋诗故三年戊午冬王世孙尚温遣陪臣向国垣曾谟表贡方物兼请袭封四年己未秋遣翰林院修撰赵文楷内阁中书李鼎元充正副使往封王世孙尚温遣陪臣梁焕至闽接封五年庚申夏赵文楷等至国谕祭故王尚穆册封尚温爲王六年辛酉春李鼎元囘京代请官生入学赵文楷至闽闻讣丁忧囘籍守制王尚温遣陪臣王舅毛国栋紫金大夫郑得功随同谢封表进方物并遣向必显阮翼表进庚申年正贡七年壬戌冬王尚温遣陪臣向铨梁焕表贡方物并遣官生向寻思向世德郑邦孝周崇鐈四人入监读书副官生向善荣毛长芳蔡戴金蔡思恭臣等谨按琉球官生向祇四人尚温欲加增人数又恐与例不符因先咨请礼部准另选四人作伴由是始有八人肄业太学亦可见雅慕文教乐育情殷矣八年癸亥七月王尚温卒世子尚成权国事遣陪臣梁允功告哀福建巡抚李殿图以闻是年十二月世子尚成卒年甫四岁尚温弟尚灏权国事九年甲子冬王世孙尚灏遣陪臣毛廷勷郑国鼎表贡方物并遣蔡邦锦告尚成讣又以壬戌年所遣官生未知下落再遣官生向邦正毛邦俊梁文翼杨德昌入监读书副官生伯恢绪荣景祉孙国栋红泰熙十一年丙寅冬王世孙尚灏遣陪臣杨克敦梁邦弼表贡方物兼请袭封杨克敦至浙江杭州府病卒十二年丁卯秋遣翰林院编修齐鲲工科给事中费钖章充正副使往封王世孙尚灏遣陪臣蔡邦锦接封至闽海坛鎭遇风触礁舟破漂没数十人事闻优卹蔡邦鼎呈请福建巡抚恳借银两购办物件以备迎诏大典经巡抚张师诚代奏奉旨赏给银五千两十三年戊辰夏闰五月十七日臣鲲臣钖章至国追封故世子尚成爲王谕祭故王尚温追封王尚成册封尚灏爲王十四年己巳春二月十二日臣鲲臣钖章囘京代请官生入学王尚灏遣陪臣法司王舅毛光国紫金大夫郑章观随同谢封表进方物臣等又按中山世谱云嘉靖三十九年尚元遣长史梁炫使者马加等迎接封舟是爲接封之始康熙十七年尚贞遣耳目官陆承恩等入京表奏乞增船一只迎接勅书及贡使是爲接贡之始典礼臣等谨按谕祭册封各典礼经前使臣汪楫更定以来皆有成例惟此次追封一节向未举行臣等载叅前志酌定仪文先期谕令演习皆能将事无误又该国款待使臣向例有宴七次兹因追封国王请增一次臣等谕令与谕祭同日举行俾从减省谨将仪注备载于左追封谕祭仪注先期谕所司备龙亭四綵亭五洒扫庙堂设御案三中案奉节左案奉诰命右案奉谕祭文设香案于庙中司香二人开读台于滴水西首设开读位东向设中山先王及故世子神位于露台东首西向设世孙俯伏位于神主位之下北向设世孙拜位于露台中北向设衆官拜位于世孙拜位之后设奏乐位于衆官拜位之后本日黎明法司率衆官及金鼓仪仗毕集天使馆前俟启门叅谒毕迎请龙亭綵亭入中堂正使捧节授捧节官副使捧诰命授捧诰官捧轴官捧谕祭文二道各奉安龙亭中捧币官捧祭绢祭银各奉安綵亭中奏乐引礼通事官唱排班衆官行三跪九叩礼毕前导至安里桥世孙吉服率衆官伏迎于桥头道左龙亭暂驻天使降舆趋前分立龙亭左右世孙率衆官行三跪九叩头接诰礼毕世孙及衆官前导至庙门外龙亭由中门进庙中捧节官脱节衣捧节授正使捧诰官捧诰命授副使捧轴官捧谕祭文随行至庙内中堂各奉安御案上捧币官捧银绢分列于先王故世子神位之前天使分立御案左右捧节官捧诰官等退立东边门外西向宣读官立开读台下东向司香二人举香案置御案前添香奏乐引礼官引世孙由东阶升诣香案前乐止引礼官唱跪世孙及衆官皆跪司香者捧香跪进三上香讫奏乐引礼官引世孙就拜位率衆官行三跪九叩头拜诰礼毕乐止世孙退立世子尚成神位之下西向副使诣前正中捧诰官由东阶升奏乐副使取诰命授捧诰官高举下阶同展轴官即捧轴官宣读官上开读台诰命置案上宣读官就开读位乐止引礼官唱跪世孙衆官皆跪俯伏于世子尚成神位之下北向引礼官唱开读捧诰官捧诰命与展轴官对展宣读官读毕引礼官唱焚诰世孙及衆官皆平身至焚诰所捧诰官捧誊黄加帛焚之焚毕奏乐捧诰官捧诰命由中门入交副使仍奉安御案上引礼官引世孙率衆官就拜位行三跪九叩头谢封礼毕乐止正使取节授捧节官加节衣仍奉安御案上引礼官唱退班世孙入庙中请天使暂憩更衣追封礼毕少顷行谕祭礼世孙易皂袍角带出至先王尚温神位之下天使分立御案左右捧轴官立东边门外宣读官立开读台下司香二人举香案置御案前添香引礼官引世孙就拜位率衆官行三跪九叩头礼毕退立于先王神位之下捧轴官由东阶升天使先取谕祭先王尚温文授捧轴官捧轴官高举下阶同展轴官宣读官上开读台谕祭文置案上捧轴官分立案左右宣读官就开读位引礼官唱跪世孙及衆官皆跪俯伏于先王神位之下西北向引礼官唱主祭官就位天使诣先王神位前从官跪进香上香从官跪进爵献爵不行礼引礼官唱开读捧轴官捧谕祭文对展宣读官读毕引礼官唱焚帛世孙衆官皆平身至焚帛所捧轴官捧誊黄加帛焚之焚毕捧轴官捧谕祭文由中门入奉安御案上世孙率衆官就拜位行三跪九叩头谢恩礼毕引礼官唱退班天使又取谕祭先王尚成文授捧轴官如前仪礼毕世孙遣法司官跪请诰命一道谕祭文二道留供庙中天使诣先王神位前行一跪三叩头礼世孙率衆官俯伏于位侧礼毕退班世孙谢天使亦一跪三叩头天使答拜谕祭礼毕世孙出易服天使更衣世孙揖至前堂行相见礼天使居东世孙居西行一跪三叩头礼毕安坐正使居东副使居西俱南而坐世孙居西而东北坐不设茶酒皆亲献天使辞紫金大夫代献天使酬献世孙亦辞引礼通事官代献席终世孙仍导至御案前正使捧节授捧节官安龙亭内天使随出至滴水前与世孙揖别乘舆世孙先行率衆官至庙外候龙亭过跪送天使至出舆揖衆官跪送是日世孙遣官诣舘谢劳天使次日亦遣官至府中谢宴是爲第一宴迎送仪注臣等谨按封舟到港向例世孙以守次不出遣官恭接干隆二十一年始行更定封舟已抵那霸世孙先至迎恩亭恭请皇上圣安拜迎诏勅事竣舟旋仍至迎恩亭拜送启请代奏自后遂以爲例学校入监读书附臣等谨按琉球当前明之世虽通中国未知有学逮至本朝渐被文教始于康熙十三年启建圣庙五十六年添设明伦堂及尚温倾慕华风思广文治建国学于王城北建乡学于三平等处设考试之司置讲课之法文学蒸蒸居然有彬雅之风焉嘉庆三年尚温谕国相法司曰国家之治教化爲先立教之本学校爲重今欲建国学设乡学以兴教化而育人才其亟图之于是择地于王城之北鸠工庀材以次兴建于嘉庆六年告成先因五年有册封大典暂于旧官署举行尚温躬自临视凡学中员役讲解师及肄业诸生俱赐酒食以奖励焉尚温有训士子谕详载艺文国学在首里王城之北地名龙潭讲堂曰彝伦堂学舍四楹东二楹爲国王临视休息之所官生无定数现有五十五名设讲解师一人由总理唐荣司考取按司亲方各一员奉行中取笔者各二员首里缙绅子弟年十六以上得入焉外府布衣子弟则由法司考取俊秀始得入学肄业每月御锁侧即耳目官又曰日帐主考试一次或四书文或五言四韵六韵诗国相法司官四时稽察勤惰其勤学而诗文佳者升爲学长以次入仕籍乡学有三一在眞和志国人唿爲乡学堂曰敷典堂官生有三十五名一在南风平国人唿爲讲舍堂曰敦伦堂官生有三十一名一在西平国人唿爲虎舘堂额曰崇儒重道官生有三十六名各设讲解师一人奉行中取笔者各二员凡国之子弟皆造焉国学生遇行典礼在王左右趋侍乡学生等支应杂项差使臣等谨按前录云取士之法惟凭总理司及诸长史佥辞荐举即许出身无考试诗文之例今则按月会课诗文并试良由该国沐浴圣泽涵濡雅化所津逮者匪浅云附入监读书琉球国入监官生向例祇有四人嘉庆七年以王尚温陈请部议准增副官生四人旧例凡入监者俱于唐荣系闽中七姓所居选取王尚温以首里系王亲族所居子弟亦须造就成材特更定唐荣二人首里二人副官生亦如之臣等又按琉球不设科目不学制义所欲讲明者四书五经小学近思录等书及学爲诗赋序而已雍正八年遣郑秉哲等入监教习官但以教制义归国不副所愿至干隆二十二年又遣郑孝德等入监始声明情由自是令读书学古律诗骈散文诸体颇有成章可观者政刑琉球自舜天以武定国始着武事至今先王庙中舜天位前有箭一枝相传是其遗意迨自山南山北併于中山尚氏一姓相传争端绝少至臣事我朝以来重熙累洽共乐太平且数百年不见兵革武备久阙而不讲故志畧莫可详焉惟生齿日繁地利渐出擘画渐多贤王仰体列圣生息休养之恩励精勤治其意不可没云尔雍正四年王尚敬命法司向和声至山南察视地形凿沟引泉泉出自山南与座村于是东风平间切不忧旱焉雍正十三年王尚敬命法司蔡温至羽地改修川隄又至北谷读谷越来名护今归仁等处教民培植山林之法以该处民人向未尝知树艺故也干隆元年尚敬命法司向汝楫巡视国中改正田地先是有均田之法立制未详经界屡混至是法司蔡温重修旧法命向汝楫行诸郡邑釐定疆界均分田亩山林原隰之沃始尽出焉干隆五十一年王尚穆命国相尚和法司马宣化等编成褒奖例一本科律一十八本以爲赏罚盖即中朝部颁则例中之明白易晓者摘取数十条录以球字而用之前此固未有也干隆五十八年王尚穆命法司巡视中头及国头杣山饬令曲木焦枯尽行芟除依法栽植培养以成大木以栋梁之材不足于用故也官制臣等谨按琉球官制定于尙眞之世簪别金银冠分黄紫秩爲九等前录详之其掌政而位尊者爲王相缘明洪武时察度之相亚兰匏奉表入贡奏请乞授品秩太祖允之令称王相秩视中国王府长史后遂因之近则以法司官有三员旧称阿司多部明季改称法司官当国位虽在王相之右而权过之国相一员冠赤地五色花锦前录作二员误凡钱谷兵刑之事皆听决焉国王间日一理事览奏而受其成其称总理唐荣司者专主文移礼仪及考试事臣等又按干隆十三年王尚敬于玉陵门外在王城西南宏治十四年尚眞建建屋宇置黄帽二员每年交代是爲守陵官五十二年王尚穆于淑顺门外王府大门始建未详造屋一楹令下库里筑登之一人轮班值守是爲门官皆前此所未设也臣等又按中山世谱云尚巴志以山北一带地系险阻令第二子尚忠监守之设有府署称之曰今归仁自是厯世因之至尚圆时一仍其制而专令世子监之康熙年间以晏宁已久始移居首里而遥领其地凡世子未嗣位以前总称今归仁王世子云府署臣等谨案隋书称国王所居曰波罗檀洞其初固未有屋宇也逮后风气渐开递经缔构上通中国规模体制始有堂殿门宇之名今则垣墉朴斵坚好精良亦既大扩前模不安简陋特地处重洋飓台间作府居不宜高大故无飞甍峻宇之观耳以云攸芋或庶几焉兹谨述剏建之由前录所未详者以备叅攷明宣德三年尚巴志始建国门榜曰中山正德十年尙眞始建西御殿以爲待天使之所嘉靖二十三年尚清于王城美福门外加门一重题曰继世二十六年又建大美殿于首里即在欢会门外凡子女诞生及居丧事于此举行万厯十七年尚永于首里门榜曰守礼之邦取制词内语遇册使来则易之平日仍用首里二字国朝康熙二年封使张学礼王垓至国首里门外始定用守礼之邦四字康熙十年尚贞脩国殿先是盖屋皆用木板至是始易以瓦臣等谨按球地屋宇砺石爲垣内无砖墻门壁皆以木板惟屋顶多用𤭁瓦王府民居皆然雍正七年王尚敬重修国殿仍西向设王座于正中干隆四年王尚敬建漏刻门命法司蔡温至幸地邑帽子峰立表以测日景考节候改正刻分设于门楼干隆十九年王尚穆改奉神爲左右三门附礟台隄工嘉靖三十二年尚清以屋良座森即那霸港系江口紧要之所创筑雉堞即两礟台景泰二年尙金福命国相怀机筑长虹隄自安里桥至伊嘉麻桥即长虹秋霁中山八景之一翰林院编修臣齐鲲工科给事中臣费钖章恭辑艺文下册封礼成恭纪国朝册使全魁圣泽涵濡四海同紫泥亲捧大瀛东天连辨岳春云绿地近扶桑海日红岛服屏藩归巩固朝廷典礼识优崇花冠锦带迎恩早愿得千年汉节通洒露堂开瑞霭晴御书稷殿倚峥嵘九霄凤舞龙飞宇万岁嵩唿华祝声视草臣原香案吏皇华歌到此城衣冠后日图王会旧使还应认姓名五虎门放洋次副使周煌韵全魁使节承天笼封舟出海门风帆凌浩渺云树隔川原荒岛鼍更静层楼蜃气昏万灵齐拥卫方识圣朝尊闰九月同副使周煌从客王文治徐傅舟游涌田畸不果雨中至城岳因过察侍纪官冯缵宅次韵二首全魁山寺溪桥一径幽肯因微雨阻清游争夸客有钟王笔王文治工书敢说仙同李郭舟绝域风光仍澹宕佳时海国暂淹留登高未羡龙山会亲到金鳌最上头蓬山花草自清新临水园亭爱绝尘乘兴更裁寻菊序移情先对抱琴人傅舟善弹琴笺分护寿吟初就酒酿林禽味剧眞薄醉不辞归路晚蒙蒙烟翠欲沾巾封舟到那霸港王世子亲率陪臣出迎恩亭只迓纪事周煌诏书东下大瀛州祇命王储礼数修五色仗开双雉尾三唿声动六鳌头翘瞻汉节依香案恍识天颜拜玉旒徃日拘牵传守次如今亭共圣恩留先师庙行香纪周煌三山霑圣泽万世仰人师万世师表今摹悬其上俎豆犹循鲁宫墻讵陋夷升天阶莫及观海水难爲不是遭明盛桴浮若爲随册封礼成恭纪四首周煌扶桑初旭放新晴佳气葱笼入岛城远捧天书金错落高擎内帛玉纵横龙亭乍过羣神伏凤盖旋临列骑萦盛典几人亲再见华颠唿似作嵩声八幡桥接万松间嗣服趋迎守礼坊坊距欢会门半里世子例跪迎于此虎士队中森棨戟驺官声里簇旂常四家向翁毛马爲大族勲旧承新泽七姓蔡郑梁金林毛阮皆明初赐籍班联近末光故国会从何处见树人树木岁年长锦幄连云唤仗齐传宣朝命上丹梯诸侯自不用夷礼天子元来辑介圭赐有拜登严咫尺容无俯仰谨端倪即看震兑宫开处知是葵心总向西王宫殿皆西向中国在海西也御书楼出殿高层奉使儒臣此一登银牓久悬天露渥金泥常惹海云蒸声灵已自隆三钖典礼宁惟崇百朋欢宴北宫归路晚蓬瀛山色碧崚嶒谕祭礼成恭纪周煌醲露洒扶桑覃恩卹故王作屏雄震位辑瑞翊干纲广乐闻何所遮须梦未央爰因予缵服特用沛旌良哲嗣初绳武皇仁重钖光永言推不匮旷典出非常明币颁天府朱提降尚方苾芬凝酒醴朗润灿圭璋彩旭暄宗祏松云护古冈衣冠增僾忾阶戺盛趋跄傧尔驰工祝休哉肆享尝龙文钦宝箓执事蒇焚黄中秋宴即事周煌北宫秩秗启宾筵卜昼还兼卜夜便桂向小山宁借月时九月四日灯开秋节不须年是夜放烟火一时兰麝香烟上百尺楼台蜃气连犹有堪夸三五夕醉人扶路火城边重阳宴即事周煌桄榔树叶暗龙潭乌榜红舷倒影涵蜃气正收山点碧蛟涎未断水拖蓝乍催鼍鼓横流发旋拂霓旌取道探芳荇自开兰桂入浴凫分散绮罗叅在田见处爻占二烧尾成时浪跃三巖旭渐低光不夜颔珠频夺睡犹酣骑鲸客路如相导乘鲤仙人本素谙忽忆一槎天海濶长风何日驭九日粤山登高用杜牧之齐山诗韵周煌久见烟林一叶飞登临磴道尚依微海门翻雪鹤初到洞口沉云龙不归旧爲蛇窟僧心海来住蛇相率远去故名龙渡寺借草还来寻胜地寺东北松下前使憩饮之所挂帆直拟送斜晖蓬山暑气何当饮歇九日头未授衣马齿山看日出周煌泰山日观何孱颜欲往从之修且艰昨者乘轺出奇下但闻鸡鸣欲出千里一泻同朱殷朅来海上浮楂去云何亦苦天缘悭初如坐井与窥牗心目眩晃难爲堪强从扶持出仓外望望巳复高三竿颇疑此愿竟不遂僮仆爲我司温源连朝走报东方启天水一色如流丹以云爲车雨爲马倏忽蔽掩收金丸我闻神龙见尾不见首变态出没虚无间苏公守登看海市见由所感不见亦偶然晨发姑米夕马齿轻风送我生微澜仙人脚踏罗与纨促渡鸟鹊鞭文鸾时正七夕海中有云更无数狮象一一朝天门须臾赤霞开左右下照魑魅如犀烟扶桑顶上阴火燃格格不吐犹将吞逡巡斗大出萍实非珠非弹流晶盘执规秉矩亦何有体其方也用其圆日初出望若方体光满后始圆六螭就御騑而骖羲和率职无尸官世人之论日长如年鸟知夫其终无既始无端我初读书天保篇获福义取朝光暾乃知古今贞明者惟用其晦明斯悬今朝喜得天地全平昔守管安足存吁嗟乎平昔守管安足存游善兴寺周煌当年支许有前因我亦人间不住身展卷发兴怜古寺寺剏见汪徐二录闻钟早暮结比隣得从晴日扶藜暇且取花光饫眼新后者视今今视昔三生石上坐伤神冬至月霸港候风游临海寺示太演上人周煌我昔阅图经末吉称最胜道远未遑游徒思佛火茔郁郁万松中演师演上乘积翠薄南楼邮诗抒清兴临海偃波心曾试金珑镫皛潏盪吟襟万顷恣高瞪浮天憷心目石栏随意凭门外葺草深策马下回磴尔时师未来搬柴龟岭磴阅日报信调奉节临津庭可奈舶竣迟潮定风无定蠲闷上霸岸古寺纡沙径山花笑欲迎林鸟遥相认顿息乡国愁微风酒力醒演也新住此前诗出印证三衣凈尘坱泠泠数声磬重叅话莫堕醉笔轻持赠留别中山士大夫二首有序册使赵文楷东风昨夜萧然旅客之魂秋雨连朝凄绝离人之绪仆也乘槎东至持节西归挂海上之孤帆望刀头之明月然而浮屠桑下欲别殊难那霸江边重来未必诸大夫惠而好我举国人皆不弃予荷长亭折柳之情值大海廻澜之候经年爲客慨援笔以增愁七子从君请赋诗而见志倘能报玖定拟藏珠七星山上望中原瘴雨蛮烟气吐吞甲帐未应留梦住弓衣见说有诗存路经马齿看山色天八龙沙落涨痕十丈蒲帆风力健去来安稳载君恩相逢倾盖忍言归后会重期是也非雪渚鸿泥迟我迹海天龙雨湿人衣一尊酒尽寒潮急九月霜清落木稀珍重漫湖隄下水垂杨垂柳最依依圆觉寺古松明随封从客胡靖知是天工巧自栽遥瞻海色廻蓬莱孤根劲挺亭三尺古干横斜盖二台夜静龙鳞明月照天空鹤影片云来菁葱已湿千年露曾见山花几度开册封礼成兼赠紫金大夫郑秉哲国朝随封从客王文治大瀛三岛外小界九州东合沓山蟠踞奫沦气郁葱有王称守礼奉职最输忠正朔沧波远名藩辨岳雄獒曾重译献琛已百年通缵绪修侯服封章达帝总玺书仪部发使命侍臣充秉节将天语扬帆驾海风迎恩冠盍肃适馆豆笾隆蠲吉开丹诏凌晨启雪宫前驱黄绣繖后骑紫花骢周道平如砥连桥曲似虹街临椰子碧牗出佛桑红处处垂朱箔家家结绮栊拜瞻来父老喧笑聚儿童次第穿云磴廻翔转锦幪建邦良己古乔木尽成丛翚阁闻银漏刻漏门蛟涎滴石谼瑞泉门大廷言圣训香案表臣衷黄纸题缄凤彤墀序列鸿趋跄如对阙舞蹈听唿嵩内殿开筵敞官厨办膳丰错惟酋长贡三十六岛之长岁贡方物悉以宴宾鲜得兽人罿奔走俱肤敏盘飱逮仆僮是日使臣仆僮俱有宴歌征弦乐奏鼓逢逢帘卷山光秀窻延海色融杯行欢已接火继䜩方终小相趋章甫儒臣倚郑崇诗书邹鲁士须髩绮黄翁石鼓曾披藓金台旧剪崧秉哲曾入国子监读书翩翩鸾入掖哕哕鸟鸣桐君意劳倾盖予慙类转蓬鶢居厌钟鼓鸜鹉避樊笼汗漫身何託风尘而久蒙星槎随幕府蛮语学叅戎雪暗孤鸿过天高一鹤翀干坤青眼在山海碧云空冷露馨巖桂清霜变岸枫相期携酒榼还兴递诗筒一笑人间世交亲气概中渡海吟王文治海门一扬帆浩荡不能止地维天轴乍低昂老鱼屈曲潜蚪起元气顷刻风雨惊天外罔两阴阳争眼中谁辨路遐迩耳边但听击雹轰雷声羲和腾御于朝潮之内顾菟委照于夕汐之外大于世界若浮空一髪中原定安在川后阳侯儵往忽来金支翠旗灵光洞开赤鳞白鸟前导而后送天神欲降心徘徊忽将黯惨变瑶碧黑水之沟深似墨混沌如游邃古初元黄不辨干坤色那须燃犀更照耀飒飒阴风战毛骨方知中外有分疆设险惟天界殊域我闻百川万派清浊殊于廓灵海常委输奔腾日夜不肯歇机关运转如辘轳偷闲我欲问眞宰问渠东去将何如圆觉寺题壁三首王文治野梅枯尽白莲荒天女桥边海色凉片片辞柯巖际叶被风都卷过廻廊王家宫殿锁云深寺有龙渊殿奉厯代先王木主日暮轻烟单薄阴松桧乍疑雷雨响钟鱼齐作水龙吟不借军持逸兴孤舍人诗句半模煳壁间有前册使林舍人虚廊双不借静案一运持之句行藏老衲休相问万里中原一钓徒笋崖月夜听徐傅舟弹琴王文治大海无人处月明生暗潮孤琴时一奏薄雾暧层霄夜静水逾澹秋凉天更遥鲛人如解听清露湿水绡恭庆圣母皇太后七十万寿诗中山官生郑孝德球藩奕叶荷丝纶累译来王拱紫宸万里风恬波静海三山日暖草囘春惠覃远塞修声徧恩覆炎荒寿宇新喜值慈宁绵圣算叨随属国颂皇仁华府琉球王殿名门前膺册封一方阜寿沐恩隆三平村琉球村名酒千家碧万岁山取望阙嵩唿之义花四野红地应离明长捧日天瞻干极远唿嵩今朝恭庆璇宫福躬沐春晖虎拜同文教遥敷岛屿边辟雍诏许沐陶甄手摩鼓碣春光暖身託槐阴旧廕妍豢养恩波深似海栽培德化博如天幸邀圣母长庚日同效华封祝晚年炎徼常悬向日心喜将姓字附青矜履长共庆徽音远称寿同霑圣泽深玉宇祥云浮凤阙瑶池瑞霭徧鸡林从知海屋添筹永难老松龄迈古今律转初阳绣线长九霄庆霭正无疆圣皇孝德高于古寿母慈晖照万方日下尊亲同覆载春台颂祝徧梯航自欣陪隶随多士恭上南山寿一觞圣寿緜緜庆九图纯祺稠叠钖慈帏珠连五纬叨丹陛璧合双轮拥紫征阆苑书繙琼玉检瑶堦綵试衮龙衣共欢天意同人意于万斯年仰懿徽禹拜皐飏颂母仪许陈任韎奏侏𠌯两阶羽杂𣰽毺舞六律钟调韶薓诗欢洽敷天长燕喜庆流薄海普鸿慈讴歌此日同中外岁岁年年祝介禧万国车书拱帝京普天齐唱九如声春明露掌开瑶席日丽彤堦捧兕觥钖类无穷绵景福推恩有永洽皇情虎闱幸听康衢颂山阜歌吟喜载赓入学呈教习中山官生梁允治奇文诏许共窥探万里从游意兴酣海外长瞻星聚北帷前眞喜派分南藏书有库常兼四淑世余肱巳折三更羡同门人济济春风春雨洒青蓝游赵殿撰所题巢云园册使赵文楷题额中山陪臣郑永泰芳园多胜景更羡署巢云地接蓬瀛近书从阆苑分爲邀沧海使重写擘窠文雅望词林重高怀漱石羣山房凭径转谷响隔巖间此日逢才子栖迟日欲曛游善兴寺中山秀才马执宏寻幽来古寺旭日照松门石髪翠踰顶山丹红到根偶闻清磬落巳远俗尘喧四壁琳琅满都成不朽言久米竹篱马执宏久米篱编竹当年借作垣北南山所界卅六姓之村海气侵茅舍文光拱圣门及肩墻叠石漫说聚庐蕃长虹秋霁马执宏雨过尘初敛晴晖浸碧流拨开千仞雾洗出一天秋翠滴桥头树霞烘水而楼渐看新月上隔岸夕阳收志余臣等谨按前志畧志余一册节录旧闻旁搜轶事虽以资谈苑之助而于使事亦间有裨益我国家体恤外藩厚往薄来凡供亿一切节次裁省视前朝最爲详尽故天章所临莫不詟慓琛賮之忱世世罔懈今时之着录即后起之征信敢次见闻以存叅攷正副使奉命册封例许随带从客医士等正使跟丁二十名副使跟丁十五名经礼部奏定有案臣等查前使张学礼从客陈翼授王世子王婿辈琴操医士吴燕授国人医理徐葆光从客陈利川授那霸官毛光弼琴法但球人质朴好文使臣将命后求请求字日不暇给从客长于笔墨者自不可少其他不必求备至仆从人等不过以壮观瞻而已臣等此次各带跟丁十名已可敷用缘彼国供应颇繁从客有廪给跟丁有口粮宜酌减以省糜费前明册封琉球渡海每带兵数百不等国初始定水师兵二百名此次又添礟手二十名向来带武弁二员用守备千总等官嘉庆五年用都司一员守备一员此次用游击一员都司一员随带千把总四员愈昭慎重究之前此琉球初通中国恐有叵测之虑今则臣服已久恭顺之极所带弁兵祗以壮国威国朝初次册封时先期遣舟必合使臣年庚动帑督修大需时日嗣改用战船近又改用商船准船戸带货压儎以爲水脚之资商船甚坚固可用但货物定例每船只一千一百石不许私带多货到球后教该国评价馆公平交易不得擡价勒销至该国所用寛永钱文例禁私带回闽返棹日先出示严禁球人皆深以爲便向例封舟随带匠役俱交武弁管束嘉庆五年添从九品一员令武弁管兵文员管匠役较爲周密但匠役从前爲数甚多节次裁汰此次又减鼓手八名舰匠艌匠等十名盖迩来球人颇习工技除成衣匠刻字匠剃头匠必须中国带徃此外皆非必需即各项书役轿班人等尚可再减舟中既无拥挤之患海外更无骚扰之虞诚爲妥便至闽省向设柔远驿俗名琉球馆接待陪臣入贡其附近舖戸与球人交易间有被其赊欠回国者每逢封舟莅球此辈辄来应募匠役到彼索逋纷纷滋扰殊失体统此次严行示禁嗣经督抚奏明禁止此后可绝其弊亦体恤之一端也臣等谨按前使录所载封舟以夏至往冬至归有迟至次年二月者此次查两船人数不下四百余名少住一日省彼国一日之费故自八月朔日恭行册封大典后即饬兵役船戸料理归棹之事立冬后东北风大盛遂定于十月初二日开船中山王遣陪臣再四敦留臣等宣谕皇上德意体卹小邦并告以吉祥白螺在舟必无他虞决计登舟候风放洋七日夜即抵五虎门闽省臣民咸谓天威神力感应如响从来归舟无此神速琉球谢恩贡使随同开行至姑米山停泊观望于十月二十四日始到已离冬至不远矣翰林院编修臣齐鲲工科给事中臣费钖章恭辑艺文上春鹒秋蟀各效歌唫火浣冰蚕皆充职贡凡兹天籁不隔海隅惟圣朝宏无外之规斯薄海普同文之治况扶桑日窟奉节经年牛女星墟浮槎万里缘情之作投赠之章宜其各出体裁无分畦畛者也臣等谨按前志谓国中撰着间存甄录而凡以网罗故实以资博闻兹故更循旧例详加採择备载于编以继其后国学训士子谕中山王尚温稽古之学校天子曰辟雍诸侯曰泮宫皆所以兴行教化作育人材典至渥也今予国都自古以来未建泮宫典尚阙如应建国学兴教化育人才以臻美备然现今国财未裕不遂兴建之志故于旧官署权爲国学着派按司向国藩紫巾官向元佐充爲国学奉行并令当座官金世裕麻克昌偕爲中取役督理学务既又简派紫金大夫蔡世昌以爲学师公同议立学规董劝诸生务期风教修明贤才蔚起庶几械朴作人之意今蔡世昌不幸病故乃命中议大夫林家槐充补学师特制训言警饬诸生其各谛听盖古之学者先立品行次及诸艺尔诸生幼闻庭训长列郷学朝夕诵读宁无讲究必也躬脩实践砥砺廉隅敦孝顺以事亲秉忠贞以立志穷经考业勿杂荒诞之谈取友亲师务化骄盈之气常防荡轶毋事逸游苟行止有亏虽读书何益若夫宅心弗淑行已多愆或蜚语流言惑听官长或营私献媚出入权门或依附势豪欺孤凌弱或招唿朋类树党爲援又以当悲当恨之行反爲得计而不公不道之事罔顾害人乃若此人名教不容郷党勿齿纵幸脱褫革滥窃章缝返之于衷宁无愧乎种种弊端深可痛恨故反复惓惓特宣训言使尔等共体予心恪遵明训一切痛加改省争自濯磨勤学积行逢时得志不特尔身有荣即尔祖先亦増光宠矣若乃玩愒勿儆暴弃自甘则是尔等冥顽无知终不能率教也既负栽培复于咎戾国法具在予亦不能爲尔等寛矣自兹以往无论名门与塞陋如有积行勤学爲国宣猷者则虽布衣子弟我将举而用之如或败检踰闲不遵明训者则虽贵族子孙我将退而去焉凡各学奉行师长并宜传集诸生多方董劝以副予怀否则职业勿修咎亦难逭勿谓予言之不预也尔多士尚敬听之哉尚温于国学讲堂内题额曰海邦养秀联曰教育英才人龙国瑞琢成德器丰剑骊珠大安禅寺碑记寺已废明册使内监柴山宣德五年柴山奉命远造东夷东夷之地离闽南数万余里舟行累日山岸无分茫茫之际蛟龙涌万丈之波巨鳞涨冯夷之水风涛上下卷雪翻蓝险衅不可胜纪天风一作烟雾忽蒙潮澜渀湃波涛之声振于宇宙三军心骇唿佛号天顷之忽有神光大如星斗高挂危樯之上耿焕昭明如有所慰然后衆心皆喜相率而言曰此乃龙天之庇神佛之光矣何以至是哉是咸赖我公崇佛好善忠孝仁德之所致也迨夫波涛一息河汉昭明则见南北之峰远相迎卫迅风顺渡不崇朝而抵岸焉既而奉公之暇上择冈陵下相崖谷愿得龙盘虎踞之地以爲安奉佛光之所庶几以答扶危之恵于是掬水焚香得其地于海岸之南山环水深路转林密四顾清芬颇类双林之景遂辟山爲地引水爲池捄之陾陾筑之登登成百堵之室辟四达之衢中建九莲座金容于上供南方丙丁火德于前累石引泉凿井于后命有道之僧董临其事内列花卉外广椿松远吞山光平浥滩濑使巢居穴处者皆得以观其光焉此酬功报德者之所爲也且东夷与佛国爲邻其圣迹海灵钟秀者有素矣此寺宇之建相传万世无穷良有以夫瑞泉记中山陪臣郑孝德王城之中有泉曰瑞泉嵌铁龙于泉眼水从龙口喷出故一名龙泉侧有石巖峭屹丈余巖上多铁树郁葱而丛茂其势彷彿苍龙隐于青云之中蚐蟉而欲腾是泉也碧澄而甘醴虽旱弗竭烹茗而茗清香酿酒而酒清洌宗庙朝廷莫不需焉前后册封天使饮而嘉之勒碣二曰中山第一又曰云根石髓志瑞也凡官吏登朝道必由乎斯泉之旁远而闻之其声琤琮然如鼓瑟弄絃闻于城郭之外近而观之其脉瀺灂然若跳珠飞雪灌于金沟之中诚足以清尘耳沁诗脾也若乃径圆觉寺观莲桥直滙于龙潭民间赖以灌田圃屡享岁丰之乐其又瑞之所由溥欤是惟我王至诚不贰敬事天朝故能措国家于磐石之安迩自三山遐及三十六洲靡不沐浴膏泽敬宣教化繇是其泉滃然而清永表瑞于亿千万叶耳微臣欣覩斯泉之溥博无穷而窃叹至诚之无息也爰缀文以记之那覇港记郑孝德王城之西有江焉潮汐震荡浩浩汤汤源远派别厥利无疆在那覇南数十歩之近故名那覇港其东北径唐荣泉崎桥泊江以通城北山川村其东南过豊城眞玉桥国塲极新城下津嘉山之前吞溟海达诸江凡入贡天朝与外岛入贡之舶贾货之船靡不会兹洵中山之咽喉也港之左曰屋良座其后有阁曰住吉亭右曰见城其旁搆院曰临海寺登见城而西望则遥岑耸翠出没于云霞之间者马齿山也其偏东平底数百亩沙光耀眼银浮于沧瀛之中者奇洲也登屋良座而东眺则层峦嵯莪有亭飞耸隣云霄而枕绿波者波上山也其偏北青屿十余里横流于碧澜之内者读谷山也港后一二里古松郁葱峙于中流者奥山也其南笔架峯麓遥闻水声琤然出松林直灌江流者落平泉也朝岚暮霭一碧万顷天高水阔气象万千此固覇港之奇观也至若港腹中流有暗礁碍舟砌石爲表谓之马喀牙夹江皆铁板沙嵌空嵯岈自马喀牙直达大瀛波涛冲激怒号澎湃如万马之腾空潮长则没舟误触无不立碎者港崖左右筑长堤建两礟台雉堞翼如有龙蟠虎踞之势其天之所以付以金汤俾奠国祚于无疆也乎德不敏窃有感于大易设险之文逐书以爲记久米村记中山陪臣蔡世昌久米村一名唐荣即古之普门地也明洪武赐唐人三十六姓聚族于此故曰唐营又以显荣者多故改曰唐荣国王厚其裔世其糈故取世禄之义曰久米村之中有长道纡回数里其南口港堤突出圆广如唇泉崎水萦带其间岛石卓立如印洵所谓天马行空者故是村有文明之象而俊髦辈出崭然见头角也村之中有文庙紫金大夫金正春请王建之厥宇背林厥位面阳殿堂墻扉黝垩丹漆皆如法殿外爲露台后楹爲神座塑王者像垂旒搢圭而署其主曰至圣先师孔子神位左右二龛四配各手一卷则诗书易春秋四经也庙之左有明伦堂紫金大夫程顺则启建之堂中北壁分三小龛奉启圣王及四氏神主两庑设学选立二师一曰讲解师一曰训诂师村中通事秀才及童幼皆从业于焉师生有舍庖廪有次人知向学争自濯磨改粗鄙之俗爲儒雅之风皆庙学之赐而吾村之盛迹也自村口而入行数十步有神庙曰上天妃宫嘉靖中册使郭汝霖所建寛不过数亩周围缭垣殿宇宏敞其正中爲天妃神堂其右爲关帝位座其左爲久米公议地凡中朝使者及一切渡海官民莫不赖天妃灵佑故使者皆谒庙行香立匾联以酬之庙东门之内有小院爲龙神庙香火亦盛至于首对奥山尾注大瀛出大门村别名望山翠登波上观海澜则游人之适情者多吟咏焉其天钟秀于兹以俟唐人之居而开百世之盛者欤不书所由使胜迹郁堙是贻唐荣之愧故记之中山赋有序国朝册使周煌臣煌言臣闻古者王人使于下国所以奖善忠宣上德也然若周秦八月常奏方言春秋五善兼称咨事入国而问俗陈诗以观风先王採焉以辨八方有由然矣臣昧道瞢学忝职史馆谬荷选择衔命琉球虑负明恩夙夜祇想臣谨案琉球介在海表自隋以来始见简策厯世而降史官㳂列名号而前明始通职贡至我朝恭顺有加前此奉使者多访揽殊俗笔之于书以识遐异而谐以声韵播之词章阙有间也臣汎剽单慧不自揣量輶轩所莅博考广搜或听覩所阅或诹询所及凡山川形势都邑宫室与夫典礼制度物产人风各附其俗摄其体统以成斯赋非敢务采色夸音声而已抑将庶几古诗之流合乎採风之意虽辞理野质不足以承高天之垂听宣册府以永留要惟慺慺之诚蕲以宣赞盛化光阐幽末故敢陈闻阙廷冒颜奏御伏惟万几闲燕赐观览焉臣煌无任惶悚屏营之至其辞曰惟大清百有十三载累盛光乎烈骏冠三五而登闳被万亿以赫震有飞车以禀朔或测水而纳賮散景耀以瞩幽胥砥砺而率顺于时百越之表大壑之东国曰琉球实惟海邦易世继祚禀于王朝以丐庸封我圣皇鉴乃稽旧章涣大号颁鹄缨降凤诏选使星于鸾坡载龙节于海峤肃奉皇灵遥临虎戸靺𩊂成围舳舻按部挂帆百尺之梢觇风五两之羽晷漏定辰南针指道马衔避旗阳侯应祷鸡笼之巅自闽五虎门放洋十一更见鸡笼山厯花瓶之岛花瓶屿近鸡笼问凫翼以霞征掣鲸波而电扫钓鱼之台自花瓶十更见钓鱼台渺若玦环黄尾赤尾钓鱼台四更见黄尾㠘十更见赤尾㠘泱漭其间姑米点墨自赤尾六更见姑米山马齿浮鬟马齿有东西二岛爲入琉门戸䞟涨截涧暨乎中山夫中山者兆基太古萌柢大荒洪蒙絪缊天孙启疆辟鼋鼍之居踞蛟龙之碛三男二女神人是宅厯万七千八百余年世更代易至于舜天乃卓荦而光赫中山世鑑云始有一男一女生于大荒白爲夫妇生三男伯爲王称天孙氏叔爲官三爲民二女昔三首六臂姊名君君爲天神妹名祝祝爲海神传二十五代厯万七千八百二年后因其臣利勇篡立日本人舜天爲浦添按司举兵讨之迺疆迺理既庶既繁胜国初建奉诏称藩明洪武五年遣行人杨载赍诏至国于中山王察度遣其弟表贡方物巴志中起中山自元延祐中国分爲三洪武中三王并封山南佐铺按司巴志灭三王奉其父爲王永乐二十年嗣位赐姓尚及冠服推亡固存随风乘流内附中原洎逢盛世归命一尊通冠冕于上国传带砺于外垣尔其地势则散涣夷陆㟪廆葳磈上当牛女分野斯在琉球分野与扬州吴越同属女牛星纪之次洲渚沇溶巖峻堀礨南北广斥袤延数倍施靡曼衍四百余里状如长虬浮乎积水隋使羽骑尉朱寛望其地形如虬浮水中故始曰流虬所以取类钖名职方附纪也芒芒黖黖呀叩相吞临崖周流四属无垠洪潮廻复澎濞雷奔修鲵妖蜃嘘噏云昏环以崇岛三十六所监抚镇之各岛酋长外岁遣监抚官莅之太平八里大岛各三员马齿二员余小岛各一员无有龃龉星罗綦布萦卫周御于是层渊爲池袭险爲阻铁沙限其门将至那覇港皆铁板沙金城崇其堵跨三省中山分山南山北爲三省以带垧指五岳国中辨岳八头岳隹楚岳名护岳恩纳岳爲五岳以镇宇茂区域之昄章按经途而即叙其山南则有兼城大里丰见城小禄眞壁佐敷振溪通谷曰具志头曰麻文仁曰喜屋武南隅之濒泊云城之玉泉在玉城村国王每岁祈雨于此蓊触石而云吐尊常雩于龙见应皇舞而兴雨山南省间切十二大里玉城丰见城小禄兼城高岭佐敷知念具志头麻文仁眞壁喜屋武其山北则归仁都会治始金武久志羽地旁带本部厯大宜味以暨国头维边陲之险棘极湫湄于阴陬山北省间切有九金武恩纳名护久志羽地今归仁本部大宜味国头若乃首里居中长世守器那霸泊津冕缓攸萃西原中城环列后蔽前倚久米唐荣之地三十六姓中朝之赐世举茂才敷纳明试乃有閟宫在真和志庙衣冠守祧是寄于左则南风之原东风之平澶漫靡迤拱向作屏于右则枕輢北谷结凑胜连与那有城具志有川越来美里繦属纚联中山省惟首异泊那霸久米四村不入间切眞和志南风原东风平西原浦添宜野湾中城北谷读谷山胜连与那城越来美里具志川其间切十四间切间切球音麻吃力译言府也之号三十有五绮绣相错唇齿相辅采地是颁世禄是取献𥡥纳秸以奉其主号爲村头者盖以百数虽伍保而一属等神州之小部要统辖之有定亦蜂屯而蚁聚其山则南起高岭隐辚郁律表以八头锷锷列列连冈乎国吉山名中瞻辨岳郁乎渐渐踞土中以偃蹇俯而观乎浦添眺恩纳之崛锜轶云雨而北起名护鞠其莪莪又林岑以𡼶嵯隹楚巍巍以造天日月经于岩㠋厯倒景而绝神焱厥高庆而不可乎弥度与夫仪间姑场七里万松龟山樱岛石火金峯皆山名运天屹𡿖在今归仁亦名运天砂岳辨华在大岭砂川海中一里许干青霄以飞翠吐丹气而爲霞比方壶与崑阆恍松乔之所家其陂泽有霸江爲中山咽喉两礟台夹峙玉湖即玉泉许田有湖在许田山下饶波在石火山下水东北流大荣通津在宇胜山下富藏长河在金武山下宛潬胶盭浃渫盘涡控清引浊灌注陂陀滈滈乎若星毕之下泽湄布濩而滂沱于是毛鱼布阵极小七八月朔前后五日出海余月则否文鳐戾空有翼能飞俗唿飞鱼海胆似猬背生刾如猬蠕蠕能运行鰝虾如龙大可一二尺形极似龙石鮔义手首圆下生八手针鱼淬锋头戴针亦名鱵文螺紫贝蛼螯玳瑁诡类殊质彩错锦缋振鬐奋甲拜浪扬风噞喁赑屃聱耴乎其中鸟则太和异鸡王母鸟凤鸟名一名王母鸟元鸟秋来燕常以七月至不巢人屋海鹰颷送白露日从日本随风飘至应期不爽容蕊雀名黑首麻石雀名白眉绿毛辨莫读史雀名亦唿莫读吏之异金羽翙古哈鲁雀名之仪𦒑𦐴颉颃随波刷盪濯翮珠洒鼓翅云飏沸卉軿訇来往于其上其兽则牛羊犬豕野猿山猪马不啮豆马终岁食青不识栈豆鹿乃化鱼六月沙鱼跃岸化爲鹿鹿长热亦化爲沙鱼其虫豸则蚯蚓寒唱蟋蟀春鸣毒虵添足蝎虎作声声洪如雀元螘腹水蚁腹有水花豹冬雷蚊四时皆有蜥蜴朱丹厥耀皑皑缘延榛莽趯踔洼隈尔乃臯泽玦圯林薮镺蔓异荂灌丛荣色晃炫煌扈扈更盛迭蒨馝馞四时肸蠁万变花则佛桑山丹石竹銕钱吉茄土名雷山花火凤人家墻上多植之以辟火帚桃帚桃似郁李而尤生猿莚一名山苏花青阳菊芳白露梅妍欢冬之花仙人之竿美人红名护香兰名护岳出兰吐芬扬烈宗生族茂抑若沉麝竞爇而馥郁触齅贝锦散彩而繁艳错绣其嘉卉则油树实不可食用以榨油铁树即凤尾蕉乌木红木鬭镂舒黄土名呀喇菩常盘染绿一名福木可染绿色梯姑吐棻叶大如柿每叶抽作品字形如花叶如紫木笔地分含毒地分有毒可药鱼古巴梯斯一名戊土悉达慈姑叶类桃子如葡萄深蓝色不可食福满卑结木高数尺叶似木槿而差小右纳高株树高三四丈花如黄石葵攒柯拏茎蔚若邓林输囷蚪蟠橚矗萧蔘或从风而鸣条或映日而乘阴连卷巖碕之岊羃苈潭渊之浔其果则枇杷迎春枇杷熟最早常以元日食新芭蕉结夏蕉实如手揸指一名甘露凤梨津润阿呾尼菓长旁刺其实名凤梨云即波罗密别种芝子圆写如橡栗而小一名储子又名椎子甘至满房实落被野陆献桃梅隰储蔗藕任土所丽亦莫不有其蔬则女蒡辛荞茯苓松露松根所产蕈麒麟鸡脚石花昆布俱海中苔藻之类各就其形似名瓜畴菜畦缜纷轧葱阳蓲阴敷随时代茁若其原野则畛畷鳞接坟衍瓜分百谷条畅荫翳铺棻山种豆而卒岁陇刈麦而方春黄粱当暑以登圃绿秧负霜而怀新土冬煖常以十月插秧其贿货则麻姑草簟大岛木棉麻姑即太平山大岛土名乌父世麻供蕉布于刀尺土人织蕉爲布流日本之镮鋋市用倭国寛永钱太平甘醖密林红黏廪栖北谷北谷多稻田之稻国榷宜野之盐宜野湾晒盐处其宝利珍怪则硫磺鸟岛所出红铜海螺石松有红白二种马齿人没水取之珊瑚交柯产自八重隐赈葳蒐精曜陆离诚节慎以经理良贾贸而咸宜若乃荒陬诡谲倜傥罔巳红日坠而生泉牧志村有泉相传见红日入地而生白沙化爲米金武村有千手院一僧泛海至大着神异民歌曰神人游子白沙化米石变金以筑宫谢名村有金宫察度王母行其地见石物皆黄金银其父取作金宫楼阁劒腾光而出水亲泊村有获剑溪是其幽遐极异旁魄衆态禹鼎之所不图山经之所不载倘神农之未知虽伯益其犹味乌可以叆霼其形仿像其概若乃观其内奥浮游中区丰蔚所盛惟王之都亘崇墉之䡾䡾越岑岭而特建标龙冈与虎崒近王宫左右石壁镌龙冈虎崒字託乔基之漫漫缭垣緜联峥嵘絫辑霞駮电烻皜曜赩歙通门四辟增崖临磴左启水门右顾久庆俱王城门名宏琏廓落蛮黝纠东极继世王府后爲继世门跨蹑于后其前则欢会西向欢会王府前门名义取朝宗中华日仰忠顺恪共瑞泉刻漏二门名俱欢会门内广福奉神俱近王殿内门名重闱洞出爌炾嶙峋霐寥𥦖以中处九房王殿九间俱西向环句而连栌累层构以庨豁赫昈昈以宏敷骈密石与雕磶互磊砢而相扶瓌材攒罗以丛倚仡戢孴而枝柱刊层平堂台飓是防木无绨锦土无壁珰广庭砥平连闼对廊用觐陪贰布教颁常于是波臣助理毗代作桢上自国相法司权衡大夫谒者庶务经营下逮百司登仕有程莪紫巾曳锦带戴华簪飞翠盖蹡蹡济济直事厅理以出入高门者衆矣徒观夫王城之外比屋连甍里巷四达街衢相经𤭁瓦茅薝竹帘篱屏亦有甲第当道横陌柱列樫木墻垒砺石戸设重版室布层席粉笺木壁渗绿界白匠斵之费动镪千百向翁毛马此是宅班列肆于辻山辻山在那霸女集地会日中而竞走集鱼虾而骈坒委懋迁于女手并所在任之重轻咸有戴而无负若巨鳌之冠山时疾趋而矫首济有无以常偏侈化居之充旱杂喧哗以隍呷浑袖幕而纷蹂若其旧俗良辰吉日始春终冬炫奇鬭巧以乐熙雍搫毬场岁初女子皆击毬板舞爲戏而珠飏惊雹响于月杖横巨板以对舞若飞仙之上举饫饮海滨士女缤纷丽服葱菁照水暎云抚花舟而竞渡犯巖渊以拔河旧录六月有月之夜士民皆拔河争胜鏦金鼓以扬旌栧惮夔龙而感蛟鼍乃迎祖师火炬炘炘秋而盆祭七月十三日夜家列火炬二以迎祖神十五日盆祭熛讹硕麟引大年以久在待广廷而拜月八月家家拜月谓可益寿罗蕡实于华笾焚椒兰之漨勃守天孙以键戸旧录白露先后三日守天孙惧毐螯之难逃奉粢饼而饷鬼臈日饷鬼饼谓獝狂之不可遭汲新潮探雪崎正三五九月妇女相率雪崎洞拜水神祈福飨巨石拜丛祠徘徊降灵君君祝祝天神颬颬厥臂有六宿麦既秀新谷既尝一日之腊御彼女王旧录国中有女王者王之宗属世由神选以相代五谷成时女王渡海至姑达隹山探其熟者嚼之各处乃敢获钲鼓响筝笛和太平唱落鴈歌落鴈笛曲梵呗激殷喽啰巫觋舞翩婆娑神迟迡福嵯莪膜拜贝蛮颜酡所以希钖羡乐嘉祐者汾沄沸渭于前故荒俗之缪讹也然其君子温恭明懿恪共典宪附丽皇极缘督自观望帝纮而北面严庶翼于等威隔归墟之渤潏凛天颜之不违尔乃干元圣节履端始辰清台授时之日职方贡篚之晨服其荒服蹈舞扬尘俨璇枢之遥烛爰端拜而称臣然后坐层台班土揖鞮鞻嘈吁囐喁翕习酌清醥以献寿曲跽而擎拳授饔饩以大飨亦命爵而割鲜尊卑欢乐轨物昭宣巳事而竣徧爲德焉及将奉禋祀献精诚豊融暗蔼介尔昭明搢守圭整皮弁拂石鼎以炷香诣木亭而馨荐望于山海偏隅所瞻貍沉疈辜徕祇綦严大川玉城知念久高率有攸报取血启毛中山世鑑久高岛知念大川玉城诸处春稻夏熟至今在彼春夏四度蜡祭慨霜露之既濡聿感物而增思省崇元之梵宇崇元寺即先王庙左间监司香火妥先灵而罔匮致敬恭于明神合羣祀以咸秩懋顾德而允怀祚多福以元吉若夫泉崎之宫俎豆莘莘命教后学释义菜是遵庠序既设典籍纷纭惇诲师傅于兹爲羣启发旧章校理同文于是生徒祁祁陶化染学习华音而训诂渐立志于礼乐苟不安于蠕蠢克兴道而慕义更渐摩而就将征茂德之广被是以丝纶下贲赫濯遐荒怀憓奉恩雍萧祇庄上舞下歌颁斌咸戾蹑踵接肩掎裳连襼稽颡树颔扶服蛾伏者莫不蒸圣风而草靡钦德音而丽奕世颁玉之仪既备币余之钖既逮登降宴饫式礼毋废乃复增修贡职仰答皇赉移珍来享倾城面内于斯之时疏俗同熙含和吐词颂圣人之在上庆沧屿之安流景昭光之振耀羌风翔兮云游环大瀛以爲家奄穷髪与重舌裁员峤之文锦佩瑶池之玉玦频伽鸣于元墀紪罽陈于紫闼焉独蛮陬隅仰辰光之末哉翰林院编修臣齐鲲工科给事中臣费钖章恭辑御书海表恭藩嘉庆五年赐王尚温诏勅嘉庆五年封王尚温诏奉天承运皇帝诏曰朕惟抚辰凝绩宅中恢柔远之经继世象贤裕后重承祧之选隷藩畿于属国鳀壑同风恢图域于遐陬鸿胪献款眷怀雁列律乃有民诞贲龙光昭哉嗣服尔琉球国壤分瀛峤职奉溟疆中山王世孙尚温率乃祖攸行笃前人成烈固圉克坚于申画世守封陲斋心夙拱于辰居遥通象译重洋候律轮年循奉賮之期百宿趋朝菉币効来庭之悃兹以序当缵服奏恳嗣封腾章循览夫畺臣秉节遄驰于海屿特遣正使翰林院修撰赵文楷副使内阁中书李鼎元赍诏往封尔爲琉球国中山王尔国臣工以曁士庶尚其辅乃王绥宁茅土殚竭葵忱践修厥猷厥邦厥民越时叙毋替朕命朕心朕德惟乃知于戏踰鲽水以褒封恩垂带砺钖龙纶而式典庆洽屏藩益励忠诚祇承诏示嘉庆五年七月十九日嘉庆五年封王尚温勅皇帝勅谕琉球国中山王世孙尚温惟尔远界瀛壖虔修琛贡嘉象贤于世守克笃忠贞绵燕誉于藩维夙昭恭顺兹以序膺主鬯表恳承祧赍壤奠以来庭敂畺臣而羾悃念箕裘之立范诒厥孙谋眷带砺之凝禧绳其祖武景风式典俾绥磐石之宗湛露覃煕允叶苞桑之繋特遣正使翰林院修撰赵文楷副使内阁中书李鼎元勅封尔爲琉球国中山王并赐尔及妃文币等物尔其敬承渥眷懋绍先猷益毖肫忱弥勤翼戴康乃心而顾乃德率由典常视尔师而宁尔邦愼固封守向风慕义聿膺褒渥于新纶守典承休遥奉声灵于奕叶钦哉特谕颁赐国王蟒缎二疋青綵縀三疋蓝綵縀三疋蓝素缎三疋闪縀二疋衣素缎二疋锦三疋纱四疋罗四疋绸四疋颁赐王妃青綵縀二疋蓝綵縀二疋粧縀一疋蓝縀素二疋闪缎一疋衣素縀二疋锦二疋纱四疋罗四疋嘉庆五年七月十九日嘉庆十三年封王尚灏诏奉天承运皇帝诏曰朕惟声教覃敷绥远懋柔怀之典藩维永固褒庸励翼戴之忱昭燕誉以凝禧箕裘载缵诣鸿胪而献款纶綍宜颁尔琉球国受职中华符分瀚岛承麻奕叶壤巩瀛壖中山王世孙尚灏迪惟前光用承家以开国绳其祖武能移孝以作忠严申画而拱紫宸金鳌奠海矢寅恭而将丹悃石鮔趋风共球勿懈于朝宗带砺允膺夫疆服兹以序当主鬯表恳嗣符特遣正使翰林院编修齐鲲副使工科给事中费钖章赍诏往封尔爲琉球国中山王尔国臣工以曁士庶其咸辅乃王益励恪恭永延祉祚绥爰有衆望协乎宜民宜人钦乃攸司勲懋乎维屏维翰翊皇图于清晏式孚三钖之崇褒保世守以敉宁长荷九重之渥眷故兹诰示咸使闻知嘉庆十三年八月初一日嘉庆十三年封王尚灏勅皇帝勅谕琉球国中山王世孙尚灏惟尔世隷藩维职修方贡象贤贞度迪仪矩于觿辰燕誉延光振英声于宝冑兹以系膺绍序诚吁求章敂关遥羾于鸿臣夐賮遄伸夫鲽水云疆宅宇虔赍葵表以胪忱水驿宣纶俾绍茅封而衍绪眷忠猷之世笃诒厥孙谋勗宠命以时忱昭哉嗣服特遣正使翰林院编修齐鲲副使工科给事中费钖章勅封尔爲琉球国中山王并赐尔及妃文币等物尔其祗承恩赉敬率典常聿膺荡节之新荣允副枫延之笃眷修其礼物摅夙悃于共球质尔人民迪前光于带砺绳武禀箕裘之训亮釆有邦承祧绥磐石之宗增修厥徳钦哉特谕颁赐国王蟒縀二疋青綵縀三疋蓝綵缎三疋蓝素缎三疋闪縀二疋衣素縀二疋锦三疋纱四疋罗四疋绸四疋颁赐王妃青綵縀二疋蓝綵縀二疋粧縀一疋蓝素縀二疋闪縀一疋衣素縀二疋锦二疋纱四疋罗四疋嘉庆十三年八月初一日追封故世子尚成制奉天承运皇帝制曰景风式典绍封兼阐夫幽光湛露覃禧钖类不忘于继序永孝思而请命载鉴葵枕眷忠顺以推恩允绥茅胙尔琉球国权署国事故世子尚成夙孚民望摄守藩疆以禀命之不融致恩纶之未被燕翼衍瀛壖之泽日笃不忘象贤绵带砺之休毋替厥服兹特追封尔爲琉球国中山王钖之诰命于戏龙光宠贲本支慰肯构之思鸿藻荣褒奕叶奉来庭之职克膺茂典永贲遗徽嘉庆十三年六月十五日谕祭文嘉庆五年谕祭故王尚穆文维嘉庆五年岁次庚申六月壬子朔越八日己未皇帝遣正使翰林院修撰赵文楷副使内阁中书李鼎元谕祭于故琉球国王尚穆之灵曰朕惟凤纶钖祚聿昭柔远之经龙节推恩弥茂饰终之礼分金符于樱岛世土增昌赐玉鬯于球阳天浆沛渥列爵既申之砺册悯逝应赉以龙章尔琉球国中山王尚穆继序惟庥效忠勿替境环溟渤诚每切于占风地近扶桑心常殷乎捧日阅四十三年之久笃矢臣忱择三十六姓之材恭同王会久荷中朝之宠应臻上寿之期何遽悼乎逝波宜优崇乎享醴兹加延赏追念前勲特举隆文用昭鉅典于戏式嘉乃德在远不遗瑞泉征衍泽之长新潮倍洁安里见御香之降古柏皆春庶享苾芬式光楹桷嘉庆十三年谕祭尚温文维嘉庆十三年岁次戊辰六月乙未朔越十有五日己酉皇帝遣正使翰林院编修齐鲲副使工科给事中费钖章谕祭于故琉球国王尚温之灵曰璆册膺符茅壤钖景风之胙圭卣赐醊椒馨推湛露之恩缅履海以疏封象胥典属拱垣以抒悃燕誉承庥守祧勿替乎云礽制帛用颁夫芬苾尔琉球国中山王尚温备藩溟澨禀朔天朝揆律序以占风爻闾列賮效崇朝之顺轨胪句来庭咨槎使于庚邮曾驰龙节览匦章之申达奄戢驹阴睇影榑桑指沧波而偕逝封题英簜赍丹诏以遐宣维嗣服之显荣宜饰终之稠渥聿崇妥侑懋举彛章于戏华屿分邦疆索巩寰瀛之福瑞泉衍派渊渟延奕禩之祥梴桷云遥璯莹如接式昭嘉荐冀克钦承谕祭故世子追封国王尚成文维嘉庆十三年岁次戊辰六月乙未朔越十有五日己酉皇帝遣正使翰林院编修齐鲲副使工科给事中费钖章谕祭于琉球国故世子追封国王尚成之灵曰藩条衍绪银题碧镂之封瀛峤推恩玉策金符之命缅瑞泉之世泽秀蔚波罗溯安里之宗支哲推冡嗣永念绳承之义特加轸卹之文尔琉球国故世子尚成令德象贤流光裕后身荷守祧之寄待命于朝序符当璧之名宜享面国纪象胥于鞮译久切来庭垂燕誉于邦家是称肯构龙章宠贲伫承湛露之华鹤驭长徂莫返逝川之驶属嗣孙之祇服将使节之荣颁聿新诞诰之仪益懋追封之典晋阶王号允恊国常于戏带砺长延用慰依光之愿箕裘有自无忘育德之庥顾几筵庶歆芬苾加封天后神号谕祭文嘉庆五年正月二十九日奉上谕沿海地方崇奉天后仰承灵佑垂历征显应溯查干隆二年加增神号四字嗣于二十二年五十三年两次各加增四字现在各洋面巡缉兵船及商船往来均赖神力庇佑着该衙门再议加增四字并着翰林院衙门撰拟祭文即交此次册封琉球正使赵文楷赍往福建敬谨致祭钦此内阁拟进钦定四字曰垂慈笃祜维嘉庆五年岁次庚申闰四月癸丑朔越祭日乙丑皇帝遣册封琉球国正使翰林院修撰赵文楷致祭于护国庇民妙灵昭应宏仁普济福佑羣生诚感咸孚显神赞顺天后之神曰惟神德冠用灵功叅昊縡诞英奇于宋代贞禀坤元资保障于闽疆信孚坎习钦兹神力翊我皇图涌澚泉而欢噪三军长岛而捷腾七日靖逆殄鳄鲛之暴助顺徕鱼鸟之祥屡佐鸿勲叠彰伟绩皇考高宗纯皇帝三加懿号载贲御诗湄洲展故里之词淮甸踵时禋之典用以答嘉贶显明威怀柔之义昭然佑相之符烁矣朕腃绥南服笃念洪庥报能御捍之功匪礼臣畺臣之请特修馨祀肆晋崇褒衆人之母曰慈来苏其后万年所受者祜合德于天饬册使以告虔冀渊祗之効职云旗默导哨巡迅扫鲸鲵星炬朗悬配渡稳移鹅鹳至于南海聪明正直之谓神康我兆民享祀妥侑以介福于戏迓颷车于瀛澨荐黄蕉丹荔以敶词恬波镜于沧流伫巩羽金支之来格懋申丰洁溥借灵长谕祭天后文维嘉庆五年岁次庚申五月壬午朔越祭日丙戌皇帝遣册封正使翰林院修撰赵文楷副使内阁中书李鼎元致祭于护国庇民妙灵昭应宏仁普济福佑羣生诚感咸孚显神赞顺垂慈笃祜天后之神曰惟神超蹟湄洲储灵闽峤肇祯图而表贶稽祀典以升禋溯赐额于宣和延光象宇洊加封于永乐覃恩惠瀛壖惟我朝远抚鹏溟怀柔徧德每册使遄临鲽国卫翊安行扬帆利涉之庥神所劳矣崇德报功之祀礼亦宜之驶劲旅于台湾夙资祥佑奉专祠于清口并晋褒称兹以赍诏球阳汛程溟涨特修昭荐冀溥灵征鳀壑平澜引星槎而远居麟洲候馆卫簜节以遥颁式是馨闻尚其歆格