元始天尊说功德法食往生经正统道藏三家本一卷洞真部本文类元始说功徳法食往生经尔时元始天尊与诸天圣衆天仙地仙三界官属五岳地司五帝水府北都罗酆善恶二童子游东方玉寳楼阁世界空青树下碧莲华上说十种因縁一千业报令诸法㑹生解脱心尔时天尊现大光明满彼世界见诸地狱饿鬼畜生头面焦烂身体火然刀轮劔锋苦毒彻天痛伤骨髓勐火焰天渇饮镕铜号呌𡨚债无有休息是时衆中普皆观见尔时有一真人名曰大慈大慧悲泣伤叹从座而起稽首歛容礼拜上告天尊伏愿圣慈特垂听览臣与法㑹诸衆及飞仙神仙等愍恤下界衆生伏愿天尊平等大慈如何救度尔时天尊黙黙良久方启慈颜举五明扇发大弘音乃答真人曰善哉善哉汝能广爲衆生启慈念今问此事令我应见汝等一㑹当须谛听天尊言三涂九府一百二十鄷都地狱有诸衆生不修真道死入长夜魂爲下鬼沉沦恶趣愍叹而作颂曰泠泠甘露滋法味难思议骞香流七真㝠㝠何生疑受此法食者生天登紫微福田髙巍巍供施令清净一切有爲事普皆成代命拔汝三涂苦施汝九玄庆临当受食时诸天皆讃咏寒庭多悲苦回心礼元皇女青灵寳符中山真帝书一念昇太清再念归太无功归九幽下旋旋生紫虚天尊曰施食与亡者不可思议是诸亡魂是男是女当比饱满各得离苦解脱受生清凉莲华座永得脱离是时天尊重宣偈曰功徳不思议行者膺福报施与法食餐永生安乐道尔时天尊说是偈巳应诸所见地狱寻声消散是诸幽魂随愿往生大慈大慧真人及诸法㑹等衆咸皆欢喜踊跃五体投地作礼而退信受奉行元始说功徳法食往生经