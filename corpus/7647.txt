羯磨仪式X卍XXX序羯磨者乃如来金口亲宣之法也所谓僧法对首心念而巳总则唯此三门广有一百八十四种念其力则能浣染为净详其功则能成济事缘后之行者惟须秉白如法即合佛制其或颠倒错脱便名非法也律云正法住灭在于斯矣哀今之世谁是其人奇哉大导师华山见月老和尚是也续佛祖将颓之绪起南山巳坠之纲发明止作垂范后昆法门屏翰巍乎荡乎诚不可涯量也虽然若无承秉何益来学幸有昭庆宜洁大师为其嗣也志坚根利记录无遗佛法大海水流入阿难心不是过也先出香乳记兼通大小今集羯磨仪别为僧尼其间事事尽理法法依制果能依教奉行则知灵山一会俨然未散也适以惠予阅之不胜雀跃是仪兴则佛法兴是仪灭则佛法灭矣然时丁末运法道下衰匪仗毗尼则佛法奚能光显而僧伽何所统摄耶以是而经纶之则能于五浊恶世说此难信之法而现优昙于后五百岁矣因观喜赞叹而为之序康熈已卯春上元节旦慈云灌顶行者续法合十题X羯磨仪式缘起古杭昭庆万寿戒坛传律沙门书玉述毗尼源委止作功能律藏载之详矣唐南山宗主澄照圣师念律海渊深学人难探故于四分广律撮略正文诸部毗尼採摭要义类聚编之就其时用题云四分律删补随机羯磨于中定淆讹决是非纲宗立矣宋昭庆允堪律师出会正记灵芝元照律师以圆意作资持记似与会正殊途实乃同推南山之意而上合佛祖之心如折金杖金体无失者也嗣后分灯各帜法渐式微布萨羯磨寂无闻矣于戏愈远而愈迷其本益久而益失其真焉明万历间吾祖翁古心律师乘愿而来礼见文殊指授戒法中兴三昧师祖承之大振寰宇皇清顺治乙酉本师见月老和尚继席宝华翻阅全藏考核毗尼撰止持会集以明四分戒本註作持续释用解随机羯磨安居自恣布萨羯磨事事遵行复还旧制时人皆称为南山再世也己未春老人掩室典诰具存辨僧事时犹未精悉谚云方饮多未若临症多始知人在则易人亡则难故观者咸为慨叹时同门颛一律师与余共相论曰禅门X有列祖提纲讲家有台贤教义吾宗若得出一部羯磨仪式则一切作法等事不致于生疎茫昧矣然道必有本学必有宗先老人之弘范为后学之成规也余曰和尚可出此书流益将来作人天眼目颛曰吾年衰迈神智昏矣尔在茂龄正应努力虽识见肤浅学术荒芜当法门大事顿忘鄙陋因之凝想先老人说法规模或值一二疑难处请益于耆宿再将作持续释一一体会便学先型竝在耳目矣于是录成羯磨仪式以为自新要务二十年来不授梨枣者意欲参考于无尽也迩因抄写纷纭瓜爪混杂羣弟子怂慂刊之故又研磨再四补失删繁将时事与非时事分开上下两卷以便检讨虽律宗纲要不在于兹而作办之体大略备矣壁如镕金之法必在火铸器之方必在模金无火则不化器无模则不成佛法亦若是也浣染成净须假羯磨感发殷心要借仪式缘成则彼此事辨缘坏则能所皆非若无仪式作辨谁稽羯磨由此虗设也或曰明此仪式能秉羯磨则律藏作持不须检矣余曰律藏大部总也随机羯磨别也作持续释详也羯磨仪式略也如是或总或别或详或略随机行用竝为法要既学律宗必须博究毗尼深明大部乌可得少为足者耶或又曰何不揣本而齐末乎余曰入海算波岂不难哉今以一滴微波穷尽全潮瀛渤诚易易也斯文不其然乎X以事习仪因仪立事俾诸覧者从末以推其本㴑流而寻其源严净毗尼弘范三界未尝不以此为一助也板刻既成爰笔为叙旹康熈三十七年十月望旦羯磨仪式凡例是书大要以佛僧作法为题如律辨事为目盖佛祖作辨于先必有仪式垂后奕叶相承令法久住今依律集仪以资来学喻海一滴略被初机律中所明一百八十四种羯磨各有成济之功其出内兴废作持详释今文分二十篇二百十四法此但约法被事就其时用云尔毗尼属事有乎二十一者时事谓忏摩布萨安居自恣以时而作故二者非时事谓一切成善治罚羯磨有无不定故然羯磨虽多此二摄尽今以上卷明时事开为十篇下卷明非时事亦开十篇若欲作法便于检讨时事十篇中法开九十五条非时事十篇中法开百十九条斯亦随其事法大小以分原无定X例未展卷前先目录者令人略知梗概然后委明枝叶故开卷至终先标章次出文俱大字行仪引证竝细註眉目若能清白脉络自然贯通矣羯磨乃如来制度之法主法者是代佛能说之人唿召者是受佛所教之众是故羯磨仪文主法开导之语唿召礼跪之词竝书于顶格其余附明者皆低一字以俟参证仪中能秉之法以作持为主所作之处宜华山为例但处有不同可以更移而羯磨仪法定不可易也作法辨事名为羯磨承先启后故曰仪式住持正法全在羯磨秉宜如式方合圣制少有乖违便名非法是故佛言有秉羯磨及如说行者斯则名为正法久住也若作羯磨不如白法作白不如羯磨法作羯磨如是渐令正法疾灭矣后之行者当随顺文句勿令增减违法毗尼当如是学羯磨乃比丘要务一切僧事依之而成若非羯磨作法不成矣凡为羯磨者必须五夏依学毗尼晓了开遮持犯方堪秉白故律云若不能诵白羯磨终身不得离依止也宜诫勉之羯磨仪式凡例X羯磨仪式目录上卷时事第一黑白忏摩篇先明悔过法如律审戒法上殿礼佛法呈罪称量法第二半月布萨篇先知净住法起缘说戒法净堂敷座法整仪入众法请师陞座法诫敕小众法问和行筹法白时诵戒法续诵大乘法难缘略说法对首说戒法心念说戒法集结小界法说巳解界法第三受筹结夏篇洒扫敷座法安详聚集法次序迎请法礼拜归位法集白差使法日行舍罗法第四依止安居篇鸣椎集众法拈香礼佛法对首安居法X註明日课法序记腊次法心念遥依法请依止师法第五悔过修净篇亲临审戒法具仪呈课法第六自恣解夏篇如制採艹法问缘索欲法敷座请师法集僧作辨法差受自恣法行艹敷座法白僧随意法遵敷结示法难缘略说法展转忆念法一人心念法第七德衣授受篇敷设集僧法问答和白法差人持衣法羯磨付託法张衣示众法为僧授受法四人受衣法三人受衣法对首受衣法独受德衣法第八出衣遮利篇净堂集众法呈衣复上法问答所成法单白出衣法严禁五事法称量施衣法三二独舍法第九舍受衣药篇正舍三衣法正受三衣法X权受从衣法舍尼师坛法受尼师坛法舍钵多罗法受钵多罗法证受三药法请净施主法衣药说净法尼受二衣法勤䇿舍衣法勤䇿受衣法第十心念舍受篇念舍三衣法念受三衣法念舍坐具法念受坐具法念舍应器法念受应器法念受三药法长衣说净法下卷非时事第一结解诸界篇预瞻标相法集僧结界法作前方便法先结戒场法正结大界法量结摄衣法有缘解界法第二受日出界篇鸣椎集众法呈情乞假法问答所成法称量允可法警示出界法对首受日法听受残夜法心念受日法X念受残夜法第三处分亡物篇如律集众法舍物与僧法集僧答问法量功赏德法还施亡物法差人处分法羯磨付物法示物轻重法称量估价法施无衣人法四人真分法三二人分法心念取物法第四与覆藏行篇初与但覆藏羯磨露非方便法鸣椎集众法呈白犯缘法乞允羯磨法问答所成法考察从生法屏除小罪法僧与羯磨法夺五七事法白僧行行法谕防八事法布萨白僧法白僧停行法代白停行法白僧起行法二与覆藏本日治羯磨初有覆本日治法第五与摩那埵篇初与无覆摩那埵羯磨二与有覆摩那埵羯磨X先白行满法正乞意喜法当与羯磨法白僧行行法日日白僧法三与摩那埵本日治羯磨四与坏覆藏及坏摩那埵本日治羯磨第六行满出罪篇初与但行摩那埵出罪羯磨如律集僧法呈白行满法求僧与法法羯磨拔罪法开导守持法二与不坏覆藏不坏摩那埵出罪羯磨三与坏覆藏及坏摩那埵出罪羯磨四与坏覆藏不坏摩那埵出罪羯磨五与不坏覆藏坏摩那埵出罪羯磨第七忏偷兰遮篇初主品僧中忏露罪集从法从僧乞忏法请师忏悔法答问所成法白僧忍可法检校八品法屏除小罪法忏主回复法正忏偷兰法二中品向四比丘忏礼请忏主法忏主白众法三下品对一比丘忏X第八忏波逸提篇先忏舍堕乞求露罪法知时集众法呈白犯缘法舍本犯财法从僧乞忏法集僧作辨法受请白僧法考察从生法屏除小罪法僧中舍堕法开导责心法即座还衣法有缘转付法经宿还衣法四三人忏法对首忏衣法后忏单堕先忏从生法次忏默妄语后舍本堕法第九忏可呵法篇分别罪体法请师悔过法第十忏突吉罗篇初除故作法次除悞作法羯磨仪式目录X羯磨仪式卷上清古杭昭庆万寿戒坛传律沙门书玉编时事第一黑白忏摩篇初先明悔过法梵语忏摩此翻悔过谓犯罪之人应如法悔过也本云阿钵底提舍那阿钵底是罪提舍那是说应云说罪谓自知有罪当向清净比丘倾心吐露如实而说也又云忏悔忏是西音悔是东语此乃华梵双众也天台光明释忏悔品不辨华梵但直释云忏者首也悔者伏也如世人得罪于王伏欵顺从不敢违逆不逆为伏顺从为首应云首伏犯戒之人亦复如是必须生大惭愧具大怖畏伏欵三宝足下直心发露顺从僧教依法忏悔也义净律师云忏磨者西音忍义西国人误触彼身云忏磨意是请恕愿勿嗔责此方误传久矣难可改张谓顺此土之方规故即云忏摩乃大同小异也应法师云忏讹略也书无忏字正言又摩此云忍谓容X我恕罪也律中正名忏悔忏名白法悔名黑法谓黑法须悔而勿作白法须企面尚之取舍合论故言忏悔又忏名修来悔名改往谓往日所作不善法鄙而恶之誓不再作故名为悔往日所弃一切善法今日巳去誓愿勤修故名为忏弃往求来故名忏悔又忏名披陈众失发露过咎不敢隐讳悔名断相续心厌悔舍离能作所作合弃故言忏悔又翻云浣染成净此乃以喻而显法也大集经云譬如百年垢秽之衣若能一日尽心浣洁以人工力故即得鲜净忏悔亦然假使百劫世中所集诸不善业若能一日洗心发露恳切忏悔者以佛法力故所有诸罪即得消灭故名浣染成净也又忏者名惭悔者名愧惭则惭天愧则愧人人见其显天见其冥冥细显麤麤细皆恶故当生重惭愧至诚忏悔净名疏云今明罪灭有三一依毗尼门作法忏灭违无作罪二依定门观相忏灭性罪三依慧门观无生忏灭妄想罪复次违无作罪障戒性罪障定妄想罪障慧然慧由定发定由戒生今作法忏虽性罪不灭而得清净尸罗发生定慧是故特须尊重于戒而诸福中忏悔为最故论云大石虽重假舟航力彼岸可登针芥虽微不借人持莫能远去犯者亦然不怕罪重业深但能惭愧改革即得身心清净只恐小过微愆不肯倾心吐露而地狱罪苦终不能除故经云有惭愧者可名为人X若不惭愧与诸禽兽不相异也二如律审戒法准根本律云若一界内惟比丘共住者遇白半月于十四日先忏摩如黑半月在二十日斯有二义一者律制犯者不得诵戒亦不得闻戒犯者不得向犯者发露犯者亦不得受犯者忏悔故制于布萨之前令尽集法堂如律预问大众决疑自他两利二者犯罪之人于布萨时发露忏悔仍恐羁迟说戒听众疲劳故预立此法也同居大众若于五篇戒相中轻重有犯者当以惭愧水洗浴识尘执发露刀割覆藏网凭僧先悔令戒身具足清净布萨此乃是仗众僧拔苦以见戒和同修也若有智慧人才犯之时即生惶怖稽首三宝前倾倒过咎志心忏悔不待临时审问也律云时分将至知事人应差求寂或年少比丘诣羯磨堂扫洒令净敷座然灯于正座后傍设一小桌书记候录人事仍恐名同事异以便详察至初夜分开大静时接揵搥知事人唿云诸沙弥次第进堂闻磬声顶礼三拜撩衣问讯长跪合掌羯磨师抚尺云诸沙弥汝等既舍五欲亲缘受持支禁戒为佛弟子号曰息慈理宜严护身口业道过非精学随律威仪教法戒体若净众善方生少有染污至道难入今乃半月布萨之前大僧集会忏悔之际汝等各将本所受持戒品应当谛审忖思从前半月审戒以来乃至于今十日中若有犯者向我一一说露以便依律作法浣染成净若有犯而不言者则自欺增罪非释种子抚尺问云诸沙弥第一不杀生戒有犯否无第二不偷盗戒有犯否第三不婬欲戒有犯否第四不妄语戒有犯否第五不饮酒戒有犯否X第六不着香花鬘不香油涂身戒有犯否第七不歌舞倡伎不往观听戒有犯否第八不坐高广大床戒有犯否第九不非时食戒有犯否第十不捉持生像金银宝物戒于中一一有犯否戒既然无犯可称清净沙弥作礼而退一拜起具问讯次第出堂上殿俟候随大众礼佛座上抚尺云菩萨沙弥谛听我今问汝菩萨十重四十八轻戒相应当如实而答抚尺问云第一杀戒有犯否无第二盗戒有犯否第三婬戒有犯否第四妄语戒有犯否第五沽酒戒有犯否第六说四众过戒有犯否第七自赞毁他戒有犯否第八悭惜加毁戒有犯否第九嗔心不受悔戒有犯否第十谤三宝戒有犯否十重戒既然无犯我今更问汝四十八轻应当如实而答X抚尺云第一不敬师友戒有犯否第二饮酒戒有犯否第三食肉戒有犯否第四食五辛戒有犯否第五不教悔罪戒有犯否乃至第四十八不破法戒于中一一有犯否轻重戒相既然无犯可称清净菩萨沙弥作礼而退知事人唿云一拜起具问讯上殿去候大众同礼佛羯磨师抚尺云僧集否僧巳集和合否和合未受具戒者出否巳出是中无有未受具戒者僧今和合何所作为忏悔羯磨抚尺云诸大德今乃半月未布萨之先我等和集一处人各抚臆自忖三思从前半月诵戒以来乃至于今十日中若有干犯佛制污染戒身者当生惭愧速求清净向我直言发露切勿覆隐故未曾有经云前心作恶如云覆日后心起善如炬消暗是知净染由心忏悔凭律若不能生深信之心具大怖之念纵佛在世亦难忏除诸大德汝等愿净五篇成就五分法身冀严三聚不系三界生死者有犯则出众说过无犯则端立默然知诸大德清净今问诸大德是中有犯者否忏悔功德殊胜行送师传不劳三上殿礼佛法普贤王菩萨摩诃萨南无本师释迦牟尼佛南无文殊师利菩萨南无弥勒菩萨南无十方诸佛南无十方菩萨摩诃萨四呈罪称量法昨夜忏悔堂中有大德犯事发露呈白和尚第二半月布萨篇初先知净住法律云布萨者即说戒也秦言善宿南山云净住谓清净身心如戒而住也摩得勒伽论云云何名布萨义谓舍诸恶不善法证得白净法究竟梵行事故名布萨义十诵律云布萨法者半月半月诸比丘和合一处筹量自身昼作何罪夜作何罪犯与不犯若有过者即应舍离忏悔安住善法故根本律中半月说戒名曰长净义净律师云每于黑白半月日日之中须以日数告众令知或上座曰或知事人云诸大德今是月几日此有二义一为知褒洒陀时二为防俗人来问以便答故所言褒X洒者是长养义陀是持义由集众说戒能长养善法持自心故善见律云云何得知正法久住佛言布萨法不坏是二起缘说戒法按说戒揵度云佛在罗阅城时诸外道月八日十四日十五日诸人往来共为亲友给与欣食极相爱念瓶沙王登楼遥见问知其由王即下楼往礼世尊白所见事愿佛令诸比丘亦三时聚会我及羣臣亦来聚会佛即允巳王辞礼去佛告诸比丘从今以去听汝等三时集会彼时但是说法未曾说戒后于异时佛在静处作是思惟我今为诸比丘结戒应说波罗提木叉中有信心新受戒比丘未得闻戒不知当云何学戒我今宁可听诸比丘集在一处说波罗提木叉毗尼母论云佛在世时听诸比丘日日说戒皆生疲厌心囚集会疲极故如来闻巳即集僧告言自今巳去听诸比丘半月半月日和集说戒尔时有一住处说戒僧坊既大远者不闻佛告诸比丘若坊大僧多者听敷座正中说戒当高声朗诵使得闻之时诸比丘用歌音诵戒佛言不应尔但高声了了诵之歌音诵戒有五种过失一者未入道迹之人闻音染着二者为世人所嫌三者与世人歌调无异四者妨废行道五者妨入定第二分云时布萨日有一比丘入房闭户而眠诸比丘说戒巳起座而去时眠比丘闻X声即起问言诸大德欲何处去将非往作布萨耶诸比丘报言我等说戒巳归来汝向在何处答言我在房中闭户眠耳诸比丘往白世尊佛言不得白日在房中睡眠说戒日听上座于小食大食上作白巳然后诵戒结过齐未受戒者先起座客师先请回大德僧听今月十日布萨白众僧于集处诵戒大德菩萨僧听今月十日布萨白菩萨众于集佛殿诵菩萨戒三净堂敷座法说戒揵度云于布萨日为上座者当教年少比丘扫洒敷座其座有二种一是高座二是低座其高座上宜列香花备灯火预防夜暗具水器于中分二一是洗足瓶二是洗手盆具舍罗以上等物若上座不教年少比丘辨者突吉罗教而不依者亦突吉罗如上具巳受欲者回时至打揵椎萨婆多论云夫集僧揵椎必有常准不得互易四整仪入众法五请师陞座法诸师请坐六诫勅小众法诸沙弥次第进堂闻磬声顶礼三拜问讯长跪合掌座上抚尺云诸沙弥谛听人身难得戒法难逢时光易过道业难成汝等各净身口意勤学经律论谨慎莫放逸依教奉行既能依教奉行作礼而退一拜起具问讯次第出堂菩萨沙弥候诵梵网经来听香云盖菩萨摩诃萨南无本师释迦牟尼佛别解脱经难得闻经于无量俱胝劫读诵受持亦如是如说行者更难遇七问和行筹法僧集否僧巳集和合否和合未受具戒者出否X巳出是中无有未受具戒者不来诸比丘说欲及清净有否大德一心念我比丘如法僧事与欲清净大德一心念我比丘与众多比丘受欲清净彼X及我身如法僧事与欲清净有大德僧听众多比丘我受彼欲清净彼如法僧事与欲清净善尔谁遗比丘尼来请教诫此处无尼来请教诫有大德僧听处比丘尼僧和合僧差比丘尼半月半月顶礼比丘僧足与清净欲求请教授尼人大德慈济能教授比丘尼否上座堪能僧今和合何所作为差教授比丘尼人羯磨大德僧听若僧时到僧忍听僧差比丘教授比X丘尼白如是大德僧听僧差比丘教授比丘尼谁诸长老忍僧差比丘教授比丘尼者默然谁不忍者说僧巳忍差比丘教授比丘尼竟僧忍默然故是事如是持大德慈济能教授比丘尼僧尅何期时屈降彼处愿垂示谕以便闻知候迎众中谁能教授比丘尼我比丘堪能我徧问众僧无有堪能者座上告云汝今为比丘尼请教诫者我巳问僧此众无堪能教诫人明日尼来问可否时当如我语报言昨日为尼僧中请教诫师众无堪任者上座如律巳为汝等传宣略教诫勅尔比丘尼僧精勤行道谨慎莫放逸尔此处无尼来请教诫伹有礼僧足者唤进来诸比丘尼次第进堂问讯展大具闻磬声顶礼X三拜问讯长跪合掌座上抚尺云诸比丘尼谛听今乃半月布萨之期颁宣五篇圣章生善灭恶之日庆闻二部律与此是非僧不与之地受具方得序趺尔等以戒为师依戒而住精勤行道谨慎莫放逸顶戴受持既能顶戴受持作礼而退一拜起具问讯欲说戒者应当先行舍罗众中巳受差者出班为僧作法大德僧听若僧时到僧忍听僧差比丘为僧行舍罗白如是大德僧听僧差比丘为僧行舍罗谁诸长老忍僧差比丘为僧行舍罗者默然谁不忍者说僧巳忍差比丘为僧行舍罗竟僧忍默然故是事如是持大德僧听若僧时到僧忍听我比丘比丘为僧行舍罗白如是康熈年分第几半月布萨座中比丘人为僧行舍罗竟善尔行行的进来闻磬声顶礼三拜两边合掌众僧巳知如法行持尔僧今和合何所作为诵戒羯磨既诵戒羯磨应当先行舍罗众中巳受差者起座为僧作法八白时诵戒法大德僧听今月十日众僧说戒若僧时到僧忍听和合说戒白如是和尚说今日有事广大略小广小略大抚尺云诸大德春分三月日为一时半月日巳过少一夜余有夜两月半日在老死至近佛法欲灭诸大德为得道故一心勤求精进所以者何诸佛一心勤求精进故得阿耨多罗三藐三菩提何况余善法各趂强徤时努力勤修善如何不求道安可须待老欲何乐乎是日巳过命亦随减如少水鱼斯有何乐诸大德我今欲说波罗提木叉戒汝等谛听善思念之若自知有犯者即应白忏悔不犯者默然默然者知诸大德清净若有他问者亦如是答如是比丘在众中乃至三问忆念有罪不忏悔者得故妄语罪故妄语者佛说障道法若彼比丘忆念有罪欲求清净X者应忏悔忏悔得安乐诸大德我巳说戒经序今问诸大德是中清净否诸大德是中清净默然故是事如是持四波罗夷十三僧伽婆尸沙二不定三十尼萨耆波逸提诸大德是法僧常闻半月半月九十波逸提四波罗提提舍尼众学戒七灭诤说戒经中来今问诸大德是中清净否诸大德是中清净默然故是事如是持送师传归寮不劳X九续诵大乘法香云盖菩萨摩诃萨南无千华台上卢舍那佛无上甚深微妙法百千万劫难遭遇我今见闻得受持愿解如来真实义抚尺问云菩萨比丘僧集否菩萨比丘僧巳集和合否和合未受菩萨戒者出否此中无有未受菩萨戒者巳出不来诸菩萨比丘说欲及清净有否有僧今和合何所作为诵菩萨戒羯磨大德菩萨僧听今月十日布萨若僧时到僧忍听和合诵菩萨戒白如是X抚尺云诸佛子等合掌至心听我今欲说诸佛大戒序众集默然听自知有罪当忏悔忏悔则安乐不忏悔罪益深无罪者默然默然故当知众清净诸大德谛听佛灭度后于像法中应当尊敬波罗提木叉波罗提木叉者即是此戒持此戒者如暗遇明如贫得宝如病者得瘥如囚系出狱如远行者得归当知此戒则是众等大师若佛住世无异此也怖心难生善心难发故经云勿轻小罪以为无殃水滴虽微渐盈大器剎那造罪殃堕无间一失人身万劫不复壮色不停犹如奔马人命无常过于山水今日虽存明亦难保众等各各一心勤修精进慎勿懈怠懒堕睡眠纵意夜即摄心存念三宝莫以空过徒设疲劳后生深悔众等各各一心谨依此戒如法修行应当学归命卢舍那十方金刚佛亦礼前论主当觉慈氏尊今说三聚戒菩萨咸共听戒如大明灯能消长夜暗戒如珍宝镜照法尽无余戒如摩尼珠雨物济贫穷离世速成佛惟惟法为最是故诸菩萨应当勤护持诸大德我巳说菩萨戒序竟今问诸大德是中清净否诸大德是中清净默然故是事如是持佛说梵网经菩萨心地品之下佛告诸佛子言有十重波罗提木叉若受菩萨戒不诵此戒者非菩萨非佛种子我亦如是诵一切菩萨巳学一切菩萨当学一切菩萨今学我巳略说菩萨波罗提木叉相貌应当学敬心奉持第一杀戒第二盗戒第三婬戒第四妄语戒第五沽酒戒第六说四众过戒第七自赞毁他戒第八悭惜加毁戒第九瞋心不受悔戒第十谤三宝戒如是十戒应当学敬心奉持八万威仪品当广明今问诸大德是中清净否诸大德是中清净默然故是事如是持佛告诸菩萨言巳说十波罗提木叉竟四十八轻今当说第一不敬师友戒第二饮酒戒第三食肉戒第四食五辛戒第五不教悔罪戒第六不供给请法戒第七懈怠不听法戒第八背大向小戒第九不看病戒第十畜杀众生具戒如是十戒应当学敬心奉持下六度品中广明今问诸大德是中清净否诸大德是中清净默然故是事如是持X第十一国使戒第十二贩卖戒第十三谤毁戒第十四放火焚烧戒第十五僻教戒第十六为利倒说戒第十七恃势乞求戒第十八无解作师戒第十九两舌戒第二十不行放救戒如是十戒应当学敬心奉持灭罪品中广明一一戒相今问诸大德是中清净否诸大德是中清净默然故是事如是持第二十一瞋打报讐戒第二十二憍慢不请法戒第二十三憍慢僻说戒第二十四不习学佛戒第二十五不善知众戒第二十六独受利养戒第二十七受别请戒第二十八别请僧戒第二十九邪命自活戒第三十不敬好时戒如是十戒应当学敬心奉持制戒品中广明今问诸大德是中清净否诸大德是中清净默然故是事如是持第三十一不行救赎戒第三十二损害众生戒第三十三邪业觉观戒第三十四暂念小乘戒第三十五不发愿戒第三十六不发誓戒第三十七冐难游行戒第三十八乖尊卑次序戒第三十九不修福慧戒如是九戒应当学敬心奉持梵坛品当广明今问诸大德是中清净否诸大德是中清净默然故是事如是持X第四十拣择授戒戒第四十一为利作师戒第四十二为恶人说戒戒第四十三无慙受施戒第四十四不供养经典戒第四十五不化众生戒第四十六说法不如法戒第四十七非法制限戒第四十八破法戒如是九戒应当学敬心奉持今问诸大德是中清净否诸大德是中清净默然故是事如是持南无千华台上卢舍那佛诵戒功德殊胜行十难缘略说法诸大德今月十日布萨时各正身口意莫放逸告清净法大德僧听我比丘清净十一对首说戒法二大德忆念今僧十日说戒我清净十二心念说戒法今僧十日说戒我清净十三集结小界法大德僧听今有尔许比丘集若僧时到僧忍听结小界白如是大德僧听今有尔许比丘集结小界谁诸长老忍尔许比丘集结小界者默然谁不忍者说僧巳忍听尔许比丘集结小界竟僧忍默然故是事如是持十四说巳解界法僧集和合未受具戒者出僧今何所作为解界羯磨大德僧听今有尔许比丘集若僧时到僧忍听解此处小界白如是大德僧听今有尔许比丘集解此处小界谁诸长老忍僧解此处小界者默然谁不忍者说僧巳忍解此处小界竟僧忍默然故是事如是持律云非羯磨地行僧事者得越毗尼罪僧事巳毕小界不解而去者突吉罗第三受筹结夏篇初洒扫敷座法诸大德明日僧伽作夏安居所有诸事咸应思念二安详聚集法三次序迎请法四礼拜归位法和尚云至诚作观礼拜求诸佛菩萨慈悲加被九旬之中精勤辨道无诸魔障转身向下问讯韦䭾和尚云至诚问讯愿为拥护使我等内魔无娆外障潜消转身向上顶礼和尚三拜礼佛礼佛一拜和尚云各序坐今差大德大德行筹大德大德收筹我今集僧后次第作法五集白差使法僧集否僧巳集和合否和合未受具戒者出否是中无有未受具戒者不来诸比丘说欲有否有大德僧听众多比丘我受彼欲彼如法僧事与欲受筹善尔僧今和合何所作为受筹羯磨和尚云作法者白X大德僧伽听今僧伽十六日欲作夏安居若僧伽时至听者僧伽应许僧伽今日受筹明日安居白如是六白行舍罗法康熈年夏三月安居会上中天教主本师释迦牟尼佛受第一筹X诸沙弥次第而进闻磬声顶礼三拜起具问讯康熈年夏三月安居会上护法韦䭾尊天受最后筹康熈年夏三月安居会上座中比丘百十人沙弥为僧行舍罗竟善尔和尚示云同居大众巳知此处今夏有若干人安居以后诵戒期中不必行筹了各人收摄身心九旬之中努力为道受筹巳竟念偈回向受筹功德殊胜行大众到方丈顶礼和尚免礼各回第四依止安居篇初鸣椎集众法二拈香礼佛法炉香作爇和尚云至诚礼拜恳祷诸佛愿慈光加被夏中精进修行韦䭾天将普眼菩萨摩诃萨摩诃般若波罗蜜和尚云至诚问讯仰祈护祐使我等九旬修道魔障潜消顶礼和尚三拜往方丈顶礼和尚免礼一拜此所谓依止律师求其指引一切时中所作所为修道用心之法和尚云各人次序来安居首领在外大家照管三对首安居法初依处不依人依处不依人者谓主法者及诸知律之上座也大凡主司律法之人为众所依位居师承不类余众上座乃众中之领袖是知法之尊宿虽不主法非依学辈是以安居问答少异谓但可依处而不依人也若不别列仪式则临时无有定据倘自谓居尊不向他人对首白辞则不名结夏云何自恣云何算腊若自作心念安居律制有人不得所以对首安居法不可缺也惟不问依人为异故尔应如X是作主法者先应安居巳然后受他安居大德一心念我比丘今依僧伽蓝前三月夏安居善尔次依处必依人依处依人者谓不知律法之上座及弟子也本律云夏中当依第五律师一诵戒序乃至三十事二诵戒序乃至九十事三广诵戒毗尼四广诵二部戒毗尼五广诵毗尼若违波逸提余时当依四种律师违者突吉罗根本律云若苾蒭善明三藏证会三明巳除三垢未满五夏亦须依止帅若生年八十满六十夏于别解脱经未曾读诵不了其义亦须依止小者行弟子法惟除礼拜十诵律云若复受戒多岁不知比丘法者应尽形寿依止他住X则知如是之人皆不可不依人安居也大德一心念我比丘今依僧伽蓝前三月夏安居知莫放逸受持依谁持律者依某某律师有疑当往问尔大众向上排班礼谢和尚三拜一拜免礼X四註明日课法五序记腊次法六心念遥依法时诸比丘住处无所依人不知当云何往白世尊佛言若无所依之人应心念安居七日得往还处遥依人我比丘今依处僧伽蓝前三月夏安居遥依律师七请依止师法受戒揵度云若新受具者应恒依和尚顺其教授学持毗尼时有比丘和尚命终若休道若决意出界外以无人教授故种种破戒作非威仪佛言听X有阿阇黎当求依止如和尚法阿阇黎看弟子如子想弟子看阿阇黎如父想当共相奉敬瞻视便得正法久住增益广大也大德一心念我今求大德为依止愿大德与我作依止我依大德住可尔与汝依止汝莫放逸尔第五悔过修净篇初亲临审戒法自恣前十余日如先和尚成规应打念佛七于初起日前先忏悔清净以便人念佛堂正显净戒为因净土为果欲净佛土先净身心也此是和尚忏摩不同半月之式次具仪呈课法我奉和尚差将大众日课登记簿册今者九旬将终呈白和尚第六自恣解夏篇初如制採艹法二问缘索欲法大德僧听今白月十五日众僧集某处自恣大德一心念我比丘如法僧事与欲自恣三敷座请师法转身向下问讯韦䭾转身向上顶礼和尚三拜礼佛礼佛一拜各人序坐四集僧作辨法僧集否僧巳集和合否和合未受具戒者出否是中无有未受具戒者不来诸比丘说欲有否有大德僧听众多比丘我受彼欲彼如法僧事与欲自恣善尔谁遣比丘尼来请见闻疑三事自恣此处无尼来请见闻疑三事自恣此处无尼来请自恣但有礼僧足者唤将来诸比丘尼来一齐向上排班展大具闻磬声顶礼三拜问讯长跪合掌和尚略宣教诫汝等比丘尼谛听今乃九旬夏罢之期说罪除愆之际五篇禁制八敬森严凡比丘尼应当依随大僧安居半月乞求教诫岁终比丘随意应须来请自恣方X不负受具登坛阿难请度不然则乖违佛制徒有其名尔等当束敛身心精修善法以戒为师谨慎莫放逸顶戴受持一拜而起后边去序坐随喜有大德僧听处比丘尼僧和合僧差比丘尼顶礼比丘僧足来请见闻疑三事自恣和尚云唤将来比丘尼僧夏安居竟比丘僧夏安居竟比丘尼僧说三事自恣见闻疑罪大德僧慈愍故语我我若见罪当如法忏悔徒众上下各并默然者实由尼等内勤三业外无三事故不见犯虽然上座有勅勅诸尼众如法自恣谨慎莫放逸依教奉行比丘僧夏安居竟处比丘尼僧夏安居竟差我比丘尼为比丘尼僧故说三事自恣见闻疑罪大德僧慈愍故语我我等若见罪当如法忏悔和尚勅云徒众上下各并默然者实由尼等内勤三业外无三事故不见犯虽然如是汝传教勅勅诸尼众如法自恣谨慎莫放逸依教奉行僧今和合何所作为自恣羯磨今差大德大德行筹大德大德收筹羯磨者作法康熈年自恣会上娑婆教主本师释迦牟尼佛受第一筹康熈年自恣会上护法韦駄尊天受最后筹康熈年自恣会上座中比丘百十人沙弥人为僧行舍罗竟善尔五差受自恣法十诵五分二律皆言并差二人以上若众止五人应前后单差若六人以上者一时双牒而作羯磨若众僧多欲差四人或六人受自恣者应两番作白彼此互差一羯磨差二人或三人不得差四人以满僧数故和尚云今差大德大德作受自恣人羯磨者次第作白大德僧听若僧时到僧忍听僧差比丘作受自恣人白如是大德僧听僧差比丘作受自恣人谁诸长X老忍僧差比丘作受自恣人者默然谁不忍者说僧巳忍差比丘作受自恣人竟僧忍默然故是事如是持六行艹敷坐法吉祥长者施软草如来受巳成正觉我等比丘学佛慧坐草自恣净三业为僧行草竟善尔七白僧随意法和尚云说戒自恣应在后作羯磨者先作单白牒事告僧然后起座为众自恣大德僧听今日众僧自恣若僧时到僧忍听僧和合自恣白如是大德众僧今日自恣我比丘亦自恣若有见闻疑罪愿大德哀愍故语我我若见罪当如法忏悔善尔诸沙弥次第而进闻磬声顶礼三拜起具问讯僧一心自恣竟善尔八遵制结示法和尚云今日如法如律自恣巳竟名为解夏虽然如是律制犹严准安居揵度云四月十六安居至七月十五日夜分尽讫方明解夏巳竟若明相未出夜分未尽更当精进若出界去及少日课者仍名破安居如律所明不得衣施各人照旧加工用行勿得放逸自恣巳竟念偈同向自恣功德殊胜行大众到方丈顶礼和尚免礼九难缘略说法佛言若有八难事来及余缘起不得各各三说自恣者应略自恣但对首有二略单白巳有三略若难事可得广说者便广说若再说若一说若可作而不作者应如法治众法对首第一略大德僧听若僧时到僧忍听僧今再说自恣白如是第二略大德僧听若僧时到僧忍听僧今一说自恣白如是单白巳有三略大德僧听若僧时到僧忍听僧今各共三语自恣白如是此由难事急迫大众不得人各对首一说又开众僧普向五德人彼此互跪准前僧法一齐同声三说自恣此复略其众法对首再说一说故云单白X巳有三略也十展转忆念法若界内只有四人者不得受第五人欲应展转对首自恣时至共集一处礼佛三拜先问集单白巳一人礼余三人一拜分上中下座或立或跪作如是白三大德忆念今日众僧自恣我比丘清净善尔十一一人心念法今日众僧自恣我比丘清净第七德衣授受篇初敷设集僧法和尚云各人序坐二问答和白法僧集否僧巳集和合否和合未受具戒者出否是中无有未受具戒者不来诸比丘说欲有否有大德僧听众多比丘我受彼欲彼如法僧事与欲羯磨善尔僧今和合何所作为受迦絺那衣羯磨和尚云羯磨者先作单白牒事告僧次白二差人然后羯磨付衣大德僧听今日众僧受功德衣若僧时到僧忍听众僧和合受功德衣白如是三差人持衣法十诵律云有五种比丘不得作持迦絺那衣人一无岁二破安居三后安居四灭𢷤五别住人若非此五种人当作是白和尚云今差大德为僧守功德衣大德僧听若僧时到僧忍听僧差比丘为僧持功德衣白如是大德僧听僧差比丘为僧持功德衣谁诸长老忍僧差比丘为僧持功德衣者默然谁不忍者说僧巳忍差比丘为僧持功德衣竟僧忍默然故是事如是持四羯磨付託法大德僧听此住处僧得可分衣现前僧应分若僧时到僧忍听僧今持此衣典比丘此比丘当持此衣为僧受作功德衣于此住处持白如是大德僧听此住处僧得可分衣现前僧应分僧今持此衣典比丘此比丘当持此衣为僧受作功德衣于此住处持谁诸长老忍僧持此衣与比丘受作功德衣者默然谁不忍者说僧巳忍与比丘衣竟僧忍默然故是事如是持五张衣示众法此衣如法作成其衣财名体等义和尚巳为大众开示过了我此时但张与大众看就是X此衣五条十隔四周有缘六为僧授受法此衣众僧当受作功德衣此衣众僧今受作功德衣此衣众僧巳受作功德衣其受者巳善受此中所有功德名称属我善尔X为僧受功德衣竟善尔受衣巳竟念偈回向受衣功德殊胜行七四人受衣法受迦絺那衣羯磨大德僧听今日众僧受功德衣若僧时到僧忍听众僧和合受功德衣白如是谁能为众持功德衣我比丘堪能二大德忆念此住处僧得可分衣现前僧应分我等今持此衣与比丘此比丘当持此衣为众受作功德衣于此住处持可尔八三人受衣法今日我等受功德衣谁能为众持功德衣我比丘堪能大德忆念此住处比丘得可分衣现前众应分我等今持此衣与比丘此比丘当持此衣为我等受作功德衣于此住处持可尔此衣我等当受作功德衣此衣我等今受作功德衣此衣我等巳受作功德衣我等受功德衣竟善尔九对首受衣法今日我等受功德衣愿大德将此可分衣持作功德衣于此住处持可尔十独受德衣法我比丘受此迦絺那衣第八出衣遮利篇初净堂集众法X大众向上顶礼和尚免礼一拜二呈衣复上法我奉和尚差为僧守功德衣今者五月巳满呈白和尚守衣有功大众均霑利益接上来三问答所成法僧集否僧巳集和合否和合未受具戒者出否是中无有未受具戒者不来诸比丘说欲有否有大德僧听众多比丘我受彼欲彼如法僧事与欲羯磨善尔僧今和合何所作为出迦絺那衣羯磨和尚云羯磨者作法X四单白出衣法大德僧听今日众僧出功德衣若僧时到僧忍听僧今和合出功德衣白如是五严禁五事法六称量施衣法善见律中问僧持迦絺那衣与谁应与衣坏者若坏衣比丘多坏衣比丘中老者与若无老者腊数大者与但不得与悭贪者今此众中谁人衣破汝等称量此人可是真正淡泊者否大众顶礼和尚免礼七三二独舍法我比丘守功德衣竟今日当出第九舍受衣药篇初正舍三衣法本律云有疑当舍巳更受不出舍文僧祇律云有缘须舍者具修威仪加云大德一心念我比丘此僧伽黎是我三衣数先受持今舍善尔二正受三衣法大德一心念我比丘此安陀会五条衣受一长一短割截衣持如法受持尔大德一心念我比丘此郁多罗僧七条衣受两长一短割截衣持如法受持尔大德一心念我比丘此僧伽黎二十五条衣受四长一短割截衣持如法受持尔三权受从衣法大德一心念我比丘此安陀会二十五条衣受四长一短割截衣持如法受持尔四舍尼师坛法十诵律云尼师坛不应受单者离宿得突吉罗摩得勒伽云若离宿不须舍但忏罪律谕制受阙文准义应加既有受法亦必有舍大德一心念我比丘此尼师坛先受持今舍善尔五受尼师坛法大德一心念我比丘此尼师坛应量作今受持善尔六舍钵多罗法大德一心念我比丘此钵多罗先受持今舍七受钵多罗法律无受法准十诵云若舍过受新应如是说大德一心念我比丘此钵多罗应量受常用故八证受三药法初非时药证者据也根本部云其不泸者为时其净泸者为非时仍须以水滴之为净律中有受无词准以义加受法云大德一心念我比丘今为渴病因缘此是蜜浆为欲经非时服故今于大德边受善尔余浆准此若无渴病受饮犯罪二七日药佛言有酥油生酥蜜石蜜世人所识有病因缘听时非时服按律摄云受七日药正服之时应告同梵行者云我巳一日服药讫余有六日在乃至七日准知若为好容仪或着滋昧或求肥盛诈伪心X服食诸药皆恶作罪大德一心念我比丘今为热病因缘此酥七日药为欲经宿服故今于大德边受善尔如是受巳齐七日服之若过犯舍堕三尽形寿药佛言一切咸苦酢辛不任食者有病因缘听尽形服乃至灰土大小便等若服时亦应受当自手持口对前人受云大德一心念我比丘今为寒病因缘此姜椒尽形寿药为欲共宿长服故今于大德边受善尔若有余药或白水散丸汤膏煎等但不任为食者牒名加法准上如不受而服者犯失法突吉罗罪九请净施主法佛言长衣长如来八指广四指应净施不者犯堕萨婆多论云应求持戒多闻者而作施主衣揵度云有二种净法一者真实净二者展转净真实净者是净施与人也展转净者乃作方便法也又萨婆多论云九十六种无净施法佛大慈方便力故教令净施令诸弟子得畜长财而不犯戒非真实净也若欲请时应具修威仪先礼足巳长跪合掌作如是说大德一心念我比丘今请大德为衣药钵展转净施主愿大德为我作衣药钵展转净施主慈愍故X善尔十衣药说净法善见律云若衣物众多段段说之欲总说者并缚相着加重法牒之大德一心念此是我长衣未作净今为净故施与大德为展转净故长老一心念汝有是长衣未作净为净故施与我我今受之汝施与谁施与长老一心念汝有是长衣未作净为净故与我我巳受之汝与是衣巳有汝为故善护持着用随因缘尔其长钵残药文并同准十一尼受二衣法凡比丘尼受舍等仪准比丘法亦分上中下座一僧祇支大姊一心念我比丘尼此僧祗支如法作我受持二覆肩衣大姊一心念我比丘尼此覆肩衣如法作我受持十二勤䇿舍衣法X大德一心念我沙弥此缦安陀会今舍善尔十三勤策受衣法大德一心念我沙弥此缦安陀会受持善尔第十心念舍受篇初念舍三衣法我比丘此僧伽黎条今舍二念受三衣法我比丘此僧伽黎条受三念舍坐具法我比丘此尼师坛先受持今舍四念受坐具法我比丘此尼师坛应量作今受持五念舍应器法善见律云若无人时独受持钵即准上文先舍后受我比丘此钵多罗先受持今舍六念受应器法X我比丘此钵多罗应量受常用故七念受三药法若独住比丘有缘欲服三种药者准义加法亦应心念受之则无缺法之咎一非时药我比丘今为渴病因缘此是蜜浆为欲经非时服故今受二七日药我比丘今为热病因缘此酥七日药为欲经宿服故今受三尽形寿药我比丘今为病因缘此姜椒尽形寿药为欲共宿长服故今受八长衣说净法准此心念唯听独住比丘由无同侣离喧远众故听于出家二大三小众中伹有亲厚知识者任其称名与取若非独住比丘必依正说净法行持也五分云应偏袒右肩胡跪手捉衣心念口言我比丘此长衣净施与随彼取用我此长衣从取还我此长衣净施与随彼取用僧祗律云施主若死等不得过十日更觅施主说净羯磨仪式卷上X音释南山宗主宣祖初居终南山与发异尼建立纲宗故称为南山宗焉澄照圣师讳道宣字实相唐懿宗朝谥号澄照大师尊称戒德故曰圣摭音职取也析金杖析音昔分也金喻律意式微衰替也核实也典诰作述篇章先型遗范也怂慂上音纵下音勇劝请义瀛渤上音盈下音孛大海貌㴑音素逆流而上也忏摩篇梵语谓天竺人语同梵天故白半月从初一至十五表智德渐圆故黑半月从十六至三十表断德渐尽故羯磨此翻为事又翻所作谓依事所作故问讯讯者言也意取发言慰问以伸诚敬故今时但有合掌低头而口不言虽无实义理亦无失长跪根本羯磨云双膝着地也合掌于本左右合而为一表䖍敬之至也X沙弥耶舍传译为劳之小者以修道为劳也及翻息慈谓息恶行慈也奘法师云室利摩拏路迦此翻勤䇿谓勤修䇿励断烦恼而趣涅盘也义净律师云室罗末尼译为求寂谓欲求趣涅盘圆寂之处而永离诸患也五欲色声香味触也谓此五种能生行人须欲之心故禁戒禁制也戒止也谓能制止所起之恶故弟子梵名室洒南山云学在我后名弟解从师生名子忖度也释子佛言四姓出家无复本姓但言释子性业性实也纵不受佛戒本来有罪故不现前羯磨谓摈沙弥不得使其现前突吉罗突者恶也吉罗者作也说也身犯名恶作口犯名恶说母论云犯身口律仪故遮业因犯方遮僧集凡作羯磨先问僧集者恐犯别众故大德杂事云年少苾蒭应称老者为大德老唤少者为具寿又称前戒应言大德某师称后戒云某大德五篇谓四弃十三僧残百二十波逸提四可呵众学法也五分法身戒定慧解脱解脱知见清净洁白也梵名梵摩或翻为空大论云以人畏X空但言清净维那梵语羯磨陀那寄归传云华梵兼举也维是纲维华言也那是梵语删去羯磨陀三字译为事知又翻次第亦云悦众盖谓知僧事之次第而悦其众也书记谓执掌翰墨司记文词故普贤擕李云行弥法界曰普位隣极圣曰贤菩萨此云觉有情秦言大道心众生南无此云归依释迦牟尼此云能仁寂默文殊师利此云妙德唐言妙吉祥弥勒姓也此云慈氏字阿逸多或云阿耆多此翻无能胜谓慈无能胜也方丈唐高宗时王元䇿使西域至毗耶城见维摩石室以手板纵横量之各得十笏故曰方丈脱屣音徙履也白二一白一羯磨也白四一白三羯磨也对首谓对面同秉法也心念谓发心念境口自传情非谓不言而名秉法也身戒比丘戒也心戒菩萨戒也正法正法千年人根淳厚闻法即证像法像法千年虽似正法闻法者多修证者少末法末法万年鬪诤坚固邪见增长无修无证也梵网本源自性清净故称为梵慧命徧传尘剎故称为网X布萨篇揵度此云法聚以气类相从之法聚为一段也罗阅城即王舍城应法师云是摩伽陀国之都城也外道谓心游理外故月八日是日四天王差使巡察人间善恶二十三日间此十四日是日四王太子巡察人间善恶二十九日同此十五日是日四天王自下人间巡察善恶三十日同此瓶沙王梵名频婆娑罗此云影胜未生怨之父也三时聚会三时者如前月八十四十五也波罗提木叉律云戒也亦名毗尼律摄翻别解脱又云保解脱世尊谓竭烦恼海断生死流世出世间共所尊重故佛秦言知者婆沙论云觉者妙乐记云对迷名知对愚说觉睡眠意识惛熟曰睡五情放逸曰眠上座梵名悉替那五分律中佛言上更无人名上座母论云从无夏至九夏名下座十夏至十九名中座二十夏至四十方名上座知事人亦名受事人谓受僧差使知僧事故阿罗汉此云无生亦名应供或翻杀贼谓巳杀烦X恼贼故三乘声闻缘觉菩萨也程子讳颢字明道乃宋时大儒猗嗟叹辞三代礼乐谓夏时起商时盛至周全也德腊德者得也腊者除也谓除旧接新故安居一夏方筭一腊谓比丘出俗不以俗年为计乃数夏腊称尊故俱胝此云百亿稽首稽留也谓下首至地停留少久方起故和合梵语僧伽此云和合众由众僧和合佛法方兴故比丘此云除馑或翻净命又名破烦恼某甲某者谁也乘也甲者名也谓谁秉其法即当牒其名也教诫谓教住正念遮无利益故教授谓教住正知与有利益故长老谓年高腊长学解广深故僧伽蓝译为众园如世园圃能生果蔬佛弟子所居能生道芽圣果故蹲踞上音存谓尻不至地也即是双足履地两膝皆竖故阿耨多罗三藐三菩提华言无上正徧知觉波罗夷此翻他胜罪律摄云极恶义多论云名堕不如意处僧祗律名退没堕落律本中名不共住X僧伽婆尸沙善见律云僧残罪谓僧中有残应依僧伽而治其罪故律摄云众教罪由奉众教罪方除灭也不定法律摄云此罪体无定相故尼萨耆翻为舍波逸提翻为堕前三十名舍堕后九十名单堕波罗提提舍尼义翻向彼悔或言应说法众学法谓此戒难持易犯时刻应当学故七灭诤谓此七种毗尼能灭四种诤故千华台华含法界表戒含诸法也人中花有十余叶叶瓣也天花有百余叶佛菩萨花有千余叶此但表戒度故台即座也卢舍那此云净满诸患都尽故称为净众德悉圆故称为满又翻光明徧照如来如过去诸佛行六波罗蜜得诸法如相来至佛道今佛亦如是道来故名如来归命众生贪着有三一财物二身根三性命三者之中性命最切今行人作法曰归命者舍其最切也金刚佛谓能摧诸烦恼名为金刚体是无漏表法身也金取不变为义刚取断截为义谓金刚光明宝戒照见五蕴诸法皆空截断一切有漏惑业十方如来同证斯体故三聚谓摄律仪戒摄善法戒饶益有情戒X摩尼珠此云离垢天台云摩尼者如意也从龙王脑生又云出佛舍利心地品万法之所集起故称为心凡圣之所依持故称为地品者类也五辛一葱二薤三韮四蒜五兴渠九旬十日曰旬年少比丘初受具者受筹篇和尚此云力生谓由师之力生我戒身故阿阇黎此云轨范谓能轨范后学故娑婆或云索诃此翻忍土韦䭾华言智论姓韦讳琨即南方天王八将之一臣修童真业不受天欲面受佛嘱护法安僧回向回因向果回事向理回受筹功德向诸众生也安居篇安居南山云形心摄静曰安要期住此曰居毗尼此云善治亦云谓伏苾蒭具含五义一体性柔软二引蔓旁布三馨香远彻四能止疼痛五不背日光三明天眼明宿命明漏尽明三垢贪嗔痴警䇿谓警诸懈者䇿进后昆自恣篇自恣谓自巳有过自不知非恣他举明令改过从新也X众僧华梵双举报恩云出三界之福田也阿难请度此云度喜会正记云佛成道十四年中姨每求度佛不听许阿难三请佛令传宣八敬彼答能持方听出家八敬法一百腊尼见新戒比丘当礼拜问讯二不得骂谤比丘三不得举比丘过四式叉摩那学戒年满应从大僧受具五尼犯僧残应在三部僧中行半月摩那埵六半月布萨当于僧中求教诫人七不应在无比丘处安居八安居竟当于僧中求教授人二五德人一举罪五德谓不爱恚怖痴知自恣未自恣二自恣五德谓知时如实柔软利益慈心吉祥梵名始尸本行经云菩萨将成佛时帝释化为佣力者刈草以奉长者谓年耆德艾事长于人乃有德之称正觉言法无差曰正破生死梦曰觉三业身口意三事见闻疑三根根有能生之义谓于见闻中随一生疑而起其事故名曰根迦絺那衣此云功德衣亦名庆赏衣五衣有二十种从法谓大衣九品听割截作褋叶作共十八七衣亦听割截褋叶两种作法是为二十也七衣有二十二种从法谓大衣十八五衣四种谓X割截摄叶褋叶缦作共为二十二种也大衣有六种从法谓五衣四种作法七衣二种作法是为六种也羯磨仪式X卍XXX羯磨仪式卷下清古杭昭庆万寿戒坛传律沙门书玉编非时事第一结解诸界篇初预瞻标相法二集僧结界法X大众向上排班顶礼和尚三拜一拜三作前方便法佛言若先巳结界者有疑应解巳更结若创结者作前方便结戒场羯磨四先结戒场法大德僧听我此住处比丘为僧称四方小界相从此住处东南角标至西南角标从此北回至西北角标从此东回至东北角标从此南回还至东南角标此是戒场外相一周讫和尚云羯磨者作法大德僧听此住处比丘称四方小界相若僧时到僧忍听僧今于此四方小界相内结作戒场白如是大德僧听此住处比丘称四方小界相僧今于此四方小界相内结戒场谁诸长老忍僧于此四方相内结戒场者默然谁不忍者说僧巳忍于此四方相内结戒场竟僧忍默然故是事如是持五正结大界法作前方便结大界羯磨大德僧听我此住处比丘为僧唱四方大界内外相先唱内相此是大界内相东南角标从此西回至西南角标从此北回至西北角标从此东回至东北角标从此南回还至东南角标次唱外相从此住处东南角处标西回至西南角处标从此北回至西北角处标从此东回至东北角处标从此南回还至东南角标彼为内相此为外相此是大界内外相一周讫和尚云羯磨者作法大德僧听此住处比丘唱四方大界相若僧时到僧忍听僧今于此四方相内结大界同一住处同一说戒白如是大德僧听此住处比丘唱四方大界相僧今于此四方相内结大界同一住处同一说戒谁诸长老忍僧今于此四方相内结大界同一住处同一说戒者默然谁不忍者说僧巳忍于此四方相内同一住处同一说戒结大界竟僧忍默然故是事如是持六量结摄衣法X大德僧听此处同一住处同一说戒若僧时到僧忍听僧今结不失衣界除村村外界白如是大德僧听此处同一住处同一说戒僧今结不失衣界除村村外界谁诸长老忍僧于此处同一住处同一说戒结不失衣界除村村外界者默然谁不忍者说僧巳忍此处同一住处同一说戒结不失衣界除村村外界竟僧忍默然故是事如是持大众顶礼和尚免礼七有缘解界法先解衣界大德僧听此住处比丘同一住处同一说戒若僧时到僧忍听僧今解不失衣界白如是大德僧听此住处比丘同一住处同一说戒僧今解不失衣界谁诸长老忍僧同一住处同一说戒解不X失衣界者默然谁不忍者说僧巳忍同一住处同一说戒解不失衣界竟僧忍默然故是事如是持次解大界大德僧听此住处比丘同一住处同一说戒若僧时到僧忍听解界白如是大德僧听此住处比丘同一住处同一说戒今解界谁诸长老忍僧同一住处同一说戒解界者默然谁不忍者说僧巳忍听同一住处同一说戒解界竟僧忍默然故是事如是持后解戒场大德僧听僧今集此住处解戒场若僧时到僧忍听解戒场白如是大德僧听僧今集此住处解戒场谁诸长老忍僧集X此住处解戒场者默然谁不忍者说僧巳忍解戒场竟僧忍默然故是事如是持余仪皆同上第二受日出界篇初鸣椎集众法律中佛言安居苾蒭若有佛事法事僧事及父母檀越召请受戒忏悔等缘并瞻病求药问疑请法如是诸事不及即日还听受七日去不及七日还听受半月去半月不及还当受一月去其三种受日并不通夜前一是对首羯磨后二皆是僧法白二羯磨若果有如上因缘事须僧中受者应预告知事人通白和尚准巳然后再诉内外大众以见一界同栖来去均知非是不善因缘而出界也大众向上顶礼和尚免礼一拜先顶礼和尚三拜和尚云我亦是僧中数大众齐合掌二呈情乞假法X我今为事因缘不得不往七日不能回要作月法出界求和尚大众师传慈悲三问答所成法僧集否僧巳集和合否和合未受具戒者出否是中无有未受具戒者不来诸比丘说欲有否有大德僧听众多比丘我受彼欲彼如法僧事与欲羯磨善尔僧今和合何所作为受月日出界羯磨四称量允可法和尚云羯磨者作法大德僧听若僧时到僧忍听比丘受过七日法月日出界外为事故还来此中安居白如是大德僧听比丘受过七日法月日出界外为事故还来此中安居谁诸长老忍僧听比丘X受过七日法月日出界外为事故还来此中安居者默然谁不忍者说僧巳忍听比丘受过七日法月日出界外为事故还来此中安居竟僧忍默然故是事如是持五警示出界法和尚云虽然法聻是受得月假身虽出界外而心中常常要忆念在界内莫要放逸日课照常做事讫即还界不许定要等日期完方回若事完故意在外不还虗废时光者即名被夏不成安居大众顶礼和尚免礼六对首受日法律论但听受七日并无正法传羯磨白中义亦无失若有六日五日乃至一日事缘不及即日还者皆作此法受日唯不通夜事讫即还不得留连时有事出界比丘不知对谁作法佛言应对一比丘而秉其法若无比丘当从余四众受长老一心念我比丘今受七日法出界外为事故还来此中安居白长老知善尔七听受残夜法十诵律中佛言若比丘受七夜法出界外未尽而还事未竟者听受残夜去当具仪作礼如是白言大德一心念我比丘受七夜法夜在受彼出善尔八心念受日法十诵律中开独住比丘心念受日应具修威仪心念口言我比丘今受七日法出界为事故还来此中安居九念受残夜法十诵律云若比丘心念受七夜法出界未尽而还事未竟佛言听受残夜法如前威仪心念口言我比丘受七夜法夜在受彼出若事异者重受七日去第三处分亡物篇初如律集众法出家六和利均为一抱道无贫名真释子衣揵度X中佛慈频制此撰集内祖复广明当思採补之心莫作泛常之语遇事奉行最为急要大众顶礼和尚免礼二舍物与僧法问讯展大具先顶礼和尚三拜普礼僧足大众齐合掌问讯长跪合掌大德僧听比丘于住处命过所有衣物此住处现前僧应分三集僧答问法和尚开示巳作前方便分亡僧衣物羯磨X四量功赏德法和尚云羯磨者先赏看病人物次白二差人然后付物处分和尚问看病人云汝当时看病是僧所差是自巳发心的汝初发心时是何主意和尚告大众云我向来会闻此人看病事事如法不知大众所闻何如果如所说者既然有功理应赏德此时将亡者所持三衣钵具羯磨与他大德僧听比丘命过所有此现前僧应分若僧时到僧忍听僧今与看病比丘白如是大德僧听比丘命过所有此现前僧应分僧今与看病比丘谁诸长老忍僧与看病比丘者默然谁不忍者说僧巳忍与看病比丘衣物竟僧忍默然故是事如是持五还施亡物法大德僧听比丘于此处命过彼生存时巳将与彼未持去若僧时到僧忍听僧今持此与白如是大德僧听比丘于此处命过彼生存时巳将与彼未持去僧今持此与谁诸长老忍僧持此与者默然谁不忍者说僧巳忍持此与竟僧忍默然故是事如是持六差人处分法大德僧听若僧时到僧忍听僧今差比丘为僧分轻重亡物白如是大德僧听僧今差比丘为僧分轻重亡物谁诸长老忍僧差比丘为僧分轻重亡物者默然谁不忍者说僧巳忍差比丘为僧分轻重亡物竟僧忍默然故是事如是持七羯磨付物法大德僧听比丘命过所有衣物现前僧应分若僧时到僧忍听僧今持是衣物与比丘当还与僧白如是大德僧听比丘命过所有衣物现前僧应分僧今持是衣物与比丘当还与僧谁诸长老忍比丘命过所有诸衣物现前僧应分僧今持与比丘当还与僧者默然谁不忍者说僧巳忍持此衣物与比丘当还与僧竟僧忍默然故是事如是持律云众僧羯磨巳从来比丘不与分八示物轻重法律中佛言若比丘死若多知识若无知识所有衣物一切属僧然僧有其二种一四方僧二现前僧物亦有二种一是轻物二是重物轻物是可分物重物是不可分物何等是不可分物比丘所有园田果树别房及属别房物铜鉼铜瓫斧凿灯台绳床木床生蓐卧蓐帐幔氍氀车舆守僧伽蓝人水瓶澡鑵钖杖扇并五种作器铁作器木作器陶作器皮作器所作器X及诸种种重物此属四方僧并不应分若氍氀长三肘广五肘毛长三指亦应分云何是可分物比丘的三衣一钵坐具针筒剃刀漉水囊及俱夜罗器等此是可分物现前僧应分此时先将衣物轻重拣开再当称量九称量估价法此时僧多物少不足普分请和尚称量如法估价旧色衣一件作银钱分共估价银两钱分厘我为僧估分亡物竟善尔十施无衣人法此比丘命过所有衣物现前僧应分但物少而不足分此众中比丘无衣今遵佛勅羯磨与之惟愿大众和合发欢喜心施必为善大德僧听众僧得物若僧时到僧忍听僧今与比丘白如是大德僧听众僧得物僧今与比丘谁诸长老忍僧与比丘物者默然谁不忍者说僧巳忍与比丘物竟僧忍默然故是事如是持和尚结示云巳见亡者衣物如是大家精进修行莫要悭贪大众顶礼和尚免礼十一四人直分法X毗尼母云若但四人应作直分羯磨集僧问和如常所答但不说欲诸大德忆念比丘命过所有衣物现前僧应分二大德忆念比丘命过所有物现前僧应分我等持是物与看病比丘大德僧听若僧时到僧忍听比丘命过所有衣物现前僧应分白如是大德僧听比丘命过所有衣物现前僧应分谁诸长老忍僧今分是衣物者默然谁不忍者说僧巳忍分是衣物竟僧忍默然故是事如是持十二三二人分法二大德忆念比丘命过所有衣物现前众应分大德忆念比丘命过所有衣物现前众应分我等持物与看病比丘X二大德忆念比丘命过所有衣物应属我等十三心念取物法此亡比丘衣物应属我第四与覆藏行篇初与但覆藏羯磨一露罪方便法展具作礼羯磨师三拜问讯长跪合掌X有大德犯僧残罪发露顶礼和尚问讯展大具脱鞋至诚顶礼和尚三拜问讯长跪合掌和尚问云你是那一年的戒既受戒巳受了檀越信施云何不持戒以何因缘而犯此事直说莫要打枝遶我是年期戒一时业障心起不能制伏故犯此戒求和尚慈悲忏悔初篇四根本有犯否起立礼谢和尚三拜起具问讯二鸣椎集众法大众顶礼和尚免礼展大具脱鞋先顶礼和尚三拜普礼僧足大众齐合掌问讯长跪合掌三呈白犯缘法和尚云说你犯戒的因缘我从年求戒以来至年月日一时愚痴业障心起不能制伏故犯此戒今求和尚大众师传慈悲四乞允羯磨法和尚云大众知道了先乞羯磨法大德僧听我比丘犯僧残罪覆藏日我比丘犯僧残罪随覆藏日今从僧乞覆藏羯磨愿僧与我比丘随覆藏日羯磨慈愍故和尚开示毕起立顶礼和尚三拜起具问讯五问答所成法作前方便与僧残罪覆藏羯磨六考察从生法和尚云羯磨者先当审忏从生罪巳然后作法X汝犯此罪之后可曾向人发露否半月半月布萨之时可曾于如法如律诵者高座听者下座听过戒否诵戒之时诵到此一条能忆持戒相否布萨之时有缘不能身往可曾与过清净欲否汝犯此僧残罪之后即应向清净比丘发露忏悔因不发露经过一夜从此僧残罪中生出一品经夜覆藏突吉罗罪第二日就该发露又不发露复有一品随夜展转覆藏突吉罗罪如是一夜两夜至百千夜虽名一品实有突吉罗罪故名随夜展转覆藏此是覆藏僧残两品小罪半月半月听僧说戒诵到此一条戒乃至三问清净时即应发露以不发露故又得一品经僧说戒默妄语根本突吉罗罪此罪就该发露又不发露复得经夜覆随夜覆两品从生小罪诵戒之时应当一心摄耳听法到此一戒发露忏悔汝不用心念摄耳听法又犯无知波逸提罪此波逸提罪又不发露复得经夜覆随夜覆两品从生小罪自不清净与清净欲又犯故妄语波逸提罪此罪又不发露复得经夜覆随夜覆两品小罪共有九品小罪两品波逸提罪汝今一拜起具随我往屏处去先忏小罪巳再来作法七屏除小罪法先忏从生大德一心念我比丘犯僧残罪经夜覆藏随夜展转覆藏不一心摄耳听法犯无知波逸提罪经夜覆藏随夜展转覆藏自不清净与清净欲犯故妄语波逸提罪经夜覆藏随夜展转覆藏及经僧说戒默妄语犯突吉罗罪经夜覆藏随夜展转覆藏并犯突吉罗罪各不忆数今向大德发露忏悔更不敢作愿大德忆我自责汝心生厌离尔次忏根本小罪大德一心念我比丘经僧说戒默妄语犯突吉罗罪不忆数今向大德发露忏悔更不敢作愿大德忆我自责汝心生厌离尔后忏故妄无知二堕大德一心念我比丘犯故妄语及无知波逸提罪各不忆数今向大德发露忏悔不敢覆藏忏悔则安乐不忏悔不安乐忆念犯发露知而不敢覆藏愿大德忆我清净戒身具足清净布萨自责汝心生厌离尔我为比丘忏悔九品小罪及故妄无知二X波逸提竟善尔顶礼三拜起具问讯八僧与羯磨法和尚云至诚合掌耳听羯磨大德僧听此比丘犯僧残罪覆藏日此比丘犯僧残罪随覆藏日今从僧乞覆藏羯磨若僧时到僧忍听僧与比丘随覆藏日羯磨白如是大德僧听此比丘犯僧残罪覆藏日此比丘犯僧残罪随覆藏日今从僧乞覆藏羯磨僧与比丘随覆藏日羯磨谁诸长老忍僧与比丘随覆藏日羯磨者默然谁不忍者说是初羯磨僧巳忍与比丘随覆藏日羯磨竟僧忍默然故是事如是持九夺五七事法佛言得羯磨巳夺三十五事在僧下行供给众僧尽覆藏日行之展具脱鞋至诚顶礼三拜问讯长跪合掌和尚复开示巳夺他三十五事此时遵律制凭众僧前夺汝三十五事汝当谛听一一守持尽覆藏日行之不可违犯若犯一事得一突X吉罗罪第一不得授人具足戒第二不得与人作依止第三不得畜沙弥第四若差教诫比丘尼不得受第五设差不应往教诫第六不应为僧说戒第七不应在僧中问答毗尼第八不应受僧差使作知事人第九不应受僧差别处评断事第十不应受僧差使命第十一不得早入聚落逼暮还第十二当亲近比丘第十三不得亲近外道白衣第十四当顺从比丘法第十五不得说余俗语第十六不得众中诵律若无能者听第十七不得更犯此罪余亦不应犯第十八若相似亦不应犯第十九若从此生亦不应犯第二十若重于此者不应犯第二十一不得非僧羯磨及作羯磨者第二十二不得受清净比丘敷具第二十三不得受清净比丘洗足水X第二十四不得受清净比丘拭革屣第二十五不得受清净比丘揩摩身第二十六不得受清净比丘礼拜第二十七不得受清净比丘迎来送去第二十八不得受清净比丘问讯第二十九不得受清净比丘捉衣钵第三十不得举清净比丘为作忆念第三十一不得令清净比丘作自言治第三十二不得证正人事第三十三不得遮清净比丘说戒第三十四不得遮清净比丘自恣第三十五不得与清净比丘共诤此是如来严制之法汝当一一恭敬遵守信受奉行不得违慢十白僧行行法和尚复语彼言今为汝作法巳竟汝既得法巳当行别住行汝从何日行起既欲就行当先白大众巳一一如法行大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我今行覆藏法愿僧忆持和尚云更有八事失夜一一为彼宣说十一论防八事法X更有八种事为汝宣说汝当一一谛听若有一事不白得一突吉罗罪彼一夜行不算第一往余寺应白第二有客比丘来应白第三若有因缘自出界应白第四寺内徐行比丘应白第五若有病应遣信白第六二三人共一屋宿应白第七在无比丘处住应白第八半月说戒时应白是为八事失夜所言夜者西域国法但论夜故不言日此方但论日所以不言夜六夜即是七日今遵律制以顺西言故所言夜若八事之中一事有违者此日所行之行不算为失一夜故更得一突吉罗罪是故不应违犯自取其罪当顶戴奉行和尚再为诫勅行行法巳起立礼谢三拜起具问讯大众向上顶礼和尚免礼十二布萨白僧法X大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘巳行日未行日白大德僧令知我行覆藏众僧巳知如法行持尔十三白僧停行法大德上座我比丘今日舍教勅不作随意尔十四代白停行法大德上座彼比丘偶患重病不能行行从今日止白大德知待病愈续行善尔十五白僧起行法大德上座我比丘今日随所教勅当作当如法行尔二与覆藏本日治羯磨初有覆本日治法大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏时中间更重犯僧残罪覆藏日今从僧乞前犯中间重犯僧残罪覆藏日及覆藏本日治羯磨愿僧与我比丘前犯中间重犯覆藏日及覆藏本日治羯磨慈愍故作前方便与覆藏本日治羯磨大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日今从僧乞前犯中间重犯覆藏日及覆藏本日治羯磨若僧时到僧忍听僧与比丘前犯中间重犯覆藏日及覆藏本日治羯磨白如是大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日今从僧乞前犯中间重犯僧残罪覆藏日及覆藏本日治羯磨僧与比丘前犯中间重犯覆藏日及覆藏本日治羯磨谁诸长老忍僧与比丘前犯中间重犯覆藏日及覆藏本日治羯磨者默然谁不忍者说是初羯磨僧巳忍与比丘前犯中间重犯覆藏日及覆藏本日治羯磨竟僧忍默然故是事如是持二无覆本日治法大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏时中间更重犯僧残罪不覆藏今从僧乞覆藏本日治羯磨愿僧与我比丘覆藏本日治羯磨慈愍故大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪不覆藏今从僧乞覆藏本日治羯磨若僧时到僧忍听僧与比丘覆藏本日治羯磨白如是大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪不覆藏今从僧乞覆藏本日治羯磨僧与比丘覆藏本日治羯磨谁诸长老忍僧与比丘覆藏本日治羯磨者默然谁不忍者说是初羯磨僧巳忍与比丘覆藏本日治羯磨竟僧忍默然故是事如是持第五与摩那埵篇初与无覆摩那埵羯磨大德僧听我比丘犯僧残罪不覆藏今从僧乞六夜摩那埵愿僧与我比丘六夜摩那埵慈愍故作前方便与六夜摩那埵羯磨大德僧听此比丘犯僧残罪不覆藏今从僧乞六夜摩那埵若僧时到僧忍听僧与比丘六夜摩那埵白如是大德僧听此比丘犯僧残罪不覆藏今从僧乞六夜摩那埵僧与比丘六夜摩那埵谁诸长老忍僧与比丘六夜摩那埵者默然谁不忍者说是初羯磨僧巳忍与比丘六夜摩X那埵竟僧忍默然故是事如是持二与有覆摩那埵羯磨初先白行满法大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我今行覆藏竟愿僧忆持二正乞意喜法大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏竟今从僧乞六夜摩那埵愿僧与我比丘六夜摩那埵慈愍故起立顶礼三拜起具问讯和尚开示巳作前方便三当与羯磨法大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比X丘行覆藏竟今从僧乞六夜摩那埵若僧时到僧忍听僧与比丘六夜摩那埵白如是大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏竟今从僧乞六夜摩那埵僧与比丘六夜摩那埵谁诸长老忍僧与比丘六夜摩那埵者默然谁不忍者说是初羯磨僧巳忍与比丘六夜摩那埵竟僧忍默然故是事如是持和尚复语彼言今为汝作法巳竟汝既得法即当奉行从何日起既欲就行应当先白大众巳然后一一如法行四白僧行行法大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏竟巳从僧乞六夜摩那埵僧巳与我比丘六夜摩那埵我今行摩那埵法愿僧忆持和尚诫勅云此摩那埵行当如覆藏法一一行之应在僧中宿应日日白僧其余诸行仍如常行唯是八事失夜中不得二三人同屋宿一法今不遮汝了当移单众中共宿起来礼谢大众如教奉行五日日白僧法X大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏竟巳从僧乞六夜摩那埵僧巳与我比丘六夜摩那埵我比丘行摩那埵巳行日未行日白大德僧令知我行摩那埵众僧巳知当如律行尔三与摩那埵本日治羯磨大德僧听我比丘犯僧残罪不覆藏巳从僧乞六夜摩那埵僧巳与我比丘六夜摩那埵我比丘行摩那埵时中间更重犯僧残罪不覆藏今从僧乞前犯中间重犯僧残罪不覆藏六夜摩那埵及摩那埵本日治羯磨愿僧与我比丘前犯中间重犯僧残罪不覆藏六夜摩那埵及摩那埵本日治羯磨慈愍故作前方便与摩那埵本日治羯磨大德僧听此比丘犯僧残罪不覆藏巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆X藏今从僧乞前犯中间重犯僧残罪不覆藏六夜摩那埵及摩那埵本日治羯磨若僧时到僧忍听僧与比丘前犯中间重犯僧残罪不覆藏六夜摩那埵及摩那埵本日治羯磨白如是大德僧听此比丘犯僧残罪不覆藏巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆藏今从僧乞前犯中间重犯僧残罪不覆藏六夜摩那埵及摩那埵本日治羯磨僧与比丘前犯中间重犯僧残罪不覆藏六夜摩那埵及摩那埵本日治羯磨谁诸长老忍僧与比丘前犯中间重犯僧残罪不覆藏六夜摩那埵及摩那埵本日治羯磨者默然谁不忍者说是初羯磨僧巳忍与比丘前犯中间重犯僧残罪不覆藏六夜摩那埵及摩那埵本日治羯磨竟僧忍默然故是事如是持得羯磨巳白行等法皆同于上四与坏覆藏及坏摩那埵本日治羯磨大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与我比丘前犯中间重犯僧X残罪覆藏日及覆藏本日治羯磨我比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与我比丘六夜摩那埵我比丘行摩那埵时中间更重犯僧残罪不覆藏今从僧乞前犯中间重犯僧残罪不覆藏六夜摩那埵及摩那埵本日治羯磨愿僧与我比丘前犯中间重犯僧残罪不覆藏六夜摩那埵及摩那埵本日治羯磨慈愍故和尚开示巳僧应与法作前方便与坏覆藏及坏摩那埵本日治羯磨大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与此比丘前犯中间重犯覆藏日及覆藏本日治羯磨此比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆藏今从僧乞前犯中间重犯僧残罪不覆藏六夜摩那埵及摩那埵本日治羯磨若僧时到僧忍听僧与比丘前犯中间重犯僧残罪不覆藏六夜摩那X埵及摩那埵本日治羯磨白如是大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与此比丘前犯中间重犯覆藏日及覆藏本日治羯磨此比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆藏今从僧乞前犯中间重犯僧残罪不覆藏六夜摩那埵及摩那埵本日治羯磨僧与比丘前犯中间重犯僧残罪不覆藏六夜摩那埵及摩那埵本日治羯磨谁诸长老忍僧与比丘前犯中间重犯僧残罪不覆藏六夜摩那埵及摩那埵本日治羯磨者默然谁不忍者说是初羯磨僧巳忍与比丘前犯中间重犯僧残罪不覆藏六夜摩那埵及摩那埵本日治羯磨竟僧忍默然故是事如是持第六行满出罪篇初与伹行摩那埵出罪羯磨佛言犯僧残比丘行摩那埵竟听僧与出罪羯磨必须清净比丘二十众若过二十如少一人作法X不成罪不得出此出罪羯磨有其二种一者无覆出罪羯磨二者有覆出罪羯磨复该四种随犯而治一不坏覆藏不坏摩那埵出罪羯磨二坏覆藏坏摩那埵出罪羯磨三坏覆藏不坏摩那埵出罪羯磨四不坏覆藏坏摩那埵出罪羯磨所谓或三增四五或二复加三也初如律集僧法大众顶礼和尚免礼向上展大具脱履至诚顶礼三拜问讯长跪合掌二呈白行满法大德僧听我比丘犯僧残罪不覆藏巳从僧X乞六夜摩那埵僧巳与我比丘六夜摩那埵我今行摩那埵竟愿僧忆持起立至诚顶礼三拜问讯长跪合掌三求僧与法法大德僧听我比丘犯僧残罪不覆藏巳从僧乞六夜摩那埵僧巳与我比丘六夜摩那埵我比丘行摩那埵竟今从僧乞出罪羯磨愿僧与我比丘出罪羯磨慈愍故和尚开导巳起立顶礼三拜起具问讯作前方便与出罪羯磨四羯磨拔罪法和尚云汝在下至诚合掌耳听羯磨大德僧听此比丘犯僧残罪不覆藏巳从僧乞六夜摩那埵僧巳与此比丘六夜摩那埵此比丘行摩那埵竟今从僧乞出罪羯磨若僧时到僧忍听僧与比丘出罪白如是大德僧听此比丘犯僧残罪不覆藏巳从僧乞六夜摩那埵僧巳与此比丘六夜摩那埵此比丘行摩那埵竟今从僧乞出罪羯磨僧与比丘出罪谁诸长老忍僧与比丘出罪者默然谁不忍者说是初羯磨僧巳忍与比丘出罪竟僧忍默然故是事如是持五开导守持法起立礼谢三拜起具问讯大众顶礼和尚免礼二与不坏覆藏不坏摩那埵出罪羯磨先白行满法巳然后作如是乞大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏竟巳从僧乞六夜摩那埵僧巳与我比丘六夜摩那埵我比丘行摩那埵竟今从僧乞出罪羯磨愿僧与我比丘出罪羯磨慈愍故作前方便与出罪羯磨羯磨与法大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏竟巳从僧乞六夜摩那埵僧巳与此比丘六夜摩那埵此比丘行摩那埵竟今从僧乞出罪羯磨若僧时到僧忍听僧与比丘出罪白如是X大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏竟巳从僧乞六夜摩那埵僧巳与此比丘六夜摩那埵此比丘行摩那埵竟今从僧乞出罪羯磨僧与比丘出罪谁诸长老忍僧与比丘出罪者默然谁不忍者说是初羯磨僧巳忍与比丘出罪竟僧忍默然故是事如是持三与坏覆藏及坏摩那埵出罪羯磨佛言彼比丘行摩那埵本日治羯磨竟应至僧中具修威仪白行满巳然后作如是乞大德僧听我比丘犯僧残罪覆藏日我比丘犯僧残罪随覆藏日巳从僧乞覆藏羯磨僧巳与我比丘随覆藏日羯磨我比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与我比丘前犯中间重犯覆藏日及覆藏本日治羯磨我比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与我比丘六夜摩那埵我比丘行摩那埵时中间更重犯僧残罪不覆藏亦从僧乞前犯中间重犯僧残罪不覆藏六夜摩那埵及摩那埵本日治羯磨僧亦与我比丘前犯X中间重犯僧残罪不覆藏六夜摩那埵及摩那埵本日治羯磨我比丘行前犯中间重犯僧残罪不覆藏六夜摩那埵及摩那埵本日治羯磨竟今从僧乞出罪羯磨愿僧与我比丘出罪羯磨慈愍故作前方便与坏覆藏及坏摩那埵出罪羯磨大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与此比丘前犯中间重犯覆藏日及覆藏本日治羯磨此比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆藏亦从僧乞前犯中间重犯僧残罪不覆藏六夜摩那埵及摩那埵本日治羯磨僧亦与此比丘前犯中间重犯僧残罪不覆藏六夜摩那埵及摩那埵本日治羯磨此比丘行前犯中间重犯僧残罪不覆藏六夜摩那埵及摩那埵本日治羯磨竟今从僧乞出罪羯磨若僧时到僧忍听僧与比丘出罪白如是大德僧听此比丘犯僧残罪覆藏日此比丘犯僧残罪随覆藏日巳从僧乞覆藏羯磨僧巳与此比丘随覆藏日羯磨此比丘行覆藏时中间更重犯僧残罪覆藏日亦从僧乞前犯中间重犯僧残罪覆藏日及覆藏本日治羯磨僧亦与此比丘前犯中间重犯覆藏日及覆藏本日治羯磨此比丘行前犯中间重犯覆藏日及覆藏本日治羯磨竟巳从僧乞六夜摩那埵僧巳与此比丘六夜摩那埵此比丘行摩那埵时中间更重犯僧残罪不覆藏亦从僧乞前犯中间重犯僧残罪不覆藏六夜摩那埵及摩那埵本日治羯磨僧亦与此比丘前犯中间重犯僧残罪不覆藏六夜摩那埵及摩那埵本日治羯磨此比丘行前犯中间重犯僧残罪不覆藏六夜摩那埵及摩那埵本日治羯磨竟今从僧乞出罪羯磨僧与比丘出罪谁诸长老忍僧与比丘出罪者默然谁不忍者说是初羯磨僧巳忍与比丘出罪竟僧忍默然故是事如是持四与坏覆藏不坏摩那埵出罪羯磨五与不坏覆藏坏摩那埵出罪羯磨第七忏偷兰遮篇初上品僧中忏一露罪集僧法佛言若犯初篇生重并上品独头者应在一切僧中忏向上展大具脱鞋至诚顶礼三拜问讯长跪合掌和尚云说汝犯戒的因缘我业心深重不能制伏故犯此罪今求和尚大众师传慈悲忏悔二从僧乞忏法大德僧听我比丘犯偷兰遮罪今从僧乞忏悔愿僧听我比丘忏悔慈愍故和尚应语彼言汝今僧中三乞众既默然允许此罪当除随汝意于众中请一人为忏悔主为汝忏悔三请师忏悔法大德一心念我比丘犯偷兰遮罪今请大德为忏悔主愿大德为我作忏悔主慈愍故待我白僧忍可为汝忏悔尔四答问所成法作前方便受偷兰遮忏悔羯磨五白僧忍可法大德僧听比丘犯偷兰遮罪今从僧乞忏悔若僧时到僧忍听我比丘受比丘忏悔白如是可尔六检校八品法汝犯此罪到今过多少时了可曾向清净比丘发露否汝犯此罪之后半月半月布萨之时可曾在如法如律诵者高座听者下座听过戒否汝初犯此罪即应向清净比丘发露忏悔因不发露经过一夜从此偷兰遮罪中生出一品覆藏突吉罗罪次日就该发露又不发露复生出一品随夜展转覆藏突吉罗罪汝犯罪既然覆藏不肯发露则身非清净不应听戒汝复听戒又犯一品听僧说戒根本突吉罗罪此罪又不发露复得经夜覆随夜覆两品从生突吉罗罪又座上说至此戒三问清净时即应起座发露若恐閙乱X众僧即当向比座者说或心中念言待说戒毕我即发露说戒既竟即应发露因不发露又得一品默妄语根本突吉罗罪从此罪中复生出一品经夜覆随夜覆两品突吉罗罪据汝所说共有八品小罪一品是听戒突吉罗一品是默妄语突吉罗此二品罪各有经夜随夜覆藏罪及覆藏根本偷兰遮两品故云共有八品小罪汝先请的是偷兰遮忏悔主此时随我到屏处去另请突吉罗忏悔主先忏小罪巳再到僧中忏根本罪七屏除小罪法先忏从生大德一心念我比丘犯偷兰遮罪经夜覆藏随夜展转覆藏并听僧说戒及默妄语犯突吉罗罪经夜覆藏随夜展转覆藏并犯突吉罗罪不忆数今向大德发露忏悔更不敢作愿大德忆我自责汝心生厌离尔次忏根本大德一心念我比丘犯听僧说戒及默妄语突X吉罗罪不忆数今向大德发露忏悔更不敢作愿大德忆我自责汝心生厌离尔八忏主回复法我为比丘忏悔八品小罪巳竟九正忏偷兰法大德一心念我比丘犯偷兰遮罪今向大德发露忏悔不敢覆藏忏悔则安乐不忏悔不安乐忆念犯发露知而不敢覆藏愿大德忆我清净戒身具足清净布萨自责汝心生厌离尔和尚复语彼言今日为汝集清净大众遵如来圣制作法忏竟但恐汝发心不诫不能净尽无余仍须自备香烛竭诚顶礼千佛洪名持呪仗礼诵功德前罪氷消后罪不生必须立愿宁舍身命不复更作当礼谢大众依教奉行二中品向四比丘忏佛言若犯初篇生轻二篇生重并中品独头者界内差四清净知法比丘应将犯者出界外忏悔初礼请忏主法大德一心念我比丘今请大德为偷兰遮忏悔主愿大德为我作偷兰遮忏悔主慈愍故次忏主白众法若三长老听我受比丘忏悔者我当受可尔三下品对一比丘忏佛言若犯二篇生轻并下品独头者应至一清净知法比丘前悔X第八忏波逸提篇先忏畜长离衣二舍堕初乞求露罪法有大德犯离衣罪发露顶礼和尚向上展大具脱鞋至诚顶礼和尚三拜问讯长跪合掌和尚问云儞是那里人那里戒是那一年的以何因缘就犯此戒了直说我是处人是处戒是年一期的因有事故离了衣求和尚慈悲忏悔初篇四根本戒有犯否二篇十三僧残戒有犯否起立礼谢和尚三拜起具问讯二知时集众法大众顶礼和尚免礼先顶礼和尚三拜普礼僧足大众齐合掌问讯长跪合掌三呈白犯缘法和尚应语彼言说儞离衣的因缘我从年得戒以来至年月因有事出门故离了衣钵今求和尚大众师传慈悲忏悔和尚云知道了舍儞所之衣四舍本犯财法初定舍法大德僧听我比丘故离三衣宿犯舍堕我今舍与僧次不定舍法大德僧听我比丘故离三衣宿犯舍堕僧伽黎巳无此二衣我今舍与僧五从僧乞忏法和尚云舍衣巳乞忏大德僧听我比丘故离三衣宿犯舍堕是衣巳舍与僧有波逸提罪今从僧乞忏悔愿僧听我比丘忏悔慈愍故和尚云随汝僧中请一拜而起问讯大德一心念我比丘今请大德为波逸提忏悔主愿大德为我作波逸提忏悔主慈愍故待我白僧忍可为汝忏悔尔六集僧作辨法X和尚开示巳作前方便忏离衣舍堕羯磨七受请白僧法大德僧听比丘故离三衣宿犯舍堕是衣巳舍与僧有波逸提罪今从僧乞忏悔若僧时到僧忍听我比丘受比丘忏悔白如是可尔八考察从生法律云单白羯磨众僧忍可巳其受忏者应当凭众考察犯缘分别八品小罪然后忏悔汝此罪犯来经多少时了犯后可曾向人发露否犯后可曾着用此三衣否半月半月布萨之时可曾于如法如律诵者高座听者下座听遇戒否汝犯此衣罪之后即应向清净比丘发露忏悔因不发露经过一夜从此波逸提罪中生出一品经夜覆藏突吉罗罪次日就该发露又不发露又有一品随夜展转覆藏突吉罗罪如是一夜两夜至百千夜覆藏虽名一品实有若干突吉罗罪故名随夜展转覆藏此是覆藏根本波逸提两品小罪此所离之衣体是不净的应当作法舍巳忏悔过方得着用善见律云X犯舍堕衣不舍而着随着得突吉罗罪汝既就着用又得一品着用不净衣根本突吉罗罪此罪即应向人发露因不发露从此突吉罗罪中又生出一品经夜覆藏突吉罗罪次日就该发露又不发露复得一品随夜展转覆藏突吉罗罪此是着用不净衣不发露的三品小罪律本云僧说戒时乃至三问忆念有罪而不发露者突吉罗半月半月听僧说戒诵到此一条离衣戒乃至三问清净时即应发露以不发露故又得一品经僧说戒默妄语根本突吉罗罪此罪就该发露又不发露复得经夜覆藏随夜展转覆藏两品从生罪此是经僧说戒默妄语不发露的三品小罪共有八品二品覆藏根本波逸提二品覆藏着用不净衣突吉罗二品覆藏经僧说戒默妄语突吉罗二品根本六品从生此总是离衣罪更有离钵犯突吉罗罪亦有经夜覆随夜覆二品从生罪犯罪如人穿衣一般先穿内衣次穿外衣此时忏悔如人脱衣相似先解外衣次脱内衣又云忏罪如人伐树相似先刳其枝叶次方伐其根本先请的是波逸提忏悔主要在僧中忏此突吉罗要在屏处忏一拜而起随我去九屏除小罪法先请突吉罗忏悔主大德一心念我比丘今请大德为突吉罗忏悔主愿大德为我作突吉罗忏悔主慈愍故善尔X次忏从生罪大德一心念我比丘故波逸提罪经夜覆藏随夜展转覆藏并着用犯舍衣突吉罗罪经夜覆藏随夜展转覆藏及经僧说戒默妄语犯突吉罗罪经夜覆藏随夜展转覆藏故离钵多罗宿犯突吉罗罪经夜覆藏随夜展转覆藏并犯突吉罗罪不忆数今向大德发露忏悔更不敢作愿大德忆我自责汝心生厌离尔后忏三根本小罪大德一心念我比丘犯着用不净衣及经僧说戒默妄语故离钵多罗宿并犯突吉罗罪各不忆数今向大德发露忏悔更不敢作愿大德忆我自责汝心生厌离尔十僧中舍堕法我为比丘忏悔品小罪巳竟善尔大德一心念我比丘故离三衣宿犯舍堕是衣巳舍与僧有波X逸提罪今向大德发露忏悔不敢覆藏忏悔则安乐不忏悔不安乐忆念犯发露知而不敢覆藏愿大德忆我清净戒身具足清净布萨自责汝心生厌离尔十一开导责心法忏悔主云文中说忏悔则安乐者此有三义一者是因安乐调持戒知非律名智人以身居有漏心等凡流宿习既深现熏易发而能具慙说露诚意洗愆犹浣故衣垢尽仍洁毗尼作法亦复如是不为众远不杂于众故得安乐二者华报安乐谓五篇巳净三增未强不历恶途权受天福故得安乐三者果报安乐谓无漏三学为因有余涅槃是果得证涅槃永离诸患不受后有故云忏悔则安乐也不忏悔不安乐者若犯罪覆藏则二报无由三途必往故云不忏悔不安乐也忆念犯发露知而不敢覆藏者正显自言治法非他所举之义也愿大德忆我清净戒身具足者是乞恳前人为巳作证之语戒身即戒体谓无染无缺名曰具足即是清净义由清净具足故得同僧羯磨同僧布萨也此自责汝心生厌离一句是呵责之言汝答云尔之一字是立誓之语虽然是我指示汝呵责立誓全要自巳心境相应自责汝心者责何等心律摄云凡犯戒者有五种心发起因缘一者无差耻心二者无敬教心三者情怀放逸心四者禀性痴钝心五者忘失正念心今正令汝自责如是等心当X生厌离者慎勿复起如是心违犯如来禁戒也汝自答云尔之一字如泰山之重此乃是深慙立誓痛责之言今既蒙和尚慈悲清净大众如法如律忏悔巳纵遇丧身失命因缘宁死誓不要更犯如来禁戒故云立誓也十二即座还衣法和尚再开示还衣法竟乃至云作法还衣与他大德僧听比丘故离三衣宿犯舍堕此衣巳舍与僧若僧时到僧忍听僧今持此衣还比丘白如是大德僧听比丘故离三衣宿犯舍堕此衣巳舍与僧僧今持此衣还比丘谁诸长老忍僧持此衣还比丘者默然谁不忍者说僧巳忍还比丘衣竟僧忍默然故是事如是持此衣凭众僧前作法还你似同新得再莫要离了起立至诚礼谢和尚三拜普礼僧足两边齐合掌大众顶礼和尚免礼X十三有缘转付法佛言若众僧多难集此比丘有因缘事欲远行者应问言汝此衣物与谁随彼说便与是中有一月衣急施衣过后畜长钵残药长衣此五长戒依此法还之作法者当如是白大德僧听比丘故畜长衣犯舍堕此衣巳舍与僧若僧时到僧忍听僧今持是衣与比丘比丘当还此比丘白如是大德僧听此比丘故畜长衣犯舍堕此衣巳舍与僧僧今持此衣与比丘比丘当还此比丘谁诸长老忍僧持此衣与比丘比丘当还此比丘者默然谁不忍者说僧巳忍持此衣与比丘比丘当还比丘竟僧忍默然故是事如是持十四经宿还衣法作前方便还长衣羯磨大德僧听比丘故畜长衣犯舍堕此衣巳舍与僧若僧时到僧忍听僧今持是衣还比丘白如是大德僧听比丘故畜长衣犯舍堕此衣巳X舍与僧僧今持此衣还比丘谁诸长老忍僧持此衣还比丘者默然谁不忍者说僧巳忍还比丘衣竟僧忍默然故是事如是持十五四三人忏法诸大德听我比丘故离三衣宿犯舍堕我今舍与诸大德二长老若长老听我受比丘忏悔者我当受可尔二长老听比丘故离三衣宿犯舍堕此衣巳舍与我等若二长老忍者今持此衣还比丘可尔十六对首忏衣法舍衣法X大德一心念我比丘故离三衣宿犯舍堕今舍与大德后忏故妄语非时食二单堕先忏从生法大德一心念我比丘故非时食犯众多波逸提罪经夜覆藏随夜展转覆藏经僧说戒默妄语犯突吉罗罪经夜覆藏随夜展转覆藏并犯突吉罗罪不忆数今向大德发露忏悔更不敢作愿大德忆我自责汝心生厌离尔次悔默妄语大德一心念我比丘经僧说戒默妄语犯突吉罗罪今向大德发露忏悔更不敢作愿大德忆我自责汝心生厌离尔后舍本堕法大德一心念我比丘故非时食犯众多波逸提罪今向大德发露忏悔不敢覆藏忏悔则安乐不忏悔不安乐忆念犯发露知而不敢覆藏愿大德忆我清净戒身具足清净布萨自责汝心生厌离X尔第九忏可呵法篇初分别罪体法可呵法者谓比丘在村巷中从非亲里尼自手受食食或食尼指授食或受学家食或阿兰若比丘在僧伽蓝内自手受食食而成罪也此四法之中如受尼指示食者若无约勅止语食则成罪凡同受食诸比丘一一皆须向彼说悔罪方得除若余三法中有犯者但问无病食即成罪只向一比丘前说悔罪便得灭诸律令请一人为忏悔主说罪名种一说便止次请师悔过法大德一心念我比丘食比丘尼指授食犯波罗提提舍尼罪不忆数大德我犯可呵法所不应为今向大德悔过汝见罪否见慎莫更作顶戴受持第十忏突吉罗篇初除故作法佛言若故作者犯应忏突吉罗又犯非威仪突吉罗律本具明故悞二心唱言尔罪条别X大德一心念我比丘故不齐整着僧伽黎犯突吉罗罪今向大德发露忏悔更不敢作愿大德忆我自责汝心生厌离尔次除悞作法应具修威仪心生惭愧口作是言我比丘悞不齐整着僧伽黎犯突吉罗罪我今自责心悔过十诵毗尼序云若贼捕得若病人虽相应罪听心念口言忏后从清净比丘忏悔后听受彼根本杂事云具五种法应作忏摩一者有信心二者发精进三者生恭敬四者口出美言五者近善知识X毗尼母论云上座于下座前忏悔者应具四法一者褊袒右肩二者脱革屣三者合掌四者说所犯罪下座向上座忏悔者应立五法四法如前加胡跪一法本律云上座向下座忏悔者但除礼足亦须胡跪羯磨仪式卷下跋本师先老和尚之中兴止作也乃苦心阅律深究开遮竭力躬行方还佛制所以律风扇于宇内称为古佛再来非谓逞性而行妄齐先哲者也故世尊灭后迦叶尊者语阿难言供养舍利乃人天所为非我等事宜当结集如来法藏行解踈缺辜负师门不能高竖法幢仅将羯磨仪式记录于此以X益时机倘有同志竞行庶可报佛祖深恩于万一也戊寅佛成道日书玉阁笔题音释戒场场者地也众僧作法结地为场于中受戒故曰戒场律云有须四人十人二十人羯磨事起众僧集会疲极佛言听结戒场檀越檀是梵音此云施越是此方之言谓人能行施即得超越贫穷苦海故常住古今不变为常依处不移为住盛衣贮器文具箱笼之类四方僧物或云十方四方唯凡十方通圣如供僧常食体徧十方唯局本处故现前僧物此有二种一如檀越所施之物唯施此处现前僧故二如亡五众轻物未秉羯磨通于十方白羯磨巳唯局本处波利婆沙四分律云覆藏行律摄云覆有两种一覆夜二覆心若作覆藏心至过明相出是名一夜覆藏根本律云徧住行律摄云别住行摩那埵汉言折伏贡高亦言下意谓承事众僧故秦言意喜目意欢喜亦使众僧欢喜也X出罪梵语阿浮诃那汉言唤入亦云拔罪即出罪也谓布萨羯磨自恣说戒一切法事皆得共同故母论中名清净戒生谓于此戒中清净无犯善持起去故偷兰遮善见律云偷兰名大遮言障谓障善道后堕恶道体是鄙秽从不善以立名也独头亦名自性偷兰乃别自犯故谓本发心破羯磨转法轮僧或发心盗四钱以下等若遂所欲是名独头长衣长者余也若有多余衣财长一尺六寸濶八寸即名长衣应当说净有漏谓不修出世善法漏落三界生死故无漏谓修出世善法证得无余涅槃故三学戒定慧也三增增戒增心增慧有余涅槃涅言不生槃言不灭不生不灭故言涅槃秦言无为或翻圆寂或言泥洹有翻安乐谓巳离烦恼结贼故有余苦谓子缚巳断果缚犹存故氍氀音渠吕毛席也又曰毛布即毡𣯋之类二报华报果报三途地狱饿鬼畜生自然界未曾作法故阿兰若或名阿练若多论翻为闲静处天台云不作众事名闲无愦閙故名静或翻无诤谓所居不与世诤即离聚落五里处也须臾顷梵名摩睺罗毗昙论翻为须臾一日一夜X有三十须臾言极少时也