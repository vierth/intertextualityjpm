周易章句证异提要钦定四库全书经部一周易章句证异易类提要等谨案周易章句证异十二卷国朝翟均亷撰均亷字春沚仁和人官内阁中书是编取周易上下经古今本同异之处互相考证如李鼎祚卦辞前分冠序卦周燔卦辞前列大象卦辞复列彖𫝊赵汝楳卦辞前列大象卦辞后列彖传次文言次爻辞李过方逢辰干卦卦辞后列彖传次文言释彖处次大象次爻辞蔡渊卦辞后列大象次彖传文言别为一传传低一字王洙于经中不载卦辞别为一篇之类此篇章之同异也如干卦三爻孟喜作夕惕若夤句厉无咎句苟爽虞翻王弼作夕惕若厉句邵子朱震朱子作夕惕若句此句读之同异也遂卦逐爻悉为胪列间或附以己意以亷案二字别之古今本异同之处校勘颇为精宻虽近时之书而所言皆有依据转胜郭京举正以意刋改託言于王韩旧本者也干隆四十五年十一月恭校上总纂官纪昀陆钖熊孙士毅总校官陆费墀周易章句证异卷一钦定四库全书周易章句证异卷一内阁中书翟均亷撰上经孔颖达谓篇题经字在孟喜前以喜本分上下经也陈臯据钩命决曾子问易何以称经遂谓孔子分篇有上下经之号不知繋辞传但称二篇子夏传亦止分二篇未有经字纬书未足信也田何易二经十翼为十二篇施讐孟喜梁邱贺俱同周王孙服生杨何蔡渊韩婴王同九师说各二篇者亦分上下经也费直古文本无章句惟以彖象系辞十篇之言解说上下经郑𤣥合彖象于经犹未缀入各爻先卦爻辞次彖传次象传王弼则各爻以下聨缀之又附文言于干坤卦后李鼎祚又取序卦冠之卦首歴唐至宋张程大儒及苏轼郭忠孝郭雍杨时朱震张浚赵彦肃李衡诸人悉从辅嗣胡旦胡瑗邵雍吕大防晁说之程迥李焘吴仁杰吕祖谦税与权复出卦爻为经朱子从祖谦本董楷合刻传义以世次先程后朱故析本义以从程传明修大全从之厥后刋本义者不复更正故彖象文言仍入正经非朱子原本也胡一桂胡炳文吴澄熊良辅梁寅悉从本义王洙止载爻辞于经卦辞别为一篇郑厚止载经文不复别列彖象周燔冯椅赵汝楳李过方逢辰董真卿入彖象文言于经而稍变其次详见于后䷀干元亨利贞吴仁杰云元亨上古易无卦名干字但有卦画䷀费直亦然郑𤣥始于卦画下加干下干上于元亨上加卦名李鼎祚卦辞前分冠序卦周燔卦辞前列大象卦辞后列彖传传低一字赵汝楳卦辞前列大象卦辞后列彖传次文言次爻辞李过方逢辰干卦卦辞后列彖传次文言释彖处次大象次爻辞蔡渊卦辞后列大象次彖传文言别为一卷传低一字王洙于经中不载卦辞别为一篇初九濳龙勿用吴仁杰云爻辞上古易及费直无初九字止列爻画初九则一初六则一郑𤣥省爻画加初九字朱子云六爻分画似渉重复王洙于上下经无卦辞止列爻辞周燔于爻辞前先列彖传低一字赵汝楳李过方逢辰于潜龙勿用下附爻象次文言释爻处蔡渊爻辞后附小象传低一字九二见龙在田利见大人九三君子终日干干夕惕若厉无咎许慎说文引作夕惕若夤籀文作敬也晁说之曰厉许慎作夤惠栋曰厉上脱夤字当依孟喜作夕惕若夤厉无咎郭京作夕厉无咎荀爽虞翻王弼夕惕若厉陆徳明孔颖达郭雍冯椅徐在汉毛奇龄从之前汉书王莽传孙竦引易后汉书谢夷吾传班固引易蜀志先主传上书引易皆以夕惕若厉邵子朱震朱子以夕惕若后儒多从之谨案周易述义夕惕若九四或跃在渊无咎九五飞龙在天利见大人上九亢龙有悔许慎作忼龙京房如字用九见羣龙无首吉吴仁杰云古易及费直无用九字止列覆卦之画䷀郑康成去之代以用九王安石合用九上九为一节程子非之吴仁杰云都洁仍先儒之误合此二节项安世云连亢龙读其义始明毛奇龄亦谓此上九爻辞世儒脱误宋衷刘瓛诸儒多主六爻皆变之说宋衷王弼以见羣龙无首吉孔颖达陆希声石介王安石代渊程子房审权郭雍郑汝谐同郭忠孝朱子俞琰俱云见羣龙无首郑𤣥于用九节后附彖传次象传王弼分附象辞于各爻惟干卦仍郑𤣥本周燔于用九见羣龙无首吉后附小象次文言董真卿于无首吉后次大象次彖传次小象次文言䷁坤元亨利牝马之贞君子有攸徃先迷后得主利西南得朋东北丧朋安贞吉坤陆徳明曰本又作巛巛今字也毛居正曰古坤字作巛陆以巛为今字误归藏作程子以利牝马之贞云利牝马之贞句则坤便止三徳郭忠孝郑汝谐王申子徐在汉从之朱子黄宗炎云不可将利字句虞翻王弼干寳利牝马之贞先迷后得主李鼎祚引卢氏先迷后得主利孔颖达引周氏先迷后得主利朱震引子夏传先迷后得主陆希声王安石程子朱子以先迷后得主利陆云主利主守也程云万物利主于坤朱云隂主利郑汝谐王申子胡炳文陈仁钖诸人同张子苏轼朱震后得主利郭雍项安世杨简王宗传俞琰金贲亨郑维岳熊过樊良枢刘石闾陆时位查慎行惠栋同言后则得主乃利也梁寅陆振奇后得主利姚舜臣程竹山张振渊同言居后则得而主于利也张浚吴澄徐在汉先迷后得主利属下读谨案周易折中周易述义先迷后得主利字属下两句读初六履霜坚氷至六二直方大不习无不利郑厚曰直方大字衍文又曰不然属下句坤爻辞皆协霜字韵项安世曰直方二字玩象辞文言郑说近是大字非衍文与既济小字同吴澄曰直方大不习习重也言不有如此大也六三含章可贞或从王事无成有终六四括囊无咎无誉六五黄裳元吉上六龙战于野其血𤣥黄用六利永贞䷂屯元亨利贞勿用有攸徃利建侯初九磐桓利居贞利建侯磐桓马融作槃桓旋也荀爽虞翻作盘王弼作磐陆徳明曰磐本亦作盘又作槃晁说之曰古文作般三字皆通张载作磐磐桓犹言柱石毛奇龄云训磐石桓杙者非是六二屯如邅如乘马班如匪冦婚媾女子贞不字十年乃字邅许慎作驙吕祖谦作亶惠栋从之荀爽作邅乘子夏传音绳陆徳明纯证反班郑𤣥作般晁说之曰般古文作班马融虞翻作班婚冯椅曰当作昏媾马融郑𤣥作冓晁说之曰冓古文陆徳明曰或作构者非字虞翻荀九家徐邈李鼎祚陆希声程子作孕字之字耿南仲沈该朱子项安世赵汝楳俞琰诸儒作筓而字之字六三即鹿无虞惟入于林中君子几不如舍徃吝鹿王肃作麓云山足虞翻作鹿云山足称鹿郭京曰鹿当作麓程迥同晁说之曰鹿古文孔颖达诸儒作逐鹿之鹿虞高诱作欺虞之虞张子作虞防之虞王弼诸儒俱作虞官之虞几郑𤣥作机弩牙也惠栋从之六四乘马班如求婚媾徃吉无不利九五屯其膏小贞吉大贞凶上六乘马班如泣血涟如涟许慎作㦁泣下也惠栋从之䷃蒙亨匪我求童蒙童蒙求我初筮告再三渎渎则不告利贞童字书作僮渎许慎作黩崔憬曰渎古黩字初六发蒙利用刑人用说桎梏以徃吝王弼孔颖达胡瑗苏轼朱子利用刑人用说桎梏沈该胡炳文梁寅张振渊同言当痛惩而暂舍之遂专用刑以徃则吝程子利用刑人用说桎梏二句聨解郭忠孝郭雍朱震项安世赵汝楳同程子赵氏云刑之者正脱去其昏蒙之桎梏用刑以徃则吝二郭氏朱氏项氏曰刑之初正所以脱其桎梏也过此以徃吝王安石用说桎梏以徃杨时王宗传俞琰同谓脱桎梏而听之以徃也杨万里云刑如刑于二女之刑尧舜率天下而民从之迷者觉蔽者解如械得释徐在汉亦谓如仪刑文王刑于寡妻百辟其刑之刑黄炎宗同谨案周易折中取安石说周易述义同万里说说徐邈音税陆徳明音吐活反吝许慎作遴九二包蒙吉纳妇吉子克家包陆徳明曰亦作苞吕祖谦作苞云今作包郑𤣥曰苞当作彪京房陆绩一行皆作彪虞翻作包六三勿用取女见金夫不有躬无攸利六四困蒙吝六五童蒙吉上九击蒙不利为冦利御冦击马融郑𤣥作系晁说之曰荀爽一行作系毛奇龄曰作系者字形之误虞翻王肃如字御陆徳明云本又作卫䷄需有孚光亨贞吉利涉大川需郑𤣥读为秀云阳气秀而不直前者畏上坎也归藏以需为溽九师有孚光亨贞吉惠栋从之虞翻孔颖达有孚光亨贞吉马融郑𤣥蜀才有孚光亨贞吉孚陆徳明曰本又作旉晁说之曰旉古文初九需于郊利用恒无咎九二需于沙小有言终吉沙郑𤣥作沚惠栋曰沚古文荀爽虞翻如字九三需于泥致冦至冦郑𤣥王肃作戎六四需于血出自穴黄宗炎曰血即洫字九五需于酒食贞吉上六入于穴有不速之客三人来敬之终吉䷅讼有孚窒惕中吉终凶利见大人不利涉大川窒马融郑𤣥作咥读为踬马训止郑训觉悔貌中马融丁仲反李鼎祚依荀爽本有孚窒惕中吉陆徳明有孚窒惕中吉朱震苏轼朱子王宗传同陆希声有孚窒惕中吉程子郭雍张浚项安世赵汝楳吴澄黄宗炎同毛奇龄惕中初六不永所事小有言终吉九二不克讼归而逋其邑人三百戸无眚荀爽归而逋其邑人谓逃失邑中之阳人三百户无眚谓君不争则百姓无害王弼孔颖达归而逋其邑人三百户无眚言归窜其邑惟狭小三百户乃可免眚与郑𤣥解同沈该惠栋从之毛奇龄云汉诸家易皆以归而逋今不从程子杨时朱子归而逋其邑人三百户无眚解与王孔同胡一桂吴澄从之张子其邑人三百户无眚言邑人託以居安朱震赵彦肃项安世赵汝楳俞琰黄宗炎从之苏轼不克讼归而逋其邑人三百户言亡其邑人三百户郭忠孝郭雍张浚归而逋其邑人三百户言三百户非小邑谓能弃其邑而逋也王申子刘石闾钱铨徐在汉陆时位从之谨案周易折中云荀氏项氏义亦可从六三食旧徳贞厉终吉或从王事无成虞翻王弼贞厉终吉杨时赵汝楳同程子贞厉终吉朱子语録贞厉终吉吴澄贞厉终吉九四不克讼复即命渝安贞吉虞翻复即命渝安贞吉孔颖达同程子复即命渝安贞朱子复即命渝安贞吉九五讼元吉上九或钖之鞶带终朝三褫之鞶王肃作槃许慎虞翻如字带陆徳明作晁说之曰篆字吕祖谦云今作带褫郑𤣥荀爽虞翻翟𤣥李鼎祚俱作拕徒何反荀虞拕训夺晁说之云拕如拕绅之拕项安世云拕三加之也人因象言不足敬皆以拕为褫不知不足敬者谓其受服可鄙惠栋云拕夺也俗作褫陆徳明曰褫本又作褫广韵引作以讼受服终朝三褫之䷆师贞丈人吉无咎丈人崔憬引子夏传作大人言王者之师李鼎祚云王氏曲解大为丈程迥云子夏释于理为通吴澄云丈盖大之讹扬雄太𤣥衆首拟师卦赞曰丈人摧挐则大人为丈在汉已讹然论语庄子称丈人皆老人无力扶杖之谓当从崔说冯椅俞琰皆从子夏毛竒龄云李说妄郑𤣥陆绩王弼作丈人郑云能以法度长于人陆云圣人也王云庄严之称宋儒张子程子司马光苏轼朱震朱子诸大儒俱作丈人陆徳明曰贞丈人郑𤣥诸儒俱以贞丈人吉初六师出以律否臧凶律郭忠孝读太师执同律以听军声之律俞琰吴澄胡一桂从之否马融郑𤣥王肃方有反陆徳明音鄙恶也晁氏曰刘荀陆一行作不朱子曰是也刘遵曰否古不字王弼孔颖达胡瑗郭雍师出以律否臧凶否读鄙败也臧有功也谓否臧皆凶李鼎祚程子苏轼师出以律否杨时沈该吕祖谦李简郑汝谐王宗传王申子同读可否之否臧凶谓不以律虽臧亦凶杜预师出以律否臧刘遵张子朱震张浚朱子赵汝楳俞琰胡一桂胡炳文梁寅张振渊袁黄或读可否之否或读不否臧谓不善言失律也俞琰胡一桂言吹律而不善也吴澄师出以律否臧凶否读鄙谓师之初出宜吹律以否臧之九二在师中吉无咎王三钖命九家易王弼在师中吉无咎孔颖达在师中项安世在师中吉无咎吴澄在师中吉钖郑𤣥作赐徐邈音赐荀爽如字六三师或舆尸凶六四师左次无咎六五田有禽利执言无咎长子帅师弟子舆尸贞凶禽徐邈作擒晁说之曰古文擒字郭京作利执之云王韩定本之字行书向下稍类言字转写成误俞琰曰当依京作之字胡一桂曰作吉无咎似胜言字之讹亦未见得按荀爽虞翻王弼孔颖达李鼎祚及张子程子胡宏王安石苏轼朱震朱子俱作言虞云震为言李云以臣伐君假言田猎王安石程子诸人云执言奉辞也犹言致讨之有辞朱言语辞李简云执言犹云执之上六大君有命开国承家小人勿用䷇比吉原筮元永贞无咎不宁方来后夫凶初六有孚比之无咎有孚盈缶终来有它吉项安世吴澄有孚盈缶终来项云九五之孚既盈于六四之缶必且自四而来及初吴云有孚者盈满于缶之中而终来孚于初虞翻诸儒终来有它吉他本亦作它六二比之自内贞吉六三比之匪人王肃本作比之匪人凶吴澄同六四外比之贞吉九五显比王用三驱失前禽邑人不诫吉驱郑𤣥作敺马融如字诫虞翻李鼎祚作戒惠栋从戒上六比之无首凶䷈小畜亨宻云不雨自我西郊畜陆徳明曰本亦作蓄归藏作畜初九复自道何其咎吉九二牵复吉九三舆说辐夫妻反目舆虞翻李鼎祚作车云坤为车马君及俗儒皆以干为车非也惠栋作云坤为大车同辐子夏传许慎虞翻李鼎祚作輹陆徳明云辐本亦作輹马融郑𤣥作辐马云车下缚也郑云舆下缚也与轴相连钩心之木晁说之曰当作輹郭雍朱震项安世俞琰吴澄胡一桂张振渊陆时位同项云辐车轑也輹车轴转也辐以利轮之转輹以利轴之转辐无说理必轮破毂裂而后脱輹则车不行即脱今畜道止于不行非有破裂与大壮大畜同作輹为长吴云辐音近而误辐者轮轑也非可说陆云宜照古本篆文作輹胡炳文熊朋来季本谓当作辐不与大畜同言大畜阳能自止暂脱而不欲行小畜隂与阳争止于隂而不得进也毛竒龄云辐輹可相通古文无定云吴澄谓辐即輹人多非之郑注以辐为伏莬则亦以辐为輹惠栋作腹谓腹古文腹故读为輹案春秋传史苏引车脱其輹六四有孚血去惕出无咎荀爽去惕出惕疾也四当去初疾出从五吴澄有孚血谓四与三不和故伤去惕出谓去其所而出外以上合于九五虞翻诸儒俱以血去惕出血马融云当作恤忧也李鼎祚同晁说之曰血古文惠栋血读作恤古文恤作血毛竒龄曰晁氏伪古本作恤不通九五有孚挛如富以其邻挛子夏传作恋思也今本如字马融如字连也徐邈力转反陆徳明力专反上九既雨既处尚徳载妇贞厉月几望君子征凶徳虞翻作得李鼎祚同晁说之曰子夏京房作得吴澄曰当从晁氏作得惠栋同几子夏传作近晁说之曰京刘一行作近孟喜荀爽作既吴澄云几音既左传庸可几乎几既古字通恵栋作近云近读为既黄宗炎既雨既处尚徳载妇䷉履虎尾不咥人亨蒋悌生曰脱一卦名履字履虎尾三字是占辞分一字作卦名不成文理咥胡旦曰当作音垤啮坚声也朱震曰古字与咥通用荀爽李鼎祚作不咥人亨利贞惠栋曰王弼脱利贞二字荀氏有之今从古初九素履徃无咎九二履道坦坦幽人贞吉六三眇能视跛能履履虎尾咥人凶武人为于大君能虞翻作而谨案古能字作耐堪取堪能之义传书世异亦有不安寸直作而字者后来能字乃假借鳖三足为能故今书多作能视惠栋作眂视履同跛陆徳明曰依字作破惠栋作九四履虎尾愬愬终吉愬愬马融许慎作虩虩朱彜尊谓说文引易作履虎尾虩虩恐惧晁说之曰愬虩䖕三字同毛竒龄曰愬愬虩虩同字履之愬愬马融作虩震言虩虩荀爽作愬对较便是谨案子夏传虞翻如字九五夬履贞厉上九视履考祥其旋元吉祥郑𤣥荀爽虞翻李鼎祚作详陆徳明曰祥本亦作详郑云履道之终考正详备荀云详审也虞云详善也干为积善故考详惠栋曰详古文祥俞琰作视履考祥其旋作详言自视所履详审其旋黄震潘士藻徐在汉考祥其旋祥如字黄云旋旋踵踵旋潘云考騐其吉祥于一念旋转之间徐云考祥者视也其旋者履也吴澄考祥其旋作祥祭之祥祥祥祭旋祥后复寝之时言尚视所履于亲丧之终朱升作旁注本之此説毛奇龄谓升説不知所据殆未阅澄书也谨案郑𤣥虞翻王弼孔颖达李鼎祚张子程子石介王安石苏轼杨时郭忠孝郭雍朱震朱子诸儒俱作视履考祥䷊泰小徃大来吉亨初九拔茅茹以其彚征吉茅郑𤣥音苗茹王肃音如邹湛汝据反彚傅氏云古伟字美也古文作惠栋作董遇作夤出也刘向郑𤣥虞翻如字郑𤣥郭璞程子以拔茅茹以其彚征孔颖达拔茅茹以其彚征吉虞翻拔茅茹以其彚徐在汉拔茅茹以其彚九二包荒用冯河不遐遗朋亡得尚于中行包郑𤣥作苞陆徳明曰包本作苞吕祖谦云苞今作包惠栋作苞荒郑𤣥虞翻翟𤣥许慎李鼎祚作巟郑云荒读为康虚也虞云大川也坎为大川陆徳明曰荒亦作巟惠栋从巟字书作蓅吴澄云当作巟考象义当作谐声字从省故去皿传写讹巟下去皿而上加草包谓包里牲血以进而达诚于天也九三无平不陂无徃不复艰贞无咎勿恤其孚于食有福吴澄勿恤其孚于食有福言戒以勿忧若能孚于食己之实者而得其心则必无来复易位之祸虞翻朱子诸儒俱作勿恤其孚六四翩翩不富以其邻不戒以孚翩翩陆徳明作篇篇吕祖谦云篇篇今本作偏古文作偏偏子夏传虞翻宋衷向秀如字六五帝乙归妹以祉元吉帝乙左传史记虞翻云是纣父子夏傅京房荀爽干凿度云是汤九家易王昭素张浚作取象九家易言五者帝位震象称乙王云六五隂爻交泰之主故以名乙之主为象张浚取谦下之义舍甲之刚用乙之柔上六城复于隍勿用师自邑告命贞吝隍子夏传作堭姚信作湟晁说之曰古文作皇按郑𤣥九家易虞翻如字䷋否之匪人不利君子贞大徃小来朱子云或疑之匪人三字衍文由比六三而悞方逢辰曰之字羡文俞琰同云彖传释卦乃加之字后人因彖传而悞加吴澄朱升本刋去之匪人三字王中子不利天下事物皆不利也君子贞君子宜贞故以自守陆时位同陆云依俞琰读虞翻诸儒同初六拔茅茹以其彚贞吉亨说见泰卦六二包承小人吉大人否亨荀爽王昭素游酢杨时包承小人吉言君子包承平小人耿南仲沈该赵汝楳同王弼诸儒包承承吴澄朱升云当作脀吴云脀承古字通用脀牲之正体也谓苞苴馈遗之事包惠栋作苞六三包羞羞吴澄朱升作膳羞之羞言羞者腥胾炙脍醢酱之属包苴遗人而非正馔谨案荀爽训羞耻之羞九四有命无咎畴离祉畴郑𤣥作古字九五休否大人吉其亡其亡系于苞桑苞荀爽郑𤣥陆绩李鼎祚作包朱子曰古易作包上九倾否先否后喜䷌同人于野亨利涉大川利君子贞初九同人于门无咎六二同人于宗吝九三伏戎于莽升其高陵三嵗不兴九四乘其墉弗克攻吉墉郑𤣥虞翻李鼎祚作庸王弼作墉晁说之曰庸古文惠栋从庸黄宗炎曰庸古文与郭通用即借用庸后人加土以别之九五同人先号咷而后笑大师克相遇上九同人于郊无悔䷍大有元亨初九无交害匪咎艰则无咎九二大车以载有攸徃无咎车蜀才作舆虞翻李鼎祚作轝虞云坤为大轝王肃作车晁说之曰后汉时车始有居音古则为舆字九三公用亨于天子小人弗克亨京房虞翻干寳姚信读香两反京云献也干云宴也姚云祀也王弼孔颖达陆徳明读许庚反通也张子程子王安石薛温其苏轼吕大防杨时晁说之张浚沈该赵彦肃吕祖谦郑汝谐李简王宗传王申子及宋子夏传本苏濬陆时位读如王训通左传卜偃引作享杜预训宴飨胡一桂读许庚反并引左传作亨云卜偃已读亨未知何㨿郭雍朱震朱子吴澄胡炳文项安世俞琰梁寅读香两反朱子云古文无亨字亨烹字通用亨字说文本是一字故易多互用项云但作享字解不必改字谨案后人如张振渊洪启初多改作享者非毛奇龄云亨字古通用解通者非是赵汝楳云篆又作云近于亨故后世有享亨两字其义训通亦训献此爻两义皆通九四匪其彭无咎彭子夏传作旁虞翻作尫云或作彭作旁声字之误足尫体行不正四失位折震作故尫晁说之惠栋同王肃姚信王弼干宝徐邈作彭王云壮也姚王训旁干云彭亨骄满貌程子读如行人彭彭驷騵彭彭之彭盛多之貌朱子音义未详六五厥孚交如威如吉上九自天祐之吉无不利祐虞翻九家易李鼎祚作右䷎谦亨君子有终谦子夏传作嗛云谦也宋子夏本如字晁说之曰篆无嗛字班固引作嗛归藏作兼左传庄叔引易及九家易郑𤣥荀爽虞翻刘表姚信俱如字惠栋补集郑氏易亦作嗛说苑引易作君子有终吉初六谦谦君子用涉大川吉吴澄俞琰读谦谦君子用涉大川吉孔颖达诸儒谦谦君子六二鸣谦贞吉九三劳谦君子有终吉孔颖达劳谦君子句法与谦谦君子同吴曰慎云诸儒皆以君子有终㨿初爻则此当劳谦君子荀爽诸儒俱以君子有终句法与彖辞同六四无不利撝谦撝郑𤣥读作宣京房作挥宋本子夏传马融荀爽如字马云离也荀云举也子夏云化也陆徳明义与麾同俞琰从之谨案周易述义云与麾同荀爽以无不利撝谦郭雍苏轼王锜朱子赵汝楳项安世胡炳文梁寅同苏王义与郭氏朱子异言无不利者正以撝谦也王弼以无不利撝谦孔颖达张子程子杨时朱震吕大临张浚沈该王宗传王申子同谨案周易折中周易述义从程子六五不富以其邻利用侵伐无不利侵王廙作寝郭京作征云谦顺之道不合侵夺荀爽诸儒如字上六鸣谦利用行师征邑国陆徳明作征国云或作征邑国者非吕祖谦作征国云今本有邑字虞翻九家易王弼李鼎祚郭京有邑字䷏豫利建侯行师毛奇龄曰公羊传孔子欲作春秋卜得阳豫卦宋氏云夏商之卦名王氏易辨云旧易豫上原有阳字如习坎类而周易删之然不可考愚按晋语公子重耳时筮得之时已称豫初六鸣豫凶六二介于石不终日贞吉介马融作扴云触小石声古文郑𤣥作砎郑云谓磨砎古八反虞翻诸儒如字六三盱豫悔迟有悔盱子夏传作纡陆绩同京房作污姚信作旴云日始出引诗旴日始旦郑𤣥王肃王弼向秀诸儒作盱郑云夸也肃云大也向云睢旴小人喜悦之貌说文云盱张目貌朱子语録吴澄盱豫悔迟有悔言悔迟则有悔矣王弼诸儒盱豫悔九四由豫大有得勿疑朋盍簪由马融作犹犹豫疑也郑𤣥虞翻作由郑云用也虞云自从也簪京房蜀才作撍蜀才训从郑氏隂宏道曰张揖古今字诂康作撍埤苍云撍疾也与簪同陆希声曰撍今捷字晁说之曰撍簪同音一字王洙曰即诗不寁寁字祖感反项安世曰簪字或为撍或为寁或为子甘反或为子感反惠栋云王弼因京氏撍字又讹为簪马融作臧荀爽作宗古文作贷虞翻作戠云旧读作撍作宗依李鼎祚本云戠聚㑹也释文本作丛合惠栋周易述引作藂合董真卿周易㑹通引虞作戠误惠栋曰戠犹埴也书赤埴文郑氏作戠衆隂若水土相黏着故云朋盍戠子夏传郑𤣥王肃王弼徐邈及唐宋儒作簪王肃音祖感反徐邈音侧林反子夏王弼云疾也郑云速也王安石本王氏训疾石介胡瑗作簪缨解簪居首犹九四居臣位之极程子益以虞翻之说云簪聚也取聚髪也按后儒多释簪髪者始此晁说之从疾云古冠服无簪朱子两取虞郑之说云聚也项安世冯椅胡炳文亦训速刘牧又云簪所以固冠而总髪苏轼云簪固结也盍何不也说与诸家又异谨案周易述义训括髪六五贞疾恒不死上六冥豫成有渝无咎冥郑𤣥读为鸣王廙亡定反陆徳明觅经反惠栋云冥读为瞑瞑古眠字䷐随元亨利贞无咎初九官有渝贞吉出门交有功官蜀才作馆九家作官六二系小子失丈夫六三系丈夫失小子随有求得利居贞九四随有获贞凶有孚在道以明何咎九五孚于嘉吉上六拘系之乃从维之王用亨于西山王弼孔颖达拘系之乃从维陆希声王安石杨时苏轼言拘系之覆乃维也虞翻诸儒拘系之亨王弼孔颖达陆徳明许庚反通也京房虞翻陆绩一行云许两反陆云祭也䷴蛊元亨利涉大川先甲三日后甲三日归藏作蜀案左传卜徒父医和引作蛊初六干父之蛊有子考无咎厉终吉马融虞翻王肃周宏正有子考王弼诸儒有子九二干母之蛊不可贞九三干父之蛊小有悔无大咎六四裕父之蛊徃见吝六五干父之蛊用誉上九不事王侯高尚其事䷒临元亨利贞至于八月有凶初九咸临贞吉九二咸临吉无不利六三甘临无攸利既忧之无咎六四至临无咎六五知临大君之宜吉上六敦临吉无咎䷓观盥而不荐有孚颙若观马融虞翻王弼读平声孔颖达李鼎祚朱震项安世王宗传吴澄俞琰同项吴并云卦内惟观天下之观去声郑𤣥王肃徐邈读去声陆徳明胡瑗程子苏轼朱子郑刚中冯椅赵汝楳龙仁夫同王肃惟大观平声徐云惟观天下之观平声按王宗传引徐云惟此一字去声程子并去声朱子卦名去声六爻皆平声自上示下曰观去声自下观上曰观平声赵云惟卦名及大观去声余并平声龙云并去声两音无此例按郑氏云艮为宫阙以观字为天子宗庙之象故程传有楼观之说赵汝楳云不音观瞻之观而音观阙之观苏轼郑刚中冯椅俱同此说谨案周易述义正取宫庙之象毛竒龄曰古无四声后人分平去者非荐陆徳明曰本又作同牋练反马融虞翻王弼观盥而不荐孔颖达李鼎祚朱震王宗传吴澄同言可观者盥至荐则不复可观也吴云旧以卦名为句非也王肃作观盥而不观荐一本释文引王作观盥而不观荐惠栋从之又一本释文引王作观盥而观荐周易㑹通引此同朱彛尊毛奇龄从之毛云爻中皆观荐之文则不字本观字之误胡瑗苏轼张子程子朱子吕祖谦诸儒俱作观盥而不荐谨案周易述义盥而不荐郭京作观亨观盥而不盥荐云脱观亨二字初六童观小人无咎君子吝六二闚观利女贞陆徳明曰闚本亦作窥六三观我生进退六四观国之光利用宾于王陆徳明曰如字或音官唤反九五观我生君子无咎上九观其生君子无咎䷔噬嗑亨利用狱初九屦校灭趾无咎趾陆徳明本一作止云本亦趾吕祖谦云趾今本作止晁说之曰止古文谨案校本亦有作挍者明末避熹宗讳省作挍六二噬肤灭鼻无咎六三噬腊肉遇小吝无咎九四噬干胏得金矢利艰贞吉胏子夏传荀爽董遇作脯徐音甫宋本子夏传如字许慎作从肉仕声食所遗也朱子曰与胾通马融郑𤣥陆绩如字马陆云有骨谓之胏郑云篑也陆徳明曰脯也六五噬干肉得黄金贞厉无咎上九何校灭耳凶何陆徳明曰何何可反又音何本亦作荷音同王肃云荷担赵汝楳曰与荷同晁说之曰何古文荀爽郑𤣥如字䷕贲亨小利有攸徃贲王肃扶文反云有文饰黄白色李轨府瓦分反徐邈甫寄反陆徳明彼伪反傅氏云贲古斑字文章貌郭京作贲亨不利有攸徃云定本不字草书势如小字爻彖皆误俞琰云当从不字云贲既亨矣而又加进则文灭质故不利冯椅改作亨小郑𤣥荀爽虞翻诸儒俱作小利有攸徃初九贲其趾舍车而徒趾陆徳明云一本作止晁说之曰止古文惠栋从止郑𤣥虞翻作趾车郑𤣥张璠作舆陆徳明曰汉时始有居音晁说之曰车古文虞翻王肃作车六二贲其须须王弼作頥下曰须之须胡瑗刘牧作须待之须晁说之作须女之须云今文作嬬云与归妹六三同贱女也梁寅两从頥下曰须须待也谨案周易述义同王弼九三贲如濡如永贞吉六四贲如皤如白马翰如匪冦婚媾皤荀爽作波郑𤣥陆绩作燔郑音烦云四将应初进退未决故燔如毛奇龄称其义与下卦离火关会朱彛尊引郑作蹯误许慎董遇王弼陆徳明李鼎祚诸儒作皤许云老人白也董云音槃马馵足横行曰皤朱彛尊引董作槃者误陆徳明曰蒲禾反六五贲于丘园束帛戋戋吝终吉黄颖作世于邱园戋戋子夏传作残残马融荀爽虞翻薛虞诸儒作戋戋上九白贲无咎䷖剥不利有攸徃剥归藏作仆案左传蔡墨引作剥初六剥牀以足蔑贞凶蔑荀爽作灭马融郑𤣥如字刘牧读剥牀以足蔑俞琰同云剥牀而先以牀足灭于下之象虞翻诸儒读剥牀以足贞谨案周易述义贞与桢同牀干也石介但云贞非元亨利贞之贞未能宣发其义窃谓贞者事之干也桢者牀之干也六二剥牀以辨蔑贞凶辨晁说之曰古文作分今文作辨马融郑𤣥诸儒俱作辨徐邈音办具之办王肃否勉反郑𤣥符勉反郑曰足上称辨谓近膝之下诎则相近信则相逺辨分也虞云指间称辨薛虞云膝下也黄颖云牀箦也崔憬曰当在笫足之间是牀梐也程子曰牀之干也惠栋云辨本作古文作乎栋云说文象兽指瓜分别也读若辨辨亦别也古文当书辨章辨秧皆作乎俞琰剥牀以辨蔑六三剥之无咎京房刘歆荀爽一行陆徳明李鼎祚作剥无咎晁说之项安世吕祖谦俞琰同陆云作剥之无咎者非毛奇龄云陆说大谬项云之字因小象之字而误增小象设问犹云剥之所以无咎爻辞无问答俞云之字衍张子程子苏轼朱子诸儒有之字程子诸儒读剥之无咎言处剥之时而无咎杨时朱子吴澄读剥之无咎吴云剥之犹比之损之益之六四剥牀以肤凶肤京房作簠谓祭器虞翻诸儒如字虞云辨上称肤崔憬谓荐席陆希声云茵席王弼孔颖达谓人之肤体朱程同谨案周易述义谓牀箦六五贯鱼以宫人宠无不利贯徐邈音官穿也吕氏音训引作音宦陆徳明古观反上九硕果不食君子得舆小人剥庐得舆京房作徳舆荀爽虞翻董遇李鼎祚作徳车虞云干为君子为徳坤为车干在坤故以徳为车晁说之曰车古文惠栋曰徳车本或徳孔颖达侯果作得舆䷗复亨出入无疾朋来无咎反复其道七日来复利有攸徃朋京房作崩见释文及汉书五行志京房易传云自上下者为崩颜师古注今易作朋毛奇龄云京误初九不逺复无祇悔元吉祇王肃陆绩作禔王云时支反陆云安也九家作音支广雅多也晁说之云古文作多马融郑𤣥韩伯作祇马云之是反辞也郑云病也音匙韩云祁支反大也侯果孔颖达王宗传同陆希声作祇适也京房刘向一行作祇安也张子作祗承也受也又作神祇之祇云示也効也见也程子祇与底通至也与坎祇既平同又音抵抵也适也朱子训从程子音从马融朱子祇又与只同本义训扺语録又训至训多云如多见其不知量多祇也与只同李简祇与抵通从马音俞琰祇与厎通吴澄作袛适也抵也至也从衣从氐与祇敬不同谨案祇祗只袛秖今多不辨祇说文云地祇巨支反玉篇盖以训祇说文玉篇训敬㫖移切书祇承于帝是也只玉篇训适之移切又音岐袛说文袛裯短衣都兮切秖玉篇释秖为谷始熟竹尸切无秪字广韵作秖亦无适训五字音义各不相同窃谓如从陆希声训适则易文祇字可与祗只秖及禔通但不可作袛史记韩长孺传禔取辱徐广曰亦作祇是禔祇通也前汉窦婴传只加怼颜师古曰字从衣音支训适是只祇通也诗亦祗以异郑笺训适左传祗见疏服䖍训适是祗祇通也前汉邹阳传秖怨结师古音支训适是秖祇通也如从韩侯训大则但可作祇不可作祗只禔如从张子训承则祇可作祗如从朱子训多则祇可兼作㩼左传祇见疏孔氏音晋宋杜本皆作多谓古人多祇同音晁氏亦谓古文易用多盖多㩼字形相类祇多古音相同也如从京刘一行陆绩训安则祇当作禔祇之训安字书无明文据说文禔安福也引易祇既平为证如程子音扺训抵训至又与底同吴澄又以祇训适训扺训至考宋以前字韵诸书祇只祗袛俱无上声并无至训惟马易作之是反亦不训至古人训至者惟厎字玉篇之是反致也至也均也平也亦未闻与祇通况厎从厂亦不从广若朱子又谓同只古人亦无言及不知何所据也六二休复吉六三频复厉无咎频陆徳明曰亦作嚬嚬眉也郑𤣥作卑晁说之曰卑古文频字今文作颦马融作频忧频也虞翻王弼侯果孔颖达作频蹙之频张子沈该项安世俞琰从之王昭素作频数之频苏轼程子杨万里郭雍朱子诸儒从之朱震张浚吴澄作水厓曰频之频云频危也谨案周易述义同昭素惠栋云古作用朱震说六四中行独复六五敦复无悔上六迷复凶有灾眚用行师终有大败以其国君凶至于十年不克征灾郑𤣥作烖陆徳明作灾云烖正字也灾或字也灾籕文晁说之曰古文作䷘无妄元亨利贞其匪正有眚不利有攸徃无妄朱子曰史记作无望归藏作毋亡初九无妄徃吉六二不耕获不菑畬则利有攸徃礼记坊记引易不耕获不菑畬凶孔颖达云无功得物是其凶惠栋增凶字云旧脱凶字故卦义不明坊记七十子所传当是其实陆徳明曰或依注作不耕而获非下句亦然晁说之曰畬或作或作畭说文作畬六三无妄之灾或系之牛行人之得邑人之灾九四可贞无咎九五无妄之疾勿药有喜上九无妄行有眚无攸利黄宗炎曰无妄行䷙大畜利贞不家食吉利涉大川归藏易作畜初九有厉利已已姚信作纪王弼诸儒作已止之己九二舆说輹舆虞翻作车云萃坤为车陆徳明曰或作轝惠栋从轝輹虞翻作腹云坤为腹或作輹李鼎祚惠栋同朱震本经作辐注云当作輹郑汝谐本亦作辐注与小畜字同训异陆徳明曰輹或作辐一作复一作畐卢氏王弼作舆说輹熊朋来曰輹与小畜辐不同张彦陵说同余说见小畜卦九三良马逐利艰贞曰闲舆卫利有攸徃逐郑𤣥作逐逐两马走也晁说之曰王昭素谓当作逐逐陆徳明曰逐如字一音胄按虞翻及汉书五行志引作良马逐曰刘表作曰犹言也王弼孔颖达吕大临游酢杨时郭雍张浚沈该项安世赵汝楳王宗传诸儒从曰朱震曰古文作粤郑𤣥虞翻作日李鼎祚陆希声程子苏轼晁说之朱子赵彦肃郑汝谐王申子李简吴澄胡炳文梁寅张振渊从日俞琰作吉云以噬嗑九四准之疑是吉字谨案周易述义从曰六四童牛之牿元吉童许慎作僮广苍作犝刘表虞翻作童刘云妄也晁说之曰童古文牿许慎作告虞翻九家李鼎祚作告虞云绳缚小木横着牛角项安世云当作告无牛惠栋从告陆绩作角俞琰云当从陆作角郑𤣥刘表侯果诸儒作牿刘云牿之言角也郑云持木以就足是施牿见周官大司冦疏晁氏谓郑作角者非侯果即以周官封人设其楅衡为解谨案说文牛角横木之告与牛马牢之牿字义俱异虞翻字义从告郑𤣥及刘牧郭忠孝赵汝楳焦竑杨廷筠字义从牿如侯果以楅衡释牿宋儒石介王安石苏轼程子杨时朱震朱子诸儒从之是皆以告义训牿字毛以说文为误六五豮豕之牙吉豮孔颖达训同尔雅坟大防之坟云坟隄防之义古字假借虽豕傍土边之异其义则同苏轼陆佃训同尔雅豕子猪豮之豮虞翻以剧豕为豮豕刘表豕去势曰豮谨案周易述义同苏轼牙郑𤣥读为互王昭素曰牙当为刃胡瑗王逢陆佃谓非齿牙之牙云海岱之间以杙系豕谓之牙刘翔读崇牙之牙义同胡瑗虞翻王弼作齿牙之牙谨案周易述义同胡瑗上九何天之衢亨何胡瑗云经文多何字程子云因象有何字故悞加爻中王申子同郑𤣥虞翻梁武帝读负荷之荷郑云艮为手干为首首肩之间荷物处虞云当也陆希声王宗传张浚吴澄徐在汉毛奇龄查慎行同吴云与何校及何天之休何天之龙同毛云何荷通按扬雄美新王延寿灵光殿赋引俱作荷天衢王炎曰当作行俞琰从之李简曰何或云语词或音荷或为衍或作向义皆未安季本改作向王弼如字孔颖达郭京张子苏轼陈臯吕大临游酢朱子郑汝谐项安世赵汝楳诸儒同王云语词陈云讶之也项云惊喜而问也赵云惊大之词郑云爻辞有何字象辞无胡瑗读天之衢亨王弼读何天之衢亨孔颖达朱震朱子胡炳文同毛奇龄云无此辞例虞翻陆希声张子诸儒何天之衢亨谨案周易折中云解荷义亦可从周易述义何如字读何天之衢亨䷚頥贞吉观頥自求口实初九舍尔灵龟观我朶頥凶朶京房作揣毛居正曰揣作㙐者误晁说之曰刘亦作揣揣頥多辨也毛奇龄曰揣疑垂之讹六二颠頥拂经于丘頥征凶颠王肃王弼诸儒俱作颠倒之颠项安世读颠覆之颠谓倾覆己养可养而不能自养陆时位作山颠之颠云癫与方是倒义颠无倒训顶也山颠也上九艮山之象木养于上则违常经拂子夏作弗辅弼也晁说之曰刘一行作弗弗古弼字薛虞王肃诸儒俱训拂逆之拂吴澄朱升训拂拭之拂拂经言摩拂其吭吴云举手摩拭其上经王肃虞翻诸儒俱训经常之经苏轼赵汝楳吴澄训经歴之经言歴五以求养于上毛奇龄训熊经之经吭也去声谨案周易述义经颈也王肃王弼孔颖达颠頥拂经于邱言拂常于五也惠栋同石介王安石程子作颠頥拂经于邱頥征凶苏轼张子颠頥拂经于邱頥征凶谨案周易述义颠頥拂经于邱頥言拂其颈以頥于高六三拂頥贞凶十年勿用无攸利虞翻拂頥贞凶苏氏朱子云虽正亦凶郭云以动为贞则凶王弼孔颖达拂頥贞言违自养之贞凶沈该作征凶言乖頥之正拂頥也上本頥主为应是以征凶谨案周易述义拂頥六四颠頥吉虎视眈眈其欲逐逐无咎颠见六二逐逐子夏传作攸攸今本如字志林云攸当为逐苏林音迪荀爽作悠悠许慎刘表作跾跾刘云逺也说文跾式六反项安世从跾晁说之曰汉书序传作浟浟音涤六五拂经居贞吉不可涉大川上九由頥厉吉利涉大川䷛大过栋桡利有攸徃亨过王肃音戈王弼音相过之过徐邈古卧反孔颖达谓过越之过非经过之过初六借用白茅无咎九二枯杨生梯老夫得其女妻无不利枯郑𤣥音姑谓无姑山榆虞翻诸儒如字梯郑𤣥作荑音夷木更生也山榆之实京房虞翻王弼诸儒如字虞云稚也杨叶未舒称稊王云杨之秀也孔颖达云杨栁之穗程云根也吕大临杨时朱震沈该李简从王训朱子杨万里项安世王申子俞琰胡炳文吴澄从程训郭雍曰草不荣而实曰秀秀主草言杨既言华又不得谓不荣也说文穉㓜木也后世作稚䄺皆同音如虞翻言则可为秭郑𤣥谓山榆之实益非矣即诗之柔荑亦无秭义独伊川训根然梯字之释终不可明杨慎曰夏小正正月栁秭戴徳云发孚也盖即唐诗所谓栁线也秭本不训根栁亦不自下而荣毛居正曰梯作稊误云梯木根再生稚条也音题又他兮切阶梯也稊音题稊稗之稊程子又云郑作荑与稊同毛奇龄亦云与荑同训从夏小正谓程子训根非是惠栋云梯荑古文通赵汝楳从柔荑之荑云说文无稊字荑初生草别有蕛苵也徐错云似稗则孟子荑稗当作蕛秦文简率字多假借也易中生稊当释如柔荑汉赵炳禁树生荑是也九三栋桡凶九四栋隆吉有它吝九五枯杨生华老妇得其士夫无咎无誉华晁说之曰郑𤣥作荑徐邈音华陆徳明如字吴澄华古花字士夫郭京作少夫谓定本少字蛊伤类于士字象同虞翻作士夫上六过涉灭顶凶无咎䷜习坎有孚维心亨行有尚坎京房刘表作欿陆徳明曰本亦作塪归藏作荦郭京徐勋曰脱卦名坎字云说卦诸言坎卦皆无习字毛云京悞王洙俞琰从之晁说之曰例诸今文则脱古文则不脱古文以其卦为名也叶少藴云传经者阙蒋悌生云伏羲只名坎卦文王系彖辞然后谓之习坎若不加坎字似以习坎为卦名任一正本作坎习坎郭雍曰或以卦画误为习字郭云卦名下无重言卦名者故离不言离重㢲不言㢲重㢲或云坎卦六画漫灭正如习字传写者之误然彖象皆已先言习坎则此说非是不可穿凿刘表诸儒如字表曰水流不休故曰习孔颖达谓特加习字习重习便习二义胡瑗君子必当预习程子云独坎加习见其重险薛温其云坎以习为用故名异他卦陈臯云圣人慎重其事故加习朱震云加习然后尽险之象项安世云重卦之序坎在六十卦之先故加习以起后例李简胡炳文从其说郑汝谐谓文王在忧患中演故坎言习李舜臣从其说赵汝楳云八卦诚无复名至重卦则有之八卦既重则义随以异愚案文周深意特加习字固矣然孔子作序卦杂卦如噬嗑中孚皆仍卦名之旧于坎又何以特去习字乎故朱子谓不必深求也赵汝楳吴澄维心亨赵云水流而心自止有以维之吴云中心之实人系恋之而不能解虞翻诸儒维心亨初六习坎入于坎窞凶九二坎有险求小得六三来之坎坎险且枕入于坎窞勿用险古文郑𤣥向秀作检郑云木在手曰检晁说之曰按象数当作检毛奇龄云郑说较似有理但须改经故不从虞翻如字枕九家作玷古文薛虞作沈直林反干寳作桉安也本晁说之案李氏集解引干如字郑𤣥虞翻陆绩王弼如字郑云木在首曰枕虞云止也陆云枕拟险害之貌王云枕枝而不安之谓徐邈针鸩反王肃针甚反六四樽酒簋贰用缶纳约自牖终无咎樽郑𤣥作尊郑𤣥王弼孔颖达陆徳明樽酒簋贰用缶郑以副训贰王孔以二训贰程子苏轼郭雍杨时朱震郑汝谐沈该赵汝楳赵彦肃王宗传冯椅李简黄震王申子梁寅何楷姜寳徐在汉杨廷筠陆时位毛奇龄查慎行同程子诸人训二朱震赵汝楳训副查云小象贰字聨读不当舍经文而从晁说虞翻及京房张弧一行陆希声李鼎祚读樽酒簋贰用缶晁说之朱子吕祖谦姚小彭项安世吴澄胡一桂胡炳文潘梦旂张若雨张振渊惠栋同虞云贰副也朱子云益也俞琰作樽酒二簋贰用缶谨案周易折中樽酒簋贰训从副周易述义句同训从二缶冯椅张汝训林栗为击缶之缶乐器虞翻诸儒如字纳京房虞翻作内虞云坎为内崔憬李鼎祚一行惠栋从之约虞翻王弼为俭约之约朱震为要约之约牖陆绩作诱崔憬内约自牖终无咎九五坎不盈祇既平无咎祇京房许慎虞翻李鼎祚作禔许云安福也市支切虞云安也惠栋从之郑𤣥云当作坻小丘也毛奇龄云祇禔通用郑作坻又一义王弼诸儒作祗王云辞也苏轼朱震何楷训适赵汝楳训大程子朱子解作抵毛居正曰祇作只误从示从氏音支又音祁从衣从氐音低短衣也王宗传俞琰与无祇悔同王训大俞训适上六系用徽纆寘于丛棘三嵗不得凶系诸本或作系或作系寘子夏作湜今本如字刘表作示言衆议于九棘之下张璠作置姚信作寔置也本晁说之释文本作寘虞翻诸儒如字䷝离利贞亨畜牝牛吉离本或作离李鼎祚引虞翻本多作离初九履错然敬之无咎错马融七路反郑𤣥徐邈七各反杨慎曰错古易作舄字画相类故悞作错陆时位从舄云考古今篆文当为舄履类也置履下不畏泥湿故曰舄初九孤踪芳躅不受泥汚故有舄象六二黄离元吉九三日昃之离不鼓缶而歌则大耊之嗟凶昃王嗣宗作仄晁说之曰仄古文许慎作或作九家荀爽作王弼诸儒如字鼓郑𤣥作击惠栋从击晁说之曰古文作鞁九家王弼如字耊京房作绖蜀才作咥马融九家王肃诸儒如字马云七十曰耊王云八十曰耊嗟荀爽李鼎祚作差戚嗟若同晁说之曰差古文惠栋从差九家王肃如字郑𤣥薛虞及古文本无凶字晁说之曰无凶字者合象数惠栋去凶字九家有凶字九四突如其来如焚如死如弃如突荀爽作王肃许慎作突荀爽突如其来如焚如死如弃如吴澄王申子突如其来如焚如死如弃如王云圣人于五如字中特着一其字其意可见小彖合两句作一句王弼诸儒突如其来如下二字句弃石经作弃六五出涕沱若戚嗟若吉沱荀爽作池陆徳明曰沱一作沲荀爽如字若陆徳明曰古文本皆惠栋从戚子夏传作嘁子六反苦慙也今本如字晁说之曰戚古文九家如字嗟荀爽李鼎祚作差虞翻如字上九王用出征有嘉折首获匪其丑无咎汉书陈汤传刘向引作获非其丑周易章句证异卷一周易章句证异卷二钦定四库全书周易章句证异卷二内阁中书翟均亷撰下经邵子百原易晁说之古易合卦爻为一篇不分上下经䷞咸亨利贞取女吉郑𤣥王肃亨利贞王弼诸儒亨利贞取陆徳明曰亦作娶晁説之曰取七遇反初六咸其拇拇子夏𫝊作俞琰曰当作荀爽虞翻作母李鼎祚晁説之惠栋从母郑𤣥薛虞如字陆时位曰咸字读句诸爻同例艮爻亦然六二咸其腓凶居吉腓荀爽作肥郑𤣥王廙如字九三咸其股执其随徃吝九四贞吉悔亡憧憧徃来朋从尔思憧京房作马融王肃虞翻刘表徐邈如字九五咸其脢无悔脢许慎作晁説之曰或作脄作膴作子夏马融郑𤣥虞翻王肃王弼如字上六咸其辅颊舌辅虞翻作䩉晁説之曰䩉今文辅字马融如字颊孟喜作侠晁説之曰古文作夹项安世俞琰咸其辅颊舌虞翻王弼咸其辅颊舌䷟恒亨无咎利贞利有攸往初六浚恒贞凶无攸利郑𤣥作濬恒晁説之曰濬古文浚篆文虞翻如字惠栋从濬九二悔亡九三不恒其徳或承之羞贞吝郑𤣥作咸承之羞论语礼记缁衣篇引易及荀爽本如字九四田无禽六五恒其徳贞妇人吉夫子凶礼记缁衣篇引作恒其徳侦上六振恒凶振许慎作榰虞翻张璠作震李鼎祚从震陆希声作寘惠栋作震马融诸儒如字䷠遯亨小利贞遯陆徳明曰又作作遁归藏作惠栋从小郑𤣥诸儒俱训大小之小朱子训小人之小陆希声大小小人兼训谨案周易述义从小人之小初九遯尾厉勿用有攸往六二执之用黄牛之革莫之胜説説虞翻王弼徐邈读觧説之説王肃九师如字程子作言説之説杨时作説乐之説读莫之胜説雷思亦音悦读莫之胜説俞琰云胜羡文谨案周易述义从脱九三系遯有疾厉畜臣妾吉系陆徳明曰本或作繋晁説之曰古文作系九四好遯君子吉小人否好陆徳明读情好之好陆希声读和好之好张载郭雍杨时读美好之好否郑𤣥王弼陆徳明读否㤗之否徐邈读可否之否胡一桂云两音俱通谨案周易折中周易述义读若泰否之否九五嘉遯贞吉上九肥遯无不利肥九师作飞李善吕向注文选引作飞陆希声作飞子夏𫝊虞翻作肥䷡大壮利贞初九壮于趾征凶有孚九二贞吉九三小人用壮君子用罔贞厉羝羊触藩羸其角罔虞翻王弼读罔罗之罔京房以不用训用罔马融王肃以无训罔程子朱子亦训无杨时读罔人之罔陆希声罔读为刚谨案周易折中周易述义从京说羸郑𤣥虞翻作累王肃作缧蜀才作累马融荀爽徐邈如字九四贞吉悔亡藩决不羸壮于大舆之輹决陆徳明音穴虞翻读为夬决之决舆虞翻李鼎祚作輹虞翻李鼎祚作腹陆徳明輹又作辐程子輹与辐同六五丧羊于易无悔郭京作丧牛于易易陆绩作埸王肃作易义同易虞翻训和易之易王弼训平易之易郑𤣥训佼易之易谨案周易述义训疆场上六羝羊触籓不能退不能遂无攸利艰则吉䷢晋康侯用钖马蕃庶昼日三接晋孟喜作齐许慎作虞翻九家如字康郭京作亨马融郑𤣥陆绩如字郑𤣥注礼记祭统引作康侯用钖马荀爽虞翻康矦蕃虞翻作繁蕃庶郑𤣥谓蕃遮禽也三徐邈息暂反接郑𤣥音㨗初六晋如摧如贞吉罔孚裕无咎郑𤣥曰摧读如南山崔崔之崔罔孚许慎作有孚六二晋如愁如贞吉受兹介福于其王母愁郑𤣥读七由反陆徳明状由反郭雍曰母字惟别义亦衍文六三衆允悔亡九四晋如鼫鼠贞厉鼫鼠子夏𫝊作硕鼠九家易作硕鼠孔颕达陆徳明作鼫鼠郑𤣥翟𤣥作硕鼠陆希声张子程子朱子诸儒作鼫鼠赵汝楳大鼠与子夏𫝊硕鼠尔雅田鼠説文劝学篇五技鼠兼説谨案周易述义主诗硕鼠説六五悔亡失得勿恤往吉无不利失孟喜马融郑𤣥荀爽虞翻王弼作矢晁説之从矢王弼如字恤许慎虞翻作䘏荀爽如字上九晋其角维用伐邑厉吉无咎贞吝䷣明夷利艰贞初九明夷于飞垂其翼君子于行三日不食有攸往主人有言六二明夷夷于左股用拯马壮吉夷于之夷子夏传郑𤣥陆绩作睇京房作眱晁説之曰睇眱同音题夷古文眱篆文睇今文睇又作睼又作眤皆通合象数九家作明夷于左股股马融王肃作般姚信作右槃按王弼作明夷夷于左股拯子夏许慎作抍九家易作承吕氏音训作承郑𤣥诸儒作拯许慎説文引作抍马壮吉王弼孔颕达用拯马壮吉石介苏轼程子用拯马壮吉九三明夷于南狩得其大首不可疾贞陆徳明曰狩本又作守项安世俞琰不可疾贞九家易不可疾贞六四入于左腹获明夷之心于出门庭六五箕子之明夷利贞箕子刘向云今易箕子作荄滋蜀才作其子冯椅俞琰作其子惠栋亦作其子上六不明晦初登于天后入于地郭京作六上至晦䷤家人利女贞初九闲有家悔亡六二无攸遂在中馈贞吉馈汉书律厯志及谷永𫝊引作餽九三家人嗃嗃悔厉吉妇子嘻嘻终吝嗃嗃荀爽作确确刘表作熇熇马融郑𤣥王弼如字谨案周易述义嗃嗃犹熇熇按许氏説文嗃嗃严酷貌唿各切熇熇火热也火屋切顾野王玉篇嗃唿洛切引易训严大之声熇许酷切炽也烧也陆法言熇嗃俱火酷切其解嗃嗃亦引易训严厉陆氏释文嗃唿落反又唿学反盖严酷与火烈义亦可通然前人皆读入声今人皆误读上声宋赵汝楳谬谓説文无嗃字又谓先儒音释多异岂音自宋时异之耶嘻嘻陆绩读喜喜张璠作嬉嬉马融郑𤣥如字六四富家大吉九五王假有家勿恤吉假马融陆绩徐邈古雅反王弼孔颕达陆徳明更白反杨万里邱富国龚焕读如奏假昭假之假郑𤣥云登也谨案周易折中周易述义从感格训与格通上九有孚威如终吉䷥睽小事吉暌马融郑𤣥王肃徐邈吕忱并音圭陆徳明曰苦圭反初九悔亡丧马勿逐自复见恶人无咎九二遇主于巷无咎巷陆徳明曰字书作衖六三见舆曵其牛掣其人天且劓无初有终掣子夏𫝊作契郑𤣥作㸷荀爽作觭许慎刘表作觢虞翻作训同说文王弼徐邈如字天马融虞翻剠凿其额曰天程子天髠首也子夏传天当作而胡瑗曰天当作而呉澄改作而项安世天而两从石介作天人之天劓王肃作臲许慎作劓九四暌孤遇元夫交孚厉无咎六五悔亡厥宗噬肤徃何咎肤王宗炎曰肤鼎肉上九暌孤见豕负涂载鬼一车先张之弧后説之弧匪冦婚媾往遇雨则吉説虞翻音税陆徳明曰以活反一音始鋭反説弧之弧京房马融郑𤣥虞翻王肃翟子𤣥作壶左传史苏引作暌孤冦张之弧䷦蹇利西南不利东北利见大人贞吉蹇许慎作惠栋作寋初六往蹇来誉六二王臣蹇蹇匪躬之故徐铉云王臣蹇俗作謇非九三往蹇来反郭京曰来正误作来反六四往蹇来连连陆徳明曰力善反郑𤣥如字郭雍马融以连为难九五大蹇朋来上六往蹇来硕吉利见大人䷧解利西南无所往其来复吉有攸往夙吉蒋稊生无所往三字后世传説误入经文初六无咎九二田获三狐得黄矢贞吉六三负且乘致冦至贞吝乘王肃絶证反陆徳明曰平声九四解而拇朋至斯孚拇荀爽虞翻作母陆绩王肃作拇六五君子维有觧吉有孚扵小人上六公用射隼于髙墉之上获之无不利虞翻李鼎祚作庸䷨损有孚元吉无咎可贞利有攸往曷之用二簋可用享簋蜀才作轨享蜀才作亨陆徳明作亨毛居正曰亨今作享误初九已事遄往无咎酌损之已虞翻作祀许慎作㠯陆徳明曰已音以本亦作以王弼孔颕达作已来知徳已作已遄荀爽作颛九二利贞征凶弗损益之熊良辅曰弗损益之六三三人行则损一人一人行则得其友六四损其疾使遄有喜无咎六五或益之十朋之龟弗克违元吉王弼或益之十朋之龟弗克违程子或益之十朋之龟弗克违吕大临朱子或益之十朋之龟弗克违上九弗损益之无咎贞吉利有攸往得臣无家䷩益利有攸往利涉大川初九利用为大作元吉无咎六二或益之十朋之龟弗克违永贞吉王用享于帝吉或益之三句享王廙作亨陆徳明作亨虞翻干寳李鼎祚作享六三益之用凶事无咎有孚中行告公用圭用圭王肃作桓圭六四中行告公从利用为依迁国虞翻作依迁邦王弼崔憬作国九五有孚惠心勿问元吉有孚惠我徳上九莫益之或击之立心勿恒凶䷪夬扬于王庭孚号有厉告自邑不利即戎利有攸往郭京曰夬下脱亨字号荀爽虞翻王弼干寳读号令之号朱子读唿号之号毛竒龄曰平去两读不分初九壮于前趾往不胜为咎趾荀爽作止晁説之曰止古文九二惕号莫夜有戎勿恤惕荀爽翟𤣥作钖晁説之曰古文作易虞翻如字号郑𤣥虞翻王廙音号王弼孔颕达读平声莫郑𤣥如字虞翻如字胡旦苏轼读惕号莫夜有戎勿恤谨案周易述义莫夜有戎九三壮于頄有凶君子夬夬独行遇雨若濡有愠无咎頄郑𤣥作壮于颧蜀才作仇明晋王本作尻翟𤣥王肃如字胡瑗曰此错简当曰壮于頄有凶独行遇雨若濡有愠君子夬夬无咎程子曰当云壮于頄有凶独行遇雨君子夬夬若濡有愠无咎翟𤣥荀爽如旧倪元璐君子夬夬独行遇雨若濡有愠无咎九四臀无肤其行次且牵羊悔亡闻言不信次郑𤣥许慎作趀王肃李鼎祚作趑陆徳徳明曰次本亦或作趑或作马融虞翻如字且王肃李鼎祚作趄陆徳明曰且本亦作趄或作跙马融如字牵子夏传作九五苋陆夬夬中行无咎苋陆子夏𫝊云木根草茎马融郑𤣥王肃云苋陆商陆也程子苋陆马齿苋也荀爽苋根小陆根大皆叶柔而根坚董遇云苋人苋也陆商陆也宋忠苋苋菜陆商陆刘牧云陆最高之地南仲云苋苋也陆高平之陆项安世萈作萈山羊也陆路也陆徳明曰苋本又作莞蜀才作苋睦虞翻曰苋悦也音义如苋尔而笑陆和睦也谨案周易述义苋山羊也陆平地也上六无号终有凶号虞翻读去声王弼诸儒读平声䷫姤女壮勿用取女姤郑𤣥作遘薛虞曰古文作遘取陆徳明作娶郭京曰取下误増女字初六系于金柅贞吉有攸往见凶羸豕孚蹢躅系惠栋从系柅子夏𫝊作鑈王肃作抳许慎作檷蜀才作尼九家作柅马融作止车之柅赵汝楳通作杘毛竒龄柅木名廉案説文檷络丝檷读若柅又杘篗柄也从木尸声女履切又柅木也虞如梨又于杘下重出柅曰杘从木尼声女履切鑈柅杘三字皆不引易故陆徳明谓许作檷赵汝楳谓许作杘毛竒龄又以木名当之九家以有攸往见凶羸郑𤣥作虆陆绩读为累王肃劣随反宋忠虞翻作系羸之羸王弼羸豕牝豕也蹢陆徳明曰一本作踯古文虞翻宋忠作蹄徐邈如字躅陆徳明本亦作躅虞翻宋忠作九二包有鱼无咎不利賔包荀爽作胞子夏传虞翻作苞王弼训庖陆徳明曰包本亦作庖程子诸儒俱作包九三臀无肤其行次且厉无大咎次且见夬卦九四包无鱼起凶九五以杞包𤓰含章有陨自天以子夏𫝊作作郭京曰作似杞马融作杞梓之杞云木也子夏同薛虞郑𤣥虞翻张璠杞桞之杞王弼作枸杞之杞包子夏𫝊作匏𤓰薛虞云杞屈桡似瓠𤓰张弧瓠匏𤓰星名晁説之曰马融郑𤣥读为庖虞翻作苞𤓰张载程子诸儒作包上九姤其角吝无咎䷬萃亨王假有庙利见大人亨利贞用大牲吉利有攸往马融郑𤣥虞翻陆绩李鼎祚无亨字王弼王肃有亨字王昭素苏轼有亨字程子晁説之云亨衍文假郑𤣥训至王昭素曰利见大人亨聨读初六有孚不终乃乱乃萃若号一握为笑勿恤往无咎号虞翻读号令之号郑𤣥王肃王廙读号咷之号握傅氏作渥郑𤣥蜀才俱读为夫三为屋之屋虞翻读握手之握王弼一握小貌程子一握犹言一团王弼孔颖达若号与一握为笑张载李简若号一握为笑勿恤程子朱子以若号一握为笑苏轼吕大临若号一握为笑朱震张浚沈该赵汝楳一握为笑胡瑗王宗传俞琰钱志立若号一握为笑查慎行若号一握为笑勿恤往无咎谨案周易折中从胡瑗六二引吉无咎孚乃利用禴禴蜀才作跃刘表作马融郑𤣥虞翻王肃如字六三萃如嗟如无攸利往无咎小吝九四大吉无咎九五萃有位无咎匪孚元永贞悔亡虞翻王弼无咎匪孚程子张载苏轼朱子诸儒俱无咎上六赍咨涕洟无咎赍咨虞翻赍资朱震曰赍与咨古通用赍王肃将啼反徐邈将池反咨陆徳明音谘又将利反䷭升元亨用见大人勿恤南征吉升郑𤣥作昇归藏作称陆徳明曰用见本或作利见初六允升大吉允许慎作朱震曰施雠易作九二孚乃利用禴无咎九三升虚邑马融训邱虚之虚六四王用亨于岐山吉无咎亨王弼读亨通之亨马融郑𤣥陆绩王肃读宴亨之亨李鼎祚改作享谨案周易折中训享六五贞吉升阶上六冥升利于不息之贞䷮困亨贞大人吉无咎有言不信荀爽虞翻王弼贞大人吉程子诸儒贞徐氏刻朱震易传脱无咎二字谨案周易折中周易述义信与伸通初六臀困于株木入于幽谷三嵗不觌九二困于酒食朱绂方来利用亨祀征凶无咎毛居正曰亨祀今本作享误不敢改也六三困于石据于蒺藜入于其宫不见其妻凶九四来徐徐困于金车吝有终徐徐子夏𫝊虞翻翟𤣥作荼荼王肃作余余马融如字金车陆徳明曰本亦作金舆虞翻作金九五劓刖困于赤绂乃徐有説利用祭祀劓刖荀爽陆绩王肃作臲卼京房作劓刽郑𤣥曰劓刖当作倪㐳虞翻干凿度如字祭祀陆徳明本亦作享祀上六困于葛藟于臲卼曰动悔有悔征吉藟陆徳明曰本又作虆臲许慎薛虞作㓷晁説之曰古文作倪卼许慎作薛虞作杌晁説之曰古文作㐳虞翻如字䷯井改邑不改井无丧无得往来井井汔至亦未繘井羸其瓶凶郭京曰井卦名下脱亨字羸蜀才作累郑𤣥读为虆徐邈力追反陆徳明力悲反朱子语録汔至亦未繘井羸其瓶荀爽汔至亦未繘井羸其瓶俞琰井羸其瓶初六井泥不食旧井无禽吴澄井泥井谷井渫井甃井洌井收皆同禽崔憬曰古擒字赵汝楳曰鸟兽蛊鱼通曰禽王弼程子诸儒谓禽鸟之禽九二井谷射鲋瓮敝漏谷陆德明古木反又音浴射荀爽作耶郑𤣥王弼音亦徐邈食夜反陆德明曰食亦反鲋子夏𫝊云虾蟇郑𤣥曰小鱼虞翻曰小鲜朱震曰蛙也赵汝楳云鰿鱼程逈曰字书作蚹瓮许慎作罋陆徳明作雍郑𤣥作瓮漏陆希声作屡九三井渫不食为我心恻可用汲王明并受其福渫史记屈原𫝊引作泄虞翻荀爽干寳李鼎祚作㳿查慎行井渫可用史记引作可以六四井甃无咎九五井洌寒泉食上六井收勿幕有孚元吉收荀爽作甃俞琰曰疑即汲字讹为収徐邈诗救反又如字勿干寳作案董真卿毛竒龄引干作罔朱子𤼵引干如字今依陆徳明及李鼎祚本幕朱震曰当作古文作冂赵汝楳曰读若羃王弼井収勿幕有孚元吉虞翻干寳井收勿幕䷰革已日乃孚元亨利贞悔亡已朱震作戊己之己僧昙莹作巳午之巳虞翻干寳诸儒作己事之己谨案周易述义作巳初九巩用黄牛之革六二已日乃革之征吉无咎王湘卿作巳日九三征凶贞厉革言三就有孚九四悔亡有孚改命吉九五大人变虎未占有孚变京房作辨下同上六君子豹变小人革面征凶居贞吉豹许慎作斐䷱鼎元吉亨虞翻王弼有吉字程子羡吉字吴澄季本删去吉字初六鼎颠趾利出否得妾以其子无咎九二鼎有实我仇有疾不我能即吉九三鼎耳革其行塞雉膏不食方雨亏悔终吉九四鼎折足覆公餗其形渥凶餗马融作粥郑𤣥亦作䔩按説文无餗字鬻䭈也俗作粥又鬻鼎实陈留谓䭈为鬻亦不引易据释文马融作粥训䭈合説文观之则餗似可作鬻毛竒龄谓説文训鬻引易覆公鬻为証而以释文不引鬻字为脱误亦未尽然形京房郑𤣥九家虞翻荀爽作刑汉书王商𫝊注引作刑黄宗炎读如铏羮之铏渥郑𤣥作剭亦作屋京房九家虞翻作剭朱震曰子夏𫝊作握薛虞云古文作渥朱子从晁説之训刑剭王弼作形渥吴澄改作刑剭六五鼎黄耳金铉利贞上九鼎玉铉大吉无不利䷲震亨震来虩虩笑言哑哑震惊百里不丧匕鬯震归藏作釐吴澄删去震来虩虩笑言哑哑八字虩虩荀爽作愬愬马融郑𤣥如字笑言陆徳明曰本作笑语初九震来虩虩后笑言哑哑吉张元冲所出晋王本无后字六二震来厉亿丧贝跻于九陵勿逐七日得亿虞翻作噫郑𤣥作十万曰亿之亿程子作亿度之亿吴澄作诡亿之亿陆徳明于其反丧荀爽如字陆徳明息浪反贝荀爽音败跻陆徳明曰本又作隮六三震苏苏震行无眚毛竒龄曰苏苏即虩虩九四震遂泥遂荀爽作队六五震往来厉亿无丧有事查慎行震往来厉蒋姊生亿无丧有事赵汝楳吴澄俞琰亿无丧有事虞翻诸儒亿无丧有事上六震索索视矍矍征凶震不于其躬于其邻无咎婚媾有言毛竒龄曰索索即虩虩字䷳艮其背不获其身行其庭不见其人无咎艮许慎作郭京彖词脱艮亨二字吴澄曰背音佩俗读人身之背非初六艮其趾无咎利永贞趾荀爽作止六二艮其腓不拯其随其心不快腓陆徳明本又作肥拯孟喜京房王肃陆绩马融陆徳明作承一行作抍李鼎祚引虞翻如字熊良辅不拯其随虞翻不拯其随九三艮其限列其夤厉薰心列孟喜虞翻李鼎祚作裂夤荀爽作肾孟喜京房一行作䏖郑𤣥作马融如字陆徳明曰夤引真反徐邈音同厉韩诗外𫝊引易作危薰子夏传孟喜京房马融王肃王弼作熏荀爽作勋虞翻作阍朱震曰古本当作勲心石介胡瑗苏轼张载程子诸儒俱作薰六四艮其身无咎六五艮其辅言有序悔亡虞翻作言有孚上九敦艮吉䷴渐女归吉利贞初六鸿渐于干小子厉有言无咎六二鸿渐于磐饮食衎衎吉史记汉武纪汉书郊祀志引作般马融如字九三鸿渐于陆夫征不复妇孕不育凶利御冦孕荀爽作乗利御冦虞翻作利用御冦六四鸿渐于木或得其桷无咎九五鸿渐于陵妇三嵗不孕终莫之胜吉上九鸿于陆其羽可用为仪吉陆虞翻王弼本作陆胡瑗云当作逵王应麟曰范谔昌云陆字误苏轼改作逵又一作陵石介张载孙坦朱震仍作陆谨案周易折中陆乃阿字之误周易述义当作逵䷵归妹征凶无攸利初九归妺以娣跛能履征吉能虞翻李鼎祚作而下同九二眇能视利幽人之贞晁説之曰子夏传作利幽人贞六三归妹以须反归以娣须荀爽陆绩作嬬子夏𫝊孟喜京房作嫥虞翻王弼作须待之须郑𤣥作须女之须查慎行归妹以湏反归以娣谨案周易折中周易述义主须女説九四归妹愆期迟归有时六五帝乙归妹其君之𬒮不如其娣之𬒮良月几望吉帝乙説见泰卦几荀爽作旣吴澄曰几读作旣上六女承筐无实士刲羊无血无攸利筐陆徳明晁説之吕祖谦作匡刲晁説之或作㨒或作刲许慎刲苦圭反陆同又音工惠反䷶丰亨王假之勿忧宜日中丰陆徳明曰依字作丰今本作豊礼字非也世人失之久矣假马融姚信读古雅反虞翻王弼陆徳明庚白切初九遇其配主虽旬无咎往有尚配孟喜郑𤣥作妃虽晁説之古文本作惟旬荀爽作均刘昞作钧王肃作旬郑𤣥虞翻训十日为旬之旬王弼孔颕达训均朱震均与十旬兼训谨案周易述义主十日为旬六二丰其蔀日中见斗往得疑疾有孚𤼵若吉蔀郑𤣥薛虞作菩虞翻王肃王弼作蔀斗孟喜作主徐在汉蔀草名九三丰其沛日中见沫折其右肱无咎沛子夏传作芾郑𤣥干寳作韦王弼作沛训同斾陆徳明曰一作斾姚信作滂沛之沛九家大暗谓之沛熊过作公羊𫝊草棘曰沛之沛晁説之近文作肺王廙丰盖反又补盖反徐邈普盖反陆徳明普贝反谨案周易述义沛当作斾沫子夏马融班固郑𤣥薛虞字林作昩九家虞翻王肃徐邈作沫王弼作沬训微昩黄宗炎曰沫洒面也谨案周易折中周易述义主小星説肱姚信作股九四丰其蔀日中见斗遇其夷主吉六五来章有庆誉吉上六丰其屋蔀其家闚其户阒其无人三嵗不觌凶屋许慎作寷孟喜作窒阒姚信作閲马融郑𤣥如字䷷旅小亨旅贞吉初六旅琐琐斯其所取灾琐琐陆徳明曰悉果反或作璅者非斯郭京曰当作㒋王弼作斯贱之斯孔颕达作斯此之斯徐在汉训斧以斯之之斯作斯其所取灾谨案周易折中从王氏説按风俗通引易曰其亡斯自取盖节取此文非原文也六二旅即次怀其资得童仆贞陆徳明曰一作怀其资斧者非童九家虞翻作僮九家得僮仆贞虞翻得僮仆贞九三旅焚其次丧其童仆贞厉王弼孔颕达丧其童仆贞虞翻丧其童仆贞厉九四旅于处得其资斧我心不快资斧子夏𫝊张轨张晏应劭作齐斧虞翻王弼以资斧为一物程子资斧二物朱震亦云二物朱子云资斧有作赍斧説毛竒龄曰或谓斧通即赍粮也非是六五射雉一矢亡终以誉命上九鸟焚其巢旅人先笑后号咷丧牛于易凶易王肃音亦䷸巽小亨利有攸往利见大人巽许慎作顨初六进退利武人之贞九二巽在牀下用史巫纷若吉无咎九三频巽吝六四悔亡田获三品九五贞吉悔亡无不利无初有终先庚三日后庚三日吉上九巽在牀下丧其资斧贞凶资斧説见旅卦谨案周易折中云资斧古本作齐斧为是又案周易述义资斧为二物䷹兑亨利贞初九和兑吉九二孚兑吉悔亡六三来兑凶九四商兑未宁介疾有喜九五孚于剥有厉上六引兑蒋秭生曰引兑下恐脱一凶咎悔吝等字䷺涣亨王假有庙利涉大川利贞涣归藏作奂假荀爽训大梁武帝音贾虞翻诸儒训至陆徳明庚白切初六用拯马壮吉拯见明夷二孔颕达用拯马壮吉胡瑗诸儒用拯马壮吉虞翻壮吉下有悔亡字九二涣奔其机悔亡机虞翻作凭机之机冯椅机木名朱升作杌谨案周易述义云机与几同六三涣其躬无悔六四涣其羣元吉涣有丘匪夷所思丘姚信作近夷荀爽作弟九五涣汗其大号涣王居无咎查慎行涣汗其大号涣谨案周易折中号为唿号之号涣王居涣字当一读上九涣其血去逖出无咎王弼孔颖达涣其血去逖出虞翻作涣其血去逖出无咎逖程子云一本作惕虞翻如字俞琰曰去逖出三字疑衍䷻节亨苦节不可贞初九不出户庭无咎九二不出门庭凶六三不节若则嗟若无咎嗟李鼎祚作差六四安节亨九五甘节吉往有尚上六苦节贞凶悔亡䷼中孚豚鱼吉利涉大川利贞豚鱼虞翻黄颖作遯鱼郑𤣥荀爽王弼豚鱼两物李舜臣冯椅吴澄豚鱼即江豚初九虞吉有他不燕虞胡瑗程子训虞度之虞张载训虞防之虞杨慈训山虞之虞冯椅训虞人之虞他本亦作它燕金君卿曰当为变字之误孔颖达陆希声训燕安之燕冯椅训燕雀之燕九二鸣鹤在隂其子和之我有好爵吾与尔靡之和熊朋来平声好王肃唿报反爵冯椅训燕爵之爵虞翻诸儒作爵位之爵李简训如孟子天爵之爵靡京房作劘陆绩作䌕陆徳明曰本又作糜干寳同子夏传縻朱子云靡与縻通赵汝楳与縻同张载训同披靡之靡晁説之曰靡糜劘縻䌕七字并同靡音熊朋来云靡即擵字徐邈音武寄反又亡彼反陆徳明亡池反谨案周易折中好爵㫖酒也又案周易述义好爵秉彛之良靡者懿德之好六三得敌或鼓或罢或泣或歌罢王肃音皮徐邈扶彼反六四月几望马匹亡无咎几京房作近荀爽作旣孟喜一行作既吴澄几读作既陆徳明音机又音祈九五有孚挛如无咎上九翰音登于天贞凶䷽小过亨利贞可小事不可大事飞鸟遗之音不宜上宜下大吉过王肃音戈陆徳明古卧反遗查慎行音去声俞琰曰大字疑衍初六飞鸟以凶六二过其祖遇其妣不及其君遇其臣无咎九三弗过防之从或戕之凶郭雍朱震勿过防之从或戕之王弼孔颕达勿过防之从或戕之苏轼勿过防之从或戕之谨案周易折中勿过防之从或戕之周易述义弗过防之从或戕之九四无咎勿过遇之往厉必戒勿用永贞陆希声勿过遇之往厉必戒勿用永贞朱子两读勿过遇之毛竒龄弗过遇之六五密云不雨自我西郊公弋取彼在穴上六弗遇过之飞鸟离之凶是谓灾眚赵汝楳曰勿遇朱子一云勿遇又云当作勿过遇之离虞翻王弼孔颕达训离于网罗之离王昭素离羣失侣之离胡瑗逺离之离谨案周易述义离谓两翰相丽而飞䷾既济亨小利贞初吉终乱亨小胡瑗云当作小亨虞翻亨小郭雍云小字衍利贞陆徳明曰作小利贞者非毛奇龄作亨小利贞初九曳其轮濡其尾无咎六二妇丧其茀勿逐七日得茀子夏虞翻王肃作髴孟喜一行作髴荀爽作绂董遇作髢马融作茀郑𤣥作茀干寳作茀谨案周易述义训翟茀九三高宗伐鬼方三年克之小人勿用六四繻有衣袽终日戒繻子夏作许慎作需王弼曰繻宜作濡陆希声曰亦作襦郑𤣥虞翻王肃作繻袽京房许慎作絮子夏作茹虞翻王肃作袽九五东邻杀牛不如西邻之禴祭实受其福禴杜邺作瀹王充引易作瀹郑𤣥如字上六濡其首厉䷿未济亨小狐汔济濡其尾无攸利汔程子云当作仡史记引作狐涉水濡其尾初六濡其尾吝九二曳其轮贞吉六三未济征凶利涉大川赵彦肃朱子疑作不利涉大川李本増作不利涉大川九四贞吉悔亡震用伐鬼方三年有赏于大国晁説之曰震汉名臣奏作祇六五贞吉无悔君子之光有孚吉上九有孚于饮酒无咎濡其首有孚失是周易章句证异卷二周易章句证异卷三钦定四库全书周易章句证异卷三内阁中书翟均廉撰彖上传郑𤣥合彖传于经置爻词后大象前王弼自坤以下彖传置卦词后大象前胡旦复出彖传亦为一篇胡瑗分上彖下彖为二篇王洙以彖传为彖词次第二郑厚无彖传大哉干元万物资始乃统天郑𤣥以下附彖传于经者加彖曰字冯椅商飞卿改为賛曰赵汝楳无彖曰字云行雨施品物流形大明终始六位时成时乗六龙以御天吴澄以大明终始三句移万国咸宁之后徐在汉曰古文大明终始节在乃利贞后首出庶物前干道变化各正性命保合太和乃利贞首出庶物万国咸宁至哉坤元万物资生乃顺承天坤厚载物徳合无疆含𢎞光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆屯刚柔始交而难生动乎险中大亨贞险毛竒龄云汉刘修碑作俭陆时位以大亨贞雷雨之动满盈为一节雷雨之动满盈天造草昧宜建侯而不宁盈荀爽虞翻李鼎祚作形陆时位以天造草昩为一节而郑𤣥读曰能能犹安也蒙山下有险险而止蒙明晋府古本止上有能字蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也明晋府本无以亨二字陆徳明曰一作童蒙来求我需须也险在前也刚健而不陷其义不困穷矣需有孚光亨贞吉位乎天位以正中也利渉大川徃有功也位乎之位郑𤣥读曰涖毛竒龄曰石经作位于讼上刚下险险而健讼朱子曰讼上刚下险属上句险而健讼属下句俞琰曰健字句絶或以健讼相连误矣讼有孚窒惕中吉刚来而得中也终凶讼不可成也利见大人尚正中也不利渉大川入于渊也师衆也贞正也能以衆正可以王矣刚中而应行险而顺以此毒天下而民从之吉又何咎矣比吉也郭京曰比吉下误增也字朱子本义曰比吉也三字疑衍文又语録曰也字羡陈仁钖本删比吉也三字谨案周易述义有比吉也三字按释文引子夏传云地得水而柔水得地而流故曰比三句今宋本无此不知何属比辅也下顺从也原筮元永贞无咎以刚中也不宁方来上下应也后夫凶其道穷也小畜柔得位而上下应之曰小畜健而巽刚中而志行乃亨宻云不雨尚徃也自我西郊施未行也履柔履刚也説而应乎干是以履虎尾不咥人亨刚中正履帝位而不疚光明也疚陆绩作疾陆时位曰此节系文言危者安其位章后人附入于此泰小徃大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也否之匪人不利君子贞大徃小来则是天地不交而万物不通也上下不交而天下无邦也内隂而外阳内柔而外刚内小人而外君子小人道长君子道消也吴澄作否不利君子贞三字同人柔得位得中而应乎干曰同人同人曰王昭素同人曰三字错胡瑗云三字衍吴澄删同人曰三字同人于野亨利涉大川干行也文明以健中正而应君子正也唯君子为能通天下之志大有柔得尊位大中而上下应之曰大有其徳刚健而文明应乎天而时行是以元亨谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可喻君子之终也亏马融作毁福亰房作富豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉忒京房作贷惠栋作貣随刚来而下柔动而説随大亨贞无咎而天下随时荀爽作大亨利贞虞翻蜀才王弼作随时王肃陆绩作随之惠栋改作随之随时之义大矣哉诸説见上蛊刚上而柔下巽而止蛊蛊元亨而天下治也利渉大川徃有事也先甲三日后甲三日终则有始天行也临刚浸而长説而顺刚中而应大亨以正天之道也至于八月有凶消不乆也大观在上顺而巽中正以观天下观字説见彖词观天下之下郭京曰脱是以亨三字观盥而不荐有孚颙若下观而化也观而不荐説见彖词观天之神道而四时不忒圣人以神道设教而天下服矣毛竒龄曰王弼以观字句陆徳明作圣人神道设教无以字陆时位曰此节古本在文言中后人误入彖𫝊颐中有物曰噬嗑噬嗑而亨刚柔分动而明雷电合而章柔得中而上行虽不当位利用狱也王弼读刚柔分动而明孔颕逹刚柔分贲亨朱子曰亨字疑衍陆时位曰亨不是衍字合下故小利有攸往为一节柔来而文刚故亨分刚上而文柔故小利有攸往天文也马椅作柔来而文刚故亨小分刚上而文柔故利有攸徃郭京曰天文上脱刚柔交错一句吴澄增刚柔交错四字陆时位于天文也上加四以化成天下合为一节云在文言中后人附入彖传文明以止人文也观乎天文以察时变观乎人文以成化天下剥剥也柔变刚也京房作剥落也不利有攸徃小人长也顺而止之观象也君子尚消息盈虚天行也赵汝楳曰陆徳明作顺而止无之字陆时位以顺而止四句别为一节云古本在文言下后人附入彖传复亨刚反动而以顺行是以出入无疾朋来无咎虞翻王弼孔颕逹读刚反动而以顺行陆德明曰刚反絶句郭京曰刚反下有也字吴澄增也字朱升同反复其道七日来复天行也利有攸徃刚长也复其见天地之心乎无妄刚自外来而为主于内动而健刚中而应大亨以正天之命也其匪正有眚不利有攸徃无妄之徃何之矣天命不佑行矣哉郭京作动而愈健佑马融作右谓天不右行陆徳明曰本又作祐大畜刚健笃实辉光日新其徳郑𤣥虞翻管辂笃实辉光日新其徳刚上而尚贤陆徳明大畜刚健笃寔辉光日新其徳王弼诸儒以刚健笃寔辉光日新其徳辉陆徳明李鼎祚作煇刚上而尚贤能止健大正也能止健虞翻作健止不家食吉养贤也利渉大川应乎天也颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉大过大者过也栋桡本末弱也弱陆徳明曰本亦作溺大过之时大矣哉习坎重险也水流而不盈行险而不失其信维心亨乃以刚中也行有尚徃有功也天险不可升也地险山川丘陵也王公设险以守其国险之时用大矣哉国虞翻李鼎祚作邦离丽也日月丽乎天百谷草木丽乎土重明以丽乎正乃化成天下丽乎土许慎作䕻于地土虞翻王肃李鼎祚作地陆时位以柔丽乎中正三句属离丽也下柔丽乎中正故亨是以畜牝牛吉也周易章句证异卷三周易章句证异卷四钦定四库全书周易章句证异卷四内阁中书翟均廉撰彖下传胡瑗作下彖二程逈作彖下二吕祖谦朱子作彖下传二余见上传咸感也柔上而刚下二气感应以相与止而説男下女是以亨利贞取女吉也天地感而万物化生圣人感人心而天下和平观其所感而天地万物之情可见矣恆久也刚上而柔下雷风相与巽而动刚柔皆应恆恆亨无咎利贞久于其道也天地之道恆久而不已也荀爽作恆亨无咎孔颕逹作恆亨无咎利贞利有攸徃终则有始也陆时位以利有攸徃二句接久于其道也日月得天而能久照四时变化而能久成圣人久于其道而天下化成观其所恆而天地万物之情可见矣陆时位以天地之道二句移置此之首云此节古本在文言下后人附入彖传遯亨遯而亨也刚当位而应与时行也小利贞浸而长也遯之时义大矣哉大壮大者壮也刚以动故壮大壮利贞大者正也正大而天地之情可见矣陆时位以正而大天地之情可见矣别为一节晋进也明出地上顺而丽乎大明柔进而上行是以康侯用钖马蕃庶昼日三接也明入地中明夷俞琰曰或以明入地中为衍文非也内文明而外柔顺以蒙大难文王以之毛竒龄曰李鼎祚无而字作内文明外柔顺以之郑𤣥荀爽向秀作似之下同王肃作惟文王能用之下同陆时位以内文明而外柔顺移利艰贞晦其明也下利艰贞晦其明也内难而能正其志箕子以之家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣陆时位曰此节古本在文言后人附入彖传暌火动而上泽动而下二女同居其志不同行説而丽乎明柔进而上行得中而应乎刚是以小事吉天地暌而其事同也男女暌而其志通也万物暌而其事类也暌之时用大矣哉陆徳明曰此节古本在文言下后人附入彖传中蹇难也险在前也见险而能止知矣哉蹇利西南徃得中也不利东北其道穷也利见大人徃有功也当位贞吉以正邦也蹇之时用大矣哉邦陆绩作国解险以动动而免乎险解解利西南徃得衆也其来复吉乃得中也有攸徃夙吉徃有功也其来复吉上李鼎祚有无所徃三字天地解而雷雨作雷雨作而百果草木皆甲拆解之时大矣哉拆马融郑𤣥荀爽陆绩作宅损损下益上其道上行损而有孚元吉无咎可贞利有攸徃曷之用二簋可用享二簋应有时损刚益柔有时损益盈虚与时偕行益损上益下民説无疆自上下下其道大光利有攸徃中正有庆利渉大川木道乃行木道程子改作益道益动而巽日进无疆天施地生其益无方凡益之道与时偕行夬决也刚决柔也健而説决而和郭京曰此下脱乃亨二字扬于王庭柔乗五刚也孚号有厉其危乃光也告自邑不利即戎所尚乃穷也利有攸徃刚长乃终也姤遇也柔遇刚也勿用取女不可与长也郭京曰勿用上脱女壮字勿用取下误增女字天地相遇品物咸章也刚遇中正天下大行也姤之时义大矣哉萃聚也顺以説刚中而应故聚也王假有庙致孝享也利见大人亨聚以正也用大牲吉利有攸徃顺天命也享毛居正曰字宜作亨误作享王昭素曰亨属上句郭京曰聚以正上脱利贞二字九家易李鼎祚作聚以正下有利贞字荀爽作取以正观其所聚而天地万物之情可见矣陆时位曰此节古本在文言中后人附入彖传柔以时升巽而顺刚中而应是以大亨程子曰元亨误作大亨用见大人勿恤有庆也南征吉志行也困刚揜也揜荀爽虞翻李鼎祚作弇陆徳明曰揜本又作掩险以説困而不失其所亨其惟君子乎贞大人吉以刚中也有言不信尚口乃穷也龙仁夫作困而不失其所巽乎水而上水井井养而不穷也范谔昌作巽乎木而上水郭京曰井养而不穷下脱亨字改邑不改井乃以刚中也汔至亦未繘井未有功也羸其瓶是以凶也李鼎祚作改邑不改井乃以刚中也无丧无得徃来井井汔至亦未繘未有功也井羸其瓶是以凶也朱震作巽乎水而上水井改邑不改井乃以刚中也无䘮无得徃来井井井养而不穷也汔至亦未繘井未有功也井羸其瓶是以凶也郭京曰改邑不改井下脱无䘮无得徃来井井二句惠栋汔至亦未繘井上增无䘮无得徃来井井二句革水火相息二女同居其志不相得曰革水火相息晁説之曰兑无为水之象此字必误息许慎作熄已日乃孚革而信之文明以説大亨以正革而当其悔乃亡革而信之陆徳明曰一本无之字天地革而四时成汤武革命顺乎天而应乎人革之时大矣哉陆时位曰此节古本在文言中后人附入彖传鼎象也以木巽火亨饪也圣人亨以享上帝而大亨以养圣贤亨饪圣人亨大亨三亨字陆徳明曰本又作陆时位亨如字训通云先儒改亨为亨武断过矣毛居正曰享上帝释文亨香两反今作享误郭京作圣人亨以亨上帝以养圣贤巽而耳目聪明柔进而上行得中而应乎刚是以元亨震亨震来虩虩恐致福也笑言哑哑后有则也吴澄曰无此十六字震惊百里惊远而惧迩也出可以守宗庙社稷以为祭主也郭京曰出字上脱不丧匕鬯四字虞翻王弼无不䘮匕鬯字朱子曰出字或即鬯字之误艮止也时止则止时行则行动静不失其时其道光明陆时位曰时止则止古本在文言中后人增入郭京曰光明下脱故亨二字艮其止止其所也上下敌应不相与也是以不获其身行其庭不见其人无咎也陆以艮止也三字移冠节首晁説之曰止当依卦词作背渐之进也女归吉也朱子曰之字疑衍或是渐字呉澄删之字郭京曰吉下误增也王肃作女归吉利贞程子诸儒俱如字其位刚得中也止而巽动不穷也归妹天地之大义也天地不交而万物不兴归妹人之终始也陆时位曰此节系文言后儒增入彖传説以动所归妹也所归妹也陆徳明作所以归妹也征凶位不当也无攸利柔乗刚也丰大也明以动故丰故丰林栗曰当作故亨王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎昃孟喜作稷食陆徳明曰或作蚀非旅小亨柔得中乎外而顺乎刚止而丽乎明是以小亨旅贞吉也呉澄曰柔得上小亨二字衍旅之时义大矣哉重巽以申命郭京曰命下脱命乃行也四字误入註朱震曰巽为命先儒谓不违其令命乃行也陆时位以兑卦是以顺乎天而应乎人句接重巽以申命云二句古本在文言后人附入彖传又将是以句割裂兑卦刚巽乎中正而志行柔皆顺乎刚是以小亨利有攸徃利见大人兑説也刚中而柔外説以利贞是以顺乎天而应乎人説以先民民忘其劳説以犯难民忘其死説之大民劝矣哉陆时位曰是以顺乎天而应乎人句宜在巽卦申命句下古本可証涣亨刚来而不穷柔得位乎外而上同王假有庙王乃在中也利渉大川乗木有功也郭京曰利渉大川脱利贞二字节亨刚柔分而刚得中俞琰曰中下欠一也字苦节不可贞其道穷也説以行险当位以节中正以通郭京曰中正以通下有然后乃亨也一句误入注陆时位以説以行险三句移刚柔分而刚得中句下天地节而四时成节以制度不伤财不害民陆时位曰此节古本作文言后人附入彖传中孚柔在内而刚得中説而巽孚乃化邦也李鼎祚以説而巽孚断节豚鱼吉信及豚鱼也利渉大川乗木舟虚也郭京曰豚鱼吉信及也今本误增豚鱼二字小过小者过而亨也过以利贞与时行也柔得中是以小事吉也郭京作是以可小事也石经云是以可小事也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也程子曰有飞鸟之象焉句不类彖体解者之词误入彖中俞琰曰或谓大吉之大亦衍文既济亨小者亨也孔颕逹曰文当更有一小字但既叠经文畧足以见故从省也郭京曰亨小小者亨也下脱一小字晁説之曰既济小亨小者亨也利贞刚柔正而位当也毛竒龄曰李鼎祚本作当位则与亨终穷韵不恊非是廉案今李本亦作位当与毛説异初吉柔得中也终止则乱其道穷也未济亨柔得中也小狐汔济未出中也濡其尾无攸利不续终也虽不当位刚柔应也周易章句证异卷四周易章句证异卷五钦定四库全书周易章句证异卷五内阁中书翟均廉撰象上传郑𤣥合象传于经附爻词后王弼自坤以下大象附彖传后小象拆爻词后维干卦仍郑𤣥本胡旦复出象传分大小象为二篇邵子不分大小为一篇吕大防分象上象下为二篇吕祖谦作象上传三象下传四呉仁杰以大象为象传次第二以小象为系词传分上下二篇俞琰以大象为象词以小象为爻传分上下二篇郑𤣥无象𫝊王宗𫝊以小象为爻賛天行健君子以自彊不息郑𤣥以下附象𫝊于经者加象曰字冯椅商飞卿改为賛曰赵汝楳董真卿无象曰字健晁説之曰当作天行干赵汝楳曰当是讹为健潜龙勿用阳在下也见龙在田德施普也终日干干反复道也或跃在渊进无咎也飞龙在天大人造也造刘子政作聚郑𤣥作造作之造王肃作造就之造姚信陆绩读为造至之造亢龙有悔盈不可乆也用九天徳不可为首也地势坤君子以厚徳载物履霜坚氷隂始凝也驯致其道至坚氷也魏志文帝记许芝引易作初六履霜隂始凝也郭京作象曰履霜隂始凝也按后汉书鲁恭传引作履霜坚冰隂始凝也与九家易孔颕逹诸儒同毛竒龄云恭先于后晋则必古本原有坚冰字许芝所引偶然遗脱郭京无坚氷字谬驯郑𤣥音训六二之动直以方也不习无不利地道光也礼记深衣引易作坤六二之动含章可贞以时发也或从王事知光大也括囊无咎慎不害也黄裳元吉文在中也龙战于野其道穷也用六永贞以大终也云雷屯君子以经纶纶郑𤣥荀爽刘表陆徳明作论黄颕云经论匡济也正义云刘表郑𤣥以纶为论非虽磐桓志行正也以贵下贱大得民也六二之难乗刚也十年乃字反常也即鹿无虞以从禽也君子舍之徃吝穷也郭京云何以从禽也蔡邕石经有何字求而徃明也屯其膏施未光也泣血涟如何可长也山下出泉蒙君子以果行育徳利用刑人以正法也子克家刚柔接也勿用取女行不顺也朱子曰顺当作慎困蒙之吝独远实也童蒙之吉顺以巽也利用御寇上下顺也云上于天需君子以饮食宴乐云上于天王肃作云在天上宴朱震房审权李衡作燕需于郊不犯难行也利用恆无咎未失常也陆徳明无无咎二字需于沙衍在中也虽小有言以吉终也需于泥灾在外也自我致冦敬慎不败也需于血顺以听也酒食贞吉以中正也不速之客来敬之终吉虽不当位未大失也天与水违行讼君子以作事谋始不永所事讼不可长也虽小有言其辩明也不克讼归逋窜也自下讼上患至掇也赵汝楳读不克讼归逋窜也掇郑𤣥作惙食旧徳从上吉也复即命渝安贞不失也李鼎祚侯果安贞下有吉字孔颕逹读复即命渝安贞不失也程子读不失也讼元吉以中正也以讼受服亦不足敬也地中有水师君子以容民畜衆师出以律失律凶也在师中吉承天宠也王三钖命懐万邦也潘炳曰疑作在师中吉懐万邦也王三钖命承天宠宠王肃作龙师或舆尸大无功也左次无咎未失常也长子帅帅以中行也弟子舆尸使不当也俞琰云或曰使字恐是位字𫝊冩之讹大君有命以正功也小人勿用必乱邦也地上有水比先王以建万国亲诸侯比之初六有它吉也毛竒龄云易会曰有他比之自内不自失也比之匪人不亦伤乎外比于贤以从上也显比之吉位正中也舍逆取顺失前禽也邑人不诫上使中也郭京作失前禽舍逆取顺也比之无首无所终也风行天上小畜君子以懿文徳复自道其义吉也牵复在中亦不自失也夫妻反目不能正室也有孚惕出上合志也有孚挛如不独富也旣雨既处徳积载也君子征凶有所疑也徳呉澄作得余说见爻词上天下泽履君子以辨上下定民志素履之徃独行愿也幽人贞吉中不自乱也眇能视不足以有明也跛能履不足以与行也咥人之凶位不当也武人为于大君志刚也愬愬终吉志行也夬履贞厉位正当也元吉在上大有庆也天地交泰后以裁成天地之道辅相天地之宜以左右民荀爽作裁成郑𤣥虞翻作财成财徐邈音才载反陆徳明如字班固货殖𫝊引作后以财成辅相天地之宜左右陆时位曰即古佐佑字拔茅征吉志在外也包荒得尚于中行以光大也无徃不复天地际也宋衷作无平不陂无徃不复孔颕逹作无徃不复陆徳明李鼎祚作无平不陂翩翩不富皆失实也不戒以孚中心愿也失实郭京作反实以祉元吉中以行愿也城复于隍其命乱也天地不交否君子以俭徳辟难不可荣以禄荣虞翻作营云或作荣俭虞翻云或作险拔茅贞吉志在君也大人否亨不乱羣也包羞位不当也有命无咎志行也大人之吉位正当也否终则倾何可长也天与火同人君子以类族辨物出门同人又谁咎也同人于宗吝道也伏戎于莽敌刚也三嵗不兴安行也乗其墉义弗克也其吉则困而反则也同人之先以中直也大师相遇言相克也同人于郊志未得也火在天上大有君子以遏恶扬善顺天休命遏徐邈作谒陆徳明如字大有初九无交害也大车以载积中不败也公用亨于天子小人害也匪其彭无咎明辨晳也晳郑𤣥作遰荀爽作晰虞翻作折陆绩作逝王廙作晰徐邈李轨刘遵作哲陆徳明作晳厥孚交如信以发志也威如之吉易而无备也大有上吉自天祐也地中有山谦君子以裒多益寡称物平施裒郑𤣥荀爽虞翻董遇蜀才作捊晋野王玉篇引作掊谦谦君子卑以自牧也鸣谦贞吉中心得也劳谦君子万民服也无不利撝谦不违则也利用侵伐征不服也侵郭京作征鸣谦志未得也可用行师征邑国也雷出地奋豫先王以作乐崇徳殷荐之上帝以配祖考崔憬读雷出地奋豫殷京房作隐荐陆徳明曰本又作同或作廌非殷荐之上帝晁説之无之字班固艺文志引作以飨祖考初六鸣豫志穷凶也不终日贞吉以中正也盱豫有悔位不当也由豫大有得志大行也六五贞疾乗刚也恆不死中未亡也冥豫在上何可长也泽中有雷随君子以向晦入宴息向王肃作乡陆徳明曰本又作向宴惠栋云与燕通官有渝从正吉也出门交有功不失也系小子弗兼与也系丈夫志舍下也随有获其义凶也有孚在道明功也孚于嘉吉位正中也拘系之上穷也山下有风蛊君子以振民育徳振九师读音真育王肃作毓干父之蛊意承考也干母之蛊得中道也干父之蛊终无咎也裕父之蛊徃未得也干父用誉承以德也不事王侯志可则也泽上有地临君子以教思无穷容保民无疆咸临贞吉志行正也咸临吉无不利未顺命也未胡瑗云羡文甘临位不当也既忧之咎不长也至临无咎位当也位当陆徳明曰本或作当位实非也毛竒龄云虞翻本九家作当位非大君之宜行中之谓也敦临之吉志在内也风行地上观先王以省方观民设教初六童观小人道也闚观女贞亦可丑也陆徳明曰一本闚观下有利字观我生进退未失道也观国之光尚賔也观我生观民也观其生志未平也雷电噬嗑先王以明罚敕法雷电石经作电雷呉澄作电雷宋衷王弼孔颕逹李鼎祚作雷电明蜀才作命敕班固作饬陆徳明曰勑俗字也字林作勅谨案周易折中作敕周易述义作勅屦校灭趾不行也趾陆徳明作止陆徳明曰本亦作止不行也噬肤灭鼻乗刚也遇毒位不当也利艰贞吉未光也陆徳明作未光大也贞厉无咎得当也何校灭耳聪不明也山下有火贲君子以明庶政无敢折狱舍车而徒义勿乗也郑𤣥作义不乗也贲其须与上兴也永贞之吉终莫之陵也六四当位疑也匪寇婚媾终无尤也郭京曰六四下有皤如二字六五之吉有喜也白贲无咎上得志也山附于地剥上以厚下安宅剥牀以足以灭下也剥牀以辨未有与也剥之无咎失上下也剥牀以肤切近灾也以宫人宠终无尤也君子得舆民所载也小人剥庐终不可用也雷在地中复先王以至日闭闗商旅不行后不省方不远之复以脩身也休复之吉以下仁也频复之厉义无咎也中行独复以从道也敦复无悔中以自考也迷复之凶反君道也天下雷行物与无妄先王以茂对时育万物胡旦天下雷行物与郭京曰对时育物郭京以先王以茂对时育万物无妄之徃得志也不耕获未富也郭京作不耕而获求富也行人得牛邑人灾也可贞无咎固有之也无妄之药不可试也无妄之行穷之灾也天在山中大畜君子以多识前言徃行以畜其徳识刘表作志有厉利己不犯灾也舆説輹中无尤也利有攸徃上合志也六四元吉有喜也六五之吉有庆也何天之衢道大行也郭京作何天之衢亨山下有雷颐君子以慎言语节饮食观我朶颐亦不足贵也六二征凶行失类也十年勿用道大悖也毛竒龄曰大李鼎祚作徳颠颐之吉上施光也居贞之吉顺以从上也由颐厉吉大有庆也泽灭木大过君子以独立不惧遯世无闷遯陆徳明曰本又作遁借用白茅柔在下也老夫女妻过以相与也栋桡之凶不可有以辅也栋隆之吉不桡乎下也枯杨生华何可久也老妇士夫亦可丑也过渉之凶不可咎也水洊至习坎君子以常徳行习教事洊京房作臻干寳作荐胡旦读水洊至习坎俞琰曰坎上加习盖仍卦词之误习坎入坎失道凶也求小得未出中也来之坎坎终无功也樽酒簋贰刚柔际也陆徳明作樽酒簋云一本更有贰字俞琰曰当作樽酒贰簋坎不盈中未大也上六失道凶三岁也明两作离大人以继明照于四方程子云两作离郭京作大人以明照继明照于四方履错之敬以辟咎也黄离元吉得中道也日昃之离何可久也突如其来如无所容也六五之吉离王公也离郑𤣥作丽梁武帝王嗣宗力智反王用出征以正邦也以正邦也下王肃有获匪其丑大有功也八字周易章句证异卷五周易章句证异卷六钦定四库全书周易章句证异卷六内阁中书翟均廉撰象下𫝊吕大防作象下四程逈作下象四吕祖谦作小象传四呉仁杰以下经小象为系辞传次第四俞琰以下经小象为爻𫝊下次第四山上有泽咸君子以虚受人咸其拇志在外也虽凶居吉顺不害也顺俞琰云当作慎咸其股亦不处也志在随人所执下也贞吉悔亡未感害也憧憧徃来未光大也咸其脢志末也志末也俞琰作志未发也咸其辅颊舌滕口说也滕九家作乗郑𤣥作媵陆徳明李鼎祚引虞翻作媵晁説之项安世俞琰引虞翻作腾朱震曰王昭素作腾説徐邈音脱又始鋭反黄宗炎读悦雷风恆君子以立不易方浚恆之凶始求深也九二悔亡能久中也不恆其徳无所容也久非其位安得禽也妇人贞吉从一而终也夫子制义从妇凶也振恆在上大无功也天下有山遯君子以逺小人不恶而严张子读恶为憎恶之恶遯尾之厉不徃何灾也何褚氏作河可反执用黄牛固志也俞琰曰牛当作革字下垂讹为牛系遯之厉有疾惫也畜臣妾吉不可大事也惫荀爽作备王肃作毙君子好遯小人否也嘉遯贞吉以正志也肥遯无不利无所疑也雷在天上大壮君子以非礼弗履壮于趾其孚穷也九二贞吉以中也小人用壮君子罔也藩决不羸尚徃也丧羊于易位不当也不能退不能遂不详也艰则吉咎不长也详郑𤣥王肃作祥虞翻作详明出地上晋君子以自昭明徳郑𤣥虞翻周氏作自照明徳晋如摧如独行正也裕无咎未受命也受兹介福以中正也衆允之志上行也鼫鼠贞厉位不当也失得勿恤徃有庆也维用伐邑道未光也明入地中明夷君子以涖衆用晦而明君子于行义不食也六二之吉顺以则也南狩之志乃大得也入于左腹获心意也箕子之贞明不可息也初登于天照四国也后入于地失则也风自火出家人君子以言有物而行有恆闲有家志未变也六二之吉顺以巽也家人嗃嗃未失也妇子嘻嘻失家节也富家大吉顺在位也王假有家交相爱也威如之吉反身之谓也上火下泽睽君子以同而异见恶人以辟咎也遇主于巷未失道也见舆曵位不当也无初有终遇刚也交孚无咎志行也厥宗噬肤徃有庆也遇雨之吉羣疑亡也山上有水蹇君子以反身修徳反郭京作正徃蹇来誉宜待也郑𤣥虞翻作宜待时也张燔作宜时也王臣蹇蹇终无尤也徃蹇来反内喜之也反见本爻徃蹇来连当位实也大蹇朋来以中节也徃蹇来硕志在内也利见大人以从实也雷雨作解君子以赦过宥罪宥京房作尤刚柔之际义无咎也九二贞吉得中道也负且乘亦可丑也自我致戎又谁咎也自我致戎陆徳明曰本又作致寇解而拇未当位也俞琰曰李秀巖汤南忩则当字作平声读君子有解小人退也公用射隼以解悖也山下有泽损君子以惩忿窒欲惩郑𤣥虞翻作徴陆徳明曰蜀才作澄刘表作惩窒孟喜作恎郑𤣥刘表作懫陆绩作欲陆徳明孟喜作浴已事遄徃尚合志也九二利贞中以为志也一人行三则疑也损其疾亦可喜也六五元吉自上祐也祐陆徳明曰本又作佑虞翻作右勿损益之大得志也风雷益君子以见善则迁有过则改元吉无咎下不厚事也或益之自外来也益用凶事固有之也李鼎祚作故有之矣告公从以益志也有孚惠心勿问之矣惠我徳大得志也莫益之偏辞也或击之自外来也偏孟喜虞翻作徧泽上于天夬君子以施禄及下居徳则忌则王弼作明不胜而徃咎也有戎勿恤得中道也君子夬夬终无咎也其行次且位不当也闻言不信聪不明也中行无咎中未光也宋咸云误增中字无号之凶终不可长也天下有风姤后以施命诰四方诰郑𤣥王肃作诘系于金柅柔道牵也包有鱼义不及宾也其行次且行未牵也无鱼之凶远民也九五含章中正也有陨自天志不舍命也姤其角上穷吝也泽上于地萃君子以除戎器戒不虞除荀爽作虑陆徳明曰本亦作储亦作治乃乱乃萃其志乱也引吉无咎中未变也徃无咎上巽也大吉无咎位不当也萃有位志未光也陆徳明作未光也赍咨涕洟未安上也地中生木升君子以顺徳积小以髙大顺九师虞翻王肃何妥作慎徳姚信作得以髙大陆徳明曰本或作以成髙大允升大吉上合志也九二之孚有喜也升虚邑无所疑也王用亨于岐山顺事也贞吉升阶大得志也㝠升在上消不富也泽无水困君子以致命遂志入于幽谷幽不明也郭京作不明也云悞增幽字困于酒食中有庆也㨿于蒺藜乘刚也入于其宫不见其妻不祥也祥九家易作详来徐徐志在下也虽不当位有与也劓刖志未得也乃徐有説以中直也利用祭祀受福也困于葛藟未当也动悔有悔吉行也木上有水井君子以劳民劝相劳倪元璐曰如字相王肃如字井泥不食下也旧井无禽时舍也井谷射鲋无与也井渫不食行恻也求王明受福也井甃无咎脩井也寒泉之食中正也元吉在上大成也泽中有火革君子以治厯明时巩用黄牛不可以有为也俞琰曰牛当为革已日革之行有嘉也革言三就又何之矣改命之吉信志也大人虎变其文炳也君子豹变其文蔚也小人革面顺以从君也木上有火鼎君子以正位凝命凝翟𤣥作拟鼎颠趾未悖也利出否以从贵也鼎有实慎所之也我仇有疾终无尤也鼎耳革失其义也覆公餗信如何也鼎黄耳中以为实也玉铉在上刚柔节也洊雷震君子以恐惧脩省震来虩虩恐致福也笑言哑哑后有则也震来厉乗刚也震蘓蘓位不当也震遂泥未光也震徃来厉危行也其事在中大无丧也震索索中未得也虽凶无咎畏邻戒也兼山艮君子以思不出其位艮其趾未失正也明晋王本作未失止也不拯其随未退聼也毛竒龄云象曰下李鼎祚有其心不快四字虞翻李鼎祚作未违聴也艮其限危薰心也艮其身止诸躬也艮其辅以中正也朱子曰正字羡文姚小彭曰以六居五当作以正中也米知德曰当作以中止也敦艮之吉以厚终也山上有木渐君子以居贤徳善俗善俗王肃本作善风俗朱子曰贤字衍或善下有脱字小子之厉义无咎也饮食衎衎不素饱也夫征不复离羣丑也妇孕不育失其道也利用御寇顺相保也或得其桷顺以巽也终莫之胜吉得所愿也其羽可用为仪吉不可乱也泽上有雷归妹君子以永终知敝归妹以涕以恆也跛能履吉相承也晁説之曰孟喜京房作恆也无以字虞翻作独吉相承也利幽人之贞未变常也归妹以须未当也虞翻作位未当也愆期之志有待而行也有待陆徳明本曰一本作有待帝乙归妹不如其娣之袂良也其位在中以贵行也郭京曰袂良下误增也字上六无实承虚筐也雷电皆至丰君子以折狱致刑虽旬无咎过旬灾也有孚发若信以发志也丰其沛不可大事也折其右肱终不可用也丰其蔀位不当也日中见斗幽不明也遇其夷主吉行也吉行也郭京作吉志行也六五之吉有庆也丰其屋天际翔也闚其户阒其无人自藏也天际郑𤣥云当为瘵翔孟喜郑𤣥王肃作祥藏陆徳明云衆家作戕山上有火旅君子以明慎用刑而不留狱旅琐琐志穷灾也得童仆贞终无尤也旅焚其次亦以伤矣以旅与下其义丧也旅于处未得位也得其资斧心未快也终以誉命上逮也以旅在上其义焚也丧牛于易终莫之闻也陆徳明曰本一作宜其焚丧牛于易陆徳明作丧牛之凶随风巽君子以申命行事进退志疑也利武人之贞志治也纷若之吉得中也频巽之吝志穷也田获三品有功也九五之吉位正中也巽在牀下上穷也丧其资斧正乎凶也丽泽兑君子以朋友讲习丽郑𤣥作离和兑之吉行未疑也孚兑之吉信志也来兑之凶位不当也九四之喜有庆也孚于剥位正当也上六引兑未光也风行水上涣先王以享于帝立庙毛居正字作亨读作享初六之吉顺也涣奔其机得愿也涣其躬志在外也涣其羣元吉光大也王居无咎正位也涣其血远害也程子曰血字下脱去字泽上有水节君子以制数度议徳行陆徳明曰泽上或作泽中今不用不出户庭知通塞也不出门庭凶失时极也不节之嗟又谁咎也安节之亨承上道也甘节之吉居位中也苦节贞凶其道穷也泽上有风中孚君子以议狱缓死初九虞吉志未变也其子和之中心愿也或鼓或罢位不当也马匹亡絶类上也有孚挛如位正当也翰音登于天何可长也山上有雷小过君子以行过乎恭丧过乎哀用过乎俭飞鸟以凶不可如何也不及其君臣不可过也从或戕之凶如何也弗过遇之位不当也徃厉必戒终不可长也宻云不雨已上也上郑𤣥作尚郭京曰已止也王误作上弗遇过之已亢也水在火上既济君子以思患而豫防之曵其轮义无咎也七日得以中道也三年克之惫也终日戒有所疑也东邻杀牛不如西隣之时也实受其福吉大来也濡其首厉何可久也李心𫝊曰两句自恊韵厉字疑衍火在水上未济君子以愼辨物居方濡其尾亦不知极也朱子本义曰极字未详考上下韵亦不恊或恐是敬字语録又云或当作拯九二贞吉中以行正也姚大老曰恊韵正当作直未济征凶位不当也贞吉悔亡志行也君子之光其晖吉也晖陆徳明晖又作辉饮酒濡首亦不知节也周易章句证异卷六周易章句证异卷七钦定四库全书周易章句证异卷七内阁中书翟均廉撰系辞上传系陆徳明曰字从汉书儒林传亦作系辞陆徳明曰本亦作依字应作词系辞司马迁引作易大传呉仁杰作説卦上韩伯作系辞上王肃作系词上传李鼎祚不题系辞传字陆徳明曰一本无上字邵子晁説之合上下系为一篇王注程传无系词以后天尊地卑干坤定矣卑高以陈贵贱位矣动静有常刚柔㫁矣方以类聚物以羣分吉凶生矣在天成象在地成形变化见矣卑陆徳明曰本又作埤以陈郑𤣥作已陈是故刚柔相摩八卦相盪摩陆徳明曰本又作磨盪马融虞翻王肃桓元李鼎祚作荡陆徳明曰衆家作荡惟韩云相盪鼓之以雷霆润之以风雨日月运行一寒一暑霆王肃吕忱音庭徐邈徒鼎反又音定运姚信作违干道成男坤道成女干知大始坤作成物大王肃作㤗王宗传李简作太作虞翻作化干以易知坤以简能易郑𤣥荀爽董遇音亦陆徳明以䜴反能姚信云当为从易则易知简则易从易知则有亲易从则有功有亲则可久有功则可大可久则贤人之徳可大则贤人之业易简而天下之理得矣天下之理得而成位乎其中矣马融王肃作而易成位乎其中荀爽作而易成位乎其中矣陆德明本作而成位乎其中马融荀爽姚信虞翻周氏孔颖达程子郭雍朱震吕祖谦朱子李心传王宗𫝊董楷王申子吴澄惠栋自篇首至此为第一章按项安世胡一桂胡炳文熊良辅俞琰梁寅诸人俱从朱子分章李鼎祚不分章圣人设卦观象系辞焉而明吉凶韩伯圣人设卦观象虞翻作系辞焉而明吉凶悔吝李鼎祚圣人设卦刚柔相推而生变化是故吉凶者失得之象也悔吝者忧虞之象也杨慎虞古与娱同变化者进退之象也刚柔者昼夜之象也六爻之动三极之道也虞翻作昼夜者刚柔之象也是故君子所居而安者易之序也所乐而玩者爻之辞也序虞翻作象京房作序乐虞翻作变陆徳明乐音岳是故君子居则观其象而玩其辞动则观其变而玩其占是以自天祐之吉无不利吴澄删是以自天祐之吉无不利祐虞翻作右马融荀爽虞翻姚信周氏孔颖达程子郭雍朱震吕祖谦朱子李心𫝊王宗𫝊董楷王申子吴澄惠栋自圣人设卦至此为第二章陆徳明吴仁杰自天尊地卑至无不利为第一章彖者言乎象者也爻者言乎变者也吉凶者言乎其失得也悔吝者言乎其小疵也无咎者善补过也是故列贵贱者存乎位齐小大者存乎卦辨吉凶者存乎辞李鼎祚作齐大小忧悔吝者存乎介震无咎者存乎悔是故卦有小大辞有险易辞也者各指其所之程子郭雍朱震吕祖谦朱子李心传王宗𫝊董楷王申子吴澄惠栋自彖者言乎象者也至此为第三章吴仁杰自彖者至此为第二章易与天地凖故能弥纶天地之道吴澄易弥陆徳明本作弥天地之道虞翻陆徳明李鼎祚作天下之道仰以观于天文俯以察于地理是故知幽明之故原始反终故知死生之説精气为物游魂为变是故知鬼神之情状察于陆徳明曰一本作观扵反郑𤣥虞翻九家易作及马融荀爽虞翻姚信周氏孔颖达自彖者言乎象者也至故知死生之説为第三章郭雍自易与天地凖至是故知鬼神之情状为第四章与天地相似故不违知周乎万物而道济天下故不过旁行而不流乐天知命故不忧安土敦乎仁故能爱道郑𤣥曰当作导流京房作留吴澄不流下阙五字忧虞翻作变范围天地之化而不过曲成万物而不遗通乎昼夜之道而知故神无方而易无体范围马融王肃张璠作犯违知荀爽荀柔之明僧绍音智陆徳明如字苏轼张浚以故神无方属下郭雍自与天地相似至而易无体为第五章朱子王申子吴澄惠栋自易与天地凖至而易无体为第四章一隂一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣鲜郑𤣥作尟马融荀爽虞翻姚信周氏孔颕达自精气为物至鲜矣为第四章陆徳明自彖者至鲜矣为第二章程子朱震王宗𫝊吕祖谦李心𫝊自易与天地凖至鲜矣为第四章郭雍自一隂一阳至鲜矣为第六章吴仁杰自易与天地凖至鲜矣为第三章显诸仁藏诸用鼓万物而不与圣人同忧盛徳大业至矣哉藏郑𤣥作臧汉书京房𫝊引作臧富有之谓大业日新之谓盛徳郭雍自显诸仁至盛徳为第七章生生之谓易成象之谓干效法之谓坤成蜀才作盛效马融韩伯陆徳明李鼎祚作爻蜀才作效极数知来之谓占通变之谓事隂阳不测之谓神程子吕祖谦李心𫝊董楷自显诸仁至此为第五章朱子王申子吴澄惠栋自一隂一阳谓道至此为第五章夫易广矣大矣以言乎远则不御以言乎迩则静而正以言乎天地之间则备矣迩陆徳明本作迩吴仁杰自显诸仁至则备矣为第四章夫干其静也专其动也直是以大生焉夫坤其静也翕其动也辟是以广生焉专陆绩作塼广大配天地变通配四时隂阳之义配日月易简之善配至徳程子吕祖谦朱子李心传王申子董楷惠栋自夫易广矣至配至徳为第六章吴澄自夫易广矣至易其至矣乎为第六章子曰易其至矣乎夫易圣人所以崇徳而广业也知崇礼卑崇效天卑法地欧阳氏曰子曰讲师之説朱子云子曰后人所加礼虞翻蜀才作体卑陆徳明曰本又作埤天地设位而易行乎其中矣成性存存道义之门马融荀爽虞翻姚信周氏孔颖达朱震王宗𫝊自显诸仁至道义之门为第五章程子吕祖谦朱子李心传董楷王申子惠栋自子曰易其至矣乎至道义之门为第七章郭雍自生生之谓易至此为第八章吴仁杰自夫干其静也专至此为第五章吴澄自夫易圣人所以崇徳至此为第七章圣人有以见天下之赜而拟诸其形容象其物冝是故谓之象赜九家作册京房虞翻作啧苏轼字作赜训同啧拟惠栋作儗圣人有以见天下之动而观其会通以行其典礼系辞焉以㫁其吉凶是故谓之爻典京房作等礼姚信作体季本删去圣人有以见天下之赜三十二字言天下之至赜而不可恶也言天下之至动而不可乱也赜见上恶荀爽作亚马融郑𤣥虞翻作恶动旧作啧九家作册拟之而后言议之而后动拟议以成其变化议郑𤣥陆绩姚信桓元荀柔之作仪拟见上季本移言天下之至赜三十九字置后极天下之赜上王申子吴澄自圣人有以见天下之赜至以成其变化为第八章熊朋来以朱子八章释卦爻者入诸卦文言传仅余圣人有以见天下之赜至成其变化九十五字是错简当入十二章重出之处接下文极天下之赜至化而裁之存乎变以赜动变化三者申言之鸣鹤在隂其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行𤼵乎迩见乎远言行君子之枢机枢机之𤼵荣辱之主也言行君子之所以动天地也可不慎乎李心传曰此文言之未成者熊朋来移此节作中孚九二文言吴澄移为文言𫝊四章之九节省子曰字湛若水作文言陆时位曰鸣鹤章古本俱在文言中毛竒龄曰此下七节本文言𫝊脱误于此同人先号咷而后笑子曰君子之道或出或处或黙或语二人同心其利㫁金同心之言其臭如兰熊朋来作同人九五文言吴澄为文言𫝊三章之第二节省子曰字马融荀爽虞翻姚信周氏孔颕达自圣人有以见天下之赜至其臭如兰为第六章陆徳明自显诸仁至其臭如兰为第三章李心传自圣人有以见天下之赜至此为第八章初六借用白茅无咎子曰茍错诸地而可矣借之用茅何咎之有慎之至也夫茅之为物薄而用可重也慎斯术也以徃其无所失矣错陆徳明曰本亦作措慎斯术也陆徳明曰一本作顺熊朋来作大过初六文言吴澄为文言𫝊三章之九节省子曰字劳谦君子有终吉子曰劳而不伐有功而不徳厚之至也语以其功下人者也徳言盛礼言㳟谦也者致恭以存其位者也不徳旧本作置熊朋来作谦九三文言吴澄为文言𫝊三章之四节省子曰字梁孟敬本无谦二节亢龙有悔子曰贵而无位髙而无民贤人在下位而无辅是以动而有悔也朱子曰当属文言此葢重出熊朋来省去此节吴澄省此节梁寅陈仁钖删此节不出户庭无咎子曰乱之所生也则言语以为阶君不密则失臣臣不宻则失身几事不密则害成是以君子慎宻而不出也阶姚信作机熊朋来作节初九文言吴澄为文言𫝊四章之八节马融荀爽姚信自初六借用白茅至不出也为第七章子曰作易者其知盗乎易曰负且乗致冦至负也者小人之事也乗也者君子之器也小人而乗君子之器盗思夺之矣上慢下暴盗思伐之矣慢藏诲盗冶容诲滛易曰负且乗致冦至盗之招也作易虞翻李鼎祚陆徳明本作为易冦旧作戎汉书董仲舒𫝊引作乗车者君子之位也负担者小人之事也慢惠栋作嫚诲盗诲滛虞翻作悔冶郑𤣥虞翻陆绩姚信王肃作野太平广记引作蛊熊朋来作觧六三文言吴澄为文言𫝊四章之二节省子曰字马融荀爽姚信自子曰作易者至盗之招也为第八章虞翻周氏孔颕达自初六至盗之招也为第七章陆徳明自初六至盗之招也为第四章程子吕祖谦朱子董楷惠栋自圣人有以见天下之赜至盗之招也为第八章郭雍自圣人有以见天下之赜至此为第九章朱震王宗𫝊吴仁杰自圣人有以见天下之赜至此为第六章李心𫝊自初六至此为第九章王申子自鸣鹤在隂至此为第九章天一地二天三地四天五地六天七地八天九地十班固律厯志卫元嵩元苞运蓍篇引易天一至地十在天数五之上马融荀爽虞翻姚信周氏韩伯陆徳明孔颕达李鼎祚此节在子曰夫易何为者也之上程子吕祖谦移天一二十字于天数五之上大衍节之下苏轼朱子移天一下二十字于天数五之上俱在大衍节前李心𫝊此节仍韩本在后移天数五节合一章季本以易曰知变化之道者二句连天一天数五二叚总加大衍节上天数五地数五五位相得而各有合天数二十有五地数三十凡天地之数五十有五此所以成变化而行鬼神也马融荀爽虞翻姚信韩伯周氏陆徳明孔颕达李鼎祚此节在大衍节后程子仍在大衍节后加天一节于此之上苏轼朱子移此节于大衍节前李心𫝊移此节于韩本天一节下合为第十二章季本移此节于大衍前程子大衍节天一节天数五节合为第九章大衍之数五十其用四十有九分而为二以象两挂一以象三揲之以四以象四时归竒于扐以象閠五嵗再閠故再扐而后挂挂京房作卦云再扐而后布卦干之策二百一十有六坤之策百四十有四凡三百有六十当期之日策荀爽陆绩作册陆徳明李鼎祚曰本亦作筴期陆徳明曰本又作朞二篇之策万有一千五百二十当万物之数也是故四营而成易十有八变而成卦八卦而小成引而伸之触类而长之天下之能事毕矣伸虞翻作信班固引作信显道神徳行是故可与酬酢可与祐神矣酢京房作醋祐荀爽作侑苏轼作佑俞琰九家易作右马融荀爽姚信自大衍之数五十至可与祐神矣为第九章周氏孔颕达自大衍之数五十至可与祐神矣为第八章陆徳明自大衍至此为第五章郭雍自大衍至此为第十章朱震王宗𫝊自大衍至此为第七章子曰知变化之道者其知神之所为乎所郭京云当作不虞翻云诸本以子曰为章首而荀马又从之甚非程子自干之策至其知神之所为乎为第十章吕祖谦惠栋自大衍之数五十至其知神之所为乎为第九章朱子董楷吴澄自天一至其知神之所为乎为第九章李心传王申子自大衍之数五十至其知神之所为乎为第十章吴仁杰自大衍之数五十至其知神之所为乎为第七章易有圣人之道四焉以言者尚其辞以动者尚其变以制器者尚其象以卜筮者尚其占圣人之道明僧绍作君子之道陆徳明曰以动者三句无以字是以君子将有为也将有行也问焉而以言其受命也如向无有远近幽深遂知来物非天下之至精其孰能与于此是以班固艺文志引作是故魏志文帝纪桓阶引作受命如响陆徳明曰向又作响石经作响至精桓阶引作至赜参伍以变错综其数通其变遂成天地之文极其数遂定天下之象非天下之至变其孰能与于此伍虞翻作五班固引作五天地之文陆徳明云一作天下文虞翻陆绩作支易无思也无为也寂然不动感而遂通天下之故非天下之至神其孰能与于此夫易圣人之所以极深而研几也研蜀才作揅㡬郑𤣥本旧作机唯深也故能通天下之志唯几也故能成天下之务唯神也故不疾而速不行而至子曰易有圣人之道四焉者此之谓也马融荀爽姚信自子曰知变化之道者至此之谓也为第十章虞翻自大衍之数五十至此之谓也为第八章周氏孔颕达自大衍至此为第九章郭雍自子曰知变化之道者至此之谓也为第十一章朱震王宗𫝊自子曰知变化之道者至此之谓也为第八章吕祖谦朱子吴澄董楷惠栋自易有圣人之道四焉至此为第十章李心𫝊王申子自易有圣人之道四焉至此为第十一章吴仁杰自易有圣人之道四焉至此为第八章子曰夫易何为者也夫易开物成务冒天下之道如斯而已者也是故圣人以通天下之志以定天下之业以㫁天下之疑马融荀爽虞翻姚信韩伯陆徳明周氏孔颕达李鼎祚此节之前有天一至地十二十字李心𫝊王申子此节前仍韩本有天一至地十二十字又移天数五一节于天一节后合一章为第十二章夫易开物成务陆徳明曰一本无夫易二字开王肃作闿是故蓍之徳圆而神卦之徳方以知六爻之义易以贡圣人以此洗心退藏于密吉凶与民同患神以知来知以藏徃其孰能与于此哉古之聪明睿知神武而不杀者夫圆陆徳明曰本又作员易韩伯音亦陆徳明曰以䜴反贡京房陆绩虞翻作工荀爽作功洗京房荀爽虞翻董遇张璠蜀才作先藏刘表作臧俞琰曰当作识杀马融郑𤣥虞翻王肃干寳九师李鼎祚所戒反徐邈所例反陆绩韩伯如字是以明于天之道而察于民之故是兴神物以前民用圣人以此齐戒以神明其徳夫夫荀爽虞翻顾欢絶句衆皆以夫字为下句一本无夫字王申子自子曰夫易何为者也至以神明其徳夫为十三章是故阖户谓之坤辟户谓之干一阖一辟谓之变徃来不穷谓之通见乃谓之象形乃谓之器制而用之谓之法利用出入民咸用之谓之神阖惠栋作盍辟惠栋作辟马融荀爽姚信自天一至地十子曰夫易至谓之神为第十一章虞翻自天一至地十子曰夫易至谓之神为第九章周氏孔颕达自天一至此为第十章陆徳明自子曰知变化之道者至此为第六章王申子以此节为十四节是故易有太极是生两仪两仪生四象四象生八卦八卦定吉凶吉凶生大业是故法象莫大乎天地变通莫大乎四时县象着明莫大乎日月崇髙莫大乎富贵备物致用立成器以为天下利莫大乎圣人探赜索隐钩深致远以定天下之吉凶成天下之亹亹者莫大乎蓍龟县张浚作悬朱子曰立下疑有阙文荀悦汉纪引作立象成器蔡渊曰立字下当有象字赜九家作册虞翻作啧亹亹荀爽虞翻作娓娓班固郑𤣥王肃如字莫大乎蓍龟大班固虞翻陆徳明李鼎祚作善是故天生神物圣人则之天地变化圣人效之天垂象见吉凶圣人象之河出图洛出书圣人则之洛班固王肃作雒亷按后汉书天文志宦者传晋书职官志引作天垂象圣人则之刘向説苑后汉书杨易𫝊及裴松之魏志文帝纪注辛毘引作垂象见吉凶圣人则之又辛毘作河出图洛出书圣人效之与此不同吴澄自夫易何为者也至圣人则之为第十一章易有四象所以示也系辞焉所以告也定之以吉凶所以㫁也郭雍曰易有四象节与前文不相属又非别章疑其错简俞琰曰此节当在刚柔者昼夜之象也之下吴澄以此节合书不尽言为一章吕祖谦朱子董楷自子曰夫易何为者也至所以㫁也为第十一章吴仁杰自天一至地十子曰夫易至所以㫁也为第九章李心𫝊自子曰夫易至所以㫁也为第十三章王申子自是故易至所以㫁也为第十五章易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也祐见本卦班固引作君子履信思顺自天祐之吉无不利也又郑𤣥虞翻作有张子曰此节宜在立心勿恒凶下郭雍曰当在易曰憧憧徃来之前朱子曰此无所属恐是错简宜在八章之末邓伯羔曰非错简也熊朋来作大有上九文言吴澄为文言𫝊三章之三节省子曰字马融荀爽姚信自是故易有太极至无不利也为第十二章虞翻自是故易有太极至无不利也为第十章周氏孔颕达自是故易有太极至无不利也为第十一章朱震王宗𫝊自天一至无不利也为第九章吕祖谦此节为第十二章吴仁杰以此节为第十章李心𫝊此节为第十四章惠栋自天一至地十子曰夫易至无不利也为第十一章子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利鼓之舞之以尽神朱子曰两子曰字疑衍其一吴澄以易有四象节与此章相连为十二章之首吕祖谦以此节为第十三章吴仁杰此节为十一章干坤其易之緼邪干坤成列而易立乎其中矣干坤毁则无以见易易不可见则干坤或㡬乎息矣是故形而上者谓之道形而下者谓之器化而裁之谓之变推而行之谓之通举而错之天下之民谓之事业韩伯作措是故夫象圣人有以见天下之赜而拟诸其形容象其物宜是故谓之象圣人有以见天下之动而观其会通以行其典礼系辞焉以㫁其吉凶是故谓之爻郭京曰误增夫象二字吕祖谦同是故夫象衍文蔡渊曰夫当作爻赜见前极天下之赜者存乎卦鼓天下之动者存乎辞熊朋来以朱子八章去诸爻释文言者仅余圣人有以见天下之赜九十五字云错简当入接极天下之赜者存乎卦之前化而裁之存乎变推而行之存乎通神而明之存乎其人黙而成之不言而信存乎徳行裁陆徳明曰本又作财九家易陆徳明李鼎祚黙而成马融荀爽姚信自子曰书不尽言至末为第十三章虞翻自子曰书不尽言至末为第十一章周氏孔颕达自子曰书不尽言至末爲第十二章陆徳明自天一至地十子曰夫易至末爲第七章程子自易有圣人之道四焉至末为第十一章郭雍自子曰夫易何为者也至末爲第十二章朱震王宗𫝊自子曰书不尽言至末爲第十章吕祖谦自干坤其易之緼邪至末为第十四章朱子董楷自子曰书不尽言至末为第十二章李心𫝊自子曰书不尽言至末为第十五章吴仁杰自干坤其易之緼邪至末为第十二章王申子自子曰书不尽言至末为第十六章吴澄自易有四象至末为第十二章周易章句证异卷七周易章句证异卷八钦定四库全书周易章句证异卷八内阁中书翟均㢘撰系辞下𫝊吴仁杰作説卦中韩伯作系词下王肃作系词下𫝊八卦成列象在其中矣因而重之爻在其中矣刚柔相推变在其中矣系辞焉而命之动在其中矣命孟喜作明吉凶悔吝者生乎动者也刚柔者立本者也变通者趣时者也吉凶者贞胜者也胜姚信作称天地之道贞观者也日月之道贞明者也天下之动贞夫一者也吴仁杰自八卦成列至贞夫一者也为第一章夫干确然示人易矣夫坤隤然示人简矣确许慎作寉隤孟喜作退陆绩董遇姚信作妥爻也者效此者也象也者像此者也像虞翻作象爻象动乎内吉凶见乎外功业见乎变圣人之情见乎辞郭雍朱震王宗𫝊王申子吴澄自八卦成列至见乎词为第一章天地之大徳曰生圣人之大寳曰位何以守位曰仁何以聚人曰财理财正辞禁民为非曰义寳孟喜作保仁陆徳明作人王肃宋衷卞伯玉桓元明僧绍作仁禁民汉书食货志晋书刑法志引作人吴澄曰与上文不相属当为下章之首龙仁夫曰五句恐是他经误入季本以将叛者三十七字移置此下别为一章周氏庄氏孔颕达吕祖谦朱子项安世黄震董楷惠栋自八卦成列至曰义为第一章吴仁杰自夫干确然至曰义为第二章古者包牺氏之王天下也仰则观象于天俯则观法于地观鸟兽之文与地之宜近取诸身远取诸物于是始作八卦以通神明之徳以类万物之情包孟喜京房作伏郑𤣥作包虞翻作庖陆徳明曰本又作庖牺孟喜京房作戯陆徳明作羲王昭素曰与天地之宜诸本多有天字作结绳而为网罟以佃以渔盖取诸离马融虞翻姚信陆徳明李鼎祚作为罟黄颕干凿度作为罟佃虞翻作田渔虞翻作鱼包牺氏没神农氏作斲木为耜揉木为耒耒耨之利以教天下盖取诸益包见上陆徳明曰本或作揉木为耒耨非耒耨王昭素曰耨诸本或作耜日中为市致天下之民聚天下之货交易而退各得其所盖取诸噬嗑神农氏没黄帝尧舜氏作通其变使民不倦神而化之使民冝之易穷则变变则通通则久是以自天祐之吉无不利黄帝尧舜垂衣裳而天下治盖取诸干坤陆徳明曰本亦作易穷则变通则久吴澄无是以自天祐之二句祐见本卦刳木为舟剡木为楫舟楫之利以济不通致远以利天下盖取诸涣刳九家易陆徳明李鼎祚作挎剡九家易陆徳明李鼎祚作掞楫陆徳明曰本又作檝陆徳明曰一本无致远以利天下句朱子曰致远以利天下疑衍吴澄删此六字服牛乗马引重致远以利天下盖取诸随服许慎作陆徳明曰一本无以利天下句重门击柝以待暴客盖取诸豫柝许慎作柝又作九家易作柝暴郑𤣥作虣㫁木为杵掘地为臼臼杵之利万民以济盖取诸小过掘虞翻作阙地为臼弦木为弧剡木为矢弧矢之利以威天下盖取诸暌上古穴居而野处后世圣人易之以宫室上栋下宇以待风雨葢取诸大壮古之葬者厚衣之以薪葬之中野不封不树丧期无数后世圣人易之以棺椁盖取诸大过班固作藏之中野范奕引作古之葬者衣以藏之中野封虞翻云古窆字丧吕祖谦作上古结绳而治后世圣人易之以书契百官以治万民以察盖取诸夬世许慎作代周氏庄氏孔颕达朱子黄震董楷惠栋古者至盖取诸夬为第二章王申子自天地之大徳至诸夬为第二章是故易者象也象也者像也像也孟喜京房虞翻董遇姚信崔憬李鼎祚作象陆徳明孔颕达诸本作像谨案周易折中以此节为上章结语文彖者材也爻也者效天下之动者也是故吉凶生而悔吝着也郭雍朱震王宗𫝊吴澄自天地之大徳至悔吝着也为第二章吕祖谦项安世自古者包牺氏之王天下也至悔吝着也为第二章朱子董楷惠栋自是故易者至悔吝着也为第三章吴仁杰自是故易者至悔吝着也为第三章阳卦多隂隂卦多阳其故何也阳卦竒隂卦耦俞琰曰五句疑错简当属前章其徳行何也阳一君而二民君子之道也隂二君而一民小人之道也俞琰曰其徳行何也一节疑错简当属前章贞夫一之下朱子董楷惠栋自阳卦多隂至小人之道也为第四章项安世自阳卦多隂至小人之道也为第三章王申子自是故易者至小人之道也为第三章易曰憧憧徃来朋从尔思子曰天下何思何虑天下同归而殊途一致而百虑天下何思何虑憧见本爻吴澄省子曰字日徃则月来月徃则日来日月相推而明生焉寒徃则暑来暑徃则寒来寒暑相推而嵗成焉徃者屈也来者信也屈信相感而利生焉屈荀爽李鼎祚作诎信陆徳明曰本又作伸尺蠖之屈以求信也龙蛇之蛰以存身也精义入神以致用也利用安身以崇徳也蛇陆徳明作虵存身释文作全身过此以徃未之或知也穷神知化徳之盛也周氏庄氏孔颕达自是故易者象也至徳之盛也为第三章熊朋来曰四节作咸九四文言吴澄作文言𫝊四章之一节易曰困于石据于蒺藜入于其宫不见其妻凶子曰非所困而困焉名必辱非所据而据焉身必危既辱且危死期将至妻其可得见邪期陆绩陆徳明作其熊朋来作困六三文言吴澄为文言𫝊四章之六节省子曰字易曰公用射隼于髙墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也熊朋来作觧上六文言吴澄作文言𫝊四章之三节省子曰字子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也劝郭京作动惩虞翻李鼎祚作征诫虞翻李鼎祚作戒熊朋来作噬嗑初九文言吴澄作文言𫝊三章之六节善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可觧易曰何校灭耳凶掩虞翻李鼎祚作弇熊朋来作噬嗑上九文言吴澄作文言𫝊三章之七节子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于包桑汉书刘向𫝊引作安不忘危存不忘亡熊朋来作否九五文言吴澄作文言𫝊三章之一节省子曰字子曰徳薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也知小虞翻李鼎祚作知少力小同鲜虞翻陆徳明李鼎祚作尟餗形渥见本爻熊朋来作鼎九四文言吴澄作文言𫝊四章之七节省子曰字子曰知几其神乎君子上交不谄下交不凟其知几乎几者动之微吉之先见者也君子见几而作不俟终日易曰介于石不终日贞吉介如石焉宁用终日㫁可识矣君子知微知彰知柔知刚万夫之望汉书楚元王𫝊引作吉凶之先见者也又艺文志引易无凶字孔颕达云诸本或有凶字其定本则无朱子云汉书吉之之间有凶字似是漏字熊朋来作豫六二文言吴澄作文言𫝊三章之五节子曰颜氏之子其殆庶几乎有不善未尝不知知之未尝复行也易曰不远复无祇悔元吉祇字见本爻熊朋来作复初九文言吴澄作文言𫝊三章之八节省子曰字天地絪緼万物化醇男女搆精万物化生易曰三人行则损一人一人行则得其友言致一也絪緼许慎作壹李鼎祚作壹陆徳明本又作氤氲后汉书张衡𫝊引作烟煴班固𫝊注引蔡邕説作絪緼醇宋本亦作亨构郑𤣥作觏李衡作媾熊朋来作损六三文言吴澄作文言𫝊四章之四节子曰君子安其心而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恆凶危以动则民不与之与郭京作辅吴澄作兴熊朋来作益上九文言吴澄作文言传四章之五节朱震云张载曰下文当云易曰自天祐之吉无不利子曰天之所助者顺也人之所助者信也履信思乎顺又以尚贤也是以自天祐之吉无不利也周氏庄氏孔颕达自易曰困于石至立心勿恆凶为第四章朱震吕祖谦王宗𫝊自阳卦多隂至立心勿恆凶为第三章朱子董楷惠栋自易曰憧憧徃来至立心勿恆凶为第五章黄震自是故易者至立心勿恆凶为第三章吴仁杰自阳卦多隂至立心勿恆凶为第四章项安世王申子自易曰憧憧徃来至立心勿恆凶为第四章子曰干坤其易之门邪干阳物也坤隂物也隂阳合徳而刚柔有体以体天地之撰以通神明之徳吴澄省子曰字门邪陆徳明又作门户邪颜之推家训引作门户其称名也杂而不越于稽其类其衰世之意邪越许慎作吕祖谦吴仁杰自子曰干坤其易之门邪至衰世之意邪为第四章夫易彰徃而察来而微显阐幽开而当名辨物正言㫁辞则备矣彰虞翻李鼎祚作章朱子曰而微显恐当作微显而开而之而亦疑有误李鼎祚以开而当名㫁节何楷开当名辨物正其称名也小其取类也大其㫖远其辞文其言曲而中其事肆而隐因贰以济民行以明失得之报贰郑𤣥云当为弍虞翻作二周氏庄氏孔颕达项安世自干坤其易之门邪至以明失得之报为第五章朱震王宗𫝊黄震自干坤其易之门邪至以明失得之报为第四章吕祖谦吴仁杰自夫易彰徃而察来至以明失得之报为第五章朱子董楷惠栋自干坤其易之门邪至以明失得之报为第六章吴澄自阳卦多隂至以明失得之报为第四章易之兴也其于中古乎作易者其有忧患乎王申子自干坤其易之门邪至其有忧患乎为第五章是故履徳之基也谦徳之柄也复徳之本也恆徳之固也损徳之脩也益徳之裕也困徳之辨也井徳之地也巽徳之制也脩马融作循辨郑𤣥陆徳明李鼎祚作辩履和而至谦尊而光复小而辨于物恆杂而不厌损先难而后易益长裕而不设困穷而通井居其所而迁巽称而隐履以和行谦以制礼复以自知恆以一徳损以远害益以兴利困以寡怨井以辨义巽以行权周氏庄氏孔颕达吕祖谦项安世自易之兴也至巽以行权为第六章朱震黄震王宗𫝊自易之兴也至巽以行权为第五章朱子董楷惠栋自易之兴也至巽以行权为第七章王申子自是故履至巽以行权为第六章吴澄自易之兴也至巽以行权为第四章易之为书也不可远为道也屡迁变动不居周流六虚上下无常刚柔相易不可为典要惟变所适其出入以度外内使知惧朱子本义曰此句未详疑有脱误又明于忧患与故无有师保如临父母初率其辞而揆其方既有典常茍非其人道不虚行率虞翻作帅朱震黄震自易之为书也不可远至道不虚行为第六章吕祖谦项安世王申子自易之为书也不可远至道不虚行为第七章朱子董楷惠栋自易之为书也不可远至道不虚行为第八章吴澄自易之为书也不可远至道不虚行为第五章易之为书也原始要终以为质也六爻相杂唯其时物也其初难知其上易知本末也初辞拟之卒成之终若夫杂物撰徳辨是与非则非其中爻不备撰郑𤣥作算噫亦要存亡吉凶则居可知矣知者观其彖辞则思过半矣噫王肃于力反陆徳明于其反亦要陆徳明曰一妙反絶句又一遥反则句至吉凶季本以噫字下二十三字移置其刚胜邪之后周氏庄氏孔颕达朱震自易之为书也原始要终至思过半矣为第七章二与四同功而异位其善不同二多誉四多惧近也柔之为道不利远者其要无咎其用柔中也郭京曰注云惧近也今本误以近也字为正文近字仍脱惧字三与五同功而异位三多凶五多功贵贱之等也其柔危其刚胜邪朱震自二与四同功至其刚胜邪为第八章吕祖谦项安世吴仁杰王申子自易之为书也原始要终至其刚胜邪为第八章朱子董楷惠栋自易之为书也原始要终至其刚胜邪为第九章黄震自易之为书也原始要终至其刚胜邪为第七章吴澄自易之为书也原始要终至其刚胜邪为第六章易之为书也广大悉备有天道焉有人道焉有地道焉兼三才而两之故六六者非它也三才之道也才石经作材道有变动故曰爻爻有等故曰物物相杂故曰文文不当故吉凶生焉吕祖谦项安世王申子吴仁杰自易之为书也广大悉备至故吉凶生焉为第九章朱子董楷惠栋自易之为书也广大悉备至故吉凶生焉为第十章黄震自易之为书也广大悉备至故吉凶生焉为第八章王宗𫝊自易之为书也广大悉备至故吉凶生焉为第六章吴澄自易之为书也广大悉备至故吉凶生焉为第七章易之兴也其当殷之末世周之盛徳邪当文王与纣之事邪是故其辞危危者使平易者使倾其道甚大百物不废惧以终始其要无咎此之谓易之道也周氏庄氏孔颕达自二与四同功至易之道也为第八章朱震自易之为书也广大悉备至易之道也为第九章吕祖谦项安世王申子吴仁杰自易之兴也至易之道也为第十章朱子董楷惠栋自易之兴也至易之道也为第十一章黄震自易之兴也至易之道也为第九章夫干天下之至健也徳行恒易以知险夫坤天下之至顺也徳行恆简以知阻能説诸心能研诸侯之虑定天下之吉凶成天下之亹亹者王昭素曰剰侯之二字必是王辅嗣以后郑康伯以前错虞翻韩伯有侯之二字是故变化云为吉事有祥象事知器占事知来祥李鼎祚亦作详天地设位圣人成能人谋鬼神百姓与能吴仁杰自夫干天下之至健也至百姓与能为第十一章八卦以象告爻彖以情言刚柔杂居而吉凶可见矣吴仁杰自八卦以象告至而吉凶可见矣为第十二章变动以利言吉凶以情迁是故爱恶相攻而吉凶生远近相取而悔吝生情伪相感而利害生凡易之情近而不相得则凶或害之悔且吝王弼李鼎祚则凶吴仁杰自变动以利言至悔且吝为第十三章将叛者其辞慙中心疑者其辞枝吉人之辞寡躁人之辞多诬善之人其辞㳺失其守者其辞屈屈侯果李鼎祚作誳冯椅曰此节错简周氏庄氏孔颕达自夫干天下之至健也至末为第九章朱震黄震自夫干天下之至健也至末为第十章吕祖谦项安世王申子自夫干天下之至健也至末为第十一章朱子董楷惠栋自夫干天下之至健也至末为第十二章王宗𫝊自易之兴也至末为第七章吴澄自易之兴也至末为第八章吴仁杰自将叛者至其辞屈为第十四章吴澄曰系词𫝊上下篇共二十章章首𤼵端以天地字者三以圣人字者二以易字者十一以彖爻以一隂一阳以八卦以阳卦以隂卦者各一旧本有子曰者六先儒以为后人所加今考之易其至矣乎知变化之道者其知神之所为乎皆是前章之结语后之分章者欲以此为后章之起语书不尽言干坤其易之门邪皆是连上文共为一章后之分章者欲分截自此别为一章故四处加子曰字以别之易有圣人之道四焉者是再提章首起句为结句圣人立象以尽意是以答语答上文问语故两处亦各加子曰字今并删去庶俾读者不致生疑而妄谓系辞𫝊非夫子所作云周易章句证异卷八周易章句证异卷九钦定四库全书周易章句证异卷九内阁中书翟均廉撰文言𫝊郑𤣥文言与説序杂合为一卷王弼附文言于干坤二卦胡旦复出文言别为一篇王洙卦辞文言俱不附经蔡渊彖𫝊仍附经中出文言列系辞后郑厚无文言元者善之长也亨者嘉之会也利者义之和也贞者事之干也王弼加文言曰三字于首赵汝楳无文言曰三字左𫝊穆姜引作元体之长也亨嘉之会也利义之和也贞事之干也君子体仁足以长人嘉会足以合礼利物足以和义贞固足以干事左𫝊穆姜引无君子字体仁京房荀爽董遇作体信嘉会穆姜引作嘉体利物孟喜京房荀爽陆绩作利之君子行此四徳者故曰干元亨利贞初九曰潜龙勿用何谓也子曰龙徳而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也吴澄省子曰字陆徳明李鼎祚作不易世不成名遯惠栋作确惠栋作寉九二曰见龙在田利见大人何谓也子曰龙徳而正中者也庸言之信庸行之谨闲邪存其诚善世而不伐徳博而化易曰见龙在田利见大人君徳也吴澄无易曰见龙在田三句郑𤣥作闲邪以存其诚九三曰君子终日干干夕惕若厉无咎何谓也子曰君子进徳脩业忠信所以进徳也脩辞立其诚所以居业也知至至之可与㡬也知终终之可与存义也是故居上位而不骄在下位而不忧故干干因其时而惕虽危无咎矣惠栋亦作夕惕若夤九四曰或跃在渊无咎何谓也子曰上下无常非为邪也进退无恆非离羣也君子进徳脩业欲及时也故无咎郑𤣥作君子进徳脩业及时无欲字也字九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也作马融作起上九曰亢龙有悔何谓也子曰贵而无位高而无民贤人在下位而无辅是以动而有悔也熊朋来湛若水呉澄毛竒龄俱以系辞亢龙有悔节为即文言脱误潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也郑𤣥作穷志灾也干元用九天下治也潜龙勿用阳气潜藏见龙在田天下文明终日干干与时偕行或跃在渊干道乃革飞龙在天乃位乎天徳亢龙有悔与时偕极干元用九乃见天则干元者始而亨者也利贞者性情也郑𤣥作情性也干始能以美利利天下不言所利大矣哉郑𤣥作干始而以美利利天下大哉干乎刚健中正纯粹精也粹惠栋作晬六爻𤼵挥旁通情也挥陆徳明本亦作辉时乘六龙以御天也云行雨施天下平也君子以成徳为行日可见之行也潜之为言也隐而未见行而未成是以君子弗用也君子学以聚之问以辨之寛以居之仁以行之易曰见龙在田利见大人君徳也九三重刚而不中上不在天下不在田故干干因其时而惕虽危无咎矣九四重刚而不中上不在天下不在田中不在人故或之或之者疑之也故无咎朱子曰九四非重刚重字疑衍夫大人者与天地合其徳与日月合其明与四时合其序与鬼神合其吉凶先天而天弗违后天而奉天时天且勿违而况于人乎况于鬼神乎而况于人乎李鼎祚无而字亢之为言也知进而不知退知存而不知亡知得而不知丧其唯圣人乎知进退存亡而不失其正者其唯圣人乎首句王肃作愚人后结始作圣人呉澄删去首句坤至柔而动也刚至静而徳方王弼以下附坤卦者皆有文言曰三字后得主而有常程子曰主下脱利字含万物而化光坤道其顺乎承天而时行张元冲𫝊载晋王易本作顺承乎天而时行积善之家必有余庆积不善之家必有余殃臣弑其君子弑其殳非一朝一夕之故其所由来者渐矣由辨之不早辨也易曰履霜坚氷至盖言顺也辨荀爽作变顺杨万里曰当作驯朱子曰古字顺慎通用此当作慎直其正也方其义也君子敬以直内义以方外敬义立而徳不孤直方大不习无不利则不疑其所行也俞琰云或曰礼记云直其政政乃敬之讹敬讹为政政又转而为正俞琰曰刘元城尝改敬以直内为正以直内不知言敬则正在其中张璠曰直方大上有象曰二字隂虽有美含之以从王事弗敢成也地道也妻道也臣道也地道无成而代有终也宋衷作含之以从王事天地变化草木蕃天地闭贤人隐易曰括囊无咎无誉盖言谨也君子黄中通理王申子以君子黄中正位居体美在其中而畅于四支𤼵于事业美之至也隂疑于阳必战为其嫌于无阳也故称龙焉犹未离其类也故称血焉夫𤣥黄者天地之杂也天𤣥而地黄荀爽虞翻姚信蜀才作隂凝于阳嫌荀爽虞翻陆绩九家易董遇作兼郑𤣥作慊杂惠栋作襍熊朋来吴澄湛若水毛竒龄以系辞中十六卦爻辞十八节皆属文言周易章句证异卷九周易章句证异卷十钦定四库全书周易章句证异卷十内阁中书翟均㢘撰说卦𫝊按隋书经籍志序秦焚书周易以卜筮得存惟失説卦三篇后河内女子得之吕祖谦曰韩康伯説卦乃止一篇而别出序杂孔颕达称郑𤣥旧説説卦在文言后次第八自郑𤣥附彖象于经文言説卦序卦杂卦犹合为一卷王弼又附文言于经韩伯説卦序卦杂卦合为一卷连二经六卷为第九孔颕达从之胡旦説卦在下繋后邵子在系辞后吕大防在文言后吕祖谦作説卦𫝊在文言𫝊后呉仁杰作説卦下郑𤣥无説卦昔者圣人之作易也幽赞于神明而生蓍赞陆徳明曰本或作赞参天两地而倚数天陆徳明曰或作夫者非倚蜀才作竒观变于隂阳而立卦𤼵挥于刚柔而生爻和顺于道徳而理于义穷理尽性以至于命观变陆徳明曰一本作观变化孔颕达朱震郭雍李衡朱子项安世吕祖谦吴澄王宗𫝊吴仁杰自昔者至穷理尽性以至于命为第一章昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章六位虞翻作六画孔颕达朱震郭雍李衡朱子吕祖谦吴澄项安世王宗𫝊吴仁杰自昔者至六位而成章为第二章王申子惠栋自昔者圣人之作易也幽赞于神明而生蓍至六位而成章为第一章天地定位山泽通气雷风相薄水火不相射八卦相错射虞翻陆绩姚信董遇王肃音亦数徃者顺知来者逆是故易逆数也孔颕达朱震郭雍朱子李衡吕祖谦吴澄王宗𫝊吴仁杰自天地定位至易逆数也为第三章雷以动之风以散之雨以润之日以晅之艮以止之兑以説之干以君之坤以藏之晅陆徳明曰本又作暅李鼎祚作烜张浚作暄君郭京作居王申子惠栋自天地定位至坤以藏之为第二章朱子李衡郭雍吕祖谦王宗𫝊吴仁杰自雷以动之至坤以藏之为第四章项安世自天地定位至坤以藏之为第三章帝出乎震齐乎巽相见乎离致役乎坤説言乎兑战乎干劳乎坎成言乎艮李衡朱子郭雍吕祖谦王宗𫝊吴澄自帝出乎震至成言乎艮为第五章王申子自帝出乎震至成言乎艮为第三章万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也圣人南面而听天下向明而治盖取诸此也坤也者地也万物皆致养焉故曰致役乎坤兑正秋也万物之所説也故曰説言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮洁韩伯李鼎祚作絜孔颕达自雷以动之至成言乎艮为第四章神也者妙万物而为言者也动万物者莫疾乎雷桡万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也妙郑𤣥王肃董遇作眇熯乎火许慎作乎离莫盛盛郑𤣥音成故水火相逮陆徳明作水火不相逮呉仁杰自帝出乎震至妙万物而为言者也为第五章自动万物者至既成万物也为第六章李衡自万物至妙万物而为言者也为第六章朱震自雷以动至既成万物也为第四章项安世自帝出乎震至既成万物也为第四章惠栋自帝出乎震至既成万物也为第三章孔颕达自神也者至既成万物也为第五章郭雍王宗𫝊吕祖谦朱子呉澄自神也者至既成万物也为第六章王申子自神也者至既成万物也为第四章李衡自动万物者至既成万物也为第七章干健也坤顺也震动也巽入也坎陷也离丽也艮止也兑説也孔颕达自干健也至兑说也为第六章朱震自干健也至兑说也为第五章朱子郭雍吕祖谦吴澄吴仁杰王宗𫝊自干健也至兑説也为第七章李衡自干健也至兑说也为第八章干为马坤为牛震为龙巽为鸡坎为豕离为雉艮为狗兑为羊豕京房作彘孔颕达自干为马至兑为羊为第七章朱震王申子自干为马至兑为羊为第六章郭雍王宗𫝊吕祖谦朱子吴仁杰吴澄自干为马至兑为羊为第八章李衡自干为马至兑为羊为第九章干为首坤为腹震为足巽为股坎为耳离为目艮为手兑为口朱震曰郑本此节在干为马之前孔颕达自干为首至兑为口为第八章朱震王申子自干为首至兑为口为第七章郭雍王宗𫝊吕祖谦朱子吴仁杰吴澄自干为首至兑为口为第九章李衡自干为首至兑为口为第九章干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女孔颕达自干天也至故谓之少女为第九章朱震王申子自干天也至故谓之少女为第八章郭雍吕祖谦朱子王宗𫝊吴仁杰吴澄自干天也至故谓之少女为第十章李衡自干天也至故谓之少女为第十一章项安世自干健也至故谓之少女为第五章干为天为圜为君为父为玉为金为寒为氷为大赤为良马为老马为瘠马为驳马为木果瘠京房荀爽作柴驳宋衷作駮荀九家此下有为龙为直为衣为言孔颕达自干为天至为木果为第十章朱震王申子自干为天至为木果为第九章吕祖谦王宗𫝊吴仁杰吴澄自干为天至为木果为第十一章李衡自干为天至为木果为第十二章坤为地为母为布为釜为吝啬为均为子母牛为大舆为文为衆为柄其于地也为黒吝京房作遴均郑𤣥云今本有作旬者舆李鼎祚作轝柄查慎行云一作枘荀九家此下有为牝为迷为方为囊为裳为黄为帛为浆孔颕逹自坤为地至其于地也为黒为第十一章朱震王申子自坤为地至其于地也为黒为第十章吕祖谦王宗𫝊吴仁杰吴澄自坤为地至其于地也为黒为第十二章李衡自坤为地至其于地也为黒为第十三章震为雷为龙为𤣥黄为旉为大涂为长子为决躁为苍筤竹为萑苇其于马也为善鸣为馵足为作足为的颡其于稼也为反生其究为健为蕃鲜龙虞翻作駹郑𤣥读龙为尨朱震曰龙当为旉郑𤣥虞翻姚信作尃干寳旉花之通名铺为花貌谓之吴澄旉又作敷与花通筤陆徳明曰或作琅通馵京房作朱的许慎作馰反虞翻作坂陆绩云反当作坂荀九家此节下有为玉为鹄为鼔孔颕达自震为雷至为蕃鲜为第十二章朱震王申子自震为雷至为蕃鲜为第十一章吕祖谦王宗𫝊吴仁杰吴澄自震为雷至为蕃鲜为第十三章李衡自震为雷至为蕃鲜为第十四章巽为木为风为长女为绳直为工为白为长为髙为进退为不果为臭其于人也为寡髪为广颡为多白眼为近利市三倍其究为躁卦工郑𤣥作墨为臭王肃作为香臭寡髪郑𤣥虞翻作为宣髪广颡郑𤣥作黄颡荀九家此下有为杨为鹳孔颕达自巽为木至其究为躁卦为第十三章朱震王申子自巽为木至其究为躁卦为第十二章吕祖谦王宗𫝊吴仁杰吴澄自巽为木至其究为躁卦为第十四章李衡自巽为木至其究为躁卦为第十五章坎为水为沟渎为隐伏为矫輮为弓轮其于人也为加忧为心病为耳痛为血卦为赤其于马也为美嵴为亟心为下首为薄蹄为曳其于舆也为多眚为通为月为盗其于木也为坚多心矫陆徳明曰一作挢輮宋衷王廙作揉京房作柔马融郑𤣥陆绩王肃作輮荀爽作挠轮姚信作伦亟荀爽作极为曳郭雍曰当作其于舆也为曳为月朱震曰当在坎为水下错文也荀九家此下有为宫为律为可为栋为丛棘为狐为蒺藜为桎梏孔颕逹自坎为水至其于木也为坚多心为第十四章朱震王申子自坎为水至其于木也为坚多心为第十三章吕祖谦王宗𫝊吴仁杰吴澄自坎为水至其于木也为坚多心为第十五章李衡自坎为水至其于木也为坚多心为第十六章离为火为日为电为中女为甲胄为戈兵其于人也为大腹为干卦为鼈为蟹为蠃为蚌为龟其于木也为科上稿干郑𤣥云当作干蠃京房作螺姚信作蠡蚌陆徳明本又作蜯科虞翻作折藁郑𤣥作稾干寳作熇荀九家此下有为牝牛孔颕达自离为火至为科上藁为第十五章朱震王申子自离为火至为科上藁为第十四章吕祖谦王宗𫝊吴仁杰吴澄自离为火至为科上藁为第十六章李衡自离为火至为科上藁为第十七章艮为山为径路为小石为门阙为果蓏为阍寺为指为狗为鼠为黔喙之属其于木也为坚多节蓏京房作堕寺陆徳明亦作䦙为指郑𤣥作为小指为狗虞翻作为拘黔郑𤣥作黚许慎作黔吴澄曰黔当与钳通喙陆徳明作坚多节虞翻李鼎祚无坚字荀九家此下有为鼻为虎为狐孔颕达自艮为山至为坚多节为第十六章朱震王申子自艮为山至为坚多节为第十五章吕祖谦王宗𫝊吴仁杰吴澄自艮为山至为坚多节为第十七章李衡自艮为山至为坚多节为第十八章兑为泽为少女为巫为口舌为毁折为附决其于地也为刚卤为妾为羊许慎作兑为口为巫羊郑𤣥作阳虞翻作羔荀九家此下有为常为辅颊孔颕达自兑为泽至为羊为第十七章朱震王申子自兑为泽至为羊为第十六章吕祖谦王宗𫝊吴仁杰吴澄自兑为泽至为羊为第十八章李衡自兑为泽至为羊为第十九章朱子自干为天至末为第十一章项安世自干为天至末为第六章惠栋自干健也至末为第四章周易章句证异卷十周易章句证异卷十一钦定四库全书周易章句证异卷十一内阁中书翟均廉撰序卦𫝊俞琰曰韩康伯以説卦三篇分出序卦杂卦则序杂之名始于康伯史记云孔子序彖繋象说卦文言而不及序卦杂卦则汉初犹总名之曰説卦也郑𤣥旧次在说卦后韩伯及吕大防诸儒同惟俞琰在杂卦后郑𤣥无序卦有天地然后万物生焉盈天地之间者惟万物故受之以屯屯者盈也屯者物之始生也物生必蒙故受之以蒙蒙者蒙也物之穉也物穉不可不养也故受之以需需者饮食之道也饮食必有讼故受之以讼郭京曰始生必蒙始字误作物字蒙者蒙昧也脱昧字陆徳明曰穉本或作稚讼必有衆起故受之以师师者衆也衆必有所比故受之以比比者比也郭京曰比者亲比也今脱亲字比必有所畜故受之以小畜物畜然后有礼故受之以履履而泰然后安故受之以泰畜陆徳明曰本或作蓄李鼎祚故受之以履下増履者礼也四字郑𤣥作履然后安泰者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫郑𤣥作有大有不可以盈李鼎祚作有大不可以盈豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以茍合而已故受之以贲贲者饰也致饰然后亨则尽矣故受之以剥剥者剥也然后李鼎祚作而后亨郑𤣥许两反徐邈音向陆徳明许庚反物不可以终尽剥穷上反下故受之以复复则不妄矣故受之以无妄有无妄然后可畜故受之以大畜淮南子引作剥之不可遂尽也故受之以复郑𤣥作有无妄物然后可畜故受之以大畜李鼎祚无以字物畜然后可养故受之以颐颐者养也不养则不可动故受之以大过物不可以终过故受之以坎坎者陷也陷必有所丽故受之以离离者丽也李鼎祚作不养则不可以动王昭素于丽也増丽必有感故受之以咸咸者感也三句有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不久也故受之以恒恆者久也后汉书荀爽𫝊引作然后有礼义礼义备则人知所乆矣物不可以久居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反其家故受之以家人郑𤣥作物不可以终久居其所家道穷必乖故受之以暌暌者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也李鼎祚作决必有遇姤李鼎祚作觏物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也止之董楷作动必止之穷大者必失所居故受之以旅旅而无所容故受之以巽巽者入也入而后说之故受之以兑兑者说也说而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉晁说之曰赵蕤云终焉二字疑非仲尼之辞后人𫝊之误也周易章句证异卷十一周易章句证异卷十二钦定四库全书周易章句证异卷十二内阁中书翟均㢘撰杂卦𫝊熊朋来襍从衣集声俗作杂郑𤣥曰旧次在序卦后韩伯及吕大防诸儒同惟俞琰在说卦后序卦前郑𤣥无杂卦干刚坤柔比乐师忧临观之义或与或求屯见而不失其居蒙杂而着杂郑𤣥作稚着张子曰古着字震起也艮止也损益盛衰之始也大畜时也无妄灾也萃聚而升不来也谦轻而豫怠也怠京房作治虞翻作怡也噬嗑食也贲无色也食晁说之曰食一作合兑见而巽伏也见郑𤣥作说随无故也蛊则饬也饬郑𤣥虞翻王肃作饰剥烂也复反也晋昼也明夷诛也俞琰作明夷昧也井通而困相遇也咸速也恆久也涣离也节止也解缓也蹇难也暌外也家人内也否泰反其类也大壮则止遯则退也大有衆也同人亲也革去故也鼎取新也小过过也中孚信也丰多故亲寡旅也衆荀爽作终荀爽作丰多故亲寡旅也虞翻作丰多故亲寡旅也谨案周易折中无也字吕祖谦云丰多故今本有也字谨案周易述义有也字项安世曰卦名皆句上旅独在下者取其韵之叶也以多故对寡亲则故非事故之故离上而坎下也小畜寡也履不处也需不进也讼不亲也大过颠也姤遇也柔遇刚也渐女归待男行也颐养正也既济定也归妹女之终也未济男之穷也夬决也刚决柔也君子道长小人道忧也姤石经于此独作遘忧郑𤣥虞翻作消苏轼改作颐养正也大过颠也姤遇也柔遇刚也夬决也刚决柔也君子道长小人道忧渐女归待男行也归妹女之终也既济定也未济男之穷也云干坤至需讼两两相从明相反之义大过以下非相从之次𫝊者失之也凡八卦今改正而相从之次相反之义焕然若合符节蔡渊改作大过颠也颐养正也既济定也未济男之穷也归妹女之终也渐女归待男行也姤遇也柔遇刚也夬决也刚决柔也君子道长小人道忧也云自大过以下有乱简案杂卦例皆反对协韵为序今以其例改正俞琰曰颐养正也大过颠也既济定也未济男之穷也归妹女之终也渐女归待男行也姤遇也柔遇刚也夬决也刚决柔也君子道长小人道忧也毛竒龄曰疑改作大过颠也颐养正也渐女归待男行也归妹女之终也既济定也未济男之穷也姤遇也柔遇刚也夬决也刚决柔也君子道长小人道忧也晁说之曰郑云自大过颠也以下卦音不协似错乱失正弗敢改耳朱子曰自大过以下卦不反对或疑其错简今以韵协之又似非误未详何义周易章句证异卷十二