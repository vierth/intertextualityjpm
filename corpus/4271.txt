太上金柜玉镜延生洞玄烛幽忏正统道藏三家本一卷洞神部威仪类太上金柜玉镜延生洞玄烛幽懴则六虚一眞人序夫清浊未分无间昏晓太极肇判二仪迺分皆本道之一炁而化者也当龙汉延康之先道炁莽莽质象未定无复形器但氤氲勃勃而巳至赤明之初阳精始辉回运莫测所谓非化而化自然而然龙汉之初三千亿万九百五十一年玉清交运正度太初流化万象缠结道炁上清变化七十九亿万三十九年大丹成形始有日月五星道机沉蓄微露化端太清缠錬五十亿万一十二年万天棊布神化洞明造化发泄景象列分髙玄明豁大道行焉元始天尊于清微天神霄玉清妙境传教道君玄一眞经灵寳金诰无量妙诀自开化巳来迄于兹世道君凡万有一千五百二十度降世今当阳九运终天地交变民物夭伤道君慈悯敷宣此经三卷遣左玄眞人赍付蓬莱宫宫中眞人刻书玉简日习诵咏今见兆民受诸苦难漂沉涂趣难复人身玉晨道㫖令降于世传付清信之人护身保命孽重不信之人勿示窥笑轻泄漏幔殃及九祖长役鬼官勉而行之祕而愼焉此经凡有三名一曰金柜玉镜眞经二曰洞玄烛幽懴三曰神寳祕章敷明妙纪开悟有縁修而进之可以召灵炁于三关蔼寳华于九户功满德就名书玉庭至孝之士报先化根宗遵奉礼诵虽亿鲁之远万祖之衆䰟系幽苦者承是功德皆即受度上登朱陵在世之人年灾月厄非横缠绵礼诵修崇则上消天灾下禳毒害保宁家国与善因縁修眞之士究而悟之则殃罪解于冥涂灵眞备于纯德洞合妙道身得神仙更能立行立功济人及物上超亿祖庆延子孙世世昌荣生贤出圣此道尊妙功德无边敬奉修持无所不至矣凡礼诵此经先香汤沐浴斋戒七日于净室中面东正坐叩齿三十六通闭目静思身坐青黄紫三色云炁之中存北斗覆头罡星指前离已七尺次存青龙白虎朱雀玄武各从本藏出罗列左右前后次存自已眉后两小穴中日从左出紫赤九芒月从右出黄白十芒各离已九尺光霞满室次存前日月光芒灌于鼻中入脑后四寸金华宫令项后生出圎象大如车轮光明炳然如此分明密念开经玄藴呪毕然后焚香开经跪拜礼念天尊圣号自有护法神兵营护其人志诚礼念其功不可具悉开经玄藴呪天眞丹华宫清灵玉室中翠玄都六一元台阙帝公素念生精炁髙虚飞驾从心经隐三舍薰郁长生房紫堂通绛阙赤城妙田仓神门正理观洁然道慧香性命守虚无怀珠抱玉阳回神本国冨明登紫寿方太上金柜玉镜延生洞玄烛幽懴太上老君于太清天上玄都山中坐七寳台㑹诸天仙衆烧自然栴檀眞香告诸仙曰下方衆生皆父母寄胎诞育而得生身受命于天成形于地以日爲䰟以月爲魄灵备万物唯人是称初生之时皆受天地清宁之炁本来清静与天长久朴散之后染着爱欲背眞失性逐物随情妄伪欺贪婬狠杀盗恶口两舌嗔痴嫉妬不忠不孝背义忘恩毁道谤眞造诸罪业流轮三涂无期出离或凌犯星辰干冐天地遂致兵灾水旱疫毒流行虫蛇虎狼精邪蛊魅疾病官刑诸祸并起絶灭家门漂流苦海时与㑹中有一眞人名曰普救即从座起稽首礼拜瞻仰尊颜长跪告曰如是衆生受诸恶报作何因縁得免苦难愿垂玄造广度沉沦太上曰复坐静念爲汝敷宣清信男女有诸灾厄横事萦牵无处解谢者如法斋沐谨于三清像前清静身心用异花珍果净水名香灯烛醴献䖍心瞻敬作懴悔言弟子某甲于旷劫以来至于今日不信经教唯罪是修兴十恶心迷五毒行三业所造无边之罪恶恶相牵多招灾难今日辛闻眞教省悔前非恳祷至诚一心懴悔伏愿圣慈尽除徃罪志心敬礼志心敬礼虚无自然元始天尊志心敬礼太上大道玉晨道君志心敬礼太上玄元圣祖老君志心敬礼长生保命护身天尊志心敬礼长生保命无上天尊志心敬礼消灾除病无上天尊志心敬礼监生注禄延寿天尊志心敬礼定命检簿灵寳天尊志心敬礼昊天勑下演法眞人志心敬礼降世大慈救苦眞人志心敬礼慈悲度厄眞人志心敬礼寻声救苦眞人志心敬礼济生度死眞人志心敬礼万福护身眞人志心敬礼蓬莱扶教法师志心敬礼蓬莱通天法师于是圣号冝加敬礼每日持念七七遍乃至百遍即有护法神兵救苦眞人常随护衞克免灾危万祸潜消増延禄寿若有衆生闻是圣号恭敬顶礼与前功德无异礼竟䖍诚复当懴悔弟子臣某甲自从无始以来至于今日不忠君主不奉尊亲不敬师徒不友兄弟谄上虐下背亲向踈听妻妾语违父母训或爲妇人性行不眞违背父母不孝翁婆挠乱六亲轻贱夫婿抛掷五谷非理裁剪盗窃慵谗闘舌隣里常行妬忌怀挟外心如此罪愆必招苦报生遭人憎死堕地狱恭对圣眞咸悉懴悔弟子臣某甲自从无始巳来至于今日非义而动背理而行冨骋势豪贫恣兇暴以恶爲能见杀加怒杀人取财倾人取位诛降戮服凌孤逼寡挠乱国政轻蔑天民妬贤嫉能掩善扬恶教人爲恶自罪引他射飞逐走发蛰惊栖塡穴毁巢伤胎破卵偷盗邪婬妄言绮语饮酒食肉恶骂两舌悭贪瞋恚狠戾愚痴巧伪欺谩隂贼残害知过不攺知善不爲诸恶罪縁无不备作今兹发露不敢覆藏恭对圣眞咸乞原赦弟子臣某甲自从无始巳来至于今日不识正道多犯罪愆恨天怨地呵风骂雨憎嫌寒暑厌恶三光讪谤圣贤侵夌道德轻诽圣典魔障善縁拒遏上眞汚毁庙像久视日月輙指三光指虹唾星混秽井灶呪誓唿神违愿犯戒妄解圣论轻泄天机今兹首露不敢复爲恭对圣眞咸乞原赦懴巳䖍诚志心朝礼志心敬礼虚无自然元始天尊志心敬礼太上大道玉晨道君志心敬礼太上玄元圣祖老君志心敬礼昊天玉皇上帝志心敬礼紫微天皇大帝志心敬礼紫微北极大帝志心敬礼南极注生大帝志心敬礼日宫太阳帝君志心敬礼月宫太隂皇君志心敬礼木德歳星君志心敬礼火德荧惑星君志心敬礼金德太白星君志心敬礼水德辰星君志心敬礼土德鎭星君志心敬礼神首罗㬋星君志心敬礼神尾计都星君志心敬礼天一紫炁星君志心敬礼太一月孛星君礼竟䖍诚复当懴悔弟子臣某甲自从无始巳来至于今日多迷眞道广造罪根履干坤而宁知覆载瞻日月而曽感照临五常素昧于内修六染难逃于后患或有今生宿世积叠余殃故杀悮伤之尤害物伤人之罪或则破斋犯戒违愿欺心意有爱憎心生蛆佞对星辰而设誓向神眞而恶言负债辜恩贪婪不悉千头营运一向谋生岂分善恶之䂓莫晓存亡之度今则退思𥙷过具述首陈谨发䖍诚愿垂慈宥敢尽愚𠂻之恳遥祈寥廓之尊伏愿少回灵贶俯鉴卑𠂻咸除黒簿之愆延注丹台之善神解灾罹运消迍滞祸沉徃劫福降今辰一切之中常沐道䕃臣无任惶惧䖍祝之至稽首无上正眞三寳老君曰凡礼是经皆当香汤沐浴斋戒必获感通功德无量普救曰斋沐之法敢告指导老君曰香汤者五香汤也法取青木香白檀香茅香沉香薰陆香多少随冝取净水一石先以桃白皮竹叶下煎数沸泸去滓次下五香多少随冝若在山林幽栖贫薄无力止以桃竹爲善先以沐发取木杓以柄指月建思五色云炁满室三辰光照盆上以杓左行搅香水三十六度视香汤呪曰太玄眞液錬炁生云沐泽苍华诵咏洞经七祖飞仙我腾上清五斗配衣龙虎侍眞开明三景上登玉晨解带成仙使我长生神宫振天黒云散开流金火铃燠掷无边使我通眞游行诸天无量度人招灵命仙云层碧玄竦岳瑶京冠髻召仙五炁摄眞神华发光上昇帝庭霐池玉泉灌我身形内錬五藏外通九门使炁开通尸秽荡清万遍保举入登帝庭黄神守关青帝护䰟天驺咆哮万魔丧睛尸血尽涤青虫灭形七魄錬化紫云自生游宴太无髙眞併襟神童侍衣玉女烧香登拜经寳玉音琳琅度我七祖除灭祸殃延年长寿寳浆云粮斋者内斋其心外斋其形戒者内持其志外持其行设醮奏章亦依是式无灾不灭无愿不成修眞之人谨冝遵愼道言德莫大于好生功莫大于修成凡处尘域之内蠢动含生禀受虽殊性命惟一见人疾病官刑饥贫困厄或水陆或飞走䧟于难地若能方便愍救是谓好生之德复有男女喜舍财物修建宫殿绘塑眞仪印写经典读诵教人制作旛花施设灯烛作诸布施供养乃至平治道路修叠桥彴栽种树木𥙷理隄渠是谓修成之功若有衆生恣纵愚昧轻诽经典损生毁成当知是人罪根难灭命沉六趣永失人身劫劫生生无由出离信男善女戒而愼之老君曰此经是道君金口所宣吾今授汝传教世间诵之声叅紫极向闻诸天太上欣唱衆眞敬礼故能拯死苦于三涂超形神于上清亿曽万祖皆即受度见存利益福禄増延更广好生之德修成之功孝养尊亲敬奉师友济恤贫困洗雪𡨚沉如此功德愈于兹矣遵依是经生成兼备吾遣察命録子之行奏上玉清名摽金格随行深浅得爲眞人值遇是经冝加勉力于是普救受得眞经欢跃非常而说偈曰玄哉元老君衆生慈父毋演教不思议普救无边苦若能志心持存亡皆济度功德贵生成随行登仙路尔时普救说是偈巳诸天仙衆同声称善稽首再拜至尊敬礼而退太上金柜玉镜延生洞玄烛幽懴