清微玄枢奏告仪正统道藏三家本一卷洞真部威仪类清微玄枢奏告仪爲十一入坛焚净秽符于水盂中念天地呪跪启恭以玄都境妙有神通寸诚难达灵寳香无爲清净一炷遍闻具位臣某诚惶诚恐稽首顿首再拜上启祖师清微眞元妙化天帝清微紫宸大华天帝清微太初天君祖师玄天仁威上帝祖师髙元清眞紫虚元君祖师玉华通惠元君祖师泰玄上相正一眞君祖师天机内相神功妙济眞君祖师金阙昭凝妙道保仙元君祖师龙光道明元君祖师紫英玉惠元君祖师西华清虚眞君祖师青城通惠朱眞人云山保一李眞人眉山混隐南眞人丹山雷渊黄眞人宗师云莱叶眞人古今历代传法授道演教诸大宗师恭望师慈俯垂省览切以灵寳开光祖炁云罗于五亿玄元演妙神功日赫于三千惟道爲尊无师不度以今某涓卜今宵朝告斗极专爲某顺禳星度请福消灾伏望振环珮于霄衢聮翩下迈揭纲维于吾道黼黻朝修法衆运诚修斋奉请修斋云舆散花献茶臣重诚上启祖师清微眞元妙化天帝清微紫宸大华天帝清微太初天君祖师玄天仁威上帝祖师髙元清眞紫虚元君祖师玉华通惠元君祖师泰玄上相正一眞君祖师天机内相神功妙济眞君祖师金阙昭凝妙道保仙元君祖师龙光道明元君祖师紫英玉惠元君祖师西华清虚眞君祖师青城通惠朱眞人云山保一李眞人眉山混隐南眞人丹山雷渊黄眞人宗师云莱叶眞人古今历代传法授道演教诸大宗师恭望师慈俯垂省览切以元始悬寳珠演度人之妙旨老君昇玉局肇解厄之玄科可以保命延年可以消灾度厄令传善士䋲䋲继继以相承爲说良縁世世生生而有頼咸归正道遂免迷津伏念臣宿植善根早亲正法谬领行持之职敢后宣扬罔明修进之阶惟深忧惧匪頼陶镕之造曷符效信之机臣今某入意领词虔恪按格宣行以今瞻斗极而请炁焚符列星坛而法天像地匪繇宗主曷遂开张伏乞差拨将兵下临坛所荡除氛秽祗迓眞斿或典封缄或专翊䘙分司列职达悃通诚庶获感孚以昭玄贶臣今澄心遣欲念道思眞頼正炁以资扶仗祥光而照烛眞火荡焚于五体灵风披拂于三田变化凡躯融成妙相庶俾飞罡激指运炁合神认眞形于虚无渺漠之间如镜显相索本命于妙有灵明之景似谷应声当愿风云澄静星斗灿明奏告蒙霶霈之恩存念遂感通之愿臣诚惶诚恐稽首顿首再拜䖍祝侯命之至谨言念金光咒存神歩罡焚符召将斗枢有将职賛璇玑赏善罚恶察过言非玉帝有命威镇瑶池闻吾唿召风火奔驰降临坛所母辄稽迟一炁都督雷府分司焚香飞符宣召玄枢飞捷急奏报应使者方央中翊辅玄斗太一天君王志璇玑灵应总真天君龚洪保元昭烈枢灵天君刘潜愿闻宣召速降行坛有事委请身披羽服佩带七星人间祸福报应分明钦凖元降符命告召斗中擎羊上仙使者杨汝明斗中陀罗大仙使者耿妙眞平枢上相真君斗机通事舍人闻今召命速赴坛塲有事委请天中之神斗曜之精左有汝明右有妙真神通莫测出幽入冥吾今催召速赴坛庭有违吾令如逆帝宸急急凖北帝敕召律令一炁都督雷府分司飞符催召斗中玄枢飞捷急奏报使者方元帅翊辅玄斗太乙天君王元帅璇玑灵应总真天君龚元帅保元昭烈枢灵天君刘元帅斗中擎羊上仙杨使者斗中陀罗大仙耿使者斗枢上相真君斗机通事舍人各各分身化气下降灯坛检察事情昭示祸福大彰报应以副祷祈惟神灵通烜赫变化难量无爲而成有召立至瞬目扬眉之内径达九天回头反掌之间遍周三界所求皆应无愿不从以今当职奉爲某涓卜今宵朝告斗极请颁恩命专爲某祈保平安仰烦斗中仙使赍持符命敬叩北斗璇玑应灵宫奏请北斗九宸上道星君北斗九皇夫人斗中诸灵官衆联降星坛证盟修奉俾令关吿咸赐如言今也召仙仙到请圣圣临呈化此符合明大心急急如元降律今就烦威力攀屈斗中天医诸大灵官解厄神吏仍烦关会本佩雷霆诸司官将地祇上将温元帅正一风火灵官马元帅玄坛执法赵元帅地司太𡻕股元帅酆都朗灵关元帅豁落勐吏王元帅诸司副帅传奏功曹驱邪治病符水仙童将吏主职威灵报应官将一合下降灯坛审实事理佐助行持阐扬教法仍请会同内庭五祝之神速爲照勘某身田一切未来吉凶详行昭示庶令推测有凖报应无差上彰斗法之灵下副衆情之恳以康爲信愿赐感通吾在坛前立俟昭报随机赴感天尊各礼师存念如法䘙灵玄斗元精三素朗明万眞启道扫除灾群八威玉策普告万灵九辰备守摄邪戮精延年无穷寿得长生开明童子备䘙帝庭星光洞照神炁四冥斩馘六天制会酆山縳送朔单敢有稽延金戈束形皇道正明伏匿魂魄与道合眞八方威神扫秽除氛七元来降玉简刋名乗景飞軿上升玉清鸣法皷二十四通无上三天始元玄三炁太上五灵老君当召出臣等身中三五功曹左右官使者左右捧香驿龙骑吏侍香金童传言散花玉女五帝直符直日香官各三十六人出出者严装显服冠带垂缨关启玄坛天帝天眞此间土地里域等神臣今陞坛朝告谨奏爲入意其诸忱悃巳録告闻愿得太上十方正眞生炁下降流入臣等身中令臣所启之诚速达径御太上无极大道昊天玉皇上帝北极紫微大帝北斗九皇星君御前眞光朗照天尊然灯念呪上帝有敕发㸃斗灯七王来降救护羣生左辅右弼亲现威灵天蓬元帅统领仙兵五雷使者六甲六丁玄武大圣台中三星治病除祸回死作生违敕者死禀敕者生大降威力诛斩妖精三魂附体七魄安宁斗灯一照身宅光明焚降眞符降九皇具位臣某初谢百拜奏请中天大圣北斗纲极宫太尉贪狼星皇君北斗灵关宫上宰巨门星皇君北斗紫极宫司空禄存星皇君北斗运天宫游击文曲星皇君北斗帝席宫斗君廉贞星皇君北斗上尊宫大常武曲星皇君北斗关㑹宫上帝破军星皇君洞阳宫玉帝外辅星皇君隐元宫帝眞内弼星皇君北斗九皇夫人臣等恭望道慈特赐瑶光降临坛所鉴臣关告明示吉凶或显证于灯光或潜彰于物理一心恭黙万愿克从臣中谢再拜祗迎圣驾云舆存眞降适伸奏请巳赐光临再拜致恭净酒香茶谨伸进献散花投盆符作占通章具位臣某谨谨虔诚上启斗极祖师洞眞大道元始天尊斗极玄师洞玄大道太上道君斗极眞师洞神大道太上老君玉皇大天尊玄穹髙上帝紫微上宫天皇大帝紫微中宫北极大帝北斗髙上玉皇尊帝太微玉帝玄卿大帝上清日宫太阳帝君上清月府太隂皇君北斗纲极宫太尉贪狼星皇君北斗灵关宫上宰巨门星皇君北斗紫极宫司空禄存星皇君北斗运天宫游击文曲星皇君北斗帝席宫斗君廉贞星皇君北斗上尊宫太常武曲星皇君北斗关会宫上帝破军星皇君洞阳宫玉帝外辅星皇君隐元宫帝眞内弼星皇君北斗九皇延生夫人天罡大圣万眞节度奎光帝君东西中三斗星君三台华盖星君四方二十八宿星君十二宫分星君六十甲子星君上清主照某年某月某日建生本命星君大小二运星君大小二限星君禄马二库星君胎生八位神将命运限宫照临眞宰三元三官大帝君北极三帅眞君北极鎭天眞武灵应佑圣眞君祖天师泰玄上相正一眞君九州都仙太史眞君太极仙翁眞君华盖山三仙眞君清微玄枢奏告古今历代演教诸大师眞斗中玄枢飞捷急奏报应使者方元帅斗枢上相眞君斗机通事舍人斗中擎羊陀罗二仙使者雷霆邓辛张三大天君上清神烈苟毕二大天君斗中仙灵官衆某靖所隶诸司官将灯坛格降一切羣眞恭望道慈洞回昭鉴臣闻清微御运敷正炁于紫微太极开图焕灵光于北极华盖映玉垣之邃勾陈罗金阙之崇提挈玄黄运帝车而齐七政统制经纬握天罡而建五行飞豁落于龟图耀奎光于鳯简巍巍功德赫赫神灵伏念宿植善根生逢道运飞登而履魂魄未契虚无流吹而溷精神徒纷浊滓过易盈于钧石功莫积于刀圭曲荷洪慈俾陶玄职臣某奉爲某涓卜今宵朝告斗极专爲某顺禳星度祈保平安以今恭依元降谨请某将进拜紫极玄枢急告心章上闻宸极伏愿元皇委照玉宸流光敕五帝四司纪善功于青简启三官九府消灾难于玄编冀垂拥护之仁下慰翘倾之悃臣诚惶诚恐稽首顿首俯伏案前须待玄恩报应具有章书谨当宣奏宣章熏章就焚于香炉内就焚随章诸符宣递符上帝垂恩七眞仙灵魁𩲃𩵄䰢明检鬼营魓𩳐魒降永保安宁急急如律令俯伏黙朝三礼谢恩焚谢恩符具位臣某谨重诚上启斗极祖师洞眞大道元始天尊斗极玄师洞玄大道太上道君斗极眞师洞神大道太上老君玉皇大天尊玄穹髙上帝紫微上宫天皇大帝紫微中宫北极大帝北斗髙上玉皇尊帝太微玉帝玄卿大帝上清日宫太阳帝君上清月府太隂皇君北斗纲极宫太尉贪狼星皇君北斗灵关上宰巨门星皇君北斗紫微宫司空禄存星皇君北斗运天宫游击文曲星皇君北斗帝席宫斗君廉贞星皇君北帝上尊宫太常武曲星皇君北斗关㑹宫上帝破军星皇君洞阳宫玉帝外辅星皇君隐元宫帝眞内弼星皇君北斗九皇延生夫人天罡大圣万眞节度奎光帝君东西中三斗星君三台华盖星君四方二十八宿星君十二宫分星君六十甲子星君上清主照某年某月某日建生本命星君大小二运星君大小二限星君禄马二库星君胎生八位神将命运限宫照临眞宰三元三官大帝君北极三帅眞君北极鎭天眞武灵应佑圣眞君祖天师泰玄上相正一眞君九州都仙太史眞君太极仙翁眞君华盖山三仙眞君清微玄枢奏吿古今历代演教诸大师眞斗中玄枢飞捷急奏报应使者方元帅斗枢上相眞君斗机通事舍人斗中擎羊陀罗二仙使者雷霆邓辛张三大天君上清神烈苟毕二大天君斗中仙灵官衆某靖所隷诸司官将灯坛格降一切羣眞恭望道慈洞回昭鉴臣闻尊帝琼宫降晨华而椿龄衍茂玄枢玉省承天芳而芝检飞流惟通寂感之玄斯契潜昭之妙况九皇垂象流精下映于坤维而八卦成形禀粹上符于干度仰范围而有翼毎橐籥以无违今某翘勤紫极清净华堂罗象世之威仪备朝天之科法消灾度厄请福延生尚虑臣华秽浊躯滥领朝修之命玄微奥旨罔明授受之方对越乖违存思谬误冀曲提于后学頼肆赦于前非次愿七元守形九灵钖命勒威星而退舍百福来臻敕德曜以临几三灾消落上愿天元澄晏地纪安宁二曜连珠五星合璧时调玉烛邦家隆泰运之基歳庆金穰黎庶遂全生之愿则上明天尊大慈之化下副臣等归命之诚谨启以闻发愿复炉香官使者左右龙虎君侍香诸灵官臣等向来朝吿之所自然生金液丹碧之英百灵衆眞交会在此香火炉前当愿丹诚上格玄贶下敷十方仙童玉女接侍兰烟传臣向来所奏之诚速达径诣太上无极大道昊天玉皇上帝北极紫微大帝中天大圣北斗九皇星君道前清微玄枢奏告仪终