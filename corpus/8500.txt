恕中无愠禅师语录X卍XXX瑞巖恕中和尚语录序余观大梵天王问佛决疑经所载梵王以金色波罗华献佛请为说法佛拈华示众人天百万悉皆罔措独金色头陀破颜微笑佛云吾有正法眼藏涅槃妙心实相无相分付摩诃迦叶呜唿此非禅波罗蜜之初乎人生而静性本圆明如大月轮光明徧照凡苏迷卢境界具湿性者大而河海细而沼沚无不有月是故有百亿水则百亿之月形焉仰而瞻之而中天之月未甞分也月譬则性也水譬则境也一为千万千万为一初无应者亦无不应者体用一源显微无间也大圣全体皆真不失其圆明之性如月在寒潭无纤毫障翳清光烨如也凡夫为结习所使业识所缚而惟迷暗是趋如月在浊水固巳昏冥无见加以狞飈四兴翻涛鼓浪鱼龙出没变幻恍惚欲求一隙之明有不可得矣故圣人之心主乎静静而非静而动亦静也凡夫之情役于动动而不静而静亦动也吾达磨大师特来东土以迦叶所传心学化度有情欲澄浊为情止浪为平直入于觉地而后止故其体常寂而寂而寂也其智常照而照无照也其应常用而用无用也至此则其妙难名矣然未易以一蹴至也惟一惟虗坐忘其躯或缓或徐长与神明居惧其X散而弗齐也设疑情以一之恐其至而自画也假善巧以引之虑其偏而失正也挽沉溺以返之其道盖如斯而巳历代诸师各尊所闻守此而不敢失逮我育王珙公起于东海之濵秉执法轮弘开度门达磨大师之道焕然中兴入其门者无非龙象而竺元道公号为世适今吾恕中愠禅师则又竺元之入室弟子也初受度于元叟端公多闻法要办香酬恩归之道公厥后俯徇众请出世象山之灵巖黄巖之瑞巖皈依者日益众名闻东夷使者入贡中国兼奏请住持师因奉诏来南京力辞其行皇上悯其耄也特从所请一旦将归隐鄞江其徒居顶以二会语征余序余久闻师名亦尝窥见语言之一二兹又获覩其全惊霆舂而疾飈驰山岳移而海水立鬼神泣而魑魅奔有闻之者凡情尽丧余故不辞为稽决疑经所载以启禅源法水月之喻以明性源推达磨之教以为学源历题之于首简余老且病凡求文缤纷于前悉皆谢绝今独为师拈此者悯大法之陵迟乐师言之契道也洪武七年十月二十二日翰林侍讲学士中顺大夫知制诰同修国史兼太子赞善大夫金华宋濂序X恕中和尚语录目录卷一序住象山灵巖广福禅寺语录卷二住黄巖瑞巖净土禅寺语录卷三举古颂古小佛事卷四赞铭偈颂卷五偈颂法语卷六律诗绝句题跋行业记目录X恕中和尚语录卷第一门人前住昌国万寿禅寺宗黼等编住象山灵巖广福禅寺语录山门入门一句有甚难见动着机关东扇西扇喝一喝祖堂栗棘蓬金刚圈抛来掷去此土西天据室一椎便就把髻投衙不假一椎抱赃叫屈直饶百发百中双放双收向我灵巖门下总用不着拈拄杖画一画云干三连坤六断山门疏未入灵巖门诸人是主山僧是宾既入灵巖门山僧是主诸人是宾且宾主混融一句作么生道金香鑪下铁崑崙方外交疏夫子鼻孔达磨眼睛总在者里论其根本同出一源较其功德各具八百中间有些誵讹今古无人道着杀人刀活人劒陞座拈香祝圣罢次拈香云古人出世拈香酬法乳也今人出世拈香酬世恩也愠上座总不然昔年行脚到紫箨山中参箇老布衲彼亦无法可授我亦无法可受只向无授受中拈出供养前住崑山荐严禅寺竺元道和尚不图报德酬恩只X要大家知委遂歛衣就座智门和尚白椎云法筵龙象众当观第一义师垂语云第一义谛即今智门和尚与诸人华擘了也若向椎声未举巳前荐得犹为钝汉何况踏步向前听人处分岂堪珍羡虽然官不容针私通车马其或有疑不妨致问乃云灵山奥旨少室真机日月不足喻其明虗空不足喻其广巍巍独运荡荡无私思之则差议之则错五千四十八卷说食向人一千七百葛藤持蠡测海在今诸方莫不尽谓驱其耕敓其食贵图宗风不坠殊不知正是救暍进火御冻赠冰愈增其剧新灵巖与么道不是压良为贱取笑大家臂三折而知医阅多人而晓相灵利底不用如何若何便请单刀直入扫荡搀抢坐享太平岂不快哉少涉迟疑白云万里复举台山有一婆子凡有僧问台山路向什么处去便云蓦直去僧才行数步婆云好箇师僧便与么去赵州云待我去勘破者婆子州亦如是问婆亦如是答州归告众云婆子被我勘破了也师拈云婆子如虫蚀木偶尔成纹赵州见义勇为翻成特地诸人还会么云收雨霁长空阔一对鸳鸯𦘕不成小参灵巖峭绝到者应难巳到者享用安然未到者竛竮孤露孤露底正好踏步向前享用底更须退步就已所以道事无一向有时翻头作尾有时翻尾作头收放纵横宁存轨辙摩竭掩室毗耶杜词虽曰正令全提要且未臻其极山僧今夜入门之始聚首之X初与汝诸人约法三章第一不得起佛见第二不得起法见第三不得道不起佛见法见若也依而行之管取眉毛厮结蓦拈拄杖云明眼汉没窠臼高高处观之不足低低处平之有余卓拄杖铁牛不喫拦边草直向须弥顶上眠复举大慧和尚问僧云不是心不是佛不是物你作么生会僧云领慧云领你屋里七代先灵僧便喝慧云适来领而今喝干他不是心不是佛不是物什么事僧拟议慧便打师拈云大慧老人提持箇一着子纵以太虗空为口须弥卢为舌亦难拟其用处然捡点将来未免有得有失当时者僧若是箇人见他与么问只向他道三更过铁围岂不光前绝后击拂子竹杖化龙去痴人戽夜塘谢专使上堂达磨大师十万里西来要作箇驰书达信汉及乎面对梁王尽力只道得箇不识拈拄杖有宾有主有礼有乐手面分开白月团顶门撼动黄金铎上堂你若会禅会道被会缚你若不会禅不会道被不会缚空中求鸟迹水内觅鱼踪上堂有问有答日下挑灯无问无答兔头截角别资一路万里崖州直下承当且缓缓地拈拄杖画一画云天倾东南地倾西北临济小厮儿只具眼一只卓拄杖喝一喝上堂明月照高巖悬水响前岭耳目一何清冥然了X心境咄哉观世音檐雪来填井下座上堂竖起拂子云世尊拈华达磨面壁乃至后来或行棒行喝或擎叉舞笏神头鬼面百种施呈总向者里出掷下云好事不如无上堂鱼以水为命鸟以树为家伐却树鸟获栖迟竭却水鱼全性命且道既伐却树竭却水因什么鸟反获栖迟鱼反全性命若向者里明得许你有箇入处若向者里明不得也许你有箇入处明得明不得则且置只如庄周道北冥有鱼其名曰鲲化而为鸟其名曰鹏正与么时唤作鹏又是鲲唤作鲲又是鹏且鲲之与鹏还有分别也无若谓有分别本出一体若谓无分别又化作两形毕竟作么生评论击拂子竿头丝线从君弄不犯清波意自殊上堂祖师意无别法下地走穿却鞋上牀眠脱却袜只恁么太誵讹不恁么无合杀沩山水牛百丈野鸭带水拖泥不足观脑后圆光最辉赫喝一喝上堂刚刀虽利不斩无罪之人劲竹虽长难点天边之月临济三玄戈甲洞山五位君臣是甚闲家泼具良久云也是为他闲事长无明上堂风不来树不动心不生境不到僧问云门如何是佛门云干屎橛僧问杨岐如何是佛岐云三脚驴子弄蹄行好大众向道是龙刚不信果然夺得锦标归上堂举黄龙心禅师与夏公立剧谈肇论论万物为X自已情与无情共一体时有狗子卧香卓下龙拈压尺击狗子又击香卓云狗子有情即去香卓无情自住情与无情如何得成一体公立不能加对龙云才涉思惟便成剩法何尝会万物为自已哉黄龙老汉伤慈不少夏公立如入宝山空手而回诸人要会万物为自已情与无情共一体么槌杀有情狗子碎却无情香卓尽情收拾将来与他一团束缚抛向东大洋海自然洒洒落落虽然更须知有顶门一窍始得拈拄杖击香台云阿剌剌阿剌剌登山脚膝酸啜茶舌头滑十字街头石敢当对月临风吹尺八上堂朝看般若暮诵华严一字何曾道着坐断千差壁立万仞自已何曾会得蛇无头不行虎有脚方走达磨老臊胡面皮三寸厚上堂旭日照高巖烂烂黄金色普贤缩首藏身文殊奋大威力诸人坐地看杨州山僧亦坐地看杨州牛角长三寸兔角长八尺上堂灵云见桃华香严闻击竹眼睛耳朵放大光明照彻一切只是不能自照若能自照即非本光上堂适来行者打鼓一下下打着你诸人心肝五脏还知疼痛么而今长老说黄道黑一句句道着你屋里七代先灵还知惭愧么若也知得可谓恩大难酬若也未知未免为汝重下註脚拈拄杖卓一卓上堂禅和家道我无有不知无有不会忽有人问如何是行脚事便口如扁檐病在于何病在多知多解X恁么参学不如三家村里种田汉忽有人问今岁稼穑如何一一道出如瓶泻水盖其无知解故无简择故秋气向寒各自归堂珍重上堂举金牛每于斋时自舁饭至僧堂前作舞唤曰菩萨子喫饭来师拈云金牛露出丑举止残羮馊饭阿谁肯喫上堂直指之宗初无别法只要当人了却自已而巳后代儿孙驾空说空抝直作曲所谓舄九书而为鸟虎三写而成帝灵巖不能为人只是箇喫饭疴屎汉诸人不得妄生节目上堂鲁祖见僧面壁俱胝见僧竖指有指示无指示雪峯覆却饭桶甘贽礼拜蒸笼是机要非机要才涉思惟打入阴界去也便下座上堂尽十方世界是一口劒且道柄欛落在什么人手里纵然道得分明我要问你是杀人劒活人劒上堂明机自味息虑迷源转脑回头堕坑落壍祖师云至道无难唯嫌拣择但莫憎爱洞然明白走杀多少人坐杀多少人新鞔法鼓上堂只与么散去巳迟三刻那更指东画西说黄道黑明眼人咬牙有分虽然有条攀条无条攀例不见盐官示众云虗空为鼓须弥为椎什么人打得掘地深埋南泉云王老师不打者破鼓是精识精法眼别云王老师不打班门弄斧灵巖新鞔法鼓以木为身以皮为面要打便打要歇便歇且无许多X劳攘只是不得闻着闻着则丧身失命且谁是丧身命者牀下烂蒲鞋篱根秃苕菷上堂丁一卓二烂泥有剌放两抛三吉无不利堂前铁锯舞三台等闲扑碎天灵盖上堂狂象难调枯株易拉隋珠非宝鱼目生光咄咄咄力囗希谁将金弹子换你粪毬儿上堂大棒打虗空虗空痛不彻黄面老瞿昙脑门流出血负屈要人知四十九年说灯笼为证明露柱成饶舌阿呵呵推倒门前大桉山却从火里捞明月上堂雀儿不向鹞子头上疴明眼人不从盲者问路空华不能结果阳焰不堪止渴此四件事是人知得法如是故世尊云法本法无法无法法亦法今付无法时法法何曾法谢国清清凉开元三藏主上堂向上一路千圣不传未曾踏着早隔大千清凉山里万菩萨拖犂拽𣞻方广寺中半千尊者掇供逻斋惟有开元石佛硬纠纠地风吹不入水洒不着五千余卷言言异一一龙宫海藏来上堂无今无古无臭无声天上天下莫之与京虾蟆蚯蚓十相具足木鸡刍狗唱道谈经喝一喝犹较灵巖半月程上堂波腾鼎沸起必全真寂默无为领归空界截断两头光熈熈地认贼为子劫我家资拈拄杖画一画三边不用安戈甲万里謌谣贺太平X上堂辞亲割爱剃发染衣入此门中合为何事若也知惭识愧是真出家一出俗尘恩爱家二出三界火宅家三出麤惑烦恼家四出细惑无明家出得四家始称衲僧家且如何是衲僧家撞着冤家恶口小家上堂石女高歌峙前过木人抚掌相酬和蚍蜉把住大风轮百亿须弥自掀簸秀才道士相访上堂竖起拂子云三教圣人总在拂子头上牵枝引蔓说妙谈玄儒者曰吾道一以贯之老者曰圣人抱一为天下式佛者曰惟此一事实余二则非真既各说有来由未免称强称弱且作么生判断使其声和响顺形直影端剖破人我蕃篱塞却无明窟穴击拂子二由一有一亦莫守日午打三更面南看北斗上堂迷则总迷悟则总悟悟时悟迷底迷时迷悟底迷悟悟迷如水与水似火与火历劫来来更非别物上堂朝陞堂暮入室嬴得閙热门庭有甚交涉德山隔江招手高亭便乃横趋麻谷携锄入园良遂当下休去上堂截断生死路高踞涅槃城败军之将岂足论功须弥山上走马大洋海底挑灯举则易会则难谢来苏庄监收上堂山僧昨遣数员宿将征诸未服既徯我来苏一鼓而下直得风以时雨以时嘉谷登庶民乐今当还师振旅奏凯论功坐享太平之时玄弼真君忍俊不禁不觉手之舞之足之蹈之于一毫X端上扬声而歌曰台州仙高一伯红莲青江口白鰕殻来归兮连子格且道是什么曲调乃云饭饱弄箸冬至小参海寺荒凉巖峦攒拱门外寒潮浸月庭前古木号风人人眼见耳闻一一超今迈古戢玄机于未兆藏冥运于即化慈明揭榜堂前鬼门贴卦洞山掇退果卓欺陷平人若非智眼洞明尽作奇特话会所以道参禅须透祖师关学道要穷心路绝心路不绝祖关不透未免受他寒暑变迁生死笼罩拈拄杖云此土西天十万程冬至寒食一百五复举沩山示众云仲冬严寒年年事晷运推移事若何仰山进前叉手立沩云我也知你答者话不得却问香严你作么生会严云某甲偏答得者话乃叉手进前立沩云赖遇寂子不会拈云沩山将引二子向冰枯雪老之时作一家燕熊掌駞峯下箸猒餵管弦鼍鼓声彻云霄远近观瞻莫不歆艳及乎分付家财依然却成吴越击拂子当初只道茅长短斫却元来地不平上堂心如工伎儿意如和伎者五识为伴侣妄想观众伎大众还识得心也未若识得心便识得意识得意便识得诸识识得诸识便识得妄想妄想灭则诸识灭诸识灭则意灭意灭则心灭心灭则一切灭所以道心生种种法生心灭种种法灭喝一喝山河大地日月星辰有什么过下座元旦上堂新年头佛法触处皆现成憧憧贺岁客倒X屣相欢迎笑指好天气风日犹和明必定田稻熟鼓腹歌太平大众忽遇上上人来又作么生祗待青原酒赵州茶三杯两盏醉卧烟霞大底风流出当家元宵请后堂首座上堂旷大劫来灯一椀照天照地几人知要看不尽传持处兜率宫中梦觉时愿藏主集众礼梁皇忏请陞座金刚正体犹若虗空在天同天在地同地出生万有囊括古今烁石流金而不热折胶堕指而不寒高出盖缠逈超言义向者里提持得去领略得行便见郄氏即蛇身而证法身梁武了世智而明真智现前若僧若俗若男若女若幽若显若圣若凡无罪可忏罪若冰消无福可修福同川至无恩不报无愿不从无果不满无行不圆头头摄入法法圆融交光相罗如宝綵网天堂地狱任性优游火聚刀山如意出没左之右之无可不可直得千祥骈集万善咸臻麒麟出凤凰现干戈寝文德修秋谷登庶民乐虽然如是且毕竟功归何处击拂子皇风常永扇佛日镇长明复说偈云善哉大丈夫其名曰善愿其愿高且深山海莫能喻悯兹五浊世众生烦恼缠罪垢积累久非忏莫能涤因忆梁世主郗氏专内嬖痴爱胶漆坚死生常对面由瞋堕蟒类苦愿求昇济乃知迷背觉处处成住着无心罪亦无有心还有罪礼彼诸圣师为启无心忏遗文日月悬照映千载下凡有遵修者无不获饶益故于上元节广集清净众对佛重宣扬积X罪如汤雪重重华藏海种种言辞海广说及略说总说如是义是义不可穷功德亦无尽普愿诸有情誓弘忏悔力上堂举傅大士偈云空手把锄头揭谛揭谛步行骑水牛波罗揭谛人从桥上过波罗僧揭谛桥流水不流菩提萨摩诃下座上堂举僧问香林如何是室内一椀灯林云三人证龟成鼈拈云三人证龟成鼈一口各含一舌当机不辩来风喫水也须防咽老香林能列挈真灯照世都吹灭喝一喝涅槃上堂今朝二月十五令人做尽肠肚踈山手中木蛇咬杀南山勐虎翻身触破虗空好手应难修补椎胸只合哭苍天发机须是千钧弩拍禅牀上堂春日迟迟春华灼灼大事现前常情不觉若也觉去回三毒为三聚净戒回六识为六神通回烦恼为菩提回无明为大智若也不觉且向生死海中头出头没与么说话曲为今时汝等还觉脑门重么上堂恁么来者截断脚跟不恁么来者穿却鼻孔恁么不恁么则且置昨夜文殊普贤起佛见法见各与二十棒贬向二铁围山是人知得且道非非想天今日有几人退位喝一喝上堂心无自性全物而彰物无自体全心而现有时拈一茎草作丈六金身有时将丈六金身作一茎草七出八没筑着磕着明月堂前垂玉露水精殿里撒X真珠上堂惟一坚密身一切尘中现拈拄杖释迦老子来也三百六十骨节八万四千毫窍一一放大光明照澈恒沙国土于其中间若圣若凡有情无情被其光者无不证大涅槃获大安乐得大受用靠拄杖此时若不究根源直待当来问弥勒春日示众巖寺春深草树肥几回特地启柴扉行人只在青山外杜宇声声唤不归上堂猪肉桉头丧车幙下灵山一会俨然未散盘山无理可伸智者无妙可说眼如木𣔻口似鼓椎佛诞日上堂黄面老子未出母胎巳前好箇大力量人既出之后口吧吧地便见不堪只如道天上天下惟我独尊閙市里飏碌砖必定打着争奈无人承当下座结夏小参俊快底撩起便行似鹘提鸠脚跟下好与三十懵懂底三搭不回如鱼止泺脑门上不销一锥古今天地古今日月古今人伦好不增一毫丑不减一毫以大圆觉为我伽蓝画地为牢刑名斯着身心安居平等性智沉埋鬼窟尘虑尤多灵巖寺里明日结夏今夜小参亦不说妙谈玄亦不设期立限三条椽下七尺单前一任诸人横眠倒卧渴饮饥餐管取心华发明照十方剎其或情存限量堕在见闻他时后日有人索饭钱在莫言不道复举世尊在摩竭陀国说法是时将白夏乃谓阿难X曰诸大弟子人天四众我常说法不生敬仰我今入因沙旧室中夏坐九旬忽有人来问法汝代我说一切法不生一切法不灭言讫掩室而坐颂云白夏时将至垂慈勉进修人天不敬仰岁月自迁流法法无生灭头头有放收九旬聊掩室恩大实难酬结夏上堂云门云今月十五入夏也寒山子作么生灵巖道今月十五入夏也黑漆桶作么生旃檀丛林旃檀围绕师子丛林师子围绕衲僧鼻孔大头垂金刚脑后三斤铁上堂空生大觉中如海一沤发有漏微尘国皆依空所生国土依空生空依大觉生大觉无所依是谓光明藏众中忽有道依文解义座主家风东搭西兜时流趣向衲僧门下未见作家山僧闻与么道直得倒头礼拜何也将谓猴白更有猴黑启建圣节上堂拈拄杖崇高不极广博无涯是谓圣中之圣天中之天驭三光以照临总万㝢而光宅无思不服有感必通画拄杖擘开华岳连天秀放出黄河彻底清上堂相逢不拈出举意便知有飏下柴丬卖弄不少罚钱出院力尽乌江山上有鲤鱼井底有蓬尘千年桃核里觅甚旧时仁上堂大众业不可为业不可避不见道假使百千劫所作业不忘世尊有金鎗马麦之报迦叶有世世金色之报只此二报无起相无灭相如风吹水自然成X文满散上堂一年三百六十日惟有此日最吉祥黄河澄清圣人出文经武纬开明堂圣人既出天下太平无为而治不令而行南北风尘俱荡尽熈熈万姓歌黄唐上堂不用低头思量难得菩提烦恼热椀鸣声譬如炼铁成器入火则红出火则黑铁性如故上堂圆明了知不由心念活活鱍鱍盖地盖天去却七三存一合眼跳黄河黄昏候日出端午上堂五月五日端午节竞渡江头歌管咽衲僧共啜菖蒲茶无限馨香生颊舌百病消除千妖殄灭文殊令善财採药善财拈草度与文殊石上栽华文殊接得示众云此药亦能杀人亦能活人空中钉橛顾视左右云莫有与文殊善财作主底么喝一喝上堂举教中道凡夫实谓之有二乘析谓之无圆觉谓之幻有菩萨当体即空拈云虎咬大虫蛇吞鼈鼻上堂十五日以前崖标岳峙十五日以后电激雷奔正当十五日风不鸣条雨不破块拈拄杖云拄杖子久默斯要不务速说兹见人天普集佛事兴隆刚要出来露箇消息争奈落在灵巖手中要横不得横要竖不得竖虽然执之失度必入邪路放之自然体无去住乃横拄杖云即今横也三千大千世界有情无情莫不受他盖覆竖起云即今竖也上极须弥顶头下极金轮水际有情无情莫不被他窒碍提起云即X今不横不竖也烁迦罗眼觑不见大悲千手摸不着千佛出兴赞不及波旬聚族毁不得大众拄杖子具如是神通如是妙用宜其出没卷舒得大自在适来因甚得与么隈𣯧而今得与么光釆不见道得之于心伊兰作旃檀之树失之于旨甘露乃蒺䔧之园复卓一卓下座上堂威音以前本无授受释迦以后递相传持镕瓶盘钗钏为一金搅酥酪醍醐为一味临济和尚云谁知吾正法眼藏向者瞎驴边灭却只知开口易不觉舌头长瑞龙梦堂和尚至上堂大人具大见大智得大用黑漆竹篦掀翻海岳芭蕉拄杖敲打虗空直得释迦弥勒拱手归降文殊普贤潜身无地所以道杀人须是杀人刀活人须是活人劒有活人劒无杀人刀一切活人死不得有杀人刀无活人劒一切死人活不得活得死人死得活人犹且堕在功勋埋没宗旨岂不见芙蓉和尚一日访同参实性大师性乃陞堂以右手拈拄杖倚左边良久云此事若非芙蓉师兄大难委悉便下座实性与么道李向赤边咬当兹季运袒肩檐荷赤手提持不涉廉纤斩钉截铁惟我瑞龙师兄一人也勿谓土旷人稀祕而不泄惟愿放开线道曲徇时宜使彼承言滞句者澈证直指单传一段奇持大事顾不韪欤下座与首座大众同伸拜请冀为敷扬X上堂佛佛授手祖祖相传蒸沙不成饭掘地难觅天祖祖相传佛佛授手钝鸟逆风飞虾跳不出斗跳得出万事毕跳不出甘受屈赤脚波斯入大唐一对眼睛乌律律祷雨上堂甘雨愆期田畴龟拆衲僧鼻孔焦热生烟拈拄杖云拄杖子化为龙向南阎浮提行雨去也山僧不可洗手奉功未免助其神力卓拄杖云急急如律令敕祷雨有应上堂信心生一念诸佛尽能知拈拄杖云诸佛在者里信心在什么处昨日焚香祷告令朝骤雨倾盆清凉热恼甦活枯苗画拄杖不是信心所感不是诸佛降灵若也会得被我热瞒若也不会长连牀上有粥有饭上堂赤肉团上有一物昭昭灵灵恍恍惚惚随事变通了无拘束要知来处分明不离举足下足今时丛林中兄弟闻与么道便道说老婆禅殊不知云无心而出岫水盈科而或流遇高山而必止至大海而方休拍禅牀仲肤首座允藏主至上堂风行草偃水到渠成正令既行十方坐断睦州拶人脚折云门飏下柴丬虽是逸格超宗未免麻缠纸裹也堪笑也堪悲乌石岭头相见事知音知后更谁知解夏小参达磨不来东土二祖不往西天水长船高泥多佛大翠巖一夏与兄弟东语西话唐丧光阴灵X巖只管九十日为一夏鵞护雪蜡人冰铁弹子者一火络索总拈来抛向背后日不待火而热月不待风而凉三家村里臭老婆全无伎俩十字阶头醉翁子太杀风流目机铢两底有甚数粘牙缀齿底有甚数解夏上堂举德山远和尚夏满上堂僧问九旬禁足今巳满自恣之仪事若何德山云猢狲趂蛱蝶九步作一歇僧云未审意旨如何德山以颂示之云两箇儿童舁木鼓左边打了右边舞剎那变现百千般分明示君君记取拈云答也答了颂也颂了争奈者僧未肯点首在灵巖路见不平要与德山相见自恣在今朝有华当面贴一句定誵讹猢孙趂蛱蝶蛱蝶飞无处寻空中打坐海底穿针蓦拈拄杖顾视左右云众中莫有因斋庆赞者么卓拄杖休将闲学解埋没祖师心上堂不用参禅学道不用寂默无为不用因邪打正不用分别是非任运腾腾无绳自缚现成受用缘木求鱼饶伊别有神僊术难避灵巖脑后锥请监收上堂兼谢天童藏主以字不成八字不是玲珑巖顶白浪滔天万工塘中蓬尘涨起分毫上定当升合里论量收得来放得去随缘剔脱触处放光可以起临济正宗可以灭正法眼藏虽然若是箇中人闻与么道直须洗耳有分且谁是箇中人面如满月目如莲天上人间咸恭敬中秋谢侍者上堂一痕未吐千圣罔测其由三五正X圆万像莫逃其质长沙与仰山一踏南泉拂袖便行诸人还会么犀牛扇子无头角拈起清风徧大千上堂举真净和尚示众云今朝九月一夜来霜气寒当知门外路一一透长安喝一喝拈云老真净向净洁地上撒屎撒溺当时一众什么处去也山僧敢将狗尾要续其貂今朝九月一山风吹面寒知音千里外白鴈报平安是则是未见作家不见道善言言者言所不能言善迹迹者迹所不能迹喝一喝才有是非纷然失心上堂情尘易遣理障难除十二时中放教虗豁豁地不取一法不舍一法情尘不遣而自遣理障不除而自除饥则喫饭寒则添衣又不可违时失候祖忌拈香破六宗之邪见传上乘之妙法日凿一窍七日而混沌死插香云无人知此意令我忆南泉上堂形兴未质名起未名三乘十二分教是游说生活十圣三贤是去国覊人且到家一句作么生道石女𦘕娥眉请首座上堂开凿人天眼目挽回上古风规坐断情尘意想不落玄妙机关斩新日月特地干坤须是其人堪任其事灵树虗第一座而待云门盖为此也拍禅牀莫怪渠侬多意气他家曾踏上头关上堂举僧问长沙云如何转得山河国土归自已去沙云如何转得自已成山河国土去僧云不会沙云湖南城里好养民米贱柴多足四隣僧无语沙有颂X云谁问山河转山河转向谁圆通无两畔法性本无归拈云者僧檐一檐矒𥋾换得一檐𣸩淈虽然不因夜来鴈争见海门秋与沙弥落发世尊在雪山以金刀自剪丕显如来顶相汝既不能吾为汝剃落前圣后圣其揆一也付衣提起云此衣竖穷三际横亘十方从上老宿莫不披之提持正印宜善护持令法久住至节小参古佛心只于今明月照幽谷寒涛助夜砧先德与么吐露可谓千钧之弩要待勍敌发机万斛之舟不为㘭堂剏设若是沧溟上客阃外将军捩转船头踏翻射垛自然中的于机先岂用瞻风于五两所以道譬如师子王哮吼师子儿闻之皆增勇健不见洞山问兴平云如何是古佛心兴平云汝心便是洞山云虽然如是犹是某甲疑处兴平云恁么即问取木人去大众者些子见不破踏不着饶伊辩如满慈智如鹙子未免痴狂外边走今夜正当群阴剥尽一阳来复之时聊与诸人聚话片时敢问诸人且洞山与么问兴平与么答莫是将错就错借路经过么莫是真实相为拳踢相赴么如斯品论郑州出曹门只如兴平末后云恁么即问取木人去此一转语太杀慈悲多少人向者里错会有能于此拨开胸襟伸得口气何止醍醐灌顶苟或未然陋巷不骑金色马回来却着破襕衫上堂若以语言名状心终不得心不以语言名状心X亦不得心去此二途如何凑泊驴唇先生开口笑阿脩罗王打𨁝跳海神失却夜明珠擘破毗卢穿七窍成道上堂一明一切明一了一切了豁开总持门诸法不相到六年冷坐舌上生茅夜覩明星眼中添翳以手拍禅牀左边云释迦老子过者边着就中若有识机宜别休咎底必然别有生涯下座上堂举僧问古德如何是冬来事德云京师出大黄拈云会医还少病知分不多愁除夜小参灵山会上少室巖前的的相传将错就错德山小参不答话钩头有饵赵州小参要答话秤尾无星七十三八十四筑着磕着碍塞杀人看看今夜是年穷箇箇明朝添一岁灵不在已圣不慕他检点将来不是不是洪祐和尚送归源法衣至上堂拈衣示众云者箇是先归源向异类中遗下皮可漏子日炙风吹而不坏刀斫锯解而不开业力既重累及不肖子亦入其羣队去也披云且道是驴是马遂陞座乃云夫为宗师者垂一机示一境如青天霹雳不容掩耳如十日并照无幽不烛如大炉鞴煅炼顽钝如大医王疗种种病如大舟航运载一切有如是奇特如是作略然后方可据法空座传持大法为人抽钉拔楔解粘去缚明头合暗头合据虎头收虎尾若也向上论去尚恐埋没宗风耻他先作那更婆婆和和淟淟涊涊撒土抛沙瞎学者眼岂堪称誉天台那畔石佛X山前有大智人把断要津不通水泄提破沙盆索起辽天重价用黑豆法换尽大地人眼睛掀翻旧日条章裂破今时窠臼直得德山临济吞声饮气竺干震旦逈绝行踪灼然不落圣凡实谓大功不宰诸人还知落处么经天纬地无多子扶树单传只一人复举阿难问迦叶世尊传金襕外别传何法迦叶召阿难阿难应诺迦叶云倒却门前剎竿着拈云世尊做尽生涯贵在后来承绍阿难太杀奢华迦叶亦成落魄灵巖今日承鸿祐木庵师兄持先师竺元和尚法衣到来但知顶受一语不敢问着何故不经一事不长一智元宵上堂天上月圆人间灯晃旷劫来事不隔纤尘有佛处不得住无佛处急走过上堂兼谢维那侍者金槌一击电掣飈驰纸袄潜书珠回玉转东头卖贵西头卖贱拈得鼻孔打失眼睛拈拄杖出头天外看谁是我般人退院上堂灵巖作主仅三年说法匡宗媿昔贤今日尽情都放下话头不举自完全大丈夫汉终不向净洁地上坐杀盖其自有透脱一路所以道去来不以像动静不以心尘尘普入剎剎全彰正与么时且临歧一句作么生道擕取诗书归旧隐野华啼鸟一般春恕中和尚语录卷第一X恕中无愠禅师语录X卍XXX恕中和尚语录卷第二处州府南明禅寺住持嗣法比丘道瑄等编住黄巖瑞巖净土禅寺语录山门尽大地是解脱门把手拽不入雪峯与么道瑞巖不与么道喝一喝佛殿佛是家里人直下会得玄沙道底土地堂虗灵寂照固不在言饭箩边漆桶里有一句子还知么苏嚧苏嚧祖堂心心相同眼眼相瞩一等陈年烂葛藤六六依然三十六据室我者里一切只是寻常你若来弄机关夸敏手向毒蛇头上揩痒勐虎颔下解铃拄杖子未打你在何故有盘根错节方可施利器有银山铁壁方可展钳槌拈明州三宗诸山䟽祖意教意是同是别风清三佛地月朗四明山法座平地上险崖孤峻处平易是古今寻常用底今日终不向者里依模脱墼瞒汝诸人虽然见之不取千载难忘且坐断毗卢顶头一句作么生道众无语乃云洎合放过便登座祝圣罢次拈香云此香巳是第二回拈出爇向炉中X供养我前住崑山荐严禅寺晚年归老紫箨峯头西方广院竺元大和尚用酬法乳之恩然冤家债主自有来由今日幸对人天众前不妨重为洗雪一上山僧昔年在彼山中咨参者箇老和尚为看狗子无佛性话不破特去请益才开口被他一喝直得通身汗下因进呈一颂云狗子佛性无春色满皇都赵州东院里壁上挂葫芦乃发笑曰恁么会又争得可谓前箭犹轻后箭深插香云纵有伯牙琴应难写心曲遂歛衣就座广孝和尚白槌云法筵龙象众当观第一义师垂语云诸佛出世是第二头祖师西来是第三首饶你向威音那畔别立生涯百草头边全明杀活布袋里老鸦子未知有出身一路在作么生是出身一路师乃云今日无人出问话不是冷落门𨓍正是光显门𨓍何也若论此事实不在语言上若在语言上释迦世尊四十九年说一大藏之乎者也岂是无言耶因甚末后向灵山百万众前单单拈起一枝华惟迦叶一人打头知尾蓦尔破颜微笑既是物直货当便云吾有正法眼藏分付摩诃大迦叶由此这言相传授而至于今当时岂有攒华簇锦辩舌利辞问一句来答一句去凑得团栾合得恰好然后始相付嘱惜乎者老汉前车既覆后车改辙争奈依然口里水漉漉地诸德若要绍续此箇门风不用广求文义不用息念归空伹向世尊未拈华处迦叶未微笑处一领领取如白衣拜相如平地登仙不涉阶X梯掀翻途辙巍巍自在稳坐家堂五欲八风窥觑无门四生九有笼罩不住便见无恩不报无德不酬亦见山僧远离四明波波挈挈而至于此踞曲彔牀抛沙撒土不为分外拈拄杖有擒有纵有卷有舒祝融峯顶上露滴万年松复举黄檗和尚示众云自达磨大师到中国惟说一心惟传一法以佛传佛不说余佛以法传法不说余法法即不可说之法佛即不可取之佛乃是本原清净心也拈云黄檗将达磨大师鼻孔出气将谓无人检点山僧不是抑他威光祇要家平户贴未免重为颂出本原清净心是甚系驴橛传既不可传说亦不可说黄檗舌头长达磨齿门阙打刀须是彬州铁小参垂语云德山小参不答话识法者惧赵州小参要答话卖弄风流瑞巖不作者般去就有问即答无问即休莫有问话者么僧出问云用则波腾海沸全真体以运行体则镜净水沉举随缘而会寂者箇是用不离体体不离用作么生是体用双忘一句师云胡孙喫毛虫僧云穷诸玄辩若一毫置于太虗杰世枢机似一滴投于巨壑者箇是久客还家暂忘歧路作么生是天然受用一句师云骑马踏镫不如步行僧云豁开户牖无边剎境自他不隔于毫端瞥转一机十世古今始终不离于当念者箇是捏定死蛇头彻底无转智作么生是盖天盖地一句师云虗空无向背日月自循环僧云莫言少室儿孙少自有甘心X断臂人师云家无白𤢟之图必无如是妖怪僧云毕竟水须朝海去到头云定觅山归师云七棒对十三僧礼拜师乃云瑞巖山中阿练若堂殿玲珑绝点尘昔日暂游今载到到来只是旧时人既是旧时人且说旧时话山川秀发龙象骈填人境宛然如昔风光不减当时显扬少室徽猷揭示灵山奥旨无丝毫同相无丝毫异相全体是箇金刚正体全体是箇大解脱门全体是箇华藏世界海是以从上老宿竞出头来激扬铿锵只要各各当人明自本心见自本性高耸人天壁立万仞睦州和尚云汝等诸人还得箇入头处也未若未得箇入头须得箇入头若得箇入头不得孤负老僧玄沙和尚云我若举扬宗教法堂前草深一丈二大老一人牢关把断水泄不通一人入草求人拖泥带水正眼观来总是无风起浪殊不知者条通天活路千圣共行万灵同辙不离真际建一切法不坏假名而说实相拈拄杖者箇是假名那箇是实相卓拄杖实相假名一击百杂碎了也咄咄咄力囗稀驴前马后莫乱针锥南泉偏要斩猫儿复举当山开山空照祖师甞于室中自唿应云主人翁诺惺惺着他时后日莫受人瞒诺诺师拈云祖师弄者一解可谓超今迈古然只作得箇看家儿子山僧向者里着一只眼非独绍续箕裘直要冲楼跨灶会么电光莫及石火难追兔径非大象之所游鸡粟岂凤凰之㗖啄喝一喝X请西序上堂如来藏中不留一法衲僧门下岂有多端灵树和尚云我首座生也我首座行脚也一字不着画会么不见道客来无茶点蒿汤备礼仪上堂僧问云如何是瑞巖境师云风吹不入僧云如何是境中人师云水洒不着僧云人境巳蒙师指示向上宗乘事若何师云真不掩伪僧云诸法寂灭相因甚舟行岸移云驶月运师云好箇消息只恐错会僧云两重公桉师云海水不生冰师乃云赵州云东司头不可与汝说佛法自屎不知臭云门云佛法太杀有只是舌头短有多少龙牙问德山云远闻德山一句佛法及乎到来未曾见和尚说一句佛法山云嫌什么锯解秤槌山僧亦有佛法向上一机今日明明拈出布施大众遂展开两手云了上堂僧问云如何是最初一机师云虾蟆赶鹞子僧云如何是末后一句师云老鼠弄胡孙僧云恁么则七出八没去也师云且莫诈明头僧云人无远虑必有近忧师云晨朝有粥斋时有饭忧箇什么僧云竹影扫堦尘不动月穿波底水无痕师云二年同一春僧提起坐具云谢师答话师云口是祸门僧礼拜师乃云瑞巖无可供养诸人只有一椀山田脱粟饭任你麤飡细嚼饱足还休中间有一粒砂子因甚咬不着就中忽有出云某甲咬着即向道急须吐却涅槃上堂古者道涅槃心易晓差别智难明与么说话劳而无功世尊涅槃会上以手摩胸告众云汝等X善观吾紫磨金色之躯今日则有明日则无瞻仰取足毋令后悔有甚差别耶云门大师拈起扇子云扇子𨁝跳上三十三天筑着帝释鼻孔东海鲤鱼打一棒雨似盆倾有甚差别耶以拂子画一画云人贫智短马瘦毛长须知远烟浪别有好思量上堂山僧入院以来巳过了两箇月如一剎那顷于其中间觅一剎那之相了不可得所以道白鼠推迁银台不变汝诸人十二时中作么生行履山断疑无路溪回别有村上堂欲得与么事须是与么人既是与么人不愁与么事拈起犀牛扇子掷出栗棘金圈阐扬佛祖宗风开凿人天眼目只如城东老姥与佛同生不愿见佛又作么生击拂子珊瑚枕上两行泪半是思君半恨君启建上堂心王不妄动六国一时通罢拈三尺劒休弄一张弓正恁么时直得黄河清澈白日流辉金轮御而玉烛调麒麟出而凤凰现普天之下用至道而不知怀生之伦荷大造而无谢且林下道人如何祝赞竖拂子只将者箇真消息仰祝吾皇亿万年空照忌拈香未见巖头口似磉盆既见巖头眼如木𣔻本然理拄地撑天何劳置问主人翁唿来唤去犹欠惺惺插香云相逢不下马各自奔前程散忌上堂法不孤起仗境方生今日是开山空照祖X师入般涅槃之晨山僧将不可说不可说恒河沙世界作一筵席百亿须弥山作一椀饭百亿香水海作一椀羮聊陈供养正与么时且将此筵席向什么处铺设若向世界上铺设既此世界巳成筵席岂世界外别有世界耶若向虗空中铺设虗空无实相又作么生铺设若一向与么休去又是颟顸佛性儱侗真如众中莫有出来措置者么如无老僧自出手去也竖拂子恒河沙世界百亿须弥山百亿香水海华簇簇锦簇簇总向拂子头上铺设不宽不隘无欠无余大众且道空照祖师还肯受此供养也无受与不受即且置你道他即今在什么处安身立命击拂子家家门前赫日月太平不用将军威上堂举鲁祖凡见僧来便面壁而坐拈云诸方多作奇特解会殊不知者箇老和尚被人以无文印印破面门至今不欲呈露还有不动舌头与他雪屈者么良久只有照壁月且无吹叶风上堂一念未生以前切忌守住者里有底道水向石边流出冷风从华里过来香有棒不打者汉乃云秋月照高堂草根鸣络纬若非钟子期休问琴中趣上堂诸上座有色有明有心有眼空却心了却色眼无所见明无所受颠倒想灭出生入死如火烧冰上堂视之不见名曰夷森罗万象甚处消遣听之不闻名曰希钟鱼鼓板众声错然抟之不得名曰微着衣喫饭承谁恩力拈拄杖云李伯阳骑牛入你诸人X眼睛里去也上堂举青峯因斋次问北院云先师道信手拈来草师兄作么生会北院拈起一只箸峯云与么会何曾梦见先师北院云汝与么会何曾梦见先师师拈云一得一失有人辩得未必善因而招恶果四月八上堂明珠在掌随众色以分辉宝月当空逐千江而现影拈拄杖释迦老子生也九龙吐水沐金躯地涌金莲棒双足眼有瞳人底谓我诳吓闾阎皮下无血底谓我将鰕钓鳖卓拄杖观音买胡饼笑倒金刚神结夏小参圆觉伽蓝人人具足在天同天在地同地目是诸人用力太过不能搆得故劳释天调御曲开方便之门立期立限如逼生蛇化龙要汝亲证亲悟庞居士云十方同聚会箇箇学无为此是选佛场心空及第归好大众箭不虗发发必中的言不虗发发必全真针眼鱼吞却嘉州大象即不问且可大师于三拜处得髓还端的也无拍禅牀一年春巳尽台榭绿阴多复举僧问长庆云长期进道西天以蜡人为验未审此间以何为验庆云铁弹子僧云意旨如何庆云大底大小底小师拈云长庆与么答话也是贪观云里鴈失却渡头船我此一众箇箇自谓握灵蛇之珠抱荆山之璞且山僧如此批判还有不甘者么良久儗心凑泊终难会达者应须暗里惊X次日上堂僧问云道借言传传由文字非文字不足纪言非言焉能显道和尚为什么戒人不要看读文字师云咬人屎橛是甚好狗僧云恁么则五千四十余卷皆成剩语师云我亦不知僧云和尚既不知为什么戒人不要看读文字师云一度被蛇伤怕见断贯索师复举开山彦禅师到夹山山问云何处来师云卧龙山云来时龙还起也未师近前以目顾视山云灸疮瘢上更着艾焦师云和尚又何苦如此山休去师拈云二尊宿一挨一拶如善舞太阿不伤其手然也有到处也有不到处上堂未有无心境曾无无境心心境两俱忘未是到家句东弗于逮打鼓西瞿耶尼说禅且道是什么人分上事狗䑛热油铛上堂举保福在病问僧云我与你相识年深有何名方妙药相救僧云药方甚有闻说和尚不解忌口师拈云者僧也不易得争奈保福心且未甘当时只好轻轻道和尚病得几时看他出什么语伹云不堪发药岂不笼罩古今端午上堂龙牙和尚云学道先须有悟由还如曾鬪快龙舟虽然旧阁闲田地一度赢来方始休大小龙牙见地不脱坐在者里山僧不惜眉毛为他拨开一路便见功超一切道绝名言乃云迷悟从来总自由要须平地上行舟干坤儱侗无今古千载清风卒未休就中忽有出来道瑞巖也是钉桩摇橹阿呵呵将X谓无人便下座上堂今朝十五打动法鼓露柱出班长老陞座下座顾侍者云适来说什么侍者无语乃云一字入公门九牛拽不出上堂食轮不转多时甑倒厨空灶冷侍者来覆上堂令我千思万想正兹忍饥不暇宁暇抛三放两狼忙披起七条膝上横按拄杖驱使文殊普贤捡点森罗万象唤作向上提持大似隔靴抓痒下座上堂一句截流万机寝息两不成双单不成只拈拄杖卓一卓铁壁铁壁上堂朕兆未分以前好箇消息朕兆既分以后消息全无一尘入正受诸尘三昧起急水上打毬子上堂相逢不拈出举意便知有打失双眼睛留得一张口孤峯顶上呵佛骂祖窍凿顶门十二街头掣风掣颠符悬肘后长沙虎子湖狗拈起麤辣藜好与噼嵴搂病眼上堂山僧数日来病眼暗昏昏地直得东西不辩南北不分然于不分不辩处却有箇分晓僧问九峯如何是把定干坤眼折筯搅龙门峯云把定在里许乞儿弄饭椀僧云干坤眼何在再犯不容峯云正是干坤眼贵买贱卖僧云还照烛也无有甚矢照烛峯云不借三光势舌头拖地僧云既不借三光势凭何照烛唤作干坤眼狗咬枯骨头峯云若不恁么髑髅前见鬼正是见鬼说话九峯长吹缓打自谓手段X高强争奈者僧久经行户酬唱无亏若是把定干坤眼总未见得今日不是搀行夺市盖为病多谙药性要识把定干坤眼么卓拄杖曙色未分人尽望及乎天晓也寻常示众瑞巖有一机极小弥宇宙不居威音前不落楼至后晨起值天昏夜眠逢日昼殇子寿千春白首才出幼参上堂檐外连宵雨声声尽属伊分明重指注何事更狐疑谢明庆莹中和尚惠竹拂上堂拈起示众云凌云劲节傲雪孤标结根于旷劫之先孕质于三乘之外一刀两段不假思惟信手拈来神号鬼泣非麈尾之能齐岂龟毛之可比击处而雷轰蛰户竖时而劒倚长空马师束手归降百丈望风歛衽有如是之妙用有如是之神通汝诸人还知来处么若也未知问取明庆和尚击禅牀下座青苗上堂依经解义三世佛冤离经一字即同魔说山中连日集众看经用保禾苗但见白底是纸黑底是字既不离经自立亦不依经解义且道是佛说是魔说喝一喝上堂僧问如何是凾盖干坤句师云勐虎口里活雀儿僧云如何是截断众流句师云金刚手中八稜棒僧云如何是随波逐浪句师云李白捉月张骞乘槎师乃云眼见如盲口说如哑三界独尊天上天下收X得来放得去生铁槌被虫蛀有利无利不离行市三更月下唱巴歌无端惊起梵王睡上堂拈拄杖云者箇是德山棒卓拄杖云者箇是临济喝是汝诸人切忌将错就错岂不见玄沙和尚云直似秋潭月影静夜钟声随扣击以无亏触波澜而不散犹是生死岸头事有底闻与么道便解东边思量西边计较别要讨箇出身路殊不知牛栏马廐圆觉伽蓝火聚刀山清凉境界瑞巖到者里巧尽拙出只得趂风倒柁逐浪随波虽然不是知音者徒劳话岁寒上堂今朝七月一屋角秋风动无上解脱门豁达无遮拥东来西来南来北来明窻下如法安排是佛是祖是圣是凡手面上等与一送有主有宾全体全用澈骨风流十八不共三千剎海夜沉沉妙高山色自孤耸解夏小参安居制满一念万年布袋头开百了千当天南地北无非圆觉妙场溪东溪西总是国王水草与么与么锄得片畬种得箩粟不与么不与么日中一飡夜后一寝与么不与么不与么却与么拈出倚天长劒截断露布葛藤直得上无攀仰下绝已躬常光现前壁立万仞正与么时是汝诸人还知者箇消息么若也未知未免向净洁地上抛沙撒土去也世尊初生下时一手指天一手指地周行七步目顾四方乃云天上天下惟吾独尊岂不是者箇消息西天X四七东土二三或行棒或行喝或堂前辊毬或室中安水岂不是者箇消息自余麻三斤干屎橛庭前栢树子后园驴喫草赵州勘婆话百丈野鸭话虽则三头两面万别千差岂不总是者箇消息如斯理论俯徇机宜明眼人前是甚寐语不见道向上一路千圣不传学者劳形如猿捉影蓦拈拄杖卓一卓云百杂碎没窠臼拈得鼻孔失却口儗欲将身北斗藏应须合掌南辰后复说偈云夏罢抽单何处去劝君权息此时心诸方炉鞴如灰冷少室门庭似海深若要悟明超佛祖莫将知解当胷襟惺惺石畔堪行乐共听松风演正音上堂夏有解结法无定相有无之义空里沤华南天台北五台在诸人脚跟底踏着踏不着置而不说前程忽有问何处来切不得道瑞巖来教他疑三十年上堂宗乘一唱三藏绝诠祖令全提干坤失色如王宝劒凛凛神威儗欲冲前横尸露骨一向与么道绝人荒密室商量转无交涉拈拄杖昨夜西风枕簟秋无限蝉声噪高树上堂万里无云青天犹在千波竞起水量无亏动静难该明暗罔措你衲僧家独行独立早是檐夯太重更若他为如蛾赴火师问僧云昨日晴今日雨如何是一体真如僧云和尚问谁师云即今问上座僧云适来却会而今却不会师打两掌云且道是赏伊是罚伊X上堂诸佛法印历历现前从上以来莫不以此印而为佛事诸人语时语现默时默现乃至一切时一切处无不现当其现时且非大非小非青非黄量度他不得描藐他不得毕竟作么生趣向不见古人云声前领旨犹迷顾鉴之端句后精通尚昧识情之表大家究取光显此宗上堂黄檗坐南泉钵位利动人心仰山梦昇兜率天宫说法开眼作夜克宾法战不胜暂时失釆雪窦对宾客谈论韩大伯冷地发笑年衰鬼弄人今日承诸名胜下访聊举四则因缘用相暖热莫怪空疎下座上堂秋风凉秋夜长黄华粲林薮蟋蟀啼坏墻情与无情一笔勾下西来祖意正好商量手提杀活金刚劒直踏毗卢顶上行请侍者上堂赵州与文远鬪劣不鬪胜老大不识羞相席还打令致使明眼人无由辩邪正邪正既不辩转转成毛病瑞巖百不能爱用无星秤称起太虗空锱铢无欠剩以此为瑞为祥以此为坑为穽断衲僧之咽喉续佛祖之慧命上堂古人道诸佛一向净用故名诸佛众生一向染用故名众生大众热则普天普地热寒则普天普地寒彼彼丈夫莫受人瞒上堂僧问云维摩丈室不以日月为明和尚丈室以何为明师云物见主眼卓竖僧云摩竭掩室毗耶杜词相去多少师云一坑埋却僧云德山入门便棒临X济入门便喝毕竟明什么边事师云塞北千人帐江南万斛船师乃云黄金铸就铁崑崙推出人前骇见闻四七二三惊吐舌埋头东走向西奔上堂坐深井者不知太虗之宽广忘偏见者方明至理之圆融与么说话譬如以大地作射垛挽弓所向无不中的众中忽有出来道如斯举唱今古罕闻山僧唤侍者点一椀茶供养他更有出来道如斯举唱未称全提亦唤侍者点一椀茶供养他且道还有为人处也无雪压难摧㵎底松风吹不动天边月上堂大智非明真空绝迹三世诸佛只言自知六代祖师全提不起今日抑不得巳向诸人面前说东道西大似巡官犯夜卓拄杖神龙一举透无边纤鳞犹向泥中跃上堂古人吐露一言半句要控诸人得箇入处瑞巖不以一言半句为事也要控诸人得箇入处古人说而不说瑞巖不说而说且道是一合相非一合相开炉上堂杨岐和尚示众云薄福住杨岐年来气力疎寒风凋败叶犹喜故人归啰啰哩拈起死柴头且向无烟火山僧虽忝末裔要且不与同尘薄福住鞔峯多嗔还少喜此日话开炉火种无些子报诸人休儗议大家收足上蒲团今岁立春在年里祖忌拈香云吾本来兹土传法救迷情一华开五叶结果自然成举香召云大众达磨大师面目现在巍巍堂堂离一切见X上堂当言不避截舌当炉不避火迸便请全身檐荷何必再三劳让巢和风穴知雨两箇石人相耳语百丈搊得鼻头穿野鸭成羣自飞去喝一喝多福秋江和尚至并侍者进退上堂通宗通途挟带挟路一句全提万机顿赴僧问多福如何是多福一丛竹福云一茎两茎斜僧云学人不会福云三茎四茎曲奇怪诸禅德是牛鼻勒芒绳是马口㗸生铁提妙明之心印用格外之生机还他多福始得且者僧与么问还有孤负处么金鸡啼向玉阑干一声直透须弥顶冬节小参始见重阳又逢冬至大法本无变迁寒暑自成来去是以山僧自到此山首尾将及二载运水搬柴迎宾送客与诸人同一眼见同一耳闻同一心思意想同一鼻嗅舌甞山僧移易诸人一丝毫不得诸人移易山僧一丝毫不得所以道是法平等无有高下又有道具足凡夫法凡夫不知具足圣人法圣人不会圣人若会即同凡夫凡夫若知即同圣人与么说话大似掩耳偷铃今夜打动法鼓集众小参不说同法不说异法不说不同不异法若是皮下有血底向者里翻身一掷抹过太虗便见觉城东际始见文殊楼阁门开方参慈氏总是鬼家活计日下孤灯喝一喝好事不须频话会留将和气煖丹田复举沩山因仰山向火次沩山问云天寒人寒仰云大家在者里沩山云何不直说仰云适来也不曲和X尚如何沩山云直须随流师拈云珠明川媚玉闰山辉沩山父子之谓也是则固是当时若知有转身一路子孙也未到断绝还会么人天浑莫测珍重赤须胡其或未然更听一颂一对琵琶月下弹清风习习指端生只知写尽心中事谁管傍人冷地看上堂从门入者不是家珍自已流出还同瓦砾天下无二道圣人无二心长连牀上滴水滴冻十二街头滴水滴冻上堂举五祖和尚云世有一物不属凡不属圣不属邪不属正万事临时自然号令师拈云大小五祖白云正传将谓有回天关转地轴底谋略如斯吐露何异宋人以死鼠为璞瑞巖则不然世有一物在凡属凡在圣属圣在邪属邪在正属正万事纷纭何须号令拈拄杖卓一卓下座示众稳坐家堂主人翁因甚不识掀翻大海掴碎须弥平地上因甚擡脚不起眼光烁破四天下自家眉毛落尽因甚不见拈拄杖三句内一句外不涉两头有人道得拄杖子两手分付上堂拈拄杖云三世诸佛是门外汉六代祖师是门外汉所以道有一句子到你哑却我口无一句子到你瞎却你眼卓拄杖南人不相耳北人不相鼻上堂大地载不起虗空包不过谁敢为安名打教你头破乃云官不容针私通车马腊八上堂光透日月明暗不收智出圣凡贤愚不立X雪山深处夜覩明星豁尔大悟萤火之光也敢问未悟以前向什么处蹲坐既悟巳后又向什么处出头通方作者试出道看良久云休休看看白却少年头填沟塞壑无人会云自高飞水自流除夜小参拈拄杖云先佛性命后佛纪纲总在者里是汝诸人从年头至年尾触目遇缘随处明了何曾昧却开山彦和尚云主人翁惺惺着好不丈夫更有德山临济棒喝交驰虽则雷奔电激争奈蛰户未开画拄杖乙巳岁君所司时令所属善恶一画画断直得木人发笑石女讴歌微尘数佛一时现前无边剎土不离掌握各请归寮稳卧明朝起来庆贺新年见僧贺僧见俗贺俗见狸奴白牯贺狸奴白牯还知有不受贺者么卓拄杖三级浪高鱼化龙痴人犹戽夜塘水复说偈云一年三百六十日日日尘劳事不同今夜劝君都放下管教明取少林宗元旦上堂新年头有一句子举似诸人者一句子即是父母未生巳前底句子不得向举起处承当不得向意根下卜度但见皇风成一片不知何处是封疆谢两序就退院上堂我此一宗难为荷负自非有驱耕敓食手段放行把住机关至于一进一退之间未免贻笑作者瑞巖今者两序进退各得其宜其进也如耀世明灯烛破历劫昏衢之暗其退也如潜渊老蚌孕成不夜照乘之珠毗岚勐风吹之不灭五浊秽泥汩之不昏大众荷负既巳得人山怀正堪放下且X放下底事作么生拈拄杖楖𣗖横檐不顾人直入千峯万峯去恕中和尚语录卷第二恕中无愠禅师语录X卍XXX恕中和尚语录卷第三仗钖禅寺前住持嗣法比丘宗亘等编举古举德山示众云今夜不答话问话者三十棒时有僧出礼拜山便打僧云某甲话也未问山云你是甚处人僧云新罗人山云未跨船舷好与三十棒法眼云大小德山话作两橛圆明云大小德山龙头蛇尾雪窦云二老宿虽善裁长补短舍重从轻要见德山亦未可何故德山大似握阃外威权有当断不断不招其乱底劒诸人要识新罗僧么只是撞着露柱底瞎汉浮山云德山门下草偃风行其奈法眼圆明犹不放过雪窦虽则纵夺可观抑扬有准要见二老宿亦未可拈拄杖画一画到江吴地尽隔岸越山多师云德山以强凌弱者僧有理难伸法眼圆明固是见义勇为争奈死而不弔浮山云雪窦虽则纵夺可观抑扬有准要见二老宿亦未可图他一粒米失却半年粮X举雪峯一日普请自负一束藤路逢一僧峯便抛下僧方拟取峯便踏倒归举似长生乃云我今日踏者僧快生云和尚替者僧入涅槃堂始得峯便休去雪窦云长生大似东家人死西家人助哀也好与一踏浮山云者僧喫雪峯一踏小出大遇长生喫雪窦一踏祸出私门捡点将来总是涅槃堂里汉师云者僧喫雪峯一踏白日见鬼长生喫雪窦一踏平地成仙大小浮山蹉过不少举百丈再参马祖侍立次祖以目视禅牀角头拂子丈云即此用离此用祖云你他后开两片皮将何为人丈取拂子竖起祖云即此用离此用丈挂拂子于旧处祖震威一喝百丈直得三日耳聋雪窦云奇怪诸禅德如今列其派者甚多究其源者极少总道百丈于喝下悟去还端的也无然刁刁相似鱼鲁参差若是明眼人谩他一点不得只如马祖道你向后开两片皮将何为人百丈竖起拂子为复如虫御木为复啐啄同时诸人要会三日耳聋么大冶精金应无变色浮山云龙骧电卷虎啸风生师资会遇不妨奇特雪窦云只如马祖道你向后开两片皮将何为人百丈竖起拂子为复如虫御木为复啐啄同时胡饼觅什么汁大冶精金应无变色走作多少人还会么劒斩甑人头波斯腰不屈师云无辩龙蛇眼目难以荷负正宗无超佛祖机谋难以定论今古马祖一喝何止百丈三日耳聋直得尽浮幢王剎海若圣若凡X被他轰破耳门听事不真唤钟作瓮与么举扬诸人还知落处么良久云收雨霁长空阔一对鸳鸯𦘕不成举崇寿指凳子云识得凳子周匝有余云门云识得凳子天地悬殊雪窦云泽广藏山理能伏豹浮山云馊饭坭茶炉师云松直棘曲鹄白乌玄举永嘉大师到六祖绕禅牀三匝振钖一下卓然而立祖云夫沙门具三千威仪八万细行大德从何方而来生大我慢雪窦举至此代永嘉便喝乃云当时若下得者一喝免见龙头蛇尾又再举绕禅牀三匝振钖一下卓然而立代祖师云未到曹溪与你三十棒了也浮山云先行不到末后太过师云永嘉承虗接响祖师将错就错雪窦龟背刮毛浮山马头安角绕禅牀三匝兮眼似铜铃勉留一宿兮头如木杓松风江月少人知南海波斯生白泽举雪峯因僧问古㵎寒泉时如何峯云瞪目不见底僧云饮者如何峯云不从口入僧举到赵州州云不可从鼻孔里入僧却问赵州古㵎寒泉时如何州云苦僧云饮者如何州云死雪峯闻云赵州古佛遂遥作礼从此不答话雪窦云众中总道雪峯不出者僧问头所以赵州不肯如斯话会深屈古人雪窦即不然斩钉截铁本分宗师就下平高难为作者浮山云赵州不因者僧争得与雪峯相见雪峯不得赵州争能圆得此话大小雪窦剌脑入胶盆师云杲日昇天X宿云解驳阳春回律枯枿萌芽直得长空皎皎万彚熙熙若是覆盆之下朽腐之余又争怪得者僧当面蹉过累他雪峯赵州辊入草窠里雪窦浮山可谓入理深谈互相擎展要且只能委曲不能直截今日有问古㵎寒泉时如何蚁子擎天柱饮者如何藕丝挂须弥且道与古人是同是别举洞山到云门门问近离甚处山云查渡门云夏在甚处云湖南报慈门云几时离彼云八月二十五门云放汝三顿棒山至来日上问讯云昨日蒙和尚放三顿棒不知过在甚处门云饭袋子江西湖南便与么商量洞山于此大悟雪窦云云门气宇如王拶着便冰消瓦解当时若据令而行子孙也未到断绝浮山云把定干坤佛祖无进入之路放开江海鱼龙得游泳之方云门老人不妨奇特雪窦云云门气宇如王拶着便冰消瓦解识甚好恶当时若据令而行瞎却天下人眼师云云门放洞山三顿棒汝诸人作么生会诸人会处便道洞山惯曾作客少遇知音云门食店虽开不许人喫所以雪窦抑云门而出洞山浮山小雪窦而扶云门与么见解天地悬殊诸人要会么年年八月二十五查渡依然冷浸秋举云门示众云老胡生下一手指天一手指地周行七步目顾四方乃云天上天下惟吾独尊师云不说那知我当时若见一棒打杀与狗子喫贵图天下太平师云好一棒争奈打不着雪窦云便与掀倒禅牀X师云劳而无功浮山云云门赤心片片盖代功高雪窦见义勇为机如掣电二俱足可观光其奈顶门无眼师云有文有武有卷有舒又云饭里着得屎么举忠国师三唤侍者雪窦云点即不到侍者三应雪窦云到即不点国师云将谓吾孤负汝却是汝孤负吾雪窦云谩雪窦不得云门云作么生是国师孤负侍者处会得也是无端雪窦云元来不会云门云作么生是侍者孤负国师处粉骨碎身未报得雪窦云无端无端浮山云国师好肉剜疮云门灸瘢上着艾雪窦大似随邪逐恶殊不知鼻孔总在侍者手里师云丛林中商量国师三唤呕出心肝侍者三应全身檐荷是则固是只如国师道将谓吾孤负汝却是汝孤负吾又作么生评论若曰两无孤负昧却云门大师若曰两有孤负屈了雪窦老汉总不与么浮山又道鼻孔总在侍者手里灵巖向者里露箇消息也要诸方捡点易分梅里粉难辩墨中煤举马祖令僧知藏驰书上径山山接得开见一圆相于中下一点却封回国师闻云钦师犹被马师惑雪窦云径山被惑且置若将呈似国师作箇什么伎俩免被惑去有老宿云当时坐却便休亦有道但与画破若与么只是不识羞敢谓天下老师各具金刚眼睛广作神通变化还免得么雪窦见处也要诸人共知只者马师当时𦘕出早自惑了也浮山云钦师被马师惑且置国师惑却多少人雪窦云只者马师当X时画出早自惑了也穿却天下人鼻孔师云马师自惑国师惑人置而弗论当时径山下者一点非惟点破马师髑髅抑且为千古龟鑑颂古未离兜率巳降王宫朱弦弹夜月翠袖舞春风只者消摇处何人得与同世尊降生奇哉千岁乌龟殻灵圣昭于未灼前一自当阳钻破后都卢不直半分钱拈华灵山拈起一枝华出草菸菟露爪牙金色头陀遭一口至今天下乱如麻外道问佛不问无言与有言张颠颠后更谁颠扫成笔底龙蛇阵流落人间万古传达磨面壁面壁胡僧瞌睡多西来伎俩尽消磨当时不得神光力一箇浑身没奈何二祖立雪俗子投诚慕圣师炎炎火宅厌驱驰夜深独立庭前雪彻骨寒来只自知女子出定弹指声中出定时毗岚撼动五须弥可怜费尽神通力羞杀堂堂七佛师X三十年不少盐酱知子无如父最亲何须苦苦问元因平生不作暗中事直把心肝吐向人百丈再参师子教儿迷子诀漏泄天机惟一喝堪笑堪悲马大师千古万古成途辙国师三唤国师三唤星飞火乱侍者三应相席打令吾负汝兮汝负吾王乔跨鹤来僊都俯视人间同坎井漂流汩没胡为乎咄有句无句只箇布单犹卖却三千里外罄身来前途且得无檐带又向明昭走一回明昭问僧虎生七子第七菸菟独无尾目光闪闪腥风起吓杀明昭独眼龙不卧澄潭卧死水南泉示众不是心不是佛叔孙礼乐萧何律汉室龙兴佐太平龙骧虎骤成干没君不见功德天黑暗女有智主人俱不取心不是佛智不是道枕石卧烟萝山中乐事多夜闻祭鬼鼓朝听上滩歌黄檗示众云汝等诸人尽是噇酒糟汉匡徒领众徧诸方禅有师无未厮当赚杀五湖云水X客茫茫走得脚生疮临济见僧便喝只将一喝定纲宗闻者如同耳过风自是要贪途路乐不须惆怅怨飘蓬十二面观音观音十二面面面总无偏不是闲神鬼休来化纸钱临济问僧什么处来虽行畜生行不得畜生报临济小厮儿三步作一跳无位真人面门出入露全身苦口叮宁说向人到此不须生异见从来贼是自家亲赵州访临济宾中主也主中宾掣电机轮眼里尘射虎不真徒没羽至今愁杀李将军平常心是道平常心是道到老无烦恼夏热便乘凉冬寒便着袄使得十二时辰昼夜从来十二时使来使去何时了引得无知瞎屡生随例茫茫入荒草赵州访茱萸大法渊源浩莫穷拟探深浅枉施功一条拄杖且靠壁雷电何时解化龙赵州一日从殿上过自屎如何不知臭人前犹自挑来嗅大都年老变成X魔千佛出世知难救不许夜行投明须到一拳还一拳一踢还一踢伯牙与子期不是闲相识赵州勘婆婆婆偏要逞风流越格风流遇赵州各向人前夸意气岂知白尽少年头赵州问南泉知有底人何处去知有底人何处去檀越家中作水牛横眠倒卧阑圈稳万里青天月一钩赵州一日在方丈沙弥伶俐侍者𣸩淈鑑裁分明不差毫忽东司上不可与汝说佛法唤一声兮应一声半满偏圆一齐说鹭池鹫岭给孤园不出而今箇时节赵州一日共文远行可惜面前一片地被他一火都狼借年年野草碧连天指向时人人不识文远礼佛礼佛寻常事如何便打他向来为父子今日是冤家狗子还有佛性也无蛊毒家中水轩知要杀人宁教饥渴死切忌莫霑唇金佛不度炉金佛木佛泥佛真佛精精灵灵淈淈𣸩𣸩眼中瞳子面前人作者相逢莫轻忽X青州布衫单单提起七斤衫要与师僧作指南本是自家成现物随时脱着有何难镇州萝卜镇州萝卜光生政好将来煑羮喫得肚里饱了不妨东行西行僧辞赵州者僧要往南方特问赵州卜日只消一道真言到处变凶为吉赵州问僧甚处来雪峯打动毡拍版赵州吹起无孔笛夜深把手御街行等闲合出钧天曲胡钉铰一缝钉不彻犹说更打破利动小人心黠过地上卧疎山造塔休论山钤与他钤自然衰旺弗相干玲珑八面烟霞表何用罗山再合尖罗山送同行举目千山与万山别时容易会时难离亭无限相思意更把琵琶子细弹德山托钵德山不会末后句赖有巖头为发明果得三年迁化去却将平地掘成坑云门示众云世界恁么阔X石女腰边裁兔角铁牛背上刮龟毛虽然只是寻常事千古输他手段高德山入门便棒棒下传心印森罗尽罢参高茅村座主曾是见龙潭百丈野狐春到园林感物情窓前一鸟百般声口头只为无常度千古难磨反舌名鱼跳网头动尾动活鱍鱍宏纲大网难遮遏腾身一跃过天门东海龙王惊吐舌甘贽设粥等心来设粥何处有誵讹行者出门去南泉打破锅竹篦话竹篦举起日照天临拟分背触大海摸针主人翁频唤主人翁修行怕落空俱胝惟竖指石巩只张弓兴化打同参正令当行佛来也打口似血盆分疎不下兴化打克宾养儿最怕顺毛捋兴化家风与世乖棒了罚钱趂出院要他赤手立生涯闻东廊也喝秘魔擎叉捉老鼠慈明揭榜鬼𦘕符何似风流兴化老紫罗帐里撒真珠X单刀直入大坐当轩验作家单刀直入尚誵讹喝声迸落千巖月争奈全身堕草窠出则为人一对无孔铁鎚就中一箇最重有人拣辩得出也是鬼争漆桶隐峯净瓶提起净瓶当面泻是他惯会讨便宜衬衣单着曾惊众三圣堂中下一槌石头云恁么也得沧海渺弥焉用濬泰山高耸不须培一条古路如弦直拍手浩歌归去来三圣问雪峯蓦札相逢笑脸开大家擕手上高台及乎话到誵讹处恚语瞋拳噼面来夹山境碧巖青嶂峭绝幽深华开叶落自古自今夹山随风倒柁法眼噼腹剜心唵部临唵齿临檐版汉未甞饮水便知源鼻孔分明失半边贴肉汗衫都脱了唤来重与痛加鞭一气转一大藏教睦州有口元无舌妙义重重一句该为报五湖禅客道等闲休作鸭闻雷X两堂首座下喝两堂齐下喝各自纵威权谁道成功处领归临济边普化摇铃閙市红尘阐大机不同闲鼓口唇皮铎声撼动三千界蚌蛤螺蛳睡正痴明招天寒上堂风头暖室虽然别立命安身总一般哮吼自无师子子明招岂是故相谩保寿开堂正令全提日月昏东西南北竞趋奔百丈游山见野鸭道吾答话得要裈古德不赴堂庄上油糍滋味别果然喫得饱非常可怜侍者无惭愧问讯低头请赴堂中心树子斫倒中心树子㧗破祖父契书英雄气夺项羽贫无卓地之锥新妇骑驴阿家牵坐得驴儿稳今朝喜入门檀郎相见了心事正堪论乌臼问玄绍二上座勐虎口中夺食骊龙颔下探珠不有天然作略定应断送头皮干屎橛云门干屎橛炙地又熏天大家齐打叠送上渡头船X须弥山须弥突兀倚青空推出蟭螟眼捷中若也一朝亲到顶方知不与众山同锯解秤椎拈出秤椎将锯解灯笼露柱閙啾啾其中未解忘情者奇特商量卒未休四方八面来时如何藏身古庙正忧煎鬼面神头尽现前待得翣时风雨过依然杲日耀中天望州亭与汝相见了也宗师与汝长相见因甚头皮更样顽恶水舀来三度泼犹如对面隔千山夹山示众目前无法和盘托出尚迟疑被盖囊藏岂得知毕竟烂泥中有剌不知踏着是何时无业国师一条红线两头牵争得丛林此话圆索性为渠都摘断虗空背上打秋千灵云见桃华灵云见桃华欹橇列挈丫一年开一度烂熳似红霞玄沙云谛当甚谛当敢保兄未彻背后空揑诀打破鬼门关喫水须防咽言无展事把断咽喉穿过鼻孔东土西天头轻尾重X举道者访瑯邪一箇执仁二幻仁二幻到天一箇放顽顽到底各与三十麤辣梨还我相看主宾礼语默涉离微巧妇做成无面饼呆郎买得有钱村令行吴越功难共铁劵休将累子孙赵州访道吾斑斑驳驳豹皮裈着出人前骇见闻不是赵州曾识惯一场惊恐岂堪论临济迁化白拈手段元无比对面谩人不可论刚把十方常住物临行分付与儿孙僧问虔峯烟笻雨笠野盘僧到处无非昧已灵堪叹高年二尊宿却将漆桶对渠呈闻声悟道盖色骑声莫外求东头打着动西头华红柳绿须臾事犬吠驴鸣卒未休陆亘大夫问南泉南泉指出一枝华毒似南山鼈鼻蛇天下更无人解弄最堪夸又不堪夸云门拈拄杖举教中云春色无高下华枝自短长太行虽路险依旧有人行玄沙三种病X玄沙不出飞鸢岭搅吵丛林事万端只此未为真杰斗灵云犹且被他瞒玄沙见新到未曾轻吐露先与噼胷拳语下分缁素还应落盖缠赤肉团上日炙风吹赤肉团神通变现百千般一时抛向人前去打鼓从教普请看百丈侍马祖游山归哭李陵苏武河梁别留者悲兮行者悦古今休论是和非汉地胡天共明月杨歧问僧栗棘蓬作么生吞烈焰红炉亘天极曦和退驭姮娥泣铁壁银山万仞高到此也须镕作汁三脚驴杨歧倒跨三脚驴湖南长老相追随过都历块如电驰驽骀竭蹶徒嗟吁庐陵米价青原旨的易见难识软似绵团硬如特石大士门槌宝公刀尺更问如何棒教谁喫后园驴喫草一饱一切饱不比饿韩卢空把枯骨咬小鱼吞大鱼水上卓红旗欲言言不及林下好思惟五逆闻雷铁牛昨夜抝折角撞破虗空鸣剥剥今朝特地辩踪由却是东村李八伯X口是祸门一句当机绝较量五湖四海沸如汤蜗牛角上干坤阔石火光中日月长龙门十二时辰歌时时日日日日时时绵绵密密怪怪奇奇钟楼上念赞截断两头打中间底惹起是非海水难洗师子尊者流水不复返落华难上枝夜阑孤烛下心绪乱如丝芭蕉示众咄哉乱走阿师何曾放得拄杖捉来抝作两撅十智同真十二街头安客厕不许人来胡乱疴任你一锹能掘井擡眸鹞子过新罗一口吸尽西江水拾得一颗骊珠自谓人间无价撞着东海龙王视之如同土苴云门鑑咦云门一鑑万苦千愁诸天罢乐帝释摇头咦恼乱春风卒未休大通智胜佛刻舟求劒空费力守株待兔那由得鹪鹩只么恋蒿枝大鹏自展抟风翼X其施汝者不名福田白鼻崑崙舞柘枝春风庭院落花时千村万落人争看那箇元无眼上眉居一切时不起妄念开单展钵拈匙放箸一一现成讨甚碑记见见之时见非是见石女擕篮空手摆黄茅山上寻螃蟹㵎垉峯回路转深更无一箇相逢者清净行者不入涅槃日不待火而热月不待风而凉随处青山绿水坐我洞庭潇湘五法三自性二种无我十箇元来是五双释迦老子面皮黄琉璃殿上行人少犬吠驴鸣满大唐救产难檀家产难祈分免一语相投顷刻间是我好儿槌不杀信他人马要骑难至正戊申余以避兵依龙山永乐南谷褒公公之孙鼓山𧨝师谓昔大慧竹山以避兵乱居云门庵作颂古一百一十则今师之来其迹适相似况宗门寥落师亦当续其遗响余不揣勉赘芜语如其数以答𧨝师之意云无愠识赵州访上下庵主白发渔翁坐钓舟芦华两岸一般秋锦鳞不食江风X冷收拾丝纶归去休达磨见武帝玉殿珠楼尽豁开区区独进万年杯虽然不得君王宠犹带天香满袖回庭前栢树子八十高年始行脚头发茎茎到根白佯聋诈哑讨便宜人问西来答庭栢德山见龙潭头角峥嵘卧碧潭四山惟见起青岚有时触着风雷动大浸须弥露一簪黄檗上堂大众才集以拄杖一时赶散复召云大众大众回首檗云月似弯弓少雨多风万仞雄关绝四邻不通来往峭嶙峋可怜南北贪程者风雨凄凄愁杀人慈明揭榜一道天书出禁城千门万户尽疑惊才闻使者宣传后稽首山唿贺太平小佛事聪西堂起龛某是黜聪明泯知见不惧生死底汉飏下住山鈯斧正好东行西行径山南楚和尚茶庞公举橐仰山撼树二大老各展鎗旗杀活自在到我堂头和尚面前总用不着何故万仞龙门鸟飞不度暂到见上座起龛欲得大用现前须是顿忘诸见诸X见若尽生死即空家舍途中更非别物顶门放出辽天鹘耐监寺火逼慈明晚参是死伎竖起火云火炎崑冈玉石俱焚耐烹炼者惟真金尔受都寺火受得恶辣拳踢便解超生越死漏灯盏动地放光金刚圈分文不直烈焰堆中理钓车钓得鲤鱼长一尺印藏主起龛毗卢正印文釆灿如不善用者动成窒碍平地上死人无数透过荆棘林是好手福维那火福城东际不异于今汝因甚向桶篐爆处方始死却伎俩灭却现行举火云点火照看面皮厚多少运监寺鎻龛灵机密运智鑑发辉直得三脚驴𨁝跳踏破虗空只者鎻子有甚用处昇都寺起龛拗折圣箭子好箇昇平世界生老病死甚处得来放便倒扶便起星流电激三千里常都寺起龛爱惜常住如护眼睛底一念尽情放下了也涅槃台上不用迟留胜热门头更须进步生都寺火杨歧对白云发笑大似逼生蛇化龙总是死门俱非活路掷下火云我唤作火汝不得唤作火奇上座火生佛未具以前有一段奇特大事成住坏空该摄他不得心思意想捉模他不得直下会去方知道无量劫来舍身受身如火烧冰汉监寺起龛今朝一队死汉送箇活汉透过金刚圈X吞却栗棘蓬十方世界杳无消息虽然也是丧车后掉药囊有提点火拈却漏灯盏放出本有灵光照破历劫生死昏衢之夜月不待风而凉日不待火而热道净人起龛至道渊旷弘之在人黄梅夜半传衣大似弄假像真真不立妄本空死蛇惊出草撞倒须弥峯满书记起骨茶满肚文章通身檐版及乎挨拶将来直是皮穿骨露南匾头自非慈明痛下毒手未免向泐潭死水里浸杀人在𦘕楼沽酒处相要来喫赵州茶成上座起龛现成公桉不用踌躇孚上座在杨州闻𦘕角当下悟去高亭隔江见德山便乃横趋路逢死蛇莫打杀无底篮子盛将归明都管入塔明知是者箇开口道不得明知不是者箇开口却道得坐断两重关天然露风骨百发百中圣箭离弦七穿八穴湘南潭北为君几下苍龙窟义都寺火汝虽出尘不明胜义是情执未断汝虽年耄不达性空是大事未了即今四大巳离未断断取未了了取杨歧檐子抝作柴烧烈焰堆中横飞雪雹恕中和尚语录卷第三X恕中无愠禅师语录X卍XXX恕中和尚语录卷第四翠山禅寺住持嗣法小师比丘居顶等编赞观世音菩萨赞镇江府普照禅寺住持灋姪文暐购菩萨𦘕像一轴慈相甚宏伟无愠谨为焚香拜赞曰稽首悯世大慈父从闻思修证寂灭于寂灭中无所住故能三十二应身众生感果既不同不与同类知难化而我菩萨审其宜随缘泛应作佛事根尘二性识为主于识所现无有边六凡四圣由兹出是故得名如来藏识性旋复露本真圆通之门启关钥随方来者皆得入如子就父无所疑娑婆众生迷本闻循声流转堕邪见有若山鸡惜毛羽临流玩影死不悔菩萨为兴精进力巧诱同至真如地究竟了然如梦幻闻与闻性俱圆融我愿世间诸有情尅志均修获常住圆通境界万类同归辟厥要道非圣而谁惟我大士兴慈运悲入诸有海为仗为依我今皈命念念弗渝大士之念念亦念余彼念此念匪即匪离如大圆镜如如意珠神光湛湛应用不亏愿诸含识黜婬怒痴等观生灭证此真如行深般若色空无二如幻金刚灰灭身意寻声救苦不坠大悲会俗冥真不缘圣智以耳根一门之圆证契十方诸佛之极果岂心言可得而思议哉X苍壁倚天示险崖句明月在水现真实身圆融心境逈脱根尘眼见何如耳听亲以口说法口有时歇以身说法身有时灭惟我大士宴坐水月剎剎尘尘不说而说左手搘颐右手桉膝所说既忘湛然空寂譬如时雨滋长万物雨既无功物亦无得以鱼示人人不为意以珠示人人以为异欲控人心珠缨窣地无法可得是真授记应化无方何曾有作寂然不动未始无为示不思议解脱之境界摄五浊清泰之真归圣阶不退智焰长辉拶倒险崖施众吼虾蟇吞却玉蟾蠩声是佛声色是佛色消尘旋明随处证入稽首大士为物作则普愿有情得无畏力迅瀑惊雷长松倚盖维喧维寂金刚三昧反闻闻尽绝离微六用门头自息机童子不来春寂寞宝瓶杨柳正依依端坐法空座分身徧剎尘无边声色里独露本来人一毛头上普门境百草头边自在身脱颔骊珠那有颣当台明镜本无尘鱼篮观音赞篮里锦鳞鲜活可羡不遇当行谁着眼看赤手提来走市廛头上金乌急如箭篮里分明是活鱼声声报向大家知好场买卖无人识放下身心是几时X好箇锦鳞谁肯买手头欼欠占敪更沉吟众生不道无灵种争奈茫茫业海深行道观音赞前无迎者后无随手搯圆珠步较迟回首尘劳深似海众生度尽是何时妙湛上人书普门品观音像赞三十二应身处处无住着拈起一毛端普门何廓落妙湛总持不动尊解尽众生烦恼缚翠巖琳上人书法华塔赞惟此宝塔常现世间不选不变屹如崇山纤尘不立湛然清净大小合宜高低普应徧周沙界放大光明破痴暗狱开正法城众生肉眼见如不见爰有智人曲开方便再辟静室翠巖之阳寥寥虗敞止止吉祥外缘既绝内照惟寂宣持法华以为常则慨兹宝塔佛佛同居示真实相匪我而谁凭纸运笔手书心诵结字搆形妙于机综相轮层级栏楯建瓴行布圆融宛如生成多宝释迦时时对面旷劫至今不分一线日月有尽此塔长存誓将呵护天龙骏奔作大饶益至功不共我述赞词画波求缝文殊大士赞草衣勃窣绀发鬖髿共维摩谈不二门落节不少对释迦择圆通法拔本何多手中经卷撇得下不妨随处萨婆诃朝阳对月二赞X者领破布衫零落吁巳久今日补不完何年更下手看底是谁经忙忙且披阅不了第一义孤负天边月布袋赞抛却兜率陁天辊入小儿羣队只管牢把拄杖不知打失布袋稽首弥勒世尊何曾得大自在回头转脑可怜生他家自有通人爱哑女赞者一片田地焉用频频扫若不哑却口如何向人道普化和尚赞寻常针札不入处铁壁银山未是坚十二街头摇木铎和盘托出在人前达磨祖师赞东土先锋西天殿后语触梁王事同掣肘茎芦泛泛非谓潜身四顾寥寥且须袖手一华五叶吹劫外之春风直指单传翻空中之石臼神光断臂觅安心可怜鬬合扬家丑智觉禅师赞奉化福慧庵主僧仁宁持所奉智觉像以相示余获瞻礼不觉涕泪俱下恨不得与师同时而求侍巾拂听其提持大纲阐扬奥旨尽我微细法执谨再拜稽首为之赞曰心无生灭惟证乃知高揭宗镜光现影随百尺竿头放身自在大用炽然逈绝对待方便百八日日安行悯彼后学勤获怠耕研其说法如禹治水猗甘露灭X词无虗美虎丘隆禅师赞菸菟肉醉未醒爪牙巳露全锋杀人活人似空噇空圆悟室中输机落节虎丘山顶骂雨呵风百炼黄金失色一枝桃蕚争红辊铁鼓掷金钟接得杨歧正脉通应庵和尚赞咄哉老古锥平生爱打閧耕种蒺䔧园徧布三毒种要续杨歧正宗大似开眼作梦当时若不得一领破衲衣我也知你饿杀冻杀有分横川和尚赞老翁平生口吃吃出语撞倒须弥山西天此土少知已鄮岭山寮独掩关寂照先师赞咄哉没量大人说着令人胆丧平生要使拍盲佛祖也难近傍谓其智眼欠明视明月之珠夜光之璧不直半钱谓其手段欠高有时拈起须弥卢称作十二两坐断凌霄二十年奔走四海之龙象是故独能崫起临济之正宗炽妙喜之末焰穷天地亘万古与虗空同寿量者也雪窻和尚赞真本川僧头颅自别一味温和十分列挈拈却栗棘蓬拔却钉根橛六月降清霜红罏飞白雪致使天育山两处存途辙途辙空成大同风从虎兮云从龙X古鼎和尚赞者汉本无面目未曾貌着先真只要时人知有不欲露出全身妙明心印鑑地辉天谁管迷头认影黑漆竹篦掀翻海岳直是尽法无民得人憎得人怕只宜妙喜作其先祖寂照是其即罢自余谈玄说妙卖弄家风底阿师又焉得与之齐驱而并驾者也善世禅师赞宴坐匡牀心无所系冥应万机利人善世得达磨之正宗续迦文之远裔泯去来今弘戒定慧真西天之佛子东土之觉帝也南堂和尚赞智如涌泉机如掣电傲睨德山临济放过日面月面敲破沙盆声彻九天唱脱空歌调须千变坐断全吴正令行出匣龙泉光𦦨𦦨荣枯木像赞春风扇野华糢煳寻芳摘叶填道途皮肤脱尽真实在我爱老树聊跏趺自赞顶𩕳一着该天括地本无形段丹青焉寄三关鉅辟笑黄龙用老婆心一喝雷奔陋临济鼓粥饭气过桥必须断桥金注何如瓦注眉毛旧话喜重圆翠巖增耸千寻翠又染无着请不读东鲁书不会西来意破沙盆一椎击碎从教塞X壑填沟干屎橛信手拈来直得熏天炙地如斯为人有甚巴鼻若非无着道友世上有谁识你噫假使打杀狗亦不噇更说甚么修行期证阿惟越致又仗钖原极长老请灵山会上一笑传心少室峯前三拜得随是皆狭路相逢撞着冤家债主死蛇活弄你不如我勐虎生擒我不如你六环金钖贴天飞翳尽时人眼珠子铭小师惟寂宗寄慧浩等编圆中铭体性虗圆孰穷终始本无形段岂存规矩如月当空不偏不倚上下四围洞无边鄙近之弥遐远之弥迩于中觅中对面千里勗哉圆中请事斯语简首座静元字铭静为动体动为静用动静双收举无不中欲知其静当究其元欲知其动当究其根究之无究逈然独存云之飘空水之赴壑彼有何心为湍为鹤一真法界无不含融动兮静兮教虎禅龙共笑轩铭大哉此轩廓彻无碍燕坐其中得大自在青山在几绿水当门共我笑谈不间朝昏万象点头千圣侧耳问笑者谁劒去久矣杨歧启齿迦叶破颜自倒自起争透重关裂破单传掀翻直指无尽法藏即此轩是用贞铭X贞而恒用用而恒贞无内无外有准有程贞者谓何安然大定用者谓何一体万应用而非用贞亦非贞湛湛寂寂昭昭灵灵咨尔丈夫廓清幻妄牛栏马廐大光明藏琦首座无依字铭真照妙圆非背非向逈然孤立宁假凭仗如云出岫如鸟翔空逍遥自在奚觅厥踪讵有智人靠此一着大地平沉须弥倒卓亮西堂西隐字铭心法无形该摄一切隐而不彰露逈逈地四围上下平等弗亏心徧其中奚局方隅昔有亮公得道之妙隐迹西山名由是召谓其隐也而名未甞朽也谓其非隐邪而迹灭然无有也谁兹开士亮其名而西隐其字者诚欲与之齐驱岂徒属其后也心乎心乎不可授受讲得分明转添窠臼渔家傲二首余读东山空禅师呈梦石渔家傲因次其韵以悼径山妙明和尚虽辞意不相埒然春禽秋虫各得其时而鸣尔宗派传来诚浩渺龙渊万古增清悄古鑑无痕明皎皎深而杳光吞万象干坤小凤去啾啾喧众鸟空庭露冷梧桐晓大道司南今巳少谁师表索涂擿埴何当了四辩滔滔还渺渺未穷源委忧心悄底事痴云欺日X皎徒辽杳高明不为阴霾小独守空池怜感鸟鸟鱼游脚下何曾晓生死纯真无欠少超尘表衣盂赖有人传了偈颂参学比丘清岁等编示秀禅人南能北秀同一师朝参暮请同一时胡为分宗作南北匹似骨肉成乖离只缘见性有差别究竟也知无二说明镜非台火里沤菩提有树空中橛丈夫岂肯师于心便从陆地甘平沉直是循流了源委三乘教外求知音空室老矣无机智喫饭有时忘却箸因子凌晨觅赠言掇笔不觉书长句赠杲上人次南堂和尚韵禅非禅道非道夜半西方日出卯掇转虗空背面看四七二三徒扰扰卖帽相头和麸粜面甜唇美舌在处何多激扬大事举唱宗乘不道全无其奈还少君不见东山为人曾落草海月山云俱笑倒一曲高歌下水船希声激烈谁堪绍报君知休别讨祖师玄旨破草鞋宁可赤脚不着好赠性传唯侍者性本无性传本无传才涉拟议十万八千譬如水之行地火之传薪薪有尽而火常煜煜地有极而水还津津父不得与子君不得与臣包罗万有亘今古全肩荷负须当人君不见灵山对众拈华时八纮云净X悬朝曦又不见少林末后分皮髓禹门龙化雷烧尾谓性曾可传如蚕作茧空自缠谓性不可传正同掘地寻青天道人心勐利得处亡正偏纵横与逆顺底用重加鞭纸衣裂下赤骨律寥寥逈迈威音前病中赠医僧悦可庭我怀佛祖病不独病厥躬三界病有尽我病无终穷可庭解医病聊与言病功虗空病之体病体离虗空呻吟侬笑病欢乐病笑侬推病病不去觅病病无踪年来识病处不将病挂胷千病及万病只与一病同有身则有病无身病何从赠项君礼佛祖无上大道非黠慧而可知要须从头打叠直教绝毫绝𨤲岂不见昌黎伯大颠室内曾挨拶得入还从侍者边先以定动后智拔又不见黄太史曾近晦堂穷自已西风一阵桂华香方信吾无隐乎尔二老儒宗百世师揣出少林骨中髓达者殊途共一家不达定应分彼此项君项君好善为衲僧门下无玄微娘生鼻孔忽摸着藕丝窍里藏须弥送乂侍者游台鴈天台之山高且高龙湫之水深更深深兮不可以智测高兮不可以肘寻龙盂虎钖探奇赏胜憧憧往来乎其中者不可以数计抱烟霞之沉痼守空寂之生涯不可以菩提心药而治疗者自古自今道流此去廓彼幽襟灵禽昼语唱无生之妙曲松风夜响奏太X古之鸣琴一一与他桉过慎勿檐草弃金踏破草鞋赤脚走相逢何处无知音送法姪暐日初游台鴈台山高鴈山高造物似欲争雄豪根盘厚地轮囷紏结共深杳顶摩太虗骞翔峙立同嶕峣飞泉断续白云掩暎展天真之图𦘕连城累堞翠壁丹崖分刻镂于秋毫良工欲搨阁其笔神匠拟习藏其刀我昔事参访彼彼曾游遨一重一崦华藏界一竹一树罗旌旄洒然心境两俱寂不知无地容尘劳别来三十载岁月何滔滔老步不可动灵览长自遭送子未行我先返以神为马轮其尻蒲团竹榻坐正稳耳边彷彿闻松涛楚云歌赠玚上人楚江江上云如盖楚江江水波如沸江水东流日夜忙云也无心自堪爱肤寸弥漫宇宙间卷舒出没俱闲闲金鸡三号郢城晓文章五色何斒斓钉钉着兮高挂着国师万古存标格不徒为雨润焦枯等闲拗折苍龙角全楚频年飞战尘只今谁是眠云人一一从头轻桉下天开地辟回阳春初度日寄季通去年今日凌霄顶我逢初度无人省惟君知我此日生特为开庖煑汤饼今年今日东海东一身飘荡如断蓬造化穷通有臧否年乎日乎无异同去年今日止于是明年后年来未巳转至微尘大劫中依然又X是从头起积骨几几毗富罗饮乳海海非为多戴角披毛着珍御空华影里阳焰波我本无生有生日从本爷娘不须识纵然今日识得渠也是止渴将盐喫木庵号道人胷中小天地刳木为庵如是住巳将一䦆定宗纲十劫何妨更观树抹过当年臭老婆三冬暖气何其多洞然劫火不可燎巖前白日如飞梭户底门头最森爽不设枢机任来往贮食焉须白玉墻标名岂用黄金榜霜蟾午夜栖禅枝密叶掩暎青瑠璃八表澄澄万籁寂清光一片无盈亏赵州老汉不知有只么东驰复西走触着渠侬陷虎机竖起拳头齐北斗韬侍者剌血书法华经韬其光晦其迹未免悠悠滞空寂觌面当机证一乘看来也是方便力灵山一会常俨然何须显实而开权释迦不受然灯记当来作佛犹浪传指端沥尽娘生血烨烨红莲广长舌拽脱尘劳八万门直把心肝铸生铁君不见言法华翩然饮啖屠沽家火宅之中恣游戏笑他门外求三车憩庵歌棠上人求德山发轫来南方恢张此道何煌煌千载丛林想遗爱有如召伯留甘棠剎剎尘尘恣游戏孤峯顶上聊憩尔草庵盘结出常流佛祖骈头听呵詈游兮憩兮非等闲东敲西击开玄关菜叶从教逐流水白云依旧栖青山独掩柴门机事息拄杖芒鞋挂高壁㵎底X潜龙不耐眠昨夜檐前飞霹雳古劒歌为快藏主赋阴阳为炭天地罏飞廉鼓鞴元气嘘陶镕万物绝纤滓神劒脱范成斯须想得当初运工处号泣神天走魑魅七佛传持直至今铓锷荧荧转铦利文殊昔日用最亲等闲持逼如来身虎气腾光射牛斗龙身跃水清埃尘柄欛何年落君手当阳一击生铜吼坐断干坤建太平突𩯭蓬头敢追后光明室为二灵天渊和尚作一室煌煌迈今古烁迦罗眼犹难覩无光明处显光明无门户处开门户是故光明不可量门户廓落无边方离之愈近即愈远弄他光影非吉祥道人屏叠净躶躶明暗双忘也须打龙潭虽解善提持纸灯吹灭成话堕疎帘卷起春昼长披露万象难遮藏客来有问不暇答笑指湖上山苍苍无我大棒打虗空虗空未甞苦恶语骂木人木人未甞怒问之何能然以其无我故无我一切无法法自回互舟行岸必移舟住岸还住拨火觅浮沤彻见无我义送汉藏主归疎山疎山木蛇头戴角杀气森森满寥廓上人亲曾拈弄来毒口不遭还杰作有时潜蛰毗卢藏十圣三贤难近傍蓦然奋跃逞雄威平地滚起千寻浪归去来归去来觉天佛日重昭回凭君为问矮师叔与谁把手X登高台赠刀镊于生于生于生听吾道衲僧那箇无头脑鼻孔从来向下垂摸不着时休别讨于生于生记我言金刀在手宜拳拳逆顺忘情廼至术血脉不露真神僊记我言兮听吾道总是随人闲起倒不如尽情刬却无明草圆陀陀光皎皎绝廉纤同丑好一声弹镊海天宽百亿须弥眼中小昙维那以古林东州二尊宿唱和之什令次韵虎丘之虎牙爪恶管见常流谩图貌威风飒飒振丛林杀气森森头戴角凤台之凤文九苞五百年来遇斯作歧阳阿阁时一鸣圣德徽猷顿炤烁呜唿我生其后恨不执鞭而从之尚想高谈唾珠落示杰上人杰斗禅和真勐利不着惺惺与无记分身两下强差排蹉过西来祖师意即心即佛把兔放鹰非心非物空华求蒂翻身百草头边跳出劫初田地夜半正明天晓不露曦轮推出海门东金乌蹴折珊瑚树日峯歌为昇居士赋曦和鞭日昇扶桑残星晓月俱遁藏出海高峯最先照草木滉漾浮金光兴来振衣凌绝顶俯覧人间同坎井唿吸元气融心神摆脱尘劳发深省一真之境无异同声闻醉酒如瘖聋安得毗耶多病翁与渠把X手击节歌日峯特峯号一峯特立天地间仰望不及徒跻攀知有何人住绝顶菜叶流出清溪湾雾卷烟舒日千变枯木巖前路回转善财到此亦踌躇何处亲承德云面华开华落春复秋太华未足为朋俦石背萝阴卧麋鹿风前日下啼栗留千奇万怪状不尽得趣忘言心自领栽田博饭老杨歧见说年来赋归隐雪巖号嵳嵳峩峩一片石晃晃耀耀如银山世人可望不可即心思但觉毛骨寒到底不生闲草木六出飞华尽相续大旱土焦阳焰浮一种清凉自然足何年推落明月轮表里洞彻无纤尘莫教凿开混沌窍空在认着来藏身出行次道上人求㒒夫行李在门外催余上道踏脚待禅人觅偈急如絃抖擞心肠无可写幸自现成有一诀直拔分明与伊说毗卢师法身主释迦弥勒文殊普贤是什么干矢橛不动纤尘荐得亲千里万里横该抹咄咄咄示密禅人祖师密旨逈绝言谈直下便是拟即不堪不见明上座趂卢行者到大庾岭头蒙以不思善恶而启发之乃复咨云上来密语密意外还更有密否既而仍谓之曰汝若返照自已本来面目密却在汝边与么说X话早是指鹿为马唤六作三何况东驰西逐问禅问道终日喃喃一机不露有口如钳愚者自昧智者相谙咄若是真正衲僧宁可冻杀饿杀终不着他鹘臭布衫操藏主归真如省师原灵操则存舍则亡拽脱鼻孔才相当万像森罗惊吐舌白牛露地生寒光一尘不立真如界玉殿珠楼最潇洒传家三世破沙盆碎打零敲索高价一大藏中收不得百草头边恣狼借忽然撒出摩尼珠赤白青黄随五色阿师两眼明如镜大千洞彻无余剩待子归来捋虎须定应倒行摩竭令送竺先住九僊寺少林絃断无胶续麟角凤觜世难得幸有斯人智力强要捻龟毛为更易龟毛之絃最奇绝一鼓人间众音歇黄金不铸钟子期誵乱宫商教谁别九仙绰约非凡流风车云驭来相求送君去休迟留辅翼既有老宿外护岂无邦侯当垂裕于后代母贻愧于前修攀陪老我知无由为君洗耳东海头为君洗耳东海头赠雪窦埙书记黄龙未出泐潭自谓气吞寰宇及乎来见慈明有口不能通吐拶得额头汗出黄连未是为苦药汞入鍜即流岂是云峯妄语洞山之棒卖弄手头台山之婆夸张口觜直须一时捉败方可嚥津自许道流乳峯X来与彼不相似量外立干坤尘中辩宾主宗纲委地知不知此日凭谁为扶起樵云歌为彦希圣作新州老樵双眼碧腰间大斧霜华色乱云堆里挨身入伐尽稠林不费力不费力真可怜云深路转柴在肩笑杀黄梅七百众日高三丈犹安眠有时啸一声白云无耳还能听有时歌一曲松风接响云相逐凭谁说与烂柯人好与搥碎闲棋局无言歌为真如本长老作无言歌歌无言无言之道言难传机先领略犹钝汉句后解会知徒然我本有口且无舌兴来不妨歌一阕七金山外觅知音引得虗空笑声咽君不见空生寂寂巖间坐匝地天华乱飘堕又不见毗耶病夫施一默潦倒文殊叹无及两处牢关尽掣开白日青天轰霹雳噫吁嘻谁与知碧溪深处多紫芝丛丛烨烨堪疗饥塞断诸方闲口觜拈起铁笛撩乱吹赠铨侍者昭昭灵灵淈淈𣸩𣸩太虗之中东涌西没圆悟皮下有血五祖舌头无骨勒住覂驾神驹放出辽天俊鹘一时丧却目前机金鸡拍翅阑干曲笑他无事恼春心频为檀郎唿小玉乐不乐足不足六六依然三十六赠道士凌云峯坐夏不出户尘缘净于扫羽客苕溪来访我无生道X无生不可学可学成缴扰有物天地先冥冥还杳杳仙凡本一致明悟当及早跖硚岂永年颜冉未曾夭南熏破炎热浓绿莺声老与子两忘言尘寰即蓬岛送宗寄行脚汝欲参禅参自已汝欲读书明性理性理何殊自已亲莫向其中分彼此迷人泥在文字边一似膏火同烹煎不从言外了源委几时澡浴清冷渊我老嬾成癖至死无药痊汝今正年少旦夕宜干干筑着磕着自有日教汝骂汝知徒然岂不见古灵徧参得此旨归与其师通所以我虽不是古灵师独脱无依终望汝示纫藏主勐虎咬杀石菸菟昨夜三更忽然活即今踞坐石门关来者教渠性命绝老僧近前仔细看牙如劒锋爪如铁说向诸方切要知更不由人顺毛捋赠相士袁庭玉我相无相具一切相我身无身示无量身离娄之明莫能察唐举之智奚能询自非旁礴形骸外寻常岂易探其真四明有士漆两瞳阅人过眼知穷通是他鑑心不鑑貌指摘臧否如发蒙昨来过我松巖顶相见无言心自领吉凶悔吝总休论且与敲冰煑山茗勉淛侍者我未见归源禅道无处着及见归源后一字用不着用不着处用最亲所以忝窃师其人不是私门有传X授辊入葛藤窠里费觜并劳唇岂不见圆悟祖喫尽黄连不知苦小玉声中得路归东山自此恢门户我既无可说汝亦无可录纸衣幸是白于霜慎勿轻教污尘墨噫少林风月浩无边断絃须是鸾胶续不归篇昨日又不归今日又不归不归自不归劳我长歔欷歔欷为何事怜此亡家子弃却祖翁业向外图经纪岁月苦无多悠悠水上波心源未昭廓奈此生死何归来篇归来兮归来归来免攀陪山泉甘露味草座黄金台人生当自足自足真天禄宁为击壤歌莫作穷途哭一法不留情青山四时青折松拂石坐白云林外行托钵歌为元恕和尚作五峯道人慈无畏饥来托钵前村去衲衣撩乱似飞鹑头发髼松如剌猬得饭即便噇得饮即便啜塞却饥肠即便休箇中滋味凭谁说自我生来得此钵受用无穷真快活非铜非铁亦非金绝类离伦最奇绝不徣借不洗刮圆陀陀兮光烁烁有时掷向十字街头浑弗爱惜有时收向百衲袋中重重包括傍人对我问端由噼面高声与一咄我笑老释迦托钵一日限七家我笑维摩诘托钵劳人到香积而我谁知尽不然逍遥任运如神仙相遭箇箇是檀越出门处处逢炊烟阿呵呵会也么三界扰扰空中华谈玄说妙如稻麻动着便是成誵讹钵兮钵兮听吾誓汝慎勿X譁我巳死生不弃汝汝休弃我别处营生涯示茂上人最初一机末后一句开口便承当早巳落第二不见殃崫摩罗唤世尊云住住世尊向他道我巳住是汝不住看者老汉等闲发露如转圆石于万仞峯头跃然而下直至平实地上尚未是他歇处达磨不东来二祖不西去槎槎牙牙且过时莽莽卤卤河沙数病中赠讷上主我病正无奈百骸如击抟君来觅禅偈应念成解脱掇笔为之书万象相应诺藏海绝纤流苍龙露头角青天轰霹雳白日飞雪雹君不见全机坐断兮说甚阴魔死魔烦恼魔一念圆融兮顿超等觉妙觉无上觉恕中和尚语录卷第四恕中无愠禅师语录X卍XXX恕中和尚语录卷第五参学比丘清岁等编偈颂送人再参中竺用章和尚桂子堂前千岁翁噫气六合生雷风金陵始祖来普通邂逅一见情识空魔外慑伏为侍僮飘飘两淛山X水中稽留奥域灵鹫同择胜发地成梵宫高堂伐鼓声𪔴𪔴四众骈集如林丛左顾右盻回莲瞳随类悟悦超樊笼前身宝掌今我公三生石上曾相逢凤雏骥子寰宇充马驹蹴踏须让雄子亲入室穷始终绕指百练非顽铜别来踪迹犹转蓬新月屡见如弯弓慈明易服随游戎敢忘参请归心惇子几向来香火存余红兜楼爇处横螮蝀咄嗟相见机何隆电光石火休悤悤拂子挂起深鞠躬喝下定应双耳聋戊申岁坐夏金鵞禅余阅罗湖野录其中载竹山珪公广郢州潼泉山洪禅师独孤标颂四首谩次高韵以示记侍者鲁侍者轼侍者独孤标独孤标一道神光透九霄涅槃生死无二法三乘十地何须超看他天下宗师竞出头来弄尽机关作尽伎俩恰似点火谩把虗空烧独孤标独孤标九年面壁舌生茅悔杀当初错开口一言轻出惊老萧到头输与德山临济赵睦二州得路塞路过桥断桥独孤标独孤标牀头藓壁悬茶瓢天光日出睡正稳一声窗外婆饼焦寒山竖起竹扫帚长汀解开布袋包试问时人会不会若也不会五柳先生元姓陶独孤标独孤标一瓶一钵何寂寥腾腾任运绝修证圣凡不超还自超悬崖峭壁紫金聚苍烟翠雾白玉毫擘破太虗成两片石女补缀纫龟毛赠法姪庄藏主X烛龙吐火烧虗空处处江河尽枯竭方士神僧世巳无谁倒天瓢洗炎热柴门日高关未抽岂为一口生闲愁南村北村青稻死上田下田黄埃流竹外忽然闻剥啄姪也何为到林壑油黄卷子手持来玉闰珠辉见新作载舒载读心眼开便如饮我甘露盃老怀从兹顿苏豁末运不畏宗纲颓我有一句须听取无智人前莫轻举山前石虎咬菸菟咤沙猎颔九条尾道初和尚悼偈人谓真际死我谓真际生真际本非幻幻生真际名禅房夜月冷石塔春雨鸣宗纲正落纽伫立徒含情后昆亡轨范提唱背宗趣未曾得入头巳谓登祖位力阐向上机要彼知本据一夜毗岚风吹倒阴凉树龙河多嗣子文彩丹山凤赫赫照人天今古孰与共惟公智力强祖佛受持控抛出末后句浑崙无罅缝威音非我祖达磨非我师真空本平等三际同一时剎那无量劫电影犹迟迟生身五十年声誉无尽期示惟寂古人出家为生死今人出家则否尔生死由来既不明况复所为同俗子友不友兮师不师浩浩成羣习庸鄙触事如今巳面墻何待他年始知耻而汝既然为我徒日用应须重操履教旨禅宗力究参圣像晨昏更勤礼傥或一朝得入头便有清声播人耳慎勿悠悠只么过没头浸在死水里我今衰老百无能随分山林且容与汝来问讯我合掌觌面何曾孤负汝X箴仲规扁所居为清白居道人宴坐清白居身心不动长如如月窟深藏雪师子冰壶静贮银蟾蜍绝色纯真妙难测中下焉能造其域不修梵行事空王岂守邪禅作家贼纵横廓落含卜虗三尺丈六擕手归彻骨风流祇者是六门日夜扬光辉灵利师僧近来少往往多从外边讨本无阶级坦然平到此定应先跶倒道人道人听我言搽红抹绿知徒然要须临机尽剔脱莫教堕在清白边与子从头数先哲临济家风最超越豁开户牖辩龙蛇地裂天崩惟一喝朝宗偈赠淛侍者我宗廓落如虗空无边法界皆含容又若明君朝万国风从虎也云从龙宗本无宗我无我白雪阳春和来寡曹溪之后错流传五派分张成话堕茅堂昼坐南熏凉草木过雨浮天香朝宗消息只这是别有奇特难商量赠福建乘上人要作上乘之人直下必须见性果尔见得分明自然头正尾正寝削万机断除四病如出匣之龙泉似当台之明镜瞻前顾后者认影迷头避刃隈锋底丧身失命玄沙只箇钓渔翁一肩担荷无余剩赠悟维那正音毕竟凭谁续短舞长歌徒碌碌承虗接响漫言多节拍相投一麟足楔出楔兮机夺机扫除意路超X玄微戴角泥牛入海吼无毛铁鹞抟风飞法战场中老兴化生擒活捉令人怕克宾出院一场荣脱得入身能几箇赠诠侍者依师取友须慎择友胜师良为上䇿如彼滞痾必遇发药如彼藁苗必遇甘泽是以会通执事于鸟窠雪峯取证于老奯幸有从上体裁自可为标为格黄昏斫额望扶桑金鸡一声天下白白云山舍歌赠麟藏主白云缥缈无住着独与青山如有约暮向青山头上飞朝来又抹青山脚道人业空寂不喜世上名既爱白云白复嗜青山青结箇茅庐事深隐笑指云山当户庭云山宛然是我性我性本是云山灵寒则衣云裘饥则饮山绿日用逍遥无不足佛也从来不愿为那识人间有荣辱送渭侍者省师叔印宗就问讯徂徕之松渭川竹劲节高标拔尘俗衲僧行志亦如斯甘分空山抱幽独香严一击忘所知鸟窠叠足乘危枝只将松竹代说法布毛何用拈来吹道人东寺有师叔慎莫抛家事驰逐铁船打就巳多时归颿好趂东风熟老我不得相周旋送子但觉心拳拳为言吾道正牢落千钧重檐安谁肩琭藏主先字方石后于禅燕中梦入委羽山获奇石方寸许面有宗印之文遂以宗印易X前字求偈道流梦入委羽山謦欬叠叠开云关谁遣山灵献奇石落手异色非朱殷宗印之文炳然现拈起千人万人见令行吴越在斯时东土西天看平展觉来偃仰牀上眠追思往事何茫然三世如来共说梦空余半满并偏圆更名换字都在我出没卷舒无不可有人更问铁牛机拈起乌藤噼头打瑞巖仆陈安寿求佛法本无高下凡愚自生分别徇缘随类赋形恰似天上明月现清泚以何优印污流而何劣出入无时应用不缺瑞巖频唤主人翁不出于今箇时节咄大圭赠珽藏主大圭温如祕光焰才经琢刻生瑕玷三献须知不自珍全归早是成落赚干坤之内宇宙间连城重价相酬难黑月则隐白月现岂同顽石埋空山如来藏里亲收得富贵熏天更无敌别宝还他碧眼胡孟浪之夫岂能识参禅行赠荷藏主参禅乎参禅乎参禅须是大丈夫当信参禅最省事单单提箇赵州无行亦提坐亦提行住坐卧常提撕蓦然打破黑漆桶便与诸圣肩相齐所以懒瓒不受黄麻诏芙蓉不受紫衲衣既是参禅了生死谁肯逐物成自欺近代参禅全不是尽去相师学言语纵然学得言语成恰似雕笼养鹦鹉鹦鹉随人巧调舌白X日千般万般说问渠所说事若何随问随言怎分别劝后生宜勐烈着手心头便须瞥三乘教典米中沙百千诸佛眼中屑参禅乎参禅乎丝毫系念非良图堪叹神僊张果老灼然不爱药葫芦性宗偈示翰藏主廓然真性同虗空孤危不立而开宗有无商量探水月善恶置论裁天风不识眉毛为伊说试问于今甚时节真性虗空尚假名认着名言拙中拙我此一宗扶最难德山临济头皮顽棒喝交驰振万世翩翩轶驾谁高攀后生可畏古所道慎勿闲边打之遶一语能摧异见王少室方堪慰怀抱次南堂韵送寿首座归扶桑屋头铁马声丁东明明历历扬真风老夫梦熟蓬莱宫钧天广乐盈耳中觉来轩知与神遇逸响遗音竞奔注梦觉曾无起灭心帖然一似霑泥絮道人推门露未干相看一笑非颟顸十世古今融当念大千沙界归毫端爱尔年来手脚老出没神机电光扫南堂室内早鹰扬钵袋千钧巳传了翻忆当时侍禅榻开口便受拦胸踏罔象明珠离水泥轩辕宝镜开尘匣明朝送君鄞水边愽多远泛东归船老夫闭门仍打眠更无心力论单传次楚石和尚韵赠志侍者不以意遣意不以言遣言当头一坐断白日悬青天西斋我兄弟有口懒说禅竹篦胡乱揎自然忘正偏X峥嵘搂理窟叱咤排冥筌死尽活衲僧直下脱盖缠子也文远辈师资两成全鬬劣不鬬胜堪齐古人肩秋隼振六翮拭目看孤骞横翔九霄上胸次空八埏岂比辗屎猪故故拘栏圈三唿便三应密意在汝边宝八破布衫薄处定先穿息游室为振上人作百尺竿头进一步黑漆崑崙遭指註百尺竿头退一步脚跟未踏通天路进非进兮退非退腾身巳在须弥背进即退兮退即进大悲倒握魔王印堪笑当年老赵州上人门户将焉求台山婆子勘不破只解看楼还打楼折折平生铁拄杖截断诸方闲妄想一室寥寥尽日开彼既无来我无往雨过疎帘卷上钩白云如水天边流博山喷烟谈实相窻外一声黄栗鹠次韵赠月上人兼柬穆庵叔世宗工谁第一抹过二三并四七敲打虗空验作家独有开元真杰出西丘直下五世孙名高德重僧中尊摩醯竖亚顶门眼下视四海如杯盆子也泠然好风骨慎重依参绝轻忽室中授手得亲传岂比捞波取明月嗟余百事不如人偏于尔父情相亲为言近得安乐法困来只么凭蒲轮来禅人求长句近来禅子好长句才写短句便不喜句有短长理则一何故于中分彼此长者不知长几何短者不知短几许若能直下究根源长短皆由妄心起阿呵呵啰X啰哩须弥为笔虗空纸写出赠行一句子此去从君较短长莫教打失自家底次韵示绎藏主不然不然如是如是才分佛界魔宫便有人乡我里作意横诠竖诠蹉过直指单传见饭人人会喫饮鸩独许曹瞒老我庵居成落魄柴门缚解无心縳道流侵早自何来金钖倒持当面卓佛祖向上无玄关七通八达休防闲安得任公钓竿手六鳌一掣连三山示劒上人神劒在握寒光孤魑魅罔两皆遁逋三乘十地唿婢奴无位真人鼻孔短雪山童子眉毛麤题熈明先生挽章集麒麟可杀凤可烹世上不可无先生青松可彫栢可藁儒林不可无此老此老心如日月悬烛幽破暗无颇偏向来持斧来南天提挈造化专机权机权可施势不偶隐几深山柳生肘了知富贵如浮云日课弥陀十万口心心念弥陀念念如悬河弥陀之心即我心我心早巳离娑婆可怜固可怜可惜固可惜莫将生死论先生生死从来本空寂自然歌自然不可歌可歌非自然蒙庄满口道不着迈往徒有逍遥篇更有老释迦何曾脱盖缠母胎才出便揑怪分手指地还指天欲识自然道莫向余处讨秋至千山落红叶春来徧地生青草万彚枞然自荣自藁X一一顺时一一合妙若谓造物使之尔造物毕竟成有心苟言造物本无心造物无心物谁造阿呵呵吕仲宾会取好黄孟宾号闻闻居士求偈有闻可闻非真闻真闻岂得将闻闻拟达真闻了闻性休将觉观来评论真之为言亦妄说如与虗空安耳穴可笑猕猴不息心痴狂水底探明月坡仙昔日游庐山一着错听非等闲指出溪声广长舌至今此话消磨难黄君黄君诚好手开口便成师子吼声色堆中辊出来惊起法身藏北斗卢居士求无隐偈君不见庐山昔有十八贤开池结社同栽莲力究禅那了生死翘诚清泰尤干干君今有志慕先哲特地参寻请吾说此事分明本无隐相知岂在多饶舌恢恢焉晃晃焉开眼合眼常现前大悲千手掩不得莲胞胎狱难萦缠赤洒洒净倮倮白日青天休把火水晶瓮里坐波斯黄檗树头悬蜜果妙中妙奇中奇惟心本性超玄微十字街头寥胡子左顾右盻扬双眉铁牛偈赠牧长老铁牛通身铸生铁仁二性独与常牛别鼻孔顽然弗受穿两角指天何嵽嵲蚊子飞来难下觜有耳焉能听春雨挽之不后推不前阿童徒用施鞭箠荒田叠叠未动犁举目烟草尤凄迷安得乘时借余力即看䆉稏盘虹蜺X幻居为金鵞笑庵誾长老作三界峥嵘幻中有六道微茫有中幻未能了幻证无生何似蒸砂要成饭金鵞道者诚倔奇寻常妙用那容知蜗牛角上展世界藕丝窍里藏须弥一室宏开石楼脚谁道虗空也不着回僊徒自逞喽啰幻化门中成住着飞泉迸壑如奔雷白月照耀青莲台万法皆空一真寂未窥灵阃徒惊猜郁西堂号文海松月翁为作歌余因次其韵我家文海非常阔一勺能含万溟渤竺坟鲁典涨余湍词锋笔阵徒骚聒日月倒影相参罗上下融液凝彩波天然之文有如此辩舌不动翻四河汪洋广大无穷极百川同归味惟一蠡测之流欲问津望洋向若寒毛立赠育王肇藏主大藏小藏八面玲珑一拨便转岂较西东玉几峯前振铎须弥顶上撞钟着着随机利物头头开发盲聋大千一掷三十反风从虎也云从龙贤上人求警䇿衲僧事行脚的尔非小缘孜孜与矻矻举措思齐贤水牯既未熟宁不痛加鞭尘劳既未脱何名清净禅涌泉四十载尚乃多变迁香林四十载方才得完全古人且如此今人岂其然譬如渴求水凿井向高原凿之转转深会当见清泉我老宜殿后子壮须及前叮宁复叮宁勉旃仍勉旃X短歌赠莲侍者莲华开在半天上古人此语非孟浪平生廓达韩退之玉井徒夸长十丈藕丝窍里飞大鹏么荷叶掌须弥轻无手僊人摘实喫纤眉石女肌骨馨莲禅者莲禅者不妨为我折一朵行行莫谓知音寡居山好一首赠奖藏主居山好居山好居山快乐同谁道我见居山快乐多老来悔不居山早忆得初年事行脚东走西奔无擘画知识门庭尽历过心地依然未明白或施棒或施喝或把甜言相诱吓只管依样𦘕葫芦葫芦之内无真药从此令人病转深没兴相逢还喫着居山好居山好居山快乐同谁道猿吟鸟语是全提壑列峯攒即三宝真源实相露堂堂圣解凡情均一扫恬然受用绝安排且免从人口边讨报同流休草草未明心地话居山居山但见添烦恼一笑轩为宗旨南作一笑轩中行复坐青山白云不可唾六户虗凝绝点尘经按铜瓶安一箇灵山对众拈华时百万龙象徒蚩蚩金色头陀独解事冁然一笑扬双眉笑边真旨凭谁委木强杨歧未相许客来不必更踌躇便应识取轩中主赠东林球侍者天球卞璧为世瑞遇贵则贱贱则贵形山之宝逈不同赫然谁敢当头觑我笑庐山十八贤莲漏声中开X眼睡独有渊明解见机瞥尔攒眉便归去上人亲自山中来老我不必频频举铁牛耕破舌头皮有口莫吸西江水蔗庵号绕屋不栽松绕屋不栽竹绕屋惟栽甘蔗苗释迦远裔凭兹续僧来扣门无可道揑起麤拳噼胸擣要你从今见本根者回莫向甜头咬一节低一节高由来不长闲枝条天生自然滋味足耨耨亦假施勤劳云林昨夜西风起摵摵秋风战窻纸叮嘱园丁快着忙収拾当年真种子赠天叙西堂大梅提起住山斧虗空拍手须弥舞大梅放下住山斧南泉不打盐官鼓提也放也总自由勐虎脱槛鹰辞鞴勘破诸方老冻脓不同夹峤华亭游少室宗风巳寥落力振宏纲继先作吴越争看正令行顶门撼动黄金铎送梁藏主手中拄杖牢把住未踏吾家向上路一大藏教尽掀翻清净界中撒沙土从空背空有句无句得失纷然是非交互若是出格英灵苍鹰爪下分兔自然罩古笼今更说什么有净有污空室不识羞从头尽披露放得下时须放下放不下时檐取去次天界全室和尚韵赠彰维那说禅并说道昧却自已光苟不净打叠此事何由彰X君不见云峯未入大愚室弱子舍父而逃亡桶篐爆处伎俩尽话头从此争传扬又不见应庵曾领堂司軄遗范到今如画一洞里桃华賸得春六十小劫风雨疾后生慎勿随他去从上牢关都截住龙河钵袋重千钧老我会见亲分付权中偈轻重可权中奚权权中之道应有焉九年面壁涉计较萝阴高卧成徒然要识圆常不偏倚湛湛秋空没纤滓正当午夜月轮孤于斯未可轻相比寒山眼脑虽精灵拈来秤尾元无星半斤八两定不出拍手大笑归巖扄新昌大像前无着菩萨面貌倾损莹上人化缘重为装饰说偈以示弥勒时时出现无着日日相亲从教改头换面始终不离本身鼻孔依旧向下眼里孰谓无筋石城青山削玉镜湖白水浮银即是兜率内院俨然弗间纤尘何待龙头华吐方才说法度人咄送淛藏主归乡不解参禅并学道一心只说归乡好多少痴迷昧本真倚家傍舍空衰老尔也年来颇识机喫饭着衣知起倒胡乃犹寻旧路行掌包取别成草草古人归乡有榜样岂是今人没收放永嘉振钖到曹溪一宿便回非孟浪更有圆悟归锦城父老共置茶筵迎道光德色耀千古皎皎白日悬青冥如此归乡良不恶不X如此者还成错洞山所以死不归要令后辈师先觉丈夫气吐万丈虹肯膏骏辖循遗踪打破从前黑鬼窟直须赤手扶真宗春风春雨天台路溪流百折如经布脚跟踏实是便宜莫羡他家浮笠渡心源为究首座作心源心源无浅深拟欲究之徒苦辛直是掀翻绝涓滴于斯始许来问津请君且勿諠听我歌心源滔天沃日亘今古扬清激浊忘中边三世如来不知有被他浸得鼻孔穿对面分明不相识眉间挂劒光熠熠可祖求安安不得三寸舌头轰霹雳远藏主修幻室觉后眼前寻梦境疾驰日下期留影影若可留梦可寻幻亦可修须自省以幻心来修幻法幻根深固终难拔户底门头尽豁开我家始信干坤阔匡牀兀坐如山安兴来谩把无絃弹就中一曲调最古好访知音继先祖示百丈益藏主向上一关七穿八穴亘古亘今间不容发言前荐得犹涉两岐句后精通只得一橛百丈老古锥无事生枝节指出箇野狐腥风满寥泬不落因果炎天冰片撒徧长街不昧因果火里莲华香飘腊月道人英俊流得处自超越推倒大雄峯十方閙聒聒会见心空及第时蟾宫丹桂和根拔万宗自号断佛种人请偈X断佛种人手段别烈焰罏中捞出雪十圣三贤尚不亲小果声闻岂能列日用行藏可复奇透脱溟涬超希夷不受然灯闲记莂自然更不差毫釐执法迷流岂知错癞狗偏笑云间鹤纸钱堆里转法轮猪肉桉头成正觉金刚宝劒高佩纕逼人凛凛生寒光佛无种性焉用断有种可断成断常法语示铦维那鹿城铦维那访余于太白山庵求说禅病余谓禅本无病为参禅之人参之不得其妙遂致禅亦成病矣若是大根大器直取无上菩提种草自然与寻常不同日用行藏中凛凛地直教五欲八风四生九有菩提涅槃真如解脱一切法近傍他不得如是一切法正是病禅之病苟能当头坐断内同木石外同虗空廓然清净禅亦不可得况病乎近代宗风不竞直指之要往往流成戏论踞曲彔牀称宗匠者要笼罩新学以古人澈骨澈髓为人直指句子尽拈将来如乡村中老教授教年少子弟读上大人一般者一句是对机语者一句是肯他不肯他语者一句是相应带语者一句是不落玄妙语密地商量以为宗旨一箇传一箇谓之传法度生如斯鄙劣不足枚举若果是有志檐荷者不必求人说禅病但自退步向脚跟下密密体究岂无到家时节耶示英维那X达磨大师自般若多罗处窃得箇无文印子以为尽恒河沙世界无上无等等之至宝甞于其国六宗邪见边略施其用以为不足承受乃佩而东迈至赤县神州求人授之初值梁家天子奈其所尚者虫文鸟篆虎钮龙缡由此不契遂至少林冷坐九年待人求授而无意求人授矣偶有箇断臂阿师求授于深雪中自觉勤切故怜而授之从而递相传授莫不能如法施设鲜有能超宗越格倒用横拈者及至风穴手中被他一击百杂碎直至而今乃子乃孙俱收拾不上建长英维那心愤愤口悱悱要与风穴索取完全底印子为达磨大师出一口气可谓有惊天胆略盖世良谋矣却来问老僧当初者箇印子不审其中刻箇什么字余咄之曰分明向你道是无文印子犹更来问其中刻箇什么字在示至德禅人永嘉大师到曹溪一宿后作证道歌始开口便云绝学无为闲道人不除妄想不求真且无玄妙佛法可得商量至如后面所说许多忉忉怛怛无非解说绝学无为四字而巳若得一朝亲悟亲证独脱无依不上他古人闲机境不守自已家常受用事便与永嘉把手共行岂难哉药山参石头一日坐次石头问云作甚么答云一物不为石头云恁么即闲坐也答云若闲坐即为也看他得底人只者闲坐尚且覊绊他不得何况毗尼戒法言论经教知识传授而覊绊得X他既然如是又焉肯向外妄有求觅莫道向外无可求便是向内何甞有耶所以道若人修道道不行万般邪境竞头生智劒出来无一物明头未显暗头明虽然一人喫饭焉能使众人同饱苟或伫思停机永嘉大师在你脚跟下过去久矣赠亶侍者达磨大师初至东土但云直指人心见性成佛当时吐露这一句子自觉舌头巳重千钧岂似今日不本元由向外驰逐牵条比例指东画西那箇公桉是为人那箇公桉不是为人教坏学者道我是达磨儿孙传持直指正宗吁谤法之罪其可逃乎若是真正丈天如踞地师子如出林勐虎无你摩捋处无你近傍处但是达磨大师到来也须与他一拶虽然到者里不得草草灼然是箇浑钢打就生铁铸成底方有趣向分方有开口分古今参学出类迈伦无出临济当其于黄檗会中三度问佛法大意三度被打六十拄杖尚且对面讳却若不得高安多口阿师与他触发几成蹉过既而梦觉知非筑拳脇下虽则虎须倒捋巳是贼过张弓何况指鹿为马认奴作郎者乎信原侍者深谙此事不在再三大事为你不得小事各自祇当赠所藏主大凡学道有箇栖泊处便有推寻一路子若无栖泊处推寻何所施焉且如虗空本无名相而人强为立X名相即随有便有泬寂寥廓广大弘邈之见学道人为于本分事上虽着尽气力犹击鼓而求亡子转相疎远矣所以德山见僧入门便棒临济见僧入门便喝正如国家兵器不得巳而用之后来㳂流失源强生枝节却就棒喝上註解道你若会去方知道德山棒不从手出临济喝不从口出令学者向者里推寻纵然推寻得着要作少林直指宗徒何异驱蚁驰驿役蚊负山哉不见长沙和尚道学道之人不识真只为从前认识神无量劫来生死本痴人唤作本来人正谓此也灵隐无住藏主自幼年插脚丛林中亲事知识究明已事而于易学最精因为举长沙偈随问曰只如易中道寂然不动感而遂通是生死本非生死本无住曰虎咬大虫蛇吞鼈鼻余曰正是生死本无住以手摇曳而巳并记于此三十年后脱空话行未必不由是而发也示大禅人今之学道人不明大道惟务贪求只如打初发心学道一解便错了也夫道者本原清净之道也旷大劫来而至今日无得无失无新无旧无明无暗无相无名在诸佛不添在众生不减强名之曰道早是染污若言学之方有所成是所谓错也古者不得巳唿向上人为学道人盖其以无可学为学无可道是道无可学则无执着无可道则无遵守等闲蹉口道着佛字直须漱口三年始可谓之真学道人也南泉和尚X云道不属知不属不知知是妄觉不知是无记若真达不疑之道犹若太虗岂可强是非耶王老师可是忘躯为物不顾危亡殊不知我王库内无如是刀古源说威音以前波澜浩渺释迦以后涓滴全无纵尔向波澜浩渺处把定牢关不通渗漏正是迷源丧本更若向涓滴全无处拨开一脉沃日滔天又成坠露添流去此二途别有施为于我曹溪路上未有揭厉分在岂不见赵州访茱萸擕拄杖上法堂东觑西觑茱萸云作什么赵州云探水茱萸云我者里一滴也无探箇什么赵州以拄杖靠壁而去赵州茱萸将阴阳未判天地未形那时滭沸滥觞发蒙底这些子舀来递相浇泼可谓知其源委得其浅深较之蠡测蚋探望洋向若之类者何异云泥辽远也欤虽然若要穷威音以前波澜浩渺底则可要穷释迦以后涓滴全无底则未之许也因甚如此不见道曹溪波浪如相似无限平人被陆沉临川兴上人号古源求说于余不觉忉怛恕中和尚语录卷第五X恕中无愠禅师语录X卍XXX恕中和尚语录卷第六参学比丘清岁等编五言律寄宗圣西堂宿有扶宗志辛勤四十年句清堪供佛业白可笺天燕坐畦衣薄经行雪顶圆长庚光欲灭内院一灯传暇日读真净和尚寄荆南高司户五偈爱其直示心法如云廓天布丝毫无隐真弄大旗鼓手段也辄追次其韵以示黼侍者本心无自性休论主和宾妄想巡踪狗聦明捕猎人追随同契分唿应最相亲得儁归家后洋洋总任真知见还知见何须认作心四生同受用七处谩推寻贤明终磊落愚昧转飘沉忽忆西来事令人感慨深惺𢛌行异路默照堕邪禅蝼蚁逢腥聚猴猕得树缘遗尸眠夜冢腐种布秋田如此明心要知君恐未然只箇娘生面时中莫外寻卓然千圣眼赫矣万灵心圆净非因古优悠岂自今劫波徒浩荡惟是谢飘沉仰山亲种粟百丈劝开田做出千般样都归一味禅口头何斥愬手面更团圆水底无明月当知月在天十念示法姪净觉源定起怀安养添膏助佛灯剎那圆十念迢递出三乘天乐时时奏莲台步步登远公虽巳矣斯道要人弘坐禅箴示岁侍者执坐非真坐观心是妄心众流俱截断三际自消沉X尔燄无今古其源绝浅深黄金须百炼珍重好光阴读高僧诗示心印道合千年运身游万行林玄言空俗语幽思发清吟玉润难方德金坚谩比心虽然无讽剌正气郁森森闻蝉侵晓堆桅坐蝉声出树林分明宣祖意何处有凡心历历消清梦悠悠助独吟时人皆共听谁谓少知音热大地烁金石禅心只晏如幽闲无浊虑郁𡋯自清虗坐石频挥麈临流看跃鱼优悠三界内寒暑不关渠赠山庵半云茅屋住来久惟勤聚法财煑茶先泸水啜粥旋烘苔石藓成团吐巖华逐朵开老年无别事一念待金台悼深居廸元师兄怜君虽早丧宗响有余音细行严持密宗门悟入深炼磨金出鑛征诘芥投针岁晚游从少凭谁话此心人世风波险高斋独晏然资身无长物辅教有遗编坐久藜牀穴书多铁砚穿只知弘祖道岂谓损天年忆昔同参请先师彊徤时一言未脱口密意巳先知更不从人觅终能厚自持阴凉天下树先折最繁枝题珪上人山舍红叶填松径清溪绕竹林西风双𩯭老落日半窻阴坏衲偏宜厚幽居不厌深竺仙遗偈在展卷且高吟读东山语X咬破铁酸馅风流有许多城中看傀儡屋里唱巴歌棒落青天雨华开腊月荷儿孙遵旧辙争见化龙梭示操侍者一片无瑕玉多年混碔砆琢磨逢敏手好恶会分途密似行军令精于定庙谟纤毫如失准霄壤便差殊谢静中过访扫迹千巖里柴门久不开正逢新雨足忽见故人来烧笋供茶碗烹薇荐粥盃欲留君共住分石坐堆堆秋海号玉露洗空碧沧溟湛不摇一沤曾未发何处觅全潮忽地西风急粘天白浪高渔翁谈笑里随手掣金鳌赠南湖谦西堂台衡宗观旨嵩少只传心江汉皆归海瓶盂共一金未能亲证入宁免竞推寻三兽同河渡随机自浅深题王山人草斋筑室凫溪上松门日夜开家贫无盗入山好有僧来雨漏重苫草年深旋积苔绕檐梨与栗祇为子孙栽寄杨建文先生五载不相见况兼行路难身安知少病发白想无斑桉上玄经就罏中姹女还无弦有真趣应对马师弹示会上人此道人人具其如会者稀说时皆有悟拶着不无疑要识单传旨须明向上机独行无伴侣真是出家儿赠初复庵X可师心地法不在少林传密意头头显真灯处处然须知三毒火正是上乘禅未解知端的时中自勉旃赠澄上人西来消息别不惮共君论脱体谁无分随方自独尊后天为祖父古佛是儿孙年少勤参访流年似电奔示师孙昙微向上无玄路当休便合休慧灯常寂照智水镇长流大地终归尽虗空绝去留时中宜勉力岁月谩悠悠次韵答乌草斋先辈借甚乌夫子𨞬居傍柳林焦桐高挂壁春草满墻阴道誉丘山重词源江海深巖僧亦何幸许得共论心七言律送恩侍者归蜀西蜀禅宗百世师龙飞凤跃见当时盈车火燎金刚疏越格风流小艶诗豆子山前打瓦鼓草鞋庵外盖乌龟此行莫堕他途辙别立新条唱祖机次韵答南堂法兄见寄禅诠压倒老圭峯舌底长吹少室风千圣那边开正眼一毛头上现神通烹金不用阴阳炭罗凤何须天地笼截断古今闲露布西天此土有谁同复用韵寄西白和尚崒𡵉凌霄出众峯是谁还可继孤风嘉声虩虩雷霆震峻辩滔滔河汉通应笑镜清拈火箸岂容甘贽拜蒸笼妙明心印传来久不与寻常篆刻同X正月十五日挝退鼓于灵巖瑞龙梦堂和尚以偈勉留次韵奉谢堂前退鼓合三挝自媿非才荷见遮道丧时危心转弱途长任重力何加青松秀挺千年操红槿荣开一日华珍重龙峯善知识片言端可镇羣譁次芥室韵悼南堂和尚二首知向谁家作马驴南堂终以此为期莫言去日非来日须信生时即死时弟子伹教传钵袋梵王何用献华枝骊珠撒出三千颗亦是重安眼上眉咸淳提唱太支离父子铿锵与古期再续统灯光照世重拈公桉语惊时绝无气息撩人鼻那有心肝挂树枝筋斗背翻三界外丙丁童子笑掀眉送楚藏主参方我宗无法可传持妙用神通岂用师快似亨衢骑骏马险如绝壑控苍螭试看大海波腾处正是虗空粉碎时待汝徧参知识了不妨来喫顶门槌扶桑登侍者以偈请益有三万里程来问道之句次韵答之三万里程来问道艰难喫尽许谁知可怜打失其中事只为贪多向外驰蜜水甜糖非善友瞋拳热喝是良师翻身踏着来时路早巳重安眼上眉贺天界全室和尚浴室成验人开室宗师事要使劳生心地明既识凉时炎似火更知热处冷如冰无功可立功难纪有垢堪除垢X转生任尔古灵揩背手到来焉敢乱施呈次韵寄法姪灭宗石田二西堂衰颜彼彼巳成翁眼既昏迷耳又聋忽接来书承厚意何当握手话先宗山林风月长如旧江海人材自不同昔日交游今日少始知秋后见山容悼前普慈大林和尚列祖功齐自少年老来无复更加鞭法轮三转虽称妙宗要单传不落玄海国风高无梦到云峯岁晚有书传末稍漏泄归源旨火后茎茅翠拂天次亘原极韵少室宗风岂易论全生全杀始惊羣试看临济参黄檗犹羡杨岐接白云赠掌腮边终自肯藏刀笑里更谁闻闲居正好谈禅病玉石须凭巧匠分次鴈山能仁密心见寄韵格外提持再是谁是谁于我合应知龙峯去后无尊宿鴈宕今来有硕师养子不施拈叶术为人须拔钉根疑短笻亦欲相寻去山万重兮水万枝悼天镜和尚孑身逮系别钱唐伍百朝昬共客窻寒水莫留鸿鴈影旋岚俄偃葛藤桩金棺示众双趺露宗鼎凭谁独力扛西望鹫峯生感慨如公音吼巳无双送一上人试莲经请度牒七轴灵文一句通不妨随处显真宗化城固是堪投宿宝所那堪久滞踪香象渡河须彻底不轻遭箠浪X施功此行必定成希遇恩露瀼瀼降九重送瞿上人试金刚经请度牒顶门拾得金刚眼日用行藏便不同四相本来无住着三心那得有流通语言外觅扶邪说声色中求昧正宗拈却然灯闲授记当空宝印锦纹重送会上人试心经请度牒般若无修智力充本来生佛体皆同光明岂受根尘障透脱从教识阴笼童寿译时追闪电观音行处捕清风好参上国诸尊宿乞取微言为解蒙送缵上人试圆觉经请度牒大光明藏绝周遮觌面相违数似麻四病顿除金出鑛三期才立玉添瑕幻生幻灭沤归水全放全收客到家接得灵符悬肘后安心不必更求他示悟维那衲衣高拥觜卢都谁识今吾非故吾兴化果能行正令克宾端不堕邪途堂前饡饭香云合袖里金槌胆气觕一击虗空成粉碎等闲扶起老臊胡示林侍者香林逸轨尚堪追好语潜将纸袄书温栗有常含石玉光明不定走盘珠拨来焰焰波中火惊出双双树杪鱼鬬胜有时还鬬劣赵州元是一头驴追悼宗寄寄子生身五五年志专探教亦穷禅观心每恨多痴钝数息深期减睡眠力疾口常宣玉偈临终眼独覩X金僊因思白发栽松事不觉孤怀为怅然示智圆学道无师枉用功动为多是辱宗风未能了念惟专静先且怀疑怕落空提语话头须切切对人閧口莫匇匇老僧岂是闲饶舌要逼生蛇化活龙七言绝句示云禅人云门三句无指示洞山五位绝安排衲僧踏着踏不着十二街头破草鞋悼一庵和尚大梅巳入轮回去落日空悲一聚灰知向谁家作驴马皮毛脱却又重来次韵题高斋高斋寂寂俯清池瓦鼎香浮十二时天晓定回松下石藓痕青上布伽黎赠帽工诸人顶𩕳一着子结角罗纹总自由是圣是凡都盖却当阳提起价谁酬远庵杳杳柴门尽日开游人多是半途回赵州脚踏四天下千古输他落赚来病中答绍灭宗讨得入头身始稳卖无寸土立家风溪边石女初怀孕两𩯭垂丝草木中X次韵答净慈蒙堂安西堂万缘脱去汤镕雪三界空来风卷烟门外轮蹄如鼎沸短衣勃𡨔自深禅悼实庵和尚口有雌黄眼有筋轻轻触着便生瞋拳头作枕且高卧无复拦胷去筑人寄仲邠和尚屋角松声吼怒涛梦魂几度泛渔舠金钩不在纤鳞上直入沧溟钓六鳌寄定水见心和尚定水无波浪拍天源头来自普通年龙睛鹘眼河沙数浸得渠侬鼻孔穿寄清凉灵谷和尚倒跨金毛师子子五台山顶逞全威文殊作閙喧天地不向机先展大悲寄妙庵首座黄独煨来可疗饥心如墻壁眼如眉赵州去后参寻少有箇拳头竖向谁礼秋江和尚塔活葬松巖二十年眼睛鼻孔尚依然我来欲起那伽定石火光中话别传示绵工蒋生当阳华擘从君看长短临时任放收翻转面皮轻打叠灼然不露一丝头X松巖杂言十首卜得巖居绝四隣得安贫处且安贫一条坏衲重重补提起知他重几斤石门关外天梯险𢬵得身心到不难为报五湖云水客好来于此共跻攀自古深山虎豹多拟心降伏便成魔大慈悲种知人意白日庵前引子过念念无生自入微瓶中米尽腹中饥夜深月下敲门急道者蕉溪托钵归草木烟霞提正令贫僧何用苦丁宁阑干独倚无言说池面儵鱼聚首听跏趺默数鼻中息始促须知久自长日晚下牀行一转石罏烧过几行香心无可了何须了道本无成作么成野性好为泉石伴隐居不是为逃名闲到心闲始是闲心闲方可话居山山中賸有闲生活心不闲时居更难山中十日九日雨树头青子落不住白犬寻踪入草间惊起竹鸡飞上树秋旦阴阴电光闪起洗沙锅煑藜糁细拨罏中火种无隣寺疎钟隔重崦简藏主冒军旅访余于安巖避地赠以二偈慈明易服见汾阳不惮区区道路长顾我老年无伎俩远来莫是欠商量X相别相逢眼似眉临岐不必更针锥手中拄杖须牢把箇是扶桑第一枝寄法姪衍斯道除建元二妙林间五色鸾赤霄终见散飞翰藤州事业非难继况是胷中宇宙宽示忠藏主从空放下无一物不见从空放下人若道有人能放下保君犹未透金尘示法姪选大用以法说法无别法以心传心无异心妙德空生元不会狸奴白牯是知音赠锽侍者每忆金鸾善侍者手头机用妙难穷等闲拈出一块石疑杀翠巖真点胸次韵寄左庵大梅山阅藏经日读经兮夜读经眼光直与月争明有时不受诸天供饥食松华骨也清纸帐次忍庵和尚韵从今不怕恶风吹一片寒云四面垂幸自明明还白白休来里许撒真珠朽庵为道场竺芳和尚作风锼雨蠧虗朴朴梁栋曾无半寸坚不是舍身𢬵命者敢来屋里放头眠送珠上人游江西X清水白米淛间有拈来粒粒是真珠不知何处有糠粃又觅江西马簸箕赠翠巖一侍者一夏东语与西话纸衣抄得甚分明入泥入水翠巖老落尽眉毛不再生寄佛陇本初和尚石罄晨敲雨后天箇中音响最清圆十方世界无行路方有人来续正传赠朗性天自验不疑含石玉求人指证跃罏金虗头伎俩消磨尽真实无过一片心题华亭船子接夹山图踏翻船子去早是两涂煳今日师资别无言看𦘕图送心上人礼大梅塔即心即佛投崖虎非佛非心落网禽莫把炊中容易展丈夫膝下有黄金寄无相居士语言浑不涉离微抹过云门顾鑑咦伸出玉堂挥翰手倒拈秃帚𦘕蛾眉送彦上人游金陵参禅只怕路头差不是成家便破家若见金华宋学士为言铁树也开华寄翠山顶长老行处要教机路绝说时莫遣意根生如来大宝华王X座不比寻常黑木棚示礼宝陀僧屋里有观音便被观音恼咄哉大丈夫争似无事好示器维那丛林法战寻常事棒了如何又罚钱兴化虽能行正令便宜落在克宾边送序维那游方当年临济参黄檗背后搀人有睦州今日幸然无此作不妨随处卖风流示慧惺行脚见人须带眼着衣喫饭要知时百年寿命一弹指急下工夫也是迟示师孙远谟真实语汝须信取出家大事非小缘莫学瞎驴趂大队祖师衣钵要人传题䟦题竺先颂后余初作竺先号颂或谓是赠偈非号颂也余生平好闻过而改之不吝故重作竺先颂夫吾宗所谓颂者宜借事显理晓人心地使理事混融纯一无杂有如醒醐之味薝卜之香使人鼻舌略经触受落不通乎心畅乎四体洒然清爽岂若世书所谓美盛德之形容而巳哉宋季咸淳间诸尊宿凡寓兴赠别及申咏字号之类皆有颂以四句为准其作至精假使灭去X名目而其义自昭显犹省题诗自非契证深密傍通坟典取之左右逢原用之头头合辙而託此以吟畅玄旨者不能也后之为者既不知所宗又尠才学惟务雄快直致以矫咸淳之习或得理而遗事或得事而遗理甚至事理胥失者有之不察已病反轻议先辈盛作如见之即扬眉哆口为侮慢态若将凂焉间遇当世有超越格量称性而说者视之茫然莫测必指以为非而欲牵引证据诳诱新学则又曰咸淳所制如彼而今所为反是吁甚矣其矫乱也余每不惬于中兹因再作竺先颂故故发余之绪言而备书之于后识者毋诮焉䟦高峯上雪巖书吾宗从上以来授受之际如疾雷破山霜弓噼箭岂容拟议耶高峯初见雪巖于北㵎塔才问讯便打不妨露出向上爪牙又于天宁一问一答至于无理可伸处正好与勦绝命根使其作箇洒洒落落汉当时不合放过反为露布葛藤致使坐在死关中无出身之年也今观此书历叙得失告之于师自有不可得而巳者岂得以常情浅识而测之甞闻雪巖住仰山时因事到杭寓于灵隐得得遣僧登天目招之相见恐因此书而发耶而高峯巳立死关不复出山僧反命故雪巖有檐板汉之语余谓设使高峯闻命翻然出山相见必有三日耳聋之祸既被他把定雪巖计无所施惟道箇檐板汉亦丧车后药囊尔虽然且道X雪巖此语是肯低不肯伊有授受无授受试甄别看题大慧和尚真墨妙喜老祖在宋南渡时其门庭峭峻如德山临济慧辩汪洋如南阳大诸一时贤士大夫有志于此道者莫不愿登其门而受䇿励也况衲子乎居常与学者曰我者里说蚌蛤禅开口便见差珍异宝盖其得处稳实说处谛当如风行水上自然成纹岂涉情识计较以文字语言尖新缜密为夸诩哉谓余言为未信请以此帖观焉题重刊十规论后十规论者乃曹溪下第十世法眼禅师所着也禅师自见地藏得指诀后开口动舌无非与人解粘去縳且如僧问如何是曹源一滴水答云是曹源一滴水又僧慧超问如何是佛答云汝是慧超与么设施恰似炊铁钉饭煑木札羮要饱天下之饥人直是教他无下牙处岂肯以文身句义系缀于人耶斯论之作盖欲药当时宗唱瘖郁之病亦不得巳而为之尔或谓师契证稳密知见宏博故託此以抛掷其文章辩论者误矣元丙戌岁南屏悦藏主出此文甞命余书之镂版于径山寂照塔院逮径山遭兵火版亦随烬今台之委羽旻上人捐已资用旧所搨本重为刊行而属余题其后余谛观向日弊画正如昔人见夏口瓮中之像瑯琊梁上之书真隔世事也吁而今而后读斯论者果能察已病体禅师之心而肯服其良药X不亦善乎题高上人书小字金刚经天台镜禅人示余高上人手书小字金刚经一卷纵不过三寸有奇横足四寸而巳骤观之如蚍蜉聚腥熠熠浮动不知端倪及静虑谛观寻其行布究其文句凡一字字明明历历无半画之讹想其运指行笔之时得大自在不啻擘窠大书也盖尝论人心之精妙超越限量固不可以大小议苟非存养纯一圆融无间又安能以大为小以小为大哉上人平日存养圆融之力于此见之矣或谓庄生言棘端之刻猴堂下之斸轮宜与此经并按是则固是但恐管城子未肯点首尔题无准书浮山远录公语后昔玉山痴翁凡有学者求警训往往伸纸綵墨作斗方书般若心经及古德语以酬之于纸尾惟记年月署已名而巳更不别加一字盖其与佛祖同一舌头同一宣说贵在控人入处实不在驰骋翰墨且与古人述而不作之意合今观正续老人手书远录公语一通既无名䘖可考竟不知为何人作恐因读其语适然有矶激于中不觉形诸毫楮以示学者此亦玉山述而不作之意也玉山见曹源正续见破庵二人乃法中昆季其所施为必有讲习而然岂徒然哉恕中和尚语录卷第六X镇江府普照禅寺住持法姪比丘文暐拜书天台空室愠禅师行业记大矣哉佛祖之道也以心传心至唐之大鑑禅师支分派别衍于五季盛于宋微于元元崇礼剌麻为帝者师禅剎相望钟鼓之声不绝岂微也哉盖学者惟见夫位高誉隆而倾动遐迩者则向风而至愿受法不暇而不知得曹溪之正味者殆寡是不免为有识者之长太息也天台愠禅师居丛林中必慎择所从果以正法眼藏躐诸祖之埒辑诸祖之绪于千载之上以启廸盲瞶岂非横绝于天下者耶师讳无愠字恕中别号空室台之临海人也族姓陈氏父寿母林氏师生七岁入乡校所读书不烦再授年未冠白父母自愿归沙门往径山依寂照端公薙落受具足戒于昭庆律寺明年谒净慈灵石芝公又明年造凤山杨坟见一元灵公灵公得方山宝公之传造诣深远师扣问法门细大事至详切既而归径山觐寂照公公命居择木寮时径山为四方衲子渊薮师每出所长声誉日着后东游四明见太白砥公典藏钥居十载偕木庵聪公大宗兴公往台州紫箨山谒竺元道公以看狗子无佛性话未破问公才开口被一喝师X大悟直得通身汗下因进呈一颂云狗子佛性无春色满皇都赵州东院里壁上挂葫芦公乃发笑曰恁么会又争得师拂袖便出间与同参聪公兴公等语及向上事师曰此事如鱼饮水冷暖自知决不在语言文字上我辈若不遇者箇老和尚几被知解埋没一世公等设有把茅盖头当不忘所自逮三人出世拈香果如所言踰一岁复还天童古鼎铭公主径山遣弟子招师归蒙堂商确玄旨且以为学者矜式故参请者众阅五六岁以兵难航海还四明性不喜出世仅两住山皆甫及三载而退先主明之灵巖时梦堂噩公住瑞龙觊师为寂照嗣师曰素志有在不可夺也一香遂为紫箨道公拈出重得法也后主台之瑞巖既至室中示众曰稳坐家堂因甚主人翁不识掀翻大海掴碎须弥平地上因甚擡脚不起眼光烁破四天下自家眉毛落尽因甚不见前后下语者多不契其机锋峻拔盖若此学者方景从竟谢事入松巖孤坐松巖乃秋江湛公隐处也在万山之巅人迹罕至师至悉谢遣徒御缄一书寄寺众众发缄乃退院上堂语也皆涕泣抵松巖固请还寺师坚拒不允今天朝之洪武七年夏日本国主遣使入贡就奏请师化其国以水晶数珠峨山石研以为请师贽礼上召师至阙下师以老病辞上闵而不遣留处天界天界全室泐公延致丈室时X金华宋公景濂方在翰林遇休沐日必访师剧谈道妙一时朝中贤士靡不敬慕是年冬奉诏东还宋公既为序其语录别后复寄诗见意十七年其弟子居顶住鄞之翠山迎师就养四方之扣谒者无虗日金齿大理僧在京师中闻师名特入翠山踰五十人拜牀下各求偈语而去一日忽遘微疾僧问疾者至师惟力谈禅病勉以祖道自重无一语及世间相索笔书偈云七十八年无法可说末后一句露柱饶舌咄端坐而逝实洪武十九年丙寅七月十日也寿七十有八腊五十有九遗命我死世俗之礼宜一以屏去勿行惟阇维后煅骨散水竹间以表无常居顶念师逮老弗宁厥居及住山迎养又以事殷早暮阙侍养礼煅骨之命其敢守乎乃购翠山常住山地若干畮于唐岙之原以是岁十二月十有五日奉骨窆焉建石塔其上师天性纯粹端悫恒以谦抑自持进道若不逮修德若不足处心尤仁恕见学者有尺善寸长辄喜见言面若已出诱掖奖誉殊笃冀其有所成就裨益法门苟有过事无大害者未尝怒责见英气者恐直言之难受也乃历举前言往行告之俾其潜消默警故四方衲子爱敬如慈母然遇法门有叛教背义事必面折之不少贷师自少至老手不释卷凡内外典靡不该博发为文章诗偈必追及古作辄为人传诵不巳暇则端坐寡言衲子请求法语禅偈掇笔挥洒若神各副其意不欲久留滞也自X奉至清约其进也分所得者悉无所取其退也凡素所给者罄无所携其敬师待友之意殊汲汲若寂照公在日师奉之惟谨每侍立至二三鼓不命之退不敢退洎公没冒大寒书语录手成疾弗顾也又求黄文献公铭其塔若同门法属一庵如公住保福时有院僧素䘖公适有童子野死僧赂其父诬如公公被逮狱中师将代诉于部使者又请法门之有力者援之乃得释一庵示寂后又掇集其可书者求名公记其事余则类如此也闲居虽以道自娱见大法陵替人材沦落每切切焉忧之形于言色平日着述有二会语若干卷偈颂若干卷重拈雪窦拈古一百则续颂大慧竹山颂古一百一十则山庵杂录若干卷净土诗一卷凡外学着述皆不存藁斯道闻师之令名为最稔尝两造翠山请见观其气象听其言论读其着述与居顶所求行业记事实无少异不揣芜陋为铭之曰河之盈也有时而澌道之隆也有时而微佛者之盛莫盛于元道则微矣师日嘅焉寻隐访幽心证紫箨脱略天地震动河岳岳不为高河不为深高深者师横绝古今曹溪之水复引其流流之弗替维师之休洪武戊辰岁九月既望四明山人乌斯道撰送心泉毖上人谒空室和尚参禅第一要知宗四海惟闻老恕中白日青天轰霹X雳孽狐妖魅尽潜踪金华宋濂再拜天台空室愠禅师行业记