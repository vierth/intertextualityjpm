吕祖志正统道藏三家本六卷续道藏吕祖志目録辇一图像三事蹟志真人本传附云房十试真人真人十问云房真人自记真人度卢生枕中记神通变化二十二条更名显化一十六条晋谒儒门八条经游寺观十条市廛混迹八条庵堂赴会七条丹药济人七条因縁会遇五条艺文志五言古风一篇七言古风二篇五言絶句四首五言律诗一十八首七言絶句四十二首七言律诗六十首七言律诗六十一首杂着十条歌九篇渔父词一十八首梦江南词一十一首沁园春四首杂曲九首目録终四月十五日降生二月十八日上昇四月十四日降生五月二十日上昇吕祖志事续志真人本传吕嵒字洞賔唐河中府永乐县人曾祖延之终浙东节度使祖渭终礼部侍郞父让海州刺史贞元十四年四月十四日已时生母就缛时异香满室天乐浮空一白鹤自天飞下竟入帐中不见生而金形木质道骨仙风鹤顶龟背虎体龙腮翠眉层稜凤眼朝鬓颈修颧露额阔身圆鼻梁耸直面色黄白左眉角一黑子左眼下一黑子筋头般大如功曹使者状两足下纹隐起如龟少聦敏日记万言矢口成文既长身五尺二寸喜顶华阳巾衣黄白襕衫系大皂条状类张子房二十不娶始在襁褓马祖见之曰此儿骨相不凡自是风尘表物他时遇庐则居见钟则扣留心记取后游于庐山始遇火龙真人传天遁劒法自是混俗货墨于人间号纯阳子咸通中举进士第一云开成时年六十四岁后游长安酒肆见一羽士青巾白袍长髯秀目手携紫笻腰挂大瓢书三絶白于壁一曰坐卧常携酒一壶不教双眼识皇都干坤许大无名姓䟽散人中一丈夫二曰得道真仙不易逢几时归去愿相从自言住处连沧海别是蓬莱第一峰三曰莫厌追欢笑语频寻思离乱可伤神间来屈指从头数得到清平有几人洞賔讶其壮貌竒古诗意飘逸因揖问姓氏羽士曰吾钟离其姓权其名云房其字洞賔再拜延坐异人曰可吟一絶予欲观之洞賔笔不停缀书二十八字曰生在儒家遇太平悬缨重滞布衣轻谁能世上争名利臣事玉皇归上清异人见诗喜曰予所居在终南鹤岭可从予此行否洞賔因随云房同憩肆中云房自起执炊洞賔忽欲昏睡枕案遑假梦以举子赴京状元及第始自州县小官擢朝署由是台谏给舍翰苑祕阁郞曹从橐诸清要无不备历升而复黜黜而后升前后两娶富贵家女婚嫁蚤毕孙甥振振簪笏满门如此几四十年最后独相十年权势熏炙忽被重罪籍没家资分散妻孥流于岭表一身孑然穷苦憔悴立马风雪中方此浩叹恍然梦觉云房在傍炊尚未熟笑曰黄梁犹未熟一梦到华胥洞賔惊曰君知我梦耶云房曰子适来之梦升沉万态荣悴多端五十年间一顷耳得不足喜丧何足忧且有大觉而后知此人间世事真大梦也洞賔感悟慨叹知宦途不足恋矣再拜曰先生非凡人也愿求度世术云房诡曰子骨节未完志行未足若欲度世须更数世可也翩然别去洞賔怏怏自失弃官归隐云房自是十试洞賔皆过一日忽一人抚掌大笑而下即云房也谓洞賔曰尘心难灭仙才难侦吾之求人甚于人之求吾也吾十度试子皆过了得道必矣但功行尚有未完吾今授子黄白秘方可以济世利物使三千功满八百行圆吾来度子洞賔曰所作庚辛有变异乎曰三千年后还本质耳洞賔愀然曰误三千年后人不愿爲也云房笑曰子推心如此三千八百悉在是矣因与洞賔叙其得道来历曾遇苦竹真君谓吾曰汝此去游人间若遇人有两口者即汝弟子吾后遍游山海竟未见人有两口者今详君姓实符苦竹之记矣又曰君能从我游乎洞賔因随之至鹤岭见一小洞星月交辉四顾寂寥云房执洞賔手偕行才数步恍如骑快马历山川俄顷已至洞南门下锁埃云房以碧绦系洞賔带俱从门隙中入豁然开朗登一高峰至一大洞门东前有二虎踞守云房叱之虎伏不动乃引洞賔入金楼玉台珍禽琪树光景照曜气候如春相与坐盘陀石饮元和酒三杯谈道未竟俄有一青衣双髻金钤朱裳翠袂云履玉佩异香氤氲手持蠒纸金书曰群仙已集蓬莱上宫要先生赴天池会论五元真人神游记事云房将去洞賔送以诗曰得道来来相见难又闻东去幸仙坛杖头春色一壸酒顶上云攒五岳冠飮海龟儿人不识烧山符子鬼难看先生去后身须老乞与贫儒换骨丹盖虑云房之不返也云房曰汝但驻此吾去不久遂望东南乘紫云冉冉而去洞賔遂将云房所付素书数卷披阅诵玩独处洞中旬日云房回曰子在是岑寂得无欲归否洞賔曰既办心学道岂有家山思乎云房曰善哉善哉汝等不知分合隂阳之妙守隂则只是魄存阳则只是魂若能聚其阳魂以合隂魄使隂阳相会魂魄同真是谓真人洞賔曰魂魄冥冥至理甚深何以全形师曰慧发㝠㝠泰定神灵神既混合岂不契真金形玉质本出精诚大药既成身乃飞轻洞賔自是凡十问脩真之说云房悉传以上真玄诀尽豁尘浊俄有叩户者乃清溪郑思远与太华施真人由东南而来缓步凌虚体凝金碧相揖共坐曰契阔来乆适尹思逸炼丹所遂造仙扉施真人曰此一侍者何也师曰本朝吕海州让之子少习儒墨失意上国邂逅长安酒肆从吾奉道通隂阳制炼形神入妙之微洞賔乃拜二僊郑尹曰形清神在目秀精藏子欲脱尘网可示一诗授洞賔金管霞牋灵胶犀砚洞賔立献诗曰万劫千生到此生此生身始觉飞轻抛家别国云山外炼魄全魂日月精比见至人论九鼎欲穷大药访三清如今获遇真仙面紫府仙扉得姓名三僊相视叹其才清句丽时春禽㗀嘤师谓洞賔曰可于洞口题曰春气塞空花露滴朝阳拍海岳云归又谓洞賔曰吾朝元有期十洲羽客至玉京奏此功行以陞仙阶汝恐不久居此洞后十年洞庭湖相见取笔于洞中石壁草书一十六字曰昼日高明夜月圆清隂阳魂神混合上昇掷笔吿洞賔曰世间游行当施利济之道行满功成复相际会时云房又以灵寳毕法授洞賔始云房于终南石壁间得灵寳经三部上部元始金诰中部曰元皇玉箓下部曰太上真元义凡数千卷云房撮其要爲毕法分十二科及六义盖明隂中有阳阳中有隂天地升降之道气中生水水中生气心肾交合之机以八卦运十二时而其要在艮以三田互相反复而其要在泥丸至下手工夫姑借咽气嗽液爲喻而真机口诀实在口传心授不在文字间也云房又以灵丹数粒示洞賔曰此非世间五金八石乃世间异寳合成虽有质而无形如云如火如光如影可见而不可执服之与人魂识合爲一体轻虚微妙非如有形之丹也复赠诗一章曰知君幸有英灵骨所以教君心恍惚含元殿上水晶宫分明指出神仙窟大丈夫遇真诀须要执持心勐烈五行匹配自刀圭执取龟蛇颠倒诀三尸神须打撒进退天机明六贼知之三要万神归来驾火龙离九阙九九道至成真日三界四府朝元节气翺翔兮神恒爀蓬莱便是吾家宅群仙会飮天乐喧双童引入昇玄客道心不退故传君立誓约言亲洒血逢人兮莫乱说遇友兮不须诀莫怪频发此言辞轻慢必有隂司折执手相别意如何今日爲君重作歌说尽千般玄妙理未必君心信也么子后分明说与汝保惜吾言上大罗钟吕授受将毕忽有二仙绡衣霞彩手捧金简寳符云上帝诏钟离权爲九天金阙选仙使谓洞賔曰吾即昇天汝好住世间修功立德他时亦当如我洞賔再拜曰嵒之志异于先生必须度尽天下衆生方上昇未晩也于是翔鸾彩凤金幢玉节仙吹嘹喨钟离先生与捧诏二仙乘云冉冉而去洞賔既得云房之道又得火龙真人传天遁劒法一断烦恼二断色慾三断贪嗔尝有诗曰昔年曾遇火龙君一劒相传伴此身天地山河从结沬星辰日月任停轮须知本性绵多劫空向人间历万春昨夜钟离传一语六天宫殿欲成尘洞賔初游江淮试灵劒遂斩长蛟之害隐显变化不一迨今四百余年其对云房发大誓愿至今浮沉浊世行化度人洞賔今虽在世然已出离世间矣洞賔曰世人兢欲见吾既见吾而不能行吾言虽日夕与吾同处何益哉人若能忠于国孝友于家信于交友仁于待下不慢自心不欺暗室以方便济物以隂隲格天人爱之鬼神敬之即此一念已与吾同虽不见吾犹见吾也盖人之性念于善则属阳明其性入于轻清此天堂之路念于恶则属隂浊其性入于粗重此地狱之阶天堂地狱非果有主之者特由人心自化成耳宋艺祖建隆初洞賔自后苑出对上称朱陵上帝以火德王天下留语移时语秘不传上解赭袍玉带赐之俄不见上命绘像于太清楼道録陈景元传其像于世政和中宫禁有崇白昼现形盗金寳姦妃嫔独上所居无患自林灵素王文卿诸侍宸等治之息而复作上精斋虔祷奏词凡六一日书寝见东华门外有一道士碧莲冠紫鹤氅手持水晶如意前揖上曰臣奉上帝命来治此崇良久一金甲丈大捉噼而啗之且尽上问丈夫何人道士曰此乃陛下所封崇寍真君关羽也上勉劳再四复问张飞何在羽曰飞乃臣累劫兄弟今已爲陛下生于相州岳家他日辅佐中兴飞将有功焉上问卿姓名曰臣姓阳四月十四日生梦觉録之召侍宸言之意其爲洞賔也自是宫禁帖然遂诏天下有洞賔香火处皆正妙通真人之号盖自此始其词曰朕嘉与民偕之大道凡厥仙隐具载册书而况默应祷祈宜示恩宠吕真人匿景藏文远迩游方逮建福庭适有寓舍叹兹符契钖以号名神明俨然尚垂昭鉴可封妙通真人塑像于景灵宫岁时奉祀焉云房十试洞賔第一试洞賔自外远归忽见家人皆病死洞賔心无悼怛但备葬具既而死者皆起无恙第二试洞賔鬻货于巿义定其直巿者翻然止酬其直之半洞賔无所争併直之半皆不取委货而去第三试洞賔元日出门忽丐者倚门求施洞賔与以钱物而丐者索不已且出恶言嫚骂抽刃相向洞賔再三礼谢披襟受刃丐者笑而去第四试洞賔牧羊山中遇一虎追逐渐逼洞賔推羊下峻坂而独以身当之虎即释去第五试洞賔独居山中草舍读书一日危坐忽见一女年可十七八容华絶世光艳照人粧饰靓丽自言归寍母家至此迷路日云暮矣足弱倦行借此少憩言讫颦眉娇咤弱不自胜既而窈窕万态调戏百端迨夜逼同寝而洞賔竟不爲动如是三日始辞去第六试洞賔一日出郊暨归则家资已爲劫盗席卷殆无以供朝夕洞賔无愠色躬耕自给忽于锄下见金数十饼速揜之一无所取第七试洞賔见有货铜器者巿之以归则皆金也即访卖主还之第八试有风狂道士坊陌上巿药自言服者立死旬日不售洞賔谓此必有意因买药归道士曰子速备后事可也吾将行矣既而服之无恙第九试洞賔因春潦汎溢衆方病涉独棹一小舟至中流风涛掀舞而洞賔端坐不动任生任死竟亦无虞第十试洞賔独坐一室忽见竒形怪状鬼神无数有见击者有欲杀者洞賔一切不问复有夜叉数十械一死囚血肉淋沥哭泣号叫言汝宿世杀我今急偿我命洞賔曰杀命偿命宜也其又奚辞遽索刀绳欲自尽忽闻空中叱声鬼神皆不复见乃是云房抚掌大笑而下洞賔十问云房第一问天地曰干三索而天交于地乃生三阳坤三索而地交于天乃生三隂阳中藏隂乃曰真隂真隂到天因阳而生隂中藏阳乃曰真阳真阳到地因隂而发交合得道自然长乆第二问曰月曰月受日魂以阳变隂隂极阳纯月华莹净修炼到此积气成神第三问四时五行曰一心自有五行一日自有四时大抵隂阳相推而已阳不得隂不成到底无隂而不死隂不得阳不生到底隂尽而皆阳第四问水火龙虎曰身中有君火臣火民火真火出于水中恍恍惚惚其中有物视之不可见取之不可得真水生于火中杳杳㝠㝠其中有精见之不可留留之不可住肾水也水中有气名曰真火心火也火中生液名曰真水以水生木肾气足而肝气生以絶肾之余隂而气过肝时即爲纯阳藏真一之水恍惚名真龙以火尅金心液盛而肺液生以絶心之余阳而液到肺时即爲纯隂藏正阳之气杳冥名真虎气中取水水中取气日得黍大归于黄庭此大丹也第五问铅汞曰铅性沉重而喜坠此肾水以润下而易漏汞性轻飞而喜升此心火以炎上而易散以铅制汞以沉重而镇轻飞内丹结矣第六问抽添曰冬至后阳升于地地抽其隂太隂抽而爲厥隂少阳添而爲阳明厥隂抽而爲少隂阳明添而爲太阳夏至后隂降于天天抽其阳太阳抽而爲阳明少隂添而爲厥隂阳明抽而爲少阳厥隂添而爲太隂又如日月月受日魂日受月魄前十五日月抽其魄而日添其魂精华已满光照下土不然无初生而变上弦上弦而变月望也月还隂魄日收阳精后十五日日抽其魂而月添其魄光照已谢隂魄已定不然无月望而变下弦下弦而变晦朔也日月徃复而变九六此抽添之象也第七问河车曰人身阳少隂多无非是水故有取于河车之谊河车起于北方正水中而非若旁门搬运力也第八问内观坐忘之妙曰龙虎交媾隂阳配匹九皇真人引一朱衣童子下降九皇真母引一皂衣女予上升相见黄屋之前有一黄衣老妪接引如夫妇之合尽时欢洽女复下降男复上升如夫妇之离既毕产一物大如弹丸色同朱橘抛入黄屋以金气盛留第九问如此修行有魔难否因子知十魔九难乎衣食逼迫一难也恩爱牵缠二难也利名萦绊三难也灾患横生四难也盲师约束五难也议论差别六难也志意懈怠七难也岁月蹉跎八难也时世乱离九难也一六贼魔二富贵魔三六情魔四恩爱魔五患难魔六神佛爲害是圣贤魔七刀兵魔八女乐魔九女色魔十货利魔第十问有何证验曰始也淫邪尽絶外行兼修探药之际金晶充满隂魄销融次心经涌溢口出甘液次隂阳击搏腹鸣如雷次魂魄未定梦寐惊恐次或生微疾不疗自愈次丹田夜暖形容尽清次若处暗室而神光自现次若抱婴儿而上归金阙次雷鸣一声关节通而惊汗四溢次玉液烹炼成凝酥而雪花散坠或化血成乳而渐畏腥膻或尘骨将轻而渐变金玉次行如奔马次对景无心次吹气疗疾次内观明朗次双晴如漆次绀发再生次真气足而常自饱次食不多而酒无量次神体光泽精气秀媚次口生异味鼻有异香次目视万里次瘢痕销灭次涕泪涎汗皆絶次三尸九虫悉除次内志清高上合太虚凡清皆歇心境俱空次魂魄不游梦寐自絶神采晶爽不分昼夜次阳精成体灵府坚固寒暑不犯生死不干次嘘呵可干外汞次神光常生坐卧次静中时闻天乐金石丝竹之清非世所常闻次内观或游华胥楼台殿阁之丽非世所常见次见凡人腥秽次见内神出现次见外神来朝功圆行满膺箓受图紫霞满目金光覃体或见火龙飞或见玄鹤舞綵云缭绕瑞气缤纷天花乱坠神女下降出凡入圣逍遥自然此乃大丈夫功成名遂之日也真人自记吾京川人唐末三举进士不第因游江湖间遇钟离子受延命之术寻又遇苦竹真君传日月交并之法乆之适终南山再见钟离子得金液大丹之功年五十道始成身长五尺二寸面黄白鼻耸直左眉有黑子服白栏衫系皂绦变化不可测或爲进士或爲兵世多称吾能飞劒戮人者吾闻之笑曰慈悲者佛也仙犹佛尔安有取人命乎吾固有劒盖异于彼一断贪嗔二断爱慾三断烦恼此其三劒也吾道成以来所度者何仙姑郭上灶二人性通利吾授之以归根法吾尝谓世人奉吾真何若行吾行既行吾行又行吾法不必见吾自成大道不然日与吾游何益哉此记见江州望江亭真人度卢生枕中记开成七年道士有吕翁者得神仙术行邯郸道中息邸舍摄𢂱弛囊而坐俄见旅中少年乃卢生也衣短褐乘青驹将适于田亦止旅中与翁共席而坐言笑殊畅久之卢生顾其衣装弊亵乃长叹息曰大丈夫生世不谐困如是也翁曰观子形体无苦无谈谐方适而叹其困者何也生曰吾苟此生耳何适之谓翁曰此不谓适而何谓适荅曰士之生世当建功树名出将入相列鼎而食选声而听使族益昌而家益肥然后可以言适乎吾尝志于学富于游艺自惟当年青紫可拾今已过壮犹勤𤱶畆非困而何言讫而目昏思寐时主人方蒸黍翁乃探囊中枕以授之曰子枕吾枕当令子荣之如志其枕青甆而窍其两端生俛首就之见其窍渐大明朗乃举身而入遂至其家数月娶清河崔氏女女容甚丽产质愈厚生大悦由是衣装服馺日益鲜盛明年举进士登第释褐祕校应制转渭南尉俄迁监察御史转起居舍人知制诰三载出兴同州迁陜郊生性好上功自陜西凿河八十里以济不通邦人利之刻石纪德移节汴州领河南採访使徴爲京兆尹是岁神武皇帝方事戒狄恢弘土宇会吐蕃悉採逻及烛龙莾布支攻陷瓜沙而节度使王君毚新被杀河湟震动帝思将帅之才遂除御史中丞河西道节度大破戎虏斩首七千级开地九百里筑大城以遮要害边人立石于居延山以颂之归朝册勋恩礼极盛转吏部侍郞迁户部尚书兼御史大夫时望清童群清翕习大爲时宰所忌以飞语中之贬爲端州刺史三年徴爲常侍未几同中书门下平章事与萧中令蒿裴侍中光庭同执大政十余年嘉谟宻命一日三接献替启沃号爲贤相同列害之复诬与边将交结所图不轨下制狱府吏引徒至其门而急收之生惶骇不测谓妻子曰吾家山东有良田五顷足以御寒馁何苦求禄而今及此思衣短褐乘青驹行邯郸道中不可得也引刀自刎其妻救之获免其罗者皆死独生省定爲中官保之减罪死投驩州数年帝知寃复追爲中书令封燕国公恩㫖殊异生五子曰俭曰僔曰位曰倜曰倚皆有才器俭进士登第爲考功员外僔爲侍御史位爲太常丞倜爲万年尉倚最贤年二十八爲左衮其姻媾皆天下望族有孙十余人两窜荒徼再登台铉出入中外徊翔台𨵫五十余年崇盛赫奕性颇奢荡好伏乐后亭声色皆第一绮丽前后赐良田甲第隹人名马不可胜数后年渐衰迈屡乞骸骨不许病中人候问相踵于道名医上药无不至焉将殁上䟽曰臣本山东诸生以田园爲娱偶逢圣运得列宫叙过蒙殊奖特被鸿私出拥节旌入昇台辅周旋中外绵历岁时有忝天恩无禆圣化负乘贻寇履薄增忧日惧一日不知老至今年逾八十位极三公钟漏并歇筋骸俱耄弥留沉顿待时益尽顾无试效上荅休明空负深恩永辞圣代无任感恋之至谨奉表陈谢诏曰卿以俊德作朕元辅出拥蕃翰入赞雍熙昇平二纪实卿所赖比撄疾疹日谓痊平岂斯沉痼良用悯恻今令骠骑大将军高力士就第候省其勉加鍼石爲予自爱犹冀无妄期于自廖是夕卢生欠身而寤见其身方偃于邸怃舍吕翁坐其傍主人蒸黍未熟触类如故生蹶然而兴曰岂期梦寐也翁谓生曰人生之适亦如是矣生怃然良久谢曰宠辱之道穷通之运得丧之理死生之情尽知之矣此先生所以窒吾欲也敢不受教稽首再拜而去吕祖志辇二事绩志神通变化二十二条武昌市桃洞賔游武昌诡爲道人生恶疮露腹溃烂卧于黄鹄山下口称摩我肚摩我肚人见臭秽率不敢近初不知摩我度你爲隐语也次日叉诡爲贸易人山下卖大桃人来买者即扣其故见人皆云买与儿与女喫并无说买与父与母喫者真人大叹世情偷薄将桃尽抛弃之悬于山崖烂成迹今黄鹄山下建有仙迹亭云武昌卖墨洞賔游武昌诡爲货墨客墨一笏仅寸余而价钱三千连日不售衆咸笑侮有鼓刀王某曰墨小而价高得无有意耶自以钱三千求一笏且与客剧饮醉归昏睡午夜俄有叩户者乃客以钱还之辞去比晓视墨乃紫磨金一笏上有吕字遍寻客已不复见武昌鬻梳洞賔游武昌天心桥诡姓名鬻敝木梳索价千钱连月不售俄有老媪行乞年八十余龙钟伛偻秃发如雪洞賔谓曰世人循目前袭常见吾穹价货敝秽物岂无意而千万人咸无超卓之见尚可与语道耶乃以梳爲媪理发随梳随长鬓黑委地形容变少衆始神之争以求梳洞賔笑曰见之不识识之不见乃投梳桥下化爲苍龙飞去洞賔与媪不见罗浮画山洞賔游罗浮朱明观至小庵中值道士他出独一小童在童揖曰先生坐此乎遂窃道士酒以献洞賔满飮使小童尽其余童不屑童素患左目内障洞賔以所余酒嘤其目忽然开明若素无患者乃取笔画一山于壁山下作池三口谓童曰汝饮吾酒则得仙矣不飮命也然亦当享万寿言讫飞入石壁隐去及道士归见所画山彻壁内外大惊曰山下三口乃嵒字非吕先生乎后童果百五岁而终庐山淬劒洞賔游江州庐山真寂观临砌淬劒道士侯用晦问之曰先生劒何所用曰地上一切不平事以此去之侯心异之以酒果召饮谓曰先生道貌清高必非风尘中人洞賔曰且剧饮无相穷诘既醉以筯头书劒诗一首于壁曰欲整锋铓敢惮劳凌晨开匣玉龙嘷手中气槩冰三尺石王精神蛇一条姦血默随流水尽凶豪今逐渍痕消削平浮世不平事与尔相将上九霄题毕初见若无字而墨迹灿然透出壁后侯大惊再拜因问劒诗曰有道劒有法劒道劒则出入无形法劒则以术治之者此俗眼所共见但能除妖去崇耳侯曰今以道劒杀戮奸人于稠衆中得不骇俗乎曰人以神爲母气爲子神存则气聚神去则气散但戮其神则去其气而人将自没或假于人皆此类也侯叹曰此真仙之言也愿闻姓氏曰吾吕嵒也言讫因掷劒于空中随之而去广陵散钱洞賔常游广陵巿以十千钱散之坊陌暨翼日晩视之十千拾者无遗止遗其三一落泥中一落草中一落井中砖石缝去井口三寸许最后有两人汲水见而争取之复叹世人财利之心如此也捚土爲香宋朝张天觉爲相日有缕一道人及门求施公不知礼敬戏问道人有何仙术答以能捚土爲香公请试爲之须臾香烟罢道人不见但留诗于案上云捚土爲香事有因世间宜假不宜真皇朝宰相张天觉天下云游吕洞賔水化成酒马善东都人熙宁初举进士不第学道一日与一侯道人行汴水见一羽士青巾布袍体秀骨异目如明水面无尘土马召啜茶且饮食之侯性素嗔咤之羽士曰吾有不死法侯诘之羽士曰汝有何法侯曰飞符召鬼点石化金归钱返璧羽士曰子所爲皆非正法侯曰子何能曰吾能壮吾气清吾神侯曰何谓壮吾气羽士曰但试观之乃吐气射酒肆去烛数十丈而烛立灭复吐气吹侯面若惊风大发凛凛不可支二人起谢曰先生非凡人也幸见教羽士曰学仙须立功行功即勤苦修炼行即济人利物侯曰弟子平生以药济人非功行乎羽士曰子杀物命以救人命是杀彼以生此也不若止用符水愈疾自佳语及曙羽士别去曰吾将返湘水之滨矣与子酌别于柳隂下以百金令侯巿酒适无酒羽士以瓶一只命侯取汴水一瓶以药一丸投之立成美酒三人共飮大醉羽士留诗一章曰三口共一室室畔水偏清生来走天下即是姓兼名既别二人思之乃吕洞賔也墨化成金韩忠献公琦晚年始延方士洞賔鹑衣垢面求谒韩意轻之曰汝何能答曰能墨试令爲之即掘地坎搜焉韩不悦洞賔和揉坎中泥爲墨曰成矣遂去公徐取墨视之乃良金也上有吕字破之彻肌理韩追悔无已纸中方窍监文思院赵应道病瘰疬几妥顿泣别亲旧曰吾死矣夫闺合中一物皆舍得独鹤发老亲无托奈何语未竟俄有道人扣门语赵曰病不难愈也取纸二幅各掐其中爲二方窍径可二尺许以授赵曰俟夜烧一幅灰之调乳香汤涂病上留一幅以待后人言讫道人不复见矣始悟两方窍乃吕宇也石上方窍梓潼娄道明家富善玄素术常蓄少女十人才有孕即遣去复置新者常不减十人之数昼夜迭御无休息而神清体徤面若桃红或经日不食年九十有七止如三十许人尤好夸诞大言对客会饮或言玄女送酒或言素女送果或言彭祖容成辈遗书自以爲真仙也一日洞賔诡爲乞人登门娄不识之叱使去洞賔以两足踏石上遽成两方窍深可三寸娄始惊异延置坐右曰子非乞人也出侍女歌游仙词命之酒洞賔口占望江南词酬之曰瑶池上瑞雾蔼群仙素练金童锵凤板青衣玉女啸鸾笙身在大罗天沉醉处缥缈玉京山唱彻步虚清燕罢不知今夕是何年海水又桑田侍女进蜀牋请书洞賔自纸尾倒书彻纸首字足不遗空隙娄大惊喜方欲请问道要洞賔曰吾已口口相传矣娄请益复曰吾已口口相传矣俄登门外大栢树杪不见后数日娄忽不快吐膏液如银者数斗而卒口口相传之说与夫石上两方窍皆吕字之寓也仙乐侑席陈公执中建甲第东都亲朋合乐俄有褴褛道士至即洞賔也陈公问曰子何技能曰我有仙乐一部欲奏以侑华席腰间出一轴画挂于柱上绘仙女十二人各执乐器道士唿使下如人累累列于前两女执幢幡以导余女奏乐皆玉肌花貌严态娇音顶七寳冠衣六铢衣金珂玉珮转动珊然鼻上各有一教黄玉如黍大而体甚轻虚终不类生人乐音清彻烟霄曲调特异三阕竟陈曰此何物女子道士曰此六甲六丁玉女人学道成则身中三魂七魄五脏六腑诸神皆化而爲此公亦愿学否陈以爲幻惑颇不决道士顾诸女曰可去矣遂皆复上画轴道士取轴张口吞之索纸笔大书曰会经天上三千劫又在人间五百年腰下劒锋横紫电炉中丹焰起苍烟才骑白鹿过沧海复跨青牛入洞天小技等闲聊戏尔无人知我是真仙末题曰谷客书即出门俄不见陈谓谷客乃洞賔也悔恨欲抉曰未几谢世管片泛波渌江笔师翟某喜接方士洞賔徃谒之翟馆于家礼遇殊至自是徃来弥年一日挈翟游江之浒啮笔管爲二片浮于波上洞賔履其一引笔师效之翟师怖不敢前洞賔笑而济及岸俄不见翟始知其爲异人也旬浃复来自挈饮食食翟皆臭腐也翟揜鼻谢弗食洞賔太息曰若不能恶食吾以肉酱两瓿遗君遂去不复见开视酱瓿皆麸金也两瓿者非两大瓮之类乎鲙鱼再活洞賔游庐山酒肆见剖鱼作鲙曰吾令此鱼再活鲙者不信洞賔以药一粒纳鱼腹中良久跳踯如生鲙者惊试放于江圉圉洋洋悠然而逝觅洞賔不见寳轮现相绍兴中一县官喜道术建大斋寳箓宫方士大集角技能洞賔诡姓氏寓焉自赞其能异衆取药少许寘诸掌吹数过俄红晕四溢成寳轮相现洞賔二字衆大愕觅之不见矣小儿化鹤常州天庆观真仙堂塑洞賔像有小儿卖荳日过其前见其仪状敬仰之每盘旋不忍去一日瞻视叹息间像忽微动引手招之持一钱买荳儿不取钱悉以畚中荳与之像有喜色以红药一粒授焉使吞服即觉恍惚如醉还家索纸笔作文章词翰皆美至于天文地理无所不通不茹烟火食唯飮酒啖枣如是歳余闻巿曹决死囚急徃观正行刑之际忽空中有人批其左颊一小鹤从口吻角飞出扪其颊已半枯矣遂愚俗如初寘钱儿手台州仙居民王三入市逢乞子卖泥塑吕先生像买归供事之香火甚肃小儿年十歳许亦每日敬拜尝牧牛山坡见白衣道人过前亟从牛背跃下挽其袍唿爲吕先生道人曰汝安得以此见称且何爲识我儿云你便是我家供养的面目衣裳一般只是身体长大不同耳道人笑将一钱寘儿手戒之曰汝要买物喫时但用此尽取尽有惟不得向人说儿喜归家宻白其父开手示之才用一钱毕又有一钱在手经月余父忽起无厌之心施行畚于傍命儿伸手拂之不已钱随而坠下至三日所得十余千明日不复有矣饼店洗木青城道会时会者万什县民徃徃旋结屋山下以鬻荼果有卖饼家一店祈愿解之日一客被酒造其居醉语无度泥卧门左饼师殊苦之与之钱不受饲之饼不纳先是风折大木居民解爲二凳正临门侧以待过客店去江颇远方汲水二器未及用忽起缚茅爲箒蘸水洗木搰搰踰两时又卧其上徃来望见者皆恶之及门即返饼终日不得卖客亦舍去辞主人曰毋怒我我明日携钱偿汝直当倍售矣遂行或谒凳欲坐见光彩烂然乃浓墨大书吕先生生四字取刀刮之愈削愈鲜明深入木底上下如一观者如堵自是饼果大售时绍兴三十二年二月闻寿卿说亲见其洗木时云一清癯道人也华亭附舟绍兴二十八年华亭客商贩芦蓆万领徃临安巍然满船晩出西栅一道人唿于岸欲附载商曰船已塞满全无宿卧处我自露立岂能容尔道人曰与汝千钱但辍一席地足矣商曰遇雨奈何道人曰更与百钱买芦蓆一领遇雨自覆商利其钱使登舟坐于蓆上仅容膝不见其饮食便溺在途亦无雨到北阙乃辞去曰谢汝载我使汝多得二十千相报商殊不晓适是年郊祀大礼青城用芦蓆甚广临安府惧乏凡贩此物至者每领增价钱二文尽买之遂赢二万搬却既毕最下一领有墨书六大字曰吕洞賔曾附舟字昼遒劲好事者争来观视知爲仙翁明日商入城过衆安桥逢此道人卖姜于市揖之曰你原来是吕先生想能化黄金可多与我道人笑曰爲我守姜今还店取金来疾守至暮不复来乃画辇姜归商庸人也不复懊恨闻者爲之太醉绘仙像崃州远安民笃言仙佛尝作吕翁纯阳会道流盛集斋罢一老兵从外来着青袍蹑麻鞋挑两箬笼弛担踞坐唿叫索食却之不去其家尚有余馔即与之又求酒舁以小樽一吸而尽至于再三皆然主人骇其量语之曰尚能飮乎曰固所愿也但君家贵已多不敢请耳酒至到手即空不遗涓滴徐问今日何斋会告以故曰倘吕真人自来亦识之乎主人指壁间画像示之客笑曰我却是他状貌结束全与此别与我绢五尺当爲汝写一本主人喜甚即取付客接绢不施粉墨但手中披莎俄而大吐以绢拭之主始恶焉度其已醉无可奈何傍观皆唾骂引去良久纳绢于空缾揖而去一童探缾中出绢展视仙像已成衣履穿结与客无异方悟真人下临悔恨不遇表饰悬奉之时淳熙七年新昌邹兼善主簿传其事杜家园会饮绍兴十六年王寅祖爲湖北提刑司指使僦舍于张四官人店武陵杜昌言家有小圃杂花正开以三月六日邀王张并外两三客聚饮半酣各摘荼䕷插巾三俄一道人着青衣道服披簑背笠袖中各有物揖衆曰诸君高会能容我预席乎杜延之坐酌酒巨盃一饮而尽大嚼肉胾不留遗余放箸微笑精神可掬请借酒爲诸人寿杜令少待道人曰吾亦有酒在此便当奉偿仍付以一觞听其满劝坐客不敢辞独谓王曰君气宇轩昂有学道之质但恨世事未除耳且飮我酒即探袖取一钖缾度可容二升遍斟客酒原未尝煖而热味亦清醇杜异之视缾内尚有盏许道人曰能再饮一盃乎曰正欲之杜饮罢戏言此缾有酒几何而斟之未竭公莫是洞賔先生否道人曰君又不曾见吕翁云云何也复笑曰诸君欲见之乎遂解背上箬笠掷起腾身丈余跨一白鹤而去钖缾亦亡矣践钱入石宋景泰间邵武军衙前殷姓者香纸店常供云水道人每以三钱施之未曾少倦一日有道人持椶扇乞钱适逢殷以他事迁怒形于面色连以三钱掷椶扇中随堕于地道人以足践之不顾而去殷乃自拾其钱则已固结砖上不能动矣观者骇异道人杳然不见殷以锄穵出砖见砖背有诗曰平生大愿度三千直到于今不得圆特持此来应有意可怜殷氏骨难仙今此石砌在城隍庙中更名显化一十六条吕元圭洞賔游江夏诡爲吕元圭徃来居民杨氏家爲人言祸福事甚验一日忽辞去曰恶人至矣吾将避之是夕提点刑狱喻陟行部至鄂首觅吕已不见得其平日所与徃还者岑文秀诘其所得岑曰无有喻厉以声色将笞之岑答如故喻命搜其家得所遗卷长歌一首论内丹事喻省之曰此吕先生也元圭者折先生二字其恶人者谓喻迫之云思屯干道人金陵万镃老人号与石性醇慕道以召箕自给每召即吕祖至一日忽梦吕祖与说八卦又梦言某日客来有手书可求之至期果客至求得其书乃卜事爲卜者十余年隆庆庚午得末疾以帛络臂左手执杖而行十一月二十一日早舆过普德寺下舆见一道人唿镃爲老儿镃应曰我不幸得偏枯疾乃如此道人厉声曰何谓偏枯偏枯树荣悴相半必属之火人岂如是耶问疾始于何时曰今七月二十一日曰此宻云不雨之象也镃闻其言乃曰善药乎曰不善炙乎曰不曰然则何以度日曰乞于巿镃见系一瓢曰乞用瓢乎曰然镃问道人希姓曰干又问号曰思屯曰何谓屯思之何也曰屯于义爲难思屯尝以难自思也我六岁随师故不知色若酒与财气则尚有之但能自遣不似汝致跌尔又问荅良久爲说屯义乃曰今汝以肝气致疾即屯也因唿老儿可徃桥上行镃不觉扶杖行出寺东门又唿老儿再徃前一行镃辞不能道人若略以手强拽者遂自桥及两花之巖倚树而坐以手扪镃腰肾曰痠乎曰不又扪至膝曰痠矣又见手悬帛将手向衣内上下扪者三曰幸瘦可愈又曰尔五脏皆火不必药惟武夷茶能解以东南枝生者佳烹以涧泉叶竖立投以井泉即横镃感其意乃问所寓曰清元观可问思屯干道人因别去镃归其疾顿释步履如初及人毛俦惊问其故曰公遇仙矣思者丝也加屯纯也干阳也所遇乃吕祖因至清元观访之止塑像在焉回道士滕宗谅子京谪守巴陵洞賔诡爲回道士上谒风骨耸秀谈论俊辩子京异之口占诗赠之曰华州回道人来到宜阳城别我游何处秋空一劒横洞賔大笑俄不见子京使人绘其像置于岳阳楼回道人江州太平宫道士十徐辈集于库堂有客自称回道人掉臂径入傲睨四座衆恕相谓曰妄人纷纷多窃此名以自衒特可绍俗耳吾曹何取焉皆去弗顾唯胡用宗揖入坐小轩雍容款椄竒其风骨待遇加敬既而索酒飮徐顾左右觅刀刮士沥酒漱液就掌搏和吹嘘成墨锭掷之案上铿然有声语胡曰善藏之饵此亦能去病取视香气四发郁然袭人殆非兰麝可比复邀胡登楼饮酒辞以日暮笑而去明日胡趍郡未旦抵成门逢其自城中出笑而顾旋闻阍吏言半夜时回道人已在此候门矣胡益异之归验所假刀半已化金色稍服所遗之墨累年后貌不少改而酒量日增异日道人又至敝衫破帽蔴鞋草带自挑二壸胡问壸胡所有倾视之皆药银也始悟爲真吕翁拜以师礼虔扣长生之术有更似南津港再遇吕公船之句其孙尝岀其祖所绘黄袄翁像诚清峻絶俗云回道人洞賔游长沙诡爲回道人持小瓦罐乞钱得钱无筭而罐常不满人皆神之一日坐市道上言有能以钱满吾罐者当授以道人争以钱投罐竟不满有僧驱一车钱戏曰汏罐能容之否道人唯唯及推车入罐戛戛有声俄不见僧曰神仙耶幻术耶道人口占诗曰非神亦非仙非术亦非幻天地有终穷桑田几迁变身固非我有财亦何足恋曷不从吾游骑鲸腾汗漫僧益惊疑欲执之道人曰若惜此钱耶吾今偿你取片纸投罐祝曰速推车出良久不出曰非我自取不可因跳入罐寂然僧击罐碎有片纸题一诗曰寻真要识真见真浑未悟一笑再相逢驱车东平路僧帐然归次东平忽见道人曰吾俟君久矣以车还之钱皆在曰我吕公也始谓汝可教今惜钱之念如此不可也僧方悔谢不及矣回处士尚书郞贾师雄藏古铁镜尝欲淬磨洞賔称回处士谒焉乞试其枝笥中取药少许寘镜上辞去曰俟更取药来追之已不见但见所寓太平寺扉上题诗曰手内青蛇凌白日洞中仙果艳长春须知物外烟霞客不是尘中磨镜人视镜上药已飞去一点光明如玉回山人熙宁元年八月十九日遇湖州东林沈山自称回山人用石榴树皮写絶句于壁诗云西邻已富忧不足东老虽贫乐有余白酒酿来縁好客黄金散尽爲收书回后养洞賔游秦州天庆观时道流悉赴邻郡醮席独一小童在洞賔求笔欲书壁童辞以观堂新修师戒毋污壁乃曰但烦贮火殿炉欲礼三清既徃见殿后池水清泚以瓜画壁书日石池清水是吾心刚被桃花影倒沉一到邽山宫阙内销闲澄虑七絃琴末题云回后养书壁絶高非手所能及衆叹异始悟回爲吕后养者先生反对谷客元丰中东京有道人称谷客与布衣滕忠同飮酒将起以药一丸遗滕滕素有风癖服之即愈遂别又二年于扬州开明桥东遇谷客坐水次招滕滕取路跨桥而徃至则无所覩始悟其爲洞賔也怏怏未几卒矣守谷客崔中举进士道过巴陵旅寓邸歌沁园春乐章洞賔适以补蹊隐市井间质其所歌曰何曲也崔曰东都新声也曰吾不解书子爲书吾词崔爲书其词曰七返还丹崔问姓氏曰吾生江口长山口今爲守谷客翌旦访太守言之此吕洞賔也亟令召之叩其户应声渐远再唿不应排户而入𨵙无人矣壁有诗曰腹内婴儿养已成且居廛市暂娱情无端措大刚饶舌却入白云深处行崔与太守叹恨而已昌虚中徽庙时有一道人自称昌虚中徃来诸琳宫动履怪异饮酒无量啖生鱼肉至数十斤引冷水数十斛天大雨雪平地七八尺余自埋入雪中旬日不出雪霁复起行于深潭水面如履平地又善草书作枯藤游丝势一举垂数千络绎不断人争携楮以请徃徃不与昌字虚中吕字也无心昌老横浦大庾岭有富家子慕道建庵接云水士多年一日衆建黄箓大斋方罢忽有一褴褛道人至求斋衆不知恤或加凌辱道人题一词曰暂游大庾白鹤飞来谁共语岭畔人家曾见寒梅几度花春来春去人在落花流水处花满前蹊藏尽神仙人不知末书云无心昌老来五字作三样笔势题毕竟入云堂良久不出迹之已不见徐视其字深透壁后矣始知昌字无心乃吕公也衆共叹惋患无心江西吉水县大江之滨有玄坛观一日道侣皆下山斋事止留小童在观偶一道人青巾白袍缓步入观投宿小童以师不在拒辞不许道人索笔题诗壁上云褰裳揽步寻真宿清景一宵吟不足月在寒潭风在松何必洞天三十六患无心书诗成掷笔而去次日师归小童备述道人求宿吟诗意道衆徃观字势飘逸不凡向房内视之墨迹透壁方知爲纯阳祖师笔也嘉靖三十九年洪水泛滥观宇倾圮而诗壁挺然独存灰泥不剥见者异之乃爲本地势家强取舁至半途过一岭倾落石上至今尚有灰迹墨痕存焉賔法师青城山丈人观黄若谷风骨清峻戒行严洁常以天心符水三光正炁治疾良验而得人财帛即以散施贫乏洞賔诡爲賔法师上谒留月余所作符篆徃徃吹起皆爲龙蛇云雾飞去治鬼召将必现其形通人言语足踏成雷目瞬成电呵气成云喷唾成两又善画不用笔墨但含墨水喷纸帛上自然成山川花木宫室禽兽人物之状略加拂拭而已每画得钱即巿酒与若谷痛饮若谷饮素无量每爲賔所困一日若谷问曰先生操行异常人必自神仙中来还可语吾道否曰子左足北斗七星缺其一奚能成道耶更一生可也若谷惊曰賔公殆圣人矣盖其左足下有黑子作北斗七星状而缺其一未尝爲人所知故也复问寿几何洞賔倒书九十四字于壁作两圆相围之即别去始悟两圆相乃吕字而賔姓其字也后若谷四十九岁卒果符倒书之谶同客熙宁中江南有李先生者自号同客人持莎苙轮竽敲短板唱渔家傲叉爲鸣榔之声以参之音清悲激如在青霄其词曰二月江南山水路李花零落春无主一箇鱼儿无觅处风和雨玉龙生甲归天去人或与钱不受与酒即不辞后以甲辰二月终瘗之无尸始悟同客者即吕洞賔也黄袄翁长沙钟将之仲山嘉定己已自金陵罢官归舟次巴陵南津哺时俄覩一舟过焉舟中一黄袄翁风貌竒庞凝然伫立熟视仲山良乆仲山窥其蓬中无他物惟船头有黑瓶罐十枚蓬前两青衣童参差立仲山意其必径渡既而仅行二丈许即回楫而黄袄翁已复端坐蓬后矣再熟视仲山良久俄失船所在仲山始谓爲巨商不与之语至是恍然惊讶知其爲异人也翼且徃吕仙庵拜礼真像果俨然衣黄衣亦有两青童侍侧而其貌则皆与昨日所见者惟肖也仲山自恨凡目不识真仙感叹无已作水调歌头词有更似南津港再遇吕公船之句次年下世其后仲山之孙尝出其祖所绘黄袄翁真像示人诚爲清俊絶俗云晋谒儒门八条谒丁晋公丁晋公谓倅鄱阳洞賔和一秀才徃谒曰吾唐吕渭之孙也经史百家无不通究因与晋公言君状貌大似李德裕他日出处皆如之后晋公果大拜而窜海外信似赞皇矣谒张参政张公洎早年家居洞賔谒之与公洎讲周易併言孟予存心养气之㫖公洎在后文章日进因索纸笔作八分书诗一章微示他日将佐鼎席之意卒章曰功成当在破瓜年后张果参政后十六岁卒俗以破瓜爲二八盖其谶也谒武昌守武昌守倅一日对奕有道人不通姓氏直前曰吾国手也守试与奕才下仅八子即曰太守负矣守曰汝子未盈局安知吾负道人曰吾子已分途据要津矣是以知之已而果然如是数局守皆负俄拂袖去不见守令人遍城寻之闻在郡治前吹笛才至郡治前则闻笛声在东门至东门则闻在西门至西门则闻在南门至南门闻在北门至北门则闻在黄鹤楼前道人走徃石照亭中不见但见亭中有诗曰黄鹤楼前吹笛时白苹红蓼满江湄里情欲诉谁能会惟有清风明月知末书一吕字谒钟弱翁钟传弱翁帅平凉洞賔幅巾衣白纻衣上谒从牧童牵黄犊立庭下弱翁异其气局闲雅指牧童曰道人能诗可赋此乎曰是儿自能之牧童大书曰草铺横野六七里笛弄晩风三四声归来饱饭黄昏后不脱簑衣卧月明既别人皆见其担二大瓮长歌出郭或报弱翁曰瓮二口此吕公也亟追之不复见矣谒石国监石介守道爲国子监直讲一方士称回叟上谒袖出诗曰高心休拟凤池游朱绂银章宠已优莫待祸来名欲灭林泉养浩预爲谋石逊谢不悟其㫖延以酒食日将夕叟辞石留之宿曰吾孤云野鹤安可留也既而期年因贼孔直温谋逆石尝有书与之坐贬卒谒王岳州太常博士王纶守岳州有道人上谒貌清癯短褐不掩骭语音清圆纶问世系回曰世系不必问所请教者奕碁耳与奕纶素号国手至是连负日云暮乃酌以酒问何方人回以诗曰仙籍班班有姓名蓬莱倦客吕先生凡夫肉眼知多少不及城南老树精纶惊讶间已失之矣庭下烟云满然移时不散谒石舍人石舍人王休因避暑有褴褛樵夫持斧而前眉目秀整议论清快石问乡里及世系曰老夫生于河南移居于终南山吕渭之裔也所学者庄子老子此外无所爲石曰终南有佳处曰佳处甚多因举陶隐居诗曰终南何所有所有惟白云只可自怡悦不堪持赠君石异之款留二日极谈出有入无超生离死之法将别曰吾将徃岳阳以丹一粒遗石服之年九十余面如婴儿巴陵犯节洞賔行巴陵巿太守出犯节前驱执之太守置诸狱令书款日迨脯无一辞吏逼之洞賔曰须我酒醒吏曰汝不忧罪尚以酒爲解也言未竟俄失之但遗一幅纸曰暂别蓬莱海上游偶逢太守问根由身居北斗星杓下劒挂南宫月角头道我醉来真箇醉不知愁是怎生愁相逢何事不相认却驾白云归去休太守惊曰此吕翁也夙兴焚香谢过一日于水盆中见焉亟召画史图之与滕子京本絶类也吕祖志辇三事蹟志经游寺观十条金鹅寺题诗洞賔抵四明金鹅寺顾方丈萧然顷有童子出吕问此何寥寥曰莫道寥寥虚空也遂佳其言题诗于壁云方丈有门出不钥见箇山童露双脚问伊方丈何寂寥道是虚空也不着闻此语何欣欣主翁岂是寻常人我来谒见不得见渴心耿耿生埃尘归去也波浩渺路入蓬莱山杳杳相思一上石楼时雪晴海阔千峯晓庐山寺见梦庐山开元寺僧法珍坐禅二十年颇有戒行一日定坐见一道人来谒问曰师谓道惟坐可乎珍曰然道人曰佛戒含嗔淫杀爲甚方其坐时自谓无此心矣乃其遇景遇物不能自克则此种心纷飞莫御道岂专在坐乎因与珍历云堂见一僧方酣睡谓珍曰吾偕子少坐于此试观此僧良久见睡僧顶门出一小蛇长三寸余縁床足至地遇涕唾食之复循溺器飮而去及出轩外度小沟绕花台若驻翫状复欲度一小沟以水溢而返道人当其来径以小刃插地迎之蛇见畏缩寻则徃至床右足循僧顶而入睡僧遽惊觉问讯道人及珍曰吾适一梦与二子言之初梦从左门出逢斋供甚精食之又逢美酒饮之因褰裳度门外小江逢美女数十恣观之复欲度一小江水骤涨不能徃逢一贼欲见杀走从捷径至右门而入遂觉道人与珍大笑而谓珍曰以床足爲门以涕唾爲供以溺爲醖以沟爲江以花木爲美女以刃爲贼人之梦寐幻妄如此珍曰爲蛇者何道人曰此僧性毒多嗔薰染变化已成蛇相他日瞑目即受生于蛇中矣可不惧哉吾吕公也见子精忱可以学道故来教子珍遂随之而徃不知所终开元寺赠金袁州开元寺浴室有大井泉水甘冽洞賔爱之留连旬日因与一僧款宻僧朴野待之尽敬不知其爲洞賔也临行以墨两笏赠僧藏之箧笥不复省一日李大临转漕江西行部至袁寻僧问曰吕先生尝赠汝金乎僧恍然曰我不识吕先生但前有道人到此赠我墨耳初无金也出墨示大临则墨即金矣大临摩娑骇异欲以他金贸易之僧弗受但以一笏转赠之且问转运使何自知此李曰昨过零睖见何仙姑问吕公动履何曰近吕过此自言乆客宜春与开元浴室僧相善喜其有仙风道骨以金遗之吾闻此语故来验焉旬日洞賔复来问僧墨何在僧具以吿洞賔笑曰此女饶舌遂与僧携手出门去不知所之大云寺会食洞賔诡爲回处士游大云寺随堂会食月余谓寺僧曰僧馔甚精但少面耳遂去旬日携少许面至自炮设数百僧皆饱足僧请处士啜茗举丁晋公诗曰花随僧筯破云逐客瓯圆处士曰句虽佳未尽荼之理迺书诗曰玉蘂一鎗称絶品僧家造法极功夫兔毛瓯浅香云白虾眼汤翻细浪俱断送睡魔离几席增添清气入肌肤幽丛自落溪嵒外不肯移根入上都以丹一粒遗僧曰服此可不死遂别去后僧亦仙去山寺化艶妇洞賔尝游山寺以劒化作一艳妇入寺僧行纵观神驰志丧过云堂前有一僧方趺坐独不顾竟出门似若不动心者初以爲可教既出门则已候于无人之地意欲要而挑之女色蛊人罪根难灭此第一障道因縁也神光观绘像洞賔游山阳神光观丐笔自绘己像于三清殿北墉眉目修整貌古怪不类世所传上有北斗七大星君相被发秉珪立傍作一符径丈余书曰元祐二年作如知吾下笔处可与语道人以疾刮符服之徃徃良已或见神人仪观甚伟曰吾神光符使也诉暴露以暮区之平都观访友四川忠州属有平都山前汉王方平后汉隂长生二人求仙同隐此山之中有平都观有丹鼎亭有下棋亭吕祖曾两访之其一诗云盂兰清晓过平都天下名山所不如两口单行人不识王隂空使马蹄虚其二诗云一鸣白鸟出青城再谒王隂二友人口口惟思三岛好擡眸已过洞庭春太平观题诗江州太平观道士有高志洞賔访之赠诗曰落魄薛高士年高无白髭云中闲卧石山里冷寻碑夸我饮大酒嫌人说小诗不知甚么汉一任辈流嗤末小书云回道人同三客访薛鍊师作始知洞賔併寓其字天庆观题诗宿州符离县天庆观有甯道士少年谈老庄有竒趣一日晨兴有卖药道人至即洞賔也仪状雄伟徃来弥月因有老庄之要㫖授道士曰吾观禅学皆出于老庄纵千经万卷反覆议论要自立箇门庭源流授受其实皆本于老庄之㫖也临别题二絶句于扉上作大篆体势飞动一曰秋景董条叶乱飞庭松影里坐移时云迷鹤驾何方去仙洞朝元失我期二曰肘传丹篆千年术口诵黄庭两卷经鹤观古坛松影里悄无人迹户长扃既去人争刮以治疾良已字入木寸余墨迹不灭单州天庆观题诗元丰中吕惠卿守单州天庆观七月七日有异人过焉书诗于纸一曰四海孤游一野人两壶霜雪足精神坎离二物君收得龙虎丹行运水银一曰野人本是天台客石桥南畔有旧宅父子生来有两口多好歌笙不好拍惠卿婿余中解之曰后篇第一句賔字也第二句石桥者洞也第五句两口者吕也第四句者吟也吟此诗者其洞賔乎市廛混迹八条邵城酒肆邵州城外有老媪开酒肆一日有吕道人来索飮偶无酒媪以所余浊酒一升与之道人问价媪曰每升钱二十文道人以指点酒书二十字于门外一紫石上而去徐视则字迹下透石底几尺余自是观者如堵酒肆大售后人因其居建集仙观永康酒楼永康军倪某新开酒楼有一道人至索饮自旦及暮饮佳醖圮及石余衆怪相聚以观倪需酒金道人瞪目不语頽然醉倒倪坐守之曙皷动道人忽起援笔题诗于壁曰鲸吸鳌吞数百杯玉山谁起复谁頽醒时两袂天风冷一朵红云海上来末书云三山道人阳纯作以土一块掷倪面走出门仰望东北一朵红云而来抚掌大笑俄不见刮视其壁墨彻数分视土块乃良金也自是酒楼大售始知阳纯者乃纯阳也汴京茶肆后周末汴京有石氏设茶肆一女尚髫龀令行茶洞賔诡爲丐者日徃据上坐求茶衣服褴褛血肉垢污殆不可近女殊无厌恶意益取上茗待之父母怒笞女女益待之月余无厌洞賔谓女曰汝能啜我所饮茗之余乎女以秽甚不可下咽覆之地忽闻异香亟䑛之神气爽然洞賔曰我吕先生非丐者惜尔不能尽食吾余然吾能从尔愿欲富乎贵乎寿乎女曰我小家子不识何爲贵得富且寿足矣洞賔去不复来后年亦贵显年百三十五岁终长溪饭店福州长溪县老妪开饭肆干道中有道人来食毕以火紫头书壁作吕洞賔来四字光艳竒伟太守闻之骑徃观则字已销没无复余迹信神笔也兖州妓馆兖州妓侯其姓者爲邸以舍客洞賔诡服求授馆蚤出暮归归必大醉逾月不偿一金侯召啜茶洞賔曰吾见钟离先生谓汝可以语道侯不省以酒饮之洞賔索饮不已侯滋不悦洞賔伸臂示之金钗隐然解其一令巿酒侯利其金曰饮罢寝此乎曰可也即登榻鼻齁齁至夜分侯迫榻洞賔以手拒之侯亟去迟明失洞賔所在视其身则手所拒处吕字彻肌上侯感悟曰此吕公也得非宿世一念之差遂至于此公其来度我乎即断发布裘寻洞賔不知所终广陵妓馆广陵妓黄莺有姿色豪客填门一日有吕秀才托宿黄以其褴褛垢污拒之秀才题二诗于屏一曰嫫母西施共此身可怜老少隔千春他年鹤发鸡皮媪今日玉颜花貌人二曰花开花落两悲欢花与人还事一般开在枝间防客折落来地上请谁看题毕俄不见东都妓馆有妓杨柳东都絶色也道人来徃其家屡输金帛然终不与扬交接杨一夕乘醉迫之道人曰吾先天坎离配合身中夫妇内交圣胎已结婴儿将生岂复恋外色乎内交之乐过于外交之乐远矣杨疑讶其语时宰相张天觉馆賔萧某与久狎杨以告萧而萧以吿张遽徃即之道人大唿疾走径趋栖云庵云堂不出良乆排闼寻之则已不见惟壁上有诗曰一吸鸾笙裂太清緑衣童子步虚声玉楼唤醒千年梦碧桃枝上金鸡鸣后庵遗火无孑遗而题诗之壁归然独存亦一异也平康妓馆平康妓馆一夜有男子过被诸妓牵扯男子连声噉叫杀人夜巡捉数妓并男子赴官根虎妓说并不曾杀人押下男子实供因自称爲吕仙写诗二首其一云二八佳人体似酥腰间仗劒杀愚夫虽然不取人头落暗里能教骨髓枯其二云六幅红裙卓地棚就中险设陷人坑王侯宰相浑遭陷留得先生独自醒诗成回顾不见乃知是爲吕祖也庵堂赴会七条徽宗斋会宋宣和间徽宗斋设一千道人只阙一名适有一风癞道人求斋监门官力拒之其时徽宗与道士林灵素便殿谈话而道人忽在其阶下亟遣人送去赴斋道人以布袍袖在殿柱上一抹而徃徽宗见而怪之起身观柱上有粉字书云高谈阔论若无人可惜明君不遇真陛下问臣来日事请看午未丙丁春果而靖康丙午丁未二帝北狩之难青城鹤会绍兴末洞賔赴青城山鹤会憩一卖饼果人家人不之识也颇异之洞賔浓墨大书诗一章于门之大木上曰但患去针心真铜水换金鬓边无白发騋马去难寻盖寓吕洞賔来四字笔势伟劲光彩殊常取刀削之深透木背洞賔已不复见时士人关云祥者见之即绘其像乃一清癯道人也是后饼果大售潭州鹤会潭州兵马都监赵不问淳熙九年四月十四日作鹤会一道人不知所从来摄衣升戺不与人揖径入知堂房内不见但于几上得一幅纸书絶句云这回相见不无縁满院风光小洞天一劒当生又飞去洞庭惊起老龙眠末题谷客书绍兴道会会稽山绍兴癸丑道会有道人携凉笠而至会散乃挂笠于壁无挂笠之物而不坠题诗云偶乘青帝出蓬莱劒戟峥嵘遍九垓我在目前人不识爲留一笠莫沉埋贾相斋会贾平章母两国夫人设云水道人斋忽有群道人拱一孕妇将产而来斋未罢产婴儿在地群道人即扶女子而去只留婴儿在地衆人扶起婴儿乃一劒袋也始知爲吕公以戏凡俗云白云挂搭吉州旧有白云堂在龙庆寺近尝有道人在堂挂搭喉下复有一口以吹铁笛吹讫复塞以纸笠上题两句云一声吹动斜阳外唤起江湖万里心小孩群尾其后辄将铜钱撒地使竞取之后题一诗于后堂云牵牛与织女依旧白莲堂遂去皆莫晓其意后郴州寇李元砺反白云堂闭门不容挂搭以防奸细三年后复开开之日乃七夕后一日也始悟其诗及悟二口吕字也江州挂搭江州瑞昌县潘安抚道场适有道人至求挂搭无包无伞仅有一笠褴褛村俗直堂鄙之曰你无伞无包奈何挂搭道人曰既不许挂搭觅一茶即去直堂入令之坐及出则道人反坐主席直堂怒曰不知賔主礼做甚道人道人不揖而去遗下一笠直堂不能举遂会衆讽经谢罪方举其笠地上有吕字人病取土煎汤服之立愈数年间遂成一井水泡上结成吕字划开复聚至今尚存丹药济人十一条文思院医瘰赵应道监文思院日有亲事官患瘰疬度不可疗来辞院官且谓其徒曰吾旦夕死矣老母无托奈何衆强慰勉之或爲泣下才出外即有道人随之行行未远语之曰疮易愈令买纸二幅以爪掐其中爲二方窍径可三寸许以授之谓曰俟夜烧一幅爲灰调乳香汤涂傅留其一剂以济后人其人既归如言贴药毕就枕及寤已觉疮痕荡尽痂亦不见径走谒院官谈其异衆悟曰两方窍吕字也得非以濒死念母一言起孝故仙翁救之耶赵州医跂赵州贫民刘某病跂二十年每夕炷香祷天一日有道人手携铁瓢谓刘曰可随我行刘随之行二里许指地下曰此下深三尺余有五色石试掘之果得一石大如弹丸五彩殊常道人曰子可持归暴露九日细末以木瓜皮煎汤服俟愈可来城东驻云堂东廊第三间左壁上再相会云刘疾脱然即徃寻之但见壁有洞賔像携瓢云江陵医眼江陵傅氏家贫以鬻纸爲业性喜云水士见必邀迎随其丰俭款接里巷唿爲傅道人舍后小合塑吕翁像坐磐石上旁置墨篮以泥竹片作墨数笏朝暮焚香敬事拜毕扃户去梯虽妻子不许至干道元年正旦独坐铺中一客方巾布袍入共语良久起曰吾适有百钱能过酒肆飮否傅从之自是数日一来或留饮或与饭傅目昏多泪教取生熟地黄切焙取椒去日及闭口者微炒三物等分炼蜜爲丸每五十丸空腹盐米汤饮下之傅如方治药一月日明夜能视物徃还半岁忽别去三两日外将徃襄阳能与我偕西乎辞以累重不可出客笑曰吾知汝不肯去取笔书利巿和合四字付之曰贴于铺壁获息当百倍复拉请酒肆酌别袖出纸包有墨数片曰欲携去襄阳做人事暂寄君所临行来取之酒罢傅归寘墨架上踰两月客不至试启视之乃吕翁像前竹皮所作者探合内篮中无有矣始悟客爲吕翁深悔不遇乃贴四字于壁生意日丰享寿八十九耳聦目明精力如少年云安丰医娼元佑末安丰县娼女三香得恶疾拯疗不痊贫甚爲客邸以自给会有寒士来託宿欲得第一房主事仆见其褴褛甚拒之三香曰贫富何择焉便延入少顷士闻呻痛声甚苦问其故仆以吿士曰我能治此症三香大喜士以箸鍼其口曰回心回心是时殊未晓门外有皂荚树甚大久枯死士以药粒寘树窍中以泥封之俄失士所在是夕树生枝叶旦而蔚然三香疾顿愈始悟回之爲吕遂弃家寻师邑人于其地建吕真人祠绍兴十四年三香忽还郷颜貌韶秀邑老人犹有识之者武翼大夫子泽爲郡守召问之不肯深言后不知所之岳阳货药洞賔游岳阳诡名货药一粒千金三日不售乃登岳阳楼自饵其药忽腾空而立衆方骇慕欲买其药洞賔笑曰道在目前蓬莱跬步抚机不发当面蹉过乃吟诗曰朝游北越暮苍梧袖里青蛇胆气麄三入岳阳人不识朗吟飞过洞庭湖成都持丹成都药巿日有道人垢面鹑衣手持丹一粒大唿干巿曰我吕洞賔也有能再拜我者以丹饵之衆以爲狂相聚笑随之道人徃还数四竟无拜之者道人徃坐五显庙前大池上儿童争以瓦砾掷之道人笑曰世人欲见吾甚切既见吾又不识吾亦命也吕乃自饵金丹俄五色云周身有顷不见衆共悔恨绛纱褁药东京一歳民大病疟有老姥家鬻茶子孙皆病一日有道人来姥善待之以子孙病爲请道人曰翌旦待我姥早起待之道人以绛纱褁药曰病发者使执之悉愈一丸可愈百人过百人即不验矣姥从之子孙皆愈遍疗及百人满果不验矣姥拆囊已不见药但有书吕洞賔三字而已方知遇吕先生孝感救母桐庐有通守忘其姓名以母病发背百方不瘥祈祷备至感洞賔夜梦之曰公至孝感天命余救拔若迟一日不复可疗乃授以灵寳膏方栝蒌五枚取子乳香五块如枣大二味各细研以白沙蜜一斤同熬成膏每服三钱温酒化下通守巿药治服即愈后以施人立效觉能得丹黄觉能有诗名一日送客东都门外旅次见一羽士因携酒餚唿羽士共享之毕羽士举盃摭水书吕字且曰明年江南见君明年果调官江南复见洞賔与以大钱七其次十又其次小钱三曰数不可益也吾以药数丸遗子岁旦以酒磨服可一岁无病觉如其言至七十三歳药亦垂竭卒于东京德成得丹李德成能医盛寒时遇一贫窘道士衣单衣无寒色与李入酒肆自据主席李怪之店者曰交钱取酒道士指店中取三酒瓶曰中各有一升酒钱店者视之果然乃以三升酒与之道士酌酒飮李止取一瓶二瓶自竭语李曰此小术耳吾吕洞賔也李惊喜道士书一絶曰九重天子聚中贵五筭诸侯门外尊争似布衣狂醉客不教性命属干坤以药一粒遗李曰服此当享高寿即别去李服药发不白齿不落百七岁而卒建祠传方孙应期别墅左有隙地一块四围环把水木清竒默意欲造纯阳一室未几有一褴褛道人至揖伽跌上坐袖中出故纸药方书二册指示孙云公可常服此古方六味补隂丸甚好又授以叅同悟真口诀自云周姓野仙天长人留饮醉归过山而去再顾不知所之孙乃搆室塑像以祀云药方録后固本补隂丸生地黄姜汁炒熟地黄酒浸焙天门冬去心麦门冬去心各二两人参一两杏仁三钱俱磨爲膏以上炼蜜爲丸如桐子大每服七八十丸空心盐白汤或酒送下如服煎剂合六味等分撮之久服功效甚速甚验因縁会过四条茅山度老兵绍兴二十年茅山大修醮事江东运使郑清卿王亦颜同徃纵观至午憩于茅舍遇道人白苎衫青布巾修眉美髯风骨清俊郑王相谓曰岂非吕仙翁乎召与语命之坐酌酒数行两主人皆已醉谩问客曰能更进否曰能可飮几何曰无筭乃令侍史注酒两壶于银盆中恣其痛饮一杯复一杯不已郑曰先生如有药求数粒曰有即引手擦左腋下垢汗捻成青粒与之曰只可嗅不得喫王亦求之复擦右腋下污成红粒与之所言亦然酒尽客去先是一老兵守邸阁一漕老兵卧檐间日晏未醒漕因戏以两药纳其鼻中气即吸入犹未觉使人唤之起问曰汝觉四体如何曰觉得极轻殆欲凌云耳明日腾空而去二漕相视悔恨无縁盖假手以度老兵也何仙遇道何仙姑零陵市道女也始十三歳随女伴入山採荼俄失伴独行迷归路见东峯下一人修髯绀目冠高冠衣六铢衣即洞賔也仙姑始仆仆亟拜之洞賔出一桃曰汝年幼必好果物食此尽他日当飞昇不然止居地中也仙姑仅能食其半髯者指以归路仙姑归自谓止一日不知已逾月矣自是不饥无漏洞知人事休咎后尸解去洞賔尝谓仙姑曰吾尝游华隂巿中卖药以灵丹一粒置他药万粒中有求药者于瓢中信手採取与之观其縁分也如是数日他药万粒探取八丁而此丹入手即坠因叹世间仙骨难值如此跛仙遇道长沙刘跂仙遇洞賔于君山得灵龟吞吐之法功成归隐岳麓自号潇湘子常侍洞賔徃来抱黄洞賔数游城下有诗曰南山七十二独爱洞真墟后有郑思者遇跂仙于清泰门外相与俱仙云道友讲经陈澹然富而儒者也性慕道延云水士多年竟无所遇洞賔诡爲佣者爲治圃岁余所作工役力过常人陈爱之然止以佣者待之而已一日陈与一道友讲隂符经至天发杀机天地返覆未晓杀机之㫖洞賔从旁抗声曰生者不生死者不死已生而杀生未无而学死则长生矣陈大骂曰汝非佣者邪谁教汝爲此言既而诘之则复缪愆其辞不可解道友曰田野村夫定于何处窃得此语耳非实通晓也居无何忽辞陈曰吾将远行明年五月五日午时复来也既去寂然陈有郷人客于巴陵遇之曰爲我寄语陈公我吕洞賔也始意公可授道徐察之则不然吾不复来矣言讫走入吕仙亭竹林中不见明年端午日午时陈公暴卒吕祖志三卷终吕祖志辇四艺文志五言古风一篇又记数载乐幽幽欲逃寒暑逼不求名与利犹恐身心役苦志慕黄庭慇勤求道迹隂功暗心修善行长日积世路果逢师时人皆不识我师机行宻怀量性孤僻解把五行移能将四象易传余造化门始悟希夷则服取两般真从头路端的烹煎日月壸不离干坤侧至道眼前观得之元咫尺真空空不空真色色非色推倒玉葫芦迸出黄金液紧把赤龙头勐将骊珠吸吞归脏腑中夺得神仙力𥘤号一黍珠延年千万亿同途听我吟与道相亲益未晓真黄芽徒劳游紫陌把住赤鸟魂突出银蟾魄未省此中玄常流容易测三天应有路九地终无厄守道且藏愚忘机要混迹群生莫相轻已是蓬莱客七言古风二篇赠刘方处士六国愁看沉与浮携琴长啸出神州拟向烟霞煑白石偶来城巿见丹丘受得金华出世术期于紫府驾云游年来摘得黄巖翠琪树参差连地肺露飘香陇玉苗滋月上碧峯舟鹤唳洞天消息春正深仙路徃还俗难继忽因乘兴下白云与君邂逅于尘世尘世相逢开口希共论太古同流志瑶琴寳瑟与君弹琼浆玉液劝我醉醉中亦话兴亡事云道无珪组累浮世短景倏成空石火电光看即逝韶年淑质曾非固花面玉颜还作土芳樽但继晓复昏乐事不穷今与古何如识箇玄玄道道在杳冥须细考壸中一粒化竒物物外千年功力奥但能制得水中华水火翻成金丹龟丹就人间不久居自有碧霄元命诰玄洲旸谷悉可居地寿天龄永相保鸾车鹤驾逐云飞迢迢瑶池应易到耳闻争战还倾覆眼见妍华成枯藁唐家旧国尽荒芜汉室诸陵空白草蜉蝣世界实足悲槿花性命莫迟迟珠玑溢屋非爲福罗绮满箱徒自危志士戒贪昔所重达人忘欲宁自期刘方刘方审听我流光迅速如飞过隂婬果决用心除尸鬼因循爲汝祸八琼秘诀君自识莫待鈆空车又破破车坏鈆须震惊直遇伯阳应不可悠悠忧家复忧国耗尽三田元宅火咫尺玄关若要开凭君自解黄金锁赠乔二郞与君相见皇都里陶陶动便经年醉醉中徃徃爱藏真亦不爲他名与利劝君休恋浮华荣直须奔走烟霞程烟霞欲去如何去先须肘后飞金晶金晶飞到上宫里上宫下宫通光明当时玉录涓涓止奔归元海如雷声纵此夫妻相际会欢娱踊跃情无外水火都来两平间挂候翻成地天泰一浮一沉阳炼隂隂尽方知此理深到底根元是何物分明只是水中金乔公乔公急下手莫逐乌飞兼兔走何如修炼作真人尘世浮生终不乆大道长生没得来自古至今有有有五言絶句四首赐齐州李希遇少饮欺心酒休贪不义财福因慈善得祸向巧姦来题紫极宫宫门一闲入临水凭栏立无人知我来朱顶鹤声急赠沈处士贞吉二首鹤背发长歌清声振林越万里洞庭秋湖波弄明月片月已苍苍诗成天欲曙独鹤忽不见闲云自来去五言律诗一十八首悟了长生理秋莲处处开金童登锦帐玉女下香阶处啸天魂住龙吟地魄来有人明此道立便返婴孩姹女住南方身边产太阳蟾宫烹玉液坎户炼琼浆过去神仙饵今来到我尝一杯延万纪物外任翱翔顿悟黄芽理隂阳禀自然干坤炉里炼日月鼎中煎木产长生汞金生续命铅世人明此道立便返童颜宇宙产黄芽经炉煅作砂隂阳烹五彩水火炼三花鼎内龙降虎壸中龟遣蛇功成归物外自在乐烟霞要觅长生路除非认本源都来一味药刚到数千般丹鼎烹成汞红炉炼作铅依时服一粒白日上沖天姹女住瑶台仙花满地开金苗从此出玉蘂自天来凤舞长生曲鸾歌续命盃有人明此道海变已千回古徃诸仙子根元占甲庚水中闻虎啸火里见龙行进退穷三候相吞用八纮沖天功行满寒暑不能争我悟长生理太阳伏太隂离宫生白玉坎户产黄金要主君臣义须存子母心九重神室内虎啸与龙吟灵丹产太虚九转入重炉浴就红莲颗烧成白玉珠水中铅一两火内汞三铢喫了瑶台寳升天任每枯姹女住离宫身边产雌雄炉中七返毕鼎内九还终悟了鱼投水迷因鸟在笼耄年服一粒立地变冲童道德干坤祖隂阳是本宗天魂生白虎地魄产青龙运寳泥丸住搬精入上宫有人明此法万载貌如童要觅金丹理根元不易逢三才七返足四象九还终浴就微微白烧成渐渐红一丸延万纪物外去冲冲箇箇觅长生根无不易寻要贪天上寳须弃世间琛炼就水中火烧成阳内隂祖师亲有语一味水中金万物皆生玉如人得本元青龙精是汞白虎水爲鈆悟者子投母迷应地是天将来物外客箇箇补丹田二十四神清三于功行成寒云连地转圣日满天明玉子偏宜种金田岂在耕此中真妙理谁道不长生玅玅玅中玅玄玄玄更玄动言俱演道语默尽神仙在掌如珠异当空似月圆他时功满后直入大罗天宻室静存神隂阳重一斤炼成离女液嚥尽坎男津渐变逍遥体超然自在身更修功业满旌鹤引朝真通道复通玄名留四海传交亲一柱杖和气两空拳要果逡巡种思茶逐旋煎岂知来混世不久却回天七言絶句四十二首捉得金精固命基日魂东畔月华西于中炼就长生药服了还同天地齐莫怪瑶池消息稀只縁人事隔天机若人寻得水中火有一黄童上太微混元海底隐生伦内有黄童玉帝名白虎神符潜姹女灵元镇在七元君三畆丹田无种种种时须借赤龙耕曾将此种教人种不解沿池道不生闪灼虎龙神劒飞好凭身事莫相违传时须在干坤力便透三清入紫微不用梯媒向外求还丹只在体中收莫言大道人难得自是功夫不到头飮酒须教一百盃东浮西泛自梯如日精能与月华合有箇明珠走上来不负二光不负人不欺神道不欺贫有人问我修行法只种心田养自身时人若拟去瀛洲先过巍巍十八楼自是电雷声震动一池金水向东流瓶子如金玉子黄上升下降续神光三元一会经年净这箇天中日月长学道须教彻骨贫囊中只有五三文有人问我修行法遥指天边日月轮我自忘心神自悦跨水穿云来相谒不问黄芽肘后方玅道通微怎生说丹传肘后千年术口诵黄庭两卷经鹤观古坛松影里悄无人迹户长扃独上高峯望八都黑云散后月还孤茫茫宇宙人无数几箇男儿是丈夫天下都游半日功不须跨凤与乘龙偶因博戏飞神劒摧却终南第一峯趯倒葫芦棹却琴倒行直上卧牛岑水飞石上迸如雪立地看天坐地吟吾家本住在天齐零落白云鏁石梯来徃八千消半日依前归路不曾迷黄峯道士高且洁不下莲宫经岁月星辰夜礼玉簪寒龙虎晓开金鼎热东山东畔忽相逢握手丁宁语似钟劒术已成君把去有蛟龙处斩蛟龙朝泛苍梧暮却还洞中日月我爲天匣藏寳劒时时吼不遇同人誓不传猥仙拍手葫芦舞过岭穿云拄杖飞来徃八千须半曰金州南畔有松扉养得儿形似我形我身枯椊子光精生生世世常如此争似留神养自身精养灵根气养神此真之外更无真神仙不肯分明说迷了千千万万人不事王侯不种田日高犹自抱琴眠起来旋点黄金买不使人间作业钱天涯海角人求我行到天涯不见人忠孝义慈行方便不须求我自成真莫道幽人一事无闲中尽有静工夫闭门清昼读书罢扫地焚香到日晡息精息气养精神精养丹田气养身有人学得这般术便是长生不死人斗笠爲帆扇作舟五湖四海任遨游大千世界须臾至石烂松枯经几秋或爲道士或爲僧混俗和光别有能苦海翻成天上路昆卢常点百千灯过洞庭湖君山午夜君山翫月回西邻小圃碧莲开天香风露苍华冷云在青霄鹤未来赠凤翔府天庆观得道年来八百秋不曾飞劒取人头玉皇未有天符至且货乌金混世流劒画于襄阳雪中岘山一夜玉龙寒凤林千树梨花老襄阳城里少人知襄阳城外江山好海上逢赵同南宫水火吾须济北关夫妻我自媒洞里龙儿娇欝律山前童子喜徘徊赠劒客五首先生先生貌狞恶抜劒当空气云错连喝三回急急去欻然空裹人头落劒起星奔万里珠风雷时逐雨声麄人头携处非人在何事高吟过五湖麄眉卓竖语如雷闻说不平便放盃使劒当空千里去一更别我一更回庞眉鬭竖恶精神万里腾空一踊身背上匣中三尺劒爲天且示不平人先生先生莫外求道要人传劒要收今日相逢江海畔一杯村酒劝君休赠曹先生鹤不西飞龙不行露干云破洞萧清少年仙子说闲事遥隔彩云闻叹声与潭州智度寺慧觉禅师有序余游韶彬东下湘江今见觉公观其禅学精明性源纯洁促膝静坐收光内照一衲之外无余衣一钵之外无余食达生死岸破烦恼殻方今佛衣寂寂兮无传禅理悬悬兮几絶扶而兴者其在吾师乎达者惟心兼济物圣贤传法不离真请师开说西来意七祖如今未有人闲题一首独自行来独自坐无限世人不识我惟有城南老树精分明知我神仙过松枯石老水萦回个里难教俗客来擡眼试看山外景纷纷风急障黄埃吕祖志艺文志七言律诗六十首夹嵴双关透顶门修行迳路此爲根华池神水频来嚥紫府元君徃渀浔常使气沖关节透自然精满谷神伸他年得赴瑶池会须感当初指教人调气诀混混沌沌不计年一吸畧记五千言烧丹炼药南山秀服气吞霞九海干曾经几度须眉滥数番沧海变桑田陛下问臣年多少先有吾身后有天对君作我家至道本无爲白雪壶中配坎离常饮三盃无事酒闲行数着不争棋抽铅添汞存真体返本还元复命基会得两般归一处到头端的上天梯叅玄作周行独力出群伦黙默昏昏亘古存无象无形潜造化有门有户在干坤色非色际谁穷处空不空中自得根此道非从它外得千言万语谩评论通灵一颗正金丹不在天涯地角安讨论穷经深莫究登山临水杳无看光明暗寄希夷顶赫赤高居混沌端举世若能知所寓超凡入圣弗爲难落魄红尘四十春无爲无事信天真生涯只在干坤鼎活计惟凭日月轮八卦气中潜至寳五行光里隐元神桑田改变依然在永作人间出世人独处干坤万象中从头历历运元功纵横北斗心机大颠倒南辰胆气雄鬼哭神号金鼎结鸡飞犬化玉炉空如何俗世寻常觅不达希夷不可穷谁信华池路最深非遐非迩奥难寻九年採炼如红玉一日圆成似紫金得了永祛寒暑逼服之应免死生侵劝君门外修身者端念思惟此道心水府寻铅合火铅黑红红黑又玄玄气中生气肌肤换精里含精性命专药返便爲真道士丹还本是圣胎仙出神入定虚华语徒费工夫万万年九鼎烹煎九转砂区分时节更无差精神气血归三要南北东西共一家天地变通飞白雪隂阳和合产金华终期凤诏空中降跨虎骑龙映紫霞凭君子后午前看一脉天津在嵴端金阙内藏玄谷子玉池中坐太和官只将至妙三周火炼出通灵九转丹直指几多求道者行藏莫离虎龙滩返本还元道气平虚非形质转分明水中白雪微微结火里金莲渐渐生圣汞论时非有体真铅穷看亦无名吾今爲娘修行者莫问烧金问至精安排鼎灶炼玄根进退须明卯酉门绕电奔云飞日月驱龙走虎出干坤一丸因与红颜主九转能烧白发痕此道幽微知者少茫茫尘世与谁论醍醐一盏诗一篇暮醉朝吟不记年干马屡来游九地坤牛时驾出三天白龟窟里夫妻会青凤巢中子母圆提挈灵童山上望重重叠叠是金钱认得东西术与火自然炉鼎虎龙吟但随天地明消息方识隂阳有信音左掌南辰攀鹤羽右檠北极剖龟心神仙亲口留斯㫖何用区区向外寻一本天机深更深徒言万劫与千金三冬大热玄中火六月霜寒表外隂金爲浮来方见性木因沉后始知心五行颠倒堪消息返本还元在己寻虎将龙军气宇雄佩符持甲去匆匆铺排劒戟奔如电罗列旌旗疾似风活捉三尸焚鬼窟生擒六贼破魔宫河清海宴干坤净世世安居道德中我家勤种我家田内有灵苗活万年花似黄金苞不大子如白玉颗皆圆栽培全赖中宫土灌溉须凭上谷泉直候九年功满日和根抜入大罗天寻常学道说黄芽万水千山觅转差有畛有圆难下种无根无脚自开花九三鼎内烹如酪六一炉中结似霞不日成丹应化骨飞昇遥指玉皇家四六关头路垣平行人到此不须惊从教犊驾轰轰转尽使羊车轧轧鸣渡海经河稀阻滞上天入地絶欹倾功成直入长生殿袖出神珠彻夜明九六相交道气和河车昼夜迸金波唿时一一关头转吸处重重脉上摩电激离门光海岳雷轰震户动婆娑思量此道真长远学者多迷溺爱河金丹不是小金丹隂鼎阳炉里面安尽道东山寻汞易岂知西海觅铅难玄珠窟里行非远赤水滩头去便端语得灵竿真的路何劳礼月步星坛古今机要甚分明自是衆生力量轻尽向有中寻有质谁能无里见无形真铅圣汞徒虚费玉室金关不解扃本色丹瓢推倒后却吞丸药待延龄浮名浮利两何堪回首归山味转甘举世筭无心可契谁人更与道相参寸犹未到甘谈尺一尚难明强说三经卷葫芦并拄杖依前担入旧江南本来无坐亦无行行着之时是妄情老氏语中犹未决瞿昙言下更难明灵竿有节通天去至药无根得地生今日与君无吝惜功成只此是蓬瀛解将火种种刀圭火种刀圭世岂知山上长男骑白马水边少女牧乌龟无中出有还丹象隂里生阳大道基颠倒五行凭匠手不逢匠手莫施爲三千余法论修行第一烧丹路最亲须是坎男端的物取他离女自然珍烹成不死砂中汞结出长生水里银九转九还功若就定将衰老返长春欲种长生不死根再营隂魄及阳魂先教玄女归离户复遣空王镇坎门虎到甲边风浩浩龙居庚内水温温迷途争与轻轻泄此理须凭达者论闭目存神玉户观时来火候递相传云飞海面龙吞汞风击巖颠虎伏铅一旦炼成身内寳等闲探得道中玄刀圭饵了丹书降跳出尘龙上九天千日工夫不暂闲河车搬载上崑山虎拍白汞安炉里龙发红铅向鼎间仙府记名丹已熟隂司除籍命应还彩云捧足归何处直入三清谢圣颜解匹真隂与正阳三年功满结成霜神龟出入庚辛位丹凤翺翔甲乙方九鼎先辉双瑞气三元中换五毫光尘中若有同机者共住烟霄不死郷修生一路就中难迷者徒将万卷看水火均平方是药隂阳差互不成丹守雌勿失雄方住在黑无亏白自干认得此般真妙诀何忧风雨妬衰残才吞一粒便安然十二重楼九曲连庚虎循环飱綘雪甲龙夭娇迸灵泉三三上应三千日九九中延九万年须得有縁方可授未曾轻泄与人传谁知神水玉华池中有长生性命基运用须凭龙与虎抽添全籍坎兼离晨昏点尽黄金粉顷刻修成玉石脂斋戒饵之千日后等闲轻举上云梯九天云静鹤飞轻衔简翩翩别太清身外红尘随意换炉中白石立时成九苞凤向空中舞五色云从足下生回首便归天上去愿将甘雨救焦氓婴儿迤逦降瑶阶手握玄珠直下来半夜紫云披素质几回赤气掩桃顋微微笑处机关转拂拂行时户牖开此是吾家真一子庸愚谁敢等闲猜才得天符下玉都三千日里积工夫祷祈天地开金鼎收拾隂阳锁玉壶便觉凡躯能变化深知妙道不虚图时来试问尘中叟这箇玄机世有无谁识寰中达者人生平解法水中银一条拄杖撑天地三尺昆吾斩鬼神大醉醉来眠月洞高吟吟去傲红尘自从悟里终身后赢得蓬壶永劫春红炉迸溅炼金英一点灵珠透室明摆动干坤知道力逃移生死见功程逍遥四海留踪迹归去三清立姓名直上五云云路稳紫鸾朱凤自来迎时人若要学长生先是枢机昼夜行恍惚中间专志气虚无里面固元精龙友虎战三周毕兔走乌飞九转成炼出一炉神圣药五云归去路分明亦无得失亦无言动即施功静即眠驱遣赤牛耕宇宙分张玉粒种山川栽培不惮劳千日服食须知活万年今日示君君好信教君见世作神仙不须两两与三三秪在崑崙第一巖逢润自然情易伏遇炎常恐性难降有时直入三元户无事还归九曲江世上有人烧得住寿齐天地更无双本末无非在玉都亦曾陆地作凡夫吞精食气先从有悟理归真便入无水火自然成既济隂阳和合自相符炉中炼出延年药溟渤从教变复枯无名无利任优游遇酒逢歌且唱酬数载未曾经圣阙千年唯只在仙州寻常水火三回进真箇夫妻一处收药就功成身羽化更抛尘坌出凡流杳杳㝠㝠莫问涯雕虫篆刻道之华守中絶学方知奥抱一无言始见佳自有物如黄菊蕊更无色似碧桃花休将心地虚劳用煑铁烧金转转差还丹功满未朝天且向人间度有縁拄杖两头担日月葫芦一箇隐山川诗吟自得闲中句酒饮多遗醉后钱若问我修何妙法不离身内汞和铅半红半黑道中玄水养真金火养铅解接徃年三寸气还将运动一周天烹煎尽在隂阳力进退须凭日月权只此功成三岛外稳乘鸾凤谒诸仙返本还元已到干能升能降号飞仙一阳生是兴功日九转周爲得道年炼药但寻金里水安炉先立地中天此处便是还丹理不遇竒人誓莫传飞龙九五已升天次第还当赤帝权喜遇汞珠凝正午幸逢铅母结重玄狂猿自伏何须炼野马亲调不着鞭炼就一丸天上药顿然心地永刚坚举世何人悟我家我家别是一荣华盈箱贮积登仙録满室收藏伏火砂顿饮长生天上酒常栽不死洞中花凡流若问吾生计遍地纷纷五彩霞津能充渴气充粮家住三清玉帝郷金鼎炼来多外白玉虚烹处彻中黄始知青帝离宫住方信金精水府藏流俗要求玄妙理参同契有两三行紫诏随鸾下玉京元君相命会三清便将金鼎丹砂饵时拂霞衣鹤驾行天上双童持佩引月中娇女执旛迎此时功满参真后始信仙都有姓名修修脩得到干干方号人间一醉仙世上光隂催短景洞中花木任长年形飞峭壁非凡骨神在玄宫别有天唯愿先生频一顾更玄玄外问玄玄无心独坐转黄庭不遂时流入利名救老只存真一气修生长遗百神灵朝朝炼液归琼府夜夜朝元养玉英莫叹老人贫里乐十年功满上三清别客时人受气禀隂阳均体干坤寿命长爲产本宗能寿永因轻元祖遂沦亡三宫自有回流法万物那无运用方咫尺崑崙山上玉几人知是药中王别客青霄一路少人行休话兴亡事不成金榜因何无姓字玉都必是有仙名云归大海龙千尺月满长空鹤一声深谢宋朝明圣主解书丹诏诏先生赠陈处上天网恢恢万象䟽一身亲到华山区寒云去后留残月春雪来时问太虚六洞真人归紫府千年鸾鹤老苍梧自从遗却先生后南北东西少丈夫哭陈先生罗浮道士谁同流草衣木食轻王侯世间甲子管不得壶里干坤只自由数着残棋江月晓一声长啸海山秋飮余回首话归路遥指白云天际头赠罗浮道士三千里外无家客七百年来云水身行满蓬莱爲别馆道成瓦砾尽黄金待賔袖里常存酒化药炉中别有春积德求师何患少由来天地不私亲荅僧见天生一物变三才交感隂阳结圣胎龙虎顺行隂鬼去龟蛇逆徃火龙来婴儿日喫黄婆髓姹女时飧白玉杯功满自然居物外人间寒暑任轮回吕祖志吕祖志辇五艺文志七言律诗六十一首星辰聚会入离乡日月盈亏助药王三候火烧金鼎寳五符水炼玉壸浆干坤反覆龙收雾卯酉相吞虎放光入室用机擒捉取一丸丹点体纯阳发头滴血眼如镮吐气云生怒世间争奈不平千万事须期一诀荡兇顽蛟龙斩处翻沧海暴虎除时拔远山爲减世情兼负义劒光腥染点痕班雨雪霏霏天已暮金钟满劝抚焦桐诗吟席上未移刻劒舞筵前疾似风何事行盃当午夜忽然怒目便腾空不知谁是亏忠孝携箇人头入坐中金丹一粒定长生须得真铅炼甲庚火取南方赤凤髓水求北海黑龟精鼎追四季中央合药遣三元八卦行斋戒兴功成九转定应入口鬼神惊碧潭深处一真人貌似桃花体似银须发未斑縁有术红颜不老爲通神蓬莱要去如今去架上黄衣化作云任彼桑田变沧海一丸凡药定千春炉养丹砂鬓不斑假将名利住人间已逢志士传神药又喜同流动笑颜老子道经分付得紫微星许共相攀幸蒙上士甘捞摝处世输君一箇闲谁解长生是我栽炼成真气在三台尽知白日昇天去刚逐红尘下世来黑虎行时倾雨露赤龙耕处产琼瑰只吞一粒金丹药飞入青霄更不回乱云堆里表星都认得深藏大丈夫緑酒醉眠闲日月白苹风定钓江湖长将气度随天道不把言词问世徒山水路遥人不到茆君消息近知无鹤爲车驾酒爲粮爲恋长生不死郷地脉尚能缩得短人年岂不展教长星辰徃徃壶中见日月时时袖里藏若欲时流亲得见朝朝不离水银行灵芝无种亦无根解飮能飧自返魂但得烟霞供歳月任他乌兔走干坤婴儿只恋阳中母姹女须朝顶上尊一得不回千古内更无冢墓示儿孙世上何人会此言休将名利挂心田等闲倒尽十分酒遇兴高吟一百篇物外烟霞爲伴侣壶中日月任婵娟他时功满归何处直驾云车入洞天玄门弟子坐中央得筭明良感玉皇枕下山河和雨露笛中日月混潇湘坎男会遇退金女离女交腾嫁木郞真箇夫妻齐守志立教牵惹在隂阳遥指高峰笑一声红霞紫雾面前生每于廛市无人识长到山中有鹤迎时弄玉蟾驱鬼魅夜煎金鼎煑琼英他时若赴蓬莱洞知我仙家有姓名堪笑时人问我家杖担云物惹烟霞眉藏火电非他说手种金莲不自夸三尺焦桐爲活计一壶美酒是生涯骑龙远出游三岛夜乆无人翫月华九曲江边坐卧看一条长路入天端庆云捧拥朝丹阙瑞气徘徊起白烟铅汞此时爲至药坎离今日结神丹功能济命长无老只在人心不是难玄门玄理又玄玄不死根元在汞铅知是一般真箇衍调和六一也同天玉京山上羊儿闹金水河中石虎眠妙要能生觉本体勤心到处自如然公卿虽贵不曾酬说者仙卿便去游爲讨石肝逢蜃海因寻甜雪过瀛洲山川醉后壶中放神鬼闲来匣里收据见日前无箇识不如盃酒混凡流曾邀相访到仙家忽上崑崙宴月华玉女控拢苍獬豸山童提挈白虾䗫时斟海内千年酒惯摘壸中四序花今在人寰人不识看看挥袖入烟霞火种丹田金自生重重楼阁自分明二千功行百旬见万里蓬莱一日程羽化自应无鬼録玉都长是有仙名今朝得赴瑶池会九节幢旛洞里迎因看崔公入药镜令人心地转分明阳龙原向离宫出隂虎还于坎位生二物会时爲道本五方行尽得丹名修真道士如知此定跨赤龙归玉清浮生不实爲轻忽衲服身藏竒异骨非是尘中不染尘焉得物外通无物共语难兮情兀兀独自行时轻拂拂一点刀圭五彩生飞丹走入神仙窟莫性爱吟天上诗盖縁吟得世间稀惯飧玉帝宫中饭曾着蓬莱洞里衣马踏日轮红露卷凤衔月角碧云飞何时再控青丝辔又掉金鞭入紫微黄芽白雪雨飞金行即高歌醉即吟日月暗扶君甲子干坤自与我知音精灵灭迹三清劒风雨腾空一弄琴的当南游归甚处莫交鹤去上天寻云鬓双明骨更轻自言寻鹤到蓬瀛日论药草皆知味问着神仙自得名簪冷夜龙穿碧洞枕寒晨虎卧银城米春又拟携笻去爲忆轩辕海上行龙精龟眼两相和丈六男儿不奈何九盏水中煎赤子一轮火内养黄婆月圆自觉离天网功满方知出地罗半醉好吞龙凤髓劝君休更认弥陀强居此境絶知音野景离多不合吟诗句若喧卿相口姓名还动帝王心道袍薛带应慵挂隐帽皮冠尚懒簪除此更无余箇事一壸村酒一张琴华阳山里多芝田华阳山叟复延年青松巖畔攀高干白云堆里飮飞泉不寒不热神荡荡东来西去气绵绵三千功满好归去休与时人说洞天天心不散自然心成败从来古与今得路应知能出世迷途终是任埋沉身边至药堪攻炼物外丹砂且细寻咫尺洞房仙景在莫随波浪没光隂自隐玄都不记春几回沧海变成尘玉京殿里朝元始金阙宫中拜老君闷即驾乘千歳鹤闲来高卧九重云我今学得长生法未肯轻传与世人北帝南辰掌内观潜通造化暗相传金搥袖里居元宅玉户星宫降上玄举世尽皆寻此道谁人空里得玄关明明道在堪消息日月滩头去又还日影元中合自然奔雷走电入中原长驱赤马居东殿大启朱门泛碧泉怒拔混吾歌圣化喜陪孤月贺新年方知此是生生物得在仁人始受传六龙齐贺得升干须觉潜通造化权真道每吟秋月澹至言长运碧波塞昼乘白鹤游三岛夜顶金冠立古坛一载已成千歳药谁人将袖染尘寰五岳滩头景象新仁人方达杳㝠身天网运转三元净地脉通来万物生自晓谷神通此道谁能理性欲修真明明说向中黄路霹雳声中自得神欲陪仙侣得身轻飞过蓬莱彻上清朱顶鹤来云外接紫鳞鱼向海中迎姮娥月桂花生吐玉母仙桃子渐成下瞰日轮天欲晓定知人世久长生四海皆忙几箇闲时人口内说尘縁知君有道来山上何以无名住世问十二楼台藏祕诀五千言内隐玄关方知鼎贮神仙药乞取刀圭一粒看割断繁华掉却荣便从初得是长生曾于锦水爲蝉蜕又向蓬莱别姓名三住住来无否泰一尘尘在世人清不知功满归何处直跨虬龙上玉京当年时价满皇都掉臂西归是丈夫万顷白云独自有一枝丹桂阿谁无闲寻渭曲渔翁引醉上莲峯道士扶他日与君同际会竹溪茅舍夜相唿金鎚灼灼舞天阶独自骑龙去又来高卧白云观日窟闲眠秋月臂天开离花片片干坤产坎蘂翻翻造化栽晩醉九嵒回首望北郞山下骨皑皑结交常与道清深日日随他出又沉若要自通云外鹤直须勤炼水中金丹成只恐干坤窄饵了宁忧疾患侵未去瑶台犹混世不妨盃酒喜闲吟因携琴劒下烟萝何幸今朝喜暂过貌相本来犹自可针医偏恨效无多仙经已读三千卷古法曾持十二科些小道功如不信金阶舍手试看么倾倒华阳再醉三骑龙遇晚下南若眉因拍劒留星电衣爲眠云惹碧岚金液变来成两露玉都归去老松杉曾将铁镜照神鬼霹霹搜寻火满潭铁镜烹金火满空碧潭龙卧夕阳中麒麟意合干坤地獬豸机关日月东三尺劒横双水岸五丁冠顶百神官闲铺羽服居仙窟自着金莲造化功随縁信业任浮沉似水加云一片心两卷道经三尺劒一条藜杖匕絃琴壸中仙药逢人施腹内新诗遇客吟一味永添千载寿一凡丹点一斤金琴劒酒棋龙鹤虎逍遥落托水无忧闲骑白鹿游三岛闷驾青牛看十洲碧洞远观明月上青山高隐綵云流时人若要还如此名利浮华即便休紫极宫中我自知亲磨神劒劒还飞先差玉子开南殿后遣青龙入紫微九鼎黄芽栖瑞凤一躯仙骨养灵芝蓬莱不是凡人处只怕愚人泄世机回身方始出埃尘造化工夫只在人早使亢龙抛地网岂知白虎出天真绵绵有路谁留我黙黙忘言自合神击劒夜深归甚处披星带月折麒麟春尽闲闲过落花一回舞劒一吁嗟常忧白日光隂促每恨青天道路赊本志不求名与利元心只慕水兼霞世间万种浮沉事达理谁能似我家日爲和解月唿丹华夏诸侯肉眼看仁义异如胡越异世情难似泰衡难八仙炼后钟神异四海磨成照胆寒笑指不平千万万骑龙抚劒九重关别来洛汭六东风醉眼吟清慵不慵摆撼干坤金劒吼烹煎日月玉炉红杖揺楚甸三千王鹤翥秦烟几万重爲报晋城仙子道再期春色会稽峯未炼还丹且炼心丹成方觉道元深每留各有钱酤酒谁信君无药点金洞里风雷归掌握壶中日月在胷襟神仙事业人难会养性长生自意吟铁牛耕地种金钱刻石时童把贯穿一粒粟中藏世界二升铛内煑山川白头老子眉垂地碧眼胡儿手指天若向此中玄会得此玄玄外更无玄箕星昴宿下长天凡景宁交不愕然龙出水来鳞甲就鹤沖天去羽毛全尘中教化千人眼世上难知尔雅篇自是凡流福命薄忍教微妙畧轻传闲来掉臂入天门拂袂徐徐撮綵云无语下窥黄谷子破颜平揖紫霞君拟登瑶殿参金母回访瀛洲看日轮恰值嫦娥排宴会瑶浆新熟味氤氲曾随刘阮醉桃源未省人间欠酒钱一领布裘权且当九天回日却归还凤茸袄子非爲贵狐白裘裳欲比难只此世间无价寳不凭火里试烧看因思徃事却成憨曾读仙经第十三武氏死时应室女陈玉没后是童男两轮日月从他载九箇山河一担担昼日无人话消息一壸春酒且醺酣垂袖腾腾傲世尘葫芦携却数游巡利名身外终非道龙虎门前辩取真一觉梦魂朝熟府数年踪迹隐埃尘华隂巿内才相见不是寻常卖药人万卷仙经三尺琴刘安问说是知音杖头春包一壶酒炉内丹砂万点金闷里醉眠三路口闲来游钧洞庭心相逢相遇人谁识只恐沖天没处寻曾战蚩尤玉座前六龙高驾振鸣鸾如来车后随金皷黄帝旂傍戴铁冠醉将黑须三岛黯怒抽霜劒十洲寒轩辕世代横行后直隐深嵒乆觅难头角沧浪声似钟貌如氷雪骨如松匣中寳劒时频吼袖里金鎚逞露风会饮酒时爲伴侣能吟诗句便参同来年定赴蓬莱会骑箇生狞九色龙神仙暮入黄金阙将相门关白玉京可是洞中无好景爲怜天下有衆生心琴际会闲随鹤匣劒时磨待断鲸进退两楹俱未应凭君与我指前程九鼎烹煎一味砂自然火候放童花星辰照出青莲颗日月能藏白马牙七返返成生碧露九还还就吐红霞有人夺得玄珠饵三岛途中路不赊吕祖志五卷终吕祖志辇六艺文志杂着十条修身诀三首人命急如线上下来徃速如箭认得是元神子后午前须至炼随意出随意入天地三才人得一既得一勿遗失失了永求无一物堪叹荒郊冢墓中自古灭亡不知屈一本无后两句烟花烂熳人事悠悠得之者一气含元失之者三泉昧景至药龙居虎位据龙宫当龙虎混合之时认恍惚杳冥之路大电霹而神莫爲迅雷烈而神莫知去彼取此兮用资久视之功即是迁神之妙先住其子后觅其率首爲宗擒和正取水伏其火龙引其虎得自两眉始应玄牝雷惊电杳无非黄盖之家金液琼浆尽属丹池之寳老子之术尽于斯矣嗟夫金玉满堂莫之能守也三字诀这箇道非常道牲命根生死窍说着丑行着妙人人憎个个咲大关键在颠倒莫厌秽莫计较得他来立见效地天泰乌朕兆口对口窍对窍吞入腹自知道药苗新先天兆审眉间行逆道泽质物自继绍二者余方絶妙要行持令人叫气要坚神莫耗若不行空老耄认得真老还少不知音莫语吿些儿法合大道精气神不老药静里全明中报乘凤鸾听天诏内丹百字吟养气忘言守降心爲不爲动静知宗祖无事更寻谁真常须应物应物要不迷不迷性自住性住气自回气回丹自结壸中配坎离隂阳生返复普化一声雷白云朝顶上甘露洒须弥自饮长生酒逍遥谁得知坐听无絃曲明通造化机都来二十句端的上天梯外丹百字吟铅汞鼎中居炼成无价珠都来两个字了却万家书用铅不用铅非铅汞不归会盗铅里炁定死石中朱大药良无头金丹釜无耳不须用别药铅汞自相制相制作夫妻自然得相契百日火符功鼎中有天地一载成大丹功能方出世用铅者无数贵铅者有几劝世文一毫之善与人方便一毫之恶劝君莫作衣食随縁自然快乐筭是甚命问什么卜欺人是祸饶人是福天眼昭昭报应甚速谛听吾言神钦鬼伏长短句落魄且落魄夜宿乡村朝游城廓闲来无事翫青山困来街市货丹药卖得钱不筭度沽美酒自斟酌醉后吟哦动鬼神任意日头向西落六言诗春暖群花半开逍遥石上徘徊独携玉律丹诀闲踏青莎碧苔古洞眠来九载流霞飮几千盃逢人莫话他事咲指白云去来四言自述唐朝进士今日神仙足蹑紫雾却返洞天月朗风清一声铁笛均山回首四海无迹题景福寺二联莫道神仙无学处古今多少上昇人歌九篇鄂渚悟道歌纵横天际爲闲客时遇季秋重阳节隂云一布徧长空膏泽连绵滋万物因雨泥滑门不出忽闻邻舍语丹术试问邻公可相传一言许肯更无难数篇竒怪文入手一夜挑灯读不了晓来日早才看毕不觉自醉如恍惚恍惚之中见有物状如日轮明突屼自言便是丹砂精宜向鼎中烹凡质凡质本来不化真化真须得真中物不用鈆不用汞还丹须向炉中种玄中之玄号真鈆及至用鈆还不用或名龙或名虎或号婴儿并姹女丹砂一粒名千般一中有一爲丹母火莫燃水莫冻修之炼之须珍重直待虎啸折颠峯骊龙夺得玄珠弄龙吞玄寳忽昇飞飞龙被我捉来骑一翥上朝归碧落碧落广阔无东西无晓无夜无年月无寒无暑无四时自从修到无爲地始觉竒之又怪之敲爻歌汉终唐国飘蓬客所以敲爻不可测纵横逆顺没遮栏静则无爲动是色也饮酒也食肉守定胭花断淫欲行禅唱咏胭粉词持戒酒肉常充腹色是药酒是禄酒色之中无拘束只因花酒悟长生饮酒带花神鬼哭不破戒不犯淫破戒真如性即沉犯淫坏失长生寳得者须由道力人道力人真散汉酒是良朋花是伴花街柳卷觅真人真人只在花街翫摘花戴饮长生酒景礼无爲道自昌一任群迷多咲怪仙花仙酒是仙郷到此郷非常客姹女婴儿生喜乐洞中常採四时花花花结就长生药长生药採花心花蘂层层艶丽春时人不达花中理一诀天机直万金谢天地感虚空得遇仙师是祖宗附耳低言玄妙㫖提上蓬莱第一峯第一峯是仙物惟产金花生恍惚口口相传不记文烦得灵根坚髓骨坚髓骨炼灵根片片桃花洞里春七七白虎双双养八八青龙緫一斤真父母送元宫木母金公性本温十二官中蟾魄现时时地魄降天魂铅初就汞初生玉炉金鼎未经烹一夫一妇同天地一男一女合干坤庚要生甲要生生甲生庚道始萌抜取天根并地髓白雪黄芽自长成铅亦生汞亦生生汞生铅一处烹烹炼不是精和液天地干坤日月精黄婆匹配得团圆时刻无差口付传八卦二元全借汞五行四象岂离铅铅生汞汞生铅夺得干坤造化权杳杳冥冥生恍惚恍恍惚惚结成团性须意要专莫遣猿猴取次攀花露初开切忌触锁居土釜勿抽添玉炉中文火烁十二时中惟守一此时黄道会隂阳三性元宫无漏泄气若行真火炼莫使玄珠离寳殿加添火候切防危初九潜龙不可炼消息火刀圭变大地黄芽都长遍五行数内一阳生二十四气排珠宴火足数药方成便有龙吟虎啸声三铅只得一铅就金果仙芽未现形再安炉重立鼎跨虎乘龙离凡境日精月华凝二八相交在壬丙龙汞结虎铅成咫尺蓬莱秪一程坤铅干汞金丹祖龙铅虎汞最通灵达此理道方成三万神龙护水晶守时定日明符刻专心惟在意虔诚黑铅过採清真一阵交锋定太平三车搬运珍珠寳送归寳藏自通灵天神祐地祗迎混合干坤日月精虎啸一声龙出窟鸾飞凤舞出金城朱砂配水银停一派红霞列太清铅池迸出金光现汞火流珠入帝京龙虎媾外持盈走圣飞灵在寳瓶一时辰内金丹就上朝金阙紫云生仙桃熟摘取饵万化来朝天地喜斋戒等候一阳生便进周天叅同理叅同理炼金丹水火薰蒸透间关养胎二月神丹结男子怀胎岂等闲内丹成外丹就内外相接和谐偶结成一块紫金丸变化飞腾天地乆丹入腹非寻常隂行剥尽化纯阳飞昇羽化三清客名遂功成达上苍三清客驾璚轝跨凤腾霄入太虚似此逍遥多快乐遨游三界最清竒太虚之上修真士朗朗圆成一物无一物无惟显道五方透出真人貌仙童仙女彩云迎五明宫内传真诰传真诰话幽清只是真铅炼汞精声闻縁觉冰消散外道修罗缩项惊点枯骨立成形信道天梯似掌平九祖先灵得超脱谁羡繁华贵与荣寻烈士觅贤才同安炉鼎化凡胎若是悭财井惜寳千万神仙不肯来修真士不妄说一句天公折万劫尘沙道不成七窍眼睛皆迸血贫穷子发誓切待把凡流尽提接同赴蓬莱仙会中凡景煎熬无了歇尘世短更思量洞里干坤日月长坚志苦心三二载百千万劫寿弥疆达圣道显真常虎兕刀兵更不伤水火蛟龙无损害拍手天宫咲一场这些功真竒妙分付与人谁肯要愚徒死恋色和财所以神仙不肯召真至道不择人岂论高低富与贫且饶帝予共王孙须去繁华锉锐分喷不除态不改堕入轮回生死海堆金积玉满山川神仙冷咲应不彩名非贵道极尊圣圣贤贤显子孙腰金跨玉骑骄马瞥见如洞隙里尘隙里尘石中火何在留心爲久计苦苦煎熬唤不回夺利争名如鼎沸如鼎沸永沈沦失道迷真业所根有人平却心头棘便把天机说与君命要传性要悟入圣超凡由汝做三清路上少人行畜类门前争入去报贤良休慕顾性命机关堪守䕶若还缺一不芳菲执着波查应失路只修性不修命此是修行第一病只修祖性不修丹万劫隂灵难入圣达命宗迷祖性恰似鑑容无寳镜寿同天地一愚夫权物家财无主柄性命双修玄又玄海㡳洪波驾法船生擒活捉蛟龙首始知匠手不虚传秘诀歌求之不见来即不见不见君之素面火里曾飞水中亦见道路非遥身心不恋又不知有返隂之龟回阳之鹰遇即遇其人达即达其神一万二千甲子这一壶流霞长春流霞流霞本性一家饥餐日精渴饮月华将甲子丁丑之岁与君决破东门之大苽直指大丹歌三清宫殿隐崑颠日月光浮起紫烟池沼泓泓翻玉液楼台叠叠运灵泉青龙乘火鈆爲汞白虎腾波汞作鈆欲得坎男求匹偶须凭离女结因縁黄婆设尽千般计金鼎开成一朵莲列女擎乌当左畔将军戴兔镇西边黑龟却伏红炉下朱雀还栖华阁前然后澄神窥见影三周功就驾云軿谷神歌我有一腹空谷虚言之道有又还无言之无兮不可舍言之有兮不可居谷兮谷兮太玄妙神兮神兮真大道保之守之不死名修之炼之仙人号神得一以灵谷得一以盈若人能守一只此是长生本不远离身还不见炼之功若成自然凡骨变谷神不死玄牝门出入绵绵道若存修炼还须夜半子河车搬载上崑崙龙又吟虎又啸风云际会黄婆叫火中姹女正含娇回观水底婴儿俏婴儿姹女见黄婆儿女相逢两意和金殿玉堂门十二金翁木母正来过重门过后牢关锁点检斗牛先下火进火消隂始一阳千岁仙桃初结果曲江东岸金乌飞西岸清宫玉兔辉乌兔走归峯顶上炉中姹女脱青衣脱却青衣露素体婴儿领入重帏里十月情浓产一男说道长生永不死劝君炼劝君修谷神不死此中求此中悟取玄微处与君白日登瀛洲𡏟头坯歌瑶头坯随雨破秪是未曾经水火若经水火烧成砖留向世间住万年稜角坚完不复坏扣之声韵堪磨镌凡水火尚成功坚完万物谁能同修行路上多少人穷年炼养费精神不道未曾经水火无常一旦临君身既不悟终不悔死了犹来借精髓主持正念大艰辛一失人身爲异类君不见洛阳富郑公说与金丹如盲聋执迷不悟修真理焉知潜合造化功又不见九江张尚书服药失明神气枯不知还丹本无质反饵金石何太愚又不见三衢赵枢宻参禅作鬼终不识修完外体在何边辩捷语言终不实瑶头坯随雨破便似修行这几箇大丈夫超觉性了尽空门不爲证伏羲传道至于今穷理尽性至于命了命如何是本元先认坎离并四正坎离却即是真常家见者超凡须入圣坎是虎离是龙二体本来同一宫龙吞虎啗居其中离合浮沉初复终剥而复否而泰进退徃来定交会弦而望明而晦消长盈虚相匹配神仙深入水晶宫时饮醍醐清更浓饵之千日功便成金肋玉骨身已轻此箇景象惟自身上昇早得朝三清三清圣位我亦有本来只夺干坤精飮凡酒食羶腥补养元和中更盈自融结转光明变作珍珠飞玉京须臾六年肠不馁血化白膏体难毁不食方爲真絶粮真气薰蒸肢体强既不食超百亿口鼻都无凡喘息真人以踵凡以喉从此真凡两边立到此遂成无漏身胎息丹田涌真火老氏自此号婴儿火候九年都经过留形住世不知春忽尔天门顶中破真人出现大神通从此天仙可相贺圣贤三教不异门昧者劳心休恁么有识自爱生有形终不灭叹愚人空驾说愚人流荡无则休落趣循环几时彻学人学人细寻觅且须研究古金碧金碧参同不计年妙中妙兮玄中玄勉牛生夏侯歌二秀才二秀才兮非秀才非秀才兮是仙才中华国里亲遭遇仰面观天笑眼开鹤形兮龟骨龙吟兮虎颜我有至言相劝勉愿君兮勿清勿清但煦日吹风嚥雨呵雷火寄冥宫水济丹台金木交而土归位鈆汞分而丹露胎赤血换而白乳流透光窍兮动百骸然然卷然然舒哀哀咍咍孩儿喘而不死腹空虚兮长斋酬名利兮狂歌醉舞酬富贵兮麻裰莎鞋甲子问时休记看桑因变作黄埃青山白云好居住劝君归去来兮归去来寄白龙洞刘道人玉走金飞两矅忙始闻花发又秋霜徒夸籛寿千来岁也似云中一电光一电光何太疾百年都来三万日其间寒暑互煎熬不觉童颜暗中失纵有儿孙满眼前却成恩爱转牵缠及乎精竭身枯朽谁解教伊暂驻颜延年之道既无计不免将身归逝水但看古徃圣贤人几箇解留身在世身在世也有方只爲时人误度量竞向山中寻草药伏鈆制汞点丹阳点丹阳事迥别须向坎中求赤血取来离位制隂精配合调和有时节时节正用媒人金翁姹女结亲姻金翁偏爱骑白虎姹女常驾赤龙身虎来静坐秋江里龙向潭中奋身起两兽相逢战一场波浪奔腾如鼎沸黄婆丁老助威灵撼动干坤之神鬼须臾战罢云气收种箇玄珠在泥底从此根芽渐长成随时灌溉抱真精十月脱胎吞入口忽觉凡身已有灵此箇事世间稀不是等闲人得知宿世若仙骨分容易如何得遇之金液丹宜便炼大都光景急如箭要取鱼须结筌何不收心炼取鈆莫教烛被风吹灭六道轮回难天近来世上人多诈尽着布衣称道者问他金木是何般噤口不言如害哑却云服气与休粮别有门庭道路长岂不见隂君破迷歌里说太乙含耳法最强莫怪言词太狂劣只爲时人难鉴别惟君心与我心同方敢倾心与君说题桐栢山黄先生菴门吾有玄中极玄语周游八极无处吐云軿飘泛到凝阳一见君兮在玄浦知君本是孤云客拟话希夷生恍惚无爲大道本根源要君亲见求真物其中有一分三五本自无名号丹母寒泉沥沥气绵绵上透崑崙还紫府浮沉升降入中宫四象五行齐见土驱青龙擒白虎起祥风兮下甘露鈆凝真汞结丹砂一派火轮真爲主既修真须坚确能转干坤泛海岳运行天地莫能知变化鬼神应不觉千朝鍊就紫金身乃至全神归返朴黄秀才黄秀才既修真须且早人间万事何时了贪名贪利爱金多爲他财色身衰老我今劝子心悲切君自思兮生勐烈莫教大限到身来又是随流入生灭留此片言用表其意它日相逢必与汝决莫退初心善爱善爱吕祖志艺文志渔父词一十八首入定闭目藏真神思凝杳冥中里见吾宗无边半迥朦胧玄景观来觉尽空初九大道从来属自然空堂寂坐守机关三田寳镇长存赤帝分明坐广寒玄用日月交加晓夜奔崑崙顶上定干坤真镜里实堪论叆叆红霞晓寂门神效恍惚擒来得自然偷他造化在其间神鼎内火烹煎尽历隂阳结成丹沐浴卯酉门中作用时赤龙时蘸玉清池云薄薄雨微微看取妖容露雪肌延寿子午常飧日月精玄关门户启还扃长如此过平生且把隂阳仔细烹瑞鼎会合都从戊己家金鈆水汞莫须夸只此物结丹砂反覆隂阳色转华活得位立三才属五行隂阳合处便相生龙飞踊虎狂狞吐箇神珠各战争灿烂四象分明八卦周干坤男女论绸缪交会处更娇羞转觉情深玉体柔鍊质运本还元于此寻周流金鼎虎龙吟身不老俗难侵貌返童颜骨变金神异还返初成立变童瑞莲开处色辉红金鼎内迥朦胧换骨添筋处处通知路那箇仙经述此方参同大易显隂阳须穷取莫颠狂会者名高道自昌朝帝九转功成尽数干开炉拨鼎见金丹飱饵了别尘寰足蹑青云突上天方契理举世人生何所依不求自己更求谁絶嗜慾断贪痴莫把神明暗里欺自无忧学道初从此处脩断除贪爱别娇柔长守静处深幽服气飧霞饱即休作甚物贪责贪荣逐利名追游醉后恋懽清年不求代君惊一报身终那里生疾瞥地万劫千生得个人须知先世种来因速觉悟出迷津莫使轮回受苦辛常自在闭目寻真真自归玄珠一颗出辉辉终日翫莫抛离免使阎王遣使追梦江南词十一首淮南法淮南法秋石最堪夸位应干坤白露饰象移寅卯载河车子午结朝霞王阳术王阳术得秘是黄芽万蘂初生将此类黄钟应律始归家十月定君夸黄帝术黄帝术玄妙美金花玉液初凝红粉见干坤覆载暗交加龙虎变成砂长生术长生术玄要补泥丸彭祖得之年八百世人因此转伤残谁是识隂丹隂丹诀隂丹诀三五合玄图二八应机堪採运玉琼回首免荣枯颜貌胜凡妹长生术长生术初九祕潜龙愼勿从高宜作客丹田流注气交通耆老反婴童脩身客脩身客莫误入迷津气术金丹传在世象天象地象人身不用问东邻还丹诀还丹诀九九最幽玄三牲本同一体内要烧灵药切寻铅寻得是神仙长生药长生药不用问他人八卦九宫看掌上五行四象在人身明了自通神学道客学道客脩养莫迟迟光景斯须如梦里还丹粟粒变金姿死去莫回归治生客治生客审细察微言百岁梦中看即过劝君脩炼保尊年不久是神仙沁园春四首昨日南京今朝天岳悠焉忽焉指洞庭爲酒渴时浩飮君山作枕醉后高眠谈笑自如徃来无碍半是风狂半是仙随身在有一襟风月两袖云烟人间放浪多年又排办东华第二筵把珊瑚砍倒栽吾琪树天河放浅种我金莲槌碎玉京赐翻蓬岛稽首虚皇王案前无难事信功成八百行满三千火宅牵缠夜去明来早晩无休奈今日不知明日事波波劫劫有甚来由人世风灯草头珠露我见伤心眼泪流不坚久似石中迸火水上浮沤休休闻早回头把徃日风流一笔勾但麄衣淡饭随縁度日任人笑我我又何求限到头来不论贫富着甚千忙日夜忧劝年少把家縁弃了海上来游诗曲文章任汝空留数千万篇奈日推一日月推一月今年不了又待来年有限光隂无涯火院只恐蹉跎老却贤贪痴汉望成家学道两事双全凢夫只恋尘縁又谁信壶中别有天道本情不亲富贵不踈贫贱只要心坚不在劳神不须苦行息虑忘机合自然长生事待明公放下方可相传其三七返还丹在人先须炼已待时正一阳初动中宵漏永温温铅鼎光透箫帏造化争驰虎龙交媾进火功夫犹鬭危曲江上看月华莹净有箇乌飞当时自飮刀圭文谁信无中养就儿辩水源清浊木金间隔不因师指此事难知道要玄微天机深远下手速脩犹太迟蓬莱路待三千行满独步云归杂曲十首稽首钟离群真领袖道天地先身天地后颠倒干坤纵横宇宙唐朝吕仙祕诀亲授蓬壸碧落几遨游万古丰神常似旧何处去浪苑瀛洲风细细何处来胡麻饭罢下天台自从二祖谈玄后海上金莲万朵开心空道亦空风静林还卷尽浮云月自明中有山河影供养及脩行旧话成重省豆爆生莲火里时痛拨寒灰冷坎离坤兊逢子午须认取自家根祖地雷震动山头雨要洗黄芽出士捉得金精牢闭锢炼甲庚要生龙虎待他问汝甚人传但说道先生姓吕大道渊源高真隐秘风流岂可知闻先天一气清浊自然分不识坎离颠倒谁能辩金木浮沉幽微处无中产有涧畔虎龙吟壸中真造化天精地髓隂魄阳魂运周天水火燮理寒温十月脱胎丹就除此外皆是傍门君知否尘寰走徧端的少知音仙风道骨颠倒运干坤平分时节金木相交坎离位一粒刀圭凝结水虎潜形火龙伏体万丈毫光烈仙花朵秀圣男灵女扳折霄汉此夜中秋银蟾离海浪卷千层雪此是天关地轴谁解推穷圆缺片饷功夫霎时丹聚到此凭何诀倚天长啸洞中无限风月曰前咫尺长生路多少愚人不悟爱河浪阔洪波风紧丹船难渡略听仙师语到彼岸只消一句炼金丹换了凡胎浊骨免轮回三涂苦万事澄心定意聚真阳都归一处分明认得灵光真趣本来面目此箇幽微理莫容易等闲分付知蓬莱自有神仙伴侣同携手朝天去我有屋三椽住在灵源无庶四壁任萧然万象森萝爲斗拱瓦盖青天无漏得多年结就因縁脩成功行满三千降得火龙伏得虎陆地神仙天不高地不大惟有真心物物俱含下不用之全体在用即拈来万象周沙界虚无中尘色内尽是还丹历历堪收採这箇鼎炉解不解养就灵乌飞出光明海三百年间功标青史几多俱委埃尘悟黄梁弃儒事厌世藏身将我一枝丹桂换他千载青春岳阳楼上纶巾羽扇谁识天人蓬莱愿应仙举谁知会合仙賔遥望吹笙玉殿奏舞鸾裀风驭云軿不散碧桃紫㮏长新愿逢一粒九霞光里相继朝真西风吹渭水落叶满长安茫茫尘世里独清闲自然炉鼎虎绕与龙盘九转丹砂就一粒刀圭便成陆地神仙从他富贵拥华轩到了亦徒然黄梁犹未熟梦惊残是非海里终乆立身难拂袖江南去白苹红蓼再游湓浦卢山吕祖志卷六终