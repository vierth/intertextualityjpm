重订西方公据X卍XXX重订西方公据叙吴门诸信士集西方公据一书行世阅今四十余年板渐模煳或欲重刊新本属予校其得失予阅其书所绘诸图诱掖之意颇勤而于古德遗文信手攈拾都无伦次其词句亦间有谬误不可不正也于是芟烦补阙釐为七门由浅既深背小向大庶乎净土之指南矣公据之名本东坡居士东坡南行以阿弥陀佛画像自随曰此轼往生公据也至疾亟时一方外友䇿以西方之事东坡曰西方不无然箇里着力不得又云着力即差夫生死之际着力不得者由其平日未尝着力也未尝着力而曰着力即差是犹枵腹而谈龙肉也吾甚惜东坡知有西方而不能发至诚心深心回向发愿心徒取口头解脱遂至束手临岐而莫能自拔岂不痛哉菩萨从十信初心发大勇勐起大精进历十住十行十回向复从初地乃至八地方入无功用道然犹不舍悲愿饶益众生不如是无以满足菩提分故安有凡夫地中未曾发足便拟悬车亦终老死于蓬荜之间而巳将次探泰华之嵯峨X穷江湖之浩渺其可得乎是书出普愿见闻随喜如说修行不离当处而脚下莲华大如车轮三心具足一念往生犹壮士之伸臂不烦着力正好着力傥复较量于得与不得之间真似痴人说梦也遂录付刻工而识其缘起如此干隆五十七年夏六月知归学人彭际清题于文星阁僧舍重订西方公据发凡是书多为在家二众指点津梁故须克数持名分图标行俾不至为他岐所惑若能脱去万缘净念相继毕命为期人我相忘自他普度鱼兔在手安用筌蹏矣然诸师开示言近指远三根普被久修行人亦未可忽识者宝诸旧本九品往生俱图佛像在莲华内往生系行者事图佛未安今但画莲华为行者标心之境即自即他不须取相其分题四句本大智法师十六观颂今仍其旧校正四字莲宗要典自无量寿诸经外如天亲无量寿论天台十疑论天如或问莲池疏钞袁氏合论等书专门述作流通既久承学之士自可随力𢯱覧不能广载其诸师开示简易切要者略登数条举一反三无嫌X挂漏其旧本所录词旨浅近者汰之往生事验具载前刻净土圣贤录中兹独收拙着集验书证两篇俱系当今事蹟闻见确然其旧本各条巳见前录不赘净业门头唯论了生脱死不论世间福报旧本杂釆龙舒所集现前福报用以引诱初机所谓先以欲钩牵后令入佛智者与然欲博览周知原书具在此则唯劝往生他不暇及重订西方公据目次卷上序发凡一起教大纲二净业正因三净课仪式四西方境观五往生功行卷下六莲宗开示专杂二修说临终正念诀禅净四料简往生问答劝人发愿偈叙修进工夫专意一念开示X警象开示示念佛法门七往生现果集验书证重订西方公据目次重订西方公据卷上知归学人彭际清集一起教大纲经言从是西方过十万亿佛土有世界名曰极乐七宝庄严无三恶道亦无女人衣食自然寿命无量其佛号阿弥陀放大光明接引一切念佛众生往生彼国莲华化生不由胎藏若人能一心归命阿弥陀佛每日合掌向西专称佛号或数万声或一万声或千百声乃至临终十念俱得往生见佛闻法永不退转其知书识字者每日诵小阿弥陀经一卷或三卷或随力随分兼诵无量寿经观经华严法华圆觉金刚楞严维摩等经及起信唯识等论俱系上品资粮平X居又须受持三归五戒集诸功德回向西方得效更稳或以释迦文佛降生之处谓为西方净土者谬也释迦降生天竺与此震旦同在南赡部洲举足可到合四大部洲为一四天下如此百亿四天下名为一佛土从是而西过十万亿佛土乃至极乐世界以此例彼其相去岂直天渊而巳耶如来为一大事因缘出现于世无非教人识自本心明见佛性是心是佛离心无佛于斯荐得不历程途直趋宝所是名念自性佛亦名念实相佛然此众生根器不齐猝难证入即或依教生信自肯承当而无明未破业种宛然入胎出胎迷失正念无可奈何所以复开往生净土一门教令念阿弥陀佛回向西方极乐由阿弥陀佛往昔因中发四十八愿徧摄羣品无论若智若愚或善或恶十念功成横截生死故谓诸方便中最胜方便欲入此门先须知苦既知苦巳须求出苦一切众生以苦为乐不思此身自无量劫来暂在人天惊同闪电俄而铜柱铁牀魂游地狱俄而毛羣羽族血染刀砧皆由业识所牵如牛拽磨轮转无穷即今暂得此生老病死衰疾于唿吸恶露不净无异臭尸是非发决定心起精进行何由出离更念人在世间实赖天地父母生成之力然天地父母能赋我官骇𢌿我衣食而不能脱我苦轮开我正觉唯有阿弥陀佛大慈大悲能救拔我能摄受我承斯X恩力如虎负山如龙得水心心不舍步步不离三昧成时现前见佛自利利他同登彼岸岂不快哉二净业正因经云欲生彼国者当修三福一者孝养父母奉事师长慈心不杀修十善业二者受持三归具足众戒不犯威仪三者发菩提心深信因果读诵大乘劝进行者如此三事名为净业今先明归戒经云昔有梵志饶财多宝若布施时金钵盛银银钵盛金乃至玉女象马衣裳房舍各足八万四千之数如上施福不如受三自归受三归者施一切众生无畏如上布施及受三归福复不如受五戒福受五戒者功德具满故凡受归戒须从师受设未遇师时先向佛前日诵三归章句其五戒行之既熟然后求师证明如能发大菩提心进受菩萨戒则更善矣其三归云归依佛不堕地狱我今归依佛归依法不堕饿鬼我今归依法归依僧不堕旁生我今归依僧每时课毕复称云自归于佛当愿众生绍隆佛种发无上意自归于法当愿众生深入经藏智慧如海自归于僧当愿众生统理大众一切无碍其五戒者一不杀生二不偷盗三不邪婬四不妄语五不饮酒经言每月初八十四十五二十三二十九三十凡六日四天王巡行南洲观察人间善恶又正五九凡三月帝释以大宝镜正照南洲考核罪福并宜斋戒念佛忏悔修省谓之年三斋月六斋又每月加初一十八二十四二十八为十斋初发心人并宜留意三净课仪式每日晨昏佛前焚香作礼诵阿弥陀经一卷唱云阿弥陀佛身金色相好光明无等伦白毫宛转五须弥绀目澄清四大海光中化佛无数亿化菩萨众亦无边四十八愿度众生九品咸令登彼岸南无西方极乐世界大慈大悲阿弥陀佛南无阿弥陀佛南无观世音菩萨南无大势至菩萨南无清净大海众菩萨诵毕称佛名膜拜或四十八或二十四少则九拜菩萨海众各三拜拜时观想圣容如在瑠璃宝地亲闻说法依正庄严了然明白随诵回向文云一心归命极乐世界阿弥陀佛愿以净光照我慈誓摄我我今正念称如来名为菩提道求生净土佛昔本誓若有众生欲生我国至心信乐乃至十念若不生者不取正觉以此念佛因缘得入如来大誓海中X承佛慈力众罪消灭净因增长若临命终自知时至身无病苦心不贪恋意不颠倒如入禅定佛及圣众手执金台来迎接我于一念顷生极乐国华开见佛即闻佛乘顿开佛慧广度众生满菩提愿十方三世一切佛一切菩萨摩诃萨摩诃般若波罗蜜诵毕称三自归一称一拜如是行持每日或二时或四时或六时若有事缘但行晨朝十念谓尽一口气为一念制心不乱一以当百其余随力随时常提六字或四字不可忘失普贤行愿品若欲成就如来功德门当修十种广大行愿一者礼敬诸佛二者称赞如来三者广修供养四者忏悔业障五者随喜功德六者请转法转七者请佛住世八者常随佛学九者恒顺众生十者普皆回向愿我临欲命终时尽除一切诸障碍面见彼佛阿弥陀即得往生安乐剎我既往生彼国巳现前成就此大愿一切圆满尽无余利乐一切众生界彼佛众会咸清净我时于胜莲华生亲覩如来无量光现前授我菩提记蒙彼如来授记巳化身无数百俱胝智力广大徧十方普利一切众生界乃至虗空世界尽众生及业烦恼尽如是一切无尽时我愿究竟恒无尽X我此普贤殊胜行无边胜福皆回向普愿沈溺诸众生速往无量光佛剎右节录普贤行愿品末卷文此卷摄全部华严指归极乐能读诵全卷者最是往生捷径或但用此节文作夜课回向俾菩提苗日夕增长其生品亦定当殊胜也四西方境观修净业者持名之外必兼观想观想之法具详观无量寿佛经今不具录但依慈云大师所明观法出其大略云欲修往生观者当于一处绳牀西向跏趺端坐顶嵴相对不昂不伛调和气息定住其心所修观门略示二种仍逐所宜不必并用一者普观自想即时所修计功合生极乐世界当便起心生于彼想于莲华中结跏趺坐作华合想作华开想当华开时有五百色光来照身想作眼目开想见佛菩萨及国土想即于佛前坐听妙法及闻一切音声皆说所乐闻法所闻要与十二部经合作此想时大须坚固令心不散心想明了如眼所见经久乃起二者直想阿弥陀佛丈六金躯坐于华上专系眉间白毫一相其毫长一丈五尺周围五寸外有八楞其毫中空右旋宛转在眉中间莹净明彻不可具说显映金颜分剂分明作此想时停心注想坚固勿移然复应观想念所见若成未成皆想念因缘无实性相所有皆空一如镜中面像如水现月影如梦如幻即假即空即中不X一不异非从非横不可思议心想寂静则能成就念佛三昧今绘接引见佛二图以资观力下用九莲分标九品莲各四十八叶以表所持佛名一一流入如来愿海此土发愿往生彼宝池中即生莲华一本精进者华日荣懈怠者华日悴九品高下于此可验末总为一大圆图以表九品总归一乘故曰无不从兹法界流无不还归此法界或有不乐修观者专一持名亦无不可持到一心不乱三昧现前即观在其中矣XX接引往生XX见佛闻法XX上品上生XX上品中生XX上品下生XX中品上生XX中品中生XX中品下生XX下品上生XX下品中生XX下品下生XX九品同归XX右九品莲台及大圆镜图共四千八百圈每诵佛名十串以朱点一圈合各串零头约得五百万之数积久点满又以黑白青黄四色点之分点五次计得二千五百万填满后再易新本若能勤行精进每点各加十倍以万当千更好其旧本或向佛前焚化或俟临命终时焚化仗此胜因决生净土每本填满即注云弟子持诵万德洪名满万之数愿与一切有情回向菩提求生净土XXX五往生功行往生正因念佛为主功行为助何名功行一诵读大乘二勤行方便大乘者即前所列诸经日诵一卷或数卷周而复始但须精熟不必贪多精熟后尤贵博问先知深解义趣销归自性方不枉费工夫方便者本莲池大师作福图说条列如左其四料简曰作福不念佛福尽还沈沦念佛不作福入道多苦辛无福不念佛地狱鬼畜羣念佛兼作福后证两足尊其作福条目云孝顺父母忠报君王装塑佛像印造经典斋供僧伽敬事师长营修寺宇流通善法禁绝宰杀买放生命饭食饥民衣济寒冻开掘义井修理桥梁平砌阶道普施茶汤看疗病人给散药饵伸雪冤枉出减刑罪安养衰老抚育孤孩埋藏尸骨给与棺木饶免债负义让财产还他遗失救济患苦祈禳灾难荐拔亡魂劝和争讼生全人命如上所说诵经作福俱可资助往生尚有无始以来深重罪业不加忏悔莫能湔洗所以普贤十大愿王忏悔居一行者但勤行忏悔临命终时直往西方更无障碍今绘四图于左首诵经次忏悔次作福次普X度凡诵经礼忏每一卷加一点如小阿弥陀经三徧为一卷心经二十一徧当一卷忏用净土及大悲等不能礼忏者伹称南无阿弥陀佛向西膜拜每百拜抵忏一卷须至诚恳恻如对目前不得散乱作福一件如前加一点其施钱功德须分三等力饶者以千钱为一件次以三百钱为一件下者以百钱为一件至求生净土尤贵发菩提心菩提者觉也觉则心佛众生三无差别从前所有行愿自利居多利他偏少今别列一图运心分注代彼四恩三有回向菩提求生净土庶得冤亲等度宏济无穷X读诵大乘XX忏除业障XX勤修方便XX等度冤亲XX右四图每图四百八十圈如前五次填满不能五次即量行节减亦可注云弟子持诵经共千百卷愿与一切有情回向菩提求生净土弟子礼诵忏仪共千百卷愿与一切有情回向菩提求生净土弟子谨遵遗教广修众善今合计所行共千百件愿与一切有情回向菩提求生净土弟子普为四恩三有代申回向今将所诵万德洪名一图分为十分一奉祖先父母一奉帝主大臣一奉三党眷属一奉师友一奉诸天一奉诸鬼神众一奉地狱众生一奉冠带人伦一奉编氓下贱一奉羽毛鳞介蜎飞蝡动之属尽此报身同生净土重订西方公据卷上重订西方公据X卍XXX重订西方公据卷下知归学人彭际清集六莲宗开示专杂二修说善导和尚问何故不令作观直遣专称名号答众生障重境细X心麤识飏神飞观难成就是以大圣悲怜直劝专称名字正由称名易故相续即生若能念念相续毕命为期者十即十生百即百生何以故无外杂缘得正念故与佛本愿相应故不违教故顺佛语故若舍专念修杂业者百中希得一二千中希得三四何以故乃由杂缘乱动失正念故与佛本愿不相应故与教相违故不顺佛语故系念不相续故心不相续念报佛恩故虽作业行常与名利相应故乐近杂缘自障障他往生正行故比见诸方道俗解行不同专杂有异但使专意作者十即十生修杂不至心者千中无一愿一切人等善自思惟行住坐卧必须厉心克巳昼夜莫废毕命为期前念命终后念即生长时永劫受无为法乐乃至成佛岂不快哉临终正念诀同上凡夫临终欲生净土须是不得怕死常念此身多苦不净恶业种种交缠若得舍此秽身超生净土乃是称意之事如脱敝衣得换珍服放下身心莫生恋着才遇有病便念无常一心待死须嘱家人及问候人来我前者为我念佛不得说眼前闲杂之话及家中长短之事亦不须輭语安慰祝愿安乐此皆虗华无益若病重将终亲属不得垂泪哭泣及发嗟叹懊恼声惑乱心神失其正念但同声念佛守令气尽若得明晓净土之人频来䇿励极为大幸依此法者决定往生更无疑也X禅净四料简永明禅师有禅无净土十人九错路阴境若现前瞥尔随他去无禅有净土万修万人去但得见弥陀何愁不开悟有禅有净土犹如戴角虎现世为人师当来作佛祖无禅无净土铁牀并铜柱万劫与千生没箇人依怙往生问答同上问观经明十六观门皆是摄心修定观佛相好谛了圆明方阶净域如何散心而能化往答九品经文自有升降上下该摄不出二心一定心如修习定观上品往生二专心但念名号众善资熏回向发愿得成末品仍须一生归命尽报精修坐卧之间常面西向当行道礼敬之际念佛发愿之时恳苦翘诚无诸异念如就刑狱若在狴牢怨贼所追水火所逼一心求救愿脱苦轮速证无生广度含识绍隆三宝誓报四恩如斯志诚必不虗弃如或言行不称信力轻微无念念相续之心有数数间断之意平时懈怠临终望生但为业障所牵恐难值其善友风火逼迫正念不成何以故如今是因临终是果应须因实果则不虗声和则响顺形直则影端也如要临终十念成就但预办津梁合集功德回向此时念念不亏即无虑矣问见性悟道便超生死何用系念彼佛求生他方答真修行人应自审察如人饮水冷煖自知诸仁者当观自巳行解见性悟道受如来记绍祖师位能如马X鸣龙树否念无碍辩才证法华三昧能如天台智者否宗说皆通行解兼利能如忠国师否此诸大士皆明垂言教深劝往生盖是自利利他岂肯误人自误况大雄赞叹金口丁宁希从昔贤恭禀佛勅定不谬误也至往生传所载古今事迹显着非一宜勤观覧以自照知又当自度临命终时生死去往定得自在否自无始来恶业重障定不现前此一报身定脱轮回否三途恶道异类中行出没自由定无苦恼否天上人间十方世界随意寄託定无滞碍否若也了了自信得及何善如之若其未也莫以一时贡高郄致永劫沈沦自失善利将复尤谁呜唿哀哉何嗟及矣劝人发随偈并叙慈照宗主念佛之人若不发心求生净土皆是埋头过日自失善利大凡念佛先要发心欲超生死往生净土须以大愿自为主意常须念佛早晚专心礼拜弥陀如朝帝主两不失时日近日亲心口与佛相应去佛不远口念心想心愿见佛发深重愿决信无疑日久岁深工夫纯熟自然三昧成就临命终时弥陀接引净土现前更愿现生之内常遇善知识不值邪见师无惑我心不生懈怠如此念佛深信发愿是信行愿三不亏也临终见佛即非外来尽是唯心显现犹如种子在地逢春发生岂是外来皆从地出也今之修行亦X尔念佛信愿纳在八识心地临终发现净土弥陀即非外来皆从自心出也偈曰万法从心生万法从心灭我佛大沙门常作如是说持戒无信愿不得生净土唯得人天福福尽受轮回辗转难脱离看经无慧眼不识佛深意后世得聪明乱心难出离不如念佛好现世无名利行坐不多罗则是阿弥陀发愿持戒力回向生乐国如是各行持千中不失一释迦金口说弥陀亲摄受诸佛皆护念诸天善护持见此念佛人与佛不相远应当坐道场转于大法轮普度无边众譬如贫家女腹孕转轮王诸天常爱护贫女自不知腹中有贵子今此念佛人其意亦如是忆佛常念佛不久当成佛诸佛善护持其人自不知我当生净土却要来后世再得生人中譬如贫人家地内有伏藏藏神常守护不令其有失贫人自不知家内有宝藏逐日趁客作求衣食自济今此念佛人其意亦如是不知念佛人具足如来藏自说我无分反要生人中譬如病人家自有真妙药不知妙药性不能自治病每日牀枕边痛苦受无量今此念佛人其意亦如是X不知念佛心能灭贪瞋痴能为大医王能为大宝藏利济一切人能为大法王覆护一切众将谓是凡夫不得生净土且自持斋戒后世愿为人辗转更修行方可生彼国多见修行人常作如是说不称弥陀愿不合净土经邪见障覆心毕竟难出离非是他人障皆是自障心今世不得生一蹉是百蹉劝汝修行人信我如来说佛无不实语岂是虗诳言但当自精勤一心求净土因风吹于火用力不消多幸有念佛心回愿超三界逢宝不取宝遇食苦长饥咄哉大丈夫不见真实意我今略劝赞辗转传与人代我广流通作于如来使真是诸佛子真名报佛恩普愿如说行同生极乐国修进工夫虎谿尊者凡修净土之人灼然是要敌他生死不是说了便休当念无常迅速时不待人须是把做一件事始得若也半进半退似信似疑济得恁么事如何出离轮回若是信得及便从今日去发大勇勐发大精进莫问会与不会见性不见性但只执持一句南无阿弥陀佛如靠着一座须弥山相似摇撼不动专其心一其意或参念观念忆念十念或默念专念系念礼念念兹在兹常忆常念朝也念暮也念行也念坐也念心X念不空过念佛不离心日日时时不要放舍緜緜密密如鸡抱卵常教煖气相接即是净念相继更加智照则知净土即是自心此乃上智人修进工夫如此把得定做得主靠得稳纵遇苦乐逆顺境界现前只是念阿弥陀佛无一念变异心无一念退惰心无一念杂想心直至尽生永无别念决定要生西方极乐世界果能如是用功则历劫无明生死业障自然消殒尘劳习漏自然净尽无余亲见弥陀不离本念功成行满愿力相资临命终时定生上品专意一念同上真信修行之事端的要生西方极乐世界专意一念持一句阿弥陀佛只此一念是我本师只此一念即是化佛只此一念是破地狱之勐将只此一念是斩羣邪之宝剑只此一念是开黑暗之明灯只此一念是度苦海之大船只此一念是脱生死之良方只此一念是出三界之径路只此一念是本性弥陀只此一念达唯心净土但只要记得者一句阿弥陀佛在念莫教失落念念常现前念念不离心无事也如是念有事也如是念安乐也如是念病苦也如是念生也如是念死也如是念如是一念分明不昧又何必问人觅归程乎开示莲池大师妄念是病念佛是药久病非片剂所能疗积妄非暂念所能除其理一也莫管他妄念纷飞只贵在念佛X精切字字分明句句接续极力执持方有趋向分所谓真积力久而一旦豁然喻如磨杵作鍼鍊铁成铜者定不诬也入道多门唯此一门最为捷径不可忽不可忽此道至玄至妙亦复至简至易以简易故高明者忽焉夫生死不离一念乃至世出世间万法皆不离一念今即以此念念佛何等切近精实若覰破此念起处即是自性弥陀即是祖师西来意纵令不悟乘此念力往生极乐且横截生死不受轮回终当大悟耳愿放下万缘十二时中念念提撕是所至望古人教亲近明师求善知识而善知识实无口传心授祕密法门只替人解黏去缚便是祕密今但执持名号一心不乱此八箇字即是解黏去缚祕密法门即是出生死堂堂大路朝念暮念行念坐念念念相续自成三昧莫更他求也真信净土决志往生者不论巳悟未悟其从事单传直指而未悟者虽日以参禅为务不妨发愿往生以未能不受后有毕竟有生处故不是偷心岐路心也其巳悟者古人云汝将谓一悟便可上齐诸佛乎故普贤为华严长子虽尘尘华藏在在莲邦而行愿品必拳拳乎以往生安乐为言也巳悟尚然未悟可知矣警众同上入道要门信为第一恶事非信尚不成就况善事乎X譬如世间盗贼时乎败露官府非不以极刑绳之迨后释免依旧不悔所以者何他却信得者条门路不赍一文本钱获利无算所以备受苦痛决不退悔今人念佛再不肯真切加功只是不曾深思谛信不要说不信净土只如世尊说人命在唿吸间者一句话于义理不是难解说尔等眼里亲见耳里亲闻经过许多榜样如今要尔信得者句话早是不能彀也尔若真实信得者句话则念佛法门不必要我费尽力气千丁万属尔自如水赴壑万牛不能挽矣予见新学后生才把一句佛顿在心头闲思妄想愈觉腾沸便谓念佛工夫不能摄心不知汝无量劫来生死根由何能即断且万念纷飞之际正是做工夫时节旋收旋散旋散旋收久后工夫纯熟自然妄念不起旦汝之能觉妄念者亏者句佛耳如不念佛之时澜翻潮涌剎那不停自巳岂能觉乎念佛有默持有高声持有金刚持然高声觉太费力默念又易昏沈只是緜緜密密声在唇齿之间乃谓金刚持然又不可执定或觉费力则不妨默持或觉昏沈则不妨高声如今念佛者只是手打鱼子随口叫喊所以不得利益必须句句出口入耳声声唤醒自心譬如一人浓睡一人唤云某人则彼即醒矣所以念佛最能摄心今人不肯念佛只是轻视西方不知生西方乃是大德大福大智大慧大圣大贤的勾当转娑婆成净土X不同小可因缘汝但看此城中一日一夜死却多少人不要说生西方即生天千百人中尚无一箇其有自负修行者祇是不失人身而巳故我世尊大慈大悲示此法门功过干坤恩逾父母粉骨粹身不足为报开示憨山大师念佛求生净土元是要了生死大事今人发心要了生死方才肯念佛只说佛可以了生死若不知生死根株毕竟向何处念若念佛的心断不得生死根株如何了得生死如何是生死根株古人云业不重不生娑婆爱不断不生净土是知爱乃生死根株推此爱根不是今生有的亦不是一二三四生有的自无始以来生生世世舍身受身何曾有一念离此爱根耶如此爱根种子积劫深厚故生死无穷今日方才发心念佛只望空求生西方连生死之根尚且不知何曾有一念断着既不知生死之根则念佛一边念生死根只听长如此念佛与生死两不相关念到临命终时只见生死爱根现前那时方知佛全不得力悔之迟矣故劝今念佛的人先要知爱是生死根本而今念佛念念要断者爱根即日用现前在家念佛眼中见的儿女子孙家缘财产无一件不是爱的如全身在火阬中一般爱是主宰念佛是皮面且如儿女之情现前时回光看看者一声佛果能敌得者爱么果然断得者爱么若断不得者爱毕竟如何了得X生死故劝念佛人第一要为生死心切要断生死心切要在生死根株上念念斩断则念念是了生死之时也如此念念真切刀刀见血若不出生死则诸佛堕妄语矣修行第一要为生死心切生死不切如何敢云念佛成片且众生自无量劫来念念妄想情根固蔽即今生出世何曾一念痛为生死日用念念循情未尝反省今欲以虗浮信心就要断多劫生死所谓滴水救积薪之火岂有是理哉若果为生死心切念念若救头然只恐一失人身百劫难复将此一声佛咬定定要敌过妄想一切处念念现前不被妄想遮障如此下苦切工夫久久纯熟自然相应不求成片而自成一片矣直须勇勐更莫迟疑凡念佛时先将自巳胸中杂乱念头一齐放下放到无可放处单单提起一句阿弥陀佛历历分明心中不断如线贯珠又如箭筈相拄中间无一毫空隙处如此着力靠定于一切处不被境缘牵引打失日用动静不杂不乱梦寐如一念到临命终时一心不乱便是超生净土之时也每日除二时功课外单将一声阿弥陀佛横在胸中念念不忘心心不昧把一切世事都不思想只将一句佛作自巳命根咬定牙关决不放舍乃至饮食起居行往坐卧此一声佛时时现前若遇逆顺喜怒烦恼境界心不安时就将者一声佛提起一拶即见烦X恼当下消灭以念念烦恼是生死苦根今以念佛消灭烦恼便是佛度生死苦处若念佛消得烦恼便可了得生死更无别法若念佛念到烦恼上作得主便于睡梦中作得主若于睡梦中作得主则于病苦中作得主若于病苦中作得主则于临命终时便知去处矣此事不难行只是要一念为生死心切单单靠定一声佛更不别向寻思久久纯熟自然得大安乐得大受用示念佛法门蕅益法师念佛法门别无奇特只深信力行为要耳云栖云一句阿弥陀佛该罗八教圆摄五宗可惜今人将念佛看做浅近勾当谓愚夫愚妇工夫信既不深行亦不力终日悠悠净功莫克设有巧设方便动以参究谁字为向上殊不知现前能念之心本自离过绝非不消作意离绝即现前所念之佛本自超情离计何劳说妙谈玄祇贵信得及守得稳直下念去或昼夜十万或五万三万以决定不缺为准毕此一生誓无变改若不得往生者三世诸佛便为诳语一得往生永无退转种种法门咸得现前切忌今日张三明日李四遇教下人又思寻章摘句遇宗门人又思参究问答遇持律人又思搭衣用钵此则头头不了帐帐不清岂知念得阿弥陀佛熟三藏十二部极则教理都在里许千七百公案向上机关亦在里许三千威仪八万细行三聚净戒亦在里许真能念佛放下身心X世界即大布施真能念佛不复起贪瞋痴即大持戒真能念佛不计是非人我即大忍辱真能念佛不稍间断夹杂即大精进真能念佛不复妄想驰逐即大禅定真能念佛不为他岐所惑即大智慧试自简点若身心世界犹未放下贪瞋痴念犹自现起是非人我犹自挂怀间断夹杂犹未除尽妄想驰逐犹未永灭种种他岐犹能惑志便不为真念佛也要到一心不乱境界亦无他术最初下手须用念珠记得分明刻定课程决定无缺久久纯熟不念自然然后记数亦得不记数亦得若初心便要说好看话要不着相要学圆融自在总是信不深行不力饶儞讲得十二分教下得千七百转语皆是生死岸边事临命终时决用不着珍重念佛工夫祇贵真实信心第一要信我是未成之佛弥陀是巳成之佛其体无二次信娑婆的是苦安养的可归炽然欣厌次信现前一举一动皆可回向西方若不回向虽上品善亦不往生若知回向虽误作恶行速断相续心起殷重忏悔忏悔之力亦能往生况持戒修福种种胜业岂不足庄严净土只为信力不深胜业沦于有漏又欲舍此别商误之误矣但加真信一切行履更不须改也七往生现果集验知归学人闻学老人名实定上海人尝主天目禅原寺晚至苏X州住文星阁老人既彻法原应机利物慧辩无碍时为学人提唱念佛法门作念佛偈云念佛念自心念体元空寂当念了无依心心无别佛又曰飞鸟弄圆音水有八功德历历显清机皆因净心得又曰子母不相离净念常相继良哉大势至得此无尽意又曰愿力如山重往生似羽轻见知融一念无量佛名经又曰君有净土心悟心方知土界道有金绳六时休错路又曰西方开净域不染世间情前路无知巳君须独自行又尝作净土诗一百八首畅演唯心之指普劝人发回向心寻还江阴香山寺岁杪得疾明年正月三日嘱付后事至黄昏起坐唿众至命具汤洗手者再连称阿弥陀佛说偈而逝事在干隆四十二年老人摄净归禅与从上莲宗眼目自别即土即心非心非土直下洞然丝毫不隔如来不思议境界经云菩萨了知诸佛及一切法皆唯心量得随顺忍或入初地舍身速生妙喜世界或生极乐净佛土中观经云上品中生者解第一义既往生巳因前夙习普闻众声纯说第一义谛经于七日得不退转老人足以当之矣旅亭和尚名际会嘉善人得法于闻学老人机锋迅利尝主席禅原巳而至苏州文星阁自言在天目西方菴修念佛三昧风声水声鸟声虫声悉皆作唱佛声及是掩关念佛作偈曰截断世人生死路别开化外一干坤不知那箇脚跟稳放下身心入此门巳而X下痢语戒弟子沈敬孚曰昼夜弥陀十万声一一从自巳胸中流出方少有相应分那得工夫说闲话管闲事命侍者具汤沐浴其明日遂逝事在干隆四十六年尔立师名广志会稽人出家后结茅天台黄金洞专修净业苏州吴山殷天成诣天台饭僧服师道行延住吴山接引菴垂三十余年随机化导指归净土从受归戒者累百人尝结期念佛昼夜不绝声其弟子造之见师经行之地大书阿弥陀佛放金色光讶之以问师师曰汝自本光发现耳干隆二十六年四月望要弟子四人诣菴供佛临别谓曰明日午前当来送我及期众至焚香诵阿弥陀经称佛名千声端坐而逝自数十年来吴中唱导净业者必以师为首称矣先期以常住属法侣月映月映名普江念佛精进屡开期场集众回向老于菴誓愿师名佛安苏州人年三十余投上津桥天竺菴为僧巳而住北濠大王庙以念佛为课得钱辄买香华供佛放诸鱼鸟巳而有疾逝前三日遗徒往狮林寺请僧礼净土忏施食一坛期满别众称佛名香三炷日午曰行矣端坐而逝事在干隆四十一年金南溟翁习丹诀予劝之学佛不应曰苏秦有言使我有负郭田二顷安能取六国相印吾之于佛盖心知其异而不能从也则丹诀之为予负郭田也久矣予曰翁之所以异佛者可得闻乎曰吾以平生目接X者验之徐庄钱青侯贩腌猪一日忽谓其妻曰此罪也吾今徙业矣遂辍贩请僧礼忏七日度羣猪日诵阿弥陀佛至年七十二谓家人曰吾将去矣去时勿哭为我诵佛名赠行可也越三日遂逝事在雍正二年大邨顾天瑞老而无子与妻陆氏长斋修净业僧舍有为念佛会者夫妇与焉干隆三十五年二月天瑞无疾诵佛名而逝年七十二先数年妻有微疾沐浴就寝其妯俞氏亦修净业隔屋居半夜闻陆氏唿之曰姆早晚好来吾先去趋视之逝矣年六十三明年四月俞氏亦无疾而逝年七十二又有予族婶陆氏日课佛名千声斋期加五千声如是二十年干隆四十年十二月偶患腹痛翼日集家人长幼各致慰谢劝修净业怡然而逝年八十七予初谓念佛法门至卑近顾其效章章如是因是知佛之不可思议也念佛成佛之决非虗语也此予之所谓异也沈敬孚名炳长洲人少得喘病过三十而剧因发出世心持佛名颇切至年五十病益甚自正月至九月一息仅属遂矢愿断肉其友杨广文省之劝持金刚经扶起授之读尽卷居三日加持至三卷半月而病愈自后日以三卷为常持佛名不辍夜坐辄至晓喘病遂除寻受五戒于旅亭和尚常言世间万法生灭不停唯有一句阿弥陀佛是大休歇处又自谓念佛工夫尤于病中得力诸苦煎熬独一念炯然不曾打失耳干隆四十六年十一月示微疾数日其月晦晨X起洗沐毕喘甚回首向西结跏念佛其妻在旁挥之去巳而寂然则坐逝矣遗言以龛殓用茶毗法其妻寻出家为尼余辑净土圣贤录录比丘尼自刘宋迄明不过十一人而吾吴十余年来其往生有据者乃得四人焉则其他湮没无闻者盖多矣惜哉其一岐松师名本印吴县人幼多病因发愿出家年二十五父母送之城中圆通菴薙染寻受具戒别买屋数间以居名曰观幻戒行洁清勤修福业历诸名剎供佛饭僧回向净土其年八月自九华归结期礼大悲忏甫逾二七忽感微疾曰吾生缘其尽乎遂辍忏专持佛名至十月初旬卧牀七日右胁西向念佛无间巳而属付后事毕命其徒诵阿弥陀经至三周寂然而逝事在干隆四十五年其一圣可师名律宗嘉定人三岁失母其祖母𢹂至苏城圆通菴寻薙染受具戒少好礼佛长习法华经苦不能解义因愤诣金山及杭州崇福参究累冬归而专修净业屡诣诸名山供佛饭僧年五十三得咳疾遂闭关不出以西方为期至年六十四正月望集诸缁白同称佛名至日昃顾视左右劝勉修行语剧苦切寻举手称西方极乐世界大慈大悲阿弥陀佛如是者三趺坐而逝莲华香满室中事在干隆五十五年其一越成师名遂钦无钖人九岁出家稍长遇一尼师激发专持佛名行往无间寻住苏州南园白衣菴兴复殿堂念佛益切年五十始受具X戒至五十五其年三月鸡初鸣召其徒曰吾将去矣徒曰师无他恙何出此言因泣下师曰痴人哭我何益认真念佛可尔遂趺坐西向同称佛名尽炷香乃逝事在干隆五十三年其一见琳师名佛琦长洲人自少不愿有家既长其母送阊门外雨华菴薙染寻受具戒巳而受城中崇佛菴尼道坚嘱付继为菴主募金千余两造西方三圣旃檀像高八尺岁结七日期场集净行僧为念佛会历诸名山供佛饭僧为常州天宁寺置田三十亩晚而专修净业将逝前三日见菩萨现身两童子侍或言闻菊华香师曰此青莲华香也八月晦有近事女问疾师令扶起集众焚香称佛名可二千声遂逝事在干隆五十六年常州柏万安名天佑平生乐善兼奉僊佛尝为予言其母曹氏年六十四病热万安自苏州驰归视母气巳绝唯胸前微温家人为治棺衾悉具万安悲恸祷于白衣大士诵白衣呪一万二千愿减巳寿一纪以益母涕泪并下其明日索饮阅数日病起言始死时为两吏所引历土地城隍诸司寻诣东岳府府君言汝有子为汝诚祷仗大士力贷汝死命吏引出放还万安遂劝母修净业除一室供佛像母遂长斋日以初中后分入室掐数珠诵西方佛名辄千计居十二年年七十六九月既望晨兴谓其子曰吾将去矣可召诸亲属为别明日亲属毕至母悉与款士止语戒诸子女临去时勿哭日饮汤五六盏至第三日昧旦起坐X洗沐毕易衣就枕而逝万安事吕真人谨尝设乩问僊术退辄冥心端坐巳而至苏或贻以予所刻诸书内有西方确指辟僊术指归净土万安见而有省遂回向佛乘然颇疑与僊术异以问真人真人曰尔何疑哉三灾到时我辈亦无别路可走乐邦安隐尔其勉之因令兼诵金刚般若经万安意遂释然有外姑许氏母年六十五矣家居亦长斋奉佛顾未能专一万安请曰母年老盍去家吾有一室可奉母母从之遂之壻家万安教以放下万缘一心念佛母如其言自三月至六月未尝有间一日向万安下拜万安惊问所由母曰吾生六十余年颠倒梦想中未尝获一日安乐自子导我以念佛吾旦而念焉俄然而夜矣夕而念焉俄然而旦矣世间安乐何以过之微子则不及此是以拜万安曰甚善因为称说极乐庄严且曰但得一心圣境自现圣境现时亦勿生着又三月母方夜坐忽见一金莲华现前巳而化作百千万亿鄂不层出上昇虗空光照无极向晨复拜万安言其事母自是容色腴润如三十许人终日无他言夜卧更许即起坐念佛难精进衲子不及也其年冬万安过予言二母事且曰赖西方确指一书得识正修行路不独自利又善利人皆君之惠也因出金属予印西方确指百五十余本将以导于其乡予喜万安之正信又乐闻二母之事因并记之时在干隆四十二年X书证知归学人古之生西方者或征之于梦或征之于冥或征之于定征之梦者如慧延之于智者杨次公之于王仲回荆王夫人之于其妾是也征之冥者如阎罗之供永明云栖遗像是也征之定者如远公之见同社诸贤袁小修之见中郎是也是三者皆不离于唯识而僧史载之学士大夫传之亦谓其理确然可信云尔其理确然可信则其事虽不经见而不可谓罔如以为罔则凡脩多罗所载其事苟不经见皆将以为罔耶近世飞鸾之化行其言罪福升沈颇益悉虽亦不离乎唯识就其可信者论之要亦不可谓罔一断之于理而巳矣予尝作集验篇征现今往生诸果不越乎临终一念未有征之于身后者也巳而得陶氏汪氏陆生马生一征之于梦一征之于冥两征之于鸾要皆确然可信者何信乎尔信其言如水之寒火之热如春生而秋杀世有不信斯言者其亦不信水寒而火热春生而秋杀者也而岂其然哉复论次其事为书证一篇干隆四十九年春有西方大士降于玉坛为诸弟子宣扬净土法门其言平易切深与大乘脩多罗合一日予往造焉问异时师友所生诸处大士一一答之其生净土者四人香山老人旅亭誓愿二师沈居士敬孚也生兜率者一人王季子秉宁也他如朱仲君罗台山俱归福报中最后问从子妇琼楼陶氏大士X曰陶氏巳生西方边地矣未几陶氏至题诗曰雨歇闲阶芳草多五年消息等流梭洞中深闭烟霞迹一任熏风送客过因语众曰子等归向极乐全须打得一副金铁心肠外不为六尘所染内不为七情所锢污泥中便有莲华出现也一句佛号便有一光千句佛号便有千光光自内生非从外得以无相故阿弥陀佛在尔诸人面前随处出现才有丝毫隔碍此光便不能发现矣念佛心要时时觉照方发得不退念头念佛声要心心悲切方发得无上愿力心声互融光明四彻无处不是佛无时不念佛方为得手佛号无量要知智慧无量神通无量慈悲无量摄受无量苟不发无量心安能亲见本师顶相悲哉众生欲念未除道根日坏佛之视尔将何以堪快快念佛去也其时予适不在或传以示予踰月予复往致札琼楼曰闻卿得生净土不负生平志愿大善但台山仲君清斋宏誓甚为希有尚羁福报而卿戒品未全工夫未熟乃能直往无碍此何故也其往生时光景既生后如何享用如何进修亦巳见佛否巳登不退地否试一一言之俾闻者起欣慕心起精进心斯亦度人之本愿也其日大士降报云前月予适从西方边地行化而来故琼楼亦得随到今日彼不能至矣彼平日工夫戒力虽不及台山辈然临终正念远胜台山故感观音接引终时见金莲华现前即觉身变男子巳到西方七宝世界衣食自然虽不能见佛每日诸X大菩萨说法二会精进者渐登九品懈怠者寿五百岁娑婆百年边地一日琼楼自往生以来颇精进将来可得上品下生其时尚须娑婆二千年耳大士者号寂根无量寿维摩诘诸经皆尝与法会其证果久如未能详也琼楼净愿甚坚病中持佛名益切临终了无牵絓唯曰大和尚来吾去矣所谓观音接引者非耶台山之殁也顾诸亲属有不舍然者予固疑其不能直往也乌唿情想分涂台山辨之早矣而卒不能以自胜此以知爱根难拔而佛念不易纯也可不慎哉寂根大士之降玉坛也司鸾者为陆近堂近堂名士诠元和人初在坛为友祈疾有神教礼梁皇忏近堂因礼忏发心诣天宁菴受菩萨戒及大士降鸾先后十一会近堂虔秉一心宏扬至教闻者往往发菩提心退而持名修观诵法华经如是一二年寻得痬疾漏下卧牀不能起将终目光上瞩若有所见口称白莲白鹤及诸上善人复连称佛佛右胁而逝异香满室中巳而诸友诣坛叩近堂生处神报曰陆子巳生西方边地矣事在干隆五十二年其明年五月朔近堂降坛示诸子曰有一件最切巳事人人不能逃人人都忘却者汝知之乎现前尔等四大轻安精神强健曾不思一旦卧病于牀魂魄离散东西不辨南北不分前路茫茫毫无把握随业轮转受苦无穷唯有平生虔修净业者到时自见佛来接引生莲华中受X诸快乐寿命无量诸子有志斯道者当讲信行愿三端耳信者信西方之有净土犹此城之有阊胥娑婆在东犹此城之有娄葑娑婆既实实是有净土岂不实实是有同在圆明觉海之中举念可到亦犹同处一城之内举足可到也既信得净土决定可到又须信念佛法门如穿衣喫饭一般穿衣免冻喫饭免饥念佛免生死今日信明日不信未为真信终身信一念忽然不信未为真信从今日去直至命终一信到底更无纤毫疑惑方为真信既信有西方矣又信有念佛法门矣空言赞叹何益生死故凡发信心者即当如教奉行今日信今日即行明日信明日即行切不可曰我今后生且待耄年未晚不见道青冢多埋红粉骨黄泉半是黑头人何耄年之可待也又不可曰我父母之事未完儿女之债未了且待闲暇无事时未晚岂知无常迅速鬼使临门不可向他道我父母之事未完儿女之债未毕且待闲暇无事时然后来也又有勇勐一时懈弛一时是谓人而无恒譬如鸡之抱卵必其息息不离于卵俾热气相续方能生育若今日抱之明日去之未有能生者也涵养莲胎亦复如是至愿之一字尤为要紧世间信佛念佛者固不乏人然或求现生专贵或求来世福寿得好人身不至堕落此为背佛意指佛教你出生死你偏要入生死佛教你生极乐你偏要住娑婆一生信行尽付东流譬如种田者下了稗子而望其生苗也有是X理乎故发真信者当行真行行真行者当发真愿尽此一生决定不生天上人间决定要生西方净土如此念佛方为随顺佛语不至唐丧光阴诸子勉之其后四年中尝再隆黄敬敷家勖勉同坛语多切至自顷十余年来现优婆夷身虔修净业悲愿具足者推南濠镜智道人道人汪姓归李景熹为继室年二十六而寡发出世心受菩萨戒以佛法唱导乡里从而起信者百余人尝刺舌血写法华经阿弥陀经梵网戒品各一通年三十八病痢一日起坐洗沐合掌念佛而逝事在干隆四十九年其后三年同里有何氏女病热见巳故七叔父赤体被发自言在生作孽死后处黑暗中日喫恶鬼铁棒经七八年近因观世音降临跪求慈拯志得离暗而出适有菩萨自西方来在冥教化为冥王师家在万年桥即上年念佛坐逝者也因与吾家有旧乞暂放还急为我作佛事俾得生人道幸矣其兄子性三为持佛名一万堂中回向毕仍许请僧荐拔乃去其夕初更何氏女忽闷绝至三更而苏言适有一班男女执红灯以大轿舁我去路迢远到一大庙堂前出轿趋进殿上见青面王者坐中央左右小鬼各执钢叉铜鎚王见我作色便取鎚欲打我慌惘之际忽见金童玉女各执旛幢自内殿出中拥一道人离地可丈许首戴青幞身搭条衣手握白拂足蹑云履端正严洁世无与比审视之即万年桥李家姆也往时尝一宿其家彷彿可识然X而光彩迥绝矣姆便声言止止王遽释我下跪曰请如教李家姆即垂手援我引至内殿光明洞然几席靓整案间多供佛经令左右设茶果饷我其果似苹婆香甚烈云从西方来茶毕引我历观地狱先见血河浩渺无涯有诸女人或倒浸河内或髼发上指或侧身横睡血流徧体复见刀山高接云霞百万利刃互相撑住中有罪人矗立刀上既死复活活而又死更令左右执灯照我入黑暗狱见众鬼皆盲头大如斗或如栲栳颈细似管鼻液长尺许若醉若寐从黑狱出见旋磨中血肉下坠鸡鸭啄食风吹余肉复变为人便有鬼卒取肉寸磔重磨作粉化为蝇蚊蚁子一一散去我心酸泪下问李家姆何不救之答曰罪大障深安能即出汝今怕否人身难得可勿持戒念佛求生西方哉汝能一念阿弥陀佛吾当𢹂汝直往西方汝意云何我未及答王闻言复下跪请菩萨且住李家姆因语我言因缘未到姑俟异日来此巳久恐家中惊惶可速去持斋念佛一意西方兼习经呪时至迎汝勉之勉之仍命轿送我蹶然而醒翼日汗出病良巳性三亲闻其事为书而传之诗云鼓钟于宫声闻于外夫宫之为地也邃矣阻矣而钟声所及洞然其无间也浩然其莫御也故曰诚之不可揜如此其镜智道人之谓乎秀水马宁良名荣祖为诸生课徒以食年三十余得咯血疾遇祥峯文师劝令念佛病良巳遂长斋受五X戒日课佛名三万如是十余年疾复作卧牀月余自言三圣现前说法日常在大光明中临终见佛来迎连称佛名右胁而逝事在干隆五十六年时文师方闭关吴门文星阁修念佛三昧其年冬夜梦三人入室南向坐其一僧服旁两居士神仪俨然上有白光覆顶文师礼足巳问三大德自何方来僧服者曰自西方来文师曰莫非阿弥陀佛国中人否曰然因问三大德何名三人同声答曰汝名甚么文师曰弟子法名达文僧服者曰却来妄语文师曰真也非妄僧服者又问汝名甚么文师曰弟子法名达文僧服者云还要妄语文师曰弟子实非妄语如何上座云我妄语僧服者曰一切众生以妄为真执假为实故受轮转若有智者知是虗妄即无轮转汝莫自迷失本真心当知真心无心真知无知觉知乃魔佛无知觉汝当信受莫怀疑惑文师言下开解复进曰如上座之说的是佛法不可思议请问上座既自阿弥陀佛国中来可曾见过阿弥陀佛否左一人答曰我向汝说汝终不信汝须亲见始得三人齐起各向文师顶上一拍为说偈曰应当勤精进修诸清净业因深则果实慎勿生疑惑又曰诸法从心生诸法从心灭心法本来空取舍不可得又曰生佛心法等譬如梦中境如幻三摩提汝巳知少分偈毕忽见马宁良严整威仪顶礼三人三人即腾空向西而去空中乐音嘹亮佛声朗然宁良更向文师三拜曰蒙师劝吾发心X归依三宝勤修净业今巳生净土得大安乐故求菩萨来演妙法以报深恩又向文师三拜合掌念佛向西而去适晨钟乍发瞿然而觉向晨书之为纪梦篇予惟文师此梦有三因缘一令修净业人解第一义无念而念无生而生不住中途直趋宝所二令豁达狂禅断灭外道知有净土一门发无上菩提修如幻三昧三马生之逝一往杳然纵入莲胎孰闻孰见略通消息公据灼然是因是果如影随形岂可诬也传其事作莲宗眼目云予妻费孺人既逝玉坛弟子黄敬敷为叩之普门大士大士示云一念能回向送心先到西功修久巳积终不退菩提现生懈慢国将来可登九品攷菩萨处胎经云诸发意众生欲生阿弥陀佛国者皆乐着懈慢国土不能前进袁小修记中郎语云西方边地亦名懈慢国信解未成戒宝未全者多生此琼楼近堂皆其侣也费氏持戒之力过彼二人而慧解弗如又未能精进据因论果边地之生理固然乎并附论之重订西方公据卷下