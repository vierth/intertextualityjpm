太上玄门功课经X重刋道藏辑要太上玄门早坛功课经太上玄门功课经序窃以金书玉笈爲入道之门墻讽经诵呪乃修仙之径路得入道之门可以复元始之性得修仙之路得以晓自然之心是故道者住丛林焚香火三千日里勤功十二时中无怠朝夕朝礼圣容当轮自己之诚殷勤祝釐国祚必获昇仙之庆且夫功课者何爲者也功课者课功也课自己之功者修自身之道也修自身之道者赖先圣之典也诵上圣之金书玉诰明自己之本性眞心非科教不能弘扬大道非课诵无以保养元和经之爲经是前圣之心宗呪之爲呪乃古仙之妙法诵之诚者则经明行之笃者则法验经明则道契于内法验则术彰于外经明法验而两全内功外行而俱有此是住丛林者之规范昇仙者之梯蹬非丛林无以陶镕大众之德性非梯蹬何以希求出世之眞仙若肯诚心修道二六时中刻刻提撕时时检点在世端能出世居尘自可离尘迥出是非之门直达无爲之路逍遥宇宙出入虚无自由自在无灭无生方寸不立一尘妙用直超三际若此者了自心一念之诚出世上三途之苦履长生之道路脱苦海之迷津旣无前愆之可忏亦无后过之可悔无前愆之可忏者心正也无后过之可悔者意诚也心正则无恶业意诚那有灾殃无恶业则立到天堂无灾殃则出离地狱功高宇宙德契虚皇禳灾而灾消祈福而福至无求而不应有感必皆通课诵诸品仙经及羣眞宝号故净心净口净身而有呪安天安地安神而有章皆有次序更无躐等虽是随堂之功课实爲祝国祚之大猷朝夕诵念书夜忘疲直候三千功满八百行圆方是出家之上事丈夫之道德也蜡烛涧中观鸠众梓行施布四方使天下之道众遵法依科教信受奉行是爲序凡诵经者切须斋戒严整衣冠诚心定气叩齿演音然后朗诵愼勿轻慢交谈接语务在端肃念念无违随愿祷祝自然感应先念步虚后讽经呪太上早坛功课经琳琅振响十方肃淸河海静默山岳呑烟万灵振伏招集羣仙天无氛秽地无妖尘冥慧洞淸大量玄玄也大罗三宝天尊灵音到处灭罪消愆宝号宣时扶危救难将当有开坛演教之偈仰劳道众随声应和上坛齐举步虚声祝国迎祥竭寸诚当日陈情金阙内今朝香霭玉炉焚皇图巩固山河壮帝道遐昌日月明万民瞻仰尧舜日𡻕稔丰登乐太平常淸常净天尊眞心淸净道爲宗譬彼中天宝月同净扫迷云无点翳一轮光满太虚空上药身中神气精人人具足匪亏盈能知混合回风道金鼎黄芽日日生道场众等人各恭敬恭对帝前讽经如法寳经未开先念净心口神咒众当持诵净心神咒太上台星应变无停驱邪缚魅保命护身智慧明净心神安甯三魂永久魄无丧倾急急如律令净口神咒丹朱口神吐秽除氛舌神正伦通命养神罗千齿神却邪衞眞喉神虎贲气神引津心神丹元令我通眞思神鍊液道炁长存急急如律令净身神咒灵宝天尊安慰身形弟子魂魄五脏玄冥靑龙白虎队仗纷纭朱雀玄武侍衞身形急急如律令安土地神咒元始安鎭普吿万灵岳渎眞官土地祗灵左社右稷不得妄惊回向正道内外澄淸各安方位备守家庭太上有命搜捕邪精护法神王保衞诵经皈依大道元亨利贞急急如律令净天地解秽咒天地自然秽气分散洞中玄虚晃朗太元八方威神使我自然灵宝符命普吿九天干罗答那洞罡太玄斩妖缚邪度人万千中山神咒元始玉文吾诵一遍却病延年按行五岳八海知闻魔王束首侍衞我轩凶秽消散道炁常存急急如律令祝香咒道由心学心假香传香爇玉炉心存帝前眞灵下盼仙斾临轩令臣关吿迳达九天金光神咒天地玄宗万炁本根广修万劫证吾神通三界内外惟道独尊体有金光覆映吾身视之不见听之不闻包罗天地养育羣生受持万遍身有光明三界侍衞五帝司迎万神朝礼役使雷霆鬼妖丧胆精怪亡形内有霹𩆝雷神隐名洞慧交彻五炁腾腾金光速现覆护眞人急急如律令开经玄藴咒云篆太虚浩劫之初乍遐乍迩或沈或浮五方徘徊一丈之余天眞皇人按笔乃书以演洞章次书灵符元始下降眞文诞敷昭昭其有冥冥其无沈痾能自全尘劳溺可扶幽冥将有赖由是昇仙都太上老君说常淸静经老君曰大道无形生育天地大道无情运行日月大道无名长养万物吾不知其名强名曰道夫道者有淸有浊有动有静天淸地浊天动地静男淸女浊男动女静降本流末而生万物淸者浊之源动者静之基人能常淸静天地悉皆归夫人神好淸而心扰之人心好静而慾牵之常能遣其慾而心自静澄其心而神自淸自然六慾不生三毒消灭所以不能者爲心未澄慾未遣也能遣之者内观其心心无其心外观其形形无其形远观其物物无其物三者旣悟唯见于空观空亦空空无所空所空旣无无无亦无无无旣无湛然常寂寂无所寂慾岂能生慾旣不生卽是眞静眞常应物眞常得性常应常静常淸静矣如此淸静渐入眞道旣入眞道名爲得道虽名得道实无所得爲化众生名爲得道能悟之者可传圣道老君曰上士无争下士好争上德不德下德执德执着之者不名道德众生所以不得眞道者爲有妄心旣有妄心卽惊其神旣惊其神卽着万物旣着万物卽生贪求旣生贪求卽是烦恼烦恼妄想忧苦身心便遭浊辱流浪生死常沈苦海永失眞道眞常之道悟者自得得悟道者常淸静矣仙人葛公曰吾得眞道曾诵此经万徧此经是天人所习不传下士吾昔授之于东华帝君东华帝君授之于金阙帝君金阙帝君授之于西王母西王母皆口口相传不记文字吾今于世书而录之上士悟之昇爲天官中士修之南宫列仙下士得之在世长年游行三界昇入金门左玄眞人曰学道之士持诵此经者卽得十天善神拥护其身然后玉符保神金液鍊形形神俱妙与道合眞正一眞人曰人家有此经悟解之者灾障不干众圣护门神昇上界朝拜高眞功满德就感帝君持诵不退身腾紫云太上老君说常淸静经太上洞玄灵宝昇玄消灾护命妙经稽首归依众妙道至心恭敬二玄眞今运一心心所议粗识此经经所因空色色空无有性有无无有色空均慧风出自天尊力扫除心界不遗尘唯愿神光常拥护证明今日守心人今日守心何所证不失凡身得道身尔时元始天尊在七宝林中五明宫内与无极圣众俱放无极光明照无极世界观无极众生受无极苦恼宛转世间轮回生死漂浪爱河流吹慾海沈滞声色迷惑有无无空有空无色有色无无有无有有无有终始暗昧不能自门毕竟迷惑天尊吿曰汝等众生从不有中有不无中无不色中色不空中空非有爲有非无爲无非色爲色非空爲空空卽是空空无定空色卽是色色无定色卽色是空卽空是色若能知空不空知色不色名爲照了始达妙音识无空法洞观无碍入众妙门自然解悟离诸疑网不着空见淸净六根断诸邪障我卽爲汝说是妙经名爲护命济度众生传教世间流通读诵卽有飞天神王破邪金刚护法灵童救苦眞人金精勐兽各百亿万众俱侍衞是经随所拥护捍厄扶衰度一切众生离诸染着尔时天尊卽说偈曰视不见我听不得闻离种种边名爲妙道太上洞玄灵宝昇玄消灾护命妙经太上灵宝天尊说禳灾度厄眞经尔时天尊在禅黎国土与大道眞仙万万大千人诸天尊及诸天龙鬼神尽来集会受吾约束世间若有善男子善女人或有年灾月厄游城赤鼠之厄天罗地网之厄命穷算尽之厄疾病纒绵之厄落水波涛之厄虎狼蚖蛇之厄水火盗贼刀兵生产之厄山林树木社稷之厄土石桥梁之厄毒药咒诅之厄惟愿今对玉皇天尊大道眞圣忏悔解禳度脱身中灾厄一一解散勿爲留难勅诸天神王并降圣力道力承斯经力恩力衞护弟子受持念诵此经已后解禳阳九百六之灾三衰八难九横五苦之厄如求如愿所履平安出入行藏所求利益所愿遂心于是众等闻说此经皆大欢喜信受奉行太上灵宝天尊说禳灾度厄眞经无上玉皇心印妙经上药三品神与气精恍恍惚惚杳杳冥冥存无守有顷刻而成回风混合百日功灵默朝上帝一纪飞昇知者易悟昧者难行履践天光唿吸育淸出玄入牝若亡若存绵绵不绝固蒂深根人各有精精合其神神合其气气合体眞不得其眞皆是强名神能入石神能飞形入水不溺入火不焚神依形生精依气盈不凋不残松柏靑靑三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和充溢骨散寒琼得丹则灵不得则倾丹在身中非白非靑诵持万遍妙理自明无上玉皇心印妙经玉淸诰志心皈命礼三界之上梵炁弥罗上极无上天中之天郁罗萧台玉山上京渺渺金阙森罗净泓玄元一炁混沌之先宝珠之中玄之又玄开明三景化生诸天亿万天眞无鞅数众旋斗厯箕回度五常巍巍大范万道之宗大罗玉淸虚无自然至眞妙道元始天尊上淸诰志心皈命礼居上淸境号灵宝君祖劫化生九万九千余梵炁赤书焕发六百六十八眞文因混沌赤文而开九霄纪元洞玉厯而分五劫天经地纬巍乎造化之宗枢阴机阳卓尔雷霆之祖大悲大愿大圣大慈玉宸道君灵宝天尊泰淸诰志心皈命礼随方设教厯劫度人爲皇者师帝者师王者师假名易号立天之道地之道人之道隐圣显凡总千二百之官君包万亿重之梵炁化行今古着道德凡五千言主握阴阳命雷霆用九五数大悲大愿大圣大慈太上老君道德天尊弥罗诰志心皈命礼太上弥罗无上天妙有玄眞境渺渺紫金阙太微玉淸宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝天皇诰志心皈命礼紫微宸极勾陈天宫九光宝苑之中五炁玄都之上体元皇而佐司玄化总两极而共理三才主持兵革之权衡广推大德统御星辰之躔次毋失常经上象巍峩眞元恢漠大悲大愿大圣大慈勾陈上宫天皇大帝星主诰志心皈命礼大罗天阙紫微星宫尊居北极之高位正中天之上佛号金轮炽盛道称玉斗玄尊璇玑玉衡齐七政总天经地纬日月星宿约四时行黄道紫垣万象宗师诸天统御大悲大愿大圣大慈万星教主无极元皇中天紫微北极大帝后土诰志心皈命礼九华玉阙七宝皇房承天禀命之期主阴执阳之柄道推尊而含弘光大德敷蓄于柔顺利贞效法昊天根本育坤元之美流形品物生成施母道之仁岳渎是依山川咸仗大悲大愿大圣大慈承天效法后土皇地祗神霄诰志心皈命礼高上神霄府凝神焕照宫会元始祖炁以分眞应妙道虚无而开化位乎九霄之上统理诸天总乎十极之中宰制万化宣金符而垂光济苦施惠泽而覆育兆民恩溥干元仁敷浩劫大悲大愿大圣大慈玉淸眞王南极长生大帝统天元圣天尊北五祖诰志心皈命礼大道开先玄元阐化教垂今古谥号东华接汉室之将军隐终南而仙契过化每超于劫运示现长在于尘寰启唐朝之英贤悟神仙之祕诀飞劒货药警化无方金廷丞相之高标宝印力辞之勇决霞裾上陟南北统宗天复挺于人豪道遍通于四海发金莲之七朵演仙派于十方长生理被于古今玄妙天垂于率土恢弘至道广度愚迷慈悲济苦全眞祖师东华紫府辅元立极大道帝君正阳开悟传道垂教帝君纯阳演正警化孚佑帝君海蟾明悟弘道纯佑帝君重阳全眞开化辅极帝君五祖阐道天尊南五祖诰志心皈命礼明眞正道行化南天九皇降迹于天台一脉濬通于刘祖採琼花之仙异着悟眞之丹书道付杏林不日还元之编集法通鸡足俞琰丹髓之书成眞人挺出惠州信地悟超神俊刀圭入口神化无方施雷雨于掌中甦生民于世外德彰南海获琼玉之英标道遍遐荒饫法言之灵妙龙虎罗浮之迹武夷玉隆之书过化多方眞文备着爲神仙之首冠集前代之范模誓愿弘深慈悲仁圣祖师悟眞紫阳眞人杏林翠玄眞人道光紫贤眞人泥丸翠虚眞人琼琯紫淸眞人五祖蒇道天尊七眞诰志心皈命礼道先一炁世显七眞悟五行不到之言得九转还丹之诀甘泉润物变朽回春金骨仙姿得四言而契道衞州变化坐十载以成眞壁间墨迹之非凡雪竹月松之姿异三井有多生之记一时着显化之功磻溪六年龙门七载道功备而名闻时主丹符钖而掌握神仙石上谈玄空中飞盖元主屡宣而问道甘霖尅日以济民早穷易道之言晚造神仙之诀卦图斯演至道大成淸静散人探玄得道蓬莱仙路亿劫独持慈悲济苦全眞祖师丹阳抱一无爲普化眞君长眞凝神玄静藴德眞君长生辅化宗玄明德眞君长春全德神化明应主教眞君玉阳体玄广慈普度眞君太古广甯通玄妙极眞君淸静渊眞玄虚顺化元君七眞演化天尊普化诰志心皈命礼九天应元府无上玉淸王化行而满十方谈道而趺九凤三十六天之上阅宝笈考琼书千五百劫之先位正眞权大化手举金光如意宣说玉枢宝经不顺化作微尘发号疾如风火以淸静心而弘大愿以智慧力而伏诸魔总司五雷运心三界羣生父万灵师大圣大慈至皇至道九天应元雷声普化天尊人心多散乱一念皆纯眞欲求无上道大众转天尊雷声普化天尊向来诵经念念存诚千眞拱听万圣通灵应元合炁普化分形九天有命三界遵行消灾忏罪请福延生功圆行满大道证盟丘祖忏文经功浩力不思议回向十方诸圣众愿见眞心求忏悔河沙罪障悉消除忏悔我等自从曩劫乃至今生假火风地水以成形恋香味色声而触法贪嗔嫉妬恶口妄言杀盗邪淫恣情纵慾逆辱父母悖负君师不敬天地神祗呵风骂雨不信罪福因果昧理欺心遂致报对昇沈轮回展转受诸苦恼无有休停皆由一念之差障迷自性妄认六尘之幻沈溺爱河今而旣获人身叨亲正教岂非千生庆幸一旦遭逢自合省心早求度世若夫似前流荡必竟迷失本来一堕冥途化爲异类是故思沈沦苦发淸净心皈奉圣眞特求忏悔丐怜愚昧原赦罪愆解释报𡨚蠲消魔障所觊命逢昌运名註丹台际遇眞师亲闻至道精修妙行增长善芽尽节玄门怡神眞境他日运应灭度自性不致昏迷径生十善之家能通宿命还证上乘之道承侍虚皇尙愿国安民丰时和嵗稔愿眞风丕阐道化兴行愿凶恶化贤邪魔归正愿兵刑罔措囹圄空闲愿沈滞陞迁𡨚雠和释愿参玄学者入道成眞愿厯劫种亲俱皆超度愿歴世师友同证眞常愿所有眷縁增崇福慧愿所伤物命早生人天愿绝食酒荤不相杀害愿持身端正不履邪淫愿悉破悭贪悉除险峻愿言无诳妄行贵眞诚愿弱已饶人潜忍忿怒愿慈心下气恭敬一切愿不堕边夷不随邪见愿结交仙友栖集淸虚愿智慧开明神通恢廓愿广行方便普济羣生愿永断执迷咸归至道尘劫有尽我愿无穷端望帝眞曲垂济度皈命礼谢无上虚皇至眞三宝一者一人有庆二者二景齐明三者三农乐业四者四序和平五者五祠巩固六者六合澄淸七者七星临照八者八节安甯九者九泉开泰十者十类生成十一者福留善信十二者大道兴行一切神光普照一切众圣留恩一切有情赖善一切正果成眞普天均乐四海同春闻经悟道叨列南宫诵经功德不可思议诸天诸地转灵机皇王夀天齐大道慈悲万化乐雍熙向来礼念诸功德全赖慈悲爲主盟仰瞻仙仗隐空玄法部眞灵常拥护仰启神威豁落将都天纠罚大灵官火车三五大雷公受命三淸降鬼祟手执金鞭巡世界身披金甲显威灵绿靴风带护身形双目火睛耀天地顷刻三天朝上帝须臾九地救生民银牙凤嘴将三千虎首𧴀貅兵百万走火行风前后衞穿山破石捉邪精祈晴祷雨济世间附体圆光通事意治病驱邪如电闪收瘟摄毒伏羣魔飞腾云雾遍虚空号令雷霆轰霹𩆝三界大魔皆拱手十方外道悉皈依我今启请望来临大赐雷威加拥护太乙雷声应化天尊经坛土地神之最灵升天达地出幽入冥爲吾关奏不得留停有功之日名书上淸向来诵经功德上奉高眞下保平安赐福消灾同赖善功证无上道一切信礼志心称念常淸常静天尊不可思议功德太上早坛功课经终四恩三宥同归大藏灵文八难九幽俱入元始净海愿以此功德庄严无极界上报四重恩下济三途苦师资与父母法界同宗亲现存增福夀过去早超昇现前淸净众各用皈命礼志心皈命礼太上宝十方诸天九十九亿九万九千十方国土厯劫度人淸净眞一不二法门本师教主十方常住图天尊伏以高高碧落縁宝炷以昇闻渺渺大罗俯丹衷而上叩恭炷眞香䖍诚供养虚无自然大罗三淸三境三宝天尊白玉京中四御四皇上帝高上神霄九宸上帝十方太上灵宝天尊诸天上帝诸后元君南辰北斗河汉羣眞三官五老四圣眞君扶桑大帝五岳之神玄门启教南宗北派五祖七眞名山洞府古今得道仙灵冥府十王眞君三界伏魔大帝云空过往纠察眞宰琳庭兵马助道神员太𡻕城隍土地等神法筵有感一切威灵悉仗眞香普同供养以今奏据大淸国省府州县庙焚修弟子恭遇年月日之辰谨率淸流登临宝殿讽诵仙经称扬圣号延奉高眞恭祈景贶上祝当今皇帝陛下万𡻕万𡻕万万𡻕三唿万𡻕齐瞻北极之尊一炷明香永祝南山之夀伏愿龙楼巩固凤阁常淸八方称有道之君四海乐无虞之化俾兵革之永息庶封疆而鎭静千祥溥照万民乐业更祈本庙香火绵远教法兴隆修眞有遇进道无魔伏念弟子等爰从前世迨及今生或三业以萦纒或六根之沈滞是非海阔人我山高性亏恬淡之纯心昧冲和之粹五腊三元莫识忏禳之礼四始十直罔明悔过之仪匪赖恩光之下映曷令魔障之永淸与道有縁度人无量滔滔源流于仙派绵绵不坠于眞风再愿等师资同学父母宗亲普天黎庶檀越信民心地虚明性天昭朗劫运可逃而厄难可免安处尘寰而动与吉会再冀刀兵八难无辜杀戮饥馑饿殍冻馁死亡离鄕别士殒于道路旣往超虚无之境见存享安乐之鄕仰凭道力爲上良因志心称念玄都万夀天尊不可思议功德太上玄门早坛功课经终太上玄门功课经X重刋道藏辑要太上玄门晚坛功课经太上玄门功课经大道洞玄虚有念无不契鍊质入仙眞遂成金刚体超度三界难地狱五苦解悉皈太上经静念稽首礼太乙救苦天尊灵音到处灭罪消愆宝号宣时扶危救难将当有讽经演教之偈仰劳道众随声应和救苦天尊妙难求身披霞衣屡劫修五色祥云生足下九头狮子道前游盂中雸露时常洒手内杨柳不记秋千处请师千处降爱河常作度人舟诵经功德不可议孤魂滞魄早超昇香供养十方救苦天尊种种无名是苦根苦根除尽善根存但凭慧剑威神力跳出轮回五苦门道以无心度有情一切方便是修眞若皈圣智圆通地便是生天得道人道场众等人各恭敬恭对道前讽经如法宝经未开先持玄藴伏魔神呪大众谨当持诵开经偈寂寂至无宗虚峙劫仞阿豁落洞玄文谁测此幽遐一入大乘路孰计年劫多不生亦不灭欲生因莲花超凌三界途慈心解世罗眞人无上德世世爲仙家太上洞玄灵宝救苦妙经尔时救苦天尊徧满十方界常以威神力救拔诸众生得离于迷涂众生不知觉如盲见日月我本太无中拔领无边际庆云开生门祥烟塞死戸初发玄元始以通祥感机救一切罪度一切厄𣺌𣺌超仙源荡荡自然淸皆承大道力以伏诸魔精空中何灼灼名曰泥丸仙紫云覆黄老是名三宝君还将上天炁以制九天魂救苦诸妙神善见救苦时天上混无分天炁归一身皆成自然人自然有别体本在空洞中空洞迹非迹徧体皆虚空第一委炁立第二顺炁生第三成万法第四生光明天上三十六地下三十六太玄无边际妙哉大洞经皈命太上尊能消一切罪东方玉宝皇上天尊南方玄眞万福天尊西方太妙至极天尊北方玄上玉宸天尊东北方度仙上圣天尊东南方好生度命天尊西南方太灵虚皇天尊西北方无量太华天尊上方玉虚明皇天尊下方眞皇洞神天尊道言十方诸天尊其数如沙尘化行十方界普济度天人委炁聚功德同声救罪人罪人实可哀我今说妙经念诵无休息归身不暂停天堂享大福地狱无苦声火翳成淸署劎树化爲骞上登朱陵府下入开光门超度三界难迳上元始天于是飞天神王无鞅敷众瞻仰尊颜而作颂曰天尊说经教接引于浮生勤修学无爲悟眞道自成不迷亦不荒无我亦无名朗咏罪福句万徧心垢淸尔时飞天神王及诸仙众说是颂毕稽首天尊奉辞而退太上洞玄灵宝救苦妙经元始天尊说生天得道眞经尔时元始天尊在大罗天上玉京山中爲诸天仙众说此生天得道眞经告诸仙曰吾今爲汝略启身心明宣道要十方要道神仙皆从此经修行而通微奥善男子善女人依凭斋戒作是津梁一切有爲显诸眞路体此法相乃可受持能屏众縁永除染着外想不入内想不出于正念中乃得五脏淸凉六腑调泰三百六十骨节之间有诸滞碍十恶之业百八十烦恼之业众苦罪源悉皆除荡卽引太和眞炁注润身田五脏六腑心目内观眞炁所有淸净光明虚白朗曜杳杳冥冥内外无事昏昏默默正达无爲古今常存总持静念从慈解悟道力资扶法药相助仍节饮食驱遣鬼尸安寂六根静照八识空其五藴证妙三元得道成眞自然昇度尔时诸天仙众上白天尊言自从无始以来至于今日未闻如是大乘经典我等縁兹幸会广及一切道果圆明而说偈曰杳杳冥冥淸静道昏昏默默太虚踪体性湛然无所住色心都寂一眞宗元始天尊说生天得道眞经太上道君说解𡨚拔罪妙经尔时太上道君与诸圣众在八骞林下七宝台中罗列威仪敷陈道要怡神默坐如玉京山放七宝光明照福堂地狱见福堂之内男女善人快乐无爲逍遥自在复见诸地狱之中饿鬼穷魂以日继夜受种种苦恼悉无人形五体坏烂饥飡勐火渴饮镕铜足履刀山身负铁杖遍体流血悲号彻天是时会中有一眞人名曰广信从座而起稽首前进上白道君曰不审此辈穷魂生有何咎而受兹苦道君曰受诸罪者在世之时不敬三光欺负神理十恶五逆不忠不仁不慈不孝毁伤物命杀害众生福尽夀终当受斯苦是时广信眞人心生哀悯欲其济拔幸望妙力威光许令开度伏蒙道君垂赐金言广设法要爲诸众生演说是经名曰解𡨚拔罪流布于世利益存亡若有善男子善女人一心专志入静持斋焚香行道六时转念是经吾当随愿保佑其人使宿世𡨚雠乘福超度幽魂苦爽各获超昇眞人广信欢喜再拜覼缕胜因而作颂曰伟哉大道君常普无量功舟楫生死海济度超罗酆罪对不复遇福报与冥通用神安可测赞之焉能穷是时广信眞人与诸圣众闻法将毕各各稽首皈依信受奉行太上道君说解𡨚拔罪妙经斗母诰志心皈命礼西天竺国大智光中眞空妙用法王师无上玄元天母主金光烁处日月潜辉宝杵旋时鬼神失色显灵踪于尘世衞圣驾于阎浮众生有难若称名大士寻声来救苦大悲大愿大圣大慈圣德巨光天后摩利攴天大圣先天斗母元君三官诰志心皈命礼唯三圣人乃一太极昔受浩劫家之命鼎膺无量品之褒紫微淸虚洞阴总领功过赐福赦罪解厄溥济存亡道冠诸天恩覃三界大悲大愿大圣大慈三元三品三官大帝三宫九府应感天尊玄天诰志心皈命礼混元六天传法教主修眞悟道济度羣迷普爲众生消除灾障八十二化三教祖师大慈大悲救苦救难三元都总管九天游弈使左天罡北极右垣大将军鎭天助顺眞武灵应福德衍庆仁慈正烈协运眞君治世福神玉虚师相玄天上帝金阙化身荡魔天尊天师诰志心皈命礼本来南土上泝蜀都先获黄帝九鼎之丹书后事老君两度于玉局千轴得修行之要一时成吐纳之功法箓全成受盟威品而结璘诀正邪两辨奋福庭冶而化咸泉德就大丹道齐七政大悲大愿大圣大慈三天扶教辅元体道大法天师雷霆都省泰玄上相都天大法主正一冲玄神化静应显佑眞君六合无穷高明大帝降魔护道天尊吕祖诰志心皈命礼玉淸内相金阙选仙化身爲三教之师掌法判五雷之令黄梁梦觉忘世上之功名宝剑光腾扫人间之妖怪四生六道有感必孚三界十方无求不应黄鹄溪头留圣迹玉淸殿内鍊丹砂存道像于山崖显仙迹于云洞阐法门之香火作玄嗣之梯航大圣大慈大仁大孝开山启教灵应祖师天雷上相灵宝眞人燮元赞运纯阳演正警化孚佑帝君兴行妙道天尊萨眞君诰志心皈命礼派流西地迹显龙兴施财合药济羣生积行累功修至道授铁师之教旨掌玉府之雷书身披百衲伏魔衣手执五明降鬼扇代之宣化呪枣书符运风雷于咫尺之间翦妖魔于斗罡之下道参太极位列先天松筠野鹤任纵横遐迩孤云常自在方方阐教爲万法之宗师处处开坛作后人之模范都天宗主一元无上萨翁眞君王灵官诰志心皈命礼先天主将一炁神君都天纠罚大灵官三界无私勐吏将金睛朱发号三五火车雷公凤嘴银牙统百万𧴀貅神将飞腾云雾号令雷霆降雨开晴驱邪治病观过错于一十二年授命玉帝积功动于百千万种誓佐祖师至刚至勇济死济生方方阐教处处开坛豁落勐吏三五火车大乙雷神应化天尊救苦诰志心皈命礼靑华长乐界东极妙严宫七宝芳骞林九色莲花座万眞环拱内百亿瑞光中玉淸天宝尊应化玄元始浩劫垂慈济大千甘露门妙道眞身紫金瑞相随机赴感誓愿无边大圣大慈大悲大愿十方化号普度众生亿亿劫中度人无量寻声赴感太乙救苦天尊靑玄上帝爱河千层浪苦海万丈深欲免轮回苦大众转天尊太乙救苦天尊靑华妙严慈相亿千身居长乐尊座金莲慧光无碍照诸幽泉甘露流润徧洒空玄朽骸枯骨咸得光鲜拔度沈溺不滞寒渊上请天官解天厄地官解地厄水官解水厄五帝解五方厄四圣解四时厄南辰解本命厄北斗解一切厄于是七元君大圣善通灵济度诸厄难超出苦众生若有急吿者持诵保安平尽凭生百福咸契于五行三魂得安健邪魅不能停五方降眞炁万福自来骈长生超八难皆由奉七星生生身自在世世保神淸善似光中影应如谷里声三元神共护万圣眼同明无灾亦无障永保道心甯报恩诰志心皈命礼玄元应化五曲分眞垂念我等众生有相脱生父母怀躭十月乳哺三年辛苦百千殷勤寸念怜我父母日渐衰朽我今持念平等悉灭崄峻贪嗔礼帝爲师祈恩报本愿我现在父母福夀增延过去宗祖早得超昇大圣大慈大仁大孝八十二化报恩教主佑圣眞武治世福神玉虚师相玄天上帝金阙化身终劫济苦天尊一愿风调雨顺二愿五谷丰登三愿皇王万𡻕四愿国土淸平五愿民安物阜六愿福夀康甯七愿灾消祸散八愿水火无侵九愿聪明智慧十愿学道成眞十一愿诸神拥护十二愿亡者超昇一切飞禽走兽一切蝼蚁蛇虫一切𡨚家债主一切男女孤魂四生六道一切寒林闻经听法早得超昇靑华救主太乙慈尊玉淸应化显金身大千甘露门接引羣生永出爱河津接引羣生永出爱河津愿灭三障诸烦恼愿得智慧心明了普愿灾障悉消除世世常行无上道四恩三有均利益十洲三岛任逍遥回向四府众龙神礼谢道经师三宝向来诵经福无边风调雨顺民安乐愿以此功德普及于一切诵经保平安消灾增福夀此间土地神之最灵昇天达地出幽入冥爲吾关奏不得留停有功之日名书上淸向来诵经功德上奉高眞下保平安赐福消灾同赖善功证无上道一切信礼志心称念太乙救苦天尊不可思议功德旣诵经语当解经义各自省心早求度世人身不易得正法最难遇但念无常苦各发淸静志扫除诸妄念去却贪嗔痴忏悔往昔非当求今日是勐勇生精进各用皈命礼志心皈命礼靑华圣境东极上宫十方化号良羣生百亿光中瞻妙相九色莲花作慈航之彼岸一枝杨柳开甘露之法门九千九万亿同名同号圣幢旛宝盖后引道师大慈大悲寻声赴感太乙救苦天尊十方灵宝天尊随愿往生天尊晚坛功课经终随堂施食一宗符命与通传惠光照九泉三魂朝上帝七魄听灵篇三途离长夜五苦尽释愆业海皆息浪闻法到人天太乙救苦天尊东极靑华妙严宫紫雾霞光彻太空千朵莲花映宝座九头狮子出云中南极丹台开宝笈北斗玄禁破罗酆惟愿垂光来救苦等稽首礼慈容施食功德不思议孤魂滞魄早超昇香供𠐒十方救苦天尊玉诀应化雸露食普施河沙众鬼魂愿皆饱满舍悭贪脱化人天生净外汝等鬼神众吾今施汝供一粒徧十方河沙鬼神用常乐天宫不夜春普施雸露济羣生顿息尘埃归正道法众调诵五㕑经一炁和太和得一道皆泰和乃无一和玄理通玄际不以意思意亦不求无思意而无有意是法如是持莫将心縁心还莫住绝縁心在莫存心眞则守眞渊修理志离志积修不符离志而不修志已业无已知诸食炁结炁非诸久定结炁归诸本炁随取当随洩奉请变食神王变食小吏变此法食遍满天地自然天㕑食普及于一切神魂饥渴者尽沾雸露味奉请东王公西王母太乙天尊降雸露三天无量食充满法界中济汝饥渴者淸静无量身饥虚生饱满热恼得淸凉一切饥渴者同登极乐界救苦诰靑华长乐界东极妙严宫七宝芳骞林九色莲花座万眞环拱内百亿瑞光中玉淸天宝尊应化玄元始浩劫垂慈济大千甘露门妙道眞身紫金瑞相随机赴感誓愿无边大圣大慈大悲大愿十方化号普度众生亿亿劫中度人无量寻声赴感太乙救苦天尊靑玄上帝茫茫酆都中重重金刚山灵宝无量光洞照炎池烦七祖诸幽魂身随香云旛定慧生莲花上生神永安往生咒寒庭多悲苦回心礼元皇女靑灵宝符中山靑帝书一念昇太淸默念观太无功德九幽下旋旋生紫虚翻翻五帝驾飘飘玄上门游步黄华野回灵骄乐端採集飞空景旧爽多不从太微回黄旗无英命灵旛摄召长夜府开度受生魂向来诵咏眞经加持呪食皆诸天宝篆玉淸祕章恩周三界声闻十方变此食爲天㕑之味化此水爲甘露之浆食之者解万劫之愆饮之者洗多生之垢尙虑汝等性本颛木情欲执着违眞背道迷失性天是以元始法王慈悲教主说此生天得道眞经顿明心地迁达性根汝等临坛之魂爽更宜回心而向道积善者加志前进作恶者速改夙愆誓诀归于一乘必再生于万善以眞觉而觉妄推自利而利他然后泽及四恩善资万汇尽法界有情之类沾圣贤无量之恩仗此法食各生仙界具有恭行元始符命时刻升迁北都寒池部衞形魂制魔保举度品南宫死魂受鍊仙化成人生生受度劫劫长存随劫轮转与天齐年永度三途五苦八难超凌仙界逍遥上淸三阳济炼最上妙縁承斯圣力普济羣生伏愿风雷铜柱变淸凉之净境溟泠镬汤化七宝之瑶池罗酆山下作蓬莱之阆苑铁围无间成洞府之仙鄕三途息苦八难超昇先亡祖祢师友宗亲速居快乐之鄕早登人天之路修眞霞友闻法善人悟本性之眞元了玄关之要妙四恩普报三有齐资一切有情同登道岸志心称念太乙救苦天尊酆都拔罪天尊十方无尽量天尊不可思议功德救苦天尊誓愿深甘露洒开地狱门若要孤魂昇仙界大众回坛念天尊生天得道天尊随堂施食科终供养科香㕑妙供天尊闻酌水献香花惟一诚而可叩然灯供斋宝奉十献以爲䖍仰瞻大道以遐观俯察精修而致祷鉴兹葵藿纳此苹蘩敬殚寅畏之心恪进丹衷之意以今临午早进献香馐所迎鹤驭伏愿七宝高眞抚几乘龙鸾而下迈九宸上圣登辇控鹤驭以来临上天星斗羣眞普临法会三官四圣师众齐降玄坛法箓诸司天神帅将云车风马以浮空监坛护道五岳圣帝水府眞灵驭气乘风而地涌翊衞瑶坛后土眞灵邕邕而来十宫圣众济济迓临城隍庙貌之诸神英风莅至太𡻕眞官之主宰恪谨司存符使功曹祇应等神立坛设像应感眞灵风马音传而络绎峩冠博带以来临俯鉴斋筵受歆供养法众运诚玉音赞咏淸净道德香上献虚皇遥瞻法驾降祥光愿祝当今明圣主万夀无疆仙苑百花生捧献高明娇红嫩绿展凡情四季开时来进上百福崇增银灯影皎光上映穹苍辉煌照耀吐银缸斋主䖍诚来点献集福迎祥酌水献高眞洗涤尘氛百川万海自流津沐浴华池能盥潄福禄齐臻异菓色颜奇上奉神祇装严设供过萍实亘古排筵陈祭事钖福延禧蕾蕊发新茶白雪黄芽卢同自古泛灵葩赵州果老能知味出自仙家云㕑办香斋妙用奇哉珍馐百味献琼台然此粢盛涓洁供祸自天来万宝妙庄严上奉诸天滋民富庶广无边法海灵山光普现释罪消愆帕蜀锦共吴绫邦献洪名团花夀字绣回纹丰稔蚕收时和顺五福骈臻钱宝奉眞灵诚格天庭谋求遂意永前程作善降祥无悋惜福夀绵洪献供已毕列圣欢歆法众运诚眞经供养灵文已彻请入琅函献供疏文对圣敷宣向伸疏文宣白云周于就炉前恭行化炼向来上供功德筵奉高眞赐福消灾同赖善功证无上道志心称念香㕑妙供天尊不可思议功德供养呪一切因縁进供爲先存者快乐已往昇天当来净土衣食自然上献三天教主河汉羣眞献神奉师法界人天普同供养志心称念香㕑妙供天尊不可思议功德又供养呪供养三天教主淸净法身满空圣众无量羣眞黍米一粒云㕑宝鼎烹爲法馔异香满空广备十方照临大众法界人天普同供养志志称念香㕑妙供天尊不可思议功德戛斋呪天灵节荣愿保长生太玄之一守其眞形五脏神君各保安甯志心称念长生保命天尊不可思议功德又戛斋咒斋供已毕各发诚心勇勐精进证圣成眞志心称念福生无量天尊不可思议功德大上玄门晚坛功课经终