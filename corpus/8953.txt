大明三藏法数总目上第一卷一心一心约教有异一善心一人一身一虚一月喻三身一月三舟喻一法一理一乘一雨一门一味一大事因缘一觉一道第一义一实谛一实相印一实境界一地一法印一法界一真法界一藏一会一极一致一源一体一偈一句一言一语一名一字一义一音一音教一宗一相一合相一性一性一因一如一行佛二种十身二觉二觉二种佛境二种身土身土二不相离二种神力二宿因力二足悉达太子二相二种舍利二法二法二种法性契经二义二般若二般若般若二种相二种般若庄严金刚二义法华二妙第二卷迹本二门二种一乘二种庄严二种庄严二如来藏二经体二涅槃二涅槃二法相违二智二智二智二智二智二真如二真如二真如二种如如二心二心二种心相二种性二种性二种性二种性二相二相二相二相二相别二根二种根本二种识识二分阿頼耶二义二德二行二行二观行二道二道二道二道二谛二门二门起信二门二种神力二力二种师子奋迅三昧二种超越三昧精进二种相二忍二忍忍有二种相二方便方便二种相二无我二种我见二空二空空有各具二义二执二法执二我执空有二执二种常二无常二无常二假二因二因二因二因二因二因二果二果二种无漏因果二加二种显示二种广利二种说法二种通相第三卷论有二种二种语二种爱语二句二义二决定义二请二荅二食二种观二种观法二见二见无明二义二种熏二种生死二女二种破着二解脱二解脱二解脱二断二种护持事二教华严为诸教本有二印师二教昙谶二教远师二教刘虬二教二种无心约教二宗释题二种立题二摄二种入二诠二羯磨二羯磨二种却魔法二等二殊胜二种清净二种自在二种毕竟二种际二转依二种无量二种无碍二花二种菩萨菩萨二心二种胜二木二种独觉二藏二乘二乘二果二义初果二义利钝二拫二种医二宗二种比丘理事二和二天随人二难化二种众生闻经二种非器二种二种受具戒法二种徤见二种人呪术不能加二种破戒人二人出佛身血二种退二亲第四卷二护二种有二种病二种病二种死二种布施二种法施二种身行施二种施二戒二戒二戒二戒二戒出家二戒在家二戒邪正二戒二持二种精进二种精进心二种忍辱二种分别真伪禅相二种寂静二种愿二种修行二因缘发起正见二种心意业有二种心二种忏悔二种白法二种劝请二种资粮二种供养二善二种福田二种福田二利二种阐提二种见鬼二生二罪二吉罗二恶二种恶事二烦恼二烦恼二烦恼二惑二惑见思二惑客尘二义二障二障二障二业轻重二业二碍众芦二义二悭二爱二种邪见二种妄见二种无知二种颠倒二贫二缘二种有漏因果二杀二杀二报二种杀生报二种偷盗报二种婬壬报二种妄语报二种两舌报二种恶骂报二种邪见报二种无义语报二种贪报二种瞋报世界二义二世间二种世间清净二土二土二种流二身二种色二种色二种色二食二种存济二求二种数二种灭二边二边二时第五卷三佛身三身三身遍相三身华梵三身寿量佛化身三三觉三种常三种神变三佛土佛行离地三意如来乞食三意佛三事入城佛三不能三种奇特事佛三语三处不转法轮三轮佛三密住持三宝同体三宝别相三宝别相三宝大乘三宝小乘三宝华严三圣三种大师三藏大乘三藏小乘三藏三如来藏三藏诠三学三经通别法华三周莲华三喻三分科经亲光三分科经三善三轨弘经三涅槃三般若三大乘三菩提三菩提三转法轮三法印三陀罗尼三无碍三德三德翻三染成三德三解脱门三无为律有三名三论三学三归依三三昧三三昧三止为三事故修奢摩他觉观三种发相第六卷贪欲三种发相瞋恚三种发相愚痴三种发相三种病相修定三障三慧三智三智三觉三性三佛性三因佛性三自性三无性三心转三心得三身三种缘慈三种意生身如意通有三种三通力三明三识三识三识缘境广狭三种熏习三种相三细相三大三种身三不可尽天台三观三种三观法界三观圆觉三观南山三观三种观法毘婆舍那三行为三事故修毘婆舍那三谛三谛三假三空三忏三悔法三方便胜三修劣三修三渐次三科三种至教三宗南中三教岌法师三教三等流三忍三受三种无常三支比量第七卷三种圆满安乐三义懽喜三因三断三断龙华一会菩萨三修学菩萨生兜率天三事胜三贤三种发心三不退三处入法界文殊三名三人观十二因缘阿罗汉三义三迦叶阿难三名声闻三道结集三人初果三结三余三佛子三车三乘三乘观门三田喻三种人三草三兽渡河比丘三义三种僧律师三法三圆满沙弥三名三种天三界三事人胜诸天阎浮提人三事胜余三洲三种人难报太子三妃三善知识三想三思三恶觉三报三业三福田三福业三供养三应供养三种示导三善道三种礼佛三发心三发心三种发心三种发菩提心三行三种清净清净三业三业供养三种净业三施三施三轮体空三种不坚易三坚法三聚戒三事戒灭有三义三种忍行三种精进三种胜勇勐三种定业轮三胜学三事无尽第八卷三种证相不同三善根三乐三因三果龙有三患三种鬼神魔饿鬼三障三恶道三途对三毒三种恶三无明三随烦恼三颠倒三毒三缚三病用三药三病难治三惑三障三障三种重障三杂染三时无悔欲界三欲三苦三漏三疑三退屈三道汤泉三缘三苦对三界三千世界三世三世业三种世间三种世间器世间说法有三义三才配三世间三相续三阿僧祇刼三时三际时三有三种有三境三类境三量由旬三量三种相三种相三种色三种色三聚三生三分别三无差别妙行三因缘三軰事佛三种光明食三德食三𢁈三净肉三不净肉三长物三衣名义大三灾小三灾第九卷四身化应身四句佛四德身土四依佛四种希有四无所畏四等世医四法喻如来四方行七步四门游观出家四愿四满成佛天上四塔四处立塔四法法四依四法界四藏经含四义讲经四益论藏华梵四名四一四陀罗尼四种秘密乘戒缓急四句四种璎珞庄严四种三昧四智四无碍智智境四相四镜四安乐行四安乐行藏教生灭四谛通教无生四谛别教无量四谛圆教无作四谛四胜义谛四世俗谛四念处四正勤四正断四如意足四种方便第十卷四悉檀四摄利益涅槃四种大乐四种涅槃华严四分四种教授四种授记四种真实义四种对治同教说听四句别教说听四句起信四觉四德处四法施四无记頼耶四分四种意识识境四相四缘四相约位四种颂四圣言四种寻思真空观四句共不共四变四荣四枯四种性行四不可说翻译四例阿难四问化仪四教化法四教龙𣗳四教苑公四教晓公四教四不生四种问荅四病大四相小四相光宅四乘生公四轮文义四用第十一卷四众四衍众人四依菩萨四事入于法门菩萨四净四种自在四无所畏四事胜菩萨行有四难大乘四果四种声闻声闻四果四向罗汉四智四种变易四加行灭尽定与无想定四义不同四种沙门四种僧四种天四禅变化四天华梵帝释四苑四轮王轮王四德四主西域四姓四王生八子四軰人四生四种人四法不得菩提四人果报四种业报四报定不定四有四胎相五根有四事增上四增盛四力四恩四恩四难四事不可久保四不可得四山四种死大明三藏法数总目卷上总目下第十二卷四僊避死四种死生菩萨四心四无量心四种信心四缘发菩提心菩萨四法四种法为菩萨实德四摄法四法集善根四善法菩萨四法门在家人四种具足法四弘誓四弘誓愿菩萨四弘誓四梵福四法生福入道四行四种观行四事行四事供养施有四事四施四种施处四种施俱得净报四戒四种持戒四忍字函四种定学四空处定四种资粮四种意趣四种作意四种念佛四种白法四种法为善友四法离魔道四事先苦后乐四魔外道四论外道四见四韦陁有无四句常等四句二异四句鸟四生龙四生阿脩罗四生第十三卷四种法离菩萨行四人有障说法四谤字函四识住有漏四种过失四无明四种贪四欲四缚四流四取四障四刦四土四土世界四持四轮持世界四风轮四大部洲日照四洲世间四义依正四句舍卫四德净秽四句海底四宝四河一境四心通局四句四光喻智四事不可思议四种心四威仪息有四种相四梦四梦四食四利湏食乞食四分四邪命食四食时行四依四机四种我四大四微四求四求不得四不寄附四不见四不成四种无第十四卷四知一名四实四念珠怀胎死四四葬虹蜺四缘四兵四华四华五种法身五教佛身五部教主佛观五事降生佛五姓佛有五事五不赴请如来五种说法五种甚深五所依土五法百法五位五类说法经五义五人说经五种不翻华严五周因果华严五为五种般若法华五重玄义脩大涅槃得五事天台五时五味五部律第十五卷五摄论五藏五种藏五觉五行五种菩提五种性五性成佛寄位五相五品五停心五忍观身五种不净五蕴五蕴实相五蕴喻转五蕴成五分法身转五蕴成三德色蕴有五种相五受五根五力五识五识五通五种通五神通五后得智五轮三昧五因五种果现在五果字函解脱有五义贤首五教慧观五教波颇五教刘虬五教不分教五意第十六卷大乘五位菩萨有五种生菩萨有五种相菩萨有五种自在五怖畏小乘五位初度五人五种声闻五性五种阿那含五果回心五分法身五论师五种法师五种阿阇𥠖五种大师功德五种僧僧五净德苾蒭草五德比丘入众五法五众乞食遮五处沙门受食五观五种邪命五法不得授人戒五不退五法退菩提五乘五乘五乘五事生天上始生天有五种相五净居天初禅天定五支功德三禅天定五支功德欲天五婬壬五种梵音天大五衰相天小五衰相国王五种可爱乐法生净土五不退五事生人中人有五苦众生五事恃怙第十七卷五人非噐五种不男女有五障结胎五位五行脩行五门布施离五种法施食获五种报施果感五不死五戒五戒配五常五行忍辱五种功德力脩忍五相说法五福德菩萨听法五种想听法五处不作异意五心治五种染脩净土五念门五种忏悔忏悔五法五悔礼拜五功德内五法五种善根发相慈有五利孝顺五善根瞻病五德五道方色喻五道五无间狱龙五不能隐形破戒五过犯戒五衰五逆五篇配五刑五见五结五上分结五下分结五住地惑五利使五钝使第十八卷五欲五欲五盖五悭五苦五心裁五妄想五散乱土有五种土体五重大刼五喻末世五法令正法不灭末法五乱五五百年依次五百年五浊日行五风世间五种难得宝五种眷属五精舍五种结界相扫地五种胜利五体出世五食五种净食五种净肉五种不应施五果五辛五明五眼五梦法五奇特梦五种乐五位无心洗浴五利五不应荅五力不可到五力难判五种比量五种色法字函五尘隣虚五尘第十九卷婆伽梵六义如来胜德六义如来功德六种相六即佛六念法六慧法六坚法六忍法六受法六观法六行观法华六瑞妄尽还源观六门六事明经意六离合释六种本迹六成就六事成就六度六妙门六神通六聚戒名义六种性六相六因六种因六种调伏种子识六义第二十卷六轮对位六种住六种决定六种摄六种阿罗汉六法师六和敬六羣比丘三宝有六义六欲天六界聚六难父六亲母六亲人死六验广六度行六种戒六斋日六种巧方便思脩六意六种意乐起塔有六意六法令他懽喜外道六师六苦行外道六道六蔽心六染心六着心六相应想六种散乱六麤相六种俱生惑六欲六烦恼第二十一卷六触生爱六垢法六漏依正无碍六句六种震动六种动相六根六根功德六根互用龟藏六六识六种味六入六尘六种力六种梦字函六种身风舍由六缘六种论僧用六物七佛婆伽婆七义如来七胜事七种无上如来有七种语周行七步华严七处说华严经题七字义观心释华严经题七字七种立题法华七喻火宅喻穷子喻药草喻化城喻衣珠喻髻珠喻医子喻第二十二卷七处征心大乘七种大义大乘七善七种性自性七空七种第一义境界七真如七常住果七辩七种定名七方便七觉分七知七净花七财藏教七阶菩萨七相怜愍菩萨有七种大善友七事小乘七种圣七流华严宗七祖七识住七众七种人世间七丈夫七法不可避七种不净第二十三卷七种礼佛七种忏悔心七周行慈外道七种无常七见七有七遮罪七聚七支七垢七种慢悭法七报七随眠轮王七宝七宝七宝七金山七海七大地动七因七难七灾难七种受胎七种生死七日轮出法没时七秽行第二十四卷如来八相八大自在我八音八支语八分分如来舍利八大灵塔八藏八藏八部般若大品般若小品般若放光般若光赞般若道行般若金刚般若胜天王般若文殊般若八还辨见涅槃八味大海八不思议喻涅槃八背舍八胜处八正道八智八念大人八念八觉八忍八大人觉八识八识缘境广狭八义证有本识八犍度立颂八意第二十五卷八成立因八法八种喻八种异熟因果菩萨八种因果八种变化八种言阿难八不思议阿难具八法尼八敬戒尼八弃戒八定凡小八倒八位胎脏闻经八种功德八关斋戒春秋八王日八种人起塔八福田八福田八福生处八部鬼众八热地狱八寒地狱八憍配八鸟八难八苦八不正见八妄想八部地动八缘珠宝八功德第二十六卷八功德水八风八种粥八不净物八依佛具九恼大乘九部华严九会说九种大禅九次第定九识九缘生识如来藏九喻金刚九喻小乘九部菩萨修行九种差别九病九种横死九住心第二十七卷九斋日外道计九物生世间九种转变鬼分九类九心成轮九结三界九地九想九种食九净肉如来十身十号如来十力佛十无碍佛十种化不失时说徧十处如来十恩佛十宿缘十种见佛融三世间十身第二十八卷十种佛华严十类经十种教体教起十因教起十缘教被十机十宗ㄆ教玄门无碍十因十玄门缘起十义十妙境妙智妙行妙位妙法妙感应妙神通妙说法妙眷属妙利益妙十不二门十乘观不思议境发真正菩提心善巧安心破法徧识通塞道品调适对治助开知位次安忍离法爱十境阴境烦恼境病患境业相境魔事境禅定境诸见境慢境二乘境菩萨境十如是第二十九卷十普门十双贴释观音普门顺流十心逆流十心理事无碍十门十门释经十波罗蜜十种智十种智明十种通十徧处定十种修三昧法十种行观一切法十种忍十种不思议法十无尽句十种因十想第三十卷十门叙蜜呪功德深广十无尽藏大乘十喻性虚空十义永喻真心有十义海印三昧有十义十法界菩萨修十法见涅槃修十种善法如师子王菩萨修十种得地三昧菩萨修十种念处十受生藏十金刚心十种自在日喻菩萨十种善法月喻菩萨十种善法海导师喻菩萨十种善法水喻菩萨十种善法第三十一卷莲花喻菩萨十种善法火喻菩萨十种善法十信十住妙高十义喻十住菩萨行十行十廻向十地十地断障证真十地寄乘十地寄报十山王大海十相通教十地十大弟子法师十德十科翻译解义习禅明律感通遗身读诵护法兴福杂科十种补特伽罗第三十二卷长者十德菩萨十施布施十种利益菩萨十戒菩萨十戒大论十种戒沙弥十戒持戒十种利益十善每月十斋日十忍慈忍十种利益精进十种利益禅定十种利益坐禅人十种行般若十种利益闻经十益多闻十种利益十法行十种行愿十度各三行十种有依行轮十种发心十念第三十三卷念佛十种心十种方便十行僊十魔十种鬼十缠十使十恶十习因十种见十恶果报十不增长业十种说三世粥有十利饮酒十过食肉十过十大数佛十一持月有十一事喻如来师子吼为十一事十一智十一善合九十五种外道为十一宗十一色十一声药师如来十二大愿第三十四卷十二分经十二因缘十二入十二头陀行十二恶律仪十二妄想十二随眠十二类生十三事法日冷十三缘十四无畏念诵忌十五地十五种无明十六观门十六特胜十六大力第三十五卷十六知见十六大阿罗汉十六游增地狱大乘修多罗有十七名十八不共法十八空十八界十八学人十八支二十重华藏庄严世界海二十诸天二十空二十种小乘外道涅槃二十种烦恼随眠二十种烦恼现行二十种随烦恼二十难第三十六卷二十五圆通二十五护戒神二十五有二十五三昧破二十五有二十五种外道𡨋谛二十八天二十八宿三十一色如来三十二相三十二应三十四心断结三十六物第三十七卷三十七道品四十二字门四十八愿善财五十三叅六十二见佛六十四种梵音第三十八卷小乘七十五法八十随形好八十一品思惑八十八使九十八使大乘百法百八三昧一百八法明门百八烦恼千二百五十人八万四千尘劳八万四千法门大明三藏法数提纲一大明三藏法数卷第一昆三上天竺前住持沙门一如等奉勑集註一心一心者一念之心也心性周徧虚彻灵通散之则应万事敛之而成一念是故若善若恶若圣若凡无不皆由此心以心本具万法而能成立众事经云三界无别法惟是一心作是也一心约教有异谓贤首祖师一宗判教有五盖小教假四谛而说心得悟解始教约第八识心了一切缘生之法皆空各无自性而受异熟之果终教言恒沙一切性妙功德具于如来藏心顿教即于一念不生之心无染无净顿显理性圆教主伴圆融法法无碍一即一切一切即一卷舒自在緫该万有然教虽有五而不出一心是名一心约教有异一善心心即以根对尘所起一念之心也若起一念恶即消灭众善若起一念善即破除众恶故经云脩一善心破百种恶是也一人一人者佛也佛本于人中得道故亦称人世间出世间最尊最胜故名一人经云三贤十圣住果报惟佛一人居净土是也一身身即法身也盖十方诸佛无明之惑净尽法性之体全彰无有自他色相之异故名一身经云一切诸佛身惟是一法身是也一虚谓如来真身无形无相犹若虚空虽同一虚万像森然虽含万像一相不立䟽云寂寥于万化之域动用于一虚之中是也一月喻三身一月喻三身者以月体喻法身月光喻报身月影喻应身也盖由法身即是常住之理理体惟一不迁不变而能出生诸法统摄万事犹如月体一轮在天影含众水报身即是寂照之智智无自体依理而发明了一切无有差谬犹如月光照临万像无有隐形应身即是变化之用用无自性从体而起有感则通无感不应犹如月影有水则现无水不显然此三身本是一体从用立名故有多种论云法身如月之体报身如月之光应身如月之影是也一月三舟喻谓澄江一月三舟共观一舟停住二舟向南北行向南者见月随南向北者见月随北停舟者见月不移盖譬如来智无不周体无不在无依无住无去无来皆由众生缘有生熟故见如来有去住相法身之体本无去住也一月喻佛三舟喻世间众生见佛不同是名一月三舟喻也一法法即轨则之义谓诸佛菩萨莫不轨则真如之法脩之而成正觉故经云惟以一法而得出离成阿耨多罗三藐三菩提是也一理一理者诸法之本体也理性容摄其大无外诸法虽殊理元是一理虽是一而能统贯诸法诸法虽殊莫不本乎一理事理融通法法无碍是则世间出世间法皆不外乎此也一乘一乘者佛乘也乘即运载之义佛说一乘之法为令众生依此脩行出离生死苦海运至涅槃彼岸故喻以七宝大车而导之以大白牛也佛之出世意欲直说法华盖由众生机器不等于是先说三乘之法而调熟之故经云于一乘道分别说三后至法华会三乘之小行归广大之一乘又云十方佛土中惟有一乘法是也一雨一雨者喻佛所说一乘之法也盖佛说法华惟谈圆教一实相理纯一无杂即是如来一音宣澍一乘法雨咸令众生开佛知见经云一雨所润是也一门门者即能通之义一谓一理即是所通门谓正教即是能通盖譬佛所说一乘之教则能通于实相之理经云惟有一门是也一味一味者喻法华一乘之教也如来说法必称机宜以其机有大小故历四时三教渐次调停令其入大然后高会灵山纯谈一妙开前四时三教之法即是圆妙一乘一乘之外更无别法故经云决了声闻法是诸经之王是以无垢藏王菩萨于涅槃会上白佛言佛说十二部经譬如从牛出乳盖喻初时说华严经也次云从乳出酪喻华严经后第二时说阿含经也次云从酪出生酥喻阿含经后第三时说净名宝积等经也次云从生酥出熟酥喻净名等经后第四时说般若经也次云从熟酥出醍醐喻般若经后第五时说法华涅槃经也如此展转相从说者据如来施化次第而言耳若据法华开前诸教诸乘即是圆妙一乘则显乳酪二酥皆成一醍醐味经云一相一味是也一大事因缘一即一实相也其性广博故名为大如来出世度生之仪式故名为事众生具此实相而能成机感佛故名为因如来证此实相而能起应度生故名为缘一切如来出现于世皆为开示一切众生本有实相令其咸得悟入佛之知见舍此则非如来出世本怀经云如来惟以一大事因缘故出现于世是也一觉一觉者十界众生本性之觉也谓六道众生业惑所覆不能觉了名为不觉三乘之人断惑证理未能究竟名随分觉惟佛一人诸惑净尽彻见本性名究竟觉迷悟虽殊觉体本一论云本来平等同一觉故是也一道一道者一实之道即佛所说最上乘之法也若依此道而脩则能顿断诸惑顿出生死非如二乘等次第超出经云一切无碍人一道出生死是也第一义第一义者即无上甚深之妙理也其体湛寂其性虚融无名无相绝议绝思经云甚深之理不可说第一义谛无声字是也一实谛谓一实相中道之理也无有虚妄无有颠倒若圣若凡性本不二故名一实谛也一实相印一实相者谓真实之理无二无别离诸虚妄之相也印者信也如世之公文得印可信盖如来所说诸大乘经皆以实相之理印定其说外道不能杂天魔不能破若有实相印即是佛说若无实相印即是魔说经云世尊说实道波旬无此事是也一实境界一实境界者即一实相之理也不变不异无灭无生自性清净离虚妄相犹如虚空平等普徧诸佛众生无二无别也一地一地者一实相地也地有能生之义一切草木种子皆依于地而得生长以譬人天声闻缘觉菩萨一切习因种子皆依五阴之身增长成熟至于法华会上闻佛说一乘法皆成菩萨法性五阴则是一实相地故经云一地所生是也一法印一法印者谓一念心含摄一切世间出世间法无不悉备然此诸法于一心中炳然显现如即印泥文无前后故云森罗及万像一法之所印是也一法界一法界即一真如之理体性虚融平等不二也一真法界无二曰一不妄曰真交彻融摄故曰法界即是诸佛平等法身从本以来不生不灭非空非有离名离相无内无外惟一真实不可思议是名一真法界一藏藏即含藏之义谓法界之理竖穷三际横徧十方无德不备无法不摄一一咏罗重重无尽若世间法若出世间法无不含藏故名一藏一会一会者谓如来于灵山会上与诸大众说法华经之时也隋天台智者大师于光州大苏山脩法华三昧诵法华经至药王菩萨品中是真精进是名真法供养如来之句身心豁然寂而入定彻见灵山一会俨然未散是也一极一极者谓华严经广谈法界之旨妙极无二也盖如来出世首为诸大菩萨说佛菩萨真实境界不说二乘方便之法是故声闻缘觉虽在听次有如聋聩寂无所闻故䟽云一极唱高二乘绝听是也一致一致者谓佛乘宗极之趣惟一也如来设化始随机宜不同故有三乘之说终归显实但名佛乘一致之理钞云混万化即真会精麤一致是也一源一源者甚深法界之体也此体不变不迁非真非妄因随缘故有真有妄若随法性净缘则能出生诸佛之法若随无明染缘则能出生众生之法染净之缘虽别法界之体无殊譬如流水流虽清浊有异所出之源是一也一体一体者常住真心之体也自性清净一体无二妄想忽生境界顿现于是有情众生无情国土从一真心妄分为二当知有情无情皆是众生自心所变实非外物故颂云情与非情共一体是也一偈一偈者西域记云旧曰偈或曰偈他梵音讹也今从正音宜云伽陀华言颂诸经虽五字七字为句不同皆以四句为一偈也一句一句者谓经中所说普眼法门一句功德不可思议也经云假使有人以大海量墨须弥聚笔书写此普眼法门一品中一门一门中一法一法中一义一义中一句不得少分何况能尽是也一言一言者谓圭峯密禅师读圆觉经未终其卷于一言下豁然开悟乃知自心即是佛心定当作佛故䟽序云一言之下心地开通是也一语一语者如来之语也经云如来于二语言中演说无边契经海盖言于一语中演说妙法无量无边譬如泉之初发细若一线流之不已为江为海无有穷尽也一名名即名字谓理虽是一假言施设种种不同如经中只一涅槃之名如来随机演说亦名无生亦名无作亦名无为亦名解脱亦名彼岸亦名无退亦名安处亦名寂静亦名无相亦名无二亦名一行亦名清凉亦名无诤亦名吉祥虽立多种之别只是涅槃一名是为一名一字一字者一理之名字也理本无名无字超心意识离性离相无作无示非诸众生所能思说惟佛如来究尽明了经云法惟一字所谓无字是也一义义即义理即一法中或一句中之一义也一音一音者佛之音声也盖众生缘有浅深根有利钝故于一音之中同听异闻若是人天根器则闻佛说五戒十善之法若是声闻根器则闻佛说四谛之法若是缘觉根器则闻佛说十二因缘之法若是菩萨根器则闻佛说六度等法各得解了经云佛以一音演说法众生随类各得解是也一音教一音教者谓如来一代之教虽有顿渐诸说不同而皆不出一音也故罗什法师云佛一圆音平等无二无思普应机闻自殊是也一宗宗者要也谓诸大乘经所说虽异莫不同乎一理如华严之谈法界般若之谈佛母法华之谈实相等皆以一理为其宗要钞云一宗容具多经是也一相谓一真法界之相从本以来离虚妄相离言说相离名字相离一切诸法之相故名一相一合相一合相者盖言众尘和合而为一世界也世界本空微尘不有但众生不了妄执为实若是实有即应世界不可分为微尘若是实无不应微尘合为世界是知执有执无皆不当理经云如来说一合相即非一合相是名一合相是也一性一性者即正因佛性也谓一切众生皆具此性但背觉合尘常为烦恼之所覆障若顺性而脩则能超脱生死悟入涅槃与佛所证无二无别也一性性以不变为义上极诸佛下至蠕飞蠢动虽品类万差莫不本乎一性迷之则成生死悟之而为涅槃迷悟虽殊其性本一是为一性也一因一因者谓圣凡平等之理体也盖此理体诸佛众生皆性本具初无增减然诸佛悟之而成妙果众生迷之而流转诸趣若全此一因而脩圆顿之行则能超出三乘所脩之因而证一乘之果也一如不二不异名曰一如即真如之理也所谓真如界内绝生佛之假名平等性中无自他之形相故经云魔界如佛界如一如无二如是也一行一行者如来所行之行也行以进趣为义能行此行则能趣向佛果虽名一行而具足五行故经明五行之后乃云复有一行是如来行谓能于一心中行于五行具足而无缺也一行三昧梵语三昧华言调直定又云正定一行三昧者惟专一行脩习正定也谓脩行之人应处空闲舍诸乱意系心实理想念一佛专称名字随佛方所端身正向能于一佛念念相续而不懈怠于一念中即能得见十方诸佛获大辩才也一解脱解脱者无拘无碍自在之谓也一切众生同有佛性本来解脱良由心生执着妄自迷倒受诸缠缚若能一念反妄归真了缚无缚则与诸佛如来同一解脱无有差别经云同一解脱是也一空一空者谓一切诸法皆无自性若色若心若依若正乃至圣凡因果之法虽种种不同求其体性毕竟皆空经云如瓦器中空宝器中空俱同一空无二无别是也一生一生者谓等觉菩萨无明之惑未尽尚有一番变易生死过此一生即登妙觉果佛之位所以等觉菩萨称为一生补处经云一生当得阿耨多罗三藐三菩提是也一生谓善财童子一生之内圆成佛果故慈氏菩萨赞善财言余诸菩萨于无量刼乃能满足菩萨行愿此长者子于一生内能净佛土能化众生是名一生一来一来者谓二果斯陀含于欲界九品思惑中前六品虽尽后三品犹在故更来欲界一番受生是名一来一师师者受道之师也凡诸比丘同一师学当湏和合欢喜无诤犹如水乳于佛法中庶得增益是名一师一子谓菩萨脩慈悲行视诸众生犹如一子若见众生脩习善业胜进圣道心则欢喜若见众生造作恶业流转生死心则愁恼譬如父母见子安隐心则欢喜见子遇患心则苦恼经云视诸众生同于一子是也一脩一切脩一脩一切脩者谓上根大智之人全性起脩了脩即性脩性不二事理互融烧香散花无非中道习禅诵经尽是真如是故一行脩则一切行无不脩焉一断一切断一断一切断者谓上根之人断惑无渐次也中下根人不知妄惑即是真智所以断惑有其渐次上根之人了惑即智达妄即真惑外无智妄外无真所以一断则一切断也一证一切证一证一切证者谓上根之人以圆妙之智照了性境圆融无始无终非浅非深不有不空无法不佫口用无处不通是故一处证入则一切处皆证入矣一成一切成一成一切成者谓一佛成道法界无非此佛之依正也依即所依之土正即能依之身以其迷时则众生国土皆迷悟时则众生国土皆悟盖约一人惟心即具而说故楞严经云一人发真归源此十方空皆悉消殒是也一位一切位一位一切位者谓上根之人证一地位则具足一切地位之功德也盖所证之位全是法性法性徧周恒沙功德无不含摄是故证一地位则一切地位功德皆悉具足也一行一切行一行一切行者谓上根之人依于一乘圆融之教建立圆顿之行圆顿行立契合一乘故能于一行中具足一切诸行也一障一切障一障一切障者谓造恶众生一念瞋心起百万障门开一切善根皆悉消灭一切业障同时增长所以一障则一切障也一念念即心念此之一念有真有妄若凡夫以根对尘所起之念念念生灭此妄念也若离根尘真净明妙虚彻灵通之念即是如来正智之念也此正智之念非生非灭不常不断促一剎那而非短延无量刼而非长经云一念普观无量刼是也一剎那梵语剎那华言一念经云一念中有九十剎那一剎那中有九百生灭俱舍论云时之极少者名剎那是也一根一根即耳根也盖由此方之人耳根最利闻法易入故文殊选拣圆通之门取耳根为第一也然以耳根为圆通门者特假其通入而已必期脱去声尘反闻自性然后为复本归源之至一根既然诸根亦寂经云一根既返源六根成解脱是也一机机谓机关即发起之处也一机以喻耳之一根一根返源诸根解脱经云虽见诸根动要在一机抽是也一色色者眼根所对之色也色即法界具足三谛以一切法体性融通互摄无碍若一切色即一色此是真谛忘泯一切法也若一色即一切色此是俗谛建立一切法也若非一非一切亦一亦一切此是中谛双遮双照即中道也尽理言之非但色之一尘具足三谛声香味触法五尘莫不皆然举色则一切法皆在于色色外无法举香则一切法皆在于香香外无法䟽云一色一香无非中道是也一指一指手之一指经云若我灭后其有比丘发心决定脩三摩提能于如来形像之前身然一灯烧一指节及于身上爇一香炷我说是人无始宿债一时酬毕长揖世间永脱诸漏也一发一发者谓日晷过午一发许也盖言脩行之人持斋之法日正当午乃受饮食若日过午一发许则不当食也一毫䟽云一字法门海墨书而不𥁞一毫之善空界尽而无穷此言华严大经功德浩博不可测量不可称说而虚空界有𥁞一毫之善无穷也一毛经云于一毛端现宝王剎此是正报中现依报也由佛具足不思议神通之力故能依中现正正中现依依正融通事理无碍大小相含一多平等故于一毛之端能现宝王剎也一气一气者道之所宗阴阳天地之根本也以喻自性清净之心未起染净已前诸佛众生平等不二一切诸法莫不皆由此心而生故以一气喻一心也一瞬瞬者目动也律云二十瞬名一弹指谓脩行人持斋之法日正当午乃受饮食若日过午一瞬则不当食一默默者无言也默必对说诸佛菩萨或说或默皆能显于妙理故经中三十二菩萨各谈不二法门竟文殊师利问维摩诘言仁者当说何等是菩萨入不二法门时维摩诘默然无言文殊叹曰善弋善弋乃至无有文字语言是真入不二法门此即默而说即说而默也一时一时者佛与弟子说听和合之时也是故诸经之首皆言一时法华文句云闻持和合非异时是也一时一切时一时一切时者谓一时之间即为无量刦也盖如来智境圆融延促无碍故能促多刦为一时延一时为多刦经云一念普观无量刦是也一食一食者世间分叚之食也若能于此一食了达三谛即成法食然后运平等心上供诸佛中奉贤圣下及六道等施无别经云以一食施一切是也一餐一餐者一餐之食也盖言声闻之人于般若会上蒙佛加被为诸菩萨说大乘法声闻自谓小乘而于大法不生喜乐譬若见食而不能餐经云而无希取一餐之意是也一切一是普及之言切是尽际之语又云究竟非二名一其性广博名切故名一切一处一处者谓心专注一境而无他适也脩行之人若能摄心敛念不涉余缘则所脩行业决可成办经云制之一处无事不办是也一剎剎梵语具云剎摩华言土田即国土也谓一佛所化之境以大千世界而为一剎也一路路犹道也即能通之义谓诸佛如来离于生死入大涅槃无不皆以首楞严大定而为正路舍此则无由而入经云十方薄伽梵一路涅槃门是也一尘一尘者一微尘也经云譬如有大经卷量等大千世界而全住在一微尘中一微尘既然一切微尘皆亦如是时有一人智慧明达有净天眼见此经卷在微尘内即以方便破此微尘出此经卷令诸众生普得饶益以譬一切众生身中具有如来无碍智慧但由众生妄想颠倒而不自觉惟有诸佛乃能知之即以方便令诸众生修于圣道破除虚妄烦恼显出如来真实智慧故云一尘之内有大千经卷是也一沤沤者水泡也海本澄湛因风飘鼓发起水泡以譬大觉之性真净明妙因心妄动生起虚空世界虚空世界在大觉性中如大海中之一沤耳经云空生大觉中如海一沤发是也一盖经云毗耶离城有长者子名曰宝积与五百长者子俱持七宝盖来供养佛佛之威神令诸宝盖合成一盖徧覆大千世界而此世界广长之相悉于中现五百盖者表五阴也合成一盖者表一心也以显五阴之法全是一心也一针经云一针一草不得故盗谓持戒之人虽是微细之物不得故意盗取也一花经云我今卢舍那方坐莲华台周帀千花上复现千释迦一花百亿国一国一释迦一灯谓灯能破暗以喻菩提之心能破烦恼之暗也故经云譬如一灯入于暗室百千年暗悉能破尽菩提心灯亦复如是入于众生心室之内百千万亿不可说刦诸业烦恼种种暗障悉能除尽故名一灯二二法身一理法身理即性德也谓性净明体本来离念等虚空界无所不徧诸佛众生皆同一相是名理法身二智法身智即修德也谓究竟始觉之智契合清净本觉之理理智互融色心不二智所现故是名智法身二法身一智相法身谓具足智慧方能演说诸法是则说法为智慧之相由此智相得至法身住处故名智相法身二福相法身谓以大千世界七宝布施不如受持一四句偈故金刚经云于此经中受持乃至四句偈等为人演说其福胜彼由此福相得至法身住处故名福相法身二法身一言说法身谓法身无相本离言说虽离言说非言莫显故名言说法身二证得法身谓法身体遍物物皆具但以迷故不能究显若不造修何由证得故以始觉之心契于本觉之理始本不二即究竟觉是名证得法身二佛身一法性身法性即法身也谓此法性之身徧满十方无量无边色像端正相好庄严以无量光明无量音声能度十方法身菩萨是名法性身二生死身谓佛以方便力现生现灭示初出家乃至成佛得道一切恶法尽断一切善法悉皆成就次第说法度诸众生是名生死身二佛身一生身生身者谓从父母所生即佛应化之身也二法身法身者谓本有法性之身若佛出世及不出世常住不动无有变易也二佛身一常身如来常住解脱之身众德悉佫口用万行俱圆先百千万亿刦而不见其生后百千万亿刦而不见其灭是名常身也二无常身如来方便为欲度脱一切众生示现生死之身出家修道成佛说法入于涅槃是名无常身也二身一真身真身者真智与法身合故名真身起信论云自体有大智慧光明遍照法界是也二应身应身者应周万物化洽众生随其心量现种种身譬如一月现于众水而无去来之相金光明经云应物现形如水中月是也二种色身一实色身实即实有谓诸如来因中于无数刦所修相好等业至于果成感得无量相好庄严其身周遍法界是名实色身二化色身化即变化谓诸如来由大悲愿力为大菩萨众现种种身种种相好种种言音随时随处随众所宜所现身形其量不定是名化色身大小二化身一大化身谓佛被大乘菩萨之机或现八万四千相好之身或现微尘数相好之身满虚空中是名大化身二小化身谓佛被小乘及人天等机或现三十二相一丈六尺之身是名小化身佛二种十身一融三世间为十身融即融会之义隔别名世间差名间即众生国土智正觉之三世间也言融三世间为十身者众生身业报身即众生世间国土身即国土世间声闻身缘觉身菩萨身如来身智身法身虚空身即智正觉世间也二佛自具十身佛自具十身者一菩提身二愿身三化身四力持身五相好庄严身六威势身七意生身八福德身九法身十智身也二觉一自觉谓觉知过去未来现在三世一切诸法常无常等悟性真空了惑虚妄功成妙智能自开觉故名自觉二觉他谓自既觉已运无缘慈广说诸法开悟众生皆令离生死苦得涅槃乐故名觉他二觉一本觉谓众生心体灵明虚廓本来离念等虚空界无处不徧即是如来平等法身是名本觉二始觉谓众生本觉心源由无明熏动觉成不觉多刦在迷今始觉悟是名始觉始觉究竟即成佛也二种佛境一证境谓真如法性之理是诸佛所证之境界离念绝想皆悉真如是名证境二化境谓十方国土皆是如来所化境界是名化境二种身土身即能依之色身土即所依之国土既有能依之身必有所依之土故名二种身土一自受用身土自受用身土者谓自己修因之所感称性受用种种法乐自在无碍故身名自受用身亦名圆满报身土名自受用土亦名实报庄严土盖诸佛如来历无数刦修习无量善根所感周遍法界身土为自受用诸大菩萨但可得闻而不能见也二他受用身土他受用身土者谓他机之所感见也盖诸佛如来为令诸菩萨众受大法乐进修胜行随宜而现或胜或劣或大或小转变不定令他受用也身土二不相离二不相离者谓身土二法皆不离法性也一法性属佛为法性身谓佛了悟真如法性复以法性为身故名法性属佛为法性身二法性属法为法性土谓真如法性之理譬如虚空遍一切处乃是法身所证之体即为所依之土故名法性属法为法性土二种神力一令远处见闻令远处见闻者谓佛在一处说法以神通力令他方异土众生皆获见闻也二令各各见佛令各各见佛者谓佛在一处说法能令一一众生各自见佛在前说法譬如日出影现众水也二宿因力宿因力者谓遮那世尊宿世愿因为化众生发愿修行而成佛果为酬宿愿故今出世悲智双运行愿齐周乃以无障觧脱之智顿阐华严一乘圆教法门普令法界众生深悟如来智慧然佛宿因虽多略开二种焉一大愿力谓佛于因中发大誓愿度诸众生今已成佛乘大愿力示现十方世界说法度生现相品云毘卢遮那佛愿力周法界一切国土中恒转无上轮是也二昔行力谓佛昔于无量刦依愿起行行成得果方能演说诸法广化众生故主山神偈云往修胜行无有边今获神通亦无量法门广辟如尘数悉使众生深悟喜是也二足一福足谓佛于因中修行布施持戒忍辱精进禅定五度之福今于果上成就应身相好圆满万德庄严是为福足二慧足谓佛于因中由修般若妙慧成就法身圆极真常满菩提果众智庄严是为慧足悉达太子二相梵语悉达华言顿吉即佛幼时之名也二相者谓佛初生时净饭王令相师占之相师云太子相好具有轮王及成佛之相也一轮王相轮王相者谓转轮圣王亦具三十二相也相师言太子具足是相若其在家当作转轮圣王王四天下也二成佛相成佛相者佛具三十二相相师言太子具足是相若舍王位出家求道必得成佛名遍十方化导一切也二种舍利一生身舍利梵语舍利又云设利罗华言骨身谓如来应身灭度既阇维后所有舍利其色有三骨舍利色白𩬊舍利色黑肉舍利色赤体性坚固椎击不碎若菩萨罗汉者其色则同而坚固不及光明经云此舍利者是戒定慧之所熏修甚难可得㝡上福田故人能起塔供养则得无量福报也二法身舍利大论云经卷是法身舍利谓如来所说中道实相之理不迁不变无灭无生亘古今而恒存弥天地而普覆人能至心如法受持即是得见如来法身其所获福无量无边故法华经云若经卷所住之处皆应起塔供养不须复安舍利此中已有如来全身是也二法一胜义法胜义法即涅槃也谓涅槃之法其义㝡胜故名胜义法二法相法法相法即四谛法也谓四谛之法各有相状是名法相法二法一自得法谓佛自行证得之法与十方佛无增无减是名自得法二本住法谓法界之法本来常住有佛无佛性相常然是名本住法二种法性法即轨则之义性即不改之义谓一切法性无改易皆可轨则而修故名法性一实法性谓一实之理离虚妄相本性平等无有变易一切诸佛莫不轨此法性修之而成正觉是名实法性二事法性谓世间种种诸法皆依于理施设建立所谓地水火风五阴等法随俗所知所见虽属于事实不外乎法性之理是名事法性契经二义契者上契诸佛之理下契众生之机经者法也常也如来所说契经有此结集刊定之二义也一结集义谓如来契经摄持众义冠有情心令无忘失犹结华鬘冠众生首久无遗散也二刊定义谓如来契经裁断众义了别是非去恶留善犹匠绳墨治彼众材斵邪归正去曲留直也二般若梵语般若华言智慧谓佛于般若会上说通别圆三教之法故有共不共般若之名也一共般若共般若者即通教也通即通共之义谓声闻缘觉菩萨三乘之人共依此教而修证也二不共般若不共般若者即别圆二教也谓此别圆二教唯谈菩萨修行之法不与声闻缘觉之所共也二般若一实相般若实相般若者谓本觉之理非寂非照离虚妄相名为实相即一切种智也二观照般若观照般若者谓观照之德非照而照了法无相名为观照即一切智也般若二种相一世间般若谓诸菩萨唯依读诵书写为他演说三乘道教劝正修行灭除烦恼惑业不行寂静真实般若常行有见有相般若如是般若有取有着是名世间般若二出世间般若谓诸菩萨精勤修习菩提道时随力听闻为他演说三乘正法而于其中心如虚空平等寂灭离诸名相如是般若无取无着是名出世间般若二种般若庄严梵语般若华言智慧谓智慧能严饰法身故名般若庄严一已庄严谓人能修习智慧如着羙妙璎珞庄严其身是名已庄严二未庄严谓人未能修习智慧如无璎珞严饰其身是名未庄严金刚二义金刚者金中㝡刚故云金刚而小品般若以金刚立题者具有坚利二义焉一坚义坚义者谓金刚之坚万物不能碎坏以喻般若之体真常清净不变不迁烦恼不能乱邪魔不能动此即实相般若也二利义利义者谓金刚之利能碎坏万物以喻般若之用能断惑着照五蕴空度诸苦厄此即观照般若也法华二妙妙名不可思议非诸菩萨心思口议故也此之二妙正论法华开权显实之意妙名一唱待绝俱时故相待论判则显法华出前四时三教之上绝待论开复能开前令皆圆妙也一相待妙彼此互形曰相以彼望此曰待彼此互形者形即形比之义谓以前四时三教所说之法为麤形后法华所说之法为妙以彼望此曰待者待即待对谓对前之麤显后之妙也二绝待妙绝前诸麤无复形待谓法华开三乘之权即是佛乘之实实外无权权外无实实即是权权即是实故云绝待妙也大明三藏法数卷第一大明三藏法数大明三藏法数卷第二昆四上天竺前住持沙门一如等奉勑集註迹本二门门即能通之义谓由此门皆能通至实相也然此二门惟法华一经明之盖非本无以垂迹非迹无以显本本迹虽殊皆不思议故称为妙诸经但论释迦近得成佛之迹而不言久远已成之本则显法华已今当说㝡为第一故得为经中王也一迹门法华经中前十四品名为迹门迹犹足迹譬如人之所居则有行往之迹也盖论释迦㝡初成道已来及中间施化节节唱生唱灭以至于今成佛度生皆是从本垂迹故名迹门也二本门法华经中后十四品名为本门本为根本如𣗳木之有根也盖论释迦尘点刦前已得成佛故经云一切世间天人阿脩罗皆谓今释迦牟尼佛出释氏宫去伽耶城不远坐于道塲得成正觉然我实成佛以来无量无边百千万亿那由他刦从是以来我常在此娑婆世界说法教化此是开迹显本故名本门也二种一乘一乘者谓华严一乘圆教也于此一乘有同有别故云二种一乘也一同教一乘同者即同于终顿二教也然终教但诠一性一相理事无碍顿教但诠无二无三言思斯绝今此同教具诠一性一相理事无碍无二无三言思斯绝同彼二教俱显一乘故名同教一乘也二别教一乘别者即别异小始终顿之四教也然此别教唯辨圆融具德事事无碍随举一法即摄一切无尽法门一一法门逈异余教故名别教一乘也二种庄严庄即端庄严即严饰谓智慧福德二种皆能庄严法身也一智慧庄严谓诸菩萨从初发心乃至究竟无明净尽佛性现前所有智慧能显法身是名智慧庄严二福德庄严谓诸菩萨修行六度万行具足所有福德能显法身是名福德庄严二种庄严金刚经云庄严佛土者即非庄严是名庄严非庄严者即形相庄严也是名庄严者即第一义庄严也一形相庄严谓人若分别佛土是有为形相而言我能成就者彼且住着色声等境非真庄严是名形相庄严二第一义庄严谓以无所住着清净之心依真实智慧通达自性之土唯心显现此是正智成就佛土是名第一义庄严二如来藏如来者即理性如来也藏以含摄为义谓一切众生烦恼心中具足无量无边不可思议无漏清净之业如石中有金木中有火故云垢藏之中佛性满足是名如来藏也一空如来藏谓此心性虽随染净之缘建立生死涅槃等法然心体平等离性离相非唯所起染净等法皆空而能起之心亦不可得是名空如来藏二不空如来藏谓此心性具足无漏清净功德及诸有漏业惑染法包藏含摄无德不佫口用无法不现故名不空如来藏二经体一文是所依体文是所依体者文即文字为一切义理所依复为能诠契经之体也二义是能依体义是能依体者谓一切义理皆依文字而显故义是能依而与文字同为能诠契经之体也二涅槃梵语涅槃华言灭度一性净涅槃谓诸法实相之理不可染不可净不染即不生不净即不灭不生不灭名性净涅槃二方便净涅槃方便犹善巧也智既契理即照羣机照必垂应机感即生此生非生机缘既尽应身即灭此灭非灭不生不灭名方便净涅槃二涅槃一有余涅槃谓见思烦恼已断尚余现受色身未灭是名有余涅槃二无余涅槃谓见思二惑与所受五众之身俱得灭尽无有遗余是名无余涅槃二法相违一烦恼昬烦之法恼乱心神即无明贪爱之惑也谓诸众生随顺烦恼流转生死故违涅槃之道也二涅槃梵语涅槃华言灭度谓诸众生厌生死苦脩习梵行断诸烦恼证大涅槃故违烦恼之惑也二智一如理智谓诸佛菩萨以如实之智彻见实际之理妙极寂静无增无减是名如理智二如量智谓诸佛菩萨究竟通达一切境界若见众生乖于理智则成生死若见众生称于理智则得涅槃是名如量智二智一根本智根本智亦名无分别智谓此智不依于心不缘外境了一切法皆即真如境智无异如人闭目外无分别由此无分别智能生种种分别是名根本智二后得智谓依止于心缘于外境种种分别境智有异如人开目众色显现以其于根本智后而得此智是名后得智二智一尽智谓阿罗汉断三界见思惑竟即知我生已尽梵行清净是名尽智二无生智谓阿罗汉断三界见思烦恼已尽知诸缚觧更不三界受生是名无生智二智一一切智谓于一切内法内名能知能觧一切外法外名亦能知能解是名一切智即声闻缘觉之智也二道种智道种智者谓能用诸佛一切道法发起众生一切善种是名道种智即菩萨之智也二智一观察智谓以智慧照了人法二空所显真如之理了知能证所证二俱不可得是名观察智二取相智谓善取法界之相若事若理以智慧照了悉使法法圆融事理无碍是名取相智也二真如一安立真如体非伪妄曰真性无改异曰如即一实相之体也谓真如之体能生世间出世间一切诸法而得安住故名安立真如二非安立真如谓真如之法从本已来性自清净离一切相寂灭无为故名非安立真如二真如一离言真如谓真如之体离名字相离心缘相离言说相故名离言真如二依言真如谓真如之体性本虚融不碍言说以依言说能显真如故名依言真如二真如一不变真如谓真如之体从本已来毕竟平等无有变易不可破坏体恒寂静无一异相故名不变真如二随缘真如谓真如之性本无生灭然因无明熏动起一切相如水因风妄波忽动若风止息动相元无故名随缘真如二种如如一如如智谓真如妙智本来清净无明不能覆烦恼不能染照了诸法平等不二以其智如如境故名如如智二如如境谓真如妙境常住一相量等虚空不迁不变无灭无生以其境如如智故名如如境二心一真心谓自性清净之心真净明妙虚彻灵通离虚妄想故曰真心二妄心谓全真成妄随境生灭念念不实故曰妄心二心一相应心应即当也谓一念妄心虚妄分别而与烦恼诸惑相应是名相应心二不相应心谓常住真心古今一相自性清净而与烦恼诸惑永不相应是名不相应心二种心相一心内相谓心体本相如如不异清净圆满无障无碍微密难见遍一切处是名心内相二心外相谓心随有所念种种境界皆悉现前是名心外相二种性种即能生之种性即数习之性非理性之性也一圣种性谓声闻观五阴苦空厌恶生死忻求涅槃则成声闻种性缘觉观五阴缘起脩远离行则成圆觉种性佛即觉了五阴等法本来空寂无生无灭三惑俱遣众德悉备则成佛种性经中不言菩萨种性者菩萨所脩之行即成佛之种性故不言也二愚夫种性谓愚痴凡夫于五阴诸法及世间事种种妄想分别非有为有无常计常随事执着则成愚夫种性也二种性一総性谓一切诸法性本空寂无生无灭无来无去无入无出故名総性二别性谓人喜作恶则以恶为性好集善事则以善为性如火以热为性水以湿为性故名别性二种性种即种子有发生之义性即性分乃自分不改之义以由菩萨根性不定故有二种之分也一性种性性种性者即本性为性也谓菩萨六入殊胜分别一切诸法悉皆明了也二习种性习种性者即数习为性也谓菩萨从初发心脩习众善所得之性也二种性一有性谓四大五阴六根六尘乃至涅槃等皆是世间假名施设有自性法是名有性二无性谓四大乃至涅槃等假名毕竟空中一切悉无是名无性二相一智净相谓依真如内熏之力及教法外熏之力如实脩行满足方便破识心生灭之相成纯净圆常之智是名智净相二不思议业相谓依智净相能作一切胜妙境界无量功德之相常无断绝随众生根种种示现令得利益是名不思议业相二相一同相谓染净二法皆同真如性相譬如种种瓦器皆同微尘性相故名同相二异相谓真如平等之理随染净缘显现一切差别之相故名异相二相一総相谓说世间一切有为之法皆是无常故名総相二别相谓诸法虽皆无常而各有别相如地有坚相水有湿相火有热相风有动相各各不同故名别相二相一所缘境相谓心所缘色声香味触法六尘之境其相显现于外是名所缘境相二能缘识相谓眼识乃至意识能缘六尘之境其相显现于内是名能缘识相二相别一自相别相即相状谓如身是身自相于此身中有能造所造根尘各别故如受是受自相于此受中有苦受乐受不苦不乐受等各别故如心是心自相于此心中有眼等六识各别故如法是法自相于此法中有五阴十二入十八界不同故又如观身以不净为自相观受以苦为自相观心以无常为自相观法以无我为自相故名自相别二共相别谓但约苦空无常无我四种行相于身受心法上共有名为共相而言别者如观身为苦时不能观空无常无我乃至观身为无我时不能观苦空无常观身既尓观受心法行相亦然故名共相别二根一浮尘根浮尘根者根即眼耳鼻舌身意也以其虚假不实故名浮无见闻觉知之用故名尘经云眼如蒲萄朵耳如新卷叶鼻如双垂𤓰舌如初偃月身如腰鼓䫙意如幽室见是也二胜义根胜义根者谓眼等六根有增上胜力能照境发识以成根用故名胜义如眼能见色耳能闻声鼻能嗅香舌能甞味身能觉触意能知法是也二种根本一无始生死根本谓众生经无穷刦流转生死求其初始实不可得但迷失本性即随生死故名无始生死根本者即是攀缘之心经云用攀缘心为自性者是也二无始菩提涅槃元清净体梵语菩提华言道梵语涅槃华言灭度谓性净理体虚融寂灭不迁不变无始无终故名无始菩提涅槃不染烦恼不涉生死故号元清净体即菩提涅槃清净之根本也二种识一显识显识即第八识谓此识含藏一切善恶种子而能显现一切境界故名显识二分别识分别识即第六意识谓于显识中分别五尘好恶等相故名分别识识二分论云于六识中一分成相一分成见故名识二分一相分谓于眼等六识各各变异成色等种种诸相是名相分二见分谓眼等六识各能了别诸尘境界是名见分阿頼耶二义梵语阿頼耶华言藏谓第八识能含藏诸法种故一能摄一切法摄谓摄持即含藏之义盖此识摄持一切善恶之法犹如库藏含藏宝贝而不遗失也二能生一切法生即发生也谓此识既含藏善恶种子则一切善恶诸法从此出生犹如大地能发生草木万物也二德二德者在众生因心所具则名缘了二因在诸佛果上所显则成智断二德盖了因显则成智德缘因显则成断德故也一智德智即智慧谓照了一切诸法通达无碍随众生机器大小各各为其演说无有差谬是名智德二断德断即断除谓断惑业净尽随所调伏众生之处恶不能染纵任自在无有累缚是名断德二行一顿成诸行顿成诸行者即依圆融法门而脩行也谓诸菩萨若断一惑则一切惑俱断若行一行则一切行具足故普贤行品云一断一切断等是也二徧成诸行遍成诸行者即依行布法门而脩行也谓诸菩萨始自发菩提心终至等觉位中次第历诸法门遍脩诸行是名遍成诸行二行一差别行谓遍依诸位各别而修是名差别行普贤行谓依圆融法门随修一行即具一切诸行是名普贤行二观行一寻伺谓推寻伺察根尘相对所起一念之心即以三观观之是名寻伺二真如真名不伪如名不异谓常以妙观观于心性本具真如之理速令显发是名真如二道一难行道论云于五浊恶世无量佛所求阿鞞䟦致甚难可得盖言娑婆世界尘境麤强五欲障蔽难入于道故名难行道二易行道谓凭信佛语修行念佛三昧求生净土复乘阿弥陀佛愿力摄持决定往生故名易行道二道一教道教道有二一谓别教菩萨于十住十行十回向位中依凭佛教方便修行是名约行教道二谓如来与住行向诸位菩萨说登十地之法是名约说教道二证道证道亦有二一谓别教菩萨于初地位中破无明微细之惑证中道真实之理是名约行证道二谓如来自说此十地法我已亲证是名约说证道二道一无间道谓声闻初果之人依于八忍能断八谛下迷理之惑此八忍不被见惑之所间隔是名无间道二解脱道谓声闻初果之人依于八智能证八谛下无为之理此八智已离惑缚是名解脱道二道一有漏道谓布施持戒忍辱精进禅定五波罗蜜能成就世间有漏生死之果是名有漏道二无漏道谓般若波罗蜜能成就出世间无漏涅槃之果是名无漏道二谛一真谛真谛者彰一性本实之理也所谓实际理地不受一尘是非双泯能所俱亡指万象为真如会三乘归实际也二俗谛俗谛者显一性缘起之事也所谓佛事门中不舍一法劝臣以忠劝子以孝劝国以治劝家以和弘善示天堂之乐惩恶显地狱之苦也二门二门者盖言华严一经而具显行布圆融二门皆能通入法界也一行布门谓经中广明十住十行十回向十地等觉妙觉四十二位法门行列分布令诸菩萨脩行证入从浅至深次第不同故名行布门也二圆融门谓经中广显法界之理圆融无碍令诸菩萨于前四十二位之中了知随举一位即摄诸位功德无障无碍故名圆融门也二门一福德门福德门者谓布施持戒忍辱等是为福德门入福德门则一切罪业皆除所愿皆得也二智慧门智慧门者谓了知一切诸法即是实相是为智慧门入智慧门则不厌生死不乐涅槃也起信二门论云依一心法有二种门皆各総摄一切诸法盖真如门是染净通相通相之外无别染净故得総摄一切诸法生灭门是染净别相别相之中无所不该故亦総摄一切诸法此二门所以分也一心真如门谓心性不生不灭非染非净毕竟平等无有变异惟是一心故名心真如门二心生灭门谓不生不灭真如之性因无明熏动故有生灭之心此即觉成不觉也觉与不觉复更互相熏以不觉熏本觉故则生诸染法流转生死以本觉熏不觉故则生诸净法反流出缠成于本觉故名心生灭门二种神力楞伽经云如来以二种神力建立菩萨听受问义一现身面言说神力经云初菩萨地住佛神力入于大乘照明三昧入是三昧已十方世界一切诸佛以神通力为现一切身面言说是也二以手灌顶神力经云初菩萨地得三昧神力于百千刦积集善根之所成就次第入于诸地乃至第十法云地住大莲华微妙宫殿坐大莲华宝师子座众宝璎珞庄严其身如黄金薝卜日月光明诸最胜子从十方来就大莲华宫殿座上而灌其顶是也二力一思择力思即思惟择即决择谓能思惟决择一切正行对治诸障不令再起故名思择力二脩习力脩即修治习即数习谓因修习之力能令一切善行坚固决定成就故名修习力二种师子奋迅三昧师子奋迅者借譬以显法如世师子奋迅为二事故一为奋除尘土二能前走却走捷疾异于诸兽此三昧亦如是一则奋除障定之惑二能出入诸禅捷疾无间异于余之三昧而具出入二义焉一入禅奋迅入禅奋迅者谓离欲界不善法有觉有观而入初禅如是次第入于二禅三禅四禅空处识处无所有处非有想非无想处灭受想定是为奋迅入也二出禅奋迅出禅奋迅者从灭受想定起还入非有想非无想定从非有想非无想定起还入无所有处定如是识处空处四禅三禅二禅初禅乃至出散心中是为奋迅出也二种超越三昧超越者谓能超过诸地自在入出而具二义焉一超入三昧超入三昧者谓离欲界不善法有觉有观入色界初禅从初禅起超入无色界非有非无想处非有想非无想处起入灭受想定灭受想定起还入初禅从初禅起入灭受想定灭受想定起入二禅二禅起入灭受想定灭受想定起入三禅三禅起入灭受想定灭受想定起入四禅四禅起入灭受想定灭受想定起入空处空处起入灭受想定灭受想定起入识处识处起入灭受想定灭受想定起入不用处不用处起入灭受想定灭受想定起入非有想非无想非有想非无想处起入灭受想定是为诸佛菩萨超入三昧之相若声闻之人但能超入一定而不能超入二定况能如上所明自在超入也二超出三昧超出三昧者谓从灭受想定起入散心中散心中起入灭受想定灭受想定起还入散心中散心中起入非有想非无想处非有想非无想处起住散心中散心中起入无所有处无所有处起住散心中散心中起入识处识处起住散心中散心中起入空处空处起住散心中散心中起入四禅四禅起住散心中散心中起入三禅三禅起住散心中散心中起入二禅二禅起住散心中散心中起入初禅初禅起住散心中是为诸佛菩萨超出三昧之相若声闻之人但能超出一定而不能超出二定何况如上所明自在超出也精进二种相一世间精进谓诸菩萨精进勇勐勤修布施持戒等诸福业如是精进依诸果报依诸福业有漏有取是名世间精进二出世间精进谓诸菩萨勇勐精进于诸众生其心平等除灭一切烦恼业苦如是精进无漏无取无所依止是名出世间精进二忍一众生忍忍即忍耐亦安忍也谓菩萨于一切众生不瞋不恼如慈母爱子又若一切众生以种种恶而加于我心不瞋恚以种种恭敬供养于我心亦不喜是名众生忍二无生法忍理本不生不灭今但言不生故名无生谓菩萨于无生之法忍可忍乐不动不退是名无生法忍二忍一安受苦忍谓疾病水火刀杖等众苦所逼即能安心忍受恬然不动是名安受苦忍二观察法忍谓观察诸法体性虚幻本无生灭信解真实心无妄动安然忍可是名观察法忍忍有二种相谓菩萨能安忍世间有情无情种种苦恼之事然心有广狭根有胜劣行有浅深故分世间出世间二种之别也一世间忍谓菩萨以有漏心依诸福业安忍世间种种苦恼违逆等事是为世间忍也二出世间忍谓菩萨但为利益一切有情起平等大悲之心安忍种种苦乐逆顺之境而不见诸法生灭之相是为出世间忍二方便一细作方便方便犹善巧也谓欲破众生执着色身之相故佛假喻微细分析善巧而说如金刚经云三千大千世界所有微尘宁为多不等意谓由微尘而成世界世界本来不实因四大而成色身色身本来是假是名细作方便二不念方便谓欲破众生执着色身之相已为假喻微细分析而说又令众生于诸微尘不生念想故经云是诸微尘如来说非微尘等是名不念方便方便二种相一世间方便谓诸菩萨或为自利或为利他示现种种善巧方便此之方便依有所得有所执着是名世间方便二出世间方便谓诸菩萨但为利他不为自利示现种种善巧方便此之方便依无所得无所执着是名出世间方便二无我无即空也人法之中本无有我但凡夫不了于无我中计我极盛所谓我身我名我衣物我田宅我行我住坐卧语言不离于我乃至我能布施持戒等因此颠倒佫口用起一切烦恼生死行业声闻之人脩四真谛即了人法本空我亦无有故名二无我一人无我谓由揽五阴实法而成假名之人凡夫不了复于假名之中妄执为我若了五阴之法本空假名之人岂得定有假名既不定有则所执之我亦不可得故金光明经云何处有人及以众生是名人无我二法无我谓由揽父母之遗体四大假合而成五阴之身若一一分别推求皆悉空无所有凢夫不了妄执此身为我余身非我若了四大本空五阴非有则所执之我亦不可得故金光明经云五阴舍宅观悉空寂是名法无我二种我见一人我见谓凡夫之人于五阴身强立主宰计我为人作此妄见故名人我见二法我见谓二乘之人计一切法各有体性虽得人无我智犹自怖畏生死妄取涅槃之法于法起见故名法我见二空一人空人空即我空也亦曰生空谓凡夫妄计五蕴是我强立主宰引生烦恼造种种业佛为破此计故说五蕴无我二乘悟之入无我理是名人空二法空谓二乘之人未达法空之理犹计五蕴之法实有佛为破此执故说般若深慧彻见五蕴自性皆空菩萨悟之入法空理是名法空二空一但空谓二乘之人观一切法皆悉虚幻但见于空不见不空故名但空二不但空谓诸菩萨非但见空兼见不空不空即中道故名不但空空有各具二义一真空二义一谓真空能灭幻有若幻有不灭即非真空二谓真空能成幻有幻有若碍亦非真空是名真空二义二幻有二义一谓幻有必覆真空幻有若现真空则隐二谓幻有不碍真空真空若显幻有自灭是名幻有二义二执一人执谓众生于五阴等法中强立主宰计我为人妄生执着是名人执二法执谓众生不了五阴等法从因缘生如幻如化计为我身妄生执着是名法执二法执一俱生法执谓无始时来虚妄熏习于一切法妄生执着恒与身俱故名俱生法执二分别法执谓于邪教及邪师所说之法分别计度执为实法故名分别法执二我执一俱生我执谓于五阴等法中强立主宰妄执为我与身俱生是名俱生我执二分别我执谓于计我法中分别我能行善行恶等事而起执着是名分别我执空有二执一情有理无情有理无者即空观对遣有执也谓观遍计所执于情则有于理则无唯虚妄起都无体用正应除遣也二理有情无理有情无者即有观对遣空执也谓观依他圆成之法于理则有于情则无理本是实有体有用正应存留也二种常一百嵗至刦灭名常百嵗至刦灭名常者谓诸菩萨若住百嵗千万亿嵗若一刦乃至八万刦后方始入灭是名为常此乃久远住世为常非不迁不变之常也二常住不坏名常常住不坏名常者谓诸菩萨烦恼之惑已灭则真常之理方显真常之理不生不灭不坏不变是名为常也二无常一念念无常谓一切有为之法念念生灭而不停住故名念念无常二相续无常谓相续法坏名为无常如人欲死渐渐命尽如火烧草木渐渐烧尽故名相续无常二无常一剎那无常梵语剎那华言一念而言无常者谓此一念之心生住异灭四相迁流不停是名剎那无常二一期无常谓众生受身虽寿命长短不等皆名一期而言无常者谓诸众生一期受报之身亦为生住异灭四相迁流终归灭尽是名一期无常二假宗镜录问云不了唯识之徒妄执我法圣教之内云何复言有我法等荅云对机设假非同情执假有二种故名二假一无体随情假谓执我之法本自无体但因随顺机情虚假施设亦名我法故名无体随情假二有体施设假谓圣教所说虽有法体而非我法体本无名随缘施设假名我法故名有体施设假二因一生因生即发生谓本具法性之理则能发生一切善法如谷麦等种能生芽孽是名生因二了因了即照了谓以智慧照了法性之理如灯照物了了可见是名了因二因一能生因谓第八识能生起眼等诸识又为一切善恶种子之因譬如谷麦等种为发生芽孽之因是名能生因二方便因谓眼等诸识能为方便引发第八识善恶之种譬如水土以为发生谷麦等芽孽之方便是名方便因二因一习因习即数习之义谓如习贪欲则贪欲增长是名习因二报因报即果报谓行善恶之因即得善恶之报是名报因二因论问曰诸烦恼是恶法云何能生善业荅曰有二种因一近因谓人为求后世富乐故修布施等善是为近因二远因谓人欲离欲界衰恼不净之身故修禅定之善是为远因二因一正因正谓中正中必双照三谛具足故名正因二缘因缘即缘助谓一切功德善根资助了因开发正因之性故名缘因二因一牵引因谓由无明之惑于先世时造作善恶一切业行由此业行为因则能招引现生果报如是展转牵连不断故名牵引因二生起因谓由无明之惑于现世时造作善恶一切业行由此业行为因则能感得后世果报如是展转相生不绝故名生起因二果一增上果谓眼耳鼻舌身五根皆为识所依根即增胜名增上果又第六意识能引生眼等五识亦名增上果又第七识前念为后念所依亦名增上果又第八识为第七识之所依故亦名增上果二异熟果异熟果者谓果报异时成熟即第八识也以此识能含藏一切诸法种子而成熟诸根识之果也如眼等诸根由昔作善恶之因今报得苦乐之果若今作善恶之因亦感当来苦乐之果是名异熟果二果一习气果谓数习宿世善恶气分感于果报也如往世修善胜故则今世为善心重修恶胜故则为恶心重是名习气果二报果谓由宿世善恶为因感报今世之果也如往世作诸善业之因则感今世富乐之果作诸恶业之因则感贫苦之果是名报果二种无漏因果一无漏因谓二乘之人由修戒定慧之因能断三界生死之苦果则戒定慧名无漏因即道谛也二无漏果谓二乘之人既断三界生死逼迫之苦证真空涅槃寂灭之乐是真空涅槃名无漏果即灭谛也二加加即加被佛于华严会上以三业神力或冥或显加被法慧等诸菩萨各各说法故有此二加也一显加显加者谓佛以平等大慈常鑑众生若有宿世善根成熟者即以神力加被菩萨为其说法如身业摩顶以增其威口业劝说以益其辩显然可见故曰显加二冥加冥加者谓佛以意业神力加被菩萨增其智慧于大众中为人演说令无所畏隐密难见故曰冥加二种显示显即显露示即晓示谓一切众生本性具有因果理事等法但相变体殊情生智隔不能显发故谈华严大经令其知心合体智显情亡故有二种显示也一言显示谓佛以言说显示令诸众生悉皆知有如来智慧德相经云破一微尘出大经卷等是名言显示二使修行显示谓众生既知性具如来之法令其修行悟入显现如法华经云为令众生开示悟入佛之知见等是名使修行显示二种广利一利今谓佛在世当机之众闻法悟道获大利益是名利今二利后谓佛灭后一切众生亦得闻经受法修行悟道获大利益是名利后二种说法一细谓如来为诸菩萨演说甚深微妙之法以依第一义谛而说故名为细二麤谓如来或时为诸众生演说诸法名字章句种种差别以依世谛而说故名为麤二种通相一宗通相宗即心宗亦要也通即融通无碍相即自心所得胜进之相谓依教思修得意忘言趣入自觉之地觉智圆明融通无碍是名宗通相二说通相说即说法通即辩说无碍相即起用化他之相谓以方便随顺众生根器浅深为其演说无有障碍是名说通相大明三藏法数卷第二大明三藏法数大明三藏法数卷第三昆五上天竺前住持沙门一如等奉勑集註论有二种论即辩明之义谓造论者或发明佛说大小二乘诸经之奥义或发明自宗之道辩证他宗之非故曰论也一立自宗立自宗者立自家之本宗也谓如善说法者立善说法宗恶说法者立恶说法宗应理论者立应理论宗分别论者立分别论宗也二遮他宗遮他宗者遮止他家所立之宗也谓如善说法者遮恶说法宗恶说法者遮善说法宗应理论者遮分别论宗分别论者遮应理论宗也二种语一世语谓如来为诸声闻缘觉说于世间有为之法名为世语二出世语谓如来为诸菩萨说出世间无为之法名为出世语二种爱语一随意爱语谓菩萨为怜悯众生故随顺其意而为说法是名随意爱语二随所爱法为说谓菩萨随顺众生所爱乐法而为宣说论云菩萨若已得道随所应度而为说法如高心富人为赞布施是人爱着名声福德故心则喜乐是名随所爱法为说二句句即句逗也又众语和合成句谓如来所说之经必由文以载其义由义以成其文文义相成是为句也一文句文即字也依类象形为字形声相称曰文谓一切契经皆以文为身文成语为句诠显其义必借于文是为文句二义句义即义理谓一切契经皆诠义理然义必依文而得显文因义而能成裁断其文必由乎义是为义句二义一了义谓诸大乘经宣说胜义如烦恼即菩提生死即涅槃之类皆究竟显了名为了义二不了义谓诸经中宣说世俗等事或说厌离生死欣求涅槃等种种文句差别不为究竟显了名不了义二决定义决定者断然不易之谓如来令阿难甄别真妄一以审因心果觉之异同一以审烦恼根本之生起故有二种决定义也一审因心果觉佛语阿难若欲捐口ㄙ舍小乘入佛知见应当审观因地发心与果地觉为同为异者盖为阿难不知众生本具之因心即如来所证之果觉如来所证之果觉即众生本具之因心故令其谛审观察决定知因心果觉本来不异也若能即此不异之心而为立行进修之本则无上菩提决定成就矣二审烦恼根本佛令阿难审详烦恼根本发业润生谁作谁受者盖为阿难不知烦恼根本随所作业妄受生死无解脱时是故令其审观详察决定知烦恼体性及所作之业所受之报本来虚幻不实也若能穷此颠倒之源则正行成立而无上涅槃决定可证也二请一言请言请者谓以言说而请问也即华严第一会三昧品中普贤菩萨以言重请下之三品是也二念请念请者谓不兴言说唯以念想而请问也即第二会如来名号品中世尊知诸菩萨心之所念为现神通等是名念请二荅一言荅谓华严经第一会至第八会各有请问皆以言说而荅是名言荅二示相荅谓华严经第九会入法界品初起六十句问如来自入师子频申三昧现相而荅盖佛心自在不待兴言佛力殊胜现相能荅是名示相荅二食一法喜食谓闻法懽喜即得增长善根资益慧命犹世间之食能养诸根支持其命是名法喜食二禅恱食谓以禅法资其心神而得禅定之乐即得增长善根资益慧命犹世间之食能养诸根支持其命是名禅恱食二种观观即定心运想之谓也修行之人未得正定于不净法犹生染心故作此二观遣其着心也一死尸臰烂不净观谓修行之人于闲静处运心观想死尸臰烂不净之相心生厌恶我身不净亦复如是云何着是色欲贪求无厌况命如电逝湏更一难保一息不来与彼何异由观臰烂不净而贪着之心自息是为死尸臰烂不净观二闻法忆想分别观谓修行之人虽闻法要未有空慧贪爱因缘炽然未息故须忆想自身以骨为柱以肉为泥毛发爪齿皮膜筋血聚以为身饥寒失调百骸俱苦分别身分无一坚固由此忆想分别观而贪着之心自息是为闻法忆想分别观二种观法一唯识观谓于一切时一切处随身口意所有作业知惟自心于念念间悉以三观观察所起之心是名唯识观二实相观实相即理也谓思惟心性无生无灭不住见闻觉知于念念间悉以三观观于本心所具实相之理是名实相观二见一住地分见谓十住等菩萨破一品无明之惑显一分三德从浅至深故名住地分见二究竟无见谓等觉菩萨断㝡后品微细无明之惑净尽无余即登妙觉果佛之位本有性德一时究竟显现更无所见故名究竟无见二见一相貌见谓因彼形相状貌而见如人远见烟起便言见火虽不见火亦非虚妄是名相貌见二了了见谓人眼根清净不坏自观掌中阿摩勒果了了分明菩萨见于菩提涅槃之果亦复如是是名了了见无明二义一无体即空义谓无明之惑皆依众生妄心违于真如而起妄境元空体本不有故云无体即空义二有用成事义谓无明虽无自体而能成办世间出世间一切事业故云有用成事义二种熏熏资熏击发之义也盖言第八识虽含藏一切善恶种子若无染净二缘熏发则不能成染净等事如谷麦等种虽有生芽之能若不得水土资熏芽亦不生故名熏也一熏习熏即熏发习即数习谓数习染净之缘熏发心体而成染净等事故名熏习二资熏资犹助也谓现对尘境所起之心及诸惑相资熏发而成染净等事故名资熏二种生死一分叚生死分即分限叚即形叚谓六道众生随其业力所感果报身则有长有短命则有寿有夭而皆流转生死故名分叚生死二变易生死因移果易名为变易谓声闻缘觉菩萨虽离三界内分叚生死而有方便等土变易生死如初位为因后位为果又后位为因后后位为果以其因移果易故名变易生死二女如来为诸众生但欣生恶死而不知出离之方故以二女喻之盖二女行止共俱不相弃舍亦犹生必有死死必有生未甞暂离也一功德天经云如有女人入于他舍主即问言汝字何等荅言我身即是功德大天又问为何所作荅言我所至处能与种种金银等宝闻已懽喜敬爱礼拜供养此喻凡夫贪生亦犹舍主贪爱财宝而爱是女也二黑闇女经云复见一女其貌丑陋多诸垢腻主即问言汝字何等荅言我字黑闇又问为何所作荅言我所行处能令其家所有财宝一切衰耗闻已持刀作如是言汝若不去当断汝命荅言汝甚愚痴无有智慧汝之家中所供养者即是我姊我常与姊进止共俱汝若驱我亦当驱彼主人还入问功德天实为是否天言实是我妹行住共俱未曾相离我常利益彼常衰耗若爱我者亦应爱彼若厌彼者亦应厌我此喻凡夫但知恶死而不知生亦当恶若恶其死湏恶其生生死俱恶方为有智所谓有智主人二俱不受也二种破着一破欲着谓人于好色多起贪欲若观色是无常不净等则不生贪着之心而得解脱之乐是名破欲着二破见着谓人虽观色无常不净犹尚着法生见若能了达色相本空则不起于分别之见是名破见着二解脱谓诸众生常为业绳所缚不能脱离若解其缚即得自在故名解脱一性净解脱谓众生性本清净而无系缚染污之相是名性净解脱也二障尽解脱谓众生由烦恼之惑障蔽圣道不得出离若离此障即得自在是名障尽解脱也二解脱一有为解脱谓有作之戒依师作法而受如法而持则能防非止恶离诸惑业之缚故名有为解脱二无为解脱谓无作之戒性自清净体本无为虽持戒法无持犯相心体既空罪性亦泯故名无为解脱二解脱一慧解脱谓以智慧断除无明惑业之缚而得解脱故名慧解脱二心解脱谓因此心离于贪爱之缚而得解脱故名心解脱二断一缘缚断谓但断心中之惑则于外尘境不起贪嗔于境虽缘不生染着故名缘缚断二不生断谓得法空之时能令三途恶道苦果永更不生故名不生断二种护持事一护持佛种佛种者佛之种性也谓诸佛菩萨以大悲心绍隆佛种令诸众生舍俗出家剃发染衣脩行圣道使无断绝也二护持正法正法者即四谛等真正之法也谓诸佛菩萨以大悲心护持如来正法使一切邪魔外道无能恼乱令诸众生正信乐闻弘通流布利益无穷也二教一化教通内外众谓如来一代施化之教通被内众受道弟子及外众在俗之人皆令依之脩行出离生死之苦故名化教通内外众二制教唯内众谓如来说诸律仪专为禁制内众受道弟子令其如法受持成就圣果故名制教唯内众华严为诸教本有二华严即大方广佛华严经也如来出现于世初说此经而后演说渐顿诸法者盖大小渐次诸教皆从此华严性海流出故此经能统摄该括以为诸教之本也一为开渐之本开谓开设渐即渐次即三乘之教也佛初说华严根本一乘圆教诸大菩萨信解证入如来智慧时有三乘权浅之机虽预法会如聋若盲不信不解不顺不入故卢舍那佛脱玝十小御服着弊垢衣乃开三乘渐次随宜之教令彼声闻缘觉及权教菩萨开解成熟故华严为开渐之本也二为摄末之本摄谓ㄆ摄末即支末即前三乘教也佛既为诸小乘之机说三乘法既成熟已最后令其悟入佛慧故大乘同性经云所有声闻法辟支佛法菩萨法诸佛法如是一切诸法皆悉流入毘卢遮那智藏大海故华严为摄末之本也印师二教印师二教者唐初印法师立此二教也一屈曲教谓释迦如来所说之经逐其机性随计破着方便委曲令物生解如涅槃经虽说圆通一极之理或对权显实或会异归同之类是名屈曲教二平道教谓卢舍那所说之经随其法性平等而说如华严经虽有随诸众生各别调伏皆是称性善巧一时顿演是名平道教昙谶二教昙谶二教者西秦昙牟谶三藏立此二教也一半字教半字教者谓声闻藏谈理未徧若字之有半也二满字教满字教者谓菩萨藏谈理满足若字之圆满也远师二教远师二教者隋朝远法师立此二教也一渐教渐教者谓约渐悟之机大由小起所设具有三乘之教也二顿教顿教者谓约顿机直入于大不由于小顿令得悟也刘虬二教刘虬二教者齐朝隐士刘虬谙达释书亦立二教也一渐教谓始自鹿苑终于双𣗳所说之经从小至大故名渐教二顿教谓佛最初说华严经如日初出先照高山故名顿教二种无心约教约即要约亦依约之义谓如来之教本离心缘言说之相众生依教而脩舍离妄着之心安住真实之理则于圣道自然成就故云千经万论莫不说离身心破于执着是也一澄湛令无谓诸众生若能摄念安禅澄神静虑能令定体湛然不为妄尘所挠是名澄湛令无二当体是无谓诸众生直了心源本寂法亦无生以一念起处了不可得是名当体是无二宗释题二宗释题者谓天台贤首二宗解释诸经题目有通别能所之不同也一天台通别释题陈隋间天台智者大师凡解一经题目必以通别二义而判释之如妙法莲华经上之四字是别别在此经故经之一字是通通于一切诸经故余经亦然是为天台通别释题二贤首能所释题唐朝贤首国师凡解一经题目必以能诠之文所诠之义而判释之如大方广佛华严经上之六字是所诠经之一字是能诠余经亦然是为贤首能所释题二种立题二种立题者谓凡诸经题目有佛自立者有结集经家之所立者一佛自立佛自立者谓诸经题目有佛自立如金刚经云是经名为金刚般若波罗蜜以是名字汝当奉持是也二经家立经家立者谓佛入灭后诸经题目有阿难等结集之人所立如妙法莲华等经是也二摄一折伏摄折即折挫伏即摧伏谓六道众生于三界中贪着五欲流转生死卒难度脱故如来说诸善恶果报及以地狱等种种苦切之言折伏其心而摄受之是名折伏摄二调伏摄调即调治谓调伏见思烦恼及根本无明之惑皆顺正理心心寂灭不令再起是名调伏摄二种入一理入谓众生深信本有真性不一不异不有不无无己无他凡圣不二寂静无为无有分别因此深信能入于理是名理入二行入行即依理起脩之行谓行此行时心不倾倚无念无求安住不动犹如大地因行入理是名行入二诠一遮诠遮即止其所非诠即能诠名字谓如诸经所说真如妙性每云不生不灭不垢不净无因无果无相无为非凡非圣非性非相等皆是遣非荡迹绝相祛情是名遮诠二表诠表即显其所是谓如诸经所说知见觉照灵鉴光明朗朗昭昭堂堂寂寂等是名表诠二羯磨梵语羯磨华言作法谓比丘有罪各共面对秉法自首其罪也一治罪羯磨谓比丘有犯戒者大众作法治定其罪是名治罪羯磨也二成善羯磨谓比丘有犯戒罪许容对众首露其罪得灭成就善根是名成善羯磨也二羯磨一永𢷤羯磨梵语羯磨华言作法谓佛在世时若比丘犯罪不自见过其性刚强永无改悔即作法白众随即𢷤黜尽此一身不复再同僧事是名永𢷤羯磨二调伏羯磨谓比丘犯法未曾忏悔凡饮食坐起语言一切僧事皆不得与众共而使其心调停折伏自能知过改悔求僧忏罪不复更作是名调伏羯磨二种却魔法谓坐禅之人正定未发多有魔事心生惊怖破坏善根若能端心正念则邪不干正魔自灭谢故有二种却魔之法也一脩止却魔谓坐禅之人脩定之时或见父母兄弟诸佛形像一切可爱之境令人乐着或见师子虎狼罗剎一切可畏之形令人怖惧即当了达此是诸魔惑乱之相悉皆虚诳不喜不怖而唯息心寂静则彼当自灭是为脩止却魔二脩观却魔谓坐禅之人修定之时于诸魔境脩止却之不去即当反观能见之心无有处所彼何所恼如是观时寻当谢灭若遅遅不去但当正心勿喜勿惧则正定现前彼当自灭是为脩观却魔二等一断等谓佛极解脱道初发起时一切众生所有无明之惑一时究竟顿断此举如来望众生界无有一法而非清净故名断等二得等谓佛初成道得满始觉之时一切众生始觉之智皆得满足此举众生望佛世尊所有无明等惑皆悉清净无所障碍故名得等二殊胜此言观音菩萨极证圆通十方普应上同诸佛下合羣生妙用超越故云殊胜一上合诸佛本觉妙心本觉妙心即诸佛本然觉了妙明真心也谓菩萨极证寂灭十方圆明体同诸佛故能起同体大慈与众生乐显应十方现身说法圣凡等度有愿必从是为殊胜二下合众生同一悲仰谓菩萨所证圆通之理与众生本有之心迷悟虽殊体元不二故能起同体大悲托七友众生苦𡨋应十方等施无畏设有所求随愿满足是为殊胜二种清净一自性清净谓众生真如心体性本清净无所染碍故名自性清净二离垢清净谓众生自性清净心体远离一切烦恼垢染故名离垢清净二种自在一观境自在谓菩萨以正智慧照了真如之境及能通达一切诸法圆融自在是名观境自在二作用自在谓菩萨既以正智照了真如之境即能从体起用现身说法化诸众生而得自在是名作用自在二种毕竟一庄严毕竟毕竟犹决定之义谓一切众生皆有一乘正性应湏脩于六度庄严设若不脩不得正性是则六度决定能为庄严之具故䟽云以六度为庄严也二究竟毕竟究竟犹至极之义即一切众生所得一乘之性也苟得此一乘之性则能决定至于至极之地故䟽云一乘为究竟也二种际际即际畔谓生死涅槃体性是一本无际畔不异而异遂有生死涅槃二际之分也一涅槃际涅槃际者若以生死染缘就涅槃实理而言生死即涅槃了无虚妄之可分别无际之际是名涅槃际中论云涅槃之实际及与生死际无毫𨤲差别是也二生死际生死际者若以涅槃实理从生死染缘而言涅槃即生死非真寂静之可证入无际之际是名生死际故晋译华严经云生死非杂乱涅槃非寂静是也二转依一转烦恼依菩提烦恼者昏烦之法恼乱心神即一切众生无明妄惑也梵语菩提华言道即一切诸佛所悟所证之道也然菩提烦恼其性是一但由迷悟不分而分众生迷故即转菩提而为烦恼诸佛悟故即转烦恼而为菩提若能了达烦恼即是菩提念念脩习是名转烦恼依菩提也二转生死依涅槃生死者一切众生虚妄生灭也梵语涅槃华言灭度即一切诸佛所悟所证之果也然生死涅槃性元是一但由迷悟不分而分众生迷故即转涅槃而为生死诸佛悟故即转生死而为涅槃若能了达生死即是涅槃念念证入是名转生死依涅槃也二种无量一实无量谓涅槃佛性之理譬如虚空实无限量一切菩萨不能量度故名实无量二不知为无量谓如湏弥山大海之水唯诸佛菩萨能知斤两滴数多少诸天世人智力浅劣所不能知故名不知为无量二种无碍一智慧于境无碍境即法界之理也谓菩萨以平等智证于法界之理理事融通无有障碍故名智慧于境无碍二神通作用无碍谓菩萨由内心证于法界之理故能以种种神通应现十方世界随机化度皆无障碍故名神通作用无碍二花一草木花谓凡草木之花皆有开敷结实之义以喻万行之因则有成就佛果之能故名草木花二严身花谓世间金玉等花皆能严饰其身以喻神通相好则能庄严法身故名严身花二种菩萨论云菩萨常好中道舍离二边故不生边国又于中国不生邪见家又问曰是菩萨大福德智慧力应生边地邪见家而教化之何以畏而不生荅曰菩萨有二种一成就大力菩萨论云此菩萨为众生故随所应度随处受用不避边地及邪见家是名成就大力菩萨二新发意菩萨论云此菩萨初发心故若生边地及邪见家既不能度人又自败坏善根譬如真金在泥终不变坏若是铜铁在泥则坏是故新发意菩萨不生边地及邪见家菩萨二心一大慈心慈名爱念即与乐之心也谓菩萨爱念一切众生常求乐事随彼所求而饶益之是名大慈心二大悲心悲名愍伤即托七友苦之心也谓菩萨愍念一切众生受种种苦常怀悲心拯救济托七友令其得脱是名大悲心二种胜一因胜谓菩萨所脩出世善法皆以菩提为因胜于声闻缘觉是名因胜二果胜谓菩萨脩行既以菩提为因终证菩提之果胜彼二乘是名果胜二木一大𣗳大𣗳喻别教菩萨也谓此教菩萨于法华会上闻说一乘之法受记作佛普度一切众生如彼大𣗳蒙一雨所润而得增长敷荣欝茂则能普覆一切是名大𣗳二小𣗳小𣗳喻通教菩萨也谓此教菩萨亦于法华会上闻说一乘之法受记作佛而不及别教菩萨根器之大化用之广是名小𣗳二种独觉大论云独觉出无佛世观外因缘无师自悟故名独觉一部行部即部类谓此独觉稍有为人之心如鹿行走而能回顾后羣故名部行二麟喻谓此独觉但欲自度略无为人之心譬如麒麟唯有一角故名麟喻二藏藏即含藏之义谓佛说大小乘诸经各各含藏一切文理故名藏也一声闻藏闻佛声教故曰声闻谓佛说阿含等经含藏小乘声闻等脩因证果之法是名声闻藏二菩萨藏菩萨梵语具云菩提萨埵华言觉有情谓佛说华严法华等经含藏大乘菩萨脩因证果之法是名菩萨藏二乘一临门三车临门三车喻小乘权教也谓法华经譬喻品中三乘之人于火宅门外索羊鹿牛三车求出火宅以喻三乘之人依四谛十二因缘六度等法脩行得出生死是名临门三车二露地牛车露地牛车喻大乘实教也谓法华经譬喻品中诸子既出火宅到于四衢道中露地而坐等赐大白牛车同归秘蜜理藏是名露地牛车二乘乘即运载之义谓二乘之人乘四谛十二因缘之法运出三界生死至于涅槃故名为乘一声闻乘闻佛声教故曰声闻谓此人以四谛为乘知苦断集慕灭脩道由观四谛出离生死至于涅槃故名声闻乘二缘觉乘因观十二因缘觉悟真空之理名曰缘觉谓此人以十二因缘为乘由观因缘生灭即悟非生非灭出离生死至于涅槃故名缘觉乘二果二义二果即斯陁含华言一往来而有二义焉一一往天上谓第二果人犹有欲界下三品惑共润一往来身若于人中得第二果则一往天上一来人间便证第三果是名一往天上二一往人间谓第一果人若在天中得第二果则一往人间一来天上便证第三果是名一往人间初果二义初果即湏陁洹华言预流又云逆流故有二义焉一预流预入也流即流类谓此圣人得证初果是入圣之流类故名预流二逆流谓初果圣人背逆生死之流类故名逆流利钝二根析玄云见道行人根有二种谓湏陁洹初果之人破惑见理名为见道一钝根名随信行婆沙论云由彼依信随信起行谓此一类行人从来性多钝故自不披门教文但信他人言说而得悟道故名随信行二利根名随法行婆沙论云由彼依法随法起行谓此一类行人从来性多利故不信他言但自披门教典而得悟道故名随法行二种医一小医谓但知病知病因知差病药而不知一切病不知一切病因不知一切差病药以譬声闻不能徧知药病是名小医二大医谓一切病一切病因一切差病之药皆能徧知乃至徧知众生病因差病药等以譬菩萨无病不知无药不识是名大医二宗一龙𣗳提婆宗龙𣗳即南天竺国大名德比丘也作大庄严大智度等论号法性宗明一切众生皆有佛性一阐提等皆当作佛梵语提婆华言天即龙𣗳弟子禀承其道传流于世是为龙𣗳提婆宗二无着天亲宗翻译名义引三藏传云无着夜昇覩史天宫于慈氏菩萨所受瑜伽师地等论专弘一切法相号法相宗天亲乃无着之弟相继其道传流于世是为无着天亲宗二种比丘昔二比丘在山中学其一多闻其一寡浅寡浅者持戒诵经唯通一句日诵不辍更无他学天神赞善愿乐欲闻多闻比丘见其神应尽己所闻高声讽诵欲求赞羙而神默然怒其神曰何厚于彼而薄于我神曰汝不自责而反责我彼虽少闻言行相顾汝虽能诵三藏行与经违故不称善也一多闻比丘乐诵经典旁搜广记谓之多闻比丘多闻固为可称然学虽有余其心不诚而行不逮亦不足贵此天神之所以不赞护也二寡浅比丘学道日浅经教少通谓之寡浅比丘寡浅固未足称然学虽未至其心则专而行无杂亦为可贵此天神之所以赞护也僧伽理事二和梵语僧伽华言和合众谓与理和事和也一理和谓二乘之人同断见思之惑同证无为之理是名理和二事和事和有六义谓内凡外凡之僧戒和同脩见和同解身和同住利和同均口和无诤意和同恱是名事和二天随人经云如人生已则有二天恒相随逐一曰同生二曰同名一同生天同生天者谓此天与人同时而生也二同名天同名天者谓此天与人同其名字也二难化菩萨为化众生而于世间常作转轮圣王多生欲界以天上着乐故难化也一欲天难化谓欲界诸天着于上妙五欲难以教化是名欲天难化二色天难化谓色界诸天多味着世间禅定之乐无厌恶心不求出离难以教化是名色天难化二种众生一习爱众生习即数习爱即贪爱亦爱乐也谓诸众生于世间一切声色香等五欲境界多生贪爱不能舍离是名习爱众生二习见众生见即分别有无等见也谓诸众生于一切法计有计无及计断常等见是名习见众生闻经二种非噐一二乘非噐谓佛说华严经时一切二乘根噐狭劣不能听闻故出现品云一切二乘不闻此经何况受持故虽在座如聋如瞽是名二乘非噐二众生非噐谓一切邪见众生无信心故非其根噐虽闻此经闻即生谤而堕恶道是名众生非噐二种一凡种谓凡夫之人不能觉了因眼见色生贪爱心为爱造业随业受报轮回生死相续不断是名凡种二圣种谓人因善知识得闻法义善能觉了一切诸法皆从妄念而生观此妄心犹如虚空如是而脩不着诸法能为圣果之种是名圣种二种受具戒法戒者万善之根本也谓能受正戒者一切善法从此增长受之不正者着于邪见堕于外道故戒有二种不同也一受正平等戒谓脩行人能受持如来正戒一切平等不生分别差别之见顿绝妄想邪思之心戒体圆明而得解脱究竟至于无上菩提无有退转也二受邪不等戒谓邪见之人随逐恶知识以分别心受持邪戒而堕于人我断常憍慢贪欲瞋恚愚痴种种差别邪见不知出要解脱之道也二种徤儿谓自不作恶既作而能忏悔更不复作乃是有力量人故名徤儿一自不作罪谓此徤儿身口意业常自清净永无过恶故名自不作罪二作已能悔谓此徤儿虽先作恶后能改悔更不敢作犹如浊水置之明珠以珠力故水即为清故名作已能悔二种人呪术不能加经云阿难乞食道逢摩登伽女取水阿难渴乏从之求饮女心染着归白其毋请以呪术致之毋云世有二种人虽呪术不能加也一断欲人谓人能断欲必自持戒持戒之人正念坚定立行端方神所呵护妖邪莫挠虽有呪术不能加也二死人谓人既死识依业转随处受形呪寿夭有限死不复生虽有呪术不能加也二种破戒人一因缘不具足破戒谓贫穷之人衣食之缘不能具足是以心生偷盗即破于戒是名因缘不具足破戒二因缘具足破戒谓人衣食之缘虽皆具足以心习恶故好行恶事于诸禁戒多所毁犯是名因缘具足破戒二人出佛身血一调达推山得罪梵语调达华言天热谓其生重恶心推山压佛金刚力士为护佛故以金刚杵反却掷之碎石迸来伤佛足指出血而得罪报二祇域行针得福梵语祇域华言故活谓佛有疾使祇域治之因行针出血疾得顿愈虽出佛血由治疾故而得福报二种退一究竟退究竟犹决定也谓脩行之人信根浅薄始则勤脩后因他缘障碍道心即退终不起菩提之愿是名究竟退二不究竟退谓脩行之人始则精进中复懈墯道心即退心既退已或遇善知识提奖劝诱复能发起菩提之愿是名不究竟退二亲二亲者父母也末罗王经云人受父母遗体乳哺养育之恩或从地积玝十小宝上至二十八天悉以施人不如供养父母也一父亲父亲者谓资形之始有生成之德自孩提以至长成教诫抚字其恩罔极也二母亲母亲者谓资生之始自怀担以至乳哺鞠育护持劬劳甚至其恩罔极也大明三藏法数卷第三大明三藏法数大明三藏法数卷第四昆六上天竺前住持沙门一如等奉勑集註二护一内护内即自己身心也谓佛所制大小乘戒人若受持则能防护身口意业之非成就种智菩提之果此禁戒所以为内护也二外护外即族亲眷属也谓人之脩行湏屏绝缘务凡有所需衣服饮食汤药之类必借族亲眷属左右供给庶得身心安隐成办道业此族亲眷属所以为外护也二种有一实物有谓五蕴等法成身即是实有之物故名实物有二施设有谓世间之人各各随业受报因假父母遗体便即施设而有男女之名故名施设有二种病一身病谓身因四大毒蛇互不调适以致诸病所生故名身病二心病谓心体灵明虚圆湛寂其或欢喜不胜而致踊跃怯懦无勇而生恐怖及忧愁苦恼愚痴昏昧由此四者挠动于中以致诸病所生故名心病二种病一先世行业病谓因先世好行鞭杖拷掠闭系种种恶法恼𡧱众生故感今世多病是名先世行业病二现世失调病谓因冷热风雨不知将养其身及饮食不节卧起无常以是事故得种种病是名现世失调病二种死一命尽死谓天命当尽舍所受身故名命尽死然或有命尽非是福尽或有福尽非是命尽或有福命俱尽皆为命尽死也二外缘死谓不顺天命以丧其身故名外缘死如非分自𡧱或横遭他人所𡧱或二人怒气相加自他俱死皆为外缘死也二种布施一净施谓布施时不求世间名誉福利等报但为出世善根及资助涅槃之因以清净心而行布施故名净施二不净施谓以妄心求于福报而行布施如般若经云或畏失财故施与或恐诃骂故施与或为求势故施与如是种种因缘与净相违是名不净施二种法施一世间法施谓菩萨虽为诸有情宣说开示五神通等一切诸法然未能出离世间故名世间法施二出世间法施谓菩萨为诸有情宣说开示三解脱门等一切圣法依此而脩即得出离世间故名出世间法施二种身行施一生身行施谓菩萨以父母所生之身能以一切宝物及以身命布施心不恡惜是名生身行施二法身行施谓菩萨舍生身已得法身时能于十方世界以种种珍宝衣服饮食给施一切众生又能一时之顷随众生音声普为说法是名法身行施二种施一财施财施者谓以饮食衣服田宅珍宝等一切自己所有资身之具悉能施与它人也金光明㝡胜王经云财施之福不出三界唯伏贪爱但济一世之贫而不能令其得道譬如灯光止明一室是也二法施法施者谓从诸佛及善知识或从经卷闻说世间出世间善法以清净心为人演说也金光明㝡胜王经云法施兼利自他能令众生出于三界断诸烦恼成就慧身譬如日光徧照大千世界是也二戒一性戒谓杀盗邪淫壬妄语此四性自是戒不待佛制人若持之即得福犯之即得罪是名性戒二遮戒遮即遮止谓饮酒多有过失能犯诸戒是故佛特遮止令不毁犯乃能守护余之律仪是名遮戒二戒一道共戒谓于见道脩道位中不作意持自然不犯戒与道俱发是名道共戒此戒既是初果二果三果所得即是无漏戒也二定共戒谓发得初禅二禅三禅四禅天定之时不作意持自然不犯戒与定俱发是名定共戒此戒断惑未尽未出生死即是有漏戒也二戒一随相戒随即随顺相即形相谓依如来教染衣出家乞食自活不犯威仪是名随相戒二离相戒离即远离谓持戒之人心无所着则一切戒犹如虚空了无持犯之相是名离相戒二戒一性重戒谓杀盗婬壬妄皆性业也不待佛制持而不犯性自是善犯而不持性自是罪若犯之者其罪极重是名性重戒二息世讥嫌戒谓佛所制出家之人凡世间治生产业及一切非道所宜之事皆不应为以止世人之所讥诮嫌疑是名息世讥嫌戒二戒一威仪戒威仪戒者谓受戒已惟务脩饰容止诳惑于世盖由好求名利欲人恭敬者也二从戒戒从戒戒者谓崸从佛制清净三业盖其内外相称不为世事但求真实利益不要虚誉者也出家二戒一十戒谓一不杀二不盗三不婬壬四不妄语五不饮酒六不坐高广大牀七不着花鬘衣八不观听歌舞九手不捉金银财宝十不过中食此十戒是初出家沙弥所持是为出家十戒二具足戒具足戒者即二百五十戒也谓波罗夷法凡四条僧伽婆尸沙法凡一十三条不定法凡二条尼萨𦒿波逸提法凡三十条波逸提法凡九十条波罗提提舍尼法凡四条众学戒法凡一百条灭诤法凡七条此二百五十戒是出家比丘所持是名出家具足戒在家二戒一五戒谓不杀生不偷盗不邪婬壬不妄语不饮酒此五戒是在家之人所持故名在家五戒二八戒谓五戒之后更加不坐高广大床不着花鬘璎珞不习歌舞戏乐此八戒亦是在家之人所持故名在家八戒邪正二戒一邪戒谓外道之人执邪为道非因计因自计前世因从鸡中来便即独立行于苦行或计因从狗中来便即噉食粪秽行于苦行是名邪戒二正戒谓佛未出世时轮王亦教人行于不杀不盗等十善即此十善戒法是名正戒不妄语不两舌不恶口不绮语不贪欲不瞋恚不邪见也二持一止持止即制止谓止身口令不杀不盗不邪婬壬不妄语等是名止持二作持作犹行也谓既不杀生又能放生既不偷盗又能布施既不邪婬壬又能恭敬既不妄语又能实语是名作持二种精进一身精进谓身勤脩善法昼夜行道礼诵讲说劝助开化是名身精进二心精进谓心勤行善道心心相续无有间歇是名心精进二种精进心谓行人熏脩忏法即当克取限期破诸惑障如脩法华三昧以三七日为期于中礼佛忏悔行道诵经有事有理俱当精进故有二种心也一事中脩忍精进谓行人于道塲三七日中行仪纯佫口用当礼佛时一心𧆛𢢽观想金容端严殊妙俨然在目心不异缘乃至忏悔行道诵经坐禅悉皆一心令与行法相应无有懈怠是名事中脩一心精进二理中脩一心精进谓行人初入道塲乃至三七日满于其中间所作行仪常当照了一心寂静如礼佛时即知能礼所礼本怡台主空寂虽曰空寂而自然感应道交不可思议盖由理体平等生佛不二虽无能礼之人而有我身礼诸佛前虽无所礼之佛而有诸佛随心显现如是念念无有懈怠是名理中脩一心精进二种忍辱一非众生数忍辱谓菩萨若遇风寒冷热水雨等无情之物恼𡧱之时安然忍受初不瞋恚是名非众生数忍辱二众生数忍辱谓菩萨若遇有情众生加恶于我亦能忍受略不瞋恨是名众生数忍辱二种分别真伪禅相一辨邪伪禅发相谓脩禅之人于禅定中或觉自身如缚如压或时身轻欲飞或欢喜躁动忧愁悲思如是种种邪伪之相与禅俱发心若爱着即与鬼法相应多失心颠狂是故脩禅定者于此诸相即当一心寂静辨其邪伪知彼虚诳不爱不着则自然灭谢是为辨邪伪禅发相二辨真正禅发相谓脩禅之人于禅定中端心正念离诸昬散但觉身心安隐泯然虚豁空明清净寂静无为而与正定相应如前所说一切邪伪之相了无所见是为辨真正禅发相二种寂静一身寂静谓舍家恩爱及众缘务闲居静处远离愦閙身诸恶行一切不作是名身寂静二心寂静谓于贪瞋痴等悉皆远离脩习禅定无有散乱意诸恶行一切不作是名心寂静二种愿一可得愿谓脩福可得人天中生脩戒定慧可得阿罗汉乃至佛果是名可得愿二不可得愿谓人以己智力而欲筹量虚空尽其边际终不可得是名不可得愿二种脩行一真实脩行谓依佛所说能知涅槃佛性等相而脩诸行是名真实脩行二不实脩行谓不知涅槃佛性等相而脩诸行是名不实脩行二因缘发起正见一外闻正法谓众生虽具正念必从智人闻说正法然后正见始得开发譬如谷麦内具种子外滋雨泽然后其芽始得生起是故若欲正见开明必湏外闻正法二内有正念谓众生虽闻正法发起正见实由内心正念本具譬如洪钟虽待人扣声非外有是故若欲正见开发必湏内有正念二种心一安隐心谓菩萨为诸众生造诸惑业而受生死逼迫之苦沉溺恶道即为种种开示除不善法置之善处令彼之心各获安隐也二快乐心谓菩萨为诸众生贫乏困苦无所依怙即起大慈之心利济摄受平等饶益令彼之心各得快乐也意业有二种心意业者意根所起之业也谓脩行之人于布施持戒忍辱禅定智慧等五度非精进力不能成就身口意三善业亦由精进力方得发生然三业之中意业㝡胜故有二种心也一精进心谓发菩提心脩习善业昼夜禅诵不令放舍远离一切懈怠心也二退转心谓于诸善法不能进脩或暂时发心脩行輙生退屈则不能到于涅槃彼岸也二种忏悔梵语忏摩华言悔过华梵兼举故名忏悔又忏名脩来悔名改往谓脩未来之善果改已往之恶因也一事忏悔事即事仪谓身则礼拜瞻敬口则称唱赞诵意则存想圣容三业殷勤求哀忏悔过去见在所作罪业一依事仪是名事忏悔二理忏悔理即理性谓过现所作一切罪业皆从心起若了自心本性空寂则一切罪相亦皆空寂是名理忏悔二种白法白法者白净之法也地狱等法名为黑法人天等法名为白法光明文句云白法湏尚黑法湏舍是也一惭白法谓内自羞慙不敢作恶脩习善法止息恶行是名惭白法二愧白法谓内自惶愧发露罪瑕更不敢作脩习善法止息恶行是名愧白法二种劝请一佛初成道劝请转法轮谓佛初成道时菩萨劝请言我某甲请佛世尊为众生转法轮度脱一切是名劝请转法轮二佛欲入灭劝请住世谓佛欲舍寿命入涅槃时菩萨劝请言我某甲请佛世尊久住世间无央数刦度脱一切众生是名劝请住世二种资粮资即资助粮即粮食如人欲涉远道必假粮食以为资助盖譬菩萨脩行欲证佛果必借福智二法以为资助故名资粮也一福德资粮谓布施持戒等所作善因乃至具足脩习一切佛法是名福德资粮二智德资粮谓脩习正观心无杂乱勤求妙智无暂休息乃至具足脩习一切佛法是名智德资粮二种供养一财供养经云所有十方一切佛𠛴极微尘数中一一各有一切世界极微尘数佛一一佛所各有菩萨海会围绕我以普贤行愿力故悉以上妙诸供养具而为供养所谓华鬘音乐伞盖衣服及烧种种香然种种灯一一如湏弥山以如是等诸供养具常为供养是名财供养二法供养经云诸供养中法供养㝡所谓如说脩行供养利益众生供养摄受众生供养代众生苦供养勤脩善根供养不舍菩萨业供养不离菩提心供养以前财供养无量功德比今供养一念功德百分不及一是名法供养二善一未生善谓戒定慧等诸善之法未曾脩习是名未生善善若未生当勤脩习令其得生也二已生善谓戒定慧等诸善之法已曾脩习名已生善善若已生当勤脩习令其增长也二种福田论云施主有二种一者贫二者富皆能于三宝中种福故名二种福田一贫福田谓贫穷之人虽无财物供养若能礼事恭敬亦得福报是名贫福田二富福田谓富贵之人既能礼事恭敬又以财物供养而得福报是名富福田二种福田田以生长为义谓人于应供养者而供养之则能获诸福报如农服力田畒而有秋成之利故名福田一有作福田谓于诸佛菩萨父母师长之所生恭敬心脩诸供养不惟得福亦可成道若有冀望福报之心乃是有为而作故名有作福田二无作福田谓于诸佛菩萨父母师长之所生恭敬心脩诸供养不惟得福亦可成道若无冀望福报之心乃是无为而作故名无作福田二利一自利谓于如来所说经典自能受持读诵听闻思惟如理脩习成就胜果是名自利二利他谓能以己所受之法展转为人演说令其脩习断惑证果是名利他二种阐提阐提梵语具云一阐提华言信不具亦云极恶一舍一切善根一阐提舍善根者楞伽经云谓谤菩萨藏及作恶言不肯随顺经律之法是名舍一切善根一阐提二于无始众生发愿一阐提谓世间众生穷刦有之无有初始故名无始众生菩萨发愿度诸众生以本愿力现为阐提故楞伽经云菩萨以本愿方便不般涅槃是名于无始众生发愿一阐提二种见此二种见即十使中之边见也外道之人于身见上计我断常执常非断执断非常随执一边故名边见一常见论云见五众常即外道自谓色受想行识今世虽灭未来复生相续不断是名常见二断见论云见五众灭即外道自谓色受想行识今世灭已更不再生是名断见鬼二生一鬼胎生论云女饿鬼白目连云我夜生五子昼时亦生五子生已皆食尽如此我无饱此鬼即是胎生也二鬼化生谓不从胎𡖉等生但无而忽有变现不测此鬼即为化生也二罪一性罪性罪者即杀盗婬壬妄四种重戒不待佛制性是恶故犯之则有罪报也二遮罪遮罪者即酒戒也谓佛制此酒戒意为遮止无犯守护余戒使不故犯如有犯者则获遮制之罪也二吉罗梵语具云突吉罗华言恶作恶说一身恶作谓身行杀盗邪婬壬等恶是名身恶作二口恶说谓口出妄言绮语两舌恶口等是名口恶说二恶一已生恶谓贪瞋痴及杀盗婬壬等诸恶之法已起于心已见于事者是名已生恶恶若已生速令除灭也二未生恶谓贪瞋痴及杀盗婬壬等诸恶之法于心未起于事未见是名未生恶恶若未起防令不生也二种恶事一众生恶事谓诸众生贪欲瞋恚愚痴不依父母师长教诲造种种恶是名众生恶事二土地恶事谓土地之中或有饥荒疾疫毒气流行无处不有是名土地恶事二烦恼一根本烦恼根本烦恼者即无明惑也谓此根本无明之惑能出生一切烦恼也二随烦恼随烦恼者即见思二惑也谓此见思二惑随于一切违顺境上起贪瞋痴等烦恼随逐不舍也二烦恼一内着烦恼谓身见边见等诸烦恼于内心不了而起执着故名内着烦恼二外着烦恼谓贪瞋痴等烦恼于外境不了而起贪着故名外着烦恼二烦恼一随眠烦恼依附不舍曰随五情暗𡨋曰眠谓无明烦恼种子潜伏第八藏识之中能生一切妄惑是名随眠烦恼也二现行烦恼谓六根对六尘境现起贪瞋痴等烦恼是名现行烦恼也二惑一理惑谓根本无明之惑能障覆中道之理不能显发是名理惑二事惑谓尘沙惑能障化导则覆俗谛之法见思惑能阻空寂则覆真谛之法是名事惑二惑一现行惑谓六根对六尘现起贪瞋痴等烦恼令心昬迷障诸善法是名现行惑二种子惑种子者即根本无明也谓因此无明则能生一切烦恼障诸善法是名种子惑见思二惑惑迷惑也谓诸众生于一切法不了自性本空妄生执着惑于正道流转生死故名惑也又名二缚由此惑业缠缚住着三界不能脱离也又名二结结即缚之义也一见惑分别曰见谓意根对法尘非理筹度起诸邪见如外道计断计常乃至有无等见是名见惑二思惑贪爱曰思谓眼耳鼻舌身五根对于色声香味触五尘贪爱染着迷而不觉是名思惑客尘二义一客义谓见思等惑皆由众生不了外尘之境种种妄想而生若以智慧观察惑体本空则法性理显惑亦何有经云不住名客是名客义二尘义谓微细之惑而能染污清净真性譬如牖隙光流诸尘相现亦能乱于虚空之性若智慧发明了惑本无则空理现前尘亦何有经云澄寂名空摇动名尘是名尘义二障一理障谓本觉心源湛然清净由无明妄染碍正知见不达真如之理是名理障二事障谓众生由无明障覆生死相续无由脱离是名事障二障一烦恼障谓昬烦之法恼乱心神不能显发妙明真性是名烦恼障二所知障所知障亦名智障谓执所证之法障蔽智慧之性是名所知障二障障即障碍如金刚经中湏菩提得无诤三昧盖由离此二障故也一烦恼障烦恼即见思惑也谓湏菩提证得第四阿罗汉果时见思二惑俱已断尽心空寂静诤从何起是故得于无诤实由离此烦恼障也二三昧障梵语三昧华言正定即无诤三昧也谓湏菩提证得第四果时既得无诤三昧若于此三昧心有取着即为有诤是故得于无诤实由离此三昧障也二业一引业谓若宿世善业引发生于人中则得珍宝丰足多受快乐若由宿世恶业引发生于人中则感贫穷困乏受诸苦恼是名引业二满业谓由宿世脩一善业感一生中大富多财乘此更脩众善展转生官贵家乃至圆满究竟善果是名满业若由宿世造一恶业感一生贫穷苦恼乘此更造众恶展转生贫穷家乃至圆满极恶之果是名满业轻重二业经云或有重业可得作轻或有轻业可得作重以人有智有愚故也一重业轻受重业轻受者谓有智之人以智慧力脩习梵行能令地狱重业现世轻受也二轻业重受轻业重受者谓愚痴之人以愚痴故增其业力能令现世轻业地狱重受也二碍一烦恼碍谓见思二惑起种种昏烦之法恼乱心神以致障碍无漏法性是名烦恼碍二智碍谓由根本无明之惑覆蔽法性而于中道种智则成障碍故名智碍束芦二义一互相依谓如束芦互相依倚以譬六根六尘更相由借而成染惑也以由根依尘故而发妄知尘依根故而有幻相是名互相依二取中空谓取芦苇中本空虚自性不实以譬根尘中间各无自性一切皆空是名取中空二悭一财悭谓悋惜财物无怜愍心见诸贫穷困乏不能惠施是名财悭二法悭谓悭惜佛法怀妬嫉心恐他胜己不肯教导余人是名法悭二爱一欲爱谓众生爱念妻子及贪染五欲等是名欲爱二法爱谓菩萨以平等心而生法喜欲令一切众生皆至佛道是名法爱二种邪见一破世间乐邪见谓人若言无罪福报亦无如来等贤圣因起此邪见舍善为恶当堕苦趣失人天乐是名破世间乐邪见二破涅槃道邪见梵语涅槃华言灭度谓人贪着于我分别有无起善灭恶因起善故得世间之乐因分别有无故不得涅槃道是名破涅槃道邪见二种妄见一别业妄见谓诸众生迷失真性自起妄见见有一切虚妄境界或苦或乐若人不失本真即不见有虚妄境界譬如一人病目夜见灯光别有圆影五色重叠不病目者即不见灯别有圆影是名别业妄见二同分妄见谓诸众生迷失真性同见一切虚妄境界同受苦乐同业所感譬如一国之人同见瘴恶不祥之事是名同分妄见二种无知一染污无知染污无知者即见思惑也以无明为体谓见思惑能染污真性无所明了也二不染污无知不染污无知者即尘沙惑也以劣慧为体谓此惑是他人分上见思之惑种数多故如尘若沙名为尘沙既是他人之惑不能染污我之真性菩萨智慧广大能令他人断见思惑于菩萨分上即是断尘沙惑二乘之人智慧狭劣不能令他断见思惑是名不染污无知二种颠倒一众生颠倒谓众生不明自性逐妄迷真随顺妄惑而造妄业由此妄业展转相生轮转三界不能返妄归真故名众生颠倒二世界颠倒世谓过去现在未来迁流为世界谓东西南北四方分位为界以世涉方故名世界颠倒者众生迷失真性念念迁流住妄境界起诸倒见故名世界颠倒二贫一财贫谓其先世不能布施不作众善之福是故现世乏于资生种种财物是名财贫二法贫谓众生起诸邪见不信正法不脩善行则无功德之财资于智慧之命是名法贫二缘一外缘谓众生所依世界皆由妄想因缘而生譬如因泥团柱轮绳水等诸方便缘而有瓶生是名外缘二内缘谓众生之身因无明爱业等缘出生阴界入法是名内缘二种有漏因果一有漏因漏即漏落生死也因者对果而言谓众生由烦恼结业为因而招三界生死苦果是则烦恼结业名有漏因即集谛也二有漏果果即果报之义谓众生由有漏惑业为因而感生死之果名有漏果即苦谛也二杀一故杀故杀者谓作意故伤物命也二悞杀悞杀者谓不作意悞伤物命也二杀一自杀谓无慈悲之心于诸物命輙自杀𡧱是名自杀二教他杀谓无慈悲之心既自杀生亦教他人杀生是名教他杀二报一依报依报亦名依果即世界国土也谓诸众生各各随其果报之身依之而住故名依报二正报正报亦名正果即五阴之身也谓诸众生随其所作善恶之业各各感得此身正受其报故名正报二种杀生报一短命短命者谓因前世伤𡧱物命令其不得以尽天年故感今生自身亦短命也二多病多病者谓因前世恼𡧱众生令其不得自在故感今生自身亦多疾病也二种偷盗报一贫穷贫穷者谓因前世盗他财物令彼空乏故感今生自亦贫穷也二不得自在不得自在者谓因前世劫夺他财而令他人不得自在故感今生虽有财物而属五家不得自在受用也二种婬壬报一妇不贞洁妇不贞洁者谓因前世犯他妻妾邪行秽污故感今生妇不贞良端洁也二得不顺意眷属得不顺意眷属者谓因前世邪婬壬夺人所宠令不如意故感今生眷属常不顺意也二种妄语报一多被诽谤多被诽谤者谓因前世不务诚实妄语无信故感今生多被他人诽谤也二为人所诳为人所诳者谓因前世专以妄语欺诳于人故感今生为人之所诳惑也二种两舌报谓向彼说此向此说彼闘构是非离间和合致令乖分故名两舌一得弊恶眷属得弊恶眷属者谓因前世两舌使人朋俦分离乖间皆生怨恶故感今生得弊恶眷属也二得不和眷属得不和眷属者谓因前世两舌离间人之亲爱使不和合故感今生得不和眷属也二种恶骂报一常闻恶音常闻恶音者谓因前世口无禁忌发言麤恶令不忍闻故感今生常闻秽恶之音也二恒有诤讼恒有诤讼者谓因前世恃力怙势好诤徤讼恶逆无德故感今生常致诤讼而不和也二种邪见报一生邪见家生邪见家者谓因前世邪僻覆心起诸妄见故感今世不具正信之心而生邪见之家也二其心謟曲其心謟曲者谓因前世邪见心不正直故感今生心常謟曲也二种无义语报一人不信受人不信受者谓因前世语言无义即是虚妄故感今生虽有言说人亦不信受也二不能明了不能明了者谓因前世语言无义皆因暗昧故感今生有所言说而亦不明了也二种贪报一多欲多欲者谓因前世纵恣贪欲心无止息故感今生业习不忘倍复增胜而生贪着也二无厌无厌者谓因前世贪求不已展转驰逐故感今生业习不忘欲心转盛用之无度求之无厌也二种瞋报一常为他人求其长短常为他人求其长短者谓因前世不能容物稍不如意即兴嗔恨故感今生被人伺求长短动輙得咎也二常为众人之所恼𡧱常为众人之所恼𡧱者谓因前世瞋恼众人令不安隐故感今生常被多人之所恼害也世界二义一世迁流义世迁流者谓过去现在未来三世迁流也只如昨日是过去今日是现在明日是未来如此迁移流动无有间歇也二界方位义界方位者谓东西南北东南西南东北西北上下十方各有定位不相混乱也二世间世即隔别之义间即间差之义故名世间一众生世间谓一切有情众生皆假五阴和合众共而生名为众生又复各各差别不同故名众生世间二器世间谓一切无情世界皆假山河大地而成有侧有仰名之为器又复各各差别不同故名器世间二种世间清净论云若人一心专念阿弥陀佛毕竟得生安乐国土成就种种功德庄严获此二种世间清净一器世间清净谓世界如噐隔别名世间差名间故名噐世间谓彼安养国土广大无边如太虚空清净光明如日月轮具足玝十小宝庄严是名噐世间清净二众生世间清净谓所化众生隔别间差故名众生世间谓彼阿弥陀佛于一佛土身不动摇于一切时放大光明悉能遍至十方世界教化众生令其如实脩行离诸染着皆愿徃生我国是名众生世间清净二土一性土谓法性之理非秽非净非广非狭犹如虚空遍一切处是名性土二相土谓随诸众生心量所现或净或秽或广或狭是以菩萨所见无诸坑坎众宝庄严众生所见荆𣗥瓦砾秽恶充满是名相土二土一净土谓其地纯以金刚所成众宝间错种种庄严皆悉殊胜即华藏世界西方安养等世界也以其无有四趣五浊等秽恶是名净土二秽土谓其地坑坎堆𢍀秽恶充满即娑婆世界也以其有四趣五浊等秽恶是名秽土二种流一顺流流即生死流也盖六道众生顺从生死之流唯务趣下而不知返所谓顺生死流逆涅槃道也二逆流谓初果湏陀洹依戒定慧精勤脩习则能断三界见惑出离四趣生死而证真空涅槃所谓逆生死流顺涅槃道也二身一分叚身分即分限叚即形叚谓三界内六道众生所受之身支形分段长短臣细各各不同是名分段身二变易身变即转变易即改易谓二乘等虽出三界尚受方便等土法性之身因移果易是名变易身二种色一内色内色者谓眼识乃至意识是名内色又眼耳鼻舌身意名内色以其属内身故二外色外色者谓眼根乃至身根是名外色又色声香味触五尘名外色以其属外境故二种色一净色谓清净美妙之色能生贪欲损坏道业故脩道之人宜当远离也二不净色谓不净丑恶之色能生憎恶障蔽道业故脩道之人亦宜远离也二种色一显色谓青黄赤白光影明暗云烟尘雾等显然可见是名显色二形色谓长短方圆麤细高下正不正等形相可见是名形色二食一正命食谓出家之人常乞食自资色身清净活命是名正命食二邪命食谓出家之人不依正命而食则有五种一为利养故现奇特相二为利养故自说功德三卜相吉㐫为人说法四高声现威令人畏敬五说所得供养以动人心是名邪命食二种存济存即存活济即救济谓以饮食存济其生也一有罪存济谓有一等之人矫妄诡诈而求饮食如是得饮食已欢喜受用贪爱不舍不见生死过患不知出离之法是名有罪存济二无罪存济谓非如前人矫妄诡诈而求饮食但以正道而乞饮食得饮食已如法受用不贪不爱不着能见生死过患善知出离之法是名无罪存济二求一得求谓诸众生欲得诸乐随意求取虽经险难不以为苦如海吞流心无厌足是名得求二命求谓诸众生取乐生爱不能如实观察乐是苦因反求长命受此诸乐是名命求二种数一数量数数量数者即一多之数量也谓由一多之数而能安立一切诸法也二色心有为数色即色身心即所起之心皆有生灭名曰有为此色心二法别而言之则有五阴十二入十八界等数目不同故名色心有为数二种灭一暂时灭谓如来出世逗机设教化导众生大小乘人皆得解脱机缘既尽更无可化如来即便入灭然如来法身之体如如不动实未甞灭是名暂时灭二究竟灭谓如来妙觉圆明一切烦恼悉已断灭净尽无余更不复生是名究竟灭二边一增益边谓因缘所生之法若分别推求本无自性众生不了执之为有是名增益边二损口ㄙ减边谓因缘所生之法若分别定无即是损口ㄙ减实有成就之性是名损口ㄙ减边二边一有边边即边际谓世间一切事物必假众缘具足和合而生皆无自性虽无自性不得言无故名有边二无边谓世间一切事物既假众缘具足和合而生本无自性若无自性则一切法皆空不得言有故名无边二时一迦罗时梵语迦罗华言实时谓佛于律中诫诸弟子听时食遮非时食实有其时故名实时论云毗尼结戒是世界中实非第一义中实是也二三摩耶时梵语三摩耶华言假时亦名短时长时论中广约三世无相时法无实故名假时亦名短时长时者谓不同外道定执盖是假设长短而无其实故若短若长悉名三摩耶大明三藏法数卷第四大明三藏法数三大明三藏法数卷第五昆七上天竺前住持沙门一如等奉勑集註三佛身一自性身谓诸如来具无边际真常功德是一切法平等实性即此自性亦名法身是名自性身二受用身受用身有二种一者自受用身谓诸如来脩习无量福慧所起无边真实功德恒自受用广大法乐也二者他受用身谓诸如来由平等智示现微妙净功德身居纯净土为住十地诸菩萨众现大神通转正法轮令彼受用大乘法乐也三变化身谓诸如来以不思议神力变现无量随类化身居净秽土为未登地诸菩萨众及二乘等称其机宜现通说法令其各得诸利乐事是名变化身三身身即聚集之义谓聚集诸法而成身也所谓理法聚名法身智法聚名报身功德法聚名应身一法身谓始从初住显出法性之理乃至妙觉极果理聚方圆是名法身二报身谓始从初住终至妙觉极果智聚方圆由智契理报得此身故云报身三应身谓始从初住终至妙觉极果功德法聚方圆故能随机应现说种种法度诸众生故名应身三身徧相一法身如虚空徧谓法性之身本体周徧如太虚空无有障碍诸佛众生平等具足故名法身如虚空徧二智身如日光徧智身即自报之身也谓究竟始觉之智能徧破无明之暗显发本有真身譬如日光无幽不烛故名智身如日光徧三色身如日影徧色身即应身也谓究竟始觉之智契于本觉法身之理则能从体起用徧应众机譬如日光之影不择高下随处映现故名色身如日影徧三身华梵一法身毘卢遮那如来法名可轨诸佛轨之而得成佛以法为身故名法身梵语毘卢遮那华言徧一切处以真如平等性相常然身土无碍故也如来者金刚经云无所从来亦无所去故名如来是也二报身卢舍那如来脩因感报名之为报然有自报他报之别自报即理智如如他报即相好无尽是名报身梵语卢舍那华言净满谓诸惑净尽众德悉圆又云光明徧照谓内以智光照真法界外以身光照应大机如来者转法轮论云第一义谛名如正觉名来是也三应身释迦牟尼如来智与体𡨋能起大用随机普现说法利生故名应身梵语释迦牟尼华言能仁寂默寂默故不住生死能仁故不住涅槃如来者成实论云乘如实道来成正觉是也三身寿量一法身寿量法身者师轨法性还以法性为身此身非色质亦非心智强指法性为法身耳言寿量者此非报得命根亦非连持之寿强指不迁不变名之为寿此寿非长量亦非短量经云亦无在世及灭度者非实非虚非如非异等是也二报身寿量报身者以如如智契如如境以境发智以智照境境智𡨋合即是报身言寿量者境既无量无边常住不灭智亦如是即此智慧名为寿命经云我智力如是久脩业所得慧光照无量寿命无数刼是也三应身寿量应身者应同万物为身也言寿量者应同连持为寿应同长短为量也智与体𡨋能起大用经云随所应度处处自说名字不同年纪大小等是也佛化身三一大化身千丈大化身千丈者谓如来为应十地已前等诸菩萨演说妙法令其进脩向于佛果故化现千丈之身也二小化身丈六小化身丈六者谓如来为应二乘凡夫之人说于四谛等法令其舍妄归真而得开悟故化现丈六之身也三随类不定随类不定者谓如来誓愿弘深慈悲普覆随诸种类有感即应或现大身满虚空中或现小身丈六八尺等也三觉觉有三义谓自觉觉他觉行圆满也唯妙觉果佛具足三觉故华严经云奇戈弋大导师自觉能觉他是也一自觉谓觉知过去未来现在三世一切诸法常无常等悟性真空了惑虚妄功成妙智道证圆觉故名自觉二觉他谓运无缘慈度诸众生皆令离生死苦得涅槃乐故名觉他三觉行圆满谓三惑净尽众德悉佫口用位登妙觉行满果圆故名觉行圆满三种常一本性常本性常者即法身也谓法身本性常住无生无灭也二不断常不断常者即报身也谓报身常依法身无间断也三相续常相续常者即应身也亦名变化身谓应身于十方世界没已复现化无穷尽也三种神变神即神通变即变化也一说法神变谓如来无碍大智知诸众生善恶业因及善恶果报或以声闻缘觉之法及以大乘之法而得解脱如是知已则现一切神变而为说法是名说法神变二教诫神变教即教诲诫即警诫谓如来教诸弟子是应作是不应作是应信是不应信是应亲近是不应亲近是法杂染是法清净行如是道得声闻乘行如是道得缘觉乘行如是道成就大乘现诸神变而为教诫是名教诫神变三神通神变谓如来为调伏憍慢众生故或现一身而作多身或现多身而作一身山崖石壁出入无碍身上出火身下出水身下出火身上出水入地如水履水如地等现诸神变调伏众生是名神通神变三佛土一法性土法性土者即法身如来所依之土乃理土也谓以本识如来藏身为所依持恒顿变现外诸器界则法性土通为诸土之体也二受用土受用土者即报身如来受用之土也受用有二一者若以相应净识所脩自利行满从初成佛尽未来际相续变为纯净佛土周圆无际众宝庄严是名自受用土二者若以大慈悲力所脩化他行满随十地菩萨所宜变成净土或大或小或胜或劣等是也三变化土变化土者即应身如来变化之土也谓佛以不思议神力随诸众生善恶之业变现净秽之土方便设化是也佛行离地三意一地有䖝谓一切地上皆有诸䖝或伏或走佛以护生之心恐伤其命故行时足不至地钞云世尊履地去地四指是也二地有生草谓一切地上有草依之生长佛欲全其生意故行时足不至地也三现神通力谓佛现神通之力飞行自在履空如地故行时足不至地也如来乞食三意一不贪玝十小味美恶均等谓如来乞食入诸聚落随施所得不贪玝十小味若美若恶而无分别是名不贪玝十小味美恶均等二为破我慢贵贱同游谓如来乞食为破我慢自高于富贵贫贱等家皆无拣择是名破我慢贵贱同游三慈悲平等大作利益谓如来无有饥渴羸损口ㄙ瘦乏等苦为众生故以平等慈悲现行乞食广作利益是名慈悲平等大作利益佛三事入城一为女人入城谓一切女人女子皆为父母及夫主所拘不得輙自出入思仰如来无由得见是故如来入城令彼女人皆得瞻敬观佛三昧海经云若能暂见如来相好光明除六十刦生死之罪获无量福未来生处必见弥勒二为病人入城谓如来于病人所常兴救济之心令其离苦得乐是故入城乞食之时凡有病苦者因得瞻视令其病差发菩提心三欲令人见相好入城谓如来福慧庄严具足三十二相八十种好微妙难思人得瞻仰则罪灭福生是故入城令人普见日口页视十二支节殊胜十三骨节交结十四膝轮圆满十五隐处妙好十六身支润滑十七身容敦肃十八身支坚固十九身支安定二十身相端严二十一身有圆光二十二腹形方正二十三脐深右旋二十四脐厚妙相二十五肌肤匀净二十六手掌充满二十七手文深长二十八唇色红润二十九面门圆满三十舌相长广三十一发声威震三十二音韵美妙三十三鼻高修直三十四诸齿方整三十五诸牙明洁三十六目广清净三十七眼相脩广三十八眼睫齐整三十九双眉脩长四十双眉绮靡四十一双眉高朗四十二耳厚脩长四十三两耳相好四十四容仪端丽四十五额广圆满四十六身分殊胜四十七首发脩长四十八首发香洁四十九首发齐整五十首发坚固五十一首发光滑五十二身分坚实五十三身体庄严五十四诸窍清净五十五身力充羙五十六身相严好五十七面轮脩广五十八颜貌舒泰五十九面颜光泽六十身支严净六十一毛孔出香六十二面门出香六十三首相妙好六十四身毛纤柔六十五法音圆辩六十六顶相高妙六十七指网分明六十八行不履地六十九神力自持七十威德远震七十一音声和雅七十二观机说法七十三一音演说七十四次第说法七十五等观有情七十六先观后作七十七相好具足七十八顶骨坚实七十九颜容奇妙八十胷臆妙好佛三不能一不能免定业不能免定业者谓佛能空一切相断一切众生之恶而不能自免定业也二不能度无缘不能度无缘者谓佛能化导一切众生而不能度无缘之人也三不能尽生界不能尽生界者谓佛能度世间一切众生而不能令众生界尽也三种奇特事一神通奇特谓佛世尊妙应群机现大神变不可思议使一切众生及诸邪魔外道咸归正化是为神通奇特二慧心奇特谓佛之智慧心光湛寂照了一切诸法成就一切种智是为慧心奇特三摄受奇特谓佛善知众生诸根利钝随机摄受开导教化令彼咸闻法要进脩妙行出离生死是为摄受奇特佛三语一随自意语谓佛随顺自意说自所证一实等法故名随自意语二随他意语谓佛一向随顺他机之意说于方便之法导引众生故名随他意语三随自他意语谓佛为众生说法半随自证之意半随他机之意名随自他意语三处不转法轮一我慢高山谓外道之人多起邪见我慢贡高如山峻耸虽闻正法非惟不信复有谤法之过招其恶报是故不为转法轮也二五欲淤泥谓诸凡夫贪着色声香味触五欲之境沉溺污秽如在淤泥自非身心清净则不能受法是故不为转法轮也三邪见稠林谓外道凡夫执种种见有如稠林茂密而于正法不能信受是故不为转法轮也三轮轮即车轮有摧碾之用以譬如来身业现通口业说法意业鑑机而能摧碾众生烦恼惑业是故名为三轮也一身轮身轮亦名神通轮谓佛说法必先现神通警动众生机情令生正信也二口轮口轮亦名正教轮谓佛所说之法无不为令众生翻邪归正依教脩行也三意轮意轮亦名记心轮谓佛说法先以意轮鑑知众生根器利钝随宜演说无有差谬也佛三密密即祕密谓如来身口意三业或现通或说法或思惟皆非诸菩萨等之所思议故名三密一身密谓如来处大会中众见佛身或黄金色或白银色或杂宝色或长丈六或长一里十里乃至现大神变皆不可思议故名身密二语密语密即口密也谓佛说法之时或一里外闻佛音声或十里或百千万里外闻佛音声又一会中或闻说布施或闻说持戒等各各随心所闻皆不可思议故名语密三意密谓佛常处寂定凡所思惟观察皆不可思议故名意密住持三宝一泥龛塑像为佛宝泥龛塑像者佛灭度后以泥木雕塑为像住世不绝是为佛宝也二黄卷赤轴为法宝黄卷赤轴者即今大藏经卷是也以其住世不灭是为法宝也三剃发染衣为僧宝剃发染衣者谓剃除髟发着染色衣即世间之僧以能流通佛法是为僧宝也同体三宝谓佛法僧名虽有三体性是一故名同体三宝一佛宝佛梵语具云佛陀华言觉谓性体灵觉照了诸法非空非有是名佛宝二法宝法即轨持之义谓法性寂灭而恒沙性德皆可轨持是名法宝三僧宝僧梵语具云僧伽华言和合众谓恒沙妙德性相不二理事和合是名僧宝别相三宝谓佛法僧各各相别不同故名别相三宝一佛宝谓佛初于菩提𣗳下成道但示丈六之身及说华严经时现为卢舍那尊特之身是为佛宝二法宝谓五时所说大乘小乘经律论藏是为法宝三僧宝谓禀佛教法脩因得果即声闻缘觉菩萨是为僧宝别相三宝别相者谓三宝中名相各各不同故云别相三宝也一佛宝谓佛具十身名相差别不同故名佛别相也二法宝谓佛说一大藏典具教法理法行法果法名相不同故名法别相也三僧宝谓文殊普贤诸大菩萨乃至三贤十圣各各脩证地位不同故名僧别相也大乘三宝三宝者谓佛法僧可尊可贵名之为宝一大乘佛宝佛梵语具云佛陀华言觉谓自觉觉他觉行圆满具足三身十身能现无边相好是名大乘佛宝二大乘法宝法即轨则之义谓如来所说中道实相及人法二空之理乃至无量胜妙法门能令众生轨则此法而成正觉是名大乘法宝三大乘僧宝梵语僧伽华言和合众谓十住十行十回向十地等菩萨不着有无二边而与中道之理和合是名大乘僧宝小乘三宝一小乘佛宝谓如来隐其无量功德庄严之身示现丈六紫金之相以应声闻缘觉人天等机是名小乘佛宝二小乘法宝谓阿含等经为声闻说四谛教为缘觉说十二因缘教令其依之而脩超凢入圣是名小乘法宝三小乘僧宝谓依四谛十二因缘而脩断见思惑证真空理而成声闻四果四向及缘觉之僧是名小乘僧宝华严三圣一毘卢遮那佛梵语毘卢遮那华言遍一切处谓烦恼体净众德悉佫口用身土相称遍一切处能为色相所作依止具无边际真实功德是一切法平等实性即此自性亦名法身佛梵语具云佛陀华言觉谓理性之体本来觉了也二普贤菩萨普贤者谓其居伏道之顶体性周遍曰普断道之后隣于极圣曰贤菩萨者梵语具云菩提萨埵华言觉有情谓觉悟一切有情众生也三文殊师利梵语文殊师利华言妙德谓明见佛性具足法身般若解脱三德不可思议故名妙德也三种大师一如来谓诸如来出现世间阐扬大法化诸众生出离生死令得无量义利安乐是为众生之师范也二阿罗汉梵语阿罗汉华言无学谓阿罗汉诸漏已尽梵行具足出现世间开示四谛令诸众生脱离生死皆得无量义利安乐是为众生之师范也三有学弟子有学者烦恼未尽有法可学也谓初果湏陁洹二果斯陁含三果阿那含精脩梵行具足多闻于诸经典善知法义出现世间开示四谛令诸众生出离生死皆得无量义利安乐是为众生之师范也三藏三藏者谓经律论各各含藏一切文理故皆名藏一脩多罗藏梵语脩多罗华言契经契合也谓上契诸佛之理下契众生之机故名契经也二毘柰耶藏梵语毘柰耶华言律又云善治谓能治众生之恶如世法律则能断决重轻之罪故名律也三阿毘达磨藏梵语阿毘达磨亦名阿毘昙华言论论者论议也瑜伽论云问荅决择诸法性相故名论也大乘三藏藏即含藏之义也谓经律论三各含文理故名三藏一大乘经藏经法也常也谓华严等诸大乘经唯谈法界中道之理诠示大乘菩萨脩行证果之法是名大乘经藏二大乘律藏律即法也谓梵网等经唯制大乘菩萨所持之戒是名大乘律藏三大乘论藏论即论议谓起信等论唯决择诠辩大乘菩萨脩证之法是名大乘论藏小乘三藏一小乘经藏谓阿含等经唯谈真空寂灭之理诠示声闻缘觉脩行证果之法是名小乘经藏二小乘律藏谓四分等律唯制小乘之人即声闻缘觉所持之戒是名小乘律藏三小乘论藏谓俱舍等论唯决择诠辩小乘声闻缘觉脩证之法是名小乘论藏三如来藏如来者即理性如来也因中说果故名如来藏者含藏之义谓含藏一切善恶法也的指其体即第八识名如来藏也一隐覆藏谓诸众生本有真如法身之理在第八识中为无明烦恼之所隐覆而不能见故名隐覆藏二含摄藏谓第八识为染净之所依止以能含藏一切善恶种子故名含摄藏三出生藏谓第八识为染净之本遇缘熏习则能出生世间出世间有情无情等法故名出生藏三藏诠三学三藏经律论也三学戒定慧也三藏诠三学者诠具也谓三藏具说三学之事理也一经诠定学谓阿含等经所明皆是安心之法依此摄心即不散乱又佛凡说经必先入定故云经诠定学二律诠戒学谓毘尼律藏因事制戒专用防止身口恶法又戒是所诠之行律是能诠之教故云律诠戒学三论诠慧学谓阿毘昙等论决择辩论一切法义皆以智慧分别故云论诠慧学三经通别如来一代所说诸经之内无不具此教行理三无不以别而契于通以通而应于别通则通于诸经别则别有所以故教有通别依教明行行有通别从行显理理有通别也一教经通别教即圣人对机所说一切言教也夫教本应机机宜不同部部别异故名教别诸部虽异通是佛说故名教通所谓从缘故教别从说故教通也二行经通别行即依教修行亦进趣之义也泥洹真法宝众生以种种门入教既为门不同行则所入亦异所入之门虽异所契之理则同所谓从能契故行别从所契故行通也三理经通别理即一切言教所诠之义理也理则不二名字非一故智论云般若是一法佛说种种名如或言实相或言法界等名异故别理一故通所谓理从名故别名从理故通也法华三周法华三周者谓佛说法华经因声闻之人根有利钝悟有前后故有三周不同焉周者周足之义也一法说周法说周者佛为上根之人作三乘一乘说开三乘之权显一乘之实即方便品中所谈是也二譬喻周譬喻周者佛为中根之人于上法说周中不悟更作三车一车说初许三车是施权后等赐大车是显实即譬喻品中所谈是也三宿世因缘周宿世因缘周者佛为下根之人于上法譬二周之中不能觧了遂说宿世曾于大通智胜佛时同下一乘之种令其得悟即化城喻品中所谈是也莲华三喻莲华三喻者良以妙法难觧假喻易彰莲华则华果同时妙法则权实一体故取莲华以喻权实之法也一为莲故花为莲故花有二喻一喻为实施权谓莲以喻实花以喻权盖譬如来为一乘之实而施三乘之权故经云虽示种种道其实为佛乘是也二喻从本垂迹谓莲以喻本花以喻迹盖譬如来从久成佛之本而施今日设化之迹故经云我实成佛以来久远若斯但教化众生作如是说我少出家得三菩提是也二花开莲现花开莲现亦有二喻一喻开权显实谓华开喻开权莲现喻显实盖譬如来开三乘之权而显一乘之实故经云开方便门示真实相是也二喻开迹显本谓花开喻开迹莲现喻显本盖譬如来开今日近成之迹而显久远成佛之本故经云一切世间皆谓我今始得道我实成佛以来无量无边那由他刦是也三花落莲成花落莲成亦有二喻一喻废权立实谓华落喻废权莲成喻立实盖譬如来废弃三乘之权而建立一乘之实故经云正直舍方便但说无上道是也二喻废迹立本谓华落喻废迹莲成喻立本盖譬如来废今日近成之迹而立久远成佛之本故经云诸佛如来法皆如是为度众生皆实不虚是也三分科经三分者分即分限谓诸经中皆有序分正宗分流通分也始自晋道安法师判节诸经皆具三分尓后亲光论自西天传至此土果有三分之说是故诸经皆以三分而科节也一序分序即序述亦次序也有通序别序通序者谓如是我闻一时佛在某处与某大众俱此是通序以一切经初同有此序故名通也别序者盖佛说经必有由致如楞严经由阿难遭摩登伽幻术之缘佛因提奖阿难及摩登伽归来佛所故说是经是名别序而言别者以诸经所说各有缘起不同故名别也虽分通别総名序分二正宗分宗即主也亦要也盖佛说经必以正说为主又正明一经要义故也如楞严经第一卷从阿难见佛顶礼悲泣下征心辨见分别真妄会万法归如来藏乃至说呪立坛远离魔事令阿难大众除惑证道至第十卷重研五阴知有涅槃不恋三界等此是一经正说故名正宗分三流通分流则不滞通则不壅谓正说既陈务传后世利益众生用使正法之源流通而不壅也如楞严经自阿难若复有人徧满十方所有虚空盈满七宝持以奉上微尘诸佛至作礼而去此乃较量持经福胜劝赞读诵流传无尽故名流通分砗磲码碯赤真珠也亲光三分科经谓亲光菩萨造论释佛地经科分三分也一教起因缘分谓如来说教必有发起因缘此佛地经佛告妙生菩萨有五种法摄大觉地而说是经即教起因缘分二圣教所说分谓因缘分后正显圣教所说法门此佛地经从妙生当知下至令入圣教成熟觧脱即圣教所说分三依教奉行分谓闻圣教所说时众信受奉行此佛地经从薄伽梵说是经已至经尽文即依教奉行分三善法华经云初中后善盖言圆顿教中序正流通三分理致圆佫口用故皆称善一初善初善者序分居初故名初善如经序品为序分是也二中善中善者正说分居中故名中善如经方便品至分别功德品十九行偈为正说分是也三后善后善者流通分居后故名后善如经分别功德品十九行偈后至经尽为流通分是也三轨弘经三轨弘经者弘传经教必湏具此三轨轨即轨范亦轨则也盖言弘经者当以慈悲忍辱法空三法为之范则故法华文句云利物以慈悲为首涉有以忍辱为基说法以亡我为本能行三法庶可自利而利他也一慈悲室谓弘经之人当湏具大慈悲覆护一切众生以大慈故则能与众生之乐以大悲故则能托七友众生之苦慈悲覆物喻之如室故经云大慈悲为室也二忍辱衣谓弘经之人当行忍辱之行遮蔽一切众生恶障及烦恼等丑喻之如衣故经云柔和忍辱衣也三法空座谓弘经之人当了一切法空亦无我为能说若安心于空方能安他安他安已喻之如座故经云诸法空为座也三涅槃梵语涅槃华言灭度又云不生不灭一性净涅槃谓诸法实相之理不可染不可净不染即不生不净即不灭不生不灭名性净涅槃二圆净涅槃智极故名圆惑尽故名净㨿性而言虽无染净约脩而说惑智宛然智若契理惑毕竟不生智毕竟不灭不生不灭名圆净涅槃三方便净涅槃方便犹善巧也谓智能契理即照羣机照必垂应机感即生此生非生机缘既尽应身即灭此灭非灭不生不灭名方便净涅槃三般若梵语般若华言智慧此三般若体是圆常大觉也即此一觉有三种德故名三般若一实相般若谓本觉之体非寂非照离虚妄相名为实相即一切种智也二观照般若谓观照之德非照而照了法无相名为观照即一切智也三方便般若方便犹善巧也谓方便之德非寂而寂善巧分别诸法名为方便即道种智也三大乘一理乘谓理性虚通自然荷运诸法故名理乘二随乘谓智随理境如盖随函随理荷运故名随乘三得乘得者得果得机也谓得果故自解脱得机故令他解脱故名得乘二菩提梵语菩提华言道一真性菩提真名不伪性名不改不伪不改名为真性以此真性为道故名真性菩提二实智菩提谓能照真性之智称理不虚名为实智以此实智为道故名实智菩提三方便菩提谓善巧随机化用自在名为方便以此方便为道故名方便菩提三菩提梵语菩提华言道经云婆罗门白佛言若已发菩提心有退失否佛言发菩提心已则无退失当知有三种菩提一声闻菩提谓声闻之人发菩提心也经云若人在于声闻行中虽已自发菩提之心而不劝化众生发菩提心亦不习学大乘经义以是行故独得解脱是名声闻菩提二缘觉菩提谓缘觉之人发菩提心也经云若人在于缘觉行中虽已自发菩提之心而不劝化众生发菩提心亦不习学大乘经义以是行故独得解脱是名缘觉菩提三诸佛菩提谓诸佛于因中发菩提心也经云若人自发菩提心已复能劝诸众生发菩提心习学大乘法义自既解脱亦令众生解脱是名诸佛菩提三转法轮三转法轮者以苦集灭道四谛之法三番而说名为三转世间车轮则有摧碾之用佛之说法则能摧碾众生一切惑业故名转法轮也一示转示即指示如云此是苦此是集此是灭此是道是名示转二劝转劝即劝勉也如云此是苦汝应知此是集汝应断此是灭汝应证此是道汝应修是名劝转三证转证验也谓引己所证以验之也如云此是苦我己知不复更知此是集我已断不复更断此是灭我已证不复更证此是道我已修不复更修是名证转三法印释论云诸小乘经若有无常无我涅槃三印印定其说即是佛说若无此三法印印之即是魔说如世公文得印可信故名三法印一无常印谓世间生死及一切法皆是无常众生不了于无常法中执为常想是故佛说无常破其执常之倒是名无常印二无我印谓世间生死及一切法皆是因缘和合而有虚假不实本无有我众生不了于一切法强立主宰执之为我是故佛说无我破其着我之倒是名无我印三涅槃印梵语涅槃华言灭度谓一切众生不知生死是苦而更起惑造业流转三界是故佛说涅槃之法令其出离生死之苦而得寂灭之乐是名涅槃印三陀罗尼梵语陀罗尼华言能持谓于一切善法能持令不散不失也又翻总持谓持善不失持恶不生也一闻持陀罗尼谓得此陀罗尼者于一切语言诸法耳之所闻皆不忘失是名闻持陀罗尼二分别陀罗尼谓得此陀罗尼者于一切众生一切诸法分别不错是名分别陀罗尼三入音声陀罗尼谓得此陀罗尼者闻一切众生恶言骂詈心不憎恨闻一切众生善言赞叹心不摇动是名入音声陀罗尼三无碍一总持无碍谓菩萨获大总持于种种善法持令不失种种恶法持令不生故一切言语诸法分别悉知皆不忘失无所𦊱碍是为总持无碍二辩才无碍谓菩萨获大辩才于大小乘种种诸法随众生机纵辩宣扬悉使通达皆无疑碍是为辩才无碍三道法无碍谓菩萨获大智慧于大小乘一切道法及世间种种语言文字悉能通达照了无碍是为道法无碍三德一恩德谓如来乘大愿力救护众生犹如赤子是为恩德二断德断德亦名解脱谓如来断除一切烦恼惑业净尽无余是为断德三智德智即智慧谓如来以平等智慧照了一切诸法圆融无碍是为智德三德法身般若解脱是为三常乐我净是为德一法身德法即轨法谓诸佛由轨法而得成佛故名法身此之法身在诸佛不增在众生不减众生迷之而成颠倒诸佛悟之而得自在迷悟虽殊体性恒一具足常乐我净是名法身德二般若德梵语般若华言智慧谓佛究竟始觉之智而能觉了诸法不生不灭清净无相平等无二不增不减具足常乐我净是名般若德三解脱德不系名解自在名脱谓佛永离一切业累之缚得大自在具足常乐我净是名解脱德翻三染成三德翻即翻转之义三染者谓苦惑业也以其皆能染污本性不得清净故也三德者谓法身般若解脱皆具常乐我净之德名为三德一翻苦身成法身德谓于生灭无常之身若能观察五蕴本空不生不灭即成法身故名翻苦身成法身德二翻烦恼成般若德梵语般若华言智慧谓于意根所起诸惑若能观察惑体本空自性不实于一切法无不了达即成智慧故名翻烦恼成般若德三翻结业成解脱德觧脱即自在之义谓于身口所作诸业若能观察其性本空则无系缚之相于一切法无不自在即成觧脱故名翻结业成觧脱德三解脱门解脱即自在之义也门即能通之义谓由此三解脱门则能通至涅槃故名三解脱门一空解脱门谓观一切法皆从因缘和合而生自性本空无我我所若能如是通达则于诸法而得自在故名空解脱门二无相解脱门谓既知一切法空故观男女一异等相实不可得若能如是通达诸法无相即得自在故名无相解脱门三无作解脱门无作又云无愿谓若知一切法无相则于三界无所愿求若无愿求则不造作生死之业若无生死之业即无果报之苦而得自在故名无作解脱门三无为无为者谓真空寂灭之理本无造作故名无为一虚空无为虚空即无碍之义谓真空之理不为惑染之所障碍故名虚空无为二择灭无为择即拣择灭即寂灭谓声闻之人用智拣择远离见思系缚即证寂灭真空之理是名择灭无为三非择灭无为谓声闻之人证果之后诸惑不复续起自然契悟寂灭真空之理不假拣择故名非择灭无为律有三名一毗尼梵语毗尼华言善治谓能治贪瞋痴等恶也又言调伏谓能调练三业制伏过非也二尸罗梵语尸罗华言止得谓能止恶得善也又名戒戒以防止为义以能防止身口意诸不善业故也三波罗提木义梵语波罗提木义华言解脱谓能远离惑业系缚而得自在也三论一百论僧肇法师云佛入灭后八百余年外道纷然异端竞起邪辩逼真殆乱正道有提婆菩萨乃作斯论所以防正闲邪大明于宗极者矣论有百偈故名百论二中论中论即观论也僧叡法师云论有五百偈龙𣗳菩萨之所造也以中为名者照其实也以论为称者尽其言也实非名不悟故寄中以宣之言非释不尽故假论以明之也盖因修行之人内心滞惑或生于倒见或执于偏悟故作此论折之以中道之理令二边之相即真俗之不二故名中论三十二门论十二门论亦龙𣗳菩萨所造也而言十二者总众枝之大数也门者开通无滞之称也论者欲以穷其源尽其理也故始自观因缘门终至观门总有十二其中所明则有无兼畅事无不尽理无不佫口用故名十二门论三学如来立教其法有三一曰戒律二曰禅定三曰智慧然非戒无以生定非定无以生慧三法相资一不可卸ㄗ夬而皆称为学者学犹饰也器不饰则无以成羙观人不学则无以成圣德故依此而修者必证圣果也一戒学戒者禁戒也谓能防止身口意所作之恶业故名戒学二定学定者禅定也谓能摄散澄神见性悟道故名定学三慧学慧者智慧也谓能断除烦恼显发本性故名慧学三归依谓如来初成正觉因为提谓长者开受三归之戒翻邪归正以为入道根本是故三乘行者修因证果皆以此为道也华严经䟽云三宝吉祥最胜良缘有归依者能办大事生诸善根离生死苦得涅槃乐是名三归依一归依佛梵语佛陀华言觉自觉觉他故名佛也归者反还之义谓反邪师还事正师也依者凭也凭佛大觉得出三途及三界生死故经云归依于佛终不更归依其余外道天神也二归依法法即轨则之义谓佛所说若教若理可为众生修行轨则故言法也归者反邪法还修正法也依者凭佛所说教法得出三涂及三界生死故经云归依于法者永离于杀𡧱也三归依僧梵语僧伽华言和合众谓出家三乘之人其心与佛所说事理之法和合故名僧也归者反外道邪行之侣归心出家三乘正行之伴也依者凭信出家正行之伴得出三涂及三界生死故经云归依于僧者永不复更归依其余外道也三三昧梵语三昧华言正定亦云正心行处谓众生之心从无始已来常不正直得是三昧心行正直故名三昧一有觉有观三昧谓初心在禅曰觉细心分别禅味曰观以空无相无作相应心入于初禅则一切觉观皆悉正直故名有觉有观三昧二无觉有观三昧谓以空无相无作相应心将入二禅之时觉知之心已亡分别禅味之念犹在一切定观皆悉正直故名无觉有观三昧三无觉无观三昧谓以空无相无作相应心入于二禅乃至灭受想定时觉知之心分别禅味之念俱亡故名无觉无观三昧三三昧一分修三昧谓定慧二分随修一分也或修定不修慧或修慧不修定是名分修三昧二共修三昧谓修定亦兼修慧修慧亦兼修定是名共修三昧三圣正三昧自初果湏陀洹已去圣位所修名为圣正谓以定修心因慧能破烦恼以慧修心因定能破烦恼定慧一时具足故名圣正三昧三止一体真止谓体达无明颠倒之妄即是实相之真是名体真止二方便随缘止方便犹善巧也谓随缘历境安心不动是名方便随缘止三离二边分别止谓不分别生死涅槃有无等二边之相是名离二边分别止为三事故修奢摩他梵语奢摩他华言止即禅定也一不放逸谓修禅定而能止诸散乱调伏诸根恶不善法故心不放逸也二庄严大智谓修禅定既得离诸散乱则本性寂静之慧自然照朗内外洞澈于诸佛法无不通达此之智慧非定不发是为庄严大智也三得自在谓修禅定能灭一切烦恼散乱即得身心寂静安隐快乐而无𦊱碍是为得自在也觉观三种发相初心在缘曰觉细心分别曰观一明利心中觉观发相谓修禅之人宿无善根现修定时善法不起但觉观攀缘念念不住三毒之中或缘贪或缘瞋或缘痴如是经年累月而不得定此为明利心中觉观发相二半明半昏觉观发相谓修禅之人于摄念时虽了觉观烦恼念念不住但随所缘或明或昏明则觉观攀缘起诸思想昏则无记瞪矒无所觉知是为半明半昏觉观发相三一向沉昏觉观发相谓修禅之人于修禅定时心虽一向昏闇犹如睡眠然于昏昏之中切切攀缘觉观不住是名沉昏觉观发相大明三藏法数卷第五大明三藏法数大明三藏法数卷第六昆八上天竺前住持沙门一如等奉勑集註贪欲三种发相一外贪欲相谓行人当修定时于男于女取其容貌贪欲心生念念不住障诸禅定是名外贪欲相二内外贪欲相谓行人当修定时欲心忽生或缘他身相或自缘己身念念染着而起贪爱障诸禅定是名内外贪欲相三徧一切处贪欲相谓行人贪着如前内外之境复于一切五尘境界资生物等皆起贪爱之心障诸禅定是名徧一切处贪欲相瞋恚三种发相一非理瞋相谓行人修禅定时瞋觉歘然而起无问是理非理他犯不犯无故而发瞋恚障诸禅定是为非理瞋相二顺理瞋相谓行人修禅定时外人实来恼我以此为缘生于瞋觉相续不息亦如持戒之人见非法者而生瞋恚瞋虽顺理亦障禅定是为顺理瞋相三诤论瞋相谓行人修禅定时着己所解之法为是谓他所行所说悉以为非外人所说不顺己情即恼觉心生而起瞋恨障诸禅定是为诤论瞋相愚痴三种发相一计断常痴相谓行人于修定时忽然发邪思惟分别我及诸法为过去灭而有现在我耶为过去不灭而有现在我耶因是思惟见心即𤼵推寻三世若谓是灭即堕断见若谓不灭即堕常见如是痴觉念念不住以此智辩诤竞戏论作诸恶行障于正定出世之法是为计断常痴相也二计有无痴相谓行人修定时忽尔思惟分别谓今我及阴等诸法为定有耶为定无耶如是推寻见心即发随见生执障于正定是为计有无痴相也三计世性痴相谓行人于修定时忽作是念因有五阴便有四大与夫假名众生及诸世界如是思惟念念不住即发智辩能问能说是非诤竞离真实道但执计世间之性而不能发诸禅定是名计世性痴相也三种病相修禅定者湏善识病源设或不知则难于治疗疾苦相仍行道有妨能明四大五脏五根病发之相善加调治则身心安隐不废修业矣一四大增动病相四大地水火风也一大不调诸患并起地大增故肿结沉重身体枯瘠等诸患生水大增故痰癊胀满饮食不消等诸患生火大增故煎寒壮热支节皆疼等诸患生风大增故虚悬战掉呕吐气急等诸患生是为四大增动病相二五脏生患之相五脏心肺肝脾肾也若患从心生者身必寒热口中常燥心主口故患从肺生者身体胀满四支烦疼兼之鼻塞肺主鼻故患从肝生者愁忧瞋恚头痛眼疼肝主眼故患从脾生者通身游风㿇㿇痒闷饮食失味脾主舌故患从肾生者咽喉噎塞腹胀耳满肾主耳故是为五脏生患之相三五根中患相五根眼耳鼻舌身也身患者四体卒痛百节酸疼舌患者或疮或硬饮食失味鼻患者鼻常齆塞及流浓涕耳患者或痛或聋或嘈嘈然作声眼患者或赤或疼昏花翳闇是为五根中患相修定三障一沉昏闇蔽障谓行人修定之时沉昏瞪矒无所别知由是障诸禅定不得开发名为沉昏闇蔽障二恶念思惟障谓行人修定之时虽不沉昏而恶念忽起欲毁禁戒作诸不善等事因是障诸禅定不得开发是为恶念思惟障三境界逼迫障谓行人修定之时虽无如上沉昏恶念等事而身或卒痛魔恼竸起或自见身䧟入于地火来烧身高崖坠落勐虎奔逐乃至罗剎诸恶相现逼恼行人令生惊怖障诸禅定是名境界逼迫障三慧一闻慧闻慧者由于听闻而生智慧也谓从经论中闻或从善知识处闻以因闻故能生无漏圣慧也二思慧思慧者由于思惟而生智慧也谓若能思惟经论中及善知识处所闻法义皆能生于无漏圣慧也三修慧修慧者由于修习而生智慧也谓既已闻法思惟义趣即当随顺修习因此修习能生无漏圣慧也三智一一切智谓于一切内法内名能知能解一切外法外名亦能知能解是名一切智即声闻缘觉之智也二道种智谓能用诸佛一切道法发起众生一切善种是名道种智即菩萨之智也三一切种智谓能以一种智知一切道知一切种是名一切种智即佛之智也三智一世间智谓凡夫外道之智也凡夫外道等于一切法种种分别执着有无而不能出离世间是名世间智二出世间智谓声闻缘觉之智也声闻缘觉以一切智修四谛行而能出离世间是名出世间智三出世间上上智谓佛菩萨之智也由佛菩萨观察一切诸法寂静之相不生不灭得如来地超出声闻缘觉之智是名出世间上上智三觉一本觉谓一切众生自性清净心体本来觉了离诸妄念故名本觉二始觉谓本觉之体忽起妄念而成不觉今始觉了一切诸法即是真如平等不二故名始觉三究竟觉究竟即决定终穷之义也谓能觉了染心之源究竟终穷同于本觉故名究竟觉三性一善性谓第六识所起一切善法之性也善有世间出世间不同世间善者即五常十戒等是也出世间善者即四弘六度等是也此众善法皆由意根所缘生成法则故名善性不妄语不两舌不恶口不绮语不贪欲不瞋恚不邪见也四弘者即四弘誓愿也谓众生无边誓愿度烦恼无数誓愿断法门无量誓愿学佛道无上誓愿成六度者一布施二持戒三忍辱四精进五禅定六智慧也二恶性谓第六识所起一切恶法之性也五逆十恶等法皆由意根所缘生成法则故名恶性妄语两舌恶口绮语贪欲瞋恚邪见也三无记性谓第六识所具一切不善不恶之性也亦不属善亦不属恶初无记忆皆由意根所缘生成法则故名无记性三佛性谓真性平等犹如虚空于诸凡圣无所限碍故名佛性一自住佛性谓真如之理自性常住无有变改即是一切众生本有佛性是名自性住佛性二引出佛性谓一切众生佛性虽具必假修习智慧禅定之力方能引发本有之性是名引出佛性三至得果佛性谓修因满足则本有佛性于证得果位之时了了显发是名至得果佛性三因佛性梵语佛陀华言觉觉即三智圆明徧一切处无不照了名大圆觉性即不改之义以大觉性不增不减非变非迁一切众生无不具此三因佛性此因若显即成三德妙果也一正因佛性正谓中正谓中必双照三谛具足名正因佛性二了因佛性了谓照了谓由前正因发此照了之智智与理相应故名了因佛性三缘因佛性缘即缘助谓一切功德善根资助了因开发正因之性故名缘因佛性三自性一徧计自性谓众生迷惑不了诸法本空妄于我身及一切法周徧计度一一执为实有故名徧计自性二依他自性谓所有诸法皆依众缘相应而起都无自性唯是虚妄故名依他自性三圆成自性谓真如自性不迁不变圆满成就故名圆成自性三无性一相无性谓一切众生于世间之相处处计着执为实有佛为除此妄执说一切法皆无自性故名相无性二生无性谓一切诸法皆託因缘和合而生本无自性故名生无性三胜义无性谓前相无性生无性因破众生妄执之情假说无性非性全无是故佛说胜义无性者谓真如胜义之性远离徧计妄执之性故名胜义无性三心一根本心谓第八识心王能含藏善恶种子出生染净诸法故名根本心二依本心谓第七识依根本而生能与第八识传送染净等事故名依本心三起事心谓眼耳鼻舌身意之六识对六尘之境能起分别染净等事故名起事心转三心得三身一转根本心得法身根本心者即第八识谓善恶诸法依此出生故名根本心此识转时一切烦恼断灭已尽即得法身二转依本心得报身依本心者即第七识谓依于根本而生故名依本心此识转时一切智慧无不具足即得报身三转起事心得化身起事心者即第六识谓对六尘之境能起分别等事故名起事心此识转时则能怜愍一切众生随类设化即得化身三种缘慈缘即缘系慈即爱念盖言菩萨常以大慈之心缘念一切众生令其皆得安隐快乐故名缘慈也一有情缘慈有情缘慈亦名众生缘慈谓菩萨以平等智观一切众生犹如赤子运大慈心而弘济之令其皆得安乐是名有情缘慈二法缘慈谓菩萨以平等智观一切法皆从因缘和合而生了无自性虽无自性而能运大慈心以弘济之令其皆得安乐是名法缘慈三无缘慈谓菩萨以平等智无心攀缘一切众生而于一切众生自然获益故辅行云运此慈悲徧覆法界故能任运托七友苦自然与乐是名无缘慈三种意生身谓通教登地菩萨得如幻三昧能见无量自在神通普入一切佛剎随意无碍意欲至彼身亦随至故名意生身一三昧乐正受意生身梵语三昧华言调直定又云正受盖三昧以定性为乐异乎苦乐等受故名正受而言三昧乐正受者华梵双举耳通教第三第四第五地菩萨修三昧时得真空寂灭之乐普入一切佛剎随意无碍故名三昧乐正受意生身二觉法自性性意生身谓通教第八地菩萨觉了一切诸法自性之性如幻如化悉无所有以无量神力普入一切佛剎迅疾如意自在无碍是名觉法自性性意生身三种类俱生无行作意生身谓通教第九第十地菩萨觉知一切法皆是佛法得一身无量身一时普现如镜中像随诸种类而得俱生虽现众像而无作为是名种类俱生无行作意生身如意通有三种谓菩萨智慧具足神变莫测凡所作为举念即成无有障碍故名如意通一能到如意谓具此通者虽长江大海重关复岭千万里之远俱无间隔意欲到处身即随到故名能到如意二转变如意谓具此通者能令世间所有诸物大者作小小者作大一变为多多变为一故名转变如意三圣如意谓具此通者化现无方应变不测虽无生灭而有机则生无机则灭虽无去来有感则现无感则寂如意自在不可思议故名圣如意三通力一报得通力谓三界诸天皆有五种神通乃至鬼神亦有小通虽则胜劣不同俱能变现无碍此之神通乃由果报自然感得是名报得通力二修得通力谓声闻缘觉菩萨等由修戒定慧功行成就之时发得六种神通变现自在隐显莫测此之神通由修而得是名修得通力三变化通力谓佛菩萨以神通力则能种种变现乃至现诸身相或胜或劣现诸国土或净或秽等是名变化通力三明一宿命明谓但知过去宿世受生之事名宿命通复知宿世从一生至百千万生如是姓如是名如是受苦受乐等事皆悉能知是名宿命明二天眼明谓但见死此生彼名天眼通复见我及众生死时生时及身口意所作善恶之行或生善道恶道皆悉能见是名天眼明三漏尽明谓众生因三界见思之惑堕落生死故名为漏惟罗汉断三界见思惑尽而得神通名漏尽通复知漏尽已后更不受于生死是名漏尽明三识识即心识也以心有真有妄故有三识之不同焉一真识真识者谓自性清净心也盖第八阿頼耶识通真通妄妄即是染真即是净今言净分故名真识也二现识现谓变现即能生诸法之本也此言第八识含藏一切善恶种子变现根身世界故名现识也三分别识分别识者谓于六尘等种种诸境而起分别也此言由第七末那识传送第六意识能起分别故名分别识也三识一末那识梵语末那华言染污意染污者谓我痴我见我慢我爱四惑常俱意者谓常思虑第八识度量为我即第七识也二阿頼耶识梵语阿頼耶华言藏识谓此识能含藏善恶诸法种子即第八识也三菴摩罗识梵语菴摩罗华言清净识翻译名义云第八阿頼耶若至我见永不起位即舍頼耶之名别受清净之称即第九识也三识缘境广狭一第八识缘境最广谓此根本识染净同依能变能现种子根身及器世间三种境故是名缘境最广二第七识缘境最狭谓此识无别体相但依第八识为因而起复缘第八识见分而为相分是名缘境最狭三第六识缘境广谓此识能缘一切善不善无记三性之境及能分别色心等一切法尘是名缘境广也三种熏习熏即熏发也习即数习惯习之义也盖言第八识为无明染缘之所熏习即从真而起妄也一名言熏习名即名字言即言说此分别名字言说之识即是第六意识由第七识传送熏习第八种子之识而能成就染分之相故云名言熏习二色识熏习色即眼根所对诸色因此诸色引生眼识名为色识于此分别即是第六意识亦由第七识传送熏习第八种子之识而能成就染分之相故云色识熏习三烦恼熏习烦恼即贪瞋邪见等烦恼也此之烦恼乃是第六意识所起亦由第七识传送熏习第八种子之识而能成就染分之相故云烦恼熏习三种相一发相发即䇿发谓心昏沉时应用精进之行而䇿起之故名发相二制相制即禁制谓心掉动时应用寂静之法而禁制之故名制相三舍相舍即舍置谓心不沉不散调适之时即舍前发制二相故名舍相三细相三细者即根本无明之惑也因对六麤故名三细一业相业相者即从真起妄初动之相也然本觉心源离念寂静因无明故觉成不觉遂成业相故起信论云以依不觉故心动说名为业是也二见相见相者见初动之相也亦名转相谓依初动业识转成能见之相也三境界相境界相者即转相分别初动之境界也亦名现相由前转相则境界妄现也三大一体大谓真如之理体性平等无不容摄故名体大二相大相即德相谓真如体上具足无量恒沙胜妙功德一一功德称体显露故名相大三用大谓真如之体能生一切世间出世间善因善果故名用大三种身身即聚集之义瑜伽师地论云佛菩萨是能说者语是能说相名句文身是所说相声名句文和合即为此方能诠之教体也一名身名即名字楞伽经云名身者谓依事立名盖一名非身众名连合方名为身又唯识论云名诠自性是为名身二句身句即句逗逗止也住也大智度论云天竺语法众语和合成句如菩为一字提为一字是二不合则不成语若二和合名为菩提又唯识论云句诠差别是为句身三文身文即文字为名句二法所依故唯识论云文即是字为二所依又楞伽经名为字身谓声相有长短音韵有高下是为文身三不可尽一经法不可尽谓如来所说经法随其众生机乐不同或广或畧虽一音宣演而十方普被故云经法不可尽三文字之义不可尽谓如来所说经教妙义横亘十方竖彻三际大无不周细无所遗是以小根浅智之人不能窥其奥妙故云文字之义不可尽三所宣训诲不可尽谓如来所宣言教训诲众生或说大乘或说小乘随类现形种种设化利益无量故云所宣训诲不可尽天台三观谓天台智者大师所立也观即照了之义观达一念之心即具三谛之法也若观心空则一切法皆空即是真谛若观心假则一切法皆假即是俗谛若观心中则一切法皆中即是中谛此之三观全由性发实匪修成故于一心宛有三用所谓一心三观也一空观空者离性离相之谓也谓观一念之心不在内不在外不在中间名之为空由观一念空故一空一切空无假无中而不空以三观皆能荡相故也盖空荡见思之相假荡尘沙之相中荡无明之相三相皆荡即毕竟空是名空观二假观假者无法不佫口用之谓也谓观一念之心具足一切诸法名之为假由观一念假故一假一切假无空无中而不假以三观皆能立法故也盖空立真谛之法假立俗谛之法中立中谛之法三法皆立即为妙假是名假观三中观中即中正绝二边待对之谓也谓观一念之心非空非假即空即假名之为中由观一念中故一中一切中无空无假而不中以三观当处皆能绝待故也盖言空则空外无法言假则假外无法言中则中外无法三皆绝待即为圆中是名中观三种三观三种三观者谓以观观心不出次第圆融之义故有三种不同也一别相三观别相三观者即历别观于三谛也谓若从假入空但得观真尚不得观俗岂得观中道若从空入假但得观俗未得观中道若入中道正观方得双照二谛是名别相三观二通相三观通相三观者即于一观中圆解三谛也谓若从假入空非但知俗假是空真谛中道亦通是空若从空入假非但知俗假是假真谛中道亦通是假若入中道正观非但知中道是中俗假真空亦通是中但以一观当名解心皆通是名通相三观三一心三观一心三观者即于一念心而能圆观三谛也谓观一念心为从何处来去至何所毕竟无有净若虚空名空观能观之观所观之境历历分明名假观虽历历分明而性常自空空不定空假不定假名中观即三而一即一而三是名一心三观法界三观法界三观者乃帝心尊者依华严经而立也法界即所观之境三观即能观之观此三种观虽自下升上渐次深广然修之者但一道竖穷展转圆妙非初观外别有二三良以举一即三全三是一故也一真空观谓非虚妄念虑曰真非形碍色相曰空故简情妄以显真性使见色非实色举体全是真空令见空非断空举体全是真性如是则能廓情尘而空色无碍泯智解而心境俱融故名真空观二理事无碍观谓性净明体曰理形相分限曰事故观广大之理咸归一尘即了一尘之色通遍法界是则融万象之虚相全一真之明性理事交彻无碍圆融故名理事无碍观三周遍含容观谓无所不在曰周遍无法不摄曰含容故观全事之理随事而一一可见全理之事随理而一一可融是则一多无碍大小相含互摄互容重重无尽隐显自在神用不测真可谓入华严无尽法界之境故名周遍含融观圆觉三观一奢摩他梵语奢摩他华言止止即止寂之义谓欲求圆觉者以净觉心取静为行而于染净等境心不妄缘即是体真止义当空观故经云由寂静故十方世界诸如来心于中显现如镜中像此方便者名奢摩他二三摩钵提梵语三摩钵提华言等持昏沉掉举皆离曰等令心专注一境曰持谓欲求圆觉者以净觉心知觉心性及与根尘皆因幻化而有遂起幻修以除诸幻即是方便随缘止义当假观故经云所圆妙行如土长苖此方便者名三摩钵提三禅那梵语禅那华言静虑静即定虑即慧也谓欲求圆觉者以净觉心不取幻化及诸静相便能随顺寂灭境界即是息二边止义当中观故经云自他身心所不能及众生寿命皆为浮想此方便者名为禅那南山三观南山三观者即终南山宣律师之所立也一性空观性即性分也谓声闻缘觉小乘之人观因缘所生一切诸法其性本空皆无有我常以此理照察自心故名性空观二相空观相即相状也谓藏通二教菩萨观因缘一切所生诸法其相本空但众生情执妄见种种差别之相常以此理照察自心故名相空观三唯识观识即心识也谓别圆二教大乘菩萨皆了世间一切外尘诸法自性清净本来无实此理深妙唯意缘知故名唯识观三种观法三种观法者谓修行用观之法也前托事附法二种乃是天台智者大师讲法华经时为座下听众有修观行者随历一事皆以观法表对令其修习名托事观或遇一切法相处亦附彼法相立其观法令其修习名附法观后之一种专约行门复说摩诃止观兼明诸经所有行法名约行观故有三种之不同也一托事观法谓托王舍耆阇崛山等事而为观也名从事立借事为观以导执情故名托事观二附法观法谓附四谛等法入一念心以为观法故名附法观三约行观法谓专约行门而修观也故止观义例云唯于万境观一心万境虽殊妙观理一故名约行观毘婆舍那三行梵语毘婆舍那华言观谓以寂静之慧观察根尘内外诸法令三昧成就进趣菩提故行有三焉一相相即观境也谓修观之时于此心观之中分别了知三昧境界之相如净明镜照彻一切影像了了分明也二修行修行者谓既了知观法之相则善能修习一切妙行无有过失也三观观者观察也谓修观之时于一一观法中善能观察一一法相而不证彼小乘寂灭解脱直趣无上菩提也为三事故修毘婆舍那梵语毘婆舍那华言观即智慧也一观生死恶果报谓修禅观即能破诸昏暗观察分别因缘生灭之相故于善恶果报悉皆明了不起惑业也二增长善根谓修禅观能灭贪瞋痴等恶业暗障本性之智自然明发故一切善根悉皆增长也三破诸烦恼谓修禅观了知生死过患不为根尘所染故一切烦恼悉能破灭也三谛谛者谛审也谓谛审一切法即空即假即中即空是真谛即假是俗谛即中是中谛此三隔历即是次第三谛三一无碍即是圆融三谛一真谛真即真空泯一切法之谓也盖诸法本空众生不了执之为实而生妄见若以空观荡之则谓实之情自忘情忘即能离于诸相诸相若离则真空之理自然谛了故名真谛二俗谛俗即世俗立一切法之谓也诸法虽即本空皆不可得若以假观照之则能谛了性具诸法历历宛然故名俗谛三中谛中即中正统一切法之谓也诸法本来不离二边不即二边若以中观观之则能谛了诸法非真非俗即真即俗清净洞彻圆融无碍即一而三即三而一不可思议故名中谛二谛谛即审实之义谓观世间出世间一切诸法不出空与色心经云我以三谛摄一切法是也一空谛空即虚幻之义谓谛审一切众生及与世界等法性相本空虚假不实是名空谛二色谛色即质碍之义谓谛审世间众生色身及山河大地种种形相乃至意识所缘一切境界皆是色法是名色谛三心谛心谛即第八识心王也谓众生根身虚空世界乃至善恶一切诸法皆由此心出生是名心谛三假一因成假谓一切诸法必有所因和合方成如诸众生因于父母生成此身是名因成了达此身虚幻不实是名为假一切诸法亦复如是故名因成假二相续假谓众生心识念念相续前念既灭后念复生是名相续了此相续本无实体是名为假一切诸法相续不断亦复如是故名相续假三相待假待即对也谓一切诸法各有待对如对长说短对短说长对无说有对有说无是名相待了此一切对待之法本无实体皆是假名是名为假又如众生身中以生对死以少对老亦复如是故名相待假三空一我空谓于五蕴之法强立主宰名为我执若推求色受想行识之五法皆无自性不见我体是名我空二法空谓于五蕴之法计为实有名为法执若推求五蕴之法如幻如化皆从缘生无有自性是名法空三俱空谓我法二执既遣能空之空亦除空执两亡方契本性是名俱空三忏忏梵语具云忏摩华言悔过谓改悔往昔之过非也作法取相二忏属事无生一忏属理理忏为正事忏为助若能正助合行事理兼运则无罪不灭无福不生也一作法忏谓身礼拜口称唱意思惟三业所作一依法度披陈过罪求哀忏悔是名作法忏二取相忏谓定心运想取其现相为期于道塲中或见佛来摩顶或见光现或见华飞或梦中见诸瑞相或闻空中声于此诸相随获一种罪即消灭是名取相忏三无生忏谓一切罪业皆从一念不了心生若了心性本空罪福无相则一切法皆悉空寂罪从何生是名无生忏三悔法一忏悔梵语忏摩华言悔过华梵兼举故称忏悔忏名修来悔名改往谓修将来之善果改已往之恶因是名忏悔二劝请劝请有二一谓十方世界有佛将入涅槃者劝请住世利济众生二谓十方世界有佛初成正觉者劝请转于法轮度诸众生虽不面见诸佛而𧆛心劝请以达归敬之诚是名劝请三回向谓三业所脩一切诸善乃至忏悔劝请种种功德回施法界一切众生同证菩提是名回向三方便䟽云方是智所诣之偏法便是善权巧用之能巧用诸法随机利物故云方便一自行方便谓佛及四十一位心内所证不思议二谛之理是名自行方便二化他方便谓藏通别三教及圆教有门所明诸菩萨等不断烦恼照界内界外种种法门等是名化他方便三自他方便谓前自行化他二种方便相对合论是名自他方便胜三修谓菩萨依佛胜教而修破于声闻劣修故名胜三修一常修常即不迁不变之谓也盖菩萨了知法身之体本来常住无灭无生以破声闻之人不应于诸法中执为无常是名常修二乐修乐即安隐寂灭之谓也盖菩萨了知诸法之中而有涅槃寂灭之乐以破声闻之人不应于诸法中执之为苦是名乐修三我修我即自在无碍之谓也盖菩萨了知无我法中而有真我得大自在无有障碍以破声闻之人不应于诸法中执为无我无我所是名我脩劣三修谓声闻所修比于菩萨所修则劣故名劣三修一无常修谓声闻之人不知法身常住之理而观三界一切有为之法皆悉生灭无常是名无常修二非乐修非乐即苦也谓声闻之人不知诸法之中本有涅槃寂灭之乐而观一切诸法悉皆是苦是名非乐修三无我修谓声闻之人不知自在无碍之真我而观五阴等法皆空无我无我所是名无我修三渐次三渐次者乃楞严经中佛欲说修行地位而先说此三等渐次以为根本以由一切地位虽有浅深不同而皆以此三种而为进行之本故经云如是渐修随所发行安立圣位是也一除助因除助因者谓除众生助恶之因也助恶之因即五种辛也五辛者即葱薤韮蒜兴渠也谓此五辛食则能发婬壬恚邪魅所着天人远离是故修行之人欲得菩提必先断除此五种辛菜也故经云是诸众生求三摩地当断世间五种辛菜是也二刳正性刳剖也破也正性即众生婬壬杀之性也以一切盗妄等恶皆由婬壬杀而起故指此为正性也若欲修菩提者当用剖破婬壬杀之性勿令毁犯故经云是修行人若不断婬壬及与杀生出三界者无有是处是也三违现业违者背也远也现业即现行六尘境界所起之业也谓修菩提之人既能断除五辛不犯婬壬杀则于现前六尘之境违远而不相涉故经云如是清净持禁戒人心无贪婬壬于外六尘不多流逸是也三科论云若迷心不迷色则合色开心数为五蕴若迷色不迷心则合心开色数为十二入若心色俱迷则心色各开数为十八界如此开合说者为令众生于所迷处委细而观故有三科不同焉一五蕴蕴积聚也谓积聚色受想行识五法以成身也如来为迷心偏重者合眼耳鼻舌身五根但名为色开意之一根为受想行识令其细观于心是为合色开心故说五蕴也二十二入入涉入也谓六根六尘互相涉入也如来为迷色偏重者开色为眼耳鼻舌身及以色声香味触合受想行识四种心法但名为意意之所对唯一法尘令其细观于色是为开色合心故说为十二入也三十八界界即界限亦隔别之义谓此十八界各有别体义无混滥也如来为色心俱迷者开为六根六尘六识令其一一细观是为心色俱开故说为十八界也三种至教一圣言所摄谓修行之人于如来及诸弟子所说正法当依凭正义信解修习遵崇圣制不敢违越是名圣言所摄二对治杂染谓修行之人修善去恶必有对治之法如心散乱则以禅定之法治之如心贪染则以不净观法治之乃能息妄归真得入正道是名对治杂染三不违法相谓修行之人于如来所说正教当遵其法相如理思修精进一心不敢违背是名不违法相三宗宗犹𣲖也圭峯密禅师云大乘经教綂唯三宗一法相宗谓此宗说一切有漏妄法及无漏净法无始时来各有种子在阿頼耶识中遇缘熏习即各从自性而起都不关涉真如故于色心诸法而建立种种名相是名法相宗二破相宗谓此宗一向说凡圣染净之法一切皆空本无所有设见一法过涅槃者亦如梦如幻彼且本不立真何况于妄真妄名相一切俱无故名破相宗三法性宗谓此宗说依真起妄盖真如不变不碍随缘如云法身流转五道如来藏受苦乐等若悟妄即真如云知妄本自真见佛即清净等是名法性宗南中三教南中三教者谓自齐朝已后江南诸师立此三教判如来一代所说之法也一渐教谓佛说法始自鹿苑终至双𣗳从小至大是名渐教二顿教谓佛最初为诸菩萨说华严经如日初出先照高山是名顿教三不定教谓别有经虽非顿渐所摄而明佛性常住即胜鬘经及金光明经等是名不定教岌法师三教岌武丘人也谓其以此三教判如来一代所说之法也一有相教谓佛设教于十二年说阿含经已前见有得道是名有相教二无相教谓佛设教于十二年说阿含经已后齐至法华见空得道是名无相教三常住教谓佛设教最后有无双照说一切众生皆有佛性一切阐提皆得作佛是名常住教三等流等流者等即平等流即流类也一真等流谓善性恶性无记性为因所引善恶无记同类之果果与因性真实是同故名真等流二假等流谓前世杀生令他命短故感今世自亦短命有相似义假名等流故名假等流三分位等流谓眼等诸识各随自类转变如眼识乃至身识皆从第八种子识而生对于色等诸尘名等流果若第六识从种子识而生起诸分别亦名等流果而识与尘分位各同故名分位等流三忍忍耐也又忍可也谓于一切逆顺善恶之境而能忍受安心不动故名为忍一耐怨𡧱忍谓人以怨憎毒𡧱而加于我即能安心忍耐而无返报之心是名耐怨𡧱忍二安受苦忍谓疾病水火刀杖等众苦所逼即能安心忍受恬然不动是名安受苦忍三谛察法忍谓审察诸法体性虚幻本无生灭信解真实心无妄动安然忍可是名谛察法忍三受受者领纳也谓六根之识领受六尘之境也一苦受谓于六尘违情之境而有逼迫之苦是名苦受二乐受谓于六尘顺情之境而有适恱之乐是名乐受三不苦不乐受谓于六尘不违不顺之境所受非苦非乐是名不苦不乐受三种无常一念念坏灭无常谓根尘相对所起心念前念既灭后念复生生已还灭念念不住皆悉无常是名念念坏灭无常二和合离散无常谓一切法皆由因缘和合而成本无实体若因缘别离即便散坏且如众生由四大和合而成其身若四大别离即便散灭是名和合离散无常三毕竟无常毕竟犹决定也谓决定了知一切诸法皆假因缘和合而生虚幻不实终归坏灭是名毕竟无常三支比量比量者谓以有为法与无为法比类而量度也一立宗宗犹主也要也谓如五蕴等法皆假因缘而生实无自性于中求我决不可得故对执我论者先说诸法无我也二立因立因者谓破执有我者而立因也若于五蕴等法施设实有我者此之五蕴既从众缘而生皆是生灭之法蕴既生灭我不成就若离五蕴而于余处施设有我者我无所因我亦无用是则皆无有我也三立喻立喻者谓以别法喻所立法也如于现在世施设实有过去相者此现在相已生未灭不应于已生未灭法中施设过去已灭之相若离现在而于余处施设过去相者然过去世相既灭坏不应施设有相此过去相不可得以喻诸法皆不可得也大明三藏法数卷第六大明三藏法数大明三藏法数卷第七昆九上天竺前住持沙门一如等奉勑集註三种圆满安乐一成就加行圆满谓脩菩萨行者于净戒中不敢毁犯于身语意清净无染若有过失即能忏悔令其戒体圆满无亏是名成就加行圆满二成就意乐圆满谓脩菩萨行者为法出家不为活命但为求无上菩提及求大涅槃乐勇勐精进不生懈怠之心不杂众恶之法不受当来生老病死之苦是名成就意乐圆满三成就宿因圆满谓脩菩萨行者于宿世中曾修福善故于今生种种资身之具悉无匮乏复能为他广行惠施心不悭悋是名成就宿因圆满三义欢喜观无量寿佛经䟽因释阿难及天龙等闻法欢喜作礼而去故以三义释之一遇人欢喜人即佛也谓佛具足四无碍智说观彼佛之法离于错谬今遇此人宁不欢喜是名遇人欢喜二闻法欢喜谓所说观佛之法一十六门曲尽其妙能令凡心入深三昧闻如是法岂不欢喜是名闻法欢喜三得果欢喜果即修观克获之果也谓韦提希等闻说观佛之法依此修之得分真果侍女诸天得相以果得如是果岂不欢喜是名得果欢喜三因一应得因谓依真如空理而修因行应得菩提之果故名应得因二加行因谓依菩提心加功用行以此为因即能证得法身之果故名加行因三圆满因谓由加行故因行圆满故名圆满因三断一自性断谓智慧起时烦恼暗障自性应断故名自性断二不生断谓得法空之时能令三涂恶道苦果永更不生故名不生断三缘缚断谓但断心中之惑则于外尘境不起贪瞋于境虽缘不生染着故名缘缚断三断一见所断谓声闻初果之人断惑见理名为见道因断三界八十八使见惑故名见所断二修所断谓声闻第二果第三果修真断惑名为修道因断三界十随眠惑故名修所断三非所断谓声闻第四果三界烦恼皆已断竟得无漏果无惑可断故名非所断龙华三会弥勒下生经云弥勒菩萨即于出家之日便得成佛坐于龙华𣗳下花林园中三会说法故云龙华三会第一会度九十六俱胝声闻众梵语俱胝华言百亿记云若诸国王大臣长者居士男女一切施主于今释迦牟尼佛正法中能作佛事自种善根或教他种以七宝金银鍮石铜铁木石泥土或以缯缕或以綵画作佛形像及窣堵波若大若小乃至最小如指节大或以香花诸妙供具而为供养由如是善根力故至弥勒如来成正觉时善得人身于第一会中剃发出家乘宿愿力便得涅槃第二会度九十四俱胝声闻众记云若国王等及以臣庶于今释迦牟尼佛正法中能为法事谓于诸大乘经典或律或论若读若诵或恭敬供养或于经卷以诸杂綵而严饰之由是善根力故至弥勒如来成正觉时善得人身于第二会中剃发出家乘宿愿力便得涅槃第三会度九十二俱胝声闻众记云若诸国王及臣庶等于今释迦牟尼佛正法中能为僧事自种善根或教他种于每月初一日或初八日十五日设斋供养比丘比丘尼或供养脩禅定者或供养诸说法者或施坐卧等具供养僧众由是善根力故至弥勒如来成正觉时于第三会中剃发出家乘宿愿力便得涅槃菩萨三脩学一百刼顶寂定中脩诸三昧刼梵语具云刼波华言分别时节梵语三昧华言正定顶寂定者在众定之上故名顶也谓等觉菩萨住顶寂定以大愿力住寿百刼修一切三昧已入金刚三昧与一切法性相应相冥而得一合相也二千刧金刚定中学诸威仪谓等觉菩萨复住寿千刼学佛一切威仪象主观视师子游步修佛无量不可思议神通化导之法皆现在前入佛行处坐佛道塲也三万刼大寂定中学佛化行谓等觉菩萨复住寿万刼学佛教化之行现诸色相教化众生复现同诸佛常行中道大乐无为也菩萨生兜率天三事胜菩萨当补佛处故生兜率梵语兜率华言知足谓于五欲境界知止足故一命胜菩萨已离三界生死虽不修命业而于彼天託生天系寿命四千嵗天寿毕已降生中国以补佛处是名命胜也二色胜菩萨虽不修色业既生兜率而妙色身光明照耀自然庄严异诸天众是名色胜也三名胜佛本行集经云菩萨既生兜率其诸天众即唤菩萨名为护明展转称唤其声上彻净居乃至色界天顶是名名胜也三贤十住十行十回向诸位菩萨皆称贤者此就别教而论盖诸位菩萨但断见思惑尽尚有无明惑在未入圣位故名贤也一十住会理之心安住不动名之为住一发心住二治地住三修行住四生贵住五具足方便住六正心住七不退住八童真住九法王子住十灌顶住二十行行即进趣之义谓行此行则能进向于果名之为行一欢喜行二饶益行三无违逆行四无屈挠行五无痴乱行六善现行七无着行八难得行九善法行十真实行三十回向回因向果名为回向一救诸众生离众生相回向二不坏回向三等一切诸佛回向四至一切处回向五无尽功德藏回向六入一切平等善根回向七等随顺一切众生回向八真如相回向九无缚无着解脱回向十入法界无量回向三种发心一信成就发心谓十信行满信心成就入十住位中初发心住故名信成就发心二解行发心解即解了行即修行谓十行位中能解法性本空顺修六度之行发回向心入十回向故名解行发心三证发心证即证入谓入初地乃至第十地而此证者无有境界惟真如智名为法身法身显发故名证发心三不退一位不退谓别教菩萨从初住位中断见惑二住至七住位中断思惑则永不退失超凡之位故名位不退二行不退谓别教菩萨从八住已去至十行位中伏断尘沙之惑则永不退失菩萨之行故名行不退三念不退谓别教菩萨从初地已去破无明惑则永不退失中道正念故名念不退三处入法界法界即一切众生本有之心诸佛所证平等之理也而云三处入者由菩萨根有利钝行有浅深故所证入先后不定遂分三处也一十住初心入法界谓利根菩萨即于初住位中破无明惑证入法界平等之理得不退转是名十住初心入法界也二回向终心入法界谓菩萨于十回向后心众行纯熟证入法界是名回向终心入法界也三初地入法界谓菩萨于前行向中功德具足至于初地即得证入法界乃了三德圆融三身自在是名初地入法界也文殊三名一文殊师利梵语文殊师利华言妙德谓具不可思议种种微妙功德故名妙德二满殊尸利梵语满殊尸利华言妙首谓具不可思议微妙功德在诸菩萨之上故名妙首三曼殊室利梵语曼殊室利华言妙吉祥谓具不可思议微妙功德最胜吉祥故名妙吉祥三人观十二因缘三人者谓通教声闻缘觉菩萨虽同观十二因缘然随智浅深法成高下故有三种之异也一下智观故得声闻菩提梵语菩提华言道谓声闻之人用体空之智初观十二因缘生次观十二因缘灭观此生灭即悟非生非灭破见思之惑证真空之理是名下智观故得声闻菩提二中智观故得缘觉菩提谓缘觉之人亦用体空之智初观十二因缘生次观十二因缘灭观此生灭即悟非生非灭破见思之惑更能侵除习气以由能观之智比于声闻稍胜故所证真空之理亦深是名中智观故得缘觉菩提三上智观故得菩萨菩提谓菩萨之人虽亦用体空之智观十二因缘生灭了悟非生非灭而能顿断见思习气以由能观之智比于缘觉复胜故所证真空之理最深是名上智观故得菩萨菩提阿罗汉三义梵语阿罗汉华言无生亦云无学谓三界生死已尽是为无生无法可学是为无学或言不翻者名含三义故也一杀贼贼即见思惑也以其刼人功德之财夺人智慧之命故名为贼阿罗汉能断三界见思之惑故名杀贼二不生不生即无生也谓阿罗汉既断见思惑尽更不受三界生故名不生三应供谓阿罗汉智断功德既已具足应受人天供养故名应供三迦叶梵语迦叶华言光波谓身光炎涌暎余光故也毘婆尸佛时三人共立剎柱以是因缘感报遂为兄弟一优楼频螺迦叶梵语优楼频螺华言木𤓰林谓其居处近于此林故以名之将护四众供给四事令无所乏最为第一二伽耶迦叶梵语伽耶华言城谓其居家在王舍城南七由旬故以名之观了诸法都无所着教化众生最为第一三那提迦叶梵语那提华言河谓其居止近于此河故以名之心意寂然降伏结业精进修行最为第一阿难三名阿难是斛饭王之子佛成道日生以其能持法藏有三种不同随德受称故有三名也一名阿难梵语阿难华言庆喜生时合国欣庆欢喜故也以其亲承佛旨传以化人即传持声闻藏也二名阿难䟦陀梵语阿难䟦陀华言喜贤以其住于有学之地得空无相无愿三解脱门即传持缘觉藏也三名阿难迦罗梵语阿难迦罗华言喜海以其解了如来说法无说而说说即无说所谓佛法大海水流入阿难心即传持菩萨藏也声闻三道一见道谓声闻因断三界见惑见真谛理故名见道即初果湏陀洹也二脩道谓声闻得初果已复缘真谛之理断欲界九品思惑名为脩道即二果斯陀含三果阿那含也三无学道谓声闻断三界见思惑尽真谛之理究竟无法可学故名无学即第四果阿罗汉也结集三人一阿难梵语阿难华言庆喜斛饭王之子佛成道日生生时举国欣庆故云庆喜随佛出家得阿罗汉果多闻第一能持法藏如来灭后与文殊师利集诸大众于铁围山等处结集脩多罗藏二优波离梵语优波离华言化生或翻上首以其持律第一为众纪纲故也如来灭后与五百圣人于毕钵罗窟内结集毘奈耶藏三迦叶梵语迦叶波华言饮光谓其身光炎涌能映余物故也如来灭后集诸大众于毕钵罗窟等处结集阿毘昙藏初果三结结即见惑众生由此见惑结缚不能出离生死声闻之人断此惑尽即证初湏陀洹果故名初果三结一身见结谓众生于五阴等法中妄计为身强立主宰恒起我见是名身见结二戒取结谓外道之人于非戒中谬以为戒取以进行如鸡狗戒等是名戒取结三疑结谓迷心背理而于正法犹豫不决不能深信是名疑结三余一烦恼余烦恼余亦名障余谓二乘之人虽断三界内见思惑尽尚有界外无明惑在故名烦恼余二业余业余亦名道余谓二乘之人虽断三界内业缚尚余界外变易生死之业故名业余三苦余苦余亦名果余谓二乘之人已出三界分叚生死尚有变易生死之苦故名苦余三佛子一外子谓诸凡夫未曾入道未能绍继佛种是名外子二庶子谓声闻缘觉但禀小乘之教生于法身不从如来大法生故是名庶子三真子谓大乘菩萨禀受如来大法生于法身是名真子三车三车者车即运载之义喻三乘之人各以所乘之法运出三界而至涅槃也一羊车羊车者以羊挽车故名羊车喻声闻之人脩四谛行求出三界但欲自度不顾他人如羊之奔逸竟不回顾后群故以羊车喻之经云如彼诸子为求羊车出于火宅是也二鹿车鹿车者以鹿挽车故名鹿车喻缘觉之人脩十二因缘行求出三界而畧有为他之心如鹿之驰走即能回顾后群故以鹿车喻之经云如彼诸子为求鹿车出于火宅是也三牛车牛车者以牛挽车故名牛车喻三藏教菩萨之人脩六度行但欲度人出于三界而不求自出如牛之荷负安耐一切普运故以牛车喻之经云如彼诸子为求牛车出于火宅是也三乘乘即运载之义谓声闻缘觉菩萨各以其法为乘运出三界生死同到真空涅槃故名三乘一声闻乘闻佛声教而得悟道故曰声闻谓其知苦断集慕灭脩道故以此四谛为乘也二缘觉乘因观十二因缘觉真谛理故名缘觉谓始观无明缘乃至老死此是观十二因缘生次观无明灭乃至老死灭此是观十二因缘灭观此因缘生灭即悟非生非灭故以此十二因缘为乘也三菩萨乘菩萨梵语具云菩提萨埵华言觉有情谓觉悟一切有情众生也菩萨行六度行广化众生出离生死故以此六度为乘也三乘观门一声闻观苦谛为初门苦即三界生死之苦也谛即审实之义谓声闻之人知果苦而断集因慕寂灭而脩道品谛观五阴生死之身即是众苦之本故观苦谛为初门也二缘觉观集谛为初门集即招集之义谓烦恼之因则能招集生死之苦果也缘觉之人于十二因缘中初从无明观起无明即属集谛了知苦果实由集因而生故观集谛为初门也三菩萨观道谛为初门道即六度也谓菩萨为利他故广行六度化诸众生故观道谛为初门也三田喻三种人第一田此田渠流便利无诸沙卤瓦石𣗥刺种一得百以喻菩萨根性勐利智慧明了利益众生无有穷尽是为第一田也第二田此田虽无沙卤瓦石𣗥刺渠流险难ㄆ实减半以喻声闻根性稍钝虽得无漏但能自利不能度生是为第二田也第三田此田渠流险难多诸沙卤瓦石𣗥刺种一得一为葶丁呆草故以喻阐提之人而于佛法无有信心今为说法以种后世善种是为第三田也三草草即药草也药草既蒙云雨之润即得生长而能徧治众病变体成僊以譬五乘之人既闻法华之教无漏智慧即得增长能破无明之惑开佛知见故以三草喻之一小草小草喻人天也谓法雨既沾无不蒙润而人天之机根力微弱未获大益故名小草二中草中草喻声闻缘觉也谓此二乘之人蒙佛法雨而于大乘根渐增长故名中草三上草上草喻三藏教菩萨也谓此菩萨蒙佛法雨敷荣欝茂自他饶益故名上草三兽渡河三兽喻三乘河喻空理也谓通教声闻缘觉菩萨同出三界取证空理而根噐有大小行位有浅深如象马兔同共渡河而有浅深之异故以此为喻也一象渡河象渡河者喻菩萨之人也谓菩萨修六度万行利益众生断见思惑及断习气尽而证菩提如象之渡河得其底也二马渡河马渡河者喻缘觉之人也谓缘觉修十二因缘断见思惑虽兼断习气未能净尽而证真空之理如马之渡河虽不至底而渐深也三兔渡河兔渡河者喻声闻之人也谓声闻修四谛法断见思惑未能除断习气而但证真空之理如兔之渡河但浮水而过不能深也比丘三义梵语比丘华言除馑谓众生薄福在因无法自资得报多所馑乏出家之人戒行是良福田能除因果之馑乏故名除馑或言不翻者名含三义故也一破恶谓比丘脩戒定慧之道能破见思之恶故名破恶二怖魔魔梵语具云魔罗华言杀者谓能杀人智慧之命也比丘既能脩道魔即念言此人非但出我界域亦能转化于他空我眷属魔即惊怖故名怖魔三乞士乞是乞求之名士是清雅之称谓比丘常当乞食清净自活上乞法以资慧命下乞食以资色身故名乞士三种僧一犯戒杂僧谓其虽持禁戒为利养故与破戒者常共亲附同其事业杂处熏习因而破戒是名犯戒杂僧也二愚痴僧谓其虽在阿兰若处诸根不利闇钝愚鲁经律论藏不能解了于诸弟子或犯禁戒亦不能教令清净忏悔是名愚痴僧也三清净僧谓其本怡台主清净严持戒律通达经论不为诸魔之所沮坏又能调伏利益一切众生为说诸戒轻重之相堪称护法无上大师是名清净僧也律师三法一本毘尼藏梵语毘尼华言律谓为律师者必本于毘尼讽诵通利句义辩习文字不忘然后可以教授于人所以称之为律师也二坚持不杂谓为律师者当怀惭愧坚持法律于毘尼藏所有文句义䟽悉皆通达若有问者次第而答不相杂乱所以称之为律师也三受持不忘谓为律师者于毘尼藏所传之师湏知次第授受之由若佛授优波离如是次第师师相承乃至于今于其名字或能尽知或知一二而不忘失所以称之为律师也三圆满一行圆满谓听闻正法依法脩行复能为他如法演说自利利他之行既周是名行圆满二果圆满谓由脩行即能证涅槃之果圆成满足是名果圆满三师圆满师即受道之师谓能以佛所说之法教诫于我复能引发一切梵行令得满足是名师圆满沙弥三名梵语沙弥华言息慈谓息恶行慈也一驱乌沙弥谓能驱遣乌鸟即七嵗至十二三嵗者皆名驱乌沙弥也二应法沙弥谓能与出家之法相应即十四嵗至十九嵗者皆名应法沙弥也三名字沙弥谓能止息诸恶勤行众慈可以沙弥名字称之即二十嵗已上皆号名字沙弥也三种天天者天然自然乐胜身胜故名天也一世间天谓十方世界一切剎土中诸大国王虽处人中享受天福是名世间天二生天即一切众生脩行十善之因受其果报或生欲界天或生色界天或生无色界天是名生天不妄语不两舌不恶口不绮语不贪欲不瞋恚不邪见也三净天谓声闻缘觉断诸烦恼获大神通变化自在清净无染是名净天三界界限也别也谓三界分限各别不同故名界也一欲界欲有四种一者情欲二者色欲三者食欲四者婬壬欲下极阿鼻地狱上至第六他化天男女相叅多诸染欲故名欲界二色界色即色质谓虽离欲界秽恶之色而有清净之色始从初禅梵天终至阿迦腻咤天九有一十八天并无女形亦无欲染皆是化生尚有色质故名色界三无色界谓但有心识而无色质也始从空处终至非非想处九有四天但有受想行识四心而无形质故名无色界三事人胜诸天一能勇勐诸天耽嗜欲乐不复进脩是人虽不见当来之果而能脩诸苦行精进不怠是能勇勐胜诸天也二能忆念诸天耽嗜欲乐慧性常惛是人能忆记曩久所作所说之事了了分明悉无忘失是能忆念胜诸天也三能梵行梵者净也诸天耽嗜欲乐不复增脩善业是人初发心时能种殊胜善根爱持戒律行业清净是能梵行胜诸天也阎浮提人三事胜余三洲梵语阎浮提华言胜金洲即南洲也三洲者东弗于逮西瞿耶尼北欝单越也一勇勐强记谓南洲之人于诸教法勇勐读诵记闻广愽心不忘失其余三洲则不能然所以胜之也二勤脩梵行谓南洲之人于诸清净梵行则能精勤脩习期证道果其余三洲则不能然所以胜之也三佛出其土谓南洲乃是中华文物之国一切圣贤皆出其中其人易化所以佛之降生必在斯土其余三洲则不示现所以胜之也三种人难报佛告比丘我见有三种人于诸有情多获利益其恩难报假使尽其形寿以诸上妙衣服饮食卧具医药及余资缘而供养之亦不能报也一令出家者谓若有人为其说法劝令出家剃发染衣以正信心受持净戒乃至成就菩提其恩难报也二令知集法者集积集也谓众生积集烦恼惑业而能招集生死之苦若有人为其说法令知烦恼过患而灭除之其恩难报也三令得漏尽者漏尽者谓众生生死惑俱尽不漏落三界也若有人为其说法令如法而脩破除烦恼出离生死之苦而证真空涅槃之乐其恩难报也太子三妃经云太子十七嵗纳妃三人以示同人法也一瞿夷梵语瞿夷华言明女其父名水光长者女生之时日将没余光照其室内皆明因名瞿夷是太子第一妃也二耶输梵语耶输陀罗华言华色是太子第二妃即罗㬋罗之母也其父名移施长者三鹿野鹿野是太子第三妃也其父名释长者三善知识知识者闻名钦德曰知覩形敬奉曰识谓脩行之人欲得道果必由教授知识以训诲同行知识以䇿励外护知识以资养三者俱佫口用方能成就其功故名善知识也一教授善知识宣传圣言曰教训诲于我曰授即教授之师也谓其人内外方便通塞障碍皆能决了是名教授善知识二同行善知识谓脩观行之人互相䇿发切磋琢磨併心齐志如乘一船故名同行善知识三外护善知识护犹助也谓管理所湏以助脩行之人或有外侮而能扞御故名外护善知识三想般若经云菩萨欲成无上道者应起平等心于一切众生无有偏党皆生亲爱之想莫生怨心莫生中人心故名三想一怨想怨想者谓有人加害于我及害我父母兄弟者亦生亲爱之想也二亲想亲想者谓于父母兄弟及亲戚朋友等皆生亲爱之想也三中人想中人想者谓于非怨非亲之人亦生亲爱之想也三思一审虑思谓在意地筹量之时未有所作故名审虑思二决定思谓意既决定乃有所作是名决定思三动发思唯识论云动身之思名为身业发语之思名为语业是名动发思三恶觉觉即知觉宗镜录云若唯脩事定但习世禅虽曰脩行犹生恶觉以不制意地未断其原故也经云一切凡夫虽善护身心犹故生于三种恶觉是也一欲觉欲即贪欲谓一切凡夫之人不了五尘过患而于顺情之境种种贪求而生恶觉故名恶觉二恚觉恚即瞋恚谓一切凡夫之人不了五尘过患而于违情之境种种忿怒而生恶觉故名恚觉三害觉谓一切凡夫之人常为觉观怨贼之所侵害故名害觉三报一现报谓现世作恶现身即受恶报现世作善现身即受善报是名现报二生报谓此生作善作恶来生方受善恶之报是名生报三后报谓或过去无量生中作善作恶于此生中受善恶报或在未来无量生中受善恶报是名后报三业一身业身业即身所作之业也有善有恶若杀生偷盗邪婬壬即身恶业也若不杀不盗不婬壬即身善业也二语业语业即口所说之业也有善有恶若妄言绮语恶口两舌即口恶业也若不妄言不绮语不恶口不两舌即口善业也三意业意业即意所起之业也有善有恶若贪欲瞋恚邪见即意恶业也若不贪欲不瞋恚不邪见即意善业也三福田一报恩福田谓父母有养育之恩师长有教诲之恩若能供养恭敬非惟报荅其恩抑且自然获福是名报恩福田二功德福田谓若能恭敬供养佛法僧三宝非但成就无量功德亦能获其福报是名功德福田三贫穷福田谓若见贫穷困苦之人当起慈愍之心以己所有资生等物而给施之唯不求报则亦自然获福是名贫穷福田三福业一施福业谓脩行之人若遇贫穷之人来乞之时须食与食须衣与衣乃至卧具医药随其所欲皆悉施与因施获福是名施福业也二平等福业谓脩行之人能持戒律不兴恶想梵行端严语言和雅以平等慈悲爱护之心普覆一切有情令得安隐以平等心而能致福是为平等福业也三思惟福业谓脩行之人以智慧观察了知出要之法远离世间尘缘杂想以此思惟为出世善福之业是为思惟福业也三供养一财供养谓以世间财宝及以种种上妙诸供养具供养诸佛菩萨是名财供养二法供养谓依佛所说教法脩于众行乃至不舍菩萨业不离菩提心即是以法供养诸佛菩萨是名法供养三观行供养谓依中道妙观观于一念之心具足三谛之法无有卸ㄗ夬减众生诸佛平等不二烦恼生死即是菩提涅槃念念观之即是供养诸佛菩萨是名观行供养三应供养一如来所应供养谓如来出现世间咸欲利乐一切众生于天人中最尊最上不降伏者而降伏之无救护者而救护之未度脱者而度脱之以是因缘一切天人所应供养二阿罗汉所应供养梵语阿罗汉华言无学谓阿罗汉生死已尽梵行已立而能利益有情为世福田以是因缘一切天人所应供养三转轮圣王所应供养谓转轮圣王恒以正法治化天下使其人民不杀不盗无诸过恶咸被恩泽各得其所以是因缘一切人民所应供养三种示导示开示导引导谓菩萨见诸有情在地狱中受极苦报即起拯济之心故有三种示导也一神变示导谓菩萨悯彼地狱之苦故现神通之力灭除汤火刀劒种种苦具令诸众生借此神变从地狱出生天人中受诸快乐是为神变示导二记说示导谓菩萨悯彼地狱之苦而于众生念念记忆不忘而为说法令诸众生借此法力从地狱出生天人中受诸快乐是为记说示导三教诫示导谓菩萨悯彼地狱之苦即发慈悲喜舍之心说法教诫令诸众生借此教诫从地狱出生天人中受诸快乐是为教诫示导三善道三善道者谓天人阿脩罗同脩十善虽有上中下品不同皆名善道不妄语不两舌不恶口不绮语不贪欲不瞋恚不邪见也一天道天即欲界色界无色界诸天也谓因脩上品十善复脩世间禅定得生其中是名天道二人道人即四天下之人也谓因行五常五戒复行中品十善得生其中是名人道不妄语不饮酒也三脩罗道梵语阿脩罗华言无酒谓虽行五常欲胜他故行下品十善得生其中是名脩罗道亦名仙道者以脩罗一道摄属不定故也三种礼佛一成过礼谓礼佛时身仪不正而与轻慢相应如碓上下佛制有过是名成过礼二相似礼谓礼佛时身仪虽似端正而与杂觉相应是名相似礼三顺实礼谓礼佛时身仪端正而与正智相应随顺实理是名顺实礼三发心一发大智心谓欲以智慧广求一切佛法普令众生皆得法喜之乐是名发大智心二发大悲心谓慈愍一切众生轮廻生死受种种苦誓愿救托七友是名发大悲心三发大愿心谓依四弘誓愿发无上菩提之心上求佛道下化众生是名发大愿心三发心一厌离有为发心谓人厌恶世间皆是有为之法能招三界生死之苦欲求出离此苦即发心修行是名厌离有为发心二所求菩提发心梵语菩提华言道谓人宿有善本具正知见欲求出世妙道即发心修行是名所求菩提发心三饶益有情发心有情即众生也谓人起慈悲心愍念世间一切众生受生死苦即发心修行愿托七友其苦而与其乐是名饶益有情发心三种发心观无量寿佛经云若有众生愿生彼国者发三种心当得徃生一至诚心至专也诚实也谓此土众生欲生彼国当发专至诚实之心正念真如求愿徃生故名至诚心二深心谓求无上佛果必须心契深理欲契深理必须厚种善根涅槃经云深根难托七友故名深心三发愿心谓以真如实心趣果善心二心功德善巧回向发愿求生净土速证法忍广托七友一切众生苦恼故名发愿心三种发菩提心一直心直心者谓心常质直离诸謟曲能行正法即是菩提之心也二深心深心者谓于正法心生深信而复乐修一切善行即是菩提之心也三大悲心大悲心者悲即悲愍谓悲愍一切受苦众生常思救护令其安乐即是菩提之心也三行一福行谓因修十善等福报生欲界天上人间及阿脩罗享福受乐故名福行不妄语不两舌不恶口不绮语不贪欲不瞋恚不邪见也梵语阿脩罗华言无酒二罪行谓因作五逆十恶等罪报生畜生饿鬼地狱责罪受苦故名罪行妄语两舌恶口绮语贪欲瞋恚邪见也三无动行谓修世间禅定报生色界无色界天心定不动故名无动行三种清净一心清净谓修学般若菩萨不生染心不生瞋心不生憍慢心不生悭贪心不生邪见心是名心清净二身清净谓修学般若菩萨心既清净再后受身常得化生是名身清净三相清净谓修学般若菩萨身心既皆清净则能具足相好庄严其身故名相清净清净三业经云须菩提问佛色身佛即以三业荅之一身行清净谓身之所行能防塞一切诸不善法是名身业清净二口言真诚谓凡所言说真实诚信永离邪妄之语是名口业清净三意专向道谓ㄆ摄身心常居寂定无他异念是名意业清净三业供养一身业供养谓身至诚敬礼诸佛菩萨是名身业供养二口业供养谓口发言称美诸佛菩萨功德是名口业供养三意业供养谓端心正意想念诸佛菩萨相好是名意业供养三种净业经云韦提希白佛言世尊我今乐生极乐世界阿弥陀佛所唯愿世尊教我思惟教我正受于是世尊以三种净业荅思惟十六妙观酬正受故知三种净业乃徃生净土之因也一孝养父母等业谓若能孝养父母奉事师长则必慈心不杀修行十善是为净业不妄语不两舌不恶口不绮语不贪欲不瞋恚不邪见也二受持三归等业谓归依佛法僧宝具足众戒不犯威仪是为净业三发菩提心等业梵语菩提华言道谓发无上道心深信因果诵大乘经劝进行者是为净业三施一财施谓自能持戒不侵他人财物又能以己之财施与他人是名财施二法施谓既能财施又能为人说法令其开悟是名法施三无畏施谓一切众生皆畏于死持戒之人无杀害心令其无畏是名无畏施三施一饮食施饮食施者谓见饥饿之人即以饮食济其困馁是名下品施二珍宝施珍宝施者谓见贫穷之人即以财物珍宝周其窘乏是名中品施三身命施身命施者谓但割身肉济于饥饿众生名身施若全身施与命亦随尽名命施此施极难极重是名上品施三轮体空谓布施时体达施者受者及所施物皆悉本空则能摧碾执着之相是名三轮体空一施空谓能施之人体达我身本空岂有我为能施既知无我则无希望福报之心是名施空二受空谓既体达本无我为能施之人亦无他人为受施之者是名受空三施物空物即资财珍宝等物谓能体达一切皆空岂有此物而为所施是名施物空三种不坚易三坚法一不坚财贸易坚财谓一切世间财物体非坚固聚散无常不可久保若能持用布施清净梵行之人远求无上安乐涅槃或求当来天人乐果即为坚固之财永久不坏矣是为不坚之财贸易坚财也二不坚身贸易坚身谓父母所生之身乃四大假合而成危脆不实体非坚固生灭无常不可久存若能持守五戒清净无染修习菩提无上之道以证金刚不坏之身是为以不坚身贸易坚身也不妄语不饮酒也三不坚命贸易坚命谓人所受之命虽寿夭不齐皆同梦幻体非坚固倐忽无常不可久保若能了知四谛修习正法超越生死以续常住不朽慧命是为以不坚命贸易坚命也三聚戒聚集也戒禁戒也此三种戒能摄一切大乘诸戒故名三聚戒法苑珠林云大圣度人功唯在戒庄严论云初律仪戒以禁防为体后摄善摄生二戒以勤勇为体一摄律仪戒摄律仪戒者谓一切律仪无不聚摄也律即法律是禁止之义仪即仪式是轨范之义法苑珠林云摄律仪者要唯有四一者不得为利养故自赞毁他二者不得故悭不施前人三者不得瞋心打骂众生四者不得谤大乘经典持此四法无恶不离故名摄律仪戒二摄善法戒摄善法戒者所行之行能摄一切善法也谓身口意所作善法及闻思修三慧布施等六度之法无不聚摄故名摄善法戒三摄众生戒摄众生戒者谓能摄受一切众生也能摄之行即是慈悲喜舍慈名爱念能与众生乐故悲名怜愍能托七友众生苦故喜名喜庆庆一切众生离苦得乐故舍名无憎无爱常念众生同得无憎无爱故以此等法摄诸众生也三事戒一身净戒谓身受诸戒无有阙漏无有毁犯是名身净戒二言净戒谓一切所说语言无有䛕謟虚诳不实是名言净戒三意净戒谓蠲除恶觉离诸贪欲是名意净戒灭有三义华严䟽云梵语毘尼或翻为灭灭有三义一灭业非谓戒能灭杀盗等罪业之过非故名灭业非二灭烦恼谓戒能灭贪瞋痴等烦恼故名灭烦恼三得灭果谓因戒故既灭业与烦恼即得无为寂灭之果故名得灭果三种忍行一身忍行谓菩萨修行时舍身命财无有恡惜虽被割截身体而能忍受是名身忍行二口忍行谓菩萨修行时虽被人轻嫌打骂闻已能忍不起闘诤是名口忍行三意忍行谓菩萨修行时虽被人毁訾骂辱瞋恚呵责闻已能忍不起忿恨之心是名意忍行三种精进一庄严精进庄即端庄严即严饰谓菩萨发心时精勤修习一切梵行庄严道果复为化诸众生于三界中示现受生乃至为慈悲故入地狱中代其受苦心不休息是名庄严精进二摄善法精进谓菩萨既修六度梵行不为烦恼恶业邪见之所倾动摄持世间出世间一切善法心不放逸是名摄善法精进三利益众生精进谓菩萨于一切时修习圣道利益一切众生以种种法而化导之咸使断灭恶因成就善果虽历尘刦心不疲倦是名利益众生精进三种胜勇勐一愿胜勇勐愿即誓愿谓初修行之时湏发四弘誓愿发大勇勐成佛菩提广化有情知胜功德是名愿胜勇勐二行胜勇勐行即所修之行谓至心学道能行妙行发大勇勐决趣菩提是名行胜勇勐三果胜勇勐果即修因所感之果谓一心精进修诸妙行发大勇勐决求成佛于彼之时与一切佛平等无二是名果胜勇勐三种定业轮定即禅定业即行业轮有运转摧辗之义谓如来以禅定诵习之法轮摧辗一切烦恼惑业而成无上菩提亦令众生如说修行而证道果故说此三种定业轮也一建立修定业轮谓令众生修行正观观察无明烦恼起灭之相及观察世间如幻如化以安那般那数息之法修习静虑则能摧破一切惑业心住正定是为建立修定业轮二建立习诵业轮谓令众生习诵大乘经教初中后夜精勤无怠心不散乱则能摧破一切惑业是为建立习诵业轮三建立营福业轮谓令众生修行布施持戒造像建塔供佛法僧又营种种福报之事则能摧破一切惑业是为建立营福业轮三胜学一增上戒学谓具足受持大小乘戒制伏过非成就威仪于诸戒法而能增胜是名增上戒学二增上心学谓能舍欲界诸不善法得入初禅乃至入第四禅于诸定心而能增胜是名增上心学三增上慧学谓于四圣谛等法如实能知是名增上慧学三事无尽一布施无尽谓菩萨好喜布施不悋财物乃至躯命悉能施与心不疲厌是名布施无尽二持戒无尽谓菩萨护持禁戒未曾违舍见犯戒者怜愍悲哀见奉戒者尊重爱敬复以戒法传化他人心不疲厌是名持戒无尽三博闻无尽谓菩萨闻如是法即当奉行思欲化他必湏博学一切经典与夫世间艺术无不谙练求闻禀听心不疲厌是名博闻无尽大明三藏法数卷第七大明三藏法数大明三藏法数卷第八昆十上天竺前住持沙门一如等奉勑集註三种证相不同谓修习法华三昧于三七日中一心精进有三种证相之不同者盖由所修之人根怡台主之有异也一下根证相谓行人于三七日中获得戒根清净就中所证之相亦有三品不同若于三七日中或得灵异好梦或觉诸根明净四大轻利道心勇发是下品戒根渐净之相若于三七日内行道坐禅之中忽见光华净色闻妙香气及微妙音声称赞身心庆恱得法喜乐即是中品戒根净相若于三七日中身心寂净或自见其身着净法服威仪齐整身相端严信心开发得法喜乐无所怖畏即是上品戒根净相如是三品总为下根行者所证之相二中根证相谓行人于禅定中所得定根清净就中所证之相亦有三品不同若于坐禅之时忽觉身心澄静发诸禅定觉观分明喜乐一心即是下品定根净相若于坐禅之时身心安定觉出入息长短细微徧身毛孔出入无阂或见自身诸不净相因发禅定身心快乐寂然正受即是中品定根净相若于坐禅之时身心安静缘自五阴之身即觉无常苦空梦幻不实乃至一切诸法不生不灭犹如虚空寂静无为厌离世间悯念一切即是上品定根净相此之三品总为中根行者所证之相三上根证相谓行人于禅定中所得慧根清净就中所证之相亦有三品不同若于行坐念诵之中忽觉身心如云如影梦幻不实因此觉心则发智慧了达诸法无有障碍于诸经论随义解释难问无滞即是下品慧根法相若于行坐诵念之中身心寂然犹如虚空于正慧中面见普贤菩萨与无量菩萨而自围绕悉现其前于是得大智慧于诸佛所说之法通达妙义说无穷尽即是中品慧根证相若于行坐念诵之中身心豁然清净入深禅定觉慧分明得无碍总持获六根清净开佛知见入菩萨位即是上品慧根证相此之三品总为上根行者所证之相三善根一无贪善根谓于五欲之境不贪不着不爱不乐此无贪法是善种性能为无量善法根本故名无贪善根二无瞋善根谓于一切众生不生愤恚不欲损口ㄙ恼此无瞋法是善种性能为无量善法根本故名无瞋善根三无痴善根谓于一切诸法皆悉明了通达知是善法知是不善法知有罪法知无罪法知应修法知不应修法此无痴法是善种性能为无量善法根本故名无痴善根三乐一天乐天然自然乐胜身胜故名为天修十善者生于天上而受种种殊胜妙乐故名天乐不妄语不两舌不恶口不绮语不贪欲不瞋恚不邪见也二禅乐谓修行之人入诸禅定一心清净万虑俱寂自然得其禅恱之趣故名禅乐三涅槃乐梵语涅槃华言灭度谓修行之人既离生死之苦得证涅槃之乐经云生灭灭已寂灭为乐故名涅槃乐三因三果一异熟因异熟果异世成熟名为异熟谓今世所作善恶之因即感未来世善恶之果是名异熟因异熟果二福因福果谓布施持戒忍辱为因即感现在及未来世所作种种事业皆得自在之果是名福因福果三智因智果谓修习一切智慧为因能证三乘及以佛果是名智因智果龙有三患龙鳞虫之长能幽能明能大能小然有此三患也一热风热沙患谓一切龙若遇热风热沙着身之时烧皮烧肉及以骨髄即受痛苦故名为患二恶风暴起患谓一切龙若遇恶风卒暴起时其饰身宝衣自然而失龙身乃现即受苦恼故名为患三畏金翅鸟患谓一切龙正娱乐时被金翅鸟入于龙宫搏取始生龙子食之即生怖畏故名为患三种鬼神魔魔能现诸形相恼乱行人障蔽禅定若不预善分别以祛除之则使魔得其便身心恐怖有妨精进而道业难成矣一精媚鬼谓精神变化厌媚于人也以十二时中子鼠丑牛等兽为种种相或作少男少女老宿之形及可畏等相恼乱行人各当其时而来善湏别识若多卯时来者必是狐兔之类说其名字精媚即散余时之来者类此可知唿其名字即皆消灭也二怡台阜惕鬼怡台阜惕即恶夜叉摩诃止观云拘那含佛末法之时有一比丘好恼乱众僧为众𢷤出遂发恶誓常恼坐禅之人此鬼亦作种种形貌或如虫类缘人头面钻刺之状或抱持于人或复言说音声喧閙及作诸兽之形来恼行人应即觉知一心闭目阴而骂之作是言我今识汝汝是阎浮提中食火嗅香等軰喜破戒种我今持戒终不畏汝兼诵戒律以除却之彼鬼即便退去无能恼乱也三魔罗鬼梵语魔罗华言能夺命以能夺行人智慧之命故也此鬼多作三种形相恼乱行人一违情之事即丑色恶声等可畏五尘及虎狼师子罗剎等类二顺情之事即羙色娇声可爱五尘及父母等形相之类三非违非顺之事即寻常所见五尘等类以上三事或令怖畏或令爱着皆能动乱行人之心而使禅定不得发也饿鬼三障一外障谓此饿鬼常受饥渴皮肉血脉皆悉枯藁头𩬊髼乱其面黯黑唇口干焦常以其舌自舐口面慞惶驰走处处求食所到泉池便见其水变成脓血自不欲饮如是等鬼由外障碍饮食是名外障二内障谓此饿鬼咽或如针口或如炬其腹宽大由此因缘纵得饮食不能噉饮如是等鬼由内障碍饮食是名内障三无障谓有饿鬼名勐熖鬘虽于饮食无有障碍然随所饮噉之物皆被烧然变成火炭由此因缘饥渴大苦是名无障三恶道道即能通之义谓一切众生造作恶业而生其处故名恶道也一地狱道谓此处在地之下铁围山间有八寒八热等狱即造作极重恶业众生堕于此道故名地狱道二饿鬼道饿鬼道有三种一谓罪业极重者积刼不闻浆水之名其次者但伺求人间荡涤脓血粪秽又其次者时或一饱即造作恶业众生由悭贪故生于此道故名饿鬼道三畜生道谓披毛戴角鳞甲羽毛四足多足有足无足水陆空行等即造作恶业众生由愚痴故生于此道故名畜生道三途对三毒一火途对瞋忿火途即地狱道也谓其处受苦众生常为镬汤炉炭等热苦所逼故四解脱经称为火途盖由众生无慈悲心常怀瞋忿致感斯报故云火途对瞋忿二刀途对悭贪刀途即饿鬼道也谓其处受苦众生常受刀杖驱逼等苦故四解脱经称为刀途盖由众生无惠施心常怀悭贪致感斯报故云刀途对悭贪三血途对愚痴血途即畜生道也谓其处受苦众生强者伏弱互相吞噉饮血食肉故四解脱经称为血途盖因众生无智慧心愚痴不了致感斯报故云血途对愚痴三种恶一恶恶即背理之谓若杀盗等皆违理造作是名为恶二大恶谓自杀亦教人杀自悭亦教人悭等是名大恶三恶中恶谓自恡法亦教人恡法由一人恡法则令多人堕于恶道亦是断灭佛法是名恶中恶三无明一痴无明谓人愚痴暗钝无所明了而于正法不能生信唯逐邪师邪教妄执倒见是名痴无明二迷无明谓人昏迷不了惑于五尘等境不能观察其患及起贪染之心是名迷无明三颠无明谓人无所明了而于正法起邪倒见如常计无常乐计非乐等是名颠无明三随烦恼谓昏烦恼乱之法长时随逐不舍故名随烦恼一小随烦恼谓忿恨覆恼嫉悭诳謟憍害十种各别而起行位局故是名小随烦恼二中随烦恼谓无惭无愧二种俱生非各别起行通前之忿恨覆恼等唯遍在不善法中是名中随烦恼三大随烦恼谓掉举昏沉不信懈怠放逸散乱不正失念八种得俱生故不可名小染皆遍故不得名中二义既殊故名大随烦恼三颠倒一心颠倒心即根尘相对所起一念之心谓心为群妄之原起惑之始因迷自性清净之心种种分别起诸颠倒是名心颠倒二见颠倒谓眼是诸见之本由不了外尘之境皆悉虚幻是以妄生执取起诸颠倒是名见颠倒三想颠倒谓想取六尘之想也由不了六尘过患伤失善根是以妄生缘想起诸颠倒是名想颠倒三毒毒者毒害也谓贪瞋痴皆能破坏出世善心故名毒也一贪毒引取之心名之为贪若以迷心对一切顺情之境引取无厌是名贪毒二瞋毒忿怒之心名之为瞋若以迷心对一切违情之境便起忿怒是名瞋毒三痴毒迷惑之心名之为痴若于一切事理之法无所明了颠倒妄取起诸邪行是名痴毒三缚一贪缚引取之心名为贪谓众生于五尘可意之境贪染生着起诸惑业因被缠系不得解脱故名贪缚二瞋缚忿怒之心名为瞋谓众生于五尘违意之境忿怒生瞋起诸惑业因被缠缚不得解脱故名瞋缚三痴缚迷惑之心名为痴谓众生于一切事理之法无所明了妄生邪见起诸邪行缠绵不息故名痴缚三病用三药一贪病谓贪爱之心对一切顺情之境着欲无厌是为贪病其病当以不净之观为药而对治之令其观于自他之身一一不净何所可贪此观若成比病即去而心寂静矣二瞋病谓瞋恚之心对一切违情之境热恼于怀是为瞋病其病当以慈心之观为药而对治之令其观于一切众生皆吾眷属应与其乐何所可瞋此观若成此病即去而心清凉矣三痴病谓迷惑之心于一切事理无所明了颠倒妄想是为痴病其病当以因缘之观为药而对治之令其知生死轮转因果相续循环无际何得而离此观若成此病即去而心明了矣三病难治一谤大乘大乘即佛菩萨所乘之法也谓人宿无善种不能信受如来之法而于大乘经典妄生谤毁既无修种之因当受地狱之报如世重病实难治也二五逆罪逆者违悖天理也谓人于父母当竭力孝养以报其恩而反害之僧之和合得成道业利益于人反离间而破散之诸佛如来出现世间度脱一切众生所当恭敬供养反伤支体以出其血罗汉出离三界为世福田利益有情所当礼敬反加杀害僧之羯磨为人受戒不一心奉事禀受戒法反以恶言破毁其行如是等人永堕地狱无有出期如世极重之病尤难治也三一阐提梵语一阐提华言信不具谓此人拨无因果颠倒邪见不信现在未来业报不亲善友知识不听诸佛所说教诫当堕地狱无有出期如世重病终难治也三惑惑者昏迷不了之义也一见思惑见即分别也谓意根对法尘起诸邪见故名见惑思即思惟又贪染也谓眼耳鼻舌身五根贪爱色声香味触五尘而起想着故名思惑此见思惑亦名通惑者通声闻缘觉菩萨三乘共断故也二尘沙惑尘沙惑者谓众生见思数多如尘若沙乃他人分上之惑菩萨之行专为化他若令众生能断见思之惑于菩萨即是断尘沙惑而亦名别惑者别在菩萨所断故也三无明惑无明惑者谓于一切法无所明了故曰无明此惑乃业识之种子烦恼之根本声闻缘觉不知其名别在大乘菩萨定慧双修万行具足方断此惑故亦名别惑也三障障蔽也谓诸众生被惑业障蔽不见正道善心不能生起故名障也一烦恼障昏烦之法恼乱心神故名烦恼谓贪欲瞋恚愚痴等惑障蔽正道是名烦恼障二业障业即业行谓由贪瞋痴起身口意造作五无间重恶之业障蔽正道是名业障三报障报即果报谓由烦恼惑业生在地狱畜生饿鬼诸趣因此障蔽正道是名报障三障一皮烦恼障即三界中思惑也谓贪瞋痴等烦恼对外六尘而起如皮在身外故名皮烦恼障二肉烦恼障即三界中见惑也谓断常有无等见皆属内心分别如肉在皮内故名肉烦恼障三心烦恼障即根本无明惑也谓此无明之惑由迷真心逐妄而起故名心烦恼障三种重障一我慢重障谓我慢贡高邪见执蔽不能下心敬事诸佛菩萨师僧父母及不能学如来正法是名我慢重障二嫉妬重障谓妬贤嫉能自是他非见人修善反生嫉妬而不能学如来正法是名嫉妬重障三贪欲重障谓多贪多欲悚页惰睡眠掉举破戒下不能学如来正法是名贪欲重障三杂染一烦恼杂染烦恼杂染者亦名惑杂染谓身见边见及贪瞋痴等一切烦恼皆能染污心识令不清净故也二业杂染业杂染者谓或因烦恼所生或因烦恼缘助动身口意造作恶业皆能染污真性令不清净故也三生杂染生杂染者亦名苦杂染谓因烦恼及业故生因生故苦即生老病死等苦皆能染污真性令不清净故也三时无悔三时无悔者谓人造作五逆等罪若于欲作正作作已三时之中心无改悔者是名上品极恶之业即感地狱之报也一加行心时加行犹方便也谓人欲作恶业之时必先起心方便加行是名加行心时二根本心时谓人正作恶业时之心也其心决定不可托七友动由此生于加行是名根本心时三后起心时谓人作恶业已后复起心缘念往所作事是名后起心时欲界三欲一饮食欲谓凡夫之人于种种羙味饮食多生贪爱是名饮食欲二睡眠欲谓凡夫之人心多暗塞不能勤修道业唯躭睡眠是名睡眠欲三婬壬欲谓一切男女互相贪染起诸欲事是名婬壬欲三苦一苦苦谓有漏五阴之身怡台主常逼迫名苦又与苦受相应即苦上加苦故名苦苦二坏苦谓乐相坏时苦相即至名为坏苦即乐极悲生是也三行苦行苦者即有漏之法四相迁流常不安隐故也三漏漏失也落也谓诸众生由起惑造业漏落三界生死不能出离也然有因果之分惑业为诸漏之因生死为诸漏之果也一欲漏谓众生因欲界见思二惑造作诸业而于欲界不能出离故名欲漏二有漏因果不亡曰有即色界无色界见思烦恼也谓众生因此烦恼不能出离色无色界故名有漏三无明漏无所明了故曰无明即三界痴惑也谓众生因此无明漏落三界故名无明漏三疑禅波罗蜜云以疑覆故于诸法中不得定心定心无故于佛法中空无所获疑虽甚多未必障定今且明障定之疑有三种焉一疑自疑自者谓疑自身诸根暗钝罪垢深重非是受道之噐作此自疑禅定不能发生也二疑师疑师者谓疑受道之师威仪相貌皆不具足自既无道何能教我作此疑慢禅定不能发生也三疑法疑法者谓疑所受之法非正真之道故不敬信受行既不信受禅定亦不能发生也三退屈一菩提广大屈梵语菩提华言道谓闻无上菩提广大深远心便退屈是名菩提广大屈二万行难修屈谓闻布施等波罗蜜多修之甚难心便退屈是名万行难修屈三转依难证屈谓闻转烦恼依菩提转生死依涅槃极难可证心便退屈是名转依难证屈三道道即能通之义谓三道更互相通从烦恼通至业从业通至苦从苦复通至烦恼展转相通生死不绝故名三道一苦道苦即生死之苦也谓三界六道众生生而复死死已还生故名苦道二烦恼道昏烦之法恼乱心神即见思等惑也谓由此烦恼为因致感生死之果故名烦恼道三业道业即身口所作善恶业行也谓由此诸业为因致感生死之果故名业道汤泉三缘中天竺国王名迦胜问婆舍斯多尊者曰此苑有泉热不可探未知何缘所致愿为决之尊者曰此为汤泉有三缘所致一神业谓神不守其道妄作祸福以取飨祀恶业贯盈使其煎灼此泉以偿滥祭二鬼业谓鬼方出罪所游于人间以余业力煎灼此泉以偿宿债三热石谓热石其色如金其性常炎故其出泉如汤三苦对三界一苦苦对欲界谓三界受生无非是苦欲界诸境逼迫苦中复苦故云苦苦对欲界二坏苦对色界谓乐坏时苦名为坏苦如色界天受禅味之乐报尽还于五道受生死苦故云坏苦对色界三行苦对无色界谓虽无苦乐之境任运心有生灭名为行苦如无色界中虽无质碍之色而有漏心识自然是苦故名行苦对无色界三千世界一小千世界谓一日一月绕一须弥山照四天下山腰是四天王天所居山顶是三十三天所居此天之上有夜摩天兜率天乐变化天他化自在天梵世天此名一世界如此一千世界一千日月一千须弥山一千四天下一千四天王天一千三十三天一千夜摩天一千兜率天一千乐变化天一千他化自在天一千梵世天总为第二禅天所覆是名小千世界二中千世界谓以一千箇小千世界则成中千世界此中千世界中共有百万日月百万须弥山百万四天下百万四天王天百万三十三天百万夜摩天百万兜率天百万乐变化天百万他化自在天百万梵世天一千二禅天总为第三禅天所覆是名中千世界三大千世界谓以一千箇中千世界则成大千世界此大千世界中共有百亿日月百亿须弥山百亿四天下百亿四天王天百亿三十三天百亿夜摩天百亿兜率天百亿乐变化天百亿他化自在天百亿梵世天百万二禅天一千三禅天总为第四禅天所覆是名大千世界三世世即迁流之义亦隔别之义也一过去世谓善恶诸行已起已生已转已聚集已出现落谢变灭过去所摄是名过去世二未来世谓善恶诸行未起未生未聚集未出现未来所摄是名未来世三现在世谓善恶诸行现起现生现聚集现出现未转未谢未灭现在所摄是名现在世三世业一过去世业谓过去世若意起贪瞋痴等即动身口作诸恶业若意不贪不瞋不痴等即动身口作诸善业善恶之业虽殊皆受现在未来之报是名过去世业二现在世业谓现在世若意起贪瞋痴等即动身口作诸恶业若意不贪不瞋不痴等即动身口作诸善业善恶之业虽殊皆受未来之报是名现在世业三未来世业谓未来世必由身口意造作善恶诸业虽不现作望于未来毕竟不无是名未来世业三种世间隔别名世间差名间谓十界假名五阴国土三种一一差别不同故名三种世间一假名世间假名者于十界五阴实法上假立名字各各不同是为假名世间二五阴世间五阴者色受想行识也十界五阴各各差别故名五阴世间三国土世间国土者即众生所依之境界也既有能依之身即有所依之土十界所依各各差别故名国土世间三种世间一噐世间世界如噐名噐世间乃是释迦如来所化之境即三千世界也二众生世间谓五阴和合众共而生间隔不同故名众生世间即释迦如来所化之机众也三智正觉世间谓如来具大智慧永离偏邪深能觉了世间出世间法故名智正觉世间即释迦如来能化之智身也噐世间说法有三义一约通力说约犹依也谓佛以神通力令诸世间无情之物皆能说法故名约通力说二约融通说谓依报之土正报之身性本融通身既说法土亦能说即一说一切说故名约融通说三约显理说谓菩萨触对诸境皆能了知如对色即显质碍缘生无常等义触类成教故名约显理说三才配三世间世间者隔别名世间差名间谓诸法间隔不同也一天配正觉世间正觉即佛也谓天道广大包万象以无余佛智弘深极十方而普照故以天配正觉世间也二地配噐世间世界如噐名噐世间谓地有含藏之能亦有负载之义而为世界所依十方世界无边𠛴土亦为一切有情众生所依故以地配噐世间也三人配众生世间人即六道之一道也谓世间一切有情之类皆名众生以人与众生皆有觉知之性故以人配众生世间也三相续一世界相续经云世为迁流界为方位东西南北四维上下为界过去未来现在为世故名世界由众生于清净心体一念不觉而起妄明妄明既立空昧相形形则摇动故有风轮执持世界明觉立坚故有金轮保持国土风金相摩故有大光为变化性宝明生润火光上蒸故有水轮含十方界此之世界同诸众生业力依空安立而有成坏之刼坏而复成成而复坏终始相续无有断绝故名世界相续二众生相续谓五阴诸法众共和合而生名为众生经云同业相缠合离成化流爱为种纳想为胎交遘发生吸引同业胎卯ㄗ湿化更相变易所有受业逐其飞沉生死死生无有断绝故名众生相续三业果相续谓众生有杀盗婬壬三种之业而受其果报故名业果经云汝负我命我还汝债经百千刼常在生死汝爱我心我怜汝色经百千刼常在缠缚惟杀盗婬壬三为根本随业随报无有穷尽故名业果相续欲业果也三阿僧祇刼梵语阿僧祇刼华言无数时此三僧祇且约释迦如来脩菩萨道时以论分限也俱舍论问云既云无数何复言三荅曰言无数者显不可数非无数也初阿僧祇谓如来始从古释迦佛至尸弃佛值七万五千佛名初阿僧祇二阿僧祇谓如来次从尸弃佛至然灯佛值七万六千佛名第二阿僧祇三阿僧祇谓如来次从然灯佛至毘婆尸佛值七万七千佛名第三阿僧祇三时谓释迦如来入灭之后其教法住世有此三时不同也一正法时正犹证也谓如来灭后教法住世人有禀教者即能修行有修行者即能证果是名正法据法住记云佛告阿难我灭度后正法一千年由女人出家减五百年又据善见论云后为比丘尼说八敬法还得一千年又据法苑珠林云天人荅宣律师曰佛钖杖在龙窟中四十年住为如来灭后有飞行罗剎能说十二部经诈为善比丘食诸持戒者为断此恶故镇龙窟中复令正法增住四百年是则正法住世总一千四百年二像法时像者似也有教有行似正法时故也谓如来灭后教法住世人有禀教即能修行多不能证果是名像法据法住记云佛告阿难我灭度后像法一千年又据法苑珠林云由佛钖杖在龙窟中因缘复令像法增住一千五百年是则像法住世总二千五百年三末法时谓如来灭后教法垂世人虽有禀教而不能修行证果是名末法据法住记云佛告阿难我灭度后末法一万年又据法苑珠林云由佛钖杖在龙窟中因缘复令末法增住二万年是则末法总三万年三际时三际时者西域一嵗分为三际即热时雨时寒时也一热际时西域记云从正月十六日至五月十五日为热时也二雨际时谓从五月十六日至九月十五日为雨时也三寒际时谓从九月十六日至正月十五日为寒时也三有三有者谓欲界色界无色界六道众生各随所作善恶之业即感善恶之报因果不亡故名为有一欲有谓欲界天人脩罗畜生饿鬼地狱各各随其业因而受果报故名欲有二色有谓色界四禅诸天由昔修习有漏禅定报生此天虽离欲界麤染之身而有清净之色故名色有三无色有谓无色界四空诸天由昔修习有漏禅定报生此天虽无色质为碍而亦随其所作之因受其果报故名无色有三种有一相待有待即对待之义谓如长短彼此等实无长短亦无彼此以相待故乃有长短等名是则长因短有短因长有彼亦因此此亦因彼东西南北皆亦如是故名相待有二假名有假即虚假不实也谓如㲲因毛缕而成若无毛缕㲲则何有是知毛缕因缘和合假名为㲲一切众生四大和合假名为身亦复如是故曰假名有三法有谓一切诸法皆从因缘而生缘合则成缘散则灭本无自性虽无自性非如兔角龟毛有名无实故名法有三境一性境性即实之义也谓眼识乃至身识及第八识等所缘色等实境相分不起名言无筹度心是名性境二独影境影即影像是相分异名谓如第六识缘空华兔角及过去未来等所变相分无种为伴但独自有是名独影境三带质境带即兼带质即体质谓以心缘心也如第七识缘第八识见分境时其相分无别种生一半与本质同种生一半与能缘见分同种生是名带质境三类境三类境者谓第八阿頼耶识缘三种境种子根身即内境也器世间即外境也一种子境谓第八识能遍任持世间出世间诸法种子故名种子境二根身境谓第八识觉明能了之心发起内外尘劳之相于一圆湛析出根尘聚内四大而为身分故名根身境三器世间境世界如器名器世间谓从第八识转相而成现相即有山河大地等境界故名器世间境三量一现量现即显现量即量度是楷定之义也谓眼识乃至身识对于显现五尘之境而能度量楷定法之自相不错谬故是名现量二比量比即比类谓以比类量度而知有故如远见烟知彼有火是名比量三圣教量谓于圣人所说现量比量之言教皆不相违定可信受是名圣教量由旬三量梵语由旬亦云踰缮那华言限量业䟽云乃是轮王巡狩一停之舍犹如此方舘驿也大智度论明由旬有三种故名由旬三量一上者八十里谓其中边山川平易故量为八十里也二中者六十里谓其中边山川稍险故量为六十里也三下者四十里谓其中边山川险阻故量为四十里也三种相一假名相谓世间一切事物及以众生虽因众缘和合而有种种名字皆无自性虚假不实众生迷故于此假名起执取相故名假名相二法相谓五蕴十二入十八界等诸法以肉眼观故则见是有以慧眼观故则见是无众生迷故于此等法起执取相故名法相三无相相谓离上二相但有无相众生迷故又于无相之中起执取相故名无相相三种相一标相标即表也谓如见烟即知是火等是名标相二形相形即形状谓长短方圆等是名形相三体相体即体质谓如火以热为质相等是名体相三种色一显色显即明显色即质碍之色谓青黄赤白光影明暗烟云尘雾虚空等色明显可见故名显色二形色形即形相谓长短方圆麤细高下若正不正皆有形相故名形色三表色表显也对也谓行住坐卧取舍屈伸虽是所行之事而有表对显然可见故名表色三种色一可见有对色可见有对色者即一切色尘也谓世间之色眼则可见有对于眼故也二不可见有对色不可见有对色者即五根四尘也谓眼识不可见而能对色耳识不可见而能对声鼻识不可见而能对香舌识不可见而能对味身识不可见而能对触皆言胜义根也四尘即声香味触也此四亦不可见而有对于耳鼻舌身故也三不可见无对色不可见无对色者即无表色也谓意识缘于过去所见之境名为落谢五尘虽于意识分别明了皆不可见亦无表对故也三聚一正性定聚谓断贪瞋痴等烦恼皆尽心无邪伪此性决定聚集不散是名正性定聚二邪性定聚谓四恶趣及一切边邪等见不信正法皆名邪性此性决定聚集不散是名邪性定聚三不定性聚谓此性或可为邪或可为正定非一向是名不定性聚三生一见闻生见闻生者谓八难众生宿世见闻华严大经正法不能信受反生毁谤故感八难之报堕地狱中受诸极苦今蒙如来放足下轮相清净功德光明所照由其宿有见闻华严大经善种即得脱地狱苦生兜率天而得成道于一生内超登十地也二解行生解行生者谓善财童子于福城东初见文殊得蒙开发而启信解遂令叅问诸善知识皆获开示脩行法门乃至㝡后叅见普贤令其入于毛孔剎中修行菩萨广大愿因圆满诸佛无上道果如此解行即于一生而得圆满也三证入生证入生者谓舍利弗于逝多林中令海觉等六千比丘观察文殊师利无量功德具足庄严彼诸比丘闻是说已心意清净信解坚固顶礼文殊作如是言仁者所有色身相好愿我悉得于是文殊为诸比丘开示演说大乘之法令诸比丘成就深信获大智慧于一生内证入法界也三分别论云唯一意识有三种分别也一自性分别谓意识对于现在六尘之境自性而起分别故名自性分别二随念分别谓意识昔曾对于六尘之境追念不忘而起分别故名随念分别三计度分别谓意识于不现见事计较量度而起分别故名计度分别三无差别谓心佛众生虽在因在果迷悟不同然其理性所具本来平等初无有异故经云心佛及众生是三无差别一心无差别谓一念心体凡圣不二具足十界十如是等法而与诸佛众生性元平等初无有异故经云游心法界如虚空则知诸佛之境界是名心无差别二佛无差别谓十方诸佛了悟十界十如是等法而成正觉即是悟本心之所具亦是悟众生之所迷迷悟虽殊其体不二故法华经云唯佛与佛乃能究尽诸法实相是名佛无差别三众生无差别谓九界众生各具十界十如是等法而与佛之所悟本心所具之法其体不二故涅槃经云一切众生即是佛是名众生无差别妙行三因缘一时因缘时即时分因缘者能生为因助成为缘谓五浊不增时诸有情类具大威德好修诸善盖于彼时无诸浊恶其人虽不乐为妙行而亦自然能行也二处因缘处即处所谓中国也人生中国其性聦敏志意调柔能修善业不生邪见其人虽不乐为妙行而亦自然能行也三补特伽罗因缘梵语补特伽罗华言有情谓一类有情得修妙行之众同分而居其性和雅能修善业如住律仪盖亲近妙行之众其人虽不乐为众善而亦自然能行也三軰事佛一为魔弟子事佛经云何谓魔弟子事佛佛言虽受佛戒心乐邪业不信正道不知有罪恶之报假名事佛常与邪俱是名魔弟子事佛二为天人事佛经云何谓天人事佛佛言受持五戒行于十善至死不犯信有罪福常念正法是名天人事佛不妄语不饮酒也十善者不杀生不偷盗不邪婬壬不妄语不两舌不恶口不绮语不贪欲不瞋恚不邪见也三为佛弟子事佛经云何谓佛弟子事佛佛言奉持五戒广学经法修习智慧知三界苦心不乐着欲得解脱行于六度知死有生知生有死不贪身命不为邪业是名佛弟子事佛三种光明一外光明谓日月星光及火珠灯炬等光皆能破除昏暗是名外光明二法光明谓随其所闻之法观察修习皆依法则因此明心见性破除愚痴之暗显发本觉妙明是名法光明三身光明谓诸佛菩萨二乘及诸天等身皆有光亦能破暗是名身光明食三德经云诸优婆塞为佛及僧办诸食具种种备足皆是栴檀沉水香薪八功德水之所成熟其食甘羙有三德焉一清净谓奉佛供僧之食当使精洁无有荤秽是名清净二柔软谓奉佛供僧之食当须柔软甘和而不麤澁是名柔软三如法谓奉佛供僧之食当随时措办制造得宜是名如法食三匙大智度论云食为行道不为益身修道之人正受食时湏作三愿初下匙时谓初下匙时心湏想念愿我此生所有身口意一切恶业悉令断尽次下匙时谓次下匙时心湏想念愿我此生所修一切善法悉令满足后下题时谓又次下匙时心须想念愿我此生所修善根回施众生普共成佛三净肉一眼不见杀谓自眼不见是生物是人不为我故杀是名不见杀二耳不闻杀谓于可信之人不闻是生物不为我故杀是名不闻杀三不疑杀谓知此处有屠家有自死者亦知此人不为我故杀是名不疑杀如上三种名为净肉有病许食三不净肉一见杀谓见是生物为我故杀如是见者名为见杀二闻杀谓于可信之人闻此生物为我故杀如是闻者名为闻杀三疑杀谓此处无有屠家亦无自死之物是人必为我故杀如是疑者名为疑杀如上三种名不净肉皆不许食三长物一衣长物衣长物者谓出家之人若依佛制但许畜三衣三衣之外若更再有即名余长物也二钵长物钵长物者谓出家之人若依佛制但许畜一钵一钵之外若更再有即名余长物也三药长物药长物者谓出家之人若依佛制有诸疾病则许服药调治若病已瘥更再畜者即名余长物也三衣名义一僧伽梨梵语僧伽梨华言合又云重谓割之而合成也义净法师云梵语僧伽𦙆华言重复衣宣律师云此三衣名皆无正翻今以义译之大衣名杂碎衣以条数多故也若从用为名则曰入王宫衣又曰入聚落衣谓于王宫说法时着及聚落乞食时着也萨婆多论云大衣分三品九条十一条十三条名下品十五条十七条十九条名中品二十一条二十三条一十五条名上品二欝多罗僧梵语欝多罗僧华言上着衣即七条也宣律师云七条名中等衣若从用为名则曰入众时衣礼诵斋讲时着也三安陀会梵语安陀会华言中宿衣谓宿睡时常近身衣也宣律师云五条名下衣若从用为名则曰院内行道杂作衣也大三灾一火灾谓于坏刼时有七日出现大地湏弥山渐渐崩坏四大海水展转消尽大千世界及初禅天皆悉洞然无有遗余是名火灾二水灾谓初禅天已下七番火灾坏于世间之后世界复成又于坏刼之时渐降大雨滳如车轴更兼地下水轮涌沸上腾大千世界乃至二禅天水皆弥满一切坏灭如水消塩是名水灾三风灾谓二禅天已下七番水灾已后又经七番火灾坏于世间至世界复成又于坏刼之时从下风轮有勐风起兼以众生业力尽故处处生风大千世界乃至三禅天悉皆飘击荡尽无余是名风灾小三灾一饥馑灾谓人寿八万四千嵗时历过百年人若生时寿减一嵗如是人寿减至三十嵗时天不降雨由大旱故草菜不生思欲见水尚不可得何况饮食以是因缘世间人民饥馑死者其数无量是名饥馑灾二疾疫灾谓人寿减至二十嵗时有大疾疫种种诸病一切皆起以是因缘世间人民疾疫死者其数无量是名疾疫灾三刀兵灾谓人寿减至一十嵗时诸人各起闘诤手执草木即成刀仗由此器仗互相残𡧱以是因缘世间人民刀兵死者其数无量是名刀兵灾大明三藏法数卷第八大明三藏法数四大明三藏法数卷第九池一上天竺前住持沙门一如等奉勑集註四身一自性身自性身者即法身也谓诸如来真净法界湛然常寂具足无边真实功德是一切法平等实性也二自受用身自受用身者即自报身也谓诸如来内智湛然照真法界尽未来际常自受用广大法乐也三他受用身他受用身者为他机所感而现此身即他报身也谓诸如来由平等智为十地菩萨现大神通转正法轮令他受用大乘法乐也四变化身变化身者谓无而忽有名为变化即应身也谓诸如来随顺机冝变现此身也化应身四句一化身非应谓佛随类变现龙鬼等形不为佛身是名化身非应二应身非化谓地前菩萨所见佛身即是随机应现非五趣摄是名应身非化三亦应亦化谓诸声闻所见佛身见诸相好皆因修成名之为应无而忽有名之为化是名亦应亦化四非应非化谓佛法报二身非属应化是名非应非化佛四德四德者如来所证常乐我净之德也谓如来心体本空应用无染离凢夫二乘菩萨偏邪之颠倒故称为德一常德常者不迁不变之谓也性体虚融湛然常住历三世而不迁混万法而不变故名常德二乐德乐者安隐寂灭之谓也离生死逼迫之苦证涅槃寂灭之乐故名乐德三我德我者自在无碍之谓也然有妄我真我若外道凢夫于五阴身强立主宰执之为我乃是妄我若佛所具八自在称为我者即是真我故名我德四净德净者离垢无染之谓也无诸惑染湛然清净如大圆镜了无纤翳故名净德身土四依一色身依色相土谓如来随类应化示现丈六等相好之身即依娑婆等同居之土以其有山河大地等色相是为色身依色相土二色身依法性土谓如来丈六等相好之身当体即是法性之身所依之土亦即常寂光土是为色身依法性土三法身依法性土谓如来法性之身非心非色犹如虚空遍一切处所依之土即是常寂光土是为法身依法性土四法身依色相土谓如来法性之身遍于𠛴尘之土虽身土相摄事理交互色即非色相即非相而不离剎尘之土是为法身依色相土佛四种希有一时希有时希有者谓佛出世之时不常有也一切众生从旷刼来无明覆蔽流转生死无有穷尽今值佛出世闻说正法依教修行得免生死之苦实为希有也二处希有处希有者谓佛生于迦毘罗城乃在三千世界之中佛不于余处出现而于此处降生实为希有也三德希有德希有者谓佛具无量福慧最胜第一非诸菩萨等所可思议实为希有也四事希有事希有者谓佛降兜率乃至人涅槃等事天上人间最为奇特外道天魔无不归仰用大慈悲极巧方便现多种身相演无量法门随众生根普皆利益实为希有也四无所畏此四通言无畏者由佛十力之智内充明了决定故于大众中凡有所说则无恐惧之相故名无所畏一一切智无所畏一切智者于世间出世间一切诸法尽知尽见也无所畏者如佛言我是一切正智人故得安隐得无所畏在大众中作师子吼能转法轮诸沙门婆罗门若天魔梵若复余众实不能转是一切智无所畏二漏尽无所畏漏尽者惑业生死俱尽也无所畏者如佛言我一切漏尽故得安隐得无所畏在大众中作师子吼能转法轮诸沙门婆罗门若天魔梵若复余众实不能转是为漏尽无所畏三说障道无所畏说障道者说彼魔外障蔽圣道之法也无所畏者如佛言我说障法故得安隐得无所畏在大众中作师子吼能转法轮诸沙门婆罗门若天魔梵若复余众实不能转是为说障道无所畏四说尽苦道无所畏说尽苦道者说能尽诸苦之道法也无所畏者如佛言我所说圣道能出世间能尽诸苦故得安隐得无所畏在大众中作师子吼能转法轮诸沙门婆罗门若天魔梵若复余众实不能转是为说尽苦道无所畏四等四等者谓诸佛如来名字言语现身说法平等不二以显佛佛道同也一字等字即名字也经云若字称我为佛彼字亦称一切诸佛以我与彼字无差别是名字等二语等语即言语也经云谓我六十四种梵音言语相生无增无减无有差别与诸佛同一音故是名语等三身等经云我与诸佛法身及色身相好无有差别是名身等四法等经云我及彼佛同得三十七品菩提分法无二无别是名法等世医四法喻如来一善知病谓世之良医善能知人种种疾病以喻如来善知一切众生业惑等病也二善知病源谓世之良医善知疾病所起之由或由风湿或由冷热乃至饮食色欲之类发于众病以喻如来善知众生皆由无明烦恼为其根源而有生死轮回之病也三善知病对治谓世之良医善知对治之方如患冷病者则以热药对治患热病者则以冷药对治患不冷不热病者则以温和之药对治药若对病病无不愈以喻如来说法若众生多贪欲者则说不净之观治之多嗔恚者则说慈悲之观治之是也四善知治已更不动发谓世之良医善能应病与药人若服已其病即愈病既愈已身心安隐不复更发以喻如来为诸众生善说法药对治一切众生业惑之病人能依而修之则得出离生死之苦成就涅槃之乐一切业惑不复发起矣四方行七步谓如来初降生时于四方靣各行七步步步举足出大莲华行七步已先观东方口自出言世间之中我为最胜我从今日生分已尽此是菩萨希奇之事未曾有法余方悉然一东行七步东行七步者涅槃经云示为众生而作导首也二南行七步南行七步者经云示现欲为无量众生作最上福田也三西行七步西行七步者经云示现无尽永断生死是最后身也四北行七步北行七步者经云示现已度诸有生死也四门游观经云尔时虚空有一天子名曰作瓶见悉达太子在于宫内恐其着五欲乐乃言我当为彼作于厌离之想即以威神感动令其宫内所作音乐皆为不顺五欲之事唯传涅槃微兀妙之声欲令厌离世间心生觉悟太子闻是声已遂发出游之心即向迦毘罗城四门游观也东门见老人时太子欲向园林游观净饭王闻之于是勑令街巷洒扫严净其有老病死亡之人悉令驱逐勿使太子见之心有所厌及太子出东门作瓶天子以神通力化作老人伛偻低头倚杖呻吟曲嵴傍行太子见已为驭者言我令此身亦当老耶若有如是老𡚁之相何暇向彼园林游戏冝速还宫我当思惟作何方便得免斯苦南门见病人时太子又欲向彼园林游观净饭王闻之于是勑令街巷洒扫严净或有老病死亡之人悉令駈逐勿使太子见之复生厌离之心及太子出南门作瓶天子以神通力化作一病患人身体羸瘦喘气微兀弱命在须更一不能起举太子见已为驭者言若我此身病亦不免何暇向彼园林游戏冝速还宫我当思惟作何方便得免斯苦西门见死人时太子出西门又欲向彼园林游观净饭王闻之于是勑令严净街道复振铎言莫令更有老病死亡之人使太子见之生于厌离及太子出西门作瓶天子以神通力化作一死尸卧在床上众人轝行有诸亲属围绕哭泣太子见已心怀𢡖恻为驭者言若我此身同有死法何暇向彼园林游戏冝速还宫我当思惟作何方便得免斯苦北门见沙门时太子又欲向彼园林游观净饭王闻之于是勑令严净街道复振铎言莫使更有老病死亡之人令太子见生厌离心及太子出北门作瓶天子以神通力化作沙门着僧伽黎执钖擎钵威仪整肃行步安详太子见已心生爱乐问言尊者汝是何人沙门荅言我名出家之人世间诸行尽是无常我今舍家求无上道故名出家太子为言此业大善于是还宫白净饭王曰世间一切众生皆有别离我今志愿出家乐求涅槃出家四愿出家四愿者谓释迦如来初欲出家发此四誓愿度脱众生也一愿济众生困厄谓我设成正觉得一切智时众生困厄被诸恼患吾当济脱令断恩爱也二愿除众生惑障谓众生没在生死苦海无明暗蔽悉无所知我当为其显示如清净眼内外无障令其出离也三愿断众生邪见谓众生在世我慢自大尊己贱彼心存邪见不慕圣道我当开化令入正真也四愿度众生苦轮谓众生处于生死之苦轮转无际灭智慧根不能自济我当为其说法令得度脱也四满成佛一信满成佛谓依种性地决定信于诸法不生不灭清净平等无可愿求是为信满成佛二解满成佛谓依解行地深解法性无造无作不起生死想不起涅槃想心无所怖亦无所欣是为解满成佛三行满成佛谓依究竟菩萨地能除一切无明诸障菩提愿行悉皆具足是为行满成佛四证满成佛谓依净心地得无分别寂静法智及不思议胜妙功德是为证满成佛天上四塔一箭塔经云太子年方十五与诸释种角艺太子一箭穿七金鼓又一箭彻过七铁猪复入于土水泉迸出遂名箭井时帝释遂取其箭于忉利天建塔供养二发塔经云太子初出家时自持宝刀而发愿云我今截落此发誓与众生断除烦恼习障寻以发掷空中时帝释接向天上建塔供养三犮皿塔经云菩萨将诣道树成等正觉时有天人告善生村主二女难陀婆罗曰汝可最初施食于是二女以乳烹麋用犮皿盛献菩萨食已以犮皿掷尼连河中时帝释収归天上建塔供养四佛牙塔经云佛阇维时天帝释持七宝瓶来请佛牙其火即灭宝棺自开帝释乃取佛口右颔一牙于天上建塔供养四处立塔一生处立塔谓诸佛降生之处即应起塔如今释迦牟尼佛在毘蓝园内无忧树下降生即于其处立塔也二得道处立塔谓如来得道在摩竭提国菩提树下即于其处立塔也三转法轮处立塔谓如来转法轮其处不定或在寂塲或在鹿苑或在天上等即于其处立塔也四涅槃处立塔梵语涅槃华言灭度谓如来在俱尸那城娑罗双树间入灭即于其处立塔也四法经云于法宝中有其四种引导众生出生死海到于彼岸三世诸佛依此脩行断一切障得成菩提一教法谓一切无漏善法教化众生能破无明烦恼业障也二理法谓一切教法所诠之义理也三行法谓戒定慧等诸行之法也四果法谓至果所证无为涅槃等法也法四依法四依者谓依凭正法则能成就万行之因满足菩提之果也一依法不依人依法者谓依实相等法脩诸波罗蜜行则能具足清净功德能至菩提也不依人者如涅槃经云魔王尚能假化作佛况能不作其余之身是故虽是凡夫若所说所行与实相等法相应则可依信虽现佛身相好若所说所行违于实相法者则不应依也二依了义经不依不了义经依了义经者谓诸大乘经皆明中道佛性若依此而脩则万行成就能见佛性也不依不了义经者谓小乘等经不明中道佛性若依此而脩则万行难成不见佛性也三依义不依语依义者义即中道之理若依此理而脩则能成就万行破诸颠倒而显中道之理也不依语者语是世间言语文字非出世法若依此而脩则万行不成颠倒不破中道不显也四依智不依识依智者照了之心名之为智若依正观之智于诸波罗蜜观察而脩则能破生死烦恼之业必证大乘涅槃之果也不依识者妄想之心名之为识若依妄识而脩则搆集生死烦恼之业流转无穷众苦不息也四法界法界者一切众生身心之本体也法轨则也界有性分二义若约事说界即是分义谓随事分别故也若约理说界即是性义谓诸法性不能变易故也以此性分互相交络则成理事无碍法界以理融事一一融通则成事事无碍法界也一事法界谓诸众生色心等法一一差别各有分齐故名事法界二理法界谓诸众生色心等法虽有差别而同一体性故名理法界三理事无碍法界谓理由事显事揽理成理事互融故名理事无碍法界四事事无碍法界谓一切分齐事法称性融通一多相即大小互容重重无尽故名事事无碍法界四藏四藏者即经律论呪也以其各各含藏一切文理故名藏也一经藏经藏者即如来所说一大藏大小乘诸经也经法也常也人介同尊谓之法三世不易谓之常又云契经谓上契诸佛之理下契众生之机也二律藏律藏者即如来所制大小乘戒律也律法也谓能治众生贪嗔痴种种之恶如治世法律则能断决重轻之罪也三论藏论藏者即如来所说阿毘昙等论及佛弟子所造诸论也四呪藏呪藏者即如来所说一切秘密四呪也如诸陀罗尼及凡经中所有神呪是也经含四义一法义法即可轨可则之义谓如来所说之经十界同遵无不轨则故也二常义常即不迁不变之义谓如来所说之经三世而不改易故也三贯义谓如来所说之经贯穿一切深妙义理故也四摄义谓如来所说之经摄持所化一切众生故也讲经四益经云虚空藏菩萨梵释天等白佛言若诸国土有能讲说此金光明微兀妙经典于兴国土获四利益一国土吉祥益谓若有国土讲说此经者国土军众势力强盛无诸怨散疾疫消除寿命脩长吉祥安乐正法兴隆也二辅臣和乐益谓若有国上讲说此经则辅相大臣和恱无诤王所敬爱安隐丰乐随心所愿皆得满足也三国人富寿益谓若有国土讲说此经则沙门弟子及国邑人民脩行正法多所利益寿命延长富逸安乐于诸福田悉得脩立也四法师自利利他益谓若有国土讲说此经其说经之人一切时中身心调适诸人民众增加守护慈悲平等心无伤害亦今一切众生诚心皈仰皆悉脩习菩提之行也论藏华梵四名一摩怛理迦梵语摩怛理迦华言本母谓及覆论议则能出生一切义理故也二奢萨怛啰梵语奢萨怛啰华言议论谓评议辩论空有假实等法故也三乌波󲊛舍梵语乌波󲊛舍华言近说谓从近从畧说经中要义故也四阿毘达磨梵语阿毘达磨华言对法谓能对所问之法故也四一一理一理即中道一实相之理也此实相之理诸佛众生体性平等无有增减但众生体虽水具全体在迷唯诸佛觉知如实之相弃此实道出应于世要令众生得此实相故经云是法非思量分别之所能解唯有诸佛乃能知之又云诸佛唯以一大事因缘故出现于世为令众生开示悟入佛之知见佛之知见即理一也名大诸出世之仪式故名事众生有此机感故名因佛乘机而应故名缘二行一行即所脩一乘之妙行也谓实相之理自非一乘妙行莫能证得故经云正直舍方便但说无上道又云诸有所作常为一事事即是行故名行一也三人一人即所化之众生也佛出世之意但为教化菩萨成就佛道盖由机器不纯不得已而权施三乘之教渐令入大故至法华即开三乘之权而显一乘之实三乘之人同是菩萨之人故名人一也四教一教谓圆顿妙教即一佛乘也如来于前四时随顺机缘不得已而权说诸乘至于法华开显权即是实故经云十方佛土中唯有一乘法无二亦无三故名教一也四陀罗尼梵语陀罗尼华言总持谓持善不失持恶不生也又翻遮持谓遮空有二边之恶持中道之善也一法陀罗尼谓诸菩萨得念慧力持所闻法经无量时永不忘失是名法陀罗尼二义陀罗尼谓诸菩萨持所闻无量义趣经无量时永不忘失是名义陀罗尼三呪陀罗尼呪愿也谓诸菩萨获得如是摠持令其呪愿悉皆神验能除一切众生种种灾患是名呪陀罗尼四忍陀罗尼忍即安忍谓诸菩萨成就坚固之行于所闻法得精进忍是名忍陀罗尼四种秘密一令入秘密声闻之人执着空法谓一切法皆空如来为说大乘之法破其执空之见令生胜解得入圣教是名令入秘密二相秘密如来说一切法皆无自性无生无灭为破诸外道凡夫邪执着有之相是名相秘密三对治秘密谓如来宣说隐密之教皆是对彼众生过失而调治之如人有病则应病与药而治疗之即获安适是名对治秘密四转变秘密转变者转彼不善而变为善也谓如来说一切隐密名言皆为众生起散乱心者令生寂静起颠倒见者令生正见起烦恼者令生清净是名转变秘密乘戒缓急四句乘戒者乘即佛所说大小乘法也戒即佛所制轻重诸戒也缓者宽缓也急者急切也一乘急戒缓谓因戒缓故堕于脩罗饿鬼畜生地狱四趣之中由乘急故还得闻法如八部中龙鬼等皆得预会闻法是名乘急戒缓二戒急乘缓谓因戒急故得生人天中虽生人天中由乘缓故不乐闻法是名戒急乘缓三乘戒俱急谓因戒急故得生人天由乘急故亦得闻法悟道是名乘戒俱急四乘戒俱缓谓因戒缓故永堕四趣失天人身以乘缓故不得闻法是名乘戒俱缓四种璎珞庄严璎珞庄严者谓菩萨以戒等四法庄严法身如世璎珞庄严于身也一戒璎珞庄严谓菩萨严持禁戒于诸众生无有恶害之心若无恶害之心一切众生常所乐见身口意业悉令清净是名戒璎珞庄严二三昧璎珞庄严谓菩萨于诸众生运大慈心质直柔软乃至远离贪嗔痴行脩习一切三昧是名三昧璎珞庄严三智慧璎珞庄严谓菩萨心无疑网远离颠倒知苦断集证灭脩道戒定慧聚清净无着观于世间犹如梦幻观于法界无有去来是名智慧璎珞庄严四陀罗尼璎珞庄严梵语陀罗尼华言能持谓菩萨能持诸善法令不散不失又云摠持谓能持善不失持恶不生是名陀罗尼璎珞庄严四种三昧欲登妙位非行不阶行法众多略言其四梵语三昧华言正定又云调直定众生心行常不调不直不定入此三昧能调能直能定故名三昧一常坐三昧常坐三昧者亦名一行三昧文殊般若经以九十日为期独居静室跏趺正坐蠲除恶觉舍诸乱想不杂思惟系缘法界一念法界信一切法皆是佛法若坐疲极或疾病所困或睡盖所覆或宿障发动不能遣却当专称一佛名号以求加护除经行饮食便利之外时刻相续无须更一废此之三昧于一期中若能精勤不懈念念无间则能破除障业显发实相之理矣二常行三昧常行三昧者亦名般舟三昧梵语般舟华言佛立佛立有三义一佛威力二三昧力三行者本功德力能于定中见十方佛在其前立故名佛立以九十日为期终竟三月身常旋行不得休息口常唱阿弥陀佛心常想阿弥陀佛或先想后唱或先唱后想想唱相继无令休息此之三昧极能断除宿障于诸功德最为第一三半行半坐三昧半行半坐三昧者若依方等经七日为期唯诵祖持呪旋百二十帀一旋一呪不迟不疾旋竟却坐思惟实相之理若依法华经三七日为期但诵本经故经云其人若行若立读诵是经若坐思惟是经我乘六牙白象现其人前此等三昧俱是半行半坐也四非行非坐三昧非行非坐三昧者前之三种俱用行坐今言非行非坐者虽非行坐实通行坐亦名随自意三昧谓但于一切时中一切事上随意用观不拘限期心存止观念起即觉是也四智一大圆镜智谓如来真智本性清净离诸尘染洞彻内外无幽不烛如大圆镜洞照万物无不明了是名大圆镜智二平等性智谓如来观一切法与诸众生皆悉平等以大慈悲心随其根机示现开导令其证入是名平等性智三妙观察智谓如来善能观察诸法圆融次第复知众生根性乐欲以无碍辩才说诸妙法令其开悟获大安乐是名妙观察智四成所作智谓如来为欲利乐诸众生故普于十方世界示现种种神通变化引诸众生令入圣道成本愿力所应作事是名成所作智四无碍智谓菩萨于此四法智慧明了通达无滞故名四无碍智以其辩说融通亦名四无碍辩一义无碍智谓菩萨了知一切诸法义理通达无滞故名义无碍智二法无碍智谓菩萨通达一切诸法名字分别无滞故名法无碍智三辞无碍智谓菩萨于诸法名字义理随顺一切众生殊方异语为其演说能令各各得解辩说无滞故名辞无碍智四乐说无碍智谓菩萨随顺一切众生根怡台主所乐闻法而为说之圆融无滞故名乐说无碍智智境四相谓于有所证取之心迤逦浅深有此四相之异故后之三相皆因我相根本而立与金刚般若四相所言不同盖彼于迷妄之心执为四相故也一我相我相者谓众生于涅槃之理心有所证而其有所证取之心执着不忘认之为我名为我相经云是故证取方现我体是也二人相人相者比前我相已进一步虽不复认证为我而犹存悟我之心名为人相经云悟已超过一切证者名为人相是也三众生相众生相者比前人相已进一步谓虽已超过我人之相犹存了证了悟之心名众生相经云但诸众生了证了悟皆为我人而我人相所不及者存有所了名众生相是也四寿命相寿命相者比前众生相已进一步谓心照清净于前众生相中所存了悟之心虽已觉知超过然犹存能觉之知如彼命根潜续于内名寿命相经云觉所了者不离尘故是也四镜镜以明净鑑照为义谓真如本觉之性有空有不空有体有用故以四镜喻焉一如实空镜谓真如实相体本空寂离一切妄心境界之相如明镜无染故名如实空镜二因熏习镜谓真如觉体能作现法之因复能熏习内心而一切境界悉于中现故名因熏习镜三法出离镜谓真如觉体之法出离烦恼之尘纯一明净故名法出离镜四缘熏习镜缘即所化机缘谓真如觉体出缠之时随照物机与彼众生作外缘熏力令其脩习善根故名缘熏习镜四安乐行谓身无危险故安心无忧恼故乐身安心乐乃能进行故名安乐行一身安乐行谓身应当远离十种之事一远离豪势二远离邪人邪法三远离凶险嬉戏四远离旃陀罗五远离二乘众妨脩大乘之行故六远离欲想七远离不男之人八远离危害之处九远离讥嫌之事十远离畜养既远离已常好坐禅脩摄其心是名身安乐行二口安乐行谓口应远离四种语一不乐说人及经典过二不轻慢谓不倚大乘而轻蔑小乘也三不赞他亦不毁他四不生怨嫌之心善脩如是安乐心故是名口安乐行三意安乐行谓意应弃四种恶一不嫉謟二不轻骂谓不应以大行而诃骂小行之人也三不恼乱四不争竞为一切众生平等说法是名意安乐行四誓愿安乐行谓由众生不闻不知不觉于是起慈悲心誓愿为说故经云我得阿耨多罗三藐三菩提时随在何地以神通力智慧力引之令得住是法中是名誓愿安乐行四安乐行此四安乐行者乃清凉澄观国师依法华经安乐行品而立谓涅槃之果名为安乐脩此行者能趣涅槃故名安乐行又住此四行则身静神定外苦不千故名安乐行一毕竟空行毕竟空行者心境两忘空有双会也法华经云行处近处谓以观照理如理而行名为行处复观一切法空即近于理名为近处以行处近处终归于空也二身口无过行身口无过行者谓身能远离杀盗等过恶口能远离妄言绮语等过恶法华经云若读经时不乐说人长短及经典过是也三心无嫉妬行心无嫉妬行者谓见人脩善即能随喜劝脩证入菩提之道远离嫉害妬忌等行法华经云于后末世法欲灭时受持读诵斯经典者无怀嫉妬謟诳之心是也四大慈悲行大慈悲行者谓起慈悲心发大誓愿愿拔众生之苦与众生之乐法华经云于在家出家人中生大慈心于非菩萨人中生大悲心是也藏教生灭四谛藏教者经律论三藏之教也生灭者此教诠因缘生法有生有灭也四谛者谛即审实之义谓声闻之人用析空观谛审苦集灭道之法一一不虚是名藏教生灭四谛一苦谛苦即逼迫之义有三苦八苦总而言之不入三界生死声闻之人谛审生死实苦故名苦谛二集谛集即招集之义谓声闻之人谛审烦恼惑业实能招集生死之苦故名集谛三灭谛灭即寂灭谓声闻之人既厌生死之苦谛审涅槃实为寂灭之乐故名灭谛四道谛道即能通之义谓声闻之人谛审戒定慧之道实能通至涅槃故名道谛通教无生四谛通教者谓通前藏教通后别圆也无生四谛者谓此教三乘之人根利用体空观体达五阴诸法当体即空如幻如化故云苦无逼迫相集无和合相灭无生相道不二相也是名通教无生四谛一苦谛谓此教三乘用观巧故审实五阴生死等苦当体即空而无逼迫之相故名苦谛二集谛谓此教三乘用观巧故审实惑业之因当体即空了无惑业和合之相故名集谛三灭谛谓此教三乘用观巧故审实五阴生死等苦昔本无生今亦无灭故名灭谛四道谛道即戒定慧之道谓此教三乘用观巧故审实所破之集能破之道同一真空无有二相故名道谛别教无量四谛别教者别前藏通别后圆教也无量四谛者谓此教独菩萨法菩萨所化众生既无量其所用法门亦无有量故云苦有无量相十法界果报不同故集有无量相五住烦恼不同故道有无量相恒沙法门不同故灭有无量相诸波罗蜜不同故是名别教无量四谛一苦谛谓此教菩萨谛审十界众生生死诸苦一一不虚故名苦谛二集谛谓此教菩萨谛审十界众生惑业实能招集生死之苦故名集谛三道谛谓此教菩萨谛审无量道法实能自利利他故名道谛四灭谛谓此教菩萨谛审六度之行实能证于涅槃寂灭之理故名灭谛圆教无作四谛圆教者谓事理无碍法法融摄也无作四谛者大乘菩萨圆观诸法事事即理无有造作故云阴入皆如无苦可舍尘劳本清净无集可除边邪皆中正无道可脩生死即涅槃无灭可证是名圆教无作四谛一苦谛谓此教菩萨谛审五阴十二入之法皆即真如实无苦相可舍故名苦谛二集谛谓此教菩萨谛审一切烦恼尘劳性本清净实无招集生死之相故名集谛三道谛谓此教菩萨谛审一切诸法皆即中道离边邪见实无烦恼之惑可断亦无菩提之道可脩故名道谛四灭谛谓此教菩萨谛审生死涅槃体元不二实无生死逼迫之苦可断亦无涅槃之寂灭乐可证故名灭谛四胜义谛一世间胜义谓于世间五蕴虚妄之法而说真如胜妙之义也二道理胜义谓声闻观苦集灭道四谛之理即是胜妙之义也三证得胜义谓声闻证得二空真如之理即是胜妙之义也四胜义胜义谓一真法界之理唯有诸佛尽知尽证乃胜义中之最胜义也四世俗谛一世间世俗俗即习俗谓世间众生安立舍宅及治生等种种之事皆悉虚假不实也二道理世俗谓五蕴等法皆是假名安立若依道理一一推穷皆无自体也三证得世俗谓观世俗假立之法皆空证得预流等果也四胜义世俗谓于世俗假立之法了达胜妙之义也四念处念即能观之观处即所观之境也谓诸众生于色受想行识五阴起四颠倒于色多起净倒于受多起乐倒于想行多起我倒于心多起常倒为令众生脩此四观以除四倒故名四念处也一观身不净身有内外己身名内身他人之身名外身此内外身皆揽父母遗体而成从头至足一一观之纯是秽物众生颠倒执之为净而生贪着故令观身不净也二观受是苦领纳名受有内受外受意根受名内受五根受名外受一一根有顺受违受不违不顺受于顺情之境则生乐受于违情之境则生苦受于不违不顺生境则生不苦不乐受乐受是坏苦苦受是苦苦不苦不乐受是行苦众生颠倒以苦为乐故令观受是苦也三观心无常心即第六识也谓此识心体性流动若麤若细若内若外念念生灭皆悉无常众生颠倒计以为常故令观心无常也四观法无我法有善法恶法人皆约法计我谓我能行善行恶也善恶法中本无有我若善法是我恶法应无我若恶法是我善法应无我众生颠倒妄计有我故令观法无我也四正勤正则不邪勤则不怠毗婆沙论云断已生恶法犹如除毒蛇断未生恶法如预防流水增长已生善如溉甘果栽未生善令生如钻木出火故名四正勤一已生恶令永断谓五盖等烦恼覆心离五种善根故一心勤精进方便断除不令更生也二未生恶令不生谓五盖等烦恼恶法今虽未生后若生时能遮五种善根故一心勤精进方便遮止不令生也三已生善令增长谓五种善根已生为令增长故一心勤精进方便脩习令不退失也四未生善令得生谓五种善根虽未生为令生故一心勤精进方便脩习令得生也四正断一断断谓所起恶不善法断已复生更须精进摄受令不生起断而又断是名断断二律仪断谓坚持戒律慎守威仪断一切恶是名律仪断三随护断谓于无漏真实三昧相中随顺守护不令退没是名随护断四脩断谓已起善法增益脩习令其生长诸不善法自然断除是名脩断四如意足一欲如意足欲者希向慕乐庄严彼法故名为欲谓凡所脩习一切诸法若无乐欲之心事必不遂若能乐欲所愿皆得是为欲如意足二念如意足念者专注彼境一心正住故名念谓若非一心观法断绝若能一心所愿皆得是为念如意足三精进如意足精进者无杂曰精无间曰进谓惟专观理使无间杂故曰精进凡所脩习一切诸法若无精进事必不成若能精进所愿皆得是为精进如意足四思惟如意足思惟者思惟彼理心不驰散也谓凡所脩习若能思惟所愿皆得是为思惟如如意足四种方便论问云既说法界一相佛体无二何故不唯念真如复假求学诸善之行荅曰譬如大摩尼宝体性明净而有鑛秽之垢若不以方便磨治终不得净故说四种方便一行根本方便谓观一切法自性无生离于妄见不住生死及观一切法因缘和合业果不失起大悲心摄化众生不住涅槃以此为行则能出生一切善法故名行根本方便二能止方便止即遮止谓惭愧悔过能止一切恶法不令增长故名能止方便三发起善根方便谓勤供养礼敬三宝赞叹随喜劝请诸佛以爱敬三宝淳厚心故信得增长乃能志求无上之道又因三宝护持力故能令业障消除善根增长故名发起善根方便四大愿平等方便谓发广大誓愿尽未来际化度一切众生皆令究竟入于涅槃故名大愿平等方便大明三藏法数卷第九大明三藏法数大明三藏法数卷第十池二上天竺前住持沙门一如等奉勑集註四悉檀悉徧也檀梵语具云檀那华言施华梵兼称故名悉檀佛以此四说法徧施一切众生故名四悉檀也一世界悉檀世即隔别之义界即界分也盖由众生根器浅薄故佛随其所欲乐闻为之次第分别而说令生欢喜是名世界悉檀二为人悉檀谓佛欲说法必先观众生机器之大小宿种之浅深然后称其机冝而为说之令生正信增长善根故名为人悉檀三对治悉檀谓如众生贪欲多者教观不净瞋恚多者教脩慈心愚痴多者教观因缘为对此等诸病说此法药徧施众生故名对治悉檀四第一义悉檀第一义即理也谓佛知众生善根已熟即为说法令其得悟圣道是名第一义悉檀四摄利益一佛摄利益谓佛摄持众生令其常得亲近诸佛诸魔不得其便故名佛摄利益二天摄利益谓诸天摄持众生于说法之处常乐听受不为他缘所害故名天摄利益三福摄利益谓福德庄严于身有诸相好庄严于口凡所演说众生乐闻庄严种姓令生尊贵故名福摄利益四智摄利益谓以智慧知众生根性随冝说法知众生病苦随病施药得大神通游诸佛土了了通达法界之理是名智摄利益涅槃四种大乐一无苦乐无苦乐者谓无世间之苦乐也世间之乐即是苦因故经云不断乐者则名为苦以断乐故则无有苦无苦无乐乃名大乐此即涅槃之大乐也二大寂静乐谓涅槃之性是大寂静以其远离一切愦閙法故以大寂静名为大乐此即涅槃之大乐也三大知乐谓诸佛如来有大智慧于一切法悉知悉见名为大乐此即涅槃之大乐也四不坏乐谓如来之身非烦恼无常之身犹如金刚不能毁坏身不坏故名为大乐此即涅槃之大乐也四种涅槃一本来自性清净涅槃谓真如理随缘变造一切诸法虽有烦恼垢染而本性清净具足无量微兀妙功德无生无灭湛若虚空一切众生平等共有与一切法不一不异离一切相无有分别故名本来自性清净涅槃二有余依涅槃谓烦恼之障虽灭尚余欲界五阴之身而为所依故名有余依涅槃三无余依涅槃谓烦恼既尽所余五阴之身亦灭故名无余依涅槃四无住处涅槃谓不住生死不住涅槃穷未来际利乐有情故名无住处涅槃华严四分一信分谓第一会菩提塲中说世主妙严品至毘卢遮那品名举果劝乐生信分盖举扬如来依正二报难思之果劝励当机闻而乐欲生其净信故名信分二解分谓第二会普光明殿说十信法第三会忉利天宫说十住法第四会夜摩天宫说十行法第五会兜率陀天宫说十回向法第六会他化自在天宫说十地法第七重会普光明殿说十定等法名脩因契果生解分盖进脩六位之圆因契证十身之妙果令生胜解故名解分三行分谓第八会普光明殿普贤说离世间一品具二千行法名託法进脩成行分盖于差别因果之法既生解已今乃寄託前法摄解成行随举一行六位顿脩故名行分四证分谓第九会逝多林说入法界品名依人证入成德分盖由前大行既具随事显理而善财童子历事善知识随所见闻无不证入故名证分四种教授一无倒教授谓不颠倒宣说法义令其受持读诵脩学是名无倒教授二渐次教授谓称其根机宣说法义先教习小后令入大是名渐次教授三教教授谓或从如来或从佛弟子所闻正教即如其教不增不减教授他人是名教教授四证教授谓自己所证之法为欲令他得证方便教授是名证教授四种授记圣言说与曰授果与心期曰记一未发菩提心授记谓诸佛世尊观诸众生根机利钝其有具增上信者佛则令其发菩提心而为授记当得作佛是名未发菩提心授记二共发菩提心授记谓诸菩萨善根成熟得增上行但欲度脱一切众生同诸众生共发菩提心誓愿同成正觉蒙佛授记是名共发菩提心授记三隐覆授记谓此人脩行精进固当授记恐其自闻授记则志满足不复更发精进之心如不授记复恐众人生疑而谓此人脩行精进不蒙授记故佛以威神之力密为授记当得作佛使他人闻不使其自闻是为隐覆授记四现前授记谓诸菩萨成熟出世善根得不动地即时蒙佛授记是为现前授记四种真实义一世流布真实义谓世间之法悉同其名众生见地即言是地见火即言见火终不言是水是风至于见苦终不言乐见乐终不言苦虽假名立相而称认皆同是为世流布真实义二方便流布真实义谓世间有智之人先以心意筹量随冝方便造作经书论议开导于人是为方便流布真实义三净烦恼障真实义谓声闻缘觉以无漏道破诸烦恼结业得无碍智是为净烦恼障真实义四净智慧障真实义谓佛菩萨于声闻缘觉所得无碍之智以能障中道之理不能显发故名智慧障今佛菩萨断此之障则中道之理自然显现是为净智慧障真实义四种对治对即敌对治即攻治譬如人有此病即用此药治之故名对治一厌患对治谓众生见欲界生死之苦烦恼惑业之集深生厌恶起大加行脩于圣道对治苦集故名厌患对治二断对治谓众生知一切烦恼惑业能招生死之苦于是脩无间道断除惑业故名断对治三持对治谓从无间道后起解脱道则能摄持所断烦恼不令更起故名持对治四远分对治谓从解脱道后起胜进道能令所断之惑永永远离故名远分对治同教说听四句同教者谓会三乘归一乘也一唯说无听谓佛真心外无别众生以众生真心即佛真心故故所说教唯佛所现是名唯说无听二唯听无说谓众生心外更无别佛以佛真心即众生真心故故所说教即众生自现是名惟听无说三说听双全谓佛真心现时不碍众生真心现故是名说听双全四说听双寂谓佛即众生故非佛众生即佛故非众生互夺双亡则说听双寂故净名经云其说法者无说无示其听法者无闻无得是也别教说听四句别教者圆融具德异前诸教一唯说无听谓众生全在诸佛心中故则果门摄法无遗故所说教唯佛所现是名惟说无听二惟听无说谓佛全在众生心中故则因门摄法无遗故所说教即众生心容自现是名唯听无说三说听双存谓生佛互在则因果交彻故众生心中之佛为佛心中之众生说法佛心中之众生听众生心中之佛说法是名说听双存四说听双寂谓众生全在佛则同佛非生佛全在众生则同生非佛两相形夺二位齐融则佛心中之众生无听众生心中之佛无说是名说听双寂起信四觉一本觉谓一切众生自性清净心源离于妄念即寂而照等虚空界无所不徧法界一相即是如来平等法身故名本觉二相似觉谓圆教十信位中由始觉之功见思麤惑既已断竟尚余无明细惑未破所觉之理非真本觉唯得名为相似故名相似觉三随分觉谓圆教十住十行十回向十地等觉位中分破无明之惑故得分分是真本觉故名随分觉四究竟觉谓圆教极果妙觉位中无明之惑既尽本觉之体全彰得心见性心即常住是名究竟觉四德处论云若近善人则闻正法闻正法已则具四德处一慧德处谓由闻正法生大智慧故名慧德处二实德处谓以是智慧见真谛空故名实德处三舍德处谓见真空即得离诸烦恼故名舍德处四寂灭德处谓烦恼尽故心得寂灭故名寂灭德处四法施法施者谓如来以此四法施诸众生令依此法脩证不起邪见也一一切万物皆归无常谓众生愚惑不知世间有情无情等物悉皆有生有灭有成有坏毕竟无常而反计有常如来说法为断此计故曰一切万物皆归无常二一切所有悉为苦毒谓众生愚惑不知五阴等法是众苦之本计想有乐如来说法为断此计故曰一切所有悉为苦毒三一切诸法皆无有我谓众生愚惑不了一切法空计着有我如来说法为断此计故曰一切诸法皆无有我四一切有形悉至于空谓众生愚惑不知一切有形相者终归于空反计为有如来说法为断此计故曰一切有形悉至于空四无记谓不能记别当来之果又于善恶法中无所记别故名无记一能变无记谓第八识心王是无记性与心所五法相俱则能变现色等一切境界而无所分别故名能变无记二所变无记谓根身种子器世间三类之境皆由本识之所变现以此三境无分别性故名所变无记三分位无记谓于不相应行中假无记法立诸分位由此诸法不属善恶不与心相应不与色相应无所记别故名分位无记四胜义无记谓虚空无为非择灭无为有胜义故而无所作为故名胜义无记頼耶四分梵语阿頼耶华言藏识谓第八识能含藏一切善恶种子而有此四分之义焉一相分相即形相有三种一境相名相谓此识能与根心而为境界故二相状名相谓世间有为之法皆有相状惟是此识之所变现故三义相名相即能诠教下所诠义理之相亦是此识之所变现故此之三相通名相分二见分见即照了之义有五种一证见名见即根本智见分是也二照烛名见此通根心俱有照烛义故三能缘名见即通内三分俱能缘故四念解名见以念解所诠义理故五推度名见即比量心推度一切境故此五种见通名见分三自证分自证者自证所具之法也谓此识能持见分相分以能亲证自见分故缘于相分不谬是名自证分四证自证分证即能证之体自证即所具之法谓能持前自证分见分相分即是此识之本体以能亲证自证分故缘见分不谬是名证自证分四种意识四种意识不出三境一性境二带质境三独影境性境者谓意识与眼耳鼻舌身五识同缘五尘初心取境未有分别是名性境意识于五尘境上分别方圆长短好恶以有尘相可分别故是名带质境意识不与五识同缘而独缘法尘谓缘过去未来变现之相或缘空华水月等相以无境可对是名独影境也一定中独头意识谓意识独缘定境不与五识同缘而无一切尘境作对是名定中独头意识二散位独头意识谓意识不缘五尘之境但散乱徧计诸法或缘空华水月等诸色相或缘过去现在未来一切诸法此非定中又非梦境是名散位独头意识三梦中独头意识谓不对诸尘而于梦中见种种境界此亦心王性境变现而有诸相是名梦中独头意识四明了意识谓意识依五根与五识同缘五尘明了取境好恶长短悉皆现前是名明了意识识境四相谓众生于此四法不了虚假而于心识之境妄生邪见执着取相故名识境四相一我相谓众生于五阴法中若即若离计我我所之实是名我相二人相谓众生于五阴法中妄计我是人我生人道异于余道是名人相三众生相谓众生于五阴法中妄计色受想行识众共而生此身是名众生相四寿者相谓众生于五阴法中妄计我受一期寿命或长或短是名寿者相四缘一因缘谓六根为因六尘为缘也如眼根对于色尘时识即随生余根亦然是名因缘二次第缘谓心心所法次第无间相续而起名次第缘三缘缘谓心心所法由託缘而生还是自心之所缘虑名为缘缘四增上缘谓六根能照境发识有增上力用诸法生时不生障碍名增上缘四相约位四相即生住异灭也此之四相乃是本觉心源无明初起一念之相而有四种之别以其细微兀难见故约信住行向地等觉妙觉从浅至深次第觉了麤细分齐之相以明之此之四法起则从生至灭觉则从灭至生故以灭异住生而为次第也一十信觉灭相十信觉灭相者谓菩萨脩行证此信位则能觉了心中念念灭相分齐也二三贤觉异相三贤觉异相者三贤即十住十行十回向也谓菩萨脩行证此三贤位则能觉了心中念念异相分齐也三十圣觉住相十圣觉住相者十圣即十地也谓菩萨脩行证此十圣位则能觉了心中念念住相分齐也四位满觉生相位满觉生相者位满即佛位果满也谓大菩萨脩行满足证佛果位则能觉了心中一念初生之相分齐也四种颂一阿耨窣覩婆梵语阿耨窣覩婆华言颂谓此颂不用长行与偈但字数满三十二字即为一颂也二伽陀梵语伽陀华言讽颂或名不颂颂谓不颂长行也或名直颂谓直以偈说法也三祇夜梵语祇夜华言应颂谓应前长行而颂也四缊䭾南梵语缊䭾南华言集施谓以少言摄集多义施令他人诵习受持也四圣言四圣言者圣正也即正直之言也一不见言不见谓眼识所受眼识所了则可言见若实眼识未受未了则不可言见是名不见言不见二不闻言不闻谓耳识所受耳识所了则可言闻若实耳识未受未了则不可言闻是名不闻言不闻三不觉言不觉谓鼻觉香舌觉味身觉触也若鼻识舌识身识所受所了则可言觉若实三识未受未了则不可言觉是名不觉言不觉四不知言不知谓意识所受意识所了则可言知若实意识未受未了则不可言知是名不知言不知四种寻思一名寻思谓于诸法之中推求一切名字皆悉不实是为名寻思二事寻思谓于诸法之中推求五阴等事生灭无常皆悉不实是为事寻思三自体假立寻思谓于诸法能诠名字及所诠义理中推求自体惟是假立名言皆悉不实是为自体假立寻思四差别假立寻思谓于诸法能诠之中推求差别惟是假立名言皆悉不实是为差别假立寻思真空观四句真空者法界之理也依理而观故名真空观一会色归空会即融会色即根身世界也谓根身世界本是真如一心与生灭和合而有今观此色都无实体归于真心之空故云会色归空二明空即色明即明了谓了真空之理不异于色色无自性不异于空故云明空即色三色空无碍谓色之体全是真空真空之体不异于色若色是实色即碍于空空是断空即碍于色今既色是幻色故不碍空空是真空故不碍色故云色空无碍四泯绝无寄泯即亡泯绝即寂绝寄犹依也谓所观真空之理不可言即色是空亦不可言离色是空空不空皆不可得非言思所及亦无所依故云泯绝无寄共不共四变问云本识变现根身器世间等为是自变为是共变答有四种不同也一不共中不共变谓如眼等五根唯自己第八识中最初一念託父母遗体时变现名不共出胎之后唯自己受用复名不共如眼识惟依眼根而发乃至身识唯依身根而发不相混杂是为不共中不共变二不共中共变谓内浮尘根初唯自己第八识变现名不共变生己后他人亦有受用之义复名为共是为不共中共变三共中共变谓如山河大地由多人之识同所变现名之为共变已亦与一切同用复名为共是名共中共变四共中不共变谓如己田宅不与人共又如一水人见是水饿鬼见是勐火脓血等物是名共中不共变四荣四荣者佛于拘尸那城娑罗双树间入灭东西南北各有双树每面双树一荣一枯故名四荣四枯以表凡夫二乘常无常等八倒也此四荣正表凡夫四倒而言荣者以凡夫由此四倒增长惑业有荣茂之义故名四荣也一非常计常谓凡世间一切有为等事皆悉无常虚幻不实岂能长久凡夫妄计是常即成常颠倒二非乐计乐谓世间五欲之乐皆是受苦之因凡夫不了妄计为乐即成乐颠倒三非我计我谓此身皆因四大假合本无有我若一大是我三大应非我若四大俱是我应有多我毕竟是谁为我故知我不可得凡夫不了于自身中强作主宰妄计为我即成我颠倒四不净计净谓己身他身具有五种不净凡夫不了妄生贪着执以为净即成净颠倒四枯四枯者表二乘四倒也所言枯者以二乘观无常苦空无我等则烦恼有朽灭不生之义故名为四枯也一常计无常常者即法身常住之义无常者即变异也谓声闻缘觉为无明之惑所覆于如来常住法身中妄计有变异相是为无常颠倒二乐计非乐乐者即涅槃清净之乐非乐者即苦义谓声闻缘觉为无明之惑所覆于如来涅槃清净乐中妄计是苦是为非乐颠倒三我计无我我者即佛性真实之我也无我者谓佛性中无有我也谓二乘为无明之惑所覆不了无我法中而有真我故于佛性真我之中妄计无我是为无我颠倒四净计不净净者即是如来常住之身非杂食身非烦恼身非血肉身非是筋骨缠缚之身不净者二乘为无明之惑所覆但观世间一切诸色皆为不净不了如来常住之净是为不净颠倒四种性行一自性行经云若诸菩萨本性已来贤良质直顺父母教信敬沙门及婆罗门善知家内尊卑亲踈恭敬承事无失具足十善复更广行其余善业是名菩萨自性行不妄语不两舌不恶口不绮语不贪欲不嗔恚不邪见也二愿性行经云若诸菩萨发如是愿我于何时当得作佛十号具足是名菩萨愿性行三顺性行经云若诸菩萨随顺脩行六波罗蜜是名菩萨顺性行四转性行经云如我供养然灯世尊依彼因缘读诵经典转凡成圣是名菩萨转性行四不可说涅槃经中明四教之理但可智证不可言说以其理本无说故也一生生不可说生生者能生所生也谓根尘相对是为能生由此根尘相对之时一念心起分别好恶是为所生即心法也能所兼言故名生生此是藏教所诠实有生灭之法法虽生灭理本无言故云不可说也二生不生不可说生者即前根尘相对所生之法也不生者了此所生之法当体即空也既达所生之法本空故云生不生也此是通教所诠之理理本无言故云不可说也三不生生不可说不生者即真空之理也生者从空出假而起度生之用也此言别教之人于十住位中脩习空观了法无生故云不生而又不住于空复于十行中而脩假观起十界度生之用故复云生也此是别教所诠之理理本无言故云不可说也四不生不生不可说谓理本不生事即理故事亦不生是名不生不生又惑体本空故不生智用亦泯故不生是名不生不生又无因可脩故不生无果可证故不生是名不生不生此是圆教所诠之理理本无言故云不可说也翻译四例一翻字不翻音翻字不翻音者谓如诸呪字是此方之字音是彼土之音是也二翻音不翻字翻音不翻字者谓如卍字以此方万字之音翻之而卍字之体犹存梵书是也三音字俱翻音字俱翻者谓诸经文音与字二者皆就此方言音字体翻之是也四音字俱不翻音字俱不翻者谓西来梵夹音与字二者未经此方翻译是也阿难四问佛将入灭语阿难大众言我灭度后汝当精勤教诫我诸眷属早求出离此生空过后悔无追时阿难闻佛语已悲哽呜咽举体迷闷时阿泥楼豆安慰阿难曰如来灭度时至今日则有明旦则无汝依我语谘启四问阿难问已佛言汝致四问为最后问大能利益一切世间汝等谛听吾当为说一佛灭度后恶性车匿云何共住佛答言车匿比丘其性鄙恶我灭度后汝当依我教法调伏其心舍本恶性不久自当得证道果二佛灭度后我等以何为师佛答言汝问以何为师者当知尸波罗戒是汝大师依之脩行能得出世甚深定慧三佛灭度后我等依何法住佛答言汝问依何法住者当知依四念处严心而住一观身性相同于虚空名身念处二观受不在内外不住中间名受念处三观心但有名字名字性离名心念处四观法不得善法不得不善法名法念处一切比丘应当依此四念处住四一切经初当安何语佛答言汝问一切经初当安何语者当知如来灭后结集法藏一切经初当安如是我闻一时佛住某方某处与某等大众而说是经化仪四教化仪者如来出世一代化物之仪式也一顿教谓不谈小乘直说大法故名顿教即华严经也二渐教渐即渐次有渐初渐中渐末之不同谓如来初于鹿苑破斥邪法建立正教专为二乘此名渐初即阿舍经也次于方等会上弹斥二乘小机令其归向大法此名渐中即净名等经也后于般若会上广谈空慧之法淘汰二乘执小之情会一切法皆归大乘此名渐末即般若经也如是自浅至深次第而进故名渐教三秘密教谓如来不思议智慧神通之力能令大众同会听法所闻各异彼不知此此不知彼隐密赴机故名秘密教四不定教不定者谓如来不思议智慧神通之力能令听法之众或闻小法而证大果或闻大法而证小果彼此相知得益不定故名不定教化法四教化法者佛化众生之方法也一藏教藏即含藏之义谓经律论各含一切文理故名藏教二通教谓通前藏教通后别圆故名通教三别教别即隔别不同之义谓别前藏通别后圆教故名别教四圆教圆即不偏之义谓此教所诠中道之理性相圆融事理无碍法法具足故名圆教龙树四教龙树论师乃西天第十三祖尝立四教判释经论故云龙树四教也一有门谓阿含小乘等经说一切因果之法悉皆实有是为有门二空门谓大品般若等经说真空实相之理荡除众生情执是为空门三亦有亦空门谓深密等诸大乘经说有谈空互相无碍是为亦有亦空门四非有非空门谓中论等说一切法皆即空之有是非有即有之空是非空互泯互融即第一义是为非有非空门苑公四教苑公唐贤首藏法师弟子也因宝性论有四种众生不识如来藏遂立四教焉一迷真异执教谓诸外道凡夫迷于真性广起异计故云迷真异执教二真一分半教谓声闻辟支二人于真如随缘不变二分义中但得随缘不得不变故名一分于随缘分中唯说生空所显之理不说法空故名为半合而言之故云真一分半教三真一分满教谓初心菩萨但得不变不得随缘故名一分于不变分中双辩二空之理故名为满合而言之故云真一分满教四真具分满教谓菩萨由具随缘不变二分之义显真实理识如来藏故云真具分满教晓公四教唐元晓法师海东新罗人来此弘宗亦立四教判释诸经故称晓公四教焉一三乘别教谓如四谛缘起经等声闻缘觉菩萨三乘之所共学于中二乘未明法空即是别相故云三乘别教二三乘通教谓如般若深密经等声闻缘觉菩萨三乘之所共学于中说诸法空即是通相故云三乘通教三一乘分教谓如梵网经等菩萨不与二乘共学名为一乘于中永显法之周普名为随分故云一乘分教四一乘满教谓如华严经等其中具明法界之理圆融周普故云一乘满教四不生龙树菩萨造中观论云因诸外道计一切法或从自生或从他生或从自他共生或从无因生故说偈破云诸法不自生亦不从他生不共不无因是故知无生一不自生自即六根谓根尘相对则有一念心起若无所对六尘则一念之心毕竟不生故名不自生二不他生他即六尘谓虽有六尘若无六根相对则一念之心亦毕竟不生故名不他生三不共生谓六根六尘和合名之为共前云不自生则是根不能生又云不他生则是尘不能生根尘各各既不能生根尘相共又焉得生故名不共生四不无因生谓不因根尘而生也既离根尘则一念心无有生处故名不无因生四种问答一定答谓决定以实答也如一比丘问佛云色受想行识常不变异否佛答言无有色受想行识常不变异盖言五阴之法本空实非常不变异是名定答二分别答谓分别果报而答也如梵志问佛云人作身口意业受何果报佛答言若作苦业即受苦报若作乐业即受乐报若作不苦不乐业即受不苦不乐报是名分别答三反问答谓反问于他而使其答也如先梵志问佛已佛言我还问汝随汝意答色是如来否受想行识是如来否梵志答曰非也佛又问云离色受想行识是如来否梵志又答言非也盖如来之法不即五阴不离五阴梵志不达故皆答言非也是名反问答四置答谓弃置而不答也如外道或计世间常世间无常世间亦常亦无常世间非常非无常世间有边世间无边世间亦有边亦无边世间非有边非无边又计如来灭后有如来灭后无如来灭后亦有亦无如来灭后非有非无然如来实无此理凡若此问佛皆置而不答是名置答四病一作病作者即生心造作之谓也谓若有人言我于本心作种种行欲求圆觉彼圆觉性非作得故说名为病二任病任者即随缘任性之谓也谓若有人言我等今者不断生死不求涅槃任彼一切欲求圆觉彼圆觉性非任有故说名为病三止病止者即止妄即真之谓也谓若有人言我今永息诸念寂然平等欲求圆觉彼圆觉性非止得故说名为病四灭病灭者即寂灭之谓也谓若有人言我今永灭一切烦恼身心根尘虚妄境界一切永寂欲求圆觉彼圆觉性非灭相故说名为病大四相大四相者此就始终一期受报而言也一生相谓一念托胎十月满足此身即生是为生相二住相谓既出胎已住于世间是为住相三异相谓少则颜红体润老则发白面皱是为异相四灭相谓业尽命终身亦坏灭是为灭相小四相小四相者此就一念而论也一生相谓以根对尘一念心生是为生相二住相谓一念之心蹔尔相续是为住相三异相谓一念之心初后不同是为异相四灭相谓尘境既忘心念亦灭是为灭相光宅四乘光宅者梁光宅寺云法师也立四乘教谓临门三车为三乘即权教也四衢所授大白牛车为第四乘即实教也一羊车谓声闻之人以㭊空观观于生灭四谛破见思烦恼证真谛理得离三界生死如乘羊车出于火宅故法华经云为求羊车出于火宅是也二鹿车谓缘觉之人以㭊空观观十二因缘生灭破见思烦恼觉了真谛之理得离三界生死如乘鹿车出于火宅故法华经云为求鹿车出于火宅是也三牛车谓三藏教菩萨发四弘誓脩六度行化导众生同出三界生死究竟至于真空涅槃如乘牛车出于火宅故法华经云为求牛车出于火宅是也四大白牛车谓大乘菩萨以圆融三观观于诸法实相之理顿破无明烦恼而成一切种智如乘大白牛车至于宝所故经云有大白牛肥壮多力行步平正其疾如风是也生公四轮生公者即罗什法师之弟子也立此四轮者轮有摧灭之义能摧灭众生惑业而超出三界也一善净法轮谓脩五戒十善之法摧灭四恶趣业而得天人果报是为善净法轮不妄语不饮酒也十善者不杀不盗不邪婬壬不妄语不两舌不恶口不绮语不贪欲不嗔恚不邪见也四恶趣者脩罗趣饿鬼趣畜生趣地狱趣也二方便法轮谓脩四谛十二因缘方便之道而证二乘之果是为方便法轮三真实法轮谓脩中道实相之观摧灭无明烦恼之业而证一乘佛果是为真实法轮四无为法轮谓脩三德妙观摧灭五住烦恼而证涅槃无为之果是为无为法轮文义四用一有文有义常人用之谓凡立言立论有文字可证据有义理可依凭此寻常之人皆能用故云常人用之二无文有义智人用之谓凡立言立论虽无文字可证据而有义理可依凭此唯智者能用故云智人用之三有又无义暗者用之谓凡立言立论虽有文字可证据而无义理可依凭此暗昧之人不明义理而强自用故云暗者用之四无大无义迷者用之谓凡立言立论既无文字可证据又无义理可依凭此愚迷之人不了文义而强自用故云迷者用之大明三藏法数卷第十大明三藏法数大明三藏法数卷第十一池三上天竺前住持沙门一如等奉勑集註四众一发起众发起众者开端发起之众也谓激扬发动使如来有所说使大众有所闻乃至发起问荅等是也二当机众当机众者当座之机众也谓宿植德本缘合时熟不起于座闻即得道也三影响众影响众者谓古徃诸佛菩萨隐其圆极之果示同机众匡辅法王如影之随形响之应声又如众星遶月虽无作为而有大益也四结缘众结缘众者谓结闻法因缘之众也盖由过去根浅三慧不生现世虽见佛闻法而未能获益但作未来得度因缘也四衍众一声闻谓闻佛声教依四谛法脩道证真是名声闻二缘觉谓禀佛教法观十二因缘觉真谛理是名缘觉三菩萨菩萨梵语具云菩提萨埵华言觉有情谓自行成就则能觉悟一切有情众生是名菩萨四佛佛梵语具云佛陀华言觉觉具三义一者自觉谓悟性真常了惑虚妄二者觉他谓运无缘慈度有情众三者觉行圆满谓历劫脩因行满果圆是名为佛人四依依即依止也谓从五品位至等觉菩萨堪为世间众生之所依止能令众生闻法开解脩行证果故名人四依五品十信为初依五品十信皆圆教位次也谓此位之人观慧明了达如来秘密之藏能令众生闻法开解脩行证果而可依止故为初依也十住为二依十住亦圆教位次也谓此位之人惑破理显功用转深能令众生闻法开解脩行证果而可依止故为二依也十行十回向为三依十行十回向亦圆教位次也谓此位之人无明渐尽利祐转深能令众生闻法开解脩行证果而可依止故为三依也十地等觉为四依十地亦圆教位次也等觉者去后妙觉位犹有一等故名为等胜前诸位故称为觉即最后心菩萨也谓此菩萨渐尽无明之源将满圆极之果胜用具足能令众生闻法开解脩行证果而可依止故为四依也菩萨四事入于法门一入禅思门谓菩萨说法开导众生必先入定思惟观其根器或大或小大者即说大法小者即说小法方便随冝称机合道是为入禅思门二入智慧门谓菩萨说法以智慧照了于诸章句义理通达无碍悉令一切众生悟解明了破诸痴暗生法喜心是为入智慧门三入总持门谓菩萨入诸善法持令不忘遮诸恶法持令不生于诸众生运大慈与乐之心即持善也起大悲托七友苦之心即遮苦也是为入总持门四入辩才门谓菩萨于诸佛法之义分明决了辩说无碍开发一切众生之心令得皆入正道是为入辩才门菩萨四净一身净谓菩萨断除惑业身器清净成无上道生灭自在是名身净二缘净谓菩萨为摄化众生故现种种神通出没自在诸缘无碍是名缘净三心净谓菩萨脩习梵行离诸烦恼于一切法不生取着之心是名心净四智净谓菩萨善知世间出世间之法得清净智无有罣碍是名智净四种自在一得无分别自在谓菩萨住第八不动地即舍一切功用之行得无功用法于一切法远离一切分别之想而得自在故名得无分别自在二得剎土自在谓菩萨住不动地深心清净于诸剎土亦得清净出生自在故名得剎土自在三得智自在谓菩萨住第九善慧地得无碍智慧演说诸法称理自在故名得智自在四得业自在谓菩萨住第十法云地于诸烦恼业缚悉能通达更无障碍故名得业自在四无所畏无所畏有二种一佛无所畏二菩萨无所畏今此四无所畏皆言菩萨也盖菩萨具诸智慧明了决定而于众中说法则无恐畏之相故名无所畏一能持无所畏能持者谓菩萨闻一切法常能受持忆念不忘故于众中说法得无所畏也二知根无所畏知根者谓菩萨知一切众生诸根利钝随其所应而为说法故于众中说法得无所畏也三决疑无所畏决疑者决剖一切众生之疑难也谓凡有一切来难问者菩萨悉能如法剖决而答故于众中说法得无所畏也四答报无所畏答报者以言辞应答酬报其所问也谓凢一切众生听受问难菩萨悉能随意如法而答故于众中说法得无所畏也四事胜一根胜谓菩萨根性聪利胜于一切声闻缘觉是名根胜二道胜谓菩萨以慈悲心脩行六度既自度已复能度脱一切众生胜于声闻缘觉但能自度不能度他是名道胜三巧便胜谓菩萨善巧方便悉能了知一切诸法胜于声闻缘觉但能了知五阴等法是名巧便胜四果胜谓菩萨脩因满足即证佛果菩提胜于声闻缘觉所证之果是名果胜菩萨行有四难一背己利世难谓脩菩萨行者其心专为利益一切众生而无一毫为己之念非如世人但求自利而不能利他是为背己利世难二行相唯苦难谓脩菩萨行者不乐世间种种欲乐爱护身命唯为利益众生以满本愿脩行苦行是为行相唯苦难三处经诸有难谓脩菩萨行者其心但为利益众生诸有苦处无不经历示现出生代受其苦是为处经诸有难四时劫无量难劫梵语具云劫波华言分别时节华梵双称故名时劫谓脩菩萨行者唯求无上佛果兼脩利他之行所经时劫不可限量是名时劫无量难大乘四果大乘者谓通教中菩萨于当教中对声闻缘觉小乘故得称为大乘也四果者本是声闻所证果位今菩萨历于十地脩行证果亦有浅深始终不同故借小乘四果之位以区别之是名大乘四果一初地生如来家是须陀洹果梵语须陀洹华言入流又云预流谓菩萨入初干慧地时断惑证理即是证佛所证故云生如来家因借声闻初果以区别之故云是须陀洹果二八地得授记是斯陀含果梵语斯陀含华言一来谓菩萨于第八辟支佛地中蒙佛授记而得作佛因借声闻第二果以区别之故云是斯陀含果三十地得受职是阿那含果梵语阿那含华言不来谓菩萨于第十佛地中而得受如来职犹如别圆二教等觉之位因借声闻第三果以区别之故云是阿那含果四佛地是阿罗汉果梵语阿罗汉华言无学又云无生佛地即通教中果佛也菩萨已断见思习气俱尽而得成佛因借声闻第四果以区别之故云是阿罗汉果四种声闻一决定声闻谓其久习小乘之法故今闻小乘教而得证果既证小果之后再不进求大乘之法是名决定声闻二退菩提声闻梵语菩提华言道谓此声闻本是菩萨曾发菩提之心积劫脩道忽因疲厌生死退失大心而证小果是名退菩提声闻三应化声闻应谓应现化即变化谓此声闻本是诸佛菩萨内秘真实之行外现声闻之身而能引接前之二种声闻归于大乘及广化众生令入佛道是名应化声闻四增上慢声闻谓自得增上之法而轻慢于他此种声闻厌恶生死欣乐涅槃因脩戒定慧之道少有所得便谓证果此即未得谓得未证谓证是名增上慢声闻声闻四果一须陀洹果梵语须陀洹华言入流又名预流即初果也谓此人断三界见惑尽预入圣道法流故名入流二斯陀含果梵语斯陀含华言一来即第二果也谓此人于欲界九品思惑中断前六品尽后三品犹在须更来欲界一番受生故名一来三阿那含果梵语阿那含华言不来即第三果也谓此人断欲界后三品思惑尽更不来欲界受生故名不来四阿罗汉果梵语阿罗汉华言无学即第四果也谓此人断色界无色界思惑尽四智已圆已出三界已证涅槃无法可学故名无学四向一须陀洹向梵语须陀洹华言入流谓此人将入须陀洹道未至本位不称为果但称为向言其从此向初果也二斯陀含向梵语斯陀含华言一来谓此人将入斯陀含道未至本位不称为果但称为向言其从此向第二果也三阿那含向梵语阿那含华言不来谓此人将入阿那含道未至本位不称为果但称为向言其从此向第三果也四阿罗汉向梵语阿罗汉华言无学谓此人将入阿罗汉道未至本位不称为果但称为向言其从此向第四果也罗汉四智一我生已尽谓阿罗汉断见思惑尽更不受三界生死故云我生已尽二梵行已立梵行即净行也谓阿罗汉由戒定慧之行成就得证此果故云梵行已立三所作已办谓阿罗汉本求出离三界脩诸梵行生死既尽梵行既立故云所作已办四不受后有谓阿罗汉生死惑业既尽更不受后世之身故云不受后有四种变易变易者因移果易故名变易谓脩一分之因即感一分之果此从变易生死一种中开出后之三种也一变易生死谓菩萨以无漏智力断其麤惑所感殊胜细异熟果以因移果易而为生死故名变易生死二不思议身谓菩萨以无漏定力及以愿力身所示现妙用难测故名不思议身三意成身谓声闻缘觉菩萨以无漏定力于十方世界随其意愿成身故名意成身四变化身谓声闻缘觉菩萨以无漏定力于十方世界变现其身故名变化身四加行此四通言加行者谓此行人欲求见道革凡成圣遂起煖等四心脩四谛观以定资慧加功用行故名四加行见道即初果须陀洹也一煖加行煖者从喻得名谓如人以木钻火火虽未出先得煖相譬此加行位中以智慧火烧烦恼薪虽未得无漏之智已得智火之前相故名煖加行二顶加行顶者谓观行转明在煖之上如登山顶观瞩四方悉皆明了故名顶加行三忍加行忍有二义一者印可义谓于此位中即能印可四谛之理谓苦谛实是苦乃至道谛实是道也二者决定义谓此善根决定无退故名忍加行四世第一加行谓此位中观四谛理虽未能证而于世间最胜故名世第一加行灭尽定与无想定四义不同灭尽定者谓受想心灭出入息尽身证此定能断见思烦恼而证圣果无想定者谓能于定中心想不起如冰鱼蛰虫不能断惑证入圣果故此二定有四种胜劣之义也一约得人异谓罗汉圣人由受想心灭而证灭尽之定外道凡夫由妄计无想以为至道而证无想之定此之二定有世间出世间之不同故云约得人异也二祈愿异谓入灭尽定者则息诸想念断除贪爱之心唯求出世功德入无想定者则妄计心无想虑以为解脱唯求世间乐果故云祈愿异也三感果不感果异谓无想定是有漏业能感无想天果报灭尽定是无漏业不感三界生死果报故云感果不感果异也四灭识多少谓灭尽定既灭第六识已兼能灭第七识染分无想定但灭第六识分别之见而诸邪见则未能尽断故云灭识多少也四种沙门梵语沙门华言勤息谓勤行众善止息诸恶也一胜道沙门谓禀佛出家能灭贪瞋痴等烦恼得证胜道是名胜道沙门二说道沙门谓已调伏贪瞋痴等烦恼而能宣说正法为令众生入于佛道是名说道沙门三坏道沙门谓破诸禁戒行诸恶法非是梵行自称梵行是名坏道沙门四活道沙门谓能调伏贪瞋痴等勤脩正行所有善法堪能生长智慧命根是名活道沙门四种僧一胜义僧谓诸佛世尊及诸菩萨缘觉声闻等众其德尊高于一切法通达无碍而得自在是名胜义僧二世俗僧谓剃除须发被服袈裟成就出家威仪能持佛之禁戒是名世俗僧三痖羊僧谓愚痴鲁钝不能了知根本等罪犯与不犯及于微小之罪不能发露忏悔是名痖羊僧妄也四无慙愧僧谓若有人投佛出家得出家已于所受持佛之禁戒一切毁犯无慙无愧不畏后世苦果是名无慙愧僧四种天一世间天谓世间国王虽居人世受享天福是名世间天二生天谓三界诸天因脩戒善等福兼习禅定得生此天是名生天三净天谓二乘之人因脩空观断见思惑净尽是名净天四义天谓十住菩萨善解诸法之义是名义天四禅变化变即转变化即幻化谓此四禅诸天于五欲胜妙之境悉能次第种种变化也一初禅天二变化初禅天二变化者一者能于初禅天中变化二者能于欲界变化也二第二禅天三变化第二禅天三变化者一者能于二禅天中变化二者能于初禅天中变化三者能于欲界变化也三第三禅天四变化第三禅天四变化者一者能于三禅天中变化二者能于二禅天中变化三者能于初禅天中变化四者能于欲界变化也四第四禅天五变化第四禅天五变化者一者能于四禅天中变化二者能于三禅天中变化三者能于二禅天中变化四者能于初禅天中变化五者能于欲界变化也四天华梵四天即四天王皆帝释之外臣也又称护世者以能护持世间故也一提头頼咤天王梵语提头頼咤又云提多罗咤华言持国谓能护持国土也亦云安民谓令人民悉得安隐也居须弥山东黄金山二毗留勒叉天王梵语毗留勒叉又云毗流离华言增长谓能令自他善根增长也居须弥山南瑠璃山三毗留愽义天王梵语毗留怙口义又云毗流波义华言广目谓以其目广大过于人眼故也居须弥山西白银山四毘沙门天王梵语毗沙门华言多闻谓福德之名闻于四方故也居须弥山北水精山帝释四苑梵语释提桓因华言能天主言帝释者梵华兼举也须弥山顶是诸天所住之处有城名曰善现乃帝释所都城有千门严饰壮丽中有殊胜殿种种妙宝具足庄严其城四隅有四台观金银等宝所成甚可爱乐城外四面面各一苑形皆正方中央各有一如意池八功德水盈满其中是彼诸天游戏之处也一众车苑谓帝释诸天若欲游玩随天福德之力种种宝车于此苑中自然出现二麤恶苑谓帝释诸天若欲闘战之时随其所须甲仗等器于此苑中自然出现三杂林苑谓帝释诸天若游此苑于诸众妙之境所玩皆同俱生胜喜四喜林苑谓帝释诸天若游此苑极妙欲尘种种皆集历观遍览喜乐无穷而不生厌四轮王此四轮王长阿含经唯言金轮王有金轮宝现若据俱舍论则四王各有轮现也一铁轮王大智度论以人寿一增一减为一小劫谓人寿八万四千岁时历过百年寿减一岁如是减至十岁则止复过百年又增一岁如是增至二万岁时有铁轮王出独领南阎浮提一洲诸国有不顺化者王则现威列阵令其降伏然后于彼劝化人民脩十善道是名铁轮王不妄语不两舌不恶口不绮语不贪欲不嗔恚不邪见也二铜轮王谓人寿增至四万岁时有铜轮王出领东弗于逮及南阎浮提二洲诸国有不顺化者王至彼国宣威布德令其归顺于是劝化人民脩十善道是名铜轮王三银轮王谓人寿增至六万岁时有银轮王出领东弗于逮南阎浮提西瞿耶尼三洲诸国有不顺化者王至彼国威严所加即便臣伏于是劝化人民脩十善道是名银轮王四金轮王谓人寿增至八万四千岁时有金轮王出统领北欝单越等四洲以十五日沐浴昇殿有金轮宝忽现于前轮有千辐光色具足若王欲徃东方轮则东转王乃将诸兵众随其后行金轮宝前又有四神引导轮所住处王即止驾南西北方随轮所至亦复如是于四天下普劝人民脩十善道是名金轮王轮王四德一大富谓转轮王有玝十小宝田宅奴婢珠玉象马众多天下之人无有能及是为第一德二端正姝好谓转轮王端正姝好颜色无比天下之人无有能及是为第二德三无疾病谓转轮王常安隐无病天下之人无有能及是为第三德四长寿谓转轮王常安隐长寿天下之人无有能及是为第四德四主四主者谓世间无轮王应运之时赡部洲地有四主焉一东人主人主之国风俗机变仁义昭明其地和畅多人故名人主二南象主象主之国人则躁烈多习异术亦能清心释累出离生死其地暑湿冝象故名象主三西宝主宝主之国人无礼义惟重财贿其地临海多产宝贝故名宝主四北马主马主之国人则犷暴情忍杀戮其地寒劲冝马故名马主西域四姓谓四种人妄计我从梵天而生故称梵生婆罗门自计从梵天口生剎帝利自计从梵天脐生毗舍自计从梵天脇生首陀自计从梵天脚生以此贡高自谓第一实非第一也一婆罗门梵语婆罗门华言净行或在家或出家世世相承以道学为业自称是梵天苗裔守道居贞洁白其操故谓之净行二剎帝利梵语剎帝利华言田主为世间大地之主即王种也三昆舍梵语毘舍亦云吠奢即商贾种也四首陀梵语首陀亦云戌陀罗即农人种也四王生八子四王同出师子颊王各坐二子故通有八子也一净饭王生二子第一子梵语名悉达多华言顿吉以其生时诸吉祥瑞顿出现故即释迦牟尼佛也第二子梵语名难陀华言善欢喜从初慕道为名欢喜中胜故云善欢喜二白饭王生二子第一子梵语名调达华言天热以其生时人天等众心皆惊热故也第二子梵语名阿难华言欢喜又云庆喜以其生时举国欣庆故也从佛出家持三藏教三斛饭王生二子第一子梵语名摩诃男从佛出家即于鹿苑中最初得度第二子梵语名阿那律华言无灭又云无贫从佛出家所谓天眼第一者是也四甘露饭王生二子第一子梵语名婆娑第二子梵语名䟦提华言小贤从佛出家即于鹿苑中最初得度是也四軰一比丘梵语比丘华言乞士乞是乞求之名士是清雅之称谓出家之人上乞法以资慧命下乞食以资色身故名乞士二比丘尼梵语尼华言女佛初不度女人出家成道之后因姨母摩诃波阇波提恳求出家佛乃度之故名比丘尼三优婆塞梵语优婆塞华言清净士谓虽在家能持五戒清净自守又云近事男谓能持戒可亲近承事诸佛法故名优婆塞不妄语不饮酒也四优婆夷梵语优婆夷华言清净女谓虽在家亦能坚持五戒清净自守故名优婆夷人四生人四生者谓世间之人亦具卵胎湿化四种之生也一卵生卵生者谓依壳而出也婆沙论云昔有商人入海得一雌鹤遂生二卵卵渐湿熟生二童子端正聪明年长出家得阿罗汉大名世罗小名邬波世罗是也二胎生胎生者谓含藏而生也谓世间之人含藏于母胎之中满足十月而生是也三湿生湿生者谓假湿而生也贤愚经云于过去世有大国王名曰善住其顶上歘生一疱后转转大便生童子颜貌端正即顶生王是也又经律异相云昔维耶离国有梵志家种一柰树生一榴节节生一枝去地七丈杪生诸枝形如偃盖即作栈阁登而视之见偃盖中乃有池水有一女儿在池水中是也四化生化生者谓无而忽有也涅槃经云佛与四众游行有比丘尼名阿罗婆忽于地中化生又劫初人皆是化生是也四种人一常没谓人不能脩习涅槃之法则不得出离生死大河故名常没二暂出还没谓人或生世间于信等五种善根不能坚固还复退失流转生死故名暂出还没三出观谓人没于生死之河而能随顺涅槃之法欲求出离如人既没思欲得济故先观看方向故名出观四得度谓人具足脩习涅槃之法则能截生死流到涅槃岸故名得度四法不得菩提一无善友谓修行之人虽有精进之心而无善友知识为其说法开导终不能得佛果菩提也二谬受学谓脩行之人虽值善友知识种种说法而禀性愚钝于所受法错谬领解亦不能得佛果菩提也三不精进谓脩行之人虽于受学之际不谬领解但自己懈怠不能勇勐精进则亦不得佛果菩提也四不调伏谓修行之人虽闻正法精进勤修然善根未熟久远已来不能调伏其心则亦不得佛果菩提也四人果报一先苦后乐谓或有人先生卑贱家衣食不充受诸困苦然心无邪见自念我于宿世不行布施不脩福德恒值贫贱即便忏悔改徃所作修于善行后生人中多饶财宝无所缺乏是名先苦后乐二先乐后苦谓或有人先生富贵之家衣食充足受诸快乐然心怀邪见不能布施脩福多造恶业后生地狱受种种苦若生人中贫穷丑陋无有衣食是名先乐后苦三先苦后苦谓或有人先生贫贱家衣食不充受诸逼迫复怀邪见习诸恶法后堕地狱受种种苦若生人中又极贫贱衣食不充是名先苦后苦四先乐后乐谓或有人先生富贵家多诸财宝受诸快乐复能敬重三宝布施脩福后生人天中恒受富贵多饶财宝称意自在是名先乐后乐四种业报一现报现报者谓今生作极善极恶之业即于今生现受善恶之果报也二生报生报者谓今生作善恶业来世身中受善恶果报也三后报后报者谓今身造业来世未受多生之后乃受果报也四无报无报者谓由无记业而受不善不恶之果报也四报定不定四报定不定者又于前无报中开出四种也一时定报不定时即时节报即果报谓于三时决定不改由业有可转故受报不定是名时定报不定二报定时不定谓业力定故报不可改然时有可转故时节不定是名报定时不定三时报俱定谓由业报定故时节亦定是名时报俱定四时报俱不定谓由业不决定故时报亦不定也盖因众生之业有轻有重故受报之时有远有近随其因缘先后不定是名时报俱不定四有因果不亡曰有谓众生作业感果果必由因因果相酬则有生死既有生死必有色身既有色身必经中阴轮转不息则成四有一生有谓从中阴来托母胎一念识心相续五蕴由此生起是名生有二本有谓已生之后未死之前于其中间所有五蕴色身是业报之本是名本有三死有谓本有之后中有之前五蕴业果色身一时坏灭是名死有四中有即中阴也谓已死之后未生之前于其中间识未托胎是名中有四胎相一正知入不正知住出谓转轮王宿世曾脩广大之福其业最胜但知入胎不能正知住胎出胎也二正知入住不正知出谓独觉之人久习多闻其智最胜但正知入胎住胎不能正知出胎也三俱正知入住出谓菩萨旷劫脩行福德智慧俱胜故能正知入胎住胎出胎也四俱不正知谓六道众生有情之类若福微薄者入母胎时或见大风大雨或众声威逼遂见己身入于密草稠林住在此中复从此出若福厚大者入母胎时自见己身或处妙好园林或居胜台殿住在此中复从此出于入住出胎皆不能知也五根有四事增上五根者眼耳鼻舌身也增上犹增胜也一庄严身庄严端庄严饰也谓眼耳鼻舌庄严于身然后完美于此诸根若阙一者便成残陋若不缺者全美增胜是为庄严身也二导养身导养者导引资养也谓眼能见安危之色耳能闻美恶之声鼻能嗅香臭之气舌能甞甜苦之味如是等诸识于色声气味若好若恶皆能分别导引于身就好避恶令身增胜是为导养身也三生识识即分别之义谓眼对色耳对声鼻对香舌对味身对触而能生于分别之识及相应法俱得增胜是为生识也四不共事谓眼惟见色耳惟闻声鼻惟嗅香舌惟甞味身惟觉触如是诸根各有所用不相杂乱于本根相应之法自能增胜是为不共事也四增盛一寿量增盛谓劫末时此赡部洲人寿减至十嵗后复渐增展转增至八万岁是名寿量增盛二有情增盛有情即众生也谓劫末时此赡部洲惟余万人后复渐增展转无数于劫增时其地广怙口严净人民淳善福德以其人民加众是名有情增盛三资具增盛资具者资生之具也谓劫末时此赡部洲人民饥馑以稊稗等为上妙食至劫增时安隐丰乐种种地味自然出生乃至谷果等类渐渐充足是名资具增盛四善品增盛善品者善人所脩诸道品也谓劫末时世间有情广造十恶之业不脩善道至劫增时人民广修十善及诸道品是名善品增盛四妄语五两舌六恶口七绮语八贪欲九嗔恚十邪见也十善者不杀生不偷盗不邪婬壬不妄语不两舌不恶口不绮语不贪欲不嗔恚不邪见也四力一自力谓世间之人宿有善种不假他人教诫而自能以精进勇勐之力发菩提心是名自力二他力谓世间之人或因他人教诫或因他事感动遂发菩提之心则是借他之力是名他力三因力谓世间之人先世脩习大乘之法今因见佛及诸菩萨叹说无上佛道遂发菩提之心是名因力四方便力谓世间之人于现世中亲近善友知识闻其善巧方便说法遂发菩提之心是名方便力四恩一父母恩经云父有慈恩母有悲恩盖父母长养之恩广大无比若有男女背恩不顺死即堕于地狱饿鬼畜生若有男女孝养父母承顺无违常为诸天护念福乐无尽纵能一日三时割自身肉以养父母尚未能报一日之恩也二众生恩经云即无始来一切众生轮转五道于多生中互为父母以互为父母故一切男子即是慈父一切女人即是悲母以是因缘诸众生类亦有大恩犹如现在父母等无差别也三国王恩经云国王福德最胜虽生人间得自在故于其国界山河大地尽属国王一人福德胜过一切众生之福又以正法治世能使众生悉皆安乐若王国内一人脩善其所作福七分之中脩善之人自得五分国王常获二分以依于王而得修善故也王若以善法化世诸天善神常来守护若有恶人而生逆心于须更一顷福自消灭命终当堕地狱备受诸苦所以者何是诸众生由不知国王恩故起诸恶逆得如是报若有人民能行善心敬辅仁王尊重如佛是人现世安隐丰乐所以者何一切国王于过去时曾受如来清净禁戒常为人王安隐快乐以是因缘违顺果报其速如影随形如响应声也四三宝恩三宝即佛法僧可尊可贵名之为宝经云三宝利乐众生无有休息功德宝山巍巍无比福德甚深犹如大海智慧无碍等于虚空一切众生由烦恼业障沉沦苦海生死无穷三宝出世作大船师能截爱流超昇彼岸故恩难报也四恩一国王恩谓出家之人国王听许方得出家又蒙治化之力无强弱陵逼之忧而得安居山林进脩道业兼复饮食水土皆属国王是为国王恩二父母恩谓禀父母遗体而得成人其生成养育之恩如天罔极复令出家进脩道业是为父母恩三师友恩谓出家之人蒙师剃度教诲授以经业及得善友讲明妙道开发慧性是为师友恩四檀越恩梵语檀华言施谓出家之人凡所资身饮食衣服等物皆由施者供给遂得安身办道是为檀越恩四难一值佛难谓众生因无始惑业轮回六道之中四趣不得见佛闻法固不在言设得人身若生在东西北三洲者佛不出现于彼皆不见佛得生南洲而或居边地或着邪见佛虽出世如是等人亦不得见佛而况佛不常出值遇良难故经云诸佛兴出世悬远值遇难此举人之值佛难也二说法难谓如来出世本欲便说大乘之法盖缘机器不纯不得已而权说三乘之法委曲调停方堪入实所以历四十余年更三百余会最后至于法华会上方显真实故经云正使出于世说是法复难此举大法之难说也三闻法难谓一乘圆顿之法微妙甚深难解难入非利根上智之士闻则惑耳惊心生疑起谤如法华会上五千人等虽梵音盈耳犹乃退席而去故经云无量无数劫闻是法亦难此举闻法难也四信受难谓一乘圆顿之法唯谈中道实相之理乃是果佛所证非彼三乘所知然如来出世直欲人人信受此法以致四十余年渐次调停后至法华会上佛初为上根之人作法说唯身子得悟次为中根之人作譬喻说唯四大弟子得悟又次为下根之人作宿世因缘说千二百声闻方始得悟故经云能听是法者斯人亦复难此举信受难也四事不可久保经云有一孤母而丧其子忧恼失意来白于佛佛即以此四事告之一常必无常世间之相一一无常假令万劫之久铁石之坚须弥之高大海之广终为无常之所坏灭是故常不可久保也二富贵必贫贱世间之事盛必有衰盈必有亏此理之必然也盖富贵虽命于天而理有不可常者故今之富贵安知异时而不贫贱故富之与贵亦不可久保也三会合必别离人之生世离必有会合必有离此理之自然而非人意之所能必故今之会合安知异时而不别离故会合亦不可久保也四强徤必死人之处世生必有死此理之常是故年虽强徤终归坏灭岂山石空海之所可避耶是故强徤亦不可久保也四不可得佛告诸比丘世有四事不可得免古今已来天地成立无免此苦以斯四苦佛兴于世令诸众生咸得脱离一常少不可得谓年幼之时发黑齿白形貌光泽众人瞻戴莫不爱敬一旦老耄头白齿落短气呻吟欲使常少不至老者终不可得二无病不可得谓身体强徤行步轻便一旦疾病伏着床枕不能动转欲使常安无病终不可得三长寿不可得谓欲求长寿五欲自恣放心逸意将期永久无常卒至忽然命终欲求长寿终不可得四不死不可得谓父母兄弟妻妾子息欢娱笑乐意可常得无常卒至䰟神独逝欲求不死终不可得四山佛在给孤独园语波斯匿王云有大石山上连于天下连于地从东方来所历之处卉木丛林有生之类悉皆摧碎南西北方亦复如是以此四山喻众生老病死衰之四相也一老山谓人之老迈形色枯悴精神昏昧发白面皱逮将不久则彼少年端美之相悉皆变坏如彼大山来时摧损口ㄙ于物不可免者故经言老山能坏一切壮年盛色也二病山谓人之四大不调或寒或热生种种病能使身力疲败精神减损口ㄙ如彼大山来时损口ㄙ一切物莫可避者故经言病山能坏一切强徤也三死山谓人身殒命终四大诸根悉归磨灭如彼大山来时万物一时摧碎莫可御者故经言死山能坏一切寿命也四衰耗山谓人之生迫于衰耗势力既去赀财亦空名称不闻志意消沮如彼大山来时损口ㄙ坏于物莫可逃者故经言衰耗之山能坏一切荣华富贵也四种死一寿尽财不尽死谓如有人由宿业故报寿既短于现生中复不积善作福但经营生理多求财物其寿已尽积蓄尚多是名寿尽财不尽死二财尽寿不尽死谓如有人不能经营生理少有财物寿虽未尽积蓄素无或因饥饿或由冻苦遂致于死是名财尽寿不尽死三寿尽财尽死谓如有人作短寿业又不能经营财物一旦寿尽其财亦尽是名寿尽财尽死四寿不尽财不尽死谓如有人广作寿业广作财业其财未尽其寿未尽以余因缘忽遭横死是名寿不尽财不尽死大明三藏法数卷第十一大明三藏法数大明三藏法数卷第十二池四上天竺前住持沙门一如等奉勑集註四仙避死昔有梵志兄弟四人各得五通自知命促却后七日皆当命终共相议言我等既得五通以己神力何所不办岂不能避此难也四人虽各徃避死终不免佛以道眼观见其死终不可避而说偈曰非空非海中非入山石间无有地方所脱之不受死一入海入海者言吾入大海上不至表下不至底正处中间无常杀鬼焉知我处七日期满命亦终尽二入山入山者言吾入须弥山擘山两开入中还合无常杀鬼焉知我处七日期满命亦终尽三隐空隐空者言吾踊身虚空中隐形无迹无常杀鬼焉知我处七日期满自空堕地而死犹如果熟自然脱落四居廛居廛者言吾当隐居大市之中众人猥閙各不相识无常杀鬼随得一人何必取吾七日期满于众人中亦自命终四种死生波斯匿王白佛言云何为婆罗门死还生婆罗门家及剎帝利毘舍首陀家耶佛言当知死生有四种不同一从冥入冥冥即暗也谓世人生卑贱家或旃陀罗家及余种种下贱之家贫穷活命形体顦顇而复作卑贱之业名之为冥处此冥中复行身口意恶业死堕恶趣是为从冥入冥二从冥入明谓世人生卑贱家乃至作诸鄙恶之业名之为冥于此冥中能行身口意善业身坏命终生于人天是为从冥入明三从明入冥谓世人生富贵家若剎帝利婆罗门长者家受身端正多财多智名之为明于此明中行身口意恶业身坏命终当生恶趣受无量苦是为从明入冥四从明入明谓世人生富贵家乃至形相端严名之为明于此明中行身口意善业勤脩福德身坏命终天上受生是为从明入明菩萨四心菩萨梵语具云菩提萨埵华言觉有情谓菩萨发此四种心度诸众生故天亲颂曰广大第一常其心不颠倒是也一广大心谓菩萨发心度生欲令三界四生之类普皆济度无一众生而不度者所度众生无量无边是名广大心二第一心谓菩萨度脱三界四生之类不欲令证声闻小果要皆令入无余涅槃是名第一心三常心谓菩萨度无量无数无边众生了知众生本来空寂实无众生得灭度者虽无众生可度而度生之心常无懈倦是名常心四不颠倒心谓菩萨度生若有我人等相即非菩萨菩萨了知我人等相本来皆空无能度者是名不颠倒心四无量心四无量心者慈悲喜舍也通名无量者谓菩萨利他之心广大也所缘众生既无量而能缘之心亦无量也一慈无量心慈名爱念即与乐之心也谓菩萨爱念一切众生常求乐事随彼所求而饶益之故名慈无量心二悲无量心悲名愍伤即托七友苦之心也谓菩萨愍念一切众生受种种苦常怀悲心拯救济托七友令其得脱故名悲无量心三喜无量心谓菩萨庆他众生离苦得乐其心恱豫欣庆无量故名喜无量心四舍无量心谓菩萨于所缘众生无憎爱心名之为舍复念一切众生同得无憎无爱无瞋无恨无怨无恼故名舍无量心四种信心一信根本谓真如之法诸佛所师众行之源能爱乐者即是信于根本故云信根本二信佛谓信佛有无量功德常念亲近供养恭敬发起善根求一切智故云信佛三信法谓信受诸佛所说之法有大利益常念修行故云信法四信僧谓信僧能正修行自利利他常乐亲近求学其道故云信僧四缘发菩提心一见闻为增上缘增上即增进之义谓世间之人或见或闻诸佛菩萨有不可思议神通变化之事既见闻已即发是念是佛菩萨功行具足能为如是诸变化事以此见闻为增上缘故乐佛大智发菩提心二闻法为增上缘谓世间之人虽不见闻诸佛菩萨神通变化但闻说法赞叹菩提及大乘法彼人闻已则懽喜信乐以此闻法为增上缘故乐佛大智发菩提心三护法为增上缘谓世间之人虽不闻法或见法欲灭之相遂作是念无量众生造诸恶业当遭大苦我今修菩萨道护持正法为诸众生灭无量苦以此护法为增上缘故乐佛大智发菩提心四发心为增上缘谓世间之人虽不见法灭之相但见恶世众生为烦恼所障不能出离生死遂作是念于此恶世尚不能发二乘之愿况能志求无上菩提我当发心亦令他发以此发心为增上缘故乐佛大智发菩提心菩萨四法一善修事业谓修菩萨行者于种种财法惠施众生无所吝惜诸佛戒律坚守护持遇诸苦难忍受无悔诸正法行精进无怠安住禅定心不散乱以正智慧照了诸法乃至种种行业皆悉修习是为善修事业二方便善巧谓修菩萨行者于诸有情或于圣教有未入者令其趣入已趣入者令其成熟已成熟者令其解脱乃至诸戒律仪受持毁犯种种方便令诸有情皆得利益是为方便善巧三饶益于他谓脩菩萨行者于诸有情或以布施或以爱语或作利他之行或与随类同事令其皆得安乐是为饶益于他四无倒廻向谓脩菩萨行者于己所脩一切善业及方便善巧饶益之行以净信心廻向于他而求无上正等菩提终不以此所集善根倒求世间果报是为无倒廻向四种法为菩萨实德一入空解脱门谓菩萨观一切法皆从因缘和合而生无作无受如是通达名空解脱是为菩萨实德二入无我无愿门谓菩萨观一切法皆无有我而于三界之中无所愿求虽得涅槃恒起大悲乐度众生是为菩萨实德三巧施方便谓菩萨广运慈悲之心于三界中巧施方便不住涅槃仍复出入生死化度众生是为菩萨实德四施不求报谓菩萨广运慈悲之心愍诸有情广行给施平等无厌了达性空而不求于果报是为菩萨实德四摄法此四通言摄者摄即摄受也谓菩萨欲化导众生必须以此四法摄受使其依附然后导以大乘正道故维摩经云先以欲钩牵后令入佛智是也一布施摄谓菩萨以财法二种布施摄众生也若众生乐财即以财施摄之若众生乐法即以法施摄之众生既蒙二施利益因是生亲爱心依附受道得住真理故名布施摄二爱语摄谓菩萨随顺众生根性善言慰喻则一切众生乐闻善言因是生亲爱心依附受道得住真理故名爱语摄三利行摄谓菩萨起身口意善行利益一切众生因是生亲爱心依附受道得住真理故名利行摄四同事摄谓菩萨以法眼明见众生根性随其所乐即分形示现同其所作使其各霑利益因是生亲爱心依附受道得住真理故名同事摄四法集善根一乐住林间谓修菩萨行者当离愦閙住于山林空闲之处寂静宴默思惟正道而广集一切善根也二四事摄物四事者布施爱语利行同事也谓修菩萨行者自行既充必须外引众生同己所行之道是以常行布施周其贫乏复以爱语安慰开谕起诸利行同其事业而广集一切善根也三舍身求法谓修菩萨行者乐求大乘之法其心勇勐虽弃舍身命亦复无所顾惜而广集一切善根也四勤行精进谓修菩萨行者誓欲求就佛果是以勤加精进无少懈怠而广集一切善根也四善法一近善知识谓善知识常谈善法若人亲近则得灭除一切恶法增长一切善根也二能听受法谓既亲近善知识又能听受正法生长善根也三能思惟义谓既闻正法即当思惟微妙之义而契会于心也四如说修行谓既能思惟正法之义当如所说而修其行则能脱烦恼生死之苦证真空寂灭之道也菩萨四法门一智门谓菩萨以大智慧善知一切众生根性随顺调伏令其解脱是为菩萨智门二慧门谓菩萨以大妙慧为诸众生分别宣说深法句义亦欲令其开发慧性照了万法本来空寂是为菩萨慧门三陀罗尼门梵语陀罗尼华言摠持以其持善不散持恶不生也盖菩萨以摠持之法随顺一切众生言音开导正信令其灭诸恶心而行一切善法是为菩萨陀罗尼门四无碍解门谓菩萨以无碍智解为诸众生宣说无尽甚深法义亦欲令其获无碍解是为菩萨无碍解门在家人四种具足法一信具足谓在家之人于如来所起敬信心闻胜妙法心开意解不生疑谤信根坚固是名信具足二戒具足谓在家之人起净信心受佛禁戒不杀不盗不邪婬壬不妄语不饮酒持此五戒一无毁犯是名戒具足三施具足谓在家之人受前戒法能于一切所有之财不悭不惜施济贫乏修此舍行是名施具足四慧具足谓在家之人既受戒行施当以智慧观察此身虚假不实由贪瞋痴起诸烦恼招集无量生死之苦能修善道证涅槃乐是名慧具足四弘誓弘广也誓制也谓菩萨广发誓愿要制其心志求满足也一众生无边誓愿度此依苦谛境而发誓也谓菩萨徧观六道众生等类无量无边皆被生死诸苦所逼一一不虚故发誓愿欲度脱之令出三界故云众生无边誓愿度二烦恼无数誓愿断此依集谛境而发誓也谓菩萨谛审烦恼惑业无量无边能招集生死苦果流转三界无有穷尽故发誓愿欲断除之而使六道众生悉亦断除令出三界故云烦恼无数誓愿断三法门无尽誓愿知此依道谛境而发誓也谓菩萨谛审一切道法无穷无尽能通至涅槃自既知已亦令一切众生证知故云法门无尽誓愿知四佛道无上誓愿成此依灭谛境而发誓也谓菩萨谛审菩提之果最胜无有过上自成就已普愿一切众生咸皆成就故云佛道无上誓愿成四弘誓愿一未度者令度度即超度也谓众生未度生死苦者令其得度也二未解者令解解即解脱也谓众生未解烦恼业缚者令其得解也三未安者令安安即安住也谓众生未能安住于戒定慧而脩行者令其得安住也四未涅槃者令得涅槃梵语涅槃华言灭度谓众生未灭生死之苦者令其灭之而得证于涅槃也菩萨四弘誓一心如大地谓愿我心如大地长养众生道芽善种皆成圣果二心如桥舡谓愿我心如桥舡运度众生不滞中流达于彼岸三心如大海谓愿我心如大海涵育众生同得真源霑于法味四身如虚空谓愿我身如虚空包含万物与诸众生平等无二同证法性四梵福一未起塔处起塔塔梵语具云塔婆华言高显谓人能起塔者当来之世受初禅天福经云若有善信男子女人求梵天福者未曾起塔婆处于中能起是为初受梵天之福也二补治故寺谓修补破坏故寺当来之世受二禅天福经云补治故寺是为第二受梵天之福也三和合圣众谓修习圣道之众常令和合不使离散当来之世受三禅天福经云和合圣众是为第三受梵天之福也四劝转法轮谓闻佛成道即当劝请转于法轮利益众生当来之世受四禅天福经云菩萨初转法轮若人能劝转者是为第四受梵天之福也四法生福谓修菩萨行者当以如来所说正法广为一切众生而作利益于己之心无复悋惜是以无量福德由此而生也谓修菩萨行者常运大悲心利益一切于诸破戒众生方便遮止不令为恶是以无量福德由此而生也三化诸有情谓修菩萨行者常以利他为心广化一切有情令发菩提之心修习妙行成就佛果是以无量福德由此而生也四忍辱救护谓修菩萨行者常应广运大悲之心于诸下劣不善之人设以横逆而加于我不惟忍受其辱抑且方便救护使其改恶迁善是以无量福德由此而生也入道四行达磨大师谓二祖可大师曰夫入道多涂要而言之不出理行而已谓理入者则借教悟宗深信含生同一真性但为客尘妄想所覆不能显了若舍妄归真则圣凡一等无有分别若以行入者乃有四焉一报冤行凡修道之人若受苦时当念我从徃昔刦中弃本逐末流浪诸有多起冤憎违害无限今虽无犯是我宿殃恶业果熟所以甘心忍受都无怨恨作是观时与理相应体冤进道故名报冤行二随缘行谓众生无我皆由业转苦乐齐受皆从缘生若得胜报荣誉等事皆是过去宿因所感缘尽还无何喜之有得失从缘心无增减喜风不动𡨋顺于道故名随缘行三无所求行谓愚人长迷处处贪着智者悟真安心无为万有皆空无所希冀三界久居犹如火宅有身皆苦谁得所安若了达者息念无求经云有求皆苦无求乃乐是则无求真为道行故名无所求行四称法行谓性净之理因之为法此理众相皆空无染无着无此无彼故经云法无有我离我垢故智者信解此理应当称法而行法体无悭于身命财行檀舍施心无悭惜达解三空自利利他庄严菩提之道为除妄想修行六度而无所行故名称法行四种观行谓修行忏悔者自念烦恼深厚覆盖慧眼令无所见断除众善不能出离苦果今既发露众恶投诚忏悔须作四种观行为灭罪之方便也一观因缘谓修行忏悔者当观我之此罪由无明所覆无正观力不识其过远离善友随逐魔行如蛾赴火自烧自烂以是因缘不能自出是为观因缘二观果报谓修行忏悔者当观所有诸恶不善之业三世轮转苦果无穷沦溺生死大海冥然无涯如抱石沉渊求出应难是为观果报三观自身谓修行忏悔者当观自身虽有正因灵觉之性而为烦恼黑闇之所覆蔽无了因力不能得显是为观自身四观如来身谓修行忏悔者当观如来之身众德具足湛然常住虽复方便入于灭度而慈悲托七友救众生之心未曾暂舍常如是观乃灭罪之良津除障之要行是为观如来身四事行一身常恭谨谓修菩萨行者当谨守身业毋令放逸所谓杀盗淫壬等一切恶法断而不行及诸不善律仪亦皆无犯是为身常恭谨二言常至诚谓修菩萨行者欲修无上正真之道当守护口业诚实不虚所谓妄言绮语恶口两舌之过悉皆远离是为言常至诚三意常柔顺谓修菩萨行者欲成菩提当防护意业调和柔顺离诸邪念所谓贪欲嗔恚愚痴皆悉断除是为意常柔顺四善权方便谓修菩萨行者当善权方便救护一切众生所谓或生天上乃至或入地狱不舍生死随类现形但为利乐有情不为自求度脱是为善权方便四事供养佛在舍卫国祇树给孤独园为波斯匿王说法王即请佛及比丘僧三月供养遂于宫门之外作大讲堂悬缯旛盖及办一切供给所须衣被饮食卧具医药故云四事供养一衣被衣即袈裟而有三品上品二十五条及九条中品七条下品五条被即覆身之物此皆可以蔽形骸御寒暑严肃威仪以成道业是以供养佛僧也三饮食饮即种种浆水如果浆蜜浆醍醐甘蔗蒲萄等浆食即米面酥酡餚馔等味比皆可以资色身进道业而证菩提是以供养佛僧也三卧具卧具即床褥枕席之类此可以调摄身心将养劳苦以进道行是以供养佛僧也四医药医药即冷热甘苦辛酸草木诸剂及金石円砂之类此皆可以治温寒湿燥之病借以固身延命成就道业是以供养佛僧也施有四事一施多得福少谓饮酒歌舞等事费用极多而无福报是名施多得福少二施少得福多谓能以慈心供奉道德之人彼人受已精进学道施物虽少其福弥大是名施少得福多三施少得福少谓以悭贪恶意施邪见外道施物既少得福亦少是名施少得福少四施多得福多谓能觉世无常发心舍财起立塔寺供养三宝所获福报如众河入于大海流注不断施物既多其福亦多是名施多得福多四施一笔施谓见人发心书写经典当以笔施之坚固其心助成善缘也二墨施谓见人书写经典当以墨施之坚固其心助成善缘也三经施谓刊造经板或印施与人劝其读诵令发菩提之心也四说法施谓若有人乐闻正法即当随其根机方便演说使之闻法领解修因证果也四种施处一有苦者谓贫穷乞匃盲聋残疾无依倚者如是等类名为有苦故宜施之二有恩者谓凡于我有恩德者故宜施之此施非是菩萨之行菩萨行施岂分有恩无恩也三亲爱者谓凡于我有亲情眷爱者故宜施之此施亦非菩萨之行菩萨行施怨亲平等岂分亲与不亲也四尊胜者谓世间之人推为贤善者及能离贪欲瞋恚愚痴而修行者如是等类名为尊胜故宜施之此施亦非菩萨之行菩萨行施见卑劣者愈当施与岂分胜与不胜也四种施俱得净报谓菩萨达性相空观一切众生无非福田不见持戒毁戒及施受果报之异名为净善所以施受虽俱不净亦俱得净报也一施净受不净谓能施之人持戒多闻知有慧施及施果报受者破戒邪见言无慧施及施果报是名施净受不净也二施不净受净谓能施之人着于邪见言无慧施及施果报受者持戒多闻知有慧施及施果报是名施不净受净也三施受俱净谓施者受者俱能持戒多闻智慧知有所施及施果报是名施受俱净也四施受俱不净谓施者受者俱破戒无闻着于邪见言无有施及施果报是名施受俱不净四戒一解脱戒谓身不杀盗婬壬口不妄言绮语恶口两舌则自然远离惑业之缚而得自在是名解脱戒二定共戒谓因修习禅定发得初禅二禅三禅四禅天定之时不作意持自然不犯而戒与定俱发是名定共戒三道共戒谓声闻之人于见道修道位中不作意持自然不犯而戒与道俱发是名道共戒四断戒谓断贪瞋痴等烦恼得成道果是名断戒四种持戒一悕望戒悕即悕求望即期望谓求生天及余善处坚持禁戒是名悕望戒二恐怖戒谓畏随恶趣畏恶名称坚持禁戒是名恐怖戒三顺觉支戒谓随顺七觉支庄严其心坚持禁戒是名顺觉支戒四清净戒谓无漏戒能离烦恼染垢是名清净戒四忍忍即忍可亦安忍也思益经云梵天菩萨有四忍法善出毁犯禁戒之罪一得无生忍谓一切诸法自性空寂本来不生菩萨证知此法则能超出毁犯禁戒之罪是为得无生忍二得无灭忍谓一切诸法昔本不生今亦无灭菩萨证知此法则能超出毁犯禁戒之罪是为得无灭忍三得因缘忍谓六根为因六尘为缘菩萨了知一切诸法皆从因缘和合而生本无自性则能超出毁犯禁戒之罪是为得因缘忍四得无住忍住即停住菩萨心不住着而无异念相续则能超出毁犯禁戒之罪是为得无住忍四种定学一大乘光明定谓此定所发智慧即能照了大乘理教行果故名大乘光明定二集福王定谓此定自在即能聚集无边福德如王势力无有等比故名集福王定三贤守定谓此定即能守持世间出世间贤善之法故名贤守定四徤行定谓佛菩萨以精进大徤之力修行胜行而得此定故名徤行定四空处定此四通言空处定者以其定体无形色故名之为空各依所证之境名之为处境法持心心无分散故名定也一空处定谓行者厌患色质有如牢狱心欲出离即修观智灭三种色故不念种种相入无边虚空处心与虚空之法相应是名空处定二识处定谓行者复厌虚空无边缘多则散能破于定即舍虚空转心缘识心与识法相应是名识处定三无所有处定谓行者复厌心识无边缘多则散能坏于定唯有无心识处心无依倚乃名安隐如是知已即舍识处系心无所有处心与无所有法相应是名无所有处定四非有想非无想定前识处是有想无所有处是无想至此舍前有想名非有想舍前无想名非无想谓行者复厌无所有处定如痴如醉如眠如暗无可爱乐于是一心加功忽然真实定发不见有无相貌泯然寂绝清净无为是名非有想非无想定四种资粮一福德资粮谓由宿世修诸福德而于今生丰饶财宝遇善知识离诸障碍能勤修行是名福德资粮二智慧资粮谓由宿世修习智慧而于今生聪慧明敏解了法义是名智慧资粮三先世资粮谓由宿世积集善根而于今生诸根完具家财富足是名先世资粮四现法资粮谓于今世有善法故善根成熟具戒律仪是名现法资粮四种意趣一平等意趣意即心意趣即趣向谓菩萨于徃昔因中修平等行而成正觉今于现世化诸众生与昔无异是名平等意趣二别时意趣谓众生现世修习净业求生极乐世界者命终皆即徃生得不退转盖现种是因则在他时成熟是名别时意趣三别义意趣谓一切法无有自性不可执文取义当离文字相别求义趣是名别义意趣四众生意乐意趣菩萨见众生修得一善者赞叹其善增彼勇勐见多贪者赞叹佛土清净殊胜除彼贪欲见懈怠者赞叹诸佛精勤不息除彼懈怠皆令心生信乐发其趣向是名众生意乐意趣四种作意一调练心作意调练者调停练习也谓于可厌患之法调停练习令心厌离是名调练心作意二滋润心作意滋润者滋长沃润也谓于可欣尚之法滋长沃润令心忻乐是名滋润心作意三生轻安作意轻安者即身轻心安也谓于可厌法令心厌离于可欣法令心欣乐安住寂静对治身心麤重生起身心轻安是名生轻安作意四净智见作意净智者即清净智慧也谓以此智慧照了诸法皆空即得内心寂静由寂静故见真实理是名净智见作意四种念佛一称名念佛谓称念阿弥陀佛名号于昼夜间一心专注或一万声乃至十万声如是岁月既久则念念不断纯一无杂临命终时定见彼佛现身迎接决得徃生极乐世界矣二观像念佛谓观阿弥陀佛形像相好口称佛名则心不散乱心不散乱则本性佛从而显现如是则念念不断纯一无杂临命终时定见彼佛现身迎接决得徃生极乐世界矣三观想念佛谓端坐正念面向西方心作妙观或想阿弥陀佛眉间白玉毫相光乃至足下千辐轮相如是从上至下从下至上展转观之观想纯熟三昧现前临命终时决得徃生极乐世界矣四实相念佛谓念阿弥陀佛法性之身即得实相之理无形无相犹如虚空心及众生本来平等如是之念即是真念念念相续三昧现前决得徃生极乐世界矣四种白法谓修菩萨行者当习一切白净善法远离四趣诸恶之黑法也一欲白法谓修菩萨行者闻佛正教理趣深远心生乐欲而不暂舍故名欲白法二行白法谓修菩萨行者勤行六度之行唯在利益世间一切众生而不求于自身果报故名行白法三满足功德白法谓修菩萨行者精进勇勐徧修众行令诸功德圆满具足故名满足功德白法四证白法谓修菩萨行者净行已成功德已圆得证佛果故名证白法四种法为善友一求菩提者谓诸众生若有发心乐求菩提之道者是为菩萨之善友也二作大法师谓人深达妙义作大法师为众演说以其正行令彼进修是为菩萨之善友也三闻思修慧谓人以闻思修之三慧倍䇿精进出生一切善根者是为菩萨之善友也四求佛法者谓人修习梵行志求佛法则能离诸烦恼超出世间是为菩萨之善友也四法离魔道一不离菩提心谓菩萨修习众善之行常欲度脱一切众生而不离于菩提之心是以邪魔之道悉远离也二无恼害心谓菩萨修习慈善之行于一切众生常怀悲愍不起恼害之心是以邪魔之道悉远离也三明了诸法谓菩萨以智慧照察于一切法明了通达正直无碍是以邪魔之道悉远离也四不生轻慢谓菩萨了达诸法平等于诸有情常行不轻之行而无憍慢之心是以邪魔之道悉远离也四事先苦后乐一修习梵行先苦后乐梵即净也谓人不辞劳苦修习净行净行既立则能证于道果而得涅槃之乐故名修习梵行先苦后乐二诵习经文先苦后乐谓人不辞劳苦口诵经文心习其义其义习熟则能如说修行证于道果而得涅槃之乐故名诵习经文先苦后乐三坐禅念定先苦后乐谓人不辞劳苦坐禅念定由禅定力则能次第入诸三昧证于道果而得涅槃之乐故名坐禅念定先苦后乐四数出入息先苦后乐谓人不辞劳苦数出入息自然摄诸散乱心得寂静安住正理与定相应由此证于道果而得涅槃之乐故名数出入息先苦后乐四魔魔梵语具云魔罗华言能夺命又云杀者谓能夺智慧之命而杀害出世善根故也一蕴魔蕴犹积聚也谓色受想行识等积聚而成生死苦果此生死法能夺智慧之命故云蕴魔二烦恼魔谓三界中一切烦恼妄惑也修行之人为此妄惑恼乱心神不能成就菩提是名烦恼魔三死魔死者谓四大分散天丧殒没也修行之人为此夭丧不能续延慧命是名死魔四天魔此魔即欲界第六天也若人勤修胜善欲超越三界生死而此天魔为作障碍发起种种扰乱之事令修行人不得成就出世善根是名天魔外道四论一常论谓外道计我及世间之法皆是常住又见诸识流转相续从此世间至彼世间无断绝故发起常见是名常论二边无边论谓外道若忆念坏刦坏诸世间即于世间起有边想若忆念成刦成诸世间即于世间起无边想是名边无边论三不死矫乱论谓诸外道若有人问世间善不善法或问世间苦集灭道四谛等法便自称言我依不死净天不乱诘问即于彼所问假託余事以言矫乱是名不死矫乱论四无因见论谓外道计我及世间之法皆无因而起或见大风卒起于一时间寂然止息或见暴河弥漫于一时间宛然空竭或见果木敷荣于一时间䬃然衰落由如是故起无因见立无因论是名无因见论外道四见䟽云外道所计不出四见谓数论计一胜论计异勤娑婆计亦一亦异尼犍陀若提子计非一非异一计一谓数论师计因中有果因果不异故名计一二计异谓胜论师计因中无果因果不同故名计异三计亦一亦异谓勒娑婆论师计因中有果名一因中无果名异有无双计故名亦一亦异四计非一非异谓尼犍陀若提子计因果亦非是一亦非是异不同计一计异故名非一非异四韦陀梵语韦陀华言智论即婆罗门所作邪论也以世间之智造养生等书而有四种不同故名四韦陀典其书不曾传至东土一阿由梵语阿由华言方命亦曰寿谓养生缮性之书也二殊夜梵语殊夜谓祭祀祈祷之书也三婆磨梵语婆磨谓礼仪占卜兵法军阵之书也四阿达婆梵语阿达婆谓异能技数禁呪医方之书也有无四句一有句谓外道或计我与五蕴之身皆有是名有句即着常见二无句谓外道或计我与五蕴之身皆无是名无句即着断见三亦有亦无句谓外道欲离上二过故计我与五蕴亦有亦无即堕有无相违之见四非有非无句谓外道欲避上有无相违立俱非句故计我与五蕴非有非无则又成戏论之见常等四句一常句谓外道计过去世之我即是今世之我相续不断执之为常即堕常见是名常句二无常句谓外道计我今世始生不从过去之因执为无常即堕断见是名无常句三亦常亦无常句谓外道见上二执皆有过失便计我是常身是无常若尔离身则无有我此亦成过是名亦常亦无常句四非常非无常句谓外道计身有异故非常我不异故非无常若尔离身亦无有我此亦成过是名非常非无常句异四句外道所计不出断常二见或执为有即是常见或执为无即是断见于有见中及计一异遂有四句一执有法与有等性其体定一执有法者谓外道于五阴等法执为实有也有等性者谓执五阴等法皆有自性也其体定一者谓法之与性其体各无差别故云定一二执有法与有等性其体定异谓外道执法与性其体各自不同故云定异三执有法与有等性亦一亦异谓外道执法与性其体亦同亦不同故云亦一亦异四执有法与有等性非一非异谓外道执法与性其体非同非不同故云非一非异鸟四生金翅鸟王与龙之类皆具卵胎湿化四种而生经云大海之北有一大树名曰居咤奢摩离其树高一百由旬枝叶遍覆五十由旬此鸟王与龙等皆依此树四靣而住其四靣各有宫殿纵广六百由旬七重垣墻七宝庄严一卵生卵生金翅鸟王居树东靣欲啖龙时飞徃东枝之上观大海水乃即飞下以两翅扇大海水令水自开二百由旬取龙食之此鸟王惟能取卵生龙不能取胎湿化三生龙也二胎生胎生金翅鸟王居树南靣欲取龙时飞徃树上乃即飞下令水开四百由旬取龙食之此鸟王惟能取卵胎二生龙不能取湿化二生龙也三湿生湿生金翅鸟王居树西靣欲取龙时即向树西海取之水开八百由旬此鸟王惟能取卵胎湿生之龙不能取化生龙也四化生化生金翅鸟王居树北靣欲取龙时向树北海取之水开一千六百由旬彼诸龙等皆为此鸟王之所食啖楼炭经云四生金翅鸟还食四生龙是也龙四生一卵生卵生龙居咤奢摩离树东靣所居宫殿皆七宝庄严二胎生胎生龙居树南面所居宫殿皆七宝庄严三湿生湿生龙居树西靣所居宫殿皆七宝庄严四化生化生龙居树北靣所居宫殿皆七宝庄严阿脩罗四生梵语阿脩罗华言非天以其果报最胜隣次诸天而非天也一卵生谓若于鬼道以护法力乘通入空此阿脩罗从卵而生鬼趣所摄二胎生谓若于天中降德贬坠生于彼道其所卜居邻于日月此阿脩罗从胎而出人趣所摄三湿生谓别有一分下劣脩罗生大海心沉水穴口旦游虚空暮归水宿此阿脩罗因湿气而有畜生趣所摄四化生谓有阿脩罗执持世界势力无畏能与梵王及天帝释四天王争权此阿脩罗因变化而有天趣所摄大明三藏法数卷第十二大明三藏法数大明三藏法数卷第十三池五上天竺前住持沙门一如等奉勑集註四种法离菩萨行一疑惑佛法谓人宿无善种于佛法中心生疑惑而不爱乐是以离于菩萨行也二我见贡高谓人妄执我见心怀贡高嗔恚一切众生是以离于菩萨行也三嫉他利养谓人见他所得利养妄起贪爱而复憎嫉是以离于菩萨行也四不敬信谓人心着邪见于佛菩萨不生敬信亦不称赞而复毁谤是以离于菩萨行也四人有障障者覆障也谓一阐提等四人各有所障不能生正信入理沉滞空寂故言四人有障一一阐提不信障谓此人不信有因有果毁谤大乘是名一阐提不信障二外道执我障谓其所执神我之见多在理外名为外道我者即于五阴身中强立主宰名之为我此外道谓罪福苦乐自有定因要当必受执着我见不信佛法是名外道执我障三声闻畏苦障闻佛声教故曰声闻谓声闻之人怖畏世间生死之苦乐着真空是名声闻畏苦障四独觉舍悲障谓其出无佛世独宿孤峯观物变易自觉真空故名独觉此独觉之人但能自度而不能起大悲心利益一切众生是名独觉舍悲障说法四谤一定有是增益谤定有者谓不知真如之理离相寂灭性本不有而言真如决定是有者则成增益谤也二定无是损口ㄙ减谤定无者谓不知真如之理不可变坏性本不空而言真如决定是无者则成损口ㄙ减谤也三亦有亦无是相违谤亦有亦无者谓不知真如之理是即有之空即空之有而言真如亦有是不知即空又言真如亦无是不知即有二边共执则成有无相违谤也四非有非无是戏论谤非有非无者谓不知真如之理具有无之德而言真如非有又言真如非无二边不定则成戏论谤也四识住一色识住色即眼根所对之色谓内意识缘于外色之时识于色中生喜住着故名色识住二受识住受即领纳之义谓意识领纳六尘之时识于受中生喜住着故名受识住三想识住想即思想谓意识想起六尘相貌之时识于想中生喜住着故名想识住四行识住造作之心名为行谓意识起诸行时识于行中生喜住若故名行识住有漏四种过失有漏者谓漏落三界生死也一不寂静过失谓诸众生随逐根尘起诸妄想颠倒散乱而无禅定之功不能断惑证果是为不寂静过失二内外变异过失谓诸众生由内心乱想外境迁流心境相应更互变异所谓心随境起境逐心生烦恼缠绵不能解脱是为内外变异过失三发起恶行过失谓诸众生由烦恼妄惑造诸杀盗婬壬妄种种恶业轮转生死无有出期是为发起恶行过失四摄受因过失谓诸众生由造种种恶业之因摄取未来苦果展转轮廻不能解脱是为摄受因过失四无明无明者于第一义无所明了故曰无明即惑是也一缠无明缠即缠缚谓由此无明之惑缠缚不能出离生死故曰缠无明二随眠无明谓无明烦恼长时随逐眠伏第八藏识之中故曰随眠无明三相应无明谓意识缘于六尘之境识与境相应而起无明烦恼故曰相应无明四独头无明亦名不共无明谓未有六尘之境相对而意识独缘想诸尘之境识与境不相应故曰独头无明四种贪一显色贪谓于他人身分及青黄赤白等显现之色而起贪着也修行之人观色作青瘀肨胀等想而生厌离令心清净二形色贪谓于长短娇媚等形相之色而起贪着也修行之人观此形相作烂坏想而生厌离令心清净三妙触贪触即触着谓于自他身分细輭光滑等触而起贪着也修行之人观此身分作虫蛆想而生厌离令心清净四承事贪谓于他人趍承服事折旋俯仰等而起贪着也修行之人观彼趍承服事自作死想犹如枯木而生厌离令心清净四欲一情欲谓欲界众生多于男女情爱之境而起贪欲故名情欲二色欲谓欲界众生多于男女娇媚等色而起贪欲故名色欲三食欲谓欲界众生多于美味饮食而起贪欲故名食欲四婬壬欲谓欲界众生多于男女互相染着行于欲事故名婬壬欲四缚缚者束缚也又连续也谓众生由欲爱等业束缚流转生死连续不断故名四缚一欲爱身缚谓欲界众生于五欲顺情等境心生贪爱起诸惑业束缚于身不得解脱故名欲爱身缚二瞋恚身缚谓欲界众生于五欲违情等境心生瞋恚起诸惑业束缚于身不得解脱故名瞋恚身缚三戒盗身缚戒盗亦名戒取本非是戒强以为戒名为戒盗又取以进行复名戒取如外道诸戒是也由此邪戒增长惑业束缚于身不得解脱故名戒盗身缚四我见身缚我见即见取也谓于非涅槃法中妄自分别以为涅槃生心取着名为见取由此我见增长惑业束缚于身不得解脱故名我见身缚四流流而不返谓之流谓众生由三惑之所流转漂泊三界而不能返于涅槃彼岸也又名四暴河者以其惑业暴涌成河漂没众生也亦名四轭者谓众生为惑业所缠若牛之缚轭以驾车而不能脱离也一见流见即三界见惑也谓意根对于法尘起分别见因此见惑流转三界不能出离故名见流二欲流欲者即欲界思惑也谓五根贪爱五尘故名为思惑即贪瞋慢也因此思惑流转欲界不能出离故名欲流三有流有即因果不亡为有谓色界无色界思惑即贪慢也因此思惑流转色无色界不能出离故名有流四无明流无所明了故曰无明即三界思惑中痴惑也由此无明流转生死不能出离故名无明流四取一欲取欲即贪欲取即取着谓于彼欲界色声香味触五尘之境贪欲取着故名欲取二见取邪心分别名之为见所谓身见边见等因见取着故名见取三戒取谓于非戒中谬以为戒取着成行故名戒取如外道鸡狗等戒是也四我语取华严钞云我见我慢名为我语云何此二独名我语由此二种说有我故又云随假言说起于我执随执取着故名我语取四障一惑障谓诸众生由贪欲瞋恚愚痴等惑根性昏钝障蔽正道是名惑障二业障谓诸众生由贪瞋痴等惑于诸善法不能勤行而随身口意造作恶业障蔽正道是名业障三报障报即果报谓诸众生由烦恼惑业为因而感地狱畜生饿鬼诸趣之报不闻正道是名报障四见障谓诸众生由不闻正法起诸邪见随逐魔事失菩提心是名见障四刦刦梵语具云刦波华言分别时节谓人寿八万四千岁时历过百年则寿减一岁如是减至人寿十岁则止复过百年则增一岁如是增至八万四千岁此一增一减名为一小刦如是二十增减名为一中刦摠成住坏空四中刦名为一大刦一成刦成刦者谓世界初成立也有二十小刦第一小刦因过去刦坏空之后第二禅光音天空中布金色云注大洪雨积风轮上结为水轮有大风起吹水生沫而成须弥等山时一切有情皆集光音天中天众既多居处迫窄其福减者下生世间最初有一天子从光音天没来生大梵天中是为梵王其寿六十小刦第二小刦光音诸天来生初禅梵世天中为梵辅天其寿四十小刦第三小刦光音诸天复有来生梵世天中为梵众天其寿二十小刦如是渐渐下生欲界天中时光音诸天有福尽者化生为人飞行自在无有男女之相地涌甘泉味如酥蜜因试甞之遂生味着失其神通及以身光世间大暗黑风吹海漂出日月置须弥山腹照四天下乃有昼夜彼时众生由躭地味颜色粗悴复食自然稉稻残秽在身为欲蠲除便生二道成男女根宿习力故便生淫壬欲夫妻共住光音诸天后来生者入母胎中遂有胎生时自然稉稻朝刈暮熟刈复随生米长四寸后因人多贪取渐生糠𥢶刈已不生第四小刦乃至第二十小刦皆悉一增一减名为成刦二住刦住刦者谓世界安住也有二十小刦第九小刦人寿减至五万岁时第一拘留孙佛出世减至四万岁时第二拘那含牟尼佛出世减至二万岁时第三迦叶佛出世减至一百岁时第四释迦牟尼佛出世第十小刦人寿减至八万岁时第五弥勒佛出世第十五小刦于减刦中第六师子佛乃至欲乐佛凡九百九十四佛相继出兴说法度人第二十小刦于增刦中楼至佛出世满足一千也已上二十小刦皆悉一增一减名为住刦三坏刦坏刦者谓世界坏减也有二十小刦如火灾起时坏至初禅天始从地狱终至梵天有情众生经十九增减刦次第坏尽唯器世间空旷而住乃至一切有情都尽最后一增减刦方坏器世间有七日从海底出大海尽竭须弥崩坏风吹勐𦦨烧上梵天悉成厂火烬乃至三千世界一时烧尽名为坏刦四空刦空刦者谓世界空虚也有二十小刦坏刦之后自初禅梵世已下世界空虚犹如墨宋木儿无昼夜日月唯大黑暗名为空刦四土一同居土同居土者有秽有净谓如此土娑婆世界沙砾充满即同居秽土也西方安养世界金宝庄严无四恶趣即同居净土也虽净秽有异皆是凡圣共住故名同居也二有余土有余土者谓二乘等已断三界见思惑尽出生彼土尚余无明之惑未尽故名有余也三果报土果报土者亦名实报土即别教十地圆教十住十行十回向乃至等觉诸菩萨所居之土也观无量寿佛经䟽云行真实法感得胜报是也四常寂光土常寂光土者即理性土也常即法身寂即解脱光即般若此以不迁不变名常离有离无名寂照俗照真名光即妙觉究竟果佛所居之土也净名䟽云修于圆教愿行之因因极果满道成妙觉居常寂光是也又四土一自性身依法性土自性身者以真如自性为身即法身也法性土者即理土也谓此身土体无差别俱非色相所摄譬如虚空遍一切处是名自性身依法性土二自受用身依自受用土自受用身者谓自受用法喜之乐名自受用身即自报身也自受用土者即实报土也谓佛以相应净识所修成就从初成佛尽未来际相续变为纯净佛土周圆无际众宝庄严自受用身常依而住是名自受用身依自受用土三他受用身依他受用土他受用身者谓因他机感扣而现此身即胜应身也他受用土者亦即实报土也谓佛以大慈悲力随十地菩萨所冝变为净土或小或大或劣或胜他受用身依之而住是名他受用身依他受用土四变化身依变化土变化身者改转不定名之为变无而忽有名之为化即劣应身也变化土者谓佛以大慈悲力随诸有缘众生所冝化为佛土或大或小或净或秽佛变化身依之而住是名变化身依变化土世界四持经云彼须弥山微兀尘数风轮最在上者名殊胜威光能持普光摩尼庄严香水海有大莲华名种种光明蘂香幢庄严世界海住在其中一能持风轮谓此风轮能持香水海而使安住故曰能持风轮二所持香海谓此香水海因为风轮所持而得安住故曰所持香海三海出莲华谓此香水海中出生大莲华为世界种十方剎土皆为大莲华之所含摄故曰海出莲华四华持剎海谓此大莲华能持世界剎海安住其中四方均平清净坚固故曰华持剎海四轮持世界轮取持载之义华严经云三千大千世界依于水轮风轮空轮不言金轮者文略也一金轮大地之下有金轮起世因本经云水上有风吹转此水于上成金如熟酥生膏是名金轮二水轮金轮之下有水轮菩萨藏经云最上风轮为水轮之所依止其水量高六十八百千由旬三风轮水轮之下有风轮菩萨藏经云风轮量高六万八千俱胝四空轮风轮之下有空轮华严经云空无所依虽无所依然由众生业感世界次第安住四风轮经云此四风轮能持水轮水轮能持大地令不散坏以譬如来出现依无碍慧光明而起四种大智风轮能持一切众生义根也一安住谓三千大千世界依此风轮而得安住以譬如来大智风轮普摄众生皆令懽喜安住也二常住谓三一大千世界依此风轮而得常住以譬如来大智风轮建立正法常住世间令诸众生皆生爱乐也三究竟谓三千大千世界依此风轮而为究竟极际以譬如来大智风轮具一切方便通达无漏究竟之道也四坚固谓三千大千世界依此风轮而得坚固以譬如来大智风轮守护一切众生善根令不断坏也四大部洲一东弗于逮梵语弗于逮亦云弗婆提华言胜身以其身胜南洲故也又翻为初谓日初从此出也在须弥山东其土东狭西广形如半月纵广九千由旬人靣亦如半月之形人身长八肘人寿二百五十岁二南阎浮提梵语阎浮提华言胜金洲阎浮是树提是洲名因树立称故名阎浮提在须弥山南其土南狭北广形如车箱纵广七千由旬人靣亦像地形人身多长三肘半于中有长四肘者人寿百岁中夭者多三西瞿耶尼梵语瞿耶尼华言牛货为彼多牛以牛为货故名牛货在须弥山西其土形如满月纵广八千由旬人靣亦如满月人身长十六肘人寿五百岁四北欝单越梵语欝单越华言胜处以其土胜三洲故也在须弥山北其土正方犹如池沼纵广一万由旬人靣亦像地形人身长三十二肘人寿一千岁命无中夭日照四洲起世经云刼初世间黑暗尔时忽然出生日月及诸星宿便有昼夜年岁时节日从东方出绕须弥山半腹而行照于四洲遂有昼夜不同一南阎浮提日正中时谓南阎浮提日正中时东弗婆提日则始没西瞿耶尼日则初出北欝单越正当半夜二西瞿耶尼日正中时谓西瞿耶尼日正中时南阎浮提日则始没北欝单越日则始出东弗婆提正当半夜三东弗婆提日正中时谓东弗婆提日正中时北欝单越日则始没南阎浮提日则初出西瞿耶尼正当半夜四北欝单越日正中时谓北欝单越日正中时西瞿耶尼日则始没东弗婆提日则初出南阎浮提正当半夜世间四义世间者即三藏教四加行中最后世第一位也以其是有漏法故名世间于中最胜故名第一有四义焉一可破坏谓世间有漏烦恼等法体本虚妄自性不实皆是无常故名可破坏也二有生灭谓世间一切诸法皆从因缘和合而生皆从因缘别离而灭故名有生灭也三隐真理谓世间有漏烦恼等法障覆真空之理不能显发故名隐真理也四性有漏谓世间烦恼等法其性实能招集有漏生死之果故名性有漏也依正四句依正者依即所依国土正即能依之身也一依内现依依内现依者谓于国土中又现一切国土也如成就品云一一尘中难思剎随众生心普现前一切剎海靡不周如是方便无差别是也二正内现正正内现正者谓于一身中复现一切身也如现相品云如来一一毛孔中一切剎尘诸佛坐菩萨众会共围绕演说普贤之胜行是也三正内现依正内现依者谓于身中现一切国土也如现相品云如来安坐菩提座一毛示现多剎海一一毛现悉亦然于是普周于法界是也四依内现正依内现正者谓于国土现一切身也如现相品云一切剎土微尘数常现身云悉充满普为众生放大光各雨法雨称其心是也舍卫四德梵语舍卫华言闻物亦云丰德以其具四德故也一具财宝德谓舍卫国中多出一切玝十小宝胜于余国是名具财宝德二妙五欲德谓舍卫国中五欲胜妙非余国所及是名妙五欲德三饶多闻德饶益也谓舍卫国中财宝具足五欲胜妙闻于四方是名饶多闻德四丰解脱德丰盛也谓舍卫国中之人多修道行而得解脱是名丰解脱德净秽四句净秽者谓佛说华严经或在清净之土或在秽恶之土也一唯染染即秽染谓佛于娑婆世界摩竭提国等处而说是经隐覆净相故名唯染二唯净净即清净谓佛于华藏世界而说是经其地金刚无有染相故名唯净三染净俱谓佛随于一处而说是经随其机噐大小所见有异或见是染或见是净故名染净俱四非染净谓佛随于一处而说是经大乘之机不见染净之相同一法界故名非染净海底四宝经云譬如大海有四炽然光明大宝布在其底性极勐热常能饮缩百川所注无量大水是故大海无有增减以譬如来大智慧海亦有四种大智慧宝具足无量威德光明能令众生竭爱欲流破愚痴暗故以此四宝喻之一日藏光明大宝日藏光明大宝者譬如来有灭一切散善波浪大智慧宝由此光明触彼菩萨令舍一切散善波浪持心一境住于三昧也二离润光明大宝离润光明大宝者譬如来有除一切法爱大智慧宝由此光明触彼菩萨令舍离三昧味着起广大神通也三火熖光光明大宝火𦦨光光明大宝者譬如来有慧光普照大智慧宝由此光明触彼菩萨令舍所起广大神通住大明功用行也四尽无余光明大宝尽无余光明大宝者譬如来有平等无边功用大智慧宝由此光明触彼菩萨令舍大功用行及息一切功用令无有余也四河一殑伽河梵语殑伽华言天堂来以见其从高处而来也又名恒河此河从阿耨达池东靣银牛口流出绕池一帀入东南海二信度河梵语信度华言验河此河从阿耨达池南靣金象口流出绕池一帀入西南海又名辛头河三缚刍河梵语缚刍华言青河此河从阿耨达池西靣瑠璃马口流出绕池一帀入西北海四徙多河梵语徙多华言冷河此河从阿耨达池北靣颇胝迦师子口流出绕池一帀入东北海或曰潜流地下出积石山为中国之河源也一境四心譬如一水本无有异盖因天人饿鬼畜生果报不同故于一水而见有四相分别之异也一天见是宝严地谓诸天福德胜故其所见水悉成瑠璃众宝庄严之地也二人见是水谓世间之人所见之水清浊虽异皆是水也三饿鬼见是脓血谓由宿世悭贪罪障深重堕饿鬼中长刦不闻浆水之名既因饥渴所逼望见河水意欲饮之速趍岸傍皆是脓血也四鱼见是住处住处即窟宅也谓鱼以水而为住处潜跃游泳不见水相也通局四句一或局谓佛说华严经或局在娑婆世界内摩竭提国故也二或通谓佛说华严经或通十方世界故也三或俱谓佛说华严经或在摩竭提国及十方世界故也四或泯谓佛说华严经处染净二相皆尽同一法界故也四光喻智一日光喻佛智谓日光照世无幽不烛以喻佛之智慧无事不了无理不照故云日光喻佛智二月光喻菩萨智谓月之光明有亏有盈以喻菩萨虽具智慧而惑业尚未尽断则其智慧或亏或明故云月光喻菩萨智三星光喻缘觉智谓星虽有光其照不远以喻缘觉之人虽观十二因缘悟真空理而于中道深远之义不能明了故云星光喻缘觉智四萤光喻声闻智谓萤火之光只能自照不能照物以喻声闻之人虽观四谛悟真空理只能自度不能度人故云萤光喻声闻智四事不可思议一众生不可思议谓世间众生为从何来复从何起从此命终当从何生皆不可思议故云众生不可思议二世界不可思议谓一切世界皆由众生业力而成成而复坏坏而复成始终相续无有断绝故云世界不可思议三龙境界不可思议谓龙降雨非从口出亦不从眼耳鼻出但龙有大神力意之所念若善若恶皆能作雨故云龙境界不可思议四佛境界不可思议谓如来之身清净无染不可模则不可言长不可言短与夫梵音深远智慧辩才现通说法一切人天二乘等众皆莫能测故云佛境界不可思议四种心一肉团心肉团心者即父母所生血肉之团状似莲华开合乃意识所依之处也二缘虑心缘虑心者即缘持思虑之心此通第八识而言谓眼缘色乃至第八缘根身种子噐世间故也三积聚精要心积聚精要心者谓诸经中积集一切要义名为文心如般若心经为大品六百卷中之精要是也四坚实心坚实心者谓坚固真实乃众生本有之性诸佛所证之理即第一义心也四威仪谓修道之人心不放逸若行若坐常在调摄其心成就道业虽久于行坐亦当忍其劳苦非时不住非时不卧设或住卧之时常存佛法正念如理而住于此四法动合规矩不失律仪是为四威仪也一行谓修道之人举止动步心不外驰无有轻躁常在正念以成三昧如法而行也二住谓修道之人非时不住若或住时随所住处常念供养三宝赞叹经法广为人说思惟经义如法而住也三坐谓修道之人加趺宴坐谛观实相永绝缘虑澄湛虚寂端肃威仪如法而坐也四卧谓修道之人非时不卧为调摄身心或时暂卧则右脇宴安不忘正念心无昬乱如法而卧也息有四种相息即鼻中出入之气也谓坐禅之人若欲摄心入定必先行数息之法息有四种不同故须拣其麤而守其细也一风谓鼻中之气出入有声为风坐禅之人若依之而数则心散难调故须拣而不用也二喘谓鼻中之气虽无声相而结滞不通者为喘坐禅之人若依之而数则心结难定故须拣而不用也三气谓鼻中之气虽无风喘之相而出入不细者为气坐禅之人若依之而数则心劳难定故须拣而不用也四息谓鼻中之气无前三种麤相而出入绵绵若存若亡者为息坐禅之人依之而数则资神安隐情抱恱豫其心易定故须守而不舍也四梦一无明习气梦谓由无明烦恼积习气分覆蔽真如之性无所明了以致心神颠倒形于梦想也二善恶先征梦谓人凡有善恶吉凶之事必先形于梦𥧌以为征验也三四大徧增梦谓人由地水火风四大而成于身若地大增身则沉重水大增身则浮肿火大增身则状热风大增身则急胀四大不调则身心不安心不安则形于梦𥧌也四巡游旧识梦谓人平昔游历之处或有所见所闻若美若恶系念不舍而形于梦也四梦一四大不和梦谓或梦山崩或梦自身飞腾虚空或梦见虎狼及贼追逐此因地水火风四大不调心神散逸故有此梦是名四大不和梦二先见梦谓日间先见男女苦乐等境夜则随梦犹如日间所见是名先见梦三天人梦谓若人修善乃感天人为现善梦令其善根增长若人作恶亦感天人为现恶梦令其怖恶生善是名天人梦四想梦谓若人前世或有福德或有罪障有福德者多思想善事则现善梦有罪障者多思想恶事则现恶梦是名想梦四食一几食几即分几食有资益之义谓以香味触三尘为体入腹变坏资益诸根故言几食古译经律皆为抟食以手团曰抟后译复言浆饮等不可抟遂译为几食二触食触即对也谓六识所对色等诸尘柔輭细滑冷煖等触而生喜乐俱能资益诸根故名触食三思食思即意思谓第六识思于可爱之境生希望意而能润益诸根如人饥渴至饮食处望得饮食而身不死故名思食四识食识以执持为义即第八识也由前三食势分所资能令此识增胜执持诸根故名识食四利须食一资身为道谓修行之人若无饮食则身疲力倦命且不支岂能进道若得饮食资益于身则心安体徤乃可进道故须食也二养身中虫谓人身中多有诸虫若缺饮食则虫钻刺身亦不安必当及时进食而调养之故须食也三生施者福谓修行之人持戒清净专心修道则能福利人天若有檀越施以饮食使其成就道业能令施者亦获福报故须食也四破饿外道谓外道自以吞饥忍饿为解脱法即自饥饿而不知徒受困苦安能解脱故修行之人日中受食资其进道兼破外道不应饥饿故须食也乞食四分乞食之法一日止以七家为限为无多贪故也出家之人常行乞食复分作四分故名乞食四分一分奉同梵行者同梵行者谓同修净行之人也凡乞食时必有同修之人看守房舍或有老病不便行履者得食归时则以一分奉之令其饱满亦得安心修道也一分与穷乞人与穷乞人者谓乞得食时遇有穷苦求乞之人当起怜悯心作自饥想亦以一分施之令其饱满劝他修善也一分与诸鬼神与诸鬼神者谓乞得食时即以净噐盛贮一分待日晡时则然香讽呪加持普施一切鬼神令其饱满出离苦趣悉得解脱也一分自食自食者谓乞得食时除前三分之外唯留一分或多或少则自食之食已安心行道庶不虚受信施也四邪命食谓诸比丘当以乞食清净自活不应以下口仰口方口维口四种邪命之食以自活命也一下口食谓种植田园合和汤药以求衣食而自活命是名下口食也二仰口食谓仰观星宿日月风雨雷电霹雳术数之学以求衣食而自活命是名仰口食也三方口食谓曲媚豪势通使四方巧言多求以自活命是名方口食也四维口食维即四维也谓学种种呪术卜筭吉凶以求衣食而自活命是名维口食也四食时一天食时天食时者谓清旦时即诸天所食之时也二法食时法食时者谓三世诸佛皆以千时为法食时过此即非时也三畜生食时畜生食时者谓日暮时即是畜生所食之时也四鬼神食时鬼神食时者谓昬夜时即是鬼神所食之时也行四依谓出家之人依此四法而修则能成就圣道也一着粪扫衣着粪扫衣者谓视同粪土扫除不用即世人所弃弊垢之衣也修道之人当収拾净洗补凑穿着如此则心无所恋能成道业矣二常行乞食乞食者谓出家之人常以乞食自活其命也三树下坐树下坐者谓出家之人不冝营治舍宅当于树下或石窟中随便而居修习禅定也四用陈腐药用陈腐药者谓出家之人若患病时当用陈年朽腐之药而调治之病瘥即止不得贪乐新好药物而预积蓄也四机四机者机即机噐又机缘也有可发之义故名为机一人天机谓诸恶莫作诸善奉行是名人天机二二乘机谓厌畏生死忻尚涅槃是名二乘机三菩萨机谓先人后己慈悲仁让是名菩萨机四佛机谓一切诸法中悉以等观入一切无碍人一道出生死是名佛机四种我一凡夫妄计我谓世间凡夫之人不了五阴等法皆空于中妄计我身强立主宰造作诸业流转生死无有休息是为凡夫妄计我二外道神我谓外道之人于五阴中妄计识神如麻荳等或计遍身起于我见坠堕边邪轮廻生死是为外道神我三三乘假我谓三乘之人了知一切五阴等法虚假不实悉无有我是为三乘假我四法身真我谓如来法身量等虚空无所不遍故于无我法中明八自在我是为法身真我四大四大者谓人之身揽外地水火风四大而成内身四大因对色香味触四微故称为四大也一地大地以坚碍为性谓眼耳鼻舌身等名为地大若不假水则不和合经云发毛爪齿皮肉筋骨等皆归于地是也二水大水以润湿为性谓唾涕津液等名为水大若不假地即便流散经云唾涕脓血津液涎沫痰泪精气大小便利皆归于水是也三火大火以燥热为性谓身中煖气名为火大若不假风则不增长经云煖气归火是也四风大风以动转为性谓出入息及身动转名为风大此身动作皆由风转经云动转归风是也四微四微者谓色香味触也因对四大称为四微又复四大皆由四微所成故大智度论云地有色香味触重故自无所作水少香故动作胜地火少香味故势胜于水风少色香味故动作胜火一色微色者谓眼所见种种诸色也以其微细故名色微二香微香者谓鼻所嗅种种诸香也以其微细故名香微三味微味者谓舌所尝种种诸味也以其微细故名味微四触微触者谓身分所觉种种诸触也以其微细故名触微四求一欲爱谓于欲界五尘而起贪爱也因贪爱故推求不已是名欲爱二色爱谓于色界禅定而起贪爱也因贪爱故推求不已是名色爱三无色爱谓于无色界禅定而起贪爱也因贪爱故推求不已是名无色爱四无有爱无有即空也谓于涅槃真空之法而起贪爱也因贪爱故推求不已是名无有爱四求不得求者推求也论云菩萨以四种求诸法皆不可得不可得即是空也故名求不得一名求不得名即假名谓若有是物则有是名以此推之物则为主名则为客名既为客则是假名推求实义了不可得故论云推名于物是客故云名求不得二物求不得物即事物谓虽有其物若无其名物不自显以此推之名亦是主物亦是客物既是客亦成虚假故论云推物于名是客故云物求不得三自性求不得谓名之与物各有自体之性若推名之自性及物之自性但有虚假之名皆无真实之义故论云推名自性及物自性知俱是假故云自性求不得四差别求不得谓于名于物各有差别之相一一分别推求悉归于空皆不可得故论云推名差别及物差别知俱空故悉不可得故云差别求不得四不寄附经云佛言善男子受优婆塞戒者先学世事既学通达如法求财若得财物应供父母妻子眷属其余藏积俟用不应寄附四处也一老人谓年老之人死日渐近故所有财物不应寄附于彼也二远处谓道路隔远之处缓急要用取讨难及故所有财物不应寄附于彼也三恶人谓不善之人禀性凶恶若见财物恐生贪夺之心故不应寄附于彼也四大力谓豪强之人倚恃势力若见财物恐生贪夺之心故不应寄附于彼也四不见一鱼不见水谓鱼以水为窟宅游泳水中悉无所障故云鱼不见水二人不见风谓风发于万窍但有声响可闻而无形相可见故云人不见风三迷不见惟谓灵明觉知之性人人本具但为烦恼无明覆障迷而不了故云迷不见性四悟不见空谓修行之人既能觉了灵知之性本来空寂而此空性亦不可得故云悟不见空四不成一两俱不成谓声是无常非眼所见若言声是眼见而声与眼俱不能成是名两俱不成二随一不成谓声是所作性故以声显论声是实法若不将名句文等共相为用则不成其论矣是名随一不成三犹豫不成谓如见云雾等即起疑惑以为是火非火疑心不决是名犹豫不成四所依不成谓虚空实有为万物所依若言虚空定无则万物无所依是名所依不成四种无一未有名无谓梵志妄计涅槃之法在众生烦恼心中不可说有譬如瓶未出泥名为无瓶盖外道不知众生烦恼心中实具涅槃之德故佛答言如是涅槃非是先无同泥无瓶二灭已名无谓梵志妄计灭烦恼已名为涅槃涅槃即无譬如瓶既坏已名为无瓶盖外道不知烦恼既灭涅槃即显故佛答言亦非灭无同瓶坏已三异相名无谓梵志妄计烦恼涅槃其相即异谓烦恼中无涅槃涅槃中无烦恼譬如牛中无马马中无牛盖外道不知转烦恼即是涅槃转涅槃即是烦恼故佛答言虽牛中无马不可说言牛亦是无虽马中无牛不可说言马亦是无如此则不可言烦恼中无涅槃涅槃中无烦恼也四毕竟名无谓梵志妄计涅槃之法毕竟无有名之为无譬如龟毛兔角实不可得盖外道不知涅槃之德其性常住不可毁坏故佛答言亦非毕竟无如龟毛兔角大明三藏法数卷第十三大明三藏法数大明三藏法数卷第十四池六上天竺前住持沙门一如等奉勑集註四知一天知谓人一念心起若善若恶虽未形现天神已自知之照临于上矣二地知谓人一念心起若善若恶虽未形现地神已自知之鉴察于下矣三傍人知谓人作善作恶于隐僻之处自谓无人知而不知傍人已知之矣四自知谓心欲作善作恶人虽未知自意已先知之矣一名四实一名谓先陀婆四实谓水盐臣土噐马如是四法皆同此一名此是大王密语经云譬如大王告诸羣臣先陀婆来有智之臣善知此名若王心欲水时口索先陀婆者智臣善知王意即以水奉之索后三物亦称先陀婆智臣即以三物随意奉之以譬如来密语甚深难解诸大乘经亦复如是若说四无常大乘菩萨应当善知此是如来为诸众生说无常苦空无我之相令得证于涅槃解脱之道一水经云若王欲洗时索先陀婆智臣即便奉水谓水无定性在方噐则方在圆噐则圆以譬如来为诸众生说入涅槃大乘菩萨即知此是如来为计常者说无常相欲令众生脩无常想也二盐臣土经云若王欲食时索先陀婆智臣即便奉盐臣土谓盐臣土味苦以譬如来或说正法当灭大乘菩萨即知此是如来为计乐者说于苦相欲令众生多修苦想也三噐经云若王食已将欲饮浆索先陀婆智臣即便奉噐谓噐中本空以譬如来或说空者是正解脱大乘菩萨即知此是如来说正解脱欲令众生修学空想也四马经云若王欲游索先陀婆智臣即便奉马谓马由人䇿不得自在以譬如来或说我今病苦大乘菩萨即知此是如来为计我者说无我相欲令众生修无我想也四念珠念珠者佛令众生欲灭烦恼当持数珠常随其身专心系念诸佛名号故说数珠之多少功德之胜劣而有四种之不同也金刚萨埵菩萨偈云念珠功德有四种上品最胜及中下一千八十以为上一百八珠为最胜五十四珠以为中二十七珠为下类手持念珠当心上静虑离念心专注设安顶髻或挂身或安颈上及安臂由安顶髻净无间由带颈上净四重手持臂上除众罪能令行人悉清净慾妄语之业得清净也一一千八十珠为上品此珠为上品者以其数多若持此珠念佛名号则功德利益极为上品凖校量数珠功德经云此珠若以木槵为者或掐一过得福千倍莲子为者得福万倍水晶为者得福千亿倍菩提子为者得福无量也二一百八珠为最胜此珠为最胜者以其数次于上品若持以念佛名号则功德利益为最胜也若以木槵莲子水晶菩提子为者其持掐所得之福亦如前也三五十四珠为中品此珠为中品者以其数又次于前若持以念佛名号则功德利益为中品也若以木槵莲子水晶菩提子为者其持掐所得之福亦如前也四二十七珠为下品此珠为下品者以其数又次于前若持以念佛名号则功德利益为下品也若以木槵莲子水晶菩提子为者其持掐所得之福亦如前也然此皆以珠数多寡而分四品之别若能专心持念则功德平等而无异也怀胎死四谓调达比丘染着世利于阿难所求学神通能于虚空作十八变涌没自由时阿阇世王太子见其神变日给五百釜食随时供养于是世尊告诸比丘汝等勿学调达贪着供养自䧟于罪亦䧟他人遂说偈喻云芭蕉以实死竹芦实亦然駏驉坐姙死士以贪自丧一芭蕉生实谓芭蕉本是危脆之物若更开华生实不久即枯死以喻人身无常亦不坚实若更要求名誉贪着利养则自䧟于罪亦䧟他人也二芦开华谓芦苇亦是危脆之物若更开华不久即枯死也三竹生米谓一切竹若根力衰败枝则生米不久即枯死也四駏驉姙谓駏驉若怀姙即母子俱丧也四葬此四葬法皆西域𣩵葬之法也一水葬水葬者谓弃置江河以饲鱼鳖也二火葬火葬者谓积薪而焚灭诸有相也三土葬土葬者谓埋藏岸傍以取速朽也四林葬林葬者谓露置寒林饲诸禽兽也虹蜺四缘经中因明菩萨善根业行因缘而有胜妙果报不同故立多种譬喻此虹蜺为一也谓诸菩萨因于善根业行而有香华种种技乐音声于虚空中自然而作以为供养然彼业行因缘虽不至于技乐音声之中而亦因彼善业而有种种胜妙供养果报也譬如虚空杂色虹起而因地水火风四大因缘而生然四大虽不至于虹蜺之中亦因四大而有种种色相显现故说虹蜺四缘也一地大生黄谓虹蜺体具众色其中黄色乃假地大而能映现盖土之色性本黄虹必依地而起故云地大生黄也二水大生青谓虹蜺体具众色其中青色乃假水大照映而起盖水之色性本青虹必因雨而有故云水大生青也三火大生赤谓虹蜺体具众色其中赤色乃因火大而能显发盖火之色性本赤虹必因日照而现故云火大生赤也四风大生轮谓虹蜺随处现起初无实体因假风大之力所持而体如轮晕之相盖风之体性本能运动故云风大生轮也四兵谓转轮王出游之时即集此四兵随从而卫护也一象兵谓转轮王出游之时其军士皆乘象也二马兵谓转轮王出游之时其军士皆乘马也三车兵谓转轮王出游之时其军士皆乘车也四步兵谓转轮王出游之时其军士皆带甲冑随从步行也四华一分陀利梵语分陀利华言白莲华二优钵罗梵语优钵罗华言青莲华三钵特摩梵语钵特摩华言红莲华四拘勿投梵语拘勿投亦云拘某陀华言黄莲华又四华一曼陀罗华梵语曼陀罗华言适意又云白华二摩诃曼陀罗华梵语摩诃华言大即大适意亦云大白华三曼殊沙华梵语曼殊沙华言柔輭又云赤华四摩诃曼殊沙华梵语摩诃曼殊沙华言大柔輭亦云大赤华五五种法身一法性生身谓此法性体本圆常该通万有如来之身由此出生故名法性生身二功德法身谓如来以万行功德为因而成法身之果故名功德法身三变化法身谓如来法身无感不形无机不应如千江月随水现影影虽有殊月本是一故名变化法身四虚空法身谓如来法身融通三际包括大千一性圆明诸尘不染故名虚空法身五实相法身谓如来法身离诸虚妄会极真如不生不灭故名实相法身五教佛身五教者即小始终顿圆也佛身即如来之身也如来之身徧一切处本无大小形量但为众生根噐利钝不同故曲垂方便演说种种法门示现种种身相即有五教佛身之异也一小教丈六金身谓如来示现降生出家成道于鹿野苑说四谛生灭之法专化二乘而二乘但见丈六金身故名小教丈六金身也二始教千百亿化身谓如来次说大乘之法广谈法相于千百亿世界中示现种种色身正化菩萨兼化二乘以众生所见各各不同故名始教千百亿化身也三终教丈六即真身谓如来次说大乘终极之理会一切法咸归实性二乘阐提悉得成佛机缘既熟所见如来丈六之身即是真常之体故名终教丈六即真身也四顿教丈六即法身谓如来不从渐次唯谈圆顿之理空有两亡色心无碍大乘菩萨了一切法无非法身故名顿教丈六即法身也五圆教具足十身谓如来称性宣扬圆融法界之理法法互融尘尘无碍綂诸教差别之身全法界平等之体菩提愿智等身无不具足故名圆教具足十身也五部教主部谓部类教谓言教主即主宰此之五部乃是如来金刚不空真实三昧法门也而依五方立五部以五佛为主者各有所表也中方毘卢遮那即释迦如来也四方四佛乃释迦化现以表诸佛同一法身也以如来入种种三摩地说种种陀罗尼门虽各分部类各有坛法而皆与般若理趣相应也然此法门为令众生三业清净得金刚智三摩地而行慧施不为烦恼染污成就无上菩提而证清净法身也一中方灌顶部灌顶喻也如轮王太子受储君位轮王乃取四大海水灌太子顶加以宝冠以喻毘卢遮那已得一切如来灌顶受佛职位而为三界法王以清净法界智演说般若相应陀罗尼加持众生身口意业悉得清净亦受灌顶之位而证清净法身是为灌顶部故中央以毘卢遮那为教主也二东方金刚部金刚部者谓如来证得佛地观众生藏识中烦恼习气坚固难舍以大空金刚智三摩地而摧破之不离大圆镜智而演说般若相应陀罗尼令诸众生得清净三业而悟本有不坏金刚佛性是为金刚部故东方以阿閦佛为教主也三南方宝生部宝生部者谓如来得三界法王位入金刚宝三摩地愍念众生而行慧施心无悋惜三轮清净以平等性智说诸陀罗尼令诸众生所求一切伏藏皆得现前而证得河沙功德是为宝生部故南方以宝生如来为教主也四西方莲华部莲华部者谓如来得自性清净法身而住杂染浊恶世界不被一切烦恼染污犹如莲华入清净三摩地以妙观察智说诸陀罗尼令诸众生证悟清净法界如莲华不染诸垢具足一切无漏善法是为莲华部亦名法部谓以此法门加持极乐世界水鸟树林皆演法音故西方以阿弥陀佛为教主也五北方羯磨部梵语羯磨华言作法又云办事谓佛持一切如来智印入大悲三摩地以成所作智说诸陀罗尼加持一切众生得无碍身语意业令藏识中杀害杂深种子悉尽无余一切事业皆悉成就是为羯磨部故北方以不空成就如来为教主也佛观五事降生佛于兜率天宫将欲降生先观五事而后託胎也一观诸众生熟与未熟谓如来将欲降生先观众生根机熟与未熟以此土众生根机成熟可度故现降生也二观时至未至谓如来将欲降生先观众生可度之时至与未至以度生时至故现降生也三观诸国土何国处中谓如来将欲降生先观世界何国居中以迦毘罗国居大千世界之中故于此国现降生也四观诸种族何族最盛谓如来将欲降生先观种族贵盛以剎帝利种族极贵最盛故于此族现降生也五观过去因缘谁最真正应为父母谓如来将欲降生先观过去因缘谁可为其父母以净饭王摩耶夫人真正无邪宿有因缘可为父母故于此王宫现降生也佛五姓西域记云姓所以系綂百世使不别也佛祖綂纪云世人皆知如来为剎帝利之主种而不知瞿昙释迦前后立姓之由瞿昙之义有四或云纯淑或云地最胜此从本德而称也或云甘蔗或云日种此就本缘而言也释迦之义有三据德立号则曰能仁依处称名则曰舍夷直林然释迦立姓之由虽因甘蔗王之四子而实出自瞿昙也瞿昙释迦称虽有异姓即是一或加日种甘蔗舍夷列为五姓则本末相分源流一致是知舍夷释迦二姓出自甘蔗甘蔗出自瞿昙其实皆剎帝利王之一姓也一瞿昙梵语瞿昙华言纯淑又云地最胜谓于人类中此族最胜故也十二游经云刦初有王名大茆草王禅位于臣徃师瞿昙仙人修道遂受其姓名小瞿昙后裔相承为姓故云瞿昙也二甘蔗本行经云大茆草王得成王仙寿命极长老不能行时诸弟子出外乞食恐师有虎狼之患遂以草笼盛之悬于树上猎人遥见谓彼是鸟乃射之滴血于地生二甘蔗日炙开剖一出童男一出童女大臣闻之迎归王宫养育长成男名善生以王种故遂立为王号甘蔗后裔相承为姓故云甘蔗也三日种谓甘蔗王由日炙甘蔗而生遂以日为种故云日种四舍夷谓甘蔗王第四子名别成为父𢷤出至雪山直树林住其后建国名舍夷遂以其处为姓故云舍夷五释迦梵语释迦华言能仁本行经云甘蔗王第一妃善贤生子名长寿第二妃生四子一名炬靣二名金色三名象众四名别成时善贤妃欲立长寿白王𢷤遣四子出国至雪山北住直树林中其第四子别成为王自立城居以德化人即为强国父王追悔遣使徃召辞过不还父王叹曰我子释迦遂以德为姓故云释迦也佛有五事一当转法轮当转法轮者谓如来出世既成道已当转法轮度脱有情饶益一切如转四谛法轮先度五比丘等是也二与父说法与父说法者谓如来既成道已惟念父恩最重当与说法令其享寿无穷正法治化及得远离尘垢得法眼净是故还于本国与父说法普曜经云佛出家时与父母誓若得佛道还度父母今得佛道必当还国说法度脱不违本誓也三与母说法与母说法者谓如来成道已惟念母恩育养情深况有誓愿还度父母是故为其说法令得解脱如昇忉利天宫为母说法是也四当与凢夫立菩萨行当与凡夫立菩萨行者谓如来出世既成道已当度一切有情故说六度万行之法与诸凢夫成立菩萨大乘之行转度一切同成正觉也五当授菩萨莂当授菩萨莂者莂即记莂佛授菩萨记分别当来成佛刦国名号也谓如来既成道已观诸大乘机噐若行菩萨道已成熟者而为说法即授其记令彼当来皆得作佛也五不赴请根本毘柰耶云有一长者请佛及僧就家设供比丘皆去惟世尊独留在寺令人取食不赴其请故说此五种因缘也一为宴默而居为宴默而居者谓如来深入禅定寂然宴默故不赴请二为诸天说法为诸天说法者谓如来为诸天众宣说法要故不赴请三为观察病为观察病者谓时有病僧如来为瞻察调理故不赴请四为看诸卧具为看诸卧具者时有商人施僧妙㲲比丘得㲲制新卧具弃旧卧具狼籍于地佛欲待比丘去徃彼瞻看故不赴请五为制其学处制谓制立学处即当学戒也以比丘不应制新卧具弃掷旧者佛欲制其学戒故不赴请如来五种说法一言说言说者以言音而说法也谓如来或说过去未来现在之法或说世间出世间法悉为化导众生乃至恒河沙刦说无穷尽虽如是说而不坏法性亦不着法性也二随宜随冝者随顺众生之所冝也谓如来所说种种诸法或偏或圆或顿或渐皆是随顺众生之机称其根噐悉令开解也三方便方即方法便即便冝犹善巧也谓如来说布施得大富说持戒得生天说忍辱得离诸瞋恚说精进得具诸功德说禅定得息诸散乱说智慧得舍诸烦恼如是种种方便开化众生莫不为令超脱苦轮得诸法乐也四法门法者如来所说之法也门以出入为义谓如来说诸妙法开解脱门普令一切有情皆得出离生死苦趣而入解脱清净之域也五大悲悲愍伤也谓如来愍众生故兴大悲心为之说法而托七友其苦也若众生着贪爱者为说不净着瞋恚者为说慈悲乃至染着法者说一切离染之法乐着众苦不净而居家者为说出离之法如来作如是种种说者莫不为令一切众生脱离众苦也五种甚深甚深者即如来所证真如理智境界也以此五法深妙难解非声闻缘觉之所能知故也一义甚深义甚深者谓如来所证种智性义微妙不可思议也二实体甚深实体甚深者谓如来所证实相理体不空不有非如非异不可思议也三内证甚深内证甚深者谓如来所证所得一切智慧甚深无量其智慧门难解难入不可思议也四依止甚深依止甚深者谓如来所证真如法体徧一切处无染无净不变不迁于一切法不即不离不可思议也五无上甚深无上甚深者谓如来所证阿耨多罗三藐三菩提而一切声闻辟支佛等所不能思议也五所依土一法性土谓如来清净法身所依之土以真如为体然此身土体无差别不变不迁离相寂灭是名法性土二实报土谓如来圆满报身所依之土以无漏五蕴为体此由徃昔修习十力四无所畏等功德成就无碍庄严境智融泯称实感报之所招感是名实报土三色相土谓如来微尘相海身所依之土以自行后得智为体此由万德成就众宝庄严周圆无际是名色相土四他受用土他受用者他机感见而受用也谓如来他受用身所依之土以利他后得智为体此由修德成就随住十地菩萨所冝变现以大慈悲力而现大小胜劣种种净土是名他受用土五变化土改易不常为变无而忽有为化谓如来变化身所依之土以利他成事智为体此由徃昔修习利他之行故能随众生心变现净秽种种国土是名变化土五法一名名即假名也谓一切圣凢情与无情若根若尘各有自相逐体称唿是为名也二相相即色相也谓三界一切品类洪纤妍丑情与无情及根尘诸法各有形状是为相也三妄想妄想者分别虚妄之念也谓由前名相二法起分别心认假名为自己执幻相为本身则有心心数法种种攀缘是为妄想也四正智正智者如来明了正见之智也谓了前诸法如幻如化非断非常超过一切凡夫小乘偏邪异见是为正智也五如如如如者不变不异真如之理也谓由前正智观察名相皆悉如幻非有非无名相本空即真如理理因智明智因理发以智如理以理如智是为如如也百法五位百法五位者谓色法十一心法有八心所法五十一不相应行法二十四无为法六总成百法各有所属列为五位也一色位色以质碍为义色有十一种即眼耳鼻舌身色声香味触及法处所摄一分色以此十一种皆有质碍是名色位二心法位心法有八种谓阿頼耶识眼耳鼻舌身意识及第七识虽有八种之名而皆出于心王故名心法位也三心所有法位心所有法五十一种谓徧行五法一作意二触三受四想五思由此五法起则同起故徧行也别境五法一欲二胜解三念四等持五慧由此五法起时各起故名别境也善有十一法一信二惭三愧四无贪五无瞋六无痴七精进八轻安九不放逸十舍十一不害烦恼有六法一贪二瞋三慢四无明五见六疑由此六者皆昬烦之法恼乱心神故名烦恼也随烦恼有二十法一忿二恨三覆四恼五嫉六悭七诳八謟九害十憍十一无惭十二无愧十三掉举十四昬沉十五不信十六懈怠十七放逸十八失念十九散乱二十不正知由此烦恼随逐前烦恼六法而起故名随烦恼也不定法有四一恶作二睡眠三寻四伺如是诸法从阿頼耶识种子所生依心而起与心俱转相应是名心所有法位也四不相应行位不相应行有二十四种一得二命根三众同分四异生性五无想定六灭尽定七无想报八名身九句身十文身十一生十二住十三老十四无常十五流转十六定异十七相应十八势速十九次第二十时二十一方二十二数二十三和合二十四不和合由此二十四法是假施设性不与心相应不与色相应故名不相应行位也五无为位无为位有六法一虚空无为二择灭无为三非择灭无为四不动无为五想受灭无为六真如无为由此六法体本虚融无有作为故名无为位也五类说法一佛说佛说者谓一切经法皆是佛说也然华严一经亦通菩萨声闻等共说此言佛说者如阿僧祇品随好品乃是如来亲口宣说也二菩萨说菩萨说者谓诸大菩萨互相宣说以显主伴互融也如华严经中十住十行十廻向等品皆是菩萨所说也三声闻说声闻说者谓声闻之人佛力加被亦能说法也如华严经中法界品初即是声闻所说也四众生说谓众生亦能说法者由众生诸佛体本不二佛所说法即众生说众生说法即诸佛说是名众生说也五噐界说噐界者世界如噐即国土也谓噐界亦能说法者即如来不思议神力而变现也如华严经菩提树等能作佛事又如极乐国土水鸟树林云台宝网皆演妙音是也经五义一涌泉义涌泉义者谓如来正教义无穷尽犹如涌泉注而无竭也二出生义出生义者谓如来正教义理深长展转出生而无尽也三显示义显示义者谓如来正教显示事理无有隐覆而能开悟羣迷也四绳墨义绳墨义者谓如来正教如彼绳墨楷定正邪令诸众生归于正道也五结鬘义谓结鬘因线线能贯华结以成鬘者取贯摄之义以喻如来正教贯穿诸法摄化众生也五人说经一佛说谓如来出现于世为度众生广说种种诸经但自金口所宣者是名佛说二弟子说弟子即声闻缘觉菩萨等诸大弟子也谓佛在世时承佛加被各运神通随机演教化度众生是名弟子说三仙说仙即佛会之中诸大仙人也谓其从佛入道誓弘佛化宣扬正法饶益有情是名仙说四诸天说天即梵释等诸天也谓如帝释每于善法堂上常为忉利诸天演说般若大经等是名诸天说五化人说化人即三乘圣人随机现化者也谓如罗㬋罗化作金轮王而度城东老母先赞福果因缘后说大乘妙法是名化人说五种不翻翻即翻译谓译彼梵音而成此华言也不翻者以此五种不可翻故也一秘密不翻微妙深隐曰秘互不相知曰密谓诸陀罗尼是佛秘密之语经中悉存梵语是为秘密故不翻也二多含不翻谓如梵语簿伽梵具含自在炽盛端严名称吉祥尊贵等六义经中但存梵语是为多含义故不翻也三此方无不翻谓如梵语阎浮提华言胜金洲西域有树名阎浮树下有河河有金沙故名胜金今不言胜金者以此方无此树故诸经中但存梵语是为此方无故不翻也四顺古不翻谓如梵语阿耨多罗三藐三菩提华言无上正等正觉虽有此翻然自汉摩腾法师已来经中但存梵语是为顺古故不翻也五尊重不翻谓如梵语般若华言智慧大智度论云般若实相甚深尊重智慧轻薄是故但云般若而不言智慧是为尊重故不翻也华严五周因果一所信因果谓华严第一会菩提塲说如来依正果报法门自第一卷至第十一卷共六品前五品显舍那依正果德后一品明佛本因令人信乐故名所信因果也二差别因果谓第二会普光明殿至第七会重会普光明殿说十信十住十行十回向十地等觉差别因果之法门自十二卷至四十八卷共二十九品前二十六品辩因后三品明果亦名生解因果故名差别因果也三平等因果谓第七重会普光明殿说平等因果自第四十九卷至第五十二卷共二品前普贤行品辩因该果海后如来出现品明果彻因源因果不二故名平等因果也四成行因果谓第八会重会普光明殿说成行因果离世间法自第五十三卷至第五十九卷共一品初明五位因后明八相果故名成行因果也五证入因果谓第九会逝多林说证入法界妙门自第六十卷至第八十卷共一品初明佛果大用后显菩萨起用修因谓因果二门俱时证入故名证入因果也华严五为一正为华严出现品云此经不为余众生说唯为不思议乘菩萨说又云非余境界之所能知普贤行人方能得入是名正为二兼为谓此经兼为未悟入众生闻者而能信向成种经云如人食少金刚终竟不消故地狱众生十地顿超而大海刦火不能为障是名兼为三引为谓权教菩萨不受圆融之法于十地中寄位显胜借其三乘行布之名引导熏习方能信入圆融是名引为四权为谓二乘之人既不能闻况于受持故诸菩萨权示声闻或在法会如聋如盲彰其绝分或示在道而能启悟知可回心是名权为五远为谓诸凡夫外道阐提悉有佛性今虽不信尚知有法可谤因其知有法故后必当入是名远为五种般若一实相般若实相即般若体也谓明了一切诸法皆空离一切虚妄之相故名实相般若二观照般若观照即般若之智用也谓因观照明了法无相悉皆空寂以显即体之用故名观照般若三文字般若文字是能诠之文般若是所诠之法能所合成以语言文字性本空寂故名文字般若四境界般若境界即诸法之境界也谓境无自相由智显发以根本后得二智照了一切诸法境界悉本空寂从境得名故名境界般若五眷属般若眷属者即煖顶忍世第一及戒定慧解脱解脱知见也谓此诸法皆是观照慧性之属故名眷属般若法华五重玄义天台智者大师凡释诸经皆立五重玄义所谓一释名二辩体三明宗四论用五判教相故此法华一经亦有五重玄妙之义也一法喻为名法即妙法喻即莲华妙法者妙名不可思议法即十界十如权实之法良以妙法难解假喻易彰妙法则权实一体莲华则华果同时故以法喻为名也二实相为体谓中道实相为此经所诠妙体故名实相为体也三一乘因果为宗一乘即一实相也宗即要也谓修此实相之行为因证此实相之理为果故名一乘因果为宗也四断疑生信为用用即力用谓以大乘妙法开示圆机在迹门令断权疑而生实信在本门令断近疑而生远信故名断疑生信为用也五无上醍醐为教相圣人垂训之谓教分别同异之谓相此经纯圆极妙异乎偏小诸教喻如醍醐上味不同乳酪生熟二酥故名无上醍醐为教相也修大涅槃得五事涅槃梵语具云摩诃般涅槃那华言大灭度大即法身灭即解脱度即般若此即大乘涅槃也一不闻得闻谓大涅槃甚深微密之义一切众生心中无不具足以由旷大刦来无明覆故而不得闻今者修习大涅槃法达于如来性常之理昔所不闻而能得闻是为不闻得闻也二闻已利益谓闻是大涅槃微妙经已思惟其义复能书写读诵为他广说令彼开解自利利他则为一切天人之所敬仰不久得证佛果菩提是名闻已利益也三能断疑惑谓闻是大涅槃甚深之法悉能断除疑惑之心疑有二种一疑名二疑义言听是经者疑名之心即断能思惟者疑义之心即断是名能断疑惑也四慧心正直正则不邪直则不曲谓闻是大涅槃甚深之法则智慧增明造理真实心无邪曲是为慧心正直也五能知如来密藏谓闻是大涅槃微妙之法则知一切众生皆有佛性乃至造极恶业谤法阐提悉得成于佛道如是等义秘密甚深今悉能了是为能知如来密藏也天台五时天台五时者乃天台智者大师以如来所说一代圣教判为五时也谓如来成道最初为大菩萨说华严经次于鹿苑为接引二乘说四阿含等经次于方等说楞伽等诸大乘经令诸二乘耻小乘而慕大法次说般若经遣除二乘执情后说法华涅槃二经开示众生咸得作佛故为五时也一华严时华严经名也时者谓初说此经如日照高山之时也盖如来初为大乘根熟者首谈此经唯是无𥁞法界性海圆融空有齐彰色心俱入湛森罗于海印现剎土于毫端但化大乘菩萨是名华严时也二鹿苑时鹿苑即鹿野苑是如来说阿含经之处也时者谓次说此经如日照幽谷之时也盖如来为小乘于前大法不见不闻犹如聋瞽于是𥨊大化而施小化故于鹿苑之中说四谛法演四阿含等经是名鹿苑时也三方等时众机普被曰方四教并谈曰等时者谓次说方等诸经如日照平地之时也盖由前鹿苑中说小乘法二乘之人得少为足便谓究竟故假维摩居士以呵斥之使其耻小慕大故说维摩楞伽等经是名方等时也四般若时梵语般若华言智慧经名也时者谓次说此经如日照禺中之时也盖由小乘既被弹呵回心向大然其执情未能顿泯由是广谈般若空慧之法而淘汰之是名般若时也五法华涅槃时法华涅槃二经名也时者谓正说此经如日轮当午之时也盖如来于前四时调机纯熟故于灵山会上称性而谈令其会权归实了妄即真演长远之寿量显至道之幽微上中下根咸蒙授记此法华一经所以说也犹有余机未尽故说涅槃一经而捃拾之是名法华涅槃时也五味如来因无垢藏王菩萨称叹涅槃法胜乃说此五味而以醍醐比法华涅槃也隋朝天台智者大师因此约如来所说一代圣教次第立为五时以对教之相生机之利钝譬犹五味之有浓淡焉一乳味乳味从牛而出以喻十二部经从佛而宣说也谓如来最初时说华严圆顿之教唯被大机不摄二乘盖由此经最初开演麤妙混融故譬之以乳味也二酪味酪味从乳而生以喻九部经从十二部经中而出也谓如来第二时于鹿苑说阿含等经接引二乘断见思惑证真空理乃从顿施渐故譬之以酪味也三生酥味生酥从酪而出以喻九部后而说大乘方等法也谓如来第三时于方等会上说楞伽楞严诸大乘经赞叹大法呵责小教令诸小乘耻小慕大故譬之以生酥味也四熟酥味熟酥从生酥而出以喻方等之后而说般若也谓如来第四时说诸般若空慧法门荡除二乘疑执付之以大乘法财令其心渐通泰故譬之以熟酥味也五醍醐味醍醐从熟酥而出以喻般若之后而说法华涅槃也谓如来第五时于灵山会上说法华经开前四味三乘之权归于一乘圆妙之实令诸众生咸得作佛复说涅槃扶戒律而谈常住之理故譬之以醍醐味也五部律五部律者即如来所说律藏也而分为五者世尊成道三十八年赴王舍城国王斋食讫令罗睺罗洗钵因失手破为五片是日有多比丘皆白佛言钵破五片佛言表我灭后初五百年诸恶比丘分毘尼藏为五部也后优波毱多果有五弟子各执一见遂分如来一大律藏为五部焉一昙无德部梵语昙无德华言法密密即隐覆之义又云法藏即四分律也大集经云我涅槃后有诸弟子受持如来十二部经书写读诵颠倒宣说以倒说故隐覆法藏是为昙无德部二萨婆多部梵语萨婆多华言一切有即十诵律也谓此部计三世有实之法大集经云我涅槃后我诸弟子受持如来十二部经而复读诵外典善能论议凡所问难悉能答对是为萨婆多部三迦叶遗部梵语迦叶遗华言重空观即解脱律也大集经云我涅槃后我诸弟子受持如来十二部经说无有我及以受者转诸烦恼犹如死尸是为迦叶遗部四弥沙塞部梵语弥沙塞华言不着有无观即五分律也大集经云我涅槃后我诸弟子受持如来十二部经不作地水火风相虚空识相是为弥沙塞部五婆蹉富罗部梵语婆蹉富罗华言犊子谓因上古有仙染犊生子自后种姓皆名犊子其部中计我非即五蕴亦不离五蕴而有实我律本不来此土大集经云我涅槃后我诸弟子受持如来十二部经皆说有我不说空相是为婆蹉富罗部大明三藏法数卷第十四大明三藏法数大明三藏法数卷第十五池七上天竺前住持沙门一如等奉勑集註五摄论摄论者即摄大乘论也谓收摄一切大乘圣教法门要义集而辨之也此论乃无着菩萨所造天亲无性二菩萨各作论释申通其义梁真谛唐玄奘二法师翻译不同故通名五摄论也一无着摄论谓无着菩萨造大乘摄论三卷成文是为无着摄论二天亲摄论谓天亲菩萨因无着菩萨造大乘摄论复造论释申明论议名大乘摄论释一十五卷成文是为天亲摄论三无性摄论谓无性菩萨因无着摄论亦造论释申通其义为摄大乘论释十卷成文是为无性摄论四梁摄论谓梁朝真谛三藏法师译天亲所造之论释流传此土是为梁摄论五唐摄论谓唐朝玄奘法师译无着菩萨论及无性菩萨所造论释是为唐摄论五藏藏即含藏之义谓经律论等皆能含藏无量法义故也一素呾缆藏梵语素呾缆即修多罗华言契经谓上契诸佛之理下契众生之机也经者法也常也十界同遵之谓法三世不易之谓常经云若彼有情乐处山林常居闲寂修静虑者而为彼说素呾缆藏是也二毘柰耶藏梵语毘柰耶华言律律者法也谓能断决重轻之罪也经云若彼有情乐习威仪护持正法一味和合令得久住而为彼说毘柰耶藏是也三阿毘达磨藏梵语阿毘达磨华言无比法即论藏也谓圣人智慧分别法义最胜无比经云若彼有情乐说正法分别性相循环研覈究竟甚深而为彼说阿毘达磨藏是也四般若波罗密多藏梵语般若华言智慧梵语波罗密华言到彼岸即慧藏也谓诸众生由迷般若居生死名此岸菩萨由修般若到涅槃名彼岸经云若彼有情乐习大乘真实智慧离于我法执着分别而为彼说般若波罗密多藏是也五陀罗尼藏梵语陀罗尼华言能持亦云呪即秘藏也谓集种种善法持令不失经云若彼有情不能受持契经调伏对治或复有情造诸恶业种种重罪使得消灭速疾解脱顿悟涅槃而为彼说诸陀罗尼藏是也五种藏一如来藏藏即含藏也谓真如法性之体不离一切众生色心具足圆满染净诸法是名如来藏二自性清净藏谓一切众生自性清净心从无始已来三智四德具足无卸ㄗ夬烦恼垢缠不能染污是名自性清净藏三法身藏谓圣人自性清净法身为无上菩提河沙功德之所依止是名法身藏四出世间十法藏谓圣人已得无量胜妙功德圆满无上菩提显示一切总持法门而能超过二乘及诸菩萨是名出世间上上藏五法界藏谓法界之理通因彻果外持一切染净有为内含一切恒沙性德是名法界藏五觉一本觉本即直性觉即智慧论云所言觉义者谓心体离念离念相者等虚空界无所不徧即是如来平等法身依此法身说名本觉二始觉始觉者谓本觉心源之体从真起妄而成不觉若能返妄归真本觉体显说名始觉三相似觉谓十信位人以舍麤分别执着相故无明之惑将破本觉之体将显虽未真证而似于真是名相似觉四随分觉谓初住菩萨乃至等觉位中各破一品无明之惑随觉一分法性之理觉道未圆是名随分觉五究竟觉谓妙觉佛菩萨地尽满足方便觉心初起心无初相以远离微细念故得见心性心性即常住是名究竟觉五行一圣行圣即正也谓菩萨依戒定慧所修之行故名圣行二梵行梵即净也谓菩萨无空有二边爱着之染名之为净以此净心运于慈悲与众生乐托七友众生苦故名梵行三天行天即是第一义天谓菩萨由天然之理而成妙行故名天行四婴儿行婴儿以喻人天小乘也谓菩萨以慈悲之心示同人天声闻缘觉小善之行故名婴儿行五病行谓菩萨以平等心运无缘大悲示同众生同有烦恼同有病苦故名病行五种菩提一发心菩提梵语菩提华言道谓十信菩萨于无量生死中为阿耨多罗三藐三菩提故而发大心名为发心菩提二伏心菩提谓十住十行十回向位菩萨折诸烦恼降伏其心行诸波罗蜜利益众生是名伏心菩提三明心菩提谓登地菩萨观三世诸法本末总相别相分别筹量得诸法实相清净明了与般若波罗蜜相应是名明心菩提四出到菩提谓第八不动地第九善慧地第十法云地三位菩萨于般若波罗蜜中得方便力故亦不着般若波罗蜜灭一切烦恼见一切十方诸佛得无生法忍出离三界到萨婆若是名出到菩提五无上菩提谓等觉妙觉坐于道塲断诸烦恼成阿耨多罗三藐三菩提是名无上菩提五种性种者能生之义性者不改之义性有三种不同有理性之性有性分之性有数习之性此之五种乃数习性分之性也以由菩萨修观断惑证理历位从十住至于等觉次第浅深不同故有五种之性也一习种性谓十住菩萨研习空观破见思惑是名习种性二性种性谓十行菩萨不住于空而能教化众生分别一切法性故名性种性三道种性谓十回向菩萨因修中道妙观通达一切佛法是名道种性四圣种性谓前之十住十行十回向皆名为贤此是十地菩萨由修中道妙观破无明惑证入圣位故名圣种性五等觉性谓此位菩萨望后妙觉犹有一等胜前诸位得称为觉是名等觉性五性成佛一不定性半成佛不定性者根性不定也谓若近声闻则习声闻法若近缘觉则习缘觉法若近菩萨则习菩萨道习声闻缘觉之法者沉滞小果不乐度生不求佛道故不成佛习菩萨利生之行者取证菩提而得成佛故名不定性半成佛二无种性不成佛谓无有正信善根拨无因果不受化度甘溺生死不求解脱故名无种性不成佛三声闻性不成佛声闻者闻佛声教而悟道之人也谓声闻根性惟习生灭四谛之法而证真空涅槃之果乐着空寂怖畏生死不能起行度生进求佛道故名声闻性不成佛四缘觉性不成佛缘觉者由观因缘觉悟真理也谓缘觉根性唯观十二因缘之法而证真空涅槃之果固执偏空不求佛道故名缘觉性不成佛五菩萨性全成佛菩萨梵语具云菩提萨埵华言觉有情谓菩萨能自觉己复能觉诸众生也菩萨悲智双运冤亲等观广集众因证菩提果故名菩萨性全成佛寄位五相一寄位修行相谓善财初见文殊寄十信之位智明生信发菩提心依此而起净行叅诸善友修远离法见诸法空顿圆自性发足南行顺智光明是名寄位修行相二会缘入实相缘即一切事法也实即一真之理也谓善财见摩耶至弥勒善知识寄等觉之位现大愿身等于虚空一切众生三世诸佛而各住自法安住不动不余本量会众事缘归于实理是名会缘入实相三摄德成因相德即果德因即修因谓善财见德云至瞿波寄三贤十圣之位显不可思议摄三世圣贤事行之德成一念悉具之因是名摄德成因相四智照无二相智即实智照即照了谓善财初见文殊后历百一十城叅诸善知识信自己心一切善法悉得成就复见文殊不异初心智与理𡨋始终不二是名智照无二相五显因广大相谓善财见普贤菩萨在如来前于一一毛孔中现无边光明云即摩顶言我法海中微尘诸法一文一句未有不是舍转轮王位而求得者善财住自位已与诸佛所证同等是名显因广大相五品品者次序之义谓于圆教外凡位中而有浅深次序之别故分五品也一随喜品随喜者随他修善喜他得成也谓佛转法轮众生得益我助彼喜是名随喜品经云若闻是经而不毁訾起随喜心是也二读诵品看文曰读背文曰诵谓内修圆观更加读诵如膏助火心观益明是名读诵品经云何况读诵受持之者是也三说法品说法者宣传圣言也谓由读诵故内解转胜而复外资讲说导利于人化功归己心倍胜前是名说法品经云若有受持读诵为他人说是也四兼行六度品六度者布施持戒忍辱精进禅定智慧也谓前观心虽熟未遑涉事今正观稍明旁兼利物福德力故倍增观心是名兼行六度经云况复有人能持是经兼行布施等是也五正行六度品正行六度者谓圆观稍熟事理将融涉事不妨于理在理不隔于事自行化他事理具足观心无碍转胜于前是名正行六度品经云若人读诵为他人说复能清净持戒等是也五停心停者止也谓修此五法以止其五种过失之心也一多贪众生不净观谓多贪欲之人于男女身分互相染着须假作九想不净之观治之令其贪着之心不起故云多贪众生不净观二多嗔众生慈悲观谓多嗔恚之人于诸违情之境輙生忿怒当用慈悲观治之爱念愍伤一切众生不于彼而起嗔心故云多嗔众生慈悲观三多散众生数息观谓心多散乱之人当用数息观治之数息者以鼻中出入之息或数出息或数入息端心正念从一至十不多不少周而复始令心不散乱故云多散众生数息观四愚痴众生因缘观谓愚痴不了之人当以因缘观治之因缘观者即观十二因缘也以其迷倒拨无因果执着断常二见故令观此十二因缘三世相续不断不常以破愚痴之心故云愚痴众生因缘观五多障众生念佛观谓障重之人当用念佛观治之障有三种一昬沉暗塞障当想念应身佛三十二相相相分明以治于昬沉也二恶念思惟障当想念报身佛十力四无所畏治之三境界逼迫障当想念法身佛空寂无为治之故云多障众生念佛观五忍一伏忍伏即隐伏忍即忍可又安忍也谓地前三贤之人未得无漏未能证果但有智故能伏烦恼而不能断故名伏忍二信忍信者随顺不疑也谓初地二地三地菩萨得无漏信故名信忍三顺忍顺即随顺亦从也谓四地五地六地菩萨顺菩提道趣向无生之果故名顺忍四无生忍谓七地八地九地菩萨妄惑已尽了知诸法悉皆不生故名无生忍五寂灭忍谓第十法云地等觉菩萨妙觉果佛诸惑断尽清净无为湛然寂灭故名寂灭忍观身五种不净一种子不净种子不净有二一者内种谓观此身从昔烦恼业生二者外种谓揽父母遗体而成此身以是观之此身内外因种实为不净大智度论云是身种不净非余妙宝物不从白净生但从秽中出是也二住处不净住处不净者谓观此身十月在于母胎生藏之下熟藏之上臭秽中住实为不净大智度论云是身如臭秽不从华间生不因瞻卜有又不出宝山是也三自体不净自体不净者谓观此身以四大不净所成犹如世间饮食不可久停终成不净设以四大海水倾洗此身终无香洁大智度论云地水火风质能变成不净倾海洗此身不能令香洁是也四外相不净外相不净者谓观此身现见外相皆是不净九孔常流种种秽恶如眼出眵泪耳出结聍鼻出脓涕口出涎唾大小便道不净常流如破皮囊满盛不净大智度论云种种不净物充满于身中常流出不止如漏囊盛物是也五究竟不净究竟不净者谓观此身非唯现在不净审实思惟至于死后捐口ㄙ弃冢豖豕间烂坏臭秽尤极不净大智度论云审谛观此身必归于死处是也五蕴蕴者积聚之义谓众生由此五法积聚成身复因此身积聚有为烦恼等法能受无量生死也亦名五阴者阴即盖覆之义谓能盖覆真性也翻译名义云积集有为盖覆真性是也一色蕴色即质碍之义谓眼耳鼻舌身诸根和合积聚故名色蕴二受蕴受即领纳之义谓六识与六尘相应而有六受和合积聚故名受蕴三想蕴想即思想之义谓意识与六尘相应而成六想和合积聚故名想蕴四行蕴行即迁流造作之义谓因意识思想诸尘造作善恶诸行和合积聚故名行蕴五识蕴识即了别之义谓以眼耳鼻舌身意六种之识于诸尘境上照了分别和合积聚故名识蕴五蕴实相五蕴即色受想行识也蕴者积聚之义谓由积聚色等五法以成色身也实相者真如无妄之理也即此五蕴而是实相之理故名五蕴实相也一色蕴实相色即质碍之义谓色是质碍幻色实是般若真空即幻色而明真空是名色蕴实相二受蕴实相受即领纳之义谓受是六根幻受实是般若真空即幻受而明真空是名受蕴实相三想蕴实相想即思想之义谓想是缘思幻想实是般若真空即幻想而明真空是名想蕴实相四行蕴实相行即造作之义谓行是造作幻行实是般若真空即幻行而明真空是名行蕴实相五识蕴实相识即分别之义谓识是分别幻识实是般若真空即幻识而明真空是名识蕴实相五蕴喻五蕴色受想行识也蕴以积聚为义谓一切众生皆由此五法积聚而成身也故佛为瓶沙王说世间诸法皆非坚实而以此五种为喻焉一色如聚沫喻色即众生色身沫即水沫谓沫因风吹水成聚虚有相状体本不实以譬众生色身亦如聚沫虚假不实也二受如水泡喻受即领受之义水泡即浮沤也谓水因风动或因物系忽尔成泡须更一即没以譬众生所受苦乐之事亦如水泡起灭无常也三想如阳𦦨喻想即想念之义阳𦦨即日光也谓远望旷野日光发𦦨如水溶漾而实非水渴者想为水故以譬众生妄想亦如阳𦦨本无实体因念成想皆是虚妄也四行如芭蕉喻行即造作之义谓芭蕉体是危脆之物无有坚实以譬众生造作诸行亦如芭蕉之虚脆而无坚实也五识如幻事喻识即分别之义幻事即幻术之事也谓如幻巾为马幻草木为人皆幻力所成本无实体以譬众生识心分别诸法皆随境生灭亦无有实也转五蕴成五分法身蕴即积聚之义五蕴即色受想行识也五分法身身赤聚集之义即戒定慧解脱解脱知见也谓众生若能持戒修习定慧行诸净业则能转此五蕴色身而为五分法身也涅槃经云因灭是色获得常色乃至受想行识亦复如是是也一转色蕴成戒身色蕴者即眼耳鼻舌身诸根积聚之名戒防止身三口四之法谓众生若能持戒坚固得身清净则戒体成就无持无犯此即转色蕴而成戒身也也口四者妄言绮语恶口两舌也二转受蕴成定身受蕴者即六识领纳六尘积聚之名定即正定也谓众生若能修习无漏禅定则根尘泯净离诸散乱此即转受蕴而成定身也三转想蕴成慧身想蕴者即意识思想六尘积聚之名慧即智慧也谓众生若能悟诸妄想皆是虚妄生灭则意地明净照了无碍此即转想蕴而成慧身也四转行蕴成解脱身行蕴者即造作种种诸业积聚之名因此业行而有累缚也解脱即自在之义谓众生若能不作诸业则脱其累缚而得自在此即转行蕴而成解脱身也五转识蕴成解脱知见身识蕴者即和合积聚之名解脱知见者知属智知见属眼见即无生智眼自在照了也谓众生若能照了识心皆是虚妄分别则无生之智眼自在明了此即转识蕴而成解脱知见身也转五蕴成三德五蕴者色受想行识也三德者法身般若解脱也法身即真如之理般若即会真之智解脱即自在之用此之三德皆由转五蕴而成也一转色蕴成法身色即质碍之义谓佛身相好无边音声无见顶相悉由转色蕴而成故云转色蕴成法身也二转受蕴成解脱受即领受之义谓佛无量广大自在法乐悉由转受蕴而成故云转受蕴成解脱也三转想蕴成解脱想即想念之义谓如来以无碍智辩说一切诸法之相无不自在悉由转想蕴而成故云转想蕴成解脱也四转行蕴成解脱行以迁流生灭为义谓如来神通变现以清净法摄化大众生令得自在悉由转行蕴而成故云转行蕴成解脱也五转识蕴成般若识即了别之义梵语般若华言智慧谓如来大圆镜智平等性智妙观察智成所作智无不自在以由转识蕴而成故云转识蕴成般若也色蕴有五种相一自相自相者即色身诸法自相谓坚是地相湿是水相煖是火相动是风相各别不同故也二共相共相者即色身诸法和合之相也谓此色身皆从地水火风和合为相也三所依能依相所依能依相者谓色身四大种子是所依相四大造色是能依相也四受用相受用相者谓眼等诸根有增上力故而外诸色尘境界得生即有苦乐逆顺受用之相也五业相业相者即业行之相谓色身能作种种业行之相故一切业行皆依色身摄受增长也五受受者领纳也谓六根之识领受六尘之境也一忧受谓心于违情之境而受煎逼之忧是名忧受二喜受谓心于顺情之境而受忻恱之喜是名喜受三苦受谓身于违情之境而受逼迫之苦是名苦受四乐受谓身于顺情之境而受安逸之乐是名乐受五舍受谓心于不违不顺之境而受无苦无乐无憎无爱之舍是名舍受五根谓修行之人修四念处观虽善萌微发根犹未生根未生故善萌易坏今修五法使善根生故以根为名也一信根谓信于正道及助道法则能出生一切无漏禅定解脱是名信根二精进根谓既信四念处正观及诸助道善法倍筞精进勤求不息是名精进根三念根谓但念正道及诸助道一心观想不令邪妄得入是名念根四定根谓摄心正道及诸助道一心寂定相应不散是名定根五慧根谓四念处之慧为定法所摄内性自照不从他知是名慧根五力止观辅行问云名同于根何须更立答善根虽生恶犹未破更须修习令根增长根成恶破复名为力一信力谓信正道及助道法若信根增长则能遮诸烦恼不为偏小诸疑所动故名信力二精进力谓行此正道及助道法时若精进根增长则能除身心懈怠成办出世之法是为精进力三念力谓念正道及助道法若念根增长则能破诸邪想则能成就一切出世功德是为念力四定力谓摄心正道及助道法若定根增长则能破诸乱想发诸事理禅定是为定力五慧力谓四念处之慧照了一切诸法若慧根增长则能除一切邪妄之执破一切偏小之慧故名慧力五识一眼识谓眼根由对色尘即生其识此识生时但能见色是名眼识二耳识谓耳根由对声尘即生其识此识生时但能闻声是名耳识三鼻识谓鼻根田对香尘即生其识此识生时但能嗅香是名鼻识四舌识谓舌根由对味尘即生其识此识生时但能甞味是名舌识五身识谓身根由对触尘即生识此识生时但能觉触是名身识又五识一业识业识者即根本无明之惑也谓本觉心源初无动相以不觉故动为业识论云以依不觉故心动说名为业是也二转识转识者亦名见相谓依前业识初动之相转成能见即此能见初动之相是名转识论云以依动故能见不动则无见是也三现识谓有能见则一切境界妄现此之境界如镜之明能现色像是名现识论云以依能见故境界妄现是也四智识谓于前现识之相不了自心所现故起分别染净之智是名智识论云依于境界心起分别是也五相续识谓依前分别境界起念相续无有间断是名相续识论云依于智故生其苦乐觉心起念相应不断是也五通一天耳通天耳通者谓于世间一切众生苦乐忧喜种种音声悉能闻也二天眼通天眼通者谓于世间一切种种形色及诸众生死此生彼苦乐之相悉能见也三宿命通宿命通者谓于自身他身多生所行之事悉能知也四他心通他心通者谓于他人心中思惟种种善恶之事悉能了知也五神足通神足通者谓随意变现飞行自在一切所为无有障碍也五种通一道通道即道理谓证中道之理而能起用无心应物缘化万有犹如影像水月空华无有定体是名道通二神通神即心神谓静心照物宿命记持种种分明皆随定力无有障碍是名神通三依通依即依凭谓依凭术法任意无碍如乘符徃来药饵灵变之类是名依通四报通谓鬼神先知诸天变化中阴了生神龙隐变是名报通五妖通谓狐狸老变木石精化附傍人神聪慧奇异是名妖通五神通神名天心通名慧性天然之心彻照无碍故名神通经云妙胜菩萨白佛言世尊菩萨修习何法得神通道佛遂为说欲界中之五通焉一足不履地谓身能飞行履空如地是为足不履地二知人心命谓能知他人之心行善行恶生善处恶处是为知人心命三回眼千里谓于天下众生之𩔗若好若丑城郭屋舍山岩树木回眼之时无有远近皆悉能见是为回眼千里四唿名即至谓于天下男女及象马巨细等声无不能闻若有唿其名者或远或近随即而至是为唿名即至五石壁无碍谓于天下周旋徃来山河石壁无所障碍是为石壁无碍五后得智后得智者菩萨行满化他之智也谓菩萨起行度生分别显示而能觉了通达诸法忆持不失建立正教令他修行观一切法随缘和合随意所欲无不满足故有五种之别也一通达通达者谓菩萨由此后得智而能于观心中所知所见境界一切诸法皆悉无碍也二随念随念者亦名忆持谓菩萨由后得智于前观心中通达诸法境界之相出观之后皆能随念忆持不失也三安立安立亦名成立谓菩萨由后得智于所通达诸法境界能立正教令他修行也四和合和合亦名相杂谓菩萨由后得智于先所缘一切诸法和合相杂境界而能观察照了由此观察即得转一切烦恼而依菩提也五如意如意者谓菩萨由后得智既得转烦恼依菩提故于一切所欲皆悉随意如转大地作黄金等是也五轮三昧轮有运转摧碾之义梵语三昧华言正定谓行者修习禅定三昧亦必勇勐精进摧破或业从浅至深从凡入圣亦犹轮之义也一地轮三昧地有二义一住持不动二出生万物谓行者修习禅定三昧若证未到地定顿觉身心相空泯然入定定法持心如地不动由未到地出生初禅种种功德亦犹地之能生物也是名地轮三昧二水轮三昧水有二义一润渍生长二体性柔輭谓行者修习禅定三昧于地轮中若证水轮三昧即发诸禅种种功德定水润心善根增长即润渍之义由得定故身心濡輭折伏高慢随顺善法即柔輭之义是名水轮三昧三风轮三昧风有三义一游空无碍二鼓动万物三能破坏谓行者修习禅定三昧发相似智慧无碍方便如风游空一切无碍既得智慧无碍方便即能击发种种出世善根功德生长如风之鼓动万物由此之智慧无碍方便即能摧破一切诸见烦恼亦由风之破坏于物是名风轮三昧四金沙轮三昧金则譬真沙喻无着谓行者修习禅定三昧若破见思惑明发真慧无染无着则得道果若是菩萨即能破一切尘沙烦恼是名金沙轮三昧五金刚轮三昧金刚体坚用利能摧碎诸物谓行者修习禅定三昧不为妄惑所侵能断一切结使成阿罗汉若在菩萨即能破无明惑证一切种智是名金刚轮三昧五因一生因生因者即业惑也谓诸众生因业惑而生此身如诸草木种子依地而生也二和合因和合因者如善法与善心和合不善法与不善心和合无记法与无记心和合也三住因住因者谓如屋有柱则不倾堕山河树木因大地故而得住立盖谓一切众生皆依四大烦恼而住也四增长因增长因者谓众生因衣服饮食等能令身根增长如外草木种子火所不烧鸟所不食则得增长又如因父母故子得增长也五远因远因者谓如人因呪力鬼不能伤毒不能中依凭国王无有盗贼如水钻人为酥远因如名色等为识远因父母精血为众生远因也五种果一异熟果谓诸众生现世作不善业则招来世恶趣之果若作有漏善业则招来世善趣之果以其异世成熟是名异熟果妄也恶趣者修罗饿鬼畜生地狱也有漏善法者漏即三界之惑虽修人天之善未能断惑故也善趣者人天二道也二等流果等即同等流即流类谓诸众生由修不善故乐住不善则不善之业转多若修善法故乐住善法则善法增长果随业转业与果同业果相似是名等流果三离系果离系者远离系缚也谓诸众生因修八正道而远离烦恼不受果报是名离系果四士用果士用者士夫所用也谓于世间诸法随依一种起士夫用如营农商贾书筭计数等事由依此故农者因稼而成熟商者因货而获利是名士用果五增上果增上者谓根身有增上胜力也如眼根虽有见性若无眼识缘境则无照用之力是故根识和合而成一切事果耳鼻舌身意诸根识亦由和合照境而成诸事是故诸根各有增上胜力是名增上果现在五果谓以十二因缘分为三世因果无明与行二者是过去之因爱取有三者是现在之因生老死二者是未来之果识与名色六入触受五者是现在五阴之身故名现在五果也一识识者谓初入胎阿頼耶现行之识种也以由过去无明业行为因而此识与父母三缘和合乃有色身增长是为胎中现在果也二名色名即识心色即羯逻蓝也此之名色是胎中初七日之形位诸根未成之称即五蕴肉团之体是为胎中现在果也三六入六入者即六根也谓四七日后六根渐渐增长满足此之六根能入诸尘故名为入是为胎中现在果也四触谓六根成就十月满足而出于胎身根触风而知寒热故名为触是为出胎现在果也五受谓出胎之后诸根领纳前境好恶等事故名为受是为出胎现在果也解脱有五义一生死不能缚生死即五阴起灭轮转之相也众生为生死所缚菩萨不为生死所缚故云生死不能缚二境相不能缚境相即一切境界之相也菩萨离凡虽见一切境界而不生着故云境相不能缚三现惑不能缚现惑即现前分别之见也菩萨于所见之境不着而能见之心亦无故云现惑不能缚四有不能缚有即一切有为之法皆所见之相也菩萨离凡所见皆空而无所着故云有不能缚五惑不能缚惑即无明烦恼也菩萨了妄即真无明即是菩提无着无不着故云惑不能缚贤首五教贤首国师唐则天时于王宫讲华严经感五云凝空四华垂地因赐以贤首之号师以如来所说之法而有浅深不同乃约义立此五种之教以华严一经是佛称性宣扬圆融法界之性判为一乘圆教余经律论判属小始终顿四教故名贤首五教一小教此教以随机故但说人空不明法空纵少说法空亦不明显但依六识三毒建立染净根本未尽法源唯论小乘名为小教二始教此教未尽大乘法理名之为始不言定性声闻无性阐提作佛故亦名分于中广说法相少说法性决择分明是大乘之初名为始教三终教此教言定性声闻无性阐提悉当成佛方尽大乘至极之说名之为终以称实理亦名为实于中少说法相多说法性虽说法相亦会归性是大乘之终极名为终教四顿教此教明一念不生即名为佛不依地位渐次而说名之为顿于中不说法相唯明真性一切所有唯是妄想一切法界唯是绝言名为顿教五圆教此教所说唯是无尽法界性海圆融缘起无碍相即相入如帝网珠重重无尽于中明一位即一切位一切位即一位故十信满心即成正觉名为圆教慧观五教上元道塲寺僧慧观以如来所说一代圣教约施化次第而立此五种之教是为慧观五教也一有相教谓如来于十二年前广制众戒皆是因果实有之法小乘于此得道是名有相教二无相教谓如来说四阿含经后即说般若空慧法门空诸有相小乘解空得道是名无相教三抑扬教谓如来说净名思益等经抑挫小果声闻褒扬大乘菩萨是名抑扬教四同归教谓如来说般若之后涅槃之前说法华经以会三归一万善悉向菩提是名同归教五常住教谓如来说涅槃经明一切众生皆有佛性一阐提軰皆得作佛广谈佛性賸演圆常是名常住教波颇五教波颇梵语具云波颇蜜多华言明支中天竺三藏沙门也唐贞观年间于大兴善寺译星陀罗尼经等以如来所说诸经圣教约其义趣浅深不同令众生修行有序而立五教故名波颇五教一四谛教谓佛于阿含经说苦集灭道四谛之法为令声闻之人修此而悟真空涅槃之理是名四谛教二无相教谓佛于般若经中说诸空慧法门空诸有相为令二乘悟大乘法空是名无相教三观行教谓佛于华严经中说诸观行法门行列排布种种修因证果之理为令众生观察修行是名观行教四安乐教谓佛于涅槃经中说常乐我净四德常住寂灭之理为令众生得大安乐是名安乐教五守护教谓佛于大集经中说守护正法为令众生保持不失是名守护教刘虬五教齐朝隐士刘虬以如来所说一代圣教始自成道终至涅槃亦约其渐顿浅深次第立为五教故名刘虬五教一人天教谓如来始初成道先为提谓长者说人天戒善乃是因缘果报实有之法是名人天教二有相教谓如来说阿含经时广制众戒皆是因果实有之法小乘之人持之而得道果是名有相教三无相教谓如来说四阿含经后谈般若空慧法门空诸有相为令小乘之人解空得道是名无相教四同归教谓如来于般若之后涅槃之前说法华经以会三归一万善悉向菩提是名同归教五常住教谓如来说涅槃经明一切众生皆有佛性一阐提軰皆得作佛广谈佛性賸演圆常是名常住教不分教五意不分教五意者唐清凉国师推原佛教有此五种意也一理本一味殊途同归谓佛所说诸法理本无二随机异解故有殊途机见虽殊终归一实故不分也二一音普应一雨普滋谓佛一音说法平等普应大小机噐皆得利益如大地草木一雨普滋故不分也三原佛本意为一事故谓佛本为大事因缘出现于世开示众生咸得作佛法华经云我此九部法随顺众生说入大乘为本佛意如斯故不分也四随一一文众解不同谓如佛说无常法或以生灭为无常或以不生不灭为无常法本是一机解不同故不分也五多种说法成枝流故谓法欲灭时有多种异说恐混纯源之一味成差别之枝流故不分也大明三藏法数卷第十五大明三藏法数大明三藏法数卷第十六池八上天竺前住持沙门一如等奉勑集註大乘五位一资粮位谓十住十行十回向诸位菩萨以福德智慧为助道资粮故名资粮位二加行位谓四加行位菩萨由得福智资粮加功用行而入见道住真如性是名加行位三通达位谓初地菩萨体会真如智照于理得见中道故名通达位四修习位谓第二地至第十地菩萨得见道已为断除障而复修习根本之智故名修习位五究竟位谓妙觉佛证此果位最极清净更无有上故名究竟位菩萨有五种生一息苦生谓菩萨以愿力自在力于饥馑世受大鱼等身以肉救济一切众生于疾病世为大医王救治众生于刀兵世为大力主以善方便诚信之言等心救济息于战诤于系缚鞭打逼迫之处为息恼故生于王家以正法化邪见众生于外道奉事天神造诸恶行之家亦生彼处断彼邪见及诸恶行如是无量生处悉皆徃生是名息苦生二随类生谓菩萨以愿力自在力于种种众生天龙鬼神阿脩罗等及诸外道邪见恶行等类菩萨悉生其中为其导首引令入正及以善法广为宣说是名随类生三胜生谓菩萨示现受生于寿命色力果报胜过一切天人是名胜生四增上生谓菩萨从净心住乃至最上菩萨住在所受生而独殊胜于阎浮提自在受生乃至大自在究竟地一切受生处于中最为奇特是名增上生五最后生谓最上菩萨住受生时求证菩提万行满足生剎利婆罗门家得阿耨多罗三藐三菩提作一切佛事是名最后生菩萨五种相一怜愍相谓菩萨以慈悲菩提之心愍念一切众生广行方便饶益摄受是为怜愍相二爱语相谓菩萨能于一切佛法巧妙宣说柔言輭语令诸众生而得正信是为爱语相三勇徤相谓菩萨为众生故于诸难行苦行而悉行之不生退屈是为勇徤相四开手相开手者开手以物与人也谓菩萨悲愿深重能行布施济贫托七友苦而以财慧普摄一切是为开手相五释义相谓菩萨为众生故施无碍辩解经释义以最上法而摄受之是名释义相菩萨五种自在菩萨悲智并运万行满足其于寿命受生等事故得自在无碍也一寿命自在谓菩萨成就法身慧命了无生死寿夭延万刦不为长促一念不为短但为度脱有情以诸方便而随机示现长短寿命之相其心无所𦊱碍是为寿命自在二生自在谓菩萨为度脱有情以大悲心随类受生饶益一切处天宫不为乐入地狱不为苦去住无碍是名生自在三业自在谓菩萨万行具足悲智双运或现神通或说妙法或入禅定或修苦行所作行业但为利他纵任无碍是为业自在四觉观自在初心曰觉细心曰观谓菩萨或修禅观之行或起利生之心虽有思惟离诸散乱随愿度生平等无碍是为觉观自在五众具果报自在谓菩萨因行深广果报殊胜于一切所须之具不假营为自然周足心无染碍是为众具果报自在五怖畏一不活畏谓初学菩萨虽行布施之行而不能尽己所有又恐自己不能过活是名不活畏二恶名畏谓初学菩萨虽欲与众生同事而摄化之入诸酒肆等恒惧讥谤不得似大菩萨安行自若是名恶名畏三死畏谓初学菩萨虽欲运广大心内外俱施然有时施以财物而于身命顾惜不能自舍是名死畏四恶道畏谓初学菩萨惧生恶道于不善法分别对治令其不生是名恶道畏五大众威德畏谓初学菩萨或于王庭壬手执理之处或于善解法义人前申宗敌论唯恐有失是名大众威德畏小乘五位一资粮位资粮位者如人远行必赍粮以为路资也其位有三一五停心二别相念三总相念若欲出于三界必以此三种观法而为资粮也二加位行加行位者其位有四一煖位二顶位三忍位四世第一位谓此四位加功用行取证道果也三见道位见道位者即声闻初果也谓断三界见惑而见真空之理故名见道也四修道位修道位者谓修四谛道法断欲界思惑而证第二第三果故名修道也五无学位无学位者即声闻第四果阿罗汉也此位断三界见思惑尽真理究竟无法可学故名无学也初度五人谓佛初出家入山修道父王思念乃命陈如等五人寻访随侍及佛成道因念五人当先度脱故在鹿苑先调其根性为说苦集灭道四谛之法而得解脱是为初度五人也一阿若憍陈如梵语阿若华言已知此其名也梵语憍陈如华言火噐此其姓也以其是婆罗门种由先世事火故云火噐乃佛之舅氏也二頞鞞梵语頞鞞华言马胜亦云马师乃佛之家族也三䟦提梵语䟦提华言小贤乃佛之家族也四十力迦叶梵语迦叶又云婆敷亦佛之舅氏非大迦叶亦非三迦叶也五拘利太子拘利太子乃斛饭王之长子即佛之从兄弟也五种声闻一决定声闻谓久习小乘积刦功圆而证得小果是名决定声闻二退道声闻谓此声闻本习大乘积刦修道中间为厌生死退大道心取证小果是名退道声闻三应化声闻谓诸佛菩萨为前二种声闻故内祕佛菩萨之行外见声闻之形引诱小乘令入大乘是名应化声闻四增上慢声闻谓厌居生死欣乐涅槃修习小乘以少为足未得谓得未证谓证是名增上慢声闻五大乘声闻谓以佛道声令一切闻不住化城终归宝所是名大乘声闻五性一定性声闻因果不易名曰定性闻佛声教而得觉悟名曰声闻谓惟习声闻之因而证声闻之果更不进求佛道是名定性声闻也二定性缘觉谓观因缘生灭之法觉悟真空之理故曰缘觉谓唯习缘觉之因而证缘觉之果更不进求佛道是名定性缘觉也三菩萨性菩萨梵语具云菩提萨埵华言觉有情谓菩萨悲智双运冤亲等观广利众生证菩提果是名菩萨性也四不定性谓遇缘熏习修行不定若近声闻而习声闻法若近缘觉而习缘觉法若近菩萨而习菩萨法各随所习而成其性是名不定性也五无种性无种者无善种也谓人拨无因果不受化度甘溺生死不求解脱是名无种性也五种阿那含梵语阿那含华言不来又云不还谓不还来欲界受生即第三果也以其根有利钝行有勤怠于证阿罗汉果有先后之不同故分为五也一中般涅槃中即中阴亦名中有以人死之后未得托生之识身也梵语般涅槃华言灭度谓此阿那含从欲界没生色界时于色界中有身便断上地余惑证阿罗汉得般涅槃也二生般涅槃生者于色界受生也谓此阿那含于欲界得第三果已从欲界没生于色界便断上地余惑得阿罗汉入般涅槃也三有行般涅槃有行即加功用行也谓此阿那含于欲界得第三果已从欲界没生于色界不能速疾趣涅槃果更经多时勤修加行方断上地余惑得阿罗汉入般涅槃也四无行般涅槃无行即不加功行也谓此阿那含于欲界得第三果已从欲界没生于色界更经多时不能加功用行懈怠慢纵任运经久方断上地余惑得阿罗汉入般涅槃也五上流般涅槃上即无色界流即流行谓此阿那含从欲界没生于色界不能便证涅槃要须流行色界余天之中次第生已方断上地余惑得阿罗汉入般涅槃也五果回心五果须陀洹斯陀含阿那含阿罗汉辟支佛所证之果也谓此五人经刦不等断尽烦恼回心向大证取菩提故名五果回心初果八万刼回心初果即须陀洹也谓断三结之惑而得此果超四恶趣于人天中七返受生方断诸苦入于涅槃过八万刼当得无上正等菩提是名初果回心二果六万刼回心二果即斯陀含也谓断欲界六品思惑而得此果于天人中一番受生方断诸苦入于涅槃过六万刦当得无上正等菩提是名二果回心三果四万刦回心三果即阿那含也谓断五下分结而得此果更不受生过四万刼当得无上正等菩提是名三果回心四果二万刦回心四果即阿罗汉也谓永断三界贪欲嗔恚愚痴之惑而得此果过二万刦当得无上正等菩提是名四果回心五果十千刦回心五果即辟支佛也谓永断三界贪欲瞋恚愚痴之惑而得此果过十千刦当得无上正等菩提是名五果回心五分法身五分法身者分即分齐法者戒定慧诸法也身者聚也聚集诸法以成其身也一戒身谓二乘因持无作之戒戒法成就证得此身故名戒身二定身谓二乘因修无漏净禅证此身故名定身三慧身谓二乘因修无漏智慧得证此身故名慧身四解脱身解缚得脱故名解脱有二种一者有为解脱谓以无漏智慧断有漏烦恼二者无为解脱谓一切烦恼灭尽无余烦恼既尽理本无为由二种解脱得证此身故名解脱身五解脱知见身知以智知见以眼见谓二乘因此智眼于一切法知觉照了当体即空悉皆如幻得证此身故名解脱知见身五论师一阿湿缚窭沙论师梵语阿湿缚窭沙华言马鸣摩诃衍论云过去世中有一大王名曰轮陀有千白鸟皆悉好声若鸟出声大王增德若不出声大王损口ㄙ德如是诸鸟若见白马则出其声若不见时常不出声尔时大王徧求白马终日不得作如是言若外道众能令此鸟鸣者都破佛教若佛弟子能令此鸟鸣者都破外道尔时菩萨用神通力现千白马令千鸟皆鸣绍隆正法令不断绝是故世尊字此菩萨名曰马鸣又本传云此师说法时能感羣马悲鸣故号马鸣以其造起信论大乘庄严等论故称论师二那伽曷树那论师梵语那伽曷树那华言龙勐旧翻龙树其母于树下生之因龙成其道故号曰龙树辅行云龙树之学广通天下无敌欲谤佛经龙接入宫一夏但诵七佛经目知佛法深妙遂出家降伏外道明第一义以其作中观大智度等论故称论师也三提婆论师梵语提婆华言天乃龙树弟子也以其造百论大丈夫等论故称论师四鸠摩罗逻多论师梵语鸠摩罗逻多华言童受以其阐扬论义故称论师五室利逻多论师梵语室利逻多华言胜受谓此论王如日照世能破诸暗故称论师五种法师法者轨则也师者匠也法虽可轨体不自弘弘之在人是故五种弘经之人皆得称为法师也一受持信力故受念力故持谓于如来言教以坚固深信受之于己忆持不忘是为受持法师二读经对文曰读谓正心端坐目覩经文口宣句读是为读经法师三诵经背文曰诵谓习读既熟不须对文自然成诵是为诵经法师四解说谓圣教之义难解若能公明解释训授于人是为解说法师五书写谓于诸佛经典若能书写广传流通大法是为书写法师五种阿阇𥠖梵语阿阇𥠖华言轨范谓其能为人轨范故云阿阇𥠖也一出家阿阇𥠖出家阿阇𥠖者即比丘剃度之师也谓出家者必须依师而得剃度律云所依得出家者是也二受戒阿阇𥠖受戒阿阇𥠖者即比丘受戒之师也谓既得出家必须依师求受戒法律云于受戒时得作羯磨者是也三教授阿阇𥠖教授阿阇𥠖者即比丘教授之师也谓既得戒法必须得师教授威仪律云从教授得威仪者是也四受经阿阇𥠖受经阿阇𥠖者即比丘受经之师也谓出家者必须依师受习经文解说义理律云从所受经得读修妬路若说义乃至一四句偈等是也五依止阿阇𥠖依止阿阇𥠖者即比丘依止之师也谓比丘度夏当依师住或依止作宿律云乃至依住一宿者是也五种大师功德一戒行无失谓比丘于如来所制戒律常能坚守执持无有毁犯过失具是功德方冝为人戒法之师也二善建立法谓比丘于诸戒律善能建立一切法则令人修学无所违越具是功德方冝为人戒法之师也三善制立所学谓比丘于律仪中当学之法善能裁制安立令无差谬具是功德方冝为人戒法之师也四善断疑惑谓比丘于所建立法则及所当学或众有所疑善能广为开说断除其惑令得如式修持具是功德方冝为人戒法之师也五教授出离谓比丘以如来所制戒法教授于人令其如法受持成就圣道出离生死具是功德方冝为人戒法之师也五种僧一无耻僧谓毁犯禁戒不守真风形预僧流行过俗务是名无耻僧二痖羊僧谓于三藏教无所了达譬如痖羊无辩说用是名痖羊僧三朋党僧谓好于游散惟务闘诤善生机巧结构朋党是名朋党僧四世俗僧谓昏昏度日兀兀延生心想闲缘身营世务是名世俗僧五胜义僧谓解慧有余辩才无碍随机演教接物利生是名胜义僧僧五净德一发心离俗谓出家之人发勇勐心脱离凡俗习佛菩提而能怀佩道妙为世福田是为初净德也二毁其形好谓出家之人剃除须发毁坏相好去世俗之尘衣着如来之法服具佛威仪为世福田是为第二净德也三永割亲爱谓投佛出家割绝父母亲爱之情一心精勤修道以报父母生成之德兼能为世福田是为第三净德也四委弃躯命谓出家之人能委弃身命无所顾惜惟务一心求证佛道兼能为世福田是为第四净德也五志求大乘谓出家之人常怀济物之心专志勤求大乘之法度脱一切有情为世福田是为第五净德也苾刍草五德苾刍雪山香草谓其有五钟德以喻比丘亦具此德故称为苾刍也一体性柔輭体性柔輭者以喻比丘能折伏身语意业之麤犷也二引蔓旁布引蔓旁布者以喻比丘传法度人延绵不绝也三馨香远闻馨香远闻者以喻比丘戒德芬馥为众所闻也四能疗疼痛能疗疼痛者以喻比丘能断烦恼毒害之痛苦也五不背日光不背日光者以喻比丘正见思惟常向佛日而不背也比丘入众五法一修慈愍物谓比丘入大众中应修慈心怜愍于物严净律仪整束身心精勤学道是为修慈愍物二谦下自卑谓比丘入大众中常用谦和永绝憍慢应自卑下如拭尘巾是为谦下自卑三善知坐处谓比丘入大众中动止有时若见上座不应安坐若见下座不应起立是为善知坐处四说于法语谓比丘入于大众中不冝杂说论世俗事若自说法若请人说法是为说于法语五见过默然谓比丘入大众中若见僧中有不如理之事若便言说恐致别异故当安忍默而不言是为见过默然五众一比丘梵语比丘华言乞士乞是乞求之名士是清雅之称谓上乞法以资慧命下乞食以资色身净命自活福利众生破憍慢心谦下自卑以成清雅之德也二比丘尼梵语尼华言女大智度论云尼得无量律仪故应次于比丘佛以仪法嫌于混杂令在沙门后故名比丘尼三式义摩那梵语式义摩那华言学法女行事钞云式义尼具学三法一根本谓不作四重妄也二学六法三学行法为学此三法故名式义摩那四沙弥梵语沙弥华言息慈谓息世染之情以慈济羣生也盖出家之人初入佛法多存俗情故须息恶行慈是名沙弥五沙弥尼玄奘法师云梵语室利摩拏理迦华言勤䇿女谓勤行善法䇿进功德故名沙弥尼乞食遮五处谓比丘乞食此之五处当避嫌疑不可徃也一唱令家唱令家者谓歌唱曲令但取欢娱能乱禅定比丘若行乞食此处不可徃也二婬壬女家婬壬女家者行止不洁声名不正色欲因缘障道根本比丘若行乞食此处不可徃也三酤酒家酤酒家者谓酒是起罪因缘能生过失比丘若行乞食此处不可徃也四王宫王宫者贵戚之处严禁之所非可干曰月比丘若行乞食此处不可徃也五旃陀罗梵语旃陀罗华言屠者谓屠者之家杀心盛大恼害众生见者伤慈坏善根本比丘若行乞食此处不可徃也沙门受食五观梵语沙门华言勤息谓勤行善法息灭恶事凡受食时先作五观然后方食故名沙门受食五观也一计功多少量彼来处计功多少者智度论云此食垦植收获春磨淘汰歘煑及成工用甚多量彼来处者僧祇律云施主减其妻子之分求福故施凡受食时当作此观二忖己德行全卸ㄗ夬应供忖己德行全应供者毘尼母律云若不坐禅诵经营三宝事及不持戒受人信施为施所堕则不宜受食德行若全则可应供受食凡受食时当作此观三防心离过贪等为宗防心离过贪等为宗者明了论䟽云出家先须防心三过谓于上味食起贪下味食起嗔中味食起痴以此不知惭愧堕三恶道凡受食时当作此观四正事良药为疗形枯正事良药为疗形枯者谓饥渴为主病四百四病为客病故须以食而为医药用资其身凡受食时当作此观五为成道业应受此食为成道业应受此食者谓不食则饥渴病生道业何成增壹阿含经云多食致苦患少食气力衰处中而食者如秤无高下凡受食时当作此观五种邪命谓以此五种邪法用求利养而自活命为比丘者当深成之一诈现异相谓诸比丘违佛正教于世俗人前诈现奇特之相令其心生敬仰而求利养是为邪命二自说功能谓诸比丘以辩口利词抑人扬己自逞功能令所见者心生信敬而求利养是为邪命三占相吉凶谓诸比丘攻学异术卜命相形讲谈吉凶而求利养是为邪命四高声现威谓诸比丘大语高声诈现威仪令人畏敬而求利养是为邪命五说所得利以动人心谓诸比丘于彼得利于此称说于此得利于彼称说令人动心而求利养是为邪命五法不得授人戒谓比丘当深信因果常生惭愧戒行精进法义无忘方堪授人戒法若不能如是者则不可也一无信信为万善之本众德之基比丘若不具足正信则于戒法自必不能持守何况为师而授人戒也二无惭惭谓惭耻比丘之心若无惭耻自必肆情纵慾戒行有亏故不可为师而授人戒也三无愧愧谓羞愧比丘之心若无羞愧自必毁犯戒法不能悔过故不可为师而授人戒也四悚页墯谓比丘悚页墯恣纵则自于戒律必不能坚守何况为师而授人戒也五多忘谓比丘于诸法义不能强记心多忘天则自于戒检必有所遗故不可为师而授人戒也五不退一信不退谓十信位菩萨发大信心笃信中道圆妙之理常住平等不迁不变信行满足而无退转也二位不退谓菩萨十信满足入十住位乃至十行十回向位即得分见法身住正定位而不退转也三证不退谓菩萨三贤位满即入初地乃至七地证遍满法身生无边佛土而不退转也四行不退谓菩萨七地功德满足入于第八无功用地一切功行永无退失也五烦恼不退谓菩萨十地满足入等觉位了烦恼即是菩提岂更有烦恼之可退转也五法退菩提一乐在外道出家谓人之出家当从正法修习善业成菩提果若从外道则增诸邪见作不善业而菩提之心未有不退失者矣二不修大慈之心谓修菩萨行者当以平等大慈之心爱念一切众生与其清净法乐然后得成菩提之果若非此行而菩提之心未有不退失者矣三好求法师过罪谓修菩萨行者奉承师长如事父母听受其教则菩提之果可成若窥伺以求其过则不惟无听受之诚且亏事师之道而菩提之心未有不退失者矣四常乐处在生死谓修菩萨行者当勤精进以求出离则菩提之果可成若躭着五欲造诸恶业于诸生死心无厌离而菩提之心未有不退失者矣五不喜读诵经典谓修菩萨行者当信受如来所说经典诚心读诵求其妙义依解进修成菩提果若不喜乐受持读诵则所修之行无所依据而菩提之心未有不退失者矣五乘一佛乘佛梵语具云佛陀华言觉乘即运载之义谓如来以一乘实相之法运诸众生同到涅槃彼岸故名佛乘二菩萨乘菩萨梵语具云菩提萨埵华言觉有情谓菩萨之人以六度万行为乘运诸众生同出三界故名菩萨乘三缘觉乘谓缘觉之人因观十二因缘除于我执而悟真空涅槃之理以此之法运出三界故名缘觉乘四声闻乘谓声闻之人闻佛声教修苦集灭道四谛之法而悟真空涅槃之理以此之法运出三界故名声闻乘五小乘小乘者即人天乘也谓人天以五戒十善为乘运出四趣故名小乘不妄语不饮酒也十善者不杀不盗不邪婬壬不妄语不两舌不恶口不绮语不贪欲不嗔恚不邪见也四趣者修罗趣饿鬼趣畜生趣地狱趣也又五乘一佛乘佛梵语具云佛陀华言觉乘即运载之义谓如来以一乘实相之法运谓众生同到涅槃彼岸是为佛乘二缘觉乘谓缘觉之人由观十二因缘生灭除于我执等惑觉悟真空之理以此因缘之法运出三界是为缘觉乘三声闻乘谓声闻之人闻佛声教修生灭四谛之法而悟真空涅槃之理以此四谛之法运出三界是为声闻乘四天乘天即色界天也谓彼诸天修根本有漏禅观欲惑不染以此根本禅定运出欲界是名天乘五梵乘梵即净也谓诸菩萨以慈悲喜舍四无量心运诸众生出生死海是名梵乘又五乘乘即运载之义谓人天等各以所修之法为乘运载至其所至之处故有五乘也一人乘人者忍也于世间违顺情境悉能安忍故也谓人以三归五戒为乘运出四趣生于人道故名人乘不妄语不饮酒也四趣者修罗趣饿鬼趣畜生趣地狱趣也二天乘天者谓天然自然乐胜身胜也天以十善为乘运出五道得生欲天于修十善时更能修习禅定即生色界无色界天故名天乘不妄语不两舌不恶口不绮语不贪欲不嗔恚不邪见也五道者人道修罗道饿鬼道畜生道地狱道也三声闻乘声闻者闻如来声教而得悟道也谓声闻以四谛为乘运出三界到于涅槃故名声闻乘四缘觉乘缘觉者谓观十二因缘觉悟真空之理也以十二因缘为乘运出三界到于涅槃故名缘觉乘五菩萨乘菩萨梵语具云菩提萨埵今称菩萨者从畧也华言觉有情谓觉悟一切有情众生也以六度为乘运诸众生同出三界而到涅槃彼岸故名菩萨乘五事生天上谓诸众生能行此五事则得生于天上也一慈心谓人不杀众生爱惜物命令众得安是名慈心二贤良谓人不盗他人财物布施无悭济诸穷乏是名贤良三贞洁谓人不犯外色护戒奉斋是名贞洁四诚信谓人不欺于人护口四过永无謟佞二〦是名诚信五不醉酒谓人尊崇善法坚修梵行不酗于酒而发狂乱是名不醉酒始生天有五种相一光明覆身相谓人初生天时光明覆身身无衣服心作是念勿令他天见我裸露即于念时他见有衣而实无衣是为第一相二欲见园林相谓人初生天时已见天上所有之物生希有心而于园林等则未曾见故欲见之而遍观看是为第二相三见天女生惭相谓人初生天时见天中女颜色羞惭未敢正看是为第三相四见天生疑相谓人初生天时若见余天虽欲前近心生疑虑意志不定是为第四相五升空生怖相谓人初生天时欲升虚空心生怖畏设飞不高去则不远或傍城壁或依附地是为第五相五净居天五净居天者谓声闻之人断欲界九品思惑尽证第三阿那含果而居其中亦名五不还天若据俱舍图言此五天次第而上若据楞严经言此五天皆横在第四禅天中彼四禅天但能闻此五天之名而不能知见如世间圣地道塲多有罗汉所居而人不能见也一无烦天谓此天苦乐两灭心境不交则无烦恼故名无烦天也二无热天热即热恼谓此天机括独行研交无地故名无热天也此天于一切沉三善见天谓十方世界妙见圆澄更无尘像及一切沉垢故名善见天也四善现天谓此天精见现前陶铸无碍故名善现天也五色究竟天谓此天究竟羣几穷色性性入无边际故名色究竟天也初禅天定五支功德支即支分如树之根干是一枝条有异禅支之义亦尔从一定心出生五支故也又支持之义谓定心浅薄易于摇动若得觉观等法支持则定心安隐牢固故名支也一觉支初心在缘为觉谓行者于定中发初禅清净免法触其身根心大惊悟尔时初觉此触故名觉支二观支细心分别为观谓行者既证初禅即以细心分别禅中诸妙功德境界分明故名观支三喜支欣庆之心为喜谓行者获得初禅天定利益甚多如是思惟懽喜无量故名喜支四乐支怡恱之心为乐谓行者喜心既息则恬然静虑受禅之乐故名乐支五一心支心与定法相应为一谓行者初证禅时心依觉观喜乐之法故有细微散乱若喜乐心息自然心与定一故名一心支三禅天定五支功德一舍支离喜不悔之心为舍谓行者欲离二禅时以种种因缘诃责于喜喜既灭谢三禅即发若证三禅之乐则舍二禅之喜不生悔心故名舍支二念支念即爱念谓行者既发三禅之乐乐从内起应须爱念乐则增长故名念支三慧支解知之心为慧谓行者既发三禅之乐此乐微妙若非善巧解慧则不能方便长养故名慧支四乐支怡恱之心为乐谓行者发三禅乐已若能善用舍念慧三支将获此乐乐则徧身若离三禅余地更无徧身之乐故名乐支五一心支心与定法相应为一谓行者受乐心息则心与定一澄渟不动故名一心支欲天五婬壬一地居二天形交成婬壬谓四天王天居须弥山腹忉利天居须弥山顶故名地居此之二天男女和合与世无异也二夜摩天勾抱成婬壬梵语夜摩华言善时分此天于诸欲境知时分故不以形交但勾抱也三兜率天执手成婬壬梵语兜率华言知足此天于诸欲境知止足故而不勾抱但执手也四化乐天对笑成婬壬谓此天欲心微薄亦不执手但对笑也五他化天相视成婬壬谓此天欲念渐尽亦不对笑但相视也五种梵音梵音者即大梵天王所出之声而有五种清净之音也一正直音谓诸梵天禅定持身无诸欲行而其音声端正质直而不邪曲是名正直音二和雅音谓诸梵天心离欲染爱乐律仪而其音声柔和典雅离诸麤犷是名和雅音三清彻音不浊曰清透明曰彻谓诸梵天戒行清净心地圆明而其音声清净明彻是名清彻音四深满音谓诸梵天净行圆满心光湛寂而其音声幽深充满而不浅陋是名深满音五周遍远闻音足僃曰周普通曰遍谓诸梵天心光莹净普映十方而其音声周遍远闻而不迫窄是名周遍远闻音天大五衰相一衣服垢秽谓诸天众铢衣妙服光洁常鲜福尽寿终之时自生垢秽是为大衰相也二头上华萎谓诸天众宝冠珠翠彩色鲜明福尽寿终之时头上冠华自然萎悴是为大衰相也三腋下汗流谓诸天众胜体微妙轻清洁净福尽寿终之时两腋自然流汗是为大衰相也四身体臭秽谓诸天众妙身殊异香洁自然福尽寿终之时忽生臭秽是为大衰相也五不乐本座谓诸天众最胜最乐非世所有福尽寿终之时自然厌居本座是为大衰相也天小五衰相一乐声不起谓诸天音乐不皷自鸣衰相现时其声自然不起是为小衰相也二身光忽灭谓诸天众身光赫奕昼夜昭然衰相现时其光不现是为小衰相也三浴水着身谓诸天众肌肤香腻妙若莲华不染于水衰相现时浴水霑身停住不干是为小衰相也四着境不舍谓诸天众欲境殊胜自然无有躭恋衰相现时取着不舍是为小衰相也五眼目数瞬谓诸天众天眼无碍普观大千衰相现时其目数瞬是为小衰相也国王五种可爱乐法一恩养苍生可爱乐法谓国王能布德施仁利济羣生使各遂其性咸归治化是以普天之下咸被思泽无不爱乐也二英勇具足可爱乐法谓国王英武神授智勇天钖德覆万邦威加四海未降伏者能降伏之已降伏者能摄护之是以普天之下畏威怀德无不爱乐也三善权方便可爱乐法谓国王智谋机变神用莫测于柔顺服从者方便而保爱之强戾梗化者则方便而制伏之是以普天之下畏威怀德无不爱乐也四正受境界可爱乐法谓国王善能筹量府库储蓄多寡以仁爱心钖与亲族人民凡疾病者令医治之贫乏者悉赈济之是以普天之下咸被恩泽无不爱乐也五勤修善法可爱乐法谓国王具足净信能信过去未来善不善业人天果报修习正因以证圣果是以普天之下尊仰效慕无不爱乐也生净土五不退大悲摄持不退谓众生得生净土者以阿弥陀佛大悲愿力摄持不舍故得不退转也佛光照烛不退谓众生得生净土者常被佛光照烛故菩提之心日得增长而不退转也常闻法音不退谓众生得生净土者闻诸水鸟树林风声乐响皆说苦空无我之法是以常起念佛念法念僧之心而不退转也善友同居不退谓众生得生净土者以由彼国纯诸菩萨以为胜友内无烦恼惑业之累外无邪魔恶缘之境故一生之后即不退转也寿命无量不退谓诸众生得生净土者即得寿命无量与佛菩萨平等无二故一生之后即不退转也五事生人中谓诸众生能行此五事则得于人中受生也一布施谓人常行仁慈不恡财宝赈济贫穷是名布施二持戒谓人心常念戒忆持无忘不作诸恶是名持戒三忍辱谓人若遇非理相干能以情恕安忍不动是名忍辱四精进谓人直心向道勤行众善无有懈怠是名精进五忠孝谓人秉心端正事君能致其身事亲能竭其力是名忠孝人有五苦一母人怀妊从死得生谓人托胎居母腹中生脏之下熟脏之上迫迮倒悬苦痛无量及至出胎热风触身如履刀劒失声大呌顿昧前因是为生苦二老人颜色败坏谓人老年发白齿落目昬耳瞶四大不调百节疼痛头低腰屈起坐呻吟是为老苦三病人困劣谓人以四大为体一大不调百一病生四大不调四百四病同时俱作形骸苦痛如被杖楚手足不任气力虚竭起坐须人是为病苦四人死风刀断脉谓人临命终时四大分散痛毒辛酸慈亲孝子莫能相救风刀解身苦不可忍是为死苦五犯罪人束缚送狱谓人违国正法曰月犯罪愆枷鎻萦身系闭牢狱受诸刑罚苦不可言是为狱苦众生五事恃怙恃怙犹倚頼也佛为愚痴众生恃怙所有不念世相无常恣意放逸不求出世无为之道故说此五事以警发之一恃怙年少谓人倚頼年少血气刚强随情任意恣作非为而不顾衰老之逼身也二恃怙端正谓人倚頼形貌端正娇媚于人取相生欲不自羞愧而不顾老丑之逼身也三恃怙力势谓倚頼势力强盛任作威福陵蔑于他无所畏忌不顾衰患之逼身也四恃怙才噐谓倚頼才调噐量超越卓异妄自尊大轻藐于人而不顾祸患之逼身也五恃怙贵族谓人倚頼种族尊贵阀门高显憍慠纵恣侮慢于人而不顾衰败之相寻也大明三藏法数卷第十六大明三藏法数大明三藏法数卷第十七池九上天竺前住持沙门一如等奉勑集註五人非噐谓此五人皆非受道之噐也一无信非噐谓有众生溺于邪见闻于大经而生疑谤堕诸恶道是为无信非噐二违真非噐谓有众生心自违真逐妄依傍经法以求名利不净说法集诸邪行是为违真非噐三乖实非噐谓有众生乖于实道多无正见但依言取文随声取义超情至理不入于心是为乖实非噐四陿劣非噐华严出现品云一切二乘不闻此经何况受持故虽在座如聋如瞽是为陿劣非噐五守权非噐谓三乘共教诸菩萨等随宗所修行布行位权小之法不信圆融具德之道是为守权非噐五种不男法华经云菩萨不应亲近五种不男之人以为亲厚正谓此五种也一生不男谓人从生来男根不满是名生不男二犍不男犍谓人以刀去其男根是为犍不男三妬不男谓男根似无见他行婬壬因生妬心遂或有根是名妬不男四变不男谓根能变现也遇男则变为女遇女则变为男是名变不男五半不男谓半月能男半月不能男是名半不男女有五障法华经中谓舍利弗不知龙女是大乘根噐宿习圆因而得成佛以为例同报障女流故说女人有五种障也然说此五障者欲令女人知有此障即当发菩提心行大乘行早求解脱也一不得作梵天王谓梵天因中修持戒善得获胜报而为天王若女人身噐欲染则不得作梵天王二不得作帝释谓帝释勇勐少欲修持戒善报为天主若女人杂恶多欲则不得作帝释也三不得作魔王谓魔王因中十善具足尊敬三宝孝奉二亲报生欲界他化自在天而作魔王若女人轻慢嫉妬不顺正行则不得作魔王也不妄言不两舌不恶口不绮语不贪欲不嗔恚不邪见也三宝者佛宝法宝僧宝也四不得作转轮圣王谓转轮圣王因中行十善道慈愍羣生报作轮王若女人无有慈愍净行则不得作转轮圣王也五不得作佛谓如来行菩萨道愍念一切心无染着乃得成佛若女人身口意业情欲缠缚则不得作佛也结胎五位一揭逻蓝梵语揭逻蓝华言杂秽谓人于胎位中初七日内受质之相状如疑酥是名揭逻蓝二頞部昙梵语頞部昙华言疱谓人于胎位中二七日内形成之相状如疮疱是名頞部昙三闭尸梵语闭尸华言凝结谓人于胎位中三七日内形成之相状如厚肉是名闭尸四徤南梵语徤南华言凝厚谓人于胎位中四七日内形成之相状渐坚硬是名徤南五钵罗賖佉梵语钵罗賖佉华言形位谓人于胎位中五七日之后四支诸根形分具足是名钵罗賖佉五行五行者于六度中合定慧二度为止观一门故名五行也一布施布施者谓内外资财以清净心悉能施之而无吝惜也二持戒持戒者即防非止恶之义谓奉持如来戒律则能防止身口所作之恶也三忍辱忍辱者谓于违逆之境遇诸毁骂恼害之事皆能安忍心无恚恨也四精进精进者谓修诸善道精勤无怠心心相续不自放逸也五止观止观者止是禅定之胜因观是智慧之由借谓若能成就二法自然定慧圆明也修行五门一修行施门施有三义谓若见一切来求索者所有财物随力施与舍自悭贪令彼欢喜即资生施也若见厄难恐怖危逼随己堪任方便救济令彼无畏即无畏施也若有众生来求法者随己所解方便为说不为贪求名利恭敬唯念自利利他回向菩提即法施也是名修行施门二修行戒门谓不作众恶远离愦閙修头陀行乃至小罪心生怖畏惭愧改悔不轻如来所制禁戒常护讥嫌防止过失故名修行戒门三修行忍门谓能忍受他人损口ㄙ恼心不怀报亦当忍于利衰毁誉称讥苦乐等八法故名修行忍门四修行进门谓于诸善事心不懈退立志坚强勤修一切功德自利利他速离众苦是名修行进门五修行止观门止谓遮止一切境界散乱之相随顺奢摩他故观谓分别因缘生灭之相随顺毘钵舍那故以此二义渐渐修习不相舍离令得成就是名修行止观门布施离五种法一不选有德无德谓菩萨行慧施时平等普济不择冤亲于有德人生爱敬心于无德人起怜愍心是名不选有德无德二不说善恶谓菩萨行慧施时以平等慈于善不善各随所愿普皆饶益是名不说善恶三不择种姓谓菩萨行慧施时无分种姓贵贱凡有所需普皆施与是名不择种姓四不轻求谓菩萨行慧施时见来乞者起慇重心而给所须以济其乏是名不轻求五不恶口骂谓菩萨行慧施时凡有求索者不出丑恶之语而毁辱之是名不恶口骂施食获五福报一施命谓人七日不得食则死若能以食施之即为施命其施命者得世世长寿财富无量报二施色谓人不得食颜色顦悴若能以食施之即为施色其施色者得世世端正人见懽喜报三施力谓人不得食身羸力弱若能以食施之即为施力其施力者得世世多力终无耗减报四施安谓人不得食心愁身危不能自安若人以食施之即为施安其施安者得世世安隐不遇灾患报五施辩谓人不得食困不能言若能以食施之即为施辩其施辩者得辩慧通达闻者喜恱报施果感五不死经云毘婆尸佛时有一比丘患头痛薄拘罗尊者持一诃梨勒果施彼食之其病即愈因施果故九十一刼天上人间享福快乐未甞有病最后生婆罗门家其母早亡父娉后妻苦厌拘罗五度加害皆无所损口ㄙ及年既长出家学道得阿罗汉果一置𨫼不死谓薄拘罗年幼后母作饼从而索之后毋憎嫉掷置𨫼上𨫼虽燋热不能烧害也二釜煑不死谓薄拘罗后毋煑肉从而索之毋益瞋恚寻掷釜中釜虽极热亦不能害也三水溺不死谓薄拘罗后毋向河从而逐去毋即嫌恶寻掷水中水虽深而不能溺也四鱼吞不死谓薄拘罗由掷水中虽大鱼吞之而不能害也五刀割不死谓薄拘罗被鱼吞之其鱼亦遭捕入市遇父买归将剖鱼腹拘罗尚活告父安庠无致伤儿父既见子喜抱而出即无损口ㄙ伤也五戒一不杀戒谓人若于彼众生妄加杀害而夺其命死堕恶道或生人中亦寿命短促若不作是事名不杀戒二不偷盗戒谓人若于有主物不与而窃取之死堕恶道或生人中亦受贫乏报若不作是事名不偷盗戒三不邪婬壬戒谓人若婬壬泆无度好犯他人妻妾死堕恶道或生人中妻妾亦不贞良若不作是事名不邪婬壬戒四不妄语戒谓人若妄造虚言隐覆实事诳惑众听死堕恶道或生人中亦口气臭恶为人所憎若不作是事名不妄语戒五不饮酒戒谓人若饮酒则纵逸狂悖昏乱愚痴无有智慧若不饮者是名不饮酒戒五戒配五常五行一不杀配仁慈爱好生曰仁五行之木亦主于仁仁则不杀故以不杀配仁也二不盗配智邪正明了曰智五行之水亦主于智智则不盗故以不盗配智也三不邪婬壬配义制事合冝曰义五行之金亦主于义义则不邪婬壬故以不邪婬壬配义也四不妄语配信真实不欺曰信五行之土亦主于信信则不妄语故以不妄语配信也五不饮酒配礼处事有则曰礼五行之火亦主于礼礼则防于过失故以不饮酒配礼也忍辱五种功德力一能忍所打谓菩萨以得如响平等智力虽被人捶打而能忍受不加报也二能忍所恼谓菩萨以得镜像平等智力虽被人恼害而能忍受不加报也三能忍所瞋谓菩萨以得如幻平等智力虽被人瞋呵而能忍受不加报也四八法不动八法者利衰毁誉称讥苦乐也谓菩萨以得清净平等智力故世间八法皆不能动也五烦恼不染谓菩萨以得世法清净平等智力故一切烦恼皆不能染也修忍五相忍即安忍菩萨为化度一切众生而诸众生虽以种种诸恶加我悉无瞋恨故有五种相也一众生相菩萨若被他人打骂即观宿世流转生死之时一切众生皆我父母师长当生恭敬由此观故灭怨憎相生亲友相如是修于慈忍成就众生是为众生相二法相菩萨修慈忍时谛观世间一切诸法皆即法界真实之理无取无舍无瞋无喜平等一相由是观故灭众生相成就法相是为法相三无常相菩萨修慈忍时思惟一切众生及诸万物皆悉无常谁是骂者谁是受者言语性空剎那不住由是观故破于常相成就忍心是为无常相四苦相菩萨修慈忍时观察众生皆有生死之苦若遭其辱不应瞋恚当救彼苦我若瞋恚其苦转增由能修忍断诸苦恼成无上道是为苦相五无我我所相我主宰之义即众生所执之假名也我所即五阴之身菩萨以智慧观察四大本空五阴非有则我及我所俱不可得是为无我我所相说法五福德一长寿谓前世说法时上中下语一一皆善若好杀者以闻法故而能止杀是故今世得长寿福德二多财谓前世说法时上中下语教人布施若盗窃者闻法不盗便能行施是故今世得多财福德三端正无比谓前世说法时上中下语随顺正法令闻法者和气安心颜色恱怿自生光泽是故今世得端正无比福德四名誉远闻谓前世说法时上中下语以善及人令闻法者归敬三宝相从者众是故今世得名誉远闻福德五聪明大智谓前世说法时上中下语乐说无吝令闻法者妙慧开解是故今世得聪明大智福德菩萨听法五种想一作宝想谓菩萨听法当念正法尊贵希有难得是名作宝想二作眼想谓菩萨听法当念此法如眼开我昏暗令生智慧是名作眼想三作明想谓菩萨听法当念正法如日光明一切等照是名作明想四作大果胜功德想谓菩萨听法当念此法令我能得涅槃及大菩提胜功德果是名作大果胜功德想五作无罪大适恱想谓菩萨听法当念于现法中虽未证得涅槃及大菩提即当于法如实修行止观离诸罪垢得大恱乐是名作无罪大适恱想听法五种不作异意论云谓诸菩萨欲从善友听闻法时于说法师有五种处不应作异意当以纯净心属耳而听也一于坏戒不作异意谓若听法时须一心信受不可起念此说法师破戒不住律仪我今不应从彼听法是名于坏戒不作异意二于坏族不作异意谓若听法时须一心信受不可起念此说法师种姓微贱我今不应从彼听法是名于坏族不作异意三于坏色不作异意谓若听法时须一心信受不可起念此说法师容貌丑陋我今不应从彼听法是名于坏色不作异意四于坏文不作异意谓若听法时须一心信受不可起念此说法师言辞不文我今不应从彼听法是名于坏文不作异意五于坏美不作异意谓若听法时湏一心信受不可起念此说法师多怀忿恚不以美言宣说诸法我今不应从彼听法是名于坏美不作异意五心一率尔心率尔犹卒然也谓人一念之心初对于境卒然任运而起未分别善恶是名率尔心二寻求心谓人一念之心既对于境明了即推寻求觅而生分别是名寻求心三决定心谓人一念之心于所缘境法既能分别则审知善恶决定不谬是名决定心四染净心谓人一念之心于法既审知是善是恶则染净自然而分是名染净心五等流心等谓平等流即流类谓人一念之心于善恶法染净既分则各随类相续于善法则继净想于恶法则继染想念念相续前后无异是名等流心治五种染一持戒治破戒染谓修菩萨行者能持诸戒律以净身心制伏过非则离一切破戒之污染也二入禅治贪欲染谓修菩萨行者修习禅定安心理境寂静无为则离一切贪欲之污染也三神通治邪归依染妙用不测谓之神自在无碍谓之通若诸众生归依邪师邪行者菩萨能以神通摄化令其舍邪归正则无邪妄归依染也四四无量治妄行功德染四无量即慈悲喜舍之心也妄行谓所行非正也功德谓所求邪福也若诸众生滛祀求福妄修功德者菩萨能以此四心摄化令其依于正法修诸善业则无妄行功德染也五四无色定治妄修解脱染四无色定者即无色界中空处定识处定无所有处定非非想处定也若诸外道以有漏心妄修邪定以求解脱者菩萨能以此四无色定摄化令其依于正法修证解脱则无妄修解脱之染也修净土五念门一礼拜门谓修净土之人清净身业靣对阿弥陀如来一心翘勤恭敬礼拜愿生彼国是名礼拜门二赞叹门谓修净土之人清净口业称叹如来名号功德光明智相如实修行求生彼国是名赞叹门三作愿门谓修净土之人清净意业发大誓愿如实修行奢摩他求生彼国是名作愿门四观察门谓修净土之人用观观察则有三种一观察彼佛国土功德庄严二观察阿弥陀佛功德庄严三观察彼诸菩萨功德庄严如实修行毘婆舍那求生彼国是名观察门五回向门谓修净土之人观察一切世间苦恼众生愿同生彼国土所有自己功德善根悉以回向一切众生共证无上觉是名回向门五种忏悔普贤观经云若国王大臣欲忏悔者当修行五事即是名忏悔也一不必礼拜应常忆念第一义空谓不必拘于礼诵之功但当存心忆念正理不谤三宝不于修梵行人作恶留难是即忏悔也二孝养父母恭敬师长梵网经云孝名为戒亦名制止既能孝养父母恭敬学法受戒之师则无悖逆之罪是即忏悔也三正法治国不邪枉人民谓以正顺之道治安邦国亦常教化人民敬信三宝修持戒善勿以邪法枉屈于人是即忏悔也四于六斋日勑诸境内令行不杀六斋日即每月初八十四十五二十三二十九三十日以此六日四天王差遣使者巡察世间若遇修善人民注禄增寿不善人民即降灾殃若能勑诸境内令行不杀则合国常臻福善永享安荣是即忏悔也五深信因果知佛不灭所作为因感报为果谓若信因果不虚则无造恶之过若知法身常住则无断灭之见是即忏悔也忏悔五法忏梵语具云忏摩华言悔过今云忏悔者华梵兼称也谓比丘有罪须请大比丘为证具此五法而行忏悔也一袒右肩谓行忏悔时须着袈裟当袒右肩以便执侍作务使令也二右膝着地谓行忏悔时当右膝着地以显翘勤恳切之诚也三合掌谓行忏悔时须合掌当𦚾以表诚心之不乱也四礼足谓行忏悔时当顶礼大比丘足以见卑下至敬之礼也五说罪名谓行忏悔时当说自身所犯罪名或得僧残罪或波逸提罪之类对众发露不得覆藏也五悔五种皆称悔者以其皆能灭罪故也忏悔则灭身口意所作之业劝请则灭波旬请佛入灭之罪随喜则灭嫉他修善之愆回向则灭求生三界之心发愿则灭修行退志之过也一忏悔忏梵语具云忏摩华言悔过华梵兼举故称忏悔忏名修来悔名改徃谓修将来之善果改已徃之恶因是为忏悔二劝请劝请有二一者谓十方世界有佛将入涅槃者劝请徃世利济众生二者谓十方世界有佛初成正觉者劝请转法轮度诸众生虽不靣见诸佛而虔心劝请以达归敬之诚是为劝请三随喜谓随他修习善因喜他得成善果是为随喜四回向谓三业所修一切诸善乃至忏悔劝请随喜种种功德回施法界一切众生同证菩提是为回向五发愿谓发誓愿要制其心凡所修行期证道果若不要心或恐退失所谓若不发心万事不成是故诸佛菩萨莫不发诸誓愿而成正觉是为发愿礼拜五功德一端正谓因见佛相好发懽喜心而生渴仰以此因缘来世即得相貌端正也二好声谓因见如来相好已三称佛号南无如来以此因缘来世得好音声也三多财饶宝谓于如来所而作大施散华然灯而供养之以此因缘来世获大财宝也四生长者家谓若见如来相好心无染着长跪义手至心礼佛以此因缘来世得生长者家也五身坏命终生善处天上谓由恭敬礼拜如来所获功德来世得生善处及于天上也内五法经云佛于俱舍犁国坐夏将竟难提以久不见佛特徃瞻礼佛告难提云汝若见我若不见我常当行内五法然此五法亦名内五事皆称内者以此五法皆从心发故也一舍不信意谓佛弟子当于如来之法常存正信之意则无量法门皆可从此而入所谓信者道之源功德之毋也设有不信之意悉当除去是为舍不信意二舍不净行谓佛弟子当受持如来戒法常令三业清净则一切烦恼不能染污设有不净之行悉当除去是为舍不净行三舍悭贪心谓佛弟子当以财法广施于人盖财以资人之生法以资人慧命于此二者时常乐行则能饶益一切设有悭贪之心悉当除去是为舍悭贪心四舍愚痴心谓佛弟子当以智慧之心照了诸法通达无碍不为惑业之所覆蔽设有愚痴之心悉当除去是为舍愚痴心五莫乐不闻谓佛弟子常当亲近善友于诸法要广学多闻究明其义设若远离知识则独学寡闻无所开悟而于诸行不能进修是为莫乐不闻五种善根发相一息道善根发相谓修禅之人由先数息而修止观故得身心调适妄念皆止因是自觉渐渐入定泯然空寂或经一日二日乃至一月二月不退不失即于定中忽觉身心运动而发痛痒冷煗等触触相发时身心安定恱豫清净不可为喻是为息道善根发相二不净观善根发相谓修禅之人于其定中身心虚寂忽然见他男女身死死已坏烂白骨狼借其心悲喜厌患所爱是为不净观善根发相三慈心善根发相谓修禅之人于其定中忽然发心慈念众生或缘亲人或缘怨人乃至五道众生得乐之相即发深定恱乐清净不可为喻是为慈心善根发相四因缘观善根发相谓修禅之人于其定中忽然觉悟心生推寻三世无明行等诸因缘中不见人我之相即离断常破诸邪见得定安隐解慧开发心生法喜是为因缘观善根发相五念佛善根发相谓修禅之人于其定中忽然忆念诸佛功德相好及神通变化无碍说法悉皆不可思议作是念时敬爱心生三昧开发身心快乐清净安隐无诸恶相是为念佛善根发相慈有五利慈即爱念一切众生之心也一刀不伤谓由慈心愍诸物故无害他念即刀不能伤也二毒不害谓由慈心起饶益念奉行众善利济羣生即一切恶毒不能害也三火不烧谓由慈心内无热恼外得清凉即火不能烧也四水不没谓由慈心内无贪爱远离欲流即水不能没也五嗔恶见喜谓由慈心常行利乐普济众生无冤亲想故嗔恶之人见则生喜也孝顺五善根一少病少病者谓诸众生若能孝养敬顺父母则感病苦不侵身得安乐也二端正端正者谓诸众生若能孝养敬顺父母则感颜貌端正无诸陋劣也三有大威势有大威势者谓诸众生若能孝养敬顺父母则感势力增胜威德盛大也四生上种族生上种族者谓诸众生若能孝养敬顺父母则感生于大姓种族不生贫贱之家也五多有资生多有资生者谓诸众生若能孝养敬顺父母则感财宝具足资生丰盛无诸乏少也瞻病五德僧祇律云有比丘久病佛因见之躬与阿难为其洗身及衣又为说法问云汝曾看病否答不曾佛言汝既不看谁当看汝佛乃制戒自今以后令诸弟子应看病比丘若欲供养我应供养病人故说瞻病有五德也一知病人可食不可食谓供给病人饮食所湏当看其可食者则与之不可食者则不与也二不恶贱病人大小便利唾吐谓若看病人所有大小便利唾吐臭秽但尽心亲近为其洗涤无起恶贱之心也三有慈愍心不为衣食谓或有病比丘死佛令常视病者受其衣物时有略曾瞻病者亦取衣物佛言不应如是故看病人但当以慈愍为心不可为衣食也四能经理汤药物等谓病人若喜服药及别所湏当如实语之应服与服不应服则不与也五能为病人说法谓看病之人当为说法能令病者懽喜亦令自己善法有所增益也五道五道者天人地狱饿鬼畜生也若言六道则加阿修罗此不言者以阿修罗一道摄于天人畜生饿鬼诸趣之中故也一天道天者最高最上极大极尊受用出于自然快乐莫非如意由昔广修净行故感此报是名天道二人道人者忍也谓能安忍世间苦乐之境也又仁也如梵摩喻经云清信善人守仁不杀知足不盗贞洁不婬壬执信之人言不欺诳忠孝之人不嗜醉酒盖天地所生惟人为贵由习善行报感此身是为人道三地狱道地狱谓在地之下也婆沙论云赡部洲下过五百踰缮那乃有地狱然此地狱其量大小不同其寿延促各异皆由众生造极恶业报尽命终至此受苦也四饿鬼道谓此鬼类羸瘦丑恶见者畏惧穷年卒嵗不遇饮食或居海底或近山林乐少苦多寿长刼远由昔悭贪所报获此身也五畜生道畜生亦名旁生婆沙论云畜谓畜养谓其横生覆身而行禀性愚痴不能自立为他畜养故名畜生又名旁生者谓其形旁而行不正徧在诸处由昔恶业报生此道也方色喻五道经云譬如清净摩尼宝珠映于五色随方各现以其体性莹净绝无瑕颣以喻圆觉净性在于五道随类各应故以方色喻五道也一白色喻天谓天因纯善白业所感乃得为天故以西方白色而喻之也二黄色喻人谓人由持五戒功德所感乃得为人以人不在四趣之苦不在诸天之乐处得其中故取中方黄色以喻之也不妄语不饮酒也四趣者脩罗趣饿鬼趣畜生趣地狱趣也三黑色喻地狱谓地狱由上品十恶黑业所感乃获斯报故取北方黑色以喻之也四妄言五绮语六两舌七恶口八贪欲九瞋恚十邪见也十恶分上中下三品者谓欲作正作作已此三时心无悔者名上品作已能悔者名中品正作能悔者名下品也四青色喻饿鬼谓饿鬼由中品十恶之业所感身常饥瘦面多青色故取东方青色以喻之也五赤色喻畜生谓畜生由下品十恶之业所感常为刀杖之所伤害受报血涂故取南方赤色以喻之也五无间狱五无间狱者谓法界有情众生随所造业受此苦报无间断也一趣果无间趣即向也谓诸有情不问男子女人老幼贵贱及天龙神鬼罪业所感悉同受之故名趣果无间二受苦无间谓诸有情于劒树刀山镬汤炉炭洋铜铁汁佫口用受诸苦无有休歇故名受苦无间三时无间谓诸有情堕此地狱历刼受罪无时间歇故名时无间四命无间谓诸有情堕此地狱从初入时至百千万刼一日一夜万死万生受苦无间故名命无间五形无间谓此地狱纵广八万由旬一切有情于中受苦一人亦满多人亦满故名形无间龙五不能隐形经云佛与众僧在给孤独园有海龙王变为人形来求出家诸比丘不知是龙即度出家时龙比丘摄心坐禅龙性多睡即便睡眠不能隐形身满房中同住比丘后来入房见龙大惊唤众比丘龙闻唤声即便觉悟还为比丘跏趺坐禅大众云集但见比丘不见龙形众大惊疑即徃白佛佛言此非人也乃是龙王遂唤龙比丘来为其说法令还龙宫后不许比丘度龙出家故佛说此五种因缘也一生不能隐形生不能隐形者谓龙初生之时但是本形不能化为异类之身也二死不能隐形死不能隐形者谓龙报终之时必是本形不能化为异类之身也三婬壬不能隐形婬壬不能隐形者谓龙交遘之时必是本形不能化为异类之身也四瞋不能隐形瞋不能隐形者谓龙瞋怒之时必是本形不能化为异类之身也五睡不能隐形睡不能隐形者谓龙睡眠之时必是本形不能化为异类之身也破戒五过一自害谓毁戒之人身口意业悉皆不净常受贫穷福不归身善神远离是名自害二为智所诃谓毁戒之人诸善比丘皆悉诃责而常畏避如恶死尸是名为智所诃三恶名流布谓毁戒之人三业不净与不善人共住善人亦不喜见不善之名闻于远近是名恶名流布四临终生悔谓毁戒之人老死临期恶境现前追悔无及是名临终生悔五死堕恶道谓毁戒之人既绝梵行全无善因福尽苦至即堕恶趣是名死堕恶道犯戒五衰一求财不遂求财不遂者谓犯戒之人既违佛制梵行全亏所求赀财皆不遂意也二设得耗设得衰耗者谓犯戒之人既卸ㄗ夬净行纵使苦求所得赀财福薄难消悉皆衰耗也三众不爱敬众不爱敬者谓犯戒之人威仪既卸ㄗ夬细行全无众所憎嫌而不爱敬也四恶名流布谓犯戒之人恶友常从善人皆离既无戒德恶声日着远近流布也五死入地狱谓犯戒之人既无戒行万善俱亏临命终时堕无间狱也五逆一杀父母谓父母养育恩同天地为子者当竭力孝养奉事以报其恩况行杀逆若行此事是为逆罪即堕地狱四分律云若杀父母者不许出家受具足戒也二破和合僧谓比丘集众行布萨时和合作法若后来者当随顺寂默或当出避若以嗔恶之心破其法事令不和合是为逆罪律云破和合僧者不许出家受具足戒也三出佛身血谓佛是一切众生慈父能令众生悟明自心出离苦趣众生历刦供养不能报其恩德万一而况出其身血若行此事是为𨒫罪兴起行经云提婆达多推山掷佛山神接之迸一小石伤佛足指即有血出以此因缘后堕地狱四杀阿罗汉梵语阿罗汉华言无学谓无法可学又名应供应受人天供养故也众生即当供养恭敬以为种福之田况行杀逆若行此事是为逆罪律云杀阿罗汉者不许出家受具足戒也五破羯磨僧梵语羯磨华言作法办事谓比丘受具足戒或行忏悔法时当依和尚阿阇𥠖行羯磨法作法成就方为得戒若有人见者当随顺寂默或当出避若以恶心破其作法令不得戒是为逆罪律云破羯磨者不许出家受具足戒也五篇配五刑一波罗夷配死梵语波罗夷华言极恶此即根本极恶之戒也谓修行之人若犯此戒道果无分死堕地狱四分律云譬如断人头不可复生若犯此法不复成比丘以由此罪极重故以死配之二僧残配流毘尼母云僧残者如人为他所斫残有咽喉故名为残盖言人若犯此罪僧作法除庶几戒德可复犹如所残咽喉未断早救尚可以由此罪稍轻于前故以流罪配之三波逸提配徒梵语波逸提华言堕十诵律云堕在烧煑覆障地狱八热通为烧煑八寒黑暗通为覆障以由此罪轻于僧残故以徒罪配之四提舍尼配杖梵语提舍尼华言向彼悔从对治境以立名僧祇律云此罪应发露也盖言此罪轻于前之三罪乃容对众发露悔过故以杖罪配之五突吉罗配笞善见律中梵语突吉罗华言恶作四分律本中梵语式叉迦罗尼华言应当学谓余戒罪重易持此戒难持易犯常须念学故不列罪名但言应当学此又轻于前故以笞罪配之五见一身见谓于五阴中妄计有身强立主宰恒起我见执我我所是名身见二边见谓计我身或断或常执断非常执常非断但执一边是名边见三邪见谓邪心取理颠倒妄见不信因果断诸善根作阐提行是名邪见四戒取见谓于非戒之中谬以为戒强执胜妙希取进行是名戒取见五见取谓于非真妙法中谬计涅槃心生取着妄计所得为胜是名见取五结结即系缚之义谓众生因烦恼妄惑造诸恶业而为众苦系缚流转三界不能出离故云结也一贪结谓众生贪着三界生死之法广行不善由此能招未来苦果不得觧脱是名贪结二恚结谓众生心有恼害广行不善由此能招未来苦果不得觧脱是名恚结三慢结自恃凌他曰慢谓众生常起我慢邪慢等广行不善由此能招未来苦果不得觧脱是名慢结四嫉结谓众生躭着利养心无厌足若见他荣即起妬心广行不善由此能招未来苦果不得觧脱是名嫉结五悭结谓众生躭着利养而于资生等物其心恡惜不能惠施贫乏广行不善由此能招未来苦果不得觧脱是名悭结五上分结上分结者即色界无色界之结惑也一色爱结色爱者即色界思惑也谓色界众生虽无欲界麤染贪爱而于上妙五欲取着无厌由此爱惑系缚不能出离故名结也二无色爱结无色爱者即无色界思惑也谓无色界众生虽无色质而于受想等法未能舍离取着四空禅定欲乐境界由此爱惑系缚不能出离故名结也三掉结掉者动也谓上二界众生心念散动退失禅定由此掉心系缚不能出离故名结也四慢结慢者自恃轻他也谓上二界众生爱染未断慢心不息由此慢心系缚不能出离故名结也五无明结无明者无所明了也谓上二界众生躭着禅定而于真性无所明了由此无明系缚不能出离故名结也五下分结下分结者即欲界之结惑也一贪结贪者贪着无厌也谓欲界众生于顺情境上起于贪心无有厌足由此贪惑系缚三界无有出期故名结也二嗔结嗔者忿怒之心也谓欲界众生于违情境上起于瞋心而不自已由此嗔惑系缚三界无有出期故名结也三身见结身见者谓欲界众生于名色五阴十二入十八界妄计为身由此见惑系缚三界无有出期故名结也四戒取结戒取者谓诸外道于非戒中取以为戒即邪戒也由此邪执系缚三界无有出期故名结也五疑结疑者迷心乖理狐疑不决也谓欲界众生由此疑惑迷真逐妄背觉合尘由此疑惑系缚三界无有出期故名结也五住地惑五住者谓三界见惑为一住三界思惑分为三住根本无明为一住共成五住也由此五惑能令众生住着生死故名住地也一一切见住地惑一切见者即三界分别见惑也谓诸众生由意根对法尘分别起诸邪见住着三界故名一切见住地惑二欲爱住地惑欲爱者即欲界思惑也谓诸众生由五根对五尘境起贪爱心而于欲界住着生死故名欲爱住地惑三色爱住地惑色爱者即色界思惑也谓诸众生不了此惑住着色界禅定不能出离故名色爱住地惑四有爱住地惑有爱者即无色界思惑也谓诸众生不了此惑住于禅定不能出离故名有爱住地惑五无明住地惑无明者即根本无明惑也谓声闻缘觉未了此惑沉滞真空即住方便土大乘菩萨方能除断由余惑未尽住实报土故名无明住地惑五利使利即快利之义谓此五种妄惑动念即生造次恒有也使即驱役之义谓诸众生为此五种妄惑驱役心神流转三界无有出期故名使也一身见使身见者谓诸众生于名色五阴十二入十八界中妄计为身也由此身见驱役心神流转不息故名为使二边见使边见者谓诸众生于前之身见或执为断或执为常各执一边也由此边见驱役心神流转不息故名为使三邪见使邪见者谓诸众生邪心取理拨无因果断灭一切善根也由此邪见驱役心神流转不息故名为使四见取使见取者谓诸众生于非真胜法中谬计涅槃生心取着于邪见中执为正见也由此见取驱役心神流转不息故名为使五戒取使戒取者谓诸外道于非戒中谬以为戒如鸡狗等邪戒以为真戒取以进行也由此戒取驱役心神流转不息故名为使五钝使五钝者钝即迟钝也谓此五种妄惑由推前身见等五种利使而生对利说钝故名钝使一贪欲使贪即引取无厌也谓诸众生贪着世间色欲财宝恣纵心情而无厌足由此贪惑之所驱役流转三界故名为使二瞋恚使瞋即忿怒谓诸众生于违情境上起诸嗔恚恼乱自他由此嗔惑之所驱役流转三界故名为使三无明使无明即迷惑不了乃痴惑也谓诸众生以迷心缘境于一切法不能明了由此痴惑之所驱役流转三界故名为使四慢使慢即自恃轻他也谓诸众生自恃种姓富贵有德有才轻蔑于他由此慢心之所驱役流转三界故名为使五疑使疑即犹豫不决也谓诸众生迷心乖理不能通达法相由此疑惑之所驱役流转三界故名为使大明三藏法数卷第十七大明三藏法数大明三藏法数卷第十八池十上天竺前住持沙门一如等奉勑集註五欲止观云五尘非欲而其中有味能起行人须欲之心故言五欲常能牵人入诸魔境故也一色欲谓男女形貌端庄及世间宝物玄黄朱紫种种妙色能令众生乐着无厌故名色欲二声欲谓丝竹环珮之声及男女歌咏等声能令众生乐着无厌故名声欲三香欲谓男女身香及世间一切诸香能令众生乐着无厌故名香欲四味欲谓种种饮食肴饍等美味能令众生乐着无厌故名味欲五触欲谓男女身分柔輭细滑寒时体温热时体凉及衣服等种种好触能令众生乐着无厌是名触欲又五欲一财欲财即世间一切赀财也谓人以财物为养己之资故至贪求恋着不舍是为财欲二色欲色即世间青黄赤白及男女等色也谓人以色恱情适意故至贪求恋着不能出离三界是为色欲三饮食欲饮食即世间肴饍众味也谓人必假饮食资身活命故至贪求乐着无厌是为饮食欲四名欲名即世间之声名也谓人因声名能显亲荣己故至贪求乐着而不知止是为名欲五睡眠欲睡眠即情识昬昧而睡眠也谓人之睡眠亦有时节若怠墯放纵乐着无厌是为睡眠欲五盖盖即盖覆之义谓诸众生由此贪等五惑盖覆心识而于正道不能明了沉滞三界不能出离也一贪欲盖贪欲者引取无厌曰贪希须乐慕为欲谓诸众生贪爱世间男女色声香味触法及财宝等物无有厌足以此贪欲盖覆心识禅定善法不能发生沉滞三界不得出离故名盖也二瞋恚盖瞋恚者即忿怒之心也谓诸众生或于违情境上或追忆他人恼我及恼我亲而生忿怒以此瞋恚盖覆心识禅定善法不能发生沉滞三界不得出离故名盖也三睡眠盖睡眠者意识惛熟曰睡五情闇冥曰眠谓诸众生以此睡眠盖覆心识禅定善法不能发生沉滞三界无有出期故名盖也四掉悔盖掉悔者掉动也身无故游行为掉掉已思惟心中忧恼为悔谓诸众生以此掉悔盖覆心识禅定善法不能发生沉滞三界无有出期故名盖也五疑盖疑者犹豫不决之义即痴惑也谓诸众生无明暗钝不别真伪犹豫之心常无决断以此疑惑盖覆心识禅定善法不能发生沉滞三界无有出期故名盖也五悭一住处悭谓有众生心作是念于此之处唯独我住不容余人是名住处悭二家悭谓有众生心作是念独我出入此家不容余人设有余人我当于中为胜是名家悭三施悭谓有众生心作是念我于此中独得布施勿与余人设有余人勿令过我是名施悭四称赞悭谓有众生心作是念独称赞我勿赞余人设赞余人勿令胜我是名称赞悭五法悭谓有众生心作是念独我能知诸经深义秘惜隐藏不为人说是名法悭五苦一生老病死苦谓众生初受生时在母腹中窄隘不净及出胎时冷风触身如被物刺至于衰老气力羸劣动止不宁复有疾痛寒热所恼至于命终四大分离神识飘散此等因缘悉皆是苦是为生老病死苦二爱别离苦谓常所亲爱之人乖违离散不得共处是为爱别离苦三怨憎会苦谓常所憎恶之人欲其远离而反共聚是为怨憎会苦四求不得苦谓于世间色声之境及一切利养种种可爱乐者心欲而不能得是为求不得苦五五阴盛苦五阴者色受想行识也阴即盖覆之义谓能盖覆真性不令显发也盛即盛大之义谓前诸苦皆是五阴之所聚集是为五阴盛苦五心裁一疑佛疑佛者谓众生心作如是念佛为大耶富兰那等为大耶由此疑念不信佛是智人恶口谗谤裁断自心善根故名心裁二疑法疑法者谓众生心作如是念佛法为胜耶韦陀等法为胜耶由此疑念不信正法恶口谗谤裁断自心善根故名心裁三疑僧疑僧者谓众生心作如是念佛之弟子为胜耶富兰那弟子为胜耶由此疑念不信三宝恶口谗谤裁断自心善根故名心裁四疑戒疑戒者谓众生心作如是念佛所说戒为胜耶鸡狗等戒为胜耶由此疑念不信正戒毁破律仪恶口谗谤裁断自心善根故名心裁五疑教化疑教化者谓众生心作如是念为佛所教化为正耶富兰那等教化为正耶由此疑念不信正教恶口谗谤裁断自心善根故名心裁五妄想一坚固妄想坚固妄想者即色阴也谓诸众生体因想生心因想起命因想传诸想交固以成色身经云汝现色身名为坚固第一妄想二虚明妄想虚明妄想者即受阴也谓诸众生欲想登高足先酸澁违顺二相损口ㄙ益现驰是则受阴无体虚有所明经云汝今现前顺益违损口ㄙ二现驱驰名为虚明第二妄想三融通妄想融通妄想者即想阴也谓众生念虑是虚情色身是实质虽虚实不伦而能相使者由想融之也心生虚想形取实物其心形异用而能相应者由想通之也至于窹𥧌心境相随而无间断者皆妄想也经云则汝想念摇动妄情名为融通第三妄想四幽隐妄想幽隐妄想者即行阴也谓众生一期色身生化之理自幼至衰无暂停息运运密移体迁无觉经云则汝诸行念念不停名为幽隐第四妄想五颠倒妄想颠倒妄想者即识阴也谓众生识精之湛非真湛然如急流水望似恬静其实流急细不可见经云则湛了内罔象虚无名为第五颠倒微细精想五散乱一自性乱自性散乱者谓五识不守自性随逐外境念念变易也二外散乱外散乱者谓意根驰动随逐外尘起种种分别也三内散乱内散乱者谓心生高下念念迁流不定也四麤重散乱麤重散乱者谓计我我所等麤重之法不得解脱也五思惟散乱思惟散乱者谓弃舍大乘忆念小乘不得寂静也土有五种一唯性土唯性者即如来所证法性之体也谓如来之体身外无土土外无身身土不殊唯一法性是名唯性土二双泯土谓如来身土一如融通无碍犹若虚空性相俱寂是名双泯土三俱性相土谓如来以如实智变化无边相海众宝庄严随众生心示现国土境界种种性相是名俱性相土四融三世间土隔别名世间差名间三世间者有情世间噐世间智正觉世间也谓如来法界之身徧一切处以一切众生国土即是如来清净法身如来之身能为众生身及国土虚空身交彻混融无障无碍是名融三世间土五总摄土谓如来所证十身西智一一圆融称性周徧言一土则融一切土举一身则摄一切身法法互融尘尘无碍是名总摄土土体五重一真如真如者乃真实无妄之理即法性土之体也此清净法身所依之土以由法身无相土亦如是身土虽分体原不二故真如为体也二真智真智者乃根本无分别智即实报土之体也此是如来圆满报身所依之土以由实智功圆万德成就体无分别境智一如故以真智为体也三本识本识者乃根本清净识心即色相土之体也此是如来微尘相海身所依之土以由福慧无边相好具足庄严悉僃性相如如故以本识为体也四四尘四尘者色香未触也此之四尘乃后得智所现之色相即他受用土之体也此是如来他受用身所依之土以由利他行满随诸菩萨所宜变化而现种种上妙色相诸尘境界故以四尘为体也五诸事诸事者乃成事智即变化土之体也此是如来化身所依之土以由徃昔修习利他因缘故能随诸有情心之所宜而现种种净秽国土令其成办众事故以诸事为体也大刦五喻一草木喻谓大千世界草木皆寸斩为筹人间百年但取一筹取尽此筹乃为一刦是名草木喻二沙细喻谓殑伽河广四十里满中沙细如麸夫丐人间百年但取一粒取尽此沙乃为一刼是名沙细喻三芥子喻谓有城四方而各百里其中满堆芥子人间百年但取一粒取尽此芥乃为一刦是名芥子喻四碎尘喻谓以大千世界碎为微尘人间百年但取一尘取尽此尘乃为一刦是名碎尘喻五拂石喻谓一石广二由旬厚半由旬兜率天一百年以六铢衣拂一遍拂尽此石乃为一刦是名拂石喻末世五法令正法不灭一尊重正教谓诸比丘唯依正教进修远离小乘及诸外道偏邪之说是故能令正法不灭二止息嗔恶谓诸比丘常行忍辱不生瞋恚德誉远闻令人归仰是故能令正法不灭三敬事上座谓诸比丘于大德之人居上座者恭敬顺事勤求法要是故能令正法不灭四爱乐正法谓诸比丘于上座所闻说妙法深生爱乐欢喜奉行是故能令正法不灭五善诲初智谓诸比丘于大乘法方便演说令初心习学之人有所依凭进修于道是故能令正法不灭末法五乱一当来比丘从白衣说法梵语比丘华言乞士谓末法之时白衣诈称师范无识比丘反从彼而受学也二白衣居上座比丘处下谓末法之时白衣诈言我解大乘坐当居上比丘行微坐宜处下也三比丘说法不行听受谓末法之时比丘说法不行承受而听白衣所说之法受而不舍也四魔说为真正法为伪谓末法之时魔之所说以为真道而以佛之正法反为不真也五当来比丘畜养妻子谓末法之时比丘不持戒律畜养妻子与俗无异也五五百年五五百年者乃如来出世正像末法之年数也谓正法一千年像法一千年末法一万年今以二千五百年分为五者其初二五百年为正法之时有修证解脱禅定之人次二五百年为像法之时人虽有修行而无证果唯有多闻布施之者后五百年乃末法一万年之初五百年也此时之人无修无证但以闘诤而为正修以法有盛衰不同故分此五五百年也第一五百年解脱坚固解脱即自在之义谓诸比丘于正法五百年中不攻异学唯务大乘利益众生解脱自在坚固不变也第二五百年禅定坚固谓诸比丘于正法五百年中厌居生死求证涅槃顿息攀缘深修禅定坚固不变也第三五百年多闻坚固谓诸比丘于像法五百年中少持戒律怠习禅定唯尚多闻依语生解坚固不变也第四五百年塔寺坚固谓诸比丘于像法五百年中少习禅定喜种福田广结善缘多修塔寺坚固不变也第五五百年闘诤坚固谓诸比丘于末法五百年中不修戒律唯尚闘诤增长邪见坚固不变也依次五百年五百年者像法后末法初之五百年也此五百年中比丘虽云无修无证亦有解脱禅定持戒多闻布施者佛知其法渐衰故说其次第也第一一百年得坚固解脱谓此一百年中比丘唯务智理说法利生悟明大乘解脱自在坚固不变也第二一百年得坚固定谓此一百年中比丘乐修禅定顿息外缘悟明自心得证道果坚固不变也第三一百年得坚固持戒谓此一百年中比丘少习禅定惟乐持戒不犯律仪无诸放逸坚固不变也第四一百年得坚固多闻谓此一百年中比丘于禅定戒律不勤修习唯乐怙口览羣典多闻解义坚固不变也第五一百年得坚固布施谓此一百年中比丘不修戒定虽有修持少证道果但习善缘多行布施坚固不变也五浊一众生浊谓众生多诸弊恶不孝敬父母尊长不畏恶业果报不作功德不修斋法是名众生浊二见浊谓正法已灭像法渐起邪法转生邪见增盛不修善道是名见浊三烦恼浊谓众生多诸爱欲悭贪闘诤謟曲虚诳摄受邪法恼乱心神是名烦恼浊四命浊谓徃古世时人寿八万四千岁今时人寿转减百岁者稀以恶业增故寿数短促是名命浊五刦浊刼梵语具云刦波华言分别时节谓减刦中人寿减至三十岁时饥馑灾起减至二十岁时疾疫灾起减至一十岁时刀兵灾起世界众生无不被害是名刦浊日行五风经云佛告诸比丘日天宫殿纵广五十一由旬上下四方悉皆正等墻壁栏楯皆以金银瑠璃所成宫殿之形四方远看似圆宫殿之中有五种风吹转而行故名日行五风也一持持者任持也谓日宫殿因风任持行于空中而不坠落也二住住者安住也谓日宫殿因风任持之力而于空中得安住也三随顺转谓日宫殿因风所吹而于空中任运随转也四波罗诃迦梵语波罗诃迦月宫殿中亦有五风余风名义皆同唯第四一种名摄疑此日宫波罗诃迦亦是摄之义也摄者摄持也谓日宫殿因风摄持而行也五将行谓日宫殿因风将助能于空中速疾而行也世间五种难得宝世之玝十小宝虽世间希有求之易得若值佛出世及闻正法又能闻法信解如法而行展转教化人能信乐此之五种尤为世间希有故皆名难得宝也一佛出世间谓诸佛世尊虽法身常住不灭众生盲𡨋难可得见今佛出现世间为令一切众生成就大事因缘甚为希有是为世间难得之宝二闻佛说法为他人说谓诸众生既得见佛闻法复为他人随力演说令其出离生死成无上道甚为希有是为世间难得之宝三闻法信解谓诸众生既闻法已又能起正信心思惟其义依教修行甚为希有是为世间难得之宝四如法而行谓诸众生既信受正法思惟其义复能如法精进修行当得无上菩提之道甚为希有是为世间难得之宝五得信乐者谓诸众生为人演说正法而得其人信乐不疑则其教法流通展转获益甚为希有是为世间难得之宝五种眷属五种眷属者谓如来说法必假彼缘缘即受道之人也人受道已因法为亲即成眷属譬如父母遗体揽以成身得为天性天性亲爱更相敬顺故名眷属也一理性眷属谓诸佛众生理性平等自然相关法华经云我于众圣中尊世间之父一切众生皆是吾子是则未曾受道者亦得称为眷属故名理性眷属也二业生眷属谓由徃昔闻法之善业复生佛世受道得度故名业生眷属三愿生眷属谓昔由闻法结缘未得证果曾发誓愿务在得道今乘宿愿见佛闻法故名愿生眷属四神通眷属谓先世值佛破惑见理或生他方因佛出世以神通力来生此界辅佛行化故名神通眷属五应生眷属谓菩萨既破无明之惑已得法身之本即能起用化他应入生死导引众生令向佛道如净饭王摩耶夫人是千佛之父母罗㬋罗是千佛之子诸声闻内秘菩萨行是皆应生于此故名应生眷属五精舍释迦谱云息心所栖故曰精舍行者精练之所也一给孤独园给孤独长者之名以其仁而聪敏积而能散赈乏济贫哀孤恤独时美其德号给孤独尝侧金布地以买祇陀太子园遂名给孤独园因建精舍奉佛佛于其中说法也二鹫岭鹫岭山名也以其山形似于鹫鸟故以名焉中为精舍佛居此而说法也三猕猴江猕猴江者以猕猴尝于此江沐浴故以名焉大智度论云毘耶离有一精舍名猕猴池佛曾于此说法翻译名义云那兰陀池旁建伽蓝即其处也四菴罗树园梵语菴罗华言柰果名也此树开华华生一女国人叹异以园封之园既属女女人守护故言菴罗树园此女以宿善冥熏见佛懽喜以园奉佛佛即受之于中建立精舍而说法也五竹林精舍大智度论云竹林精舍在𦒿阇崛山中其地平坦严净胜于余处佛曾于中说法故有精舍或云迦兰陀竹园是也五种结界相五种结界相者乃是如来制比丘结界之法也谓比丘若作法事若行布萨若建塔寺或于空地或在山林或于水边随其形量广狭大小必须结界以立界相故说此五种之名相也一方相方相者谓结界之地其形方正也以其四方或一方有长流之水则以水为界相若是无源不常流者则不可为界相或有树则以树为界相若是枯朽之树及不相连者亦不可也或有路则以路为界相若是断绝之路亦不可也或有石则以石为界相若是散漫之石亦不可也此处若无水树等则当立石或种树于四边以为界相也二圆相圆相者谓结界之处其形团圆也以此处或水树等其势周围圆绕或立石种树以为界相也三皷形相皷形相者谓结界之处如皷之形也以此处或水或路等生势状如皷形或立石种树以为界相也四半月形相半月形相者谓结界之处如半月之形也以此处或水或路等生势状如半月或立石种树以为界相也五三角相三角相者谓结界之处其形三角也以此处水路等三角围绕或立石种树以为界相也扫地五种胜利根本部云给孤长者每于晨朝徃逝多林礼世尊足礼已扫寺内地后于一时长者他缘不遑入寺世尊经行见地不净即自执篲竹扫帚也扫于林中时舍利子等悉皆执篲共扫园林时佛世尊及圣弟子遍扫除已入食堂中就座而坐佛告诸苾刍凡扫地者有五胜利故说此五种功德也一自心清净谓若人扫于寺地因地净故心得清净是名自心清净二令他心净谓若人扫于寺地因地净故他人见无尘垢心得清净是名令他心净三诸天欢喜谓若人扫于寺地即是去其憍慢尘垢诸天观见地净无尘生懽喜心是名诸天欢喜四植端正业谓若人净扫寺地即是调伏自心植立端正福业他世必获相貌端正是名植端正业五命终之后当生天上谓若人净扫寺地因净地故功德增长而于命终当生天上五体凡礼敬三宝必须五体投地所以折伏憍慢用表虔诚故也一右膝䟽云愿我右膝着地之时令诸众生得正觉道也二左膝䟽云愿我左膝着地之时令诸众生于外道法不起邪见悉得安立正觉道中也三右手䟽云愿我右手着地之时犹如世尊坐金刚座地震现瑞证大菩提也四左手䟽云愿我左手着地之时令诸众生远离外道难调伏者以四摄法而摄取之令入正道也五首顶䟽云愿我首顶着地之时令诸众生离憍慢心悉得成就无见顶相也出世五食谓世间之食但能资益生死之身修行之人于世美未心不贪嗜常持正念以禅恱法喜等为食则能长养善根出离生死成就菩提故有出世间五种食也一念食谓修圣道之人常持正念长养一切善根如世之食资益身根是为念食二法喜食谓修出世行人爱乐大法资长道种心生懽喜是为法喜食三禅恱食谓修出世行人由得定力自资长养慧命道品圆明心常喜乐是为禅恱食四愿食谓修圣道之人以愿持身不舍万行长养一切善根如世之食资益身根是为愿食五解脱食解脱即自在之义也谓修圣道之人离诸业缚于法自在即得长养一切菩提善根如世之食资益身根是为解脱食五种净食佛制诸禁戒令诸比丘勿啖生气若有草菜𤓰果当以火刀爪等先净之方可得食故有此五种净食也一大净谓一切𤓰果等物先当以火烧煑令熟后方食之是名火净律云以火触着是也二刀净谓一切𤓰果等物先当以刀去其皮核然后食之是名刀净律云以刀损口ㄙ坏是也三爪净谓一切𤓰果等物先当以爪甲去其皮壳然后食之是名爪净律云以爪甲伤损口ㄙ是也四蔫干净蔫干者物不鲜也谓一切𤓰果等物自蔫自干不堪为种比丘当食是名蔫干净律云自蔫干不堪为种是也五鸟啄净谓一切𤓰果等物若因鸟啄残损口ㄙ比丘可食是名鸟啄净律云鸟嘴啄损口ㄙ是也五种净肉一不见杀谓眼不曾见杀者是为净肉二不闻杀谓耳不曾闻杀声者是为净肉三不疑为我杀谓知彼为祠天等故杀而不专为我杀是为净肉四自死谓诸鸟兽命尽自死者是为净肉五鸟残谓鹰鹞等所食鸟兽余残者是为净肉五种不应施一非理求财谓不顺理所得财物是不净物故不应施与人也二酒及毒药谓酒及毒药能令众生狂乱失命故不应施与人也三𦊨罗机网𦊨菟网也罗鸟网也机机弩也网即网古也皆设以掩取禽兽者心谓是恼害众生之噐故不应施与人也四刀杖弓箭谓刀杖弓箭是杀害众生之噐故不应施与人也五音乐女色谓音乐女色而能惑乱众生正性故不应施与人也五果律戒比丘不噉生物谓如枣杏等果必以火熟之方食肤壳之果须以刀去其皮然后食故说此五果之名也一核果核果者谓枣杏等是也二肤果肤果者谓梨柰等是也三壳果壳果者谓椰子胡桃石榴等是也四𥢶果𥢶果者谓松栢等子是也五角果角果者谓大小诸荳等是也五辛首楞严经云是五辛熟食发婬壬生啖增恚十方天仙嫌其臭秽咸皆远离诸饿鬼等䑛其唇吻常与鬼住福德日销大力魔王现作佛身来为说法非毁禁戒赞婬壬怒痴命终为魔眷属永堕无间地狱是故求菩提者当断世间五种辛菜也一大蒜大蒜者至荤至辛之物也二茖葱茖葱者薤也其形似韭类山葱也三慈葱慈葱者乃葱之正名也四兰葱兰葱者即小蒜也杂阿含经云非小蒜木葱是也木葱即韭也五兴渠兴渠者叶如蔓菁根如萝卜生熟皆臭如蒜出于阗国华夏不产故不翻也五明一声明声即声教明即明了谓世间文章筭数建立之法皆悉明了通达故曰声明二因明因即万法生起之因谓世间种种言论及图书即玺地水火风万法之因皆悉明了通达故曰因明三医方明医方即医治之方法也谓世间种种病患或癫癎蛊毒四大不调鬼神呪诅寒热诸病皆悉晓了其因通达对治故曰医方明四工巧明工即工业巧即巧妙谓世间文词赞咏乃至营造城邑农田啇贾种种音乐卜筭天文地理一切工业巧妙皆悉明了通达故曰工巧明五内明内即佛法内教也谓以持戒治破戒以禅定治散乱以智慧治愚痴乃至种种染净邪正生死涅槃对治之法皆悉明了通达故曰内明五眼眼即照烛之义瑜伽师地论云能观众色故名为眼眼是总名从用分别则有五种一肉眼肉眼者假父母气血所成也即人中能见之眼见近不见远见前不见后见内不见外见昼不见夜见上不见下因有色质障碍故也二天眼天眼者谓诸天因修禅定而得也此眼远近前后内外昼夜上下皆悉能见以无色质障碍故也三慧眼慧眼者谓二乘之人以所得慧眼观一切法皆空不见有众生相及灭一切异相舍离诸着不受一切法也四法眼法眼者菩萨为度众生以清净法眼徧观一切诸法能知能行谓因行是法得证是道亦知一切众生种种方便门令修令证也五佛眼佛眼者谓具前四眼之用无不见知如人见极远处佛见则为至近人见幽暗处佛见则为显明乃至无事不见无事不知无事不闻闻见互用无所思惟一切皆见也五梦法一热气多见火谓如人钻火得火复理火事以煖相分多煖想即生故梦于火是则热气多而见火也二冷气多见水谓如人凿井得水复理水事以冷相分多冷想即生故梦于水是则冷气多而见水也三风气多见飞坠谓如人乘风登高运转初息以动相分多动想即生故梦飞坠是则风气多而见飞坠也四闻见多熟境谓如人坐禅诵经调练身心以惯习分多所习之想即生故梦熟境是则闻见多而见熟境也五天神与心灵所感谓如人平昔向善喜奉神天以敬奉故念想不忘故梦天神是则天神与心灵所感也五奇特梦世尊徃昔因中在山修道号善慧比丘得五种奇特梦走白普光如来请为解说所梦之相一梦卧大海普光云梦卧大海者汝身现居生死海中未到彼岸未证涅槃也二梦枕须弥普光云梦枕须弥者以表出生死海登于彼岸将证涅槃也三梦海中一切众生入我身内普光云梦大海中一切众生入身内者以示当于尘劳海中为诸众生作归依处济度有情超于彼岸也四梦手执日普光云梦执日者以表智慧光明普照法界开导昏迷归正觉路也五梦手执月普光云梦执月者以表方便之智入于生死尘劳界内用清凉法化导众生令离热恼也五种乐一出家乐出家乐者谓世间之人多诸业惑烦恼出家达道永断是苦也二远离乐远离乐者即初禅天之乐也谓初禅能远离欲界爱染烦恼得觉观禅定而生喜乐也三寂静乐寂静乐者即二禅天之乐也谓二禅离初禅觉观散动澄心寂静乃发胜定之乐也四菩提乐梵语菩提华言道谓菩萨无漏果成自受菩提之乐以慈心故复以此乐转施众生也五涅槃乐梵语涅槃华言灭度谓菩萨息化归真入无余涅槃获最寂静是名涅槃乐也五位无心无心谓无分别识心也非全无人但分别识心不行故言五位无心一睡眠谓众生睡眠之时六识昬昧不能见闻觉知是名睡眠无心二闷绝谓诸众生惊倒闷绝六识昏昧见闻觉知一时顿息是名闷绝无心三无想定无想定者即色界无想天所修之定也谓修无想定时身心俱灭念虑厂火凝诸想不起是名无想定无心四无想报谓因中厌生灭心习无想定故感报生无想天经五百刦心想不行是名无想报无心五灭尽定谓入此定时一切受领思想之心一时灭尽都无见闻觉知出入之息亦尽是名灭尽定无心洗浴五利十诵律云佛在舍卫国时有比丘癞病求治于药师𦒿域𦒿域告病比丘言汝可洗浴病即得瘥比丘言佛未听入浴室诸比丘以是事白佛佛遂听入洗浴故说此五种利也一除垢除垢者谓澡浴身体则诸垢秽悉皆除去也二身清净身清净者谓澡浴身体垢秽既除则身体清净也三除寒冷除寒冷者谓澡浴身体则清净和畅一切寒冷自除也四除身中风除身中风者谓澡浴身体得无寒冷则风邪等病自除也五得安隐得安隐者谓澡浴身体既无风邪则四支自得安隐也五不应答一试问不答谓此人心怀轻慢或先自晓了而作念言我且设问试彼为解不解若作此试问者不应为答也二无疑问不答谓凡所演说为令众生开其昏迷解释疑网彼既不疑假设为问者不应为答也三不为悔所犯故问不答谓此人既知所犯不生悔过之心设为他故而问者不应为答也四不受语故问不答谓此人先曾为说彼不听受今又故意设为问辞者不应为答也五语难故问不答谓此人作意而言此语难晓他必不解我且设问为能答否如是而故问者不应为答也五力不可到俱舍论云若人舍命应至无量世界外受生此中阴识神游空而去俄顷即到所生之处皆由业力所持虽禅定神通等力而不能遮其不徃亦不能令其住于余道故名力不可到也一定力定力者即诸佛大定之力也谓诸众生中阴识神徃于他界受生之时以由业力所持速疾而去即生彼处虽诸佛大定之力亦不能遮其不生故云不可到二通力通力者即诸佛神通之力也谓诸众生中阴识神徃于他界受生之时以由业力所持速疾而去即生彼处虽诸佛神通之力亦不能遮其不生故云不可到三大愿力大愿力者即诸佛大誓愿之力也谓诸众生中阴识神徃于他界受生之时以由业力所持速疾而去即生彼处虽诸佛大愿之力亦不能遮其不生故云不可到四法威德力法威德力者即佛法威德之力也谓诸众生中阴识神徃于他界受生之时以由业力所持速疾而去即生彼处虽诸佛威德之力亦不能遮其不生故云不可到五借识力借识力者即二禅已上无有寻伺语言若欲说法应用则假初禅之识而为己用也谓诸众生中阴识神徃于他界受生之时以由业力所持速疾而去即生彼处虽借识之力亦不能遮其不生故云不可到五力难判五难判者谓定等五种之力唯识论中不能判摄也然三界唯心万法唯识而不能判此五力者由斯五种乃圣人不思议境界不与心识相应此所以为难判宗镜录云有五力唯识不判是也一定力定力者即如来大寂定力也谓此定力无染无净非空非有生死不能拘结业不能缚不起此定而能普应十方不与识法相应是故唯识难判也二通力通力者即如来神通之力也谓此通力变化无穷随感而应不谋而知彻照万法非思议之可及岂识法之相应是故唯识难判也三借识力借识力者谓如二禅以上无有寻伺语言若欲说法应用则借初禅眼耳身三识以成己用由此假他之用非因本起不属唯识是故唯识难判也四愿力愿力者即如来大愿之力也而此愿力非因爱见不假思惟乃是圣人旷刦度生功用而成非思议之可及岂识法之相应是故唯识难判也五法威德力法威德力者即如来应化威德之力也谓此威德之力乃是圣人不思议境界如演一音则普应羣机施一法则众魔皆伏利生无尽功德难量不与识法相应是故唯识难判也五种比量比量者谓思惟决择推度境界定其理也一相比量谓随其所有相貌相属或由现在及先所见推度境界如以见幢故比知有车以见烟故比知有火如是以王比国以夫比妻以角犎比牛以形輭发黑轻举色美比知是少以面皱发白等比知是老以具如来微妙相好智慧寂静胜行辩才比知如来应正等觉具一切智诸如是等名相比量二体比量谓由现见彼自体性故比类彼𢪱不现见体或现见一分自体比类余分如以现在比类去来或以过去比未来事或以现近事比现远事又以一分成熟比余熟分如是等类名体比量三业比量谓以作用比业所依如见远物无有动摇鸟集其上如是等类比知是杌若有动摇等事比知是人若见迹步宽长比知是象身曳地行比知是蛇见比于眼闻比于耳等又若见瞑目执杖蹎厥足失路等比知是盲高声侧听比知是聋以所作业比知正信聪睿如是等类名业比量四法比量谓于一切相属着法以一比余如属无常比知有苦以属苦故比空无我以属生故比有老法以属老故比有死法以属有色有见有碍比有处所及有形质属有漏故比知有苦属无漏故比知无苦属有为故比知是生住异灭之法属无为故比知非生住异灭之法如是等类名法比量五因果比量谓因果相比如见物行比有所至见有所至比先有行若见有人如法事王比知当获广大禄位见大禄位比知先已如法事王若见备善作业比知必当获大财富见大财富比知先已备善作业若见修道比知当获圣果见获圣果比知先已修道如是等类名因果比量五种色法色即质碍之义凡依正色法不出此五也一极畧色谓于色上分析长短形相麤细以至极微故名极畧色二极逈色谓上见虚空青黄等色乃是显色若下望之则此显色至远而为难见是名极逈色三受所引色受即领受引即引取如受诸戒品戒是色法所受之戒即是受所引色又如意识领纳声香味触等法乃至忆念过去曾见境界皆名受所引色四徧计所起色谓诸众生于诸识所变影像及第六识所缘三世境界空华水月等悉生计着是名徧计所起色五定自在所生色定即禅定自在所生色者谓解脱静虑所缘境色也如菩萨入定所现光明及现一切色像境界如入火定则有火光发现是名定自在所生色五尘尘即垢染之义谓此五尘能染污真性故也一色尘谓眼所见青黄赤白及男女形貌等色是名色尘二声尘谓耳所闻丝竹环珮之声及男女歌咏等声是名声尘三香尘谓鼻所嗅栴檀沉水饮食及男女身分所有香等是名香尘四味尘谓舌所尝种种饮食肴饍美味等是名味尘五触尘谓身所触男女身分柔輭细滑及上妙衣服等是名触尘隣虚五尘尘即色尘谓眼耳鼻舌身五种胜义根及色声香味触等法乃至禅定中所发之色识心缘想过去未来之境皆是尘也以此色尘微细难见不可分析隣于虚空故名隣虚然于此极微之中又有五种不同非人天之眼能见乃慧眼等所见之色也一极微细谓此色尘分析至于至微至细之极人天之眼所不能见是为极微细也二色边际谓此色尘分析至于微细色相之际人天之眼所不能见是为色边际也三极畧色谓此细色畧之至极无可与比人天之眼所不能见是为极畧色也四无方分谓极微之色无有影像不碍方分是为无方分也五隣虚谓诸识色及定中色无障无碍似于虚空而实非虚空故名隣虚也大明三藏法数卷第十八大明三藏法数六大明三藏法数卷第十九碣一上天竺前住持沙门一如等奉勑集註薄伽梵六义梵语薄伽梵亦云婆伽婆名具六义佛地论云自在炽盛与端严名称吉祥及尊贵如是六德义圆满是故彰名薄伽梵唐玄奘法师明五种不翻中第二多含不翻即薄伽梵是也一自在义谓如来永不属诸烦恼之所系缚故曰自在二炽盛义谓如来勐𦦨智火洞达无际故曰炽盛三端严义谓如来三十二相庄严妙好故曰端严四名称义谓如来圆满一切殊胜功德十方世界无不闻知故曰名称五吉祥义谓如来既具胜妙之德故一切世间赞叹供养者亦获吉祥故曰吉祥六尊贵义谓如来始从兜率天中降生王宫及出家已而登极果之位方便利益一切众生故曰尊贵如来胜德六义一自性义谓诸佛法身皆依真如理体而为自性是名自性义二因义谓诸佛于无量无数劫中修习胜果之因是名因义三果义谓诸佛永断一切烦恼等障证得无上菩提之果是名果义四业义谓诸佛以清净身业现大神通清净口业演大法义清净意业种种调伏方便导引可化众生令其出离生死证大菩提是名业义五相应义应当也谓诸佛因中能行种种难行苦行所生十力四无所畏等功德而与法性之理相应故名相应义六差别义谓诸佛说法度诸众生则现法报应三身差别之相故名差别义如来功德六种相功德者如来万行之因法身之果德也为令众生如佛修行皆得成就无上道果故说六种相也一圆满谓诸如来万行具足种智圆明于世间出世间一切功德皆悉成就超过声闻缘觉菩萨之上故曰圆满二无垢谓诸如来由证常乐我净之德而无一切烦恼污染故曰无垢三不动谓诸如来由证大寂灭定所有功德一切外道魔军盗贼亲属乃至火水风等皆不能挠乱变坏故曰不动四无等谓诸如来所有种种功德广大尊胜威力自在一切有情乃至菩萨无与比者故曰无等五能作有情利益谓诸如来成就无上功德方便示现利他之行度脱有情令成圣道故曰能作有情利益六功能谓诸如来于所作利益有情之事无所作愿无所取舍而自然圆就故曰功能六即佛六即佛者约事故明六约理故明即即者其体不二名之为即然明此六即者或显法门高深或明修行次第若论六者位次高下有序则修行之人不生上慢若论即者理体初后皆是则修行之人不生退屈以理言之即处常六六处常即盖由事理不二故也一理即佛谓众生本具佛性之理与诸如来无二无别故涅槃经云一切众生即是佛是为理即佛二名字即佛谓或从知识处闻或从经卷中见知此理性即佛之名于名字中通达解了一切诸法皆是佛法是为名字即佛三观行即佛谓既知一切法皆是佛法必须心观明了理慧相应所行如所言所言如所行是为观行即佛此五品位也四相似即佛谓于观行即中愈观愈明愈止愈寂虽未能真证其理而于理彷彿有如真证是为相似即佛此十信位也五分证即佛谓无明之惑有四十一品至此破一品无明证一分中道是为分证即佛此十住十行十回向十地等觉位也六究竟即佛谓道穷妙觉种智俱圆是为究竟即佛此极果妙觉佛也六念法一念佛谓念佛具足十号大慈大悲智慧光明神通无量能托七友众苦我以清净质直之心得亲近佛心生欢喜以欢喜故身得快乐以快乐故其心得定以得定故其心平等修念佛观必趣涅槃是名念佛二念法谓法是如来所有功德即十力四无所畏等我以清净质直之心得亲近法心生欢喜以欢喜故身得快乐得快乐故其心得定以得定故其心平等修念法观必趣涅槃是名念法三念僧谓僧是如来弟子得无漏法具戒定慧能为世间众生作良福田应当恭敬我以清净质直之心得亲近僧心生欢喜以欢喜故身得快乐得快乐故其心得定以得定故其心平等修念僧观必趣涅槃是名念僧四念戒谓念诸禁戒能遮诸恶烦恼我以清净质直之心得亲近戒心生欢喜以欢喜故身得快乐以快乐故其心得定以得定故其心平等修念戒想必趣涅槃是名念戒五念施谓念己所施获得善利一切世间为悭嫉所覆我于今者得离如是悭贪之垢住舍心中于一切物心无恡惜持用布施既布施已我心应喜以喜心故身得快乐以快乐故其心得定以得定故其心平等修念施想必趣涅槃是名念施六念天谓念欲界天等悉因往昔戒施善根得生彼处受天快乐我亦见有如是戒施功德舍命之时必生彼天以念天故离于恶法心生欢喜心欢喜故身得快乐得快乐故其心得定以得定故其心平等修念天想必趣天道是名念天六慧法一闻慧谓别教菩萨于十住位中因闻中道之理知一切法离二边相故名闻慧二思慧谓别教菩萨于十行位中思惟中道之理发生一切智慧故名思慧三修慧谓别教菩萨于十回向位中修习中道之理发生一切智慧故名修慧四无相慧谓别教菩萨于十地位中证知中道之理空无性相发生一切智慧故名无相慧五照寂慧照即中道之用寂即中道之体谓别教等觉菩萨以中道之观慧照中道之理体故名照寂慧六寂照慧谓别教妙觉果佛之智慧能于中道之理即寂而照即照而寂寂照不二定慧平等故名寂照慧六坚法一信坚谓别教菩萨于十住位中修习空观信一切法皆即真谛无能毁坏故名信坚二法坚谓别教菩萨于十行位中修习假观知一切法皆即俗谛无能毁坏故名法坚三修坚谓别教菩萨于十回向位中修习中观了一切法皆即中谛无能毁坏故名修坚四德坚谓别教菩萨于十地位中因修中观破一分无明显一分三德无能毁坏故名德坚五顶坚谓别教等觉菩萨居十地顶惑破德显无能毁坏故名顶坚六觉坚谓别教妙觉果佛觉了一切法皆即中道无能毁坏故名觉坚六忍法一信忍谓别教菩萨于十住位中修习空观信一切法皆悉空寂能于空法忍可忍证故名信忍二法忍谓别教菩萨于十行位中修习假观虽知一切法空无所有而能假立一切法化诸众生于假法中忍可忍证故名法忍三修忍谓别教菩萨于十回向位中修习中观知一切法事理和融于中道中忍可忍证故名修忍四正忍谓别教菩萨于十地位中正破无明之惑而于中道之理忍可忍证故名正忍五无垢忍谓别教菩萨于等觉位中断除无明惑染而于自性清净心体忍可忍证故名无垢忍六一切智忍智者知也谓别教妙觉果佛断一十二品无明惑尽徧知一切中道之法而于此法忍可忍证故名一切智忍六受法一眼触受触即触着亦对也受领纳也谓眼与好恶之色相触对时即生苦乐之受是名眼触受二耳触受谓耳与好恶之声相触对时即生苦乐之受是名耳触受三鼻触受谓鼻与香臭之物相触对时即生苦乐之受是名鼻触受四舌触受谓舌与美恶之味相触对时即生苦乐之受是名舌触受五身触受谓身与美妙麤恶之境相触对时即生苦乐之受是名身触受六意触受谓意分别五尘好恶妍丑之境即生苦乐之受是名意触受六观法一住观心会于理为住谓别教菩萨于十住位中修习空观故名住观二行观行即进趣之义谓别教菩萨于十行位中修习假观故名行观三向观向即回因向果之义谓别教菩萨于十回向位中修习中观故名向观四地观地即能生佛智住持不动之义谓别教菩萨于十地位中修习中观能生佛智故名地观五无相观谓别教菩萨于等觉位中修习中观了知惑染性相本空故名无相观六一切种智观种即能生之义谓别教妙觉果佛中道观成能知一切道种差别故名一切种智观六行观谓厌下苦麤障欣上胜妙利各有因果依此六法修行是名六行观一厌苦观谓思惟身中所起心数缘于贪欲不能出离是为因苦复思欲界报身饥渴寒热病痛刀杖等种种所逼是为果苦苦因苦果皆须厌恶也二厌麤观谓思惟欲界五尘能起众恶是为因麤复思此身为三十六物屎尿臭秽之所成就是为果麤麤因麤果皆须厌恶也三厌障观谓思惟烦恼障覆真性不能显发是为因障复思此身质碍不得自在是为果障因障果障皆须厌恶也四忻胜观谓既厌欲界下劣贪欲之苦即忻初禅上胜禅定之乐是为因胜复厌欲界饥渴等苦即忻初禅禅味之乐是为果胜得乐胜苦皆须忻喜也五忻妙观谓既厌欲界贪欲五尘之乐心乱驰动为麤即忻初禅禅定之乐心定不动是为因妙复厌欲界臭秽之身为麤即忻受得初禅之身如镜中像虽有形色无有质碍是为果妙得妙胜麤皆须忻喜也六忻出观谓既厌欲界烦恼盖障即忻初禅心得出离是为因出复厌欲界之身质碍不得自在即忻初禅获得五通之身自在无碍是为果出得出胜障皆须忻喜也法华六瑞谓法华一经妙理玄微兀人难信受故先以瑞相警变常情常情既变而生渴仰则闻法染心妙道易阶密有所表故具明六瑞焉一说法瑞谓佛将说法华先说无量义经而为法华作序从一法说无量义会无量义归于一法故无量义经为法华会多归一之序经云说大乘经名无量义是也且说法乃佛之常仪何得为瑞盖佛说无量义经虽竟时众不散待于后闻此事奇特与常说异故名说法瑞二入定瑞谓佛将说法华而欲会多归一故先入此无量义处定经云入于无量义处三昧是也且入定亦佛之常仪何得为瑞盖佛虽入开定意在合定与常入定有异故名入定瑞三雨华瑞谓佛将说法华故天雨四华以表十住十行十回向十地诸菩萨当获成佛之因故名雨华瑞经云天雨曼陀罗等四华是也四地动瑞谓佛将说法华故地六种震动以表圆教十住十行十十向十地等觉妙觉六番破无明惑也为无明盘礴未曾侵毁方将破坏故先动地以表之故名地动瑞经云普佛世界六种震动也五众喜瑞谓大众既见雨华动地知佛世尊必说大法欣跃内充以表大机当发经云大众得未曾有欢喜合掌一心观佛是也且喜怒人之常情何得为瑞盖天华恱眼地动震心是外瑞心喜是内瑞非常之喜昔虽曾有而不为喜所动今为喜动而能一心观佛故名众喜瑞六放光瑞谓佛将说法华先放毫光照于此土以至他土与常放光有异故名放光瑞经云佛放眉间白毫相光徧照东方万八千世界是也妄尽还源观六门此观门者乃唐贤首国师以华严大经之义富怙口宏深览之者讵究其源寻之者罕穷其际由是统ㄆ玄奥囊括大宗述此六门令诸后学修习观法断除诸妄复归真源也一体一显一体即自性清净圆明之体也盖此体性从本以来圆明湛寂在尘劳而不垢处涅槃而非净在圣不增居凡不减烦恼覆之则隐智慧了之则显故云显一体也二起二用二用者谓依前净体起于二用也一者海印森罗常住用谓入海印三昧照真如性妄尽心澄众德并现犹如大海风息水澄万象齐鉴森然交罗常住不动也二者法界圆明自在用谓入华严三昧照法界体众德具足万行庄严光明照彻圆融无碍也三示三徧三徧者即依前二用一一普周法界也一者一尘普周法界徧谓尘无自性揽真理而成立真既无边尘亦随尔故一一尘中皆见法界二者一尘出生无尽徧谓尘无自体起必依真真如既具恒沙众德依真起用万法繁兴无有穷尽三者一尘含容空有徧谓尘无自性即空也幻相宛然即有也真空不空妙有不有事理该罗容纳无碍也四行四德四德者即依前一尘能徧之境而修行四德也一者随缘妙用无方德谓随顺机缘起诸妙用万别千差神变不测也二者威仪住持有则德谓行住坐卧整肃威仪阐扬教法拯物导迷堪忍住持可轨可范也三者柔和质直摄生德谓慈悲平等调柔和顺言行相符质直无伪唯以正法摄化众生也四者普代众生受苦德谓诸众生受苦无量常怀悲悯拯托七友救济亦复出生入死为其说法咸令得乐也五入五止五止者即依前能行四德之心而修五止也一者照法清净离缘止谓观照真俗二谛之法空有不二清净虚廓能缘之智既寂而所缘之境亦亡也二者观人寂泊绝欲止谓观五蕴之身诸法本空寂然淡泊诸欲皆尽无愿无求也三者性起繁兴法尔止谓依体起用名为性起应用万差故曰繁兴任运常然名法尔也四者定光显现无念止谓入此止三昧中光明炳现内外洞彻无思无虑也五者理事玄通非相止谓真性之理幻相之事隐显俱融性相双泯也六起六观六观者即依前五止而修即止之六观也一者摄境归心真空观谓观世间一切诸法唯一心造心外更无一法可得境本空寂无有实体也二者从心现境妙有观谓依体起用具修万行庄严佛土成就报身也三者心境秘密圆融观所言心者谓无碍心诸佛证之以成法身也境者谓无碍境诸佛证之以成净土也然如来报身及所依净土圆融无碍或身中现土土中现身心境双融了无迫隘也四者智身影现众缘观谓智体唯一能鑑众缘犹如日轮照现逈处虚空有目之流无不亲见也五者多身入一镜像观谓以大止妙观法力加持故得一身作多身多身入一身如镜现像无有障碍也六者主伴互现帝网观谓毘卢遮那自身为主十方诸佛菩萨为伴或以一身为主多身为伴主伴互现重重无尽如帝网珠光光交映无有穷尽也六事明经意经云佛有三达之智来今徃古靡不通焉佛经众多以虚空为量佛智弘深以无造为原经中所演不可思议或有反覆难了难明粗以六事可知其意一正道谓佛所说之经旨意深奥无作无为无行无得自然合道是为正道二善权谓佛说经善权变化无有方所或出或处皆顺机冝随𩔗开演令人悟觧悉得证入是为善权三至教谓如来说经为诸众生指示罪福令知作如是因得如是果未有作善得罪作恶得福其事明白至为易晓是为至教四诱导谓如来说经盖为蒙昧愚痴之人难便开化故以现世可获福报因缘等劝诱引导令其欢喜顺从而生正信是为诱导五福德谓佛说经为令众生修习布施持戒忍辱精进禅定智慧等行调伏诸根无所放逸则得天人果报长乐无穷是为福德六禁戒谓佛说经制诸禁戒令一切众生摄持身口意业清净不犯即能超脱三恶趣苦是为禁戒六离合释谓一名之中有能所等互相混滥故须明此六种之释复以依主等皆有离合之意故云六离合释一依主释谓所依为主如言眼识眼是所依为胜识是能依为劣将劣依胜故名眼之识如臣依主能所相彰是为依主释二持业释持谓任持业谓业用如说第八藏识识是本体藏是业用摄用归体体能持用藏即是识故名藏识体持业用是为持业释三有财释谓从他所有以得其名如言金刚金刚本是护法之神因执金刚宝杵得金刚名又如梵语俱舍华言藏藏有含藏之义以其含藏文义犹如世之库藏能积聚财物故名藏将他名以显己是为有财释四相违释谓如说眼及耳等体性各别皆自为主犹如水火不相随顺两别双举故名相违释五带数释谓法上度量以数显义也如说五蕴因数有五带起本数即名五蕴乃至二谛等法无不皆然体带数量故名带数释六隣近释谓从隣近为名如说四念住本是以慧观察身受心法今云念者慧即拣择照了念即明记不忘以念与慧其义隣近故隐慧之名而言四念所谓隐己从他也又如意与识之𩔗皆然故名隣近释六种本迹本谓根本如𣗳之有根也迹犹足迹如人依处则有行迹故名本迹一理事本迹谓从实相真谛之理为本出生一切诸法俗谛之事为迹此迹虽名为事乃理中所具之事亦属于理故名理事本迹二理教本迹谓如上理之与事俱不可说皆名为本本即理也说理说事皆名为迹迹谓教也故名理教本迹三教行本迹谓如上理事之教皆名为本禀教修行名之为迹故名教行本迹四体用本迹谓如上禀教修行契理证于法身之体为本即法身之体起应身之用为迹故名体用本迹五权实本迹谓最初实得法应二身皆名为本中间化度众生数数唱生唱灭种种权施法应二身皆名为迹故名权实本迹六今已本迹今即是本谓法华经从地涌出品已后所说久远理事乃至权实皆名为本已即是迹谓法华经从安乐行品已前及华严鹿苑方等般若己说事理权实等法皆名为迹故名今己本迹六成就六成就者即如是我闻等六事乃诸经之通序也佛将入灭阿难问云世尊灭后诸经之首当安何语佛荅言当安如是我闻一时佛在某处为某众等盖言佛所说法以此六事和合方能成就故名六成就一信成就信即如是也言如是者乃诸经之法体也大智度论云佛法大海唯信能入信者言是事如是不信者言是事不如是谓如是之法是佛所说信受不疑故名信成就二闻成就闻即我闻也言我闻者谓如是之法阿难自言我曾亲从佛闻故名闻成就三时成就时即一时也言一时者法王启运嘉会之时也谓众生有缘能感佛即现身垂应感应道交不失其时故名时成就四主成就主即佛也佛梵语具云佛陀华言觉即自觉觉他觉行圆满也谓佛为世间出世间说法化导之主故名主成就五处成就处即佛说法之处也谓或在天上或在人间或摩竭提国或舍卫国等即是其处故名处成就六众成就众即菩萨二乘天仙等诸大众也谓佛说法必有菩萨等大众云集同听故名众成就又六事成就论云菩萨为成就六度故决定应行六事也一供养供养者谓因成就檀度故兴供养若不长时供养三宝则檀度不得圆满也二学戒学戒者谓因成就戒度故学习持戒若不长时学戒则戒度不得圆满也三修悲修悲者谓因成就忍度故修习大悲心饶益众生若不长时忍受及不饶益众生则忍度不得圆满也四勤善勤善者谓因成就进度故勤修众善若心放逸不修诸善则进度不得圆满也五离諠离諠者谓因成就禅定故离諠閙若在聚落闘诤杂乱则禅定不得圆满也六乐法乐法者谓因成就智度故爱乐佛法若不遍历十方承事诸佛𦗟法无厌如海纳流无时盈溢则智度不得圆满也六度一檀那梵语檀那华言布施施有二种一者财施谓以饮食衣服田宅玝十小宝及一切资身之具悉能施之二者法施谓从诸佛及善知识闻说世间出世间善法以清净心转为他说也二尸罗梵语尸罗华言性善谓好行善道不自放逸此据义而译也正翻止得谓止恶得善也又翻为戒谓戒能防止身口所作之恶也三羼提梵语羼提华言忍辱忍辱有二种一者生忍谓于恭敬供养中不生憍逸于嗔骂打害中不生怨恨也二者法忍谓于寒热风雨饥渴等法恼害之时能安能忍不生嗔恚忧愁也四毘梨耶梵语毘梨耶华言精进精进有二种一者身精进谓若勤修善法行道礼诵与夫讲说不自放逸也二者心精进谓若勤行善道心心相续不自放逸也五禅那梵语禅那华言静虑专心敛念守一不散之谓也禅有二种一者世间禅谓色界无色界凢夫所修禅也二者出世间禅谓声闻缘觉菩萨所修禅也六般若梵语般若华言智慧谓照了一切诸法皆不可得而能通达一切无碍为诸众生种种演说也六妙门妙名涅槃门名能通修此六法则能通至涅槃故名六妙门前三是定后三是慧定爱慧䇿能发真明出离生死一数息门数息者修行之人调和气息不澁不滑安详徐数从一至十摄心在数不令驰散盖欲界众生心多驰动麤散难摄故须数息制其散乱是为入定之要故以数息为初门也二随息门随息者细心依随息之出入住而不散也谓修行之人虽因前数息心暂得住而禅定未发若犹存数则有起念之失故须舍数修随心随于息入时知入出时知出心安明净禅定自发故以随为门也三止门止者摄心静虑也谓修行之人虽因前随息心安明静而定犹未发若心依随则微有起想之乱苟欲澄渟安隐莫若于止故次舍随修止凝心寂虑禅定自发故以止为门也四观门观者分别观察之心也谓修行之人虽因前止证诸禅定而觧慧未发若心住定则有味着之失是故不着于止起观分别则无漏方便因此开发故以观为门也五还门还者转心反照也谓修行之人虽修前观分别观察而真明未发即当舍观修还反照能观之心念念皆不可得不加功力任运返本还源故以还为门也六净门净者心无所依不起妄想分别之垢也谓修行之人虽修前还而真明犹未能发即当舍还修净净心成就即发三乘圣道故以净为门也六神通璎珞经云神名天心通名慧性天然之慧彻照无碍故名神通一天眼通谓能见六道众生死此生彼苦乐之相及见一切世间种种形色无有障碍是名天眼通二天耳通谓能闻六道众生苦乐忧喜语言及世间种种音声是名天耳通三知他心通谓能知六道众生心中所念之事是名知他心通四宿命通谓能知自身一世二世三世乃至百千万世宿命及所作之事亦能知六道众生各各宿命及所作之事是名宿命通五身如意通谓身能飞行山海无碍于此界没从彼界出于彼界没从此界出大能作小小能作大随意变现是名身如意通六漏尽通漏尽通者漏即三界见思惑也谓罗汉断见思惑尽不受三界生死而得神通是名漏尽通六聚戒名义聚者集也由众生罪有重轻故佛制诸戒结罪不一因随其重轻集分六类故云六聚也一波罗夷梵语波罗夷华言弃谓犯此罪者永弃于佛法之外也又云极恶释义有三一者由犯此戒道果无分二者不与僧中共住三者舍此身已当堕地狱故名极恶二僧伽婆尸沙梵语僧伽婆尸沙华言僧残谓犯此罪者如人被他斫残命虽未尽形已残癈小有可救之理僧为作法除此之罪故名僧残三偷兰遮梵语偷兰善见律云偷兰名大遮是华言谓遮障善道此华梵兼举也谓犯此罪者大障善道堕于恶趣也四波逸提梵语波逸提华言堕谓犯此罪者当堕八寒八热地狱也五波罗提提舍尼梵语波罗提提舍尼华言向彼悔僧祇律云此罪应对众发露忏悔是也六突吉罗善见律云梵语名突吉罗华言恶作谓身口所作之恶也四分律本云梵语名式义迦罗尼华言应当学谓此戒难持易犯常湏念学故不列罪名但云应当学六种性种性者种别性分也种即种子有发生之义性即性分乃自分不改之义璎珞经对别教十住十行十回向十地等觉妙觉而论故有六种性然性通六位种局在因故前之四位名种等觉虽在因然胜前得称为觉故不言种也一习种性谓十住菩萨研习空观破见思惑故名习种性二性种性谓十行菩萨虽证本性真空之理不住于空而能分别一切诸法化诸众生故名性种性三道种性谓十回向菩萨因修中道妙观通达一切佛法故名道种性四圣种性谓前诸位皆名贤位十地菩萨由修中道妙观破无明惑证入圣地故名圣种性五等觉性谓望后妙觉犹有一等胜前诸位得称为觉是名等觉性六妙觉性谓自觉觉他觉行圆满不可思议故名妙觉性六相六相者谓一真法界之体而有六种名义之相也然法界体同本无异相由法入于义遂有六名名虽有六不离一体交彻融通一多无碍故也一緫相一即具多为緫谓一法界之体能具多种之义也如人之身能具眼耳等诸根而为一体故云緫相二别相多即非一为别谓理体虽一而有种种差别之义也如身体虽一而眼耳鼻舌诸根各各不同故云别相三同相义不相违名同谓义虽有种种差别而同一法界缘起故也如眼耳等诸根虽各不同而共一身不相违背故曰同相四异相多义相望为异谓种种差别之义虽同一体而各适其宜不相混滥也如眼耳等诸根各得其用而不杂乱故云异相五成相一多缘起和合为成谓种种缘起之义共成法界緫相之体也如眼耳等诸根共成一身之用故云成相六坏相诸法各住本位为坏谓诸法之义各各自住本位则緫相不成也如眼耳等诸根各住自位一体不成故云坏相六因一相应因应当也谓心王与心所共相应故如亲友知识和合成事故名相应因二俱有因俱有因亦名共因谓心与心所更相佐助如兄弟同生互相成济故名俱有因三同类因同类因亦名自种因谓过去善法与现在善法为因现在善法与未来善法为因故名同类因恶无记法亦复如是四遍行因谓苦集二谛下惑也此惑徧于二谛故名遍行因五异熟因谓行善恶因得善恶报异世而熟故名异熟因六能作因谓眼与色为缘能生眼识乃至意与法为缘能生意识等皆名能作因六种因一当有因谓现在六根对于六尘所作之法为因此因能招未来当有之果故名当有因二相续因谓因一念之心攀缘根尘以成善恶之业而招未来之果于未来果复起善恶之业展转无有断绝故名相续因三相因谓以所作善恶业相为因由因感果无有断绝故名相因四作因谓作胜因已获胜报于胜报上更作胜因故名作因五显示因谓一念妄想若生必有所作善恶业相如灯照物显然可见故名显示因六待因待即对也谓妄想灭时还作作时还灭若相续念断则妄想不生以妄对不妄故名待因六种调伏一性调伏谓菩萨宿有善根种性故能修习善法调伏身心诸烦恼障由是得证菩提是名性调伏二众生调伏谓菩萨善能调伏一切众生若有声闻性者令得声闻道有缘觉性者令得缘觉道乃至有人天性者令其得人天乐是名众生调伏三行调伏谓菩萨以万行调伏诸烦恼故而能具足佛道复为众生故修习苦行心无悔恨是名行调伏四方便调伏谓菩萨以种种方便调伏众生如初发心者教持禁戒脱离生死已发心者教令亲近善友受持经法是名方便调伏五熟调伏谓菩萨为诸众生无善根者说人天乐令其发菩提心有善根者说出世法令其增长成熟善果是名熟调伏六熟调伏印印即法印以法自印其心也印有三种一谓菩萨专念菩提其心柔輭未能清净名下熟调伏印二谓菩萨虽得清净未能具足最大寂静名中熟调伏印三谓菩萨修行多劫具足清净获大寂静道品圆满名上熟调伏印也种子识六义种即能生之义也谓于八识之中随一识起时能生一切善恶之法故名种子识一剎那灭义梵语剎那华言一念谓眼等诸识种子一念才生生则随灭念念不停剎那变异耳鼻舌身意等诸识种子各各亦复如是是为剎那灭义二果俱有义果即识与根也谓识与根同时俱起以成力用也如眼根照色境时眼识随即同缘耳根照声境时耳识随即同缘于诸实境分明显了鼻舌身意亦复如是是为果俱有义三恒随转义谓诸识起时种子随转如眼根照境时眼识种子随即相续无有间隔耳鼻舌身意等诸识各各起时亦复如是恒随相续是为恒随转义四性决定义谓诸识各各所缘善恶无记三性无有间杂也如眼识缘恶境则成恶法不能成善法如缘善境则成善法不能成恶法若缘无记则不能成善恶二法诸识起时亦复如是是为性决定义五待众缘义谓识非一因而生必假众缘而后成就如眼识种子须得空明根境等缘方得显发耳鼻舌身意等诸识种子亦待众缘而得成就是为待众缘义六引自果义谓诸识各引自体果用非是色心交互而成也如眼根照时眼识即缘所对实境而不混于声香之别体耳鼻舌身意等诸识亦复如是是为引自果义大明三藏法数卷第十九大明三藏法数大明三藏法数卷第二十碣二上天竺前住持沙门一如等奉勑集註六轮对位轮有二义一运转二摧碾谓佛菩萨转于法轮则能摧碾众生惑业故以六轮对诸位次也一铜宝轮对十住位铜似金色不具金用虽无铁之麤垢而犹有查滓若鍊磨攻治则能成诸噐皿济用于世谓十住菩萨已断见思之惑如离麤垢于四十一品无明之惑未能尽断如铜之犹有查滓惑既分断德亦分显故能从体起用随类现形化诸众生如噐成济世故以铜宝轮对十住位也二银宝轮对十行位银体莹洁不受尘垢虽经镕鍊性恒不变谓十行菩萨不加功力任运分断无明之惑显发本然清净之性如银之莹洁镕鍊不变故以银宝轮对十行位也三金宝轮对十回向位金体贵重济用极大土埋火煅其色不变谓十回向菩萨功行加深教化亦广虽混众尘而不为尘垢所染虽居五欲而不为欲火所烧故以金宝轮对十回向位也四瑠璃宝轮对十地位梵语瑠璃华言青色宝出须弥山一切众宝皆不能坏谓十地菩萨所证真实不为外魔之所动坏故以瑠璃宝轮对十地位也五摩尼宝轮对等觉位梵语摩尼又云末尼华言离垢此宝光净不为尘垢所染若以青物褁之投水水色即青红黄赤白亦复如是谓等觉菩萨无明之惑将尽位居十地之上其随类现形化用自在故以摩尼宝轮对等觉位也六水精宝轮对妙觉位水精内外暎彻无物不现谓妙觉果佛诸惑净尽万德圆明常住湛然有感则应故以水精宝轮对妙觉位也六种住六种住者约别教位次而论也以此六人所证之位皆不退失故名为住一种性住种即能生之义性即自分不改之义谓别教菩萨于十住十行位中道种成就无有退失数数增进故名种性住二解行住解即解了行即修行谓别教菩萨于十回向位中修习中观为入初地之方便故名解行住三净心住谓别教菩萨于初地断根本见惑得出世间心离凡夫我相障故名净心住四行道迹住迹犹足迹谓别教菩萨从二地至七地修习中观皆断根本思惑而有证入之迹故名行道迹住五决定住谓别教菩萨从八地九地已得真实之行不还不退故名决定住六究竟住谓此非圆教妙觉果佛之究竟乃是别教第十地菩萨学行满足究竟不退故名究竟住六种决定论云菩萨由六度增上得六种决定一财成决定谓菩萨由布施力必定常得大财成就是名财成决定二生胜决定谓菩萨由持戒力必定常得贵胜之家随意受生是名生胜决定三不退决定谓菩萨由忍辱力所修善法必定常不退失是名不退决定四修习决定谓菩萨由精进力常时修习善法必定无有间息是名修习决定五定业决定谓菩萨由禅定力成就众生正定之业必定永不退失是名定业决定六无功用决定谓菩萨由智慧力不加功行必定自然住理是名无功用决定六种摄摄即摄取亦摄受也谓菩萨以此六种摄诸众生过去已摄现在今摄未来当摄乃至历尘数劫无有疲厌故名六种摄一顿摄顿遽也谓菩萨从初发心于一切众生作父母想随力所能直以一切乐事饶益而摄取之是名顿摄二增上摄增上犹增胜也谓菩萨既已发心若于父母起尊重心种种方便劝修善法随时供养知恩报恩若于妻子眷属教修善法令其胜进或菩萨为王即摄受人民如法正化不加非罚以财以法而为饶益随其力能教诸众生令修善法是名增上摄三取摄谓菩萨常以二种摄取众生一者常以舍心以财饶益一切众生令其离于贫穷二者常以慈悲心以法饶益一切众生托七友恶邪见教修正法是名取摄四久摄谓菩萨摄取众生多历时数久久教化乃得成熟是名久摄五不久摄谓菩萨摄取众生教化不久即得成熟是名不久摄六后摄谓菩萨于前五摄之后摄取众生于此生内即能成熟是名后摄六种阿罗汉梵语阿罗汉华言无生又云无学谓三界生死已尽故名无生无法可学故名无学一退法阿罗汉谓因遇违缘退失所得道法即第四果退至初果故名退法二思法阿罗汉谓常自思惟所得之法恐有退失故名思法三护法阿罗汉谓于所证之法心生爱乐善加守护故名护法四住法阿罗汉谓住于所证之法不退不进故名住法五进法阿罗汉谓能加功进行至不动法故名进法六不动法阿罗汉谓不被烦恼之所动乱故名不动法六法师法华文句云法者轨则也师者训匠也谓师于妙法自行成就又能以妙法训导于他故称法师一信力故受信信向也受领纳也谓以信向之力𦗟闻正法乃至一句一偈领纳在心故名信力故受二念力故持念忆念也持执持也谓所闻之法由忆念之力执持不失故名念力故持三看文为读谓目视经卷之文以口习宣演故名看文为读四不忘为诵谓习读既熟不假看文自然成诵无有忘失故名不忘为诵五宣传为说宣扬也传转也谓自己所得之法展转为他人说故名宣传为说六难晓须释谓佛所说经教义趣深远卒难晓了必须解释方能解悟故名难晓须释六和敬和敬者和同爱敬也此六者通名和敬盖外同他善谓之和内自谦卑谓之敬今称僧为六和盖出于此一同戒和敬谓比丘通达实相正理知罪不可得为欲安立众生于实相正理以方便善巧同持戒品无有乖诤亦知众生同此戒善未来必得菩提大果是以敬之如佛故名同戒和敬也二同见和敬谓比丘通达实相正理而能了知诸法本无所得亦无所知见为欲安立众生于实相正见以方便善巧同一切知见无有乖诤亦知众生因此知见必得种智圆明是以敬之如佛故名同见和敬也三同行和敬谓比丘通达实相正行而能了知无作无行为欲安立众生于实相正行以方便善巧同修诸行无有乖诤亦知众生同此诸行渐积功德当成佛道是以敬之如佛故名同行和敬也四身慈和敬谓比丘住平等大慈以修其身常与众生一切乐事无有乖诤亦知众生悉有佛性未来必得金刚之身是以敬之如佛故名身慈和敬也五口慈和敬谓比丘住平等大慈以修其口常与众生说一切法令其得乐无有乖诤亦知众生悉有佛性未来必得上上清净口业是以敬之如佛故名口慈和敬也六意慈和敬谓比丘住平等大慈以修其意常知众生诸根性欲与众生乐无有乖诤亦知众生悉有佛性未来必得心如佛心是以敬之如佛故名意慈和敬也六羣比丘梵语比丘华言乞士谓此等比丘于佛世时聚集成众作诸非威仪事羣出队入故名六羣比丘一阐陀又云阐那即车匿二迦留陀夷车匿又云阐释迦是释种也梵语迦留陀夷华言麤黑以其颜貌麤黑故也是婆罗门种此二人性多贪痴不受人语住迦尸黑山聚落作诸非威仪事时黑山聚落诸优婆塞来白佛言六羣比丘于彼聚落作诸非法佛令阿难同六十比丘往彼作驱出羯磨二人知之便出一由旬外迎请阿难即求忏悔言我所作非善从今已去不敢复作即同阿难还至佛所后迦留陀夷因入婆罗门家说法被贼打杀三三文陀达多又云难陀四摩醯沙达多又云䟦难陀梵语三文陀达多摩醯沙达多此二人是释种性多愚痴不受人语住黑山聚落作诸非威仪事闻佛令阿难来作驱出羯磨二人便走到于王道聚落后三文陀达多以猪祠庙生天五马师又云马宿六满宿马师性多愚痴满宿性多嗔恚此二人本是田夫亦释种也共议我等作田辛苦可共出家于佛法中衣食自然复更筹量就谁出家即到舍利弗目犍连所求欲出家既出家已住鸡咤山聚落不受人语作诸非威仪事于六羣比丘中最为上首后二人因多愚痴嗔恚堕生龙中三宝有六义三宝者佛法僧也乃四生之导首六趣之舟航为世所贵故名为宝一希有义谓如世珍宝贫穷之人所不能得三宝亦尔薄福众生百千万世不能值遇故名希有二离垢义谓如世珍宝内外莹彻体无瑕秽三宝亦尔诸漏净尽无有垢染故名离垢三势力义谓如世珍宝除贫去毒有大势力三宝亦尔具六神通托七友济众生出离苦趣故名势力四庄严义谓如世珍宝严饰身首令人姝好三宝亦尔能以正法严饰行人令得身心清净故名庄严五最胜义谓如世玝十小宝诸物中胜三宝亦尔一切世间最为殊胜故名最胜六不改义谓如世真金烧打磨鍊不能变改三宝亦尔不为世间八法之所变易故名不改六欲天欲即色欲四天王以形交为欲忉利以风为欲夜摩以抱持为欲兜率以执手为欲化乐以视笑为欲他化但以视为欲也谓之天者天然自然乐胜身胜亦名最胜亦名光明以其所欲不同故名六欲天一四天王天东方持国天王谓能护持国土故居须弥山黄金埵南方增长天王谓能令他善根增长故居须弥山瑠璃埵西方广目天王谓能以净天眼常观拥护此阎浮提故居须弥山白银埵北方多闻天王谓福德之名闻四方故居须弥山水晶埵二忉利天梵语忉利华言三十三大智度论云昔有婆罗门姓憍尸迦与知友三十二人共修福德命终皆生须弥山顶憍尸迦为天主名帝释天三十二人为辅臣周围列居而帝释独处其中又净名䟽云昔迦叶佛灭后有一女人发心修塔报为天主有三十二人助修报为辅臣君臣合之为三十三也细行天歌音喜乐天威德轮天月行天阎摩那娑罗天速行天影照天智慧行天众分天曼陀罗天上行天威德颜天威德𦦨轮光天清净天也三夜摩天梵语夜摩华言善时亦名时分谓其时时唱快乐故以莲华开合分其昼夜此天依空而居四兜率天梵语兜率华言知足谓其于五欲境知止足故此王依空而居五化乐天化乐天者谓自化五尘之欲而娱乐故此天依空而居六他化自在天他化自在天者谓假他所化以成己乐故此天依空而居即魔王天也六界聚界即界分聚即聚集谓人之身聚集六法各有分齐故名六界聚一地界聚地以坚碍为性谓人之身有内地界而受于生即发毛爪齿麤细皮肤骨肉筋肾心肝脾肺之类是名地界聚二水界聚水以润湿为性谓人之身有内水界而受于生即脑髓眼泪汗涕唾脓肪血涎痰之类是名水界聚三火界聚火以燥热为性谓人之身有内火界而受于生即热身煖身烦闷身温壮身及能消饮食之类是名火界聚四风界聚风以动转为性谓人之身有内风界而受于生即出息入息及掣缩等风之类是名风界聚五空界聚空以无碍为性谓人之身有内空界而受于生即眼空耳空鼻空口空咽喉动摇食消下过之类是名空界聚六识界聚识以分别为性即心识也所谓乐识苦识喜识忧识是名识界聚六难一佛世难遇谓诸佛不常出世众生悬远难遇而况众生不修胜因不行众善虽佛出世亦不得遇故云佛世难遇二正法难闻谓虽值佛出世或缘有违逆身有障难根有愚钝不能𦗟受又若佛灭后或有说正法处身为他人制伏不能往𦗟或生邪见虽𦗟不能信受故云正法难闻三善心难生谓人生世间宿习垢重恶缘易染而况邪惑蔽心生诸贪着若不遇善知识劝教则终不能发心修习善行故云善心难生四中国难生谓中华之国圣人出生其中仁义昭明佛法流布实为文物之地若非持戒修福不得生此故云中国难生五人身难得谓因行五常五戒出离四趣方得人身经云得人身者如爪上土失人身者如大地土以其得少失多故云人身难得不妄语不饮酒也四趣者阿修罗趣饿鬼趣畜生趣地狱趣也六诸根难具谓虽得人身或有盲聋瘖痖则为残癈六根完具是亦难得故云诸根难具父六亲谓佛令比丘避于讥嫌不得于非亲之女及比丘尼洗浣故衣若父母之亲可使洗浣故说父六亲及母六亲也一伯伯者即父之伯于己为伯祖也二叔叔者即父之叔于己为叔祖也三兄兄者即父之兄于己为伯也四弟弟者即父之弟于己为叔也五儿儿者即父之子于己为兄弟也六孙孙者即父之孙乃兄弟之子于己为姪男也母六亲一舅舅者即母之舅乃外祖母之兄弟于己为舅公也二姨姨者即母之姨乃外祖母之姊妹于己为姨婆也三兄兄者即母之兄于己为舅也四弟弟者即母之弟于己亦为舅也五儿儿者即母之女于己为姊妹也六孙孙者即母之孙乃兄弟之子于己为姪女也人死六验谓人生世间作善作恶罪福昭然纤毫无隐及临终时将感来生善恶果报先有六验一验生人中谓若作善之人将死之时先从足冷至脐脐上犹温然后气尽者即生人中二验生天上谓若作善之人将死之时头顶皆温然后气尽者即生天上三验生饿鬼中谓若作恶之人从顶冷至腰腰下犹温然后气尽者即生饿鬼中四验生旁生中旁生即畜生也谓若作恶之人从顶冷至膝膝下犹温然后气尽者即生旁生中五验生地狱中谓若作极恶之人从顶冷至足足底犹温然后气尽者即生地狱中六验入涅槃谓若罗汉圣人入于涅槃或心及顶数日皆温者是也广六度行一广施旷大曰广舍财曰施谓行施者既怀广大之心应当知身非常四大不净会归败坏知身既不我有财物亦是虚幻乃至世间万物皆悉无常由是观身非身观物非物纵心恣施了无罣碍复能广弘法施开化愚蒙故曰广施二广戒戒律也戒品虽多不出身口意之三业谓或见众宝珍琦凡诸可意之物身虽贫乏不妄贪取或见细妙之色内观朽烂生厌离心乃至不杀不盗不婬壬等皆身戒也或以恶言加己乃以善言和语至诚而荅乃至不妄言不绮语不两舌皆口戒也复能思惟生死常怀解脱又能修习道品之要深入无为之理乃至不贪不嗔不痴等皆意戒也修行之人于此三业之戒自既坚持不犯复能展转化他广弘戒法故曰广戒三广忍忍者耐也谓菩萨修行之时若人骂詈知其从声而出于此观了言语性空意亦如是视诸慙辱空无所有如此则瞋恚不生忍行可进身既能尔复能展转化他令行忍耐故曰广忍四广精进谓菩萨修行道品当勤精进节其饮食除于睡卧晨夜惺惺莫令怠墯乃至为人广说法要不以为烦开教愚顽不辤劳倦自既能尔复能展转化他令其精进故曰广精进五广一心一心者心不杂乱也谓菩萨修行禅定之时一心寂静离诸散乱于孝事父母尊敬师友断爱远俗空闲寂寞皆当专一其心乃至多欲多诤多作多恼或誉或毁或利或失于是等处并当专一其心不挠不动自既能尔复能展转化他于一切时处皆一其心故曰广一心六广智慧智慧者照了万法通达无碍也谓菩萨修行之时若堕见闻则有一切尘境所蔽当以智慧一一照了观其所起察其所灭处爱欲中心在道品之藏寄浊恶界心游清净之乡入险隘路心思方便之道故能绝三界之妄想证涅槃之真空自既能尔复能展转化他令修智慧故曰广智慧六种戒一廻向戒廻向戒者谓菩萨利他心大则以持戒善利普皆廻向一切众生同成佛果也二广愽戒广愽戒者谓菩萨运心广大普愽虽持一戒而能广摄一切所学诸戒也三无罪欢喜戒无罪欢喜戒者谓菩萨远离五欲而于诸戒无所毁犯故得欢喜之乐也四恒常戒恒常戒者谓菩萨于所学诸戒虽尽形寿亦不弃舍也五坚固戒坚固戒者谓菩萨持戒时一切利养恭敬及诸贪瞋烦恼悉皆不能惑动而毁坏也六尸罗庄严具相应戒梵语尸罗华言清凉以能除破戒热恼故也谓菩萨持戒则能庄严一切所修善法而具足一切诸相应戒也六斋日六斋日者据毘婆沙论所说凡遇持斋之日则过中不食一每月初八日帝释勑四天王各治一方至此日四王遣辅臣观察世间人民善恶二每月十四日此日四天王遣太子按行天下伺察人民善恶三每月十五日此日四天王亲自按行天下有慈孝父母恭敬三宝及尊长者并修六度持八戒斋者诸天相庆则降善福注禄增筭如不修善持斋唯造恶业诸天忧慼降以不祥减禄除筭不妄语不饮酒不坐高广大牀不着华鬘璎珞不习歌舞戏乐也斋者过午不食也四每月二十三日此日四天王遣辅臣观察与初八日同五每月二十九日此日四天王遣太子观察与十四日同六每月三十日此日四天王躬自按行观察与十五日同六种巧方便一随顺巧方便谓菩萨欲为众生说法先以善巧方便随顺教诫令生信乐之心然后以如来甚深法义分别解说令其易解易入获大利益是名随顺巧方便二立要巧方便要即誓约也谓若有众生来从菩萨求索田宅饮食钱财种种资生之具菩萨即与立要誓之言汝能供养父母沙门婆罗门及受持禁戒我当施与如其不能则不施与彼诸众生既闻如是要誓即能如说修行满所愿欲是名立要巧方便三异相巧方便谓菩萨既教众生供养父母沙门婆罗门及受持禁戒者或有不顺其教菩萨则现乖异瞋责之相令彼有所畏惧舍恶从善是名异相巧方便四逼迫巧方便谓菩萨于自眷属作是教言若我眷属有不供养父母乃至犯诸禁戒者我当断其供给或加谪罚或至𢷤斥彼诸眷属畏其谪罚即修众善断诸恶法彼虽不乐逼令修习是名逼迫巧方便五报恩巧方便谓菩萨先有恩德及于众生或施以财物或脱诸苦难及免诸恐怖救疗众病令得安乐而众生知恩欲酬报者菩萨则不欲其世间财利但劝其供养父母乃至受持禁戒是名报恩巧方便六清净巧方便谓菩萨住究竟地生兜率天从兜率天来生世间或生王宫舍上妙乐出家学道令诸众生舍离高慢及成无上菩提又令众生坚固信乐同求佛道所有惑染悉皆清净是名清净巧方便思修六意一广大意谓菩萨修行发广大心历无数劫而得菩提于此时劫常舍身命及以恒河沙数世界满中七宝供施如来从初至终其心犹不满足是名菩萨广大意二长时意谓菩萨修行从初发心乃至成佛心不放舍常行布施持戒历无数劫无有厌足是名菩萨长时意三欢喜意谓菩萨修行常行六度之行利益一切众生而于自他皆生无等欢喜是名菩萨欢喜意四有恩德意谓菩萨修行常行六度之行利益一切众生虽见彼于我有大恩德而不见自身于彼有恩是名菩萨有恩德意五大志意谓菩萨修行常行六度之行其所生功德善根以无着心回施一切众生令彼皆得可爱果报是名菩萨大志意六善好意谓菩萨修行常行六度之行所生功德善根令一切众生平等皆得仍复为彼回向无上菩提是名菩萨善好意六种意乐谓菩萨修习一切法门皆须作意欣乐也一广大意乐谓菩萨以满恒河沙等世界七宝奉施如来复能持戒忍辱精进禅定智慧乃至现世得证佛果犹无厌足是名广大意乐二长时意乐谓菩萨行于六度乃至现世得证佛果心常好乐无有间息是名长时意乐三欢喜意乐谓菩萨能以六度饶益有情由此所作心生欢喜是名欢喜意乐四荷恩意乐荷负也谓菩萨以此六度饶益有情不见自身于彼有恩是名荷恩意乐五大志意乐谓菩萨即以如是六度所集善根功德回施一切众生令其同得胜果是名大志意乐六纯善意乐谓菩萨复以如是六度所集善根功德共诸众生回求佛果心无间杂是名纯善意乐起塔有六意一为表人胜谓如来三界至尊最胜无比故建塔以表之令人瞻礼而归敬也二令生净信谓建造佛塔盖令一切众生瞻仰顶礼而生崇重正信之心也三令标心有在谓建造佛塔盖令一切众生心有所向而敬慕归依也四令供养生福谓建造佛塔盖令一切众生至心恭敬供养则能生诸福利也五为报恩行毕谓建造佛塔非惟利益于己身盖将荅报四恩而毕无边之行愿也六生福灭罪谓建造佛塔非惟生自己之福灭自己之罪盖令一切众生凡瞻覩顶礼者无不生一切福灭一切罪也六法令他欢喜一身业行慈谓于诸贤圣及同修梵行人处起慈善心以为礼敬烧香散华种种供养若见其病苦随时供给令他欢喜是名身业行慈二语业行慈谓于诸贤圣及同修梵行人处起慈善心以语赞叹彰其实德他不闻者令他得闻复读诵经典昼夜精勤令他欢喜是名语业行慈三意业行慈谓于诸贤圣及同修梵行人处起慈善心不生妬害悭嫉之想于诸众生起悲愍心起利益心令他欢喜是名意业行慈四如法利养谓凡所有资生之物乃至得少饮食于同修梵行之人情无彼此悉皆共他受用令他欢喜是名如法利养五受持戒法谓于所受戒法始终坚持不毁不犯而于同修梵行之人不生轻鄙令他欢喜是名受持戒法六能生正见谓于一切道法发起正见无有疑惑而与同修梵行之人共同此见令他欢喜是名能生正见外道六师邪心见理发于邪智不禀正教故名外道辅行云六师元祖是迦毘罗支流分异遂为六宗一富兰那迦叶梵语富兰那字也迦叶因母之姓而为姓也其人起邪见谓一切法断灭无君臣父子忠孝之道名为色空外道以色破欲界有以空破色界有谓空为至极故也二末伽𥠖拘赊示未𥠖梵语末伽𥠖华言不见道字也梵语拘賖𥠖因母之名而为名也其人起邪见谓众生苦乐不由自行而得皆是自然而有此计自然者即是无因亦邪见也三删阇夜毘罗胝梵语删阇夜华言正胜字也梵语毘罗胝华言不作因母之名而为名也其人起邪见谓道不须求经生死劫数苦尽自然而得又云八万劫满自然得道也四阿𦒿多趐舍钦婆罗梵语阿𦒿多趐舍字也梵语钦婆罗麤衣名因以为名也其人起邪见非因计因着麤弊衣自托七友其发以烟熏鼻及五热炙身修诸苦行为道自谓今身併受诸苦则后身常得乐也五迦罗鸠䭾迦旃延梵语迦罗鸠马丈华言牛领字也梵语迦旃延华言剪发姓也其人谓诸法亦有相亦无相即邪见也六尼犍陀若提子梵语尼犍陀华言离系此外道出家之总名梵语若提因母之名而为名也其人谓罪福苦乐本有定因要当必受非行道所能断如此计者即邪见也六苦行外道一自饿外道谓外道修行不羡饮食长忍饥虚执此苦行以为得果之因是名自饿外道二投渊外道谓外道修行寒入深渊忍受冻苦执此苦行以为得果之因是名投渊外道三赴火外道谓外道修行常热炙身及熏鼻等甘受热恼执此苦行以为得果之因是名赴火外道四自坐外道谓外道修行常自躶形不拘寒暑露地而坐执此苦行以为得果之因是名自坐外道五寂默外道谓外道修行于尸林冢间以为住处寂默不语执此苦行以为得果之因是名寂默外道六牛狗外道谓外道修行自谓前世从牛狗中来即持牛狗戒龁草噉污唯望生天执此苦行以为得果之因是名牛狗外道六道道即能通之义谓六道生死展转相通故名六道一天道天即天然自然乐胜身胜是名天道二人道人者忍也于世苦乐之境而能安忍是名人道三阿修罗道梵语阿修罗华言无酒又言无端正又言无天此道或居海岸海底或居半须弥山巖窟宫殿严饰怀猜忌心常好闘战是名阿修罗道四饿鬼道谓此道或居海底或在人间山林中或似人形或似兽形不得饮食业重者饥火炎炎不闻浆水之名次者伺求人间荡涤脓血粪秽轻者时薄一饱是名饿鬼道五畜生道畜生亦云旁生谓此道徧在诸处披毛戴角鳞甲羽毛其类非一互相吞噉受苦无穷是名畜生道六地狱道谓此狱在地之下而有镬汤劒𣗳等苦是名地狱道六蔽心一悭心谓众生由此悭悋蔽覆于心不能行于布施纵行布施亦不能以好物与人是名悭心二破戒心谓众生由贪瞋痴等烦恼蔽覆于心行于恶行不能坚持禁戒是名破戒心三瞋恚心谓众生由瞋恨忿恚蔽覆于心历事对境常怀恼害于他而无忍辱之行是名瞋恚心四懈怠心谓众生由懈怠蔽覆于心不能精进勤修圣道之行是名懈怠心五乱心谓众生由散乱蔽覆于心妨于禅定如风中灯虽有光明不能照物是名乱心六痴心谓众生由愚痴蔽覆于心而无智慧于一切事皆不能知受着邪法不起正见是名痴心六染心六染心者谓心体本净离诸妄染以依不觉忽起无明由无明熏习力故遂有六种染心之相一执相应染谓于苦乐等境不了虚无妄起执着与心相应见思烦恼之惑污其净心故名执相应染即是六麤中第三执取相第四计名字相也二不断相应染不断即相续也谓于苦乐等境与心相应数数起念相续不断故名不断相应染即是六麤中第二相续相也三分别智相应染谓能分别世间出世间诸法染净故云智也此智分别亦是法执与心相应故名分别智相应染即是六麤中第一智相也四现色不相应染现色者谓依根本无明熏动净心令现境界之相虽现境界之相而根本无明最极微兀细不与心王心所相应故名不相应染即是三细中第三现相也五能见心不相应染能见心者谓根本无明动故能令心有所见虽令心有所见而不与心王心所相应故名不相应染即是三细中第二转相也六根本业不相应染根本业者即根本无明也谓以无明力故不觉心动动即成业虽动成业而不与心王心所相应故名不相应染即是三细中第一业相也六着心一贪着心引取之心为贪谓于六尘等顺情之境引取无厌恋着不舍故名贪着心二爱着心贪取之心为爱谓于六尘等顺情之境而生爱欲恋着不舍故名爱着心三瞋着心忿怒之心为瞋谓于一切违情之境即起忿怒不能舍去故名瞋着心四痴着心迷惑之心为痴谓于一切事理诸法无所明了妄生邪见执着不舍故名痴着心五欲着心乐取之心为欲谓于可爱之境而起乐欲恋着不舍故名欲着心六慢着心自恃轻他之心为慢谓自恃种姓高贵有多才能轻蔑于他不能舍去故名慢着心六相应想一眼相应想谓眼根对色时与识相应而起想念是名眼相应想二耳相应想谓耳根闻声时与识相应而起想念是名耳相应想三鼻相应想谓鼻根闻香时与识相应而起想念是名鼻相应想四舌相应想谓舌根甞味时与识相应而起想念是名舌相应想五身相应想谓身根觉触时与识相应而起想念是名身相应想六意相应想谓意根分别诸法之时与识相应而起想念是名意相应想六种散乱一自性散乱谓五识自性驰逐外缘乖于静定故名自性散乱二外散乱谓正修善时于五欲境上其心驰散不能寂静故名外散乱三内散乱谓修定时发起沉掉及于诸尘而生味着退失静定故名内散乱四相散乱谓欲令他人信己有德诈见修善之相由此因缘所修善法渐更退失故名相散乱五麤重散乱谓修善法时起我我所执及我慢等邪见由此邪执麤重力故所修善法永不清净是名麤重散乱六作意散乱谓或依余乘或依余定作意修习不能证悟发起散乱是名作意散乱六麤相六麤谓由业转现三细而生故名六麤一智相谓依三细中第三境界相不了自心所现妄起分别染净之相于净境则爱于染境则不爱是名智相二相续相谓依前智相分别于爱境则生乐于不爱境则生苦觉心起念相应不断是名相续相三执取相谓依前相续缘念苦乐等境心起着故是名执取相四计名字相谓依前妄执分别假名言说之相是名计名字相五起业相谓依前名字执取生着迼种种业是名起业相六业系苦相苦即生死之苦也谓业系缚则有生死逼迫之苦不得自在是名业系苦相六种俱生惑惑即昏迷不了之义谓贪瞋等惑与身俱生故名俱生惑一贪惑谓于五尘顺情境上引取无厌昏迷不了是名贪惑二嗔惑谓于五尘违情境上忿怒暴起昏迷不了是名嗔惑三痴惑谓于一切事理之法无所分别颠倒妄执起诸邪见昏迷不了是名痴惑四慢惑谓我能他不能我解他不解因此起轻慢心凌傲于人昏迷不了是名慢惑五疑惑谓无正信之心于正法中犹豫无决昏迷不了是名疑惑六觉惑谓无正知正见而于五尘之境常起恶觉染爱生着昏迷不了是名觉惑六欲一色欲谓若见青黄赤白及男女等色无智愚人不知其患心生贪着是名色欲二形貌欲谓若见端容羙貌无智愚人不知其患心生贪着是名形貌欲三威仪姿态欲谓若见行步轻徐举止详缓扬眉顿脸含笑娇盈无智愚人不知其患便生爱染是名威仪姿态欲四言语音声欲谓若闻巧言美语称情适意音声清雅歌咏赞叹无智愚人不知其患便生爱着是名言语音声欲五细滑欲谓男女身分软细滑泽等无智愚人不知其患躭染没溺是名细滑欲六人相欲谓若男若女必得所爱之人互相贪染是名人相欲六烦恼谓贪瞋等昏烦之法恼乱心神名为烦恼一贪烦恼贪即贪爱谓于五欲顺情等境求而未获爱而不舍以不舍故便起烦恼故名贪烦恼二瞋烦恼谓于五欲违情等境即起瞋恚忿恨缠结记忆在心而生烦恼故名瞋烦恼三慢烦恼慢即轻慢谓自任其能轻凌于他起不敬心傲慢结缚而生烦恼故名慢烦恼四无明烦恼谓于一切诸法无所明了故曰无明以不了故起贪瞋痴等烦恼故名无明烦恼五疑烦恼犹豫不决为疑谓因前无明不了即起疑惑以乱真心或是或非或善或恶展转缠结而生烦恼故名疑烦恼六不正见烦恼谓因前疑心不了所见不正以不正故遂起邪见含藏结缚而生烦恼故名不正见烦恼大明三藏法数卷第二十大明三藏法数大明三藏法数卷第二十一碣三上天竺前住持沙门一如等奉勑集註六触生爱触即触着亦对也一眼触生爱谓眼能触对一切世间所有青黄赤白等种种之色贪爱不舍是名眼触生爱二耳触生爱谓耳能触对一切世间所有丝竹歌咏等种种之声贪爱不舍是名耳触生爱三鼻触生爱谓鼻能触对一切世间所有栴檀沉水等种种之香贪爱不舍是名鼻触生爱四舌触生爱谓舌能触对一切世间所有珍羞美馔等种种之味贪爱不舍是名舌触生爱五身触生爱谓身能触对男女身分柔輭细滑及世间所有种种上妙衣服等贪爱不舍是名身触生爱六意触生爱谓意能触对一切世间所有色声香味触等种种之法贪爱不舍是名意触生爱六垢法垢秽也谓此六法皆能秽污真心故名为垢一诳诳虚妄也谓以不实之言欺己欺人也二謟謟侫也谓以巧言取恱于人使其亲厚于己也三憍憍慢也谓重己轻人而无谦让之德也四恼恼侵挠也谓其无利乐之行常怀侵挠之心使人不安其所也五恨恨怨恨也谓有一言忤意即起瞋忿之心常怀怨恨也六害害伤害也谓无慈悯之心而行𢡖毒之行伤害于物也六漏漏即失也落也谓因烦恼惑业漏落三界生死也一漏自性谓六根对于六尘而起贪瞋痴等烦恼诸惑由惑造业遂招三界生死是则惑自性业为有漏之因是名漏自性二漏相属谓有漏之法属心心所及眼等诸根相应而有是名漏相属三漏所缚谓有漏善法相续不断招后世生是名漏所缚四漏所随谓如在欲界天人生死中亦为余界诸有漏法之所随逐是名漏所随五漏随顺谓虽为有漏烦恼所随然能顺于正道决择对治建立无漏是名漏随顺六漏种类谓阿罗汉现世惑业虽已断尽尚余有漏五蕴之身亦由前世烦恼所起是名漏种类依正无碍六句依谓依报即世间国土也为身所依故名依报正谓正报即五阴身也正由业力感报此身故名正报既有能依之身即有所依之土故国土亦名报也六道众生因有漏业而感生死之身即依秽恶国土而住诸佛菩萨因无漏清净业而感法性之身即依清净国土而住今云依正无碍者盖言诸佛居常寂光土而于果后示现下三国土及九界身化诸众生以不思议神通之力或身中现土土中现身身土圆融变现自在故名依正无碍一依内现依依内现依者谓于一国土复现一切国土也如成就品偈云一一尘中难思剎随众生心普现前一切剎海靡不周如是方便无差别是也二正内现正正内现正者谓于一身中复现一切身也如僧祇品偈云于一微兀细毛端处有不可说诸普贤如一毛端一切尔如是乃至徧法界是也三正内现依正内现依者谓于一身中复现一切国土也如经偈云于一微细毛孔中不可说剎次第入毛孔能受彼诸剎诸剎不能徧毛孔是也四依内现正依内现正者谓于一切国土复现一切身也如现相品偈云一切剎土微尘数常现身云悉充满普为众生放大光各雨法雨称其心是也五依内现依正依内现依正者谓于国土微尘中现无数佛身复现一切佛剎如现相品偈云一一尘中无量身复现种种庄严剎是也六正中现正依正中现正依者谓于自身中即现诸佛之身复现诸佛国土如成就品偈云一切剎土入我身所住诸佛亦复然汝应观我诸毛孔我今示汝佛境界是也六种震动六种震动者动起涌三种是形震吼击三种是声于形声中各举一种故言震动六种中复各有三相遂成十八种震动之相也一动动者摇飏不安之谓动有三相一方独动名动四方俱动名徧动八方齐动名普徧动二起起者自下渐高之谓起有三相一方独起名起四方俱起名徧起八方齐起名普徧起三涌涌者忽然腾举之谓涌有三相一方独涌名涌四方俱涌名徧涌八方齐涌名普徧涌四震震者隐隐出声之谓震有三相一方独震名震四方俱震名徧震八方齐震名普徧震五吼吼者雄声勐烈之谓吼有三相一方独吼名吼四方俱吼名徧吼八方齐吼名普徧吼六击击者砰磕发响之谓击有三相一方独击名击四方俱击名徧击八方齐击名普徧击六种动相相即涌没之相涌谓涌起没谓隐没也以东西南北中边互而言之故有六种焉亦名六种震动一东涌谓于世界东方而涌也二西没谓于世界西方而没也三南涌谓于世界南方而涌也四北没谓于世界北方而没也五中涌谓于世界中间而涌也六边没谓于世界边际而没也六根根即能生之义谓六根能生六识故名六根一眼根谓眼能于色境尽见诸色瑜伽论云能观众色是也二耳根谓耳能𦗟闻众声瑜伽论云数由此故声至能闻是也三鼻根谓鼻能齅闻香气瑜伽论云数由此故能齅于香是也四舌根谓舌能甞于食味瑜伽论云能甞众味数发言论是也五身根谓身为诸根之所依止瑜伽论云诸根积聚是也六意根谓意于五尘境界若好若恶悉能分别也六根功德六根功德者六根所具之功德也而此功德虽具于六根之内而涉乎世界而成故有一千二百之数量所谓世为迁流界为方位三世四方宛转十二流变三叠一十百千是也以此方世一千二百之数而成乎六根功德者盖由众生六根织妄相成世界相涉而所缘境量不出三世四方故也然此六根功德以体具言之则各有一千二百以了别功用言之则优劣全卸ㄗ夬不同是故眼鼻身三根惟有八百功德耳舌意三根则具有一千二百也一眼根八百功德谓众生一身方位具前后左右四方若以一千二百功德定其数量则四方各具三百之数共成一千二百今眼根惟八百者以眼但能见前方三百左右各二百五十共成八百之数也所谓三分言功一分无德故知眼根惟八百功德二耳根千二百功德谓耳能周𦗟随彼声之动处虽则有近有远耳若静𦗟则十方无遗故知耳根圆满一千二百功德三鼻根八百功德谓鼻能齅闻通出入息息出则能取香息入则能闻香出入之中无能故曰而阙中交所谓三分言功而卸ㄗ夬中交一分之德故知鼻根惟八百功德四舌根千二百功德谓舌能宣扬世间出世间一切诸法言说虽有限量其理则无穷尽此怚论其言说不论尝味以其尝味之功劣言说之德胜故知舌根圆满一千二百功德五身根八百功德谓身能觉触了知逆顺苦乐之境以其与物合时则有知觉与物相离则不知觉所谓三分言功一分无德故知身根惟八百功德六意根千二百功德谓意根静默一切世间法出世间法无不包容故知意根圆满一千二百功德六根互用六根互用者谓眼等六根更互而有其用也如涅槃经云如来一根则能见色闻声齅香别味觉触知法一根既尔余根亦然此真六根互用也若据法华经法师功德品中所明谓人以持经力故得胜根用虽未入初地亦能一根具五根用此相似六根互用也若此言阿那律陀无目而见等为六根互用者经云不由前尘所起知见明不循根寄根明发由是六根互相为用是也一阿那律陀无目而见梵语阿那律陀华言如意谓其于过去世以一食施辟支佛感九十一劫受如意乐增一阿含经云佛在给孤独园为众说法那律于中眠睡佛以偈呵曰咄咄何为睡螺蛳蚌蛤类一睡一千年不闻佛名字那律闻已达晓不眠遂失眼根获天眼通观三千世界犹如掌果故云无目而见二䟦难陀龙无耳而𦗟梵语䟦难陀华言善欢喜谓其能护国土雨泽以时瓶沙王年为一会以报之百姓闻皆欢喜故也以其无耳能𦗟故云无耳而𦗟三殑伽神女非鼻闻香梵语殑伽华言天堂来河名谓此河源自雪山顶无热恼池流出故也此女即主河之神遂以为名以其无鼻能闻故云非鼻闻香四憍梵钵提异舌知味梵语憍梵钵提华言牛呞法华文句云昔五百世曾为牛王牛若食后常事虚噍盖其余报未除舌尝味时亦事虚噍故人称为牛呞以其异舌而能尝味故云异舌知味五舜若多神无身觉触梵语舜若多华言虚空即主空神也纂要云但无麤相之身亦有微妙之色经云如来光中暎令暂现其质如风以其无身而能知触故云无身觉触六摩诃迦叶圆明了知不因心念梵语摩诃迦叶华言大饮光谓其修灭尽定意根已灭虽灭意根而能了知一切诸法故云圆明了知不因心念龟藏六佛在世时有一道人在河边树下学道十二年中想念不除六根贪染曾无宁息不能入道佛知其可度化作沙门至彼寄宿须更一月明有龟从河中出来至𣗳下复有水狗饥行求食便欲噉龟龟乃缩其头尾及与四足藏于甲中遂不能噉于是道人问沙门曰此龟有护命之铠水狗不能加害沙门荅云吾念世人不如此龟不知无常放恣六情外魔得便即说颂曰藏六如龟防意如城慧与魔战胜则无患一头喻眼头喻眼者谓龟以头藏于甲中以譬众生收摄眼根不令观色则不被一切色尘之所害也二前左足喻耳前左足喻耳者谓龟以前左足藏于甲中以譬众生收摄耳根不令闻声则不被一切声尘之所害也三前右足喻鼻前右足喻鼻者谓龟以前右足藏于甲中以譬众生收摄鼻根不令齅香则不被一切香尘之所害也四后左足喻舌后左足喻舌者谓龟以后左足藏于甲中以譬众生ㄆ摄舌根不令尝味则不被一切味尘之所害也五后右足喻身后右足喻身者谓龟以后右足藏于甲中以譬众生ㄆ摄身根不令觉触则不被一切触尘之所害也六尾喻意尾喻意者谓龟以尾藏于甲中以譬众生ㄆ摄意根不令知法则不被一切法尘之所害也六识六识者眼耳鼻舌身意各有识也谓依五根能见五尘而为五识于五尘境而起分别为第六识一眼识谓眼根若对色尘即生眼识眼识生时但能见色而未起分别也二耳识谓耳根若对声尘即生耳识耳识生时但能闻声而未起分别也三鼻识谓鼻根若对香尘即生鼻识鼻识生时但能齅香而未起分别也四舌识谓舌根若对味尘即生舌识舌识生时但能尝味而未起分别也五身识谓身根若对触尘即生身识身识生时但能觉触而未起分别也六意识谓意根若对法尘即生意识意识生时即能于五尘之境分别善恶好丑也六种味谓凡调和饮食之味各有所宜无出此之六种虽进修道行之人不尚于味然滋益色力亦由于此所谓身安则道隆故有六味之须也一淡味淡薄味也味之淡者是受诸味之体也二咸味咸盐味也其性润能滋于肌肤故味之调者必以盐为首三辛味辛辣味也其性热能煖腑脏之寒故味之辣者为辛四酸味酸酢味也其性凉能解诸味之毒故味之酢者为酸五甘味甘甜味也其性和能和脾胃故味之甜者为甘六苦味苦苦味也其性冷能解腑脏之热故味之冷者为苦六入入即趣入之义谓六根为六识所依能入六尘故名六入一眼入谓眼根为识所依能入于色故名眼入二耳入谓耳根为识所依能入于声故名耳入三鼻入谓鼻根为识所依能入于香故名鼻入四舌入谓舌根为识所依能入于味故名舌入五身入谓身根为识所依能入于触故名身入六意入谓意根分别五尘能入于法故名意入六尘尘即染污之义谓能染污情识而使真性不能显发涅槃经中称此六尘名六大贼以能劫夺一切善法故也一色尘谓青黄赤白之色及男女形貌色等是名色尘二声尘谓丝竹环佩之声及男女歌咏声等是名声尘三香尘谓栴檀沉水饮食之香及男女身分所有香等是名香尘四味尘谓种种饮食肴饍美味等是名味尘五触尘触即着也谓男女身分柔软细滑及妙衣上服等是名触尘六法尘谓意根对前五尘分别好丑而起善恶诸法是名法尘六种力一小儿啼为力谓小儿欲有所求不能言语唯事啼哭故名小儿啼为力二女人瞋为力谓女人柔弱有所争说必依瞋恚而起故名女人瞋为力三沙门忍为力梵语沙门华言勤息谓沙门常以忍辱为心而能御诸恶境无所瞋恚故名沙门忍为力四国王憍慢为力谓国土威势尊重天下归伏故名国王憍慢为力五罗汉专精为力罗汉梵语具云阿罗汉华言无学谓罗汉修行精进勇勐心不放逸故名罗汉专精为力六诸佛慈悲为力佛梵语具云佛陀华言觉谓佛运慈悲之心弘益一切众生无所障碍故名诸佛慈悲为力六种梦一正梦正梦者谓内心无所感动而自形于梦也二噩梦噩梦者谓因内心有所惊愕而形于梦也三思梦思梦者谓因内心有所思惟而形于梦也四窹梦窹梦者谓因昼有所见夜则形于梦也五喜梦喜梦者谓因内心有所欣喜而形于梦也六惧梦惧梦者谓因内心有所怖惧而形于梦也六种身风一入息风谓诸众生处胎𡖉位时先于䐡中有业风起穿身成宋木儿如藕根茎复有外风渐从口鼻相续而入名入息风二出息风谓入息风适至身内有风续出名出息风三发语风谓风从〦肉中生流转冲喉皷动唇舌由此势力而能发声名发语风四除弃风谓有别风蠲内秽物心生苦受欲除弃之以风引出因此风力令身安稳名除弃风五随转风谓有别风徧随身支诸毛孔转名随转风六动身风谓身动转皆属于风名动身风舍由六缘一由受心断坏故舍谓心先受一切恶法今或得戒得定作是念言我从今时弃先所受是名由受心断坏故舍二由势力断坏故舍谓由净信力故烦恼势力自然断坏如弓放箭势力尽时便止是名由势力断坏故舍三由作业断坏故舍谓如所受恶法作诸恶业由改悔故后更不作是名由作业断坏故舍四由事物断坏故舍谓所施诸物及所施为等事皆悉断坏无常是名由事物断坏故舍五由寿命断坏故舍谓所依寿命有断坏故是名由寿命断坏故舍六由善根断坏故舍谓起加行断坏欲界一切非色善法是名由善根断坏故舍六种论谓决择是非议论得失故名为论一言论谓以一切言说决择是非辩论得失故名言论二尚论尚高也尊也谓世间一切事理随所尊尚随所应闻决择是非辩论得失故名尚论三诤论诤止也谓以言论互止其失也或因诸欲更相侵夺而起或因身口恶行互相讥毁而起或因有无等见彼此执着而起皆由未离欲界贪瞋痴惑坚执缚着更相发忿而起闘诤兴种种论故名诤论四毁谤论谓人怀恨发愤或以麤恶语或以不逊语或以不实语等更相毁谤故名毁谤论五顺正论谓人随顺正法为诸众生研究义理决择是非令断疑惑故名顺正论六教导论教即教训导即导引谓决择是非辩论得失教导于人令其开悟真实之智心未定者令心得定心已定者令得解脱故名教导论僧用六物一僧伽𥠖梵语僧伽𥠖华言合又云重谓割之合成而重叠也此衣于说法时着二欝多罗僧梵语欝多罗僧华言上着衣谓加于安陀会之上也此衣于入众礼诵时着三安陀会梵语安陀会华言中宿衣谓于宿睡及作务时着四漉水囊会正记云西方用白㲲东土宜用密绐口月若是生绐口月小虫直过可取熟绐口月为之此护生之具故比丘用之五钵多罗梵语钵多罗华言应器发轸钞云应法之器也谓体色量三者皆须与法相应体有二泥及铁也色者熏作黑赤色或孔雀咽色鸽色量者大受三斗小受一斗半故名应器六尼师坛梵语尼师坛华言坐具或云坐衣业䟽云长四尺广三尺是也七七佛七佛者谓过去庄严劫中三佛现在贤劫中四佛也一毘婆尸佛梵语毘婆尸华言有四以其如月圆智满则云徧见魄尽惑亡则云净观既圆且净则云胜观胜见是为七佛之首也二尸弃佛梵语尸弃华言火又云持髻谓无分别智最为尊上处于心顶也过毘婆尸佛三十劫后而成正觉三毘舍浮佛梵语毘舍浮华言徧一切自在谓烦恼断尽于一切处无不自在而为庄严劫中千佛之最后一佛也四拘留孙佛梵语拘留孙华言所应断谓断一切烦恼永尽无余于贤劫中第九减劫人寿减至六万嵗时出世成佛为千佛首五俱那含牟尼佛梵语俱那含牟尼华言金寂谓金则明现寂则无碍也大智度论又名迦那迦牟尼华言金仙人谓身金色故也人寿减至四万嵗时于阎浮提出世成佛六迦叶佛迦叶梵语具云迦叶波华言饮光谓身光显赫能饮蔽一切光明故也人寿减至二万嵗时出世成佛七释迦牟尼佛梵语释迦牟尼华言能仁寂默能仁是姓寂默是字以寂默故不住生死以能仁故不住涅槃悲智双运利物无穷故立此号也人寿减至一百嵗时出世为贤劫中第四佛婆伽婆七义婆伽婆者总万德至极之名也经云婆伽婆具此七义不翻华言者多含义故即五种不翻之一也一能破烦恼破者裂断也烦恼者昏烦之法恼乱心神也谓如来断诸烦恼乃至无明之惑净尽无余故云能破烦恼二能成就诸善法谓如来于往昔无量劫中恭敬父母和尚诸师上座乃至脩行六度四无量等一切善法故云能成就诸善法三善解诸法义谓如来于无量劫中脩习信进念定慧善根常为法利不为食利若读若诵而于诸法义理无不通达晓了故云善解诸法义四有大功德无能胜谓如来于无量劫常脩出世间心及出家心无为之心无诤讼心而能成就无上大菩提心故云有大功德无能胜五有大名闻遍十方谓如来能具十力四无所畏常乐我净之德大千世界无不闻知故云有大名闻遍十方也六能种种大惠施谓如来于无量劫中常为众生而行布施乃至衣服珍宝头目髓脑无所悋惜故云能种种大惠施七无量阿僧祇劫吐女根梵语阿僧祇劫华言无数时吐者不受之义即出离也谓如来于初阿僧祇劫尸弃佛时已离女身永不复受故云吐女根也如来七胜事一身胜谓如来身真金色相好光明而自庄严一切无比众生乐见无有厌足是名身胜二法住胜谓如来既于诸法自得利益住于真如法位又复怜愍一切众生皆欲令其安住于此与己无异是名法住胜三智胜谓如来所具智慧无量无边非诸声闻缘觉所及是名智胜四具足胜谓如来于行命戒见四者无不具足非诸声闻缘觉所及是名具足胜五行处胜谓如来所脩百千三昧九种大禅一切胜行具足圆满非诸声闻缘觉菩萨所及是名行处胜六不可思议胜谓如来所有神通道力万行圆成诸法具足声闻缘觉菩萨不能测其少分是名不可思议胜七解脱胜解脱者离诸系缚自在无碍也谓如来一切烦恼惑业净尽无余自在无碍超胜一切故名解脱胜七种无上一身无上谓如来以三十二相八十种好庄严其身世出世间无有超过其上是名身无上也日口页视十二支节殊胜十三骨节交结十四膝轮圆满十五隐处妙好十六身支润滑十七身容教肃十八身支坚固十九身支安定二十身相端严二十一身有圆光二十二腹形方正二十三脐深右旋二十四脐厚妙相二十五肌肤匀净二十六手掌充满二十七手文深长二十八唇色红润二十九面门圆满三十舌相长广三十一发声威震三十二音韵美妙三十三鼻高脩直三十四诸齿方整三十五诸牙明洁三十六目广清净三十七眼相脩广三十八眼睫齐整三十九双眉脩长四十双眉绮靡四十一双眉高朗四十二耳厚脩长四十三两耳相好四十四容仪端丽四十五额广圆满四十六身分殊胜四十七首发脩长四十八首发香洁四十九首发齐整五十首发坚固五十一首发光滑五十二身分坚实五十三身体庄严五十四诸窍清净五十五身力充美五十六身相严好五十七面轮脩广五十八颜貌舒泰五十九面颜光泽六十身支严净六十一毛孔出香六十二面门出香六十三首相妙好六十四身毛纤柔六十五法音圆辩六十六顶相高妙六十七指网分明六十八行不履地六十九神力自持七十威德远震七十一音声和雅七十二观机说法七十三一音演说七十四次第说法七十五等观有情七十六先观后作七十七相好具足七十八顶骨坚实七十九颜容奇妙八十胸臆妙好二道无上谓如来以慈悲之道自利利他度脱无量无边诸天世人世出世间无有超过其上是名道无上也三见无上谓如来以正戒正见正威仪正命之法成就其身如此之见世出世间无有超过其上是名见无上也四智无上谓如来具法无碍智义无碍智辞无碍智乐说无碍智故能遍知一切诸法辩说融通了无凝滞世出世间无有超过其上是名智无上也五神力无上谓如来神通之力不可思议世出世间所有神力无有超过其上是名神力无上也六断障无上谓如来能断一切烦恼业障永尽无余世出世间无有超过其上是名断障无上也七住无上谓如来本住大寂灭定而复有三种住一者住圣人之位二者多于天中住三者多于净土中住世出世间无有超过其上是名住无上也如来有七种语一因语谓如来于现在因中说未来果如云众生乐杀乃至乐行邪见以此为因是人当受地狱果报若不乐杀生乃至不行邪见以此为因是人当受天人果报是名因语二果语谓如来于现在果中说过去因如云贫穷众生颜貌丑陋不得自在此之果报皆由是人前世破戒嗔妬无有惭愧之心而为其因若见众生多财巨富诸根完具威德自在此之果报皆由是人前世持戒布施精勤惭愧无有嗔妬之意而为其因是名果语三因果语谓如来说众生现在六入触等之果乃由过去之业为因如来亦说六入触等能起惑业为未来之因而招未来之果是名因果语四喻语谓如来说法为众生根钝非由譬喻则不能领解如师子王以喻佛身乃至大象王大龙王波利质多罗𣗳七宝聚大海须弥山舡师导师若是等喻皆名喻语五不应语谓如来说法必依真俗二谛之理真则言一切法离性离相皆即中道俗则言世间出世间之法法法宛然不可断灭如是说者无不于理相应言不应者如云天地可合河不入海如是等说于理不应故名不应语六世流布语谓如来随顺众生凡所演说即同世间流布之语如说男女大小车乘房舍乃至城邑僧坊之类是名世流布语七如意语谓如来于诸众生凡所教诫悉如其意方便而说如云我所诃责毁禁之人令彼自责护持禁戒乃至说诸众生悉有佛性为令不放逸故之类是名如意语周行七步周者周帀四方上下四维也经云如来于阎浮提林微尼园示现从毋摩耶而生生已即周行七步唱如是言我于天人阿修罗中最尊最上父母人天见已惊喜生希有心而诸人等谓是婴儿而我此身无量劫来久离是法如来身者即是法身非是肉血筋脉骨髓之所成立随顺世间众生法故示为婴儿也一南行七步南行七步者示现欲为无量众生作上福田故也二西行七步西行七步者示现生尽永断老死是最后身故也三北行七步北行七步者示现已度诸有生死故也四东行七步东行七步者示为众生而作导首故也五四维行七步四维者东南东北西南西北也四维行七步者示现断灭种种烦恼四魔种性成于如来应正遍知故也六上行七步上行者谓升虚空而行也上行七步者示现不为不净之物之所染污犹如虚空故也七下行七步下行者谓从虚空而下也下行七步者示现法雨灭地狱火令彼众生受安隐乐为毁禁戒者示作霜雹而能净洗其故也华严七处说华严者因行如华庄严果德也七处者佛说华严经之处也所谓人间三处即菩提场普光明殿逝多林天上四处即忉利天夜摩天兜率天他化天也第一处菩提场梵语菩提华言道谓佛在摩竭提国阿兰若菩提场中始成正觉于此处说如来依正果报法门共六品经一世主妙严品二如来现相品三普贤三昧品四世界成就品五华藏世界品六毘卢遮那品也第二处普光明殿普光明殿者谓其殿众宝所成光明映照也又佛于中说法普放光明故也此处凡三番聚会共说十八品经初于此处说十信等法门共六品经一如来名号品二四圣谛品三光明觉品四菩萨问明品五净行品六贤首品次于此处说等觉法门凡十一品经一十定品二十通品三十忍品四阿僧祇品五寿量品六菩萨住处品七佛不思议品八十身相海品九如来随好光明品十普贤行品十一如来出现品后于此处说离世间法即经中离世间品也第三处忉利天梵语忉利华言三十三即须弥山顶帝释所居之处也此处说十住等法门共六品经一升须弥山品二山顶偈赞品三十住品四梵行品五发心功德品六明法品也第四处夜摩天梵语夜摩华言善时谓此天时时唱快乐故也此处说十行等法门共四品经一升夜摩天品二夜摩偈赞品三十行品四十无尽藏品也第五处兜率天梵语兜率华言知足谓于五欲境上知止足故也此处说十回向等法门共三品经一升兜率天品二兜率偈赞品三十回向品也第六处他化天他化者诸欲乐境不劳自化皆由余天所化而自在受用故也此处说十地法门即经中十地品也第七处逝多林梵语逝多华言胜林即给孤独园此处说入法界法门即经中入法界品也华严经题七字义一大大即当体得名常徧为义谓旷兼无际体不变易竖穷三际横亘十方也二方方即就法得名轨持为义谓双持体相十界常规能令一切众生师轨而生觧也三广广即从用得名包愽为义谓称性而周用无有尽包容法界普遍十方也四佛佛即就人得名觉照为义谓觉斯玄妙开解一切悟大夜之重昏朗万法之幽邃也五华华即从喻得名感果严身为义谓行敷荣心华开觉万行圆成众德备体也六严严即功用得名资粧为义谓旷劫脩成众法悉备资广大之体用粧真应之佛身也七经经即能诠得名贯摄为义谓蕴无穷之性相注无竭之涌泉贯玄凝之妙义摄无边之海会也观心释华严经题七字一大是心体大即常也徧也体即心体也谓此心体含容法界称性周遍平等广怙口不变不迁无外无际故云大是心体二方是心相方即方法相即轨持也谓无边法相恒沙性德皆由此心轨持含摄故云方是心相三广是心用广即包愽用即业用也谓此心业用广愽无际而能出生万法应用无尽故云广是心用四佛是心果佛即觉也果即菩提之果也谓能离诸烦恼觉了万法具一切智而得无上菩提乃是证此心之果非从外得故云佛是心果五华是心因华即喻也因即行也谓以种种万行之因华皆由此心而能开觉故云华是心因六严是心功严即庄严功即功用也谓能以万行因华庄严法身果体皆由此心运用之功故云严是心功七经是心教经即能诠之名教即言量也谓于一文一句诸法众理行布圆融地位法门皆由此心诠量该通故云经是心教七种立题陏天台智者大师谓一大藏经题不出人法譬三者而已因以单复具足不同遂立为七种也一单人立题单人者如佛说阿弥陀等经是也谓释迦佛为能说之人阿弥陀佛为所说之人此经以两土果人立名故云单人立题二单法立题单法者如大般涅槃等经是也谓大般涅槃以法立名故云单法立题三单譬立题譬者比喻之义如梵网等经是也谓梵网以譬喻立名故云单譬立题四人法立题人法者如文殊问般若等经是也谓文殊是人般若是法以二者合言故云人法立题五法譬立题法譬者如妙法莲华等经是也谓妙法是法莲华是譬以二者合言故云法譬立题六人譬立题人譬者如如来师子吼等经是也谓如来是人师子是譬以二者合言故云人譬立题七具足立题具足者如大方广佛华严等经是也谓大方广是法佛是人华严是譬也以三者具足故云具足立题法华七喻一火宅喻火譬众生五浊等苦宅譬三界谓三界众生为五浊八苦之所煎逼而不得安隐犹大宅被火所烧而不能安居故以火宅为喻也二穷子喻谓二乘之人无大乘功德法财之所庄严犹贫穷之子卸ㄗ夬乏衣食之资以活身命故以穷子为喻也三药草喻药草者譬三乘人根性也草有三种谓小草中草大草小草喻天人中草喻声闻缘觉大草喻藏教菩萨药草虽有大小不同若蒙云雨霑润皆得敷荣欝茂能治众病以喻三乘之人根器虽高下不同若蒙如来慈云法雨润泽则能成大医王普救羣品故以药草为喻也四化城喻无而忽有名化防非御敌名城以喻涅槃能防见思之非御生死之敌也谓如有人欲至宝所而于中途退还有聪慧导师权化作城暂止息然后令其得至宝所以譬二乘之人初闻大教中即忘失流转生死故世尊权设方便令其先断见思烦恼而暂证真空涅槃以为稣息然后到于究竟宝所故以化城为喻也五衣珠喻衣珠者衣中之珠也谓如有人至亲友家醉酒而卧亲友即以宝珠系其衣内而不觉知自受贫苦后因亲友告言汝身衣内自有无价宝珠何为衣食乃至如是其人于是得珠受用无极以喻二乘之人昔于大通佛所曾下大乘之种因无明所覆不能觉了后因如来方便开示遂乃得证大乘之果利乐无穷故以衣珠为喻也六髻珠喻髻珠者轮王髻中之珠也轮王喻如来髻喻二乘权教珠喻一乘实理珠在髻中犹实理为权所隐也此谓如来于法华会上开权显实授记二乘而得作佛犹轮王解髻中之珠以与功臣故以此为喻也七医子喻医喻如来子喻三乘人也谓诸子无知饮他毒药心即狂乱父设方便令服好药以瘥其病此譬三乘之人信受权教不得正道如来设诸方便令服大乘法药速除苦恼无复众患故以医子为喻也大明三藏法数卷第二十一大明三藏法数大明三藏法数卷第二十二碣四上天竺前住持沙门一如等奉勑集註七处征心七处征心者佛于楞严会上征诘阿难心目所在之处也此由阿难遭摩登伽之幻术佛勑文殊将呪徃护提奖阿难归来佛所佛问其发心出家之始阿难以见佛胜相而答佛遂征其心目所在阿难答以目在外而心在内及佛征其心不在内又计之在外如是展转穷逐征诘至于无所着处使其妄心无所依止盖由阿难不知妙净明心徧一切处无在无不在而妄认缘尘分别影事以为心相佛欲破其妄想缘心显其妙净明体故有七处征心之说也一在内在内者谓阿难因佛征问心目所在阿难答云心居身内目在于外佛遂问云汝心若在身内则应先见身中心肝脾胃等物然后能见外境若不先见身中之物汝心岂在身内故云汝言觉了能知之心住在身内无有是处二在外在外者谓阿难被佛征心非内则又计之于外故以灯光譬之谓众生心在身外不见身中如灯光在室外不能照于室内也佛又问云汝心若在身外则身心两异各不相知若相知者云何在外故云汝言觉了能知之心住在身外无有是处三潜根潜根者谓阿难被佛征心非外则又计为潜伏根里故以瑠璃笼眼为喻谓眼合于心如瑠璃笼于眼上若眼见物时心即随能分别无有障碍如瑠璃合眼不碍于见物也佛乃责其法喻不齐汝若以瑠璃喻眼则眼亦可见眼若可见即同于境矣眼若同境则心境各异岂可云心潜伏根内随即分别耶故云汝言觉了能知之心潜伏根里无有是处四在暗内在暗内者谓阿难被佛征诘心不在根里则又计云诸众生身腑藏在中窍宋木儿居外如我今者开眼见明为见外闭眼见暗为见内佛乃问其汝当闭眼见暗之时此暗境界与眼对否若与眼对暗在眼前云何成内若不对者云何成见故云汝言见暗名见内者无有是处五随所合处随所合处者谓阿难被佛征诘不在暗内则又计之随所合处心则随有佛乃问云汝言随所合处心随有者是心无体则无所合心若有体则汝以手自挃其身汝心必能知觉此知觉心为复内出为从外来若于内出则见身中若从外来先合见面既非内外则无出入出入既无体性何有若无有体谁为随合故云随所合处心随有者无有是处六在中间在中间者谓阿难被佛征诘心非随所合处而有则又计心在于根尘中间佛又问云汝心若在根尘之中此之心体为复兼于根尘为不兼于根尘若兼于根尘则根有知而尘无知成敌两立云何为中若不兼者不属根尘即无体性中何有相故云当在中间无有是处七无着无着者谓阿难被佛征诘心不在中间则又计之一切无着名之为心佛又问云汝言不着名为心者如世间虚空水陆飞行一切物像汝心不着此等物像为有为无若言无者则同龟毛兔角云何更有不着之物而言不着若言有者物在则心亦在云何无着故云一切无着名觉知心无有是处大乘七种大义一缘大谓菩萨修行大乘之法由无量修多罗广大法义而以为缘故名缘大二行大谓菩萨修行大乘既能自利复能利他自利利他妙行具足故名行大三智大谓菩萨修行大乘常以智慧观察了知人法无我于一切境善能分别故名智大四勤大谓菩萨修行大乘由旷大劫来发广大心精修无间期登圣果成就菩提故名勤大五巧大谓菩萨修行大乘由善巧方便化导于他不舍生死垂形诸趣于生死中去住自在故名巧大六畏大畏即无所畏也谓菩萨修行大乘智力内充明了决定于大众中广说一切法义既决定无失则无所𢙢惧故名畏大七事大谓菩萨修行大乘为令一切众生了其大事因缘故数数示现世间演大妙法入大涅槃故名事大大乘七善夫七善之法乃通大小今依法华所明是圆顿大乘之七善也一时节善谓法华一经具乎序正流通三分即初善中善后善也盖如来演说圆顿一乘之法虽该序正流通皆是当机得益之时是名时节善二义善谓法华一经所说之法其义深远即是顿教了义之理非声闻缘觉所能测其边底是名义善三语善谓法华一经所说之法其语巧妙乃如来金口梵音会理直说菩萨之心无不欢喜即圆顿一乘妙教之文是名语善四独一善谓法华一经所说之法纯一无杂独为菩萨不共二乘即圆顿一乘妙教是名独一善五圆满善谓法华一经所说之法具明世间出世间满足之理即圆顿一乘妙教是名圆满善六调柔善谓法华一经所说之法清净洁白唯谈中道之理而无空假二边瑕秽之相即圆顿一乘妙教调和柔顺是名调柔善七无缘慈善谓法华一经所说之法备有梵行之相即无缘慈也言无缘者心不攀缘一切众生而于一切众生自然现益是名无缘慈七种性自性性即不迁变之义此不迁变性是如来之自性故云性自性一集性自性集即聚也其性自性乃是万善聚集之因也此约圣而论故经云即三世如来性自性第一义心也二性自性谓由前第一义心所集万善之因各有自性存于内故是名性自性三相性自性览而可别曰相谓由前第一义心所集万善之因各有自相形于外故是名相性自性四大种性自性大种即地水火风四大之种子也无处不有故名为大言大种性自性者谓四大种各有自性也大种本通凡圣今约圣报而言即此大种性自性是法性五阴之果是名大种性自性五因性自性因即能生为因谓前所证大种之果必有所起之因即是第一义因心也是名因性自性六缘性自性缘即缘助谓证第一义自性果德虽由因心须假众缘助显而成是名缘性自性七成性自性成即成就谓因缘合而成果也盖成就如来第一义果德之性是名成性自性七空由凡夫执着妄想自性故如来为说空法以破之诸经所说空义不一今言七种者乃赴一时之机如应病与药也一相空谓一切诸法之性自他共离之相皆空是为相空二性自性空谓于当念观一切所生之法悉由因缘和合而成本无自生之性是为性自性空三行空谓五阴之身本无有我亦无我所众生不了执阴成我从我起行若能顺性推求则五阴之法了不可得是为行空四无行空谓不离前所作行而能了达诸阴展转缘起无有自性可得亦无所作之行是为无行空五一切法离言说空谓一切法皆是妄想而成本无自性离诸言说是为一切法离言说空六第一义圣智大空谓佛自觉圣智能空一切见过习气所空既空能空亦空是为第一义圣智大空七彼彼空谓彼外道所计之空但能空于彼而不能空于此是为彼彼空七种第一义境界七种境界者即诸佛菩萨所证所得之境界也而皆云第一义者乃约究竟极处而言然此七种有通别之异前六种通于佛及菩萨后一种乃如来自到境界也一心境界谓中道之理无二无别即诸佛菩萨心之所造至极之处是名心境界二慧境界谓至极之理心既能造即发通明慧性以此慧性分明照了是名慧境界三智境界谓既发慧明则成智用智力现前于一切法无所不知是名智境界四见境界谓智用既成则发正见正见现前则无诸邪妄是名见境界五超二见境界谓正见现前则能超过断常二见是名超二见境界六超子地境界子地即登地菩萨等视众生犹如一子谓诸佛菩萨能以第一义心发明智慧正见现前则超于十地而成正觉是名超子地境界七如来自到境界谓诸如来以性自性第一义心成就世间出世间上上之法是名如来自到境界七真如一流转真如流转即运动之义真如者真名不伪如名不异也谓诸众生造作一切行业流转生死而真如之体本无动摇然亦不妨随缘转变论云一切行无先后性是也二实相真如无虚妄相故名实相谓一切法中无人法二执也人执者于诸法中计着假名执以为我法执者于五阴身执为实法计我所有若能了此二执皆空即是实相真如之理也论云一切法补特伽罗无我性及法无我性是也三唯识真如识即心也谓一切行业皆由识心而起而此识心全由真如之理变现是名唯识真如论云了别一切行唯是识性是也四安立真如安立即建立之义谓如来所说一切众生色身业行有为之法迷真逐妄受生死苦皆依真如之体建立是名安立真如论云我所说诸苦圣谛是也五邪行真如谓如来所说一切烦恼妄惑邪行之法虽是邪妄不离真如之体是名邪行真如论云我所说诸集圣谛是也六清净真如清净者不垢不染之义谓如来所说涅槃清净寂灭之理本无染污是名清净真如论云我所说诸灭圣谛是也七正行真如谓如来所说一切道品正行之法皆依真如理体而立是名正行真如论云我所说诸道圣谛是也七常住果常住者无灭无生不迁不变之谓也果者在修曰因在证曰果谓此七种即诸佛所证法身之果德也以其清净圆满体性坚凝皆名常住果也一菩提梵语菩提华言道即诸佛所得清净究竟之理也以其无灭无生不变不迁是为常住果二涅槃梵语涅槃华言灭度即如来所证究竟法身之果以其无灭无生不迁不变是为常住果三真如离妄曰真不异曰如即诸佛所证真实无妄之德以其无灭无生不迁不变是为常住果四佛性佛性者觉性也即诸佛所证真觉湛明之性无染无净离过绝非以其无灭无生不迁不变是为常住果五菴摩罗识梵语菴摩罗华言清净又云白净无垢此识即诸佛清净本源心体湛若太虚纤尘不立非生死之所拘非涅槃之能寂以其无灭无生不迁不变是为常住果六空如来藏空如来藏者含摄万法而无所积聚也即诸佛所证清净法身之体烦恼汤尽应用无穷以其无灭无生不迁不变是为常住果七大圆镜智大圆镜智者洞照万法无所不知即诸佛所得本有圆明觉照之智应物无迹体不动摇以其无灭无生不迁不变是为常住果七辩一捷辩谓菩萨智慧通达诸法名字分别无滞捷如影响故名捷辩二迅辩谓菩萨明于事理心无疑暗善赴机缘随问即答语言迅疾犹若悬河故名迅辩三应辩谓菩萨以一切文字名义庄严种种法语应时应机无有差异随其所问应答无穷故名应辩四无踈谬辩谓菩萨随一切众生根性所乐闻法而为说之皆契真理无有差失故名无踈谬辩五无断尽辩谓菩萨于一字中能说一切字一语中能说一切语一法中能说一切法相续连环不断故名无断尽辩六多丰义味辩谓菩萨能知名数事理其义无碍其味无穷答问辩说皆无有量故名多丰义味辩七最上妙辩谓菩萨所说诸法分别明了清彻远闻声如频伽众生乐听最胜无比故名最上妙辩七种定名定即禅定也禅有二种一者世间禅二者出世间禅而定名不出此七种也一三摩呬多梵语三摩呬多华言等引远离沉掉曰等发生功德曰引谓能修此定则离诸烦恼而引发胜妙功德也二三摩地梵语三摩地华言等持又云正心行处谓众生心行从无始来常曲不直能修此定心则端直安住一境而不动也三三摩钵底梵语三摩钵底华言等至谓能修此定正受现前大发光明庆快殊胜处染不染无有退转也四䭾那演那梵语䭾那演那华言静虑谓澄神息虑专思寂想也五质多翳迦阿羯罗多梵语质多翳迦阿羯罗多华言心一境性谓摄心一境策励正勤而修习也六奢摩他梵语奢摩他华言止谓止息诸根恶不善法能灭一切散乱烦恼故也七现法乐住现法乐住者谓修习禅定离一切妄想身心寂灭现受法喜之乐而安住不动也七方便方谓方法便谓便宜犹善巧也谓一切众生欲出三界断除烦恼惑业而证真空涅槃之理必先以此七种法门而为方便也一五停心停止也住也心即虑知心也谓众生多贪者以不净观治之多嗔者以慈悲观治之多散者以数息观治之愚痴者以因缘观治之多障者以念佛观治之修此五法能止住五种妄心故名五停心二别相念别谓各别相谓行相念即观也谓四念处观身不净观受是苦观心无常观法无我四种行相各别不同故名别相念三总相念总相者以身受心法四种一念俱观如观身不净则知受心法皆不净乃至观法无我则知身受心亦无我故名总相念四煖位煖者从喻立名以前别相总相念处观于四谛之境能发相似之解伏烦恼惑得佛法气分犹如钻木求火火虽未现先得煖气故名煖位五顶位顶者谓修四谛法所得相似之解转复增胜定观分明在于煖位之上如登山顶观望四方悉皆明了故名顶位六忍位忍者忍可也谓由前所得相似之解增进善根于四谛境堪忍乐欲故名忍位七世第一位世即世间也谓修四谛行至此渐见法性将入初果虽未得于圣道而于世间称为第一故名世第一位七觉分觉即觉了谓觉了所修之法是真是伪也分即支分谓此七种法各有支𣲖分齐不相杂乱故名七觉分亦名七觉支择进喜三觉分属慧除舍定三觉分属定念觉分兼属定慧故摩诃止观云修此七觉即得入道是也一择法觉分择即拣择谓用智慧观察诸法之时善能简别真伪而不谬取虚伪之法故名择法觉分二精进觉分不杂名精无间名进谓修诸道法之时善能觉了不行无益苦行而于真正法中常能用心专一无有间歇故名精进觉分三喜觉分喜即懽喜谓心契悟真法得懽喜时善能觉了此喜不从颠倒法生住真法喜故名喜觉分四除觉分除即断除谓断除诸见烦恼之时善能觉了除去虚伪之法增长真正善根故名除觉分五舍觉分舍即舍离谓舍离所见念着之境善能觉了虚伪不实永不追忆故名舍觉分六定觉分定即禅定谓发禅定之时善能觉了诸禅不生烦恼妄想是名定觉分七念觉分念即思念谓修诸道法之时善能觉了常使定慧均平若心昬沉之时当念用择法精进喜三觉分观察诸法令不昬沉若心浮动之时当念用除觉分除身口之过非用舍觉分舍于观智用定觉分入正禅定摄其散心令不浮动是名念觉分七知七知者谓佛于涅槃会上告诸菩萨住于大乘知七善法名具足梵行是也一知法知法者谓知十二部经能诠之法也二知义知义者谓知十二部经中一切文字语言所诠之义理也三知时知时者谓善知如是时中任修寂静如是时中任修精进如是时中任修舍定如是时中任供养佛如是时中任供养师如是时中任修布施忍辱乃至般若等也四知足知足者谓于饮食衣药行住坐卧睡窹语默之类常知止足也五知自知自者谓自知我有如是信如是戒如是多闻如是舍如是慧如是正念如是善行皆悉明了也六知众知众者谓知如是等是剎利众婆罗门众居士众沙门众应知是众如是行来如是坐起如是说法如是问答皆悉明了也七知人尊卑知人尊卑者人有二种一者信二者不信信者为善人知其为尊不信者为恶人知其为卑又如二乘之人但能自度不能度人知其为卑若菩萨之人不愿自度但求度他而能以慈悲之心利益安乐一切众生则知其为尊也七净华不染曰净华乃对果而言即因中所修之行也谓二乘修习无漏之业以七种净行为华而证道果故言七净华也维摩经云定水湛然满布以七净华是也一戒净华戒净华者谓摄律仪等戒即正语正业正命也谓二乘持守戒法摄身口意业若戒行清净则道果自成也二心净华心净华者即精进正念正定也谓二乘修习禅定当精勤正念若内心清净则道果自成也三见净华见净华者即正见正思惟也谓二乘修无漏行常正思惟则正见现前若所见清净则道果自成也四断疑净华断疑净华者即见道也谓初果须陀洹修无漏行观断除疑惑见道分明则内心清净道果自成也五分别净华分别净华者谓二果斯陀含三果阿那今修无漏行断除思惑于真空理善能分别则内慧清净道果自成也六行净华行净华者谓二果三果修无漏行断除思惑则智见分明慧行清净道果自成也七涅槃净华梵语涅槃华言灭度涅槃净华者即无学道也谓四果阿罗汉既断见思二惑无法可学知见清净则涅槃之果自成也七财财者信等七种出世间之法财也一切众生行此七法资成道果故谓之财一信财信即信心谓信能决定受持正法以为成佛之资故名信财二进财进即精进谓未能见具谛理而一心精进求出离道以为成佛之资故名进财三戒财戒即戒律谓戒为解脱之本能防身口意之非止身口意之恶以为成佛之资故名戒财四惭愧财惭者惭天愧者愧人谓既能惭愧则不造诸恶业以为成佛之资故名惭愧财五闻财闻为三慧之首闻必能思思必能修谓若能闻佛声教则开发妙解如说而行以为成佛之资故名闻财六舍财舍即舍施谓若能运平等心无憎无爱身命资财随求给施无所悋惜以为成佛之资故名舍财七定慧财定慧即止观也定则摄心不散止诸妄念慧则照了诸法破诸邪见以为成佛之资故名定慧财藏教七阶藏教者即小乘经律论三藏教也阶者阶级次第也谓藏教菩萨修行之次第也一四弘誓愿弘者大也誓者要制其心也愿者志求满足也谓菩萨从初发心观四谛境发四弘誓一未度者令度即众生无边誓愿度此观苦谛境二未解者令解即烦恼无数誓愿断此观集谛境三未安者令安即法门无量誓愿学此观道谛境四未得涅槃者令得涅槃即佛道无上誓愿成此观灭谛境也二三祇修六度三祇者三阿僧祇劫也六度者布施持戒忍辱精进禅定智慧也度越也越生死流到涅槃岸也谓菩萨既发心已必须行六度行填满本愿是为三祇修六度三百劫种相好劫梵语具云劫波华言分别时节百劫种相好者一增一减为一小劫凡历二十番增减为一中劫八十番增减为一大劫谓菩萨于百劫中种诸相好用百福德成一相好如是至三十二相具足而身清净也四六度相满六度相满者谓菩萨修行六度之相圆满也如尸毘王代鸽即檀度满也普明王舍国即戒度满也羼提仙人被歌利王割截身体慈忍不动血变为乳即忍度满也大施太子抒海即精进度满也尚阇𥠖鹊巢顶上即禅度满也劬嫔大臣分阎浮提为七分城邑山川均等故能息诤即智度满也如上六人皆释迦往昔所修之行是为六度相满五兜率降生梵语兜率华言知足降生者谓菩萨将补佛处出世度生即从兜率天降生人间以补其处是为兜率降生六降神出家谓菩萨既降神出胎厌生老病死之苦而欲脱离故求出家入山修道是为降神出家七菩提𣗳下成道梵语菩提华言道谓菩萨自知成道时至于菩提𣗳下破诸魔众魔王败绩鬼兵退散菩萨安坐不动即成佛道是为菩提𣗳下成道菩萨七相怜愍一无畏怜愍谓菩萨于诸有情以无畏力起怜愍心随顺众生身语意业利益安乐是名无畏怜愍二如理怜愍理即法也谓菩萨于诸有情如法怜愍利益一切而终不以非法非律非贤善行劝化有情乖违于理是名如理怜愍三无倦怜愍谓菩萨于诸有情慇懃怜愍随其所宜发起一切饶益事业曾无厌倦是名无倦怜愍四无求怜愍谓菩萨于诸有情不待求请自起怜愍为作利益是名无求怜愍五无染怜愍谓菩萨于诸有情无爱染心而起怜愍广饶益他不祈恩报亦不希望当来之果是名无染怜愍六广大怜愍谓菩萨于诸有情起怜愍心至广至大虽遭一切不饶益事宁自身受苦终不弃舍令其安乐是名广大怜愍七平等怜愍谓菩萨以如上种种怜愍众生功德相状普于一切平等饶益无有分限是名平等怜愍菩萨有七种大一法大法即诸佛所说之法也谓菩萨能受持十二部经之法最上最大故名法大二心大心即诸佛广大之心也谓菩萨能发阿耨多罗三藐三菩提心故名心大三解大解谓解了谓菩萨由解十二部经了知诸法义理悉无疑碍故名解大四净心大谓菩萨既能解了十二部经依而行之则能离诸惑染超过一切解行心得清净故名净心大五众具大谓菩萨所修福德智慧皆是成佛之具毕竟证得无上菩提故名众具大六时大时即时数谓菩萨历三阿僧祇劫修行六度毕竟当得无上菩提故名时大七得大谓菩萨由前六种功德为因证得无上菩提之果故名得大善友七事谓菩萨常为利乐一切众生示现世间而作善友劝导诱掖开示教他也一遭苦不舍谓菩萨运大悲心怜悯六道众生受诸苦恼故随类现形种种开示令得出离虽代受其苦心无弃舍是为遭苦不舍二贫贱不轻谓菩萨运平等心见一切众生虽乏功德法财以自庄严而知其本有法身无德不备是以心常爱念不生轻慢是为贫贱不轻三密事相告谓菩萨见诸众生本性圆明众德元具无始以来为一切客尘烦恼之所隐覆不能显现故委曲相告令其断除开发本性是为密事相告四递相覆藏谓菩萨见诸众生善根未熟未能深信实道故覆实理而以权法示之及其善根既熟堪任实化故覆其权法而以实理示之是为递相覆藏五难作能作谓菩萨但为诱掖众生人所难为者悉能为之故虽着嫳垢衣不以为贫执除粪器不以为贱是为难作能作六难与能与谓菩萨以自己所悟真实之理方便教化亦令一切众生皆得本有真实之性犹解髻中明珠而以与人心无悋惜是为难与能与七难忍能忍谓菩萨见诸众生违佛教化作不善业生诸恶道即起哀悯之心方便度脱虽经多劫心无退转是为难忍能忍小乘七种圣圣正也舍凡性入正性故名为圣贤首宗立为七士夫趣亦名七丈夫名异义同也一随信行行即进趣之义谓钝根之人凭他生解依信而行进趣于道故名随信行二随法行谓利根之人自以智力依法而行进趣于道故名随法行三信解谓前信行之人转入修道以钝根故依凭信力起发真解故名信解四见得谓前法行之人转入修道以利根故见法得理故名见得五身证谓受想心灭现身即证涅槃寂静之定故名身证六时觧脱谓前信行钝根之人欲待时节及以缘具方堪入道故名时解脱七不时解脱谓前法行利根之人能于一切时中进修善业不待时节及以缘具而入于道故名不时解脱七流流者即见思二惑也此惑能漂流众生入生死海故也谓四果之人因修四谛之法能断见思之惑而不流转三界故有七流之义焉一见谛所灭流谓初果之人见真谛理能断欲界见惑因灭此惑不流转欲界故云见谛所灭流二修道所灭流谓第二果第三果之人因修四谛之观能断欲界思惑因灭此惑不为欲界漂流故云修道所灭流三远离所灭流谓第四果之人因修四谛之观而于见思之惑断尽无余则能远离三界不复流转故云远离所灭流四数事所灭流数事即五蕴十二入十八界等法也谓第四果之人能观五蕴等法皆悉空寂而见思之惑俱尽不复流转三界故云数事所灭流五舍所灭流谓第四果之人已空五蕴等法所空之法既无能空之心亦舍能所两亡无憎无爱一味平等证于无学不复流转三界故云舍所灭流六护所灭流谓第四果之人见思惑尽而证无学于己所证恐有退失善加守护令见思习气更不再起不复流转三界故云护所灭流七制伏所灭流谓第四果之人见思惑缚已断色身果缚犹在应须制伏令见思习气永不复起三界流转即得止息故云制伏所灭流华严宗七祖一马鸣尊者马鸣乃西土十一祖也东天笁国人说法时能感羣马得解悲鸣故曰马鸣依百本大乘经造起信论是为初祖二龙𣗳尊者龙𣗳乃西土十三祖也南天竺国梵志之裔始生之日在于𣗳下因入龙宫而得成道故号龙𣗳申明起信论义是为一祖三帝心法师帝心号也姓杜讳法顺世间聋哑者遇之必能闻能语唐太宗诏谓之曰朕苦劳热师之神力何以蠲除师曰圣德御宇微兀恙何忧但颁大赦圣躬自安上从之疾遂瘳因钖号曰帝心作法界观门专弘华严是为三祖四云华法师云华寺名也师居是寺因以名之姓赵讳智俨得帝心之亲传以授贤首其教大行是为四祖五贤首法师贤首谥号也讳法藏其先康居国人唐则天诏于太原寺开华严宗旨感白光自口而出须更一成盖万众懽唿召对长生殿指殿隅金狮子以喻法界体用而为说法则天领解遂着其说为金狮子章是为五祖六清凉法师清凉号也姓夏侯氏讳澄观会稽人造华严大䟽唐德宗诞节召对内殿能以妙法清凉帝心遂赐号清凉宪宗问华严宗旨豁然有得加号大统清凉国师文宗开成三年示寂凡历九朝为七帝门师是为六祖七圭峯法师圭峯终南山之别名也师居是山因得是名姓何讳宗密果州人清凉尝谓之曰毘卢华藏能随我游者其汝乎遂着圆觉华严等䟽钞唐文宗诏问佛法大意赐号大德是为七祖七识住识即心识住者谓此识随所感报而安住也论中不及四禅天非想非非想天者偈曰善处在欲界及色界三地无色界亦然是说为识住一欲界人天识住谓欲界中人若初受生此识即托母胎遂依母息出入及出胎后依身而住又若因修戒善感报而生欲天此识即依化生之身而住是为欲界人天识住二初禅天识住谓于欲界修习禅定之时忽觉身心凝然运运而动如云如影感报而生色界初禅天此识即依化生之身而住是为初禅天识住三二禅天识住谓厌初禅觉观动散因摄在定澹然澄静觉观即灭乃发胜定之喜感报而生色界二禅天此识即依化生之身而住是为二禅天识住四三禅天识住谓厌二禅喜心涌动定不坚固因摄心谛观喜心即谢泯然入定绵绵之乐从内心发感报而生色界三禅天此识即依化生之身而住是为三禅天识住五空处天识住谓既得三禅天定犹厌身色系缚乃转加功力观察色身犹如罗縠内外通彻一心念空无诸色相感报而生无色界空处天此识即依空处而住是为空处天识住六识处天识住谓既得空处天定识缘虚空定心复散乱即舍虚空转心缘识心定不动感报而生无色界识处天此识即依识处而住是为识处天识住七无所有处天识住谓既得识处天定此心缘识无量无边能坏于定惟有无心识处心无依倚乃为安隐感报而生无色界无所有处天此识即依无所有处而住是为无所有处天识住七众七众者谓出家五众比丘比丘尼沙弥沙弥尼式又摩那在家二众优婆塞优婆夷也一比丘梵语比丘华言乞士谓上乞法以资慧命下乞食以资色身也亦名苾刍盖苾刍雪山香草名草有五义以喻比丘五德二比丘尼梵语尼华言女大智度论云尼得无量律仪故应次于比丘又佛以仪法不便故在比丘之后三沙弥梵语沙弥又云室利摩理洛迦华言息慈谓止息世染之情慈济羣生也以初入佛法之时多存俗情故须息恶行慈是名沙弥四沙弥尼梵语沙弥尼又云室利摩理迦华言勤筞女谓精勤筞进佛法功行故也五式义摩那梵语式义摩那华言学法女行事钞云式义尼具学三法一学根本二学六法三学行法是名学法女不妄语也六法者不染心相触不盗人四钱不断畜生命不小妄语不非时食不饮酒也行法者谓大尼之戒行也六优婆塞梵语优婆塞华言清净士梵语旧云邬波索迦华言近事男谓其自行清净亲近承事佛法也七优婆夷梵语优婆夷华言清净女梵语旧云邬波斯迦华言近事女谓其自行清净亲近承事佛法也七种人师子吼菩萨问佛言若一切众生既有佛性何须更习八圣道耶佛言性虽本具要须修习圣道方见佛性譬如恒河边有七种人或为洗浴或畏贼寇或为採花则入河中河喻生死大河浴喻出家受戒清净贼喻烦恼採花喻七净花以为其因而求涅槃之果也第一人入水则没此一种羸无势力不习浮故以喻一阐提也阐提之人亲近恶友𦗟受邪法以恶业重故又无信力没生死河不能得出故云入水则没第二人虽没还出出已还没此一种以喻人天将进而退者也为断善根没生死河故云没复能亲近善友能生信心虽没而出故云还出既得出已又遇恶友听受邪法仍没生死大河故云出已还没第三人没已即出出更不没此一种以喻内凡之人发意欲度生死大河由昔断善根没生死河故云没今因亲近善友能生信心虽没而出故云没已即出复能坚持净戒读诵书写解说经典后证道果故云出更不没第四人入已便没没已还出出已即住徧观四方此一种以喻四果之人昔断善根故云没亲近善友而得信心故云出由信心故受持书写解说经典修习智慧以利根故心不退转故云住证得四果故云遍观四方第五人入已即没没已还出出已即住住已观方观已即去此一种以喻缘觉之人没出住等义与前第四人问言即去者以其根利过于四果心求前进得证缘觉无有退转但能自度不能度人怖畏生死故云即去也第六人入已即去浅处则住此一种以喻菩萨由利根故坚住信心而断诸烦恼也言入已即去者谓菩萨为度他故虽入生死而不住于生死浅处则住者谓虽入生死而又不为生死所溺也第七人既至彼岸登上大山离诸冤贼受大快乐此一种以喻佛也由利根故坚住信心无有退转即便前进既前进已得度生死大河到于彼岸而登涅槃大山离诸烦恼冤贼得大快乐也世间七丈夫谓能制心离欲身无过恶心怀道德修诸梵行具此七法名为世间丈夫也一长寿长寿者谓寿命延长久住世间能修梵行故名丈夫二妙色妙色者谓形仪英伟色相端严能修梵行故名丈夫三无病无病者谓宿福深厚无病少恼能修梵行故名丈夫四非半择迦梵语半择迦华言变谓有能变男女之形即五种不男之一也今言非者非是不男非仆非女能修梵行故名丈夫五智慧智慧者谓有智慧信受正法身心勐利能修梵行故名丈夫六威肃威肃者谓威容整肃发言人所信服能修梵行故名丈夫七大宗叶大宗叶者谓其家世贵盛宗支奕叶流芳水久能修梵行故名丈夫七法不可避一生不可避谓人受生皆由前世善恶之业若前世作善今生善处前世作恶今生恶处若欲避恶报而求生善处欲辞善处而从恶报者皆不可得故云生不可避二老不可避谓人年幼颜色鲜泽发黑齿白气力坚强一旦老耄头白齿落气短呻吟形神昏昧欲使不老终不可得故云老不可避三病不可避谓人强健之时行步轻捷饮食自恣若四大不调或业缘所感疾病卒至眠伏床枕不能起离欲使常安无病终不可得故云病不可避四死不可避谓人生于世一期果报或夭或寿皆由前定毫发无差业尽报终岂容逃免故云死不可避五罪不可避谓人愚痴邪见不信三宝不忠不孝多造恶业生遭刑法死堕恶道如影随形欲求脱免了不可得故云罪不可避六福不可避谓人先世敬重三宝持戒修善常行惠施忠孝君亲于后世时生人天中安乐富贵随意受用如此福报似响应声毫发无失故云福不可避七因缘不可避能生为因助成为缘由前生依如是因则今世遇如是缘所谓父母兄弟妻子田宅产业等或得如意或不如意皆由前生作善恶业因今世则招贫富苦乐业缘之报故云因缘不可避七种不净谓修行之人恐于自他身分而起贪着妨于正道故令假作此不净之想破其着心故有七种也一种子不净种子有二一内种谓人之身从昔烦恼业因而生二外种谓此身受父母遗体而生故名种子不净二受生不净谓人之生父母交遘赤白和合以成其身故名受生不净三住处不净谓女人之体是不净聚处胎十月居生熟二脏之间故名住处不净四食噉不净谓处于胎中唯食母血以资其身故名食噉不净五初生不净谓十月满足头向产门流血淋漓腥秽狼籍故名初生不净六举体不净谓此身外皮所覆从头至足纯是秽物故名举体不净七究竟不净谓业尽报终捐口ㄙ弃冢豖豕间如朽败木大小不净流溢于外肨胀烂坏骨肉纵横故名究竟不净大明三藏法数卷第二十二大明三藏法数大明三藏法数卷第二十三碣五上天竺前住持沙门一如等奉勑集註七种礼佛谓天竺勒那三藏覩此方俗不习礼佛之仪遂传此七种之法虽通云礼佛而有是非浅深不同盖欲令人知我漫求名二种之非而归于身心礼等五种之正从浅至深修行获益故有七种礼佛之名也一我慢礼谓人礼佛身虽设拜无有敬心外覩似暴日内怀我慢是名我慢礼二未名礼谓人礼佛但为要其修行名誉诈现威仪常行礼拜而实无慇重之心是为求名礼又名唱和礼者谓口虽称唱佛名心实驰求外境是名唱和礼三身心礼谓人礼佛口唱佛名心存相好身业翘勤恭敬供养无有异念是名身心礼四发智清净礼谓人礼佛慧心明利达佛境界内外清净虚通无碍礼一佛时即是礼一切诸佛礼一切诸佛即是礼一佛以诸佛法身体本融通故礼一拜遍通法界礼佛如是礼法礼僧亦然是为发智清净礼五遍入法界礼谓人礼佛想自己身心等法从本以来不离法界诸佛不离我心我心不离诸佛性相平等本无增减今礼一佛即遍通诸佛如一室中悬百千镜有人观镜镜皆现像镜无不照影无不现如是正观则功归法界德用无边是名遍入法界礼六正观修诚礼谓人礼佛摄心正念虽对佛身即是自礼自身佛也盖由一切众生本有觉性与佛平等为随染缘迷于己性妄认为恶无始以来未曾将一灯一香一礼供养己身佛性若能返照本觉则觧脱有期故维摩经云观身实相观佛亦然是名正观修诚礼七实相平等礼谓人礼佛前正观中犹存有礼有观自他两异今此一礼无自无他凡圣一如体用不二若见佛可尊可敬见凡可卑可慢起此之心即成邪执故金刚经云是法平等无有高下能礼所礼其性空寂是名实相平等礼七种忏悔心忏梵语具云忏摩华言悔过华梵兼举故云忏悔忏名修来悔名改往若欲忏悔者先当起七种心也一生大惭愧心惭即惭天愧即愧人谓自惟我与释迦如来同为凡夫而今世尊成道以来已经劫数而我等轮转生死未有出期此实可惭可愧当以此心而行忏悔也二恐怖心谓我等既是凡夫身口意业常与罪相应以是因缘命终之后应堕地狱畜生饿鬼受无量苦如此实为可惊可恐可怖可惧当以此心而行忏悔也三厌离心谓我等当观生死之中虚假不实如水上泡速起速灭往来流转犹如车轮此身众苦所集一切皆是不净甚可厌离当以此心而行忏悔也四发菩提心梵语菩提华言道谓欲得如来身者当发菩提心救度众生于身命财无所悋惜当以此心而行忏悔也五冤亲平等心谓于一切众生无冤无亲起慈悲心无彼我相平等救度当以此心普为忏悔也六念报佛恩心谓如来往昔无量劫中为我等故修诸苦行舍头目髓脑等如此恩德实难酧报我等欲报如来恩者须于此世勇勐精进不惜身命广度众生同入正觉当以此心而行忏悔也七观罪性空心谓我罪性本空无有实体但从因缘颠倒而生当知罪性不在内外不在中间本来是空罪亦何有若能运此心观即是真忏悔也七周行慈周者周遍也佛为多嗔众生令修众生缘慈之观而对治之不出七境先亲而后冤者从易而至难也若以平等之心观之何冤何亲于此七境境境悉以三乐与之使冤亲无间故先假作此观以破嗔障而于众生实未得其乐也一上品亲上品亲谓己之父母师长也二中品亲中品亲谓己之兄弟姊妹也三下品亲下品亲谓己之朋友知识也四中人中人谓非己之冤非己之亲也五下品冤下品冤谓曾害己之朋友知识者也六中品冤中品冤谓曾害己之兄弟姊妹者也七上品冤上品冤谓曾害己之父母师长者也外道七种无常一作已而舍无常作即造也舍者舍前造作之相也谓外道计地水火风四大和合而造后见四大相异如地坚水湿火煖风动各各不同遂执为无常故云作已而舍无常二形处坏无常形处即形状也谓外道计四大造色能造所造色体毕竟不坏但观形状长短变坏等相以为无常故云形处坏无常三即色无常谓外道计前形处见其变坏以为无常今谓此形色即是无常故云即色无常四色转变中间无常色转变者谓生住异灭也生即生相住即成相异即变相灭即无相如金作庄严之具金性不坏中间相续转变无常自然异灭故云色转变中间无常五性无常谓外道计自心妄想非常非无常性自性不坏而能坏诸法自性故云性无常六性无性无常谓外道计四大之性皆无自性能造及所造之相皆归变坏故云性无性无常也七一切法不生无常谓外道计一切法皆本不生故云一切法不生无常七见分别曰见谓外道于诸法中执己为是以正为非迷惑不解失于正理故有七种之见也一邪见谓无正信诽谤正法而于善恶果报及正因缘所生善法一切拨以为无是为邪见尘生此则为邪因缘也二我见谓不知此身五蕴所成虚假不实妄计为身强立主宰恒执为我是为我见三常见谓不知己身及诸外物皆悉无常终归坏灭而反妄计为常是为常见四断见谓不知诸法本性空寂常住不坏而反起断灭之见妄计此身死已不复更生是为断见五戒盗见谓不知如来正戒而于邪戒中妄自分别取以进行如牛狗等戒执取为实得少功德自以为足私窃邪计不修正因是为戒盗见六果盗见谓不知正因正果于不善事生妙善想勤加精进如以寒热涂厂火卧𣗥等事执为正行小有所得私窃邪计以为极果是为果盗见七疑见谓于诸法或执有我或执无我或执为常或执非常等心生犹豫不能决了是为疑见七有因果不亡曰有谓由身口意所作善恶之因能招六趣生死之果因果相续故名七有一地狱有地狱者此狱在地之下也谓众生由过去恶逆之因感现在地狱之果因果不亡故名地狱有二畜生有畜生者禽兽之类也谓众生由过去愚痴之因感现在畜生之果因果不亡故名畜生有三饿鬼有饿鬼者常受饥饿也谓众生由过去悭悋之因感现在饥饿之果因果不亡故名饿鬼有四天有天者天然自然乐胜身胜也谓众生由过去戒定之因感现在快乐之果因果不亡故名天有五人有人者忍也于世违顺之境能安忍故谓众生由过去戒善之因感现在人伦之果因果不亡故名人有六业有业者谓身口意所作善恶之业因能招未来善恶之业果因果不亡故名业有七中有中有亦名中阴谓诸众生此身死后识未託胎现在所作善恶业因必取当来善恶诸趣之果因果不亡故名中有七遮罪遮谓遮障圣道逆谓不顺于理行此七罪不复成就善根经云法师不得与七逆人现身受戒是也一出佛身血佛是一切众生慈父能令众生悟明自心出离苦趣众生当历劫供养以报其恩况复出其身血如兴起行经云提婆达兜举石掷佛迸石小片伤佛足指即破出血后堕地狱是也二弒父弒者下杀上也谓父者子之所天即当竭力孝养以报恩德岂宜悖戾妄加杀害地藏经云若有众生不孝父母或至杀害者当堕无间地狱千万亿劫求出无期是也三弒母谓母之恩德不异于父即当暴日敬供养以期报荅岂宜悖戾妄加杀害所以经云犯者得波罗夷罪四弒和尚和尚梵语邬波遮迦于阗国翻为和尚华言力生即亲教师也谓出家者因师之力生长法身出功德财养智慧命功莫大焉即当暴日敬供养以报其恩岂宜悖戾妄加杀害若以恶心嗔心而杀之者得波罗夷罪五弒阿阇𥠖梵语阿阇𥠖华言轨范言堪为后学之轨范即得戒教授等师也必当亲事暴日敬供养以报其恩岂宜悖戾妄加杀害若以恶心嗔心而杀之者得波罗夷罪六破羯磨僧梵语羯磨华言作法谓比丘俱集一处和合作法若以恶心嗔心破之令其不和合者得波罗夷罪七弒阿罗汉梵语阿罗汉华言无学谓无法可学也又名应供谓应受人天供养也即当暴日敬供养以种其福岂宜悖戾妄加杀害若以恶心嗔心而杀之者堕无间狱求出无期七聚聚即类聚谓聚众律以成其类随犯而制之故名七聚也一波罗夷梵语波罗夷华言极恶有三义一者退没由犯此罪道果无分没溺恶道二者不供住谓非但失道而已不得于说戒羯磨僧中共住三者堕落舍此身已堕在阿鼻地狱也二僧残残者如人被斫命虽未尽而身已伤残也谓若犯此罪僧为作法忏除其过故名僧残三偷兰遮梵语偷兰华言大遮即遮障善道华梵兼称故云偷兰遮谓大障一切善根也四波逸提梵语波逸提华言堕谓犯此罪死堕地狱也五提舍尼梵语提舍尼华言向彼悔僧祇律云此罪应对众发露忏悔是也六突吉罗梵语突吉罗华言恶作恶说谓身恶作口恶说也四分律本又名式义迦罗尼华言应当学谓此罪微兀细难持令其随学随守是名应当学也七恶说恶说者谓口好恶说多诸论议也即突吉罗中开出恶说以成此七聚也七支支即支分身三支谓杀盗婬壬口四支谓妄言绮语两舌恶口总名七支即十恶中之七也一杀生谓断一切众生之命故名杀生二偷盗谓潜起恶心取他财物故名偷盗三邪婬壬谓非己妻妾而行欲事故名邪婬壬四妄言谓以虚诞之言欺诳他人故名妄言五绮语绮即文饰也谓绮饰言语取恱于人故名绮语六恶口谓以恶言加彼令他受恼故名恶口七两舌谓搆合是非之言向此说彼向彼说此令其争闘故名两舌七垢一欲垢欲即希求之义垢者尘也污也谓人于诸所有功德不求他知若欲令他知我成就如是功德是名欲垢二见垢见者执着分别也谓人于诸所有功德无执着分别之见若生执着是名见垢三疑垢疑者迷惑不了也谓人于诸所有功德若或疑惑为功德耶为过失耶如是疑者是名疑垢四慢垢慢者恃己凌他也谓人不以己之所有功德与他校量而生轻慢若生轻他之心是名慢垢五憍垢憍者矜夸自高也谓人不以己之所有功德而生忻喜若生忻喜贡高之心是名憍垢六随眠垢依附不舍曰随五情暗𡨋曰眠谓人于诸所有功德常加护念不为随眠烦恼之所盖覆若烦恼习气未断是名随眠垢七悭垢谓人于诸所有功德回施一切众生无悋惜心若生悭惜之念是名悭垢七种慢谓诸众生无明妄惑障覆于心而生执取恃己凌他贡高自大于佛法中自谓满足所计不同故有七种也一慢慢者谓同类相傲也如于相似法中执己相似又于下劣中执己为胜也二过慢过慢者谓于同类相似法中执己为胜或复他人胜于己处执为相似言我与他同也三慢过慢慢过慢者于胜争胜也谓他本胜于己而执己为胜言我定能胜于他也四我慢我慢者恃己凌他也谓倚恃己之所能欺凌于他也五增上慢增上慢者未得谓得也谓未得上圣之法自谓已得未证上圣之理自谓已证也六卑劣慢卑劣慢者以劣自夸也谓己但有下劣少分之能反自矜夸以彼多分之能不及于我也七邪慢邪慢者谓实无德妄为有德执着邪见不礼塔庙不敬三宝不诵经典也悭法七报财法不能惠施曰悭此专言悭悋于法而不施与人者得七种报一生盲报谓从母胎出便不能见日月光明名为生盲由其宿世悭悋法故于现生中而得此报也二愚痴报谓于诸法中迷惑不了名为愚痴由其宿世悭悋法故于现生中而得此报也三生恶家报谓不信三宝造作重罪名为恶家又有冤之家亦名恶家由其宿世悭悋法故于现生中而得此报也四胎夭报胎夭者胎中夭死也由其宿世悭悋法故于现生中而得此报也五物𢙢报物𢙢者谓为一切恶物𢙢怖也由其宿世悭悋法故于现生中而得此报也六善人远离报善人远离者谓贤善之人悉皆远离而不亲近由其宿世悭悋法故于现生中而得此报也七无恶不作报无恶不作者谓于一切恶无所不作也由其宿世自既悭法亦教人悭法灭佛法种三世十方诸佛以为冤贼是以于现生中而得此报也七随眠烦恼妄惑依附不舍曰随五情暗𡨋曰眠以无明种子潜伏藏识而能生起一切烦恼结业故名随眠又名七使者使犹驱使也由此妄惑驱使心神流转三界故也一贪随眠贪者引取无厌也谓此贪欲之惑潜伏藏识随附不舍而为种子能生一切贪染之欲故名贪随眠二嗔随眠嗔者忿怒不息也谓此嗔恚之惑潜伏藏识随附不舍而为种子能起一切麤重忿怒故名嗔随眠三爱随眠爱者于顺情境上爱着不舍也谓此爱惑种子潜伏藏识随附不舍能生三界麤重爱欲故名爱随眠四慢随眠慢者恃己凌他也谓慢惑种子潜伏藏识随附不舍能生种种麤重憍慢故名慢随眠五无明随眠无明者无所明了也谓此无明种子潜伏藏识随附不舍能生种种麤重烦恼故名无明随眠六见随眠见者分别执取也谓此分别妄惑种子潜伏藏识随附不舍能生三界种种妄见故名见随眠七疑随眠疑者犹豫不决也谓此疑惑种子潜伏藏识随附不舍能生三界麤重疑惑故名疑随眠轮王七宝长阿含经云增刦中则有轮王出世以一增一减为一小刦人寿增至八万四千嵗历过百年寿减一嵗如是减至十嵗名为减刦此后过百年复增一岁或云子倍父寿名为增刦如是增至八万四千岁时则有金轮王出生在王家绍灌顶位于十五日香汤沐浴受持斋戒升高台殿臣僚辅翼东方忽有金轮宝现舒妙光明来应王所若王欲往东方轮即东转王则将诸兵众随其后行金轮宝前有四神导引轮所住处王即止驾南西北方随轮所至亦复如是于四天下普劝人民修十善道是名金轮王亦名转轮圣王而具足七宝焉一金轮宝金轮者其轮千辐径一丈四尺具足毂辋雕文刻镂众宝间错光明洞达天匠所成非世所有也谓转轮圣王既得此轮随王心念轮则为转案行天下须更一周帀是为金轮宝二白象宝白象者谓转轮圣王清旦升殿有白象宝忽然出现其身纯白其首杂色口有六牙牙七宝色力能飞行若王乘时一日之中周徧天下朝往暮回不劳不疲若行渡水水不动摇亦不濡足是名白象宝三绀马宝绀马者青赤色马也谓转轮圣王清旦升殿有绀马宝忽然出现髦鬣贯珠洗刷之时珠则堕落须更一之间更生如故其珠鲜洁色胜于前鸣声远闻一由旬内力能飞行王若乘之案行天下朝去暮回力不疲极马脚触尘皆成金沙是名绀马宝四神珠宝神珠者谓转轮圣王清旦升殿有神珠宝忽然出现其色莹洁无有瑕颣夜悬空中随国大小明照内外如昼无异是名神珠宝五玉女宝玉女者谓颜貌端正色相具足身则冬温夏凉于诸毛孔出栴檀香口出青莲华香言语柔輭举动安详食自消化非同世间女人有诸不净是名玉女宝六典财宝典财又曰典宝藏臣谓转轮圣王欲得七珍宝时典藏臣举身向地地出七宝向水水出七宝向山山出七宝向石石出七宝是为典财宝阿含经又云居士宝其人宿福深厚眼能彻见地中伏藏有主无主皆悉见知其有主者为之卫护其无主者取供王用是也七主兵宝主兵又曰典兵臣谓转轮圣王意欲得四种兵若千若万乃至无数顾视之间兵即已办行阵严整是为主兵宝阿含经又云其人智谋雄勐韬略独出即诣王所白言大王有所讨伐不足为忧若欲象马车步四种兵者我自能办是也七宝七宝诸经所载不同旧出二种其间名同而华梵不一令依翻译名义亦列二种皆以梵语为名而用华言各释其下也一苏伐罗梵语苏伐罗华言金大智度论云金出山石沙赤铜中而有四义一者色无变二者体无染三者转作无碍四者令人富以是等义故名为宝二阿路巴梵语阿路巴华言银大智度论云银出烧石中世名白金亦有四义与前金同故名为宝三琉璃梵语琉璃华言青色宝观经䟽又云吠瑠璃耶华言不远谓西域有山去波罗奈城不远山出此宝故以名之此宝青色一切众宝皆不能坏色体坚莹世所希有故名为宝四颇𥠖梵语颇𥠖或云塞颇胝迦华言水玉即苍玉也或云水精体色莹润世所希有故名为宝五牟婆洛揭拉婆梵语牟婆洛揭拉婆华言青白色宝即砗磲也其状如车之渠车之牙辋也因以名焉以其体坚色明世所希有故名为宝六摩罗伽𨽾梵语摩罗伽𨽾华言码碯其色赤白如马之脑因以名焉以其可琢成噐世所希有故名为宝七钵摩罗伽梵语钵摩罗伽华言赤真珠佛地论云赤虫所出大智度论云此宝出鱼腹蛇脑中其色明莹最为殊胜故名为宝又七宝一钵攞娑梵语钵攞娑华言珊瑚大智度论云海中石𣗳也谓西南涨海中去七八里许有珊瑚洲洲底有磐石此宝生其上人以铁网取之世所希有故名为宝二阿湿摩揭婆梵语阿湿摩揭婆华言琥珀其色红莹世所希有故名为宝三摩尼梵语摩尼又云末尼华言离垢即珠宝也此宝光净不为垢秽所染故圆觉钞又云如意谓意中所须财宝衣服饮食种种之物此珠悉能出生令人皆得如意故名为宝四甄叔迦梵语甄叔迦华言赤色宝西域传云甄叔迦𣗳名其花赤色形大如手此宝色如此花故以名焉五释迦毘棱伽梵语释迦毘棱伽华言能胜谓此宝能胜一切世间众宝世所希有故名为宝六摩罗伽陀梵语摩罗伽陀大智度论云绿色珠此宝出金翅鸟口边能辟一切诸毒世所希有故名为宝七䟦折罗梵语䟦折罗华言金刚此宝出于金中色如紫英百鍊不销至坚至利可以切玉世所希有故名为宝七金山七金山者谓山皆有金色光明故也七重环绕须弥山外高广形量次第减半如须弥山高八万四千由旬双持山止高四万二千由旬之类是也一双持山双持山者谓二山相倚也又言持双者文互用耳此山高广各四万二千由旬二持轴山持轴山者谓山峯上耸形如车轴也高广各二万一千由旬三檐木山檐木𣗳名以山形似此𣗳故名檐木高广各一万五百由旬四善见山善见山者谓见者称善也高广各五千二百五十由旬五马耳山马耳山者谓状如马耳也高广各二千六百二十五由旬六障碍山障碍山者谓此山有障碍神故又名象鼻山形如象鼻故也高广各一千三百一十二由旬半七持地山持地山者谓与地相持故又名地持者文互用耳又名鱼觜山者以海中有鱼觜尖其山形如彼鱼故也又名持边山者以此山护持围绕内六山故也高广各六百五十六由旬零七海一盐水海金刚三昧经云海有金刚轮随时转故令大海水同一醎味故名盐水海二乳海谓世有一海其味如乳故名乳海三酪海谓世有一海其味如酪故名酪海四酥海谓世有一海其味如酥故名酥海五蜜水海谓世有一海其味如蜜故名蜜水海六吉祥草海谓世有一海生吉祥草故名吉祥草海七酒海谓世有一海其味如酒故名酒海七大大即体性圆融周徧无外之义盖由万法不离地水火风而成依空建立因见有觉因识有知举此七种则自他依正色心一切万法无不摄矣然以众生迷失本心根尘对起知见妄分听不出声见不超色但于日镜和合处见火起月珠和合处见水生各不相容执相成碍殊不知如来藏中水火性空本周法界随众生心循业发现故世尊于楞严会上开悟阿难及诸大众会七大万法皆归如来藏故说此七大之相也一地大麤为大地细为微兀尘析则成空合聚为地众生昏迷但见其相不知地性融通遍周法界随众生心循业发现清净本然宁有方所故名地大二火大火性无我寄于诸缘如执镜𦫿对日火生众生昏迷但见其相不知火性融通遍周法界随众生心循业发现如一处执镜一处火生遍法界执满世间起起徧世间宁有方所故名火大三水大水性不定流息无恒如执珠盘对月出水众生昏迷但见其相不知水性融通遍周法界随众生心循业发现如一处执珠一处水出遍法界执满法界生生满世间宁有方所故名水大四风大风性无体动静不常如人整衣则有微兀风拂他人面众生昏迷但知微兀风不知风性融通遍周法界随众生心循业发现如一人整衣有微兀风出遍法界拂满国土生周遍世间宁有方所故名风大五空大空性无形因色显发如人凿井出土一尺中间则有一尺虚空众生昏迷但见此空不知性觉真空遍周法界随众生心循业发现如一井空空生一井十方虚空亦复如是圆满十方宁有方所故名空大六见大见觉无知因色空有如朝明夕昏一切色相因见分析众生昏迷但见明暗之相不知性见精明遍周法界随众生心循业发现以由色空既遍见亦周遍六根互用闻听觉知亦复如是圆满十虚宁有方所故名见大香知味觉触之类也十虚即十方虚空也七识大识性无源因于六种根尘而出如根尘对起分别妄生众生昏迷但随分别不知性识明知遍周法界随众生心循业发现以由根境无边识亦无尽含吐十虚宁有方所故名识大地动七因一令诸魔生怖魔有多种故曰诸魔令生怖者谓佛成道时必须地动令邪魔恐怖而回正念也二令众生心不散乱令众生心不散乱者谓佛欲说法时必先地动令诸众生暴日敬严谨心不散乱而能信受也三令放逸者生觉知令放逸生觉知者谓佛说法时或有放逸之人不能毕集必须地动令其觉知皆来谛听也四令众生知法相令众生知法相者谓佛说法微兀妙难知必先地动普令一切众生心生警悟觉了诸法之相也五令众生观说法处令众生观说法处者谓佛说法时欲令十方世界统为一佛国土必须地动令诸众生得见说法殊胜之处也六令成熟者得解脱令成熟得解脱者谓佛说法时若有根缘成熟众生来闻正法必须地动令其觉悟而得解脱也七令随顺问正义令随顺问正义者谓佛说法时为诸众生不解正义必须地动令其警觉随顺请问各得开解也七难难即厄难苦恼之处也谓火有焦身绝命之忧故为初难水有沉有浮故为二难罗剎虽暴缓于火水故为三难刀杖非随得随戮必须研罪虚实故为四难鬼取非的命衰逢害故为五难枷鎻系身未为失命故为六难怨贼覔宝与宝即脱故为七难而此七难一一皆有果报恶业烦恼三种今但明人中果报之一种也有以罗剎难中风难足为八难者非也一火难观音经云若有持是观世音菩萨名者设入大火火不能烧盖持者口为诵持心为秉持言其执持无少懈也设入者不定之辞若人遭此难者一心称名必得解脱如应验传云晋元康中竺长舒居于洛阳时为延火将及草屋在于下风岂有免理一心称菩萨名即风回火转狭识浅见者以为偶尔后因风燥之日故掷火烧之三掷三灭其人即叩头谢罪如此应验非一而已二水难经云若为大水所漂称其名号即得浅处盖水言大而不言小者小不为难也若遭此难称菩萨名即得浅处如应验传云海盐郡有溺水者同伴皆沉此人称观世音菩萨忽遇得一名困倦如眠梦见两人乘船唤入即时觉悟开眼果见人船送至岸上则不复见矣三罗剎难梵语罗剎华言暴恶经云若有众生为求金银等宝入于大海假使黑风吹其船舫漂堕罗剎鬼国其中若有一人称观世音菩萨名者是诸人等皆得解脱罗剎之难盖罗剎者食人鬼也一人称名悉得解脱者忧慼休咎众所共之口不同称心亦覔福故获均济如应验传云外国百余人从师子国泛海向扶南忽遇恶风漂堕鬼国其罗剎鬼便欲尽食一船众人皆称观音中有一小乘沙门不信观音不肯称名鬼即索此沙门沙门学称菩萨名号亦得免脱四刀杖难经云若复有人临当被害称观世音菩萨名者彼所执刀杖寻几几坏而得解脱如应验传云晋太元中彭城有一人被枉问为贼临刑将旧所供养观音金像带在髻中后伏法刀下但闻金声刀即三折头终不伤解髻看像像有三痕由是得脱五鬼难经云若三千大千国土满中夜叉罗剎欲来恼人闻其称观世音菩萨名者是诸恶鬼尚不能以恶眼视之况复加害盖鬼所以畏观音名者以观音有威有恩若非怀恩则是畏威闻名尚不能恶眼相视岂复生于伤害之心耶六枷鎻难经云若复有人若有罪若无罪杻械枷鎻检系其身称观世音菩萨名者皆悉断坏即得解脱盖杻械枷鎻刑狱之具也系即系缚检即封检其人若能称观世音菩萨者重关自开铁木断坏如应验传云盖护山阳人系狱应死三日三夜称菩萨名心无间息即见观音放光照之鎻脱关开寻光而去行二十里光明方息七冤贼难经云有一啇主将诸商人赍持重宝经过险路遇诸冤贼乃至其中一人作是唱言诸善男子勿得恐怖汝当一心称观世音菩萨名号众商人一称其名故即得解脱盖冤本夺命贼本求财今冤为贼必财命两图由菩萨力故得解脱如应验传云僧慧达于晋隆安二年北陇上掘甘草于时羗饿捕人食之达为羗人所获闭在棚中择𦘺者先食达即一心称名诵经余人已尽唯达并一小儿凖拟明日命尽达竟夜称诵不辍向晓羗来取之忽见一虎从草跳出咆吼羗人惊走虎因啮棚作一宋木儿而去达将小儿走窜得免七灾难七灾难者谓佛为十六大国波斯匿王等而说也若国土中有此七种灾难当讲读仁王般若波罗蜜经其难即灭万姓安乐也一日月失度难谓日月失其所缠之度时序不调或赤日出或黑日出或二三四五日出或日蚀无光或日轮一重现乃至四五重现是为日月失度难二星宿失度难谓二十八宿及金星彗星火星水星风星刀星南斗北斗等星各各失其所躔之度是为星宿失度难三灾火难谓火灾起时万姓烧尽或鬼火龙火天火山神火人火𣗳木火贼火如是种种灾异是为灾火难四雨水变异难谓阴阳不顺大水漂没冬雨夏雪冬行雷电夏雨霜雹或雨赤黑等水或雨土石沙砾江河逆流如是种种灾异是为雨水变异难五恶风难谓大风起时山河𣗳木一时吹坏或黑风赤风青风天风地风火风如是种种灾异是为恶风难六亢阳难亢极也谓天地亢阳炎火洞然百草枯瘁五谷不登如是种种灾异是为亢阳难七恶贼难谓四方贼来侵扰境界或内外贼起火贼水贼风贼鬼贼百姓惊惶刀兵竞起如是种种灾异是为恶贼难七种受胎一相触受胎谓女人月水生时喜乐男子若男子以身触其身分即生贪着而便怀胎是名相触受胎二取衣受胎谓如优陀夷共妇出家分别已久优陀夷徃到妇处两情欲爱不止各相发问欲精污衣尼得此衣后即怀胎是名取衣受胎三下精受胎谓徃昔有一道士小便与精俱下鹿母饮之遂便怀胎生鹿子道士是名下精受胎四手摩受胎谓如睒菩萨父母俱盲帝释遥知下至其所为言宜合阴阳当生儿子荅言夫妇既悉出家为道法故不得如此帝释复言不合阴阳当以手摩脐下即便怀胎果如其言而生睒子是名手摩受胎五见色受胎谓有女人月华水成不得男子交合欲情极盛唯视男子即便怀胎是名见色受胎六闻声受胎谓如白鹭鸟悉雌无雄到春来时阳气始布雷声初鸣雌鹭一心闻声即便怀胎鸡亦有闻雄鸡声亦得怀胎是名闻声受胎七齅香受胎谓如𤚩牛母但齅犊气而亦怀胎是名齅香受胎七种生死一分叚生死分即分限叚即形叚谓三界果报寿有长短分限身有大小形叚皆不免于生死是为分叚生死二变易生死因移果易名为变易谓阿罗汉辟支佛菩萨既离三界生死出生方便等土就其断惑证果之时因移果易论为生死是名变易生死三流入生死谓众生有识之初迷真逐妄流入生死苦海漂溺不息是为流入生死四反出生死谓众生若发心修行背妄归真则能反出生死至于涅槃是为反出生死五因缘生死谓初欢喜地已后诸位菩萨皆以所观不思议理为因能观真无漏智为缘共破无明之惑复为化众生故示现生死是为因缘生死六有后生死谓第十法云地菩萨因有最后一品无明未断尚有一番变易生死是为有后生死七无后生死谓等觉菩萨破最后一品无明烦恼究竟永尽入妙觉位不受后身是为无后生死七日轮出七日轮出者劫末之相也天地始终谓之一劫劫尽坏时火灾将起一切人民皆作恶业遂使天久不雨所种不生诸水泉源皆悉枯竭久久之后风入海底取日宫殿于须弥山边置日道中遍照世间草木凋落如是一日乃至七日次第而出消竭海水大地烟起干坤洞然直至梵天悉皆荡尽故有七日出现之说也一日出一日出时百草𣗳木一时凋落二日出二日出时四大海水从百由旬乃至七百由旬内自然枯涸三日出三日出时四大海水千由旬乃至七千由旬内展转消尽四日出四日出时四大海水深千由旬亦皆干竭五日出五日出时四大海水纵广七千由旬亦皆竭尽长阿含经云五日出已其后海水转减犹如春雨后牛迹中水遂至涸尽不渍人物也六日出六日出时此地厚六万八千由旬皆悉烟出从须弥山乃至三千大千世界及八大地狱无不烧灭烟烬无余人民命终及六欲诸天皆悉命终宫殿皆空一切无常不得久住七日出七日出时大地须弥山渐渐崩坏百千由旬永无遗余山皆洞然诸宝爆裂烈熖震动至于梵天一切恶道皆悉荡尽法没时七秽行一百嵗持戒为恶所破谓法将灭时有人持戒满百嵗已一弹指顷遂为恶知识之所破坏是为法没时之秽行也二久行慈心为嗔所坏谓法将灭时有人久行平等慈忍未尝少息一旦逆境现前不能安忍嗔恚倐起坏灭善根是为法没时之秽行也三薄贱不随师教谓法将灭时善行寡少为此道者悉皆轻薄污贱之徒不修威仪进止不顺师长教诲耽习下流无所闻见是为法没时之秽行也四互诤胜负谓法将灭时正教不行人我妄兴是此者则非彼是彼者则非此交相毁诤以求胜负唯务较短量长不思反邪归正是为法没时之秽行也五闘乱彼此谓法将灭时出家之人或居城郭村落贪求利养我慢贡高悖理乱常争长竞短向彼说此向此说彼互相毁谤争闘不已惟知构造其非不解弘持其教是为法没时之秽行也六贪着利养谓法将灭时出家之人多贪利养广殖田园惟思口体之奉不以勤苦为劳遂致身多疾病不能流通佛教是为法没时之秽行也七凡圣皆被毁辱谓法将灭时教道不明以伪乱真以邪混正是非不明凡圣无别故自凡夫之僧至阿罗汉一槩被人轻贱毁辱既辱其徒何有其教是为法没时之秽行也大明三藏法数卷第二十三大明三藏法数八大明三藏法数卷第二十四碣六上天竺前住持沙门一如等奉勑集註如来八相如来八相者法华经中明释迦如来无量劫前已成正觉因大悲愿力利益众生数数于十方国土示生示灭处处不同岂但于此南阎浮提一方出现而已今论出现本末则具有八相皆所以示同人法也一降兜率相梵语兜率华言知足以此天于五欲境知止足故谓菩萨从兜率天将降神时观此阎浮提内迦毘罗国最为处中徃古诸佛出兴皆生于此尔时菩萨即现五瑞一者放大光明二者大地震动三者诸魔宫殿隐蔽不现四者日月星辰无复光明五者天龙等众悉皆惊怖现此瑞已于是下生是名降兜率相二託胎相谓菩萨将託胎时观净饭王性行仁贤摩耶夫人前五百世曾为菩萨毋应往彼託胎大机之人见乘栴檀楼阁小机之人见乘六牙白象与无量诸天作诸伎乐从右胁入身暎于外如处琉璃是名託胎相三降生相谓四月八日日初出时摩耶夫人在毘岚园手攀无忧𣗳枝菩萨渐渐从右胁出于时𣗳下生七茎莲华大如车轮菩萨处于华上周行七步举右手而言曰我于一切天人之中最尊最胜尔时难陀龙王䟦难陀龙王于空中雨温凉二水灌太子身身黄金色三十二相放大光明普照三千大千世界是名降生相四出家相谓太子年至十九时出游四门见老病死之相厌世无常心思出家徃白父王愿𦗟出家父王不许于二月七日身放光明照四天王宫乃至净居天宫诸天见已到太子所头面礼足白言无量劫来所修行愿今正成熟之时太子遂于后夜乘马逾城至䟦伽仙人苦行林中剃除须发是名出家相五降魔相魔梵语具云魔罗华言能夺命谓菩萨于菩提𣗳下将成道时大地震动放大光明隐蔽魔宫时魔波旬即令三女乱其净行菩萨以神力故变其魔女皆成老母魔王大怒徧勑部从上震天雷雨热铁丸刀轮器仗交横空中挽弓放箭箭停空中变成莲华不能加害羣魔忧戚悉皆迸散是名降魔相六成道相谓菩萨降伏魔已放大光明即便入定悉知过去所造善恶死此生彼之事于腊月八日明星出时豁然大悟得无上道成最正觉是名成道相七说法相谓菩萨既成道已便欲说法度诸众生即自思惟无能信受者若我住世于事无益不如入于涅槃尔时梵天前白佛言世尊今日法海已满法幢已立润济开导今正是时云何欲舍一切众生入于涅槃而不说法是时如来受梵王请已即住鹿野苑中先为憍陈如等五人转四谛法轮及说大小乘种种教法是名说法相八涅槃相梵语涅槃华言灭度谓如来度人已竟将入涅槃二月十五日于拘尸那城娑罗双𣗳间卧七宝床其林忽然变白犹如白鹤尔时佛受纯陀长者最后供已与文殊师利等言诸善男子但当自修其心慎莫放逸遂于中夜而入涅槃诸天人等以千端㲲缠果衣其身七宝为棺盛满香油积诸香木以火焚之ㄆ取舍利以为八分起塔供养是名涅槃相八大自在我我即自在之义谓如来有大神力有大智慧故能随机示现自在巧妙经中谓如来常乐我净之我具此八义故称我德一能示一身以为多身一身多身者于一身中现无量身也经云如来身数犹如微兀尘充满十方无量世界盖如来所证法身之体遍一切处全此之体起于应用故能一多自在也二示一尘身满大千界一尘身满大千界者谓如来法身体无不遍故一尘之身与法身之量同一广大大千世界悉皆充满自在无碍也三大身轻举远到大身轻举远到者谓如来广大之身飞行轻举无远不到自在无碍也经云如来能以满大千世界之身轻举飞空过于二十恒河沙等诸佛世界而无障碍是也四现无量类常居一土现无量类常居一土者谓如来虽为众生现众类之身而所居常在一土自在无碍也经云如来之心安住不动而能随诸众生现无量形类又云如来之身常住一土而令他土一切悉见是也五诸根互用诸根互用者谓如来眼等诸根互相为用自在无碍也经云如来一根亦能见色闻声鼻香别味觉触知法一根既然诸根亦尔是也六得一切法如无法想得一切法如无法想者谓如来知一切法本性空寂若言有法而可证得则为虚妄故虽有所证而无能证之想于法融通自在无碍也经云若是有者可名为得实无所有云何名得以自在故非得而得是也七说一偈义经无量劫说一偈义经无量劫者谓如来智慧辩才演说一偈之义虽经多劫无有穷尽称性宣扬自在无碍也经云如来演一偈之义经无量劫义亦不尽是也八身徧诸处犹如虚空身徧诸处犹如虚空者谓如来为诸众生处处现身说法犹如虚空了无形相可得随缘应化自在无碍也经云虚空之性不可得见如来亦尔实不可见以自在故令一切见是也八音八音者谓如来所出音声言辞清雅令诸众生闻即觧悟而有此八种也一极好音谓一切诸天二乘菩萨虽各有好音未足为极唯佛音声闻者无厌得入妙道好中之最故名极好音二柔輭音谓佛以慈善为心所出音声巧顺物情能令闻者喜恱皆舍刚强之心故名柔輭音三和适音谓佛常居中道妙觧从容所出音声和雅调适能令闻者心皆融释因声会理故名和适音四尊慧音谓佛德位尊高慧心明彻所出音声能令闻者尊重慧觧开明故名尊慧音五不女音谓佛住首楞严定有大雄之德所出音声能令一切闻者敬畏天魔外道莫不归伏故名不女音六不误音谓佛智圆明照了无碍所出音声谛审真实无有差谬能令闻者各获正见故名不误音七深远音谓佛智幽深行位高极所出音声自近而达彻至十方令近闻非大远闻不小皆悟甚深幽远之理故名深远音八不竭音谓如来愿行无尽住于无尽法藏所出音声闻者寻其所义无尽无穷故名不竭音八支语一上首语首始也谓佛凡有所说必以趣向涅槃之道而为首先故名上首语二美妙语谓佛所说法言辞柔輭嘉美微兀妙令人乐闻故名义妙语三显了语谓佛说法随机湏畅于诸事理显白明了故名显了语四易觧语谓佛说法善巧方便令诸众生即得觧悟故名易觧语五乐闻语谓佛说法称适机宜语音宣畅事理该明当机之众无不喜乐𦗟闻故名乐闻语六无依语谓佛说法随机开导无所依着亦不希望他人信己而后为说故名无依语七不逆语谓佛说法知诸众生根量随顺不违使其各得获益故名不逆语八无边语谓佛说法具大智慧具大辩才称性宣演无有穷极故名无边语八分分如来舍利释迦如来于拘尸城茶毘已竟诸国起兵夺取舍利时有婆罗门为息相夺诤故分作八分八国起塔供养也一拘尸城拘尸城诸力士得一分舍利即于国中起塔供养二波肩罗婆国波肩罗婆国力士得一分舍利归国起塔供养三师伽那婆国师伽那婆国拘楼罗众得一分舍利归国起塔供养四阿勒遮国阿勒遮国诸剎帝利得一分舍利归国起塔供养五毘耨国毘耨国诸婆罗门得一分舍利归国起塔供养六毘离国毘离国诸𥠖车得一分舍利归国起塔供养七遮罗迦罗国遮罗迦罗国诸释子得一分舍利归国起塔供养八摩伽陀国摩伽陀国阿阇世王得一分舍利归国起塔供养八大灵塔佛之灵塔有八经云若人发大信心修建塔庙承事供养得大利益获大果报具大名称是人命终即得生天然佛之舍利人间天上建塔甚多此经所载乃如来降生等处所建之塔也一在迦毘罗城龙弥󲊛园梵语迦毘罗华言黄色梵语龙弥󲊛又云岚毘尼华言解脱处佛之降生即此园也乃造宝塔以表灵蹟焉二在摩伽陀园泥连河边梵语摩伽陀华言善胜梵语泥连未见翻译佛于此河边菩提𣗳下而成正觉故建塔于此以供养焉三在波罗奈城梵语波罗奈华言鹿苑佛于此处为声闻缘觉说四谛法故建塔以供养焉四在舍卫国祇陀园梵语舍卫华言丰德梵语祇陀或云祇洹华言战胜佛于此园说法度生故建塔以供养焉五在曲女城此城由往昔大𣗳仙人呪九十九女一时腰曲故名曲女佛从忉利天说法下降于此故建塔以供养焉六在王舍城此城往昔由千王共居故名王舍佛于此处说法度生故建塔以供养焉七在广严城其城广博严净故名广严佛于此处思念寿量故建塔以供养焉八在拘尸那城梵语拘尸那华言角城其城三角故也佛于此城娑罗双𣗳间入般涅槃故建塔以供养焉八藏藏即舍藏之义谓舍藏诸法文理而有经律论呪之不同经者法也常也凡圣之所轨则曰法魔外不能变坏曰常律者法也谓分判轻重持犯之罪如世之法律论议也谓论议种种诸法甚深之义也呪者愿也谓祈愿种种如意殊胜等事也盖以声闻缘觉大小乘之不同故有八藏之名焉一经藏经藏者即四阿含经是也二律藏律藏者即四分十诵律等是也三论藏论藏者即阿毘昙等论是也四呪藏呪藏者即除一切疾病陀罗尼辟除诸恶陀罗尼等是也五经藏经藏者即妙法莲华经大方广佛华严等经是也六律藏律藏者即菩萨善戒经梵网戒等经是也七论藏论藏者即大智度论十地经等论是也八呪藏呪藏者即楞严呪大悲等呪是也八藏藏即含藏之义谓佛灭度后阿难结集如来所说经法以此八藏类摄无遗也一胎化藏胎化藏者谓佛说胎中化现等事如菩萨处胎等经是也二摩诃衍藏梵语摩诃衍华言大乘摩诃衍藏者即佛所说法华涅槃华严等诸大乘经是也三中阴藏谓此色身死后未託生前名为中阴中阴藏者如佛所说中阴等经是也四戒律藏戒律藏者谓佛所制在家出家及大乘小乘诸品戒法如僧祇等律部是也五菩萨藏菩萨藏者谓佛所说大乘诸经明诸菩萨修因证果之法是也六杂藏杂藏者谓佛所说大小乘经共明声闻缘觉菩萨及诸天人修因证果等法是也七金刚藏金刚藏者谓佛所说等觉菩萨修因证果之法以其破惑之智最为坚利能断极后微细无明之惑故名等觉菩萨为金刚心是也八佛藏佛藏者谓佛所说大乘诸经明一切诸佛所说之法及神通变现导利众生等事是也八部般若梵语般若华言智慧佛于第四时中所说之经既多法亦不一故有八部之名焉一大品般若谓佛演说五蕴十二入十八界三十七道品等法皆从六波罗蜜生其般若波罗蜜最大最胜最为第一余之五度若无般若导达则不得名为波罗蜜也以其卷帙多故是名大品般若二小品般若谓与前大品所说之法大要是同因对大品以其卷帙少故是名小品般若三放光般若谓世尊入于三昧从足千辐轮相放大光明上至肉髻及诸毛孔中皆放光明遍照十方国土为诸菩萨而说此经是名放光般若四光赞般若光即光明赞即讲说谓佛从舌本出无数光明照三千界其光明中自然而现无数金莲华其莲华上各有诸佛讲说此经是名光赞般若五道行般若谓佛说法令诸众生闻者喜乐展转相告于中受学成就道行是名道行般若六金刚般若金刚喻也般若法也以金之刚贞至坚至利能断难断能碎万物譬喻般若空慧能断诸众生难断之惑是名金刚般若七胜天王般若胜天王问佛云菩萨摩诃萨云何修学一法通达一切法佛即荅云菩萨摩诃萨修学般若波罗蜜经则能通达檀波罗蜜乃至智波罗蜜等此经由胜天王发问而说是名胜天王般若八文殊问般若文殊师利白佛言我观如来不异相不动相不作相无生相无灭相不有相不无相等佛即荅云若能如是见于如来心无所取亦无不取等甚为希有此经因文殊发问而说是名文殊问般若八还辩见还者复也辩者分别也见即能见之性也八还辩见者以所见八种可还之境而辩能见之性不可还也此由阿难不知尘有生灭见无动摇而妄认缘尘随尘分别故如来以心境二法辩其真妄言心则曰今当示汝无所还地言境则曰吾今各还本所因处此显所见之境可还而能见之性不可还也遂以八种变化之相以辩之一明还日轮经云此大讲堂洞开东方日轮升天则有明矅而言还者谓此讲堂日出则明无日则暗是则明因于日故复还于日也然明是所见之尘境非能见之性也以尘境则有生灭见性元无生灭是故所见之明则可还能见之性不可还也若能见之性亦可还者则不明时无复见其暗矣故曰明还日轮二暗还黑月经云中夜黑月云雾晦𡨋则复昏暗而言还者以由白月则明黑月便暗是则暗因黑月故复还于黑月也当知所见之暗则可还能见之性不可还也若能见之性亦可还者则不暗时无复见其明矣故曰暗还黑月三通还户牖经云户牖之隙则复见通而言还者以有户牖则见通若无户牖则不见通是则通属户牖故复还于户牖也当知所见之通则可还能见之性不可还也若能见之性亦可还则不通处无复见其壅矣故曰通还户牖四壅还墻宇经云墻宇之间则复观壅而言还者以有墻宇则见壅若无墻宇则不见壅是则壅属墻宇故复还于墻宇也乃知所见之壅则可还能见之性不可还也若能见之性亦可还者则无壅处不复见其通矣故曰壅还墻宇五缘还分别经云分别之处则复见缘而言还者谓有分别所对之处则有所缘之相若无所对五尘之境则无缘相而可分别是则缘属分别故复还于分别也当知所缘分别之相可还而能分别之性不可还也若能分别之性亦可还者则不缘境时无复知其无分别矣故曰缘还分别六顽虚还空顽者无知也顽虚者谓无形相顽然无有知觉也经云顽虚之中徧是空性而言还者谓无形相之碍则徧是虚空若有形相则不见其虚矣是则顽虚即空故复还于空也当知所见之虚则可还能见之性不可还也若能见之性亦可还者则不虚时无复见其形相矣故曰顽虚还空七欝𡋯还尘欝者滞也𡋯者气盛貌经云欝𡋯之象则纡昏尘而言还者以有尘象则见欝𡋯无尘则不见其昏滞是则欝𡋯属于尘象故复还于尘象也当知所见欝𡋯之象则可还能见之性不可还也若能见之性亦可还者则无尘时不复见其清明矣故曰欝𡋯还尘八清明还霁经云澄霁敛氛又观清净而言还者以澄霁则见清净昏暗则不能见其明净矣是则清明属霁故复还于霁也当知所见清明之象可还而能见之性不可还也若能见之性亦可还者则不明时无复见其昏暗矣故曰清明还霁涅槃八味涅槃梵语具云摩诃般涅槃那华言大灭度大即法身灭即解脱度即般若是乃三德秘密理藏也此之理藏在诸佛不增在众生不减而有八种法味故泥洹经立此八味之名也一常住谓此涅槃之理彻三际以常存亘十方而常在故曰常住二寂灭谓此涅槃之理寂绝无为大患永灭故曰寂灭三不老谓此涅槃之理不迁不变无增无减故曰不老四不死谓此涅槃之理从本不生今亦不灭故曰不死五清净谓此涅槃之理安住清凉诸障悉净故曰清净六虚通谓此涅槃之理虚彻灵通圆融无碍故曰虚通七不动谓此涅槃之理寂然不动妙绝无为故曰不动八快乐谓此涅槃之理无生死逼迫之苦有真常寂灭之乐故曰快乐大海八不思议喻涅槃一渐渐转深谓如来所说涅槃之法随顺众生根性利钝大小无不令其各各获益次第修证而至于究竟之地如经所说优婆塞戒沙弥戒比丘戒菩萨戒须陀洹果乃至菩萨果佛果之类犹如大海之流从浅而至深也二深难得底谓如来所说涅槃之法理智圆融妙不决定一切二乘菩萨皆莫测其所至如经云或说我无我或说常无常或说净不净或说空不空乃至或说五阴即是佛性之类于如是等法说无穷尽犹如大海之深难得底也三同一咸味谓如来所说涅槃之法虽有四教之异莫不为令众生同得实相之理同跻大觉之地如经所说一切众生同有佛性同一解脱同一因果乃至一切同得常乐我净之类犹如大海虽纳百川同一咸味也四潮不过限谓如来说涅槃之时扶律谈常制诸禁戒令诸弟子如法受持不得踰越如经所说制诸比丘不得受畜八不净物之类犹如海潮朝夕往来不过其限也五有种种宝藏谓如来所说涅槃之法为世珍宝可尊可贵凡众生窘于法财者令其修习悉得免离逼迫之苦而成出世饶益之乐如经所说宝者谓四念处四正勤乃至如来功德智慧之类无所不具犹如大海种种诸宝皆悉含藏也六大身众生居住谓如来所说涅槃之法甚深无量一切佛及菩萨莫不依此而住如经所说佛菩萨有大智慧大神通乃至大慈悲之类无非圣法之所含摄犹如大海一切鲲鲸大身之类咸依之而居也七不宿死尸谓如来所说涅槃之法专为扶持戒律而谈常住不令众生起断灭见于末法中生清净正信之心离一切邪恶之人如经所说阐提诽谤方等非法说法法说非法受畜八种不净之物佛物僧物随意而用或于比丘比丘尼所作非法事皆为死尸是经离如是等犹大海之不宿死尸也八万流大雨不增不减谓如来所说涅槃之法广谈佛性盛演圆常平等清净不生不灭众生诸佛同一觉源曾无有异如经所说无边际故无始终故常住不生不灭故一切众生悉平等故一切佛性同一性故犹万流大雨之归大海而不增不减也八背舍背谓违背舍即弃舍大智度论云背此净洁五欲舍此着心故名背舍修此观故发无漏智慧断三界见思惑尽证罗汉果即转名八解脱也一内有色相外观色谓行人先观自己色身相状坏烂不净不丁爱乐一心静定更想皮肉脱落但见白骨有八色光明故云内有色相又为欲界贪欲难断虽己自观内色不净故须复以不净观于他人之色令生厌恶以求断除故又云外观色此即初背舍位在初禅天定二内无色相外观色谓行人为入二禅已灭内身色相故云内无色相又为欲界贪欲难断故犹观外不净之相令生厌恶以求断除故又云外观色此即第二背舍位在二禅天定三净背舍身作证净即缘于净相也谓行人于第二背舍后除弃外色不净之相但于定中练习八色光明清净皎洁犹如妙宝之色故云净背舍心既明净乐渐增长徧满身中悉皆怡恱故又云身作证此即第三背舍位在三禅天定四虚空处背舍谓行人于欲界后已除弃自身不净之色初背舍后又除弃内身白骨之色第二背舍后又除弃外身一切不净之色尚余八种净色皆依心住若心舍色色即谢灭一心缘空与空相应即入无边虚空处定故云虚空处背舍此即第四背舍位在四禅天定五识处背舍谓行人若舍虚空处一心缘识入定时即观此定依五阴等悉皆无常苦空无我虚诳不实心生厌背而不受着故云识处背舍六无所有处背舍谓行人若舍识处一心缘无所有处入定时即观此定依五阴等悉皆无常苦空无我虚诳不实心生厌背而不受着故名无所有处背舍七非有想非无想处背舍谓行人若舍无所有处一心缘非有想非无想入定时即观此定依五阴等悉皆无常苦空无我虚诳不实心生厌背而不爱着故名非有想非无想背舍八灭受想背舍受即领纳想即思想即五阴中受想二心也谓行人厌患此心散乱欲入定休息故背灭受想诸心是名灭受想背舍八胜处八胜处者谓修八背舍后观心纯熟转变自在若净若不净随意能破也禅波罗蜜云初二胜处位在初禅第三第四胜处位在二禅第五至第八胜处位在四禅三禅不立胜处者以三禅天乐多心钝故不立也一内有色相外观色少若好若丑是名胜知胜见谓行人先观自己色身相状坏烂不净不可爱乐一心静定更想皮肉脱落但见白骨有八色光明故云内有色相又以观道未增若观多色恐难摄持故观少色是以自观己身不净亦观所爱之人身亦不净故云外观色少若好若丑者谓观外诸色善业果报故名好恶业果报故名丑或时系心一处观欲界中色能生贪欲者是净色名为好能生瞋恚者是不净色名为丑胜知胜见者谓观心纯熟于好色中心不贪爱于丑色中心不瞋恚也二内有色相外观色多若好若丑是名胜知胜见谓行人先观自己色身相状坏烂不净不可爱乐一心静定更想皮肉脱落但见白骨有八色光明故云内有色相观于内身色相既熟则观外色虽多亦无妨碍所谓谛观一死尸至十百千万等死尸若观一肨胀时悉见一切肨胀乃至坏烂青瘀剥落亦复如是故云外观色多若好若丑者谓观外诸色善业果报故名好恶业果报故名丑或时系心一处观欲界中色能生贪欲者是净色名为好能生瞋恚者是不净色名为丑胜知胜见者谓观心纯熟于好色中心不贪爱于丑色中心不瞋恚也三内无色相外观色少若好若丑是名胜知胜见谓行人入二禅已灭内心色相故云内无色相又以观道未增若观多色恐难摄持故观少色是以自观己身不净亦观所爱之人身亦不净故云外观色少若好若丑者谓观外诸色善业果报故名好恶业果报故名丑或时系心一处观欲界中色能生贪欲者是净色名为好能生瞋恚者是不净色名为丑胜知胜见者谓观心纯熟于好色中心不贪爱于丑色中心不瞋恚也四内无色相外观色多若好若丑是名胜知胜见谓行人入二禅已灭内身色相故云内无色相观内身色相既无则外观色相虽多亦无妨碍所谓谛观一死尸至千万死尸若观一肨胀悉见一切肨胀乃至坏烂剥落亦复如是若好若丑者谓观外诸色善业果报故名好恶业果报故名丑或时系心一处观欲界中色能生贪欲者是净色名为好能生瞋恚者是不净色名为丑胜知胜见者谓观心纯熟于好色中心不贪爱于丑色中心不瞋恚也盖行人为欲界烦恼难破故于第二禅中重修第三第四胜处除灭欲界烦恼令无遗余亦令观道增进牢固不失工力转胜也五青胜处谓行人观青色照耀胜于背舍八色光明中所见青相不起法爱故名胜处六黄胜处谓行人观黄色照耀胜于背舍八色光明中所见黄相亦不起法爱故名胜处七赤胜处谓行人观赤色照耀胜于背舍八色光明中所见赤相亦不起法爱故名胜处八白胜处谓行人观白色照耀胜于背舍八色光明中所见白相亦不起法爱故名胜处八正道谓此八法不依偏邪而行故名为正复能通至涅槃故名为道一正见谓人修无漏道见四谛分明破外道有无等种种邪见是为正见二正思惟谓人见四谛时正念思惟观察筹量令观增长是为正思惟三正语谓人以无漏智慧常摄口业远离一切虚妄不实之语是为正语四正业谓人以无漏智慧修摄其心住于清净正业断除一切邪妄之行是为正业五正命谓出家之人当离五种邪命利养常以乞食自活其命是为正命六正精进不杂名精无间名进谓人勤修戒定慧之道一心专精无有间歇是名正精进七正念谓人思念戒定慧正道及五停心助道之法堪能进至涅槃是名正念八正定谓人摄诸散乱身心寂静正住真空之理决定不移是名正定八智一苦法智苦是欲界生死之苦法是所证真如之理智是能证之智谓观欲界生死之苦真智发而证真如之理是名苦法智二苦类智谓观欲界苦谛之后复观上二界苦谛真智明发是欲界苦法智之流类是名苦类智三集法智谓观欲界集谛见惑真智明发而证真如之理是名集法智四集类智谓观欲界集谛之后复观上二界集谛真智明发是欲界集法智之流类是名集类智五灭法智谓观欲界灭谛灭前苦集真智明发而证真如之理是名灭法智六灭类智谓观欲界灭谛之后复观上二界灭谛真智明发是欲界灭法智之流类是名灭类智七道法智谓观欲界道谛修三十七道品真智明发而证真如之理是名道法智八道类智谓观欲界道谛之后复观上二界道谛真智明发是欲界道法智之流类是名道类智八念念者内心存忆也论云佛诸弟子于闲静处乃至山林旷野善修不净等观厌患其身忽生惊怖及为恶魔作种种恶事恼乱其心忧惧转增是故如来为说八念法若存心于此恐怖即除也一念佛谓修禅观之人若遭恐怖障难之时应念诸佛慈悲救济众生功德无量如是一心念念不舍怖障即除也二念法谓修禅观之人若遭恐怖障难之时应当念法法力广大通达无碍能灭烦恼如是一心念念不舍怖障即除也三念僧谓修禅观之人若遭𢙢怖障难之时应当念僧僧是佛之弟子能修正道能证圣果为世福田如是一心念念不舍怖障即除也四念戒谓修禅观之人若遭𢙢怖障难之时应当念戒戒是无上菩提之本能遮诸恶得安隐处如是一心念念不舍怖障即除也五念舍谓修禅观之人若遭𢙢怖之时应当念舍舍有二种一舍施能生大功德二舍烦恼因此得大智慧如是一心念念不已怖障即除也六念天谓修禅观之人若遭恐怖障难之时应当念四天王天乃至他化自在天如是等天果报清净利安一切如是一心念念不舍怖障即除也七念出入息息即鼻中出入之气念出入息者谓修禅观之人若遭恐怖之时应当念息息是治散乱之良药入禅定之捷径如是念念不已则心不驰散怖障即除也八念死谓修禅观之人若遭恐怖障难之时应当念死死有二种一者自死谓报尽而死二者他缘死谓遇恶缘而死此二种死从生以来常与身俱无可避处如是一心念念不已怖障即除也大人八念阿那律陀在枝提瘦水渚林中宴坐思惟心作是念道从无欲非有欲得乃至道从智慧非愚痴得于是世尊以他心智知彼心中所念而现其前为说大人八念也一道从无欲非有欲得谓比丘修道当于一切尘境不生希欲之心虽自得无欲而不令他知此所以能得道也是名道从无欲非有欲得二道从知足非无厌得谓比丘修道衣但覆形食但支命一切所需悉当知足此所以能得道也是名道从知足非无厌得三道从远离非聚会得谓比丘修道于世间诸法及己身心俱当远离此所以能得道也是名道从远离非聚会得四道从精勤非懈怠得谓比丘修道当常行精进断恶不善修诸善法恒自起意专一坚固不舍方便此所以能得道也是名道从精进非懈怠得五道从正念非邪念得谓比丘修道当观察身心内外诸法悉皆空寂无有邪念此所以能得道也是名道从正念非邪念得六道从定意非乱意得谓比丘修道当远离诸恶之法凝心禅定无有散乱此所以能得道也是名道从定意非乱意得七道从智慧非愚痴得谓比丘修道当观察世间兴衰之法而得智慧明达分别晓了悉除惑业尽生死苦此所以能得道也是名道从智慧非愚痴得八道从不戏乐非戏行得谓比丘修道当常寂静远离嬉戏之乐游观之行安住无为之理正意而解此所以能得道也是名道从不戏乐非戏行得八觉觉犹念也因此八种引起一切烦恼即恶觉也一欲觉欲即贪欲谓贪欲心起常念可意之事故名欲觉二瞋觉瞋即瞋恨谓瞋恚心起常念忿恨于他故名瞋觉三恼觉恼即恼害谓憎嫉心起常念恼害于他故名恼觉四亲里觉谓常忆念亲戚乡里故名亲里觉五国土觉谓常念国土安危故名国土觉六不死觉谓因多财资养常念不死故名不死觉七族姓觉族即姓族姓即种姓谓矜诞心起常念世族种姓有高有下故名族姓觉八轻侮觉侮即慢也谓恃己才德常念轻慢于人故名轻侮觉八忍一苦法忍苦即欲界生死之苦法即真如之理忍即忍可亦印证之义也谓于四善根位中因观欲界生死之苦至世第一后心真如理显生无漏法忍是名苦法忍二苦类忍苦即色界无色界生死之苦类即流类谓观欲界苦谛之后复观上二界苦谛亦生无漏法忍是欲界苦法忍之流类是名苦类忍三集法忍集即招集之义谓观欲界集谛见思之惑真如理显生无漏法忍是名集法忍四集类忍谓观欲界集谛之后复观上二界集谛生无漏法忍是欲界集法忍之流类是名集类忍五灭法忍灭即灭无之义谓观欲界灭谛灭前苦集真如理显生无漏法忍是名灭法忍六灭类忍谓观欲界灭谛之后复观上二界灭谛生无漏法忍是欲界灭法忍之流类是名灭类忍七道法忍道即三十七道品谓观欲界道谛修此道品真如理显生无漏法忍是名道法忍八道类忍谓观欲界道谛之后复观上二界道谛生无漏法忍是欲界道法忍之流类是名道类忍八大人觉觉即觉悟谓此八法乃是菩萨缘觉声闻大力量人之所觉悟故名八大人觉一少欲觉谓人寡欲乃得心安是则卧觉一榻之宽覆觉一衾之温食觉一餐之饱处觉容膝之适心无过想是名少欲觉二知足觉谓人虽贫乏常知止足是则虽服粗弊而有狐狢之温虽食藜糗而有膏梁之美虽居蓬荜而有厦屋之安是名知足觉三寂静觉谓人离众愦閙闲居独处厌世缠缚思灭贪欲之苦本而能断除烦恼寂静其心是名寂静觉四正念觉谓人思念正道一心专注无有间杂不起邪想是名正念觉五正定觉谓人修习禅定摄诸乱想而得身心寂静三昧现前是名正定觉六精进觉谓人勇勐精勤修习善法不令间断则道业日进无有退失是名精进觉七正慧觉谓人欲入道者必须从闻而思从思而修以此三者而自增益则智慧真正离诸邪见断惑证果是名正慧觉八无戏论觉以言嘲谑名为戏论谓人欲得涅槃寂静之乐必须清净口业舍诸戏论一循正语是名无戏论觉八识一眼识谓眼以色为缘而生眼识眼识依根而生眼根因识能见而能见者是名眼识二耳识谓耳以声为缘而生耳识耳识依根而生耳根因识能𦗟而能𦗟者是名耳识三鼻识谓鼻以香为缘而生鼻识鼻识依根而生鼻根因识能齅而能齅者是名鼻识四舌识谓舌以味为缘而生舌识舌识依根而生舌识因识能甞而能尝者是名舌识五身识谓身以触为缘而生身识身识依根而生身根因识能觉而能觉者是名身识六意识谓意以法为缘而生意识意识依根而生意根因识而能分别以能分别前五根所缘色等五尘境界是名意识七末那识梵语末那华言意亦名相续识又名分别识此识本无定体即第八识之染分依第八识自证分而生缘第八识见分而执为我为第六识之主执转第六识所缘善恶之境而为染净皆由此识也前第六识名意识今此识亦名意者谓第六识依根而得名此识当体而立号第六识虽能分别五尘好恶而由此识传送相续执取也八阿頼耶识梵语阿頼耶华言藏识以其无法不含无事不摄故也此识染净同源生灭和合而具有四分如摩尼珠体本清净又如明镜能含万像若以染分言之无明依之而起结业由之而生具足烦恼尘劳变现根身世界即前七种识境皆是也若以净体言之即本觉心源离念清净在圣不增在凢不减也八识缘境广狭一眼识缘唯实唯量境谓眼见色时即有识生能缘青黄赤白实有之色名为性境此识对境名为现量以其但能见色未起分别是故所缘之境狭也二耳识缘唯实唯量境谓耳闻声时即有识生能闻言语等实有之声名为性境此识对境名为现量以其但能闻声未起分别是故所缘之境狭也三鼻识缘唯实唯量境谓鼻齅香时即有识生能齅好恶实有之香名为性境此识对境名为现量以其但能齅香未起分别是故所缘之境狭也四舌识缘唯实唯量境谓舌尝味时即有识生能尝咸酸苦淡实有之味名为性境此识对境名为现量以其但能尝味未起分别是故所缘之境狭也五身识缘唯实唯量境谓身觉触时即有识生能缘细滑麤强实有之触名为性境此识所缘名为现量以其但能觉触未起分别是故所缘之境狭也六意识徧缘一切通彻假实三量谓此识心徧缘现前实有之境于实境上分别长短方圆等相名为假是则此识三境皆缘三量皆具以其徧能分别假实诸境是以所缘之境广也七第七识见分唯假唯实谓此识无别体相依第八识为因而起复缘第八见分而为相分分别思量常执第八为我能缘之心是假所缘之境是实以其唯起我执生诸气习不能徧缘诸境是故所缘之境最狭也八第八识缘根身器界唯实唯量根身者即眼等诸根也器界者以世界如器也谓此根本之识染净同源一切根身器界依之而生而此根界是八识相分皆为所缘是实有现前之量是故所缘之境最广也八义证有本识谓第八识是出生一切善恶诸法之根本故名本识今论以此八义证第八识之相也一依止执受谓此识能为染净诸法之所依止执持不失是名依止执受二最初生起谓此识最初于母腹託胎之时如石慈石吸铁是名最初生起三有明了性谓此识于一切善恶无记三性诸法皆悉明了分别无有暗昧是名有明了性四有种子性谓此识能任持世间出世间诸法种子令不散失是名有种子性五业用差别谓此识随染缘而造恶业随净缘而造善业差别不同是名业用差别六身受差别身以积聚为义谓此能含藏一切诸法故名为身由能领受第七末那识染净之缘所熏而于善恶诸法不相混滥是名身受差别七处无心定谓入无想定或灭尽定虽受想心灭出入息断而此识不灭是名处无心定八命终时识谓命将终时冷触渐起唯有此识能执持身此识若舍四大分散是名命终时识八犍度梵语犍度华言法聚谓佛弟子迦旃延以诸法门各从其类分为八聚故名八犍度论一杂犍度如经为声闻说四善根及四圣果有余无余涅槃等法不一故名杂犍度二杂使犍度结即缠缚使即驱役也谓三结五盖上五分下五分等惑总而言之不出百八烦恼也因此烦恼惑业缠缚驱役行人心神流转三界故名结使犍度三智犍度智即智慧谓初果二果三果四果之人因修戒定慧道品断除惑障所发无漏之智慧也四行犍度行即身口意三业所起善恶诸行也善行者身不杀盗婬壬口不妄语绮语两舌恶口意不贪嗔痴恶行者身行杀盗婬壬口起妄语绮语两舌恶口意起贪嗔痴故名行犍度五四大犍度四大即地水火风也以其无处不有称之为大约过去未来现在三世论四大所造善色恶色故名四大犍度六根犍度根即六根五根等法约四果及三世而说故名根犍度七定犍度定即欲界天定色界天定无色界天定及声闻缘觉所修之定种种不同故名定犍度八见犍度见即凡夫外道断常二见及六十二见等种种不同故名见犍度立颂八意一少字摄多义谓于一字中包摄多义也如圆觉经长行文中佛为普眼菩萨说四大和合各离之相文义甚长至于重颂则以四句收摄多义偈云身相属四大心性归六尘四大体各离谁为和合者等是也二赞叹多以偈颂谓诸经中凡菩萨等称赞叹美佛之功德多以偈颂也三为钝根重说谓佛为弟子说长行经竟有根钝不能解悟更为重说偈颂也四为后来之徒谓佛为弟子说长行经竟或有新来之众未闻前说佛则更为重说偈颂也五为随喜乐谓佛随众机有喜乐偈颂者即为演说偈颂也六为易受持谓佛因长行文句繁多𢙢难受持故说偈颂令人记忆如为槃特说偈云守口摄意身莫犯如是行者得度世等是也七增明前说谓初于长行文中说义未尽后于重颂广明其义也八长行未说谓不说长行而直说偈颂如金光明经空品是也大明三藏法数卷第二十四大明三藏法数大明三藏法数卷第二十五碣七上天竺前住持沙门一如等奉敕集注八成立因宗犹主也要也以所立之法为宗要也谓如五蕴等法皆假因缘而生实无自性于中求我决不可得故说诸法无我以破执我立论者是名立宗因即因由亦所依之义立因所以破执有我者之论也谓若于五蕴等法施设实有我者此之五蕴既从众缘而生皆是生灭之法蕴既生灭我不成就若离五蕴而于余处施设有我者我无所因我亦无用是知皆无有我是名立因三立喻喻即譬喻以别法喻所立之法也谓如现在相中施设实有过去相者盖此现在相已生未灭不应于现在未灭法中施设过去已灭之相若离现在而于余处施设过去相者然过去世之相既已灭坏不应施设有相此言过去之相不可得以喻诸法中求我决不可得是名立喻四合合即相合之义引余义合此正说之理也谓如五蕴法中本无有我而人颠倒妄执有我既遮破已即知无我既知无我则知常等亦无是名合五结谓结前无我究竟之理决定无异是知五蕴皆是无我乃至无常是名结六现量现即显现量即量度揩定之义也谓眼识乃至身识对于显现五尘之境离妄分别无筹度之心而能于境度量揩定诸法自性之相而不错谬是名现量七比量比即比类谓以第六意识比类量度知有诸境如远见烟知彼有火是名比量八圣教量谓圣人所说现量比量之言教皆不相违定可信受是名圣教量八法八法者地水火风名为四大以其四种无处不有故也色香味触名为四微以其四种体性微细故也谓人之身因四大假合而有此之四大亦由四微所成故总称为八法也一地大地以坚碍为性谓眼耳鼻舌身等名为地大圆觉经云发毛爪齿皮肉筋骨等皆归于地是也二水大水以润湿为性谓唾涕津液等名为水大圆觉经云唾涕脓血津液涎沫痰泪精气大小便利皆归于水是也三火大火以燥热为性谓身中暖气名为火大圆觉经云暖气归火是也四风大风以动转为性谓出入息及身动转名为风大圆觉经云动转归风是也五色微兀谓眼所见种种诸色以其微兀细故名色微兀六香微兀谓鼻所齅种种诸香以其微兀细故名香微兀七味微兀谓舌所尝种种诸味以其微兀细故名味微兀八触微兀谓身分所觉种种诸触以其微兀细故名触微兀八种喻一顺喻谓佛说法随顺世谛次第从小向大而为喻也如经云天降大雨沟渎皆满沟渎满故小坑满小坑满故大坑满如是渐次乃至大海满如来法雨亦复如是众生戒满乃至解脱满解脱满故涅槃满是名顺喻二逆喻谓佛说法逆于世谛次第从大向小而为喻也如经云大海有本所谓大河大河有本所谓小河小河有本所谓大池如是乃至沟浍有本所谓大雨如来亦复如是涅槃有本所谓解脱乃至持戒有本所谓法雨是名逆喻二现喻谓如来说法为令众生易解即以现前之事而为喻也如经云众生心性犹如猕猴猕猴之性舍一取一众生之性亦复如是取着色声香味触法无暂住时是名现喻四非喻谓如来说法假设其辞为喻而非实有其事如经中佛告波斯匿王云有亲信人从四方至各作是言有大山从四方来欲害人民王若闻者当设何计王言世尊设有此来无逃避处佛复告言四山即是众生生老病死常来逼人云何大王不修戒施之类是名非喻五光喻谓如来开示众生先设譬喻而后以法合也如经云譬如有人贪着妙花採取之时为水所漂众生亦尔贪爱五欲为生死水之所漂没是名先喻六后喻谓如来开示众生先说法而后设喻以显之也如经所说莫轻小罪以为无殃水滴虽微兀渐盈大噐是名后喻七先后喻谓如来开示众生先后所说皆是譬喻之意如经云譬如芭蕉生果则死愚人得养亦复如是如骡怀妊命不久全是名先后喻八徧喻谓如来说法始末皆假喻以显之也如经云三十三天有波利质多罗𣗳其根入地深五由延枝叶四布叶熟则黄黄必堕落落必变色变必生疱疱必生觜觜必开剖开剖之时香气周遍光明普照诸天随见即生欢喜夏三月时在下受乐皆譬喻佛之弟子也叶黄喻欲出家叶落者喻剃除须发乃至夏三月者喻三三昧三十三天受快乐者喻诸佛住大涅槃得常乐我净也是名徧喻八种异熟因果谓现生所作之因而于异世成熟其果也盖业通三世如前世所作之因皆善则现世受其福报所作之因不善则现世受其恶报又如今世所作善恶之因不同后世成熟善恶果报亦异故此异熟因果凡有八种焉一寿量圆满谓菩萨修行于诸众生起大慈悯无杀害心以此为因异生感果即得寿命长远无诸损口ㄙ减修习善法利己利人是名寿量圆满二色相圆满谓菩萨修行于诸如来菩萨形像之前及诸黑闇之处施以灯烛令其光明以此为因异生感果即得色相具足识见高明众人爱敬而不生轻慢是名色相圆满三种族圆满谓菩萨修行于诸同类忍辱柔和心常谦下以此为因异生感果即得生于豪贵之家为世宗重令诸众生随顺言教是名种族圆满四自在圆满谓菩萨修行于贫乏之人随其所欲而行给施以此为因异生感果得大财位及大眷属所作随心无不自在是名自在圆满五信言圆满谓菩萨修行常以真实和輭之语教化众生以此为因异生感果即得出言诚谛凡所决疑人必信受是名信言圆满六大势圆满谓菩萨修行于佛法僧父母师长之前常生卑下之心敬事孝养以此为因异生感果即得豪贵自在有大势力令诸众生咸从正化是名大势圆满七丈夫相圆满谓菩萨修行于诸佛菩萨心生敬乐于女人身心常厌弃以此为因异生感果即得男子之身诸根完具无有残卸ㄗ夬是丈夫相圆满八勇力圆满谓菩萨修行恒以自己身力供事一切众生及施以饮食之物令其色力增盛以此为因异生感果即得勇勐道力修集一切善法复能教化一切众生勇勐精进求无上道是名勇力圆满菩萨八种因果一寿因寿果寿即寿命谓不杀物命无伤害心是名寿因由不杀故长寿住世是名寿果二色因色果色即色身谓施灯明供佛及以净物施人是名色因由施灯明及净物故则得颜容光泽身形端正是名色果三种姓因种姓果种即种类姓即族姓谓舍离憍慢之心是名种姓因由离憍慢故则得生于上族是名种姓果四自在因自在果谓能以床敷卧具饮食汤药及种种所须之物惠施于人令他自在是名自在因由惠施故即得大富大财大众大眷属凡所作为无不遂意得大自在是名自在果五信言因信言果谓口不妄言绮语两舌恶口是名信言因由离口过凡所出言人皆信听是名信言果六大力因大力果力即力用谓作大功德立大誓愿暴日敬三宝孝养父母是名大力因由暴日敬三宝等故即得大名称大福德大智慧有大势力为一切人之所敬重是名大力果七丈夫因丈夫果谓乐丈夫法厌女人法复能说丈夫法饶益他人是名丈夫因由成就丈夫法故来世即得男子之身堪为一切功德法噐是名丈夫果八力因力果谓于他人有如法之事随其力能悉徃营助是名力因由成就力因故即得少病少恼有力堪任修诸善法是名力果八种变化一能作小谓菩萨以变化力能化自他之身而作小身或化世界内所有小物皆如微兀尘是名能作小二能作大谓菩萨以变化力能化自他之身而作大身或化世界内所有大物乃至满虚空中是名能作大三能作轻谓菩萨以变化力能令自己身轻亦能令人身轻或使世界及所有物悉令轻如鸿毛是名能作轻四能作自在谓菩萨以变化力能以大为小以小为大以长为短以短为长如是等相种种自在无碍是名能作自在五能有主主即主宰也谓菩萨以变化力能化为大人而作主宰降伏摄受一切众生而得自在是名能有主六能远到谓菩萨以变化力而能远到凡有四种一飞行远到二此没彼出三移远令近不徃而到四一念徧到十方是名能远到七能动地谓菩萨以变化力能令大地六种震动是名能动地八随意所欲𥁞能得谓菩萨以变化力能令一身作多身多身作一身通岩透石履水蹈空地作水水作地火作风风作火金作石石作金是名随意所欲尽能得八种言言即言音瑜伽师地论云为法师者处众宣说当具八种言也一可喜乐言谓法师说法须有经文证据其未解者更为譬喻而说文句清雅言词显了人若听者无不欣喜好乐故名可喜乐言二开发言谓法师说法开发深隐之义令其显了复开发麤浅之义令解深妙使大小之机获益故名开发言三善释难言释即解释难即疑难谓法师说法人若有疑难谘问须善解释令义理分明易得开解故名善释难言四善分析言谓法师说法辩才无碍能以善巧言词于一法中分析无量义理故名善分析言五善顺入言谓法师说法须随顺佛经显了解释令其闻者咸皆信顺入于正道终不引余外道邪论以惑于人故名善顺入言六引钱证言谓法师说法义或未能通畅当引余经之言证己所说令人信受故名引余证言七胜辩才言谓法师说法以胜妙辩才分别一切义理皆无疑难故名胜辩才言八随宗趣言宗即宗要趣即理趣谓法师说法须随顺所宗义趣如理解释令诸众生悟明法要故名随宗趣言阿难八不思议梵语阿难华言庆喜经云佛语文殊师利言阿难事我二十余年具足八种不可思议是故我称阿难比丘为多闻藏一不受别请谓阿难事佛二十余年虽多闻第一出诸弟子之上动必随众未尝受别施主之请背众而食也二不受故衣谓阿难事佛虽如来陈故衣服亦不敢受也三见不非时谓阿难为佛侍者见必以时如佛对机说法之时或代众发问之类则至佛所非此之时则不徃见也四见女人不生欲心谓阿难事佛远离贪爱无诸欲想随侍应供出入见诸女人及天龙女不生染着之心也五法不再问谓阿难事佛闻所说十二部经一经于耳即能解悟不假再问如泻各瓶之水置之一瓶皆能受持也六知佛所入定谓阿难事佛虽未获得知他心智常知如来所入诸定鉴何等机而说何等法要也七知众会得益谓阿难事佛凡一切众生到于佛所闻说法要有现在能得圣果者及有后时得者有得人身天身者随其获益所证不同之相悉能知之也八悉知佛所说法谓阿难事佛闻如来所说之法虽根噐有大小不同教法有偏圆之异而秘密之意悉能了知也阿难具八法梵语阿难华言庆喜经云佛语文殊师利言阿难具足八法能持十二部经是故阿难为多闻藏一信根坚固信即信顺根即能生之义谓阿难闻如来所说十二部经信受坚固由信心故则能生长一切善法功德华严经云信是道源功德母长养一切诸善法是也二其心质直质即质朴之义谓阿难闻如来所说十二部经其心质直常依正法而住永离虚妄邪曲之见故名其心质直三身无病苦谓若世间人能以药物施人者所感果报尚得一生少病何况阿难累劫熏修其利他之行莫可测知岂得现身有于病苦故名身无病苦四常勤精进不杂名精无间名进谓阿难闻如来所说十二部经一心受持如法修习无有懈怠故名常勤精进五具足念心谓阿难闻如来所说十二部经心常忆念思惟不令忘失故名具足念心六心无憍慢谓阿难闻如来所说十二部经皆能忆持而心不放逸亦不敢憍慢于众故名心无憍慢七成就定意谓阿难既闻如来所说十二部经能依此法修摄其心得发禅定故名成就定意八从闻生智谓阿难闻如来所说十二部经义趣无量则智慧增明无不了达故名从闻生智尼八敬戒中本起经云佛成道后姨母大爱道求出家学道佛不许阿难白佛愿听出家佛言止止无使女人入我法中为沙门也譬如族姓之家多女少男即知其家衰弱不得强盛阿难再请佛乃说八敬法若能依此听许出家大爱道顶戴信受遂度为尼一尼百嵗礼初夏比丘足梵语比丘华言乞士谓比丘尼寿虽百嵗若见初受戒比丘才经一夏者即当礼拜于足下也二不得骂谤比丘谓比丘尼当暴日敬比丘不得妄加骂詈谤毁也三不得举比丘过谓比丘有过比丘尼不得举比丘尼若有过听比丘举当自省察也四从僧受具戒谓比丘尼奉持具足禁戒应从大德比丘处求受也五有过从僧忏谓比丘尼有过失应在比丘众中忏悔自首以除憍慢之心也六半月从僧教诫谓比丘尼每月当二次于大德比丘处求教诫法以自䇿进道业也七依僧三月安居谓比丘尼结夏三月禁足安居当与比丘同处朝夕言恣问法义增益见闻以自修习也八夏讫从僧自恣自即自陈己过恣即恣他举罪谓从四月十五日安居至七月十五日夏竟应从比丘众中行自恣法有过则对众忏悔也尼八弃戒梵语尼华言女弃却也谓尼犯此八罪弃却于佛法之外也一杀杀即损口ㄙ伤物命也谓一切有情皆惜身命尼若不能悯彼反更伤残是故为众所弃也二盗盗即窃取他物也谓尼于他人所有财物生贪乐心不与而取是故为众所弃也三婬壬婬壬即染欲也谓尼不能以礼自防以戒自守贪着色欲污犯净行是故为众所弃也四妄妄乃虚妄不实也谓尼隐覆实事虚言诳他是故为众所弃也五触触即触着谓尼若与男身相触起染欲心是故为众所弃也六八八者八事也谓尼与染心男子两手相捉或捉其衣或同入屏处或屏处共坐或共语或共行或相倚或与相期犯此八事是故为众所弃也七覆覆即遮覆也谓尼与大众说戒作法之时遮覆他罪不肯对众陈露是故为众所弃也八随随即依也谓尼于大僧众中未与作共住法而随彼共住是故为众所弃也八定定即摄散归静之义色界无色界各有四定故云八定也一初禅天定谓人于欲界中修习禅定之时忽觉身心凝然运运而动如云如影又觉徧身毛孔气息悉皆出入入无积聚出无分散是名初禅天定二二禅天定谓既得初禅天定已心厌初禅觉观动散因摄心在定澹然澄静觉观即灭乃发胜定之喜如人从暗室中出见日月光明朗然洞彻是名二禅天定三三禅天定谓既得二禅天定已而又厌二禅喜心涌动定不坚固因摄心谛观喜心即谢于是泯然入定绵绵之乐从内心发乐法增长徧满身中于世间乐最为第一是名三禅天定四四禅天定谓既得三禅天定已又觉三禅乐法扰心令不清净一心厌离加功不止即得安隐出入息断空明寂静如明镜离垢净水无波湛然而照万像皆现绝诸妄想正念坚固是名四禅天定五空处天定空即虚空也谓既得四禅天定已犹厌身色系缚不得自在乃转加功力观察己身犹如罗縠内外通彻一心念空惟见虚空无诸色相其心明净无碍自在如鸟出笼飞腾自若是名空处天定六识处天定识即心也谓既得空处天定已即以识心徧缘虚空而虚空无边以无边故定心复散于是即舍虚空转心缘识与识相应心定不动现在过去未来之识悉现定中与定相应心不分散此定安隐清净寂静是名识处天定七无所有处天定谓离上空处识处故名无所有处得识处天定已以心缘现在过去未来之识无量无边能坏于定惟有无心识处心无依倚乃为安隐于是即舍识处专系心于无所有处精勤不懈一心内净怡然寂静诸想不起是名无所有处天定八非想非非想处天定谓前识处是有想无所有处是无想至此则舍前有想名非想舍前无想名非非想盖此天既得无所有处天定已又知此处如痴如醉如眠如暗以无明覆蔽无所觉了无可爱乐于是一心专精即于非有非无常念不舍则无所有处定便自谢灭加功不已忽然真实定发不见有无相貌泯然寂绝清净无为三界定相无有过者是名非想非非想处天定凡小八倒凡即凡夫小即小乘倒即颠倒谓凡夫着有妄于无常法中计常苦中计乐无我计我不净计净及小乘之人但着于空常计无常乐计非乐我计无我净计不净故有凡小八倒之名焉一非常计常非常计常者谓世间一切有为之事皆悉无常虚幻不实岂能长久凡夫妄计是常即成常颠倒二非乐计乐非乐计乐者谓世间五欲之乐皆是招苦之因凡夫不了妄计为乐即成乐颠倒三非我计我非我计我者谓此身皆因四大假合而成本无有我若一大是我三大应非我若四大俱是我应有多我毕竟是谁为我故知我即不可得凡夫不了于自身中强生主宰妄计为我成我颠倒四不净计净不净计净者谓己身他身具有五种不净凡夫不了妄生贪着执以为净即成净颠倒五常计无常常即法身常住之义无常即变异之义谓声闻缘觉为无明所覆于如来常住法身妄计有生灭变异之相是名无常颠倒六乐计非乐乐即涅槃清净之乐非乐即苦也谓二乘为无明所覆于如来清净涅槃妄计是苦是名非乐颠倒七我计无我我即佛性真实之我无我即佛性中无有我也谓二乘为无明所覆不了无我法中而有真我故于佛性真我之中妄计无我是名无我颠倒八净计不净净即如来常住之身非杂食身非烦恼身非血肉身非是筋骨缠褁之身二乘为无明所覆但观世间一切诸色皆为不净不了如来常住法身之净是名不净颠倒八位胎脏一羯罗篮梵语羯罗篮华言凝滑谓初受胎七日父母二气凝聚状如凝酥故名羯罗篮二遏部昙梵语遏部昙华言疱谓受胎二七日状如疮疱故名遏部昙三闭尸梵语闭尸华言凝结谓受胎三七日状如就血或云聚血或云輭肉故名闭尸四徤南梵语徤南华言凝厚谓受胎四七日渐已坚厚虽有身意二根眼耳鼻舌四根未具故名徤南五钵罗奢佉梵语钵罗奢佉华言形位谓受胎五七日肉团增长四支身分之相初现故名钵罗奢佉六毛发𤓰齿位谓受胎六七日毛发𤓰齿初具故名毛发𤓰齿位七根位谓受胎七七日眼耳鼻舌诸根圆满故名根位八形位谓受胎八七日已后在胎藏中形相具足故名形位闻经八种功德一端正好色端正好色者谓人以正信之心严洁其身𦗟闻佛经以是功德报得色身端正而无丑恶之相也二力势强盛力势强盛者谓人以精进勇勐之力𦗟闻佛经以是功德报得福力威势降伏一切而不怯弱也三心悟通达心悟通达者谓人𦗟闻佛经解知义趣深远理与心会无不通达以是功德故能彻悟一切法相了无𦊱碍也四得妙辩才得妙辩才者谓人𦗟闻佛经深达一切法相以是功德得妙辩才能以一句之义演说无穷也五获诸禅定获诸禅定者谓人听闻佛经思惟甚深妙义以是功德即能摄心敛念妄想不生寂然入定也六智慧明了智慧明了者谓人听闻佛经广解其义以是功德开发本有智慧照彻无碍也七出家殊胜出家殊胜者谓人听闻佛经厌恶尘俗以是功德即出家学道复能以所闻之法传化于人为世导师也八眷属强盛得法之人称为眷属谓人听闻佛经复能依经为人演说以是功德生他法身即成眷属展转流布日强日盛也八关斋戒关者禁也谓禁闭杀盗婬壬等八罪使之不犯故也论云夫斋者过中不食也以八戒助成斋法共相支持故又名八支斋法每月初八日十四日十五日二十三日二十九日三十日是为六斋日于此六日能修行此八斋戒者诸天相庆即为註福禄增寿筭也一不杀生不杀生者谓不断一切众生之命也自不杀生亦不教人杀生二不偷盗不偷盗者谓不窃取他人财物也自不偷盗亦不教人偷盗三不邪婬壬不邪婬壬者谓于非己妻妾不行婬壬欲之事也四不妄语不妄语者谓自不妄言亦不可以虚妄之言而诳于他也五不饮酒不饮酒者谓酒是乱性之本起过之门故不可酣饮也六不坐高广大床高广大床者阿含经云床高一尺六寸非高也𤄃四尺非广也长八尺非大也但过此量者名高广大床不宜坐也七不着花鬘璎珞不着花鬘璎珞者谓不以花为鬘珠玑为璎珞而作身首之饰也八不习歌舞戏乐不歌舞戏乐者谓自不习歌舞戏乐及不得輙往他处观听亦不教人歌舞戏乐也春秋八王日春秋八王日者是天地阴阳交代之日也此之八日帝释辅臣案行天下比校善恶定生注死增减罪福乐善者若能避禁持斋致生善处也一立春立春则三阳交泰天气下降地气上升万物萌生是日持斋修道即能致福也二春分春分则天地和煦万物长茂是日持斋修道即能致福也三立夏立夏则草木盛长百物怀孕是日持斋修道即能致福也四夏至夏至则日长之极生物繁盛是日持斋修道即能致福也五立秋立秋则秋令之始生物捋遂是日持斋修道即能致福也六秋分秋分则秋律平分万物成遂是日持斋修道即能致福也七立冬立冬则天气始肃万物敛藏是日持斋修道即能致福也八冬至冬至则一阳初生履长之始是日持斋修道即能致福也八种人起塔一如来塔如来有三义若云无所从来亦无所去此法身义也第一义谛名如正觉名来此报身义也乘如实道来成正觉此应身义也谓如来万德悉备三觉俱圆天上人间所共尊仰是故灭后应当起塔供养二菩萨塔菩萨梵语具云菩提萨埵华言觉众生又云觉有情谓菩萨上求佛道下化众生悯物情重随类现身度脱无量是故灭后应当起塔供养三缘觉塔谓观十二因缘觉真谛理故名缘觉以其三界生死已尽能为人天而作福田应当起塔供养四阿罗汉塔梵语阿罗汉华言无生又云无学又云应供谓三界生死已断故名无生以其烦恼已尽无法可学故名无学以其应受人天供养为世福田故名应供是故灭后应当起塔供养五阿那含塔梵语阿那含华言不来谓断欲界惑尽不来欲界受生故名不来以其应受人天供养为世福田是故灭后应当起塔供养六斯陀含塔梵语斯陀含华言一来谓欲界有九品思惑前之六品已断后之三品尚在更须欲界一番受生故名一来以其应受人天供养为世福田是故灭后应当起塔供养七须陀洹塔梵语须陀洹华言预流谓断三界见惑已尽预入圣道法流故名预流以其应受人天供养为世福田是故灭后应当起塔供养八转轮王塔谓转轮圣王虽未断惑未出三界然以福德之力治四天下又以十善化育群生为世之所尊敬是故灭后应当起塔供养不妄语不两舌不恶口不绮语不贪不瞋不邪见也八福田八福田者谓佛圣人僧三种名敬田和尚阿阇𥠖生我法身者父母生我肉身者此四名恩田救济病人名病田亦名悲田此八种皆堪种福故名田也若人能尽力从事此八种者亦犹农之力田则获秋成之利也一佛田佛梵语具云佛陀华言觉谓觉道俱圆位登极果世出世间最胜无比人能恭敬供养岂但获一切福亦能灭一切罪故名佛田二圣人田谓菩萨缘觉声闻出离三界证悟圣道具足无量功德智慧人能恭敬供养即获胜福故名圣人田三僧田僧梵语具云僧伽华言和合众谓处众和同敬顺无诤是佛弟子人能恭敬供养即获福利故名僧田四和尚田和尚梵语邬波遮迦于阗国译云和尚华言力生即教授师也谓出家者因师教诲之力生长法身其恩实重人能供养恭敬即获福利故名和尚田五阇𥠖田阇𥠖梵语具云阿阇𥠖华言正行以能紏正弟子之行即教授得戒等师也因依此戒得生禅定智慧其恩实重人能供养恭敬即获福利故名阇𥠖田六父田父为资形之始有生成之德自孩提以至于长教诫育养其恩罔极为人子者固当竭力奉养岂有求福之念设若心之至孝之纯则亦自然获福故名父田七母田谓母始自怀孕分㝃以至乳哺鞠育护持长养愍念劬劳其恩罔极为人子者固当竭力奉养岂有求福之念设若心之至孝之纯则亦自然获福故名母田八病田谓见人有病即当念其苦楚用心救疗给与汤药则能获福故名病田又八福田此八福田盖言救人之危济人之乏暴日敬三宝孝事父母与夫普度幽灵脱离苦趣亦皆种福之事也一旷路义井谓于旷远道路穿凿义井以济往来渴乏之人是为福田二建造桥梁谓于通津断港之处修造桥梁用济徃来之人以免病涉之苦是为福田三平治险隘谓道路巇崄之处则平坦之窄隘之处则开辟之以免往来颠坠之患是为福田四孝养父母谓父母为形生之本教养鞠育爱念切至子当竭力奉养顺适亲意以报劬劳之恩是为福田五暴日敬三宝三宝者佛法僧也可尊可贵称之为宝以其具大功德普济群生超登觉岸故当归依恭敬是为福田六给事病人谓病患之人众苦集身实可悲悯当给施汤药及所须之物使其四大调和身得安乐是为福田七救济贫穷谓贫穷之人所须缺乏饥馁逼切无所哀告当起慈悯之心随其所须皆周给之是为福田八设无遮会无遮即周徧之义谓修设普度大会使一切沉魂滞魄悉仗三宝慈力皆得脱离苦趣而获超升善道是为福田八福生处谓修五戒十善兼行布施福业优劣不等故感报所生之处则亦高下不同故名八福生处不妄语不饮酒也十善者不杀不盗不邪婬壬不妄言不绮语不两舌不恶口不贪不瞋不邪见也一人中富贵人中富贵者谓天地所生惟人为贵既得为人而又富贵则其所修福业必胜余人故于今生得此报也二四天王天四天王天者东方持国天王南方增长天王西方广目天王北方多闻天王此四天王居须弥山腹由修施戒二种最胜福业是以感报得生其中也三忉利天梵语忉利华言三十三昔有三十三人同修胜业同生此天居须弥山顶四角各有八宫中有帝释殿帝释即天主此天由修施戒二种福业胜四天王天是以感报得生其中也四夜摩天梵语夜摩华言善时谓时时唱快乐故也此天由修施戒二种福业胜忉利天是以感报得生其中也五兜率天梵语兜率华言知足谓于上妙五欲知止足故也此天由修施戒二种福业胜夜摩天是以感报得生其中也六化乐天化乐天者谓欲得五欲乐时皆自变化以相娱乐故也此天由修施戒二种福业胜兜率天是以感报得生其中也七他化天他化天者谓欲得乐境之时他天为其变化假他所成以为己乐故也此天即欲界天主由修施戒二种福业胜化乐天是以感报得生其中也八梵天梵净也谓离欲界垢染上升色界故名为净若大梵天即娑婆世界主由修施戒二种福业胜他化天又兼修禅定是以感报得生其中也八部鬼众一干闼婆梵语干闼婆华言香阴谓不噉酒肉唯香资阴是帝释天乐神也二毘舍阇梵语毘舍阇华言噉精气谓其噉人精气及五谷之精气也三鸠槃茶梵语鸠槃茶华言瓮形以其阴似瓮故即厌魅鬼也四薜荔多梵语薜荔多华言饿鬼以其长劫不闻浆水之名故也五诸龙众诸龙众者谓龙有四种一守天宫殿持令不落二兴云致雨利益人间三地龙决江开渎四伏藏龙守转轮王大福人宝藏也六富单那梵语富单那华言臭饿鬼是主热病鬼也七夜义梵语夜义华言勇徤有三种一地夜义二虚空夜义三天夜义也八罗剎梵语罗剎华言速疾鬼又云可畏以其暴恶可畏故也八热地狱在地之下故名地狱婆沙论云南赡部洲下过五百踰缮那乃有其狱然此地狱有大有小大则八寒八热小则一一大狱四门各有四小狱共为十六小狱名为游增狱谓受罪众生游彼狱时其苦转增故也一想地狱此狱俱舍论中亦名等活地狱显宗论云其中众生手生铁𤓰其𤓰长利互相嗔忿怀毒害想以𤓰相攫肉即堕落或被斫刺磨擣想为已死冷风吹之皮肉还生寻复活起故名想地狱二黑绳地狱谓此狱中狱卒以热铁绳絣牵罪人然后斩锯复有恶风吹热铁绳笼络其身烧皮彻肉焦骨沸髄苦毒万端故名黑绳地狱三堆压地狱此狱亦名众合地狱狱中有大石山罪人入至其中山自然合堆压其身骨肉糜碎故名堆压地狱四呌唤地狱谓受罪众生既至此狱狱卒以其罪人掷大镬中沸汤烹煑受诸痛苦号咷呌唤故名呌唤地狱五大呌唤地狱谓狱卒既将罪人沸汤烹煑已业风吹活又捉向热铁𨫼中煎熬痛苦极切发声大呌故名大呌唤地狱六烧炙地狱谓此狱以铁为城烈火勐𦦨内外烧夕火皮肉糜烂痛苦万端故名烧夕火地狱七大烧夕火地狱谓狱卒将彼罪人置铁城中烈火烧城内外俱赤烧夕火罪人又有火坑火𦦨炽盛其坑两岸复有火山捉彼罪人贯铁叉上着于火中皮肉糜烂痛苦万端故名大烧夕火地狱八无间地狱谓有罪众生至彼受苦无有间歇故名无间此于八热中又为最重之狱也成实论明五种无间一者趣果无间谓有极重罪者即向彼狱受其果报无有间歇二者受苦无间谓至彼狱受诸痛苦无有间歇三者时无间谓至彼狱受苦时节无有间歇四者命无间谓彼地狱寿命一中刦无有间歇五者形无间谓彼地狱受罪众生生而复死死已还生身形无有间歇也八寒地狱一頞浮陀地狱梵语頞浮陀或云頞部陀华言疱谓受罪众生因寒苦所逼皮肉疱起也二泥頼浮陀地狱梵语泥頼浮陀或云泥剌部陀华言疱裂谓受罪众生因寒苦所逼疱即拆裂也三阿咤咤地狱梵语阿咤咤或云嚯嚯谓受罪众生由寒苦增极唇不能动唯于舌中作此声也四阿波波地狱梵语阿波波或云唬唬婆谓受罪众生寒苦增极舌不能动唯于唇间作此声也五呕喉地狱呕喉地狱者谓受罪众生由寒苦增极唇舌俱不能动但于咽喉内振气而作此声也六欝波罗地狱梵语欝波罗或云嗢钵罗华言青莲华谓受罪众生由寒苦增极皮肉开拆似此华也七波头摩地狱梵语波头摩或云泍持摩华言红莲华谓受罪众生由寒苦增极肉色大拆似此华也八芬陀利地狱梵语芬陀利华言白莲华谓受罪众生由寒苦增极皮肉脱落其骨之色似此华故或云摩诃钵特摩地狱梵语摩诃钵特摩华言大红莲华皮肉冻拆似此华也八憍配八鸟憍即矜也谓人矜夸自己有胜于他如鸟有凌高下视之过故文句引文殊问经八憍配八种鸟也一盛壮憍如䲭谓人恃己强盛壮大凌他劣弱如䲭鹞之鸟恃强凌弱故名盛壮憍如䲭二姓憍如枭谓人恃己种姓强大凌慢于他如枭不孝之种而食其母故名姓憍如枭三富憍如鵰谓人恃己富有财物凌慢于他如鵰有势力执伏众禽故名富憍如鵰四自在憍如鹫谓人恃己长大称意所作而得自在凌慢于他如鹫食宿山林去住自由故名自在憍如鹫五寿命憍如乌谓人恃己寿高凌慢于他如乌是反哺之鸟命长不死故名寿命憍如乌六聪明憍如鹊谓人恃己聪利明达凌慢于他如鹊性至聪能报人吉凶故名聪明憍如鹊七行善憍如鸠谓人恃己能行少善便即凌慢有德之人如鸠性虽纯不知自拙故名行善憍如鸠八色憍如鸽谓人恃己颜容美妙凌慢于他如鸽类多种以色取胜况复多婬壬故名色憍如鸽八难八难者八处障难也此之八处虽感报苦乐有异而皆不得见佛不闻正法故总称为难也一在地狱难谓南赡部洲之下过五百由旬有八寒八热等狱皆名地狱众生因恶业所感堕于彼处长夜𡨋𡨋受苦无间障于见佛闻法故名地狱难二在畜生难谓畜生种类不一亦各随因受报或为人畜养或居山海等处常受鞭打杀害又或互相吞噉受苦无穷障于见佛闻法故名畜生难三在饿鬼难谓饿鬼有三种一其业最重者长劫不闻浆水之名二其业次重者唯在人间伺求荡涤脓血粪秽三其业轻者时或一饱加以刀杖駈逼填河塞海受苦无量障于见佛闻法故名饿鬼难四在长寿天难谓此天以五百劫为寿即色界第四禅中无想天也言无想者以其心想不行如氷鱼蛰虫外道修行多生其处障于见佛闻法故名长寿天难五在北欝单越难梵语欝单越华言胜处谓此处感报胜东西南三洲也其人寿一千嵗命无中夭为着乐故不受教化是以圣人不出其中不得见佛闻法故名北欝单越难六盲聋瘖痖难谓此等人虽生中国而业障深重盲聋瘖痖诸根不具值佛出世而不能见佛虽说法亦不能闻故名盲聋瘖痖难七世智辩聪难谓世间之人邪智聪利者唯务躭习外道经书不信出世正法故名世智辩聪难八生在佛前佛后难谓佛出现于世为大导师令诸众生离生死苦得涅槃乐人有缘者乃得值遇其生在佛前佛后者由业重缘薄既不见佛亦不闻法故名生在佛前佛后难八苦一生苦生苦有五种一者受胎谓识託母胎之时在母腹中窄隘不净二者种子谓识託父母遗体其识种子随母气息出入不得自在三者增长谓在母腹中经十月日内热煎煑身形渐成住在生脏之下熟脏之上间夹如狱四者出胎谓初生下有冷风热风吹身及衣服等物触体肌肤柔嫰如被物刺五者种类谓人品有贵富贫贱相貌有残缺妍丑是名生苦二老苦老苦有二种一者增长谓从少至壮从壮至衰气力羸少动止不宁二者灭坏谓盛去衰来精神耗减其命日促渐至朽坏是名老苦三病苦病苦有二种一者身病谓四大不调众病交攻若地大不调举身沉重水大不调举身肨肿火大不调举身蒸热风大不调举身倔强二者心病谓心怀苦恼忧切悲哀是名病苦四死苦死苦有二种一者病死谓因疾病寿尽而死二者外缘谓或遇恶缘或遭水火等难而死是名死苦五爱别离苦谓常所亲爱之人乖违离散不得共处是名爱别离苦六怨憎会苦谓常所怨雠憎恶之人本求远离而反集聚是名怨憎会苦七求不得苦谓世间一切事物心所爱乐者求之而不能得是名求不得苦八五阴盛苦五阴者色受想行识也阴即盖覆之义谓能盖覆真性不令显发也盛即盛大之义谓前生老病死等众苦聚集故名五阴盛苦八不正见一我见谓众生于五阴法中妄计有我我所执之为实强立主宰是名我见二众生见谓众生妄计五阴众共和合而生是名众生见三寿命见谓众生于五阴法中妄计我受一期果报寿命有长有短是名寿命见四士夫见谓众生妄计我有士夫之用而能啇贾书筭营农等事是名士夫见五常见谓众生于五阴之身妄计今世虽灭后世复生相续不断是名常见六断见谓众生于五阴之身妄计今世灭已更不再生则成断灭是名断见七有见谓众生妄计一切诸法实从因缘和合而生执之为有是名有见八无见谓众生于一切诸法妄计皆无自性执之为无是名无见八妄想一自性妄想谓妄执根尘等法各有体性不相混滥是名自性妄想二差别妄想谓妄计色等有可见可对之色有不可见可对之色有不可见无对之色是名差别妄想三摄受积聚妄想谓妄计色受想行识五蕴之法摄持聚集而成一切众生是名摄受积聚妄想四我见妄想谓于色受想行识五蕴法中妄计有我是名我见妄想五我所妄想谓于色受想行识五蕴法中妄执我身及所受用之物皆为我所是名我所妄想六念妄想谓妄分别可爱净境缘念不断是名念妄想七不念妄想谓妄分别可憎之境不起缘念是名不念妄想八念不念俱相违妄想谓于念不念爱憎之境违理分别是名念不念俱相违妄想八部夫佛之垂化也道济百灵法之传世也慈育万有三乘贤圣既肃尔以归依八部鬼神亦森然而翊卫故诸经中多列八部之众也一天天者天然自然乐胜身胜清净光明尊胜无比故名为天列位虽多必以大梵帝释为首盖大梵是大千世界之主帝释是三十三天之主故也二龙龙者神灵之物孔雀经及大云等经各列诸龙幵龙王名字不一皆言其能护持佛法也三夜义梵语夜义华言勇徤亦名暴恶有三种一者在地二者在虚空三者在天地夜义不能飞腾虚空与天二夜义皆能飞行也四干闼婆梵语干闼婆华言香阴阴即身也不噉酒肉惟香资阴故名香阴是帝释天主乐神在须弥山南金刚窟住天主欲作乐时即上天也五阿修罗梵语阿修罗华言无端正以男多丑而女端正故又云非天谓此神果报最胜邻次诸天而行非天也其所居宫殿城郭噐用降于池居天一等亦有婚姻男女法式略如人间六迦楼罗梵语迦楼罗华言金翅即金翅鸟神其翮金色故也两翅相去三百三十六万里颈有如意珠以龙为食七紧那罗梵语紧那罗华言疑神似人而头有角亦帝释天主乐神也八摩睺罗伽梵语摩睺罗伽华言大腹行罗什法师云是地龙而腹行又云是大蟒神而腹行也地动八缘一因水火风动故地动经云此阎浮提地南北𤄃二万一千由旬东西𤄃七千由旬厚六万八千由旬地下有水厚八万四千由旬水下有火厚八万四千由旬火下有风厚六万八千由旬风下有金刚轮过去诸佛舍利咸在其中或有时大风忽动火亦随动火既动已水复随动水既动已地即随动故云因水火风动故地动二菩萨处母胎故地动经云菩萨从兜率天降神来处母胎是时地亦大动三菩萨出母胎故地动经云菩萨出母胎时是时地亦大动四菩萨成道故地动经云菩萨出家学道成无上正觉即名为佛是时地亦大动五佛入涅槃故地动梵语涅槃华言灭度是时地亦大动六比丘欲现神通故地动梵语比丘华言乞士经云有大神通比丘欲现多种变化或分一身为千百身还复为一飞行虚空山石无碍涌没自由是时地亦大动七诸天舍本形位得作天主故地动经云诸天有大神通神德无量从彼命终还生彼处由佛德力舍本天形得作帝释或作梵主是时地亦大动八饥馑刀兵将起故地动经云若众生命终福𥁞或互相攻伐或值饥馑或遇刀兵是时地亦大动珠宝八功德此珠即转轮圣王七宝中之神珠宝也以其具八种功德故分别之一能作光明谓此珠于夜闇中能作光明遍照百由旬如秋月行空远离云翳又能昼日热时放冷光明除诸热恼而得清凉也二能济渴乏谓此珠于旷野无水之处人众渴乏能令发清净水解一切渴也三随顺王意谓此珠若转轮王忆念水时即能随顺王意流清净水以济世之乏少也四体具众色谓此珠八楞具足而一一楞放种种色青黄赤白等靡不鲜明也五能离病苦谓此珠能令百由旬内人皆离病心行正直一切所欲无不随愿也六能降甘雨谓此珠势力能令恶龙不降恶雨若其降者必清凉甘雨也七能生诸物谓此珠于无水处及无草木处能令花木繁茂池水流涌无不随愿也八在处利益谓此珠所在之处人无夭阏不相杀害离诸瞋恚常自和恱也大明三藏法数卷第二十五大明三藏法数大明三藏法数卷第二十六碣八上天竺前住持沙门一如等奉勑集註八功德水八功德水谓阿弥陀佛极乐净土池中之水有八种功德也一澄净谓其水澄渟洁净是为澄净功德二清冷谓其水清滢凉冷是为清冷功德三甘美谓其水甘甜嘉美是为甘羙功德四轻輭谓其水轻浮柔輭是为轻輭功德五润泽谓其水滋润泽物是为润泽功德六安和谓其水人若饮时身心即得安隐调和是为安和功德七除患谓其水人若饮时能除饥渴等患是为除患功德八增益谓其水人若饮时即能长养善根增益四大是为增益功德八风谓此八法世间所爱所憎而能扇动人心名之为风苟心有所主安住正法不为爱憎之所惑乱即八风不能动也一利利者利益谓凡有益于我者皆名为利要览云得可意事曰利是也二衰衰者减也谓凡有减损口ㄙ于我者皆名为衰要览云失可意事曰衰是也三毁毁者毁谤也谓因恶其人构合异语潜地而讪谤之要览云阴为毁讪曰毁是也四誉誉即赞誉谓因喜其人虽不对靣亦必潜以善言而赞誉之要览云阴为赞羙曰誉是也五称称即称道谓因推重其人凡于众中必称道其善以美之要览云阳为赞美曰称是也六讥讥者诽也谓因恶其人本无其事妄为实有对众明说要览云阳为诽刺曰讥是也七苦苦即逼迫之义谓或遇恶缘恶境身心受其逼迫要览云逼恼身心曰苦是也八乐乐即欢恱之意谓或遇好缘好境身心皆得欢恱要览云适恱身心曰乐是也八种粥佛在迦尸国竹园中与诸比丘一处安居尔时诸居士作种种粥持诣竹园以施佛僧故有八种之名一酥粥酥粥者谓以牛马等酥和于米粟煑为粥也二油粥油粥者谓以荏酥麻等油和于米粟煑为粥也三胡麻粥胡麻粥者谓取胡麻子和于米粟煑为粥也四乳粥乳粥者谓以牛马等乳和于米粟煑为粥也五小荳粥小荳粥者谓以绿荳赤荳等和于米粟煑为粥也六摩沙荳粥摩沙荳疑即大荳也盖梵语摩诃华言大今云摩沙者乃梵音远近不同也谓以此荳和于米粟煑为粥也七麻子粥麻子粥者谓以黄麻子和于米粟煑为粥也八薄粥薄粥者或用米或用粟煑为稀粥也八不净物佛在世时诫诸弟子乞食自活少欲知足不许畜此等物以其能生贪恋计着之心染污梵行故有此八不净之名也一置买田宅谓比丘当依众居止勤修出世清净无为之道若私置田宅以图自足是为不净二种植根栽谓比丘当勤修道业于世间资生之事不生贪着若不为众私自种植田园内妨行业是为不净三贮聚谷粟谓比丘当乞食资身清净活命若不为众私自藏贮谷粟米麦是为不净四畜养奴婢谓比丘当闲居净处修摄其心行安乐行若不为众畜养奴婢驱使作务是为不净五畜养群畜谓比丘当持禁戒慈心不杀若畜养牛马等畜孳生之类以污梵行是为不净六藏积金银钱宝谓比丘当以清雅为高安贫乐道身无长物若贪积世间所重金银资财等物资生求利计筭出纳有乖道行是为不净七藏积象牙刻镂等物谓比丘当奉佛戒志尚俭素于诸玩好心不贪恋布衣草座常怀知足若贪世间稀有雕饰之物是为不净八藏积铜铁釜镬以自煑㸑谓比丘与众居止当与众同飡或乞食自活励精梵行成就道业若藏积釜镬以自煑㸑别众而食是为不净八依一施设依施设犹建立也谓人依五蕴中假用言说施设我及众生各各不同有如是生类如是种姓如是名字如是饮食如是苦乐寿夭等是名施设依二摄受依摄受含摄容受也谓人依于父母妻子奴婢僮仆等以为我所摄受故名摄受依三住持依谓人依叚触思识四种之食则能摄养诸根住立支持故名住持依几食者几即分叚谓以香味触三尘为体入腹变坏资益诸根也触食者谓眼识等所对色等诸尘柔輭细滑等触而生喜乐资益诸根也思食者谓第六意识思于可爱之境生希望意而润益诸根也识食者识即第八识也谓由前三食势分所资能令此识增胜执持诸根也四流转依谓人依五蕴中受想行识四心起诸烦恼业因流转三界生死故名流转依五障碍依谓诸天魔外道随有修善法处即往其前为作障碍故名障碍依六苦恼依谓人依于欲界领受一切忧苦不生厌离之心故名苦恼依七适恱依谓人依诸禅定静息思虑身心湛寂得法喜乐故名适恱依八后边依谓阿罗汉三界惑业已尽更不受生其最后身依有余涅槃而住故名后边依九佛具九恼如来已离一切障碍成就无量诸胜功德岂有如是种种业报之实盖亦善巧方便令诸众生知造善恶业因必有苦乐果报故说此九种恼事也一六年苦行佛言徃昔波罗奈城边有婆罗门子名火鬘复有瓦师之子名护喜二子少小心相敬念护喜谓火鬘曰共见迦叶如来火鬘荅曰何用见此髠道人如是至三后日护喜复曰可共暂见荅曰何用见此髠头道人何有佛道于是护喜捉火鬘头曰为汝共见如来火鬘惊怖心念此非小缘必有好事耳即曰今放我头我共汝去既至佛所礼迦叶足护喜白佛火鬘不识三宝愿佛开化火鬘覩佛相好心生欢喜出家学道时火鬘者即我身是护喜者我为太子逾城出家时作瓶天子导我者是我徃昔以恶言道迦叶佛故受诸苦报由此余殃今欲临成佛时复受六年苦行也二孙陀利谤佛言徃昔波罗奈城有愽戏人名净眼时有婬壬女名鹿相净眼诱此女人共车出城至𣗳园中共相娱乐时彼园中有辟支佛修行道法净眼待辟支佛入城乞食遂杀鹿相埋辟支佛庐中后累辟支佛将至死地净眼见已即起悲心我所造作自当受之故自说罪因国王即杀净眼时彼净眼者则我身是彼鹿相者孙陀利是以是因缘无数千嵗受无量苦今虽得佛由此余殃故获孙陀利女谤也二木枪佛在罗门祇竹园精舍入城乞食忽有木枪迸在佛前心自念言此是宿缘我当受之众见惊愕佛复心念现偿宿缘使众人见不敢造恶便踊身虚空去地一仞木枪逐佛乃至七由延枪亦随之佛于空中化一青石厚阔十二由延佛立石上枪即穿石出在佛前又化地水火风各厚阔十二由延佛立其上枪亦穿过佛复上四天王宫次第乃至梵天枪亦次第而上至于佛前所过诸天与说宿缘佛复从梵天下至罗门祇城枪亦寻下国人随从看此因缘佛恐众人见偿此缘皆闷死是故佛语众人各自还归亦勑诸比丘众各还房已佛便心念当偿宿缘遂叠大衣敷座而坐即展右足木枪便从足趺彻过舍利弗等皆至佛所礼拜慰问为说宿缘徃昔有两部主贾客入海取宝后遇水涨争船第二部主与第一部主格战第二部主以镩矛镩第一部主脚过即便命终佛告舍利弗尔时第二部主者即我身是第一部主者今提婆达兜是我时镩彼脚以是因缘受诸苦报今虽得佛由此残缘故受木枪刺脚也祇华言王舍城梵语由延即由旬华言限量四天三者东方持国天王南方增长天王西方广目天王北方多闻天王也梵语比丘华言乞士梵语舍利弗华言鹙子梵语提婆达兜亦云提婆达多又云调达华言天热四马麦佛言过去世时有比婆叶如来在槃头摩䟦城中与大比丘众俱有槃头王与诸臣民请佛供养及比丘僧佛默然许之王还具馔已毕即执香炉启曰唯愿屈尊来受我供佛勑大众徃诣王宫食毕各还时为病比丘取食而归尔时城中有婆罗门教五百童子佛从婆罗门所过时婆罗门见食香美便起妬意此髠沙门正应食马麦不应食甘馔亦教童子言此等师主皆食马麦时婆罗门者即我身是五百童子者五百罗汉是我时言他食马麦故受诸苦报今虽得佛由此残缘我及众等于毘兰邑食马麦九十日也五流离王杀释种佛在世时波斯匿王新绍王位使臣求亲于迦毘罗国释种之家时摩诃男婢生一女颜貌端正送与波斯匿王后生一子名曰流离及年八嵗与梵志子好苦诣摩诃男家时迦毘罗国新起一讲堂欲请如来于中供养尔时流离太子徃至讲堂即陞师子之座时诸释种见之骂言此婢生物敢入中坐于是出语梵志子好苦曰此诸释种捉我毁辱乃至于此我后绍王位时汝当告我此事流离太子后绍王位好苦以前事告之流离集兵徃伐释种佛告比丘徃昔之时此罗门城有捕鱼村时世饥俭彼村有池多鱼时城中人向于池中捕鱼食之池中有二种鱼一名麸二名多舌各怀报怨时有一小儿在岸见鱼跳而喜以杖打彼鱼头尔时罗门人者今释种是麸鱼者今流离王是多舌鱼者今梵志好苦是小儿者即我身是以是因缘故流离王杀释种也六乞食空钵佛尝入婆罗门聚落中乞食不得空钵而还七旃荼女谤佛言徃昔有佛名尽胜如来会中有两种比丘一名无胜一名常欢时波罗奈城有大爱长者妇名善幻两种比丘徃来其家以为檀越无胜比丘为断漏故供养无乏常欢比丘结使未除供养微薄常欢比丘兴嫉妬心诽谤无胜与善幻通不以道法供养乃恩爱耳时常欢者则我身是善幻妇者今旃荼是我时谤无胜故受诸苦报今虽得佛由此余殃我为外道比丘王臣说法之时却被多舌童女系盂起腹来至我前谤曰沙门何以不说家事乃说他事今汝自乐不知我苦汝先共我通使我有身今当临月事须酥油以养小儿尽当给我尔时众会皆低头默然时释提桓因化作一鼠入其衣里啮盂系断忽然落地众等见已皆大欢喜八调达推山佛徃昔于罗门祇城有长者名须檀家富多财子名须摩提其父须檀命终已后摩提异母弟名修耶舍摩提不欲与弟分财一日与弟执手共登耆阇崛山将至高崕便推置崕底以石塠之其弟命绝佛告舍利弗长者须檀者我父王白净是也须摩提者则我身是修耶舍者今提婆达多是也以是因缘我于耆阇崛山经行为提婆达多举崕石以掷我头山神以手接石石边小片迸中我脚拇指破而血出九寒风索衣佛于阿罗婆伽林中冬至前后八夜寒风破竹尝索三衣御寒大乘九部谓佛所说大乘诸经无因缘论议譬喻之三部故云九部也以大乘直说大法不假因缘唯谈圆理故绝论议独显真常不待譬喻是以大乘诸经唯存方广等九部也别论虽尔若通而言之凡大小乘经无不具有十二部也一修多罗梵语修多罗华言契经契者上契诸佛之理下契众生之机也经法也常也乃圣教之总名今言修多罗即经中长行之文也谓直说法相随其义理长短不以字数为拘是为长行二祇夜梵语祇夜华言应颂又云重颂或云偈谓应前长行之文重宣其义也或二句四句六句八句乃至多句等皆名为颂三伽陀梵语伽陀华言讽颂谓不颂长行之文但直说偈句如金光明经中空品等是也亦名孤起如楞严经中阿难赞佛偈云妙湛总持不动尊等是也四伊帝目多梵语伊帝目多华言本事谓如来说诸菩萨等因地所行之事也如法华经中说药王菩萨曾于日月净明德佛所得法欢喜然身然臂以为供养行诸苦行求菩提道等是也五阇多伽梵语阇多伽华言本生谓佛说诸菩萨等本地受生之事及自说为菩萨时修诸苦行等事如涅槃经云比丘当知我于过去作鹿作罴作麞作兔作粟散王转轮圣王龙金翅鸟诸如是等行菩萨道时所受身之类是也六阿浮达磨梵语阿浮达磨华言未曾有亦云希有如佛生时即行七步足迹之处皆有莲华放大光明遍照十方世界而发是言我是度一切众生生老病死者地大震动天雨众华𣗳出音声作天妓乐如是等无量希有之事是名未曾有又四种等凡有闻所未闻见所未见皆名未曾有七优陀那梵语优陀那华言自说谓无有人问如来以他心智观众生机而自宣说如楞严会上说五十种魔事不待阿难请问又如阿弥陀经无有缘起自告舍利弗等是也八毘佛畧梵语毘佛畧华言方广正理名方包富名广谓大乘方等经典其义广大犹如虚空即诸经之理体也九和伽罗梵语和伽罗华言授记谓如来为诸菩萨缘觉声闻授作佛记如法华经云汝阿逸多于当来世而成佛道号曰弥勒等是也华严九会说华严者谓如来以万行因华庄严法身果德也九会说者如来与菩萨四众天龙八部于菩提场等处九番聚会而广说此法也第一会此会菩提场普贤菩萨说如来依报因果法门自第一卷至十一卷共六品经第二会此会普光明殿文殊师利菩萨等说十信等法门自第十二卷至十五卷共六品经第三会此会忉利天宫法慧菩萨说十住等法门自第十六卷至十八卷共六品经第四会此会于夜摩天宫功德林菩萨说十行等法门自第十九卷至二十一卷共四品经第五会此会兜率天宫金刚幢菩萨说十回向等法门自第二十二卷至三十三卷共三品经第六会此会他化天宫金刚藏菩萨说十地法门自第三十四卷至三十九卷共一品经第七会此会复于普光明殿毘卢遮那如来说阿僧祇数量法门普贤菩萨亦说十大三昧等及等觉法门自第四十卷至五十二卷共十一品经第八会此会复于普光明殿普贤菩萨说离世间法门自第五十三卷至五十九卷共一品经第九会此会逝多林文殊师利菩萨等说入法界法门自第六十卷至八十卷共一品九种大禅禅梵语具云禅那华言静虑谓菩萨既凭弘誓利益众生则当进修深广大行然深广之行莫若禅定言禅则一切皆摄所谓若诸菩萨成道转法轮入涅槃胜妙功德思惟修法利生方便皆在其中是故说此九种禅定之相也一自性禅谓于菩萨藏闻思从前所行世间出世间善一心安住或止分或观分或俱分无不摄也二一切禅谓修此禅定则自行化他一切诸法无不摄也名有三种一者现法乐住禅谓离一切妄想身心止息第一寂灭舍离味着及一切相现得法喜之乐而住于定也二者出生三昧功德禅谓出生种种不可思议无量无数一切三昧功德也三者利益众生禅谓众生所作皆与同事复以法义开导饶益莫不令其离苦得乐也三难禅难禅者谓此禅定不易修也名有三种第一难禅谓久习胜妙禅定于诸三昧心得自在哀愍众生欲令成就舍第一禅乐而生欲界也第二难禅谓依此定出生无量无边不可思议诸深三昧出过声闻辟支佛上也第三难禅谓依此定得无上菩提也四一切门禅门即出入之义谓一切禅定皆由此门而出名有四种一者有觉有观禅谓初心在缘名觉细心分别禅味曰观即色界初禅定也二者喜俱禅谓得此禅定喜心共发即第二禅也三者乐俱禅谓得此禅定则发胜妙之乐即第三禅也四者舍俱禅谓入此禅则心平等而无善恶憎爱之意即第四禅也五善人禅谓一切善法无所不摄乃大善根众生之所共修名有五种一者不味着谓于禅定之味不乐着也二者慈心俱谓爱念众生之心与禅俱发也三者悲心俱谓悲愍众生之心与禅俱发也四者喜心俱谓欢喜众生离苦得乐之心与禅俱发也五者舍心俱谓无憎无爱平等之心与禅俱发也六一切行禅谓大乘一切行法无不含摄名有十三种一者善禅谓此禅定能摄一切善法也二者无记化化禅谓不待作意思惟自然能于定中作种种变化而无穷也三者止分禅谓摄心不散与定相应也四者观分禅谓分别照了与慧相应也五者自他利禅谓正定现前则能自利利他也六者正念禅谓于定中正念思惟无诸杂想也七者出生神通力功德禅谓得此大定则一切神通功德悉皆由之而出生也八者名缘禅谓于一切诸法名相因缘悉得通达无碍也九者义缘禅谓于一切诸法义理因缘悉能通达晓了也十者止相缘禅谓于寂静因缘之相圆明洞彻永离一切散乱也十一者举相缘禅谓能照了诸法起灭因缘悉皆清净无碍也十二者舍相缘禅谓于一切善恶法相因缘悉皆舍离清净而无染着也十三者现法乐住第一义禅谓因此定现得法喜之乐而安住于第一义也七除恼禅谓修此禅定能除灭众生种种苦恼名有八种一者呪术所依禅谓因此定能以呪术之力除诸毒害霜雹寒热鬼病一切苦患也二者除病禅谓因此定能除地水火风四大所起众病也三者云雨禅谓因此定能兴致甘雨消灭灾旱救诸饥馑也四者等度禅谓因此定能济诸恐难及一切水陆人非人怖也五者饶益禅谓因此定能以饮食饶益旷野饥渴众生也六者调伏禅谓因此定能以财物调伏众生也七者开觉禅谓因此定能觉悟迷惑众生也八者等作禅谓因此定能令众生所作悉皆成就也八此世他世乐禅谓修此禅定能令众生悉得现在未来一切之乐名有九种一者神足变现调伏众生禅谓因此定而能变现种种神足通力调伏一切众生也二者随说调伏众生禅谓因此定而能随顺说法调伏一切众生也三者教诫变现调伏众生禅谓因此定能以正法教诲诫谕调伏一切众生也四者为恶众生示恶趣禅谓因此定能为恶业众生示现修罗饿鬼畜生地狱等趣令其改恶迁善也五者失辩众生以辩饶益禅谓因此足而于众生不能辩说正法者即以辩才而饶益之令其心识开悟也六者失念众生以念饶益禅谓因此定而于众生失正念者能以正念而饶益之令其邪见不生也七者造不颠倒论微妙赞颂摩得勒伽为令正法久住世禅谓因此定开发妙慧心不颠倒能造微妙赞颂摩得勒伽之论而令正法流通久住于世也八者世间技术义饶益摄取众生禅谓因此定能以书数筭计资生方法如是等种种众具摄取饶益一切众生也九者暂息恶趣放光明禅谓因此定放大光明暂令修罗等趣息其苦恼也九清净净禅谓依此禅定一切烦恼惑业悉皆断尽即得大菩提清净之果名为清净重言净者以清净之相亦不可得也名有十种一者世间清净净不味不染污禅谓依此定于一切天人所修世间禅定悉不味着亦不见有染污之相名为清净重言净者以此净相亦不可得也二者出世间清净净禅谓依此定于一切声闻缘觉所修出世间禅定悉无染碍名为清净重言净者以此净相亦不可得也三者方便清净净禅谓依此定能善巧方便演说无量妙法化度一切众生悉无染碍名为清净重言净者以此净相了不可得也四者根本清净净禅谓依此定于色界四禅根本之定悉无染碍名为清净重言净者以此净相亦不可得也五者根本上胜进清净净禅谓依此定于色界四禅根本虽得最上殊胜增进之定悉无染碍名为清净重言净者以此净相亦不可得也六者入住起力清净净禅谓依此定或入或住或起力用自在无染无碍名为清净重言净者以此净相亦不可得也七者舍复入力清净净禅谓依此定舍而复入力用自在无染无碍名为清净重言净者以此净相亦不可得也八者神通所作力清净净禅谓依此定能以种种神通力用变现自在利益一切悉无染碍名为清净重言净者以此净相亦不可得也九者离一切见清净净禅谓依此定而于断常有无一切诸见悉皆远离而无染碍名为清净重言净者以此净相亦不可得也十者烦恼智障断清净净禅谓依此定于见思等诸烦恼惑及障理之智皆已断灭悉无染碍名为清净重言净者以此净相亦不可得也九次第定九者自初禅至灭受想定凡九种也次第者谓人若入禅时智慧深利能从一禅又入一禅如是次第而入心心相续不生异念无间无杂定者摄心不乱也初禅次第定谓人修禅定离欲界恶不善法有觉有观离生喜乐定观均齐其心次第而入无有杂念间隔也二禅次第定谓人修禅定从初禅入二禅时一心无觉无观定生喜乐其心次第而入无有杂念间隔也三禅次第定谓人修禅定从二禅入三禅时离喜行舍而受身乐唯圣人能说而复舍念行乐其心次第而入无有杂念间隔也四禅次第定谓人修禅定从三禅入四禅时断喜乐故不喜不乐其心次第而入无有杂念间隔也五虚空处次第定谓人修禅定从色界入无色界则灭一切色相不念种种异相入无边虚空处其心次第而入无有杂念间隔也六识处次第定谓人修禅定既得虚空处定已心缘虚空虚空无边缘多则散能破于定即舍虚空转心缘识心与识法相应则过一切无边虚空处入一切无边识处其心次第而入无有杂念间隔也七无所有处次第定无所有处者即不缘一切内外境界也谓人修禅定既得识处定已三世心识无量无边缘多则散能破于定即舍所缘之识转心缘无所有处其心次第而入无有杂念间隔也八非想非非想次第定非想者非识处之有想也非非想者非无所有处之无想也谓人修禅定既得无所有处定已深知无想处如痴有想处如痈如疮即舍无所有处缘念非有想非无想之法其心次第而入无有杂念间隔也九灭受想次第定灭受想者即受想心灭而不复起也谓人修禅定从非有想非无想入灭受想定时其心明利次第而入无有杂念间隔是为灭受想次第定若得此定不久即证阿罗汉果也九识识以了别为义谓能照了分别一切诸法故也一眼识谓眼与色为缘而生眼识眼识依根而生眼根因识能见是能见者名为眼识二耳识谓耳与声为缘而生耳识耳识依根而生耳根因识能听是能听者名为耳识三鼻识谓鼻与香为缘而生鼻识鼻识依根而生鼻根因识能齅是能齅者名为鼻识四舌识谓舌与味为缘而生舌识舌识依根而生舌根因识能尝是能尝者名为舌识五身识谓身与触为缘而生身识身识依根而生身根因识能觉是能觉者名为身识六意识谓意法为缘而生意识意识依根而生意根因识即能分别以能分别前五根所缘色等五尘境界是名意识若断此识即成声闻缘觉七末那识梵语末那华言意亦名相续识又名分别识此识本无定体即第八识之染分依第八识自证分而生缘第八识见分而执为我为第六识之主执转第六识所缘善恶之境而成染净皆由此识也前第六识名意识今此识亦名意者谓第六识依根而得名此识当体而立号第六识虽能分别五尘好恶而由此识传送相续也若断此识即成菩萨八阿頼耶识梵语阿頼耶华言藏识此识染净同源生灭和合而具有四分如摩尼珠体本清净又如明镜能含万像若以染分言之无明依之而起结业由此而生具足烦恼尘劳变现根身世界即前七种识境皆是也若以净体言之即本觉心源离念清净等虚空界即后之菴摩罗识是也无法不含无事不摄是名藏识若转此识即成佛果九菴摩罗识梵语菴摩罗华言清净识亦云白净无垢识此识乃一切众生清净本源心地诸佛如来所证法身果德在圣不增在凡不减非生死之能覊非涅槃之能寂染净俱泯纤尘不立明同皎月湛若太虚是名清净识九缘生识缘即助成之义九缘生识者谓明空根境等九种之缘生眼耳鼻舌等八种之识也以眼耳鼻舌身五识依第八识相分建立由第八识种子而生揽明空诸境而为相也第六识缘第八识相分而得生取五尘境界而分别依第七识而能执取也第七识缘第八识见分而得起转第六识染净而为依也第八识为众识之根本含诸法之种子依第七识而能转托五根识而为相也由是而知识借缘生缘因识有更互为依逅口巾相倚托而有多少不同故言九缘生识也一明缘明者日月之光能显诸色相也谓眼因明而见无明则不能发于眼识故明为眼识之缘也二空缘空者荡然无碍而能显诸色相也谓眼以空而能见耳以空而能闻无空则不能发眼耳之识故空为眼识耳识之缘也三根缘根者眼耳鼻舌身五根也谓眼识依眼根而能见耳识依耳根而能闻鼻识依鼻根而能齅舌识依舌根而能尝身识依身根而能觉若无五根则五识无所依故五根为五识之缘也四境缘境者色声香味触五尘之境也谓眼等五根虽具见闻齅尝觉等五识若无色等五种尘境作对则五识无由能发故境为五识之缘也五作意缘作意者即心所法有警察之义谓如眼初对色时便能觉察引领趣境使第六识即起分别善恶之念及耳鼻舌身初对境时亦能如是觉察引领是以遍行一切识境皆由作意故作意为眼等六识之缘也六根本依缘根本即第八阿頼耶识依即倚託也谓第八识是诸识之根本眼等六识依第八识相分而得生第八识相分託眼等六识而得起故根本依为六识及第八识之缘也七染净依缘染净依者即第七末那识也谓一切染净诸法皆依此识而转也谓眼耳等六识于色声等六尘境上起诸烦恼惑业则转此烦恼染法归于第八识而成有漏若六识修诸道品白净之业则转此道品净法归于第八识而成无漏故名染净依也然此第七识亦依第八识而能转第八识依第七识而随缘更互为依逅口巾相倚託故染净依为眼等八种识之缘也八分别依缘分别者即第六识也此识能分别善恶有漏无漏色心诸法以眼等五根虽能取境然皆依此识而有分别也是知五根境之好恶由分别而生第七识之染净由分别而知第八识之相分由分别而显故分别依为眼等八种识之缘也九种子缘种子即眼等八种识之种子也谓眼识依眼根种子而能见色耳识依耳根种子而能闻声鼻识依鼻根种子而能闻香舌识依舌根种子而能尝味身识依身根种子而能觉触意识依意根种子而能分别第七识依染净种子而能相续第八识依含藏种子而能出生一切诸法以诸识各依种子而生故种子为眼根等诸识之缘也如来藏九喻如来藏即是众生本源清净心地诸佛法身之果德也具足诸法包含万像诸佛证此藏心利益羣生应用无尽众生迷此藏心常为无明烦恼障覆业惑之所缠缚而不能证得佛令众生修行一切善法断除烦恼无明显出自己如来藏清净法身之体故说此九种譬喻也一萎华佛身喻萎枯顇也萎华譬无明烦恼佛身譬如来藏也谓一切众生烦恼身中本有功德庄严如来藏身而为无明贪惑所覆而不能见也论云功德庄严佛住在萎华中是也二巖蜂淳蜜喻巖蜂譬烦恼蜜以譬如来藏谓蜂为人所触则放毒螫人为境所逆则生嗔害也盖一切众生如来藏中具有功德法味而为无明嗔恚之所缠绕不得其用犹彼淳美之蜜而为群蜂之所围遶而不能得其味也论云上妙羙味蜜为群蜂围遶是也三糠𥢶稉米喻糠谷皮𥢶糠之麤者譬烦恼也稉米譬如来藏法身之体也盖如来藏法身之体隐在众生无明痴惑之中不得受用犹粳米在糠𥢶之内而不可充食也论云糓实在𥢶中无人能受用是也四粪秽真金喻粪秽譬烦恼真金譬如来藏性谓法身本净犹如真金为烦恼粪秽覆污而不明洁盖一切众生飘流三界而迷失如来藏性于烦恼之中亦犹人遗弃真金于粪秽之内也论云如人行远路遗金粪秽中是也五贫家宝藏喻贫家譬众生宝藏譬如来藏性谓一切众生无明烦恼身中而有如来藏性犹贫人屋内而有珍宝之藏也贫人虽有宝藏为地所覆而不能见众生虽具法身为无明烦恼所覆而不能显也论云譬如贫人舍地有珍宝藏是也六菴罗内实喻菴罗梵语具云菴摩罗华言柰果名也内实者即果内之种子果譬烦恼妄惑内实譬如来藏中菩提种子谓诸众生烦恼妄惑之中而有如来藏菩提种子安住不动犹菴罗果内而有种子含藏不朽也论云如种种果𣗳子芽不朽坏是也七弊衣金像喻弊衣即破垢之衣譬烦恼金像即佛身之像譬如来藏谓如来藏清净法身为无明弊垢之所缠覆堕在生死道中犹弊垢之衣缠褁真金之像弃于道路也论云弊衣缠金像在于道路中是也八贫女贵胎喻贫女譬无明烦恼贵胎者即贫女胎中所怀贵人譬如来藏谓一切众生无明烦恼之中而有如来清净法身之体而不能见如贫女怀贵人之胎而不自知也论云譬如孤独女身怀转轮王是也九焦模铸像喻焦模者焦土所为之模范譬烦恼铸像者所铸金像譬如来藏谓如来藏性在众生无明暗惑之中犹镕真金铸像在于焦模之内而不能显见也论云如人镕真金铸在泥模中是也金刚九喻金刚九喻者乃是金刚般若经中九种譬喻也此经有三译一姚秦鸠摩罗什法师译二魏菩提流支法师译三陈真谛法师译此九种譬喻乃是魏时所译之文所谓一切有为法如星瞖灯幻露泡梦电云应作如是观是也一星喻谓星宿夜则明朗日光一照众星皆隐以譬众生昏迷执着诸见自为明了若以正智之心照之则众见皆灭也论云譬如星宿为日所映而不现故智日心法亦复如是二瞖喻谓人目有障瞖则见空华等相以譬众生无明覆障则见一切有为虚妄之境界也论云如目有瞖则见空华观有为法亦复如是三灯喻谓灯因膏油而熖熖无穷以譬众生妄识依贪爱境界而生生不绝也论云譬如灯光识亦如是依止贪爱诸法住故四幻喻谓诸幻化之事无而忽有体本不实皆因幻师呪术之力假作种种形相以譬世间山河大地皆是虚妄幻化以因众生惑业力故而妄有种种境界也论云譬如幻事所依住处亦复如是以器世间无实体故五露喻谓露霑于草木体不久停为风所吹须更一即落以譬众生幻身虽于世间暂尔留住为无常风所吹倐忽变灭也论云譬如朝露身以如是暂时住故六泡喻泡水沤也谓水泡因渧水风三者和合而成以譬众生根境识三法和合而有苦乐受用之境也论云譬如水泡所受用事亦复如是根境识等三法合故七梦喻谓昼缘诸境夜则感梦本无实体惟因想生以譬众生缘念过去造作诸事境虽已灭缘想即现盖言一切有为之法皆因妄想而成亦如梦境也论云又如梦境过去诸法亦复如是八电喻谓雷电之光剎那不住以譬一切现在诸法犹如电光倐忽则灭也论云譬如电光剎那不住现在诸法亦复如是九云喻谓云能降雨泽又能变现不常以譬众生阿頼耶识含藏诸法能持未来种种境界变现不定也论云譬如云影未来诸法亦复如是阿頼耶识与一切法为种子根本故小乘九部部即部类谓佛所说经有大乘小乘不同故分十二部及九部之别也小乘诸经于十二部中无方广授记无问自说之三部故云九部法华经云我此九部法随顺众生说是也别论虽尔若通而言之凡大小乘经无不具有十二部也一修多罗梵语修多罗华言契经契者上契诸佛之理下契众生之机也经法也常也乃圣教之总名今言修多罗即经中长行之文也谓直说法相随其义理长短不以字数为拘是为长行也二祇夜梵语祇夜华言应颂又云重颂或云偈谓应前长行之文重宣其义也或二句四句六句八句乃至多句等皆名为颂三伽陀梵语伽陀华言讽颂谓不颂长行之文直说偈句如金光明经中空品等是也亦名孤起如楞严经中阿难赞佛偈云妙湛总持不动尊等是也四尼陀罗梵语尼陀罗华言因缘如诸经中有人问故为说是事律中有人犯是事故制是戒凡一切佛语缘起之事皆名因缘如法华经化城喻品说宿世因缘等是也五伊帝目多梵语伊帝目多华言本事谓如来说诸菩萨等因地所行之事也如法华经中说药王菩萨曾于日月净明德佛所得法欢喜然身然臂以为供养行诸苦行求菩提道等是也六阇多伽梵语阇多伽华言本生谓如来说诸菩萨等本地受生之事及自说为菩萨时修诸苦行等事如涅槃经云比丘当知我于过去作鹿作罴作麞作兔作粟散王转轮圣王龙金翅鸟诸如是等行菩萨道时所受身等之类是也七阿浮达磨梵语阿浮达磨华言未曾有亦云希有如佛生时即行七步足迹之处皆有莲花放大光明遍照十方世界而发是言我是度一切众生生老病死者地大震动天雨众花树出音声作天妓乐如是等无量希有之事是名未曾有又四众等凡有闻所未闻见所未见皆名未曾有八婆陀梵语婆陀华言譬喻谓如来说法为钝根者未能即解故假譬喻以晓示之令其易悟是名譬喻如法华经中火宅药草等喻是也九优婆提舍梵语优波提舍华言论议谓诸经中问答辩论诸法之事是为论议如法华经提婆达多品中智积菩萨与文殊师利相见论说妙法等是也菩萨修行九种差别一善行生死菩萨成就道业为化导有情虽出没于生死中不为生死染着譬如病人服苦澁药但为除病不生嫌弃也二善行众生菩萨于诸众生起大悲心设有病苦常行救济不生疲怠譬如良医亲近病者心无厌舍也三善行自心菩萨能调伏自心破除烦恼增长菩提譬如有智之人善能调伏奴㒒之类也四善行欲尘菩萨虽处欲尘而不染着精修梵行增长法财譬如商人善于贩卖获大利益也五善行三业菩萨精修于身口意三者之业思惟䇿励悉令清净譬如善浣衣人能除秽垢也六善行不恼众生菩萨于诸众生常起怜悯之心虽有加恶于我不生瞋恼譬如慈父爱念小儿虽有秽垢不生憎恶也七善行修习菩萨修习菩提之道勇勐精勤心无间断譬如以木钻火未热不息也八善行三昧梵语三昧华言正定菩萨修习正定不乱不昏遂使功德资长譬如出财与人得人保息方获利益也九善行般若梵语般若华言智慧菩萨以清净智照了世间一切诸法心无疑惑譬如幻师知诸幻事悉由幻作求其真实皆不可得也九病经云人寿增至四万岁时其人作是念言我等由修善故寿命延长今可更增少善即孝养父母敬事师长延于寿命至八万岁当此之时人已有此九种之病也一寒病谓人必寒温得宜则身体安乐若为寒冻所逼则成一切病也二热病谓人必温凉得宜则身体和畅若为热毒所中则成一切病也三饥病谓人必假饮食以资其身则诸根强徤若不得食则虚弱而成一切病也四渴病谓人必假浆水以养其体若不得浆水之饮则肠胃枯焦而成一切病也五大便病谓人必假饮食资益诸根入腹变坏须便利以时若强忍过当即能生一切病也六小便病谓人必得汤水资润色身入腹之后须便利以时若强忍过当即能生一切病也七欲病谓人贪于婬壬欲则能成痨怯虚弱一切病也八饕餮病饕餮即贪食也谓人必须饮食以养其身若贪食过度即能生一切病也九老病谓人年老则筋力衰弱或起居食息不能中节即成一切病也九种横死谓人生于世间当勤修佛法敬依国化不作诸恶奉行众善斯能尽其天年不然则必遭横逆而死故有此九种也一得病无医谓人得病虽轻然无医药及看病者或遇常医而不投以良药又有不知正法惟信世间邪魔外道妖㜸之师妄说祸福便生恐动卜问吉凶杀诸众生求神请福欲希延年终不能得以此而丧其生皆为横死二王法诛戮小谓人妄作非为遭罹国宪被王法之所诛是为横死三非人夺精气谓人或畋猎嬉戏或躭淫壬嗜酒放逸无度横为非人鬼恠之类夺其精气而死是为横死四火焚谓人或被火焚烧而丧其命是为横死五水溺谓人或因堕水沉溺而丧其命是为横死六恶兽啖谓人或于山林因被虎狼恶兽之所啖食是为横死七堕崖谓人或于山间坠堕巖崖颠仆而丧其命是为横死八毒药呪咀谓人或被毒药及呪诅厌魅起尸鬼等之所中害而丧其生是为横死九饥渴所困谓人或被饥渴之所困逼不得饮食而丧其生是为横死九住心一安住心谓修行之人于习禅时或数息或观心当须系缘一境念念相续安住其心不令散乱也二摄住心谓修行之人于习禅时摄心宁静则禅定可成若觉一念稍动即便摄持令心安住也三解住心谓修行之人于习禅时既解知觉观之心攀缘外广即当ㄆ敛安住也四转住心谓修行之人于习禅时觉心既息不妄摇动得静定功转乐安住也五伏住心谓修行之人于习禅时心住静定久或生厌随而折伏益加精进也六息住心谓修行之人于习禅时忽觉内心动乱而生过失于一念间即令止息也七灭住心谓修行之人于习禅时或由外缘忽起贪爱等念即当勐省方便灭除无令增长也八性住心谓修行之人于习禅时既能息诸妄念则知心性本来明静任运安住也九持住心谓修行之人于习禅时功行纯熟安住正定不由作意任运持善不失持恶不生也大明三藏法数卷第二十六大明三藏法数大明三藏法数卷第二十七碣九上天竺前住持沙门一如等奉勑集註九斋日斋犹戒也过中不食为斋谓外道有以终日不食为戒者世间之人又有饮食无度放逸自恣者皆不得中道佛令比丘日中一食清净自活端肃身心安禅入道以为修行之常法本无月日之数今言正五九之三月及每月之六日为九斋日者以天帝释及四天王等于此月日察人善恶人当食素持斋以修善福此亦如来随机摄化善巧方便也一正月天帝释以大宝镜正月照南赡部洲而察人之善恶也又北方毘沙门天王巡察四洲正月在南洲亦如镜之所照故南洲人宜于此月食素持斋修善也二五月天帝释以大宝镜从正月照南赡部洲二月照西瞿耶尼三月照北欝单越四月照东弗于逮至五月复照此洲而察人之善恶也北方毘沙门天王巡察四洲五月至南洲亦如镜之所照故此洲之人宜于此月食素持斋修善也三九月天帝释以大宝镜从五月照南赡部洲而六月七月八月次第轮照察余之三洲至九月复照此洲而察人之善恶也北方毘沙门天王巡察四洲亦如镜之所照故此洲之人宜于此月食素持斋修善也四每月初八日天帝释勑四天王各治一方至此日四王遣辅臣观察世间人民善恶人于此日宜加修善是名斋日五每月十四日此日四天王遣四太子按行天下伺察人民善恶人于此日宜加修善是名斋日六每月十五日此日四天王亲自按行天下有慈孝父母恭敬三宝及尊事长上并修六度等行者诸天相庆则降善钖福注禄增筭如不修善持斋惟造恶业诸天忧慼降以不祥减禄除筭人于此日宜加修善是名斋日七每月二十三日此日四天王遣辅臣观察与初八日同八每月二十九日此日四天王遣太子观察与十四日同九每月三十日此日四天王躬自按行观察与十五日同外道计九物生世间谓诸外道不了法本无生法亦无灭因缘和合虚妄有生因缘别离虚妄名灭生灭随缘本无自性却乃随情计度妄生执着以为一物而能出生世间万物故有九种邪见之论也一执时时即时节谓时散外道执一切物皆从时生如种植等物有时生果有时不生遂以时有作用或舒或卷令彼枝条随时荣枯时虽微兀细固不可见以节气华实之类故知有时是故执时是常是一是万物因是涅槃因也二执方方即方所谓方论师计东西南北四方皆能生人人生天地灭后还入于方盖谓尽虚空界无不是方是所一切人物或生或死不离方所故执方是常是一是万物因是涅槃因也三执微兀尘微兀尘极细之尘也谓路伽耶论师计色心等法皆从极细所生谓四大极细是常能生麄色虽是极微兀而体实有以世间麄物无常极微兀之因不坏是故执极微兀是常是一是万物因是涅槃因也四执空空即虚空谓口力论师执虚空为万物因以为从空生风从风生火从火生煖煖生水水生冻冻坚作地地生五谷五谷生命命没还归虚空是故执空是常是一是万物因是涅槃因也五执大种谓顺世外道执地水火风四大种子是能生万物之因以为世间万物从四大生灭后还归四大如身根坚相是地湿相是水热相是火动相是风乃知身与万物不离四大是故执四大种是常是一是万物因是涅槃因也六执神我神我者外道执第八藏识为神我也谓迦毘罗外道论二十五谛之主以为冥初生觉从觉生我心从我心生色声香味触五尘从五尘生地水火风空五大从五大生眼耳鼻舌身意手足口大遗小遗十一根并神我共成二十五谛以前二十四谛从神我而生依神我为主谓神我常觉明了安处其中常住不坏摄受诸法是故执神我是常是一是万物因是涅槃因也七执胜妙胜妙者谓那罗延天最胜最妙也盖韦陀论师执那罗延天能生四姓谓口生婆罗门两臂生剎利两䏶生毘舍两脚生首陀盖那罗延脐中生大莲花莲花之上生梵天梵天能生万物乃以此天是梵天之主最胜最妙是故执此是常是一是万物因是涅槃因也八执自在天自在天者即色究竟天三千世界之主也此涂灰外道并诸婆罗门共执自在天是万物之因谓此天有四德一体实二徧三常四能生诸法又计此天有三身一者法身谓体常周徧量同虚空能生万物二受用身谓在色天之上三变化身谓随形六道教化众生是故执此天是常是一是万物因是涅槃因也九执大梵天大梵天色界初禅天也即韦陀论师所执那罗延天能生四姓又从脐中生大莲花莲花之上有梵天祖翁梵天能生一切有命无命之物是故执此天是常是一是万物因是涅槃因也九种转变转即运动变即改易此是外道妄计形相等九种各有迁变之不一也盖外道不了法从缘生本无自性一切境界起灭唯心而妄计有无遂成邪执如来恐诸末世众生堕斯等见故于楞伽会上对大慧菩萨说此九种邪计之相也一形处转变形处即四大诸根形质之处也外道见其形质随时变异衰谢不常遂计为转变也二相转变相即诸法生灭之相外道见念念之间生住灭相迁流不停遂计为转变也三因转变因即所作之因也外道见一切所作之因渐渐成熟熟必感果展转相因遂计为转变也四成转变成即所成之果也外道见果借因成成必有坏因是相仍遂计为转变也五见转变眼能观色曰见外道以见能随物迁改未曾暂停遂计为转变也六性转变性即根性外道计自性随业流转生生不息无有穷尽遂计为转变也七缘分明转变缘即一切事缘分明者见处明了也外道见一切因缘之事分明晓了皆从变灭遂计为转变也八所作分明转变所作即一切造作也外道见世间诸所作为分明晓了生灭不定遂计为转变也九事转变事即有为之世事也外道见诸世事迁换无常新新不住遂计为转变也鬼分九类赡部洲南边直下深过五百踰缮那有琰魔王都纵广之量亦尔其处有三种鬼一者无财二者少财三者多财无财复有三种一者炬口二者鍼口三者臭口少财亦有三种一者鍼毛二者臭毛三者瘿鬼多财亦有三种一者希祠二者希弃三者大势合之而有九类也一炬口鬼谓此鬼口中常吐勐熖炽然不息身如被燎多罗树形盖其因中极悭故招如是苦果也二鍼口鬼谓此鬼腹大量如山谷咽如鍼孔虽见种种上妙饮食不能吞嚥饥渴难忍也三臭口鬼谓此鬼口中恒出极恶腐烂臭气过于粪秽恶气自薰恒空呕逆设遇饮食亦不能受常被饥渴所恼也四鍼毛鬼谓此鬼身毛坚刚铦利不可附近内钻自体外射他身如鹿中箭毒脪狂走苦痛难忍时逢不净少济饥渴也五臭毛鬼谓此鬼身毛臭过粪秽熏烂饥骨蒸坌肠腹冲喉变呕荼毒难忍攫体托七友毛伤裂皮肤转加剧苦时逢不净少济饥渴也六瘿鬼谓此鬼由恶业故于咽上而生大瘿犹如痈肿热脪酸疼更相㓟齐臭脓涌出争共取食少得充饥也七希祀鬼谓此鬼恒时向祠祀中飨受他祭能历异方如鸟凌空往还无碍盖由先世积集赀财心常悭悋不能布施故生此鬼中又由先世预起希望谓我若命终诸子孙等必常祀我资具饮食故为此鬼住本舍边便秽等处希望子孙追念以时祭祀也八希弃鬼谓此鬼时常希望他人所弃吐残等物用充其食由彼宿生悭悋是以于有饮食之处或见秽物或复见空或乐净物而又见秽此类之鬼随其宿业厚薄不同所求之食或得丰饶也九大势鬼谓诸药义及逻剎娑恭畔茶等或依树林或住灵庙或居山谷或处空宫所受富乐与诸天同其势大也九心成轮谓众生一念之心缘于尘境随有九种之相如轮旋转周而复始无有休息故云九心成轮也一有分心有分即心本有之分谓如众生初受生时心虽未能分别亦有自然任运缘境之分也二能引发心谓众生一念之心既有境对遂于此境能引发分别也三见心谓此一念之心于所缘之境既能引发分别则内外照瞩一一明见也四寻求心谓此一念之心于境既能明见即起希慕追寻求覔也五贯彻心谓此一念之心于境既能求覔则贯透通彻知其善恶也六安立心谓此一念之心于境既已通达善恶遂能安立言语分别是非也七势用心谓此一念之心既于善恶有所安立遂起动作之势用也八返缘心谓此一念之心动作既兴遂休废道业返缘所作之事也九有分体心谓此一念之心既返缘已还归前有分之体任运缘境相续无已也九结结即系缚之义谓一切众生因此妄惑造作诸业而为众苦系缚流转三界不能出离故云结也一爱结谓诸众生为贪爱故广行不善由此遂招未来生死之苦流转三界不能出离是名爱结妄等恶业也二恚结谓诸众生为瞋恚故广行不善由此遂招未来生死之苦流转三界不能出离是名恚结三慢结谓诸众生为慢过慢慢过慢我慢增上慢下劣慢邪慢故广行不善由此遂招未来生死之苦流转三界不能出离是名慢结四无明结谓诸众生为无明所覆于苦法集法不能解了广行不善由此遂招未来生死之苦流转三界不能出离是名无明结五见结谓诸众生于身见边见邪见妄兴执着广行不善由此遂招未来生死之苦流转三界不能出离是名见结六取结取即取着谓诸众生于见取戒取妄计执着广行不善由此遂招未来生死之苦流转三界不能出离是名取结七疑结谓诸众生于佛法僧宝妄生疑惑不修正行广行不善由此遂招未来生死之苦流转三界不能出离是名疑结八嫉结谓诸众生躭着利养见他荣富起心嫉妬广行不善由此遂招未来生死之苦流转三界不能出离是名嫉结九悭结谓诸众生躭着利养于资生具其心悋惜不能舍施广行不善由此能招未来生死之苦流转三界不能出离是名悭结三界九地谓欲界五趣杂居一地色界四禅分为四地无色界四空分为四地共为九也地有持载之义众生依之而住此之九地从忉利天已下及四趣皆为地居夜摩已上以至非非想天皆为空居从所依处得名故皆言地也一五趣杂居地五趣者即欲界六天人饿鬼畜生地狱也本该六趣以阿修罗通于诸趣故但言五杂居者五趣虽果报苦乐不同总居于欲界故也二离生喜乐地离生喜乐地者即色界初禅天也谓此天已离欲界欲恶之法得觉观禅定身心凝静而生喜乐住于此定一切苦恼皆不能逼也三定生喜乐地定生喜乐地者即色界二禅天也谓此天已离初禅觉观动散摄心在定淡然凝静而生胜定喜乐住于此定如人从暗室中出见日月光明朗然洞彻也四离喜妙乐地离喜妙乐地者即色界三禅天也谓此天已离二禅天喜之踊动因摄心谛观泯然入定而得胜妙之乐住于此定乐法增长徧满身中也五舍念清净地舍念清净地者即色界四禅天也谓此天舍二禅之喜及三禅之乐心无憎爱一念平等清净无杂住于此定空明寂静万像皆现也六空无边处地空无边处地者即无色界第一天也谓此天厌色界色质为碍不得自在故加功用行灭一切色相而入虚空处定住于此定其心明净无碍自在也七识无边处地识无边处地者即无色界第二天也谓此天厌空处无边转心缘识与识相应心定不动三世之识悉现定中住于此定清净寂静也八无所有处地无所有处地者即无色界第三天也谓此天厌空处无边识处三世流转无际舍此二处而入无所有处定住于此定怡然寂静诸想不起也九非非想处地非非想处地者非前识处之有想非无所有处之无想即无色界第四天也谓此天厌无所有处如痴故舍之而入非非想处定住于此定不见有无相貌泯然寂绝清净无为也九想谓佛为众生贪着世间五欲以为美好躭恋沉迷轮廻生死无有出期是故令修此九种不净观法想念纯熟心不分散若得三昧成就自然贪欲除灭惑业消尽得证道果此之九种虽是假想作观然用之能成大事譬如大海中死尸溺人附之即得度也一肨胀想谓修行之人心想死尸见其肨胀如韦囊盛风异于本相是为肨胀想二青瘀想谓修行之人观肨胀已复观死尸风吹日曝皮肉黄赤瘀黑青黤是为青瘀想三坏想谓修行之人观青瘀已复观死尸风日所变皮肉裂坏六分破碎五脏腐败臭秽流溢是为坏想四血涂漫想谓修行之人既观坏已复观死尸从头至足遍身脓血流溢污秽涂漫是为血涂漫想五脓烂想谓修行之人观涂漫已复观死尸身上九孔虫脓流出皮肉坏烂狼籍在地臭气转增是为脓烂想六虫噉想谓修行之人观脓烂已复观死尸虫蛆唼食鸟兽咀嚼残卸ㄗ夬剥落是为虫噉想七散想谓修行之人观虫噉已复观死尸为禽兽所食分裂破散筋断骨离头足交横是为散想八骨想谓修行之人既观散已复观死尸形骸暴露皮肉已尽但见白骨狼籍如贝如珂是为骨想九烧想谓修行之人既观骨已复观死尸为火所烧爆裂烟臭白骨俱然薪尽火灭同于灰土是为烧想九种食食有长养资益之义言九种者世间之食有四以其能资养生死色身也出世间之食有五以其能资益法身慧命也经云佛告诸比丘当共专念舍除世间四种之食求办出世间之食盖令众生但以世间之食资养色身不当贪着须求出世间之法食增长菩提慧命也一叚食叚即形叚食有资益之义谓以香味触三尘为体入腹变坏资益诸根故名叚食佛地论云任持名食谓能任持色身令不断坏故也古译经律皆云抟食二触食触即触对谓六识所对色等诸尘柔软细滑冷煖等触而生喜乐俱能资益诸根故名触食又第六识触对可爱之境而生喜乐长养诸根亦名触食三思食思即意思谓第六识思于可爱之境生希望意而能润益诸根如人饥渴至饮食处望得饮食而身不死故名思食四识食识以执持为相即第八识也由前三食势分所资能令此识增胜执持诸根故名识食五禅恱食谓修行之人以禅法资其心神而得禅定之乐即能增长善根资益慧命犹世间之食能养诸根支持其命故名禅恱食六法喜食谓修行之人闻法欢喜即得增长善根资益慧命犹世间之食能养诸根支持其命故名法喜食七愿食愿即誓愿谓修行之人发弘誓愿度脱众生欲断烦恼而证菩提以愿持身常修万行即得增长善根资益慧命犹世间之食能养诸根支持其命故名愿食八念食念即护念亦忆念也谓修行之人常当忆持所得出世善法存心定意护念不忘即得增长善根资益慧命犹世间之食能养诸根支持其命故名念食九解脱食解脱即自在之义谓修行之人因修出世圣道断除烦恼惑业之缚不受生死逼迫之苦即得增长善根资益慧命犹世间之食能养诸根支持其命故名解脱食九净肉九净肉者律中但开不见不闻不疑三种楞严要解加自死鸟残为五种而此经复加不为己等是为九净肉也然如来护生戒杀而听比丘食此净肉者盖因地多砂石草菜不生之处听以活命此亦权巧方便耳若大慈利物皆所应断故此经复制诸比丘悉不得食也一不见杀谓眼自不曾见其杀也二不闻杀谓耳自不曾闻其杀亦不从无信人前闻其语为我故杀也三不疑为己杀僧祇律云比丘于檀越家见羊后再徃彼见其头脚在地即生疑而问言前所见羊为在何处若言为阿阇黎杀则不应食若言我为祠天故杀是名不疑为己杀也四不为己杀谓因于他事或为他人而杀不专为我而杀也五自死谓非因人故杀亦非为他物之所伤害乃其命尽报终而死也六鸟残谓于山林间而为鹰鹯等之所伤害者也七生干谓不由汤火而熟亦非鹰鹯之所伤残乃因死已日久自干也八不期遇谓不因期约偶然相遇而食也九前已杀谓非今时因我而杀乃是前时先已杀者也十如来十身一菩提身梵语菩提华言道谓如来于菩提树下降伏外魔朗然大悟成等正觉是名菩提身二愿身谓如来本愿徧周法界誓度一切众生故从兜率降生人间说法利生酬宿因愿是名愿身三化身谓如来随类化现普应群机若月临众水是名化身四力持身谓如来神力任持全身碎身永久不坏作众生福田是名力持身五相好庄严身谓如来证得微兀尘数相好庄严实报之身是名相好庄严身六威势身谓如来处于众会道塲威德广大一切天魔外道无不归伏如月光明掩暎众星是名威势身七意生身谓如来随自他意处处受生度诸有情意有所徃身即随到是名意生身八福德身谓如来福德具足犹如大海无不涵容是名福德身九法身谓如来法性真常湛然清净周徧法界经云佛以法为身清净如虚空是名法身十智身谓如来妙智圆明决了诸法通达无碍是名智身十号此十号义若总略释之则无虚妄名如来良福田名应供知法界名正徧知具三明名明行足不还来名善逝知众生国土名世间解无与等名无上士调他心名调御丈夫为众生眼名天人师知三聚名佛具兹十德名世间尊祖师所述经教皆依此义而释今此经中合世间解无上士以为一号虽开合不同其义则一故两存之一如来如来之义有三谓法身报身应身也金刚经云无所从来亦无所去此法身如来也转法轮论云第一义谛名如正觉名来此报身如来也成实论云乘如实道来成正觉此应身如来也二应供谓万行圆成福慧具足应受天上人间供养饶益有情故号应供三正徧知谓具一切智于一切法无不了知故号正徧知以一切法平等开觉一切众生成无上觉故号正等觉四明行足明即三明也行足者谓身口意业正真清净于自愿力一切之行善修满足故号明行足五善逝善逝者即妙徃之义也谓以无量智慧能断诸惑妙出世间能趣佛果故号善逝六世间解无上士世间解者谓世间出世间因果诸法无不解了也无上士者谓业惑净尽更无所断于三界天人凡圣之中第一最上无等故号世间解无上士七调御丈夫谓具大丈夫力用而说种种诸法调伏制御一切众生令离垢染得大涅槃故号调御丈夫八天人师谓非独与四众为师所有天上人间魔王外道释梵天龙悉皆归命依教奉行俱作弟子故号天人师九佛佛梵语具云佛陁华言觉谓智慧具足三觉圆满故号为佛十世尊谓以智慧等法破彼贪瞋痴等不善之法灭生死苦得无上觉天人凡圣世间出世间咸皆尊重故号世尊如来十力如来证得实相之智了达一切无能坏无能胜故名力也一知是处非处智力谓如来于一切因缘果报审实能知如作善业即知定得乐报名知是处若作恶业得受乐报无有是处名知非处如是种种皆悉徧知故名知是处非处智力二知过现未来业报智力谓如来于一切众生过去未来现在三世业缘果报生处皆悉徧知故名知过现未来业报智力三知诸禅解脱三昧智力梵语三昧华言正定谓如来于诸禅定自在无碍其浅深次第如实徧知故名诸禅解脱三昧智力四知诸根胜劣智力谓如来于诸众生根性胜劣得果大小皆实徧知故名知诸根胜劣智力五知种种解智力谓如来于诸众生种种欲乐善恶不同如实徧知故名知种种解智力六知种种界智力谓如来于世间众生种种界分不同如实徧知故名知种种界智力七知一切至处道智力谓如来于六道有漏行所至处涅槃无漏行所至处如实徧知故名知一切至处道智力八知天眼无碍智力谓如来证知天眼清净见诸众生死时生时端正丑陋善恶业缘皆悉无碍故名知天眼无碍智力九知宿命无漏智力谓如来于种种宿命一世乃至百千万世一劫乃至百千万刼死此生彼死彼生此姓名饮食苦乐寿命如实徧知故名知宿命无漏智力十知永断习气智力谓如来于一切惑余习气分永断不生如实徧知故名知永断习气智力佛十无碍谓卢舍那佛说华严经现法界无尽身云真应相融一多无碍虽常在此处而不离他处虽远在他方而恒住此方身虽不异而亦非一同时异处而是一身盖佛之体用与法界同故混万化而即真会精麄而一致圆融无碍随机教异耳一用周无碍谓佛于剎尘等处现法界身云起无边业用故经云一一微尘中能证一切法如是无所碍周行十方国又云佛演一妙音周闻十方国众音悉具足法雨皆充满如是等用无量无边法界微尘无不周徧是为用周无碍二相徧无碍谓佛于十方一切世界无量佛剎种种神变皆有如来示现受生之相随现一相众相皆具万德斯圆是为相徧无碍三寂用无碍谓佛常住三昧为寂无妨利物为用即定即用无碍自在经云如来境界不可量寂而能演遍十方是为寂用无碍四依起无碍谓佛虽寂用无心而能依海印三昧之力即起无碍之用经云众生形相各不同行业音声亦无量如是一切皆能现海印三昧威神力是为依起无碍五真应无碍真即遮那真身也应即释迦应身也真身是体应身是用全体起用用即是体故释迦遮那圆融自在本无二体经云如来真身本无二应物分形满世间是为真应无碍六分圆无碍分即支分圆即全身谓支分不碍全身全身不碍支分故遮那一一身分手足眼耳乃至一毛皆有舍那全身经云佛身一切相悉现无量佛是为分圆无碍七因果无碍谓佛往昔本生行菩萨行修习波罗蜜因而证遮那佛果故所受报身及所成事业亦现十方一切菩萨身云自在无碍经云佛以本愿现神通一切十方无不照如佛徃昔修治行光明网中皆演说是为因果无碍八依正无碍依谓依报即佛所依之国土正谓正报即佛能依之色身依正相入二皆无碍经云或作日月游虚空或作河池泉井水是为依正无碍九潜入无碍谓佛智潜入众生心内即名如来藏虽作众生不失自性如大海水因风成波而不失湿性佛亦如是随众生所感万类殊形而不失自性经云汝应观佛一毛孔一切众生悉在中是为潜入无碍十圆通无碍谓佛融大法界而为其身理无不具事无不摄故一多依正人法因果此彼无碍经云一身为无量无量复为一了知诸世间现形遍一切是为圆通无碍佛十种化不失时一成等正觉化不失时谓如来出现世间成佛道已随机应感适彼时缘而起化导是为成等正觉化不失时二成熟有缘化不失时谓如来了知众生善根成熟随时化度咸令解脱是为成熟有缘化不失时三授菩萨记化不失时谓如来能知菩萨久修梵行功业成就者即与授菩提之记是为授菩萨记化不失时四示现神力化不失时谓如来随其众生所宜示现威神之力令生信乐而得开解是为示现神力化不失时五示现佛身化不失时谓如来随顺众生所宜而现相好之身令其咸获利益是为示现佛身化不失时六住于大舍化不失时谓如来修无着行具大舍心随顺时缘化利一切众生而不见有能化所化之相是为住于大舍化不失时七入诸聚落化不失时谓如来以大悲心随顺时缘摄化一切众生遍入城邑聚落普作饶益是入诸聚落化不失时八摄诸净信化不失时谓如来具无碍智能知众生清净信心随顺时缘而摄化之是为摄诸净信化不失时九调恶众生化不失时谓如来以夫威神之力调伏暴恶众生令其舍恶迁善不失时宜是为调恶众生化不失时十现佛神通化不失时谓如来以不思议力示现神通于一念中饶益一切众生不失时宜是为现佛神通化不失时说徧十处谓毘卢遮那如来现法界无尽身云徧周微尘剎海常说华严大经令诸众生咸归性海也一说遍阎浮提梵语阎浮提华言胜金洲谓如来于阎浮提七处九会为诸大众演说此法而遍满十方法界阎浮提亦同一时而说故云说徧阎浮提二说遍百亿同类一界同类一界者以百亿世界与一世界同类也谓如来于一百亿世界说法时而一一世界之中各有百亿阎浮提乃至百亿色究竟天于此之时悉见如来坐莲花藏狮子之座为十佛剎微尘数诸菩萨众之所围绕而演说法故云说遍百亿同类一界三说遍异类树形等剎谓树形世界江河形世界廻转形世界等一切异类形相不同而如来遍于其中转斯法轮故云说遍异类树形等剎四说遍剎种剎梵语具云剎摩华言土田谓最中无边妙华光香水海中有世界名普照十方炽然宝光明而为世界之种摄二十重佛剎微尘数世界乃至不可说佛剎微尘数世界而如来遍于其中常演说法故云说遍剎种五说遍华藏华藏者谓香水海莲华上含藏诸世界也谓一华藏世界有十不可说佛剎微尘数世界种每一种中含摄二十重佛剎微尘数世界乃至各有不可说佛剎微尘数世界布列安住此诸世界如来往昔因中修行严净故于其中恒说斯经故云说徧华藏六说遍余剎海谓华藏世界之外十方各有无尽法界剎海而一一剎海如来徧于其中常说斯经故云说徧余剎海七说遍前六类剎尘谓上六种各是一类彼诸剎土皆以尘成一一尘中皆有佛剎是故如来遍彼尘内剎中常演斯法经云华藏世界所有尘一一尘中见法界故云说遍前六类剎尘八说遍尽虚空界谓于此不论成剎之尘唯取尽虚空界但可容一毛端之处各有无边剎海如来于中常转法轮经云一毛端处所有剎其数无量不可说尽虚空量诸毛端一一处剎悉如是故云说遍尽虚空界九说遍犹帝网谓如来演说此法遍诸剎尘犹如帝网无尽也盖前诸类一一微尘各摄无边剎海此之剎海所有微尘彼诸尘内复有剎海是则尘尘不尽剎剎无穷犹如帝释殿上珠网交光重重无尽而如来遍于其中常演说法亦复如是故云说遍犹帝网十余佛同谓如来遍前九类微尘剎海常演斯法调伏众生令归性海一佛既尔余十方佛亦复如是徧诸剎海恒演斯法故云余佛同如来十恩一发心普被恩谓如来最初发菩提心修习胜行成就功德皆为普被法界群生咸令利益安乐是为发心普被恩二难行苦行恩谓如来徃昔因中舍头目髓脑国城妻子剜身千灯投形饲虎雪岭亡躯如是难行苦事积劫行之皆为利乐众生是为难行苦行恩三一向为他恩谓如来积劫修诸功德不顾自身但为度脱一切众生未曾一念自为于己是为一向为他恩四垂形六道恩谓如来垂化身形于天人修罗地狱畜生饿鬼六道之中救齐众苦令得安乐是为垂形六道恩五随逐众生恩谓如来见诸众生无有出离生死之心长劫不舍故运平等大慈随逐救济令其离苦得乐是为随逐众生恩六大悲深重恩谓如来见众生造恶如割支体心生痛切不能自安复覩众生堕三恶道受种种苦心大忧恼即起大悲而救护之若见作善生大欢喜是为大悲深重恩七隐胜彰劣恩谓如来为大乘小乘之机而起胜应劣应之用如说华严则为普贤等诸大菩萨示现实报胜应之身有十莲华藏世界海微尘数微妙相好无尽胜德若说三乘之教则隐胜妙之相但彰三十二相劣应之身二乘及小教菩萨方蒙利益也法华经云脱王尒御服着弊垢衣执除粪器徃到子所是为隐胜彰劣恩八隐实施权恩谓如来观诸众生根器狭劣隐蔽大乘实教乃以人天三乘权法诱引众生而令成熟然后以大乘而度脱之是为隐实施权恩九示灭令慕恩谓如来若久住于世薄德之人不种善根不生难遭之想是故示现灭度令诸众生知佛出世难可值遇心怀恋慕便种善根是为示灭令慕恩十悲念无尽恩谓如来悲念一切众生故留余福教以救济之如示同人寿住世百年而八十即入灭者则留二十年余福以荫末法弟子复留三藏教法广令众生依之修行皆成胜果悲愍爱念利益无穷是为悲念无尽恩佛十宿缘谓佛在摩竭提国竹园中阿耨大泉与大比丘众俱时舍利弗问佛孙陀利等十事宿缘佛答皆从徃劫造众恶因无数千岁受无量苦报余残未尽于成道后复偿宿对复告舍利弗汝观如来众恶皆尽万善普备犹不免此宿缘者盖欲示人凡造恶业果报难逃故说是宿缘也一孙陀利谤佛缘佛言徃昔波罗柰城有博戏人名净眼时有婬壬女名鹿相净眼诱此女人共车出城至树园中共相娱乐时彼园中有辟支佛修行道法待其入城乞食净眼遂杀鹿相埋其庐中后累辟支佛将至死地净眼见已即起悲心我所造作自当受之故自说罪因彼国王杀时彼净眼者则我身是彼鹿相者孙陀利是以是罪缘无数千岁受无量苦今虽得佛由此余殃故获孙陀利女之谤也二奢弥䟦谤佛缘佛言过去远劫有婆罗门名延如达常教五百童子复有一梵天婆罗门妇名净音为延如达作檀越饮食衣服皆悉供养后有辟支佛入城乞食净音见已即请供养自是以后日具美食而供养之延如达自觉薄己厚彼便兴嫉妬复令童子谤此道士无有净行与净音通后辟支佛现神变入灭众人乃知延如达虚妄时延如达者则我身是净音者奢弥䟦是五百童子者五百罗汉是我时起嫉妬心受诸苦报今虽得佛由此余殃故受奢弥䟦之谤也三佛患头痛缘佛言过去远世罗门祇城谷贵人饥掘百草根以续微命时彼城东有吱越村人民众多村东有多鱼池故彼村人各将妻子诣止池边捕鱼食之时捕鱼人取鱼在岸而跳我为小儿以杖打彼鱼头时池中有两种鱼一名䴸鱼一名多舌自相语曰我等不犯人横见若我等后世当报时吱越村人则今释种是小儿者则我身是䴸鱼者流离王是多舌鱼者婆罗门恶舌是尔时鱼跳我以小杖打彼鱼头以是因缘受诸苦报今虽得佛由此残缘流离王伐释种时我即头痛也祇伽罗华言王舍城四佛患骨节烦疼缘佛言往昔罗门祇城有长者子得病甚困即唿城中大医子曰为我治愈大与卿财医即治之病既差已不报其功于后复病又治之差至三不报后复得病续唿治之医子曰前已三治三差而不见报见欺如此今我治彼当令断命即与非药病遂增剧而死时医子者则我身是病子者今提婆达兜是我时与非药致死以是因缘受诸苦报今虽得佛由此残缘故有骨节烦疼也五佛患背痛缘佛言徃昔罗门祇国节日聚会有两力士一剎帝利种一婆罗门种时共相扑婆罗门语剎帝利曰卿莫扑我当与卿财剎帝利便不尽力二人得称皆受王赏后婆罗门不报所许到后节会复聚相扑亦求如前得赏如上复不相报如是至三剎帝利力士念曰此人数欺我今当使其死便右手捺头左手捉腰蹵之挫折其嵴扑地即死王大欢喜赐金钱十万时剎帝利者则我身是婆罗门者提婆达兜是我时贪财瞋恚扑杀力士以是罪缘受诸苦报今虽得佛由此残缘故有背痛也六佛被木枪刺脚缘佛于罗门祇竹园精舍入城乞食忽有木枪迸在佛前心自念言此是宿缘我当受之众见惊愕佛复心念现偿宿缘使众人见不敢造恶便踊身虚空去地一仞木枪逐佛乃至七由延枪亦随之佛于空中化一青石厚𤄃十二由延佛立石上枪即穿石出在佛前复化水火风各厚𤄃十二由延佛立其上枪亦穿过佛复上四天王宫次第乃至梵天枪亦次第而上至于佛前所过诸天与说宿缘佛复从梵天下至罗门祇城枪亦寻下国人随从看此因缘佛恐众人见偿此缘皆当闷死故语众人各自还归亦勑诸比丘众各还己房佛便心念当偿宿缘遂叠大衣敷座而坐即展右足木枪便从足趺彻过舍利弗等皆至佛所礼拜慰问为说宿缘徃昔有两部主贾客入海取宝后遇水涨争船第二部主与第一部主格战第二部主以镩矛镩第一部主脚彻过即便命终佛告舍利弗尔时第二部主者则我身是第一部主者今提婆达兜是我时镩彼脚以是因缘受诸苦报今虽得佛由此残缘故受木枪刺脚也七佛被掷石出血缘佛言徃昔罗门祇城有须檀长者子名须摩提父命终后有异母弟名修耶舍时须摩提设计不与修耶舍分其家财乃语修耶舍曰共诣耆阇崛山上有所论说弟曰可尔即执弟手上山至高崖上推置崖底以石塠之即便命终时须摩提则我身是修耶舍者今提婆达兜是我时贪财害彼以是因缘受诸苦报今虽得佛不免残对故我于耆阇崛山经行为提婆达兜举崖石以掷我头山神以手接石石边小片迸陏击我脚指血出受此报也八佛被旃沙系盂谤缘佛言徃昔有佛名尽胜如来会中有两种比丘一名无胜一名常欢时波罗柰城有大爱长者妇名善幻两种比丘徃来其家以为檀越无胜比丘为断漏故供养无乏常欢比丘结未尽故供养微薄常欢比丘兴妬嫉心诽谤无胜与善幻通不以道法供养乃恩爱耳时常欢者则我身是善幻妇者今旃沙是我时谤无胜故受诸苦报今虽得佛由此余殃故为外道比丘王臣说法之时却被多舌童女系盂起腹来至我前谤曰沙门何以不说家事乃说他事汝今自乐不知我苦汝先共我通使我有身今当临月事须酥油养于小儿尽当给我尔时众会皆低头默然时释提桓因化作一鼠入其衣里啮盂系断忽然落地众等见已皆大欢喜九佛食马麦缘佛言过去世时有比婆叶如来在槃头摩䟦城中与大比丘众俱有槃头王与诸臣民请佛供养及比丘僧尔时城中有婆罗门教五百童子王设会先请佛默然许之王还具馔已毕即执香炉启曰惟愿屈尊来受我供佛勑大众徃诣王宫食毕各还时为病比丘请食而归过婆罗门所时婆罗门见食香美便起妬意此髠头沙门正应食马麦不应食甘馔亦教童子言此等师主皆食马麦时婆罗门者则我身是五百童子者五百罗汉是我时言他食马麦故受诸苦报今虽得佛由此残缘我及众等于毘兰邑食马麦九十日以偿残报也十佛经苦行缘佛言徃昔波罗柰城边有婆罗门子名火鬘复有瓦师子名护喜二子少小心相敬念护喜语火鬘曰共见迦叶如来火鬘答曰何用见此髠道人如是至三后日护喜复曰可共暂见答曰何用见此髠头道人髠头道人何有佛道于是护喜捉火鬘头曰为汝共见如来火鬘惊怖心念此非小缘必有好事耳火鬘即曰今放我头我共汝去礼迦叶足护喜白佛火鬘不识三宝愿佛开化火鬘覩佛相好心生欢喜出家学道时火鬘者则我身是护喜者我为太子时踰城出家作瓶天子道我者是我时以恶言道迦叶佛故受诸苦报由此余殃今临成佛时复受六年苦行以偿余业也十种见佛谓菩萨修殊胜行离诸障碍称佛所行得见十佛了了分明如是见者乃名真见故云十种见佛也一安住世间成正觉佛无着见谓如来乘如实道示成正觉安住世间而不着涅槃不着生死菩萨称佛无着而见是名安住世间成正觉佛无着见二愿佛出生见谓如来乘愿出生无处不现菩萨称佛出生而见是名愿佛出生见三业报佛深信见谓如来修万行善业之因感相好庄严之报盖此净业果报皆由因中深信而起菩萨称佛深信而见是名业报佛深信见四住持佛随顺见谓如来随顺众生以身舍利住持世间永久不坏菩萨称佛随顺而见是名住持佛随顺见五涅槃佛深入见梵语涅槃华言灭度谓如来化身示现灭度皆由深入涅槃生死境界故能示现菩萨称佛深入而见是名涅槃佛深入见六法界佛普至见谓如来之身充满清净法界无所不至菩萨称佛普至而见是名法界佛普至见七心佛安住见谓如来之心湛然不动安住真性菩萨称佛安住而见是名心佛安住见八三昧佛无量无依见谓如来清净无量三昧寂然常照无念无依恒现在前菩萨称佛无量无依而见是名三昧佛无量无依见九本性佛明了见谓如来本觉真性清净湛然洞彻明了菩萨称佛明了而见是名本性佛明了见十随乐佛普授见谓如来随自他意之乐欲普授一切之身菩萨称佛普授而见是名随乐佛普授见融三世间十身融者通也会也三世间者一有情世间二器世间三智正觉世间也谓菩萨知诸众生心随其所乐融会三种世间以为十身后以十身及自身逅口巿互相作融通无碍是名融三世间十身也一众生身众生身者谓五蕴众共和合而生其身即有情世间诸众生身也菩萨知诸众生心之所乐即以众生身作自身亦作国土身乃至虚空身也二国土身国土身者谓山河大地诸器世间剎土身也菩萨知诸众生心之所乐即以国土身作自身亦作众生身乃至虚空身也三业报身业报身者谓烦恼为因所感业报身也菩萨知诸众生心之所乐即以业报身作自身亦作众生身乃至虚空身也四声闻身声闻身者谓闻佛声教悟真谛理所证声闻身也菩萨知诸众生心之所乐即以声闻身作自身亦作众生身乃至虚空身也五独觉身独觉身者谓出无佛之世独宿孤峰观物变化无师自悟所证独觉身也菩萨知诸众生心之所乐即以独觉身作自身亦作众生身乃至虚空身也六菩萨身菩萨梵语具云菩提萨埵华言觉有情谓菩萨于有情众生之中既自觉悟亦能觉他有情所证菩萨身也菩萨随彼心之所乐即以自身现众生身乃至虚空身也七如来身如来身者谓乘如实道来成正觉为如来身也菩萨随诸众生心之所乐即以如来身作自身亦作众生身乃至虚空身也八智身智身者谓智慧圆明一切诸法皆能决了为智慧身也菩萨随诸众生心之所乐即以智身作自身亦作众生身乃至虚空身也九法身法身者谓所证无漏法界之体而为法身也菩萨知诸众生心之所乐即以法界身作自身亦作众生身乃至虚空身也十虚空身虚空身者谓非众生国土诸有量身乃是无名无相之虚空身也菩萨随彼心之所乐即以虚空身作自身亦作众生身乃至法身也大明三藏法数卷第二十七大明三藏法数大明三藏法数卷第二十八碣十上天竺前住持沙门一如等奉勑集註十种佛佛梵语具云佛陁华言觉谓自觉觉他觉行圆满也一成正觉佛谓佛于菩提树下降伏诸魔朗然大悟证无上果是名成正觉佛二愿佛谓佛从兜率下生人间说法度生酬宿因愿是名愿佛三业报佛谓佛修万行清净业因感相好庄严果报是名业报佛四住持佛谓佛真身及于舍利住持世间永久不坏是名住持佛五涅槃佛梵语涅槃华言灭度谓佛应身化事既终示现灭度是名涅槃佛六法界佛谓佛证一真法界无漏之体有大智慧放大光明徧照一切是名法界佛七心佛谓佛心体离念虚彻灵通本来真觉寂然独照是名心佛八三昧佛梵语三昧华言正定谓佛常住大定如如不动了知一切是名三昧佛九本性佛谓佛具大智慧照了自性本来是佛具足恒沙性妙功德是名本性佛十随乐佛谓佛随机乐欲如意速疾即为现身说法令其行业成就是名随乐佛华严十类经谓毘卢遮那如来以本愿力现法界无尽身云遍一切处常转无上法轮令诸众生入华藏海无有穷尽故知此经难可限量然自狭至宽略明十类故现相品云毘卢遮那佛愿力周法界一切国土中恒转无上轮是也一略本经谓此经一部三十九品八十卷文现传世间乃是下本十万偈中之四万五千偈未得具足故名略本经二下本经谓此经盖文殊与阿难结集已龙神ㄆ入龙宫后因龙树菩萨入龙宫见此大不思议经具有上中下三本下本十万偈四十八品龙树遂记出流传于世故名下本经三中本经谓此经龙树于龙宫所见有四十九万八千八百偈一千二百品故名中本经四上本经谓此经龙树于龙宫所见有十箇三千大千世界微尘数偈一四天下微尘数品故名上本经五普眼经谓此经中普眼法门于一法之中能见无量之法即海云比丘所持以大海为墨湏弥聚笔书此法门一品中一门一门中一法一法中一义一义中一句不得少分何况能尽故名普眼经六同说经谓佛约百亿同类世界遍于虚空皆有主伴同说无尽法轮不思议品云如一佛身转如是无尽法轮如是尽虚空界一一毛端分量之处一一化身皆如是说音声文字句义一一充遍法界故名同说经七异说经谓佛约树形等异类世界其中众生报类亦别于彼现身说法化导羣生施设不同故名异说经八主伴经谓毘卢遮那与十方佛互为主伴重重无尽而说此经如此方遮那为主说此法时十方诸佛为伴彼方为主此方为伴如此方说十住时十方来证皆言我等国土皆说此法则知十方国土一切诸佛互为主伴皆说此经故名主伴经九眷属经谓佛随顺机宜之教是此经之眷属盖下劣之机不能闻圆顿一乘大法故佛随宜说三乘教作胜方便引入此门经云普眼修多罗以佛剎微尘数修多罗以为眷属故名眷属经十圆满经谓此经名圆满因轮融上九经为一无尽修多罗海随一会一品一文一句皆摄无尽法海圆满具足经云显现自在力为说圆满经无量诸众生悉授菩提记故名圆满经十种教体教者谓如来所说一大藏教也体即体性教之本也然如来所说之教诠显权实义趣浅深不同故分十体ㄆ摄一切教法罄山止无不尽也一音声语言体谓言音语业为教体也故佛唱号言辤评量论说是为教体楞严经云此方真教体清净在音闻是也二名句文身体名者依事立名句者众语合成文者联合众义皆言身者身即聚集之义谓此三者长短高下次第行布而能诠显教法之体也三通取四法体谓通取声名句文四法而为能诠教体也净名经云通用四法为佛教体是也四通摄所诠体谓经文通摄所诠义理为教体也盖文是所依义是能依文是能诠义是所诠此明文义相成也经云文随于义义随文是也五诸法显义体谓世间一切诸法能显义理皆为教体也净名经云或有佛土以佛光明而作佛事香积世界餐香饭而三昧显极乐佛国水鸟树林皆宣妙法华严性海云台宝网同演法音毛孔光明皆作佛事是也六摄境唯心体谓以前五种一切诸法唯心所现故摄为教体也起信论云所言法者谓众生心是心则摄一切世间出世间法是也七会缘入实体谓会前六门缘起差别教法同入真如一实之体也盖诸圣教皆从真如流出故因缘事相本空全是真如体性也八理事无碍体谓真如是理教法是事此二无碍为教体也盖一切教法虽全体即真如而不碍事相宛然虽真如全体为一切教法而不碍理性明现二互交彻无碍融通也九事事无碍体谓一切法文义圆融以无障碍法界为教体也盖所起教称性融通事事无碍遂令一言一音一文一义一因一果一毛一尘含摄法界圆融无碍逅口巾互交叅重重无尽经云佛以一妙音周闻十方国众音悉具足法雨皆充遍是也十海印炳现体谓海印三昧为教体也然海印是喻三昧是定如来说华严经时入是三昧一切诸法炳然齐现大寂定中犹如香海澄渟湛然不动四天下中一切众生色身形像皆于其中历历顿现如印印文其差别无尽教法及所化机虽大小不同亦同缘起炳现定中经云或现童男童女形天龙及以阿修罗乃至摩睺罗伽等随其所乐悉令见众生形相各不同行业音声亦无量如是一切皆能现海印三昧威神力是也教起十因谓如来出现说华严经必有因缘故出现品云非以一缘非以一事如来出现以无量因缘而得成就令斯教兴故以因缘二字各开十义以显无尽先彰十因后显十缘故云教起因缘也一法应尔法应尔者理本当然也谓如来出现法应说此华严经故所以诸佛皆于无尽世界常转无尽法轮令诸众生返本还源佛佛道同法皆如此也二酬宿因酬宿因者谓如来说法为酬宿世愿因也盖如来于因中精修道行愿度众生今既成佛当酬宿愿是以悲智双运行愿齐周说广大法度诸众生也三顺机感谓如来说教必由机缘所感若无当机之众虽说无益所以说者必随顺机宜也四为教本谓如来先说此一乘圆顿之法为诸教之本然后渐施末教调停小机根噐既熟使其悟入如来智慧也五显果德谓如来显扬妙果胜德令人信乐若不知佛果德安能渴仰恳求故佛举扬华藏世界微妙十身依正果德盖为此也六彰地位谓此经彰显菩萨修行地位从因至果有阶差也然有二种一行布位即排布行列次第升进也二圆融位即一位摄一切位也如初地等一地之中具摄一切诸地功德是也七说胜行谓如来宣说殊胜妙行令人信向也盖欲登妙位非行不阶故说无量胜行使一切菩萨及诸众生依教立行造修证入也八示真法谓如来出世宣示真实大法令人开觧也盖欲修诸胜行决湏觧了法理不达法理行亦非真经云不了真实法诸佛故兴世是也九开因性谓如来开示一切众生本有性德也盖以如上真法胜行因果皆众生性中本有但相变体殊情生智隔不能觉了故谈斯经令其开悟也十利今后谓如来说法利益今世后世一切众生也经云我等诸佛护持此法令未来世一切菩萨皆悉得闻获大利益是也教起十缘一依时时即说经时分也谓如来心冥至道则混一古今一念与多刼圆融本无时分可限今以无时之时略显十时恒演此经经云诸佛得菩提实不计于日是也ㄆ异类刼时以念摄刼时刼念重ㄆ时异类界时彼此相入时以本ㄆ末时也二依处处即说经处所也谓诸佛菩萨于十方尽虚空徧法界微尘剎海乃至容一一毛端之处皆有七处九会顿演此经犹如帝网重重无尽故云依处也三依主主即说经教主也谓毘卢遮那佛现法界无尽身云周徧十方微尘剎海常说华严经云如于此处见佛坐一切尘中亦复然故云依主也四依三昧梵语三昧华言正定谓佛说经必先入三昧定静鉴法理权实分明然后从定而起应机而说故云依三昧也五依现相现相即说经之初现瑞相也谓或放光动地华雨香云皆为说法之瑞故于诸会将欲说法必先放光警动物机故云依现相也六依说人说人即说法之人也谓法无废兴弘之由人经云佛法无人说虽慧莫能了故云依说人也七依听人听人即听法之人也谓佛说法若无听者终无有说故云依听人也八依德本德本谓谈经必以智慧行愿为本也若内无德本外岂能谈故佛告金刚幢菩萨言由汝智慧清净故告普贤菩萨言亦以汝修诸菩萨行愿故令汝入于三昧而演说法故云依德本也九依请人请人即谘请法要之人也谓说法之人慈悲深厚虽无人请问而或自谈若敬法重人要湏诚请而后为说故云依请人也十依能加能加谓如来以神力加被菩萨而说经也然加有二种一者显加即佛以三业神力显然加被二者冥加即佛密与智慧令他说法故云依能加也教被十机教者谓华严一乘圆顿之法也盖毘卢遮那如来演说此经化被羣机通有十类故云教被十机也一被无信机谓邪见众生无有善根不能信受或时闻已反生诽谤堕诸恶道虽堕恶道由闻名故熏成其种是名被无信机二被违真机谓人违圆教真法而依傍此经以求名利不净说法集邪善因虽违真教佛作饶益曾无厌舍是名被违真机三被乖实机谓人执着文言即乖违实之理而圆妙义门不入其心虽乖实理由熏闻成种是名被乖实机四被狭劣机谓二乘之人根噐狭小故虽在法会如聋如哑不闻此经根虽狭劣宿种蒙熏是名被狭劣机五被守权机权即权巧方便机即所化之机谓权教之人执守三乘之法次第证修不信圆融具德之教虽执权小之教然蒙佛饶益终能醒悟是名被守权机六被正为机谓佛正为一乘圆机说此具德之教使其闻而信觧修行悟入即运不思议之妙乘游入莲华藏海是名被正为机七被兼为机谓人闻此经虽未悟入而能信受成坚固种经云如人食少金刚终竟不消此约未证悟者称之为兼是名被兼为机八被引为机谓前权教菩萨不信圆融具德之法故于十地之中以六相圆融之义借其三乘行布之名寄位增胜诱引演说今彼信受即入圆融是名被引为机九被权为机谓二乘聋𥌒不闻者乃是诸大菩萨权示声闻之行在于法会假言不闻及至逝多林中却顿悟法界示小乘根亦可得入是名被权为机十被远为机谓久远之机令其成熟也盖凡夫外道无性阐提及未来世一切众生悉有佛性咸是所被今虽不信后必当入远熏成种是名被远为机十宗收教唐贤首法藏国师为宗计不同乃开十宗判五教收释一代圣教理无不尽故前六宗收小乘教第七宗收始教第八宗收顿教第九宗收终教第十宗ㄆ圆教故云十宗ㄆ教也一我法俱有宗谓此宗执着有我及计有无等法悉皆是有是为我法俱有宗二法有我无宗谓此宗计诸法是有不离色心而于我相了不可得是为法有我无宗三法无去来宗谓此宗计一切现在法是有计过去未来之法俱无是为法无去来宗四现通假实宗谓此宗计现在法通假通实也通实者计五蕴法以为实有通假者计十二处十八界以为虚假是为现通假实宗五俗妄真实宗谓此宗计世俗之法皆是虚妄出世之法皆是真实是为俗妄真实宗六诸法但名宗谓此宗计一切诸法唯有假名无实体性是为诸法但名宗七三性空有宗谓此宗但说徧计一种性是空依他圆成二种性是有是为三性空有宗八真空绝相宗谓此宗说真空实相之中绝一切虚妄假名之相故般若心经云是故空中无色无受想行识等是为真空绝相宗九空有无碍宗谓此宗说空是即有之空故不碍有谈有是即空之有故不碍空二互交彻圆融无碍是为空有无碍宗十圆融具德宗谓此宗说一切诸法称性圆融具足众德周徧含融事事无碍主伴无尽是为圆融具德宗玄门无碍十因玄门者即十玄门也以此十法性德为因起大业用令彼玄门诸法混融无碍重重无尽故云玄门无碍十因也一唯心所现谓世间出世间一切诸法唯是真心所现然法唯心现全法是心心既圆融法亦无碍经云知一切法即心自性是也二法无定性谓一切诸法既唯心现从缘而起无定性也所谓小非定小于一微尘能含太虚大非定大轮围无数入毛端中经云金刚围山数无量悉能安置一毛端是也三缘起相由谓缘起之法逅口巾相由借然法界缘起义门无量略举十义缘起方成故云缘起相由也四法性融通谓法界之性圆融通达无碍然一切事法依性建立不异真性性既融通事亦如之故一一微尘各含法界经云华藏世界所有尘一一尘中见法界是也五如幻梦幻者犹如幻师能以一物为种种物幻种种物而为一物梦者如一梦中所见广大事业自谓历时久远经云如人睡梦中造作种种事虽经亿千嵗一夜未终尽是也六如影像谓一切法从心所现而能含明了性犹如明镜各各互现诸法影像也经云远物近物虽皆影现影不随物而有远近是也七因无限谓往昔因中称法界性修无量殊胜之因故今得果妙用无边经云徃修胜行无有边今获神通亦无量是也八佛证穷佛证穷者谓佛证果穷极也故三觉圆明六通自在称法界性说圆满经经云佛住甚深真法性所流圆满修多罗是也九深定用深定用者谓入甚深大定而起妙用也盖以海印等诸三昧力令一切法炳然齐现无碍圆融经云入微尘数诸三昧一一出生尘等定是也十神通觧脱觧脱即自在之义谓佛以神通不思议觧脱之力令一切法于一法中建立显现圆融自在经云于一尘中建立三世一切佛法是也十玄门玄者妙也门即能通之义谓玄妙之门能通莲花藏海故也盖此十门乃晋云华尊者依华严大经一乘圆顿妙义而立也一同时具足相应门谓举一法时顿具一切诸法一法既具法法亦然交互同时皆得相应具足圆满经云一切法门无尽海同会一法道塲中是也二广狭自在无碍门谓大而无外名广小而无内名狭然大非定大置毛端而不窄小非定小含太虚而有余所谓事得理融自在无碍经云能以小世界作大世界大世界作小世界等是也三一多相容不同门谓一佛土与十方一切佛土互相容纳而不坏一多之相名为不同经云以一佛土满十方十方入一亦无余是也四诸法相即自在门谓一切诸法互融互即不相妨碍如一法舍己同他则举体全是于彼若一法摄他同己则令彼一切即是己体经云一即是多多即一是也五祕密隐显俱成门谓一切诸法互摄无碍如一法摄多法则一法显而多法隐如多法摄一法则多法显而一法隐显中有隐隐中有显名为俱成由此隐显体无前后不相妨碍名为祕密䟽云如初八夜月半隐半显隐显同时不同晦月唯隐无显望月唯显无隐然其半隐半显之月非但明与暗俱而明下有暗暗下有明也六微细相容安立门谓一能含多名曰相容一多不杂乃称安立然所含微细如琉璃瓶盛多芥子炳然齐现不相妨碍经云于一尘中一切国土旷然安住是也七因陁罗网境界门梵语因陁罗华言天珠天即帝释天也珠即珠网盖帝释殿珠网覆上于一明珠内万像俱现众珠尽然互相现影影复现影逅口巾互交光重重无尽今此法门亦复如是一一法中一一位中一一世界互相交参重重无尽经云诸佛知一切世界如因陁罗网世界是也八託事显法生觧门谓寄託一事即显无尽法门令人深生信解䟽云自在即称为王润益即名法云金色世界即是本性弥勒楼阁即是法门胜热婆罗门火聚刀山即是般若是也九十世隔法异成门谓三世各三为别一念为总故名十世三世区分不相杂乱故云隔法三世互在逅口巾相成立乃称异成经云菩萨有十种说三世过去说过去过去说现在过去说未来现在说过去现在说平等现在说未来未来说过去未来说现在未来说无尽又云无量无数刼觧之即一念是也十主伴圆明具德门谓如来说圆教之法理无孤起必眷属随生故十方诸佛菩萨互为主伴重重交参同时顿唱圆教法门如净空明月列星围绕净噐百川近远炳现名主伴圆明一一法会所说法门称性极谈具足众德名为具德经云法界修多罗以佛剎微尘数修多罗以为眷属是也缘起十义缘起者谓诸法所起因缘逅口巾相摄持涉入无碍分为十种以释前十玄门之义也一诸缘各异义诸缘各异者谓诸法缘起各不同也盖诸法逅口巾互相望要湏体用各别不相杂乱方成缘起经云多中无一性一亦无有多是也二互徧相资义互徧相资者谓诸法所起更互周徧相应资助方成缘起也如一缘徧应多缘此一则具多一若不多一则应不徧不成缘起当知此法界中一缘具多法法皆尔无不互徧相资经云知以一故众知以众故一是也三俱存无碍义俱存无碍者谓凡是一缘要具前之二义方成缘起无碍也然必由各异方得待缘必由徧应方自具德是故自一多一自在无碍经云诸法无所依但从和合起是也四异体相入义异体相入者谓诸法异体逅口巾相涉入也盖诸法力用逅口巾相依持方成缘起如一持多则多入一内如多持一则一入多内也五异体相即义异体相即者谓诸法异体更互相望全体形夺也然具有体无体方成缘起若一缘有体能起诸缘即是一缘若一缘无体所起之缘即是诸缘一缘有体无体既尔诸缘有体无体亦然经云一即是多多即一是也六体用双融义体用双融者谓会前异体相入相即二种皆融通也盖诸法体用交涉无碍方成缘起以体无不用故举体全是用以用无不体故举用全是体互不相碍交彻圆融也七同体相入义同体相入者谓一缘多缘无别体故名为同体若一缘有力则能持多一若多一无刀则依彼一缘是故一能摄多多便入一多能摄一一便入多也八同体相即义同体相即者谓本一多一同是一体故相即也盖本一有体能作多一多一无体由本一成多一即本一也故本一有体则多一无体多一有体则本一无体也九俱融无碍义俱融无碍者谓融前同体相入相即二种皆无碍也盖体无不用则有同体相入而无相即之义用无不体则有同体相即而无相入之义今既全体全用则亦入亦即也十同异圆满义同异圆满者谓前九义有同有异总合为一成大缘起令多义门同时具足皆悉圆满也十妙不可思议名妙即实相之理也实相之理精微玄妙清净寂绝经云是法不可示言辞相寂灭是也总论因果自他故具明十妙妙体无殊也一境妙境即理境也谓十如是等境心佛众生三无差别不可思议经云唯佛与佛乃能究尽诸法实相所谓诸法如是相等是也二智妙智即全境所发之智也以境妙故智亦随妙凾盖相应不可思议经云我所得智慧微妙最第一是也三行妙行即所修之行也以智妙故智导于行行亦随妙不可思议经云行此诸道已道塲得成果是也四位妙位即修行所历之位次也谓十住十行十回向十地等诸位以行妙故所证之位亦妙不可思议经云乘是宝乘游于四方是也五三法妙三法即真性观照资成之三法也真性是理观照是慧资成是定此之三法是佛所证不可思议经云佛自住大乘如其所得法定慧力庄严是也六感应妙感即众生应即佛也谓众生能以圆机感佛佛即以妙应应之如水不上升月不下降而一月普现众水不可思议经云一切众生皆是吾子是也七神通妙天心名神慧性名通天然慧性彻照无碍名为神通谓如来无谋之应善权方便称适机宜变现自在不可思议经云今佛世尊入于三昧是不可思议现希有事是也八说法妙谓说大小乘偏圆之法咸令众生悟入佛之知见一音宣演不可思议经云如来能种种分别巧说诸法言辞柔软恱可众心是也九眷属妙谓佛出世十方诸大菩萨皆来赞辅或以神通而来生者或以宿愿而来生者或以应现而来生者皆名眷属俱不可思议经云但教化菩萨无声闻弟子是也十利益妙谓佛说法一切众生咸得开悟本性入佛知见犹如时雨普洽大地蒙益不可思议经云现在未来若闻一句一偈我皆与授阿耨多罗三藐三菩提记是也十不二门十门何为而设也盖荆溪大师因释法华玄义其中广明十妙之旨法相该愽学者难入故于迹本二门之间对前十妙立此十门复于门门之下结归一念为今修学之人于一念心开妙鲜立妙行故云不可不了十妙大纲故撮十妙为观法大体然此十门皆以不二命名者盖法华以前四时三教所谈色心等十一一隔异名之为二至于法华开显四时三教所谈偏权之法皆即圆实实理既彰色心等法圆融自在互摄无外咸名不二十门既对十妙而立妙即不二不二即妙故此十门不二为目门即能通之义盖欲以十门之易而通十妙之难也一色心不二门有形质碍之法而无知觉之用既异于心故称为色虽有知觉之用而无质碍可见以能缘虑名之为心诸文有云名色者心不可见但有其名名即心也故智度论云一切诸法中但有名与色更无有一法出于名色者然以情见言之色心二法有异以理而论一切诸法唯心本具即是妙色妙心心即是色色即是心心外无色色外无心互具互摄故名不二此之不二不出一念故心法妙所以为门也二内外不二门此就内外二境论内外二观也谓众生诸佛及以依报名为外境自己心法名为内境于此内外二境皆以三观观之即名内外二观也然若论修观次第必先观内心若论机入不同故湏内外并列复为显其妙义必湏内外互融随观一境皆能徧摄故名不二此之不二不出一念故心法妙所以为门也三修性不二门修谓修治造作即随缘变造之事也性谓本有不改即真如不变之理也性德不出色心修德莫非三观今示全性起修则诸行无作全修在性则一念圆成是则修外无性性外无修互泯互融故称不二此之不二不出一念故心法妙所以为门也四因果不二门因即从迷而言果乃就悟而说始从人天终至等觉菩萨皆名为因唯妙觉佛独称为果良以九界众生无明惑覆实相之理未显名因唯妙觉佛无明净尽实相之理究竟显发随机应现设化无方乃名果也十界迷悟虽殊实相始终理一故名不二此之不二不出一念故心法妙所以为门也五染净不二门无明之用为染法性之用为净无明法性体本不二用乃有殊迷则全法性而为无明全起无明之用以在缠心变造诸法念念住着名之为染悟则全无明而为法性全起法性之用以离障心应赴众缘念念舍离名之为净然在缠染心本具妙理与净不殊故名不二此之不二不出一念故心法妙所以为门也六依正不二门依者依止之处即所依之土也正者正受其报即能依之身也如佛果后示现下三国土名为依报示现前三教主及九界身名为正报法华开显三土即是寂光九界无非圆佛寂光即所依之土圆佛乃能依之身以寂光圆佛理本无二故能依中现正正中现依果既依正不二因亦复然由理同故即知诸佛众生体用不二此之不二不出一念故心法妙所以为门也七自他不二门自即自己他谓他机此就三法论也佛法众生法皆名为他唯己心法名之为自以由十界互具则心佛众生各有生佛若己生佛显则与他佛生佛同俱为能化唯他众生生佛而为所化故云他生他佛尚与心同况己心生佛宁乖一念既同一念自他岂殊故名不二此之不二不出一念故心法妙所以为门也八三业不二门三业者如来果后垂化清净身口意业也谓身轮现通口轮说法意轮鑑机当知身尚无身说亦非说身口平等等彼意轮心色一如故名不二此之不二不出一念故心法妙所以为门也九权实不二门权谓权谋即九界七方便之法也实谓真实即佛界圆乘之法也盖法华已前四时未会权实不融至法华开显九界七方便之权即是佛界圆乘之实实即是权权即是实实外无权权外无实皆称秘妙故云不二此之不二不出一念故心法妙所以为门也十受润不二门受润者从喻而立名也受即领纳以三草二木喻七方便众生为能受也润即沾润谓如来说前四时三教之法如云注雨为能润也法华开前四时三教之法皆即圆法七方便众生咸蒙授记作佛譬如三草二木皆一地所生一雨所润无复差降故名不二此之不二不出一念故心法妙所以为门也十乘十乘者十乘观法也此十通名乘者乘即运载之义如世车乘堪能运载也盖言修行之人依此十法修之则能运出生死之苦到于涅槃彼岸也数至十者由修观之人上中下根不等上根者唯观初不思议境即得破惑显理其次者于初种观法修之不入湏用第二发心乃至第八对治助开方能破惑显理又其次者于前七种观之不入湏用第八知位次乃至第十离法爱方能破惑显理故止观大意云上根唯一法中根二或七下根方具十又为知妙境为九乘之本称本修九方堪入于初住是故备论此十乘也一观不思议境观即能观境即所观所观者何不出色心色从心造全体是心故经云三界无别法唯是一心作即众生日用现前以根对尘所起一念之妄心也此心既全真成妄今达妄即真即此妄心具足诸法无有卸ㄗ夬减即心是一切法一切法是心非一非异不前不后玄妙寂绝非识所识非言所言故指此心为不思议境也于此一心念念以即空即假即中三观观之若观一法即一切法假观也观一切法即一法空观也非一非一切而一而一切中观也空观破见思惑证般若德假观破尘沙惑证解脱德中观破无明惑证法身德三观既即一而三三惑岂前后而破三德非次第而证说之次第理非次第由证三德即入初住所谓上根之人唯用一法即指此初观也二发真正菩提心梵语菩提华言道初起大志造趣所期名之为发不依偏权之教而依圆实中道妙境名曰真正菩提即所期之果妙境即所行之路心即能行能趣之心也盖由中根之人观上妙境不悟湏再加发心于静心中思惟彼我痛悯自他无量刼来沉沦生死纵发小志迷菩提心我今虽知行犹未备故依前妙境发四弘誓谓众生无边誓愿度烦恼无数誓愿断此二誓下化众生也法门无尽誓愿知佛道无上誓愿成此二誓上求佛道也发此誓愿如理思惟豁然悟理入凡圣位是为发真正菩提心也三善巧安心善巧安心者善以法性自安其心也以法性为所安以寂照为能安寂即是止照即是观若信此心但是法性则起是法性起灭是法性灭了其实不起灭妄谓起灭如是体达功成法界俱寂是名为止若观察此心体是无明无明痴惑即是法性无明法性本来皆空空亦不可得法界洞朗名之为观若离法性无安心处若离止观无安心法由上发心不悟故用此方便善巧令心得安也四破法徧破法徧者谓以三观能破之法徧破诸惑也藏通二教但用空观破见思惑不得言徧别教先以空观破见思惑次以假观破尘沙惑后以中观破无明惑无明未尽亦不得言徧今圆顿教三观秪在一心心空故一空一切空即诸法皆空空则三惑俱破也心假故一假一切假即诸法皆假假则三谛皆立也心中故一中一切中即诸法皆中中则无惑不破无理不显故名徧也若上善巧安心惑破理显不俟更破由未安故故湏此破法徧也五识通塞通即通达谓菩提涅槃六度等法其性虚通而能显发实相之理皆名为通塞即蔽塞谓生死烦恼六蔽等法其性昏暗以能蔽塞实相之理不能显发皆名为塞若一槩言之如前破法徧中所破诸惑为塞能破之法为通若别途言之于能破观法复起爱着亦名为塞所谓于通起塞此塞湏破于塞得通此通湏护但破塞存通如除膜养珠破贼护将由上破法徧中修之未悟复恐于通起塞于塞无通所以立此通塞一门捡彼破法徧令于塞得通于通无塞故名识通塞也六道品调适道即能通之义品类不同故名道品谓三十七道品而能通至涅槃也调适者调谓调停亦调试也适当也宜也从别言之故有三十七品若从总而言此三十七品不出戒定慧即是以戒定慧而调适也若修四念处能生正勤正勤发如意足如意足生五根五根生五力五力生七觉七觉入八正道是为调停适当也若随人根性于诸道品何者相应可以入理是为调试适宜也当知道品即四谛之道谛也今依圆教无作四谛三十七品成于一心三观也于上破法徧及识通塞若不以道品调适何能疾与真法相应故大论云三十七品是行道法修道之人若欲破惑入理必湏此道品调适也七对治助开对即对待治即攻治谓行人正修观时忽或邪倒心起障于正行不能前进随所着心湏以相应之法而对破之着心既息则正行可进实理可显如世医治病之术药必对病而用其患冷病者必以热药治之患热病者必以冷药治之患不冷不热者必以温和之药治之药力若效其病即愈病既愈已身即安康今论对治之法亦犹是也而言助开者盖由邪倒之心障蔽正行而使解脱之门不开今修此对治助道之法助于正观之行开彼解脱之门故名对治助开试就六蔽六度言之若人修上道品调适解脱不开而悭贪忽起激动观心于身命财守护保着当用舍施之法而对治之若破戒心起乖违净禁当确持戒律而对治之若瞋恚暴怒常生忿恨当用忍辱而对治之若放逸懈怠恣纵闲荡当用精进而对治之若浮掉驰骋散乱不定当用禅定而对治之若沉昏暗塞愚痴迷惑当用智慧而对治之前之六种观法皆名正行六度等法名为助道涅槃经云众生烦恼非一种佛说无量对治门是也八知位次位即行行所历之地位次即次第谓所历之位高下浅深不相混杂也若修行者不知位次下根障重非惟正助不明却生上慢谓己均佛未得谓得未证谓证故小乘经中四禅比丘谓得四果大乘经中魔为菩萨授记若知位次则无如是之失故湏知位次也九安忍安即不动忍即忍耐谓修观之人初观不思议境至第八知位次或入五品障转慧开神智爽利本不听学能解经论欲释一义辩不可尽或说一两句法或说一两则禅初对一人传诵渐广则外招名利内动宿障宿障纵少名利弥至为众围绕废损口ㄙ自行非惟正行不进障道还兴惟当自勉于名利心安然不动复须忍耐内外荣辱䇿励其心故名安忍十离法爱离法爱者谓于中道之法远离爱着之心也盖言修行之人修前九种观法已过内外二障应入初住而不入者由住六根清净之位爱着中道相似之法所以不能进入也此相似位无内外障唯有法爱法爱若断即得发真中道入于初住故名离法爱也第八第九第十三种皆为下根之人修前七种观法不能入理故湏明之所谓下根方具十也十境十境一一皆前十乘观法所观之境若论十境生起由观阴入发下九境能所相扶次第出生故成于十若论下之九境互发不定则无复次第当知阴境常自现前若发不发恒得为观下之九境发则皆用十乘观法观之不发不观也一阴境阴覆盖之义即色受想行识五阴也亦名五蕴蕴即积聚之义若言覆盖一切善法此就因得名若言积聚无量生死此就果得名十境以阴居初者有二义一现前二依经现前者谓人受一期果报之身即是五阴五阴重檐常自现前是故初观依经者大品般若云声闻依四念处行道五阴即四念处所观之境又经中凡列法门无不以五阴为首是故初观此且就五阴通总而言若专论所观之境必须于五阴中除却前四的取第五识阴为所观之境也二烦恼境昏烦之法恼乱心神又贪瞋等法与心作烦令心得恼故云烦恼谓无始以来积集重惑今因用观观察阴境烦恼即发譬如流水寻常不觉其急若槩之以木流即奔迸莫能止遏是时应舍阴境而观烦恼境也三病患境病起之因虽多不出四大增损口ㄙ致有患生又由观阴惑激动四大致有患生身若染病废修圣道若能观察弥益用心复湏识其病之原由宜以何法治之或内观力或术或医其病若愈圣道可修为是湏观病患境也四业相境业即身口所作之业谓修行之人无量刼来所作善恶诸业或已受报不复更发或未受报于静心中忽然俱发盖善业将受报故发恶业来责报故发于此善恶业相现时勿喜勿怖弥湏用观令业谢行成一心取道为是湏观业相境也五魔事境魔梵语具云魔罗华言杀者谓能夺人智慧之命故也言魔事者大论云魔以破人善法为事又天魔正以顺生死贪五欲退菩提为事故名魔事此由观前诸境惑虽未破天魔犹恐出其境界而复化度于他失我民属空我宫殿又虑夫得大神通得大智慧必当调伏控制于我我今应预破之坏彼善根故有魔事发也治魔之法有三初观察诃弃如守门人遮恶不进二当从头至足一一谛观身心了不可得魔从何来欲恼何等如恶人入舍处处照捡不令得住三观之不去即当强心抵捍以死为期一心用观合道行成就为是湏观魔事境也六禅定境禅梵语具云禅那华言静虑谓魔事已过而且真明未显以修观故发过去习诸禅纷现当置魔事用观观之良以禅乐美妙喜生躭味虽免魔害更为定缚如避火堕水无益正行为是湏观禅定境也七诸见境非一曰诸邪解曰见谓推理不当而偏见分明作决定解名为见也此之诸见或因禅发或因闻发因禅发者谓初因心静后观转明见解通彻有如妙悟因闻发者谓听本不多广能晓悟见解分明问答聦辩虽因禅因闻而发既推理不当皆属邪见实非辩悟此等见发即湏用观视之令达正道不为所障为是湏用观诸见境也八慢境自恃轻他之心名慢谓既伏诸见妄执之心则息无智者谓为涅槃滥叨高位起大轻慢慢心既发废于正行为是湏观慢境也九二乘境谓声闻缘觉以四谛之法而脩则能运出生死之苦名之为乘谓见慢之心既因修观而息则先世所习小志因静而生盖小志溺于空寂不能至于大乘究竟之地所谓宁起疥癞野干心勿学声闻缘觉行故二乘境界若发亦湏用观观察毋令生着为是湏观二乘境也十菩萨境菩萨梵语具云菩提萨埵华言觉有情天台大师解云用诸佛道成就众生谓由上见慢之心既息或发先世所习若忆本愿则不堕二乘之境而发三教菩萨境界之心今修观者既依大乘圆顿妙教开解立行故藏等三教菩萨境界若发亦湏观察毋令生着为是湏观菩萨境也十如是不异名如无非曰是谓十法界始自地狱终至佛界各具十如是因果之法天台大师依义读文凡有三转一云是相如是性如乃至是报如如名不异即空之义也二云如是相如是性乃至如是报名字施设各各不同即假之义也三云相如是性如是乃至报如是如于中道实相之是即中之义也一如是相相即相貌相以据外览而可别谓始自地狱终至佛界各各相貌不同是名如是相二如是性性即性分性以据内自分不改谓始自地狱终至佛界其性各各不同是名如是性三如是体体即体质谓始自地狱终至佛界俱以色身而为体质是名如是体四如是力力即力用谓始自地狱终至佛界皆有力用功能是名如是力五如是作作即造作谓始自地狱终至佛界皆能运为造作是名如是作六如是因因即习因谓始自地狱终至佛界善恶业因皆由自种而生习续不断是名如是因七如是缘缘即缘助谓始自地狱终至佛界各有缘起之法助成习因是名如是缘八如是果果即习果谓始自地狱终至佛界皆由习因习续于前习果克获于后是名如是果九如是报报即报果谓始自地狱终至佛界皆由习因习果而感其报是名如是报十如是本末究竟等谓初相为本后报为末此之本末皆同实相一理平等无二是名如是本末究竟等大明三藏法数卷第二十八大明三藏法数大明三藏法数卷第二十九石一上天竺前住持沙门一如等奉勑集註十普门普徧也门即能通之义谓菩萨以圆融中道妙观通入常住实际理地故立此十门也一慈悲普慈能与乐悲能托七友苦盖菩萨即于一念之中遍观十界善恶苦乐而起慈悲与托七友之想普令众生离一切苦得一切乐故名慈悲普二弘誓普弘者广也誓者制也广求胜法制御其心也谓菩萨依四谛境发弘誓愿若见苦谛逼迫楚毒之相缘此起誓故言未度者令度若见集谛迷惑系缚甚可哀伤约此起誓故言未解者令解若见清净之道能出生死至安乐地欲示众生行此道故乃言未安者令安若见灭烦恼处名为涅槃约此起誓故言未得涅槃者令得涅槃故名弘誓普三明脩行普行有五种不同一者圣行谓戒定慧二者梵行谓慈悲喜舍三者天行谓证第一义天由理成行故四者婴儿行谓示同三乘七方便人所脩之行五者病行谓示为六道之身现有三障之相此之次第五行虽菩萨所脩而未名为普如涅槃经云复有一行名如来行所谓大乘大般涅槃大乘是圆因涅槃是圆果菩萨能脩此之一行故名脩行普四断惑普谓圆教菩萨即观中道正破无明无明既破一切见思尘沙之惑自然先断故名断惑普五入法门普谓二乘之人若入一法门则不能入二此即历别之行证有阶差今菩萨圆脩三谛则无量法门悉入其中故名入法门普六神通普神名天心通名慧性天然之性彻照无碍名为神通谓罗汉天眼见大千世界辟支佛见百佛国土小教菩萨见河沙佛土皆是限量之神通圆教菩萨遍见法界而无限极所发六通自在变现无有限量故名神通普七方便普方即方法便即便冝脩方便道普化众生也谓二乘及小教菩萨方便化他则止齐其所得未名为普圆教菩萨以真俗二谛为方便照真则以真身益物照俗则以应身赴机资发中道利十界机故名方便普八说法普谓二乘及小教菩萨不能一时徧荅众问未得名普今圆教菩萨一音演法殊方异类皆悉得解故名说法普九供养诸佛普谓菩萨之所供养非止一佛一国土微尘诸佛能以身命财及一切供具周至十方供养诸佛乃至不可说不可说佛无不供养故名供养诸佛普十成就众生普谓圆教菩萨饶润成熟一切众生而无限量譬如大雨四方俱下一切卉木丛林徧令生长华果悉皆成就故名成就众生普双贴释观音普门天台智者大师通释妙法莲华经一部之外复以观世音菩萨普门品世多持诵故别立玄䟽详释此品品题之中乃约人法等十双一一贴释以观音普门具有此十双之义该括自行化他始因终果之法故历陈之助显其义可谓无余蕴矣一人法人即观世音法即普门观世音者谓此菩萨以中道妙智观于世间众生受苦求救之声一时皆令解脱也普门者普徧也门即能通之义谓实相妙理互通徧摄无所障碍也此品具两问荅依前问荅论观世音人故经云以是因缘名观世音依后问荅论普门示现种种说法故经云方便之力其事云何以人能秉法故言人法也二慈悲慈即爱念谓以爱乐欢喜起大慈心能与他乐也悲即愍伤谓以恻怆怜愍起大悲心能托七友他苦也今依前问荅论观世音大悲托七友苦百千苦恼皆得解脱也依后问荅论普门示现大慈与乐即应以得度而为说法也良由观音之人观于普门之法达于实相之理愍诸众生理具情迷枉受众苦失于本性之乐是以即起慈悲誓托七友其苦而与其乐故以慈悲次人法而明之也三福慧福即福德谓布施持戒精进忍辱禅定五度也慧即智慧谓般若一度也五资于慧慧导于五犹目与足不可互阙今观世音智慧庄严也普门福德庄严也以智慧庄严则大悲誓满托七友苦义成以福德庄严则大慈誓满与乐义成故以福慧次慈悲而明之也四真应真即真实谓真身也应即应现谓应身也真身是体应身是用今观世音中道妙智契于实相之境即是真身普门说法随所应现即是应身若福资于慧显出真身慧导于福显出应用故真应次福慧而明之也五药珠药即药树珠即如意珠药能愈病喻观世音真身益物以真身冗几具理理显则三惑皆消珠能雨宝喻普门应身益物以应身对机机感则众善普会故药珠次真应而明之也六𡨋显冥即宴女六密显即显现谓观世音真身被物冥作利益以众生不见不知称之为冥普门应身对机说法显作利益以众生有见有知称之为显故以冥显次药珠而明之也七权实权即权巧权智也实即真实实智也今观世音随自意以实智照之众生即得冥益普门随他意以权智照之众生即得显益如是冥显获益不同者盖由二智之力权巧无方赴机允当不失其冝故以权实次冥显而明之也八本迹本犹根本迹犹足迹譬人所居之处则有行徃之迹今观世音不动本际而能实智益物普门曲垂迹化而能权智益物观音既是过去正法明佛其本已高所作权实之迹则妙故以本迹次权实而明之也九缘了缘谓缘助了谓晓了即性德本具缘了二因也前之八双从人法至真应是自行次第药珠至本迹是化他次第此乃顺论生起也今挹流寻源逆而推之则真身智慧悲誓及观音之人皆是性德了因种子而显发也应身福德慈誓及普门之法皆是性德缘因种子而显发也自行次第既尓化他次第亦然谓本证实智冥益药树属乎了种迹化权智显益珠王功归缘种故缘了次八双之后而明之也十智断智能照理断能断惑即果上所显智断二德也智德即般若断德即解脱亦涅槃也前明缘了是却讨因源此明智断是顺论究竟所谓始则起自了因终至菩提大智始则起自缘因终至涅槃断德若入涅槃众行梵息故居第十也顺流十心顺即随顺流即流转谓诸众生因此十心则随顺烦恼流转生死故也一无明昏闇谓诸众生从无始来闇识昏迷无所明了烦恼所醉于一切法妄计人我起诸爱见想计颠倒起贪瞋痴广造诸业是以流转生死也二外加恶友谓诸众生内具烦恼外值恶友扇动邪法劝惑于我倍加隆盛无由开悟进脩善业是以流转生死也三善不随喜谓诸众生内外恶缘既具即内灭善心外灭善事又于他人所作善事不生随喜之心是以流转生死也四三业造罪谓诸众生恣纵身口意三业起杀盗淫壬妄贪瞋等过无恶不为是以流转生死也五恶心徧布谓诸众生虽所造恶事不广而为恶之心徧布一切处所欲以恼害于人是以流转生死也六恶心相续谓诸众生唯起恶心增长恶事昼夜相续无有间断是以流转生死也七覆讳过失谓诸众生所作恶行讳忌人知不自发露无悔改心是以流转生死也八不畏恶道谓诸众生心性险狠不知戒律于杀盗淫壬妄种种恶事无不为之而于恶道恬然不畏是以流转生死也九无惭无愧谓诸众生愚痴所蔽造诸恶业上不惭天下不愧人虽自隐覆是以流转生死也十拨无因果谓诸众生不具正信之心但生邪恶之见而于一切善恶因缘果报悉皆拨以为无是以流转生死也逆流十心谓脩行之人由前顺流十心昏倒造恶积集重累生死浩然而无际畔今欲忏悔应当逆此罪流用十种心翻除恶法也一深信因果谓脩行之人先须正信因果业种虽久终不败亡岂有自作他人受果是以深信善恶果报不生疑惑以此翻破拨无因果之心也二生重惭愧谓脩行之人克责往昔无羞无耻弃舍净业习诸恶行天见我之隐罪是故惭天人知我之显过是故愧人以此翻破无惭无愧之心也三生大怖畏谓脩行之人自念人命无常一息不存千载长徃幽途緜邈无有资粮苦海悠深那得不怖因是苦切忏悔不惜身命以此翻破不畏恶道之心也四发露忏悔谓脩行之人所有过失不可隐覆即当发露忏悔以此翻破覆讳过失之心也五断相续心谓脩行之人所作恶行既忏悔已即须决断不可更作以此翻破恶念相续之心也六发菩提心梵语菩提华言道谓脩行之人徃昔专起恶念徧恼一切今则广发兼济之心徧虚空界利益于他以此翻破徧布之恶心也七断恶脩善谓脩行之人昔因恣纵身口意业造作诸恶不计昼夜今则䇿励不休断诸恶行脩功补过无善不为以此翻破三业造罪之心也八守护正法谓脩行之人昔自灭善见他行善而生嫉妬无随喜心今则守护正法方便增广以此翻破善不随喜之心也九念十方佛谓脩行之人昔亲狎恶友信受其言起诸邪见今则念十方佛有大福慧能救托七友我以此翻破随顺恶友之心也十观罪性空谓脩行之人从无始来不知诸法本性空寂广造诸恶今则了知贪瞋痴等一切恶行起于妄念妄念起于颠倒颠倒起于人我之见今既了达我心本空罪性无依以此翻破无明昏闇之心也理事无碍十门理者一真法界之性也事者一切世间之相也盖真如不守自性随缘成一切法故一切法全理而不碍众相之发挥真理全事而不碍一性之明现十回向品云于有为界示无为法而不灭坏有为之相于无为界示有为法而不分别无为之性理事相望融通无碍互有不同开为十门也一理徧于事门理徧于事门者谓一真法界之理徧在一切事法也然理无分限事有分限事既即理亦无分限故一一微尘具足真理经云法性徧在一切处一切众生及国土三世悉在无有余亦无形相而可得是也二事徧于理门事徧于理门者谓理既徧于事而事亦徧于理以有分限之事而具无分限之理故一微尘即徧法界也三依理成事门依理成事门者谓依于真如之理而成世间之事事无别体全揽理成如波依水全水成波也四事能显理门事能显理门者谓理无形相即事而明事既依理而成理乃借事而显如波相尽水体全现也五以理夺事门以理夺事门者谓事相既虚全体是理故一切事法了不可得般若心经云是故空中无色无受想行识是也六事能隐理门事能隐理门者谓真理既随缘而成事相遂令事显而理不现如水成波动显静隐经云法身流转五道名曰众生是也七真理即事门真理即事门者谓真如理性即是事法非理之外而别有事如水即是波非波之外而别有水般若心经云空即是色是也八事法即理门事法即理门者谓世间一切事法本无自性皆由因缘会集而有举体即是真性而不出乎事法之外般若心经云色即是空是也九真理非事门真理非事门者谓事即真理而非是事盖理绝诸相真妄有异即妄之真异于妄故如水湿性则非波之动相也十事法非理门事法非理门者谓全理之事而非是理盖以事有差别性相异故是以举体全理而事相宛然如波之动相非是水之湿性也十门释经唐清凉国师将欲解释华严大经故先揔启十种义门列于经前悬谈一经大意使知教法兴起有所自来然圣人言不虚发说必有由非大因缘莫宣斯典故第一论教起因缘因缘既兴有所起教不出三藏十二分教故第二论藏教所摄然藏教皆通权实今拣权取实唯圆教ㄆ故第三论义理分齐既知圆义包含广博未审被何根噐故第四论教所被机虽知正被圆机未知能诠何为教体故第五论教体浅深已知教体该罗未知所宗尊崇何义故第六论宗趣通局既知旨趣冲深未委能诠文言广狭故第七论部类品会既知部类广则无尽畧乃百千而亦未知何年传译有何感应使宗承有绪故第八论传译感通大旨既陈随文解释先明緫目故第九论緫释经题緫意虽知在文难晓故第十论别解文义故云十门释经也一教起因缘教起因缘者明此经教法兴起之因缘也谓如来出现最初欲说甚深大法即从眉间白毫相中放大光明以清净智眼普观法界一切众生具有如来智慧德相但以妄想执着不知不见于是称法界性而说此经令诸众生修习圣道永离妄想执着自于身中得见如来广大智慧与佛无异此则开示众生等有佛智因缘而令斯教兴也二藏教所摄藏即含藏之义谓经律论之三藏各能包含无量义理也教即契经重颂授记讽颂自说因缘譬喻本事本生方广希有论议十二分教也所摄者谓此经与彼三藏十二分教互相摄也若彼摄此于三藏中属经藏摄十二分中属契经方广二分所摄若此摄彼则三藏十二分教皆属此经摄也盖此经一法能含无𥁞法门而况法法圆融重重无尽经云一切法门无尽海同会一法道塲中是也三义理分齐义即圆教所诠玄妙之义理即法界所显圆融之理谓此经所诠义理正属圆教说一法则诸法皆摄谈一位则诸位咸ㄆ是故尘含法界念摄僧祇一切法门同归华严性海也分齐者以圆教所明事事无碍法界及一切尘毛称性圆融所显之理正是此经分齐也四教所被机教所被机者谓此圆融具德之教正被一乘圆顿之机诸大菩萨及无信等从𩔗ㄆ摄畧有十机令其信解悟入同游华严性海经云我等诸佛护持此法令未来一切菩萨未曾闻者皆悉得闻乃至深入如来境界是也五教体浅深教体浅深者谓如来说教必有其体若演华严之教则以海印三昧及事事无碍为体今通论一大藏教从浅至深畧而明之有十体也六宗趣通局语之所尚曰宗宗之所归曰趣通者緫论一代时教从狭至宽以为十宗局者别局一经也此经揔以因果缘起理实法界不思议为宗故所谈所尚之语不出乎此盖令人寻宗归趣称性起修证入法界成佛果德若余诸经则说法各异归趣不同也七部类品会部即诸部类即流类谓从此经部内流出别行之经也盖此经教海难思无穷无尽从狭至广畧显十类一畧本经即今所传之经一部三十九品八十卷文九会所谈四万五千偈其余九类部品会数广畧各不同也八传译感通传译者谓西天传至东土译彼梵语成此华言也盖此经前后凡二译一晋义熈十四年北天竺僧佛度䟦陀罗于扬州谢司空寺译梵本为三万六千偈成六十卷一唐证圣元年于阗国僧实义难陀于东都佛授记寺再译蒦文兼补诸阙增益九千偈共前四万五千偈成八十卷即今流传者是也感通者佛度䟦陀罗译经之时感龙王遣一青衣童子每日从池而出以给瓶砚之水实义难陀译经之时感天降甘露征应良多备载传记也九緫释经题揔释经题者谓揔以妙义解释大方广佛华严经之题目也盖大方广者所证法也佛华严者能证人也又云大以体性包含方广乃业用周徧佛谓果圆觉满华喻万行披敷严乃饰法成人经谓贯穿常法故一经体用𥁞大方广五周因果皆佛华严斯乃人法双标法喻齐举具体具用有果有因理尽义圆统摄无外为一部之宏纲也十别解文义别解文义者谓既緫释经题则当别解经文使妙义之不壅也此经文富义愽一文一句包含法界科释难尽畧而言之大科三分盖圣人设教必有其渐将说微言先显因由故此经从世主妙严品为序分因缘既彰当机受法故此经从如来现相品至入法界品为正宗分正宗既陈务于流通复令末叶传芳法灯永耀故此经从入法界品内尓时文殊师利从善住楼阁出已下为流通分故祖师作䟽述钞尝释其义焉十波罗蜜梵语波罗蜜华言到彼岸谓菩萨脩此十法化度众生超生死海到涅槃岸也一檀那波罗蜜梵语檀那华言布施运心普周曰布辍己惠人名施经云菩萨为令众生心满足故内外悉舍而无所着是名檀那波罗蜜二尸罗波罗蜜梵语尸罗华言清凉谓离热恼得清凉故亦云防止谓调练三业止过防非好行善道不自放逸也又戒经云菩萨具持众戒而无所着是名尸罗波罗蜜三羼提波罗蜜梵语羼提华言忍辱他人加恼为辱于辱安受曰忍谓内心能安忍外所辱也经云菩萨悉能忍受一切诸恶于诸众生其心平等无有摇动是名羼提波罗蜜四毘梨耶波罗蜜梵语毘梨耶华言精进练心于法曰精精心务达名进谓勤脩善法心无懈怠也经云菩萨普发众业常修靡懈诸有所作恒不退转是名毘梨耶波罗蜜五禅那波罗蜜梵语禅那华言静虑谓念虑皆忘安心理境又名智生谓依定生智也经云菩萨于五欲境无所贪着诸次第定悉能成就是名禅那波罗蜜六般若波罗蜜梵语般若华言智慧决定审理名智造心分别名慧谓照了一切诸法皆不可得故能通达无碍也经云菩萨于诸佛所善观诸法得实相印普入一切智门是名般若波罗蜜七方便波罗蜜方即方法便即便宜谓善巧方便随机利物称适缘宜也经云菩萨教化众生而不厌倦随其心乐而为现身说法是名方便波罗蜜八愿波罗蜜愿即誓愿志求满足也谓上求佛道下化众生尽未来际成就行愿也经云菩萨成就一切众生供养一切诸佛尽未来刼证得如来智慧是名愿波罗蜜九力波罗蜜力即力用谓行满功成万境无动能善办众事也经云菩萨具深心力无有杂染乃至具加持力令信解领受是名力波罗蜜十智波罗蜜智即智慧谓决断无惑证法怡神善入佛慧明了无碍也经云菩萨知一切法真实知一切如来力普觉悟法界门是名智波罗蜜十种智十种智者即三世诸佛一切种智也如来为令一切菩萨应当脩学而自得开解也一三世智谓于过去现在未来三世之法皆悉通达圆明显了是名三世智二佛法智佛梵语具云佛陀华言觉谓觉法自性善出世间现诸威仪说法度生是名佛法智三法界无碍智谓知一切众生本具法界之体事理融通性分交彻互不相碍是名法界无碍智四法界无边智谓知众生色心诸法即是法界充徧一切世间无有边际是名法界无边智五充满一切世界智谓如来从定而起广大妙用徧满世间无不照了是名充满一切世间智六普照一切世间智谓如来有大智慧光明普能照了无量世界是名普照一切世间智七住持一切世界智谓如来有大神力住持世界知诸众生机噐大小而摄化之是名住持一切世界智八知一切众生智谓如来知所化一切众生善恶因缘皆悉明了是名知一切众生智九知一切法智谓如来既知所化众生亦复了知能化者法是名知一切法智十知无边诸佛智谓如来知无边诸佛出现世间说法教化一切众生之事悉能明了是名知无边诸佛智十种智明智明者智慧明了也谓以十种善巧之智明了通达一切众生境界教化调伏令出生死苦海而成正觉也一知众生业报智明谓菩萨以善巧智明了达一切众生造诸恶业而受苦报是名知众生业报智明二知一切境界寂灭智明谓菩萨以善巧智明了达世间一切境界清净寂灭无诸杂染是名知一切境界寂灭智明三知一切所缘唯是一相智明谓菩萨以善巧智明了知一切众生所缘诸法唯是一实相理皆如金刚不可破坏是名知一切所缘唯是一相智明四能以妙音普闻十方智明谓菩萨以善巧智明了知众生虽空而能以无量妙音演一切法徧十方界无不闻知是名能以妙音普闻十方智明五普坏染着心智明谓菩萨以善巧智明普能灭坏一切众生爱欲染着之心是名普坏染着心智明六能以方便受生智明谓菩萨以善巧智明能于十方世界种种方便示现受生化导有情是名能以方便受生智明七舍离想受境界智明谓菩萨以善巧智明于一切想念受用境界悉能舍离是名舍离想受境界智明八知一切法无相无性智明谓菩萨以善巧智明了知世间一切诸法皆悉非相非无相一性无性离诸分别是名知一切法无相无性智明九知众生缘起本无有生智明谓菩萨以善巧智明了达一切众生受生因缘所起之法悉皆空寂本来无生是名知众生缘起本无有生智明十以无着心济度众生智明谓菩萨以善巧智明了知一切众生虽皆空寂而恒起无着之心说法教化令其度生死苦海成无上正觉是名以无着心济度众生智明十种通通即神通也妙用难测曰神自在无壅曰通一他心通谓世出世间所有诸法若种若类与夫他人所起心念皆悉能知是名他心通二天眼自在清净通谓天眼离诸垢障清净无碍于所见境而得自在无边世界差别之相若净若染一一种类悉能明见是名天眼自在清净通三宿住智通宿即过去住即现在谓过去已徃之事明了记忆皆随念知如见现在等无有异是名宿住智通四知刼通刼梵语具云刼波华言分别时节谓无量世界无央数刼非有际限若现在因缘若当来果报称实皆知是名知刼通五天耳智通谓十方三世语言音声一时领览悉彻其源明了知闻皆无障碍是名天耳智通六无体性智通谓以无体性无作功用同理平等悉能普徧故随念即形现有作用不动本处而随所诣广利群生是名无体性智通七善分别言音通谓一切言辤若美不美若近若远悉能明了是名善分别言音通八色身智通谓知色即空故能现众色空即色故无色现色了无留碍是名色身智通九一切法智通法即理事等法谓即事常理故无得物之功即理常事故无缘起之性寂用无碍体绝去来无法不知是名一切法智通十灭定智通灭即寂灭也谓若事灭不能即定起用今证理灭故得定散无碍由即事而理故不碍灭即理而事故不碍用起念入念悉无障碍不起寂定现诸威仪是名灭定智通十徧处定智度论云八背舍为初门八胜处为中行徧一切处为成就谓三种观具足禅体始得成就此定谓之徧一切处者从所观境徧满得名也一青徧一切处定谓于定中还取八背舍八胜处中所见青色使徧一切处皆青故名青徧一切处定二黄徧一切处定谓于定中还取八背舍八胜处中所见黄色使徧一切处皆黄故名黄徧一切处定三赤徧一切处定谓于定中还取八背舍八胜处中所见赤色使徧一切处皆赤故名赤徧一切处定四白徧一切处定谓于定中还取八背舍八胜处中所见白色使徧一切处皆白故名白徧一切处定五地徧一切处定谓于定中还取八背舍八胜处中所见地色使一切处无不周徧故名地徧一切处定六水徧一切处定谓于定中还取八背舍八胜处中所见水色使一切处无不周徧故名水徧一切处定七火徧一切处定谓于定中还取八背舍八胜处中所见欠色使一切处无不周徧故名火徧一切处定八风徧一切处定谓于定中还取八背舍八胜处中所见风色使一切处无不周徧故名风徧一切处定九空徧一切处定谓于定中还取八背舍八胜处中所见空色使一切处无不周徧故名空徧一切处定十识徧一切处定谓于定中还取八背舍八胜处中所见识色使一切处无不周徧故名识徧一切处定十种修三昧法一摧折我慢我即我见慢即憍慢谓修行之人当先摧灭我慢之心而于佛法僧三宝及一切众生之前皆起恭敬也二知恩念报谓修行之人当知天地盖载国王水土父母养育师长训诲皆有恩德于一切时念念不忘以报其恩也三心无嫉妬谓修行之人摄化有情心无偏倚于他所有名誉财宝如同己有不生嫉恶妬忌之心也四断除疑惑谓修行之人当以诸佛正知正见断除疑惑而于善恶诸境皆无障碍也五深信不坏谓修行之人须发深信之心于佛正法系念思惟坚固持守如金刚不坏也六精勤无倦谓修行之人当精进勤敏无有倦怠使得成就道果也七常行乞食谓修行之人当行乞食折我慢心益彼福德设有请者则依时赴之不可更赴别请也八少欲知足谓修行之人当离尘寡欲不可多求财利而起贪染常自知足调伏诸根以增长善法也九乐无生法忍无生法即不生不灭之理忍即安忍修行之人于不生灭之法起希乐心安忍不退以期必证乎此也十常念三昧谓修行之人应当事彼能证三昧法者即作佛想念念于此三昧精勤修习无有退失也十种行观一切法谓华严经十住品内第三修行住中令此位菩萨以十种行观一切法也一观一切法无常谓此菩萨但观一切诸法念念不停剎那生灭而未会得法身真常之理是名观一切法无常二观一切法苦谓此菩萨观五蕴诸法有生有灭皆能逼迫于人而未证得涅槃之乐是名观一切法苦三观一切法空谓此菩萨观一切诸法皆悉空寂而未能得真善之法是名观一切法空四观一切法无我谓此菩萨观一切诸法皆空即能趣入无我之境而未证得八自在之真我是名观一切法无我五观一切法无作谓此菩萨观一切诸法既念念无常于是了知诸法无有造作之相是名观一切法无作六观一切法无味谓此菩萨观一切诸法既皆是苦即无快乐之味息诸贪爱之念是名观一切法无味七观一切法不如名谓此菩萨观一切诸法无有实体但有假名是名观一切法不如名八观一切法无处所谓此菩萨观五蕴法中一一推求我相了不可得故彼五蕴之法亦无处所是名观一切法无处所九观一切法离分别谓此菩萨观一切诸法了知即空离诸虚妄分别取着之相是名观一切法离分别十观一切法无坚实谓此菩萨观一切诸法既离分别则知此之诸法悉皆虚妄而不坚实是名观一切法无坚实十种忍忍即安忍亦忍可也谓菩萨既断无明之惑证无生理了达诸法本来寂灭是故见色闻声如幻如化不起妄念而分别也然此忍体虽一而随事立名则有十种也一音声忍音声忍者谓闻佛深教即能晓了忍可而不惊怖也二顺忍顺忍者谓于理于事悉能随顺谛审忍可而无违逆也三无生忍无生忍者谓了达诸法本来无生亦无有灭谛审忍可而妄念不起也四如幻忍如幻忍者谓了达诸法皆从因缘和合而生犹如幻化性本空寂谛审忍可而无执着也五如熖忍如熖忍者谓了知一切境界悉如阳𦦨无有真实谛审忍可而不执着也六如梦忍如梦忍者谓了诸妄心皆如梦境无有真实谛审忍可而不执着也七如响忍如响忍者谓世间一切语言音声皆由因缘和合而成犹如谷响无有真实谛审忍可而不执着也八如影忍如影忍者谓了达色身由五蕴积聚而成本无实体谛审忍可而不执着也九如化忍如化忍者谓世间诸法无而忽有有即还无体非真实谛审忍可而不执着也十如空忍如空忍者谓了达世间出世间种种诸法悉如虚空无有色相谛审忍可而不执着也十种不思议法思即心思议即口议谓十种法皆不可心思口议也一最胜身相不思议谓如来身相最胜清净积集无量福智严具一切胜妙功德如大圆镜现众色像如虚空界普摄一切令诸众生超越分别离诸疑悔信解清净发希有想故名最胜身相不思议二妙好音声不思议谓如来于众会之中所出音声随冝说法皆为调伏一切众生作诸善利令其各得解了咸生爱乐心意适恱如狮子吼具足最胜故名妙好音声不思议三最上大智不思议谓如来以最上大智无碍知见说一切法令彼众生信解清净发希有想故名最上大智不思议四徽纟夕妙光明不思议谓如来所有光明广大徽纟夕妙徧照十方世界超出诸天光曜令一切世界众生见光明者信解清净超越分别离诸疑悔身心喜恱发希有想故名徽纟夕妙光明不思议五圆满戒定不思议谓如来身口意业悉皆清净大寂灭定常自安住圆成满足令诸众生发希有想亦能清净三业修诸禅定即得最上波罗蜜多故名圆满戒定不思议六广大神足不思议谓如来神通具足于诸众中最为第一若目连若声闻若菩萨所有神力皆无与如来等者故名广大神足不思议七如来智力不思议谓如来具足最胜智慧之力于天人世间作狮子吼转妙法轮所有一切天人魔梵悉不能与如来等者令一切众生如实了知超越分别离诸疑惑故名如来智力不思议八无所畏不思议谓如来成无上正觉具无上胜智于诸众中作狮子吼转妙法轮得大自在故名无畏不思议九大悲心不思议谓如来不舍一切众生心常悲愍无有限量而诸众生于无住法中不能了知如来即运大悲之心令其悉得觉了信解清净生希有想故名大悲心不思议十不共法不思议谓如来具足一切功德智慧于大众中作狮子吼转妙法轮诸沙门婆罗门天人魔梵悉不能转令诸众生超越分别离诸疑惑信觧清净发希有想故名不共法不思议十无尽句华严经十地品中说初欢喜地菩萨发广大如法界之愿以十无尽而得成就若此十句乃有尽者我愿有尽以此十句而无尽故我之大愿亦无有尽是名十无尽句也一众生界无尽谓诸众生皆依世界而住其中众生无有尽故是名众生界无尽二世界无尽谓一切世界皆依虚空而住其中世界无有尽故是名世界无尽三虚空界无尽谓十方一切虚空徧至一切色非色处皆有是空无有穷尽是名虚空界无尽四法界无尽谓一真法界体性无尽称此体故说无量法化诸有情安置涅槃亦无有尽是名法界无尽五涅槃界无尽梵语涅槃华言灭度谓如来度生既毕入涅槃界入而复出出而复入无穷无尽是名涅槃界无尽六佛出现界无尽谓如来出现度生说法巧妙方便神通智慧无有尽故是名佛出现界无尽七如来智界无尽谓如来智慧能知自心所缘法界无有尽故是名如来智界无尽八心所缘无尽谓如来心之所缘即是智慧所照之境无有尽故是名心所缘无尽九佛智所入境界无尽谓佛之智即是真性了了常知能入无尽境界是名佛智所入境界无尽十世间转法转智转无尽世间转者谓展转摄前众生界世界虚空界也法转者谓展转摄前法界涅槃界佛出现界也智转者谓展转摄前如来智界心所缘佛智所入境界也盖此三转皆言无尽者以世法智之三种展转含摄无有穷尽是名世间转法转智转无尽十种因一随说因谓于欲界色界无色界一切惑业系缚之法及不系缚之法随所见闻觉知起诸言说是名随说因二观待因待即对待之义谓诸有情欲求三界有系缚之乐及出世间不系缚之乐于彼诸缘或为求得或为受用观彼对此是名观待因三牵引因谓由净不净业熏习三界善恶诸行于可爱不可爱趣中牵引可爱不可爱之自体是名牵引因四生起因谓三界可爱不可爱一切惑业系缚之法各从自种而生爱即能润种即所润由此所润先所牵引可爱不可爱之自体遂得生起是名生起因五摄受因谓三界惑业系缚之法及不系缚之法悉依真实之见之所摄受是名摄受因六引发因谓欲界系缚善法能引欲界系缚诸胜善法也又能引色界无色界系缚及不系缚善法乃至无色界系缚善法能引无色界诸胜善法及不系缚善法等是名引发因七定异因谓三界系缚诸法及不系缚法自性功能有差别故是名定异因八同事因谓由自性功能和合而生三界系缚之法及不系缚法亦得成办和合是名同事因九相违因谓三界系缚之法及不系缚法将得生时若障碍现前便不得生是名相违因十不相违因谓三界系缚之法及不系缚法将得生时若无障碍现前即便得生是名不相违因十想一无常想想即观想谓观诸众生及诸世界一切有为之法迁流代谢皆悉无常作是想者智慧相应得断生灭是名无常想二苦想谓观五阴之身一切有为之法常为诸苦之所逼迫作是想者智慧相应得灭众苦是名苦想三无我想谓观一切诸法毕竟空寂皆无有我作是想者智慧相应得灭我想是名无我想四食不净想谓观诸饮食皆从不净因缘而生如肉从精血水道所生实为脓虫住处又如酥乳及酪血所变成与烂脓无异厨人汗垢种种不洁作是想者智慧相应断不净食是名食不净想五世间不可乐想谓观世间一切色欲滋味车乘服饰宫室园苑皆是恶事心生厌离不可乐着作是想者智慧相应得断贪乐是名世间不可乐想六死想谓观此身念念无常剎那生灭迁谢不停作是想者智慧相应得灭死相是名死想七不净想谓观此身从烦恼业种为因父母不净为缘和合成就内有三十六物外则九窍常流皆悉不净作是想者智慧相应远尘离垢是名不净想八断想谓观有余涅槃之相断诸结使得无漏道作是想者智慧相应得断三毒是名断想九离想谓观涅槃之相远离烦恼离结使缚作是想者智慧相应得离爱欲是名离想十尽想谓观无余涅槃之相灭一切苦尽诸结使一切烦恼不复更生作是想者智慧相应得尽诸漏是名尽想大明三藏法数卷第二十九发心施财信安镇善人韩玥造经一凾以此功德㐲愿十方尽归命灭罪增净信愿游华藏海同生净土中大明三藏法数大明三藏法数卷第三十石二上天竺前住持沙门一如等奉勑集註十门叙密呪功德深广一护持国王安乐人民门宝星陀罗尼经云一切国土中所有陀罗尼流行之地令其人王常得拥护势力自在亦能拥护王之政教一切不祥之事皆悉断灭复令财谷丰饶人民安乐也二能灭罪障远离鬼神门菩提塲庄严陀罗尼等经云若书写陀罗尼置佛像中塔中杵中或书在幢上𥿄素竹帛等上有众生得覩视者或身手触者或顶戴之者乃至书于钟皷铃铎之上有闻声者纵有五无间罪悉皆灭𥁞鬼神天魔悉皆驰散无能侵害也三除身心病增长福慧门圣六字陀罗尼等经云行人持诵陀罗尼能除种种身心病苦及一切贪嗔痴心自然消灭凡所出言人皆信受一切经论并世间典籍自然通晓纵其自身不作福业十方如来所有功德悉与此人增长一切福慧也四凡所求事皆不思议门观自在仪轨等经皆说行人欲求所愿成就时用四种物一者弓箭及数珠袈裟等二者雌黄等种种药物三者河岸上土作狮子孔雀等禽兽之形四者或塑画雕刻佛菩萨明王等像置千坛中如法诵呪若得火熖出时或手执或涂身等即得飞腾虚空游诸世界供养诸佛随心所乐悉皆成就不可思议也五利乐有情救脱幽灵门大宝楼阁等经皆说若有众生得见持呪人身者或闻语音者或影中过者𥁞灭十恶五逆之罪来世生诸佛国又无垢净光等经皆说若人广造恶业死堕三涂得持呪人称亡人名字专心诵尊胜随求等呪亡者即离恶趣生于天上也四妄语五两舌六恶口七绮语八贪欲九嗔恚十邪见也五逆者弒父弒母弒阿罗汉破和合僧出佛身血也三涂者刀涂血涂火涂也六是诸佛母教行本源门楼阁经云真言是诸佛之母成佛种子若无真言终不能成无上正觉又三藏教𥁞从陀罗尼所出又仪轨经云唵字即是无相法界无相法界全是真言是知真言捴含万行即三藏之本源也七四众易修金刚守护门谓一切四众行住坐卧四威仪中易于诵习不假备通教典所以曼茶罗䟽云念如来之神呪心心暗契如来心讽菩萨之密言愿愿冗几符菩萨愿何生死之不逃何涅槃而不得又大悲心陀罗尼经云诵持陀罗尼者是无畏藏善神龙王金刚密迹常随卫护不离其侧也八令凡同佛如来归命门大悲心陀罗尼经云诵持陀罗尼者口中所出言音若善若恶一切天龙闻者皆是清净法音又偈云譬如灵舟药点铁成金宝诵持陀罗尼变凡作贤圣又佛顶偈云十方世界诸如来护念归念受持者是也九具自他力现成菩提门十住论云一自力门谓修六度万行等如人陆地步行千里其到则迟二他力门谓念佛等如人水路舡行千里其到则疾今真言中密具自他二力又诸经中说真言行者现世能成无上菩提故楼阁经云我于无量百千劫虽行苦行犹不得菩提由才闻陀罗尼故加行相应便成正觉是也十诸佛如来尚乃求学门大乘庄严宝王经云诸佛亦求神呪何况凡夫而不持诵耶十无尽藏藏者含摄也此之十藏乃功德林菩萨于华严会上为诸菩萨演说欲令其普入一切佛法之门成就无上菩提饶益一切众生以其各能含摄无尽法海故皆名为无尽藏也一信藏谓菩萨净信坚固觧诸法空心不退转生如来家增长信觧闻持一切佛法为众生说皆令信觧是名信藏二戒藏谓菩萨奉持三世诸佛无尽净戒具足圆满无所毁犯念诸众生颠倒破戒我成菩提说真实法令离颠倒同得此戒是名戒藏三慙藏谓菩萨忆念过去不知慙天于诸眷属备造众恶令为诸佛所知而生于慙是故发露忏悔修行梵行证得菩提为诸众生说真实法令修于慙是名慙藏四愧藏谓菩萨自愧徃昔及诸众生于五欲境具行恶法感垢秽身今为诸佛所知而生于愧是故发露忏悔修行梵行速成菩提为诸众生说真实法令修于愧是名愧藏五闻藏谓菩萨闻世间出世间一切诸法故于诸佛菩萨缘觉声闻出现入灭皆悉能知念诸众生无有多闻不能了知此一切法我当持多闻藏证得菩提为众生说是名闻藏六施藏谓菩萨禀性仁慈常行十施无有一念悔恨之心亦不求于果报但为利益法界众生是名施藏七慧藏谓菩萨智慧具足了知世间出世间一切诸法皆从业报诸行因缘所造悉是虚假无有坚固欲令众生知其实性广为宣说是名慧藏八念藏谓菩萨舍离痴惑得具足念能忆知一生乃至无量百千生成住坏空一劫乃至无数劫一切诸佛出世各说诸佛名号授记脩多罗等十二分经及众会根性等𥁞能记忆是名念藏九持藏谓菩萨具大威力于诸佛所说脩多罗法文句义理一生受持乃至无数生受持及诸佛名号劫数授记脩多罗等无量无𥁞皆能受持无有忘失是名持藏十辩藏谓菩萨具大辩才广为众生演说诸法或说一品法乃至无数品法或一日说乃至无数劫说劫数可𥁞一文一句义理难𥁞随众生根皆令满足是名辩藏大乘十喻一如幻喻谓如幻师幻作种种诸物及男女等相体虽无实然有幻色可见一切诸法亦复如是无明幻作迷心不了妄执为实脩空观者于诸幻法心无所着皆悉空寂故说如幻二如熖喻谓无智之人初见阳熖妄以为水诸烦恼法亦复如是无智不了于结使中妄计我相智者了知虚诳不实皆是妄想故说如熖三如水中月喻谓月在虚空影现于水诸愚小儿见水中月欢喜欲取智人见之则笑以喻无智之人于五阴中妄起我我所见执为实有于苦法中而生欢喜然得道智人愍之而笑故说如水中月四如虚空喻谓虚空但有其名而无实体愚人不了执之为实一切诸法亦复如是空无所有若无智之人于虚妄中计为实有起彼我执脩空观者了一切法皆无所有故说如虚空五如响喻谓深山幽谷及空舍中若语声若击物声随声相应而有响生愚人不了以为实有一切音声语言亦复如是若有智之人了知语音无实心不生着故说如响六如干城喻干城即干闼婆城梵语干闼婆华言香阴谓日初出时见城门楼橹宫殿行人出入日高渐灭但可眼见而无实有一切诸法亦复如是若智者则能了知诸法悉皆虚假不生执着故说如干城七如梦喻谓人梦中本无实事妄执为实觉还自笑一切诸法亦复如是一切结使烦恼皆是虚妄而人不了执之为实若得道觉悟乃知虚妄亦复自笑故说如梦八如影喻谓影但可见而不可捉一切诸法亦复如是如眼耳等诸根虽有见闻觉知求其实体即不可得故说如影九如镜中像喻谓镜中之像非镜作非面作非镜面和合而作亦非无因缘作虽非实有然亦可见故无智不了执之为实而生分别一切诸法亦复如是从因缘生无有实体但有名字而起分别诳惑凡夫生诸烦恼若有智之人虽复见闻了知无实而不执着故说如镜中像十如化喻谓若诸天僊得神通者变化诸物虽有男女等相而无生老病死苦乐之实一切诸法亦复如是无有生灭如化而成亦无有实如人之生但从先世之因而有今世之身悉皆虚假何实之有故说如化性虚空十义谓真如性体广愽无量犹若虚空有斯十义也一无障碍义无障碍者谓真如性体于一切诸法圆融通达悉无障碍也二周徧义周徧者谓真如性体于一切处无不周徧也三平等义平等者谓真如性体于一切法等无有异也四广大义广大者谓真如性体广而无边大而无外也五无相义无相者谓真如性体圆明寂绝离诸色相也六清净义清净者谓真如性体湛然莹彻无所染污也七不动义不动者谓真如性体圆常凝静不迁不变也八有空义有空者谓真如性体本来空寂能灭一切有为之法也九空空义空空者谓真如性体本来空寂于诸空相亦不可得也十无得义无得者谓真如性体诸佛众生本来具足虽有能证之智而所证之理体元寂绝亦不可得也水喻真心有十义一水体澄清谓众生真如之心自性清净圆湛明彻本来无染犹水之澄清也二得泥成浊谓众生真如之心性虽清净而为无明之所染污觉成不觉犹水本清净得泥成浊也三虽浊不失净性谓众生真如之心虽为无明所染而清净本然之性初不变异犹水虽浊而其净性则不失也四泥澄净现谓众生真如之心为无明所覆其体昬昧若能除去无明之惑则本然清净之性自然澄现犹水之浊澄去其泥则净体现矣五遇冷成冰而有硬用谓众生真如之心与无明合则能随诸染缘变造九界之法而成本识之用犹水之遇冷成冰而有坚硬用也六虽成硬用不失濡性谓众生真如之心虽随无明之缘起诸染用然即事恒真其不变之性未始不存犹水虽成坚硬之用而其濡性未甞有失也七煖融成濡谓众生真如之心虽随无明之缘而起染用然无明若𥁞则本识还净犹水之成冰遇煖而融濡性自成也八随风波动不改静性谓众生真如之心随无明风而波浪起灭然其不生不灭之性则自然不变犹水之随风波动而静性不改也九高下流注不动自性谓众生真如之心随缘流注而性常湛然不动犹水随地高下排引流注而不动自性也十随噐方圆不失自性谓众生真如之心普徧诸有为法而自性不失犹水之随噐方圆而不失自性也海印三昧有十义海印是喻梵语三昧华言正定从喻立称故名海印三昧谓大海澄渟湛然不动万象皆现如印印物如来智海清净湛然一切众生心念根欲悉在如来三昧智中犹海现像也一无心能现谓如来三昧法性平等离诸名相不加功用而能显现一切诸相是名无心能现二现无所现谓如来三昧随众生心现种种相如光如影了不可得是名现无所现三能现所现非一谓如来三昧能现之智与所现之境一念圆融十方普应是名能现所现非一四能现所现非异谓如来三昧能现之智所现之境虽十方普应不同莫不本乎一念是名能现所现非异五无去来谓如来三昧万法现于自心彼亦不来身相徧于法界我亦不去是名无去来六广大谓如来三昧普徧包容无法不备众生世界不离一心是名广大七普现谓如来三昧一切世界于一心中不简巨细皆悉能现是名普现八顿现谓如来三昧一切世界当念即现无前无后色相宛然是名顿现九常现谓如来三昧于诸法相无有不现之时非如明镜像对则现不对则不能现是名常现十非现现谓如来三昧寂然不动为众生故于非应中随感而应犹如明镜无心现物而像对即现是名非现现十法界法界者诸佛众生之本体也然四圣六凡感报界分不同故有十法界焉一佛法界佛梵语具云佛陀华言觉觉具三义一者自觉谓悟性真常了惑虚妄二者觉他谓运无缘慈度有情众三者觉行圆满谓万行具足为三界师是名佛法界二菩萨法界菩萨梵语具云菩提萨埵华言觉有情谓自行成就而能觉悟一切众生是名菩萨法界三缘觉法界缘觉者谓禀佛教法观十二因缘觉悟真空之理是名缘觉法界四声闻法界声闻者谓闻佛声教依四谛法而脩证真空是名声闻法界五天法界天者天然自然乐胜身胜清净光明世间无比三界共有二十八天因脩上品十善兼脩禅定感报而生是名天法界六人法界人者忍也于世违顺之境皆能安忍也谓人生于四洲之中能行仁义礼智信之五常能持不杀不盗不邪婬不妄语不饮酒之五戒具修中品十善感报而生是名人法界七阿脩罗法界梵语阿脩罗华言非天净名䟽云此神果报最胜隣次诸天而非天也在因之时怀猜忌心虽行五常欲胜他故作下品十善感报而生是名阿修罗法界八鬼法界谓此鬼类徧于诸趣有福德者作山林冢豖豕庙神无福德者居不净处不得饮食受苦无量在因之时謟诳心意作下品五逆十恶感报而生是名鬼法界九畜生法界畜生者亦云旁生此类徧在诸处披毛戴角鳞甲羽毛四足多足有足无足水陆空行互相吞噉受苦无穷宿由愚痴贪欲作中品五逆十恶感报而生是名畜生法界十地狱法界地狱者在地之下也谓八寒八热等狱其中众生受苦无穷经劫无量因作上品五逆十恶重罪感报而生是名地狱法界菩萨脩十法见涅槃梵语涅槃华言灭度经云师子吼间佛言菩萨成就几法能见如是无相涅槃至无所有佛言成就十法则明见涅槃无相至无所有处一信心具足谓脩菩萨行须发起圆常正信之心信一切法皆是佛法一切众生皆有佛性如经所云深信十方诸佛方便示现一切众生及一阐提悉有佛性亦信如来永无生老病死乃至信于如来毕竟不入涅槃之类是名信心具足二净戒具足谓脩菩萨行当须身心清净受持禁戒专为成就佛果菩提如经所说清净持戒而不为戒不为利养乃至不为声闻辟支佛唯为最上第一义故护持禁戒是名净戒具足三亲近善知识谓脩菩萨行当远离诸恶邪见亲近善友知识如经所云若有能说信戒多闻布施智慧令人受行即须亲近恭敬供养是名亲近善知识四乐于寂静谓脩菩萨行即当离诸喧閙澄神息虑以求佛道如经所说身心寂静观察诸法甚深境界是名乐于寂静五精进谓修菩萨行即当一心勇勐安住止观毋令退失如经所说系心观于真谛设使头上火然终不放舍是名精进六念具足谓修菩萨行即当存心三宝思惟实理不忘戒施如经所说念佛念法念僧念戒念天念舍是名念具足七輭语谓修菩萨行当清净口业发言诚谛调柔和美离诸謟诳如经所说实语妙语先意问讯时语真语等是名輭语八护法谓修菩萨行即当弘持正法宣说妙义展转流布不断佛种如经所说爱乐正法常乐演说读诵书写思惟其义广宣敷扬令其流布之类是名护法九供给同行谓修菩萨行凡同事者有所不足即当推己之有以济其无使得安心成办道业而无驰求之患如经所说若见同学同戒有所乏少转从他乞所谓薰钵染衣瞻病所须衣服饮食卧具房舍而供给之是名供给同行十具足智慧谓修菩萨行常以妙观之智观察一切诸法悉皆明了通达无碍如经所说观于如来常乐我净一切众生悉有佛性乃至观法二相所谓空不空常无常乐无乐我无我净不净之类是名具足智慧修十种善法如师子王菩萨因修善法得无上正真之道为天人师令一切邪魔外道见者无不调伏如师子王有大威力而能慑伏诸兽所向无不自在故以为喻也一得不惊怖谓菩萨以勇勐精进得最上乘于诸法中无与等者故能游戏生死不惊不怖得大自在如师子王于百兽中莫能与等游行之处无所惊怖也二得无怯惧谓菩萨具大智辩才于一切诤论之时无少怯惧亦不矜胜如师子王闻彼野干诸恶兽声终无怯惧也三心无退屈谓菩萨具大智辩才勇勐精进之心如金刚山不可迁动设于众中有所诤论其心勇勐终无退屈如师子王虽令近人终无退避也四如师子吼谓菩萨为诸有情说大乘法能令一切外道天魔惊怖觧散如师子王哮吼之时能令恶兽野干之属悉皆惊骇驰走而去也五得无所畏谓菩萨具平等智得大自在于诸有情界中威仪寂静得无所畏如师子王游行诸处独行绝侣心无所畏也六游行园林谓菩萨自性寂静智慧融通常能游戏无碍善法之林如师子王自性无畏能现威势游诸园林也七依止巖窟谓菩萨以禅定智慧而为巖窟行住坐卧依止其中如师子王常于高巖邃窟之中而为依止也八得无所取谓菩萨以勇勐精进之心舍弃一切烦恼永无所取如师子王弃舍所有藏积悉无所取也九能破诸魔谓菩萨成等正觉坐于菩提道塲独一无二而能摧破诸魔军众如师子王勇勐势力而能慑伏诸恶兽也十守护法苗谓菩萨于诸示现之处一切有情所种善法之苗悉为守护不令邪魔外道之所损口ㄙ坏如师子王所游行处一切恶兽无能亲近于彼而坏人之禾苗也菩萨修十种得地三昧梵语三昧华言正定盖地之为德愽厚平静物无不载生育滋长不自为功包含摄受周徧无量于净于秽了无憎爱菩萨修行得其三昧有似于地故名得地三昧一广大无边谓菩萨功德智慧不可思议庄严愿行无量无边譬如大地周徧十方无有界限也二存济众生谓菩萨以广大慈悲之心徧行六度于法界一切有情悉能存济得所依止凡有所需若法若财悉如其意随时随处无有限碍如地广大了无边际一切众生皆能容受随其种性各得依止而能生长也三恩不望报谓菩萨以慈悲愍爱之心利益一切有情未了悟者令得了悟未解脱者令得解脱恩德普被而心不希报譬如大地生育万物而亦无所望报也四普能容受谓菩萨于诸佛所说之法虽无量无边不可思议悉能一心受持无有遗失譬如大地天降洪雨无量无边悉能容受也五众生依止谓菩萨能为一切有情作归依处凡所修习一切善法乃至得入涅槃皆以菩萨为之依止譬如大地能为一切万物之所依止也六能生善种谓菩萨以方便力能令一切有情所有善根种子皆因法雨而生譬如大地世间所有一切种子皆依于地而得生也七如大宝噐谓菩萨以方便力能令一切有情修习一切功德善法之宝随其根噐皆因菩萨而得成就譬如大地能为众宝之噐也八能出众药谓菩萨善巧说法能除一切有情烦恼等病譬如大地出生一切众妙之药可以疗治一切病也九不可倾动谓菩萨以禅定之力安忍逆顺二境不生瞋爱而于一切内外诸缘莫能扰动譬如大地万古宁静不因他缘倾覆摇动也十不惊不畏谓菩萨以定慧之力心恒寂静安住正理或遇邪魔外道用彼种种妖邪之术故相侵挠乃至欲行伤害菩萨晏然无少惊畏譬如大地虽遇烈风雷电崖倾海沸而地自若也菩萨修十种念处念即能念之智身即所念之处智即能观之观处即所观之境菩萨于十种法常自观察是为十种念处也一身念处身以积聚为义谓积聚诸根而成身也菩萨观察所有身中从我所起诸不善法皆悉远离又当从顶至踵徧观其身而悉无我是身不净臭秽可恶作是观时身中所起贪爱诸欲及计我想等执悉不可得则能成就一切善法远离一切恶法也二受念处受以领纳为义谓六根受六尘也菩萨思惟所有诸受皆悉是苦愚人颠倒计以为乐贪爱染着不肯暂舍菩萨自既勤行断苦受已复教他人亦如是观知受是苦不生贪染也三心念处心亦以积聚为义又虑知也谓能积聚一切善恶之法于一切法复能思虑而觉知也菩萨思惟心实无常计执为常无我谓我不净谓净是心动摇如风如火不得暂停一切法中心为先导心若调伏即一切法悉得调伏也四法念处法即意根所起之法菩萨于贪瞋痴等诸不善法如实了知过患勤断除已即能于诸善法心生爱乐住正念处而于彼法求所成办自能行已复教他人亦如是而修也五境界念处谓菩萨于诸可意及不可意色声香味触诸境界中观察思惟皆是虚假不生贪恚又作是念我今不应于此空法之中而起贪恚作是观时不为境坏不着所得自能行已复教他人亦如是而修也六阿兰若念处梵语阿兰若或云阿练若华言闲静处谓不作众事名闲无愦閙处名静或翻无诤谓不与世诤也菩萨修无诤行及寂静行即名为阿兰若处应当远离不如理作意于如理法中心生爱乐增广修习自能行已复教他人亦如是而修也七都邑聚落念处谓菩萨若入都邑聚落常加精专行菩萨行于诸愽奕酒肆欢宴歌舞及余一切非应行处即当远离是故菩萨不为声色所惑尘劳所染也八名闻利养念处谓菩萨道德既隆名闻流布故人多归向当念所受利养等事但为施主作福田故而乃受之不可贪着执为己有随其所得即与众共不使有一毫矜悋之心也九如来学门念处谓菩萨思惟过去现在未来三世诸佛皆如是学得成正觉转大法轮入般涅槃我当起净信心尊敬勤修亦复成就与佛无异十断诸烦恼念处谓菩萨以正念故而能了知一切烦恼杂染等法皆由六根为因六尘为缘之所生起以了知故而悉远离故得六根清净而无所染着也十受生藏受生即生如来家也藏即含藏之义含藏所修所证之理也谓善财童子于华严会上第三十九参妙德夜神问言云何修菩萨行生如来家荅言善男子菩萨有十种受生藏若能修习圆满即入毘卢遮那如来无量受生藏海愿一切菩萨示现受生我皆亲近是名受生藏也一供养诸佛受生藏谓菩萨愿常恭敬供养一切诸佛深信爱乐修诸功德无有厌足即得生如来家是名供养诸佛受生藏二发菩提心受生藏梵语菩提华言道谓菩萨发无量菩提心恒起大悲救护众生摄化成就即得生如来家是名发菩提心受生藏三观诸法门修行受生藏谓菩萨观察一切法门修学普贤诸行愿海教化调伏一切众生即得生如来家是名观诸法门修行受生藏四深心普照三界受生藏谓菩萨具清净增上深心得如来菩提光明普能照耀过现未来三世诸障碍山即得生如来家是名深心普照三界受生藏五平等光明受生藏谓菩萨成就诸佛法忍光明平等照耀一切世间见者欢喜咸蒙利益即得生如来家是名平等光明受生藏六生如来家受生藏谓菩萨生如来家随诸佛住得甚深法门具广大行愿同佛善根共一体性是名生如来家受生藏七佛力光明受生藏谓菩萨生如来家入佛智力得大光明游诸剎海供养承事一切诸佛是名佛力光明受生藏八观普智门受生藏谓菩萨生如来家住童真位普能观察一一智慧法门尽无量劫演菩萨行是名观普智门受生藏九普现庄严受生藏谓菩萨生如来家能以种种庄严无量佛剎化一切身周流法界成熟众生是名普现庄严受生藏十入如来地受生藏谓菩萨生如来家入如来所受灌顶法预在佛数能知一切行及知一切众生随顺调伏是名入如来地受生藏十金刚心金刚是喻金刚心者谓菩萨之心坚固不动犹如金刚也一觉了诸法谓菩萨发大愿心誓欲了知无量无边不可穷尽一切微兀妙法门无有遗余故云觉了诸法二化度众生谓菩萨以无上涅槃之道度脱十方无量无边一切众生悉得出离诸趣故云化度众生三庄严世界菩萨谓十方世界无量无边不可穷尽我当以诸佛国土最上庄严之具而庄严之故云庄严世界四善根回向谓菩萨以种种修行善根皆悉廻向无上佛果菩提普及法界众生故云善根廻向五奉事大师大师即佛也谓菩萨以所修善根功德承事供养无量无边一切诸佛悉令周徧无所𨷂少故云奉事大师六实证诸法谓菩萨于诸法实相之理非实非虚非有非无悉皆真实证知故云实证诸法七广行忍辱谓菩萨或被众生诃骂或被楚挞或截手足或割耳鼻或挑其目或级其头如是一切皆能忍受无有瞋恨故云广行忍辱八长时修行菩萨谓未来世劫无量无边不可穷尽我当尽彼之劫行菩萨道教化众生永无疲倦故云长时修行九自行满足谓菩萨建立妙行以心为本心体清净则能圆满一切功德善根具足无上大菩提道故云自行满足十令他愿满谓菩萨自行既满慈悲之心转更增上故为求觧脱者说于涅槃之道为求佛法者说于大乘之法悉皆令其愿心满足故云令他愿满十种自在自在者神通无碍也谓菩萨修行得此十种法故于诸世间教化调伏一切众生圆满诸佛广大菩提示现神通自在也一命自在谓菩萨得长寿慧命经无量阿僧祇劫住持世间无有障碍是名命自在二心自在谓菩萨智慧方便调伏自心能入无量诸大三昧游戏神通无有障碍是名心自在三资具自在资具即资生之具谓菩萨能以无量珍宝种种资具严饰一切世界清净无碍是名资具自在四业自在谓菩萨能随诸业应时示现受诸果报无障无碍是名业自在五受生自在谓菩萨随其心念能于诸世界中示现受生无障无碍是名受生自在六觧自在谓菩萨胜解成就能现种种色身演说妙法无障无碍是名解自在七愿自在谓菩萨随所愿欲于诸利中应时出现成等正觉无障无碍是名愿自在八神力自在谓菩萨神通广大威力难量于世界中示现变化无障无碍是名神力自在九法自在谓菩萨得大辩才于诸法中广能演说无边法门无障无碍是名法自在十智自在谓菩萨具足智慧于一念中能现如来十力无畏成等正觉无障无碍是名智自在日喻菩萨十种善法菩萨出世能以智慧方便令诸有情改恶迁善舍迷就悟如日出现世间照临万物一切幽暗之处悉皆明朗故取为喻一破无明暗菩萨出现于世以智慧之光破除一切有情无明黑暗如日行空威光燀赫能令世间一切幽暗之处悉得明朗也二能觉悟有情菩萨出现于世以智慧方便开导有情咸使觉悟如日行空融和明丽能令一切池沼莲华悉得开敷也三光耀十方菩萨出现于世以智慧光明普照十方世界一切有情咸获利益如日行空光耀十方一切万物无不蒙照也四出现善法菩萨出现于世以智慧力开示善法化导有情咸登正觉如日行空以大光明普照一切飞潜蠢动咸遂其生也五诸漏灭尽漏即漏落谓漏落生死也菩萨以智慧力所有一切烦恼悉皆灭尽则能永断生死诸漏如日没时光明隐灭则群动皆息也六能作光明菩萨出现于世放智慧光明说种种法破除一切有情愚痴暗障如日行空放大光明破除幽暗照临万象也七映蔽外道映明相照也蔽障也盖也菩萨出现于世凡所说法莫不为令有情舍邪归正则能映蔽外道诸邪异论如日行空赫然照临萤爝之光自然不现也八能示高下菩萨出现于世于诸有情若善若恶无不摄受令其瞻觐示以正法如日行空照临万物若高若下悉能显示也九发起善业菩萨出现于世方便开示能令一切有情发起善心修行善业如日出时能令世人各营生业也十善人爱乐菩萨出现于世一切聦慧之人知有利益心生爱乐念念皈依其无智愚人及诸邪魔外道未免憎嫉如日行空内外明朗凡诸善人无不忻爱至若盗贼等辈为恶之人未免憎嫉也月喻菩萨十种善法菩萨尘缘净尽体性圆明慧光普照有情归仰咸令发菩提心成就种智如月天子离诸翳染圆明朗彻光照一切功德无边故取以为喻焉一皆生欢喜菩萨初出世时令诸有情悉得远离烦恼而生喜乐如月初出见者皆得清凉心生恱乐也二众所乐见菩萨初出世时诸根清净种子洁白于诸威仪无不具足令诸有情目睹心乐如月初出皎洁圆明见者无不爱乐也三善法增长菩萨从初发心于一切善法精进勤修渐渐增长乃至坐于道塲一切胜相皆悉圆满即智德成就也如白分月其光明增至十五日盛满圆具矣四恶法损口ㄙ减菩萨具出世智时一切恶法日减日损口ㄙ乃至坐于道塲净尽一切无复遗余即断德成就也如黑分月其光明日减日损口ㄙ至于晦日一切不现也五咸皆称赞菩萨初出世时一切天人阿修罗等咸悉称赞如月初出时世间一切大小人民咸悉瞻仰无不赞美也六体相清净菩萨修远离行体相无染清净化生非假父母遗体不净所生如月天子胜业感果体相清净洁白无染也七乘最上乘最上即无上乘犹车乘有运载之义是大乘菩萨所乘名最上也菩萨得最上乘广为一切有情转大法轮使其开悟超出三界如月天子乘清净轮照四天下令诸见者离暗得明也八常自庄严菩萨所修胜妙功德常自庄严不假外饰如月天子本相清净常自庄严不待澡沐而光洁也九游戏法乐法乐者以法而自喜乐也菩萨常所游戏胜妙法乐不染世间诸欲境界如月天子常受天乐而离夫翳染也十具大神通菩萨神通自在威德无量普令有情离诸垢暗如月天子清净圆明具大神通有大威德徧四天下物无不照也海导师喻菩萨十种善法大海浩瀚无边须凭人导引乃能顺济然诸商众自非一心敬信其言随所指示则何以获安隐而致利益弋菩萨于生死大海作大导师令诸有情皆得远离险难恶趣证入真空涅槃故以海导师为喻一得他信许菩萨于一切善法悉能了悟精进勤修为诸佛缘觉声闻及诸弟子信顺许可如海导师乃得国王宰辅及一切人民悉皆信许二为他所敬菩萨以道行具足乃得一切声闻缘觉及诸天人龙鬼夜义干闼婆等恭敬供养如海导师得国王宰辅一切人民恭敬供养三善作指引菩萨能于生死险难之中为诸有情方便指示引导令出一切烦恼恶道悉获安隐如海导师能于险难之中为作指引令其安隐四为他依止菩萨善巧方便能为天人及诸外道而作依止令其得出生死大海险难恶道如海导师为诸商众孤露困苦之人而作依止令于险难之中有所恃頼也五能为济命菩萨能为耽着生死诸有情类设以方便令其发起菩提之心续延智慧之命如海导师能为世间人众凡有所须皆悉供给以济其命也六善俻资粮菩萨善俻福智诸行资粮欲摄受广多有情发菩提心积集善行出离生死恶道悉到一切智城如海导师善俻资粮令诸商众出离险恶道路到彼城邑得安隐也七富有财宝菩萨欲止一切智城故广集诸佛无上最胜法宝之行令诸有情随愿咸获得大饶富如海导师随所止处富有财宝资生缘具等物凡所匮乏悉能周赡也八希取无足菩萨于圣法财广能积集希求进取心不自足如海导师于一切财宝常生希取之心而未甞自满足也九为作先导菩萨于一切功德之法善自增益而能以诚实语导引一切有情出离生死苦海而登涅槃彼岸如海导师谙通水陆之路能以輭爱之语摄受诸商人众复能为之先导凡所指示之处无不获其利也十善到一切智城菩萨于一切法无所不知名到一切智城智能破惑显理城能防恶御敌故菩萨积集无量功德具足殊胜力能故得到一切智城如海导师具足力能故得到彼城邑也水喻菩萨十种善法夫水之为德本体清净澄湛凝寂尤能滋长万物涤除众垢炎热遇之而清凉枯渴饮之而沃润今取以为喻者菩萨业惑清净身心寂静能以法水普济群生令其善芽增长罪垢荡除离生死之热恼息贪爱之枯渴成就菩提超登觉岸也一流润赴下菩萨常行平等之慈柔和善顺能以清净法水调熟众生溥得沾溉令其一切善根悉皆增长譬如大水徧行地中流润于下一切萌蘖无不滋长也二植善法种植种也菩萨广植一切菩提种子常以定水灌溉令得增长而成妙果譬如大地种植一切药树谷果由水滋溉增长然后繁茂而结实也三信乐欢喜菩萨自性信顺三宝乐求出世间法心清净故即生欢喜复能令他一切有情亦皆信乐而生欢喜譬如大水自性流润复能润物也四坏烦恼根菩萨以禅定之水浸渍一切有情烦恼根种悉令败坏无复续生譬如大水浸渍大地而草木诸根悉皆坏烂也五自体无杂清净菩萨为离贪瞋痴等杂染之法守护诸根悉令清净譬如大水其源不杂而本清净也六息烦恼热菩萨以清凉法水悉除一切有情烦恼炎热逼迫之苦譬如夏月地极炎蒸人亦烦热得水除解悉皆清凉也七止欲渴爱欲即五欲渴爱者于诸尘境而生爱着如渴而思饮浆水也菩萨因一切有情渴爱所逼即为开示令于欲尘之境不生爱着譬犹清凉之水能除一切焦渴之苦也八深广无涯菩萨由修一切善法胜智积集深广无涯诸魔外道不能测其边际譬如大水众流合会既深且广孰能知其涯涘栽木ㄅ九高下充满菩萨以大悲心于一切有情随其根噐高下方便开示悉使获益充益满足而无损口ㄙ恼譬如大水流注一切地方随其高下悉能充足而无所损口ㄙ害也十息诸尘坌坌尘塕也菩萨以定慧之水普润一切有情令其去麤恶之习而发柔輭之心永息烦恼之尘同入清净之境譬如大水流润一切尘坌麤恶地方悉使润泽而复清净也大明三藏法数卷第三十大明三藏法数大明三藏法数卷第三十一石三上天竺前住持沙门一如等奉勑集註莲华喻菩萨十种善法一离诸染污菩萨修行能以智慧观察诸境于一切法不生贪爱虽处五浊生死流中而不为生死过失所染譬如莲华出于水中而不为淤泥所染也二不与恶俱菩萨修行唯欲灭一切恶生一切善于身口意守护清净不与纤毫之恶共俱譬如莲华虽微兀滴之水而不停留也三戒香充满菩萨修行于诸戒律坚持无犯以戒能灭身口之恶犹香能除粪秽之气故经云戒香芬馥广布充满譬如莲华开敷妙香广布遐迩皆闻也四本体清净菩萨因持戒故身心清净虽处五浊之中而能无染无着譬如莲华生时虽处淤泥浊水之中自然洁净而无所染也五面相熙怡熈和乐貌怡喜恱也菩萨心常禅恱则面无颦蹙诸相圆满见者悉皆欢喜譬如莲华开时令诸见者心意快然而生喜恱也六柔輭不涩柔輭则随顺不涩则无滞谓菩萨修慈善之行复于诸法无所滞碍充于内则形于外故体常清净柔輭细妙而不麤涩譬如莲华体性柔輭而复润泽也七见者皆吉菩萨善行成就形相美妙凡所见者咸获吉祥譬如莲华芬馥美妙人或眼见及梦见者皆吉祥也八开敷具足菩萨修行功成智慧福德庄严具足譬如莲华开敷而其华果具足也九成熟清净菩萨修因既圆妙果成熟而慧光发现能使一切有情见闻之者咸得六根清净譬如莲华成熟若眼睹其色鼻闻其香则诸根亦得清净也十生已有想菩萨初生之时诸天人等咸乐护持以其必能修习善行证菩提果譬如莲华初生之时虽未见花凡诸人众咸生已有莲华之想也火喻菩萨十种善法煅炼陶镕必假其力起灭变化莫测其由至若尽群有而归一空破诸暗而昭万象是皆火之德也菩萨修行以智慧火了妄即真煅凡成圣破有着而归空照昏迷而为朗故以火喻焉一烧烦恼薪智慧如火烦恼如薪菩萨以智慧观察灭除贪瞋痴等烦恼净尽无余譬如大火能烧大地草木诸类净尽无余也二成熟佛法菩萨修行以智慧观察成熟一切佛法既已成熟历劫不坏譬如火性之热能使依地所生一切种子及诸药等悉能成熟也三干烦恼淤泥若心着烦恼性则昏昧而不明犹身染淤泥体则污秽而不洁故名烦恼淤泥菩萨修行能以智慧观察断除烦恼之垢复本明净之性譬如大火能干一切湿物及淤泥也四如大火聚谓诸有情为烦恼所苦有若寒病所逼菩萨以智慧力种种开示令其离苦得乐如大火聚人若向之即得脱于寒逼之苦而获温煖之乐也五作光明照菩萨修行以智慧光明普照令一切有情于其昏暗未觉悟者咸使觉悟譬如有人于雪山顶然大火聚光明徧照则无幽而不烛也六能使惊怖菩萨有大智威德光明烜赫能令天魔外道悉生惊怖离彼地方退伏远去譬如大火所有一切恶兽皆生惊怖离己窟宋木儿四散驰去也七能作安慰谓诸有情昏迷不觉沉沦诸趣受苦无穷菩萨乃能说法种种安慰令离烦恼之稠林趣菩提之正路譬犹远道之人夜行旷野迷失方所心生恐怖若见火聚即诣其所心得安慰也八利与众共菩萨随得利养受用资具悉能与众共之若贵若贱等无有异譬如大火光明普照一切无分彼此也九人所供养菩萨慈悲无量化导亦广一切世门天人阿修罗等皆悉奉事供养如诸佛想譬如世间之火诸婆罗门剎帝利民庶等皆悉奉事也十人不轻𢢔谓菩萨于大乘中虽初发心能令世间天人阿修罗等不敢轻𢢔盖天人等知彼菩萨不久当得无上佛果譬如小火人不敢轻所谓星火虽微兀亦能燎原其可忽弋十信十信者乃三贤之首万行之先也然欲从凡入圣必以信为先导始自信心终至愿心总为十信以作菩萨真修之方便也一信心谓心与理冥决了无疑妙信纯真恒住中道经云妙信常住一切妄想灭尽无余中道纯真名曰信心二念心谓真信明了过去未来劫中出生入死忆念无忘经云无数劫中舍身受身皆能忆念得无遗忘名曰念心三精进心不杂曰精无间名进谓唯以念心精明进趣真净之地经云唯以精明进趣真净名精进心四慧心善入佛法造心分别为慧谓精进之心既已现前则纯真之慧自然发显经云心精现前纯以智慧名曰慧心五定心谓念虑皆忘寂用无心则慧性明彻湛然不动经云周徧寂湛寂妙常凝名曰定心六不退心谓定光显发慧心明彻知道不远进修无懈经云定光发明明性深入唯进无退名不退心七护法心谓心进无退则能保护任持一切佛法而佛之气分与己相接经云心进安然保持不失十方如来气分交接名护法心八回向心廻即廻转向即趣向谓以护法心微兀妙之力感佛之光来照又复回光以向于佛犹如双镜交照光辉互现也经云觉明保持能以妙力回佛慈光向佛安住名廻向心九戒心谓心廻向佛则于净戒安住不失经云心光密廻获佛常凝无上妙净安住无为得无遗失名曰戒心十愿心谓由心住净戒而得自在故能徧游十方世界化导众生随其所愿悉皆满足经云住戒自在能游十方所去随愿名曰愿心十住谓菩萨约位进修以妙觉为本此觉由信而入入则能住故自发心住至灌顶住通为十种也一发心住谓由前十信相蹑进修作真方便显发十住之心此心真精发本明耀令彼十信之用于明耀中徧互涉入圆成一心之德经云以真方便发此十心心精发辉十用涉入圆成一心名发心住二治地住谓由前所发之心净如瑠璃所证之理显若精金因此妙心契于理地经云心中发明如净瑠璃内现精金以前妙心履以成地名治地住三脩行住脩行者起行造心也谓前发心治地二住之智俱已明了由明了故徧修诸行皆无留碍经云心地涉知俱得明了游履十方得无留碍名修行住四生贵住谓由前妙行冥契妙理将生佛家为法王子故曰生贵经云行与佛同受佛气分如中阴身自求父母阴信冥通入如来种名生贵住五方便具足住谓由前妙行既与佛同则自行利他善巧方便具足不卸ㄗ夬经云既游道胎亲奉觉胤如胎已成人相不卸ㄗ夬名方便具足住六正心住谓前行相虽与佛同心相有异未名正心至此则心相不异方名为正经云容貌如佛心相亦同名正心住七不退住谓前心行二相既与佛同则佛身佛心二种合成日以滋益渐渐增长唯进无退经云身心合成日益增长名不退住八童真住体微兀曰童谓其体虽微兀已具佛十身灵妙之真相矣经云十身灵相一时具足名童真住九法王子住谓自发心至生贵名入圣胎自方便具足至童真名长养圣胎至此长养功成名出圣胎既出胎已则为佛之真子而继绍佛种也经云形成出胎亲为佛子名法王子住十灌顶住谓表菩萨既成佛子堪行佛事佛以智水而灌其顶犹如剎利转轮王之子受軄而父王以大海水灌其顶也经云表以成人如国大王以诸国事分委太子彼剎利王世子长成陈列灌顶名灌顶住妙高十义喻十住菩萨行妙高即须弥山也以其四宝所成出七金山之上故名妙高如来说华严经时以自在神力升此山顶加被法慧菩萨说十住菩萨之法行有此十喻焉一体妙谓此山以四宝所成其体胜妙以喻菩萨由闻思修觧四法而为妙体也二相妙谓此山有八方四级其相胜妙以喻菩萨具足四德八圣之妙相也三色妙谓山之北金色东银色南瑠璃色西水精色一切草木鸟兽等物随所至处则同其色自常不变以喻菩萨四辩为色令物所觧皆同而自智不变也四德妙谓此山八方勐风所吹不能令动以喻菩萨八法不能动也五眷属妙谓七金山七重围绕及七香水海海印旋流犹如眷属以喻菩萨七支奉戒如金山围绕七识流转如海印旋流也不妄语不绮语不恶口不两舌七识即意识谓意识流动不息也六依持妙谓此山唯诸天及得神通者之所依止居住以喻菩萨第一义天依持而住可以神会非有情能升也七作业妙谓此山不离本处而镇四洲映蔽日月而成昼夜以喻菩萨不离本处徧应十方映蔽佛日及菩萨月而成涅槃生死昼夜也八生果妙谓此山有波利质多罗树能利益天众而生妙果以喻菩萨生教行果而犹妙树也九为首妙谓此山于世界成时四洲之中最为先成是名为首妙以喻菩萨世界初成之时先出于世为诸众生现种种资具也十坚固妙谓此山于世界坏时铁围等山悉皆灭坏而此山坏最在后名为坚固以喻菩萨若世界将坏最后灭度为诸众生而说上定令免三灾也十行十行者谓由前十住进修功满已成佛子自得己利而利他之行未成是故广行饶益随顺众生令其欢喜然行有浅深故始自欢喜终至真实而成十种也一欢喜行谓由前十住进修功满已成佛子具佛妙德能于十方剎土随顺饶益众生自他俱喜经云成佛子已具足无量如来妙德十方随顺名欢喜行二饶益行谓善推妙德饶益众生使得法利不生厌想经云善能利益一切众生名饶益行三无瞋恨行谓瞋恨生于违拒既能自觉又能觉他自他之利兼成则瞋恨自无也经云自觉觉他得无违拒名无瞋恨行四无尽行谓随众生之𩔗化现其身转化无穷而益物无尽竖徧三际横周十方通达无碍经云种𩔗出生穷未来际三世平等十方通达名无尽行五离痴乱行谓妙智了达一切法门虽各不同悉皆归于一理而无差误经云一切合同种种法门得无差误名离痴乱行六善现行谓由无痴乱行故能于同𩔗中显现异相于异相中不见有异同异圆融互现自在经云则于同中显现羣异一一异相各各见同名善现行七无着行无着即无碍之义也谓由善现之行充扩圆融以满空微兀尘一一尘中现十方界而尘相不坏尘界交现小大无碍经云现尘现界不相留碍名无着行八尊重行谓前无着行中现尘现界皆是般若观照之力然般若于六度中称为第一可谓至尊至重矣经云种种现前咸是第一波罗蜜多名尊重行九善法行谓于妙观慧中种种明现以显圆融之德十方诸佛莫不依此圆融而为法则经云如是圆融能成十方诸佛轨则名善法行十真实行谓前圆融德相一一皆是无为真实之性然依性起修则所修之行无非真实矣经云一一皆是清净无漏一真无为性本然故名真实行十廻向廻即廻转向即趣向谓起大悲之心救度众生回转十行之善向于三处一真如实际是所证二无上菩提是所求三一切众生是所度以能廻之心及所廻善行向彼万𩔗圆满梵行等入法界也一救一切众生离众生相廻向谓由前修十行神通满足成就诸佛所行事已又当修此廻向之行然廻向之行以悲愿之心为最化度众生而无能度之相廻此无为之心趣向寂灭之地经云当度众生灭除度相廻无为心向涅槃路名救一切众生离众生相廻向二不坏廻向谓前离众生相则是可坏今复坏前可坏离于能离则是不坏坏即空不坏即假空假不二正显中道而归趣于本觉矣经云坏其可坏远离诸离名不坏廻向三等一切佛廻向谓所向本觉之性湛然常住而能觉之智齐于佛觉经云本觉湛然觉齐佛觉名等一切佛廻向四至一切处廻向谓前能觉之智无处不徧既齐佛觉则所证真如之理地如佛不异经云精真发明地如佛地名至一切处廻向五无尽功德藏廻向谓前至一切处是世界等一切佛是如来然如来则一切世界之如来世界即一切如来之世界世界如来涉入无碍功德无尽经云世界如来互相涉入得无罣碍名无尽功德藏廻向六随顺平等善根廻向谓于诸佛理地起万行真因显证一乘寂灭之道行从理起故曰随顺平等能生道果故曰善根经云于同佛地地中各各生清净因依因发辉取涅槃道名随顺平等善根廻向七随顺等观一切众生廻向谓既修真因善根成就则知十方众生皆我本性性既平等故能成就一切众生善根无有遗失亦无高下经云真根既成十方众生皆我本性性圆成就不失众生名随顺等观一切众生廻向八真如相廻向离妄曰真不异曰如谓一切法性本真如不即不离二俱无着则真如相现经云即一切法离一切相惟即与离二无所着名真如相廻向九无缚解脱廻向谓真如之相现前则智慧明了十界依正等法互摄圆融自在无碍经云真得所如十方无碍名无缚解脱回向十法界无量回向谓所证性德真如之理圆满成就含摄徧周其量无外十界差别之相了不可得经云性德圆成法界量灭名法界无量回向十地十地者谓菩萨所证之地位一切佛法依此发生也然地位有浅深故始自欢喜终于法云分为十也一欢喜地谓菩萨智同佛智理齐佛理彻见大道尽佛境界而得法喜登于初地经云于大菩提善得通达觉通如来尽佛境界名欢喜地二离垢地谓由尽佛境界明了诸法异性而入于同若见有同即非离垢同性亦灭斯为离垢经云异性入同同性亦灭名离垢地三发光地谓同异情见之垢既净则本觉之慧光明开发经云净极明生名发光地四熖慧地谓慧明既极则佛觉圆满觉满则慧光发熖如大火聚烁破一切情见经云明极觉满名熖慧地五难胜地谓由前熖慧烁破一切情见其同异之相皆不可得即是诸佛境界无有能胜经云一切同异所不能至名难胜地六现前地谓由前同异之相既不可得则真如净性明显现前经云无为真如性净明露名现前地七远行地谓真如之境广无边际虽真如现前分证则局若尽其际方为极到经云尽真如际名远行地八不动地谓真如之理既尽其际全得其体则真常凝静无能动摇经云一真如心名不动地九善慧地谓既得真如之体即发妙用凡所照了悉是真如经云发真如用名善慧地十法云地谓菩萨至此第十地修行功满唯务化利众生大慈如云普能阴覆虽施作利润而本寂不动经云慈阴妙云覆涅槃海名法云地十地断障证真一欢喜地断障证真谓菩萨见诸众生心堕邪见皆成障碍故发起大愿慈心而修舍行于内身外财无所悋惜由因感果而登初地心生欢喜即断异生性障而证徧行真如是名欢喜地断障证真二离垢地断障证真谓菩萨见诸众生造十恶业心堕邪行故发慈心修十善业远离欲垢舍念清净即断邪行之障证最胜真如是名离垢地断障证真四妄言五绮语六恶口七两舌八贪九瞋十邪见也十善者不杀不盗不邪淫壬不妄言不绮语不恶口不两舌不贪不瞋不邪见也邪行障者谓身口意误犯禁戒也最胜真如者谓此真如具无边德于一切法最为胜也三发光地断障证真谓菩萨见诸众生迷惑昏暗障诸善法皆无明了故加功用行发起深广之心如法修行智慧光发即断暗钝之障证胜流真如是名发光地断障证真四熖慧地断障证真谓菩萨见诸众生堕于烦恼故发大慈具修三十七品道法发起慧熖即断微兀细烦恼现行障证无摄受真如是名熖慧地断障证真细烦恼现行者谓无明微兀细之惑现起也无摄受真如者谓证此真如无所系属也五难胜地断障证真谓菩萨见下乘人滞有余涅槃乐独善寂故发慈心脩习平等加行悟真俗二谛无差别智无有能胜即断下乘涅槃障证𩔗无别真如是名难胜地断障证真六现前地断障证真谓菩萨见诸众生堕于生死发大悲心加修平等利生之行智慧现前即断麤相现行障证无染净真如是名现前地断障证真七远行地断障证真谓菩萨誓愿度生发慈悲心加修一切菩提分法悟空无相无愿三昧即断细相现行障证法无别真如是名远行地断障证真八不动地断障证真谓菩萨不舍度生加修清净道行离心意识得无生法忍一切烦恼所不能动即断无相中作加行障证不增减真如是名不动地断障证真九善慧地断障证真谓菩萨以无量智观察众生境界皆如实知得无碍智慧徧说诸法普令获益即断利他门中不欲行障证智自在真如是名善慧地断障证真十法云地断障证真谓菩萨以无量智慧观察觉了三昧现前得大法故以法身为云普周一切众生具足自在即断诸法中不得自在障证业自在真如是名法云地断障证真十地寄乘十地寄乘者谓十地菩萨寄于人天等诸乘进脩而为因行以显真实智证之果分也所以欢喜离垢发光三地寄于世间人天乘熖慧难胜现前远行四地寄于出世间三乘惟不动善慧法云三地超于世间出世间即是寄显一乘法也一欢喜地寄人乘谓初地菩萨明修布施之行而复示现生于世间以作人王故云欢喜地寄人乘二离垢地寄欲界天乘谓二地菩萨明脩十善之行而复示现生于欲界天上以作天王故云离垢地寄欲界天乘不妄言不绮语不恶口不两舌不贪不瞋不邪见也三发光地寄色界无色界天乘谓三地菩萨明修八禅定行同于色界四禅无色界四空处故云发光地寄色无色界天乘四熖慧地寄须陀洹乘梵语须陀洹华言预流谓四地菩萨初断俱生身见观于道品同于初果须陀洹故云熖慧地寄须陀洹乘五难胜地寄阿罗汉乘梵语阿罗汉华言无学亦云无生谓五地菩萨观于四谛之行既终同于四果阿罗汉故云难胜地寄阿罗汉乘六现前地寄缘觉乘缘觉者由观因缘而觉悟真空也谓六地菩萨观于十二因缘生灭之行同于缘觉故云现前地寄缘觉乘七远行地寄菩萨乘菩萨梵语具云菩提萨埵华言觉有情谓七地菩萨明修菩提分法之行方便涉有不舍度生同于菩萨故云远行地寄菩萨乘八不动地寄显一乘一乘者即佛乘也谓八地菩萨具证阿含德及不住道而舍所修之行契合实理离相离言超于世出世间是一乘法故云不动地寄显一乘九善慧地寄显一乘谓九地菩萨以无量智观察无边境界说法教化众生超于世出世间是一乘法故云善慧地寄显一乘十法云地寄显一乘谓十地菩萨以法身为云普覆众生观察觉了受胜軄位意业自在超于世出世间是一乘法故云法云地寄显一乘十地寄报十地寄报者谓十地菩萨寄生诸天王等报也昔金刚藏菩萨为众说十地菩萨修行法门自行化他成大功德感报多作诸天王等威力自在化导众生令修善法也一阎浮提王梵语阎浮提华言胜金洲谓欢喜地菩萨修行初地法门成大功德多作阎浮提王掌护正法诸所作业念佛法僧能大惠施周给孤露以法化世一切众生令修善行统领阎浮故云阎浮提王二转轮圣王谓离垢地菩萨修行二地法门成就功德多作转轮圣王为大法主王四天下有自在力能除众生破戒之垢以善方便令其安住十善道中为大施主周徧给济诸所作业念佛法僧在大众中为首为胜受金轮宝统领四洲故云转轮圣王不妄语不两舌不恶口不绮语不贪不瞋不邪见也三忉利天王梵语忉利华言三十三即帝释天主居须弥山顶谓发光地菩萨修行三地法门成大功德多作三十三天之主以大方便化诸众生及诸天众舍离贪欲住于善道故云忉利天王四夜摩天王梵语夜摩华言时分以其时时唱快乐故也谓熖慧地菩萨修行四地法门具大功德多作夜摩天王以善方便除众生惑令住正见诸所作业念佛法僧统领天众随所应度不失于时故云夜摩天王五兜率陀天王梵语兜率陀华言知足以其于五欲尘境能知足故也谓难胜地菩萨修行五地法门集诸功德多作兜率陀天王能㐲一切外道邪见令诸众生住实谛中诸所作业念佛法僧统领天众常令自他恒念知足故云兜率陀天王六善化天王谓现前地菩萨修行六地法门成就功德多作善化天王所作自在一切声闻难问无能退屈统领天众善能教化令他除灭我慢之心故云善化天王七自在天王谓远行地菩萨修行七地法门具足菩提功德大愿多作自在天王善为众生说所证法令其得入无有退转统领天众善行教化皆得自在故云自在天王八大梵天王梵梵语具云梵迦夷华言净身谓不动地菩萨修行八地法门成大功德多作第二禅大梵天王主千世界能为声闻辟支佛等善说诸义普运慈心放大光明照千世界令诸众生得大自在故云大梵天王九大梵天王谓善慧地菩萨修行九地法门获大神通多作第三禅大梵天王主二千世界能为声闻缘觉及菩萨众分别演说波罗蜜行所有难问无能屈者身出光明照二千界除诸昏暗饶益众生故云大梵天王十摩醯首罗天王梵语摩醯首罗华言大自在谓法云地菩萨修行十地法门具足众德多作第四禅摩醯首罗天王主三千世界于法自在能授声闻独觉一切菩萨波罗蜜道所有问难无能屈者以自光明能令众生身心清凉皆得安隐故云摩醯首罗天王十山王十山皆称王者谓依海而住高出一切诸余小山以喻十地菩萨修行同入如来智海高出一切二乘诸行也一雪山王谓此山中具诸药草能疗众病取不可尽以喻欢喜地菩萨圣智法药用之无竭以破无明超前行位如雪山王也二香山王谓此山中一切诸香皆悉充满以喻离垢地菩萨戒行威仪功德妙香徧熏一切如香山王也三鞞陀梨山王梵语鞞陀梨华言种种持谓此山纯宝所成持种种宝以喻发光地菩萨禅定神通解脱三昧诸法可贵可宝如鞞陀梨山王也四神仙山王谓此山中多神仙所居以喻熖慧地菩萨超出世间得大自在如神仙山王也五由干陀山王梵语由干陀华言持双谓此山纯宝所成诸夜义王咸住其中以喻难胜地菩萨如意神通善巧自在如由干陀山王也六马耳山王谓此山纯宝所成一切诸果咸产其中以喻现前地菩萨从于理体起诸妙用化导众生以证声闻之果如马耳山王也七尼民陀罗山王梵语尼民陀罗华言持边谓此山纯宝所成大力龙神咸在其中以喻远行地菩萨方便智慧化诸有情证缘觉果如尼民陀罗山王也八斫迦罗山王梵语斫迦罗华言轮围谓此山金刚轮围纯宝所成诸自在仙咸在其中以喻不动地菩萨无功用道得心自在化菩萨众如斫迦罗山王也九计都末底山王梵语计都末底华言幢慧谓此山纯宝所成大威德阿修罗王咸在其中以喻善慧地菩萨善巧摄生大力智行如计都末底山王也十须弥卢山王梵语须弥卢华言妙高谓此山纯宝所成大威德天咸在其中以喻法云地菩萨具如来力成就无畏以不共法为众宣说问荅无尽如须弥卢山王也大海十相海以深广为名以喻如来智海深广无涯故经中以大海十相喻十地菩萨修行而得入于佛之智海也一次第渐深此喻欢喜地菩萨修行入于智海渐次而进而能成就大愿也二不受死尸此喻离垢地菩萨修行入佛智海获功德清净离诸垢染也三余水入失本名此喻发光地菩萨修行入佛智海获平等功德舍离世间一切假名也四普同一味此喻熖慧地菩萨修行入佛智海获无差别功德与佛如来同一体相也五无量玝十小宝此喻难胜地菩萨修行入佛智海获广大无量方便利益众生也六无能至底此喻现前地菩萨修行入佛智海获甚深功德利益众生无穷尽也七广大无量此喻远行地菩萨修行入佛智海获无量功德以广大觉慧观察诸法无有穷尽也八大身所居大身即鲲鲸之𩔗此喻不动地菩萨修无功用行入佛智海获住一切功德以无量身现广大庄严也九潮不过限此喻善慧地菩萨修行入佛智海获护世功德利于世间随机授法不差根噐也十普受大雨此喻法云地菩萨修行入佛智海获护世功德能受如来大法云雨而无厌足也通教十地通教即四教中之一也通前藏教通后别圆故云通也一干慧地谓三乘之人初居外凡位时未得真空理水所润故名干慧地二性地谓三乘之人居内凡位时于无漏真空法性之理颇有觧心故名性地三八人地谓三乘之人体达三界见惑本空在无间三昧中八忍具足止观云人者忍也故名八人地四见地谓三乘之人同见第一义无生四谛之理故名见地五薄地谓三乘之人断欲界六品思惑欲惑稍轻得真谛理故名薄地六离欲地谓三乘之人断欲界下三品思惑尽即离欲界生死故名离欲地七已办地谓三乘之人断色界无色界思惑尽发真无漏智断功毕故名已办地八辟支佛地辟支梵语具云辟支迦罗华言缘觉谓缘觉之人发真无漏功德力大福慧深利以能侵除见思习气故名辟支佛地九菩萨地菩萨梵语具云菩提萨埵华言觉有情谓菩萨从空入假深观真俗二谛进断见思习气与尘沙惑得法眼净成道种智故名菩萨地十佛地佛梵语具云佛陀华言觉谓佛有大功德力资利智慧而与一念相应观真谛究竟习气亦究竟觉果圆满故名佛地十大弟子一摩诃迦叶上行第一梵语摩诃迦叶华言大龟氏其先代学道灵龟负僊图而应从德命族故名大龟氏能行头陀上行故称上行第一二阿难陀多闻第一梵语阿难陀华言庆喜佛成道时斛饭王遣使来白净饭王言贵弟生男王闻欢喜语来使曰是男当安名庆喜后投佛出家能持三藏之教故称多闻第一三舍利弗智慧第一梵语舍利弗华言鹙子其母眼如鹙鹭从母立字故名舍利弗善觧诸法故称智慧第一四须菩提觧空第一梵语须菩提华言善吉亦云空生其生之日家室宝藏俱空父母惊异请相师占云此是吉相因名善吉又名空生禀性慈善不与物诤及其出家悟空得道故称觧空第一五富楼那说法第一梵语富楼那华言满愿父于满江祷梵天求子正值江满又梦七宝噐满中盛宝入于母怀以遂父愿故名满愿佛弟子中善觧说法故称说法第一木砗磲码碯赤真珠也六目犍连神通第一梵语目犍连华言胡豆上古僊人好食此物仍以为姓目犍连即姓也因姓立名故号目犍连佛弟子中得大神通故称神通第一七迦旃延论议第一梵语迦旃延华言不空罗什师云南天竺婆罗门姓也善觧论议故称论议第一八阿那律天眼第一梵语阿那律华言无灭昔因施食得生人天中受乐至今不灭名无灭是佛从第获天眼通故称天眼第一九优波离持戒第一梵语优波离华言上首或云近执佛为太子时曾为亲近执事之臣出家持律为众纪纲故称持戒第一十罗睺罗密行第一梵语罗睺罗华言宫生是佛亲子佛出家时以手指其妃腹因而有娠佛已出家在宫而生因名宫生佛弟子中能行密行故称密行第一法师十德华严经十地品中第九善慧地菩萨修行一切功德行愿作大法师善能守护如来法藏以无量善巧智慧辩才能与大众而演说法令诸众生得大安乐具兹十德名为法师一善知法义善知法义者谓菩萨无碍之智善知一切诸法句义差别也二能广宣说能广宣说者谓菩萨能以智慧广为众生宣扬如来微兀妙之法也三处众无畏处众无畏者谓菩萨处大众会善说法要随他问难悉能酬荅而无所畏也四无断辩才无断辩才者谓菩萨辩才无碍说一切法经无量刼相续不断也五巧方便说巧方便说者谓菩萨善巧方便随顺机冝说大说小一切法门令他通觧也六法随法行法随法行者谓菩萨说法令一切众生如说而行随顺无违修诸胜行也七威仪具足威仪具足者谓菩萨于行住坐卧四威仪中有威可畏有仪可则无有缺犯也八勇勐精进勇勐精进者谓菩萨发勇勐心精进修习一切善法化导众生无有退转也九身心无倦身心无倦者谓菩萨整肃身心修诸胜行常起慈心摄化众生无有懈倦也十成就忍力成就忍力者谓菩萨修习一切诸忍辱行成就无生法忍之力也十科一翻译翻译者谓翻梵语而为华言也又译之为言易也以华夏之言易彼梵语俾大法以流通如摩腾初至于汉译四十二章经之𩔗是也二觧义觧义者谓善觧如来所说诸经甚深法义也盖依觧以立行修行以契理则可以弘大教可以证菩提如佛弟子迦旃延善觧契经是也三习禅禅梵语具云禅那华言静虑谓人从无始以来逐妄迷真起惑造业展转沉溺若能息心静虑修习禅定一旦慧光发生则了妄显真返本还源也四明律明律者谓明晓如来所制律法防非止过调练身口意之三业也盖修行之人须深明戒律持犯之相坚固守护无毁无卸ㄗ夬则能止恶迁善出离苦趣而生善道也五感通感通者谓神妙不测感之斯应也盖修行之人既证道果内性明了则无感而不通故智论云通有四义一身能飞行二移远能近三彼没此出四一念即至如唐之万回与元珪禅师者是也六遗身遗身者谓重法亡躯发勇勐心奋精进力务求佛道故弃身若弗有如世尊宿舍全身而求半偈神光叅达磨断臂以求安心是也七读诵看文曰读背文曰诵谓一大藏教佛祖至言若读诵受持者可以灭罪生福或因言悟旨而得心地开明显发智慧也八护法护法者谓诸佛所说教法弘护在人故如来于灵山会上付嘱国王大臣为法护卫然出家奉佛者尤当勉力精进作世舟航渡诸沦溺以护佛法而令久住也九兴福兴福者谓兴造福利事非一端如来历刼苦行福慧兼修称两足尊此之十科自第八以前多言修慧至此第九乃言修福故修行之人能从事于八福田及写经造像凢有利于物者不惮艰辛勉而行之则福之所由兴也十杂科杂者不一也谓前九科各专一事至此一科则兼前九科进修之事傍及世间经书治世语言礼乐文章制度典故无不兼通也十种补特伽罗梵语补特伽罗华言有情又云人佛为有情之类罪业深重轮回生死难得人身故说此十种差别也一不种善根谓诸有情于宿世中及现在世不种菩提善根惟作恶行所以轮廻诸趣也二未修福业谓诸有情于宿世中及现在世未曾修习布施持戒等福德之业多诸恶行所以轮回诸趣也三杂染相续谓诸有情于宿世中及现在世为贪瞋痴等杂乱染污相续不绝由此恶行所以轮回诸趣也四随恶友行谓诸有情于宿世中及现在世随顺恶友习诸不善恶行所以轮回诸趣也五不畏后世苦果谓诸有情于现在世但造恶业不畏未来生死苦报由此恶行所以轮回诸趣也六勐利贪欲谓诸有情不知世间诸欲是众苦之本但勇勐贪求无有厌足由此恶行所以轮回诸趣也七勐利瞋恚谓诸有情于世间一切违逆之境不能安心忍受而但忿怒嗔恚不知止息由此恶行所以轮回诸趣也八勐利愚痴谓诸有情于一切境迷惑不了起诸邪见蔑裂正法由此恶行所以轮回诸趣也九其心迷乱谓诸有情心无所主迷惑狂乱纵身口意作不善业由此恶行所以轮回诸趣也十守恶邪见谓诸有情不信如来正教坚执外道邪见由此恶行所以轮回诸趣也大明三藏法数卷第三十一大明三藏法数大明三藏法数卷第三十二石四上天竺前住持沙门一如等奉勑集註长者十德一贵姓贵姓者谓勋戚尊贵世称阀门之族也二位高位高者谓居卿相台辅为百辟之长也三大富大富者谓宝货丰饶所须具足也四威勐威勐者谓威严厚重人所敬畏也五智深智深者谓智虑深远越格超群所谋皆当也六年𦒿年𦒿者谓齿高望重为物仪表人所尊仰也七行净行净者谓持心律己廉公洁白所行如言皆无玷也八礼备礼备者谓威仪庠序世所式瞻也九上叹上叹者谓才德兼备言行可则为在上者所叹服也十下归下归者谓谦以处已宽以御众为在下者所归向也菩萨十施一分减施谓菩萨仁慈好行惠施若得羙妙饮食分与众生然后乃食复念身中八万户虫依我身住愿令普得充满于凡所受之物悉亦如是是名分减施二竭尽施谓菩萨得上妙饮食香华衣服资生之具或有人言汝今所有悉当与我菩萨自念应为饶益诸众生故随所有物一切尽施乃至身命亦无所悋是名竭尽施三内施谓菩萨年方少盛端正羙好始受转轮王位七宝具足王四天下或有人言我今衰老茕独羸顿若得王身手足血肉头目骨髄我命存活菩萨念言我后必死今当施之以济众生心无所悔是名内施四外施谓菩萨年盛色美众相圆满始受转轮王位七宝具足或有人言我今贫窭惟愿仁慈以施于我菩萨念言荣盛必衰我今冝应随彼之意即便施之而无所悔是名外施五内外施谓菩萨形相端正处轮王位或有人言此轮王位愿舍与我并及王身为我臣仆菩萨念言我身王位悉是无常即便施之乃至以身暴日勤作役心无所悔是名内外施六一切施谓菩萨身盛美妙处轮王位或有无量贫穷人言大王垂慈各随所求或乞国土或乞妻子或乞手足血肉肝脑菩萨心念一切恩爱会当别离即以一切悉皆施与心无悔恨是名一切施七过去施谓菩萨闻过去诸佛菩萨所有功德不贪不着见法如梦但为教化取着众生成熟佛法即为说之观过去法都不可得毕竟皆舍是名过去施八未来施谓菩萨闻未来诸佛所修之行了达非有不以己之善根回向于彼亦不于彼而退己之善根常勤修行摄化众生观未来法皆不可得毕竟皆舍是名未来施九现在施谓菩萨闻四天王众天三十三天乃至色究竟天王众天及声闻缘觉具诸功德闻已不迷但观诸行如梦不实不生贪着但令众生舍离恶趣修行于道成就佛法是名现在施十究竟施谓菩萨见无量众生无眼耳鼻舌身手足来至我所告言我身薄祐诸根残卸ㄗ夬惟愿仁慈舍己所有菩萨闻知即便施与假使经阿僧祇刼不生悔惜但念此身危脆不坚应以施彼愿我成就清净智身是名究竟施布施十种利益布施乃破悭贪之前阵入正道之初门菩萨能行此者则获十种利益也一降伏悭悋谓修菩萨行者若能布施则悭鄙悋惜之心自然降伏不复萌动矣二舍心相续谓修菩萨行者行于布施财虽匮乏而喜舍之心无有间断也三同其资产谓修菩萨行者施心无量观诸众生与己无异所有财产平等受用无有彼此也四生豪富家谓修菩萨行者于一切财物常行惠施心无悋惜则当来果报必生豪富之家财宝具足受用无穷矣五生处施心现前谓修菩萨行者此生既能行于布施则感后世随其所生之处而他人施与之者皆无悭悋之心矣六四众爱乐谓修菩萨行者既能常怀惠施无所悭嫉则四众之心常生爱乐而无嫌恨也七入众不怯谓修菩萨行者既能布施而为四众之所爱乐故入大众之中自无畏怯之心也八胜名流布谓修菩萨行者能无所求而行布施则人多称赞胜妙名闻流布遐迩也九手足柔輭谓修菩萨行者好行布施济人卸ㄗ夬乏能感手足柔輭相好圆满之报也十不离知识谓修菩萨行者自初发心行施以来常得亲近诸佛菩萨善知识等获闻法要未甞远离也菩萨十戒谓菩萨奉持三世诸佛十种净戒具足清白无有卸ㄗ夬犯念诸众生颠倒破戒我成正觉为说真法令离颠倒得净戒法是名菩萨十戒一普饶益戒谓菩萨受持净戒广为利益一切众生也二不受戒谓菩萨不受外道诸戒但自精进奉持诸佛平等净戒也三不住戒谓菩萨受持戒时不求于彼欲界色界无色界受生而住也四无悔恨戒谓菩萨不作重罪不行謟诈不破净行安住正戒心不悔恨也五无违诤戒谓菩萨于佛所制禁戒心常持护无所违犯亦不闘诤触恼一切众生但愿常生欢喜奉持于戒也六不恼害戒谓菩萨不学邪幻呪术及造作方药恼害众生但为救护一切而持于戒也七不杂戒谓菩萨不着边见不惑外道所计但观诸法缘起不实一心专持出离生死之戒也尘生之类也诸法缘起者谓一切法皆由眼等六根为因色等六尘为缘而生也八不贪求戒谓菩萨不现异相彰己有德起贪求心但为满足出离生死法故而持于戒也九无过失戒谓菩萨不自贡高言我持戒见破戒人亦不轻毁令他愧耻但一其心而持于戒也十无毁犯戒谓菩萨受持净戒无所毁犯永断十恶具足十善恒念众生皆由颠倒毁犯于戒我当为说真实妙法令离颠倒成就菩提也菩萨十戒一不杀戒不杀戒者谓慈心怜愍不断一切命也经云一切有命者不得故杀应起常住慈悲心孝顺心方便救护一切众生而反自恣心快意杀生者是波罗夷罪二不盗戒不盗戒者谓不攘窃他人一切财物也经云一针一草不得故盗应生佛性孝顺心慈悲心常助一切人生福生乐而反更盗人财物是波罗夷罪三不婬壬戒不婬壬戒者谓守礼自防不应行欲事也经云应生孝顺心救度一切众生净法与人而反更起一切人婬壬不择亲属是波罗夷罪四不妄语戒不妄语戒者谓言当诚实不应虚妄诳他也经云应生正语正见亦生一切众生正语正见而反更起一切众生邪语邪见邪业是波罗夷罪五不酤酒戒不酤酒戒者谓酒能昏神乱性故不应酤也经云一切酒不得酤是酒起罪因缘菩萨应生一切众生明达之慧而反更生一切众生颠倒之心是波罗夷罪六不说过罪戒不说过罪戒者谓不应说他人好恶长短也经云闻外道恶人说佛法中非法非律常生慈心教化是軰令生善信若反更自说他人罪过是波罗夷罪七不自赞毁他戒不自赞毁他戒者谓不自矜伐不谤他人也经云若自扬己德隐他人好事令他人受毁者是波罗夷罪八不悭戒不悭戒者谓心无鄙悋悉舍所有也经云见一切贫穷人来乞者随人所须一切给与而以恶心嗔心乃至不施一钱一针一草有求法者不为说一句一偈一微兀尘许法而反更骂辱者是波罗夷罪九不嗔戒不嗔戒者谓不应生忿怒之心也经云应生一切众生善根无诤之事常生悲心孝顺心而反更于一切众生中以恶口骂辱加以手打及以刀杖意犹不息前人求悔善言忏谢犹嗔不觧者是波罗夷罪十不谤三宝戒不谤三宝戒者谓于佛法僧所常当恭敬尊重不应谤毁也经云见外道及以恶人一言谤佛音声如三百矛刺心况口自谤不生信心孝顺心而反更助恶人邪见人谤是波罗夷罪大论十种戒一不缺戒谓修行之人毁犯净戒如噐已缺无所堪用若能恒自守护如爱明珠则能摄一切戒是名不缺戒二不破戒谓修行之人毁犯戒法如噐破裂不堪为用若能持护不犯无有破损口ㄙ是名不破戒三不穿戒谓修行之人毁犯戒法如器穿漏不堪受物若能持护无毁是名不穿戒四不杂戒谓修行之人或毁定共戒念破戒事名之曰杂若能护持不毁欲念不起是名不杂戒五随道戒谓声闻初果须陀洹人随顺谛理能破见惑无所分别是名随道戒六无着戒谓二乘之人见真谛理能成圣道于诸思惑无所染着是名无着戒七自在戒谓菩萨化他妙用于诸世间而得自在无碍是名自在戒八智所赞戒谓菩萨于诸世界化导众生为智者之所赞叹是名智所赞戒九随定戒谓菩萨随首楞严定现诸威仪导利众生虽威仪变现而任运常静是名随定戒十具足戒谓菩萨持中道第一义谛戒用中道慧徧入诸法无戒不备是名具足戒沙弥十戒梵语沙弥华言息慈初受十戒名为沙弥后受具足戒名为比丘也一不杀戒谓常念有情皆惜身命应当怜愍慎勿伤害是名不杀戒二不盗戒谓物各有主虽一针一草亦不当攘窃是名不盗戒三不婬壬戒谓清净自守不犯色欲是名不婬壬戒四不妄语戒谓言说诚实不以虚言诳他是名不妄语戒五不饮酒戒谓酒能昏神乱性增长愚痴应当绝饮是名不饮酒戒六离高广大床戒谓所坐之床高不过尺六广不过四尺若过此量者名高广大床则不当坐是名离高广大床戒七离花鬘等戒谓不着花鬘璎珞不用香油涂身是名离花鬘等戒八离歌舞等戒谓不自歌舞亦不輙徃观听歌舞是名离歌舞等戒九离金宝物戒谓金银钱宝不当蓄积亦不许手执是名离金宝物戒十离非时食戒谓佛制午时为食时若过午则不当食是名离非时食戒持戒十种利益持戒是菩提之根本入道之要门菩萨能坚守护持则获此十种利益也一满足智愿谓修菩萨行者能持禁戒则身心清净慧性明了一切智行一切誓愿无不满足也二如佛所学谓佛初修道时以戒为本而得证果菩萨修行若能坚持净戒是亦如佛之所学也三智者不毁谓修菩萨行者戒行清净身口无过凢有智之人喜乐赞叹而不毁訾也四不退誓愿谓修菩萨行者坚持净戒求证菩提誓愿弘深勇勐精进而不退转也五安住正行谓修菩萨行者坚持戒律则身口意业悉皆清净而于正行安住而不舍也六弃舍生死谓修菩萨行者受持净戒则无杀盗婬壬妄等业而能出离生死永脱轮回之苦也七慕乐涅槃梵语涅槃华言灭度谓修菩萨行者坚持戒律绝诸妄想故能厌恶生死之苦而欣慕涅槃之乐也八得无缠心谓修菩萨行者戒德圆明心体光洁一切烦恼业缘悉皆解脱而无缠缚之患也九得胜三昧梵语三昧华言正定谓修菩萨行者持戒清净心不散乱则得三昧成就定性现前而超诸有漏也十不乏信财谓修菩萨行者持守戒律于诸佛法具正信心则能出生一切功德法财而不匮乏也十善善即顺理之义谓行此十法皆顺理故然有二种一者止二者行止则止息己恶不恼于他行则修行胜德利安一切也一不杀生不杀生者谓不害一切物命即是止杀之善既不杀已当行放生之善也二不偷盗不偷盗者谓不窃取他人财物即是止盗之善既不盗已当行布施之善也三不邪婬壬不邪婬壬者谓不行邪婬壬欲事即是止婬壬之善既不邪婬壬当行清净梵行之善也四不妄语不妄语者谓不起虚言诳惑他人即是止妄语之善既不妄语当行实语之善也五不两舌不两舌者谓不向两边说是谈非令他闘诤即是止两舌之善既不两舌当行和合利益之善也六不恶口不恶口者谓不发麤犷恶言骂辱他人即是止恶口之善既不恶口当行柔和软语之善也七不绮语不绮语者谓不庄饰华丽之言令人乐闻即是止绮语之善既不绮语当行质直正言之善也八不贪欲不贪欲者谓不贪着情欲尘境即是止贪之善既不贪欲当行清净梵行之善也九不瞋恚不瞋恚者谓不生忿怒之心瞋恨于人即是止瞋之善既不瞋恚当行慈忍之善也十不邪见不邪见者谓不偏邪异见执非为是即是止邪见之善既不邪见当行正信正见之善也每月十斋日初一日此日四天王太子下降按行人间比校善恶若念定光佛名号则灭一切罪增一切福初八日此日摩醯首罗天王下降按临人间观察善恶若念药师瑠璃光佛名号则灭一切罪增一切福十四日此日摩醯首罗天王下降按临人间观察善恶若念贤刼千佛名号则灭一切恶生一切善十五日此日四天王太子下降按临人间观察善恶若念阿弥陀佛名号则灭生死罪得寂灭乐十八日此日四天王太子使者下降观察人间比校善恶若念地藏菩萨名号则灭除罪业增延福寿二十三日此日摩醯首罗天王下降按察人间比校善恶若念大势至菩萨名号则增长福利灭除罪恶二十四日此日四天王太子下降按行人间观察善恶若念观世音菩萨名号则灭除众苦长养诸善二十八日此日四天王使者下降观察人间比校善恶若念卢舍那佛名号则灭烦恼罪得智慧乐二十九日此日摩醯首罗天王下降亲临人间比校善恶若念药王菩萨名号则灭一切恶生一切善三十日此日四天王使者下降按行人间观察善恶若念释迦牟尼佛名号则增长福利成就菩提十忍忍即忍可亦安忍也谓通教菩萨观五阴三界因果二谛等法成就十忍也一戒忍谓由观色阴而不犯禁制即得戒忍以作无作戒体皆是色摄故也二知见忍谓由观识阴了知一切诸法邪正之见皆从识心而生即得知见忍以了别识与此知见相类故也三定忍谓由观想阴不起乱思即得定忍以从颠倒妄想能入于定故也四慧忍谓由观受阴无苦乐相即得智慧忍以分别诸法皆悉空寂智慧即生故也五觧脱忍谓由观行阴无造作相即得觧脱忍以行皆悉无常无有结缚也六空忍谓由观三界苦果无有实体即得空忍也以生死苦谛性本空寂故也七无愿忍谓由观三界苦因皆悉空故即得无愿忍以烦恼集谛性本清净故也八无相忍谓由观三界因果之法皆空即得无相忍以因果之相本空无有故也九无常忍谓由观俗谛之境一切有为之法悉皆虚幻即得无常忍以一切诸法迁灭不停故也十无生忍谓由观真谛之境是无为法诸念不生即得无生忍以真空之理本无生灭故也慈忍十种利益慈即爱念忍即安忍谓修菩萨行者于一切违顺等境皆能慈忍故获此十种利益也一火不能烧谓修菩萨行者但为利益众生常怀慈忍之心于一切违逆之境了知身心自性本空悉无所恼是以瞋恚之火所不能烧也二刀不能割谓修菩萨行者但为利益众生常怀慈忍之心于一切横逆之境了知自身体性空寂悉无所畏是以瞋恚利刀所不能割也三毒不能中谓修菩萨行者但为利益众生常怀慈忍之心人或有所加害了知身心本空不以为意是以贪瞋毒药所不能中也四水不能漂谓修菩萨行者但为利益众生常怀慈忍之心于一切顺情之境了知诸法本空悉无所染是以贪爱之水所不能漂也五为非人护非人即鬼神之类谓修菩萨行者但为利益众生常怀慈忍之心于一切时处鬼神之类悉皆护卫也六身相庄严谓修菩萨行者但为利益众生常怀慈忍之心爱念于人是以能感色身相好庄严之报也七闭诸恶道谓修菩萨行者但为利益众生常怀慈忍之心成就善法是以恶道之门自然闭而不开也八随乐梵天梵天即色界初禅天也谓修菩萨行者慈忍具足梵行无亏故报尽命终随其意乐而得生于梵天也九昼夜常安谓修菩萨行者常行慈忍之心利益有情而不恼害故得身心寂静昼夜常安也十不离喜乐谓修菩萨行者常怀慈忍之心利益众生令其各获安隐是以自之身心亦不离于喜乐也精进十种利益谓修菩萨行者于诸梵行念念进修精勤无怠故有十种利益也一他不折伏谓菩萨慧解精勤行业成就则不为一切邪论妄计之所折伏也二得佛所摄谓菩萨于诸梵行精进无怠则为诸佛之所摄受而不舍也三为非人护非人即鬼神之类谓菩萨于诸梵行精进无怠于一切时处鬼神之类悉加卫护也四闻法不忘谓菩萨于诸梵行精进无怠则于所闻之法常能忆持而不忘失也五未闻能闻谓菩萨于诸梵行勇勐精进乐法之心无有厌足则昔所未闻今皆得闻也六增长辩才谓菩萨于诸梵行精进无怠则法义皆通辩才增长随问随答皆无疑碍也七得三昧性梵语三昧华言正定谓菩萨于诸梵行精进无怠则身心寂静定性现前不为世相之所变迁也八少病少恼谓菩萨于诸梵行精进无怠虽昼夜不息而善能调适身心是以常得轻安少病少恼也九得食能消谓菩萨于诸梵行精进无怠而于饮食不节不恣是以食已即消而无停滞之患也十如优钵罗华梵语优钵罗华言青莲花以其出于淤泥而无染污世人见之即生希有之想谓菩萨于诸梵行精进无怠虽处生死不为烦恼之所染着犹如此花见者亦生希有之心也禅定十种利益谓修菩萨行者善能修习禅定则万缘俱息定性现前故获此十种利益也一安住仪式谓菩萨习诸禅定必须整肃威仪一遵法式行之既久则诸根寂静正定现前自然安住无所勉强是为安住仪式二行慈境界谓菩萨习诸禅定常存慈爱之心而无伤杀之念于诸众生悉令安隐是为行慈境界三无烦恼谓菩萨习诸禅定诸根寂静则贪瞋痴等一切烦恼自然不生是为无烦恼四守护诸根谓菩萨习诸禅定常当防卫眼等诸根不为色等诸尘所动是为守护诸根五无食喜乐谓菩萨习诸禅定既得禅恱之味以资道体虽无饮食之奉而自然欣豫是为无食喜乐六远离爱欲谓菩萨修习禅定寂默一心不令散乱则一切爱欲之境悉无染着是为远离爱欲七修禅不空谓菩萨习诸禅定而获诸禅功德虽证真空之理而不随于断灭之空是为修禅不空八解脱魔羂谓菩萨习诸禅定则能远离生死一切魔网悉皆不能缠缚是为解脱魔羂九安住佛境谓菩萨习诸禅定开发无量智慧通达甚深法义于佛知见自然明了心心寂灭住持不动是为安住佛境十解脱成熟谓菩萨习诸禅定一切业惑不能挠乱行之既久则无碍解脱自然圆就是为解脱成熟坐禅人十种行一令观处明净谓修行之人欲修禅定先须调适饮食不饥不饱次须随顺时节不先不后又当整肃威仪无有𠎿怠修此三行用观分明则诸缘屏息心常寂静安于禅定是为观处明净二徧起观诸根谓坐禅之人欲修禅定当周徧观察信等五根不令消减与定相应心无懈怠即得远离疑盖等过三昧现前是为徧起观诸根三晓了于相谓坐禅之人欲修禅定必当晓了意识想念之相令其不急不宽调适得中则妄想不生禅定易入是为晓了于相四制令心调谓坐禅之人欲修禅定当起精进制伏其心调停适中勿使过度增长乱意则得定相现前三昧成就是为制令心调五折伏懈怠谓坐禅之人若以不得胜定令心无味故成懈怠而欲睡眠于是之时必当谛观诸禅功德䇿励精进则定相现前三昧可得是为折伏懈怠六心无味着谓坐禅之人欲修禅定以慧根迟钝及少方便不得寂静故于胜定无所乐着是为心无味着七心欢喜谓坐禅之人于诸胜定心若无味当观生老病死及诸恶趣令生恐怖然后念佛法僧等诸功德䇿进身心令欣得禅定是为心欢喜八心定成舍谓坐禅之人欲修禅定当调伏诸根如理思惟安住寂静而舍一切非正之行是为心定成舍九近学定人谓坐禅之人欲修禅定应当远离不修威仪及不习寂静之人而常亲近安住寂静威仪整肃心源泯净者依其教诫成就正定道业是为近学定人十乐着安定谓坐禅之人欲修禅定于彼得定善解缘起入寂静处者即当爱乐恭敬求其开导以起定心是为乐着安定般若十种利益梵语般若华言智慧谓菩萨由此智慧通达无碍故获十种利益也一一切舍不取施想谓菩萨修行般若照了万法俱寂是故虽行布施而无能施之想不着所施之物不见受施之人是为一切舍不取施想二持戒不卸ㄗ夬而不依戒谓菩萨修行般若虽坚持净戒无所毁卸ㄗ夬然以空慧照之则不见有能持能犯之相是为持戒不卸ㄗ夬而不依戒三住于忍力而不住众生想谓菩萨修行般若安住忍力度诸众生然以空慧照之而终不起众生得度之想是为住于忍力而不住众生想四行于精进而离身心谓菩萨修行般若于诸梵行虽勇勐精进然以空慧照之而不见有身心精进之相是为行于精进而离身心五修禅而无所住谓菩萨修行般若虽在禅定然以空慧照之而于一切诸禅功德不生味着是为修禅而无所住六魔不能扰谓菩萨修行般若能以空慧照了诸法本性空寂复知魔佛体元不异魔虽发现即无所怖是为魔不能扰七于他言论其心不动谓菩萨修行般若于世间出世间一切诸法无不通达明了故于他人言论悉能辩其邪正是非不为所惑是为于他言论其心不动八达生死海底谓菩萨修行般若照了诸法洞彻生死渊源不为轮转所溺是为达生死海底九起增上悲谓菩萨修行般若虽观一切性空常以广大悲愍之心誓托七友一切众生之苦令得解脱是为起增上悲十不乐二乘道谓菩萨修行般若而能了知声闻缘觉小乘之法沉滞空寂未为究竟而不欣乐唯求大乘无上之道而得解脱是为不乐二乘道闻经十益谓毘卢遮那如来现法界无尽身云徧一切处与十方佛互为主伴称性圆融而说此经令诸菩萨一切大众及未来世法界众生皆悉得闻信解悟入生如来家乃至深入毘卢性海若人闻是经得无量无边利益今束为十故云闻经十益也一见闻益见闻益者谓见闻如来常说徧说此之大经佛佛道同法应如是令诸众生入佛境界成见闻益二发心益谓闻如来说本因中大愿大行誓度众生是以遂发信心学佛行愿成发心益三造修益谓闻如来说此大经发起当机智慧善业令诸众生如法进修成造修益四顿得益谓闻如来初成正觉即说此经为根本法轮义理玄妙具含众德令诸众生即能开悟成顿得益五灭障益谓闻如来说此大经广明依正二果胜德庄严是以信乐修行灭烦恼障成灭障益六摄位益谓闻此经显说圆融地位即一位之中具摄诸位功德期心证入成摄位益七起行益谓闻此经广说圆融妙行即一行顿成诸行是以起深信解发意修行成起行益八称性益谓闻说此经称性极谈真实之法决须解了依性起修成称性益九转利益谓闻此经说一切众生皆具如来智慧乃展转与人演说皆得饶益成转利益十速证益谓总具前诸法门故广修众德则能速出生死顿证菩提成速证益多闻十种利益谓修菩萨行者于世间出世间一切邪正之法无不闻知故获此十种利益也一知烦恼助谓修菩萨行者以多闻故则知自身及诸众生所有一切烦恼之惑皆能资助业因而受当来果报故求出离而不为所惑也二知清净助谓修菩萨行者以多闻故悉知一切清净梵行皆能资助菩提之道是以精勤修习以证无上佛果也三远离疑惑谓修菩萨行者以多闻故则于世间出世间一切诸法及外道邪魔等论悉皆明了通达而无所疑惑也四作正直见谓修菩萨行者以多闻故则于一切邪正之法无不明了若有众生邪见邪论者为作正直知见而格其非心也五远离非道谓修菩萨行者以多闻故则于善恶果报诸法同缘无不明了故杀盗等一切非法之道皆能远离而不为也六安住正路谓修菩萨行者以多闻故则于一切邪正诸法无不明了故不为非道所惑而于如来正法常得安住而不退也七开甘露门谓修菩萨行者以多闻故则能深入如来之藏了知无上法味而复以此普润众生令其善根增长是为开甘露门也八近佛菩提梵语菩提华言道谓修菩萨行者以多闻故常勤修习则知戒定慧行能趣圣果是以心常在道精勤无怠而于佛果菩提为不远也九为作光明谓修菩萨行者以多闻故知诸众生皆为无明所覆常受长夜之苦而能以智慧之灯作诸光明令其出离幽暗而获清升之乐也十不畏恶道谓修菩萨行者以多闻故晓了万法体本空寂无苦无乐是以发广大心随类化度一切众生而于险难恶道悉无所畏也十法行一书写谓于佛所说经律论文书写流通使不断绝也二供养谓于佛经典所在之处如佛塔庙皆应恭敬尊重供养也三施他谓所闻之法为他演说或施与经卷不专自用但欲利他也四谛听谓闻他人读诵解说一切经法深生爱乐而专心审听也五披读谓于诸佛所说之经时常披门看读不释手也六受持谓于诸佛所说教法从师禀受持而弗失也七开演谓于如来所说正法时常开示演说令人信觧也八讽诵谓于如来所说一切道法讽诵宣扬梵音清彻令人乐闻也九思惟谓于如来所说一切法义思惟筹量忆念不忘也十修习谓依如来所说之法精修数习以成道果也十种行愿普贤菩萨于华严会上逝多林中称叹如来胜功德已告诸菩萨及善财言如来功德十方诸佛经剎尘刼说不能𥁞若欲成就此功德门应修十种广大行愿也一礼敬诸佛谓一心运想十方诸佛如对目前恭敬慇懃五体投地故云礼敬诸佛二称赞如来谓爱乐佛之功德以微妙舌根出无𥁞音声称扬赞叹故云称赞如来三广修供养谓诸佛如来为最上福田当起正信悉以上妙财法等所谓最胜花鬘涂香赀财众具及以勤修善根菩提妙法皆悉无量以用供养故云广修供养四忏除业障忏梵语具云忏摩华言悔过今言忏悔华梵兼举也谓之忏者陈露先罪悔者改徃修来若欲忏除业障即当自念无量刼中由贪嗔痴作诸恶业障蔽真性今当清净三业于诸佛菩萨众前诚心忏悔不敢覆藏故云忏悔业障五随喜功德谓佛从初发心不惜身命舍头目髓脑修诸苦行以至成道灭度所有功德乃至六趣四生声闻辟支佛一切菩萨等种种所有诸善功德我皆随顺欢喜故云随喜功德六请转法轮谓十方剎土诸佛成等正觉我以身口意业慇懃劝请转妙法轮普雨法雨自他霑洽故云请转法轮七请佛住世谓诸佛菩萨声闻缘觉诸善知识将欲入灭我悉劝请久住于世利乐众生故云请佛住世八常随佛学谓佛从初发心精进不退不惜身命剥皮为纸析骨为笔刺血为墨书写经典积如须弓乃至成道说法度生所有法行悉愿随顺修学故云常随佛学华言妙高九恒顺众生谓常于一切众生承事供养如奉师长如敬父母凡有病苦为作良医乃至贫穷令得饶富如是平等随顺利乐故云恒顺众生十普皆回向谓发广大心从初礼敬诸佛乃至恒顺众生所有一切广大功德普皆回向法界众生愿令常得安乐乃至究竟成就菩提故云普皆回向十度各三行度者超度也谓此十度各有三种殊胜行门菩萨修行此法则能自利利他度诸众生离生死此岸越烦恼中流到涅槃彼岸同证无上菩提一施度三行此施度有三种一财施谓以己所有财物施与他人令其安乐二法施谓以佛法为诸众生演说令其开悟三无畏施谓于诸众生无杀害心令其无所怖惧是为施度三行二尸度三行尸梵语具云尸罗华言清凉又翻为戒此戒度有三种一摄律仪戒谓持佛戒律具众威仪二摄善法戒谓身口意所作善法皆悉摄持三饶益有情戒谓以慈悲喜舍之心与众生乐托七友众生苦平等利益是为尸度三行三忍度三行此忍度有三种一耐怨害忍谓若遇怨憎毒害安然忍耐无返报心二安受苦忍谓若遇水火刀杖众苦所逼恬然忍受三谛察法忍谓谛审诸法体性虚幻而本无生灭安然忍可是为忍度三行四进度三行此进度有三种一被甲精进谓起大誓愿心修诸胜行二摄善精进谓修方便行进趣无上菩提三利乐精进谓勤化众生咸修于道是为进度三行五禅度三行禅梵语具云禅那华言静虑此禅度有三种一安住静虑谓乱想不起深入禅定二引发静虑谓智慧现前生诸功德三办事静虑谓功行圆成利益众生是为禅度三行六慧度三行此慧度有三种一生空无分别慧谓平等照了俗谛之法无生灭相二法空无分别慧谓平等照了真谛之法悟性本空三俱空无分别慧谓全照中道超前二空悉皆平等是为慧度三行七方便度三行此方便度有三种一进趣果向方便谓修诸功德回向佛果二巧会有无方便谓能善巧融会真俗二谛之理三不舍不受方便谓托七友济众生了达能所皆空而不舍离是为方便度三行八愿度三行此愿度有三种一求菩提愿谓自求佛果二利乐他愿谓救度一切众生三外化愿谓外化有情亦起自利利他之愿是为愿度三行九力度三行力即力用谓此力度有三种一思择力谓思惟拣择一切善法而得其力二修习力谓修行数习殊胜妙行证得其力三变化力谓神通力用化度众生是为力度三行十智度三行此智度有三种一无相智谓观达一切诸法性本自空二受用法乐智谓修行证得一切种智恒自受用得大自在三成熟有情智谓教化饶益一切众生成就道果是为智度三行十种有依行轮有依行者有可凭依之行业也轮以摧碾为义佛谓众生依此行业而修菩提则能摧破一切烦恼惑业故曰轮也一具足净信谓众生具足清净信心则于一切善恶业缘受报因果皆无所疑此为有依行也二具足惭愧谓众生具足惭愧之心凡有所作身口过非而能内自羞耻发露向人悉不覆藏此为有依行也三安住律仪谓众生若能摄身口意业安住净戒则于杀盗婬壬妄等诸律仪悉无毁犯此为有依行也四安住慈心谓众生若能安住平等慈爱之心则于一切有情悉与其乐不加恼害此为有依行也五安住悲心谓众生若能安住平等悲悯之心则于一切有情见其受苦普为救托七友令其安隐此为有依行也六安住喜心谓众生若能安住欢喜之心见诸有情离苦得乐了无憎嫉之意此为有依行也七安住舍心谓众生若能安住舍离之心则于一切有情冤亲平等无憎无爱此为有依行也八具正归依谓众生发心修行之初必须归向依止佛法僧宝则所修所证有所凭据而不惑于外道邪魔之见此为有依行也九具足精进谓众生于如来一切善法若能随顺修学勇勐精勤始终不懈此为有依行也十常乐寂静谓众生修习禅定当远离愦閙寂默一心如理思惟绝诸妄想此为有依行也十种发心十种发心者谓诸众生迷妄失真念念起心贪着诸境业报不同苦乐有异皆因发心不纯也一发地狱心谓众生念念起贪瞋之心日增月甚造上品十恶行火涂道是名发地狱心四妄语五两舌六恶口七绮语八贪欲九瞋恚十邪见也火涂道者即地狱道也谓地狱中受火床炉炭等苦也二发畜生心谓众生念念起心欲多眷属如海吞流愚痴贪着起中品十恶行血涂道是名发畜生心三发饿鬼心谓众生念念欲得名闻四远八方称扬内无实德虚比圣贤唯行謟诳起下品十恶行刀涂道是名发饿鬼心四发下品十善心下品者于作善之时即生悔心也十善者不杀生不偷盗不邪婬壬不妄语不两舌不恶口不绮语不贪欲不瞋恚不邪见也谓众生念念欲胜于人轻他重己而外扬仁义行脩罗道是名发下品十善心五发中品十善心中品者于作善已后起少悔心也谓众生念念忻乐世间修行五戒行人之道是名发中品十善心不妄语不饮酒也六发上品十善心上品者于十善欲作正作作已三时之中心俱不悔也谓众生念念知三恶道苦及知人间苦乐相间唯天上纯受诸乐而求生彼故闭摄内根不着外尘修行天道是名发上品十善心七发欲界主心欲界主者即欲界他化自在天主也谓众生若念念张大威势夺他所化以自娱乐而行魔罗道是名发欲界主心八发世智心谓众生念念欲得利智辩聦高才明哲鉴达古今不信出世教法而行尼犍道是名发世智心九发梵心谓众生念念厌下欲界尘境忻上梵天胜妙之乐而行色无色之道是名发梵心十发无漏心无漏者不漏落生死也谓众生念念厌离世间生死之苦断除贪瞋痴之妄惑常修无漏之因而行二乘之道是名发无漏心十念谓于佛等十境起修十念摄伏乱心勿使妄动则正念现前佛道可期矣一念佛谓于如来相好功德时常专心系想念念不忘是名念佛二念法谓诸佛教法为修行之轨则能除爱欲尘劳诸结使缚时常专心系想念念不忘是名念法三念僧谓菩萨罗汉圣僧咸具种种功德为世福田时常专心系想念念不忘是名念僧四念戒谓佛所制之戒能息诸恶成就道品犹如璎珞可以严身时常专心系想念念不忘是名念戒五念施谓布施能破悭贪生长福果及所施之后无有悔心亦不求报但起慈心利益一切时常专心系想念念不忘是名念施六念天谓诸天善业成就感报胜身众福具足而我亦当修如是善业感如是身时常专心系想念念不忘是名念天七念休息谓于寂静之处闲居独处屏息一切缘务则可脩习圣道时常专心系想念念不忘是名念休息八念安般安般梵语具云安那般那华言遣来遣去即出入息也谓摄心静虑数出入息觉知长短则能除诸妄想时常专心系想念念不忘是名念安般九念身谓此身头目手足皮肉骨髄何者是身从何处来为谁所造于此终后当生何处了知因缘假合毕竟不实即须昼夜精进修习净行时常专心系想念念不忘是名念身十念死谓人之生犹如梦幻诸根不久终当散坏即须昼夜精修以求出离时常专心系想念念不忘是名念死大明三藏法数卷第三十二大明三藏法数大明三藏法数卷第三十三石五上天竺前住持沙门一如等奉勑集註念佛十种心弥勒菩萨白佛言如佛所说阿弥陀佛极乐世界功德利益若有众生发十种心随一一心专念彼佛是人命终当得徃生也一无损口ㄙ害心念佛之人于诸众生常起大慈之心不加损口ㄙ害令得快乐是名无损口ㄙ害心二无逼恼心念佛之人身心安静于诸众生常起大悲之心深加愍伤令得脱苦是名无逼恼心三乐守护心念佛之人于佛所说正法当须不惜身命守护爱惜是名乐守护心四无执着心念佛之人常以智慧观察于一切法不生执着是名无执着心五起净意心念佛之人能离世间杂染之法复于利养等事常生知足之心是名起净意心六无忘失心念佛之人求生净土成佛种智于一切时念念不舍是名无忘失心七无下劣心念佛之人常行平等之心于诸众生尊重恭敬不生轻慢是名无下劣心八生决定心念佛之人不着世间言论于无上菩提之道深生正信毕竟不惑是名生决定心九无杂染心念佛之人修习功行种诸善根心常远离一切烦恼杂染是名无杂染心十起随念心念佛之人虽观如来相好而不生爱着之心于无念中常念彼佛是名起随念心十种方便一布施方便谓修菩萨行者心无悭吝于身命财悉皆喜舍但欲利益众生不求人之恩报是为布施方便也二持戒方便谓修菩萨行者坚持禁戒行头陀行威仪具足不轻他人于诸尘境心无染着是为持戒方便也三忍辱方便谓修菩萨行者远离颠倒瞋恚而无彼我之想于诸众生设有横逆侵加于己悉能忍受心无所动是为忍辱方便也四精进方便谓修菩萨行者于诸梵行即当捍劳忍苦勇勐无怠其所得法念念思惟不令忘失是为精进方便也五禅定方便谓修菩萨行者远离一切五欲及诸烦恼而于禅定觧脱等法𨦣意修习求证佛果是为禅定方便也六智慧方便谓修菩萨行者远离愚痴烦恼长养一切功德欢喜爱乐心无厌足开发慧觧成就菩提是为智慧方便也七大慈方便谓修菩萨行者运平等大慈之心利乐一切众生虽历尘劫而不疲厌是为大慈方便也八大悲方便谓修菩萨行者虽了知诸法元无自性而能以平等大悲之心代一切众生受诸苦恼虽历尘刼而不疲厌是为大悲方便也九觉悟方便谓修菩萨行者以无碍智慧开示一切众生令其了悟本有觉性无所疑惑是为觉悟方便也十转不退法轮方便谓修菩萨行者转无上法轮化导一切众生令其依教修学增长菩提行位不退是为转不退法轮方便也十行僊一地行僊谓其服食药饵能驻一期之寿而不能轻举故名地行僊二飞行僊谓其飡食黄精松栢之类久而身轻故名飞行僊三游行僊谓其久服还舟化形易骨游戏人间故名游行僊者谓神仙九还之舟也四空行僊谓其乘阴阳动静调气固精腾身履空故名空行僊五天行僊谓其能皷天池嚥津液不交世欲故名天行僊六通行僊谓其吞吸日月精华作意存变以延身命嵗久功成遂有异见通世物情故名通行僊七道行僊谓其能以呪术持身术力成就故名道行僊八照行僊谓其能系念一境澄凝精思积久功成照用显发故名照行仙九精行僊谓其内以坎男离女为四配外即扶阴助阳摄卫精气故名精行僊十绝行僊谓其存想世间有为功用运想化理超绝世间故名绝行僊十魔魔梵语具云魔罗华言能夺命谓能夺众生智慧之命又翻作障能于修道之人而作障难故也一蕴魔谓色受想行识五蕴为魔也盖贪着五蕴之法起惑造业障碍正道遂失智慧之命是名蕴魔二烦恼魔谓一切烦恼之惑为魔也盖贪着五尘之境起诸烦恼障碍正道遂失智慧之命是名烦恼魔三业魔谓一切恶业为魔也盖杀盗淫壬妄诸罪𢙣业障碍正道遂失智慧之命是名业魔四心魔谓一切我慢之心为魔也盖心怀贡高常生憍慢障蔽正道遂失智慧之命是名心魔五死魔谓人寿𥁞命终为魔也盖业报已毕舍离现生之处障蔽修道遂失智慧之命是名死魔六天魔谓欲界第六他化自在天为魔也盖此天为欲界之主见人修道以为失我眷属空我宫殿即兴魔事恼乱行者令人障蔽正道遂失智慧之命是名天魔七善根魔谓着所修一切善法为魔也盖修行之人或得一善即生取着之心更不加修由是障蔽正道遂失智慧之命是名善根磨八三昧魔梵语三昧华言正定谓着于所得禅定为魔也盖修禅之人得一三昧久味躭着不求昇进障蔽正道遂失智慧之命是名三昧魔九善知识魔谓悭吝于法而为魔也盖于一切诸法起执着心不能开导于他障蔽正道令人遂失智慧之命是名善知识魔十菩提法智魔梵语菩提华言道谓着一切法而为魔也盖修行之人于菩提之法起智执着坚守不舍障蔽正道遂失智慧之命是名菩提法智魔十种鬼一恠鬼谓此鬼宿因多贪于物非理而取故受此报还託于物即金银草木等精恠也二魃鬼谓此鬼宿因多婬壬为色动乱身心如风鼓物故受此报还託于风而成魃鬼也三魅鬼谓此鬼宿因多诈唯凭许伪惑乱于人故受此报託附畜类以成其质即狐狸等精能魅惑人者也四蛊毒鬼谓此鬼宿因多怨结怨在心怀恶不舍故受此报假託毒类以成其质即蛇虺兀元等毒虫能蛊于人者也五疠鬼谓此鬼宿因多瞋心常忿恚故受此报遇人年灾命衰者便入其身兴诸苦恼如疠疫估口尸骨蒸之类也六饿鬼谓此鬼宿因多慢内无实德空腹高心陵人傲物故受此报寓气为质不逢饮食常困饥虚是名饿鬼七魇鬼谓此鬼宿因多诳常怀异谋诈现有德欺罔于人故受此报凭虚託暗迷惑昏睡之人是名魇鬼八魍魉鬼谓此鬼宿因邪见妄生执着自谓明悟故受此报寓山川以託其形为木石之恠是名魍魉鬼九役使鬼谓此鬼宿因多枉劳心役思常行不正挠害无辜故受此报寓明显境託以成形而为担沙负石走使之类是名役使鬼十传送鬼谓此鬼宿因争讼藏覆己罪为人所讼故受此报託附于人传送吉凶福祸之言是名传送鬼十缠缠者缚也谓一切众生被此十法缠缚不能出离生死之苦证得涅槃之乐也一无惭惭即惭天谓人于屏处作诸过恶不自惭耻也二无愧愧即愧人谓于人所见处为诸过非不知羞愧也三嫉嫉者妬也谓见他人荣富心生妬忌也四悭悭者吝也谓人于世间赀财及出世间法财不肯惠施也五悔悔者恨也谓所作之过蔕芥胸臆不能自安也六睡眠睡眠者谓人昏懵不惺常乐睡眠无所省察也七掉举掉举者摇动也谓心念动摇不能摄伏于诸禅观无由成就也八昏沉昏沉者昏钝沉坠也谓神识昏钝懵然无知不加精进之功遂致沉坠苦海也九嗔忿嗔忿者恚怒也谓人于违情之境不顺己意便发恚怒而忘失正念也十覆覆者藏也谓隐藏所作过恶惟恐人知不能悔过而迁善也十使使即驱役之义谓此贪等十使皆能驱役行者心神流转三界生死也一贪使引取之心名为贪谓于一切物及顺情之境引取无厌是为贪使二嗔使忿怒之心名为嗔谓于一切违情之境即起忿怒是为嗔使三痴使迷惑之心名为痴谓于一切事理无所明了妄生邪见起诸邪行是为痴使四慢使自恃轻他之心名为慢谓由恃己种姓富贵才能轻蔑于他是为慢使五疑使迷心乖理名为疑谓若修戒定等法不别真伪暗钝无明犹豫无决是为疑使六身见使谓于名色阴入界中妄计有身强立主宰恒起我见是为身见使七边见使谓于断常中执断非常执常非断但执一边是为边见使八邪见使谓邪心取理不信因果断诸善根作一阐提行是为邪见使九见取使谓于非真胜法中谬计涅槃心生取着及行道之时虽入种种观门而真明米发谬计所得为真为胜心生取着是为见取使十戒取使谓于非戒中谬以为戒取以进行如外道妄持鸡狗等邪戒执为正戒是为戒取使十恶恶即乖理之行谓众生触境颠倒纵此惑情于身口意动与理垂成此十恶也一杀生杀生者谓自杀亦教人杀断害一切众生之物命也二偷盗偷盗者谓窃取他人一切财物也三邪婬壬邪婬壬者谓非己妻妾而行欲事也四妄语妄语者谓好造虚言诳惑他人也五两舌两舌者谓向此说是向彼说非或向彼说此向此说彼而使彼此乖诤也六恶口恶口者谓言语麤犷毁辱他人令其受恼也七绮语绮语者谓乖背真实巧饰言辞令人好乐也八贪欲贪欲者谓于顺情之境贪着乐欲心无厌足也九瞋恚瞋恚者谓于违情之境不顺己意心生忿怒也十邪见邪见者谓拨无因果行邪见道心无正信也十习因一婬壬习因习即数习之义婬壬习因者谓婬壬习交接研磨不休故有火光于中发动二习交然故有铁床铜柱八热地狱之报也二贪习因贪习因者谓贪习之心徃来计筭发于相吸吸揽不止则感于水积风为寒结水为冰故有寒冰地狱之报也三慢习因慢习因者谓慢习交陵发于相恃憍纵驰骋流逸不止积致恶毒故有血河毒海灌吞之报也四嗔习因嗔习因者谓嗔习交冲发于相忤故心热发火铸气为金此业所感故有宫割斩斫等报也五诈习因诈习因者谓诈习交诱发于相调诈伪之心引起不住此业所感故有杻械鞭杖等报也六诳习因诳习因者谓诳习交欺发于相罔诬罔不止其心飞扬如风鼓尘使人无见故有腾掷飞坠漂沦等报也七冤习因冤习因者谓冤习交嫌发于衘恨如阴毒人心怀毒恶此业所感故有投掷击射等报也八见习因见习因者谓见习交明邪悟诸业各执己见互相是非其事发于违拒故有勘问权诈拷讯推鞫等报也九枉习因枉习因者谓枉习交加发于诬谤如谗贼人逼枉良善此业发现故感拘押按𢲉迫蹙其体沥漉其血等报也十讼习因讼习因者谓诤讼交喧其事发于隐覆如鑑照烛不能隐藏故有业镜火珠披露宿业对验等报也十种见一萨迦耶见梵语萨迦耶华言身见谓于五蕴法上妄生执取计我我所是名萨迦耶见二边执见谓外道之人于五蕴身见之中执断执常随执一边我见增长是名边执见三邪见谓外道之人不了四谛因果之法邪心推度谓无此理因断灭出世善根是名邪见四见取谓外道之人于六十二见一一别计为㝡为上为胜为妙坚固取执随起言说唯此谛实余皆虚妄自谓由此见故能得清净觧脱而得出离是名见取五戒禁取谓外道之人于所受持若戒若禁妄计为最为上为胜为妙随起言说唯此谛实余皆虚妄自谓由此戒禁能得出离是名戒禁取六贪见谓于欲界色界无色界一切顺情之境躭染取着而起诸见是名贪见七恚见谓于一切违情之境以忿怒心损口ㄙ他有情及于他所爱起不饶益于他所不爱而作饶益是名恚见八慢见谓心生憍慢计己为胜视他为劣是名慢见九无明见谓于真实理地无所明了执着邪见是名无明见十疑见谓于诸谛之理心怀犹豫无决定见是名疑见十恶果报谓众生前世造十恶业感饿鬼畜生地狱三恶道报受是苦尽若生人中余业未尽每一恶中复受二种果报故名十恶果报也一杀生果报谓杀生之罪能令众生堕三恶道若生人中得二种果报一者短命二者多病是名杀生果报二偷盗果报谓偷盗之罪亦令众生堕三恶道若生人中得二种果报一者贫穷二者共财不得自在是名偷盗果报三邪婬壬果报谓邪婬壬之罪亦令众生堕三恶道若生人中得二种果报一者妻不贞良二者不得随意眷属是名邪婬壬果报四妄语果报谓妄语之罪亦令众生堕三恶道若生人中得二种果报一者多被诽谤二者为他所诳是名妄语果报五两舌果报谓两舌之罪亦令众生堕三恶道若生人中得二种果报一者眷属乖离二者亲族弊恶是名两舌果报六恶口果报谓恶口之罪亦令众生堕三恶道若生人中得二种果报一者常闻恶声二者言多诤讼是名恶口果报七绮语果报谓绮语之罪亦令众生堕三恶道若生人中得二种果报一者言无人信二者语不明了是名绮语果报八贪欲果报谓贪欲之罪亦令众生堕三恶道若生人中得二种果报一者心不知足二者多欲无厌是名贪欲果报九嗔恚果报谓嗔恚之罪亦令众生堕三恶道若生人中得二种果报一者常被他人求其长短二者常被于他之所恼害是名嗔恚果报十邪见果报谓邪见之罪亦令众生堕三恶道若生人中得二种果报一者生邪见家二者其心謟曲是名邪见果报十不增长业一梦所作业梦所作者谓梦中所为非意思所起亦非身口所作是为不增长业也二无知所作业无知所作者谓无所知觉之人所作之业皆非意思所起是为不增长业也三无故思所作业无故思所作者谓身口所作之业非故意所思而起是为不增长业也四不利不数所作业不利不数所作者谓不以利养而作亦不数数而作是为不增长业也五狂乱所作业狂乱所作者谓痴狂昏乱之人于身口所作本非故意亦非知觉是为不增长业也六失念所作业失念所作者谓人既失正念即同迷痴凢所作业不由意地而起是为不增长业也七非乐欲所作业非乐欲所作者谓凢所作业必从乐欲心起若其所作既非乐欲是为不增长业也八自性无记业自性无记者谓无记性所作非善因缘亦非不善因缘是为不增长业也九悔所损口ㄙ业悔所损口ㄙ者谓先所作业既生惭愧悔过迁善其业即损口ㄙ是为不增长业也十对治所损口ㄙ业对治所损口ㄙ者谓所作业方便对治如嗔心起时即以慈悲治之其业损口ㄙ减是为不增长业也十种说三世十种说三世者谓三世各三乃分九别会别归摠摄在一念故以一融九虽九而常一虽一而常九一九无碍十世圆融经云无量无数刼觧之即一念知念亦无念如是见世间是名十种说三世也一过去世说过去世谓过去世中说过去世之事也二过去世说未来世谓过去世中说未来世之事也三过去世说现在世谓过去世中说现在世之事也四未来世说过去世谓未来世中说过去世之事也五未来世说现在世谓未来世中说现在世之事也六未来世说无尽谓未来世中说未来世未来之后复有未来无穷𥁞之事也七现在世说过去世谓现在世中说过去世之事也八现在世说未来世谓现在世中说未来世之事也九现在世说平等谓现在世中说现在世之事也以现在为平等者例过去未来之现在前后均齐也十现在世说三世即一念谓世由积念而成故三世各三而成九世摄九世归三世摄三世即一念故合论云十世古今始终不离于当念也粥有十利律云佛住舍卫城时难陀毋作食先饭比丘然后自食复作釜饭逼上饭汁自饮即觉身内风除宿食顿消由是多水少米合煎复用胡椒荜𦭞调和以奉世尊由是佛听比丘从今日后许食粥有十种利时世尊即说偈曰持戒清净人所奉恭敬随时以粥施十利饶益于行者色力寿乐辞清辩宿食风除饥渴消是名为药佛所说欲生人天常受乐应当以粥施众僧一资色谓资益身躯颜容丰盛故云资色二增力谓补益尫羸增长气力故云增力三益寿谓补养元气寿筭增益故云益寿四安乐谓清净柔輭食则安乐故云安乐五辩说谓滋润喉吻论议无碍故云辩说六除风谓调和通利风气消除故云风除七消宿食谓温煖脾胃宿食消化故云消宿食八辞清谓气无凝滞辞辩清扬故云辞清九除饥谓适充口腹饥馁顿除故云除饥十消渴谓喉吻霑润渴想随消故云消渴饮酒十过一颜色恶谓饮酒之人颜貌容色因此变常无有善相也二下劣谓饮酒之人威仪不整动止轻薄人所贱恶也三眼视不明谓恣饮狂痴瞻视昏瞀而色境莫辨也四现嗔恚相谓醉酒之人行不善法不页亲属贤善恣肆忿怒也五坏田业资生谓恣饮放逸破费产业资财散失也六致疾病谓饮酒过度身体失调以致疾病也七益闘讼谓醉酒发狠与人争竞不惜身命而闘讼益增也八恶名流布谓躭饮纵恣弃舍善法而丑名恶声远近流布也九智慧减少谓饮酒昏迷狂騃愚痴而智慧减少也十命终堕恶道谓朋狎饮酒善行不修恶业日增命终之后而堕恶道也食肉十过一众生是己亲谓一切众生轮回五道互相生育逅口巾为眷属以是因缘今所食肉无非亲者故云众生是己亲二见生惊怖谓一切众生护身惜命与人无别若见食肉之人惊怖远离故云见生惊怖三坏他信心谓世间行善之人见沙门食肉者即生毁谤而言佛法中无有真实沙门修梵行者故云坏他信心四行人不应食谓菩萨为求出离生死当修慈悲之行少欲知足若其食肉则不能出离故云行人不应食五罗剎习气梵语罗剎华言速疾鬼习气者先世余习气分也谓沙门宿世曾作罗剎眷属今虽出家在佛法中由昔余习见食肉者欢喜亲近故云罗剎习气六学术不成谓学道之人若好食肉则污染梵行于如来无上圣道出世觧脱不得成就故云学术不成七生命同己谓学道之人应起慈心谛观一切众生惜命畏死与己无别须当护惜故云生命同己八天圣远离谓食肉之人诸天圣人悉皆厌恶远离而不亲近故云天圣远离九不净所出谓一切畜生宿因不净之业以成不净之身其所食噉又多不净学道之人欲修梵行而食彼肉则亦不净故云不净所出十死堕恶道谓食肉之人必多害物命恶业日积是以命终之后应生恶道故云死堕恶道十大数十大数者华严经阿僧祇品心王菩萨问佛云何阿僧祇乃至不可说不可说佛即为说筭数无𥁞之法积成十种大数也然数法有三等一下等数法十十变之即一变十十变百百变千千变万等也二中等数法百百变之即一百洛义为一俱胝等也三上等数法倍倍变之即俱胝俱胝为一阿𢈔多等也此之数法唯佛能了故佛自说筭数之法无穷无尽以筭诸佛清净功德及菩萨所入诸行愿海乃至世间一切无尽法也一阿僧祇梵语阿僧祇华言无数谓从一百洛义为一俱胝乃至至至为一阿僧祇也二无量谓从阿僧祇阿僧祇为一阿僧祇转阿僧祇转阿僧祇转为一无量也三无边谓从无量无量为一无量转无量转无量转为一无边也四无等谓从无边无边为一无边转无边转无边转为一无等也五不可数谓从无等无等为一无等转无等转无等转为一不可数也六不可称谓从不可数不可数为一不可数转不可数转不可数转为一不可称也七不可思谓从不可称不可称为一不可称转不可称转不可称转为一不可思也八不可量谓从不可思不可思为一不可思转不可思转不可思转为一不可量也九不可说谓从不可量不可量为一不可量转不可量转不可量转为一不可说也十不可说不可说谓从不可说不可说为一不可说转不可说转不可说转为一不可说不可说也十一佛十一持一佛持谓如来色相之身住持世间能令众生佛种不断是名佛持二法持谓如来法性之法住持世间能令众生法种不断是名法持三僧持谓如来应化菩萨圣僧住持世间能令众生僧种不断是名僧持四业持谓如来见诸众生造作恶业故现威勐势力逼今修善如无厌足王假现恶业之行化诸众生是名业持五烦恼持谓如来见诸众生行于邪行贪着烦恼故随彼类示行贪欲如婆须蜜多女假行欲事令他入于三昧而断烦恼是名烦恼持六时持谓如来最初发心之时菩提大愿而为其体时时润泽无有间断是名时持七愿持谓如来徃昔因中发大誓愿修诸功德持令不失是名愿持八供养持谓如来徃昔修行之时以诸供具持奉十方如来而为供养是名供养持九行持谓如来徃昔勤修一切殊胜妙行无量无边恒不厌足是名行持十刦持刦梵语具云刼波华言分别时节谓如来于无量刼中具修梵行功德而证道果住持经刼化诸众生是名刼持十一智持谓如来行满功圆证得一切种智复以智慧辩才说种种法调伏众生不令退失是名智持月有十一事喻如来一能破暗谓月盛满之时清光普照能使一切大地悉皆明朗犹如来种种说法能破一切众生无明大闇也二令见道非道谓月盛满之时普照大地凡是路非路令诸众生悉皆明见犹如来说法开示正道邪道人悉分别而知其可行不可行也三令见道邪正谓月盛满之时普照大地凡路之邪正险夷令诸众生皆悉明见犹如来开示生死邪险之途令趋涅槃平正之道也四除欝蒸得清凉谓月盛满之时虽遇炎暑欝结蒸热其或对之自觉清凉之气袭人犹如来说法令人悉能远离贪欲瞋恚愚痴生死之苦而获涅槃清凉之乐也五破坏萤火高心谓月盛满之时一切山河大地无不普照而萤火之光悉皆不现犹如来出世正法昭着一切外道邪见光明悉皆破坏也六息盗贼想谓月盛满之时一切幽暗无不朗耀盗贼窃取之想自然屏息犹如来说法令诸众生破无明暗一切烦恼皆不复生也七除畏恶兽心谓月盛满之时一切幽暗无不照烛令诸旷野夜行之人恶兽出没悉能明见而无怖畏之心犹如来说法开示众生正见烦恼盖障悉皆除灭也八开敷优钵罗华梵语优钵罗华言青莲谓月盛满之时其光照故华乃开敷犹如来说法开示明了一切众生所有心花悉皆敷荣也九合莲华谓月盛满之时其光照故莲华开而复合犹如来说法开示明了众生五欲覆盖之心不令发起也十发行人进路心谓月盛满之时一切道路邪正夷险悉皆明白行者之心欢喜前进犹如来说法开示明了令诸众生勇勐进修趣向大涅槃之道也十一令众生受乐谓月盛满之时令人赏翫生娱乐心犹如来说法开示明了令诸众生修习禅定破诸烦恼而得觧脱之乐也师子吼喻十一事如来说法每以师子吼为喻者盖表如来于大众中无畏而说有此十一事也一破坏诈师子谓如来无畏宣说正法则彼邪魔外道之说自然摧破犹真师子王震吼则彼诈作师子者自失声矣二试自身力谓如来无畏说法以示如实智用通达一切了了分明无有能坏亦无能胜犹师子震吼亦欲试其自身之力也三令住净处谓如来无畏说法专为开示一切众生令知诸佛所行清净境界犹师子震吼而自振其尾令所住之处除去尘垢而得清净也四令诸子知处所谓如来无畏说法专为开示一切邪见众生反邪向正有所归依犹师子震吼亦令诸子知其所住之处也五令群辈无怖谓如来无畏说法为令一切众生出离生死而无怖畏犹师子震吼亦令群辈无怖心也六眠者得觉悟谓如来无畏说法为令一切众生为无明迷惑之所覆障者悉皆开晓犹师子震吼令群辈睡眠皆得觉悟也七令诸兽不放逸谓如来无畏说法为令一切众生守护身语心不放逸若有行恶法者悉知惭愧而生悔心犹师子震吼令一切诸兽皆不放逸也八令诸兽依附谓如来以无畏力宣说正法为欲开示一切邪见众生悉令正信不为外道所惑犹师子震吼能令诸兽离彼窟穴悉来依附也九调大香象谓如来无畏说法亦为破坏富兰那等憍慢之心令其调伏而生正信犹师子震吼调伏大香象也十教告子息谓如来无畏说法为令声闻缘觉自耻小乘之证而向墓大乘之道犹师子震吼教告子息令其跳跃增进勇勐也十一庄严眷属谓如来无畏说法教诸菩萨发广大心圆满十力亦令四部离诸邪见不生怖畏犹师子震吼而自庄严其眷属也十一智一世俗智谓世间有漏之智不能出离生死故名世俗智亦云名字智谓但有其名而无其理也二法智谓欲界苦集灭道四谛下苦法等无漏之智能断欲界见惑烦恼故名法智三类智谓色界无色界四谛以欲界四谛比类而观从是断上二界见惑发苦类等无漏之智故名类智四苦智苦即逼迫之义谓观五阴等法以无常苦空无我得无漏智故名苦智五集智集招集之义谓观见思烦恼之因而能招集生死之果得无漏智故名集智六灭智灭即断灭之义谓断灭见思烦恼得无漏智故名灭智七道智道即能通之义谓戒定慧之道能通至涅槃依此而修得无漏智故名道智八他心智谓知欲界色界现在心心所法及知无漏心心所法故名他心智九尽智谓我见苦已断集已证灭已修道已如是念时得无漏智故名尽智十无生智谓我见苦已不复更见我断集已不复更断我证灭已不复更证我修道已不复更修如是念时得无漏智故名无生智十一如实智谓于一切法如实正知无有𦊱碍是佛之智故名如实智十一善一信信者谓于一切善法忍可乐欲而不疑也有三种一信实有谓于诸法实事理中深信忍故二信有德谓于三宝真净德中深信乐故三信有能谓于世间出世间一切善法深信力故能得能成起希望故是名为信二惭惭即惭天谓心常知惭崇重贤善耻昔过恶则能对治无惭息诸恶行也三愧愧即愧人谓心常知愧不为暴恶悔昔过非则能对治无愧息诸恶业也四无贪谓于五欲顺情等境心生厌离无所染着也五无瞋谓于五欲违情等境心常忍辱不起忿怒也六无痴谓于一切理事等法明觧决了无所迷惑也七勤谓于一切善法精进修习不生懈怠圆满善业也八安安即轻安谓远离麤重恼乱及除障定之法调畅身心转安适也九不放逸谓精进三业于所断之惑所修之善加功勇勐速令成满世间出世间一切善法而无放逸也十行舍谓精进三业令心平等寂静而住一切掉举昏沉等障悉皆舍离也十一不害谓于一切有情众生无所损口ㄙ恼不加瞋恚常运慈悲之心托七友其危苦与其安乐也合九十五种外道为十一宗宗即𣲖也谓外道教文传习西域不出十一宗而九十五种外道无不𥁞摄也一数论师计𡨋谛生从数起论名为数论又论能生数名为数论其造数论及学数论者皆名数论师计𡨋谛生者百论云从𡨋生觉乃至神我共成二十五谛以前二十四谛从神我而生依神我为主谓神我常觉明了常住不坏摄受诸法是故执神我是常是一是万物因是涅槃因也二卫世师计六句生梵语卫世华言无胜其人在佛前八百年出世时人以其昼避声色匿迹山薮夜绝视听方行乞食有似鸺鹠鸟故名鸺鹠仙人及获五通遂说论十万偈谓证菩提便欣入灭六句生者一者实谓诸法体实为德业所依二者德即道德也三者业即作用也四者大有谓实德业同一有也五者同异谓如地望地是同望水即异水火风等亦然六者和合谓诸法和合如鸟飞空怱至树枝住而不去法亦如是由和合故令有住也三涂灰计自在天生万物涂灰即外道名谓此外道计欲界第六自在天能生万物四围陀论师计那罗延天生四姓梵语围陀华言智论梵语那罗延华言勾鎻力士谓其骨节钩鎻而有力也那罗延天能生四姓谓口生婆罗门两臂生剎利两䏶生毘舍两脚生首陀五安茶论师计本际生梵语安茶本际者即过去世之初际也谓此外道计世间㝡初有大水时有大安茶出生形如鸡卵后为两叚上为天下为地中生一梵天复能出生一切有命无命之物故计梵天是生万物之主也六时散外道计物从时生谓此外道自见草木等物有时生花有时生果时有作用或舒或卷令彼枝条随时荣枯时虽微细不可见以此花实等则知有时也七方论师计方生人人生天地方即四方谓此外道计四方能生人人能生天地灭后还入于方也八路伽耶计色心法皆极微作梵语路伽耶华言顺世谓此外道计色心等法皆从四大极微能生麤色虽是极微其体实有以世间麤物无常极微之因不坏也九口力论师计虚空为万物因谓此外道计从空生风从风生火从火生煖煖生水水生冻坚作地地生五谷五谷生命命没还归虚空也十宿作论师计苦乐随业谓此外道计一切众生受苦乐报皆随宿世本业所作若有持戒精进受身心苦能坏本业本业既尽众苦亦灭众苦灭故即得涅槃是故计宿世所作为一切因也十一无因论师计自然生谓此外道计一切万物无因无缘皆自然生皆自然灭也十一色色以质碍为义谓眼耳鼻舌身无表六种即内色也色声香味触五种即外色也凢有十一种之别焉一眼谓眼根有形质可见故名色也二耳谓耳根有形质可见故名色也三鼻谓鼻根有形质可见故名色也四舌谓舌根有形质可见故名色也五身谓身根有形质可见故名色也六色谓眼根所见青黄赤白等色也七声谓丝竹环珮等声以其实可听闻故名色也八香谓栴檀沉水及饮食等香以其实可嗅闻故名色也九味谓甘淡咸苦等味以其实可甞知故名色也十触谓妙衣上服柔輭细滑等触以其实有触对故名色也十一无表无表者谓不可显示之色也如四禅天定中色眼中一分净色皆不可见不可显示又如意识缘想过去种种境界虽无表对想境实见故名无表色也十一声一执受大种声执即执持受即领受谓人于内四大种而有所执受也而言声者如手相击及语言等声皆由内四大种而出故名执受大种声二不执受大种声谓人于外四大种无所执受而言声者如风林驶水等声皆由外四大而出故名不执受大种声三执受不执受大种声谓如以手击皷等声手属执受大种鼓属不执受大种故名执受不执受大种声四世所共成声谓世俗之人或因谈说或因问荅而成于声故名世所共成声五成所引声谓诸圣人所说法音皆为引导众生出离生死而成于声故名成所引声六可意声谓欢乐之声可适其意故名可意声七不可意声谓愁苦之声违逆情意故名不可意声八俱相违声谓不苦不乐之声亦不适意亦不违情与前可意不可意声相反故名俱相违声九徧计所执声谓外道于一切法徧计有无及常无常等执着所说而成于声故名徧计所执声十圣言声圣即正也谓见即言见不见言不见闻即言闻不闻言不闻等此因正直而成于声故言圣言声十一非圣言声谓见言不见不见言见闻言不闻不闻言闻等此因非正直而成于声故名非圣言声十二药师如来十二大愿文殊师利菩萨白佛言惟愿演说诸佛名号及本昔所发殊胜大愿佛言东方过此十恒沙等佛土之外有世界名净瑠璃彼土有佛名药师瑠璃光如来本行菩萨行时发十二大愿一愿愿我来世于佛菩提得正觉时自身光明炽然照曜无量无数无边世界三十二相八十种好以为庄严我身既尓令一切众生如我无异页视十二支节殊胜十三骨节交结十四膝轮圆满十五隐处妙好十六身支润滑十七身吞敦肃十八身支坚固十九身支安定二十身相端严二十一身有圆光二十二腹形方正二十三脐深右旋二十四脐厚妙相二十五肌肤匄净二十六手掌充满二十七手文深长二十八唇色红润二十九面门圆满三十舌相长广三十一发声威震三十二音韵羙妙三十三鼻高脩直三十四诸齿方整三十五诸牙明洁三十六目广清净三十七眼相脩广三十八眼睫齐整三十九双眉脩长四十双眉绮廉四十一双眉高朗四十二耳厚脩长四十三两耳相好四十四容仪端丽四十五额广圆满四十六身分殊胜四十七首发脩长四十八背发香洁四十九首发齐整五十首发坚固五十一首发光滑五十二身分坚实五十三身体庄严五十四诸窍清净五十五身力充美五十六身相严好五十七面轮脩广五十八颜貌舒泰五十九面颜光泽六十身支严净六十一毛孔出香六十二面门出香六十三首相妙好六十四身毛纤柔六十五法音圆辩六十六顶相高妙六十七指网分明六十八行不履地六十九神力自持七十威德远震七十一音声和雅七十二观机说法七十三一音演说七十四次第说法七十五等观有情七十六先观后作七十七相好具足七十八顶骨坚实七十九颜容奇妙八十胷臆妙好二愿愿我来世得菩提时身如瑠璃内外清净无复瑕垢光明广大威德炽然身善安住𦦨网庄严过于日月若有众生昏闇及夜莫知方所以我光故随意所趣作诸事业三愿愿我来世得菩提时以无边无限智慧方便令无量众生受用无尽莫令一人有所乏少四愿愿我来世得菩提时诸有众生行异道者一切安立菩提道中行声闻辟支佛道者皆以大乘而安立之五愿愿我来世得菩提时若有众生于我法中修行梵行此诸众生无量无边一切皆得不卸ㄗ夬减戒具三聚戒无有破戒起恶道者六愿愿我来世得菩提时若有众生其身下劣诸根不具丑陋顽愚聋盲跛躄身挛背伛白癞癫狂若复有余种种身病闻我名已一切皆得诸根具足身分成满七愿愿我来世得菩提时若有众生诸患逼切无护无依无有住处远离一切资生医药又无亲属贫穷可愍此人若得闻我名号众患悉除无诸痛恼乃至究竟无上菩提八愿愿我来世得菩提时若有女人为诸恶之所逼恼猒离女身愿舍女形闻我名已转女人身成丈夫相乃至究竟无上菩提九愿愿我来世得菩提时令一切众生解脱魔网若堕种种异见稠林悉当安立置于正见次第示以菩萨行门十愿愿我来世得菩提时若有众生种种王法系缚鞭挞牢狱应死无量灾难悲忧煎迫身心受苦此等众生以我福力皆得解脱一切苦恼十一愿愿我来世得菩提时若有众生饥火烧身为求食故作诸恶业我于彼所先以㝡妙色香味食饱足其身后以法味毕竟安乐十二愿愿我来世得菩提时若有众生贫无衣服寒热蚊䖟日夜逼恼我当施彼随用衣服种种杂色如其所好亦以一切宝庄严具华鬘涂香皷乐众妓随诸众生所须之具皆令满足大明三藏法数卷第三十三大明三藏法数大明三藏法数卷第三十四石六上天竺前住持沙门一如等奉勑集註十二分经一修多罗梵语修多罗华言契经契者上契诸佛之理下契众生之机经者法也常也十界同遵曰法三世不易曰常此圣教之总名也又修多罗即是长行直说法相随其义理长短不以字数为拘也二祇夜梵语祇夜华言应颂又云重颂谓应前长行之文重宣其义或六句四句三句二句皆名颂也三伽陀梵语伽陀华言讽颂谓不颂长行直说偈句如金光明经中空品等是也四尼陀罗梵语尼陀罗华言因缘如经中有人闲故为说是事如律中有人犯是事故制是戒如来所说一切根本缘起之事皆名因缘如法华经中化城喻品说宿世因缘等是也五伊帝目多梵语伊帝目多华言本事谓说诸菩萨弟子因地所行之事如法华经中本事品云药王菩萨于日月净明德佛所得法欢喜即然身臂以为供养修诸苦行求菩提道等是也六阇多伽梵语阇多伽华言本生谓说佛菩萨本地受生之事如涅槃经云比丘当知我于过去作鹿罴麞兔龙及作金翅鸟粟散王转轮圣王之类是也七阿浮达磨梵语阿浮达磨华言未曾有亦云希有谓如佛初生时即行七步足迹之处皆有莲花放大光明徧照十方世界而发是言我是度一切众生生老病死者地大震动天雨众花树出音声作天妓乐如是等无量希有之事是也八婆陀梵语婆陀具云阿波陀那华言譬喻谓如来说法为钝根者假譬喻以晓示之令其开解如法华经中火宅药草等喻是也九优婆提舍梵语优婆提舍华言论议谓诸经中问荅辨论诸法之事如法华经提婆达多品中智积菩萨与文殊师利论说妙法等是也十优陀那梵语优陀那华言自说谓无有人问如来以他心智观众生机而自宣说如楞严会上说五十种魔事不待阿难请问又如弥陀经无有缘起自告舍利弗等是也十一毘佛畧梵语毘佛畧华言方广方者法也广者大也又正理曰方包富曰广谓大乘方等经典其义广大犹如虚空也十二和伽罗梵语和伽罗华言授记谓如来为诸菩萨辟支声闻授作佛记如法华经云汝阿逸多于当来世而成佛道号曰弥勒等是也十二因缘谓无明等展转感果名因互相由借为缘三世相续无间断也一无明谓过去世烦恼之惑覆于本性无所明了故曰无明二行谓过去世身口造作一切善不善业是名为行三识谓由过去惑业相牵致令此识投托母胎一剎那间染爱为种纳想成胎是名为识四名色名即是心谓心但有名而无形质也色即色质即是身也谓从託胎已后至第五箇七日名形位生诸根形四支差别是名为色五六入谓从名色已后至第六箇七日名发毛爪齿位第七七日名具根位六根开张有入六尘之用是名六入六触谓出胎已后至三四嵗时六根虽触对六尘未能了知生苦乐想是名为触七受谓从五六嵗至十二三嵗时因六尘触对六根即能纳受前境好恶等事虽能了别然未能起淫壬贪之心是名为受八爱谓从十四五嵗至十八九嵗时贪于种种胜妙资具及婬壬欲等境然犹未能广徧追求是名为爱九取谓从二十嵗后贪欲转盛于五尘境四方驰求是名为取十有谓因驰求诸境起善恶业积集牵引当生三有之果是名为有十一生谓从现世善恶之业后世还于六道四生中受生是名为生十二老死谓从来世受生已后五阴之身熟已还坏是名老死十二入入即涉入之义谓六根六尘互相涉入故名十二入也一眼入谓眼根对色即能见色是名眼入二耳入谓耳根对声即能闻声是名耳入三鼻入谓鼻根对香即能嗅香是名鼻入四舌入谓舌根对味即能甞味是名舌入五身入谓身根对触即能觉触是名身入六意入谓意根对法即能分别于法是名意入七色入谓一切可见之色而对于眼是名色入八声入谓一切可闻之声而对于耳是名声入九香入谓一切可嗅之香而对于鼻是名香入十味入谓一切可甞之味而对于舌是名味入十一触入谓一切可觉之触而对于身是名触入十二法入谓一切可分别之法而对于意是名法入十二头陀行梵语头陀华言抖擞谓能抖擞烦恼之尘垢也盖比丘当离愦閙不乐饰好心绝贪求无诸憍𢢔清净自活以求无上正真之道故有十二种之行焉一住阿兰若处梵语阿兰若华言寂静处谓比丘当住于空闲寂静之处身离愦閙心离欲尘永绝攀缘求无上道是为头陀行也二常行乞食谓比丘离诸贪求不受他请常行乞食以资色身助成道业若得食时或好或恶不起分别增减之念若不得食亦无嫌恨得与不得心常平等是为头陀行也三次第乞食谓比丘乞食之时不着于味不轻众生不择贫富常平等一心次第而乞是为头陀行也四一食谓比丘修道应作是念我求一食尚多有所妨何况小食后食若不自损口ㄙ则失半日之功不能一心行道是故断数数食受一食法是为头陀行也五节量食谓比丘所乞之食当作三分若见渴乏者以一分施之又减一抟食至空静处置净石上施诸禽兽若不见困乏者但食三分之二亦留一分不得尽食如此则身轻安隐易消无患不废行道若贪心极噉则腹胀气塞妨损口ㄙ道业是故节食为头陀行也六过中不饮浆浆即果浆蜜浆之类谓比丘修道于种种浆日若过中悉不得饮若饮者则心乐着贪求无厌不能一心修习善法是故过中不饮浆为头陀行也七着弊衲衣谓比丘不贪服饰不求好衣但于聚落中拾陈旧废弃之物浣濯令净作为衲衣覆除寒露而已若贪新好则多追求以损口ㄙ道行又能招致贼盗是故着弊衲衣为头陀行也八但三衣三衣者九条七条五条袈裟之衣也谓比丘少欲知足衣取盖形不多不少如白衣之人畜种种衣及外道苦行裸形无耻皆不合中道是故佛弟子舍此二边但受三衣为头陀行也九冢豖豕间坐谓无常苦空之观是佛法之初门能令厌离三界比丘住于冢间常见死尸臭烂狼籍火烧鸟啄则无常不净之想易得成就是故冢间坐为头陀行也十树下坐谓比丘于冢间不得道者当至树下思惟求道如佛生时成道转法轮般涅槃皆在树下有如是因缘是故比丘如佛所行当树下坐为头陀行也十一露地坐谓比丘在树下坐如住半舍荫覆凉乐故生爱着又虑雨漏湿冷鸟屎污身毒虫所扰于是思惟露地而坐随意快乐月光遍照令心明利易入空定是故露地坐为头陀行也十二但坐不卧谓比丘四威仪中坐为第一食易消化气息调和可以入道若懈怠睡眠诸烦恼贼常伺其便若行若立心动难摄是故比丘常当安坐脇不至席为头陀行也十二恶律仪恶律仪者谓法所不应作之律仪一屠羊屠者杀也谓人或以自食而常宰杀或因取利贩卖而常宰杀是为恶律仪二养鸡谓因嗜其肉味以充口体常自畜养意图烹杀是为恶律仪三养猪谓或因自欲充于口腹或因贩卖求利以资其生而畜养之者是为恶律仪四捕鸟谓以杀心故网捕禽鸟或食或卖伤害生命是为恶律仪五捕鱼谓以杀心故而用网古取捕诸鱼或食或卖伤害物命是为恶律仪六猎师谓以杀心故猎捕一切禽兽或食或卖伤害物命是为恶律仪七作贼谓见一切物常怀刼盗之心不思物各有主妄行攘窃贼害于人是为恶律仪八魁脍魁脍者为官操刃行刑之人谓人本同类彼虽犯法理固当死然习为操刃之业以害其生实为恶行是为恶律仪九守狱谓为狱吏守其牢狱以杻械枷鎻非理陵虚罪因无慈善心是为恶律仪十呪龙谓习诸邪法呪术呪于龙蛇以为戏乐是为恶律仪十一屠犬谓杀犬以资利养是为恶律仪十二伺猎谓作猎主伺捕禽兽以利其生而自积罪业是为恶律仪十二妄想经云当说妄想自性分别随境有异一切愚夫计着有无故有十二种也一言说妄想谓计着种种妙音歌咏之声以为有性是名言说妄想二所说事妄想谓凢所说事穷其自性惟圣智所知凡愚不了但依彼事而生言说是名所说事妄想三相妄想谓随事起见犹如渴鹿奔逐阳熖作于水想如于地水火风执有坚湿煗动之性然不知性本融通于一切法相虚妄计着是名相妄想四利妄想谓乐着世间种种金银珍宝等财利而不知此物本是虚幻凡夫不了而起贪着是名利妄想五自性妄想谓执持诸法起自性见以自为是余皆为非是名自性妄想六因妄想谓于因缘所生之法起有无等见妄想分别成生死因是名因妄想七见妄想谓于五阴等法妄计有无一异起诸邪见执着分别是名见妄想八成妄想谓于假名实法上计我我所而起言说成决定论是名成妄想九生妄想谓计一切法若有若无皆从缘起而生分别是名生妄想十不生妄想谓一切法皆先有体不假因缘而生是名不生妄想十一相续妄想谓于一切诸法执此与彼逅口巾相系属计着分别无有断绝是名相续妄想十二缚不缚妄想谓于一切法以情生着故则成系缚若离妄想则无系缚凡夫不了于此无缚觧中而生计着是名缚不缚妄想十二随眠谓欲等烦恼长时随遂眠伏藏识之中故名随眠一欲贪谓于可意之境爱染念着而生恱乐也二嗔恚谓于不可意之境无所爱乐而自生嗔忿也三色贪谓于色界爱乐净法贪着禅味也四无色贪谓于无色界识处等定爱乐可意心生味着也五无明谓于事理等法无所明了障覆真性也六身见谓于五阴等法中强立主宰妄计为身也七边见谓于身见上计我或断或常随执一边也八邪见谓由计断常不信因果以为无作无得起见诽谤也九见取谓因此见而能通至非非想天信此非余执劣为胜十戒取谓执邪为道非因计因如持鸡狗等戒以为可得清净解脱是也十一慢谓贡高自举轻慢他人也十二疑谓于谛理不能觧了心生犹豫是非不决也十二类生谓诸有情由颠倒妄想起惑造业随业感报各各不同故有十二类也一𡖉生𡖉生者从壳而出生也谓此类有情因虚妄颠倒之惑起飞沉乱想之业惑业和合故感此生之报即鱼鸟龟蛇之类是也二胎生胎生者从胞胎而出生也谓此类有情因爱欲杂染之惑起横竖乱想之业惑业相滋故感此生之报即人畜龙仙之类是也三湿生湿生者从湿处而受生也谓此类有情因颠倒执着之惑起翻覆乱想之业惑业和合故感此生之报即含蠢蠕动之类是也四化生化生者无而忽有也又离此旧形易彼新质为化生也谓此类有情因颠倒变易之惑起舍故取新乱想之业惑业和合故感此生之报即转蚡刀允飞行之类是也五有色有色者有形碍明显之色也谓此类有情因颠倒障碍之惑起精耀乱想之业惑业显着故感此生之报即休咎精明之类是也六无色无色者无有形色也谓此类有情因颠倒销散之惑起阴隐乱想之业惑业暗昧故感此生之报即空散销沉之类是也七有想有想者从忆想所生也谓此类有情因颠倒罔象之惑起潜结乱想之业惑业和合故感此生之报即神鬼精灵之类是也八无想无想者想心昬迷无所觉了也谓此类有情因顽钝愚痴之惑起枯藁乱想之业惑业和合故感此生之报即精神化为土木金石之类是也九非有色非有色者谓虽有形色而假他所成也谓此类有情因虚伪相待之惑起因依乱想之业惑业相染故感非有色相成色之报即水母以虾为目之类是也十非无色非无色者因声唿召而能成形也谓此类有情因相引妄性颠倒之惑起唿召乱想之业惑业相附故感非无色相无色之报即呪诅厌生之类是也十一非有想非有想者谓借他之身以成自类也谓此类有情因诬罔颠倒之惑起回互乱想之业惑业和合故感非有想相成想之报即蒲卢等异质相成之类是也十二非无想非无想者谓虽亲而成怨害也谓此类有情因怨恨颠倒之惑起杀害妄想之业惑业和合故感非无想相无想之报即土枭等附块为儿及破镜鸟以毒树果抱为其子子成父母皆遭其食之类是也十三十三事法一住正戒谓出家之人入于聚落乞食当ㄆ摄身心安住正戒勿令毁犯也二住正威仪谓出家之人乞食之时当须正其容貌端其威仪令一切人生敬信心也三住正命谓出家之人当依佛制乞食自活资身进道离于五种邪命之食也四住正觉谓出家之人当须觉了身为苦本甚可厌恶为正道故而行乞食随得支身以除饥渴勿令多贪妨进道业也五依法谓出家之人或于道塲中经行或于聚落内乞食当须行步徐缓遵其法则也六依时谓出家之人当念无常迅速昼夜深自警悟不可眠卧妨损口ㄙ道业遗教经云昼则勤心修习善法无令失时初夜后夜亦勿有废是也七依处谓出家之人欲求寂静无为之乐当离愦閙之处独处闲居思灭苦本也八依次谓出家之人于大众中当依戒腊资次而坐勿令搀越梵网经云先受戒者在前坐后受戒者在后坐是也九离贪谓出家之人已住正戒当制五根勿令放逸五欲之害甚于毒蛇不应贪着也十离瞋谓出家之人当以慈悲为本忍受恶骂之毒如饮甘露无令瞋恨瞋之为害甚于勐火常当防护勿令得入也十一离取着谓出家之人常以智慧观察己身及以外物皆悉虚幻不应妄取执着遗教经云持净戒者不得贩卖贸易安置田宅及诸财宝皆当远离是也十二离麤犷谓出家之人当须柔软和顺以成清雅之德不应麤暴勐犷有失和敬之仪也十三离憍慢谓出家之人当须谦敬卑下折己慢幢精进修道不应自恃有德憍傲侮慢贡高于人也日冷十三缘一缘谓须弓山佉陀罗山二山中间有水广八万四千由旬其水生优钵罗等杂华互相照触日光为之生冷华言妙高梵语由旬华言限量梵语优钵罗华言青莲二缘谓佉陀罗山伊沙陀罗山二山中间有水纵广四万二千由旬其水生诸杂华互相照触日光为之生冷三缘谓伊沙陀罗山树提陀罗山二山中间有水广二万由旬其水生诸杂花互相照触日光为之生冷四缘谓善见山树提山二山中间有水广一万二千由旬其水生诸杂花互相照触日光为之生冷五缘谓善见山马祀山二山中间有水广六千由旬其水生诸杂花互相照触日光为之生冷六缘谓马祀山尼弓陀罗山二山中间有水广一千二百由旬其水生诸杂花互相照触日光为之生冷七缘谓尼弥陀罗山调伏山二山中间有水广六百由旬其水生诸杂花互相照触日光为之生冷八缘谓调伏山金刚轮山二山中间有水广三百由旬其水生诸杂花互相照触日光为之生冷九缘谓金刚轮山阎浮提地二处中间有水映于日光而日生冷十缘谓南阎浮提河少西拘耶尼水多其水映于日光而日生冷十一缘谓西拘耶尼河少东弗于逮水多其水映于日光而日生冷十二缘谓东弗于逮河少北欝单越河多其水映于日光而日生冷十三缘谓日宫殿光照大海水水映日光而日生冷十四十四无畏谓观世音菩萨以金刚三昧无作妙力与诸十方三世六道一切众生同一悲仰令诸众生获得十四种无畏功德也一不自观音以观观者不自观音者谓不随声尘所起知见也以观观者谓返照自性也不起知见则无所妄返照自性则一切真寂无复苦恼故令受苦众生蒙此真观即得觧脱是为无畏经云观其音声即得觧脱是也二知见旋复在心曰知在眼曰见知见性热则属于火谓菩萨能旋转知见以复真空能令众生设入火难自不能烧是为无畏经云设入大火火不能烧是也三观听旋复观听性动则属于水谓菩萨能旋转观听以复真空能令众生设为大水所漂自不能溺是为无畏经云大水所漂水不能溺是也四断灭妄想心无杀害妄想作业以杀为首谓菩萨证悟实性断灭妄想大慈心发无杀害念能令众生入彼罗剎鬼国鬼自灭恶是为无畏经云入诸鬼国鬼不能害是也五熏闻成闻六根销复同于声听谓熏闻属思思其所闻无性可得则成真闻六根害人兵刃无异菩萨六根既皆销灭以复真空一切尘境同于声听能令众生当被害者刀刃所加叚叚折坏是为无畏经云临当被害刀叚叚坏是也六闻熏精明明徧法界谓菩萨从闻熏习所成慧性既得精明明照十方周徧法界幽暗即消能令众生虽被药义诸幽暗者来近其侧目受明夺自不能视是为无畏经云药义罗剎鸠槃茶鬼虽近其傍目不能视是也七音性圆消观听返入谓受虚妄声尘系缚不异禁系枷鎻菩萨以动静之性俱灭则其观听返妄入真声尘觧脱能令众生禁系等事不能着身是为无畏经云禁系枷鎻所不能着是也八灭音圆闻徧生慈力谓菩萨消灭音声圆成闻慧则徧生慈力能以大利令彼得乐是以众生经于险路如行坦途或遇恶寇自不能刼是为无畏经云经过险路贼不能刼是也九熏闻离尘色不能刼谓菩萨以思慧熏闻成性离诸尘妄不被色尘所刼能令一切性多淫壬人贪欲不生是为无畏经云能令一切多婬壬众生远离贪欲是也十纯音无尘根境圆融谓菩萨音性纯净离诸妄尘根境相入圆融无碍能令怀忿恨人瞋恚不生是为无畏经云能令一切忿恨众生离诸瞋恚是也十一销尘旋明谓菩萨除暗销尘旋复性明能令一切昏钝无善心人痴暗远离是为无畏经云能令一切昏钝性障诸阿颠迦永离痴暗是也十二融形复闻谓融形则碍灭复闻则性真故涉入世间而不坏世间之相能遍十方供养微尘数佛禀承其法各为法子以此无畏施诸无子众生欲求男者令得生男经云能令无子众生欲求男者诞生福德智慧之男是也十三六根圆通明照无二谓菩萨六根圆融通达无碍含摄法界如大圆镜明照无二由此故能承顺法门受领无失以此无畏施诸无子众生欲求女者即得生女经云能令法界无子众生欲求女者诞生福德柔顺众人爱敬有相之女是也十四我一名与六十二恒河沙名等无有异谓菩萨得真圆通能令求福众生但持我之名号与彼俱持无数菩萨名号之人较量所得福德等无有异是为无畏经云能令众生持我名号与彼共持六十二恒河沙诸法王子二人福慧正等无异是也十五念诵忌十五地念诵即想念持诵神呪也忌者犹不冝也经云如来告金刚密迹主菩萨若诸有情为欲调他怨恶之心廻伏者欲消除一切灾障者或求满足如意者当择空寂幽闲胜处结界建坛净身语意供养圣像诵持佛顶轮王呪加持作法若得成就则所愿满足不可于神龙所护及药义罗剎等地结界作法若在此等不善之处则鬼神得便而来扰乱使所作行法不得成就是故当忌十五地也一神龙所护地谓有神龙护持之处忌于结界建坛诵呪作法恐其侵恼令所作行法不得成就也二药叉罗剎住地谓有药叉等鬼神所住之处忌于结界建坛诵呪作法恐其伺于方便扰乱行法令不成就也三尸陀林地梵语尸陀华言寒林谓有死尸积聚之处忌于结界建坛诵呪作法以其臭秽不净妨于净行作法难成也四无佛法地谓如来正教所不到处忌于结界建坛诵呪作法以无正教之法善神不来守护行法难成也五虎狼住地谓有虎狼勐兽之处忌于结界建坛诵呪作法以其威勐毒害非吉祥空闲之地难以安住作法也六多蚊虫地谓有蚊蚋聚集之处忌于结界建坛诵呪作法以其能喧閙又能𠯗人不得寂静作法难成也七无雨地谓多旱无雨之处忌于结界建坛诵呪作法以其泉源枯竭人多渴乏绝于助缘行法难成也八饶风地谓风常起之处忌于结界建坛诵呪作法以其飘荡多寒妨于道行作法难成也九贼住地谓有盗贼所住之处忌于结界建坛诵呪作法以其多损口ㄙ害心妨于道行难以安住作法也十屠杀住地谓屠儿杀者所住之处忌于结界建坛诵呪作法以其无慈悲心非吉祥空闲之地行法难成也十一酤酒住地谓卖酒之处忌于结界建坛诵呪作法以酒是起罪因缘能令众生心生颠倒妨于道行作法难成也十二卖经像地谓贩卖经卷佛像之处忌于结界建坛诵呪作法以其不信因果无有善心非吉祥空闲之地难以安住作法也十三卖凶具地谓贩卖刀杖弓箭杀生噐具之处忌于结界建坛诵呪作法以其多杀害心非吉祥空闲之地难以安住作法也十四卖女地谓衒卖女色之处忌于结界建坛诵呪作法以其秽污不洁妨于道行作法难成也十五众难地谓水火刀兵险难之处忌于结界建坛诵呪作法以兇险多难非吉祥空闲之地难以安住作法也十五种无明一根本无明谓从无始之际一念不觉长夜昏迷不了真理能生一切诸惑烦恼是为根本无明二枝末无明谓心心所法相应而起即有贪瞋慢疑见等烦恼是为枝末无明三共无明谓一切结使共相造作一切诸业是为共无明四不共无明谓第七识无别体相妄起染心障蔽无漏圣法恒不间断是为不共无明五相应无明谓第七识恒与贪痴见慢四惑相应而起是为相应无明六不相应无明谓第七识不与余识外缘麤显之境相应是为不相应无明七迷理无明谓根本无明障于中道之理不能显发是为迷理无明八迷事无明谓见思烦恼障蔽生死之事不能出离是为迷事无明九独头无明谓妄觉之心不缘外境孤然生起生已增广是为独头无明十俱行无明谓心心所法常相随逐曾不舍离是为俱行无明十一覆业无明谓一切结使覆蔽诸业不令人知恐失名誉利养暴日敬等是为覆业无明十二发业无明谓贪痴我见慢等悉能发生一切恶业是为发业无明十三种子子时无明种子者谓第八藏识含藏一切染净种子也子时者子为十二时之首以喻藏识为诸识之首也盖染习种子蕴在藏识之中未发显时是为种子子时无明十四行业果无明谓于十二因缘中无明行爱取有五者烦恼是业因识等七者是苦果是为行业果无明十五惑无明谓俱生分别及根本随烦恼等惑是为惑无明十六十六观门韦提希夫人愿生西方极乐世界兼为未来世众生欲徃生者请佛世尊说其修行之法故佛令其观彼依正之境托境显性了境唯心即得徃生此十六观门所以说也一日观谓正坐西向谛观落日令心坚住专想不移见日欲没状如悬鼓既见日已闭目开目皆令明了是名日观二水观谓作水想想水成已当作氷想既见氷已作瑠璃想此想成已见瑠璃地内外映彻是名水观三地观谓前想成时开目闭目不令散失如此想者即名粗见极乐国地见已分明是名地观四宝树观谓作七重行树想一一树高八千由旬七宝映饰珠网覆上行行相当叶叶相次生诸妙花成七宝果其叶千色有大光明照映三千世界十方国土悉于中现是名树观五八功德水观八功德水者一澄净二清冷三甘羙四轻软五润泽六安和七除患八增益也谓想极乐国土有八池水一一池水从如意珠王生分为十四支一一支作七宝妙色黄金为渠杂色金刚以为底沙一一水中有六十亿七宝莲华一一华团圆正等十二由旬其摩尼水流注华间演说苦空无常无我诸波罗蜜微兀妙法音其八池水皆具八种功德是名八功德水观六总观谓众宝国土一一各有五百亿宝楼楼中有无量诸天作众妓乐又有乐噐悬处虚空如天宝幢不鼓自鸣此众音中皆悉念佛念法念僧此想成已名见极乐世界宝树宝地宝池是为总观七华座观谓当作七宝莲华想一一华叶作百宝色纵广二百五十由旬一一华叶有百亿摩尼珠王以为映饰放千光明毘楞伽宝以为其台台上有四宝幢幢上宝慢如夜摩天宫是名华座观八像观像即佛像谓欲想彼佛先当想像如阎浮檀金色坐彼华上见像坐已心眼得开明见极乐国土七宝庄严宝地宝池宝树行列复想一大莲华在佛左边一大莲华在佛右边观世音大势至二菩萨坐左右华上皆放光明一一树下亦有三莲华各有一佛二菩萨像徧满彼国此想成已是名像观九佛真身观谓观无量寿佛身相光明身如百千万亿夜摩天阎浮檀金色佛身高六十万亿那由他由旬眉间白毫右旋宛转如五须弥山佛眼如四大海水青白分明身诸毛孔流出光明如须弥山彼佛圆光如百亿三千大千世界于圆光中有百万亿那由他恒河沙化佛有众多化菩萨以为侍者无量寿佛有八万四千相一一相有八万四千随形好一一好复有八万四千光明一一光明徧照十方世界欲观无量寿佛者从一相好入但观眉间白毫极令明了见眉间白毫者八万四千相好自然当现见无量寿佛者即见十方无量诸佛是名佛真身观十观世音观谓想观世音菩萨身长八十万亿那由他由旬身紫金色顶有肉髻项有圆光其圆光中有五百化佛一一化佛有五百化菩萨无量诸天以为侍者举身光中五道众生一切色相皆于中现毘楞伽宝以为天冠冠中有一立化佛高二十五由旬菩萨面如阎浮檀金色眉间毫相流出八万四千种光光有无量化佛一一化佛有无数化菩萨以为侍者臂如红莲华色手掌作五百亿杂莲华色一一指端有八万四千画犹如印文以此宝手接引众生足下有千辐轮相其余身相众好具足如佛无异唯顶上肉髻及无见顶相不及世尊是名观世音观十一大势至观谓想大势至菩萨身量大小亦如观世音菩萨圆光面各百二十五由旬举身光明照十方国作紫金色有缘众生皆悉得见但见此菩萨一毫孔光即见十方无量诸佛净妙光明是故号为无边光以智慧光普照一切令离三涂得无上力是故号为大势至菩萨天冠有五百宝华一一宝华有五百宝台十方佛国广长之相皆于中现于肉髻上有一宝瓶盛诸光明普现佛事余诸身相如观世音等无有异是名大势至观十二普想观谓前想成已当起自心生于西方极乐世界于莲华中结跏趺坐作莲华合想作莲华开想莲华开时有五百色光来照身想作眼目开想见佛菩萨满虚空中水鸟树林及与诸佛所出音声皆演妙法见此事已名见无量寿佛极乐世界是为普想观十三杂想观谓若欲至心生西方者先观丈六佛像在池水上阿弥陀佛神通如意于十方国变现自在或现大身满虚空中或现小身丈六八尺所现之形皆真金色圆光化佛及宝莲华如上所说观世音及大势至于一切处身同众生但观首相知是观世音知是大势至是名杂想观十四上辈生观上辈上品上生者谓欲生彼国当发三心一者至诚心二者深心三者回向发愿心具三心者必生彼国复有三种众生当得徃生一者慈心不杀具诸戒行二者读诵大乘方等经典三者修行六念回向发愿愿生彼国此人精进勇勐故阿弥陀佛与观世音大势至无数化佛百千比丘执金刚台至行者前阿弥陀佛放大光明照行者身与诸菩萨授手迎接行者自见其身乘金刚台随从佛后如弹指顷徃生彼国生彼国已见佛闻法即得悟无生法忍也上辈上品中生者谓能于第一义心不惊动深信因果不谤大乘以此功德求生极乐国土命欲终时阿弥陀佛与观世音大势至无量大众持紫金台至行者前授手迎接行者自见坐紫金台合掌赞佛如一念顷即生彼国七宝池中佛及菩萨俱时放光照行者身经于七日得无生忍也上辈上品下生者谓亦信因果不谤大乘但发无上道心以此功德求生乐国命欲终时阿弓陀佛及观世音大势至与诸菩萨持金莲华来迎行者坐已华合即生七宝池中七日乃得见佛三七日后于诸佛前闻甚深法经三小刼住欢喜地也十五中辈生观中辈中品上生者谓受持五戒及八戒斋不造五逆无众过患以此善根求生极乐世界命欲终时佛与比丘放金色光至其人所演说苦空无常无我赞叹出家得离众苦行者欢喜自见己身坐莲华台合掌为佛作礼即得徃生极乐世界莲华寻开闻众音声赞叹四谛即得阿罗汉道也中辈中品中生者谓若一日一夜持八戒斋或持沙弥戒或持具足戒威仪无卸ㄗ夬以此功德求生极乐世界命欲终时见阿弥陀佛放金色光持七宝莲华至行者前授手迎接行者自见坐莲华上莲华即合生宝池中七日华敷合掌叹佛闻法欢喜得须陀洹经半刼已成阿罗汉也中辈中品下生者谓或有众生孝养父母行世仁慈此人命欲终时遇善知识为其广说佛国乐事亦说四十八愿闻已命终即生西方极乐世界经七日已遇观世音大势至闻法欢喜得须陀洹过一小刼成阿罗汉也不妄语不饮酒也八戒斋者不杀不盗不邪婬壬不妄语不饮酒不坐卧高广大床不着花鬘衣不观听歌舞戏乐并过中不食也五逆者弒父弒母弒阿罗汉出佛身血破和合僧也四谛者苦谛集谛灭谛道谛也梵语阿罗汉华言无学沙弥戒即十戒也具足戒即二百五十戒也梵语须陀洹华言预流四十八愿者一愿我𠛴中无地狱饿鬼畜生二愿我𠛴中无有女人三愿我𠛴中人欲食时百味具足四愿我𠛴中人所欲衣服随念即至五愿我𠛴中自地至虚空皆有百宝宫殿六愿我𠛴中人心相爱敬无有憎嫉七愿我𠛴中人无有淫壬泆愚痴八愿我𠛴中人同一善心无有他念九愿我𠛴中人皆不闻不善之名十愿我𠛴中人知身如幻无贪着心十一愿我𠛴中天人形容一类金色十二愿十方世界蜎口ㄙ飞蠕动皆得为人十三愿十方诸天人民皆作缘觉声闻十四愿我𠛴中人寿命无量十五愿我𠛴中人所受快乐皆如漏尽比丘十六愿我𠛴中人住正信位离颠倒想十七愿我𠛴中人说经行道十倍于佛十八愿我𠛴中人盖通宿命十九愿我剎中人尽得天眼二十愿我剎中人尽得天耳二十一愿我剎中人得他心智二十二愿我剎中人尽得神足通二十三愿十方众生闻我名号皆生我剎二十四愿我顶中光明胜如日月百千万倍二十五愿一切幽暗众生皆覩光明来生我国二十六愿十方众生蒙我光明触其身者过诸天人二十七愿十方众生愿生我国者命终时迎归我国二十八愿十方众生系念于我一昼夜者必生我剎二十九愿十方众生十声念我名号必生我剎除五逆谤法者三十愿十方众生前世作恶闻我名号寿终径生我国三十一愿十方众生礼我名号感诸天人莫不致敬三十二愿十方女人闻我名号寿终之后不复为女三十三愿十方众生生我剎者即补佛处欲徃他方说他我以威力助徃三十四愿我剎中人欲徃他方者如其所愿三十五愿剎中菩萨欲徃他方供养诸佛一食之顷即可遍至三十六愿剎中菩萨欲徃十方供养诸佛既遍是日未午即还我剎三十七愿剎中菩萨诵经说法必得辩才智慧三十八愿剎中菩萨能演说法其智慧辩才不可限量三十九愿剎中菩萨其身紫磨金色与佛无异四十愿剎中菩萨欲于宝树中见十方佛剎即时应现四十一愿剎中菩萨虽少功德亦能见我道塲树高四千由旬四十二愿剎中一切天人悉皆形色殊特得天眼者不辨名数四十三愿我剎中人所欲闻法自然得闻四十四愿剎中菩萨顶中皆有光明无异于佛四十五愿他方菩萨闻我名号皆得解脱三昧四十六愿他方菩萨闻我名号皆得成佛常见一切诸佛四十七愿他方菩萨闻我名号即得不退转地四十八愿他方菩萨闻我名号即得无生忍于诸佛法永不退转也十六下辈生观下辈下品上生者谓或有众生作诸恶业虽不谤经多造恶法无有惭愧命欲终时遇善知识为说大乘十二部经首题名字除却千刼极重恶业复教合掌称南无阿弥陀佛称佛名故除五十亿刼生死之罪尔时彼佛即遣化佛及化菩萨至行者前授手迎接行者即见化佛光明徧照其室即便命终乘宝莲华生宝池中经七七日莲华乃敷二大菩萨放大光明为说甚深十二部经闻已信解发无上道心经十小刼得入初地也下辈下品中生者谓或有众生毁犯五戒八戒及具足戒不净说法无有惭愧以恶业故应堕地狱命欲终时地狱众火一时俱至遇善知识以大慈悲即为赞说阿弥陀佛十力威德广赞彼佛光明神力此人间已除八十亿刼生死之罪地狱勐火化为清凉之风吹诸天华华上皆有化佛菩萨迎接此人如一念顷即得徃生七宝池中莲华之内经于六刼莲华乃敷二大菩萨以梵音声为说大乘甚深经典应时即发无上道心也下辈下品下生者谓或有众生作不善业五逆十恶具诸不善应堕恶道受苦无穷临命终时遇善知识为说妙法教令念佛彼人苦逼不遑念佛善友告言汝若不能念彼佛者应称无量寿佛如是至心令声不绝具足十念于念念中除八十亿刼生死之罪见金莲华犹如日轮住其人前如一念顷即生极乐世界满十二大刼莲华乃开二大菩萨以大悲音声为其广说诸法实相除灭罪法即发菩提之心也四妄语五两舌六恶口七绮语八贪欲九嗔恚十邪见也十念者以十称佛号为一念十念即百称佛号也大劫総成住坏空四中刧为一大刧也十六特胜十六特胜者胜于四念处等诸禅观也始从调心终至悲想地地皆有观照能发无漏善业而无厌恶自害之失故受特胜之名也一知息入特胜息即鼻中气息谓数息调心之法若闇心而数则观慧不明今既觉知息入则照息分明故解慧易发是为特胜二知息出特胜谓数息调心之法若闇心而数则观慧不明今既觉知息出则照息分明故解慧易发是为特胜三知息长短特胜谓调心既静而照了渐明即便觉息入出长短之相是为特胜四知息徧身特胜谓从欲界定证未到地定时即觉身及定法悉皆虚假息之入出徧身微微如有如无是为特胜五除诸身行特胜谓从未到地若发初禅觉观之法则身心豁然开朗所证境界悉皆虚假空无我人既无我人谁作诸事谁受禅定是则颠倒所起身业皆悉坏灭是为特胜六受喜特胜谓既与观慧相应若证初禅喜支即能照了而此喜支则无过失是为特胜七受乐特胜谓既与观慧相应若证初禅得乐支时即能觉了便于乐支不起见着以无所受而受乐触是为特胜八受诸心行特胜谓既与观慧相扶若证初禅一心支时即能照了一心不起颠倒于一心中获得正受是为特胜九心作喜特胜谓离初禅入二禅时常自照了若发二禅内净之喜则此心真喜从观慧而生是为特胜十心作摄特胜谓既因观慧得二禅一心支即照了一心摄诸乱想颠倒不起是为特胜十一心作解脱特胜谓离二禅入三禅时常有观慧即能照了虽得妙乐心不躭着无累自在是为特胜十二观无常特胜谓离三禅入四禅时常修观慧发不动定了达定中心识虚诳念念生灭是为特胜十三观出散特胜谓从四禅入虚空处时加脩观慧内外照了而证空定能离色界缘空之识自在消散即能了达空定虚诳不实心不爱着是为特胜十四观离欲特胜谓离虚空处定入识处时常以观慧内自推捡离虚空处离欲之心于是发识处定即能了达识定虚诳不实心不爱着是为特胜十五观灭特胜谓离识处入无所有处时常以观慧照了所脩之境能脩之心于是发无所有处定即能了达无所有处虚诳不实心不爱着是为特胜十六观弃舍特胜谓离无所有处脩非有想非无想定时常以观慧观察所修之法能脩之心于是发非想处定即能了达非想处犹有细想虚诳不实非是涅槃安乐之法心不爱着是为特胜十六大力佛赴阿耨达龙王请为说无欲法令诸菩萨修于清净之行当得此十六大力调摄身心而化众生也一志力谓菩萨心志善能摠持诸佛一切所说之法化导众生是名志力二意力谓菩萨心意同佛所行于诸众生未得度者悉愿度脱是名意力三行力行即进趣之义谓菩萨能以精进之行通达一切所说甚深法义是名行力四惭力谓菩萨以能惭愧故远离一切罪行兴起种种善法是名惭力五强力谓菩萨于一切障难之中而能坚忍不为非行是名强力六持力谓菩萨于所受持之法悉能宣演开导而无遗忘是名持力七慧力谓菩萨有大智慧照了诸法皆空虽亿千魔兵而不能恼是名慧力八德力谓菩萨脩无欲行具诸功德离诸染着是名德力九辩力谓菩萨有大辩才于百千刼随解诸法所说无碍是名辩力十色力谓菩萨色相端正若帝释梵王及四天王诣菩萨所一见之顷黯然无色是名色力十一身力谓菩萨之身坚固清净犹如金刚火不能烧刀不能断于外道中最胜独尊是为身力十二财力谓菩萨于众珍宝随所念愿应时即至是名财力十三心力谓菩萨知诸众生性欲能一其心而顺化之是名心力十四神足力谓菩萨化导众生能以神通具足之力即现神变而度脱之是名神足力十五弘法力谓菩萨于诸佛法能广为一切众生宣说使其闻之而不断绝信受奉行等除众苦是名弘法力十六降魔力谓菩萨修习禅定承顺佛旨能伏众魔是名降魔力大明三藏法数卷第三十四大明三藏法数大明三藏法数卷第三十五石七上天竺前住持沙门一如等奉勑集註十六知见谓未见正道之人于五阴等法中强立主宰妄计有我我所计我之心历于诸缘即有十六知见之别也一我谓于五阴等法中无明不了妄计有我我所之实故名为我二众生谓于五阴等法和合中妄计众共而生故名众生三寿者谓于五阴等法中妄计有我受一期果报命有长短故名寿者四命者谓于五阴等法中妄计有我命根成就连持不断故名命者五生者谓于五阴等法中妄计我能生起众事及计我来人中受生故名生者六养育谓于五阴等法中妄计我能养育他人及计我从生已来为父母养育故名养育七众数谓于五阴等法中妄计我有五阴十二入十八界等众法有数故名众数八人谓于五阴等法中妄计我是能脩行人异于不能之人及计我生人道异于余道故名为人九作者谓于五阴等法中妄计我有身力手足能有所作故名作者十使作者谓于五阴等法中妄计我能役使于他故名使作者十一起者谓于五阴等法中妄计我能起造后世罪福之业故名起者十二使起者谓于五阴等法中妄计我能令他起后世罪福之业故名使起者十三受者谓于五阴等法中妄计我之后身当受罪福果报故名受者十四使受者谓于五阴等法中妄计我当令他受诸苦乐果报故名使受者十五知者谓于五阴等法中妄计我有五根能知五尘故名知者十六见者谓于五阴等法中妄计我有眼根能见一切色相又计我能起诸邪见正见故名见者十六大阿罗汉梵语阿罗汉华言无学谓其生死已尽无法可学又云无生谓其断见思惑尽无复三界受生又云应供谓其应受人天供养又云杀贼谓其能杀烦恼之贼以其皆具三明六通无量功德故称为大此阿罗汉承佛勅故以神通力延自寿量住于世间守护正法至今犹未入灭若遇世间设大施无遮会时即同诸眷属蔽隐圣仪同于凡流密受供养令施者得胜果报饶益有情是为十六大阿罗汉也一賔度罗䟦啰惰阇尊者梵语賔度罗华言不动字也梵语䟦啰惰阇华言捷疾姓也此尊者与千阿罗汉多分住在西瞿耶尼洲二迦诺迦伐蹉尊者梵语迦诺迦伐蹉此尊者与五百阿罗汉多分住在北方迦湿弥罗国三迦诺迦䟦𨤲惰阇尊者梵语迦诺迦䟦𨤲惰阇此尊者与六百阿罗汉多分住在东胜身洲四苏频陀尊者梵语苏频陀此尊者与七百阿罗汉多分住在北俱卢洲五诺讵罗尊者梵语诺讵罗华言鼠狼山此尊者与八百阿罗汉多分住在南赡部洲六䟦陀罗尊者梵语䟦陀罗华言好贤此尊者与九百阿罗汉多分住在躭没罗洲七迦哩迦尊者梵语迦哩迦此尊者与千阿罗汉多分住在僧伽茶洲八伐阇罗弗多罗尊者梵语伐阇罗弗多罗此尊者与一千一百阿罗汉多分住在钵剌拏洲九戍愽迦尊者梵语戍愽迦此尊者与九百阿罗汉多分住在香醉山中十半托迦尊者梵语半托迦此尊者与一千三百阿罗汉多分住在三十三天十一啰怙罗尊者梵语啰怙罗华言执日此尊者与一千一百阿罗汉多分住在毕利飏瞿洲十二那伽犀那尊者梵语那伽犀那此尊者与一千二百阿罗汉多分住在半度波山十三因揭陀尊者梵语因揭陀此尊者与一千三百阿罗汉多分住在广脇山中十四伐那婆斯尊者梵语伐那婆斯此尊者与一千四百阿罗汉多分住在可住山中十五阿氏多尊者梵语阿氏多此尊者与一千五百阿罗汉多分住在鹫峰山中十六注茶半托迦尊者梵语注茶半托迦此尊者与一千六百阿罗汉多分住在持轴山中十六游增地狱谓八寒八热大狱每狱有四门门各有四狱受苦众生于此诸狱次第游历其苦转增故名十六游增地狱也一黑沙地狱谓热风吹热黑沙沙着于身皮骨燋烂久受苦已方出此狱复到沸屎地狱二沸屎地狱谓沸屎铁丸自然满前驱逼罪人使抱铁丸烧其身手复使撮着口中从咽至腹通彻下过无不燋烂有铁觜虫唼肉达髄苦毒无量久受苦已方出此狱复到铁钉地狱三铁钉地狱谓狱卒捉罪人偃热铁上舒展其身以钉钉其手足周徧身体𥁞五百钉苦毒无量久受苦已方出此狱复到饥饿地狱四饥饿地狱谓狱卒捉罪人扑热铁上镕铜灌口从咽至腹通彻下过无不燋烂久受苦已方出此狱复到渴地狱五渴地狱谓狱卒将热铁丸着罪人口中烧其唇舌通彻下过无不燋烂久受苦已方出此狱复到一铜镬地狱六一铜镬地狱谓狱卒捉罪人倒投镬中随汤涌沸上下回旋身已坏烂久受苦已方出此狱复到多铜镬地狱七多铜镬地狱谓狱卒捉罪人倒投镬中举身烂坏以铁钩取置余镬中苦毒无量久受苦已方出此狱复到石磨地狱八石磨地狱谓狱卒捉彼罪人扑热石上舒展手足以大热石压其身上回转揩磨骨肉糜碎苦毒无量久受苦已方出此狱复到脓血地狱九脓血地狱谓脓血沸涌罪人于中东西驰走汤其身体头面烂坏又取脓血食之通彻下过苦毒难忍久受苦已方出此狱复到量火地狱十量火地狱谓有大火聚其火𦦨然狱卒驱逼罪人手执铁升以量火聚徧烧身体苦毒热痛呻吟号哭久受苦已方出此狱复到厂火河地狱十一厂火河地狱谓纵广各五百由旬厂火河沸涌恶气蓬㶿洄波相搏声响可畏从底至上铁刺纵横岸有劒林枝叶华实皆是刀劒罪人入河随波上下洄澓沉没铁刺刺身内外通彻苦痛万端乃出厂火河至彼岸上利劒割刺身体伤坏复有豺狼来啮罪人生食其肉走一劒𣗳劒刃下向下劒𣗳时劒刃上向手攀手绝足踏足断皮肉堕落筋脉相连有铁觜鸟啄头食脑罪人复入厂火河随波沉没铁刺刺身皮肉烂坏脓血流出惟有白骨漂浮于外冷风来吹寻便起立宿对所牵不觉忽至铁丸地狱十二铁丸地狱谓有热铁丸狱卒驱其罪人撮之手足烂坏举身火然久受苦已方出此狱复到釿斧地狱十三釿斧地狱谓狱卒捉彼罪人扑热铁上以热铁釿斧斫其手足及耳鼻身体苦毒无量久受罪已方出此狱复到豺狼地狱十四豺狼地狱谓豺狼竞来䶩啮罪人肉堕骨伤脓血流水苦痛万端久受苦已乃出此狱复到劒𣗳地狱十五劒树地狱谓诸罪人入彼劒林有暴风起吹劒树叶堕其身上头面身体无不伤坏有铁觜鸟啄其两目苦痛无量久受苦已乃出此狱复到寒冰地狱十六寒冰地狱谓有大寒风吹罪人身举体冻伤皮肉堕落苦毒呌唤然后命终皆因众生造极恶业故堕此等诸地狱也十七大乘脩多罗有十七种名大乘即佛乘也梵语脩多罗华言契经法华文句云论列十七种者皆法华之异名所以显示此经甚深微兀妙之理不可思议也一无量义经谓佛欲说法华一实相理故先说此无量义处盖将以无量之义会归于一实相之理实相之中妙义无穷故名无量义经二最胜脩多罗谓法华经唯谈一乘实相之理于三藏中最胜极妙更无有比故名最胜脩多罗三大方广无外曰大正理曰方包富曰广谓法华经唯谈一乘实相之理具此三义故名大方广四教菩萨法谓法华经唯谈一乘实相之理如来以此教化一切善根成熟菩萨随顺法噐令其得证佛果故名教菩萨法五佛所护念谓法华经唯谈一乘实相之理是佛自所证得虽欲开示但为众生根钝久默斯要不务速说故名佛所护念六诸佛秘密法谓法华经唯谈一乘实相之理此法甚深唯佛能知故名诸佛秘密法七一切佛藏谓法华经唯谈一乘实相之理一切如来功德三昧无不含摄故名一切佛藏八诸佛秘密处谓法华经唯谈一乘实相之理佛以善根未熟众生非是受法之噐不即为其演说故名诸佛秘密处九能生一切诸佛经谓法华经唯谈一乘实相之理三世诸佛莫不由此而得成就大菩提果故名能生一切诸佛经十一切诸佛之道塲谓法华经唯谈一乘实相之理闻此法者则能成就佛果菩提故名一切诸佛之道塲十一诸佛所转法轮谓法华经唯谈一乘实相之理诸佛出世无不以此法门摧破一切众生烦恼障碍令得觧脱故名诸佛所转法轮十二诸佛坚固舍利经谓法华经唯谈一乘实相之理乃是诸佛真如法身舍利亘古亘今不迁不变无有败坏故名诸佛坚固舍利经十三诸佛大巧方便经谓法华经唯谈一乘实相之理诸佛由此法门既成大菩提果已复以广大善巧方便为诸众生演说天人声闻缘觉诸菩萨法令其悟入佛之境界故名诸佛大巧方便经十四说一乘经谓法华经唯谈一乘实相之理显示诸佛菩提究竟之体非彼声闻缘觉之所能证故名说一乘经十五第一义住谓法华经唯谈一乘实相之理即是如来法身究竟所住之处故名第一义住十六妙法莲华谓法华经唯谈一乘实相之理此之妙法而以莲华为喻者盖妙法则权实一体莲华乃华果同时故名妙法莲华十七最上法门谓法华经唯谈一乘实相之理一切无量名句所诠法义无不含摄于诸经中最胜最上故名最上法门十八十八不共法不共法者谓诸佛之智内充无畏之德外显一切功德智慧超过物表不与凢夫二乘及诸菩萨共有也一身无失谓佛从无量刼来常用戒定智慧慈悲以脩其身此诸功德满足故一切烦恼俱𥁞是名身无失二口无失谓佛具无量智慧辩才所说之法随众机冝皆得证悟是名口无失三念无失谓佛脩诸甚深禅定心不散乱于诸法中心无所着得第一安隐处故名念无失四无异想谓佛于一切众生平等普度心无拣择是名无异想五无不定心谓佛行住坐卧常不离甚深胜定是名无不定心六无不知已舍谓佛于一切法悉皆照知方舍无有一法不了知而舍之者是名无不知已舍七欲无减谓佛具众善常欲度诸众生心无厌足是名欲无减八精进无减谓佛身心精进满足常度一切众生无有休息是名精进无减九念无减谓佛于三世诸佛之法一切智慧相应满足无有退转是名念无减十慧无减谓佛具一切智慧无边无际不可𥁞故随慧而说亦无有𥁞是名慧无减十一觧脱无减谓佛远离一切执着具二种觧脱一者有为觧脱谓无漏智慧相应觧脱二者无为觧脱谓一切烦恼净𥁞无余是名觧脱无减十二觧脱知见无减谓佛于一切觧脱中知见明了分别无碍是名觧脱知见无减十三一切身业随智慧行谓佛现诸胜相调伏众生称智演说一切诸法令其各得觧悟证入是名身业随智慧行十四一切口业随智慧行谓佛以微兀妙清净之语随智而转化导利益一切众生是名一切口业随智慧行十五一切意业随智慧行谓佛以清净意业随智而转入众生心而为说法除灭无明痴暗之膜是名意业随智慧行十六智慧知过去世无碍谓佛以智慧照知过去世所有一切若众生法若非众生法悉能遍知无碍是名智慧知过去世无碍十七智慧知未来世无碍谓佛以智慧照知未来世所有一切若众生法若非众生法悉能徧知无碍是名智慧知未来世无碍十八智慧知现在世无碍谓佛以智慧照知现在世所有一切若众生法若非众生法悉能徧知无碍是名智慧知现在世无碍十八空一内空内即内身谓三十六种不净充满九孔常流净相不可得故是名内空二外空外即外色谓愚夫为欲染故观所着色妄以为净求其净相亦如我身净相不可得故是名外空三内外空谓我身不净外亦如是外身不净我亦如是一等无异净相不可得故是名内外空四空空谓内身外身内外身俱空而犹执空成病复以空法而破三空是名空空五大空谓十方世界是四大造色假名日出处为东方日没处为西方如是方相以世俗故有若第一义中则一法不可得是名大空六第一义空谓诸法中最第一法名为涅槃涅槃之法空无有相是名第一义空七有为空谓五阴等法中无我我所及以常相皆不可得是名有为空八无为空谓无所作为则非有相今对有为故说无为若有为法既不可得则无为之法何所可着是名无为空九毕竟空谓以前八空破一切法令无遗余既无诸法亦无空之可着是名毕竟空十无始空谓世间众生无有始相如今生从前世因缘有前世复从前世有如是展转无始亦不可得是名无始空十一散空谓五阴和合故有人相若以智慧分别破散五阴与人则空无所有如辐辋辕毂众合为车若离散各在一处则失车名是名散空十二性空谓一切诸法自性本空皆从因缘和合而生若不和合则无是法如是诸法性不可得是名性空十三自相空谓一切法有二种相一者捴相生灭不住本无今有已有还无皆是无常二者别相如地有坚相水有湿相火有热相风有动相如是二相皆空是名自相空十四诸法空谓五阴十二入十八界等法无有实相一切皆空无取无舍能离一切诸见是名诸法空十五不可得空谓一切诸法及因缘毕竟皆空不可得故是名不可得空十六无法空谓诸法已灭是灭亦无名无法空又谓过去未来法名为无法如是无法亦空是名无法空十七有法空谓诸法从因缘和合故有法生是法体本不实名有法空又谓现在一切法及无为法名为有法如是有法皆空亦名有法空十八无法有法空谓无法有法相不可得名无法有法空又谓过去未来现在一切诸法皆不可得亦名无法有法空十八界界即界分谓众生心色俱迷故开色为十界开心为八界令其观此色心二法皆从虚妄因缘而生起惑造业轮转生死若达此妄源无有实体绝名离相则不为惑染所迷也一眼界谓能见之根名为眼界二耳界谓能闻之根名为耳界三鼻界谓能嗅之根名为鼻界四舌界谓能甞味之根名为舌界五身界谓能觉触之根名为身界六意界谓能觉知之根名为意界七色界谓眼所见一切色境名为色界八声界谓耳所闻一切音声名为声界九香界谓鼻所嗅一切香气名为香界十味界谓舌所甞一切诸味名为味界十一触界触即触着谓身所觉冷煖细滑等触名为触界十二法界谓意所知一切诸法名为法界十三眼识界谓识依眼根而能见色名眼识界十四耳识界谓识依耳根能闻诸声名耳识界十五鼻识界谓识依鼻根能嗅诸香名鼻识界十六舌识界谓识依舌根能甞诸味名舌识界十七身识界谓识依身根能觉诸触名身识界十八意识界谓识依意根而能分别一切法相名意识界十八学人一初果向初果即须陀洹所证之果也谓此人脩学将入初果虽未至本位而已向于此果也二初果初果者谓此人断三界见惑尽预入圣道法流即证此果也三二果向二果即斯陀含所证之果也谓此人脩学将入二果虽未至本位而已向于此果也四二果二果者谓此人于欲界九品思惑中断前六品尽即证此果也五三果向三果即阿那含所证之果也谓此人脩学将入三果虽未至本位而已向于此果也六三果三果者谓此人于欲界九品思惑悉皆断尽即证此果也七四果向四果即阿罗汉所证之果也谓此人脩学将入四果虽未至本位而已向于此果也八随信行随信行者谓此人根钝凭他所说起信脩行进趣于道也九随法行随法行者谓此人根利自以智力随法修行进趣于道也十信解信解者谓此人根钝而有信心起发真解也十一见得见得者谓此人根利若见于法即能得理也十二家家家家者受生处不一也谓此人于欲界九品思惑中若断三四品或于天中三二家受生或于人中三二家受生方得证第二斯陀含果也十三无间无间者谓此人断欲界思惑八品但有一品未断而命终者尚有一生间隔若不命终遂断一品余惑则无生死间隔而证第三阿那含果也十四中般中即中阴般即般涅槃也谓此人于欲界死已未到色界即于中间阴身显发圣道而般涅槃也十五生般生般者谓此人从欲界命终生于色界便般涅槃也十六有行般有行般者谓此人生色界已更能加功用行断欲界思惑俱尽而般涅槃也十七无行般无行般者谓此人生色界已不加功用行自然断除欲界烦恼余之思惑而般涅槃也十八上流般流即流行之义谓此人次第上行色界诸天受生而断欲界余之思惑而般涅槃也十八支支即支分也如树根茎是一枝条有异禅中支义亦尔谓色界初禅有五支二禅四支三禅五支四禅四支共为十八支也初禅天定五支一觉支初心在缘名觉谓行者在欲界依未到地发初禅色界诸净色法触欲界身根心大惊悟即生身识觉此色触也二观支细心分别名观谓行者既证初禅功德即以细心分别此禅定中色法诸妙功德境界分明是欲界之所未有也三喜支欣庆之心名喜谓行者初发禅时乃有喜生所舍欲界之乐甚少今得初禅利益甚多如是思惟欢喜无量也四乐支怡恱之心名乐谓行者发初禅时喜踊之心既息则恬然静虑而受怡恱之乐也五一心支心与定一名一心谓行者初证禅时心依觉观喜乐之法故有细微之散若喜乐心息自然心与定一也二禅天定四支一内净支心无觉观之浑浊名内净谓行者欲离初禅种种呵责觉观觉观既灭则心内净也二喜支欣庆之心名喜谓行者初得内净时得免觉观之患而获胜定内证之喜无量也三乐支怡恱之心名乐谓行者喜踊之情既息则怡然静虑而受怡恱之乐也四一心支心与定一名一心谓行者喜乐心息则心与定一澄渟不动也三禅天定五支一舍支离喜不悔名舍谓行者欲离第二禅时种种呵责二禅之喜喜既灭谢则发第三禅之乐若证三禅之乐则舍二禅之喜不生悔心也二念支念即爱念谓行者既发第三禅之乐则乐从内起应须爱念将息则乐得增长也三慧支觧知之心名慧谓行者既发第三禅之乐此乐微兀妙难得增长若非善巧觧慧则不能方便长养也四乐支怡恱之心名乐谓行者发第三禅乐已若能善用舍念慧之三支将护此乐乐则徧身若离三禅则余地更无徧身之乐也五一心支心与定一名一心谓行者受乐心息则心自与定法为一澄渟不动也四禅天定四支一不苦不乐支不苦不乐中庸之心也谓行者欲离第三禅时种种呵责于乐乐既谢灭则不动之定与舍俱发故内心湛然无苦无乐也二舍支离乐不悔名舍谓行者既得第四禅不动真定则舍第三禅难舍之乐不生悔心也三念清净支念即爱念谓行者既得第四禅真定当念下地之过复念自己功德方便将养令其不退进入胜品也四一心支心与定一名一心谓行者既得第四禅之定用前舍念二支将护则心无所依泯然寂静一心在定犹如明镜不动净水无波湛然而照万象皆现也二十二十重华藏庄严世界海谓此世界住在香水海中莲花之上种种妙宝庄严含藏一切世界深广无穷也此世界海有须弥山微尘数风轮所持此微尘数风轮㝡在上者名殊胜威光藏能持普光摩尼庄严香水海此香水海出大莲华名种种光明蘃香幢此世界海住在其中四方均平清净坚固金刚轮山周帀围绕地海众𣗳各有区别金刚轮山内所有大地一切皆以金刚所成诸摩尼宝以为间错普现如来所有境界如天帝网于中布列此大地中有十不可说佛剎微尘数香水海一一妙宝充满其中一一香水海各有四天下微尘数香水河右旋围绕一一河各有世界海微尘数庄严此十不可说佛剎微尘数香水海中有不可说佛剎微尘数世界种安住一一世界种复有不可说佛剎微尘数世界各各依住各各形状各各庄严等一一世界种或作须弥山形或作江河形或作诸庄严等形悉在此世界海中分布而住其最中央香水海名无边妙华光以现一切菩萨形摩尼王幢为底出大莲华名一切香摩尼王庄严有世界种名普照十方炽然宝光明其二十重庄严世界皆从此出其最下重世界名最胜光遍照此上过佛剎微尘数世界有世界名种种香莲华妙庄严如是乃至最上第二十重世界名妙宝熖此第二十重世界自下而上各有佛剎微尘数世界周帀围绕各有佛出现教化众生娑婆世界正当第十三重即是毗卢遮那如来所出现之处此二十重世界皆在无边妙华光香水海中此世界海乃是毗卢遮那如来徃昔于世界微尘数劫修菩萨行时亲近微尘数佛之所严净故称所修实因感报此庄严重重无尽世界也一最胜光徧照华藏世界此第一重世界依众宝摩尼华而住其状犹如摩尼宝形一佛剎微尘数世界围绕佛号离垢灯二种种香莲华妙庄严华藏世界此第二重世界依宝莲华网而住其状犹如师子之座二佛剎微尘数世界围绕佛号师子光胜照三一切宝庄严普照光华藏世界此第三重世界依种种宝璎珞住其形八隅三佛剎微尘数世界围绕佛号净光智胜幢四种种光明华庄严华藏世界此第四重世界依众色金刚尸罗幢海住其状犹如摩尼莲华四佛剎微尘数世界围绕佛号金刚光明无量精进力善出现五普放妙华光华藏世界此第五重世界依一切树庄严宝轮网海住其形普方而多有隅角五佛剎微尘数世界围绕佛号香光喜力海六净妙光明华藏世界此第六重世界依金刚宫殿海住其形四方六佛剎微尘数世界围绕佛号普光自在幢七众华熖庄严华藏世界此第七重世界依一切宝色熖海住七佛剎微尘数世界围绕佛号欢喜海功德名称自在光八出生威力地华藏世界此第八重世界依种种宝色莲华座虚空海住其状犹如因陀罗网八佛剎微尘数世界围绕佛号广大名称智海幢九出妙音声华藏世界此第九重世界依恒出一切妙音声庄严云摩尼王海住其状犹如梵天身形九佛剎微尘数世界围绕佛号清净月光相无能摧伏十金刚幢华藏世界此第十重世界依一切庄严宝师子座摩尼海住其状周圆十佛剎微尘数世界围绕佛号一切法海最胜王十一恒出现帝青宝光明华藏世界此第十一重世界依种种殊异华海住其状犹如半月之形十一佛剎微尘数世界围绕佛号无量功德海十二光明照耀华藏世界此第十二重世界依华旋香水海住状如华旋十二佛剎微尘数世界围绕佛号超释梵十三娑婆华藏世界此第十三重世界依种种色风轮所持莲华网而住其状犹如虚空十三佛剎微尘数世界围绕其佛即毘卢遮那如来世尊也十四寂静离尘光华藏世界此第十四重世界依种种宝衣海住其状犹如执金刚形十四佛剎微尘数世界围绕佛号徧法界胜音十五众妙光明灯华藏世界此第十五重世界依净华网海住其状犹如卍字之形十五佛剎微尘数世界围绕佛号不可摧伏力普照幢十六清净光徧照华藏世界此第十六重世界依种种香熖莲华海住其状犹如龟甲之形十六佛剎微尘数世界围绕佛号清净日功德眼十七宝庄严藏华藏世界此第十七重世界依光明藏摩尼藏海住其形八隅十七佛剎微尘数世界围绕佛号无碍智光明徧照十方十八离尘华藏世界此第十八重世界依众妙花师子座海住状如珠璎十八佛剎微尘数世界围绕佛号无量方便最胜幢十九清净光普照华藏世界此第十九重世界依无量色香熖须弥山海住其状犹如宝华旋布十九佛剎微尘数世界围绕佛号普照法界虚空光二十妙宝熖华藏世界此第二十重世界依一切诸天形摩尼王海住其状犹如宝庄严具二十佛剎微尘数世界围绕佛号福德相光明二十诸天自古列十六天像各有所主以其有呵护之功也后增日月及娑竭龙王阎摩罗王者谓日则破暗月则照夜龙则祕藏法宝阎摩则掌于幽𡨋故加此四天通为二十天也一梵天王梵梵语具云梵囕摩华言离欲又云清净谓此天王身心妙圆威仪不卸ㄗ夬清净禁戒加以明悟统领梵众即法华经称娑婆世界主尸弃大梵主大千世界者是也二帝释天主帝即天帝释梵语具云释提桓因华言能天主言帝释者华梵兼称也此天居须弥山顶即忉利天主也谓此天徃昔因中迦叶佛灭时有一女人发心修塔复有三十二人助修由是功德女为忉利天主其助脩者皆作辅臣合称为三十三天也三毘沙门天王梵语毘沙门华言多闻谓此天福德之名闻于四方即北方天王居须弥山半第四层之北水精埵统领无量百千药义守护北方也四提头頼咤梵语提头頼咤华言持国谓此天能护持国土即东方天王居须弥山半第四层之东黄金埵领干闼婆富单那等守护东方也五毘留勒义天王梵语毘留勒义华言增长谓此天能令自他威德善根悉皆增长即南方天王居须弥山半第四层之南瑠璃埵领鸠槃茶等无量百千鬼神守护南方也六毘留怙口义天王梵语毘留怙口叉华言杂语谓此天能作种种语言故又云广目以其目广大故即西方天王居须弥山半第四层之西白银埵领毘舍阇鬼等无量百千诸龙守护西方也七金刚密迹天谓此天手执金刚宝杵识达如来一切秘密事迹也徃昔有王生一千有二子千兄同诣佛所发心修道而二弟不知一弟发愿若千兄成道我则为魔恼害之一弟发愿我为力士护千兄法即金刚也领五百药义神皆是大菩萨等居妙高峰于贤刼千佛中俱护其法也八摩醯首罗天梵语摩醯首罗华言大自在又翻威灵或云三目故为三界尊极之主辅行记云色界天三目八臂骑白牛执白拂有大威力居菩萨住处能知大千世界雨滴之数统摄大千世界于色界中此天独尊也九散脂大将散脂梵语具云散脂修摩华言密陀罗尼集云鬼子母有三男长名唯奢文次名散脂大将次小名摩尼䟦陀能于十方世界覆护一切众生为除衰恼等患常地居或空居各有五百眷属领二十八部鬼神随是经典所流布处与诸鬼神徃至彼所随遂拥护说法者消灭诸恶令得安隐仍以身口意三密而加被之谓众味精气从毛孔入此身密加被也庄严言辞辩不断绝此口密加被也心进勇𨦣等此意密加被也至令闻者受人天乐疾得菩提其于赏善罚恶功亦大矣十大辩天谓得大智慧功德成就大辩才也此天或居山巖深险处或在坎窟大树藂林在处常翘一足八臂庄严常持弓箭刀矟长杵铁轮帝释诸天常加供养赞叹具无碍辩于一切时常自护世济物利生流通佛法无所怠倦以慧资福故光明会上列之在功德天之前也十一功德天此天涅槃经及陀罗尼集名功德天金光明经散脂品名第一威德成就众事大功德天于过去金山照明如来所种诸善根故感福报相貌殊胜能令众生福德成就常居㝡胜园名曰金幢若说法者随其所须供给无乏以福资慧成出世因则果满二严依正殊胜也十二韦天将军韦梵语具云韦䭾华言智论灵威要略曰天神姓韦讳琨即南方天王八将之一臣也四王合三十二将此为其首生知聦慧早离尘欲清净梵行修童真业不受天欲面受佛嘱外护佛法统护三洲利物弘化大济群生故凡建伽蓝皆设像崇敬以彰护法之功也十三坚固地神坚固者理体不可坏如金刚王无能破也地者谓其利世之功如大地持载万物出生草木百谷王尒宝等也此天随是经典流布之处常作卫护隐形法座顶戴说法者之足令闻法者如服甘露增益身力地藏经佛告地神云阎浮土地悉蒙汝护凡地所生皆悉丰足利益一切护佛教法于世出世其功大矣十四菩提树神梵语菩提华言道谓由此神尝守护如来成道处菩提之树因以立名宿世因中自云我常念佛乐见世尊常作誓愿不离佛日是知大权示迹微妙难思覆荫群生现身利益故诸经赞护功德不可量也十五鬼子母天此天所生千子最小名爱奴极所怜惜常食人子佛为化彼将爱奴戠之钵下其母于天上人间覔之不得既归伏已佛遂揭钵还之其千子皆为鬼王统数万鬼众五百在天上常娆乱诸天五百在世间常娆国界人民佛为授五戒归依正法得须陀洹住佛精舍凡人家无子息者求之得子有疾病者祷之则安故为鬼王母由受佛戒亦唿千子同依佛所不恼天人也不妄语不饮酒也梵语须陀洹华言入流即初果也十六摩利支天梵语摩利支华言阳熖以其形相不可见不可执如彼阳熖也此天常行日月之前护国护民救兵戈等难大摩利支天经中有最上心真言曰唵摩利支娑缚贺若人持此真言无不感应其不思议神力诚可依凭也十七日宫天子谓此天宿因布施持戒修善奉佛得生其中其宫殿城郭皆百宝所成五风运持不令停住环绕须弥山半照四大洲所谓南阎浮提日正中东弗于逮日始没西瞿耶尼日初出北欝单越当夜半是为一日照四天下除𡨋破暗成熟万物其功实大法华经中名宝光天子即此天也十八月宫天子谓此天宿因所修所证与日宫天子同故生其中其宫殿百宝所成五风运持不令停住环绕须弥山半照四大洲其圆卸ㄗ夬者白月初日在前黑月初日在后因日影覆射故有圆卸ㄗ夬所谓近日自影覆故见月轮卸ㄗ夬然月光阴滋万物夜发光明功次于日法华经云明月天子是也十九娑竭罗梵语娑竭罗华言咸海又翻龙王即咸海中一百七十七龙王中第七龙王也今独列此龙王者谓是大权菩萨位居十地之中示现龙身处于咸海若降雨时先布密云端坐举念其雨普洽常随佛会护法护民其利甚愽所居宫殿七宝严饰与天无异二十阎摩罗王梵语阎摩罗华言双王又云只王谓由此王与妹皆作狱主故云双兄治男事妹治女事故云只又云息诤谓止罪人诤故或云是菩萨为利益众生故变化所作正法念经载阎罗王为人说偈云汝得人身不修道如入宝山空手归汝今自作还自受呌唤苦者欲何为又十王经云阎王于未来世作佛号普王如来谓菩萨变化者良有以也二十空一内空谓内之眼耳鼻舌身意六根皆无自性故名内空二外空谓外之色声香味触法六尘皆无自相故名外空三内外空谓六根六尘六识都无自性故名内外空四空空谓一切法皆空此空亦空故名空空五大空谓小乘四谛十二因缘诸法皆空无有故名大空六小空谓须陀洹斯陀含阿那含阿罗汉四果之相皆空无有故名小空七胜义空谓第一义之理假立名言悉同真性本来空寂故名胜义空八有为空谓欲界色界无色界烦恼惑业本无有为之相故名有为空九无为空谓生住灭三相皆空无为寂静不堕诸数故名无为空十毕竟空谓有为无为诸法一切之相悉皆空寂而不可得故名毕竟空十一无际空谓一切诸法灭无有终起无有始起灭之际无从可得故名无际空十二散空谓一切诸法因缘假合而成皆无和合之相故名散空十三无变异空谓一切法非常非灭不变不异法性如如了不可得故名无变异空十四本性空谓一切诸法非常非灭本性清净离性离相故名本性空十五自相空谓五蕴之法虚幻不实了无自相故名自相空十六共相空谓一切诸法彼此之相非常非灭本来空寂故名共相空十七一切法空谓一切诸法本性皆空非常非灭了不可得故名一切法空十八不可得空谓过去现在未来三世一切诸法皆无所有了无可求之相故名不可得空十九无性空谓一切诸法悉皆虚假皆无实性故名无性空二十自性空谓一切诸法非常非灭性本自空故名自性空二十种小乘外道涅槃一小乘外道论师此外道师说诸受阴重如灯火灭种坏风止名为涅槃二外道方论师此外道师说最初生诸方从诸方生世间人从人生天地天地灭没还入彼处名为涅槃三外道风仙论师此外道师说风能生长命物能杀命物风造万物能坏万物名风为涅槃四外道韦陀论师此外道师说从那罗延天䐡中生大莲华从莲华生梵天祖公一切有命无命物从梵天口中生一切大地即是脩福德戒塲于中一切华草及猪羊馿马等杀害供养梵天得生彼处名为涅槃五外道伊賖那论师此外道师眷属说伊賖那论师尊者形相不可见徧一切处以无形相而能生诸有命无命一切万物名为涅槃六倮形外道论师此外道师说分别见诸种种异相名为涅槃七外道毘世师论师此外道师说地水火风虚空微尘等物和合而生一切世间知无知物无和合者即是离散遂计离散名为涅槃八外道苦行论师此外道师说身尽福德尽名为涅槃九外道女人眷属论师此外道师说摩醯首罗作女人生诸天人龙鸟及一切谷子蛇蝎蚊蝱等如是知者名为涅槃十外道行苦行论师此外道师说罪福尽德亦尽名为涅槃十一外道净眼论师此外道师说烦恼尽故依智名为涅槃十二外道摩陀罗论师此外道师说那罗延论师言我造一切物我于一切众生中最胜我生一切世间有命无命物从我作生还没彼处名为涅槃十三外道尼犍子论师此外道师说初生一男一女彼二和合能生一切有命无命等物后时离散还没彼处名为涅槃十四外道僧佉论师此外道师说二十五谛自性因生诸众生名为涅槃十五外道摩醯首罗论师此外道师说果是那罗延所作梵天是因所谓梵天那罗延乃至自在天是生灭因一切从自在天生从自在天灭名为涅槃十六外道无因论师此外道师说无因无缘生一切物无染因无净因乃至𣗥刺之针孔雀之色皆无人作自然而有不从因生名为涅槃十七外道时论师此外道师说时熟一切大时作一切物时散一切物是故我论中说如被百箭射时不到不死时到则小草触即死一切物时生一切物时熟一切物时灭名为涅槃十八外道服水论师此外道师说水是万物根本水能生天地生有命无命一切物乃至水能生物能坏物名为涅槃十九外道口力论师此外道师说虚空是万物因最初生虚空从虚空生风从风生火从火生暖暖生水水即冻凌坚作地从地生种种药草乃至从五谷生命食后时还没虚空名为涅槃二十外道本生安茶论师此外道师说本无日月星辰虚空及地唯有大水时大安茶生如鸡子周帀金色时熟破为二叚一叚在上作天一叚在下作地彼二中间生梵天名一切众生祖公作一切有命无命物等散没彼处名为涅槃二十种烦恼随眠烦恼者谓见思无明昏烦之法恼乱心神也由此烦恼随逐众生眠伏藏识之中故名随眠一不定地随眠不定地即欲界也谓欲界散乱不脩禅定以散乱故眼等诸根烦恼随逐不舍故名不定地随眠二定地随眠定地即色界无色界也谓此二界能修禅定虽修禅定离欲界苦而于定地贪痴爱慢诸见烦恼随伏不舍故名定地随眠三随逐自境随眠谓于三界中各各自分境上所摄诸见烦恼随根起灭潜伏不舍故名随逐自境随眠四随逐他境随眠谓或在色界而起欲界烦恼或在无色界而起色界烦恼或在欲界而欣乐上二界禅定而生味着不知出离故名随逐他境随眠五被损口ㄙ随眠谓众生常被欲界烦恼之所损口ㄙ害而此烦恼随伏不舍故名被损口ㄙ随眠六不被损口ㄙ随眠谓已生色界不被欲界烦恼之所损口ㄙ害或未离欲界虽不被烦恼所损口ㄙ而烦恼随伏不舍故名不被损口ㄙ随眠七随增随眠谓三界众生各于自住之境而起烦恼随时增长潜伏不舍故名随增随眠八不随增随眠谓住于色界无色界禅定之中不随他境增长烦恼而其烦恼因未断故潜伏不舍故名不随增随眠九具分随眠谓诸众生于一切境起贪嗔痴等诸烦恼惑无有卸ㄗ夬减故名具分随眠十不具分随眠谓声闻初果等虽断三界见惑而于思惑未能全断故名不具分随眠十一可害随眠谓声闻之人知苦集之法是可损口ㄙ害乃修道品断见思烦恼而证涅槃虽断见思而习气无明随伏不舍故名可害随眠十二不可害随眠谓凡夫众生不能修习道品而于烦恼之惑无可损口ㄙ断是以随伏不舍故名不可害随眠十三增上随眠谓贪嗔痴等诸烦恼惑渐渐增胜随伏不舍故名增上随眠十四平等随眠谓贪嗔痴烦恼之惑平等共起随伏不舍故名平等随眠十五下劣随眠谓修行求离欲界之人于诸色等尘念微薄故名下劣随眠十六觉悟随眠谓能觉知一切烦恼与业果俱时流转虽能觉悟而未能断故名觉悟随眠十七不觉悟随眠谓一切烦恼缠缚随逐根识不相舍离而无所知觉故名不觉悟随眠十八能生多苦随眠谓欲界贪嗔等烦恼能生种种诸苦故名能生多苦随眠十九能生少苦随眠谓色界无色界禅定之中虽无欲界众苦而有欣上厌下之心亦名烦恼故名能生少苦随眠二十不能生苦随眠谓诸菩萨虽离诸惑不生众苦然常存自行利他之心亦为烦恼故名不能生苦随眠二十种烦恼现行一随所欲缠现行谓在家之人未离诸欲而于所欲之境起种种缠缚之业相续不舍故名随所欲缠现行二不随所欲缠现行谓出家之人不随世间欲乐之境而生厌离之心相续不舍故名不随所欲缠现行三无所了知现行谓住恶说法之人于善恶法不生分别于一切境界无所了知由此痴惑之心相续不舍故名无所了知现行四有所了知现行谓住善说法之人于一切法而生分别于善法令向于恶法令舍由此了知之心相续不舍故名有所了知现行五麤烦恼现行谓贪嗔痴诸烦恼各有增上麤重或于顺境贪惑麤重或于逆境嗔惑麤重各起不同故名麤烦恼现行六等烦恼现行谓贪嗔痴等诸烦恼惑等分而起无有轻重故名等烦恼现行七微烦恼现行谓修行求离欲界之人虽未证果而于三界烦恼微细轻薄故名微烦恼现行八内门烦恼现行谓修行求离欲界之人虽不着于色等外尘之境而内心所起习气相续不舍故名内门烦恼现行九外门烦恼现行谓未离欲界之人随缘色等外尘诸欲境界而起种种烦恼相续不舍故名外门烦恼现行十失念烦恼现行谓见圣道得果之人忽遇余缘闻不正法习气发现而失正念故名失念烦恼现行十一勐利烦恼现行谓未得道果之人勤加精进起不正作意发勇勐心相续不舍故名勐利烦恼现行十二分别所起烦恼现行谓人不信正法于诸邪见而起分别妄生种种执着相续不舍故名分别所起烦恼现行十三任运所起烦恼现行谓人起懈怠心不求正行而于五欲之境自然而起诸惑相续不舍故名任运所起烦恼现行十四寻思烦恼现行谓人于禅定观法常自思念觉察妄起分别相续不舍故名寻思烦恼现行十五不自在烦恼现行谓人睡眠梦境散乱意识所缘相续不舍故名不自在烦恼现行十六自在烦恼现行谓人醒寤所起恶慧之觉徧缘诸境相续不舍故名自在烦恼现行十七非所依位烦恼现行谓如幼少之人于一切境不知好恶起诸放逸相续不舍故名非所依位烦恼现行十八所依位烦恼现行谓修行根熟之人依于正行之位断诸烦恼而能断之心相续不舍故名所依位烦恼现行十九可救疗烦恼现行谓人勤修道行断生死惑业如救疗众病但知生死之病而可救疗不知乐着涅槃之心相续不舍故名可救疗烦恼现行二十不可救疗烦恼现行谓人于生死惑业众病不能修诸正行以为救疗而诸烦恼相续不舍故名不可救疗烦恼现行二十种随烦恼谓诸昏烦恼乱心神之法随逐众生造无量业故名随烦恼也一忿随烦恼暴怒之心名忿谓对现前一切违情之境即发暴怒恼乱其心是名忿随烦恼二恨随烦恼恨即怨恨谓由忿怒不舍结诸怨恨恼乱其心是名恨随烦恼三覆随烦恼覆即隐覆谓自作罪恶不能忏悔故意隐覆惟恐人知恼乱其心是名覆随烦恼四恼随烦恼恼即热恼谓外遇违情之境热恼于心不自安隐是名恼随烦恼五嫉随烦恼嫉即嫉妬谓持心不平常怀嫉妬恼乱于心是名嫉随烦恼六悭随烦恼悋惜曰悭谓于一切财法贪求积蓄不能惠施恒恐散失恼乱于心是名悭随烦恼七诳随烦恼诡诈不实曰诳谓与世交接语言虚诳巧虑多谋心不自安而生恼乱是名诳随烦恼八謟随烦恼谓謟倿阿䛕媚恱人意心恒愧赧而不自安是名謟随烦恼九害随烦恼谓𠾑恨蓄怨常欲损口ㄙ害于人求快己意恒恐不遂恼乱其心是名害随烦恼十憍随烦恼矜己慠他曰憍谓心不谦下常欲胜人慠彼有德恼乱其心是名憍随烦恼十一无惭随烦恼谓屏处为非不知惭天以自悔改恼乱其心是名无惭随烦恼十二无愧随烦恼谓阴为不善不知愧人以自悔改恼乱其心是名无愧随烦恼十三掉举随烦恼谓外境纷扰身心动摇不能摄伏因而恼乱是名掉举随烦恼十四昏沉随烦恼谓心神昏暗沉迷而于诸法无所明了恼乱其心是名昏沉随烦恼十五不信随烦恼谓邪见多疑于诸正法不生信心因而恼乱是名不信随烦恼十六懈怠随烦恼谓身心悚页惰于诸道业不能精进修习因而恼乱是名懈怠随烦恼十七放逸随烦恼谓纵恣自逸躭着欲境不能检束因而恼乱是名放逸随烦恼十八失念随烦恼谓心逐邪妄正念遗失遂致沦坠恼乱其心是名失念随烦恼十九散乱随烦恼心常放逸名曰散乱谓着诸缘境令心流逸恒不寂静因而恼乱是名散乱随烦恼二十不正知随烦恼谓于法邪觧远离正知背觉合尘以妄为真恼乱其心是名不正知随烦恼二十难一贫穷布施难谓人自厄于贫乏而能随力辍己济人是为难也二豪贵学道难谓人处于豪贵而能厌于欲乐折节求道是为难也三判命必死难谓人能尚义轻生决志判命或为法舍身济彼饥苦或为忠臣以死徇节是为难也四得覩佛经难谓人或生边地不知出世之法欲得见闻受持如来正教是为难也五生值佛世难谓人不结胜因不脩众善而欲值佛出世是为难也六忍色离欲难谓人多为情欲所惑而能制伏妄念舍离欲心是为难也七见好不求难谓人见彼富贵荣名及可意等物而不乐求是为难也八有势不临难谓豪势之人居威福之地而能好礼忘势不凌侮人是为难也九被辱不瞋难谓人被他凌辱而能安忍不生忿恨是为难也十触事无心难谓心本清静触境而兴若触事遇缘而心不染着是为难也十一广学怙口究难谓人根性迟钝而欲广其学问穷究义理以怙口见闻是为难也十二不轻未学难谓人多有好上之心若自有学问而于未学之人不生轻慢是为难也十三除灭我慢难谓人常怀我慢或素来种姓富贵而能不生骄傲轻他之心是为难也十四会善知识难谓人修行多为恶友所惑若学道之时得遇善知识劝奖诱掖令其开觧是为难也十五见性学道难谓人迷于妄情昧于爱欲而能返妄归真见性学道是为难也十六对境不动难谓前尘妄境迷惑真性而能持心寂静不为外物所转是为难也十七善解方便难谓人能常怀大慈爱念众生以种种方便而作饶益是为难也十八随化度人难谓众生根性利钝不同而能随机化导而度脱之是为难也十九心行平等难谓痴𡨋之人多执彼我之见若能冤亲平等心无分别是为难也二十不说是非难谓两舌妄语佛所禁戒若能爱护口业不说他人好恶长短是为难也大明三藏法数卷第三十五大明三藏法数二十五大明三藏法数卷第三十六石八上天竺前住持沙门一如等奉勑集註二十五圆通性体周徧曰圆妙用无碍曰通乃一切众生本有之心源诸佛菩萨所证之圣境也而有二十五种者谓诸菩萨及大罗汉于六尘六根六识七大各各悟入不同故也此由阿难于楞严会上虽闻根尘同源缚脱无二之旨而未达圆通本根请佛开示如来于是问诸弟子最初发心方便令其各各自陈证悟之由使阿难晓了圆通法门所入之处也然论圆通本无优劣如来令文殊选择而唯取观音耳根者盖为此方之人耳根聦利闻法易解当以音闻而为教体故特取观音耳根为入道之门也然不取陈那音声者以声本属尘根有闻性故拣陈那居初观音极后以见取舍之明亦根尘首尾相贯之意也一音声音声即声尘也谓憍陈那等在鹿苑中闻佛说四谛之法密悟圆理了达一切声尘本然清净无动无静皆是常住圆妙之音于是得入圆通故云如我所证音声为上二色因色因即色尘也谓优波尼沙陀因多贪欲佛令作不净观于是观色身不净之相生大厌离悟诸色性归于虚空空色两忘本然清净于是得入圆通故云如我所证色因为上三香因香因即香尘也谓香严童子闻如来教于清净室修习禅定见诸比丘烧沉水香遂观此香气非木非空非烟非火即是本然清净妙香于是开悟得入圆通故云如我所证香因为上四味因味因即味尘也谓药王药上二法王子等于无始刼为世良医一切草木金石之味悉能徧知承事如来了知味性非空非有非即身心非离身心皆是本然清净妙味从是开悟得入圆通故云如我所证味因为上五触因触因即触尘也谓䟦陀婆罗先于威音王佛所闻法出家于浴僧时随例入室忽悟水因既不洗尘亦不洗体中间安然得无所有妙触清净本来无染于是得入圆通故云如我所证触因为上六法因法因即法尘也谓摩诃迦叶等因观世间六尘变坏悟法性空遂修灭尽定以灭意根受想不起妙法开明消灭诸漏得无生灭遂入圆通故云如我所证法因为上七见元见元即眼根也谓阿那律陀初出家时常乐睡眠被如来诃责因是七日不眠失其双目世尊示以金刚三昧遂得清净天眼是故不因眼根能观三千世界犹如掌果于是悟入圆通故云如我所证旋见循元斯为第一八息空息空即鼻根也谓周利槃特迦于过去世为大法师祕吝佛法不肯教人后感愚钝亦以宿有善因遇佛出家以根钝故忆持如来一句伽陀经一百日终不能诵佛令安居数息摄心因是观息出入剎那生灭之相豁然无碍得入圆通故云如我所证反息循空斯为第一九味知味知即舌根也谓憍梵钵提于过去世轻弄沙门有牛呞病佛为遮谤赐之数珠令常念佛清净心地又观舌根知味之性非体非物应念得超世间诸漏悟入圆通故云还味旋知斯为第一十身觉身觉即身根也谓毕陵伽婆蹉闻佛说诸世间不可乐事因行乞食被刺伤足举身疼痛即反观觉痛之心无有痛觉本自清净如是思惟摄念未久身心忽空诸漏虚尽得入圆通故云如我所证纯觉遗身斯为第一十一法空法空即意根也谓须菩提于旷刼来心得无碍蒙佛开示性觉真空于是顿入如来宝明空海圆通境界故云如我所证诸相入非非所非尽旋法归无斯为第一十二心见心见即眼识也谓舍利弗于旷刼来心见清净后于路中逢迦叶波宣说因缘从佛出家于一切法照了无碍悟入圆通故云如我所证心见发光光极知见斯为第一十三心闻心闻即耳识也谓菩萨已曾与恒沙如来为法王子常用心闻分别众生所有知见若有众生修普贤行分身百千皆至其处摩顶拥护令其成就心闻圆通普贤境界故云我说本因心闻发明分别自在斯为第一十四鼻息鼻息即鼻识也谓孙陀罗难陀从佛出家虽具戒律心多散动世尊教其观鼻端白遂观鼻中之气出入如烟身心内明圆洞虚净烟相渐消鼻息成白心开漏尽诸出入息化为光明照十方界即得圆通故云我以消息息久发明明圆灭漏斯为第一十五法音法音即舌识也谓富楼那弓多罗尼子从旷劫来辩才无碍世尊知其有大辩才以音声轮教其发扬于是助佛转轮成师子吼悟入圆通故云我以法音降伏魔怨消灭诸漏斯为第一多罗尼华言满慈是其父母名因以称之十六身戒身戒即身识也谓优波离最初随佛踰城出家亲观如来六年勤苦承佛教戒乃至三千威仪八万微细行业悉皆清净身心寂灭悟入圆通故云我以执身身得自在次第执心心得通达然后身心一切通利斯为第一十七心达心达即意识也谓目干连闻迦叶波宣说如来因缘深义即顿发心得大通达如来惠其袈裟着身须发自落游于十方无所罣碍由是神通自在圆明清净故云我以旋湛心光发宣如澄浊流久成清莹斯为第一十八火性火性即火大也谓乌刍瑟摩久远刼前性多贪欲有佛出世名曰空王说多婬壬人成勐火聚教其徧观百骸四支诸泠煖气由是谛观神光内凝化多婬壬心成智慧火因此火光三昧力故得入圆通故云我以谛观身心煖触无碍流通诸漏既消生火宝熖证无上觉斯为第一十九地性地性即地大也谓持地菩萨于徃昔时普光如来出现于世曾为比丘平填道路造作桥梁行诸苦行后世复值毘舍浮佛出现国王延佛设斋尔时平地待佛毘舍如来摩顶告言当平心地则世界地一切皆平因是即得心开见身微尘及与世界一切微尘等无差别即得悟入圆通故云我以谛观身界二尘等无差别本如来藏虚妄发尘尘销智圆成无上道斯为第一二十水性水性即水大也谓月光童子徃昔刼中于水天佛所修习水观观于身中涕涶津液大小便利与世界外诸香水海水性一同是时初成此观但见其水未得无身经无量佛方得无身与诸香水海性合真空无二无别悟入圆通故云我以水性一味流通得无生忍圆满菩提斯为第一二十一风性风性即风大也谓瑠璃光法王子徃昔刼中于无量声佛所蒙佛开示妙明心体及说世界众生皆是妄缘风力所转即于尔时观此世界及与身心各有所动遂即觉了此群动性来无所从去无所至身心发光洞彻无碍而入圆通故云我以观察风力无依悟菩提心入三摩地斯为第一二十二空性空性即空大也谓虚空藏菩萨于定光佛所得无边身尔时手执四大宝珠照明十方微尘佛剎化成虚空身同不相妨碍能善入微尘国土广行佛事由是谛观四大无依虚空佛国同一虚妄于同发明得入圆通故云我以观察虚空无边入三摩地斯为第一二十三识性识性即识大也谓弥勒菩萨徃昔刼中于日月灯明佛所而得出家修习唯心识定至然灯佛出世方乃得成无上妙圆识心三昧了一切如来国土净秽有无皆是我心变化所现而悟入圆通故云我以谛观十方唯识识心圆明得无生忍斯为第一二十四净念净念即根大也谓大势至菩萨等徃昔刼中于超日月光佛所修念佛三昧收摄六根定心念佛由是不假方便自得心开悟入圆通故云我无选择都摄六根净念相继得三摩地斯为第一二十五耳根耳根者谓观世音菩萨徃昔刼中于观世音佛所发菩提心彼佛教其从闻思修入三摩提于是菩萨即于闻中入流亡所所入既寂动静二相了然不生一念顿空闻性而入圆通矣经中所谓生灭既灭寂灭现前者即圆通之体也上合诸佛妙心下同众生悲仰而现乎三十二应施以十四无畏等者乃圆通之用也故云我从耳门圆照三昧缘心自在成就菩提斯为第一二十五护戒神护戒神者谓五戒之中各有五神为作卫护也灌顶经云若持五戒者有二十五善神卫护其身在人左右守于宫宅门户之上使万事吉祥也一护不杀戒五神一茶蒭毘愈陀尼护持戒人身辟除邪鬼二输多利输陀尼护持戒人六情悉令完具三毘楼遮那世波护持戒人腹内使五藏平调四阿陀龙摩坻护持戒人血脉悉令通畅五婆罗桓尼和婆护持戒人爪指无所毁伤二护不盗戒五神一坻摩阿毘婆䭾护持戒人出入徃来使得安宁二阿修输婆罗陀护持戒人所噉饮食悉使甘香三婆罗摩亶雄雌护持戒人睡梦平安觉窹欢恱四婆罗门地鞞哆护持戒人不为蛊毒所中五邪摩唿哆耶舍护持戒人不为雾露之毒所害三护不邪滛戒五神一佛䭾仙陀楼哆护持戒人口舌闘诤不行二鞞阇耶薮多婆护持戒人不为瘟疟鬼所持三涅坭醯䭾多耶护持戒人不为县官所得四阿逻多赖都耶护持戒人舍宅四方驱逐凶殃五波罗那佛昙护持戒人平定舍宅四护不妄语戒五神一阿提梵者珊耶护持戒人不为塜墓鬼所娆二因台罗因台罗护持戒人门户辟除邪恶三阿伽风施婆多护持戒人不为外气鬼神所害四佛昙弥摩多哆护持戒人不为灾火所延五多頼叉三密陀护持戒人不为偷盗所侵五护不饮酒戒五神一阿摩罗斯兜嘻护持戒人若入山林不为虚狼所害二那罗门阇兜帝护持戒人不为伤亡所娆三鞞尼乹那波护持戒人除恶鸟鸣狐鸣四茶鞞闘毘舍罗护持戒人除犬鼠变恠五伽摩毘那阇尼佉护持戒人不为凶注所牵二十五有二十五有不出六道有生有死因果不亡之谓也然梵王天无想天及五那含天总在四禅天中而别出其名者以外道计梵王天为生万物之主计无想天以无心为涅槃计五那含天为真解脱所以经教特立此三天为三有以对破外道之计也一四洲为四有谓东弗于逮西瞿耶尼南阎浮提北欝单越也二四恶趣为四有谓六道中修罗饿鬼畜生地狱四者皆由愚痴贪欲造诸恶业故感斯趣也三六欲天为六有谓欲界六天也一四天王天二忉利天三夜摩天四兜率天五化乐天六他化自在天四梵天为一有谓初禅中大梵王天乃三千世界之主也五无想天为一有谓四禅中之无想天此天以无心想为果故也六五那含天为一有那含梵语具云阿那含华言不还谓四禅中无烦天无热天善见天善现天色究竟天亦名五净居天此之五天名位虽别皆第三果圣人所居故通为一有也七四禅天为四有谓色界初禅天二禅天三禅天四禅天也八四空处天为四有谓无色界空处天识处天无所有处天非想非非想处天也二十五三昧破二十五有梵语三昧华言正定二十五三昧破前二十五有者约理对治随义以立名也盖欲色无色三界虽苦乐不同然实有生死执着故以此无垢等三昧之法一一破之令诸众生出于诸有也一无垢三昧破地狱有谓菩萨由净诸业惑证于无垢三昧愍彼众生受于地狱之苦故以此三昧令其修行出离重垢所报之处也二不退三昧破畜生有谓菩萨修于持戒禅定破诸恶业自获不退证于不退三昧愍彼众生受畜生苦故以此三昧令其远舍诸恶永不退失善道也三心乐三昧破饿鬼有谓菩萨修戒定慧破诸恶业证于心乐三昧愍彼众生受饿鬼苦故以此三昧令其远离诸恶而生喜乐也四欢喜三昧破阿脩罗有梵语阿脩罗华言无端正谓菩萨脩戒定慧破于恶业等怖证于欢喜三昧愍彼众生受阿修罗苦故以此三昧令其离诸猜疑怖畏也五日光三昧破弗婆提有梵语弗婆提华言胜即东洲也谓菩萨修戒定慧获一切智光破诸恶业无明等闇证于日光三昧愍彼东洲众生受诸生死故以此三昧令其破诸恶业等闇而得出离也六月光三昧破瞿耶尼有梵语瞿耶尼华言牛货即西洲也谓菩萨修戒定慧获一切智光破诸恶业无明等闇证于月光三昧愍彼西洲众生受诸生死故以此三昧令其破诸恶业等闇也七热熖三昧破欝单越有梵语欝单越华言胜处即北洲也谓菩萨修戒定慧破诸我执证于热熖三昧愍彼北洲众生计着于我冰执难化故以此三昧令其远离妄我计执不生而得出离也八如幻三昧破阎浮提有梵语阎浮提华言胜金洲即南洲也谓菩萨修戒定慧破诸虚幻惑业证于如幻三昧愍此南洲众生果报杂杂寿命不定犹如幻化故以此三昧令其破于诸幻而得出离也九不动三昧破四天王有四天王者东方持国天王南方增长天王西方广目天王北方多闻天王也谓菩萨修戒定慧破诸烦恼散乱证于不动三昧以此天游行世间则有果报惑业等动故以此三昧令其悉破诸动惑业亦得证此也十难伏三昧破三十三天有三十三天即忉利天也谓菩萨修戒定慧破一切惑业证于难伏三昧以此天是地居之顶果报惑业难以折伏故以此三昧令其破诸难伏亦得证此也十一恱意三昧破熖摩天有熖摩梵语具云须熖摩华言善时分谓菩萨修戒定慧破诸烦恼证于恱意三昧以此天处空为恱而未有上界不动等恱故以此三昧令其舍离空处之恱而证不动等恱也十二青色三昧破兜率陀天有梵语兜率陀华言知足谓菩萨修戒定慧破诸烦恼证于青色三昧以此天果报宫殿服玩一切皆青故以此三昧令其舍离一切烦恼亦得证此也十三黄色三昧破化乐天有谓菩萨修戒定慧破诸烦恼证于黄色三昧以此天果报宫殿服玩一切皆黄故以此三昧令其舍离一切烦恼亦得证此也十四赤色三昧破他化自在天有谓菩萨修戒定慧破诸烦恼证于赤色三昧以此天果报宫殿服玩一切皆赤故以此三昧令其舍离一切烦恼亦得证此也十五白色三昧破初禅有初禅即色界天也谓菩萨修戒定慧证于白色三昧以此天果报一切皆白故以此三昧令其舍离一切烦恼亦得证此也十六种种三昧破梵王有梵王亦色界初禅天也谓菩萨修戒定慧证于种种三昧以此天主领大千世界种类既多果报不等故以此三昧令其舍离种种果报亦得证此也十七双三昧破二禅有二禅亦色界天也谓菩萨修戒定慧证双三昧以此天独有内净支喜支二种定相即果报双而未见双空双假双中之理故以此三昧令其舍离净喜而证双空等也十八雷音三昧破三禅有三禅亦色界天也谓菩萨修戒定慧证于雷音三昧以此天禅乐最深如冰鱼蛰虫着于果报之乐故以此三昧而惊骇之令其舍离诸乐亦证于此也十九注雨三昧破四禅有四禅亦色界天也谓菩萨修戒定慧证于注雨三昧以此天如大地具诸种子若不得雨善芽不生故以此三昧之雨令其发生三谛之种亦得证此也二十如虚空三昧破无想天有无想亦色界天也谓菩萨修戒定慧证于如虚空三昧以此天一期心想不行妄计果报非空而为涅槃故以此三昧破彼非空令其起修空净之行亦得证此也二十一照镜三昧破阿那含天有梵语阿那含华言不还即第三果生于色界之天也谓菩萨修戒定慧证于照镜三昧以此天虽得无漏净色但是果报之净未获究尽色空故以此三昧令其破彼报净之色究竟真空之理亦得证此也二十二无碍三昧破空处有空处即无色界天也谓菩萨修戒定慧证于无碍三昧以此天得出色笼果报无碍未是空假中无碍故以此三昧令其舍离果报亦得证此也二十三常三昧破识处有识处亦无色界天也谓菩萨修戒定慧证常三昧以此天以识相续不断为常此乃定报即非无为等常故以此三昧令其舍离定报之常亦得证此也二十四乐三昧破不用处有不用处又名无所有处亦无界天也谓菩萨修戒定慧证乐三昧以此天厌识处无边入无所有处以此处如痴痴故是苦故以此三昧令其舍离于痴亦得证此也二十五我三昧破非想非非想处有非想非非想处亦无色界天也谓菩萨修戒定慧证我三昧以此天居无色界顶谓是涅槃果报犹有细烦恼等惑而不自在故以此三昧令其舍离烦恼亦得证此也二十五种外道𡨋谛二十五种𡨋谛者乃是迦毘罗外道之所计也盖此外道亦修禅定有神通力知八万刼中事八万刼前冥然不知谓之冥谛从冥初自性生智大乃至神我开成二十五谛合为九位也一冥初自性谓此外道以八万刼前之事冥然不知之处昧为自性故云𡨋初自性二智大智大亦名觉大即增长之义谓冥初之际觉知增长故云从冥初生智大三我心我心亦名我慢即我执也谓由觉知生我慢心故云从智大生我心四五唯唯即微也五唯亦名五微即色声香味触也以色等五种由我执之心方现故云从我心生五唯五五大五大即地水火风空也此五种性徧一切处故名为大由极微而生故云从五唯生五大六五知根五根即眼耳鼻舌身谓之知者以此五种皆有知觉故也因五大而成故云从五大生五知根七五作业根五根即口与手足小便大便谓之作业者以此五种能作业用故也亦因五大而成故云从五大生五作业根八心平等根心乃肉团心即意根也谓之平等者以此根能徧一切根境而生分别也此亦五大所成故云从五大生平等根并前五知五作业共为十一根也九神我神我即第八识也外道执神我能生诸法常住不坏计为涅槃是二一一谛之主也二十八二十八天一欲界六天一四天王天东方持国天王南方增长天王西方广目天王北方多闻天王二忉利天梵语忉利华言三十三徃世三十三人同修胜业同生此天三须夜摩天梵语须夜摩华言善时分谓此天时时唱快乐故又云受五欲境知时分故四兜率陀天梵语兜率陀华言知足谓此天于五欲境知止足故五化乐天谓此天自化五尘而娱乐故六他化自在天谓此天假他所化乐事以成己乐即欲界天主二色界十八天初禅三天一梵众天梵净也以无染欲故众犹民也谓此天是初禅天主之民众也二梵辅天辅佐也谓此天是初禅天主之辅佐臣僚也三大梵天谓此天是初禅天之主也名尸弃刼初先生刼尽后灭主领三千大千世界也二禅三天一少光天谓此天光明少故二无量光天谓此天光明增胜无限量故三光音天谓此天以光明为语音故三禅三天一少净天谓此天意识乐受清净故二无量净天谓此天净胜于前不可量故三遍净天谓此天乐受最胜净周遍故四禅九天一无云天以前诸天空居依云而住此天在云之上居无云之首故号无云二福生天谓此天修胜福力而生其中从因得名故三广果天谓此天果报广大无能胜故四无想天谓此天一期果报心想不行故五无烦天谓此天离欲界苦及色界乐苦乐两灭无烦恼故六无热天谓此天研究心境无依无处清凉自在无热恼故七善见天谓此天妙见十方世界圆澄无尘垢故八善现天谓此天空无障碍精见现前故九色究竟天谓此天于诸尘几微兀之处研穷究竟故三无色界四天一空处天谓此天厌于色身系缚不得自在心缘虚空与无色相应住空处定故二识处天谓此天厌虚空无边于是即舍虚空转心缘识以识为处故三无所有处天谓此天厌于识处无边于是舍识入无所有处亦名不用处谓不用前空处识处故四非想非非想处天谓此天居无色界之极顶非无所有处之无想非识处之有想故二十八宿大集经云佛告娑婆世界主大梵天王等言过去天仙云何布置诸宿曜辰摄护国土养育众生大梵天王等白佛言过去天仙分布安置诸宿曜辰于四方中各有所主如云角宿主于众鸟亢宿主于出家求圣道等尔时佛告梵王等言我亦使诸曜星辰摄护国土养育众生汝等宣告令彼得知如我所分国土众生各各随分摄护养育故说二十八宿所属不同各有威灵护卫也一东方七宿角宿主于众鸟亢宿主出家求圣道者氐宿主水主众生房宿主行车求利心宿主于女人尾宿主洲渚众箕宿主于陶师二南方七宿井宿主于金师鬼宿主一切国王大臣柳宿主雪山龙星宿主巨富者张宿主于盗贼翼宿主于贵人轸宿主须罗咤国三西方七宿奎宿主行船人娄宿主于啇人胃宿主婆楼迦国昴宿主于水牛毕宿主一切众生觜宿主鞞提诃国参宿主于剎利四北方七宿斗宿主浇部沙国牛宿主于剎利及安多钵竭那国女宿主鸯伽摩伽陀国虚宿主那遮罗国危宿主着华冠室宿主干陀罗国输卢那国及诸龙蛇蝮行之类壁宿主干闼婆善乐三十一三十一色三十一色者谓青黄赤白光影明暗烟云尘雾空此十三种名为显色以其显现为色故也长短方圆麤细高下正与不正此十种名为形色以其形量为色故也取舍屈伸行住坐卧此八种名为表色以其表彰为色故也三十二如来三十二相谓如来应化之身具此三十二相以表法身众德圆极人天中尊众圣之王也一足安平相谓足下安立皆悉平满犹如奁底也二千辐轮相辐即车轮中之辐谓足下毂网轮纹众相圆满有如千辐轮也三手指纤长相谓手指纤细圆长端直𦟛好指节参差光润可爱胜余人也四手足柔软相谓手足极妙柔软胜余身分也五手足缦网相谓手指中间缦网交合文同绮画犹如鵞王之足也六足跟满足相跟足踵也谓足之踵圆满具足也七足趺高好相谓足之趺高起如真金之色趺上之毛青瑠璃色种种庄饰妙好圆满也八腨如鹿王相腨股肉也腨如鹿王相者谓足腨渐次纤圆如彼鹿王之腨纤好第一也九手过膝相谓双臂修直不俯不仰平立过膝也十马阴藏相谓阴相藏密犹如马阴不可见也十一身纵广相谓身仪端正竖纵横广无不相称也十二毛孔生青色相谓身诸毛孔一孔一毛生相不乱右旋上向青色柔软也十三身毛上靡相谓身诸毫毛皆右旋向上而偃伏也十四身金色相谓身皆金色光明晃曜如紫金聚众相庄严微妙第一也十五身光面各一丈相谓身放光明四面各一丈也十六皮肤细滑相谓皮肤细腻滑泽不受尘水不停蚊蚋十七七处平满相谓两足下两手两肩项中七处皆平满端正也十八两腋满相谓左右两腋平满而不窊也十九身如师子相谓身体平正威仪严肃如师子王也二十身端直相谓身形端正平直不伛曲也二十一肩圆满相谓两肩圆满而丰腴也二十二四十齿相谓常人但有三十六齿唯佛具足四十齿也二十三齿白齐密相谓四十齿皆白净齐密根复深固也二十四四牙白净相谓四牙最白而大莹洁鲜净也二十五颊车如师子相谓两颊车隆满如师子王也二十六咽中津液得上味相谓咽喉中常有津液上妙美味如甘露流注也二十七广长舌相谓舌广而长柔软红薄能覆面而至于发际也二十八梵音深远相谓音声和雅近远皆到无处不闻也二十九眼色如金精相谓眼目清净明莹如金色精也三十眼睫如牛王相睫目旁毛也谓眼睫殊胜如牛王也三十一眉间白毫相谓两眉之间有白玉毫清净柔软如兜罗绵右旋宛转常放光明也三十二顶肉髻成相谓顶上有肉高起如髻亦名无见顶相谓一切人天二乘菩萨皆不能见故也三十二应谓观世音菩萨于徃昔无数恒河沙刼有佛名观世音蒙彼如来授以如幻闻熏闻修金刚三昧同佛慈悲托七友苦与乐身成三十二应入诸国土化一切众生也一佛身应佛梵语具云佛陀华言觉谓若诸菩萨入三摩地进修无漏胜觧现圆观世音菩萨即应现佛身而为说法令其觧脱也二独觉应出无佛世无师自悟故名独觉谓若诸有学寂静妙明胜妙现圆菩萨即于彼前应现独觉身而为说法令其觧脱也三缘觉应因观十二因缘觉真谛理故名缘觉谓若诸有学断十二因缘缘断胜性胜妙现圆菩萨即于彼前应现缘觉身而为说法令其觧脱也四声闻应闻佛声教故曰声闻谓若诸有学得四谛空修道入灭胜性现圆菩萨即于彼前应现声闻身而为说法令其解脱也五梵王应梵王者即色界初禅天主也谓若诸众生欲心明悟不犯欲尘欲身清净菩萨即于彼前应现梵王身而为说法令其解脱也六帝释应帝释即忉利天主梵语释提桓因华言能天主言帝释者华梵双举也谓若诸众生欲为天主统领诸天菩萨即于彼前应现帝释身而为说法令其成就也七自在天应自在天者即欲界第五天也谓若诸众生欲身自在游行十方菩萨即于彼前应现自在天身而为说法令其成就也八大自在天应大自在天者即欲界第六天主也谓若诸众生欲身自在飞行虚空菩萨即于彼前应现大自在天身而为说法令其成就也九天大将军应天大将军即帝释天主之大将军也谓若诸众生爱统鬼神救护国土菩萨即于彼前现大将军身而为说法令其成就也十四天王应四天王东方持国天王南方增长天王西方广目天王北方多闻天王也谓若诸众生爱统世界保护众生菩萨即于彼前应现四天王身而为说法令其成就也十一四天王太子应谓若诸众生爱生天宫驱使鬼神菩萨即于彼前应现四天王太子身而说法令其成就也十二人王应谓若诸众生乐为人王菩萨即于彼前应现人王身而为说法令其成就也十三长者应谓若诸众生爱主族姓世间推让菩萨即于彼前应现长者身而为说法令其成就也十四居士应谓若诸众生爱谈名言清净自居菩萨即于彼前应现居士身而为说法令其成就也十五宰官应谓若诸众生爱治国土剖断邦邑菩萨即于彼前应现宰官身而为说法令其成就也十六婆罗门应梵语婆罗门华言净行谓若诸众生爱诸数术摄卫自居菩萨即于彼前应现婆罗门身而为说法令其成就也十七比丘应梵语比丘华言乞士谓若有男子好学出家持诸戒律菩萨即于彼前应现比丘身而为说法令其成就也十八比丘尼应梵语尼华言女谓若有女人好学出家持诸禁戒菩萨即于彼前应现比丘尼身而为说法令其成就也十九优婆塞应梵语优婆塞华言清净士谓若有男子乐持五戒菩萨即于彼前应现优婆塞身而为说法令其成就也二十优婆夷应梵语优婆夷华言清净女谓若有女子五戒自居菩萨即于彼前应现优婆夷身而为说法令其成就也二十一女主应女主天子之后也谓若有女人内政立身以修家国菩萨即于彼前应现女主身及国夫人命妇大家而为说法令其成就也二十二童男应谓若有众生不坏男根菩萨即于彼前应现童男身而为说法令其成就也二十三童女应谓若有处女爱乐处身不求侵暴菩萨即于彼前应现童女身而为说法令其成就也二十四天应谓若有诸天乐出天伦菩萨即应现天身而为说法令其成就也二十五龙应谓若有诸龙乐出龙伦菩萨即应现龙身而为说法令其成就也二十六药义应梵语药义亦云夜义华言勇徤谓若有药义乐度本伦菩萨即于彼前应现药义身而为说法令其成就也二十七乹闼婆应梵语乹闼婆华言香阴即帝释乐神也谓若乹闼婆乐脱其伦菩萨即于彼前应现乹闼婆身而为说法令其成就也二十八阿修罗应梵语阿修罗华言无端正以形貌丑陋故也谓若阿修罗乐脱其伦菩萨即于彼前应现阿修罗身而为说法令其成就也二十九紧那罗应梵语紧那罗华言疑神又云人非人以头上有角似人而非人也谓若紧那罗乐脱其伦菩萨即于彼前应现紧那罗身而为说法令其成就也三十摩唿罗伽应梵语摩唿罗伽华言大蝮行即大蟒蛇也谓若摩唿罗伽乐脱其伦菩萨即于彼前应现摩唿罗伽身而为说法令其成就也三十一人应谓若诸众生乐人修人菩萨即于彼前应现人身而为说法令其成就也三十二非人应非人即鬼畜之类也谓若诸非人有形无形有想无想乐度其伦菩萨即于彼前皆现其身而为说法令其成就也三十四三十四心断结谓三藏教菩萨扶惑润生历刼具修六度梵行饶益有情最后至于菩提树下一念相应慧发真无漏之时以八忍八智十六心九无碍九解脱十八心顿断见思习气而成正觉故云三十四心断结也一八忍忍即忍可印证之义一苦法忍谓观欲界苦谛之法而能忍可也二苦类忍谓以色界无色界苦谛之法比类欲界苦谛观之而能忍可也三集法忍谓观欲界集谛烦恼之法而能忍可也四集类忍谓以色界无色界集谛烦恼之法比类欲界集谛观之而能忍可也五灭法忍谓观欲界灭谛之法而能忍可也六灭类忍谓以色界无色界灭谛之法比类欲界灭谛观之而能忍可也七道法忍谓观欲界道谛之法而能忍可也八道类忍谓以色界无色界道谛之法比类欲界道谛观之而能忍可也二八智智即明了之义一苦法智谓因观欲界苦谛而断见惑之智明发也二苦类智谓以色界无色界苦谛比类欲界苦谛观之而断上二界见惑之智明发也三集法智谓因观欲界集谛而断见惑之智明发也四集类智谓以色界无色界集谛比类欲界集谛观之而断上二界见惑之智明发也五灭法智谓因观欲界灭谛而断见惑之智明发也六灭类智谓以色界无色界灭谛比类欲界灭谛观之而断上二界见惑之智明发也七道法智谓因观欲界道谛而其断惑之智明发也八道类智谓以色界无色界道谛比类欲界道谛观之而断上二界见惑之智明发也三九无碍道无碍者谓念念修观断惑不为惑所碍也盖欲界为一地色界初禅二禅三禅四禅为四地无色界空处识处无所有处非想非非想处为四地则三界共为九地每地各有九品思惑于一一地修此无碍道以断之也四九觧脱道觧脱即自在之义谓惑业断离无所系缚而得自在盖欲界一地色界四地无色界四地共为九地每地各有九品思惑此惑既断即证觧脱道也三十六三十六物一外相十二谓发毛𤓰齿眵泪涎唾屎尿垢汗也二身噐十二谓皮肤血肉筋脉骨髓肪膏脑膜也三内含十二含即含藏谓肝胆膓胃脾肾心肺生藏熟藏赤痰白痰也大明三藏法数卷第三十六大明三藏法数三十七大明三藏法数卷第三十七卷石九三十七道品道即能通之义品犹类也合四念处等法门为三十七皆是入道浅深之气类故云道品也一四念处念即想念处即身受心法也一身念处谓观此色身皆是不净也二受念处谓观领受好恶等事悉皆是苦也三心念处谓观此识心生灭无常也四法念处谓观诸法从因缘生皆无有我也二四正勤正谓不邪勤谓不怠一已生恶令永断谓一切恶法若已生者当精勤一心决剔令其永断除也二未生恶令不生谓一切恶法若未生时当精勤一心遮止令其不复萌生也三未生善令生谓诸善法若未生时当精勤一心勇勐令其发生也四已生善令增长谓诸善法若已生者当精勤一心修习令其增长也三四如意足谓所修之法如愿满足也一欲如意足谓希慕所修之法如愿满足也二精进如意足谓于所修之法专注一心无有间杂如愿满足也三念如意足谓于所修之法记忆不忘如愿满足也四思惟如意足谓心思所修之法不令忘失如愿满足也四五根根即能生之义谓此五根能生一切善法也一信根谓信于正道也二精进根谓修正法无间无杂也三念根谓于正法记忆不忘也四定根谓摄心不散也五慧根谓于诸法观照明了也五五力力即力用谓能破恶成善也一信力谓信根增长能破诸疑惑也二精进力谓精进根增长能破身心懈怠成办出世之事也三念力谓念根增长能破诸邪念成就出世正念功德也四念力谓定根增长能破诸乱想发诸禅定也五慧力谓慧根增长能遮止三界见思之惑发真无漏也六七觉分觉即觉了分即支分谓此七法各有支𣲖分齐也一择觉分谓拣择诸法之真伪也二精进觉分谓修诸道法无有间杂也三喜觉分谓契悟真法得懽喜也四除觉分谓断除诸见烦恼也五舍觉分谓舍离所见念着之境也六定觉分谓觉了所发之禅定也七念觉分谓思惟所修之道法也七八正道不邪曰正能通曰道一正见谓能见真理也二正思惟谓心无邪念也三正语谓言无虚妄也四正业谓白净善业也五正命谓依法乞食活命也六正精进谓修诸道行无间杂也七正念谓专心忆念善法也八正定谓一心住于真空之理也四十二四十二字门众圣所由名之为门智论云四十二字是一切字之根本因字有语因语有名因名有义从此字门则能入于无相之智般若经云一字皆入四十二字四十二字亦入一字故华严经中善知众艺童子告善财言我恒唱持此之字母入般若波罗蜜门所以众圣皆由此而入于实相之慧也一阿字门阿梵语具云阿提阿耨波陀华言不生谓一切法本来不生也经云唱阿字时入般若波罗蜜门名菩萨威力入无差别境界䟽云阿者入无生义无生之理统该万法菩萨得此无生之旨则能达诸法空断一切障也二多字门多大品般若经作罗梵语具云罗阇华言垢谓一切法本来清净离诸染污也经云唱多字时入般若波罗蜜门名无边差别䟽云是清净无染离尘垢义三波字门波梵语具云波罗末陀华言第一义谓圣智自觉所得非言说妄想境界故也经云唱波字时入般若波罗蜜门名普照法界䟽云诸法皆等即普照法界四者字门者大品般若经作遮梵语具云遮黎夜华言行谓知一切法皆不可得亦知一切诸行皆非行故也经云唱者字时入般若波罗蜜门名普轮断差别䟽云诸法无有诸行既空徧摧差别五那字门梵语那华言不谓知一切法离名离相不得不失不来不去故也经云唱那字时入般若波罗蜜门名得无依䟽云诸法无有言说文字性相双亡故无所依六逻字门逻梵语具云逻求华言轻谓知一切法离轻重相故经云唱逻字时入般若波罗蜜门名离依止无垢䟽云悟一切法离世间惑染故七柁字门梵语柁又云陀摩华言善谓知一切法善相善心生故经云唱柁字时入般若波罗蜜门名不退转方便䟽云悟一切法调伏寂静真如平等无分别故八婆字门婆梵语具云婆陀华言缚谓知一切法无缚无解故经云唱婆字时入般若波罗蜜门名金刚塲䟽云悟一切法离缚解故方入金刚塲九茶字门茶梵语具云茶阇他华言不热谓知一切法无热恼相故经云唱茶字时入般若波罗蜜门名曰普轮䟽云悟一切法离热恼秽得清凉故是普摧义谓轮能摧碾一切烦恼也十沙字门梵语沙华言六谓知人身六根之相皆自在故经云唱沙字时入般若波罗蜜门名为海藏䟽云悟一切法无罣碍故如海含容万像十一嚩字门嚩大品般若经作和梵语具云和波陀华言语言谓知一切法离语言相故经云唱嚩字时入般若波罗蜜门名普生安住䟽云悟一切法言语道断能徧安住十二哆字门哆大品般若经作多梵语具云多他华言如谓入诸法真如之相不动故经云唱哆字时入般若波罗蜜门名圆满光䟽云悟一切法真如不动圆满显现十三也字门也梵语具云夜他䟦华言实谓知色心等一切诸法入实相中不生不灭故经云唱也字时入般若波罗蜜门名差别积聚䟽云悟如实不生故则诸乘积聚皆不可得十四瑟咤字门瑟咤大品般若经作咤梵语具云咤婆华言障碍谓知一切法无障碍故经云唱瑟咤字时入般若波罗蜜门名普光明息烦恼故十五迦字门迦梵语具云迦逻华言作者谓知诸法之中无有作者经云唱迦字时入般若波罗蜜门名无差别云䟽云作业如云皆无差别十六娑字门娑梵语具云娑娑华言一切谓入一切法时皆不可得故经云唱娑字时入般若波罗蜜门名降霔大雨䟽云即平等性十七么字门么梵语具云磨磨迦逻华言我所谓知一切法离我所故肈法师曰我为万物主万物为我所经云唱么字时入般若波罗蜜门名大流湍激众峯齐峙䟽云即我所执性若众峯齐峙长流湍激十八伽字门伽梵语具云伽陀华言底谓知一切诸法根底不可得故经云唱伽字时入般若波罗蜜门名普安立䟽云即一切法行取性十九他字门他梵语具云多他阿伽陀华言如去谓入诸法处不可得故经云唱他字时入般若波罗蜜门名真如平等藏二十社字门社大品般若经作阇梵语具云阇提阇罗华言生谓知诸法之生不可得故经云唱社字时入般若波罗蜜门名入世间海清净二十一鎻字门梵语鎻大品般若经作簸谓知一切法不可得故经云唱鎻字时入般若波罗蜜门名念一切佛庄严䟽云即安隐性二十二䭾字门䭾梵语具云䭾摩华言法性谓知一切法中法性不可得故经云唱䭾字时入般若波罗蜜门名观察拣择一切法聚二十三奢字门奢大品般若经作賖梵语具云賖多华言寂灭谓知诸法皆寂灭相不可得故经云唱奢字时入般若波罗蜜门名随顺一切佛教轮光明䟽云即寂静性二十四佉字门梵语佉华言虚空谓知诸法犹如虚空不可得故经云唱佉字时入般若波罗蜜门名修因地智慧藏䟽云即如虚空性二十五义字门义梵语具云义耶华言尽谓入诸法尽性不可得故经云唱义字时入般若波罗蜜门名息诸业海藏䟽云犹言尽空业海二十六娑多字门娑多大品般若经作哆梵语具云迦哆度求那华言是事边得何利谓知诸法边得何所利故经云唱娑多字时入般若波罗蜜门名蠲诸惑障开净光明二十七壤字门壤大品般若经作若梵语具云若那华言智谓知一切法中无智相故经云唱壤字时入般若波罗蜜门名作世间智慧门二十八曷攞多字门梵语曷攞多又云阿施大品般若经作施华言义谓知一切法义不可得故经云唱曷攞多字时入般若波罗蜜门名生死境界智慧轮二十九婆字门婆梵语具云婆伽华言破谓知一切法不可得破坏相故经云唱婆字时入般若波罗蜜门名一切智宫殿圆满庄严三十车字门车梵语具云伽车提华言去谓知一切法无所去故经云唱车字时入般若波罗蜜门名修行方便藏各别圆满三十一娑么字门娑么大品般若经作魔梵语具云阿湿么华言石谓知诸法坚牢如金刚石不可坏故经云唱娑么字时入般若波罗蜜门名随十方现见诸佛三十二诃婆字门诃婆大品般若经作火梵语具云火夜华言唤来谓虽知一切法无音声相亦可唿召无缘令其有缘经云唱诃婆字时入般若波罗蜜门名观察一切无缘众生方便摄受令出生无碍力三十三縒字门縒大品般若经作嗟梵语具云末嗟罗华言悭谓知一切法无悭无施相故经云唱縒字时入般若波罗蜜门名修行趣入一切功德海三十四伽字门伽梵语具云伽那华言厚谓知诸法不厚不薄故经云唱伽字时入般若波罗蜜门名持一切法云坚固海藏䟽云即平等性犹言厚薄平等如云普覆三十五咤字门咤大品般若经作他梵语具云他那华言处谓知诸法无住处故经云唱咤字时入般若波罗蜜门名随愿普见十方诸佛三十六拏字门可切梵语拏华言不谓入诸法不来不去故经云唱拏字时入般若波罗蜜门名观察字轮䟽云即离诸諠诤无徃无来行住坐卧常观字轮三十七娑颇字门梵语娑颇又云颇罗大品般若经作颇华言果谓知一切法因果性空故经云唱娑颇字时入般若波罗蜜门名化众生究竟处䟽云即遍满果报三十八娑迦字门梵语娑迦又云歌大大品般若经作歌华言众谓知五众等法不可得故经云唱娑迦字时入般若波罗蜜门名广大藏无碍辩光明轮徧照三十九也娑字门梵语也娑大品般若经作醝经云唱也娑字时入般若波罗蜜门名宣说一切佛法境界四十室者字门室者大品般若经作遮梵语具云遮罗地华言动谓知一切法不动相故经云唱室者字时入般若波罗蜜门名于一切众生界法雷徧吼四十一侘字门侘大品般若经作咤梵语具云多罗华言岸谓知一切法此岸彼岸不可得故经云唱侘字时入般若波罗蜜门名以无我法开晓众生四十二陀字门陀大品般若经作茶梵语具云彼茶华言必谓知一切法必不可得故过此茶字后无字可说也经云唱陀字时入般若波罗蜜门名一切法轮差别藏䟽云即究竟含藏一切法轮四十八四十八愿谓阿弥陀佛最初因中名法藏比丘彼时于世自在王佛前白佛言我发无上菩提之心愿作佛时身相光明剎土殊胜宁可得否彼佛知其智识高明心愿广大乃以二千一百万佛剎善恶麤妙之相随其心愿悉令显现法藏即一其心遂得天眼莫不彻见复白佛言我已摄取如上佛剎所以庄严国土清净之行愿有敷陈惟佛听察遂发此四十八愿也第一愿愿我剎中无地狱饿鬼禽畜以至蜎口ㄙ飞蝡动之类不得是愿终不作佛第二愿愿我剎中无女人无数世界诸天人民以至蜎口ㄙ飞蝡动之类来生我国者皆于七宝水池莲华中化生不得是愿终不作佛砗磲码瑙赤真珠也第三愿愿我剎土中人欲食时七宝钵中百味饮食化现在前食已噐用自然化去不得是愿终不作佛第四愿愿我剎土中人所欲衣服随念即至不假裁缝擣染浣濯不得是愿终不作佛第五愿愿我剎土中自地以上至于虚空皆有宅宇宫殿楼阁池流花树悉以无量杂宝百千种香而共合成严饰奇妙殊胜超绝其香普熏十方世界众生闻是香者皆修佛行不得是愿终不作佛第六愿愿我剎土中人皆心相爱敬无相憎嫉不得是愿终不作佛第七愿愿我剎土中人尽无滛泆嗔怒愚痴之心不得是愿终不作佛第八愿愿我剎土中人皆同一善心无惑他念其所欲言皆预相如意不得是愿终不作佛第九愿愿我剎土中人皆不闻不善之名况有其实不得是愿终不作佛第十愿愿我剎土中人知身如幻无贪着心不得是愿终不作佛第十一愿愿我剎土中虽有诸天与世之人异而其形容皆一类金色面目端正净好无复丑异不得是愿终不作佛第十二愿愿假令十方无数世界诸天人民以至蜎口ㄙ飞蝡动之类皆得为人皆作缘觉声闻皆坐禅一心共欲计数我年寿几千亿万刼无有能知者不得是愿终不作佛第十三愿愿假令十方各千亿世界有诸天人民以至蜎口ㄙ飞蝡动之类皆得为人皆作声闻缘觉皆坐禅一心共欲计数我剎土中人数有几千亿万无有能知者不得是愿终不作佛第十四愿愿我剎土中人寿命皆无数刼无有能计知其数者不得是愿终不作佛第十五愿愿我剎土中人所受快乐一如漏尽比丘不得是愿终不作佛第十六愿愿我剎土中人住正信位离颠倒想诸根寂静尽般泥洹不得是愿终不作佛第十七愿愿我说经行道十倍诸佛不得是愿终不作佛第十八愿愿我剎土中人尽通宿命知百千亿那由他刦事不得是愿终不作佛第十九愿愿我剎土中人𥁞得天眼见百千亿那由他世界不得是愿终不作佛第二十愿愿我剎土中人𥁞得天耳闻百千亿那由他诸佛说法悉能受持不得是愿终不作佛第二十一愿愿我剎土中人得他心智知百千亿那由他世界众生心念不得是愿终不作佛第二十二愿愿我剎土中人尽得神足于一念顷能超过百千亿那由他世界不得是愿终不作佛第二十三愿愿我名号闻于十方无数世界诸佛各于大众称我功德及国土之胜诸天人民以至蜎口ㄙ飞蝡动之类闻我名号慈心喜恱者皆令来生我国不得是愿终不作佛第二十四愿愿我顶中光明妙胜如日月之明百千亿万倍不得是愿终不作佛第二十五愿愿我光明照诸无数天下幽冥之处皆当大明诸天人民以至蜎口ㄙ飞蝡动之类见我光明莫不慈心作善皆令来生我国不得是愿终不作佛第二十六愿愿十方无数世界诸天人民以至蜎口ㄙ飞蝡动之类蒙我光明触其身者身心慈和过诸天人不得是愿终不作佛第二十七愿愿十方无数世界诸天人民有发菩提心奉持斋戒行六波罗蜜修诸功德至心发愿欲生我国临寿终时我与大众现其人前引至来生作不退转地菩萨不得是愿终不作佛第二十八愿愿十方无数世界诸天人民闻我名号烧香散花然灯悬缯饮食沙门起立塔寺斋戒清净益作诸善一心系念于我虽止一昼夜亦必得生我国不得是愿终不作佛第二十九愿愿十方无数世界诸天人民至心信乐欲生我国十声念我名号必遂来生惟除五逆诽谤正法不得是愿终不作佛第三十愿愿十方无数世界诸天人民以至蜎口ㄙ飞蝡动之类前世作恶闻我名号即忏悔为善奉持经戒愿生我国寿终不经恶道径遂来生一切所欲无不如意不得是愿终不作佛第三十一愿愿十方无数世界诸天人民闻我名号五体投地稽首作礼喜恱信乐修菩萨行诸天世人莫不致敬不得是愿终不作佛第三十二愿愿十方无数世界有女人闻我名号喜恱信乐发菩提心厌恶女身寿终之后不复为女不得是愿终不作佛第三十三愿愿凡生我国者一生遂补佛处惟除本愿欲徃他方设化众生修菩萨行供养诸佛者即自在徃生我以威神之力令彼教化一切众生皆发信心修一切善行不得是愿终不作佛第三十四愿愿我剎土之人欲生他方者如其所愿不复坠于恶道不得是愿终不作佛第三十五愿愿我剎土中菩萨以香华幡盖真珠璎珞种种供具欲徃无量世界供养诸佛者一食之顷即可遍至不得是愿终不作佛第三十六愿愿我剎土中菩萨欲以万种之物供养十方无数诸佛即在其前供养既遍是日未午即还我剎不得是愿终不作佛第三十七愿愿我剎土中菩萨受持经法讽诵宣说必得辩才智慧不得是愿终不作佛第三十八愿愿我剎土中菩萨能演说一切法其智慧辩才不可限量不得是愿终不作佛第三十九愿愿我剎土中菩萨得金刚那罗延力其身皆紫磨金色具诸相好说经行道无异于佛不得是愿终不作佛第四十愿愿我剎土清净照见十方无量世界菩萨欲于宝树中见十方一切严净佛剎即时应现犹如明镜覩其面相不得是愿终不作佛第四十一愿愿我剎土中菩萨虽少功德者亦能见我道塲树高四千由旬不得是愿终不作佛第四十二愿愿我剎土中诸天世人及一切万物悉皆严净光丽形色殊特穷微极妙无能称量者众生虽得天眼不能辩其名数不得是愿终不作佛第四十三愿愿我剎土中人随其志愿所欲闻法皆自然得闻不得是愿终不作佛第四十四愿愿我剎土中菩萨声闻皆智慧威神顶中皆有光明语音鸿畅说经行道无异于佛不得是愿终不作佛第四十五愿愿他方世界诸菩萨闻我名号皈依精进皆逮得清净觧脱三昧住是三昧一发意顷供养不可思议诸佛而不失定意不得是愿终不作佛第四十六愿愿他方世界诸菩萨闻我名号皈依精进皆逮得普等三昧至于成佛常见无量不可思议一切诸佛不得是愿终不作佛第四十七愿愿他方世界诸菩萨闻我名号皈依精进即得至不退转地不得是愿终不作佛第四十八愿愿他方世界诸菩萨闻我名号皈依精进即得至第一忍第二忍第三忍于诸佛法永不退转不得是愿终不作佛五十三善财五十三叅经云善财童子初入胎时于其宅内自然而出七宝楼阁其楼阁下有七伏藏地自开裂生七宝牙童子处胎十月然后诞生形体支分端正具足一切众宝自然出现一切库藏悉皆充满以此事故父母亲属及善相师共唿此儿名曰善财后因文殊师利菩萨至福城东住庄严幢娑罗林中为众说法善财与五百童子诣文殊所顶礼其足白言惟愿圣者广为我说菩萨应云何学菩萨道乃至应云何令普贤行速得圆满文殊告言善男子汝已发阿耨多罗三藐三菩提心若欲成就一切智智应决定求真善知识勿生疲懈见善知识勿生厌足于善知识所有教诲皆应随顺于善知识善巧方便勿见过失文殊遂令善财徃于南方先叅德云比丘次第展转指示终叅普贤菩萨即得一切佛剎微兀尘数三昧门善财如是历一百十城叅五十三善知识是为五十三叅也一叅善财最初受文殊教徃胜乐国妙峯山叅德云比丘至彼求覔经于七日见彼比丘在别山上徐步经行于是善财徃诣顶礼白言我已先发菩提心而未知菩萨云何学菩萨行乃至应云何于普贤行疾得圆满时德云比丘为说忆念一切诸佛境界智慧光明普见法门已乃云如诸菩萨无边智慧清净行门而我云何能知能说复令叅海云比丘二叅善财承教向海门国叅海云比丘为说诸佛菩萨行光明普眼法门已乃云如诸菩萨深入一切菩萨行海等而我云何能知能说复令叅善住比丘三叅善财承教至楞伽道边海岸聚落叅善住比丘见此比丘于虚空中来徃经行为说普速疾供养诸佛成就众生无碍解脱门已乃云如诸菩萨持大悲戒乃至离垢戒等如是功德而我云何能知能说复令叅弥伽大士四叅善财承教至达里鼻茶国自在城叅弥伽大士为说妙音陀罗尼光明法门已乃云如诸菩萨普入一切众生种种想海等功德我今云何能知能说复令叅解脱长者五叅善财承教渐次游行十有二年至住林城叅解脱长者为说如来无碍庄严解脱门已乃云如诸菩萨得无碍智乃至而于己身及诸世界不生二想如是妙行而我云何能知能说复令叅海幢比丘六叅善财承教至阎浮提畔利伽罗国叅海幢比丘为说般若波罗蜜三昧光明已乃云如诸菩萨入智慧海净法界境等而我何能知其妙行辩其功德复令叅休舍优婆夷七叅善财承教至海潮处普庄严国叅休舍优婆夷为说离忧安隐幢解脱门已乃云如诸菩萨其心如海悉能容受一切佛法等而我云何能知能说复令叅毘目瞿沙仙人八叅善财承教向那罗素国叅毘目瞿沙仙人为说菩萨无胜幢解脱已乃云如诸菩萨成就一切殊胜三昧等法而我云何能知能说复令叅胜热婆罗门九叅善财承教至伊沙那聚落叅胜热婆罗门见彼胜热修诸苦行求一切智四面火聚犹如大山中有刀山高峻无极登彼山上投身入火语善财言汝今若能上此刀山投身火聚诸菩萨行悉得清净尔时善财即登刀山自投火聚未至中间即得菩萨善住三昧才触火𦦨又得菩萨寂静乐神通三昧时胜热婆罗门告善财言我唯得此菩萨无𥁞轮解脱如诸菩萨大功德𦦨等法而我云何能知能说复令叅慈行童女十叅善财承教至师子奋迅城叅慈行童女为说般若波罗蜜普庄严门已乃云如诸菩萨其心广大等虚空界入于法界福德成满等法而我云何能知能说复令叅善见比丘十一叅善财承教至三眼国叅善见比丘为说菩萨随顺灯解脱门已乃云如诸菩萨于如来家真正受生等法而我云何能知能说复令叅自在主童子十二叅善财承教至名闻国河渚中叅自在主童子为说一切工巧大神通智光明法门已乃云如诸菩萨能知一切众生数及能知一切诸法差别等而我何能说其功德示其所行复令叅具足优婆夷十三叅善财承教至海住大城叅具足优婆夷为说菩萨无𥁞福德藏觧脱门已乃云如诸菩萨一切功德犹如大海甚深无𥁞等而我云何能知能说复令叅明智居士十四叅善财承教至大兴城叅明智居士为说随意出生福德藏觧脱门已乃云如诸菩萨成就宝手徧覆一切十方国土以自在力普雨一切资生之具而我云何能知能说复令叅法宝髻长者十五叅善财承教至师子大城叅法宝髻长者为说菩萨无量福德宝藏觧脱门已乃云如诸菩萨得不思议功德宝藏等法而我云何能知能说复令叅普眼长者十六叅善财承教至藤根国普门城叅普眼长者为说令一切众生普见诸佛欢喜法门已乃云如诸菩萨如大药王若见若闻乃至安住平等寂灭之乐而我云何能知能说复令叅无厌足王十七叅善财承教至多罗幢城叅无厌足王至彼城已问无厌足王所在之处诸人荅言此王今者在于正殿坐师子座宣布法化调御众生可治者治可摄者摄罚其罪恶决其诤讼抚其孤弱皆令永断杀盗邪滛时善财依众人语寻即徃诣乃见其王将诸罪人或断手足乃至或以汤煮或以火焚善财念言我为利益一切众生求菩萨行今者此王灭诸善法作诸恶业云何于此而欲求法救护众生作是念时空中有天告言善男子汝莫厌离善财即礼其足王令入于宫中徧观所住宫殿广大无比皆以妙宝之所合成王复告言我若实作如是恶业云何而得如是果报如是色身如是眷属如是富赡如是自在遂为善财说菩萨如幻觧脱已乃云如诸菩萨得无生忍乃至普入一切平等三昧而我云何能知能说复令叅大光王十八叅善财承教至妙光城叅大光王为说菩萨大慈为首随顺世间三昧门已乃云如诸菩萨慈心普荫诸众生等法而我云何能知其行能说其德复令叅不动优婆夷十九叅善财承教至安住国叅不动优婆夷为说求一切法无厌足三昧光明已乃云如诸菩萨如金翅鸟游行虚空无所障碍能入一切众生大海见有善根已成熟者即便执取置菩提岸等法而我云何能知能说复令叅徧行外道二十叅善财承教至都萨罗城叅徧行外道为说至一切处菩萨行已乃云如诸菩萨身与一切众生数等乃至以无我智周遍照耀而我云何能知能说复令参鬻香长者二十一参善财承教至广大国参鬻香长者名优钵罗华为说调和一切香法已乃云如诸菩萨远离一切诸恶习气不染世欲断烦恼等而我何能知其妙行说其功德复令叅婆施罗船师二十二叅善财承教至楼阁大城叅婆施罗船师为说大悲幢行已乃云如诸菩萨善能游涉生死大海乃至能以神通度众生海而我云何能知能说复令叅无上胜长者二十三叅善财承教至可乐城叅无上胜长者为说至一切处修菩萨行清净法门已乃云如诸菩萨具足一切自在神通悉能徧徃一切佛剎等而我云何能知能说复令叅师子频申比丘尼二十四叅善财承教至输那国迦陵迦林城叅师子频申比丘尼为说成就一切智解脱已乃云如诸菩萨心无分别普知诸法等而我云何能知能说复令叅婆须蜜多女二十五叅善财承教至险难国宝庄严城叅婆须蜜多女为说菩萨离贪际解脱已乃云如诸菩萨成就无边巧方便智而我云何能知能说复令叅鞞瑟胝罗居士二十六叅善财承教至善度城叅鞞瑟胝罗居士为说菩萨所得不般涅槃际解脱已乃云如诸菩萨以一念智普知三世一念遍入一切三昧等而我云何能知能说复令叅观自在菩萨二十七叅善财承教至补怛洛迦山叅观自在菩萨既至彼山处处求覔见其西面嵓谷之中泉流莹映树林蓊欝香草柔软右旋布地时观自在菩萨于金刚宝石上结加趺坐无量菩萨恭敬围绕为说大悲行门已乃云如诸菩萨已净普贤一切愿已住普贤一切行等而我云何能知能说复令叅正趣菩萨二十八叅善财承教已尔时东方有一菩萨名曰正趣从空中来放身光明映蔽一切日月星电观自在菩萨遂令善财叅礼时正趣菩萨为说菩萨普疾行解脱已乃云如诸菩萨普于十方无所不至智慧境界等无差别而我云何能知能说复令叅大天神二十九叅善财承教至墯罗钵底城叅大天神为说菩萨云网解脱已乃云如诸菩萨犹如帝释已能摧伏一切烦恼阿修罗军等而我云何能知能说复令叅安住地神三十叅善财承教至摩竭提国菩提塲中叅安住地神为说不可坏智慧藏法门已乃云如诸菩萨常随诸佛能持一切诸佛所说等而我云何能知能说复令叅婆珊婆演底主夜神三十一叅善财承教至摩竭提国迦毘罗城叅婆珊婆演底主夜神为说菩萨破一切众生暗法光明觧脱门已乃云如诸菩萨成就普贤无边行愿等而我何能知其妙行说其功德复令叅普德净光主夜神三十二叅善财承教至摩竭提国菩提塲内叅普德净光主夜神为说菩萨寂静禅定乐普游步解脱门已乃云如诸菩萨具足菩萨所有行愿了达一切无边法界等而我云何能知能说复令叅喜目观察众生主夜神三十三叅善财承教即于菩提塲右边叅喜目观察众生主夜神为说大势力普喜幢解脱门已乃云如诸菩萨于念念中普诣一切诸如来所疾能趣入一切智海等而我云何能知能说复令叅普救众生妙德夜神三十四叅善财承教即于会中叅普救众生妙德夜神为说普现一切世间调伏众生解脱门已乃云如诸菩萨集无边行生种种解等而我云何能知能说复令叅寂静音海主夜神三十五叅善财承教叅寂静音海主夜神为说念念出生广大喜庄严觧脱门已乃云如诸菩萨深入一切法界海等而我云何能知能说复令叅守护一切众生主夜神三十六叅善财承教即于菩提塲如来会中叅守护一切众生主夜神为说甚深自在妙音觧脱门已乃云如诸菩萨能知能说一切语言自性于念念中自在开悟一切众生等而我云何能知能说复令叅开敷一切树花主夜神三十七叅善财承教即于此佛会中叅开敷一切树花主夜神为说出生广大光明觧脱门已乃云如诸菩萨亲近供养一切诸佛入一切智大愿海等而我云何能知能说复令叅大愿精进力救护一切众生夜神三十八叅善财承教即于会中叅大愿精进力救护众生夜神为说教化众生令生善根觧脱门已乃云如诸菩萨超诸世间现诸趣身等我今云何能知能说复令叅妙德圆满神三十九叅善财承教至岚毘尼园叅妙德圆满神为说菩萨于无量刦遍一切处示现受生自在觧脱门已乃云如诸菩萨能以一念为诸刦藏等而我云何能知能说复令叅释迦瞿波女四十叅善财承教至迦毘罗城叅释迦瞿波女为说观察菩萨三昧海觧脱门已乃云如诸菩萨究竟无量诸方便海等而我云何能知能说复令叅摩耶夫人四十一叅善财承教一心欲诣摩耶夫人所作如是念此善知识远离世间住无所住如是之人我今云何而得亲近时有宝眼神及莲花法德等神住虚空中种种赞叹摩耶夫人复有罗剎鬼王语善财言汝应普礼十方求善知识时善财受行其教即时现见大宝莲花从地涌出摩耶夫人在于座上于一切众生前现净色身遂为善财说菩萨大愿智幻觧脱门已乃云如诸菩萨具大悲藏教化众生等我今云何能知能说复令叅王女天主光四十二叅善财承教遂徃天宫叅王女天主光为说无碍念清净庄严觧脱已乃云如诸菩萨出生死夜朗然明彻等而我云何能知能说复令叅徧友童子师四十三叅善财承教从天宫下至迦毘罗城叅徧友童子师别无指示但言可问善知众艺童子当为汝说四十四叅善财承教即于会中叅善知众艺童子为说四十二字母法门已乃云如诸菩萨能于一切世出世间善巧之法以智通达到于彼岸等而我云何能知能说复令叅贤胜优婆夷四十五叅善财承教至摩竭提国婆怛那城叅贤胜优婆夷为说无依处道塲觧脱门已乃云如诸菩萨一切无着功德行而我云何尽能知说复令叅坚固觧脱长者四十六叅善财承教至沃田城叅坚固觧脱长者为说无着念清净庄严觧脱已乃云如诸菩萨获无畏大师子吼安住广大福智之聚而我云何能知能说复令叅妙月长者四十七叅善财承教即于本城叅妙月长者为说净智光明觧脱门已乃云如诸菩萨证得无量觧脱法门而我云何能知能说复令叅无胜军长者四十八叅善财承教至出生城叅无胜军长者为说菩萨无𥁞相觧脱已乃云如诸菩萨得无限智无碍辩才而我云何能知能说复令叅最寂静婆罗门四十九叅善财承教至城南法聚落叅最寂静婆罗门为说菩萨诚愿语觧脱已乃云如诸菩萨与诚愿语行止无违等而我云何能知能说复令叅德生童子及有德童女五十叅善财承教至妙意华门城叅德生童子及有德童女二人为说菩萨幻住觧脱已乃云如诸菩萨善入无边诸事幻网彼功德行我等云何能知能说复令叅弥勒菩萨五十一叅善财承教至海岸国大庄严园其中有一广大楼阁名毘卢遮那庄严藏善财于楼阁前恭敬顶礼赞叹称扬一心愿见弥勒菩萨时弥勒菩萨从别处来为说种种法要善财白言唯愿大圣开楼阁门令我得入弥勒弹指出声其门即开命善财入见其楼阁广怙口无量同于虚空闻不可思议微兀妙法音善财即得无量诸捴持门住菩萨不可思议自在觧脱复令叅文殊师利菩萨五十二叅善财承教到普门国苏摩那城思惟观察希欲奉觐文殊师利是时文殊师利遥伸右手过一百一十由旬按善财顶为说妙法令得成就阿僧祇法门具足无量大光明乃至令入普贤行道塲及置善财自所住处文殊师利还摄不现于是善财渴仰欲见普贤菩萨五十三叅善财于文殊师利所得三昧已普摄诸根一心求见普贤菩萨起大精进心无退转即见普贤菩萨在如来前众会之中坐宝莲花师子之座身诸毛孔出光明云令诸众生生大欢喜善财见已踊跃无量普贤菩萨即伸右手摩触其顶为说诸法善财即得一切佛剎微尘数三昧门六十二六十二见谓外道之人于色受想行识五阴法中每一阴起四种见则成二十见约过去现在未来三世论之成六十见此六十见以断常二见而为根本则总成六十二见也六十四佛六十四种梵音佛告寂慧菩萨言如来非于唇齿舌喉及其面门出诸音声当知如来音声从虚空出具有六十四种殊妙之相一流泽声谓如来音声流演润泽也二柔软声谓如来音声温柔和软也三恱意声谓如来音声欢恱一切众生意也四可乐声谓如来音声巧妙而可爱乐也五清净声谓如来音声清净而不杂染也六离垢声谓如来音声纯妙远离诸垢染也七明亮声谓如来音声明显流亮也八甘美声谓如来说法音声甘和美妙能使听者得法喜之味也九乐闻声谓如来说法音声称机浅深令众生乐闻而不舍也十无劣声谓如来音声希有殊胜而不陋劣也十一圆具声谓如来说法于一音中而具足一切音也十二调顺声谓如来音声随机说法调伏众生使其信顺也十三无澁声谓如来音声融通和畅而无澁滞也十四无恶声谓如来说法音声嘉羙而不麤犷也十五善柔声谓如来说法音声柔和善顺而不卒暴也十六恱耳声谓如来说法音声恱可人意而爱听无厌也十七适身声谓如来说法音声能令闻者支体调适而得轻安也十八心生勇𨦣声谓如来说法音声令人发起勇勐之心而进修也十九心喜声谓如来法音羙妙能令闻者心生欣喜也二十恱乐声谓如来说法之音能使闻者欢喜而快乐也二十一无热恼声谓如来法音使诸闻者消除热恼而得清凉也二十二如教令声谓如来演说如法教诫命令而能启发蒙昧也二十三善了知声谓如来法音善觧决了遍知一切诸法也二十四分明声谓如来法音于诸事法如理分㭊无不明了也二十五善爱声谓如来以善法音开化一切众生令其爱乐也二十六令生欢喜声谓如来说法之音令人生欢喜之心也二十七使他如教令声谓如来法音能使闻者展转启发于人皆如教令也二十八令他善了知声谓如来法音能使闻者善觧一切诸法也二十九如理声谓如来所发音声皆契真如之理也三十利益声谓如来说法之音能利益一切有情也三十一离重复过失声谓如来所出音声契合理趣从始至终皆无重复过失也三十二如师子音声谓如来音声一切闻者自然信伏如师子一吼百兽畏伏也三十三如龙音声谓如来法音清彻幽远如龙之吟也三十四如云雷吼声谓如来说法唯以一音远近普及如雷之吼也三十五如龙王声谓如来说法音韵清远如龙王所发之声也三十六如紧那罗妙歌声梵语紧那罗华言歌神谓如来所出梵音如彼歌音羙妙适恱一切也三十七如迦陵频伽声梵语迦陵频伽华言妙声鸟谓如来法音羙妙如彼禽之声也三十八如梵王声谓如来所说法音如梵王之清净声音也三十九如共命鸟声共命鸟者一身二头之鸟也谓如来所说法音吉祥如彼禽之声也四十如帝释美妙声谓如来说法之音如天帝释之美妙音声也四十一如振鼓声谓如来音声震响如鼓远近皆闻也四十二不高声谓如来演说圆音声不高大得中道也四十三不下声谓如来演说圆音声不卑下亦得中道也四十四随入一切音声谓如来说法之音普入群机融通众音也四十五无卸ㄗ夬减声谓如来法音圆满具足也四十六无破坏声谓如来凡所演说真实不虚无能破坏也四十七无染污声谓如来所说法音纯圆独妙离诸烦恼无染着也四十八无希取声谓如来说法利乐一切众生无所希望离取着也四十九具足声谓如来所演法音称性而说妙理具足也五十庄严声谓如来所演声教如实之谈端庄而严肃也五十一显示声谓如来演妙法音显现妙理开示众生无有隐晦也五十二圆满一切音声谓如来说法音声圆满具足一切音也五十三诸根适恱声谓如来所演妙法音声众生一闻诸根适恱也五十四无讥毁声谓如来法音不讥毁一切众生凡有言说皆信顺也五十五无轻转声谓如来圆音普摄一切不轻浮迁转也五十六无动摇声谓如来所说法音得无所畏而诸外魔不能动摇也五十七随入一切众会声谓如来法音普入众会随机得闻也五十八诸相具足声谓如来说法之音具足一切诸相也五十九令众生心意懽喜声谓如来所出语言普令十方一切世界众生心意欢喜皆谓所说从如来口门而出亦无互相重复而诸众会各随音声晓了诸法然实非如来口门中出也六十说众生心行声谓一切众生其数无量行亦无量如来所说众生心行畧有八万四千种𩔗但为根性下劣众生令其易得觧入故也六十一入众生心意声谓如来具秘密智所出语言随入一切众生心意然不从如来口门中出正所谓从虚空而出者也六十二随众生信觧声谓如来所出语言随诸众生种种信解心意成熟普使随应而得了知也六十三闻者无分量声谓如来音声无有分量世间一切天人魔梵沙门婆罗门等虽能闻之亦不能知其边际分量也六十四众生不能思惟称量声谓如来音声妙轮出种种声宣说法时假使徧满三千大千世界一切众生皆居缘学之地亦不能思惟称量也大明三藏法数卷第三十七卷大明三藏法数大明三藏法数卷第三十八石十上天竺前住持沙门一如等奉勑集註七十五小乘七十五法小乘七十五法摄为五类谓色法十有一心法一心所有法四十有六不相应行法十有四无为法三也色法十一色即质碍之义谓眼耳鼻舌身五根色声香味触五境及法处所摄一分此十一种皆有色相可见可对故总名为色法心法一心法者谓心虽无形质而有觉知之用以能缘虑分别名之为心即意识也心所有法四十六心所有法者以对意识心王而言之也此四十六合为六位徧大地有十一受二想三思四触五欲六慧七念八作意九胜解十三摩地此之十法通善通恶遍一切心故云遍大地也大善地有十一信二勤三舍四惭五愧六无贪七无嗔八不害九轻安十不放逸此之十法不通于恶唯是善业能通至无漏圣道故云大善地也大烦恼有六一痴二放逸三懈怠四不信五昏沉六掉举此之六法依五识第六识第七识而起不通于善唯是恶法故云大烦恼也大不善有二一无惭二无愧此之二法谓人无惭愧则无恶不造故云大不善也小烦恼有十一忿二覆三悭四嫉五恼六害七恨八謟九诳十憍此之十法但依第六识而起故云小烦恼也不定法有八一悔二睡眠三寻四伺五贪六嗔七慢八疑此之八法通于善恶无记三性故云不定法也不相应行法十四一得二非得三众同分四无想异熟五无想定六灭尽定七命根八生九住十异十一灭十二名身十三句身十四文身此之十四法有名无体不与色法心法及心所有法相应故云不相应行法也无为法三一择灭无为二非择灭无为三虚空无为盖前色法心法及心所有法不相应行皆是世间有为之法此之三法是出世间之法故名无为然七十五法不出乎色心而色则由心造也若摄末归本唯心一法耳八十八十随形好指爪狭长薄润光洁手足指圆纤长柔软节骨不现手足各等无差指间充密手足圆满软净光泽筋脉盘结深隐不现两踝深隐骨不显露行步正直端庄严肃行步威容齐整如师子王行步安平稳如象王行步有仪进止详缓回身顾视必皆右旋支节渐次安布殊胜骨节交结宛如龙盘膝轮圆满妙善安布隐处妙好圆满清净身支润滑柔软鲜洁身容敦肃自在无畏身支坚固稠密相属身支安定厚重不动身相端严光明离垢身有圆光随处照耀腹形方正柔软不现脐深右旋圆妙光泽脐厚妙好不窊不凸肌肤匀净鲜明离垢手掌充满柔软方平手文深长明直润泽唇色红润如频婆果面门圆满妙好端严舌相长广弥覆难量发声威震如雷普闻音韵美妙和畅清远鼻高脩直两窍不现诸齿方整坚密鲜白诸牙明洁渐次锋利目广清净洞彻分明眼相脩广如青莲华眼睫上下齐整稠密双眉脩长黑泽细软双眉绮靡绀琉璃色双眉高朗犹如半月耳厚脩长轮埵成就两耳相好绮丽齐平容仪端丽见者无厌额广圆满平正殊特身分殊胜上下匀等首发脩长绀青稠密首发香洁柔润光泽首发齐整不乱不杂首发坚固永无断落首发光滑尘垢不着身分坚实逾那罗延身体庄严长大端直诸窍清净尘垢不染身力充美无与等者身相严好众所乐观面轮脩广净如满月颜貌舒泰光显含笑面颜光泽远离尘垢身支严净恒无垢秽诸毛孔中常出妙香面门常出微兀妙之香首相妙好周圆平等身毛纤柔绀青光泽法音圆辩随机普应顶相高妙无能见者手足指网分明严整行不履地去地四指而地现印文神力自持不待他卫威德远震善类恱闻魔外慴伏音声和雅恱可众心观机浅深随类说法一音演说随类得解次第说法各随机缘等观有情冤亲平等所为先观后作各赴机宜相好具足瞻视无尽顶骨坚实穷劫不坏颜容奇妙常若少年手足胸臆吉祥德相妙好具足八十一八十一品思惑思惑者谓眼等五根对色等五尘而起贪瞋痴慢四惑也言八十一品者以欲界为一地色界初禅二禅三禅四禅为四地无色界空处识处无所有处非想非非想处为四地共为九地欲界一地具九品贪嗔痴慢四惑所谓上上上中上下中上中中中下下上下中下下也色界四地无色界四地亦各有九品贪痴慢三惑但除瞋恚以上二界不行嗔故是则九地各有九品思惑共成八十一品也八十八八十八使使即驱役之义谓此见惑能驱役一切众生流转三界生死故也言见惑者以意根对法尘起诸分别也凡有十种一身见谓于色受想行识五阴之中妄计为身也二边见谓于身见计断计常随执一边也三见取谓于非真胜法中谬见涅槃生心而取也四戒取谓于非戒中谬以为戒取以进行也五邪见谓无明不了邪心取理也六贪谓于诸欲境引取无厌也七瞋谓于逆情之境而起忿怒也八痴谓于事理之中迷惑不了也九慢谓自恃才德富贵轻蔑于他也十疑谓迷心乖理犹豫不决也此之十使历三界四谛下增减不同共成八十八使盖欲界苦谛下十使具足集灭二谛下各有七使除身见边见戒取三使道谛下有八使除身见边见二使则四谛合为三十二使也色界无色界四谛下皆如欲界只于每谛下又除瞋使故一界有二十八使二界合为五十六使并前欲界三十二使总成八十八也九十八九十八使谓欲界有贪瞋痴慢四种思惑色界无色界各有贪痴慢三种思惑三界思惑共为十使并前见惑八十八使合之而为九十八使也一百大乘百法百法束为五门谓色法十有一心法八心所有法五十有一不相应行法二十有四无为法六共成一百也色法十一色即质碍之义谓眼耳鼻舌身五根色声香味触五境及法处所摄一分此十一种法皆有色相可见可对故总名为色法心法八心即识心谓眼识耳识鼻识舌识身识意识末那识阿赖耶识此八种识皆有分别之义俱属于心故名心法心所有法五十一心所有法者以对八识心王而言之也此五十一合为六位徧行法有五一作意二触三受四想五思此五种法起则同起故云徧行也别境法有五一欲二胜解三念四等持五慧此五种法起时各起故云别境也善法有十一一信二惭三愧四无贪五无瞋六无痴七精进八轻安九不放逸十舍十一不害此十一种法皆是善法故总云善也烦恼法有六一贪二瞋三慢四无明五见六疑此六种法能恼乱众生故总云烦恼也随烦恼法有二十一忿二恨三覆四恼五嫉六悭七诳八謟九害十憍十一无惭十二无愧十三掉举十四昏沉十五不信十六懈怠十七放逸十八失念十九散乱二十不正知此二十法随逐前六种烦恼而生故云随烦恼也不定法有四一恶作二睡眠三寻四伺此四种法于善恶无记三性不定而起故云不定也如是诸法从阿赖耶藏识种子所生依心所起与心俱转相应故皆名心所有法不相应行法二十四一得二命根三众同分四异生性五无想定六灭尽定七无想报八名身九句身十文身十一生十二住十三老十四无常十五流转十六定异十七相应十八势速十九次第二十时二十一方二十二数二十三和合二十四不和合此二十四法有名无体不与色法心法及心所法相应故云不相应行法无为法有六一虚空无为二择灭无为三非择灭无为四不动无为五受想灭无为六真如无为盖前色法心法及心所有法不相应行皆是世间有为之法此之六法是出世间之法故名无为然百法不出乎色心而色则由心造也若摄末归本唯心一法耳一百八百八三昧首楞严三昧梵语首楞严华言徤相分别梵语三昧华言正受亦云正定谓菩萨住是三昧则于诸三昧行相多少浅深悉能分别了知而一切魔恼不能破坏是名首楞严三昧宝印三昧谓菩萨住是三昧于一切三昧悉能印证然诸宝中法宝为最今世后世乃至涅槃能为利益是名宝印三昧师子戏三昧谓菩萨住是三昧于一切三昧中出入迟速皆得自在于诸外道强者破之信者度之譬犹师子戏时而能制伏诸羣兽也是名师子戏三昧妙月三昧谓菩萨入是三昧能除无明暗蔽诸法邪见譬犹满月清净无诸障翳而能除破黑暗是名妙月三昧月幢相三昧谓菩萨入是三昧一切诸法通达无碍皆悉顺从譬犹大将以宝幢作月之像人见此相悉皆随从是名月幢相三昧出诸法三昧谓菩萨住是三昧能令一切三昧出生增长譬犹时雨之降而草木皆生是名出诸法三昧观顶三昧谓菩萨入是三昧能徧见一切三昧如住山顶悉见众物是名观顶三昧毕法性三昧谓诸法体性无量无二难可执持菩萨入是三昧则能决定知诸法性而得定相譬犹虚空无能住者得神足力则能处之是名毕法性三昧毕幢相三昧谓菩萨住是三昧则能决定持诸三昧法幢于诸三昧最为尊胜譬犹大将得幢表其尊大之相是名毕幢相三昧金刚三昧谓菩萨住是三昧则智慧坚固能破诸三昧譬犹金刚坚固不坏而能碎诸万物是名金刚三昧入法印三昧谓如人入国有印得入无印则不得入菩萨住是三昧即能入于诸法实相是名入法印三昧三昧王安立三昧谓菩萨住是三昧则于一切诸三昧中而得安住譬犹大王安住正殿召诸羣臣皆悉从命是名三昧王安立三昧放光三昧谓菩萨住是三昧则能放种种光明照诸三昧悉皆明了是名放光三昧力进三昧谓菩萨住是三昧于诸三昧得自在力常能神通变化度诸众生是名力进三昧高出三昧谓菩萨住是三昧所有福德智慧皆悉增长诸三昧性从心而出是名高出三昧必入辩才三昧谓菩萨住是三昧则能辩说一切三昧悉知众生语言次第及经书名字等悉能分别无碍是名必入辩才三昧释名字三昧谓菩萨住是三昧则能释诸三昧名字及诸法义令人得解是名释名字三昧观方三昧谓菩萨住是三昧于诸三昧出入自在无碍故能以慈悲怜愍平等之心观于十方众生皆得度脱是名观方三昧陀罗尼印三昧梵语陀罗尼华言总持谓菩萨住是三昧则能持诸三昧印分别诸三昧皆有陀罗尼是名陀罗尼印三昧无诳三昧谓菩萨住是三昧不生爱恚无明邪见于诸三昧都无迷闷之事是名无诳三昧摄诸法海三昧谓菩萨住是三昧则三乘法皆摄入是三昧中如一切众流皆归于海是名摄诸法海三昧遍覆虚空三昧谓菩萨住是三昧以三昧力能遍覆无量无边虚空或放光明或以音声充满其中是名遍覆虚空三昧金刚轮三昧谓菩萨住是三昧则能持诸三昧于一切法中所至无碍譬犹金刚轮所徃无有障碍是名金刚轮三昧宝断三昧谓菩萨住是三昧则能断除一切三昧烦恼诸垢如有真宝能治诸宝令得洁净是名宝断三昧能照三昧谓菩萨住是三昧则能以智慧照了诸法譬犹日出普照世间事皆显了是名能照三昧不求三昧谓菩萨住是三昧则能照了诸法皆如幻化三界爱欲悉断都无所求是名不求三昧无住三昧谓菩萨住是三昧则能照了诸法念念无常无有住相是名无住三昧无心三昧谓菩萨住是三昧则心心数法悉皆不行是名无心三昧净灯三昧谓菩萨住是三昧则能离诸烦恼之垢而智慧之灯清净明发是名净灯三昧无边明三昧谓菩萨住是三昧则能以智慧光明普照十方无边世界众生及无量诸法皆悉明了是名无边明三昧能作明三昧谓菩萨住是三昧则能照明诸法譬犹暗中燃炬无不明了是名能作明三昧普照明三昧谓菩萨住是三昧即能普照诸法种种三昧门譬如轮王宝珠光照四边是名普照明三昧坚净诸三昧谓菩萨住是三昧则能令诸三昧清净坚牢不为一切垢法之所染坏是名坚净诸三昧无垢明三昧谓菩萨住是三昧能离一切诸三昧垢破除一切无明爱欲烦恼亦能照了一切三昧是名无垢明三昧欢喜三昧谓菩萨住是三昧能生无量无边法欢喜乐是名欢喜三昧电光三昧谓菩萨住是三昧于无始世来所失之道还复能得如电光蹔现行者得路是名电光三昧无尽三昧谓菩萨住是三昧灭诸法无常等相即入不生不灭真实之理是名无尽三昧威德三昧谓菩萨住是三昧则得无量威德自在庄严是名威德三昧离尽三昧谓菩萨住是三昧则能见诸三昧无有穷尽而于无量阿僧祇劫善本功德果报不失离于一切断灭之见是名离尽三昧不动三昧谓菩萨住是三昧能知诸法实相毕竟空寂智慧与三昧相应于一切三昧及一切法都不戏论是名不动三昧不退三昧谓菩萨住是三昧常不退转即是阿鞞䟦致是名不退三昧日灯三昧谓菩萨住是三昧则能照了种种法门及诸三昧譬犹日出能照一切世界又如灯明能破暗室是名日灯三昧月净三昧谓菩萨住是三昧则智慧清净利益众生又能破诸三昧无明如月圆明破诸黑暗是名月净三昧净明三昧谓菩萨住是三昧则能明了诸法无有障碍是名净明三昧能作明三昧谓菩萨住是三昧则与般若之智相应能于诸三昧门而作光明是名能作明三昧作行三昧谓菩萨住是三昧则能发起先所得诸三昧故是名作行三昧知相三昧谓菩萨住是三昧则见一切诸三昧中有实智慧之相是名知相三昧如金刚三昧谓菩萨住是三昧则能破一切烦恼结使无有遗余譬犹金刚能破诸物灭尽无余是名如金刚三昧心住三昧谓心相轻疾难制难持菩萨住是三昧则能摄诸散乱心不动转是名心住三昧普明三昧谓菩萨住是三昧于一切法见光明相无诸黑暗以神通力普照世间了了无碍是名普明三昧安立三昧谓菩萨住是三昧于一切诸功德善法中安立坚固如湏弥山安立不动是名安立三昧宝聚三昧谓菩萨住是三昧则能转一切所有国土皆成七宝是名宝聚三昧妙法印三昧谓菩萨住是三昧得诸佛菩萨深妙功德智慧之法印诸三昧是名妙法印三昧法等三昧谓菩萨住是三昧则照了众生及一切法悉皆平等是名法等三昧断喜三昧谓菩萨住是三昧能观苦空无常无我不净等相于一切世间心生厌离不起乐着之想是名断喜三昧到法顶三昧谓菩萨住是三昧则能以般若方便之力而到于法山之顶是名到法顶三昧能散三昧谓菩萨住是三昧即与空慧相应而能破散诸法是名能散三昧分别诸法句三昧谓菩萨住是三昧则能分别一切诸法语言文句为众生演说词无滞碍是名分别诸法句三昧字等相三昧谓菩萨住是三昧观诸字诸语悉皆平等呵骂赞叹无有憎爱是名字等相三昧离字三昧谓菩萨住是三昧不见字在义中亦不见字在字中是名离字三昧断缘三昧谓菩萨住是三昧则能于乐中不生喜苦中不生瞋不苦不乐中不生不知舍心于此三受远离不着则心灭缘断是名断缘三昧不坏三昧谓菩萨住是三昧则能了法性毕竟空寂戏论不能破无常不能转是名不坏三昧无种相三昧谓菩萨住是三昧了法无相而不见诸法种种之相是名无种相三昧无处行三昧谓菩萨住是三昧则能知三毒火然三界故心不依止涅槃毕竟空故亦不依止是名无处行三昧离朦昧三昧谓菩萨住是三昧则能于诸三昧中微兀翳无明等悉皆除尽是名离朦昧三昧无去三昧谓菩萨住是三昧则不见一切诸法去来之相是名无去三昧不变异三昧谓菩萨住是三昧能观一切诸三昧法皆不见有变异之相是名不变异三昧度缘三昧谓菩萨住是三昧于六尘中诸烦恼缘悉皆尽灭能度六尘大海亦能超过一切三昧缘生智慧是名度缘三昧集诸功德三昧谓菩萨住是三昧修集一切善根功德初夜后夜无有休息譬犹日月运转不停是名集诸功德三昧住无心三昧谓菩萨住是三昧但随智慧不随于心而住于诸法实相之中是名住无心三昧净妙华三昧谓菩萨住是三昧则能于诸三昧中开诸功德华以自在庄严如树华开敷树自严饰是名净妙华三昧觉意三昧谓菩萨住是三昧令诸三昧变成无漏与七觉相应是名觉意三昧无量辩三昧谓菩萨住是三昧得无量辩才乐说一句经无量劫而不穷尽是名无量辩三昧无等等三昧谓菩萨住是三昧观一切众生皆如于佛观一切法皆同佛法与无等等般若波罗蜜相应是名无等等三昧度诸法三昧谓菩萨住是三昧则能入三解脱门超出三界度三乘众生是名度诸法三昧分别诸法三昧谓菩萨住是三昧则能分别诸法善不善有漏无漏有为无为等相是名分别诸法三昧散疑三昧谓菩萨住是三昧则能于一切法中疑网悉断得一切诸法实相是名散疑三昧无住处三昧谓菩萨住是三昧则不见诸法定有住处是名无住处三昧一庄严三昧谓菩萨住是三昧则能观见诸法皆一或一切法有相故一或一切法无相故一或一切法空故一皆以一相智慧庄严如是三昧是名一庄严三昧生行三昧谓菩萨住是三昧能观种种行相入相住相出相如是诸相皆空亦不可见是名生行三昧一行三昧谓菩萨住是三昧与毕竟空相应更无余行次第是名一行三昧不一行三昧谓菩萨住是三昧不见诸三昧一相以此三昧而能兼行诸余观行是名不一行三昧妙行三昧谓菩萨住是三昧不见诸三昧二相即是毕竟空相应三昧一切戏论皆不能破是名妙行三昧达一切有底散三昧谓菩萨住是三昧能以无漏智慧通达三有乃至非有想非无想之底一切诸有皆悉令其散坏是名达一切有底散三昧入名语三昧谓菩萨住是三昧则能识一切众生一切物一切法名字一切语言无不解了是名入名语三昧离音声字语三昧谓菩萨住是三昧观一切诸法皆无音声语言常寂灭相是名离音声字语三昧然炬三昧谓菩萨住是三昧则能以智慧炬照明一切诸法无错无着如然炬夜行不堕险处是名然炬三昧净相三昧谓菩萨住是三昧则能清净具足庄严三十二相又能如法观于诸法总别之相亦能观诸法无相清净是名净相三昧破相三昧谓菩萨住是三昧则不见一切法相何况于诸三昧之相是名破相三昧一切种妙足三昧谓菩萨住是三昧则能以诸功德种种庄严禅定智慧悉皆具足清净是名一切种妙足三昧不喜苦乐三昧谓菩萨住是三昧能观世间之乐多过多患虚妄颠倒非可爱乐观世间之苦如病如箭入身心不喜乐以一切法虚诳故乐尚不喜何况于苦是名不喜苦乐三昧无尽相三昧谓菩萨住是三昧则能观一切法不断不常无坏无尽是名无尽相三昧陀罗尼三昧谓菩萨住是三昧则能持诸三昧而闻持等诸陀罗尼皆自然而得是名陀罗尼三昧摄诸邪正相三昧谓菩萨住是三昧于正定聚邪定聚不定聚一切众生都无所弃一心摄取而不见有邪正等相是名摄诸邪正相三昧灭憎爱三昧谓菩萨住是三昧则能灭诸憎爱于可喜法中而不生爱可恶法中而不生嗔是名灭憎爱三昧逆顺三昧谓菩萨住是三昧则能于诸法中逆顺自在能破一切邪逆众生能顺一切可化众生而又不着逆顺之相是名逆顺三昧净光三昧谓菩萨住是三昧于诸三昧光明清净诸烦恼垢皆不可得是名净光三昧坚固三昧谓菩萨住是三昧而于诸法实相智慧相应皆悉坚固犹如虚空不可破坏是名坚固三昧满月净光三昧谓菩萨住是三昧则净智光明具足灭爱恚等火清凉功德利益众生譬犹秋月圆满破诸黑暗清凉可乐是名满月净光三昧大庄严三昧谓菩萨住是三昧则大庄严成就见十方如恒河沙等世界以七宝华香庄严佛处如是等庄严功德而心无所着是名大庄严三昧能照一切世间三昧谓菩萨住是三昧则能照众生世间住处世间五众世间一切诸法是名能照一切世间三昧三昧等三昧谓菩萨住是三昧则能观诸三昧不见有深浅之相观一切有为之法皆从因缘而生与三昧相悉皆平等无有定乱是名三昧等三昧摄一切有诤无诤三昧谓菩萨住是三昧则能于一切法中通达无碍不见是法如是相不见是法不如是相于众生中亦无好丑诤论但随其心行而摄受度脱之是名摄一切有诤无诤三昧不乐一切住处三昧谓菩萨住是三昧则不乐住世间以世间无常故不乐住非世间不着于空故是名不乐一切住处三昧如住定三昧如即有无不二之义又即空也谓菩萨住是三昧则知一切法如实相不见有法过此如者是名如住定三昧坏身衰三昧身衰者谓血肉筋骨等和合为身是身多患常为饥寒疾病所逼以致身衰菩萨住是三昧故以智慧力分分破坏身诸衰相乃至不见不可得相是名坏身衰三昧坏语如虚空三昧谓菩萨住是三昧不见诸三昧语业依声而有如虚空如幻化不生憎爱是名坏语如虚空三昧离着虚空不染三昧谓菩萨修行般若波罗蜜观诸法毕竟空不生不灭犹如虚空虽得是三昧而于此虚空三昧之相亦不染着是名离着虚空不染三昧一百八法明门法明门者为令众生破除昏暗通达一切智慧也故护明菩萨在兜率天宫欲下人间託生即于师子座上宣说此一百八门留与诸天以作忆念然后下生也正信法明门谓不破坚牢心故净心法明门谓无秽浊故欢喜法明门谓安隐心故爱乐法明门谓令心清净故身行正行法明门谓三业清净故也口行净行法明门谓断四恶故意行净行法明门谓断三毒故念佛法明门谓观佛清净故念法法明门谓观法清净故念僧法明门谓得道坚牢故念施法明门谓不望果报故念戒法明门谓一切愿具足故念天法明门谓修广大心故慈法明门谓随所生处善根摄胜故悲法明门谓不杀害众生故喜法明门谓舍一切不喜事故舍法明门谓厌离五欲故无常观法明门谓观三界慾故苦观法明门谓断一切愿故无我观法明门谓不染着我故寂定观法明门谓不扰乱心意故慙愧法明门谓内心寂定故羞耻法明门谓外恶灭故实法明门谓不诳天人故真法明门谓不诳自身故法行法明门谓随顺法行故三归法明门谓净三恶道故知恩法明门谓不舍善根故报恩法明门谓不欺负他故不自欺法明门谓不自誉故为众生法明门谓不毁呰他故为法法明门谓如法而行故知时法明门谓不轻言说故摄我慢法明门谓智慧满足故不生恶心法明门谓自护护他故无障碍法明门谓心无疑惑故信解法明门谓决了第一义故不净观法明门谓舍慾染心故不诤闘法明门谓断嗔讼故不痴法明门谓断杀生故乐法义法明门谓求法义故爱法明法明门谓得法明相故求多闻法明门谓正观法相故正方便法明门谓真正行故知名色法明门谓除诸障碍故除因见法明门谓得解脱故无怨亲心法明门谓于怨亲中生平等故除方便法明门谓知诸苦故诸大平等法明门谓断于一切和合法故诸入法明门谓修正道故无生忍法明门谓证灭谛故身念处法明门谓诸法寂静故受念处法明门谓断一切诸受故心念处法明门谓观心如幻化故法念处法明门谓智慧无翳故四正勤法明门谓断一切恶成诸善故四如意足法明门谓身心轻故信根法明门谓不随他语故精进根法明门谓善得诸智故念根法明门谓善作诸业故定根法明门谓心清净故慧根法明门谓现见诸法故信力法明门谓过诸魔力故精进力法明门谓不退转故念力法明门谓不共他故定力法明门谓断一切念故慧力法明门谓离二边故念觉分法明门谓如诸法智故择法觉分法明门谓照明一切诸法故精进觉分法明门谓善知觉故喜觉分法明门谓得诸定故除觉分法明门谓所作已办故定觉分法明门谓知一切法平等故舍觉分法明门谓厌离一切法故正见法明门谓得漏尽圣道故正分别法明门谓断一切分别无分别故正语法明门谓断一切名字音声语言知如响故正业法明门谓无业无报故正命法明门谓除灭一切恶道故正行法明门谓至彼岸故正念法明门谓不思念一切法故正定法明门谓得无散乱三昧故菩提心法明门谓不断三宝故依倚法明门谓不乐小乘故正信法明门谓得㝡胜佛法故增进法明门谓成就一切诸善根法故檀度法明门谓念念成就相好庄严佛土教化悭贪诸众生故戒度法明门谓远离恶道诸难教化破戒诸众生故忍度法明门谓舍一切瞋恚我慢謟曲调戏教化如是诸恶众生故精进度法明门谓悉得一切诸善法教化懈怠诸众生故禅度法明门谓成就一切禅定及诸神通教化散乱诸众生故智度法明门谓断无明黑暗教化愚痴诸众生故方便法明门谓随众生所见威仪而示现教化成就一切诸佛法故四摄法法明门谓摄受一切众生得菩提已施一切众生法故教化众生法明门谓自不受乐不疲倦故摄受正法法明门谓断一切众生诸烦恼故福聚法明门谓利益一切诸众生故修禅法明门谓满足十力故寂定法明门谓成就如来三昧具足故慧见法明门谓智慧成就满足故入无碍辩法明门谓得法眼成就故入一切行法明门谓得佛眼成就故成就陀罗尼法明门谓闻一切诸佛法能受持故得无碍辩法明门谓令一切众生皆欢喜故顺忍法明门谓顺一切诸佛法故得无生法忍法明门谓得受记故不退转地法明门谓具足往昔诸佛法故从一地至一地智法明门谓灌顶成就一切智乃至得成阿耨多罗三藐三菩提故百八烦恼昬烦之法恼乱心神故名烦恼谓眼耳鼻舌身意六根对色声香味触法六尘各有好恶平三种不同则成十八烦恼又六根对六尘好恶平三种起苦受乐受不苦不乐受复成十八烦恼共成三十六种更约过去未来现在三世各有三十六种总成一百八烦恼也千二百五十千二百五十人谓耶舍长者子朋党五十人优楼频螺迦叶师徒五百人那提迦叶师徒二百五十人伽耶迦叶师徒二百五十人舍利弗师徒一百人大目犍连师徒一百人此千二百五十人并先事外道勤苦累刦而无所证承佛化导即得证果于是感佛之恩一一法会常随不舍故诸经首列众皆云千二百五十人俱者以此也八万四千八万四千尘劳八万四千尘劳者尘即染污之义谓种种邪见烦恼能染污真性也劳即劳役也谓众生被邪见烦恼劳役不息轮转生死无有尽时论其尘劳根本不出十使于十使中随以一使为头则九使为助遂成一百约三世各有一百共成三百而现在世一百时促不论相助于过去未来二世二百又各各以一使为头九使为助共成二千合前现在世一百共成二千一百又约多贪多嗔多痴等分四种众生各有二千一百共成八千四百又约四大六衰各有八千四百总成八万四千尘劳也八万四千法门八万四千法门者昔佛告喜王菩萨修习行法自第一光耀乃至分舍利凡三百五十度无极法门一一法门各有布施持戒忍辱精进禅定智慧之六度共成二千一百度无极于诸贪婬壬瞋恚愚痴等分四种众生各以此二千一百度无极教化而开觉之合成八千四百度无极一变为十总成八万四千度无极法门此之法门为三界无上良药为百千种人除八万四千尘劳也大明三藏法数卷第三十八