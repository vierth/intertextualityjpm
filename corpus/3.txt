增补郑氏周易提要钦定四库全书经部一新本郑氏周易易类提要等谨案新本郑氏周易三卷国朝恵栋编栋字定宇长洲人初王应麟辑郑元易註一卷其后人附刻玉海之末虽残章断句尚颇见汉学之崖畧于经籍颇为有功然皆不着所出之书又次序先后间与经文不应亦有遗漏未载者栋因其旧本重为补正凡应麟书所已载者一一考求原本註其出自某书明其信而有徴极为详核其次序先后亦悉从经文釐定复搜採羣籍上经补二十八条下经补十六条繋辞𫝊补十四条説卦𫝊补二十二条序卦𫝊补七条杂卦𫝊补五条移应麟所附易赞一篇于卷端删去所引诸经正义论互卦者八条而别据元周礼太师註作十二月爻辰图据元月令註作爻辰所值二十八宿图附于卷末以驳朱震汉上易𫝊之误虽因人成事而考核精宻实胜原书应麟固郑氏之功臣栋之是编亦可谓王氏之功臣矣干隆四十五年三月恭校上总纂官纪昀陆钖熊孙士毅总校官陆费墀郑氏周易赞郑氏周易赞易之为名也一言而函三义简易一也变易二也不易三也故繋辞云干坤其易之緼耶又曰易之门户耶又曰夫干确然示人易矣夫坤隤然示人简矣易则易知简则易从此言其易简之法则也又曰其为道也屡迁变动不居周流六虚上下无常刚柔相易不可为典要唯变所适此言从时变易出入移动者也又曰天尊地卑干坤定矣卑髙以陈贵贱位矣动静有常刚柔断矣此言张设布列不易者也据兹三义而説易之道广矣大矣增补郑氏周易卷上钦定四库全书增补郑氏周易卷上宋王应麟辑长洲惠栋考补周易上经干九二见龙在田利见大人二于三才为地道地上即田故称田也九二利见九五之大人九三君子终日干干夕惕若厉无咎三于三才为人道有干徳而在人道君子之象惕惧也九五飞龙在天利见大人五于三才为天道天者清明无形而龙在焉飞之象上九亢龙有悔尧之末年四凶在朝是以有悔未大凶也用九见羣龙无首吉六爻皆体干羣龙之象也舜既受道禹与稷契咎繇之属并在于朝万物资始乃统天资取也统本也大人造也造为也文言𫝊君子体仁足以长人体生也不成名当隠之时以从世俗不自殊异无所成名也确乎其不可㧞确坚髙之貌㧞移也闲邪以存其诚君子进徳脩业及时故无咎圣人作作起也亢龙有悔穷志灾也利贞者情性也干始而以美利利天下坤履霜坚氷至履读为礼驯致其道驯从也六二直方直也方也地之性此爻得中气而在地上自然之性广生万物故生动直而且方龙战于野圣人喻龙君子喻蛇必有余殃殃祸恶也为其慊于阳也故称龙焉慊读如羣公溓之溓古书篆作立心与水相近读者失之故作慊溓杂也阴谓此上六也阳谓今消息用事干也上六为蛇得干气杂似龙屯天造草昧宜建侯而不宁造成也草草创昧昧爽也而读曰能能犹安也君子以经论谓论撰书礼乐施政事六二乗马般如马牝牡曰乗匪冦昏冓冓犹会也君子机不如舍机弩牙也以从禽也蒙蒙亨匪我求童蒙童蒙求我初筮告再三渎渎则不告蒙者蒙蒙物初生形是其未开着之名也人幼稚曰童未冠之称亨者阳也渎亵也筮问也㸦体震而得中嘉会礼通阳自动其中徳施地道之上万物应之而萌牙生教授之师取象焉脩道蓺于其室而童蒙者求为之弟子非已乎求之也弟子初问则告之以事义不思其三隅相况以反解而筮者此勤师而功寡学者之灾也渎筮则不复告欲令思而得之亦所以利义而干事也初六用説桎梏木在足曰桎在手曰梏九二苞蒙苞当作彪彪文也顺以巽也巽当作逊上九繋蒙需需读为秀阳气秀而不直上者畏上坎也光亨贞吉位乎天位君子以饮食宴乐宴享宴也九二需于接水者致戎至讼辩财曰讼有孚咥咥觉悔貌九二归而逋其邑人三百户无眚小国之下大夫采地方一成其定税三百家故三百户也不易之田嵗种之一易之田休一嵗乃种再易之田休二嵗乃种言至薄也茍自藏隠不敢与五相敌则无灾眚眚过也患至惙也惙忧也渝安贞吉渝然也上九或钖之鞶带鞶带佩鞶之带终朝三拕之师军二千五百人为师多以军为名次以师为名少以旅为名师者举中之言丈人吉丈之言长能御衆有正人之徳以法度为人之长吉而无咎谓天子诸侯主军者初六否臧凶九二王三赐命承天宠也宠光耀也比初六有孚盈缶爻辰在未上值东井井之水人所汲用缶缶汲器也九五王用三敺失前禽王因天下显习兵于蒐狩焉驱禽而射之三则已法军礼也失前禽者谓禽在前来者不逆而射之傍去又不射唯背走者顺而射之不中则巳是皆所以失之用兵之法亦如之降者不杀奔者不禁背者不杀加以仁恩养威之道小畜畜养也九三舆説辐辐伏莬谓舆下縳木与轴相连钩心之木是也履履虎尾不噬人亨噬啮也视履考详履道之终考正详备泰通也后以财成天地之道辅相天地之宜以左右民财节也辅相左右助也以者取其顺阴阳之节为出内之政春崇寛仁夏以长养秋教收敛冬勅盖藏皆可以成物助民也初九拔茅茹以其彚征彚类也茹牵引也茅喻君有絜白之徳臣下引其类而仕之九二苞荒荒读为康虚也六五帝乙归妹以祉元吉五爻辰在卯春为阳中万物以生生育者嫁娶之贵仲春之月嫁娶男女之礼福禄大吉上六城复于隍隍壑也否九四离祉九五休否休美也其亡其亡繋于苞桑苞植也否世之人不知圣人有命咸曰其将亡矣其将亡矣而圣乃自繋于植桑不亡也犹纣囚文王于羑里之狱四臣献珍异之物而终免于难繋于苞桑之谓同人同人于野亨干为天离为火卦体有巽巽为风天在上火炎上而从之是其性同于天也火得风然后炎上益炽是犹人君在上施政教使天下之人和同而事之以是为人和同者君之所为也故谓之同人风行无所不徧徧则会通之徳大行故曰同人于野亨六二同人于宗天子诸侯后夫人无子不出九三伏戎于莽莽丛木也九四乗其庸大有大有元亨六五体离处干之上犹大臣有圣明之徳代君为政处其位有其事而理之也元亨者又能长羣臣以善使嘉会礼通若周公摄政朝诸侯于明堂是也明辩遰也遰读如明星晢晢嗛嗛亨君子有终艮为山坤为地山体髙今在地下其于人道髙能下下嗛之象亨者嘉会之礼以嗛为主嗛者自贬损以下人唯艮之坚固坤之厚顺乃能终之故君子之人有终也君子以捊多益寡捊取也卑以自牧也牧养也六四撝嗛撝读为宣豫豫利建侯行师坤顺也震动也顺其性而动者莫不得其所故谓之豫豫喜佚説乐之貌也震又为雷诸侯之象坤又为衆师役之象故利建侯行师矣四时不忒忒差也象曰雷出地奋豫先王以作乐崇徳殷荐之上帝以配祖考奋动也雷动于地上万物乃豫也以者取其喜佚动摇犹人至乐则手欲鼓之足欲舞之也崇充也殷盛也荐进也上帝天帝也王者功成作乐以文得之者作籥舞以武得之者作万舞各充其徳而为制祀天地以配祖考者使与天同飨其功也故孝经云郊祀后稷以配天宗祀文王于明堂以配上帝是也六二砎于石六三盱豫盱夸也九四由豫大有得勿疑朋盍簮由用也簮速也上六㝠豫㝠读为鸣随随元亨利贞无咎震动也兑説也内动之以徳外説之以言则天下之民咸慕其行而随从之故谓之随也既见随从能长之以善通其嘉礼和之以义干之以正则功成而有福若无此四徳则有凶咎焉焦贡曰汉髙帝与项籍其明征也君子以向晦入宴息晦宴也犹人君既夕之后入于宴寝而止息出门交有功震为大涂又为日门当春分阴阳之所交也是臣出君门与四方贤人交有成功之象也昔舜慎徽五典五典克从内于百揆百揆时序賔于四门四门穆穆是其义也蛊先甲三日后甲三日甲者造作新令之日先之三日而用辛也欲取改过自新之义后之三日而用丁也取其丁宁之义临至于八月有凶临大也阳气自此浸而长大阳浸长矣而有四徳齐功于干盛之极也人之情盛则奢淫奢淫将亡故戒以凶也临卦斗建丑而用事殷之正月也当文王之时纣为无道故于是卦为殷家着兴衰之戒以见周改殷正之数云临自周二月用事讫其七月至八月而卦受之此终而复始王命然矣观观盥而不荐坤为地为衆巽为木为风九五天子之爻㸦体有艮艮为鬼门又为宫阙地上有木而为鬼门宫阙者天子宗庙之象也诸侯贡士于天子卿大夫贡士于其君必以礼賔之唯主人盥而献賔賔盥而酢主人设荐俎则弟子也初六童观童稚也噬嗑先王以明罚勅法勅犹理也九四噬干胏胏箦上九何校灭耳凶离为藁木坎为耳木在耳上何校灭耳之象也聪不明也目不明耳不聪贲贲亨小利有攸往贲文饰也离为日天文也艮为石地文也天文在下地文在上天地二文相饰成贲者也犹人君以刚柔仁义之道饰成其徳也刚柔杂仁义合然后嘉会礼通故亨也卦㸦体坎艮艮止于上坎险止于下夹震在中故不利大行小有所之则可矣贲变也文饰之貌无敢折狱折断也初九贲其趾舍舆而徒趾足义不乗也六四贲如燔如六四巽爻也有应于初九欲自饰以适初既进退未定故燔如也白马翰如谓九三位在辰得巽气为白马翰犹干也见六四适初未定欲干而有之剥不利有攸往小人长也阴气侵阳上至于五万物霝落故谓之剥也五阴一阳小人极盛君子不可有所之故不利有攸往也蔑贞凶蔑轻慢剥牀以辨足上称辨谓近膝之下屈则相近信则相逺故谓之辨辨分也切近灾也切急也小人剥庐小人傲很当剥彻庐舍而去复复亨复反也还也阴气侵阳阳失其位至此始还反起于初故谓之复阳君象君失国而还反道徳更兴也七日来复建戌之月以阳气既尽建亥之月纯阴用事至建子之月阳气始生隔此纯阴一卦卦主六日七分举其成数言之而云七日来复商旅不行资货而行曰商旅客也无祗悔祗病也六三颦复六四中行独复爻处五阴之中度中而行四独应初中以自考也考成也有烖眚异自内生曰眚自外曰祥害物曰灾无妄妄犹望谓无所希望也无妄之往何之矣妄之言望人所望宜正行必有所望行而无所望是失其正何可往也天命不右右助也不菑畬一嵗曰菑二嵗曰新田三嵗曰畬大畜不家食吉自九三至上九有颐象居外是不家食吉而养贤煇光日新其徳刚上而尚贤良马逐逐逐逐两马走也日闲舆卫日习车徒六四童牛之梏元吉巽为木㸦体震震为牛之足足在艮体之中艮为手持木以就足是施梏六五豮豕之牙牙读为㸦上九何天之衢艮为手手上肩也干为首首肩之间荷物处干为天艮为径路天衢象也道大行也人君在上位负荷天之大道颐颐贞吉观颐自求口实颐口车辅之名也震动于下艮止于上口车动而上因辅嚼物以养人故谓之颐颐养也能行养则其干事故吉矣二五离爻皆得中离为目观象也观颐观其养贤与不肖也颐中有物曰口实自二至五有二坤坤载养物而人所食之物皆存焉观其求可食之物则贪廉之情可别也观我朵颐朵动也大有庆也君以得人为庆大过阳爻过也九二枯杨生荑老夫得其女妻枯谓无姑山榆荑木更生谓山榆之实以丈夫年过娶二十之女老妇年过嫁三十之男皆得其子习坎六三检且枕木在手曰检在首曰枕六四尊酒簋贰用缶内约自牗六四上承九五又㸦体在震上爻辰在丑丑上值斗可以斟之象斗上有建星建星之形似簋贰副也建星上有弁星弁星之形又如缶天子大臣以王命出会诸侯主国尊于簋副设𤣥酒而用缶也九五祗既平祗当为坻小丘也上六繋用徽纆寘于丛棘三嵗不得凶繋拘也爻辰在已已为蛇蛇之蟠屈似徽纆也三五㸦体艮又与震同体艮为门阙于木为多节震之所为有丛拘之类门阙之内有丛木多节之木是天子外朝左右九棘之象也外朝者所以询事之处也左嘉石平罢民焉右肺石达穷民焉罢民邪恶之民也上六乗阳有邪恶之罪故縳以徽纆寘于丛棘而使公卿以下议之其害人者置之圜土而施职事焉以明刑耻之能复者上罪三年而赦中罪二年而赦下罪一年而赦不得者不自思以得正道终不自改而出诸圜土者杀故曰凶离明两作离大人以继明照于四方作起也明两者取君明上下以明徳相承其于天下之事无不见也初九履错然六二黄离元吉离南方之卦离为火土託位焉土色黄火之子喻子有明徳能附丽于其父之道文王之子发旦是也慎成其业则吉矣九三不击缶而歌艮爻也位近丑丑上值弁星弁星似缶诗云坎其击缶则乐器亦有缶则大耋之差年踰七十也九四如其来如焚如死如弃如震为长子爻失正又㸦体兑兑为附决子居明法之家而无正何以自断其君父不忍也如震之失正不知其所如又为巽巽为进退不知所从不孝之罪五刑莫大焉得用议贵之辟刑之若如所犯之罪焚如杀其亲之刑死如杀人之刑弃如流宥之刑丽王公也增补郑氏周易卷上增补郑氏周易卷中钦定四库全书增补郑氏周易卷中宋王应麟辑长洲惠栋考补周易下经咸咸亨利贞取女吉咸感也艮为山兑为泽山气下泽气上二气通而相应以生万物故曰咸也其于人也嘉会礼通和顺于义干事能正三十之男有此三徳以下二十之女正而相亲説娶之则吉也二气感应以相与与犹亲也初六咸其拇足大指也六二咸其腓膊肠也九五咸其脢脢背嵴肉也媵口説也媵送也咸道极薄徒送口舌言语相感而已不复有志于其间恒恒亨无咎利贞恒久也巽为风震为雷雷风相须而养物犹长女承长男夫妇同心而成家久长之道也夫妇以嘉会礼通故无咎其能和顺干事所行而善矣初六濬恒九三不恒其徳咸承之羞爻得正㸦体为干干有刚健之徳体在巽巽为进退不恒其徳之象又㸦体兑兑为毁折是将有羞辱也六五恒其徳贞妇人吉夫子凶以隂爻而处尊位是天子之女又㸦体兑兑为和説至尊主家之女以和説干家事问正于人故为吉也应在九二又男子之象体在巽巽为进退是无所定而妇言是从故云夫子凶也上六振恒振摇落也亨小利贞逃去之名也艮为门阙干有健徳㸦体有巽巽为进退君子出门行有进退逃去之象二五得位而有应是用正道得礼见召聘始仕他国当尚嗛嗛小其和顺之道居小官干小事其进以渐则逺妬忌之害昔陈敬仲奔齐辞卿是也有疾惫也惫困也小人否否塞也大壮壮气力浸强之名九三累其角六五丧羊于易谓佼易也不祥也祥善也晋晋康侯用钖马蕃庶康尊也广也蕃庶谓蕃遮禽也昼日三接接胜也象曰明出地上晋君子以自照明徳地虽生万物日出于上其功乃着故君子法之而以明自照其徳初六晋如摧如摧读如南山崔崔之崔六二晋如愁如愁变色貌九四晋如鼫鼠诗云鼫鼠鼫鼠无食我黍谓大鼠也六五矢得勿恤明夷明夷利艰贞夷伤也日出地上其明乃光至其入地明则伤矣故谓之明夷日之明伤犹圣人君子有明徳而遭乱世抑在下位则宜自艰无干事政以避小人之害以蒙大难蒙犹遭也文王似之箕子似之六二明夷睇于左股旁视为睇六二辰在酉酉在西方又下体离离为目九三体在震震东方九三又在辰辰得巽气为股此谓六二有明徳欲承九三故云睇于左股用拯马拯承也家人闲有家闲习也六二无攸遂在中馈二为阴爻得正于内五阳爻也得正于外犹妇人自修正于内丈夫修正于外无攸遂言妇人无敢自遂也爻体离又㸦体坎火位在下水在上餁之象也馈酒食也故云在中馈也家人嗃嗃嗃嗃苦热之意妇子嘻嘻嘻嘻骄佚喜笑之意王假有家假登也睽睽小事吉睽乖也火欲上泽欲下犹人同居而志异也故谓之睽二五相应君阴臣阳君而应臣故小事吉六三其牛㸷牛角皆踊曰㸷后説之壶蹇往得中也中和也初六宜待时也六四往蹇来连连迟久之意解天地解而雷雨作雷雨作而百果草木皆甲宅木实曰果解读如人倦之解解谓坼嘑皮曰甲根曰宅宅居也损艮为山兑为泽㸦体坤坤为地山在地上泽在地下泽以自损增山之髙也犹诸侯损其国之富以贡献于天子故谓之损矣二簋可用亨四以簋进黍稷于神也初与二直其四与五承上故用二簋四巽爻也巽为木五离爻也离为日日体圜木器而圜簋象也君子以征忿懫欲征犹清也懫止也或益之十朋之龟案尔雅云十朋之龟者一曰神龟二曰灵龟三曰摄龟四曰宝龟五曰文龟六曰筮龟七曰山龟八曰泽龟九曰水龟十曰火龟益益利有攸往利涉大川阴阳之义阳称为君阴称为臣今震一阳二阴臣多于君矣而四体巽之不应初是天子损其所有以下诸侯也人君之道以益下为徳故谓之益也震为雷巽为风雷动风行二者相成犹人君出教令臣奉行之故利有攸往利涉大川也夬夬扬于王庭夬决也阳气浸长至于五五尊位也而阴先之是犹圣人积徳説天下以渐消去小人至于受命为天子故谓之夬扬越也五㸦体干干为君又居尊位王庭之象也阴爻越其上小人乗君子罪恶上闻于圣人之朝故曰夬扬于王庭也九二惕号莫夜莫无也无夜非一夜九三壮于頯頯夹面也其行趀趄九五苋陆苋陆一名商陆遘遘女壮勿用取女遘遇也一阴承五阳一女当五男茍相遇耳非礼之正故谓之遘女壮如是壮健似淫故不可娶妇人以婉娩为其徳也后以施命诘四方诘止也以把包瓜把栁也萃萃王假有庙利见大人亨利贞用大牲吉利有攸往萃聚也坤为顺兑为説臣下以顺道承事其君説徳居上待之上下相应有事而和通故曰萃亨也假至也㸦有艮巽巽为木艮为阙木在阙上宫室之象也四本震爻震为长子五本坎爻坎为隠伏居尊而隠伏鬼神之象长子入阙升堂祭祖祢之礼也故曰王假有庙二本离爻也离为目居正应五故利见大人矣大牲牛也言大人有嘉会时可干事必杀牛而盟既盟则可以往故曰利往君子以除戎器除去也一握为笑握当读为夫三为屋之屋孚乃利用禴禴夏祭名赍咨涕洟赍咨嗟叹之辞也自目曰涕自鼻曰洟昇昇上也坤地巽木木生地中日长而上犹圣人在诸侯之中明徳日益髙大也故谓之昇昇进益之象也六四王用亨于岐山亨献也困困亨坎为月㸦体离离为日兑为暗昧日所入也今上弇日月之明犹君子处乱伐为小人所不容故谓之困也君子虽困居俭能説是以通而无咎也九二困于酒食朱韨方来利用亨祀二据初辰在未未为土此二为大夫有地之象未上值天厨酒食象困于酒食者采地薄不足已用也二与日为体离为镇霍爻四为诸侯有明徳受命当王者离为火火色赤四爻辰在午时离气赤为朱是也文王将王天子制用朱韨朱深于赤九五劓刖劓刖当为倪㐳井坎水也巽木桔橰也㸦体离兑离外坚中虚瓶也兊为暗泽泉口也言桔橰引瓶下入泉口汲水而出井之象也井以汲人水无空竭犹君子以政教养天下惠泽无穷也井法也汔至亦未繘井繘绠也羸其瓶羸读曰虆九二井谷射鲋瓮敝漏九二坎爻也坎为水上直巽九三艮爻也艮为山山下有井必因谷水所生鱼无大鱼但多鲋鱼耳言微小也夫感动天地此鱼之至大射鲋井谷此鱼之至小故以相况瓮停水器也井渫不食谓已浚渫也犹臣修正其身以事君也革革改也水火相息而更用事犹王者受命改正朔易服色故谓之革鼎鼎象也卦有木火之用㸦体干兑干为金兑为泽泽钟金而含水爨以木火鼎亨孰物之象鼎亨孰以养人犹圣君兴仁义之道以教天下也故谓之鼎矣君子以正位凝命凝成也初六鼎颠趾利出否得妾以其子无咎颠踣也趾足也无事曰趾陈设曰足爻体巽为股初爻在股之下足象也足所以承正鼎也初阴爻而柔与干同体以否正承干干为君以喻君夫人事君若失正礼踣其为足之道情无怨则当以和义出之然如否者嫁于天子虽失礼无出道废逺之而巳若其无子不废逺之后尊如故其犯六出则废之逺之子废坤为顺又为子母牛今在后妃之旁侧妾之例也有顺徳子必贤贤而立以为世子又何咎也我仇有疾怨耦曰仇雉膏不食雉膏食之美者九四鼎折足覆公餗其刑剭糁谓之餗震为竹竹萌日笋笋者餗之为菜也餗美馔是八珍之食鼎三足三公象若三公倾覆王之美道屋中刑之六五金铉金铉喻明道能举君之官职也震震亨震为雷雷动物之气也雷之发声犹人君出政教以动国中之人也故谓之震人君有善声教则嘉会之礼通矣震来虩虩恐惧貌笑言哑哑乐也震惊百里不丧匕鬯惊之言惊戒也雷发声闻于百里古者诸侯之象诸侯之出教令能惊戒其国疆之内则守其宗庙社稷为之祭主不亡其匕与鬯也人君于祭之礼尚牲体荐鬯而已其余不亲为也升牢于俎君匕之臣载之鬯秬酒芬芳条鬯因名焉亿丧贝十万曰亿六三震苏苏苏苏不安也上六震索索视矍矍索索犹缩缩足不正也矍矍目不正艮艮其背艮为山山立峙各于其所无相顺之时犹君在上臣在下恩敬不相与通故谓之艮也艮之言很也九三艮其限列其限要也渐初六鸿渐于干干谓大水之旁故停水处者夫征不复妇孕不育九三上与九五㸦体为离离为大腹孕之象也又㸦体为坎坎为丈夫坎为水水流而去是夫征不复也夫既不复则妇人之道颠覆故孕而不育孕犹娠也归妹六三归妹以须须有才智之称天文有须女屈原之妹名女须女承筐无实宗庙之礼主妇奉筐米士昏礼云妇入三月而后祭行丰丰之言倎充满意也日中则昃月盈则食言皆有休巳无常盛也初九遇其妃主嘉耦曰妃虽旬无咎初脩礼上朝四四以匹敌恩厚待之虽留十日不为咎正以十日者朝聘之礼止于主国以为限聘礼毕归大礼曰旬而稍旬之外为稍久留非常六二丰其菩菩小席九三丰其韦韦祭祀之蔽膝日中见昧折其右肱三艮爻艮为手㸦体为巽巽又为进退手而便于进退右肱也犹大臣用事于君君能诛之故无咎阒其无人阒无人貌天际祥也际当为瘵瘵病也自戕也戕伤也旅初六旅琐琐斯其所取灾琐琐犹小小也爻㸦体艮艮小石小小之象三为聘客初与二其介也介当以笃实之人为之而用小人琐琐然客主人为言不能辞曰非礼不能对曰非礼每者不能以礼行之则其所以得罪兑离泽兑离犹併也九四商兑商隠度也涣涣汗其大号号令也节节以制度不伤财不害民空府藏则伤财力役繁则害民二者奢泰之所致中孚中孚豚鱼吉三辰在亥亥为豕爻失正故变而从小名言豚耳四辰在丑丑为鼈蟹鼈蟹鱼之微者爻得正故变而从大名言鱼耳㸦体兑兑为泽四上值天渊二五皆坎爻坎为水二浸泽则豚利五亦以水灌渊则鱼利豚鱼以喻小民也而为明君贤臣恩意所供养故吉乗木舟虚也舟谓集板如今目空木大为之曰虚小过小过亨利贞中孚为阳贞于十一月子小过为阴贞于六月未法于干坤不宜上上谓君也密云不雨已尚也尚庶几也既济既已也尽也济度也六二妇丧其茀茀车蔽也惫也劣弱也繻有衣袽九五东邻杀牛不如西邻之禴祭㸦体为坎又㸦体为离离为日坎为月日出东方东邻象月出西方西邻象禴夏祭之名未济小狐汔济汔几也增补郑氏周易卷中增补郑氏周易卷下钦定四库全书增补郑氏周易卷下宋王应麟辑长洲惠栋考补繋辞上𫝊天尊地卑干坤定矣卑髙已陈贵贱位矣君臣尊卑之贵贱如山泽之有髙卑也动静有常刚柔断矣雷风也阳动阴静刚柔之断也方以类聚物以羣分谓水火也在天成象日月星辰也在地成形谓草木鸟兽也八卦相荡干以易知三极之道也三极三才也君子居则观其象而翫其辞震无咎者存乎悔震惧也易与天地准准中也平也原始及终精气为物游魂为变是故知鬼神之情状与天地相似故不违精气谓七八也游魂谓九六也七八木火之数九六金水之数木火用事而物生故曰精气为物金水用事而物变故曰游魂为变精气谓之神游魂谓之鬼木火生物金水终物二物变化其情与天地相似故无所差违之也而道济天下道当作导范围天地之化范法也故君子之道尟矣尟少也臧诸用臧善也言天下之至啧而不可恶也言天下之至啧而不可乱也啧当为动枢机之发荣辱之主也枢户枢也机弩牙也户枢之发或明或闇弩牙之发或中或否以喻君子之言或荣或辱慎斯术也术道有功而不置置当为徳君不密则失臣臣不密则失身几事不密则害成几微也密静也言不慎于微而以动作则祸变必成野容诲淫饰其容而见于外曰野言妖野容仪教诲淫泆大衍之数五十其用四十有九天地之数五十有五以五行气通凡五行减五大衍又减一故四十九也衍演也揲取也天一生水于北地二生火于南天三生木于东地四生金于西天五生土于中阳无耦阴无配未得相成地六成水于北与天一并天七成火于南与地二并地八成木于东与天三并天九成金于西与地四并地十成土于中与天五并大衍之数五十有五五行各气并气并而减五惟有五十以五十之数不可以为七八九六卜筮之占以用之更减其一故四十有九也天数五地数五五位相得而各有合天地之气各有五五行之次一曰水天数也二曰火地数也三曰木天数也四曰金地数也五曰土天数也此五者阴无匹阳无耦故又合之地六为天一匹也天七为地二耦也地八为天三匹也天九为地四耦也地十为天五匹也二五阴阳各有合然后气相得施化行也以制器者尚其象此者存于器象可得而用一切器物及造立皆是圣人之所以极深而研机也机当作几几微也蓍之徳圆而神蓍形圆而可以立变化之数故谓之神也神武而不杀者夫易有太极极中之道淳和未分之气也两仪生四象布六于北方以象水布八于东方以象木布九于西方以象金布七于南方以象火定天下之吉凶成天下之亹亹者莫善乎蓍龟凡天下之善恶及没没之衆事皆成定之言其广大无不包也河出图洛出书圣人则之春秋纬云河以通干出天苞洛以流坤吐地符河龙图发洛龟书成河图有九篇洛书有六篇也有以尚贤也繋辞下𫝊古者包牺氏之王天下也包取也鸟兽全具曰牺黄帝尧舜垂衣裳始去羽毛金天氏髙阳髙辛遵黄帝之道无所改作盖取诸干坤干为天其色𤣥坤为地其色黄重门击柝以待虣客豫坤下震上九四体震又㸦体有艮艮为门震日所出亦为门重门象艮又为手巽爻也应在四皆木也手持二木也手持二木以相敲是为击柝击柝为守备惊戒也四又㸦体为坎坎为盗五离爻为甲胄戈兵盗甲胄持戈兵是虣客也又以其卦为豫有守备则不可自佚后世圣人易之以棺椁盖取诸大过大过者巽下兑上之卦初六在巽体巽为木上六位在巳已当巽位巽又为木二木在外以夹四阳四阳㸦体为二干干为君为父二木夹君父棺椁之象上古结绳而治结绳为约事大大结其绳事小小结其绳后世圣人易之以书契书之于木刻其侧为契各持其一后以相考合阳一君而二民君子之道也阴二君而一民小人之道也一君二民谓黄帝尧舜谓地方万里为方千里者百中国之民居七千里七七四十九方千里者四十九四裔之民居千里者五十一是中国四裔二民共事一君二君一民谓三代之末以地方五千里一君有五千里之土五五二十五更足以一君二十五始满千里之方五十乃当尧舜一民之地故云二君一民君子知微知章知微谓幽昧知章谓明显也男女觏精觏合也男女以阴阳合其精气因贰以济民行贰当为弍损徳之修也修治也困徳之辨也辨别也遭困之时君子固穷小人穷则滥徳于是别也益长裕而不设设大也周礼攷工曰中其茎设其后若夫杂物算徳算数也则居可知矣知者观其彖辞彖辞爻辞也当文王与纣之事耶据此言以易文王所作断可知矣成天下之亹亹者亹亹没没也人谋鬼谋鬼谋谓谋卜筮于庙门是也爱恶相攻说卦𫝊昔者圣人之作易也谓伏牺文王也参天两地而倚数天地之数备于十乃三之以天两之以地而倚託大演之数五十也必三之以天两之以地者天三覆地二载必极于数庶几得吉凶之审也发挥于刚柔挥扬也穷理尽性以至于命言穷其义理尽其人之情性以至于命吉凶所定兼三才而两之故易六画而成卦三才天地人之道六画画六爻雷风相薄薄入也万物出乎震震东方也齐乎巽巽东南也齐也者言万物之絜齐也离也者明也万物皆相见南方之卦也圣人南靣而聴天下向明而治盖取诸此也坤也者地也万物皆致养焉故曰致役乎坤兑正秋也万物之所说也故曰说言乎兑战于干干西北之卦也言阴阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮万物出于震雷发声以生之也齐于巽相见于离风摇动以齐之也絜犹新也万物皆相见日照之使光大万物皆致养焉地气含养使有秀实也万物之所说草木皆老犹以泽气说成之战言阴阳相薄西北阴也而干以纯阳临之犹君臣对合也坎劳卦也水性劳而不倦万物之所归也万物自春出生于地冬气闭藏还皆入地万物之所成终而所成始言万物阴气终阳气始皆艮之用事也神也者眇万物而为言者也共成万物物不可得而分故合谓之神莫盛乎艮盛裹也故水火相逮兑为羊其畜好刚卤兑为口上开似口干为天天清明无形为瘠马凡骨为阳肉为阴为龙龙读为尨取日出时色杂也为専为大涂国中三道曰涂震上值房心涂而大者取房有三涂焉为苇竹类为反生生而反出也为绳直为墨其于人也为宣发宣发取四月靡草死发在人体犹靡草在地为黄颡为矫輮为月臣象也为电取火明也久明似日暂明似电也为干卦干当为干阳在外能干正也为鼈为蟹为蠃为蚌为龟皆骨在外为科上藁科上者阴在内为疾为径路田间之道曰径路艮为之者取山间鹿兔之蹊为小指为黚喙之属谓虎豹之属贪冐之类取其为山兽为阳此阳谓为养无家女行赁炊爨今时有之贱于妾也序卦𫝊物生必蒙故受之以蒙蒙者蒙也物之穉也蒙幼小之貌齐人谓萌为蒙也物穉不可不养也言孩稚不养则不长也饮食必有讼故受之以讼讼犹争也言饮食之会恒多争也履然后安故受之以泰有大有不可以盈有大而能嗛必豫故受之以豫言同既大而有嗛徳则于政事恬豫雷出地奋豫豫行出而喜乐之意豫必有随喜乐而出人则随从孟子曰吾君不游吾何以休吾君不豫吾何以助此之谓也可观而后有所合易干凿度曰阳起于子阴起于午天数大分以阳出离以阴入坎坎为中男离为中女太乙之行出从中男入从中女因阴阳男女之偶为终始也致饰然后亨则尽矣有无妄物然后可畜故受之以大过以养贤者宜过于厚夫妇之道不可以不久也言夫妇当有终身之义夫妇之道谓咸恒也物不可以终久于其所故受之以遯主器者莫若长子谓父退居田里不能备祭宗庙长子当亲视涤濯鼎俎是也杂卦𫝊屯见而不失其居损益衰盛之始也兑説而巽伏也蛊则饰也大过颠也自此以下卦音不协似错乱失正弗敢改耳小人道消也增补郑氏周易卷下增补郑氏周易郑氏周易爻辰图周易干凿度曰干阳也坤阴也并如而交错行干贞于十一月子左行阳时六坤贞于六月未右行阴时六以顺成其嵗嵗终从于屯蒙又云阴卦与阳卦同位者退一辰以未为贞其爻右行间时而治六辰栋案干凿度之説与十二律相生图合郑于周礼太师注云黄钟初九也下生林钟之初六林钟又上生太蔟之九二太蔟又下生南吕之六二南吕又上生姑洗之九三姑洗又下生应钟之六三应钟又上生蕤賔之九四蕤賔又上生大吕之六四大吕又下生夷则之九五夷则又上生夹钟之六五夹钟又下生无射之上九无射又上生中吕之上六韦昭注周语云十一月黄钟干初九也十二月大吕坤六四也正月太蔟干九二也二月夹钟坤六五也三月姑洗干九三也四月中吕坤上六也五月蕤賔干九四也六月林钟坤初六也七月夷则干九五也八月南吕坤六二也九月无射干上九也十月应钟坤六三也郑氏注易陆绩注太𤣥皆同前説是以何妥文言注以初九当十一月九二当正月九三当三月九四当五月九五当七月上九当九月也宋朱震作十二律图六二在已六三在卯六五在亥上六在酉是坤贞于未而左行误甚作图以正之右图朱子发云子寅辰午申戌阳也干之六位未已卯丑亥酉阴也坤之六位位之升降不违其时故曰大明终始六位时成栋案康成注月令云正月宿直尾箕八月宿直昴毕六月宿直鬼九月宿直奎十月宿直营室又云卯宿直房心申宿直参伐又注季冬云此月之中日厯虚危参同契曰青龙处房六兮春花震东卯白虎在昴七兮秋芒兑西酉朱雀在张二兮离南午又云含元虚危播精于子皆与图合若以日所厯言之则右行而周二十八舍明堂月令所谓孟春之月日在营室是也与此不同