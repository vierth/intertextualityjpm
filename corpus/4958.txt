元始大洞玉经爕元赞运孚佑帝君重刻大洞玉经叙道可得而言乎不可得而言也道可得而秘乎不可得而秘也道不容终秘又难以言传二者之所不居而经典之所由宜示也经之旨有在于言字之内者由浅以厯深有在于纟微之际者由表以窥里得其解者抉经之心司道之契卽经中之语言文字符箓咒诀均可不存得言忘象筌蹄可弃然知之者鲜矣故古来高眞上圣有不得不由解识而入则经之爲予以津梁使登彼岸其度济之益莫可名言至于消灾救劫拔厄延生乃灵通所藴万古不磨其神妙固出于言思拟议之外者也兹编乃元始天王爲神禹治水鎭伏诸渎而传厥后一授于天台再授于七曲奉而行之皆证妙果不特爲救护小劫也今夏南水盛涨侍坛超子曾爲河帅故欲其积诚感召以应天和幸觉子等同志赞勷发愿刋刻大洞玉经以弭患于未然志良善也夫此经之足以消弭水厄巳着于文帝前叙征信巳久自不必更述故爲阐传道之初旨更爲述复刋之由以付诸子尙望读是经者窥测玄奥其大义不外以人合天其究竟归于以天从人学道者知人所固有之天复无始以来自然之天天外之天旣得而本心之天全矣九天开化文昌帝君自叙余之居事畎浍忽于锄下得一金像询之父老曰乃元始天王相昔夏禹治水冶金爲像以鎭方岳余香火奉事未尝少忄觧因海风翻浪人力不能支余爲众舍金像投骇浪中由是风潮遂囘一境获免思仰之久一夕于沙碛中有光亘天掘之再得旧像归筑宫安奉同邦人共事之积年灵感不可胜记余考妣不幸死于瘟疫余丧葬庐墓培壅旣周偶有三神人葛巾羽褐芒鞋访余因以大洞仙经一帙赐余曰晨夕讽诵必获善果于三才中上可以资奉父母祖先灵魂出离幽苦中可懴罪消灾增福延夀下可以庇族救人同保安全汝可舍金宝拜吾三人吾爲汝传奏余卽日依命设斋贡金缯奉师受之尔后晨夕诵持不辍屡获灵騐因盛暑洪水奫浸考妣坟墓余礼奉金像诵大洞经期以千卷爲满用保无虞次年秋雨霖霪傍溪涌涨数流爲一余益恐怖及水落视之则坟前谿谷变成坚垄广一里余自是松楸无害余常思双亲死于瘟疫切骨爲讐幽明路殊力不能报每旦夕勤诵大洞玉经䖍恳金像愿赐威力以治瘟鬼又三年忽夣金像语余曰大洞玉经汝熟记矣大洞法箓汝未见也今当授汝以治邪魔非唯可以契汝初心亦可以佐天行化助国救民也袖中出书一卷余拜受之一曰大洞法一曰大洞箓旣觉见二书宛在枕前因设香供谢恩置柜收贝㝉择日出而阅之读至大洞天驺甲卒一万人度之句忽风雷昼暝金甲朱绶者无数列于余前俯而听命三人执红旗立于众先曰愿听法令余方恍惚不觉厉声谓之曰吾要汝等治瘟鬼此乡张屯使家阖门病瘟爲吾驱来语毕一持旌者领百余人入其家俄顷执鬼五人出有䝉虎皮者冠雄鸡者貌若人者若乌头者若驴头者所执有水火羽霎斧凿之具余怒而叱之将灭其形彼乃有辞曰元伯等𡻕运所生𡻕气所成所游有方所病有人阴谴重者受其灾天命绝者致其死亦非元伯等所敢私行始自三官五岳上奏玉帝呈世人罪状由是帝命行下三官五岳行病曹司案下给牒分遣元伯等一依定籍行之若䝉太一眞官赐以寛贷以后愿遵约朿遇有行瘟见眞官符箓所在卽不敢至矣余因依经法授以教勅而去闾里病瘟者余与之符法皆得全活余以此法箓救人之疾者众矣名闻远方其士庶官吏踵门求治者不可枚举余积玄功妙行皆由持此大洞玉经而获大洞法箓故能全收神功辅正袪邪济生度死消灾延夀其后冥冥中有大力鬼神社庙英爽来求余诵经囘施者皆谢云承眞官经力增助威德迁神善籍矣或有沉魂滞魄不得往生託梦附形来求余诵经资荐者皆谢云承眞官经力巳出苦趣俱得更生矣若爲天行时疫侵染不止但行此经行法箓中遣瘟符绝瘟符止瘟符天驺甲卒以上收瘟食瘟吏收毒食毒吏收邪食邪吏收炁食炁吏收鬼食鬼吏收殃食殃吏收精食精吏治病神医吏诛符破庙吏等九部各领甲卒及北方黑骑天官五亿万骑苍老麻姑金刚力士等收捕之先牒阎王次申岱岳分委城隍社令札遣瘟疫使者闻经不依盟约拒正不伏退㪚者然后奏而灭之夫大道尙慈太淸尙善上帝好生推仁止杀行经法箓者不可循私苛暴以招天谴但以礼遣之以经奉之以法箓威之以善功劝之亦方便修行之㨗径也此经能解𡨚结除狱讼止谴拷释咒诅解触犯安坟宅甯宁府息兵革止疾疫祈风雨降祥瑞阜蚕谷保形命庇族属荫乡社安边陲禁虫虎拯旱涝灭妖怪息羣凶延嗣息显仕宦安奉祀典鬼神资荐祖宗灵爽济度穷魂滞魄皆可设斋诵经以禳谢之其余治病消毒有紫庭天医之神方乃禹皇金石余恩及乎万世使人无夭横之伤时免札瘥之患奉教之士当寻访受习以助仙功余证果太上不骄乐育天帝澄眞正观宝光慈应更生永命天尊由诵经之勤遂上淸之贵得受诵者勉而行之愿与文昌一会中人齐登妙果太上玉淸大洞玉经序世传文昌帝君得元始天王金像奉之遂遘三神人赐大洞经诵经恳像图报父母忽大洞法箓二书感梦而至竟臻上乘妙果今大洞经羽士类能诵之大洞箓功令必受诸上淸宫若大洞法则槪乎未有闻也嘉靖间我肃宗皇帝遣台臣徧访巖穴乃奉上大洞符法当是时藏诸中祕世鲜有之卽有之又非人不授则世之知者益鲜吾里中高士虚亭杨君至性孝友博综羣书少好爲子长游溯沅湘涉秦淮而徜徉于大江巨浸之闲斋心习志神与道俱日捐赀周济施食利幽一以焚修还丹爲务精诚感格乃获大洞符法于明菴刘散人㪚人尝逮事世庙独保奇祕未尝轻出以示人感虚亭好道之诚出书授之杨君恍然觉豁然悟如躬登郁罗萧台之上觌苍胡颉宝聆檀炽钧音也亟与其弟东渚君校正刋行于世余偕计吏来邂逅伯仲手出经示余俾作叙以弁首余夙佩箓译经而恒以未覩符法爲憾今具着册籍炳如跃如讵非天幸哉杨君刋而传之眞知经与法箓旨矣且夫经文所阐咒箓所秉符法所运皆身中神也吾身果一人身乎卽天地所付余身也卽亿万生人同得于天地身也身之形殊身之神合修身中神则形神俱妙天地人物皆吾身神矣回风混合生天生地无人无我外身而有身身可灭而无灭离神而有神神不存而常存以故总提玄黄包罗象类把握幽明朗彻今古无穷巳时而世之人乃卒昧之则以莫相指示故也夫不知而不求知者惑也知之而不觉人知者隘也觉之知而不知信者弃也知信而不求满其知者画也皆非元皇开化意也是编显布寰区庶几哉人人知身一神一而葆其同然之天矣杨君之功洵大矣哉后之幸有全知者愼毋忘所自焉可耳万厯十一年𡻕次癸未冬月潇水渔樵致阳子萧允儒盥手书元始大洞玉经重刋道藏辑要元始太洞玉经文昌帝君传本大洞仙经观想要诀夫大洞仙经请自太玄道父传付梓潼帝君勤行修奉全家白日上昇之道也经中三十九章内除三章以按三天余三十六章上则安鎭三十六天下则统御三十六地中则通人身三十六宫救苦经云天上三十六地下三十六太玄无边际妙哉大洞经非此谓乎夫经中语句天眞隐讳总领人身中诸神三部八景九宫三谷十二神室五脏六腑七政关节等穴各有神以主之杜众戸死气之门解七祖胎结之气不持经存运命神守之则祖玄堕落神死奔逃虽百计千修终落空亡也人能存养神炁吟咏宝章则天眞下降我身浑融神炁严守失气之门神因经化经由神灵使神不奔溃而爲仙也要明身中三一之诀每日遇闲睱入室收拾身心敛藏神炁先存想脐下一寸三分爲下丹田宫中有婴儿如出胎之状向外端坐唤谷下玄一名玄谷字元阳昌乃生精炁之主也次思心绛宫内有婴儿红衣名子南丹字中光坚乃生神之主也复存两眉间却入一寸爲明堂宫左爲紫房右爲朱戸上爲天庭宫眉间却入二寸爲洞房宫宫上一寸爲极眞宫眉间却入三寸爲上丹田宫中有赤子红衣端坐名帝卿仲玄生字三元先又总收下田中田二赤子同昇上丹田与赤子品坐卽三素君也丹田上爲玄丹宫眉间却入四寸爲流珠宫宫上一寸爲天皇宫眉间却入一寸爲泥丸玉帝宫一名天谷又存想鼻下人中有一婴儿五色衣端坐号大洞帝一尊君鎭任督二脉交会之所名父甯在字合母延精乘祥云上昇泥丸掌大洞玉经语句毋令㪚漫爲万神之主指挥一身百神所居之位名曰三一行住坐卧囘光内视顶门守之勿失辟凶趋吉却百恶得上仙也又存想左有靑龙右有白虎前有朱雀后有玄武四灵护身存思身坐九色色花之内下有九头狮子乘住我身存左肾气从左耳出唐将军朝冠红衣手执符轴立于左又存右肾炁从右耳出葛将军朝冠红衣执㦸立于右又存心中炁从天目眉中出周将军朝冠红衣执节立于前辛天君立于左马灵官立于右次思头上三淸九霄诸帝放九色光射注顶上次思身中三部八景上下虚明洞彻存想毕微微开声诵经不必粗气大声喊呌但存精意微密而已此乃古仙持诵之诀自有五帝金童玉女护法威神随经匡护不可轻忽久则目覩天眞下降地祇奉迎或身中神出四灵现形叱咤风雷役使万神皆是存想精详所致也修诵一年得地仙二年得神仙三年得天仙九年不怠者白昼乘龙上昇自古上圣高眞如玄帝魏元君天师仙翁旌阳曁三茅周义山等仙皆由持诵洞章而得道果此经能解七祖胎结鍊我一身万神七祖旣度我得仙也只在人心精思勤诵三年九载何患不证道成眞乎照辟符图正心符图此二符檀香板刻之朱砂钩画外面刻五岳眞形下排灵书中篇包褁黄罗贮䌷袋内佩挂胸前震灵符图上符用黄绡三尺三寸白芨水调朱砂书绡上用细布作里缝成夹单请圣铺氊条上拜毕移作椅帔搭椅坝上剔三台盖顶二斗肩上存想身在北斗口中又用黄绡五寸上书此符缝向衣里背心佩之大洞经持诵仪式凡登坛诵经左足先动左手上香启圣毕向东端坐叩齿二十四通洗心涤虑绝念忘机依章或焚符服或焚鑪上存运身中神贵乎迅速升降混合心至神随思眞如对然后正声持念乐法以爲妻爱经如珠玉持戒制六情念道遣所欲淡泊正炁停萧然神静默天魔常敬护世世享大福净身业神咒身中诸内境三万六千神动作履行藏前劫并后劫愿身常淸净常住三宝中当于劫坏时我身常不灭急急如律令太上三天虚无摄净心业神咒大道降眞炁吐纳鍊五神愿使摄诸魔心业常淸净断除万种障驱荡一切殃降伏诸有情动念归正道急急如律令上淸灵宝虚无摄净口业神咒口爲太和宫吐纳降眞炁时时诵宝经日日飱法味勿发诸恶言莫起邪淫意愿灭罪苦根常论眞实意急急如律令丹朱正伦淸净摄安土地神咒元始安鎭普告万神岳渎眞官土地祇灵左社右稷不得妄惊囘向正道内外澄淸各安方位备守坛庭太有上命搜捕邪精护法神王保衞诵经皈依大道元亨利贞急急如律令左手捧水盂右手执杨枝洒净口念九凤破秽君朱衣绛履神手执烈火剑天下鬼神惊银毫并铁爪玉嘴挥金睛展翅干坤暗翻身日月昏运发三昧火合我至阳明擒妖化爲汁烧鬼化爲尘厌秽速淸净人道得长生足步图九凤破秽精邪灭亡天将吏兵速下云罡斗转星移照耀三光上映九天下映九地雷公霹𩆝风云庆会徧满十方干坤定位下令鬼哭神愁百灵护衞谨召南极九凤破秽宋将军金刚密迹神王九天运秽解秽神君九天收秽却秽神君九天除秽断秽神君九天灭秽洗秽神君九天涤秽荡秽神君天河东井君浣濯夫人五方五帝五龙君五方生炁旺炁君天月二德靑龙君八方大力威神解秽局中全司官将各各运玄初之水轴起天外之恩波助我行持荡除魔秽兹水也德冠五行功滋万物爲九天之雨露作四海之波涛圣人出而黄河淸王道平而泉源涌徧洒法坛内外扫除魔秽淸明一滴才沾十方俱洁眞科有咒谨用宣扬吙口头嘧口迹喗咤唎又念右手剑诀向水盂书日月星辰讳雨晅念唵嚩口日啰喗哪唎娑诃又加雨朒念唵嚩𠯲啰㗶拏唎萨娑诃又加雨炓念唵吽喗哒唎娑诃赤阳三五置尔摄雨淸雨明雨圣雨洁霐雨澄雨𣷠雨又加雨雨维雨雨哪雨遮雨噋雨雨炎雨焱雨口雨雨讹以杨枝存爲靑龙搅水三转向上作一圆光☉以枝书一心字以净吾心之炁又以枝向我腹点明合天帝日以净五脏之秽又以枝向坛上点三点念泓澄𣷠化爲三天之境又从月厌方正月戌二月酉逆数之遇本月方宜动步洒净五星神咒五星列照焕明五方水星却灾木德致昌荧惑消祸太白辟兵鎭星四据家国利亨名刋王简字录帝房乘飈扇景飞腾太空出入冥无游宴十方五云浮盖招神摄风役使万灵上衞仙翁净坛神咒唵叱咄咤天地自然秽气分散洞中玄虚晃朗太元三淸玉勅光耀八衢八方威神使我自然东方威神靑炁扬芳南方威神赤炁汪洋西方威神白炁周梁北方威神黑炁张刚东北威神白炁何当天上天下扫荡兇殃雷霆霹𩆝威鎭八方干罗答那洞罡太玄斩妖缚邪度鬼万千唵耶许帝奴摄体道元眞受命金阙韩君好生上穷九府下达杳冥遵禀玉府奉命帝京唵郁灵罗晃耀太元宾发卢强帝轮伽耶夷帝夷帝多那育何魔灵赫奕无极太华帝轮婆耶那轮帝咤帝眞帝灵帝吽帝临急那急那急咤急咤吽吽𠰢𠰢元亨利贞急急如律令念唵摩呢厯黑咤嘘鸣举常淸常静天尊集神咒元始大眞五雷高尊太华皓映洞朗八门五老诰命无幽不闻上御九天中制酆山下鎭河海十二水源八威神咒灵策玉文召龙致雨收气聚烟日月五星北斗七元合明天帝勅下太玄宣威三界不得稽延诸天诸地诸水诸山玉眞所部溟泠大神仙王游宴大帅仗幡天丁前驱金虎后奔玃天勐兽罗备四门所唿立至所招立前赤书焕落风火无间摄箓应命金马驿传祝香神咒香乃玉华㪚景九炁凝烟香云密罗径冲九天侍香金童传言玉女爲臣关奏上闻帝前令臣长生世爲神仙所启所愿咸赐如言左手执圭左足先动至香案前左手上香不得内有邪思囘頋退至单上行九叩首礼拜毕起立从门限东首起足斜步八星罡每走一步心念二字至洞案前左手剔子文至午文出图玉淸勅素大梵分灵元罡流演星珠冠周天目运图灵光梵炁下注臣身默念飞香进御道合帝庭急急如律令左手上香一炷念至心初拈上香上诣淸微天宫图供养大罗金阙上帝元始天尊𩅘雨杰雨钦云摄朱阳九霄玉霭元明灵凤朱翔上腾玉京愿此丹恳随烟迅昇淸微混沌玉虚太无上祝帝夀无彊统治万世愿经师得仙上登高眞与我超度一切宗亲皆成道眞我得昇度逍遥紫庭存想泥丸上靑炁正中昇出随香烟直沖霄汉结成云盖倐忽之间见天宫靑炁万丈正中飞下结成雨字从吾顶入居上丹田混合帝卿赤子之神上洞宝章碧海靑童君驾龙朝紫宸九曜要八极五斗临生门二十八宿君灿烂明天阍五帝来玉軿三官降玄恩祥光动天地瑞气霭阳春天司定仙籍丁甲除妖氛金章启玉帝日月停朱轮万神合我室夀与天地存左手上香一炷念至心二捻上香上诣禹余天宫⬤供养太上玉辰道君灵宝天尊哼吟哼吟登眞登眞朱阳九霄玉霭元明灵凤朱翔上腾玉京愿此丹恳随烟迅昇禹余元皇紫虚大洞上祝皇图巩固边海淸甯愿籍师得仙上登高眞与我开度七祖九玄早生天堂我得道眞昇入无形存想中丹田黄炁上昇从顶门出随香烟直沖霄汉结成华盖倐忽之间见天宫黄炁万丈自左飞下结成雨字从吾顶入居中丹田混合子丹赤子之神中洞灵章无上大罗天三景合四明紫戸生梵炁金光焕九淸混合万神备大圣朝玉京洞章歌玉音中皇敷宝经五帝宣玉符三官启百灵劫劫应太平返本如孩婴眞风日荡荡道炁常泠泠玉女㪚琼葩金童闭玉扃无爲赤元君与道同飞昇左手上香一炷念至心三捻上香上诣大赤天宫图⬤供养太上混元老君道德天尊唆𠰂唔叮心玄语灵朱阳九霄玉霭元明灵凤朱翔上腾玉京愿此丹恳随烟上昇大赤元精淸虚太空上祝国泰民安时和𡻕稔愿度师昇度上登高眞与我开度现存眷属五苦八难名入仙籍我爲眞人存想下丹田白炁上昇从顶门出随香烟直沖霄汉结成宝盖倐忽之间见天宫白炁万丈自右飞下结成雨众字从吾顶门注下丹田混合玄谷赤子之神下洞玄章嵯峨九光山琼阙生上仙日月运金炁龙虎奔玄关灌漑碧芝房灵苗生翠烟焕赫紫霞光万里乘云軿洞歌声瑯瑯上彻天上天若能保其宝万劫爲天仙内宝不外求是爲无上玄鍊成大宝器逍遥归帝轩巳上三运上香每日早午晚三时行之或拜懴或诵经或施食或修斋醮拜表上章高功能依此三上香则帝圣降临所爲有功若不依此所奏不騐倘学道高人修眞羽士自已上香诵经尤妙天目运书⬤玉帝心印⬤北极眞形大洞玉章玩罗三蓝波逮洽台离堂运推入连广灵都郁罗殊邈育弗超㪚兆生天横滞始冥骞庭盼苞已猷玄握称沙福烟明桂会和子存乐贤勤百奋天垕土成坦平弥结彰生樟结陆𣺌兰朦龙登狞獬筌信帝聻䭾猍喃谟珏法乘津幽延日月星斗耀息命炁防元德⬤夀眞固灵夀天地晶此百字章系诸天隐讳暝目念诵存想遍身发出火光上沖天界所诵玉章结成金书玉字洞照三界十方千眞万灵见此玉章飞云而至此玉章万劫一传一日三时日升半夜默朝上帝守三一之神九天生神帝名一心在顶诵此玉章不记遍数万眞护身名列仙籍诵之一年成地仙二年成神仙三年成天仙虽持诵不勤永离幽谷亦得尸解上道长跪启圣伏闻淸净道德之香无远弗届太虚寥廓之宇有感皆通具职俯拜上启净明无极大道玉淸圣境元始天尊上淸眞境灵宝天尊太淸仙境道德天尊净明天主玉皇上帝南极勾陈天皇大帝北极星主紫微大帝承天效法后土大帝三光圣母攴天大帝高上神霄九宸大帝太上十方灵宝天尊三十二天天主帝君九天生神大帝玉淸琼元君高圣万眞太上道君中央黄老元素道君上淸总仙大司马长生法师主三天君柏成上眞降授大洞眞经经师上眞圣母紫微元君王夫人降授迥风大混合师上眞圣母中侯元君王夫人上淸九微太眞玉保王金阙上相大司命高晨师东海王靑华小童君上淸太无东霞扶桑丹陵大帝上道君太玄道父威德自在天尊五方五老帝君十极十华帝君祖师南极紫眞上淸道主玉晨圣后金阙上保东华道君金阙大夫上淸仙侯金阙上保紫虚元君定一眞人蔚罗明眞人三官大帝四圣眞君九天开化文昌帝君三天扶教正一天师张眞君太极左宫仙翁葛眞君九州都仙太史许眞君开山启教普度吕眞君龙门演派妙行⬤眞君灵宝五师眞君九天司命三茅眞君大洞祖师士冠徐鍊师三天左相保和王眞人太玄守眞赵眞人天师季昌薛眞人虚谷刘眞人贯休申眞人玉玄刘仙师希玄杨仙卿传经传法传箓厯代祖玄眞经籍度列位眞人三界十方万灵眞宰经筵侍衞合座威灵悉上眞香普同供养切念叨生盛世感祖宗垂荫之恩厚德难酬乏资荐追远之报是以竭诚涤虑请诵大洞眞经降三十九神佈三部八景迥风混合默运感通俾金液以鍊形希玉符而保命形神俱妙与道合眞灾厄无侵福夀巩固九幽罢对七祖返胎同驾云舆昇腾霄汉无任再拜谨启以闻兴身向东登座暝目半垂帘叩齿三十九通依前序中存运大洞帝一尊三一等神一一依前存运明白如对方接微唿九天生神帝魂精名讳字存九天相在身中各长三寸二分九梁冠无缝锦衣腰佩剑手执玉珮符各安身中九宫之内端坐心微唿名谨请郁单无量天王名混雨杓雨均雨维内讳天演前字帝先存想天王五色锦衣坐泥丸宫内谨请上上禅善无量夀天王名禊随雨杓雨勒内讳津开阑字赤玄存想天王黄锦衣坐眉中入一寸明堂中谨请梵监须延天王名滓雨提雨头雨维内讳混众行字元山存想天王靑锦衣坐上丹田眉中入三寸是也谨请寂然兜率天王名泮雨师雨庆雨致内讳晶胜法字上眞存想天王朱衣坐心上三寸洞阳宫中谨请波罗尼密不骄乐天王名凝䨱霍雨持内讳晶湻金字光明存想天王五色紫衣坐心内绛宫中谨请洞元化应声天王名辉雨雨越⬤内讳晶漂追字玄丹存想天王七色锦单衣坐中丹田脐上一寸三分谨请灵化梵辅天王名精雾云雨梓内讳地及端字婴芝存想天王五色衣左手捧日右手捧月坐脐下一寸三分玄谷宫中谨请高虚淸明天王名玄雨凝霐雨澄内讳光谦宫字玄泉存想天王九色黑锦衣左日右月坐脐下三寸阴极宫中谨请无想无结无爱天王名王灵雨渊雨济内讳玄端云字阳生存想天王朱衣手执符坐下丹田关元中凡诵大洞经法先存唿九天名讳若不存唿则九天不纳其音三十九神不降神眞不欢九虫来攻三尸作厉魔妖来千思不彻微九宫空废万神飞扬每日不时存唿其名人身不出三年九载白日上昇也存想功毕叩齿三通咽津三次存思日月在我面上吸日光从左鼻孔入吸月光从右鼻孔入脑后焕然作九色圆光洞照十方万神齐集鸣法皷二十四通鸣法皷者内正神炁外灭魔灵法事所先也左叩齿爲天钟以格天眞集上部八景神右叩齿爲天磬以格地祇集下部八景神中叩齿爲天鼓以格三界十方之神集中部八景眞人卽左右中三叩齿以应二十四炁合成周天三百六十五躔度数也默念内有所明外有所临开之朗然了无朕象静以待之卽有显相急急如生炁帝君律令手执香炉朗念无上三天玄元始三炁太上虚无道君召出身中三五功曹左右官使者左右捧香花驿龙骑吏侍香金童传言散花玉女五帝直符直日香官使者各三十六人出出者严装显服冠带垂缨衞臣前后受臣口中词语关启经坛眞官土地四面里域正神臣今正尔陞坛行道焚香谒圣请诵大洞玉经回风混合默朝帝眞谨集臣身中五体眞官九窍荣衞五脏六腑七政九宫十二神室四肢筋骨皮肤血脉一百八十灵关三百六十骨节一千二百形影一万二千精光左三魂右七魄三部八景一万六千人神吾是太上之子玄皇之孙头冠朱雀足履玄武左按靑龙右据白虎令三十九神各守穴位以培绝气之门昌映长生之户滋生旺气荣衞一身三姓混合于玄宫龙虎返还于玉室凝成金液结就玄珠赤子灵明神通赫奕愿得太上三天特降十方正眞道炁紫玄眞一之炁灌注身体耀金辉斩伐胞滞七玄拔擢百关备仙削除罪籍宴坐泥丸九眞备守五老保关学道得道求仙得仙令所发之愿所启之词速得径达太上无极大道三宝九宸诸天上帝御前前无上三天句无字念作乌字长音华池水满吞下以济幽魂又念上字张口念长声提起中黄上升以生人物一降一升卽幽明两利其余三五功曹等神乃三皇子孙降在人身爲神不必手搯恐散其心也左手剔玉文至丑寅出谓之旋斗厯箕剔卯至巳出谓之告盟三界剔巳至未出谓之厯观诸天秉简当心正目叩齿存想室内紫云之炁徧满来冠兆身金童玉女侍经左右三光宝芝洞焕室内叩齿朗念天朗炁淸三光洞明金房玉室五芝宝生玄炁紫盖来映我身仙童玉女爲我致灵九帝齐景三元同軿上乘紫盖昇入帝庭开经玄藴咒微微玄景门焕朗彻空同至道由静默当见三素宫大道于此成骖景策云龙左右侍经眞玉女及玉童身济不死津解罗顺灵风七祖返胎生世爲神仙宗元始大洞玉经卷上道以斋爲先勤行登金阙故设大法桥普度诸人物宿世恩德报道心超然发身飞昇仙都七祖咸解脱玄元始炁分淸华开洞神灵风回太和玉音摄流精至哉本自然谁识此玄文坚刚明一悟倐忽超三乘寂寂无色根永劫无漂沉如能精修持尔身得长存道言昔在龙汉劫初元始天王出大洞玉经于高上大有玉淸宫演太玄重玄玄一之道命之曰大洞玉经元始天王始以太玄之音流响玉淸宏帝一眞道説大洞宝文示九统之法传九光之符俾至士诵之登斋修行卽得万神欢庆万灵护持万圣感格万天翕临可以飞度三灾四煞五鬼六害七伤八难九厄十恶登仙入圣神生紫微自然无爲不系阴阳五行六气之所拘束善念增长趣入大乘宏施无穷诸天下观玉帝降鉴飞天保迎厯代远祖亿劫种亲游爽飞魂俱得更生世冑接仙长爲贵人功满道备骨肉同昇乘龙驾云上朝玉淸凡书符篆右手紧执笔闭七窍左手中指搯第二文卽玉文也名玉诀一气书完加三五笔第一章太微玉篆图五笔图三笔图此符共三十九道以板刻之印下剪开再用黄表加上以朱笔照式一气书成待念前章完卽焚符一道于盏内用淡姜𤍠汤调服以通神明召神入身回风混合以绝死气之门久则不必服只天目运其符毕叩齿三通微声朗念谨请太微小童君名千景精字会元子一名三矜交一名对帝眞恒守我舌本之下是失炁之门小童严固守之口吐赤炁遶我一身使生血液泥丸坚明百神安正存想舌下红炁上昇顶上结成红云再微声咒曰眞炁下流充幽关续神固精塞死源玉经惠朗通万神爲我护眞命长存拔度七祖返胎仙咒完吸顶上红云三吸呑下结一神金冠赤衣下佈胸左肝户复入心宫上昇舌根之下存神坐而守之高上元皇君道经第一元始天王啸咏太玄凝神遐想而説洞章高上洞玄元生九天炁祖太无众风映玄会亲绝散四淸抚闲帝一上景连众摄烟长契一运七世投闲託灵属命华灼自然冺邈流虚六曜沉迁陵梵衔辉西华彰安仙编帝简尽得解源胎田邃路世发玉兰灵光八晖万神俱生微念咒曰三蓝罗波逮台天命长人恒甯玄契曰诵至一章消一切罪身有六根皆获洞淸六天自降羣魔束首召眞使仙万炁齐正得无碍门第二章太一玉篆图服符毕叩齿三通微声朗念谨请太一尊神名务犹收字归会昌一名解萌一名寄频恒守我玉枕之下泥丸后户督脉入处是失气之门太一严固守之使眞炁上昇泥丸令七祖父母受玄更生上籍玉皇重华万甯存想脑后紫炁上昇顶上结成紫云熖熖罩顶再微声咒曰太一保命固神定生爲我上招帝眞之炁下佈紫户之庭玉经往彻九元朗明七祖同欢俱昇上淸咒完吸顶上紫云三吸呑下结一神秀士相紫冠紫衣入心宫下穿尾闾入夹嵴上至泥丸后户脑后骨其神目观紫户卽印堂左傍也守之上皇玉虚君道经第二朗念元始天王曰玉虚顺玄归天晨金宵游朗朗生帝景歘尔宴玉洲左摄始神童右命起常扶明眞焕九霄三日映玄敷千景併三矜内有幽寥无令我得长年千劫始一周黄箓保劫仞披锦入神邱太一务命根公子召合符十回度初心得入大信根微念咒曰离堂合推运入延天骨辟毒龙咒三遍毕叩齿嚥津如前玄契曰诵至二章得入信根善因不绝仙籍书名万炁齐和得入定门第三章天皇玉篆图服符毕叩齿三通微声朗念谨请天皇玉帝君名逢凌梵字履昌一名七灵一名神丈人常鎭两眉中却入右方一寸爲紫户外宫是失气之门天皇严固守之使我华盖眞炁上昇紫房度七祖父母罪除福生上登帝君存想紫户眞炁上昇顶上结成紫云再微声咒曰帝君度符籍正炁招万神上召玉眞炁充布两眉间混生一帝景三素成我仙颷散乘飞盖径昇高上轩咒完吸顶上紫云九嚥结九神中一神玉帝相红衣顶门泥丸宫坐左四神靑衣冠右四神白衣冠俱道士相存想左右八神下佈心宫穿两膀胱入尾闾上充泥丸注眉中右紫户守之天皇玉帝君道经第三元始天王曰玉帝玄上旛制命九天阶七觉乘妙道懽熙神风回颷灿北停华紫英唱东隈琳和九霄外玉符徴太微三素生泥丸发耀金灵晖老君罕张上守衞死节机十善生玄中度厄而自然微念咒曰珠郁罗广都灵长存体去害子咒三遍毕叩齿嚥津如前玄契曰诵至三章得自在智度一切厄入玄上关万炁齐淸入希夷门第四章无英玉篆图服符毕叩齿三通微声朗念谨请左无英公子名玄元叔字合符子一名元素君一名神公子常鎭我左腋之下肝之后户是失气之门无英严固守之使我左腋下有玉光引神明入兆两眼睛中令我目光朗彻万里存想左腋下卽前乳向后三寸对左臂甲骨之下是穴内有眞炁玉光云色上昇顶门再微声咒曰无英神眞生紫黄三炁混合成宫商招引眞炁鎭膀胱流通三丹会洞房爲我致仙变丹容飞昇云馆入宫墉咒完吸顶云三嚥结一神玉色衣冠下佈右乳入心宫下左膀胱却右膀胱又昇心宫入左乳内三寸臂甲户守之上皇紫宸君道经第四朗念元始天王曰太眞统九炁洞景寄神通玉帝乘朱霄绿霞焕金墉上馆云珠内仰接无刃峰灵关太漠下霭沬镜中空冥化混离子玄上叔火王玮寂高同生无极保谷童圆涂无凝滞绮合有九重南拔七祖根西解累叶凶体矫万津波神王摄十方火归返胎元三合乘天龙微念咒曰弗育邈散兆生盼常在法无轮咒三遍毕叩齿咽津如前玄契曰诵至四章根尘渐隳业网自解劫运不随万炁齐临得自在门第五章白元玉篆图服符毕叩齿三通微声朗念谨请白元尊神名洞阳君郁灵标字玄夷统一名朱精一名启成常鎭我右腋之下肺之后户是失气之门白元严固守之使我右腋之下有金光引神入兆六炁之宫七祖父母返胎更生身登玉房存想右腋下白炁变金光色上昇顶上再微声咒曰洞阳郁灵标宝魂生金光焕焕炁中精招眞固神令长生拔出幽根返胎婴骖神御炁昇玉淸咒完吸顶云三咽结一神金冠金色衣下佈左乳入心下厯右膀胱昇上心宫入右乳过肺之后户守之太微天帝君道经第五朗念元始天王曰太微天帝君八浮入云营神宗理灵襟龙山秀玉京金房郁明霞九户朗高琼黄庭涉北元元父左回明朱精启明师幽寥登上淸四玄秉元禁长保五帝城微念咒曰超滞天横宜始勃沙玄无定力咒三遍毕叩齿咽津如前玄契曰诵至五章永绝死炁浸茂生根万炁齐生得长生门第六章司命玉篆图服符毕叩齿三通微声朗念谨请中央司命丈人君名理明初字玄度卿一名神宗一名灵华常鎭我绛宫心房之内四孔之户心有七窍神一名法垣二朱霄三丹黄四运珠五神慧六洞溟七洞明是失气之门丈人严固守之使我心中得眞理绛宫生五华司命丈人口吐紫云之炁洞溢我五脏之内我得长生存想心炁紫云色上昇顶上再微声咒曰司命定年丈人保山度名于南宫上奏帝君前世世爲仙王拔出七叶根福报无穷己皆是诵玉经咒完吸顶云三咽结一神白衣冠下佈心内化我心形如圆满月神在明月内坐三元精紫精君道经第六朗念元始天王曰紫精太无中三元上景衢秀朗大宝辉昭昭扇帝敷伯史启三素帝灵登玉虚庆炁育五云司命理明初十华妙行仙制魔生六明微念咒曰澄潧渟郁罗曜幸长劫效万灵咒三遍毕叩齿咽津如前玄契曰诵至六章六天大魔永断鬼锋六根淸浄广明发生万炁齐光卽得度世进登仙门第七章桃康玉篆图服符毕叩齿三通微声朗念谨请命门桃康君名孩道康字合延精一名命门一名胞根常鎭我脐中之关命门之外是失气之门桃君严固守之使我脐中徘徊黄云盈溢三命生根胞胎解泄七祖父母无阂累殃宿罪无滞生天帝宫存想脐下黄云上昇顶上再微声咒曰丹灵正神号曰桃君混合生宫守护命门通仙致炁齐举宝云七祖同生受福南晨咒完吸顶云三咽结一神金冠黄衣下入心宫至脐下二寸其形方圆一寸男藏精女藏胞是下丹田命门内宫坐守之眞阳元老玄一君道经第七朗念元始天王曰眞阳帝宾老受事会玉皇灭魔除秽尸百司诣绛宫逸宅丹玄内五炁结十方七转司命至三回召仙公太山主鬼者急校三官中十德初成基同飞七觉元微念咒曰玄幄沙称万福无生死入胎门咒三遍毕叩齿咽津如前玄契曰诵至七章七元斗辰皇妃下降爲我削落死籍移注南宫万炁齐超得飞仙门第八章上一玉篆图服符毕叩齿三通微声朗念谨请泥丸上一天帝君名赤子玄凝天字三元先一名伯无上一名伯文原常鎭我泥丸之中上丹田九孔之户是失气之门上一严固守之使我泥丸玉坚金曜映眞体生宝光九孔受灵令七祖父母长得安甯解脱宿罪共登上淸泥丸宫上丹田也内有九宫四雌五雄各方一寸其形内圆虚中红而晶莹乃神之所居其后户有脉贯于嵴骨存想眞气宝光熖熖罩顶再微声咒曰上一赤子号上眞飞云羽衣耀紫烟上招明景对帝宾宝光奕奕映我身身上羽毛昇九天咒完吸顶云三咽结一神紫衣冠下入心宫穿两膀胱透尾闾入夹嵴至玉枕第一椎入泥丸内宫坐守之上元太素三元君道经第八朗念元始天王曰太素三华炁晨登广灵堂玉京表玄籍守命孩道康回风散万魔金符召广鄕辅衞地户内保此长生王转入十仙门八景齐洞阳微念咒曰明桂子会和存扶天帝登明曜咒三遍毕叩齿咽津如前玄契曰诵至八章八景神生八威神王守护修眞四方八王注举仙名斩绝地户永断恶根万炁齐明得飞神门第九章丹皇玉篆图服符毕叩齿三通微声朗念谨请绛宫中一丹皇元君名皇神运珠字子南丹一名生上伯一名史云拘常鎭我后项中央大椎骨首户之下乃失气之门中一严固守之使我百骨受其眞炁大椎有日光七祖父母得道径昇南宫存想心中眞炁如日光芒熖熖上昇顶上再微声咒曰中一眞君号曰运珠上招日光灌我形躯三眞宝曜因命玉符夀亿万劫永无终休我身生羽符飞昇九天衢咒完吸顶云三咽结一神衮冕红衣冠下佈心内光耀遶身下入脐内又入阴茎中穿尾闾昇夹嵴至项后第一椎骨内化日一轮百宝神光旋转神君在光内坐其神背观守之不动上淸紫精三素君道经第九朗念元始天王曰紫精毓华林长明太无外玉房生宝云九扇胞胎内帝宾奉玉符三光回紫盖苍玉斌来生衞此长夜会五灵度符籍九统合九光三玄出太淸紫阳发万生玄精育九灵元父结胎仙五灵旣明启昌得期务玄把籍奉行四时金映两目华盖秀眉玄母归雄玄父合雌洞合百灵辟非宣弥童子受听丹婴爲儿祸绝地上福昇仙堂魂魄密静百神合离开辟帝一混然俱来微念咒曰乐伯勒飞明贤始生上上道宗咒三遍毕叩齿咽津如前玄契曰诵至九章九统帝会九光神集混合百神与天齐年八会游集朝应九天万炁齐仙得登眞门第十章黄庭玉篆图服符毕叩齿三通微声朗念谨请命门下一黄庭元王名始明精字元阳昌一名始神童一名藏明初一名婴儿胎一名史伯原两胯之间车轴之户是失气之门元王严固守之使我百血结凝神气不散拔出地户超离八难此窍在背嵴骨下第十六椎与尾闾并两股腿骨相连缀运动载我身若车之有轴腰胯当中是穴也存想命门下眞炁如月光宝色上昇顶上再微声咒曰下一眞元王号曰始明精三皇把符命合契度仙庭上招景中炁炁布灌我形羽车曜云朗令我昇太淸咒完吸顶云三咽结三神一神月君相卷云巾上坐又二神左右侍立下入心宫沉至丹田昇上入命门中左右神入两膀胱穿两腿骨髓内下至两脚心入足后跟各负半月倒上入腰胯命门穴合成一明月三神在内守之靑灵阳安元君道经第十朗念元始天王曰靑灵扇八极鼓轮三华城披此胞胎结七祖受福生宿对灭五道长守帝一营公子执五符太一居紫房三合地户下拔命玉帝宫少女郁墨子衞兆七炁聪拘制精血液盈满五脏充十眞登黄房帝子化金仙白玉飞符召引昇龙台天九回七度散此胞根三皇巾珠招符命神赤帝和南握节上迁併我魂魄鍊精帝前五符合弃七女入仙庆流云积福盈龙泉陵梵履昌日日上言五炁己明五炁合延微念咒曰望昌谒顺万烟连劫生厥出天咒三遍毕叩齿咽津如前玄契曰诵至十章子形中元命结帝一眞人九和十合体自洞眞能召制十方御元回灵万炁成眞合德㝠惠玄玄无边变化自然至此修行名曰玄关亦曰玄会六度十回功满道备位登仙公初心十信次兴十善次发十华次成十德渐进十仙遂化十眞六位己陞妙行大全形神炁鍊号曰眞人入众妙门第十一章九眞玉篆图服符毕叩齿三通微声朗念谨请泥丸九眞名帝昌上皇字帝先灵一名元宗口神一名淸净和常鎭我口之四际是失气之门九眞严固守之使我故气出精气入神光随身放光万丈七祖父母祸脱罪除生在帝宫玉房之中存想泥丸眞炁靑光万丈笼罩顶上微声咒曰九眞始生生于上元号曰先灵三景各分上招玄晖流布四门鎭神保山拔度七玄骖景乘浮朝拜三元咒完吸顶云九咽结九神一衮冕冠靑履靑云下布一身至足底光辉充满五脏上昇华盖气管走上鹊桥入两耳鼻凹分入两目闭摇睛二七度迸出九眞出泥丸外各带靑光万丈内有九神端坐盖顶上守之皇淸洞眞道君道经第十一朗念元始天王曰皇淸与上淸洞眞元老君能生又能死三帝己含生虹映上淸景玉华焕玉琳三途拔灵阁胞胎化兆形日母解结仞七祖罪超昇皇淸洞眞三帝合生启明萧仞金门披靑日中赤帝号曰丹灵灵符命仙五籍保生虹映玉华焕落上淸七世父母累命重甯微念咒曰回素元吉求静天福子长天生正荟条咒三遍毕叩齿咽津如前玄契曰十回功竟更至十一境地重光心身益扩百邪远避诸障不干金童默相玉女欣传唿吸週通入逍遥门第十二章八眞玉篆图服符毕叩齿三通微声朗念谨请胆中八眞名合景君字北台一名玄精鎭背穷骨下八节之府一名威明背嵴骨二十四椎第一椎丹元君守之第二椎至七椎玄阳君守之第九椎至十五椎玄阴君守之第十六椎黄庭元王守之下八节胆中八眞守之是失气之门合景君严固守之使我背嵴之下节之孔常闭邪气不入受生炁眞光映形存想胆中眞炁黄云色上昇顶上再微声咒曰八眞法神神生九天号曰北台君常在三合间招眞洞明炁下流佈我身身生紫晖与帝结亲携挈五老太仙⬤绵咒完吸顶云八咽结八神黄冕衣黄色下布心宫穿尾闾穴上充背嵴下八节神列两边之戸守之高上太素君道经第十二朗念元始天王曰高上宴紫淸五老辅玉根太素拂𣺌景合符帝一尊白帝皓郁奖回金太霞鄕度我死戸闭拔出三途昇十通由斯生妙行由此兴洞明光景中帝一眞玄经圆华黄仞太张守关胎结四开胎血灭连保身冥眞帝一共迁兆有五脏各生华根秽液沉没生朱运仙九回会幽六府曲伸上帝熙怡玄母怀欢玉门生香兰室含眞月精凌晖日爽八骞太一启珠守我面前微念咒曰和归落结舒永出常外万劫浩咒三遍毕叩齿咽津如前玄契曰修行帝一眞道至此大全妙行始证十通圣功初积玄理幽深常诵百遍自然通炁千遍不辍通神通灵上朝帝阙位爲眞人朗念夏禹濬川冶金爲像自古及今恩波荡荡元始大洞玉经卷中郁郁家国盛济济经道兴天人同其愿缥缈入大乘同心立福田霏霏法轮昇七祖生天堂我身白日腾道言元始天王眉放靑毫顶旋紫炁万华宝盖浮罗覆形玉光金霞纡绚晃耀玉晨道君太玄道父稽首容伫愿听洞章第十三章左七眞篆图服符毕叩齿三通微声朗念谨请左肾间七眞名玄阳君字冥光一名元生一名五帝常鎭我背骨尽际地户大椎骨七节左肾腰之下玄阳君严固守之使地户生眞炁穷骨受神液六津充满生根深密右七眞篆图服符毕叩齿三通微声朗念谨请右肾间七眞曰玄阴君字太眞一名上生常鎭我背下骨玉关右肾腰两胯车轴之内玄阴君严固守之使我九眞灵润反华朗耀神生形中内外合眞熙熙九府长保玄妙存想背下左右二肾之间黑云气上昇顶上再微声咒曰七眞生帝景八炁运常甯上招日中童圆珠映我形回风混幽府归妙大洞经拔出地户难超凌逸九天咒完吸顶云咽十四次化左右各七眞披发跣足黑衣水星相从项下入心宫又分左右各七眞下降膀胱穿尾闾穴上充腰眼内嵴骨两边分左右列如斗星守之皇上四老道中君道经第十三朗念元始天王曰皇上超无景轮转九曜生回风混帝心八景运常甯广霞参神天五帝散日精液溢玄中膜血凝五华平体宝圆珠映流曜莹兆形号爲夀逸阜亦曰澄潧亭俱灭三恶机启籍登太明令我保仙眞仙绶披绿靑解祸㝠途中超福晨上灵度世登玉鄕累祖返胎婴洞观无碍空始通生圆明骊珠贯方瞳内外洞照淸微念咒曰三乐深五达门法轮回道上生咒三遍毕叩齿咽津如前玄契曰修士久持得洞观淸净道眼始通无碍无障内外洞明照见一切能断东方泰杀谅事宗天恶根地根魔籍鬼账常以上品香花供养天王进登天仙第十四章六眞玉篆图服符毕叩齿三通微声朗念谨请肺中华盖六眞名上元素玉君字梁南中童常鎭我颈外十二间梁素玉君严固守之使上帝玉华光映城门之下玉晨之气上入丹元之宫七祖父母解散结滞受生于太上之乡十二间卽肺气管筒两边也盖颈项两旁各有六条大筋每一神守二梁也存想喉下肺炁如白云上昇顶上再微声咒曰六眞奕奕白光泱泱回帝之景上入丹鄕招眞下流灌我玉霜羽裙纷纷衣我仙裳越过水火飞登晨京咒完吸顶白云咽六次结六神秀士相金冠淡白衣下布心宫入膀胱穿尾闾夹嵴上昇泥丸分贯两耳上下颈项十二筋梁外神面向立守之玉晨太上大道君道经第十四朗念元始天王曰玉宸九天司太上大道君常保景化内九回镜中淸解带玉映室乘素入四明提携日中主併羽月中晨太一召天魔帝君校万精拔擢死籍炁越度仙黄庭帝立三关上八风舞神兵左抱福醴液右提庆元瓶洞彻无障玄梵通生虚明贯颡闻十方豁落一切声微念咒曰泓郁霞度法令重刼视灭长苦咒三遍毕叩齿咽津如前玄契曰修士勤行得洞彻淸净圣耳梵通无障无碍内外虚明闻一切音声能断北方纣绝阴天恶根地根魔籍鬼账常以丹菓供养天王结蒂生核飞登上仙第十五章五眞玉篆图服符毕叩齿三通微声朗念谨请脾中五眞名养光君字太仓子一名羽台子常鎭我喉内极根之户养光君严固守之使玉光金眞洞照喉根太帝神炁往来三宫之内存想脾中淡黄云炁上昇顶上再微声咒曰五眞散灵炁布九玄金光曜辉五炁吐津万神并畅熙怡我身圆光奏帝籍太一动九天降我八景舆策龙驾紫烟混合三帝室保我万劫年咒完吸顶云咽五次结五神星官相金冠黄衣左二右三下布心宫入二膀胱穿尾闾昇夹嵴入泥丸穿两脸下布两肩颈根之户左二右三守之太淸大道君道经第十五朗念元始天王曰太淸绝浮空三天宝神符日中开五晖靑帝圆常无捧籍登太明受箓金华楼五脏植玉根魂魄一和凝洞空淸净玄炁通生淸明定和妙明觉玄息自长生百神会合固身守关地户闭塞死亡不干检炁九玄超越八难七祖父母胎结披散生度南宫中返胎三积内玄母叔火王爲兆得仙位微念咒曰明考梨拔劫阿济无生得来愿咒三遍毕叩齿咽津如前玄契曰修士久持得洞空淸净玄鼻炁通旡碍旡障内外淸明香熏正炁普彻上下能却西北方恬照罪炁天恶根地根魔籍鬼账勤以信香供奉天王进登神仙第十六章四眞玉篆图服符毕叩齿三通微声朗念谨请肝中四眞名淸明君字明轮童子常鎭我胃口之外膏膜之下咽食处淸明君严固守之使我淸炁郁勃玄液流符取津玄膺之下会神膏肓之中魂安靑华神存玄爽周流上下循环无端七祖已通九玄解厄存想肝左胸傍翠羽色云上昇顶上再微声咒曰四眞常生靑光华精徘徊秀朗垣沉珍玉景庭携提高上元俯仰要五灵拔晨七叶根与我保华婴咒完吸顶云咽四次结四神翠色冠靑衣下布心宫遍厯胸左肝部入尾闾贯夹嵴上泥丸注舌端又上入二目中复下胃脘之外膏膜之下神与司命君爲侍立左二右二守之太极大道元景君道经第十六朗念元始天王曰太极元景王三天摄神生紫素翳郁仞安来上玉京拔出五苦界返胎七元庭九玄解重劫累祖落𡨚名徘徊秀华下俯仰邀五灵兆身昇玉堂五神回孩婴俱跻太膜外养素朝圆明洞虚淸和净华通引玄㝠䑛鍊五芽味含善吐长生微念咒曰回圆明神初罗晖履安固止身咒三遍毕叩齿咽津如前玄契曰修士久持得洞虚淸净玄舌华通无碍无障内外正伦玄明池中神水凝酥咽味五芽金液玉液能除西方敢司连宛屡天恶根地根魔籍鬼账常以法食供奉天王通一切味结大美珠进登仙眞位爲上仙第十七章三眞玉篆图服符毕叩齿三通微声朗念谨请精血中三眞名元王君字黄甯子玄常鎭我鼻两孔准头下源玄达之户元王君严固守之使我精神宣畅于百节血液盈满于千关万灵之炁辅护太一之魂保身存想鼻中赤云上昇顶上再微声咒曰三眞焕光流光徘徊离合九景三洞金扉上招朱皇五苦廓开死根断落日魂同飞超逸十界上昇玉阶咒完吸顶云三咽结三神红衣冠下布心宫入两膀胱入尾闾夹嵴上泥丸宫下布鼻人中凹化红光神守之皇初紫灵元君道经第十七朗念元始天王曰皇初紫炁中晖光郁霄明三天焕九景离合亿万生披朱巾绿霞上回寒童灵拔出五苦毒超形过始靑白素启萧仞金门衞朱兵七祖积尸结一化百恶倾受福东霞室返胎朱火庭洞灵淸净行力通自冲明净眞手握斗足蹑九元星挥执天地关精神生命根微念咒曰发合迁光运长常生天入宝炁咒三遍毕叩齿咽津如前玄契曰修士久持得洞灵淸净手足力通把握挥呵飞步硚蹑往来指措一切无碍无障能除西南方宗灵七非天恶根地根魔籍鬼账常以灵茶黄芽金蕊供奉天王轮步九光进登天仙第十八章一眞玉篆图服符毕叩齿三通微声朗念谨请胃管二眞左名坚玉君字凝羽珠右名帝昌皇字碧落靑常鎭我太仓之府五肠之口二眞严固守之使我谷食消化灵根不枯炁通虚无滋润五内调五行而通六腑利血脉而益周身七祖散结九玄被荣胃爲太仓传送水谷达于五肠之口胃之上窍心肺相接卽胃口进食处也存想胃脘碧白云色上昇顶上再微声咒曰二眞固神郁勃三关回金合玉坚备泥丸上通帝炁流布金门混合启明合我仙魂七祖同飞绝灭胞根世保道德永享欣欣咒完吸顶云三咽结二神如帝王相靑衣冠下布太仓二神向内立守之无英中眞上老君道经第十八朗念元始天王曰无英眞上玄玄中元素炁寄频携运珠混化启明日正一左右仙长扶灵虚室兆有五符籍合仙得眞一魂生太无中魄伏五道密世世解𡨚结七祖绝滞塞神风吹胞树根叶已断绝胎中众鬼殃五符闭地结长爲神眞王应仙续万亿洞眞淸净身道通自然质眞应化现相不动住黄室应化无方在骨肉金玉质静眞明正道至老常不易微念咒曰弥勒车大生彰反老童受年𧙓咒三遍毕叩齿咽津如前玄契曰修士久持得洞眞淸净眞应身相道通法身常存常住玉山上京应变自然十方皆现化无量身无方不在自身他身皆得自在能脱九幽地狱地根恶根魔籍鬼账常以天衣地裳供奉天王上下垂覆进登上仙第十九章一眞玉篆图服符毕叩齿三通微声朗念谨请心中一眞名天精液君字飞生上英常鎭我胸中四极之口心上四寸严固守之使我五脏生华四关受其眞炁紫液满于胸中绛宫结成于百神上昇玉天羽衣虎符佩奉谒帝存想心中红云上昇顶上再微声咒曰一眞鎭心总领百神百神常生会我绛轩上招玉炁六液沉珍赤景启灵拔我七根超逸三途上昇南仙咒完吸顶云三咽结一神红衣下布胸前心上四寸守之中央黄老君道经第十九朗念元始天王曰中央黄素炁圆华玉夀灵太张上玉门伏云三仞明赤景翳逸寥提携太一眞帝女抱定陵吟咏玉淸文五符编紫房玉籍标圆庭七祖返胎仙灭绝三途尸流风断血滞玄业得黄甯洞玄淸净光元命灵通神性命宗本坚孝道成明王生根得太和无爲登上淸微念咒曰满景生比孛通解脱灾福劫元咒三遍毕叩齿咽津如前玄契曰修士久持得洞玄淸净慧目灵通天尊天帝眞人神仙天趣神趣人趣鬼趣及一切众生性命宗本是曰眞中之神长生大君左生无英右生白元名齐太一司命沖灵桃康合延执符把箓宗孝上道位登眞仙名证眞人妙行全眞第二十章九元玉篆图服符毕叩齿三通微声朗念谨请九元眞男名拘制字三阳常鎭我左耳之下伏晨之户严固守之令我天聪发彻幽谷鲜明眞炁云行往来泥丸招神得仙存想左耳根下二指眞炁五色彩云上昇顶上再微声咒曰九元之精天关开窗八景合炁上通金房三元帝室返老生翁玉华灌漑鍊改艾容飞霄紫舆运我昇空咒完吸顶云三咽结一神童男执简下布心宫入左膀胱透尾闾夹嵴过玉枕穿脑后入左耳垂下二指向后一分守之靑精上眞内景君道经第二十朗念元始天王曰靑精上华炁太微玄景童神化玉室内飞羽逸紫空日爲三矜交奉符登帝墉开关把金节闭户叩琼钟灭魔三酆野招灵上淸宫明出穹阴关入精六合房回老变皓形还白返婴童洞元淸净光津液具神通咽液生万神神水华池融涌泉灌而润往来无有穷通生道之源天根常茂豊寂寂上伯接生万盈心中之神号曰天精流焕九宫飞生上英拔绝死门福锵臻臻七祖父母解结吉昌符籍晨登身併桃康长保金晖道德仙王微念咒曰种炁会出兰蒙昌田子东夀王咒三遍毕叩齿咽津如前玄契曰修士久持得洞源淸净津液神通涌昇灌润华池神水往来通生帝心一玄一切大通无碍无障能斩南方波罗歘落跖猷天七魔五岳地根恶根魔籍鬼账常以淸净神水供养天王滋润玄英仙登圣聪第二十一章皇一玉篆图服符毕叩齿三通微声朗念谨请皇一魂女名上归字帝子一名郁墨子一名抱定陵常鎭我右耳之下伏晨之户严固守之使我幽明之光上朗泥丸太元之音独乐一身弹金鸣钟流彻太和存想右耳根下二指出黄黑云炁上昇顶上再微声咒曰皇一上眞洞生丹房朱婴荣耀发溢明光太元之音朗彻九空玄金独乐振响琅琅上招玉景协我神堂策虚昇飞游宴玉京咒完吸顶云三咽结一神女执简下布心宫入右膀胱透尾闾夹嵴过玉枕穿脑后入右耳垂下二指向后一分守之太阳九炁玉贤元君道经第二十一元始天王曰太阳化三晨紫轩彻玄路元君保谷童守胃塞死户金符焕北华玉契拔七祖帝眞灌上生断我三途苦洞明淸净光帝心太玄通宿命过去智根本元由中未来及他心一切旡碍融洞元与洞明万道由通生司命摄生太一营神开阴太漠长保阳源素明童子正我三魂列箓玉淸羽书紫玄月帝夫人运翘结贤奉符六合混会亿千累爲仙王上宴九天微念咒曰会命初幽中和混生宗理仙枢咒三遍毕叩齿咽津如前玄契曰修士久持得洞明淸净帝心玄通生三昧帝心成太玄帝一眞道先劫后劫三界十方他我根源过去未来七通八达备悉知见能脱东南方合罗薮班涤天祈波水淲泉曲河源地根恶根魔籍鬼账常以洞元金酒洞明法灯供奉天王生炁润根通明朗惠妙觉大度进登圣仙第二十二章紫素玉篆图服符毕叩齿三通微声朗念谨请紫素左元君名翳无仞字安来上同上部八景神常鎭我头面之境严固守之使万邪不干千精灭亡紫云充于泥丸太素鎭于鼻孔景云被于口齿玉林聚于发肤散七祖之积尸解七世之罪仇上登天帝堂永爲天仙侣存想面上景云之炁上昇顶上再微声咒曰翳郁生眞眞炁生空灵光昱昱紫云融融上致流津下布我宫身生水火体变玉光飞仙羽盖昇入神公授书玉经成我仙宗咒完吸顶云三咽结一神帝王相红衣冠下布心宫穿尾闾夹嵴上泥丸下布面上玄达户坐守之太初九素金华景元君道经第二十二元始天王曰太初九素炁炁出华景中法垣舞仙旗逡巡五老翁夫人名启珠执籍归紫房元父左回明混合太微童洞淸明智惠大意朗元通根尘悉消灭有无皆虚空妙行全十眞名大心神通道备登玉淸位爲圣仙公微念咒曰冥沖次信明都延命玉驾本根咒三遍毕叩齿咽津如前玄契曰修士久持得洞淸冥惠大意元通根尘断尽世法除灭有无二累皆悉空寂全眞妙行得大心神通能除东北方明晨耐绝犯武城天恶根地根魔籍鬼账常以法财供奉天王及施一切普令具足成大富王圆满千通享玉淸上品圣贤之贵朗念天王元始靑毫眉放古今之称上极无上元始大洞玉经卷下学仙绝华念念念相因积去来乱我神神躁靡不厯灭念停虚闲萧萧入空寂请经若饥渴持念如金石保子飞玄路五灵度符籍元始天王以大洞高上混沌太无元天宝地灵之炁结一宝珠名之曰苍胡颉曰吾以此宝从道妙一善贷生根孕玄分元诞始传眞化生诸天凝成道炁大哉至宝唯我独存今爲玉宸道君重出斯宝诸天帝王天眞大圣瞻望宝光其光分敷百千万亿结成大洞仙经玉文凝而成云焕而成章诸天帝王天眞大圣以淸明识以始通观以华舌通齐声宣咏大洞云章音彻万天流响九地天界地界水界神鄕一切神灵不离本座俱覩云章绚目仙梵厯耳皆悉百生障灭万劫尘消三途九幽十方恶趣咸承光音所及十缠九结六染七尘于是顷间一时解脱是时太玄道父前诣萧台再拜稽首求授宝珠所结大洞玉经玉文云章庶以导化天人俾众生俱免万灾咸消众罪不沉恶趣俱得一乘宏是愿言慇懃启请元始天王命元辰大圣玉晨道君尽俯仰威仪手付太玄道父苍胡颉宝元始天王告曰此苍胡颉宝与檀炽钧音若非太玄何得求请唯子慈心愿重可𢌿宝章檀炽是先天无形法器钧音是先天无形法音第二十三章黄素玉篆图服符毕叩齿三通微声朗念谨请黄素中元君名圆华黄仞字淑景轮常鎭我胸腹之境严固守之令我鬼魔伏制三尸灭形黄云散于肢体金液充于太仓晨景之喗上华太眞之炁运光七祖父母罪解受胎更生南宫存想心中日出景云上昇顶上再微声咒曰九天上景化生华晖晃朗太空曜眞紫微上至中黄百神降回散根离苦八难豁开七祖同昇福履巍巍使我成仙八景齐飞咒完吸顶云三咽结二金甲神下佈肺宫化爲两轮黄光二神在光内坐守之九皇上眞司命君道经第二十三元始天王曰九皇上眞炁四司天仙王飞霞散天日凝焕六合房上眞朝玉淸乘景晨中晖五辰号发纽捧籍启虚皇逸绿登紫淸金符刻羽宫领玄苍胡珠宏济登普光运度玄中人嚥味生五芽结集成胎仙丹母全眞阳主伴合元范大易生玄光微念咒曰掌堂逮元眇灵去劫回未始交咒三遍毕叩齿咽津如前玄契曰太易一玄妙行息门气通初入信根始于心地次第生长滋茂成林盖由断疑遂生信解乃曰一度证修一曲水天行一百功从闻入见一和合摄皆起初闻由是天宝爲之开光黑帝爲之通血北斗落死定名玄籍第二十四章白素玉篆图服符毕叩齿三通微声朗念谨请白素右元君名启明萧仞字金门上常鎭我下关之境小腹至脚底严固守之令我宿禾𡻕无滞地户鬼灭明王玉液上淘于阴极之宫神素金炁逆充于两腕之内脾受九灵之润脚生重玄之云累祖解于冥罪七世散除祻根更上南丹上宴帝轩存想脐下三寸下丹田其形方圆一寸男子藏精女子怀姙出月光玄云之炁上昇顶上再微声咒曰白素启明九天同生高虚素含浮景玉淸回眞曲仙流洒八溟通幽达微朗耀华精使我内彻五孔开明神公来游我道克成咒完吸顶云六咽结六神如力士形分左右下布心宫穿小腹二慾之孔两膀胱下布二足心乘黑云守之天皇上眞玉华三元君道经第二十四元始天王曰天皇上眞炁三元乘晨回法垣兴朱霄帝昌启玉扉拔户命门内解结桃康阶歛神保五籍越转入太微单入而双修一曲水天开海日自东生元命生太初三五混一六合津平公子奉符司命保生紫房洞曜泥丸安甯百关备神五华飞冥云颷流逸八景浮淸併羽大帝携带寒庭沈映天津绝灭胞茎七世累玄解结南庭微念咒曰保劫乘结六庭生双门入仙胎咒三遍毕叩齿咽津如前玄契曰太初二元妙行息门大通观起信心动得信诀念信不忘守信不失爲信而行夫五信在中心和见和乃曰二度二点火地行五百功从目入覩观定则神澄神澄则炁淸始名正观二和含摄神目方瞳由是灵宝开长夜之幽赤帝养通和之炁南斗上生注记丹文第二十五章日中玉篆图服符毕叩齿三通微声朗念谨请日中司命君名接生字通灵一名上景一名圆光一名眇景一名九曜一名微玄一名曜罗司命童号赤炁王内名将军梁乃日中玉神常鎭我左手掌心通眞之户接生君严固守之使我四大正明玉华保眞魔炁灭绝生神固灵七祖解脱魂魄更生存想左手掌心眞炁三华红赤白云上昇顶上再微声咒曰四大乘天天元来归三华吐曜司命景飞爲我招仙七祖散开上登太虚日月同晖咒完吸顶云三咽结一神日君相手执日轮红衣冠下布心宫入左膀胱穿玉茎中透尾闾夹嵴上昇泥丸注于左目颊腮内由肩厯臂髓中入左手掌心通眞之户守之太一上元禁君道经第二十五元始天王曰太一上元禁日中司命童焕然神光明披霞昇帝墉列坐震灵席混合五日房白炁育上生靑君按延昌左携精上门右抱合和婴我生日月华友宾赤炁王八景照泥丸朗然洞房中婴儿爲赤子混离生玉容五道秀金华位爲上淸公七祖断玄滞身神乘仙风徘徊三淸上和乐返胎婴太始三炁周眞文肇生明太一上元五神安城七转三回摄鬼命灵方岳眞人奉符执经除落死籍刻金书生太帝有教营衞紫房九眞备守五老保关三宫司命促对帝言七世绝灾玄叶无愆种德空同散结祻根微念咒曰丹门昌左帝根无常子保大明将军梁咒三遍毕叩齿三通咽津如前玄契曰太始三炁妙行观门定通记信金石至信大成善信能修坚信进趣方名正信十信大全意和则生炁延志和则大美溢炁和则三炁聚乃曰三度中三木天数分一千大功从闻入见从见入道由是神宝爲之制万灵靑帝爲之护魂爽东斗注长生之算木公书靑简之名乃诵此经得力也第二十六章月中玉篆图服符毕叩齿三通微声朗念谨请月中桃君名万盈子字通景一名靑帝母号芬艳婴常鎭我右手掌心通眞之户桃君严固守之令我四运通明三神固精保固万炁与神长甯存想右手掌心出丹晖色云上昇顶上再微声咒曰元灵黄房内月中号万盈左宴朱领台右携仙皇庭寝景三秀房结我神始生同飞入玄玄七祖返华婴咒完吸顶云三咽结一神月君相手执月轮白衣巾下布心宫入右膀胱穿玉茎中透尾闾夹嵴上昇泥丸注右目颊腮内由肩㦄臂髓中入右手掌心通眞之户守之元灵黄房眞晨君道经第二十六元始天王曰元灵黄房中内有黄甯童左有坚玉君右有帝昌皇浮黄翳神炁郁郁虚灵容靑肝明童子开朗彻八聪太一俦㐀兰奉符入玉宫拔赦七世罪回元期十通混合帝一室五老变孩蒙太素梵行初一善四金通微念咒曰变世炁三道迁理命非幸连劫咒三遍毕叩齿咽津如前玄契曰太素四梵妙行观门生通初宏一善精水沾濡枯朽发荄是曰精和精和则神和神和则气淸气淸而和故曰淸和四度克成四金地数五百功分由是太一以具神身白帝以侍魄元西斗记名玉灵瑶篇第二十七章阳光玉篆图服符毕叩齿三通微声朗念谨请左目童子名灵飞一名飞灵字阳光常鎭我左目之瞳童子严固守之令我阳生于内淸净于外二炁交通四朗八会彻见无方方方自泰存想左目眞炁日华之云上昇顶上再微声咒曰四极太灵元君精映日华充溢童子流光二景相照通我明梁三丹启眞道我开张毛羽罗裙飞上玉京咒完吸顶云三咽结一童子手执日轮光从顶至心宫入玉茎中透尾闾夹嵴玉枕上昇泥丸入左目中瞳人内摇睛七遍不得动右目瞳命神守之太极主四眞人元君道经第二十七元始天王曰太极主四眞凌羽逸上淸七转召司命太一扬威明司录保储命三举震灵符魔王来受事仙官束鬼精月中靑帝母号曰芬艳婴太张上五符安来上玉名混化六合内洞房列火兵太极五灵沖横文帝子宾去兆死籍名迁玉门帝一保身五老衞神上登太明金轮霄玄微念咒曰登来张乘法谟灵夀台宜生人咒三遍毕叩齿咽津如前玄契曰太极五灵妙行观门思神次兴四善闻善则玄上贯颡六丁洞光视善则一元方瞳八史洞明语善则通命含潄五文玉华履善则扶就立通地关生命一性初合五度克成五横文就天五太中五百功成总炁中灵帝君由是结元命形黄帝中主万神衞屯中斗大魁总监众灵第二十八章阴精玉篆图服符毕叩齿三通微声朗念谨请右目童子名晨婴字阴精常鎭我右目之瞳童子严固守之令我阴映内朗洞观外明三神同烟彻见玉淸存想右目中眞炁月华之云上昇顶上再微声咒曰七晨飞华华散三元混合成眞上招月魂爲我降灵启我仙门七祖同飞上朝帝君咒完吸顶云三咽结一童女手执月轮光从顶至心宫入玉茎中透尾闾夹嵴玉枕上昇泥丸入右目中瞳人内摇睛七遍不得动左目瞳命神守之四斗中眞七晨散华君道经第二十八元始天王曰斗中四眞人散花玉淸台帝鄕中玄生一回众眞来香风散三宝五脏映靑夷苍胡颉光华檀炽钧吉祥火中六炁淸曲水襄天河六度功圆成五魔伐六阴中结元始王高观六合庭天帝奏先拔擢七玄种死成树沉滞胞根太一挥风号曰寄频断绝血秽斩伐住烟白帝西华爲我北神微念咒曰解曲玄镜重车长济乐脱忧苦咒三遍毕叩齿咽津如前玄契曰太中六合行明观门念善行善无碍无障至善不踰住善保安定善崇基全成十善十华通荣命同智合曲水襄流六度功圆一千功成自初至六三千六百满证大勋由是九天爲子生眞人五帝爲子伐六阴旋斗㦄箕而度天门八景㝠合而肇玄玄第二十九章胎仙玉篆图服符毕叩齿三通微声朗念谨请肺神童子名素明字元英常鎭我肺部五关之位严固守之令我华盖上精玄晖充彻五关神室有光万魔不入百会受灵存想肺部喉下眞炁晖光上昇顶上再微声咒曰童子素明黄云九⬤沧台飞轮三神协眞号曰玄上景列位高皇宾总摄命百神携我入紫烟咒完吸神光五咽结五神如童子状左三右二下布心宫上充华盖昇重楼厯泥丸下鹊桥左三右二分贯鼻凹入二目左右摇睛九遍守之辰中黄景君道经第二十九朗念元始天王曰辰中黄景炁三秀登霄庭沧台飞羽轮迎延道己成司命奉帝书号爲玄度卿保生大霞宫列宾馆上淸命门合延精守我身黄甯左携元素君右摄朱郁灵太和度七觉点火生眞文紫华领胎仙元命眞中神微念咒曰总命本登龙津玄劫会万履阿咒三遍毕叩齿咽津如前玄契曰太和七觉妙行十华观门紫华天一精通太无丹华地二炁通凝玄靑华天三神通万生素华地四梵通十方黄华天五始通太淸琼华地六始通冥阴金华天七始通太玄绿华地八元通上淸碧华天九元通玉虚瑶华地十玄通玉淸混洞太无十华接空地居天中千行始登点火赤混惠合沖眞闻合见合合德变形是曰玄中太皇眞中有神第三十章胎神玉篆图服符毕叩齿三通微声朗念谨请胎中一元白炁君名务玄子字育上生太一精魂名玄归子字盛昌号八灵二神常鎭我五脏之上结喉之本严固守之令我三华之色入帝一之府九明之津生六胎之下九玄散祻七祖解结身登玉堂位列太一存想结喉卽喉下包高处一名金楼重楼一名三思台主通上下炁出红光云上昇顶上再微声咒曰金阙焕玉淸三炁映丹霞明光郁金灵五色吐三华流金咽寝堂结我胎生华玉符召百神威章征万魔保此亿劫仙道明无凶邪咒完吸顶云三咽结三神白炁君白衮冕在上又二神分左右冠简从顶下布喉结左右守之金阙后圣太平李眞天帝上景君道经第三十朗念元始天王曰金阙上景炁十方晖紫烟三命太一尊五召太元神七转召岳眞玉符告三官拔籍三途下受生高上宸太帝八灵王一化回庆云桃君守六合勒精衞泥丸太淸八景观十德眞文宣保子神中神元命生自然震灵摄魔三举登坛所召促到混杂对陈元灵上帝混合全形微念咒曰晖延勒得曰贤籍会元帝符子咒三遍毕叩齿咽津如前玄契曰太淸八景妙行十德贯形用德合体进德坦平成德广大智德内淸惠德发光明德圆华灵德普惠玄德大方大德自然普德济摄三千行满眞文下敷满愿成眞理合化合德合道合保子万神洞曜八冥由是中理五炁混合百神第三十一章结中玉篆图服符毕叩齿三通微声朗念谨请胃口内结中靑炁君名按延康字合和婴元君精魂名保谷童字明光二神常鎭我胃口之中严固守之令我太仓丰溢命门坚完云霞郁于黄庭精约满于玉都中彭灭形黄裳元吉存想胃中玉色云上昇顶上再微声咒曰离合九灵二眞幽密太虚重天上携太一雌雄混合同还妙室上变九仙下解胎结七祖庆欣五苦解脱使君飞腾灵化本质咒完吸顶云三咽结二神靑衣过喉入胃口内分左右守之太虚后圣旡景彭室眞君道经第三十一朗念元始天王曰太虚空无景霞中有彭室九云合重扉帝君净幽密八眞合景君上携女太一雌雄混玉房九遍还返七分形散六合泥丸易分别太眞九光轮十住丿文结保子元炁通五炁理中颉混一归帝阙永夀无终劫变化飞上淸三千行超越微念咒曰乘元轮入幽宗祻车灭养无景咒三遍毕叩齿咽津如前玄契曰太眞九光妙行十全舍观双修仙化胞仙胎仙魂仙魄藏府中仙灵仙元仙华仙岳仙元仙命神仙梵炁始炁元炁玄炁道炁中理眞人变眞化神三千行成丿文含潄靑炁自然十转回灵万炁齐仙乃诵经所致也第三十二章节中玉篆图服符毕叩齿三通微声朗念谨请节中黑炁君名斌来生字精上门帝眞精魂名幽台子三字灌上二神常鎭我九阳之口伏梁之下严固守之令我天根固密九窍疏通万神朝谒于上帝一道贯彻于层霄见天地之心妙阴阳之始九阳口是生水处伏梁下户大小肠尽头相近间处阴囊之后府门之前一阴中央是也存想下元玉光云炁上昇顶上再微声咒曰太玄何寥寥黑光生上虚帝明洞明景九炁合神庐变化十方顷倐忽肇明初万眞鍊我仙百关自淸居七玄断胞木九玄昇福堂上招景中子与我登飞舆咒完吸顶云三咽结二神黑衣冠从上炁管下布九阳之口小肠尽头处守之太玄都九炁丈人主仙君道经第三十二朗念元始天王曰太玄九炁上烟回太晖间神光秀空峰五道焕三天驾景登绝霄乘风荡滞神日中一运珠理心入淸间混合三五宫累变亿万年伐绝胞树生永断血尸根七祖散积滞返华生幽玄万炁生万神齐化成仙壬太玄启十明妙行登十眞微念咒曰旡何景奉神沖见玉宾拔銮涂咒三遍毕叩齿咽津如前玄契曰太玄十明妙行十眞精眞玄珠炁眞玄力神眞玄通性眞玄一元眞玄妙命眞玄光形眞玄全德眞玄洞道眞玄应全眞太玄十眞妙行梵行诸天横文固根万行周圆六位己陞妙行大全形成炁精鍊化紫金长生无穷太玄眞人皆诵经所致也第三十三章胞中玉篆图服符毕叩齿三通微声朗念谨请胞中黄炁君名祖明车字神无极天帝精魂名理维藏字法运珠二神常鎭我小肠之端二孔之本严固守之令我胞胎靖密荣衞流通黄云上烝于元阳金液充满于玄妙斟酌庆光保安兰室七祖散祻九玄上生小肠之端胞囊系焉胞有二带合于小肠之内左一带管便溺右一带管漏精故曰二孔存想胞中黄云上昇顶上再微声咒曰上淸曜玄台八景乘天纪黄炁协神眞精魂对帝子太一度命籍五符固不死携仙带晨晖回风返形始拔苦出七祖同欢九玄里咒完吸顶云三咽结二神黄冕衣冠下布小肠二孔守之上淸八皇老君道经第三十三朗念元始天王曰上淸绝霞外八皇运九天幽寥玄帝子携此景中人晨登天老堂夕宴金华庭羽节命太一锦旛召万神坚我六仙府伐灭胞树根解结生七祖散祸甯九玄赤城丹台女扶兆入金门月母灵素兰守闭死炁关死炁自今绝生津从兹延万神万炁仙超脱位眞王十眞妙行全太玄会明阳无上大洞尊一炁同龙光太无太素洞景幽玄人生天形上道泥丸九宫森罗丹楼五间婴儿六炁盈润淸渊太一凝血司命鎭魂桃康备魄养光命门公子携精洞阳回神九眞保骨太素理眞百节万液千津开关上憩日月五帝九神淡灭五脏华生玉根胃宫朱肠生血通源三命长生营护大全微念咒曰映遂劫度连绝济寒热得全炁咒三遍毕叩齿咽津如前玄契曰修人已身精炁全命鍊化紫金六位已陞妙行大全长生无穷太玄眞人至此回光开度胎根七祖九玄并解𡨚结断除债讼闭塞死户应同炁同根苏懋生津延益万神同超眞王和合万炁妙行并全皆号太玄会明阳天我独超出证大洞尊帝一龙光号上玄通第三十四章血中玉篆图服符毕叩齿三通微声朗念谨请血中赤炁君名混离子字叔宝坚司命精魂名发纽子字庆玄二神常鎭我两脚踝骨下向外腕中之户严固守之令我五帝之液盈于六腑灵润虚泽充于血肉绝节不空地门塡塞七祖结散更生丹界我得仙王合道保德存想二脚外踝骨赤云炁二道左右昇顶微声咒曰晨景焕东霞丹景映高淸二眞叶神宗落落七华生五老飞帝席太一保童婴锦云映幽夜朗朗开重㝠七祖勒符籍南极受胎灵高晨盼云舆运我昇仙軿拔解亿世基同欢万劫程咒完吸顶云七咽结七神一神帝王相居中六神力士形各红衣冠分左右自顶降下心宫分布两脚外踝骨之户守之中一神透入尾闾夹嵴上昇泥丸注额上发际守之宜神存于上也东华方诸君高晨师玉保王靑童君道经第三十四朗念元始天王曰东华发始晖高晨映上淸洞焕圆珠霭朗朗紫曜明七神回帝席五老飞玉軿太一景中王司命摄万神汎然云波间寂盼泥丸城七转召三官北君稽首呈五岳应命到拔死书长生三举震灵符玄解大魔精七祖生福堂玄华保黄甯微念咒曰观轩寝明宾郁三连生虚无冲咒三遍毕叩齿咽津如前玄契曰修人七祖九玄上生天堂亿曾万祖玄华齐生内保黄甯种族俱昇皆注仙册列籍南丹万世代族墓山塜讼考谪鬼账随大洞经一时和平地恶二根削除落灭与道爲一长生自然第三十五章七神玉篆图服符毕叩齿三通微声朗念谨请上玄元父君名高同生字左回明玄母叔火王名阿郁生字右回光帝皇太一名重㝠空字幽寥无九帝尊君名日明眞字飞众帝生太帝精魂名阳堂玉字八灵天帝九关开魄名回禄道字绝㝠天纪帝魂大魔王名照无阿字广神凡七神常鎭我脐中一寸内本命之宫胞胎大结之中七神严固守之令我命根永坚胎炁恒平雌雄混于黄房玄牝通乎太极立跻仙阼入众妙门存想脐内出七色云炁上昇顶上再微声咒曰玄父玄母七眞举仙神公太帝九老并位爲我固生拔度千界日月同符九帝合契坐命天魔万灵来拜浮景三举上保亿世咒完吸顶云七咽结七神中一神元父衮冕骑狮子六神力士形分左右下布命门内守之扶桑大帝九老仙都君道经第三十五元始天王曰太帝九老经校仙登扶桑七转召天帝司命乘神纲五岳启灵户传制大魔王河海皆受事立示应会方保符泥丸内守神曰桃康回明易死籍记仙叔火王拔绝三涂籍去祸生上英九玄登朱宫兆身会明阳上友方盈子下携理维藏左摄明车君右辅归盛昌混一玉景炁化兆吉以强返婴元命童檀炽吉祥钧天一元根仙自在光明轮微念咒曰盈劫运邕玉昇车离苦去百毒咒三遍毕叩齿咽津如前玄契曰修士诵经证无上乘门可以宏慈回度天人登太淸仙王太极眞人也第三十六章三素玉篆图服符毕叩齿三通微声朗念谨请三素老君名罕张生字神道生正一左仙名仲成子字西华尊一名帝宾正一右仙名曲文子字灵和一名光坚常鎭我鼻下人中严固守之令我统领万神趋吉避凶七祖父母上生玉堂存想人中出黄白靑云上昇顶上再微声咒曰玉眞生帝景万华乘云发三老辅二仙共鎭死户窟神映七华生朽骨蒙更脱超逸三界庭五苦咸解脱得入九天表上朝高朱日咒完吸顶云三咽结三神中老君黄衣左靑衣右白衣下布心宫透尾闾夹嵴上昇泥丸注面门入人中守之小有玉淸万华先生主图玉君道经第三十六朗念元始天王曰玉淸万华宫高仙藏帝经主图九天表洞观无中生七转召万眞五岳一来庭三官招众魔司箓校所呈拔籍重泉曲仙名书太淸七世解牢结秽血悉沉零返胎朱火室更受洞神灵伯史衞神躯令我保黄甯微念咒曰合帝伯方超凝理来生福田延咒三遍毕叩齿咽津如前玄契曰修士久持此章位列天仙万神拱护诸天临轩上帝式临甄别善功西白安魂南朱衞魄北黑助炁东靑益血中黄元老辅衞上眞三尸除灭九灵合神日月两曜三台七星同放光明荫庇成功第三十七章五帝玉篆图服符毕叩齿三通微声朗念谨请西方白帝名彰安华字西华一字凌梵七灵常鎭男之外肾阴囊之中令我肾子坚固七魄归眞滋生元阳谨请中央黄帝玄一老子名灵虚夫含光露字灵时道一字魂明常鎭我脾胃之中通精之窍令我天根永固克获上仙谨请北方黑帝名保成昌字北伐常鎭我膀胱之中以分淸浊令我益血生神灵根坚固谨请东方靑帝名彫梁际字靑平常鎭我五脏之外令我上膈淸爽三魂永久二目朗明彻视九霄谨请南方赤帝名长来觉字南和常鎭我口中舌下二窍令我华池神水淸明滋润百脉养炁消痰华盖滋润恭请五帝各居本位周流荣衞百关通畅宿疾普消七祖九玄解散胎结上生南宫以爲帝宾我入八景回驾琼轮上昇九天白日飞仙存想五脏出靑黄白赤黑云炁上昇顶上再微声咒曰五帝朝眞辅仙玄伯上帝景晖吐灵敷席翳翳神曜徘徊重幕羽景宝箓太一命籍五炁总魂三精固魄金仙鍊容停年返日拔出幽根日月同宅咒完吸顶云分五次咽结成五帝如五岳圣帝之状各服本色衣第一咽结白帝冠冕白衮袍又乘白云下布心宫入阴囊中混合透尾闾夹嵴过玉枕斜出右肩月光内守之第二咽结黄帝冠冕黄衮袍乘黄云下布心宫入阴茎之端混合上昇脐轮守之第三咽结黑帝冠冕黑衮袍乘黑云下布心宫入膀胱中混合透尾闾过夹嵴穿出后心背守之第四咽结靑帝冠冕靑衮袍乘靑云下布五脏中混合透尾闾夹嵴过玉枕斜出左肩日光中守之第五咽结赤帝冠冕赤衮袍乘赤云下布舌下混合由鹊桥上昇泥丸入前发际一寸守之玄洲二十九眞伯上帝司禁君道经第三十七朗念元始天王曰玄洲绝三津羽景太无庭回霄飞重漠委化混万精五云郁绝空七霞落圆明朗朗幽寥子梵昌济黄甯五老飞绛华散香携玉灵金质濯帝川绿烟霭流琼神拔三途积仙胎结兆形上淸玉皇师玉晨大道君与心绛宫神飞证太玄尊微念咒曰开神华大纪元三毒除乘福田咒三遍毕叩齿咽津如前玄契曰修士久久持诵兆身祖族皆位眞仙位登上淸眞王太一眞人之果第三十八章三元玉篆图服符毕叩齿三通微声朗念谨请泥丸上元帝卿名昔元坚字回化灵一名幽车伯一名董史华一名肇勒精黄庭下弼卿名归上明字谷下玄一名奉申伯一名承光生绛宫中辅卿名亚丹君字少灵一名通幽子常鎭我三元之宫衞我本命守我帝一之室保于九天之箓死名灭绝超登帝一眞人存想三宫靑黄白三色云炁上昇顶上再微声咒曰命自有原原出自天上中下田是爲三元明堂烱烱绛阙轩轩无量涵盖紫户炉烟不骞不竭引绪绵延辅我通灵助我液精超证无上入众妙门道随身具圣神合眞咒完吸顶云三咽结三神如三宝相下布本命之宫卽脐下命门也复昇心下一寸爲灵台绛宫卽帝一之室三眞端坐守之太元景中君刋峩嵋山中洞宫玉户太素君道经第三十八朗念元始天王曰三眞生太无玉户映晨霞太素洞玄灵丹灵森朱柯回神九重府南昌发琼华百关纳津液停年三秀阿兆身腾玉淸七祖离幽途长保不终劫万世爲仙家位爲圣统尊玉淸大洞神微念咒曰陵昌玉百涂君得合契登神鄕咒三遍毕叩齿咽津如前玄契曰修士诵经至此超登无上妙道位登玉淸圣王大一圣君第三十九章帝一玉篆图服符毕叩齿三通微声朗念谨请大洞帝一尊君名父甯在字合母延精回风混合鎭衞一身之关统三十八户之神常在人中上唇之内光映目中童子自无而有之自有而无之自有不有自无不无掌前后任督二脉爲周身阴阳之祖五炁眞元之会号眞一之所变万归一之道形神俱妙与道合眞自第一章太微小童君以下至上三帝卿共三十八户存想百神咸集遶我一身便合紧双目存思三十九神总变化白炁如白烟之状从顶虚玄中来入我口中充满五脏郁郁良久觉白炁从下部出又从阴茎中出又从二足心出又从二手掌心出贯⬤手足上下一身白炁混合相见良久白炁忽变成紫炁从口入头脑下布五脏充满腹中良久又从阴茎中出二足心出手心出贯遶一体郁然上下与紫气合形不相见也须臾存想紫云之炁充满左右及一室内又存想口中出风炁吹扇紫云之烟仍回转更相⬤遶忽结成一眞人男形如初生小儿长四寸号曰大洞帝一尊君入我口中舌下遶入鼻孔昇紫房眉中入二寸右傍名紫房又至六合顶宫向外端坐左手把我五朱符命右手把我五簿籍尊君口左有日光径九分口右有月光径一寸口吐回风之炁吹日月光皆变白色令白光入脏腑一身洞彻如白日良久身心浑忘再微声咒曰大洞帝一太素尊灵父甯母精二合双成百眞大混一回始生身结八烟变胎元婴日月宝光洞我躯形太一在上与帝合并泥丸保玉五脏华明长合日月手执洞经位爲仙公晨昇上淸三十九章金符羽庭存想帝一尊君五色眞炁上昇顶上又微声咒曰九灵通妙道金仙混扶桑帝一变百神合灵西丹皇上爲胎仙母下号称神宗曜景绝云𦕈萧萧紫微宫爲我执命籍保眞三素房妙景空中降鍊我返婴䝉七祖绝苦源超逸九福堂咒完吸顶云十二嚥结一婴童居紫白圆光内下布一身之中散炁九窍之内聚炁在舌尖之上事毕入人中坐守之西元龟山九灵眞仙母靑金丹君道经第三十九朗念元始天王曰西元九灵炁金丹流云宫上极旋曜杪晖景太霞空动回九天轮静沉八流纲室有胎仙母携襟太帝皇玄一灵时生三老素罕张左把五符籍右携理神宗同登龙珠阙稽首玉淸房㧞弃死灭根养形三五中七祖解尸结受福明朱芳三证圣中尊符化元炁生微念咒曰极炁夀受乘明合伯矜驾变劫咒三遍毕叩齿咽津如前玉宸道君言我师元始天王授此大洞玉经其旨玄奥修眞妙行初定通息太和一千中观变眞离相消尘元合五千坐在立亡大定全眞妙行通灵初曰通炁次曰通神终曰通灵十通成眞道备登宸超脱飞昇过度三界往来三淸证品大洞太一帝尊六度十通功圆行成千和万合自然成眞大洞总眞玉符图总三十九符会眞炁于帝一之所玄契曰元始天王爲玉宸道君演玄批元极始通终自天及人俾获成仙眞要文也学士诵之悟入登仙鬼神诵之悟入登眞凡夫诵之悟入长生幽魂闻之超脱更生死厄闻之度生天堂枯朽老病闻之延津婴孺孩童闻之聪明上士得之飞腾玉淸位爲圣尊与道合眞太上无极总眞文昌大洞玉经卷下按诵三部八景经乃元始生人一身之神祖也不知此名则仙道道成七祖不度若解结之日不先祝此者则结节不解三魂失而爲下鬼也盲人但守中黄老死不免一鬼也每日三时并夜睡一醒就唿其名男子存想二十四神如童子形长短不一或一寸一分或三寸及五寸者女人存想爲童女形每日静室饮食无人处先唿二十四神名不出千日神眞现形我得上仙也太微帝君三部八景回元经叩中齿二十四通小声微唿上部八神名每神三唿一叩一嚥送各方位脑神名觉元子字道都发神名玄文华字道衡神名通众仲字道连目神名虚监生字道童神名灵谟盖字道周膂神名益厯辅字道柱鼻神名冲龙玉字道微舌神名始梁峙字道岐祝曰上景八神一合人身帝君玄母五神各陈举形遁化流变适眞千乘万骑俱昇帝晨白元无英道养太宾八灵翼体玉华含烟恍惚十周径造日门叩中齿二十四通小声微唿中部八神名喉神名百流放字道通肺神名素灵生字道平心神名焕阳昌字道明胆神名龙德拘字道放左肾名春元眞字道卿右肾名象地黄字道生脾神名宝元全字道骞肝神名开君童字道靑祝曰中景八神四变九飞炼魂正身明景同晖帝君解结胎鍊四归上通玄母散灵步威得与八神合辇齐扉千乘万骑上登太微叩中齿二十四通小声微唿下部八神名胃神名同来育字道展神名兆滕康字道还蓬送留字道厨名受厚勃字道虚神名广瑛宅字道仲神名辟假马字道成扶流起字道圭苞表明字道生祝曰下景八神散形化灵紫烟郁生含元守精太一元父帝君挺生七爽免籍司命记生魂魄以安五华育明千乘万骑与我同并先造太素北揖上淸叩齿二十四通运液二十四次又唿守中一神名逮无马字道极生祝曰玄上内眞养形侍晨总纽摄纲九度八旋斗星内朗宫馆九陈帝君合昌九道七咽出液内精和灌众神五脏生华返老童颜千乘万骑与我昇天上朝太陛高揖玉晨存想二目中有白光如鸡子大在我面前须臾化作二明镜照我身上下二十四神洞明朗彻各守本宫祝曰大明宝镜分形散花鉴朗元神制却万魔飞行上淸披云巾罗役使千灵封山召河回向闻经已后惟愿众生深入法门皈依信受爲诸众生作善因缘如蒙开悟仰荷玄恩大道洞玄虚有无念不起炼质入仙眞遂成金刚体超度三界难地狱五苦解受皈太上经静念稽首礼至心稽首礼谢太上无极大道华堂内景尊经玄中大法师咒曰上皇太眞使我昇灵淸斋澡炼诵咏金经七玄披散上朝太虚延年长存尅名铭书闭目叩齿三通嚥津三次复念诵仙经已讫向来身中所出三五功曹左右官使者侍香金童传言玉女五帝直符三部八景二十四神五岳神仙眞人三炁正神左右龙虎君天仙地仙五灵香官直日香官各三十六人当令召致十方正炁自然生金液丹碧芝英九玄玉眞之华会集香火鑪前同灌臣身各还金房玉室在左还左在右还右毋令差互后召复到一如故事令臣宿疾普消神淸炁爽自然学道得道求仙得仙飞行太空腾景九天金童玉女侍衞香烟闻臣向来所奏上达三淸三宝九宸生神上帝万圣御前嚥津三次叩齿三通向来听经衞经圣众解坛散席各还所司神风静穆山海肃淸千邪伏匿百灵护形驱斥不祥所愿如意千和万合元亨利贞急急如律令至心皈命礼一元之始万道之宗郁罗萧台玉山上京处上极无上大罗之境檀炽钧音苍胡颉宝总玄之又玄众妙之门建立三才开张万范凝三炁而结爲三境初肇天根命九宸而列位九霄总司雷令大悲大愿大圣大慈虚无自然元始天尊至心皈命礼不骄帝境玉眞庆宫现九十八化之行藏显亿千万种之神异飞鸾开化于在在如意救劫以生生至孝至仁功存乎儒道释教不骄不乐职尽乎天地水官功德难量威灵莫测大悲大愿大圣大慈九天辅元开化主宰司录职贡举眞君七曲灵应保德宏仁大帝谈经演教消劫行化更生永命天尊至心皈命礼玉淸内相金阙选仙化身爲三教之师掌法判五雷之令黄梁梦觉忘世上之功名宝剑光腾扫人间之妖怪四生六道有感必孚三界十方无求不应黄鹤楼中留圣蹟玉淸殿内炼丹砂存芝像于山崖显仙踪于玄洞衍法门之香火爲后嗣之梯航大圣大慈大仁大孝开山启教灵应祖师天雷上相灵宝眞人纯阳演正警化孚佑帝君兴行妙道天尊向来讽诵仙经悉已周圆祈福延生消灾解厄同赖善功证无上道谨运眞香再申称念大罗元始天尊更生永命天尊兴行妙道天尊覃恩不可思议功德凡诵经修行每早向东梳发卽默念太极绿发栉发之始泥丸生华保精长存右爲稳月左爲日根六合淸縺百神受恩念毕梳一百二十梳明目延年至吃饭时手捧饭碗叩齿三通心念谨请身中三十九神三部八景一万六千人神享飡法食化生金液咒曰二玄上道四极淸冷水一帝君百神黄甯受粮二宫灌漑脾灵上飡太和飡味五馨魂胎受命七液流停百关通和五脏华明金液滋身与道合眞双星会景飞行上淸吃饭完心祝曰百谷入胃与神合炁顷补血液尸邪亡坠飞登金阙长生天地役使六丁灵通奉衞宏教眞君后跋此序卽刋于前不但可以弭患而本经大旨已昭然若揭梦因善体之超子矢此心以往存心利人于物必有所济一念之发一善之动皆蒙上鉴断不虚也外行旣全内修自然可以入步福与慧本相因也勉旃后跋大洞仙经乃玉淸秘密之传出世之梯航登仙之径路也凡修眞之士持经法箓务要发精进心矢恒久志每日早起梳洗盥潄整肃衣冠登堂焚香燃灯净茶三盏净水一盂持咒启圣毕兴身向东坐诵存运三十九章每章各有神主之宜先朝泥丸然后复居本位严固守之有自前而下者有自后而上者各依经式服符存运内有嚥津者非是口口呑液只存顶中眞液以目意送注中宫或三或五或七或九临末方呑一口存神如道士相金冠法衣或靑白衣或九梁冠等形始运从顶心下布中宫名回风混合从尾闾夹嵴至顶门名默朝上帝经久不懈自获灵通初则一日存思九章久熟日日存完倘行住坐卧一心在顶一纪不缺白日飞昇昔汉灵帝光和二年正月朔有葛眞君在天台山精思念道感太上老君同玄一眞人亲降出大洞玉经葛君拜而受之大茅君息静茅山魏元君化贫女入女妬菴修道不觉腹大似有姙者众姑恶而斥之魏君曰非姙也乃仙经也自以刀剖腹得经一本名曰大洞经遂与大茅君捧在手中至今山中有破肚池存焉余览往圣持经证果者代有伟人幸遘刘君授以世庙秘本快睹符箓之全因刋施一藏以广其传得遇者乃三生之幸天不负人在乎力行者勉爲之耳江西临江府淸江县奉道弟子杨攸谨跋