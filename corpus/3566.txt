灵宝无量度人上品妙经符图正统道藏三家本三卷洞真部灵图类灵寳无量度人经符图序调一宋徽宗御制原夫华灵隐蔼藏三炁于鸿蒙神景含辉潜万眞于至頥虚无郁秀劫化自然中有妙极神一挺生是爲元始之尊开图帝先凝粹流形之本玄黄植象之宗也故其判辟天地分序隂阳四始循度八索盈𧇊并禀承于上德咸统𨽻于司权骘配其神恊孕其性列位开方造育裁成九和十合无物不臻绵绵而来难极难穷道以强名号爲灵寳盖灵寳者太元生化之本根也自尔幽机发明启迪晨精当思上古立运之前融结万品朗耀英鲜至理昭彰于龙汉妙文炜着于赤明圆罗敷灿周布云章五方焕落八角垂芒微藴遁于眞奥神用晦于元纲将恢大敎慈惠流芳书按于皇人之笔义宣于太上之言或爲符图或爲隐篇或演妙于浮黎之上或藏玄于黍米之珠或付之于我等或受之于玉虚或秘在于蘂珠芝宫或严崇于神府华堂开聮品秩别类分条散则经维于六甲之数合则总括于一元之标爲大法梁超渉玄津无所不度无所不禳抚运数于穷厄保祥社于隆昌安镇国祚封掌山川巍巍大范靡不弥纶此其谓之灵寳者实爲元大之髙称焉在其上馆大有之宫寳禁此经万天至重有勤苦而闻者须审其贤遵明科于紫微之格视俯仰于神王之仪不许轻出万劫一传我昔总眞玉境开化妙庭拥瑞霞之九映飞鳯盖于三华陟耀景之龙台盻运㑹于元扃考校历数称庆太平仰祈上帝降世度人后五壬辰庚子之年炁应九阳邪法消荡正道方行开悟群黎授度无穷是其时也启紫泥之寳笈解玉钥于琅函琼编蘂简当用宣明希眞之子得以见之岂不幸哉我每居于碧琳之房宴接于玉晨之范啸咏髙虚硏扩微诠备明要于神府览至理于澄鑑故得披释元义齐玄妙轮辩深㫖于本章析宛丽于灵音阐无量之枢辖精详究于杳㝠将可以登玄峰于万仞济浩荡之溺渊者焉盖濯罗腾焕于虚清无不照于幽沉之间妙纪敷扬存乎简易之道昭昭可别开悟有缘学者无忽于至用修而进之则可以召灵炁于三关蔼寳华于九户功满德就名书上清逸辔髙上翺翔太明德化之大岂可议其津极者哉灵宝无量度人上品妙经符图正统道藏三家本三卷洞真部灵图类灵寳无量度人上品妙经符图卷上灵寳者以至道言之即是神化之生也混沌一判元始开图眞炁罗络普植神灵滋演长存生成无穷盖人之生也唯物之珍具其情识变用无方原其大本悉禀天常覆载陶育包括纪纲神降爲灵炁聚爲寳神降炁聚具质成形无所不生无所不明无所不立无所不成是以左居无英右结白元太一司命桃康合延三眞九宫散布俱全复何拟议而容心焉故其黍珠纳受无鞅媾孕传播蕃息绵昌大以天地小以一形下逮草木品彚之贞莫不由此经营自然故其道也弥纶万天范围十地推运隂阳调和寒暑统行八卦率御三元部制鬼神保养民物故其文也招眞召灵度人无量爲万道之宗称上品之经者也盖灵寳一门洞该三道上通上清下兼洞神神炁玄合元精之根巍巍其名崇大尊髙莫甚于此者矣道言昔于始青天中碧落空歌大浮黎土天眞皇人以紫笔记灵寳之炁交始青之炁变化之象也主世间及天地鬼神之生道能资蓄生炁以抱魂结錬以得眞也兆能有之以青书竹帛之上面西北服之保生延年神炁不散固全生道也佩之则生炁归身返老囬婴应运灭度身经太隂带服始青变化之圗始青帝君与兆同昇逍遥太空也天眞皇人曰碧落之炁在人物爲缕脉筋络连贯穿注其炁生于碧落始青之天在人生三百六十脉三百六十经三百六十络又生眇络支络丝络络大范之炁以爲其元中结此文以成图佩用者神仙以碧书尺素召十方天眞空歌一奏万圣齐闻服用施行亦同上法天眞皇人紫笔定书以青爲地黄爲文赤爲界封此图爲浮黎土者区贯跖穴之所在也中黄太上明梵之炁囬旋流演以正域内宫阙楼观之所存有能佩之百神朝身三界司迎魔王禀命五帝侍轩中黄太一帝若与兆洞章同升紫房此图主人脾胃荣养太和服用同前法受元始度人无量上品元始天尊当说是经周回十过以召十方始当诣座天眞大神上圣髙尊妙行眞人无鞅数衆乗空而来飞云丹霄緑与琼轮羽盖垂廕流精玉光五色郁勃洞焕太空七日七夜诸天日月星宿璇玑玉𢖍一时停轮神风静嘿山海藏云天无浮翳四炁朗清一国地土山川林木缅平一等无复髙下土皆作碧玉无有异色衆眞侍座元始天尊玄座空浮五色师子之上说经一遍诸天大圣同时称善是时一国男女聋病耳皆开聦说经二遍盲者目明说经三遍喑者能言说经四遍跛痾积逮皆能起行说经五遍久病痼疾一时复形说经六遍发白反黑齿落更生说经七遍老者返壮少者皆强说经八遍妇人怀孕鸟兽含胎巳生未生皆得生成说经九遍地藏发泄金玉露形说经十遍枯骨更生皆起成人是时一国是男是女莫不倾心皆受护度咸得长生道言是时元始天尊说经一遍东方无极无量品至眞大神无鞅之衆浮空而至说经二遍南方无极无量品至眞大神无鞅之衆浮空而至说经三遍西方无极无量品至眞大神无鞅之衆浮空而至说经四遍北方无极无量品至真大神元鞅之衆浮空而至说经五遍东北无极无量品至眞大神无鞅之衆浮空而至说经六遍东南无极无量品至眞大神无鞅之衆浮空而至说经七遍西南无极无量品至眞大神无鞅之衆浮空而至说经八遍西北无极无量品至眞大神无鞅之衆浮空而至说经九遍上方无极无量品至眞大神无鞅之衆浮空而至说经十遍下方无极无量品至眞大神无鞅之衆浮空而至十遍周竟十方无极天眞大神一时同至一国男女倾心归仰来者有如细雨宻雾无鞅之衆迮国一半土皆偏陷非可禁止于是元始悬一寳珠大如黍米在空玄之中去地五文无始登引天眞大神上圣髙尊妙行眞人十方无极至眞大神无鞅数衆俱入寳珠之中天人仰看喉见勃勃从珠口中入旣入珠口不知所在国人廓散地还平正无复欹陷元始即于寳珠之内说经都竟衆眞监度以授于我当此之时喜庆难言法事粗悉诸天复位儵歘之间寂无遗响是时天人遇值经法普得济度全其本年无有中伤倾土归仰咸行善心不杀不害不嫉不妬不滛不盗不贪不欲不憎不𡜍言无华绮口无恶声齐同慈爱异骨成亲国安民丰欣乐太平经始出教一国以道预有至心宗奉礼敬皆得度世道言元始天尊说经中所言并是诸天上帝内名隐韵之音亦是魔王内讳百灵之隐名也非世之常辞上圣巳成眞人通玄究微能悉其章诵之十过诸天遥唱万帝设礼河海静黙山岳藏云日月停景璇玑不行鲜魔束形鬼精灭爽廻尸起死白骨成人至学之士诵之十过则五帝侍卫三界稽首魔精䘮眼鬼妖灭爽济度垂死絶而得生所以尔者学士秽炁未消体未洞眞召制十方威未制天政德可伏御地祇束縳魔灵但却死而巳不能更生轻诵此章身则被殃供养尊礼门户兴𨺛世世昌炽与善因縁万灾不干神明护门斯经尊妙独歩玉京度人无量爲万道之宗巍巍大范德难可胜道言凡诵是经十过诸天齐到亿曽万祖幽魂苦爽皆得受度上昇朱官格皆九年受化更生得爲贵人而好学至经功满德就皆得神仙飞昇金阙游宴玉京也上学之士修诵是经皆即受度飞昇南官世人受诵则延寿长年后皆得作尸解之道魂神暂灭不经地狱即得返形游行太空此经微妙普度无穷一切天人莫不受庆无量之福生死蒙惠上天所寳不传下世至士赍金寳効心盟天而传轻泄漏慢殃及九祖长役鬼官侍经五帝玉童玉女各二十四人营卫神文保护受经者身道言正月长齐诵咏是经爲上世亡魂断地逮役度上南宫七月长斋诵咏是经身得神仙诸天书名黄箓白简削死上生十月长斋诵咏是经爲国王帝主君臣父子安镇国祚保天长存世世不絶常爲人君安镇其方民称太平八节之日诵咏是经得爲九宫眞人本命之日诵咏是经魂神澄正万炁长存不经苦恼身有光明三界侍卫五帝司迎万神朝礼名书上天功满德就飞昇上清道言行道之日皆当香汤沐浴齐戒入室东向叩齿三十二通上闻三十二天心拜三十二过闭日静思身坐青黄白三色云炁之中内外蓊冥有青龙白虎朱雀玄武狮子白鹤罗列左右日月照明洞焕室内项生圆象光映十方如此分明宻呪曰贪罗郁罗符无苏陀太冲太极隂阳包和出有入无出生入死鬼神莫测变化自然元始混炁玄中又玄上干有顶下洞太渊诵之一徧沉痾自痊鍊魂浴魄眞阳自全斋戒礼诵万过飞仙无上秘呪万神绵绵心中心呪重复宣传贪罗洞轮玉清太极九炁氤氲分灵而然降注付身形神俱妙变化飞昇一如令格统摄万灵急急如律令无上玄元太上道君召出臣身中三五功曹左右官使者侍香金童传言玉女五帝直符直日香官各三十六人出关启所言今日吉庆长斋清堂修行至经无量度人臣及甲乙转经受生当愿所启之诚上彻径御无上三十二天元始上帝至尊几前毕引炁三十二过东向诵经灵寳无量度人上品妙经符图卷上灵宝无量度人上品妙经符图正统道藏三家本三卷洞真部灵图类灵寳无量度人上品妙经符圗卷中调二元始洞玄灵寳本章上品妙首十回度人百魔隐韵离合自然混洞赤文章元始开运太玄肇灵虚极无象一炁流形化生二景五纬凝精混合自然怛除结婴总眞布景焕赫九清炎持廓奕七纪齐并祈师卢浩丹天耀晶朱光錬度赤霭散明三华郁秀辉映帝晨太极妙化神灵混洞赤文章昔天眞皇人降玉隆腾胜天授虚皇天尊霄寳大法谓东华上𡖥洞神大夫领下元生籍左官及诸仙官曰九霄总梵八帝治天非混洞赤文不能摄化九阳而明天度是以神霄玉清虚皇天泛上灵景华九阳清眞虚梵之炁而成天境丹霄南极玉文天泛丹灵妙华洞阳景眞元梵之炁而成天境碧霄太虚眞极天泛广灵太华上阳元眞灵一之炁而成天境玉霄玉灵素华天泛玉灵素华纯阳至眞元一之炁而成天境太霄太灵眞元天泛大灵洞华三阳九眞太一之炁而成天境琅霄素灵皓元天泛素灵皓华六阳洞眞至一之炁而成天境紫霄元灵上极天泛元灵紫华清阳妙眞天一之炁而成天境景霄妙灵寳华天泛妙灵霄华景阳精眞虚一之炁而成天境青霄玉华无极天泛青灵玉华元阳天眞纯一之炁而成天境此九霄九天皆混洞赤文之所开化明焕妙梵清英紫丹上灵之秀而成天篆眞文矣故赤文化混洞混洞化弥罗总天元九炁之道下复九因至八梵眞玉宫亦此文之化也是以太丹天内有赤明帝宫宛利城弃肾世界梵寳丹灵赤帝君所理中有朱陵之府流火之庭大炎之宫赤明之馆丹丘火池元始夭尊鍊眞文之所乃混洞赤文之所化梵也天中中下二眞由不能得此吾以文文并混洞梵元图并付之于汝此去六大运亨壬辰合度庚子政化自然敷露其诸秘妙符应皆定莫可测矣混洞赤文梵元之圗乃神霄玉府三五璇玑中黄分炁九霄混阳元梵弥罗之炁化生九天其所行之法具三五璇玑洞阳天仙秘箓中此不备载混洞赤文九光之炁化生九天之圗九霄朕兆之初摄洞阳九光之炁混洞赤文招摄天元分灵散炁而成九霄其诸玄奥神府内禁所秘至重不可轻露混洞赤文无无上眞元始祖劫化生诸天开明三景是爲天根上无复祖唯道爲身五文开廓普植神灵无文不光无文不明无文不立无文不成无文不度无文不生是爲大范天中之天郁罗箫台玉山上京上极无上大罗玉清渺渺劫仞若亡若存三华离便大有妙庭金阙玉房森罗净霐大行梵炁周回十方中有度人不死之神中有南极长生之君中有度世司马大神中有好生韩君丈人中有南上司命司録延寿益度厄尊神廻骸起死无量度人今日校録诸天临轩东方无极飞天神王长生大圣无量度人讳南方无极飞天神王长生大圣无量度人讳西方无极飞天神王长生大圣无量度人北方无极飞天神王长生大圣无量度人东北无极飞天神王长生大圣无量度人东南无极飞天神王长生大圣无量度人西南无极飞天神王长生大圣无量度人西北无极飞天神王长生大圣无量度人上方无极飞夭神王长生大圣无量度人下方无极飞夭神王长生大圣无量度人十方至眞飞天神王长生度世无量大神并乘飞云丹轝緑辇羽盖琼轮骖驾朱鳯五色玄龙建九色之节十絶灵幡前啸九鳯齐唱后吹八鸾同呜狮子白鹤啸歌邕邕五老启途群仙翼辕亿乘万骑浮空而来倾光廻驾监眞度生诸天丞相南昌上宫韩司主録监生大神执録把籍齐到帝前随所应度严校诸天普告三界普告三界符无极神乡泉曲之府北都罗鄷三官九署十二河源上解祖考亿劫种亲疾除罪簿落灭恶根不得拘留逼合鬼群元女台符命元始符命时刻昇迁北都寒池部卫形魂制魔保举度品南宫死魂受鍊仙化成人生身受度劫劫长存随劫轮转与天齐年永度三涂五苦八难超凌三界逍遥上清上清之天天帝玉眞无色之境梵行三境玉函隐讳䡠𨊧𨋫軿𨌩𨎿𨊸𨌒𨌑昊天承三炁玉皇付右天𨎿䡇辅轴轩辕輑朝䡩𨋔轨䡇正一元天位三皇軓䡩𨋔朝上清篇南枢及五斗三元降界仙拘凡施济苦輁軚𨌉辅三境法门圆隐唱髙天𨌩輣鞮辂大丑堕罪更无原四方总隐讳𨍧𨍆䡠𨊧𨋫𨎿䡇朝𨌩三清金阙隐讳天寳玉清大洞尊神軿辙灵寳玄集元华大神辅輵䡇䡠𨊧𨌩神寳开集洞元合明玉皇浩渺天皇上宸一炁三象四炁天分三十五正䡠𨊸璇玑上府九炁纷纭大梵通集三元辅宸干元坤毋玉匮流文元始灵书上篇道君撰东方八天太黄皇曽天帝鬰繿玉明太明玉完天帝须阿那田清明何童天帝元育齐京玄胎平育天帝刘度内鲜元明文举天帝丑法轮上明七曜摩夷天帝恬懀延虚无越衡天帝正定光太极蒙翳天帝曲育九昌南方八天赤明和阳天帝理禁上眞玄明恭华天帝空謡丑音曜明宗飘天帝重光明竺落皇笳天帝摩夷妙辩虚明堂曜天帝阿𨚧娄生观明端靖天帝郁宻罗千玄明恭庆天帝龙罗菩题太焕极瑶天帝宛黎无延西方八天元载孔昇天帝开眞定光太安皇崖天帝婆娄阿贪显定极风夭帝招眞童始皇孝芒天帝萨罗娄王太皇翁重浮容天帝闵巴狂无思江由天帝明梵光上揲阮乐天帝勃勃监无极昙誓天帝飘弩穹隆北方八天皓庭霄度天帝慧觉昏渊通元洞天帝梵行观生太文翰宠妙成天帝那育丑英太素秀乐禁上天帝龙罗觉长太虚无上常融天帝总监鬼神太释玉隆腾胜天帝眇眇行元龙变梵度天帝运上玄玄太极平育贾奕天帝大择法门此诸天帝玉讳皆以赤晶之玉碧字刻之秘于上清帝宫之中矣三十二天三十二帝诸天隐讳诸天隐名天中空洞自然灵章诸天隐韵天中之音天中之尊天中之神天中大魔天中之灵九和十合变化上清无量之奥深不可详敷落神眞普度天人今日欣庆受度歴关诸天历关诸天符请灭三恶斩絶地根飞度五户名列太玄魔王监举无拘天门东斗主筭西斗记名北斗落死南斗上生中斗大魁总监衆灵青帝护魂青帝歌曰东望重拜手苍帝玉皇君灵风鼓橐籥育物布元春云龙辔严驾玉卫拥琼轮枯萌泛霑及太惠无不均万仙歌以道委曲戒天人心根迷自固拱跽戴洪仁青帝护魂之符姓𨶒右青书白素佩之以立春之日受若吞服书以竹膜上三枚白帝侍丑白帝歌曰六甲抱金关七政守灵坛流铃掷化火威劎巨龙蟠恳彼素灵眞明宪孰敢干束制妖鬼魔凛落霄风寒沴炁旣巳息万天俄而安眞俦荷大庇抵颡相歌懽白帝侍魄之符姓上金右白书紫素佩之以立秋之日受若吞服书以竹膜上四枚赤帝养炁赤帝歌曰太景开玉枢洞堂启金除骞林廕瑶砌丹鸾踏琼株寳房名曲丽明珰神所居飞游豁云道引目盻眞都天日永不夕重烟鎻清庐太上勑印开帕几罗简书裨风树玄化悫辛谅有余赤帝养炁之符姓洞浮右丹书黄素佩之以立夏之日受若吞服书以竹膜上二放黒帝通血黒帝歌曰无质统有物渊兮上帝心不启不发道蕴妙化机深恐尔漏未尽隂想忽侵滛转轮无涯波苦道相迷㝷万年甞谨约一旦自烟沉无冲落鬼境殃谴不可任黑帝通血之符姓黑节右黑书青素佩之以立冬之日受若吞服书以竹膜上一枚黄帝中主万神无越黄帝歌曰黄天拱中宸控驾玉化根翘机贯亿历洞朗辟四门大有混皇眞糺制星宿魂非帝道不运有方顂之存威忿即霜秋和预爲阳春生成握元纪仰荷戴无垠黄帝中主之符姓通班右黄书绛素佩之以土王之日受若吞服书以竹膜上五枚青天魔王巴元丑伯赤天魔王负天担石白天魔王返山六目黒天魔王盥丑朗馥黄天魔王横天担力五帝大魔万神之宗东方青灵始老青帝消魔王呪曰洞耀育元晶青华开太明布育九天炁始生荐无英扶阳通摄御丹林合总眞积霄始晖上郁疉明霞晨灵光焕罗落卫育保形魂混化合玄景仁惠消魔群万遍道巳超功当书上清南方丹灵眞老赤帝消魔王呪曰三炁蔼灵阙明虚焕王丹朱陵有帝眞华云飞绛軿统御万界中抚运超亿千执策按简録洞章敷神篇解结散祸根流金摧兇姦志能成此道魔试俱无前保度㝠劫津宴眄无穷年西方皓灵皇老白帝消魔王呪曰西灵徊七度太渺郁明华白元维我神皇眞御景霞皎皎三素辉昭昭破百邪摄音延至炁金晶育三田练结固玉质寳耀映琼鲜魔精当灭试逮地无沉连𨓜辔髙清馆齐轮太上仙北方五灵玄老黑帝消魔王呪曰北玄三秀蔼太上紫皇居总炁摄幽机造化敷灵纲下统虚危精寳育天元房灵通太妙神纒罗卫百关豁落灭魔试凶灾永不干大道保自然寿命无亏残万劫享庆㑹白日登云轮中央元灵元老黄帝消魔王呪曰混化归冲妙元皇总帝灵眞老闭黄阙四御斋玄钧圆华太张上同擕坚玉君结津固百骸琼耀拥胎仙晨晖注明景魔映自灭形万道保无亏返老回童婴五㑹合一炁飞驭超云京青天魔王制邪玉文姓斌鬰蔼苍晶洞景开明始阳九炁停华育魂流英妙府灵眞上神琼碧云冠飞光羽群青腰王女太上眞人保度仙箓消魔却氛右文与青帝大符通灵合变节度同功赤天魔王制邪玉文姓佛昌阳眞老赤灵尊神统御丹天检制魔群严驾朱鳯三角之麟上道泰清玄元之根炎熛三炁盘徊降云育养丹府保制长存右文与赤帝大符通灵合变节度同功白帝魔王制邪玉文姓赤七灵皓炁三景元眞中有皇老制摄魔精庚辛官将七十万兵羽旗云节金虎云奔断除妖妄练育华英与道长存历劫无倾右文与白帝大符通灵合变节度同功黑天魔王制邪玉文姓徐北隂郁单玄炁之宫帝眞灵㑹驱神驾龙室有玉女夜光之童掌握圗箓摄制魔踪虚危合化紫烟激风寳晶綀育后天无终右文与黑帝大符通灵合变节度同功黄天魔王制邪玉文姓天门元皇上灵冲妙之尊混合眞朴造化玄根感激幽微挺生大神摄召万炁齐㑹华房消荡百魔与道俱昌保度却灾灭试除殃右文与黄帝大符通灵合变节度同功五帝符青帝御魔总眞符赤帝御魔总眞符白帝御魔总眞符黑帝御魔总眞符黄帝御魔总眞符飞行鼓从总领鬼兵麾幢鼓节游观太空自号赫奕诸天齐功上天度人严摄北酆神公受命普扫不祥八威吐毒勐马四张天丁前驱九帅仗旙掷火万里流钤八冲敢有干试拒遏上眞金钺前戮巨天后刑屠割鬼爽风火无停千千截首万万剪形魔无干犯鬼无妖精三官北酆明检鬼营不得容隐金马驿呈普告无穷万神咸听三界五帝列言上清灵寳无量度人上品妙经符圗卷中灵宝无量度人上品妙经符图正统道藏三家本三卷洞真部灵图类灵寳元量度人上品妙经符图卷下调三元洞玉历章眞阳开化梵炁流通金阙在上玉府居东郁结五文焕散九空妙炁自然蕴奥难穷三灵共贯万圣攸宗参稽学行箓纪眞功以神俱契与道合同安镇帝箓亿劫无终昔混元溟涬大梵弥罗诸天未分九阳冥合三因九转六变七徊元始肇形五劫初化廼命梵元祖晨道君笔録天元运乗五劫故元洞者以明祖炁玉历者以纪天元劫运五周后归其一自一炁化分三因成九若龙若蜒蟠曲九道漠汉无极总九阳祖炁之元太上以三九运梵三五乗元合四十二炁以开始青天元祖气明东方始青之元应九阳木王之初故东方得九炁以分天境劫号龙汉次九因重复阳炁开明赤文流光敷落五度开圗丹书太上以三乗五三转朱英合二十四炁以开南丹天元祖炁明南方丹光之元应三阳火王之初故南方得三炁以分天境劫号赤明次复九因重积中黄化元天纬周纒梵元乗五太上以五五三徊混阳十二合五十二炁以开中黄天元祖炁明中灵黄华之光应五阳土王之初故中央得一十二炁以分天境劫号上皇次九元复因素景肇阳七明焕梵五纬乗天太上以七五三乗合三十六炁以开素灵天元祖炁明西华皓景之光应七阳金王之初故西方得七炁以分天境劫号延康次复九因周竟混化归本一炁肇明太上以二五乗十三积元阳合三十炁以开北玄天元祖炁明玄㝠上景之光应一阳水王之初故北方得五炁以分天境劫号开皇是以五劫旣周昊天成象一炁混道八境流光三积九乗八方开景八帝示形九霄分化故元始天尊命天眞皇人以玉历纪元洞混化之初劫运流复之本诸天分境结元洞正阳之炁爲王历以纪天眞天民劫运功积升退之道明九圣九品之阶其诸玄祕在玉府之中别有九道太微神妙九品仙箓经具载其详九霄梵炁之圗五劫开化梵元混明玉历之图龙汉始青玉历寳章开九阳天元梵华之炁九阳廽妙气三景散元精碧霭浮灵篆青林粲淑英超遥玉清府辽邈蓬莱瀛眞化通无间神风滋万生赤明丹光玉历寳章开三阳天元梵灵之炁浩劫开神运龙文泛赤霞八威奔电激九鳯破兇邪鍊度丹皇室飞升元始家炎明常继照灵庆袭晨华上皇中灵玉历寳章开五阳天元梵寳之炁混黄生一炁感化结眞形上德持柔顺金光洞杳冥建中该九极执本统三辰炜烨天端上飞芒耀玉灵延康素灵玉历寳章开七阳天元梵英之炁黄老储灵粹金精耀斗威六天咸馘灭万寳复幽微爽炁浮髙阙寒光霭素辉空同放玉靳华丽九霄飞开皇玄上玉历寳章开一阳天元梵混之炁五炁符元妙诸天混太冥辰精飞羽黑玉女散华青紫册封天寳玄光凛帝庭群魔钦至化万国保安宁元洞玉历龙汉延康眇眇亿劫混沌之中上无复色下无复渊风泽洞虚金刚乗天天上天下无幽无冥无形无影无极无穷溟涬大梵辽廓无光赤明开图运度自然弥纶天纪之图元始安镇敷落五篇赤书玉字八威龙文第一篇明炁发育木精飞英仁惠之炁滋衍万生天界地网与时皆正凝耀神郷结爲青书光映万里号太清九眞安化上爱玉符第二篇太丹之炁衍光洞焕飘掷化火融鍊九隂赤字凝章其文甚异敷映九亿精明炳天号交神生明玉化之符第三篇黄眞之炁结精飞英中央虚落之炁混沌黄元之精交流历律化感生文光耀万里精芒熀煜天端之间号眞皇混丹肃玄之符第四篇素威禁炁流化粹端飘权耀神凝结成书光映万里其文甚异列明凌芒威摧万妖号八威禁龙制虎飞英太白玉化之符第五篇玄精发耀万物滋形生端不竭天历有纪玉皇上相髙观灵化接摘玄序开明天教册封万帝玄眞感和天文敷炳典约清律天化大成凝结玉章光映九亿号明纲玄兆大冥九化之符保制劫运使天长存梵炁弥罗万梵开张元网流演三十二天轮转无色周回十方旋斗历箕回度五常三十五分总气上玄八景㝠合炁入玄玄玄中太皇上帝髙眞泛景太霞啸咏洞章金眞朗郁流响云营玉音摄炁灵风聚烟紫虚郁秀辅翼万仙千和万合自然成眞眞中有神长生大君无英公子白元尊神太一司命桃康合延执符把箓保命生根上游上清岀入华房八㝠之内细微之中下镇人身泥九绛宫中理五炁混合百神十转囬灵万炁齐仙仙道贵生无量度人上开八门飞天法轮罪福禁戒宿命因縁普受开度死魂生身身得受生上闻诸天诸天之上各有生门中有空洞謡歌之章魔王灵篇辞参髙眞第一欲界飞空之音魔王讳郁默人道眇眇仙道莾莾鬼道乐兮当人生门夭道贵生鬼道贵终仙道常自吉鬼道常自凶髙上清灵爽悲歌朗太空唯愿仙道成不欲人道穷地都泉曲府中有万鬼群但欲遏人筭断絶人命门阿人歌洞章以摄北罗酆来送妖魔精斩馘六鬼锋诸天炁荡荡我道日兴隆第二色界魔王之章魔王讳摩罗落落髙混明炁四骞梵行诸天周回十方无量大神皆由我身我有洞章万遍成仙仙道贵度鬼道相连天地眇莾秽气氛氛三界乐兮过之长存身度我界体入自然此时乐兮薄由我恩龙汉荡荡何能别眞我界难度故作洞文变化飞空以试尔身成败懈退度者几人笑尔不度故爲歌音第三无色界魔王歌曰魔王讳韶三界之上眇眇大罗上无色根云层峩峩唯有元始浩劫之家部制我界统承玄都有过我界身入玉虚我位上王匡御衆魔空中万变秽气纷葩保眞者少迷惑者多仙道难固鬼道易邪人道者心谅不由他仙道贵实人道贵华尔不乐仙道三界那得过其欲转五道我当复柰何此三界之上飞空之中魔王歌音音参洞章诵之百遍名度南宫诵之千遍魔王保迎万遍道备飞昇太空过度三界位登仙翁有闻灵音魔王敬形勑制地祗勑制地祗符侍卫送迎校出地户五苦八难七祖昇迁永离鬼官魂度朱陵受鍊更生是谓无量普度无穷有祕上天文诸天共所崇泄慢堕地狱祸及七祖翁诵洞章飞玄紫炁凝灵根纲维玉灵总万神空中郁勃结自然上有陵层十二传玉楼峩峩曜景云流精紫阙带金轩琼台玮铄遶八骞中有青金九灵仙丹黄眞毋号精延飞青羽䙱晨婴冠左执玉节握灵幡五色命魔对帝尊把持符籍当生门咀日嚼月噏玉泉离罗吐晖錬五魂内充外溢绛符欣金光焕焕形正圆从朔入金色沌沌唯有开明晓此言日五月十精北元刻见华盖领仙君紫炁左廻与斗连历度四七入金门正是丹皇校万仙有明此诀加精勤披形宻思毎令分妙景感会得要文三年当审保长存九年乗空致羽裙鳯衣轻翔昇龙山俯仰九灵谒玉晨混合自然朝上清天夜朗清幽虚启眞流云徘徊金华赐褰丹皇敷晖灵飞紫軿是夕开陈青金受仙成我上愿体应自然结命月华保年日根三灵合景永停龙山宻夜清披请如所言道言此二章并是诸天上帝及至灵魔王隐祕之音皆是大梵之言非世上常辞言无韵丽曲无华宛故爲玄奥难可寻详上天所寳秘于玄都紫微上宫依玄科四万劫一传若有至人赍金寳质心依旧格告盟十天然后而付焉道言夫天地运度亦有否终日月五星赤有亏盈至圣神人亦有休否末学之夫亦有疾伤凡有此灾同气皆当齐心修斋六时行香十遍转经福德立降消诸不祥无量之文普度无穷道言夫末学道浅或仙品未充运应灭度身经太隂临过之时同学至人爲其行香诵经十过以度尸形如法魂神迳上南宫随其学功计日而得更生转轮不灭便得神仙道言夫天地运终亦当修斋行香诵经星宿错度日月失昏亦当修斋行香诵经四时失度隂阳不调亦当修斋行香诵经国主有灾兵革四兴亦当修斋行香诵经疫毒流行兆民死伤亦当修斋行香诵经师友命过亦当修斋行香诵经夫斋戒诵经功德甚重上消天灾保镇帝王下禳毒害以度兆民生死受頼其福难胜故曰无量普度天人道言凡有是经能爲天地帝主兆民行是功德有灾之日发心修斋焼香诵经十过皆诸天记名万神侍卫右别至人尅得爲圣君金阙之臣诸天记人功过毫分无失天中魔王亦保举尔身得道者廼当洞明至言也诸天中大梵隐语无量音元始灵书中篇道君撰东方八天亶娄阿荟无惒观音须延明首法揽菩昙稼那阿奕忽诃流吟华都曲丽鲜菩育臻答落大梵散烟庆云飞洒玉都明魔上门无行上首廻跖流玄阿陀龙罗四象吁员东方灵篆赤明开圗八炁廻眞总统元关青帝大神流化九外纒络我身灵音八书六十四篇洞明天地与我合仙运致龙驾上昇帝辕南方八天南阎洞浮玉眸诜诜梵形落空九灵推前泽洛菩台緑罗大千眇莾九丑韶謡縁邅云上九都飞生自骞那育郁馥魔罗法轮霐持无镜揽姿运容馥朗廓奕神缨自宫南方灵篆三炁徘徊灵鳯来飞玉音八字烂焕紫微吉日大庆我道洞开朱丹哺饴仰吸灵晖身生水火绛被羽衣登空飞歩足践鳯梯周旋八天七祖相随西方八天刀利禅猷婆泥咎通宛薮涤色太渺之堂流罗梵萌景蔚萧嵎易邈无寂宛首少都阿繿郁竺华漠延由九开自辩阿那品首无量扶盖浮罗合神玉诞长桑栢空度仙西方灵篆七炁金灵八天尊神白虎策辇狮子捧辕七炁纒绵鍊我成仙身登金光映照素云内外变化昇入洞门七祖出夜九幽旋魂亿劫开度随运长存北方八天玃无自育九日导干坤母东覆形摄上玄陀罗育邈眇气合云飞天大丑总监上天沙陀劫量龙汉瑛鲜碧落浮黎空歌保珍恶奕无品洞妙自眞元梵恢漠幽寂度人北方灵篆天徘元徊流景上清大有启运八字髙明飞天澄空洞隂自生五炁纒绵灌我身形冠带北单受练洞灵肾府北出内外光精飞行三界遨宴紫庭七祖同庆欢乐劫龄七寳林中反胎更生长夜出离南宫记名黄箓白简世世仙生道言此诸天中大梵隐语无量之音旧文字皆广长一丈天眞皇人昔书其文以爲正音有知其音能齐而诵之者诸天皆遣飞天神王下观其身书其功勤上奏诸天万神朝礼地祗侍门大勲魔王保举上仙道备克得游行三界昇入金门此音无所不辟无所不禳无所不度无所不成天眞自然之音也故诵之致飞天下观上帝遥唱万神朝礼三界侍轩群妖来首鬼精自亡琳琅振响十方肃清河海静黙山岳吞烟万灵振伏招集群仙天无氛秽地无妖麈冥慧洞清大量玄玄也灵寳无量度人上品妙经符圗卷下