奉天承运皇帝制曰圣仁广运凡天覆地载莫不尊亲帝命溥将暨海隅日出罔不率俾昔我皇祖诞育多方龟纽龙章远赐扶桑之域贞珉大篆荣施镇国之山嗣以海波之扬偶致风占之隔当兹盛际宜讃彜章咨尔丰臣平秀吉崛起海邦知尊中国西驰一介之使欣慕来同北叩万里之关肯求内附情既坚于恭顺恩可靳于柔怀兹特封尔为日本国王赐之诰命于戏龙贲芝函袭冠裳于海表风行卉服固藩卫于天朝尔其念臣职之当修恪循要束感皇恩之已渥无替款诚祗服纶言永尊声教钦哉明文