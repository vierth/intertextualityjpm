皇经集注正统道藏三家本十卷续道藏皇经集注正统道藏三家本十卷续道藏皇经集註启讃序天猷副元帅和应善天尊制原夫大道无刑妙万物而资始至眞罔象摄群心而自归机若洪钟扣之立应邈哉上圣至诚遂通恭惟本行经者玄皇之秘言穹昊之枢要浮黎眞境纪谈授道之初紫微上宫显露缄藏之迹实诸天之隐韵乃大梵之仙章八角垂亡本由于宸翰千眞列卫普度于人灵年刼孰究世数莫知盖大地衆生迷谬丧失眞源自坏刑体耽惑情慾不能洗涤圣文遂隐今日崑山玉显巨海珠分获覩琼文伏增惊叹所谓幽囚重系慕妙义以荐原痼疾沉痾仰德音而顿愈昏衢惠炬溟渤舟航保国宁家济生度死金编玉轴浩渺难量非慕眞风曷契斯理聊叙大要以化未萌云耳高上玉皇本行集经前序道本无言诸经皆眞圣唾迹但因言显道文亦圣贤之所不废自三才分名教立理本一致谬妄者或歧之歧之非是也元始坐照于诸劫之先当时至运会诸眞问玉帝行因遂说是经廼法品最尊灵文第一自来经书无有及此者眞文隐奥不事奇丽梵对而旨自难穷诸圣所不能言思议所不能到此经括尽明若掌张仲事文中古供职于周祇承上帝即闻此经愿终宝持帝偶较人间功过録在忠孝之途命掌化九天编辑此经经中玄藴益得饱味惜世观经者不能体圣意契玄旨谬刊讹传言韵或误遂分洞玄高上二名各执私见以传习大悖说经之意甚至胶柱狂诞之徒或不信此经或以爲因袭他典或无知强觧皆不知是经之尊而罪福报应不可逃也其过何可言臣仲不忍盛典之失传惜尘俗之愚谬误犯无知不闻大道奏承帝命使仙眞解经说义流传凡世作穷经之关钥爲人道之梯阶庶圣经法航可济久溺之流玄宗妙药易医积沉之病闻经悟道永无妄议应机识眞终免轮沉三千大千界界悉太和之域从刼至刼代代爲乐利之场求道必得无愿不成是经功德斯无负矣谨序九天开化文昌梓橦帝君臣张仲顿首百拜原道南极遐龄老人臞仙撰臞仙曰稽夫道教之源昔在混茫始判人道未备天命我道祖轩辕黄帝承九皇之运秉六龙以御天代天立极以定三才当是时也天地尚未昭晰无有文字结绳以代政无有房屋巢居以穴处无有衣裳结草以蔽体无有器用汗尊而杯飮我道祖轩辕黄帝始创制文字制衣服作宫室制器用而人事始备今九流之中三教之内所用之文字所服之衣裳所居之房屋所用之器皿皆黄帝之始制是皆出于吾道家黄帝之教焉且夫老子谓生天生地生人生万物必有所生者曰吾不知其名强名曰道强字之曰大故曰大道其教曰道教世方有道字之名以是论之凢言修道学道者是皆窃老子之言以道爲名也岂非老氏之徒乎又若老子所谓玄之又玄爲衆妙门玄妙二字又皆窃之爲名用之于经者是皆用老子之言也又若庄子书曰有大觉而后知圣人此大觉二字乃庄子所立之名征宗取之而封金仙其经皆用之是皆出于吾道家之书黄帝老庄之教也皇经註绪前序道之一字三教同尊称之廼妄诞狂流目道爲二乘是不知道也玉帝三教同尊事之盲徒或称爲天主议其不尊是不攷玉帝本行根由也帝修德无量功成不毁位至尊名最胜统万天包三教御三千大千历劫自如儒家称爲上帝佛家号曰燃灯道号玄主尊贵无伦睹是经则知帝妙行可破千古之疑万种之惑惜不知者未契经文犹有妄议不能了悟增罪愈深岂识人生本于道宰于上帝明心于圣训纯阳警化孚佑帝君臣吕嵓顿首百拜序皇经集註再绪前序道之有经如天之有日月国之有典章覩日月面墻之弊可免遵先玉之法而过者未之有也则崇信眞经岂非入道之准的乎况此经元始亲传玉帝诸神承宣三教最上品大圣秘密言在在宜尊刼刼当重但无言之道此经已作文具又何用註解哉然经以文言自得道者观之耳未得入门正深借于此矣不然渡河无筏焉得到岸嗟嗟舍经求道非也执经爲道亦非也以心观经以经验心心融神长春辅化明应眞君丘处机顿首百拜皇经集註前四序道之大玉帝之尊皇经圣玄奥臣震知之已久世多昧而兴妄议将以道可离天可亵圣经可轻耶岂知道有经即性有此身天有帝即身有天君耳无幻身则性无所附而妙不彰非天君则身无主而形爲虚身心不可无则帝恩可不报经功可不信哉但信经非徒以文惟神会以心耳眞得不忘则雷霆大元帅邓天君顿首百拜恪序三讃邓天君稽首言讃大哉至道无宗上眞道卓尔三教惟此独尊讃皇矣玉帝三教无伦帝沙界浩刼永皈至尊讃皇经盛典微妙甚深经三教括尽法品最尊皇经集註初纂前序宣圣不言神而祇事上帝儒者讳谈玄而敦尚心学上帝固儒家之不敢慢矣卒无观道经会玄旨融三爲一者岂意专立门耶抑行道而不暇耶吁亦隘矣事不在于徇名道惟贵于实益玄经非矣何以言道是矣又何殊于儒而可拘拘哉臣洪先幼习孔训尝及玄典恍若有得未敢輙是迨长捷龙头居金鸾坡得备览三教书益知莫尊于道莫深于玄三教语莫胜于皇经如菽粟布帛之不可少奥意难规诸仙註不可不传因寄迹方外虔辑成卷惜弱躯日驘未及刊布后遇山东济明万历十三年冬前状元方隐江西罗洪先叩序皇经集註纂序道之难言久矣蒙尔蠧质草莽下士何足知道而修玄藏集皇经编註耶以蚊负山徒见其不胜任已但大道不遗于卑陋下学亦可以知言玉经虽玄诸仙明解适罗太史付愚不汇入藏是秘天宝叅入又于见未安惧劣质管见不能联仙旨融註意嚼饭旁付令人呕哕使道味至趣爲某调乱则罪益甚矣呜唿述者之明世亦希觏臣愚陋而僣述者之事宜无功而取罪也然志在行道罪我之议孔子不辞愚何人斯敢避罪而不述己成之论耶若重道英流观某管见而怜之继爲发明以宣此经之义是编爲不徒矣明万历十五年讲修道经山东周百拜皇经集註誊録序行道扬名以光先人世所谓忠以成孝古今相袭之道也幼业儒虽知天帝之尊行道不在功名寔知明万历十六年夏京都奉道王静粹叩书诸义攷目道源攷道本无象无名孰究其源奚从而攷自元始分化太虚孕妙有道之秘彰名因以立眞一含三三教峙焉有无终始不外五行刼刼相生圣圣相承皆道也纵有跳出三界不在五行亦不免爲成道之人耳固道之所由显道家之名所自来矣故寻经源先攷此经源攷经以载道度世慈航诸经皆圣眞法言无非至理但此经演自元始化本玉帝元始爲三教之首玉帝爲万法之宗此经至玄极妙独冠三教又爲诸经之玉浩刼常存演从无始秘之玄天韫在玉笈字非凢品广长一丈光彻无量天眞皇人应时按笔书传世间此经之所由宣布故续道源以继攷玉帝万法教主圣祖玄师岀处世系攷师以度世破迷拔苦传道授经开来継徃大道玄师统三教包万法居天中之天爲圣中之圣无始无终本莫穷其自在万象之先但道妙分眞现生光严妙乐国中廼徃昔刼中化显也世人观天道阳明阳主施其机常张刊经功德攷执经入地府化度邪说罪人耳二人岂有地狱之苦哉功德甚大刊经演教之品也持诵施经讲註寳益攷持诵讲觧心要至诚一无染着贪妄功德如经中语印经施舍功德又大以其广布法品若轻经谤经污损经典罪亦深重勉之戒之勿负圣贤之教玉帝圣号同异攷玉帝圣号崇自浩刼前中古复尊上重称讃耳世主好道感玄恩各就所见闻所皈重事与时会功以世显随其彰着人人共覩听者敬上诸神之号以定称谓玉帝有四一太微玉帝汉武帝上太薇垣星主号也二梵天玉帝汉宣帝上天市垣帝主号也三焰华少微玉帝汉哀帝上先天定位号也四紫极玉帝汉光武上后天干号也皆非此玉帝此玉帝号昊天金阙无上至尊自然妙有弥罗至眞玉皇上帝又曰玄穹高上玉皇大帝是帝宰诸天永不毁沦世不详考谬谓帝即帝释不知玉帝名号各有不同其四玉帝俱属高上玉帝统御今言四帝天皇同列者亦非是玉帝达天者详之玉帝御莅推极攷葛仙翁曰世界之天所见皆同儒家言一天地一上帝道教言三十亿万大法界界有三十六天天各有帝俱属高上玉帝统摄释教言三千大千世界界有三十二天界各一玉帝三教之论若殊然言一天者天外言太虚称其不可穷言三十亿万自是之外亦言不可思议言三千大千者自此之外亦言无尽量故儒言顺帝之则又曰圣希天天体无穷至元会运世此理亦在是以上帝爲不变迁也道言高上虚无眞帝不毁佛言眞如自在永不退转是俱言玉帝无毁沦也故言一天者非遗大也举总名而言之与玄释不二矣言三十亿万三千大千非谬说也析分数而言与儒者相同矣至于释言各一玉帝一界各一极也道言共此玉帝衆界同一无极也曰太虚曰不思议曰无尽量皆知道不变玉帝常在耳苟以世界分而谓玉帝殊岂以无极之理有二乎或以元会迁而上帝毁岂无极之理有坏乎知道不坏玉帝清微天界攷王重阳曰清微天之最上玄微处即道家所谓种民天儒家所谓沖漠之表苍苍不毁释教所谓不退转之地今禅之杂文内误言玉帝在须弥山顶廼日月天四王天或有毁坏惟弥勒内院爲不退处又言弥罗垣又言弥来园此三箇异名是道经无上元君分出即弥罗玄眞境玉帝所居清微天也其日月四王天盖太微玉帝之居非此大天尊高上玉帝也故道经言玄谷山顶有帝君上礼玉皇大天尊玄谷山即禅家须弥山日月天主管理此天之神即今帝都京兆尹也是以释经言如来说法帝释张盖即此时状元及第金殿传胪礼部举觞京兆尹张盖以示朝廷旌贤之意邪流遂以张盖之帝释爲高上玉皇是以张盖京兆尹爲皇帝也其谬甚矣惟讹谬若此斯杂文中言崑崙山有八处不知方向虽有八极八极总有一西北西北干首崑崙儒家所谓天柱地维即道之玄谷山释之须弥山岂有玉帝尊次攷刘海蟾云玉帝在道教即三清之化道家先三清者先虚无而后妙有所谓无极太极非有尊卑之殊在释教即燃灯古佛显化释迦佛身禅家先佛而后玉帝即外国尊其主而后中国皇帝之义也若攷道之尊处金轮经云命驾神游上极前行五星爲使者后以释梵作威仪释梵仙佛菩萨也帝信三清与佛者显身度衆生使皈道也世流妄分乘位不攷源流以玉帝爲次尊是世人有大于帝王者矣甚至以三清佛尊比太上皇又悖玉帝先后显化之意而以异姓异号拟父子其罪尤甚噫世不能无玉帝犹生必有宗祖父母也谤上帝而别立门户是舍宗祖父母而自尊也奚可哉玉帝号称利益攷蓝采和云人知尊上帝不称玉帝宝号儒者或言诵之非是不知大孝终身慕父母非孟子之言乎慕父母而心诚则爲孝子称帝号而心诚永无过行岂不爲干坤肖子哉践形惟肖则天地皆归利益岂不大乎皇经利益攷张紫阳云有帝王之兴必有帝玉之制守玉制而过者未之有也况皇经心印廼道要心宗体之则帝经校録功过攷钟离子曰人物之生本于道皆自天帝而分眞故善则德动天福自至即贫贱而安乐胜于他人是眞福堂恶则自作孽天降殃即富贵而凶咎是活地狱祸福有定随人善恶天人交应捷于影响迷徒不信故功格言眞诵皇经一部爲千种功德即升天堂眞诵者内外总一言行合道不在口上念经惟在心心实善善乎王灵官曰何劳妙手图吾像但愿君心合我心能心合上帝则德福并懋廼眞诵善功其余持诵经文戒口制心尊信论嵗月虽有福德因其善之大小而应是又次矣过格言不信此经堕入邪道以心不合道遂作邪人也又言毁谤眞文身堕地狱不信者惟闻经中功德信之不及尚爲小过毁谤则废天章心作大业凶咎无边沦于阴恶罪不可活故堕地狱途又言诋帝毁圣废神居裂眞经顽恶无忌永受业禁祸及七祖毁谤则口讪灵章言冐天威故罪在自己诋帝裂经纵恶不悛身爲不善遗臭无穷亏体辱亲虽孝子慈孙百世不能改己身罪业岂有出期祖亲之咎又何能赦不然国家设法禁罪人可矣有夷三族灭九族者何也以罪犯过重故延及亲族惟若此则爲法网虽延其余或邪视经典或诵置不虔或持念讹慢或妄意裁度或是此非彼或优彼劣此随其过之大小又有一定之报在矣鸣唿帝之经当今之法也不信王法律有明章不遵盛典岂无天条惜人身难得至道难闻父母生我其劳苦同有德者福祖亲即今世登甲科封赠显亲也有过者祸祖亲即今世子弟犯事罪坐家长也人身同而善恶异亲恩同而福业殊人何不爲善而甘作恶徒遗累亲宗哉经功过格言此见眞经在人心上纯善则经功自有上智行自合经不在口诵中智者因经见道下愚则语之弗信上智不常有下愚亦不多中人旣广则教化之功信不可缺观是经者岂可不体玉帝慈悲度世之意而视爲泛皇经集註义畧攷石杏林云皇经言道之眞吾性分固有之宜不须解世人多虑资有高下偏见者广诸仙解是非能尽说玄旨姑备后人之折哀耳皇经同异攷张子房云此经本无二名高上灵宝之分后人穿鉴随意增减字句牵合文意殊失本旨今攷高上灵宝出自各仙眞称扬语后人误执爲二兹据玄都定论録传世间后学鉴此定志黙体或遇刊写传讲差处从公考校其外添文句字画皆讹误也达者勿泥执焉皇经集註刊传䟽文奏伏以道妙无爲毎因时而着见人心有觉宜随地以积功一介微质三才末品慕妙法以皈玄本儒行而会道一覩帝经胜获珎异即逐字以精研冀因文而了悟但圣典无註体认惟难用发哀虔博方解义绪纂仙圣格言汇入道藏函部縁三卷之眞文用集序次敷五品之祕论以列篇名卷编爲十幅计六百总列一百八章大畧十余万言千圣心法覩册昭然浩刼玄宗举目如在虽未能独窥上圣之藴奥亦庶使衆观最盛之眞文寸劳旣効良縁若存涓吉朝而䖍刻资善信以恊成预奏䟽词上干玄鉴增君民清凈之福赦僭妄之罪使诸界多方尽爲十七光明之照彻絶今倾古悉被三十大愿之陶镕人物俱登重玄冥阳永霑法利庶之诚少伸万一矣谨奏经註名义序次攷经本文有作一卷者从本传象太极也分三卷者象三才耳今註作十卷象十极之义道数成于十也分五品以象五行合五行四象八卦则得十七皆太极之分故帝于十七光明天以生地以成玉帝此经即地之曲成万物地数三十故帝示三十种功德帝德超出十极故具十号修亿万刼故周万德今註六百幅象火记六百篇一百八章从帝千八百戒十万余言象帝十万妙行玄光也至于所谓皇经纂恐下愚不能全契圣文举大要以诏入耳知此义又何有不同之旨观诵讲授经典戒义凡观诵诸经或讲明授受先斋明整衣肃容请经置凈几上端坐定志善恶两忘一乘不立沖妙虚明然后从容展卷或默观或持诵或发明或教习与帝终对越至诚无息抄写经戒凡抄写诸经规仪与观诵同信经论昇沉德业辨人自太极生化天堂地狱经详言之世固未信岂虚语耶死虽归空趣不尽者魂有执业伯有爲厉子产信之夫子不以爲非地狱岂无清凈还造化旧物天堂亦有但福不可徼得业不可倖免天堂地狱惟人心造若信二说之名而不修德是自求祸也凡诵经者有凈心等诸咒今不録因前已教人心同于道是诵眞咒矣故不载其文皇经原本首载三十六圣号从天上三十六之义今经止载十诰何也十号十极从帝称用之耳寔不以繁简而爲去取也观者详之高上玉皇本行集经註觧长跪礼奉仰启三清境无上三境尊仰启大罗天无上玄穹生仰启三清界侍宸诸眞衆妙道难思议造入资玄门妙经抉玄藴导引尘迷趣今凈三业口诵及心持惟愿大慈悲开受所请慈光烛卑贱聪听聆音声愿臣讽诵时响彻十方界成就一切愿如经所称述从此渐进修成道事诸圣至心皈命礼玉清圣境清微天宫欝罗萧台之中森罗凈泓之上现有爲之梵相具无极之神通敷演眞玄破无有色空之碍拯提趣类絶智愚高下之分妙用难窥灵机罔测大悲大愿大圣大慈无量度人元始天尊至心皈命礼上清眞境禹余天宫紫微琼台之中玄都玉京之上接元始虚皇之统系超西那玉国之根苗入黍米珠尽挹眞玄之精粹在香林苑屡谈秘要之筌蹄妙德难思神通莫拟大悲大愿大圣大慈无量度人灵宝天尊至心皈命礼太清仙境大赤天宫巍巍金阙之高渺渺重霄之上降生于无量数刼说法于万二千天五千祕言融三才之妙道八十余度接六趣之衆生圣德崇高玄功广博大悲大愿大圣大慈无量度人降生天尊至心皈命礼妙有眞境弥罗上宫曩示现国王之身即根本帝尊之质始相湛寂实至玄至妙以难言嗣位继传妙无等无伦而相踵圣父之慈悲父至尊之最上尊称讃难穷皈依莫尽大悲大愿大圣大慈光严妙乐国王圣父天尊至心皈命礼妙有眞境弥罗内宫慈颜烜春日之和懿范凛秋霜之肃纯全梵炁先天地以素存化现妙身历后妃而示应具一炁胚胎之始寓帝身生化之殊万化祖根衆生慈母大悲大愿大圣大慈宝月光皇后圣母元君至心皈命礼紫金金阙白玉玉京住妙有之境中功成道备故妙相卓冠于诸天心广体胖故慈光徧烛于三界位尊而上极无上道妙而玄之又玄眞圣宗师天人依仗大悲大愿大圣大慈穹苍圣王玉皇大天尊至心皈命礼光严国内妙乐土中圣母凝神梦于虚无道君授玉质于恍惚慈爱和逊弗贪万乘之尊荣忍辱仁柔不惮亿劫之修累功高无比德重难踰大悲大愿大圣大慈现无量功德之身玉皇大天尊至心皈命礼尊居帝位高处天宫徧游于一切白玉京中普现于十方黄金阙内定而能应去来自在以无拘合而可分变化圆通而莫测演清凈解脱之道济沉迷忧苦之徒自然而然非识可识大悲大愿大圣大慈现清凈自然之身玉皇大天尊至心皈命礼昔爲王嗣苦见玄功三千余劫之修行有如一日亿万生灵之拯度广及十方虽法身由胎脏之胚腪谅圣体由道原之变化不坏不灭杳亡杳存大悲大愿大圣大慈现神明坚固不坏眞空无上法身玉皇大天尊长跪忏悔等自从无始劫无明烦恼覆眞心常行杀盗与邪淫两舌妄言并绮语诽谤大乘眞正教闘乱亲朋离间人贪嗔痴暗纵三心喜怒爱恶增七慢历刼罪根难记忆多生业垢莫能量皈依上圣大慈悲发露眞心伸忏悔万刼千生诸罪垢愿从忏悔悉消除将此身心奉上眞惟愿罪根悉原宥至心发愿愿眼常睹玉毫相愿耳常闻说法声愿鼻常嗅衆妙香愿舌常讃无上道愿身不染邪淫秽愿意常存正信心发愿上报四重恩发愿下济三涂苦广运慈悲怜一切广行方便度衆生仰惟玉帝大慈悲加护愿心悉成就发愿已竟皈依三宝玄藴呪大哉元始无量度人演清凈教登引天眞玄座说法寂然无声玉帝放光喜庆难言是爲心传亦曰天根大圆满呪瑶章洞文集以成书敷落神眞今东向诵愿与天齐并存亡俱证果永度爱河津注想尊容弥扬宝号至心皈命礼太上弥罗无上天妙有玄眞境渺渺紫金阙太微玉清宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝大元帅马灵官云此经法中王神人鬼物无徃不利世间或男或女不拘贫贱富贵不识字者但能敬此经闻此经女转成男人得福寿或印造施舍或劝人持诵功德无量但要至诚不可希皇经集註卷之一皇经集注正统道藏三家本十卷续道藏高上玉皇本行集谨按抱朴子云高上者种民之上尽天之极其高无对即佛家所谓不退转之地也玉皇者圣中最尊神中最贵诸佛圣师万天帝主故尊称曰玉皇吕纯阳云道高无皇经註觧卷之上文昌开化帝君张校纯阳警化帝君吕阅长春辅化眞君丘编雷霆大元帅邓天君订証皇经集註目録本经三卷一万二千三十六字上卷中卷下卷五品清微天宫神通品第一系上卷太上大光明圆满大神咒品第二玉皇功德品第三俱中卷天眞护持品第四报应神验品第五俱下卷本经集註十卷首卷诸眞序前序附攷义管见序二卷三卷四卷俱上卷註五卷六卷七卷俱中卷註八卷九卷十卷俱下卷註经名同异辨伦曰皇上帝仁孚浩刼功超列圣尽善尽美称讃难穷位乎玉清宣元始之化廼号玉皇韩湘云本行者迷玉帝成圣根本历修妙行集经集元始五品之妙言合爲一经示后人修行之正路耳管见云惟天盖高玉帝所居之天位接玉清又超诸天故曰高上人见玉帝之尊以爲絶德人终不能及不知圣道无二我与至圣齐肩帝之尊帝之妙行成之也故天枢张上相传集是经欲人希圣成眞故明旨云玉皇本行集经欲人观经了悟历考良因追踪至圣以成上眞也其后又称曰太上洞玄灵宝经盖言大不可量高不可极故曰太上阐先天道德之秘爲万世文字之宗洞明三景显露玄机故曰洞玄玄灵之藴爲天人亿代法宝故曰灵宝要之经以明道道属我身人能尽性至命了悟此道探本躬行可以入圣矣清微天宫神通品第一祖天师云清微天宫超絶三界尘染悉凈虚玄明妙微不可穷居三清境是大天宫玉帝居也元始演经御此妙界至圣妙用运化无方不可测识经演此义爲最上品非神智妙慧不能明了故曰神通品第一愚按古义云妙化不侧之谓神周贯无遣之谓通廼五品之冠三卷之宗丹台契此全经可晓神通品一章尔时元始天尊尔时者无极分景之初太玄开化之始万圣良縁妙际此经将演之时也元大也首也始初也万圣阐化肇端于元始故曰元始天尊在清微天中註清微天解见前玉京金阙註紫清白眞人云玉帝所居白玉爲京黄金爲阙非世金玉神通妙化碧天琼琅庄严官城故曰玉京金阙七宝玄苑註白眞人云七宝者碧上瑶阶琉璃宫虬文壁白玉城丹阙金色彻照光廼号七宝一云玻瓈水晶珍珠玛瑙珊瑚琥珀砗磲玄苑重玄秘苑也玉皇宫殿陞光明座註张子房云元始时临御玉皇殿陞大光明玄圣之宝座与无鞅数衆宣说灵宝清凈眞一不二法门子房云元始登座无量眞圣来集故曰与无鞅数衆宣明玄灵妙宝清凈无染至眞玄一秘妙无间无杂不二之法门十方集说云人之元神性命之宗是大天尊清微天界身固有之玉京金阙七宝庄严人人本具而性命阴阳神气精又身之七宝则琅庭玄苑天人一致天君泰然则玉皇光明之座可陞百体从令凝神会道即天尊御座与无鞅眞圣宣灵宝清凈眞一不二之法门也然道无形迹了悟明彻秘臻妙境若大路然入之有自矣故曰法门神通品二章是时註是元始陞座之时玉皇尊帝註尊帝其崇无比故云然与诸天眞飞天大圣无极神王灵童玉女九千万人清斋建节侍在侧焉子房云与同也诸衆也玉帝同衆天仙眞人妙运助化昇度神通飞天之大圣三千大界无量之外诸天地无极方之神王少阳梵气应感侍启之灵童少阴梵气宣化传奏之玉女大计九千万之神人不露神光归眞元始清斋持建宝节侍列于元始光明座之傍天猷副元帅云人身有眞主元神灵通不拘亦有飞天大圣神气扶卫一身无间隙处亦有无极神王少阳之玄光少阴之灵运亦有灵童玉女心同于道则阳刚大数亦云九千万身神朝元清斋无贰尔心建节身无惰仪管见云人与天地一般当清明不杂元神御极之时果如颜子之心斋如法家之持幢唱恭无二则从令天君而道得矣神通品三章于是註于是就此际会也玉帝知时欲至即于会前举六通力放大光明遍照诸天无极梵刹一切境界皆大震动十方无极一切世界俱同瑠璃玻瓈无有隔碍註梓童云玉帝知道开玄光文明将启演法传经之时欲至即于盛会前彰举六通之法力放普照最大之光明遍照无量天无穷极诸天帝神眞所居之玄梵宫刹一切神御之境界皆大震惊而竦动尽十方无极量一切仙佛之世界俱同瑠璃玻瓈之宝光明莹彻尽照毕见无有间隔滞碍不见之处张紫阳云六通视通听通神触通神会通夙神通预照通即佛家所谓天眼等六通也梵刹仙帝神居妙丽天上不依阶尘未尝毁坏巍然不拔凡目难见故曰梵刹一切境界各神所居之境其境之界一切世界不止人间诸界天境亦谓之世瑠璃虽有形光而乘物毕见玻瓈之寳无有漏脱而物无不见玉帝光明射尽诸界幽闇悉辉岂有隔碍以如字言者恐人不省故比喻而论耳管见云人性光明本无不通以元神失主故有隔碍或闻不见或见不闻或知不言或言不知或蔽人己或惑先后玆不能六通也若了彻性命元神时御则普照天人表里洞触紫府丹台黄庭玄界身神故址本有天垣皆光耀见辉无有遮滞尽被光明岂非玻瓈瑠璃之载物无隐障耶虽然道固本明明之非易未知不可强已知不可惑不先不后了悟实难人能如玉帝观时至而显光复日新而常泰则大光明终不晦道其永神通品四章十方圣衆并乘五色琼轮琅舆碧辇九色玄龙十絶羽盖雷祖云十方四正四隅及上下也圣衆十方眞圣神衆也睹玉帝所放光明并皆乘驾五采文色琼玉之轮琅秀华舆苍碧宝辇九色华光玄龙十絶无伦之羽盖白玉蟾云五色青黄赤白黑也轮车之两轮舆车也辇帝王车驾之总名九色青色赤色黄色白色黑色紫色碧色太玄色金光明色玄龙有龙光象不见形骸十絶十极所无神奇絶伦灵凤祥鸾之羽盖道经云羽盖即高柄羽扇一云神仙帝眞辇行时有瑞羽法节以爲之盖后说尤妙管见云人秉五行金木水火土之元灵各有法宝仙眞道成诸宝拥随法驾人能默朝上帝效法于天身中神集正气呈秀琼玉轮琅玗眞碧寳辇九气灵色玄化之神龙十絶无俦之羽盖昔在一身中矣岂独天地神圣有哉噫惟眞得者知之神通品五章麟舞凤唱肃歌嗈嗈灵妃散花金童扬烟讃咏洞章浮空而来虚静天师云圣衆驾行有麒麟导舞呜凤和唱啸声和雅其歌嗈嗈天灵妃御散布琼花随侍金童辉扬祥烟讃唱歌咏玄洞宝章同护神驾浮凌虚空而来帝京十方人云神帝行驾有灵童采女歌随麟舞凤唱侍卫童女舞唱效麟法凤也故曰啸歌嗈嗈此说太凿神驾行有麟凤即今帝乘御看马之类况道经有云天帝行时龙翔凤舞盖天上太和仙景自有此意又云龙豹长啸于山林则嗈嗈啸歌爲眞麟凤无疑不然舜帝作乐于岐山何爲凤凰仪而百兽舞耶观经味此当从前说管见云人能修道默顺帝则礼元皇身中太和天籁鸣唱玄脉安适雅如麒麟之舞鸾凤之鸣嗈嗈可乐阳精焕彩阴华呈露恍见灵妃散花金童扬烟秘乐玄韵即天人讃咏洞章对越元神如凭虚御风是亦圣衆浮空来帝阙也此人人之同具惟有志者验焉神通品六章是时梵天一切金仙大乘菩萨四衆八部承斯光照皆乘金碧飞云玉舆九霞流景庆霄四会三辰吐芳飞香八凑旋绕道前雨衆妙花如云而下遍覆会前子房云此时诸梵天一切大觉金仙了悟大乘正道之大士天神魔鬼之四衆天龙八部承此光明之照皆乘金光碧色飞云宝玉辇舆所被九霞之服流散妙景以庆吉之霄四衆集会曰月星三辰爲之吐芳秀散飞异香八蜒环凑衆圣呈此秘妙旋绕周折于大道之前雨降竒妙天花如衆云之垂下遍覆盖盛会之前麻姑云梵天最上宝林琼宫凡世未见隐妙莫穷故曰梵天金仙金刚不壊之仙大乘菩萨若观音大士等四衆仙衆将衆男神女神也或亦分天神魔鬼俱遍若云道俗僧尼非也盖天上凡身难至故不言此四衆八部神部将部天人天丁部金刚部龙王部夜光女使部修罗部夜乂部也九霞碧霞彩霞紫霞丹霞云霞烟霞瑞光霞景辉霞普运宝霞九色玄光流此异景盖衣之光亦云神之随形妙好不专在衣被也庆霄云佳辰亦云庆觐神霄也四会天良会神吉会时际会縁凑会也不专言四衆之会也旋绕道前飞香八凑之旋绕亦云圣衆旋绕也如云而下遍覆会前妙花如云之下尽覆会前或专言圣衆如云而下太凿管见云人身之神甚多元神弗御则衆神不呈灵惟修眞之士默朝眞主万神恭谒灵府玄光诸奇百妙一一凑显元神会前诸祯列瑞如祥云遍覆我与天上不二矣神通品七章是时帝光遍照诸天下烛十方无极世界同玄都境凡彼人间上近九天通接交连至亲至迩凡彼下方无极世界山陵坡坂沟涧溪谷缅平如掌六合至迩三境非辽天宝台殿星罗人间琼瑰罗列朗耀云衢七宝栏楯以界道路玉树仙花蒨灿珠宝景秀丹田芝草绵覆天眞皇人云是时玉帝之光自此世界三十六天遍照及三千大界之诸天下照烛尽十方无极量之世界俱皆光明同于玉帝所居玄都境界凡彼各法界人世间承此光照无有隔碍上近于九阳妙化之天天地人间通明相接交互合连极其亲近凡彼各下方无极世界高大山陵崎岖坡坂污下之沟涧溪谷缅然平正如人手掌尽上下四方之六合联属至近三清境界亦非辽逺天上珍宝之台阁殿宇如星辰明密罗布于人间琼瑶瑰玉张罗陈列朗然光耀于云空衢路七宝妙成之栏楯以分界道路玉枝宝树仙瑞奇花蒨灿珠珍之宝妙景秀辉丹田瑞芝灵草绵结覆荫石杏林考义云人王之居曰京都玉帝之居妙冠诸天世所难见故曰玄都平时天清地浊神灵人愚若不连接非亲迩也帝光照彻神机妙联故上下连神人亲近也九天九上界三十六天非止九也山举高大者而言陵丘大阜也坡地之失平者坂山岭之崎岖者也深长曰沟山夹水曰涧水之流注处曰溪山之大虚曰谷缅坦平也地有山水谷涧本不平也帝光覆照妙意融溢故尽各世界之地皆平琼美石瑰玉类也纷然并陈曰罗列云衢天端之路横曰栏竖曰楯即世之排拦也蒨华光之显辉者珠宝珠宝之实丹田玄都丹陛之田耳管见云人身有天地阴阳之元秘不交则上下间隔辽异若元神御光天辉焕发则地天泰上下融高下曲转并亲迩妙合矣身中本有之宝妙显神映与天上何殊丹田御神之地奇景秀见灵孕神芝绵覆呈瑞已栏楯仙花何待逺求神通品八章时彼下方皆见诸天钧天妙乐随光旋转自然振响又复皆见鸾啸凤唱飞鸣应节龙戏麟盘翔舞天端诸天宝花零乱散落徧满道路是时凡圣骇异幽暗开光天人悦庆踊跃惧忻凡夫学士尽得飞昇仰观刼仞宝台俯眄紫云弥罗是诸世界一切人民咸臻道炁白首面皱皆得化度绀髪朱颜少壮幼稚转增形容光泽美好苦恼痊平普蒙解脱安乐快然天下歌謡欣国太平长生大帝云当彼帝光遍照之时各世界下方人民皆见各天钧天上秘之妙乐随帝光旋转绕动自然声振而音响又复尽见瑞鸾歌啸灵凤和唱飞动声呜悉应节奏玄龙舞戏祥麟旋盘翶翔舞动于天端诸天上珍宝之花纷零飘乱布散降落周遍充满于诸界道路此时凡夫圣人皆震骇惊异幽隐黑暗尽开光明天神民人并皆豫悦喜庆踊跃鼔舞懽畅忻乐无知凡夫学道士人皆得神游玉京飞昇天上仰观刼仞高隆诸宝之台俯眄紫云覆映弥罗之界是诸世界一切诸人兆民咸皆臻于道炁妙化之域白头皱面之老尽得化度爲绀黑之髪红朱之颜少年壮夫幼小童稚转增加华丽形容光辉润泽粹美奇好衆苦诸恼痊泰安平普三千大界老幼尽蒙悟解超脱安逸喜乐心意快然各天下皆讴歌谪謡欣乐国运之太平雷门使者云钩天妙乐金爲八音之首上梵玄韵不毁之金元诸韵谐和无乱无毁声律之宗一云不调自匀世所希闻故曰钧天又云大造爲洪钧道化妙运自然太和天乐之妙是大造之化故曰钧天踊跃懽忻手舞足蹈而喜也八尺曰仞天之宝台历衆刼难毁非可磨消者故曰刼仞仰观举目观俯眄低首顾视也紫云弥罗黄老宝境非俯视者对宝台言若有俯仰之义绀深青扬赤色绀髪即今言緑鬓管见云人有阴阳身分上下上炁常清下气常浊惟气间而不和则上妙不见不闻而衰损弱虚遂乘以患人旣符大道会元秘辉妙景则眞闻秘音眞见玄化钧天雅奏麟凤龙鸾悉显奇矣琼花飘瑞周彻美观阴阳气承佳鬰神若惊骇一切幽闇光明上下和畅即天人之踊跃懽忻矣阴消阳复妙意昇玄是凡夫学士尽昇也上瞻碧宝之台俯顾通玄之境国富民安气和神泰衰者壮平者泰不足者有余易筋换髓终保太和周身顺熙快此妙化非老者返少少壮增好天下歌謡欣国太平之义哉吁此实理也达者味焉神通品九章当尔之时神风遐着万炁扬津天震地裂枯骨更生沉尸飞𩲸皆得复形酆都铁围长夜九幽即时破坏地狱苦魂化生诸天三恶道苦一时觧脱时诸罪衆以斯光力得生十方诸大天宫魏伯阳云当天下歌欣太平时帝德神风遐逺鼔着妙有万炁扬太和津干发生机阳刚行健天震玄舆坤开成莲阴柔效顺地裂灵幽已枯之骨更复回生沉滞之尸涣飞之魄皆得复形无拘无散冥府酆都大铁围山大铁围城冥冥长覆九幽黑狱即时破坏无复暗蔽狱禁诸地狱中受苦幽魂俱化生诸天地狱饿鬼畜生三恶道苦一时觧脱业寃永除时诸亡狱受苦罪衆以斯玉帝玄瑞道光烛照之力得生十方世界玄霄之上沖漠之表诸大天宫愚按鼓万物者莫疾乎风帝化玄通神神无尽徧彻法界蒙受者不识不知故曰神风一炁有景色无实形奚云扬津炁之所通帝德默运太和洋溢浃洽津濡故曰扬津一天震非言雷阳德亨也出乎震以施生一地裂非崩裂地道卑而上行阴定阳复露成育之妙不闭塞而地藏发泄故云裂一枯骨更生非杇骨再起心死形稿者悟道知眞回阳换骨人中之仙枯骨再生也一魄在人身乐人死享祭祀生不明道尘识染累神离形死魂消魄散或自执或堕罪狱涣飞魄精幻变漂沦恶孽飞魄复形魂灵魄聚不致漂沉惊禁罪苦一切冥业一酆都铁围严固难开悉由罪魂自障蔽帝光玄照一烛罪灭不见天日长夜九幽之狱悉开光明酆都铁围即时摧壊破尽狱苦罪衆得生天上三恶道苦亦即觧脱彼时承光罪衆仗此道力生十方大天宫夫人之生神具形全肖形天地阴阳五行性无不备本太和贯彻清凈无染至知诱物化认假爲眞尘劳染着攀援妄想一有执恃牢不可破欺蔽日久无复开明喜怒忧思悲恐惊情倏临骤惧心无定见忙忙不止私欲苦心累身语之不省即沉尸飞魄酆都铁围黑狱幽闭也若絶欲忘私使天君泰然沖和澄彻鼓巽风周太和全浩然洽道脉即神风遐着万炁扬津阳施阴受交泰回阳消无量之苦除不尽之尘破历刼之迷执脱暗昩之业趣即天震地裂枯骨更生沉尸飞魄复形酆都铁围九幽即时破壊也阴消阳长欲尽理还易浊爲清精气化神脱五苦而融五气默朝元官凈三业而证三元上登紫府即地狱苦魂化生诸天三恶道苦一时解脱罪衆时承光力得生诸天宫也生世间者恩之宝之神通品十章尔时玉帝即分其身徧于诸大天宫令诸天宫自然化现白玉爲京黄金爲阙七宝玄苑大光明殿具光明座幢节旛盖异宝奇花徧布是处尔时玉帝即以所分之身徧于是处白玉京中黄金阙内七宝玄苑大光明殿光明座上普爲十方演说清凈解脱之道钟离帝君云彼放大光明时玉帝即分化法身徧及于衆大天宫令各天宫自然化现白玉京城黄金阙庭七宝庄严玄苑皆如玉帝所居大光明玄殿备具大光明宝座玄挥法幢节旛华盖珍异妙寳奇丽天花徧布满各大天宫之处尔时玉帝即以妙分之身徧在各大天宫神化玉京金阙玄苑之中御大光明殿陞光明座上诸神座俱有光元始玉帝演法宝座其光尤妙至大莫量最神难言妙胜佛家法王座故帝化身陞此座上徧爲十方世界演说其眞清眞凈悟解超脱之道演演明陈其管见云人之元神灵通不拘无所不到本同玉帝之妙化紫府丹台本同天上之神宫瑞芝灵药本同天上之宝花人惟牵于世利元神失主遂不能周流彻贯触处呈灵丧我清静之眞不得解脱之道若保眞合道默礼神王则灵运普通周身徧满即玉帝分身徧诸天宫凡身达妙至宝呈奇珠楼宝殿琼官瑶台即天上金玉京阙七宝玄苑也神宫丹台即光明殿光明座也气和脉畅光动霞扬即幢节旛盖神芝之秀又同天上奇花也元神御宰丹台敷灵显秘即玉帝以分身遍各天宫同时登座说法也吾之眞性历刼不壊无二无杂无拘无间本清静不染脱落自然大明不昩也能神御敷灵则遍一身皆玄化周三千无拘我明了因縁不昩实际表里莹彻穷神达化即玉帝演解讲明清静解脱之道教化各世界也达者味之自识此义神通品十一章时化玉帝各以无量天眞大圣妙行眞人灵妃玉女侍列左右是诸玉女颜容姝妙端丽奇特天珍异宝庄严身相言音清彻衆所乐闻是诸玉女其身复出微妙解脱自然之香是香芬馥周徧诸天极妙乐土及诸大地一切福处王母云尔时徧诸天宫化身玉帝各以无尽量天上诸眞神通大圣灵莲变化妙行庄严之眞人灵通仙妃护圣玉女侍立分列于左右此衆玉女颜面形容姝美奇妙端正华丽神奇特迈天珎神异之寳庄严身之形相言语音声清明通彻大衆所乐听闻是衆玉女其身边复发出玄微神妙大解脱自然之馨香此香芬芳鬰馥周遍充满于衆天宫极神妙快乐之凈土并徧及衆大地世界一切福会之处考义云妙行者人有诸善不假强爲功德不穷本于自然而成眞人则神通莫量故曰妙行灵妃玉女阴梵妙气变化之神拱卫帝眞凡天上神女皆如是称无欲无累与魔女不同德功俱备贵美尊灵纯洁永无间杂故曰灵妃玉女非专言帝后是诸玉女是此也颜容姝妙姝美也端庄正也丽华泽也奇神妙罕见特超絶衆美世无比伦也天宝庄严身相天上妃女玄光神化妙宝庄严其体其容世所未见言音清彻言言语音音声清声语分明彻通徧周闻也微妙解脱自然之香妃女了悟得大解脱玄机难穷神妙莫量不待造作自然馨香且不知其香从何而生故曰微妙是香芬馥芬香美气布扬也馥郁然馨香盛着也周徧诸天极妙乐土周悉及也徧广被也极甚也各大天宫侍卫玉帝化身之玉女香不止及一处皆徧及各世界诸天甚妙无苦乐土大地尽山河世界而言福䖏有世界则有生成故曰福处或云恭敬精信然后得闻异香各世界承玉帝光皆生信心得遇灵妃玉女妙香故曰福处此亦通六道一切衆生闻是香者普蒙开度所谓天道人道魔道地狱道饿鬼道畜生道若诸天道一切天人或有能闻是此香者五衰四相永得消除转增天福若诸人道王臣兆庶或有能闻是此香者即得人天长寿之乐身或灭度乃得脱殻尸解之道若诸魔道一切诸魔或有能闻是此香者安处天宫闘战之苦各得休息若诸地狱道一切罪魂或有能闻是此香者离地狱苦得凈土乐若诸饿鬼道一切饿鬼或有能闻是此香者即得饱满无饥渴恼若诸畜生道一切畜生或有能闻是此香者脱畜生苦得智慧乐救苦天尊云六道中一切衆生闻是灵妃玉女自然之香者普皆蒙受开化拔度之惠六道衆生所谓各天上人道世界人天道诸魔道冥府地狱道穷魂饿鬼道业报畜生道四种民天下一切诸天界之天人或有能闻是灵妃玉女自然之香者五衰四相之苦永得消灭除去转增益天福之乐若大地一切世界诸人道中帝王臣宰兆民衆庶或有能闻是此自然之香者即得留形住世享人天长寿之乐身或入灭超度即得脱殻无拘尸解仙化之道若诸世界各天诸魔道中一切魔王魔民魔女诸魔精类或有得闻是此自然香者安然附䖏天界别宫争闘战伐之苦各得止休宁息若诸世界冥途地狱道中一切有罪之䰟或有能闻是此自然香者即能脱离地狱之苦得生凈土乐地若诸穷䰟饿鬼道中一切饿鬼或有能闻是此自然香者即得饱味满腹无有饥渴恼恨若诸畜生道中一切业报畜生或有能闻是此自然香者即能脱离畜生之苦得生智慧聪明之乐萨眞人云六道道犹路也在六般途路中受轮转故曰六道首言天道者天有三十六称最上四天号曰种民七宝九宸诸天仙所居佛家云不退转之地种民之下有四崇秘天佛家云四梵天也崇秘天下有四忘象天佛家云四禅天即无色界也忘象天下有色界十八天色界十八天下有欲界六天一世界有三十六天各世界俱同四种民天虚无妙有妙化玄神永无毁沦止有上圣眞仙御居并无天人不在天人道数四崇秘天尘染方凈略化未神未臻大乘虽冠天人道大刼亦不能免无色界色界欲界诸天人天身高大形如白银不依日月之照自有光明日月天天人身高五里其上渐加至于百数由旬之高由旬四十里道经云踰舍也衣六铢二钱五分重之天衣头有自然珠冠目不舜头不俯立不倚眼无泪身无困惫若不悟大乘天福受尽之日珠冠碎目瞬雨泪身屈形惫五般衰弱四不美相见矣若承自然之香精信恭敬悟其妙香之由顿契大道不从外闻此香遂得了悟是曰能闻五衰四相永得消除永终也终免衰相之苦转增天福转转进益天福无穷不退尽也人道不同有阴阳老少有贵贱贫富有圣贤智愚不得大道寿算不长死之甚难尸不能化若各世界帝王宰臣大小臣僚及兆庶诸民千万曰兆庶衆也兆庶尽人民而言极语其多也若能承自然香了悟大道亦能善闻馨妙即得人天道无拘碍长寿之乐纵或灭度亦必妙脱躯殻尸解仙化矣脱殻或坐脱立亡或投胎夺舍尸解或此已死又显身于世间尸魂并去或假死而上昇若诸魔道魔类不同若唃嘶啰与天帝争衡闘乱天宫修罗宄逆等一切魔途或好战争或作幻厉居䖏不安常无休息此魔等若闻自然妙香能悟道眞则改邪从正居䖏安然守其素位在天别宫不乐纷争闘乱战伐之苦各得罢休止息闘战苦者闘乱必伤战伐必杀互胜互败交爲寇讐所以云苦各得休息神虽不侵魔爲魔所乱亦必应变伏魔今魔闻香悟妙安处不争神亦无事神魔悉安故言各得休息诸世界地狱不止一名曰酆都曰血湖曰血硖曰寒氷曰火车曰刀山曰劔树曰爱河曰刳心曰铁床曰风刀曰铁狗曰铜蛇曰镬汤曰锯解曰碓磨曰剥剔曰泥犂曰拔舌以及三十六狱一切受罪之䰟本难离地狱囚刑之苦若闻此自然之香即能了悟遂得超脱出离地狱诸苦得生清凈乐土诸饿鬼历刼穷䰟久系鬼籍或细颈大腹或首大腹獈或咽喉蔽塞或食炭吞烟或餐镕铜或啖铁九累世不闻浆水不遇饮食饿馁渴痛虽常忧懊若诸世界如是饿鬼道中一切饿鬼闻此自然之香即能悟道则道味充腹即得饱满消除饥渴开明喉咽永无饿恼诸畜生道卵化湿耎蠢动皆是不专言禽兽也畜生者虽畜养于天地之间无有智慧业报多苦虽苦难脱各世界一切畜生若闻自然妙香即能悟道则得此解脱业报即尽脱离畜生之苦得聪明智慧之乐畜生非无知不能言道不能体道形异神殊或豢养乘御或渔猎杀食投䧟阱充庖厨茹毛饮血皮骨悉尽最苦难言闻香即得智慧皆帝光法力也管见云上两节俱一意人身元神总御阴阳眞圣妙行灵妃王女皆所有也神气精血太和之中本有妙香解脱自然微妙难穷也气之偏正是非狂愚自分亦有六道惟天君不泰则爲五行所拘念头不断纷纷扰扰爲阴阳所制是亦受六道轮转者也睹己身六丁玉女之美闻太和解脱自然之香明彻大道使元神常焕即覩帝光而仙化者也永脱尘凡不爲身拘是亦永脱六道之苦矣达者味焉自识两节之意神通品十二章尔时诸生天罪衆旣得生是胜天宫已縁承慈光摄受之故便得觉悟各各明了罪福因縁与诸眷属作天伎乐来诣帝前是诸衆等各各含悲俱发声言臣千劫万劫不见三光常䖏黑暗三恶道中多受苦恼伏蒙上帝方便放光愍救我等皆生天上是诸恶业悉皆灭尽无诸系滞皆得徃生仰朝上帝各到道前是诸生天一切罪衆说是语已稽首复位葛仙翁云尔闻香脱化时候诸地狱饿鬼等途一切生天罪衆旣蒙自然妙香得生是最胜天已因承玉帝大慈光明摄受之故摄接引保持也受接引魂神召之皈眞也帝放慈光妙化眞香摄受诸罪衆即便得觉悟大道觉知其所以然也悟撤通也罪衆觉悟脱其三恶道趣各各明通了彻深知罪福因縁夙根曰因有因则有果由来曰縁有縁则有业罪衆旣明罪业福德因果縁故与诸亲眷属类与同也罪衆或魔或鬼或业畜各有亲党统属旣生天明道与眷属举作天上伎艺妙乐天伎以艺字解者言其妙无不通耳来诣帝前诣至也是诸生天罪衆等各各包含着悲的意思俱发声音言说等前前后后经历大刼小刼千千万万不见日月星之三光常䖏阴黑幽暗之地堕于地狱饿鬼畜生三恶道之中多受罪苦悲恼伏蒙上帝伏鞠身俯伏地下也蒙承受仰被之意言伏蒙以卑承尊当作是言耳后凡言伏蒙倣此蒙上帝普行方便放大光明方便者普着道妙令人得便益故曰方便慈光旣放怜愍救拔我等皆得生于天上是诸恶苦业报悉皆除灭了尽无诸牵系滞绊皆得徃生诸天仰朝玉皇上帝各得到元始至尊大道之前是诸生天一切罪衆说是言语己毕稽首复归原侍立的地位愚按人秉阴阳与天地本来相同溺于利欲污䧟眞心长恶不悛以报应转轮之事爲无是不知罪福因縁故妙和眞意无有蔽于尘俗之纲贪嗔痴妬狂乱悲喜嗜慾求名不见了期是常䖏黑暗如地狱饿鬼畜生之在三恶道中也昼夜熬煎亦与诸多受苦恼一般是即恶业不尽有系滞不得生天之罪衆也元神御天光发则一身阴气杂意恶趣皆复正气而昇九阳境界知善恶凡圣之关捷于影响报应昭然即洩太和之韵呈灵秘礼元皇是即生天罪衆承帝慈光摄受各明罪福因縁与诸眷属作天伎乐来诣帝前也阴气消杂念忘恶趣凈易恶爲善皈神皈命悔悟惩创自知作恶不祥不悟大道如同面墻坐井寔无所见蔽于参三贰二之途遂多忧惧惟元神御琼台降眞引灵妙发玄辉化阴全阳了脱尘凡永无牵累心同于道默朝上帝是即罪衆含悲自言累刼忧暗之苦伏蒙帝光愍救免恶业无系滞徃生朝上帝而到道前也此本天上至神妙化近取诸身者以道本在身欲人反观实践耳故稽首复位以上四句不复赘言达者详焉皇经註解卷之二皇经集注正统道藏三家本十卷续道藏皇经註解卷之三钟三神通品十三章尔时玉帝出大妙音普告十方诸天圣衆汝等谛听此诸罪衆旷劫以来纵无明性造十恶业六尘徧染三业萦缠肆意任心曾无觉悟阴罪阳过日积月深背道违眞顺邪弃正举心运念动结愆尤遂使命过之后身落三涂不得解脱若非今日遇是法筵何由紫微大帝云当光明摄受之时玉帝发出大妙音声大妙音者清彻响明徧及三千大界一切皆闻至妙絶伦故曰妙音普告谕十方各世界诸天帝圣眞神衆云汝等谛听汝尔也谛详审眞听也玉帝教诸圣衆谛听己之训遂言此诸三恶罪衆旷劫以来旷广逺也罪衆从历劫以至此时纵放无明之性性本灵明纵情恣慾狂惑悖乱任意想爲不复本然灵觉妙体故曰无明性造十恶业障十恶者身三恶业杀生偷盗邪淫心三恶业贪嗔痴口四恶业两舌恶骂绮语妄言十恶积愆遂致业报故曰恶业六尘徧染六尘者眼耳鼻舌身意六根不凈谓之六尘或云财色名食睡自便私心共爲六尘亦通身之内外皆受尘污无些清凈故言徧染三业萦缠三业者身口心之三毒恶业或云徃因夙业见在愆业未来寃业亦通萦旋也缠约缚之意积业重累若绳锁缚人不得脱身者故曰萦缠肆放意思不知收歛任从心志不知点检纵情爲恶曾无知觉悔悟之期人不见闻自己独知幽隐过恶之阴罪衆所不能掩饰错误不改之阳过日日渐积月月益深背了大道违逆不从眞理顺从邪途弃舍正道举起心意运发念头无诚正之功随妄动之机结成𠎝愆过尤遂使命终亡过之后身落地狱饿鬼畜生之三涂不得解悟超脱若非今日遇此妙法会筵何因由得出离业苦哉愚按人身神气分阴阳清浊任阴趣纵浊恶顺邪念弃眞意故酿成愆恶难脱业苦积恶之久不知其业报由来所以不觉悟也元神定居妙意震敷周身承灵默契重玄阳长阴消谢愆灭罪与道合眞皆由妙觉大悟识愆罪之縁因耳古人以致知爲入门良有见矣况人性无二说善恶皆由心无明性即法性也故遮蔽爲凡了悟爲圣圣狂之分间不容髪人能摄情归性命定神灵达理欲之几知尘恶之自顿脱业苦默契重玄即玉帝出妙音告十方纵性造恶之因业类遇法筵而出离三恶道也若以无明性爲累离此求眞是分二途则不得会一达妙矣学者玩之自知超凡之要神通品十四章尔时诸天化身玉帝即以神通不动其所移接天人皆令得至清微天宫玉清圣境元始会下是诸衆等不觉不知是时天尊及会衆等见是十方玉帝化身普皆来集天尊会前如无边明镜照诸影像互相容入时诸大衆稽首瞻仰玉帝化身圣中最尊增长清信益加志乐心无退转起大坚固天皇上帝云尔大慈光明徧摄受之时各大天宫化身之玉帝即以大神通巍巍不动其所摄受神光妙移接引诸天诸人皆令其得至清微天宫最上玉清之圣境元始道祖会下玉清者尊贵无比大清静虚秘之天圣境者至眞所御虚无妙有诸神未易至不退转之地也元始会下非大神圣际良縁者不得觐承瞻仰当演经时诸天人俱至廼玉帝神移慈接使令得至耳是诸天人大衆等不觉不知其因何自而幸至元始会下也是时天尊乃元始天尊或以爲各天帝非也元始当此时及会下大衆等见尽十方玉帝化身普徧皆来集会在元始盛会之前显列不碍如无边量衆大明镜照诸衆等形影体像互相含容无碍摄入无遣此时诸大衆五体投地顿颡稽首瞻视快仰玉帝神化之身圣眞中最尊崇者玉帝爲诸佛圣师万天帝主故曰最尊增长清洁诚信之心更益加笃志慕乐重道皈眞必志不改而后爲诚必眞喜乐大道而后爲皈奉也大衆快覩玉帝之妙化心悦诚服故曰益加志乐倾心皈依无退毁转移之意起大坚固服膺之诚心有退则不坚心有移则不固不坚固非清信志乐矣惟瞻仰玉帝心无退转则是发起最大坚固不改毁之眞志永皈大道者愚按人之神气清浊同源妙化无二心不同道虽导引搬转终非正途故神不凝灵不见不能秘化呈奇耳若元神凝眞妙摄衆有俾默朝眞帝会神玄宫眞如自在不假作爲即衆化身玉帝神通不动移接天人至清微天元始会下也气精玄会默顺帝则不识不知元神莲灵照身衆妙不拘不漏即大衆不知觉神昇上界元始及衆见帝化身咸集如大明镜衆光彰照诸像互相容入也气精投神会秘皈眞无染无伪快乐自如一得永得不毁不沦即大衆瞻玉帝化身知其最尊增清信加志乐无退转心起大坚固也学者密体之自见其妙神通品十五章时诸天人迩得生天忽睹天尊胜会道场清凈第一无爲功德之所庄严踊跃欢喜一时作礼叹未曾有尔时十方诸化玉帝俱复一体坐法座中法筵清衆俱愿欲闻玉帝本行修证未敢议问张果云玉帝化身普集之时诸天天人近迩得帝慈光神昇太玄得生清微天上忽然覩见玉帝大天尊最胜良会大利益道场胜会者凡人之聚见曰会会上若有限的利益则不可言胜会元始演玉经玉帝显慈光各法界衆等普集神鬼人物永霑大利开三教之泰运扬万法之玄宗廼法筵之最良极佳历刼诸会难与比对功德最上永无毁沦故曰胜会会上元始讃玉帝之德传至眞之法最上一乘普度世间了悟故曰道场此胜会道场絶无尘染虚洁妙明是清凈第一玉帝之妙化出于自然普济永利之玄功不假作爲沙界蒙恩永刼被泽玉帝未尝有心元始未尝着意万天让功诸佛让德良縁妙会功化普彰眞无爲功德之所庄严天人睹此快乐无极眞不知手之舞之足之蹈之而踊跃欢喜一时法会大衆五体投地作礼称叹言自历刼来未曾有此妙化胜会道场也此时十方世界诸化身玉帝俱还复作一体坐在大光明法座中法筵会上清凈之大衆言清衆者此时乘帝光夙尘顿消絶无染着故言清衆大衆见玉帝之化身显于各大天宫一切世界悉被光明今在元始会前复爲一体分化不见其不足一体不见其有余倏分倏聚神妙难穷不知何因有此神通衆等念是俱愿欲闻玉帝根本行持修眞证圣之由未敢擅议请问愚按人之一身神气滋卫脉胳贯串表里相附虚灵妙应动静互根本一分而万万归一源也人惟气拘物蔽食图妄想则明者昏灵者滞间有学道济世而小智私仁矫假功德恩惠有穷岂足言道若善始不善终善作不善成或勉以支分强作把柄或聚或散虽若灵通亦非道妙果能眞知了悟公溥明通寂感悉定并无将迎之扰灵运默会不假推运之劳道机妙存人心退听浊而返清滞而返灵独觉眞得怡然快乐脱拘蔽妙日新即诸天人生天覩天尊道场清凈逈超无爲功德庄严跃喜作礼叹未曾有也歛万归一天君御极即十方化身玉帝复一体坐法座中也若清衆愿闻帝行未敢议问则说经根因固不可作已身言也学道者秘会之则妙理自见矣神通品十六章于是天尊普告四衆言徃昔有国名号光严妙乐其国王者名曰凈德时王有后名宝月光其王无嗣尝因一日作是思惟我今将老而无太子身或崩殁社稷九庙委付何人作是念已即便敕下诏诸道衆于诸宫殿依诸科教悬诸旛盖清凈严洁广陈供养六时行道徧祷眞圣已经半载不退初心星主大帝云当清衆欲闻玉帝修证妙因之时于是元始天尊普遍告法会下四衆言徃昔过去浩刼前有国都名号称作光严妙乐其国君王名号凈德其王有皇后名号宝月光其王无继嗣储君尝因一日间想念此事作是思虑图惟自言我今将至老死而无有太子己身若或崩殁亡去天子爲天下主不敢言死称之曰崩如山崩大变也社稷九庙委託付与何人社土神稷谷神国以民爲本民以土谷养生爲天社稷之神廼至重者故君有天下必言社稷九庙者有国必有太庙始祖继始祖传己支之嫡祖三传之祖继三传之祖太高祖有天下之高祖曾祖祖父始祖在中其后左昭右穆分列共爲九庙人以宗嗣爲重况国君有天下又大不同故王虑无太子社稷九庙无託作此想念已竟即便传下敕旨诏诸道门清衆于各宫庙神殿中遵依道法祈禳诸科教品悬诸花旛寳盖斋明盛服肃建坛场内外始终恭虔不乱极清凈威洁广多陈设供养品物于白日六时辰中行香演道徧历宫庙祷祝仙眞神圣已经及半年之久王益虔诚不退悔始初立道场祈禳之心愚按人生此身性得天地之理形得天地之气得父精母血有此身体得日月照临之光以爲明得皇王水土以爲生得圣人之制以爲守持得先知先觉之师友以爲进益有道则位天地育万物入圣超凡生死无拘无道则万事瓦裂遗臭不止酿成业愆报复不已成圣则身灭理存与道同久即子孙相继祭祀不辍爲凡即无子息絶祖祀也圣凡之等相判若此凡圣之关相去几何人能知身之关系若此其重知生我不偶莫负知四恩之当报识五常之非轻尽伦理明庶物涵养用敬进学以知厚重坚固闻善必行昼夜点检善保始终不愧屋漏无息至诚与天地合德日月合明四时合序鬼神合吉凶俟圣不惑无一息少懈生顺死安还造化旧物身后泽名弥久弥光即光严国王祈太子行道不退心也神通品十七章忽从一夜宝月光皇后梦太上道君与诸至眞金姿玉质清凈之俦驾五色龙舆拥耀景旌荫明霞盖是时太上道君安坐龙舆抱一婴儿身诸毛孔放百亿光照诸宫殿作百宝色幢节前导浮空而来是时皇后心生欢喜恭敬接礼长跪道前白道君言今王无嗣愿乞此子爲社稷主伏愿慈悲哀愍听许尔时道君答皇后言愿特赐汝是时皇后礼谢道君而乃收之皇后收已便从梦归觉而有娠怀胎一年于丙午嵗正月九日午时诞于广生帝君云光严国王祈嗣不退初心忽然至一夜间王妃宝月光皇后梦见太上灵宝大道君与诸至圣眞人金光姿容玉润体质清凈神光之俦侣乘驾五色龙载之辇舆拥簇光濯妖景旌节荫罩明辉霞光宝盖是时太上大道君安然坐在五色龙舆中抱一婴小神儿其儿身各毛孔内放出百亿万祥妙之光照映王之各宫殿作百寳庄严之景色法幢旌节在前导引浮凌虚空而来是时月光皇后见道君抱此神儿心生欢喜恭敬迎接尽礼长跪于道君之前或作道路前非也上白道君言今臣国王无有继嗣愿乞求此圣子爲本国社稷之主伏愿道君着大慈悲哀怜愍恤王之无嗣听臣之请许降此子爲后彼时道君答皇后言愿特以此子赐汝是时皇后尽礼上谢道君廼将此子收之皇后收子已竟便从梦中归来遂觉腹中有孕懐胎一年于丙午岁正月初九日午时诞生玉帝于光严妙乐国王宫中愚按人之生也有气质形体则有伦理性命身任纲常之重生负参两之责高大光明灵通自在身非委形生非轻易本金质玉相清凈不染也惟暗昩贪妄轻慢天宝不能会神妙孕玄灵漫丧吾家至珍委此身于无用纵少知自爱而见道弗明用功非实诈善揜恶多金质其外而败絮其中遂使一己之身不能自保天爵良贵厥美弗彰何以践形尽性使我之眞主不頽哉若悟生死之玄根契天人之秘要洞晓阴阳深达造化认宗祖识父母见生我之在坤明种我之在干融金液纯玉炼得妙于恍惚会玄于渺冥以虚无之神神孕妙有之眞眞结灵胎产圣子俾生我者不虚长我者非徒金筋玉骨脱化形神已枯复荣永延未艾即宝月光皇后梦太上道君与诸眞清凈之俦抱圣儿赐后爲社稷主也夫人一也悟则仙不悟则亡能识月神通品十八章当生之时身宝光燄充满玉国色相妙好观者无厌幼而敏慧长而慈仁于其国中所有库藏一切财宝尽将散施穷乏困苦鳏寡孤独无所依怙饥馑癃残一切衆生仁爱和逊歌謡有道化及遐方天下仰从归仁太子父王加庆无上元君云当玉帝下生之时身放百宝光燄充周遍满于光严王国容色形相奇妙美好观看者永无厌弃之心幼而童稚时聪敏智慧渐长成时慈悲仁德于本国中仓库府藏所贮一切财物宝贝尽将发散施舍尽将字意施舍不拘多少无吝惜心若将尽散了的一般如作将财尽舍是不顾君亲国家了玉帝生知安行之至圣岂有此太过之事读者详之帝施库藏非继富贵者与那无财力贫穷窘乏之人幽闭无柰危困苦楚之辈无妻之鳏夫无夫之寡妇无父之孤子无子之独民无母摩有所依頼者无父靡有所瞻怙者当谷不熟之饥年菜不熟之艰馑或疾病衰癃伤败残废之等一切艰难衆生皆受玉帝赈恤惠济且又恩德出于至诚非徒外爲仁厚慈爱温和谦逊天下被其泽感其德皆称歌谪謡美其有道自畿甸达之要荒功化及于遐逺之方天下瞻仰景从归服仁德之太子归犹与也论语云一日克己复礼天下归仁焉盖求道即得效本速大玉帝生而神异长大慈仁天下有不归心哉自是帝德旣着四方悦服他日圣明至治从今爲太子时已见故其父王不但生帝之时欢悦观今日太子有道心上益加喜庆愚按人生天地间有此身则有正眞生气有正眞生气而后可以爲人此眞气在天地则爲妙理在人身则爲浩然眞气玄灵光明自在照彻古令并包法界人具此义本无困苦艰危取人厌恶也但降之在天弃之在人继善成性之眞视爲泛常不急之务不能全正理以孕眞灵养妙机以成神化暗蔽不明嗔妬不道贪利图名聚歛不已不慕道德不恤贫困傲慢自贤招集谤毁是害正气馁浩然自䧟于凡愚不能入圣也若保全太和凝融秘意圣胎露宝光神婴发妙景渐演玄神灵化无碍泥涂势利尘视宠荣以我之有余助人之不足济人利物惠徧羣生任刼运之昇沉而功德无尽盛德神化永着仙名法界浩刼悉被慈恩天神人悦供服至德廼干坤肖子出世奇人父母亦增光而嘉乐是即玉帝生成之神异长而慈惠至神通品十九章当尔之后王忽告崩太子治政俯念浮生告敕大臣嗣位有道遂舍其国于普明香严山中修道功成超度斗母云当妙乐国太子有道天下归仁之后国王忽然告崩大行太子即位治一国之政事俯念浮生俯念下视己身而恩念也浮生人生在世如天上浮云水上浮萍难以常在故曰浮生帝旣念此因告命勑谕本国卿相大臣将大宝传贤嗣绪君位于有道者一云欲大臣嗣承此位有道行善意亦通託位于贤人遂弃舍其国隐于普明香严山中修习大道普明香严山按古史廼东海石头山也他山中玉帝遗迹皆阐教之所非香严山故址帝旣入山修道行满功成超出凡世度生天上愚按人在世间如过隙白驹空中雷电倏有倏无不能自保贵爲天子富有四海被龙衣衮玉食万方一捐宾客尽爲幻梦下此而位极人臣田连阡陌又不足言况富贵希觏贫穷伙然且醉生梦死耽迷不悟所以行道者罕闻矧作仙人哉人能悟身犹寄旅神通品二十章过是刼已历八百刼常舍其国爲羣生故割爱学道于此后又经八百刼行药治病拯救衆生令其安乐此刼尽已又经八百刼广行方便启诸道藏演说灵章恢弘正化敷扬神功助国救人自幽及显过此已后再历八百刼亡身殒命行忍辱故舍已血肉如是修行三千二百刼始证金仙号曰清凈自然觉王如来教诸菩萨顿悟大乘正宗渐入虚无妙道如是修行又经亿刼始证玉帝说是语已法筵清衆异口同声叹未曾有许眞君云玉帝初舍王位修行过是刼数已后经历八百刼常作太子每舍其国爲度化羣生故割断六亲恩爱学修道眞刼数有大有小六十载爲微尘刼五百载贞元会运爲羡数刼三千年爲闰置刼一万八百年爲小刼十二万九千六百年爲转轮刼刼劫延积经至万数廼爲大刼八百刼莫拘小大但言其永久大约八百刼数耳于此割爱学道诸刼已后又经八百刼施行药饵疗治病疾拯拔救济苦难衆生令其安康快乐此刼数尽了又经八百刼广多行大方便开启诸道藏法品演说玄灵宝章恢扩弘大正教道化敷布振扬神圣经功辅助国家救拔人民自幽微以至光显弥大弥光一云自幽及显自幽冥及阳世尽天上地下人间悉被其泽意亦通过此等刼数已后再历八百刼亡没其身不敢惜损殒其命不暇顾惟行含忍耻辱不嗔报大有容之因故喜舍己之血肉只是舍财物人之施财如割血肉玉帝前刼忍辱喜舍舍了家财虽至贫寒危困外侮来加人不堪其忧帝絶不知觉生退悔是即亡身殒命行忍辱舍血肉矣一云苦人所难苦而后成人所难成帝成至圣舍血肉之事亦须有之然圣人化度愚俗无所不可分身妙变体实未尝毁也观者神会勿泥文辞则善矣自八百刼割爱学道以及行药治病说经普度忍辱喜舍等如是苦修妙行已历三千二百刼方始位证金仙成不毁之果号曰清凈自然妙觉法王如来教化诸菩萨大士顿悟大乘正法眞宗渐次入于虚玄眞无神妙大道如来字意人生有性万善备焉其来也齐肩仙佛本广大光明暴弃者不能全天之所赋本来眞如剥蔽已极遂作凡业玉帝前修舍妙乐王位之后又历三千二百刼数功化无边永无退转不拘不染大觉法王范围天地曲成民物不过不遗视体受归全者又逈出万万是云如来也如是等大修行又十万刼方证万天教主玉帝之位元始天尊说是言语已法筵会上清凈大衆异口同声称叹言自来未曾有此大圣妙行也愚按人之生也身有阴阳念有理欲阴阳互根迭爲消长理欲贞胜不容并立欲动则阴凝理纯则阳盛盛而达化妙入神神惟所措而咸宜无所施而不可本纯阳爲上善柰怠者之弗能玉帝悯是大阐妙义舍王位不一而足历八百刼爲羣生舍其国割恩爱学大道此妙行最大不穷矣况身之元神御灵台宰五官役使百执事六欲七情恩爱最重能欲尽理还摄情归性剥尽沿华独会玄秘又天君之弃位学道也行药救生令其安乐玉帝又历八百刼度世矣人之尘劳幻想凿丧眞意甘至老死终不能悟爲世大病能以元神精气三品上药凝秘结灵廻阳换骨生而不罔死而不亡又内景行药救生之义也演经助国利益幽显帝又历八百刼矣人之会玄逹秘妙变阴阳位上仙济鬼物身亦有默转眞经利冥阳之义也亡身命舍血肉帝历是又八百刼矣人之心不动捐浊质身亦有殒命忍辱舍血肉之义也从刼至刼虔修不改清凈无染妙化自然使人人了悟功无限神通品二十一章尔时衆中有一玉女名曰夜光从座而起严整衣冠从容雅步长跪道前白天尊言臣宿昔何幸仰侍御前亲奉供养已经亿刼三清境界金阙玉京寂淡逍遥快乐自在嬉游圣域餐听法音未昔见此希有鬼谷子云当尔清衆称叹玉帝之时侍列衆中有一玉女其名曰夜光从其座位中起来严肃端整身上衣冠座时衣冠虽然洁肃起来益见其端严故曰严整衣冠从容雅歩动履安恭长跪于道祖之前上白元始天尊言臣夜光宿命昔刼曾有何因幸得瞻仰侍列在天上帝主御前或以爲夜光云在三清界又问玉帝神光之由当作元始傍玉女非也天帝常朝三清界说经时玉帝大光不常见故玉女云然以是爲天帝侍女无疑玉女侍御前非一次也亲自钦奉供养已经亿刼十万之久三清玄境妙界黄金阙白玉京寂然清淡无事逍遥快美喜乐得大自在嬉喜神游至圣界域餐味听闻妙法音声以餐字言者清微天眞圣秘音皆最上一乘妙理有无穷之味非易觉明玉女虽神初作圣流岂能明了故闻法音而详味之若吞美食而审味也是以言餐听餐法音廼玉女指平音言非今日听元始语也若作今日看失文意本旨夜光夙居圣界久在御前大乐然听法音衆妙无不备见见衆妙无不契悟如玉帝之普放慈光变现摄受聚散自如生化祥异浩刼修眞功德无量教成圣流了悟最上愽观历刼遐鉴前代未曾见此希奇无有之事愚按人身阴气即仙女也玉质氷骨光容雅度本自有者但尘染浊污蔽垢已久正阴梵气䧟爲秽念恶行六丁阴神翻做无常饿鬼思虑种种终日营营食息靡定举动张皇不能朝上帝供玄元肆意轻驰食爱华丽以名利自缚以尘劳自累不得逍遥快乐随轮廻昇转堕凡世无休不闻正道妙法日嗜情慾动有羣魔有妙化致使难逢若纯阳秘变孚化阴精皓魄露妙光于无穷玉质显神化于不匮周身所有悉爲至灵化机从容妙藴莹露静礼元始默朝上帝性道常明人心听命丹台紫府之界七宝五明之宫寂寂空明踈逸快乐神游玄境耳味琼琅爲希世之奇观眞未有之胜事即夜光玉女从座起整衣冠雅歩跪道前白天尊问夙因请明玉帝妙化希有之事也夫阴阳理气人所同有得道者阴机作玉女神通无道者反作业趣则修眞之事诚不可不明神通品二十二章不审向来光内所现十方诸天变现圣境皆有玉帝应化法身天眞大圣妙行眞人灵妃玉女以爲侍卫是诸玉女相貌端严形体姝妙出衆妙香无与等者复蒙玉帝神通移接今皆普集在清微天未审今此玉女以何因縁得证如是无上色身恩惟圣慈南华帝君云夜光玉女自言久居上天聆玄论未曾见玉帝妙化若今日者遂言不审向来大光明内所现出十方诸天变化显现圣眞境界变或作遍字亦通皆有玉帝妙应神化法身诸天神仙眞大圣妙行眞人灵妃玉女以爲侍列护德是诸玉女色相容貌端正威严形影体质姝美奇妙岀衆妙神异之香无复与之等伦者复蒙玉帝大神通妙移慈接衆侍卫随帝光今皆普徧来集在清微天上不审今此侍卫玉女以何妙因良縁得证如是无上色身无上色身者玉女妙化色身超絶一切无与比对耳盖世有六道地狱饿鬼畜生三恶道无美色矣人道色身本爲精血之聚气散神离其秽难言况生也有衰有老有病有苦则美皆梦景故身曰幻不可言无上色外此魔道一切魔女虽容颜奇妙具五通能变化业满报来终爲自患何以言无上色身惟此灵妃玉女奇颜胜仪冠絶三界天香妙化不衰不凢非世所得观廼无上色身寔夜光玉女所不能侧其故也恩惟至圣慈悲示以未悟之义使夜光得知灵妃玉女体貌端姝香妙之理愚按世界福业一切由心造心统性情性无不具阴阳妙化人人固有不脩道同阴爲幽趣腐尸朽骸轮业之根悟道脩眞则阴亦身之正气六丁呈妙静焕天光玉女眞香身妙用也周身玄通丹台琼楼六阳秘境眞王时御法体广化摄虎御龙煅玉液于玄宫列女青于座右会丹灵之秘宝浮妃嫔之清香亦帝光现十方天境有玉帝应化法身圣眞玉女侍卫以神通移居清微天耳夫人人有性具阴阳含衆妙身与天同灵妃玉女之神通妙范宜闻见者悉知何夜光玉女成圣侍帝尚未悟耶盖脩证有品阶之崇卑而圣体由道源之变化成何品之果则有何品神通惟圣知圣惟贤知贤一毫不容假借灵妃玉女以天至眞神化救人则光范玄颜正妙眞香宜夜光之未知夜光未知以初证圣身等阶不同非退托故言者噫灵妃玉女尚不易知则帝光神化又岂能测夜光尚不能知他人又神通品二十三章尔时天尊谓夜光玉女言汝固初入圣流虽有智慧未能明了此诸玉女乃自徃昔无量刼中修诸妙行具解脱门同清凈信同清凈解同清凈念同清凈行同清凈身同清凈心同清凈意同清凈果同清凈报同大慈心同大悲心覆护衆生如母抚念爱于赤子奉戒专一冥心大道清斋弘誓千万刼中尊奉玉帝沖虚帝君云尔夜光祈圣慈开未悟之时元始天尊谓夜光玉女言汝固初得入于圣流汝尔也圣流与圣人同行列作一流类也旣爲圣矣宜无不知柰初入圣流虽有睿智聪慧尚未能大明了彻此诸侍卫玉帝之玉女非一旦有此神通也乃自过去徃昔无尽量刼数中修衆妙行全具大解悟超脱之门历刼无染永不退正信心玉帝夙修常清凈信矣诸玉女徃刼妙行亦同此清凈信也不着色象得大解脱玉帝夙修常清凈解矣诸玉女徃刼妙行亦同此清凈解也眞念无生脱尽诸趣玉帝夙修常清凈念矣诸玉女徃劫妙行亦同此清凈念也妙行庄严永无过动玉帝夙修常清凈行矣诸玉女徃刼妙行亦同此清凈行也道以物身不染邪秽玉帝夙修常清凈身矣诸玉女徃刼妙行亦同此清凈身也心即道道即心湛然无住玉帝夙修常清凈心矣诸玉女徃刼妙行亦同此清凈心也无内外无将迎絶意忘机玉帝夙修常清凈意矣诸玉女徃刼妙行亦同此清凈意也位乎上清永不退转玉帝证圣得清凈果矣诸玉女徃刼妙行亦同此清凈果也浩刼推崇功德莫量玉帝至尊得清凈报矣诸玉女徃劫妙行亦同此清凈报也仁周沙界惠孚浩刼玉帝具大慈心矣诸玉女妙行亦同此大慈心也万有羣生悉加矜怜玉帝具大悲心矣诸玉女妙行亦同此大悲心也玉女大慈悲心同玉帝其实云何覆盖保护衆生如慈母抚育惜念恩爱赤心之幼子且奉持玄戒专笃诚一或云钦奉心严戒心精专纯一故冥心诚皈大道意更妙诸玉女皈大道非暂然清凈斋䖍弘大誓愿千万刼中历来钦奉尊敬玉帝愚按人有正信心自然解悟念断行纯身无所染心清意凈证果获报必得至眞能大慈悲严持妙戒对越上帝历久不回则上仙可至世人惑邪见杂念僻行身不能修心扰意乱果报牵缠皆以不慈悲弗信道也故夜光初入圣流尚神通品二十四章此诸玉女非实是女皆天至眞爲度羣生现玉女身是故身色神通智慧隐显变化与帝同焉尔时夜光闻是说已心得开悟稽首欢喜黙然复位关尹子云此侍卫玉帝徃昔无量刼修诸妙行之玉女非眞是女身皆天仙至眞爲化度法界羣生入道遂化现玉女之身惟其爲至眞之化身身素非女是故身色神通智慧隐显变化非浅鲜也与玉帝同焉凡人莫不有身色身幻体不能分化难以与玉帝同身至于变身之魔鬼身爲矫障又不足言上有天人或五里或数里或一二由旬或百亿万丈或在天宫或见冥界或着人间一显于此不能他化或着闻见不能妙度拘一处限一时皆非最上妙化法身诸玉女化身遍见一切世界聚散自如卓絶伦类是身与玉帝同有身皆爲色色不妙好或美而罔终皆非色于帝同诸玉女化身妙色端奇美好随在全彰永无变迁是色与帝同天人魔道皆有神通神化有限通非六运是神通不与帝同矣诸玉女神化无方悉且六通是神通与帝同神人皆有智慧有隔碍未明了或假体照不能妙会非智慧与帝同诸玉女彻照无遣预通无碍是智慧与帝同知神通者悉善隐隐有遗迹非与帝同也诸玉女散则还于太虚不但芥纳须弥是妙隐无迹隐与帝同有隐则有显显非大光未与帝同也诸玉女妙现清微神见各界是显与帝同有神通智慧隐显是能变化变化若假作爲非与帝同诸玉女妙变无心神化自然是变化与帝同此时夜光闻元始说诸玉女现化语意已竟心中便得开明觉悟知诸玉女妙化因由稽首作礼欢悦喜庆默然忘言复归本位愚按人身阴阳非判然二物自一而二阴以孕阳阳以生阴本至根也修眞成道六丁阴神化见玉女奇机与元神玄灵同功此阴化呈灵岂独坤质廼干体孕育阳光梵炁之化耳况天上神眞变化无定教度衆生各有权宜应以男身即现男形应以女身即化女体刼运甚久世界纷然应以女身度者不可限量此天上至圣神眞化诸玉女以度羣生其身色神通智慧隐显变化非神人所及与玉帝同夜光虽朝三清境界夙闻法音初入圣流此大神通至眞妙行宜其未知虽然圣凡同性则法身一般有普济之心傚至眞皇经註解卷三皇经集注正统道藏三家本十卷续道藏皇经註解卷四钟四神通品尔时高虚清明天主与诸天眷属驭八景鸾舆九光宝盖奏玄歌妙乐咏无量洞章散天宝花喷天眞香飞步游空来诣道前承天尊玉帝威神之力是诸宝花即于空中化一宝盖荫覆大衆无不周徧赤松子云尔夜光玉女复位之时高虚清明天帝主与本天诸亲眷属类或作别天主眷属非也清明天主与眷属来时各驾八景辉明鸾舆九霞光耀宝盖八景一作八宝妙景一作八卦神景一作八色光景大抵天上神舆周八方之景备八节之和故云八景奏太玄歌神妙之乐咏无量功三洞宝章遍散天宝奇花喷着天眞妙香飞歩凌虚游空而来敬诣道前承元始天尊玉帝威德神通之力此衆宝花即于虚空中化一宝盖荫庇覆盖法会大衆无有不周徧处愚按人之修眞朝上帝礼元皇默转眞经清虚神光后朝玄境时呈秘妙琼花结彩周覆衆妙皆虚皇秘引元神慈接即高虚清明天主后至法筵呈妙乐御灵舆所散天花仗元始玉帝威力成宝盖覆衆无遗也有志神通品二十六章是时高虚清明天主见此希有稽首长跪白天尊玉帝言贱臣懈怠后会法筵今日吉庆值遇法桥幽显圣凡普霑圣泽放大光明现希有相上照诸天四梵六慾一切乐土诸眞圣衆睹此光明悉皆云集下照下方无极世界同玄都境近接九天灵风奏乐宫商相和激朗云庭皆成洞章一切衆生咸臻道化酆都铁围长夜九幽一切地狱受苦衆生尽承光力皆生诸天得受快乐今日所散天宝奇花旋结成盖徧覆法筵大会诸衆尽承斯光威神之力臣等千刼良因九天运会皇道荡荡正法兴隆今日大吉成仰玄功火帝眞君云是寳花成盖遍覆大衆之时高虚清明天主见此希有之事稽首长跪上白元始天尊玉皇大帝自己谦言卑贱下臣懈惰怠慢后期迟会于法筵今日吉辰庆霄值遇尊圣慈济法桥桥者世人建之以济水津免徒涉但凡世桥梁须木石构成且所济有限易于损坏如长江大河湖海皆不能济至圣经功法力济浩刼周沙界不假作爲形迹潜移默转秘化神通使人出爱河离慾海免血湖祛洪灾永久不毁故曰法桥幽而冥途显而阳界圣智凡愚普同霑濡至圣恩泽玉帝放普照大光明现希有神妙相上照各界诸天四梵六欲等天一切快乐凈土诸仙眞神圣衆等覩见此大光明悉皆云合集会云之合也倏忽满空不知何来圣衆速集如云故曰云集其光下照下方无极量世界俱同清微天玄都境界近迩神接联九宸上天光中灵风奏天妙乐如宫调商音相和凡乐宫啇等五音虽分清浊别五行天然之妙或未易有帝天灵风妙和自然不啻凡乐是宫啇相和激扬朗震于云庭皆成三洞宝章下方诸世界一切衆生咸臻集大道玄化酆都狱铁围城长夜九幽一切地狱受苦衆生尽仰承玉帝大光明法力皆生诸天宫得受快乐今日臣所散天宝奇花旋绕结成华盖徧覆冒法筵大会诸衆尽仰承天尊玉帝大光威德神力臣清明天主等非止一世之幸遇此希有千万刼中多修良因又值九天嘉莲聚会皇天至道荡荡坦平重玄正法兴行隆盛一云元始开化演最上法皇风沕穆大道平平时无旁门外道适正法兴隆之际意亦可今日庆霄是大吉辰诸界神人一切羣生咸得仰赖最玄功化一云咸欲仰希玄功俯陈道要亦可愚按人身虽小包罗天地万有悉具衆妙浑涵清虚灵气分司六阳亦有高虚清明天主若元神失御玄化未呈则趣溺恩波机沉苦海洪津巨浪滔滔靡岸何以免沦没拯昏垫也惟一人浸淫遂沦胥䧟溺误己误他固不足论其滞于小乘惑于旁径行潦无源难免枯涸又不足道间或濬灵源接道脉浸浸几化矣而自屯其膏恩泽不降又非大成耳故有证四梵六慾之果不达九宸七宝之境或受人中福报或作狱主魔王甚至沉三恶道沦九幽界可哀莫大焉是以灵化不彰妙韵不露眞经失转琼花无彩由不作良因不信正法玆不能闻荡荡平平之道而仰被玄功也能凝玄神泰天君清虚明妙之灵后机随发则通达曹溪吸尽西江融会金液诞登道岸苦海业坑永得消灭超絶六慾高出四梵普会万神照彻幽界灵风鼔眞妙韵絶品眞经默转以无停万有蒙恩于不匮酆都破围九幽开光地狱化天堂罪衆生凈土一身阴浊悉变阳明琼花霞彩盖荫衆妙实虚皇之灵元神之力也非积修素养正法笃信何以聆皇道休风得仰玄功哉噫此身之妙眞也视清明天主后至法筵庆遇法桥称圣化扬玄功谓道济天地幽显者同矣而修良因广妙行不求速化妙本自然又证圣眞诀神通品二十七章是时註是法会圣衆咸仰玄功之时高虚清明天主註解见前以偈讃玉帝曰註清明天主以偈语讃玉帝曰金阙玄穹祖註祖一本作主字攷经意玉帝爲天主诸佛师御黄金阙爲玄都穹苍宗老故云祖或作主字是但以高上玉皇尊註解见前妙相冠诸天註诸天神人皆有美相或衰毁有穷或神通有限随各居之天变化不能相兼色相容颜未甚超絶玉帝随形妙好无量无边色相奇妙独冠诸天慈光烛三界註大慈光明照彻上天下地人间故云普烛三界眞圣妙道师註眞一至圣神妙大道玄师一云玉帝之行眞圣玄妙道宗尊师也天人依仗师註玉帝爲天人教主万神之君上天神圣世间人民皆大乘垂法语註道法三乘分上中下又有最上一乘不依阶级高超三品并包无遗是爲大乘诸神法语各随智见大乘希闻玉帝垂教明示眞宗彻上彻下该括诸品羣生蒙诲悉得超脱是大乘垂法语眞一指迷途註玉帝以眞宗玄一妙理指明开悟迷途此直指单传使人不落旁门小法即指人以大路使之不䧟邪径也功德若虚空註天下之物皆有穷尽惟虚空历刼若是再无改移玉帝大功至德无量无边如同虚空不可穷极诸神圣非无功德或逺或近或小或大可以随分比拟玉帝功德无有比伦故若虚空讃扬无穷尽註玉帝功德如虚空称讃难穷皈依莫尽讃扬无穷尽盛德不黄石公云高虚清明天主虽后会法筵眞见玉帝妙化神景竒观仰慕不已遂以妙演偈语讃扬玉帝昔宰我子贡有若善称述推尊孔子爲智足以知圣人今清明天主称玉帝功德如虚空讃扬无穷尽其他讃再无如是之切尽者即宰我子贡有若之知孔子矣此偈可以谓之知言愚按人身元神浩刼不改四体眞主万有之宗妙冠六阳慈护三元一己眞师神气攸頼灵照光通法音最上直破迷途示我周行妙体玄功德之所被与虚空等讃扬何尽人不能反观内照会此眞宗一身之至德不识玉帝功德又岂能知经功利益无怪其不秘悟实体也清明天主仰玉帝功德以妙偈讃固对扬天休亦诏人回光耳果能神通品二十八章是穹苍主浩刼之尊妙见妙知无等无伦湛寂眞凈杳亡杳存上圣上灵大神通光明藏大丈夫开化人天教导无穷大慈大悲流焕法轮爲度羣生是号玉皇穹苍眞老妙圆清凈智慧辩才至道至尊开度衆生故放是光尔时高虚清明天主说偈讃已静默而坐魏伯阳云高虚清明天主皈扬玉帝功德不但有十句之讃言此玉帝是穹窿苍穆圣主浩刼之至尊凡刼之有数或亿或兆皆不可言浩玉帝历来作万天教主经历刼莲不可数计广大深逺难以寻穷故云浩刼之尊其遐照无遣神通妙见彻明无碍大觉妙知再无与之同等与之比伦相类者莹彻虚明而堪然巍巍不动而寂然不二不息其道至眞无染无沦其德至凈杳若亡非眞亡廼虚无自然杳若存非执存廼妙有无心杳若存亡不可明见难以测论矣仙佛诸神咸尊玉帝是圣中最上万神灵通无如玉帝是最上玄灵神化六通超絶一切诚大神通普烛久照光洁不沦愈出愈有无灭无晦眞光明藏藏畜大光明无穷也至尊莫如道玉帝法道自然最大难量莫有止极允矣大丈夫世贤以成身成性正已物正范围天地爲大丈夫玉帝化天地生民物不见其始莫有其终圣中最尊神中最大丈夫孰甚焉开明孚化诸人诸天教成启道无有穷尽覆爱万有悯念衆生永无限量信大慈大悲转流焕明法轮俾不滞不隐焕或作转太拘了爲化度羣生是以称号曰玉皇穹苍之眞元老大尊神妙圆通眞清眞凈大智大慧妙辩难穷才施不匮至道莫量至尊无比今开化拔度衆生故放是大慈普照光明彼时高虚清明天主说此偈讃已寂静默然复坐愚按人身元神即上天玉帝号曰元皇又曰眞主又曰玄宗又曰祖眞又曰天君又曰性宗又曰眞宗祖又曰法性又曰妙明眞心又曰正性又曰玄灵又曰眞师又曰玄光又曰大柱杖又曰法王又曰妙宝又曰眞根又曰佛性又曰眞种又曰丹元一身眞主灵妙絶伦明藴无穷开化阴阳神智莫尽慈恤衆妙周应明通最尊最贵化机不穷默融精气以孕眞灵故眞光时露妙机生生善体此者自产神婴与帝同功德道化无尽矣契清明天主讃帝之偈方云眞知实悟耳不然眞妙弗得帝化奚识清明偈语诵之若梦何以得经功获实益噫性道在我眞妙自足能会妙明眞机是实对扬玉帝休光者神通品二十九章于是天尊复告四衆云是帝身即道身也非常体也是无量功德之身是清凈自然之身是神明坚固不瓌眞空无上法身威灵恢廓名声周遍无幽不烛神妙巍巍难可称焉赤脚大仙云清明天主偈讃玉帝已复坐默然于此时元始天尊复告法会上四衆云是玉帝妙化之身即大道身也非寻常形体也道本无形何以言身盖道虽虚无无量无尽化万有成始终鼓阴阳无间息眞虚而有实体非徒空也玉帝功德若虚空与道同神故云帝身即道身非常体耳是无尽量大功德之身是眞清眞凈自然不拘之身功有限德有穷难言无尽玉帝化一切世界亘古不改何有限量着色象有拘滞非清凈自然玉帝永无染着得大逍遥宁非自然是神通光明坚确永固不损坏之眞空最上无比之妙化法身天下之有象者悉壊惟虚空常存壊者非坚固非神明太虚旣存则空廼至眞玉帝之灵通历世无损玉帝之玄光浩刼不灭不但至神至明而坚不可磨固不可破永无毁沦终久不壊是常住之眞空不消散之妙体是无上絶伦妙法身也其威德灵光岂易穷探恢恢至弘廓然极大不可恩议名号声称洋溢贯彻周徧十方光悉尘微无幽不烛神通玄妙巍巍莫量荡荡难名不可得而称焉愚按人性灵明神妙自在三身足四智完浩然之气眞一之精万善衆妙何者不具藐焉一身叅位责成无间可息本非常体廼道身无量功德身清凈自然身神明坚固不壊眞空无上法身何世人恣纵虚负此身心累神驰精耗气散性道不明谁复至命道要茫然幻身空尽枉过此生存亡若梦一无所知何由达化间有明德尽性或不终保其成所以人不能穷神达化还虚成仙与道合眞至名不毁惟玉帝以道爲身功德无量清凈自然神明坚固眞空不壊无上法身凡初入圣流一间未达觑之不破语之未悟心恩未通乎性命不知其神之所以神学术未贯乎天人不知其化之所以化委于天道之难知希觏通玄之上士元始怜衆生之久迷言帝德之广运尽启世刼之聋瞶以证神化之玄功眞大慈深仁欲衆生入妙亦恢廓其威灵周徧其名声光彻幽微神妙巍巍德难名称天尊之大愿也柰世域漂沉人心䧟溺不能顺帝之则奚承元始之训噫天人一理圣凡同心不能希圣希天道法自然诚有愧于眞经大道父母神通品三十章是帝非有爲功德之所熏修而帝昔虽下生人间多刼行化示大神通而身清凈未尝不在金阙分身变化应现随方利济羣生超昇道岸普垂教法开悟后人依教奉行登眞成道以斯功德之所庄严是故光明常充诸天神智妙达莫可度量妙行眞人云是神妙巍巍难可尽称之玉帝非有作爲勉然功德之所熏积修证是帝徃昔劫前虽下降受生于人间多劫广行教化显示大神通行化如舍王位修行割爱学道行药治病演道弘化忍辱喜舍位证金仙教度菩萨等刼故释藏记生佛之因言自兠率天乘香象下降于摩耶夫人腹中遂生文佛是亦玉帝随方设教之一化也他如赴浮黎会临宝珠会化士庶身化道者身随遇着灵普度不已爲诸天尊王神通莫量是多刼行化显示大神通而法身清凈巍巍不动未尝不在黄金阙内方元始将说玉经帝放大光即分身徧十方诸大天宫一切世界上天下地人间悉覩光明各获利益咸得快乐共闻大乘是分身变化应现随方利济羣生超昇道岸所着功德非止一时一地普徧垂示教法开度觉悟后世之人若能遵依教典钦奉帝命自可以位登上眞成全大道帝惟以此最大上妙功德之所庄严是故所放光明常充满诸天至神大智灵妙通达莫可测度思量神智妙达则大光明非徒尔德盛而光妙也莫可度量则神智妙达非浮尔道妙而神彰也至是益见帝非有爲功德之所熏修矣愚按人之元神浩劫如故大神光妙未易名言岂有心作爲之所成哉闻见觉知行住坐卧食息语默应感酬酢虽随机呈妙清凈本体未尝不御丹阙即凝玄妙产神婴而眞眞如如未始他离千百亿化随方利济诞登道岸广宣灵藴开化后天守秘持眞超凡证圣万化悉成无果不就以此妙行庄严则一露玄光充周莫御性道奇验宁可测度量计耶视玉帝圣德神功不假修爲难以量度者不一致乎惟成性虽均而暴弃甚衆使清凈正性爲淫惑障蔽如明镜尘埋光明不露故妍不见而妙意弗彰果刮垢磨光日新月盛应感无心眞如自在金阙紫府永住元神常应常静一无所扰妙察则一以贯万显行则顺应无情慈悲大愿永不退转万妙庄严难以数计积修无边眞光自普功德不思议矣吁此道人所固有也非有爲熏修亦非顽空可能不有不神通品三十一章是身光明皆具妙号所谓大神通光大慈悲光大喜舍光大忍辱光大平等光大柔和光大自在光大利益光大如意光大智慧光大吉祥光大解脱光大归依光大功德光大圆满光大无碍光无能胜光大慧眞人云是玉帝身所放大光明皆具上妙称号光号云何所谓大神通等十七大光玉帝普垂照摄妙行积证有大威神具六通力神通光严遍烛一切此光号第一也次则帝具大慈帝具大悲慈悲无量光妙弘明大慈悲光其二也再次则帝眞喜舍喜舍无量妙光普明大喜舍光其三也帝之累劫又大忍辱忍辱无边光明莫遏大忍辱光其四也帝之前修行大平等平等不已光明莫御大平等光其五也帝之徃刼又大柔和柔弱安和浩劫不改普着光明不可穷尽大柔和光其六也帝德安安超然自在恢霁光明终无穷极大自在光是其七也帝仁浩浩兼济永利利益不穷法辉普焕大利益光是其八也帝之普身超证妙觉清凈自然法王如来又亿刼始证帝位则最上功德妙出无心神化如意如意光明永无极已大如意光是其九也帝有大智帝有大慧智慧迈种光明絶伦大智慧光爲十种矣帝本至善永大吉祥以是光明彻烛无息大吉祥光廼十一矣帝夙了悟得大解脱脱落自然金光永焕大解脱光廼十二矣帝同大道妙法自然永刼正信不生退转十方后世悉永钦承皈神依道永明不晦大皈依光光之十三也帝普度无量曲成不遣功德最大光昭不匮大功德光光之十四也功圆道备帝德圆满普光久丽以其成功大圆满光光之十五也尘染夙凈妙通圆明神化无碍帝光永昭大无碍光又十六号矣神中最贵圣中最尊万天主诸佛师浩刼法界一切无如玉帝是故光明常充诸界神化莫可度量无能胜光非大光明之十七乎如是十七大光明神妙义惟玉帝今见之神通夫岂可量哉愚按人生世间以正性爲宗故仙传实际以此爲大光明种但眞种悉具而保眞无人故迷惑场中须作修洗功縁是以有一种最上良因则有一等神妙光明玉帝积修无数妙行难穷不止十七良因何爲十七大光明哉盖机多难悟化繁道晦帝十七光明即佛现丈六身而顶放大祥光也况帝光上妙一种超伦敦能追踪妙行识十七大义乎噫是难能也亦神通品三十二章是故汝等欲见是帝而不可得者縁以汝等尚于身口不舍结习烦恼行业由是障故不能得覩是帝慈颜吾今爲汝法会衆等宣示断障之法汝等大衆宜各奉行时诸大衆不胜喜跃各于至尊几前稽首作礼俱欲愿闻雷师皓翁云玉帝放十七大光明神通莫量是故尔高虚清明天主等欲眞见是玉帝而不可得所以然者縁以尔等虽无尘染证位天帝上妙大乘未眞了彻尚于身口不舍多劫结习无明烦恼凡行愆业由是遮障之故不能得覩见玉帝慈颜结习情慾尘凡一切迷累本不可贪因智慧不足执想太重识念一起渐致染着物交牵引愈积愈深作爲结毒致成习气如人以绳锁挽结一时难解熏习旧染一旦难除恶种业根本源未凈习染物欲或畜烦恼或积愆行或植縁业烦杂靡定恼乱未消累行诸业夙爲障蔽今虽统御梵天尚未彻明弗悉重玄奚瞻最胜不能即见玉帝以是故耳吾今爲尔法会衆等宣明显示断除障滞之法汝等大衆宜各奉持躬行时诸大衆不胜欢喜踊跃各于元始玉几前稽首俯顖恭敬作礼俱欲愿闻断障秘论吾元始自谓也几案也愚按人之生来各有夙因虽元会初开太和之气而徃刼修习亦难顿忘故经以夙含业縁比之积毒诚有见也是以有喜縁者则异域同心爲恶縁者则对面千里莫言道藏功案释教録记或指爲异端之论即儒书中晏婴之沮孔子先正归之命程苏大儒分爲蜀洛之党此亦縁之不偶也而相须之殷不免于相遇之踈今古同以爲恨则因縁之说岂可尽废哉用是十识难尽五藴难穷十有三徒二十五魔种七假三合一切机括谁复易逃清明天主证帝位爲尊神虽脱尘染浩劫夙积未尽超融境落高虚号着清明徃昔善因未脱虚无套矣虚明妙有如玉帝者岂能遽见释经攷菩萨行尚有覩面不见释迦如来文佛演最上义菩萨默默以听亦此义也至圣岂易见身口结习之障岂易消耶然此理最难看见帝非面见了知帝行彻契帝德如在孔子之门眞得宣圣传授心法者一机心若孚则时异世殊其揆一也神交心会其见廼眞兹聪明颜子尚未达一间清明天主不能覩玉帝又何疑元始断障之法莹明夙行了验心宗捍格旣融外有何障自然亲见玉帝矣所以衆欲乐闻吁起障破障一切由心神通品三十三章天尊言曰断障之法当生大慧无起疑惑无起贪嗔无起媱慾无起嫉妬无起杀害无起凡情无起凡思无起昏垢无起声色无起是非无起憎爱无起分别无起高慢无起执着广成子云元始天尊因清衆请问无障妙旨遂言曰断除障碍得覩见玉帝妙化光颜其道无他当生神智大慧笃信正道无起疑贰惑乱之心大道至正眞一不二本无可疑惑明不足以察具几遂至持两端无定见魔知通从旣知大道在我知明守固勿贰以二勿叅以三更何疑焉不疑则无惑道可从入故断障融凈结习之大慧必先无起疑惑求道者不可计功亦不可以他求嗔怒忿怨不平之心俱不可有断障之次无起贪嗔心专于道其哀自然滋私长欲妄念易生纤毫淫逸嗜慾之意皆大乱眞断障之三无起媱慾道无所不容贤不肖皆吾之师友若丝毫忌刻贤能或厌恶庸愚皆爲大非断障之四无起嫉妬大道至仁一不忍伤若因逆恶触萌剪灭之心背道亦甚断障之五无起杀害阴符虽言杀机只是说能照伏邪魔则至眞自在若秋天肃杀而草木归根生机歛人见天地之仁䖏非世所谓杀也又云恩生于害亦复其见天地之心意耳非世所谓害也大道无爲情识不用一动凡意其谬无穷断障之六无起凡情大道忘机诸想须凈一有尘恩其弊无边断障之七无起凡思道本贞明清凈无染少涉昏昩尘垢丧我至眞矣断障之八无起昏垢道无声臭以声色求之去道逺矣体道者不惟外面声色不碍与世无干道之影响畔岸一切不求不执故断障之九无起声色道本大同一是一非失太玄之本眞矣断障之十无起是非孟子虽云是非之心人皆有之大智若愚又何肯辨是非也道无取舍有爱恶则障眞矣十一断障之目一视浑忘无起憎爱理本无二用智分别则非道矣断障十二法无起分别见道分明高出尘外不屑世故一生慢心违道甚矣十三断障之法无起自高轻慢之念大道活泼了不可得断前十三障而道得矣虽名得道实无所得一执任有着则理障未除爲法缚矣十四断障法之终无起执着愚按道之在人本无障碍惟世爲事理二端所蔽遂至失道故元始慈示清衆断障门品历示诸端欲人奋志迈徃不阻于难打脱事障更出法槛则玉帝光颜以我之妙明日与对越神通品三十四章凝神澄虑万神调伏心若太虚内外贞白无所不容无所不纳无令外邪乱其至道牵失眞宗败其灵根盗其至宝致尔万刼永堕凡流透入俗网万魔来攻百千万刼不闻妙法鬼神执诛从生入死是故汝等应当志心善护眞宗无令丧失如前所说如是诸障汝等各各当除断之身得清凈超度诸难是名道宝持法栋梁刘海蟾云元始示断障之法生大慧絶十四业趣矣其究维何障断蔽除则神明虑凈当默住元灵玄始凝元神澄彻诸虑万神和调而潜伏心如长空太虚内外贞固洁白凡法界羣生万有无所不含容无所不包纳且定见定守终焉不渝无令外面回邪乱其至正大道牵引丧失眞正玄宗败其至妙灵根盗其固有无价不壊至宝致使尔等延积万劫永逺堕在凡流彻透入于尘俗之网万种阴魔相接来攻伐尔百千万劫惑于魔业不闻最上至眞妙法鬼神乘机得以执持诛戮从生途而入死地是故汝法会衆等应当专志诚心善自护持本来眞宗无令捐丧亡失如前面所说疑惑等诸多障碍汝衆等各各当除灭断絶之诸障十四障外邪生死等一叚事意俱在内旣除断诸障身得眞清眞凈超出昇度三界轮转业罪灾厄诸多艰苦厄难是断障之法名道之至宝扶持正法之大栋梁楼阁塔庙殿宇门舍非栋梁则难构建修道成眞入圣超凡非断障则难了脱断诸障则终免毁沦正法大行故天尊以断障爲持法栋梁愚按人之正性元神清凈无染万刼不毁好静怡怡未始不灵明与圣眞不二若明明不已玉帝神化妙光岂不亲睹惟诸虑婴心相袭不改少知道者又冀速效所以结习难尽烦恼不舍帝光难见也若眞明玄通至健果决知性命之爲眞识万有之悉假始见道而忘物继行道而忘人继得道而忘我继成道而忘心继乐道而忘趣再忘忘以忘眞事理双融眞假悉遣不落圣凡相际何须五位主宾得之无得守之不守空而不空不神而神则夙习莹凈积业絶尘细染尽灭超入最上不必默朝上帝与帝同神不必法道自然而与道合眞何有于三乘何有于诸品圣中至尊功德无伦人皆可爲但根尘之凈功玄而行妙无作而无间矫假者固不能脱融之未至化之未神犹爲入圣不优若玄中地仙释教菩萨儒家大贤以上者今人求道尚法至圣毋以大乘爲神通品三十五章更当修奉是此经典如近是帝生尊重心注想尊容称扬尊号然后汝等得覩慈颜咸蒙护度普闻妙法亲奉供养永无轮转东华木公云元始示大衆断障之法旣云是名道寳持法栋梁矣又以持久服膺之义示衆曰尔等清衆闻今正法更当修持崇奉是此玉皇本行经又典章亲诵此经如近玉皇尊帝生尊敬保重之心知尊经则不亵天道知重经则不轻天宝永久尊重则终无悖慢大道自得即论语所谓畏天命畏圣人之言也如近是帝固非眞覩玉帝一时不能对越则一时不能尊重矣注意恪想玉帝尊容妙相此道非徒专在于想像也俨然如在昭事上帝斯与天地合德而爲至圣耳称颂宣扬帝之至尊徽号然后汝大衆等得覩见玉帝大慈光颜咸皆蒙受帝之护持拔度普遍闻夫无上至眞妙法得以身亲祇奉供养是帝是经永无轮灭转移之失一云见此经典闻此妙法覩是帝颜能亲恳崇奉供养则永出尘凡不受轮回转生之苦一说心永无退转兼採之更通考疑云儒书云神不可以思致道经云神化无心任自然佛经云若以色求我以音声求我是人行邪道不能见如来今言注想尊容称扬尊号然后汝等得覩慈颜元始玄祖斯言岂欺我哉此言不是意想思存滞迹口耳合德于天孚神于帝浑化相忘故古人云天威不违颜咫尺敬恭而化不觉讃扬之至即儒书所谓言尧之言行尧之行是尧而已矣佛家所谓法身入我性我性同共如来合道经所谓神与道合则道与身一也惟如此然后闻妙法奉供养无轮转若徒心存想口称扬不能皈身皈神命冥心会道则不可言眞供养焉得无轮转至无毁沦不迁转则注想称扬供养非世俗之谓可知愚按人生性命于天理无不具惟䧟于俗流故沉于轮转若经纶天下之大经能尽其性是眞修奉玉帝经典能对越在天即如近是帝小心翼翼祇事不违是生尊重心身代天工口代天言法天不私帝眞时御是想玉帝容称帝号得覩帝颜也德惟一动罔不吉尽己尽人尽物叅賛化育皈命投诚践形惟肖至诚无息悠久无疆是咸蒙护度普闻妙法亲奉供养永无轮转也噫人之有道须臾不离道之有经如行之有路践彼周行行道者弗全不由此道何哉此孔子有何莫由道之叹元始言凡流不能见帝也果味是经有得焉自与玉帝齐神通品三十六章是时四衆闻是说已欢喜踊跃叹未曾有天官大帝云是说玉经时法会四衆人等闻元始道祖说玉皇本行集经清微天宫神通品卷分已竟闻帝生长之奇异多世之修因变化之无量功德之难穷神应之自然法力之最大侍卫玉女化自天眞沙界浩劫悉頼经法明罪福之縁由聆断障之妙旨十七大光明洞之有基亿万刼修眞述之有要取法自在入圣无难庆尘业之已脱幸七所之易入悉皆欢悦喜乐忻腾踊跃同声称叹今遇法会良縁最胜奇逢非偶此会此闻是帝是经兹时兹训历刼以来未曾有也或云闻是说已专指断障之法言太拘了元始道祖说经时神通品说已竟非是说了后又说虽分三卷五品因慈训随示故天眞演经列三卷耳若将终卷称叹意同他叹言看似爲未详所以闻是说已当兼承上说看经者详之愚按人身精神气血听命天君妙心洞然天籁发声怡然理顺油然太和手舞足蹈快乐无方得道忘机举世莫尚身亦有四衆闻说欢喜踊跃叹未曾有之义也但世溺利欲了悟无人入圣成眞不数见耳若闻经默会身具太和心融神化帝功上卷分章攷义元始天尊说玉皇本行集经诸天眞请问帝化根由语虽不同皆在一时如何首卷分三十六章说经固在一时因问以答各有不同后不能明经旨趣洞至圣玄训故诸天帝神眞五老帝君校録于前天猷继辑于后文昌帝君天枢上相各乘时有攷议评正以首分系曰清微天宫神通品第一不分他品以帝神通无伦其居无上元始此训诸仙佛不能言也汉魏伯阳唐吕纯阳元丘长春明罗念菴议之甚详分爲章註首卷神通品得三十六章非轻析眞语故使支分从三十六天之义以立章且截䖏有旨意相统承不至涣散观诵者能澄心涤虑以体至圣说经之意上眞分章之趣务使神与圣眞相孚会经血脉贯串则三十六章又何分说经之旨又岂不可得哉但泥文者多默识不厌者寡或以经爲无益或得一句以爲奇或执一字以爲病别灵宝高上之名无心聆神会之妙则因经不能悟道反爲文字障执又惑之甚者也噫诸经至语皆爲心印因文见道得道忘言玄穹祕论悉我固有经纶又何疑其难入至于轻谤一得輙幸哉皇经註解卷之四上卷三十六章终皇经集注正统道藏三家本十卷续道藏皇经集註卷之五钟五高上玉皇本行集经卷中太上大光明圆满大神呪品第二神呪品第一章尔时天地始祖五老上帝稽首长跪白天尊言伏闻高上玉皇慈念苍生普放神光照烛法界六凡四圣普叨道荫窃以凡夫短景刼运将终正道宜行以济兆民使修眞之子有期轻举末代烝民俱获寿考尔时当元始天尊说尽神通品之时天地开始之祖五方五灵五老上帝叩拜稽首俯伏长跪上白元始天尊言伏闻高上玉皇大慈悯念世间苍生普徧放出大神通无量眞光照烛三千大千诸天诸地一切法界天人魔狱饿鬼畜生等六样凡品以至最上一乘与夫上中下乘四等仙眞佛神忘士之四圣普徧叨蒙大道慈光荫庇窃以凡夫不寿世景短促法界刼运将次告终仙眞正道宜当传行以济亿兆之民使希仙修眞之子有了脱之期得以轻身沖举末代烝民无有夭折俱获寿考夫人世间命有定数三教圣人皆蜕骨尘世颜子大贤三十二嵗而卒皇经虽有利益岂能违大造之数而使人长生哉是不然人之身可死人之生理不死道理不明虽生世上其心已死偷生茍免何足言寿若明了道理悟彻行成还虚脱化则朝闻夕死无复遗恨即是长生故道德经云死而不亡者寿孔子云人之生也直又曰仁者寿释经云若人了证涅槃即见如来是名金刚不坏三教至人不以死爲死以不明道爲死不以生爲生以了道爲生造化之数虽生死难逃可拘常人而不可拘圣人玉皇尊经演自元始最上一乘妙法三教之眞宗万法之玄诀法界之慈航生死之要关成住壊空之秘旨倾刼之机括超证坦途度世妙品解结拔罪之津梁也至尊若爲慈演经文烝民一蒙圣恩承神光力皆得皈依正法不落邪径生死无愧能令短命衆生而得长寿是经神功有若此者右上卷神通品至圣天宫妙化三教圣眞皆不易及故列第一见传此眞经神化之自此卷首列神咒品以经中秘法语能度人録仙制星制魔制水鎭五方济法界故曰神咒有神通而法语秘文若是利益斯继神通而第二云荫音印烝与蒸同末代将终之刼神呪品二章自昔元始洞玄灵宝赤书玉篇眞文生于元始之先空洞之中天地未根日月未光幽幽冥冥无祖无宗无气无象无色无名无形无绪无音无声混沌太无灵文蔼乍存乍亡灵图开化玄象推迁结气浮空乘机应会玉帝眞诰灵宝秘篆无上大不可思议神呪于是存焉天地始祖五老上帝言玉帝尊经之正道能令末代烝民获寿考因何有此大功效自昔元始洞玄灵宝大赤天书碧玉琅篇之眞文生于未立法界元始本初之先大空洞虚之中两仪不曾分太极无极之先天地未立根基阴阳水火不曾肇孕未有日月光明混混茫茫何所分别幽幽冥冥而已万象未生孰爲之先不见造化之元是无祖无宗玄虚太空不见其气无有形象无着见之色无字称之名无形影无端绪无影响沖然漠然衆音何有衆声何有无音无声也无涯无际混沌太无元始洞玄灵宝赤书玉篇之眞文灵秘文光掩然虽不明见蔼然又着端倪乍存乍亡非有也非无也非有有无无有而未常有无而未尝无也元始灵运玄图开张万化玄元妙化之象推转运迁结妙梵之气遍浮虚空乘玄运之机应天人叨阴正道宜行之会玉帝宝诰灵宝秘密天篆无上功德不可称量大不可思议神咒于是显秘着象而妙法存焉赤书玉帝眞经妙有之文皆诸天太初梵气结成字文广长一丈色光赤焕爲丹天大赤金书玉篇九天之上皆碧瑶之篇元始洞玄灵寳之文宝霞玉润故云玉篇生于元始之先廼天地本初之先非元始天尊之先天地未根非天地无生化之根天地生于虚无元始眞文在三千大界未立之前浩刼之先故未见天地肇分之根乍存乍亡存而不可定其象亡而未尝灭其眞玉帝眞诰皇经妙典慈济无穷历浩刼而无量徧三千大千而莫尽诸天奉行三教遵依是倾刼法界之诰命也灵宝秘篆天书云篆非易闻见不可思议不可以心思不可以言议言莫量也于是存焉玉经眞文在浩刼先非自今日存也未乘机应会时道涵太虚夫有何形孰从而见虽存而莫知其存也今正道宜行灵文彰秘神通光明于昭炳显故云于是存焉眞经妙法之存乘机应会是难遇之时也在斯会者肯自负而不求法诲乎神呪品三章故天地得之而分判三景得之而发光灵文郁秀洞映上清发乎始青之天而色无定方文势曲折难可寻详元始鍊之于洞阳之馆冶之于流火之庭鲜其正文莹发光芒洞阳气赤故号赤书灵图旣焕五帝朝眞飞空步虚旋行上宫烧香散花口咏灵章是时天启十二玄瑞地发二十四应上庆九天之灵奥讃三天之宝明神风旣鼓皇道咸畅元始登命太眞按笔玉妃拂筵铸金爲简刻玉爲书五老掌録秘于九天灵都之馆玉女典香太华执巾金童侍卫玉陛朝轩九天玉书非鬼神所闻惟玉经眞文灵宝祕篆于是存焉故太极生两仪清浮爲干浊凝爲坤天地得之而分判日曜辉月呈华星列张三景得之而发光眞经灵文郁然浮其瑞光秀气洞然光映上清境界发乎始青最上之天而色无拘定方所灵文光曜之势充周曲折难可寻究侧详元始天尊鍊此眞文于洞阳重玄之馆镕冶此经于流火大梵之庭鲜其正文光燿无方鲜其大正妙有之文莹然腾发光芒洞阳妙气溢丹流光纯然大赤故号赤书灵莲玄图旣焕光明五帝朝元至眞乘云御瑞飞空歩虚旋绕行朝最上宫阙烧清凈自然眞香布散天花口中讃咏灵文宝章是时天不爱道元辰献祥天启十二玄瑞地不爱宝二十四气粹显隹祯地发二十四应上庆九天之灵文奥旨讃扬三天之宝章昭明妙典神通风教旣鼓度世之机皇道咸畅大法普惠一切元始登座钖命太眞上仙按笔以书玉女灵妃拂荡法筵铸不毁之金光以爲玄策秘简刻碧玉之玄霞以爲丹书五方五灵五老职掌腾録秘藏于九天太灵玄都之馆玉女则典司天香太华眞人则执持玄巾金童侍侧周卫瑶堦玉陛朝轩九天玉字丹书非一切鬼神所能闻有天地而后有文字传诸经今言皇经存而后天地分判人闻此语多疑惑不省盖道之自然相循不息廼爲眞文道之不坏廼爲眞经元始在浩刼先皇经之理已在眞文无字妙化不穷故天地自此判三光自此开景也此是实理又何疑文势曲折有以文字作支字者非是鲜其正文有以鲜字作觧字者非是莹音盈或作巽字信字读者非是玄经无象何云金简玄光妙象倾刼不毁故云金简玉书玄文光瑞润丽尊严故云玉书非鬼神所闻皇经神呪品四章故天宝之以致清地秘之以致宁五帝掌之以得灵三光乘之以高明上圣奉之以致神高灵尊之以致眞五岳从之以得鎭天子得之以致治国祚赖之以致平实灵宝之妙德乃天地之玄根威灵恢廓普加无穷荡荡大化爲神明之宗其量莫测巍巍乎太空是时元始革运玄象开图灵文郁秀神表五方分判天地开化万灵此玄宗之宝可得暂披于灵韫乎九天玉书皇经非鬼神所闻妙法难闻若此故天位乎上也宝重此眞经得眞一以致常清地位乎下也秘持此眞经得眞一以致常宁五方五帝掌此秘文以得神通而成五灵日月星三光乘此眞经妙法以崇高悬象着明上圣至人奉持此眞经以至于圣不可知而神高灵神部尊崇此眞经以至眞圣之位五岳名山圣帝从此眞经之力而不崩壊以得安鎭君天下之天子得此眞经妙法以致四海无虞之治国家祚业頼此眞经以致安平实灵宝眞宗之妙德乃天地之眞宗玄根此经天威灵通恢然莫量廓尔无际浩刼法界一切利益无尽是普加无穷坦坦平平功化无象而无方诚荡荡大不可量之神化爲神明之眞宗其功量莫可测识无象无宗巍巍莫及而太空是时元始天尊革太混之运玄光妙象开辟灵图灵文鬰茂光秀辨位化形神表东西南北中之五方分判上天下地开化法界万灵一切品类此重玄眞宗秘宝可得暂尔披沥宸训开阐无上眞宗之灵韫乎披一作披阅皇经道家语本以脩证仙品不言齐治均平此云天子得之以致治国祚頼之以致平何也盖以道化成廼爲治平悟眞宗明大道则不言而信不动而变无爲而成德盛化神永利无疆故云致治致平妙德本无所得不见施与自然功化无穷故云妙德若夫玄根一切根皆有象道生天地虽有无极太极生两仪之图太极本无象眞者见不得言不得昼图不过假像教人天地之根有何实象虽无实象其实循环无尽故曰玄根威灵三教圣神不敢慢妙化无边故曰威灵神明之宗诸圣宗法又云千神万圣从此出也太空不见其前不见其后恍惚不可爲象故曰太空革运或云革将终之运非也此经在浩刼先是革太混运耳神表五方混沌本无分辨方位别中外寔道妙化故云神表五方神呪品五章今皇道敷畅泽被十方仰观刼运眞风宜行臣心实欲使灵荫八遐风洒兰林寒条仰希华阳之繁朽骸蒙受灵奥之津明眞有格今当以行仰对元慈下伸丹恳惟愿哀悯俯念苍生不审灵宝玉篇眞文可得见授下教于未闻者乎玄宗之宝冀暂披于灵韫以今时大道敷布畅达慈思徧彻于四正四隅上极下极泽被十方矣仰观刼数气运正道眞风宜当推行臣心实欲使灵宝法惠荫覆一切方所世界尽八遐之逺道泽惠风荡洒兰林宝香玄苑世间沉滞异类傍门天魔外道有情无情不闻正道者皆蒙眞经之济如稿然无生意之寒条仰希和煦霑润华阳之繁滋已枯使荣朽毁骸骨蒙受灵文奥典之津泽明眞上仙有度世金格今当以行世间仰对元始太慈下伸丹诚恳祈惟愿圣慈哀悯俯念苍生不审灵宝玉篇眞文可得见授世间下教于未闻者乎十方非此个小十方尽三千大千世界之十方刼运从刼至刼终始相循刼刼此眞经济世非止一刼一运八遐尽三千大千之逺不止言目前八方之逺兰林香宝华林天地人物有此正理皆有此林人物昩之而不见上圣眞仙此林宝光风洒惠浮此林恩及一切泽济无方矣寒条人物神鬼不明正法如同稿木闻眞经了悟是枯木再荣朽骸人物神鬼不知正道虽生如死闻眞经超脱枯骨再生灵奥之津廼润泽之津明眞玉帝明封诸眞丹恳竭尽丹衷恳祈至圣苍生以玄首黄髪老而皓白苍然无恒故言苍又云苍天所生之民又云苍生衆也灵宝玉篇眞文俱觧见前见授祈天尊传授此经下教法界一切神人鬼物而度拔未闻此经者可得见授下教于未闻者乎廼谦疑未定不敢执言恐至尊妙法不易传授故先恳祈又作未定之词以见求之切而尊崇之至也神咒品六章于是元始天尊抚几高抗凝眞遐照观时已至普爲时会一切眞圣论定阴阳推数刼会移校河源检録天度选择种人指拈太无啸朗九玄念无开听于陈辞有若闭碍求眞之路是时五老帝君启问不已良久元始天尊乃垂盼眦之容慨尔叹曰微乎深哉子今所扣岂不善乎此元始灵宝之玄根空洞自然之眞文生天立地开化神明施鎭五岳安国康民灵宝玄妙爲万物之尊天启玄瑞灵应自然灵宝眞文宜下教未闻于是时元始天尊抚循玉几即宝座巍崇道体高抗不俯密凝至眞默张大智遐照今昔过去未来定观开度之时已至普爲时会六縁共际诸法界皆当吉时隹会一切世界天眞至圣论定阴阳贞元之会推生化自然之数大小刼运元会移枝河源水帝检察攷録天数期度选择脩因善种之人指拈眞玄太无啸咏朗吟九品玄章念天地始祖五老上帝所陈恳祈传法之辞若不开慈听许有若闭塞阻碍脩道求眞之路是时五老帝君恳启请问不已时过良久元始天尊乃开慈颜圣目俯烛垂盼眦之容慨尔叹曰微妙乎渊深哉子今时所扣问岂不善乎此元始灵宝之玄根空洞妙化自然之眞文生干天立坤地开化诸世界一切圣眞神明施鎭东泰南霍又名衡西华北恒中嵩之五岳安历代之国康平法界之民灵宝玄微奇妙爲万物之最尊天启玄瑞地发祯祥诸灵效应皆出自然抚几抚凭玄化玉几非凢案也高抗非自高自抗以巍然道身玄范巍巍不动故云高抗遐照有刊作想字者非是论定阴阳推数刼会上眞至圣非拘于数大道不容轻传时本自然圣教无有强聒移校河源检録天度下自诸水上及诸天一切世界诸类羣生皆度也选择种人非止说于善类教不拣择以眞经说与善类则诸类皆蒙恩指拈太无道本大无如何拈出元始至尊说此眞经廼最上一乘三教眞宗虚无重玄令人闻之了悟是云拈出九玄或作九九重玄亦通盼分目开眸垂光目际故云盼眦又云眦目睢也盼或作盻非是元始至圣如何称天地五老之问爲善请问眞经知其利益时会智见深逺微妙故称善开化神明道生诸仙神佛等其余觧见前眦音姿又音子神呪品七章今三天盭运六天道行杂法开也当有三万六千种道以释来者之心此法运讫三龙之后庚子之年杂气普消诸天庆会吾眞道乃行今且可相付当録于上馆未得行于下世玄科有禁不得妄传子可诣灵都紫微上宫听天音于金格视俯仰于神王然后当使得受天文以总御元始之天也盭鲁第切眞经若传天启玄瑞灵应自然今何时哉三气丹天盭更气运六六诸天一时道行杂说小法开度教化当有三万六千种门头道理以解释来求道者之心此法运化已讫三龙龙汉等三刼之后庚子之年贞元会运杂气普消诸天庆宵时会吾眞道正法乃行今暂且可以相付当録载于上玄天馆未得行于下尘凡世玄科天律例有禁戒不得妄自轻传子可躬诣太灵玄都紫微上宫听聆天音旨宣金格传度期数严重之勑视俯仰于仙神天帝将吏天王知此法与贵重利益然后当使得受眞经天文以总御元始统化之诸天也盭音立作盩字非是或作整字亦不是三天青赤禹余三炁之天六天欲色无色轻尘细尘轻染细染等天帝神人大中小三乘演教各品道行杂说小法开示化度三万六千种道人身有三万六千神气清浊强弱不同有正信者有邪见者根器各别学焉而得其性之所近故有大乘有小乘是有三万六千种道以释来者之心应来求道者之心机一云应当来之心机各就相投相信者以受持故了悟者言涣然氷释是释字无疑或作择字者非也三龙龙汉初中末三刼一云龙汉龙康龙征杂气普消时将泰妖氛息诸天庆会诸天皆当吉时盛会一云诸天喜庆法会玄科天律有自然之禁虽道不择人语非其人亵天宝且失言所以三教圣人得其时得其地得其人廼说法传道金格夜较玄格功过等律也视俯仰于神王仰视仙眞俯视天王神将总御元始之天总领统御元始所化诸天一云视与示同示俯仰于神王示仰承俯听之义于神王统御元始之天统会诸天近御法驾于元始最上之天二说俱通神呪品八章于是五老帝君与诸眞圣清香执戒徘徊云路啸命十方上诣上清太玄玉都寒灵丹殿紫微上宫受俯仰之格乃知天眞贵重难可即闻还乃更诣元始道前谘以禁戒之仪逊谢不逮听天音于金格然后得受天文眞经于是五方五老帝君与诸天眞圣清着眞香执守道戒周歩云衢徃遗导度逡廵徘徊云路啸咏宣命十方圣神上诣上清太玄玉都天宫妙界寒灵丹陛宝殿紫微上清玄宫受领俯仰之格乃知天文眞经尊贵严重难可即得听闻还乃更诣元始道前懿问以禁戒之仪逊谢智见不及清香廼性眞天香清凈自然香无爲正妙道德眞香非世焚香等也执戒玄范巍肃如对道祖守天尊法戒徘徊慈接无穷玄光法驾周命十方云路之际先儒云天光云影共徘徊即此意耳非世间逡巡徃来不止之比也啸命十方啸音笑读作勑或作秀字读者非也盖肃然出令爲啸非吟笑之义十方不言十灵宝但言十方神部尔上诣仙眞朝元受法玄光默昇恭聆玄诲非凡足踵蹑践登之义寒灵丹殿九天之上无声气日月不能及天光自照广而无量清而寒肃丹殿太赤玉光故云然紫微上宫紫霄之上太微天中上清玄宫也非日月天端世所称紫微垣之宫太微垣之宫也俯仰格觧见前难可即闻非云难以即时得闻但言难以闻而即知一云玄都掌经者不使即还廼更诣元始道前更回来九天上谒元始至尊懿以禁戒之仪懿解见前请问天律禁戒传法受法之仪则禁禁令戒戒条也逊谢不逮非谢不能守禁持戒但谦逊言身虽神眞法宝眞经素未悟入一时闻之智见不逮此正天地五老眞知道法之尊处非自限止言不堪受此也天下诸类皆有理皆可闻道故四灵之物各拔其萃人爲万物之灵神爲出世之品岂不能闻道乎故颜子平日聆受夫子之教不违如愚相说以解卓立之后云虽欲从之末由也已文殊诸佛传释迦正法眞宗一事闻者𤢜𤢜与此语义一般持此经者识得天地五老委曲推尊经旨之意则知道矣神呪品九章是时天尊慈颜愍谕灵关廓开登命五老帝君开洞阳玉馆披九光八色之韫云锦之囊岀元始灵宝赤书玉篇眞文金书玉篆微妙祕密运御干坤大光明圆满大神呪玉章宣付五老帝君是时五老帝君拜受已及诸天圣衆稽首礼谢天尊玉帝仰奉道旨按法以传五老帝君与诸眞圣旣逊谢不逮矣是时元始天尊大慈天颜矜愍诰谕灵关廓然开化登命五老帝君开玄天洞阳玉馆披开九霞光八景色之韫云锦之囊出元始灵寳赤书玉篇眞文金书玉篆渊微玄妙秘密奥旨莲化统御一切世界干坤无量大光明圆满大神通秘呪玉章宣布付与五老帝君是时五老帝君拜受此法已竟及诸天圣衆稽首礼谢天尊玉帝仰奉元始道旨按此经金格正法以传诸界神人愍谕愍即大悲谕开诱也或云当作和愉色非是灵关廓开藏经之天丹灵玄关廓然洞开一说洞开圣哀开心见诚一说圣目流光灵关廓开俱通登命登进五老帝君使近前而亲命之也洞阳玉馆九天玄馆大洞无碍永明无暗非瓦石土木玄光妙景虬文奇错碧玉之章故云然九光觧见前八色太青太赤大黄太白太玄葱苍碧玉紫金等色也韫经之藏处玄光无边际尽含于此也披开启也云绵之囊云霞天锦道化自然光结非天孙之织锦也有底曰囊经注于此诸神不测故云然非人间布帛皮革比也灵宝至干坤等五句俱觧见前大光明三教眞文俱称法宝所在有光明诸教经书光明有限惟此皇经法徧三千大千倾刼不尽故曰大光明圆满圣心慈济无穷力不能及是有限量有亏欠故佛下不能化北极卢州上不能化自在天人难称圆满皇经包万法贯诸乘功化无量无尽虽云道不渎不强聒道化自然诸类终始循环无有不化于道者故曰圆满神呪玉篇诸眞法宗诸神玄诀度世要旨诸教神通皆不外此尊重莫踰故云然天尊有连上句读者言礼谢元始天尊有连下句读者言玉帝爲诸天之尊后说可从余觧见前玉帝仰奉道旨按法以传眞经神呪其意云何五老帝君东方爲首东方木德安宝华林青灵始老苍帝所受神诰命右东方九炁至摄气举仙六句廼度世拔人校録神仙青帝祕密灵文二十四字书于九天元台主召九天上帝校神仙图箓皆仙梵祕言不敢细解嵗星辅肝至扫除灾羣八句廼制星祕文三十二字书于紫微宫东华殿主召木德星君正天分度东方神呪至敢有稽延八句廼制东方诸魔祕文三十二字书于东华玄灵之馆主摄鬼魔正东方诸界九炁下制东河至风火无间八句廼制东方诸水祕文三十二字书于九天东北玉阙丹台主摄东海水帝大刼洪灾召蛟龙及水神事东方九炁灵宝赤书玉篇眞文合一百二十字皆太上无上大光明圆满大神呪空洞自然之书一名生神宝眞洞玄章一名青帝八威策文右玉皇诰命以钖东方安宝华林青灵始老苍帝九炁天君令玉帝仰奉道旨按法以传眞经神呪其意云何五老帝君东方爲首东方木德安宝华林青灵始老苍帝所受神诰命右东方九炁至摄气举仙六句廼度世拔人校録神仙青帝祕密灵文二十四字书于九天元台主召九天上帝校神仙图箓皆仙梵祕言不敢细觧嵗星辅肝至扫除灾羣八句廼制星祕文三十二字书于紫微宫东华殿主召木德星君正天分度东方神咒至敢有稽延八句廼制东方诸魔祕文三十二字书于东华玄灵之馆主摄鬼魔正东方诸界九炁下制东河至风火无间八句廼制东方诸水祕文三十二字书于九天东北玉阙丹台主摄东海水帝大刼洪灾召蛟龙及水神事东方九炁灵宝赤书玉篇眞文合一百二十字皆太上无上大光明圆满大神呪空洞自然之书一名生神宝眞洞玄章一名青帝八威策文右玉皇诰命以钖东方安宝华林青灵始老苍帝九炁天君令神呪品十一章南方梵宝昌阳丹灵眞老赤帝所受神呪南方丹天赤帝玉堂中有大神号曰赤皇上炎流烟三炁勃光神仙受命应会太阳荧惑辅心井鬼守房栁星张翼统御四郷轸总七宿回转天常召运促会正道驿行赤文命灵北摄酆山束送魔宗斩邪灭根符教所讨明列罪原南山神呪威伏八方羣妖灭爽万试推亡南河水帝太伯龙王神呪流行普扫不祥洪水飞灾止蛟召龙开除水迳千道万通敢有干试摄送火宫赤书所告莫有不从洪右玉皇诰命以钖南方梵宝昌阳丹灵眞老赤帝三炁天君令统御南方诸天诸地日月星宿名山灵洞水府泉宫上圣高尊眞仙圣衆一切威灵符命所临如诰奉行东方诰文永鎭东方矣南方梵宝昌阳丹灵眞老赤帝所受神呪诰命云何南方丹天至应会太阳八句廼度人録仙赤帝祕文三十二字书于九天荧惑辅心至正道驿行八句迺制星祕文三十二字书于三炁丹台主赤文命灵至万试摧亡十句廼制魔祕文四十字书于西南阳正玉阙主制北鬼南河水帝至莫有不从十二句廼制水祕文四十八字南方右玉皇诰命以钖南方眞老赤帝三炁天君度人録仙尽南方一切世界制星尽南方一切天制魔尽南方天地人物一切魔制水尽南方一切水帝神物以上制南方一切诰尽一切世界之南方历浩刼永鎭三教大圣亦不能违玄章秘不敢解原文重记示尊崇玄秘也以此制心自得其秘以此虔谪默持悉有至征神呪品十二章中央玉宝元灵元老黄帝所受神呪诰命中央总灵黄上天元始生五老中黄高尊摄炁监眞总领羣仙典録玄图宿简玉文催运上炁普告万神鎭星辅脾回度北元魁𩲃主非截邪斩根𩵄䰢魓𩳐扫秽除氛魒正玄斗明度天关九天符命金马驿传中黄总炁统摄无穷鎭星吐辉流鍊神宫勑摄北帝遏塞鬼门翦除不祥莫有当前中山神呪召龙上云制会黄河九水河源不得怠纵善恶悉分千妖万奸上对帝君莫有干试太阳激燌赤书玉字宣告普闻右玉皇诰命以钖中央保刼洞清玉宝元灵元老黄帝一炁天君令统御中央皇天后土日月星宿名山灵洞水府泉宫上圣高尊眞仙圣衆一切威灵符命所临如诰奉行中央玉宝元灵元老中主黄帝所受中央总灵至普告万神十句四十字廼度人録仙黄帝祕文书于太玄玉宝玄台主召神仙玉简宿命总鎭星补脾至金马驿传四十字十句廼制星祕文书于玄都玉台主摄星官正天分数中黄总炁至莫有当前八句三十二字廼制魔祕文书于玄都玉台主摄北帝主天气检鬼精中山神呪至宣告普闻十二句四十八字廼制水祕文书于玄都玉台四壁以摄中海水帝四泉之水洪灾涌溢之数主召水神止蛟龙中央眞文一百六十字皆大神呪自然之书一名保刼洞清九天灵书一名黄天大神呪一名黄帝八威策文右玉皇诰命以钖中央保刼洞清玉宝元灵元老黄帝一炁天君令统御中央皇天后土日月星山洞水泉圣尊仙衆一切威灵符命所临如诰奉行度人録仙制星制魔制水祕文俱不敢觧此文握尽黄帝之祕一切皆不能逃故历刼永制中央诸灵皇经集註卷之五皇经集注正统道藏三家本十卷续道藏皇经集註卷之六钟六神呪品十三章西方七宝金门皓灵皇老白帝所受神咒诰命西方素天白帝七门金灵皓映太华流氛白石峩峩七气氤氲上有始生皇老大神总领肺气主校九天检定图箓制召上仙太白检肺奎娄守魂胃昴毕觜主制七关参总斗魁受符北元赤书玉字九天正文摄召万炁普归帝君西山神呪八威七傅符水上龙召山送云在所校録同到帝门辅卫上眞斩灭邪源若有不祥截以金关赤书符命风水驿传右玉皇诰命以钖西方七宝金门皓灵皇老白帝七炁天君令统御西方诸天诸地日月星宿名山灵洞水府泉宫上圣高尊眞仙圣衆一切威灵符命所临如诰奉行西方七宝金门皓灵皇老白帝所受神呪诰命西方素天至制召上仙十二句四十八字廼度人録仙白帝秘文书于九天素灵宫北轩之上主召仙炁举仙道太白检肺至受符北元六句二十四字书于金阙玄窗主摄白帝星官正明天数赤书玉字至普告帝君四句十六字书于九天金阙三图之馆以摄六天魔炁西山神呪至风火驿传十二句四十八字廼制水秘文书于九天金阙三图之馆主摄西海水帝及水中万怪恶毒之精召云龙以防水旱之灾也西方七炁眞文合一百三十六字皆太上大神呪右玉皇诰命以钖西方七宝金门皓灵皇老白帝七炁天君令统御西方诸天地日月星山洞水泉圣眞仙衆一切威灵符命所临如诰奉行度人録仙制星制魔制水尽一切西方之秘不敢明解召山送云召山之玄灵眞气或作止字者非也神呪品十四章北方洞阴朔单郁絶五灵玄老黑帝所受神呪诰命北方玄天五炁徘徊中有黑帝双皇太微总领符命仙鍊八威青裙羽龙文凤衣上帝所举制到玉阶北辰辅肾斗牛卫扉女虚危室豁落四开壁总七星执凶紏非却灾扫秽明道动辉北山神呪激阳起雷流铃焕落玃天振威北酆所部万妖灭摧九河倾讫鸟母羣飞蛟龙通道水陌洞开赤文玉书驿龙风驰右玉皇诰命以钖北方洞阴朔单郁絶五灵玄老黑帝五炁天君令统御北方诸天诸地日月星宿名山灵洞水府泉宫上圣高尊眞仙圣衆一切威灵符命所临如诰奉行北方洞阴朔单郁絶五灵玄老黑帝所受神呪诰命北方玄天至制到玉阶十句四十字度人録仙黑帝祕文书于玄台北轩主召诸眞人神仙图箓北辰辅肾明道动辉八句三十二字制星北山神呪万妖灭摧六句二十四字制魔秘文书于洞阴朔单鬰絶玄台主摄天魔北帝制伏恶神万鬼事九河倾讫驿龙风驰六句二十四字制水北方五炁眞文合一百二十字皆太上大神呪右玉皇诰命以钖北方五灵玄老黑帝五炁天君令统御北方诸天地日月星山洞水泉圣眞仙衆一切威灵符命所临如诰奉行度人録仙制星制魔制水尽握北玄之秘故一切永不能违授五方五帝眞文永鎭一切世界三教万类一切莫逃永刼不壊虚无妙有祕不可穷玄之又玄神乎其神吾身之五炁悉备是理志士达人彻性命之宗得万法之源理数不能违眞经常在我神咒功化神呪品十五章道言是大神呪者元始之妙言玉皇之眞诰上清自然之灵书九天始生之玄扎空洞之灵章上圣之秘语玉宸之尊典成天立地开张万化安神鎭灵生成兆民匡御运度保天长存上制天机中检五灵下策地只啸命河源运役阴阳召神使仙此至眞之妙又神应自然致天高澄令地固安保鎭五岳万品存焉五方神咒妙化无穷何也道言是大神呪者元始天尊至玄之妙言玉皇天尊至眞之宝诰上清玄都自然之灵书九天仙境始生之玄文仙扎太虚空洞之灵章上极无上至圣之玄言秘语紫极玉宸之至尊法与上成诸天下立诸地开张万有妙化总诸神鎭万灵一生一成亿兆之民匡辅统御刼运化度之秘保诸天长存上制天覆大生之机中焉检制五方五灵下以策使地只啸命一切水府河源运化役使阴阳召诸神使仙眞此大神呪乃至眞之妙文神化妙应惟出自然上位乎天得一以清高明悠久是致天高澄下位乎地得一以宁愽厚悠久是致地贞固永安保鎭五岳名山一切万有品类使永存焉道言是五老上帝述道致讃述言故称元始玉皇云云非元始自賛也妙言至灵书等俱觧见前九天始生玄札称手书曰札玉皇眞经无象无声大光妙音彻十方徧法界倾刼不毁非手可书皆自然之文非言可传皆心印之妙探之无始在太虚罔象之先故曰九天始生玄扎玉宸尊典天子所居爲宸元始爲万教至尊居玉清圣境玄化难穷故曰玉宸说此眞经各教经书皆不及此诸圣诸神皆不敢违天律金格宝之甚重十方列圣卫之甚严故曰尊典安神令诸神不显神通安然无爲鎭灵令万灵不露灵响敛其威灵匡御莲度终始法界掌持刼运化度无穷令其循环无端不倾不挠故曰匡御运度下策地只简策旨命之也非策鞭之策运役阴阳阴阳徃来道实主之故云运役非言役使阴鬼阳神也召神摄召一切神使仙仙爲上帝之宾何以言使元始说此经廼三教眞宗诸神钦承故云使仙天地有穷万类易尽何言万品存焉从刼至刼生生不穷皆頼大道故云神呪品十六章玉帝昔授五老上帝是时五帝跪捧其章秘题灵都之馆天眞皇人昔书其文掌之于上清眞境太玄玉都寒灵丹殿紫微上宫累经刼运而其文保固天根无有毁沦与运推迁是大神呪混之不浊秽之愈清毁之不灭灭之极明大有之文天眞所尊自光眞名帝图刻简昭示来生斯文隐秘不得窥闻有得之子保万炁长存勤行修奉克至神仙朝礼帝君大神呪保天地山川万品存焉玉帝昔以此神呪授五老上帝时五帝跪捧此宝章秘密题此玄章于灵都之馆天眞皇人昔书此经本文掌之于上清眞境太玄玉都寒灵丹殿紫微上宫累经刼数元运而其经保固天然妙化之根无有毁坏沦沉与元运相推转移是大神呪混之终不可浊秽之愈见其清毁之终不灭灭之则极精明大有玄妙之眞文诸天眞圣所尊崇自焕天光普张眞名应爱帝图刻之金简昭示当来生生诸品斯经文隐奥深秘凢常不得窥侧闻见有得斯道之子保万炁长存不毁勤行修习奉持克至神仙朝礼至尊帝君跪捧长跪手捧宝章也经在天廼玄文非世文如何言手捧天神拱捧至敬祕题讃而书録也天眞皇人书经文皆玄光天书金玉篇字一丈之妙文也上清眞境灵寳所居也经自元始天尊说传之者灵宝故曰上清眞境而其文保固天根经之理历刼不坏是保天然之玄根永固也或以爲保天之根使其悠久不可从盖元会之后天不能长在故知非言天之根与运推迁刼刼长存混之不浊杂法浑乱正道常存秽之愈清亵渎此经者天有罚毁之不灭痴邪谤毁此经者此经灭之极明无道之世欲灭此经则经法流通大行于世愈显其明大有之文历刼常在处处不无非凡象廼妙有故云大有或以爲大有妙昭示来生将来之万生非一人之来生不得窥闻非至圣不知此经常人但谪其文耳邪魔不敢窥下愚不能闻有得此经中道理之子保吾之万炁长存勤行脩奉自能至于神仙而朝礼上帝也或云朝五老帝君太拘了一云保万化之炁长存亦通此言经之明效功德品一续前十七章玉皇功德品第三尔时玉虚上帝白天尊言隹愿慈悲普爲四衆帝释等及四梵天王一切诸天一切诸仙及未来一切衆生持是经人说利益事尔时天尊告玉虚上帝言快哉斯问不亦善乎汝以慈悲愍念衆生故请问于我汝当复坐吾爲宣说当玉帝授五老上帝此经时玉虚天之上帝上白说经教主大天尊言惟愿至圣慈悲普爲世间四衆及诸天帝释等及三界之上四梵天一切诸天一切诸品仙人及未来世一切衆生持是眞经之人说利益之事尔时说经大天尊告玉虚上帝言快心哉斯问也不亦善乎汝以慈悲心愍念世间衆生故请问于我汝当复坐吾爲宣说经义天尊指元始言或指玉帝者非是四衆解见前帝释廼诸天帝及释教诸佛菩萨等衆或以爲诸天主皆称帝释亦是若以王帝爲帝释天主此僧家之讹言不故诸经妄以天主爲玉帝不知玉帝爲万天之宗非止一天之主释经云梵王帝释爲呈祥盖言天佛之宗非敢言玉帝僧人任私谬解亦属大过故併及之四梵天王三界上大梵天王也非欲界下天之王言梵天则尽上界不言种民诸天者种民之上皆至眞大仙自然契此经故不言及一切诸天一切诸仙自梵天之下一切诸天帝神民一切诸品僊说利益事大道不言效如何玉虚上帝请言利益大道爲天地人物之宗本来皆有实益于人有自然之利天地四衆未知此经者不知其义罔敢信从遂轻大法误自己大道恩慈不忍世迷故言利益以度人柰何愚迷者尚云此经亦微言眇论何益于人岂知此经生天地人物不可须臾离者处处人人当谪持刼刼相循有大利益迺出自然非徒歆人以效也不亦善乎非疑词廼称其善问也我元始自谓也汝元始谓玉虚上帝也复坐命玉虚上帝复还听经座位吾亦元始自称宣说广布爲宣告语爲说梵扶之切或误作梵非也此请经之诚普利之心功德品续上十八章天尊言曰若有三界十方无量国土或兵戈并起疫气大行水旱虫蝗凶灾饥馑是其国王大臣当发慈悯爲其黎庶遍勑国内州县鎭宰令诸道流清凈严洁于其观内设大斋醮六时行道爲转此经当得国土清平五谷丰熟黎庶安泰元始天尊旣命玉虚上帝复坐闻经廼言曰若有天地人三界上下四正四隅之十方无尽量一切国土或动军战而兵戈并起或天灾流布值疫气大行或年嵗荒歉而水旱虫蝗凶灾饥馑是其国国王大臣当发慈悯爲其黎民臣庶徧勑国内州县鎭宰令诸道门之流清凈严洁于其观内设大斋醮白昼六时行道爲转此眞经当得国土清平五谷丰熟黎庶安泰或云三界不可言天恐与国土兵戈字有碍不知天魔与诸天主争衡亦有闘战各有分界故知三界言天地人也兵戈并起只言各处兵起互相战争非言兵戈两様并起也刀枪之属皆兵器戈㦸也此固不可言并起或言兵作人人戈并起亦非正义或疫气大行天道安常灾则称变疫气大行时疠之作亦灾异也此经救除之水旱虫蝗水溢旱干诸虫害禾羣蝗伤稼皆灾异也凶灾饥馑歳不熟民物不安则爲凶异常爲灾谷不熟曰饥菜不熟曰馑此皆灾异也黎黔黎庶庶民也遍勑遍与徧同州县鎭宰或言州县统鎭百姓之官或言鎭爲军鎭之官又言鎭爲督抚官之大者皆是是其国王大臣如是等地方之国王道流全眞正一清微灵宝等派道流清凈严洁内外肃然身心无二衣坛整饬恭敬庄严终始如一如是清凈严洁观观也神之所在瞻者起敬是诚大观故曰观设大斋醮齐内外一衆志齐其不齐爲齐祈谢神只酬报天地合德于神依科迓福爲醮六时行道非如今时沿途行道不过依科迓神转经念道而已或云昼夜十二时奇时动偶时静六时当作子寅辰午申戍或云子至已一云俱通转经心与道合持眞经国土无厄艰得清平功德品连上十九章若复有人入诸山林遇毒恶兽但能存想一念眞经山神卫护勐兽自退终不害己若入江海採宝求珍值遇恶风如法持念是此眞经风浪顿止安稳达岸眞经之利岂特消天灾丰嵗年令黎庶安哉卒然之变山水风波之厄亦有不能害者若复有人入诸山林中遇毒勐恶兽但能存想一念眞经不忘此宝章妙法山神保卫估护勐兽自然退去终不伤害持经入山之己身若人入诸江海採宝物求珎玩值遇恶风漂其船舫如经中诵受之法持念是此眞经大风自息波浪顿止安稳达岸持经人船终无伤害山林险阻勐兽毒虫势不可近一旦遇之必至伤害存想一念眞经不过暂与道合如何勐兽便退盖人物之生本一元气但分清浊全偏天地之初人物混处沕沕然穆穆然一切毒虫恶兽原不害人后人心渐假去害虫兽所以虫兽害人人若常行好事存好心敬信眞经念念不忘是大善人入山林自不遇毒虫恶兽若平日庸常无有善功入山适然遇着毒虫恶兽不贪生怕死不惶惧不斯心惟信正法专一无二操存默想一念眞经心与道俱山神卫护毒虫勐兽自然退避虫兽道中之蠢物性虽毒恶好伤杀各有所敬有所畏有所忌是以鸷鸟尊凤勐兽朝麟蛇蝎蜈蜒诸毒虫等畏鹳鹤鹏灭迹不施其毒仙眞达生化之机明克制之源一呪语一符水尚能制虫蛇毒觧虎狠厄返风回天况皇经爲万法之宗天地之祖万物生杀系于天地本于大道一念存想此经不惧虫兽法宝光诸神卫虫兽虽蠢性亦尊道畏天惧神自然退避江湖河海风波危险廼天之怒数似难逃此经爲万法之王风雷雹电皆天之妙用神威也如法持念此眞经同于天同于道天亦爲之霁威风息浪止船安然达岸攷证易云履虎咥人凶子曰暴虎凭河死而无悔此经云存想一念如法持念此眞经虫兽退风浪息道德经言合于道者鸷鸟不抟毒虫不蛰虎兕无所投其角藏牙伏爪避不敢伤人多疑儒道相悖及攷禹过江黄龙俛首而逝刘昆守江陵返风灭火守弘农虎北渡河伊川过江主敬风息则知易经孔子所言无道功德品续二十章若在军阵戈戟旣接两刃相交存心黙念是此眞经是诸恶贼悉自退散眞经之利岂但解虫兽风波厄哉若在军阵兵器俱举戈㦸旣接两军之刃相交存心默念是此眞经是诸阵上侵我之恶贼悉自退散攷证兵凶器也㦸危事也沖锋御敌矢石之交兵刃旣接如虎之闘势不可觧存心默念此眞经不过心与道俱如何恶贼便退兵法云三军可夺气将军可夺心默念眞经摄其神褫其魄妙典神功敌人丧气无杀心无闘志格恶从善自然退而散去军阵非言万二千五百数爲军军势成列爲阵止言战而阵成相攻之际戈㦸非重文接与交无大分别不过顺经文言兵刃相交耳存心默念眞经不爲苟免杀伐专心致志宁死而不畔于道耳诸衆也恶贼或言恶指恶人贼爲贼党如此分者非也不过言恶逆之贼耳悉皆也退散退而自廻散而各归也觧疑老君化胡于阗国以兵围之天帝居天宫天魔举兵以争衡佛在舍卫国欹利等六王争叛孔子化天下伐木于陈削迹于宋此皆大圣人道身法身常转眞经观是若有贼害之者其后老君布道光于阗皈依帝显天光天魔歛迹佛运法光六王归化孔子着德光援琴三唱三和匡人觧甲是自退散当攷贼多有誓不杀害善人者善人多有临危不死者或又疑宋徽钦之好道受辱漠北梁武帝好佛饿死台城以爲经功不效然三主之好道释但有虚名非眞好也情欲未絶不能以道治天下故有此难若眞体道正信经力匹夫匹妇亦可免难若疑死难节义不信经言则劝世述经功所以鼔舞人爲善也要之经旨不外吾身性道遇六根之贼作乱一心于道则六贼歛迹由是遇兵天爲觧难老君曰甲兵不能害观音云刀寻叚叚坏理之必然者语岂欺我哉功德品续二十一章若在牢狱枷锁之中凈心定虑存念是经寃枉自伸即得解脱此经利益岂止令贼兵自退哉若误犯罪过在牢狱枷鎻之中清凈其心志安定其念虑存念是此眞经寃枉自然伸明即得觧脱攷证牢狱所以系罪人福善祸淫天道之常旣犯罪在狱便不能遽出如何云存念是经即得解脱夫所谓寃枉自伸其人平日必定是善的或宿世寃愆今生运限或误失过失他人罣误或先亡连逮救人被䧟一旦系狱俱是寃枉不怨天不尤人素患难行乎患难絶无意想是凈心定虑存想眞经矣天相吉人寃抑自白不必分辩自然伸理不必旷日持久天下无久屈之理即时便得解脱牢狱系囚曰牢待对曰狱今之监仓铺厂轻重之狱不同大率止以罪人之居者爲言二字非有两様分别枷鎻拘挛罪人罹之者爲有罪廼变故也或云牢字从牛狱子从犬不食牛犬牢狱永免不过令人不杀生勿纵口而以味招祸也此经外之意附记之经大利益寃枉自伸即平日有过犯罪时悔过自新絶无怨望经力拔济久而不怠亦必觧脱文王得道而圣者也羑里之囚脩易经而被宥免公冶长希道而贤者也缧绁之拘寻亦得出徐神公张紫阳成道而仙者也昌邑之囚三配之苦以其笃脩至道妙传悟眞俱得觧脱不惟圣贤愚人若能除去杂念永信眞经牢狱之厄自解脱觧疑太古无罪人无刑狱轩辕捕蚩尤制桎梏昼地以禁刑狱之义起三代后刑狱之制全经在浩刼之先元始说于天上如何言牢狱盖刼刼处处有善有恶恶自有孽狱之理已在经包万法永利羣动理无不具预言拔罪之效耳释经云念彼观音力枷鎭早离身儒书云君子怀刑大易云无妄之灾何尝不言狱则知经非近世之言矣廼无始玄章也要之一念理则福堂一念私则业狱慾妄滞而不除一身业坑牢狱在矣孟子云人之异功德品续二十二章若爲邪精鬼贼衆苦所加如法持念是此眞经衆邪逺避自然安穏玉经神功岂但解牢狱厄哉若爲一切邪魔精怪鬼贼衆苦所加如法持念是此眞经衆邪精鬼贼皆逺遁避去自然安稳无事攷证若爲即云如爲也邪精鬼贼凡不正者皆爲邪通灵而逞妖异者爲精阴之灵者爲鬼伤人害物曰贼或云贼当作人之恶者前叚已云军阵恶贼悉自退散如何此贼字又作人看大抵邪魔妖精鬼怪乘间伺隙因人之不正以入其来也不知何从其去也不知何归暗施残害令人不测故曰鬼贼上自天魔下至土精山魍魉水怪异木魅金精火妖草异禽兽之精氷炭之怪魑孽鬼灵邪属甚衆衆苦抛砖掷瓦惊鸡弄狗要求祭祀恼乱家宅或令人颠倒精神恍惚狂乱无端奔走哀号迷顽不省戏跳呕恶咆哮淫孽醉痴损丧寝食不安日夜惶惶生非平安死有系滞是爲衆苦加以殃来加人也如法持念是此眞经旣云邪精鬼贼衆苦所加焉能如法持念眞经此云如法非能易乃虑一乃心与道合眞谪此经但依讽经之法瞻拜礼诵一切邪精鬼贼皆逺避去一云如法持念眞经令道人替被苦者念经皆除衆邪逺避去自然安稳不待符水驱缚药饵告逐闻经逺避受苦者自然得安稳无衆苦尝闻祖天师以法伏诸魔玄帝修眞灭诸精邪治人鬼萨眞人阐道除邪魔老君伏天魔佛梵呪降魔先儒范文正公宿战场止闻小鸡声鬼不爲妖程子伏大头鬼又任衆鬼移床心如如不动鬼皆潜伏故云道高龙虎伏德重鬼神钦如法持念眞经秘密法典至圣眞言了鬼神觑不破之机邪精鬼贼有不逺避者乎觧疑要之人身三尸五穷七𩲸七情六欢襍念妄想种种阴趣皆邪精鬼贼若了悟虚明慧剑诛妖欲尽而邪精鬼贼逺功德品二十三章若人爲求嗣息如法尊重持念此经帝勑天曹明检丹籍九品之内四果仙人运应数合降谪下生爲其作子才辩明慧人中尊贵经功岂但能伏诸邪哉若人因孤苦无子爲求嗣息如经中尊重经典之法持念此经上帝即勑天曹明检查丹书仙籍九品之内四果仙人运应轮转数合临世降谪下生爲其作子与无嗣谪经之人爲子多才善辩聪明智慧得人中尊贵之果求祈祝祷神以求也或令人或自求有无子息命系于天若不可求不孝有三无后爲大不可不求况人资血气以生凡有血气者皆可生育或亏损阴德获罪于天或阳差阴错命犯孤寡或胎中虚偏或欲怒自伤因而无子人定回天至诚感格无不有子故嗣息可求嗣息继续曰嗣或云嗣系也继祖宗之统续如系相接也又云嗣司也司传家之业继口纉册也息子以继先如人之喘息唿吸相继不絶也且人之眞息生死之根息住不絶气有子不絶祀故云息太扺息自心也有子万事足可以少息此心故曰息三教圣人皆有子人何不知子息之重如法尊重是重经或云自己尊重者天曹造命掌仙籍者也九品上三乘中三下三共九品也释经云九品蓬花爲父母佛菩萨圆觉声闻阿罗汉四禅亦是九品四果仙人须陀洹斯陀含阿罗汉阿那含降谪下生仙佛以生人间爲下才才艺出衆辩口辩超羣明无不照慧无不悟人中尊贵非即爲君爲相爲师有德有道爲完人肖子则尊莫尊乎道贵莫贵乎德天子不得而臣诸侯不得而友叅賛位育裁成辅相万代瞻仰三界推尊故曰人中尊贵如法尊重持谪此经或自己或令人求嗣虽有明效不可计日指望惟知尊经首罪谢过终始如一对此经如见玉帝至诚敬此法寳则灵章神功默运造化回天易命嗣息自有世间功臣犹得廕子太善人信眞经转法轮爲天地之功臣宁不克昌厥后乎若尊重此经而嗣息不建必其诚有未至终始不能如法耳世人勉之愼之自验经之神效功德品续二十四章若妇人临难之月如法持念是此眞经即得母子平安生福德男女人所爱敬经法神功岂但可以广嗣续哉若妇人生产临难之月如法持念是此眞经即得母子早分平安无事生福相有德之男女人所爱亲而敬重女子已嫁夫家则称妇人临难之月当生产之际性命所关与死爲隣故曰临难如法持念眞经或未生产时自己斋虔念经或生产令人念经即得母子平安该生产之候无有留难即时降生母无损伤子亦顺利平坦安康两有所益福冨贵康寿吉相之人德圣贤忠义孝友有德之人男女或男或女皆有福德人所爱敬可亲而不可狎可近而不可玩人乐就之称之羡之如是曰爱然望之而畏心生即之而怠心息不言而信不动而敬是曰敬觧疑男爲人所爱敬可也女如何爲人爱敬若福相全德行好不啼不戏端重寡言少动不嬉笑少而老成长而严洁老死不变人皆爱之如亲戚敬之如尊长爱非有狎心羡其福德世之罕有也攷证母子平安诗经生民之章賛姜嫄生后稷曰首生如挞无灾无害姜嫄有德故首生如羊子之易不灾害母安子亦安释经云母子早离身道经云临盆有庆坐草无虞谪经功德其应如响今皇经盛行世间谪者亦有妇人生产或半产不及月或灾害或危亡或鬼胎或妖异或刑克母子平安者固多不能两全或两不利者亦有或以爲谪经未必有益不知正法难遇世人或不知此经尊重此经利益不闻其名者有之闻名不知重者有之或虚敬而不持谪或持诵而始动终怠或脱落混清或怠污颠倒字误句差解会失当虽有忏谢之文难得全经之利皆人自误不遇经功遂以爲谪经无益是爲谤法呜唿正法宜行亲恩难报救难利生学道者之急务也若教化世人敬诵此经则母子安产难免生善男善女世间皆福德相正道永流传矣功德最大观经者勉之皇经集註卷之六皇经集注正统道藏三家本十卷续道藏皇经集註卷之七钟七功德品续二十五章若爲求官进职爵禄亨达贵遇人君如法持念是此眞经即得职务迁转子孙荣贵世世不絶玉经之利岂但有益生产哉若爲求官进职使爵禄亨达贵遇人君如法持念是此眞经即得职司事务陞迁转进子孙荣贵世世不絶求官无官而求得官进职进陞进也职位微小营求迁转陞进高位美职爵命官爲爵禄俸给曰禄亨亨嘉逸乐贞吉悦利达称意遂心谋望通达贵遇人君出常曰贵爵禄亨达且得君行政受人主之知遇君臣相遇自古爲难贵而遇人君则臣不虚贵方爲可达一云遇明君智主也是此文非重句法宜云尔职务职有官守职事各有所司故曰职务政务也转转授美缺或易闲散作清要也子孙荣贵或世官世禄或廕子廕孙安富尊崇光前裕后且荣且贵世世不絶虽非等天地永世守庆流后代福泽绵达相承不絶虽数世亦云久逺若孔圣人之至德祖天师之神化子孙历朝受封是眞荣贵不絶封爵诏禄出自天朝官职若不可求资格相循迁转若不可谋况文须读书武要知兵学问功勋假借不得如何求进夫官授有德禄以养贤大德者必得其位必得其名如法持念眞经诵法言守圣训心与天合动与道俱是大善人或以言扬或以行举无爵而赠官无职而赠禄或有官职而陞转此用贤之常理以德招徕若或求之广成尹寿巢由严光或爲帝师或爲国宾与之弗受岂善人不可得爵禄乎若汉之孔明之旌阳李泌海蟾皆修道而官者也经云求官又何疑焉要之天爵良贵吾身固有超凡入圣进德有阶神化登仙历刼不壊道德经云死而不亡仙传云子生孙兮孙又支夫道尊德贵仙传无穷不慕世名浮利修天爵良贵由凡希圣出尘登仙永延不絶是眞能如法持念眞经功德品续二十六章若人欲求资财殷富如法奉持是此眞经即得财宝充溢衣食自然庆流子孙传之后代此经利益岂止遂求官之谋哉若人欲求家资财用殷富如法奉持是此眞经即得财货宝玩充满盈溢衣食丰洁自然充裕余庆流及子孙传之后代资用也身家所需曰资一云资頼也言人頼此利生也与赀义同财财货也亦财用也殷实也充实之义富家道极丰财用充足曰富奉持钦崇曰奉持守看诵财宝财货财之财宝货贝也金银珠玉珍奇玩好采帛希有贵重之物皆称宝充充足也溢丰盈也衣食自然不费心力自然丰足也庆流子孙庆吉祥也福泽绵逺奕叶相仍故曰庆流子孙传之后代不止及一世之子孙代代相传后人永享安荣之福觧疑孔子云富而可求也虽执鞭之士吾亦爲之如不可求从吾所好甚言富之不可求如何此云欲求殷富如法奉持此经即得富足庆流后代是言富若可求子夏曰商闻之矣富贵在天富虽可欲有命存焉天实主之如何可求然富虽有命先儒云富贵福泽以厚其终所以报有德如法持念此经口谪天言钦若昊天是令德获福者矣诗云乐只君子福履绥之此之谓也或又云大禹圣者也菲饮食恶衣服卑宫室惟甘俭约道家云学道须学彻骨贫此言持经足以致富似以利歆人者禹之自奉俭圣人不私己之心也道家之学贫心无物累也求富可得廼设言持经之效佛经云所求如意皆得满足两教法门大开方便福利无边有求辄应无愿不成若疑惑间断始勤终怠口应心非无正信坚固圆满心无至诚以感之则虽求亦不得矣观经者善体之尝攷万物皆备于我本有不资而富者在柰何世人驰逐名利竞浮华嗜情欲以假作眞贫者戚戚不能持大道谪眞经富者侈荡不能弃智利奉法言甘至老死自丧固有之富老君曰金玉满堂莫之能守富贵而骄自贻其咎戒人之逐外忘内也今言求富持经之效欲人改易求富之心以重经耳噫持经诚有效也若无诚敬且招愆矣观经者愼之功德品续二十七章若人被诸恶星之所照临困苦床枕如法持念是此眞经是诸恶星返降吉祥是经利益岂但求富者遂哉若人生命流年被诸恶星之所照临困苦床枕睡眠不安如法持念是此眞经是诸恶星化凶爲吉返降吉祥赤松子云生民茕茕各戴一星然星之所照有吉有凶吉则千祥凶有咎微在三光之下者常避忌恶星凶星也如罗睺计都天破天哭天败天退等星是矣照临或生命分度或流年值遇或宅遇分野当生当照统属分临困所如不遂鬰而不伸也苦或贫厄疾患危迫切身也困苦床枕只是困危无聊卧不安席伏枕不宁之意一云床枕有惊是诸恶星所该者广凢天上凶星命运宅遇当照一切凶星是也返降吉祥恶星照临多凶无吉如法持念此经灵章运化凶曜呈祥凡所被照临恶星不惟不见咎祸返默钖福祉降吉祥星之照临命运分野本有一定如何持经恶星降吉祥天人一理上下相通感应之机捷于影响宋襄公有君人之言三荧惑退舍不惟君也孝妇含寃而致三年之旱贱臣叩心而飞六月之霜匹夫匹妇皆可以感天地动鬼神但恐不至诚耳一诚感格片言可以孚神明不言亦可以运造化况眞经爲天地之宗三景得之以开光如法持念眞经奉至圣之玄章悉贞明之秘要凶星散吉祥生返祸爲福矣人一也惠迪吉从逆凶中诫经云星之照临吉凶惟人自召作善则星光大善则光显无善无恶其光微小过其光散大过其光灭恶星之临人有过则恶报应无过则咎征免善则凶去福临矣传云一念之恶爲妖星厉鬼一念之善爲景星庆云休咎之征系一念之善恶眞持此经虽险灾大难亦当退去而困苦床枕适然之厄有不尽消耶太甲曰天作孽犹可违亦此意矣夫人能弘道賛化育若默转眞经入神达化则与天地合其德与日月合其明与四时合其序与鬼神合其吉凶斡旋造化永超尘凡且鬼神觑不破生死不相关星辰岂能拘限哉观是经者勉焉功德品二十八章若人命过应入地狱注名恶籍父母师长夫妻男女当爲亡人持念是经或安置道场旛花供养即得亡者鬼籍尽除神生凈土同苦罪衆咸蒙济度承斯胜利皆生天上是经功德不但免在生之咎若人命过死去时䰟魄应入地狱注其名于作恶之籍其父母师长夫妻男女当爲亡人持念是经或安置超拔道场旛花供养即得亡者鬼籍尽除神生凈土同狱同亡同籍受苦罪衆咸頼经功得蒙济度承斯最胜妙法利益皆生天上命过命过其数而死也应入地狱或夙世今生有罪应当入地狱受罪报地狱若酆都铁围九狱十八狱二十四狱三十六狱七十二狱无间等地狱注名恶籍注録其名在恶案簿籍中以施报对也父母师长或亡者之父母或其师傅或其尊长夫妻男女亡者或是妇人或是男人必有其夫其妻在即夫妻不在或有子孙或有亲属之男女在当爲亡人持念是经其见在亲属当爲亡故之人奉持诵念是经或安置道场或安立布置道场遵道法拔罪业故曰道场旛花供养旛称讃圣号不尽书之长旛悬坚竿端以风四表扬宝光花献所有奇花以迓圣神上天扬法有自然旛盖旌幢天花绚采以彰休光世间但以旛置道场示庄严迓神庥供养供享献也养以饮食供奉也天上以清静妙法爲食天厨妙供惟道惟恭今世之五供养十供养不过空五有除五苦禁五乐去十恶念十眞住十信以敬共明神钦崇正法奉持宝章是眞供养今但以饮食花果珍奇供之而无恭敬之实抑末矣经所云供养者是诚心天然之供也即得亡者鬼籍尽除神生凈土一转此经或立道场即得使亡故者出幽冥削黑业鬼籍恶业尽得除去神生清凈乐土同受地狱苦之罪衆一切咸得超脱蒙受经法慈济拔度咸皆也承斯胜縁法利皆生天上斯此也夫天福虽有尽一持念是眞绖或立道场即除亡人并同苦狱䰟之罪使生天上若永逺奉持功德岂有穷尽耶噫地狱无门惟人自召天堂有路昩者难行况生来正性即帝眞经常持永念地狱天堂一切不染永证玄眞矣方云善持经者功德品二十九章又此经所在之处当有十天至眞大圣无极飞天神王侍卫供养持是经人当得自称爲正一眞人是人在处自得十方至眞至圣金刚力士潜护其人如护己身若出若入游行之处百邪避路魔鬼殄除精灵伏藏一切灾殃不能侵近是持经人命欲终时更不见诸地狱恶相即见天宫玉女持幢下迎而生天上如天福尽下生人间即得千生万生中常爲国王大臣圣贤庆会国土清平人民乐业常得宿性通明遵奉大道展转修持至登道岸是持经人获福如是是经功德岂但利益生死哉又此经所在之处常有十天至眞大圣无尽量飞天神王侍卫供养是持经人当得自称爲正一眞人是人在处自得十方至眞至圣金刚力士潜护其人如护己身若出若入游行之处百邪回避持经人所走之路魔鬼殄絶除去精灵潜伏收藏一切灾殃不能侵近是持经人命欲终时更不见诸地狱恶相即见天宫玉女持幢节下迎而生天上如天福受尽下生人间即得千生万生中常爲国王大臣圣君贤相明良相庆聚会一朝国土清宁平定人民安然乐业常得宿性通明遵奉大道展转脩持至登道岸是持经人获福如是十天十方诸天飞天神王飞身游护诸天之神王也侍卫侍立拱卫也正一眞人至正无私眞一不二之人也金刚力士两教护法皆来护持经人潜护其人暗中护持经人如护神明自己之身见诸神保护之切也其持经之人或出或入游行之处一切邪妖魔鬼精灵达避伏藏殄絶除去殄絶也尽也灾咎祸殃不能亲近是人命终更不见诸地狱种种恶相天官玉女一本作天官者非也幢非旛非旌大法幢也下迎接导上天耳千万生爲国王大臣世世尊贵如佛千八世爲王世子玄帝千世爲王千世爲宰臣老君历刼爲皇帝王者之师共安长乐且宿性通明大智大慧不昧历刼良因遵守崇奉大道反覆展转进修操持至登道岸道岸得道如济海岸也佛云到彼岸大雅云诞先登于岸此之谓也一云畔岸持经功德时刻有益或利生或利死或少或衆或久或近随愿皆成化诚神矣必千生万生遵奉无二展转修持始登道岸可见大成之难也观径者恒其志可入最上功德品续三十章又若有持是经人若雨下时起大悲心如法向空念此经三卷一徧其雨所霑面所向方一切衆生五逆十恶一切重罪悉皆消灭一切重病自得痊愈是诸衆生命终之后不堕地狱神生凈土莲花化生何况持是经者又若有持是经人或行于道路值大风起吹是持经之人触身之尘是尘所霑一切衆生一切恶业悉皆消灭更不堕于三恶道当生天上故知持经功德不可思议此经功德不但利一身也又若有持是经人若雨下之时起大悲度世之心如法向虚空念此经上中下三卷週完一遍其雨所霑濡面所向方隅一切衆生五逆十恶一切重罪悉皆消散除灭一切重病自得痊可安愈是持经人所向方之诸衆生命终之后不堕地狱神生凈土不假淫秽莲花化生何况持是经者其功德讵可量耶又若有持是经人或行于道路值大风起吹是持经之人触身之尘土是尘所霑一切衆生一切恶业悉自消灭更不堕于三道中当生天上故知持经功德不可思议攷证解疑持经人无处不慈悲非但雨下风起有大悲心推言若雨下风起时也甚言持经大悲怜悯衰矜恤念世间一切也释教云婆心太切诗云哀此茕独又云矜不成人道经云大悲觉世持经者悯世人业苦故起大悲心五逆不忠不孝不慈不睦不义一云不敬天地君亲师不敬三宝不持戒律不修德行不明心性一云滋纵财色名食睡十恶杀盗邪淫两舌妄言绮语恶口贪一切重病痊愈痊安可也愈平愈也莲花化生佛家言西方极乐世界莲花道家云青华长乐界蓬花化生又云欲生因莲花言居世出世不染一尘妙法生生无淫秽心又如天地之初自然化生成人也儒者多以两教爲妄伊尹生于空桑独非儒者之圣人乎且人心如莲知莲生则心宗印矣善哉周子观蓬虽爱其处泥不污亦必别有眞见也故爲道学之宗三恶道地狱魔鬼畜生不可思议不可以心思不可以言议夫道之济世眞经利人法雨浸濡普润一切响彻十方利尽法界儒家云有如时雨化之者又曰树之风声又曰不疾而速所过者化所存者神民日迁善而不知爲之功德品读三十一章是持经人若经涉于江河淮海沐浴其身是身所霑之水其中衆生鱼鼈鼋鼍一切水族是诸恶业悉皆除灭尽此一报之身命过之后不复更受胎卵湿化一切等身是持经人口出一切言语音响一切邪魔外道闻者皆是清凈法音是持经人若遇诸神庙能爲其神诵咏是经是诸鬼神得闻是经即脱鬼趣登证仙道恭敬是人如奉是帝是持经人功德不但及于人也若经涉于江河淮海沐浴其身是身所霑之水其中衆生鱼鼈鼋鼍一切水族其前世所造是诸恶业悉皆除灭尽此见在一世报应之身命过之后得证妙果不复更受胎卵湿化一切等身是持经人口出一切言语音响一切邪魔外道闻者不知爲世间言辞声气皆是清凈法音是持经人若遇诸神庙能爲其神谪咏是经是诸鬼神得闻是经即脱鬼趣登证仙道恭敬是持经人如奉是说经之帝经涉经历过也涉济渡也一云徒身过水曰涉如吕祖朗吟飞过洞庭湖达磨折芦过江是也要之凡过水不拘徒身舟船皆曰经涉江河海皆注水之通名淮淮河也沐浴其身以水澡洗其身也其中衆生水中一切生物鳞者鱼甲者鼈鼋鼍等一切水生族类诸恶业悉得除灭尽此一报而已死后不复轮转畜业若羽若毛若鳞若甲若介胎卵湿化一切等身人虽胎生此胎字不指人说只言兽属盖龙爲水尊尚称业报其下水族又可眞持经人身口悉出金光故言音所及一切邪魔外道闻者皆是清凈法音爲神说经神脱鬼趣神虽灵响露威光彰报应尚有趣在闻此眞经脱其识根拔其趣意所谓融尽宿习也登证仙道上证眞仙之道也神与仙之分别等阶神虽有功德而功勲显赫俱在虽大神亦然即大贤未融形迹与入圣而不优之类也仙则空五藴凈九识遣能所融事理虽分五品比神鬼则高出矣夫圣人出万物亨山不潼川不涸鸟兽鱼鼈咸若持经人沐浴之法水水族亲霑又不啻圣王之功化也龙得法而高悟法水均霑有不超脱哉此野狐之所以得法复人身也若说经度神鬼脱其趣如萨祖师度王灵官普禅师之度关圣贤令其钦神威忘宿念也故至今二圣之恭敬不衰功德品续三十二章若人在世不孝父母不敬三宝杀生偷盗邪淫妄语作种种极重罪业将命终时若有道心正信善男善女于亡者未气断时起大悲心于其头边念玉帝尊号七遍或二七遍三七遍四七遍乃至百遍千遍是其亡者生前所造诸不善业悉得消灭更不堕诸恶趣神昇九天何况受持是此经者又若复有人自从徃刼乃至今身轮转人天漂沉世域积千愆万过在于己身若遇是持经之人形影暂映其身如爲帝光之所摄受或与同语或闻其声如奉帝言道语之所慰谕彼人罪障永得除灭经之功德不特下及物上及鬼神也若人在世不敬三宝杀盗淫妄作种种极重罪业将命终时若有道心正信善男善女于亡者气未断时起大悲心于其头边念玉帝尊号或一七二三四七乃至百千等遍是其亡者生前所造诸不善业悉得消灭更不堕诸恶趣神昇九炁上天何况受持是此经者又若复有人自从徃刼乃至今身轮转人天漂沉世域积千般愆尤万种过失在于己身若遇是持经之人形影暂映其身如爲上帝道光之所摄受或与同语或闻其声如奉上帝法语道言之所慰谕彼人罪障永得除灭三宝道经师也道爲三教之宗万有之祖经爲度世津梁师爲人天眼目不敬杀生偷盗邪淫妄语大犯者大罪种种非一端也言不能尽记正信至正诚信一无所爲也一七二三四七千百遍或云言道不堕诸恶趣有善根无邪念故不堕恶趣轮转人天或人间天上之福一云漂沉世域生死无常如萍水浮漂业趣难脱似水中沉溺世域世间界域也形影暂映持经人形影暂时照映造业人身如同帝光之所玄摄神受受或作授言帝光授与者非是大扺光临人则肃然敬心无念故曰摄受我受其光之法利也同语闻声造业者或与特经者共语或闻持经者声音道语大道玄语或云道祖之语太拘慰谕慰善言抚慰谕教诲命令也罪障除灭一切夙世今生罪皆释徃刼今生障碍皆除也夫经之神功存亡受益利及一切惟正信人有是功可见以至诚心爲本利亡者利他人如此持是经者功德又岂可量哉观者勉之功德品续三十三章又若持是经人造作长旛书帝名号于其旛上悬诸长竿或在观宇或在家庭是旛被诸风吹所指方面一切衆生皆霑胜利一切恶业悉得除灭又若有持是经人书帝名号在一切有声物上或钟或磬铃铎铙钹一切道具法事之属或以道场或因戏击或被风触是声出时或逺或近一切衆生闻是声已所有罪障悉得清凈此又申言持经功德也长旛书帝号长竿俱解见前观宇观中殿宇前观观也神在无他心惟一诚观之故神居曰观家庭家之庭前所指方面风吹宝旛所指方位面向也胜利觧见前钟磬铃铎铙钦皆法乐金属也一切道具法事之属除金石丝竹匏土革木等乐与有声物或一切道家所用法事之具道场用法具呜帝号可也戏击如何亦有功此戏非狂荡要戏或演习法乐或幼小无知者或凢愚不知误呜法器及有声物或闲时喜乐鸣有声物书帝名号非帝之名帝号历刼不磨迺常住大名故曰名号今讃佛云洪名圣风触声出被风吹触响物声出也逺近衆生闻声罪障悉得清凈不拘逺近一切衆生凡闻有帝号之声者罪障消除悉得清凈攷证古人制乐所以谐神人和上下况帝号爲玄祖荣名闻者肃然法音一振神功无边大舜作乐百兽率舞何况于人人闻兵器则威闻戏具声则嬉闻琴则和何况法音一切有声戏具无论也法具乐器所以敬共明神齐一衆志又书帝号故闻者敬而罪灭夫罪障所以报恶人也闻法音善心勃然故罪障悉灭得清凈今雷震一声闻者敬畏可以作证觧疑今世悬旛及书帝号于法乐道具法事共一切有声物上者甚多闻见者亦不少罪障不除何也书号者非眞有正信持经之心闻见者以爲故常顽心不除甚至轻慢浪戏谤渎自无善心何以释罪呜唿经法帝号功德难量先眞持经度自己则不动而敬不功德品续三十四章又若有持是经人了悟生死深入山林修眞学道或时登临上山顾望目所及䖏山林溪谷含生品类有形无形胎卵湿化蠢动飞潜种种物类所有罪业皆得除灭身心清凈命终生天何况受持是此经者当知是人即是道藏功德身也此复申言持经之效了悟生死生死事大理最难明依父母之精血得天地之理气生也所以生不可知精耗气散神去形枯死也所以死不可知未知生未知死虽能达事变观物理明于言不昩于行未爲了悟若有持经人絶圣去智除二障断诸惑融宿性成大觉证三元登最上了悟生死根源即佛家云彻深入山林昔人云小隐居山旣云了悟高山平地总属道塲修行何必入山林大隐居市理固有然名山胜景地灵人杰眞修者虽无忘于山林幽山茂林天造地设以成仙境也故逸人入焉修眞学道人生正性至眞无假性道自然不待学问自情慾日滋知诱物化眞者渐假性道不明了悟者于山中林下默加修持以返天眞叅学大道了脱生死道德经云絶学无忧此云学道何也彼云絶学絶学之名象意识此云学道学旷然无爲之道也夫佛家以了悟爲最上此云了悟方入山脩眞学道则两门之品阶可知或有时学道人登高临水游历胜境上山四面顾视观望目力所及之䖏若山若林水溪涧谷谷山之沟壑虚深旷空者也含生品类含大造生意诸品诸类有形无形有形已生者无形未生者亦有生而不见形者若胎生若卵生若因水因土污下湿生若无中生有化生蠢动飞潜大造之生蠢然者物含生运动高而飞跃深而潜藏介飞潜之间走者种种一切物类所有今昔罪业皆得除灭身心清凈无有系累命终悉生天上脩眞目望所及物类超济若此何况受持是此经者当知是持经人功德难穷即是大道玄藏不可称量大功德身也夫学道之人心大慈悲无不仁爱未见闻者心不可见目望所及一切物类念其蠢动含灵俱有法性一意慈悲默然神度救拔出世故济一切有如是功德儒书云致中和万物育焉又立灵台望氛侵察灾祥功德品续三十五章尔时天尊谓玉虚上帝言今我畧说未尽其妙若广说之凡流邪见疑惑不信是经功德穷刼难言尔时解见前天尊元始至尊也谓告语也元始告玉虚明皇天之上帝言一云玉清玄虚上帝今我畧说未尽其妙今元始指说经之时而言也我元始自己称谓也畧说稍说大畧也未尽其妙未尽言道之要妙与夫最上功德也若广说之此经言持经功德利人利物利存利亡利有形利无形利己利他利天利地亦云广矣犹云若广说之凡邪不信此所言者一世界人物今昔天地存亡若三千大千无量世界从刼至刼无量数刼一未来世一切未来世无始之始无终之终若有知若无知若闻见若不闻见若思议若不思议若有尽量若无尽量一切功德俱在是经与持经者若爲广布宣说其妙凢流邪见疑惑不信凡凡世庸人流流俗之类如同流水不能拔萃也邪见偏邪之见不正大也疑智见不央两可未定惑私意起纷纷萦萦是非莫知杂乱无凖见故不信此经有无尽量之利益也是经功德穷刼难言穷无量刼数亦难尽言一云穷尽历刼言不尽大抵元始永在刼数无尽经功难穷大道莫量终是言夫大道无言妙法无象眞经无字可施可受可见可闻可言可得皆第二义耳故我太上化生无量数刼说法万二千天历度遐方着经亿万一化千七百年谭经九万余度犹云吾不知其名强名曰道孔子继徃开来启蒙万古廼曰无知也释迦佛说法四十九年谭经三百余会着经律论三藏且云我今畧说无力说尽颜子卓立心功德品续三十六章于时玉虚上帝闻是说已心生欢喜不胜踊跃瞻仰慈颜稽首讃叹而作颂曰九天之上谓之大罗玉京金阙云层峩峩中有天帝仁慈惠和至道无敌降伏衆魔天宝灵符玉律金科神仙亿万幢幡衆多闻者罪灭永出爱河是号玉皇穹苍眞老妙圆清凈智慧辩才至道至尊三界师混元祖无能胜主四生慈父高天上圣大慈仁者十号圆满万德周身无量度人拔生死苦尔时玉虚上帝说是颂十号已诸天圣衆异口同音叹未曾有此言闻经钦受喜庆之义于时于天尊说此经神咒功德品已竟玉虚上帝闻是说已心生欢庆喜悦不胜欢腾踊跃瞻仰玉帝慈颜稽首讃叹而作颂美之辞曰九天之上谓之大罗玉京金阙俱觧见前云层峩峩峩峩巍然高峻也大罗金阙法云祥光层覆无极峩然巍崇峻广莫量采和云玉京宫阙高嵯峨中有天帝金阙中有万天教主之玉帝仁慈惠和大仁大慈至惠至和惠不是爱利历刼生化人物各足无所不与故言惠至道威德无敌降伏一切衆魔天宝灵符诸天寳崇玄灵眞符也一云宝作珍竒不可从玉律金科玄戒天律金神仙亿万侍宸圣衆百千万亿法幢宝幡以爲仪卫衆多莫量闻名号法音者罪尽消灭永出爱河衆生万有诸业易断惟爱难割历刼漂沉未能顿出永出爱河是号玉皇穹苍眞老妙圆清凈智慧辩才至道至尊三界师混元祖无能胜主三教万法四生慈父高天上圣诸大慈仁者十号圆满万德周身无尽量度人拔一切生死苦尔时玉虚上帝说是颂及十号已诸天一切圣衆异口同音叹未曾有闻此妙法圣号至德历刼难逢故圣衆同称欢也一云叹世间未曾有此夫帝之功德若此以亿亿刼脩证始之观经者皇经集註卷之七皇经集注正统道藏三家本十卷续道藏皇经集註卷之八八护持品一章高上玉皇本行集经卷下天眞护持品第四尔时昊天上帝闻说经法从座而起长跪帝前白言惟愿圣慈普爲大衆及诸天人持是经人说利益事于时玉皇上帝兴方便意开利益门宣玉匮科传灵宝法告于昊天上帝曰汝今谛听当爲汝说受持功德扶危拔苦利益存亡神妙之事衆眞稽首俱发声言臣等今日幸闻湛然常住之法莫不上福诸天徧周三界三涂五苦咸得消灭惟愿慈悲愍臣等故演斯妙义诸天圣衆旣称叹神呪功德品及帝号功德已当尔之时昊天上帝昊大高玄天帝非时称昊天也闻天尊说经法从自已所居之座而起身向上长跪玉帝道前奏白言说惟愿至尊圣慈普徧爲一切大衆云诸天圣衆听闻经者一云世间大衆天上本无世人经广度三界浩刼二说俱是及诸天天人持是经之人宣说经法一切利益之事于时玉皇上帝兴方便拔度一切之妙意开永利大益之门宣玉匮宝科此经皆玉笈琅函珎藏上天故云宣玉匮科传玄灵妙宝大法告于昊天上帝曰汝今诰听当爲汝说受持此经功德匡扶一切困危救拔一切苦厄利益生存死亡神妙之事衆眞稽首俱发声言臣等今日幸闻湛然常住之法人性灵明不垢不凈无成无坏不昇不沉本自湛然常住知诱物累自取灭亡漂沉轮转盲昩不明不能湛然常住鬼有趣神有识报尽复轮亦不能堪然常住今闻经法功德利益宿性得融根尘凈尽拔业识除罪障坚固圆满是闻湛然常住之法旷世奇逢岂不幸乎此法功力莫不上福诸境诸天徧周三界解见前三涂咸得消灭惟愿至尊慈悲愍臣等故愍矜恤悯念也演斯妙义夫此经爲最上妙法故有如是功德昊天上帝不求妙旨而请利益非以效歆人此经一言一昼亦无量法宝知其效而眞心奉持斯无负说经之慈悲护持品二章玉帝告曰若有衆生孝养父母恭敬三宝竭忠于君不杀不盗不媱不妬不嗔不恨不骄不诈奉戒持斋冥心大道生尊重心持诵是经我即勑下周流法界徧传十方无极世界勑命东方东华帝君青骑神仙兵马无鞅数衆悉令下降覆护受持是此经者勑命东南扶桑大帝与其部衆神仙兵马无鞅数衆悉令下降覆护受持是此经者勑命南方朱陵大帝赤骑神仙兵马无鞅数衆悉令下降覆护受持是此经者勑命西南太华元老与其部衆神仙兵马无鞅数衆悉令下降覆护受持是此经者勑命西方皓灵皇老白骑神仙兵马无鞅数衆悉令下降覆护受持是此经者勑命西北皇天上帝与其部衆神仙兵马无鞅数衆悉令下降覆护受持是此经者勑命北方紫微帝君黑骑神仙兵马无鞅数衆悉令下降覆护受持是此经者勑命东北沖虚天君与其部衆神仙兵马无鞅数衆悉令下降覆护受持是此经者勑命上方天皇大帝崑崙苍老黄骑神仙兵马无鞅数衆悉令下降覆护受持是此经者勑命下方来和天君名山大洞神仙兵马无鞅数衆悉令下降覆护受持是此经者玉帝告曰持经非徒口诵也若有世间一切衆生孝顺事养父母恭敬道经师三宝竭力尽心上忠于君不杀生不偷盗不淫慾不嫉妬不嗔怒不怨恨不骄傲不奸诈奉受道典清凈玄戒持守眞正斋素不怠忽不躁急坦然澹然默任自然栖神养静法天凝眞冥心合于大道钦若昊天祗奉道法生尊崇珍重之心一云自己严敬不苟且奉持诵咏是经我即勑下周流诸世间一切法界遍传十方无极世界勑命东方东华帝君青骑南方朱陵大帝赤骑西方皓灵皇老白骑北方紫微帝君黑骑等神仙兵马东南扶桑大帝西南太华元老西北皇天上帝东北沖虚天君上方天皇大帝崑崙苍老黄骑下方来和天君名山大洞与其部衆神仙兵马无鞅数衆悉令下降覆护受持是此经者覆护保重护持也持经者敬奉帝言道语合德与天与道合眞是大道身道之所在神人共崇故帝令十方圣衆覆护然必于忠孝恭敬戒淫杀盗妄者持经以德行爲本冥心于道或云道流出家不近君亲以爲不忠孝不知道门玄戒极严守持操脩不敢犯戒亏体辱亲至诚坚固先报四恩何尝忘君亲不忠孝哉故许眞君着凈护持品三章勑命十方一切金仙四衆八部及诸眷属悉令下降覆护受持是此经者勑命十方天眞大圣飞天神王三官四圣二曜九星北斗南斗东斗西斗中斗二十八宿周天衆星金刚力士神王等衆各与部衆悉令下降覆护受持是此经者勑命十方世界一切金仙金仙诸佛菩四衆非世人四衆阴阳神衆将卒四衆也八部觧见二卷及诸眷属四衆八部之姻眷属类也十方天眞大圣十方诸天衆眞大圣也飞天神王觧见前三官天地水也四圣天蓬天猷翊圣估圣二曜日月也九星金木水火土月孛紫炁罗㬋计都也北南东西中五斗二十八宿角亢氐房心尾箕斗牛女虚危室壁奎娄胃昴毕觜参井鬼柳星张翼轸周天衆星辰金刚力士神王等衆一切将部也各与其部下等衆攷证经是帝勑朝命所颁三公四相两京九卿羣有司百执事贵戚异姓亿兆苍赤罔不钦奉玉经有衆神之覆护受持者帝命旌贤辅有德也人身有三元四象二气九官五行及二十八宿之度数周天经纬水火眞志大慧操修力行妙法善功与衆神等故人之一身身体毛髪皮肉血髓筋骨神气精华经络辅我正性眞气命宝存焉夫正性眞气即帝眞经三万六千神气八万四千毫孔眞光即十方仙眞金刚力士星曜神王部衆消灾经云即有天眞衆圣金刚力士各百亿万衆护卫是经即此意也夫经不在言语文字眞意在吾心神不在十方世界而在吾一身持心修身不在诵读披阅而在一诚默运至诚无私精神气全圣可学天可希道可入动罔不吉神其估之三药耗一眞丧自已之神衰气弱精不充彻与天违逆神岂估之噫人一也君子修之吉小人悖之凶故经云覆护持经者则知天福有德矣帝德无疆经利最大惟人之敬受何如护持品四章勑命隆魔力士四天门王五岳四渎及诸名山四海九江十二河源山林川泽一切主者悉与眷属覆护受持是此经者诸险恶处令得安稳勑命所在一切土地灵官并沟渠等神及一切诸大力鬼王皆令覆护受持是此经者勑命降魔王天丁力士四天门王东西南北四天门王也五岳东泰南衡西华北恒中嵩也四渎江渎河渎淮渎济渎之神也及尽世界一切诸名山四海东西南北四海九江洋子钱塘汉阳浔阳混同锦江湘江乌龙鸭緑等一切江也十二河源黄河爲世界之脉若崑崙禹门星宿海火墩脑儿及尾闾发泻河水等根源也一云论黄河之源崑崙有九井七泉不止十二十二河源盖禹踈九河及汝汉淮水泗水爲十二也九河徒骇太史马颊覆釜胡苏简洁钩盘鬲津汝汉淮泗爲十二河源黄河则河之总神若泾渭沂汶溱洧滹沱兴洽弱水等及一切诸河皆山林尽世间山林川泽尽世间川泽水流曰川泽水泽也一切主山林川泽主者之神悉与其眷属覆护受持是此经者诸危险艰恶之处令其无虞而得安稳指持经者言帝之勑命所在一切方所土地之神一切感应灵官沟无水注曰沟或山或土渠有水曰渠等神自沟渠之外凢一切小神也及一切诸大力鬼王皆令覆护受持是此经者帝经法旨诸仙宝崇诸佛受持诸天奉行诸神钦仰诸人谪读魔鬼自伏实惟山得以鎭静水得以流长所以卫护惟严也持经者旣爲诸神之护又鸟可慢哉一慢则过深罪重矣善乎孔子曰小人不知天命而不畏也狎大人侮圣人之言知此爲小人观斯经尚戒勉之护持品五章令诸魔外道悉皆慑伏潜形遁迹高飞海外逺避他方如是山林社稷祠庙血食之属一切鬼神当自消灭五方行病瘟疫鬼帅诸恶鬼神并风王水怪孽龙妖神土精水魁尽自消灭五虚六耗梦寐乖常野道呪咀蛊毒之类皆自消灭是持经人心欲愿者一切如意皆得满足慑音聂令诸魔外道诸魔天魔地魔魔王魔民外道淫辞邪说僻行杂法旁门小术私技三千六百九十六种三万六千等是也令勅命禁令剿除也悉皆慑伏悉尽也慑惊畏心服也伏收敛归伏也潜形遁迹潜藏也藏其形象不敢显露遁逃避也逃其影迹不敢停止也诸魔之形虽外若妖艳幻象竒美眞态实阻不可见人此经眞法破鬼之胆碎魔之心诸魔难逃其鉴心畏法言玄律丹勑自不敢留外道之言欲以乱眞正道行而邪说息大道尊而傍门废帝命一宣自不敢容高飞海外魔行无迹可以飞言外道人耳何以言飞格心易虑向化忘私高腾海外即俗语言魂飞天外魄散九霄耳逺避他方不敢居其故地也如是山林社稷祠庙血食之属一切鬼神当自消灭山林解见前社土神稷谷神祠司也祀也神之司临祀而祝之也庙朝也妾神于庙而朝祭也血食享牲醴之祭者也以上鬼神皆宜祀者也如何令自消灭神邀祭祀必爲不直民謟鬼神必爲不正故萨眞人收伏王灵官改禁城隍西门豹守济州投巫于水以禁河神况邪有假神以感人人有崇邪以诳俗故胡颖经畧广东毁幻佛而杀妖蛇杖僧人以脱愚俗今云一切鬼神消灭奉经旨不你祸福安然无威声也五方行病瘟疫鬼帅诸恶鬼神恶鬼神非行病鬼帅廼世之厉鬼强神也并行风之王水中之恠作孽暴龙妖异邪神土精木魅尽自消灭五虚六耗精神气血身五虚六脉衰耗梦寐乖常魂魄不宁一云五虚六耗如天哭破败丧门太嵗而外邪消凶散吉临矣护持品六章或有未能遵依科教修崇斋醮但能清凈持戒专一信受尊重敬慕是此经典并同修斋护持凈戒者是人功德坦然无碍自在逍遥号人中圣德慧长新同诸眞人能如法受持经者功德莫量已或有未能迈依玄科教典修崇大斋醮但能清凈无染持戒专一持守道门戒律或五戒八戒十二可从戒十八戒二十四戒三十六戒七十二戒百二十戒百八十戒三百大戒女冠六百凈戒专心致志持此戒品专一坚固无二信受尊重信受奉行钦严尊重诚敬仰慕是此经典或作但能清凈持戒专一信受尊重敬慕读者俱是并同修斋护持凈戒者未能遵依科教修崇斋醮清凈尊经之人并同修斋醮者功德一般诸神敬估护持是凈戒者是人功德坦然无碍坦平也宽广也心有二则功德不实戒不持于功德有玷心身清凈持戒专信受切尊敬经典心无染心无二无有亏欠萦系功德眞实自是坦然又有何碍自在逍遥人性生来无拘无困客感物累忙忙苦苦无复自如焉得快乐清凈正信无复物累得大自在常乐逍遥号人中圣不惟爲逍遥之人消凈正信高出人俦号人中圣人德慧常新习与智长化与心成闻见眞而智虑融物累忘而性眞湛德日新慧日明是德慧常新同诸眞人清凈正信者同持经得道诸天眞人夫所谓清凈持戒专一信受尊重敬慕非有计功之心爲人之意无所爲而爲絶无虚假间断即孔子所谓造次终食颠沛无违即中庸所言无入而不自得庄子着逍遥之旨海蟾着快活之歌佛家所谓大自在儒典所谓日新温故而知新皆自然之效也岂有所假借又岂有勉强袭取之义哉噫清凈正信虽不依科教脩斋醮有是自然功德可见道旨玄科惟在实体经义科教斋醮普法品以演道化耳陈希夷讽度人经成道盖眞持经旨耳今之斋醮无明效者有盛仪无眞修也若清凈正信更脩斋醮则功益大无斋醮有眞诚功亦神若无眞诚则斋醮皆文具矣宁无过乎护持品七章尔时昊天上帝闻是说已即于帝前稽首歌曰大哉至道无形无名渺渺亿刼黄道开清神清朗耀九炁吐精玉虚澄辉太霞高明玉皇开化溥度天人三元道养二象摄生朽树故根已枯使荣蠢动蜎息长生化形怀胎含孕俱得生成亡者命过魂归三清魄受鍊度南宫飞昇今日大吉皆得光明五帝鉴映普告万灵天神地只及诸河源五岳四渎及诸名山洞玄洞虚洞空洞仙无极大圣至眞尊神无穷无极溥监度生恶根断絶玄都记名衆眞班列咸听帝言经是帝勑保诵持人至度道岸无使灾侵我奉帝命一切咸听尔时觧见前昊天上帝闻是说已指上护持功德言也即于帝前稽首歌曰大哉至道无形无名渺渺亿刼一云十万曰亿要之举大数言实无数耳黄道开清神清朗耀九炁吐精玉虚澄辉太霞高明玉皇开化溥度天人三元道养二象摄生朽树故根已枯使荣蠢动蜎息长生化形怀胎含孕俱得生成亡者命过魂归三清魄受炼度南宫飞昇今日大吉皆得光明五帝鉴映普告万灵天神地祇及诸河源五岳四渎及诸名山洞玄洞虚洞空洞仙无极大圣至眞尊神无穷无极普监度生恶根断絶玄都纪名衆眞班列咸听帝言经是帝勑保诵持人至度道岸无使灾侵我奉帝命一切咸听一切人物鬼神皆德也此申全护持品八章于时昊天上帝说是歌已告大衆言此玉皇妙法语诸圣祕密言路絶道断微妙难思巍巍大范爲神明之宗保鎭国土拔度生死尔时昊天上帝说是语已法筵清衆咸仰道言溥得开悟于时昊天上帝稽首称讃玉帝旣说歌已告诸天仙眞神将等大衆言此玉皇妙法语诸仙圣皆有法语大而可量传而有限或可知其始知其终或利生而遣死或利人而遣物或鬼神可识或邪魔不伏或无知无形不能普济非爲奇妙今是经功化无穷威利莫量一切获益非常品也廼玉皇妙法语诸圣眞秘密玄言元始说经如何云诸圣诸至眞闻受此经皆宝重不敢轻洩故曰诸圣秘密言路絶道断最上一乘法非常闻修眞要路入圣周行情欲幻妄到此拔根爱念凢思无复滋蔓轮回转生一刀两叚故言路絶道断一云七圣皆迷人所难行亦是微妙难思深微玄妙神不可以思致难以思入人心思所不易到也巍巍高大妙范仙章爲神明之眞宗心印一说言玉帝道范爲神明宗师太拘了保鎭国土拔度生死尔时昊天上帝说是妙法至拔度等语已法筵法会华筵清衆清凈圣衆也咸仰道言溥得开悟攷证夫子之言性与天道不可得而闻也文始经云圣智造迷鬼神不识佛在灵山说法菩萨𤢜𤢜着耳听玉皇法语路絶道断微妙难思有何疑哉爲神明之宗鎭国土度生死亦自然之效矣觧疑天下无道外之人亦无人外之道人物幽明皆道也人性全眞万物皆备一切化育世界始终皆吾性之眞也玉帝道身也经爲道旨也惟道则全功神化妙本自然人与同性也宁不可以持经耶知道在身一心体道生生世世无二则圣眞在我已护持品九章于是天尊而说偈曰玉帝功德大玄理极幽深生于浩刼前运化于古今我今说妙经愍念诸有情此诚极妙法功德中功德名号最上乘无比爲第一大光明王尊威德世希有能破暴恶魔皆令心降伏能灭极重罪皆令得清凈若人闻是经或闻帝妙号稽首生恭敬一切罪消灭十恶四重罪五逆于父母信心一称名随声尽消灭保护人天衆四相与五衰三涂极重苦人间凡厄难凶年饥馑丧毒药及魇魅刑狱与寃家军阵闘战苦山林恶道中虎豹豺狼衆江海毒龙类迅雷风雨雹水火及盗贼蛊毒中心腹失志发狂乱蛇蝎毒恶虫邪魔凶怪神伺求人便者由持是眞经普皆自散灭恶病久缠绵梦寐亦不安非理欲残命殄灭不爲殃縁遇是经故安稳得自在所有希求愿财宝及富贵以此经功德如意皆称遂神威自在仙诸天十一曜三十二天主二十八宿星灵妃玉女等天神及地祇三界虚空神江海诸龙王水火及风神宫殿与宅舍山林树木衆沟渠井泉神由持是经故一切皆拥护衣食常自然子孙臻富贵出言人希闻所至皆推敬若爲求男女持诵此眞经帝诏下天曹落籍天仙人降谪生其家爲其作男女显贵人崇重七祖得超昇光大庆门户延及父母亲吉祥常炽盛灾障不能侵是故我今说大衆宜谛听慈悲度一切皆令达上清于是法筵清衆开悟时元始天尊说偈语曰玉帝功德大玄理极幽深生于浩刼前莲化于古今我今说妙经愍念诸功德中最上功德无比妙法爲第一大光明王尊光明无量觉王至尊威德世希有玄威妙德世间无有十恶四重罪五逆于父母孟子所谓信心一称帝号随声灭罪五衰凡数莲会遇也寃家迅雹伺非理欲残害己者殄絶止灭不爲祸殃东西南北四八三十二天主持经人人所希闻所至处人皆推心敬服七祖炽慈悲度一切护持品十章于是天尊普告四衆凡人持念此经受诵帝号皆道根深重宿有善縁此经尊妙普度天人但精心恭奉家国安宁保命度灾扫除不祥天子王侯得奉之者致国太平凶寇自夷边域不争兆民歌唱普天兴隆运推数周正道当行有得之者天眞敬重宝之祕之于是元始天尊普告四衆凡世间一切人持念此经受谪玉帝宝号皆道根深重即儒家所谓资禀清且厚佛家所谓根器好宿有善縁夙世徃刼广植阴德预有良縁盖至道难闻法会难遇庆宵难逢有历世不闻正法有闻而不信不悟不周完不蒙实益者皆根器之浅縁分之薄今值法会闻正法蒙实益皆是历刼脩持道根深重宿有善縁此经尊妙普度天人但精心供奉精诚恭敬尊奉此经家国安宁保命度灾保命延生度灾消厄自古圣贤有生有死灾厄常有何云保命度灾盖保天命而全正气素患难而日坦然生顺死安吉凶无二是持经之保命度灾也扫除不祥经法所在凶厄潜消吉人天相灾难永除无有不祥天子王侯天下之君曰天子曰皇曰帝周得奉之者得奉此经者致国祚享太平凶寇自夷夷平也国有道内顺治外威严凶人贼寇不作自然夷平四夷来王边域不起兵争兆民衆庶歌謡唱乐太平普天下与隆富庶乂安运推数周贞元会运推还时数已周一运正道当行于世有得经法湛然神化之道者天眞敬重宝之祕之此经尊重宝之可也普度天人廼云祕之不几于私天道哉盖大道虽然普济不信者不可轻传佛之正法眼藏不妄示人孔子曰中人以下不可以语上也上达必由心悟轻之则爲亵天经云祕之观者愼之自知经义应验品续十一章报应神验品第五尔时慈悲度厄眞人寻声救苦眞人济生度死眞人万福护身眞人俱从座起越班而出俱白天尊言若诸末世凡夫虽宿有善縁得遇是经被诸邪障所隔本末疑惑不信是经功德如是之人见在未来于诸地狱得何罪报惟愿圣慈说其报应恶趣之苦尔时慈悲度厄眞人寻声救苦眞人济生度死眞人万福护身眞人俱从所坐座上起越班而出越衆神班次而出俱白元始天尊言若诸末世凡夫虽宿有善縁得遇是经被诸邪障所隔己之邪见人之邪说偏性拗妄事障理障一切隔碍本末疑惑始不能信后不能悟上下扞格不能融通终始本末不得彻契本末疑惑不信是经功德如是之人见在未来今世未来世也于诸地狱得何等罪业报应惟愿圣慈天尊说其报应恶趣之苦人物业识各有意趣或善或恶轮沉难脱大圣至眞融宿习拔根尘凈识业絶诸趣障执尽脱不受转廻无诸罪报大贤菩萨小仙小圣神将鬼灵善者以作福爲趣恶者以作业爲趣善者无论恶者自沉业狱报应种种欲出无门欲免无计报尽转生舍此入彼业縁牵累复迷不悟历刼颠倒相循不止此等业趣实可悯怜四眞人上乞天尊说其报应恶趣之苦廼大慈悲度世心切也两教言报应儒者以爲不然太甲曰天作孽犹可违自作孽不可活传云福善祸淫又云天人之应捷于影响何尝不言报应哉夫子曰君子怀刑又曰畏天命故自不爲恶道义悦心自无他趣历朝扵郷饮礼射而讲读律令教兆民惟格人非心匡翼其善心耳两教之言报应刑狱无非拔其业趣使爲大善也噫惟圣人神道设教而应验品续十二章是时天尊谓四眞人云若诸世间刚强暴恶不善衆生终日竟夜对诸道像无恭敬心出诽谤语是罪当堕五无间狱若得值遇是持经人设诸方便诱引开导如是之人能灭恶心信向是经彼人罪业凈尽无余是时元始天尊谓慈悲度厄等四眞人云若诸世间刚强暴恶姓勇行粗者不善衆生言行不善一切衆生终日竟夜竟亦终也尽也尽日尽夜对诸道像诸神圣像无恭敬心出诽谤语诽以言非之也谤以言毁之也是不敬道像诽谤神圣的人其罪当堕五无间狱五狱冥司大狱也非圣者无法故堕此罪试观诽谤妖言之阳律则知若得值遇是持经人值遇彼此时候适相会逢也设诸方便救度之法诱引开导慢神谤法之人业根深重一意执迷无有信心持经人大慈悲方便启诱接引开发化导显彼良心生其善念如是慢神谤法之人能灭自已一切恶心信向是经信心皈依专向是经彼人罪业彼指慢神谤法之人所在罪业凈尽无余业消罪灭报对悉尽永免寃愆不入转廻常清常凈恶报永除再无不了之业也无间地狱业若难消一心信向眞经恶根立断诸尘尽灭有何系根尘立尽业凈无余夫神德经功利益最大两教甚言罪福切示慢神谤法之罪儒者每戒謟渎鬼神岂儒不敬神不尊经哉诗云无忝尔所生张子云不愧屋漏爲无忝又曰存心养性爲匪懈两教所言敬神尊经使其存心脩行无愧于天地神明尊信法言体道成眞也儒者言不媚神戒其邀福妄渎耳事天畏天希天尊先王之法言对越骏奔严敬不苟儒与两教一也若祭无益敬不足行天命不足畏此敝言也儒者亦切责之宁独二氏乎噫善恶敬怠一切由心能絶情欲名号火坑变作莲池孟子云诵尧之言行尧之行是尧而已矣则眞善功效立见皇经集註卷之八皇经集注正统道藏三家本十卷续道藏皇经集註卷之九九应验品续十三章又若有邪见愚执恶人睹持是经生诸恶逆偏眼邪视乃至起一恶心发一恶言妄生谤讟持经之人其罪深重命终之后堕大地狱永无出期不惟慢神谤经罪重又若有邪见愚浊执迷恶人覩持谪是经者目见曰覩生诸恶逆有不信心故不知经爲道语法言持之利益阿慢轻忽厌恶谤毁生诸过恶悖逆偏眼邪视不喜见经并持经人无有正眼定观偏眼邪视轻藐憎厌乃至起一念恶心发一句恶言妄生谤讟持经之人讟誉毁也持经作善本不可毁邪执恶人不知縁业罪福不知持经之善妄自生谤毁讟詈之言加持经之人其罪深重命终之后终尽也堕大地狱无间狱也永无出期永终也长也妄夫识见一也见之不正则爲邪人一也执迷不悟则爲愚爲恶心一也生恶念则爲逆眼目一也偏眼邪视则爲过一念至微也起一恶心爲业根一语无几也发一恶言爲罪本君子成人之美嘉人之善持经者当称讃也妄生谤讟是自作孽人生本无业自惹其罪深重是大可哀命终是还造化旧物也固无拘廼一谤法堕大地狱死亦不安其过如何永无出期天心仁爱上帝好生惟神正直不淹没人今罪者无出期岂天拘之哉孽自已作定业难逃欲除己业还须自信至善不回业根脱矣噫刑狱天讨法本无亲慈父不能庇其子孝子不得私其父至公者神岂消自致之业哉信经向法自忏前业如世人出首信诚免其罪犯也人生世间圣愚无二即不能出言有章声爲律幸勿出讹言而爲恶口不能行无过动身爲度幸勿行恶事而造身业不能心无妄想守至眞幸勿起恶意造心业不知大道勿谤道不能解经勿非经不能持谪勿谤人不明鬼神生死因果勿起毁言一心正信久自明道渐成圣眞又何罪业应验品续十四章至若在世男女得遇是经不生敬仰秽手污触荤口读诵床榻不凈便将安置或诵是经讲习俗语共同戏笑以爲常典如是之人命过之后堕无间狱永无出期殃縁九祖受考酆都累及子孙害纒后代是人于地狱中历无量刼受大苦恼纵遇圣教累承救拔罪恶小减又遇上圣殊恩得离地狱生饿鬼中历千万刼不闻浆水之名鬼报得尽生畜生中畜生报已若生人中复生边夷外域而复女身贫寒困苦癃残百病受无量苦人所憎弃求生不生求死不死轻斯经故获罪如是此甚言慢经之报不生敬仰不敬重仰慕也秽手污触不凈之手或请捧经卷或披阅指点污触轻犯此经荤口读念谪持食五荤五辛三厌之口也床榻不凈卓几牀榻座器不凈或谪是经与人讲习俗语共同戏笑以爲闲常书籍典章是人不惟自惹罪报祸殃縁及九祖始祖四昭四穆爲九祖受考酆都累及子孙害缠后代积不善之家必有余殃受大苦恼遇圣教累救罪恶小减即蒙经功法功减遇上圣殊恩上帝恩赦也得脱离地狱饿鬼千万刼不闻浆水之名饿鬼腹大咽喉微小饮食难下黑狱罗酆不见浆水亦不闻名生类莫蠢于物鬼报尽生畜生中其业人世虽一中国难投男身难得生边夷外域而复女身人中之不美也贫寒困苦贫贱冻饿困苦艰难癃残百病衰损残废百病萦缠受无量苦言不尽之苦人所憎恶厌弃求生不得安生求死不能即死皆以轻慢此经之故获罪业如是之重亦可哀哉夫人生参天地爲三才此身贵重亲赖以继光前裕后道頼以传所系匪轻一慢经法殃及己身縁祖先祸后代受业报何其愚之甚也又观三教书言男女法性无有分别在在处处皆爲乐土中庸云富贵贫贱夷狄患难素位而行无入而不自得今言外域女身病难之体爲人憎弃何也盖无分别皆自得者道也分等类言罪福者报也报应明人斯爲善矣呜唿人一也皆可爲善人也尚勉力进道勿造业而爲人所憎应验品续十五章又复有人初虽信受后复慢易善恶童子上奏三官黑簿书名青编减算身殁之后拘闭幽牢徃复三涂无由觧脱或于见世受种种病疥癞痈疽以爲果报忧悲苦恼日夜相煎或身被横恶所加或牢狱系鎻或非命自害毒药所残或被虎狼毒蛇之所噉食或爲寃债之所牵引或行山林值遇恶人被他屠割推落崖岸或被邪精魍魉之所残害或值水火之所焚漂或被刀兵之所横诛轻斯经故横丧天年获如是果获如是报可不悲欤可不痛欤此经法利不特全不信者有罪也又复有人初虽信受无疑后复怠慢轻易善恶童子纪録世人善恶之童子上奏三官黑簿书名黑簿録过之簿也书慢易经典之罪青编减筭纪功青篇减身殁后拘闭幽牢刑狱囚系徃复三涂苦累无由觧脱或于见生今世受种种疾病疥癞痈疽以爲果报偿其恶业忧悲苦恼日夜相煎愁困日夜熬煎或身被横逆祸恶所加或牢狱系鎻或非命自己残害或毒药伤残或被虎狼毒蛇之所噉伤啖食或爲寃家债主之所牵引受害或行山林值遇恶人被他谋杀屠割推落崖岸以伤身命或被邪精魍魉之所阴残损害或值火焚而水漂或被刀兵之所横诛轻斯经故横丧天年夭横折丧不得善终获如是业果获如是报应可不悲欤可不痛欤旣悲哀其苦又痛惜其愚此见天尊之大慈也证疑夫后一慢易此经罪报无穷则尊道信经贵有恒也久道化成经功全验尽被其德领其效矣人惟无恒始勤终怠无怪乎罪业之及也抑自古及今不才者间出不持经不闻经者甚衆获罪厄患者每有岂皆尽慢经者耶盖经以言道不信道而无德即慢经者也无德有罪即慢经之罪也欲尊经消罪当进道修德应验品续十六章汝宜殷勤依此奉行勿生邪念若诸念不生万縁顿息尘沙恶业随心消散一切灾魔自然殄灭此经功德不可思议是诚无比最上妙法诸经之王有大利益非人勿示天尊谓眞人云慢经之罪报应如是汝等宜殷勤恳切依此经法奉行无失勿生一切邪念若诸杂念不生无善念无恶念无无念无无无念万縁顿息空五累除九识离四象絶百非空万有忘一无外縁内縁业縁福縁空定妙縁宿世今生攀援未来一切断絶悉尽尘沙恶业随心消散世上尘恒河沙不可称数如是衆业随信经心悉皆消散一切灾魔自然殄灭诸灾诸魔自然殄絶除灭此经功德不可思议是诚无比最上妙法三教万法一切无可比此诚爲最上妙法诸经之王两门之经儒之书皆不及此爲三教诸经之王有大利益非人勿示道虽人人可学不信不敬者不可传非人勿示非重道之人不传示也解疑儒者不教自暴自弃之夫佛不度无縁之辈道法最尊岂强不信之人哉噫信心进道之基眞志成圣之要不信不可以授经人当至诚励志以爲受经入圣之本应验品续十七章若诸天人五衰四相轮廻侵逼能舍除妄想受持是经坐招自然天福益固身度三界与道长存此经至尊不宜妄示人矣若诸天人欲界六天尚有欲乐色界十八天常有色象无色界四天以空定爲乐大梵四天知空知无虽无冀乐静福最上种民四天无轮廻成壊以前诸天等义不同在种民下有成有坏五衰四相五衰觧见前四相非人我衆生寿者福相盛衰德相盛衰分四相也一云生壮老尽爲四相一云不威仪不神通不快乐不精健爲四相轮廻侵逼欲色梵无色三十二天久暂不同其天人福尽转生人间皆有定数故云轮廻侵逼能舍除妄想逐縁妄生或想福或想慧或想寿或想空或想定或想上昇或想转降言所不尽心所不穷皆名妄想舍除杂念一縁不生空空无无是舍幻念除妄想坐招自然天福益固不待思求自然坐致欲界色界无色梵界皆自所居而得超脱永不轮转无毁沦得大坚固不入轮廻身度三界能出欲界于色界及无色梵界天地人出三有象高度上霄玄境与道长存与道合眞浩刼长存观天人宝经之效则世人可知矣勉之应验品续十八章是此经典无与等无能胜是大威德大神呪能令一切枯稿便生枝叶花果茂盛能除衆生极重苦恼能令短命衆生而得长寿此经功德不可思议叹莫能尽不信经者业如是天人信经效如是是此经典无与等一切诸经诸法皆出其下无与等伦无能胜一切诸经法利皆不及此无能胜者是大威德或除邪或辅正功德不能相兼不名威德今经法除邪灭罪扶正成眞是神功妙德恩威莫量故云威德大神呪觧见前能令一切枯稿便生枝叶花果茂盛诸草诸木奇花异莫瑞芝灵香凡荣秀生类不能畅达茁育一切干枯稿损此经便令复生枝叶花尊果实畅茂繁盛能除衆生极重苦恼此经消诸业利人之生拔诸罪利人之死除魔难保人快乐历刼冤慾终身烦恼最重苦寃累世难消者此经便除其根能令短命衆生而得长寿世人之生七十甚希此经保命延生能令世间夭折短命衆生益筭延年而得长寿或云颜子亚圣年止三旬是道德无益何云经功延寿盖死而不亡者寿卓尔见道颜子不死经云延短命之寿盖令衆生见道死而不亡也此经功德不可思议叹莫能尽称叹不尽也噫寇公忠义枯竹成林田氏孝友稿荆复生圣人在上比屋可封死生快然会大道之全功德无类不及也观经者勉焉自有最上功德应验品续十九章若不宿植道本广种福田乃至经名尚不得闻何况得见是经此经功德无尽矣若不宿植道本宿夙也预也植立也树也种也道本渐次进修入道根本道经云大道无名精修则成孔子云下学而上达佛经云从闻思修入三摩地三教皆重学问爲成道本然道虽顿悟须假渐修实非一蹴能尽若不宿世今生预加修习先植道本广种福田福田积功有效如种外功则脩宫观寺院庵庙堂祠塔阁社宇桥梁道路行药治病助国救人符济祈祷广嗣利生除邪去难拔苦拯贫内行则慈悲喜舍忍辱和光普惠无私坚固圆满粗行则施财物衣食秘行则念道思眞絶欲养神积精累气入圣超凢种种不一无量福田皆广种之种世田者时歳旱涝人事不齐或不成收种诸福田小则小成大则大效阴德种种若人不知若说不尽功德无量若不种诸福田乃至此经名号尚不得闻无德无福不闻经名经云正法难遇此之谓也何况得见是经见此眞经即爲道眼无德无福经名不闻焉能得见夫人之分量不同承受亦异有福无德富贵而愚有德无福清贫而圣德福并懋禄位寿名若遇正法知见了脱非历刼脩习功德无量不能至是佛会百万正法付之迦叶孔门三千一贯付之曾参道门法衆亿万万万应验品续二十章盖是经依三洞眞格八万刼一传此清都至眞上圣所宝秘于玉京金阙甚爲微妙难可得遇如宿有仙骨当爲九天眞仙之人得遇斯文承斯縁故后当赍金宝从师告盟受之方当承机应运乃可付焉不得轻泄敬之愼之此经非轻传也依三洞眞格洞眞洞玄洞神此三洞品载天律金科眞格八万刼一传经八万徧元会运世之刼一云人生于寅尽于酉八时共八万六千四百年计大数八万余年每年生长成收一次亦谓之一刼沙尘数也八万刼一传此经普转大法非常遇也前说近是此清都至眞上圣所宝上清玄都祕于玉京金阙非云玉帝之居廼太玄宝藏帝经之阁甚爲微妙讃经难可得遇不易遇此经如宿有仙骨宿世进脩有成道分骨相合仙当爲九天眞仙之人九炁天眞上仙品得遇斯文得遇此经文承斯縁故承此当作仙遇经之良縁后当赍金宝从师告盟受之非但赍持世财金宝告天立誓受经献至诚无私永刼不改之心盟心天日如白日青天无有点尘是眞金宝不毁方当承机应运方始也始当乘机会应时运乃可付焉乃可传付此人不得轻泄泄洩也不得轻易泄漏经旨言不敬之愼之尊敬此经不可轻忽愼守此经不可妄传噫知此经之重人人当脩良縁以爲受经之地旣受永刼不可轻也宝之勉之应验品续二十一章于是天尊重宣此义而说偈曰设使江河水波浪能生莲慈乌毛能白如经故难遇设使龟生毛堪採爲衣服夜月能消氷如经故难遇设使蚊蠓足堪构爲桥梁能载一切重如经故难遇设使黄口雀能啣诸大山掷之他方界如经故难遇设使一叶舟力能载崑崙浮度于大海如经故难遇设使诸水蛭口能生巨齿其大如象牙如经故难遇设使蓬篙叶能覆无鞅界廕庇崑崙山如经故难遇设使乌枭类同𣗳一巢栖啣食共反哺如经故难遇设使兔生角堪用爲梯磴上穷有顶天如经故难遇设使鼷鼠等縁于兔角梯至天能食月如经故难遇设使驴颜唇色如苹婆果复能作歌舞如经故难遇设使蝇虫等能饮钟石酒迷荒而沉醉如经故难遇于是元始天尊重宣经功之义而说偈曰设使江河水波浪能生蓬江河水深汹流巨浪不能生莲慈乌毛能白如经故难遇鸟鸦生来纯黑不能白今言乌白江有莲花以见絶无甚言经之难遇龟本无毛月本太阴今言採龟毛爲衣以夜月消氷只是以絶无者见经之难遇至于言蚊蠓足构桥梁载诸重言黄口小雀啣诸大山掷他界言小舟载崑崙神山度大海水蛭生象牙之齿蛭水蝗小虫也蓬蒿叶覆无量界廕崑崙山鸟枭同巢共食反哺乌枭皆恶鸟兔角爲梯上天鼷鼠歩兔角梯至天食月馿颜唇如苹婆果色复能歌舞蝇虫饮钟石酒迷荒沉醉以上皆事之所必无理之所未有历历言之以见经之难遇夫大道人人有眞经个个全愚人蠢物皆有正性悉可化度何至如此类所絶无者拟经之难遇岂终不传耶盖法品不同此经最上传之者未必如元始之眞受之者未必契玉皇之秘扞格偏执全经难晓或不闻不见或徒闻徒见功德实效语之茫然未获全益信乎其难遇矣不畏难之难至诚有恒经功自遇应验品续二十二章尔时天尊宣说偈已普告四衆世间若有持是经人名功德身一切有情被其荫故持是经人名神通身一切吉祥咸臻集故持是经人名清凈身是诸恶业不能侵故尔时元始天尊宣说偈已普告四衆普徧也四衆解见前世间若有持是经人名功德身有利于衆爲功有益于衆爲德利人利物曲成不遗名玄功妙德之身一切有情世间动植凢有生之属虽土木金石情性精魄在者皆有情故一切有情被其荫故三教圣人普度永利覆冒曰荫持经者利己利他利人利物若有知若无知普惠共济一切被其慈荫持是经人名神通身人虽至灵无有神通经中妙法至玄至神大通无碍持是眞经名神通身一切吉祥咸臻集故三教圣人永成咸皆也臻至也集萃聚也持经人爲己则顺而祥爲人则爱而公爲天下国家则无所处而不当自致之福千祥攸萃天不爱道地不爱宝人服其化物效其灵一切吉祥皆集也持是经人名清凈身不染谓之清无累谓之凈持经人万縁俱息一疵不存名清凈身是诸恶业不能侵故三教圣人有难侵逼害也自作之业天降之殃宿业今愆先亡连逮时岁之咎命运之滞星居触犯魔鬼侵凌人言物厉一切干伤是诸恶业皆化凶爲吉不能侵凌夫有道之士范围天地曲成民物福履祯祥天保勿替吉人天相无灾无害眞功德神通清凈身也人亦有身而非功德神通清凈亦不眞持经应验品续二十三章持是经人名威德身天魔异道不能摄故持是经人名无等身上帝遥唱万神敬故持是经人不但名清凈身也名威德身觧见前天魔异道诸天魔王魔民魔女阴暗魔鬼及阿脩罗唃嘶罗魑魅魍魉精邪恠祟世人诡诞外道旁门妖孽艶异等不正道不能摄故摄招伏亲服也魔异侵入人迷服如佛门阿难被摩登伽女摄入淫房鞠爱抚摩几毁戒体今持经人了明心印无私无爲默持眞经法力周完道高德重威德赫奕不可称量鬼妖丧胆精怪亡形一切邪魔岂敢侵正故天魔异道不能摄阿难非不持戒一念动于摩登伽女是未悟心宗持经间断故伽女摄入耳若非佛楞严经力焉复全体此皇经诸经之王也受持威德宁不万倍于他经哉持是经人不但名威德身也名无等身无等伦俦类之身吉眞持经者最上无与比即释经云一切无如佛儒书云夫子之不可及也犹天之不可阶而升也上帝遥唱上帝非玉帝也诸天上帝也遥逺也唱乐世有进道之人天音宣賛也一云謡唱是作歌謡之謡于理未妥不可从盖世间生男万神唱恭生女万神唱奉上帝好生诸天称庆有道之人诚格天地动鬼神与天合德诸天帝欢庆但诸帝甚尊与他神不同但依所居天宫常御䖏遥闻天音以庆决非歌謡之字不然何此曰上帝遥唱继曰万神敬故万神非一神所指者广一切诸神虽有崇卑皆重道典遇眞持经有夫人性刚明中和比肩元始本有大威德无等伦也惟不禁情欲故邪入而神不敬也吁子夏贤者也出见纷华胜丽而悦非夫子应验品续二十四章持是经人名坚固身恶刼大难不能损故持是经人名道藏身口出语言鬼神仰故持是经人不但名无等身也名坚固身世人生死无常转廻不知或小功小德福縁身世或小根小乘果位有限或明而未了易蔽易欺或行而未成易得间断或度人济物分量易穷身如萍烛难当风浪非坚固也眞持经者心不退转名坚固身恶刼大难不能损故或小刼中刼大刼元会运世三界灭转之刼物絶人尽地倾天坏四轮相触五行并尅水火风灾侵坏世界万象空诸法尽诸乘果四禅界三阶九品官神将吏悉入转廻蒙再造难眞持经者得大坚固超出刼数永不退转恶刼元运宿业灾魔意外大难毫不能侵贞达常变亿世如一不能损也持是经人非但名坚固身也名道藏身藏藏也臧也道无所不包无徃不善道藏无有不载无用不臧人身虽有限性无不备但不尽道所以不成道身眞持经人渊存海含法藏中包无量世界故名道藏身口出语言鬼神仰故答述曰语自言曰言人亦有言鬼神不仰盖词不诚口过生尤且不免何以感人神鬼神乎眞持经人言焉成信出之有章不躁不隐不失人不失言或一言续千眞之脉或一言开万代之传或一言拯人物之溺或一语破死生之关或一言尽天地之道或一语括万法之玄或一言悉鬼神之情状或一语明刼数之升缠一言而灭罪福一语而露金丹三教眞宗在经一言人物共宝鬼神所不识也谁不钦仰哉鬼神仰故云尔已矣夫三教大圣人历刼不退转言语天人所共崇坚固道藏之旨可征已一持经皇经集註卷之九皇经集注正统道藏三家本十卷续道藏皇经集註卷之十十应验品续二十五章持是经人名慈悲身六道衆生赖其善故持是经人不但名道藏身也名慈悲身大仁大惠济度无穷廼名慈悲人惟物我异念久暂殊心不但普济永利有失慈悲即有所惠有所度有限难久亦非慈悲身故分人以财谓之惠教人以善谓之忠小惠私恩非普济也眞持经人非常身也大慈身也大悲身也何以见之六道衆生赖其善故世界之类尽于六道六道至衆六道之衆难尽济度一天道高高在上其福清长不见所生奚云其衆惟天虽高犹有三界欲色无色俱有成坏纵福有长短之期除各天主外信正道可久存其诸天人一切所有天上品类俱非常住有始有卒皆名衆生二人道人爲万物之灵虽賛化育弘道法贵贱异位男女殊形伙然繁以庶亿兆林林不可胜计是名衆生三魔道天之魔王魔民魔女精邪恠异妖孽难穷是魔类衆生四地狱道五无间狱九幽恶狱十八大狱三十六狱七十二狱冥涂苦恼狱类一切衆生五饿鬼道阴酆溟渎大力鬼王鬼使足长首大腹广喉微千万刼中不闻浆水如是饿鬼衆生六畜生道胎者卵者湿者化者羽毛介甲鳞蛰形色蠢然沕然畜业一切衆生悉荷持经慈恩超济覆护固天人之福解人中之厄除魔狱之沦灭鬼畜之报一界千万界三千大千诸世界六道一切衆生除业增福赖其善故是云慈悲夫语六道则尽类矣言衆生则尽衆矣诸界皆然则无始前无尽后不可思议称量者皆赖此眞持经之善矣信乎大慈悲也噫先自度而后度人欲济六道衆生尚永持眞经以成至善而后可也应验品续二十六章持是经人名大道身出入所在无怖畏故持是经人不但名慈悲身也名大道身道本无形人身有象人性俻道之全得天地之理得天地之气若云道身人人有道人人不尽道则父母生身谓人之身可也四大易散云幻身可也物而不化云凡身可也醉生梦死云无知身可也朝暮忙忙甘至老死云业身可也不脩不学轮廻难脱云罪身可也秋香易度华表无多云色身可也男女殊形老少异状云无常身可也大限到来六亲难顾云独夫身可也风雨寒暄切迫肌肤云受苦身可也此世人无有道者也眞持经人得法成眞是道身也非凢身也名大道身出入所在无怖畏故怖惊忧畏恐惧也惟持经人名大道身出则坦然入则无累或出或入清凈脱洒无不泰然何忧何惧凢其所在无怖畏故觧疑儒者云戒愼乎其所不覩恐惧乎其所不闻戒愼恐惧非畏乎况喜怒忧思悲恐惊七情在人箇箇不无此云出入所在无怖畏故若于戒愼恐惧相反也是不然戒愼恐惧遏人欲存道眞也七情之具见人性体用全俻欲人慑情归性也若怖畏之心内见未定生于外患有所恐惧不得其正也故夫子云内省不疚夫何忧何惧出入所在无怖畏身与道一触处泰然何畏之有儒者云见大心泰与此互相发夫持经者出入无怖畏皆自然也非强制也强制则告子之不动心终非见道自然则夫子之不惑从心孟子之不动心皆与此经义同善乎两教之言心学曰如如自然巍巍不动神化之道具是矣若勉强把捉不需自化持之不永效之欲速虽不怖畏亦非此经义也应验品续二十七章持是经人名良医身善行妙法安乐人故持是经人不但名大道身也名良医身医者宜也药与病宜除其疾障也世医察形辨理愈人之疾拯人之急以药去病利人之生有神圣工巧之名眞持经人非世医也无凢医也不言海上之方也金针默度名良医身善行妙法人生气质杂揉者衆气失其平有生来之疾有有形之疾有无形之疾有一身之患有一家之患有一国天下之患有一世之患有累刼之患疾苦牵缠相循无尽父母所不能训圣贤所不能化王法所不医之无药救之无方持是经人不诡异不强渎妙用适宜良法当可不苦口不逆耳不违汝心不累汝身不强人以难不诡随以纵善行妙法安乐人故妙法一行聋者开聦再则盲者目明三则瘖者能言四则跛痾积逮起行五则久病痼疾一时复形六则髪白返黑齿落更生七则老者壮少者强八则妇人孕鸟兽胎已生未生皆得九则地藏发泄金玉露形十则枯骨更生皆起成人消一切灾度一切厄魔异寃债永不侵凌九祖六亲徃刼未来人我安平幽无对系物阜身轻不但起人之沉痾抑且消变于未形诚勿药而有喜永保命以延生非一方一技安乐人一身之医天医最良衆生慈父善行妙法安乐人者矣夫此经登眞之大道淑世之奇方人人本有自迷不悟者也善持眞经有得宜应验品续二十八章持是经人名光明身常爲帝光所摄受故持是经人不但爲良医身也名光明身人性虚明无所不照气拘物蔽昏掩其明眞持经人性天朗耀心地开通光明常显命蒂精融如太虚之无云如日月之代明浩然充塞盛大流行诚光明身非污暗者也常爲帝光所摄受故帝玉帝也帝光普照无所不及人自卑污难以承受今持经人履践天光丹耀金庭宇泰定而天光发上帝昭格光映玄空持经仰受太和景明帝光摄入保护持经持经蒙化永保常清光明交映持经之人信与天合德日月合明尝闻天道下济而光明本无私亲人受天之明命本大光明然性本无染心贵虚明人贪欲乐不能使灵台无物如日月薄蚀云雾蔽空若不文其过絶欲还理一时之暗旋即廊清四通八达明者益明天光有不焕帝光有不临未之有也人乃自暴自弃念头营营昼作夜息心无少停爲者旣妄念复不清与天相悖故昩眞经稍然有觉过成业生罪报森然轮受不轻不能速改以辞文之则天不可欺神不可瞒人之视己如见肺肝此性何在忍欺心若是也所以天命之佑帝光祥护必在眞持经修道成眞之人眞持经名光明身爲帝光所摄受也噫人一也明德同也人何不持经尽道克当上帝之心应验品续二十九章持是经人名自在身天宫妙境神能游故持经功德说不可尽持是经人不但名光明身也名自在身三灾四杀五行六害七伤八难九星厄十恶业一切无牵永除业根证三元空五藴离四相絶百非除万有超载刼眞觧脱大自在身天宫妙境神能游故是持经人玄功如意身得自在凡诸天宫一切妙境碧路瑶阶虬墻彩壁玉京金阙紫府黄房琼楼玉宇阆苑瑶池玄都上境秘院丹台宝林香径神室绛宫法桥锦槛皓殿赭庭及瑶草琪花氷桃雪李交梨火枣丹馔琼浆道光玄瑞彩霞云祥神舆法驾法宝天人诸品奇英神游定观悉历胜游非常人所及持经功德说不可尽甚言功德大也夫所言持经功德种种人物幽显存亡今昔一切并利邪魔伏帝光临神游诸天尚言不尽则功德无量矣说经至圣又何如哉噫经功最大当至诚永持矣应验品续三十章阗字真形又若道士志人能结坛诵经着新凈衣于夜半后関寂之时独处清凈室叩齿九通东向端坐诵咏是经于是时也天眞御几玉妃拂筵万神班列诸天临轩三界侍卫五帝司迎持是经人名十二功德身慈济无穷矣又若道士志人道士脩道入玄之通名志人有志之人也或作至人非也盖得道成眞方名至人观经者但以后有天眞玉妃万神诸天三界五帝御班侍迎等句以爲当作至人看不知经是帝勑所在诸神供卫遇持诵者即愚夫凡妇衰叟蒙童神敬是人如奉是帝持经诚敬福德无量怠慢则咎殃立至诸神侍迎敬其持眞经不必至人况结坛新衣夜半静室叩齿东坐此学者诵经之常规非所以论至人故知爲志人无疑能结道法坛场讽诵此经着新作洁凈衣服于夜半后阒寂之时独处清凈室中叩齿九通面东向端身定坐诵咏是经于是时也于是志人如法清凈诵经之时天御几诸天至眞临御法几玄案玉妃拂筵灵妃玉女拂清法筵拂荡也钦敬清肃之意非拂逆之拂筵法席也万神班列世间帝王勑令所在羣臣班列皇经爲玉帝秘言元始法㫖志人持诵即读宣帝勑一般万神悉皆班列拱奉诸天临轩一切诸天帝眞法驾临轩轩玄案也三界侍卫三界天界地界水府界三界诸神将吏侍列护卫一云志人诵经三界当作天地人然夜半静室定无人在爲天地水部三界无疑一云欲色无色三界亦五帝司迎五帝五方五灵五老上帝也一云五岳尊帝也以前有万神三界字中有五老此当作五岳万神三界中有五岳此作应验品续三十一章又能闭目静思存想是经不觉身䖏三色云气之中俄见其身光明赫奕上昇天宫衆眞下迎心有所请一切应奉仙丹妙宝随意自得宜当依科冥心奉行不但虔诵是经得诸神护又能闭目静思五藴之害色爲第一色之乱心目实受之奉持眞经身心宜凈闭目以静心自大定然道之玄微非思不入妄思又所以乱眞闭目静坐不见可欲使心不乱默嘿思索密入深机此诵经之大要也今言静坐者两目半垂帘不全闭恐作鬼窟活计不知阴趣襍念是曰鬼窟若心清凈闭目何害时人心不决烈闭目疑生故半开眼不着睡魔疑心耳若善恶两忘无无亦无眞道自入闭目何妨垂帘之论玄师防无志者魔惑耳且半垂帘义闭目不观内有眞照心法惺惺光明不昩如垂帘听政虽不观看当应者无不周知也此修道之机存想是经此存想不是招摄经中景象功效对此法品如见玉帝念道思眞不敢轻易徒口诵经静存此心密密研穷经中至理体之身心云存想是经不觉身䖏三色云气之中云气蒸成于天地思经大定与天心合念念眞善庆云廼生不觉身处青黄白三色云气之中心身静正龙虎蟠旋故有是三色云若修眞成则五色云拥九霞光泛又不同耳俄见其身光明赫奕上昇天宫衆眞下迎俄少倾时也俄见身光焕发盛耀炳蔚余觧见前心有所请至天宫心有所请求一切应奉仙丹妙宝随意皆得一切应当奉献元始玉帝仙丹妙宝随意请求自然皆得不可言求宝应奉宜当依科宜当遵依科教冥心奉行觧见前夫经本人性之眞默悟永持可也以存想言之似落第二义儒书云恍惚不见之图俨然无形之视又云洋洋乎如在其上岂亦第二义乎噫上智者少中人最多若不操存求不闻之亦式焉能尽人合天超凢以入圣耶学者思之应验品续三十二章此经乃至三世金仙十方大圣皆从此经依科修奉故得超证无上妙道是兹玉帝诸天之师衆圣之王此经不但持诵志人当依科奉乃至三世金仙过去世见在世未来世金仙金丹不毁太玄眞仙也十方大圣四正方四隅方上下方十方灵宝尊神至眞无极大圣皆从此经依科修奉觧见前故得超证无上妙道进脩不同成就各异证道阶品未至不爲无上如神人地鬼等仙如欲色无色天神如菩萨声闻罗汉佛乘如化大美信善人贤者等儒皆非其至如天仙文佛圣不可知神儒方名最上金仙大圣依科专奉此经与帝眞合故得成最上仙超脱高证无上至眞妙道不落诸天福德之果是兹玉帝兹此也诸天之师三十三天三十六天万二千天三千大世界一切诸天皆从皇经而证大道玉帝廼诸天之师化成衆眞者也衆圣之王诸仙诸儒圣诸佛诸天诸神一切衆圣脩让其德度让其功证让其尊浩刼钦崇衆圣之王也噫人有天君泰然则道可得若不脩心了悟与天合德虚崇上帝抑过矣应验品续三十三章是故凡夫值遇是经精一修奉乃至五帝辅翼召使羣仙御役神官运导阴阳千灵敬仰万神摄伏百邪避路羣魔束形命过之后即得南宫受鍊飞步上清逍遥自在与道长存不特金仙大贤从此经证道也是故凡夫值遇是经世间凡夫因縁际会值遇是经精一脩奉精诚专一脩持崇奉乃至五帝辅翼五老上帝不指五岳辅助其进脩翼加其不逮召使羣仙御役神官召使令而使之羣仙如命也御役制而驱之神官供役经云脩道志人中可以役鬼驱神虽凡夫精一持经伏道法力自能召仙役神运导阴阳惟精惟一允持此经自以斡运造化开导阴阳千灵敬仰千灵恭敬胆仰万神摄伏摄惊畏心服伏敛神默伏也万神摄伏不待作持百邪避路百邪逺避道路不敢触犯群魔束形诸魔束敛其形不敢显露命过之后觧见前即得南宫受炼南宫朱陵府度魂錬魄之宫也受錬受南宫鍊度也飞歩上清飞神歩上清天界此非上清境逍遥自在不经地狱不受业报无拘无系自在逍遥与道长存初受持经虽非至眞精一脩奉心契于道无滞无牵魂神清凈不复毁沦与道长存此道典之所谓死而不亡佛经之所谓一悟便了也夫一凢夫精一持经其验如此则知至诚之功效应验品三十四章又复世间衆生得闻是经心生渴仰能于家庭择清浄处画帝尊像日夜虔虔晨香济济香花灯果尊重供养称讃圣号瞻礼诵经是人当得三十种上妙功德一者诸仙讃重二者先亡生天三者宿殃觧脱四者所徃通达五者无盗贼事六者所求遂心七者除水火厄八者横事潜消九者夜梦吉祥十者疾病不侵十一者智慧聦明十二者人见欢喜十三者衣食丰盛十四者子孙荣贵十五者六亲见喜十六者门族和睦十七者除三恶报十八者转女成男十九者形容端严二十者爲国大臣二十一者生爲帝子二十二者鬼神钦仰二十三者得宿命通二十四者诸神护念二十五者九族受荫二十六者䖏世长年二十七者有情赖善二十八者魔玉保迎二十九者决超三界三十者白日上昇凡夫精一修奉此经存亡大益矣又复世间衆生得闻此经心生渴仰如渴得仰感极切能于家宅庭堂择清凈䖏画玉帝尊像日夜虔䖍诚破恳笃昼夜不怠晨昏济斋扬祇奉早蜕鏶二香花灯果尊重供养称讃玉帝圣号瞻拜礼诵此经是人当得三十种上妙功德一者诸仙讃重二者先亡生天三者觧脱四者所徃通达五者无盗贼事六者所求遂心七者除水火八者横事潜消九者夜梦吉祥十者疾病不相侵十一者智慧聦明十二者人见欢喜十三者衣食隆盛十四者子孙荣贵子孙荣贵非必荣华富贵贤而清十五者六亲见喜十六者门族和睦十七者除三报十八者转成男十九者形容二十者爲国大臣二十一者二十二者二十三者得宿命通宿业尽命大通利二十四者诸神护念护持讃念持二十五者九族受荫九族高曾祖父己身子孙曾玄一云父三族母三族妻三族也二十六者䖏世长年二十七者二十八者魔王二十九者决超三十者白日上昇诸仙不同非必白日肉身昇天体同太虚神游玉京是白日尊经敬帝虽有此功先要絶尽秘欲不求效验亦不间断心与天合然后有效即无效亦不害爲善也若一觊效应验品续三十五章尔时天尊复告四衆曰此经功德能碎铁围诸山竭苦海水破大地狱拔诸罪苦降暴恶魔护诸国土能灭一切恶鬼能除一切重病能觧一切恶毒能离一切恶人能伏一切毒兽能摧一切邪道一切诸天皆自尊敬其余功德说不可尽尊经敬帝功德有三十种尔时天尊复告四衆曰此经功德能碎阴酆铁围诸山凈尽宿尘竭苦海水廻头登岸苦海波干破大地狱屏息妄縁拔诸罪苦絶断业根永无罪报降暴恶魔降伏刚暴勐恶邪魔禁横逆邪妄护诸国土悉使清宁富国安民能灭一切恶鬼除灭兇恶阴鬼除阴恶趣能除一切重病除尽诸染能觧一切恶毒觧除世诸恶毒觧身大嗔恶毒能离一切恶人或不相遇或恶人见我彼即遁迹能伏一切毒兽驯伏世诸毒兽又脩眞之人阴气化诸毒龙勐兽巨虬狮子各百亿万衆护我眞经令自驯伏永护于我能摧一切邪道摧破世诸邪道摧己邪妄迷执一切诸天诸界诸天皆自尊敬自然尊敬此经其余功德说不可尽觧见前此经功德消难消之变除难去之毒无所不化无所不利大方便最上法品也虽至圣之微言实性分之能事应验品续三十六章尔时道场大衆金仙菩萨眞圣眷属闻是说已欢喜踊跃稽首敬礼而作颂曰大哉至道无宗上眞上度诸天下济幽魂上无师祖惟道爲身丹台紫府金阙玉京秘此妙法溥福含灵灭我万罪增我遐龄万神朝礼魔王保迎功德昌盛黄箓书名渺渺亿劫使我长存于时会衆说是颂毕稽首皈依奉辞而退高上玉皇本行集经卷下尔时道场大衆道场敷道之场也金仙菩萨眞圣眷属闻是说已欢喜踊跃腾欢鼔舞之意稽首敬礼大哉至道无宗上眞上度诸天下济幽魂上无师祖惟道爲身丹台紫府金阙玉京秘此妙法溥福含灵灭我万罪增我遐龄万神朝礼魔王保迎尊持经者功德昌盛黄箓书名渺渺亿劫使我长存于时法会眞衆说是颂毕稽首皈依无上玉皇本行集经奉辞至圣而退高上玉皇本行集经卷下终玉皇心印妙经至心皈命金阙玄穹主高上玉皇尊诸佛圣师万天帝主演三卷五品之妙法周十号万德之洪名放十七大光明示三十种功德拔度生死运化古今一万二千三十六字即易经大衍之数洞玄灵宝解见前高上玉皇本行集经夫此经探之无始莫知其先推之无终莫知其后大包三千大千莫知其大细入尘沙渺冥不见其小覆尽诸天不知其高利尽诸地不见其下福度一切人物不见其繁包诸法括万有不见其杂任刼数昇沉无分无合任化机推迁无间无绪消尽邪魔不示神通度尽迷执不见劳费化无穷不恃功德普仁慈不拘品类究之无际称之难穷诚三教之眞宗浩劫之永宝要之爲吾性之固有天命之本然也一切人物至诚脱悟全得经功眞得之基存乎一心因附心印皇经集註终玉皇心印妙经上药三品神与气精恍恍惚惚杳杳冥冥存无守有顷刻而成廻风混合百日功灵默朝上帝一纪飞昇知者易悟昧者难行履践天光唿吸育清出玄入牝若亡若存绵绵不絶固蒂深根人各有精精合其神神合其气气合体眞不得其眞皆是强名神能入石神能飞形入水不溺入火不焚神依形生精依气盈不凋不残松栢青青三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和充溢骨散寒琼得丹则灵不得则倾丹在身中非白非青诵之万遍妙理自明无上玉皇心印妙经回向忏悔文龙章凤篆已殚歌咏之诚鹤驾鸾舆重冀鉴观之惠臣谨炷眞香重诚奏启道经师宝元始万神玉光会中一切圣眞恭望恩光重垂证鉴向来爲看诵玉皇本行集经几部敬保所宣经典罔敢不虔其柰业力障魔神志错乱所立根钝自然想来脱略混清顚倒重叠临文徇意字误句差乖清浊之正音泥解会之邪见事夺其志心不在经问对起居断絶隔越久诵懈怠因事忿嗔严洁或涉于垢尘肃敬或乘以渎慢身口服用之不凈衣冠礼貌之不虔供弗如仪处非其地卷舒揉乱坠落脱伤不专不恭大慙大愧伏愿慈悲怜悯赦释罪愆庶使诵持得臻感格所祈所愿如志如心尚虑经中传授或误刊写多讹其师其人悉皆忏悔仗道威力愿罪消除常转法轮普度羣品太上无极大道至眞三十六部尊经眞文宝符太上三尊十方衆圣玄中大法师