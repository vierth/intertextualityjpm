古易考原正统道藏三家本三卷续道藏古易考原正统道藏三家本三卷续道藏古易考原卷之一给四伏羲卦画之一夫子曰卦之德方以知知以藏徃又曰易与天地准故能弥纶天地之道仰以观于天文俯以察于地理是故知幽明之故原始反终故知死生之说精气爲物游魂爲变是故知鬼神之情状又曰鼓之以雷霆润之以风雨日月运行一寒一暑干道成男坤道成女干知大始坤作成物干以易知坤以简能凡此皆言伏羲卦画之易也惟其先作方知之卦画而藏天地万物已徃之理于其中夫然后着策之易可得而用也三代之易皆发明伏羲蓍策之易以爲尚占之用未有及于卦画之易也及于卦画之易者夫子一人而已故吾作考原之书首之以伏羲卦画之易者盖述夫子之意也后儒不知此谊乃曰周易晩添祖父何其无本原冠冕之思也哉始作八卦第一下系辞曰古者包羲氏之王天下也仰则观于天文俯则察于地法观鸟兽之文与地之宣近取诸身远取诸物于是始作八卦以通神明之德以类万物之情鷟曰仰观象于天而作卦如干天离日震雷巽风坎月云豊斗沬之类俯观法于地而作卦如坤地兊泽艮山坎水之类观鸟兽之文如干爲龙爲良马老马坤爲子母牛震爲龙爲马善鸣巽爲鸡坎爲豕爲马美嵴离爲牛爲雉爲蟹爲虎豹艮爲狗鼠兊爲羊之类观地之宜以作卦如干爲木果震爲苍筤竹萑苇稼爲反生爲蕃鲜巽爲木爲杨坎木爲坚多心栋丛棘蒺藜离木爲科上稿艮木爲坚多节之类近取诸身不但八体而已凡八属皆是如爲君爲父之类远取诸物不但服食器用而已虽计物之数曰万皆是如爲圜玉金寒冰大赤之类伏羲经卦八其别六十有四今止云作八卦者举经以该别也曷爲谓之举经以该别干爲经卦举一干干之干而兊干离干震干巽干坎干艮干坤干八别之干皆该之矣兊以下七卦皆然故干夬大有大壮小畜需大畜泰曰始作干履兊暌归妹中孚节损临曰始作兊同人革离丰家人既济贲明夷曰始作离无妄随噬嗑震益屯颐复曰始作震姤大过鼎恒巽井蛊升曰始作巽讼困未济解涣坎蒙师曰始作坎遯咸旅小过渐蹇艮谦曰始作艮否萃晋豫观比剥坤曰始作坤羲圣心胸天象地法动动植植近身远物莫不蟠蓄于中然后作八卦以垂示天下后世故其卦之妙天地象法动植身物万理咸备于是幽赞神明而生着以通神明之德制器尚象随取随足以类万物之情汉儒以爲则河图而画卦宋儒以爲见兔亦可以画卦皆出于臆说不见伏羲之精未窥夫子之㫖者也至其甚者则有以爲止作三画之八卦文王重爲六十四卦吾毅然皆以爲非是者正以此也今列其图于左仍名曰干名曰夬名曰大有名曰大壮名曰小畜名曰需名曰大畜名曰泰鷟曰此以上八卦言伏羲始作干卦也经卦之干谓之始作干宜矣其别卦而皆谓之作干何哉干在下爲主于内加八卦于上以发明干之别而已故总名之曰作干而干在他卦之上则不爲主而爲他卦之别名曰履仍名曰兊名曰暌名曰归妹名曰中孚名曰节名曰损名曰临鷟曰此以上八卦言伏羲始作兊卦也经卦之兊谓之始作兊宜矣其别卦而皆谓之作兊何哉兊在下爲主于内加八卦于上以发明兊之别而已故搃名之曰作兊而兊在他卦之上则不爲主而爲他卦之别名曰同人名曰革仍名曰离名曰丰名曰家人名曰既济名曰实名曰明夷鷟曰此以上八卦言伏羲始作兊卦也经卦之兊谓之始作离宜矣其别卦而皆谓之作兊何哉兊在下爲主于内加八卦于上以发明兊之别而已故总名之曰作离而离在他卦之上则不爲主而爲他卦之别巽下干上名曰姤名曰大过名曰鼎名曰恒仍名曰巽鷟曰此经卦之巽也名曰井名曰蛊名曰升鷟曰此以上八卦言伏羲始作巽卦也经卦之巽谓之始作巽宜矣其别卦而皆谓之作巽何哉巽在下爲主于内加八卦于上以发明巽之别而已故搃名之曰作巽而巽在他卦之上则不爲主而爲他卦之别名曰讼名曰困名曰未济名曰解名曰涣仍名曰坎名曰蒙名曰师鷟曰此以上八卦言伏义始作坤卦也经卦之坎谓之始作坤宜矣其别卦而皆谓之作坎何哉坤在下爲主于内加八卦于上以发明坤之别而已故搃名之曰作坎而坎在他卦之上则不爲主而爲他卦之别艮下干上名曰遯艮下兊上名曰咸名曰旅名曰小过名曰渐名曰蹇仍名曰艮名曰谦鷟曰此以上八卦言伏羲始作艮卦也经卦之艮谓之始作艮宜矣其别卦而皆谓之作艮何哉艮在下爲主于内加八卦于上以发明艮之别而已故搃名之曰作艮而艮在他卦之上则不爲主而爲他卦之别名曰否名曰萃名曰晋名曰豫名曰观名曰此名曰剥名曰坤仍名曰坤鷟曰此以上八卦言伏义始作坤卦也经卦之坤谓之始作坤冝矣其别卦而皆谓之作坤何哉坤在下爲主于内加八卦于上以发明坤之别而已故搃名之曰作坤而坤在他卦之上则不爲主而爲他卦之别八卦圆运第二说卦曰天地定位山泽通气雷风相薄水火不相射又曰数徃者顺鷟曰此言伏羲六十四卦圆运之图止言八卦之象者皆举经以该别也天定位于南其别八天皆定位于南地定位于北其别八地皆定位于北山通气于西北其别八山皆通气于西北泽通气于东南其别八泽皆通气于东南雷相薄于东北其别八雷皆相薄于东北风相薄于西南其别八风皆相薄于西南水不相射于西其别八水皆不相射于西火不相射于东其别八火皆不相射于东不着卦名者以夫子恒言象故也先儒以爲单言三画之八卦非是其所以爲数徃者顺何也天位于南由南而左行则天而泽而火而雷由南而右行则风而水而山而地皆自南而北自上而下故曰数已徃之定位顺而不逆从古及今皆如是也八卦方列第三说卦曰八卦相错知来者逆是故易逆数也又曰雷以动之风以散之雨以润之日以晅之艮以止之兊以说之干以君之坤以藏之鷟曰此言伏羲六十四卦方列之图止言八卦者亦举经以该别也八卦相错承上文天地山泽雷风水火之圆运令彼此交错而爲方列也邵尧夫以上文八卦爲三画卦至此相错则八卦之上各加八卦而始爲六十四卦是以相错爲相重也凡此徃彼来谓之错加增其上谓之重以相错即爲相重误矣不然则此言雷以动之八卦之方列者无相错之文是圆运者兼及六画卦而方列者仅有三画卦其不通亦明矣雷以动物于中左风以散物于中右其别八雷皆动物于中左八风皆散物于中右也雨以润物于次风日以暄物于次雷其别八雨皆润物次风八日皆暄物次雷也艮以止物次雨兊以说物次日其别八艮皆止物次雨八兊皆说物次日也干以君物居北坤以藏物居南其别八干皆以君物居北八坤皆以藏物居南也卦位相对虽与上文同先后次第大与上文交错矣上文天地居首此离坎居中干坤殿后是天地与水火交错也上文山泽居第二此艮兊居第三是山泽与雷风相交错上文雷风居第二此居其中是雷风与天地相交错也上文水火居第四此雨日居二是水火与山泽相交错也又分而言之天南地北今干北坤南是干与坤相交错也泽东南山西北今兊次北艮次南是兊与艮相交错也火东水西今日又次北雨又次南是离与坎相交错也雷东北风西南今雷动北中风散南中是震与巽相交错也由干而兊而离而震而巽而坎而艮而坤皆自北而南自下而上故曰知来者逆也因上文八卦相错一句浑成未详故详列此八句以发明方列相错之义也然则先儒皆以圆运之干兊离震爲数徃者顺坤艮坎巽爲知来者逆其说不通夫伏羲之卦序干至坤八未尝有顺也夫子之意借图运之顺方列之逆以发明系辞知以藏徃神以知来之义耳今列其图于左伏羲六十四卦方图鷟曰儒者言秘于方技家至陈希夷始传之邵尧夫始发明之斯言殆不思之甚矣夫子之言昭如日星但伏羲原用卦夫子则言象以发挥是以不思则不得其精也鷟故详列其图于左方使后之人知方技家之所秘者出于夫子之言而无所疑也若夫以三画卦画爲方位图者则非伏羲之本真而夫子亦初无是言今则删之不以惑后人也此二图有隂阳对待之义圆爲阳方爲隂圆动爲天方静爲地鷟曰自天天至地天八卦言天定位于南自天地至地地八卦言地定位于北天山至地山八卦言山通气于西北天泽至地泽八卦言泽通气于东南天雷至地雷八卦言雷相薄于东北天风至地风八卦言风相薄于西南天火至地火八卦言火不相射于东天水至地水八卦言水不相射于西此六十四卦之圆皆自南而北自上而下故曰顺雷八卦以动物风八卦以散物生物之春也雨八卦以润物日八卦以晅物长物之夏也艮八卦以止物兊八卦以说物收物之秋也干八卦以君物坤八卦以藏物藏物之冬也此六十四卦之方列皆自北而南自下而上故曰逆邵子所传先天之图其原盖出于此以上首横图次圆图次方图伏义卦画之易可考如此古易考原正统道藏三家本三卷续道藏古易考原卷之二给五伏义蓍数之易夫子曰蓍之德圆而神神以知来又曰与天地相似故不违知周万物而道济天下故不过旁行而不流乐天知命故不忧安土敦乎仁故能爱故神无方又曰天尊地卑干坤定矣卑高以陈贵贱位矣动静有常刚柔断矣方以类聚物以群分吉凶生矣在天成象在地成形变化见矣是故刚柔相摩八卦相盪凡此皆言伏义蓍数之易也惟其有圆神之蓍数而求天地万物之理于藏徃之卦画夫然后未来之吉凶悔吝可得而知也故考原之书次之以伏义蓍数之易河图第一系辞曰河出图洛出书圣人则之又曰天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五此所以成变化而行鬼神也鷟曰圣人则河图所以生蓍则洛书所以作龟因上文言莫大乎蓍龟故兼言则洛书也汉书律历志引此章天一至行鬼神也六十四字相连班孟坚之后不知何时离逖天一至地十廿字在于后章今从程朱正其错简此即所谓河图之数也河中龙马出于河其背上旋毛有此圆圈如星点然故曰图以其出于河故曰河出图凢天下之数起于一成于十不过十数而已加之以一则爲十有一加之以十则爲二其十由是而百千万亿皆出于十之外者也若河图之数则不然焉天一爲一矣至天三併天一而爲四一得其一三得其三而三与一有合至天五又与一三相得而合爲九至天七又与一三五相得而合爲十六至天九又与一三五七相得而合爲二十有五曰五者天数之正曰二十者衍出之数虽曰衍出二十而其实不出天数五之外也地二爲二矣至地四则併二而爲六二得其二四得其四而二与四有合至地六又与二四相得而合爲十二至地八又与二四六相得而合爲二十至地十又与二四六八相得而合爲三十曰五者地数之正曰二十五者衍出之数虽曰衍出二十五而其实不出乎地数五之外也搃天地之数五十有五曰十者天地之正数曰四十五者天地衍出之数而衍出之数实不出乎十数之外不出十数之外而衍出五十有五之数由是天数本竒然阳变而化隂地数本偶然隂变而化阳以此五十五数而完成而变化之屈伸徃来其妙无穷以此五十五数而流行也伏义圣人安得不则之以爲大衍之数而用以揲蓍求卦也与则之之法见下文大衍第二大衍之数五十其用四十有九分而爲二以象两挂一以象三揲之以四以象四时归竒于扐以象闰五岁再闰故再扐而后挂鷟曰此承上文而言伏羲则河图之数以揲蓍求卦也河图天数五衍爲二十有五地数五衍爲三十矣然犹未尽乎衍之极也故伏羲则河图而大衍之则又九十有九焉大衍者一与二爲三二与三爲五三与四爲七四与五爲九合三五七九爲二十有四由是五与六爲十一而一居其中又六与七爲十三七与八爲十五八与九爲十七九与十爲十九再合三五七九又爲二十有四合十一之十十三之十十五之十十七之十十九之十凡爲十者五此大衍中之体数也故曰大衍之数五十合前之二十有四与后之二十有四并居中之一共四十有九爲大衍中之用数故曰其用四十有九虽衍爲九十有九亦不出乎天一至地十之外此其所以爲则河图之衍数而爲大衍之极其数也夫子说岀一衍字以发河图之意加一大字以发明伏羲则河图之意圣笔如化工其妙无穷而简易易知岂不信哉揲蓍之法取其变有取其辞取其用有取其体五十虽爲河图之大衍然犹爲变中之静用中之体故置之不用四十九者变中之变用中之用故特用之以揲蓍求卦也从一而左右数之皆一三五七九而爲天数五干之纯粹精而无隂柔偶戴之驳杂且前后二十有四分二之象也一居于中挂一之象也曰三五七九有四者揲四之象也又三五七九有四者再揲之象也皆岀于天机自然之法象而非一毫人力私知得以营爲于其间于此见伏羲制作之神妙有非常情所能窥测者连山氏归藏氏夏商周历代遵而用之虽杂其序于理不越有以也夫晋人取老庄宗㫖以解大易乃曰四十九蓍者即五十之虚一不用也虚一不用所以象太极也夫太极枢纽造化根抵品汇而理气之妙合本无时而可离者今乃独拈一策屏诸无用之椟中退闲于静则是造化品汇亦有不必枢纽根抵之时而理之与气亦有时而可离而凢二挂一揲四归竒皆四十九策之所营太极一策倦勤于椟中漫不知所统括反不如四十九策之有用其爲说也不亦悖乎夫所置之一策与所用之四十九策长短大小彼此如一今信手置下一策即便变器而爲道改形而爲理尊称曰太极崇重神妙无与比伦何其侥倖之至而所取用之四十九策失其枢纽别远根抵专擅勤劬纷纷用事于外而不得与所置一策媲美是何其大不侥倖耶愈见晋人解经之无当且河图衍数五十有五今大衍之而反少其五又安得谓之大衍哉鷟按汉书五行志刘歆曰伏义受河图则而画之八卦是也禹治洪水赐洛书法而陈之洪范是也邵子曰圆者星也历纪之数其肇于此乎方者土也画州井地之法其放于此乎盖圆者河图之数方者洛书之文故义文因之而造易禹箕叙之而作范也吴先生曰河图者河有龙马出而马皆之旋毛有此十数也洛书者洛有神龟出而龟甲之坼文有此九数也以旋毛如星点之圆圈故曰图以坼文如字画之纵横故曰书河图之马不异于凡马洛书之龟不异于凢龟至今马背之毛其旋有如星点特其旋无此十数耳至今龟背之甲其坼有如字画特其坼无此九数耳郑氏曰河出图有自然之象洛出书有自然河图洛书鷟曰伏羲则河图以生蓍则洛书以作龟河图之则即大衍是也今列图于左洛书之则未详其后神禹时洛亦岀书禹因之以叙畴成王时陈寳河图在东序夫子又曰河不岀图与凤鸟并言则爲圣王之祯祥也尚矣天一天三天五天七天九五位相得而各河有合天数二十有五五位者天数五之图五位也故相得而各有合衍爲二十有五衍地二地四地六地八地十五位相得而各数有合地数三十五位者地数五之五位也故相得而各有合衍爲三十图凢天地之数五十有五天数五而已衍出二十合爲二十五然未尝出五数之外地数五而已衍出二十五合爲三十亦未尝出五数之外㧾天地之数五十有五又未尝出乎天地之数之外不出乎河图天一至地十之五位共爲十数之外而多出五十有五数有若书衍文然者吾故曰河图衍数鷟曰汉儒释五位相得而各有合爲一六二七三八四九五十之相得各有合果如是则当云十位不当云五位也又当急缀之以天地之数五十有五之凢者言不当更分天数二十有五地数三十也今既分而言之可见天五位承上天数五而言地五位承上地数五而言决不可以十位相得而有合矣此皆汉儒解经之谬不可以不之辨也伏一与二合爲三合三五七九爲六十有四羲二与三合爲则三与四合爲河四与五合爲图五与六合十一居中中合前前后后二衍六与七合十十四共四十有九数七与八合十爲八与九合十大九与十合十合三五七九爲二十衍有四之数图十一之十十三之十十五之十十七之十十九之十凢爲十者五大衍之体数也前后二十有四爲四十八一居其中通四十有九者大衍之用数也置其体数不用但用其用数者有挂一分二揲四𠕂揲之法象又出于天数之纯无隂偶之驳杂伏羲所以取之以前民用也与鷟曰夫子赞河图数之妙曰此所以成变化而行鬼神又曰知变化之道者其知神之所爲乎又曰神无方又曰隂阳不测之谓神又曰幽赞于神明而生蓍参天两地而倚数又曰通神明之德皆未有言则之以画八卦者乃刘歆之妄而先儒误从之耳故特爲此图以发明夫子之意读者宜致思焉揲蓍立卦生爻第三蓍之德圆而神七七故圆卦之德方以知八八故方六爻之义易以贡九六则刚柔相易以告人圣人以此洗心退藏于宻以此蓍卦六爻洗其忧世之心歛藏其心于静宻之地吉凶与民同患神以知来知以藏徃圣人之心未能忘民之患何以能退藏于宻哉有蓍之神以知吉凶未至之事有卦之知以藏吉凶一定之理不言爻之贡者统于卦之知可知也使民问筮求卦趋吉避凶故圣人心不复忧而得以退藏于宻也其孰能与于此哉古之聪明叡知神武而不杀者夫谓伏羲是以明于天之道而察于民之故是兴神物以前民用神物谓蓍圣人以此斋戒以神明其德夫致精曰斋散斋曰戒圣人寓其神于蓍之德寓其明于卦之德非斋戒则不足以致己之神明以神明其德也是故阖户谓之坤握蓍在手辟户谓之干分蓍以揲一阖一辟谓之变揲蓍之一变徃来不穷谓之通蓍数多寡难以拘定见乃谓之象三变蓍见变成有竒以象刚之七偶以象柔之八重以象太刚之九交以象太柔之六曰四象形乃谓之器因象求形多曰物器制而用之谓之法利用出入民咸用之谓之神阖辟变通者蓍之圆象器法民咸用之者蓍之神是故易有太极易揲蓍营度之易也蓍之握分固象户阖辟矣方其在椟而未启果四象乎屋栋在上而四方椽桶辐辏子栋是名曰极四十九蓍混然在椟而一变三变九变十有八变之易森然已具于此特爲大大之屋栋非寻常屋栋可比故曰易有太极是生两仪生是椟中取出而生也阖户坤仪辟户干仪两相合德故曰是生两仪今邑中二门题曰仪门两仪生四象生揲蓍所生也四象七八九六所以象刚柔老少少刚七少柔八太刚九太柔六分爲老少是爲所以示人者故曰两仪生四象四象生八卦四象各专其一八卦则成列矣举内八卦则八卦外不言可知矣省文也八卦定吉凶十八变内外八卦具矣然后占者呈卦因可观象玩占以定吉凶吉凶生大业吉凶既定无疑趋避生出极大之事功是故法象莫大乎天地承言两仪成象谓干效法谓坤变通莫大乎四时承言一阖一辟徃来不穷所谓揲之以四以象四时悬象着明莫大乎日月承言见乃谓之象所以太刚爲日太柔爲月崇高莫大乎富贵上句见吉凶此句承言大业既有可致之资又有能致之势吊民伐罪位天地育万物孰非大业尤宜问筮备物致用立成器以爲天下利莫大乎圣人具蓍物以前民用立卦象而制成物器使天下得以尚占象大业以成惟聦明叡知神武不杀之圣人能之故曰莫大探赜索隐钩深致远以定天下之吉凶成天下之亹亹者莫大乎蓍龟极言蓍龟之神以见圣人之利天下莫大于此下文又申结之是故天生神物圣人则之神物兼上文蓍龟则蓍以河图则龟以洛书见下天地变化圣人效之变化即变通效天地以阖户辟户效变化以一阖一辟徃来不穷天垂象见吉凶圣人象之垂象即悬象见吉凶即蓍明象此以示人吉凶之占终见象定吉凶河出图洛出书圣人则之则河图以揲蓍则洛书以作龟终上文天生神物二句鷟曰此篇专言蓍之神然蓍之所以神者以其能取出卦之方知六爻之易贡者以示人而定吉凶之占使人得以生大业此所以神也先儒谓太极爲道两仪爲初二画四象爲次四画其失皆原于邵子今着其图说于左伏羲六十四卦次序鷟曰夫子言易有太极是生两仪两仪生四象四象生八卦未尝言八生十六十六生三十二三十二生六十四也邵子曰太极既分两仪立矣阳上交于隂隂下交于阳而四象生矣阳交于隂隂交于阳而生天之四象刚交于柔柔交于刚而生地之四象于是八卦成矣八卦相错而后万物生焉是故一分爲二二分爲四四分爲八八分爲十六十六分爲三十二三十二分爲六十四犹根之有斡斡之有枝枝之有叶愈大则愈少愈细则愈繁合之斯爲一衍之斯爲万朱子曰画之所以有竒偶卦之所以三画而成皆是自然流出不假安排此易学之纲领开卷第一义然古今未见有识者至康节先生始传先天之学而得其说以爲伏羲氏之易也然愚自幼而读之未免有疑至壮而疑愈深谨䟽其疑于下方易易者变易也先儒曰天地间隂阳而已伏羲画一竒画以象阳一偶画以象隂又自一竒一偶相易而爲四象爲八卦极于六十四卦皆爲卦画之变易既又爲蓍数之变易故名之曰易伏羲特未有易字也鷟按此说殊未精夫子此易字承前章四营而成易之易字故其下文曰生四象生八卦定吉凶生大业盖专言蓍策之易耳若兼言卦画之易则与伏羲始作八卦之形皆龃龉其详见下两仪四象不特此耳下篇干坤其易之緼干坤成列而易立乎其中数易字皆与此同又言伏羲时未有易字者非是周官太卜掌三易之法一曰连山夏易也二曰归藏商易也三曰周易三代皆以易称沿于羲圣夏商虽别名而其易之称则不越于羲圣占人掌以八筴占八颂以八卦占筮之八故以眡吉凶筮人掌三易以辨九筮之名非自周而始定爲易字之名也若伏羲时无文故无易字则两仪四象干坤艮巽震离坎兊七八九六揲蓍之分二挂一等一切皆是后人增加若伏羲太昊俱是遥称追号全无一点画文字虽作神圣竒伟之书全赖后人钖子以易字之名何其少我羲圣之甚一至此哉此因夫子作易者之作字遂爲是言殊不知夫子之言作易乃言作周易耳非言其作三易又非言其作伏羲之全易也下文曰其有忧患乎当文王与纣之事邪则其意甚明矣其详已见序文太极极屋栋也太者至大之谓也韩康伯註曰夫有必始于无故太极生两仪也太极者无称之称不可得而名取有之所极况之太极者也孔颖达䟽曰太极谓天地未分之前元气混而爲一即是太初太一也故老子曰道生一即此太极是也又谓混元既分即有天地故曰太极生两仪即老子云一生二也不言天地而言两仪指其物体下与四象相对故曰两仪谓两体容仪也朱子本义曰一每生两自然之理也易者隂阳之变太极者其理也鷟曰康伯颖达取老庄宗㫖以解易其说固不足辨已但依其言则道生天地天地又生金木水火金木水火遂生出简上之八卦矣不亦怪哉若依朱夫子之说则隂阳之变与其所以然之理噼头即生出简上之初二画初二画又生出简上之四画次四画又生出简上之次八画乃不分大小之混隂阳次爲二画乃分大小之别隂阳次爲三才之象备然则初画之隂阳全无大小之别八卦之上画即可以备乎天道地道人道也哉是固不能无疑者也两仪先儒曰羲圣画卦之时先作一画竒一以象阳作一画偶一以象隂后人名爲两仪鷟曰吾遍诵十翼夫子之言但云伏羲始作八卦未尝云伏羲始作两仪也伏羲始作一画竒以象阳一画偶以象隂者出于何经何翼邪出于经何辞翼何篇邪横图经八卦其别六十有四圆图方图皆然卦下分註曰某卦下某卦上未尝言初画竒一偶一分爲四又分爲八又分爲十六又分三十二又分爲六十四也卦之六画长短广狭彼此如一今初以竒一偶一者而视四象当截爲二段视八卦当截爲四段视十六当截爲八段视三十二当截爲十六段视六十四当截爲三十二段若不截则阳以竒一负载在上之三十二画隂以偶一负载在上之三十二画其不相伦比也明矣如言两仪神妙一画可化形三十二以配在上之数则圣人全无此明文坚以此图爲是则圣人之横图方圆图皆当裁截六十四卦之初画若犹遵修圣人六十四卦之本图则此图决非圣人之法画也四象先儒四竒偶一画之上各加一竒一偶凢爲画者四以象隂阳之老少鷟曰谓老隂老阳少隂少阳爲四象者是也谓四象居八卦初画之上三画之下者非也两仪之仪字承上文阖户辟户之户字而言二户两仪相匹也四象之象承上文见乃谓之象字而言至此始蓍见于画七以象少阳八以象少隂九以象老阳六以象老隂故谓四象而夫子曰易有四象所以示也以至此始有画象以指示人得失动静而爲吉凶悔吝之占不然何以言见乃谓象而四象独何以言所以示者哉若谓锢于次二之位则干兊正当者阳离震适当少隂坤艮正当老隂巽坎适当少阳羲圣之易老变而少不变故以左传三代揲蓍求卦之法考之干当变爲之卦之离兊当变爲之卦之震惟巽离独得其本卦何者少隂不变故也是干兊本卦因柔推刚而变化而震离既得本卦又得之卦全无一干一兊但有重震重离也坤当变爲之卦之坎艮当变爲之卦之巽惟巽坎独得其本卦何者少阳不变故也是坤艮本卦因刚推柔而变化而巽艮既得本卦又得之卦全无一坤一艮但有重巽重坎也干兊坤艮四卦亡而震离巽坎四卦重则是四象生四卦安得谓生八卦哉先儒入以竒上加竒阳之纯故象老阳竒上加偶者隂杂阳中故象少隂偶上加竒者阳杂隂中故象少阳偶上加偶隂之纯故象老隂以逃避老变少不变之难殊不知竒上加竒偶上加偶隂阳之纯故特称老则加至于上六画皆纯者何以称之哉将自爲太上老隂太上老阳也邪爲论不求其精务以取快于一时吾无取乎耳八卦夫子言伏羲始作八卦又伏羲之卦下分註曰干下矣未尝曰干下之初共一竒画与兊离震同干下之二共一竒画与兊同者也坤下矣未尝曰坤下之初共一偶画与艮坎巽同坤下之二共一偶画与艮同也又未尝曰干下之三始得完全之竒画方与初二二画之减杀者异未尝曰坤下之三始得完全之偶画方与初二二画之减杀者异也兊下六卦皆然是则初二三三画之长短广狭彼此如一然后得谓之八卦若初画以四卦共二画以二卦共长短广狭彼此不一者决不可谓之八卦其非圣人之法画岂不明哉十六画先儒以一每生两自然之理故每卦之上亦各加一隂一阳而爲十六画然夫子初无是言也不惟无是言而于八卦之下即继之以定吉凶之语因八卦定吉凶之语逆而推之则知四象生八卦者不徒生内八卦而已外八卦亦是四象所生四象既生此内外之八卦则始谓之十有八变而成卦非单生内八卦而小成之比夫然后可以定吉凶也以此观之则重卦四五上三画已毕具于四象生八卦一句之中矣虽欲加倍于八卦而谓十六画者中间曾无驻足之地也然邵子所谓八分爲十六者诚夫子所不言之长语也何其无稽之甚哉三十二画重卦之四五上三画毕具于四象生八卦之中故夫子初无三十二画之言夫子所不言必欲言之岂非长语者乎然则邵子所谓十六分爲三十二者不足信亦明矣噫使其言无背违于伏羲之法无乖戾于夫子之㫖犹之可也今以其言稽之外卦之四倍于内卦之三者八外卦之五加于内卦之三者二十四而内卦之三其减于外卦之四与五者亦称是伏羲之横方圆图六画之形长短广狭彼此无异则倍者何时而削减者何时而增以凑合三圆哉此不亦背违于伏羲之法乎夫子之㫖以内外八卦皆生于四象故缀之曰八卦定吉凶今八卦之下定吉凶之上横入以生十六生三十二既非夫子之明文而强生无稽之长语此不亦乖戾于夫子之㫖乎非羲圣之法非孔圣之㫖断断乎不足从也六十四画此六画卦之上画宋儒所说生卦之图惟此一画六十四卦各有在此不爲多在彼不爲少但以爲三十二画所分则亦非伏羲之法而有叛于夫子之㫖矣盖伏义六十四卦初二三四五上六画俱相若也今谓五画之上各生竒偶爲六画者六十四则是自此六画而下五画减杀三十二乃至四画减杀四十八三画减杀五十六二画减杀六十初画减杀六十二则是先儒生卦之说一出而使自六画以下五画皆不得其所不免破削支离岂得爲圣人之法大中之㫖哉今皆复古而祛异说庶不得爲圣人之累也故复载其图说于后以明伏羲之本法夫子之本意伏羲揲蓍生卦图坤仪太极干仪太阳之象干兊少隂之象离震少阳之象巽坎太隂之象艮坤经卦之别六十有四皆以此四象求之皆七八则爲文王系辞之卦若得九六则爲周公系辞之爻而一卦可变爲六十四卦矣古易考原卷之二古易考原正统道藏三家本三卷续道藏古易考原卷之三给六易者六圣人之书也其原出于伏羲始画八卦八卦之上各加八卦因而别之爲六十四卦三画伏羲之干字也外加之以三画注曰干下干上而仍名曰干余七卦皆然是爲经卦八至于干上加以兊既不可以干名又不可以兊名名之曰夬此干别之一也干之别九有八余七卦之别皆然是爲其别六十有四六十四卦之名伏羲始制之字也六十四卦之称伏义始唿之声也世更数代人更数圣而卒莫敢有移易羲圣之笔画形体与夫当时之称唿声音也伏羲文字辟犹人家之一祖统宗而散爲亿万之子孙无穷者乎夏商圣人曰禹曰汤周圣人曰文王曰周公曰孔子互相发明而伏羲之经流行于万古五圣人之功爲多矣但各以趣之所自得者爲书故其书或首艮或首坤或首干而周公孔子者全宗周易而发挥之伏羲之易简质而微妙无穷包乎三代之文章者也三代之经宏阔而玄妙无穷互相发明乎羲经者也羲经其太和元气之流行于四时者乎三代其犹春夏秋冬之各专一时者乎夏易孔氏曰古者有连山氏今夏易名连山盖用连山氏之易也古注曰连山者象山之出云连连不絶也愚以爲此注未妥本文无云字安得书云连连不絶哉艮大象曰兼山艮亦岂可谓山与云相兼而有哉盖艮爲山羲皇以来即有此象夏易首艮故取山重卦艮下艮上仍名艮故曰连山内既有山外复有山相连不絶也若增以出云则爲别意非复正义矣大象言兼山与连山实一揆也夏易之可见者独此名书与首艮二端而已其六十四卦之序今皆不可考矣鷟曰易云探颐索隐钩深致远以定天下之吉凶成天下之亹亹者莫大乎蓍龟而下文即终之以河出图洛出书圣人则之可见羲圣则图以揲蓍则书以作龟也及神禹治水时洛复出书禹用之以叙畴则以羲圣所则以揲蓍者爲七稽疑中之筮所则以作龟者爲七稽疑中之卜择建立卜人乃命卜曰雨霁蒙绎克卜五择建立筮人乃命筮曰贞悔占用二又恐卜筮比一人或有差错无由救正故复多其人数俾互究其差错立是人爲卜筮之官各三人人各有一法所占或皆吉或皆不吉若一不吉二吉则作吉用一吉二不吉则作不吉用故曰占则从二人之言也内传曰其贞风也其悔山也是以内卦爲贞外卦爲悔又曰贞屯悔豫者八是以本卦爲贞之卦爲悔周易曰利贞不利贞可贞贞疾之类爲悔悔亡其悔乃亡之类皆沿于此盖伏羲之法而三代时出而充荣之云耳商易孔氏曰古者有归藏氏今商易名归藏盖用归藏氏之易也归藏者言万物之归根复命皆包藏于地也坤爲地归藏者地之道也故其书以坤爲首说卦曰坤以藏之是也商易之可见者惟此名书及首坤之二端而已其六十四卦之序今皆不可考矣但礼运夫子告子游曰坤干之等则想其次序首坤次干文王则以坤不可以首干故首干次坤耳以后卦次则复尤从而考也然移其坤干之次而不易其干坤之耦则其二二相耦或者亦与周同而次第远近则不能以尽同亦未可知也周易泰六五帝乙归妹以祉元吉明夷之六五箕子之明夷利贞归妹六五帝乙归妹其君之袂不知其娣之袂艮既济九三高宗伐鬼方三年克之未济九四震用伐鬼方三年有赏于大国先儒以爲当时曾占得此爻故举以爲言鷟按周官太卜掌三兆之法一曰玉兆二曰瓦兆三曰原兆其经兆之体皆百有二十其颂皆千有二百掌三易之法一曰连山二曰归藏三曰周易其经卦皆八其别皆六十有四大易所谓莫大乎蓍龟者于兹见矣然伏羲卦序首干次兊次离次震次巽次坎次艮次坤而其别六十亦循此经卦八之次夏易首艮而序不可考商易首坤而序亦不可考其别之从经与否悉皆未闻人掌三易以辨九之名一曰筮更二曰筮咸三曰筮式四曰筮目五曰筮易六曰筮化七曰筮祠八曰筮参九曰筮环以辨吉凶凡国之大事先筴而后卜上春相筴凡国事共凡卜筮之法皆原于伏羲无疑以圆神之蓍求方知之卦易贡之爻皆遵于伏羲无疑蓍之出椟而握在手谓之阖户信手平分挂揲归竒谓之辟户一阖一辟谓之变三变而成画九变而小成则内卦成列十有八变而成卦然后外卦重之三变所成之画或七或八或九或六谓之四象所得七八则内卦爲贞外卦爲悔所得九六则本卦爲贞之卦爲悔占则从二人之言有大同有吉有龟从筮逆作内吉作外凶者有龟筮共违千人用静吉用作凶者同于夏而遵伏羲之法从可知矣周易干坤屯需师小畜泰同人谦豫随蛊临观噬嗑贵剥复无妄大畜頥大过坎离右上经三十卦除坤颐大过坎离六卦之外余二十四卦皆反之爲十二卦咸恒大壮晋明夷家人睽蹇觧损益夬姤萃升困井革鼎震艮渐归妹丰旅巽兊涣节中孚小过既济朱济右下经三十四卦除中孚小过既济未济四卦之外其余三十卦皆反之爲十五卦鷟曰夫子上下彖言徃来上下升降进退等皆因文王于泰否二卦言小徃大来大徃小来而推拓之也文王取伏羲卦序而杂之皆二二相偶于是因二二相偶之卦体反覆观之是泰则三大在内三小在外否则三小在内三大在外在内者自外而入内故谓之来在外者自内而出外故谓之徃孔子推拓之言亦如此意其云刚上而柔下者刚画诚在上柔画诚在下柔上而刚下者亦然皆以二偶之卦比并观之而见其有此形体云耳非谓以彼卦变爲此卦以此爻易爲彼爻也若果云尔则是以七八之少隂少阳错认爲九六之老隂老阳也不亦舛之甚邪且文王孔子于八纯卦及不反对不言徃来上下其立言本意昭如矣泰小徃大来否大徃小来卦辞之言徃来者始此夫子又拓言上下进退升降徃来者皆本诸此然文王孔子亦非以泰徃之三隂即爲否来之三隂泰来之三阳即爲否徃之三阳自二卦之反对观之出而徃外故曰徃入而来内故曰来耳若言今岁三阳即旧岁正月之三阳今岁三隂即旧岁七月之三隂是天地间止有此气藏在一处待时而出入全无新新相继者矣自古及今有此理也乎哉今曰泰自归妹来六徃居四九来居三否自渐来九徃居四六来居三则不惟以爻之变动解画之安静而且以四三之一小一大默改文王之三小三大其如圣经之偕驰何需位乎天位以正中也讼刚来而得中也朱子曰讼卦自遯而来四阳二隂自遯来者十四卦讼即初变之卦刚来居二柔进居三丘氏曰此彖辞言卦变之始鷟则以爲坎之中徃而居五则正中来而居二则得中岂不直截而简易哉随刚来而下柔动而说随蛊刚上而柔下巽而止蛊鷟曰以二卦反对观之蛊上之刚自外来初而下于二三上柔随初刚自下而上上之柔自上而下先儒又以六子套括之曰否初与随上相易泰初与蛊上相易者尤非噬嗑柔得中而上行贲柔来而文刚分刚上而文柔鷟曰刚柔分之分即分刚上而之柔之分卦言柔离之五后卦言柔离之二五得中而不正二得中而又得正故尤以爲贵无妄刚自外来而爲主于内大畜刚上而尚贤鷟曰无妄之刚自大畜之上外来而爲主于内之初大畜之刚以无妄之初上而自尊尚贤以反对而玩象下彖咸柔上刚下恒刚上柔下鷟曰此以反对玩象甚是明白晋顺而丽乎大明柔进而上行明夷家人暌说而丽乎明柔进而上行鷟曰四卦皆有离体进而上行则喜谈之退而下行则不乐道之圣人之重明也如此以四卦反对取义最宜潜玩蹇利西南徃得中也不利东北其道穷也利见大人徃有功也解利西南徃得衆也其来复吉乃得中也有攸徃夙吉徃有功也鷟曰此亦甚明损损下益上其道上行益损上益下自上下下鷟曰损下益上则损损上益下则益二卦颠倒玩象辞甚明而义甚闳谓自泰否来者何相关涉之有萃聚也顺以说刚中而应故聚也升柔以时升巽而顺刚中而应是以大亨张氏曰柔指六四徐氏曰解之六二上而爲六四如此言见夫子之言柔升但言四一画而已五与上皆不言升何其诡经偕圣至如此者哉又以六之之则以爻而释卦可谓不辨菽麦矣然则经何以不言柔以时降邪曰升则侈言之降则不必言之圣人成人之美盖如此与明夷家人同緫卦变图六画无变卦之无爻者止可谓之画故易六画而成卦是也无变者止有七无九有八无六故无变也文王设卦观象而系辞于其下者此也易学先儒亦谓一卦可变爲六十四卦误矣及其揲蓍所得或九或六始名曰爻然后有变一画变者六卦六变五变四变三变二变初变揲得九者刚将变柔揲得六者柔将变刚故言变初变者初九初六也姑以干坤二卦明之干之姤坤之复是已九二干之同人六二坤之师九三干之履六三坤之谦九四干之小畜六四坤之豫九五干之大有六五坤之比上九干之夬上六坤之剥六十二卦皆放此周公系辞二画变者十有五卦初上变初五变初四变初三变初二变二上变二五变二四变二三变三上变三五变三四变四上变四五变五上变三画变者二十卦初二上变初二五变初二四变初二三变初三上变初三五变初三四变初五上变初四上变初四五变二三上变二三五变二三四变二五上变二四上变二四五变三五上变三四上变三四五变四五上变四画变者十五卦初三五上变初二四上变初二四五变初二三上变初二三五变初二三四变初四五上变初二五上变初三四上变初三四五变二四五上变二三五上变二三四上变二三四五变三四五上变五画变者六卦初三四五上变初二四五上变初二三五上变初二三四上变初二三四五变二三四五上变六画皆变者一卦用九干之坤用六坤之干以上周公系辞止干坤二用朱子曰卦之一画变者六二画变者十五三画变者二十四画变者十五五画变者六六画皆变者一合之爲六十三并本卦不变者共六十四一卦变成六十四六十四卦变成四千九十六焦赣易林正如此一爻变则占本卦变爻王氏曰本卦爻爲贞之卦爻爲悔二爻当兼用二爻变则占本卦二变爻而以上爻爲主王氏曰当以初变爻爲贞次变爻爲悔作两节消息之后准此三爻变则占本卦及变卦彖辞以本卦爲贞变卦爲悔按彖辞非可以占变当以先变爻爲贞后二变爻爲悔作三节消息之四爻变则占变卦二不变爻仍以下爻爲主五爻变则占变卦一不变爻王氏曰皆当以先变爻爲贞后老变爻爲悔作四节五节消息之夏氏曰既不变如何用变底爻辞周公爻辞本爲九六之变者设非爲七八之不变者设周易不用七八岂有七八而可冒用九六之辞哉六爻尽变干坤占二用余占变卦彖辞按卦辞皆爲七八不变者设岂可用之以占变干坤占二用可也鷟按朱子据左传艮之八及贞屯悔豫皆八之之言而然左传说者以爲用夏商易其用周易者则明言周易然亦不能尽考也卦主十二辟卦如复姤则以初画爲主临遯则以二画爲主泰否则以三画爲主大壮观则以四画爲主夬剥则以五画爲主干坤则以上画爲主六子重卦如震巽则以第四画爲主坎离则以第五画爲主艮兊则以上画爲主六子合卦如恒益则以初画爲主既济未济则以第二画爲主咸损则以第三画爲主震巽艮兊之合无反对如赜大过以上画爲主中孚小过以第四画爲主合有反对如随蛊以初画爲主渐归妹以第三画爲主卦有坎离者主坎离中画讼困解涣蒙师同人革丰家人贲明夷则皆以二爲主需节屯井蹇比大有暌噬嗑鼎旅晋则皆以五爲主以震巽爲主者主本卦第四画如豫畜以四爲主升无妄以初爲主以艮兊爲主者主本卦第三画如谦履以三爲主筮大畜以上爲主坤卦辞后得主坤主上明夷初九主人有言暌九二遇主十巷睽主三丰初九遇其配主九四遇其主无妄刚自外来而爲主于内鷟曰春秋之经内鲁国外列国故称内爲我春秋以鲁国爲主故也如云齐人宋人陈人伐我面鄙齐人伐我葬我小君之类是已周易亦然凡卦辞爻辞所言我字皆指卦主而言今列于后蒙童蒙求我非我求童蒙二爲卦主故称我五艮少男故称童蒙小畜宻云不雨自我西郊四爲卦主故称我观六三观我生进退四爲卦主故称我观四之动作以爲进退巽爲进退颐初九舍尔灵龟观我朵颐九爲卦主故称我初处下不当养人之任自爲灵知自养之龟然虽下伏而犹上观乎上九盖羡上之能养其下而不无舍己以爲人之意益九五有孚惠心勿问元吉有孚惠我德二爲五之正应五当心位言二孚而益之之心不问可知其吉也然二不但孚于九五而惠五之心又孚于初九而惠初九之德初爲卦主故称我二五应远故曰惠心初刚实爲二所食又相比近故曰惠德六二亦言受九五之益而又得初九之弗违与此爻辞意正相同此因言五之所应而并言所应之所比彼因言二之所应而并言六二之所比井九三井渫不食爲我心恻五爲卦主故称我三在兊口之下故虽渫治清洁而不爲人食之象故九五之心爲之恻然悯其不见用于世也盖五三同德但五上体在兊口之上人所食者三下体在兊口之下人所不食九五所以爲之恻然也鼎九二鼎有实我仇有疾不我能即吉五爲卦主故称我此托爲卦主之言言二之道德实于中乃我之正应好匹也不幸而有气体失平之疾不我能就我岂可以不徃见之哉士不枉道求见君能屈己下贤所以爲吉也旅九四我心不快五爲卦主当心位故称我五旅于四之处非正位故心不乐也中孚九二我有好爵吾与尔靡之四爲卦主故称我又称吾托爲卦主谓二曰九五刚徤中正有天之尊爵于己在我之上吾与尔二当向慕系恋之也四比五二五同位故告此小过六五宻云不雨自我西郊四爲卦主故称我九三蔽五坎之下体象云宻塞而不过故不雨四爲西在内卦之外故曰郊九四不上合六五何望隂阳之和而成雨哉互体图吴先生曰自昔言互体者不过以六画之四画互二卦而已未详其法象之精也今以先天图观之互体所成十六卦皆隔八而得缩四而一图之左边起干夬历八卦而至湀归妹又历八卦而至家人既济又历八卦而至颐复右边起姤大过历八卦而至未济解又历八卦而至渐蹇又历八卦而至剥坤左右各二卦三二卦合六十四卦互体只成十六卦又合十六卦互体只成四卦干坤既济未济也周易始干坤终既济未济以此欤朱氏曰中一层左右各十六卦其下体两卦相比一循干一坤八之序其上体十六卦两周干一坤八之序可玩其内层下体干离坎坤爲序其上体干坎离坤爲序而四周之尤可玩鷟曰夫子杂卦之末章八卦取中层之大过姤夬以其互内层之干也取中层之颐以其互内层之坤也取中层之渐既济以其互内层之未济也取中层之归妹未济以其互内层之既济也不取干坤以首于篇首故也不取剥复以隂多略之也不取暌解以取未济归妹略之也不取家人蹇以取既济渐略之也干取三卦坤惟颐既济惟归妹未济惟渐者干尊故也既未着于后周易终既未之义也夬复殿乎既未之复夫子杂卦之序也夏商周之称名也杂而不越夫子之称名也亦杂而不越古易考原卷之三终大明万暦三十五年岁次丁未上元旦正一嗣教凝诚志道阐玄弘教大真人堂天下道教事张国祥奉㫖校梓