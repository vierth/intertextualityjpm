书传辑录纂註提要钦定四库全书经部二书传辑录纂注书类提要等谨案书传辑録纂注六卷元董鼎撰鼎字季亨鄱阳人朱子之学授于黄干鼎族兄梦程尝从干游鼎又从梦程闻绪论故自序谓得朱子之再传是编虽以蔡沈集传为宗而集传之后续以朱子语録及他书所载朱子语谓之辑录又采诸说之相发明者附列于末谓之纂注自序称集传既为朱子所订定则与自着无异又称荟稡成朱子之一经则仍以朱子为主也考蔡沈书集传序惟称二典三谟尝经先生㸃定故陈栎作书集传纂疏惟虞书首标朱子而夏书以下则不然其凡例曰首卷有朱子订定四字不忘本也自二卷起去四字纪实也呉澄作是书序亦称朱子订定蔡传仅至百官若帝之初而止此书大禹谟正月朔旦条下鼎併附注其説是鼎于此书源委本自分明其称集传为朱子所订定未免假借然澄序又称集传自周书洪范以后寖觉疎脱师説甚明而不用者有焉疑其着述未竟而人为增补或草稿初成而未及修改所举金縢召诰洛诰诸条皆显相舛异又称鼎作是书有同有异俱有所禆如解西伯戡黎则从呉棫解多士则从陈栎解金縢则兼存郑孔二义不以蔡传之从郑为然云云然则鼎于集传盖不免有所未惬恐人以源出朱子为疑故特引朱子之説补其阙失其举集传归之朱子犹曰以朱翼朱则不以异蔡为嫌耳非其考之不审也干隆四十六年十月恭校上总纂官纪昀陆钖熊孙士毅总校官陆费墀序蔡沈书传辑録纂註序庆元己未冬先生文公令沈作书集传明年先生殁又十年始克成编緫若千万言呜唿书岂易言哉二帝三王治天下之大经大法皆载此书而浅见薄识岂足以尽发藴奥且生于数千载之下而欲讲明于数千载之前亦已难矣然二帝三王之治本于道二帝三王之道本于心得其心则道与治固可得而言矣何者精一执中尧舜禹相授之心法也建中建极商汤周武相传之心法也曰徳曰仁曰敬曰诚言虽殊而理则一无非所以明此心之妙也至于言天则严其心之所自出言民则谨其心之所由施礼乐教化心之𤼵也典章文物心之着也家齐国治而天下平心之推也心之徳其盛矣乎二帝三王存此心者也夏桀商受亡此心者也太甲成王困而存此心者也存则治亡则乱治乱之分顾其心之存不存如何耳后世人主有志于二帝三王之治不可不求其道有志于二帝三王之道不可不求其心求心之要舍是书何以哉沈自受读以来沈潜其义参考衆説融㑹贯通迺敢折衷㣲辞奥㫖多述旧闻二典三谟先生盖尝是正手泽尚新呜唿惜哉集传本先生所命故凡引用师说不复识别四代之书分为六卷文以时异治以道同圣人之心见于书犹化工之妙着于物非精深不能识也是传也于尧舜禹汤文武周公之心虽未必能造其㣲于尧舜禹汤文武周公之书因是训诂亦可得其指意之大略矣嘉定己巳三月既望武夷蔡沈序序董鼎书传辑録纂註序生民之类必帝王而后治帝王之道必圣贤而后行考之古可见已黄虞逺矣苍姬讫矣三代以降有帝王而民不治者圣贤未遇也孔孟继作有圣贤而道不行者帝王不用也噫虞夏殷周之盛非适然也人事之所致也尧舜禹汤文武之圣非独善也人心之所同也髙风遐躅岂遂不可追而及之哉孟子言必称尧舜孔子知百世可继周言岂苛乎哉事岂虚乎哉盖于百篇之书的然有见而云尔也然则是书也惟圣贤能尽之惟帝王能行之顾其学圣贤之学而事帝王之事者何如耳焚灭之而秦亡表章之而汉兴徃者可鉴矣惜夫安国之传不无可疑而颕达之䟽惟详制度二帝三王羣圣人之用心独决于一夫之见管窥天而蠡测海岂足以得其蕴奥哉至宋诸儒数十家而后其説渐备又得文公朱子有以折其衷而悉合于古虽集传之功未竟而委之门人九峯蔡氏既尝亲订定之则犹其自着也鼎生也晚于道未闻赖族兄介轩梦程亲受学于勉斋黄氏槃涧董氏故再传而鼎获私淑焉释经绪论多出朱子迺取订定集传为之宗而蒐辑语录于其次又増纂诸家之註有相发明者并间缀鄙见于其末庶几㑹粹以成朱子之一经可无参稽互考之劳而有统宗㑹元之要则亦不无小补矣第顾繙阅传註盈溢充斥衆寳眩瞀遗珠弃玉或所不能免也惟于君心王政人才民生之所系诸儒之论可堪警䇿者摭抉不遗阙者补之以备临政愿治之观览固不徒为经生学士设也噫人皆可为尧舜涂人可以为禹而况聪明首出受天之命奄有四海有能致之资居得致之势而又有可致之权可以千古圣贤自期可以四代帝王自许而顾乃谦让未遑也哉是书若遇虽书之幸实天下万世生民之大幸也至大戊申十二月己未鄱阳董鼎序纲领书传辑録纂註纲领朱子说书古史之体可见者书春秋而已春秋编年通纪以见事之先后书则每事别记以具事之首尾意者当时史官既以编年纪事至于事之大者则又採合而别记之若二典所记上下百有余年而武成金縢诸篇其所纪理或更岁月或歴数年其间岂无异事盖必已具于编年之史而今不复见矣圣人千言万语只是说箇当然之理恐人不晓又笔之于书自书契以来二典三谟伊尹武王箕子周公孔孟都只如此可谓尽矣只就文字间求之句句皆是做得一分便是一分工夫非茫然不可测也但恐人自不子细求索之耳须是量圣人之言是说箇什么要将何用若只读过便休何必读尚书初读甚难似见于己不相干后来熟读见尧舜禹汤文武之事皆切于己某尝患尚书难读后来先将文义分晓者读之聱牙者且未读如二典三谟等篇义理明白句句是实理尧之所以为君舜之所以为臣臯陶稷契伊傅軰所言所行最好绸缪玩味体贴向自家身上求其味自别先生问可学近读何书曰读尚书先生曰尚书如何看曰须要考歴代之变先生曰世变难看唐虞三代事浩大阔逺何处测度不若求圣人之心如尧则考其所以治民舜则考其所以事君且如汤誓汤曰予畏上帝不敢不正熟读岂不见汤之心大抵尚书有不必解者有须着意解者有略须解者有不可解者如仲虺之诰大甲诸篇只是熟读义理分明何俟于解如洪范则须着意解如典谟诸篇稍雅奥亦须略解若如盘诰诸篇已难解而康诰之属则已不可解矣问尚书难读盖无许大心胷他书亦须大心胷方读得如何程子只说尚书曰他书却有次第且如大学自格物致知以至平天下有多少节次尚书只合下便大如尧典自克明俊徳以亲九族至黎民于变时雍展开是大小大分命四时成嵗便见心中包一箇三百六十五度四分度之一㡳天方见得恁地若不得一箇大㡳心胷如何了得学者须是有业次且如读尧舜典厯象日月星辰律度量衡五乐五礼之类禹贡山川洪范九畴须一一理㑹令透今人只做得西汉以下工夫无人就尧舜三代源头处理㑹来又曰且如做举业亦湏苦心理㑹文字方可决科若不苦心去求不成业次终不济事二典三谟其言奥雅学者未遽晓会后面盘诰等篇又难看且如商书中伊尹告太甲五篇说得极切其所以治心修身处虽为人主言然初无贵贱之别冝取细读极好尚书前五篇大槩易晓后如甘誓𦙍征伊训太甲咸有一徳说命此皆易晓亦好此是孔氏壁中所蔵之书又曰看尚书渐渐觉得晓不得便是有长进若从头尾解得便是乱道髙宗肜日是最不可晓者西伯戡黎是稍稍不可晓者太甲大故乱道故伊尹之言紧切髙宗稍稍聪明故说命之言细腻又曰读尚书有一箇法半截晓得半截晓不得晓得㡳看晓不得㡳且阙之不可强通强通则穿凿语徳粹云尚书亦有难看者昨日尝语子上滕请问先生复言大畧如昨日之说又云如㣲子洛诰等篇读至此且认㣲子与父师少师哀商之沦丧已将如何其他皆然若其文义知他当时言语如何自有不能晓矣问书当如何㸔先生曰且看易晓处其他不可晓者不要强说纵说得出恐未必是当时本意近时解书者甚衆往往皆是穿凿如吕伯恭亦未免此也尚书中盘庚五诰之类实是难晓若要添减字硬说将去尽得然只是穿凿终恐无益耳问某读书至盘庚及五诰诸篇其疑不可数举若以诸家之说勉强解去亦说得行但恐当时指意未必如此耳如此等处只得姑存之如何先生曰漳州所刻四经书序有通说周公不知其人如何其言聱牙难考如书中周公之言便难读如立政君奭之篇是也最好者惟无逸一书中闲用字亦有诪张为幻之语至若周官蔡仲等篇却是官様文字必出于当时有司润色之文非纯周公语也陈安卿问书何缘无宣王书先生曰是当时偶然不曾载得尚书只是虚心平气阙其所疑随力量看教浃洽便自有得力处不须预为计较必求赫赫之功也近亦整顿诸家说倣伯恭诗说作一书但鄙性褊狭不能兼容曲徇恐又不免少纷纭耳道夫请先生㸃尚书以幸后学先生曰某今无工夫道夫曰先生于书既无解若更不㸃则句读不分后人承舛听讹卒不足以见帝王之渊懿曰公岂可如此说焉知后来无人道夫再三请之先生曰书亦难㸃如大诰语句甚长今人却都碎读了所以晓不得某尝欲作书说竟不曾成如制度之属祇以疏文为本若其他未稳处更与挑剔令分明便得诸经皆以註疏为主书则兼取刘敞王安石苏轼程頣杨时晁说之叶梦得呉棫薛季宣吕祖谦尚书顷尝读之苦其难而不能竟也註疏程张之外苏氏说亦有可观但终是不纯粹林少颕说召诰以前亦详备闻新安有呉才老禆传颇有发明却未曾见试并考之诸家虽或浅近要亦不无小补但在详择之耳不可以篇帙浩汗而遽惮其烦也林书尽有好处但自洛诰以后非他所解因论书解必大曰旧闻一士人说註疏外当看苏氏陈氏解先生曰介甫解亦不可不看书中不可晓处先儒既如此解且只得从他说但一段训诂说得通至别段便说不通不知如何荆公不解洛诰但云其闲煞有不可强通处今姑择其可晓者释之今人多说荆公穿凿他却有此处后来人解书则又却须要尽解元祐说命无逸讲义及晁以道葛子平程泰之呉仁杰数书先附去可便参订序次当以注疏为先疏节其要者以后只以时世为先后可也西山间有发明经㫖处固当附本文之下其统论即附篇末也记得其数条理会㸃句及正多方多士两篇可併考之必大问尚书欲裒诸家说观之如何先生厯举王苏程陈林少颖李叔易十余家解讫却云便将衆说看未得且读正文见箇意思了方可如此将衆说㸔书中易晓处直易晓其不可晓处且阙之如盘庚之类非特不可晓便晓了亦要何用如周诰诸篇周公不过说周所以合代商之意是他当时说话其间多有不可解者亦且观其大意所在而已或问诸家书解谁者最好莫是东坡书为上否曰然又问但若失之简曰亦有只消如此解者东坡书解却好他看得文势好向在鹅湖见伯恭欲解书云且自后面解起今解至洛诰有印本是也其文甚閙热某尝问伯恭书有难通处否伯恭初云亦无甚难通处数日问却云果有难通处今只是强解将去耳后数年再会于衢伯恭始谓余曰书之文诚有不可解者甚悔前日之不能阙所疑也予惟伯恭所以告予者虽其徒亦未必知因具论之使读者知求伯恭晚所欲阙者而阙之庶几得其所以书矣先生尝观书说语门人曰伯恭直是说得书好但周诰中有解说不通处只须阙疑某亦不敢强解伯恭却一向解去故㣲有尖巧之病也是伯恭天资髙处却是太髙所以不肯阙疑李文禀白书解且乞放缓愿早成礼书以幸万世先生曰书解甚易只等蔡仲黙来便了礼书大段未也书说未有分付处因思向日喻及尚书文义贯通犹是第二义直须见得二帝三王之心而通其所可通母强通其所难通即此数语便已叅到七八分千万便拨置此来议定纲领早与下手为佳诸说此间亦有之但苏氏伤于简林氏伤于繁王氏伤于凿吕氏伤于巧然其门尽有好处如制度之属祗以疏文为本若其间有未稳处更与挑剔令分明耳凡例书传辑録纂註凡例一案久轩蔡氏淳祐经进本录朱子与蔡仲黙帖及语录数段在前今各类入纲领辑录内以便观览一是书以朱子为主故凡语録诸书应有与书经相闗者靡不蒐辑倣辑畧例名曰辑录附蔡传之次或有与蔡传不合及先后说自相同异处亦不敢遗庶几可备参考其甚异者则略之一朱子语录诸书有总论一经及杂举诸篇难以分附各处者别为纲领一卷置之帙首亦读是书者所宜先知一增纂诸家传註或推蔡氏所本或发其所未尽或补其所不及大约以经文为序训诂居先释经义者次之疏传义及释音又次之已说处末名曰纂註以附于辑录之后一增纂诸家之说或节取其要语其有文势未融贯处与夫辞㫖未条畅处倣集註例颇加櫽括并用其意足之一辑录纂註中多折衷归一者其或同异并存与姑备一说处善读者详择焉一经文音释大槩如陆氏释文其有与古註异处读蔡传可知亦有间见蔡传及辑录纂註中今只于传内除文理旁音不可求者案诸家字书反切附註焉一诸本蔡传脱误字句今依二程氏本补正凡五十余处引用诸书书传辑録引用诸书语类文集四书集注章句或问诗集传通书解楚辞集註周氏录师说杨氏集语畧黄氏集书说汤氏集书说叶氏集紫阳格言黄氏王氏集武夷经说董氏理纂大尔雅通释董氏尚书无义陈氏尚书集传真氏读书记叶氏四朝闻见录名儒传道精语辑录所载朱子门人姓氏李氏陈氏廖氏董氏王氏范氏杨氏童氏呉氏刘氏李氏何氏林氏林氏黄氏郑氏方氏杨氏郑氏叶氏沈氏周氏徐氏潘氏潘氏辅氏窦氏林氏汤氏郭氏余氏陈氏滕氏孙氏包氏黄氏甘氏呉氏黄氏张氏呉氏杨氏胡氏吕氏周氏万氏李氏龚氏蔡氏林氏黄氏符氏曾氏李氏陈氏胡氏李氏朱氏纂註引用诸书尔雅周礼家语老子春秋左氏传国语公羊传谷梁传诗疏礼记史记汉书南史地志说文释文玉篇广韵纂註引用诸家姓氏孔氏古註孔氏註疏伏生五行传贾氏刘氏夏侯氏孔氏扬氏法言马氏训解郑氏训解髙堂氏贾氏王氏易解王氏训解皇甫氏顾氏颜氏史註李氏文集柳氏文集刘氏文集胡氏解说顾氏欧阳氏泰誓论刘氏经说陆氏范氏杂着王氏全解苏氏洪范论苏氏全解苏氏经论沈氏文集笔谈孙氏全解家氏经说叶氏全解陈氏全解王氏全解蔡氏全解张氏全解张氏全解宋氏语録王氏全解林氏全解陈氏书抄夏氏全解薛氏全解张氏经义胡氏解义上官氏解说张氏经说张氏书说李氏李氏诗解潘氏书说髙氏经说彭氏刘氏经说冯氏易说唐氏全解张氏小传姜氏小传程氏禹贡论史氏书説刘氏讲业史氏书说邹氏书说李氏全解陈氏全解陈氏书说郑氏郑氏陈氏经说张氏经说袁氏全解侯氏经说葛氏成氏集四百家解呉氏禆传马氏陈氏集传呉氏萧氏任氏朱氏施氏徐氏杨氏孙氏曾氏周子通书程子经说遗书张子正蒙理窟邵氏经世书语録司马氏文集杨氏朱氏易解范氏讲义解说吕氏经解语録张氏经说刘氏语录胡氏春秋传胡氏皇王大纪张氏文集语孟解吕氏书说杨氏易传王氏全解李氏小传蔡氏洪范解黄氏书说董氏杂着董氏集义邹氏禹贡集说真氏读书记魏氏师友雅言沈氏杂着余氏书说程氏荅柴中行问程氏讲义滕氏尚书大意许氏杂说马氏蔡传会编李氏经论方氏文集齐氏杂着李氏洪范精义章氏禹贡告成书郑氏禹治水谱金氏尚书表註吴氏尚书纂言熊氏书说胡氏书说王氏书说许氏尚书丛说陈氏书解折衷余氏读蔡传疑程氏蔡传辨正程氏蔡传订误陈氏蔡传旁通陈氏闰讲呉氏闰讲金氏闰讲星说余氏歴象管窥牟氏九经音考王氏书传音释邹氏书传音释书传辑录纂註卷首上钦定四库全书书传辑録纂註卷首上元董鼎撰汉孔安国曰古者伏牺氏之王天下也始画八卦造书契以代结绳之政由是文籍生焉纂註伏牺神农黄帝之书谓之三坟言大道也少昊颛顼髙辛唐虞之书谓之五典言常道也至于夏商周之书虽设教不伦雅诰奥义其归一揆是故歴代宝之以为大训辑録纂註八卦之説谓之八索求其义也九州之志谓之九邱邱聚也言九州所有土地所生风气所宜皆聚此书也春秋左氏传曰楚左史倚相能读三坟五典八索九邱即谓上世帝王遗书也纂註先君孔子生于周末覩史籍之烦文惧览之者不一遂乃定礼乐明旧章删诗为三百篇约史记而修春秋讃易道以黜八索述职方以除九邱讨论坟典断自唐虞以下讫于周芟夷烦乱剪截浮辞举其宏纲撮其机要足以垂世立教典谟训诰誓命之文凡百篇所以恢宏至道示人主以轨范也帝王之制坦然明白可举而行三千之徒并受其义辑録纂註及秦始皇灭先代典籍焚书坑儒天下学士逃难解散我先人用藏其家书于屋壁纂註汉室龙兴开设学校旁求儒雅以阐大猷济南伏生年过九十失其本经口以传授裁二十余篇以其上古之书谓之尚书百篇之义世莫得闻辑録纂註至鲁共王好治宫室坏孔子旧宅以广其居于壁中得先人所藏古文虞夏商周之书及传论语孝经皆科斗文字王又升孔子堂闻金石丝竹之音乃不壊宅悉以书还孔氏科斗书废已久时人无能知者以所闻伏生之书考论文义定其可知者为隷古定更以竹简写之増多伏生二十五篇伏生又以舜典合于尧典益稷合于臯陶谟盘庚三篇合为一康王之诰合于顾命复出此篇并序凡五十九篇为四十六卷其错乱摩灭弗可复知悉上送官藏之书府以待能者辑録纂註承诏为五十九篇作传于是遂研精覃思博考经籍採摭羣言以立训传约文申义敷畅厥㫖庶几有补于将来书序序所以为作者之意昭然义见宜相附近故引之各冠其篇首定五十八篇既毕㑹国有巫蛊事经籍道息用不复以闻传之子孙以贻后代若好古博雅君子与我同志亦所不隠也辑録纂註汉书艺文志云书者古之号令号令于衆其言不立具则听受施行者弗晓古文读应尔雅故解古今语而可知也孔颕逹曰孔君作传值巫蛊不行以终前汉诸儒知孔本五十八篇不见孔传遂有张霸之徒伪作舜典汨作九共九篇大禹谟益稷五子之歌𦙍征汤诰咸有一徳典宝伊训肆命原命武成旅冏命二十四篇除九共九篇共卷为十六卷盖亦略见百篇之序故以伏生二十八篇者复出舜典益稷盘庚二篇康王之诰及泰誓共为三十四篇而伪作此二十四篇十六卷附以求合于孔氏之五十八篇四十六卷之数也刘向班固刘歆贾逵马融郑𤣥之徒皆不见真古文而误以此为古文之书服䖍杜预亦不之见至晋王肃始似窃见而晋书又云郑沖以古文授苏愉愉授梁柳栁之内兄皇甫谧又从栁得之而柳又以授臧曹曹始授梅赜赜乃于前晋奏上其书而施行焉纂註今案汉儒以伏生之书为今文而后安国之书为古文以今考之则今文多艰涩而古文反平易或者以为今文自伏生女子口授晁错时失之则先秦古书所引之文皆已如此恐其未必然也或者以为记录之实语难工而润色之雅辞易好故训诰誓命有难易之不同此为近之然伏生背文暗诵乃偏得其所难而安国考定于科斗古书错乱磨灭之余反专得其所易则又有不可晓者至于诸序之文或颇与经不合而安国之序又絶不类西京文字亦皆可疑独诸序之本不先经则赖安国之序而见故今定此本壹以诸篇本文为经而复合序篇于后使览者得见圣经之旧而又集传其所可知姑阙其所不可知者云纂註书传辑録纂註卷首上书传辑录纂註卷首下钦定四库全书书传辑録纂註卷首下元董鼎撰昔在帝尧聪明文思光宅天下将逊于位让于虞舜作尧典纂註虞舜侧微尧闻之聦明将使嗣位歴试诸难作舜典帝釐下土方设居方别生分类作汩作九共九篇槀饫辑録纂註臯陶矢厥谟禹成厥功帝舜申之作大禹臯陶谟益稷辑録禹别九州随山濬川任土作贡纂註启与有扈战于甘之野作甘誓太康失邦昆弟五人须于洛汭作五子之歌纂註羲和湎淫废时乱曰𦙍往征之作胤征纂註自契至于成汤八迁汤始居亳从先王居作帝告釐沃纂註汤征诸侯葛伯不祀汤始征之作汤征伊尹去亳适夏既丑有夏复归于亳入自北门乃遇汝鸠汝方作汝鸠汝方伊尹相汤伐桀升自陑遂与桀战于鸣条之野作汤誓辑録纂註汤既胜夏欲迁其社不可作夏社疑至臣扈纂註夏师败绩汤遂从之遂伐三朡俘厥宝玉谊伯仲伯作典宝纂註汤归自夏至于大垧仲虺作诰纂註汤既黜夏命复归于亳作汤诰咎单作明居纂註成汤既没太甲元年伊尹作伊训肆命徂后纂註太甲既立不明伊尹放诸桐三年复归于亳思庸伊尹作太甲三篇纂註伊尹作咸有一徳沃丁既葬伊尹于亳咎单遂训伊尹事作沃丁纂註伊陟相太戊亳有祥桑谷共生于朝伊陟賛于巫咸作咸乂四篇太戊賛于伊陟作伊陟原命纂註仲丁迁于嚻作仲丁河亶甲居相作河亶甲纂註祖乙圯于耿作祖乙盘庚五迁将治亳殷民咨胥怨作盘庚三篇髙宗梦得説使百工营求诸野得诸傅巖作説命三篇髙宗祭成汤有飞雉升鼎耳而雊祖已训诸王作髙宗肜日髙宗之训纂註殷始咎周周人乗黎祖伊恐奔告于受作西伯戡黎纂註殷既错天命㣲子作诰父师少师纂註惟十有一年武王伐殷一月戊午师渡孟津作泰誓三篇纂註武王戎车三百两虎贲三百人与受战于牧野作牧誓纂註武王伐殷往伐归兽识其政事作武成纂註武王胜殷杀受立武庚以箕子归作洪范辑録纂註武王既胜殷邦诸侯班宗彞作分器纂註西旅献獒太保作旅獒巢伯来朝芮伯作旅巢命纂註武王有疾周公作金縢纂註武王崩三监及淮夷叛周公相成王将黜殷作大诰纂註成王既黜殷命杀武庚命微子启代殷后作微子之命纂註唐叔得禾异畆同颖献诸天子王命唐叔归周公于东作归禾周公既得命禾旅天子之命作嘉禾纂註成王既伐管叔蔡叔以殷余民封康叔作康诰酒诰梓材成王在丰欲宅洛邑使召公先相宅作召诏纂註召公既相宅周公往营成周使来告卜作洛诰纂註成周既成迁殷顽民周公以王命诰作多士周公作无逸召公为保周公为师相成王为左右召公不恱周公作君奭纂註蔡叔既没王命蔡仲践诸侯位作蔡仲之命成王东伐淮夷遂践奄作成王政纂註成王既践奄将迁其君于蒲姑周公告召公作将蒲姑纂註成王归自奄在宗周诰庶邦作多方周公作立政成王既黜殷命灭淮夷还归在丰作周官纂註成王既伐东夷肃慎来贺王俾荣伯作贿肃慎之命纂註周公在丰将没欲葬成周公薨成王葬于毕告周公作亳姑纂註周公既没命君陈分正东郊成周作君陈纂註成王将崩命召公毕公率诸侯相康王作顾命康王既尸天子遂诰诸侯作康王之诰康王命作册毕分居里成周郊作毕命纂註纂註穆王命君牙为周大司徒作君牙穆王命伯冏为周大仆正作冏命吕命穆王训夏赎刑作吕刑纂註平王钖晋文侯秬鬯圭瓉作文侯之命纂註鲁侯伯禽宅曲阜徐夷并兴东郊不开作费誓纂註秦穆公伐郑晋襄公帅师败诸崤还归作秦誓纂註书传辑録纂註卷首下书传辑录纂註卷一钦定四库全书书传辑録纂註卷一元董鼎撰虞书纂註尧典辑録纂註曰若稽古帝尧曰放勲钦明文思安安允恭克让光被四表格于上下辑録纂註克明俊徳以亲九族九族既睦平章百姓百姓昭明恊和万邦黎民于变时雍辑録纂註乃命羲和钦若昊天厯象日月星辰敬授人时辑録纂註分命羲仲宅嵎夷曰旸谷寅賔出日平秩东作日中星鸟以殷仲春厥民析鸟兽孳尾辑録纂註申命羲叔宅南交平秩南讹敬致日永星火以正仲夏厥民因鸟兽希革辑録纂註分命和仲宅西曰昧谷寅饯纳日平秩西成宵中星虚以殷仲秋厥民夷鸟兽毛毨纂註申命和叔宅朔方曰幽都平在朔易日短星昴以正仲冬厥民隩鸟兽氄毛辑録纂註帝曰咨汝羲暨和朞三百有六旬有六日以闰月定四时成歳允釐百工庶绩咸熈辑録纂註帝曰畴咨若时登庸放齐曰𦙍子朱启明帝曰吁嚚讼可乎辑録纂註帝曰畴咨若予采驩兜曰都共工方鸠僝功帝曰吁静言庸违象恭滔天辑録纂註帝曰咨四岳汤汤洪水方割荡荡怀山襄陵浩浩滔天下民其咨有能俾乂佥曰于鲧哉帝曰吁咈哉方命圯族岳曰异哉试可乃已帝曰往钦哉九载绩用弗成辑録纂註帝曰咨四岳朕在位七十载汝能庸命巽朕位岳曰否徳沗帝位曰明明扬侧陋师钖帝曰有鳏在下曰虞舜帝曰俞子闻如何岳曰瞽子父顽母嚚象傲克谐以孝烝烝乂不格姦帝曰我其试哉女于时观厥刑于二女釐降二女于妫汭嫔于虞帝曰钦哉辑録纂註舜典辑録纂註曰若稽古帝舜曰重华恊于帝濬哲文明温恭允塞𤣥徳升闻乃命以位辑録纂註慎徽五典五典克从纳于百揆百揆时叙賔于四门四门穆穆纳于大麓烈风雷雨弗迷辑録纂註帝曰格汝舜询事考言乃言㡳可绩三载汝陟帝位舜譲于徳弗嗣辑録纂註正月上日受终于文祖纂註在璇玑玉衡以齐七政辑録纂註肆类于上帝禋于六宗望于山川徧于羣神辑録纂註辑五瑞既月乃日觐四岳羣牧班瑞于羣后辑録纂註嵗二月东廵守至于岱宗柴望秩于山川肆觐东后协时月正日同律度量衡修五礼五玉三帛二生一死贽如五器卒乃复五月南廵守至于南岳如岱礼八月西廵守至于西岳如初十有一月朔廵守至于北岳如西礼归格于艺祖用特辑録纂註五载一廵守羣后四朝敷奏以言明试以功车服以庸辑录纂註肇十有二州封十有二山濬川辑録纂註象以典刑流宥五刑鞭作官刑扑作敎刑金作赎刑𤯝灾肆赦怙终贼刑钦哉钦哉惟刑之恤哉辑録流共工于幽洲放驩兜于崇山窜三苗于三危殛鲧于羽山四罪而天下咸服辑録纂註二十有八载帝乃殂落百姓如䘮考妣三载四海遏密八音辑録纂註月正元日舜格于文祖辑録询于四岳辟四门明四目达四聦辑録纂註咨十有二牧曰食哉惟时柔逺能迩惇徳允元而难任人蛮夷率服辑録纂註舜曰咨四岳有能奋庸熈帝之载使宅百揆亮采惠畴佥曰伯禹作司空帝曰俞咨禹汝平水土惟时懋哉禹拜稽首让于稷契暨臯陶帝曰俞汝往哉辑録纂註帝曰弃黎民阻饥汝后稷播时百谷纂註帝曰契百姓不亲五品不逊汝作司徒敬敷五敎在寛辑録纂註帝曰臯陶蛮夷猾夏㓂贼姦宄汝作士五刑有服五服三就五流有宅五宅三居惟明克允辑录纂註帝曰畴若予工佥曰垂哉帝曰俞咨垂汝共工垂拜稽首让于殳斨暨伯与帝曰俞往哉汝谐纂註帝曰畴若予上下草木鸟兽佥曰益哉帝曰俞咨益汝作朕虞益拜稽首让于朱虎熊罴帝曰俞往哉汝谐辑录纂註帝曰咨四岳有能典朕三礼佥曰伯夷帝曰俞咨伯汝作秩宗夙夜惟寅直哉惟清伯拜稽首譲于䕫龙帝曰俞往钦哉辑录纂註帝曰夔命汝典乐敎胄子直而温寛而栗刚而无虐简而无傲诗言志歌永言声依永律和声八音克谐无相夺伦神人以和夔曰于予击石拊石百兽率舞辑录纂註帝曰龙朕堲䜛説殄行震惊朕师命汝作纳言夙夜出纳朕命惟允辑录纂註帝曰咨汝二十有二人钦哉惟时亮天功辑录纂註三载考绩三考黜陟幽明庶绩咸熈分北三苗纂註舜生三十徴庸三十在位五十载陟方乃死辑录纂註大禹谟纂註曰若稽古大禹曰文命敷于四海祇承于帝辑录纂註曰后克艰厥后臣克艰厥臣政乃乂黎民敏徳辑录纂註帝曰俞允若兹嘉言罔攸伏野无遗贤万邦咸宁稽于衆舍己从人不虐无告不废困穷惟帝时克辑录纂註益曰都帝徳广运乃圣乃神乃武乃文皇天眷命奄有四海为天下君辑录纂註禹曰惠廸吉从逆凶惟影响辑录益曰吁戒哉儆戒无虞罔失法度罔游于逸罔淫于乐任贤勿贰去邪勿疑疑谋勿成百志惟熈罔违道以千百姓之誉罔咈百姓以从己之欲无怠无荒四夷来王辑录纂註禹曰于帝念哉徳惟善政政在飬民水火金木土谷惟修正徳利用厚生惟和九功惟叙九叙惟歌戒之用休董之用威劝之以九歌俾勿坏辑录纂註帝曰俞地平天成六府三事允治万世永赖时乃功辑録纂註帝曰格汝禹朕宅帝位三十有三载耄期倦于勤汝惟不怠緫朕师纂註禹曰朕徳罔克民不依臯陶迈种徳徳乃降黎民怀之帝念哉念兹在兹释兹在兹名言兹在兹允出兹在兹惟帝念功辑录纂註帝曰臯陶惟兹臣庶罔或干予正汝作士明于五刑以弼五敎期于予治刑期于无刑民恊于中时乃功懋哉辑录纂註臯陶曰帝徳罔愆临下以简御衆以寛罚弗及嗣赏延于世宥过无大刑故无小罪疑惟轻功疑惟重与其杀不辜宁失不经好生之徳洽于民心兹用不犯于有司辑录纂註帝曰俾予从欲以治四方风动惟乃之休纂註帝曰来禹洚水儆予成允成功惟汝贤克勤于邦克俭于家不自满假惟汝贤汝惟不矜天下莫与汝争能汝惟不伐天下莫与汝争功予懋乃徳嘉乃丕绩天之厯数在汝躬汝终陟元后纂註人心惟危道心惟微惟精惟一允执厥中辑录无稽之言勿听弗询之谋勿庸可爱非君可畏非民衆非元后何戴后非衆罔与守邦钦哉慎乃有位敬修其可愿四海困穷天禄永终惟口出好兴戎朕言不再纂註禹曰枚卜功臣惟吉之从帝曰禹官占惟先蔽志昆命于元龟朕志先定询谋佥同鬼神其依龟筮恊从卜不习吉禹拜稽首固辞帝曰毋惟汝谐纂註正月朔旦受命于神宗率百官若帝之初纂註帝曰咨禹惟时有苗弗率汝徂征禹乃会羣后誓于师曰济济有衆咸听朕命蠢兹有苗昬迷不恭侮慢自贤反道败徳君子在野小人在位民弃不保天降之咎肆予以尔衆士奉辞伐罪尔尚一乃心力其克有勲纂註三旬苗民逆命益賛于禹曰惟徳动天无逺弗届满招损谦受益时乃天道帝初于厯山往于田日号泣于旻天于父母负罪引慝袛载见瞽瞍夔夔斋慄瞽亦允若至諴感神矧兹有苗禹拜昌言曰俞班师振旅帝乃诞敷文徳舞干羽于两阶七旬有苗格辑录纂註臯陶谟曰若稽古臯陶曰允廸厥徳谟明弼谐禹曰俞如何臯陶曰都慎厥身修思永惇叙九族庶明励翼迩可逺在兹禹拜昌言曰俞辑录纂註臯陶曰都在知人在安民禹曰吁咸若时惟帝其难之知人则哲能官人安民则惠黎民怀之能哲而惠何忧乎驩兜何迁乎有苗何畏乎巧言令色孔壬纂註臯陶曰都亦行有九徳亦言其人有徳乃言曰载采采禹曰何臯陶曰寛而栗柔而立愿而恭乱而敬扰而毅直而温简而亷刚而塞彊而义彰厥有常吉哉辑録纂註日宣三徳夙夜浚明有家日严祇敬六徳亮采有邦翕受敷施九德咸事俊乂在官百僚师师百工惟时抚于五辰庶绩其凝辑録纂註无敎逸欲有邦兢兢业业一日二日万几无旷庶官天工人其代之辑录纂註天叙有典勑我五典五惇哉天秩有礼自我五礼有庸哉同寅恊恭和衷哉天命有徳五服五章哉天讨有罪五刑五用哉政事懋哉懋哉辑録纂註天聦明自我民聦明天明畏自我民明畏逹于上下敬哉有土辑録纂註臯陶曰朕言惠可底行禹曰俞乃言底可绩臯陶曰予未有知思曰赞赞襄哉纂註益稷辑録帝曰来禹汝亦昌言禹拜曰都帝予何言予思日孜孜臯陶曰吁如何禹曰洪水滔天浩浩怀山襄陵下民昬垫予乘四载随山刋木暨益奏庶鲜食予决九川距四海濬畎浍距川暨稷播奏庶艰食鲜食懋迁有无化居烝民乃粒万邦作乂臯陶曰俞师汝昌言纂註禹曰都帝慎乃在位帝曰俞禹曰安汝止惟几惟康其弼直惟动丕应徯志以昭受上帝天其申命用休辑録纂註帝曰吁臣哉邻哉邻哉臣哉禹曰俞纂註帝曰臣作朕股肱耳目予欲左右有民汝翼予欲宣力四方汝为予欲观古人之象日月星辰山龙华虫作会宗彛藻火粉米黼黻絺绣以五采彰施于五色作服汝明予欲闻六律五声八音在治忽以出纳五言汝听辑録纂註予违汝弼汝无面从退有后言钦四邻纂註庶顽谗说若不在时侯以明之挞以记之书用识哉欲并生哉工以纳言时而飏之格则承之庸之否则威之辑録纂註禹曰俞哉帝光天之下至于海隅苍生万邦黎献共惟帝臣惟帝时举敷纳以言明庶以功车服以庸谁敢不让敢不敬应帝不时敷同日奏罔功辑録纂註无若丹朱傲惟慢游是好傲虐是作罔昼夜頟頟罔水行舟朋淫于家用殄厥世予创若时娶于涂山辛壬癸甲启而泣予弗子惟荒度土功弼成五服至于五千州十有二师外薄四海咸建五长各廸有功苗顽弗即工帝其念哉帝曰廸朕徳时乃功惟叙臯陶方祇厥叙方施象刑惟明辑録纂註䕫曰戞击鸣球搏拊琴瑟以咏祖考来格虞賔在位羣后徳让下管鼗鼔合止柷敔笙镛以间鸟兽跄跄箫韶九成鳯凰来仪纂註夔曰于予击石拊石百兽率舞庶尹允谐纂註帝庸作歌曰勑天之命惟时惟几乃歌曰股肱喜哉元首起哉百工熈哉臯陶拜手稽首飏言曰念哉率作兴事慎乃宪钦哉屡省乃成钦哉乃赓载歌曰元首明哉股肱良哉庶事康哉又歌曰元首丛脞哉股肱惰哉万事堕哉帝拜曰俞往钦哉纂註书传辑録纂註卷一书传辑录纂註卷二钦定四库全书书传辑录纂註卷二元董鼎撰夏书禹贡辑录纂註禹敷土随山刋木奠髙山大川纂註冀州辑録纂註既载壶口辑录纂註治梁及岐辑録纂註既修太原至于岳阳覃怀底绩至于衡漳辑录纂註厥土惟白壤纂註厥赋惟上上错厥田惟中中辑录纂註恒卫既从大陆既作纂註岛夷皮服纂註夹右碣石入于河辑録纂註济河惟兖州纂註九河既道辑录纂註雷夏既泽纂註灉沮㑹同纂註桑土既蚕是降丘宅土纂註厥土黒坟厥草惟繇厥木惟条纂註厥田惟中下厥赋贞作十有三载乃同辑录厥贡漆丝厥篚织文辑録纂註浮于济漯逹于河海岱惟青州纂註嵎夷既略潍淄其道厥土白坟海濵广斥纂註厥田惟上下厥赋中上厥贡盐絺海物惟错岱畎丝枲鈆松怪石莱夷作牧厥篚檿丝辑録纂註浮于汶逹于济海岱及淮惟徐州纂註淮沂其乂纂註蒙羽其艺纂註大野既猪纂註东原底平纂註厥土赤埴坟草木渐包厥田惟上中厥赋中中厥贡惟土五色羽畎夏翟峄阳孤桐泗濵浮磬淮夷蠙珠暨鱼厥篚𤣥纎缟纂註浮于淮泗逹于河淮海惟扬州辑録纂註彭蠡既猪阳鸟攸居纂註三江既入辑録纂註震泽厎定纂註篠簜既敷厥草惟夭厥木惟乔厥土惟涂泥纂註厥田惟下下厥赋下上上错纂註厥贡惟金三品瑶琨篠簜齿革羽毛惟木岛夷卉服厥篚织贝厥包橘柚钖贡纂註沿于江海逹于淮泗辑録纂註荆及衡阳惟荆州辑録纂註江汉朝宗于海辑録纂註九江孔殷辑録沱濳既道纂註云土梦作乂辑録厥土惟涂泥厥田惟下中厥赋上下厥贡羽毛齿革惟金三品杶榦栝柏砺砥砮丹惟箘簵楛三邦厎贡厥名包匦菁茅厥篚𤣥纁玑组九江纳钖大龟纂註浮于江沱潜汉逾于洛至于南河纂註荆河惟豫州辑録纂註伊洛瀍涧既入于河荥波既猪纂註导菏泽被孟猪纂註厥土惟壤下土坟垆纂註厥田惟中上厥赋错上中厥贡漆枲絺纻厥篚纎纩钖贡磬错纂註浮于洛逹于河华阳黒水惟梁州纂註岷嶓既艺纂註沱潜既道纂註蔡蒙旅平纂註和夷厎绩纂註厥土青黎纂註厥田惟下上厥赋下中三错纂註厥贡璆铁银镂砮磬熊罴狐貍织皮纂註西倾因桓是来浮于濳逾于沔入于渭乱于河辑録纂註黒水西河惟雍州纂註弱水既西纂註泾属渭汭纂註漆沮既从纂註沣水攸同纂註荆岐既旅终南惇物至于鸟鼠原隰厎绩至于猪野三危既宅三苖丕叙纂註厥土惟黄壤厥田惟上上厥赋中下纂註厥贡惟球琳琅玕纂註浮于积石至于龙门西河㑹于渭汭纂註织皮崐崘析支渠搜西戎即叙纂註导岍及岐至于荆山逾于河壶口雷首至于太岳底柱析城至于王屋太行恒山至于碣石入于海辑録纂註西倾朱圉鸟鼠至于太华熊耳外方桐柏至于陪尾纂註导嶓冢至于荆山内方至于大别纂註岷山之阳至于衡山过九江至于敷浅原辑録纂註导弱水至于合黎余波入于流沙辑録纂註导黒水至于三危入于南海辑録纂註导河积石至于龙门南至于华隂东至于底柱又东至于孟津东过洛汭至于大伾北过洚水至于大陆又北播为九河同为逆河入于海辑録纂註嶓冢导漾东流为汉又东为沧浪之水过三澨至于大别南入于江东汇泽为彭蠡东为北江入于海辑录岷山导江东别为沱又东至于澧过九江至于东陵东迆北会为汇东为中江入于海辑录导沇水东流为济入于河溢为荥东出于陶丘北又东至于菏又东北㑹于汶又北东入于海纂註导淮自桐柏东㑹于泗沂东入于海导渭自鸟鼠同穴东㑹于沣又东㑹于泾又东过漆沮入于河导洛自熊耳东北㑹于涧瀍又东㑹于伊又东北入于河纂註九州攸同四隩既宅九山刋旅九川涤源九泽既陂四海㑹同纂註六府孔修庶土交正厎慎财赋咸则三壤成赋中邦纂註钖土姓纂註祗台徳先不距朕行纂註五百里甸服百里赋纳緫二百里纳铚三百里纳秸服四百里粟五百里米辑录纂註五百里侯服百里采二百里男邦三百里诸侯辑录纂註五百里绥服三百里揆文教二百里奋武卫纂註五百里要服三百里夷二百里蔡五百里荒服三百里蛮二百里流纂註东渐于海西被于流沙朔南暨声教讫于四海禹钖𤣥圭告厥成功纂註甘誓纂註大战干甘乃召六卿纂註王曰嗟六事之人予誓告汝纂註有扈氏威侮五行怠弃三正天用𠞰絶其命今予惟恭行天之罚纂註左不攻于左汝不恭命右不攻于右汝不恭命御非其马之正汝不恭命纂註用命赏于祖不用命戮于社予则孥戮汝纂註五子之歌纂註太康尸位以逸豫灭厥徳黎民咸贰乃盘游无度畋于有洛之表十旬弗反纂註有穷后羿因民弗忍距于河纂註厥弟五人御其母以从徯于洛之汭五子咸怨𫐠大禹之戒以作歌纂註其一曰皇祖有训民可近不可下民惟邦本本固邦宁纂註予视天下愚夫愚妇一能胜予一人三失怨岂在明不见是图予临兆民懔乎若朽索之驭六马为人上者奈何不敬纂註其二曰训有之内作色荒外作禽荒甘酒嗜音峻宇彫墻有一于此未或不亡纂註其三曰惟彼陶唐有此冀方今失厥道乱其纪纲乃底灭亡纂註其四曰明明我祖万邦之君有典有则贻厥子孙闗石和钧王府则有荒坠厥绪覆宗絶祀辑録纂註其五曰呜唿曷归予怀之悲万姓仇予予将畴依郁陶乎予心颜厚有忸怩弗慎厥徳虽悔可追纂註𦙍征惟仲康肇位四海𦙍侯命掌六师羲和废厥职酒荒于厥邑𦙍后承王命徂征辑录纂註告于衆曰嗟予有衆圣有谟训明徴定保先王克谨天戒臣人克有常宪百官修辅厥后惟明明纂註每岁孟春遒人以木铎徇于路官师相规工执艺事以谏其或不恭邦有常刑惟时羲和顚覆厥徳沈乱于酒畔官离次俶扰天纪遐弃厥司乃季秋月朔辰弗集于房瞽奏鼓啬夫驰庶人走羲和尸厥官罔闻知昬迷于天象以干先王之诛政典曰先时者杀无赦不及时者杀无赦辑録纂註今予以尔有衆奉将天罚尔衆士同力王室尚弼予钦承天子威命火炎崐冈玉石俱焚天吏逸徳烈于勐火殱厥渠魁胁从罔治旧染污俗咸与惟新纂註呜唿威克厥爱允济爱克厥威允罔功其尔衆士懋戒哉纂註书传辑录纂註卷二书传辑录纂註卷三钦定四库全书书传辑録纂註卷三元董鼎撰商书纂註汤誓辑録王曰格尔衆庶悉聼朕言非台小子敢行称乱有夏多罪天命殛之纂註今尔有衆汝曰我后不恤我衆舎我穑事而割正夏予惟闻汝衆言夏氏有罪予畏上帝不敢不正纂註今汝其曰夏罪其如台夏王率遏衆力率割夏邑有衆率怠弗恊曰时日曷丧予及汝皆亡夏徳若兹今朕必往纂註尔尚辅予一人致天之罚予其大赉汝尔无不信朕不食言尔不从誓言予则孥戮汝罔有攸赦纂註仲虺之诰辑录成汤放桀于南巢惟有慙徳曰予恐来世以台为口实纂註仲虺乃作诰曰呜唿惟天生民有欲无主乃乱惟天生聪明时又有夏昬徳民坠涂炭天乃钖王勇智表正万邦纉禹旧服兹率厥典奉若天命纂註夏王有罪矫诬上天以布命于下帝用不臧式商受命用爽厥帅简贤附势寔繁有徒肇我邦于有夏若苗之有莠若粟之有秕小大战战罔不惧于非辜矧予之徳言足听闻辑録纂註惟王不迩声色不殖货利徳懋懋官功懋懋赏用人惟己改过不吝克寛克仁彰信兆民纂註乃葛伯仇饷初征自葛东征西夷怨南征北狄怨曰奚独后予攸徂之民室家相庆曰徯予后后来其苏民之戴商厥惟旧哉纂註佑贤辅徳显忠遂良兼弱攻昧取乱侮亡推亡固存邦乃其昌纂註徳日新万邦惟怀志自满九族乃离王懋昭大徳建中于民以义制事以礼制心垂裕后昆予闻曰能自得师者王谓人莫己若者亡好问则裕自用则小辑録纂註呜唿慎厥终惟其始殖有礼覆昏暴钦崇天道永保天命纂註汤诰王归自克夏至于亳诞告万方王曰嗟尔万方有衆明聼予一人诰惟皇上帝降衷于下民若有恒性克绥厥猷惟后辑録纂註夏王灭徳作威以敷虐于尔万方百姓尔万方百姓罹其凶害弗忍荼毒并告无辜于上下神祇天道福善祸淫降灾于夏以彰厥罪辑録肆台小子将天命明威不敢赦敢用𤣥牡敢昭告于上天神后请罪有夏聿求元圣与之戮力以与尔有衆请命上天孚佑下民罪人黜伏天命弗僭贲若草木兆民允殖辑録俾予一人辑宁尔邦家兹朕未知获戾于上下慄慄危惧若将陨于深渊凡我造邦无从匪彛无即慆淫各守尔典以承天休尔有善朕弗敢蔽罪当朕躬弗敢自赦惟简在上帝之心其尔万方有罪在予一人予一人有罪无以尔万方辑録纂註呜唿尚克时忱乃亦有终纂註伊训辑録惟元祀十有二月乙丑伊尹祠于先王奉嗣王祗见厥祖侯甸羣后咸在百官总己以听冡宰伊尹乃明言烈祖之成徳以训于王辑録纂註曰呜唿古有夏先后方懋厥德罔有天灾山川鬼神亦莫不宁暨鸟兽鱼鼈咸若于其子孙弗率皇天降灾假手于我有命造攻自鸣条朕哉自亳纂註惟我商王布昭圣武代虐以寛兆民允怀今王嗣厥德罔不在初立爱惟亲立敬惟长始于家邦终于四海纂註呜唿先王肈修人纪从谏弗咈先民时若居上克明为下克忠与人不求备检身若不及以至于有万邦兹惟艰哉辑録纂註敷求哲人俾辅于尔后嗣纂註制官刑儆于有位曰敢有恒舞于宫酣歌于室时谓巫风敢有殉于货色恒于游畋时谓淫风敢有侮圣言逆忠直逺耆德比顽童时谓乱风惟兹三风十愆卿士有一于身家必丧邦君有一于身国必亡臣下不匡其刑墨具训于蒙士辑録纂註呜唿嗣王祗厥身念哉圣谟洋洋嘉言孔彰惟上帝不常作善降之百祥作不善降之百殃尔惟德罔小万邦惟庆尔惟不德罔大坠厥宗纂註太甲上辑录纂註惟嗣王不惠于阿衡纂註伊尹作书曰先王顾諟天之明命以承上下神祇社稷宗庙罔不祇肃天监厥德用集大命抚绥万方惟尹躬克左右厥辟宅师肆嗣王丕承基绪辑録纂註惟尹躬先见于西邑夏自周有终相亦惟终其后嗣王罔克有终相亦罔终嗣王戒哉祗尔厥辟辟不辟忝厥祖辑録纂註王惟庸罔念闻辑録纂註伊尹乃言曰先王昧爽丕显坐以待旦旁求俊彦启迪后人无越厥命以自覆慎乃俭德惟怀永图辑録纂註若虞机张往省括于度则释钦厥止率乃祖攸行惟朕以怿万世有辞辑録纂註王未克变伊尹曰兹乃不义习与性成予弗狎于弗顺营于桐宫宻迩先王其训无俾世迷纂註王徂桐宫居忧克终允德纂註太甲中惟三祀十有二月朔伊尹以冕服奉嗣王归于亳作书曰民非后罔克胥匡以生后非民罔以辟四方皇天眷佑有商俾嗣王克终厥德实万世无疆之休纂註王拜手稽首曰予小子不明于德自厎不类欲败度纵败礼以速戾于厥躬天作孽犹可违自作孽不可逭既往背师保之训弗克于厥初尚赖匡救之德图惟厥终辑録纂註伊尹拜手稽首曰修厥身允德协于下惟明后纂註先王子惠困穷民服厥命罔有不恱并其有邦厥邻乃曰徯我后后来无罚辑録王懋乃德视乃厥祖无时豫怠奉先思孝接下思恭视远惟明听德惟聪朕承王之休无斁辑録纂註太甲下纂註伊尹申诰于王曰呜唿惟天无亲克敬惟亲民罔常怀怀于有仁鬼神无常享享于克诚天位艰哉纂註德惟治否德乱与治同道罔不兴与乱同事罔不亡终始慎厥与惟明明后纂註先王惟时懋敬厥德克配上帝今王嗣有令绪尚监兹哉纂註若升高必自下若陟遐必自迩纂註无轻民事惟难无安厥位惟危慎终于始有言逆于汝心必求诸道有言逊于汝志必求诸非道辑录纂註呜唿弗虑胡获弗为胡成一人元良万邦以贞君罔以辩言乱旧政臣罔以宠利居成功邦其永孚于休纂註咸有一徳伊尹既复政厥辟将告归乃陈戒于徳曰呜唿天难谌命靡常常厥徳保厥位厥徳靡常九有以亡纂註夏王弗克庸徳慢神虐民皇天弗保监于万方启迪有命眷求一徳俾作神主惟尹躬暨汤咸有一徳克享天心受天明命以有九有之师爰革夏正辑录非天私我有商惟天佑于一徳非商求于下民惟民归于一徳徳惟一动罔不吉徳二三动罔不凶惟吉凶不僭在人惟天降灾祥在徳纂註今嗣王新服厥命惟新厥徳终始惟一时乃日新辑録纂註任官惟贤材左右惟其人臣为上为徳为下为民其难其慎惟和惟一辑録纂註徳无常师主善为师善无常主协于克一辑录纂註俾万姓咸曰大哉王言又曰一哉王心克绥先王之禄永厎烝民之生纂註呜唿七世之庙可以观徳万夫之长可以观政后非民罔使民非后罔事无自广以狭人匹夫匹妇不获自尽民主罔与成厥功纂註盘庚上辑录纂註盘庚迁于殷民不适有居率吁衆慼出矢言曰我王来既爰宅于兹重我民无尽刘不能胥匡以生卜稽曰其如台纂註先王有服恪谨天命兹犹不常宁不常厥邑于今五邦今不承于古罔知天之断命矧曰其克从先王之烈纂註若颠木之有由蘖天其永我命于兹新邑绍复先王之大业厎绥四方纂註盘庚斆于民由乃在位以常旧服正法度曰无或敢伏小人之攸箴王命衆悉至于庭纂註王若曰格汝衆予告汝训汝猷黜乃心无傲从康纂註古我先王亦惟图任旧人共政王播告之修不匿厥指王用丕钦罔有逸言民用丕变今汝聒聒起信险肤予弗知乃所讼纂註非予自荒兹徳惟汝含徳不惕予一人予若观火予亦拙谋作乃逸纂註若网在纲有条而不紊若农服田力穑乃亦有秋汝克黜乃心施实徳于民至于婚友丕乃敢大言汝有积徳纂註乃不畏戎毒于逺迩惰农自安不昬作劳不服田亩越其罔有黍稷纂註汝不和吉言于百姓惟汝自生毒乃败祸姦宄以自灾于厥身乃既先恶于民乃奉其恫汝悔身何及相时憸民犹胥顾于箴言其发有逸口矧予制乃短长之命汝曷弗告朕而胥动以浮言恐沈于衆若火之燎于原不可向迩其犹可扑灭则惟尔衆自作弗靖非予有咎纂註迟任有言曰人惟求旧器非求旧惟新纂註古我先王暨乃祖乃父胥及逸勤予敢动用非罚世选尔劳予不掩尔善兹予大享于先王尔祖其从与享之作福作灾予亦不敢动用非徳纂註予告汝于难若射之有志汝无侮老成人无弱孤有幼各长于厥居勉出乃力聴予一人之作猷纂註无有逺迩用罪伐厥死用徳彰厥善邦之臧惟汝衆邦之不臧惟予一人有佚罚纂註凡尔衆其惟致告自今至于后日各恭尔事齐乃位度乃口罚及尔身弗可悔纂註盘庚中盘庚作惟渉河以民迁乃话民之弗率诞告用亶其有衆咸造勿䙝在王庭盘庚乃登进厥民纂註曰明聴朕言无荒失朕命呜唿古我前后罔不惟民之承保后胥慼鲜以不浮于天时纂註殷降大虐先王不懐厥攸作视民利用迁汝曷弗念我古后之闻承汝俾汝惟喜康共非汝有咎比于罚予若吁懐兹新邑亦惟汝故以丕从厥志今予将试以汝迁安定厥邦汝不忧朕心之攸困乃咸大不宣乃心钦念以忱动予一人尔惟自鞠自苦若乘舟汝弗济臭厥载尔忱不属惟胥以沈不其或稽自怒曷瘳汝不谋长以思乃灾汝诞劝忧今其有今罔后汝何生在上今予命汝一无起秽以自臭恐人倚乃身迂乃心予迓续乃命于天予岂汝威用奉畜汝衆予念我先神后之劳尔先予丕克羞尔用懐尔然失于政陈于兹髙后丕乃崇降罪疾曰曷虐朕民汝万民乃不生生暨予一人猷同心先后丕降与汝罪疾曰曷不暨朕㓜孙有比故有爽徳自上其罚汝汝罔能迪古我先后既劳乃祖乃父汝共作我畜民汝有戕则在乃心我先后绥乃祖乃父乃祖乃父乃断弃汝不救乃死兹予有乱政同位具乃贝玉乃祖乃父丕乃告我髙后曰作丕刑于朕孙迪髙后丕乃崇降弗祥辑録纂註呜唿今予告汝不易永敬大恤无胥絶逺汝分猷念以相从各设中于乃心纂註乃有不吉不迪顚越不恭暂遇姦宄我乃劓殄灭之无遗育无俾易种于兹新邑徃哉生住今予将试以汝迁永建乃家纂註盘庚下盘庚既迁奠厥攸居乃正厥位绥爰有衆曰无戏怠懋建大命纂註今予其敷心腹肾肠歴告尔百姓于朕志罔罪尔衆尔无共怒恊比谗言予一人纂註古我先王将多于前功适于山用降我凶德嘉绩于朕邦纂註今我民用荡析离居罔有定极尔谓朕曷震动万民以迁肆上帝将复我髙祖之德乱越我家朕及笃敬恭承民命用永地于新邑肆予沖人非废厥谋弔由灵各非敢违卜用宏兹贲纂註呜唿邦伯师长百执事之人尚皆隐哉予其懋简相尔念敬我衆朕不肩好货敢恭生生鞠人谋人之保居叙钦今我既羞告尔于朕志若否罔有弗钦无总于货寳生生自庸式敷民德永肩一心纂註説命上辑録纂註王宅忧亮隂三祀既免丧其惟弗言羣臣咸谏于王曰呜唿知之曰明哲明哲实作则天子惟君万邦百官承式王言惟作命不言臣下罔攸禀令辑録王庸作书以诰曰以台正于四方台恐徳弗类兹故弗言恭黙思道梦帝赉予良弼其代予言辑録纂註乃审厥象俾以形旁求于天下説筑傅巖之野惟肖纂註爰立作相王置诸其左右辑録纂註命之曰朝夕纳诲以辅台徳纂註若金用汝作砺若济巨川用汝作舟楫若嵗大旱用汝作霖雨启乃心沃朕心纂註若药弗瞑眩厥疾弗瘳若跣弗视地厥足用伤纂註惟暨乃僚罔不同心以匡乃辟俾率先王迪我髙后以康兆民呜唿钦予时命其惟有终纂註説复于王曰惟木从绳则正后从谏则圣后克圣臣不命其承畴敢不祗若王之休命説命中惟説命总百官乃进于王曰呜唿明王奉若天道建邦设都树后王君公承以大夫师长不惟逸豫惟以乱民纂註惟天聪明惟圣时宪惟臣钦若惟民从乂纂註惟口起羞惟甲胄起戎惟衣裳在笥惟干戈省厥躬王惟戒兹允兹克明乃罔不休辑録纂註惟治乱在庶官官不及私昵惟其能爵罔及恶徳惟其贤纂註虑善以动动惟厥时纂註有其善䘮厥善矜其能䘮厥功惟事事乃其有备有备无患无启宠纳侮无耻过作非纂註惟厥攸居政事惟醇辑録黩于祭祀时谓弗钦礼烦则乱事神则难纂註王曰旨哉説乃言惟服乃不良于言予罔闻于行説拜稽首曰非知之艰行之惟艰王忱不艰允协于先王成徳惟説不言有厥咎辑録纂註説命下王曰来汝説台小子旧学于甘盘既乃遯于荒野入宅于河自河徂亳暨厥终罔显辑录纂註尔惟训于朕志若作酒醴尔惟麴糵若作和羹尔惟盐梅尔交修予罔予弃予惟克迈乃训纂註説曰王人求多闻时乃建事学于古训乃有获事不师古以克永世匪説攸闻辑録纂註惟学逊志务时敏厥修乃来允懐于兹道积于厥躬辑录纂註惟斆学半念终始典于学厥徳修罔觉辑録纂註监于先王成宪其永无愆纂註惟説式克钦承旁招俊乂列于庶位纂註王曰呜唿説四海之内咸仰朕徳时乃风股肱惟人良臣惟圣纂註昔先正保衡作我先王乃曰予弗克俾厥后惟尧舜其心愧耻若挞于市一夫不获则曰时予之辜佑我烈祖格于皇天尔尚明保予罔俾阿衡专美有商纂註惟后非贤不乂惟贤非后不食其尔克绍乃辟于先王永绥民说拜稽首曰敢对掦天子之休命辑録髙宗肜日纂註髙宗肜日越有雊雉纂註祖己曰惟先格王正厥事纂註乃训于王曰惟天监下民典厥义降年有永有不永非天夭民民中絶命民有不若徳不听罪天既孚命正厥徳乃曰其如台呜唿王司敬民罔非天𦙍典祀无丰于昵纂註西伯戡黎西伯旣戡黎祖伊恐奔告于王曰天子天旣讫我殷命格人元龟罔敢知吉非先王不相我后人惟王淫戏用自絶辑録故天弃我不有康食不虞天性不迪率典纂註今我民罔弗欲丧曰天曷不降威大命不摰今王其如台王曰呜唿我生不有命在天祖伊反曰呜唿乃罪多参在上乃能责命于天纂註殷之即丧指乃功不无戮于尔邦纂註微子纂註㣲子若曰父师少师殷其弗或乱正四方我祖厎遂陈于上我用沈酗于酒用乱败厥徳于下纂註殷罔不小大好草窃姦宄卿士师师非度凡有辜罪乃罔恒获小民方兴相为敌讐今殷其沦丧若涉大水其无津涯殷遂丧越至于今纂註曰父师少师我其发出狂吾家耄逊于荒今尔无指告于颠隮若之何其纂註父师若曰王子天毒降灾荒殷邦方兴沈酗于酒纂註乃罔畏畏咈其耇长旧有位人纂註今殷民乃攘窃神祗之牺牷牲用以容将食无灾纂註降监殷民用乂讐敛召敌讐不怠罪合于一多瘠罔诏商今其有灾我兴受其败商其沦丧我罔为臣仆诏王子出迪我旧云刻子王子弗出我乃颠隮纂註自靖人自献于先王我不顾行遯辑録纂註书传辑録纂註卷三书传辑录纂註卷四钦定四库全书书传辑録纂註卷四元董鼎撰周书纂註泰誓上辑録纂註惟十有三年春大㑹于孟津辑録王曰嗟我友邦冡君越我御事庶士明听誓惟天地万物父母惟人万物之灵亶聪明作元后元后作民父母辑録纂註今商王受弗敬上天降灾下民沈湎冒色敢行暴虐罪人以族官人以世惟宫室台榭陂池侈服以残害于尔万姓焚炙忠良刳剔孕妇皇天震怒命我文考肃将天威大勲未集辑録纂註肆予小子发以尔友邦冡君观政于商惟受罔有悛心乃夷居弗事上帝神祗遗厥先宗庙弗祀牺牲粢盛既于凶盗乃曰吾有民有命罔惩其侮辑録纂註天佑下民作之君作之师惟其克相上帝宠绥四方有罪无罪予曷敢有越厥志辑録纂註同力度德同德度义受有臣亿万惟亿万心予有臣三千惟一心纂註商罪贯盈天命诛之予弗顺天厥罪惟钧纂註予小子夙夜祇惧受命文考类于上帝宜于冢土以尔有衆底天之罚纂註天矜于民民之所欲天必从之尔尚弼予一人永清四海时哉弗可失纂註泰誓中惟戊午王次于河朔羣后以师毕㑹王乃徇师而誓纂註曰呜唿西土有衆咸听朕言纂註我闻吉人为善惟日不足凶人为不善亦惟日不足今商王受力行无度播弃黎老昵比罪人滛酗肆虐臣下化之朋家作仇胁权相灭无辜吁天秽德彰闻惟天惠民惟辟奉天有夏桀弗克若天流毒下国天乃佑命成汤降黜夏命惟受罪浮于桀剥丧元良贼虐谏辅谓已有天命谓敬不足行谓祭无益谓暴无伤厥鉴惟不远在彼夏王天其以予乂民朕梦协朕卜袭于休祥戎商必克纂註受有亿兆夷人离心离德予有乱臣十人同心同德虽有周亲不如仁人辑録纂註天视自我民视天听自我民听百姓有过在予一人今朕必徃辑録纂註我武惟扬侵于之疆取彼凶残我伐用张于汤有光辑録纂註勖哉夫子罔或无畏宁执非敌百姓懔懔若崩厥角呜唿乃一德一心立定厥功惟克永世纂註泰誓下时厥明王乃大廵六师明誓衆士王曰呜唿我西土君子天有显道厥类惟彰今商王受狎侮五常荒怠弗敬自絶于天结怨于民纂註斮朝渉之胫剖贤人之心作威杀戮毒痡四海崇信姦回放黜师保屏弃典刑囚奴正士郊社不修宗庙不享作竒技滛巧以悦妇人上帝弗顺祝降时䘮尔其孜孜奉予一人恭行天罚纂註古人有言曰抚我则后虐我则讐独夫受洪惟作威乃汝世讐树德务滋除恶务本肆予小子诞以尔衆士殄殱乃讐尔衆士其尚廸果毅以登乃辟功多有厚赏不廸有显戮纂註呜唿惟我文考若日月之照临光于四方显于西土惟我有周诞受多方予克受非予武惟朕文考无罪受克予非朕文考有罪惟予小子无良纂註牧誓纂註时甲子昧爽王朝至于商郊牧野乃誓王左杖黄钺右秉白旄以麾曰逖矣西土之人纂註王曰嗟我友邦冢君御事司徒司马司空亚旅师氏千夫长百夫长及庸蜀羌髳㣲卢彭濮人纂註称尔戈比尔干立尔矛予其誓王曰古人有言曰牝鸡无晨牝鸡之晨惟家之索今商王受惟妇言是用昬弃厥肆祀弗答昬弃厥遗王父母弟不廸乃惟四方之多罪逋逃是崇是长是信是使是以为大夫卿士俾暴虐于百姓以姦宄于商邑纂註今予发惟恭行天之罚今日之事不愆于六歩七歩乃止齐焉夫子朂哉不愆于四伐五伐六伐七伐乃止齐焉勗哉夫子纂註尚桓桓如虎如貔如熊如罴于商郊弗迓克奔以役西土勗哉夫子纂註尔所弗勗其于尔躬有戮纂註武成辑録纂註惟一月壬辰旁死魄越翼日癸巳王朝歩自周于征伐商辑録纂註厥四月哉生明王来自商至于丰乃偃武修文归马于华山之阳放牛于桃林之野示天下弗服纂註丁未祀于周庙邦甸侯衞骏奔走执豆笾越三日庚戌柴望大告武成纂註既生魄庶邦冢君暨百工受命于周辑録纂註王若曰呜唿羣后惟先王建邦启土公刘克笃前烈至于太王肇基王迹王季其勤王家我文考文王克成厥勲诞膺天命以抚方夏大邦畏其力小邦怀其德惟九年大统未集予小子其承厥志辑録纂註厎商之罪告于皇天后土所过名山大川曰惟有道曽孙周王发将有大正于商今商王受无道暴殄天物害虐烝民为天下逋逃主萃渊薮予小子既获仁人敢祗承上帝以遏乱畧华夏蛮貃罔不率俾纂註恭天成命肆予东征绥厥士女惟其士女篚厥𤣥黄昭我周王天休震动用附我大邑周辑録纂註惟尔有神尚克相予以济兆民无作神羞既戊午师逾孟津癸亥陈于商郊俟天休命甲子昧爽受率其旅若林㑹于牧野罔有敌于我师前徒倒戈攻于后以北血流漂杵一戎衣天下大定乃反商政政由旧释箕子囚封比干墓式商容闾散鹿台之财发鉅桥之粟大赉于四海而万姓悦服辑録纂註列爵惟五分土惟三建官惟贤位事惟能重民五教惟食䘮祭惇信明义崇德报功垂拱而天下治辑録纂註今考定武成惟一月壬辰旁死魄越翼日癸巳王朝歩自周于征伐商底商之罪告于皇天后土所过名山大川曰惟有道曽孙周王发将有大正于商今商王受无道暴殄天物害虐烝民为天下逋逃主萃渊薮予小子既获仁人敢祗承上帝以遏乱畧华夏蛮貊罔不率俾惟尔有神尚克相予以济兆民无作神羞既戊午师逾孟津癸亥陈于商郊俟天休命甲子昧爽受率其旅若林㑹于牧野罔有敌于我师前徒倒戈攻于后以北血流漂杵一戎衣天下大定乃反商政政由旧释箕子囚封比干墓式商容闾散鹿台之财发鉅桥之粟大赉于四海而万姓悦服厥四月哉生明王来自商至于丰乃偃武修文归马于华山之阳放牛于桃林之野示天下弗服既生魄庶邦冢君暨百工受命于周丁未祀于周庙邦甸侯衞骏奔走执豆笾越三日庚戌柴望大告武成王若曰呜唿羣后惟先王建邦启土公刘克笃前烈至于太王肇基王迹王季其勤王家我文考文王克成厥勲诞膺天命以抚方夏大邦畏其力小邦怀其德惟九年大统未集予小子其承厥志恭天成命肆予东征绥厥士女惟其士女篚厥𤣥黄昭我周王天休震动用附我大邑周列爵惟五分土惟三建官惟贤位事惟能重民五教惟食丧祭惇信明义崇德报功垂拱而天下治辑録纂註洪范辑録纂註惟十有三祀王访于箕子辑録纂註王乃言曰呜唿箕子惟天阴骘下民相协厥居我不知其彝伦攸叙辑録箕子乃言曰我闻在昔鲧陻洪水汨陈其五行帝乃震怒不畀洪范九畴彝伦攸斁鲧则殛死禹乃嗣兴天乃钖禹洪范九畴彝伦攸叙辑録纂註初一曰五行次二曰敬用五事次三曰农用八政次四曰协用五纪次五曰建用皇极次六曰乂用三德次七曰明用稽疑次八曰念用庶徴次九曰向用五福威用六极辑録纂註一五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑润下作咸炎上作苦曲直作酸从革作辛稼穑作甘辑録纂註二五事一曰貎二曰言三曰视四曰听五曰思貌曰恭言曰从视曰明听曰聦思曰睿恭作肃从作乂明作哲聦作谋睿作圣辑録纂註三八政一曰食二曰货三曰祀四曰司空五曰司徒六曰司冦七曰賔八曰师纂註四五纪一曰嵗二曰月三曰日四曰星辰五曰厯数纂註五皇极皇建其有极敛时五福用敷钖厥庶民惟时厥庶民于汝极钖汝保极辑録纂註凡厥庶民无有滛朋人无有比德惟皇作极辑録纂註凡厥庶民有猷有为有守汝则念之不协于极不罹于咎皇则受之而康而色曰予攸好德汝则钖之福时人斯其惟皇之极辑録纂註无虐㷀独而畏高明辑録纂註人之有能有为使羞其行而邦其昌凡厥正人既富方谷汝弗能使有好于而家时人斯其辜于其无好德汝虽钖之福其作汝用咎辑録纂註无偏无陂遵王之义无有作好遵王之道无有作恶遵王之路无偏无党王道荡荡无党无偏王道平平无反无侧王道正直会其有极归其有极辑録纂註曰皇极之敷言是彝是训于帝其训辑録纂註凡厥庶民极之敷言是训是行以近天子之光曰天子作民父母以为天下王辑録六三德一曰正直二曰刚克三曰柔克平康正直彊弗友刚克燮友柔克沈潜刚克高明柔克辑録纂註惟辟作福惟辟作威惟辟玉食臣无有作福作威玉食纂註臣之有作福作威玉食其害于而家凶于而国人用侧颇僻民用僣忒纂註七稽疑择建立卜筮人乃命卜筮辑録纂註曰雨曰霁曰蒙曰驿曰克辑録曰贞曰悔辑録凡七卜五占用二衍忒辑録纂註立时人作卜筮三人占则从二人之言纂註汝则有大疑谋及乃心谋及卿士谋及庶人谋及卜筮辑録汝则从龟从筮从卿士从庶民从是之谓大同身其康彊子孙其逢吉辑録汝则从龟从筮从卿士逆庶民逆吉辑録卿士从龟从筮从汝则逆庶民逆吉辑録庶民从龟从筮从汝则逆卿士逆吉辑録汝则从龟从筮逆卿士逆庶民逆作内吉作外凶辑録龟筮共违于人用静吉用作凶辑録纂註八庶徴曰雨曰𤾉曰燠曰寒曰风曰时五者来备各以其叙庶草蕃庑辑録纂註一极备凶一极无凶辑録曰休徴曰肃时雨若曰乂时旸若曰哲时燠若曰谋时寒若曰圣时风若曰咎徴曰狂恒雨若曰僣恒旸若曰豫恒燠若曰急恒寒若曰蒙恒风若辑録纂註曰王省惟嵗卿士惟月师尹惟日辑録纂註嵗月日时无易百谷用成乂用明俊民用章家用平康日月嵗时既易百谷用不成乂用昬不明俊民用微家用不宁辑録庶民惟星星有好风星有好雨日月之行则有冬有夏月之从星则以风雨辑録纂註九五福一曰寿二曰富三曰康宁四曰攸好德五曰考终命辑録纂註六极一曰凶短折二曰疾三曰忧四曰贫五曰恶六曰弱辑録纂註旅獒辑録惟克商遂通道于九夷八蛮西旅底贡厥獒太保乃作旅獒用训于王纂註曰呜唿明王慎德四夷咸賔无有远迩毕献方物惟服食噐用纂註王乃昭德之致于异姓之邦无替厥服分宝玉于伯叔之国时庸展亲人不易物惟德其物辑録纂註德盛不狎侮狎侮君子罔以尽人心狎侮小人罔以尽其力纂註不役耳目百度惟贞纂註玩人䘮德玩物䘮志纂註志以道宁言以道接辑録纂註不作无益害有益功乃成不贵异物贱用物民乃足犬马非其土性不畜珍禽竒兽不育于国不宝远物则远人格所宝惟贤则迩人安纂註呜唿夙夜罔或不勤不矜细行终累大德为山九仞功亏一篑辑録纂註允廸兹生民保厥居惟乃世王纂註金縢辑録纂註既克商二年王有疾弗豫纂註二公曰我其为王穆卜纂註周公曰未可以戚我先王公乃自以为功为三坛同墠为坛于南方北靣周公立焉植璧秉珪乃告太王王季文王纂註史乃册祝曰惟尔元孙某遘厉虐疾若尔三王是有丕子之责于天以旦代某之身纂註予仁若考能多材多艺能事鬼神乃元孙不若旦多材多艺不能事鬼神纂註乃命于帝庭敷佑四方用能定尔子孙于下地四方之民罔不祗畏呜唿无坠天之降宝命我先王亦永有依归纂注今我即命于元龟尔之许我我其以璧与珪归俟尔命尔不许我我乃屏璧与珪辑録纂註乃卜三龟一习吉启籥见书乃并是吉公曰体王其罔害予小子新命于三王惟永终是图兹攸俟能念予一人纂註公归乃纳册于金縢之匮中王翼日乃瘳辑録纂註武王既䘮管叔及其羣弟乃流言于国曰公将不利于孺子辑録周公乃告二公曰我之弗辟我无以告我先王辑録纂註周公居东二年则罪人斯得辑録纂註于后公乃为诗以贻王名之曰鸱鸮王亦未敢诮公辑録纂註秋大熟未获天大雷电以风禾尽偃大木斯㧞邦人大恐王与大夫尽弁以启金縢之书乃得周公所自以为功代武王之説二公及王乃问诸史与百执事对曰信噫公命我勿敢言辑録纂註王执书以泣曰其勿穆卜昔公勤劳王家惟予冲人弗及知今天动威以彰周公之德惟朕小子其新迎我国家礼亦宜之纂註王出郊天乃雨反风禾则尽起二公命邦人凡大木所偃尽起而筑之嵗则大熟辑録纂註大诰辑録纂註王若曰猷大诰尔多邦越尔御事弗弔天降割于我家不少延洪惟我㓜沖人嗣无疆大歴服弗造哲廸民康矧曰其有能格知天命辑録纂註已予惟小子若渉渊水予惟徃求朕攸济敷贲敷前人受命兹不忘大功予不敢闭于天降威用辑録纂註宁王遗我大宝龟绍天明即命曰有大艰于西土西土人亦不静越兹蠢纂註殷小腆诞敢纪其叙天降威知我国有疵民不康曰予复反鄙我周邦纂註今蠢今翼日民献有十夫予翼以于敉宁武图功我有大事休朕卜并吉纂註肆予告我友邦君越尹氏庶士御事曰予得吉卜予惟以尔庶邦于伐殷逋播臣尔庶邦君越庶士御事罔不反曰艰大民不静亦惟在王宫邦君室越予小子考翼不可征王害不违卜纂註肆予冲人永思艰曰呜唿允蠢鳏寡哀哉予造天役遗大投艰于朕身越予沖人不卬自恤义尔邦君越尔多士尹氏御事绥予曰无毖于恤不可不成乃宁考图功辑録纂註已予惟小子不敢替上帝命天休于宁王兴我小邦周宁王惟卜用克绥受兹命今天其相民矧亦惟卜用呜唿天明畏弼我丕丕基纂註王曰尔惟旧人尔丕克远省尔知宁王若勤哉天閟毖我成功所予不敢不极卒宁王图事肆予大化诱我友邦君天棐忱辞其考我民予曷其不于前宁人图功攸终天亦惟用勤毖我民若有疾予曷敢不于前宁人攸受休毕辑録纂註王曰若昔朕其逝朕言艰日思若考作室既底法厥子乃弗肯堂矧肯构厥父菑厥子乃弗肯播矧肯获厥考翼其肯曰予有后弗弃基肆予曷敢不越卬敉宁王大命纂註若兄考乃有友伐厥子民养其劝弗救纂註王曰呜唿肆哉尔庶邦君越尔御事爽邦由哲亦惟十人廸知上帝命越天棐忱尔时罔敢易法矧今天降戾于周邦惟大艰人诞邻胥伐于厥室尔亦不知天命不易纂註予永念曰天惟䘮殷若穑夫予曷敢不终朕畆天亦惟休于前宁人纂註予曷其极卜敢弗于从率宁人有指疆土矧今卜并吉肆朕诞以尔东征天命不僣卜陈惟若兹辑録纂註微子之命纂註王若曰猷殷王元子惟稽古崇德象贤统承先王修其礼物作宾于王家与国咸休永世无穷纂註呜唿乃祖成汤克齐圣广渊皇天眷佑诞受厥命抚民以寛除其邪虐功加于时德垂后裔纂註尔惟践修厥猷旧有令闻恪慎克孝肃恭神人予嘉乃德曰笃不忘上帝时歆下民祗协庸建尔于上公尹兹东夏纂註钦哉徃敷乃训慎乃服命率由典常以蕃王室𢎞乃烈祖律乃有民永绥厥位毗予一人世世享德万邦作式俾我有周无斁纂註呜唿徃哉惟休无替朕命纂註康诰辑録纂註惟三月哉生魄周公初基作新大邑于东国洛四方民大和会侯甸男邦采衞百工播民和见士于周周公咸勤乃洪大诰治纂註王若曰孟侯朕其弟小子封纂註惟乃丕显考文王克明德慎罚纂註不敢侮鳏寡庸庸祗祗威威显民用肇造我区夏越我一二邦以修我西土惟时怙冐闻于上帝帝休天乃大命文王殪戎殷诞受厥命越厥邦厥民惟时叙乃寡兄勖肆汝小子封在兹东土辑録纂註王曰呜唿封汝念哉今民将在祗遹乃文考绍闻衣德言徃敷求于殷先哲王用保乂民汝丕远惟商耉成人宅心知训别求闻由古先哲王用康保民𢎞于天若德裕乃身不废在王命纂註王曰呜唿小子封恫瘝乃身敬哉天畏棐忱民情大可见小人难保徃尽乃心无康好逸豫乃其乂民我闻曰怨不在大亦不在小惠不惠懋不懋辑録纂註已汝惟小子乃服惟𢎞王应保殷民亦惟助王宅天命作新民辑録纂註王曰呜唿封敬明乃罚人有小罪非眚乃惟终自作不典式尔有厥罪小乃不可不杀乃有大罪非终乃惟眚灾适尔既道极厥辜时乃不可杀辑録纂註王曰呜唿封有叙时乃大明服惟民其勑懋和若有疾惟民其毕弃咎若保赤子惟民其康乂辑録纂註非汝封刑人杀人无或刑人杀人非汝封又曰劓刵人无或劓刵人辑録王曰外事汝陈时臬司师兹殷罚有伦纂註又曰要囚服念五六日至于旬时丕蔽要囚纂註王曰汝陈时臬事罚蔽殷彝用其义刑义杀勿庸以次汝封乃汝尽逊曰时叙惟曰未有逊事纂註已汝惟小子未其有若汝封之心朕心朕德惟乃知纂註凡民自得罪冦攘姦宄杀越人于货暋不畏死罔弗憝纂註王曰封元恶大憝矧惟不孝不友子弗祇服厥父事大伤厥考心于父不能字厥子乃疾厥子于弟弗念天显乃弗克恭厥兄兄亦不念鞠子哀大不友于弟惟弔兹不于我政人得罪天惟与我民彜大冺乱曰乃其速由文王作罚刑兹无赦辑録纂註不率大戞矧惟外庶子训人惟厥正人越小臣诸节乃别播敷造民大誉弗念弗庸瘝厥君时乃引恶惟朕憝已汝乃其速由兹义率杀纂註亦惟君惟长不能厥家人越厥小臣外正惟威惟虐大放王命乃非德用乂辑録纂註汝亦罔不克敬典乃由裕民惟文王之敬忌乃裕民曰我惟有及则予一人以怿辑録纂註王曰封爽惟民廸吉康我时其惟殷先哲王德用康乂民作求矧今民罔廸不适不廸则罔政在厥邦纂註王曰封予惟不可不监告汝德之説于罚之行今惟民不静未戾厥心廸屡未同爽惟天其罚殛我我其不怨惟厥罪无在大亦无在多矧曰其尚显闻于天纂註王曰呜唿封敬哉无作怨勿用非谋非彝蔽时忱丕则敏德用康乃心顾乃德远乃猷裕乃以民宁不汝瑕殄辑録纂註王曰呜唿肆汝小子封惟命不于常汝念哉无我殄享明乃服命高乃听用康乂民纂註王若曰徃哉封勿替敬典听朕告汝乃以殷民世享辑録纂註酒诰辑録纂註王若曰明大命于妹邦纂註乃穆考文王肇国在西土厥诰毖庶邦庶士越少正御士朝夕曰祀兹酒惟天降命肇我民惟元祀纂註天降威我民用大乱䘮德亦罔非酒惟行越小大邦用䘮亦罔非酒惟辜辑録纂註文王诰教小子有正有事无彝酒越庶国饮惟祀德将无醉纂註惟曰我民廸小子惟土物爱厥心臧聪听祖考之彞训越小大德小子惟一纂註妹土嗣尔股肱纯其艺黍稷奔走事厥考厥长肇牵车牛远服贾用孝养厥父母厥父母庆自洗腆致用酒纂註庶士有正越庶伯君子其尔典听朕教尔大克羞耇惟君尔乃饮食醉饱丕惟曰尔克永观省作稽中德尔尚克羞馈祀尔乃自介用逸兹乃允惟王正事之臣兹亦惟天若元德永不忘在王家纂註王曰封我西土棐徂邦君御事小子尚克用文王教不腆于酒故我至于今克受殷之命纂註王曰封我闻惟曰在昔殷先哲王廸畏天显小民经德秉哲自成汤咸至于帝乙成王畏相惟御事厥棐有恭不敢自暇自逸矧曰其敢崇饮纂註越在外服侯甸男衞邦伯越在内服百僚庶尹惟亚惟服宗工越百姓里居罔敢湎于酒不惟不敢亦不暇惟助成王德显越尹人祗辟纂註我闻亦惟曰在今后嗣王酣身厥命罔显于民祗保越怨不易诞惟厥纵滛泆于非彝用燕䘮威仪民罔不尽伤心惟荒腆于酒不惟自息乃逸厥心疾很不克畏死辜在商邑越殷国灭无罹弗惟德馨香祀登闻于天诞惟民怨庶羣自酒腥闻在上故天降䘮于殷罔爱于殷惟逸天非虐惟民自速辜纂註王曰封予不惟若兹多诰古人有言曰人无于水监当于民监今惟殷坠厥命我其可不大监抚于时纂註予惟曰汝劼毖殷献臣侯甸男衞矧太史友内史友越献臣百宗工矧惟尔事服休服采矧惟若畴圻父薄违农父若保宏父定辟矧汝刚制于酒辑録纂註厥或告曰羣饮汝勿佚尽执拘以归于周予其杀纂註又惟殷之廸诸臣惟工乃湎于酒勿庸杀之姑惟教之纂註有斯明享乃不用我教辞惟我一人弗恤弗蠲乃事时同于杀纂註王曰封汝典听朕毖勿辩乃司民湎于酒纂註梓材辑録王曰封以厥庶民暨厥臣达大家以厥臣达王惟邦君纂註汝若恒越曰我有师师司徒司马司空尹旅曰予罔厉杀人亦厥君先敬劳肆徂厥敬劳肆徃姦宄杀人歴人宥肆亦见厥君事戕败人宥辑録纂註王启监厥乱为民曰无胥戕无胥虐至于敬寡至于属妇合由以容王其效邦君越御事厥命曷以引养引恬自古王若兹监罔攸辟纂註惟曰若稽田既勤敷菑惟其陈修为厥疆畎若作室家既勤垣墉惟其涂塈茨若作梓材既勤朴斲惟其涂丹雘辑録纂註今王惟曰先王既勤用明德怀为夹庶邦享作兄弟方来亦既用明德后式典集庶邦丕享纂註皇天既付中国民越厥疆土于先王辑録肆王惟德用和怿先后迷民用怿先王受命纂註已若兹监惟曰欲至于万年惟王子子孙孙永保民纂註书传辑録纂註卷四书传辑录纂註卷五钦定四库全书书传辑録纂註卷五元董鼎撰召诰纂註惟二月既望越六日乙未王朝步自周则至于丰辑註纂註惟太保先周公相宅越若来三月惟丙午朏越三日戊申太保朝至于洛卜宅厥既得卜则经营纂註越三日庚戌太保乃以庶殷攻位于洛汭越五日甲寅位成纂註若翼日乙卯周公朝至于洛则达观于新邑营纂註越三日丁巳用牲于郊牛二越翼日戊午乃社于新邑牛一羊一豕一纂註越七日甲子周公乃朝用书命庶殷侯甸男邦伯纂註厥旣命殷庶庶殷丕作纂註太保乃以庶邦冢君出取币乃复入钖周公曰拜首稽首旅王若公诰告庶殷越自乃御事辑録纂註呜唿皇天上帝改厥元子兹大国殷之命惟王受命无疆惟休亦无疆惟恤呜唿曷其奈何弗敬辑録纂註天既遐终大邦殷之命兹殷多先哲王在天越厥后王后民兹服厥命厥终智藏瘝在夫知保抱携持厥妇子以哀吁天徂厥亡出执呜唿天亦哀于四方民其眷命用懋王其疾敬徳纂註相古先民有夏天迪从子保面稽天若今时旣坠厥命今相有殷天迪格保面稽天若今时既坠厥命辑録纂註今沖子嗣则无遗夀耇曰其稽我古人之徳矧曰其有能稽谋自天辑録呜唿有王虽小元子哉其丕能諴于小民今休王不敢后用顾畏于民碞纂註王来绍上帝自服于土中旦曰其作大邑其自时配皇天毖祀于上下其自时中乂王厥有成命治民今休辑録纂註王先服殷御事比介于我有周御事节性惟日其迈王敬作所不可不敬徳辑録纂註我不可不监于有夏亦不可不监于有殷我不敢知曰有夏服天命惟有厯年我不敢知曰不其延惟不敬厥徳乃早坠厥命我不敢知曰有殷受天命惟有厯年我不敢知曰不其延惟不敬厥徳乃早坠厥命纂註今王嗣受厥命我亦惟兹二国命嗣若功王乃初服纂註呜唿若生子罔不在厥初生自贻哲命今天其命哲命吉凶命厯年知今我初服宅新邑肆惟王其疾敬徳王其徳之用祈天永命辑録纂註其惟王勿以小民淫用非彞亦敢殄戮用乂民若有功其惟王位在徳元小民乃惟刑用于天下越王显辑録纂註上下勤恤其曰我受天命丕若有夏厯年式勿替有殷厯年欲王以小民受天永命辑録纂註拜手稽首曰予小臣敢以王之雠民百君子越友民保受王威命明徳王末有成命王亦显我非敢勤惟恭奉币用供王能祈天永命纂註洛诰辑録纂註周公拜手稽首曰朕复子明辟纂註王如弗敢及天基命定命予乃𦙍保大相东土其基作民明辟辑録纂註予惟乙卯朝至于洛师我卜河朔黎水我乃卜㵎水东瀍水西惟洛食我又卜瀍水东亦惟洛食伻来以图及献卜纂註王拜手稽首曰公不敢不敬天之休来相宅其作周匹休公既定宅伻来来视予卜休恒吉我二人共贞公其以予万亿年敬天之休拜手稽首诲言辑録纂註周公曰王肇称殷礼祀于新邑咸秩无文辑録纂註予齐百工伻从王于周予惟曰庶有事辑録纂註今王即命曰记功宗以功作元祀惟命曰汝受命笃弼丕视功载乃汝其悉自敎工辑録纂註孺子其朋孺子其朋其徃无若火始燄燄厥攸灼叙弗其絶辑録纂註厥若彞及抚事如予惟以在周工往新邑伻向即有僚明作有功惇大成裕汝永有辞辑録纂註公曰已汝惟沖子惟终辑録汝其敬识百辟享亦识其有不享享多仪仪不及物惟曰不享惟不役志于享凡民惟曰不享惟事其爽侮辑録纂註乃惟孺子颁朕不暇听朕敎汝于棐民彞汝乃是不蘉乃时惟不永哉笃叙乃正父罔不若予不敢废乃命汝往敬哉兹予其明农哉彼裕我民无远用戾辑録纂註王若曰公明保予沖子公称丕显徳以予小子扬文武烈奉荅天命和恒四方民居师辑録纂註惇宗将礼称秩元祀咸秩无文纂註惟公徳明光于上下勤施于四方旁作穆穆迓衡不迷文武勤敎予沖子夙夜毖祀辑録纂註王曰公功棐迪笃罔不若时辑録王曰公予小子其退即辟于周命公后辑録纂註四方迪乱未定于宗礼亦未克敉公功辑録迪将其后监我士师工诞保文武受民乱为四辅辑録纂註王曰公定予往已公功肃将祗欢公无困哉我惟无斁其康事公勿替刑四方其世享辑録纂註周公拜手稽首曰王命予来承保乃文祖受命民越乃光烈考武王𢎞朕恭辑録孺子来相宅其大惇典殷献民乱为四方新辟作周恭先曰其自时中又万邦咸休惟王有成绩纂註予旦以多子越御事笃前人成烈荅其师作周孚先考朕昭子刑乃单文祖徳纂註伻来毖殷乃命宁予以秬鬯二卣曰明禋拜手稽首休享纂註予不敢宿则禋于文王武王纂註惠笃叙无有遘自疾万年厌于乃徳殷乃引考王伻殷乃承叙万年其永观朕子怀徳纂註戊辰王在新邑烝祭嵗文王骍牛一武王骍牛一王命作册逸祝册惟告周公其后王賔杀禋咸格王入太室祼王命周公后作册逸诰在十有二月惟周公诞保文武受命惟七年纂註多士纂註惟三月周公初于新邑洛用告商王士纂註王若曰尔殷遗多士弗弔旻天大降丧于殷我有周佑命将天明威致王罚勑殷命终于帝纂註肆尔多士非我小国敢弋殷命惟天不畀允罔固乱弼我我其敢求位纂註惟帝不畀惟我下民秉为惟天明畏纂註我闻曰上帝引逸有夏不适逸则惟帝降格向于时夏弗克庸帝大淫泆有辞惟时天罔念闻厥惟废元命降致罚纂註乃命尔先祖成汤革夏俊民甸四方纂註自成汤至于帝乙罔不明徳恤祀亦惟天丕建保乂有殷殷王亦罔敢失帝罔不配天其泽纂註在今后嗣王诞罔显于天矧曰其有听念于先王勤家诞淫厥泆罔顾于天显民祗惟时上帝不保降若兹大丧惟天不畀不明厥徳凡四方小大邦丧罔非有辞于罚纂註王若曰尔殷多士今惟我周王丕灵承帝事有命曰割殷告勑于帝惟我事不贰适惟尔王家我适予其曰惟尔洪无度我不尔动自乃邑予亦念天即于殷大戾肆不正纂註王曰猷告尔多士予惟时其迁居西尔非我一人奉徳不康宁时惟天命无违朕不敢有后无我怨惟尔知惟殷先人有册有典殷革夏命今尔又曰夏迪简在王庭有服在百僚予一人惟聼用徳肆予敢求尔于天邑商予惟率肆矜尔非予罪时惟天命纂註王曰多士昔朕来自奄予大降尔四国民命我乃明致天罚移尔遐逖比事臣我宗多逊辑録纂註王曰告尔殷多士今予惟不尔杀予惟时命有申今朕作大邑于兹洛予惟四方罔攸賔亦惟尔多士攸服奔走臣我多逊尔乃尚有尔土尔乃尚宁干止尔克敬天惟畀矜尔尔不克敬尔不啻不有尔土予亦致天之罚于尔躬今尔惟时宅尔邑继尔居尔厥有干有年于兹洛尔小子乃兴从尔迁纂註王曰又曰时予乃或言尔攸居纂註无逸纂註周公曰呜唿君子所其无逸辑録纂註先知稼穑之艰难乃逸则知小人之依纂註相小人厥父母勤劳稼穑厥子乃不知稼穑之艰难乃逸乃谚既诞否则侮厥父母曰昔之人无闻知纂註周公曰呜唿我闻曰昔在殷王中宗严恭寅畏天命自度治民祗惧不敢荒宁肆中宗之享国七十有五年纂註其在髙宗时旧劳于外爰暨小人作其即位乃或亮隂三年不言其惟不言言乃雍不敢荒宁嘉靖殷邦至于小大无时或怨肆髙宗之享国五十有九年纂註其在祖甲不义惟王旧为小人作其即位爰知小人之依能保惠于庶民不敢侮鳏寡肆祖甲之享国三十有三年纂註自时厥后立王生则逸生则逸不知稼穑之艰难不闻小人之劳惟耽乐之从自时厥后亦罔或克夀或十年或七八年或五六年或四三年纂註周公曰呜唿厥亦惟我周太王王季克自抑畏纂註文王卑服即康功田功纂註徽柔懿㳟怀保小民惠鲜鳏寡自朝至于日中昃不遑暇食用咸和万民辑録文王不敢盘于游田以庶邦惟正之供文王受命惟中身厥享国五十年纂註周公曰呜唿继自今嗣王则其无淫于观于逸于游于田以万民惟正之供无皇曰今日耽乐乃非民攸训非天攸若时人丕则有愆无若殷王受之迷乱酗于酒徳哉纂註周公曰呜唿我闻曰古之人犹胥训告胥保惠胥教诲民无或胥诪张为幻纂註此厥不听人乃训之乃变乱先王之正刑至于小大民否则厥心违怨否则厥口诅祝纂註周公曰呜唿自殷王中宗及髙宗及祖甲及我周文王兹四人迪哲厥或告之曰小人怨汝詈汝则皇自敬徳厥愆曰朕之愆允若时不啻不敢含怒纂註此厥不聼人乃或诪张为幻曰小人怨汝詈汝则信之则若时不永念厥辟不寛绰厥心乱罚无罪杀无辜怨有同是丛于厥身纂註周公曰呜唿嗣王其监于兹纂註君奭辑録纂註周公若曰君奭弗弔天降丧于殷殷既坠厥命我有周既受我不敢知曰厥基永孚于休若天棐忱我亦不敢知曰其终出于不祥纂註呜唿君己曰时我我亦不敢宁于上帝命弗永逺念天威越我民罔尤违惟人在我后嗣子孙大弗克恭上下遏佚前人光在家不知辑註天命不易天难谌乃其坠命弗克经厯嗣前人恭明徳在今予小子旦非克有正迪惟前人光施于我冲子又曰天不可信我道惟宁王徳延天不庸释于文王受命纂註公曰君奭我闻在昔成汤既受命时则有若伊尹格于皇天在太甲时则有若保衡在太戊时则有若伊陟臣扈格于上帝巫咸又王家在祖乙时则有若巫贤在武丁时则有若甘盘纂註率惟兹有陈保乂有殷故殷礼陟配天多厯年所纂註天惟纯祐命则商实百姓王人罔不秉徳明恤小臣屏侯甸矧咸奔走惟兹惟徳称用乂厥辟故一人有事于四方若卜筮罔不是孚纂註公曰君奭天夀平格保乂有殷有殷嗣天灭威今汝永念则有固命厥乱明我新造邦纂註公曰君奭在昔上帝割申劝宁王之徳其集大命于厥躬纂註惟文王尚克修和我有夏亦惟有若虢叔有若闳夭有若散宜生有若泰颠有若南宫括又曰无能往来兹迪彛教文王蔑徳降于国人亦惟纯祐秉徳迪知天威乃惟时昭文王迪见冒闻于上帝惟时受有殷命哉纂註武王惟兹四人尚迪有禄后暨武王诞将天威咸刘厥敌惟兹四人昭武王惟冒丕单称徳纂註今在予小子旦若游大川予往暨汝奭其济小子同未在位诞无我责收罔朂不及耉造徳不降我则鸣鸟不闻矧曰其有能格纂註公曰呜唿君肆其监于兹我受命无疆惟休亦大惟艰告君乃猷裕我不以后人迷纂註公曰前人敷乃心乃悉命汝作汝民极曰汝明勗偶王在亶乗兹大命惟文王徳丕承无疆之恤纂註公曰君告汝朕允保奭其汝克敬以予监于殷丧大否肆念我天威予不允惟若兹诰予曰曰襄我二人汝有合哉言曰在时二人天休滋至惟时二人弗戡其汝克敬徳明我俊民在让后人于丕时辑録纂註呜唿笃棐时二人我式克至于今日休我咸成文王功于不怠丕冒海隅出日罔不率俾纂註公曰君予不恵若兹多诰予惟用闵于天越民纂註公曰呜唿君惟乃知民德亦罔不能厥初惟其终祗若兹往敬用治纂註蔡仲之命惟周公位冢宰正百工羣叔流言乃致辟管叔于商囚蔡叔于郭邻以车七乘降霍叔于庶人三年不齿蔡仲克庸祗德周公以为卿士叔卒乃命诸王邦之蔡辑録纂註王若曰小子胡惟尔率德改行克慎厥猷肆予命尔侯于东土往即乃封敬哉尔尚盖前人之愆惟忠惟孝尔乃迈迹自身克勤无怠以垂宪乃后率乃祖文王之彛训无若尔考之违王命纂註皇天无亲惟德是辅民心无常惟恵之懐为善不同同归于治为恶不同同归于乱尔其戒哉纂註慎厥初惟厥终终以不困不惟厥终终以困穷纂註懋乃攸绩睦乃四邻以蕃王室以和兄弟康济小民率自中无作聪明乱旧章详乃视听罔以侧言改厥度则予一人汝嘉纂註王曰呜唿小子胡汝往哉无荒弃朕命纂註多方纂註惟五月丁亥王来自奄至于宗周纂註周公曰王若曰猷告尔四国多方惟尔殷侯尹民我惟大降尔命尔罔不知洪惟圗天之命弗永寅念于祀纂註惟帝降格于夏有夏诞厥逸不肯慼言于民乃大淫昏不克终日劝于帝之迪乃尔攸闻纂註厥圗帝之命不克开于民之丽乃大降罚崇乱有夏因甲于内乱不克灵承于旅罔丕惟进之恭洪舒于民亦惟有夏之民叨懫日钦劓割夏邑纂註天惟时求民主乃大降显休命于成汤刑殄有夏惟天不畀纯乃惟以尔多方之义民不克永于多享惟夏之恭多士大不克明保享于民乃胥惟虐于民至于百为大不克开纂註乃惟成汤克以尔多方简代夏作民主纂註慎厥丽乃劝厥民刑用劝以至于帝乙罔不明徳慎罚亦克用劝要囚殄戮多罪亦克用劝开释无辜亦克用劝纂註今至于尔辟弗克以尔多方享天之命纂註呜唿王若曰诰告尔多方非天庸释有夏非天庸释有殷纂註乃惟尔辟以尔多方大淫圗天之命屑有辞纂註乃惟有夏圗厥政不集于享天降时丧有邦间之纂註乃惟尔商后王逸厥逸圗厥政不蠲烝天惟降时丧纂註惟圣㒺念作狂惟狂克念作圣天惟五年须暇之子孙诞作民主罔可念听辑録纂註天惟求尔多方大动以威开厥顾天惟尔多方罔堪顾之惟我周王灵承于旅克堪用德惟典神天天惟式敎我用休简畀殷命尹尔多方纂註今我曷敢多诰我惟大降尔四国民命尔曷不忱裕之于尔多方尔曷不夹介乂我周王享天之命今尔尚宅尔宅畋尔田尔曷不惠王熈天之命纂註尔乃迪屡不静尔心未爱尔乃不大宅天命尔乃屑播天命尔乃自作不典圗忱于正纂註我惟时其敎告之我惟时其战要囚之至于再至于三乃有不用我降尔命我乃其大罚殛之非我有周秉徳不康宁乃惟尔自速辜纂註王曰呜唿猷告尔有方多士暨殷多士今尔奔走臣我监五祀越惟有胥伯小大多正尔罔不克臬纂註自作不和尔惟和哉尔室不睦尔惟和哉尔邑克明尔惟克勤乃事尔尚不忌于凶徳亦则以穆穆在乃位克阅于乃邑谋介尔乃自时洛邑尚永力畋尔田天惟畀矜尔我有周惟其大介赉尔迪简在王庭尚尔事有服在大僚纂註王曰呜唿多士尔不克劝忱我命尔亦则惟不克享凡民惟曰不享尔乃惟逸惟颇大逺王命则惟尔多方探天之威我则致天之罚离逖尔土纂註王曰我不惟多诰我惟祗告尔命纂註又曰时惟尔初不克敬于和则惟我怨纂註立政纂註周公若曰拜手稽首告嗣天子王矣用咸戒于王曰王左右常伯常任准人缀衣虎贲周公曰呜唿休兹知恤鲜哉纂註古之人迪惟有夏乃有室大竞吁俊尊上帝迪知忱恂于九徳之行乃敢告敎厥后曰拜手稽首后矣曰宅乃事宅乃牧宅乃准兹惟后矣谋靣用丕训徳则乃宅人兹乃三宅无义民桀德惟乃弗作往任是惟暴德罔后辑録纂註亦越成汤陟丕釐上帝之耿命乃用三有宅克即宅曰三有俊克即俊严惟丕式克用三宅三俊其在商邑用协于厥邑其在四方用丕式见德纂註呜唿其在受徳暋惟羞刑暴徳之人同于厥邦乃惟庶习逸徳之人同于厥政帝钦罚之乃伻我有夏式商受命奄甸万姓纂註亦越文王武王克知三有宅心灼见三有俊心以敬事上帝立民长伯纂註立政任人准夫牧作三事虎贲缀衣趣马小尹左右携仆百司庶府大都小伯艺人表臣百司太史尹伯庶常吉士纂註司徒司马司空亚旅辑録纂註夷微卢烝三亳坂尹纂註文王惟克厥宅心乃克立兹常事司牧人以克俊有徳辑録纂註文王罔攸兼于庶言庶狱庶慎惟有司之牧夫是训用违纂註庶狱庶慎文王罔敢知于兹纂註亦越武王率惟敉功不敢替厥义徳率惟谋从容徳以并受此丕丕基纂註呜唿孺子王矣继自今我其立政立事准人牧夫我其克灼知厥若丕乃俾乱相我受民和我庶狱庶慎时则勿有间之纂註自一话一言我则末惟成徳之彦以乂我受民纂註呜唿予旦已受人之徽言咸告孺子王矣继自今文子文孙其勿误于庶狱庶慎惟正是乂之纂註自古商人亦越我周文王立政立事牧夫准人则克宅之克由绎之兹乃俾乂纂註国则罔有立政用憸人不训于徳是罔显在厥世继自今立政其勿以憸人其惟吉士用劢相我国家纂註今文子文孙孺子王矣其勿误于庶狱惟有司之牧夫纂註其克诘尔戎兵以陟禹之迹方行天下至于海表罔有不服以觐文王之耿光以扬武王之大烈纂註呜唿继自今后王立政其惟克用常人纂註周公若曰太史司宼苏公式敬尔由狱以长我王国兹式有慎以列用中罚纂註书传辑録纂註卷五书传辑录纂註卷六钦定四库全书书传辑録纂註卷六元董鼎撰周官辑録纂註惟周王抚万邦廵侯甸四征弗庭绥厥兆民六服羣辟罔不承德归于宗周董正治官纂註王曰若昔大猷制治于未乱保邦于未危曰唐虞稽古建官惟百内有百揆四岳外有州牧侯伯庻政惟和万国咸宁夏商官倍亦克用乂明王立政不惟其官惟其人纂註今予小子祗勤于德夙夜不逮仰惟前代时若训廸厥官纂註立太师太傅太保兹惟三公论道经邦燮理隂阳官不必备惟其人少师少傅少保曰三孤贰公𢎞化寅亮天地弼予一人纂註冢宰掌邦治统百官均四海纂註司徒掌邦教敷五典扰兆民纂註宗伯掌邦礼治神人和上下纂註司马掌邦政统六师平邦国纂註司寇掌邦禁诘姦慝刑暴乱纂註司空掌邦土居四民时地利纂註六卿分职各率其属以倡九牧阜成兆民纂註六年五服一朝又六年王乃时廵考制度于四岳诸侯各朝于方岳大明黜陟纂註王曰呜唿凡我有官君子钦乃攸司慎乃出令令出惟行弗惟反以公灭私民其允怀纂註学古入官议事以制政乃不迷其尔典常作之师无以利口乱厥官蓄疑败谋怠忽荒政不学墙面莅事惟烦纂註戒尔卿士功崇惟志业广惟勤惟克果断乃罔后艰纂註位不期骄禄不期侈恭俭惟徳无载尔伪作德心逸日休作伪心劳日拙纂註居宠思危罔不惟畏弗畏入畏纂註推贤譲能庻官乃和不和政厖举能其官惟尔之能称匪其人惟尔不任纂註王曰呜唿三事暨大夫敬尔有官乱尔有政以佑乃辟永康兆民万邦惟无斁纂註君陈纂註王若曰君陈惟尔令德孝恭惟孝友于兄弟克施有政命汝尹兹东郊敬哉纂註昔周公师保万民民怀其德徃慎乃司兹率厥常懋昭周公之训惟民其乂纂註我闻曰至治馨香感于神明黍稷非馨明德惟馨尔尚式时周公之猷训惟日孜孜无敢逸豫纂註凡人未见圣若不克见既见圣亦不克由圣尔其戒哉尔惟风下民惟草纂註图厥政莫或不艰有废有兴出入自尔师虞庶言同则绎纂註尔有嘉谋嘉猷则入告尔后于内尔乃顺之于外曰斯谋斯猷惟我后之德呜唿臣人咸若时惟良显哉纂註王曰君陈尔惟𢎞周公丕训无依势作威无倚法以削寛而有制从容以和纂註殷民在辟予曰辟尔惟勿辟予曰宥尔惟勿宥惟厥中有弗若于汝政弗化于汝训辟以止辟乃辟狃于姦宄败常乱俗三细不宥纂註尔无忿疾于顽无求备于一夫纂註必有忍其乃有济有容德乃大纂註简厥脩亦简其或不脩进厥良以率其或不良纂註惟民生厚因物有迁违上所命从厥攸好尔克敬典在德时乃罔不变允升于大猷惟予一人膺受多福其尔之休终有辞于永世纂註顾命纂註惟四月哉生魄王不怿甲子王乃洮颒水相被冕服凭玉几乃同召太保奭芮伯彤伯毕公衞侯毛公师氏虎臣百尹御事辑録纂註王曰呜唿疾大渐惟几病日臻既弥留恐不获誓言嗣兹予审训命汝纂註昔君文王武王宣重光奠丽陈敎则肄肄不违用克达殷集大命辑录纂註在后之侗敬迓天威嗣守文武大训无敢昬逾今天降疾殆弗兴弗悟尔尚明时朕言用敬保元子钊𢎞济于艰难纂註柔逺能迩安劝小大庶邦思夫人自乱于威仪尔无以钊冒贡于非几辑录纂註兹旣受命还出缀衣于庭越翼日乙丑王崩纂註太保命仲桓南宫毛俾爰齐侯吕伋以二干戈虎贲百人逆子钊于南门之外延入翼室恤宅宗纂註丁卯命作册度纂註越七日癸酉伯相命士须材纂註狄设黼扆缀衣纂註牖间南向敷重篾席黼纯华玉仍几纂註西序东向敷重厎席缀纯文贝仍几纂註东序西向敷重丰席画纯雕玉仍几纂註西夹南向敷重笋席𤣥粉纯漆仍几纂註越玉五重陈宝赤刀大训𢎞璧琬琰在西序大玉夷玉天球河图在东序𦙍之舞衣大贝鼖皷在西房兊之戈和之弓垂之竹矢在东房纂註大辂在賔阶面缀辂在阼阶面先辂在左塾之前次辂在右塾之前纂註二人雀弁执恵立于毕门之内四人綦弁执戈上刃夹两阶戺一人冕执刘立于东堂一人冕执钺立于西堂一人冕执戣立于东垂一人冕执瞿立于西垂一人冕执鋭立于侧阶纂註王麻冕黼裳由賔阶隮卿士邦君麻冕蚁裳入即位纂註太保太史太宗皆麻冕彤裳太保承介圭上宗奉同瑁由阼阶隮太史秉书由賔阶隮御王册命纂註曰皇后凭玉几道扬末命命汝嗣训临君周邦率循大卞燮和天下用答扬文武之光训纂註王再拜兴答曰眇眇予末小子其能而乱四方以敬忌天威纂註乃受同瑁王三宿三祭三咤上宗曰飨纂註太保受同降盥以异同秉璋以酢授宗人同拜王答拜纂註太保受同祭哜宅授宗人同拜王答拜纂註太保降收诸侯出庙门俟纂註康王之诰辑録王出在应门之内太保率西方诸侯入应门左毕公率东方诸侯入应门右皆布乘黄朱賔称奉圭兼币曰一二臣衞敢执壤奠皆再拜稽首王义嗣德答拜太保曁芮伯咸进相揖皆再拜稽首曰敢敬告天子皇天改大邦殷之命惟周文武诞受羑若克恤西土纂註惟新陟王毕协赏罚戡定厥功用敷遗后人休今王敬之哉张皇六师无壊我髙祖寡命辑録纂註王若曰庶邦侯甸男衞惟予一人钊报诰纂註昔君文武丕平富不务咎厎至齐信用昭明于天下则亦有熊罴之士不二心之臣保乂王家用端命于上帝皇天用训厥道付畀四方纂註乃命建侯树屏在我后之人今予一二伯父尚胥曁顾绥尔先公之臣服于先王虽尔身在外乃心罔不在王室用奉恤厥若无遗鞠子羞纂註羣公旣皆听命相揖趋出王释冕反丧服纂註纂註毕命纂註惟十有二年六月庚午朏越三日壬申王朝步自宗周至于丰以成周之衆命毕公保釐东郊纂註王若曰呜唿父师惟文王武王敷大徳于天下用克受殷命惟周公左右先王绥定厥家毖殷顽民迁于洛邑密迩王室式化厥训旣厯三纪世变风移四方无虞予一人以宁道有升降政由俗革不臧厥臧民罔攸劝惟公懋徳克勤小物弼亮四世正色率下罔不祗师言嘉绩多于先王予小子垂拱仰成纂註王曰呜唿父师今予祗命公以周公之事往哉旌别淑慝表厥宅里彰善瘅恶树之风声弗率训典殊厥井疆俾克畏慕申画郊圻慎固封守以康四海纂註政贵有恒辞尚体要不惟好异商俗靡靡利口惟贤余风未殄公其念哉纂註我闻曰世禄之家鲜克由礼以荡陵德实悖天道敝化奢丽万世同流纂註兹殷庶士席宠惟旧怙侈灭义服美于人骄淫矜侉将由恶终虽收放心闲之惟艰纂註资富能训惟以永年惟德惟义时乃大训不由古训于何其训纂註王曰呜唿父师邦之安危惟兹殷士不刚不柔厥德允脩纂註惟周公克慎厥始惟君陈克和厥中惟公克成厥终三后协心同厎于道道洽政治泽润生民四夷左衽罔不咸赖予小子永膺多福辑録纂註公其惟时成周建无穷之基亦有无穷之闻子孙训其成式惟乂呜唿罔曰弗克惟旣厥心罔曰民寡惟慎厥事钦若先王成烈以休于前政纂註君牙辑録纂註王若曰呜唿君牙惟乃祖乃父世笃忠贞服劳王家厥有成绩纪于太常惟予小子嗣守文武成康遗绪亦惟先王之臣克左右乱四方心之忧危若蹈虎尾涉于春冰纂註今命尔予翼作股肱心膂缵乃旧服无忝祖考𢎞敷五典式和民则尔身克正罔敢弗正民心罔中惟尔之中纂註夏暑雨小民惟曰怨咨冬祁寒小民亦惟曰怨咨厥惟艰哉思其艰以图其易民乃宁呜唿丕显哉文王谟丕承哉武王烈启佑我后人咸以正罔缺尔惟敬明乃训用奉若于先王对扬文武之光命追配于前人纂註王若曰君牙乃惟由先正旧典时式民之治乱在兹率乃祖考之攸行昭乃辟之有乂纂註冏命纂註王若曰伯冏惟予弗克于德嗣先人宅丕后憷惕惟厉中夜以兴思免厥愆纂註昔在文武聪明齐圣小大之臣咸懐忠良其侍御仆从罔匪正人以旦夕承弼厥辟出入起居罔有不钦发号施令罔有不臧下民祗若万邦咸休纂註惟予一人无良实赖左右前后有位之士匡其不及绳愆纠谬格其非心俾克绍先烈辑録纂註今予命汝作大正正于羣仆侍御之臣懋乃后德交脩不逮纂註慎简乃僚无以巧言令色便僻侧媚其惟吉士纂註仆臣正厥后克正仆臣䛕厥后自圣后德惟臣不德惟臣尔无昵于憸人充耳目之官迪上以非先王之典非人其吉惟货其吉若时瘝厥官惟尔大弗克祗厥辟惟予汝辜纂註王曰呜唿钦哉永弼乃后于彞宪纂註吕刑辑録纂註惟吕命王享国百年耄荒度作刑以诘四方辑録纂註王曰若古有训蚩尤惟始作乱延及于平民罔不寇贼鸱义姦宄夺攘矫䖍苗民弗用灵制以刑惟作五虐之刑曰法杀戮无辜爰始淫爲劓刵椓黥越兹丽刑并制罔差有辞民兴胥渐泯泯棼棼罔中于信以覆诅盟虐威庶戮方告无辜于上上帝监民罔有馨香德刑发闻惟腥皇帝哀矜庶戮之不辜报虐以威遏絶苗民无世在下纂註乃命重黎絶地天通罔有降格羣后之逮在下明明棐常鳏寡无葢纂註皇帝清问下民鳏寡有辞于苗德威惟畏德明惟明乃命三后恤功于民伯夷降典折民惟刑禹平水土主名山川稷降播种农殖嘉谷三后成功惟殷于民士制百姓于刑之中以敎祗德穆穆在上明明在下灼于四方罔不惟德之勤故乃明于刑之中率乂于民棐彞辑録纂註典狱非讫于威惟讫于富敬忌罔有择言在身惟克天徳自作元命配享在下纂註王曰嗟四方司政典狱非尔惟作天牧今尔何监非时伯夷播刑之廸其今尔何惩惟时苖民匪察于狱之丽罔择吉人观于五刑之中惟时庶威夺货断制五刑以乱无辜上帝不蠲降咎于苗苖民无辞于罚乃絶厥世纂註王曰呜唿念之哉伯父伯兄仲叔季弟幼子童孙皆听朕言庶有格命今尔罔不由慰日勤尔罔或戒不勤天齐于民俾我一日非终惟终在人尔尚敬逆天命以奉我一人虽畏勿畏虽休勿休惟敬五刑以成三徳一人有庆兆民赖之其宁惟永纂註王曰吁来有邦有土告尔祥刑在今尔安百姓何择非人何敬非刑何度非及纂註两造具备师听五辞五辞简孚正于五刑五刑不简正于五罚五罚不服正于五过纂註五过之疵惟官惟反惟内惟货惟来其罪惟均其审克之纂註五刑之疑有赦五罚之疑有赦其审克之简孚有衆惟貌有稽无简不听具严天威纂註墨辟疑赦其罚百锾阅实其罪劓辟疑赦其罚惟倍阅实其罪剕辟疑赦其罚倍差阅实其罪宫辟疑赦其罚六百锾閲实其罪大辟疑赦其罚千锾阅实其罪墨罚之属千劓罚之属千剕罚之属五百宫罚之属三百大辟之罚其属二百五刑之属三千上下比罪无僭乱辞勿用不行惟察惟法其审克之纂註上刑适轻下服下刑适重上服轻重诸罚有权刑罚世轻世重惟齐非齐有伦有要纂註罚惩非死人极于病非佞折狱惟良折狱罔非在中察辞于差非从惟从哀敬折狱明启刑书胥占咸庶中正其刑其罚其审克之狱成而孚输而孚其刑上备有并两刑纂註王曰呜唿敬之哉官伯族姓朕言多惧朕敬于刑有德惟刑今天相民作配在下明清于单辞民之乱罔不中听狱之两辞无或私家于狱之两辞狱货非寳惟府辜功报以庶尤永畏惟罚非天不中惟人在命天罚不极庶民罔有令政在于天下纂註王曰呜唿嗣孙今往何监非德于民之中尚明听之哉哲人惟刑无疆之辞属于五极咸中有庆受王嘉师监于兹祥刑纂註文侯之命纂註王若曰父义和丕显文武克愼明德昭升于上敷闻在下惟时上帝集厥命于文王亦惟先正克左右昭事厥辟越小大谋猷罔不率从肆先祖懐在位纂註呜唿闵予小子嗣造天丕愆殄资泽于下民侵戎我国家纯即我御事罔或耆寿俊在厥服予则罔克曰惟祖惟父其伊恤朕躬呜唿有绩予一人永绥在位辑䤸纂註父义和汝克昭乃显祖汝肈刑文武用㑹绍乃辟追孝于前文人汝多脩扞我于艰若汝予嘉纂註王曰父义和其归视尔师宁尔邦用赉尔秬鬯一卣彤弓一彤矢百卢弓一卢矢百马四匹父往哉柔逺能迩惠康小民无荒宁简恤尔都用成尔显德纂註费誓辑録纂註公曰嗟人无譁听命徂兹淮夷徐戎并兴纂註善乃甲胄敿乃干无敢不弔备乃弓矢锻乃戈矛砺乃锋刄无敢不善纂註今惟淫舎牿牛马杜乃擭敜乃穽无敢伤牿牿之伤汝则有常刑纂註马牛其风臣妾逋逃勿敢越逐祗复之我商赉汝乃越逐不复汝则有常刑无敢宼攘踰垣墙窃马牛诱臣妾汝则有常刑纂註甲戌我惟征徐戎峙乃糗粮无敢不逮汝则有大刑鲁人三郊三遂峙乃桢榦甲戌我惟筑无敢不供汝则有无余刑非杀鲁人三郊三遂峙乃刍茭无敢不多汝则有大刑纂註秦誓纂註公曰嗟我士听无譁予誓告汝羣言之首古人有言曰民讫自若是多盘责人斯无难惟受责俾如流是惟艰哉辑録纂註我心之忧日月逾迈若弗云来纂註惟古之谋人则曰未就予忌惟今之谋人姑将以爲亲虽则云然尚猷询兹黄髪则罔所愆纂註畨畨良士旅力旣愆我尚有之仡仡勇夫射御不违我尚不欲惟截截善谝言俾君子易辞我皇多有之纂註昧昧我思之如有一介臣断断猗无他技其心休休焉其如有容人之有技若已有之人之彦圣其心好之不啻如自其口出是能容之以保我子孙黎民亦职有利哉纂註人之有技冒疾以恶之人之彦圣而违之俾不达是不能容以不能保我子孙黎民亦曰殆哉纂註邦之杌陧曰由一人邦之荣懐亦尚一人之庆纂註书传辑録纂註卷六