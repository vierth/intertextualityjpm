郑氏史料续辑一由明清史料甲编丁编戊编及己编汇辑而成郑氏史料续编总目卷一自顺治四年三月迄九年十二月卷二自顺治十年正月迄十一年十二月卷三自顺治十二年正月迄十三年三月卷四自顺治十三年四月迄八月卷五自顺治十三年九月迄十四年十二月卷六自顺治十五年正月迄九月卷七自顺治十五年十月迄十二月卷八自顺治十六年正月迄九月卷九自顺治十六年十月迄十二月卷十自顺治十七年正月迄十八年十二月郑氏史料续编卷一目录一浙闽总督张存仁等揭帖顺治四年三月二十八日二吏部题本顺治四年六月初七日三浙闽总督张存仁揭帖顺治四年八月四福建巡抚佟国鼐揭帖顺治四年八月初九日五浙闽总督张存仁题本顺治五年正月十五日六浙闽总督张存仁题本顺治五年正月十五日七浙闽总督张存仁残题本顺治五年正月十五日八浙闽总督张存仁揭帖顺治五年二月九浙闽总督张存仁残揭帖顺治五年三月初二日到一敕谕浙闽总督陈锦稿一一福建巡按周世科揭帖顺治五年四月一二浙闽总督陈锦奏本顺治五年四月二十一日一三浙闽总督陈锦揭帖顺治五年四月一四浙闽总督陈锦揭帖顺治五年四月一五浙闽总督陈锦揭帖顺治五年八月一六福建提督刘忠奏本顺治五年十月初六日一七浙闽总督陈锦揭帖顺治五年十一月一八浙闽总督陈锦揭帖顺治六年正月初三日一九浙闽总督陈锦残揭帖顺治六年二月十九日到二福建巡按霍达揭帖顺治六年三月二一福建巡按霍达题本顺治六年九月二十四日二二福建巡按霍达残揭帖顺治六年九月二三刑部题本顺治六年十二月十一日二四南赣巡抚刘武元揭帖顺治七年正月二五福建巡按史詥揭帖顺治七年七月十九日到二六福建总兵马得功奏揭顺治七年八月二七福建巡抚张学圣揭帖顺治七年十一月十九日二八兵部揭帖顺治七年十二月二九刑部题本顺治八年四月初七日三顺治八年五月海寇突入白埕残件三一靖南王耿继茂揭帖顺治八年八月三二兵部和硕承泽亲王硕子等残题本三三广东巡按杨旬瑛题本顺治九年三月三十日三四吏部残题本三五敕谕浙闽总督刘清泰稿顺治九年十月初三日三六失名密奏区处海寇稿三七敕谕浙闽总督刘清泰密稿顺治九年十月初九日三八福建巡按王应元揭帖顺治九年十月三九福建巡抚张学圣题本顺治九年十月十八日四福建巡抚张学圣题本顺治九年十二月二十二日四一户部尚书车克等残题本郑氏史料续编卷二目录四二福建巡按王应元残揭帖顺治十年正月四三福建巡按王应元残揭帖顺治十年三月二十四日到四四福建巡按王应元残揭帖顺治十年四月二十日到四五福建巡抚佟国器残题本四六刑部尚书交罗巴哈纳等残题本四七敕谕同安侯郑芝龙等稿顺治十年五月初十日四八敕谕奉化伯郑鸿逵稿顺治十年五月初十日四九拟海澄公敕稿顺治十年五月初十日五敕谕郑成功稿五一户部题本顺治十年五月二十二日五二浙闽总督刘清泰残题本顺治十年六月二十日五三审问漳州副将王邦俊属邑失陷情节残件五四刑部残题本顺治十年八月初六日五五平南王靖南王等揭帖顺治十一年三月二十五日五六都察院左都御史王永吉密揭顺治十一年四月五七浙闽总督刘清泰奏本顺治十一年四月十五日五八广东巡抚残揭帖五九刑部残题本六敕谕海澄公郑成功稿顺治十一年六月二十八日六一浙闽总督刘清泰揭帖六二刑部残题本六三刑部残题本六四刑部题本顺治十一年八月二十日六五兵部残题本六六候代浙闽总督刘清泰密揭帖顺治十一年十一月六七查报漳州解围功次残件六八兵部残题本六九吏部残题本顺治十一年十月初五日七兵部尚书噶达洪等残题本顺治十一年十月初八日七一两广总督李率泰残题本顺治十一年十月初八日七二刑部残题本顺治十一年十月十三日七三刑部残题本顺治十一年十月十四日七四刑部残题本七五兵部残题本七六浙闽总督残件七七敕谕世子吉都征剿郑成功稿顺治十一年十二月七八敕谕浙闽总督等残件郑氏史料续编卷三目录七九碣石总兵苏利揭帖顺治十二年正月初六日八福建巡抚佟国器密奏残本八二刑部残题本八一吏部残题本八三福建巡抚佟国器揭帖顺治十二年三月十五日八四福建巡抚佟国器揭帖顺治十二年四月二十二日八五刑部残题本八六江南总督马鸣佩残揭帖顺治十二年五月八七浙闽总督佟代揭帖顺治十二年五月八八靖南王耿揭帖顺治十二年六月初三日八九吏部残题本九浙闽总督佟代揭帖顺治十二年八月九一江南总督马鸣佩残奏本顺治十二年八月二十四日九二浙江巡抚秦世祯揭帖顺治十二年九月十二日九三户部残题本九四福建巡抚宜永贵揭帖顺治十二年九月二十八日九五山东巡抚耿焞揭帖顺治十二年十月九六山东巡抚残揭帖顺治十二年十月九七福建巡抚残题本九八兵部残题本九九户部残题本顺治十二年十月十五日一浙闽总督佟代题本顺治十二年十月十五日一一温州副将戴维藩揭帖顺治十二年十月二十九日一二浙江巡按残件一三吏部残题本一四苏松巡按孔胤樾揭帖顺治十二年十月一五平南王尚可喜残件一六福建兴化城守副将满进忠揭帖顺治十二年十一月一七在舟言舟残件一八浙江巡按叶舟揭帖顺治十二年十二月一九浙闽总督佟代残题本顺治十二年十二月初三日一一平南王等揭帖顺治十二年十二月十一日一一一定远大将军世子致左路总兵马进宝等谕顺治十二年十二月二十一日一一二浙闽总督佟代残题本一一三刑部残题本一一四户部残题本一一五浙江巡抚秦世祯残题本一一六刑科右给事中张王治残题本一一七江西巡抚残揭帖一一八吏部题本顺治十三年正月初八日一一九刑部题本顺治十三年正月初九日一二随征福建左路总兵马进宝启本顺治十三年正月十六日一二一浙江巡抚秦世祯揭帖顺治十三年正月十八日一二二户部残题本顺治十三年正月十九日一二三各逆合舟宗突犯福宁残揭帖一二四浙江巡按叶舟残题本顺治十三年正月二十一日一二五浙闽总督佟代残题本顺治十三年正月二十八日一二六户部尚书交罗郎丘等题本顺治十三年二月初六日一二七刑部残题本一二八江南总督马鸣佩残奏本一二九江南总督马鸣佩揭帖顺治十三年三月一三两浙巡盐御史祖建明题本顺治十三年三月初七日一三一兵部题本顺治十三年三月二十五日一三二浙江巡按叶舟揭帖顺治十三年三月郑氏史料续编卷四目录一三三福建巡按朱克简密奏本顺治十三年四月初一日一三四户科给事中王益朋残揭帖顺治十三年四月二十二日到一三五候代浙闽总督佟代揭帖顺治十三年四月一三六浙江巡抚秦世祯揭帖顺治十三年四月十三日一三七浙江巡抚秦世祯揭帖顺治十三年四月十三日一三八浙江巡抚秦世祯揭帖顺治十三年四月十三日一三九浙江巡抚秦世祯揭帖顺治十三年四月十三日一四浙池巡抚秦世祯揭帖顺治十三年四月十三日一四一吏部残题本顺治十三年四月十七日一四二刑部残题本一四三浙江巡按叶舟揭帖顺治十三年四月一四四浙江巡按叶舟揭帖顺治十三年四月一四五浙江巡抚秦世祯揭帖顺治十三年四月二十九日一四六直隶总督残揭帖一四七平南王尚可喜残揭帖一四八浙闽总督佟代残揭帖一四九候代福建巡抚宜永贵残题本一五广东巡抚李栖凤残题本顺治十三年五月初一日一五一票拟王益朋参马进宝疏旨意一五二浙江巡抚秦世祯揭帖顺治十三年五月初二日一五三刑部题本顺治十三年五月二十一日一五四江南提督马进宝残奏本一五五两广总督李率泰揭帖顺治十三年闰五月一五六福建巡抚残揭帖一五七漕运总督残件一五八刑部等衙门尚书图海等残题本顺治十三年闰五月二十九日一五九浙江巡抚秦世祯残揭帖顺治十三年闰五月二十五日一六广东巡抚残件一六一广东巡抚残揭帖一六二浙江巡抚秦世祯揭帖顺治十三年闰五月二十九日一六三江西巡抚郎廷佐揭帖顺治十三年闰五月一六四密陈海防等事残件一六五兵部尚书梁清标等题本一六六申严海禁敕谕顺治十三年六月十六日一六七刑部残题本顺治十三年六月二十一日一六八浙江巡抚陈应泰揭帖顺治十三年七月初二日一六九刑部题本顺治十三年七月二十六日一七江南总督马鸣佩揭帖顺治十三年七月一七一候代福建巡抚宜永贵揭帖顺治十三年七月初六日一七二南赣巡抚佟国器密揭帖顺治十三年八月一七三户部残题本一七四浙江巡抚陈应泰残题本顺治十三年八月初七日一七五刑部残题本顺治十三年八月十二日一七六暂管浙闽总督秦世祯残揭帖顺治十三年八月二十二日到一七七江宁巡抚张中元残揭帖顺治十三年八月二十二日到一七八直隶总督李荫祖残题本顺治十三年八月二十四日一七九南赣巡抚佟国器残揭帖顺治十三年八月郑氏史料续编卷五目录一八刑部残题本一八一兵部题本顺治十三年九月初二日一八二福建巡抚宜永贵残题本顺治十三年九月初四日一八三兵部揭帖顺治十三年九月初四日一八四敕谕海澄公黄梧稿一八五江南总督马鸣佩残题本顺治十三年九月初十日一八六江宁巡抚张中元揭帖顺治十三年九月一八七浙闽总督李率泰揭帖顺治十三年九月一八八浙闽总督残揭帖一八九管户部尚书事车克等题本顺治十三年九月十三日一九浙江巡抚陈应泰残揭帖顺治十三年九月二十八日到一九一恢复舟山功次残件一九二伪海镇总兵顾忠等就抚残件顺治十三年九月一九三刑部残题本一九四刑部残题本一九五浙江巡按王元曦题本顺治十三年十月初三日一九六浙江巡抚陈应泰残题本顺治十三年十月十二日一九七浙闽总督李率泰残揭帖顺治十三年十月一九八内有会同浙闽总督李率泰残揭帖顺治十三年十月一九九户部题本顺治十三年十月二浙闽总督李率泰揭帖顺治十三年十月二一南赣巡抚佟国器残揭帖顺治十三年十月二二兵部残题本顺治十三年十一月初二日二三刑部残题本二四刑部残题本顺治十三年十一月初七日二五吏部题本顺治十三年十一月初十日二六江宁巡抚张中元残揭帖二七户部题本顺治十三年十二月初一日二八会剿揭阳闽寇残件二九浙闽总督李率泰揭帖顺治十三年十二月二一浙江巡抚陈应泰揭帖顺治十三年十二月二十七日二一一直隶巡抚残揭帖二一二内有会同江宁巡抚张中元合词残揭帖二一三福建巡抚刘汉祚题本残片二一四顺天巡抚董天机残揭帖二一五两广总督王国光揭帖顺治十四年正月二一六两广总督王国光揭帖顺治十四年正月二一七浙闽总督李率泰揭帖顺治十四年正月二一八浙闽总督李率泰揭帖顺治十四年正月二一九浙闽总督李率泰揭帖顺治十四年二月二二江宁巡抚张中元揭帖顺治十四年二月二二一浙江巡抚陈应泰揭帖顺治十四年二月三十日二二二浙江巡抚陈应泰揭帖顺治十四年二月三十日二二三浙闽总督李率泰揭帖顺治十四年二月二二四浙江巡抚陈应泰残揭帖顺治十四年三月十二日二二五福建巡抚残揭帖二二六福建巡抚残件二二七都督佥事苏明揭帖顺治十四年四月初四日二二八浙闽总督残揭帖二二九平南将军赵国祚残揭帖二三浙闽总督李率泰残揭帖顺治十四年五月十二日到二三一浙闽总督李率泰残揭帖顺治十四年五月二三二浙闽总督李率泰残揭帖顺治十四年六月二十日到二三三浙闽总督李率泰揭帖顺治十四年六月二三四浙闽总督李率泰残揭帖顺治十四年八月十三日到二三五续顺公沈永忠揭帖顺治十四年八月十五日到二三六浙闽总督李率泰揭帖顺治十四年八月二三七平南将军赵国祚揭帖顺治十四年九月初八日二三八刑部残题本二三九福建巡抚刘汉祚残题本顺治十四年十月初十日二四浙江巡抚陈应泰残揭帖顺治十四年十月二十日二四一浙江宁台温等处水师总兵常进功揭帖顺治十四年十一月二四二宁海将军镇守福建固山额真郎残帖顺治十四年十一月三十日到二四三福建提督马得功揭帖顺治十四年十一月十二日二四四江南总督即廷佐揭帖顺治十四年十二月郑氏史料续编卷六目录二四五右都督苏明残揭帖顺治十五年正月三十日到二四六内有会同浙抚陈应泰等合词残揭帖二四七兵部残题本顺治十五年二月二十三日二四八兵部残题本二四九福建巡抚刘汉祚残揭帖顺治十五年三月初七日到二五浙江巡抚陈应残揭帖顺治十五年三月十四日到二五一浙闽总督李率泰残揭帖二五二兵部残题本二五三两广总督残揭帖二五四吏部题本顺治十五年五月初六日二五五福建巡按残揭帖二五六江宁巡抚张中元揭帖顺治十五年五月二五七福建巡抚刘汉祚揭帖顺治十五年六月初十日二五八浙江巡抚陈应泰揭帖顺治十五年六月二十五日二五九浙江巡抚陈应泰揭帖顺治十五年六月二十九日二六平南王尚揭帖顺治十五年七月十七日二六一福建巡抚刘汉祚揭帖顺治十五年七月十七日二六二郑逆船多漂没残揭帖二六三福建巡抚刘汉祚残揭帖顺治十五年八月十七日到二六四浙闽总督李率泰揭帖顺治十五年八月二六五浙闽总督李率泰残揭帖顺治十五年八月二六六平南将军固山额真赵国祚揭帖顺治十五年八月二十日二六七唐邦杰残揭帖顺治十五年九月初十日二六八福建巡抚刘汉祚揭帖顺治十五年九月十二日二六九福建巡抚刘汉祚揭帖顺治十五年九月十二日二七浙江总督残揭帖二七一候代浙江巡抚陈应泰揭帖顺治十五年九月十五日二七二浙江巡抚陈应泰揭帖顺治十五年九月二十五日郑氏史料续编卷七目录二七三平南将军赵国祚密揭顺治十五年十月初八日二七四福建巡抚刘汉祚残揭帖顺治十五年十月二十日二七五浙江巡抚陈应泰残揭帖顺治十五年十月二十二日二七六苏松提督马逢知揭帖顺治十五年十月二七七福建巡按成性残揭帖顺治十五年十月二七八江南总督郎廷佐残揭帖顺治十五年十一月初四日到二七九江宁巡抚张中元残揭帖顺治十五年十一月十二日到二八浙江总督赵国祚揭帖顺治十五年十一月二八一敕谕固山额真郎载等镇守福建稿二八二温台贼势重大残揭帖顺治十五年十二月二八三海门既破残件二八四兵部残题本二八五浙江巡抚陈应泰揭帖顺治十五年十二月初六日二八六江宁巡抚张中元残揭帖顺治十五年十二月二八七浙江总督赵国祚残揭帖顺治十六年正月初六日到二八八两广总督王国光会题闽商李楚等走险出洋残件二八九江南新设水师残件二九部题闽抚刘汉祚疏残本二九一五大商曾定老等私通郑成功残揭帖二九二温州保固磐石获捷功案残件二九三内有又据台兵道杨三辰报称残揭帖二九四吏部残题本郑氏史料续编卷八目录二九五福建巡抚刘汉祚揭帖顺治十六年正月二十七日二九六福建巡抚刘汉祚揭帖顺治十六年正月二十七日二九七浙江巡抚陈应泰揭帖顺治十六年二月初八日二九八浙江总督赵国祚揭帖顺治十六年二月二九九浙江总督赵国祚揭帖顺治十六年二月三候代浙江巡抚陈应泰揭帖三一福建巡按王应元题本顺治十六年二月二十八日三二阿思哈哈番郑纯揭帖顺治十六年三月初一日三三浙江总督赵国揭祚帖顺治十六年闰三月三四刑部残题本三五浙江总督残题本三六吏部残题本三七浙江总督赵国祚残揭帖顺治十六年四月初一日到三八兵部残题本三九浙江巡按牟云龙揭帖顺治十六年四月三一广东潮阳揭阳海防新设水师残件三一一吏部题本顺治十六年五月十七日三一二兵部残题本顺治十六年五月十九日三一三江南总督郎廷佐残奏本顺治十六年五月二十一日三一四浙江总督赵国祚残揭帖顺治十六年五月三一五浙江总督赵国祚揭帖顺治十六年六月三一六两广总督李栖凤揭帖顺治十六年六月三一七浙江总督赵国祚揭帖顺治十六年六月三一八海逆深入江南等情议三一九投诚盐运使谢国宝奏本顺治十六年七月三二兵部残题本三二一兵部残题本三二二江南总督郎廷佐揭帖顺治十六年八月三二三浙江总督赵国祚残揭帖三二四郑成功存亡亦未可知残件三二五江南总督郎廷佐残奏本三二六福建总督李率泰揭帖顺治十六年八月三二七贵州巡抚卞三元揭帖顺治十六年八月初七日三二八浙江巡抚佟国器残揭帖三二九郑成功崇明继溃残揭帖三三苏松巡按马腾升揭帖顺治十六年九月十八日三三一苏松巡按马腾升揭帖顺治十六年九月十八日三三二江南总督郎廷佐揭帖顺治十六年九月三三三江宁巡抚蒋国柱揭帖顺治十六年九月三三四江宁巡按卫贞元揭帖顺治十六年九月三三五江南总督郎廷佐揭帖顺治十六年九月三三六福建总督李率泰揭帖顺治十六年九月郑氏史料续编卷九目录三三七两淮巡盐御史高尔位揭帖顺治十六年十月十六日三三八浙江巡抚佟国器揭帖顺治十六年十月二十七日三三九顺治十六年十月敕谕三四福建总督李率泰揭帖顺治十六年十月三四一福建巡按李时茂揭帖顺治十六年十月三四二福建总督李率泰揭帖顺治十六年十月三四三海澄公黄梧帖顺治十六年十月三四四浙江巡抚佟国器揭帖顺治十六年十一月初六日三四五江南总督郎廷佐揭帖顺治十六年十一月三四六山东巡按程衡残揭帖顺治十六年十月十三日到三四七江南总督郎廷佐揭帖顺治十六年十一月三四八江南总督题海寇异变税课委无可征残本三四九浙江巡抚佟国器揭帖顺治十六年十一月十五日三五浙江巡抚佟国器揭帖顺治十六年十一月十五日三五一浙江巡抚佟国器揭帖顺治十六年十一月十五日三五二浙江巡抚佟国器揭帖顺治十六年十一月十五日三五三福建巡抚徐永祯揭帖顺治十六年十一月二十二日三五四福建巡抚徐永祯残揭帖顺治十六年十一月二十二日三五五福建巡抚徐永祯揭帖顺治十六年十一月二十二日三五六福建巡抚徐永祯揭帖顺治十六年十一月二十二日三五七浙江巡抚佟国器揭帖顺治十六年十一月二十五日三五八浙江巡抚佟国器揭帖顺治十六年十一月二十七日三五九浙江总督赵国祚残揭帖三六礼部祠祭清吏司残件三六一福建总督李率泰揭帖顺治十六年十二月三六二福建总督李率泰揭帖顺治十六年十二月三六三江南总督郎廷佐揭帖顺治十六年十二月三六四兵部残题本三六五江西巡抚残揭帖三六六礼部残题本三六七两广总督残件三六八黄征明脱逃一案残揭帖三六九福建总督李率泰残揭帖三七江南总督郎廷佐残揭帖顺治十七年正月十四日到三七一江南总督郎廷佐残揭帖顺治十七年正月十四日到郑氏史料续编卷十目录三七二浙江巡抚佟国器残揭帖顺治十七年二月初二日到三七三两广总督李栖凤残揭帖顺治十七年二月初六日到三七四浙江巡抚佟国器揭帖顺治十七年二月初四日三七五内阁中书舍人杨鹏举残奏本顺治十七年二月初十日三七六浙江总督赵国祚题本顺治十七午三月二十一日三七七浙江总督赵国祚残揭帖顺治十七年四月二十七日到三七八漕运总督蔡士英残揭帖顺治十七年四月三七九案查叛弁周铎残件三八漕运总督蔡士英残揭帖顺治十七年五月三八一广东巡按张问政题本顺治十七年六月二十九日三八二吏部残件顺治十七年七月初八日三八三广东巡抚董应魁残题本顺治十七年十一月初四日三八四兵部残题本三八五两广总督残题本三八六镇守江南总管哈哈木等残题本三八七刑部残题本三八八浙江总督赵国祚残题本顺治十八年二月二十一日三八九浙江总督赵国祚题本顺治十八年三月初八日三九浙江总督赵国祚题本顺治十八年七月初十日三九一镇守江宁等处将军残件三九二福建总督残件三九三福建巡按残揭帖三九四部覆阿达哈哈番郭熺奏称残件三九五招抚郑成功部下建功来归诏顺治十八年闰七月十三日三九六兵部揭帖顺治十八年十一月二十日三九七严禁通海敕谕顺治十八年十二月十八日三九八潮镇吴六奇定期进发厦门残件郑氏史料续编卷一一浙闽总督张存仁等揭帖二吏部题本三浙江福建总督张存仁揭帖四福建巡抚佟国鼐揭帖五浙闽总督张存仁题本六浙闽总督张存仁题本七浙闽总督张存仁残题本八浙闽总督张存仁揭帖九浙闽总督张存仁残揭帖一敕谕浙闽总督陈锦稿一一福建巡按周世科揭帖一二浙闽总督陈锦奏本一三浙闽总督陈锦揭帖一四浙闽总督陈锦揭帖一五浙闽总督陈锦揭帖一六福建提督刘忠奏本一七浙闽总督陈锦揭帖一八浙闽总督陈锦揭帖一九浙闽总督陈锦残揭帖二福建巡按霍达揭帖二一福建巡按霍达题本二二福建巡按霍达残揭帖二三刑部题本二四南赣巡抚刘武元揭帖二五福建巡按史詥揭帖二六福建总兵马得功奏揭二七福建巡抚张学圣揭帖二八兵部揭帖二九刑部题本三顺治八年五月海寇突入白埕残件三一靖南王耿继茂揭帖三二兵部和硕承泽亲王硕子等残题本三三广东巡按杨旬瑛题本三四吏部残题本三五敕谕浙闽总督刘清泰稿三六失名密奏区处海寇稿三七敕谕浙闽总督刘清泰密稿三八福建巡按王应元揭帖三九福建巡抚张学圣题本四福建巡抚张学圣题本四一户部尚书车克等残题本一浙闽总督张存仁等揭帖钦差总督浙江福建等处地方军务兼理粮饷兵部右侍郎兼都察院右副都御史张巡抚福建等处地方佟国鼐为报明调发广省官兵事窃照督臣佟养甲经统领兵马直抵广东省城地方渐次底定不胜踊跃快睹皇上皇叔父摄政王一统大业并贝勒开疆辟土之元勋也职奉贝勒谕开闽地荡平底定广东目下就绪王之纲杨佐二将内酌调一员于广东其一员或独守或协守俱在该督随材量地而使之也等因到职职查漳州十县皆临边海处处有贼在在宜防更有逆贼郑彩周崔芝等海叛诸贼拥戴鲁藩勾结土寇不时窃发职因分拨杨佐下马兵一百名驻防同安又马兵一百名驻防海澄其余三百马兵职虑漳郡马兵缺乏责令杨领协同总兵孟全胜驻札郡城庶可以消漳患而并可以援泉警矣至于王之纲兵马查贝勒原开五百员名今除阵亡逃故外见在实止三百七十余员名第闽地界连江广土寇遍布山谷海贼游移水洋而云霄镇龙岩诏安诸处尤切剥肤之灾职已将王之纲兵马安设云霄龙岩诏安紧要诸处布置周备漳泉可借以无虞俟擒剿郑彩鲁藩诸奸扫靖沿海寇盗再酌拨发职念督臣远居广省恐乏兵分防且均属朝延封疆职亦何敢岐视因与抚臣佟国鼎商议拨发贝勒原委副将管福建都司事郭光祖带领官兵一千八百五十二员名给以月粮前赴广东以充该督标兵之数况查光祖原属辽人品貌伟弓马熟练将士咸乐为用故特令之前往至于所带兵丁除闽抚旧额标兵一千名外余则新招土兵四百七十七名又投诚参将陈明下兵二百七员名并投顺游击冯怀晋等兵一百六十八员名夫以闽省士兵用之闽地故不堪充心腹易其地以用调之粤中或亦可壮声灵之万一乎职总为皇上皇叔父摄政王封疆计安危不敢膜视遴拨隔省辽将统兵以往统祈圣明监察施行为此除具题外须至揭帖者顺治四年三月二十八日录自明清史料丁编第一本五页二吏部题本吏部侍郎臣哈哈木等谨题为遴补要郡海防官员以专责成以固岩疆事文选清吏司案呈奉本部送吏科抄出总督浙江福建张存仁福建巡抚佟国鼐题前事内称窃臣巡历漳郡督剿海寇备查所属十县悉临滨海向设海防同知一员巡行一寨稽察奸宄最为吃紧之官不可一日缺人者况今逆氛未靖海汛戒严又必得一周知海务克诘戎兵之人始克胜任愉快该臣等看得标下听用副将王基昌查系北京锦衣卫官籍浙江杭州府人由将材臣入浙时见其才品卓荦体貌魁梧而且军旅夙娴吏治谙练先经启明贝勒准以前衔留臣军前效用遇缺委补今本官随征二载劳绩懋着且原带有精健马丁堪供防御合无即以王基昌改补其缺人地委属相宜至于清军同知原以清军为职今军既奉裁官属冗滥相应汰革下事务归并海防兼理其原委清军同知龙纳箴念其才华可用容查别缺另补以偿其劳但查海防一官在明季之时给有关防一颗驻札漳州府城至春秋二汛方出巡海行据漳州府申报原任系前任同知刘联璧带往长泰县署事闻大兵骤至带印奔逃未曾投缴等因窃思此缺既为防海而设岂容安坐府城臣查海澄县治孤起海中商贾辏集奸宄易滋相应照旧给以关防责令本官专驻其地严察堤防庶窟穴清而声援壮计诚无便于此相应具题伏乞敕下吏部议覆将王基昌实授漳州府海防同知员缺与应得关防俾令安心供职应防海得人地方良有裨益矣等因顺治四年五月二十六日奉圣旨该部知道钦此钦遵抄部送司相应题覆案呈到部该臣等看得漳州府海防同知乏员未便以标下听用武职王基昌滥补文缺相应覆请恭候命下臣部遵奉另行题补施行为此具本谨题请旨顺治四年六月初七日吏部侍郎臣哈哈木左侍郎兼翰林院侍读学士臣陈名夏右侍郎臣金之俊启心郎臣宁古理理事官臣夸瞻臣周国佐启心郎臣宜成格臣何世泰副理臣杨雀祥额记库臣木户里文选清吏司郎中臣范士楫旨是录自明清史料己编第一本二八二九页三浙江福建总督张存仁揭帖钦差总督浙江福建等处地方军务兼理粮饷兵部右侍郎兼都察院右副都御史张为塘报微臣抵闽剿贼日期事照得建宁失守情形该职前据驻防浦城副将李绣等塘报业于本年七月二十一日具疏上闻讫职以浙江根本重地湖海尚虞伏莽止带马步官兵一千名星夜兼程于二十七日抵浦城县二十八日直至八月初九日以来有松溪政和建阳古田建宁等处各贼陆路前来合攻浦城职即统督各官兵连日分头鏖战各官兵奋勇冲杀当阵杀死贼首李长蛟伪兵部右侍郎杨东晟伪总兵谢君聘王印海张明又名李宾并各伪官李光禄陈子化刘英谢时等余贼擒斩数千有余各贼丧魂奔溃职思么麻上骨下小丑不难扑剿但虑浦城系浙闽咽喉贼兵一进恐有他虞首尾宜顾随经续调浙省各营马步官兵一千一百二十名连职随带马步官兵通共二千一百二十名除酌留浦城紧守通衢外职督同降级总兵马得功并前议更调建宁总兵王进功未到地方一闻贼警身先士卒以致仓猝中铅子重伤今亦负疾随职择于十六日一齐进剿职查建宁所失府县土贼原属无多民情狡诈反覆思乱十居其七职之前疏曾云遍海满山在在皆贼具已详言此番之失祗缘古田政和二县告变而总兵李应宗失于区画将府城各兵皆分发应援以致城守空虚群贼窥隙谋犯奸民乘机内应总兵李应宗虽死王事亦自取耳职一面督发官兵水陆并进料兹蠢尔逆孽职必刻期殄灭仰纾皇上皇叔父摄政王宵旰之忧俟抵建郡荡平之日另疏确报外相应具题伏乞敕下兵部查照施行如此除具题外须至揭帖者顺治四年八月日录自明清史料丁编第一本一一页四福建巡抚佟国鼐揭帖钦差提督军务巡抚福建等处地方都察院右佥都御史佟国鼐为延平情势甚危发兵应援事自建宁失守省城被困日夜分头堵御城外尽水四面皆山贼借为势我马不得奔驰我兵不得尽力难于接应虽七月初七日得获大捷贼复遂日攻犯在南台则副将晋级等堵御在北岭鼓山长机岭陆路桐口芋原则援剿王邦俊参将艾成祥王祚隆等游击朴世用赵彪等劫杀大小十有余阵贼皆胆寒见兵即逃屡据分守延平道曾延孔告急窃恐孤城力薄且势处上游万有疏虞贼势愈炽职与镇将酌议那缓就急不得已发陆标游击王凤岐统领本营官兵一百员名职中军副将邹必科下内丁五十员名参将路运皞下兵丁五十名参将刘宗明水师一百赴援于八月初八日遣发水陆并进勒限前往分兵赴援事宜理合据实报闻为此除具奏外须至揭帖者顺治四年八月初九日右佥都御史佟国鼐录自明清史料丁编第一本一页五浙闽总督张存仁题本钦差总督浙江福建等处地方军务兼理粮饷兵部右侍郎兼都察院右副都御史今罚俸臣张存仁谨题为塘报汀属杀贼情形事本年正月十三日据镇守汀州总兵于永绶塘报职镇汀州自七月至十二月十三日止剿御贼寇靡敢刻懈近因延平府属尽为贼据寇焰益炽归化清流连城宁化四县逆拥伪新建王召众数万窥逼狂逞是归化清流防兵不可一日离汛矣谢志良以为帅何冲霄出没于武平要胁顺民今冲霄虽戮武邑终非宁宇又有伪宜春王朱议衍从江西入广亲率丑类入汀盘据山寨职调马步将领奋勇血战历破贼寨斩杀贼首不计阵擒伪宜春王尚有渠魁李芳泰据寨负固十二月初一日晚据连城县报贼窥犯职即飞调游击葵向日赴援复令中军王肇基带兵兼程急趋兵未抵汛路遇逃出难民云贼于初一日午后至城初三日寅时士民开东门放贼入城矣职又调副将高守贵急往恢剿顿兵城下但贼众兵寡恐难取胜俟有捷音另报等因到臣据此该臣看得汀州连界江广原属寇盗渊薮臣念该郡兵力单弱鳃鳃虑之今据总兵于永绶塘报郡城保全而且阵擒伪宜春王朱议衍并斩馘甚多则该镇官兵战守成劳应俟事平一体叙录者也相应具疏报闻伏乞敕下兵部查照施行缘系塘报汀属杀贼情形事理未敢擅便为此具本专差舍人魏宏赍捧谨题请旨顺治五年正月十五日总督浙江福建等处地方今罚俸臣张存仁朱批据奏汀镇官兵保城杀贼知道了朱议衍着即正法有功人员事平汇叙连城失事情形确查具奏兵部知道六浙闽总督张存仁题本钦差总督浙江福建等处地方军务兼理粮饷兵部右侍郎兼都察院右副都御史今罚俸臣张存仁谨题为塘报邵武官兵剿杀光泰贼寇事本年正月十四日据镇守邵武总兵池凤鸣塘报十一月二十八日据泰宁县报称将乐贼首合兵犯县职即差游击鲁云龙带兵星夜赴县援剿十二月初二日兵至金坑遇贼数百屯营摆塘被我官兵杀死数十名随即追至贼营连战数阵轨杀不计初三日由马岭直抵万湾寨逆贼隔水布阵官兵一齐冲杀过河对战数合获马三匹大炮二门鸟枪四杆生擒活贼一百余名阵斩贼首伪伍都司一员夺获旗帜方印关防伪札等项又有将乐贼兵赶到万湾寨救援鲁云龙等带领马步官兵分布冲杀又斩贼寇数百活擒逆贼张学等三名余俱扒山逃窜等情十二月初七日又据光泽县塘报金李二贼从江西大源山统贼数千来攻县城该防守参将贡俊美等率领兵丁冲杀斩贼二百余名生擒贼首李凤毛余贼仍遁江西大源山去讫除将擒获各贼会同按察使周亮工并府县各官审明正法外塘报到臣又据福建新任按察使周亮工禀报相同该臣查得驻防邵武官兵为数不多卒能保守郡城且又分兵援剿泰宁光泽二县之寇奋勇擒斩此皆仰仗皇上皇叔父摄政王威福所致其按察使周亮工以福省途路阻梗暂驻邵武同心办贼调度有方并战守有功镇将府县各官应俟事平一体查叙今据塘报前因合先具疏题报伏乞敕下兵部查照施行缘系塘报邵武官兵剿杀光泰贼寇事理未敢擅便为此具本专差舍人魏宏赍捧谨题请旨顺治五年正月十五日总督浙江福建等处地方今罚俸臣张存仁旨据奏邵武官兵保城杀贼知道了有功人员事平汇叙该部知道录自明清史料己编第一本四二页七浙闽总督张存仁残题本敕下兵部查照施行缘系塘报温郡官兵剿杀贼寇事理未敢擅便为此具本专差舍人魏宏赍捧谨题请旨顺治五年正月十五日总督浙江福建等处地方今罚俸臣张存仁钦差总督浙江福建等处地方军务兼理粮饷兵部右侍郎兼都察院右副都御史今罚俸臣张存仁谨题为塘报温郡官兵剿杀贼寇事照得逆渠尤师鲁周期辅结连闽寇围攻平阳县城今幸副参将领李必忠等奋勇攻杀连日奏捷并斩伪总朝辅等虽党恶未尽歼除而平阳之困已署镇贺胤昌调度之能相应塘报谨题录自明清史料己编第一本四二页八浙闽总督张存仁揭帖钦差总督浙江福建等处地方军务兼理粮饷兵部右侍郎兼都察院右副都御史今罚俸张为塘报官兵历次擒斩逆贼情形事窃照建宁叛逆自分头窥犯经职屡行大创以来惟以鼠伏歛迹一思狂逞本年二月初二日据防守忠信地方千总朱定国报称有贼数千欲分四股直围忠信等情职随令原题建宁总兵副将王进功援剿总兵李仲兴拨发守备刘义赵明进连兴邦等带领兵丁星夜追杀赶至雁塘地方连攻木城二座尽行焚毁生擒贼首徐应卿余贼奔山远遁初六日又据防守柳营关千总马友功报称贼数千屯住蒋坑等处随即统带官兵剿杀当获旗号军器余贼溃散等情初七日又富岭千总刘国正报称有贼数千屯札溪源欲分四面抢杀富岭地方职随发守备欧阳举带头兵丁星赴富岭奋力冲杀损伤过半余俱纷窜初八日又据防守仙阳把总傅进善报称有贼千余抢掠仙阳职发游击王国斌守备李友明等带兵剿杀贼随远遁本日又据防守前墩参将张振邦都司王良会报称有贼数千屯住铁墙地方约同各处贼头订于初九日谋犯浦城职令总兵李仲兴王进功多方设伏以俟擒剿果于初九日黎明有贼数千从临江扑浦城东门职令总兵李仲兴亲统马步副将李绣守备赵明进等竟出东门副将参将守备冯君瑞连兴邦等带领官兵由门抄出围住东关杀贼约二千有余追杀十余里余贼奔山逃散外贼有数百内多鸟枪火器埋伏关隘被官兵围住不便入房擒斩用火尽行烧死阵获伪监军丁祖奇银关防一颗计重一十二两伪副将李尚爵王泰等本日随报北门有贼数千直扑浦城北门职即令署建宁总兵王进功亲统参游守备田得功廖文魁姚自进陶荣安世荣等统领兵丁四面围杀生擒伪徐都督等九名杀贼千余余贼奔山逃散后阵获伪官活贼当经审明枭示伪印相应据实汇疏塘报以见各官兵戮力伏乞敕下兵部查照施行为此除具题外须至揭帖者顺治五年二月日录自明清史料丁编第一本一八页九浙闽总督张存仁残揭帖钦差总督浙江福建等处地方军务兼理粮饷兵部右侍郎兼都察院右副都御史今罚俸张为塘报官兵连次剿贼事窃照建宁逆寇被我官兵累次擒斩之后不敢窥犯浦城惟于西乡附近建阳各处出没抢掠职令原题建宁总兵副将王进功援剿总兵李仲兴副将张玮李荣把成功等不时拨发塘兵侦探贼踪去向总期灭此而后朝食查上年十一月三十日据报贼寇数千屯扎登俊地方职发副将张玮带领参将鲍从荣王泽洪都司赵虎守备廖文奎张守节等马步兵丁前去剿杀阵斩贼寇千余活擒三十余名夺获大小旗帜鸟枪五十余杆十二月二十日又报贼寇数千扎营塘灵地方分列二营职发副将李荣王基昌带领守备官黄应龙白友良王虎欧阳举等马步兵丁星夜进剿将一营围住杀尽一营赶杀箭伤甚多生擒四十余名得获枪刀叉刨旗帜百十余件余贼逃散二十七日又报坑尾地方有贼四五百人职发参将王泽洪守备李友明陶荣安世荣王进贤统兵剿杀砍死不计拿获活贼五名得获枪刀旗帜五十余件本年正月初五日又据塘报王庵地方有贼五营约计万余职发副将巴成功包尚赟带领参游张振邦曹世臣等马步官兵奋勇一日连攻五营杀死不计追至山后杨溪地方又遇逆贼老营我兵一齐贼俱越山奔溃砍死甚多阵斩贼游击陈贼守备杨长贵贼把总曾兴搜有伪札生擒活贼九十名夺获旗帜竹枪不计鸟枪二十余杆除将擒获贼寇俱经审明正法外职凡零星扑杀不敢琐渎宸聪第择官兵颇有斩获者汇疏塘报以录自明清史料己编第一本四四页一敕谕浙闽总督陈锦稿皇帝敕谕兵部右侍郎兼都察院右副都御史陈锦兹以浙闽要地控制需人特命尔总督浙江福建等处地方军务兼理粮饷尔其居中调度严饬文武官吏修浚城池操练兵马检阅器械整顿战船积聚粮饷议察奸宄首宜宣布德意收拾人心诫谕有司共图保障该省镇巡等官听尔节制浙闽地界滨邻湖海近多草窃宜加防缉如有草寇啸聚剽劫亟应指授方略督率镇道将领戮力剪除毋致滋蔓仍申明纪律约束官兵务令所至地方秋毫无犯贼徒果投诚悔罪弃戈归农准与招抚若已降之贼复行劫掠仍当擒捕正法其有攒投文武各衙门滥收充为标员部卒暗通贼信及潜行出劫者滥收官员不分守土驻防纠参重处如大兵出征往来境上须行各该有司将粮草船只预先备办应时支给毋容州县横征科派苦累地方穷民所属文武官员一秉虚公严行甄别有实心任事廉能着效即据实举荐贪残阘茸贻误地方应拿问者先行拿问应参奏者指名参奏用兵之际有临阵退缩杀良冒功及稽迟粮运失误军机文官六品以下武官副参以下许以军法从事镇道等官飞章参奏候旨处分凡兵马钱粮及漕运盐法屯田水利等项有可兴利除害裨益地方应与抚镇司道等官商议妥当施行敕中开载未尽事理许便宜区画不从中制尔以旧劳才望当兹重寄须持廉秉公殚忠竭力用奏肤功以肤懋赏毋得因循怠忽处置乖方致负委任责有所归尔其慎之故谕录自明清史料丁编第一本一三页一一福建巡按周世科揭帖巡按福建兼理盐法试监察御史周世科为闽省坐困已极江西援兵突至据实驰报事闽地自去秋变乱八郡寇贼四方蜂起建宁失守延邵戒严战时巡历泉兴去省颇远桥梁尽折道路挖断声息不通塘报无闻职至旧腊之杪始抵省会一切剿御情形悉经抚臣奏报职不敢复赘外今春及夏坐困无策城中百姓饿毙过半各营官兵枵腹待哺狡贼绝我粮糈不容一粒入城斗米一两二钱人至杀子而食凄惨情状不堪闻见而废弁奸绅潜逃出海倡迎伪藩鲁王潜称监国进泊螺江发弘隆之丧图攻城之举又风闻福宁州一路副将方国庆等俱从贼寇而土卒叛将亦多影从是以贼势益横不可收拾职与抚镇诸臣密商出剿分布扼守不遗余力引领援兵忧心如焚望眼欲穿矣突于三月初一日报有江西援剿副将郭天才兵至芋原斋有内院洪粮单并督臣张公文验其印信颇真询其来历亦甚可异职密访其一路纵兵焚掠职躬阅其营见其队伍参差衣帽不遵式机随会同抚镇量行犒赏安插洪塘地方严示各门不许私放一人入城当此危疑之秋人心叵测职不得不严加堤防而示贼以瑕也容再确访另行驰报外谨会同抚臣佟国鼐合疏上闻伏祈圣监施行为此除具题外理合具揭须至揭帖者右具揭帖顺治五年四月日监察御史周世科录自明清史料己编第一本四五页一二浙闽总督陈锦奏本钦差总督浙江福建等处地方军务兼理粮饷兵部右侍郎兼都察院右副都御史臣陈锦谨奏为闽省遍地皆贼城野焚掠皆空谨密奏民情贼势仰祈圣监事窃我国家定鼎以来干旄所指无不披靡未有如建宁之贼死守难攻者类而推之可知闽省之贼非懦弱而易剿者今建府一城之贼虽除其余属县以及延平府属漫山遍野无处非贼若福州以上各府当梗阻无耗见在侦剿大约处处皆然也大兵未到之地则据城掠村大兵一到则奔逸山谷林木蓊葱道路险窄不特马匹艰于驰骋即步兵亦甚难行若水路尽系溪壑非大筏可驾是地理既已险阻而追截难以用功故闽贼不易尽杀也至于良善士民其心固不从贼然顺贼尚生忤贼则死势不得不行附和官兵所到则贼遁而民留民未尝不归我也官兵一去则贼又至而归顺之民被害矣民之有产业不舍者尚望官兵以除害若游手赤贫之徒尽为贼党矣故贼到之处增贼愈多贼愈多而滋害愈广虽遇我大兵无有不成虀粉之理然穷山极谷潜伏多方东击西遁则西受其害北搜南逸则南受其残追之太急贼党知无生理肆意焚劫将福省一块土将来尽成丘墟亿万生民尽化为贼矣况漳泉逼临大海犹贼类出没之乡江西见在叛逆更贼党通联之处我兵分剿则力分而势薄聚集一处则顾此而失彼且地方凋残已极米价异常腾涌仓廪无行粮可支市廛无人烟可恃兵到之处皆贼先残之处徒存瓦砾灰烬贼逸之地皆兵未到之地贼反因粮于地故闽省虽云已入版图较之未入版图之地尤难料理臣受国恩甚重矢志奠安断不敢以难做而少懈亦不敢故说危言诳耸圣聪盖实陈其情势如此今以我兵力之强非虑恢疆复土为难惟忧疆土虽复而流毒未除大兵一撤而反覆又见故底定永安之策惟有轸恤民隐破格抚绥使民皆利于为民而不利于从贼则贼势方孤而歼荡不难况各贼向亦朝廷赤子咸有不得不为贼之情今去其不得不为贼之事即贼亦渐化为良民矣至于抚绥要着即臣密奏详议善后事宜及请饬驿递拨发应选良吏详陈抚寇诸疏皆今日切病良剂非泛泛条议可比故臣于戎马倥偬之际而就知见最真者急行缮奏伏乞皇上皇叔父摄政王垂念残疆料理甚艰俯赐破格俞允封疆幸甚微臣幸甚缘系闽省遍地皆贼城野焚掠将空谨密奏民情贼势仰祈圣监事理未敢擅便为此具本专差官王永昌赍捧谨奏请旨顺治五年四月二十一日总督浙江福建等处地方臣陈锦录自明清史料丁编第一本二页一三浙闽总督陈锦揭帖钦差总督浙江福建等处地方军务兼理粮饷兵部右侍郎兼都察院右副都御史陈锦为捷报克复建宁仰慰圣怀事窃职于三月二十九日统率原带官丁抵建宁城下一面交接旗印一面会同统领满兵礼部侍郎臣陈泰梅勒章京臣东阿来刑部侍郎臣李延龄督臣张存仁确商攻城事宜鼓励将士四面攻击于四月初四日寅时业已攻克登城逆魁伪郧西王朱常湖伪国师王祁以及伪军门伪总兵等犯或被戮于乱军之中认尸始识或赴火自焚或越城被杀或搜擒正法尽荡无遗盖壕深垒密四面张罗故一贼不能漏网也但贼计穷发火房舍尽成灰烬有大费收拾者耳是役也虽系满汉兵将用命然皆仰赖我皇上如天之福暨皇叔父摄政王威灵遐鬯之所致也其有功员役及被伤兵士容职等查明另报为此星驰捷报伏乞圣监施行为此除具题外须至揭帖者顺治五年四月日录自明清史料丁编第一本二三页一四浙闽总督陈锦揭帖钦差总督浙江福建等处地方军务兼理粮饷兵部右侍郎兼都察院右副都御史陈锦为详议剿抚机宜以期永除寇乱收拾残疆事窃闽浙士民质本脆弱亦易治而易安者故王师所到率土皆宾兵不血刃而地方大定今反侧时见处处弄戈究其乱萌不过各地方一二戎首纠集亡命威逼愚民顺之则亲如手足逆之则焚其庐舍毁其室家使民无所归此贼首逼民为贼也更有地方民牧抚绥无法而朘削横加差徭繁重而敲朴不已民不安生遂挺而走险此官吏逼民为贼也又防剿官兵以守土为名暴虐过甚居其室而掠其野少不遂欲鞭挞滥施至经过之处任意摧残民若畏避即拆房舍毁器具靡所不至斯民无地可安不得不行从贼此官兵逼民为贼也害民之事有三而利民之政全无贼用是滋蔓矣民既从贼则附贼焚劫结怨乡村虽欲悔罪归农既虑官吏之擒捉又惧仇民之报复虽有自新之心切抱首尾之畏究其心皆非甘心为贼而进退维谷耳今贼众既多断不能竭泽焚林故于追剿之中须寓解散之术以昭圣朝宥过好生之德庶贼魁势孤而易剿胁从归业而易安然归业之后州县各官果能善为安抚查还产业俾得安然生理孰无井里室家之恋安有复叛之事乃就抚未久而吹求甚急或向日被劫之家讦讼纷纷必欲置之死地者或婪官蠹役希其资财禁锢勒诈者若辈既不容于乡里复受困于公庭一人罹害人人惊惧遂复聚而为乱视招抚为羁縻陷阱之术而不相信故地方安而复乱抚而复逞者良由于此此各省之通弊也今为招抚之法务须布以大信以就抚之日为始以前所犯概不追求而善行安置雠民讼讦悉不准理而多方解释贼见就抚已有生全之乐自是源源归化投戈荷插卖剑买牛而负固者不难灭矣此抚寇一大机括职在登青江南行之已验者故亟选良吏为安民之本力袪前言三害于未乱之先善加抚循于招抚之后则民又安肯舍生路而走死地耶职虽已通行晓谕更须天语严加申饬俾奉行者实力遵行违者立置重典庶鹰眼皆化而残疆可望奠安矣为此除具题外须至揭帖者顺治五年四月日录自明清史料丁编第一册二二页一五浙闽总督陈锦揭帖钦差总督浙江福建等处地方军务兼理粮饷兵部右侍郎兼都察院右副都御史陈锦为确酌闽省官丁经制事窃照建威销萌惟兵力是赖固疆圉而卫民生亦惟兵力是赖故兵力之厚薄关系地方之安危不可不审也八闽值底定之后各府所设兵将为数原属寥寥且闽疆皆山海交错之地易于伏戎难于援剿或通东粤或近江西若非处处安设重兵断难久望宁谧今通省官兵经制虽经前督臣张存仁酌议具题然向时今日之时势大有悬殊惟向日兵力之薄故致宵小玩视全省蠢动今至于民生涂炭万难收拾之时若不亟以前辙为戒则职滋惧甚矣今就地方之广狭量疆界之冲缓因地酌兵公同总统诸臣再四酌减确行详议看得福州府所属九县且为省会之地根本要区抚标需兵二千镇标需兵三千城守需兵三千水师必须二千共得一万兴化所属二县止设城守兵二千漳州所属十县且为江广海陆要冲必需城守兵三千又云霄镇乃东粤接联之地商贾骈集之处需兵一千水师必须一千共得五千泉州所属七县且逼临大海右路总兵应驻此城以便兼顾兴漳镇标需兵二千城守需兵二千水师必须一千共得五千建宁所属八县为江浙联疆应需城守兵三千又浦城县离府几三百里处万山之中当冲要之路应援甚难更须另设守兵一千共得四千延平所属七县亦与江右接界应需城守兵三千汀州所属八县逼近江右左路总兵应驻此城以便兼顾建邵镇标需兵二千城守需兵三千共得五千邵武所属四县更与江右逼近应需城守兵三千福宁一州所属二县处大山之外境接浙省之温处孤悬窎远非闽省应援可及且为逆贼出没之薮应需城守兵丁二千且通省共有巡守十道每道量设标兵一百名共一千名以上通计共得战守兵丁四万名庶可少资战守之用盖抚镇之兵有全省应援之寄而各府城守之兵有所属各县之寄合而计之有兵四万分而发之则未见其多也职岂不知需兵必需饷兵多则饷多然若不如此处处安设星罗棋布则捉襟露肘东顾西瑕如今日之疆事大坏致调大兵远来追奔于极南炎热之乡较之得失宁不彰明昭着者哉除各府应用将领容职会同总统诸臣确行遴选再行奏请而通省兵丁实非四万不可其间毫无浮滥伏乞皇上皇叔父摄政王俯赐监察敕下该部确议速覆行职遵奉施行为此除具题外须至揭帖者顺治五年八月日录自明清史料丁编第一本第二四页一六福建提督刘忠奏本提督福建等处地方总兵官都督府都督同知臣刘忠谨奏为兵分愈寡饷乏难支仰恳圣慈垂念以鼓士气以安封疆事臣闻战胜攻取必需士饱马腾故师出必待粮从宿饱以壮敌忾即有时粮糗不继或迟一月两月未有数月无饷而能使枵腹荷戈臣奉命提督入闽以来郡邑已恢省城底定此乃武臣报效微劳有何足述但臣标之兵马履危涉险日奔命于炎天暑雨深山滨海之区亦多劳瘁且臣平日约束颇严甘苦与共出征必期秋毫无犯戍守又期市肆相安臣兵最称困苦今查前营官兵见驻防连江县自六七八九十等月粮饷尚无支给右营官兵驻防沙县其闰四五六七八九十等月粮饷亦无支给后营官兵先调五百协防崇安县未支粒粮后调五百应剿邵武今又俱调援汀自五六七八九十等月亦尚未给即左营官兵留镇省城而六七八九十等月亦未给发虽藩司催趱之饷止能供满营之兵然满兵按月得饷时刻不后臣标官兵缺粮数月毫粒无给竟令鸠形鹄面疾疫难痊逃亡相踵无衣无食向隅可怜毋论臣等各官毫无廪饷但念此士众同为皇上效恢土展疆之力忍令其苦乐不均劳逸各异见今兵马之不习水土病故倒毙者已几半矣即所存者多属抱疾之人瘦瘠之马臣若不言恐日渐损亡有不堪言矣矧我国家原有更换之例伏祈皇上暨皇叔父摄政王悯念封疆之重俯赐圣裁另选能干重臣调发他路精壮兵马更换庸臣别守一地臣当鞠躬尽瘁以勤王事图效宁敢后哉今将臣标四营并左右路镇各营官兵马骡阵亡逃故倒毙及实在数目造册送部稽察外伏冀圣明裁监以俾士马饱腾以奠金瓯巩固臣不胜悚息待命之至缘系兵分愈寡饷乏难支仰恳圣慈垂念以鼓士气以安封疆事理为此具本专差官张成亲赍谨具奏闻伏候敕旨自为字起至赍字止计五百九十二字纸二张右谨奏闻顺治五年十月初六日提督福建等处地方总兵官都督府都督同知臣刘忠贴黄提督福建等处地方总兵官都督府都督同知臣刘忠谨奏为兵分愈寡饷乏难支仰恳圣慈垂念以鼓士气以安封疆事臣奉命提督福建郡邑恢定但臣标各营官兵数月无饷且水土难调兵马倒故几半伏祈圣裁另选能臣别调精兵更换庸臣以安重地今将各营兵马实数造册送部稽察外伏候圣明睿监谨奏旨皇父摄政旨该部知道录自明清史料己编第一本五二五三页一七浙闽总督陈锦揭帖钦差总督浙江福建等处地方军务兼理粮饷兵部右侍郎兼都察院右副都御史陈锦为详议鼓铸以通国宝事窃照鼓铸之法所以疏通宝泉而滋生利息以济公用者也闽省僻处遐方江南制钱不能远运故底定以来顺治通宝尚未行及今民间市廛犹以前朝旧钱行使深为悖戾曷若即于本省设局鼓铸既可以流通兴朝制宝从中更可分别顺逆而镇定人心其便一也前朝旧钱处处行使虽行严禁而新钱未行于民不便将欲听之而我国定鼎多年仍用前朝故物不特于义礼有碍且非教民向化之道今一面铸发新钱一面收买旧钱随销随铸一举而两利存焉其便二也时届军兴诸费庞杂闽地铜筋易购价亦甚平一岁陶熔可收什一之利凡地方修缮事宜即可借此而用不烦琐琐上请有损正供岁终一并奏销其便三也通省皆用制钱旧钱自不能行山海负固寇贼势不能执旧钱而混入城市贸易则贼寨所蓄之钱悉成无用之物于疏通宝泉中更寓困贼之术其便四也至于清壅隔而使通行无滞禁低假而杜私赝插和以及董理局务严稽出入防察侵渔诸事所当专责于右布政司管理务期弊窦尽塞而滋息源源每季开报按抚衙门稽核此实裕国救时之一大道也职面商藩臬两司佥云甚便其所需铸本容职即于兵饷银内暂借应用俟立炉开铸之日陆续补还为此具疏题请伏乞皇上皇叔父摄政王即敕户部再行核议行职遵奉施行为此除具题外须至揭帖者顺治五年十一月日录自明清史料丁编第一本二六页一八浙闽总督陈锦揭帖钦差总督浙江福建等处地方军务兼理粮饷兵部右侍郎兼都察院右副都御史陈锦为塘报连复两县搜获原失县学印信擒斩巨逆削平贼寨事据右路总兵官马得功塘报内称职奉宪令屡以泉州所属永春德化二县未复行职相机恢剿遵于十一月十五日职亲统各营兵将水陆并进于十六日抵永春界即遇堵路之贼职率兵奋勇冲杀擒戮甚众沿途尽系贼寨坚闭不下者分兵攻击弃寨逃遁者设法追剿仍即时拆毁其寨于十七日至永春各贼万余迎头前来厮杀我兵奋勇大战贼败逃入上场城固守职即突入永春县招抚一面分兵将上场城挑壕围住连困三日贼见势迫即派教官林铎并差百姓出城愿降职一面并令进城准抚一面密发兵将由东门一拥齐进分头站城其中贼兵及胁从之民约有六七千余其势甚重职即出牌令民在一边兵在一边即将伪总师兵部颜昌儒伪提督郑瑛伪总兵郑岳伪副将苏迪等俱行搜获收禁在营当时追出永春德化二县两学正印四颗贼伪印三颗又令民公认真正食粮册内有名贼兵头目尽皆斩讫城内居民俱剃发归业仍将四山之贼大杀一阵前后平复三百余寨俱已剃发招抚于十九日即进取虎豹关直抵德化县沿途追擒斩伪总兵郑云等四关贼兵皆望风而逃随入城遍传四十八社及九十余寨居民悉令剃发归业两县皆已平复见在分兵防守合先飞报等因塘报到职据此该职看得泉州所属七县除晋江附郭其余皆已先后恢复前次各疏题报惟有永春德化二县僻处万山之中逆寇倚山为寨恃险负嵎犹在梗化前职会同靖南将军陈泰等议调总兵马得功代许得功右路之任令其驻札泉州相机恢剿月来屡据该镇塘报不时出城荡剿平复半岭庵等极险山寨获巨贼吴尾等迨无虚日今据前报一时两县皆复巨逆尽擒且搜获原失县学印信四颗削数百余负险山寨是泉州一府所属皆已全定该镇极力荡剿之功诚可嘉尚然皆仰借我皇上皇叔父摄政王洪福齐天之所致也其原获贼魁颜昌儒等九名皆向日攻陷城池谋杀官吏巨逆已经行令兴泉道严行监固合应候旨正法除有功各员及伤亡官丁容职另行查报外既据塘报前来合行题报伏乞圣明电照施行为此除具题外须至揭帖者顺治六年正月初三日录自明清史料丁编第一本二八页一九浙闽总督陈锦残揭帖建等处地方军务兼理粮饷兵部右侍郎兼都察院右副都御史陈锦为犯道从逆逃归谨将发审口词先录题报仰请圣裁事据福建提刑按察使司按察使周亮工呈为查审事内开蒙职宪牌照得福宁巡道潘映娄失陷疆域久在贼营向据各处之塘报谓其从贼甚真伪职有据今突然由浙来归虽能完印交纳但映娄久已陷贼则印信必为贼有今以全印作逃归张本其中必另有受贼指使隐情况其到松溪之时先遣二人至建宁向潘益处探听消息则其心虚胆怯又可知矣合行速审以凭仰该司即将潘映娄从逆陷身情节及逃回有无使指隐情确加研审星速呈报以凭具疏题报等因奉此依奉转行署福州府事延平府理刑厅研审去后今于本月十一日据延平府推官徐起霖详称遵依吊取潘映娄并鲁浩各到官据潘映娄揭为直述苦衷仰祈天监事内称罪职自去年七月初三日到任即值山海贼兴罪职日同镇将与贼首刘中藻冯生舜王公哲陈化龙卢守谱林奇等打仗屡战屡捷只无奈州城四门之外俱是高山贼众数万盘踞山巅饷道罪职十数次遣人赴浦城福州告急被杀捱至今春已八个月粮尽草尽协将章云飞素与涂总镇不合遂带兵叛投海贼郑彩涂镇仅有兵三百人皆饥馁不堪四月初五日云飞及伙贼攻城罪职死守东城贼执罪职挟降宁死不从贼将罪职家口跟役标官标丁尽杀仅一表弟姚全纪怀印跳城得生贼仍逼职做官不屈此共见共闻者贼将罪职锁禁欲寻自尽恐印无下落五月中密割衣袂具禀封印遣姚全纪间道赉报发短难行八月二十五日逃出龙泉蒙处州府镇道验印贮库转详督台十月初六日闻大兵进剿寿宁贼众张皇罪得脱械星逃万山之巅三日不火食逃至山小庵山下多贼罪职十月十九日密雇浙江客人鲁浩先赉禀三院罪职昼伏夜行十一月初二日奔投庆元到松溪十一月二十六日赴福州叩宪台请死伏念罪职失守一死何辞但事有未易一二言者自水师裁而海贼恣其出没矣道标裁而弹压失其爪牙矣重以协将叛主将兵去城空官民食尽罪职能空拳杀贼乎今从万死一生中得见宪台等情又据鲁浩口供浙江会稽人于九台山庵中遇潘道托以投书伊弟潘益今被拿解是实各情在案随该卑职审看得原任分巡福宁道潘映娄失陷既符严律而潜踪密探情复可疑今蒙发罪之可以直定者一罪之可以理断者四而罪之必俟确据而结案者二映娄职任分巡不思多方备御以保朝廷疆土致城池失陷贼盗纵横荼毒生灵弁髦王法此罪之可以依律直定者也今据供协将章云飞叛去而涂镇何在独不一言及之且称家口尽杀而姚全纪独可以怀印跳城则映娄恋恋不出者何心平可罪者一既不能死难矣腼颜偷生非剃发可久留贼巢定蓄发而甘为寇首可罪者二夫为贼胁逼者印为贼夺权犹在贼也若身既陷贼而印得以自主出入自如权更贼矣且印在而可罪者三既知贼败束身来归自当张胆明目投见上台乃托弟以窥意旨遣差以卜进退道府之报历历其叵测之心不大着乎可罪者四此罪之可以理断者也及职等再四研鞫隐情未吐则以全印为护身之符而孙五未见解到原印尚在处州所必俟确据结案者一也又以福宁正在用兵之际无本地之实报乏质证之士民夫么魔小丑指日荡平鬼蜮真形一一现出映娄虽百喙何以自解所以俟确据以结案者二也总之现前可疑之踪必合之本境的确之情始可定封疆一铁案等因具详到司司按察使周亮工看得潘映娄职任道臣从贼四月城陷久恋巢中十一月来归潜窥建府据供协将叛主将守而同事之涂镇今日何在据云家口杀标兵杀而怀印之表弟何以独存借曰为贼凌辱必先追印也而印何以可全借曰为贼锁禁必无一脱也而城何以得跳明知贼势已败当挺然来归束身待罪以听上台之处分胡为先遣人而秘踪迹暗托弟以卜从违况伊弟潘益实从逆之党也即曰发短难行是明明不肯剃发久已蓄发之铁证矣如此大罪彰明较着若只律以封疆失守之律何霄壤哉本犯虽佞口哓辩然福宁之复只在水落石出旦夕间事耳等因备详到职据职看得潘映娄者乃驻札福宁州之分巡道也身膺封域之寄为一方之保障既不能整戎饬备杜寇乱于事先又不能仗义秉忠徇身名于事后业已腼颜从贼则受伪职无疑不然则贼又乌容其存活也今见我兵四面追剿将及福宁之境映娄乃一面令姚全纪携印入浙一面脱身来归揣其隐情不过以全印为未经从贼之符验耳殊不知城已为贼所陷印信必为贼得今映娄能携之而来其中正有可疑耳况其来归之时又先遣鲁浩等寄书伊弟探听消息也除一面亟行处州府备查印信果否收库一面俟恢复福宁之日详查本犯从逆录自明清史料己编第一本五五五六页二福建巡按霍达揭帖巡按福建兼理盐法监察御史霍达为查报南安惠安安溪三县因撤被失始末仰祈圣监事窃职查泉州七邑盗贼蜂起除晋江附郭保全无事而外六县相继告陷县官难辞失事之罪矣但失事之中犹当原情定罪难以一律论者如南安惠安安溪三县是也据泉州府呈报南安县知县高翊文到任之后防贼固圉殆无虚日及至七八两月山海之贼遍地鸱张各县受困府城岌岌遂于顺治四年九月初三夜奉赵提督军令撤回文武官兵协守府城西门而贼遂乘虚入南安城矣旋有漳兵来援泉兵夹击至十月初十日随即恢复讫惠安之贼郑耀星纠合数万攻城两月署县事泉州府训导郭中柱亦既守御苟全矣五年四月二十三日奉赵提督撤回文武官兵守府贼遂入惠安城内至本年七月十五日大兵临惠克复讫安溪县处万山之中为群盗之薮知县徐腾鲸守城防贼支持至于数月亦无失陷延至五年四月二十六日奉赵提督撤回且因奉令到迟责腾鲸十板腾鲸遵撤到府而强寇始乘虚据县本年八月内大兵抵泉于二十七日克复是三县之失皆因撤而失非县官不守而失者也该职看得泉郡丑寇一时鼎沸攻府攻县遍地鸱张南安知县高翊文署惠安县事郭中柱安溪知县徐腾鲸竭力固守以保孤城提督赵国祚以郡城攻围告急遂撒各县兵马并县令到府协防以致三县皆为贼据是未奉撤之先城池无恙不可谓非各县官死守之功撤而后失罪似在提督而不在县官除赵国祚已经督臣陈锦疏参请旨处分外今三县既复惠安县已有新官其南安安溪二县知县高翊文徐腾鲸应否免议请自圣裁职谨会同督臣陈锦合疏上闻伏乞敕部议覆施行缘系查报南安惠安安溪三县因撤被失始末仰祈圣监事理为此除具题外理合具揭须至揭帖者右具揭帖顺治六年三月日监察御史霍达录自明清史料丁编第一本第三页二一福建巡按霍达题本巡按福建兼理盐屯监察御史臣霍达谨题为刑辟宜有定案以便稽查事据福建按察司经历司呈详为劫吓黑冤事问得一名陈大有年四十岁福州府长乐县人于前年间考进本县儒学生员状招大有不合凶狡为非结纳匪类至顺治五年内为因山海不宁适有贼魁周瑞陈韬啸集叛党横行海上大有探知又不合潜往依附甘受周瑞指使又与陈韬结为心腹伪称都督统兵攻城沿乡打饷杀人焚屋不计其数时大有在官侄陈克焕亦不合为从比在官生员黄赞朱亦不合为彼迫胁至勒在官生员吴天然饷银一百五两奈因缺乏实难措处比吴天然无奈将苗田载价二百一十二两卖与在官生员陈景楼的名陈朝佐比亦不合不避同族嫌疑希图短价朦胧交易年月中证又系裁增以致吴天然怀恨在心因与大有同词告县已经审明目今贼党尚在海岛观望大有即应赴省投诚为是又不合假以落发为僧抵塞原籍不从招抚比吴天然闻知大有在家心实不甘随以虐吓事称巨憝陈大有结连海寇一门假官欺然滨居三月十四日出不意统克焕等攻拿锻练吓银一百二十两复勒写田二百一十金王行等证贼买贼中下告莫何叩批刑解等情具状于本年四月二十六日赴巡按霍御史告准蒙批福刑官究报蒙厅行县审解当经差役往拘大有却又不合抗提不服恃强杀差及蒙本县行委捕官连三聘亲拿复敢持刀登屋拒敌当被捕官擒获并搜佩囊中藏有伪牌送县比吴天然恐难提究又以劫吓黑冤事情具状于六月初二日赴巡抚张都御史告准奉批仰按察司查报蒙司即将原词誊发本厅行县催提又蒙本县知县吕鸣纯具由申称看得陈大有叛贼渠魁也以隆武伪贡受伪都督拥兵数千偕陈韬破县今韬领兵驾海而大有雄踞海滨往来海上探听观望仍怀不轨削发诡僧前年王祁亦以伪僧倡乱建宁全闽震动大有殆欲踵其故智也卑职屡示招徕竟不肯进城投见则负固显然矣生员吴天然控告两院批送司厅行县提审拒捕杀差及委典史督捕仍敢操刃升屋飞逃幸天网不漏跌墙被获而佩囊尚存伪牌则叛状更昭然矣就擒之后通县纷纷赴控争欲食肉寝皮罪恶擢发难数卑县逐一研审上年三月勒吴天然饷现银一百五两是真至于田一十五坵载价二百一十二两则卖与生员陈朝佐即陈景楼为业天然因大有勒饷卖田朝佐又为大有族兄理应避嫌不宜减价贪卖而中证行边又裁削复补契价未明宜天然牵入大有打饷一案并指为虚契也天然因勒饷卖田事非得已而朝佐减价贱买无以服天然之心量断照地原价拨与应值亩数余仍该退回天然管业至于勒饷情由皆大有为之与朝佐无预而朝佐因急勒买亦不得为无罪也更有被害投审则生员陈徽吉之父生员陈懿德被大有勒饷三十两嫌少重责三十板懿德赍恨而死又有陈继徽被大有勒饷三十两朱标伪票差戴丙其票现据又有吴文兴与东山澚毗连前任郭知县给示联络共拒大有被大有拿送伪镇吴辉船上逃回复被大有拿获勒银二十九两朱标现据更五十两系陈昌端过付无票更写田准银一百两亦昌端过付今年六月大有势败文兴始执田复业又生员吴泽被大有勒饷三十五两嫌少被责三十板收票现据又黄尚贞被大有勒饷写田准银三十两戴伯铸证又吴元江因前任郭知县给示联络共御大有被大有拿获勒买命银七十两现银五十五两写田准银一十五两今年田始归元江为业又有陈畴五被大有勒饷银五十一两田契十九两谢君恒过付君恒逃走田契犹在大有处又有生员黄赞朱即心赤充伪监纪属大有部下勒柯大成饷伪示现存领兵至大成处大成与拒打死伪兵二名及破县之后勒大成赔银四十五两付赞朱又有郑义哥父郑九曾鸣锣拒赞朱被禀大有拿送盟契伪都督徐斌打死又有陈如使被大有勒饷银二百二十两假送伪侯周瑞饷票见据如使孤儿年幼不敢控告其票系如使叔生员陈逢明送验又有郑心被大有差伪官谢八督伪兵黄四拆等搜擒劫掠男进哥义男辉郎俱被打死仍勒银二十两陈大有谋叛破城杀人勒饷在十恶不赦之条又负固海隅并不投诚归顺积威所压不敢赴告者尚多长乐百姓户户凋残至今未有起色皆由大有罪魁也勒饷赃银似应追给但花费无存叛产又已入官何由追给惟有一斩以纾众愤倘此贼不除万一然灰则长乐百姓无噍类矣等缘由并文卷二宗具详连一干犯证申解到厅随该理刑推官季芷逐一研审得陈大有为贼巨魁受伪都督效巨憝周瑞之臂指附叛党陈韬为腹心拥兵掠地攻城啸众踞山盘海今韬辈尚雄渤澥大有犹观望海滨削发诡僧包藏叵测及县拘提仍恃凶杀差操刀拒捕升屋坠地缚擒佩囊中搜获伪牌被杀者冤称多命勒饷则饶有数千剽屠村邑焚堡攻县依律定罪必当肆诸藁街至若勒吴天然饷银一百零五两天然迫于一时无措遂卖田于陈景楼楼不避同族之嫌疑贱价涎产县断既明是又不可与被勒陈徽吉等十余词同日而语也陈大有按律拟斩其勒饷赃银花费无存免其追给所存叛产俱应籍没陈克焕黄赞朱俱系从并应流遣其陈景楼即朝佐买田契价未明亦杖余免议取供具招呈详到司随该署司事右布政使周亮工覆审得叛魁陈大有受伪督水师之衔为叛党腹心之用拥狼虎之群攻城屠野踞波涛之险劫饷杀人今伪党尚称雄于海上而大有敢潜伏于濒涯削发诡僧意效王祁之复乱招徕负固敢敌县捕之拘提跌墙被获伪牌自佩囊搜出叛状更罄竹难书矣即时被害盈庭唿告之词叠案若不戮诸市朝何以泄此众愤至若陈大有勒吴天然饷银一百零五两天然迫于仓皇之莫便将田载价二百一十二两卖与同族之陈景楼夫景楼大有族也非大有党也前地准如县断愿赎则听以原银取赎陈克焕黄赞朱为贼协从杖流允宜陈景楼即陈朝佐不应乱中买田以致鼓衅并杖蒙将大有等问拟罪犯议得陈大有等所犯陈大有合依谋叛律斩陈克焕黄赞朱俱依为从者律杖一百流三千里陈景楼依不应得为而为之事理重者律杖八十系民审有力照依题明新例纳米赎罪完日与供明尤策等各发宁家肄业陈克焕黄赞朱候详照律流遣陈大有系重刑牢固监候待报处决照出重刑陈大有流犯陈克焕黄赞朱供明尤策等俱免纸吴天然陈继徽陈景楼陈伯奋柯大成吴文兴吴元江林景明陈爱陈徽吉各该纳告诉纸银二钱五分陈景楼赎罪米价银四两俱追完收候汇解通取实收并陈克焕黄赞朱流所收管缴照招断陈景楼原买吴天然之田应照县断听其取赎其陈大有所勒各主赃银查已花费无余免追所有叛产及家口妻子尽数籍没入官别无余照招详到臣该臣会同督臣陈锦抚臣张学圣看得陈大有党附叛贼衔授伪督破城劫饷荼毒矜民迨至招徕竟然负固心怀不轨削发潜家至于事觉县拘又复杀差拒捕幸而跌墙被获伪牌搜自佩囊谋逆昭然枭斩允当陈克焕黄赞朱为贼协从流遣不枉陈景楼乘乱置产相应杖惩既经该司招详前来相应具题伏乞敕部议覆行臣等衙门遵奉施行缘系刑辟宜有定案以便稽查事理未敢擅便为此具本专差承差唐懋谦赍捧谨题请旨顺治六年九月二十四日巡按福建兼理盐屯监察御史臣霍达旨皇父摄政王旨三法司核拟具奏录自明清史料己编第一本六一六三页二二福建巡按霍达残揭帖领兵寨斩贼二百余名复与贼战于洪田贼入常顺寨我兵攻围林大绶伪石城王俱被困在内急攻之际三月二十七日又据分防大田千总郑允志下书记施仁报称三月二十五日逆贼陈光曾唯等率贼数千至周田扎营千总郑志百总董良廷出战阵亡贼未近城众兵思无主将贼多兵少难以固守并县内百姓慌张惊溃而署县经历萧良材亦由西门逃往上原地方贼遂入城又据防守尤溪参将赵天佑报四月二十四日有贼逆数万欲来攻城卑职连打数仗兵伤百余人自揣势弱莫敌今已退兵至岭头铺扎营等情又据署县教官张尧政报称二十五日贼未近城兵见彼众我寡即已退转等情各报到职职即檄该道发兵分头恢复并查两县失守缘由明白以便题参去后续据该道报称大田之失盖因沙县大田之兵远出攻寨以致贼乘虚迫城千总郑允志出城堵御并百总董良廷当日战败身亡各兵见将官战殒遂皆逃散而城内百姓见兵将已逃遂拥署官萧良材一时俱溃散出城见今已经建宁总镇王进功于六月十五日杀贼复城委古田县教谕葛定襄署理并留福营游击王国斌带兵五百名驻防外及再行该道覆查仓库印信有无失落于七月二十八日复据该道报称据延平府呈详蒙本道信票蒙巡按霍御史宪票发道即将署大田县事萧良材并捕官严拿羁禁仍查贼未入城县官先逃仓库钱粮作何下落逐一查明报院等因到道备牌仰府即将萧良材捕官张文奎羁禁外本府复行差役往大田县吊取萧良材当日给发户房库吏林三槐黄名勋雷启春林胤华等起解钱粮及里长收头柳廷茂陈奇勋监收等银续据该县差人押解林三槐等并原领银两到府当堂秤兑实收银二千零五十六两三钱七分贮库外尚欠钱九百零五两五钱六分即据雷启春林胤华柳延茂陈奇勋等各具状认纳在案再查尤溪县失守缘由据该道报称尤溪之失先因大田被陷本道与副将王爱臣杨三泰计议惟恐突犯尤溪即已添兵三百名与原分防兵丁二百同守不意将军寨大贼于四月二十四日在于近城地方声言攻城而参将赵天佑先一日出兵迎敌连杀数阵自分众寡不敌于二十五日五鼓弃城先遁及署事教官张尧政天明知觉遂将库银三千余两潜盗而逃以致贼遂入城此尤溪弃城之由也该县已于五月初五日系本道亲领标兵恢复讫又该本道呈详再行查明张尧政盗库逃城情由据府申称研审张尧政家人连芳朱世华书办何之奇王章轿夫郑明仔并该县库书卓智胡钻等据何之奇供称在库银共有三千余两俱尧政亲自到库搬入衙内着阿三等用布被包裹每包五六百两共计六包卑府再究此银下落又据朱世华供称只见阿三丢落鱼池一包华等随各星散又据县丞虞敬道同库书卓智胡钻等开报银数三千一百五十八两贰钱七分外库吏杨有馨欠二百两解户郑荣海陈伯伦各欠五十两彼此大数相同及本道恢复入城同将官进衙搜寻果在鱼池中捞银壹包计四百八十两此外多银杳无下落又据虞县丞库书卓智胡钻供称多银在库已久敬道等催之起解而尧政不应真不知其作何存心也各等情到院该职已经会查具题间八月二十四日又据驻防副将马士秀报称准驻防大田县游击王国斌手本内称于本月十六日早晨逆贼陈光曾省林孔等聚集万余四山遍野大炮鸟铳齐来突犯大田县本职分汛地相机迎敌亲冒矢石扑砍东北二路杀死贼首五十余人夺获大旗二面铳炮五位贼已杀退忽西南两路抵敌不住逆贼乘势追赶将我兵围困垓心本职奋勇救出重困被炮打伤战马四匹贼众遍野收营无存扎之地城内空地又难固守本职与葛教官商议暂退桃源地方随查营中阵亡兵丁李云龙等三十三名被炮打死兰新民等马三匹今将官兵失利情形理合移报等因八月二十九日又据副将马士秀报称准游击王国斌移称职等于本月十七日退兵桃源已经塘报讫不期于十八日之早贼又复至窃思兵单将寡寇多贼炽披猖愈甚自非逐北之兵所能堵御于十九日巳时回兵永安矣各等情到职该职看得城池失守或失于兵单饷诎者或失于势穷援绝者此犹可援情宥罪者也未有如大田署县事萧良材乘千总郑允志董良廷战殒贼警尚远不思戮力固守以待外援即囊橐库银挟印而出也至于尤溪署县事张尧政因防将赵天佑出城御贼辄将库银三千有奇用被包裹出城又且将四百八十两藏之深池后被道臣曾延孔到县起获余俱失落无存此二官者不特弃城罪无可逭而乘乱盗库法更难宽矣其嗣后驻防大田游击王国斌署县教官葛定襄见贼即退贪生苟活以致失城如各县尤而效之则封疆何赖乎此数官者所当重加处分以为将来玩寇弃城之戒者也目今大田县政在恢复其三十都寨贼首伪开平伯林大绶负嵎山崖为害已久据总镇王进功报称亦于七月二十八日四面狠攻将寨打开杀贼数百已将林大绶并其妻妾二口使女二口银一百三十七两银牌二十面并银印一颗镀金印一颗伪札旗帜俱获讫尚容督臣查明另报外谨会同督臣陈锦抚臣张学圣合疏上闻伏乞敕部将萧良材张尧政葛定襄赵天佑王国斌重加议处施行缘系特参逃城文武各官以肃法纪事理为此除具题外理合具揭须至揭帖者右具揭帖顺治六年九月日监察御史霍达录自明清史料己编第一本六三六四页二三刑部题本刑部等衙门尚书等官贝子臣吴达海等谨题为塘报事广东清吏司案呈奉本部送刑科抄出浙江巡按御史赵山端题前事内称奉都察院勘札准兵部咨该浙江巡抚萧起元题前事等因奉圣旨泰顺失事情形着察明具奏唐三捷龙大朝王守国都着革了职并金文等该抚按提问严正矩贺胤昌朱从义着分别议处该部知道钦此钦遵咨院札行到臣奉经按行按察司提问屡经催驳去后今据本司署司事参议南洙源呈称问得一名唐三捷年四十岁系山东高唐州人状招三捷于顺治二年六月内委授镇标游击为因闽寇猖獗蒙范总镇委令三捷同到官今病故副将洪国栋及已到官守备龙大朝并应援千总金文及监故守备王守国领兵驻防泰顺地方比缘泰顺僻处万山逼联闽界其时福建寿宁桐山等县悉为贼据福安又为贼陷福宁涂镇从贼顺治五年五月十七日有伪太师冯生顺带贼二万有余并从贼涂镇下旧兵共围泰顺四面遶截兵单难敌三捷等遂与今堕溪被贼追擒知县张联标公议外无救援内无粮草各却不合不行死守城池乃于二十二日夜同县官由北门杀出欲赴府请兵行至三十里外贼众埋伏岭巅张联标滚堕溪涧被伏贼追擒三捷等由景宁九都奔府请救致蒙道镇塘报抚院具疏参处提问间王守国于本年十月十五日洪国栋于本年十一月初五日各在监患病身故讫今蒙本司审看得唐三捷龙大朝金文一案盖法重于情者也屡奉驳勘合依守边将帅不固守律各拟斩罪第查邸报中有刑部题覆陈时登等一疏原以弃城拟斩业经徼赦免罪今三捷等有赦例可援统候裁酌题覆今蒙取问罪犯议得唐三捷龙大朝金文俱合依守边将帅被贼攻围城寨不行固守而辄弃去者斩各犯前罪遇蒙恩赦俱候回奏施行照出唐三捷龙大朝金文俱免纸等因到臣据此除严正矩等已经部议处分王守国洪国栋已经病故外该臣看得泰领孤城被寇攻围虽众寡不敌唐三捷等自宜死守前拒而后逃按律拟斩不能为三捷等宽也第事在赦前应开一面以广皇仁既经该司议详前来臣谨会同督臣陈锦抚臣萧起元合词具题伏乞敕下该部议覆施行等因于顺治六年九月二十六日题十一月十九日奉皇父摄政王旨三法司核议具奏钦此钦遵抄出到部该启心郎周天成同本司郎中杨所修核议呈堂该臣等会同太子太保都察院左都御史臣徐起元等大理寺左少卿臣张鼎延覆核无异会看得唐三捷等奉委防守泰顺被寇攻围宜当死守何得以请救擅离拟斩固不为枉但事在赦前应开一面相应遵诏免罪斥革以广皇仁者也谨题请旨顺治六年十二月十一日刑部尚书贝子臣吴达海太子太保刑部尚书臣党崇雅侍郎臣李率泰都察院右都御史管刑部左侍郎事臣房可壮都察院右都御史管刑部右侍郎事臣熊奋渭启心郎臣额色黑启心郎臣周天成广东司郎中臣杨所修太子太保都察院左都御史臣徐起元参政臣董阿赖臣罗璧臣佟国胤左副都御史臣赵继鼎启心郎臣朱喇揢臣蒋国柱副理臣毕利克免臣陈应泰番本额记库臣阿都里大理寺左少卿臣张鼎延旨皇父摄政王旨唐三捷等依议录自明清史料己编一本六七页二四南赣巡抚刘武元揭帖钦差巡抚南赣汀韶惠潮郴桂等处地方提督军务都察院右都御史兼兵部左侍郎刘武元为塘报官兵攻克紫云台平寨擒渠大获全胜事窃照汀州一郡居虔广连界为全闽门户而贼首杨昌期等伪称兵部侍郎拥戴伪德化王遍送伪札聚党猖乱盘踞于紫云台杨妨寨层山峻岭旋绕数十里建筑于极岭之上俗传历代以来屡攻不克险为巢计图城邑职据归化县知县孙自成塘报紧急遂檄行分巡漳南道张嶙然亟调兵将就近扑剿去后于顺治六年十月初三日据汀州总兵官王之纲塘报内称准漳南道张兵备移会适按院霍御史巡汀事竣指示方略即飞檄副将黄承国官兵并中军参将李进忠游击陈又新所领马步就近驻扎该县整顿器械进剿外即会商汀州知府李友兰于长汀县借发火药三百斤又于清流县借大炮二位运赴该县以资攻具续据参将李进忠等报称职等督率官兵于七月初七日五更进发次日抵紫云台杨坊寨岭下安设火炮东门攻调度炮手安定苗头攻裂伤者不可锋旗一面并铳枪钯叉等贼不能透出重围于二十六日职等差都司吴震海典史杨芳前赴寨下传谕凡系百姓准剃发归顺免死寨民闻言遵依随据生员杨应兰等剃头下寨职等授计而去即分发官兵四隘埋伏至三更时各贼从西路深沟一齐拥出我兵拦路截击迎头砍杀四下扑剿贼尸遍山大旗铳炮等项尽行抛弃二十八日蚤官兵乘势四面齐攻自辰至未寨贼死伤不知其数各营伤亡兵丁刘玉等二十一名马三匹于九月初三日职等会商差典史杨芳唤附近乡民匠役置造木城截其去路谕以利害初四日寨内百姓捆绑贼首伪礼部杨奇英到营初五日又将伪兵部侍郎杨昌期绑解到营寨内诸贼情愿剃发归顺俱下寨随营其余百姓职等仰体朝廷好生之德不忍诛戮即出示安抚令其各归农业等情到镇本镇于九月二十六日据各将班师解到伪兵部杨昌期伪礼部杨奇英二名会同各官于二十七日公审猖乱情由二逆俛首无词即正法枭斩悬首示众讫等情塘报到职该职看得闽省八府惟汀州各属独能保全乃有贼首杨昌期等窃称伪部负固于紫云台逆寨猖乱害民匪朝伊夕矣副将高守贵黄承国参将李进忠等乃能多方设奇缚渠歼从为剿为抚恩威互用破从来不破之穴除八闽未除之患永绝乱萌舆情大快虽将士戮力用命实仰赖皇上皇父摄政王威灵远被之所致也共事诸臣如按臣霍达之巡旋指示镇臣王之纲之调度决策道臣张嶙然之筹画胜算知府李友兰知县白宝珩孙自成之措运火药备办军需典史杨芳之催运粮料监造木城并伤亡官兵均应题请叙恤以励人心伏乞敕下该部核覆施行为此除具题外理合具揭须至揭帖者顺治七年正月日录自明清史料己编第一本七二页二五福建巡按史詥揭帖巡按福建兼理盐屯监察御史史詥为查参泉属失城仰祈圣监处分以定罪案事据福建按察司经历司呈奉本司帖文蒙巡按霍御史案验奉都察院勘札准吏部咨该本部覆福建巡按霍达题前事等因顺治六年七月初一日奉皇父摄政王旨是张效龄姑着革职其侵匿钱粮该抚按追补钦此钦遵移咨备札前来案行到司遵照旨内事理即将张效龄革职所有侵匿钱粮查明追补等因蒙此又奉巡抚张都御史牌同前事奉此依奉随移分巡兴泉道查核追补外又蒙本按院案验奉都察院勘札刑科抄出前巡按霍达题为续纠失城各官擅支俸薪仰祈圣明严加处分以肃法纪事顺治六年十一月二十五日奉皇父摄政王旨张效龄已有旨了黎大鲲王得道革了职并张效龄该抚按通着追拟具奏该部知道钦此钦遵抄部咨院备剳前来案行到司遵照旨内事理即将前行革职之张效龄与黎大鲲王得道俱革职拿问确拟具招解院以凭覆审回奏等因蒙此依蒙并行分巡兴泉道研审追拟去后随准该道副使黄澍移解犯官张效龄黎大鲲王得道补还原领俸薪共银五十六两二钱五分一毫补完在库实收各到司该本司管按察使事右参政郑廷櫆问得一名张效龄年二十八岁辽东复州卫人状招效龄由选贡随征入闽于顺治三年九月二十一日奉贝勒王札授福建泉州府同安县知县四年二月二十八日奉旨实授五年四月内海寇攻围城池效龄因兵少无援力不能支遂同在官原任县丞黎大鲲典史王得道弃城逃往漳州府请兵救援城即失陷至八月二十六日恢复效龄与黎大鲲等俱奉三大人面谕着令照旧供职效龄应当料理军糈急公速解为是不合就于申报本府追完粮差银共一千九百七十两零内先支六百银六十余两给发各役与雇夫役等项工食及兵饷开销效龄与黎大鲲王得道各不思失城负罪官员与实授无过官员不侔亦各不合于十二月二十八日擅支税银九两四钱分八厘七毫四丝差银一十二两四钱作效龄自己俸薪又支差银六两八钱八分八厘七毫作效龄自己修宅家伙用共银二十八两七钱五分七厘四毫四丝又支税银八两三钱七分五毫差银八两二钱六分六厘七毫共银一十六两六钱三分七厘二毫给黎大鲲领作县丞俸薪又支税银六两七钱二分三厘四毫八丝差银四两一钱三分二厘共银一十两八钱五分五厘四毫八丝给王得道作典史俸薪致兵饷钱粮起解迟缓时原任景知府差今不在官健役王科林耀催解效龄又不合不遵上下体统礼法忿怒将王科责惩旋王科到府回报景知府具由申详督抚按三院批兴泉道查究到道备牌仰泉刑厅诣县将任内收支钱粮核驳造册登答详报外续蒙巡按霍御史题为查参泉属失城仰祈圣监处分以定罪案事奉旨下部该吏部覆奉皇父报政王旨是张效龄姑着革职其侵匿钱粮该抚按追补钦此钦遵备案行司移道仰府将张效龄革职其征解钱粮严查侵匿追补报司转详等因蒙府行据同安县知县谢观申称原任知县张效龄任内收支钱粮经奉总督部院陈锦批布政司查核转详开销讫又经蒙巡按霍御史委泉刑厅到县遂件察核造册登答详报在案开列收支细数并具并无别项混冒结状报府详司去后又蒙霍御史题为续纠失城各官擅支俸薪仰祈圣明严加处分以肃法纪事等因顺治六年十一月二十五日奉皇父摄政王旨张效龄已有旨了黎大鲲王得道革了职并张效龄该抚按通着追拟具奏该部知道钦此钦遵抄部咨院备案到司移关到道牌仰泉刑厅照发来原疏吊取张效龄黎大鲲王得道到官研审擅支情弊确招解道移解按司等因随蒙本府推官张国宗提黎大鲲王得道与效龄各到官细查该县兵饷今已补解无失各役工食虽系先支俱照经费录颁定给领应准开销雇夫役等项经现任知县谢观查算明白并无冒给具印结详覆外擅支过俸薪等银审效龄黎大鲲王得道咸供先补还在库各等情行县吊取库收在案当蒙审得钱粮关国家重计非应得者不得擅支知县张效龄县丞黎大鲲典史王得道均系失城之官负罪委理自不得与实授无过者同支俸薪且未解军糈先支银六百六十余两给各役工食与雇夫役等项岂急公之谊所应如是第查该县兵粮今已补解不缺各役工食虽属先支亦是经费录所载应准开销其雇夫役等项经现任知县谢观查算明白并无冒给已取印结在官具详回覆外又查效龄所支俸薪并修宅家伙银共二十八两七钱五分七厘四毫四丝黎大鲲支俸薪银共一十六两六钱三分七厘二毫王得道支俸薪银共一十两八钱五分五厘四毫八丝今效龄及大鲲得道已补还在库取具该县库收缴核夫不应支而支法应杖拟招解到道蒙分巡兴泉道副使黄澍覆审得张效龄职司民牧有专城之寄当贼氛四起不能效守死勿去之义律以大法将安逃乎但事在赦前已蒙部覆免拟奉旨在案无庸更议今惟追补其侵匿钱粮及冒支俸薪等项据厅覆审俱系经制所定已经该县知县谢观清查并无冒给等情在案至其所擅支之俸薪俱已补完在库印结可查原情定罪拟杖亦云当矣黎大鲲王得道一丞一典亦坐擅支之条俱经补讫并杖受过不为纵也取供在官具招移解过司蒙本司管按察使事右参政郑廷櫆覆审得原任同安县知县张效龄旧有失城之罪已徼赦前浩荡奉旨免问矣行查任内钱粮累经县厅府道磨勘结报委无侵匿情弊其未解军糈先支役费者诚宜引咎但念工食之给系经制正项雇夫之直皆徭额公需原非虗冒即兵饷亦已补解不缺则并无贻误矣惟是恢复县城之日奉委仍任效龄及县丞黎大鲲典史王得道辄行扣支四月俸薪此则无辞于追拟者夫以负罪之职得承乏权事幸矣若得图劳愆更幸矣尚敢晏然入有官之禄赀乎既经赔补完库各杖攸宜蒙将效龄等取问罪犯议得张效龄黎大鲲王得道各所犯俱合依不应得为而为之事理重者律各杖八十审俱系官各照例纳米赎罪完日各发宁家照出张效龄黎大鲲王得道各官纸银二钱五分又各赎罪米八石每石并折银五钱已上纸赎共银一十二两七钱五录自明清史料己编第一本七八七九页二六福建总兵马得功奏揭镇守福建驻札泉州兼管兴漳等处地方总兵官都督佥事马得功谨揭为恭谢天恩事窃惟臣得功愚昧武夫滥竽戎伍前蒙皇上皇父摄政王俞监血诚授事镇江征抚后奉臣洪承畴张存仁具遣援剿福建攻克建宁续蒙靖南将军臣陈泰浙闽总督臣陈锦题委臣管右路驻札泉州寻即恢城复邑捣砦擒渠甫及二年驱平狐鼠招集流亡修缮城郭严饬士卒刻意安民臣事事与抚臣张学圣督臣杨名高兵巡道臣黄澍从长区画相机剿抚迄今山海尘氛稍静市野生聚日增浸浸有太平之象实我皇上皇父摄政王至德感通威灵震服之验臣谬肩重任坐糜禀饷日夕冰兢恐负朝廷任使之恩兹复仰承天眷特颁敕印旗牌臣感激涕零望阙叩首虽马革裹躯曷能仰答所奉敕书内事宜兢兢天语敢不黾勉其有原任右路关防即日拜缄端驰赍缴进臣远叨宠锡之恩典益坚报效之孤忠一应事关续揭报督臣具题请旨臣身寄海陬心依帝陛谨具疏称谢伏乞圣恩俯垂睿监臣得功可任战栗惶惧之至除差官赍捧奏闻外为此具揭须至揭者顺治七年八月日总兵录自明清史料丁编第一本第四二页二七福建巡抚张学圣揭帖钦差提督军务巡抚福建等处地方都察院右副都御史张学圣为进缴潮州各官伪敕印札事本年九月初九日准漳州总兵官王邦俊手本移称案照本镇于本年六月二十五日据潮州投诚总兵郝尚久遣发戎旗游击刘清正将官熊飞雄等赴漳告请援兵本镇率领标员各官兵前赴潮州解围除剿寇安民情形已经塘报在案所有追缴伪道府馆县儒学及仓巡驿递等官共印三十二颗又总兵郝尚久伪新泰伯银印一颗重七十八两郝尚久标下副参游都守等官缴过伪敕八道伪札付四十五张伪关防八颗并伪泸谿王铜印一颗敕书二道及搜获伪总兵余仁铜关防一颗其伪王获交总兵郝尚久并惠潮巡道沈时收管候平南靖南二王临潮解送发落其关防印札等项平南王差官邓天任欲行带之本镇恐路梗难行未允其说然不便复留潮州亦不便久羁漳库合行取出移送查验为此除将关防印颗差官赉解投验等因到职该职看得闽之漳州与粤潮接壤唇齿相依前因潮州总兵郝尚久投诚而海寇郑成功恶其归顺攻围潮城势甚危急尚久遣官赴闽请援职经移行漳州镇臣王邦俊统兵前往解围恢复大捷职于本年九月初三日具有恭报闽师援潮恢城剿寇捷功等事一疏已经会题其擒获伪泸谿王及文武各官争缴伪敕印存候平南王临潮解送听候发落题明在案今镇臣王邦俊恐粤路梗阻既不敢轻付差官又不便久留于漳将投诚印敕续缴移送到职职思久候既有不可携缴又虑途艰权宜其间止将伪新泰伯银印一颗惠潮兵巡道铜印一颗潮州府铜印一颗伪泸谿王铜印一颗共四颗伪敕十道伪札四十五张现在咨送兵部进缴更有铜印关防共三十九颗零星繁琐携带为难俱发福建布政司贮库外职谨会同浙闽督臣陈锦南赣抚臣刘武元合疏具题伏乞敕下该部查验进缴施行为此除具题外须至揭帖者顺治七年十一月十九日右副都御史张学圣录自明清史料甲编第三本二七六页二八兵部揭帖兵部题为请发战马以资荡剿事福建巡抚张学圣题前事奉皇父摄政王旨兵部知道钦此钦遵抄部送司奉此案呈到部该职等看得闽省余氛未靖战马诚不可少候购到之日续行酌发可也除具题外理合具揭须至揭帖者顺治七年十二月日固山额真兵部尚书明阿达礼左侍郎金维城都察院右都御史管左侍郎事李化熙都察院右都御史管右侍郎事孙承泽启心郎常鼐祝万年高登第额者库达代录自明清史料己编第一本八三页二九刑部题本刑部多罗顺承郡王臣棱德弘等谨题为犯道从逆逃归谨将发审口词先录题报仰请圣裁事江西清吏司案呈奉本部送刑科抄出巡抚福建等处地方都察院右副都御史臣张学圣题前事内称准刑部咨刑科抄出浙江福建总督陈锦题前事等因顺治六年二月二十二日奉旨潘映娄着革了职该督抚按详审确拟具奏该部知道钦此钦遵抄部移咨到臣准此随牌行福建按察司遵照咨文奉旨内事理即将潘映娄革职详审明确具招通详及驳覆节催去后今据按察司管按察使事右参政郑廷櫆审明呈详问得一名潘映娄年四十一岁江南安庆府桐城县人由拔贡中副榜授福建分巡福宁道佥事驻札福宁州城于顺治四年七月初三日到任状招映娄自到任后即值山海寇乱时有贼首王公哲等逆叛攻困州城已经九阅月外援不至映娄职司分巡应当效死力保封疆为是时因贼多兵少米盐阻绝万民危急不合借今被阵杀张竖德与贼冯生舜有识讲和解散围缓攻待援以苏民困冯贼去后又听贼张时任投诚只身入城要盟愿同抗贼王公哲又令吴明中赍伪诏到城映娄又不合隐忍听其开读因借此当夜诱王公哲贼伙三百人进城尽行杀死王公哲复纠刘中藻于五年四月初五日合力攻城镇将败遁映娄又不合不能固御以致州城被破张时任被剐映娄密计令不知存亡表弟姚全纪怀印出城后至浙江处州镇道验缴映娄随向州南门出奔贼阻复回身受四枪被贼卢守谱等缚解冯生舜营亲随家口二十一人俱被杀戮五年闰四月二十六日贼械带映娄往寿宁五年十月初六日因大兵进逼贼众慌散映娄乘间得脱潜逃九台山庵因山下多贼密浼客人鲁浩先赍三院禀帖付弟建安县儒学教谕潘益代投五年十月二十六日映娄到省自赴总督陈部院台下投见当将映娄牌发按察司研审从逆及逃回隐情根由呈报以便具题等因蒙司转行署福州府事延平府理刑官研审详覆随经延平府推官徐起霖吊取映娄与鲁浩等各到官细鞫映娄供诉情词鲁浩受托寄书来历在案具由详蒙本司覆审具由转报陈部院具疏为犯道从逆逃归谨将发审口词先录题报仰请圣裁事等因顺治六年二月二十二日奉旨潘映娄着革了职该督抚按详审确拟具奏该部知道钦此钦遵抄部咨到部院随奉总督陈部院案验仰司照案备奉旨内及咨文抄疏事理即将潘映娄作速确拟通详以凭覆核具奏又奉蒙巡抚张都御史宪牌巡按霍御史案验同前事并行到司蒙司并行福刑厅吊取潘映娄到官审明招解覆讯转详到厅行间蒙本司备文移牒分巡福宁道将潘映娄前在福宁从贼确情查明移覆过司以凭入招回详到道当蒙本道察访仍行福宁州确查随据本州署知州事李葆素申称遵即唤集士民细查情由据儒学生员周光胤等保约子民章日瑞等呈为据实开陈失城情由事称祸因四年九月内东路贼首王公哲敖卓等受伪鲁王伪职称监国鲁三年号纠集乡兵十月初一日协镇章云飞在赤岸桥头地方对敌杀死贼兵三百余人王公哲逃奔敖卓就戮至十月十三日公哲复纠兵围城北山顶则有伪太师冯生舜扎营西郊外则有陈文达等扎营南门外则有朱锋等扎营四面环绕阅九个月米盐不通士民饿殍过半时则有巡道潘映娄门下有张竖德与冯生舜有旧竖德随先出城相见二月初五日潘映娄亲诣北山圣水寺讲和以苏民困至二更方回后因公哲与生舜不睦生舜遂于初八日彻营而去城门随开稍通盐米公哲计穷复遣海贼张时任林奇观刘虎叶瑛陆续进城插盟后有伪巡按吴明中赍伪鲁王敕印入城升涂登华为振威伯潘映娄为太仆寺少卿章云飞为桓武军门宋若苏为兵部员外在各官衙门开读王公哲疑各官受职随遣伪标官陈功赖天成带贼三百余人进城探听本夜被涂登华章云飞召至察院前假言犒赏一时尽杀西路贼首陈文达等见王公哲贼众被杀遂往福安请刘中藻主盟中藻与生舜俱至江边地方扎营称隆武四年号城内各官分守四门章云飞出城打仗云飞兵败在松山地方下船张时任被刘中藻获剐方国庆被杀四月初五日涂登华兵寡粮尽开南门走至南屏地方为中藻追获收在衙门内潘映娄亦从南门出城兵阻复回至太平台被西路贼首卢守谱兵捆获解到冯生舜营亦收入衙内时跟随守备山万春高恒周门子等被杀其潘映娄未受职行事于二十六日生舜遂带映娄出城往寿宁泰顺去今蒙着通学并保约子民从公开报不敢冒隐等情到州该本州署知州事李葆素备战士民口饲粘连申覆到道该本道佥事李长春随同副将张承恩署州事李葆素复集士民反覆询咨与该州所申吻合无异除将口供存案外备关移覆到司蒙司抄发巡福宁道移关牌仰福刑听会同福州府吊取映娄等确审招解随蒙本厅会同本府吊取映娄等到官研鞫间映娄又具为沥诉颠末以明心迹死而无怨事诉状投递当蒙理刑推官季芷会同本府知府彭六翮研审看得潘映娄一案事关钦件蒙委会审敢不虚公至慎以期确当其当日从贼果否情形总难逃地方之公论士民之口碑也倘似映娄衙内张竖德与冯生舜有旧映娄亲赴讲和静听开读等语而定罪案恐不足以服映娄之心而映娄又复哓哓展辩诉称不受伪职致撄贼怒家口二十余人被杀又部院初临曾准士民周光胤等公呈亦咸称映娄不受伪职及彼时塘报可据卑职未履其地事难臆拟再请关移分巡道确察明白并吊周光胤人卷发审而卑职等亦不厌再三详慎弗至出入以致推敲具由详蒙本司移牒本道确查潘映娄未受职行事一语再加研确并查周光胤等佥呈吊齐研鞫移覆蒙本道行据署本州知州事李藻素申详看得潘道一案始末情由俱载士民公呈业已详宪在案但未受职行事一节蒙行确察卑职细研当日始则阖城受围民困兵单而王公哲则以海上伪诏迫勒诱惑加以职衔未几刘中藻于四月初六日复围破州城时城内文武与潘道各自奔窜而潘道乃为冯生舜收入营中本月二十六日随带他往其当日被贼杀死则有本道亲随守备山万春及周门子等此皆通州士民所耳而目之矣等缘由到道蒙本道佥事李长春看得潘映娄一案迄今年余尚烦稽覆盖至详且慎也顾以人巨大义言之身任兵巡当为一方保障不得已而寇盗纵横城池陷没惟有抗节致身庶几于心无愧即持论者亦不得执一说以抑之矣至于时势难为欲贬其节以济事如讲和听诏州人从旁观之舆论相沿载之公呈本道既奉确查安得置而不论或者映娄之在当日兵少粮尽孤城无援计以此缓旦夕之攻以待省会之救州人至今为言讲和之后而城内稍通盐米张时任吴明中相继至而涂登华章云飞犹握兵守城斯时而有一旅之师援之则映娄委曲苦心转祸为福未可知也无奈刘中藻寻至张时任剐矣章云飞败矣涂登华遁矣孑然一映娄无怪乎为卢守谱所绑缚而游营也随行山万春高恒周门子等被歼无遗有目共见最为彰着独计此时城池失守身为俘囚即映娄浑身是口犹难自明他人又安得而原心悬断也哉至未受刘中藻伪职不但士民公呈亦且可以理断映娄与张时任与刘中藻为敌时任既剐映娄难以独生而其不得死者特以冯生舜救之中藻难于拂生舜意耳岂肯复收而用之哉既奉关移即将先今事理逐一研审备关并原呈生员周光胤等移送本司蒙司牌仰本厅会同本府吊潘映娄周光胤等研审确情招解覆详复蒙理刑推官季芷会同本府知府彭六翮吊取映娄与周光胤鲁浩潘益等各到官逐一再加审看潘映娄统斯一道辖此全州惟兵巡之是司实封疆之攸寄虽值兵单力尽七月之坚守可支何乃懈起衅生一旦之效死弗得土地从失名义安存即其时米盐道绝万姓饥号溃在旦夕借幕宾之张竖德讲和于圣水庵中曰缓兵以苏民困也而其迹则似吝矣又其后官僚杂沓便服倥偬随众传喧同镇守之涂登华开读于太平台上曰从权以用我法也然其事则涉伪矣虽有王公哲之三百人诱杀似欲灭此以图存何当刘中藻之初四日突来不能复守而辄败随被卢守谱之擒缚得赖冯生舜以幸全时有守备山万春之受戮者多人潜遣表弟姚全纪之怀印而独去事势既竭固在万难之时形迹可疑从兹数日之内且不穷归入省得以具状明言乃道路依回心踪宛曲托潘益深信差鲁浩投书进退既乖去来不白今复以家口尽杀展辩丛生又借言印信得全证佐似确然已稽查备至便令掩饰愈穷但州道详文惟有映娄未受职行事一语兼士民泣诉佥有潘巡道挟降不降之言若于万不能赎之中存一可见原之路奈从逆之罪迹已彰明并失守之条法当定拟谳案自确律法惟严潘映娄处斩其投递之鲁浩探问之潘益非属知情姑轻拟杖张竖德乱时当经阵杀姚全纪隔省未卜存亡孙五已经前道审明释放所失原印各处州追回现缴福宁巡道皆供证明确者也取供问拟映娄依谋叛已行律斩罪潘益鲁浩俱依不应杖罪具招详蒙本司前任按察使周亮工覆审映娄兵巡是任疆域攸关不能固圉以全城犹云贼多兵寡而乃失身于和议驾言城困民饥且同涂登华而拜受伪职听开读而随众班行纵未受事心迹已昭据供家口尽杀为不降之券证印篆犹存作护身之大案但半载贼窠岂真欲望救以用我法乎至州城再困解窜逆窝又岂被其擒缚而别为行迳乎乃不穷奔入省具状伏辜犹差鲁浩以投书托潘益以传信心胆俱丧罪状弥彰按以典刑三尺难贷但或轸其为万姓之饥溺被逼以苏生灵或念其全印信于仓忙藏身未彰行事于万不可原之中与以一线以彰皇仁又非职所敢轻议也至若投递之鲁浩探问之潘益非属知情姑从杖惩和议之张竖德已经乱中阵杀隔省之姚全纪未卜存亡孙五审明释放所失原印现缴福宁兵巡道无容别议者也具招通详督抚按三院俱蒙批驳情罪未协再行确讯到司蒙司备牌并行福刑厅即将潘映娄等再加研确务与律例相符具招详报到厅行间映娄又以忠逆法不两立生死罪要情真奇冤莫伸吁乞恤救事赴司诉准蒙批仰福州府移取刑厅原卷会同兴刑厅虚公覆审报随经本府知府彭六翮会同兴化府推官史允琦吊取潘映娄等各到官覆审得潘映娄一案鞫谳再三如讲和听诏罪状固已莫遁而映娄于处州与大兵进攻生舜张惶乘间逃脱而先雇鲁浩投禀俱属归来待罪朝廷之念总之皆事蹟彰着可以理定初非心曲暧昧尚俟揣摩者也力穷援绝多方以图保守而究至危疆陷没甚至全家被戮情事俱惨映娄自有失守之本罪而以为异志隐萌从其事败之后没其图存之苦计而以叛坐之恐维新之世所不忍出矣潘映娄应依兵备官驻札该城有守备不设以致失陷者照守边将帅被贼侵入境内例定遣远戍但犯在赦前邀恩浩荡非卑职所敢擅议鲁浩潘益代传书禀初无别情相应免拟具招呈详到司蒙本司管按察使事右参政郑廷櫆会同布政使司左布政使丁文盛福州兵备道右参政郑清分巡福宁道右参政李长春会审得原任分巡福宁道潘映娄以一方道臣与镇协诸将同保州城扞御不终致取失陷又不能仗节捐躯琐尾苟活虽前有堵截杀贼之胜图坚守七月之固志曷足以赎其辜乎矧夫贼也而与之讲和要盟伪诏也而听其赍来开读律诸人臣之义则非矣惟是福宁孤悬海隅州城粗定虽设镇道居之而兵力单弱自州城以外四面皆贼锋始未尝不激烈抵维迨持久援绝势穷力竭逼为满城人民曲延生命乃讲和冯生舜得撤营去要盟张时任入城相助伪诏突加不能拒其不来然且乘此日夕诱杀贼兵三百是从罪莫可逭中情亦有可原者古来封疆之吏多有因敌而为用反败以为功者特有幸与不幸耳幸则卒受忠名不幸而遂以为潜萌异志倘亦维新之世所不忍乎且其城陷之日夺门冲锋被创受缚家口悉遭伤夷而崎岖险难之余惓惓于保印赴缴束身来归则其秉心无他更有可原者故略迹而论心难遽坐以从逆则原情而伸法惟有罪以失守也潘映娄除经革职外引例应拟边戍若得同沐赦前之特恩统邀圣世祝网之宽仁耳鲁浩潘益免拟具招详奉督抚两院批驳再一确拟到司蒙司复于本年八月二十一日会同布政司并福州府及理刑厅齐集公所提吊潘映娄等公同研审出城讲和一事因受围月久食绝势危乘诸贼中有冯生舜与幕客张竖德旧识乃遣之行间约通和好烃得其撤围去一时城内士民咸幸苏生云审入城插盟一事因援兵绝望力竭势孤乘海寇张时任系协镇中军张时弼之弟乃招来助守及后失城故时任被贼擒而剐杀云审听开伪诏一事因势难与抗有吴明中原系清官为贼所获肩赍伪诏到门遂以实情相告故纳之进城旋计开读当夜诱贼兵三百入城尽杀云又诉称当日皆镇将涂登华及协将章云飞持兵主事道官文职惟束手听从罪不独在映娄云又诉称群贼计请刘中藻大众临城遂以不支至于失陷涂登华张云飞一去不返映娄夺门出城被缚回身受四枪家口被杀拘押随营去之寿宁惟图全印还缴及得脱归即束身待罪矢志无二云蒙本司管按察使事右参政郑廷櫆会同署左布政使事福州兵备道右参政郑清布政使司右布政使周亮工会审得原任分巡福宁道潘映娄与镇将涂登华协将章云飞同守州城受围日久谋出诡遇借通和以解危而冯生舜随行撤去迨歃盟以助守而张时任因之被剐听开读以用权而三百贼当夜诱杀事多可原也迨计穷力竭卒于失陷而身受重创家口受戮捆絷随营睠睠于全印归命志亦可谅也惟是失陷封疆罪自难逭按律责在将帅道臣止于罢斥今厚绳以远戍之例则于法为已尽矣若邀赦前殊典免遣坐废则圣世浩荡之仁也潘益鲁浩传书受信委无别情应照免拟蒙将映娄问拟罪犯议得潘映娄所犯合依设有守备官驻札本城者比照守边将帅被贼侵入境内掳掠人民者发边远充军候部定发拘佥妻解招详允日施行照出潘映娄该纳诉纸银二钱五分追完汇解取实收着五收管缴照招开潘映娄原任道印一颗在于处州府取回已缴福宁分巡道执掌审鲁浩潘益代传书禀初无别情相应免议别无余照招详到臣该臣会同浙闽督臣陈锦看得潘映娄监司是寄保障攸资使当日能御贼则转败为功不能御贼则以身殉难岂不光朋俊伟全节完名惟其侥幸偷生委曲忍死而吏议遂有难逃也夫贼也与之讲和伪诏也而厕身听读其曰不从贼人谁信之臣等凛遵详审确拟之旨敢不反覆推敲期无枉纵兹据司道府厅再三会勘谓讲和者城围九月绝无外援因幕客张竖德与冯生舜有旧设此计而解围也谓听诏者纳吴明中入城使其不疑而诱杀其贼兵也引经按律罪或难宽略迹论心微有可宥第其受职行事屡讯无之缴印在先志犹未逆夺门身受重伤家口被贼惨戮律以失守封疆荷戈边戍亦非为纵但犯在赦前罪名或徼免议出自朝廷浩荡之恩鲁浩潘益审无别情相应免拟既经该司具详前来理合具题伏乞敕部议覆行臣等遵奉施行等因于顺治七年十一月十九日题八年二月初七奉圣旨刑部核议具奏钦此钦遵抄部送司案呈到部该臣等覆核看得潘映娄职任分巡保障是寄乃才踈防御以致陷城虽云设计杀贼不受伪职似难逭失守之律戍洵不枉但事在赦前映娄免罪革职永不叙用其鲁浩潘益查无别情均应免议谨题请旨顺治八年四月初七日刑部尚书固山额真公臣韩代太子太保刑部尚书臣刘余佑左侍郎臣吴喇插右侍郎臣宜把哈臣马光辉都察院右都御史管刑部左侍郎事臣房可壮启心郎臣额色黑启心郎臣白色纯江西司郎中臣张藩旨潘映娄等依议录自明清史料己编第一本八七九一页三顺治八年五月海寇突入白埕残件欧公堵御贼渐引退复侵白埕磁灶内港经报漳镇批着在汛把总刘忠孝带兵进剿续发标营守备郭进禄千总刘彪把总吴海龙张印等率马步官兵策应仍谕惟真严加汛防未可轻动至二十八日各官兵俱于嵩浦扎营查嵩浦则漳浦辖非惟真本汛也不期郭进禄吴海龙等轻敌躁进时贼众伏兵四起以致溃败自取丧亡计各失自备马一匹同阵亡马战兵周虎等七名各失坐马一匹阵亡步战兵葛玉等一百四十五名守兵李执中等七十一名城守左营阵亡步战兵高品等二十七名守兵萧养廉等四十名城守右营阵亡守兵李太等五名开刊塘报在案此时惟真虽漳镇未经檄调然当孤军深入亦当出偏师策应夺其重围然而不能则惟真应依不即发兵策应一律念犯在赦前相应上覃恩以昭浩荡论浮宫属海澄其印官则署县事甘体垣捕官陈启奏损将覆军实在嵩浦而嵩浦为漳浦为漳浦所辖其印官则范进委署捕官薛维翰也查甘体垣陈启奏范进斯三员俱已从贼薛维翰已经汰革回籍具招解详到道该署分守漳南道右布政使周亮工覆审得水师营防将邵惟真驻防海澄八年五月二十四日海寇突犯浮宫系海澄所辖惟真率兵堵御贼引渐退旋而突入于嵩浦磁灶内港虽与澄境相接然地属漳浦时王副将闻报即发把总刘忠孝带兵进剿续发守备郭进禄千总刘彪把总吴海龙张等随后策应仍谕邵惟真严守汛地未可轻离乃刘忠孝等官兵于本月二十八日扎营嵩浦地方各将罔识地利误坠贼计一时贼伏四起我师失利计阵亡守备郭进禄把总吴海龙二员马步战守兵丁共二百九十五名阵失马共十二匹此固各将轻敌躁进自取丧亡然惟真当寇氛狂逞孤兵深入之时犹株守汛地不出偏师以为应援犄角之计律以不即发兵策应之罪其复但犯在赦前似应邀恩宽豁至若该县印捕职官以浮宫地方论之则浮宫属海澄所辖其印官系署县事甘体垣捕官典史陈启奏也然损兵折将实在嵩浦地方嵩浦系漳浦所辖其印官则系知县范进委署捕官薛维翰也今甘体垣陈启奏范进俱入海从贼薛维翰回籍已久招由移解到司随蒙本司使王显祚覆审得驻防海澄署水师营参惟真懦怯自居应援无策顺治八年五月四日海逆浮宫旋突入于白埕磁灶漳浦然实与澄境相接王副将录自明清史料丁编第一本第四四页三一靖南王耿继茂揭帖靖南王耿谨揭为恳恩查给眷属事本年七月十二日据委镇潮州总兵郝尚久启前事内称职尚久眷属因李逆之叛传闻俱蒙分开有妻李氏带女三姐年七岁见在北京河南提塘程策家寄养有妾王氏带女小大儿年十三岁见在辽东锦西门金庄头家养住有男郝尧见在辽东右卫刘庄头家住伏乞代疏陈请或发回本乡或查给来广职尚久得全天性之恩终身皆勉图报效之日也激切具启等情前来据此该本藩看得委镇潮州总兵郝尚久完郡投诚所有功次已经本藩等具题在案据称眷属尚在北京辽东等处窃谓尚久悔过输诚以封疆归朝廷而尚久年已六旬仅此至亲骨肉在朝廷矜怜孤寡曲完尚久室家之好或亦圣慈所不靳也恩典出自睿裁除具题外理合具揭须至揭帖者顺治八年八月日录自明清史料己编第二本一五页三二兵部和硕承泽亲王硕子等残题本兵部和硕承泽亲王臣硕子等谨题为驰报漳浦诏安两县失守事职方清吏司案呈奉本部送密封到部该福建巡按王应元奏前事内称顺治八年十二月十三日据漳州署都督佥事管副将事王邦俊塘报本月十一日未时据漳浦县并副将杨世德报称本月初十日贼船百余只进入旧镇港贼众登岸勒人抢物至林尾地方离县十里百姓纷纷逃窜等情十四日准提督臣杨名高手本移称本月十三日准漳镇王邦俊塘报十二日巳时据防守漳浦标中营逃回兵丁侯有功等霄营逃回兵丁杨二等口称十一日巳时伪国姓郑成功率贼计有数万从旧镇一带突犯漳浦一到城边随即攻城驻防随征副将杨世德把总安孝陈尧策等督兵御剿不意贼如蜂蚁火箭喷筒齐发如雨民伤亡甚多城内奸细响应四面齐扒于午时将县城攻开防将并县官俱不知下落今贼分布踞往罗山岭以拒我兵等情据此为照海寇郑成功拥十余万之众大肆鸱张欺我兵力单薄不能以一当千遂乃水陆突犯漳浦飘忽聚雨措手难支未移时而县城遂破现今逆踞漳浦并罗山岭一带云霄诏安声息中断平和海澄府城患切剥肤且各处村寨俱已蠢动为之枝附遍地皆贼本镇即欲罄漳城之兵皆赴策剿亦宜寥寥无几而海澄浮宫各贼乘虚内犯前后牵掣实难分应恳发大兵迅行歼灭等因到督准即调遣官兵星驰赴援外合就移会等因又据分巡兴泉道副使黄澍漳州署府事推官石玮各报同前事二十日又据漳州署都督佥事王邦俊塘报本月十七日未时据防守平和县随征游击张一男报称差役何正唐进到漳浦四坂地方侦探得贼渠黄山系明季平和参将带贼兵三千来攻平和满路投降纳款四处皆归平和县小兵单乞速策援又据防守漳平把总童尧臣报称本月十一晚有贼寇数百突冲溪南地方劫掠随该千总刘玉才带兵前往堵剿卑职守城堤备又据王管溪地方总练林功报称海寇袭破漳浦于十二日分伙沿掠车田十三日即入伍寨散居者逃窜无地住堡者纳款恐后是日翠微亦有贼三百余流劫是夜至坂仔纵火焚掠十四日贼遣伙至南胜挂示招降四处闻风附从满地皆贼又据云霄地方总练蔡恩报称海寇攻漳浦县陈尧策内应士兵献门时云霄营差官蔡好在漳浦领粮未回遂投顺王起俸引伪国姓授札领文回家迫恩投降恩见势獗无奈携眷密逃龙望山安身好又往埔尾堡说包参将纳降不遂逃出见在招集亡命从叛十四日贼遣伪都督黄廷张要伪冲锋吴秋六周顺领贼众六千直来乌石下坂札营离云霄二十里恩所联络镇北数寨见贼势大亦各弃寨同恩逃入龙望山据险今荷步和尚塘西林一带地方寨堡村民举家裹红入伙云霄现在孤危乞早发兵扫除等情本日又据署都督佥事王邦俊塘报本月十八日据防守平和随征游击张一男报据平和县快手禀称贼参将黄山十六日遣牌十八日在云霄起马来攻平和等情又据镇臣王邦俊塘报本月十六日未时据侦探兵陈酉郑卯报称本月十五日探得伪国姓在漳浦县北门外教场点贼兵其前日所拨往盘陀岭之贼尽行吊回风闻要由大坪程溪等处地方进扰府城范知县仍理县事于十五日卯时开印等情又据漳州府署印推官石玮禀称漳浦现被寇踞防将杨世德陈尧策皆为贼用范知县现在城中止安把总破门而逃等情二十三日又据漳镇王邦俊塘报本月二十日未时据王管溪地方总练林功报称功差家丁往云霄密探贼众于十四日集犯云霄参将包泰亨自缢身死中军包胤出降诏安千总薛家祥弃城不知何往今贼将黄山领贼数千来攻平和遣牌已到王管溪此十八夜坂仔地方有贼千余竖帐欲作海寇响应又据高车约保寨长黄馥等报称伪国姓屯营漳浦东门外印石张乡官书馆十八日遣牌发兵往平和南靖又有办云梯数十枝要直来攻府城又据参将赫文兴报称本月二十日据侦探兵许莫假作生理直抵漳浦贼营确探伪国姓在漳浦城外教场操练兵马令工匠砍旗杆树木改造云梯不日欲侵海澄又闻云霄诏安兵马俱奔潮州二十四月据漳州府报据平和县报本月十九日辰时守备赖策到县防守报称诏安县防守千总薛加祥把总王抚民本月十五夜闻海寇泊船海边即弃城逃广诏安失陷云霄中军包胤海寇一至即率部下降贼不肯从贼冲出者千总吴仕顺把总梅应魁并包参将长男仕顺等奔入湖城守备赖策不肯从贼带原兵冲出赴平和防守等情各报到臣该臣看得海寇郑成功频犯漳泉城守一事臣严饬告诫者屡矣乃濠浔小盈得志之后突以数万贼众拥犯漳浦在事文武宜如何弹刀堵御者防将杨世德知县范进既不固圉把总陈尧策更为内应不移时而县城遂破两弁县官俱为贼用致令盗贼猖獗招亡纳叛袭云霄而陷诏安营将包泰亨自缢身死中军包胤把总蔡好甘心附逆薛加祥王抚民倡逃于先吴仕顺梅应魁接踵于后平和海澄南靖诸邑危若累卵耽耽郡城将懦兵怯已成燎原之势矣臣接报即移会督抚提镇诸臣调兵恢剿诏安知县李挺秀先经臣会疏题参外漳浦知县范进防弁杨世德陈尧策包胤蔡好与相率奔潮之薛加祥王抚民吴仕顺梅应魁罪均难逭应俟贼退后并佐二等官确查下落重处新道臣梁应龙甫莅省任尚未至漳自难责以先事之图镇臣王邦俊智穷力索坐观城陷其何辞以自解乎惟是海寇肆虐山贼响应地方奸民蚁附渐有滋蔓难图之势扫除不早恐日久益费收拾矣臣谨会同督巨陈锦抚臣张学圣合词密奏伏乞皇上敕下该部速赐议覆施行等因顺治九年二月二十九日奉圣旨兵部速议具奏漳浦县云霄镇失事已有旨了钦此又该福建巡按王应元题为塘报堵剿情形事顺治八年十二月初九日据分巡兴泉道副使黄澍塘报本月初四日准右路马总镇手本照得海贼伪国姓统伙万余先于前月十一日起至十八九日入犯刘五店氵丙州石浔各澳节被本镇亲将追遯去后于二十一日复倾厦门之贼合舟宗数千号突至白沙莲荷一带登岸拥入同安八九都香山雀山连营二十余里本镇统兵自二十一日至二十三连日堵战情形各经移报提督请兵在案讵贼于二十四日昏夜移踞小盈岭口凭依山险排札木寨数十座阻绝泉同大路本镇当即追至小盈攻杀一阵仍即驻候提督亲临商剿至二十五日寅时蒙提督间道迅临与本镇酌阅贼势各帅官兵分头攻战贼营大小枪炮喷筒火箭礌石如雨时提督与本镇亲督官兵奋勇攻打杀贼数百余众自辰至酉奈山高路险攻取不下天晚分兵回同以备各处突犯外今贼现聚彼地除一面安置马兵扎近贼营严加防探一面整搠兵马破剿当有阵获贼提塘官二名方三谢运通审供伪国姓带伪将林胜等二十镇伙贼四万余欲罄洗八九等都二十四日移至小盈搜山不期大兵追至拒守对敌是实等情当将二贼带同提督面审正法至二十六早贼恐我兵复进先计贼船二百余号贼伙三千余众水陆突入石浔登岸抢劫焚毁官船二只本镇即会提督各发官兵提标守备杨标等镇标千总刘进忠等驰至石浔会同水师参将杨其志等鼓锐砍贼落水不计斩贼二十级生擒贼将王义陈尾二名连被甲器械并解提督面审枭示即会发水师营参将杨其志把总谢一雄等率领马兵前往马家巷一带追捕遇贼打仗自午至酉斩蝶数十余级伤贼不计生擒有马伪将一名秦信连马解镇审供原是云霄千总今为马贼伪官前广东来贼三千余今舟山败贼又来大船二十余只贼有二千余等情又云霄被拿去兵丁一名张三临阵逃回口供如前当会提督公审将秦信正法张三仍发漳镇中军延士依带回随赏励有功官兵仍会议四路调兵合剿先发参将韩尚亮带兵回泉固圉本镇与提督分扎同安小盈以扼其前并飞调兴化副将满进忠泉镇中军游击蒋宗仁等各统兵马并带南安三十等都奉调乡勇李佺地等七千余人由泉南来以袭其后二十八日遣发水师营参将杨其志千总刘进忠温彦林把总赵国琪等并会合提标守备王养心等带领各营官兵四路夹击期以一鼓擒馘以奏肤功去后随据该将报称狡贼闻知四路调集官兵将次过泉各处乡勇联络已齐兼以兵马逼绕甚紧既不能远出抢掠又不敢久踞遂于二十九子丑之分弃垒潜遯下海等情据此除一面整搠兵马严饬侦探更图扑剿外今据各营查报连日攻战节次阵亡城守把总一员刘瑁及标左右城守水师兵丁张友才等二十四名各营受伤兵丁陈国恩等三十五名孟自贞等伤毙马三匹等因本日又准镇臣马得功手本报同前事本日又准提督臣杨名高手本十一月二十七日准右路马总镇塘报同前事等因准此本日又据副将侯全塘报称本月二十五日奉令统领马步战守官兵五百余名分头攻击贼寨卑职奋勇直冲左山寨下从寅至午攻破一木寨当阵砍杀逆贼数百余众不期贼众甚多径从左右二路攻围前来枪炮火箭喷筒礌石势如蜂拥卑职督率千总张文福王虎把总华尚兰纪伦攻战至晚收兵仍回同安查得阵亡兵丁王文等十八名阵毙官马三匹枪伤官马一匹又据参将冯君瑞报称本月二十五日奉令带领本部马步官兵前至小盈贼屯高山连踞三寨复下四营似张两翼提标副将陈尚智泉镇参将韩尚亮分为两股由右山直上右营参将倪光友同安水师参将杨其志分为两股从前山直上中营副将侯全分为一股从左山接战卑职躬督守备王一美千总谢鸣凤把总胡世秋李成坐黄位并各官兵分头攻击亦从左山奋勇直上卑职射死披被贼兵复又连砍冲锋于是贼众大溃追至寨前火箭喷筒大炮礌石发如雨注自寅至午贼有数万一齐涌至忽前山一股倪参将中炮堕马身殒贼势愈炽幸本提督右路马总镇亲临督阵各兵奋勇真可谓以一当百也因天色已晚收兵回同查得本营阵失兵丁刘自得等一十三名重伤兵丁王顺等七名轻伤朱批依议行录自明清史料丁编第一本五四五六页三三广东巡按杨旬瑛题本巡按广东兼管屯田盐法监察御史臣杨旬瑛谨题为飞报贼情事臣巡历广州于三月二十八日巳时据潮州府飞报前事称本月十四日据镇平县知县薛世望禀称本月初八日据百总李坤飞报平远县于初七日被五指石贼党围困城已失守江龙远遁现今贼纷纷下窥镇城卑职一面登陴固守但恐外无救援城旷人稀难以持久前平远告警屡请潮城救兵不进及至营将兵到不数日旋回是以平远城无固志今镇平万分危急等情随该知府薛信辰查得平远县自正月十一日报警以后羽檄飞驰报两王并抚虔两院及兵巡道陆参议郝副将一面发兵征剿一面措办粮料接应驻防平远官兵乃逆寇鸱张闻撒师回府遂无忌惮复迫平远今据镇平县报平远县确已失守镇平亦在危迫等情到臣臣立刻飞檄巡道陆振芬副将郝尚久火速督兵前赴寇贼生发去处极力扑灭务要剿拔根株毋使滋蔓并查平远县官员印信时下作何着落仍令其严督官兵恢复平远以援镇平一面严行府县各官固守城池措饷缮器陆续接应并将地方情形据实飞报以凭题疏外该臣看得平远界闽粤之间闽寇自去冬陷邑以来猖獗益甚故粤寇响应继起据平远告急援剿兵将自当介马疾驱灭此朝食乃中军张孟秋兵至程乡无故撤回应从逗遛之律第念行间戮力需人姑责图功自效至抚将江龙力竭逃遁明属弃城应俟查有下落日请旨议处现今平南王尚可喜会同抚臣李栖凤已迅发官兵前往荡剿计日可奏克复所有恢剿情形容臣节次报闻谨会同广东抚臣李栖凤南赣抚臣刘武元具题伏乞敕下该部议覆施行缘系飞报贼情事理臣未敢擅便为此具本专差快手简从龙亲赍谨题请旨顺治九年三月三十日巡按广东兼管屯田盐法监察御史臣杨旬瑛录自明清史料丁编第一本第六页三四吏部残题本吏部固伦伯大里勒公尚书固山额真臣韩代等谨题为海寇继陷海澄平和二邑阻绝要路据实奏报事考功清吏司案呈奉本部送准兵部密咨该福建巡按王应元奏前事内开顺治九年正月初七日据漳州署都督佥事管副将事王邦俊塘报本月初三日晚刻右路总镇马得功到漳安营戌时据报贼船数百只进入海澄石马情形业经本镇具报一面会同马总镇星拨官兵前至福河地方见石马海澄一带俱是贼船约有二千余号俱各扬帆开驾一股前向江东一股直至浦头距府城五里之地时有水师营兵丁陈元德自海澄逃回口称初三日未时贼船齐到海澄港口署县甘体垣参将赫文兴同中军千把总等官率兵带船四十余只迎贼进城等情据此本镇即拟进兵恢剿犹虑贼计叵恻府城根本内地空虚随同马总镇收兵回府至浦头遇贼数百登岸即鼓兵进杀贼将一名擒获全发贼翼一名审系伪都督林胜下贼伙名林柱供称伪国姓发贼数万来攻海澄府城各处阵斩之贼系伪都督等情当将贼犯枭示本日酉时随据防守江东桥把总张文科报称贼船六百余号由石马前来离江东数里等情本月初九日又据分守漳南道右参议梁应龙塘报正月初九日午时准漳州署都督佥事王邦俊塘报本月初六日丑时据守江东桥兵丁黄燕逃回禀称初五日申时贼船不计其数登岸齐攻桥道为贼所据把总张文科不知下落到道合就转报正月十一日又据漳州府署印推官石玮报称海寇伪国姓攻陷县城日无忌惮复据江东桥道截我要路阻我兵追贼众运梯迫犯府城乡民集众竖旗向应四面皆敌孤城单危势在急迫万难支吾伏乞迅发大兵取道救援以保全城以救生灵等情正月十五日又据漳州署都督佥事王邦俊塘报正月初八日据防守平和随征游击张一男千总王得荣把总金虎赖策票称蒙本镇谕往调云霄营千总薛加祥吴仕顺把总王抚民梅应魁等并所带兵马回防平和俱于八年十二月二十七日到县随即安插协同守城其所带来兵丁职等具领赴平和县借出库银一百五十两米二十担谷二十担发给外不料薛加祥等四员志险心奸于本年正月初四日假意出城祭旗带马二十骑径逃而走其步兵闪留在县职等随即遣兵追赶无踪等情正月十八日又据署都督佥事王邦俊塘报本月十四日午时据乡练林功报称十二日漳浦贼伙二千余由小溪路攻围平和至四更时分攻破县城从东门进入其县官防将不知下落等情又据原防平和城守右营兵丁徐华等各自平和逃回报同前情本日又据漳州府署印推官石玮申报各同前事正月二十四日准提督杨名高手本窃照漳泉两府情形悉经移知外今海贼之繁已不待言如江东桥与长泰之朝天岭贼兵占踞绝其往来十八日至二十五并无一信等因各到臣该臣看得海寇郑成功袭陷漳浦诏安及云霄之后日益猖獗复犯海澄署县甘体垣参将赫文兴弃城迎降水师战舰献以资贼平和支持数日复以狡弁薛加祥等之再逃人心风鹤相继并陷署印同知王显谟游击张一男尚无下落今且据截江东桥并长泰之朝天岭断我声息阻我援师分股进攻长泰南靖等县并犯郡城势成燎原臣接报公移手札屡会督抚提镇诸臣幸督臣念切封疆业已躬提劲旅星驰前来督剿抚臣多方调发外其署县甘体垣参将赫文兴并同知王显谟游击张一男把总张文科并各佐二等官俱俟贼平日确查下落重处至千总薛加祥吴仕顺把总王抚民梅应魁当日既弃诏逃潮业怀异志镇臣调回即当处之以法乃复发防平和欲其戮力固守其可得乎乃加祥逃而贼即至平和之失祥等罪自难逭镇臣王邦俊周章失算一矢不加将何辞以自解道臣梁应龙养病泉州步履尚艰当机之调度事后之绸缪恐亦难望于卧理也谨会同督臣陈锦抚臣张学圣合词密奏伏乞敕部议覆施行等因顺治九年四月初三日奉圣旨该部知道钦此又该福建巡抚张学圣奏为海寇鸱张县城告陷发兵救援据实报闻事正月初十日准提督臣杨名高手本移开本月初七日准漳镇王邦俊塘报本月初三晚刻右路总镇马得功统兵到漳州府城安营戌时据报贼船数百只进入海澄石马本镇同马镇初四日寅时各统兵前至福河地方见石马海澄一带贼船约有二千余号俱各扬帆开驾一股前向江东一股直至浦头距府城伍里之地时有水师营兵丁陈元德自海澄逃回口称初三日未时贼船齐到海澄港口参将赫文兴同中军千把总署县甘体垣等官率兵带船四十余只迎贼等情本镇即拟进兵恢剿犹虑贼计叵测府城根本内地空虚随同马总镇收兵回府至浦头遇贼数百登岸即鼓兵追杀斩贼将一名擒获全发贼翼一名审系伪都督林胜下贼伙名林柱供称伪国姓发贼数万来攻海澄府城当将贼犯枭示本日酉时据防守江东桥把总张文科报称贼船六百余号由石马前来离江东数里等情正月二十三日又准漳镇王邦俊塘报本月十二日漳浦贼伙二千余由小溪路攻围平和至四更时分攻破县城从东门进入县官防将不知下落等情各到臣该臣看得海孽伪国姓郑成功窟穴海壖游移水面窥伺耽耽未甞相忘于内地也勾联粤东残寇势益披猖去年十一月内泉州同安小盈一战贼虽遁海而漳州各邑报陷之文踵相接也除漳浦诏安二县云霄一镇之陷已经按臣王应元会同臣疏奏外今海澄平和又复告失臣虽夙疾缠绵咳喘气促乞休候旨然惊息狎闻封疆责重一息尚存不能不力疾料旨是依议行录自明清史料己编第二本一一八一一九页三五敕谕浙闽总督刘清泰稿皇帝敕谕兵部右侍郎兼都察院右副都御史刘清泰兹以浙闽要地控制需人特命尔总督浙江福建等处地方军务兼理粮饷尔其居中调度严饬文武官吏修浚城池操练兵马检阅器械整顿战船积聚粮饷讥察奸宄该省镇巡等官听尔节制浙闽地滨湖海近来寇盗披猖亟应指授方略督率镇道将领戮力剪除毋使滋蔓仍申明纪律约束官兵所至地方秋毫无犯贼徒果投诚悔罪弃戈归农准与安插其依山据海负固未服者宣布德意设法招抚务须区处得宜如剿抚事体重大奏请定夺若内地小盗严责各州县印捕官役缉擒解散倘已降复掠仍即捕剿其有钻投文武各衙门充为标员部卒暗通贼信及潜出行劫者滥收官员不分守土驻防纠参重处大兵出征往来境上须行各该有司将粮草船只预先备办应时支给毋容州县横征科派苦累穷民满洲防兵尔宜会同统领官调遣约束其有不法扰民在固山旗下者即移文咨会依法处治毋使重苦民人所属文武官员一秉虚公严行甄别有实心任事廉能着效即据实举荐贪残阘葺贻误地方应拿问者先行拿问应参奏者指名参奏用兵之际有临阵退缩杀良冒功及稽迟粮运失误军机文官六品以下武官副参以下许以军法从事镇道等官飞章参奏候旨处分凡兵马钱粮及漕运盐法屯田水利等项有可兴利除害裨益地方应与抚镇司道等官商议妥当施行敕中开载未尽事理许便宜区画不从中制尔以旧劳才望当兹重寄须持廉秉公殚忠竭力用奏肤功以肤懋赏毋得因循怠忽处置乖方致负委任责有所归尔其慎之故谕顺治九年十月初三日录自明清史料丁编第一本第六五页三六失名密奏区处海寇稿奏为密请圣裁区处海寇事臣等屡接福建抚按奏报海寇郑成功等连陷数县围困漳州府目下固山额真金砺等统率大兵到彼自应旦夕扫除但虑兵至即逃兵回复犯留兵戍守措饷实难且该省土贼处处生发分兵防剿又苦单弱巨等窃察明朝崇祯年间郑成功父郑芝龙骚扰海上官兵屡剿无功后招抚芝龙海患始息今郑成功等较孙可旺等诸贼根株局面种种不同宜敕督臣刘清泰星驰赴任察彼情形量我兵力能剿即剿当抚即抚但此贼屡次犯顺抚之无名似应出自皇洪恩云念郑芝龙归顺有年伊子路庶为得体即着芝龙作书严谕郑成功及伊弟郑鸿逵等率众归顺宥其罪过量授官职仍住厦门地方凡闽广海寇责成防剿仍令管理一应洋船输纳税银以佐该省经费盖伊父子向擅此利自明朝禁止不若明收其说耳成功等作贼既久狼子野心臣等非敢保其不叛亦难必其就抚但今湖南川广处处用兵力不暇及且湖南之贼或由江西或由广东皆可通闽万一勾连狂逞为祸愈大故姑以招抚一策先将此贼牢笼息兵养民察其动静苟有反侧仍即剪除若责令赴京归旗料彼不能从命不必起其疑惧至于颁敕往谕未宜轻率应赐督臣密敕一道内开招抚成功等语先遣才干官同郑芝龙家人到彼宣布德意彼果真心投顺欲得朝廷敕书为信即以督臣密敕宣示颇为妥便若执迷不顺亦不至损威伤重也臣等自知识见浅陋然不敢不详陈以备釆择仰惟皇上圣裁为此具本密奏录自明清史料丁编第一本六六页三七敕谕浙闽总督刘清泰密稿皇帝敕谕总督浙江福建等处军务兼理粮饷兵部右侍郎兼都察院右副都御史刘清泰近日海寇郑成功等屡次骚扰沿海郡县本应剪除朕但思昔年大兵下闽伊父郑芝龙首先归顺其子弟何忍背弃父兄独造叛逆此必地方官不体朕意行事乖张成功等虽有心向化无路上达又见伊父归顺之后墨勒根王令人看守防范又不计在籍亲人作何恩养安插以致成功等疑惧反侧朕又思郑芝龙既久经归顺其子弟即我赤子何必征剿若成功等来归即可用之海上何必赴京今已令郑芝龙作书宣布朕之诚意遣人往谕成功及伊弟郑鸿逵等知悉如执迷不悟尔即进剿如芝龙家人回信到闽成功鸿逵等果发良心悔过尔即一面奏报一面遣才干官一二员到彼审察归顺的实许以赦罪授官仍听驻札原住地方不必赴京凡浙闽广东海寇俱责成防剿其往来洋船俱着管理稽察奸宄输纳税课若能擒馘海中伪藩逆渠不吝爵赏此朕厚待归诚大臣至意尔当开诚推心令彼悦服仍详筹熟勿堕狡谋故谕顺治九年十月初九日录自明清史料丁编第一本六七页三八福建巡按王应元揭帖巡按福建兼管盐屯监察御史王应元为漳郡克复在即特请铨补缺官以资保障事自去岁郑逆煽乱以至于今攻城掠邑漳属十县相继沦没者有漳浦海澄南靖诏安平和长泰等六处印官丞尉以及教职巡驿各官或膏贼刃者有之或受伪职者有之或逃遁无踪者有之虽存亡尚不可知各有失城应得之罪幸圣明轸念封疆敕调固山金等诸臣统兵恢剿于九月初十日由省城进发闻二十六日已直抵漳境矣军气既鼓寇焰自息歼逆除凶恢复端在指日惟是地方一复急需才贤料理闽省缺员甚多不惟无可旁借之材即权宜委署五日京兆率多因循苟且无复痛痒相关之意疮痍遗黎残破疆土又何堪漫不事事者一误再误乎至于守漳道臣为一方表帅戎务民事皆其职掌尤为切要山东兖西道彭钦已经升补而莅任无期除海澄知县周琼见候赴任外其见缺各官所宜亟为除补以安地方者也职谨会同抚臣张合疏上请伏乞敕下吏部查已升已选者严催到任未选者刻期除补无令展限逡巡庶残疆料理有人而民生攸赖矣缘系漳郡克复在即特请铨补缺官以资保障事理为此除具题外理合具揭须至揭帖者右具揭帖顺治九年十月日监察御史王应元录自明清史料丁编第一本七二页三九福建巡抚张学圣题本钦差提督军务巡抚福建等处地方都察院右副都御史臣张学圣谨题为大兵抵闽剿寇粮饷供亿无额请乞圣裁敕部议留起运钱粮以应所需事窃照海孽郑成功等恃众披猖沦陷城邑致干天讨荷蒙皇上允督臣陈锦之请拨发满州大兵共张挞伐抵闽日期经臣会疏密奏外第师行粮从军中先务一切糗米侍军需以及料草等物臣约略筹画月须二万余两前者靖南将军陈泰等入闽恢剿之时闽中饷额有限留用各部钱粮之外尚题借浙饷一十六万今兵数虽不如前而需费势不可缺据布政司呈称九年分通省兵饷及搜裁各项尽行支给经制官兵外尚且不敷议留新增饷屯折二项又截留盐课一项仅足供给本省各府镇兵所需此外礼工二部奉旨各归各部不敢议留目前大兵供亿别无他项可以搜应随查九年分户部金花上半运银三万九千六百四十二两五钱见在委官陈上策起解尚有下半运银三万九千六百四十二两五钱又颜料银三千四百六十一两一分三厘六毫又蜡茶银七千二百八十五两九钱八分二厘八毫又厨料银五千四百五十九两三钱五分七厘七毫一丝五忽九微四纤七秒四尘六埃一沙七漠又本省报部钱息银二万四千六百二十一两八钱五分九厘七毫五丝以上五项共计银八万四百七十两七钱一分三厘八毫六丝五忽九微四纤七秒四尘六埃一沙七漠应否留用等因到臣臣思兴兵剿寇仰借皇上威灵指日扫除然恢复各邑攻略需时其为粮饷无米之炊难于施巧不得不为顾虑计量题留应用倘再不敷凡查有起解户部钱粮准臣动支庶免捉襟见肘其动过款项银数俟事完一起查核报销臣谨会同按臣王应元合疏具题伏乞敕下该部酌议覆请行臣等遵奉施行缘系大兵抵闽剿寇粮饷供亿无额请乞圣裁敕部议留起运钱粮以应所需事理未敢擅便为此具本专差承差李廷瑞亲赍谨题请旨顺治九年十月十八日提督军务巡抚福建等处地方都察院右副部御史臣张学圣朱批着速议具奏户部知道录自明清史料甲编第三本二九六页四福建巡抚张学圣题本钦差提督军务巡抚福建等处地方都察院右副都御史臣张学圣谨题为恭报叛产在库银两仰祈圣裁事窃照闽省底定以来革心向化者固多而顽梗从逆者不少幸靖南诸臣统率大师协力剿歼频年剪除然而酿祸渠魁称戈党羽或献馘沙场或潜踪海岛既犯十恶叛逆之条应有财产籍没之例该臣严行各该道清查催取各属悉将叛产银两起解藩司今据藩司册报道府州县先后解到变价等银六万二千二百八十三两二钱五分八厘一毫一丝七忽一微五纤三渺应令解部以佐军需之万一惟是海寇未靖大兵见临江浙之师鳞集在闽供应浩繁点金无术尚议题留京运以济不敷而前项叛产或可存留地方以充所需兵食庶免一时无措议留之烦捉襟见肘匮乏之苦然非臣所敢必也此外尚有未完盖因寇氛充斥百姓凋残难于速售容臣查催就绪另行题报除将藩司造到逆产细数文册移送户部外谨会同按臣王应元合疏题报伏乞敕下户部议覆上请行臣等遵奉施行缘系恭报叛产在库银两仰祈圣裁事理未敢擅便为此具本专差承差林国官亲赍谨题请旨顺治九年十二月二十二日提督军务巡抚福建等处地方都察院右副都御史臣张学圣旨户部议奏录自明清史料己编第二本一三页四一户部尚书车克等残题本户部尚书臣车克等谨题为恭报叛产在库银两仰祈圣裁事广东清吏司案呈奉本部送户科抄出福建巡抚张学圣题前事内开窃照闽省底定以来革心向化者固多而顽梗从逆者不少幸靖南诸臣统率大师协力剿歼频年剪除然而酿祸渠魁称戈党羽或献馘沙场或潜踪海岛既犯十恶叛逆之条应有财产籍没之例该臣严行各该道清查催取各属悉将叛产银两起解藩司今据藩司册报道府州县先后解到变价等银六万二千二百八十三两二钱五分八厘一毫一丝七忽一微五纤三渺应令解部以佐军需之万一惟京运是海寇未靖大兵见临江浙之师鳞集在闽供应浩繁点金无术尚议题留以济不敷而前项叛产或可存留地方以充所需兵食庶免一时无措议留之烦捉襟见肘匮乏之苦然非臣所敢必也此外尚有未完盖因寇氛充斥百姓凋残难于速售容臣查催就绪另行题报除将藩司造到逆产细数文册移送户部外谨会同按臣王应元合疏题报伏乞敕下户部议覆上朱批依议录自明清史料丁编第一本第五七页