嵩山野竹禅师录嵩山野竹禅师语录叙吾乡野竹和尚行道滇南迤东西法乳殆遍最后泊会城憩嵩山寺追余自戊戌腊底与师晤于沙桥百万众中庚子春自绝域旋复握手昆池非剑戟丛中则通都大郡或曰贵耳贱目者世缘太炽何由亲见宝王而谭正法眼臧也邪余曰不然夫五浊先入终取泥洹枯木寒嵒烧菴绝迹师之行臧未可为一二拘方者道也乙巳门人编录成言言段厉字字婆心顾恒情为师疑者以师栖情太上静入三摩亦奚不可此諓諓者使玅喜见之不惮千里而毁八闽之板矣第灰劫陵夷宗风泯阙锥不入木则蠃蛳蚌蛤犹隔万山耳钳锤门外苟或迟疑惧黄檗斸足乎蒲桑之鼎既沦鹦鹉之车捆载师以一笠子一拄杖竿木随身到场即戏高高山顶则一剑霜寒只字不可改也深深海底则双朱松下鹤形不可测也翀翀汉翮泛泛波翼远钖天末愿力弘肆直与迦叶争衡障百川而抵狂澜睠此津涯苟非心空及第焉能登祖案而标赤帜邪古所称出世而能入世者意在斯乎余放废多年其流狂癖然略近禅意者则渐远名色稍储顿地耳以之奉扬宗旨犹鹪鹏已极乎寥廓而罗者犹视乎薮泽岂不迳庭也哉是为叙时康熙丙午新夏华东逸民蜀雒源刘茞信笔书于五华别野又叙曰圣人心主乎静静而非静而动亦静也凡夫情役于动动而不静而静亦动也夫性本圆明如大月轮之遍照此苏迷卢竟界凡所有水靡不有月故应见之月相形而中天之月不分也性譬则月也竟譬则水也圣人不失其圆明如月在寒潭无纤豪障翳凡夫为业习所锢如月在浊水既以昏蒙无见加以狂飙鼓盪诸趣掀腾欲觊其少许澂彻亦难也古佛西来大意无非去溷为清激浪为平今时阐化尊师亦愿尽人直入于玅觉而后已然道以言显言以显道虽云向上一路千圣不传夫亦何能已已粤自南岳而下便推临济不越三十传而天童密师翁承之吻合无爽若持左券我师浮老人复能克肖前人世济其美纵谓诸佛证入各有不仝其上接宗旨丕振家声使人离垢氛而发精明者则一砖镜澣兄为老人入室真子为临济三十二世向住长松今迁福海野竹慧禅师则又为澣兄哲胤也禅师以颖姿入道一回过谿群疑冰释自是十坐道场说法度人机用真切无忝先德今瓣香酬恩法乳拈出盍以历来之大兴祖道頫徇舆情者出世于昆明之慈云顺宁之五福富民之法华潞南之弥勒昆明之嵩山诸剎门人宗宏集禅师诸会法要为上堂为晚参为小参为拈颂为法语为诗偈为书问为机缘若干卷己卯秋高弟宗上以所付梨枣者匈余弁于简端余媿非杨大年警拔无宋学士设施然久知禅师名兹又获睹其大全有淹古贯今之识无组章绘句之痕揭毒鼓于当阳奋师音于大地岂独嵩山滇水也哉将所云阵云横海上拔剑搅龙门者禅师其人矣余故不辞而为法水月之谕以况性源阐祖父之传以明禅源表扬语言文字之旨以为学源为我福海兄庆更为我报恩老人暨我天童师翁庆康熙己卯菊月柳塘居士沈雄焕一槃谭撰于吴门西山之同叶祖堂嵩山野竹禅师语录目录第一卷上堂住云南府慈云禅院语录住蒙化府竹林禅院语录住顺宁府云州五福禅院语录住顺宁府树宗山善法禅院语录再住顺宁府云州五福禅院语录第二卷上堂再住云南府慈云禅院语录住云南府嵩山禅院语录住云南府富民县卧龙山法华禅院语录住澂江府潞南州弥勒禅院语录第三卷上堂再住云南府嵩山禅院语录第四卷晚参小参第五卷示众机缘普说第六卷拈古颂古第七卷源流颂牧牛颂佛祖赞自赞书问第八卷法语第九卷杂偈第十卷杂偈第十一卷杂偈第十二卷杂偈第十三卷杂偈第十四卷杂着佛事铭行实嵩山野竹禅师语录目录字攷支隶埶勺𠂢𢉀劵𠂤孰耎宷暴夭样景臧叚涂冢常掔体𢎤朱衰叕身毒恶池方良壹㚃嵩山野竹禅师语录卷一鄂州参仝门人宗宏录鄂州龙光门人宗上潞南州兜率门人宗坚仝编住云南府慈云禅院语录据室云祇者箇十笏所在自我灵山以还下逮开圣老师六十九番莫不都向者箇所在亲行此令山僧虽是他儿孙决不向他脚下重书艹本何也竖起拄杖云曹谿波浪如相似无限平人被陆沈藩府及当路诸公本郡绅士众护法请开堂上堂拈香云河岳耸灵与先天地而始星辰毓秀与后天地而终端为祝延皇帝万岁藩统千秋在筵尊官庄严福寿次拈香云根生东巴支茂南国撞着平越一箇布衲折合一上如今只得斧噼不开刀斫不断爇向卢中供养见住荆南开圣禅院砖镜璧和尚乃云时当九月下寒霜又见家家刀尺忙方外高人无一事满倾茗碗送秋光又谁管你挝毒鼓又谁管你嚼砒霜但得山前禾麦孰吾徒免得叫饥肠虽然王公临筵权贵在座合作么生指示擿下杖云若对画图悲蛱蜨落霞孤莺正思君上堂举僧问古德如何是清净法身德云与我过净缾来僧迻净缾至德云安旧处着僧安毕理前问德云古佛过去久矣师拈云古德空拳诳人未免抛攃金珠者僧见钟思瓮未免随人起倒敢保二俱未了者里若有问如何是清净法身祇向道不得动着如此不惟不致者僧泣岐亦且免玷宗师眼目复以杖一时趁散上堂年来缄口坐闲房恼恨檀门要上堂不是山僧偏爱嬾恐妨此语播诸方以拂子拂云会则良马见鞭而行不会则来日大有事在白宗尧宗舜请上堂山僧连日除粪忽觉身心疲困才向蒲团申眠又被柝声惊醒侍者云剑戟相摩车马雁敶若非王公大人必也道府州郡及乎一启柴门元来旧护檀信只得斜披袈裟倒拈佛柄来陞此座欲行此令逮陞座上又无法可陈拈请帖云幸有者箇会么此是没量大人露不尽底风规但愿始终全义气二株丹桂久昌昌上堂半山半水之地快风快月人家山前山后秋色海南海北春霞识不识赵州茶普化铃祕魔叉鲁祖面壁瞿昙拈花慧上座又作么生头发髼松两箇丫上堂举古德云心不是物智不是道临济小厮儿三步作一跳师云山僧也有箇见处心即是物智即是道临济小厮儿筑着便𨁝跳大众未证据者看看师薙发上堂头发髼松一老竹屈指人闲三十六干戈丛里嚼砒霜老胡血脉从此出噫嘻别有箇见处熊刘两君见山僧发长垢多不僧不俗以一勺水要山僧洗之薙之作箇益州古佛故登此座子向仁者眼里攃沙攃土复喝一喝下座杨内府请上堂师敲香几一下云会么山僧刚才上座不觉磕着香几惊起昆池龙王向南阎浮提雨似倾盆使此界他方滴水滴涷大众你道是神通也是恶发也既不会拄杖子为诸仁者重加笺註遂卓两下下座王内府请上堂法空为座益风流指顾何人豁两眸暗嗟吁不彻头车不行兮在打牛擿下拄杖下座上堂僧问如何是廓然无圣句师云山僧有眼不曾见良久云众中莫有见得底么出来道看若无山僧自道去也蓦拈拂子竖起云三世诸佛不知有貍奴白羖却知有南泉水羖牛子湖叫看狗喝一喝上堂山僧适才教诫惊起砖头瓦块一齐出来夸张见解一箇道顺世菩提一箇道一行三昧山僧喝住云你者两箇惨怪识甚么佛法也来者里恶赖祇好奉化县里着你在布袋时有僧便喝师下座连棒打出归方丈因事上堂支牚法社在端人谁料端人每自瞋不是慈云咨口业为缘爱惜少林春以手作弊拳埶云莫作瞋大家扶起破沙盆宗尧宗舜供法被上堂僧问如何是七处征心意旨师云释迦老子善说法要问锻凡鍊圣即不问如何是向上事师云拄杖头拂子尾问如何是生死大事师云我者里总不见得进云作么生脱离师云用脱作么乃云昨日三今日四椎鼓登堂提本具黑桼藤条涽似龙一切圣凡没回避昔人唤作玅圆通今时翻为鹙子智抑扬净名释迦抬捺德山临济以拄杖卓云此是宗尧宗舜于空王佛所夙种善根闻山僧繇黔至滇遁迹慈云特来布施四缘及此法被总是要山僧布缦天网网神禽罗俊雁打快鹞缚麒麟遂提起法被云殷勤为解丁香结放出无边自在春三山许居士请上堂师拈拂子召众云拂子举也万灵不昧千圣共知拂子放也河山峻秀日月齐煇大众祇如拂子也不举也不放凡圣绝踪人天威迹时如何指示处处无踪迹声色外威仪上堂尔欲联诗韵不成枯肠搜尽月三更不若当年东院老喫茶洗钵自分明大众会么众举首师云喫茶去陈钦披剃上堂师拈拄杖召众云见么者居士与道婆夙有灵根一见山僧便作难遭想复于此不作男见不作女见想祇要薙发为僧兼请山僧拈提向上钳锤发渠脑后一段光明山僧迫不得已只得向空中着楔眼里攃沙唤作向上提持卓杖云还委悉么休掜怪休掜怪处处行深观自在督府孙公请上堂僧问未出方丈即不问即今陞座事如何师和声便打僧拟议师喝退问昨日玅应今日慈云是同是别师云疑杀多少人僧喝云是疑是不疑师云也好疑疑须三十年问如何是万紫千红总是春师云梅自白柳自缘进云莫便是不师云连唤唤不醒犹自累山僧乃云镫笼自语夜伤风露柱又云两耳聋病似膏肓无可治岐黄再世也难攻既岐黄拱手众中还有知海上奇方者么如无翻腔易调去也昔年三回平越两度高蓝于开圣拾得几箇金刚圈栗棘蓬即日孙督府初度之期祇得和囊解出遂以杖向空画云者便是金刚圈复向空点云者便是栗棘蓬蓦唤孙居士士应诺师便下座宗宏宗上披剃上堂身毒当年小悉达金刀自翻青丝发如今复有继前踪从此祸胎更恶发更恶发拈起拂子噼口打呵呵下座住蒙化府竹林禅院语录据室维摩室中狮子座多多益善赵州院里破绳床寂寂无聊且道新长老据此室合作么生蓦拈拂子竖起云大众看取上堂波波挈挈上山来水色天光映碧苔更有香风吹不尽十方世界一华开也甚奇怪适才山僧举首上场诗布施大众不觉拄杖子也和一联云今朝四月朔旦别无佛法相赚若是伶俐衲僧正好直下便见诸禅德你道直下便见见箇甚么巴东湖南柴贵米贱上堂打动东南惊动西北柳树着箭桑树出血有皮面烧有底耳热沧海枯干须弥倒卓普化踢饭床临济便吐舌卓杖云百丈有箇下堂句今日拈来为君诀为君诀蹋着秤锤元是铁上堂熏风吹此日丛林浴悉达当时老云门一棒便打杀便打杀好箇白拈贼贼贼将此深心奉尘剎上堂三世诸佛不知有断木勺貍奴白羖却知有破笊篱蓦唤大众你诸人分上作有见邪作无见邪时有僧出云有无不取时如何师云动口咬着舌上堂竹埽山广谈实相诸人有耳不闻太极峰善弄师子诸人有眼不见却是巖前石女殿里木人较些子何故他却悟得箇百芔迎春万松吼日池上风来波涛竞起亭边雨歇空色鲜明一一露遮那玅体一一显般若真空所谓理随事变事得理融理事纵横玅协兼带你诸人合作么生明得者箇说话只饶你拈一茎艹作丈六金身用要求箇入路也难在祈雨上堂六月初天不雨农夫憔悴几欲死曾无云气油然生但见赤日烧万里天师符水也不灵男觋女巫徒逞嘴山僧蓦问拄杖子你道几时有雨水拄杖笑曰仁者以理自知又何必说出日子上堂秋风如瑟秋雨如沛行脚衲僧和泥合水岂有雾卷晴空高天垂一色之光星躔碧落大块有温和之美叶飘飘而陨溪山云霭霭而黯天地虽然者里也有箇好处何也目色不色之真空耳空不空之玅理也不管你半提全提也不管你谁终谁始但愿兄弟家来朝风雨一天晴大家摆手千巖里上堂昔住慈云时日见梁城歌舞夜听羯鼓叩譁权贵不绝裾于山门绅士常问道于寝室千指侍卫四众咸安可谓赢得一场热闹及隐金华时耳闻觱栗音韵目睹瘴疠谿山艹木有血溅之痕烟花多凄清之感鸟兽虽异鳞甲是同五湖道人云摇雨散百氏檀门烟飞火灭可谓落得一场岑寂而今寓竹林时栖迟巖窦挂钖祇园嫩艹承趺独超东院之奔驰采薇充钵已胜食前之方丈三餐何虑一饱无忧诸兄弟此三种见闻悲欢离合莫不随之且道中闲树子还曾动着也未冯君莫话封侯事一将功成万骨枯上堂道可道非常道错名可名非常名错诸兄弟山僧适才两箇错作么生理会日可热月可凉松必直花必香一一是诸人眼同见耳同闻因甚道不会所以道目前无法意在目前不是目前法非耳目之所到于斯会得要会适来两箇错字也不难长寺上堂晨钟莫鼓报幽峰一派传镫万世隆此宁谁是主以手自点云拖犁曳杷是此公住顺宁府云州五福禅院语录据室蓦拈拄杖云隔江望见撩起便行好箇阿师得与么利未跨船舷好与三十棒好箇阿师得与么钝新五福者里要且无利钝可柬责何故铜头铁额汉尽在我山中上堂僧问依经解义三世佛冤离经一字即同魔说如何是不即不离之道师良久僧礼拜师云水浸石头汉不打更待何时便打乃云依经解义三世佛冤镜中取相水底摸天离经一字即同魔说捋石虎须系铁牛角山僧据款分明一任诸人摸索上堂僧问世尊陞寂光土与十二开士广谈禅病和尚陞此寂光土与诸人合谈何事师噼嵴便打进云不入惊人浪怎得称意鱼师云可怜龙门里多少点额归问如何是夺人不夺竟师云白莲村鸟啼青嶂如何是夺竟不夺人师云襄阳泪碣艹中眠如何是人竟两俱夺师云丙夜月斜叫寒猿如何是人竟俱不夺师云五福陞堂万象新僧云料拣已蒙指示末后句子如何师云须透上头关乃云五福曲径径径皆通上方三门深谿谿谿咸流长舌处处露一色之功勋头头显无闻之般若且置祇如即日弥陀岳降诸位居士请五福为老人庆赞一句如何举唱水鸟树林皆念佛金阁银台演玅音上堂即心即佛也不是非心非佛也不是不是心不是佛不是物也不是泥神笑金刚骨出土地骂伽蓝面黑会则脱体风流不会莫枉久立上堂僧问如何是体中玄师云杲日丽中天如何是句中玄师云石虎骨毛寒如何是玄中玄师便打云钵盂索酒钱僧云三玄且置如何是出身句师复打僧喝师连打问如何是北斗臧身句师云云门舌头堕地久矣乃云高低物象举眼便知清浊音声举耳便解拈拂子云者箇是物作么生知击拂子云者箇是声作么生解者里荐得许你参得五福禅者里荐不得许你参得五福禅为甚如此山僧今日劳倦待来日为诸人说破上堂眉间宝剑血溅梵天袖里金锤雄飞宇宙者箇说话诸人领略得么臧身处没踪迹没踪迹处莫臧身才落脣吻尽是死门终非涽路祇饶举起便知撩起便行脚跟下好与三十棒还知么不有淮阴神算力怎能彊项失江东上堂雪冻梅梢黄钟宣气于寒谷春回五岭瑞艹芽于下地一尘不受百千三昧全章一念才兴无边竟缘齐赴虽是百花竞秀玅德家风一亘晴空普贤竟界争奈龟毛在眼里平地起孤𠂤上堂为趁易春过迤西迤西日夜子鳺啼闲来一望云山外蛮妇长裙汲瘴谿五福恁么莫有就路还家底么众无对师云山僧今日失利上堂僧问如何是杀人不眨眼底汉师便打进云恁么则佛祖见之也攒眉师复打云者是甚么所在说与么话问一易来复即不问如何是五福自天申师云却也好箇消息乃云银河斗柄挂虚碧老子何曾双眼瞥煇天鉴地各称尊三叹奇哉复何益快雁俊鹞过多时痴人犹自倚墙壁要见黄面老人么左边一拍云在者里要见五福老汉么右边一拍云在者里复以两手作弊空埶下座上堂两序请上堂肚里无一句记得开圣时有箇迥别偈善不喜恶不畏饥则餐困则睡良久拈拄杖云一队无孔铁锤速退速退除日上堂举开圣老人道烹露地牛埽门上尘栖迟澹泊固守清贫者老子恁么只有千尺寒松且无抽条石笋五福则不然无白牛可烹无尘垢可埽清贫非外事澹泊何须恼五福恁么你道还服得者老子口么上堂第一句荐得与佛祖为师第二句荐得与人天为师第三句荐得自救不了五福即不然第一句荐得溼纸里金毛第二句荐得单丝控玉角第三句荐得兔子蹋月诸仁者还知么苟或不知总是猢狲喫毛虫上堂去年春在天目今年春在五福却把寒梅子细看支支牚破山头绿谁家酾酒赛句芒不管子鳺啼血出上堂骑虎头收虎尾第一句下明宗旨莫有明得第一句底出来僧出便喝师便打进云惟此一事实余二则非真师连打云落七落八了也问庭前柏树子意旨如何师云阇黎自道取进云赵州老汉来也师便打乃云空中杲日高天绝负耳之瑕寺边温池长年净秦时之鑑灵光独燿迥脱根尘体露真常即如如佛大众识么其或未识待下座看上堂山青水绿松直棘曲唤作自然孤负先佛所以道语带玄而无路舌头谈而不谈蓦顾左右云分明举似祇是汝诸人犹欠伶俐上堂千峰峻秀万簇然一室虚明群机自露者般时节若是先德门下犹较些子五福者里未点首在不见道切忌动着动着则祸生复举赵州石桥话有僧便喝师下座搊住云莫是适才喝老僧者么僧拟议师拓开便打上堂年老身闲无外事携笻日日蹋莓苔也知绿野情相惯邻曲相逢笑几回力倦归来刚欲卧椎钟又上雨华台顾视大众云者里莫有高揖释迦不拜弥勒者么便下座住顺宁府树宗山善法禅院语录据室昆池深碧边日含烟地中雷复岭上梅鲜此事且止祇如古人析骨还父析肉还母然后见本身为众说法析骨析肉不烦大众你道如何是本身时僧出作礼师打云饶汝铁额铜头也须七华八裂上堂拈香云耎似棉硬如石开圣堂中拾来树宗山里拈出爇向卢中供养砖镜璧和尚乃云昨日雨今日雨平地盆倾三尺水许多禅客泛渺茫带水拖泥来山里者里有箇禁忌是甚么禁忌聻善法堂前切忌是非上堂僧问灌顶之记麟趾之祥即不问格外超宗一句如何师云雨滴滴地进云恁么则甘霖润泽含青翠白莲村露一支春师云赖有阇黎共举扬乃挥拂子云祥符居士设此伊蒲要我举扬宗乘以光佛祖徽猷并欲保孩提转夭寿为彭年易凶星为吉曜若论齐彭颜一生死之理虽佛祖亦不敢正眼觑着何也从始至终求其夭寿死生之状了不可得况善恶诸曜于中作祟邪复挥拂子云会么天上石麟儿人间报英物上堂六载雪山忽破疑不知白尽一双眉虽然遍界无臧处说与吾徒那箇知那箇知一度华开一度思上堂树宗山里野僧家饭罢浓煎东院茶寄语诸方达道者一年一度笑云霞你道笑箇甚么良久云壁溃镫飞树椽差月漏裟上堂春回阳谷普贤之家风华乱支头文殊之竟界起也山河大地历历目前放也万象森罗头头不至挥拂子云委悉么其或未委且与讲戒辞院上堂龙潭万丈碧如秋为探金鳞放钓钩恼恨水寒鱼不饵此回依旧櫂空舟以杖指云侍者把艹鞋来遂下座再住顺宁府云州五福禅院语录开卢上堂拈香祝圣毕末后拈香云此瓣香供养砖镜大和尚僧问昨日树宗今日五福敢问落何阶级师云杲日当空照僧拟进语师便打乃云世乱啼饥满道涂如今五福又开卢太平寰宇从今得万指丛中任指唿山僧恁么莫是自誉么莫是激发诸人么祇是不归归便得五湖烟景有谁争除日上堂岭上梅花乱阶前爆竹催虚空耸两耳昆仑眼豁开镫笼兀兀地露柱笑满腮嗟君涂路客嗟君故乡哀顾视侍者云借问门前客今朝几箇来元旦上堂新年佛法有东家歌唱饮桮酒新年佛法无西家贫者叹饥虚元正启祚万物咸新斗柄指寅羲爻画泰莺啼紫陌猿啸丹巖家家拜贺嘉猷处处欢唿圣德既然为甚有叹饥虚者贵贱虽异等出门皆有营上堂火树千门灿箫鼓万家叩问是何时节报云元宵天车不横推理无曲断慧日本常光能仁破诸暗诸仁者就竟题情即不问你你道元宵佳节还有识得自己光明底么上堂石佛岭豪相腾煇谩乃江渔歌不息谿艹亸缘山花孕红陇上莺啼峰前虎啸蛮妇步月舍翁鼓琴石佛椎钟长老陞座一一都是为诸人发上上机演第一义诸人为甚么都作竟观可惜许上堂举僧问虔峰十方薄伽梵一路涅槃门未审路头在甚么处峰以拄杖画一画云在者里师云者箇公案唤作止啼又唤作归路如此商量虔峰未必肯在如今有问五福十方薄伽梵一路涅槃门未审路头在甚么处五福亦以拄杖画一画云恁么驴年去在上堂适才温池见河泊水仙二人论义一日水流溼火就燥也不失为本分一曰火不待日而热风不待月而凉也不失为本分山僧见了约住谓曰二人恁么正似盲人摸象各说一耑所谓苦瓠连根苦甜瓜彻蒂甜也二人见与么道礼拜叹言大师大慈令我得入游戏神通无碍三昧师顾左右云前头犹易可末后更愁人上堂如何是诸佛出身处有者道东山水上行有者道西河火里坐有者道熏风自南来殿阁生微凉五福则不然新发意菩萨亦复不能知上堂不取一法鸡寒上树不舍一法鸭寒下水临济喝似雷德山棒如雨五福即不然猫儿偏解捉老鼠或有出来道华王座上不得寐语五福向道汝也不妨伶俐顺蒙守府陈公供法衣上堂广大门风威德自在如师王出窟百兽潜踪应龙在天一雨甘澍可与日月增光良不虚也正如陈公居士见将军身护持正法供此法服不惟报答二恩亦要大地人成佛以衣拂一拂云一领云霞无相服人天普荫万斯年复举迦叶倒却门前剎竿着话拈云迦叶虽有肘后灵符争奈是靴里动指阿难虽有掌上明珠争奈是喉中抓痒若是五福但举起衣云者是陈居士供底上堂父母未生前虎咬大虫父母巳生后蛇吞鳖鼻恁么也是指踪画迹既然他自休大德请法如何举似拈起乌藤条击落天边月上堂凤翔居士追修冥福作合罗饭满盂兰盆海众云臻凡圣猬集吹大法赢击大法鼓要山僧演大法义是以登此宝座祇如大法义作么生演山河天眼里世界法身中上堂蓦召大众昨夜三更山门与佛殿和歌自乐一箇歌东家牛生卵西家马出鹅一箇歌竿柬干处尿驴择溼处疴五福见了也歌云碧云绽处家家月铁树花开处处春大众你道者箇歌曲是何法中收普请上堂谁说为僧日日闲为僧担负也相关天明清课刚然了三顿梆声催出山上堂生死事大不可放逸若一放逸未免棒喫恁么告报或有箇勐烈汉子出来推倒禅床喝散大众道老和尚你面皮厚多少山僧也祇得忍气归方丈何也者样衲子也难得上堂夜来堂里一僧呈箇颂子云此亦不曾往彼亦不曾来敛眉天外看明月在苍苔者箇颂子大似喫官酒卧官街当处死当处薶有甚观光上堂举鼓山上堂云鼓山门下不得咳唾时有僧咳嗽一声山云作么生僧云伤风山云伤风即得师云还知大小鼓山被者僧热谩么若知还可救得所谓咳唾落九天随风生珠玉解制上堂竖法幢立宗旨养育才器开卢鞴展钳锤陶铸俊杰此是五福与诸仁者厮结眉毛打者鼓笛然不知老面皮厚多少也虽然圣制周完诸人四去若遇着伶俐底问五福说甚么法如何抵对上堂维摩杜口于毗邪释迦掩室于因沙玄沙筑指于鸢岭雪峰悟道于鳌镇识得此四老子当堂分付法印正所谓郑州梨青州枣万物无过出处好复云子丑寅卯上堂僧问天地未分圣凡未着者箇主翁在甚么处师云头指天脚蹋地进云除却者箇聻师卓杖一下云是甚么问如何是臧身句师云一片白云横谷口乃以杖指露柱云要见么见见之时见非见山僧不妨通一线未分已分问若何两箇五百是一贯复顾左右云何曾是符到奉行兵随印转普请上堂乌衣语梁不住云水道人非闲所以五福梆催又要大家出山召众云古人道柴般人人般柴即不问登山涉水还有触目菩提么众无对师代云般柴去龙潭竹云室上堂龙池龙起万浪千涛雅对雅鸣三村两落即不无如何是衲僧本分事石龟吞却铁鹞子木人骑着玉麒麟上堂一二三四五六七杨岐老子舌头赤新妇骑驴阿家牵伶俐衲僧争得识喝一喝上堂僧问黄檗行化即不问婆子掩门意若何师云饶汝伶俐也须疑三十年进云也是几度卖来还自买为怜松竹引清风师云争奈钵盂何进云闭门推出人不识一任梅花别样芗师云太无猒生乃云即心即佛驴觑井非心非佛井觑驴不是心不是佛不是物担枷过状三世诸佛有口祇堪挂壁且喜没交涉还委悉么拈拄杖卓一下云棒下无生忍临机不见师上堂连朝雨雪下峰头各寮松火烧卢头猿没岭头鸟绝支头陇上寒梅不彻头不可头上更安头上堂举径山和尚云法是常法道是常道拶破面门点即不到师云径山老人好箇曲调千载之下可惜无人接拍山僧未免狗尾续貂乃云法是常法道是常道拶破面门旁观者笑上堂山僧今年四十回首祇如瞚息自笑平生驱驰何曾得闲半日拈拂子拂一拂云不可以知知不可以识识正恁么时如何行招两社僧共步青山月上堂天下丛林浴佛独是者里最毒请看八德盆中恶水一瓢浇沃大众还有知恩报恩者么众无对良久云须是木上座始得便擿下嵩山野竹禅师语录卷一嵩山野竹禅师录嵩山野竹禅师语录卷二鄂州参仝门人宗宏录鄂州龙光门人宗上潞南州兜率门人宗坚仝编再住云南府慈云禅院语录沅江总府王公请上堂一钵年来颇自过爱闲不打葛藤窝如今又上华王座依旧开场唱哩啰还有共相酬唱者么僧问如何是慈云竟师云水环弥勒寺云起太华峰如何是竟中人师云髼头垢面老眼空四海中进云恁么则慈云普覆无边剎慧日光吞宇宙新师打云阇黎莫被竟谩好一僧不法师下座打出复陞座云刚才拔出金鞭折却野狐嵴骨不是憎爱斯人祇要办正眼目据道而论似杲日当空物象自明秦镜当台魑魅自怪山僧始自荆南被本师灵巖老人屈折数番喫尽甘苦始得登此宝座虽忻此遇然常恨不能尽吾师之道每自克责若临深履薄奈何后进不仰先贤却来者里谓是天童衣钵谓是万峰适胤惑乱诸人而又乱形问答大言不惭若不打出使之滋蔓即山僧过也胡不闻古人一言堕狐貍五百生一语倒疴三十载斯人岂不耳而目之邪故山僧不敢以人情爱人自昧招愆之罪必准丛林规矩逐出三门所谓支叶糟糠之柬良有以也各自努力珍重珍重上堂僧问威音那畔消息请师直指师良久进云恁么则十世古今始终不离于当念师云徒来念诗章乃云听听丰山才打钟蝇迎蚁曳列鸳鸿要知历历祖庭事侵早金乌出海东上堂僧问无手人合药无病人还得喫么师云得喫不得喫干你甚事进云恁么学人无分也师云即便有堪作么生僧拟议师便打典座问如何是祖师西来意师云汝也不妨善能药石乃云连日冒风倦不暇泼天喷嚏如相骂忽然挝鼓请陞堂逼得通身白汗下或有箇旁不甘底出来道老和尚既是大善知识因甚么逼得通身白汗下山僧但向他道瞎汉汝也不妨疑着包章京张公请上堂僧问世尊说法百万人天和尚说法百万人天是仝是别师云两采一赛进云恁么则庆贺去也师云也不消得乃云祖师心印如冈如陵其动也万物育焉而不盈其静也百谷密焉而不及干坤之内宇宙之闲中有一宝祕在形山即且置今日张护法为男祖保保寿又如何分付惟愿孩儿愚且卤无灾无患到公卿上堂僧问马祖陞堂百丈卷席意旨如何师云脱体风流进云恁么则滇南独露一支春师云见箇甚么与么道僧喝师便打问学人未问时早落第二头也请和尚向第一头道师云勘过了打乃云菴前细雨飘飘飖飖海上溼烟青青黯黯太华山上扑碎金蟾罗汉壁闲高飞蝴蜨道是指物传心何异牦牛爱尾不道指物传心正是盲龟值木然则映楚居士求法又作么生一篮栗棘蓬几箇金刚圈上堂僧问闭门打睡接上上机顾鉴嚬呻曲为中下设有高揖释迦不拜弥勒者来和尚如何相待师云百二尺潭清见底乃云十五日已前逢人则出出则不为人迎之不见其首十五日巳后逢人则不出出则便为人随之不见其后正当十五日一拳拳倒黄鹤楼一踢踢翻鹦鹉洲有意气时添意气不风流处也风流慧上座恁么临济大师在背后咬指云将谓无人也有者箇慧上座咄咄莫作是说若作是说祇见锥头利未见凿头方上堂举僧问赵州如何是出头来底人州云诸佛菩萨径山和尚云元来赵州胆小或有问如何是出头来底人向他道泥猪癞狗师云二老宿一人胆小两手擎天一人胆大四稜着地或有问如何是出头来底人但向道驴脣先生慈云恁么且道唤作胆大唤作胆小普请上堂两住慈云法社开四缘亦有人将来梆声无那惊人耳也要劳拴旧艹鞋上堂烂东瓜吞却嘉州大象宽阔有余断贯索鞭起陜府铁牛纵横无碍然虽如是犹涉化门本分衲僧必不为矣还会么便下座上堂僧问学人有一物竖穷三际横遍十方如今欲成僧伽黎未审还得么师云得得进云恁么则普天匝地也师云不得不得问如何是夺人不夺竟师云华阴山前百尺井如何是夺竟不夺人师云中有寒泉彻骨冷如何是人竟两俱夺师云谁家女子来照景如何是人竟俱不夺师云不照其人照斜领乃云把破木勺一舀舀尽沧海水着烂艹鞋一蹋蹋倒须弥山祇教阿耨达池无涓滴玅高山王绝点埃者箇作略须是有倾湫之埶倒岳之机底衲子始得不然终是涂路人何日是归期上堂僧问南泉斩猫意旨如何师便打问大死底人却涽时如何师云还我话头来进云若不仝床睡安知被里穿师云眉毛下是甚么乃云雨雪交加金峰若葩琼楼独朗玉宇参差觅石羊处处无踪趁白猿树树如华所以道论其事也理随事变论其理也事得理圆理事洞融人法双显呈拄杖云慧上座放行了矣还会么琉璃殿上骑金马明月堂前辊绣毬上堂僧问洞山过水意旨如何师云一雁落长空乃云潜入滇南已十秋碧鸡金马坐两头分明露布真消息无那高人不肯休篼香饵理钓钩大似云南府昆明县三市街卖卜底老周有问马却说牛木相卯金王秋虽然总是雪峰道底上堂举僧问赵州万法归一一归何处州云我在青州作领布衫重七斤开圣老人云叠翠峰头师云赵州祇知有屋里皮毛不知有孤峰独露开圣祇知有孤峰独露不知有屋里皮毛所以一箇夸富于石崇一箇夸贵于商岭各与二十拄杖为甚如此将此深心奉尘剎是则名为报佛恩开圣老人诞上堂僧问老人诞期犹是者边事如何是那边事师云鞭挞不回问牛头未见四祖时如何师云落得一场喜见后如何师云落得一场喜见与未见时如何师云向女道落得一场喜乃云大众与吾师庆诞慧上座不惜与大众作箇满散遂作女人拜下座上堂喝一喝云会么视之不见名曰夷听之不闻名曰希抟之不得名曰微正打旁敲下下随复喝一喝云者两喝有一喝是宾有一喝是主试柬点看受嵩山请辞院上堂拈帖示众云言言金石字字珠玑不但当道青松碑文白字亦且百城共腑千里仝风莫道慈云矢上加尖照孔着楔好虽然者犹是慈玉上座及汤玉钦众居士底且如何是山僧底遂度帖云知事宣过乃云仆夫行徒正思思此去嵩山春正浓两只艹鞋狞似虎一条拄杖涽如龙以杖横肩云会么杖头八面起清风住云南府嵩山禅院语录据室从上尊宿都在者里驱临济喝拈德山棒一往观来总是借婆衫子拜婆年山僧虽是后生必也别资一路始得乃以火箸拨卢中火云只者一星子家家屋里少他不得到院众护法请上堂拈香祝圣罢次拈香云此瓣香奉为平西亲王殿下并当道尊官荐绅文学当山请主见前僧俗等末后拈香云此瓣香供养砖镜大和尚用酬法乳僧问如何是毗卢竟师云有水皆含月无山不带云乃云斩新日月特地干坤棒如雨点喝似雷奔昆海老龙王只得平地波起淹到三十三天吓得帝释天王来此恶发云是甚么得如此利害山僧约住云莫作瞋大家且看太平春铸佛成上堂昆明池上毗卢阁金马坊前嵩岳祠神鼎漫云好座殿而今涌出大雄师山僧适才从三市街过见一伙俗士共相论云一谓铸工善铸所以三十二相八十种好无不自在无不映彻此非涽佛邪一谓住持长老善说法要所以三臧十二部一切修多罗都在杖头喝底使一切见者闻者悉皆成佛此非涽佛邪于是各各争论不已山僧见之不觉笑曰据道而论不是者箇道理须要揭开毗卢顶门坐断报化佛舌始有入路不然但有言说都无实义上堂嵩山日午到街中万户千门迥不仝漫道家家然火把白头人尚笑春风正恁么时如何委悉火󵍾银华合星桥铁锁开上堂举赵州到一菴主问云有么有么主竖起拳州云水浅不是泊船处又到一菴主问云有么有么主亦竖起拳州云能纵能夺能杀能活便礼拜师云二菴主不妨奇特等闲竖箇拳头直似楞伽山四面无路可入若非赵州神通菩萨亦难窥看虽然绳头早落在赵州手里何也不见龟负出来丧性命于赤字上堂有时挥太阿刳佛碎祖有时烹露槚沃肺浇肠若是其中人不消一句自然风行艹偃不见他古人道天是天地是地山是山水是水僧是僧俗是俗男是男女是女有甚么磎径虽然振邦居士为母添筹又如何道母也天只无量寿海阔山高莫与齐上堂春回百谷煖千条杨柳开看看无向背嫩缘舞莓苔乃举拄杖云乐见么见见之时见非是见见犹离见见不能及不见道羚羊挂角无觅处莫向峰头泣艹莱师诞众请上堂云门打杀世尊不是好心金笼笼鸽祝相公一百二十岁不是好心今日四众与山僧庆生是好心不是好心有意气时添意气不风流处也风流喝一喝浴佛上堂身毒九龙浴悉达不似嵩山更恶辣滚滚一锅艾叶汤大家齐来涽浇杀以手作浇埶云涽浇杀雨溼街头如油滑长松专使送法衣至上堂师拓起示众云见么若也见得始知未离兜率已降皇宫未出母胎度人巳竟那堪更要露袒半肩起模作样其或未见慧上座热谩诸人去也复以衣拂一拂云祖祢不了殃及儿孙上堂问话者直饶天池作口昆海为舌横问竖问问到尽未来际问亦问不着即使嵩山亦以天池作口昆海为舌横答竖答答到尽未来际答亦答不着总之十言九中不如一默虽然如今嶭居士为青云剃度又作么生白日传心净青莲喻法微上堂嵩山有两句才欲与诸人说破忽开化三圣和尚括钵盂物来山饭众要嵩山陞座说法嵩山自揣识陋不能善巧祇好将者两句向诸人说破遂高声云口渴思喫茶肚饥要喫饭上堂箇事元来不别脚跟点处莫疑旧日寒山拾得痛骂丰干古锥如今王公权贵结此胜缘广利群品要山僧演出摩诃般若荐拔无生山僧也未免向第二门露箇说话以杖卓云大施门开绝无壅塞所以道神光不昧万古徽猷入此门来莫存知解复顾大众云为甚么行人更在青山外上堂破艹鞋烂东瓜谩天说价连城璧照胆镜就地还钱者里不消一掴自然人闲天上所以放行则瓦砾生煇把住则黄金失色祇如今放行好把住好识人多处是非多知事少时烦恼少千佛会众居士请上堂众香国里臧身百艹头边露景威音者畔空劫已前举古明今远问近对当机觌面觌面当机遇奇特人显奇特事不见昔有秀才看千佛名经问玄沙和尚云三千诸佛但闻其名未审居何国土还化物也无沙云黄鹤楼崔灏题诗后秀才曾题也未才云未曾沙云得闲题取一篇好师召大众还会么听取一颂三千诸佛居何土崔灏题诗黄鹤楼曳得白牛全体出堂堂倒跨上扬州上堂老鼠咬江波蚯螾嚼生铁乌龟笑大虫虾蟆吞却月识得此四句一生参学事毕上堂昨日晴今日晴山色分外明分外明更有啼猿三两声三两声长连床上可怜生复举僧问古德云如何是佛德云即汝便是其僧悟去师云者僧悟去祇悟得箇识神若是佛未梦见在山僧即不然或有问如何是佛向道一二三便下座上堂日日空蒙下不休门前石径滑如油来朝自有红轮出行人莫只怨高秋阿呵呵翻忆傅大士步行骑水牛上堂举一不得举二放过一着落在第二观世音菩萨将钱买胡饼放下却是馒头蓦竖拄杖云乐见么骑竹马上高楼手执红罗扇遮面不令人见转风流曳杖下座上堂高天皓月净无尘分明拓出赠与人大地本来祇此箇何须更去问西邻以拄杖画一画云还见么见则大家休去未见依旧东鲁西秦上堂一事透彻万理圆融一机干旋十方坐断圣号凡名由此而章殊相劣形以之而见所以一明永明一见永见更不借丝豪力也大众直似长剑倚天神威凛凛正恁么时众居士为用上座成此袈裟如何分付乃度衣喝一喝下座李廷弼荐严请上堂佛法在世间不离世间觉若离世间觉何异求兔角开眼也着合眼也着有漏笊篱无漏木勺没量大人羊肠信脚乃按拄杖召众云此是我阿思哈哈番明宇李公用底三略六韬落在山僧手中不妨为公更下箇註脚公其生也秉张良之资淮阴之算公其殁也题马援之柱留窦宪之碑虽然且道超生死绝去来又作么生委付一叶一华一世界一尘一国一如来上堂极大仝小不见边表极小仝大是何竟界祖师肝胆向人倾他家更在青山外喝一喝宗玺佛源张护法诞请上堂昨日雨今日雨点点打着心眼里报汝诸人知不知古佛过去已久矣劫云初芥石始更询华甲与春秋佛源佛源祇者是额驸卫檀越请上堂六鳌载地五岳擎天石麟应记少陵题篇所以道圆仝太虚无欠无余包罗万有而不盈含吐珠玑而无罄蹋着路头拨转关捩即且置祇如法一丹尼大卫檀越为祖护植福又作么生奕叶流芳继阀阅连绵瓜瓞奏埙箎上堂山僧恰直桥头见两人把手引白一人云昨日雨今日晴是明法身事一人云芍药开棕榈长是明法身事忽有人从旁约住骂云汝二人恁么只解说法身若法身实未梦见在山僧见之忍俊不禁乃痛与一喝者一队汉各箇削迹而去乃顾左右云佛身王居士母难之辰要山僧举扬箇事且道箇事如何举复顾左右云上来举扬理合回向吽吽上堂莎底因生一念遭他毒螫通身明王药出金缾如日销镕薄冰搅长河为酥酪变大地作黄金转关迻轴换斗迻星即不无且王秉和为会成祈永年又作么生道八万四千尘劳门流入庄严智慧海上堂太和令陈公于催科抚字之暇捧出无尽香饭供养无边高僧为母樊夫人祈益福算仍要嵩山陞此座子举扬宗乘借此法利并答罔极嵩山既到此座说箇甚么即得良久云我有箇方便以杖连画云福于斯寿于斯与沧海并与南山齐上堂大事未明如丧考妣大事已明如丧考妣大事未明固是大事已明因甚如丧考妣当时祇道毛长短烧了方知地不平玄初刘公请上堂谈笑梁州十载余白云深处每相期碑文白字还须刻莫厌慈明相为时复举李状元访径山杲杲上堂举僧问云门如何是和尚家风门云有读书人来报杲云读书人已在者里作么生与伊相见顾视左右云不是冤家不聚头师云读书人已在者里作么生与伊相见嵩山亦顾视左右云文章千古事得失寸心知上堂僧问如何是嵩山竟师云门连昆水山接华峰乃云太华山华亭寺罗汉殿太史祠往古来今无变无易箇中消息几箇能知即使打地张口长庆生眉更有拈皁角悟救餈敲木盆要递泥猫儿尾上系檑椎还会么大虫里纸帽好笑又惊人住富民县卧龙山法华禅院语录据室深固幽远无人能到如今新卧龙已得端居此室倒拈拂柄把住要津不通凡圣矣你湖海衲僧到来又如何管待以杖画云云门饼赵州茶开卢金声振请上堂拈香祝圣毕次拈香云此瓣香奉为平西亲王并当道护法檀越绅士等末后拈香云此瓣香气吞诸方师表百世爇向卢中供养砖镜大和尚乃云卧龙山寺老禅和此日卢开到岭阿添煤祇借金居士凡圣还教避得么时有僧问如何是宾师云阇黎是暂到进云如何是主师云铁轮天子僧礼拜师便下座上堂僧问如何是卧龙竟师云碧水流白鸥乃云山日丽长空衲僧齐晒㫰可惜闲工夫作在衣架上喝一喝下座上堂竖拄杖云会么于斯会得便知释迦老子打失眼睛底时节脱或未会听卧龙处分然而者事祇饶牙如剑树口似血盆亦难彷彿除是过量人方有趋向分如今深山里土地也在瞠眉努眼谓之直指乌乎老胡岂不绝望不见道参须实悟须实阎罗大王不怕多语上堂珠树霭沈沈沧江涌万寻昆明一线月旁午上东林且道明甚么边事昨日雨今日晴寒轩暴背乐忻忻上堂一九两九褱中插手大雪𠂤山孤鸟啼柳品字地卢爇生柴无底钵盂煖白酉更烹露地牛杀子湖狗醉饱拍且歌呵呵笑破口卧龙祇此要人知莫怪普化翻筋斗普请上堂梆声震天普请出岭虽有冰霜绝多佳景向前拾得钵盂卸柄复长揖云不审不审上堂僧问如何是三宝师云稻梁菽进云意旨如何师云衲僧三顿饱齁齁乃云若是德山临济以杖指云且向者边立若是文殊普贤以杖指云且向者边立顾左右云卧龙不合为诸人註解便下座除日上堂爆竹彻天桃符入地世出世闲总此周备卓杖云一芥坠而地覆一尘飞而天翳元旦上堂僧问阴阳未形主人公在甚么处师云会阳既形主人公在甚么处问无梦无想主人公在甚么处师云日出后看取乃云壁立龙山钩曲塘水跃鱼飞鸢来泰去否昨日旧年终今日新年始新年与旧年总着者些子以我为隐乎吾无隐乎尔上堂你诸人直饶把三经五论三坟五典诸子百氏世出世闲工巧伎术总作一句来问卧龙卧龙不消一掴答汝诸人了也且与箇事总没交涉汝诸人各有一具地还稳当也未莫当等闲且将未稳当底看看诸仁者但办肯心必不相赚还委悉么良久云无人知此意令我忆南泉到武定府福田寺上堂僧问正法眼臧意旨如何师拈拄杖云委在今时僧礼拜师打一棒乃云六华飘空群峰集瑞渔父敲冰牧儿瞌睡慈明堂前榜沩山肋上字佛果鸡啼太原角吹玄沙指神光臂以杖一卓云一一皆从者里去复卓云大海终须纳细流岳高尽是千峰埶住潞南州弥勒禅院语录据室立宾立主绝渗漏于机先有实有权驱圣凡于喝下三千里外蚤识端倪十笏丈中谁堪种艹喝两喝云付在来日上堂拈香祝圣毕次拈香云此瓣香奉为平西亲王并请主兵宪卢公护法檀越等末后拈香云此瓣香名不得状不得佛祖难婴其锋臧愈密声愈扬鬼神莫测其际爇向卢中供养前住荆南开圣今住广陵福海砖镜大和尚乃云一竿风月隐梁中又被缠绵出海东莫笑恶声惊宇内十年肝胆验蛇龙有僧便喝师云者喝落在甚处僧又连喝师云三喝后如何僧拟议师便打乃云若箇慧布袋有甚底光采一肩破衲衣胸无点墨水舌利如锥腹空似海佛口蛇心笑面无改以拄杖横肩呵呵大笑云你看者箇惨怪上堂旧阁闲田地未曾动着些偶然头首请潦倒着袈裟一根邛竹杖不识落谁家铁额铜头汉看看眼迷麻喝一喝上堂江梅笑日岸柳含烟千峰翠色一道凝然不居会界不涉众缘珠回玉转纬地经天一尘正受万法周圆三要印开百川仝源即理即事非正非偏仰之弥高钻之弥坚似镜照镜如絃合絃还委悉么竹杖横肩入市廛逢人乞与一文钱贺督府请上堂今日冷似昨日奚暇为众竭力且不解矢上加尖又何能秤锤掜汁不如和南散去何须竖四横三中九下七碟子成七片盏子扑落地拍膝一下云者里也好箇时节上堂花阡柳陌古佛家风舞榭歌楼当来补处桃李经春而笑日松柏操霜而自妍文殊普贤也随队起佛见法见被山僧二十拄杖趁出骇得金刚汗滴伽蓝咬指汝辈东瓜茄子几曾知得师诞众请上堂四十三年挝毒鼓一条藤杖断人魂更云戴角披毛事白发婴儿解笑言上堂举道吾和尚示众云高不在绝顶富不在福严乐不在天堂苦不在地狱相识满天下知心能几人大慧杲云高在绝顶富在福严乐在天堂苦在地狱谁知席帽下原是昔愁人师云山僧即不然高者任他高富者任他富乐者任他乐苦者任他苦须知远烟浪别有钓鱼人上堂一声哌地称雄安知云门棒折更有白拈老子说他所见不别拈拄杖云当断不断返招贼擿拄杖呵呵下座嶭居士请上堂蓦拈拄杖喝一喝云若是不求诸圣不重己灵一毛头上横身底必不周繇者也若是毒蛇头上揩痒饥雁爪下夺肉百尺竿头努目底更不周繇者也何故聻他家自有通人爱大众山僧恁么且因斋庆赞又作么生但愿山前荍麦孰罗睺罗儿与一文上堂本来事如何蜘蛛走上壁网取虫喫了依然走下壁翻覆看将来二九一十八上堂当阳一路祖佛共由觌面一机衲僧罔措所以拾得帽来忘却衫子似者样底有甚么用处不见道大人具大见大智得大用击石火闪电光牢笼不住唿唤不回始有唱和分虽然祇如宗量麻夫人久勤于道作么生是他受用一句云山海岳都抛弃赢得庄周蜨梦长上堂小知不及大知小年不及大年高声喝云苦瓠连根苦甜瓜彻蒂甜上堂举僧问夹山拨尘见佛时如何山云祇须撝剑若不撝剑渔父栖巢又问石霜霜云渠无国土何处逢渠僧回举似山山上堂云门庭施设不如老僧入理深谈犹较石霜百步师云今日设有问拨尘见佛时如何噼嵴便棒且道是门庭施设是入理深谈速道速道灵应寺近山请上堂道得一句子玄犹隔千差直饶坐断千差截断众流千圣不携万机休罢犹是时人公干须知更有向上一路还委悉么便下座上堂僧问如何是北斗臧身句师云倚天长剑逼人寒乃云北斗臧身理事全倚天长剑逼人寒还会么会则大家归去好不会各箇面南看张廷玺率众请上堂山僧昨夜隐几而卧便梦陞弥勒内院见百千万亿善财百千万亿弥勒一一弥勒执一一善财手一一善财于一一弥勒前谘问菩萨摩诃萨初发心时学菩萨道行菩萨行其义云何弥勒菩萨言善男子此义深远难可具陈山僧即前云善财你如此问老师如此答还要棒喫么今日众居士请法山僧无处启口权将昨夜梦底举似诸人大众即今说底是昨夜梦底昨夜梦底是即今说底闭眼底开眼底已为诸人说了还知落处么蓦竖拂子云昨夜今朝休寐语大家着眼好生看嵩山野竹禅师语录卷二嵩山野竹禅师录嵩山野竹禅师语录卷三鄂州参仝门人宗宏录鄂州龙光门人宗上潞南州兜率门人宗坚仝编再住云南府嵩山禅院语录开卢檀越高得捷张国勋同各衙勋贵请上堂指法座云者箇座子与须弥齐等陞此座者揭开千圣顶𩕳坐断报化佛舌演无量玅义流出恒沙法门所谓我为法王于法自在便陞座拈香祝圣毕次拈香云此瓣香奉为平西亲王及高张两居士各衙勋贵末后拈香云此是第十回供养砖镜大和尚僧问大冶卢开烹佛烹祖如何是斩新一句师云今日勋贵约山僧开堂进云恁么则各各心空及第归也师云如何是心空及第归底句僧喝师云此喝也少不得问选佛场开即不问当阳一句作么生师云零零落落千峰雪澹澹清清几点梅进云人人尽获无生意箇箇仝明般若心师云谁不瞻仰问雪飘万里时如何师云祇要你寒入骨乃云开卢瑞雪两采一赛有时白纷纷有时青霭霭古人云好雪片片不落别处且道落在甚么处还有知得落处底么不见目前无法意在目前且谁是目前法莫是海岳云山艹木丛林总成琼楼玉宇么莫是一玉宇有一佛出世说不可思议甚深法不可思议解脱门么莫是藩府勋贵约山僧开堂直指人人本具受用底么衲僧门下总没交涉何也他家别有通人爱上堂握灵蛇珠煇天鉴地持金刚剑截铁斩钉德山临济如龙得水佛果玅喜似虎靠山清平木勺灵昭笊篱包罗万有含吐十虚过量人有过量智有过量智可以接待天下人所以道净裸裸绝承当赤条条没回牙一道清虚浑无向背还委悉么十字街头等箇人玲珑不是寻常事上堂古者道咳唾掉臂是祖师西来意遂回首作咳唾埶云还有西来意也无僧便问西来大意事如何师云瓦砾生光问如何是戒师云匙挑不上如何是定师云棒打不圆如何是慧师云终不向你道乃云即心即佛非心非佛不是心不是佛不是物生铁铸金刚你若会得南泉在你脚底你若不会南泉在你脚底何也直饶句外明宗总是野狐精见解未具衲僧气息在且如何是衲僧气息良久云恁么也免得箇野狐精见解上堂举僧问法眼和尚如何是佛眼云汝名慧超僧有省佛果云还会么病遇良医饥逢王膳买酱得盐雪里送炭师云嵩山即不然热病得药冷病得汗似桼投朱如油入面上堂一色不有百千三昧全章一念才兴无边竟缘齐赴所以道群灵一源假名为佛体竭形消而不灭金流璞散以常存无变无不变非存非不存此是清故阿吉革焦氏即日一周作大佛事所以山僧登此座子示无生灭之体明无去来之用若是者里会得可谓省力其或未然山僧更有箇方便遂举庄宗皇帝请华严静禅师大内斋时诸大师总看经惟华严一众默然帝问师何不看经静云道泰不传天子令时清休唱太平歌帝云大师一人即得众何不看静云师子窟中无异兽象王行处绝狐踪帝云诸大师为何总看静云水母元无眼求食须仗虾师云庄宗殊胜中殊胜乃能万机之暇露无为之功用可谓万世徽猷华严奇特中奇特乃能百尺竿头发竭世之枢机亦可谓万世龟鉴山僧今日为众竭力且道成得箇甚么事也祇要一光烜赫逼虚空今古炽然常照烛长至杨闻谷请上堂银碗里盛雪也好秤锤里掜汁也好破沙盆里炀羹也好珠砂钵里括残也好者箇总不问你你道一阳来复复见天心且谁是天心自代云剥尽群会来复日不萌支上起温风供养天童悟祖开化和尚请上堂佛祖第一机无是亦无非是非两踢脱心空及第归若论第一机开化和尚为诸人露头露目了也祇如心空及第作么生道有道得恰好者不惟祖风不坠正眼流通亦且知我天童老人面目犹在有么有么复举谷泉和尚访慈明禅师明问云白云横谷口道人何处来泉左右顾视云夜来何处火烧出古人坟明云未在更道泉作虎声明以坐具便摵泉接住推明置禅床上明却作虎声泉大笑云我见七十余员善知识今日始遇作家师召大众云还识谷泉慈明么以两手拍膝云天童老人来也不暇道得问取开化和尚一转语去上堂孤迥迥峭巍巍鍼札不入密绵绵涽泼泼水洩不通所以壁立万仞处滴水滴涷滴水滴涷处壁立万仞即使摩醯三目也觑不见大悲千手也摸不着我甸舒慈云两和尚向觑不见摸不着处要嵩山露箇说话然则欲露者箇说话须向文采未章前荐取始得何也莫怪从前多意气他家曾蹋上头关上堂杀人刀涽人剑要用便用要休便休天是天地是地山是山水是水都卢是箇没意智显大机明大用通身遍身触着磕着也祇是要未见者见未闻者闻未悟者悟未证者证正恁么时怀州牛喫禾益州马腹胀即不问你嘉州大象吞却陕府铁牛又作么生穿杨箭与惊人句不是临时学得来福海老人诞上堂举僧问赵州承闻和尚亲见南泉来是不州云镇州出大芦菔头师云赵州答话不妨奇特祇是屈他南泉大似箇芦菔头嵩山即不然或问和尚亲见福海来是不向他道滇南产茯苓包章京张公请上堂结制已过三十日转眼又是腊月一施主办斋和尚喫佛法人事俱周毕此土二三西天四七癞马系枯椿不劳重指示干屎橛芦菔头金刚圈栗棘蓬是担板禅和底履历所以作家不啐啄啐啄仝时失紫罗帐里攃珍珠大地撮来如粟粒又作么生委悉喝一喝云弄潮须是弄潮人相识还如不相识饶绣衮请上堂朱砂钵里金牛饭吞不下吐不出玛瑙盆中赤肉团抟不圆掜不碎放一拈一拏三道三施照用于双纵双禽明纲宗于三玄三要四种料拣七事随身冲天气宇落地金声正恁么时如何是嵩山为人句敶云横海上拔剑搅龙门上堂以拄杖击香几一下云大众会么恁么散去犹较些子设或迟疑嵩山撦葛藤不少何也羊头神倒跨碧鸡金马游遍四天下与二十四景帝共相论义云胜义谛中有世俗谛不若言有智不应一若言无智不应二一二之义其意云何比无有对者惟有嵩山拄杖子总与一掴云回而更相涉不尔依位住嵩山见了总不管他为甚不管数声清磬是非外一箇闲人天地闲弥勒寺监院请上堂百日禅期过半未曾举着旧案今朝特地陞堂反覆元来者汉一句当阳众流截断波斯喫胡椒老鼠嚼冰炭上堂朔风凛凛松烟郁郁觌面相呈更非他物所以物物尽玅法法圆融一一七穴八穿一一千重百匝见色明心闻声悟道玄机独唱截断众流镬汤中垂手虎穴里扬名显大机明大用涽人剑杀人刀须是其人且如何是释迦老人悟底道相识满天下知心能几人元日兵宪卢公请上堂昨夜穷冬尽今朝椒柏香家家箫鼓动可以乐时康此是仙月卢公治国安民为祥为瑞底余力虽然一句分明报汝知千寻万派还归海挥拂子下座元宵上堂元宵景致可观火树银华烂然万户千门鼓吹太平时在目前嵩山也随例得一橛乃以拄杖打圆相云会么良久云可惜许复云通蕴张君到嵩山饭僧荐严慈答劬劳又作么生指示此日此时开正眼饥来喫饭倦来眠上堂春王二月一玄鸟声催急桃华灿烂开者箇无人识如欲识须真切嵩山此语虽平常木人闻之也泣血上堂应龙冯公欲山僧垂语为北堂祝寿山岳峙与内政祈玉燕重翔若论寿域虚空无量沧海无涯若论熊兆英物齐声阿充齐名所以道仁者必得其寿必得其子孙既然且道如何是他受用一句不须鹤下筹添室自是门高岳降申祖臂韩公同众内府请上堂一尘含法界大地全收一念绝周遮古今不变所以道无边无表绝相绝名掜聚裂开生禽涽捉斥妖逐魅夺食驱耕大众闹市里天子百艹头老僧则且置随处作主遇缘即宗毕竟如何以杖击香几云迅雷历历无私震艹匽风行得自由解制上堂春日乍融春风乍温春山刺锦春水消冰全章己用尽露法身出户不出户亦任高鉴蹋着蹋不着何妨艹青所以道动若行云止犹谷神既然今日宗熙孔居士为诸人作箇满散饯发一句作么生道咭嘹舌头三千里上堂雨断秋空月浮桂影免擣灵药杵声自冷上堂举马祖翫月因缘颂云年年此夜一轮圆照彻梁城万井烟要问三人谁箇恰抽身归去是南泉上堂去年开卢雪今年开卢晴去年今年何相远一冷一暖难为情复云雪皑皑晴杲杲手执夜明符几箇知天晓峙如岳参府请上堂长至节过八九老梅雪孕谿口细看地上春来莫愁瘦杀杨柳苏州有常州有一拳拳倒碧鸡坊拈起珊瑚鞭北斗上堂蓦拈拄杖召众云会么祖师西来庭前柏子句外明宗机先领旨且置祇如离见绝闻作么生道貍奴白羖念摩诃翠竹黄花耸两耳佛身王居士请上堂时固山额贞何居士出礼拜师云若论第一义谛何公居士为诸人露布了也苟或踟蹰第二门领取竖拄杖云金刚剑截铁斩钉师子儿蹴蹋返踯孤峰顶上招手十字街前点头十字街前招手孤峰顶上点头顾左右云者箇说话毕竟如何撦葛藤不了有甚么佛法擿拄杖下座雪日祖臂韩公请上堂群峰戛玉万壑鸣珂好箇庄严世界就里何常淆讹你若寂寂寞寞我也多多和和又谁管你樵没踪迹渔绝网罗龙女献珠酒楼讴歌大家共赏琼楼玉宇遍山阿蒲居士等请上堂风动风鸣雪飘雪下锦绣山川了无缝罅玄机透彻融万相于目前至理精明会千差于物表超生死绝见闻即不无随处作主遇缘即宗又作么生不萌支上绽香肥无影林中日杲杲上堂北风聒聒吹疏壁雨雪纷纷下朝夕冻得诸人毛骨寒脚跟下事浮逼逼插下火箸来筑碎梵王鼻石虎叫不休木人叉手泣惟有达道人不借些子力毛德如请上堂初三十一不用择日是佛是心非得非失脱壳乌龟飞上天旛竿头上煎饠饆南斗六北斗七佛法绝思惟道学弹指入卸却云门枷放下曹谿石马祖陞堂百丈卷席对面千山天涯咫尺作务归上堂运瓦般砖事事忙归来无法可商量抬眸月在梅梢上大地山河总是霜喝一喝上堂元宵镫万家春即此是时节好好细谈论过去诸佛于此时节示般涅槃未来诸佛于此时节示见受生见在诸佛于此时节说法利生且道拄杖子于此时节毕竟如何遂卓一卓复云者事且从包里李夫人求嗣又作么生分付石麟生瑞霭玉燕向高门上堂春日曛曛春风谡谡瑞艹萌牙夭桃吐萼灵云攒眉濂谿囱绿陕府铁牛角生嘉州大象毛脱着着碓嘴生花磨盘八角额驸夏檀越荐郡主请上堂大道没遮栏至理绝回牙世与出世间无住无非住所以道来无所从去无所至论其体也日月不足谕其明论其用也虚空不足喻其广蓦拈拄杖云郡主见山僧与么举扬则证悟无生在山僧拄杖头上见大人相云我无量劫来宝臧珠珍却被嵩山长老道破如今未免转施见前四众及尽未来际一切众生直使穷劫莫罄汝等还信得及么若信得及释迦不先弥勒不后脱或未能以拄杖击香几复抛下左右顾视云可惜许蒲夫人请上堂红尘𠂤里无碍紫竹林中有家好箇见成受用不须别作生涯如是则寿山福海尽是己有龟龄鹤算亦非他物假使有人磨以为墨过千国土乃下一点如是点与不点尽抹微尘不足喻其寿量大众如此举扬除是本分衲僧方信得及若非其人未免怪笑还识祖师么曳杖下座特生请上堂雨水前元宵后看看春舒柳桃李自成蹊馨香遍宇宙乃卓杖云是大神咒是大明咒是无上咒是无等等咒特生特生般若仝寿解制谢护法上堂风从虎云从龙更抟扶摇九万空是以各镇提承尽心尽力护卫法门其功可谓尽天地不磨空芥城不穷山僧又将箇甚么奉酬我想赠人以物不如赠人以言且赠甚么言聻碑文刻白字当道种青松结制固山何公包章京张公请上堂举僧问智门祚和尚云一切智智清净还堕地狱也无祚云阎罗王是鬼做师云智门老子可谓不忝云门下烜赫儿孙若较嵩山者里十万八千在如今或有问一切智智清净还堕地狱也无但道不可担枷过状上堂玉璋饶君为母祝寿嵩山别无可说有首无生曲子不妨举似月初十西风急无位真人持书来报道王母降瑶池王母手中有一物大如斗赤如日以之寿刘母刘母算增益更有骑虎丰干执爨寒拾都来道箇如是如是饶公饶公记取记取上堂喫饭穿衣释迦弥勒真如佛性翠竹黄华出焉而不知其所终入焉而不知其所穷古木无人径深山何处钟有人于其中处胎岳降乃至作世闲种种事业莫不于此始于此终你道是谁玉璋饶公复呵呵大笑下座包章京张公请上堂日间浩浩里作得主梦里如何作不得主者箇去处诸人不可放过若放过他时喫阎老子铁棒莫言不道嵩山昔年见箇尊宿他问者箇所在如何透去嵩山勤苦三年始有箇入路今日向华王座上作者戴角披毛事亦不避诸方柬责虽则祖令当行十方坐断孤迥迥峭巍巍尚不敢造次何故如临深渊如履薄冰此言不可不凛焉珍重永顺总府线公请上堂日面佛月面佛河里失钱河里漉是世法是佛法雨下地上如油滑家家门前火把子楚王城畔水东流不问你且道树倒藤枯句归何处蓦竖拄杖云有佛处不可住无佛处急走过宗玺张护法度僧请上堂水中盐味色里胶青秤头八两秤尾半斤黄檗室中喫棒药山松下看经国清伽蓝遭打云居土地被瞋且道无位真人居何国土四五百条花柳衖二三千所管絃楼额驸卫檀越请上堂目前无法有马骑马意在目前无马步行不是目前法空里书卍字非耳目之所到石上种青松所以道有情之本依智海以为源含识之流总法身而为体大众会么木人才奏云中曲石女便吹海底笙上堂星辰夜夜挂长空何事今宵独不仝及至打开两只眼何曾被他碧纱笼坚长老通法嗣书上堂拈书召众云者符子里有道真言念将出来不惟赤口毒舌魑魅方良全消即乃佛乃祖也未免倒退何也他家曾蹋上头关上堂朔风凛凛十分寒日照梅梢露未干普请诸人高着眼切忌从他支上看既不从支上看毕竟从甚么处看者里也须拈却炙脂帽子脱却鹘臭布衫底衲僧始得有么如有出来嵩山要与他相见上堂腊月廿二寒光匝地冻合千谿了无尘滓伶俐衲僧便合会去如涉脣吻白云万里所以道寒则普天匝地寒热则普天匝地热你衲僧分上毕竟如何蓦召大众云幸尔无事归堂喫茶除夕上堂爆竹声声逼岁除梅花又见向云舒分明好箇真消息试问吾徒会也无良久云既不会嵩山自道去也以手作鹁鸠嘴云谷哌哌便下座上堂元旦二自然智无师智齐周备醒醒底亦任醒醒瞌睡底亦任瞌睡顾左右云头角生也复顾左右云才有好音来耳畔又被风吹别调中陈天彻率众请上堂才直正月一又是月初十曲指从头数鸟骓趁不及趁不及千峰顶上侧足立离相绝名丝来线去高高处观之不足低低处看之有余还会么蓦过于阗国撞着摩罗什上堂昨日雨今日晴水光山色坐黄昏岭梅吐玉隄柳垂金山月欲吐未吐鸿雁一声两声复举古德云锯解秤锤油煎石磉两手擎来有功者赏师云谁是有功者我要与他一束帛元宵冯鳞长请上堂山僧适才入城谢客见东城镫绳与西城镫绳无别南城镫绳与北城镫绳一般勿论长衕短衚贫富贵贱家家门首总少者条镫绳不得嵩山见此佳景忍俊不禁不觉手舞足蹈卒成一曲今日冯居士请陞此座不免为诸人重歌一上遂操蜀音以手作打瓦鼓埶云元宵自是正月半嵩山一一为君判须弥镫王暗偷眼然镫古佛开笑面千手大悲出梁州毗目仙人生叫唤娱乐底亦任娱乐赏翫底亦任赏翫了了常知无别知明明见了非他见擿下拄杖云灼然似箇镀铄钻宁宇居士请上堂年年二月一独有今年别罂粟十丈映晴岚翠竹千竿摇春日蛰发昆池鱼化龙阳回海角芦飞鳦嵩山拄杖更淆讹忽然变作铁鳖鼻而今窜向诸人前遂抛下拄杖云九九还归八十一内府众护法请上堂春分时节雨群芳兼蜨舞紫燕理旧巢黄莺啄新卄秬头头意畅情舒物物耳闻目睹既然一一见成何必重重言语大家撩起便行免得攃沙攃土复以手作打杖鼓埶云普上堂杨花如雪山如锦隔涧流莺叫落梅此日此时人共得寻芳逐翠任徘徊拈拄杖召大众云祖臂韩公即日初度林下道人以何祝寿卓一卓云嵩山拄杖情何切指出桼园八百春赎王会成归俗请上堂柳条金亸梅梢脂澍百芔竞妍万松郁雾发纤机于群芳撼条风于一雨桃浪并麦浪翻飞梁山与华山相顾白额虎产大虫黄缺脣生玉兔会成会成者里莫住汝非仝流勿与共处且归作俗人永承尔宗去克勤克俭永昌永祚恭谂王维摩有郎一着锦衣便高步步蟾从此蹋青霄月中丹桂亲分付陈章居士供法衣上堂灵山委付迦叶粲粲金襕慈氏相传未休重重锦缝恁么会祇得其一不得其二大庾岭头力竭面目分明鸡足峰前悄然顶门已露恁么会祇得其二不得其一拈拄杖召大众云一二之义其事云何以杖卓一卓喝一喝纛章京巴公请上堂举世尊初生一手指天一手指地云天上天下惟吾独尊师呵呵大笑云也好笑笑须三十年何也凤儿未出林便有摩霄翼老胡才下地心肝便倾出无端韶阳脑后椎未免平地生荆棘生荆棘芒梢刺着轮王鼻上堂残春已过中夏初临火云弥布火旂鲜明滇南景异寒暑各婴一雨则凉风透骨一晴则酷吏相瞋大众不涉仝异一句合作么生石女夜抛机轧轧木人晓弄笛声声上堂熏风自南来殿阁生微凉寒来暑往秋收冬臧倚他门户旁他墙反被时人唤作郎鄂州龙光上长老归振国何居士请上堂玉剖荆山名重列国金离丽水光绝诸尘物既如斯孰与仝价况宗门牙叉法社夔龙骨临济而肉德山才明教而学觉范实为杨岐远裔可继福海真孙说甚寿圣锥钩玅喜竹篦三玄戈甲五位功勋总寻常茶饭也所以振国何公欲闻子归就父共说家常祇如家常一句又如何道愁人莫向愁人说说向愁人转更愁杨闻谷请上堂太华峰昨夜秋昆明水清如油山悠悠水悠悠歌白雪唱梁州端师子正黄牛也来者里大家笑不休你道笑箇甚么人从桥上过桥流水不流复举僧问首山云如何是佛法的的大意山云楚王城畔汝水东流师云嵩山即不然或问如何是佛法的的大意向道漳泉福建头匾如扇潞南州兜率坚长老归上堂师儿近日已匡徒再上山头省老夫七尺辽天笻竹杖重重分付莫涂煳坚长老听指唿他时接得英灵物都卢排上祖师图记取记取上堂皓月当空未是转身句谿流涧底未是入门句白额虎咬杀大虫说与诸人不识良久云昆仑鼻横龟哥眼赤中秋上堂寒山无比伦南泉便归去鹫岭喻重重曹谿落指顾嵩山复如何别处开门户以拄杖画此相云会么休道孤轮隐清光常独露上堂蝉鸣树底雁宿沙洲万户擣砧千江映月泥牛海底耕翻旷劫灵苗木马云中嘶杀今时消息说甚长三丈阔八尺自然缘水青山诚哉古佛气象一微尘摄众微尘众微尘摄一微尘放去从容收来自在如宝丝网友光相映葛藤且说到者里祇如何檀越素称旧识毕竟以何为验不因握手鹫峰前安得谈心昆海上曲靖府报国海长老归上堂千差坐断肘下看灵符八字打开胸前旋卍字胸前旋卍字万古神光肘下看灵符五叶秀气五叶秀气一切水月一月摄万古神光一尘尘剖一切尘一尘尘剖一切尘金马坊前一切水月一月摄碧鸡关上遂连喝云若不喝住说到驴年也未休宗玺佛源张护法诞请上堂瑶池桃孰十月一信手摘来香喷鼻如今捧出万人前玛瑙盆晖映霜日说甚枣大如瓜萍甜似密蓦直无位真人轻轻道箇不必恁么也得不恁么也得何故春到百花开何须寻旧历王国勋国相荐严请上堂走马街前担来负去何曾识得衣珠屠猪案上割去截来那箇识得精底譬如巨商入海探宝手力崨疾者先得之所以我长山王公手提万贯囊足千珍自汉中见丈雪和尚知有向上事及寓梁州再造嵩山于于然惟道是乐也故临终时属长君及仲君后事毕谈笑中便奄然化去乌乎若公者比近世形仝之沙弥亦霄壤矣还知么临行一句分明道巧手丹青画不成江佛道请上堂冬日晴开腊八慈风荡荡无边奇哉三叹之语如今笑杀嵩山不是儿孙伎俩别他家曾蹋上头关你若丁一卓二我也拏三道三更欲指鹿为马安知得兔忘筌阿呵呵世间无限痴男女尽向糟瓮里头眠且谁是糟瓮里眠者聻鼬鼬由里鼷鼠蜈蚣蚰蜒说戒上堂严持者严持毁犯者毁犯布萨者布萨隐恶者隐恶古者道修证即不无染污即不得祇此不染污乃诸佛之所护念于斯领得即佛之一字亦不喜闻况持犯罪福者哉苟或迟疑优波离尊者为诸人转十无尽戒上堂连日挝鼓陞堂衲僧气宇如王提唱杨岐宗旨结习如雪浇汤嵩山恁么告报还有为人处也无春色无高下花支有短长上堂龙吟云起虎啸风生放之则遍卷之则臧静无边际动即随方即心即佛非变非常蓦召大众云是甚么得与么郎当上堂㭉花颂元正春风剥杨柳青帝骑苍龙金毛变作狗此四句有一句夺人有一句夺竟有一句人竟俱夺有一句人竟俱不夺若人识得将者箇座子分半座与他若识不得须弥和南昆仑稽首上堂尘尘三昧触处该通叶叶如来随机展演且搭在一边祇如百花竞秀玅德家风一亘晴空普贤竟界你道于衲僧分上合谈何事卓拄杖喝一喝云也要大家委悉上堂竹檀栾柳婆娑好箇春初景不可不讴歌不可不打锣遂以手作打锣埶复高声唱云到江吴地尽隔岸越山多嵩山野竹禅师语录卷三嵩山野竹禅师录嵩山野竹禅师语录卷四鄂州参仝门人宗宏录鄂州龙光门人宗上潞南州兜率门人宗坚仝编晚参中秋晚参青山日日雨倾盆祇说广寒羞见人忽地晴开天如洗清光依旧在江苹蓦召众云正恁么时还是修行邪供养邪拂袖归去邪星随平野阔月涌大江流晚参因小师翦烛光灭师谓众云要见龙潭么向者僧手中看取要见德山么向山僧手中看取即心即佛非心非佛不是心不是佛不是物是箇甚么向诸人脚跟下看取虽然不是一番寒彻骨怎得梅花扑鼻香晚参先行不到末后太过不知是何人斯欲我多多和和元来是鄂渚一箇弟弟一箇哥哥斯人何居竹眉之阿斯人名谁问取玄沙晚参僧问幽鸟语諵諵辞云入乱峰是甚么意师云花因雨打落日为云破来问皓月当空时如何师云清光独露进云吹万刀刀时如何师云山山吐玅机进云恁么则有水皆含月无山不带云师云徒来念诗篇僧喝师便打问月朗星稀即不问风云际会时如何师云今夜不答话有俗士与僧齐出师云者僧且止俗士快道士礼拜师云拜即不无汝须快道士云某甲不会师云不会即得乃云幽鸟语諵諵声落髑髅前辞云入乱峰刺瞎汝两瞳今夜不答话十有九人怕皓月当空清光不仝者僧且止不可与语俗士快道吓得滴尿者些蠢物不如赶出遂以杖一时趁散晚参如今穷岁毕那事何曾识心头未悄然依旧重分析举起拄杖云会么若也未会付在来日晚参僧问孤峰独宿时如何师云祇教你棒折进云过在甚处师不答乃云孤峰独宿祇教棒折过在甚处不吐一句会么卓杖云者般时节说向诸人犹作竟会大似日中迷路月下挑镫若是伶俐衲僧举起便知落处不见南院问风穴云南方一棒作么商量穴云作奇特商量穴便问和尚此间一棒作么商量院云棒下无生忍临机不见师穴便悟入者便是举起便知底样子还会么归宗会斩蛇禾山解打鼓晚参僧问某甲有铁牛之机请师不搭印师云不搭印得么僧无语师喝云话头也不识问皓月当空时如何师云喫棒未有了日在乃以杖向空指云会么众无对遂抛下云既不会大家噇眠去晚参有俗士作圆相云者是甚么师云将谓将谓元来元来士礼拜师云放不下担将去又一士问如何是色师云满眼攃红绿进云如何是空师云长长看不尽进云色空两忘时如何师云昆池浮皓月太华插青霄乃云有问有答石头路滑无问无答来朝初八祇饶恁么不翻为黄杨木禅即翻为徐六担板正恁么时如何是独超一句寒巖石鼓敲三点破寺金钟扣五更晚参聒聒秋风一夜雨华山高卓白云中忽然卷尽烟氛后依旧冰轮出海东者箇唤作全明全暗双放双收且如何是正令全提句白棒当轩立结制晚参克期取证画地为牢立限调心敲空追响者样学道底欲悟本心驴年去枉经不云乎以大圆觉为我伽蓝身心安居平等性智若识得平等性智则时时在伽蓝里安居又何有结制解制而为之闲断邪如今还有箇衲僧会得平等性智底么且作么生是平等性智莫是四十九年三百余会是么莫是九年面壁立雪断臂是么莫是打碓传衣乃至玄要王子圆相扬眉瞚目插锹辊毬是么乃以拄杖画一画便起身晚参僧问如何是师子吼师侧耳云㘞复问僧汝适才问甚么僧理前问师云者狐精尚趁叉牙问某甲一块地请师下种师云我者里种也无下甚么地僧无语师云荒田不柬艹争怪得山僧乃云荒田不柬艹莫怪山僧好旧日拾得与寒山一面相逢一面老大众你道甚处是与寒拾相见处良久云赵州道底晚参僧才作礼师与蓦头一棒复问云汝适才道甚么僧拟对师又打乃云以心求之心不可得以礼求之徒劳筋力不如自究了然明白搔着喉咙痒咬破口中舌月冷镫残勿劳久立晚参金华监院请益了无佛法可说虽有一箇话柄早为诸人举出所以汝问讯我低头汝兜鞋我着靸诸人既无讳处我又何曾祕密虽然祇如甘贽礼拜烝笼普化踢倒饭床你诸人如何委悉举拳云者箇不可搭却晚参元正启祚万物咸新古人到者里不觉将春光註破矣祇是千百年来无人识得如今莫有识得底么听取一颂快涽足山家元夕饭胡麻清贫遣岁月何用献椒花晚参家家鼓吹处处庭燎光光相照不隔丝豪石女奏无生之曲木人舞虞舜之韶汝诸人分上合作么生卓杖云看脚下晚参僧问如何是祖师西来意师良久云阇黎会也僧云不会师便喝乃云入神通海坐寂灭场打骨董话隐哀牢乡祖师西来意一曲别宫商会与不会山高水长晚参昨日云龙辛刺史呈箇颂子云诵经不诵经二俱堕地狱在家不出家出家不出俗又曰学道不学道祇要死身心心死身不灭身生心不生刺史公可谓在欲浑无欲居尘不染尘看来未在祖师门下须是别有始得诵经不诵经说向愁人愁杀人二俱堕地狱雪山东上太阳出在家不出家红裙妒杀石榴花出家不出俗生铁铸就金刚骨学道不学道一般米面随人造祇要死身心耳里泥沙眼里尘心死身不灭依然教汝驴腰折身生心不生谁把瑶琴月下鸣山僧恁么还杜得刺史公口么晚参水尽山穷是几多刈茅缚屋住烟萝从教浸烂珊瑚景万里长天映白波晚参山僧到树宗无法为人通一箇破绳床睡到日头红拾枯柴鬻瀑布烧榾柮过残冬报汝五湖贤衲子何曾识得住山翁再住慈云禅院晚参自笑慈云旧主人归来四壁是埃尘为怜无限痴儿女不觉驰驱二十春者事且从祇如山花开似锦涧水湛如蓝是明甚么边事良久云月落后来相见六月廿五日晚参家家门首火把子高照田禾祭酒浆自是南方风俗异年年此日鼓笙簧有者赏鑑有者醉狂有者照宅舍有者照城隍男歌女笑走忙忙山僧虽无稼穑祡祀无佛法商量似此佳节休孤负何妨打鼓乐时康晚参云门抽顾镇州芦菔循环数遍琅玕竹阿呵呵谿西鸡齐啼屋北鹿独宿九日晚参银烛沈沈玉露寒飘香桂子落阑干山风此日吹人醉不识何人为正冠顾视左右云明年此日知谁健好把茱萸子细看晚参万点青山夜雨长秋风谡谡咏寒螀莫笑村前王大姊麦作醪兮米作浆桮中物未尽陶陶入醉乡且道是谁祁毛羽狄米贝明臧晚参僧问如何是铁牛之机师云密密无踪迹层层锁寂寥进云意旨如何师云夜夜峰头月朝朝山上云问南方一棒即不问如何是慈云一棒师云青天也叫屈乃云德山小参不答话也好箇话头赵州小参要答话也好箇话头慈云即不然有问有答言中取则无问无答免得心力复云薄莫慈云挝毒鼓惊起峰顶石人舞一拳拳破太虚空此句待明日续上元勉参家家火树花开户户银缸朵发欲会物我仝根请观者箇时节何故我见镫明佛本光瑞如此晚参举保福上堂举寒山偈曰吾心似秋月碧潭清皎洁无物堪比伦教我如何说老僧即不然吾心似镫笼点火内外红有物堪比伦来朝日出东师云一箇疑有十分悟有十分一箇悟有十分疑有十分正眼看来总欠一着山僧也有箇狗尾续貂吾心似古鑑万物景常见比伦不比伦打破鑑来看如今恁么莫有优劣么试道看晚参适才太守至山有劳诸人神用山僧举则因缘以供大众乃举僧问杨岐如何是佛岐云三脚驴子弄蹄行师云天下老宿诸方作者虽然批判终不能为杨岐师翁显出宗旨慧上座有箇颂子不妨举似杨岐此驴风入四蹄要驾便驾要骑便骑东游沧海北上须弥报汝诸人那得知晚参僧问钟楼上唱赞床脚下种菜意旨如何师云从来疑着进云有甚相隔师云汝道一转语看僧弹指一下师云又道不隔僧云请和尚道师云道即不辞祇是口门窄僧礼拜师召众云祇如山僧适才恁么答话还有过也无便下座晚参无去无来祖佛师朝宗万派合如斯形言语箭锋机一方明月下昆池晚参蓦指卢云博山雅制看不足炭红烟绿飘香玉山僧不避作卢头尽段群灵齐成佛切忌动着若也动着六六三十六咄咄复以手抚几云也只兀兀晚参腊尽年穷无甚佛法可说我也不学他古人不蓄一粒米不种一茎菜接待十方往来也不炊黍米饭烹露地牛与诸禅分岁但只渴则共鬻流泉兴至齐歌白雪何故也免得诸人口吻晚参十五日巳前外息诸缘十五日巳后内心无喘正当十五日中心树子属阿谁卓拄杖云猫儿尾上系檑椎小参除日小参微言滞于心首恒为缘虑之场实相具于目前翻为名相之竟拟向即乖用心即错上根利智举着便知下劣凡夫三搭不转五福者里也无禅与人参也无佛法要人会一味饥则喫饭困则高眠蓦召众云祇如腊尽年穷又作么生自代云来日是新年复举开圣老人上堂众才集乃拈拄杖卓一卓顾视左右云开圣今年除夕无甚长言短语祇有爆竹一枚遂喝一喝云是甚么耸两耳师云昔年被他者一喝祇得三日耳聋即今还有知利害者么复喝一喝下座小参古人三日便能取证诸人入堂已三日莫有恁么者么有则出来对众说看说得是山僧与汝证盟非但山僧即镫笼露柱禅板香案三门佛殿厨库前堂山河大地艹木丛林亦与汝证盟有么有么复举玄沙示众云尽大地是颗明珠时有僧问既是明珠学人为甚不识沙云全体是珠更教谁识曰虽然全体是争奈学人不识沙云问取汝眼慈云彦隆禅师云诸禅德者箇公案唤作嚼饭餧小儿把手更与杖师云二尊宿可谓恩大难酬祇是多虚少实五福即不然者箇公案大似烧尾辟历触着则丧何也不得春风花不开花开又被风吹落小参五福有箇败阙举似诸人祇是不得冷笑昨日从白莲村归中涂遇伙猎汉逐鹿问曰老和尚见鹿过么山僧向道不见曰老和尚错过也山僧被者一语祇得无言可对如今莫有为山僧雪屈者么众无语师云不惟落节于彼亦且失利于此便归方丈小参举僧问梁山明和尚终日喫饭不曾咬着一粒时如何明云一箇班鸠九只鸟师云老和尚也好箇心肠祇是口如密心如毒终非慈祥今日若有问终日喫饭不曾咬着一粒时如何但向道三脚虾蟆跳上天小参五福即日献岁无物与众燕饮赖有一锅滚汤莫教孤负勺柄大家谈笑且衔桮椒柏生光乐无为无景林中月正照不萌支上绽香肥小参竖起拂子召众云会得底唤作禅不会底唤作禅似者儱侗禅和如麻似栗也着在堂里有甚么用虽然且作死马医复举五祖云孙膑今日开铺了无一人垂顾可怜三尺龙须唤作寻常破布五福即不然五福今日开铺湖海衲僧无措分明一箇东瓜说是镇州芦菔小参僧问打破虚空当下心息如何得心息去师云阇黎自荐取乃云春雨溼千峰春风鸣万里乃转普门经随缘皆玅理者事在临济唤作照用仝时人竟俱夺在曹洞唤作理事纵横玅协兼带在沩仰唤作圆相默问义海波翻在云门唤作臧身北斗函盖干坤在法眼唤作三界唯心万法唯识在列祖唤作打地摇铃张弓架箭擎叉舞笏推磨辊毬虽各开门户究竟还归一致挥拂子云者事且止佛真居士初见山僧于慈云再陈机解于五福且道如何是他入门句寥寥天地间独立望何极辞院小参松涛瓦钵试新茶一碗一碗野僧家明日前涂谁共语转身一别即天涯小参万丈天目山青水绿鸟啼春花云穿茅屋锹锄开田千足万足四海高人咸来共住大家谈笑且围卢一箇蒲团平生福开南小参拈拂子召众云会么开南尽处是天涯竹引清风日正斜杖上无钱酤白酒且倾一碗赵州茶笑者如麻不笑者如麻放下云吽癹咤熊总戎至小参蓦竖竹篦云向此会得即造周熊公为诸人说法巳竟其或未会听取一颂太华山顶茶慈云菴前水借地臧卢拨沩山火将清平勺酌文殊盏满满盛将来热渥诸人口小参诸佛法印匪从人得此老达磨不传之伎俩也直是无人勘破当时野竹若在祇向前以手加额云看你老面皮厚多少不惟教他叫苦叫屈亦且免得后来分皮分髓蓦顾大众云既是如此今日竹元竹眉又作么生分付多谢弯弓力一箭射双鵰小参天净雁横秋气和慈云何事更婆娑祇缘有箇平生曲接拍无人奈若何禾山四打鼓演祖讴巴歌甘贽设鬻饭南泉椎破锅若要知此意湖南好大哥小参朔风刮地雪霰漫空正好薶炭以消残腊关门而避寒魔何期章居士坚请开示不无重违前志而到此座子虽然争奈无处启口祇得借古人拳而筑伊嘴也蓦拈拂子作过茶埶云会么赵州一碗寻常味如今饮者释焦枯小参僧问冬臧即不问如何是春生句师云处处百花香进云如何是花香意师云穿过髑髅乃云五蕴非有四大本空何事昨日着冷今日伤风拂子出云老师恁么道未梦见祖师意在如今莫有知祖师意底为山僧雪屈么若无山僧也祇得礼拜拂子去小参山僧十载旁丘墟笑月眠云匹老渔恼恨东风无定力依然相送上皇都法幢随处建立乃佛祖本愿何得嬾于斯而更悔于斯争奈白发催人老青春逼岁除小参生而不生羊柬干处尿死而不死驴择溼处疴生死两忘树倒藤枯木人起舞石女欢唿为甚如此是我不露禅人期直县弧所以渠来共相赞助何事诸人不会依旧负女负吾小参诸方往往举话不顾旁人笑杀山僧一味清间免得多少唾骂然山僧昔年败露如今不妨举出癸巳破家散宅戊戌走入南国刚才跳上戏场被人唤作古佛我笑诸人此言何曾识得老竹小参举僧问玄沙如何是触目菩提沙踢狗子作声云小狗子不消一踢僧有省师云世出世元无定法所以事有多涂理无二路山僧亦常言信手拈来信口道去一茎艹上琼楼琼楼祇一茎艹若是知有底人便知盐贵米贱者般说话意在于何时僧出礼拜师与一蹋归方丈小参有盘根错节方可施利器有银山铁壁方可展钳锤所以任他天下乐忻忻我独不肯大众不是厌良为贱如今人奈何也有明威音那边者也有明威音者边者也有明父母未生前者也有明父母已生后者也有明长老未出方丈诸人未到座前者也有明穿衣喫饭是箇甚么疴屎放尿是箇甚么者也有明朝参暮请是箇甚么陞堂入室是箇甚么者看将来脚跟下正好痛与三十何故祇为痴狂向外走对灵小参僧问生死去来即不问归根得旨作么生师云山僧颇识好恶进云震旦自然渠独步净方何用更开莲师云祇道得一半乃云三十年来苦行脚一条拄杖自担荷㲯㲯毵毵敝衲衣赤赤条条祇者箇请我登堂论无生尽力道箇咄咄咄不解顺水推舟耑要逆风把舵亡者可生天存者常安乐以拄杖卓一卓喝一喝复举道吾生也不道死也不道因缘师云山僧则不然如有问生也死也但噼嵴便棒不惟掀翻窠臼亦且与诸人作得驴年道友小参报汝诸人有箇话杷分明举似幸勿唾骂蓦拈拄杖画一画云且道是甚么话杷当日辋川图传是维摩画小参僧问有句无句如藤倚树树倒藤枯句归何处师云口只堪喫饭问镫镫续燄祖祖相传未审传续箇甚么师云一花五叶进云恁么则惟此一事实师云不是不是进云我见镫明佛本光瑞如此师云大众谢供养问如何是麻三斤师云放不下自担去乃云今年十月五云水争先睹问我昔因缘住持事更繁朝打八百暮打三千会与不会柳陌花阡小参僧才礼拜师与蓦头一棒云礼拜即不无父母未生前速道将来僧便喝师云喝即不无父母未生前速道将来僧云犹要第二勺恶水师噼嵴又打又一僧出师亦与蓦头一棒云适才者僧道不得汝试道看僧礼拜云屈屈师复打云祇道箇屈问以一重去一重时如何师喝问无常到来将何抵敌师云将汝抵敌问行住坐卧不离者箇者箇是甚么师以杖画云不是者箇那僧礼拜师云汝道者箇是甚么僧无对师便打乃云行住坐卧不离者箇若问者箇一棒打着竖起拄杖云恁么见得也是大虫看水磨小参举陆亘大夫问南泉云肇法师也甚奇特解道天地同根万物一体泉指庭前牡丹曰大夫时人见此一朱花如梦幻相似师颂云天地同根物一体南泉大夫总未知要知此中端的处牡丹花下卧猫儿小参沙门释子宜依佛学杖挂三衣囊存一钵是非不关苦乐难缚树下林间云堂城台参问高贤求指解脱三臧研穷五经披剥以悟为期待彻为约古德因缘则则良药痛饮醍醐饱餐戒律从之而行无病不却动止安详言语简略离恶朋辈远蛇蝮毒如象渡河如凤高翮淳风永扇慧光普灼任性逍遥随缘饮歠劝勉诸人各宜省觉对灵小参若道有生入地狱如箭若道无生入地狱如箭既二俱是过合作么生免得莫是即心即佛免得么莫是非心非佛免得么莫是不是心不是佛不是物免得么蓦召众云者事且止即今荐拔诰封淑人王氏无生之句如何垂示棒头了得无生旨西方此土一毛耑小参拄杖无耑哱咷吓得石龟下尿独有布谷两双支上声声大叫且道叫箇甚么不是频催雨且要识时节时幻空求开示师竖拂子云见么空罔措师打云向者里参复云汝字幻空邪空云是师云既是幻又何云空既是空又何云幻若会幻空理方识幻人拈幻拂说幻法指幻人成幻佛其或未会将幻空二字放在面前二六时中着力参去小参若论者箇事如人蹴圆相似手之舞之足之蹈之威风八面无一钝置若是眼目定动未免四稜着地了也所以向上一事只在日用应物之际悟得箇头头尽玅法法玲珑便是高揖释迦不拜弥勒者奈何诸人桼桶不快会么寒霜铺大地梅花笑破腮小参僧问百骸分散时如何师云碧鸡啼白昼进云更无一物混尘埃时如何师云金马夜嘶风进云二俱不涉时如何师喝进云百骸分散尽更无一物混尘埃又作么生师云杲日腾空翠色新进云犹有者箇在师云女却有者箇在问如何是即今佛法师云且许阇黎问进云恁么则所荐亡者得生佛国也师卓杖云棒头卓处了无生乃举杖云见么复击香几云闻么者箇不属知不属不知知是妄觉不知是无记者里若分疏得下不惟人人常光见前亦且知我诰封李夫人无量劫来非男女等相底消息使夫人闻此直下信受奉行也少不得是者箇符子若分疏不下更有箇律令复击香几两下云碧鸡啼处云山净金马嘶时水月明小参玅湛圆明滚滚秋月逼塞虚空人胡不彻石女和无絃之音木人奏没字之曲恁么也得不恁么也得恁么不恁么利刃蓦头截不是彊分疏只要识时节只要识甚么时节是我护法亲籓焦妃夫人其生也佐王内政其薨也功垂劫石历万古而不磨底光明幢子复于其间忽然识得者段光明底时节蓦卓拄杖一下云还会么永证金刚不坏身飘然步步莲华国师诞小参此日算来四十三明朝决定四十四就中一点不曾迻敢问诸人知也未若也知掉臂不顾脱或未知靠拄杖云急着眼觑小参若论佛法适才普请时为诸人说了也倘是勇勐汉闻恁么道正好将嵩山滥椎一顿有甚么过如今未免别开眼脑为诸人去也以杖竖起良久云也是无耑便下座小参云门抽顾镇州芦菔睦州闭门华亭潜渡一人于理上无碍一人于事上无碍一人于理事上无碍一人于非理事上无碍临济大师道赤肉团上有一无位真人在女诸人面门出入且道还涉理事也无者里分疏得出要篁鼓三玄三要也不难小参前山雪后山雪火里乌龟冻欲裂露地白牛无处寻东海波斯咬破古文殊普贤暗点头目连鹙子笑不歇忽然迸出火星来良久云止止不须说结制小参二乘只解杀贼殊不知贼不打贫家少林祇么安心殊不知徒画蛇添足卧龙只得拈条白棒佛来祖来丧不旋踵正与么时若为委悉卓杖云天共白云晓水和明月流小参箇事圆明触处周撞断眉毛刺破头拟欲求真早堕堑将心除妄反为雠言中取则头头昧意外相呈法法尤更问嵩山何指示逢人只竖箇拳头乃竖拳云唤着则触不唤着则背汝诸人试下一转语看小参去年也恁么今年也恁么今年与去年何曾有两箇恁么中不恁么不恁么中却恁么以杖横肩云星临万户动月旁九霄多小参太华山风吹日炙昆池水橘绿橙黄且道有指示无指示有指示今日三明日四无指示上是天下是地良久云文殊自文殊文喜自文喜小参今时道支离礼诵行亦亏诳或世间人此病最难医嵩山如此不是压良为贱不见古人大事未明如丧考妣大事已明如丧考妣若是与古人把臂共行底闻此则庆快平生若是黠劣凡夫闻此必生怪诞大众还识古人建化门庭么拍膝云祇者是小参匡徒领众竭吾才祇要儿曹正眼开若是分明开正眼众生诸佛一坑薶以拄杖画一画云且道毗卢遮那聻复画一画小参山僧与二三行者灌圃不觉迟回及过禅堂禅堂里香几便问长老何得违时失候山僧被伊一问只得向四大五蕴里走一回要觅一句佛法扺对了不可得如今又见诸人簇簇上来相逼山僧想将起来若上堂是而灌圃非世尊不当云世间治生产业皆与实相不相违背若上堂也是灌圃也是因甚灌圃处不云集而云集于此此处合下得箇甚么语始不负参学乃喝云夜来何处火烧出古人坟小参山僧连日伤风连日咳嗽若论者箇病根语默难搆既语默难搆还知嵩山病处么毗邪离城谈不二嵩山室里笑杀人小参知见立知即无明本知见无见斯即涅槃蓦竖拄杖云安楞严安楞严你何曾识得蔆花未照前小参展方外干坤竖域中日月理上也着事上也着所以道髑髅横干世界鼻孔磨触家风虽然转身一句作么生道竖拄杖云手持千里钞林下道人悲嵩山野竹禅师语录卷四嵩山野竹禅师录嵩山野竹禅师语录卷五鄂州参仝门人宗宏录鄂州龙光门人宗上潞南州兜率门人宗坚仝编示众住安顺府长寿菴监院太极领众作礼求睹长松所付临济正宗记并请师陞座师既不获辞集众登座拈记示众云会么者箇不从天得亦非地涌本是山僧于平越府长松菴瞌睡𠂤头得得来底今日不妨和囊解出遂展开拂一拂云当场举起师王令瓜瓞绵绵万古春众作礼师便下座示众吐雾吞云衲僧巴鼻丁一卓二祖佛家风虽然二六时中也须向碗底箸头具一只眼始得遂拈起一茎菜云会么大家拾取一茎好示众月上金峰物色秀丽指物传心谁曰不备支支动珊瑚寸寸飘桂气虽然无比伦与我常相对天下大医王提此第一句仁者为甚不会不是所得迟只为分明极示众雪花菜脱粟鬻看来巳过人天福不是山僧爱清贫先德高人如是属东坡云富莫富于常知足示众举善财参弥勒因缘毕乃云过去诸佛在者里未来诸佛在者里见在诸佛在者里无量文殊无量普贤无量观音无量弥勒无量善财无量梵王帝释无量香水海无量须弥卢无量有情无情乃至不可说不可说一切世界俱在者里各说如是无量种种法门汝诸人作么生见若见得则生死二字总与汝没交涉亦可与者一队把手共行久立珍重示众广大门风将委地可惜无人肯立志慈云彊出扶纲常劳筋苦骨何指示黄花韡韡露真机翠竹竿竿明祖意亲切句只者是大道自如如痴人全不识迦维有箇老师翁一花垂示付衣偈三千年来有长松此师刚柔而并济长松会下十余人慈云最愚人还忌薶名绝迹已多年今日形踪无处避大众请我转法轮白棒一条无所讳只要人人道眼开不负参寻学圣智示众春雷疾春雨密吹万正怒哮耳根浮逼逼忽然云霁晴空刁调普息我居此所见实百花香扑鼻或时遣兴过东林脚跟动处印成迹此话说向诸人前直教闻者笑溺滴示众我此大众各宜洗涤六根妄宰一切虚习将第一义着实审谛者里也不怕念起祇恐不识上上根人举一知十中下之流依旧无据者样底如何教诲即有箇方便为渠指示金屑虽贵落眼成翳示众凡所有相皆是虚妄若见诸相非相则见如来竖起拂子云者是相作么生是非相者里见得始知先佛肝胆已为诸人倾出了也如见不得孤负古人者段风光总之诸人见一切物便作一切物会未见一箇两箇向者里理会是相邪非相邪如今既不能了明大事正好向佛未出世祖未西来时自己眉毛上识取金刚正眼好如此始不枉相聚一番亦免得他日受阎罗折挫还知落处么遂擿下拂子过宝台山礼立禅大师塔示众拈拄杖敲桶云会么时端峰塔主便喝师云且漫与么此是大师生平不坐不卧蓦于不坐不卧处拾得来底今日落在者箇桶子里要教他出也由山僧要教他隐也由山僧且道利害在甚么处峰又喝师打云汝恁么不惟孤负大师亦且孤负山僧复敲桶云明明一具黄金骨留与世人作样看示众眼如电口如吶问禅不知问教不孰似此等禅人在者里住着有甚用处会么若不会知事打鼓普请看出队示众一杖昆明已十旬未曾持钵下嶙峋昨夜偶然饥火发烧着东西南北人大众莫有把臂共行底么曳杖便行示众山前好松山后好柏中间是甚么诸人下语看此语下得恰与汝一箇鈯斧子住山不然担柴去分卫示众山僧适才午睡梦入给孤独园见阿难白佛云六度何先佛言善哉六度者首檀波罗密何以故吾从住此已来皆用此法此法令我得无上道故令我具无量诸功德故令我灭除三有结习故大众据世尊此说唤甚么作此法莫是檀波罗密么三生六十劫在示众寸丝不挂粒米不餐底衲僧正好痛与三十棒为甚如此为他祇解洁白地上作涽未解一切处流通虽然且到者里着示众要取便取要舍便舍取舍两忘时如何大唐国里安他不下复以拂画一画示众才是八月中秋又到重阳菊破百代光会过客一瞚生死传火欲出三界旅亭打开识情关锁中有一窍通玄天上地下惟我良久云禾山四打鼓护国三懡㦬示众不餐粒米不披寸丝人若识得不离四仪实言相告切莫多疑脑后堂堂绝是非机缘师在长松领维那有居士问如何是祖师西来意师云高蓝山水间四面翠微滴士云不得以竟示人师震威喝之又问如何是浮尘野马师云黄雁飞过去胡僧夜看书僧问清净本然云何忽生山河大地师云昨日也好雨今日也好雨僧问万法归一一归何处师云太华山顶云片片罗汉寺前水潺潺僧问江梅破玉春信方来设问如何是生机一句师云山僧口门窄师在长松时老人上堂师向前展具却云也不消得便收起老人竖起拂子师云浑然含理事何用历三祇老人复竖拂子云者箇用得恁么快师礼拜归位一日长松老人问干谿僧月映千江因甚干谿不到僧无对师出坡归老人举问师师云某甲今日劳倦老人云劳倦且置作么生是映底道理师以手作擎叉埶而出士问和尚几时来此师云天晓月初出夜半日当空士云莫是临济宗么师喝士亦喝师嘘一声因士举古人云你不见阎君阎君要见你师云何必南山起云北山下雨经行次师顾壁上画谓云谷曰此是丹青巧手谷云巧即不得师云如何才得谷拟对师云掠虚汉师过广陵万寿寺翫月次问僧名甚么僧云无隐师云当月照山河时忽生云雾而轮不可见是隐是无隐僧无语师归独山遇无臧臧问欲何处去师云独山臧云独山关吏甚严师云未到关早教伊倒退三千里众参次师举古德因缘毕有聂玄一居士云此事正如弟子于中涂目顾四方不知山水地名或曰此某处也此某处也弟子当下即了然一般师云似则也似是则未是祇如四方不知名时种种名色未常不在及遇人指示目即了然种种名色未常始出此正是取舍之见何有于道哉士礼拜乞师究竟师示偈云见山当见云看水须看月徘徊涂路中莫教筑着石士跽谢而退师仝混源游山见黄雁飞过师指云阇黎见么源云不见师云不见即得善庆居士求开示师云女名甚么士云善庆师云父母未生前名甚么士无对师云女云名善庆善庆不善解若达善庆理泥牛奔出海士问大千世界被人坐却和尚向那里坐师云向居士头上坐师访嵩目禅师不遇归遇诸涂目问和尚何来师云长松目云长松近日有何言句示人师云一味平常目云衲僧门下好痛与三十棒师云未开口前你自合喫一顿目拟对师云苦哉佛陀邪有居士从云腹来师蓦拈拄杖问云云和尚有者箇么士云有师云作么生用士礼拜师噼嵴打云汝不会问取云和尚去师坐次有居士至榻前作礼师鸣指一下士便出师召居士士回首师复鸣指一下士拍一拍师云作么士伫思师厉声叱之又一士作礼云礼拜和尚师云恰值和尚不在士云应者为谁师云归也归也士便出师召居士士回首师云作么作么士伫思师亦厉声叱之师仝僧坐次有居士来僧以手指云者居士不打更待何时师噼口便打僧一下僧喝师云嫌少那随后又打有居士参适师阅天童老人颂古士问是甚么葛藤师云莫眼花士云某甲不眼花师云不眼花却道是葛藤士拍一拍师喝出师指庭花问僧云古德道如梦幻相似汝作么生僧云仝师云是甚么道仝僧云和尚如何师复指云者支恁么红者支恁么白复问当时临济在黄檗处得力枉大愚处得力僧便喝师云喝即不无毕竟事作么生僧又喝师打一拂子云将谓是底有婆子问如何是祖师西来意师垂足云与山僧脱脚婆拟议师便喝出又婆子问昨夜生箇孩儿请师安名师云不昧婆云意旨如何师云阿邪阿邪婆云叫屈作么师便喝有居士谒师下禅床以手加额云莫是不二居士么士云是师云天晴不来下雨来士云闻和尚至破雨奉谒师云路上遇人也未士罔措师指狗子云者是子湖底赵州底士云一任安名师云明日来与汝一坑藐却僧问和尚从那里来师云看脚下僧云犹涉程涂在师云怜儿不觉丑僧拟进语师便喝出士问如何是父母未生前面目师噼口掌云是生邪未生邪婆问如何是水中月镜中相师云分明道破婆云如何是未动脚跟前荐取师云喫棒了也未师问僧甚处来僧云帝释菴师云来时帝释出善法堂未僧云却请和尚道师云我不从帝释菴来复顾侍僧云者僧欠棒在侍僧拟进语师云一等可怜生有居士作礼师与蓦头一蹋士云者蹋也用不着师云见箇甚么便与么道士云无入处师以手指地云者里入僧问和尚承嗣何人师云诸佛非我道僧拟进语师叱之僧问学人从偏位中来请和尚正位中接师噼头一捧僧接住师便掌僧喝师复掌之师因僧呈偈师接得复申手云还有么僧拟议师便掌云丙丁童子来求火有婆子问成佛消息在甚么处师云脚跟下婆云除却脚跟下又如何师云脑后看取有居士指狗子云和尚快道师云者畜生士踢狗子师云适才为汝道甚么士无语僧问如何是水中月师云祇教你捞摸不着士问弟子工夫不得力就师请益师云汝从甚处来士云关岭师云云和尚处有甚因缘士云曾举瑞巖主人公话师云你甚处见瑞巖士伫思师云汝不识瑞巖落处在若知瑞巖落处则知云腹落处知云腹落处则见得山僧见得山僧则从上诸佛被汝一口吞却士问如何是东山水上行师云两岸芦花翻野色一江风月弄波光婆子问如何是佛师云相好光明婆云如何是真人师云满口道不出婆云如何是海底捞鍼师云正好着力僧问一口气不来向甚么处去师良久云甚么处去有俗士竖起扇子云速道速道师云贩私盐汉士展开扇子师云贩私盐汉士归位师云好柄扇子祇是少风童子问如何是学师云勤而行之尼善逝求开示师喝一喝尼不喻旨侍僧云为汝开示已竟师打侍僧三棒僧问先有和尚先有天地师云山僧后天地天地后山僧士问如何是肉眼师云眉毛脚下看士云如何是天眼师云河山也觑透士云如何是慧眼师云妍媸景自分士云如何是法眼师云一一鉴如日士云如何是佛眼师云铁壁也须通士云五眼蒙师指示即今事作么生师召居士士应诺师云喫茶去玄初居士问如何是一味馨香出菊林师云不是饱餐人不知僧作礼师与蓦头一棒云是甚么僧不审师云悔悔僧云悔甚么师云悔适才错打阇黎僧云棒头有眼师云眼在甚么处僧无对师呵呵大笑僧问水尽山穷时如何师云者是拄杖子僧礼拜师便打僧问诸魔顿尽时如何师云且不向汝道马居士骑驴入山师问云既是马因甚骑驴士罔措师呵呵大笑僧问如何是的的意旨师云石马夜嘶风僧作礼师云有先锋无殿后便打僧辞师师以拂子画一画云过得者里便去僧云怎过不得师云作么生僧礼拜师打云好好记取弥勒高檀越入山供大众布师提起云天龙恭敬不以为喜若下得一转语便与他布时竹元首座出云某甲定不得布师云作么生元趋出僧问如何是万象之中独露身师卓拄杖僧礼拜师云者里放过即不可便打士问如何是安身立命处师云拄杖子却知问取一转语士拟议师便打师问元首座临济有箇宾主句汝作么生元便喝师云是宾是主元又喝师云汝再喝看元云得恁么不识好恶师云者汉却来者里捋虎须元掩耳而出师问磷西堂临济枉黄檗处得力枉大愚处得力磷云和尚也不得无厌生师云末后如何磷云落得一场笑师云未在更道磷舞坐具便出佛果高居士问西来的旨可得闻乎师云得得果礼拜师以扇𢮁之果云从今更不问和尚也师云汝见箇甚么道理果再拜而去僧光远谒师师云汝名光远邪僧云是师云设遇覆盆下又作么生僧云诸佛仝一鼻孔师喝云甚么所在说仝说别僧云通身放下师直打出僧问如何是单传之旨师云一箇髼松两箇丫僧问古德云三臧十二部从者里流出又云从者里流入未审出底是入底是师卓杖云不得唤作拄杖子僧礼拜师便打僧问本常理即不问如何是迥脱根尘句师云棒头自有惊人句喝下何须觅指归僧云恁么则横身踊跃去也师便打僧问如何是三玄的旨师云重阳九日菊花新师常唿僧名僧应诺师云汝名甚么或唿僧僧至师云我不曾叫汝或唿僧僧拟议师云可怜生复云嵩山有的旨但唿汝名字汝不恁么来我便恁么去僧问如何是正法眼臧师云六月里炭团僧问慈云嵩山二监院齐到还有宾主也无师云宾主历然僧礼拜师打一棒云恰倩汝用士问如何是成佛底事师云杀人放火僧问臧身处没踪迹没踪迹处莫臧身意旨如何师云皓月当空照无聊僧云还照学人也未师云将谓阇黎早荐得不知犹在覆盆中僧问终日商量明甚么边事师云油盐钱乞我一文僧问学人桼桶破也请和尚验师云汝桼桶破也僧拟开口师噼嵴便打普说普说若论者箇事人各自具人各不无既人各自具人各不无又要山僧说箇甚么盍人虽自具人虽不无而人人不识自性无始劫来认贼为子薶没家珍妄自驰求由此枉入诸趣轮转不休故劳我先佛出来示此一大事因缘种种譬喻无数善巧唤作开方便门示真实相使人人悟明心地了达诸缘识取自家一段光明以为修证之验自具不无之理于是乎得矣奈何人人又于文言中泥滞不知言外取讨是又劳我祖师西来特唱幽宗单明教外唤作专接上机使人人不落文字直下承当了达罪性本空不涉言诠以为直截之径故曰教外别传递相流布绵绵继续楷模后人自南岳马祖百丈青原石头药山临济沩仰曹洞云门法眼皆传此印也其他七破蒲团四十年不杂用心三二十年打成一片三登九上种种勤劳无非为此大事耳今之初学才进门来便作自了自悟巳修已证想甘心于无事甲里妄想丛中终日食信心檀越食衣信心檀越衣取快过时何有实落乌乎岂古人不若时辈之甚与你辈既为生死事大与山僧相伴切勿学此般人无廉无耻无惭无媿须是实心达本方为沙门极则不然终是虚妄之心窥窃祖位欺罔良善地狱种子山僧住慈云时见有称天童法嗣称万峰衣钵高谈阔论或有箇问着便东指西画胡喝乱打如此欺忤贤良辱没先德百丑千态不堪屈指山僧此说只要人人识取自家本具一着共相委悉使佛祖一脉流通作人天眼目起迪后昆复次大众若以坐为禅禅非坐卧昔马祖在南岳二十年谆以打坐为业一日被让和尚磨砖打车之喻方才了达性空稣通前后若以棒喝为禅禅非棒喝棒喝若是禅则十字街头三家村里担来负去抡拳喝骂者亦应是禅邪若以能言能说为禅禅非言说言说若是禅则演禽卖卜经纪贸易者亦应是禅邪若以义理讲论为禅禅非论义论义若是禅则经师律虎文人墨士亦应是禅邪故教中道我所说法如筏喻者又曰指南一路智者知疏因你辈初入法门假此重重指示非为与人逞驴脣马嘴作地狱种子耳珍重珍重普说僧问和尚未出方丈学人未到法堂时如何师云由前山后雨潇潇乃云雾重重锁寂寥山前山后雨潇潇为要普滋三艹茂甘霖从此应今朝大众若论三艹二木不独大支小叶拖绿垂青以喻天人十善小果四谛缘觉十二法菩萨六度即圣之与几顿之与渐迷之与悟愚之与慧利之与钝总此喻中收然亦不出箇自性自度何也你若从见闻识得自性便是见闻自度从觉知识得自性便是觉知自度从色声识得自性便是色声自度从触法识得自性便是触法自度故三艹二木之喻无非为人指衣下明珠宅中大驾岂有他邪后来祖师家种种利生亦是艹木之喻昔僧问赵州云学人乍入丛林乞和尚方便指示州云喫鬻了也未僧云喫鬻了也州云洗钵盂去僧从斯省悟又僧请益叶县省庭前柏树子话省云吾不辞语汝恐汝不信僧云和尚诚言安敢不信省云汝闻檐前雨滴声么其僧不觉失声云口邪省云汝见箇甚么僧对以偈曰檐前雨滴分明历历打破虚空当下心息又广额屠儿于涅槃会上飏下屠刀云世尊我是千佛中一数世尊云如是如是汝是千佛中一数又外道不问有言不问无言世尊良久外道礼拜赞叹云世尊大慈大悲开我迷云令我得入又僧问一尊宿学人要觅箇去处向甚处去宿以手指云向那里去其僧伫立宿云汝不去怎怪得老僧如此都是见闻觉知色声触法悟去底样子都是艹木喻中悟得底样子所以悟得念佛则念佛底是悟得诵经则诵经底是悟得持咒则持咒底是悟得礼拜则礼拜底是悟得持戒则持戒底是悟得参禅则参禅底是何故盍都是诸佛之本源祖师之命脉所谓开方便门示真实相者此也若万派朝宗千江一月此悟之一字乃起迪之源也洛浦云单明自己法眼未明此人祇具一只眼若要双眼圆明除是不居会界不涉众缘无景林中高县日月不萌支上暗办春秋始得诸仁者倘若依而行之将他佛祖玄言玅句三臧十二部千七百则一一坐断然后向人天众前大抹高挥岂不快哉虽然如是也要知衲僧门下别有转身处始得今日为我众居士来丛林里饭僧不觉忉忉怛怛汝等还见么若也未见待来日普请看普说夫诸佛祖师惟为此一大事因缘故出见于世诸人还知大事也未勿论僧之与俗男之与女贫之与富贵之与贱人人贵在识破生死二字若识破生死二字则曰轮回曰颠倒曰涅槃曰真如曰佛性曰烦恼曰苦乐日善恶曰取舍总是賸语何有系缚哉不然尽是安立知见随业漂沈汩没四生轮回三界不能舍妄归真从凡入圣所以佛祖千万方便或行棒行喝或示机示竟只要使人当下冰消无始劫来种种窠窟拾取自家一段光明七花八裂彻底玲珑始知从前错用许多痴福故古者道佛即是尘尘即是佛心佛众生三无差别岂虚语哉又曰佛真法身犹若虚空应物见形如水中月虽然如何说箇应底道理莫是穿衣喫饭疴屎放溺么莫是营家治业教子训孙么莫是高车大马唿奴使婢么莫是迎宾送客折旋頫仰么莫是运水般柴跨南走北么殊不知一一俱是只是你诸人业识茫茫无本可据祇为从前不曾段鍊一回依人作解障自悟门尽是经论边语言里热谩了虚过一生从劫至劫无有出身之路若是英灵上士直下便知安肯被他老婆舌头转却面门使不得玅邪珍重普说吾祖之道不立文字尚矣所以临机显晦出格超群若壮士屈臂不借他力临济大师云大凡举唱宗乘一句语须具三玄门一玄门须具三要路有权有实有照有用如今去圣时遥薶没宗旨者比比而禅衲盗窃祖位者亦比比且返讪正知正见为文字以己知己见为圣谛蛊惑愚痴谓大道无言只枉清修苦鍊甘于无事甲里黑山鬼窟瞠眉动目为极或有问不是无根之言便是胡打胡喝若如是则教外别传之旨埽地矣不见一贯之旨非颜曾莫能显抱一守元非老庄莫能措惟此一事实非迦叶诸祖莫能相传三教圣贤莫不以此燮理阴阳入无何有乡游觉苑之场嗟乎清修苦鍊甘于无事甲里者尚何如哉古人云今人不疑古人言句学者大病余虽不敏大众请事斯语矣普说上古淳风居巢处穴大智而后布列丛林养育才器陈规矩修绳墨虽则可观而去圣愈远矣乌乎看来如今不是无禅祇是无师古人岂欺我哉独是余身微言轻不能为诸人张之虽然略举数人行履为诸人楷式若杨岐监院应菴副寺寒山菜汁拾得埽地法昌行脚圜悟归侍太原知浴育王掌记真牧维那牛头负米大鑑打碓石霜筛簸雪峰饭头沩山典座巖头带锄广慧筑圃灵巖驰书虎丘臧主首山典客龙牙庄役夹山开堂洞山生姜道吾把鍼宝寿街坊明招烹茶芙蓉提拏普化生菜智勇篱笆云峰乞炭仰山种畬蒋山槽厂马足推车佛镫封衾兴阳烂瓜天童摩忏卢陂当衙香严拾垢世奇听蛙海舟镫绳小塘袈裟石巩牧牛嵇山柴头南泉行鬻天衣汲湫保福直岁石门耕畴重云侍药洞山整灼华药持钵华严锄䦆者一路老古锥得非诸人楷式邪谷隐云如人学书点画可效者工否者拙然山僧识浅德薄不能新意但取从上楷模以结众缘倘诸人卒地折嚗地断始知古何人也今何人也唾骂山僧有日在普说举什邡方水禅师示众云方水潭中鳖鼻蛇拟心相向便榆椰何人拔得蛇头出后来大随元靖禅师举了云方水潭中鳖鼻蛇昭觉克勤禅师举了云云门胡饼赵州茶灵隐慧远禅师举了云嚤呢哒哩吽癹咤灵巖完璧老师举了云霜叶红于二月花者四尊宿可谓斗运于上事立于下斗指一方四塞俱成只是中间犹有点淆讹若不为诸人说过未免淆讹到底且道淆讹在甚处乃顾左右云者里无人证盟虽然嵩山又作么生遂举了云依然者事隔天涯嵩山野竹禅师语录卷五嵩山野竹禅师录嵩山野竹禅师语录卷六鄂州参仝门人宗宏录鄂州龙光门人宗上潞南州兜率门人宗坚仝编拈古举世尊一日陞座文殊白椎云谛观法王法法王法如是世尊便下座拈云文殊见兔放鹰正不失为本分世尊因人成事亦不失为宗师只是百万人天不合大惊小怪正眼看来总是搓巴若鬼举世尊因耆婆善别音响过一冢间见五髑髅乃敲一髑髅问曰生何道曰生天道又敲一曰生何道曰生人道又敲一曰生何道耆婆罔措天童悟老人云世尊大似有先锋无殿后待耆婆罔知便也好与一敲何故不见道先以定动后以智拔拈云大小世尊无故坑陷平人若非天童老人拔剑相救未免髑髅遍地所谓失之东隅收之桑榆未为晚也举明州布袋和尚常携一布袋或问如何是布袋袋便放下布袋曰如何是布袋下事袋负之而去或于稠人中打开布袋中物攃下云看看天童悟老人云少卖弄拈云一箇布袋便作奇特观若不是天童老人几被他谩过遂召大众众举首师云可怜生举六祖大师云不思善不思恶正恁么时阿那箇是明上座本来面目明即悟入拈云不思善不思恶正是明上座疑处亦是明上座悟处只不合向密语密意边淹杀如今还有救得者么举六祖谓门人云吾归新州汝等速理舟楫门云师从此去早晚却回祖云叶落归根来时无口五祖演云祖师恁么道犹欠悟在悟老人云五祖恁么道还知端的也无拈云二大师举此公案将谓有箇焦尾巴接拍殊不知徒自疲困慈云则不然来日不得普请举南泉因东西两堂争猫儿泉遇之白众曰道得即救取猫儿道不得即斩却也众无对泉便斩之赵州自外归泉举前话示之州乃脱履安头上而出泉曰子若在即救得猫儿拈云南泉有生禽涽捉之手无夺赵帜之能赵州有纵夺杀涽之机无缚彊项之智千载之下犹令人扼掔大众慈云恁么还有独超物外助慈云一臂者么举南泉云王老师自小养一头水羖拟向谿东牧未免食他国王水艹拟向谿西牧亦未免食他国王水艹如今随分纳些些总不见得悟老人云南泉希图本分不知翻成分外拈云王老师者头水羖费尽许多艹料方得肥腻后来天童老人翻为屈杀虽然天童老人可谓善挽千钧举大梅住山马祖令僧去问和尚见马大师得箇甚么便住此山梅云大师向我道即心即佛我便向者里住僧曰大师近日佛法又别梅云作么生曰又道非心非佛梅云者老汉惑乱人未有了日任他非心非佛我祇管即心即佛其僧回举似马祖祖曰梅子孰也拈云即心即佛正是诸人笑处非心非佛亦正是诸人哭处惑乱人未有了日即不无敢问诸仁者梅子孰时以何为验举沩山示众云老僧百年后向山下作一头水羖牛左胁下书五字曰沩山僧某甲当恁么时唤作沩山僧又是水羖牛唤作水羖牛又是沩山僧某甲毕竟唤作甚么即得悟老人云沩山大似不打自招复云还知金粟落处么拈云沩山古佛走入水羖牛队里及金粟落处且置还知慈云落处么举湖南祇林和尚每叱文殊普贤为精魅手持木剑自谓降魔每见僧来参便云魔来也魔来也以剑乱挥归方丈如是十二年后擿剑无言僧问十二年前为甚降魔林云贼不打贫儿家十二年后为甚不降魔林云贼不打贫儿家拈云湖南好箇贼不打贫儿家争奈者僧前度有箇入路后度没箇出路若是慈云长老见与么道拂袖便行举仰山问中邑如何得见佛性去邑云譬如一室有六囱云云拈云仰山如此可谓有半斤始称八两中邑如彼可谓有全机方施大用大众瞌睡猕猴醒醒且置你道相见后如何蓦归方丈举僧问赵州学人乍入丛林乞师指示州云喫鬻了也未僧云喫鬻了也州云洗钵盂去僧从斯悟入拈云七百余甲子老禅伯见人问着便鼓鬻饭气虽疗得他人饥不觉失却自己碗大众还知么举僧问赵州万法归一一归何处州云我在青州作领布衫重七斤拈云老赵州虽善裁长补短较重量轻柬点将来不无犹欠机关在何也切忌向者僧前卖弄举临济问黄檗佛法的的大意三度问三度被打不契檗指参大愚云云拈云三度痛棒如蒿支拂相似不是高安艾九向棒疮上灸之几乎成箇拍盲举临济一日与河阳木塔三人在僧堂坐正说普化每日在街市掣风掣颠未知他是凡是圣化忽入来济便问汝是凡是圣化云汝且道我是凡是圣济便喝化以手指云河阳新妇子木塔老婆禅临济小厮儿却具一只眼济云者贼化云贼贼便出去拈云者三尊宿商量浩浩地且置祇如临济道箇贼普化道箇贼贼便出去是甚么意举临济将示灭属三圣云吾迁化后不得灭却吾正法眼臧圣云怎敢灭却和尚正法眼臧济云忽有人问汝作么生抵对圣便喝济云谁知吾正法眼臧向瞎驴边灭却拈云临济老汉生平用白拈手段所以末后犹有一段顾命之恩争奈三圣不识好恶却向瞎驴队里下者一喝唤作父子一堂举僧到翠巖相看值巖不在遂看主事事云参见和尚也未僧云未曾事乃指狗子云上人要见和尚但礼者狗子僧无语后巖归问云作么生免得与么无语去云门云欲见其师先观弟子玅喜云当时若作者僧便礼狗子一拜拈云大众欲见其师先观弟子且从祇如玅喜礼拜狗子还得也无世情看冷煖人面逐高低举灵云见桃花悟入述偈云三十年来寻剑客几回落叶又抽支自从一见桃花后直至而今更不疑玄沙闻云谛当甚谛当敢保老兄未彻在拈云日暖花香自是家家园里春堪赏所以灵云却向者香嗅里道箇不疑后来玄沙恁么且道那里是他未彻处举瑞巖问巖头如何是本常理头云动也巖云动后如何头云不见本常理巖伫思头云肯则迥脱根尘不肯则永沈生死巖即悟入拈云县巖散手未是承当绝后再稣欺君不得所以观世音将钱买胡饼放下却是馒头举九峰枉石霜作侍者霜迁化众请堂中第一座接续住持峰不肯云云拈云座元平地上扶杖犹恐遭跌况滑路上能放脚邪九峰也好箇心肠不失为益友只不合刚克于人故失于厚道慈云恁么断且道免得天下人唾骂也未举临济和尚示众云赤肉团上有一无位真人枉汝诸人面门出入未证据者看看时有僧出问如何是无位真人济下禅床扭住云道道僧无对济拓开云无位真人是甚么干菌橛拈云无位真人非但者僧无对直饶智过张良勇过顶羽看则有分举则淆讹嵩山不惜新暑要与诸人说破以杖击禅床一下云洎合错下註脚举雪巖钦问高峰无梦无想主人公云云拈云正无梦想时主人公枉甚么处此一诘雪巖老人可谓天地父母心亦可谓善教人处但高峰推落枕子只是难当者一惊颂古世尊拈花当时手里也平常未必千金学此方金色老人彊解事至今颠倒我衣常产难因缘相逢借问口难开此日郎君落节回纵是灵山霜雪遍梅花未必送春来女子出定当日入定女子一踢踢翻便止何必拓至梵天又要渠来弹指外道问世尊不问有言不问无言世尊良久外道赞叹云世尊大慈开我迷云令我得入有无不问更是邪一得江风便转柤回首长安何近远秋光月色冷平沙教云若能转物即仝如来尔知我不知我到尔不到上马筑金鞭下马脱纸帽教云佛说剎说众生说三世一时说刀刀众木怒号起三籁分明仝一音若谓便含千古韵依然错认祖师心教云关闭一切诸恶趣而生五道以见其身关闭不关闭失钱便遭罪巴掌问拳头此是何三昧教云当知虚空生汝心内犹若片云点太清里好箇娘生四大十方总此一袋看来无欠无余酬偿佛冤祖债教云见见之时见非是见见欲离见见不能及春眠不觉晓处处闻啼鸟夜来风雨声花落知多少善财童子五十三参未见文殊时楼阁门已破何必遍参来千古成话堕快须坐断圣凡情莫直大虫看水磨复弹指云错达磨见武帝普通年中到吴江高谈殿陛心无降不是天王多雨露腰支未免血淙淙二祖断臂独立庭前三尺雪提刀斫手求心诀天晓回头骨已寒翻然下拜何须说三祖忏罪推求身恙若空然如雪轻飞落火边始信从来无一物河山依旧月明前道明趁卢行者不见恶不见善者箇分明看得见看得见虚空背上早着箭思和尚问六祖秦鉴当天物莫逃寒光如水绝尘嚣回头自照无功用阶级何曾着一毫马祖不安日面佛月面佛十有九人自受屈清光如前照宝峰儿孙高论翻为物野鸭子高论云中野鸭飞鼻梁扭得痛如锥归来明月西江上心曲如今说向谁百丈示众不将语默涉离微翠竹黄花是邪非屏却咽喉如道得泼天门户复光煇黄檗拓钵持钵王城也自然相逢话旧各抛砖谁知引玉都无实且看芦花放钓船三顿棒丈室何曾开得口三遭痛棒拂蒿支高安筑了拳头后从此颠名天下知四料拣夺人不夺竟白菊一篱香风永谁家江上擣秋砧思杀关西征戍冷夺竟不夺人金鞍白马倍精神红日西沉春已去不知何地更逢春人竟两俱夺云摇雨散成空阔秦皇一去离宫休陵寝荒来鸣晓鸹人竟俱不夺汉地秦山花雨阔公子王孙乐未央铜鞮唱罢春风泼临济枉黄檗锄园低头锄艹正新晴䦆柄翻开万古春莫谓寻常礼乐备恐妨白日涽薶人南泉斩猫掌中三尺丰城剑云水魂消敢乞邻脱下艹鞋春已去一年一度暗伤神平常心是道平常心是道江风波浩浩日用事如何疴屎与放溺陆亘大夫问南泉云肇法师也甚奇特云云牡丹花似美人庄一着春风遍地香玉指指时人不会可怜无语对斜阳陆亘问南泉缾鹅话标宗句子不淆讹唤一声来缾出鹅从此家邦安若石烹茶酿酒喫如何麻谷持钖是不是离不离看他转便欲何为禅床三匝无多子不免当头下一椎僧问兴化四方八面来时如何化云打中间底饶他八面尽来时当中一棒血淋漓黑风暴雨忽然尽村斋依旧饱如斯石头参思和尚云锁苍梧凤独栖雨去晴来总不知总不知秦皇汉武过多时药山侍石头游山两两峰头说六朝秋风吹杀小谿桥谁知笑里成刀剑只到而今恨未消石头和尚剷艹次邓隐峰枉左侧又手云云者边那边一䦆齐剷隐峰面墙石头担板看来赤土自成𠂤独许洞山具只眼僧问洞山如何是佛山云待洞水逆流即向汝道洞水逆流如道得平沙依旧月西斜秋风昨夜吹霜雪不识何人醉酒家江州刺史李问归宗介子纳须弥话介纳须弥莫是妄十人九箇不能诠从颠至踵如椰子万卷诗书何处边白乐天谒归宗君子儒小人儒白公不悟走盘珠当时若是僊陀客夺过泥盘恰好涂僧问道吾如何是深深处吾下禅床作女人拜云谢子远来无可祇待深深深意才相问便下禅床作拜酬热血一腔原不惜奈何郎意未曾休道吾有时持木剑在肩上作舞怪来便去频挥剑者事分明无少欠擿下依然是道吾髑髅遍地无人窆僧问赵州云和尚姓甚么州云常州有常州有常州有赤土画时样不走画长画短知不知王维虽巧莫能偶赵州十二时昼夜推迁一百剥翻来覆去者箇贼赵州也自解风流打得胡笳十八拍赵州参南泉示审沙弥有主无进前叉手岂煳涂果然芦菔情关切不是寻常小丈夫赵州因一秀才云和尚是古佛州云秀才是新如来赵州是古佛秀才新如来两箇粗体货深深掘土薶赵州访临济一人口哑一人耳聩两箇缠绵本是一对勘破了大家请退秀才问赵州佛满众生愿云云当机觌面提觌面当机疾某甲非君子我亦不是佛各与三十藤免得钻鬼窟赵州三佛赵州三佛金木土属一齐搭却省得取辱打瓦鼓唱巴曲者箇风流千足万足赵州因尼问如何是密密意欲将密意为深酬好箇白头老赵州一掐通身毛骨换不知何处更风流云峰示众何必与不必两头俱不挈正当恁么时一掌一握血三心不可得过去来今不可得红粉佳人解作贼金刚疏钞烧龙潭直到而今天下黑德山拓钵衲子家风不别刚刀须是镔铁斩断雪峰命根那讨巖头饶舌三年死去下冰霜万里关山人迹绝船子接夹山高隐云闲几十秋风晴雨露一孤舟江清浪暖锦鳞出却向波心自点头僧问夹山如何是佛山云此闲无宾主本来不坐空王殿谁肯寻花上五台如问山中何所有春池浪静月初来僧问夹山如何是夹山竟山头碧去是秋烟茅屋寒来霜满天二十年前如此见安知此日不如前保福长庆镜清三人游山万丈峰头一碧秋玅高山色似相侔不见当年人可惜如今泪向白云流三唤侍者国师三唤侍者三应负汝负吾情何迳庭秋光一片落西湖且看菊英香三径灵云见桃花露滴苍苔桃萼嫩香飘绿树故园春花神满院人皆见何似灵云见得亲僧问石霜如何是和尚深深处霜云无鑐锁子两头摇无鑐锁子两头摇万两黄金也合消闲看江南三月雨春风满地是波涛婆子烧菴祇解闭门煨野榸不知门外春风催翻思二十年前事几度梅花冷自开北斗臧身秋月照高堂艹根鸣络纬若非钟子期休问琴中旨白云端和尚牧牛图白云老子是心未休石上种棘空里插锹描形画迹也无由咄邓隐峰推车次马大师展脚路上坐云云单车直輓向中原万骑倒戈日月昏战场斧子千钧重引颈相酬报此恩石车乘禅师问天童悟和尚设有问如何是禅作么抵对悟打云一棒打教髑髅穿云更有问又如何悟亦打云足方顶更圆云更有问又如何悟复打云口里舌头尖云更有问又如何悟再打云若唤作禅入地狱如射箭乘礼拜七尺金鞭驱祖令百千三昧此中圆五湖自此狼烟息独累儿孙续正传僧问天童悟和尚色身非我我亦非真如何是本来面目悟与推倒师着语云费许多气力作么色身非我我非真口未开时早喫棒十二巫峰月正明猿声啼枉枯藤上僧问破山明和尚终日喫饭不曾咬着一粒时如何明云一箇斑鸠九只鸟拨艹瞻风心悄悄自言一粒不曾咬万峰别有好商量痛道斑鸠九只鸟青州布衫白发老人何太切长将心事翻脣舌青州衫子也无耑坐上深房不可说铁龙拙和尚四眼一金刚眼打破娘生眼见之见时石火较犹迟莫云五色能盲此射杀阳乌分外奇透关眼月冷三更户未关朱帘不卷也清闲褱中把出琉璃盏石女当轩笑破颜择法眼十尺楼台百宝庄金珠瓦石也盈堂不须更借银蟾力贵贱妍媸不敢臧超宗眼四海清清一色秋空林黄叶落悠悠仙人别有壶中日不似阳乌照九州天地仝根万物一体天地仝根万物一体此言如何打着心髓肇法师肇法师我要问你南泉为甚么道时人见此一朱花如梦幻相似僧问长松璧和尚万法归一一归何处璧云叠翠峰寒空一雁度秋河思杀乡关奈若何如是不能知转便年年陇上泣嵯峨僧问长松如何是第一义松云猴愁搂搜头拨开空外一支春特杀分明特杀新喝散干坤驱祖令当头谁设论疏亲僧问长松如何是祖师西来意松云门前五箇石大意如何五箇石分明的示与儿曹沧江空阔秋天雨一处寒声涌怒涛僧问长松如何是须须长丈二松云白羖背上一茎毛须须丈二问如何白羖一茎也不多秋夜月明浦淑冷砧声擣碎玉蟾娥长松和尚问僧释迦弥勒犹是他奴且道他是谁僧无对松代云背后无尾巴僧云意旨如何松云眉毛下黑桼桼白牛露地眠头角攒云霞看看自完全却云无尾巴八棒触令支玄无病讨病伶俐衲僧切忌按定接机从正绝念离思拟动脣吻早已覆尸靠玄伤正棒了罚钱兴化老子扑在驴前印顺宗旨置驿传命一人欢喜万人却病取验虚实作家勘办设若踌蹰艹鞋线绽盲枷瞎棒翳眼空花天然种类栗棘丫叉苦责愚痴婆心不歇大施门开有何壅塞埽除凡圣月照寒芦动扬古路左右逢渠十智仝真十智仝真面目全华山高卓白云边汾阳老口便便画蛇添足瞎驴前喝一喝顾视左右抗声云苦自苦兮甜自甜九峰不肯首座古庙香烟如白练石霜此意恐非真要知暗里东风力须看梅花支上春盘山和尚因见人于屠肄买肉云云刻舟寻剑几经秋秋月春花未彻头偶然步自屠门过一饱于今何所求云巖埽地四海参寻学道人须知有不区区者笤帚竖起自分明汝若不见正好打僧问天童悟老人铁牛吞却虚空时如何悟云你道老僧枉甚么处僧无对师代云道即不辞只是老和尚莫打某甲问亦奇答亦奇铁石闻之也蹙眉当时若是慈云在笑破师翁老面皮苏州报恩贤师翁住遯浦常垂语云报恩居在水乡四面无路还有不假舟楫到得者里么二十年未有契机者拏却贼走却贼今日关南明日塞北打杀会捕捉了窝家青天白日乐桑麻贤师翁常以马祖一喝百丈三日耳聋勘众三十年未有契机者一日举问福海璧和尚福海日不是苦心人不知入室须还父子机温衾扇枕事庭帏家声从此传天下自是名无翼可蜚铁龙䂐和尚开堂日没量张居士请书云堂额龙云攃佛处以衣袖左右撝云山川也是艹木也是张作虎声便出龙云者俗流也有点气息千斤黑铁铸成钟一击孤音惊海宇有耳明明也不闻如何不道众生苦铁龙一日举楞严事究竟坚固因击碎茶桮勘众云你道是坚固是不坚固若道坚固山僧已击碎矣若道不坚固古人为甚如此道口如石密心如棘可惜当年放过贼漫道夭桃别是红还他煤墨一般黑大仪观谁禅师嗣栖灵䂐和尚将示灭召众云吾年三十五随处打口鼓若识吾去处反覆沙界里便擿下拂子时僧再请垂示仪瞚目扬眉端坐而逝临行鼓板冬冬打目瞚眉扬一着奇分付丛林学道者石林精舍看垂慈君臣五位偏归正位绝淆讹正向偏中理事和屋里清光通一线天边素景没长河祇知尊贵深宫住那觉勤劳勋业多看取终时折合了何曾银汉照娑婆赵州芦菔头镇州芦菔头南泉面目见如今天下人那箇能解荐能解荐也是徐六檐板鼻祖折苇杨子江转身回天笃可怜大地人犹唱渡江曲石蒲揆禅师因则尧居士问如何是那事揆曰昨日方丈里有客么尧拍露柱便去揆曰是是昨夜东山客问月今朝北郭主回风两人笑到秋初一依旧墙头枸杞红嵩山野竹禅师语录卷六嵩山野竹禅师录嵩山野竹禅师语录卷七鄂州参仝门人宗宏录鄂州龙光门人宗上潞南州兜率门人宗坚仝编源流颂南岳褱让和尚相从南粤几多秋一日飘然度岭头自是祝融峰上月清光不尽映衡州马祖道一和尚磨砖作镜喻便便此意闻之五味全更旁关山歌一曲孤音止许马师传百丈褱海和尚野鸭高飞飞过去归寮哭笑恨偏长来朝卷却堂前席别是从前怨鼻梁黄檗希运和尚当年一喝聋三日此日闻之舌吐来赫赫家声天下振亚池浪里锦帆开临济义玄和尚头皮打破痛难堪一到高安便绝谈大业从今非小小儿孙也好着羞惭兴化存奖和尚未识原流真实处衲衣脱下莫轻忽烂椎下下唤苍天不是寻常蒿子拂宝应慧颙和尚欲疑不疑是何由点破分明万事休赤肉团边须子细莫教错认在钩头风穴延沼和尚借问我师的的意倚天长剑绝疏亲中原自此人安堵一物何曾碍眼睛首山省念和尚经声才绝问心安拂袖归来玉一团更把蒲轮当户坐秋天孤月下阑干汾阳善昭和尚龙袖拂开如白月象王行处落红英等闲放下千斤担七十一家风味平石霜楚圆和尚辱骂千翻汾水上可怜一箇臭顽皮及知道出常情也回首青天不自疑杨岐方会和尚泣尽南源犹自可山前搊住恨仍长转身日出扶桑国野艹闲花遍界香白云守端和尚非问茶陵遭跌事伽陀别有好宫商一筹不及犹闲事只是难当笑面郎五祖法演和尚雪冻白云春方醒杜鹃啼血洒烟霞谿风吹杀钱塘柳别是秋红二月花圆悟克勤和尚诗声认得未为孤何事翻开别一涂须是巍科重得意好看丹凤起苍梧虎丘绍隆和尚瞌睡虎儿人不识阖闾一吼使人惊诸方纵有穿杨手未免临危也失声应菴昙华和尚半载深明没意智家常事事足芳香梅阳遥有铜符寄自是声名无地臧密菴咸杰和尚正法眼开已可冯破沙盆子也相称丛林近日多英物只是犹多异类僧破菴祖先和尚工夫稳实乃如此自是玲珑无可比随处逍遥不计年团团秋月浮空水无准师范和尚见说猢狲何用捉乌头自此眼双开孤音别是清商调千古人思奏落梅雪巖祖钦和尚一死十年涽不得偶然古柏触双睛西风相送归帆急镜水秦山好掩荆高峰原玅和尚床头枕子才推落梦想两关便绝音铁蛇翻出险岩句瑟瑟高风番支古今中峰明本和尚拓赠掌中竹篦子如风着水波纹起忽然浪静碧如秋祖佛渊源深见底千巖元长和尚望亭闻鼠夜翻器木勺磁瓯齐粉碎止賸南泉三尺锅烂鬻藜羹胜百味万峰时蔚和尚竖拳叉手巳无耑何用僊僊珠走盘光福山中明月在他家安有许多般宝臧普持和尚窟中狮子是何物牙叉未施威已出一声哮吼震高冈千妖百怪无臧处东明慧旵和尚虚空安柄事如何辟历声中走白波心佛刚然如粉碎回头星月在天河海舟永慈和尚镫绳才断醒双眸放出辽天一箇鹘自是羽毛丰足时鹏霄九万随冲突宝峰智瑄和尚漫笑当年山鬼子眉毛烧却丈夫儿三三两两都打杀扶起瞿昙第一支天奇本瑞和尚细看师僧杀涽机勐敲石火顾犹迟如今关塞无飞将愁听胡笳悲咽时无闻明聪和尚者箇分明赤子意何妨苦乐两抛开村歌别是阳春曲漫向江头听落海月心德宝和尚江头采叶一茎走引得波斯笑破口近代丛林老作家看来未必全知有幻有正传和尚镫花爆落已曾知抛出鞋来又起疑翘首忽焉心眼碎天然灵物化龙儿密云圆悟和尚蹋碎铜棺月景寒又来理钓弄波澜钓得锦鳞出巨浪吴江日已在阑干浮石通贤和尚脱尽皮肤始见真吴山越水卧松筠如今一片当湖月万古清煇莫可伦砖镜完璧和尚指月园中肝胆裂报恩寺里髑髅枯等闲夺得莫邪剑四海堂堂大丈夫牧牛颂安南许镇府就师求牧牛颂师信笔书十首与之其次十首乃师在开圣时呈方丈者并编于此拨艹寻牛曳杖春山绿树齐闲云深处鹧鸪啼孤征莫怨王孙艹细看平苔过虎谿细细寻来不计程寒苔结处野烟平翻身又度千峰外依旧空山啼乱莺蓦然见迹云乱山深艹木齐踟蹰搔首此松谿风梳石发轻会散忽见新蹄印雨泥趁鸟随云出岭东芒鞋十载度崆峒几回泣尽松会乱彷彿头蹄白雾中捕步见牛春雨蒙蒙度虎谿寒巖树里叫黄鹂抬眸一望烟峰下头角玲珑隔水西看水寻山春又秋羞将短发老林丘夕阳回首三千日遥见深眠百艹头得牛贯鼻蹋断青山与白云闲花野艹自芳芬此时得曳牛儿鼻一笛杨花奏晚曛陇西春煖簇山烟一拳鼻头信手牵如今正好前谿牧漫听青林响杜鹃牧童调护牵来日日牧烟霞稳步云山与浅沙洗刷刚然无烈性一声叶笛夕阳斜鞭策相随只此中流莺声里百花红闲来且趁春风煖一觉晴烟卧牧童骑牛归家谿中漫步出荒蓁横笛吹来别样春十载辛勤无地谱芦花弯里好愁人半岭松风吹白沙关山一曲日初斜骑来自是头蹄别不让南泉水艹奢忘牛存人秋烟漠漠月晖晖一色寒空倚翠微隔涧苍苍深树里一声鹤唳到柴扉无功用处意若何梁月盈盈浸白波夜里不知何处客歌声隐隐出烟萝人牛双忘轮中桂子景婆娑一道清煇映碧萝万象森罗何处去霏霏玉露下银河清谿静夜落秋香不见疏钟出上方报汝参寻云水客别县明月照沧浪返本还源夭桃深处子鳺啼一片春风遍岭西好箇辋川惟自乐寻花趁柳过前谿此日还家罢问津烹茶好赏百花春高人有问如何道山自清兮水自真入廛垂手相逢竹篦才拈起只是衲僧眼见鬼昨日江南书信来鹧鸪别在深花里敝垢衣披自入廛酉家屠肆也堪眠儿童瓦鼓知多少布袋何曾少白钱佛祖赞释迦佛稽首空劫至贤圣此大劫中睹圆镜四十九年住释尊群经能被恒沙性屈指飞光悟阿难毗邪勘破维魔病多子塔前委大龟从此源源流东震东震儿孙道眼明如龙如象最英俊六十九传有长松慈云继松为道胤是故稽首诸圣师愿续祖镫济饥馑阿弥陀佛稽首安养世尊四十八愿深远化及水鸟与树林九莲八德为园苑紫金光聚仝法界满目皇皇莹如琬自从旷劫接群生恒沙船筏及车幰我常接足礼慈尊不惮罢劳直至晚弥勒稽首阿逸多常游戏华臧终日自轩渠布袋惟相向走过酉肆淫房又转花街柳衖忽然申手索钱复与儿童歌唱慈云菴突突兀兀兜率天来来往往咄任他做尽伎俩难逃者箇竹杖观音大士三十二应如水含月复具千手手各有执无剎不身无身不晰上天下土罗剎鬼国威威慈慈利人利物我故稽首礼吾师足紫竹观音道子笔下神巧画出吾师真貌吾师无身之身紫竹檀栾遍罩画者礼者供养者何名菩萨之道送子观音世间大慈父逢场常作戏手送福德男与人继宗嗣善哉李行婆皆承此恩力绘像观音大士大士见如水月恍恍惚惚皓皓雪雪正法眼中无尽身破砂盆里着不得如今写在画图中万古流芳沛恩泽布袋和尚一条布袋百样古怪十字街头看买卖逢人乞我一文钱拄杖横肩常三昧面壁达磨者老阿师少室宴坐莫谓难识早已勘破放他三十藤何必将错就错又看则非真望则不像甚么东西写在纸上直饶涂出他鼻孔也未必受汝供养钖杖钖杖钖杖梵音贞亮天人之幖帜佛祖之榜样熏成五分法身初机必假良匠呵呵若问授者何人本是野竹和尚夔州破山明和尚者老子生涽贼三十年咨毒舌肉锅酉瓮薶没英杰撞着福慧礼你三拜看你老面皮厚薄安汉铁龙䂐和尚栖灵四眼能埽药病指月四禅新出祖令传到诸方人天宝镜魔王脑碎衲僧乞命者箇川巴老子却要卖弄毒粪致令天下丛林闹浩浩里讲论立禅和尚立禅和尚僧宝顶像带水拖泥流通龙臧不怕黑风漂鼓落得慈航无恙如今叶落归根跏趺金屏石上好好出来相见免得虚空痛棒云翁吴檀越行乐图阿翁纯一心自无作小白起权大赤松略弟位亲棥胸常沖漠掩贯群书孔颜之乐时或寻僧谈笑林薄时或访道倚杖采药三教床座怡然自若火其百家不用存橐侃侃誾誾洒洒落落造到如斯人难摸索忽遇嵩山别有一着云翁云翁此还是恶要得顿尽脱却此缚潘契空居士小像黄眉碧眼视着残篇童子炷香坐立宛然呵呵不是嵩山道者几乎唤作地上行仙天童悟老人不说有为不谈实相佛来祖来先喫棒好打杀不打杀金粟寺里欲削迹难削迹太白顶上噫伊何人斯是我曾大父底顶相报恩贤老人者位尊慈七坐道场道尊六合大业皇皇虽未亲炙者点难臧如问雄基谁可继依然崛起锦江旁长松璧老人长松老师维奇维绝四住名蓝纵横施设眼里无人脑后拔楔退隐蓝峰谿山自说祖佛不知鬼神莫测日午铁鼓震长空夜半木人吐出月自赞者粗汉无羇绊言语奇奇怪怪作事嬾嬾散散干戈队里驱祖风选佛场中埽文翰如今分付还武昌待遇其人始好展箇竹布袋也自奇怪不慈不威无向无背人或请益大棒打退有者憎有者爱丹青丹青不用汝绘免得他年累子孙块块兜楼擿火内昔玄鑑禅师画中峰本老人像归滇滇人始知有禅今数百年矣余虽不敢望中峰老人然亲履其地而滇人又亲炙余言似终不能忘余也故昇维那描余陋质索题乃笔其辞曰唯村阿师语默难搆非佛非心无声无臭嵩松维那可以相授传兮传兮绵乎宇宙野竹老师本生下里六年长松一朝得髓为人至毒气吞虎兕恶骂诸人白棒随举抽机迅崨走杀云水三艹画余来请题搦管书云祇者是是相非相也写纸上此时挂在室中看他有甚伎俩说是川勤适骨之孙何曾是者箇模样虽然童子童子快把香来者里供养生平贯弄白拈手令行西南狮王吼无人接拍奈若何且向深塘种白蕅或问此翁是阿谁慈云菴主野竹叟川巴老也俊峭据嵩山佛魔埽为人切棒破脑休懊悔谁艹艹无景林中白日杲杲好箇慈悲老子只是恶名不少十回拈香八据大剎人天魂消佛祖抹杀一道坦然万有包括棒头既锐逢着便札见者闻者尽道恶辣佛美佛美听余此说异日展时莫只十八申申夭夭箇模样传是嵩山老和尚不知无身复无身才是无身真实相我也三唤太无耑汝也三应何句当侍者侍者莫只看无风匝匝之波浪独者川老子无风白浪起说法虽十年未常启此齿棒喝看临时不着者些子顶相扩干坤祇是自家底归去展开看与汝不相似伟哉老蜀直不臧曲其气刚其志笃其心慈其口毒遇贵不尊逢贱不辱德虽未赡行亦颇足如此为人何异恶俗书问上长松老人不肖慧幼未经学壮值干戈加之赋性昏瞢材质樗栎吾师明鉴久矣拜辞函丈奔走无聊况鬼方僰种獦狫烟村而不毛之土安能树吾师宗旨少报万一邪虽梵剎屡主烧香数回终为小就敢云光前裕后以当不传甚盛事哉未审吾师近日起居若何慧历年不得随侍惟罪是恐欲差僧省觐揣无可任者恃在高明或不加责矣夜郎僧谋归乡之举聊附空函问安容当专人恭候伏冀洪慈俯垂法庇再祈吾师全录一本以便流通慧临启无任瞻望之至复君用蔺居士山僧十年来枕烟霞卧泉石固守本分不敢漏逗片语于明眼人前者盍祖庭秋晚佛道夌徲加之野狐遍地衷伪不分此时若动一毫必招若辈笑骂昨者与居士一晤不过口角中谈论孰知居士错会返引种种过誉并寄偈言山僧筹之又不敢缄默恐堕疏谩之罪与孤居士问道之高意是以就偈中喫紧处着一语以复切勿笑为王蛮子也如偈中云昆仑山上打坐者祇如尽大地是一座昆仑山居士作么生坐若道得一语山僧当痛与三十棒何也宝所五百由旬聊助居士发轫又省手札字字奇绝且复擿地有声及再过一次方知一味隔靴抓痒未有实落若是佛祖得力处居士未开口前正好蓦口痛打若知打意自然得力古人有言向父母未生前未棒未喝前威音那边领略得犹较些子若直扶篱旁壁绝无交涉倘居士痛念生死只将父母未生前未棒未喝前威音那边行住坐卧一一参究参究到情忘意绝忽地冷灰发燄啐地折嚗地断始不枉居士于戎马留心空宗一番若是半疑半信有甚了期不是山僧彊生支节因翰示不得不直道一语与督府孙居士奇逢昆海聚首慈云未获深谈便尔别去令人不胜县切闻细柳营近在罗浮此仙都也想肃清万里恩威八荒使魔王潜伏时仍留心佛道其诸仝辈日论无生而问道录又不知集几许篇也如不慧之山僧每于塞雁南还祝居士护卫三宝当与髯将军仝垂不朽耳再上长松老人右慧启今月某日承袭法印再授金襕以崇祖嗣者窃以临筵策众扬佛捺祖之无痕就机接人敲金戛玉之有器大风歌威传四海小释迦法震五天正吾师之德功乃我辈之眼目慧抱志巖石安静林丘与六七蠢蠢之徒寻方拈韵仝二三言言之士较雨量晴虽圣人直不为况虚名所可动奈何习气未尽繇是方便随兴故烧香于名蓝因领众于南徼是欲报先宗之慈荫非敢扬弱质之微才何当金襕之远颁再劳玉书之大赐慧捐此病躯图报有日但恐罪辱法化难申赦原恃在海涵胸襟总叨法庇者矣复玄初刘居士手札三赐不及一言奉复者盍山僧短于柬札非敢疏谩为罪不知别后道念若何昨来一帖方知慕爱未已但苦于公事耳然古人有于公事中大得意者传镫诸书往往见之虽公事亦何妨学道所谓公事之余喜坐禅此济川居士彻证处非公事时得意必不出此言也居士以为何如又福星当位德音远闻弹丸地上握灵蛇者几人而护持佛法者亦又几人居士居是任不独为祥为瑞亦使见闻快意敬信仰慕但恨法社羇身不得与居士密迩说仝条生仝条死于三生石上耳何时买舟过昆明以晤言消此渴尘乎临楮怅怅不胜神溯复本源和尚一日隔三秋况五六年不一见邪月日梅孰兄来得诵大教不觉绝倒且又知长松门下出一瞌睡虎安得不咥人直起吾师之道至若妖鼠封狐自当退步弟学浅德薄虽勉力支牚终鼠臂虫肝之伎何敢当毒鼓声而雷震乎迩兴土木无物奉寄聊赠茶铛一具倘鬻月烹流得句时不可不寄一绝来寄大云和尚平城拜别几向镬汤卢炭中出入总赖佛祖之灵今得稣矣抑或可少报圣恩之德不知法兄近日挂瓢何地倘念众生不妨拈出长松宗旨幸甚幸甚鸿便聊控鄙怀并呈二颂兄昔圣恩续道原非仝点额泣龙门昆明池上一方月曾照夜郎第几村大云名巳播川云法乳源源流到君珍重龙门旧日德莫将狮象落狐群寄海月和尚龙门分袂未卜动止何地不磷禅人归始知剎竿已树圆觉唱和长松宗旨而恶池一派属兄掌握矣弟不胜庆幸盍佛道垂秋师法不古得兄尘头一挥是辈自合潜灭令法久住不惟利物亦庶学者不入邪见稠林则老人有望矣但老人江南之行弟阻万里老兄倘获佳音可走一帖为感复羡瞿煇监院月日接贤徒手启太守公将狮山道场焕然一新功冠南云美荣西竺又欲老僧于此作主法老僧薄德浅识大不堪任近又因王妃仙游有像教之羇拟柳眼拖金枯梅含玉或可携笻过武阳桃李谿上一话无生至于主法两字断不敢许可多致意太守公余不多属复通邑众护法来札恳留秋水住持涌金道场甚为希有此公等一种高意不惟法门增煇亦佛祖慧命有寄而震旦之高风竺干之法运在此一举矣但虑秋水学识荒凉取笑识者公等既重方外友祈辅训之可也若欲讲明堂奥则秋水棒头喝下亦可领取不须更问山野也然佛法凋零之秋护法者与主法者须铁石心勇勐志庶魔军灭迹狐狗潜踪不然则靡不有初鲜克有终之诮定在目前矣再复通邑众居士月日接众君书云谨诹七月廿四请秋水上堂说法欣动许多绅士各愿护法八月六日公请秋水实住涌金山野始而喜终而笑何也今海内称知识者如麻粟而入吾祖室者盍寡矣山野戊戌入滇法幢再树梵剎九迁虽有一二彷彿者亦不过勉彊印之敢云宗扬六诏名动五湖老师大衲无不睹闻而亦欲爱而续之付此人也邪况今一伙秃汉未睹堂奥未尽玄微便将金帛市此祖位到处蛊惑世俗谓之传佛心印乌乎是何幺肉乱法之甚也众君既留秋水住此道场不可艹艹须要万仞壁立令尽大地众生见者闻者一齐断却命根与佛祖为师始不负众君卫法之心也艹覆不尽复秋水长老祖佛家法在弘法者之楷模耳欲楷模此法必效先觉轨范方不致魔彊佛弱而败乃事且今鼠窃狗偷不可曲指此辈既不具顶𩕳眼而入衰见稠林我辈不以万世师法千古龟鑑临之则与此辈等也月日接通邑绅士书并省贤徒书知贤徒已作涌金主人共多士厮结眉毛作驴年友不德有望矣冬闲张卢鞴与湖海英俊从事可报佛祖深恩也所呈上堂但离师太早之过汝宜知之余意尽在来人口头兹不多赘复良之徐居士适才午睡偶闻门外剥啄声方下榻有某居士至言居士尚念山僧不置口复出手札即启读之不惟天涯咫尺而清风沁人快不能喻然非良之不至此也何时一接笑谈消我渴尘万斛上福海老人七年秋七月四日上子自淮南驰吾师书至拜读一过训诲谆谆几如亲炙又知近日福祉无恙六七年哀慕之思捧此可消半矣又蒙远赐佛果诸录慧虽不敏不敢与诸祖等然窃向往之即他日与诸祖把臂性海自此始也吾师之德铭刻五内何可忘哉昆明风景翻然改观慧短拙之一人而当二三百嗷嗷蛄虫施在江南虽是泛常在滇中则竭尽心力也关山修阻不能趋侍倘吾师原之慧受赐侈矣复竹眉长老月日省启知将归江夏令先君八尺可封矣不知此后可再会滇中不夫佛祖慧命非敢如此第以女素来投机非仝浅士验之吾心久矣故遣人再印之以衣原倘他日为吾拈出不但吾门幸甚开圣幸甚而先宗亦幸甚也山僧从此可高眠泉石身上亦无他事矣余不多属伏闻中谛含远五眼莫得从窥佛教崇虚三贤未能取证大龟尚嗟穷子善吉犹申自诃苟非神悟于机先终是丧胆于喝下宏自破家散宅蹑屩四方二十余载回首家山雨泪莫禁常思出世因缘既不逢人罔闻入路岁戊戌扣法慈云蒙指崨径再造金齿深荷垂慈宏受诲以来捐埃难报今又玉音远钖爱宏何深宏自惭樗栎之材难当大任之责欲躬亲缴上方丈奈众兄说之再三加之间关万里难以孤征只得遥空顿首暂存方底俟先君堂成再觐慈颜方尽褱抱癸卯冬月望日宏再拜上嵩山野竹禅师语录卷七嵩山野竹禅师录嵩山野竹禅师语录卷八鄂州参仝门人宗宏录鄂州龙光门人宗上潞南州兜率门人宗坚仝编法语示竹眉书记三峰宏公楚人也遇余于梁城时余说法慈云因来席下请益先佛先祖下手工夫作何方便山僧揣其因缘不可轻说须时至可耳岁己亥余迁金齿渠亦随侍其志尤切于当日余始悯渠之诚又悯信根有如此之确安忍负之使不得门而入邪故以金刚剑拈出令渠当下无疑则无始以来一切见网爱绳尘劳羇锁一齐顿脱回观从前许多冤屈元来只是箇本来面目本地风光但欠悟耳亦知山僧一段婆心与因缘和合之时节实非偶然昔人有言吾若向子道他日必骂我若山僧当日即说今日岂不骂我邪示云和知客云山水月四皆无情而质皆虚虚实实独云称和者何也盍云兴雨施万物均蒙其泽又能使藁者稣困者起故曰和或集积千峰不相妨碍故曰和今天下丛林之众而江湖来集聚者亦众因名其堂曰云堂盍亦取云集之多而无障碍义耳云集而不碍和说而不憎其称云和不亦宜乎今云和有是德有是和其名云和又不亦宜乎示竹元侍者高尚之士能歇狂神泯恶作断爱绳省贪力割见网堕贡高求善友访知识游城邑步聚落涉云山履泉石冒寒暑经岁月或肩囊负钵或喫苦耽饥或含羞抱媿或劳筋累骨总之生死未破佛法因缘未会受斯种种苦耳所以入一丛林出一保社参礼圣化瞻仰高流或问一机或闻半偈能向顶门突出金刚正眼烁破魔精肝胆使我临济门庭杨岐正脉绵绵续续续续绵绵岂不称丈夫也哉虽然还须还我金刚宝剑来擿下笔云关又云咄哉丈夫生于大块学于佛乘斯不足畏也然而有时垂一言为丛林重者独何与盍志大气刚与天地仝化圣人仝行虽在寂寞之滨巨壑之内威武不能屈美誉不能动岂逃虚名于世外者仝日而语邪虽如此也须向冰壶石洞中折挫来始得不然徒自掠虚名于事何益示不磷副寺学道人非有铁石心肝金刚道种必不能也若只是箇方方良良秽物腐艹不名根器如是之人不惟道之难见亦自陷生平行脚矣不磷道人仝慈云数载虽未有大见谛然而受苦耽辛勤勤恳恳昼夜精进以求此道则他日瞌睡虎伎俩似有余地如斯人岂非铁石心金刚种邪故笔此言以嘉之而异日桶底子落时竹布衲自是点头也不磷其勉诸又云不磷从慈云参见以来道业不辍如渴欲饮饥欲餐又常来棒头喝底讨取巴鼻山僧以副寺阙人将以烦汝伊忻然身任其事又常请益洞山生彊因缘山僧云待汝咬着恶辣滋味吞不得吐不得于吞吐不得处呈似山僧山僧然后以一粒生铁丸将恶辣滋味下得干干净净无丝毫气息在肠胃中作噎始与汝说破汝到者里亦始知生姜汉元是慈云副寺是时自合不问山僧汝自放心也呵呵示悟空老僧悟空老僧者今年六十有二发白面皱终不以此自伤盍散诞逍遥如出厩良骥见鞭景而追风趁日者也且不触三圣瞎驴前亦不落临济三句后惟于水边林下朝朝莫莫一钵冰霜而王舍城三十年足不至也所谓绝学无为尽诸有结大阿罗汉人耳慧公可不谓善知人者而悟空得慧公一言如附骥尾示思修禅人眼色耳声非吾自用之地邪犬吠驴鸣闻尘清净谿光山色见性寂然然总不能逃吾般若之光性地之理奈何鼓钟罗前不知耳识之真青黄交映不知眼入之玅所以不得到入流忘所动静二相不生之地耳然又不知闻思修即仝龟毛兔角有何真实有何不真实故曰思而知虑而解鬼家涽计者里如欲求的向威音那边更那边一看看破元来箇事本来寂静本来非寂静连寂静不寂静底一总搭却方有入路经云十方俱击鼓十处一齐闻还会么低声低声示不盈禅人举世闲为人只要为到出家地步自然尊贵自然美誉方是出格人亦可楷模后学所以黄面老人弃金轮王位作出家事业四十九年三百余会说尽心病到如今功德尤着此非尊贵美誉而何然后以斯道委付饮光传继未来故有禅教人参有教要人看皆出家事业也不盈见山僧多番将谓山僧有多少奇特殊不知只是箇竹布袋耳倘的的要论此事此事富塞虚空盈满大地虽然犹有一着未肯点首在示含月禅人有水皆含月无山不带云又曰石蕴玉以山晖水含珠而川媚由此观之非人人常光物物象先之喻邪此是过量人之事中下人未必能晓此义也不然在主法者善巧指示曲全其德德既全安有不齐成正觉乎含月来五福共住久矣寒则仝穿衣饥来仝喫饭但是者事未仝耳山僧不得不以没滋味之言诱之使之得入不独含月即诸人亦欲诱之使仝得斯道始不枉五福领众之勤劳也嗟嗟蕴玉含珠若能剖出试呈似山僧看示格目典座描不成画不就才着相成过咎煎油餈敲茶曰锅中点水灶下抽柴此理省得道眼自开雪峰覆盆沩山净缾一一透过可谓普贤行门示空菴静主一条拄杖拨艹瞻风祇要觅箇真子以继吾道自黔至滇未曾拨着一箇半箇盍人才之难也如此今又来蒙化太极山偶空菴道人与余相见被拄杖子打得横身破裂渠犹以理路未勦故有许多说话余只管痛锥痛札要将从前见解彻底掀翻知余一种苦心相为也欲余作字余故书此以与之俟异日到大全竟界再来相见时自不负渠一段苦志示御木副寺江西老宿即心即佛一期方便如虫御木铁铸虚空世人不识汝若能知立地成佛打破烦恼城推倒人我窟若不如斯行依旧是鹿鹿示化城禅人古人威化城指归宝所意在欲不动寸步而游诸国土不举一念而含育十方无劳弹指楼阁自开不待寻觅别峰自然相见所谓无相实相之体无门解脱之门又曰般若无门四面可入既曰无门向甚处入不妨疑着化城禅者相见于蒙化求一号与开示山僧以所遇之地号之亦由叔孙得地名其子之义然不是欲伊登化城要伊识破化城耳经云宝所在近若悟得宝所化城则賸物也且道见宝所后如何方悟神珠不从外得示羡瞿禅人行脚人担囊负钵竹杖芒鞋拨艹瞻风不惮寒暑者贵图委悉大道耳非是游烟水寻名山取啸傲快胸臆之事也纵遇风涛汹涌漂堕罗剎鬼国亦须不畏生死拌舍身命只要圣解凡情一齐倒断仝佛了义成无上道如此才不枉行脚苦辛也瞿云某此处推不开约不住日用中举不顾何如噫嘻还须向五福棒头喝下识些痛痒好瞿礼谢而退示三艹禅人周行七步目顾四方此释迦老子一种婆心争奈云门大师一棒打杀与狗子喫者箇说话唤作报恩后代儿孙不翻为过誉即翻为毒药总非二老人为人意也三艹禅人自龙潭来五福门下将究云门打杀世尊之意一日山僧上堂伊出问三玄的旨山僧不惜眉毛向道重阳九日菊花新如会此意则二老人被汝一口吞却示不露禅人学佛比丘镇日青松社里白业龛中无出身路终是鹿鹿汉子纵晓得三臧十二部五经百氏何益于道眼者里须是别有转身涽路始得古人云喫沩山饭疴沩山屎直不学沩山禅此便是别有转身底样子倘能如此称出格高人亦不是过若实未亲到不可与么便休露禅者来喫五福饭疴五福屎五福要问你还学五福禅么要悟犹可易出身也大难示不用禅人世所贵者连城璧隋侯珠所不贵者道旁砾阶除艹所忽者夫妇与知夫妇与能所尤忽者生死大患耳夫所贵者有时堕尘土委泥沙所不贵者有时陞高堂覆亭榭而与知与能与生死只是不志求若志求虽圣人不知不能我知我能况生死不明不会邪到此地步曰璧曰珠曰砾曰艹曰知曰能曰大患曰贵曰不贵皆一串穿却虽然也须透过始得示化一禅人衲僧家立箇牚天拄地志向吐雾吞云伎俩学佛学祖自然不难矣倘一向往东走西登山涉水此人唤作迷头自狂且无转物手段不惟如水沫泡燄亦且虚丧光会有何益哉不如看箇狗子无佛性话久之自然圣解也通生死也办佛祖因缘也透自己大事也明虽有许多苦辛却得生平庆快然后更以无量为一一为无量小中见大大中见小做得十分悟得十分方才不负行脚示慧一禅人六月一日山雨东霁余登楼望远见华峰翠滴昆水波流凫鹥相狎而鸣渔人竞舟而度爽然自快矣偶侍僧跫然而来曰慧一大德乞吾师法语为学道先声余曰是法住法位世闲相常住知之不若知则万事毕若不知你向潇湘我向秦侍僧不喻只拂纸求书因录与侍僧问答之语以示之示佛照王居士无上玅道在汝昭昭心目之闲云何不会却索人涕唾邪三世诸佛历代祖师天下知识皆不能有道与人惟要自悟自度虽先圣建立化门指机示竟不过使见者闻者悟此心地法门仝证大觉成无上道耳如能自悟自度则当人分上脱体无依名大解脱所谓心佛众生三无差别腾蛟居士白礼于余求法语开示并欲求一字余曰撦葛藤则不能只好以佛照二字字之如知佛照之义则玅道于斯悟矣噫只恐不是玉是玉也大奇示崇信赵居士道在迩而求诸远日从东岭出事在易而求诸难月向咸池没嗟嗟孰能于万象中独露身邪东坡与东林总公论道乃有偈其末曰夜来八万四千偈他日如何举似人若东坡者可谓得独露身之理也崇信居士要山僧指示山僧无可指示如有指示又是马头截角何有于道哉虽然李驸马有云担折知柴重如明此乃可学道乃得独露身也即道迩事易正好喷饭示张春宇今天下以病病人者多而膏肓之病尤多虽杏林春放橘井香生终不能药而瘳之嗟嗟顾安得有卢扁起令尽大地病者一箇箇倒肠倾肚一箇箇起死回生然后药病齐埽成箇佛祖干净世界余目观三十年未有勃然而兴者安得不扼掔为天下人哭邪示建极李居士余赋性疏野且未经学安知工诗作字以应文人墨士邪不过一条棒到处打风打雨以继先宗而已偶寓楚雄福城院建极居士以一箑索余偈余不得已乃书曰但尽凡情别无圣解示崇善傅居士道无迷悟迷悟属机耳余常语人曰悟乃迷即失迷乃悟即隐迷悟虽分然终归幻相古人有曰有权有实有照有用此说非上根利智不能机前领旨言外知归如必曰权曰实曰照曰用则为四端之所笼络安得与大道相应邪崇善居士见山僧论迷悟权实照用之理乃索一言以为指示山僧向道上来所论即指示何须更要蛇足不见道诸佛法印匪从人得汝知之不倘不知更为汝书出示不瞿禅人父母未生四稜着地父母生后一鹗戾天生与未生陕府铁牛如能一言透则千万言可透如不透虽千万言何益于道哉不瞿江南人自江南河北名山大川无一不足履其概老师大衲无一不礼进其诚祇是云月虽仝谿山是异故又从黔迈滇访山僧于云阳请益斯道既得其说觉从前蹋遍许多山水总闲事也今年重到五福朝参暮请勤恳不已总之要明生与未生直到绝学罢参与吾祖佛作冤作雠于驴年耳且乞法语于是乎书以与之示惟勤禅人为佛子当报佛恩祇如佛恩如何报须是于无作用处显作用无交涉处作交涉无安排处作安排无机用处张机用不顾危亡得失一切净尽抛却只有一条穷性命拖条笻竹杖打风打雨随缘放旷任性逍遥能如是报恩有余矣示二木禅人瞌睡遇枕子冤家离对头者箇唤作好意思好消息然殊不知翻成利害既成利害毕竟过在甚处过在取舍过在喜怒过在见闻过在垢净过在迷悟过在无事甲里昏散魔中被者些盍覆所以不能脱洒不能自由二木禅人二六时中不可放过切须着力示不闵禅人学道人树精进幢被忍辱铠出言若金石行坐如磐石外不受八风鼓荡内不受三业牵缠始可于佛法中本分上少有相应如只管竟日倚墙靠壁不但打失眉毛亦恐花费眼前日子于戏生死大事如救头然所以保福择菜被玄沙一语坚其操学方能盍天盍地然后如吹万于万窍不仝处自然哮吼也尒其勉之示不显禅人学佛逃禅系驴橛耳殊不知佛即心性禅即日用动心即佛应物即禅然以佛之一字为是不曰漱口三日以禅之一字为是不曰禅乃药石耳者里须将己眼洞明然后始知禅即佛体佛即禅用体用双章理事不二和箇不二底一齐抛却方名心佛众生三无差别之本觉也虽羊鹿牛之不一而禅佛心之本仝仁者能直下委悉得么合取狗口好示通广朱居士识破化城之喻则得宝所受用得宝所受用自不作伶俜穷子甘受辛苦也到如此地步自然脚跟未动足遍十方一念未萌圆成万法故曰触事而真体之则神然而此说贵在当人领会人不领会吾末如之何也矣所谓万法本闲而人自闹实自咎耳余常以此语化城居士居士不喻余又只得将箇父母未生前面目教伊贴在额头上使一切处看是甚么东西倘忽地里洗面时摸着鼻孔方识吾不汝欺亦知宝所地步原来在者里示古维董居士古维初见山僧求入道之要因示以本来面目一日再见请益前所示者山僧喝之维忙无所措再求开示山僧云汝正礼拜时是箇甚么道理维不喻又一日相见山僧却问从前事作么生曰无下手处山僧云无下手处正好下手维复作礼山僧云好箇来头只是不知落处又来室中出纸一幅求山僧书因录所见机语与之示文远侍者欲脱生死须是上上智之人其志坚其言信然后不问寒暑饥渴苦乐逆顺只于洒埽应对担劳执役涤缾洗钵礼佛看经焚香课诵一一体究明白自然与实相不相违背而日用之理不待惺惺而自惺惺不待寂寂而自寂寂矣如涉岐路非道人本分倘不然但向彼不来此不往于不来不往处急着眼觑示自休禅人昔人有言至道无难惟嫌柬择但莫憎爱洞然明白斯言虽一期方便终为丛席徽猷看将来好箇入路所以玄沙不出岭保福不渡河便到解脱田地便到不疑竟界此正是不柬择不憎爱样子故曰参学若无如是眼艹鞋终被石头谩自休禅人既不与么柬择亦不与么憎爱还得解脱到不疑之地不看脚下示自愚禅人本色住山绝无他伎由大事未明故有此举所以住山有二一大事未办道眼未明必欲打彻大事悟明己眼故须住山二从上佛祖玄言玅句未透未彻必欲透彻故须住山非为弃世情谢人事入山取静也昔南泉住山刈茅次一僧问南泉路向甚处去泉竖起鎌子云者箇三十钱买得僧云不问者箇南泉路向甚处去泉云我用得正快如知此意正是行到水穷处坐看云起时而住山始有益示即彻禅人大道在闹浩中不在寂静里在寂静中不在闹浩里此犹是分身两处何曾会仝须理会寂静非寂静闹浩非闹浩以闹浩为寂静以寂静为闹浩寂兮闹晃晃燿燿闹兮寂明明历历打破虚空当下心息理会得如此可谓会仝要到彻头彻尾出罗笼脱窠臼见大人相亦不难也不然终是随群喫饭何有于道哉示惟一禅人三界惟心万法惟识惟识惟心眼声耳色咄此是老清凉没处臧头却来山僧笔尖上讨巴鼻住住住听分付花与么黄竹与么绿鼻孔下头大眉毛眼上曲衲僧点着便行何须白日走魅叫苦叫屈侍僧云和尚借取眉毛山僧高声喝曰你道山僧过在甚处侍僧无对山僧复云本自无疮勿剜窟可也示恒之李居士余常观古人有曰鼓无絃琴岂无知音于山间林下哉然而者事贵在领会领会底自是头头尽玅即破沙盆干屎橛麻三斤庭前柏树子无位真人未有不了了者到此时节则禅不必参道不必学村歌社舞闲坐困眠皆合吾道且不待合而自合矣故曰行亦禅坐亦禅语默动静体安然者也居士还曾亲证也未其或未然蟭螟眼里嘉州象蚱蜢眉梢陕府牛且理会着示佛海陈居士海居士来自腾越请问直指之义余曰直指之义乃学道人之最紧要者然亦贵在箇放得下如放得下自然有条入路曰放下后如何曰蓦直去曰祇如道蓦直去莫是不管生不知生死不知死只管蓦直去么曰否教蓦直去者是要根尘识法外及子史百家陈烂葛藤一齐放下然后向百尺竿头抖擞精神把箇没滋味底话行也如是住也如是乃至坐卧一动一静只如此看去倘看得过来则父母未生前父母己生后都透了岂非蓦直去邪士唯唯跽谢而去示怕量禅人昔人有言四大本空五蕴非有滴滴为人不可翻为干爆爆冷湫湫去若如此则安能动后学之渊心激佛海之波澜以注泽枯藁众生邪所以祖师西来特唱幽宗直指人心见性成佛者良有以焉量公相从已来日则行诸难行夜则胁不至席以求心地法门勤道有志礼敬有节所以运水般柴神通妙用诚道玄之偶偕也虽然神通妙用在甚么处请道看示德安禅人出家人大事未了虽将相之荣不取也比见一伙秃居士向村衖聚落取媚无识谓之打口鼓言我是某宗彼是某派妄形语言魔魅人家男女此等唤作无佛处称尊及征其所为则或兀坐或狂歌如此欺诳如此惑人乌乎是何业种之蚁聚妖魅之蜂屯难殄难去邪枯禅默照之徒鬼窟长年打坐已见叱于当日岂知犹不如枯禅默照之日邪德安求法语开示因书此辈之狂解以告之示自惺禅人至道无难贵图委悉委悉云何先须立志志不可转有如磐石摇亦不倾排亦不退自然可尊自然可贵了达大道何难何易即语默而非语默即理事而非理事即传持而非传持即绍继而非绍继即惺惺而非惺惺即寂寂而非寂寂金乌夜半正当空便是直下成佛地示映楚熊居士昔道玄问石头和尚不与万法为侣者是甚么人石头以手掩其口道玄有省后见马大师理前问大师云待汝一口吸尽西江水即向汝道道玄即顿悟玄旨噫嘻此公若无石头开发与夫马祖格外钳锤不过一穿衣喫饭人而已何有名闻于今日哉映楚居士欲学玄公须向一口吸尽西江水处摸索如摸索得着可谓今日之玄公也示佛印优婆私台山婆云蓦直去伊只一箇女流耳便有倾湫倒岳之伎俩且道伊得箇甚么此语不可放过若知此语则从上千七百则被汝一串穿却不然纵朝打三千莫打八百尚何益哉噫台山一句子千古更光煇示笃信优婆私寻牛须访迹学道贵无心指物与心会物物皆本真者几语只恐信不及若信得及则灵昭百艹头边祖师意旨便了然也笃信来山饭僧无可开示祇将灵昭句子示之汝当默默参究看是甚么道理如看到山尽水穷放得身命时则灵昭之伎俩尽被汝勘破了也汝能行不示即性禅人学道须是铁汉是非好丑不管只要光光相照镫镫续燄故曰大丈夫秉慧剑般若锋兮金刚燄不但能摧外道心早曾落却天魔胆即性禅者欲秉是剑奈何其力未充每索法言于老竹老竹向道欲识佛性义当观时节因缘时节若至其理自章汝还知么示如刚陈居士余自戊戌六月离普定挂笠滇南之弥勒阁时城西慈云菴成督府孙居士延为住持一载因风尘不偶又迻永昌之金华山一载到云阳又一载始归慈云嗟乎四年之间奔走不暇安能有法指示于人也邪如刚居士从腾越来作礼于余余曰何来曰和尚忘却弟子邪余不觉泫然下涕曰莫是四年前普定之陈居士不士唯唯于是盘桓者十数日临别索余法言因拂纸录余与居士离合之言以送之如法言当求之诸方善知识去示拈一禅人有时三世诸佛于粪𠂤上转大法轮有时貍奴白羖在法堂中演第一义拈一汝曾见也未所以者件事不是拈头作尾拈尾作头赵州常云将一茎艹作丈六金身丈六金身作一茎艹会得赵州意则转与不转演与不演皆了了矣故曰识得一万事毕示不臧禅人者件事没甚奇特没甚巴鼻没甚工夫没甚伎俩没甚学解没甚见闻只要当下识得无始劫来识神种子元是宾头卢手中琉璃碗不假人借然后唤作奇特也得不唤作奇特也得唤作巴鼻也得不唤作巴鼻也得唤作工夫也得不唤作工夫也得唤作伎俩也得不唤作伎俩也得唤作学解也得不唤作学解也得唤作见闻也得不唤作见闻也得在一切非一切在喜怒非喜怒不见道穿衣喫饭是箇甚么参示蕴空禅人住深山奚所匹倚层峦旁崒嵂刈把茅结箇室折脚铛煨品字拾枯柴煮瀑汁或吟咏采松实行则三坐则七时客来便相聚老瓦盆方拓出𠂤黄精盛样栗且加餐任游逸若如何可不必一沤发浴其日逸其流丧其质蕴禅人其惕憷恁么行万事毕嵩山野竹禅师语录卷八嵩山野竹禅师录嵩山野竹禅师语录卷九鄂州参仝门人宗宏录鄂州龙光门人宗上潞南州兜率门人宗坚仝编杂偈送竹眉书记十载梁州道自箴死心名已重丛林此归还见衡山月曾照洞庭几尺深鞭指高天走白日魂消石虎血流出亚池派派汎湖湘百代鲸波翻崒嵂送竹元首座霜敲万尺湘山竹空曲檀栾是几年和根落在桓伊手一笛梅花楚水边铁拳挥破苍苍面一色烟空飞紫电多少东瓜瓠子禅争逃开圣一支箭送喻紫石归夜郎兼赠木患子朝闻蜀客向夜郎昆明池上饯行装手中百八君如用舌吐莲华十丈香寄水目山无住大师自说句章契理来闲花落尽又重开如何不屑当时属水目山头却放獃寄高峰山自然律主不贵当年推枕子牢将四分束身心年来练得如蟾净别样清光照北林寄云巖静主闻道不行驴马脚山中高卧笑南参为僧即到无生死当日何须五十三寄毕节众居士黔山霭霭雨中天遥忆故人赤水边饭罢烹茶茶未孰一声归雁落秋烟寄清水塘应宣清水塘边艹如烟倚云楼阁净诸天夜来人忆三更冷谁看轻风吹白莲寄独山州心月夜夜高蓝峰上月秋晖先照独山来鬻茶话旧知何日两地寒风吹绿苔寄太极主人昆明秋碧清如镜烟蕲天空月下来寄语故人须就道快扶轻策过徘徊寄广陵浑源雪断广陵淑气催寻芳拾翠向莓苔浑源如忆当时约快着芒鞋策杖来秋夜怀古与慈玉上人前有华亭后慈玉孤舟一系何荣辱他人不解追遗踪莫莫朝朝船子曲太华峰下昆明月金马坊前汉使碣夜静诵经月上来苍然照见古人骨寄希有律主麈尾高挥谈四部净坛冷坐论三空麻衣老大成何事不若安眠白昼中寄玄初刘居士担折知柴重有由如何不悟令心忧尼山若是词坛客未必师人十二州寄东山印持我祖西来传法印黄梅洗刷更精微自从印破东山月万里苍然揭素晖寄佛度高居士烟树苍苍月色微秋天一雁向南飞此情遥寄哥舒翰玉露泠泠在钓矶寄不凡禅人叶尽疏林秋已促园中桂子飘香玉不见吾徒过岭来渡头听唱华亭曲答许别驾送扇感君遗我扇头字中有热肠岂偶然他日谁编高士传清言未必别为篇答刘夫人独坐深宫求佛理好将宝剑剖无明等闲识得非他物好笑灵昭也浪名答杨夫人形声未兆理俱全切忌从他物外牵圣解凡情都莫取此时方信祖师禅答巩昌众居士相逢一笑旧黔南别去春花已见三信字虽然频寄雁不知何日话松龛答李择之居士白首穷经欲学韩青镫永夜对阑干鸡囱啼出残更月犹自依依未解冠答竹眉昆仲寄梅花之作枯肠搜尽答双槐为爱新声远寄来犹说前年天目岭梅花正向雪中开梅花树树旁崔嵬雪骨冰衫映石苔不得阳春回洞壑如何一片逐风来答李维谷居士天笃谈心喻指月指头非月月生明若将暗者为明月依旧从前汩死生复黄太史公灿一夜西风逐雁来千山巖桂映秋开幽香不为游人醉山谷如何得意回复张尔用居士近日法纲将委地蒲团只是念张商自怜好箇清凉室恐作铁围鬼子场复许别驾一剑顶门血滴滴回头不觉溅罗袍身前曾共三生石今日无明当下消不贵穷机贵转身当年供奉已消尘眼前岂是无相识能到大贤有几人斗粟从来腰不折惟逢石丈整宫袍今得雨花台上会尘头一拂障全消敢说生前金粟身佛门狮象已抛尘登岸不须回首顾问涂还问过来人复古乘上人挂冠归隐礼空王忠孝又寻寂灭场周子留衣亭上偈何曾一字贵韩昌复胡思慥居士久欲归家归不得今番归去却无家不如放下归家句一任优游到海涯一寒彻骨还如洒况是无家野鹤儿若问风流何处得慈云一棒破头皮君言彻骨还存髓我道贫时髓也无好向人天开只眼清名也自播江湖示觉证刘夫人旷大劫来一幻身今朝看破是浮尘普门示见随男女宴坐华堂好继秦示佛果高居士一从白社庐山中人世千年别远公今日将军身再见依然谈笑旧春风示佛源张居士轻身重道学无为玅在今时惟自知若问自知知底事无根树子糁春支示佛旨于居士禅房三次论无生利锁名缰一洗清只饮曹谿谿里水从今无意世中情示佛初刘居士沙场百战逞戈矛洗尽风尘已见休却问苏黄何处得谿声巖桂启双眸示佛舟薛居士动静双忘入圣流张帆性海任春秋何须更过涅槃岸潦倒高栖明月楼赠坚副寺当时生姜辣洞山清名从此落人间慈云副寺还刚直竟日何曾一破颜赠三山许居士祖佛丛中中毒深一腔恶气喷东林此番结下驴年友间弄瑶琴太古音赠丹桂陈居士何为法眼破沙盆此语分明是道原桂子从今香宇宙石人闻得也消魂赠佛心李居士少林华绽不萌支香雾重重绕石篱报汝佛心知道不瞿昙法印自今时示昇维那竹杖敲来血溅衣嵩山别是箭锋机还拳不借那咤力好向青峰咏落晖示圆通道人山海沈沈晓日红一声清声出琳宫楞伽读罢全无事卧看闲云过岭东示綵绘昆仲宫墙珠树接嵩山宝叶疏疏荫大还直共庄生椿不老余会也得护禅关示我侍者为僧心了是精修莫把虚名落世流真如木枕堪龟鉴直到真如得便休示易侍者随侍巾缾已十春殷勤晓夕拂空尘何时摸着九峰鼻始笑板头未了人示帱监院监寺名垂切要知金陵之则复何疑虽然洁比冰壶月不似高翔铁鹞儿璋知客求书不暇临池学艹圣挥毫落纸便涂雅云烟未必龙蛇走空道山阴第一家示不磨禅人铁石为心可学道龙骧虎骤起家声何妨一钵三千界随处法幢接有情示不计禅人佛有恒沙方便智娑婆国土闲游戏揭开理性示真常实相堂堂无位次示豁浪禅人锦鲤千头奋鬣来桃花三级怒春雷龙门若不施全力依旧爆腮点额回示朗月禅人秋江日日碧波流道者无心仝水鸥回首楼前今夜月清晖如洗照芳洲示我闻禅人雪薄香寒送早春鸟啼空翠入清晨昙华山里天然足了得人闲一梦身示体周禅人倚城禅室散幽香庭下海棠看正芳一度闻来穿鼻孔如何还有别商量示会玄禅人杵声处处送秋光醉芙蓉别样香开眼堂堂无入路不知何地觅心王示笋光礼峨嵋山东万里向西来未必孃生梦眼开好去峨嵋山上见一轮孤月在苍苔示智然禅人伊鲂眼里着须弥太末眉闲贮酒危引得镫笼开口笑不知何日是归期示幻息禅人乱峰𠂤里寄残身鸟自啼花艹自春物外高人如幻息何妨攲枕卧松筠示般舟禅人芙蓉拔出明如雪直剖先天混沌空此空剖后来相见始笑燕然勒石功作务归示众土木劳人可罢参汾州门户未能堪胡僧近日知何处不见重来激指南尽道嵩山歇晚参方来云水力难堪僧堂好箇慈明鼓竟日无人击岭南示月峰监院笠挂南雄是几时杖头消息少人知鬼方好叹无灵物笑杀月峰老住持示映月禅人风来桂子递秋香物外高人卧艹堂细论长松当日事回头月色上垂杨示秋水禅人学者先须不自欺千章松里破深疑悄然摸着虚空面题字传镫也可期示洞天禅人不识真机何处是云流洞口也分明江湖多少南询客只是平生滞化城示牧野禅人徼外相逢一笑休解人何必在多秋青山有约须归去月白花黄好牧牛示无相菴主扑碎云中师子峰此生也好继先宗钵盂不是人闲物漫向寒潭制毒龙示无量老僧竹岭茅茨久掩关无将鹤发去人闲黄精白笋长知足僧史之名也是闲示空菴静主无景林中牧白牛秋春不计乐悠悠嬾添水艹祇随分好笑池阳老比丘示纯一禅人万事如何纯到一还须静里自家看忽然看至情忘处明月皑皑在指耑示不昧禅人百事无关世外春三衣一钵也随身辟尘珠子明方寸好向锦城出示人示笃行禅人先德门风如不切吐辞未必可为经只宜三尺明如雪山鬼无能逞性灵示心和禅人净如秋月是禅心一枕间房日色沈才把钵盂烹白水不知野老正相寻示法空静主无我无人无寿者清源一幅无人写双空空后是何空一把锄头住林野示西江老僧白石巖边曳杖藜春花敶敶落幽谿谿南回首是何处一带寒松老鹤栖示熹书记山径迢迢步委蛇苍苍花木也征诗碧鸡坊下青苔石传是王褒旧日碑示六一茶头陆羽卢仝旧有经烹来七碗醉还醒嵩山欲献打门客倩汝擎来就竹亭示非幻静主高峰室里静无尘坐听啼莺报晓春紫蕨新新穿破土折来便好待佳宾弔天然上人渠无国土归何处面目分明也了然不信请看江上月清晖夜夜芦花前示玄谷禅人北禅私宰白牛儿县里来句要纳皮脱下帽檐分外别何曾节外又生支示慧旨禅人记得盘龙分别时杖头消息汝曾知如何十载青山外方寸依然未破疑示石幢禅人云开一笑入青天不是他家五味禅自此银河秋月永寒光霭霭净无边示见容禅人午夜挑镫坐碧纱客身如梦在天涯谿声忽醒从前事长啸松门月色斜示佛照王居士自理丝纶上钓台青烟白雨集还开谿山笑我三千日未见金鳞破浪来送熊总戎之黔州乡关一别几经春公极人臣我极真欲问真僧真实理回观此理在君身羽轮才得驻东林又听明朝灞水吟一夜盘桓须尽意莫教前路思偏深示祥符甘居士谈笑天涯也有年碑文白字已重鑴大家携手松亭上闲看微风动白莲示普泽赵善人道在己躬不自知登山涉水却生疑灵昭有箇平生语百艹分明是祖师示古维居士书华严河沙偈子斗山高总入香园一兔豪字字书来无尽眼到头未必别尘劳示李明之居士身经幻梦醒无期沤灭沤生是几时好把赵州无字看不须别处觅灵犀示马坦然居士大道如何却坦然不须竿木着身边他家别有清机在漫向芦湾唤钓船示彭大器居士斗大茅菴住此中间收样芋未为穷分明好箇清贫调笑杀山前白发翁示李世奇居士三餐鬻饭无他事一架琴书对酉卮悟来即是真消息何必青天又起疑示王为霖居士艹鞋未入白云门三十葛陂打痛快忽然识得本来人好骂卧龙涽惨怪示李时雨居士百尺巖边夜雨声圆通面目也分明顶门若是无灵鉴仍是黑风吹杀人示陶君重居士龟毛拔得几千尺兔角截来百万钧此语相传人未信不如缄口过残春示江文仲居士百事不关心自闲倦来曳杖向沙湾何须一击头皮碎别有生机笑破颜示董国玉居士喝底如能细揣摸曹谿鼻孔也不多从今归去西湖月夜夜清晖在白波示潘绍永居士一念消归露本真根根互用便无尘只恐豪釐空未尽依然性命落波旬示夏元朗居士酉注荤盘不碍道闲情野况自如如何须更问还家事昆海波心月照初示陈瑞应居士觅火逢烟未可休燄光须是彻牵牛逃禅必到情忘处海鸟无心得自由示魏不能居士鞭起铁牛力未能如何与道得相应老庞鼻孔元无别摸着尖头似不曾示夏君钖居士香园洁白没人住尘土腥羶往往多可惜形山无价宝委在泥沙奈若何示颜思渊居士三生石共白云峰一枕蒲团睡正浓却被茶童初唤醒夕阳已下岭头松示孔宗熙居士晓日含霜露正肥塞鸿敶敶向南飞秋风满地吹黄叶几处樵歌隔翠微示王志明居士春雨霏霏鸟乱啼吾家住在竹林西有人问道如何对一片闲云散远谿示王国章居士相逢竖拂验来耑多少英雄到此难若要清香香透骨梅花也得几番寒示赵佛勇居士万国风尘艹木悲横担一杖到天涯莫云荒服无知己细与君家和旧诗示杨志勤居士昨夜三更月到囱南泉此语也平常野僧别有过人处一钵青芹分外香示鲁质贞居士一卢柏子平生事半钵粝羹万虑忘野竹家常已道了任将此语播诸方示田良遂居士嵩寺苍凉昆海滨门无俗客室无尘倦来又上蒲团卧阅尽人间四十春示王佛身居士几年学佛空诸有衣下明珠识也无今日相逢仝一笑烹茶剥栗且跏趺示熊道人前峰漠漠散飞霞野径萧疏正落花荜户一声闲犬吠世人也得到山家示王君仁居士劳劳学佛几多年一卷牛皮也看穿不似道人无一事三竿红日正堪眠示王君用居士百艹堂堂涽祖师庞家面目别无为转身便到忘功用五叶一花香满支示冯国祥居士身老无能报国恩萧然斗室坐黄昏闲无异物消清昼只有陈年杖一根示何宁宇居士不爱叩哗不爱静随缘自适得深省森罗摄入大圆中一切圣人如镜景示王应龙居士晚步平田四野春山家石室静无尘忽然云外钟声出好向堂前省梦身示姚佛仁居士千尺桃花滚滚流春风细柳系孤舟有时钓得金鳞物回首前山月已浮拓钵归示杨古玄居士紧俏艹鞋入市来婆婆也自笑余獃家常元不添些子依旧低头空钵回示王古宗居士邻家犬吠启圆通何事时人耳独聋更向山中求解会不知日已下谿东示杨席珍居士白发持竿坐钓矶苍山洱水送春晖何时破浪金鳞子一上钩头得意归示张国柱居士一年一度中秋节惟有今年分外别孤月团团在汝心殷勤教我如何说示杨闻谷居士多年静坐觅心王不识心王每自伤野竹室中三顿棒回头满地散天香示刘自北居士石霜已夺裴休笏嵩寺还征自北心未必古今分两路看来只是白云深示祝天美居士世外高人坐白莲心如水月尽秋烟不知亦有攒眉客直向深林访酉仙示张师征居士年年谿上弄春晖百鸟啼花隔翠微日出乘舟沿水去月来罢钓旁云归示杨腾龙居士不知嵩少为谁言见说神光雪里论皮髓分来戊底事低头下拜可酬恩嵩山野竹禅师语录卷九嵩山野竹禅师录嵩山野竹禅师语录卷十鄂州参仝门人宗宏录鄂州龙光门人宗上潞南州兜率门人宗坚仝编杂偈褱竹元竹眉二子拂衣昆海是春时三楚为家未可知不见衡阳归雁至空教老眼两行垂寄兜率坚长老住院心心要细微减言敬事用恩威若云宽勐俱无济那得人人尽上机与昇首座海光昨夜净西楼山色苍苍月一钩自是渔人知我意钓船系在蓼华头与总戎王居士挟纩当知惠爱深英雄入塞骑骎骎寿亭一去空千载此日浮屠见沛霖送鼎西堂吴门代省云山万里别哀牢南下戕牁放小舠此去姑苏宁大父趋庭切忌试吹毛送方伯李护法迁浙中时开圣老人在吴郡便寄起居清香夹道海棠红皁盍行云向浙东何用衡阳南去雁家书一纸便吴中送磻谿王居士吾家住在古城西水鸟声声叫柳阳回首亲朋无信字故人独有老磻谿寄胡凫菴居士何事书淫惜此光嵩山不放照幽堂曹谿南岳千年石缘字犹能记宝坊赠兜率坚长老三尺青蛇开紫电十年得自长松院和韬分付不磷儿归去临机看转便赠报国海长老文水潭鱼极细文孤舟乘月向江濆有时钓得鱼儿出好擿丝竿笑晚曛赠臻监院一坞红英映艹堂闲师才见便还乡如今折赠臻监院别是玄都观里香赠总戎线居士嵩云带雨润江皋横海将军在不毛令肃严更县夜月南方小丑漫称豪神武军威徼外陈当时出塞车邻邻灵山旧识公还记共坐嵩山咏早春赠总戎祁居士亲擐戈甲塞云开手握青蛇气喷雷走马虎谿寻胜蹟云房无力下床来赠李廷弼世袭石霜一箇无鑐锁巧手欲开不得开却被郎君轻一击火星迸散满崔嵬赠竹水张居士知君爱竹又爱水竹高水净青山里或时背手夕阳斜一笑一歌深有旨答龙光上长老苦雨之作铁鞭已在山僧手问尔龙蛇何处走如今六合青冥开跃跃依然不出斗好把珊瑚鞭在手东椎白日金轮走苍龙跛𡯛如驱羊卧看银河横北斗前韵赠坚昇二子逢人垂下黄龙手几番申缩金毛走神睛双点真龙儿破壁天飞戾北斗再答上长老无耑申出拏云手吓得丰隆下地走却被龙光收拾归金豪万道射牛斗等闲筑着我师手满纸云烟随手走放在奚囊玉匣中犹余光怪拂南斗寿轩翁高檀越箫鼓张筵可壮观百年此祝复何难籛彭不审家何处为我邀来一醉欢寿巖若陈太守白榆昨夜支支开散入锦城大府来尽道梁州贤太守千春治此字婴孩寿佛髻罗居士鹫峰寿量称无尽好笑人闲贵百年瑞霭高门初度日衔豪一为写新篇寿我侍者鹿城城外白云横此日阿充旁晓生好看蹋翻紫顶月苍山雪浪任从烹次大众勉学二绝寓内浮名也可删心原始得接嵩山莫愁尘外无深趣白石青谿好掩关旧时尘务未能删瓢笠何须寄此山方寸清来无一事南公也免揭三关示嵩元禅人衣囊柬束到嵩山云自无心水自闲只把此闲闲到底不须持钵向人闲华书记被犬伤抛闲信步入城游砧急家家九月秋忽遇子湖帘外犬亲遭一口笑不休示无用知客云水纷纷无尽期茶桮谈笑切须知恐防大伯咍咍笑又咏枯椿旧处诗示显宗禅人蒲团静对竹囱时花落花开总不知莫把此闲容易得卧龙当日也难期寄洞庭贺居士少陵去后艹堂灰冷落巴山千载来月照洞庭万顷碧不知新句为谁裁高囱研墨写新诗下笔未能又引疑始信昔人言不误吟成扭断数茎髭寄参仝宏长老虎须捋得才盈把凤翥龙骧看作家不是嵩高真骨肉如何掌上有灵蛇寄盛守元居士百劫尘缘剔得脱寻花趁柳也翛然此情便是毗邪意何用他家五味禅示陈元柏居士金山室里寻床座四大元无五蕴空玉带输来千古外桃花犹自怨春风示浑朴熊居士苍苍庭柏语来真老子不将竟示人若谓谈玄终不实不知何地觅芳春示傅云景居士本常之理未能知埽地焚香看是谁者里忽然头角出青天白日复何疑示佛祕冯善人未知谁脱复谁缚太末虫儿吞却雀此意疑来几十年犹传普化空摇铎示佛性刘善人从来者事无多语一箇平常心自许黄叶西飞旅雁南秋风析析吹禾黍示何宗古居士天晓山前白雨收鱼竿又理向谿流谁知自弄钩头饵眼看清波不计秋示杜可美居士禅心濯濯似秋月三十年来力已竭举似公家知不知若知归去莫轻忽示佛真叶道人好箇庞家回向句荆钗脱下走盘珠千年法社无消息且喜今朝汝自符示王大定居士一曲无絃弹未已仝人闻得便欢忻松门自此堪长啸秋月浮来可赠君示宗益王道人红尘岂是隔清凉祇恐牢牢着戏场报汝常光元具足不须此外别商量示吕离我居士斋心事佛只须真莫掠虚名笑杀人直与苏黄仝鼻孔超然韵出劫前春示殷佛美居士者事吾徒切要知临机全不着思惟请看信手拈来药即使膏肓也可医示罗佛髻居士乌藤七尺验云水尽抱头皮护痛痕不似君家心更切几番走马到龙门示汪永善居士香匙手里拨卢烟此是诸方上上禅无那汪君犹未彻徒劳高步向林泉示袁宗启居士世尊无说我无闻此语分明举似君正体堂堂无位次归家切忌骂慈云示曹一祯居士夜静残镫在艹堂囱前寒景动轻霜道人纸被烘来煖一觉安眠万事忘示王东城居士横担一竹坐茅庐有客相寻忽下驴借问君家何处是门前五柳是吾居示陈贵吾居士山家充钵是园蔬岁岁年年食有余更问住山消息子蒲团夜夜月来初示李新初居士暑气相催到上方松门艹阁也清凉卧看拒霜华满树西风扑落上衣香示傅玉环居士相逢尽是热心人未肯休归闲此身独有傅君情可爱时时顾我咏阳春示傅褱吾居士卧龙山下芭蕉石石上莓苔深可尺一片赠君君莫轻有时价重连城璧示涂成衣看水寻山情自说孃生鼻孔何曾别翦刀遗下响丁东此事分明都漏洩示王如月居士雪断夭桃映水红阳春满地艹茙茙文殊面目无臧处一任风吹日炙中示姜如鹗居士无情说法果何长拨着卢头柏子香自是尘尘声动地痴人犹自播雌黄示王一贤居士团团秋月上谿东素景如霜下艹芃好箇瞿昙清净眼何妨说与白头翁示李干如居士尘心洗净可逃禅静里烟华别一天若是翻然开醉眼骑驴何用到林泉示徐居士亨捉下猢狲即便休闭门高枕乐悠悠此时有问如何道拈起茶桮也好酬示江寂永居士白石巖前烟漠漠闲来石上看松鹤只须骑鹤白云耑莫向人间嚼糟粕示罗洪才居士列圣微言理可求囱前艹缘未为优山僧无者闲家具日日高眠接上流示刘济舟居士当日张弓二十年三平一见开胸臆敲床自是醒韩公借问济舟识不识示宋荣禄居士儒佛何曾是两般埽除删述各相关不知别有风流事只在相逢一笑间与王臣举居士话旧一别锦江十岁寒家山回首几摧肝逢君又话乡中事夜半残镫泪眼看俗士病革因示小偈伏枕床头苦病身如今易箦欲抛尘要知此去家何处可问莲花国里人示戚道明居士秋霜打动庭梧落惊起高支三两雀此意明明着见闻如何却说空无作示王国柱居士日日囱中礼六时金台有路预为期总之未了目前事拓足他方白蕅池示方任周居士从前谬向经中讨此日方知一字无种柳栽花堪自乐不须别处费工夫示符圣道居士去尽尘缘与野马何空何有亦何假始知万象一毛中魔佛相逢正好打示毛宗明居士青眼高歌白日里不僧不俗是何宗瞿昙老子也难识薄莫骑牛入乱松示王渊源居士清心绝欲坐间房便是长生第一方花落花开情自得何山何水不幽香示杜体贤居士大业心心在圣尧深褱精一老渔樵杨雄去后无消息此日逢君意自销示岳良壁居士拄杖颠东拂子忙砖头瓦块费商量瞿昙一有拈花事千古虚声落大唐示陈语石居士烦恼丛丛是燄光未能勘破苦何长回头若醒尘缘梦便到如来大寂场示佛印婆子佛印圆通耳独云由来堪忍诏声闻慈航欲尽众生界无那顽皮志不勤示佛明婆子道在常情须理会非男女相莫涂煳古人虽说无名字喫饭穿衣岂是无示佛见婆子宗旨今时岂易扶几番困顿几番稣虽然得箇蒲团地也笑功成万骨枯示叶佛显居士本来底事无名字教我如何安得名昨夜前村深雪里不知何处笑歌声示易佛本居士佛说何曾去一尘闲花野艹自天真须弥脚下沧溟水浸杀鱼龙笑杀人示赵佛住居士本来无住名真住佛子缘何信未能若使虚空开得口说时依旧未相应示郭足法居士方自方兮圆自圆道人活计此为先咽喉屏却如何道三箇猢狲夜簸钱示李贤友居士山风摵摵陨霜露看看高梧秋已莫促织鸣来嬾妇惊道人何不趋归路示王国才居士熊耳山前断臂师一钵传来是几时莫谓如今消息尽慈云菴主也偏宜示刘宗法居士山僧无法可相传问着当央痛与拳旷劫无明从此息朝朝莫莫自天然示范世德居士斩水苍山两地秋单车昨日到梁州迎风一掌能相委白月青天各自休示王国安居士相逢惟说宕渠边回首身前事枉然何日还乡寻故老为余问讯李青莲示黄玉征居士九月九日昆阳里闲看秋园落样子篱边醉杀陶渊明笑倩旁人为扶起示杨宗文居士雷奔一喝勘来耑却道明明是此旨更有苍天两字冤何曾悟得自家底送江希贤居士西风昨夜落青梧又见寒砧艹木枯十载梁城惊岁莫明朝回首是东吴章祥宇居士以扇求偈挥豪欲艹扇头诗尽力画来无一字引得镫笼笑不休为君投笔惭无地示马神超居士行尽深谿紫竹菴禅房华木映晴岚秋来一碧如天镜应看银河下空潭示张一啸居士日下松支景渐斜香风十里道人家一腔清趣能消受散步长隄送去雅示王如鼎居士何名清净何名佛艹木河山人畜物缚作一团置掌中莫教滚滚如波沸示金之鼐居士万事经心溺是非一丝不挂也轻微请看聚散白云景到底何曾有所依示杨文季居士秋老边城木叶空太华风雨夜蒙蒙更残忽霁昆阳月一片清光落浪中示张正颜居士寂寂山房月一钩风迻花景过囱头几番欲绘金笺上只恐王维也着羞观潘契空居士箑头诗字口号字玅诗工远擅场右丞千古笔生香莫云不是前身事一度思来笑欲狂寄刘善用居士寄语忘情客可来山中静极白云𠂤河梁亦有清秋月好共知音酌茗桮示李仁吾居士道者无心学汉诗闲情疏散是便宜相逢有问曹谿旨一掌分明赠故知示舒隰原居士物物何曾别性天祇缘染污各纷然如今说破虽无异一箇鼻头没半边示杨裕德居士有心说道道非道无意谈心心自心一箇蒲团缄口坐高天白月上幽林示王居敬居士露溼疏林晓雾吹秋禽啼在桂花支如何此意人皆见不省从前梦幻时示郑洪仁居士世事看来如野马人情不实似潺湲纵然玉帛千厢满不及道人一日闲示申宗琳居士烹茶酿酉也如如此是西林高士居亭上问余玄要意青天一啸落池鱼示宗玩婆子油餈擿去事何如一掌当腮信不虚火里生莲香可爱声名百代播群书示宗缘刑夫人当年秦国扣禅宗无字彻来笑别峰心事恐人传不尽亲书入道语重重示载谷郑婆子道在迩而求诸远饮得茶来忘却饭忽照蔆花省旧颜翻然顿足悔来晚示曾一诺居士嵩山敢自爱林泉总为云峰许我眠法社夌徲非不惜如今半是野狐禅示不及徐婆子一剑挥空及不及此谈终不落阶级转身若不解真机方寸何能袪妄习示于登江婆子散手千巖未是玄银河扑碎始悄然有人问尔真息遥指蜀山万点尖示陈待沽居士吾侪一柄龟毛拂别是人闲无价物白石先生也不知空教居士来相乞示李宗韬居士尘说剎说炽然说朝朝莫莫何曾辍李君归去返闻闻识得从前冤可雪示宗祥刘婆子衲僧尽是老婆儿此语闻之也大奇近日梁城刘铁磨孃生鼻孔要人知示张希声居士卧龙不说聱头禅有问当空筑铁鞭只教偷心无避处他年免得哭苍天示宗希蔡婆子六子生来人未遇如今者箇也须抛嵩山问汝如何道无翼鸟儿起鹤巢示杨完素居士毗目仙人失却口嘉州大象向南走蓦然撞着桃符神两脚踢翻白额吼示江佛道居士春朝细雨下长空北去翩翩万里鸿借问拖泥何所事幽谿蹋碎落花红示龚安然婆子风雨潇潇洒碧空松云密密送飞鸿道人欲契无生旨且看东园树树红示尼维量辞亲下发为僧事不务真心也枉然若得一期桶底落翻身便是祖师禅示尼还辙孤标一榻坐闲房阅尽人闲四十霜回首丝丝如白雪名高兰若净天香示一舟船头芦花渡口一孤舟云衰雨笠自风流有时卧唱华亭曲应是无心仝海鸥示大坚禅人不是挂冠图小急都缘学佛价难酬于今欲入慈云室只是深防棒血流示似我禅人者箇须眉不是我才离者箇便相左何如抛下了然知斗大茅菴独自坐示南岳德监院话到为僧未是难鼻梁摸着始心安请观思大当年事三世吞来岂是谩示会元禅人飘飘一笠汉中来万里梁城得意回归去三川寻古佛艹鞋破处骂吾侪示李靖邦居士雨后烟光净北斗轻风细细动杨柳看来不是眼中尘无那君心却自负荐万恭人陈氏者箇不生元不生挑镫未必暗中行从今识得本来百鸟语松风祇是声弔王秉和居士十载昆明手共携来风去雨每嵩西哭君何事抽身早孤我云瓢在五谿弔王长山居士推破名缰利锁关翻身如月涌千山毗邪有问须亲对白石青松解笑颜嵩山野竹禅师语录卷十嵩山野竹禅师录嵩山野竹禅师语录卷十一鄂州参仝门人宗宏录鄂州龙光门人宗上潞南州兜率门人宗坚仝编杂偈示愈书记初日当囱晓色青山满岫晴光悄然快活松下何必丹丘石旁示祥监院早夜勤勤不倦金陵老子风规有时摸着鼻孔与汝一根竹篦示和侍者旷大劫来一物朗然偪塞虚空此即相传的事原原委委何穷示敏侍者槲笠艹衣几载芒鞋竹杖平生如何更问消息别指篱前菊英示珏侍者不变不迁不改何思何虑何忧庭前百尺松子每向其中卧游示学侍者山中学得无为嬾把残经对月千七百则葛藤何为成佛之诀示牧之禅人沩山一头水羖随处拖犁抴杷莫道无人收管牧之也解倒跨示近山禅人谐去谐来十载脚跟下事浮沈室中问我宗旨且听树头鸟音示不仝禅人荆棘林中不住翻身却到慈云来时步步思忖何者是吾真闻示湛涪禅人巾缾钵杖三衣四海五湖任往荣辱自然不干何须别问安养示悦也禅人欲醒吾家法眼棒头别有根源若将学解为胜依然三世佛冤示石云禅人深山寂寂禅室何事心心未闲不若通身放下自然万虑俱删示指南禅人落日霞生万壑山灵列幕环屏回头石上东顾山色胧胧杳冥示佛旨禅人止说偷身学嬾那知学嬾非间嬾闲两字无取冯他日上松关示会一禅人旷劫汪汪爱水今朝一沥倾干只谐明月来往一切尘缘不干示空碧禅人山僧不解谈禅亦不与人讲究晚来散步长廊不觉依然漏逗寄白马讲主白马峰前翻经青莲华里悟理高原凿井之喻举世何曾惺此寄古问禅人江头一片明月白露千珠艹头借问广寒何兔擣药闻之满臼示觉一禅人欲识死生觉性莹然觉一恢恢此理若知真实原非藁木寒灰示大一禅人月来原自渡口云去无非峰头云月往来不尽时时醒我双眸示仲安禅人阇黎发足金陵四海名山过目今日相逢益州挂钖三间茅屋示不悉禅人为僧独贵清真莫学劳劳度日动静常常中规自然大道安逸示不易禅人不明生死云何须究西来大意只到佛魔两忘神珠一颗自至示岫云禅人色色空空世界潇潇洒洒人家且过眼前日子任他说落天花示三目禅人摩醯三目难鉴衲子相逢若何古人别有方便打鼓且听笙歌示明旨禅人欲知明暗之旨晓夜何常两边明暗抛来莫管回头蹋破三玄示净月禅人月中桂子垂朵一夜风来送香鼻孔依俙识得开眉便见清光示尼宗一至道祇须一言自然体露金风且征何者是道只可返寻己躬示尼安然三尺竹篦悟得任他东土西天慈云不是多口祇要女心了然示广国宋夫人持法华礼诵莲经竟日言言字字深香有时念到宝塔便是俨然法王示贺居士宗福为仙为佛高志只在当人一决若是因循日子依然错过时节示雷居士远地僻山幽可静谿清石怪堪情看他鸟弄春日支上一声两声示戴居士璞住着山中几载日高犹自贪眠为僧得到如此何必羡他大贤示阎居士禧宿昔闾丘居士相寻拾得寒山遗来一片明月至今犹在林间示张居士印西来大意何旨白日朝来水东剔起眉毛便是莫教错过此中示白居士恩山头锦鲤如雪海底金乌若鸡今日为君说破明朝各自东西示徐居士太原君家住在何处身上犹带落霞早把机心放下冯他碓嘴生华秤锤虫蠹久矣不见不闻随他前三后三省得即是吾家叉牙示何居士常迷悟两涂未判端居看是何物分明一段天真不是依俙仿佛示王居士幻十类众生是梦三世如来梦人山僧为你直道尔我亦是浮尘示杨居士显野马如无玉络奔狂之性何调学人弃此绳墨未免伴奂自憍示汤居士昶万尺寒潭把钓细鳞无意吞钩可怜袯襫渔叟香饵翛然别投示众今朝白礼诸人事务不烦问我有求佛法因缘但指庭花几朵山僧虽是村翁领众何常废礼只是寻常鬻饭不曾别有臧否示陈居士万多年失却宝所今日相寻道人话到无生奥义何劳抛弃红尘示丁居士辅祇知凿井高原不识水源就下纵是施工百生何曾有滴如泻示易居士生早晨洗面穿衣下晚上床脱袜申手去摸枕头不知打着心月示龙居士智一艇闲游性海兰桡打倒须弥此是大人竟界非仝缘木之龟示龙居士干无说无传圣道有为有作猿心一豪不去分别当下全消古今示赵居士本佛心无住为本道者无为是根无住无为不二镫笼露柱何言示王居士朗山门佛殿相对土地金刚斗拳既是旁人不识随他明月前川坐象巖示昆明诸子象岭巖前独坐朝昏满目烟云回观隔岸松子依旧落他见闻叶上欲书半偈枯肠括尽无能不如石上高卧此事全超一乘示许居士三山推落匡床枕子惊起檐树鸣鸠安南城里收贼塞北山前失牛示刘居士应文才见提刀出塞又来捡点家珍两重公案无别可谓全咏法身示陈居士宗性道人识甚家风手里把箇木勺惊起甑箄摇眉镫笼筑破双脚示石居士廷瑾槿篱霭霭云合石涧潺潺野水入路分明不差几曾轮转生死示李居士可植松直棘曲之理鹤白乌玄之言唤作归家时节何常悟得心源示许居士云盛诲人不是不切回头恐落虚名偶上东山散步月明一坞松声示崔居士天寿般若深谈四相法华喻说三车究来都是闲事且坐室中喫茶示徐居士伯迁月照前峰石色风吹上涧波声谁知见者难识仍教孤他此情示杜居士三元水水山山画图风风雨雨世界从头柬点将来智者如何蒂芥示徐居士化淳骑牛觅牛痴矣上筏舍筏愚甚一切是非莫存自然华屋高枕示祝居士良杰杰出中山独步虎头燕颔称奇指耑亦有明月返照必然得之示徐居士大成大事因缘不别一挥智剑心寒成仙成佛多事闲看前峰月团示张居士希舜消闲无过山家万岭清风素霞闲到峰前一曲树头惊起飞雅示郭居士成功道学无非方寸逃禅何用求心自然应物如镜一切魔王敢侵示平居士不二喫饭穿衣不二提缾把碗偏仝鸟啼花落巖下悟得从来法空示王居士世统七尺躯中性灵无耑落在风月今朝落脱些儿便上莲华一筏示陈居士栋万木森森巖石风吹瑟瑟清音禅房有此幽韵任他世上浮沈示张居士自起一根既得返元六处自能休伏二十五人圆通当时名起天笃示曹居士成功石巩一弓廿载三平方露胸襟当阳两扣絃子圣箭犹传到今示张居士登高碧鸡午夜啼寒金马日中嚼雪分明好箇风头只是当人不决示罗居士守库当年济北三玄今日嵩山一喝莫谓古今两涂总然者点生活示张居士天祥瑞像道人不取道人只贵心光问余何谓心光依旧龟毛尺长示史居士得功空华阳燄潭月三箇本来不真若谓竹僧错判何妨缄口残春示薛居士联带月连云艹坐石头为枕高情了然松韵徐响不胜笙歌几声示程居士云凤相传大道多载只是无人承当所以慈云一默管他东土西方示张居士朝玉佛殿苔生艹合然镫过去慈尊门前没箇消息佛法有谁一论示陈居士拣至道惟嫌柬择洞然明白何诠眼光烁破天下南北东西见前示王居士尚勇道人一箇蒲团四海任他游戏若问如何是道倦来放下憨睡示王居士应显青峰阴里高卧白水谿边放船此是维摩玅着冯他天下相传示马居士显祥者箇渥洼骏骨有时啮膝千里非仝款段腾蹋所以名高野史示刘居士文圣井市山林不二春华秋月相期嗟乎者段三昧须是达人乃知示曹居士应桀良骥从来贵德蟾蜍亦重精明余闻先佛心印不是虚头假名示王居士良友嵩少安心可师慈云勤道良友莫谓古今不仝虾跳何曾出斗示赵居士良珮啭啭支头鸟语闲闲林下人家夜来一轮明月客至两桮闵茶示殷居士自常举世无人好道满堂尽是闲僧虽然有箇居士何曾离得爱憎示吕居士友才我辈相逢话旧芝兰气味相投落花流水游戏谁管南州北州示金居士成功金刚撝散魔军慧日光开暗室瑞艹灵芽不珍端然领取真实示李居士国珍曲说直说两路宗通说通一门分明只字无得便是归家之言示郭居士朝凤松鹤巢来古树钟声散入平原此中即是宗旨更要阿谁一言示张居士弘名心佛众生名字泥猪癞狗生涯明明如何不会驴鸣犬吠从他示张居士计美世人百计生涯嬾汉只消一事日日蒲团石上闲来便是浓睡示王居士文柱古镜生光似雪自然方良潜踪骑牛忽过松岭管甚春风淡浓示肖居士二卯竖起一条铁嵴打开半箇疑团了然当下成佛何必重重细看示汤居士国印先佛一枚海印一印万象森罗谁知落在君手何妨来往娑婆示温居士泗生死关头识破端然成佛多时坐消昆海明月踢脱凡情圣知示张居士权参禅本自求悟断妄何须猒迷只把吹毛利剑圣凡情见排挤示张居士教菩提烦恼如燄生死涅槃似沤若是安心选佛秋高月上芳洲示黄居士宗数日不打口鼓安闲自在烟村刚才摇动檀板笑破诸人面门示王居士道利门名路元假山鸟谿烟可寻若问道人乐处翻身又上幽岑示金居士豁如玉如冰如水若华若鸟若晴道人祇此坐卧佛来祖来嬾迎示杨居士鹤纪少室安心断臂两重公案纷纭不如言外求之免堕从前见闻示冯居士文魁道骨千生练就衣珠一日何明逢烟如可休去到底逗遛半程示保居士佛手小往大来名泰轻清重浊两间见闻不住声色是谓佛祖之关示杨居士中立密云密布三千一雨普沾艹木唤作如来大慈亦是指马为鹿示余居士不一劳劳终日持佛只是恐防错认若谓佛居净邦目前安得随顺示罗居士郁郁郁黄花非外青青翠竹本真总是当人佛性何须猒弃芳尘示杨居士茂众生诸佛眼孔只在喫饭穿衣直指出来不会枉然此箇真机示耿居士迥祕魔擎叉奇怪沩山笑里戈矛慈云不是无语却有一条棒头示俞居士永秋日芦华华下钓鱼舟上坐歌分明一箇船子元是华亭头陀示熊居士昌杀佛杀祖云门夺人夺竟济北正好一坑活薶免得是非两贼示李居士继学道当如埽地只须埽到无尘了然一片干净莫管谁为假真示刘居士时室中请益禅学善恶两关莫取父母未生面目分明祇者言语示刘居士龄瑞维摩病中说法嵩山埽除药病拈起拂子便打少室亲行此令示雷居士奭大雄峰顶明月光含万象森罗世人祇是懵董不见目前奈何示蒋居士嘉金马碧鸡坊下太华昆水之间悟得眼前景物谁为生死两关示王居士晶赵州一箇绳床野竹一间艹屋受用虽则不仝从教天下相噱示舒居士章鼻祖西来直指虚虚豁豁性天孃生面目全在劫火从他洞然示杨居士智山上鲤鱼破浪海中尘土坌天指示当人不信生生错过目前示孟道人奇奇哉鼻舌身意三世如来安宅更问如何是道赵州有箇庭柏示陈道人瑞为人为仙为佛祇要吾徒志坚一点明明会得便知父母生前示朱道人惺勤行德业为首道眼处处圆明信手摸着鼻孔元来不自孃生示张道人映心佛众生不二众生心佛何殊会来三无差别青青翠竹真如示毛居士安地卢拨火谈道了没一言可陈若问那边理事本来无妄无真示张居士寅菴外石牛稳睡火中莲子飘香西来大意如此义气全章法堂示沈居士鳌不二门中何物梅花帐里真机堪怜一段消息落得人前是非示熊居士易不种梧桐免凤多栽绿竹引贤道人虽没文行却有祖师别传示闻居士圣无泥内外中闲岂云闻见非尘虽然不是真智了得从前之因示张居士实惟此一事真实本来何有三乘千头万绪归一旷劫无明可冰示谢居士有一段西来玅机许多大士难识今时纵有些儿究竟何曾得力嵩山野竹禅师语录卷十一嵩山野竹禅师录嵩山野竹禅师语录卷十二鄂州参仝门人宗宏录鄂州龙光门人宗上潞南州兜率门人宗坚仝编杂偈示克礼禅人谿深勺柄三尺水静渔歌一湾此事无人举着随他狼借松关示择木禅人佛见也须括去是以乃可安闲一身轻似云叶始得把茅住山示阔安禅人钟声晓出千峰秋雨夜来几点打着阇黎面门可怜犹作空闪示等齐禅人竹杖敲开顶盍眼光映着眉毛如何者里难会却去寻李问桃示豁山禅人一口钵盂放下半闲茅屋随缘清泉爚孰三碗力倦方床可眠示普济禅人静住深山几祀不曾拓钵梁城非衣巳自知我白米朝朝满盈示玉和禅人嵩山华木春煖古寺云烟静深放下蒲轮且坐流莺啼在西林示二木禅人顶门有眼须见艹履无绳莫抛信意行将过去山中也好诛茅示牧山禅人落日青枫江上西来几处渔樵看他一种佛性天然与理俱超示纯白禅人椎杀山前石虎打翻殿上镫笼不知何者为佛但见日出海东示遍谷禅人春莺啼上烟华白雨倾来竹树打着心头不知要人指箇入路访昙华上人不遇题壁而还南来一衲潇洒荷叶翦成练衣我欲相寻菴里元来拓钵未归听琴流水分明指上高山迻在庭中转身一曲悽惋洒洒柳雾松风渔父词芦华一系孤舟便取白鱼换酉明月湾中自倾醉来仍卧谿口潇潇洒洒平生往往来来洞口忽遇秦人两语回头星已在罶种华金峰卓钖幽居且种几行松菊松韵泠泠袭人菊华径径香屋早梅一支斗雪开来冷艳微微出朵只恐佳人妒忌任他烟雾深锁入山直入千山万山管他两谿三谿有时大笑巖口惊起林中竹鸡题镫一碗孤镫殿上清光与月争明小师好好挑拨莫教非蛾死生题壁饭食经行无别挥豪壁上图诗虽然高士诃骂识者心必韪之山居幽居日日清闲不管声名荣辱山下雕胡一掌三餐往往丰沃示蒋居士武看尽联峰集翠峰头猿鸟几声日莫牛羊下去松关纤月初明示晏居士圯不到石霜夺笏非从铁瓮输带顿然崛起庞公一吸西江绝濑示何居士觉当日烧菴伎俩庞家百艹风度拈来勘验龙蛇便是生机一路示许居士贵钵盂不可安柄竹杖何曾发櫱放下手中盏儿未常有物争夺示杜居士喻山翁终日杜门不是猒烦应对祇要人人共知箇事全无向背示宋居士皎油油出岫春云郁郁旁篱野艹细看者箇生机不消别去寻讨示杨居士运下马虎谿一笑登楼见月高唿总是清凉竟界骑牛恐是文殊示石居士铿当囱几树黄梅临水数竿绿竹梅上月来似霜竹边露坠如霂示李居士祖无头无尾一物能宾能主多般山僧一味闲坐梅雨一湾两湾示彭居士节檐前细雨涔涔山外水云漠漠且赏华茶两铛闲来又上楼阁示邓居士靖凉风吹乱芭蕉细雨润回荳蔻便是山中佳趣不妨高卧清昼示陈居士璋瓦砾放光动地东瓜说短道长者箇句当不必大家散步西廊示王居士曛王瓜栈上新燕郁李支头落英不是知音莫道恐他唤作闲情示朱道人煦涔涔夜雨黄梅漠漠水田黑犊好箇风流不知依然只是徐六示王居士语鸟语啼来漏洩山华看去无名见闻若不黏着十方可以横行示何居士业嵩山高卧云室免得劳劳送迎有问如何是道子鳺支上三更示邓居士处用修遗蹟苔厚玄鉴禅房艹深一段风流可惜与君且酌东林示赵居士庄桼园梦化蝴蜨李伯昼成马胎二子不知妄相如何道眼得开示杨居士焘仲尼精一无比老氏婴儿绝伦惟我瞿昙独步十方总是天真示王居士塞问我西来大意塞鸿昨夜南飞王君若也难会更折一支紫薇示余道人局仙凡一箇棋局日月两枚腐萤倚槛看华看竹不知春老山亭示陈道人准佛说无心最上我云有物难群闲来且蹋松景未必随他见闻示曹道人冰蜡人几度如冰道者何曾有实放下一棚是非端然坐致深密示景道人经三拜何曾得髓一言已是遭贼看来金屑虽贵眼里着他不得示汪道人湘一滴虚空浸烂何消滚滚潇湘道人笑我无实我也未曾着忙示柳道人竭不贵隋隄万树亦非白蕅深香若得末山伎俩管他东土西方示段居士戍忽然昨夜秋砧黄叶西飞满林一领鹑衣有在何消瞥起惊心示孙居士武无琢无磨是道有修有证非真佛生两路无别你道谁疏谁亲示乔居士鹤一翮翼翼碧汉数声清响前村往来共我多日月上待归闭门示汪居士文理学知行合一浮屠戒等三门何谓禅宗之学雪峰覆却饭盆示吴道人凌是道非道勿论即心即佛无争只管掩室闲坐从他泾渭浊清示赵道人甸取得明珠在掌不须别觅金丹方知开合随顺回首光生指耑示胡道人默三心开却人眼亲到龙潭不曾可惜都卢放过任他随处冯陵示傅道人说一箇西来印子如今落在梁中是谁摸着师纽我也许他立功示郑道人琏琏也尊为玉器不如心玉为奇非男非女之相分付镫笼不知示吴居士严青山一坞春云白水千群野鹜莫将入道之源落在见闻两路示李道人崇学道贵乎无我此言入道之原嵩山不是饶舌千圣从斯一门示李居士季深悲象季浇漓且旁南山打雀不是风流衲僧如何弄得手脚示潭道人祕法印何曾祕密心光如日当天婆子若还识得不须别问三玄示李道人章要知庞子回向拈取龟毛尺长擿在东洋海里回头百艹生光示李居士淙万派东流入海千山西向摩天谁知成佛之诀此处亦有生缘示宋居士轼每见宋儒理学也曾口口谈禅传镫虽有名字未必心心了然示李居士碔你也马头截角我方龟背括毛笑倒貍奴白羖何妨椎杀猿夔示王居士玭论道先须去妄方才得近如来然后拈起椎子一下两边击开示方道人素曰圣曰凡假名无脩无证光大只饶万里长江不免似条袜带示余居士立说性说心伎俩夺人夺竟生涯嵩山一味闲坐渴到起来鬻茶示郑居士洪生死两关如何直下穿衣喫饭有时唼着舌头好箇见成公案示陶居士灒五柳先生好饮如今好饮何妨应知者点消息也在三桮五觞示李居士初心心欲学般若见色闻声若何忽然跌落盆子打碎山厨小锅示王居士沐为君拈起苕帚此处也须洞然好箇机关不识回头只叫苍天示范道人沅暑往寒来性海歠茶饮水无生日用寻常知得不必问他净名示彭居士佑秋水长天一色此中便是真如黄华折得盈把自在安闲有余示赵道人尔艹塘荷叶钱小江岸柳梢线长若问西来大意不须别处商量示刘道人盈𨹁山华山斗额菜海昆海谈玄龙女献珠百颗夜叉震动三千示陈居士沱当日宝峰一喝耳聋吐舌两人千古门风不别谁是前身后身示刘道人能千山日煖樵歌一水春晴钓艇便是道人乐处识来与佛齐等示刘居士致者箇如何说得虚空未必能诠当日李翱问道止言月在青天示马道人涯卧龙没甚生涯惟有一条落藜或问至道如何拈起当头便批示赵居士泰才然竖起苕帚人便谓余说禅只如犊子摇尾且道是玅是玄示王居士晋欲得不传至道只须斫断根朱躯中一物无取方识眉山老苏示何居士既不与镫笼共语还仝露柱相娱识得其中玅理便为了事凡夫示祝居士深秋清云吐明月水净光生蚌珠一段天真不识请看鹭宿平湖示王居士佐静处坐观物化怡然自有真如粗心不得涯际五眼未能一窥示龚居士基素履安然进道不知几度春秋审君非是机钝入路难将力求示范居士晞竹里艹亭僻净谿边石径幽深居来始猒尘俗烹茶独箇弹琴示李居士正埽石高眠白昼曳笻又向青山若非世外人物未必能知此间示姚居士赞居山须远尘俗谈道莫生妄言此是高人法式亦为成佛之根示谢居士晖过去之言过去今朝之事今朝看来无甚关切且向嵩山挂瓢示刘居士苓因行不妨掉臂迻松也得茯苓返身识得家宝一切烦恼自宁示吴居士刚不识金刚玅体无明窟里回转此番为女敲开处处身光大显示余居士任春山叠叠青嶂渔唱声声水涯达者风流洩洩往来蹋碎烟华示闻居士普广大如天普盍煇光似日常明者箇果然会得何妨坐卧经行示温居士模一毛耑上天地百艹头边祖师不是其人莫说恐他笑杀双眉示郑居士宜好箇见成法句如何贤者无闻吾侪不惜脣舌是非还他莫分示李居士依大道本无依倚真如何用谈论江清月白之夜一曲高歌石门示周居士皓浩浩红尘有佛莹莹白玉无瑕道人莫合双眼此物何曾正邪示卢居士纪何常佛性南北管甚寤迷两条只要单刀入去从前心垢全消示朱居士怙棒下不能领旨且看抛下油餈有时摸着巴鼻始笑卧龙古锥示陈居士航岳林一箇神通终日嗤嗤自笑布袋向人解开何曾有点玄玅示王居士从世尊有箇三昧石女偏然宝惜女也不妨眼开看他是甚踪迹示李居士令欲知衰世津梁祇是手中拂柄此处不消伫思翻然寤得真净示吴居士忍阶前石是真机不别净名一默如何更问嵩山归去黑山捉贼示赵居士钟梁山天半嵯峨黑水江心怒吼少室真机漏洩木人空里招手示尹居士筠几树寒梅厌雪千竿修竹摇晴分明好箇归路何用雷奔一声示夏居士恁才言入路分明露柱嗤嗤笑倒不若支铛鬻茶管他天色迟早示张居士诰不随语默流转脱去是非两岐方寸全无一物不知月上华支示钟居士垧海上月光炯炯树闲华景微微文殊老子三昧知得全抛是非示关居士云潇潇华雨春岸漠漠香风艹塘不是瞿昙面见空劳别觅丹方示计居士缘道者不随世缘蒲团只在山里渴来一涧清泉秋孰满林样子示张居士琳囱虚月照空床艹密荒肥石径不必蓬壶远寻须知此地殊胜示王居士𦙆半雨半晴岁月不山不水人家闲来石上趺坐目送林东落雅示无垢禅人蹋破万峰青饮干千涧水若求佛祖心早须合却嘴示禅学禅人林下何生涯山前一坞粟何须持钵行却受人荣辱示法雨禅人如天一味雨万物从兹生借问生机理无臭复无声示唯识禅人唯识识何识唯心心亦空迅雷下一喝顿教双耳聋示谿舌禅人禅者意如何饮汤识冷热闲看谿水流日日弄长舌示觉旨禅人宿昔谈心法何曾知目前可怜肝胆裂空负百华然示不波禅人早晨喫白鬻到晚饥仍觉此理复如何马头初生角示融旨禅人一条笻竹杖是处得人嫌拨着兴化了结冤到驴年示轮旨禅人新作出家郎须明方寸事揩磨日用中可到如来地示慈航禅人一钵一蒲团随缘道自安魔宫与佛界是处得盘桓送霁禅人还水目送女归山里离亭分手难殷勤精道业莫只自颟顸示得心禅人得心不得心得心在方寸昨夜子规啼声声啼出恨示尼善逝台山大会斋此语传千古分付汝研穷努力莫茻卤示张居士蕴慈云昆海上张子古城里味道几如饥往来谈至理示陈居士见从来无法说教我如何指明月照菴前吾心常若此示宋居士槿相见不扬眉举意便知有合掌向南辰面面看北斗示蒋居士轮本来无一事何须更比伦东峰日已出华景落平原示孙居士文慈云菴前水太华顶上雪祖意已了然叫我如何说示戈居士息寄食江城里盘桓艹阁中问余道中事日出寺门东示郭居士茂尘中人寂寂一物了然无如此行将去何须问老卢示孙居士威月到清江明风来桃浪生仁者心不动随处听啼莺示唐居士广严佛法无多子太虚一印定泥人笑破颜石女初褱孕示徐居士国伦才欲见山僧纷纷华雨堕端然不外求何处立功过示胡居士腾所无我我亦无有心心亦有两关齐踢破杲日当垂柳示龚居士卺嵩山一竹篦勘验五湖人打得血流出方才见本真示黄居士昱要论无生旨须教道眼真秋中一片月看看无纤尘示郭居士昱良哉观世音能超诸生死故号大慈父如秋月见水示熊居士继佛本在愚心亦不离此觉若明此觉性谁缚欲谁脱示钟居士庆马头截角易龟背拔毛难岭上古明月徘徊过石磐嵩山野竹禅师语录卷十二嵩山野竹禅师录嵩山野竹禅师语录卷十三鄂州参仝门人宗宏录鄂州龙光门人宗上潞南州兜率门人宗坚仝编杂偈西山杂偈昆海澂清已泼秋西山高卧看牵牛人生无事须行乐莫待星星白上头牚云笻竹随春秀落涧松声逐晚来村村野趣转幽翠树树群芳向日开一局残棋罢戏场百年兴废可悲伤门前欲散华朝雨且旁谿烟咏夕阳蹋蹋莓苔春兴奢唿童敲火鬻新茶衔豪拟画庭芳趣回首青山叫晚雅十载曾经采玉兰重来烽火半烧残青山无恙松风在且酌清泉镇日看商山岭下鸭城西古树苍苍乱鸟啼白发闲僧多种竹寒梢百尺与云齐乱石巖巖倚白云霜钟送晓散榆枌分明一幅王维画可惜和烟落海濆世外柴扉旁水涯高冈华木亸春支倚巖夜夜看昆海惟有清风明月宜眺望青天明月珠团团如玉向山隅老僧自说儿时住八十年来在画图一宿山中便欲仙山花山鸟也纷然主人注意能留客又引峰头看杜鹃芒鞋竹杖宿江村一夜猿声响北原明日欲归归未得又携瓢笠入云门麦浪翻翻四月中海棠叶耎石桥东欲将老眼看三日无那征蓬巳挂风采蕨才巢果失春山放绿蟠柔疑玉腕净疑兰拓根虽是山中物曾与夷齐有旧欢采薪负斧登山山更幽一声寒鸟上支头雪华回首迷青嶂不见江心放鹤洲岭外孤征两鬓寒小谿风度雪漫漫谁知万壑千崖玉也作峨嵋一样看采芹自识青泥姓字来芳香几度共春醅莫愁回首云谿晚已见东峰月色开山居放下诗瓢砌石篱茅房常与白云期厨芗蕨饭从来事说似膏梁恐未知山中样芋足秋来日日沙铛只自煨饱食闲眠明月下何须高唱酌金罍龙门奉和本师和尚喜雨之作一跃龙湫白雨来江天万里看风雷虽然艹木生机别各自青青抱润回喜林上人至蹋蹋歌声涧外来手携笻竹打门开莫愁艹榻为君下且酌蒙山胜旧醅戏书笔华馆二月烟华满苑香主人醉卧古亭旁莫云往事梦中梦今日犹存小洞房和云腹和尚四首僧玄谷呈云公复梁司马四景韵余读之极爱神竟绝玅可谓今日雪窦也把笔和之虽不能与云较得失聊自警耳涉谿雨尽新晴照柳隄绿烟深处乱莺啼高人此际能消受树树梨华香满谿心景柳色莺声此见闻如何别处说氤氲嵩山日日闲无事倚杖高歌入水云寂定山前雨歇转新凉静入蒲团事事忘囱外寒雅啼出月不知何处散天香水月秋河清极净无尘素景遥遥映白苹道者了然方寸里此心欲寄与何人蝉鸣树底轻烟袅袅动高支叶下清音到莫时几度欲题韵未就竹风引雨过帘楣渔舟夜泛空潭羕羕弄清河两岸芦华拂细波回首林皋纤月上清煇白露坠渔衰罂粟朵朵东园一丈开浇红泼绿美人来信知西子非凡种曾是蓬壶旧结胎鬻泉孤身落落向天涯且鬻清流醉白沙坐到月明苔石上芦笙吹起野人家闻雁有感广陵一夜倍凄清鸿雁声中伤客情仝学少年多不在如今何计乐嵒耕看莲漠漠清池水荇肥香风款款袭人衣玉颜已胜澣纱女不用吴宫着绛绯过万松山袈裟自媿乱戎常病骨三年在异乡借问蛮烟何日净此山终是断人肠野望天目山中响杜鹃陇云如绛艹如烟春风不弃碧嵒里故遣梅华十里妍闲游艹绿东郊曳杖游山华满岫隔林丘谿谿黄鸟啼春日回首云烟在岭头步友人雪中寻梅韵寒芳昨夜一支开玉骨冰肌隔水隈仙种自应能傲雪秋波何必妒香胎过准提菴家在小谿半亩田每看松鹤避茶烟闲庭夜夜东峰月何必庐山种白莲再参荆南开圣老和尚荆南再到逢秋日三径幽香看菊英北望秭归巫崃外晚来万里莫云平遣兴挂笠长松已六秋残篇未敢入双眸故人遥在南丹里何日扶笻到虎丘自勉莫怨风尘鬓已衰好将铁骨傲霜梅古人不自轻吾道八十犹担杖钵来长松别灵巖老和尚十载依违古夜郎秋风晓送桂华香寒蝉欲去千峰冷黄叶西蜚引恨长诗瓢此日别愚谿白雨清朝尽柳隄不识龙山何处是茅房无恙借幽栖岳色青青雨后真出门长揖别西邻山中有分堪高卧只是深褱白发人孤踪几度白云陈又见黄华向砌开才得承欢今又别安知泪向平生来衣钵收来去夜郎轻身趁鸟又还乡苍苔茅屋深山里敢把虚名播四方己跃龙门三汲浪非仝点额落波涛他年云外天蜚日好看风雷撼巨鳌次王应龙居士韵三月边城日气融白云来去自西东晴光几树催春鸟空使繁声落艹蓬闲坐不翦芙烟贴翠茵青苔石上老闲身东风日日催黄鸟坐看山华醉别春绿水苍苍系小舠闲倾白酉复低谣夕阳才向前谿口又挂轻帆去石桥偕许刺史宋广文游龙泉寺随云缓步上山楼洞口迢遥白水流秋色烟光看不猒晴霞洗尽一池鸥广陵九日九月秋高落木时广陵孤客倍相思渝州弟妹知何处未得还乡一问之孤梅笑日玉脂嬝嬝缟衣轻肯放容华笑晚晴谿畔己随春雾煖谁将凡品污高名江梅映水支支瘦骨向江开香雾沈沈映日来护惜春光江水上冰衫莫遣委莓苔访灵隐和尚云日当天暑渐催幽人着屐向莓苔到门桃李天然别款款清香风𢍏回法明晓钟白云深锁帝王居玉字人传是御书不识龙归何处去晚钟犹自报清虚西山晚翠日莫古城看去雅武侯祠上夕阳斜晚风吹得渔樵冷满目清光泼翠华龙池夜月女堞参差印水湄秋波澹澹引新诗低回池上龙泉寺独对寒光有所思芭蕉石洞风雨潇潇碎玉声空嵒百丈倚山城石门深锁荒烟里亦有洞箫叶底鸣安乐金井青峰万点指烟空觱沸清源出柳东午夜微波方印月蛮奴谁遣汲云中摆井杨柳金丝织翠曲阑旁弱弱千条舞夕阳不向隋隄拖雨足山中空自断人肠云嵒石佛山门一望白云开石壁流光散佛台日莫珠林清磬出翩翩鸾鹤又蜚回金鸡温泉金齿城东古寺西碑亭每见昔人题如今寂寞深山里祇听黄鹂薄莫啼李道人给供口占松间入定正当春一树寒鸦叫杀人何处道人来给粟车声轧轧起烟尘留客小座当轩春日斜西山归鹤破烟霞三间茅屋能留客汲得灵泉夜鬻茶乙未元日奉和开圣老人登石林山用原韵元日晴烟净边春入石林小谿梅欲乱前岭雪还深松雾侵人骨山风散瀑音谁知尘竟外闻听亦无心晚眺寒烟浮竹树秋气向檐生日落山初暗菊肥暑渐平孤峰蜚鸟尽野涧入云轻千里一身外狂歌茗欲倾喜晴柬杜尔侯晴开峰际晓人坐小囱中定水浸香案蜚崖断雨虹青烟含瘦柳白露下微风已见枫林晚山山霜叶红薄莫登高岳色冷野望晚山昏秋老林光瘦谿干云气温烟随虹雨出鸟向夕阳翻故旧音书尽悲风动石门玅应寺白白金沙地青青玉井莲古碑荒鸟篆废沼引牛泉微雨溼松子茶铛散竹烟了然人景外镫火接诸天褱本师灵和尚一别经三载音书绝夜郎昆明秋夜月湘水播州霜落木纷纷尽边风浸浸凉自知褱抱拙何日奉恩光仝汪牧鲲夜坐得楼字石壶倾苦茗竟日坐山楼雨过苔衣溼云生竹户幽相逢万里外谈笑五谿头莫问平生事千峰已莫秋和佟太守韩甲喇观海之作下马山林晚苍芒碧海深波砰知变化浪静识禅心树树寒蝉聒村村野鸟吟归来茗碗在何以献高岑戏题大我静主房山深成野况高日照嵒津坐见僧寮画行探石涧春一峰天外杳万木眼中频借问降龙钵欲收何处鳞答友人餽物兼话旧独坐松囱下焚香听鸟鸣打门何处客闻语似师兄曾忆荼󵌸别今逢玉菊清赠余方外物十袭敢云轻送友人之昆阳秋净山光冷前涂路颇遥边云随去景野鸟逐归桡才看钓鱼叟忽过冷水桥昆阳何处达落日见渔樵秋日坐梵菴上人房石床华木里黄叶落西风万里音书断一身鬼国东青山插云际白露下芳丛坐到夕阳后秋香入梵宫还山看看谿山晚前村日已斜随云行涧水趁鸟入烟霞古画仍余壁寒梅渐有华且烹龙窟下尘外道人家寄都统高居士晴日浮沧波清风吹芰荷嵒深臧虎豹村远隔笙歌山静人来少林疏月上多何时王事暇一骑入烟萝秋夕与白云上人白雾三山起秋风一院凉茶烟熏石壁霜鸟上隄杨泉落龙嵒下人经虎洞旁茅菴竟日好坐卧只空堂送王太守相逢一月闲谈笑满台榭闲去看谿流倦来归艹舍离情生昨日论道只今夜前路须善为阴晴莫自诧答扶相国月浮不出户况复到人间囱下南华孰阶前苔石斑微风闻鸟语乱响落潺湲自是尘沙业一生即可删与天龙陈居士陈公西蜀名家疆场侠士虽羇身戎塞心在空宗岁辛丑余迁五福公再往盘桓因就果园刱室为游宴地乡里胡公额曰缘野轩乃约仝志闭室轰饮是日独余惺惺遂赋一章青林开一室白石映新晴树密禽常宿潭深水至清万竿阶下静五斗座中倾余独惺惺者天池聊以烹竹林寺一到无尘地白云在五峰萝上新秋月山中旧日钟钖闲曾解虎钵净可降龙饭罢无余事散步自扶笻拟寒山诗黄金如可成白璧贱武夫真觉陶幻妄大道贵清虚世界蜗角耑干坤着小壶火风销歇尽浮沤若溃疽但图名与利早是利心人况复梯荣业鹿鹿走梦身何日去烦热优游乐天真悲愍甚悲愍不得脱嚣尘自省身世事何物与我亲发肤非己有妻子属他人一入冥涂闲业风吹识神不如休歇去免此淫怒瞋未能空五蕴躁妄名为浊逐尘自迷源随真贼可捉寒潭月皎洁空华何劳斲慧日本常光如何不自觉鼻祖未西来箇箇丈夫汉直逗到今日如麻似粟乱空劳逞娇姿安知有长叹乌乎女如此驴年登彼岸此身离襁褓渐渐形姝好浑浑若蜉蝣凄然便衰老人生天地闲一息难再保经纪眼前华不如修行早看看如逆旅光阴真过客无生半箇无趋利常千百未雪妻儿冤又酬牛马役奔波尚未宁早被阎罗责耽色拖红裙欲食美酉荤蛾眉充后掖金珠足千斤一朝临死期方悔不鉴殷拘拘去冥路回首谁从君货财不为家世珍非我有独有两箇字拙愚常抱守服食莫多贪无忧无过咎千钟何足娱寸地福还厚我有一奇物如空谷传响六用或来需应之豪不爽德常被天人重重若梵网乘此大悲心可以化诸枉山中何所有清谿与白云或值渔樵语或从麋鹿群青冥发澹霭迻坐对斜曛客至随丰俭柏子香得焚道人衡门下栖迟方契真衣破翦荷叶理穷惟谷神守智休离德为物先体仁勤勤教初学勿自憍主宾梦里作国王觉来何曾履浮生三万场终是痴愚子富贵不牢固聪明安用此伯夷与叔齐今古无多已日日看谿流敖游古松下谈心佛日明讲究尊王化风打艹蓬蜚仙人时独驾頫仰天地闲大道谁酬价世事多纷云吾心寂颇玅林泉常澹泊免得天人笑不赴王城斋安趋公侯召清谿无秋冬一竿惟自钓圣教有确论权实两为门三贤眼上翳吾心乐秋原少室单传旨玅道奚用言奇哉复奇哉归来早闭阍鹍鹏背千里锦鳞污池游逐本须弃末烦性一旦休是物皆有适齐之早不侔无笑庄生陋明明是赘疣雪鹤白自白墨煤黔自黔黄檗何为苦甘艹元非甜觉性恒如是初月露纤纤劳生无把着不及益当谦酉色神之凿货财命之斧华罗丧人明功名实心蛊惟有越格士无忧常无苦往来天地先游戏任州府我拟寒山诗本从云薖集三复义自殊俗士尚能及烟云洒太清笔墨蜚华汁大事虽未能西江欲尽吸赠米太守自谓曹谿客复从白兔来禅深棒下旨机玅地中雷长啸三祇劫尤嫌八斗才梁山如有约莫道不重回答杜长史若欲觅安心觅心不可得春来万物青月晦一宵黑动静观无因后先求有则堂堂大道宗君道何通塞送别刘顺州星轺五马使行色碧鸡初手绾铜章臭旂开日气余边春华拥署夹道雨随车若到顺州后还须寄一书仙月卢兵宪夜坐嵩山中夜坐嵩山秋光清四野重征五蕴床不及白莲社诸郡仰金汤一竿牚大厦衔桮夜茗孰默默情堪泻仝岳峙如贺大来月夜登楼用前韵乘兴夜登楼推囱遥望野清光在石林玉露滴茅社鬻月问流泉工诗频步厦山童涤瓦区苦茗为君泻秋日答刘文季内翰相逢古道在高论亦何奇悦老相征诘张公启笑眉更残翻溺器晓后说家私自是云山衲清闲可得披示实参居士忽见西流火还闻北陆风严霜沾老树皓月起长空不欲露全体翛然明正中来时却无口今古忆何穷雪日书示大众群阴剥尽日瑞雪满崔嵬无着王恭服好倾党氏桮充厨愁翦蔬占韵喜从梅更有过人处寒卢拨死灰七夕旅次二首七月方流火江枫已半红晚霞亲橘柚残暑却梧桐河上鹊桥起天边云路通如何身似叶犹滞在梁中日下西峰际晴光向晚开人间乞巧候天上合欢哀对月轻摇珮依云漫酌桮可怜此一夜泪向平生来送甸舒和尚居五华涂饰光先德磨砖砌五华金沙清净界钟声梵王家瓦合迷苍鼠亭斜栖白雅佛镫从此续烁破岭头霞示昇首座春日生峰际烟华起洞边风回香自远艹耎色还妍绿入松云度白迻野鹤迁相依烹样芋饱食亦堪眠送裕之张檀越赍奏京师新秋暑未退万里北平行驰驿尊王事挥鞭入帝京征涂须保爱到处看逢迎马首归何日山茶欲待烹山居山静从无俗客寻闲华野径自低吟春来锄药防牙损秋后收禾畏鼠侵月到清流常独坐云封古石每多阴蒲团一定三更冷榻下惟闻促织音高蓝山元日登眺空山欲上履冰苔已见晴煇旁柳开度涧吟行浮野色倚嵒小座韵新梅百年心事从人欲一坞春光向岫来最是今朝兴自别衣常带得谷云回宁国寺桃华满树映春开红景含香逐水回绿艹芬芳天正暖白云明灭日初来瘴深迷渡情堪泣碑卧荒村事可哀松寺未残僧已老何时钟声出莓苔次宋广文寄上许刺史之作用来韵昨夜蜚鸿到白云山山泉石起氤氲新新墨迹还含润戛戛金声未可群世上如君谁梦笔黔中惟我稿先焚从今莫寄蒲团客五老峰前实媿君太极楼分韵得秋字楼观菜海碧波流又见西风送晚秋几点断云穿石谷一群归雁落沙洲闲敲玉磬僧房净时看楞伽利路休吟罢又随庭鹤去桥头坐看采蔆舟除夕万事伤悲今日驱百年欢笑每须臾名心澹尽如桮水利路无关只瓦卢自着松柴烹玉雪谁将柏酉酌冰壶云房且过眼前日莫管人家换旧符偶成与竹眉竹元不磷诸徒户外昆明积水深渔歌薄莫响芦林扁舟欲泛澂江月夕雨将收擣练砧老病相催潘岳鬓儿孙须学古人心热肠未尽杨华尽万里春归乱鸟吟卜居金华山小筑新居祇树中卢峰袅袅紫烟空云来云去随深涧华落华开逐晓风翠黛有时生莫岭西山无日不垂虹林香又是清明节倚杖阶前看去鸿南峰寺曳杖重来旧竹房疏钟犹听出山冈千章古木排双径一亩新荷绽晚香洞口闲云流石壁楼头白月映池塘上方自是清凉竟几度游人洗热肠室中闻野哭云松百亩景苍苍忽听哀声人断肠不为无家深堕泪多因催赋苦悲伤鬻鸡雨过莓苔滑典室翁艹色荒日莫更愁钧帖至悽风吹杀旧隄杨绿野轩一到云中见古初尘氛何敢入幽居高眠自断天涯梦病骨难删旧日书对柳闲看春欲老向山远望鸟蜚徐今朝莫遣夕阳早石上谿翁正钓鱼仝刺史于公坐绿野轩声声黄鸟响柴荆遥望云山物色清白白梨华开谷口青青松子弄春明爱君词赋人难敌媿我袈裟事未精茶孰室中须畅饮雪丝莫待满头生龙泉寺九曲清流羕碧涡迢遥一径入烟萝风回绿水迻秋月雨断青天朗玉河琪树华开香上界慈云景润溼轻罗明朝还有前涂恨不识沾巾思若何送内翰刘文季归里用来韵自投书剑学深臧每见秋高忆故乡千里峨嵋无限恨十年昆海不胜忙人归故国愁荒塞梦到天涯泪染常此去蚕丛莫久住兔园寂寞思梁王喜李方伯再过赏桃华木几番雨雪催清香始见逐风来在培已得随春日点叕深叨作赋才畅饮何须邀美妓寻芳不用折新梅只因民膜关心苦嵩寺难教十日回和福海灵老人輓淮仙先生原韵雪照湖沙一片明江春又旁白云生祝融有日开青嶂华屋无琴对紫荆汉水西来城郭冷蛇山东向薜萝晴阴阴松柏千峰里只与渔樵旧有盟示苍石禅人千峰𠂤里好刈茅缚箇闲房十尺高自放豪吟消岑寂可将清磬击云皋是非不问才方净歌笑何须喜酌醪漫道烟霞非我隐如今四海尽风涛亲王省耕南郭便泛近华洲上宴赏夫渠王家南郭说田畴万井疮痍已可瘳浪夹旌旂蛟送雨弓开明月箭翻鹙联樯恋赏夫渠胜载酉称觞荇菜柔不数梁园词赋美棠阴有曲咏千秋小壶桥获拙鸠集步蜚华入研池韵轻舠一系读新诗字秀如何不费思敲石声声翻崃水落英点点入香池阶前老桧方消雪桥下脩鳞欲跃时好着奚囊归寺去江湖有意报相知和张太守游华亭寺见寄燕公词赋旧知名宇内新声未可争南徼惠行怜赤子东山卧起为苍生僊僊旌旆华亭日隐隐笙歌孟获城玄鑑遗踪千古在白云倚槛看嵒耕嵩山野竹禅师语录卷十三嵩山野竹禅师录嵩山野竹禅师语录卷十四鄂州参仝门人宗宏录鄂州龙光门人宗上潞南州兜率门人宗坚仝编杂着赠高蓝隐者竹鸡声滑滑隐者深林里晓色照谿西秋风来万里过紫谿菴夏日人易倦闲行过紫谿竹门山霭合坐听鹧鸪啼金华散步见海棠盛开余摘其尤者两支插于鬓大众见而笑之因口占以示室中人岑寂偶步到华丛一支才插鬓语笑对春风褱巩昌府綵绘二居士登楼褱白公遥望秋云疾处处渔樵归石门正落日咏梅寒香初破雪高洁隔幽谿堪笑余兼尔终当巖壑栖示申居士受松寒月欲高隔坞闻荷香不识谁家笛清音细柳旁示梅居士鹤鹤闲松子青马亦有追风邻翁谿水上日莫钓鱼终示曹居士济求佛先求心莲华掌上开香风吹不尽白豪吞日来示杨居士谢闻道不须迟来朝雪满头忽然骨肉别如日轻霜休示周居士昭南山松柏里亦有白头翁昨日过山来对我理丝桐寿张居士存之嵩山磨古今白月照无终图画箑头上烟云生不穷复李居士相如听听打更钟一下复五下才晓又夕阳依旧是昨夜一更一声钟五更钟五下寅卯已天明子丑是昨夜示王居士令松囱开涧水高坐待明月西北凉风生翏翏吹白发示江居士汲江声夜静远微波生枕上邻鸡寒欲啼鼯鼠自来往示雷居士嵒琴在白云室孤音逐水流弹罢焚香坐松风犹未休示栾居士盍杨柳垂残月寒雅醒欲啼不知何处客已度板桥西示伍居士芔一衣三十年高卧白云冈如何开却眼只见别人忙山中四威仪山中行谿谿野云平古树生苔藓寒猿三两声山中住闲看前峰雾茅屋倚云隈好鸟自来去山中坐何须理清课日用自闲闲谁管立功过山中卧一枕蒲团破忽然惺觉来峰头日已堕示刘居士严道原不在规矩学又岂关子书只要心空若月看华随柳幽居赠佛果高居士佛果佛果如莲出火开口见肝内不着我祖债佛冤一杖担荷师子游行野干自堕事事见成行行回互分付宗元一切莫附祖代源流从此属付赠傅居士怀吾山生奇石水含秋碧鸟倦飞而知还云无心而出入烟光霭霭谿色羃羃中有一士邻我咫尺日来亭上问我佛理一剑破顶门浑身血滴滴忽然申此手拍碎昆仑嵴示章居士祥宇死生齐一凡圣仝廛挥之即碎团之即圆清光满匊明镜当轩一条白练一念万年是宾是主有实有权如斯领悟故曰单传且道传箇甚么咄伶俐汉休热瞒南海波斯骑石虎森森拔出珊瑚鞭示造周熊总戎逃禅须子细不可堕无记喫饭与穿衣咳唾与掉臂处处契真机物物明祖意又须格外观莫信人巧誉一念如万年千差当一致古之学道流依之超十地若不如是行徒劳立此志我虽不识丁敢言说非义情忘体自殊意绝理自备应用在临时斯道为第一示不昧禅人者一物那一物因不该果不属心常明意常足不断贪不求福昭昭然能照烛未生前是何物示汝明磨头磨推女女推磨汝明汝明识者箇莫滞涂路中只须家里坐女来执吾役吾故与女说󳌤要论玄机玄机终非得无修无悟人直此是法则示李居士维谷在家出家理无差别一念回光万机顿歇本既无生何者受灭万年一念独超方便佛说非真我本无见曰男曰女乃贵乃贱一念万年顿在目前先天勿用何假后天前后际断其道玄玄玄玄之玅不涉眹兆推倒空王归来大笑示周居士清坐如山行如兕大丈夫本乎此三千年前老释迦说有谈空剖真理非心非佛在彼在此中天月正圆素景落潭水总戎熊居士祈禅铭禅须实究道须实落日用之闲洒洒脱脱踢倒净缾竖起麈拂索我禅铭乃为是说毕竟如何长天一鹗示阮居士坤几向黄华叱咤又来白社纵横着着玄关莫测威风凛凛江城示王居士佛身以身持经以经束身夫身与经谁疏谁亲二如不取何妨持经呵呵也是平地掘坑示黎居士亨宗亨居士入佛丛林归无上道了悟佛心中边不涉亦不闲吟虽然到此田地犹是听人余音示刘居士文进蓦直相逢道不识廓然无圣语何欺如今为女重说破鸟道归来早已迟是甚么猫儿尾上系研椎示韩居士世如何是佛粪𠂤土堑衲僧罔措龙天称叹力士骨毛寒波旬心胆颤示黄居士旭海印三昧触目菩提毛含巨海螾吞象犀修竹囱前万竿山僧只管高栖示薛居士远天上无弥勒地下无弥勒去问拄杖子向空画一画良久云总没交涉示王居士海昆仑申足蹋倒海岳抹过丹穴吞却鸑鷟露柱笑镫笼此理也端确示杨居士奇梵夹五千余字字疏摩诃中闲一字真着意便蹉跎呵呵会得奈我何不会奈尔何示陈居士云云从龙风从虎五眼六通各自睹祕魔叉禾山鼓五五还归二十五示宋居士易知知者见之知仁者见之仁易之易之谁与邻纵然跳出者箇犹是眼中之尘示任居士古嵋黄檗自苦石密自甘甘苦不着各自归菴若了此中旨何劳五十三示贝居士凤喫茶者茶饮酉者酉上天鹰飞下地兔走吾与女复何有猴愁搂头狗走抖口示王居士融雅不涅而黔鹤不浴而白火卢浪滔天梵本难为译木人天外高歌石女谿边绣刺示赵居士珠如珠走盘似水就下一往观来何假何借珠兮珠兮奈尔何明朝有意重来么示李居士玉左也得右也得虚空何面乌本自黑鸳鸯枕上梦回时且道起来何消息示杨居士冀马能蹄牛可角雨下枯回鱼行水浊物我仝根佛生不悖是谓春温之华秋凉之月示周居士目我生天地天地我子面目依然阿谁动止风吹江海波纹起示陈居士景禅非禅道非道直下了之无不到百尺竿头进步人坐却白云终不玅示白居士道不入虎穴不得虎子以喻道人学佛之理但能勤精进自然得道耳示曾居士一天得一地得一衲僧有甚闲巴鼻竹老眉毛任女看错会依然何处觅示李居士燿我心不可得问之无可说抛却镜华忘却水月莫叫屈明朝依旧日东出示金居士纬大道如何经天纬地万象森罗清光不昧左右逢原切忌眼觑示徐居士玉前三后三布袋之闲若也不会绿水青山寒山逢拾得携手笑破颜示陈居士蓟有家无家二俱不立路上人披衰田中人顶笠疑杀瓠子东瓜笑倒石头瓦砾示杨居士辙父母未生女是阿谁父母生后何悟何迷咄撞着白额大虫须打杀莫待猫儿狗子疑示曾居士学道无言说曾子一唯门人诘之忠恕而已若是衲僧未敢相许示周居士维新圣不得名几不得状掌碎虚空何名实相住住听吾言莫要喫人棒示李居士惟洞山有麻曹山有酉赵州喫茶子湖看狗慈云无说拈匙弄帚有问西来意拾起蓦打口示唐居士本道不属知不属不知及乎有知何异无知认取孃生旧面皮勿待霜月落前谿示脱尘饭头炊脱粟供头陀雪峰覆却盆南泉打破锅饭里有虫有砂么示罗居士钦不是心佛不是物明明指人也叫屈南泉芦菔头不是相仿佛翠竹青青黄华郁郁切不可认作佛示谭道人谷山深臧云水清含物唤作吾心孤负先佛者里只须分明免得后时叫屈示葛居士樵对一说倒一说深恨睦州拶折脚忽然识得者些儿好把葛藤尽抛却尽抛却开眼也着合眼也着示张居士注如人饮水冷热自知此是直说不必生疑竖起拂云看取令行时示张居士贞真实说无闲歇虚空咬烂须弥舌天下觅医人驴年觅不得示李居士止止止不须说此意人难知竹篦打三十依旧却生疑呵呵此事不须疑示叶居士饶此众无支叶惟有诸真实筠袁虔吉头上插笔此意如何举心即失示左居士立千朱柏万章松闲观春绿绿重重如来面孔何常别好向峰头识此容示陈居士释功德天黑暗女有知主人俱不取绿竹黄华别样春曹谿衣钵何须数示吴居士述日出作日入息锄柄举来人不识却向他家觅指归焉知费尽心头力示李居士和雪峰毬石霜锁俱胝一指云门话堕长松五石更新鲜将心解会却不可示周居士宣一句明三句透不必重重求讲究唿奴唤婢识家风何曾一事落人后示杨居士益知之众玅门知之众祸门忽然知字都忘却水送扁舟过别村示梁居士震半壁关中百二名杨六诏江山骎骎良骥嘶月又向松门学闲荐刘道人生以不生生死以不死死死生如转圜佛性何终始只恐不自知去来终不已劳劳三界中苦乐如拘豕幸尔遇梁城听吾说深旨虽未大休歇颇亦识知止此日复何言言之不相似扑破无明敢何物可为累读升菴外集载佛经有云乐行不如苦住富客不如贫主又见洞山语录破镜不重照落华不上支绝似唐人乐府因书其后星泥两未形是中何为主苦乐既累吾安知众父父镜破照非无华陨香还吐寄言词人知至道切须取书石刻金刚经后刘公维巡抚云南时刻金刚于石使士民传诵意在俾南人知有佛公去袁公懋功来下车之初知刘旧有石刻金刚即使人求之人以残阙进公叹曰时日未远损蠹乃尔命工补全印出复装潢之遍送仝事乌乎故君子莫大与人为善则二公以之岁某月日额驸卫公得一本以示余且谓余曰二公之好佛不在杨李下师不一言发明之无乃忘人功乎余唯唯遂成一颂镜水无心能鉴物金刚有种岂微功太虚仝寿传难尽高阁经声落晓风喜雨支上有鸣鸠梁上有栖燕蜚时各自蜚雨下双不见山囱苦炎热忽然凉生殿遥天青冥开江色净如练从军行余生胡不辰才壮驱入塞爷孃苦号啼别时肝脑碎王事未有程此心焉可背磨刀陇上水憯云忽生代明日斗旂旛天地为之晦毗卢阁告成诗以谢两序嵩山古瓦薶藓荒烟流水去千秋凉庭树苍苍鹤栖老囱外云深白日长北来老僧手有力芟艹除砾洗宫墙未还旧观此僧去余来四载犹暴霜鳞瓦蜚碧星日碍嘲风似磨阊阖旁水藻丹黍妒华木青黑乌雀正跄跄钟鼓逢逢传万壑高风欲下落天香画栋雕甍何人力夙兴夜寐众劻勷我烹白泉先春艹更烧龙麝排高堂白黑三百咸歌舞歌斯哭斯历永昌峨嵋山月歌峨嵋山高入青天白月蜚来半山前月照空山夜如雪山摇空月艹如烟老僧秃发骑云出眉豪垂银深拂肩此时顾我似有说回首看月心不然峨嵋山高高入青天山月莫逆歌以永年和于公薄敛歌南海珠还云州守高唿青天民父母啼饥号寒独关心一岁两岁饶歌酉于公于公真贤牧卖剑使人尽买犊我歌未终惠风生徐徐出自龚黄屋虎走蝗蜚又收䅘村村童叟歌莫来只恐君王不借寇诏下夺我将相才佛事固山何公请为元旦初贞喇嘛入龛秋风吹断北山霞此日松杉叫白雅报道故人兜率去香云霭霭落平沙恭惟喇嘛禅师塞北柱石秦西名缁宗戒定于中年刱伽蓝于晚岁心空及第语默绝离微道振中华才名称善慧正宜开导何期潜煇正恁么时如何是他受用一句莫道从今无觅处金光龛里应跏趺下火举火苣云无手行拳拳毕竟灭执相说法法毕竟邪如今喇嘛禅师既恁么来又恁么去毕竟绝去来相三处恁么毕竟如何是助伊火光三昧底句擿火苣云攃手归家人自在红卢放出白豪来乳峰院主起骨古者道向红卢里段过来底虽未精细然亦可作得一箇器皿如今者汉向者卢子里和皮骨都段过了且道成得箇甚么器皿以杖敲骨云炼得身形似鹤形别是金刚不坏体梁山明和尚讣至挂真云固陵大树锦江摧一代宗盟去不回留得巫山三崃月清煇夜夜向囱来乃以手指真召众云者便是世大父底面目见在者里为甚却道大树摧去不回便烧香云一度椎胸一度恨青山绿水也多哀苏州浮师翁凶问至挂真举哀云三十年呵佛骂祖欲得一箇半箇交代钵袋子此我大父为法求人底心也如今和性命都落在不肖慧手里要教他上天也在不肖慧要教他入地也在不肖慧大众且道以何为验插香云哀哀为阿思哈哈番明宇李公下火鹊印摇边月丈夫吐气扬眉龙旂掣海云英雄囚首丧胆耸贤冠于凌烟阁题铜柱于瘴疠乡此大丈夫事非庸才可能为也虽然如今收功一句又作么生撺下火苣云冯君莫话封侯事一将功成万骨枯为王秉和居士下火者居士生平子女玉帛中而不染着可谓莲华净也生平絃索歌笑中而不取着可谓白月高也若较衲僧门下却也做得半箇衲僧所以三十夜到来撩起便行不待呻吟枕席然后脱也虽然百尺竿头须进步十方世界见全身为虾挠公下火雕弓抱月守在四方画旂翻云雄称一剑取功名如拾芥却劲敌若摧枯此下帏学剑之效也正当此时公既捐馆人亦衔涕且道香薪积山如何助他发燄遂撺下云莫只火中称安乐回头须识旧家乡铭元旦初贞喇嘛塔铭谨按状喇嘛名元旦初贞族蒙古之后生万历甲寅才成童便有弃俗意未几父母相继而逝故喇嘛得蹑屩四方矣初喇嘛为山海步将有仁心凡得俸必分而周急人人常比为叔牙崇祯丁丑年二十四忽告固山何公纛章京巴公曰四大苦空洵亦无常尘网不于此时裂之真不知死之将至云耳二公怜而许之己卯春礼沈阳元旦讲素为师素授以郁多罗僧专学律部素见学有日益乃叹曰佛日重光舍子其谁乎甲申年三十一上首罗卜臧招度摆求讲梵网四分听者无不服膺自此讲诵不辍常读法华至药王本事品即以香水沐臂爇指供佛而神色不少变顺治壬辰年三十九至西海谒哒哪喇嘛公公知法器即授以僧伽黎俾广佛化旋奉王旨于西宁塔耳寺饭僧约万数明年来汉中刱宝林寺造西方三圣各丈余糁以金屑巍峨壮丽而汉中人睹相发愿往生者到今不绝康熙癸卯夏来滇礼鸡足将欲还二公坚留驻钖云南东郭之五灵五灵旧为城东巨剎年来失人遂至坍圮喇嘛驻钖不二年即焕然改观复建阁五楹贮贝叶一臧皆装潢精奇丙午某月某日诫众曰勤俭廉退释子大节若肆奢侈不如流俗也世界无常真如幻泡吾徒不勤学业虚丧光阴宁不惜哉虽示微恙应对如常于某日端身正坐举手掜印奄然蝉蜕二公与众章京大恸承服以师礼事之留三日始茶毗柩之所至观者如市二公请余主丧事既阇维得设利百许二公闻于王王加叹不已捐金以助佛事建塔于寺之左塔成二公征铭于余余曰喇嘛与余交虽未久然常以拈华微笑之意与达磨宗旨诘之喇嘛酬对不爽又常向余言生卒所历之事似以余为法门骨肉则今日之铭于义可却乎乃原其始而铭之曰神庙在御至人生焉颠毛始恭共有志出廛为王执殳镇静烽烟仁心可匊千夫欢然既告以归袈裟半肩讲诵刱造西北人传末后事毕如蜕新蝉耸动官庶哭踊联翩建塔五灵永基万年淮仙先生墓铭文章百世道亦可师余嗟先生来非其时上自尧舜下及昭代凿为一书千流可汇亦诛既死殚发幽光大业未终先生陨亡八尺未封二十九年二子悲号涕泪涟涟有女一人已择佳婿二氏向祀无敢曰戾长君问余请为铭之以勒贞石千秋永斯行实康熙壬寅慈玉僧统将嵩山众护法命来师既受之十二月到院明日黑白千人欲闻师行脚因命坐乃从容告曰慧渝州长寿叶氏子生熹宗癸亥三月五日叶氏自先大父至慧三世皆业耕闲有入塾不过认字便了国家从天启元祀贼破渝州历思宗甲申二十四年蜀东西巴南北田庐父兄烧戮殆尽慧既遭乱适父母俱亡孤身南避黔州遇仝乡缁衣者话及离乱之事不觉泫然泣下数日因商南丹忽自觉曰吾乡父老今无一存我独存者岂非天欲我为好事邪当此大劫不自回观真痴矣乃脱下俗服誓曰如不即出家有如父老乃谒东明晓师剃落名福慧字思修日惟礼佛持经如是三年壬辰春有雪林者来自平越时慧客寓独山之天竺菴因问禅师何来林曰某在平越龙门为磨头尚未具戒来此募衣今冬欲纳戒耳慧曰龙门和尚寻常教人习何事林曰教人精进道业脱离生死慧曰󵍸要一两语可得闻乎林曰观公此问意亦可嘉何不要包自去问和尚某虽记得数则因缘终是糟粕慧见林语颇异因求携往及到龙门三月二日也因告香期近不得即见越十日始得晋谒和尚问何来慧曰独山又问何处人慧曰洛温又问几时离彼慧曰永历初又问因何到者里慧举与雪林之语对未终和尚便喝出慧维时忖之和尚怪我邪去告嬾兄玄知客嬾曰你向者里疑去慧愈疑骇时本兄明教授在遵义归慧又告本本曰兄亡入丛林便欲理许大事也未久和尚迁万寿慧去求开示和尚示以平实末教参万法归一一归何处慧方有箇信意因与嬾民本源隐居开石石芝梅隐梅孰逊岳诸兄十八人打七未有入路是岁癸巳慧与大云长兄海云仲兄等二百人纳戒毕辞回独山未几和尚迁圣恩慧又约听松觉莲同往因求烧茶供众和尚许之一日与别南往镇远路上亦如死人忽过谿不觉口念万法归一才举首时便识得者事原来在者里方知和尚喝出与嬾本二兄相为处归见和尚和尚曰女参得禅也后因看南泉问知头陀云女名甚么曰宗知泉曰知不到处作么生宗知曰切忌道着泉曰灼然知不到处切忌道着道着则头角生大丈夫须向异类中行于此又不知落处一日见僧问和尚如何是异类中行事和尚曰与我擎凳子来僧擎至理前问和尚示以偈曰山僧擎凳子漫道阇黎擎若谓阇黎擎依旧可怜生慧闻始到平妥便着衣上方丈礼拜曰前来异类中行事慧会也和尚曰女如何会慧趋出和尚曰未在慧复回颂曰春眠不觉晓处处闻啼鸟夜来风雨声华落知多少和尚休去明年甲午惺一照兄含容德兄将长松命来敦请和尚不得已应之因命嬾兄与慧先往是岁结冬擢慧维那开堂日慧出问禹门千寻浪谁是化龙回和尚曰浪头赤鬣自分晓慧曰恁么则蜚跃去也和尚曰俊哉衲子慧礼拜又一日慧出竖拳曰者是第几机和尚曰放下好也免得喫棒慧画一画和尚曰自领去又一日慧出问欲领一棒师意如何和尚曰教你丧身失命慧曰恰好和尚曰甚么年闲得活慧曰铁牛耕转昆仑去瞎驴嘶破太虚回和尚曰瞻前顾后又一日慧向前展具却云也不消得便收起和尚竖起拂子慧曰浑然含理事何用历三祇和尚复竖起拂子云者箇用得恁么快慧礼拜又一日慧出问曰第一诀独立庭前雪时如何和尚曰寒杀只宜寒杀慧曰第二诀乌龟吞却月时如何和尚曰皎皎只宜皎皎慧曰第三诀今时全漏洩时如何和尚曰可惜只宜可惜慧曰恁么则踢碎西河师子窟裂破汾阳万古秋去也和尚曰莫易开终始口好又一日慧与端居泰兄岳樵崇兄入室和尚以杖画十字慧曰好不识羞和尚复画卍字慧乃行和尚便打一棒制终辞回省师和尚送以偈曰龙门一曲别宫商三崃流泉韵自长分付还乡须保爱肚皮篾束白云冈因更字野竹乙未秋和尚遣开石意监院复淮国公书因闻和尚有庆阳王要住龙门命又有仁和侯要住开圣命因束装与开兄往长松遇和尚着笠曳杖赴龙门请慧随行一日忽与弟兄失欢又辞归丙申再见和尚于荆南开圣丁卯再见和尚于长松闰五月朔和尚撰曹谿正脉记一轴曰相逢一笑见平生眼去眉来意尽呈圣箭室中拓赠女儿孙四海可横行密召入室属曰女之见谛颇好只是学不逮耳山僧欲留女身边然乱离未已恐不能保长居女将去住山不可疾走出人前慧力辞不获遂礼拜作偈六章辞行时友人欲礼鸡足便相约入滇不期此中王公当事众护法推慧出来致有开堂之事五六年来缠绵八剎之命然慧无学又兼离师太早一回忖之一回惭恧众兄欲闻慧行脚只得将从前之事告之至于多少败阙不能尽说如诸兄再问慧受用一句慧只得也道箇上来所供并是诣实嵩山野竹禅师语录卷十四