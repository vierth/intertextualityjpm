无上秘要正统道藏三家本一百卷太平部无上祕要目録叔一卷之一阙卷之二阙卷之三日品月品星品卷之四三界品九地品灵山品林树品山洞品洞天品神水品卷之五人品身神品人寿品卷之六刼劫运品帝王品洲国品论意王政品卷之七修眞养生品卷之八尸解药石品卷九灵官昇降品衆圣会议品卷十阙卷之十一阙卷之十二阙卷之十三阙卷之十四阙卷之十五衆圣本迹品中卷之十六衆圣本迹品下卷之十七衆圣冠服品上卷之十八衆圣冠服品下卷之十九天帝衆眞仪驾品卷之二十仙歌品卷之二十一仙都宫室品卷之二十二三界宫府品卷之二十三眞灵治所品正一气治品卷之二十四三宝品眞文品天瑞品地应品卷之二十五三皇要用品卷之二十六灵宝符效品卷之二十七上清神符品卷之二十八九天生神章品九天琼文品卷之二十九三十二天赞颂品卷之三十经文出所品经符异名品卷之三十一经德品经文存废品遇经宿分品卷之三十二衆圣传经品传经年限品卷之三十三轻传受罚品卷之三十四师资品法信品授度品卷之三十五授度斋辞宿启仪品卷之三十六阙卷之三十七授道德五千文仪品卷之三十八授洞神三皇仪品卷之三十九授洞玄眞文仪品卷之四十授洞眞上清仪品阙后卷之四十一策杖品策版品投简品奏简文品卷之四十二事师品修学品卷之四十三修道冠服品说经轨度品诵经品卷之四十四洞眞三元品诫仪卷之四十五玉清下元戒品玉清中元戒品玉清上元戒品智慧观身大戒经品卷之四十六昇玄戒品洞玄戒品洞神戒品正一五戒品卷之四十七斋戒品受法持斋品卷之四十八灵宝斋宿启仪品卷之四十九三皇斋品卷之五十涂炭斋品卷之五十一盟眞斋品卷五十二三元斋品卷之五十三金箓斋品卷之五十四黄箓斋品卷之五十五太眞下元斋品卷之五十六太眞中元斋品卷之五十七太眞上元斋品卷之五十八至六十四阙卷之六十五专诚品柔弱品虚靖品山居品违俗品卷之六十六沐浴品入室品明灯品烧香品叩齿品咒请品卷之六十七至七十三阙卷之七十四启志愿品卷之七十五阙卷之七十六服五气品咽云牙品饵玄根品卷之七十七阙卷之七十八地仙药品天仙药品太清药品太极药品上清药品玉清药品卷之七十九至八十二阙卷之八十三得鬼官道人名品得地仙道人名品得地眞道人名品得九宫道人名品卷之八十四得太清道人名品得太极道人名品卷之八十五至八十六阙卷之八十七尸解品卷之八十八易形品长生品地仙品天仙品昇月庭品昇日门品卷之八十九至九十阙卷之九十一昇太极宫品昇太微宫品卷之九十二昇上清品上卷之九十三昇上清品下卷之九十四昇太空品昇紫微宫品昇紫庭品昇紫虚品卷之九十五昇紫晨品昇玉宫品卷之九十六玉清品上卷之九十七玉清品下卷之九十八昇九天品卷之九十九昇太清品卷之一百昇无形品应变化品会兼忘品入自然品洞冥寂品无上秘要正统道藏三家本一百卷太平部无上祕要卷之三卷一卷二原缺日品南极上元君曰日纵广二千四十里金分水精晖于内流光照于外其中城郭人民七宝浴池生于四种青红黄白莲花人长二丈四尺衣朱衣与四种花同衰同盛故有春秋冬夏四时行焉日行有五气一时风二径风三劲风四转风五行风是故制御日月星宿游行虚无初不休息皆风之梵其纲日月运度亏盈者皆四时之会藏伏冠带故也金门之上日行通门金门之内有金精冶鍊之池在西关之分故立春之日日受鍊魂于金门之内曜其光明于金门之外当此之时则光景柔鲜普天气温其年中一过如此经四十五日乃止顺行至洞阳宫洞阳宫是日之上馆一名离罗在浮黎之分以立夏之日日于洞阳宫吐金冶之精以灌洞阳之宫更鍊八芒于流火之庭当此之时则日光昏盛阳气溢散普天大暑其年中一过如此经四十五日乃止顺行至东井之上东井是月通晖之径在于逮之分以立秋日日于东井之中沐浴于景晕收八素之气归于广寒之宫当此之时则天景高澄普天气凉其年中一过如此经四十五日乃止顺行至广寒宫广寒是月宫之上馆七星之华盖在郁单之界以立冬之日日伏精于广寒之宫更冠带胎养当此之时日景阴翳普天大寒其年中一过如此经四十五日乃止一年日运周度冠带四乡合一百八十日是日所经之分余一百八十日属月之度二景离合阴阳亏盈名分度之限也右出洞眞黄气阳精经日中青帝讳圆常无字照龙韬日中赤帝讳丹灵峙字緑红映日中白帝讳皓郁将字回金霞日中黑帝讳澄潧渟字玄緑炎日中黄帝讳寿逸阜字飈晖象右出洞眞太上玉晨郁仪奔日经三天眞人唿日爲圆光蔚九天眞人唿日爲濯耀罗玉贤天中唿日爲微玄太素天中唿日爲眇景太清天中诸仙唿日爲大明皇上眞人唿日爲九曜生太极眞人唿日爲圆明东华眞人唿日爲紫曜明或复唿爲圆珠皇初紫元之天中常有晖晖之光郁如薄雾乃九日之所出有如一日之照始晖者日出之乡右出大洞正经注紫微夫人说阿母言曰日圆形而方景月方精而圆象景藏形内精隐象中景赤象黄是爲日月之魂右出洞眞太丹隐书经月品月纵广千九百里月晕围七千八百四十里白银瑠璃水晶映其内炎光明照于其外其中城郭人民亦有七寳浴池八骞之林生于其内月中人长一丈六尺悉衣青色之衣月中人常以月一日至十六日採白银琉璃鍊于炎光之冶故月度盈则光明鲜太素以十七日至二十九日于骞林之下採三气之花拂日月之光故月度亏其光微玄景运行亦五风𣑽其纲也故制日月星宿游行虚无初不休息春分之日月宿金门之上金门之上则有通灵之门以其时月于金精冶鍊之池受鍊于石景水母莹饰于华光当此之日灌阳精于金门纳黄气于玉泉皇上真人诸天人皆以其日採骞树之华以拂日月之光月以黄气灌天人之容故春分之日万气温神景皆和黄气阳精降接之时夏至之日月伏洞阳宫洞阳宫是日之上馆以其时月于流火之庭冶鍊于八芒鲜明于月魂当此之日灌黄气于洞阳纳阳精于火宫诸天人皆以其日採空青之林以拂日月之光以阳精灌天人之容故夏至之日景气激阳气降阴纳灵二景接晖之时秋分之日月宿东井广灵之堂沐浴东井之池以鍊月魂明八朗之芒当此之日月受鍊阳精于日晖吐黄气于玉池诸天人皆以其日悉採环树之花以拂日月之光月以黄气灌天人之容故秋分是天大会之日黄气阳精交降之时冬至之日月伏广寒之宫广寒之宫则月之上馆以其时育养月魂于广寒之也当此之日纳黄气于寒池诸天人悉以其日採青花之林以拂日月之光月以阳精灌天人之容故冬至之日运道履长黄气阳精纳晖之时月度周流四乡故有朔望之期日道阳月道阴虽同运而转至于冠带各居四节故日分一百八十日阳月分一百八十日阴数经三千六百度与日合则阳气激阴气石右出洞真黄气阳精经太上曰月中青帝夫人讳娥隐珠字芬艳婴月中赤帝夫人讳翳逸寥字婉筵虚月中白帝夫人讳灵素兰字郁连华月中黑帝夫人讳结连翘字渟属金月中黄帝夫人讳清营襟字炅容右出洞真结璘奔月经星品太上曰夫五星者是日月之灵根天胎之五藏是以天精结缠以成五星天地赖以综气日月系之而明若天气不育则三合亏盈地气不育则万物枯滞亏盈则天震地动列宿不守则日月薄蚀五星乱度则二象失光天地交泰则五星映清天精合则五星光明上照太虚下朗万兆兆有得失则五度错逆兆有和吉则流行顺道映洞祸福毫杪必彰玄照纤末幽存功过者也五帝上言于星中真皇真皇奏于太上玉君于是以辰光转烛以示万生傍行越位以告灾祥地建五岳之山以象五行之星人立五藏之神以拟于五位之用三气回合是以天地列备矣星之爲精上通衆精下共光津吐纳三华漱泽万灵也五岁星圆镜木精玄朗东阳之陔星中有九门门中出九锋芒锋芒光垂九百万丈一门辄有一青帝凡九青帝备门奉卫于中央青皇真君火星圆镜丹精映观南轩星中有三门门中出三锋芒锋芒光垂三百万丈一门内辄有一赤帝凡三赤帝备门奉卫于南眞上皇真君太白星圆镜金精焕曜西辰太白星中有七门门中出七锋芒锋芒光垂七百万丈一门内各有一白帝凡七白帝备门奉卫于西真上皇道君五辰星圆镜水精洞映北冥辰星中有五门门出五锋芒锋芒光垂五百万丈一门各有一黑帝凡五黑帝备门奉卫于北眞上皇君镇星圆镜土精镇荫黄道镇星中有四门门中有四锋芒锋芒光垂四百万丈一门各有一黄帝凡四黄帝备门奉卫于镇元黄真君右出洞眞八素眞经七星去地四十万里围七百二十里皆金精琉璃爲其郭七曜紫晖开其光其内则诸天人衆眞之游馆广寒则其华盖其一昼一夜则运转周天一度亦如日月之轮其内亦生七寳珠林如是戌亥之后生气之初七星受鍊于广寒之宫明鲜紫景于七曜焕落流精竟天紫景吐津以灌诸天于是衆真帝仙皆以其时莫不採七曜之晖紫景之兰右出洞真黄气阳精经第一天枢星则阳明星之魂神天枢星灭而不曜光而不照潜洞太虚围九百二十里对阳明星之西北门第二天璇星则阴精星之魂神天璇星景而远映照而不焕潜洞太虚围五百五十里对阴精星之西门第三天机星则真人星之魂精天玑星勐而不显焕而不晖潜洞太虚围七百七十里对眞人星之东南门第四天权星则玄冥星之魄精也天权星微而隐隐而洞映潜洞太虚围八百里对玄㝠星之东门第五玉衡星则丹元星之魂灵也玉𢖍星大而默踊而不焕潜洞太虚围七百二十里对丹元星东北门第六闿阳星则北极星之魄灵也闿阳星明而潜照晖而不焕洞彻太虚围七百七十里对北极之下关北洞之门第七摇光星则天关星之魂大明摇光星则光转空洞回机天关潜焕太虚围九百里上对天关星之南门下对北极星第八洞明星则辅星之魂精阳明洞明星则光回诸天总轮上宿流阳太虚围九百九十里上对轮星西南门在天关之上梁北极之阳芒第九隐元星则弼星之魄明空灵隐元星则隐息华盖之下潜光曜于空洞之中围九百九十里上对弼星之东南门右出洞真飞行九晨玉经太上大道君北极眞公曰吾昔游于北天策驾广寒足践华盖手排九元逸景云宫遨戏北玄逍遥羽阴之馆息于洞台之门眄游机以召运促劫会以儛轮叹万物而雕衰俯天地而长存乃悟九星之奇妙悟十魂之至灵夫九星者寔九天之灵根日月之明梁万品之渊宗故天有九气则以九星爲其灵纽地有九州则以九星爲其主人有九孔则以九星爲命府阴阳九宫则以九星爲其门户五岳四海则以九星爲渊府故五九叅爲纲维无穷制御天宿回转三辰调理四气致天地长存万品之所宗神仙之所凭夫天无九星则无以高清地无九星则无以爲至灵人无九星则九孔不明上帝兼之以通眞神仙凭之以得成五行乘之以致度万物禀之以得生天清地静九星焕明天激地否则九星翳昏右出洞真回元九道飞行羽经无上祕要卷之三无上秘要正统道藏三家本一百卷太平部无上祕要卷之四叔二三界品太极真人曰夫修飞行三界之道当使爲无不无无有不有能悟有无之间缅然于其际而无际自然得超三界游宴玉京飞行十方太黄皇曾天太明玉完天清明何童天玄胎平育天元明文举天七曜摩夷天右六天欲界阴阳胎生年积万岁虚无越𢖍天太极蒙翳天赤明和阳天玄明恭华天曜明宗飘天竺落皇笳天虚明堂曜天观明端靖天玄明恭庆天太焕极瑶天元载孔昇天太安皇崖天显定极风天始皇孝芒天太皇翁重天无思江由天上揲阮乐天无极昙誓天右十八天色界阴阳有色与欲界同不相交接人皆化生年积亿岁不夭不伤皓庭霄度天渊通元洞天翰宠妙成天秀乐禁上天右四天无色界阴阳有形身长数百里不以爲累能隐形入微无复色欲唯真相知年岁积劫虽不事学而能行善福报所毕至于魔王学道未极亦游此天不得超三界未免洪灾火运交周二十八天一时混淆如𩐎其中学眞堪爲种人王母迎之登常融玉隆梵度贾奕四天之上其学圣真仙三界者退还人道经历三涂能超进者当依功迁转诸天之上各有生门中有空洞謡歌之章魔王灵篇辞叅高真第一欲界飞空之音人道渺渺仙道莽莽鬼道乐兮当人生门天道贵生鬼道贵终仙道常自吉鬼道常自凶高上清灵爽悲歌朗太空惟愿仙道成不欲人道穷北都泉曲府中有万鬼群但欲遏人算断絶人命门阿人歌洞章以摄北罗酆束送妖魔精斩馘六鬼锋诸天炁荡荡我道日兴隆第二色界魔王之章落落高张明气四骞𣑽行诸天周回十方无量大神皆由我身我有洞章万遍成仙仙道贵度鬼道相连天地渺莽秽炁氛氛三界乐兮过之长存身度我界体入自然此时乐兮薄由我恩龙汉荡荡何能别真我界难度故作洞文变化飞空以试尔身成败懈退度者几人笑尔不度故爲歌音第三无色界魔王歌曰三界之上渺渺大罗上无色根云层峨峨惟有元始浩劫之家部制我界统承玄都有过我界身入玉虚我位上王匡御衆魔空中万变秽气纷葩保眞者少迷惑者多仙道难固鬼道易邪人道者心谅不由他仙道贵实人道贵华尔不乐仙道三界那得过其欲转五道我当复柰何右出洞玄度人经九地品道运御世开辟玄通三色混沌乍存乍亡运推数极三气开光气清高澄积阳成天气结凝滓积滞成地右出洞玄九天经第一垒名色润地第二垒名刚色地第三垒名石脂色泽地第四垒名润泽地第五垒名金粟泽地第六垒名金刚铁泽地第七垒名水制泽地第八垒名大风泽地第九垒名洞渊无色纲维地右九垒之地地各有四色土皇正音土皇行音土皇游音土皇𣑽音土皇极下洞渊洞源纲维天下制使不落下则无穷无境无边无际皆纲维之元九地九垒直下九重各三十六音三十六土皇上应三十六天中应三十六国如是土皇位齐玉皇之号但分气各治上下之别名耳九地相去里数第一地去天九十亿万里第二地去第一垒地八十亿万里第三地去第二垒地一百二十亿万里第四地去第三垒地二十亿万里第五地去第四垒地二十亿万里第六地去第五垒地二十亿万里第七地去第六垒地二十亿万里第八地去第七垒地八十亿万里第九地去第八垒地八十亿万里右九垒之下洞渊洞源纲维天下制使不落上则去第一垒地五百二十亿万里右出洞真外国放品经灵山品酆都山在北方癸地故东北爲鬼户死气之根山高二千六百里周回三万里右出洞真天关三图七星移度经南方伊沙陀国外有长洲一名青丘其左右有风山其山恒震声又有炎洲有火林山山中有光兽右出洞真外国放品经玄垄山在崑崙山之东北钟山所处在弱水之北一万九千里山高万二千里其上方七千里周回三万里日月所不及照光耀昼夜朗然明十万里外皆星汉所不及圣人言天缺西北是钟山照九阴之下崑崙山高平地三万六千里上有三隅面方万里形似偃盆其一隅正北主于辰星之精名曰阆风台一隅正西名曰玄圃台一隅正东名曰崑崙台又有北户山承渊山并是其枝干上通璇玑九天之澳万仙之宗根天地缠度之柄右出洞真太霄隐书东华有云波山青童君时御圆珠之气登云波之山入东华之宫扶桑际有九老京山九老仙皇太帝君二道君时会九老之京出灵户之符召太眞王万仙受事太清天中有浮絶空山三天神王所治大道真气之所结太极天中有秀华山山下有玉堂五灵真君之所处此天中有寒童灵山仙真之賔常登此岳太微天中有玉寿山黄老之所治万神之所会内景天中有紫空山青精君常乘羽逸之车携玄景之童时登此山上清天中有虹映山乃九日之所出月帝之所司光气之所散又有金华便山其巅有大老寝堂八黄老君时登此山玉虚天中有飞霞山能行大洞经可入飞霞山太一上元天中有金华山太一元禁君所处七晨天中有三宝山有反生之香反冲于此山上皇真人所处元晨天中有三秀山而元晨天中有黄景之气气之所出起于此山太极天中有太上日空无景之山其山太霞之中有彭室太虚元君所处太玄天中有峯山乃神光之所秀出玉眞天中有高元山万华先生时登此山寝宴万华之宫玉清天中有玉根山五老上真所处又有黄霞山是五帝之所处上皇之所游九天上有荡滞神仙九气丈人时登此山太无之庭有太霞之岳名曰五间之山太无晨中君所处太无天中有峨嵋山上有洞宫玉户诸得真仙道者名刊于其上右出玉真太洞玉经灵宝玄都玉京山处于上天之中心右出洞玄玉诀经録那罗卫之国须弥灵飞人鸟山元始天王所别治西王母初学道亦登此山右出洞玄隐注经西极西那王国有郁察山浮罗之岳右出洞玄灵书度命经太上曰人鸟山是天地之生根元气之所因人求其域灵仙仰其神于是朝致五岳使役海神右出洞玄五符经太上曰太玄都玉京山冠八方诸罗天诸天仙人谓此山有十名一曰盖天首山二曰弥玄上山三曰罗玄洞虚山四曰高上眞元山五曰衆宝幽结劫刃山六曰无色大觉山七曰周观洞玄山八曰景华太眞山九曰不思议山十曰太玄都玉京太上山右出洞玄玉京山经句曲山胇间有金陵之地方三十八顷是金坛之地地肥土良而井水甘居胇地必度世见太平河图内元经曰乃有地肥土良水清句曲之山金坛之后可以度世上昇曲成又河图中篇曰句金之山其间既有陵兵病不往洪波不登此之谓也金陵古名之爲伏龙之地福地志曰伏龙之地在柳谷之西金坛之右可以高栖正金陵之福地也句曲山又名爲句金之坛以洞天内有金坛百丈因以致名又有积金山亦有金积以号坛矣又名其源泽爲曲句之穴按山形曲折后人合名爲句曲之山后有三茅君来治其上时父老人传爲茅君之山三茅山隐峯相属皆句曲山一名耳时人因事而喻今故有支条数十作别名此山爲冈山也孔丘福地云冈山之间有伏龙乡可以避水避病东方有三盖山三霍山三台山二金山并名山句曲即金坛之一山茅山北垂洞口一山名良常山本亦句曲相连都一名耳西去者是葛衍山之别名葛衍有山相连西爲玄西山东爲郁絶根山中央爲葛山三山缠固方三千里高二千七百里去崑崙七万里其间有高晖山上有洞光如日照葛衍西玄郁絶根三山右出道迹经紫微夫人曰方诸山正四方故谓之方诸一面长一千三百里四面合五千二百里上高九千万丈又有长明大山夜月高丘各周回百里又有玄寒山方诸东西南面又各有小方诸山去大方诸山三千里小方诸亦方面各三百里大方诸对会稽之南看去会稽岸七万里东北看则有旸谷乡又去方诸六万里右出真迹经林树品东极苍帝君曰大浮黎国土有青林之树树叶生自然紫书风吹树动其树声音皆作洞章灵音灿烂朗彻太空其上恒有九色凤鸟有得其羽皆即飞行西极西那玉国有七宝骞树树生赤实白环上有凤凰孔雀金翅之鸟昼夜六时吐其雅音右出洞玄灵书太上曰玉京山自然生七宝之树一株弥覆一天八树弥覆八方罗天右出洞玄玉京山经东方呵罗提国外有扶桑在碧海之中生林如桑皆数千丈大者三千围两两同根而生有实赤如桑椹仙人所啖食体作金色其实皆九千岁一熟南方伊沙池之国国外有青丘地生大树长三千丈大者二千围崑崙山上生金根之树琼柯丹实之林玉清以爲实其树悉刻题三十六国音上栖紫鷰凤鸾白雀鹗鵾鸡鹄赤乌青鹊右出洞真外国放品经方诸青宫内有玉树数百株上有关鸡凤凰九色之鸟下有芝草玉井有自然生泉服之寿同三光右出洞真青要紫书金根经日上馆洞阳宫之内有空青之林得食其华身生金光之色月通晖之径东井之内有广灵之宫中生三华高环之树一劫则生自然三炁之华似芙蓉之晖得食一华年同一劫月宫之上馆广寒之宫中生青华之树树高四千丈其叶似竹而赤其华似镜而明其子似李而无核所谓绛树丹实得食其叶寿长年得食其华与月同灵得食其实游宴玉清右出洞真黄气阳精经老子西过大龟之山见太眞王母食玉文之枣其实如鉼又食碧桃紫梨复北登空洞之岭见北华真公四华仙人食空洞灵瓜其瓜四劫一熟安期生谓太真夫人曰昔与女郎游于息安西海际食枣异美此间枣永不及忆此未久说已三千年矣神女云吾昔与君共食一枚乃不尽此小枣那得相比右出仙果道迹经右英夫人曰交梨火枣此即腾飞之药不比于金丹右出眞迹经山洞品五岳及名山皆有洞室王屋山洞周回万里委羽山洞周回万里西城玉山洞周回三千里青城山洞周回二千里西玄三山洞周回千里罗浮山洞周回五百里赤城丹山洞周回三百里林屋山洞周回四百里句曲山洞周回一百里括苍山洞周回三百里右出道迹经洞天品小有清虚天大有空明天太玄总真天三玄极真天宝仙九室天上玉清平天朱明耀真天金坛华阳天左神幽虚天成德隐玄天右出道迹经右大天之内地中洞天神水品玉清天中有万津之海其水波汹涌而连岳太初天中有庆元之河号爲吉人之津又有流汩之池中有玉树周围莲花十丈池广千里水乃香美金华仙人恒处莲花之中饮此流汩之水玄洲有三弱之津非仙人而莫度越太无之庭有玉简山山有清渊之池方圆千里又有帝川池在玄洲北玉灵仙母金华仙女常所经游右出洞眞大洞经元始天尊于大福弃贤世界郁单国国土皆凝水精琉璃灌地而行国有寒池纵横五百里池有玉芝一国男女饮食池水面如玉脂初无疾病无有忧愁寿三万岁无有中夭命终之后骸骨不灰万年亦无臭烂之气右出洞玄灵书无上祕要卷之四无上秘要正统道藏三家本一百卷太平部无上祕要卷之五叔三人品九天丈人告于三天玉童曰夫天地交运二象合真阴阳降炁上应于九天流丹九转结气爲精精化成神神变成人故人象天地炁法自然自然之炁皆是九天之精化爲人身含胎育养九月炁盈九天气普十月乃生其结胎受化有吉有凶有寿有夭有短有长皆禀宿根结炁不纯藏胃积滞六府败伤形神不固体不受灵死炁入孔何由得存阳炁赤名曰玄丹阴气黄名曰黄精阴阳既交二炁降精化神结胎上应于九天九天之炁则下布丹田与精合凝结会命门要须九过是爲丹田上化下凝以成于人一月受炁二月受灵三月合变四月凝精五月首体具六月化成形七月神位布八月九孔明九月九天炁普乃有音声十月司命勒籍受命而生故人皆禀九天之炁阳降阴之精名曰九丹合成人身凡人受生结炁九丹上化于胞胎之中而法九天之炁炁满神具于胎囊之内而自识其宿命知有本根转轮因縁九天之炁化成其身既覩阳道开旷三光而自忘其所生所由之因尔者皆由胞根结滞盘固三关五府不理死炁塞门致灵关不发而忘其因縁若灵眞九炁含鍊琼胎暂经紫户运履人道挺秀自然耀景覩灵便腾身于九天非复结精受炁而爲人也凡人生皆禀九天之炁炁凝爲精精化成丹丹变成人结胎含秀法则自然假令七月生则十月胎受波梨荅惒天之炁十一月生则受梵摩迦夷天之炁十二月生则受梵宝天之炁正月生则受化应声天之炁二月生则受不骄乐天之炁三月生则受寂然天之炁四月生则受须延天之炁五月生则受上上禅善无量寿天之炁六月生则受郁单无量天之炁凡人从十月结胎至于六月则受九天之炁已满至七月合十月则天地炁盈受太阳之运而生右出洞真九丹上化胎精中记经太上曰夫人受生结精积炁受胎歛血黄白幽凝丹紫合烟所以凝骨吐津散布流液四度会化九宫一结五神命其形体太一定其符籍忽尔而立恍尔而成罔尔而具脱尔而生于是乃九神来入安在其宫五藏玄生五神主焉父母唯知生育之始我也而不悟帝君五神来适于其间人体有尊神其居无常出入六虚上下三田回易阴阳去故纳新展转荣输流注元津太神虚生内结以成一身濯质化鍊变景光明右出洞真九真中经夫人受生于天魂结成于元灵转轮于九炁挺命太一关开三道积神幽宫所以玄液七缠流津敷泽日月映其六虚口耳运其神器云行雨施德拟天地胞胎内帀五因来具立人之道其如此也故五因者是五神也故三道者是三真也夫五神者天之魂三真者天之道九炁者天之胎太一者天之源日月者天之眼玄液者天之渊六虚者天之光幽宫者天之府神器者天之化元灵者帝之变凡此言九天者乃混合帝君之变变而化九是谓九宫九宫混变而同一矣夫兆所欲修己求生当从所生之宗所生之宗谓元父玄母也元父主气化理帝先玄母主精变结胞胎精炁相成而阴阳相生云行兆巳道合无名数起三五兆始禀形七九既帀兆体乃成和合三五七九洞冥象帝之先当须帝营天皇之功九变爲灵功成人体体与神并神去则死神守则生是以三元爲道之始帝君爲道之根太一爲道之变九天爲道之神九宫爲道之宅玄液爲道之津以熙三田以致神仙朝适六合夕守泥丸坚执胎精心中常欢学道之子须此爲縁见是经者始可与言九炁陶注太一运神右出洞真太丹隐书天尊言曰炁炁相续种种生縁善恶祸福各有命根非天非地亦又非人正由心也心则神也形非我有我所以得生者从虚无自然中来因縁寄胎受化而生我受胎父母亦非我始生父母也真父母不在此父母贵重尊高无上今所生父母是我寄备因縁禀受育养之恩故以礼报而称爲父母焉故我受形亦非我形也寄之爲屋宅因之爲营室以舍我也附之以爲形示之以有无故得道者无复有形也及我无身我有何患我所以有患者爲我有身有身则百恶生无身则入自然立行合道则身神一也身神并一则爲真身归于始生父母而成道也右出洞玄诸天内音经人之受生于胞胎之中三元育养九炁结形故九月神布炁满能声声尚神具九天称庆太一执符帝君品命主録勒籍司命定算五帝监生圣母卫房天神地只三界备守九天司马在庭东向读九天生神章九过男则万神唱恭女则万神唱奉男则司命敬诺女则司命敬顺于是而生九天司马不下命章万神不唱恭诺终不生也夫人得还生于人道擢形太阳惊天骇地贵亦难称天真地神三界齐临亦不轻也当生之时亦不爲陋也所以能爱其形保其神贵其炁固其根者终不死坏而得神仙骨肉同飞上登三清是炁与三炁合德九炁齐并也但人得生而不自能尊其炁贵其形宝其命爱其神自取死坏离其本眞右出洞玄九天生神章经道曰一切万物人最爲贵人能使形无事神无体以清静致无爲之意即与道合右出妙真经老子曰神生形形成神形不得神而不能自生神不得形而不能自成故形神合同更相生更相成右出西昇经夫人是有生最灵者也但人不能自知而不守神以却衆恶耳知之者则不求祐于天神止于其身则足矣故云一人之身一国之象胸腹之位犹宫室也四肢之列犹郊境也骨节之分犹百官也神犹君也血犹臣也炁犹民也故知治身者则知治国矣夫爱其民所以安其国吝其炁者所以全其身民散则国亡炁竭则身死亡者不可生是人至人消未起之患治未病之疾坚之于无事之前不追于既逝之后民之难养而易浊故审其威德所以保其治割嗜欲所以固血气然后眞一存焉右出皇人经天老曰人生于阴阳长于元炁未必尽备感五常之性得之者十未有一也感其火者明感其金者刚感其水者清感其木者王感其土者仁不感者亡故天地五行五五二十五行人生感得其一者可寿一百年感得二者可寿一百二十年感得其三者可寿一百三十年感得其四者可修术寿一百四十年感得其五者可爲小道可寿二百年感得其六者可爲大道寿无訾感得其七者可知鬼灵之心感得其八者通明神意感得其九者通神祇感得其十者知聦明感得十一者终身无患感得十二者应其天心感得十三者五岳来朝感得十四者得二十八宿护己感得十五者致得玉女感得十六者得爲圣人感得十七者致得西王母感得十八者致得东王父感得十九者召得太一感得二十者召得北君感得二十一者召得仙人感得二十二者身与天地俱感得二十三者神女来配感得二十四者与天帝交感得二十五者与上皇爲友右出洞神监干经身神品脑神名觉元字道都发神名玄文华字道行皮肤神名通衆字道连目神名虚监生字道童项神名灵谟盖字道周嵴神名盖历辅字道柱鼻神名冲龙玉字道微舌神名始梁峙字道岐右上部八神君喉神名百流放字道通肺神名素灵生字道平心神名焕阳昌字道明肝神名开君章字道青胆神名龙德拘字道放左肾神名春元直字道卿右肾神名象他元字道主脾神名宝元全字道骞右爲中部八神君胃神名同未育字道展穷肠神名兆滕康字道还大小肠神名逢送留字道厨胴神名受辱字道虚胸鬲神名广瑛宅字道神两脇神名辟假马字道成左阴左阳神名扶流起字道圭右阴右阳神名色表明字道生右爲下部八神君右出洞眞造形紫元二十四神经正月本命日及甲子甲戌日平旦之时帝君太一五神共混合变化爲一大神在人心之内号曰天精君三月本命日及甲申日辰时帝君太一合会五神混化内变爲一大神分形散炁尽布在诸骨中号曰坚玉君四月本命日及甲午丁卯之日巳时帝君太一五神混合化生大神大神又欻尔分形而爲黄炁郁郁然尽流入诸精血中号曰元生君六月甲辰日本命日戊寅日午时帝君太一五神变化爲一大神来入在人肝中号曰青明君七月三日及本命日庚午日巳时帝君太一五神混合变化爲一大神在于脾中号曰养光君八月十五日及本命日庚申日申时帝君太一五神混合变化爲一大神在人肺中号曰上元素玉君九月十九日及本命日戊戌日酉时帝君太一五神混合变化爲一大神大神忽尔又因分形爲二神分坐散形在人两肾中号曰玄阳君十月二十日及本命日辛巳日午时帝君太一五神混合变化爲一大神在人胆中号曰合景君十一月二十八日本命日丙子日巳时帝君太一五神混合变化爲一大神在泥丸紫房之中号曰昌上皇君右出洞真九眞中经两眉间直上却入三分爲守寸双田宫却入一寸爲明堂宫却入二寸爲洞房宫却入三寸爲丹田宫却入四寸爲流珠宫却入五寸爲玉帝宫明堂上一寸爲天庭宫洞房上一寸爲极真宫丹田上一寸爲玄丹宫流珠上一寸爲太皇宫一头中有九宫玉帝宫玉清神母居之天庭宫上清真女居之极眞宫太极帝妃居之太皇宫太上君后居之明堂宫明竟神君明童君明女眞君三君共居之洞房宫左无英子右白元君中黄老魂三人居之丹田宫上元眞一帝君帝君之乡二人居之玄丹宫泥丸太一眞君居之流珠宫流珠眞神司命君之所行右出洞真太上素灵大有妙经赤子居上丹田宫眞人居中丹田宫婴儿居下丹田宫右出洞真四宫雌一宝名玉诀经凡人身中亦有三宫六府一百二十关节三万六千神人身行恶身神亦奏之三宫人身行善则庆其仙名生死罪福莫不先由身神影响相应在于自然人禀炁而生炁结成神人能养炁神则长存内思守真真不离身右出洞眞三元品诫经头发神字寻之两目神字英眀项上神字东王父顖户神字泥丸君眉间神字元光两耳神字娇女人中神字太一鼻孔神字通庐口中神字丹珠两手神字魂阴上元神字威成中元神字黄子下元神字命光子肩背神字朱雀两脾神字隐阴神字穷史女子字丹成两膝神字抠公两胫神字随孔子两足神字戴天柱右一十九神兆姓爲姓名名即字字即名也肝老子君肺太和君心太尉公脾子丹母肾司徒司空司命司録司隶廷尉胆太上道君胃谏议大夫脐太一大小肠元梁使者玄谷大将军三焦左社右稷风伯雨师雷公霹雳右一十条领一万八千神人存之则一万八千神不散不散者天降一万八千神附身中合三万六千俱举一身上昇三天则成神仙变化无穷矣人法地则天外形而神住则形成神去则形坏凡人不知存神动止任意意愚事僻神散形枯仙眞圣人守神无替常存自在名在左契志学之士当知人身之中自有三万六千神左三魂右七魄阴阳配合共辅护识神五行王相之君周卫体内一千二百形影一万二千精光备守体外日日存之时时相续念念不忘长生不死不能长存八节勿替能念身神康强无病病三唿之常卫子身欲卧之时左手抚心右手抚脐各二七阴咒曰欲具身神从头起经历四肢至踝子咒竟存之委悉乃眠必得吉梦髣髴见神若有罪过应致灾厄神来语人或示形象倚託物类使人思惟自解意趣吉凶善恶了然知之避祸就福所向谐也三魂第一胎光第二爽灵第三幽精七魄第一尸狗第二伏矢第三雀阴第四吞贼第五蜚毒第六除秽第七臰肺右出洞神经人寿品郁单无量天其天上人寿九百万岁上上禅善无量寿天其天上人寿三千六百岁上监天一名须延天其天上人寿一亿五千二百岁兠术天一名寂然天其天上人寿六亿八百万岁不骄乐天一名波尼密天其天上人寿二十三亿四千万岁化应声天一名他化自在天其天上人寿九十二亿一千六百万岁梵宝天一名波罗尼耶拔天其天上人寿命七刼梵摩迦夷天一名梵衆天其天上人寿命二刼波利答惒天一名大梵天其天上人寿命四劫右出洞真太霄琅书经东方极豪林之墟其国音名呵罗提之国人形长二丈寿四百岁南方极洞阳之野其国人皆形长二丈四尺寿三百六十岁西方之外极浩素之垄其国人形长一丈六尺寿六百岁北方之外极朔阴之庭其国音则名旬罗之国其国人形长一丈二尺寿三百岁上方九方上清阳灰空之内无色无象无形无影空洞之铭元精青纯自然之国其国人则高上玉皇万圣帝眞受生之根无寿无量惟劫爲年中国直下极大风泽去地五百二十亿万里中国音则名大和宝真无量之国其国人形长九尺寿一千二百岁右出洞眞外国放品经大福堂国太上道君曰此土男女自眼所照以来七百五十万劫不觉国中之人形有衰老大浮黎国九炁天君曰自入此境以来经九百九十万劫初无学仙之人人皆自然不死赤明国中三炁天君曰自住是境已来经三百十万劫未闻是土有悲哀之声但见不老之人西那玉国白帝天君曰自入是境以来经七百万刼不闻国人有悲慼之声郁单无量五炁天君曰自入是境以来经五百万刼此土男女唯知受生不知所从而来无上祕要卷之五无上秘要正统道藏三家本一百卷太平部无上祕要卷之六叔四劫运品天尊言龙汉之后天地破坏其中渺渺亿劫无光上无复色下无复渊风泽洞虚幽幽㝠㝠无形无影无极无穷混沌无期号爲延康逮至赤明开光天地复位一劫之周天地又坏复无光明五劫之中幽幽㝠㝠三炁混沌乘运而生逮至开皇天地复位太上道君在大福堂国长乐舍七百五十万劫苍帝天君在东极碧落空歌大浮黎国九百九十万劫赤帝天君在南极禅黎世界赤明国三十万劫白帝天君在西极卫罗大堂世界极乐国七百万劫黑帝天君在元福弃贤世界郁单国五百万劫右出洞玄灵书经天真皇人上皇天尊自受日月随运流迁去来转特一光一冥一灭一度一死一生身受破坏一败一成经履天地改易光明幽幽眇邈非可思议自龙汉以来已九万九千九百万重劫右出洞玄诸天内音经十方飞天神人告太上道君曰自周三界之中历行三十二天累经大运交周天地成败随运生死非复一反至今赤明开图已经九千七百亿万劫右出洞玄空洞灵章经道曰天关在天西北之角与斗星相御北斗七星则天关之纲柄玉宸之华盖梵行九天十二辰之气斗纲运关则九天并转天有四候之门九天合三十六候一昼一夜则斗纲运关经一候之门昼夜三十六日则经三十六候都竟三十六候竟则是九天一转三百六十轮爲九天一周九天一周则六天之气皆还上上三天三天改运促会以催其度三千六百周则爲小劫交小劫交则九气改正万帝易位民亡鬼灭善存清治六合宁一九千九百周爲大劫终大劫终则九天数尽六天运穷六天欲穷则气激于三五羣妖凶横因时而行放毒威民此皆运穷数极乘机而鼓以致于此地机在东南之分九泉之下则九河之口吐噏之灵机上通天源之淘注旁吞九洞之渊奥十二时纪推四会之水东回一昼一夜则气盈气盈并凑九河之机昼夜三十三日机转西北回东北张西南噏张则溢噏则亏周于四会天源下流九泉涌波是爲一轮三百三十轮爲一度一度则水母促会于龙王河侯受对于三天三千三百度谓之阴否阴否则蚀阴蚀水涌水涌河决山沦地没九千三百度爲大劫之终阴运之极当此之时九泉涌于洪波水母鼓行山海冥一六合坦然此阴运之充地气之激也天圆十二纲地方十二纪天纲运关三百六十轮爲一周地纪推机三百三十转爲一度天运三千六百周爲阳勃地转三千三百度爲阴蚀天气极于太阴地气穷于太阳阳激则勃阴否则蚀阴阳勃蚀天地气反天地气反谓之小劫交小劫交则万帝易位九气改度日月缩运陆地涌于九泉水母决于五河大鸟屯于龙门五帝受会于玄都当此之时凶秽灭种善民存焉天运九千九百周爲阳蚀地转九千三百度爲阴勃天蚀则气穷于太阳地勃则气谋于太阴故阳否则蚀阴激则勃阴阳蚀勃则天地改易谓之大劫交大劫交天飜地覆海涌河决人沦山没金玉化消六合㝠一右出洞真三天正法经天地大劫之欲交诸天至真尊神妙行眞人下游五岳遥观天下至学之人洪流弥天皆以五龙迎之登福地令得与元始同没同生也右出洞玄玉诀经太上灵宝治玄都玉京山七宝玄台十方至真妙行真人飞仙大圣衆皆浮空烧香散花游行一日三周手把十絶华旛口诵洞章日月交回七星运关三百三十日则天关回山一度三百三十度则九气交三千三百度天地气交天地气交爲小劫交九千九百度则大劫周此时则天沦地没九海溟一金玉化消毫末无遗帝王品黄帝曰三皇者则三洞之尊神大有之祖气也天宝君者是大洞太元玉玄之首元灵宝君者是洞玄太素混成之始元神宝君者是洞神皓灵太虚之妙气故三元凝变号曰三洞气洞高虚在于大罗之分故大洞处于玉清之上洞玄则在千上清之域洞神总号则在于太极大洞之气则天皇是矣洞玄之气则地皇是矣洞神之气则人皇是矣天皇主气地皇主神人皇主生三合成德万物化焉故天皇起于甲子元建之始治于太元三玄空天地皇起于甲申太灵之始治于三元素虚玉天人皇起于甲寅虚成之始治于七微浩郁虚玉天天皇之神先天而生后改化治世各一万八千岁而昇又有八帝次其治即女娲伏羲之前也所受灵书妙术佐圣辅治凡有帝王之君必应以济世立教其道行焉天皇之治料理更始开受皇文以定后化记尽开立之事三千六百年毕竟天皇化去地皇受纪追摄政事后上启太极后受地皇文以定天地更始之化所受大有之纪以枝新化之物一以平焉天皇受大有勑玄妙图书皇文十四篇召天地之神九天高上推校天地更纪万物更化之始始之地皇修续其后复上受皇文又召会羣神以大有玄中玄妙图书推校今之鬼神天地新化之种类方面属类数之政定又天地有福地化而不流物迫而不死得在七百二十门中化而不改容因而易类而心不移宿命存者正定天皇地皇各三千六百年毕竟各能化形爲神人皇复起摄而行之复上受大有之祕文追召天地之神九天高上诸神之父母更以正定所有所无复更正定七百二十门中之所化天下万品之取正焉三皇曰天道广大贤愚混同彊者在西弱者在东九天定横九地合纵下成君臣以立国邦顺天者吉不顺者凶右出三皇经道者万物之奥善人之宝不善人所保美言可以市尊行可以加人人之不善何弃之有故立天子置三公虽有拱璧以先驷马不如坐进此道古之所贵此道者何不日求以得有罪以免邪故爲天下贵右出老子德经洲国品东方去中国九万里外名爲呵罗提之国国外有扶桑在碧海之中一面方万里上有大真王之别治又有生洲在扶桑外西接蓬莱地面方二千五百里去岸二十三万里上有仙家数万人地无寒暑时节温和多生神仙之草食之飞空而行扶桑东有祖洲在东海之中地方五百里去岸七万里上有不死之草南方有伊沙陀国去中国八万一千里名浮黎之国外极洞阳之野一名火庭之国国外有长洲一名青丘南海地方五千里又有炎洲在南海中央地方二千里西方尼维罗緑那之国去中国六万里外极浩素之垄寒穴之野国名尼维罗緑那国国外则有流洲在西海之南地方三千里去东岸十九万里凤麟洲在海中央地方一千五百里北方旬陀罗之国去中国五万里外极朔阴钩陈之庭国国名天镜之国外则有玄洲方七千二百里四面是海去岸三十六万里上有太玄都仙伯眞公所治又有元洲地方三千里去南岸十万里上方元精清纯自然之国九天之上无色无象无形无影四覆诸天唯有玉虚紫馆结空洞之烟而虚玄清纯之内右出洞真外国放品经元始天尊告五方道君曰此真文以龙汉之年出于此土时与高上大圣玉帝撰十部妙经出法度人因名此土爲大福堂国长乐之舍其国土皆以融金灌地四边阶道并是碧玉琉璃宝饰光明映彻是故此土男女长寿无有中夭不履诸苦不经八难东极碧落空歌大浮黎国其地皆是碧玉四边阶道皆以金银宝饰严整光明是国男女无有衰老无有哀忧不履苦毒不履愁恼唯乐爲主南极禅黎世界赤明国其国土皆如丹脂恒生赤气似如绛云四边阶道并是琉璃光明焕赫洞映一国是土无有悲哀之声但见不老之人西极卫罗大堂世界西那玉国皆以白玉荐地黄金爲阶四面珎宝光明赫赫洞朗一国是境唯闻雅乐之音不闻国人有悲感之声一土男女皆面有金容北极元福弃贤世界郁单之国皆凝水精琉璃灌地而行国有寒池纵广五百里一国男女饮食池冰面如玉脂初无疾病无有忧恼寿三万岁无有中残命终之后骸骨不灰国无礼乐唯知直心又名此土爲无患之国右出洞玄灵寳经论意品以大居小以富居贫处盛卑之谷游大贱之渊微爲之本寡爲之根恐惧爲之宇忧畏爲之门福者祸之先利者害之源治者乱之本存者亡之根上德之君质而无文不视不听而抱其玄无心意若未生根执守虚无而因自然混沌爲一归于本根上意正于无形理于无声起福于未有絶祸于未生故莫知其名下德则不然高尊富贵显荣好美善乐功名生祸而忧之寇害而伐之身辱而报之生长有其力布施有其福事爲其方曲爲其法赏善罚恶则伪善诈忠如此乃自谓功名见与道反右出妙真经王政品制杀生者天顺性命者人也非逆天者勿伐非逆人者勿杀故王法当杀不杀纵天贼当活不活杀天德爲政如此使后世条长禁苛兴克德之本德莫大于活也天之道利而不害圣人之道爲而不争故与时争者昌与人争者凶是以有甲兵无所陈之以其不争夫不祥者人之所不争垢辱者人所不欲能受人所不欲则足矣得人所不争则宁矣勇于敢者多权善决安静乐能传国利民不避彊大威震百僚摧倾境外爲政如此得善之半柔于不敢者柔弱损退恐惧愼言深思远虑临事计患务长宽和博施爲政如此亦得善之半敢者奉天顺地莫神于至诚仁以好施义以制断礼以凯敬智以除害信以立事德以无大赦人如赦于己法人如法其子爲政如此亦得善之善者也右出妙真经不尚贤使民不争不贵难得之货使民不盗不见可欲使心不乱圣人之治虚其心实其腹弱其智彊其骨常使民无知无欲使夫知者不敢爲则无不治右出老子道经治大国若烹小鲜以道莅天下其鬼不神非其鬼不神其神不伤人圣人亦不伤人夫两不相伤故德交归焉小国寡民使民有什伯之器而不用使民重死而不远徙虽有舟舆无所乘之虽有甲兵无所陈之使民复结绳而用之甘其食美其服安其处乐其俗邻国相望鸡狗之声相闻使民至老不相往来江海所以爲百谷王者以其善下之故能爲百谷王是以圣人欲上民以其言下之欲先民以其身后之是以处上而民不重处前而民不害是以天下乐推而不厌以其无争故天下莫能与之争右出老子德经无上祕要卷之六无上秘要正统道藏三家本一百卷太平部无上祕要卷之七叔五修眞养生品老子曰天地构精阴阳自化灾咎欲萌滛于五色之变视不见祸福之形失于五音之变听不闻吉凶之声失于五味之变言不中是非之情贪于财货之变虑不见邪正之倾夫五色重而天下盲矣五音调而天下聋矣五味和而天下爽矣珠玉贵而天下劳矣币帛通而天下倾矣是故五色者陷目之锥五音者塞耳之槌五味者截舌之斧财货者射身之矢凡此数者变而相生不可穷极难明易灭难得易失此殃祸之宫患害之室是以圣人服无色之色听无声之声味无味之味名者身之害也利者行之秽也是以动爲身税爲荣而得小爲善而得少故有名之名丧我之橐无名之名养我之宅视过其目明不居听过其耳精泄漏爱过其心神出去牵于欲事汲汲遽爲于利动惕惕惧结连党友以自助此非眞也虽非道意虽得之天不祐也夫非其人而任之则废非其事而事之则废故代司杀者必受其咎代大匠者必伤其手有爲者效情纵欲快心极意志贱强求贵居贫强求富离本向末殃祸不救罪莫大于淫祸莫大于贪咎莫大于僣此三者祸之车也小则亡身大则残家右出妙真经五色令人目盲五音令人耳聋五味令人口爽驰骋畋猎令人心发狂难得之货令人行妨是以圣人爲腹不爲目故去彼取此右出老子德经名与身孰亲身与货孰多得与亡孰病甚爱必大费多藏必厚亡知足不辱知止不殆可以长久右出老子德经夫人之爲体假合而成本有神识神识有气无始无终自然而有有精有麄死生苦乐修之习善生乐常存运之好恶死苦屡灭灭亡苦极极则又生生不习善暂乐不久是以上士懃精勇勐积善舍恶右出洞真玉霞紫映内观隐书动合天心静得地意无言而不从谓之善也善者君子之所本百行之所长吉阳之所舍万福之所往来流而不滞用而不絶百王所不变异俗人之所不易上以顺天下以顺人成万物覆载羣生者善也不识元首不覩本根诈天轻地罔鬼欺神属辞变意抱嫌履疑谓之不善不善者动与天逆静与地反言伤人物默而害鬼夫欺天罔地轻侮鬼神专己自是动非圣人当时虽善恶气归流事有邪伪而象眞也景烟类云而电不爲之动故天道不私人人反行非天也而自误耳右出妙真经天下皆知美之爲美斯恶已皆知善之爲善斯不善已故有无之相生难易之相成长短之相形高下之相倾音声之相和先后之相随是以圣人处无爲之事行不言之教万物作而不辞生而不有爲而不恃长而不宰功成不居夫唯不居是以不去右出老子道经道言此吉凶祸福窈冥中来祸灾非富贵者所求请而可避非贫贱者所不欲而可去修善福应爲恶祸来右出昇元经老子曰百姓行善者我不知行恶者我不知行忠信者我不知是以积善善气至积恶恶气至是故圣人言我怀天下之始复守天下之母而万物益宗以活身吾意尚不知安能知彼行善恶焉积善神明辅天道犹祐于善人右出西昇经紫微夫人说王母言曰闻道难也非闻道之难行道难也非行道难而终道难也右出洞真太丹隐书凡生人道难得爲男子难生中国难生王侯国师道士儒林家难美容明才难信道难行道难得道难右出道迹经道言王侯道士民人得生爲人舍女作男难既得爲男才智明达六清完具形容端伟声有玉音气若名香眼有日光衆观欣欣恒如不足难诸善已备得生有道之国君父贤明笃尚道德难贫穷而好道常念施惠不懈难富贵而信尚道事尊奉经书不怠难能受人之恶而不与计得制身命使不死坏得度世仙道难得见洞真洞玄洞神太上三洞寳经宗奉讽读供养烧香难得值见仙圣眞人说法教化同相遇难是爲八难矣自非前世勤修道德积善累功具足者何縁得离愚痴三恶之道而斯灵会乎右出洞玄自然经诀眞人周君曰道可学也思微实难仙可求也精至爲难眞人可见也养志性爲难玉女可使也修清洁淑爲难右出洞眞洞房内经紫元大夫曰天下有五难贫穷惠施难豪富学道难得制命不死难得见洞经难生值圣世难右出眞迹经君曰然则学道者有九患皆人之大病若审患病则仙不远患人有志无时有时无友有友无志有志不遇其师遇师不悟悟师不勤勤不守道惑志不固固不能久皆人之九患也人少而好道守固一心水火不能惧其心荣华不能惑其志修眞抱素久则遇师不患无也如此则不须友而成亦不须感而动此学仙之广要右出洞眞太极宝签上经眞人曰患人得生人道也而不修德养性以全于命患闻经也而不信患信经也贪财而不受患受经也而不讲诵患讲诵也而不修其事患修其事也而不恒其道患奉师也而不终其身患服药也而未应中殆患道行不备也而夸求昇腾患静斋读经也处幽山而不堪其忧此十患在人之身也若不戒之身无济理所以云有大患者及我有身也斯之谓矣可不思与可不思与右出洞玄消魔经贵坚刚强轻忽喜怒福善出于门妖孽入于户故舌耳爲患齿角不定口舌者患祸之宫危亡之府言语者大命之所属刑祸之所部言出患入言失身亡故圣人当言而惧发言而忧常如临危履冰右出妙眞经道陵曰末世人民有三可畏善详焉一者道义嫉妬可畏二者诽谤可畏三者贪慾可畏道义嫉妬则经法不行诽谤法师则使人信道不浓贪慾财色人所弃薄此三者二在外一在内无此三患乃可传道当勤奉学右出昇元经宠辱若惊贵大患若身何谓宠辱宠爲下得之若惊失之若惊是谓宠辱若惊何谓贵大患若身吾所以有大患者爲吾有身及吾无身吾有何患右出老子道经东方九气青天天有九元九元运关周回三十三覆昼夜三十日天气一交一十二交爲一度三百三十度谓天气王于木青帝用事三千三百度青气勃黄气否阳数之九九者天之极谓小阳九六天气上百官受会谓小百六九千九百度青气激黄气蚀阳数九九谓大阳九六天气反百官收气谓大百六南方三气丹天运关三百三十度谓天气王于火赤帝用事三千三百度赤气勃白气否此则赤帝小阳九小百六天气勃于土宫辰戌丑未之年四气驱除兵灾流行土中生火金玉自然天下焦枯九千九百度赤气激白气蚀此赤帝大阳九大百六气激于水宫亥子之年火情絶灭万里无烟洪灾弥天人兽得过万中遗一中央一气黄天运关三百三十度谓天气王于土黄帝用事三千三百度黄气勃黑气否此则黄帝小阳九小百六九千九百度黄气激黑气蚀此黄帝大阳九大百六天气激于木宫寅卯之年九土崩陷民无立种万疫驱除万无遗一西方七气素天运关三百三十度谓天气王于金白帝用事申酉之年白帝眞人下世教化三千三百度白气勃青气否此则白帝小阳九小百六天气勃于水宫亥子之年金玉化消横尸填于江海人民相啖海成血川九千九百度白气激于火宫巳午之年金石自消兵灾驱除人兽灭种北方五气玄天运关三百三十度谓天气王于水黑帝用事三千三百度黑气勃赤气否此则黑帝小阳九小百六天气勃于水宫寅卯之年禾稼伤死林木大溃水涌河决洪流弥天人民漂尸骨血分离九千九百度黑气激赤气蚀此黑帝大阳九大百六天气激于土宫辰戌丑未之年江海枯竭海底生尘人民鸟兽焦死无遗五方运关三十二覆九千九百度周五方之气皆上运元始青阳之气回转灵宝玄都玉京山中关周回诸天日月星宿十空之外九亿九万九千九百九十九度气反一劫之交天地万生山川江海金石人民一时化消又阳气则转天关阴气则转地机九河之口水之盈缩皆应天分度会亦如之故阳数之九谓之阳九阴数之八谓之八灾天地运度人亦同然右出洞玄玉诀经道言灵宝自然运度有大阳九大百六小阳九小百六三千三百年爲小阳九小百六九千九百年爲大阳九大百六夫天厄谓之阳九地亏谓之百六右出洞玄运度经安期先生谓太眞王夫人曰下官先日往九河口见司阳君与西汉夫人共游见问以阳九百六之期下官荅以年稚不识运厄之纪今既赐坐请问此数夫人曰期运漫汗非君所能卒知而天地有大阳九大百六小阳九小百六天厄谓之阳九地亏谓之百六此二灾是天地之否泰阴阳之勃蚀大期九千九百年小期三千三百年而此运所钟圣主不能禳至于灭凶遗吉自后快耳夫阳九者天旱海涌而陆焦百六者海竭而陵渊右出道迹经无上祕要卷之七无上秘要正统道藏三家本一百卷太平部无上祕要卷之九叔六灵官昇降品高上玉清太眞帝皇有犯明科之目退编皇之録降道散眞皇治太清中宫百年随格进号上清真人不勤仙事在局替慢亏废眞任漏泄宝诀降授非眞皆退上眞之録充五岳都校之主千年随格进号受上元夫人之位元君之号不勤帝局亏替正事降适过礼朝晏失节轻泄天宝降授不眞皆削真皇之録退紫虚之位置于中玄清微游散灵官七百年随勤进号受太清仙人之号不勤典局稽替仙事亏废眞任或泄露天科传降非所削真仙之録退充五岳都校主者二千四百年随勤进号受五岳飞仙之号不任政事亏替仙局轻慢道文退正仙之録充补三官都校之主二千四百年随勤进号诸受五帝四司三官都校之位不任正局稽怠亏略替忽天典废阙政事紏罚不当皆削正真之爵退补都统书吏三千六百年有勤进号诸受上真玉札所掌门监玉郎羽仙侍郎上宫典格都统正真领仙侍郎主禁大夫典仙羽章都官司正各不任其局稽废正事亏略天科皆削上眞之札责补三官书吏统领鬼爽七千年有勤者随善进号右出四极明科衆圣会议品高圣帝君曰正月一日三月三日五月五日七月七日九月九日十一月十一日此一年六日是天德值合之时七圣定简五帝记名西龟勒録东华结篇当此之日天元合庆四司罗兵高上显盖玉虚回軿九帝束带七圣齐灵亿眞万仙皆浮位金庭三晨翼轩七元焕明天地洁落十界肃清九天帝王遣监眞使者高上七圣遣定録左仙西龟王母命五老仙伯四皓中真东华青童遣领仙玉郎各部飞仙挺轮羽骑周行十天五岳名山阴察洞元已得道者游散仙官及后之学人名参简録身未昇腾或玄记无名而苦行修勤情冠玉虚上感玉皇诸以学身当此之日清斋烧香弃诸异想愿合天心存思苦念修行灵文爲五帝所举即勒注白简青録记名即遣四极下降授以上眞当此之日如有轻慢天宝泄漏玄文身犯七伤爲四司所紏有白简之目者皆勒落青録注还鬼官右出洞真七圣元纪经正月六日日中一月一日哺时三月七日夜半四月九日食时五月十五日夜半六月三日中时七月七日夜半八月四日中时九月二日平旦十月一日平旦十一月六日平旦十二月十三日夜半此十二日五星中上皇太真道君俱登上清见九玄太上道君又千眞三十六天帝下逮太清飞仙以上普庆会太极上宫论世上求眞之勤懈纪书学眞者之玉名当刻之金阁定书蘂简右出洞真八素经元始灵宝五老尊神诸天帝皇妙行真人常以正月三月五月七月九月十一月一岁六月会于上上三天灵都宫元阳紫微之台集算天元推校运度诸天各下天帝太一使者日月星宿部三官考召五岳四渎河海大神周行天下莫不紏察功过拣择种人当此之月天下地上莫不振肃执斋持戒尊奉天眞学者以其月随科修斋功记三官五帝列名元始灵宝西北天大圣衆至真尊神无极大道上帝真皇老人常以月一日上会灵宝玄都西北玉京山紫微上宫奉斋朝天文校地上人鬼功过其日勑北斗下与三官考召四部刺奸周行天下紏察兆民条列善恶轻重上言其日有奉修直斋不犯科律三官除罪録列名玄都万神卫护得爲种民犯恶爲非移名地官元始灵宝北天大圣衆至真尊神无极大道太上老君灵宝妙行眞人常以月八日上会灵宝玄都北上玉京山阴元台奉斋朝天文校地上兆民簿録年命算籍其日勑北斗司杀鬼下与八极司隶周行天下司察善恶功过轻重列言其日犯恶爲非移付地官执心奉斋不犯科律三官削除罪名三天记上仙録告下天神地祇侍卫营护万灾不干元始灵宝东北天大圣衆至眞尊神妙行眞人无极大道太上万度万生神皇无上玄老君常以月十四日上会灵宝玄都玉京山通阳清微宫奉斋朝眞文校天下学道年月功过及鬼神之事其日勑太一使者下与北酆伯使者周行天地司察人神功过深浅列言上宫有修斋立德即勒録九天记名仙籍鬼神随功进秩人鬼有罪移还鬼府元始灵宝东天大圣衆至眞尊神太清玄元上三天无极大道无上玄老太上老君太上丈人皇上老君皇上丈人青灵上真天帝君天帝丈人太帝君太帝丈人九老仙都君九炁丈人等百千万重道气千二百官君太清玉陛下东极老人青华大神上相司马青童金阙后圣帝君眞阳始青神人灵寳九仙君等青和玉女主仙四郎常以月十五日上会灵寳太玄都玉京山青华玉陛宫奉斋朝天文共集校定学仙人名功过深浅其日天帝自下日月星宿天上天下地上地下五岳四渎河海神灵莫不惨然俱下周行诸天下地上察校学士兆民功过轻重列言青宫其日修斋奉戒则五帝保举上言东华生死爲仙勒下三界神灵侍卫千灾不干有犯科律移付地官元始灵寳东南天大圣衆至眞尊神无极大道南上老君丹灵南极眞人太和玉女常以月十八日上会灵寳太玄都玉京山洞灵丹台奉斋朝天文集校天民薄録分别善恶其日勑天一下周行地上司察兆民功过轻重列言灵寳洞灵丹台其日有修奉灵寳眞经烧香行道斋戒愿念不犯科禁则司命勒名生録勑地祇营护福庆日隆万愿如心有违科犯禁削除生籍移名鬼官元始灵寳南天大圣衆至眞尊神无极大道南上赤帝丹灵老子太和玉女长生司马注生君司命司録南极度世君万福君常以月二十三日上会灵寳太玄都玉京山洞灵元阳之馆奉斋朝天真共集校天民禄命长短分别善恶其日勑太一八神使者下与三官考召周行天下司察天人善恶列言其日有修奉灵寳真经烧香行道斋戒愿念不犯禁忌则司命长生司马注上生薄延算益命勒下地官营卫祐护别爲善民有违科犯戒灭算缩年元始灵宝西南天大圣衆至真尊神无极大道天皇老人南极元眞君洞阳太灵常以月二十四日上会灵寳太玄都玉京朱宫共集考校三官九府五岳北酆太山二十四岳罚刑簿目鬼神天人责役轻重之事其日勑北辰下与三官考召北部勑奸周行天下覆校诸司兼察万民善恶列言其日有修奉灵寳真经烧香行道执斋持法则北辰列言善功上宫记名削除罪録得爲种民有违科犯律则长充鬼役元始灵寳西天大圣衆至眞尊神无极大道西华金珰玉仙眞母金阙后圣上相帝君四极眞人常以月二十八日上会灵寳太玄都玉京山金阙七寳宫奉斋朝天眞共集推校日月星辰分度拜得道人名其日勑太一下历校天宿周行学人善恶列言其日星宿琁玑玉衡皆𢡖然俱会天阙之门凡爲学者能修斋奉戒思仙念道太一所举言名仙簿得爲种民违科犯法三官所紏长爲罪民元始灵寳下元天大圣衆至真尊神无极大道下元玄黄洞渊洞灵万仙五帝四司真人常以月二十九日上会高皇天太玄都玉京黄房奉斋朝天真筭校五岳四凟河海水帝地灵神鬼之事万民罪简深重其日遣中太一下与三官九府九部刺奸周行五岳三官水府条正鬼事司人功过罪简所由轻重列言其日有奉修灵宝眞经烧香行道执斋奉戒则爲三官九府所保列言善功削除罪简上名三天神明卫护千灾不干有违科犯禁移名地官长爲罪民元始灵寳上元天大圣衆至真尊神无极大道上下中央四面八方太上无爲大道诸君丈人最大至尊无上无巅无极无穷普照普察无量洞明最上正眞无鞅数衆道气无先寥廓无端混沌无形虚无自然太上元根㝠寂玄通大智慧源正一盟威太上无爲大道道中之道神明君无上初元万亿数无鞅数道德诸君丈人天地父母神仙所出神仙所聚东王父西王母日帝月夫人五星真君五星皇妃璇玑玉衡七星眞君衆仙天官大神等常以月三十日上会灵寳太玄都玉京七宝紫微宫奉斋朝天眞万帝衆神诸天诸地普集校筭大劫小劫大小百六天地运度料别善恶学道应得神仙人名其日遣上太一下太一自下其中诸天星辰日月璇玑北斗惨然俱下与五帝五岳四渎江河淮海水帝九部刺姦三官考召地上神祇周行天下司察善恶功过轻重列言上天其日有能修奉灵寳真经修斋奉戒烧香念道爲太一所举列言善功则名上仙簿勑地神营护有违科犯戒移付地官长爲罪民凡人本命之日身中吏兵上计功过三天监察下考得失常以本命日摄斋烧香太一使者皆録善功奏上三天上帝则除爲监天眞人太玄上宫北帝常以庚申日制天民三尸魂神条人罪状上奏帝君当此日能修斋奉戒昼夜思神则三尸不得上天言人之罪地司奏人善功列言帝君太一欢喜即记名左契长爲种民太玄上宫至真尊神常以甲子日遣太一中台大使者下周行诸天地检校神祇枝散杂俗鬼精有其日能摄斋烧香中台大使者皆条善功奏上三天上帝即除爲监天领地上鬼神八节之日是上天八会大庆之日也其日诸天大圣尊神妙行眞人莫不上会灵宝玄都玉京山上宫朝庆天真奉戒持斋游行诵经各遣天真威神周行天下四海八极五岳名山学人及得兆庶紏察功过轻重列言其日诸星宿日月璇玑地上神祇莫不振肃凡是修斋持戒宗奉天文皆爲五帝所举上天又别书名玉历记爲种民告下三官神灵侍卫门户整肃万灾不干至学之士三界司迎神仙度世上爲眞人爲恶犯戒司考所紏移付地官长爲罪民右出洞玄元始五老赤书玉篇经无上祕要卷之九无上秘要正统道藏三家本一百卷太平部无上祕要卷之十五叔七衆圣本迹品中青灵始老君道言东方安寳华林青灵始老君往在白气御运于金刼之中生郁悦金映云台那林之天西娄无量玉国浩明玄岳厥名元庆于此天中大建功德初无懈心勋名仰彻朱陵火宫书其姓名记于赤简仙道垂成而值国多婇女元庆遂寄世散想灵魔举其浊目朱宫辍其仙名一退遂经三劫中值火劫改运元庆受气寄胎于洪氏之胞上天以其先身好色故转爲女子朱灵元年岁在丙午诞于丹童龙罗卫天洞明玉国朱霍之阿改姓洪讳那台年十四敬好道法心愿神仙恒市香膏然灯照暝大作功德诸天所称名标上清南极上灵紫虚元君託作庸人下世教化见那台贞洁好尚至法回驾于丹霍之阿授那台灵宝赤书南方眞文一篇于是那台志励殊懃自谓一生作此女子处于幽房无由得道因长斋持戒思念愿得转身爲男丹心遐彻遂致感通上真下降元始天尊时于琅碧之谿扶摇之丘坐长林扶桑之下衆真侍座是日那台见有五色紫光曲照斋堂于是心悟疑是不常仍出登墻四望忽见东方桑林之下华光赫奕非可胜名去那台所住数百里中隔阂旸谷沧海之口心怀踊跃无由得往因稽首遥礼称名那台先縁不厚致作女身发心愿乐志期神仙道高法妙不可得攀日夕思念冀得灭度转形爲男历年无感常恐生死不得遂通弥龄之运有于今日天河隔碍无由披陈今当投身碧海归命十天冀我形魂早得转轮更建功德万劫之中冀见道真言毕便从墻上投身掷空命赴沧海极渊之中纷然无落即爲水帝神王以五色飞龙捧接女身俄顷之间已于悬中得化形爲男子乘龙策虚飞至道前于是元始即命仙都钖加帝号于火劫受命辅于灵寳青帝玉篇七百年中火劫数极青气运行随元始灭度以开光元年于弥梵罗台霄絶寥丘飞元云根之都沧霞九云之墟元始又钖安寳华林青灵始老帝君号丹灵真老君道言南方梵宝昌阳丹灵真老君者本姓郑字仁安大炎之胤生于禅黎世界赤明天中生仍有三气之云缠其形朱鸟鼓翮覆其身三日能言便知宿命年及十二面有金容玉颜便弃世离俗远游山林于寒灵洞宫遇玄和先生授仁安灵宝赤书五气玄天黑帝眞文一篇智慧上品十诫而去仁安于是奉诫而长斋大作功德珍寳布施以拯诸之割肉饲鸟功名彻天因于胄那国遇天洪灾大水滔天万姓流漂仁安于洪波之上汎舟诵诫书黑帝真文以投水中水爲开道百顷之地鸟兽麞鹿虎豹狮子皆往依亲悉得无他是时国王百口登楼而漂沦没叹不能得度仁安见王垂没乃汎舟而往以所佩眞文授与国王王敬而奉之水劫即退噏然得过王既得免眞文于是即飞去入云中莫知所在仁安失去真文退仙一阶运应灭度託命告终死于北戎之阿暴露死尸三十余年形骸不灰光色鲜明无异生时露在北戎长林之下时国王游猎放火烧山四面火帀是时仁安死尸之间百步之内火不得然麞鹿虎豹莫不依亲王怪而往见此死尸上有三色之光云雾郁冥鸟兽麞鹿帀绕左右王乃伐薪围尸放火燌烧死尸尸于火中郁起成人坐青烟之上指点虚无五色焕烂左右侍者仙童玉女三百余人肃然而至预是禽兽依亲之者并在火中皆得过度仁安以赤眀二年岁在丙午于𨚧摩坦娄于翳天中洞寥之岳改姓洞浮讳曰极炎受钖南单梵寳昌阳丹灵眞老帝君号元灵元老君道言中央玉宝元灵元老君者本姓𤨆字信然盖洞元之胤中和之胄生于善忍世界青元天中流生之丘受生一劫眹然不语混沌无心食气爲粮天地未光无常童子于无色之国授信然灵寳赤书赤帝真文一篇于是时惟修一身初不开张广度天人善功未充运应更灭于青元天中命终流生之州露尸絶丘之下经一百余年死而不灰常有黄气覆盖其上至水劫流行天下溟然死尸四面涌土连天遏塞水道信然应化郁然而起更生成人改姓通斑讳曰元氏水过易位天地开光三象朗曜七元高明元始天尊以开冥元年岁在己丑于高桃厉冲龙罗天反魂林中钖元氏玉寳元灵元老帝君号皓灵黄老君道言西方七寳金门皓灵黄老君者本乃灵凤之子也灵凤以阿罗天中生于卫罗大堂世界卫罗国王取而畜之王有长女字曰配映意甚怜爱恒与共戏于是灵凤常以两翼扇女面上十二年中女忽有胎经涉三月王意怪之因斩凤头埋着长林丘中女后生女堕地能言我是凤子位应天妃王名曰皇妃生得三日有羣凤来贺玄哺玉霜洪泉曲水八鍊芝英年及八岁执心肃操起群拔俗常朝则谒日暮则揖月于重宫之内王设厨膳初不味口天作大雪一年不解雪深十丈鸟兽饿死王女思忆灵凤往之游好驾而临之于长林丘中叹而歌曰杳杳灵凤绵绵长归悠悠我思永与愿违万劫无期何时来飞于是王所杀凤郁然而生抱女俱飞迳入云中王女今于景霄之上受书爲南极上元君常乘九色之凤此女前生万劫已奉灵寳致灵凤降形得封南极元君之号皇妃功德遐彻天眞感降以上暝之年岁在庚申七月七日中时元始天尊会于卫罗玉国凤麟之丘坐骞华之下衆眞侍座是时皇妃所住室内忽有日象如镜之圆空悬眼前皇妃映见天眞大神普在镜中长林之下一室光眀于是自登通阳之台遥望西方见凤生丘上紫云郁勃神光炜烁非可得名去皇妃所住五百步许逼以女限处在宫内无由得往须臾忽有神凤来翔集于台上皇妃白凤言西方有道心愿无縁不审神凤可得暂驾见致与不于是凤即敷翮使上翮上一举迳至道前元始天尊指金台王母即汝师也便可施礼皇妃叩头上启惟愿衆尊特垂哀矜则朽骸更生言毕金母封其西灵玉妃之号即命九光灵童披霜罗之藴出灵寳眞文白帝一篇以授皇妃受号三百年中仍值青劫改运皇妃方复寄胎于李氏之胞二年于西那玉国金垄幽谷李树之下而生化身爲男改姓上金讳日昌至开光元年岁在壬申元始钖西方七宝金门皓灵黄老帝君号五灵玄老君道言北方洞阴朔单郁絶五灵玄老君者本姓浩字敷明盖玄皇之胤大清之胄生于元福弃贤世界始青天中年至十二性好幽寂心翫山水远于家中或去十日时复一还时天下大荒人民饿死一国殆尽敷明于地镜山下遇一顷巨胜身自採取饷系穷乏日得数过救度垂死数千余口随取随生三年不还他人往觅莫知其处是时辛苦形体憔悴不暇营身遂致疲顿死于山下九天书其功德金格记其玉名度其魂神于朱陵之宫帝遗金翅大鸟恒敷两翼以覆其尸七百年中尸形不灰至水劫改运水捧其尸漂于无涯水过敷明尸落贝渭邪源初默天郁单之国北垄玄丘四十年中又经山火大行燌烧尸形尸于火中受鍊而起化生成人五色之云覆盖其上至开明元年于北垄玄丘改姓节讳灵会元始钖灵会洞阴朔单郁絶五灵玄老帝君号道言南极尊神者本姓皇字度明乃阎浮黎国宛王之女也生于禅黎世界赤明天中生乃富贵父爲国王女居宫内金牀玉榻七色宝帐明月双珠光照内外王给妓女数千余人国中珍寳无有所乏恒欲布散大建功德志极山水寻求神仙逼限宫里津路无縁懆懆不乐心自愁煎王意怜愍慰喻百端问女意故女终不言泪落如雨初无一懽王加其妓乐日日作唱度明闻乐恒如不闻独在一处清凈烧香长斋持诫日中乃餐王知其意登于宫中爲踊土作山山高百丈种植竹林山上作台名曰寻眞玉台度明弃于宫殿登台栖身遏断道迳人路不通单影独宿一十二年积感浩苍天帝君遣朱宫玉女二十四人乘云驾凤下迎度明当去之夕天起大风雨雷电激扬地舍回转惊动一宫王大振惧莫知所从天晓成光失去山台不见女身帝迎度明于阳丘之岳丹陵上舍栢林之中朱凤侍卫神龙翼轩玉童玉女三百余人王失其女思忆烦怨三日不食于后大劫数交天地易位度明应在弃荡之例南上感其丹至朱宫书其紫名化其形骸于无始之胞一劫而生得爲男身于南丹洞阳上馆明珠七色宝林赤帝𣑽宝昌阳丹灵眞老君钖度明南极上眞之号赤明天帝道言昔禅黎世界队王有女字絓音生乃不言年至十四王怪之焉乃弃女于南浮长桑之阿空山之中女乏无粮食常仰日咽气引月服精自然充饱体不损常行山周帀忽与神人会于丹陵之舍栢林之下执絓音右手题赤石之上语絓音曰汝虽不能言可忆此也絓音私心自悼受生不幸口不能言弃在穷山誓心自愿得还人中当作功德无有爱惜百劫之后冀与愿会天爲其感遣朱宫灵童下教絓音治身之术授其赤书八字之音于是能言絓音晨夕朝礼天文道真既降逆知吉凶役使百灵坐命十方于山而出还在国中时天下大旱人民燋燎王大惧怖祈请神明絓音往白王言尝闻山中有女不言能感天王识之不乎王于是悟识是王女迎女还宫见女能言王有愧颜女显其道眞爲王仰啸天降洪注水至十丈于是化形隐景而去仍更寄形洪氏之胞运未应转方又受生还爲女身父字福庆名女曰阿丘曾然灯烧香长斋幽室丹诚积感道爲之降以开光之年十方大圣尊神妙行真人同会南圃丹霍之阿三元洞室青华林中衆眞侍座香华妓乐五千万衆眞文奕奕光明洞达映朗内外云景炜烁如星中之月去阿丘曾所往舍数十里中丘曾时年十六见舍光明内外朗照疑似不常乃出南向望见道真丘曾懽喜又手作礼遥称名曰丘曾今遭幸会身覩天尊非分之庆莫知所陈皈命十方天中之天惟蒙玄监赐以诫言万劫灭度冀得飞仙魔见丘曾发心大愿恐过魔界因託作五帝老人往告丘曾我受十方尊神使命来语女曰灵宝法兴吾道方行每欲使女仁爱慈孝恭奉尊长敬承二亲如闻女父当娉女身已相许和受人之言父母之命不可不从宜先从之人道既备余可投身违父之教仙无由成女答魔言我前生不幸致作女身晨夕尅励誓在一心生由父母命归十天诚违父教不如君言魔见丘曾执心昺正于是便退丘曾自云道既高邈无縁得畅仍聚柴登坛燌烧身形冀我形骸得成飞尘随风自举飞至道前于是火然丘曾投身纷尔无着身如蹈空俄顷之间已见丘曾化成男子立在道前元始即命南极尊神爲丘曾之师授丘曾十诫灵真寳文元始又告南极尊神丘曾前生万劫已奉灵寳功德未备致寄生转轮至于今日化生人中见吾出法即得化形当更度人九万九千乃得至真大神当爲阳映赤明天帝无上祕要卷之十五无上秘要正统道藏三家本一百卷太平部无上祕要卷之十六衆圣本迹品下三十六天王郁单无量天天王姓混讳霜𩃇无形清微天天王姓冯讳提河沙波罗摩耨天天王姓云讳金零无景亿罗天天王姓王讳阿卫右四天王在高一玉清之上四天王恒以八节月朔之日游观高上玉清无崖无极无形无色太空之巅诵咏四天之音飞玄之章其日符四司周行天下学仙之人有斋戒诵经朝礼诸天者即刻名玄简注録青宫上上禅善无量寿天天王姓荆讳霜霸玄微自然上虚禹余天天王姓罗讳波梨荼上气那首约诤天天王姓𣑽讳摩首波上清气稽那边凈天天王姓骞讳首苛右四天王在高虚玉清之中四天王恒以八节月朔之日游观高虚无崖无极无名玄空之巅诵咏四天之音飞玄之章其日遣天真使者周行天下有学仙精苦斋戒诵飞玄之章朝礼诸天即奏名四天刻书帝简寿同四天之人九年飞行上昇天宫极上须延天天王姓滓讳持元精气罗迦凈明天天王姓周讳阿迦须元建上灵赤天天王姓丹地讳清凈瑛离惒行如天天王姓固讳分若右四天王在玄虚玉清之下四天王恒以八节月朔之日游观玄虚无崖无鞅空虚之中诵咏四天之音飞玄之章其日遣太眞使者周行天下有学仙清斋诵经朝礼者即奏名四天刻书帝録上昇天官玄洞寂然天天王姓泮讳潘罗玄妙天天王姓伯讳梨沐音芩谩福德天天王姓王讳惟离钵离近懿除淳天天王姓朱讳梨蔼右四天王在虚皇上清之上四天王恒以八节月朔之日游观虚皇上清无崖无极空洞之上诵咏四天之音飞玄之章其日遣上仙玉盖周行天下有学仙行道朝礼诸天烧香诵经即奏名四天刻録简籍玄上洞极无崖不骄乐天天王姓凝讳覆霔梵玄青元精芩和近际天天王姓阿讳明秀梵行紫虚上元首带快见天天王姓刘讳旦扇虚梵上清化灵须陁结爱天天王姓彭讳移那右四天王梵行上灵紫元之气在虚皇上清之中四天王恒以八节月朔之日游观虚皇上清无崖无极空洞之中诵咏四天之音飞玄之章其日遣玉眞定仙周行天下有学仙行道朝礼诸天烧香诵经之人即奏名天王刻书青録上极无景洞微化应声天天王姓晖讳大梵九玄中元气阿那给道德天天王姓揵讳尼姤行梵元清下灵气须达天天王姓周讳难首极梵洞微九灵气须带阿那天天王姓竺讳明和右四天王极宝梵上灵玄清之气在虚皇上清之下四天王恒以八节月朔之日同游虚皇上清无崖无极空洞之下诵咏四天之音飞玄之章其日遣领眞玉郎周行天下有学仙行道朝礼诸天烧香诵经之人即奏名天王刻书玄文无名至极洞微宝梵天天王姓精讳雾云微梵玄天气带扇给道德天天王姓浴讳须阿摩虚梵天气蝉然识慧天天王姓云讳阿陁虚梵中天续元伊檀天天王姓朱讳仲生右四天王玄微上无梵天之气在虚无太清之上四天王恒以八节月朔之日同游虚无太清无崖无极空无之上诵咏四天之音飞玄之章其日遣中眞人灵仙人周行天下有学仙行道朝礼诸天诵经念善之人即奏名天王刻书玄文太极无崖紫虚洞梵迦摩天天王姓玄讳霐緑梵自然识慧入天天王姓迦讳文罗玄梵大行无景无所念慧天天王姓伊讳檀阿天云梵上行维先阿檀天天王姓仲讳动勃右四天王清玄元灵寳𣑽之气在虚无太清之中四天王恒以八节月朔之日周游虚无太清无崖无极空无之中诵咏四天之音飞玄之章其日遣上眞司仙王周行天下有学仙行道朝礼诸天诵经念善斋诫奉法之人即奏名天王刻书玄文无色玄清洞微波梨荅惒天天王姓王讳灵洞微玄上梵气阿竭含那天天王姓桓讳堕世宗玄上録𣑽灭然天天王姓朱讳陁云弥极色上行𣑽泥维先若那文天天王姓袁讳员珠右四天王极元灵洞无色𣑽之气在虚无太清空洞玄漠之下四天王恒以八节月朔之日周游于虚无太清无崖无极空无色色之上诵咏四天之音飞玄之章其日遣上真玉司四极仙王周行天下有学仙行道朝礼诸天诵经念善斋诫奉教之人即奏名天王刻书九天之録右出洞真外国放品经三十二天帝太黄皇曾天帝郁繿玉明太明玉完天帝须阿那田清明何童天帝元育齐京玄胎平育天帝刘度内鲜元明文举天帝丑法轮上明七曜摩夷天帝恬懀延虚无越衡天帝正定光太极蒙翳天帝曲育九昌赤明和阳天帝理禁上眞玄明恭华天帝空謡丑音曜明宗飘天帝重光明竺落皇笳天帝摩夷妙辩虚明堂曜天帝阿𨚧娄生观明端靖天帝郁密罗千玄明恭庆天帝龙罗菩提太焕极瑶天帝宛黎无延元载孔昇天帝开眞定光太安皇崖天帝婆娄阿贪显定极风天帝招眞童始皇孝芒天帝萨罗娄王太黄翁重浮容天帝闵巴狂无思江由天帝明𣑽光上揲阮乐天帝勃勃监无极昙誓天帝飘弩穹隆皓庭霄度天帝慧觉昏渊通元洞天帝𣑽行观生太文翰宠妙成天帝那育丑瑛太素秀乐禁上天帝龙罗觉长太虚无上常融天帝总监鬼神太释玉隆腾胜天帝眇眇行元龙变𣑽度天帝运上玄玄太极平育贾奕天帝大择法门右出洞玄无量度人经三十六土皇第一垒色润地正音土皇姓秦讳孝景椿行音土皇姓黄讳昌上父游音土皇姓青讳玄文基𣑽音土皇姓蜚讳忠阵皇右第一垒色润地四色土皇地载周境四垂不极不穷无边无际其土皇常以立春之日上诣郁单无量天奏地仙得道上学之人言名于四天之王第二垒刚色地正音土皇姓成讳神父光行音土皇姓郁讳黄母生游音土皇姓玄讳干德维𣑽音土皇姓长讳皇萌右第二垒刚色地四色土皇地载周境四垂不极不穷无边无际其土皇常以春分之日上诣上上禅善无量寿天奏地仙得道上学之人言名于四天之王第三垒石脂色泽地正音土皇姓张讳维神保行音土皇姓周讳伯上仁游音土皇姓朱讳明车子𣑽音土皇姓庚讳父敬士右第三垒石脂色泽地四色土皇地载周境四垂不极不穷无边无际其土皇常以立夏之日上诣须延天奏地仙得道上学之人言名于四天之王第四垒润泽地正音土皇姓贾讳云子高行音土皇姓谢讳伯元无游音土皇姓巳讳父秦车梵音土皇姓行讳机正方右第四垒润泽地四音土皇地载周境四垂不极不穷无边无际其土皇常以夏至之日上诣寂然天奏地仙得道上学之人言名于四天之王第五垒金粟泽地正音土皇姓华讳延期明行音土皇姓黄讳龄我容游音土皇姓云讳深无渊𣑽音土皇姓萌讳通八光右第五垒金粟泽地四音土皇地载周境四垂不极不穷无边无际其土皇常以立秋之日上诣不骄乐天奏地仙得道上学之人言名于四天之王第六垒金刚铁泽地正音土皇姓李讳上少君行音土皇姓范讳来力安游音土皇姓长讳李季光𣑽音土皇姓王讳驷女容右第六垒金刚铁泽地四音土皇地载周境四垂不极不穷无边无际其土皇常以秋分之日上诣化应声天奏地仙得道上学之人言名于四天之王第七垒水制泽地正音土皇姓唐讳初生映行音土皇姓吴讳正法图游音土皇姓汉讳高文彻𣑽音土皇姓京讳仲龙首右第七垒水制泽地四音土皇地载周境四垂不极不穷无边无际其土皇常以立冬之日上诣𣑽宝天奏地仙得道上学之人言名于四天之王第八垒大风泽地正音土皇姓葛讳玄昇光行音土皇姓华讳茂云长游音土皇姓羊讳眞洞玄𣑽音土皇姓周讳尚敬原右第八垒大风泽地四音土皇地载周境四垂不极不穷无边无际其士皇常以冬至之日上诣梵迦摩夷天奏地仙得道上学之人言名于四天之王第九垒洞渊无色纲维地正音土皇姓极讳无上玄行音士皇姓斗讳云无浩游音土皇姓赵讳上伯玄𣑽音土皇姓农讳懃无伯右第九垒洞渊无色纲维地四音土皇下则无穷无境无边无际皆纲维之其土皇常以三月一日六月二日九月三日十二月四日一年四过上诣波黎答惒天奏九地学道得仙人名言于四天之王右出洞眞外国放品经无上祕要卷之十六无上秘要正统道藏三家本一百卷太平部无上祕要卷之十七叔八衆圣冠服品上道君冠服元始天王建无极洞天之冠披九色离罗之帔飞森霜珠之袍带晨光日铃育延之劒左佩豁落右佩金眞右出洞真太极金书上经元始天王头建九气流精紫曜之冠衣九色无缝赤斑自然虎裙腰带太山火玉高上玉皇头建无上七曜寳冠衣玉文明光飞云之裙佩丹皇玉章带治金飞精招山之劒右出洞真变化七十四方经九天丈人着九色斑文之裘头戴紫晨之冠坐紫虚之上空玄之中右出洞真紫书金根上经中央黄老君佩龙玄之文神虎之符带流金之铃执紫毛之节巾金精巾或扶华晨冠右出洞真九眞中经太帝君建七宝朱冠披九色自然云文之帔飞罗耀光羽袍腰带凤章流金火铃手执命魔九色之节九老仙都擎金精立空之案右出洞真太极金书上经玉珮魂精帝君披珠绣华帔飞锦青裙带月衔日首建紫冠执玉珮立左金珰魄灵帝君披紫绣珠帔飞罗丹裙带日衔月首建华冠执金珰立右右出上清寳文高圣太上大道君佩九色离罗之帔飞霜珠锦之裙巾须臾百变之冠带晨光日铃育延之劒豁落交带玉玺凤章流金耀虚七精激无上诣九层七映朱宫右出洞真七圣元纪经元君冠服白素右元君上着龙文白锦帔下着白锦华裙头建紫华芙蓉冠腰佩神金二虎符左手执流金火铃右手执太上智慧经黄素中央元君上着黄锦云帔下着黄罗飞华裙头建紫华芙蓉冠腰带神金二虎符左手执火铃右手执大洞真经紫素左元君上着虎锦紫帔下着紫华龙文裙头建紫晨扶华冠御紫晨双珠盖腰带流金火铃又佩神金明月二虎符左手执太上消魔经右手执金眞玉光章右出洞眞玉晨明镜雌一宝经太素三元君乃一真之女子则三素元君之母头建宝琅扶晨羽冠服紫气浮云锦帔九色龙锦羽裙腰带流金火铃虎符龙书太素元君长女曰紫素元君即无英君之母头建太真晨婴之冠三角结余发散之垂腰上着紫锦袷䙱下着飞霜罗裙交带灵飞大绶黄素元君即太素之中女中央黄老君之母头建太真晨婴之冠三角结余发散之垂腰上着黄锦袷䙱下着五色飞青锦裙佩凤文琳华之绶腰带流黄挥精之劒白素元君即太素元君之少女白元君之母头建太真晨婴之冠三角结余发散之垂腰上着白锦光明袷䙱下着飞霜緑锦飞裙佩六山火玉之珮凤文之绶腰带日延耀晖之劒右出洞真三元玉检布经五极帝君冠服上清琼宫东极玉真青帝君头建九气通精之冠衣青锦帔碧罗飞裙腰带流金凤章手执甲乙通灵青精玉符上清琼宫南极玉真赤帝君头建三气进贤之冠衣丹锦帔绯罗飞裙腰带火精鍊身之劒手执丙丁通灵赤精玉符上清琼宫西极玉眞白帝君头建七气通天宝冠衣白锦帔素罗飞裙腰带金光日延之劒手执庚辛通灵白精玉符上清琼宫北极玉眞玄帝君头建五气玄宝之冠衣玄锦帔玄罗飞裙腰带七元丹章手执壬癸通灵玄精玉符上清琼宫中极玉眞黄帝君头建通元五炁之冠衣黄锦帔黄罗飞裙腰带中元命神之章手执戊己通灵黄精玉符右出洞真琼宫灵飞六甲经五帝玉司君冠服青帝玉司君衣飞青羽衣九色凤章头戴九元寳冠手执九色之节治东太明阳台洞天赤帝玉司君衣绛章丹衣九色凤章头戴平天飞神玉冠手执九色之节治南朱阳之台洞天白帝玉司君衣素华明光白锦之衣七色凤章头戴飞精曜天宝冠手执七色之节治西羽之野洞天黑帝玉司君衣早文衣五色凤章头戴玉精通天寳冠手执五色羽节治玄阴大冥洞天中央黄帝玉司君衣黄衣之裘备九色之章头戴通天玉寳晨冠治太玄中宫主统无上无下无内无外无表无里无鞅数劫无崖之天右出洞真四极明科五方帝冠服东方安寳华林青灵始老号曰苍帝头戴青精玉冠衣九炁青羽飞衣南方梵宝昌阳丹灵眞老号曰赤帝头戴赤精玉冠衣三气丹羽飞衣中央玉寳元灵元老号曰黄帝头戴黄精玉冠衣五色飞衣西方七定金门皓灵皇老号曰白帝头戴白精玉冠衣白羽飞衣北方洞阴朔单郁絶五灵玄老号曰玄帝头戴玄精玉冠衣玄羽飞衣右出洞玄赤书玉篇真文经灵童衣服九气青天中有元始青灵童衣青羽衣手执青麾侍文三气丹天中有元始赤灵童衣赤羽衣手执赤节侍文中央黄天中有元始黄灵童衣黄羽衣手执黄钺侍文七气素天中有元始素灵童衣白羽衣手执白旗侍文五气玄天中有元始玄灵童衣玄羽衣手执乌幢侍文右出洞玄赤书玉诀经三天玉童头建三华宝曜洞天冠衣青黄七变锦袍带朱精禁天之章佩七曜流金之铃右出洞真变化七十四方经洞天混化君冠服太上神仙洞天元洞元明元曜延灵元君头冠飞晨寳冠衣青锦单裙太上神仙洞天元洞青耀少阳启明天君头冠青建晨玉冠衣青绫之裙太上神仙洞天元洞黄灵太丹炎薰光大赫太阳君头冠三玄寳冠衣黄灵锦裙太上神仙洞天元洞东阳太岁重华耀灵大仙元命君建飞晨玉冠衣单青飞裙太上神仙洞天元洞东极太元皇灵宝魂耀魄君建青精玉冠衣飞青羽裙太上神仙洞天元洞岁星延崖青要常阳玉女作飞云髻衣青罗飞裙太上神仙洞天元洞太阳耀灵南极丈人绛宫玉台头作三角云髻衣青飞裙太上神仙洞天元洞景阳东皇青阳翠灵仙童头作三建云髻衣青文裙太上神仙洞天元洞赤皇延龄娥容太丹赤圭玉女头作頽云髻衣朱文飞裙洞地混化君冠服太上神仙洞地洞眞大荧惑大洞元生大灵机皇君头冠朱寳三梁之冠绛章单衣太上神仙洞地洞真南阳炎域元执法延寿司録君头冠玄云寳冠衣丹纹裙太上神仙洞地洞真中耀五阳五阴中皇洞极玄天太虚君头冠远游冠衣丹锦裙太上神仙洞地洞真三天都録司命司録司危司度洞生君冠玄晨玉冠衣朱文飞裙太上神仙洞地洞真南极大赤星灵寳魂耀魄君冠玉精寳冠衣绛章单裙太上神仙洞地洞真皇𢖍赤阳绛璋通灵仙童冠通天玉寳之冠衣绛纹飞裙太上神仙洞地洞真大镇元黄太素皇机执忠五灵玉童头作飞角髻衣黄罗裙洞渊混化君冠服太上神仙洞渊洞玄太白子留金城耀耀元精元导大仙君冠玄晨玉寳冠衣素锦飞裳太上神仙洞渊洞玄太白皓素天机大星光君冠游云宝冠衣素文飞裙太上神仙洞渊洞玄太白耀金光少阴昊元素上皇白人君冠玄晨冠衣白锦飞裙太上神仙洞渊洞玄大辰玄洞元阴五耀延灵元华郁单君冠通天之冠衣玄云锦裙太上神仙洞渊洞玄耀乌洞玄门太极五仙君冠玄晨冠衣玄文单裙太上神仙洞渊洞玄北极大仙元皇寳魄耀魂君冠通天冠衣玄衣太上神仙洞渊洞玄玄耀阴辉元神太极元皇耀灵元化玉童作飞云三建髻衣素文裙太上神仙洞渊洞玄阴景西皇素阴灵玉童作三建頽云髻衣玄锦飞裙太上神仙洞渊洞玄大白延影九导大洞承翼玉门金楼玉女作頽云髻衣白罗之袿右出洞真素灵大有妙经无上祕要卷之十七无上秘要正统道藏三家本一百卷太平部无上祕要卷之十八衆圣冠服品下日帝冠服日中青帝衣青玉锦帔苍羽飞华裙翠容扶晨冠日中赤帝衣绛玉锦帔丹羽飞华裙建丹扶露五明之冠日中白帝衣素玉锦帔白羽飞华裙建皓灵扶盖之冠日中黑帝衣玄玉锦帔黑羽飞华裙建玄山扶容冠日中黄帝衣黄锦帔黄羽飞华裙建扶灵紫冠月夫人冠服月中青帝夫人衣青华镇锦帔翠龙凤文飞羽裙月中赤帝夫人衣丹蘂玉锦帔朱华凤络飞羽裙月中白帝夫人衣白珠四龙锦帔素羽变飞章华裙月中黑帝夫人衣玄琅九道云锦帔乌羽龙文飞华裙月中黄帝夫人衣黄云山文锦帔緑羽凤华绣裙九星君冠服阳明星天之太尉司正主非上总九天上真中监五岳飞仙下领后学眞人天地神灵功过轻重莫不𨽾焉号曰九晨君头建九晨玉冠衣青羽飞裳手执斗中玄图坐玉楼之上阴精星天之上宰主禄位上总天宿下领万灵及学仙之人诸以学道及兆民宿命禄位莫不𨽾焉号曰北上晨君头建玄精玉冠衣玄羽飞裳手执五色羽节坐玉楼之中眞人星天之司空主神仙上总九天高眞中监五岳灵仙下领学道之人眞仙之官莫不𨽾焉号曰主仙华晨君头建飞晨宝冠衣青羽飞裳手执斗中青録坐玉楼之中玄冥星天之游击主伐逆上总九天鬼神中领北帝三官下监万兆伐逆不臣莫不𨽾焉号曰玄上飞盖晨君头建三华宝晨冠衣丹锦飞裳手执命灵之节坐玉楼之中丹元星天之斗君主命録籍上总九天谱録中统鬼神簿目下领学真兆民命籍诸天诸地莫不总统号曰金刚七晨君头建七寳飞天冠衣白锦飞裙手执青元箓簿坐金楼之中北极星天之太常主昇进上总九天上真中统五岳飞仙下领学者之身凡功懃将进道转轮阶级悉总之焉号曰北晨飞华君头建精华冠衣紫锦飞裳手执九斗玉策坐玉楼之中天关星天之上帝主天地机运如四时长短天地否泰刼会莫不𨽾焉号曰总灵九盖北晨君头建九元宝冠衣九色锦裳手执灵晖之章坐玉楼之中辅星玉帝之星也日帝者常阳主飞仙上总九天下领九地五岳四渎神仙之官悉由之焉号曰帝尊九晨君头建飞精玉冠衣九色凤衣手执火铃坐玉楼之中弼星太帝眞星也日空者恒空隐也主变化无方号曰帝眞元君头建飞天玉冠九天龙衣手执帝章坐紫馆之中九星内妃冠服斗第一星中名太上宫宫中有帝君变隐寸元内妃着黄锦帔丹青飞裙頽云髻第二星中名中元宫宫中有帝君保胎化形内𡣕着青锦帔緑羽飞裙頽云髻第三星中名眞元宫宫中有帝君六遁七隐元圣母着青锦帔绣羽华裙頽云髻第四星中名纽幽宫宫中有帝君匿影藏光中元内妃着紫锦帔黄华羽裙頽云髻第五星中名刚神宫宫中有帝君变体易景斗中大女着朱锦帔紫青飞裙頽云髻第六星中名纪明宫宫中有帝君隐迹散散斗中中女着朱锦帔青绣飞裙頽云髻第七星中名关会宫宫中有帝君分景万形斗中少女着丹锦帔青华羽裙頽云髻第八星中名帝席宫宫中有帝君化日月水火斗中高皇左夫人着紫锦帔绣羽飞丹裙頽云髻第九星中名上尊宫宫中有帝君化金石山河斗中高皇右夫人着緑锦帔翠羽华裙頽云髻右出洞真九眞中经九星夫人冠服第一天枢星其星则号魁精玄上真皇夫人头作飞云华頽之髻衣紫黄青三色之裙第二天璇星其星则号灵精上玄皇夫人头作飞云华頽之髻衣飞锦罗裙凤文锦帔第三天机星其星则号灵妃元皇夫人头建晨婴寳冠衣飞云明光锦裙第四天权星其星则号上灵神妃华皇夫人头建七称玉冠衣绯罗凤文之裙第五玉衡星其星则号北上金盖中皇夫人头建紫晨飞华之冠衣九色之裙第六闿阳星其星则号安上晨华元皇夫人头建玉晨进贤之冠衣飞青羽裙第七摇光星其星则号玉华灵皇夫人头建飞华云頽之髻衣七色夜光云锦之裙九色锦帔第八洞明星则号常阳大明常皇夫人头作飞云华頽之髻衣飞罗文裙第九隐元星则号空玄变灵上皇夫人头建飞天七称玉冠衣青文锦裙五星帝君冠服东方岁星阳元宫中眞皇君头建青玉冠衣青羽飞裙南方荧惑星洞阳宫中眞皇君头建朱精玉冠衣绛羽飞衣西方太白星素明宫中眞皇君头建金精玉冠衣白羽飞衣北方辰星玄斗宫中眞皇君头建玄精玉冠衣玄羽飞衣中央镇星上枢宫中眞皇君头建黄精玉冠衣黄羽飞衣五星夫人冠服东方阳元宫中有眞皇帝君皇夫人衣青锦帔緑羽飞裙頽云髻南方洞阳宫中有眞皇帝君皇夫人衣丹锦帔丹羽飞裙頽云髻西方素明宫中有真皇帝君皇夫人衣素锦帔紫羽飞裙頽云髻北方玄斗宫中有真皇帝君皇夫人衣玄锦帔翠羽飞裙頽云髻中央上枢宫中有真皇帝君皇夫人衣黄锦帔黄羽飞裙頽云髻右出洞真回元九道飞行羽经五帝冠服东方青帝君头建九元通天冠衣青锦帔碧锦飞裙佩太上九气命灵之章带翠羽文灵之绶南方赤帝君头建三气玄梁寳冠衣绯云锦袍丹文之裙佩南极制阳之符带朱宫八光之劒西方白帝君头建七气明光寳冠衣白锦云光之袍素锦飞裙佩素灵之绶龙渊漫延之劒北方黑帝君头建五气黑晨之冠衣黑锦之袍五色飞裙佩七元流铃带文身通神之劒中央黄帝君头建黄晨通天玉冠衣黄锦之袍玄黄飞云锦裙佩黄神越元之策带灵飞紫绶五岳君冠服东岳泰山君头建三寳九光夜冠衣青羽章披九色斑裘带上皇命神之传南岳衡山君头建八朗寳光玉冠衣赤锦飞裙披神光绯文之裘带封灵制魔之章西岳华山君头建六丁通神飞冠衣白锦飞裙披素锦之裘带受灵素绶北岳恒山君头建五气寳晨玉冠衣黑锦飞裙披玄文明光之裘带文灵紫绶中岳嵩山君头建中元黄晨玉冠衣黄锦飞裙披玄黄文裘带黄神中皇之章四海神王冠服东海水帝神王头建大晨寳明之冠衣青文翠羽飞裙七色狮子虎头鞶囊南海水帝神王头建大晨寳明之冠衣赤锦文裙带交灵紫绶九色鞶囊西海水帝神王头建大晨寳明之冠衣素锦飞裙带素灵命神之章九色狮子虎头鞶囊乘素霞飞舆北海水帝神王头建大晨寳明之冠衣黑锦飞裙带豁落七元五色虎头鞶囊右出洞眞五帝内真经魔王冠服大魔王衣玄文之裘头戴横天之冠腰带龙头之劒东方青帝大魔王头戴横天之冠衣青羽之裘腰带青绶虎头鞶囊或着绛章单衣或化爲青赤二色之光西方白帝大魔王头戴横天素冠衣白羽之裘腰带素灵之绶五色虎头鞶囊或着皂纨单衣或化爲老妪巾白巾手持板或化爲紫苍二色之光南方赤帝大魔王头戴横天朱冠衣赤羽之裘腰带丹灵之绶虎头鞶囊或着罗黄之衣或爲人头鸟身如凤凰或化爲黑黄二色之光北方黑帝大魔王头戴横天黑冠衣黑羽之裘腰带黑灵之绶虎头鞶囊或着青纱单衣或爲人身蛇头或爲青白二色之光西北方皓帝大魔王头戴横天紫冠衣紫羽之裘腰带紫绶虎头鞶囊或着白纱单衣或爲女子作飞云髻手执金杖或化爲紫白二色之光东南方昊帝大魔王头戴横天黄冠衣黄羽之裘腰带黄绶虎头鞶囊或着紫纱单衣或爲人头蛇身口衔素绶或化爲苍緑二色之光东北方苍帝大魔王头戴横天青冠衣青羽之裘腰带青绶虎头鞶囊或着緑纱单衣或爲龙头人身手执节或化爲火精西南方黄帝大魔王头戴横天緑冠衣緑羽之裘腰带緑绶虎头鞶囊或着黄纱单衣或爲一人九头手执金戟或爲紫绛二色之光右出洞真玉清隐书无上祕要卷之十八无上秘要正统道藏三家本一百卷太平部无上祕要卷之十九叔九天帝衆眞仪驾品衆真仪驾行玉清之道出则诸天侍轩给玉童玉女各三千人建三七色节驾紫云飞軿十二琼轮前导凤歌后从天钧六师启路飞龙翼辕位准高仙列图玉清行上清之道出则五帝侍卫给玉童玉女各一千五百人建紫毛之节驾飞云丹舆前吹凤鸣后奏天钧玄龙启道五帝叅轩位准上清左右公卿行太清之道出则五帝侍卫给玉童玉女各八百人建五色之节驾龙舆飞烟前啸九凤后吹八鸾白虬启道太极叅轩右出洞真八素经眞皇所乘三素之舆左御绛鸾右辔灵乌中央黄老君驾郁华飞龙乘三素之云右出洞真九眞中经元始天王与改生共乘碧霞九灵流景云舆上登太空琼台骞灵紫殿黄华英房右出洞眞变化七十四方经元始天王与太帝君共乘碧霞流飙紫辇上登九玄之崖无色之端徘徊洞天逍遥无极流眄纵体适意浮轮右出洞真太极金书上经上清九天玄神八圣游于空云足超灵堂景浮气澄大宴太玄玉帝戏叅九凤龙车玉舆乘九色飞云从十二龙驾仙官玉女各二十四人又八鸾白鹄九凤齐鸣飞云陈九色之节十絶华幡三天寳盖九天乘骑飞游虚空迳造五岳名山右出洞真龟山元箓经高圣太上大道君乘碧霞九灵八景流云之舆从飞仙羽盖桑林千真紫虚之童三十万人显盖九霞回天倾光天丁前驱六师属天奔雷扬精四明扶轮九灵启路五老通津飞旍琼涂流眄高清上诣九层七映朱宫右出洞真灵书紫文上经元阳元皇玉帝君时乘碧霞九凤飞轝琼轮羽盖从桑林千真万乘亿骑飞行九天丈人时乘飞凤玄龙游于白水涉明空山之上右出洞真青要紫书金根经青精君常乘羽逸之车携玄景之童登紫空之山玉华三元君乘神回之车登云飙之宫入流逸之房太极元君乘凌羽之车上宴上清执震灵之符召万魔之王九气丈人时乘晨回之风登荡滞神山八皇老人时乘广琅之车把凤羽之节登华便之山入大老之室青童君乘玉雕之軿御圆珠之气登云波之山入东华之室九老仙皇太帝君乘合羽之车上登扶桑之杪会九老之京万仙受事万华先生时乘三素之景羽明之軿北登高元之岳宴寝万华之室司禁眞伯上帝王君时乘日月之軿上登重汉之山入宴羽景之堂濯缨帝川之池会仙絶空之宫右出洞真大洞玉经上圣太上大道君高上玉帝十方至真并乘五色琼轮琅轝碧辇九色玄龙十絶羽盖三素流云诸天大圣妙行眞人皆乘碧霞九灵流景飞云玉舆神霞焕烂流眄太无五帝神仙桑林千眞玉真啸命十方天衆上诣上清紫微上宫建天宝羽服诣元始天尊金阙之下请受元始灵寳赤书五篇真文右出洞玄赤书经太上大道君以上皇元年九月十日西游玉国龙崛山中与太真真王夫人共座一嵎华林之下时有元始天尊忽乘碧霞緑舆二素飞云神仙羽盖三十二天上帝玉眞飞仙玉女十亿万人建九色之节十絶灵幡散华烧香浮空而来前导凤歌后从天钧狮子白鹄啸歌邕邕五老启途太极叅轩衆眞并降于龙崛山中右出洞真金箓简文眞一经上皇元年九月二日后圣李君出游西河历观八方值元始天王乘八景玉舆驾九色玄龙三素飞云导从群仙手把华幡浮空而来同会西河之上右出洞玄二十四生图三十六土皇仪驾第一垒四音土皇常以立春之日乘青龙之车执青色之麾从青帝胡老之官巨兽之骑九千人上诣郁单无量天奏地仙得道上学之人言名于四天之王第二垒四音土皇常以春分日乘黄碧二色之云十二玄龟执神皇九光之策从青帝胡老之官飞行甲骑八千人上诣上上禅善无量寿天奏地仙得道上学之人言名于四天之王第三垒四音土皇常以立夏之日乘绛霞之云十二凤凰执五色之节从越老之官飞行武骑八千人上诣须延天奏地仙得道上学之人言名于四天之王第四垒四音土皇常以夏至之日乘绛霞云舆十二朱鸟执命魔之幡从越老仙官飞行武骑八千人上诣寂然天奏地仙得道上学之人言名于四天之王第五垒四音土皇常以立秋之日乘素云之舆十二白虎执命灵九元之章从玄老仙官飞天雷骑六千人上诣不骄乐天奏地仙得道上学之人言名于四天之王第六垒四音土皇常以秋分之日乘素云飞舆十二白虎执九色制神之幡从玄老仙官飞天虎骑六千人上诣化应声天奏地仙得道上学之人言名于四天之王第七垒四音土皇常以立冬之日乘黑云飞舆二十四玄龙执五色命魔灵幡从羌老仙官腾天之骑五千人上诣梵宝天奏地仙得道上学之人言名于四天之王第八垒四音土皇常以冬至之日乘黑云飞舆五色飞驎执九色之节从羌老仙官腾天之骑五千人上诣𣑽摩迦夷天奏地仙得道上学之人言名于四天之王第九垒之地极下洞渊洞源纲维天下制使不落九垒土皇常以三月一日六月二日九月三日十二月四日一年四过乘五色云舆九色飞龙执中元命神之章从伧老仙官耀天羽骑万二千人上诣波梨荅惒天奏九地学道得仙之人言名于四天之王右出洞真外国放品经十方神王仪驾东方无极飞天神王南方无极飞天神王西方无极飞天神王北方无极飞天神王东北无极飞天神王东南无极飞天神王西南无极飞天神王西北无极飞天神王上方无极飞天神王下方无极飞天神王右十方至眞飞天神王并乘飞云丹舆緑辇羽盖琼轮叅驾朱凤五色玄龙建九色之节十絶灵幡前啸九凤齐唱后吹八鸾同鸣五老启途群仙翼辕亿乘万骑浮空而行右出洞玄无量度人经八方消魔大王仪驾北台金玄洞微玉清消魔大王时乘碧霞九色流灵飞舆紫盖从桑林千眞上昇太虚游宴玉清大魔王常乘羽轮之车飞行云中东方青帝消魔大王常以春分之日驾乘青轮羽车飞行云中游宴五岳南方赤帝消魔大王常以夏至之日驾乘赤轮羽车飞行云中游宴五岳西方白帝消魔大王常以立秋之日驾乘白轮羽车飞行云中游宴五岳北方黑帝消魔大王常以冬至之日驾乘黑轮羽车飞行云中游宴五岳西北方皓帝消魔大王常以立冬之日驾乘紫轮羽车飞行云中游宴五岳东南方昊帝消魔大王常以立夏之日驾乘黄轮羽车飞行云中游宴五岳东北方苍帝消魔大王常以立春之日驾乘苍轮羽车飞行云中游宴五岳西南方皇帝消魔大王常以秋分之日驾乘緑轮羽车飞行云中游宴五岳右出洞真金玄羽章玉清隐书五岳帝君仪驾东岳太山君常以春分日乘青霞飞舆九色苍龙奏真仙名録上言高上帝君南岳衡山君常以夏至日乘赤霞飞轮奏真仙名録上言高上帝君西岳华山君常以秋分日乘素霞飞轮奏真仙名録上言高上帝君北岳恒山君常以冬至日乘黑霞飞轮奏真仙名録上言高上帝君中岳嵩山君常以三月六月九月十二月戊辰戊戌己丑己未之日乘黄霞飞轮奏真仙名録上言高上帝君右出洞真九赤斑符五帝内眞经五老君仪驾东方安寳华林青灵始老号曰苍帝驾苍龙建鸨旗南方𣑽宝昌阳丹灵真老号曰赤帝驾丹龙建朱旗中央玉寳元灵元老号曰黄帝驾黄龙建黄旗西方七寳金门皓灵皇老号曰白帝驾白龙建素旗北方洞阴朔单郁絶五灵玄老号曰黑帝驾玄龙建皂旗右出洞玄元始五老赤书经五方帝仪驾东方灵威仰号曰苍帝其神甲乙服色尚青驾苍龙建鸨旗南方赤飘弩号曰赤帝其神丙丁服色尚赤驾赤龙建朱旗中央含枢纽号曰黄帝其神戊己服色尚黄驾黄龙建黄旗西方耀魄宝号曰白帝其神庚辛服色尚白驾白龙建素旗北方隐侯局号曰黑帝其神壬癸服色尚黑驾黑龙建皂旗右出洞玄五符经四海神王仪驾东海水帝神王常以立春春分之日乘碧辇飞龙上诣高皇玉帝削罪简注仙録列言上帝之前南海水帝神王常以立夏夏至之日乘蛟龙飞行云轮上诣高皇玉帝削罪简注仙録列奏玉帝之前西海水帝神王常以立秋秋分之日乘素霞飞舆上诣高皇玉帝削罪简注仙録列奏玉帝之前北海水帝神王常以立冬冬至之日乘黑霞飞舆上诣高皇玉帝削罪简注玉篇列言上清玉皇帝前右出洞真飞行羽经无上祕要卷之十九无上秘要正统道藏三家本一百卷太平部无上祕要卷之二十叔十仙歌品灵纲落天纪九斗翠玉虚紫盖重霄岭玄精明八嵎上有九晨宾吟咏隐羽书飞步遨北汉长龄天地居抗辔玄羽台飞行九元所洞灵深幽邃云纲垂空举下有採眞士仰招玉晨旅三周阳明上九回入洞野高步登帝尊长歌龙飞语玉霄映北朔琼条翠隐阿空生九灵台焕精曜太霞天关运重冥劫会屡经过乘我羽行驾飞步织女河保灵空常化永忘天地多此三章出玉清上宫九阳玉章九华玉女皆恒歌诵之于华晨之上和形魂之交畅启灵真于幽关凡修飞步七元行九星之道无此歌章皆不得妄上天纲足蹑玄斗右出洞真回元九道经元始天王授南极司命君上清变化七十四方于云房之内时三元监真上元无英帝君歌上元洞门变真内章之曲其辞曰三素流五云宛转九领阿朱灵启碧室金晖焕东霞三晨朗太虚上清郁嵯峨琼门缠曲宇飞层互参差森此万帝宫眞眞各有家元气本玄一一变奚孰多结号周百图儵化生根牙散灵九度外饰容非朝华固此万劫庭结秀亿椿柯南极启㝠畴妙挺拔世罗冒禁不容隐轻藴当柰何中元黄老帝君歌中元洞化内真章曲曰落落三真布分流九灵气玉虚列八座轮化无轨逮结号万帝纵运生有无际琼宫森太霞金向洞幽蔼玉台霄上立流精曜紫盖皇人据灵墟飞层茂霞太含真三丹府散灵九员外气变无端绪儵忽应灵会谁能测冥化回容反老艾南极袭冥凤故使结中带下元白元帝君歌下元洞虚化真章曲曰嵯峨太霞阙金门缠九重丹晖曜琼天飞霄郁玄穹神变无迹庭真号有本踪散气九灵户分爲万帝宫帝帝各有乡眞眞各有方寂寂生霞上翳翳太虚中轮转自有运万劫乃一终洞化丹灵窟寥寥九玄通冥思携寂室八景可飞空盘回变化乡妙哉元始公南极苦心发故能回神峯眇眇蹑景迁遂起万仙宗右出洞眞变化七十四方经高圣玉帝命上宫玉女徐法容萧惠忠田四非李云门等弹云钧之璈合声齐唱歌大洞高清玄诫之章三涂五苦之诗其辞曰大洞总三伦元化有无形寂若无根教萧苕有威灵哀哉三涂中忧苦从是生至学顺兹戒精善穷劫龄劫尽化生天身与日月并愚痴随世好浮学以自荣宣化无纲纪轻漏天宝经目科入死门四极结尔名魂神履九难五苦长尔婴食火践刀山艰辛无暂宁叹此祸福原悠悠中甚明高上遗严诫祸福令人叹仙道本由运冥中亦已判无运亦不启既悟长苦最若能崇玄科自然超霄汉苟贪忧狱累何爲彊敖翫居罪结四明死魂履九难流曳五苦庭三涂结不散沉灵九幽下万劫无待旦悲此元始教能不使人惋寥寥九玄上翳翳初化始无形亦无影无深亦无测二仪启运彰结气以成滓三晨朗元室五九有纲纪祸福由人生善恶竟孰在若能悟玄教超然凌高起苟执伐命斧积衅盈心地沉罪结四明宿罚良有已生身负风刀五苦无穷解七祖填幽夜万劫方一纪流连三涂中未悟有生死右出洞真四极明科阳歌九章控景飙玄阶澄眞宴紫清丹袂挥圆霄龙帔登大明解驾高空外四老回锦軿万仙朝帝房香烟乘虚生瑶台列元人金书期玉庭携昇天上寝飞华焕秀灵体穷无算期神济亿运宁流浪引明曜方与日待倾流风驾八軿乘欻眄九垂倾旂灵絶上霞峰带天弥手携西皇眞玉晨爲我师仰噏琼珠华乃觉明关开虎裙玉堂内眇与两景飞结驾出九玄金房萧寥闲龙軿乘三云神风扇飞烟濯浪织女河携宴高元真併罗景曜舞常爲空中宾徘徊二无际内观自缠绵灵运九霞外永保亿万椿夕宿西华堂朝朝扶桑公寥朗眄太虚神涂无圆方紫辔总五云披霄蹑灵风回軿窈窕丘龙轩启眞皇左録广晖贤右命四海童灵凤唱金箫神虎罗天钟常与玄景元逍遥晨霞中腾旂扇广寒摇荡魁晨宫紫曜流景跃九霞蔼太空朝入希林宇夕宴丹微房三气合飞甍重枢运神风歌唱消魔篇四座吟灵章栖镇宴椿外宅形万劫中嗷嘈太微观𡺿𡼳九玄所中有执寂贤洞箫静冥处西有六领师寻晖与晓语来非皇人宾去非飞仙侣我超腾羽盖徘徊清泠渚豁虚八极上高烟凌景举控飙适三天长宴玄房永北辰结朱馆嶷峙九虚岭飞驾侍霞峯龙裙拂高景八风扬锦軿六气发玉井晖赫圆轮焕五霄翳耀炅栖𢠾无终劫虚辔岂暇静策驾玄中漠辔素抉希林妙微混沌遘长扇回五烟八景停玉轮清轩览明眞左蹑飞行游右顾凌八天洞豁登协晨仰携皇中人至畅玄理会灵妙体神珍朝宴南华门夕拜玉晨庭眇眇寂中驾八景扇云軿玄台结九霞丹排落翠精隐芝罗幽阶凤脑曜五城三元轩緑旂终风扬威明上延空中仙摄我朱火铃十絶命万魔永保顺气生眞人歌章太上四华宫中及玄关瑶台阆风玄丘房中神童神女所歌者亦以下教当得道之人应爲仙者使闻咏之阴歌六章飞飙沬玄涛沧浪始晖崖连波嵥岳岑渊澜迈九垂超濯溺津际容与天刃溪飞浪乘扶摇云水洒玄梯汜然上华童晨游四方台回景太玄妃携带结缠弥应运乃高会相命促中期万劫爲一契千椿未始离命驾出三玄流零飞云汉賔皇大和庭郁仪清虚观结璘絶烟际寻晖七虚焕素敖凌紫天洞游无名馆龙旂回琼轮四朗应景散聊且期时通温之至道旦二玄絶崿嵥玉台奇浪粲九气缠隐芝万龄结翘蔓寥寥太素景灵晖曜晨汉足步二玄间仰携圆精运玉丹享神眞年与无亿算时翳九灵室动周二度变晨宴景阳宫攀晖德所钟徘徊重玄巅翻翻降飞龙齐骧八落外高步阊阖房散风生丹室云合窈窕中逸域研标子鍊素潜太空长绵中有景龙烟带山容空絶广寒宅至灵道妙同积静玄八豁素阿蒙长通我登阳寥内虚飙驾神风云台曜北玄龙泉邃幽岭玉津回㝠涧白华空洞顶咀嚼龙房气神胎九天永高玄定金书二曜披霄颖凝驾太漠内寥寥适长静西玄郁絶根高晖拂耀明眇眇流霞澄育光披浩清房素重离里安妙寄兰生命驾飞八景扇集回南倾凌厉阳明上虎啸八极城万里何云遐暂超不稽灵高会有妙娱端驾讲所精至道深朗豁智来温慧经太上眞人八素灵阴三和歌曲六章以调紫皇玉妃玄钧琼笙安节之音矣右阴歌阳歌凡有一十五章太上玉晨大道君命太素眞人中华公子太极紫阳公路虚成造以唱八素之真能恒讽咏者使人精魂合乐五神谐和万邪不侵此歌曲之美是太极紫阳公阳歌九章以曜九晨之道阴歌六章以利六气之精咏之者凝三神有之者除不祥右出太上真人八素阳歌九章正一眞人告赵昇曰九天帝王命素女阴歌九章以和阳歌学士行道诵咏之东游蓬岳标西之九河津飞𧏤承虚上振声光于天栖𢠾华林际何忧不长年北游遨海岛南适登林墟重萌郁以赫朱凤引鸣雏既忘荣耀契何不宝仙居阴歌悲且吟讽咏高仙子放浪嵩岳峯起虚登霄里咏歌八音停扬妙随风起徘徊清林中仙贤相携跱清肃八音咏微风𣑽皇灵闲夜动哀唱双阴交来鸣织妇吐归吟悽切感思生自非高仙子何由保贤真眇眇灵霄林仙飞昇玄圃九五难常居八音何足慕宫商五絃悲须得九阳顾始听孤魂悲未乐幽玄户玄𣑽飞虚上璨璨引高灵但患无志契不患心不精既入空洞室何忧道不成峨峨皇极观赫赫琼林房流来飞霞照双双表玉容飞凤衔素籍高唱怡元功游景扬𣑽气飞歌停玉眞零阴歌诵妙西曲入二便阳歌阴来和双儛何翩翩当写荣耀旅高仙结我亲逍遥游何境出入衆妙门玉京洒慈泽金阙布洪恩相随龟山馆歌笑扶桑林长栖太一宇归命礼三尊右出三皇经龙旂儛太虚飞轮五岳阿所在皆逍遥有感兴㝠歌无待愈有待相遇故得和沧浪奚足辽玄井不爲多郁絶寻步间俱会四海罗岂若絶明外三劫方一过驾欻发西华无待有待间或眄五岳峯或跃天河津释轮寻虚舟所在皆缠绵芥子忽万顷中有蓬莱山小大固无殊远近同一縁彼作有待来我作无待观九华安妃歌无待太无中有待大有际小大同一波远近齐一会鸣絃玄霄巅金箫运八气奚不酣灵酒眄目娱九裔有无得玄运二待亦相盖方诸青童君歌此太虚南岳真人歌控飙扇太虚八景飞高清仰浮紫晨外俯看絶落㝠玄心空洞间上下弗流停无待两际中有待无所营体无则能死体有则摄生东賔会高唱二待奚足争中侯夫人歌玄感妙象外和声理自招灵云蔚紫晨兰风扇緑轺上眞宴琼台邈爲地仙标所期贵远迈故能秀颖翘翫彼八素翰道成初不辽人事胡可豫使尔形气消南岳夫人歌右出眞迹经四眞人降南岳夫人于是太极真人乃发扇空之歌其辞曰丹明焕上清八风鼓太霞回我神霄辇遂造玉岭阿咄嗟天地外九围皆吾家上採日中精下饮黄月华灵观空无中鹏路无间邪顾见魏贤安浊气伤尔和懃研玄中思道成更相过次方诸青童又歌曰太霞扇神晖九气无常形玄辔飞霄外八景乘高清手把玉皇袂携我晨中生眄观七曜房朗朗亦㝠㝠超哉魏氏子有心复有情玄挺自嘉会金书东华名贤安密所研相期阳洛洴次扶桑神王又歌曰晨启太帝堂越超匏瓜水碧海飞翠波连岑亦岳峙浮轮云涛际九龙同辔起虎旂郁霞津灵风幡然理华存久乐道遂致高神拟拔徙三縁外感会乃方始相期阳洛宫道成携魏子次清虚真人又歌曰驾欻控清虚徘徊西华馆琼轮既晨杪虎旂遂烟散惠风振丹旍明烛朗八焕解襟墉房里神铃鸣倩璨栖景若林柯九絃玄中弹遗我积世忧释此千年叹怡盼无极已终夜复待旦又歌曰紫霞儛玄空神风无纲岭欻然满九区晃尔豁虚静八窗无常朗有冥亦有烱洞观三丹田寂寂生形影凝神泥丸内紫房何蔚炳太帝命我来有似应神挺相遇女弟女云姿车铄整愧夫郢石运益彼自然颖懃密摄生道泄替结灾眚灵期自有时携袂乃俱骋于是夫人受钖事毕王母及金阙圣君南极元君后九微元君龟山王母三元夫人冯双礼朱紫阳左仙公石路成太极高仙伯延盖公子等尔乃灵酣终日讲寂研无上真徊景羽盖参差各命侍女陈曲成之钧金石扬响衆声纷乱凤吹回风鸾吟琳振九云合节八音零璨于是白王母徘徊起立折腰俯唱锦袂摄霄云裙乘空流铃焕射衽带琳琅左佩龙书右带虎章澄形容放窈窕四畅徐乃击节而歌曰驾我八景舆欻然入玉清龙裙拂霄汉虎旂摄朱兵逍遥玄津际万流无蹔停哀此去留会劫尽天地倾当寻无中景不死亦不生体彼自然道寂观合太冥南岳挺眞干玉映曜颖精有任靡其事虚心自受灵嘉会绛阿内相与乐未央三元夫人冯双礼珠紫阳弹云璈而答歌曰玉清出九天神馆飞霞外霄台焕嵯峨灵夏秀翳蔚五云兴翠华八风扇緑气仰吟消魔咏俯研智与慧万眞启晨景唱期绛房会挺颖德音子神映乃高拂天岳凌空搆洞台深幽邃游海悟井隘履眞觉世秽儛轮宴重室筌鱼自然废回我大椿罗长谢朝生世右出道迹经高圣帝君以九玄建气之始空灵分判上登九层七映朱宫徘徊明霞之上萧条九空之中西妃击节天女罗铮龙啸虎吹鸾儛凤鸣四眞合唱八音齐声云璈激朗倾骇三清右出灵乐洞真七圣元纪经上清西华紫妃及西王母乃各命侍女王廷贤于广晖等弹云琅之璈又命侍女安德音范曲珠击昆明之缶又命侍女左抱容韩龙賔吹凤鸾之箫又命侍女赵运子李庆玉拊流金之石右出大洞真经南极夫人曰小方诸上仙人常多吹九灵箫以自娱乐能吹者闻四十里箫有三十孔竹长二三尺九箫同唱百兽抃儛凤鸟来和箫声右出真诰西王母爲茅盈作乐命侍女王上华弹八琅之璈又命侍女董双成吹云和之笙又命侍女石公子击昆庭之金又命侍女许飞琼鼓震灵之璜又命侍女琬絶青拊吾陵之石又命侍女范成君拍洞阴之磬又命侍女段安香作缠便之钧于是衆声彻合灵音骇空王母命侍女于善賔李龙孙歌玄云之曲其辞曰大象虽云寥我把九天户披云汎八景儵忽适下土大帝唱扶宫何悟风尘苦太眞王夫人时自弹琴琴有一絃而五音并奏高朗响激闻于数里衆鸟皆聚集于岫室之间徘徊飞翔驱之不去殆天人之乐自然之妙音四真降南岳夫人静室乃延引夫人问以曲狭世间之业女典之法虽曰高神无不该览于是言宴粗悉四眞吟唱太极真人乃先命北寒玉女宋德消弹九气之璈方诸青童又命东华玉女烟景珠击西盈之钟扶桑旸谷神王又命云林玉女贾屈庭吹凤唳之箫清虚真人又命飞玄玉女鲜于灵金拊九合玉节右出道迹经太上道君清斋持诫于西那玉国郁察山浮罗之岳元始天尊乘八景玉舆三素飞云琼轮羽盖五色华光神风玄鼓回儛旍盖琼林振响玉支激籁云歌空奏凤鸣玄大天钧洞响衆音乱会神妃合唱群仙容裔又命西华金灵上宫飞玄玉女景皇眞人弹五合之琴景龙云璈吹九凤之箫鼓神州之笙诸天各奏神龙伎乐无鞅数衆右出洞玄空洞灵章无上祕要卷之二十无上秘要正统道藏三家本一百卷太平部无上祕要卷之二十一犹一仙都宫室品大罗天宫台七宝玄台右在大罗天中玉京山上大劫周时三洞神经并在其中灾所不及通眞房右皇崖天中内音书于其内始阳台右阮乐天中内音书于其上上上天宫灵都宫元阳紫微台右在上上三天五老尊神诸天帝皇妙行真人岁六会于其上集算天元推校运度右出洞玄经九天宫大有宫右宫内有上清寳经三百卷玉诀九千篇符图七千章祕于其所九宫右宫中有神谓之天皇九神各治一宫玄灵台玉房右五老寳经及十二愿玄母八简三十九章经藏于其内金台玉室素灵房右三九素语玄丹上化三眞洞玄之道藏于其内灵都宫金房曲室右太微天帝君祕心丹上仙文之所元始五老又祕五篇眞文于其内金台玉室九曲丹房右高上藏三元玉检三元布经于其内五灵玉都金华紫房右五老祕文藏于其内无鞅玄台右郁单无量天王治于其内玉国珠林七宝琼台右上上禅善天王治于其内玉京灵都宫右须延天王治于其内朱宫琼台右寂然天王治于其内元映丹宫九层玉台右不骄乐天王治于其内琼林宫朱映房右化应天王治于其内七映宫右𣑽宝天王治于其内九玄玉城紫琼玉台右迦摩天王治于其内崚嶒玉京大有妙宫九曲房右波黎答惒天王治于其内九层玉台右在九天天关之上台上有上皇太眞高帝玉名及后圣爲眞人簿録太虚玉晨监典之六层玉台右在九天天图之上台上有金简玉札及紫凤丹章十万篇太上直玉郎典之三层玉台右在九天天关之上台上有太清寳经三百卷及真人学仙簿録简目太帝监真玉司郎典之右出洞真经九天玉阙右江由天中内音书于其内右出洞玄经玉清宫真阳宫右玉皇之所处太老寝堂右八皇老君时入此室会方宫右九老仙皇所处散华堂右四斗七晨道君治于其上瑶台琼房右高上玉帝藏金玄羽章隐音于其内七映紫台右蹑步天纲空常内名藏于其内绮合台龙山台秀朗台大晖右地皇上眞之所游处三华房右阳安无君之所处玉清宫右高上玉帝元始天王太真之馆紫瑶宫丹琼府右北玄高上虚皇君所居纳灵宫化生府右南朱高上虚皇君所居光音宫八坦府右西华高上虚皇君所居紫微宫朱雀府右东明高上虚皇君所居金灵宫凤啸府右中央中舍虚皇君所居凤生宫洞光府右五灵上明混生高上君所居明范宫辉华府右三元元上玄老虚皇元辰君所居七瑶宫北元府右玄寂元无上虚皇君所居郁林宫八㝠府右大明灵辉中真元上君所居云雾宫霄上府右三元四极玄上元灵君所居洞霄宫演真府右三元晨中黄景虚皇元台君所居反香宫风滞府右三元紫映晖神虚生真元胎君所居琼容宫太丹府右青精上真内景君所居琼光宫通灵府右太阳九气王贤元君所居右出洞真经云宫右玉隆天中内音书于其内阳台右贾奕天中内音书于其上右出洞玄经无上祕要卷之二十一无上秘要正统道藏三家本一百卷太平部无上祕要卷之二十二犹二三界宫府品上清宫黄金殿焕明台𡺿𡼳室右南极长生司命君当登上清经于金池进礼玉庭遇见元始天王高上玉皇三天玉童共处此殿室得受七十四方二元玉检检仙衆文之所太空琼台骞林紫殿黄华英房右元始天王命五老上真仙都左公出解形之道三元布经授南极长生司命君之所蘂珠日阙馆七映紫房右太上高圣玉晨道君所居瑶台金房玉室右元始天王藏白羽中林飞天九符于其内紫云屋黄金殿凤阙右青要帝君所居琳琅都月上馆右元始天王出皇民谱録于其内六合紫房右太上祕三天正法于其内清微上馆右元始天王结飞玄之炁以历颂三天之所洞真堂右元始天王太上高圣君说观身大诫之所七映房右太上大道君付仙都左公藏黄素之书于其内寒灵丹殿右元始天王下教命五老仙都出玉珮金珰宝经以传高圣玉晨大道君之所九幽紫室右太上玉帝藏天书玉字十二玄歌之曲于其内广灵堂右太素三元君所处晨灯台右元始天王刻书紫微玄宫飞天检文于其上金墉台右元始天正刻书元始玄空飞天中书三元玉检文于其上凤生台右九天父母书太眞金书九天上空隐文于其上三元玄台右经八千劫则三天九灵上微隐文一见于其上明眞宫灵晖府右太初九素金华景元君所居紫耀宫七寳府右九皇上真司命君所居通妙宫定微府右天皇上真玉华三元君所居天皇宫玉虚府右太一上元禁君所居金华宫紫生府右元虚皇房真晨君所居四明宫八朗府右太极四真人元君所居华晨宫魁元府右四斗中真玉晨散华君所居七灵宫机玄府右辰中黄景元君所居金阙宫玉眞府右后圣太平李真天帝上景君所居无量宫玄阙府右太虚后圣无影彭室真君所居太玄宫玉堂府右太玄都九气丈人主仙君所居清虚宫洞清府右上清八景老君所居方诸宫青元府右高晨师王青童君所居清元宫旸谷府右扶桑大帝九老仙皇君所居金灵宫通气府右小有玉真万华先生主图玉君所居司空宫仙都府右玄洲二十七真伯上帝司禁君所居玄洞宫太生府右太元晨中君所居宝素宫九玄府右龟山九灵眞仙母所居常阳宫九生府右上始少阳青帝君所居洞阳宫朱陵府右通阳纳阴赤帝君所居金门宫通光府右少阴西金白帝君所居广灵宫北黄府右通阳太阳黑帝君所居黄元宫高皇府右总灵高黄帝君所居太微灵都琼宫玉房右太上道君藏神虎眞符于其内七映朱房右高圣太真玉帝藏上真寳符于其上金华室右太上大道君所居朱台琼宫玉京阙右太微天帝君所居九玄虚生台右太微天帝君所登凤台琼房曲室右五灵登室步虚保仙符在其内洞眞殿玉室金华房右太微天帝君清斋于其内西华宫右诸学真人得受以素真经者则未生之前已书名于此宫太玄上台右得受玉清隐书者则于此台上皆有玉名南阳琼宫右南极上元君所居𡺿嶒之台九曲之房右太眞丈人太上大道君所居金洞素灵馆右九灵金母太素三元君所居会月宫右中黄太一上帝所居太素瑶台玄云羽室右中央黄老君南极上元君藏高圣八景玉箓于其内南极紫房右上相青童君藏七星移度经于其内玄台右曲素诀辞忧乐之曲出于其上九玄台七宝琳房明霞馆右太真云雾于清斋于其所东华方诸青宫有六门门内周回三千里东门名青华玉门主学仙簿録所经出入南门名神华玉门主衆眞飞仙所经出入西门名玉洞门主高上衆真玉皇三十九帝二十四玉眞西龟王母所经出入北门名玉阴门主眞仙及始学者紏犯退降所经出入东南门名天关门主宿命因縁簿録得仙所由出入东北门名寒水门主鬼爽转叙所经出入右六门内有三宫一名方诸青宫三名玉保青宫三名玉华青宫宫内各有宫殿琼房方诸青宫右上相青童君治于其内宫中北殿上有玉架架上有学仙薄録及玄名年月日深浅金简玉札有十万篇领仙玉郎典之玉保青宫右玉保王上相大司马高晨师治于其内宫中北殿上有金架架上有金章凤玺玉札丹青羽盖昇仙法服给成眞之人又有学仙品目进叙退降簿録侍仙玉晨典之玉华青宫右东海青华小童治于其内宫中东架架上有宝经三百卷玉诀九千篇主学仙薄録应爲眞人者授之玉晨监仙侍郎典之金阙宫有四门门内周回七千里东门名玉景金融门高上玉清虚皇大真之宾所经出入南门名洞賔琼云门主眞人飞仙游宴八极周行五岳出入之所经西门名玄景玉宝门主学仙受署真人进叙簿録出入所经北门名朔阴极云门主眞人犯非退降皇任学仙素简所经出入右四门门有两阙金阙在左玉阙在右并高九千丈金阙以黄金爲柱刻金题衆真飞仙之号玉阙以青玉爲柱刻玉题上皇真人之号他阙悉如此阙上有九层金台虚上玉晨领仙君所居金辉紫殿琼房玉室右后圣金阙帝君所居青精宫上华室右室中有青气自生号爲反香之烟逆风三千里而此香气犹彻闻西田夜台右太帝所居瑶台丹灵云宫九折洞室右上清总真主録南极长生司命君藏七十四方三元玉检检仙衆文等经于其内九玄玉房右大洞真经三十九章祕于其上玉虚七映紫房右藏四极明科于其上玉晨宫琼阙七灵台金晨华阙太和殿寥阳殿蘂珠闼长锦楼右玉晨道君所居太微观玉阙紫宫右太微天帝所居云飙宫流逸房右玉华三元君所处琼琳宫室右玉华玉女所居紫碧玄台右在絶空之中南极长生司命君修道之日得自然降授太霄琅书琼文帝章等一十二法之所絶空宫右在五云之中司禁眞伯上帝玉君会仙之所羽景堂右在太无之庭司禁真伯上帝玉君时宴于此堂洞宫峨嵋宫右在太无天峨嵋山诸得眞仙道者名刊于此宫洞观堂右悬在太无之中万华先生生时寝此堂晨辉宫右在玉虚天中玉虚司命所处万华宫右在玉真天中小有先生主图玉君之所治又藏玉帝之寳经玉清之隐书华景宫右在太初天中宫内自生九素之气气烟乱化祥云九色入其烟中者易貌居其烟中者百变黄阙紫房右在崑崙天帝之所出入紫微宫右在北溟外羽明野玄陇山紫微夫人之所居洞元三瑶宫右在委羽山寗先生金仙石公晃夜童子之所居墉城金台流精阙光碧堂琼华室紫翠丹房右在崑崙山西王母治于其所墉台墉宫西瑶上台右在崑崙山上西王母所居紫府宫右在青丘之左风山上天眞神仙玉女游观之所九灵馆金丹流云宫晖景室右在崑崙山西王母及眞仙女之所游处玉殿右在玄羽野西陇山王母三元君所居青琳宫西华堂丹微房右在白玉龟山上西王母所居扶桑宫明眞殿素林台积霄房右在八渟山太帝君所居丹阙黄房云景阙琳霄室那拂台右在方诸东华山青童君所居太丹宫右在勃阳丹海长离山上保南极元君所居白山宫右在白水沙洲中山上傅太素眞君所居总眞宫右在西城山上宰王君所君紫桂宫右在玄洲太上丈人所居云林宫右在东海沧浪山右英王夫人所居方丈台右在东海方丈山昭灵李夫人所居清灵宫右在西玄山真人裴君所居紫阳宫右在葛衍山真人周君所居金庭宫右在桐栢栖山右弼王眞人所居太元府定録府保命府右在句曲山三茅君所居紫清宫右内傅妃领东宫中候真夫人所居紫清上宫右九华眞妃所居七宫右在神洲三山其宫七变朝化爲金中化爲银暮化爲铜夜化爲光或化爲山或化爲水或化爲石右出洞真经及道迹眞迹经紫微上宫右在玄都西北玉京山元始灵寳西北天大圣衆至眞尊神无极大道上帝真皇老人常以月一日会于其上奉朝天帝推校地上人鬼功过阴元台右在玄都北玉京山元始灵宝北天大圣衆至眞尊神无极大道太上老君妙行眞人常以月八日会于其上推校地上兆民簿録年命算籍通阳青微宫右在玄都东北玉京山元始灵宝东北天大圣衆至真尊神妙行真人无极大道太上万度万生神皇无上玄老元灵老君常以月十四日会于其中推校天下学道年月功过及鬼神之事青华玉陛宫右在玄都东玉京山元始灵寳东天大圣衆至眞尊神太清玄元上三天无极大道无上玄老太上老君太上丈人皇上老君皇上丈人青灵上眞天帝君天帝丈人百帝君太帝丈人九老仙都君九炁丈人百千万重道炁千二百官君太清玉陛下东极老人青华大神上相司马青童君金阙后圣帝君真阳始青神人灵宝九仙君等青和玉女主仙四部常以月十五日会于此宫校定学仙人功过深浅洞灵丹台右在太玄都玉京山元始灵宝东南天大圣衆至真尊神无极大道南上老君南极真人太和玉女常以月十八日会于此台集校民人簿録区别善恶洞灵元阳馆右在太玄都玉京山元始灵寳南天大圣衆至眞尊神无极大道南上赤帝丹灵老子太和玉女长生司马好生君司命司録南极度世君万福君常以月二十三日会于此馆集校天民禄命长短朱宫右在太玄都玉京山元始灵寳西南天大圣衆至真尊神无极大道天皇老人南极元真君洞阳大灵常以月二十四日会于此宫考校三官九府五岳北酆太山二十四狱罪刑簿目金阙七寳宫右在太玄都玉京山元始灵宝西天大圣衆至真尊神无极大道西华金堂玉仙眞母金阙后圣上相帝君四极真人常以月二十八日会于此宫奉朝天真推校日月星辰分度并得道人名黄房右在太玄都玉京山元始灵宝下元天大圣衆至真尊神无极大道下元玄黄洞渊洞灵万仙五帝西司真人常以月二十九日每于其内奉朝天眞筭校五岳四渎河海水帝地灵鬼神之事七宝紫微宫右在太玄都玉京山元始灵宝上天大圣衆至真尊神无极大道上下中央四面八方太上无爲大道诸君丈人衆仙天官大神等常以月三十日会于其内考召地上神祇周行天下司察善恶功过轻重列言上天云宫黄房右元始天尊时闲居养素于此房内七宝帏中玄都元阳七寳紫微宫右元始天尊恬神安漠寂然无爲思念万兆之所上清太玄玉都广寒丹殿右太上大道君高上玉帝十方至真等至此宫内建天寳羽服诣元始天尊金阙之下请受元始灵寳赤书五篇真文之所太空金台玉寳殿九光华房右元始天尊令引衆眞入于其内灵都紫微上宫右元始天尊令太上道君衆真等视天音于金格取俯仰于神王之所六合玄台右藏真一劝诫法轮妙经于其内长乐舍右元始天尊说灵寳真文出法度人之所南丹洞阳上馆栢陵舍右太上道君请元始天尊智慧罪根之所金台七寳紫阙右在钟山天帝治于其上玄都长楼右皇曾天中内音书于其上天西北玉阙右玉完天中内音书于其上金华上宫北元玄阙右何童天中内音书于其上太极上宫洞元台右平育天中内音书于其上融生台紫阳馆右文举天中内音书于其上紫微台北灵馆右七曜天中内音书于其上元始玄台九夜台右越衡天中内音书于其上北斗玄台南斗长生宫右太极蒙翳天中内音书于其上洞阳馆南极上宫右赤明和阳天中内音书于其上玉京玄台南极上元宫右玄明恭华天中内音书于其上龙泽山黄房室右耀明宗飘天中内音书于其上紫微上宫寒灵窗右皇笳天中内音书于其上玉京九层台右堂耀天中内音书于其上南宫福堂右皇崖天中内音书于其上玄都紫房右极风天中内音书于其上南上朱陵阙右孝芒天中内音书于其上玄都九层长楼北灵上馆右翁重天中内音书于其上明真台右江由天中内音书于其上紫微台南阳台右阮乐天中内音书于其上玄都玉台右昙誓天中内音书于其上扶桑司灵馆东井华林堂右元洞天中内音书于其上紫微长楼右禁上天中内音书于其上紫微大灵馆南阳上宫紫台右梵度天中内音书于其上右出洞玄经太极宫委华玉堂右五灵真君之所处紫微玄琳殿右中央黄老君所居丹玕殿右金阙圣君所居太清宫太素宫右太素君所居太和宫右太和君所居金华楼右仙眞玉箓皆在楼中右岀洞眞经天官宫紫微宫元黄太极左宫洞白太极右宫右天官三宫宫有三府府有一十二曹并在元阳之上太空之中自然之号考官所治普统上真地官宫洞空清虚宫南洞阳宫北酆宫右地官三宫宫有三府府有一十四曹并在山洞空玄之中皆自然之号考官所治普统地上五岳四维八极神仙真人神灵洞官宫易迁馆含眞台右在洞天中女人得道者所居童初府萧闲堂右在洞天中处男子之学者休明总灵洞宫玄司重正宗虚宫统仙昇灵希微宫正真绍灵宛司天宫云楼玉纪明朗宫崇虚赤映云曲宫右在酆都山洞中总领万神生死纣絶阴天宫右北帝君治于此总主诸六天宫凡人初死皆先诣此宫受事泰杀谅事宗天宫右西明公所治主杀鬼卒暴死亡所明晨耐犯武城天宫右南明公所治主贤圣去世于此受事恬照罪气天宫右北斗君所治主祸福吉凶续命罪害应生应死皆悉由之宗灵七非天宫右东明公所治主在世事俗信道不笃死经于此敢司连宛屡天宫右北明公所治主诸学道破戒不悔假道希荣託法贪利或受正教而事邪俗杀生淫祀叛道入魔或无所信顺闇任肆心属于此水官宫旸谷宫清灵宫北酆都宫右水官三宫宫有三府府有一十四曹并在九江洞室皆自然之号考官所治普统水府一切神灵右出洞玄经及真迹经无上祕要卷之二十二无上秘要正统道藏三家本一百卷太平部无上祕要卷之二十三犹三眞灵治所品五老上真人治于玉清天中玉根山三天神王治于太清天中浮絶空山之上眞晨仙君治于元虚皇房四斗七晨道君治于玉清天中散华台九老仙皇处于扶桑之际治在九老京太帝君治于扶桑之杪会方之台小有先生主图玉君治于玉眞天万华宫右出洞真大洞玉经北方有旬他罗之国外有玄洲四面是海上有太玄都山仙伯眞公治所崑崙墉城是西王母治所右出洞真外国放品经上相青童君治在方诸清宫之内金殿琼房之里玉保王上相大司马高晨师治在玉保清宫东海青华小童治在玉华清宫右出上清青要紫书经太上无极虚皇大道君治在玉京山七宝树右出太上玉京山经玄中有三太空即三官所治上三官太玄之上玉虚太空之中中三官治上清太空下三官治于太极太空九府在五岳玄虚洞室之中善恶罪罚莫不由于三官九府之司右出洞真四极明科高上玉晨大道君治于玄都九曲崚嶒凤台结自然凤炁以成琼房处于九天之上玉京之阳右出洞真曲素诀辞经太微中有三皇一帝一曰皇君二曰皇天三曰皇老此即三元之炁混沌之眞出入上清太素太和之宫右出洞真太微黄书经緑那罗卫之国须弥灵飞人鸟之山元始天王所别治七寳室高台陵天右出洞玄隐注经郁单无量天王治化之天有无鞅玄台紫房之内上上禅善无量寿天王所治之天有玉圃朱林七宝琼台须延天王所治之天有玉京灵都宫寂然天王所治之天有朱宫琼台不骄乐天王所治之天有无映丹房九层玉台化应声天王所治之天有琼林上宫朱映之房梵宝天王所治之天有南上七映之宫梵摩迦夷天王所治之天有九玄凤城紫琼王台波黎答惒天王所治之天有崚嶒玉京大有妙宫九曲之房九天丈人治于郁单无量天九天眞王治于无量天元始天王治于上监天元始先生治于兠术天高上元皇治于不骄乐天虚皇玉帝治于化应声天万始先生治在梵宝天紫虚帝君治于梵摩迦夷天太眞王治在波黎答惒天右出洞真太霄琅书经正一炁治品太上汉安二年正月七日日中时下二十四治上八中八下八应天二十四炁合二十八宿付天师张道陵奉行布化上皇元年七月七日无上大道老君所立上品治八品阳平治上应角宿治在蜀郡界鹿堂治上应亢宿治在上有仙台古人度世之处昔永寿元年太上老君将张天师于此治与四镇太岁大将军川庙百鬼共折石爲约皆从正一盟威之道亦在蜀郡界鹤鸣山治上应氏宿其山与青城天固山相连亦言尹先生主之亦在蜀郡界漓沅山治上应房宿与鹿堂山相连上有蜀郡界葛璝山治上应心宿与漓沅山相连上有相栗山亦在蜀郡界更除治上应尾宿治山去平地三百九十尺时有仙人往来可以度厄养性昔张力士得道之处山有二石室三龙头在广汉界秦中治上应箕宿其山昔韩衆于其上得仙在广汉郡界眞多治上应斗宿其山高二百八十丈上有芝草神药亦在广汉郡界无极元年十月五日正眞无极太上立中治八品昌利治上应牛宿昔李八百初学道处游行蜀中诸名山常日日出戏于成都市暮宿于青城山其山南有一石室前有三龙门亦在于广汉郡界隶上治上应女宿昔李子先生学道飞仙在此山有二石室有一神泉白鹿白鸠白鹄时来饮之亦在广汉郡界涌泉治上应虚宿昔马明生学道得仙太上老君至此化形往此治上有泉水治万民疾病无不际愈时世之人遂传爲咒水治在遂宁郡界稠粳治上应危宿治去汶山江水九里山高去平地一千七百丈昔轩辕黄帝学道之处也其治左右皆连山冈相续其山西北有沬江水山亦有芝草神药在犍爲郡界北平治上应室宿山上有池山纵广二百步中有芝草神药昔王子乔得仙之处亦在犍爲郡界本竹治上应璧宿山高一千三百丈上有一水有香林在治北有龙穴地道通峨嵋山昔郭子得道之处亦在犍爲郡界蒙秦治上应奎宿山高一千丈昔伊尹于此山学道上有芝英金液草服之得度世在越巂郡界平盖治上应娄宿前山下有玉人长一丈三尺昔吴郡崔孝通于此山学道遂得飞仙亦在犍爲郡界无极上皇二年正月七日无爲道君玄老立下治八品云台治上应胃宿昔张天师将诸弟子三百七十人住山治上教化二年白日昇天其后一年天师夫人复昇天此即赵昇取桃之处是也在巴西郡界浕口治上应昴宿昔陈安世于此山学道得仙山一名平元山在汉中郡界后城治上应毕宿昔夏子然于此山上学道得仙一名黄陵山在汉中郡界公慕治上应觜宿苏子玉于此山学道得仙一名北逢仙山在汉中郡界平刚治上应参宿昔李阿于此山学道得仙在犍爲郡界主簿治上应井宿昔王兴于此山学道得仙一名秋长山在犍爲郡界玉局治上应鬼宿昔永寿元年正月七日太上老君乘白鹿张天师乘白鹄来此坐局脚玉牀即名玉局治在成都南门左北邙治上应柳宿昔务成子于此山学仙得道在京兆郡界天师以汉安元年七月七日立二十四治付嗣师以备二十八宿刚互治在兰武山以应星宿白石治在玄极山以应张宿具山治在饭阳山以应翼宿钟茂治在元东山以应轸宿右已上四治并在洪阳郡界嗣师以建安二年十月五日天师所布立八品配漓沅治在玄昌山利里治在高掌山平公治在中头山公慕治在身雄山天台治在黄牛山濑乡治在小世山代元治在上党山系天师以太元二年正月七日所立八品游治峨嵋治在蜀郡界青城治在蜀郡界太华治在京兆郡界黄金治在蜀郡界慈母治在城山郡界河逢治在上党郡界平都治在巴郡界吉阳治在魏郡界右出正一炁治图无上祕要卷之二十三无上秘要正统道藏三家本一百卷太平部无上祕要卷之二十四犹四三寳品天宝君者则大洞之尊神天宝丈人则天寳君之祖炁丈人是混洞太无元上玉皇之炁九万九千九百九十亿万炁后至龙汉元年化生天宝君出书时号高上大有玉清宫灵寳君者则洞玄之尊神灵寳丈人则灵寳君之祖炁丈人是赤混太无元上玉虚之炁九万九千九百九十九万炁后至龙汉开图化生灵寳君经一劫至赤明元年出书度人时号上清玄都玉京七寳紫微宫神寳君者则洞神之尊神神寳丈人则神寳君之祖炁丈人是㝠寂玄通无上玉虚之炁九万九千九百九十万炁后至赤明元年化生神寳君经二劫至上皇元年出书时号三皇洞神太清太极宫此之三号虽年殊号异本同一也分爲玄元始三炁而治三宝皆三炁之尊神右出洞玄九天经夫三宝者一曰道寳二曰太上经宝三曰法师寳又云三尊者一曰道尊二曰太上经尊三曰法师尊右出洞玄请问经夫我有三寳保而持之一曰慈二曰俭三曰不敢爲天下先夫慈故能勇俭故能广不敢爲天下先故能成器长今舍慈且勇舍俭且广舍后且先死矣夫慈以战则胜以守则固天将救之以慈卫之右出老子德经真文品元始天尊时与五老上帝十方大圣衆无极至真诸君丈人于赤眀世界栢陵舍坐香园之中长桑之下天尊回驾诸天降席是时云雾郁勃四景冥合三日三夜玄阴不解天地无光有如龙汉之前幽幽冥㝠五老上帝前进作礼上白天尊今日侍坐所未尝经天尊出游则诸天倾驾上帝高真神仙玉女日月星宿璇机玉衡三界官属五岳神仙河海水帝一切神灵莫不振肃侍卫天眞天朗炁清风不摇条地无飞尘河海静默山岳藏烟时和气定生死同欢闭天光明白日昼阴天人惶怖不审何故所縁如是愿垂告诲今衆见明饶益一切普得安全天尊告曰今日同座欢乐难遇诸天发瑞灵应自然玉字焕烂障蔽天光未通之始致始昼㝠日庆时合希所尝有今当普爲四衆开天妙瑞度一切人咸令四座闭眼伏地于是大圣衆同时闭眼伏地听命俄顷之间天炁朗除㝠闇豁消五色光眀洞彻五方忽有天书字方一丈自然而见空玄之上五色光中文彩焕烂八角垂芒精光乱眼不可得看天尊普问四座大衆灵书八会字无正形其趣宛奥难可寻详天既降应妙道宜眀便可注笔解其正音使皇道既畅泽被十方天真皇人稽首作礼上白天尊曰随运生死展转亿劫屡经侍座未有今日遭值圣道开诸法门见天书自然至眞斯八会之炁合五和之音非愚情短思所能洞明今既厠座次仰覩玄妙被命狼狈不敢藏情逆用振惶若无神守辄竭所见解注其音冀万有一合开示来生不及之体惟蒙曲愍于是按笔太眞拂筵玉女执巾金童扬香月宫散花日精灌津五老监试三界卫真天真皇人曰天书玉字凝飞玄之炁以成灵文合八会以成音和五合而成章大运启期琳琅自生神炁虚奏韶响洞鸣焕于诸天之上朗曜太幽之中与龙汉而俱化披赤眀于延康鍊水火于生死历亿劫而长存开八坦于幽细植露光于太阳二仪待之以判三景持之以分上圣乘之以无五岳宝之以灵一切得之以炁国祚享之以安落落大范巍巍高尊有中生无爲天地之根得之者不死奉之者长存寳之者真降修之者神仙度死骸于长夜鍊生魂于朱宫妙化之文出于自然高秀太虚万帝之宗威灵恢廓难可名焉天眞皇人曰大梵隐语无量之音天有飞玄自然之炁合和五音以成天中无量洞章上演诸天之玄奥赞大有之开明中理自然之炁普度学仙之人下度生死之命㧞出长夜之魂元始妙法亿劫长存其音既朗其道行焉大法开明诸天称庆无极大圣衆至真诸君丈人五老上帝十方尊神神仙玉女一时行香旋行三帀而作颂曰天尊回玉驾降席香园中至眞大圣衆无极天中王神仙导日月郁郁披云宫五帝翼华辕三界备十方日庆衆眞座欢乐难爲双妙会自然感灵瑞发空洞焕烂启幽期障蔽日月光玄阴不解夜四衆并虔恭灵运自应图倏欻朗太空灵书八会字五音合成章天眞解妙韵琅琅大有通玉音难爲譬普成天地功上植诸天根落落神仙宗中演玄洞府坦然八幽房开度生死命拔出长夜公地狱五苦解刀山不生锋五道无对魂亿劫并少童堂堂大乘化一切不偏功天尊开大有落落诸天明妙哉龙汉道八会结成形焕烂飞空内流光三界庭神图启灵会玉书应景生天眞通妙趣五和合成经琅琅玉音响飘飘翚上清开度无终劫九幽受光明巍巍大法门教导一切生斯功不可胜欢乐庆万龄是时惠泽普流恩被十方信向不死皆得长年老者还少病者即康枯骨生炁死魂还人五苦咸解地狱宁闲预以有心皆得神仙天尊告四衆至眞今日同座一劫之中开天灵奥自然玉书度一切人其福弘普广益衆生大法既陶恩无不帀无极世界皆受光明九幽开宥长夜赦魂生者欢乐死者蒙还诸天人民宿对种亲是男是女善恶命根无始以来至于今生生死展转殃对相牵天地成败功过难明今一依大宥普告诸天日月星宿璇玑玉衡南斗北斗司命司杀韩君主録南昌土宫诸地诸水五岳灵山三官九署十二河源长夜之府九幽之中四司五帝一切神灵探筭録籍推校本原无善无恶轻重之根生死有别条名列言一切削除断絶因縁普同一庆以今爲新令此一劫咸得道眞大福所普勿使有偏天尊有命诸天敬从于是四衆同起作礼举手指上俛手指下无上无下无极无穷无深无远无幽无隐无大无小无数无终一切普度同受光明弹指告衆一切咸闻是时四衆同时抗手仰天稽首三十二天日月星宿一时俱明地下九幽无极之底光景洞彻无复闇㝠幽隐普见地藏露形山川溪涧一等缅平冬华结实枯树发荣庆加一切功载衆生鱼龙涌跃鸟兽欣鸣灵歌交会路无悲声天静地默三宫潜宁简对休息五道不生人神欢泰圣道太平右出洞玄诸天内音经元始洞玄灵寳赤书五篇真文生于元始之先空洞之中天地未根日月未光幽幽㝠㝠无祖无宗灵文晻暧乍存乍亡二仪待之以分太阳待之以明灵图革运玄象推迁乘机应会于是存焉天地得之而分判三景得之以发光灵文郁秀洞映上清发乎始青之天而色无定方文势曲折不可寻详元始鍊于洞阳之馆冶于流火之庭鲜其正文莹发光芒洞阳气赤故号赤书灵图既焕万帝朝眞飞空步虚旋行上宫烧香散花口咏灵章是时天降十二玄瑞地发二十四应上庆九天之灵奥赞三天之宝明神风既鼓皇道咸畅元始登命太眞按笔玉妃拂筵铸金爲简刻书玉篇五老掌録祕于九天灵都之宫玉女典香太华执巾玉童侍卫玉陛朝轩九天上书非鬼神所闻天寳之以致浮地祕之以致安五帝掌之以得镇三光乘之以高明上圣奉之以致眞五岳从之以得灵天子得之以致治国祚享之以太平实灵文之妙德标天地之玄根威灵恢廓普加无穷荡荡大化爲神明之宗其量莫测巍巍乎太空东方九炁青天眞文东方九炁始皇青天碧霞郁垒中有老人总校图録摄炁举仙右二十四字主召九天上帝校神仙图箓学仙道士常以本命甲子立春之日青书二十四字于白刺上记姓名年月于刺下投灵山之岳九年仙官到身得飞仙岁星辅肝角亢镇眞氏房心尾四景回旋箕主七辰正斗明轮承炁捕非扫除灾羣右三十二字主召天宿星官正天分度诸以东方星宿越错朱书三十二字于青纸上露于中庭九日九夜夕夕依法别咒讫以火烧文散灰于青烟之中并刻书三十二字于青石上埋东方天灾自消星宿复位东山神咒摄召九天赤书符命制会酆山束魔送鬼所诛无蠲悉诣木宫敢有稽延右三十二字主摄鬼魔正九天炁行此法朱书青木刺上以文向东北而依别咒文三咒鬼自束形万妖自灭精心行之下制东河溟海水神大劫洪灾蛟龙负身水府开道通径百千上帝赤文风火无间右三十二字摄东海水帝大劫天灾之数召蛟龙及水神事遇水灾及欲度大水皆黄书三十二字于青纸上依别咒以投水中身自得过蛟龙负难河伯奉迎水下可行南方三炁丹天真文南方丹天赤帝玉堂中有大神号曰赤皇上炎流烟三炁勃光神仙受命应运太阳右三十二字主九天神仙图箓宿名学仙道士常以本命甲子立夏之日朱书三十二字于白刺上记姓名年月于刺下投灵山之岳九年仙官到身得飞仙荧惑辅心井鬼守房柳星张翼抗御四乡轸总七宿回转天常召运促会正道驿行右三十二字主召星官正天分度诸以南方星宿越错有诸灾异当朱书青纸上露于中庭三日三夜夕夕依别咒讫刻书三十二字于赤石上埋南方天灾自消星宿复位赤文命灵北摄酆山束送魔宗斩灭邪根符教所讨明列罪原南山神咒威伏八方羣妖灭爽万试摧亡右四十字主制北酆正鬼气行以此法黄书赤木刺上以文向东北而依咒文三行此法鬼精自灭万魔束形宜精心行之南河水帝太伯龙王神咒流行普扫不祥洪水飞灾上召蛟龙开除水迳千道万通敢有午试摄送火宫赤书所告莫有不从右四十八字主南海水帝大运交期洪水四出召蛟龙水神事遇此灾及度大水皆黄书四十八字于青纸上依别咒以投水中身自得过水官奉迎中央黄天真文中央总灵黄上天元始生五老中皇高尊摄炁监眞总领羣仙典録玄图宿简玉文推运促炁普告万神右四十字主神仙玉简宿名总归仙气学仙道士常以本命甲子春分夏至秋分冬至之日黄书四十字于白刺上记姓名年月于刺下投灵山之岳九年仙官到身得神仙镇星辅脾徊度北元魁𩲃主非截邪斩根𩵄䰢魓𩳐扫秽除氛魒正玄斗明度天关九天符命金马驿传右四十字主摄星官正天度数诸以中央星宿越错生诸灾异当以朱书四十字于青纸上露于中庭十二日十二夜夕夕向王依别咒法讫以火烧文散之于青烟之中并刻书四十字于黄石上埋中央天灾自消星宿复位勑摄北帝遏塞鬼门剪除不祥莫有当前右十六字主摄北帝正天炁检鬼精行此法白书十六字于黄木刺上以文向东北而依别咒文三行此法鬼精自灭天魔束形宜精心行之中山神咒召龙上云制会黄河九水河源不得怠纵善恶悉分千妖万姦上对帝君莫有干试太阳激焚赤书玉字宣告普闻右四十八字主摄中海水帝四泉之水洪灾涌溢之数召水神止蛟龙事如遇洪水之灾及度大水皆黄书四十八字于青纸上依法别咒投水中身自得过水官奉迎西方七炁素天眞文西方素天白帝七门金灵时映太华流氛白石峨峨七炁氤氲上有始生皇老大神总领肺炁主校九天检定图箓制召上仙右四十八字主召仙炁学仙道士常以本命甲子立秋之日书四十八字于刺上记姓名年月于刺下投灵山之岳九年仙官到身得神仙太白检肺奎娄守魂胃昴毕觜主制七关参总斗魁受符北元右二十四字主白帝星官正明天度诸以西方星宿越错有诸灾异当以朱书青纸上露于中庭七日七夜夕夕向西方依别咒法讫以火烧之散灰于青烟之中并刻书二十四字于白石上埋西方天灾自消星宿复位赤书玉字九天正文摄召万炁普归帝君右十六字摄六天鬼炁行此法墨书十六字于白木上以文向东北而依别咒文七过行之鬼精自灭万魔束形宜精心行之西山神咒八威七传符水上龙召山送云在此校録同到帝门辅卫上眞斩灭邪源若有不祥截以金关赤书符命风火驿传右四十八字主摄西海水帝及水中万精召云龙以防水灾欲知水中精物及洪水弥天欲度此灾皆黄书四十八字于青纸上依别咒法投文水中知水中万精形象蛟龙负身以度水灾水官奉迎北方五炁玄天眞文北方玄天五炁徘徊中有黑帝双皇太微总领符命仙鍊八威青裙羽䙱龙文凤衣上帝所举制到玉阶右四十字主诸眞人神仙图箓学仙道士常以本命甲子立冬之日黑书四十字白刺上记姓名年月于刺下投灵山之岳五年仙宫到名上仙籍北辰辅肾斗牛卫扉女虚危室豁落四开璧总七星执凶紏非却灾扫秽明道洞辉右三十二字主北方星官正天炁诸以北方星宿越度有诸灾异当以朱书三十二字于青纸上露于中庭五日五夜夕夕向北方依别咒法讫以火烧文散灰于青烟之中并刻书三十二字于黑石上埋北方天灾自消星宿复位北山神咒激阳起雷流铃焕落玃天振威北酆所部万妖灭摧右二十四字主摄天魔北帝万鬼事行此法青书二十四字于黑木刺上以文向东北而依别咒文五过行之鬼精灭形宜精心行之九河倾讫鸟母羣飞蛟龙通道水陌洞开赤文玉书驿龙风驰右二十四字主北海水帝制水中万精召蛟龙以负身欲度大水洪灾及遇水难知水中万物黄书二十四字于青纸上依别咒文投水中立知水中万精物像身得度水灾蛟龙开水道水官出迎右出洞玄赤书经回天九霄白简青箓上圣帝君受于九空结飞玄紫炁自然之字玄纪后学得道之名灵音韵合玉朗禀眞或以字体或以隐音上下四会皆表玄名空生刻书广灵之堂旧文有十万五言字无正类韵无正音自非上圣莫能意通积七千年后题崑崙之室北洞之源字方一丈文蔚焕烂四会垂芒虚生晻暧若存若亡流光紫炁拂其秽金精冶鍊莹其文遂经累劫字体鲜明至中皇元年九月七日七圣齐灵清斋其宫青金盟天跪誓告虔奉受灵文高上解其曲滞七圣通其妙音记爲回天九霄得道之篇刻以白银之简结以飞青之文藏于云锦之囊封以启命之章付于五老仙都左公掌録琼宫太上曰总三寳爲奇文结三炁爲高章其妙不可测高不可攀深不可极巍巍微哉斯玉篇之德矣子能勤思则白日昇天不死之道极于灵文也右出洞真七圣元纪天瑞品元始开图上告十二灵瑞一者是时无天无地幽幽㝠㝠灵文闇蔼无有祖宗运推自来爲万炁之根空洞结真炁清高澄成天广覆倏欻自玄二者是时二象分仪炁流下凝开张厚载一时成形三者是时三万六千日月一时同明照耀诸天无幽不彻四者是时上圣大神妙行眞人无鞅数衆朝礼玉庭旋行太空赞诵灵文五者天发自然妓乐百千万种一时同作激朗云宫上庆神真六者灵风百咏空生十方宫商相和皆成洞章七者璇玑停关星宿不行天无昼夜四运齐晨八者紫云吐晖流洒诸天一切万物普受光明九者春秋冬夏不暑不冰四炁柔和枯朽皆生十者五镇安立符图经文一时开张表见玄教无穷十一者是时玄下七寳神奇以散诸地资生兆民十二者七宝奇林一时空生光明垂荫弥覆十天右出洞玄赤书经地应品赤书眞文地发二十四应上庆神眞一者是时天元混沌未有光明晨鸡启旦四景玄清天朗地张成生五行二者三万六千日月于上下同明兀向幽夜照耀无穷三者青鸟衔书以告五帝正天分度四者白虎吐金安镇五灵五者青龙捧符以告水帝制会促运江海开张六者琼凤衔玺以献帝王安国保祚五镇长存七者鸾啸凤唱飞鸣邕邕八者羣鸟翔舞飞欣天端九者蛟龙踊跃鼓洋渊泽十者河水停流鱼鳞交会十一者甘露自生芝英滂沲十二者冬不冰霜枯木并荣十三者林木禾稼冬夏生华结实繁茂无有凋伤十四者四炁调和灾疫不行天人悦庆无有夭年十五者毒螫闭齿不生害心十六者师子勐兽依人爲邻十七者天下男女盲聋跛痾一时复形无有伤疾皆得康强十八者老年反少少年不老华容伟貌精采光明十九者鸟兽六畜怀胎含孕已生未生皆得生育无有折伤二十者妇人怀孕普天生男二十一者地藏发泄金玉露形散满道路无有幽隐二十二者天震地裂枯骨更生沉尸飞魂普起成人天下歌唱欣国太平二十三者地生莲华天人称庆莫不欣欣二十四者五岳洞开符经并出教导天人是时学者莫不飞仙其十二灵瑞二十四应上赞元始之灵囿欣五老之开明灵文既振道乃行焉天地开张正法兴隆神风遐着万炁扬津五帝辅翼驱策天仙御役神官运导阴阳固三景于玄根保天地以长存镇五岳于灵馆制劫运于三关建国祚以应图导五炁以育民敷弘天元普教十方威灵恢廓无幽不开神奇堂堂难可称焉右出洞玄赤书经无上祕要卷之二十四无上秘要正统道藏三家本一百卷太平部无上祕要卷之二十五犹五三皇要用品天皇文曰所以爲干淳阳之精日月垂光二十八星有知此文与吾共并第一之要先求长生第二之要当求藏形第三之要当避世荣解此三要道乃成长生以得游于华岳藏身以讫天食其禄弃荣去禄天致金玉若欲去求入深山者当语干皇内经必当相成黄帝曰地皇文者乃生万物无所不育家有此文富贵之首求仙行约此是其母千变万化皆地所受包含秽匿能爲土主黄帝曰人皇文者皆知死生之録识百鬼之名记万神姓名三皇天文大字黄帝得神图天文字以知九天名山川灵之字若能按文致诸神者可以长生可令召司命削死籍必爲人除之然后修道求术必得神仙矣若欲求昇仙皆当絶阴阳乃可求见玉女不能求昇仙不能絶阴阳者但可召致素女以自匡辅徊旋当髣髴有人形像当闻琴乐之音即爲是也自是之后必享延寿三百余年此地録天文不可妄传也若欲传授子孙先当伏思七日令身无咎乃可传之家欲昇仙当求此文能修此文万术之眞生于皇道克定干坤九天以下五岳四凟神皆可问吉凶富贫斋而行之剧事严君不得傲慢自害其身若有妄召罪及先人天文曰诸欲致九天九地五岳四渎三河四海太一北君日月诸神五帝父母夫人诸女録吏刺姦诸禁官皆当如此法召之若有疾病时毒疫流行有官急之事皆可爲之第一三十字是九天印文不可妄触诃也可召九天校事刺姦吏若病者乃可召之耳第二一十二字召都宫司命第三二十字召九天父母夫人女第四一十字召五帝父母夫人女第五一十字召太一父母夫人女第六一十字召北君父母夫人女第七五字召五岳父母夫人女第八一十字召四渎父母夫人女第九五字召三河父母夫人女第十九字召三公父母夫人女凡有急召天地诸神父母夫人女以爲致任则终身无患第十一四字召西王母第十二五字召东王父第十三七字召老子一名老彭第十四十五字召日月将军父母夫人女第十五一十字召河侯君以问水事第十六九字是九天之名也天皇文第一法第一一十八字召天帝以救急难书着绯绛上圆一尺着好地西向义手屏炁五十息天帝必来见勿得畏恐忽忽徐徐设有急所患请救必得脱矣第二一十八字召天神以救刑狱罪法应见备罪如上法请救必吉第三一十九字召高上若家有大病若犯天神不能自知病者如知四肢重炁之者当召高上请救北向如上法吉第四一十七字召太一君若家欲求高迁官爵所求连年不得当召太一求迁白黑书着皂上圆二尺北向如上法太一必付司禄平与官爵位矣第五一十八字召北君身恐有水厄若水病者如太一法北君必来勑语意如言必无患也若但书此北君字着衣中行舟万里风波不起船不沉便可试验第六一十字召司命若家有急命尽病困可以书着纸上东南向着地讫以五綵广五分长二尺着纸前须臾司命必来语其意者必吉矣第七一十四字召司禄若欲求昇仙致行厨者书青上圆二尺东北向如天帝法司禄将来求天禄行厨避世昇仙洁斋而百日必致行厨得昇仙诸不得爵禄者求之必得矣第八二十字召司危若家不和争斗相疑不相信内外不同者书此文着纸上以和日书之合日召之司危必来和合家无所患国无所苦如一人必吉矣第九三字召天丞相书缯上圆九寸着好地若犯天文若求愿不从亦当作此法召丞相求所愿必得矣第十一十三字召六丁若家有邪病厌梦忤过鬼刺心腹绞痛蜚尸入藏此法着纸上召六丁问意六丁叩头将爲人治之收诸亭长自相牓吉矣第十一十二字召日月将军若家有耳目卒聋盲者便书此字着日中夜着月中无日月不爲日月将军来问意必爲人治之愈也第十二一十一字召飞廉若家有小口卒病若久病者书此法着纸上西向召问意必愈第十三七字召日游若家有乳妇过疾书此法着纸上问意即愈矣第十四一十二字召御史若欲远行避恶道路不通书此法召御史问意道路即通余字召将军月杀若家居宅舍葬埋犯将军月杀者书此法召之问意即吉无患也地皇文第二法第一一十一字召土公若家有病黄疸身体肿若欲动土者书此法着黄布上圆二尺以墨书之须臾来语意吉矣第二一十八字召社公若家有犯社者若他家有社者若欲移社树若伐社书此法着纸上西向须臾社公来勑之即吉第三五字召司阴若家有阴匿病者若他阴谋欲图己者书此法着纸上召司阴问意即吉矣第四二十字召阡陌亭长游激有忤道中卒得病者书此法着道中亭长游激来问意即吉矣第五九字召问门丞户尉百邪之长书纸北向须臾门丞户尉即来勑之及以百邪汝护我家必吉矣第六二十八字可召百鸟第七一十三字可召蛇虺虫鼠各有名在天文中第八四字召西岳第九一十字召北岳第十一十一字召南岳第十一一十二字召中岳第十二六字召东岳第十三五字召四渎第十四一十二字召三河余字召百兽麒麟之所主所在皆至要在天文中凡欲知古尸丧处所当问阡陌亭长即可知处所也人皇文第三法第一一十二字召百鬼制六丁第二一十二字召司命司録太一天一第三一十二字召地中百精金银铜铁璧玉宝物问皆知所在欲取者取不取复止第四一十二字召家中魂魄鬼诸要八狱吏皆可致之第五六十二字召九天録吏令削死籍除死録余字注在天文中三皇内音朱官青胎之符是九天父母所受于西王母大月旦吞赤书者小月旦吞黑书者皆宿昔燔香行礼然后服之既令人不饥又益精补脑使人身轻美色延年无穷道士不见此文服炁行道徒自苦耳九天发兵内符出人皇第七十字始此符可以服虎狼豹兽道士入山不带此符恶兽不畏人而或犯人金光自来内音符出天皇第六十五字始道炁星精之首目矣皆是五星之炁金玉之精炁入人身精入人骨如金玉身如星辰道士服食不吞此符终不得仙矣天水飞腾内符出大字第九十三字中天有常数三千岁大水一出诸道士有仙籍者无此符不得过若大水带此符着头上可入灵山江河神山精爲人开道必过凶难矣一岁辄一服服用壬子日墨书之令人不饥方一尺纸上水服之令书大水日子在其中过此水则除去神仙昇天大券文出人皇中第六十八字此券与印同受不受三天大券有所封水三官及山川土地神灵不畏人忽行有所封亦反受其殃千二百章无券不行所有券不受亦不行三皇内书祕文仙人之要第一者以劾召万神万神从之焉欲召法丹书白素斋戒百日不交同类于山林之中独处夜召之也以文向北布着地道士佩九天发兵符须臾一食顷万神至若鬼物皆从背后来若神皆前来其时意中亦自有所解三皇传文道士无此传文不得见仙人五岳阴符一名色天生胎经人有五岳图无此阴符则五岳不遣五神卫子矣太上长存符出太上经天文中篇八节日斋平旦丹书服之服之三年太上丈人除削死籍拔度长存箓中道士无此符徒学道则故不免死大字下篇符道士暮欲求万福应见仙人或欲知吉凶丹书方三寸吞之静思而卧便知明日吉凶事高上名召高上太和食顷立形见至天皇上名召司命青书一尺清斋七日着庭食顷司命形见可问吉凶高天名可召司録太上名可召司阴带此符辟兵皇天名可召司危赤书青着盛屋中司危立至可问吉凶苍天名可召山神书素五寸以丹着室中高皇名可召河伯着水中河伯立至可问水事上帝名可召天丞相丹书黄着室中立至可问立身可否天帝名可召九天父母丹书问我后世及求愿带此无疾伤右出洞神经无上祕要卷之二十五无上秘要正统道藏三家本一百卷太平部无上祕要卷之二十六犹六灵寳符效品东方青帝灵寳赤书玉篇文上二十四字书九天元台主召九天上帝校神仙图箓其下三十二字书紫微宫东华殿主召星官正天分数其下三十二字书东桑司灵之馆主摄鬼魔正九天炁其下三十二字书九天东北玉阙丹台主摄东海水帝大劫洪灾之数召蛟龙及水神事合一百二十字皆元始自然之书东方青帝符灵寳九炁天文化生赤帝炁少阳炁化生太阳三炁丹天主小劫巳大劫午运交周赤帝行佩此文度其灾以朱书青缯三寸东方安宝华林青灵始老君符命元阳之炁生九炁青天玉宝东方青帝始九九八十一周则九天炁交爲大劫更治佩此文则与运推移度洪灾青笔书文南方赤帝灵宝赤书玉篇文上三十二字书九天洞阳之馆主九天神仙图箓金名其下三十六字书三炁丹台主召星官明度数正天分其下三十二字制北酆正鬼炁其下四十八字主南海水帝大运交周洪水四出召蛟龙水神事题于西南阳正玉阙合一百四十八字皆南方梵寳昌阳丹灵真老君自然之书南方赤帝符灵寳三炁天文化生黄帝炁太阳之炁化生中元主小劫丑未大劫辰戌九天炁交黄帝行佩此文防阳九黄书三寸绛缯上南方梵宝昌阳丹灵真老君符命洞阳之炁生三炁丹天梵宝南方赤帝治九天运周阳炁激大劫终佩此文度灾横见太平丹笔书文中央黄帝灵寳赤书玉篇文上四十字书太玄玉寳玄台主神仙玉简宿名总仙炁其下四十字主摄星官正天度数其下十六字摄北帝正天炁检鬼精其下四十八字摄中海水帝四泉之水洪灾涌溢之数召水神止蛟龙事此文皆题玄都之台四壁合一百四十四字皆中央玉宝元灵元老君自然之书中央黄帝符灵寳一炁天文化生黄帝炁元一之炁化生少阴七炁素天主小劫申大劫酉大运交会洪灾扫天白帝行佩此文得过大阳九白书黄缯上三寸元高皇之炁生元一黄炁之天中央黄帝治九九运终阳炁激阴炁勃大灾涌水弥天扫秽佩此文度天灾见太平君黄笔书文西方白帝灵寳赤书玉篇文上四十八字书九天素灵宫北轩之上主仙炁其下二十四字题金阙之玄窗主摄白帝星官正明天度其下十六字摄六天鬼炁其下四十八字主摄四海水帝及水中万精召云龙以防水灾此文皆题九天金阙三图之馆合一百三十六字皆西方七宝金门皓灵皇老君自然之龙书西方白帝符灵宝七炁天文化生玄帝炁少阴之炁化生太阴五炁玄天主小劫亥大劫子阳炁之极百六乘九玄帝行佩此文度甲申大水洪灾以墨书白缯七寸佩身西方七寳金门皓灵皇老君符命元阴之炁生七炁素天灵寳西方白帝治九九阴炁涌阳炁否九天炁交爲大阳九之灾佩此文其行时则宴鸿毛而高翔观洪波于天际也当白笔书文北方黑帝灵宝赤书玉篇文上四十字出郁单无量玄元紫微台北轩之书主诸真人神仙图箓其下三十二字是北元玄斗中书主北方星官正天炁其下二十四字主摄天魔北帝万鬼事其下二十四字主北海水帝制水中万精召蛟龙以负身皆书北朔郁絶元之台合一百二十字皆北方洞阴朔单郁絶五灵玄老君自然之书北方黑帝符灵寳五炁天文化生青帝炁太阴之炁化生少阳九炁天主大劫寅小劫卯阴炁勃天地周青帝行佩此文度洪流大水之灾以青书缯五寸佩身北方洞阴朔单郁絶五灵玄老君符命洞阴之炁生五炁玄天灵寳北方黑帝治九九大运交阴炁勃阳炁激九天炁交爲天地大灾佩此文则免洪流万疠之中当墨笔书文元始五老出五帝眞符以度五帝真人天光开阳出此文玄都宫元始青帝眞符召直符更生守灵寳天文道士吞之灵炁镇肝生青精宝华九叶神爲役使通灵致神仙道士命属东岳青书绛缯佩身并本命日朱书向东服之九枚元始赤帝眞符召直符昌中守灵寳天文道士吞之灵炁镇心生丹精寳华三叶神爲役使通灵致神仙道士命属南岳赤书黄缯上佩身并本命日朱书向南服之三枚元始黄帝眞符召四方直符守灵宝天文道士吞之灵炁镇脾生黄精寳华十二叶神爲役使通灵致神仙道士命属中岳自可黄书白缯佩身并本命日朱书向壬服之十二枚元始白帝眞符召直符曲正守灵寳天文道士吞之灵炁镇肺生白精寳华七叶神爲役使通灵致神仙道士命属西岳白书黑缯佩身并本命日朱书向西服之七枚元始黑帝真符召直符尹寳丰守灵寳天文道士吞之灵炁镇肾生黑精寳华五叶神爲役使通灵致神仙道士命属北岳黑书青缯佩身并本命日朱书向北服之五枚右出洞玄元始五老赤书玉篇经下三天太上召伏蛟龙虎豹山精八威策文此是赤精受天炁后其文明于南丹洞灵枯林之下佩元始上三天太上大道君制六天总地八威策文召天下神摄地束灵封山唿灵制河上龙九天太素阳生符丹书白素方五寸清斋百日入室思日精含而吞之与日同寿天地俱存思灵念眞形自能飞存浊炁于口符即出而死也一名生眞券一名八威龙书三天太玄阴生符墨书黄缯方五寸清斋百日入室思月精含而吞之与月同寿道士欲尸解者墨书木刀劒把之而卧即爲代人形而死也行此宜精他念秽浊于口符即出身即死此符一名化形券一名九阴灵书九天玉眞长安神飞符朱书白素上以佩身履太阳九大百六大劫之交洪灾四会佩之千毒不加身过水火之难得见太平爲圣君种民三天眞生飞神符墨书黄缯上以佩身履小阳九小百六小劫之交万灾四充佩之千害不加身过万疠之中得见太平爲圣君种民东方安寳华林青灵始老帝君出下元符命小阳九巳小百六午其年天灾降民以此文固天炁安国存种民度阳九百六之会青书白缯大阳九申大百六酉其年天灾激林木禾稼一时消灭驱除兆民出此文以固天炁安镇存国以度种人大灾出青书白缯大劫交天地改易金玉山海人民鸟兽一时消灭天地溟涬无复光明以此文固天元始之炁佩之皆即得化生始分之中刻书金札以佩身南方梵寳昌阳丹灵真老帝君出下元符命小阳九辰戌小百六丑未其年土中生火金玉自然天下焦烧万民自死出此下元符固天炁禳此灾度阳九百六之会赤书黑缯太阳九亥大百六子其年火精消灭万里无烟洪水四出天灾荡民中元出此文固天炁禳此灾赤书黑缯大劫交天地改易金王山海人民鸟兽一时消灭天地溟涬无复光明以此文固天元始之炁佩之皆即得化生始分之中刻书金札以佩身中央玉寳元灵元老帝君出下元符命小阳九申小百六酉其年土中出雾障炁障天昼夜不分七年除民出此下元符固天炁禳此灾度阳九百六之会黄书青缯大阳九寅大百六卯其年山陵丘垄土地陷没民无立锥中元出此文固地炁禳此灾黄书青缯大劫交天地改易金玉山海人民鸟兽万物一时消灭天地溟涬无复光明此文固天元始之炁佩之即得化生始分之中刻书金札以佩身西方七宝金门皓灵皇老帝君出下元符命小阳九亥小百六子其年金玉化消人民水居飘尸洪流血爲海川出此下元符固天炁禳此灾度阳九百六之会白书赤缯大阳九巳大百六午其年金石自消兵灾荡民中元出此文固天炁禳此灾白书赤缯大劫交天地改易金玉山海人民鸟兽万物一时消灭天地溟涬无复光明此文以固天元始之炁佩之即得化生始分之中刻书金札以佩身北方洞阴朔单郁絶五灵玄老帝君出三元符命小阳九寅小百六卯其年洪水四出水与天连人民流散死者无遗出此下元符固天炁禳此灾度阳九百六之会墨书黄缯大阳九辰戌大百六丑未其年天地枯旱江海竭干海底扬尘人民焦死万无遗一中元出此文固天炁以禳此灾墨书黄缯大劫交天地改易金玉山海人民鸟兽万物一时消灭天地溟涬无复光眀此文以固天元始之炁佩之即得化生始分之中刻书金札以佩身右出洞玄元始五老赤书玉篇经下东方赤书玉文十二字则九炁青天之名导引青帝九炁服食青牙皆朱书白纸上存思讫而顿服之则九炁不招而自降青帝应声而见形五牙坚固于东岳肝府玉芝而自生灵童赍眞文于寝侧青要辅翼而使令九年积感变化立成神仙度世万劫不倾南方赤书玉文十二字则三炁丹天之名导引赤帝三炁服食丹牙皆赤书白纸上存思讫而顿服之则引赤炁而流溢芳芝玄注于绛宫赤帝降眞于存思受赤文于灵童保丹牙以永固食三炁于祝融策赤珪以通灵运五篇以召神长斋感于大寂上天书名于南窗可谓坐致之而不难永享之而无穷也中央赤书玉文十六字则中黄天名导引黄帝十二炁服食黄牙皆赤书白纸上存思讫顿而服之则上引元炁于九天下注玄膺于妙门太仓无粮而自充脾府不澳而自薰黄老应响以玄和灵童披禁而告文黄素运走给命东西妙哉玉诀爲万仙之端西方赤书玉文十二字则西方七炁素天之名导引白帝七炁服食素牙皆赤书白纸上存思讫顿而服之七炁天神玄注素晖以灌溉明石自生玉芝以澳肺宫开明而纳眞大食不哺而自薰素灵应响而驱策参承九天之门飡之不休寿与元始同年北方赤书玉文十二字则北方五炁玄天之名导引黑帝五炁服食玄牙皆赤书白纸上存思讫顿而服之则玄老负籍于朱陵灵童题简于赤文五炁流芝澳于枯宅玉泉滂沲生于端门神镇灵阙肾府生薰太玄玉女役使东西万劫不衰玄老同存右出洞玄灵寳玉诀妙经下老子曰东方岁星太帝勾芒灵宝东称符字通明东岳泰山官属四千三百人姓刘字孟卿直符青要玉女主之于肝于体主两目左手胁王东方其时春其行木其音角其色青其数九法天少阳之炁其兽青龙其日甲乙诸道土欲求神仙长生不老役使万神以青缯爲地朱书爲文盛以青囊着左肘修德行道其神自诣诸百姓取青石朱刻符文镇东方老子曰南方荧惑星赤帝太皓灵寳南称符字太阳南岳衡山官属九百九十人姓黄一姓陈字幼林直符赤圭玉女主之于心于体主口唇舌胸王南方其时夏其行火其音征其色赤其数三法三光太阳之炁其兽朱雀其日丙丁诸道士欲求神仙长生不老役使神灵以赤缯爲地黄笔爲文盛以赤囊着心前修德行道其神自诣诸百姓取赤石黄刻符文镇南方老子曰西方太白星帝少皓灵宝西称符字通阴西岳华山官属千人姓周字元起直符素女主之于肺于体主两耳右手胁王西方其时秋其行金其音商其色白其数七法七星少阴之炁其兽白虎其日庚辛诸道士欲求神仙长生不老役使万神以白缯爲地墨笔爲文盛以白囊着右肘修德行道其神自诣诸百姓取白石墨刻符文镇西方老子曰北方辰星帝颛顼灵寳北称符字通神北岳恒山官属二千人姓徐字子雅直符玄女主之于肾于体主腰脐阴两足王北方其时冬其行水其音羽其色黑其数五法太阴之炁其兽玄武其日壬癸诸道士欲求神仙长生不老役使万灵以墨缯爲地青笔爲文着背上今当心修德行道其神自诣诸百姓取黑石青刻符文镇北方老子曰中央镇星帝文昌灵宝中称符字万福中岳嵩高山官属九百人姓武字太仓直符黄素玉女主之于脾于体主腹其王中央治四季其行土其音宫其色黄其数一法地中和之炁其兽螣蛇其日戊己诸道士欲求神仙长生不老役使万神以黄缯爲地白笔爲文盛以黄囊着衣领中令縁颈亦可头上修德行道其神自诣诸百姓取黄石白刻符文镇中央右出洞玄自然真一五称经无上祕要卷之二十六无上秘要正统道藏三家本一百卷太平部无上祕要卷之二十七犹七上清神符品佩此符可以经危冒崄越山跨海召神制鬼封掌灵岳所之所向千妖伏侧万灵束形羣仙侍卫身生异光右出洞真神虎内真符佩此符者威制天地诃叱羣灵控景驾龙位司高仙琼音既震则玉华侍侧金眞卫兵千妖丧眸万鬼灭形右出洞真金虎真符佩太极帝君三元真符盛以锦囊佩于头上勿履污秽服符五年得与眞相见九年通灵彻视坐在立亡役使六甲天给玉童玉女各十二人乘云驾龙游宴玉宫佩太上寳章符朱书素佩右肘勿污佩之八年三一俱见矣三一相见之后以金爲质长白纸雌黄书之本命日日中南向服之毕以白纸丹笔书之以本命日暮向本命服之太一制三魂七魄寳命符常以本命之月本命之日本命之时朱书白纸北向服之若不知生月日时者唯取知一耳亦可以戊午日日中时服之太上寳神招帝君符以八节日日中时朱书白纸服之帝君太一内精神符合十二首皆太上元精之气也至眞至祕不得妄传也其别复有太一外诀符文右出洞真太丹隐书经云精玉景飞玄生符行事朱书青纸服之朱书青缯佩之五霞之精能知五霞上昇金华行之七年同景曜罗命河九源寳章符行事墨书白纸服之墨书白素佩之此洪波玉精之炁能知九河内名变化分形上游九源下沉水灵行之五年万变立成龙胎保精符行事黄书白纸服之黄书白缯佩之此龙精九化之炁能知龙胎变景昇崖上游九玄下戏九嶷行之五年历劫不期解形七变符行事青书黄纸服之青书黄缯佩之此雷电始凝之精此道极妙分景散形流光万化与真合冥七元耀灵玉符行事朱书青纸服之朱书黄缯佩之身此七星之精变化隐藏昇景玉庭右出洞真七转七变儛天经内观开明玉符当以朱书白纸投水中东向叩齿三通祝修之八年紫云覆兆身目朗彻视洞观九天体生奇光纵景万变飞行太空此道至妙传已成眞人不行于世流霞开明洞观玉符东向朱书白纸上叩齿十二通祝修行九年尅得上仙白日昇天游宴玉京黄炁阳精洞明灵符东向以黄书青纸上叩齿十二通祝修行九年尅得上仙白日昇天游造帝房大劫度厄寳命长存符大阳九之会洪水滔天当以青书白绢佩之头上浮翔清波之上万灾不能伤保身长命久佩神仙小劫度厄寳命长存符小阳九之周水火交横万灾并兴当以朱书白绢佩之左肘入渊不沉入火不然万害不能害保身长命与天同寿久佩神仙右出洞真青要金根衆经天帝君受九天丈人九天玉文当以壬癸日刻青石墨书文埋所住岳东方东向叩齿九通祝曰制万魔致神仙真人来见玉女卫形当以甲乙日刻赤石青书文埋所住岳南方南向叩齿九通祝曰制万魔致神仙真人来见玉女卫形当以戊己日刻白石黄书文埋所住岳西方西向叩齿九通祝曰制万魔致神仙真人来见玉女卫形当以庚辛日刻黑石白书文埋所住岳北方北向叩齿九通祝曰制万魔致神仙真人来见玉女卫形当以丙丁日刻黄石赤书文埋所住岳中央向壬叩齿九通祝曰制万魔致神仙眞人来见玉女卫形眞诀自明白日昇天祕慎勿传右出洞真三九素语玉精真诀太上甲乙入木九炁班符朱书立春之日平旦东向服之又以正月二月甲寅乙卯之日青书桐板之上令广九寸长一尺二寸埋之所住东岳令深九尺惟一日也如此法三年一埋不年年也但存思服御依节行之尔九年青帝及泰山君无不感降监映兆身也太上丙丁入火三炁班符朱书立夏之日正中南向服之又以四月五月丁巳丙午之日朱书桐板之上令广八寸长一尺二寸埋之所住南岳令深三尺丙丁惟一日也如此法三年一埋不年年也但存思服御依节行之尔九年赤帝君及霍山君无不降见于兆形也太上庚辛入金七炁班符朱书立秋之日晡时西向服之又以七月八月庚申辛酉之日朱书桐板之上令广六寸长一尺二寸埋之所住西岳令深七尺庚辛惟一日也如此法三年一埋不年年也但存思服御依节行之尔九年白帝君及华山君无不降见于兆形也太上壬癸入水五炁班符朱书立冬之日夜半北向服之又以十月十一月癸亥壬子之日朱书桐板之上令广五寸长一尺二寸埋之所住北岳令深五尺壬癸惟一日也如此法三年一埋不年年也但存思服御依节行之尔九年黑帝君及恒山君无不降见于兆形也太上戊己入土一炁班符朱书太岁之日日中后向四季服之又以三月六月九月十二月戊辰己未戊戌己丑之日朱书桐板之上令广三寸长一尺二寸埋之所住中央令深一尺二寸四季惟四一日也如法三年一埋不年年也但存思服御依日而行之九年黄帝君及嵩高山君无不降见于兆形也太上九源青炁班符常以立春春分之日平旦朱书青纸上东向服之行事讫朱书符桐板上记年月日子某郡某县乡里岳先生甲年若干岁某月生于符下以青石九两青丝缠之着符投之东流之水太上洞源赤炁班符常以立夏夏至之日正中朱书青纸上南向服之行事讫朱书符桐板上记年月日子某郡某县某乡某里某岳先生某甲年若干岁某月生于符下以赤石八两赤丝缠之着符投于南流之水太上洞渊白炁班符常以立秋秋分之日晡时朱书青纸上西向服之行事讫朱书符桐板上记年月日子某郡某县某乡某里某岳先生某甲年若干岁某月生于符下以白石六两白丝缠之着符投于西流之水太上洞川玄炁班符以立冬冬至之日夜半时朱书青纸上北向服之行事讫朱书符于桐板上记年月日子某郡某县某乡某里某岳先生某甲年若干岁某月生于符下以黑右五两黑丝缠之着符投于北流之水右出洞真九赤班符经飞灵玉符太极眞人所受服之一年与神同体万变纵横形藏玉房其有祕讳不得文书立春之日东北向服符先微唿八景阴名飞灵玉符服之二年能乘虚驾晨其有祕名不可语人春分之日东向服符先微唿八景阴名飞灵玉符服之三年隐沦玄霄当以立夏日东南向服符先微唿八景阴名飞灵玉符服之四年运身玄虚出幽入无当以夏至之日南向服符先微唿八景名讳飞灵玉符服之五年游宴八宫出入虚房当以立秋之日西南向服符先微唿八景名讳飞灵玉符服之六年解形爲万化身爲千当以秋分之日西向服符先微唿八景名讳飞灵玉符服之七年则上宴太清回化五晨参龙登虚当以立冬之日西北向服符先微唿八景阴名飞灵玉符服之八年则登玉清任适周游当以冬至之日北向服符先微唿八景阴名右出洞眞隐地八术经高上玉晨命魔灵幡白书青缯上主制东方青帝魔灵大王咸保负某岳先生某甲体眞合仙俯仰遣东岳仙官羽轮奉迎甲身上登玉清宫紫凤台如九天信高上玉晨命魔灵幡黑书绛缯上主制南方赤帝魔灵大王咸保负某岳先生某甲体眞合仙俯仰遣南岳仙官羽轮奉迎甲身上登玉清宫紫凤台如九天信高上玉晨命魔灵幡朱书白缯上主制西方白帝魔灵大王咸保负某岳先生某甲体眞合仙俯仰遣西岳仙官羽轮奉迎甲身上登玉清宫紫凤台如九天信高上玉晨命魔灵幡黄书黑缯上主制北方黑帝魔灵大王咸保负某岳先生某甲体眞合仙俯仰遣北岳仙官羽轮奉迎甲身上登玉清宫紫凤台如九天信高上玉晨命魔灵幡黄书黄缯上主制中央黄帝魔灵大王咸保负某岳先生某甲体眞合仙俯仰遣中岳仙官羽轮奉迎甲身上登玉清宫紫凤台如九天信曲素诀辞玄丘大眞书隐文朱书白缯佩身以威六天之鬼役衆精之神命五帝札五岳符川泽召百鬼素经以摄召山之虎豹御百川之蛟龙驻使万邪之诀文九天凤炁玄丘眞书命魔灵幡连书九尺素缯上投书佩身若絶世出居则书五色缯画命魔灵幡置五方也则制万灵仰天魔致仙官青精保命祕符青书白纸男先服保命符后服化生丹霞灵符化生丹霞灵符朱书白纸女先服丹霞灵符后服青精保命符朱明保身长存祕符朱书白纸男先服后服中原黄精符中原黄精符黄书白纸女先服后服朱明保身长存符中元度命保魂祕符黄书白纸男先服后服金光自然祕符金光自然祕符白书白纸女先服后服中元度命保魂符素灵召神保命祕符白书白纸上男先服后服玄阴生形上化符玄阴生形上化祕符黑书白纸上女先服后服素灵召神保命祕符通灵长命祕符黑书白纸男先服后服飞仙腾化祕符飞仙腾化祕符青书白纸女先服后服通灵长命祕符右出洞真凤台曲素经八鍊金冶化仙眞符以立春之日黄书青纸投水中沐浴则通身鍊化招日月之玄晖降眞人于玉庭并黄书青綵佩身八年与眞人交言降致云舆飞昇金门之上受鍊于金冶之池八鍊丹胎玉符以立夏之日正中丹书黄纸上投水中沐浴则内外鍊化招仙根于阳精致黄炁于黄华回日月以玄映感眞人于玉宇又丹书黄缯佩身八年眞人下降授兆眞人飞行太空上昇洞阳之宫龙景九鍊之符以立秋之日晡时青书白纸上投水中沐浴则骨髓鍊变招玄晖于紫景致阳精于飞根纳黄炁于水母降眞人于紫轩又青书白缯佩身八年头有日圆之明飞行太空上昇广灵之堂日魂鍊精阴符以立冬之日夜半黑书青纸上投水中沐浴一身血精并被鍊化致日精于紫景降飞华于八骞鍊五府于玉池运兆身于广寒又黑书青缯佩身八年身发金光项有圆眀眞人下降授兆眞文飞行太空上昇广寒之宫右出洞真黄炁阳精经太上洞文龟山眞符以青书紫缯上此符服之九年闭目存思一旦一夕当见九天仙属乘龙驾虬飞游紫虚上造玉庭身与神眞不得与世同游永得长安东明通眞变景阳霞符春三月行道思神招灵以黑书青纸东向服之百日通灵千日见神彻视万里坐覩自然役使青眞玉女九人致青宫宝书神仙眞文又青书黄缯上安所卧席东面以青锦衣之百日则致青老降座青帝神官侍卫神文营护行符者身九年自致青霞之云载兆飞行所谓精感神降坐致飞仙南光八鍊丹景四玄符夏三月行道思神招灵以青书赤纸南向服之百日通灵千日见神万日飞仙役使太丹玉女八人致流金火铃登仙丹章又赤书白缯上安所卧席南面以赤锦衣之百日则致赤老降房赤帝神官侍卫神文营护行符者身八年则致绛霞之云载兆身西精皓灵化景扶文符秋三月行道思神招灵以黄书白纸西向服之百日通灵千日见神上真下降与神接颜役使太素玉女六人致金精日华冶鍊之英又白书青缯上安所座卧席西面以白锦衣之百日白老降房白帝神官侍卫神文营护行符者身六年则致三素云軿降覆兆身北玄郁真鍊景萧风符冬三月行道思神招灵以白书黑纸北向服之百日通灵千日能彻视幽微与神接颜役使太玄玉女五人致五星上妃夫人灵眞斗中玄图神仙宝文又黑书绛缯上安所座卧席北面以玄锦衣之百日玄老降房黑帝神官侍卫神文营护行符者身五年则致玄云降覆兆身中央四季之时行道招灵以赤书黄纸向王服之百二十日通灵彻视逆知吉凶千日天眞下降与神交颜役使黄素玉女十二人致黄上八道交真玄録飞仙凤衣九天灵章又黄书黑缯上安着所座卧席中央以黄锦衣之百日黄老诣房黄帝神官侍卫神文营护行符者身十二年致黄云降覆兆形玉舆羽轮昇兆飞行上入太玄之宫右出洞真龟山元録经上元检天大録文以青笔书九尺黄缯上佩身当诣本命之岳祭天眞告九玄盟五灵然后佩焉九年道未降当缮书二通如法登岳更祭天毕便烧之余灰扬青烟之霄一通埋之本命之岳令深九尺所谓上告九天下告五灵中告万神永得长生三元玄台玉检紫文受者当以黄笔书青缯上同祭之于本命之岳然后佩身九年未昇当又书一通烧之令灰扬于青烟之霄又书一通埋之本命之岳令深三尺佩此文以游八方涉五岳履河源制地灵使万神九年得乘三元之軿上昇三元之宫不得冒秽入殗触忤天眞轻告宣灵七祖充责身主失仙右出洞真三元玉检布经高圣帝君曰金阙之内有隐书玉名金阁腾景上清佩之者则金阁刻玉简注仙名四渎五岳灵山营卫送迎九年得乘飞云役玉女十二人丹书白缯高圣帝君曰上清金书玉箓上文有知者飞昇上清位齐四真佩之者则上清刻书金简注名神仙告下五岳以仙官扶迎青书白缯高圣帝君曰太极白简文有知者飞昇太极宫腾景金阙之中佩之者太极刻书于简文注名于神仙四极营卫九年飞行青书白缯高圣帝君曰方诸玄素紫名隐文知者飞昇方诸宫佩之则方诸刻书玄素紫名九年飞行神仙卫迎五岳记名青书白缯高圣帝君曰太清玉籍绛名隐文知者飞昇太清腾景琼宫佩之者太清刻书绛名于玉籍九年通神飞行给玉童十二人丹书白缯高圣帝君曰太素琼简金书隐文知者飞昇太素宫上朝三元君得佩之者大素刻书琼简九年降致飞云白日昇天黄书白缯高圣帝君曰南极有丹文紫箓上文知者白日飞昇上谒南极上元君得佩之者则南极注名于紫箓九年三元下降授子眞书白日昇天丹书白缯高圣帝君曰玄宫上元青金赤书隐文知者飞昇玄宫腾景上清佩之者目见上元眞形九年降兆之房授兆眞书即得神仙青书白缯高圣帝君曰玄都丹台白玉金字隐文知者白日飞玄都佩之者刻书丹台之名九年乘空景而行黄书白缯高圣帝君曰三元宫琳札青书隐文知者白日昇天上翔三元宫得佩之者刻名于琼琳之札九年三元诣房授兆真文神仙飞行青书白缯高圣帝君曰玄斗之中玄名箓籍隐文知者得昇玄斗之中飞行上清之宫刻书玄斗之名九年神人下降授兆真书行之神仙黑书白缯高圣帝君曰五岳有丹书琼简紫箓之名知者白日昇天飞行五岳佩之五岳仙官防卫兆身五帝刻名于五岳之简九年乘空飞行上昇玄宫青书白缯太上六甲素奏丹符甲子素奏丹符朱书白缯佩之以甲子日平旦朱书东向服之愿祝悉目存直甲玉女执符在前甲午素奏丹符朱书白缯佩之以甲午日平旦朱书东向服之甲戌素奏丹符朱书白缯佩之以甲戌日平旦朱书东向服之甲辰素奏丹符朱书白缯佩之以甲辰日平旦朱书东向服之甲申素奏丹符朱书白缯佩之以甲申日平旦朱书东向服之甲寅素奏丹符朱书白缯佩之以甲寅日平旦朱书东向服之六甲丹书符文依甲子日醮受而佩身命神召灵摄海封山游行五岳万神敬迎役使六甲上天入渊分形散景七十四方所愿立得所向立成修之九年除致三元乘空飞行灵飞六甲左右玉女内名玉符甲子太玄宫甲戌黄素宫甲申太素宫三部左灵飞玉女头并頽云三角髻余发散垂之至腰手中并执玉精神虎之符甲午绛宫甲辰精宫甲寅青要宫三部右灵飞玉女头并頽云三角髻余发散垂之至腰手中并执玉精金虎符太极玉精眞诀上符以甲子日始二日服一以平旦服八节日日中又服之太极玉精真诀上符以乙丑日如二日服一以平旦服八节日夜半又服之此二符是灵飞六甲之宗符也服先斋六日乃服服之六十日乃得服六十玉女符也主招神开灵通达万精长服不废飞仙长生既服六十玉女符故当兼修之也男女各符随名而用之每至甲子及余甲日服上清大符十枚又服太阳符十枚先服太阴也勿令人见之阳符朱书阴符黑书右出洞真七圣元纪经东方始青阳霞寳真玉符兆欲致青帝玉司君当以立春春分之日黑书青纸东向服之并墨书青缯佩之九年玉司削兆死过度兆生宫遣青霞緑軿迎兆之身西方少阴皓灵通眞玉符兆欲致白帝玉司君当以立秋秋分之日黄书白纸西向服之并黄书白缯佩之九年玉司削兆死过度兆生宫遣飞霞素云迎兆之身南方太阳丹灵洞天玉符兆欲致左宫赤帝玉司君当以立夏夏至之日青书赤纸南向服之并青书绛缯佩之九年玉司削兆死过度兆生宫遣丹霞绛軿下迎兆身北方太阴玄精玉符兆欲致玄帝玉司君当以立冬冬至之日白书黑纸北向服之并白书黑缯佩之九年玉司削兆死过度兆生宫遣黑云緑軿下迎兆身九河玄灵龙峤玉符兆欲去离负石填河之役当以本命之日青书黄纸服之三年宿罪灭根九年河伯出迎入水不沉洪泉万丈翱翔青渊大妙之道非真不传清微九玄神生洞元之符兆欲不经清微之天左右三官当以月生三日本命之日青书白纸服之青书白缯佩身清微天官下卫兆身九年尅致飞盖下迎兆身禹余玄精保神玉符兆欲不经禹余天左右三官当以月生十五日本命之日黄书青纸服之黄书青缯佩之禹余大官下卫兆形九年尅致黄霞玄盖下迎兆身赤阳洞炎玄精生身玉符兆欲不经大赤天左右三官当以月末生十五日本命之日朱书白纸服之朱书帛佩之赤天之官下卫兆身九年尅致丹霄飞舆下迎兆身右出洞眞四极眀科无上祕要卷之二十七无上秘要正统道藏三家本一百卷太平部无上祕要卷之二十八犹八九天生神章品天尊告飞天神王此九天之章乃三洞飞玄之炁三会成音结成眞文混合百神隐韵内名故太一试观摄生十方领会洞虚启誓丹青自无亿劫因縁宿名帝图不得参见得眄篇目九祖同仙郁单无量天生神章第一帝眞胞命元元一黄演之炁混合空洞炁飞爽浮幽寥延康无期劫眇眇离本条苦魂沉九夜乘晨希阳翘大有通玄户郁单降晨霄黄云凝灵府阴阳炁象交胞元结长命恶根应化消桃康合精延二帝秀玉标灌溉胞命元精鍊神不凋九天命灵章生神神自超元君遏死路司马诵洞謡一唱万眞和九遍诸天朝稽首恭劫年庆此荣旧苗上上禅善无量寿天生神章第二帝眞胎命元洞㝠紫户之炁无量结紫户炁尊天中王开度飞玄爽凝化轮空洞故根离昔爱縁本思旧宗幽夜沦遐劫对尽大运通帝真始明精号曰字元阳婴儿史百华结胎守黄房斩根断死户熈頥养婴童禅善导灵炁玄哺飞天芳华景秀玉质精鍊自成容务玄育尚生罗列备明堂太虚感灵会命我生神章一唱动九玄二诵天地通混合自相和九遍成人功大圣庆元吉散华礼太空诸天并欢悦一切稽首恭梵监须延天生神章第三帝眞䰟命元长灵明仙之炁须延总三灵玄元始炁分落落大范布华京翠玉尊明梵飞玄景开度长夜魂游爽赴期归炁炁反故根太帝号阳堂字曰八灵君九开回禄道胎炁生上元陵梵度命籍太一辅精延泥丸数帝席三部八景分魂生摄游炁九转自成仙琅琅九天音玉章生万神三遍列正位炁参八晨门玄关遏死户灵镇津液源应会感灵数明道潜回轮庆此婴儿蜕稽首赞洞文寂然兠术天生神章第四帝真𩲸命元砀尸㝠演由之炁寂然无色宗兠术抗大罗灵化四景分万条翠朱霞游魄不顾反一逝洞羣魔神公摄游炁飘飘鍊素华荣秀椿劫期乘运应灵图空洞生神章琼音逸九霞一唱万眞会骞爽合成家九转景灵备郁郁曜玉葩兜术开大有一庆享祚多上圣回帝驾婴儿欻以歌不胜良晨会一切稽首和波罗尼密不骄乐天生神章第五帝真藏府命元五仙中灵之炁翻翻五帝驾飘飘玄上门游步黄华野回灵骄乐端採集飞空景旧爽多不存太微回黄旗无英命灵幡摄召长夜府开度受生䰟公子辅黄宁总録具形神玉章洞幽灵五转天地分炁鍊元藏府紫户自生仙数周衆眞会启阳应感繁玉女灌五香圣母庆万年三界并欢乐稽首礼天尊洞元化应声天生神章第六帝眞灵府命元高眞沖融之炁应声无色界霄映冠十方回化轮无影㝠期趣道场灵驾不待辔朗然生神章空洞谅无崖玄爽亦爲强练胎反本初长乘飞玄梁蕲畜丧天眞散思候履常斩伐胞树滞心游超上京愿会既玄玄悟我理兼忘介福九天端交礼地辰良混化归元一高结元始王稽首俦灵运长谢嚣尘张灵化梵辅天生神章第七帝真元府命元高仙洞笈之炁玄会统无崖混炁归梵辅务猷运灵化潜推无寒暑乘数构眞条振袂拂轻羽琼房有妙韵汎登高神所圆轮无停映真仙森列序上上霄衢邈洞元深万巨秀叶翳翠霞停荫清泠渚邀翫怡五神繁想啸明侣五难縁理去沖心自怡处爽䰟随本根亹亹空中伫七诵重关开豁滞非神武运通由中发高唱稽首举高虚清明天生神章第八帝真华府命元真灵化凝之炁清眀重霄上合期庆云际玉章散沖心孤景要灵会焕落景霞布神襟靡不迈玉条流逸响从容虚妙话灵音振空洞九玄离幽裔感爽无凝滞去留如解带明识生神章高游无终败玄景曜云衢迹超神方外应感无方圆聊以运四大研心稽首诵衆圣并称快无想无结无爱天生神章第九帝真岳府命元自然玄照之炁无结固无情玄玄虚中澄轮化无方序数来亦叵乘谁云无色平峨峨多丘陵㝠心纵一往高期清神征良遇非年岁劫数安可称浮爽縁故条反胎自有恒灵感洞太虚飞步霄上冰津趣鼓万流潜凝眞神登无爱故无忧高观稽首昇右出洞玄九天生神章经九天琼文品太霄琅书乃九天王飞霄之曲琼文帝章乃九天之上文并以元始之初生于自然虚洞之中虚皇玉帝受之于是天王仍记名焉郁单无量天王琼文第一太霄空洞炁结炁成云营我王挺神匠有化若无形无形中有真有真无中生眇莽玄虚上萧萧元始精法景朗妙觉玄运来相征列宿罗玉宇飞霞超緑琼焕落三晨曜流光郁紫清携衿玉景台解憩戏凤城回霄登九岭以启不穷龄谁能同此游可来寻余名余名甚易知安在东华庭自可朝玄都精微思帝灵弃去云外念专一守黄宁披诵太霄章三关自当明玄降徘徊辇虚遣飞霞軿九天虽云遐妙想安尔形上上禅善无量寿天王琼文第二灵运启空洞金眞秀琼胎法景大寂庭玄化自相推历劫沦九㝠与眞契幽期三晨告元始运通自来绥匡辔明霞上流精耀玉支顾眄无中有混合似婴儿父宁与母精逍遥戏凤台落景游云房独妙谁能知合庆离罗门解褉紫霄崖若欲相寻索精研琅书辞回转琼文章天王自当之洞存帝一尊以爲求仙基絶念弃外想常使心神夷积感致眞降郁然焕羽仪拔度七祖根咸同登云阶玉章映高灵琼文难寻思二妙以相和各称本不齐子欲戏九玄但诵太霄诗万劫在俄顷勿忧天应迟梵监天王琼文第三澄清无毫秽结炁成紫晖丹霄映监天罗布西南回三晨明列宿七转朗太微灵风迅奇香玉籁声何悲神凤翔琼林群仙振羽衣天王乘运征握节总万机虚轮掷空洞辽朗九天扉携提霄中宾解衿入琼帏敷烂扶晨炁耀罗焕玉阶陵梵映朱日千景翼灵辉飙飙元化内玉辇正徘徊公子命虎符总摄万神归拔灭七祖根穷魂皆仙飞琅书庆云庭琼文洞虚微精研道日鲜亿劫灵不衰万化随运迁乃知妙者希寂然天王琼文第四宴景太寂乡回风迅琼轮丹霄翼緑舆神公辅帝尊翳翳九化外离离开趣门徘徊金罗上啸歌庆灵云三唱朗玄觉五回道乃分金房焕嵯峨流精何纷纷左顾见无英右眄覩白元履昌度黄箓太一挺命根爲我记仙籍授我度命文清唱运天眞静息理百关帝一镇灵宫法服飞青羣相与契何许合会九天端有日若无期皇华正四贞至念弃余念道从玄中传灵感各有运至学故多全不骄乐天王琼文第五空中生紫烟郁勃翳华宫流明顺运回丹霄映緑房翼辅虚中景耀灵焕十方万帝由眞运莫若九天王体结自然秀含炁挺虚宫理化正四维号爲衆帝宗落景乘八烟总统轮空同朝游西台馆夕𢠾扶桑宫摄板玄国録拔度华青童桃康定命籍明初保劫功流眄无崖际万化随运通飞步诵太霄幽寻元始踪积思感至寂以致登玄聦宿基流余庆七祖返南宫五苦非所履结友在太空灵岳非常宅飞云是我龙结携九巅眞偶景以成双何爲坐嚣秽婆娑待命穷化应声天王琼文第六高灵秀空洞凝炁结朱烟摇节回九霄飘飘天帝眞琼台耀巖阿紫凤郁玉麟虚歌逸幽宫萧条云上人携契七映房金罗焕中田天王正九色飞仙有亿千洞阳郁灵标爲兆度命年丹华朗朱日流芳灌兆身仰掇月中浆九源降液津永保不终劫内外洞虚鲜积思感太空洞得无极渊形与混合同游宴莫能旋梵寳天王琼文第七三晨朗幽夜流霞耀金日丹房焕嵯峨灵香绕琼室公子合庆堂履昌携帝一三元混合宫微言甚幽密兆欲度命年静思勿杂匹寂若虽云无眞从空中逸庆加靡不周七玄自蒙拔积福有重基宿根咸消灭琼文有妙章斯篇愼忘失存念至灵讳道降同玄一梵摩迦夷天王琼文第八九玄洞元炁紫素凌玉霄灵秀焕金门神融茂琼条豁落紫虚馆庆云随化消渊响叩灵机法鼓振太幽宴景玄晨阙流回薄云飙匡辔九天外运驾以逍遥徘徊紫霞峰容冶玉皇朝万劫不俄顷倏欻二象交虚庭无稽迟去来顺运寥大化不改度三晨洞灵标琅书庆神室琼文理清謡含秀自玄挺反容非华翘波梨答惒天王琼文第九玄炁结九霄紫虚朗太阳飞琼凌华英流精凝玉霜天眞乘运回薄云茂玄梁㝠会自相感丹霄映轻行幽期高晨府携契朝玉京灵化沖漠里寥寥冥运乡流芬翳朱日回风迅奇香焕烂金门上琼台吐玉英兰芝盈玄谷仰嚥六胃昌神逸感寂宫幽思彻洞乡执契太霄馆师真琼帝章太霄琅书琼文帝章皆以九玄微辞九天王于空洞之中元始之先玄歌理命游庆霄庭音句虚微玄中而生神眞宝诀故着灵篇得行此道位同九天微思至讳存神念真灵垂告感自然登晨右岀洞真太霄琅书琼文帝章无上祕要卷之二十八无上秘要正统道藏三家本一百卷太平部无上祕要卷之二十九犹九三十二天赞颂品太上道君清斋持戒于西那玉国郁察山浮罗之岳敷黄金荐地白玉縁阶七宝璎珞光明焕日黄云四缠紫霞三帀元始天尊皆诸天大圣十方至眞无极神王天仙飞仙地仙五帝眞人浮空降席流光朗彻二景㝠合太上道君不胜喜悦前进作礼上白天尊今日衆圣回降空山羣真欢乐不比于常伏愿天尊赐命西宫上玄真人披空洞之弦和自然之灵章使未见者见未闻者闻天尊欢喜而言空洞灵章诸天玉音上宫所重祕不下传今既良䜩欢乐难称运非常会理不容藏今当普告三十二天斋眞合和披诵灵章于是道君稽首称庆诸天欢喜而各作颂曰太黄皇曾天颂梵行冠大罗淳风抗玄纪天形有常存观世翻然理屡践不终劫探幽度生死三乘通便路清虚无尘滓长夜息对魂地狱五苦解劒树不摇条刀山不伤体门有浩劫公地无夭年子今日庆期会诸天并欢喜不胜情欣悦高唱稽首礼太明玉完天颂宴景玉完上游轮踯玄都逍遥太明中长灯焕翠罗灵风拂重云龙阜郁嵯峨上有飞天人羽衣互纷葩下有龙汉民皆是浩劫家五道息对䰟九幽罢三涂天马运东井长源无巨沙不闻孤䰟声但作兴乐歌斯乐今无极当柰来运何清明何童天颂无色何童上梵元理太清华绮丽玉京黄云缠四軿紫林翠南阜飘风振朱琼凤啸长夜开十转九幽明鸟母遏天河龙负寒井缾五道絶对根三涂不羁兵回旗征天魔黄幡校北营洞章度幽䰟三界无謡声上有福德宫下有更生形是爲元始法妙哉空洞经喜庆稽首诵高唱欢万龄玄胎平育天颂平育抗三层回神度十方上披长夜户下朗九幽房苦魂乘庆归飞行入福堂山无对怨人但有浩劫公元始回玉驾黄旗召灵风扫除五道场縁对乘运通飞天并欢乐庆我长生宫元眀文举天颂圆纲舞空洞紫轮伟玉庭文举敷丹晖三便理玉清离罗曜长庚九夜焕高明三界无死魂亿劫皆成灵巍巍十圣公梵行飞天经一诵诸天礼十转枯骨生七玄昇朱宫享福入无形上明七曜天颂乘景游三素高奔日月宫七耀焕上清郁仪晞琳房消魔非洞友结璘以我朋回度十天人齐啜飞华皇朝飡五云炁夕噏三晨光魔夷无世界偏无五道场亿劫并皇民称爲福德堂虚无越衡天颂虚无梵大罗飞纲儛天关推度总元纪四炁昼夜分九会非常运号曰越𢖍门天地理自定欢乐岂常存此爲福德界自生不恶根柰何来运促代谢不齐辰度今悼来生故诵哀乐文太极蒙翳天颂蒙翳焕重虚曜灵映朱扉三十二天童锦披飞青衣把幡执命籍摄召苦魂归长夜披五户朗朗九幽开太极长生宫名入并仙飞法门度天人亿劫自相随七祖离苦根长歌昇紫微赤明和阳天颂赤明开元图阳和回上虚元始敷灵篇十部飞天书开度九幽祖万遍道自居五阜秀琳宫生死福德庐自无黄箓简苦根焉得除长斋诵灵章五灵互相扶功成天地基世世庆有余玄眀恭华天颂恭华十方经回解诸天音敷行遍五道㧞度好尚心黄魔征大魔赤书灭高林三界通玄路天心悲魂吟拔过八难庭逍遥玉绮岑身入衆梵行长乐七寳林永享无极庆劫劫自相寻曜明宗飘天颂曜明高映宗飘通玄元始开图敷落五篇赤童掌録黄云四缠八威备卫灵兽侍眞华光饰发反香拂尘绮合长阜𨔼回十天高唱空洞飞步入玄枯魂昇阳灰骸还人神王度命乘虚驾烟礼诵灵章与劫同年竺落皇笳天颂皇笳摄元竺落总神白简度品青箓定仙黄江回灵赤书招眞灵风鼓旗十絶绕骞日精鍊䰟枯骸生津十转八难功登飞天洞章命魔稽首上玄灭落九夜断絶胞根名度南玄保命三便虚眀堂曜天颂虚明大梵梵行大馆元公临正司命执算是日嘉庆五道披散锦云仰回月华下灌朱童度苦灵章拔难七玄昇轩十转登汉七宝林中欢乐璀璨观眀端靖天颂端靖理运十回观明龙汉荡荡五欲不生下有沌民上有三灵灭度九道转轮魂形五帝监度魔王保明休息宿对縁来运乘福生欢乐无终已逍遥三界庭诸天齐十圣稽首诵洞经玄明恭庆天颂玄明洞虚流晖九霞恭庆承梵灵风散华长魔回仙赤文摄魔召龙负水鸟母卑河九幽开夜休息三涂五苦长解地狱清和斩根絶对反生王家太焕极瑶天颂太焕既振极瑶承浮开清九门三便飞流长更续命玉灯朗嵎圆华营瑛黄云四敷回风混合百神召无公子执籍太一度符司命㧞死生骸起灰逍遥七宝林中熈游十圣齐眞飞天同俦出入法门万劫何忧元载孔昇天颂元载衆梵炁孔昇纲八罗敷云回金门虹映焕朱霞上有授生童飞天互参差食炁长息穴嚥津黄水华开夜㧞朽体还童反素牙身入不死劫名继玉灵都神玉定仙箓五帝符大魔保明三界难世世爲仙家太安皇崖天颂太安皇崖天紫微映朱日上有八会炁灵风鼓庆室五老携賔驾宴景西郁察金童数帝席神公辅太一命灵盟五符摄魔度仙秩寒庭开夜窗对魂被幽出万万善縁生亿亿恶根絶天有福堂賔地无牢狱结不胜三界清五神欢且悦显定极风天颂极风罗八员碧鸡启扶摇风转八员回长更朗幽辽天通九夜清衆圣命羽飘飞步七寳园大小悉逍遥高唱诵灵章一遍诸天朝十转衆生度苦魂返旧条朗朗大有明恶縁应神消斯运眞难喻柰何来运彫始皇孝芒天颂始皇元一炁上梵玄中精运周尘沙劫开化度衆生龙汉承康界开图号赤明妙哉元始公倏欻敷三灵五帝承符会赤书朗长㝠十部大乘门衆圣赞洞经飞步旋玄都三洞绕宫城神王稽首唱魔王伏眞形三徒息不掠朽骸自然荣南堂多福賔世爲欢乐庭但恐尘沙讫福尽天地倾运来非时求苦哉难爲情太黄翁重天颂太黄翁重天德爲三界宗上有鉴天君总领鬼神宫开度生死户安置善恶方縁对互相寻劳心总阴阳诸天并庆集欢乐不比常于是三涂解罢除五难场刀山落锋刃九幽开夜光苦魂披重幽飙飙昇福堂轮我三乘门世世生仙王无思江由天颂无思无色界眇眇元始初江由映高玄焕落五篇舒十天緑罗室义和皎重虚五老飡圆宫妙童飡灵墟仰噏长更井练胎反婴孩太一保命録南陵㧞夜居九幽无死䰟门有更生躯宿对五苦断劫劫生仙庐诸天并称庆萧条诵灵书上揲阮乐天颂阮乐飞玄景丹云敷三罗回旗征万灵钟鼓召天魔扫通九幽迳龙鸟负长河飘飘无色上清元荡难波紫微焕七台骞树秀玉霞衆圣集琳宫金母命清歌双成阳妙曲一唱飞天和十唱五苦解夜魂披重罗七神返灵胎朽骨还更华福堂饶清賔地狱无对家运役自然炁于是息三涂一畅万劫感庆贺西玉那无极昙誓天颂昙誓高澄虚落十回青精始周元炁敷晖大有通明赤帝徘徊五符流焕元公放威万灵伏爽羣魔消摧天清地除九幽廓开亿劫苦对承运各归斩根絶胞死尸生辉七祖受灵皆得仙飞灭度无极福庆巍巍皓庭霄度天颂皓庭映十素晖西浮朱童振杖策灵九丘飞步摄魔制灵召无总炁御运元始熈游倏欻四八大象交周历度开生五帝焕符十转回玄法泽滂流地藏发泄金玉满隅死魂竞归白骨生躯逍遥高台飞天爲俦渊通元洞天颂元洞皓明太白上精金仙黄母号曰素灵右侠月女左带扶生七元吐光日童掷铃威振渊通焕赫奔星总归万方受度仙庭炁不绕死梵行生生金阙积简上有劫名功满昇度月宫鍊形欲得羽衣当妙朱婴朱婴相度简入华青五帝携别降致飞軿七祖同欢俱登上清翰宠妙成天颂妙成上京玄范化通周回梵行弥落十方无形乘运观世大公左日右月德有威光一明天地生死普隆诸苦㧞难长离北酆冠带南治林落朽容朽骸起步飞登太空逍遥玄虚衣食福堂元始同縁世世仙王秀乐禁上天颂秀乐劫运禁上回神周历诸天三十二关轮舞空洞倏欻上轩诸圣朝庆齐礼玉门飞行步虚萧条灵篇庆霄流明反香瑞尘月水莹华日精鍊仙飞景四滂金玉缠旋大运㝠会万劫蒙迁生死同乐熈怡欣欣飞天携提游宴紫晨握运留年永享自然无上常融天颂常融灌灵炁诸天承其眞集探日月华奔景步结璘上啜无上道长更续暮年不乐腾天飞取度经北玄荡荡龙汉始无有恶对民但患仙者苦乐爲游方圆飘飘乘运归亦不爲苦辛经古履来会今得同天賔齐景西那都肆欢善因縁开度七祖奔万始集福堂冠带飞天羣振翮洪波上麾我度命幡俄顷二仪判倏欻谒帝尊太极贾奕天颂眇眇大罗天太极玉清畿贾奕沌元炁八通坦幽微梵行无景色高固无倾危数尽大劫交独爲澄清晖天地并化消衆圣皆竞归旋绕七宝台蹑空振羽衣遨游玉园圃琼林何萋萋熈怡不悟朝倏欻大运回此时乐何乐灵宝焕眞仪五文植玄根豁落诸天开生过大罗界大小悉仙飞今日衆眞会元始难常希抚掌和空洞絃歌一何悲高唱称万劫太上命长麾右出洞玄空洞灵章经无上祕要卷之二十九无上秘要正统道藏三家本一百卷太平部无上祕要卷之三十犹十经文出所品九天之王万炁之本宗衆帝之祖先乃九炁之精源以天地未凝三晨未明结自然而生于空洞之内溟涬之中历九万劫而分炁各治置立九天日月星辰于是而明万炁流演结成道眞元始上皇高上玉虚并生始天之中三十九帝二十四眞遂有宫阙次序之官上皇宝经皆结自然之章以行长生之道不死之方符章玉诀皆起于九天之王传于代代之真至三五改运九灵应期后圣九玄道君推校本元以历九万亿九千累劫上皇典格多不相参道君以中皇元年九月一日于玉天琼房金阙上宫命东华青宫寻俯仰之格拣校古文改定撰集灵篇集爲宝经三百卷以付上相青童君太霄琅书乃九天王飞霄之曲琼文帝章乃九天之上文并以元始之初生于自然虚洞之中虚皇玉帝受之于九玄太微黄书八卷素诀乃合于九天玄母结文空胎历稔劫数以成自然之章太皇中年岁右出洞真太霄琅书妙经洞真金真玉光八景飞经元始天王名之八景飞经广生太真名之八素上经青真小童名之豁落七元大上道君名曰隐书玉诀金章右出洞真金真玉光八景飞经洞真大洞真经东华上仙曰太上八素隐书南华上仙曰大洞真经北华上仙曰萧条九曜豁落七元上经玉皇中仙曰太上高圣八景玉箓右出洞真大洞真经洞眞太上九真中经一名天上飞文一名外国放品一名神州灵章虽有四号故一书耳右出洞真太上九真中经洞真玉晨明镜金华洞房雌一五老寳经一名三元玉晨法一名雌一隐玄经右出洞真玉晨明镜金华洞房雌一五老寳经洞真中央黄老君八道祕言经太虚真人南岳赤松子曰此经或名九素上书或名太极中真玉文或名八道金策右出洞真中央黄老君八道祕言经洞祕神箓经小有经下记曰三皇治世各受一卷以治天下有急召天上神地下鬼皆勑使之号曰三坟后有八帝次三皇而治又各受一卷亦以神灵之教治天下上三卷曰三精次三卷曰三变次二卷曰二化凡八卷号曰八素右出洞祕神箓经洞玄真文赤书玉诀经东方九炁青天眞文赤书一名生神寳真洞玄章一名东山神咒八威策文南方三炁丹天真文赤书一名南云通天宝灵衿一名九天神咒一名赤帝八威策文中央黄天真文赤书一名宝劫洞清九天灵书一名黄神大咒一名黄帝威灵策文西方七炁素天眞文赤书一名金真寳明洞微篇一名西山神咒一名八威召龙文北方五炁玄天眞文赤书一名元神生眞宝洞文一名北山神咒在西旬九月上甲之日放梵宝王国之天神化奇挺法运皇篇灵图隐方结成真文紫度炎光神玄变经者非紫度炎光有本文乃是神经自生空虚之中凝炁成章玄光炎映积七千年其文乃见太微天帝君以紫简结其篇目金简正书其文仍记爲紫度炎光神玄变经者从玄中变而名焉九天丈人告三天玉童曰九丹上化胎精中记乃生九玄之初结太空自然之炁以成寳文二十四真三十九帝悉所修行隐地八术乃紫清帝君游隐之道去变之诀旧文乃有八卷变化八方藏形隐景之事外国放品经皆玄古洞空之书自然之章谓是上真帝皇以下及学仙得道莫不受音于太空太上黄素四十四方皆九天之上书八会之隐文也是以太上大道君命上清高仙太极真人科集品目陈其次序合爲黄素神方四十四首太上九赤班符五帝内真经乃九天之炁飞玄羽章结成玉文太上神虎眞符太眞九天父母所出太微天帝君金虎玉精真符乃太元上景自然金章之音太上神宗玉绶神虎内真符太眞九天父母所出高上玉晨凤台曲素如是九凤文忧乐之曲玄丘太真皆九天自然之炁结而成焉又高上玉晨忧乐之曲空生凤台之上灵文明于五方金音逸朗于十天九曲上眞皆铸金爲简紫笔书文八素真经乃玄清玉皇之道又有地仙自复有八素经论服王气吐纳之道也又有九素经论召鬼使精行厨检魂魄之事神州七转七变儛天经凡上清寳经三百卷玉诀九千篇符图七千章皆出元始高上玉章禀承自然之章玄古之道右出洞玄真文赤书玉诀经三九素语玉精真诀上相青童君曰三九素语出于九帝三眞命咒之辞理炁停年开解灵关五藏华鲜右出三九素语玉精真诀龙景九文紫凤赤书太上闲居崚嶒之台金华九曲之房说龙景九天紫凤赤书琼宫五帝灵飞六甲内文太上六甲素奏丹符五帝内眞通灵之文灵飞左右六十上符右并生于九玄之中结清阳之炁以成玉文右出龙景九文紫凤赤书玉珮金珰太极金书元始天王与太帝君欣灵瑞于太空请上法于九天启誓告灵清斋霄庭是日忽天光昏翳日月昼㝠三日三夜碧鸡启晨时有九日焕明东方玄光朗曜天元复真青乌来翔口衔紫书集于玉轩飞空下降玄授天王太帝二君尅齐高天奉受真文青要紫书金根衆经乃九天真王受空玄自生之章三天正法乃与元始俱生太上所受石精金光藏景録形神经乃是高圣玉帝所出金真玉光太上隐书太上大道君所受九玄之精右出玉珮金珰太极金书大洞眞经三十九章此经之作乃自古玄微十方元始天王所运右出大洞真经三十九章洞玄赤书经元始洞玄灵寳赤书五篇真文生于元始之先空洞之中又云五老灵寳五篇真文元始天书生于空洞之中爲天地之根又云元始赤书五篇真文上清自然之书九天始生之玄札空洞之灵章成天立地开张万化右出洞玄赤书经洞玄智慧大戒经元始天尊以开皇元年七月一日于西郍玉国郁察山浮罗之岳长桑林中授太上大道君智慧上品大戒法文右出洞玄智慧大戒经洞玄通微定志经天尊曰卿并还坐吾欲以思微定志㫖诀告之其要简易从易得悟不亦快乎二眞曰思微定志爲有经也天尊曰都无文字二眞曰斯徒𧢻壁无底大痴如无文字何从得悟答曰即时一切经书本无文字也今日之言不亦经乎右出洞玄通微定志经经符异名品洞眞黄庭内景经一名太上琴心文一名东华玉篇右出洞真黄庭内景经洞眞高上灭魔玉帝神慧隐书经高上灭魔杀鬼上法一名九天命灵文高上九天驱除玉帝神慧一名九天驱除神咒内法右出洞真高上灭魔玉帝神慧隐书经洞眞金根经上上清玉霞紫映内观上法一名金精石景水母王胞经一名採服日根招霞之道右出洞真金根经上洞眞九赤斑符五帝内眞经一名白羽中林飞天九符右出洞真九赤斑符五帝内眞经洞真丹景道精隐地八术经一名乘虚驭空一名隐轮飞霄一名飞灵八方一名解形遁变一名回晨转玄一名隐地舞天右出洞真丹景道精隐地八术经洞眞三元玉检三元布经一名三元玄台玉检紫文一名九天真书元始检地之録一名三元虎书一名飞天上真一名检仙真书一名太真阴阳灵箓三元章右出洞真三元玉检三元布经洞真黄气阳精三道顺行经一名藏天偃月右出洞真黄气阳精三道顺行经洞真九丹上化胎精中记一名琼胎灵曜右出洞真九丹上化胎精中记洞真太丹隐书一名帝君七化变景九形一名太一三度帝寳五精右出洞真太丹隐书洞真玉珮金珰太极金书上经玉珮以九天䰟精九天之上名曰晨灯一名太上隐玄洞飞寳章金珰以九天䰟灵九天之上名曰虹映一名上清华盖阴景之内真右出洞真玉珮金珰太极金书上经洞真琼宫左右灵飞六甲上符一名玉精眞诀一名景中之道一名白羽乌翮右出洞真琼宫左右灵飞六甲上符隐元上经洞真经三十九章高上元皇道君元始自然玉章一名太真道经一名三天龙书右出隐元上经洞真神州七转七变舞天经一名藏景匿形一名出有入无右出洞真神州七转七变舞天经洞真太微黄书八坦上经第一名八坦四门高上经第二名九灵中华紫素第三名上元録金安明第四名玉室宝云中曜第五名三气九变水火母第六名太微中神五道步空飞行第七名石景金阳素经第八名九天八録交带眞文一名八威制天文右出洞真太微黄书八坦上经洞玄太极隐注经太上玉经隐注曰上清之高㫖极眞之微辞飞仙之妙经也灵寳经或曰洞玄或云太上昇玄经皆高仙之上品虚无之至真大道之幽寳也三皇天文或云洞神或云洞仙或云太上玉策此三洞经符道之纲纪太虚之玄宗上真之首经矣岂中仙之所闻哉右出洞玄太极隐注经无上祕要卷之三十无上秘要正统道藏三家本一百卷太平部无上祕要卷之三十一犹十一经德品五老灵寳五篇真文元始天书生于空洞之中爲天地之根灵尊妙贵法教威严三元开张德冠诸天有一十四德一者其德如太虚空无荡荡爲元始之宗二者其德如虚无无中生有有中归无三者其德如大道威灵恢廓爲神明之寳四者其德如天澄清高虚广覆无边五者其德如地开张广纳无毫不载六者其德如三光照耀诸天普受光明七者其德如高真敷演玄教爲天中之尊八者其德如神人广度一切普受自然九者其德如大玄清开广置爲神仙之都十者其德如云雨一切万物普受其荫润十一者其德如风一切万物受其施洩十二者其德如四时一切万物受其成生十三者其德如泰山保固元祚安灵镇神十四者其德如大江荡荡无碍莫不开容灵文妙重斯一十四德其德如之巍巍高范量难可胜岳荫神流万劫无穷开明元化莫不由焉右出洞玄赤书经老子曰太上灵寳常先天地始生从本无数劫来混沌自然道真者也在道爲道本在法爲法先十方神人皆始于灵真老子曰混沌之初微妙之源开辟以前如有灵宝自然眞文象帝之先吾爲灵宝大道之渊门受其精妙即爲天地人之神老子曰太上灵寳生于天地万物无象空洞大道之常运于无极无爲而混成自然贵不可称尊无有上故曰太上大无不包细无不入理妙叵寻天地人所由也在天五星运炁日月耀光在地五岳致镇山高海渊在人五体安全夫天无灵寳何以耀明地无灵寳何以表形人无灵寳何以得生是故万物芸芸以吾爲根以我爲门何以爲根门吾有灵宝文老子曰蛇得灵寳化爲神龙鸟得之变爲凤凰凡兽得之改爲麒麟凡夫得之号曰圣人何谓圣人子有通圣真文能服之𨔼戏五岳逍遥于空改易五内变化形容役使鬼神通微十方隐见无常登高乘云远𨔼高清老子曰灵者通道也能通大道至灵致役万神寳者能与天地相保故曰灵寳太上道之极尊老子曰国之将兴修致此文人欲富贵不老能致灵寳天子得之凤凰来仪五星合度日月光耀四方賔伏天下清晏妖恶不生诸侯同归寿与天地万兆不衰诸侯得之列宿合光利国宜家位主昇迁长生久视终保无殃大夫得之长延无穷贵位重禄昇进王侯右出洞玄五称经高上三元布经乃上清三天真书上真玉检飞空之篇上元检天大録下元检地玉文中元检仙眞书三元篇曰玉检之文出于九玄空洞之仙结自然之炁以成玉文九天分判三道演明天无此文则三光昏翳五帝错位九运翻度七宿奔精地无此文则九土沦渊五岳崩溃山河倒倾学无此文仙官不降地官不营九天之上不书玄名徒劳爲学道无由成其法高妙三元祕篇有得其文位加仙卿右出洞真三元玉检经道言昇玄经者盖天地之要道德之宗上圣所尊贵鬼神所畏服其高则出九天之上其深则通九地之下千变万化道尽于此太上曰吾前世爲求神仙鍊石服芝正得延年虽寿千年万岁死辄更苦虽有力能移山驻流怀藏日月故不免三涂八难后遇无上天尊得闻灵寳经并斋法案经修行千有七载得成眞道遂见过去将来现在三世善恶之事道陵曰不审昇玄以何义故愿垂哀念分别解说使将来有縁得了幽奥道言汝所谘问甚爲眞要吾当判说谛听勿忘夫昇者上也是诸十方大圣不生不死真人得道者莫不昇度三界上登金阙身生水火与空合德弥纶至精辽豁无穷上包诸天罗于无涯下入无底妙于细微昇上无形湛体自然玄者无光之象无物之状迎之无首追之无后近不可以亲远不可以疏总统大妙天中之天真中之眞神中之神有得之者即名昇玄道陵曰弟子成真以来身登玄官经今九载方得受闻昇玄妙经右出昇玄经高上老子曰道家经之大者莫过五千文洞玄洞真之咏也此书虚远诵之致大圣爲降云车宝盖驰骋龙驾白日昇天五千文是道德之祖宗眞中之眞不闻秽贱终始可转读敷演妙义则王侯致治斋而诵之则身飞仙右岀洞玄请问经经文存废品天尊言我历观诸天从亿劫以来至于今日上天得道高圣大神及诸天真人九官五岳飞仙之人莫不悉从灵寳受度而得爲真斯经尊妙度人无量大劫交周天崩地沦四海溟合金玉化消万道势讫而此经独存其法不絶凡是诸杂法导引养生法术变化经方攴散杂俗并系六天之中慾界之内遇小劫一会其法并灭无复遣余其是太清杂化符图太平道经大小品经并周旋上下十八天中在色界之内至大劫之交天地改度其文仍没无复遗余其玉清上道三洞神经神真虎文金书玉字灵寳真经并出元始处于二十八天无色之上入劫周时其文并还无上大罗天中玉京之上七寳玄台灾所不及右出洞玄灵书度命经道言吾法轮妙经从无数劫来有如尘沙历劫不足爲譬天地成败非可胜数衆经尽消而吾经不灭随运转轮开化日隆广度无极经中之尊犹如诸天开化无有是经其法不行如是一切施张教法此经最爲其先如衆星普耀此经如月盛最爲其明照耀十方犹如三界闇㝠不消是经如日之出普照诸天无不朗清犹如万川之流是经如汤谷之渊爲巨海之源无不归宗犹如须弥之高是经如玉京之山无不包藏此经微妙与天地长存诸天元王高仙上真无亿数量莫不奉命此经如是普济衆生学与不学广开法门上理三光中调阴阳下开万生皆从受覆荫㧞度七祖开济穷魂生死伤败莫不成就轮转不灭如船渡人右出洞玄法轮妙经遇经宿分品七圣玄纪回天上文或以韵合或攴类相参或上下相会以成字音或标其正讳或单复相兼皆出玄古空洞之中高圣撰集以明灵文后学之士名参其篇得受寳诀自然上仙然有六合复有七伤寳之则合忽之则亡有分之身勤加精诚长斋灵阜远寻幽山烧香行礼晨夕诵经弃诸杂想心注太真尅得玄降白日飞腾凡后学之士或名不书玄简而备得寳经者皆以己身有宿世重德丰柯垂荫庆逮其身或身有㝠功志分出群单心苦行上感玉皇四极所奏五岳记名致遇经师得受寳文如使精勤不犯七伤则致真人下降授其真文得见上圣玄纪之文者皆以玄古有飞仙之分尅书于未生之象逆注于玄虚之篇既禀人道青宫疏名四司所保五帝所证玉虚结藏紫络植根骨有奇光举形合仙四极潜降阴授寳文太一定籍司命改年䰟固魄安六骨结真万神总具尅成上仙高圣帝君曰凡得七圣玄纪回天九霄虽未昇腾皆青宫疏名告下五岳符诸灵山河海司官防卫其身玉童玉女各十二人侍卫灵文奉经行真此玄挺应会埋合自然上圣皆以逆注青箓位准仙卿须以道备四真谐房降下灵舆白日登晨俯仰之格随品进仙此道遐妙非以常学所可闚闻高圣帝君曰凡有玉骨丹文列名帝图得见七圣玄纪凡有金髓紫脏名题金札得见隐书内文凡有神奇异毛紫胞玉络名标上清得见白简上篇诸有流精紫光内照外缠宝藏金容名书玉虚得见青箓之文诸有神挺应图琼胎紫虚名题东华得见七伤检文高圣帝君曰后学有好尙务勤修人和行柔包弘四大触类有容如此之人皆玄名题于帝籍紫字结于玉篇纳炁启于神图德尙显于合仙内则太极监映外则总大匠之宗功满道备则自然白日昇天右出洞真七圣元纪经紫微夫人说王母言曰九炁陶铸太一运神子既得爲人人亦衆矣自无太一灵简三元金名司命隐符五老紫籍虽受天炁而生皆不得闻见至道子又无玄官紫札上皇宝名太一玉箓东华隐图三元铭神太帝参魂者虽受天之性既得暂闻至道亦不能修爲爲不能久久如不固固而不专专不能洞适可隐存五岳登行常生之涂耳不得八景超霄浮烟控晖飞腾灵羽踊跃太无又无琼台羽札流云五板太一金阁五皇隐箓后圣七符空山石函丹台素章玄黄五行天母抱图太上图名保真秀景光鍊神躯之録者皆不得见洞真玄经覩帝君之变又不得闻消魔神虎智梵之咏又不得闻太上隐书八素之辞又不得闻太洞真经三十九章金真玉光豁落七元诸学真之人而受此书皆有太帝目名西华宫有琅简蘂书于紫宫当爲真人者乃得此文乃是子未生之前五千岁己有玄名定録当遇此经子勿以始受此书而谓非宿命之分右出洞真太丹隐书经凡名参上清金书玉箓者得见太上衆文箓凡名参太极白简青文者得见除六天文三天正法凡名参方诸玄素紫名者得见太微灵都婉转眞文凡名参金阙玉名者得见九老仙都玄流紫极元君真书凡名参太清玉籍绛名者得见清和宫天帝君真书凡名参太素琼简金字者得见紫微玄宫玉帝飞天真书凡名参玄都丹台白玉金字者得见玄洲仙伯开天万仙真书凡名参南极丹文紫箓者得见崑崙墉台飞天真文凡名参玄宫青金赤书者得见蓬莱高上眞书凡名参三元宫琳札青书者得见天帝丈人黄上真书右出洞真三天正法经若有金名东华緑字存上清者得遇此符右出洞真神虎内符非有琼箓玉名刻简三清者皆不得金虎内符及闻太上之玉篇右岀洞真太微天帝君金虎眞符自无金名兰台丹字紫房不得见闻此书右出洞真金元羽章玉清隐书有金名玉字列图者骨藏生华当得此文右出洞眞消魔大王白神内祝文若有金骨玉名名参清宫得有此文右出洞真高上灭魔神慧隐文若有玄图帝简緑字上清金骨玉藏当得此文右出洞真金房度命内眞经凡有金名帝简紫字上清得受此文皆宿挺应仙青宫记名兆身无奇炁特钟自然合神神光内照羽晖映玄太素生五藏七灵入泥丸骨有五帝之玉晖血有流金之浩泉如此皆天仙之相自无此天相亦终不与此经师相遇右出洞真高圣金元八景玉箓经上祖青童曰凡有金骨玉体名参青宫得有此文右出洞真素灵大有妙经自非有金阙玉名及緑字东华皆不闻见此二章之篇目又云自非宿有飞玄天仙之骨録者莫得而见闻右出洞真郁仪奔日赤景玉文太上玉晨结磷奔月黄景玉章若有金书东华得见此文则宿运应仙又云自非金名玉格莫得闻见求仙之夫无五符佩身五岳仙官不卫兆形右出洞真紫度炎光神元经若有骨相值合或精求苦念感彻上清得见此文其名便已逆注青宫依科奏简便成眞明矣右出洞真青要紫书金根衆经玄映上道玉清高灵之文皆授宿有玄名九天刻简来生金书玉箓琅虬琼文应爲真人者右出洞真回元九道飞行羽经若有金名东华緑字紫庭得受妙篇位登玉清又云子有玉骨得见此文右出洞真三九素语经若有玄图帝简録字紫清金骨玉髓名书青宫九天王自当遣四极真人下授兆身琼文帝章也若有宿縁遵遇明师玄挺运会应得此文克成上仙右出洞真太霄琅书琼文经夫有宿命应得见此文者皆玄挺开会必有神仙定分右出洞真黄炁四十四方经有金名玉骨寳字上清得有此符佩之三年便得爲五岳真人右出洞真九赤斑符五帝内真经宿有玉名应爲神仙真人者有能究其篇者有金名东华书字凤阙乃得见此文右出洞真玉晨凤台曲素上经若有金名玉字列奏玄图应得此文右出洞真黄炁阳精三道顺行经南极上元寳祕玉检之文自无金骨玉髓玄名帝图不得见其篇第右出洞真三元玉检布经有骨相合仙名书帝箓之人乃得有其文右出洞真九丹上仙胎精中记经当传骨相合仙之人有得见者太极书名奏之上清右出洞真玉佩金珰太极金书上经有金名列于上清精丹感于九天得见此经右出洞真元真洞飞二景宝经无上祕要卷之三十一无上秘要正统道藏三家本一百卷太平部无上祕要卷之三十二犹二衆圣传经品黄帝曰大洞玉清之文皆皇上高真所修不传地上之士洞玄上清之经时当下教以授至学之士洞神三皇之书传训下世镇化佐国扶济兆民右出洞神经高上帝君告上相青童君曰凡诸天文三十六国九地之音皆玄古洞空之书自然之音诸天上真帝皇以下及学仙得道莫不受音于太空佩文以游行右出洞真外国放品经结九元正一之炁以成忧乐之辞明于玄台之上字方一丈文蔚焕烂洞明九天七寳华光流曜上清玄都丈人受之于太空后以凤文真书玄授于太上大道君道君传太极真人太极真人以传东海方诸青童大君右出洞真凤台曲素上经神虎真符太真九天父母所出太真丈人以传东海小童九天真王以传太上道君右出洞真神虎真符高上玉帝以传太微天帝太微天帝以授后圣太平道君右出洞真高上神慧隐书上相青童君曰九天丈人三天玉童同时传太帝君太帝君以传南极上元君上元君以传西王母西王母以传太微天帝君天帝君以传金阙圣君金阙圣君以传上相青童君青童君传西城王君使付后学应爲真人者右出洞真三元素语玉精真诀太霄琅书者乃九天仙王飞霄之曲琼文帝章者乃九天之上文并以元始之初生于自然虚洞之中虚皇玉帝受之于九玄经万劫传于太真王太真王以传太华真人三天长生君太和真人东华老子南极总司禁君西台中候北帝中真九灵王子太灵真妃赤精玉童玄谷先生南岳赤松中山王乔紫阳真人西城王君中皇先生赵伯玄等并修受此经右出洞真太霄琅书经金铛太霄隐书玄真洞飞二景寳经以传高圣玉晨太上大道君三天玉童西龟王母紫精太素三元君中央黄老帝太帝以传天帝君太微帝君南极上元禁君皇天上清金阙帝君右出洞真玉佩金铛经太真九都上皇太极四真人受之于太上玉晨高圣道君右出洞真灵飞六甲内文经九天丈人曰九丹上化胎精中记太帝君以传南极夫人南极夫人以传太微帝君太微帝君以传后圣金阙帝君金阙帝君以传上相青童君青童君更撰集施用上下次第付西城真人右出洞真胎精中记太上玉晨高圣君受之于九玄七千年乃传太极真人东华大神方诸青童扶桑旸谷神王清虚真人告盟于上清裂金以誓身有其文者即隐沦八方有修其术则乘虚驾空口口而受不得妄传右出洞真丹景通精隐地八术经凡上清寳经三百卷玉诀九千篇符图七千章皆出高上玉帝禀承自然之章玄古之道其道祕在九天之上大有之宫相传玉文以付上相青童君右出洞真七转七变儛天经八素真经者乃玄清玉皇之道也上皇天帝以此书授太微天帝君三元紫精道君真阳元老君此三君受书施行道成后以付太上道君太上道君以传后圣李君李君以传太虚真人南极赤松子使下授学道宿有金名者服日月皇华之道元始以经传高上玉皇九天王九天丈人于空玄之中表文于西龟之山玄授于西王母太上大道君受之于九玄以传扶桑大帝君金阙帝君受之于北元以传上相青童君大帝以传四极真人玄古之道炁炁相胤真真相传右出洞真太上八素真经太帝天帝太微天帝三君昔受玄丹上经于太上大道君施行道成上补玉帝之真临昇霄之日太帝以经传西王母太上天帝君以经传南极上元君太微天帝君以经传金阙圣君圣君传上相青童君青童君传涓子右出洞真太微天帝君玄丹上经太上寳章传于太帝君太帝君传天帝君天帝君传太微天帝君天帝君传金阙帝君金阙帝君付东海青童君右出洞真素灵下有妙经九赤者乃九天之炁飞玄羽章结成玉文元始丈人以传太上大道君元始天王以传南极上元君太上以传扶桑太帝太帝以传太微天帝君太微天帝君以传后圣金阙帝君金阙帝君以传上相青童君青童君以传南极上元君上元君以传洪崖先生洪崖先生以传太极四真人皆炁炁相传右出洞真九赤斑符内真经如是九天凤文忧乐之曲玄丘太真皆九天自然之炁结而成焉灵文表异于空玄之中经九万之劫玄都丈人受之于太灵以传太上大道君道君传太极真人真人以传东海方诸青童君右出洞真凤台曲素上经昔上元夫人以隐文授太和玉女太和玉女授幼阳君右出洞真玉清隐书经玄都仙王昔受之于太微三老西城玉君昔受之于龟山王母右出洞真太微黄书经青要紫清帝君之别号受元皇帝紫书妙诀皆衆经之要祕九天之上书八会之隐文也玉帝命高上总仙君科集寳目合爲衆经以紫光缯文金简爲篇皆出上皇玄古之道高圣所撰集以成传于青要帝君帝君传上虚皇九灵道君道君传太素高灵洞耀道君道君传南极上元君上元君传天帝君天帝君传太微天帝君天帝君传后圣九玄帝君帝君传上相青童君披九天三关之大法太帝之上篇以传天帝君天帝君以传南极上元君上元君以传太微天帝君太微天帝君以传金阙帝君金阙帝君以付上相青童君使教后学应爲眞人者右出洞真青要紫书经金真玉光八景飞经乃生九天之上元景之先玄光流映若亡若存玄精晻霭洞耀琼宫积七千余劫其文甚明仰着空玄之上太虚之中览之不测毁亦不亡于是九天丈人以建始元年受之于空玄以传元始天王广生太真太上大道君青真小童五老上真三十九帝上皇先生万始道君南极上元紫素三元君西龟王母太素三元君太真夫人上皇先生以传紫清帝君元始天王以传黄石先生三天玉童太上太道君以传东海小童紫微夫人后圣九玄金阙帝君以付上相青童君太极四真人西城王君如是寳诀皆上真口口相传右出洞真金真玉光八景飞经如是寳文太帝君常所寳祕以传天帝君天帝君以传南极上元君南极上元君以传太微天帝君太微天帝君以传金阙圣君金阙圣君以付上相青童君使教应仙之人右出洞真天关三图七星移度经八天虚皇帝君受之于九空太上以传玉清帝君帝君以传消魔大王大王以传五常上眞君眞君以传高上玉皇玉皇以传太帝太帝以传太上大道君大道君以传太微天帝君天帝君以传后圣九玄金阙帝君帝君以付上相青童君玉清郁悦郍林昌玉台天九晖大晨隐书金玄内文元始先生所佩以传郁罗眞人玉清高桃厉冲龙罗天观灵元晨隐书金玄内文九老仙都所佩以传广灵丈人玉清碧落空歌浮黎天总晨九极隐书金玄内文玉清高元君所佩以传南极上元君玉清𨚧摩坦娄于翳天沓曜旋根隐书金玄内文九天真王所受以传太上大道君玉清扶刀盖华浮罗天玄景晨平隐书金玄内文太素三元君受之于元始天王以传太和玉女玉清贝渭耶渠初默天合晖晨命隐书金玄内文扶桑大帝受之于大霄真王以传太微天帝君玉清冲容育郁敌沙天齐晖晨玄隐书金玄内文西王母受之于北极皇上先生以传赤精上真君玉清单緑察寳轮法天高上龙烟隐书金玄内文后圣九玄金阙帝君受之于高元虚皇淳景君以传上相青童君右出洞真高上金玄羽章经太上大道君告北极真公曰九星上法玄映之道吾昔受之于元始于今七亿万劫经天地成败万品衰灭而其道独存今犹修之于云景之上而不能忘之于时节者意玩此道高妙爱乐夫人之接遇也况来生始学飞鷃之举而不知幽寻步空之法何由得重霄之门观天地之始终子既无此道特与九晨乖域夫人絶游也徒有玄名帝録超卓高腾正可得策驾云龙𨔼眄五岳但不死而已矣如望践斗魁𨔼步华晨腾景玉清当未期也当匡御劫运封掌十天科简玄箓理判神仙宜受此法以综万生今出相付子祕而修焉真公于无量寿天以金羊银鴈列帛华晨之下奉受诀文修之以传方诸青童君右出洞真回元九道飞行羽经太上大道君昔受飞行羽经九真昇玄上记寳言紫文緑金之字超空蹑虚浮景之道于玄清上宫虚皇真道君后太上道君以其要传上清帝君帝君传上元太素君又传太微天帝君帝君施行真祕以传晨中黄景君黄景君以传皇初紫灵君紫灵君以传中央黄老君黄老君以传九微太真玉保金阙上相大司命高晨师青童大君以此文教授当爲真人者右出洞真太上飞行羽经上清清微天始青正法六天文元始传九天父母万始先生三天真书一名金阳洞灵文三天玉章所出传皇上先生太上衆文箓太上传金阙帝君三元玄台告六天符传太上玄老三天正法传郁絶眞王三天九微玄都太真阴阳灵箓上元章太帝丈人受之于太虚无上真君太微灵都宛转真炁三方文九天眞王以授太上丈人九老仙都玄流紫极真元君受之于三天玉童驱虎豹符九炁丈人受之玄私阴陵上帝清和宫天帝君皇熙真书太上元君以授黄轩紫微玄宫玉飞天真书太清元始天王以授西王母玄洲仙伯开天万仙真书东海小童以授得道人崑崙墉台灵飞天真太上大夫以授衆仙得道者蓬莱高上真书玄成清天上皇上皇以传宁封右出洞真三天正法经南极上元君受之于高上投盟天空以传太微天帝君帝君传西龟王母王母传金阙帝君帝君以付上相青童君使授后学右出洞真黄气阳精经智慧观身大诫元始天王太上高圣君相与登洞真之堂说而诵之以传太微天帝及太极高仙王公口口而已不书于文右出洞真观身大诫经智慧隐经道行大愿上诫宝眞品太上虚皇传太上大道君道君传太微帝君帝君传九微太真太真传太极大法师及传太极高仙王公不告诸中仙右出洞玄安志经太上玄一真人曰太上真一劝诫法轮妙经太上虚皇昔传太上大道君道君传太微天帝君天帝君传后圣金阙上帝君命付仙卿仙公仙王已成真人不传中仙右出洞玄法轮经传经年限品凡上清寳三百卷玉诀九千篇符图七千章旧科皆万劫一传自六天罢退三道正明运度相促至道应行改科七百年听传若七百年内有至心骨相应玄録字上清者皆得依盟而传右出洞真七转七变儛天经诸有太上飞行羽经昇玄九道者听三千年六传遇其人一日顿授之依九天格九万年一出太上大道君又告青童君曰九天有禁万劫一传今运度交周炁反上清道运应行于金台依玄科七百年有其人听三传太上羽经蹑步天纲九晨君及九星夫人空常内名步玄隐化高虚上道及高皇玉帝之禁书也依九天格万劫一出自开皇以来椎运历数其运度促皇上出命使太上大道君传于后学应爲真人者九千年听三传若九千之中有其人听顿传传授限竟不得复出右出洞真回元九道飞行羽经百年之中有上学真人未见是文听传二人右出洞真三元玉检布经洞真天关三图七星移度经七百年一出依四极明科使七百年中得传三人右出洞真黄素四十四方经依上皇之初旧经万劫一传三天立正改七千年听得三传七百年内有其人亦听三传右出洞真太上素灵大有妙经初令三百年得宣传一人却七百年乃复得传一人右出洞真九真中经依四极明科七百年内听三传百年内有其人听再传右出洞真元始变化宝真上经玉清隐书有四卷乃高上玉皇昔受之于玉玄太皇道君禁书玉皇所宝妙祕以付太极四真人使掌祕藏之五千年内听三授授于上清之真人若一年遇三人亦听授之限过不得复传右出洞真太上隐书经依科七千年有骨相合仙名书帝録之人得传今有其人七百年中听得传三人右出洞真九丹上化胎精中记经太上素灵有大玉篇九真明科皆传骨相合真之人依上皇之初旧经万劫一传三天立正改七千年听得三传七百年内有其人亦听三传右出洞真雌一内神宝玉名经九赤者乃九天上炁飞玄羽章结成玉文其道至妙依科七千年一传右出洞真九赤斑符内真经灵文表异于空玄之中经九万之劫玄都丈人受之于太虚后青童君传宿有玉名应爲神仙者七百年三传百年有可授者听传二人右出洞真高上曲素上经昔上元夫人以隐文授太和玉女七百年当授合真通玄之人右出洞真玉清隐经洞真高上金玄羽章经依科皆七百年听传合仙之人四真人曰依四极明科七百年内传三人当爲真者右出洞真神丹箓形灵九经洞真青要紫书经依玄科七百年内听三传旧科皆经万劫一传自六天罢退三道正明运度相促至道应行改科七千年听传若七百年有至心骨相应玄者依盟而传右出洞真高上元始道章经三天颂文三天元始祕于三素之房九曲琼室千年一传青童君曰自唐之后得此文乃七千人皆得驭飞龙而玄昇晏鸿翮而腾翔或託形轮化潜引而飞空也如此不可具记依三天格制七百年一出右出洞真三天正法经洞真太霄琅书经万劫传于太真王太虚真人曰此太上之灵文登辰妙道七百年听三传上宰王君曰百年之内有二人可授之太上曰修行五星之道出传之始七百年中得三传限尽藏之五岳不复得出右出洞真八素眞经奔日月之道上清太极九皇四真人之所宝祕玄虚元君之玉章三百年得传一人却后七百年仍复得传一人右出洞真结璘奔月经此皆太上之书皆有定科七百年中得三传过此不得复出右出洞真金书玉字上经依科七百年内若有金名东华紫字上清合眞之人听得三传自无此骨祕之玉阙万劫不宣紫书丹字月䰟隐音百年之内有金名帝图録字者得传一人右出洞真黄气阳精三道顺行经招灵致真豁落七元之符上古之科万劫一传今有其人七百年中听得三传右出洞真金真玉光八景飞经回天九霄得道之篇五老仙都左公堂録琼宫依四极明科万劫一传右出洞真七圣元纪回天九霄经祕于九天之上太微灵都之宫依四极明科万劫一传若有玄图録字骨命值仙七百年听三传右出洞真太微黄书经太上太极真人曰学道者受此经后四十年传一人已延寿者四百年传一人得地仙者四千年传一人得天仙者四万年传一人得无上洞寂太上至真者四万劫传一人得太上灵大法传授法科备矣右出洞玄五称文经太上大道君曰吾昔受之于元始天王使授仙王仙卿上真真人不传中仙自无玄图帝简玉名上清不得见闻九天禁书四万劫一传右出洞玄真文要解经洞玄智慧经千年三传洞玄法轮经九天有命皆四万劫一出天尊告飞天神人曰明眞格四万劫一行今冒禁相付慎之又云七百年依盟而传右出洞玄九天经洞玄安志经千年三传大虚真人告太极左仙公曰依太上大法四万劫得传一人吾受经得成眞已授五十四人仍子五矣右出洞玄自然经依明真大科四万劫一行又云四百年中有其人听传右出洞玄黄箓简文经无上祕要卷之三十二无上秘要正统道藏三家本一百卷太平部无上祕要卷之三十三子一轻传受罚品扶桑大帝当以经传太极四真人谘于西龟王母王母告大帝曰上皇之年所以爲学得见寳文便位登玉清者皆密脩寳道祕灵不宣于口不形于人潜感至寂以致上真故道贵隐寂化于无形出于无声自我受真经于九空己经累亿之劫未传三人至中皇元年末乃到北元天中经西那之国灵镜人鸟之山耆莱之岫于灵宫之中凝九玄正一之炁结而成字后圣九玄金阙帝君来见灵文使命仙都运毫写而盟天修行道成位登金阙高上以我轻洩天宝削我真元之号退降散灵官五百年中方得复于本真元始所以置四司五帝之官部于神兵者正以欲检于漏洩罚于风刀如此可不慎哉后学如林无一人得仙何意皆由轻洩道文流放天真道既不降天罚潜彰进退失志独死空山徒劳无获痛恨可言道非勤而不告非勤而不行得见眞经当密行求灵神真易感计日成仙右出洞眞八素眞经上清天皇地皇人皇大字皆大有清虚妙法洞玄宝文自无金名方诸青宫不得知闻有其文者传非其人冒殗履秽不恭有灵违犯其禁七祖受考责充右官经山食火经一掠化生非人之道洞玄灵宝上经大劫小劫符玉诀上清宝文玄洞之道自无玉骨玄图紫字緑名不得见闻有其文者而不崇奉秽慢眞文轻露宣洩流放非眞有犯其禁七祖充责考属右官罚以刀山火乡之难三涂五苦三掠得过生非人之道高上大洞眞经三十九章素灵大有妙经雌一玉检五老宝经金华洞房紫书上文龟山元箓白简金根上清太霄琅书琼文帝章上宫宝篇凡三十一卷此独立之诀乃高上玄映之道洞天玉清宝文极于已成眞人有金官玉藏名书帝简箓札紫庭得受此经不恭科怠慢不信天眞轻洩圣文使世见闻爲玉童所奏七祖父母被考右出洞眞四极明科紫书丹字月䰟隐文妄说以告三人死没鬼官不得成仙右出洞眞黄炁阳精经太上曰洩漏天文隐书已告天帝诛其三祖又下三官絶其身命生被水火死爲下鬼右出洞眞太上八素眞经高圣君曰受七圣玄纪回天九霄白简青箓之文师授不盟轻洩宝文弟子受而无信窃披玉篇同被风刀之考七祖充责三涂五苦万劫不原五帝神兵恒紏漏洩明慎奉行右出洞眞七圣元纪经受曲素诀辞之法不交人物求感㝠应必可授者乃得传之传非其人妄洩宝经则七祖父母受㝠栲于地狱右出洞眞曲素诀辞经夫有宿命应见此文者必有神仙定録也玉帝宝祕不传于世妄说之者则九天刺姦奏于帝君言子之罪太上使五帝神兵罚子之身七祖父母受考水官右出洞眞青要紫书经自无玄名于丹台緑字于玉清不得而轻传自非神挺异骨登玄岳而告盟列金青以誓灵此文不可得而授其音不可得而闻轻洩七祖充责己身殒丧负考三涂右出洞眞玉珮隐元洞飞内文经太上道君曰夫有宿命应得见此文者皆玄挺开会必有神仙定分此之神经不传于世又妄说之者则三天刺姦上闻帝君告子之罪以爲宣漏之愆右出洞眞黄素四十四方经传之违科负盟三祖考于水官已无仙冀死爲下鬼右出洞眞藏景録形神经合眞之人当得此文得者宝祕勿妄轻传洩露灵篇九祖被考充责鬼官右出洞眞太霄琅书经传授之法皆师及弟子相授以崇玄祕授非其人不遵法度爲洩宣天宝漏慢违誓死爲下鬼及七祖受风火之罪自非同契宁当闭口右出洞眞九眞中经师不依年限而授弟子则身受风刀之考右出洞眞变化宝眞上经九赤者乃九天之炁飞玄羽章结成玉文轻洩宣露传非其人七祖获考身没河源又曰受者不关天灵侍经玉童玉女列奏高上罚以五帝神兵轻洩者罚于九祖考灭已身受而不盟殃延七祖身被风刀自然天经故上元君告于五帝曰经非盟而不告受不关而失眞彼此死生之责学者宜依文而奉焉右出洞眞九赤斑符五帝内眞经轻洩宝文失盟形残七玄之祖受考鬼官右出洞眞龙景九文赤书经传非其人身入风火七祖父母长考于水官右出洞眞金虎眞符传非其人爲北帝所奏殃延七祖长充鬼责身没形残右出洞眞高上玉清刻名内文无上祕要卷之三十三无上秘要正统道藏三家本一百卷太平部无上祕要卷之三十四师资品太上曰汝等将来世欲流通灵宝内教者有十一事信着万民尔可得宣传此经一者奉诚完具内无毁灭二者赈绐孤老贫穷有慈愍心三者劝人远恶修善殷勤如父子四者不求名誉称亏若一也五者幽隐之处勤行礼拜修诸功德如处大衆六者不欺使民信之如四时七者忽弃荣华位不加身八者舍远妻子独处闲静九者亲近贤智博问善道十者道在幽㝠不可固必与贤者论议莫自专执十一者常行谦卑恭敬于人是爲十一事通内教行当勤奉学太上告子明曰学道之人闻法如饥欲食见可师之人如病得医何惜谦下当如世间贫穷之民爲衣食故债力自役爲人给使不辞勤剧不避贵贱长幼唯财是与学道之人亦复如是求法事师莫择贵贱勿言长幼言我年以大而彼年少彼是贱人我是高士夫若生此心者故怀死生俗闲之态不解至眞平等之要此人学道徒望其功耳人无贵贱有道则尊所谓长老不必耆年要当多识多见以爲先生不得言彼学在我后我学在前云何更反师彼作此念者是愚痴嫉妬之党非吾弟子道当谦下推能让德唯善是从不得自高慢物独是非彼此是学道深病汝等教将来世慎之慎之太上曰弟子受道虽多犹应敬其本师本师亦应谦下弟子所以然者夫得道度世莫不由师学之有师亦如树之有根縁有根故枝条扶疏夫学道之人亦以本师爲基渐次成就大智大智既能成就复能成就小智如树由根生子子复生根展转相生则种类不絶从师受道渐渐增益德过于师还教于师所谓道贵人贱义类如此道陵曰若如尊教本师者复爲弟子之义若其受道仪軏法式当复云何先师后师谁应施敬太上曰先师后师并皆有敬所以尔者本师者学之根也譬如爲山由于一匮之土渐渐得其高大本师者亦复如是乃爲发蒙之基后师者备成也喻如严装服饰衆事已办唯未加冠不可以行人事后师亦复如是学道虽久上法未备不能得道右出昇玄经阴君口惟余垂髪少好道德弃家随师东西南北委放五经避世自匿二十余年名山之侧寒不遑衣饥不暇食思不敢归劳不敢息奉事圣师承颜悦色面垢胼胝乃见哀识齿右出道迹经善人不善人之师不善人善人之资不贵其师不爱其资虽知之迷是谓要妙右出老子道经老子曰学不得明师焉能解疑难吾道如毫毛谁当能明分上世始以来所更如沙尘动则有载劫自惟甚苦勤右出西昇经太上玄一眞人曰师者宝也爲学无师道则不成非师不度非师不仙故师我父也子不爱师道则不降魔坏尔身八景龙舆焉可得驭太极玉阙焉可得登子今学上清之道希求昇腾永享无量之福慢师行道求肉飞之举谓投之夜光失尔一往也太上玄一眞人郁罗翘告太极左仙公曰子积劫念行损身救物开度有生惠逮草木託身林阜守情忍色恭礼师宗劳弗厌极苦志笃励乃有至德致紫兰台金阙上清宫有琼文紫字功德巍巍行合上仙太上命太极眞人爲子三洞大法师今复命我来爲子作第一度师子可复座我当告子开度法轮劝诫要诀太上玄一第二眞人光妙音告左仙公曰子轮转生死与善结縁历劫积稔代代不休弃荣委禄投身幽阜饥寒崄巇念道不言钦仰师宝恒如对神仁和心柔坐起欣欣长斋苦思时不敢亏精感凝彻故名摽上清太上命我爲子第二度师当具告子三涂五苦生死命根劝诫要诀太上玄一第三眞人眞定光告左仙公曰子七世有惠割口救穷仁及鸟兽润洒子身子又积勤躬奉师宝寒不思裘饥不爽口艰苦林岫注心不替紫藏纳眞项生奇光致高上曲降钖加仙卿以酬昔德岂不巍巍乎太上命我爲子第三度师今当告子无量妙通转神入定劝诫要诀右出洞玄法轮经夫经不师受则神不行若世无法师又无箓传者当以法信投清泠或可密室启玄师者君北向三拜然后以物布地施于饥乏之人平等一心而用经世有师不须用此法右出洞玄隐注经中元玉箓简文神仙品曰奉师威仪经师则经之始故宜设礼三曾之宗籍师则师之师故宜设礼生死録籍所由度师则受经之师度我五道之难故应设礼爲学不尊三师则三宝不降三界不敬鬼魔害身下元黄箓简文灵仙品曰功德威仪奉师之法当爲经师开度弟子三人受法师皆即爲列功诸天功名既建则交𨔼三界五帝爲賔黄箓简文灵仙品曰功德威仪奉师之法当爲籍师开度弟子七人受法师皆即爲列功诸天言名仙品迁上七祖进昇天堂黄箓简文灵仙品曰功德威仪奉师之法当爲度师开度弟子九人受法师皆即爲列功诸天言名白简功德之大九祖同昇皆得道遥七宝林中黄箓简文灵仙品曰爲三师开度弟子若经师己昇当并度籍师籍师复昇当并度师依科条列功名言奏诸天若三师并昇当开度三人付同学有德之人同学具依科㫖列言诸天不得阙略右出洞玄金箓简文经太上中经曰夫师因经业故称之曰生受者习焉以同其诚缠绵忧乐义齐死生于是始验克终俱朝仙庭尔乃东拜谘受修盟曲室尊卑以显三契分别孜孜之心宝经藏密施行要言诚存专一保敬师经方寸敢坠如此始可与言神灵之交道德之契矣奉经而祕其道行事而遵其誓则上以刊名于玉简书帝録于太极右出洞眞太丹隐书经法信品飞天神人曰受灵宝眞文十部妙经以金龙三枚投于水府及灵山所住宅中合三处爲学仙之信又曰当以文缯五方之綵各四十尺以关五帝爲告誓之信又曰法用上金五两以盟五岳爲宝经之信又曰法用金钱二万四千以质二十四生官爲重眞之信无金钱者铜亦可准又曰天文祕重非信不宝故上圣以信效心无信则爲贱道无盟则爲轻宝又曰受经之身先信未备后遇贤人赍信请受皆当以所受之信充备先师之服余者可爲身法用又曰受经法信当十分折二以送祖师又二散乞贫人山栖道士余信营已法用烧香然灯爲弟子立功又曰天王帝主禳灾度厄用五色纹缯随方丈数龙用上金命缯用紫纹庶民用缦缯龙用中金然灯请乞同如上法右出洞玄明眞经天尊曰大道何其责人财宝强使作功故观其悭心质求其意有而弗散将何求哉穷而发心志意坚明勤苦师门劳不爲惮道已鉴之如此之辈则功感诸天故施财以对心推心以对财其功等尔古人求心末世求财古人非心不仙末世非财不度所以尔者末世贵财而不贵道以黄金万斤仙经一部施于穷山末世乃当贪取此金岂贪仙经黄金克爲身患仙经克得命长亦公知如此只自不能免于悭贪既自不能免于悭贪安得名爲道耶故非道弘人此之谓也右出洞玄三元品诫经太上曰法信以营斋供养经道香油爲一切作福田及施散山林寒栖道士世间穷厄六疾者法师不得私用其罪甚重误人学道学道之士慎之慎之右出洞玄自然经天尊告左玄眞人曰卿授此经当依㝠典法信用金钱纹缯等物皆令如式此法出自虚无浩素元君之凝思五方元老常所宝修受者赍上金五分素丝五两以脆五方元老之灵本命纹缯上寿百二十岁计岁余一公王一疋中人一丈贫者一尺此三种物慎不可阙阙而强受受者有罪其中增降贫富量之右出洞玄思微定志经眞人曰五千文仙人传授之科素与灵宝同限高才志士好讽诵求自然飞仙之道者具法信纹缯五十尺与灵宝一时于名山峯上受之仙公曰世有高德人欲讽诵期昇仙者当与灵宝同时受之右出洞玄敷斋经太微天帝君告上相青童君西城王君曰其心好道乐眞勤心注玄者无吝财物轻物贵道道无不存如此之士始可与言内爱财宝外心浮好者道亦己照闭之玉笈加以金阙昇度之后藏之名山右出洞眞太上神虎玉经传授眞讳隐术依四极明科盟紫金八两丹文锦八十尺右出洞眞丹景道精隐地八术经凡经师之受盟物当施散于寒穷救贫病之急厄拯山川之饿夫营神灵之公用若私割以自赡贪溢以爲利者则经师之七祖受长考于地狱身入风刀右出洞眞高圣金玄经凡受大洞眞经三十九章太上大道君八景玉箓八风徘徊帝一之道太丹隐玄回元五通十二上愿玄母八间先进洞房金华雌一九玄列纪灵书紫文填生五藏琅玕华丹当启镮割绳乃得传之节度如左紫金爲环环径一寸截破一环分爲两半经师及弟子当各带一半终身佩之青丝爲绳绳长九尺各割半以缠绕缚此半环又合带之青锦一尺八寸各分半爲囊以盛此金半环及青丝绳分环各毕弟子三拜受经右出洞眞大洞眞经受太上素灵大有玉篇九眞明科案科赍上金三两紫纹百尺青缯二十七尺赤丝五两沉香一斤丹一两谐师以爲盟信右出洞眞四官内神宝名玉诀经五色锦各五十尺以请五帝仙官紫金五两以脆誓五方之信沉香五斤以上闻三元宫眞珠一斤以爲盟丹之信书刀子一枚以断死炁之路金珠七枚以奉请七元之精绛纹七十尺以爲炎光之信右出洞眞紫度炎光神玄变经凡受玄丘大眞书隐文者白绢四十尺青襟一十尺金镮三双香九两白绢以代曲素之歃血青襟以爲七百年三传之誓金环以爲誓心不洩之约脆香以爲明灵之盟凡受曲素诀辞之法用丹帛四十尺金钮两双以爲帝玄眞之信右出洞眞曲素诀辞经凡紫书丹字之文弟子赍上金七两黄纹四十尺青襟三十二尺告盟而传右出洞眞黄炁阳精经凡传授招灵致眞摄魔豁落七元之符者依明科之法弟子赍金鱼玉龙各一枚紫纹百尺上金三两以奉有经之师誓于九天之信右出洞眞金眞玉光八景飞经古者盟誓皆歃血断发立坛告天以爲不宣求信之约今自可以金青之陈以代髪肤之体列于别静祝启上皇法用金镮三枚鲜明赤而有光者青帛三十九尺以代三契之盟亦可相连爲二十七尺盟物备録不得私用以自营右出洞眞太丹隐书经凡受七圣玄纪回天九霄白简素箓之文弟子赍上金七两紫纹七十二尺上朱七两诣师北向命高圣盟天而传右出洞眞七圣玄纪经凡受九眞玄经者皆先歃血累坛剪髪立盟爲不宣不洩之信誓后圣以歃血犯生炁之伤剪髪违肤毁之犯谨以黄金代刺血之信青柔之帛三十二尺当割髪之约师受誓物不得散爲私利借以滥用皆当施山栖高隐单栖贫道者右出洞眞太上飞行羽经凡受大有妙经者赍上金三两紫纹百尺青缯二十七尺赤丝五两沉香一斤丹一两谐师求受右出洞眞素灵大有妙经凡受胎精中记经赍上金一斤白绢八十尺丹一斤以代列誓北向𧵥盟而传不得轻盟无信右出洞眞九丹上化胎精中记经凡受九赤斑符经弟子赍上金三两五色纹缯各五十尺锦缯三十尺上香一斤诣五色之巖告五帝而传右出洞眞上清九赤斑符经凡受紫凤赤书弟子赍金虎札各一枚紫纹九十尺朱一斤共告祝盟而传右出洞眞龙景九文紫凤赤书经凡受金虎眞符者赍金虎玉铃素锦玄罗各三十尺以爲金眞之誓盟于天地不宣之约右出洞眞太微天帝君金虎眞符凡受眞虎符者赍上金十两以爲神眞之信锦九十尺以誓九天青缯三十尺以盟其心好道乐眞勤心注玄无吝财物右出洞眞太上玉绶神虎眞符凡受八素眞经者𧵥有经之师白绢四十尺银镮二双凡受修五通之事者脆有经之师青布三十二尺爲终身不洩之约右出洞眞八素眞经凡受三元玉检弟子赍上金五两凤文之罗九十尺䌝文之缯三十二尺谐师共登本命岳受经右出洞眞三元玉检布经凡受宝眞上经弟子赍上金九两丹地黄锦四十七尺青布二十二尺金鱼玉龙各一枚登盟北向告九天而传右出洞眞元始变化宝眞上经凡受黄庭经者经盟立誓期以勿洩古者用玄灵之锦九十尺金简文凤之罗四十尺金钮九双以代割发歃血勿洩之约此物是神乡之奇帛非赤县之所有今锦可用白绢罗可用青布钮可用金镮亦足誓信九天制告三官皆奉有经之师右出洞眞黄庭内景经凡受外国放品经弟子赍上金九两襟文之缯三十六尺爲信右出洞眞外国放品经凡受紫书者依九眞玄科修行法度案盟赍信金鱼玉龙各一枚紫缯百尺青纹四十尺谐经师脆而授之右出洞眞青要紫书经凡受金书者弟子赍上金二两青纹四十尺白罗九十尺告盟而传右出洞眞玉珮金铛太极金书上经凡受太上黄素四十四方经盟用玉札一枚长一尺五分广一寸四分以脆四极上眞之盟又用黄素四十尺金镮两双以代歃血敢宣之约右出洞眞黄素四十四方经凡受七星移度者赍青纹三十一尺赤缯七十尺凤纹之罗九十尺金钮七双金鱼玉龙各一双以爲告盟之信右出洞眞天关三图七星移度经凡受太霄琅书受者赍上金九两紫纹九十尺以誓九天之信师然后盟传右出洞眞太霄琅书授度品凡传授之时有经之师当先求感应然后传之当入室烧香密愿神明乃心拜经前微祝之曰太上元君仙都大神今日吉日八愿开陈欲传其上法敢告灵元未知可否须应乃宣祝毕便寝必获灵应子自知其善否之心审可授之方凡经师传经之法先心拜四方以祈神明爲宗师之主徐乃执经超立仰天而祝告誓神灵以爲玄科之约当说受经者之姓名并启大神陈授经之品目爲之科条铭策令丽文传辞而陈之祝毕弟子再拜跪受受毕又再拜此眞人告神之盟内法不必尽存割血爲盟敢漏之约凡经师传授之时皆当如法清斋别处不交人事先启告神明求诸密感徐乃传之若眞应横错所感非祥者此天灵显报不使传也若子不愼神明违而传二人依黄素之科子受㝠考七祖䰟魄长闭地狱身亦将亡仙安可冀右出洞眞黄素四十四方经太上曰道陵当知欲受法人有十相可与此经一者好求胜法从善如流二者好近贤智无疑行三者聦喆赏别眞伪四者谨慎言不过行五者柔和少无过恶六者能师胜己无憍慢心七者敬师重教如贫得宝八者能奉师长不辞勤劳九者已于先师有报复心十者慇懃请受昼夜不懈是爲十相子明启太上曰若将来世有学眞道士未见眞经忽于山巖或于异学道士外道诸邪见家得此经者披寻首尾知是眞要无师可受便得奉行得传度以否太上曰便得奉行身自修之一如经至不得以传授余人所以者何学当师受学不师受不可以教人何以故一者恐误后学二者既不师受人或不信傥生不信便有诽谤故不得传要须觅师受而传之若使四海之内椎求无师者便于静室关启伏誓修行若见至信之人具上十相来欲请受慇懃慊苦先责信金𧵥素试之无退心愈坚固亦可传授若四海之内人迹所及求师可得者要须得师不应妄传子眀复启曰若后末世中诸学眞道士已受灵宝外教劵契奉行五篇未见此内教若其后见便可得传与奉修太上答曰要须受此方素七十二字契经之盟无上大箓然后可与经何以故二教经契无有十方太上大祝故十方官属天神地祇天龙鬼神等不来爲经作营护契力右岀昇玄内教经无上祕要卷之三十四无上秘要正统道藏三家本一百卷太平部无上祕要卷之三十五子三授度斋辞宿启仪品诸行道皆用御制新仪其用日数十戒一日五千文三日三皇五日眞文七日上清九日先须沐浴清净赍香火谐师礼三拜叩头长跪授辞投辞文某郡县鄕里男女若受十戒五千文三皇可云清信弟子某甲年若干若受眞文可云洞神弟子某甲年若干若受上清可云洞玄弟子某甲年若干若不次第直受眞文上清者可云清信弟子某甲年若干若五等同场共受者可云清信弟子某甲若干人洞神弟子某甲若干人洞玄弟子某甲若干人等稽首乞道辞今日之日流映已蹉恒恐微炁奄同彼昧昧而无晓长夜难脱孤爽困苦求免无所伏闻天尊大圣所演有若受十戒可云十戒十四持身之品若受五千文可云道德五千文经若受三皇可云洞神三皇符图玉字若受眞文可云灵宝眞文符图玉字若受上清可云洞眞上清符图玉字若五等同场共受可总録前五等法云文简事要无细不度肉人专专实希奉受朝受夕没永无责恨辄自罄竭办信如法叩头稽首奉辞以闻唯乞成就谨辞太岁某甲某年某月某日奉辞次入道场密祝法四上功曹龙虎使者正一生炁侍靖素女夜有所启请得开明童子上玄少女与我俱入黄房之里通达所启皆使上闻右出金箓经次入静思三师法先思经师所在之方心拜三过愿师得仙道我身升度次思籍师所在之方心拜三过愿师得飞仙爲我开度七祖父母早升天堂我得眞道升入无形次思度师所在之方心拜三过愿师得升度上登高仙爲我开度五道八难名入仙箓永成眞人右出玉箓经次发炉法无上三天玄元始三炁太上老君召出某等身中三五功曹左右官使者左右捧香驿龙骑吏侍香金童侍香玉女五帝真符各三十六人出关启此间土地里域眞官正神臣今正尔烧香宿启愿得太上十方正眞之炁来入某身中所启速逹迳御太上无极大道昊天玉皇上帝几前右出明眞科次启事法太上灵寳无上三洞弟子某岳先生某甲等上启太上三寳十方至眞某等宿命因縁生值道化玄眞启拔得入信根先师盟授三洞寳经供养尊礼修行斋直但受法之日要当竭其愚短奉宣法化教导一切使未闻者闻未见者见愿元始之风咸被于十方太上慈泽普沾于幽显凡有归向敢不上闻谨言右出金箓经次读辞某甲等辞情殚苦翘募勇勐今赍信求受若受十戒可云十戒十四持身之品若受五千文可云道德五千文经若受三皇可云洞神三皇符图玉字若受眞文可云灵寳眞文符图玉字若受上清可云洞眞上清符图玉字若五等同场共受可总録前五等法永爲身宝谨依法清净烧香行道明旦爲始并按威仪旧典诠举职僚宣告科禁令诸学者咸服法教恩惟太上衆尊三寳威神监斋大法师侍经衆眞垂神监映省览所言勑下三界官属及此间土地里域眞官营卫某甲等身使宅舍清净消灭妖秽所向必感请如所陈明旦晨晓依法行道续更启闻次智慧咏三首智慧超本无朗朗超十方结空峙玄霄诸天挹流芳其妙难思议虚感眞实通有有竟不有无无无不容智慧恒观身学道之所先眇眇入玄肆自然録我神天尊常拥护魔王爲保言晃晃金刚躯超超太上仙智慧生戒根眞道戒爲主三宝由是兴高仙所崇受泛此不死舟悠欻济大有当可说戒时诸天并稽首右出玉清戒次归命一切天尊至心归命北方玄上玉晨天尊至心归命东北方度仙上圣天尊至心归命东方玉寳皇上天尊至心归命东南方好生度命天尊至心归命南方玄眞万福天尊至心归命西南方太灵虚皇天尊至心归命西方太妙至极天尊至心归命西北方无量太华天尊至心归命上方玉虚明皇天尊至心归命下方眞皇洞神天尊至心归命过去高上玉皇天尊至心归命见在元始天尊至心归命未来太极天尊至心归命玉京玄台紫微上宫至心归命一切眞仙得道圣衆右出金箓经次师西面平坐说戒诸衆伏受天尊告太上道君曰今当普告宣通法音开悟群生爲诸男女解灾却患请福度命拔诸苦根使生者见道身脱八难死者欢乐饮食天堂早生人中转轮圣王修斋求道皆当一心请受十戒谛受勿忘专心默念洞思自然勿得杂想挠乱形神能如是者便当静听第一戒者心不恶妬无生阴贼检口愼过想念在法第二戒者守仁不杀愍济群生慈爱广救润及一切第三戒者守贞让义不婬不盗常行善念损己济物第四戒者不色不欲心无放荡贞洁守慎行无玷污第五戒者口无恶言言不华绮内外忠直不犯口过第六戒者断酒节行调和气性神不损伤无犯衆恶第七戒者不嫉人胜己争竞功名每事逊让退身度人第八戒者不得评论经教訾毁圣文躬心承法恒如对神第九戒者不得鬭乱口舌评议四辈天人咎恨伤损神炁第十戒者举动施爲平等一心人和神穆行常使然天尊言建斋行道四天帝王皆驾飞云緑軿八景玉舆从眞人玉女手把华旛前导凤謌后从天钧白鹄狮子啸謌和鸣烧香散华浮空而来胆礼行道观听法音天王下降万灵朝焉如是岂可不尽其法也当先受十戒然后行道庠序雅步静心闭意坐起卧息不离仪格天王欢悦列名上清可谓得道方寸之间右出大戒经次署衆官署高功大法师当举高德玄解妙义次署都讲法师当举才智精明闲练法度次署监斋当举司察衆违弹紏愆失次署侍经当须营侍经文整理巾藴次署侍香当须料理鑪器使香火不絶次署侍灯当须景临西方备办灯具次署侍座当令四坐席地拂饰齐整次科罚愆失三十六条若到斋堂鞋履不正若唱善声不齐若法服巾冠不正若于法座垂髪右件各罚礼十拜若坐起揖让失仪若侍灯灯火中灭若不注念清虚爲衆所悟若于法座睡眠右件各罚礼二十拜若钟声己絶不及行仵若不及朝师若礼拜上下不齐若侍香香烟中絶右件各罚礼三十拜若都讲不赞唱若出入去来不礼三宝若读经忽乱请问败句若驰步不庠序右件各罚礼四十拜若赞咏不唱善若起居出斋堂不相关白若听经倚据坐不正若反着法服右件各罚礼五十拜若巡行不次第若都讲鸣钟早晚失时若登坛越级若监斋见过不弹爲衆所紏右件各罚礼六十拜若着褐衣及行道巾冠出入若翻覆香炉灯火若烧香不洗手若临事与外人语右件各罚礼七十拜若唱静思讫后至若侍座不整饰触事有问若言语及世务若因起出不还右件各罚礼八十拜若于法座戏笑若于法座绮语若阙一时不赴若于斋限高声厉色右件各罚礼九十拜右出敷斋经次宣科讫各礼师再拜次师东面长跪启请仙官太上灵寳无上三洞弟子某岳先生某甲等上启虚无自然元始天尊无极大道太上道君高上玉皇己得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七寳玄台紫微上宫灵寳至眞明皇道君某等宿命因縁生值道化玄眞启拔得入信根先师盟授三寳神经供养尊礼立功爲先今谨有某甲等传度若受十戒可云十戒十四持身之品若受五千文可云道德五千文经若受三皇可云洞神三皇符图玉字若受眞文可云灵寳眞文符图玉字若受上清可云洞眞上清符图玉字若五等同场共受可总録前五等法沐浴清净烧香然灯转经行道依法上请天仙飞仙地仙眞人神人圣人三十二天监斋直事侍香金童散华玉女五帝直符各三十二人传言奏事飞龙骑吏等一合来下监临斋堂捻香愿念应口上彻须行事竟启还仙官右出明眞科次复炉法香官使者左右龙虎君侍香诸灵官当令静室之中自然生金液丹精芝英衆眞百灵交会在此香火之前愿甲等受福天下蒙恩十方玉童玉女侍卫香烟传奏所言迳御太上无极道前右出明眞科次奉戒颂道爲无心宗一切作福田立功无定主本愿各由人虚已应衆生注心莫不均大圣弘至教亦犹雨降天高陵靡不周常卑故成渊海爲百川王是能舍龙麟万劫保智用岂但在厥年奉戒不暂亏世世善结縁精思忿大乘会当体道眞右出仙公请问经次出道场密祝法玄上太阴八窗开明向有所启少女通灵事毕复位万神潜宁右出金箓经无上祕要卷之三十五无上秘要正统道藏三家本一百卷太平部无上祕要卷之三十七子三授道德五千文仪品受五千文法信人须赍白绫五十尺金龙一枚若有功行贫穷不堪独办者宜随分量之不可依经爲准右出隐注经初入道场密祝法四明功曹通眞使者传言功曹侍靖玉女爲我通达道室正神上元生炁入我身中右出金箓经次唱静念如法次思三师法先思经师所在之方心拜三过愿师得仙道我身升度次思籍师所在之方心拜三过愿师得飞仙爲我开度七祖父母早昇天堂我得眞道升入无形次思度师所在之方心拜三过愿师得升度上登高仙爲我开度五道八难名入仙箓永爲眞人右出玉箓经次发炉法无上三天玄元始三炁太上老君召出某等身中三五功曹左右官使者左右捧香驿龙骑吏侍香金童传言散华玉女五帝直符各三十六人出出即严装关启此间土地里域眞官正神臣今正尔烧香授度愿得太上十方正眞之炁来入某等身中臣今所启速达迳御太上无极大道至眞玉帝几前右出明眞经次礼三寳法至心稽首太上无极大道至心稽首三十六部尊经至心稽首玄中大法师右出金箓仪次师徒长跪读盟文太岁甲乙某月甲乙朔某日甲乙某郡县鄕里清信弟子某甲年若干某等既耳目贪于声色身心染于荣宠常存有欲无由自返伏闻皇老以无极元年七月甲子日将欲西度函关令尹喜好乐长生欲从明师受一言之书老子曰善哉子之问也吾道甚深不可妄传生道入腹神明皆存百节关孔六甲相连徘徊身中错综无端胎息守中上与天连行之立仙拜爲眞人传不得法殃及其身身死名灭下流子孙某既肉人无识窃好不已专志颙颙实希奉受今具依明眞科赍信誓心诣某郡某州某县某鄕某里三洞法师某岳先生某甲求受道德五千文修行供养永爲身宝断金爲盟违科犯约幽牢长夜不敢有言右出传授五千箓仪次师执经各鸣法鼔三十六通存思法先思左青龙右白虎前朱雀后玄武足下八卦神龟三十六狮子伏在前头巾七星五藏生五炁罗文覆身上三一侍经各从千乘万骑卫之右出隐注经次作传经诵一首飘飘太虚岭流景在上玄终始无终劫常保天地人世主学致梵道士诵得之贤者今奉受依法以相传时无至眞人宝祕不妄宣宗之昇太清弃之堕九玄我说无爲道恬静得自然右出传授五千文箓仪次师付经弟子跪受乃还本位都讫各礼师三拜次归依一切尊道至心归命北方玄上玉晨天尊至心归命东北方度仙上圣天尊至心归命东方玉宝皇上天尊至心归命东南方好生度命天尊至心归命南方玄眞万福天尊至心归命西南方太灵虚皇天尊至心归命西方太妙至极天尊至心归命西北方无量太华天尊至心归命上方玉虚明皇天尊至心归命下方眞皇洞神天尊至心归命过去高上玉皇天尊至心归命见在元始天尊至心归命未来太极天尊至心归命玉京玄台紫微上宫至心归命一切眞仙得道圣衆右出灵宝经次訸三首旋行一用大贤乐经戒受之爲身宝就学恒苦晩治身恨不早皆当披幽𧷤倐忽年已老执卷吸尔极将更死痛恼吾故及弱龄弃世以学道学仙行爲急奉诫制惰心虚夷正气居仙圣自相寻若不信法言胡爲栖山林右出消魔经学仙絶华念念念相因积去来乱我神神躁靡不历灭念停虚闲萧萧入空寂请经若饥渴持志犹金石保子飞玄路五灵度符籍右出太极隐注经次师东面还仙官法太上灵宝无上三洞弟子某岳先生某甲等上启虚无自然元始天尊无极大道太上道君高上玉皇己得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七宝玄台紫微上宫灵宝至眞明皇道君某等宿命因縁生值道化玄眞启拔得入信根先师盟授三宝神经供养尊礼立功爲先以去某月某日谨与某甲等传经行道建立斋直烧香忏愿今传授事毕所请天仙地仙飞仙眞人神人圣人监齐直事侍香金童散花玉女五帝直符传言奏事飞龙骑吏等监临斋所营卫勤劳各随功受赏进品上秩复诸天位谨上启闻次复炉法香官使者左右龙虎君侍香诸灵官当令静室之中自然生金液丹碧芝英衆眞百灵交会在此香火之前愿某甲等受道已后衆神拥卫早得仙眞皇帝万福天下蒙恩十方玉童玉女侍卫香烟传奏所言迳御太上无极道前右出明眞经次作奉戒颂一首道爲无心宗一切作福田立功无定主本愿各由人虚己应衆生注心莫不均大圣弘至教亦由两降天高陵靡不周常卑故成渊海爲百川王是能含龙麟万劫保智用岂但在厥年奉戒不暂亏世世善结縁精思念大乘会当体道眞右出仙公请问经次出道场密祝法玄上太阴八窗开明向有所启少女通灵事毕复位万神潜宁右出金箓经无上祕要卷之三十七无上秘要正统道藏三家本一百卷太平部无上祕要卷之三十八授洞神三皇仪品设坛法次设坛宿露坛纵旷三丈二尺亦可二丈四尺高下广狭随人多少作之开三门天皇门在子地皇门在申人皇门在寅各施牌题之栏纂灯火以意消息出入当从人皇门行也右出灵寳斋经三皇镇坐法天皇镇坐綵皂缯一十八地皇镇坐綵白缯一十六人皇镇坐綵青缯一十六右出灵寳斋经三皇本命信本命随年数天子用疋数公侯用丈数庶人用尺数三坐亦尔天子用紫绫自他用绢随方色悉置人皇案上金龙三枚庶人用金镮右出灵寳斋经三皇法信信用白绢四百尺贫者四十尺其鎭坐本命及信三种若有功行贫穷不堪办者可随分量力爲之不可以此爲准右出灵寳斋经次入坛烧香发炉法香烟之女上白皇君小兆眞人姓名甲清斋絶尘期灵五通上愿成眞灭祸生福上昇三天右出灵寳斋经次北向再拜天皇眞君次向西南再拜地皇眞君次向东北再拜人皇眞君次以所受经首二尺舒之于案上俱再拜弟子在西面东伏师西面长跪称位号三洞弟子小兆眞人姓名甲上启太上元君仙都大神三皇眞君今欲授某郡县鄕里某甲等三皇寳文未知可否伏地须告命便伏一时顷无风便起再拜弟子又伏地师长跪读盟文太岁某乙某月某朔日乙郡县鄕里清信弟子甲年若干岁今诣师某岳先生姓名甲受三皇内文天文大字并及衆符赍信如法约以长生丹水爲盟画一爲信甲授道不得隐眞出伪某甲受道当承师之盟誓不得不孝不仁不忠不艮贪淫兇勃妄传非其人咎师怨道口是心非得道之后背叛本师谤讪眞正当身受大殃延及子孙次共噏丹水以朱笔共画一于盟文之下次弟子对信伏地师执经长跪存思三宫神存思三宫各有一眞人如婴儿之状不着衣口吐紫炁以熏经师徒衆次传经咏太上之天文传说天地初皇人宣玄㫖是爲至眞书贤者今奉受志愿昇太虚右出太极隐注经次弟子长跪受经讫礼师再拜讫师徒各再拜三皇君讫次咏阳謌三首三周青角阳謌梵飘飘激十方青青方世曜携我造九重西絃抗音调感悟东皇公元洞启运首始阳萌万牙和风振琼条高林曜云罗勾芒劝农业日羽焕东霞仙贤游玄圃飞梵起鸣笳控景太霞室齐轮九天庭衆仙抗飞梵阳謌时时鸣自非灵人亿焉能礼化员右出洞神经次还仙官法太上灵寳无上三洞弟子某岳先生甲等上启虚无自然元始天尊无极大道太上道君高上玉皇己得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七寳玄台紫微上宫灵寳至眞明皇道君某等宿命因縁生值道化玄眞启拔得入信根先师盟授三寳神经供养尊礼立功爲先以月日谨与等传经行道建立斋直烧香忏谢今传授事毕所请天仙地仙飞仙眞人神人圣人监斋直事侍香金童散华玉女五帝直符传言奏事飞龙骑吏等监临斋所营卫勤劳各随功受赏进品上秩复诸天位谨上启闻右出明眞经次复炉法香烟之女上白皇君小兆眞人姓名甲清斋絶尘期灵五通上愿成眞灭祸生福上昇三天次游诵一首而出学仙行爲急奉诫制清心虚夷正炁居仙圣自相寻若不信法言胡爲栖山林右出消魔经无上祕要卷之三十八无上秘要正统道藏三家本一百卷太平部无上祕要卷之三十九子四授洞玄眞文仪品设坛宿露法灵坛之法坛纵广二丈四尺亦可三丈二尺随人多少作之四面门纂各长九尺作五门广五尺亦可四尺余纂各长七尺青绳两道连门牓牓广三寸二分长三寸四分青华元阳门在东方朱书青牓洞阳太光门在南方黄书赤牓通阴金阙门在西方黑书白牓阴生广灵门在北方青书黑牓元黄高晨门在王门下四季上白书黄牓上仙衆眞门在王门上紫书黄牓右六门从省而用若用重坛十门者自依黄箓经中安置中央门在四时玉门下四季上衆眞门王门上四孟上春王在卯中央门在丑衆眞门在已夏王在午中央门在辰衆眞门在申秋王在酉中央门在未衆眞门在亥冬王在子中央门在戌衆眞门在寅王无别门春用青华夏用洞阳秋用通阴冬用阴生取此以爲王门出入从衆眞门行次六等信物法五色綵五疋爲五帝信金龙九枚以爲九天之信各官秤一两金龙五枚以爲五岳之信各官秤一两金钱二万四千以爲二十四生炁之信本命綵随年数天子用疋公王用丈庶民用尺数经科如此若不堪独办者可衆共出之若衆不能办者随贫富量之次设案法五门各安一案案置一香火一龙一綵随方色一案盛经丹巾在下青巾覆之置尊像前一案启奏度事于师前一案置九龙金钱等信置尊像前次宿露入坛发炉法无上三天玄元始三炁太上老君召出某等身中三五功曹左右官使者左右捧香驿龙骑吏侍香金童传言散花玉女五帝直符各三十六人出出即严装关启此间土地里域眞官正神正尔烧香宿露坛上黄缯表章愿得太上十方正眞之炁来入某等身中令臣所启速达迳御太上无极大道至眞玉皇上帝几前次读黄缯章法太上灵寳无上三洞眞人某岳先生姓名等稽首再拜上言元始五老上帝至眞大圣尊神玉陛下某素质下世生值因縁九天之劫转轮不灭宿庆福祚延流今身得生法门昔以年月某朔某日甲乙承先师三洞眞人岳先生某甲奉受灵寳洞玄经符图玉字修行佩身今有上学道士某甲年若干某甲等信向精勤赍信自誓求受洞玄灵寳经文符图王字五卷若更有经卷随多少载修行供养永爲身宝察某等心翘勤好尙宿福所钟得参灵文披盻篇目官极道眞但恐某甲先无玄名善功三界不举五帝不明今按明科露文中坛合法以传谨伏地启奏上闻九天愿高圣尊神曲照所陈垂愍丹心仰惟九天至眞大道无极尊神分别哀怜伏须告报某等诚惶诚恐稽首再拜以闻姓某属某郡县无上元始大道君洞玄灵宝五老玉帝大圣玉陛下太岁甲乙某月某日某郡县乡里中拜上右出明眞经次复炉法香官使者左右龙虎君侍香诸灵官当令静室之中自然生金液丹碧芝英衆眞百灵交会在此香火之前愿某等衆神拥卫早得仙眞皇帝万福天下蒙恩十方玉童玉女侍卫香烟传奏所言迳御太上无极道前右出明眞经次奉戒颂道爲无心宗一切作福田立功无定主本愿各由人虚己应衆生注心莫不均大圣弘至教亦犹雨降天高陵靡不周常卑故成渊海爲百川王是能含龙麟万劫保智用岂但在厥年奉戒不暂亏世世善结縁精思念大乘会当体道眞右出请问下经次出道场密祝法玄上太阴八窗开明向有所启少女通灵事毕复位万神潜宁右出金箓经次明旦度事于户外密祝法四明功曹通眞使者传言玉童侍靖玉女爲我通达道室正神上元生炁入我身中右出金箓经次发炉法无上三天玄元始三炁太上老君召出某等身中三五功曹左右官使者左右捧香驿龙骑吏侍香金童传言散花玉女五帝直符各三十六人出出即严装关启此间土地里域眞官正神臣今正尔烧香爲等度事愿得太上十方正眞之炁来入等身中令所启速达迳御太上无极大道至眞玉帝几前次礼三寳至心稽首太上无极大道至心稽首三十六部尊经至心稽首玄中大法师次师西面长跪读盟文弟子对信而伏太岁某年月朔日甲乙岳先生甲乙本命年月生天领籍炁系天君今于某炁天从师某岳先生某甲受符图四十三章玉文九百二十四字七灵鎭眞金缯誓心告灵盟天约爲身寳奉承大法俯仰眞典上告三十二天监眞度文命侍经仙郞韩司主録飞天眞人三界神王落某死籍勒上仙名金格玉箓三元品中依大宥威仪降下眞仙之气入某身中三十三天监仙司马典经羽郞各依格遗玉童玉女神眞之炁各一合来下侍卫灵文奉给甲身普关诸天诸地无极世界日月星宿三界官属五岳名山九江水府三官司署九幽长夜泉曲之中无影无色无形无名无音无响无大无小无高无下无尊无卑一切神灵咸各明某甲身奉大法佩带天文名入仙箓三元品中出入游行依具司迎一月三朝如紫微上宫削落地简九幽目録灭絶宿对斩息恶根不得俱逮亿劫无连七祖同福皆得上昇逍遥玄都七寳林中魂受鍊度时得更生某甲约承奉大法一如明眞检身顺诫生死成仙五帝交友游戏诸天愆盟负誓泄漏天文传非年限生死谢对长负河源风刀万劫填夜摙山罪福对报悉如盟文次师鸣法鼓三十六通师徒各心存五藏五色令备具合成寳盖之云罗覆经师徒衆右出明眞经次作传经咏一首天书简不烦道德自备足修之必神仙当复何所欲文耀太无间焕然而朗郁传授悉依法泄慢堕地狱次弟子于师前长跪受经及神杖䇿板讫各复位礼师三拜其安杖中符及策板法若人少可依后文咒法安置若人多者宜于斋中悉内符封讫与经一时付度右出隐注经次礼十方法归命一切天尊至心归命北方玄上玉晨天尊至心归命东北方度仙上圣天尊至心归命东方玉宝皇上天尊至心归命东南方好生度命天尊至心归命南方玄眞万福天尊至心归命西南方太灵虚皇天尊至心归命西方太妙至极天尊至心归命西北方无量太华天尊至心归命上方玉虚眀皇天尊至心归命下方眞皇洞神天尊至心归命过去高上玉皇天尊至心归命见在元始天尊至心归命未来太极天尊至心归命玉京玄台紫微上宫至心归命一切眞仙得道圣衆右出灵寳经次咏三眞人颂太上大道君出是灵寳篇高妙难爲喻犹彼玄中玄自然十方土共仰无上仙大乎洞虚经安坐朝诸天上寳紫微台下藏诸名山焕烂龙凤文戢耀在无间妙哉太上道无爲常自然王侯及凡庶所贵唯忠贤宿命有福庆卓拔在昔縁法师轮相授宝信劫数年广念度一切大福报尔身供养必得道奉行成至眞大道无彼我传当得其人虚无常自然彊名字大道缅邈无边际衆妙归灵宝闭眼存至眞精思降十老昇仙永无爲灵颜恒妙好渴饮玉池醴饥食金光草净慧度八难济世诸苦恼衆妙出洞玄焕烂耀太清奉者号仙人体无永长生逍遥戏玄虚宫殿罗无形蒨璨七宝林晃朗日月精龙麟交横驰凤凰翔悲鸣太上治紫台衆眞诵洞经捻香稽首礼旋行绕宫城三周归高座道玉爲应声人主弘至道天下普安宁次师东面长跪还仙官太上灵寳无上三洞弟子姓名等上启虚无自然元始天尊无极大道太上道君高上玉皇已得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七寳玄台紫微上宫灵宝至眞明皇道君某等宿命因縁生值道化玄眞启拔得入信根先师盟授三宝神经供养尊礼立功爲先以去某月日谨与某甲等传经行道建立斋直烧香忏愿今传授事毕所请天仙地仙飞仙眞人神人圣人监斋直事侍香金童散华玉女玉帝直符传言奏事飞龙骑吏等监临斋所营卫勤劳各随功受赏进品上秩复诸天位谨上启闻右出自然经诀次复炉法香官使者左右龙虎君侍香诸灵官当令坛靖之中自然生金液丹碧芝英衆眞百灵交会在此香火案前愿某受道己后衆神拥卫早得仙眞皇帝万福天下受恩十方玉童玉女侍卫香烟传奏所启迳御太上无极道前右出明眞经次咏奉戒颂道爲无心宗一切作福田立功无定主本愿各由人虚己应衆生注心莫不均大圣弘至教亦犹雨降天高陵靡不周常卑故成渊海爲百川王是能含龙麟万劫保智用岂但在厥年奉戒不暂亏世世善结縁精思念大乘会当体道眞右出请问下经次出道场密祝法玄上太阴八窗开明向有所启少女通灵事毕复位万神潜宁右出金箓经无上祕要卷之三十九无上秘要正统道藏三家本一百卷太平部无上祕要卷之四十授洞眞上清仪品设坛法先设坛广长二丈四尺或三丈二尺高下大小随人多少作之四方标纂立四角之门门广四尺不正面法天门次须金龙明镜镇綵本命布设法金九两每两作一龙明镜五面五色缯各四十尺本命缯依年数随方色天子用疋数王公用丈数庶人用尺数天子王公用绫庶人用缯置随本命色案上次安置案法一案盛经置丹青二色巾中坛一案置中央安九龙五案具香火及綵镜置五方次夜静宿露坛夜布置坛中既了师与弟子从西北天门入叩齿三十六通思紫气覆冠一坛五帝神兵十万人来迎兆身便祝曰神眞出游万帝骇惊玉虚玄卫天宿倒倾五岳司官莫不辅灵制召十方驱䇿天兵率天已下咸到皇庭令我登仙洞得道精审知不祥通幽究㝠所向所陈悉合玉清次入坛旋行一周东向叩齿三十六通发炉祝法无上三天玄元始三炁太上道君召出等身中虚无自然飞仙功曹神仙使者左右飞龙太眞玉女五帝直符各三十六人关启此间土地眞官正神臣今正尔烧香宿露令所启速达迳御无极玉帝至眞高上万圣几前次北向叩齿三十六通诵制魔祝法天魔乘空发万精骇神庭託化謡謌章随变入无名嚣炁何纷纷秽道当涂生云中舍朱宫北帝勇神兵鼓洋自知道玄运来相征上景宴飞辔迅驾检云营促校北帝箓收摄群魔名豁落张天罗放威掷流铃金眞捕空洞玉光焕八冥金玄守上宫神虎戮天精剪灭万妖炁亿亿悉齐平上承九天信啸命靡不倾招眞究三洞慧诵朗旦清八道望玄霞七转纬天经混合帝一眞拔度七祖程削灭五苦根反䰟更受荣金光辉寂室神烛自然生华香散玉宇烟炁彻玉京帝遗徘徊辇三元降緑軿迅驾腾九玄朝我玉皇庭次回心西北九拜至心稽首郁单无量天尊至心稽首上上禅善天尊至心稽首梵监须延天尊至心稽首寂然兠术天尊至心稽首波罗不骄乐天尊至心稽首洞元化应声天尊至心稽首灵化梵辅天尊至心稽首高虚清明天尊至心稽首无爱天尊次回心东南下方再拜至心稽首下方九地玉皇眞尊至心稽首下方洞渊得道衆圣次即北向长跪叩齿九通读启文法玄都大洞三景弟子小兆眞人岳先生姓甲上启高上元皇九天灵神上眞玄遐首幽琼轩三五运推七宿改晨虚皇控辔玉帝定仙青宫採箓符命灵山是日元吉万眞开陈上学甲乙宿命因縁得遇神经上清灵篇谨于灵坛上盟九天下告五帝十二河源乞丐记领奏上高晨普告万灵浮位皇坛营卫灭试案如大眞须到明日令御启传即露启文案上次东向平立叩齿三通复炉祝法五岳五帝神仙使者三元正眞左右龙虎天仙地仙飞仙五灵香官当令招致十方正炁自然金液丹碧芝英九玄玉眞交会坛中洞灌某等身使某等求道得道求仙得仙飞行太空腾景九天玉童玉女侍卫香烟奏达所启上御高上无极大道玉皇上帝几前次旋行颂一周大道洞玄微高虚总三轮金仙启灵扇焕若九天分文华散紫宫八眞映素云玄母结上愿行间之八门万庆交灵会扬烟唱下元妙诵感重虚得结高仙群旋行礼空洞稽首朝帝君登坛度法仪宿露既毕明旦度师徒俱诣西北天门叩齿三十二通思紫炁覆冠一坛五帝神兵十万人来迎兆身便密祝曰神眞出游万帝骇惊玉虚玄卫天宿倒倾五岳司官莫不辅灵命召十方驱策天兵率天已下咸到皇庭令我登仙洞得道精审知不祥通幽究冥所向所陈悉合玉清次入坛东向叩齿三十六通发炉祝法无上三天玄元始三炁太上道君召出某等身中虚无自然飞仙功曹神仙使者左右飞龙太眞玉女五帝直符各三十六人关启此间土地眞官正神正尔烧香度经令臣所启速达迳御无极玉帝至眞高上万圣几前次北向叩齿三十六通诵制魔祝法天魔乘空发万精骇神庭託化謡謌章随变入无名嚣炁何纷纷秽道当涂生云中舍朱宫北帝勇神兵鼓洋自知道玄运来相征上景宴飞辔迅驾检云营促校北帝箓收摄群魔名豁落张天罗放威掷流铃金眞捕空洞玉光焕八㝠金玄守上宫神虎戮天精剪灭万妖炁亿亿悉齐平上承九天信啸命靡不倾招眞究三洞慧诵朗旦清八道望玄霞七转纬天经混合帝一眞拔度七祖程削灭五苦根反魂更受荣金光耀寂室神烛自然生华香散玉字烟炁彻玉京帝遗徘徊辇三元降緑軿迅驾腾九玄朝我玉皇庭次向上方九拜如前法次长跪叩齿九通启某今传弟子甲等九天宝经至上玉讳清高宿奏炁命合眞乞愿下监眞玉仙典箓侍郞卫灵司马下监盟文所启所付必得上闻次向下方再拜跪又启高上元始天今上愿八会日吉时清谨于灵阙后无上祕要卷之四十无上秘要正统道藏三家本一百卷太平部无上祕要卷之四十一子五策杖品洞玄玉诀上经元始五老出五帝眞符以度五帝人天光开阳出此文玄都宫元始青帝眞符召直符吏更生守灵寳天文道士吞之灵炁镇肝生青精寳华九叶神爲役使通灵致神仙右上始天光文出青帝眞文篇以安东方九炁之天青帝受此文以镇东岳封一通九灵洞室四万劫一开道士命属东岳青书绛缯佩身又当青书绛文内神杖上节中衣以神衣青腰玉女九人侍卫勿不精有考吏元始赤帝眞符召直符昌中守灵寳天文道士吞之灵炁镇心生丹精宝华三叶神爲役使通灵致神仙右上阳明文出赤帝眞文篇以安南方三炁之天赤帝受此文以鎭南岳封一通南霍之阿四万劫一开道士命属南岳赤书黄缯上佩身又当赤书黄缯内神杖次青帝下节中太丹玉女三人侍卫勿不精有考吏元始黄帝眞符召四方直符守灵寳天文无中央正吏道士吞之灵炁镇脾生黄精宝华十二叶神爲役使通灵致神仙右总灵文出黄帝眞文篇以安中央五炁之天黄帝受此文天炁中开运应转轮此文始见天关停轮无复昼夜元始收其本文还于上元之炁黄帝中岳则阙此一文今所以书于旧经者爲使存之不絶四帝共典卫于上宫无正吏可守道士命属中岳自可黄书白缯佩身又黄书白缯内神杖次赤帝下节中道士所以偏得佩此文者直以有黄帝主人使以应天之炁虽尔亦阙无守吏勿不精有考吏元始白帝真符召直符曲正守灵寳天文道士吞之灵炁镇肺生白精寳华七叶神爲役使通灵致神仙右光元灵文出白帝真文篇以安西方七炁之天白帝受此以镇西岳封一通于金穴九掖洞口四万劫一开道士命属西岳白书黑缯佩身又当白书黑缯内神杖次黄帝下节中太素玉女七人侍卫勿不精有考吏元始黑帝眞符召直符尹丰守灵寳天文道士吞之灵炁鎭肾生黑精宝华五叶神爲役使通灵致神仙右通明文出黑帝真文篇以北方五炁之天玄帝受此文以镇北岳封一通于玄阴洞室四万劫一开道士命属北岳黑书青缯佩身又当黑书青缯内神杖次白帝下节中太玄玉女五人侍卫勿不精有考吏五帝眞符上精在天爲五星中精在人身爲五藏下精在地爲五岳故三元之炁各有所属天无五文三光不明人无五文无以立形地无五文五岳不灵五帝眞符以元始同生旧文今祕于玄都紫微宫侍眞五帝神官五亿万人诸天皆一月三朝眞文有火水阴阳官考禁于漏泄元始天尊封于神杖之中恒以随身所尔者祕偿天眞不欲离形须臾尔元始神杖用灵山太阳之竹七节五符以次置中央空下一节空上一节以应天象地也当取灵山向阳之竹令长七尺有七节作神杖使上下通直甘竹乃佳书黑帝符着下节二节中自帝符第三节中次黄帝符第四节中次赤帝符第五节中次青帝符第六节中空上一节以通天空下一节以立地蜡封上节穿中印以元始之章蜡封下节穿中印以五帝之章绛文作韬长短大小足容杖卧息坐起恒以自随行来可脱杖衣隐以出入每当别着净处以杖指天天神设礼指地地祇司迎以杖指东北万鬼束形乘杖行来及欲施用当叩齿三十六通思五帝直符吏各一人衣随方色有五色之光流焕杖上五帝玉女各一人合共卫杖左右微咒曰太阳之山元始上精开天张地甘竹通灵直符守吏部卫神兵五色流焕朱火金铃辅翼上眞出幽入㝠召天天恭摄地地迎指鬼鬼灭妖魔束形灵符神杖威制百方与我俱成与我俱生万劫之后以代我形景爲五解神昇上清承符告命靡不敬听毕引五方炁二十五咽止行此道九年精谨不慢神眞见形杖则载人乘室飞行也若欲尸解杖则代形倏欻之间已成眞人月朔月望本命八节日当烧香左右朝拜此杖则神灵感降道则成矣右出洞玄玉诀上经策版品当朱书三天太上召伏蚊龙虎豹山精文着一金版上又书记年月师姓讳着一版上合二版内囊褁朱书次文着一版上着囊外凡三版合封爲神策如传之状版悉用檭木长一尺四寸广二寸四分以绛文之缯作囊令长一丈二尺衣之封外版上下头印口中元始五老之章当以栢函绛纹作衣衣函以盛诸策文着别室烧香左右精心供养受以佩身天下神灵奏名朝门给五帝玉童玉女各一十二人出入游行五帝侍卫三界司迎生死无复三恶之难不经泰山迳昇九天衣饮自然位同太极要自成仙受学道士佩此文施行神咒以策文指天天神下指地地祇朝拜三界束带指神神礼指鬼鬼自灭爽指水水神通道大劫一交洪灾四会以䇿召龙爲负长修积感神灵交会所在施召举向立到千变万奇适意所从出入行来位准太极皆前从飞龙后导天钧凤啸鸾鸣十二华光建三七色节命灵之旛精思九年天仪自备灵宝八威神咒曰元始太眞五灵高尊太华皓映洞朗八门五老告命无幽不关上御九天中制酆山下领河海十二水源八威神咒灵策玉文召龙负水收炁聚云束魔送鬼扫荡妖群万精摧落所诛无蠲日月五星北斗七元诸天诸地诸水诸山玉眞所部㝠灵大神仙王𨔼宴五帝仗旛天丁前驱金虎后奔玃天勐兽备卫四门所唿立到所召立前赤书焕落风火无间有所摄验金龙驿传毕叩齿九通仰天三噏引天炁三咽以策杖指所告之地闭炁九息而止右出洞眞青要紫书金根经投简品上相青童君曰后圣衆眞莫不先奏金简于东华投玉札于上清然后得受大洞眞经精斋苦修上爲眞人末学之徒而青宫无有金简之箓玉格无有玄编之名神经亦不可得而披天魔亦不可得而收眞灵终亦不降玉女亦不卫子之身今故禀上皇之科抄集品次以爲后学关津之迳有心者宜加清斋督志勤尚注念玄眞感彻玉皇奏简青宫便得诵咏神经通释幽穷太上克遗丹轝飞軿来迎兆身上登玉清然此禁尤重非眞不传太上常以正月一日七月七日九月九日一年三遣玉晨元皇太极眞人领仙玉郞诣东华青宫校定眞仙簿録其有金简玉名者即奏三元随学深浅玉童玉女防卫其身若有泄漏轻眞慢法爲玉童所奏虽有金简即被削除移名鬼官身被风刀之考七玄之祖运蒙山之石塡积夜之河凡修学之士每以其日当夷心寂室清香静念散香左右朱书金简八通紫绳结编以奏高上玉皇东华青宫玉札八枚以奏三元先于靖内东向叩齿九通赞礼一通毕谨上启太上高上玉皇三十九帝二十四眞甲受生末世久染嚣尘幸縁先庆福祚所钟得覩灵都今奏金简言名玉清封付灵岳长爲天乞丐高上记名三元赐给玉童玉女侍卫身乘飞霞上昇帝宫毕起再拜奏简文品奏高上玉皇篇某岳先生甲本命月生年月朔日子奏金简紫箓玉籍文上谐太上高上玉皇三十九帝二十四高眞金简紫辉玉景琼宫右书紫文上一尺连金简投系高上虚皇玉清东华青宫眞人甲稽首再拜右书一简上奏言右书一简上高上虚皇玉晨太上大道君二十四玉皇三十九帝尊甲季世小忝染余庆福祚所充得参上眞谨依玄格正月一曰上奏金简记名东宫乞赐编録降下眞灵得乘飞霞上昇帝晨身登金阙朝谒玉皇谨奏右三简上合是郡县鄕里岳学士某甲年如千岁字甲右书一简上某子生月子命属岳帝里右书一简上太岁某子正月子朔一日子于郡县鄕里中封岳奏右书一简上合用金简八枚紫绳编之北向读简一过毕起执简再拜奏三元君岳先生某甲字某甲本命子某月生年正月朔一日某子奏金简玉札仙簿録籍文上谐白素元君黄素元君紫素元君三元紫盖金辉洞房宫右书一尺白上连玉简投系三元玉清始学眞人甲稽首再拜右书一札上奏言右书一札上太素三元君甲昔有因縁福庆所钟得受神经未敢披看谨依青华玄格奉奏玉札记名青宫上言三元乞赐编録降下眞灵得昇帝晨上朝玉眞谨奏右书三札上郡县鄕里岳始学眞人甲年如千字甲右书一简上子生月子命属岳帝里右书一札上太岁子正月朔一日子于郡县鄕里中封岳奏右书一札上合用玉札八枚以紫绳编之西向读玉札一过毕谨上启太素元君黄素元君紫素元君甲昔蒙眞师盟授眞经金简玉札记名三清乞赐绐玉童玉女眞灵降身得乘紫霞上登帝宫毕起再拜奏东华青宫篇岳先生甲字甲本命子月生年正月朔一日子奏金简青箓仙籍文上诣玉寳金阙上相高晨师东海青童君东华方诸青宫右书青文一尺上连简投系高上玉清青宫上相始学眞人某甲稽首再拜右书一简上奏言右书一简上太清玉寳金阙上相高晨师东海青童君甲沉深下俗庆运充加福祚下流得生人道参眞系炁志在絶迹栖身林阜託荫灵岳谨按玄科奉奏金简记名上宫乞赐上编玉清降下神眞得离下世上昇金阙进谒玉皇谨奏右书三简上某郡县乡里岳始学眞人甲年如千字丙丁右书一简上某子生月子命属岳帝里右书一简上太岁子正月朔一日子于郡县鄕里中封岳奏右书一简上合用金简八枚以紫绳编之东向读简一过毕谨上启太清玉寳金阙上相高晨师东海青童君乙幸縁宿福庆充后代蒙眞师成就得受上经谨奏金简记名青宫乞赐编録掌付玉郞普告诸天诸地洞清洞渊洞源五岳衆仙咸见右别降以眞灵得乘飞霞上昇三清毕起再拜三面奏简都毕还东向叩齿九通咒曰元纲玄邈天眞幽㝠蒙受先庆福加末生昔縁眞师诫授宝经敢告三元上奏玉清金书东华録籍记名长爲帝巨希降眞灵赐给玉童玉女卫形得乘飞霄上昇金阙拜谒玉庭毕仰咽液九过止都讫以简札埋于所属岳令玉皇篇在北三元篇在西青宫篇在东入土三尺坚筑其上毕北向伏地叩齿九通又咒曰名奏玉格録字上清金简玉札结篇皇庭高上玄遐三元幽㝠眞官未降谨关有灵封简神岳録奏三清列上东华着我玉名得乘玄轝飞霞緑軿上造三元腾身帝晨讫起再拜元始天王所受太上投简求仙上法三奏简札九年之内玉皇克降丹精玉芝金玺凤章太极眞人降子之房三元克遣玉童玉女三十六人上相青童克告五岳绐以仙官飞霞之盖迎子之身上昇金阙之宫灵寳某帝先生某甲年如千岁某月生愿神愿仙长生不死三元同存九府水帝十二河源江海淮泽溟泠大神乞削罪名上闻九天请谐水府金龙驿传某歳某月朔如千日某子于某国告文右朱书箓简上以青纸褁简青丝缠之金龙负简以投三河之渊初用金钮九只连简沉之后投不须三过都止投简当于清冷之渊北向叩齿三通读文竟咒曰元始五老上帝高尊十方至眞太华灵仙赤文告命无幽不关上御九天请下告文日月五星北斗七元中告五岳四方灵山下告河海十二水源九府水帝眞灵大神今日上告万愿开陈请投玉简乞削罪名千曾万祖九族种亲罪名连染及得我身普蒙削除絶灭种根记名水府言上帝前七祖父母去离八难上登九天衣饭自然我罪释散万神咸闻请以金钮关盟水官请如所陈金龙驿传右出洞玄玉诀上经灵寳某帝先生某甲年如千岁某月生命属赤帝名系霍山愿神愿仙长生度世飞行上清五岳眞人至神至灵乞削罪籍上盟九天请诣灵山金龙驿传某年某月朔如千日某子于某岳告文右朱书银简青纸褁之青丝缠之金钮九只金龙一枚埋本命之岳悉如上法于本命之岳东向叩齿九通读简竟咒曰玄上开明元始监眞上帝五老赤书丹文天地本始总领三元摄炁召会催促举仙高上符命普告十天日月星宿五岳灵山天下地上㝠灵大神监生主録南上三门开领玉简勒名丹编削落罪书上补帝臣亿曾万祖九族种亲皆蒙解脱五道八难去离三恶䰟升九天生死开度万劫长存今日上告万神咸闻请以金钮关盟眞官请如所告金龙驿传右出元始灵寳告五岳灵山除罪求仙上经灵宝赤帝先生甲年如千岁某月生命系九天南斗领籍愿神愿仙长生度世飞行上清中皇九地戊己黄神土府五帝乞削罪録勒上太玄请诣中宫投简记名金钮自信金龙驿传某年某月朔日子于鄕里中告文右朱书银简青纸褁之青丝缠之金钮九只金龙一枚埋所住宅中宫悉如上法于中庭向王叩齿十二通读简竟咒曰天开地张九炁分灵三元同符十方朗清五老上帝开眞领生丹书赤文元始上精普告天下九土皇灵今日上告万仙定生我愿我仙请投玉名土府太皇勒除罪刑奏简上宫列簿华青早得飞腾天地同灵九祖种亲腐骸更荣䰟昇南宫受化仙庭日吉告命万种咸听请以金钮表盟至情请如所告金龙驿传右出元始灵寳告九地土皇灭罪言名求仙上法无上祕要卷之四十一无上秘要正统道藏三家本一百卷太平部无上祕要卷之四十二子六事师品诣师有所请求规问法事当先礼经师籍师各一拜毕再拜启度师而自陈谐师当夙昔斋戒严装法服端恭待旦载驰载忻谐师当正已趣行稽首俯仰安徐容序惧若对神诣师每当重掌併足警行歛手心存上眞诣师每当一心恭修礼敬歛手直视注念分明谐师当专心正已意志玄虚恭修礼拜动止安徐诣师揖让礼拜崇向无爲欢乐玄虚喜庆交至诣师当濯洗手足衣服素洁体有香熏炁合神景谐师施问讯毕当入斋堂烧香愿念礼于三宝诣师当正理法服科次左右端详听思中外应承诣师当振喜交集正颜直视祗畏悚惕如履薄冰诣师当执手平坐俨然无亏爲衆所观谐师修礼既毕当思已身受生所犯念自改励诣师念罪既毕当静思清虚存念神炁不相远离谐师诸念既毕当起扫洒内外奉宣功勤效于恭礼谐师有所启稽颡当起施礼然后还坐陈启心事谐师当安徐声气吐纳柔和勿得高刚伤忤眞气谐师当择言而道言以法意勿得轻忽妄及私否谐师当正行直造勿得逰过徬徨二心谐师当正己求眞勿得怀向背不专谐师当清虚心口以注正眞勿得饮酒浊乱神炁谙师当持戒自检守死不移勿得杂念劳务尘浊诣师当令同气形心齐平勿广招引异类之人谐师宿止卧息当着衣服思眞安定勿得解脱露形诣师冠带每令整顿不得露头轻慢尊贵谐师当懽心欣喜如对大圣勿得嗔恚忿怒诣师当念施忠孝仁义勿行嫉妬怀抱不道谐师当藏恶宣善每弘四辈勿得毁谤抑遏贤良诣师当思开化广度天人勿得闭匿遏塞顽人诣师开悟愚短令入法门勿得蔽道隐眞自取功名谐师当念普天同见法门勿得异念存想邪径谐师当念师家普得飞行身得侍从上登大圣师有哀忧弟子皆当抱忧慼出入无喜师有疾苦弟子皆当侍近左右视炁息有如父母师有灾厄弟子皆当率请同学建斋析请以立功德弟子与师别经年月朔皆冠带执板礼三拜长跪问讯讫复再拜合五拜别亦如此明识之不得抹略取尔无敬弟子经宿行皆再拜长跪别还亦如此若同姓兄弟宗祖祠祀衰麻同者皆不得相爲师宗所以尔者受度日皆证其三曾五祖七世父母来监临子孙所受若违盟负约九祖代其受罪皆殃及受法身是故不合弟子若云爲所作及出入行止每先谘启所爲不得专辄自恣弟子与师共行不得践师影弟子与师共坐不受他人跪拜所以尔者座无二尊弟子与师同坐室席师若出入起居行止弟子皆起下地倚不尔俱伏不得安然端坐弟子始诣师诸受道法皆当冠带执板谦苦求请不得取尔抹略安然而说弟子捧师书皆置书于案上烧香再拜竟开书看之对句称尔竟复再拜与师书答师书皆如之弟子不得犯师名讳若有人问师名讳三问不止皆逼齿弟子不得搪揬师左右左右皆有司察之官右出洞玄金箓简文经修学品太上曰凡学当从下上案次而修不得越略亏天科条经有三品道有三眞三皇内文天文大字九天之箓黄白之道亦得控辔玄霄𨔼涉五岳故爲下品之第灵寳洞玄亦元始俱生渊𧷤深奥妙趣同源斋净芳兰五称映玄抜度七祖解释罪根亦致眞人下降飞腾上清中品之妙不妨地仙上清道经太丹隐书凡三百宝名玉诀九千此上眞之首目玉帝之内篇得之者名参玉简録字青宫白日昇晨上造帝堂上品之诀太上曰人之爲学皆有先勤而末怠垂成而中替悉由有志而不坚坚而不固便致不应天不诬人示之以响地不欺人应之以影影响不至神便远也此岂天眞不验由于子身耳右出洞眞太上素灵大有经夫仙者心学心诚则成仙道者内求内密则道来眞者修寂洞静则合眞神者须感积感则灵通常能守此则去仙日近若夫心竞神惊体和不专动静丧精耳目广明者徒积念索道道愈辽也导引服炁之法胎息闭心存念之术幽神中篇金匮隐音黄庭内外太清守记凡如此道数千余事皆流传俗间兆所知闻自中世以来轩辕之后以此诸道而登度者人以岳积不可胜数此勤心至矣守精笃矣秉操坚矣志尚定矣行此四德余将爲兆破劵昇仙也至于不固之人有爲之者或弥年历纪不得其益何也或服炁唿吸不得其理或爲他物所惑将成而败或蹔得其益遇疾则止或师将告之而不知别或心不能专精神纷错或种罪作咎以犯天忌或虚增经方以意损益凡如此者往往相寻此皆浮华之人慠秽之士爲有虚言不可教也故使大道不布于天下眞仙希游于世间皆人之深责非吾党之咎累矣右出洞眞太上隐书经眞人周君曰人生自然尔者少生而知道者寡修而行之学而精之老子曰上士闻道勤而行之信哉言也右出洞眞洞房内经三皇曰夫欲修道与三天同命者当忽彼奢广乐此俭约轻彼荣贵安此贱辱恶披锦绣被褐怀玉不慼慼于贫鄙不孜孜于势禄此延命之要也又曰夫爲道者退有所滞进有所由乌白异品清浊分流无善不抜无贤不抽天爱不止神敬不休此修道之长也又曰浩浩三天并育万物人好其华我取其实人取其文我受其质静心隐止不劳家室此益寿之道也又曰世刚则顺当柔其心外藏其翼内窜其鳞荣不累己宠不加身幽光匿景违世守眞存其目光还思五神此增年之大要也天老曰俗人修道心怀万端目见华色意乱心烦五神失主道君不还小人修之不经日旬谓之立至手执口宣未得一文谓可全身但见涓流之激速未知江海之洸深覩进趣之末利未知怀道以养神黄帝曰兆得三皇天书皆有宿名玄録既受神文必行其法当先匡济帝王解除祸患使国宁民安然后乃得隐靖修学右出洞神监干经修之身其德乃眞修之家其德乃余修之鄕其德乃长修之国其德乃丰修之天下其德乃普故以身观身以家观家以鄕观鄕以国观国以天下观天下吾何以知天下之然哉以此右出老子德经夫道德治之于身则心达志通重神爱炁轻物贱名思虑不惑血炁和平肌肤润泽面有光莹精神专固身体轻彊虚实相成鬓髪润光佼好难终治之于家则父慈子孝夫信妇贞兄宜弟顺九族和亲耕桑时得福实积殷六畜繁广事业修治常有余矣治之于鄕则动合中和覩正纲纪白黑分明曲直异理是非自得姦邪不起威严尊显奉上化下公如父子爱敬信向上下亲喜百姓和集官无留负职修名荣没身不殆治之于国则主明臣忠朝不隐贤士不妬功邪不蔽正谗不害公和睦顺从上下无怨百官皆乐万事自然远人怀慕天下向风国富民实不伐而彊宗庙尊显社稷永康阴阳和合祸乱不生万物丰熟界内大宁邻家託命后世繁昌道德有余与天爲常右出妙眞经大道虽无心可以有情求伫驾空洞中回盻翳沧流净明三界外萧萧玉京𨔼自无玄挺运谁能悟㝠趣落落天汉澄俯仰即虚柔七玄散幽夜反胎顺沉浮㝠期苟潜凝阳九无娱忧覩此去来会时复爲淹留外身而身存眞仙会良俦右出洞玄九天经眞人曰夫学道之爲人也先孝于所亲忠于所君愍于所使善于所友信而可复谏恶扬善无彼无此吾我之私不违外教能事人道也次絶酒肉声色嫉妬杀害奢贪骄恣也次断五辛伤生滋味之肴也次令想念兼㝠心覩清虚也次服食休粮奉持大戒坚质勤志导引胎息吐纳和液修建功德学仙行爲急奉戒制情心虚夷正炁居仙圣自相寻若不信法言胡爲栖山林大贤乐经戒受之爲身宝就学恒苦晩治身恨不早此当披幽頥倐忽年己老执卷吸尔极将更死痛恼吾故及弱龄弃世以学道右出洞玄安志经老子曰当持上慧源智亦不独生皆须对因縁各有行宿本命禄之所闻同道道得之同德有德根宿世不学问今复与失邻是以故得失不乐于道文右出西昇经太上大道君曰夫阴丹内御房中之术黄道赤炁交接之益七九朝精吐纳之要六一回丹雌雄之法虽获仙名而上清不以比德虽均致化而太上不以爲贵此秽仙浊眞固不得闚于玉闼矣且崄巇履冰多见侧车之败纵有全者臭乱之地仙耳右出洞眞太上说智慧消魔经清灵眞人曰黄赤之道混炁之法是张道陵受教施化爲种子之一术非眞人之事吾数见行此而絶种未见种此而得生百万之中莫不尽被考者矣千万之中误有一人得之得之远至于不死张道陵承此以教世耳道陵之变举亦不行此尔慎言浊生之下道坏眞霄之正炁也思怀淫慾存心色观而以兼行上道者适足明三宫之罚所谓抱玉赴火以金棺葬狗色观谓之黄赤上道谓之隐书人之难晓乃至于此紫微夫人曰黄书赤界虽长生之祕要实得生之下术非上宫天眞流軿宴景之夫所得言也此道在于长养分生而已非爲上道有怀于婬炁兼以行乎隐书者适足摇三官之笔鸣三官之鼓玄挺亦不可得恃解谢不可得赖要而言之贞则灵降专则神使矣右英夫人曰夫学道者当得专道注眞情无散念拨奢侈保沖白寂焉如密有所覩希然如潜有所得兢兢似临深谷战战如履冰炭始得道之门犹未得道之室所谓爲难者学道也所谓爲易者学道也寂玄沉味保和天眞注神栖灵耽研六府惜精闭牝无视无听此道之易即是不能行此者所以爲难右英夫人曰自古及今死生有津显默异会藏往灭智与世同之皆得道之行若夫琼丹一御九华三飞云液晨酣流黄徘徊仰咽金浆咀嚼王蕤者立便控景登空玄昇太微自世事乖牙期业未就便当蹔履太阴潜生㝠鄕外身弃质飬胎虚宅陶炁絶籥受精玄漠故改容于三阴之馆童颜于九鍊之户然后知神仙爲奇死而不亡去来之事理之深也后东卿司命君曰夫爲道者精则可矣有精不勤则无所能爲勤而不专亦不能有成也要当令吝心消豁秽疾开散定録君曰远内负心三䰟失眞眞既错散䰟乘其开夫爲道者当使内心镜彻宫商相应灵感于中神降于外信不虚也玄清夫人曰爲道者犹木在水得流而行亦不左触岸亦不右触岸不爲人所取不爲鬼神所遮又不腐败吾保其入海矣人爲道不爲秽慾所惑不爲衆邪所诳精进不疑吾保其得道矣定録中候曰爲道者常渊淡以独往每栖神以逰闲安饮啄以自足无祈盻于笼网哀乐所以长去夭阏无所由臻乎禀志各有所宅资性咸有其韵岂可履逐物之邪踪矫我之正业何不肆天摽之极踪适求眞之内娱从幽静以怡心援所託以栖意处东山以晦迹握玄筌于妙岭保隋珠以含照遣五难于胸心司命君曰爲道当令三关恒调是积精固骨之道三关者口爲天关足爲地关手爲人关谓之三关三关调则五藏安五藏安则举体无病紫元夫人告曰爲道者譬彼持火入㝠室中其㝠即灭而明独存学道存正愚痴即灭而正常存太上问道陵曰人命在几间或对曰在数日之间太上曰子未能爲道或对曰人命在食飮之间太上曰子去矣未谓爲道或对曰在唿吸之间太上曰善哉可谓爲道者矣吾昔闻此言今以告子子善学道庶可免此唿吸弟子虽去吾数千万里心存吾戒必得道矣精研玉经寳书必得仙也处吾左侧者意在邪行终不得道也人之爲道读经行事者譬若食蜜遍口皆甜六府皆美而有余味能行如此者得道矣右出眞诰清灵眞人说寳神经曰夫注心道眞玄想灵人㝠㝠者亦具鉴其意也若外难未披假咏兼存实复未能回西榆之年还髪玄童矣苟耽玄笃志之勤䊶纵令牙彫面皱顶生素华者我道能变之爲婴儿在须臾之间耳但问志之何如老少之学无所在也吾即其人也右出道迹经无上祕要卷之四十二无上秘要正统道藏三家本一百卷太平部无上祕要卷之四十三子七修道冠服品三皇道士法服洞神三皇经受道之身改易世衣者身之章号爲法服人或有衣玄青及白三色爲科存甲子甲寅甲申之炁固身形也玄冠乌巾青缥单衣白芒草屣谓爲法服得道昇天文衣自至凡兼参三洞通服裙褐履板冠巾共得用取灵宝道士法服洞玄真一自然经诀太极真人言受道执经法衣巾褐褐皆长三尺六寸三十二条若鹿皮巾褐至佳皮褐无条数也黄裳对之足下草履皮履彊可着耳洞玄太极隐注经注曰转经坐小牀上高五尺广长悉等巾鹿皮巾披鹿皮帔不须着褐也无皮用布帔着草履太极真人读经法服披离罗九光锦帔丹罗宝曜之巾足下狮子文履令道士读经勤苦于法事鹿皮帔服后得道日天帝授子离罗九光之帔天宝缨络飞仙法服以酬佳德洞玄请问经下夫学道常净洁衣服别静烧香安高座盛经礼拜精思存眞吐纳导养悔谢七世父母及今世前世重非恶縁布施立功长斋幽静定其本愿当令心虚意玄然后其道可成也善备巾褐单裙读经帔衣法制则不得妄借人着不净处名曰法服恒有三神童侍之昔有一贤者迎待道士道士不得往即以帔褐付之行至家其人敬信烧香礼之如见道士神童见形云道士使我来也主人于时不知是神童主人病者即除愈家门无恙神童语主人病者已愈道士无烦复来贤者可送法服还道士也主人如其语送至道士主人问曰一日病苦奉请先生斋先生多事但遣信竟不见顾斋病人今已愈奉送法服道士愕然骇听言毕答曰贫道一日须法事竟往贤者更不来贫道是以不去非爲负信亦无人可遣又不知君家室病愈此乃当由主人心尽所致问往人形貌何似主人答言年可十五六姿容端正佳丽出人道士思惟我弟子都无此人恐神人降耳故法服当必令净洁制作得法不尔鬼反害人若败坏当自衣之不得他用也昇玄经有一仙人窦子明着黄褐戴玄巾即前作礼行赞绕太上七匝上清道士法服品洞真四极明科凡修上清道经大洞眞经三十九章入室之日当身冠法服作鹿皮之巾葛巾亦可当披鹿皮之帔无有紫青可用当以紫爲衣青爲里帔令广四尺九寸以应四时之数长五尺五寸以法天地之炁表里一法表当令二十四缝里令一十五条内外三十九条以应三十九帝眞之位身备帝皇之帝便应冠带帝皇之服故也无有此服不得妄动寳经咏一句则响彻九天九眞侍位所应不轻单衣诵经天魔侵景万精乱音神丧炁散死入幽泉又不得仙有此服者给玉童玉女各二人典卫侍真不得妄借异人轻慢神服五犯身无复仙冀十犯被拷左官凡女子学上清白日昇天之法受灵宝玉诀腾行大洞皆充元君夫人之位入室之日当冠元君之服用紫纱作褐令用二丈四尺身袖长促就令取足当使两袖作十六条身二十二条又作青纱之裙令用四十五尺作八幅幅长四尺九寸余作襻腰分八幅作三十二条此作飞青之裙元君之服也身冠此服万灵束带千魔灭形给玉童玉女各十二人典掌法服也无此服不得咏于上清宝经轻以常服诵咏上经天魔侵景万精乱音神散炁离又不得仙读经轨度品真迹经列纪曰侍文玉童玉女并司察有书之道士言功紏罪上闻上清玄中先师大过被拷于三官小过夺纪以促年大罪祸及于三祖小罪止身以受殃轻慢则神去汗秽则文藏学仙者开视灵文皆当起拜烧香天灵司察可不愼敬诸非传授皆不得妄说篇目说则犯泄漏天文之科洞眞黄素四十四方经凡道士修受上法欲有所诵读经文发帙之时皆当烧香心拜经前叩齿五通乃微咒曰玉帝上法上闻三清吉日斋戒敢开神经万试隐伏所向皆成玉童侍护玉华散馨上告三元与我长生咒毕开经然后乃得诵读之此名爲大帝开经之法令玉童玉女侍守烧香启降神灵上闻九天洞眞四极明科学士入室诵经皆五帝束带四司浮位不得临经住音与外人交言失略言句稽诞天眞想念不专三犯伐功断事不得成仙十犯身被左官拷入室诵经当令言句相属不得越略天音失一句更却百言而读失二句却还二百言失五句却还五百言始就诵失一句便诵一篇而补之十犯至三十犯废功断事不得成仙五十犯至百犯延七祖己身并被左右官考罚刀山食火二十四狱三涂之役入室诵经当令目注经文心念神眞不得临经他念异想以乱天音十犯至三十犯伐功断事不得成仙入室诵经千言以下不得临经进飮千言以上至五千言得一进飮五千以上至万言得二进飮万言以上得三进飮不得妄进饮食以充炁音五犯至十犯伐功断事不得成仙入室诵经万言疲极得听中住消息后得读句竟遍虽尔不得经宿残句亏废天度五犯至十犯伐功断事不得成仙入室诵经若有男女同学亦得同室但男女异牀北向诵经当令男在东女在西不得座起卧息混同一席三犯断功废事不得成仙五犯身被左官所拷读大洞真经三十九章回风混合帝一百神宝名玉检雌一五老宝经洞玄素灵大有妙经大丹隐书上品高眞之文北向心拜四方叩齿三十六通咽液三十六过存五藏之内生有五色之光气注五星之精然后先读神州七转之道次读百神内名乃得诵大洞眞经诵经当令心目相应不得杂念异想错乱眞神当使徧句毕子不得中住越略言句左官所执三犯不得成仙读上清宝经三十卷独立之诀存思修行皆北向心拜四方叩齿二十四通咽液二十四过存五星日月三精玄注于兆身然后诵经行事当令心口相应无有异念披卷悉令言句周竟不得中止疑听越略三犯乃不得仙五犯七祖父母己身并爲左右官所执凡诵灵寳经或洞玄或昇玄之经皆东向叩齿十二通咽液十二过再拜存紫云之炁覆冠兆身然后诵经当令心目相应目无他视心无异念披卷言句周竟不得中住越略天音三犯万不得仙五犯以上考属左官凡读天皇地皇人皇大字修行其道皆向南再拜叩齿十二通咽气十二过存天皇君身长九寸披青帔着青锦裙头戴九光寳冠手执飞仙玉策在左人皇君身长九寸披黄帔着黄锦裙头戴七色寳冠手执上皇保命玉策在右地皇君身长九寸披白锦帔着素锦之裙头戴三晨玉冠手执元皇定録之策在后三皇真君在兆左右然后披卷行事修此道不得交接阴阳履殗入秽轻慢天文触犯真灵身被左右官之考诵经品洞玄空洞灵章经善信男女香灯供养见世光明身入无爲受福自然若能长斋诵经灵章万徧道成身生水火立致飞行其道高妙不得漏泄洞玄玉京山经兆若能长斋久思讽诵道德洞经而叩齿咽液吐纳太和身作金色项负圆光头簪日华手把月英玄景灵符十絶之幡斯德巍巍道之至尊无穷玄化太上之真人矣将感太无动天老致飞龙降天仙也洞玄九天神章九天生神章乃三洞飞玄之炁合成至音结成灵文混合百神隐韵内名生死结形自然之章天寳诵之以开天地之光灵寳诵之以开九幽长夜之䰟神寳诵之以制万灵太一诵之以具身神帝君诵之以结形九天诵之以生人学士诵之以昇天鬼神闻之以昇迁凡夫闻之以长存幽䰟闻之以开度枯朽闻之以发烟婴孩闻之以能言死骸闻之以还人三寳神奥万品生根故非鬼神所知凡夫所闻三元宫中宿有金名紫字刻书来生应爲三清神仙之人当得此文诵之一过声闻九天诵之二过天地设恭诵之三过三界礼房诵之四过天王降仙诵之五过五帝朝眞诵之六过魔王束身诵之七过星宿停关诵之八过幽夜光明诵之九过诸天下临一切神灵莫不卫轩一过彻天胞源宣通二过响地胎结解根三过神礼䰟门鍊仙四过天王降鉴幽夜开关五过五帝朝真藏府清凉六过魔王伏诺胃管生津七过星宿朗明孔窍开聦八过幽夜显光三部八景整具形神九过诸天下临三关五藏六府九宫金楼玉室十二重门紫户玉合三万六千关节根源本始一时生神九过爲一徧一徧周竟三界举名五帝友别称爲眞人十徧通炁制御万灵魔王保举列上诸天百徧通神坐致自然太一度符元君受生千徧通灵坐在立亡仙童玉女役使东西万徧道备驰骋龙驾白日登晨洞玄五称经太上玄一真人曰道德五千文经之至微宣道之意正真之教焕乎奇文诵之千日虚心注玄白日昇仙上爲西华真人此高仙之宗也亦能致庆于七祖洞玄无量度人经道言上学之士修诵是经皆即受度飞昇南宫世人受诵则延寿长年后皆得作尸解之道䰟神暂灭不经地岳即得返形逰行太空此经微妙普度无穷一切天人莫不受庆无量之福生死蒙惠本命之日诵咏是经魂神澄正万炁长存不经苦恼身有光明三界侍卫五帝司迎万神朝礼名书上天道言夫末学道浅或仙品未充运应灭度身经太阴临过之时同学至人爲其行香诵经十徧以度尸形如法䰟神迳上南宫随其学功计日而得更生转轮不灭便得神仙道言夫天地运终亦当修斋行香诵经星宿错度日月失昏亦当修斋行香诵经四时失度阴阳不调亦当修斋行香诵径国主有灾兵革四兴亦当修斋行香诵经疫毒流行兆民死伤亦当修斋行香诵经师友命过亦当修斋行香诵经夫斋戒诵经功德甚重上消天灾保镇帝王下禳毒害以度兆民生死受赖其福难胜故曰无量普度天人道言凡有是经能爲天地帝主兆民行是功德有灾之日发心修斋烧香诵经十过皆诸天记名万神侍卫道言此诸天中大梵隐语无量之音旧文字皆广长一丈天真皇人昔书其文以爲正音有知其音能斋而诵之者诸天皆遣飞天神王下观其身书其功勤上奏诸天万神朝礼地祇侍门大勋魔王保举上仙道备克得逰行三界昇入金门洞眞金房度命经此经高上之玉章大洞之灵篇罗列一形之内诵之一徧妙理自解诵之十徧反容童颜诵之百篇内化胎仙诵之千徧坐在立亡万徧道备白日登晨长斋寂处不关风尘道无弗降计日昇仙诵经十过爲一徧徧则服金房保命符各一枚十徧便十服符限徧此则通神致眞坐见八方条理百关节度纳灵万炁惣归则能长生寿极天地三光同年洞眞龙景紫凤赤书经赤书九十一言是西城真人所受别抄旧文㫖所修求仙之本乃凤气之隐音得佩之者神仙行之成真凡人奉之者禳患若能长斋苦行栖身幽阜诵咏万徧则策龙驾虚上登玉清隐在人间佩文诵音神官来朝诵咏一徧神朗气清千妖束身万魔灭形洞真素灵大有妙经太极真人曰太上素灵洞玄妙经与元始同生灵文既存衆真诣座烧香礼经逰行诵此二十一篇之章以庆于神庭也玉音激朗清彻九天其句幽微妙趣傍通诵咏一过万神启灵恒当究习与帝合眞解宿对之重责拔七玄于幽宫释五苦于愁䰟度身上于三天妙乎微哉斯之灵文也洞眞三天正法经三天颂文凡受此文诵之于别室千徧通神万徧通真通神则与神交言逆知吉凶通眞则与元始覩颜入水不沉入火不然经灾履厄腾景三清洞真太霄琅书琼文帝章经凡修衆经以琼文爲先诵咏寂室静庆霞轩群魔伏使万试敢前随意所修乃得道真万徧道备腾身太清洞真智慧观身大戒经太微天帝君曰道学不奉观身大戒而诵经万徧隐处山林昇仙之举恐未可希耶洞真外国放品经当烧香静室礼愿修行咏之一徧万眞交会五老降形天魔仰伏招仙致眞洞眞三元玉检布经玉清上宫琼瑶萧条之唱乃九十章三元君主之元君恒咏其曲以和于形䰟之气庆于九府之真行三元道当讽诵其唱求感至灵招于玄虚降之津路洞眞素奏丹灵六甲符经上清琼宫玉女皆以金简刻书上宫歌章各声合唱逸朗玉清上庆神眞解滞常阳有得此文六甲降形能常清斋咏诵灵音克乖白鸾上昇琼宫学失此道徒损形神天真不降无由成仙凡修六甲之道每以甲日入室服符诵咏六宫歌章六年通感玉女降房与兆面言运龙飞霄上昇兆身祕则灵降泄则受殃洞真玉清隐书经大洞玉清隐咒九天上文出自高上口诀解滞散源大洞真经三十九章理极于此上则引致高灵之霞映下则灭于万魔之凶殃诵之一徧开明幽关三十九户纳受玉津死气沉塞百神内欢百神既畅则声逹九玄气朗紫霄响叩玉晨五帝束带万灵朝轩生生来归七祖昇迁身致羽翼驾景乘云飞行玉清位参紫宾此高玄之妙道玉清之祕篇无上祕要卷之四十三无上秘要正统道藏三家本一百卷太平部无上祕要卷之四十四真眞三元品诫仪上元品诫上真禅号高下尊卑功过仪典上真衆圣朝礼旋行功过仪典上真大圣游宴从驾功过仪典上真总校生死图箓功过上真总领生死命籍筭録功过上真总领生死功德轻重功过上真总领鬼神功德报叙轮转功过上真总领鬼神幽责开度功过上真总领昇度死䰟更生轻重功过上真总领死魂受鍊安灵功过上真总领神仙得道年月品秩功过上真总领万魔謡謌之音功过学上道不信经诫怀疑两心罪学上道轻慢圣文评论经典罪学上道轻慢师主违背盟誓罪学上道毁谤师父不崇大义罪学上道窃取经书无有师宗罪学上道学无师而授弟子罪学上道诱取经书而传弟子罪学上道得经书无师盟度罪学上道受经不依经科年月传授罪学上道受经传授非其人罪学上道受法师门无开度之功罪学上道无功而传授弟子罪学上道传法宿奏不合而传罪学上道传经不宿奏五帝罪学上道受经无信贱道罪学上道遏断贤路自取功名罪学上道月朔月望八节不礼师罪学上道不修斋直之罪学上道斋直不精之罪学上道诵经越略之罪学上道旋行越次诤竞罪学上道恚怒师父罪学士及百姓子攻击善人罪学士及百姓子恶口赤舌罪学士及百姓子评论师主罪学士及百姓子饮酒失性罪学士及百姓子杀生阴贼罪学士及百姓子贪慾骄逸罪学士及百姓子秽浊道法罪学士及百姓子咒诅神鬼罪学士及百姓子杀害衆生罪学士及百姓子绮语两舌不信罪学士及百姓子姦婬秽浊罪学士及百姓子盗窃人物罪学士及百姓子嫉贤妬能罪学士及百姓子背师恩爱罪学士及百姓子欺师背道罪学士及百姓子泄露天文罪学士及百姓子毁谤经法罪学士及百姓子修经中悔罪学士及百姓子不忠于上罪学士及百姓子罔略于下罪学士及百姓子欺罔同学罪学士及百姓子欺罔百姓罪学士及百姓子口善心恶罪学士及百姓子说人过恶罪学士及百姓子轻慢三光罪学士及百姓子秽慢神鬼罪右六十条罪由天官一宫中府十三曹地官一宫中府十四曹水官一宫中府十四曹风刀考官主之中元品诫学士及百姓子𡜍妬同学罪学士及百姓子浮华妄语罪学士及百姓子贪利入己无厌罪学士及百姓子积禄重寳不施散罪学士及百姓子乐人宝物入己罪学士及百姓子愿人伤败流散罪学士及百姓子私畜刀杖兵器罪学士及百姓子屠割六畜杀生罪学士及百姓子射刺野兽飞鸟罪学士及百姓子烧山捕猎罪学士及百姓子捕鱼张筌罪学士及百姓子金银器食罪学士及百姓子贪乐荣禄酷政罪学士及百姓子烧败见物成功罪学士及百姓子饮食投水中罪学士及百姓子贪浊滋味肥荤罪学士及百姓子贪食五辛罪学士及百姓子草书伪意罪学士及百姓子合聚群衆罪学士及百姓子图谋人妇女罪学士及百姓子心谋国事罪学士及百姓子图谋人家物事罪学士及百姓子以粗物易好物罪学士及百姓子交关天子王侯罪学士及百姓子干知天时星宿罪学士及百姓子火烧田野山林罪学士及百姓子斫伐树木採草华罪学士及百姓子与恶人交游亲近罪学士及百姓子交关流俗华竞罪学士及百姓子在人中独食罪学士及百姓子放𨓜世间伎乐罪学士及百姓子面誉世人阴毁人罪学士及百姓子说人尊上善恶罪学士及百姓子泄露人阴恶私鄙罪学士及百姓子攻击善人横生无端罪学士及百姓子妄视人书疏私微罪学士及百姓子与女人独行邪语罪学士及百姓子男女同座群居罪学士及百姓子男女共食交错衣物罪学士及百姓子男女教化不善罪学士及百姓子与世间交关婚事罪学士及百姓子自贵骄色罪学士及百姓子因恨报怨罪学士及百姓子离别家室罪学士及百姓子落子伤胎罪学士及百姓子疏宗族亲异姓罪学士及百姓子毒药投水伤生罪学士及百姓子婬爱弟子罪学士及百姓子收集人衆罪学士及百姓子投书谮世人罪学士及百姓子自许用性罪学士及百姓子妄作忌讳罪学士及百姓子希人物罪学士及百姓子评论师友长短罪学士及百姓子轻慢经教法言罪学士及百姓子薄贱天人老病罪学士及百姓子弃薄乞人罪学士及百姓子承威势以凌世间罪学士及百姓子阿党所亲罪学士及百姓子父母兄弟别离各居罪右六十条罪由天官左宫左府十二曹地官左宫左府十四曹水官左宫左府十四曹太阳水官考吏主之下元品诫学士及百姓子恚责弟子罪学士及百姓子恚责世人罪学士及百姓子不放生度死罪学士及百姓子富贵忘师罪学士及百姓子诸天斋日不念道罪学士及百姓子信人言恚师主罪学士及百姓子唱论人恶事罪学士及百姓子笑人顽闇贫贱罪学士及百姓子亲人爲恶事罪学士及百姓子禁人作善事罪学士及百姓子快人过失罪学士及百姓子去就背向罪学士及百姓子五岳三河无简名罪学士及百姓子污秽五岳三河罪学士及百姓子夺人所欲罪学士及百姓子驰骋流俗求竞世间罪学士及百姓子庆弔世间求悦衆人罪学士及百姓子仍他人之功爲己德罪学士及百姓子召人飮食恶罪学士及百姓子惊怛百姓衰厄罪学士及百姓子惊怛鸟兽促着穷地罪学士及百姓子惊怖老小罪学士及百姓子轻凌官长有司罪学士及百姓子论议世间曲直罪学士及百姓子妄论国家衰盛罪学士及百姓子施惠追吝罪学士及百姓子遨游无度罪学士及百姓子登高望下罪学士及百姓子笼飞鸟走兽罪学士及百姓子快人家丧祸罪学士及百姓子以棘刺横人行道罪学士及百姓子不拜礼鬼神罪学士及百姓子裸形三光罪学士及百姓子呵骂风雨罪学士及百姓子换借不还罪学士及百姓子罔人求荣称罪学士及百姓子傲慢三宝轻忽天尊罪学士及百姓子谋人君长师父罪学士及百姓子观人不孝父母兄弟罪学士及百姓子矫称自异号真人罪学士及百姓子信用外道杂术邪见罪学士及百姓子无经师託学欺诈神人罪学士及百姓子衣服盈余弗散穷人罪学士及百姓子窃写人经戒轻慢罪学士及百姓子荣饰衣褐华丽罪学士及百姓子身不洁净上高座罪学士及百姓子秽慢师门不恭罪学士及百姓子师有哀忧不建斋请罪学士及百姓子弃师父追世盛罪学士及百姓子师豪贵随逐希望罪学士及百姓子师疾厄不侍省罪学士及百姓子远厄急逐宽乐罪学士及百姓子出入道户不关启罪学士及百姓子妄与他人入道户语罪学士及百姓子斋请不爲三官迁功罪学士及百姓子自愁家门不念他人穷厄罪学士及百姓子家有丧疾怨道咎师罪学士及百姓子得师经道而自称已得罪学士及百姓子传师道法不折送功信罪学士及百姓子八节不请师言名五帝罪右六十条罪由天官右宫右府十二曹地官右官右府十四曹水官右宫右府十四曹太阴水官考吏主之三部品诫部有六十条合一百八十条诫合有阴阳左右水火风刀考官典之无上祕要卷之四十四无上秘要正统道藏三家本一百卷太平部无上祕要卷之四十五子玉清下元戒品道学不得煞生蠕动之虫道学不得教人煞生蠕动之虫道学不得饮酒道学不得教人饮酒道学不得绮语两舌不信道学不得教人绮语两舌不信道学不得婬犯百姓妇女道学不得教人婬犯百姓妇女道学不得盗窃人物道学不得教人盗窃人物道学不得嫉贤妬能道学不得教人嫉贤妬能道学不得背师恩爱道学不得教人背师恩爱道学不得不忠其上道学不得教人不忠其上道学不得誷其下道学不得教人誷其下道学不得欺诳同学未解之人道学不得教人欺诳同学未解之人道学不得轻慢弟子道学不得教人轻慢弟子道学不得口善心怀阴恶道学不得教人口善心怀阴恶道学不得说人恶过道学不得教人说人恶过道学不得重积七寳不施散四辈道学不得教人重积七宝不施散四辈道学不得乐人钱财杂物爲己重檐道学不得教人乐人钱财杂物爲己重檐道学不得畜刀杖兵器道学不得教人畜刀杖兵器道学不得养六畜道学不得教人飬六畜道学不得金银器食饮死厚葬骸骨道学不得教人金银器食饮死厚葬骸骨道学不得贪乐荣禄王位道学不得教人贪乐荣禄王位道学不得烧败世间寸土之物道学不得教人烧败世间寸土之物道学不得以世间堪食之物投水火中道学不得教人以世间堪食之物投水火中道学不得贪世滋味道学不得教人贪世滋味道学不得贪食五辛道学不得教人贪食五辛道学不得爲草书道学不得教人爲草书道学不得以麤物易人好物道学不得教人以麤物易人好物道学不得知预军国事物道学不得教人知预军国事物道学不得设权变谋道学不得教人设权变谋道学不得无故见天子王侯道学不得教人无故见天子王侯道学不得干知天时指论星宿道学不得教人干知天时指论星宿道学不得以火烧田野山林道学不得教人以火烧田野山林道学不得无故摘衆草之华道学不得教人无故摘衆草之华道学不得亲近恶人道学不得教人亲近恶人道学不得无故伐树木道学不得教人无故伐树木道学不得人中多语言叅豫流俗道学不得教人人中多语言参豫流俗道学不得人中独食道学不得教人人中独食道学不得与世间婚姻事道学不得教人与世间婚姻事道学不得习世间伎乐道学不得教人习世间伎乐道学不得泄人阴恶私鄙道学不得教人泄人阴恶私鄙道学不得妄求视人书疏道学不得教人妄求视人书疏道学不得与女人独语独行道学不得教人与女人独语独行道学不得与女人同座男女群居道学不得与女人同食交借衣物道学不得亲教女人道学不得说人祖父母善恶道学不得教人说人祖父母善恶道学不得面誉世人道学不得以毒药投渊池江海中道学不得教人以毒药投渊池江海中道学不得踈宗族道学不得亲异姓道学不得落子伤胎道学不得教人离别家室道学不得因恨报怨道学不得教人因恨报怨道学不得轻凌弟子道学不得教人轻凌弟子道学不得妄聚集人衆道学不得教人妄聚集人衆道学不得投书譛世人道学不得教人投书谮世人道学不得自贵道学不得教人自贵道学不得自骄道学不得教人自骄道学不得自是用性道学不得教人自是用性道用不得爲世间妄多忌讳道学不得教人爲世间妄多忌讳道学不得希望人物道学不得教人希望人物道学不得竭陂池道学不得教人竭陂池道学不得评论师友才思长短道学不得教人评论师友才思长短道学不得轻慢经书訾毁法言道学不得教人轻慢经书訾毁法言道学不得薄贱老病道学不得教人薄贱老病道学不得弃薄乞人道学不得教人弃薄乞人道学不得持威势以凌世间道学不得教人持威势以凌世间道学不得阿党所亲道学不得教人阿党所亲道学不得与父母别门异户道学不得教人与父母别门异户道学不得瞋恚弟子道学不得教人瞋恚弟子道学不得恚责世人道学不得教人恚责世人道学不得骂人爲奴婢畜生道学不得黥奴婢面伤其四体道学不得快人过失道学不得教人快人过失道学不得歛告烦扰世间道学不得教人歛告烦扰世间道学不得爲世俗人作礼主道学不得爲人图山立宅道学不得占知世间吉凶道学不得教人占知世间吉凶道学不得去就背向道学不得教人去就背向道学不得与世人群处道学不得无故见贵人道学不得乘车载马道学不得夺人所欲道学不得教人夺人所欲道学不得驰骋流俗求竞世间道学不得庆弔世间求悦衆人道学不得仍他人之功名爲己德道学不得卧寝金寳彫牀道学不得名人飮食好恶道学不得惊怛百姓妄说衰厄道学不得教人惊怛百姓妄说衰厄道学不得惊怛鸟兽促以穷地道学不得妄惊怖老小道学不得轻凌官长有司道学不得豫世间论议曲直道学不得施惠追悋道学不得游遨无度道学不得妄登高楼道学不得笼飞鸟走兽道学不得教人笼飞鸟走兽道学不得塞井及沟池道学不得快人家丧祸道学不得以棘刺横人行道道学不得教人以棘刺横人行道道学不得祠祀神祇道学不得教人祠祀神祇道学不得向鬼神礼拜道学不得教人向鬼神礼拜道学不得裸形三光妄呵风雨道学不得换举人物不还债主道学不得断割人财道学不得劝人爲恶事道学不得禁人爲善事道学不得诸天斋日而不斋戒念道道学不得违歳六斋月中十斋道学不得违经教科戒禁律道学不得爲人作辞诉道学不得唱论人恶道学不得信人言以恚世间道学不得笑人顽闇贫穷道学不得以意增减经戒一字辄添一后生不语中道学不得傲慢三寳轻忽天尊道学不得劝人谋反君长师父道学不得劝人不孝父母兄弟道学不得矫称自异号爲真人道学不得信用外道杂术邪见不真道学不得衣物盈余道学不得彊人道学道学不得无经託学欺诈人神观身戒从五戒至一百八十君臣父子之道名玉清智慧下元品诫玉清中元戒品道学不得望人礼敬道学不得窃写人经戒道学不得荣饰衣褐道学不得身不洁净上高座读经道学不得同行当让人以前道学与人同学夏执爨供食道学与人同学冬执瓶供水道学与人同食当食其麤及菜道学与人同食当食正己前道学与人同学当敬先胜己道学与人同住当任人处分道学与人同学当念教解道学与人同学当请问先进道学人施恶于已己受恶不得有怨道学不得怀怨志报于人道学与女人共语不得正视面容含笑相对道学与人同渡水不得正眼视人道学失物不得疑似同学及衆人道学失物当委运自悔多罪道学多灾病当恭己自责念改往修来道学当忍人所不能忍道学当割人所不能割道学当衣人所不能衣道学当食人所不能食道学当学人所不能学道学当容人所不能容道学当受人所不能受道学当断人所不能断道学无经业精神浮散眞想不通道学身不洁净䰟魄离人道学有心天眞高逝魔官不服道学有家则三毒不灭三眞不居道学有身则衆欲不去精思无应道学当虚心静漠寂与眞对道学当安守玄泉不使妄动生元道学当灭识藏见然后眞人见观身戒从第五至二百一十六无上正眞之道名玉清智慧中元戒品玉清上元戒品道学当念菜食爲常道学当念先度人后度我身道学当念居山林幽静精思道学当念安贫读经行道无倦道学当念烧衆名香流芳诸天彻魔境界道学当念在贤衆听受妙㫖道学当念请受三宝洞经勤身供养道学当念立功度人终始不倦道学当念报师友本终劫弗殆道学当念国中清静王化太平无有不道道学当念邻国有道各守境界道学当念祝愿百姓念常安完道学当念万物爲先不得道己道学当念远鬼神不敬不慢道学当念远外术禁忌之道道学当念远声色謌舞之术道学当念远卒效鬼语妖妄之人道学当念崇本守真道学当念口不违心心不负形道学当念无疑惑圣文损益科法道学当念无求无欲道学当念清白守真道学当念心无异想唯空唯寂道学当念家家安宁咸无苦痛道学当念世间忧厄之人罪系苦恼道学当念天子圣明弘道室家日盛道学当念主相弘辅常保有道道学当念天地日月风雨积雪以时道学当念父母养我因縁道学当念七祖父母未昇天堂道学当念我师未得昇度道学当念我同学未测道洲渊奥典章道学当念同志转相教导令入正道道学当念不违其口所诵之文道学当念视人父母如己父母道学当念视人子如己子道学当念视人身过己身道学当念视人伤身痛过己身道学当念视人辱恶过于己身道学当念我宿命因縁根断道学当念我胎根已絶不复世生同縁种亲道学当念我生树已枯神合太无无数之劫体道合真道学当念三涂路塞地狱长休道学当念中食养神弃诸肥滋道学当念慎大法常存三宫眞人元丹子道学当念观世和光不矫于俗道学当念保三寳经戒常诵不辍道学当念存雌一诵大洞经眇若对神道学当念登仙度世乘云驾龙道学当念欲见师友同学之人道学当念见真人道士修行法事道学当念见圣王治世海外稽首乘风向化道学当念食天厨自然之膳无饥渇之想道学当念与天真共对澹然无爲道学当念使玉童玉女道学当念东逰青林东华道学当念西逰安养西华道学当念北逰碧罗北华道学当念南逰太丹南华道学当念逰遨留秦须弥崑崙中华道学当念逰志斋堂讲肆圣道敷释渊頥道学当念逰上清金阙礼见真人太老道学当念逰玉清七寳宫礼三元天尊道学当念逰玉清丹霞宫礼太上二十四高圣道学当念逰太上玉京七宝流霞台荫盖玉京林礼太上天尊十方大圣终劫复始道学当念逰紫云宫礼洞眞三十九高圣道学当念逰三十六天黄金宫礼天帝道学当念逰九天黄金晖宫礼天帝道学当念逰诸天宫宅与天帝问道论经道学当念逰六天七寳宫观化大魔王见度我符籍以入仙品永离泉曲之簿道学当念游日月宫殿光明焕赫礼见日月王饮以日月华金液之浆道学当念逰大梵天流景宫礼拜及天帝听诸天赞诵霄絶雅妙道学当念逰诸天七寳林反生灵香流芳逆风闻三千里外狮子飞龙鸣啸其间道学当念逰诸天浴池安座莲花之上香洁自然流泊诸天百千池皆如一处人人快乐道学当念逰诸天听诸天伎乐无世间之想道学当念逰十方外天礼大圣衆无上正眞人道学当念逰下方无极金刚天宫礼诸九老眞人道学当念逰天地名山隐宫洞室礼圣衆先得道人道学当念以心爲道终无邪见异念恒令心虚意泰不思不虑安雅空寂道学当念隐祕天真名讳不出我口观身戒从第五至三百首太上无极之道名高上玉清智慧上元戒品洞眞智慧观身大戒经品元始天王曰夫高上洞眞智慧经不宣世上学士皆多传已成眞人见故难见见而难尽是以希见于世矣是戒尊重不可以言宣观于人身诸神三百关节真灵不得妄出魔试不能得犯人受诵此戒不违其禁亦可不学而仙云霞碧轝自然迎子白日昇天浮身空洞放浪十方项生圆光焕曜太无率天衆圣莫敢不敬仰于子也六天大魔王是时即举奉戒之士东华宫言名大梵天宫大梵天宫言名玉京金阙刻以上仙之品焉元始天王曰大洞真经言咏之万徧云驾下迎灵寳洞玄经有度劫之文其人修之而或不仙及合金丹灵药不成何也故由不得修奉智慧观身戒故耳是戒衆妙之妙威神极尊金华仙人九百立侍烧香焉是眞祕之道不传于文当诵咏而己夫道学不受此戒终不成仙或造业堕于声色或始勤末懈或入山居家爲衆魔所试败或生异念疑惑真经或还从俗无复道心或轻慢师友毁辱同学或卒发狂痴性炁倒错更贪财爱色及薄三宝或家道轗轲怨怼悉会或恶梦乱想精神愁闷皆由无大戒以摄其身神三毒浮尸揽作五府是致斯患也魔王不削泉曲死名三界不过仙品元始天王曰是戒因灵仙而见今诸天诸地名山仙人悉奉而行焉每至朔望八节本命之辰诸天斋日同学师友入室说戒一周先礼十方方一拜诸天闻说戒音皆各礼焉弟子愿欲奉当资上金五两以爲五帝之信丹锦十丈爲十方之质代夫落簮之盟不泄戒律以奉有戒之师师弟子对斋三日思念戒㫖是夕当然十灯供养光明十方十方大圣以表我心矣天气和静若其时风雨雷霆激迅未可得受也当更斋戒重自恭肃临时亦将神开意散矣奉戒九年身烛自明日月华丹自至金容内发童颜充肌神通四达兴高仙齐德出入无间能奉此大戒律则濯缨于流汨之池解衿于七寳之台逰观莲花之上荫以反生香林光明鲜蔚从劫到劫永享道眞本命日正中若夜半北向诵大上徊玄大品章以洞十方太微天帝曰是戒名智慧观身戒一名保仙灵文一名高上洞真度命灵章自非有宿世功德垂庆累业福祚所延者终不令见此宝祕矣东华元金简玉名亦不使与是师相遇也能奉之者是子命应仙矣有经而无戒犹欲涉海而无舟檝犹有口而无舌何縁度兆身耶夫学者不知寻经而不知寻戒是未悟眞要之根长梦而不觉可爲痛心矣皆当量己能奉者资信受之受者九百年得口授一人不得过一人是爲泄戒罪及七祖父母幽厄地狱身履三涂五苦八难终劫复始转轮恶道去仙日远冤家债主因时一会各慎身焉太微天帝曰敢有窃听说戒者即爲天下恶魔所中必至之祸万无疑矣若奉戒弟子独处山林可畏之地鸣天鼓二七通心存戒神戒神卫己三重妖魔鬼魅不敢近福德恒随身诸天善神各各拥䕶也先是冤家债主皆生慈心矣太微天帝曰我昔始学之时唯知请经不知寻戒乃历劫生死太上愍我道心高圣哀我不懈见告云子学弥勤而不知奉观身大戒当何由得仙乎我于是稽首金阙之下三千日太上见授要戒奉而修之九年之中云轝来迎三界十方真人交会于玄虚矣故道学当以戒律爲先道家之宗尊焉法应习诵上口古圣皆祕而不书也今奉之亦然弗令真文脱泄凡俗矣太微天帝曰道学不奉观身大戒而诵经万徧隐处山林昇仙之举恐未可学耶若能戒全于内和光于外犹庶几乎灵标之崖也非道学难奉戒难耳子能全戒余及十方太上将保子登仙也戒全而诵宝经佩大符若复不仙天下无有不死之道矣我之所说世求其人难得耳末业多託声名于浮华罕见道德之眞心是以三宝沉昧圣人潜处岂道之不弘耶受戒若全十方真圣自然见于子也是不学而仙道成矣不虚言虚言欲何爲哉正愍世间之志士耳因縁运会当有可教者乎子其朂之子其勤之仙道既就何乐如之逍遥于太上之京放任于自然之域是爲欢乐太上前万劫犹未始此之谓矣眞非翰札所能宣也太极眞人曰吾昔闻道于太上言训三宝洞经而不奉是大戒仙道衆妙胡縁而成耶故口口而已不宣于文将独逸于三寳之苑囿矣宿无上仙之相好者亦终不令见也自非七祖积庆繁华垂廕因縁累业㝠功弥劫岂知愿乐太上观身之戒乎能奉是戒者便爲太上大法师三宝之宗焉十方皆敬子于云汉群仙将引子于东华坐朝天魔魔王举兆符命于三界六天泉曲之府泰山主者地官无复有应死之録籍也青宫仙名乃定于是耳将当爲玉京之高仙太上之真人焉太极真人曰夫道要在行合㝠科积善内足然后始陟大道之境界耳自弗能尔者皆爲徒劳于风尘无益生命之修短也道在我不由彼唯慈唯爱唯善唯忍能行此四等亦与道爲邻矣能勤能信能雌能终能諌诤能弃色酒矣是爲六度之法亦与真爲俦矣能受非不自申能让德于人能不欲人之欲能容无理不诤能远无道藏身幽处能不违心能不负经戒能不代口所诵此八能亦与善爲友矣太极真人曰戒律之爲道威严神妙恐人不能有心奉故当祕而不书耳是以智慧经篇终不悉显于末学之士矣口口相传将亦何由而泄耶当其说戒之时十方天人叉手敬听鬼神皆礼于所闻岂可轻而哉太极真人曰夫古人之爲道也玄寂静神念无所存口无所言身无所修兀然无际湛然不动坐忘眞道已成端拱云车立迎矣或乗凤凌空或驾龙骋虚举身蹑无飞昇太极运体于空洞而无待也是以迹不可见世无我知知我者希则我者贵矣此之谓乎合符契爲师友特诡言而爲固此非上古之法末学所制耳若必是学士愿请宝经审观其人意既洞悟便对经于太上前启告而付之案文而宗奉焉乃合太上玄科大法矣苟无弘道之才故以七祖证十方而当违此哉自可先深思省子身能奉与否三涂地狱十苦八难岂可轻耶视之令人心寒于诸贤善慎明戒福自然矣背尔之心祸亦自然矣苦痛切身时刻叵遇何况弥劫乎太极真人曰虽复终劫始劫是戒不易之道古人口受而身行道成之日迹或显或隐于后世故不测其所修爲矣是以上古以披衣坐忘而得道轩辕铸鼎而龙迎故能洞观十方超凌三界王乔赤松所以乗紫烟而高翔天庭皆其类也不能具记此贤所谓不学而仙道自成者乎无上祕要卷之四十五无上秘要正统道藏三家本一百卷太平部无上祕要卷之四十六子九昇玄戒品昇玄五戒道言夫色慾败事实不可行而世间贤愚贵贱皆亦同愿唯有道士乃能执志坚持教戒以自检缚行止举动心不倾邪在于爱欲之间终不一违若见色利荣华艶彩以戒掩目若闻好恶之言五音之属以戒塞耳若有八珍之馔甘香之美以戒杜口若愿想财货七宝奇珍放清极欲以戒挫心若忆姦媱贪趣恶事以戒折意能行此五事者七祖生天衣饭自然身得神仙白日登晨如其尸解转轮成真贤者精诚奉之也若男若女不能承用不肯受持无可如何吾宁与人万金不书此言道陵子当择人而授勿泄眞文太上道君仍颂偈曰烦恼是何物悉从身中生目覩荣丽色耳洞五音声口甘八珍味心想财货荣意贪姦婬事手足爲之行五恶既不住考对在兆形永与生道隔幽䰟殁鬼囹罪毕出所在有人而无情奉戒不行恶掩塞五心门目不视绮容耳不采声烦口不飨美甘心不爱钱财意无婬向想手足不去来五恶寂住停考对焉从宣永与眞道合不复零鬼官功积从戒起白日登玉晨日以色爲雠初不欲一见耳以音爲雠初不愿欲闻口以味爲苦初不以自薰心以寳爲石初不爲想恋意以奸爲贼初不欲同贯足以夷爲岨初不乐步端五者同一路初不倾邪看若能如是者所谓妙中难难中既能通滓滞无由安身清神则宁皇一守丹田行备由内起致得昇沖天道言奉法行道当勤修身当坚精进当久持戒当固专念当执谛想莫不存道去邪去惑去妖去伪去婬去慾除弃衆非以爲包眞是先劳后报度身昇仙当期当来勿覩目前一者不得婬泆志念在邪劳神损精䰟𩲸不守正气离去邪来合前二者不得情性忿怒心涌发愤口泄扬声咒诅骂詈振动天地神不佑人身中真官上诉三天注名罪目万不得仙三者不得含想毒念嫉妬于人天人紏笔地官奏言注名黑薄考至杀身最不可犯害及子孙四者不得飮酒迷乱荒浊秽身变易常情不崇戒文不畏官法不敬父君不识骨血爲慾婬牵䰟𩲸悲号秽注五神骂詈咨曰反逆不顺天遗其殃身受祸患五者不得贪利钱财末世多伪人情凶弊或于便宜动谋贼害财是身雠何用财爲有而不积当种福地空堂清室名爲仙家有此五者不可一犯喻如履冰之险蹈室之危罪定考至而不悟知贤者坐起卧息深用自戒右出昇玄内教经卷第七昇玄九戒太上告道陵曰夫欲慕道求修大乘之法当乐志虚无要修行顺戒奉而行之道立可得但当奉受其戒勤行其事吾当遗卫戒将军吏兵二十四大神以相卫护断絶恶道度着善地动遇吉祥不遭凶横早絶死道速致仙度晓空无诀明虚无意必获上道也第一戒曰身不得贪狠恣性骄奢放逸蒙冒身祸诞纵自恣甘恶爲非过有华饰口耽脆滑柔软自适无有厌足不知动入罪目不能自觉身之罪大不可称计不得身犯不得教令于人摄意持戒终身奉行是吾太上太上太乙第一戒也第二戒曰心不得与恶想恶念不得形想评想贪欲务得蒙冒财利贪毒阴贼谋议高戾贪欲飨味无有厌足不知动入罪网不能自觉心过之罪大无有极不自心兴不得教令于人摄意持戒终身奉行是吾太上太上太乙第二戒也第三戒曰口不得妄言善恶咒诅骂詈欺诳妄语幻惑两舌鬭讼交疏持人长短自作是非生灾造害兴出无端鬻衒道法謌诵嗟咏吟啸叹息贪美嗜味无有厌足不知动入罪网不能自觉口过之罪大无有极不得口犯不得教令于人摄意持戒终身奉行是吾太上太上太乙第三戒也第四戒曰手不得杀害衆生蚑行蠕动含血之属皆不得杀劫掠强取夺盗偷窃取非其物舍遗取施执持兵器兴用非法不知动入罪网不能自悟手过之罪罪之莫大不自手犯不得教令于人摄意持戒终身奉行是吾太上太上太乙第四戒也第五戒曰目不得视非道非法非义荣华容饰婬视女色照耀盈目贪欲洋溢绮丽珍宝婬邪妖𧕏不正之色目爲心候主收百凶来致祸毒罪衅致集一皆目致心目口手致殃祸主动爲患端收罪之首心目口手致罪之府不可不迮不可不伏不可不慎不可恣之不知动入罪网不能自悟目过之罪罪之莫大当宣目戒劝化一切岂能戒目心想自一灭想灭意意空空无无着入无便得道慧摄意持戒奉行不废是吾太上太上太乙第五戒也第六戒曰耳不得听八音五乐婬声妖𧕏惑乱亡国妖伪之乐无有厌足不知动入罪网不能自悟耳过之罪罪亦复大不自耳犯不得教令于人摄意持戒终身奉行是吾太上太上太乙第六戒也第七戒曰鼻不得贪香恶臭妄察善恶不知动入罪网不能自悟鼻过之罪罪亦爲次不自鼻犯不得教令于人摄意持戒终身奉行是吾太上太上太乙第七戒也第八戒曰足不得蹈非义践非法不涉恶履非妖婬境界不知动入罪网不能自悟足过之罪罪亦爲次不自足犯不得教令于人摄意持戒终身奉行是吾太上太上太乙第八戒也第九戒曰不得放清任意强兴神器攻非胜敌精消神散三气亡逸放心纵恣无有厌足不知动入罪网倾宗灭族不能自悟如斯之罪罪之莫大不自身犯不得教令于人摄意持戒终身奉行是吾太上太上太乙第九戒也右出昇玄内教经卷第九洞玄戒品洞玄十戒天尊言能受是十戒修行如法十方天官无不卫护必至得道子若逼世累不尽十者九八七六乃至于五择其能者然五戒之福福亦难称子其广劝衆生苟重闻或不喜犹一二覼缕委曲开悟一者不杀当念衆生二者不婬犯人妇女三者不盗取非义财四者不欺善恶反论五者不醉当思净行六者宗亲和睦无有非亲七者见人善事心助欢喜八者见人有忧助爲作福九者彼来如我志在不报十者一切未得道我不有望右出洞玄思微定志经洞玄十善戒一者不得嫉妬胜己抑絶贤明二者不得饮酒放荡秽乱三宫三者不得婬犯他妻好贪细滑四者不得弃薄老病穷贱之人五者不得诽谤善人毁败同学六者不得贪积珍宝弗肯施散七者不得杀生祠祀六天鬼神八者不得意论经典以爲虚诞九者不得背师恩爱欺诈新学十者平等一心仁孝一切诸行着足当避十恶远于盲道洞玄十恶戒一者饮酒婬色贪慾无已二者阴贼世间讪谤道士三者轻师慢法傲忽三宝四者窃取经书妄宣道要五者借换不还欺诱万民六者杀生贪味口是心非七者不孝背恩违义犯诸禁戒八者诵经忽略唝嗃自是九者责望人意嗔恚四辈十者意断经音损益圣典不信宿命快情所爲秽慢四大不念生道右出洞玄智慧经洞玄智慧十戒天尊告曰第一戒者心不恶妬无生阴贼检口慎过想念在法第二戒者守贞让杀愍济群生慈爱广救润及一切第三戒者守贞让义不婬不盗常行慈念损己济物第四戒者不色不慾心无放荡贞洁守慎行无玷污第五戒者口无恶言言不华绮内外中直不犯口过第六戒者减酒节行调和气性神不损伤无犯衆恶第七戒者不嫉人胜己争竞功名每事逊让退身度人第八戒者不得评论经教訾毁圣文躬心承法恒如对神第九戒者不得鬬乱口舌评详四辈天人咎恨伤损神气第十戒者举动施爲平等一心人和神穆行常使然洞玄智慧十二可从戒天尊言夫爲学者修斋求道开度天人作诸善功当行十二可从戒第一者见眞经出法开度一切便发道意心愿后世得登大圣第二者常行慈心愿念一切普得见法开度广远无有障翳第三者好乐经教深远览达意志坚明开化愚闇第四者尊受师训广开劝化令入法门远离盲道第五者信向玄妙尊奉经诀晨夕诵习无有怠倦第六者不务荣华断俗因縁专心定志所营在法第七者勤诵大经愿念一切广开桥梁爲来生作縁第八者恒生善心不邪不伪无嫉无害无恶无妬第九者在所堕生常值圣世与灵宝法教相值不絶第十者洁身持戒修斋建功广救群生咸得度脱第十一者学业广览宣通同法预以天人普令开度第十二者常与明师世世相值受教宣化度人无量一切善心皆得道眞智慧闭塞六情上品戒第一戒者目无广瞻乱诸华色亡精失瞳光不明彻第二戒者耳无乱听混于五音伤神败正恶声啼吟第三戒者鼻无广芳杂气臭腥易有混浊形不澄正第四戒者口无贪味脂薰之属浊注五神脏腑愤愤第五戒者手无犯恶不窃人物贪利入己祸不自觉第六戒者心无爱慾揺动五神伤精丧气体发迷乱智慧度生死上品大戒其一者见人穷怠度其死厄见世明达能制凶逆年命长远世享无极其二者见人穷乏饥寒困急损身布施令人富贵福报万倍世世欢乐其三者含血之类有急投人能爲开度济其死厄见世康强不遭横恶其四者施惠鸟兽有生之类割口饴乏无所爱惜世世饱满常在福地其五者度诸蠢动一切衆生咸使成就无有夭伤见世兴盛不履衆横其六者常行慈心愍济一切放生度死其功甚重令人见世居危得安居疾得康居贫得富举向从心智慧十善劝助上品大戒一者劝助礼敬三寳供养法师令人世爲君子䝨孝高才荣贵巍巍生爲人尊门族昌炽二者劝助治写经书令人世世聦明博闻妙赜恒值圣世见诸经教能诵章句三者劝助建斋净供令人世世门户高贵身登天堂衣食自然常居无爲四者劝助香油衆乏令人世世芳盛香洁光明容眸絶伟天姿高秀五者劝助法师法服令人世世长雅道遥中国不堕边夷男女端正冠冕玉佩六者劝事国王父母子民忠孝令人世世多嗣男女贤儒不更诸苦七者劝助斋静读经令人世世不堕地狱即昇天堂礼见衆圣速得反形化生王家在意所欲玩服备足七祖同欢善縁悉会终始荣乐法轮运至将得仙道八者劝助道士衆人经学令人世世才智洞达动静威仪常爲人师九者劝助一切布施谏诤令人世世寿考富乐常无怨恼十者劝助一切人民除嫉去慾履行衆善令人世世安乐祸乱不生病者自愈仕宦高迁爲衆所仰莫不吉祐门户清贵天人爱育神魔敬让常生福地右出洞玄智慧上品经洞神戒品洞神三界戒帝栗陆氏说受经戒日宜各弩力急共勤行故重丁宁谛受之第一戒者谛识因縁勿忘本逐末第二戒者谛守少私勿利我损物第三戒者谛习勤行勿混任失眞右三上戒上皇所重上帝所奉上士所修修行奉持全而不破三气正神降与爲一身神又一二无二焉得道常存号曰太上不行此戒服佩符文劳而无验非太上弟子洞神五戒黄帝曰人不持戒吏兵不附其身所得无验徒劳用心若不信至道承事师若欲使吏兵防身䕶命却死来生禳疾延寿爲人消灾救治厄患存思求微克期取验者受五戒第一戒者目不贪五色誓正教学长生第二戒者耳不贪五音愿闻善从无惑第三戒者鼻不贪五气用法香遣臭秽第四戒者口不贪五味习胎息絶恶言第五戒者身不贪五綵履勤劳以顺道是爲五戒五老帝君各遣一十五神防䕶受持者身洞神八戒黄帝曰余尝闲居太上垂降见问经戒大小始终余虽受持多所不了未测次序具启太上太上答曰凡诸戒律通应共行其间缓急繁简高卑各有意义准拟玄源变化生数皆渐相成三五八九十百千万虽随縁所堪亦不可越略知因向正法修长生不死三五兼参宜受八戒第一学解五备五德第二勤习五事不可无恒第三平理八正行藏顺时第四明识五纪与气同存第五精审皇极上下相和第六修行三意期会三清第七决定疑惑化伪入眞第八考校徴验消祸降福鍊凡登圣无负三尊此爲八戒凡人有心学求度世先能持戒解而不滞戒无多少皆属太无太无太空是戒根本守本究末外恶自消内患不生又先修斋乃精能通神命召速效久积尘垢荡之须防不可闇排顿盪虽建此心尘终不去魔来恼之更增灾咎防治此弊以戒爲渐能持多少随才所堪犯则首悔改革自新合则又进得道有期右出洞神经正一五戒品凡存一守五神要在正心心正由静静身定心心定则识清清明则会道道会神符号曰眞圣动则忘一邪乱五神五神纷纭躁竞烦懑失道陷俗三业肆行违善造恶六通迳塞七觉一昏贪欲无数无数之慾念念藂生不可胜言大略有五一曰目欲观五色色过则使䰟劳二曰耳欲闻五音音繁则𩲸苦三曰鼻欲嗅五香香溢则精流四曰口欲甘五味味丰则神浊五曰身欲恣五体体慢则志散志散则脾伤而色神浊则心乱而口爽精流则肾虚而迷狂魄苦则肺损而耳聋䰟劳则肝困而目盲五者混闇则身灭命亡五者净明则体全年永年永在于持戒能持五戒可以长生一曰行仁慈爱不杀放生度化内观妙门目久久视肝䰟相安二曰行义赏善伐恶谦让公私不犯窃盗耳了玄音肺魄相给三曰行礼敬老恭少阴阳静密贞正无婬口盈法露心神相和四曰行智化愚学圣节酒无昏肾精相合五曰行信守忠抱一幽显效徴不怀疑惑始终无忘脾志相成成则名入正一一入无复忧虑五欲既遣五恶自消五灾永灭五苦长乖五神既定五善自兴三福日盛五乐唯新右出正一法文无上祕要卷之四十六无上秘要正统道藏三家本一百卷太平部无上祕要卷之四十七斋戒品太极真人曰夫学道以斋戒爲本也诵经必斋校经必斋书经必斋书符必斋篆箓必斋作金丹必斋诣师请问必斋礼拜必斋受经必斋救病消灾必斋致真人必斋斋者太上所敬重老君所营护诸圣所倚赖斋法甚多在兆所受修太极眞人曰夫人清斋久静精思耽玄诵经悔罪烧香礼拜将见飞天人矣仙童玉女降于子矣或闻空中爲称善或光影照身或闻金玉之响八音之声皆子道欲成也懃之懃之太上不负子矣所以患子不固不尽不终是以仙道之难右出洞玄太极隐注经太极真人曰常念斋咏经行大慈先人后身扬善化恶断絶衆縁灭念守虚心如太玄唯道是求始谓能言神仙之道也右出洞玄安志消魔经高上老子曰夫道家所先莫近干斋斋法甚多大同小异其功德重者唯太上灵宝斋但世希能学之矣学之者皆大乘之士前世积庆所钟去仙近也又有三天斋法与灵宝相似仙公曰三天斋者是三天法师所受之法名曰㫖教经抑亦其次但天书弘妙非世贤可思能究之者皆上仙真人玄同于太上者也故中仙及天人莫有闚其文㫖矣徒见而不知复何所言哉高上老子曰清斋诵经修德立功仙道亦自成何必藏山薮也直欲避可慾去秽乱耳山林非独有道者右出洞玄请问上经仙公登劳盛山静斋念道是日中时有地仙道士三十三人谐座烧香礼经都毕各还仙处安住如也仙公曰天师言月旦十五日能斋于静室读所受道经及诸仙道迹者皆当爲后圣之民生值斯世岂不乐乎右出洞玄衆圣难经天尊言道尊法妙人身亦贵故道开法遗戒经文以度人身人身既度上与道同宜爲精行持斋奉戒夷心静默志念分明一意归向专想不二涤荡六府过中不味内外清虚每合自然是其斋日捻香启愿应心上彻四天司逻十部威神即下履行观听法音监映尔心如戒行道皆列功诸天祸福立彰道不负人天尊言建斋行道四天帝王皆驾飞云緑軿八景玉舆侍从真人玉女手把华旛前导凤謌后从天钧白鹤狮子啸謌邕邕烧香散花浮空而来瞻礼行道观听法音天王下降万灵朝焉右出洞玄智慧大戒径太上道君时于南丹洞阳上舘栢陵舍稽首礼问元始天尊自顾宿世福庆因縁亿劫运通得会圣明昔蒙显擢过忝上真加见训喻三宝神经赐以大戒告以法音过泰之欢实爲无量自受训厉长斋空山遭承法戒不敢怠倦道业成就开度天人一切男女普见法门右出洞玄智慧罪根戒经道言昔有道士持斋诵经有一凡人爲赁作冶除斋堂道士见其用意至日中持斋因唤与同食食竟爲其说法语此赁人令随吾持斋功德甚大可至明日中时复食勿坏尔斋徒劳无益能如此者将可得免见世穷厄此人稽首受戒而去暮还家其妇一日待壻还食壻具以道士戒言喻妇其妇不解遂致嗔怒赁人不能免其妇意遂坏其斋与妇共食其后命过天使其主蜀山千岁树精恒给其中食其树茂盛暑夏之月有精进贤者三人经过依树而息贤者叹曰此树虽凉日已向中何由得食此人于树空中曰当爲贤者供设中食无所爲忧须臾食至贤者共食食竟言曰我今覔道在何许即此自然岂非道也因问树曰不审大神可得暂降形见与不此人于树空中答曰我非能使人得道者也具说姓字处所昔常爲道士劝使持斋爲妇人所坏功德不全致令使我守此树精不能得出天以我昔经斋中食今每至中绐我斋食口腹之饶无縁得迁欲屈贤者爲至我舍道我如此能爲我建三日斋戒我身便昇贤者感此人意爲寻其家具以其言语家人如此家人即爲建斋请诸道士烧香诵经三日谢过此人即得飞行昇入云中于景霄之上受书爲游散仙人故斋之功德甚重不可不修此人半日持斋死经一日即得出身不拘一年而得爲仙故天计功过明知不亏也夫爲学者可勤持斋戒以期㝠感能修之者必获昇腾之举右出洞玄本行妙经太极左仙公于天台山静斋抜罪烧香忏谢思真念道一百日中神明髣髴于空玄之上云景炜烁若存若亡或飞或集曲映斋堂仙公目觉苦彻遐感天真于是研思玄业志励殊勤斋未一年遂致感通上圣迂降曲盻幽房以元正之月庚寅日夜忽有飞云丹霄八景玉舆寳盖洞曜流焕太无烧香散华浮空而来千乘万骑不可称焉右出洞玄真一劝戒法轮妙经受法持斋品洞真太上神虎玉经右师对斋九十日或三十日或七日金虎真眞符右受之者先斋七十日洞真太上黄庭内景玉经右受者斋九日或七日或三日洞真消魔金元百神内祝隐文右师对斋八十日或二十七日洞真高上灭魔神慧隐书右凡受玉清隐书先清斋七十日洞真金房度命緑字回年真经右师弟子各斋九日或三日洞真大洞眞经三十九章右师与弟子对斋一百日中斋七十日下斋三十九日洞真金元八景玉箓经右当先清斋三年或斋七十日或斋一百四十日洞真素灵大有妙经右受者告斋百日或三十日洞真九真中经右传授法人各共对斋二十四日又告斋前后各一日洞真太丹隐书元经右传授之际各斋七日或十日先后又一日告斋洞真紫度炎光神元变经右凡受经诣师清斋三日洞真青要紫书金根上经右师与弟子对斋七百日又对斋九日或三日洞真太上飞行羽经右授者当清斋百日或三十日洞真回元九真飞行羽经右授者清斋三月洞真天关三图七星移度经右师弟子对告斋七日洞真除六天之文三天正法经右男受投书不祭女受当祭不投书皆斋七日或三日洞真八素真经右师弟子皆清斋七日洞真太霄琅书琼文帝章右师弟子清斋九十日或九日洞真智慧观身大戒品经右师弟子对斋三日洞真黄素四十四方经右师及弟子各斋四十五日洞真九赤班符五帝内眞经右弟子与师对斋四十日或七日洞真金眞玉光八景飞经右师弟子对斋九十日洞真太上曲素诀辞右师弟子对斋三日又斋七日洞真黄气阳精藏天隐月上经右师与弟子对斋九十日或二十七日或三日洞真九灵太妙龟山元箓经右师弟子对斋百日或七十日洞真太上玉检三元布经右受此文斋九十日或对斋七十日或二十七日洞真九丹上化胎精中记经右师与弟子对斋九十日或三十日洞真玉珮金铛太极金书上经右师弟子对斋百日或三十日洞真七圣元纪回天九霄经右师弟子对斋九十日或三十日洞眞太上素奏丹符灵飞六甲经右受者对斋七日洞真三华寳曜琼文琅书灵曜上箓七晨素经凡三诀右师弟子对斋六十日或三十日洞真隐书龙文八灵真经二诀右师弟子对斋五十日洞真玉清神虎内眞紫文丹章二诀右师弟子对斋三十日洞真玉清隐书四卷八诀右师弟子对斋二十七日洞真金书祕字上元真书右师弟子对斋九日洞真太清真经丹字紫书三五顺行凡三诀右师弟子对斋百日洞真紫微始青道经仓元上箓右师弟子对斋九日洞真太微黄书八卷右师弟子共斋九十日或三十日洞真三元流珠经玉帝九鍊上眞八道命籍金仙紫字凡四诀八卷右师弟子各告斋九十日洞真玉精洞元三气金章太极緑景真经四卷二诀右师弟子对斋三十日洞真上皇玉箓五帝黄箓紫书凡三卷右师弟子对斋各九十日洞真青牙始生经丹景道精经还童採华法凡三卷右师弟子对斋二十日洞真金房度命緑字回年三华宝曜景真经右师弟子对斋九十日洞眞解形遯变流景玉经右师弟子对斋百日洞眞还晨中玄紫虚玉帝所受上玄虚生之章右师弟子共斋九十日洞真紫凤赤书八景晨图二卷右师弟子对斋九十日或三十日洞真寳洞飞霄絶元金章右师弟子对斋二十七日洞真雌一玉检五老寳经灵书紫文右师弟子对斋九十日洞真消魔智慧七卷右师弟子对斋九十日或三十日洞真飞步天纲蹑行七元白羽黑翮飞行羽经右师弟子对斋九十日洞眞三九素语玉精眞诀八素眞经服日月黄华一名八坦四门高上经八卷太霄琅书琼文帝章三诀十卷右师弟子对斋百日或三十日洞真丹景道精隐地八术右师弟子对斋八十日无上祕要卷之四十七无上秘要正统道藏三家本一百卷太平部无上祕要卷之四十八比一灵寳斋宿启仪品斋官尊卑次序入治户于户外叩齿三通咒曰四上功曹龙虎使者正一生气侍靖玉女夜有所启愿得开明童子上玄少女与我俱入黄宫之里通达所启皆使上闻右出金箓经初入斋堂法师在前衆官以次随之各三捻香左回绕高座一周东向叩齿二十四通咒曰无上三天眞元始三气太上老君召出臣等身中三五功曹左右官使者左右捧香驿龙骑吏侍香金童传言散花玉女五帝直符直日香官各三十六人出出者严装关启此间土地里域眞官正神臣今正尔烧香行道愿得太上十方正眞生气入等身中令所启速达径御太上无极大道至眞玉帝右出明眞经次启事法太上灵寳无上洞玄弟子某岳先生某甲等上启太上无极大道至眞灵宝三十六部尊经太上三尊十方衆圣玄中大法师三界官属一切神明臣等有幸宿世因庆九天之劫延及今身遭遇明运大法流行得以秽质参染灵文上清金书三洞宝经供养尊礼修行斋直恩深施重实非所胜但某等秽陋未能抗迹灵岳陶莹心神而躭湎世荣栖迟人间与时椎迁随俗沈浮乘愆蹈过日深月积常恐考至负愧幽㝠夙夜战惧若履冰薄诚宜守短不敢有言但受法之日告誓三官要当竭其愚之自效毛发赞扬大化以救度爲业谨有同道某郡县乡里男女某甲年如干岁操辞列款归命大道并撰办香灯供养之仪求乞斋直某等职任所司敢不申奏当爲修建无上大法灵宝自然斋直如千日夜克今月某日爲始即日辄相携率齐至某处依法清净谨以启闻并接威仪旧典诠举职僚宣告科禁令衆官等咸服法教恩惟太上衆尊三寳威神监斋大法师侍经衆眞垂愍鉴映省览所陈敕下三界官属及此间土地眞官管卫某等及某家大小清荡宅舍消灭妖秽明旦晨晓依法行道续更启闻右出金箓经启奏毕一时东向平立诵智慧三首智慧起本无朗朗超十方结空峙玄霄诸天挹流芳其妙难思议虚感眞实通有有无不有无无无不容智慧恒观身学道之所先眇眇入玄肆自然録我神天尊常拥䕶魔王爲保言晃晃金刚躯超超太上仙智慧生戒根眞道戒爲主三宝由是兴高圣所崇受汎此不死舟儵欻济大有当此说戒时诸天来稽首右出玉箓清诫次归命一切天尊至心归命北方玄上玉晨天尊至心归命东北方度仙上圣天尊至心归命东方玉寳皇上天尊至心归命东南方好生度命天尊至心归命南方玄眞万福天尊至心归命西南方火灵虚皇天尊至心归命西方太妙至极天尊至心归命西北方无量太华天尊至心归命上方玉虚明皇天尊至心归命下方眞皇洞神天尊至心归命过去高上玉皇天尊至心归命见在元始天尊至心归命未来太极天尊至心归命玉京玄台紫微天尊至心归命一切眞仙得道圣衆次法师还东面向西说戒天尊告太上道君曰今当普宣法音开悟群生爲诸男女解灾却患请福度命㧞诸苦根使生者见道身脱八难死者欢乐饮食天堂早生人中转轮圣王修斋求道皆当一心请奉十戒谛受勿忘专心默念洞思自然勿得杂想扰乱形神能如是者便当静听第一戒者心不恶妬无生阴贼检口愼过想念在法第二戒者守仁不杀愍济群生慈爱广救润及一切第三戒者守贞让义不婬不盗常行善念损己济物第四戒者不色不慾亦无放荡贞洁守愼行无玷污第五戒者口无恶言言不华绮内外中直不犯口过第六戒者减酒节行调和气性神不损伤无犯衆恶第七戒者不嫉人胜己争竞功名每事逊让退身度人第八戒者不得评论经教訾毁圣文躬心承法恒如对神第九戒者不得鬭乱口舌评论四辈天人咎恨伤损神气第十戒者举动施爲平等一心人和神穆行常使然天尊言修奉清戒每合天心常行大慈愿爲一切普度厄难慊慊尊教不得中怠宁守善而死不爲恶而生于是不退可得㧞度五道不履三恶诸天所护万神所敬长斋奉戒自得度世天尊言道尊法妙人身亦贵故道开法遗戒经文以度人身人身既度上与道同宜爲精行持斋奉戒夷心静黙志念分明一意归向专想不二涤荡六府过中不味内外清虚每合自然是其斋日捻香启愿应声上彻四天司逻十部威神即下履行观听法音监映尔心如戒行道皆列功诸天祸福立彰道不负人勤行谛受勿使魔言天尊言建斋行道四天帝王皆驾飞云緑軿八景玉舆从眞人玉女手把华幡前导凤歌后从钧天白鹤狮子啸歌邕邕烧香散花浮空而来瞻礼行道观听法音天王下降万灵朝焉如是岂可不尽其法也当先授十戒然后行道庠序雅步静心闲意坐起卧息不离仪格天王欢悦列名上清可谓得道在方寸之间右出金箓经次署置衆官署高功大法师当举高德玄解妙义次署都讲法师当举才智精明闲练法度次署监斋当举司察衆违弹纠愆失次署侍经当须营侍经文整理巾藴次署侍香当须料理鑪器使香火不絶次署侍灯当须景临西方备办灯具次署侍座当令四坐席地拂拭齐整次科罚愆失三十六条若对斋堂鞋履不整若唱善声不齐若法服巾冠不整若于法座垂发右件各罚礼十拜若坐起揖让失仪若侍灯灯火中灭若不注念清虚爲衆所悟若于法座睡眠右件各罚礼二十拜若钟声中絶不及行伍若不及朝师若礼拜上下不齐若侍香香烟中絶右件各罚礼三十拜若都讲不赞唱若出入去来不礼三宝若读经忽乱请问败句若起坐不详序右件各罚礼四十拜若赞咏不唱善若起居出斋堂不关白若听经倚据坐不整若反着法服右件各罚礼五十拜若巡行不依次第若都讲鸣钟早晚失时若登坛越级若监斋见过不弹爲衆所纠右件各罚礼六十拜若着褐衣及行道巾冠出入若翻覆香炉灯火若烧香不洗手若临行事与外人语右件各罚礼七十拜若唱静思讫后至若侍座不整饰触物有阙若论语及世务若因起出不还右件各罚礼八十拜若于法座戏笑若于法座绮语若阙一时不起若于斋限高声厉色右件各罚礼九十拜右出敷斋经次宣科讫各礼师再拜次师东面长跪启请出官太上灵寳无上三洞弟子某岳先生某甲等上启虚无自然元始天尊无极大道太上道君高上玉皇己得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七寳玄台紫微上宫灵寳至眞明皇道君等宿命因縁生值道化玄眞启拔得入信根先师盟授三宝神经供养尊礼立功爲先谨有某郡县鄕里男女甲投辞列谐等丹心悾悾求乞平省辄爲宣奏谨伏读辞文宣辞讫等按如辞言言欵事切在可哀愍不胜所见辄共相携率沐浴清净烧香然灯辄经行道依法上请天仙飞仙地仙眞人神人圣人三十二天监斋直事侍香金童散华玉女五帝直符各三十二人传言奏事飞龙骑吏等一合来下监临斋堂捻香愿念应口上彻行道事竟启还仙宫右出明眞经次复炉法香官使者左右龙虎君侍香诸灵官当令静室之中自然生金液丹碧芝英衆眞百灵交会在此香火之前愿某等受福天下蒙恩十方玉童玉女侍卫香烟传奏所言径御太上无极道前右出明眞经次奉戒颂道爲无心宗一切作福田立功无定主本愿各由人虚己应衆生注心莫不均大圣崇至教亦犹雨降天高陵靡不周常卑故成渊海爲百川王是能含龙麟万劫保智用岂但在厥年奉戒不暂亏世世善结縁精思念大乘会当体道眞右出仙公请问经次出道户咒法玄上太阴八䆫开明向有所启少女通灵事毕复位万神潜宁右出金箓经无上祕要卷之四十八无上秘要正统道藏三家本一百卷太平部无上祕要卷之四十九比二三皇斋品灵坛坛方二丈四尺纂开四门辰戌丑未纂内方方各列九灯对坛设醮一盘一杯方合共一席焚香一炉三皇座各一案各一盘一杯一席一香碧幡三首青竹竿三条坛中央又施一香案一香缯烛盘铗一具烛坛上舒席令满都合用香火八具案子四枚香灯如法七寸盘三十九枚升杯三十九枚七奠合二一日用酒四斗五升枣一百三十五枚脯四十五斤依方合上元香珠并鍊云腴沐浴云水灯纂三十六枚脆信物此斋依经应子午时食今人多不能犹依常法唯夜半行道毕下醮于座共受福有余听分家人敬信者法虽三日亦可一日一夜山中穷乏处亦可停醮止然灯而已右斋具所用馔悉出斋宿启仪北向叩齿十二通曰香烟玉女上奏三皇眞君三十六天神仙灵官巨等谨爲郡县甲有事建洞神三皇斋正尔登坛入室烧香宿启即日上闻径进紫宫仰达三皇眞君前又上三座香三再拜立曰等今烧香拜礼愿以此功德上爲国王帝主公卿士庶州郡守宰群臣百司及臣等存亡父母下逮臣等身并黔黎兆民地府幽魂山灵水精鸟兽鱼虫一切衆生愿各得其道赦除积罪解释考讼书名丹简定字青篇等得与三宫之神俱登玄晨上朝上清奉见圣君赐书受事永成高眞仍诵曰浩浩三天气育养万化物世情乐其华眞道贵其实愚俗翫末荣神仙爱本质精修三皇文玉灵映幽室高唱期太微稽首朝皇一又再拜各称名位曰太上洞神三皇弟子臣某谨上启太上道君太上老君太上丈人三皇玉君九老仙都君九气丈人玄都仙官太玄眞神上下三十六天灵司官君太清之神五方天帝二十八宿中外星官五岳眞官佐命诸山四海四渎八泽九源名山洞府水神潜宫宇宙之内一切衆灵臣等施功昔运挺报今生业习虚远识尚清眞遂得出形俗外栖光林表服道思玄奄有岁月虽未能智洞幽元神朗妙极而注想灵祇不敢亏替自昔禀受三皇内文天书玉字上可以刻名万神封掌群灵下可以救解灾患立降福祉按宝斋上箓有祈谢之篇仙都内诀显礼醮之典上元名香氤氲太空玄腴朱灯炤𥺈深夜实趣圣之祕领招眞之要法其广济四维不限贵贱洪润八表无隔道俗今有某郡县鄕里甲信识眞典希尚功福远到此山申诉诚慊求爲建三皇斋谢以悔祸祈福谨读辞以闻入辞按词事款诣情理慊笃等既佐世危职在扶救不胜投诚之至谨相携率沐浴灵水清身洁己以今月日共登灵坛入斋堂宿启陈言当三日三夜一十二时行道礼醮奏闻上宫伏愿皇一三眞洞府仙官赐垂监察特敕某郡县鄕里中眞官正神社里邑君诸侍眞吏兵并香烟玉女监斋神官咸共辅卫斋所诛截精邪使天清气朗风卷云澄功成事遂并可言劳酬赏其轨仪之典须明晨启闻因再拜回行颂曰世人修至道心意怀万端耳目乱华色情志恒不专小智虽自强安能保终身五神失其主眞气逝不还若能苦心行长生保命根奉戒爲我宝恒执天老言衆眞并懽悦相与迎皇君至东南向西跪曰等伏自思省虽备闻法教具禀成规而未能㝠怀豁想令诸漏顿消犹须笃励以全眞业今谨敷经说禁告示同气并诠授任掌各遵典职请使斋官伏以听命谨按上宰西城眞人王君曰夫皇文天书者乃是三皇之时所受上眞皇一云篆之大章者也夫三皇安业则天和地朴纪纲阴阳维制鬼神可以养身安命长存保延乃西王母之所祕翫仙官之所崇仰盖眞人寳文矣世人得此书者甚少若能有之则太玄仙都九老仙君辄遗直符卫此眞文但旦夕朝敬便可享其天年五兵五毒灾沴不干若能施召岂可得论泄慢之祸天科告罚皇人録书过可不愼哉西城眞人又曰夫爲名之名丧我之德爲事之事乱我之业爲欲之欲增我之惑爲情之情丧我之贼罪莫大于淫祸莫大于贪咎莫大于馋此谓载祸之舟车也小则危身大则残家眞人王君又戒曰夫欲学道求生先愼诸禁忌然后得与神明通接乃能永保身命如其屡致犯忤则爲㝠司所执作人尚不可得而况于仙乎今以相告子奉之焉第一之禁勿婬慾施泄令身命天殁第二之禁勿阴贼凶虐则三官执罚第三之禁勿杀伤含气则生死执对第四之禁勿谗嫉邪佞则人鬼加害第五之禁勿窃盗欺滥则身行黜缺第六之禁勿忧悲思念令精灵恍惚第七之禁勿愤怒泆乐令神爽离越第八之禁勿醉酒婬乱令三宫奔溃第九之禁勿食五辛血腥令脏腑臭秽第十之禁勿饥饱寒热令百病攻结第十一之禁勿多语多笑则亏损神气第十二之禁勿久视久听则耳目昏翳第十三之禁勿秽慢怠堕则形神丑悖此十三禁者人身之大患也奉之则生逆之则死老子所谓生之徒十有三死之徒十有三其斯之谓乎夫轻则曰戒重曰禁禁戒者辅身之良方也学仙家以禁戒爲铠甲虽入三军失刃不能伤虽处世间灾祸不得入诚哉斯言明各勗之因读简授任毕起以向复鑪曰香烟玉女侍直衆官当令露坛之上斋堂之中有隐芝玉精在此香灯前令臣等得仙身生紫络羽文家享福天下同欢侍坛侍堂玉女传奏言上达三皇眞君前依法登坛巡行正立北向叩齿三十六通读摄精祝曰混混皇皇上封干章我受神文开告三皇西蹈金门东昇扶桑北履玄阴南驾正阳进登大角退蹑文昌徘徊奎娄游宴氐房入御玉女出携仙王与天同寿与日合光二十五气拂除凶殃又叩齿十二通祝曰香烟玉女上奏三皇眞君三十六天神仙灵官小兆男生甲谨爲某郡县某甲某事建洞神三皇斋请正尔登坛入室烧香开启即日上闻径进紫官仰达三皇眞君前又上香毕再拜曰清斋絶尘烧香礼谢上爲七祖父母逮及家门并乞原赦积恶结罪解除考讼书名丹简定字青篇得与三宫之神俱登玄晨上朝上清奉见圣君赐书受事永成高眞初酌天皇酒毕再拜曰今奉请太元三玄空天甲子元建天皇眞一君愿垂临飨又曰臣今清斋絶尘爲某甲建立洞神三皇斋愿以今行道烧香之诚仰降天皇太元三玄眞气爲身乞解除先世以来下逮身犯逆上天悬象日月星辰秽慢光景忿怒风云毁废祠祭干触灵神如此之类凡一千二百条事皆令消释乞某命系天府名书天曹定生天简刊功天阁天上诸神并垂营护使某疾患除愈身体轻强灾戹度脱永保无穷次酌地皇酒再拜曰今奉请三元素灵玉天甲申太虚地皇眞一君愿垂临飨又曰今清斋絶尘爲甲建立洞神三皇斋愿以今行道烧香醮之诚仰降地皇三元素灵眞气来辅身乞解除先世已来下逮身犯逆后土九地之精诸丘山水源金石草木鸟兽昆虫杀害之愆如此之类凡一千二百条事皆令消释乞某形离地官名除地録魄脱地府神超地域地下诸神咸共拥卫使疾患除愈身体轻强灾厄度脱永保无疆后酌人皇酒毕再拜曰臣今奉请七微浩郁虚天甲寅虚成人皇眞一君愿垂临飨又曰今清斋絶尘爲甲建立洞神三皇斋愿以今行道烧香醮之诚仰降人皇七微浩郁眞气来辅某身乞解除先世已来下逮某身犯逆人伦礼义忠孝之尤婬秽贪浊虚妄之罪严虐苦克之愆违负神祇之责如此之类凡一千二百条事皆令消释乞某年踰人分智出人表德宣人纲誉满人望人中诸神佥同扶济使疾患除愈身体轻强灾厄度脱永保无疆又酌东面酒九再拜曰今奉请东上九天帝王神君衆仙灵官愿并垂临飨又曰今清斋絶尘爲某甲建立洞神三皇斋愿以今行道烧香醮之诚仰降东上九天始阳碧城九气垂霞来辅某身乞解除先世以来下逮某身上犯九天之君岁星木神苍龙七宿中外诸星官下违东岳山陵丘阜江海川谷一切衆灵某身于春三月之中甲乙寅卯辰日时有行年本命冲破厌杀元辰刑害灾祸疾病流风毒注虚弱一切诸摧折堕落之厄者皆令消释乞某身与眞气合德景福流光万祸絶灭年命脩长又酌北面酒九再拜曰今奉请北上九天帝王神君衆仙灵官愿并垂临飨又曰今清斋絶尘爲甲建立洞神三皇斋愿以今行道烧香醮之诚仰降北上九天玄阴苍玄宫五气飞烟来辅某身乞解除先世己来下逮某身上犯九天之君辰星水神玄武七宿中外诸星官下违北岳山陵丘阜江海溪谷一切衆灵某身于冬三月之中壬癸亥子丑日时有行年本命冲破厌杀元辰刑害灾祸疾病水肿泄痢疾厄痞满诸风波沉溺之厄者皆令消释乞某身与眞气合德景福流光万祸絶灭年命脩长又酌西面酒九再拜曰今奉请西上九天帝王神君衆仙灵官愿并垂飨又曰今清斋絶尘爲甲建立洞神三皇斋愿以今行道烧香醮之诚仰降西上九天素华浩阙七气流光来辅某身乞解除先世已来下逮身上犯九天之君太白金精白虎七宿中外诸星官下违西岳山陵丘阜江海川谷一切衆灵某身于秋三月之中庚辛甲酉戌日时有行年本命冲破厌杀元辰刑害灾祸疾病及白刃流矢刀兵凶贼诸血伤残毁之厄者皆令消释乞某身与眞气合德景福流光万祸絶灭年命脩长次酌南面酒九再拜曰臣今奉请南上九天帝王神君衆仙灵官愿并垂临飨又曰臣今清斋絶尘爲某甲建立洞神三皇斋愿以今行道烧香醮之诚仰降南上九天朱光丹台三气悬光来辅某身乞解除先世己来下逮某身上犯九天之君荧惑火神朱鸟七宿中外诸星官下违南岳山陵丘阜江海川谷一切衆灵某身于夏三月之中丙丁己午未日时有行年本命冲破厌杀元辰刑害灾祸疾病痈疽疮痟温病疫疠诸暑蒸毒螫之厄者皆令消释乞某身与眞气合德景福流光万祸消灭年命脩长四方毕乃诵曰浩浩三天气育养万化物世情乐其华眞道贵其实愚俗翫末荣神仙爱本质精心脩皇文玉灵映幽室高唱期太微稽首朝皇一仍再拜毕更还北向九再拜跪曰太上洞神三皇内景弟子小兆臣某甲等谨上启太上道君太上老君太上丈人三皇玉君九老仙都君九气丈人玄都仙官太玄眞神上下三十六天灵司官君五方天帝太清诸灵官二十八宿中外星官五岳眞君佐命八山四海四渎八泽九源名山洞府水神潜官宇宙之内一切衆灵臣谨重奉某词上闻上宫入词按某甲以轻生贱质尸行凡品幸借先庆逢识正化宝经眞诀时蒙遭禀动静知教兴居入善非唯一身遭荷抑亦七叶沾赖但体伦庸伍驰竞人世崖逾引满易生咎悔加以先世殃谴未息考讼犹繁三灾驱除百害竞起某甲气命单危兼多疾厄夙夜忧惶肝心震越伏见玉皇宝斋上箓有祈谢之篇仙都内诀处礼醮之典此法虽曰高妙而不限贵贱可以救解灾患延降福祉臣谨率道士弟子如干人沐浴玄云之水使身神澡练割遣餚粻之味令腑脏馨洁悬碧林之缯敷云篆皇文幡上元香珠远彻九天眞人燎玄液之洩照玄黄玉庭列四九之灯法象三十六天醴脯微馈降飨神玄三日三夜行道悔请至于今如于时乞以此微诚仰愿皇君上帝至圣火神天眞衆灵领校仙官赐各告下群司檄命职宰咸听察臣等启奏使迁㧞某家七祖父母及余亲族亡魂苦爽并乞解脱牢槛原放徒系休息谪役克离衆罚使各得还居福堂优游闲乐佑利子孙不兴词讼年满限毕更生人中富贵之家永保懽泰乞请勑天官吏兵社里邑君直日直符并拥卫某宅舍堂寝之中每诛却精崇消絶鬼殃荡涤妖邪宣布正气若某先亡遗考冢气相干或葬送禁忌死丧注气或馆宇廨舍之中藏埋枯骨奴婢死鬼伤残客死流殃百害或咒誓相引或无辜致命皆深殃不絶以生祸患者并乞和释执对解离考讼使存亡异境不相关涉若某身行年本命生胎之月与今某年中岁月日时有三刑六害冲破厌杀天年岁星絇绞罗网及刀兵水火疾病灾疫毒虫劫盗恶人官符口舌诸不利之死者皆乞从月到月从日到日从时到时更相传付依事消释必使过度不爲患害并臣等身恒蒙公私宗敬远近依结道业兴崇眞心日固修行咸验服饵效益过度厄运克成种民永受洪恩享福无极臣某诚惶诚恐稽首顿首再拜以闻因稽颡三十下又再拜起诵曰精心立斋戒烧香拜皇文沐浴玄云水燔烟通上元结斋列四九八帝命神篇叩心发愿念上闻入三天七世祸债除负考亦都蠲过度五道中削罪成上仙一日修此法万劫爲因縁眞道既成就乃见三皇君仍复鑪曰香烟玉女侍直衆官当令灵坛之上有隐芝玉精在此香火前令臣等得仙身生紫络羽文家享福天下同懽侍坛玉女传奏臣言上达三皇神君前毕入坛北向叩齿十二通祝曰香烟玉女上奏三皇眞君三十六天神仙灵官小兆男生甲爲郡县甲事建洞神三皇斋事毕正尔登坛入室烧香言功即日上闻径进紫宫仰达三皇眞君前又上香毕再拜曰清斋絶尘烧香礼谢上爲某七祖父母逮及家门并乞原赦积恶结罪解除考讼书名丹简定字青篇臣某甲得与三宫之神俱登玄晨上朝上清奉见圣君赐书受事永成高眞向天皇再拜次向地皇次向人皇并再拜曰甲等清斋絶尘爲甲建立洞神三皇斋事毕愿以此烧香礼谢之诚乞解除某先世以来下逮某身存亡千罪万过皆令消释使某疾患除愈灾厄度脱长生度世得爲种民次向四方东上九天帝王神君衆仙灵官心存九再拜南上九天帝王神君衆仙灵官心存九再拜西上九天帝王神君衆仙灵官心存九再拜北上九天帝王神君衆仙灵官心存九再拜今清斋絶尘爲某甲建洞神三皇斋事毕愿以此烧香礼谢之诚乞除先世以来下逮臣身千愆万罪皆令消释疾患除差灾厄过度长生久视永保无殃又北向九再拜曰太上洞神三皇内景弟子小兆谨上启太上道君太上老君太上丈人三皇玉君九老仙都君九炁丈人玄都仙官太玄眞神上下三十六天灵司官君五方天帝太清诸神二十八宿中外星官五岳眞君佐命八山四海四渎八泽九源名山洞府水神潜宫字宙之内一切衆灵谨率同学道士弟子如千人身沐玄云之水列四九之灯法象三十六天以今某月日建集日平旦行道凡三日三夜一十二时事毕今晓所言所奏感应御闻所祈所请必降慈泽三皇所奏太上有勑当赐顺来请使某七祖父母幽魂爽即蒙昇度自今以后某家门昌泰永蒙安吉世道俱荣公私元会斋功成就诸神仙官属香烟玉女监斋君吏及士邦城社里邑君辅导宣赞并有勤绩谨爲言功迁赏酬劳报德某等数阶级一依玄都科典事竟各还本职司莅如故今毁坛彻席事事复旧臣某甲自启奏对扬神典而㝠途邃远理实遐微法妙难究多有漏失且拜伏不恭心形怠堕香烟参差酒果歇薄愆过之源事贻幽谴私心屏营惧见裁谪伏愿上帝衆眞赐垂哀亮曲从三赦克免罪罚仍叩头再拜复炉曰香烟玉女侍直衆官当令灵坛之上有隐芝玉精在此香火前令等得仙身生紫络羽文家享福天下同欢侍坛玉女侍臣斋竟言功上达三皇神君前右出三皇斋立成仪无上秘要卷之四十九无上秘要正统道藏三家本一百卷太平部无上祕要卷之五十比三涂炭斋品宿启先依常朝法竟称治职位号上启太上无极大道太上大道君太上老君太上丈人无上玄老十方灵宝天尊已得道大圣衆至眞诸君丈人玄中大法师天师君上相上宰四司五帝三界官属一切神灵臣等虫蚁臭秽至微至贱谬借宿庆生值大化三洞御运眞经下世三师开度授以妙法金书玉字神仙祕诀受法之日要当罄竭愚瞽尽效筋骨承行经㫖奉宣慈泽辅佐师老弘赞幽显开济一切救度天人凡有归告不敢寝塞谨有读词等案如辞言款事切实可哀愍谨相携率爲承天师㫖教建义涂炭露身中坛束骸自缚散发泥额悬头衔发于栏格之下依灵寳下元大谢清斋烧香稽颡乞恩克以今月某日于郡县鄕里馆灵坛之上或家修斋清谢然灯续明照耀诸天三日三夜各六时行道忏谢某家亿曾万祖父母伯叔兄弟先亡后死下及某身无鞅数劫亿宗以来所行罪负谨依斋法齐到家沐浴清净宿以启闻思惟太上三尊十方至眞玄中大法师垂神鉴映省览所言乞敕勒灵宝衆官侍经威神三界官属及此间土地眞官一合同心併力营卫等身并某家大小扫荡斋所馆宅内外诛灭鬼贼降伏四魔乞等心安神定思念分明天清地朗启奏上达斋功成就无有窒碍等虽复叨忝大法佩服至眞既处身五浊尘秽之中三关未调六情放诞仰赖禁戒以自检御辄依斋法说戒威仪使衆官主人咸服法训须明旦晨晓依法行道续更启闻次智慧颂三首智慧起来无朗朗超十方结空峙玄霄自然挹流芳其妙难思议虚感眞实通有有竟不有无无无不无智慧恒观身学道之所先眇眇入玄肆自然録我神天尊常拥护魔王爲保言晃晃金刚躯超超太上仙智慧生戒根眞道戒爲主三宝由是兴高圣所崇受泛此不死舟儵欻济大有当此说戒时诸天来稽首右出玉清诫次法师还东面向西说戒诸衆伏受天尊告太上道君曰今当普宣法音开悟群生爲诸男女解灾却患请福度命㧞诸苦根使生者见道身脱八难死者欢乐飮食天堂早生人中转轮圣王修斋求道皆当一心请奉十戒谛受勿忘专心默念洞思自然勿得杂想挠乱形神能如是者便当静听第一戒者心不恶妬无生阴贼检口慎过想念在法第二戒者守仁不杀愍济群生慈爱广救润及一切第三戒者守贞让义不婬不盗常行善念损己济物第四戒者不色不慾心无放荡贞洁守愼行无玷污第五戒者口无恶言言不华绮内外中直不犯口过第六戒者减酒节行调和气性神不损伤无犯衆恶第七戒者不得嫉人胜己争竞功名每事逊让退身度人第八戒者不得评论经教訾毁圣文躬心承法恒如对神第九戒者不得鬭乱口舌评论四辈天人咎恨损伤神气第十戒者举动施爲平等一心人和神穆行常使然天尊言修奉清戒每合天心常行大慈愿爲一切普度戹世慊慊尊教不得中怠宁守善而死不爲恶而生于是不退可得㧞度五道不履三恶诸天所护万神所敬长斋奉戒自得度世天尊言道尊法妙人身亦贵故道开法遗戒经文以度人身人身既度上与道同宜爲精行持斋奉戒夷心静默志念分明一意归向专想不二涤荡六腑过中不味内外清虚每合自然是其斋日捻香启愿应声上彻四天司逻十部威神即下履行道观听法音鉴映尔心如戒行道皆列功诸天祸福立彰道不负人勤行谛受勿使魔言天尊言建斋行道四天帝王皆驾飞云緑軿八景玉舆侍从眞人玉女手把华幡前导凤歌后从天钧白鹤狮子啸歌邕邕烧香散华浮空而来瞻礼行道观听法音天王下降万灵朝焉如是岂可不尽其法也当先受十戒然后行道庠序雅步静心闲意坐起卧息不离仪格天王欢悦列名上清可谓得道方寸之间右出大诫经次复炉法香官使者左右龙虎君侍香诸灵官当令静室之中自然生金液丹碧芝英衆眞百灵交会在此香火之前愿某等受福天下蒙恩十方金童玉女侍卫香烟传奏所言径御太上无极道前右出明眞经次奉戒颂道爲无心宗一切作福田立功无定主本愿各由人虚己应衆生注心莫不均大圣弘至教亦犹雨降天高陵靡不周常卑故成渊海爲百川王是能含龙鳞万劫保智用岂但在厥年奉戒不暂亏世世善结縁精思念大乘会当体道眞右出仙公请问经明旦相率入坛依旧礼师思神如法次卫灵神咒东方九炁青天明星大神焕照东鄕洞映九门转烛阳光扫秽除氛开眀童子备卫我轩收魔束妖上对帝君奉承正道赤书玉文九天符命摄龙驿传普天安镇我得飞仙南方丹天三炁流光荧星转烛洞照太阳上有赤精开明灵童总御火兵备守三宫斩邪束妖剪截魔王北帝所承风火八冲流铃交焕敢有不从正道流行我享上功保天长存亿劫无终西方七炁之天太白流精光耀金门洞朗太㝠中有素皇号曰帝灵保神安镇卫我身形断截邪源王道正明宫宅整肃三景齐并道合自然飞昇紫庭灵宝符命普惠万生功加一切天地咸宁北方玄天五炁徘徊辰星焕烂光耀太微黑灵尊神飞玄羽衣备卫五门检精捕非敢有干试豁落斩摧玉符所告神眞八威邪门闭塞正道明开映照我身三光同辉策空驾浮举形仙飞中央黄中理炁总统玄眞镇星吐辉流焕九天开光童子一十二人元气阳精爓上朱烟洞照一宅及得我身百邪摧落杀鬼万千中山神咒普天使然五灵安镇身飞上仙次鸣天鼓二十四通次发炉无上三天眞元始三炁太上老君召出臣等身中三五功曹左右官使者左右捧香驿龙骑吏侍香金童传言散花玉女五帝直符直日香官各三十六人出出者严装关启此间上地里域眞官正神臣今正尔烧香行道愿得太上十方正眞之气下降流入某等身中令所启速达径御太上无极大道至眞玉皇上帝几前祝炉毕衆官长跪鸣天鼓二十四通便出官启事谨出臣等身中五体眞官功曹吏出臣等身中上三天执法开化阴阳功曹度道消灾散祸解戹君吏各十二人出等身中治职君吏某治中建节监功大将军前部效功后部效杀驿亭令驿亭丞四部监功谒者等身中仙灵直使正一功曹治病功曹左右官使者阴阳神决吏科车赤符吏刚风骑置吏驿马上章吏飞龙骑吏等各二人出出者严装显服冠带垂缨整其威仪直使功曹戴通天之冠衣皁纨单衣正一功曹冠朱阳之帻绛章单衣使者冠九德之冠五色寿命单衣腰带虎符齐执玉板直使功曹住立四方正一功曹住立中央治病功曹营卫臣等身左官使者建节在前右官使者持幢在后阳神决吏立左阴神决吏立右上部功曹住立上方中部功曹住立等身中促炁功曹催促十方上部使者远望上天中部使者远瞻八方都官使者帀遶等身郞吏虎贲察奸钩骑都官仆射天丁力士收气食气吏收神食神吏收鬼食鬼吏收邪食邪吏收精食精吏收毒食毒吏诛符破庙吏科车赤符吏刚风骑置驿马上章吏飞龙骑吏等屯住臣等前后左右功曹使者严装事竟罗列卤簿关启灵宝官属领仙监斋君吏天师所布下二十四治三十六靖庐七十二福地三百六十名山崑崙等上宫三万六千神日月星宿璇玑玉衡天地五帝三界官属诸君将吏及道上二玄三元四始四面方位风气注气甲子诸官将吏考召君东九夷胡老君南八蛮越老君西六戎氐老君北五狄羌老君中央三秦伧老君五岳四渎丘沼君诸庙神祇所在高山山川溪谷山林孟长士二溪女根源本始土地之主社稷将吏一时严装与臣等身中功曹使者飞龙骑吏上启太上无极大道太上大道君太上丈人无上玄老十方无极大道道德衆眞天尊至眞大帝天帝天师君灵宝监斋大法师诸官君臣等生长魔俗沈沦季叶翫乐荣华千载庆会谬见标抜得预大化三师盟授三宝神经供养尊礼以求所愿荷恩降重喜惧交衿臣等受法之日要当罄竭愚短自效毛发奉修经㫖宣畅灵音慈心爱物开度天人谨有某郡县鄕里男女官生民某甲投词列诉诣于臣等丹心悾悾求乞平省辄爲申奏谨伏读辞文读辞臣等按如词言言款事切实可哀愍不胜所见谨相携率承天师㫖教建议涂炭露身中坛东骸自缚散发泥额悬头衔髪于栏格之下依灵宝下元大谢修斋立直烧香然灯照耀诸天三日三夜各六时行道忏谢某家亿曾万祖父母伯叔兄弟先亡后死无鞅数劫亿宗以来逮及某身所行罪负存亡咎衅披露丹赤至心稽颡愿上请天仙兵马九亿万骑地仙兵马九亿万骑飞仙兵马九亿万骑神仙兵马九亿万骑星宿兵马九亿万骑九宫兵马九亿万骑五岳兵马各九亿万骑三河四海兵马各九亿万骑三十二天监斋直事三十二人侍香金童三十二人散华玉女三十二人五帝直符各三十二人传言奏事飞龙骑吏等一合来下监临斋堂捻香愿念应口上彻须行道事竟有勤谒功仙官愿功曹官属功曹使者飞龙骑吏分别关奏以时上达列启事竟各还臣等身中复于宫室须召又到一如故事鸣次第一上香系天师治祭酒太上灵宝无上三洞法师某岳先生某等上启虚无自然元始天尊无极大道太上老君高上玉皇十方已得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七宝玄台紫微上宫灵宝至眞明皇道君玄中大法师天师君臣等宿世縁会生遭道教谬蒙师眞所见启㧞开道腐骸参以经法过太之恩实在罔极受法之日与三官有誓要当竭尽躯命输效筋骨奉宣大化质对幽㝠辅助师老救济一切谨有于此读辞臣等谨相携率爲某承天师㫖教建议涂炭束缚骸骨衔发泥额五心涂地于栏格之下依灵宝下元大谢清斋烧香昼夜六时行道爲某首谢亿曾万祖父母伯叔兄弟无鞅数劫亿宗以来逮及某身家门大小前身今生积行所犯天所不原地所不赦人所不哀鬼所不放亿罪兆过触犯三元百八十条律三官九府百二十曹阴阳水火左右中宫考吏之罪今故烧香愿以是功德爲家亿曾万祖父母先亡后死亡父母等免脱忧苦上昇天堂分福南宫归身归神归命大道臣等首体投地归命太上三尊愿以是功德归流某亿曾万祖父母先亡后死乞免离十苦八难上登天堂衣食自然常居无爲今故烧香自归师尊大圣衆至眞之德得道之后昇入无爲与道合眞次第二上香祝曰臣等谨重烧香愿以是功德爲帝王国主君臣吏民等受道法师父母尊亲同学门人诸隐居山林学眞道士及诸贤者愿各得其道归身归神归命大道臣等首体投地归命太上三尊愿以是功德归流帝王国主君吏民臣等受道法师父母尊亲同学诸道士贤者愿免离十苦八难各保福祚终入无爲今故烧香自归师尊大圣衆至眞之德得道之后昇入无形与道合眞次第三上香祝曰等谨重烧香愿以是功德归流某身及家门宗室九亲姻族国中吏民诸官祭酒天下人民及蝖飞蠕动蚑行喘息一切衆生归身归神归命大道等首体投地归命太上三尊愿以是功德归流某家使灾消祸散福庆来生宅舍宁吉门户兴隆令某身得仙度昇入无爲与四大合德家门大小天下民人蝖飞蠕动一切衆生并得免离十苦八难五毒水火贼疫鬼害衆戹各保福禄安居无爲今故烧香自归师尊大圣衆至眞之德得道之后昇入无形与道合眞次礼十方忏文东方南方西方北方东北方东南方西南方西北方上方下方谨有男官祭酒甲家操墨辞称比年以来爲居不利所向乖意疾病相逮惧恐存亡殃咎事结玄司戹运交会不蒙免度巨等谨依灵寳下元涂炭谢法露身中坛稽颡乞哀特乞大慈开宥之恩原赦某身及亿曾万祖父母伯叔兄弟家门大小前生以来逮至今日所行所犯不敬大圣尊神日月星宿四时五行师父尊长五岳四渎三河四海诸眞神仙玉女三界地祇三官九署一切神明无亿丑恶无量大罪欺师罔道秽借天经贪利入身私相教授五帝无盟谋图反逆执行不忠不慈不孝不爱不仁上逆君父下杀衆生掠夺人物婬犯他妻嫉妬胜己争竞功名口是心非攻击贤人飮酒食肉浊注五神骂詈咒诅自作无端八斋吉日喜怒无常轻孤暴寡弃薄老人凌践贫穷逐宠豪彊诸如此罪不可称计乞令烧香悔谢并蒙释散赐与更始某身及亿曾万祖幽涂死魂开诸光明咸蒙解脱转入信根去离五道开度因縁死者长乐生世蒙恩其业考释散谪罚除灭乞削罪録右宫黑籍度名左府青録之中道气覆盖神明佑护转祸爲福反凶成吉禳灾却害诛灭鬼贼眞气降流温润骨节调和五藏宣理百脉使所苦除差衆治获力增光附润安定精神生活保全永荷道恩次礼四方忏文西方北方东方南方谨爲男官祭酒甲家建斋行道请福消灾忏悔存亡罪结一切和释道气覆盖幽显开济人口安休尊卑万福门户清茂福祚所归常居吉庆善縁悉会不堕三恶所愿者合次存思命魔步虚三首礼经如法次昼则向西夜则向北各散发泥头衆官复立各称位号系天师某治祭酒太上灵宝无上三洞弟子奉行灵宝法事某岳先生甲上启上下中央四面八方太上无爲大道诸君文人至大至尊无上无顶无极无穷普照普察无量洞明最上至眞无鞅数重道气元始元先寥廓无端混沌无形虚无自然太上元根㝠寂玄通大智慧源正一盟威太上无爲大道道中之道神明君无上元初万亿数无鞅数衆道德诸君丈人太上道德君道德丈人无上万元君万无丈人无上万福君万福丈人无上万气君万气丈人溟涬天神诸君丈人玄元老君太清玄元无上三天无极大道无上丈人太上三气君三气丈人太上老君太上丈人太玄上一君太玄丈人中黄正一君中黄丈人太元君太元丈人太始君太始丈人太初君太初丈人太素君太素丈人太虚君太虚丈人太眞君太眞丈人太一君太一丈人太仪君太仪丈人太平君太平丈人太渊君太渊丈人天帝君天帝丈人九老仙都君九天仙都丈人玉历君玉历丈人九气君九气丈人等百千万亿亿万亿无鞅数万重道气君道气丈人千二百官君千二百官丈人太清玉陛下太上玉眞君玉眞丈人五仙君五仙丈人九灵君九灵丈人太清十二眞君十二眞丈人二十四神人君二十四神丈人太清三十六眞君太清三十六眞丈人五气君五气丈人阴阳生气君阴阳生气丈人五气符契诸君丈人慈父圣母上上太一君上上太一丈人皇天太上帝无极太上元君太上元君丈人太一君太一丈人神寳君神寳丈人眞寳君眞寳丈人天寳君天寳丈人灵寳君灵寳丈人元神君元神丈人元眞君元眞丈人元灵君元灵丈人太上高皇帝王神气都官考行状六质六直六忠六朴六端六悫等二十四官三十六神天皇老君天皇老丈人南极老君南极丈人黄神老君黄神丈人黄老君黄老丈人太和君太和丈人太上皇眞道君诸君丈人天师女师嗣师女师系师女师三师君门下典者诸官君将吏监察五气君万道父母万气父母万德父母天地父母神仙所出仙圣所聚东王父西王母日君月夫人衆仙天官大神等臣等宿世縁会得遭道化谬蒙师眞所见启㧞开导腐骸参以经法过太之恩实在罔极受法之日与三官有誓要当竭尽躯命输效筋骨奉宣大化质对幽㝠辅助师老救济一切谨有于此读词按如某辞言欵事切实可哀愍臣等既叨忝大乘职在扶救不胜所见谨相携率爲某承天师㫖教建议涂炭束縳骸骨衔髪泥额五心涂地于栏格之下依灵寳下元大谢清斋烧香昼夜六时行道爲首谢亿曾万祖父母伯叔兄弟无鞅数劫亿宗以来逮及某身家门大小前身今生积行所犯天所不原地所不赦人所不哀鬼所不放亿罪兆过触犯三元百八十条律三官九府百二十曹阴阳水火左右中宫考吏之罪解释戹运过度灾难披心露肝不敢虚余恩惟太上衆尊至眞高神特垂哀省开大慈之泽回罔极之恩救除某上世亿曾万祖无鞅数劫亿宗以来逮及某身及见在大小一切衆生犯恶爲非无鞅数罪愆考罚负千罪万责哀原矜赦怨对和解考讼复注一切断絶流殃积逮并乞消灭塜墓安稳祸害不生乞先亡后死怨魂苦爽咸受福乐其业考释散谪罚除灭乞削罪録右宫黑簿度名左府青録之中道气覆盖神明祐护转祸爲福反凶成吉禳灾却害度脱戹难彻灭短筭着名长历家门拳属厄过病愈咸保万福瘟疠鬼魔百毒千灾驱迸八表门户兴盛万善所归存亡休泰仰荷道恩毕法师上香向东立次说十二念愿毕复炉香官使者左右龙虎君侍香诸灵官当令露坛之上自然生金液丹碧芝英百灵交会在此香火之前愿皇帝万福天下蒙恩十方金童玉女侍卫香烟传奏等所言径御太上无极大道玉帝几前斋竟高功法师向东各鸣天鼓二十四通各称名位太上灵寳无上洞玄弟子奉行灵寳法师臣某甲等稽首再拜上启太上无极大道太上大道君太上老君太上丈人无上玄老十方无极大道道德衆圣天尊至眞大帝天帝天师君灵寳监斋大法师臣等素出凡愚不以秽贱好道乐仙谬受法任得腾景九玄志竭愚短自效毛发谨有同法男女官甲操辞自列投诚归命告于臣等求乞救理臣等谨相携率登以今月某日寅时于此某郡县里中承天师㫖教建议涂炭谢法露身中坛行灵寳下元大谢清斋烧香诵经思神念眞三日三夜各六时行道讫月日丑时修行事竟所启上请天仙地仙飞仙眞人神人日月星宿九宫五帝三河四海五岳四渎神仙兵马各九亿万骑监斋直事侍经侍香金童玉女监斋衆眞灵宝官属传言奏事飞龙骑吏等四方监察眞官灵仙谒还眞官进品上仙加爵帝秩随品署眞当如太眞之仪令臣等行道得道求仙得仙令臣等分形变化七十四方三元下降皆致緑軿飞行上清腾景九天日月同晖三宝齐轮惟蒙至眞鉴映丹情臣等学法未备俯仰之格斋法难精不合仪式进止犯科爲四司所纠五帝所执千愆万罪乞蒙矜赦哀原未悟不见罪罚臣等身中五体眞官随功上诣玄都受秩事竟各还等身中与臣等同昇飞行太空谨上启闻伏须告报等诚惶诚恐稽首顿首再拜以闻无上祕要卷之五十无上秘要正统道藏三家本一百卷太平部无上祕要卷之五十一比四盟眞斋品太上大道君前进作礼上白天尊令日侍座得见诸天童子受诸威光光明普照诸天福堂及无极世界地狱之中善恶报应苦乐不同善者欢泰逍遥无穷恶者涂炭流曳八难无复身形甚可衰伤凡如此之辈受恶因縁亿劫长对不识命根不审可有功德拔赎开度死魂长夜九幽之中身入光明更生福门如蒙慈愍生死荷恩亡者欢乐见世兴隆富贵昌盛寿命长久则云荫八遐风洒兰林来生男女得闻法音唯愿天尊分别解说授以诀言令衆见明天尊告太上道君谛听吾言善思善识封于中心晨夜存念愼勿使忘言吾今爲汝解说妙音可得依用拔赎罪魂开出长夜九幽八难宿对披散转入信根生死懽乐世世因縁其法高妙四万劫一传世有贤明誓而告焉密则降福泄则福臻风刀之戒出于盟眞违科犯律勿怨诸天于是天尊命飞天神人说罪福縁对㧞度上品当说经时诸天日月星宿朗曜普照九地无极世界长夜之府九幽之中长徒饿鬼责役死魂身受光眀普见命根于是自悟一时回心咸使思善念还福门五苦解脱三涂蒙迁宿对解释地狱宁闲是时男女普闻法音豫以有心悉得神仙飞天神人曰九幽玉匮㧞度死魂罪对上品常以正月三月五月七月九月十一月一年六斋月一日八日十四日十五日十八日二十三日二十四日二十八日二十九日三十日一月合十日及八节日甲子日庚申日于家中庭安一长灯令高九尺于一灯上然九灯火每令光明上照九玄诸天福堂下照九地无极世界长夜之中依威仪旧法关启上请天仙地仙眞人飞仙日月星宿九宫五帝五岳三河四海兵马各九亿万骑三十二人散华玉女三十二人五帝直符等各三十二人传言奏事飞龙骑吏等一合来下坚临斋堂捻香愿念应口上彻行道事竟皆启还天宫昼则烧香夜则然灯使香烟不絶悉露经中庭于九灯之下绕灯行道上香愿念毕便东向九拜言曰今甲归命东方无极灵宝天尊已得道大圣衆至眞诸君丈人九炁天君东鄕诸灵官今故立斋烧香然灯愿以是功德照曜诸天普爲帝王国主君臣吏民受道法师父母尊亲同学门人隐居山林学眞道士诸贤者及蝖飞蠕动蚑行喘息一切衆生并得免度十苦八难长居无爲普受自然家亿曾万祖囚徒死魂开诸光明咸得解脱转入信根去离五道开度因縁死者长乐生世蒙恩天下太平道德兴隆今故烧香自归师尊大圣衆至眞之德得道之后昇入无形与道合眞毕脱巾叩头搏颊八十一过止次南向三拜言今甲归命南方无极灵宝天尊已得道大圣衆至眞诸君丈人三气天君南鄕诸灵官愿念如上法毕脱中叩搏颊各二十七过止次西向七拜言今甲归命西方无极灵宝天尊己得道大圣衆至眞诸君丈人七炁天君西鄕诸灵官愿念如上法毕叩头搏颊各六十三过止次北向五拜言今甲归命北方无极灵宝天尊己得道大圣衆至眞诸君丈人五炁天君北鄕诸灵官愿念如上法毕叩头搏颊各四十五过止次东北一拜言今某甲归命东北无极灵宝天尊已得道大圣衆至眞诸君丈人梵炁天君东北鄕诸灵官愿念如上东方法毕叩头搏颊各九过止次东南次西南次西北四隅俱一拜叩头搏颊并各九过归命悉如东北之法四隅毕次向西北上方三十二拜言今甲归命上方三十二天无极灵宝天尊已得道大圣衆至眞诸君丈人三十二天帝君玉京玄都紫微上宫诸眞人玉女神仙诸灵官愿念悉如东方之法毕叩头搏颊各二百八十八过次向东南下方十二拜言今某甲归命下方无极灵宝天尊已得道大圣衆至眞诸君丈人九上高皇四司五帝十二仙卿五岳四凟九宫眞人神仙玉女无极世界九地诸灵官今故立斋烧香然灯愿以是功德照耀地下无极世界长夜之府九幽之中普爲帝王国主君臣吏民受道法师父母尊亲同学门人隐居山林学眞道士诸贤者及臣家亿曾万祖长夜死魂先身所行犯天禁地忌罪恶缠绵死受宿对往反涂炭因縁不絶流曳五苦长夜无脱乞今烧香然灯忏谢以自㧞赎光明普照长夜之府九幽地狱解出幽魂罪根散释三官九署不见拘闭开度昇迁得入福堂去离恶道恒居善门侯王之家生世懽乐普天安宁今故烧香自归师尊大圣衆至眞之德得道之后昇入无形与道合眞毕叩头搏颊各一百二十过止右出洞玄明眞九幽玉匮罪福縁对㧞度上品经无上祕要卷之五十一无上秘要正统道藏三家本一百卷太平部无上祕要卷之五十二三元斋品坛图天尊言常以正月十五日七月十五日十月十五日平旦正中夜半三时沐浴身形五香自洗临沐浴时向西南以金杓回香汤东南左转三十二过闭眼思日光在左目上月光在右目上五星缠络头上五色之云帀遶一身青龙白虎朱雀玄武狮子白鹤罗列左右仙童执巾玉女散华飞仙乘骑侍卫身形便叩齿三十二通咒曰天澄气清五色高明日月吐辉灌我身形神津内盥香汤练精光景洞耀焕映上清气不受尘五脏纳灵罪灭三涂祸消九㝠恶根断絶福庆自生今日大愿一切告盟身受开度昇入帝庭毕仰嚥二十二过止便洗沐五神也沐浴毕冠带衣服又叩齿十二通咒曰五浊已清八景已明今日受练罪灭福生长与五帝齐眞上灵便出而入室依法行道也入室东向烧香叩齿三十二通咒曰无上三天玄元始三炁太上老君召出臣身中三五功曹左右官使者左右龙虎君捧香驿龙骑吏侍香金童传言玉女五帝直符各三十二人出出者严装关启此间里域土地眞官正神臣今正尔烧香行道陈乞所愿愿得十方正眞之炁入等身中令臣所启速达上闻无极天尊太上大道至眞玉帝无上洞玄灵寳弟子岳先生臣某甲宿世縁会得生道化蒙三洞法师先生某甲所见启㧞开度腐骸叅以经法过泰之恩实在罔极而臣生长流俗五神诤竞尘深罪秽永不自觉与罪同长山海弥积前生至今不知縁来凡以几劫逮及今日罪结天地在何簿目爲三官执举拘逮地役虽自修厉而无感彻眞灵不降衆魔所伐致思念不专五神飞越常恐一旦归命幽壑弥沦万劫终天无㧞谨以三元大庆吉日清斋烧香首谢前身及得今日积行所犯天所不原地所不赦神所不哀鬼所不放亿罪兆过触犯三元百八十条三官九府百二十曹阴阳水火左右中宫考吏之罪今故烧香归身归神归命无极天尊太上道君三十二天上帝十方大圣衆至眞诸君丈人飞天神王天仙飞仙神仙地仙五岳诸眞人玉女诸天日月星宿璇玑玉衡及地上十方无极诸灵官三界五帝三官九府百二十曹三河四海九江八极衆神灵司诸官乞丐大恩一切原除宿身今生所犯之罪以今烧香功德㧞度罪根愿削除地简絶灭右府黑簿罪録度上南宫左府长生青録之中神仙度世永享无穷得道之后昇入无形与眞合同第一东向九拜长跪言甲今归命东方无极太上灵寳天尊已得道大圣衆至眞尊神太清玄元上三天无极大道无上玄老太上老君太上丈人皇上老君皇上丈人青灵上眞诸天帝君诸天帝丈人太帝君太帝丈人九老仙都君九炁丈人等百千万重道炁千二百官君太清玉陛下东极老人青华大神上相司马青童金阙后圣帝君眞阳始青神人灵宝九仙君等青和玉女主仙玉郞东方无极世界一切神灵乞丐直垂大慈开宥之恩原赦身前生縁来逮及今日受生所犯上不敬诸天大圣尊神东方无极世界一切神灵日月星宿四时五行风雨雷电云雾时节下不敬师父尊长五岳四渎三河四海九江八极诸眞人神仙玉女东鄕诸灵官三界地祇三官九署一切神明欺师罔道秽借天经窃盗圣文改易灵音宣传正法贪利入身私相化授五帝无盟谋图反逆执行不忠不慈不孝不爱不仁上逆君父下杀衆生掠夺人物婬犯他妻骨肉相加门族交通嫉妬胜己争竞功名口是心非攻击贤人飮酒食肉浊注五神骂詈咒诅自作无端八斋吉日喜怒无常轻孤借寡弃薄老人凌践贫穷逐宠豪强诸如此罪不可胜记积世结固缠绵不解乞今烧香归命东方乞丐大慈直垂哀原赦除臣身前生亿劫以来乃至今身所犯坐如上之罪乞赐更始于今自改伏从禁戒不敢有犯乞削地简三官罪録右宫黑薄恶对重根度品左府青録之中今日大庆万愿开陈谨自首谢归命天尊乞神乞仙与眞合同门户兴泰善縁来生世世罔极长享自然毕便解巾叩头自搏各九十过谢东方毕次起左行向东南一拜长跪言臣甲今归命东南无极太上灵寳天尊已得道大圣衆至眞尊神南上老君丹灵老子南极上元长生眞人度世司马司命司録好生韩君起死更生鍊骨还神大圣神王万福君万神丈人太和玉女东南无极世界一切神灵乞丐谢如东方法毕叩头自搏各一十二过谢东南毕次起左行向南方三拜长跪言臣甲今归命南方无极太上灵寳天尊已得道大圣衆至眞尊神无极大道南方赤帝丹灵老子太和玉女长生司马好生君司命司録南极度世君飞天眞人开度受生神仙玉历注生神仙度世君万福万度万生万气君南方无极世界一切神灵谢如上法毕叩头自搏各三十过谢南方毕次起左行向西南方一拜长跪言臣甲今归命西南无极太上灵寳天尊已得道大圣衆至眞尊神天皇老人南极元眞君洞阳大灵神生气飞眞神王神仙玉女西南无极世界一切神灵乞丐谢如上法毕叩头自搏各一十二过谢西南毕次起左行向西方七拜长跪言甲今归命西方无极大上灵寳天尊已得道大圣衆至眞尊神无极大道西华太妙至极上帝金堂玉仙眞母金阙后圣上相帝君玄古天师万圣道主四极眞人神仙玉女西方无极世界一切神灵乞丐谢如上法毕叩头自搏各七十过谢西方毕次左行向西北方二拜长跪言臣甲今归命西北无极太上灵寳天尊已得道大圣衆至眞尊神无极大道上帝眞皇老人飞天神王度仙上圣坚灵眞人神仙玉女西北方无极世界一切神灵乞丐谢如上法毕叩头自搏各一十二过谢西北毕次左行向北方五拜长跪言甲今归命北方无极太上灵寳天尊已得道大圣衆至眞尊神无极大道太上老君太上丈人高上玉晨北极眞公万圣道主妙行眞人太阴司命典死録度筭司马总司杀神皇太眞神仙玉女北方无极世界一切神灵乞丐谢如上法毕叩头自搏各五十过谢北方毕次左行向东北一拜长跪言臣甲今归命东北无极太上灵寳天尊己得道大圣衆至眞尊神无极大道飞天神王神霄魔王制灵监眞都统神人万生神皇上玄老君眞人玉女东北无极世界一切神灵乞丐谢如上法毕叩头自搏各一十二过谢东北毕次左行向西北上方一拜长跪言甲今归命上方无极太上灵寳天尊已得道大圣衆至眞尊神太清玄元上三天无极大道无上玄老太上老君太上丈人皇上老君皇上丈人青灵上眞诸天帝君诸天帝丈人九老仙都君九气丈人等百千万亿亿万数无鞅数万重道气君道气丈人千二百官君千二百官丈人太清玉陛下太上玉眞君玉眞丈人五仙君五仙丈人九灵君九灵丈人太清十二眞君十二眞君丈人三十四神人君二十四神丈人太清三十六眞君三十六眞丈人五气君五气丈人阴阳生气君生气丈人上上太一君太一丈人皇天太上帝元极太上无君太上元君丈人太一君太一丈人神寳君神寳丈人眞寳君眞寳丈人天寳君天寳丈人灵寳君灵寳丈人元神君元神丈人元眞君元眞丈人元灵君元灵丈人天皇老君皇老丈人南极君南极丈人黄神老君黄神丈人黄老君黄老丈人太和君太和丈人太上皇眞道君诸君丈人上古天师君天师丈人三师君三师丈人万道父母万德父母天地父母神仙所出神仙所聚东王父西王母日君月夫人五星君五星皇妃璇玑玉衡九星眞君衆仙眞人圣父圣母神仙玉女上方弥罗无极世界一切神灵乞丐谢如上法毕叩头自搏各三百二十过谢上方毕次左行向东南下方一拜长跪言甲今归命下方无极太上灵寳天尊已得道大圣衆至眞尊神九土高皇四司五帝十二仙官九宫眞人神仙玉女下方无极世界一切神灵乞丐谢如上法毕叩头自搏各一百二十过谢下方毕次左行向东北日宫三拜长跪言甲今归命日君夫人日中黄华洞眀太光童子散晖玉女日中诸神仙乞丐原臣受生所行罪负上触天光生死殃对并蒙赦除身得光明与日同景长享无极受福自然毕叩头自搏各三十过谢日宫毕次起左行向西南月宫七拜长跪言甲今归命月君夫人石景水母圆光玉女散晖童子月中诸神仙乞丐原受生所行罪负与月同景长享无极受福自然毕叩头自搏各七十过谢月宫毕次左行向北九拜长跪言臣甲今归命诸天星宿璇玑玉衡七星北斗九皇三台五星夫人二十八宿周天三百六十五度星中大神星中眞皇夫人灵妃神仙玉女乞丐原受生所行罪负上触天光生死殃对并蒙原除身得光明与星宿同景长享无极受福自然毕叩头自搏各三百六十五过谢星宫毕次左行向东岳再拜长跪言臣甲今归命东岳泰山青帝大神飞仙眞人神仙诸灵官名山大泽一切神灵乞丐原臣受生以来所行罪负上触东岳名山大神元恶之罪并蒙赦宥削除罪简名上仙箓得与大神交友自然毕叩头自搏各二十过次向南方再拜长跪言甲今归命南岳衡山赤帝大神飞仙眞人神仙诸灵官名山大泽一切神灵乞丐如东岳法次向西南再拜长跪言甲今归命中岳嵩山黄帝大神飞仙眞人神仙诸灵官名山大泽一切神灵乞丐如东岳法次向西方再拜长跪言甲今归命西岳华山白帝大神飞仙眞人神仙诸灵官名山大泽一切神灵乞丐如东岳法次向北方再拜长跪言甲今归命北岳恒山黑帝大神飞仙眞人神仙诸灵官名山大泽一切神灵乞丐如东岳法谢五岳并如东岳法但言至东岳便改其方岳名耳叩头自搏并各二十过谢五岳毕次左行向北方十二拜谢水官言甲今归命扶桑大帝旸谷神王洞源洞渊清泠大神三河四海九江水帝十二河源河伯河侯河中二千石清河夫人水府神仙一切诸灵官乞丐原前生以来至于今日所行罪负无数愆目触犯水官元恶之罪乞见原赦今日烧香首谢归命水府大神乞得生活免诸罪根削水简对上名生録神仙簿中长享无极与道合眞叩头自搏各二百八十过谢水府毕次向北方三拜谢三寳神经长跪言甲今归命太上无极大道至眞无上三十六部尊经三宝灵文神仙图箓符章自然天书金书玉字侍经玉童玉女三部威神乞丐谢如上东方法毕叩头自搏各三百六十过谢毕左行还西向东三上香祝曰香官使者左右龙虎君捧香驿龙骑吏当令静室斋堂生自然金液丹精芝英百灵交会在此香火前令臣得道遂获神仙举家万福天下受恩十方玉童玉女侍卫香烟传臣所启径御无极太上大道御前天尊言其三元品诫谢罪上法三元宫中隐存形神精思罪根修仙上道学士一岁三过行之行之当令心丹意尽神形同苦无有怠倦感彻诸天三元削罪于黑簿北帝落死而上生三官保举于学功太玄记録于上仙无上祕要卷之五十二无上秘要正统道藏三家本一百卷太平部无上祕要卷之五十三比五金箓斋品太上道君稽首上白天尊今闻飞天神人说罪福縁对㧞度上品陈请礼谢解释宿根来生男女当受其恩普得开悟身入光明爲尽如是复有余方不审天有重灾国祚不安星宿越错四气失常兵寇疾厄帝王不宁毒疠流布天人死伤当作何法以禳其灾㧞度厄难解诸不祥愿垂教㫖可得修行和天安地佐国之功如见训勑则恩布十方国祚安鎭帝王兴隆天人懽泰福庆无穷来世一切普闻法音于是天尊告飞天神人曰所说罪福縁对㧞度上品救度国土灾疾危厄未尽者便可尽爲太上道君一一说之使未见者见未闻者闻普救一切令衆见明于是说之善受诀言飞天神人曰长夜之府九幽玉匮明眞科法帝主国土灾疾兵寇危急厄难当丹书灵宝眞文五篇于中庭五案置五方一案请一篇眞文以金五两一两作一龙五两合作五龙以鎭五篇眞文上又以五色纹缯之信以鎭五帝有灾之身随年赍紫纹之缯㧞度身命安国鎭祚禳解天灾明星列宿春则然九灯亦可九十灯亦可九百灯夏则然三灯亦可三十灯亦可三百灯秋则然七灯亦可七十灯亦可七百灯冬则然五灯亦可五十灯亦可五百灯四季之月则然十二灯亦可百二十灯亦可千二百灯又安一长灯长九尺于上安九灯火置中央以照九幽长夜之府明达大法师于中央披头散髪依诀涂炭六时请谢中央行事若清信男女佐国祈请当于门外散髪涂炭陈请春则九日九夜夏则三日三夜秋则七日七夜冬则五日五夜四季月则十二日十二夜罗列光明照曜诸天无极世界长夜之中则九幽开明光入无穷三景朗照天地安宁星宿复位四时和平万灾咸消兵疫不行天人懽泰图祚兴隆行道日竟当烧眞文散之青烟飞天神人曰法师从地户入绕香灯三过还东向立叩齿三十二通讫诵发炉祝都讲唱各称名位三洞大法师小兆眞人甲上启虚无自然元始天尊无极大道太上道君高上玉皇已得道大圣衆至眞诸君丈人三十二天帝玉虚上帝玉帝大帝东华南极西灵北眞玄都玉京金阙七寳玄台紫微上宫灵寳至眞明皇道君臣宿命因縁生落法门玄眞启㧞得入信根先师盟授三寳神经法应度人九万九千位登上眞祖世以来逮及今身生值经教常居福中功德微少未能自仙志竭躯命佐国之功今国土失和兵病并兴阴阳否激星宿错行危灾重厄及事诚由帝主受天禅祚总监兆民不能施惠广润十方使天人丰沃兴国太平而恩无歌咏路有怨声致三景昏错天灾流行帝主忧惕兆民无宁今谨依大法披露眞文烧香然灯照曜诸天信誓自效行道谢殃上请天仙兵马九亿万骑地仙兵马九亿万骑眞人兵马九亿万骑飞仙兵马九亿万骑神仙兵马九亿万骑日月兵马九亿万骑星宿兵马九亿万骑九宫兵马九亿万骑五帝兵马各九亿万骑五岳兵马各九亿万骑三河四海兵马各九亿万骑三十二天监斋直事三十二人侍香金童三十二人散花玉女三十二人五帝直符各三十二人传言奏事飞龙骑吏等一合来下监临斋堂捻香愿念应口上彻须行道事竟有功勤者谒言仙官便起东向三上香祝曰三洞大法师小兆眞人某甲今故立直烧香愿以是功德爲帝王国主君臣吏民普天七世父母去离忧苦上昇天堂今故烧香归身归神归命太上三尊愿以是功德归流普天七世父母乞免离十苦八难上昇天堂衣食自然长居无爲今故烧香自归师尊大圣衆至眞之德得道之后昇入无形与道合眞次又三捻香祝曰今故烧香愿以是功德爲帝王国主君臣吏民受道法师父母尊亲同学门人隐居山林学眞诸道士贤者愿各得其道归身归神归命大道臣等首体投地归命太上三尊愿以是功德归流帝王国主君臣吏民受道法师父母等亲同学门人隐居山林学眞诸道士贤者愿各得其道安居无爲长享福祚今故烧香自归师尊大圣衆至眞之德得道之后昇入无形与道合眞次又三捻香祝曰今立直烧香愿以是功德令速得仙道及九姻亲族国中同法学士天下人民及蝖飞蠕动蚑行喘息一切衆生已生未生并乞成就归身归神归命大道等首体投地归命太上三尊愿以是功德归流身令得仙度终入无爲与四大合德天下人民一切衆生并得免离十苦八难五毒水火疾疫鬼害灾厄之中国土安宁天下兴隆今故烧香自归师尊大圣衆至眞之德得道之后昇入无形与道合眞三上香愿念毕东向九拜言曰天地否激阴阳相刑四节失和祅灾流生星宿错综以告不祥国土不静兵病并行帝王忧惕兆民无宁谨依大法披露眞文归命东方无极天尊已得道大圣衆至眞诸君丈人九气天君东鄕诸灵官今故立斋披心露形叩头自克爲国谢殃烧香然灯照曜诸天下映无极长夜之中九幽之府开诸光明以是功德爲帝王国主君臣吏民解灾却患三景复位五行顺常兵止病愈国祚兴隆兆民懽泰人神安宁今故披心归命师尊大圣衆至眞之德得道之后昇入无形与道合眞毕便解巾叩头自搏各八十一过次南向三拜愿如上法今归命南方无极天尊已得道大圣衆至眞诸君丈人三气天君南鄕诸灵官愿毕叩头自搏各二十七过次西向七拜愿如上法今归命西方无极天尊已得道大圣衆至眞诸君丈人七气天君西鄕诸灵官愿毕叩头自搏各六十三过次北向五拜愿如上法今归命北方无极天尊已得道大圣衆至眞诸君丈人五气天君北乡诸灵官愿毕叩头自搏各四十五过次东北向一拜愿如上法今归命东北方无极天尊已得道大圣衆至眞诸君丈人梵炁天君东北鄕诸灵官愿毕叩头自搏各九过次东南向次西南向次西北向四隅俱一拜叩头搏颊并各九过祝如东北之法次向西北上方三十二拜愿如上法今归命上方三十二天无极天尊已得道大圣衆至眞诸君丈人三十二天帝君玉京玄都紫微上宫诸眞人玉女神仙诸灵官愿毕叩头自搏各二百八十过次向东南下方十二拜愿如上法今归命下方无极灵宝天尊已得道大圣衆至眞诸君丈人九土高皇四司五帝十二仙官五岳四渎九宫眞人神仙玉女无极世界九地诸灵官愿毕叩头自搏各一百二十过十方愿念礼谢都毕当旋行三帀绕香灯口诵步虚洞章竟还东向复炉祝飞天神人曰凡行道日数多少自适人所爲虽有四时日数依五行用度至于三日三夜苦请丹心亦感彻于诸天学士自可量节而行事也右出洞玄明眞科经无上祕要卷之五十三无上秘要正统道藏三家本一百卷太平部无上祕要卷之五十四比六黄箓斋品立坛下元黄箓简文灵仙品曰㧞度罪根威仪当于中庭开坛四面四隅上下方合十门中央纵广今长二丈四尺四面标纂榜题门位上下整饬十门毕当于十门外开天门地户日门月门四隅合作四门纵广令长三丈二尺名四界都门安八卦标榜上下整饬法师一人于中央行道题榜当安十门榜作榜广三寸二分长二寸四分各随方色东方榜题青华元阳之门以朱书青榜南方榜题洞阳太光之门以黄书赤榜西方榜题通阴金阙之门以黑书白榜北方榜题阴生广灵之门以青书黑榜东北榜题通灵禁上之门东南榜题始生元阳之门西南榜题元黄高晨之门西北榜题九仙梵行之门四隅悉以白书黄色榜上方门榜题大罗飞梵之门以青书白榜上安西北隅下方门榜题九灵皇眞之门以黄书青榜上安东南隅十门榜令标长九尺整顿合天式十门榜毕当安都门八卦榜榜广长令如前十方榜法东方榜题震宫洞青之炁以青书黄榜南方榜题离宫洞阳之炁以朱书白榜西方榜题兑宫少阴之炁以白书青榜北方榜题坎宫洞阴之炁以黑书朱榜东南榜题卷宫梵行之炁西南榜题坤宫梵阳之炁西北榜题干宫梵通之炁东北榜题艮宫梵元之炁四隅悉以黄书黑榜上标长九尺令如上式然灯安门榜毕当十方方安九灯合九十灯在都门之外其太岁行年大小两墓本命所侠门然灯随主人所安多少每令光明彻照竟夕勿使中灭香火当门安一香火十门合十香火侍香监视令香烟不絶以招神炁鎭龙以上金作十金龙以鎭十方㧞度罪魂十方方安一枚命缯主人当赍本命纹缯随年国王公主悉用紫纹以法天象庶民则用随命所属正方之色以置中央拔度年命方綵斋十方纹缯之信东方青纹九十尺亦可九尺南方绛纹三十尺亦可三尺西方白纹七十尺亦可七尺北方黑纹五十尺亦可五尺四隅悉用黄纹每一隅一百二十尺亦可一十二尺上方青纹三十二尺下方黄纹三十二尺随其方色以安十方㧞度长夜之魂天子则用疋数公王则用丈数庶人则用尺数尊卑有降悉如明科署职施安都毕请法师一人中央行道同法四人随位尊卑署一人监斋一人直事一人侍香一人侍灯于都门随师游行爲主人叩头祈请㧞罪更相开度师从地户入中央左回绕香火至西面向东三上香次至东南三上香次至南方三上香次至西南三上香次至西方三上香次至西北三上香次至北方三上香次至东北三上香次还上方三上香次还下方三上香十方毕还西面立向东弟子亦从地户入都门左回随师三上香十方毕还都门内面向东立祝香师于中央叩齿二十四通祝曰香官使者左右龙虎君捧香驿龙骑吏侍香金童传言玉女五帝直符各三十六人出所在土地里域眞官速出严装臣今正尔烧香行道愿得太上十方正眞之炁入臣等身中令臣所启速达径御太上无极大道至眞玉皇上帝御前请仙官上请天仙兵马地仙兵马飞仙兵马眞人兵马神人兵马日月兵马星宿兵马九宫兵马五帝兵马三河四海兵马五岳四渎兵马各九亿万骑监斋直事各三十二人侍香金童散华玉女五帝直符各三十二人传言奏事飞龙骑吏等一合来下监临斋堂爲同法甲家九祖父母㧞度死魂得出长夜甲今斋信效心归命十方无极世界已得道大圣衆至眞诸君丈人十方诸灵官今故烧香自归师尊大圣衆至眞之德得道之后昇入无形与道合眞三上香师弟子一时左回三上十方香从东方起周下方如上法还西面东倚师祝曰第一上香爲同法某甲拔㧞九祖父母九幽玉匮长夜之府死魂恶对宿身罪根功德开度建斋烧香请谢十方愿爲九祖父母拔出幽苦上昇天堂今故烧香归身归神归命大道等首体投地归命太上三尊愿以是功德归流九祖父母乞得免离十苦八难长夜之身得见光明上昇天堂衣食自然长居无爲今故烧香自归师尊大圣衆至眞之德得道之后昇入无形与道合眞第二上香毕师弟子一时左回三上十方香从东方起周下方如上法还西向东祝曰今爲同法某甲㧞度九祖父母九幽玉匮长夜之府死魂恶对宿身罪根功德开度建斋烧香请谢十方愿爲甲九祖父母㧞出忧苦上昇天堂归身归神归命大道臣等首体投地归命太上三尊愿以是功德归流帝王国主君臣吏民受道法师父母尊亲同学门人隐居山林学眞诸道士贤者愿各得其道安居无爲今故烧香自归师尊大圣衆至眞之德得道之后昇入无形与道合眞第三上香毕师弟子一时左回三上十方香从东方起周下方如上法还西面向东祝曰臣今爲同法甲㧞度九祖父母九幽玉匮长夜之府死魂恶对宿身罪根功德开度建斋烧香请谢十方愿爲某甲九祖父母㧞出忧苦上昇天堂甲身早得仙度及家门宗室九亲姻族国中吏民诸同学师友恩流弟子天下人民蝖飞蠢动蚑行蜎息己生未生一切衆生并得免离十苦八难五毒水火千灾万害贼役鬼气刑厄之中今故烧香自归师尊大圣衆至眞之德得道之后昇入无形与道合眞三上香毕谢十方师弟子一时东向九拜师长跪言曰同法某甲九祖父母生世之日所行兀恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞王匮女青上宫㧞度科品赍青纹之缯九十尺或九尺金龙一枚归命东方无极太上灵宝天尊九炁天君东鄕诸灵官㧞赎某家九祖父母恶对罪根三界同筭女青上宫削除罪録开度穷魂身入光明上昇天堂衣食自然早得更生福庆之门甲得道眞与神合同毕解结叩头搏颊各九十过次师弟子一时左行向东南一十二拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形骸毁悴苦毒难任长沦万劫终天无解今依盟眞玉匮女青中宫㧞度科品赍黄纹之缯一百二十尺或一十二尺金龙一枚归命东南无极太上灵寳天尊梵炁天君东南鄕诸灵官㧞赎某家九祖父母恶对罪根三界司筭女青中宫削除罪録开度穷魂身入光明上昇天堂衣食自然早得更生福庆之门甲得道眞与神合同毕解结叩头搏颊各一百二十过次师弟子一时左行向南方三拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青阳宫㧞度科品赍绛纹之缯三千尺或三尺金龙一枚归命南方无极太上灵宝天尊三炁天君南鄕诸灵官㧞赎某家九祖父母恶对罪根三界司筭女青阳宫削除罪録开度穷魂身入光明上昇天堂衣食自然早得更生福庆之门甲得道眞与神合同毕解结叩头搏颊各三十过次师弟子一时左行向西南一十二拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青下官㧞度科品赍黄纹之缯一百二十尺或一十二尺金龙一枚归命西南方无极太上灵宝天尊梵炁天君西南鄕诸灵官㧞赎某家九祖父母恶对罪根三界司筭女青下宫右官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各一百二十过次师弟子一时左行向西方七拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青右宫阴官科品赍白纹之缯七十尺或七尺金龙一枚归命西方无极太上灵宝天尊七炁天君西鄕诸灵官㧞赎家九祖父母恶对罪根三界司筭女青右宫阴官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各七十过次师弟子一时左行向西北一十二拜长跪言曰同法甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青太阴宫水官科品赍黄纹之缯一百二十尺或一十二尺金龙一枚归命西北方无极太上灵宝天尊梵炁天君西北鄕诸灵官㧞赎家九祖父母恶对罪根三界司筭女青太阴宫水官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各一百二十过次师弟子一时左行向北方五拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青太阳宫火官科品赍黑纹之缯五十尺或五尺金龙一枚归命北方无极太上灵宝天尊五炁天君北鄕诸灵官㧞赎家九祖父母恶对罪根三界司筭女青太阳宫火官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各五十过次师弟子一时左行向东北一十二拜长跪言曰同法甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青左宫禁官科品赍黄纹之缯一百二十尺或一十二尺金龙一枚归命东北方无极太上灵宝天尊梵炁天君东北乡诸灵官㧞赎某家九祖父母恶对罪根三界司筭女青左宫禁官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各一百二十过次师弟子一时左行向东南下方十二拜长跪言曰同法甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难仕长沦万劫终天无解今依盟眞玉匮女青下宫四司官科品赍黄纹之缯三十二尺金龙一枚归命下方无极太上灵寳天尊九土高皇四司五帝十二仙君九宫眞人神仙玉女无极世界下鄕诸灵官㧞赎家九祖父母恶对罪根三界司筭女青下宫四司官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各一百二十过次师弟子一时左行向西北上方三十二拜长跪言曰同法某甲九祖父母生世之日所行元恶罪结九幽长夜之府魂充考挞诸痛备婴形体毁悴苦毒难任长沦万劫终天无解今依盟眞玉匮女青上宫都禁官科品赍青纹之缯三十二尺金龙一枚归命上方无极太上灵寳天尊三十二天帝君玉京玄都紫微上宫诸眞人玉女神仙上鄕诸灵官括赎某家九祖父母恶对罪根三界司筭女青上宫都禁官削除罪録开度穷魂身入光明上昇天堂衣食自然早得更生福庆之门甲得道眞与神合同毕叩头搏颊各三百二十过谢日月星次师弟子一时左行向东北日宫三拜长跪言曰同法某甲九祖父母逮及甲身受生所行罪结难称死魂殃对流曳长夜九幽之中魂受考挞诸痛备婴长沦万劫终天无解今故烧香归命日君夫人童子日中诸神仙乞丐原赦所行罪负上触天光生死殃对㧞度九祖囚徒死魂开出光明上昇天堂衣食自然甲身得道上与日君同光自然毕叩头搏颊各三十过止次师弟子一时左行向西南月宫七拜长跪言曰同法甲九祖父母逮及甲身受生所行罪结难称死魂殃对流曳长夜九幽之中魂受考挞诸痛备婴长沦万劫终天无解今故烧香归命月中夫人圆光玉女月宫诸神仙乞丐原赦所行罪负上触天光生死殃对㧞度九祖囚徒死魂开出光明上昇天堂衣食自然甲身得道上与夫人同光自然毕叩头搏颊各七十过次师弟子一时左行向北九拜谢诸天星宿长跪言曰同法某甲九祖父母逮及甲身受生所行罪结难称死魂殃对流曳长夜九幽之中魂受考挞诸痛备婴长沦万劫终天无解今故烧香归命诸天星宿璇玑玉衡周天三百六十五度星中大神星中夫人星中诸神仙乞丐原赦所行罪负上触天光生死殃对㧞度九祖囚徒死魂开出光明上昇天堂衣食自然甲身得道上与星宿同明自然毕叩头搏颊各三百六十五过谢五岳次师弟子一时左行向东岳再拜长跪言曰同法某甲九祖父母生存所行元恶丑逆触犯东岳泰山神仙灵官罪结九幽谪役东岳幽执泰山地狱之中魂充考楚万痛备婴长沦万劫终天无解今故烧香归命东岳泰山神仙诸灵官乞丐原赦所行罪负上解东岳元恶之罪放赦囚徒身出光明上昇天堂衣食自然甲身得道与青帝合眞毕叩头搏颊各二十过次师弟子一时左行向南岳再拜长跪言曰同法某甲九祖父母生存所行元恶丑逆触犯南岳霍山神仙诸灵官罪结九幽谪役南岳幽执霍山地狱之中魂充考楚万痛备婴长沦万劫终天无解今故烧香归命南岳霍山神仙诸灵官乞丐原赦所行罪负上触南岳元恶之罪放赦囚徒身出光明上昇天堂衣食自然甲身得道与赤帝合眞毕叩头搏颊各二十过次师弟子一时左行向西岳再拜长跪言曰同法甲九祖父母生存所行元恶丑逆触犯西岳华山神仙诸灵官罪结九幽谪役西岳幽执华山地狱之中魂充考楚万痛备婴长沦万劫终天无解今故烧香归命西岳华山神仙诸灵官乞丐原赦所行罪负上触西岳元恶之罪放赦囚徒身出光明上昇天堂衣食自然甲身得道与白帝合眞毕叩头搏颊各二十过次师弟子一时左行向北岳再拜长跪言曰同法甲九祖父母生存所行元恶丑逆触犯北岳恒山神仙诸灵官罪结九幽谪役北岳幽执恒山地狱之中魂充考楚万痛备婴长沦万劫终天无解今故烧香归命北岳恒山神仙诸灵官乞丐原赦所行罪负上触北岳元恶之罪放赦囚徒身出光明上昇天堂衣食自然甲身得道与黑帝同眞毕叩头搏颊各二十过次师弟子一时左行向西南中岳再拜长跪言曰同法甲九祖父母生存所行无恶丑逆触犯中岳嵩山神仙诸灵官罪结九幽谪役中岳幽执嵩山地狱之中魂充考楚万痛备婴长沦万劫终天无解今故烧香归命中岳嵩山神仙诸灵官乞丐原赦所行罪负上触中岳元恶之罪放赦囚徒身出光明上昇天堂衣食自然甲身得道与黄帝合眞毕叩头搏颊各二十过谢水官次师弟子一时左行向北方十二拜谢水官长跪言曰同法某甲九祖父母生存所行元恶丑逆触犯三河四海九江水帝十二河源河伯河侯河掾水府诸灵官罪结九幽谪役水官毕塞长源幽执寒夜魂魄苦痛涂炭备婴长沦万劫终天无解今故烧香归命水府三河四海九江水帝十二河源河伯河侯河掾水府诸灵官乞丐原赦所行罪负触犯水官元恶之罪乞放囚徒得离寒鄕长河之责削除简録身入光明上昇天堂衣食自然甲身得道与水官合眞毕叩头搏颊各一百二十过谢三寳次师弟子一时起向北又三拜谢三寳神经符图长跪言曰同法甲九祖父母前生今世生死所行重罪恶过诸所爲罪积世结因缠绵不解今故烧香归命太上无极至眞三十六部尊经寳符侍经金童玉女乞丐原赦生死所犯愿以此功德㧞度九祖罪魂得去三徒五苦之中刀山劒树长河寒庭身出幽夜得入光明上昇天堂衣食自然甲身得道与眞合同毕叩头搏颊各三百六十过毕师弟子一时左行绕香一周还西面向东存思祝曰香官使者左右龙虎君捧香驿龙骑吏当令臣等斋所生自然金液丹精芝英百灵交会在此香火之前令等得道遂获神仙举家万福天下受恩十方金童玉女侍卫香烟传所启径御无极太上大道御前下元黄箓简文灵仙品曰㧞度罪根威仪申谢都毕当依玉诀投金龙一枚丹书玉札青丝缠之以关灵仙五帝昇度之信封于絶巖之中一依旧法下元黄箓简文灵仙品曰关五帝威仪毕当丹书玉札一枚金龙一枚青丝缠石沈之三江以关水帝昇度之信一依玉诀旧文右岀洞玄黄箓简文无上祕要卷之五十四无上秘要正统道藏三家本一百卷太平部无上祕要卷之五十五比七太眞下元斋品太眞斋法上学之士欲求飞仙致灵通眞腾景太空上昇九天之道当须下元三日斋直行香转经㧞解七祖令死魂更生去离三涂上昇南宫释结解滞断灭恶根七祖既欢身自成仙其法高妙勿传非人行下元斋法未至前一日沐浴形躯宿洁斋心上至九人下极三人宿入室北向叩齿十四通捻香三过长跪上启无上空洞自然九玄道君虚皇太眞下元斋官五方五帝五岳飞仙等当以今月某日于某处斋直行香然灯诵经愿请下元监眞使者直斋仙官玉童玉女各十二人一同降下监臣等行至上闻九天谨宿启奏径御奉行毕明日清旦入室高下列次斋主先于斋堂户外叩齿三通思室内生自然紫炁之云布满斋室之中玉童玉女罗列左右微言正尔入室烧香行道愿直斋仙官营卫臣身通致玄虚动静以闻便入东向向香炉祝曰下元元灵五帝神眞金仙玉童素灵玉女左右侍香飞仙灵官关启九天元始天王虚皇玉帝上圣天尊臣等即时烧香旋行礼经愿得无极自然正眞之炁降入臣等身中受臣等口中祕言所启速闻径御玉皇高上玉帝左回北向长跪叩齿十二通臣等身中四肢五体三十九户上眞灵官左右飞仙玉虚侍郞五帝五色元皇太眞飞龙功曹神仙使者各三十六人出玉虚侍郞执飞仙羽节九色耀天之麾五帝五色元皇太眞手执五帝命魔灵旛飞龙功曹冠带羽服金眞凤章神仙使者交络七元擎持玉案对立臣等前御臣等口中祕言乘金根紫盖丹辕琼舆飞云之轮从金仙玉童太华玉女各十二人左右龙虎腾天羽骑二十四万衆飞到紫盖上登九天之上金阙玉殿琼房丹室之内上启上上无极无穷至上洞眞九玄元父太虚玄母元始天王高上玉虚万道丈人郁单无量天王上上禅善无量寿天王须延天王寂然天王不骄乐天王化应声天王梵寳天王梵迦摩夷天王波梨答惒天王九天丞相三天玉童高上三十二帝二十四眞玄古先生万始丈人高圣玉晨太上大道君扶桑旸谷神王四司五帝西灵龟母上清太眞玉寳上相大司命高晨师东华玉门青华小童君太清玄元无上三天无极大道太上老君太上丈人天帝君九老仙都君九炁丈人等百千万重道炁千二百官君太清玉陛下无鞅数道上皇眞人无极天尊炁系自然玄都元皇大洞三皇弟子小兆眞人某岳先生等今谨相率建斋立直诵经行道烧香明灯建立功德拔赎七祖解释宿根脱离幽涂上昇南宫解拔穷魂度身生天特从高上无极天尊垂神曲映监臣所陈上清高上三寳领仙侍郞五方五帝监灵大夫监斋大神典斋使者直斋上眞飞仙天仙五岳神仙兵马骑乘各九亿万衆一合降下营卫护等身灭魔消试辟凶禳患招致九天自然正气金液丹精芝英神仙交会斋堂洞映臣等玉女玉童侍卫香烟令等行道得道求仙得仙飞行太空腾景九天举心愿合与三寳斋直七祖父母㧞度三涂乞死魂生天一切诸苦咸蒙度脱上受太眞无量之恩修行事竟启还本宫惟蒙监纳须报奉行次出吏兵次回还东向向香炉三上香第一上香上清玄都大洞三景弟子小兆眞人岳先生臣甲等今建斋立直烧香明灯思真诵经行道求仙愿以是功德㧞度家七祖穷魂断灭宿根解赎幽涂乞死魂生天免离五苦受福南宫今归身归神归命无上至眞至极九玄元始玉皇郁单无量天王上上禅善无量寿天王须延天王三十九帝二十四眞九天丞相高上玉晨太上大道君万仙上圣无极天尊愿以是功德归流臣等身令七祖怨魂上昇天堂衣食自然长居无爲臣身飞腾今故烧香自归高上至极天尊得道之后昇入无形与三寳齐轮第二上香愿曰臣甲等今斋直烧香明灯诵经思眞行道上求飞仙持以功德愿爲诸天十方无量无亿无鞅数道及诸名山隐学法师父母尊亲及同学门人道士贤者愿各得其道飞行上清七祖穷魂免离幽牢上昇仙堂今归身归神归命无上至极九玄元始玉皇寂然天王不骄乐天王化应声天王三十九帝二十四眞九天丞相高上玉晨太上大道君万仙上圣无极天尊愿以是功德归流诸名山隐学法门同学门人道士贤者令七祖穷魂上昇天堂衣食自然身飞腾今故烧香自归高上至极天尊得道之后昇入无形与三寳齐轮第三上香愿曰甲等今斋直烧香明灯诵经思眞行道上求飞仙持以功德愿等家门九族姻亲帝王国主君臣吏民四陲边国羌夷氐獠及蝖飞蠕动蚑行𧍒息一切衆生已生未生愿各全其生道长保自然归身归神归命无上至极九玄元始玉皇梵寳天王梵迦摩夷天王波梨答惒天王三十九帝二十四眞九天丞相高上玉晨太上大道君万仙上圣无极天尊愿以是功德归流臣等九族姻亲帝王国主君臣吏民四陲边国及蝖飞蠕动一切衆生咸得免离十苦八难五灾六害九戹七伤各保福禄长居自然今故烧香自归高上至极天尊得道之后昇入无形与三寳齐轮次左回向西北一拜长跪愿曰臣今建斋立直烧香明灯诵经思眞行道求仙上解七祖㧞赎幽魂度仙南宫愿从太空无极元始九玄元父高上玉皇至极天尊特垂曲映令臣行道得道求仙得仙飞行太空腾景玉清拔度七祖解脱怨魂三涂五苦免离火乡乞身生天受福南仙阖门昇度普天获恩次向东南一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空无极元始九玄玄母高上玉虚至极天尊特垂曲映令臣行道得道求仙得仙飞行太空腾景玉清㧞度七祖解脱怨魂三涂五苦免离火鄕乞身生天受福南仙阖门昇度普天获恩次向西北一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始郁单无量天王高上玉虚至极天尊特垂曲映令臣行道得道求仙得仙飞行太空腾景玉清㧞度七祖解脱怨魂三涂五苦免离刀山乞身生天受福南轩阖门昇度普天获恩次向正北一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始上上禅善无量寿天王高上玉虚至极天尊特垂曲映令臣行道得道求仙得仙飞行太空腾景玉清㧞度七祖解脱怨魂三涂五苦免离河源乞身生天受福南轩阖门昇度普天获恩次东北又一拜长跪愿曰臣今建斋立直烧香明灯诵经思眞行道求仙上解七祖㧞赎幽魂度仙南宫愿从太空元始须延天王高上玉虚至极天尊特垂曲映令行道得道求仙得仙飞行太空腾景玉清㧞赎七祖解脱怨魂三涂五苦免离八难乞身生天受福南轩阖门昇度普天获恩次正东又一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始寂然天王高上玉虚至极天尊特垂曲映令行道得道求仙得仙飞行太空腾景玉清㧞度七祖解脱怨魂三涂五苦考掠之中乞身生天受福南轩阖门昇度普天获恩次东南又一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始不骄乐天王高上玉虚至极天尊特垂曲映令臣行道得道求仙得仙飞行太空腾景玉清拔度七祖解脱怨魂三涂五苦考楚之中乞身生天受福南轩阖门昇度普天获恩次正南又一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始化应声天王高上玉虚至极天尊特垂曲映令行道得道求仙得仙飞行太空腾景玉清㧞度七祖解脱怨魂三涂五苦风刀之中乞身生天受福南轩阖门昇度普天获恩次西南又一拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始梵寳天王高上玉虚至极天尊特垂曲映令臣行道得道求仙得仙飞行太空腾景玉清㧞度七祖解脱怨魂三涂五苦之难乞身生天受福南轩阖门昇度普天获恩次正西又一拜长跪愿曰臣今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始梵迦摩夷天王高上玉虚至极天尊特垂曲映令臣行道得道求仙得仙飞行太空腾景玉清㧞度七祖解脱怨魂三涂五苦万劫之中乞身生天受福南轩阖门昇度普天获恩次向太岁上再拜长跪愿曰今建斋立直烧香明灯诵经思眞行道求仙上解七玄㧞赎幽魂度仙南宫愿从太空元始波梨答惒天王高上玉虚至极天尊特垂曲映令行道得道求仙得仙飞行太空腾景玉清㧞度七祖解脱怨魂三涂五苦二十四狱之中乞身生天受福南轩阖门昇度普天获恩次还向西再拜长跪愿曰西方玉虚高玄上圣至眞诸君丈人无极天尊愿垂曲恩降赐所学从心行道得道求仙得仙飞行上清腾景九天七祖父母去离五苦㧞度八难上昇仙堂受福南宫次北向再拜长跪愿曰北方玉虚高玄上圣至眞诸君丈人无极天尊愿垂曲恩降赐臣所学从心行道得道求仙得仙飞行上清腾景九天七祖父母去离五苦㧞度八难上昇天堂受福南宫次东向再拜长跪愿曰东方玉虚高玄上圣至眞诸君丈人无极天尊愿垂曲恩降赐所学从心行道得道求仙得仙飞行上清腾景九天七祖父母去离五苦㧞度八难上昇仙堂受福南宫次南向再拜长跪愿曰南方玉虚高玄上圣至眞诸君丈人无极天尊愿垂曲恩降赐臣所学从心行道得道求仙得仙飞行上清腾景九天七祖父母去离五苦㧞度八难上昇仙堂受福南宫毕还向西方叩齿三通愿曰如前大道洞玄微高虚总三轮金仙启灵扉焕若九天分太华散紫空八眞映素云玄母结上愿行间之八门万庆交灵会扬烟唱下元妙诵感重虚得结高仙群游行礼空洞稽首朝帝君毕再拜咽炁三过止下元篇曰是时当于此愿诵太霄琅书九天之章绕香三周于南方正向北便九拜都毕便出皆不得后顾朝礼三时食息诵念悉如上元之法三日斋竟启迁斋官亦依上元之格但增解七祖之功耳下元篇曰修此斋直当书豁落七元帝皇威章随其所安置于方面三元篇曰登斋之日当选高称通灵释微才智慧朗之人以爲斋主上高座诵说法义次者和之同斋皆静坐闲听伏受法化不得慢略外形託斋内怀异念亏忽天格爲司官所纠罚以五帝神兵移名北酆不得又登斋堂三元篇曰登斋之日男女当以学深浅次之容序雅步旋香礼愿每令如法坐起卧息不得混杂更相戏笑无有尊卑爲诸天所笑鬼神所慢犯者爲司官所纠罚以五帝神兵移名北酆不得又登斋堂三元篇曰凡有同学遇灾被戹疾病县官口舌非横之事皆修中元之法当资香油爲信告斋主随其惰事列奏高虚也三元篇曰凡行此道学法亦斋合丹亦斋入山亦斋传经亦斋八节日亦斋甲子日庚申日太岁日本命日亦斋富贵亦斋贫弊亦斋有乐亦斋有忧亦斋疾病亦斋口舌亦斋有戹亦斋师有忧亦斋国不宁亦斋师有戹亦斋同盟者有忧亦斋诸如此等其功至重于常若能恒修此法三年克得眞人下降但依常修行九年感灵能乘空飞行其道祕重愼勿妄传三元篇曰太眞科高上元始受之空洞九玄之先置于斋直以行神仙之诀如是玄都上室眞人皆有于月上旬修上元中旬修中元下旬修下元况于世学而不能修三元之道空思之微眞岂爲降徒劳勤事求仙远也若有志心当依明科赍锦纹之缯三十尺金镮九只诣师告誓授度眞人修之九年克得飞仙上登玉清之宫轻泄寳文七祖死责己身亡命不得又仙无上祕要卷之五十五无上秘要正统道藏三家本一百卷太平部无上祕要卷之五十六比八太眞中元斋品太眞科文爲学之本当先修中元斋直之法以赎己身积滞之愆解过于太眞谢罪于三元宿愆既散高上降眞书名玄图克成上仙学无此法徒劳损功无感于自然有修其道飞腾九天轻泄灵文身没鬼官修中元斋法宿自沐浴入室烧香西向叩齿二十四通捻香三过长跪上启高皇玉帝九玄道君太眞中元无极天尊以今月日于此斋直行香然灯悔过谢愆愿蒙天眞中元灵官宣告五方五帝五岳天仙地仙飞仙监眞使者直斋仙官玉童玉女各二十四人曲垂降鉴营护臣身通术致眞上闻九天谨以宿启奏须御奉行到明日清旦入室先入斋堂户外叩齿三通思斋堂之内生自然紫炁芝英丹精满于斋堂玉童玉女罗列左右微言正尔入室烧香行道愿直斋仙官营卫等身通致玄虚动静启闻便进斋堂内东向香炉祝曰中元五灵五老神眞金仙玉童太华玉女左右龙虎侍香仙官关启九天元始天王虚皇玉帝上圣天尊臣今烧香旋行礼经愿得中元无极自然正眞之炁降入臣身中受臣口中祕言所启速闻径御高上玉帝几前东向长跪叩齿二十四通谨出身中五体眞官玉门紫户三十九关上眞灵官左右飞仙玉虚侍郞五帝五色元皇太眞飞龙功曹神仙使者三十六人出侍郞执飞仙羽节九天耀天之麾五帝五色元皇太眞执五帝命魔灵旛飞龙功曹冠带羽服金眞凤章神仙使者交落七元擎持玉案对立臣前御口中祕言乘金根紫盖丹辕琼舆飞云之轮从金仙玉童太华玉女各十二人左右龙虎腾天羽骑二十四万衆飞行紫虚上登九天之上金阙玉殿琼房丹室之内上启上上无极无穷至上洞眞九玄元父太虚玄母元始天王高上玉虚万道丈人九天眞王三十六天王万始先生三天玉童九天丞相太眞天王高上三十九帝二十四玉皇玄古先生万始丈人高上玉晨太上大道君后圣金阙帝君扶桑旸谷神王四司五帝南极上元禁君西台龟母上清太眞玉保上相大司马司命高晨师东海玉门青华小童君太清玄元上三天无极大道太上老君太上丈人天帝君九老仙都君九炁丈人百千万重道炁千二百官君太清玉陛下太极四眞无鞅数衆上皇眞人无极天尊炁流自然玄都元皇大洞三景弟子小兆眞人某岳先生臣某本生胎秽遭遇灵运因縁福庆轮转法门得生人道忝蒙高虚余光曲映启悟愚蒙得以臰质仰披圣文法师某甲等授臣寳经三十一卷身染秽累未能腾景浮轮九玄沈沦下世修行亏替举止罗愆爲四司所执结报科门敢縁圣典盟受斋文太眞中元㧞赎宿愆今入室登斋诵经行道思眞烧香明灯朝礼玉天悔罪谢过上求神仙愿上烦高上三寳领仙侍郞五方五帝监灵大夫监斋大神典斋使者直斋上眞飞仙天仙地仙五岳神仙兵马骑乘各九亿万衆一合降下营卫身灭魔消试辟却妖凶招致九天自然正炁金液丹精芝英神仙交会斋堂洞映身玉童玉女侍卫香烟令行道得道求仙得仙飞行太空腾景九天举向愿合与三寳齐眞灾消中元罪灭太阴千愆万咎并蒙哀原拔度七祖死魂生天一切诸天咸蒙免离十苦八难被受中元无极无量济度之恩修行事竟启还本宫惟速御闻须报奉行第一向香炉三上香称玄都大洞二景弟子小兆眞人某岳先生甲谨建斋立直烧香然灯诵经行道解㧞宿愆谢罪三元上求神仙愿以是功德爲七世父母解脱忧苦上魂生天除千基万考宿对重愆今归身归神归命无极元始高上玉帝太眞天尊愿以是功德归流身上及七祖千罪万愆普蒙哀原乞免离十苦上登仙官今故烧香自归依高上无极天尊得道飞仙腾景九天逍遥金阙与三寳合眞第二上香愿曰臣今建斋立直烧香然灯诵经行道解㧞宿愆谢罪三元上求神仙愿以是功德爲七世父母解脱幽苦上魂生天除臣千罪万考宿对重愆今归身归神归命无极元始高上玉帝太眞天尊愿以是功德归流身七祖父母千罪万愆普蒙哀原一切大恩惠及诸天受道法师父母尊亲山林隐学诸道士贤者普得升度免离罪门今故烧香自归依高上无极天尊得道飞仙腾景九天逍遥金阙与三寳齐眞第三上香愿曰今建斋立直烧香然灯诵经行道解㧞宿愆谢罪三元上求神仙及家门宗室九族姻亲帝王国主君臣吏民四陲边域诸天民人及蝖飞蠕动蚑行喘息一切衆生归身归神归命无极元始高上玉帝太眞天尊愿以是功德归流臣身家门千罪万愆普蒙哀原一切大恩惠及诸天宗室九族姻亲帝王国主君臣吏民四陲边域天下民人蝖飞蠕动一切衆生已生未生普得升度各保自然今故烧香自归依高上无极天尊得道飞仙腾景九天逍遥金阙与三寳齐眞东向三拜长跪愿曰今斋直烧香然灯思眞转经解㧞宿愆谢罪三元归命东方无极元始高上玉帝太眞天尊乞垂曲映原臣所陈赐臣学道得道求仙得仙飞行太空腾景九天七世父母免离三涂上升南官被受天尊济度之恩便三叩头三搏颊止次东南向如上法次正南如上法次西南如上法次正西如上法次西北如上法次正北如上法次东北如上法次西北上方如上法次东南下方如上法右十方皆如东方之愿悉三拜叩头三搏颊以谢十方之罪太眞科长斋疲极亦得心拜但叩头搏颊不得阙次向西方再拜长跪愿曰今斋直烧香然灯思眞转经解㧞宿罪千咎万愆愿从西方无上玄元空洞太始九玄元素玉眞丈人高圣上仙龟台玉妃玉虚太灵无极天尊垂恩曲映特见哀原赐行道得道求仙得仙飞行太空腾景九天㧞度七祖上昇南宫长居无爲衣食自然被受上圣济度之恩次北向再拜长跪愿日今斋直烧香然灯思眞转经解㧞宿罪千咎万愆愿从北方无上太空玄洞紫虚元始丈人三天玉童高上玉晨太上大道君太眞丈人太眞神王北侯中眞高玄万仙上圣天尊垂恩曲映特见哀原赐臣行道得道求仙得仙飞行太空腾景九天㧞度七祖上昇南宫长居无爲衣食自然被受上圣济度之恩次东向再拜长跪愿曰今斋直烧香然灯思眞转经解㧞宿罪千咎万愆愿从东方高上九玄玉虚太帝太清玄元上三天无极大道太上老君诸君丈人旸谷神王扶桑大帝君天帝君太微帝君中黄老君九老仙都君九炁丈人太清玉陛下上清太眞玉保王上相东海玉门青华小童君高仙万圣至极天尊垂恩曲映特见哀原赐行道得道求仙得仙飞行太空腾景九天㧞度七祖上昇南宫长居无爲衣食自然被受上圣济度之恩次南向再拜长跪愿曰今斋直烧香然灯思眞转经解㧞宿罪千咎万愆愿从南方无上太空九玄元始洞灵虚皇玉帝南极上元禁君南昌司命长生君洞阳高圣上仙天尊垂恩曲映特见哀原赐行道得道求仙得仙飞行太空腾景九天㧞度七祖上昇南宫长居无爲衣食自然被受上圣济度之恩次向中央太歳上再拜长跪愿曰今斋直烧香然灯思眞转经解㧞宿罪千咎万愆愿从中央无上无巅无极无穷太虚空洞玄古先生万道父母紫虚青要帝君后圣九玄金阙帝君太华玉灵中玄四眞高圣中皇上仙天尊垂恩曲映特见哀原赐臣行道得道求仙得仙飞行太空腾景九天㧞度七祖上昇南宫长居无爲衣食自然被受上圣济度之恩礼五帝竟当还向东方诵五帝忧乐之曲旋行令三周周于南方向北止但诵经而己不须又拜也旋行竟当还北向诵四极五苦颂三篇毕又三拜九叩头九搏颊以谢四极之罪谢四极竟当还东向叩齿三通三捻香祝曰五岳五帝神仙使者二炁正眞左右龙虎天仙地仙飞仙五岳香官当令招致十方正炁自然金液丹精芝英九玄玉眞交会斋堂洞观身中使臣学道得道求仙得仙飞行太空腾景九天玉童玉女侍卫香烟奏达所启上御高上无极太上大道玉皇几前叩齿九通咽炁九过都止出户勿反顾中元篇曰修中元斋法当书五帝命魔灵旛置于五方所以尔者上学皆爲大魔王干试令思念不专眞不得降故以命魔制之耳事竟盛之锦囊朝礼三时食息悉如上元之法斋竟咸迁斋官亦依上元之格但增首谢宿愆解过之意尔三元篇曰修上元之法然灯上极九十灯中可六十灯下可三十灯罗列斋堂左右门阁太岁月建日辰本命行年之上修中元之法然灯上极六十灯中可三十六灯下可十二灯修下元之法然灯上极三十六灯中可二十四灯下可九灯可得悉依上元然灯数亦佳无者亦得依下元之法也三元篇曰然灯太岁年命上二处令昼夜恒明余灯白日不须明也若天雨者但于斋堂然太歳本命二处灯便足余者可阙也三元篇目结斋士同斋行香毕当各依其本命灯再拜及太岁上启乞求愿随其所言也无上祕要卷之五十六无上秘要正统道藏三家本一百卷太平部无上祕要卷之五十七比九太眞上元斋品高上洞眞三元斋上元主天下元主地中元主人三元合眞上应九玄上元九日以转经行道思眞念神合丹鎭生上求神仙中元六日乞解己身犯科远戒宿结之愆下元三日以㧞度七祖解释九阴死魂生天此高上妙法求仙之本根修之成眞轻泄漏慢获罪三官欲修行大洞眞经三十九章雌一玉检五老寳经玄母八门修行十二上愿诵咏高上玉丈飞玄之章思眞行道上求神仙及合神丹飞腾虚空凡修上元斋法九日清斋未至一日五香沐浴宿斋齐心上至九人下极三人宿入室北向叩齿三十六通捻香三遍长跪上启上元太眞皇老高上仙都五帝灵官臣等当以今月日明灯烧香旋行诵经上请监眞使者直斋仙官玉童玉女各三十六人监等行眞上闻九天高上虚皇玉帝几前明日登斋奉行上眞宿昔启奏惟蒙纳听毕明日清旦斋心入室先向斋堂户外斋主叩齿三通思室内生自然紫炁之云布满一室玉童玉女罗列左右微言正尔入室烧香行道愿直斋仙官监卫上眞通致玄虚动静以闻便入室左回东向向香炉祝曰上元元灵五老神眞金仙玉童素灵玉女左右侍香飞仙灵官关九天元始天王虚皇玉帝等即时烧香诵经愿得无极正炁来降入等身中受臣口中祕言所启速闻径御玉虚高上次左回北向长跪叩齿三十六通祝曰谨出等身中四肢五体三十九户上眞灵官左右飞仙玉虚侍郞五帝五色元皇太眞飞龙功曹神仙使者各三十六人出玉虚侍郞飞仙羽节九色耀天之麾五帝五色元皇太眞手执五帝命魔灵旛飞龙功曹冠带羽服金眞凤章神仙使者交落七元擎持玉案对立臣前衔等口中祕言乘金根紫盖丹辕琼舆飞云之轮从金仙玉童太华玉女各十二人左右龙虎腾天羽骑二十四万衆飞行紫虚上登九天崚嶒琼房金晖玉殿紫兰之内上登无极无穷至上洞眞九玄元父太虚玄母元始天王高上玉虚三十九章二十四眞高圣玉晨太上大道君四司五帝无极天尊炁系自然玄都元皇大洞三景弟子小兆眞人甲等因縁福庆转轮法门得生人道忝次高玄九天龙书上清寳文贪道乐眞志愿神仙今当入室登斋诵经思眞行道烧香明灯谨相率齐心朝礼玉天上清高上三寳领仙侍郞五方五帝监灵大夫典斋使者飞仙地仙五岳灵仙兵马骑乘各九亿万衆一合来降营臣等身灭魔消试辟凶禳患招致自然正炁金液丹精芝英神仙交会斋堂洞映等身玉童玉女侍卫香烟令臣行道得道求仙得仙飞行太空腾景九天与心愿合三寳齐眞修行事竟启还本宫惟蒙监纳须报奉行毕次回还东向向香炉三捻香称玄都大洞三景弟子小兆眞人某岳先生甲今建斋立直眀灯诵经思神念眞行道求仙飞腾九天持是功德爲臣等解愆释罪灭断死根降致九天自然正眞列名帝简书字上清飞行玄虚得爲眞人归神无上九玄元始玉皇三十九帝二十四眞高上玉晨太上太道君万仙衆圣无极天尊愿以是功德归流鍊度臣身变化空洞飞行玉清金阙之宫今故烧香自归高上至极天尊得道之后升入无形与三寳齐轮第二上香愿甲等今谨斋直明灯诵经思神念眞行道求仙飞腾九天持是功德愿爲十方无极无穷四陲边域诸名山隐学已得道法师父母尊亲及同学门人道士贤者各得其道飞行上清归命太眞上元九玄衆圣万仙玉皇天尊愿以是功德一切济度之恩咸令早得升度飞行上清今故烧香自归虚无太眞上元高圣太上至眞天尊得道之后升入无形与三寳齐轮第三烧香愿曰某甲等今谨斋直明灯诵经思神念眞行道求仙飞腾九天持是功德爲臣等家门九族姻亲普天帀地帝王国王君臣吏民及蝖飞蠕动蚑行喙息一切衆生己生未生归身归神归命九天高上衆眞玉虚天尊愿以是功德一切济度之恩咸得免离十苦八难五灾六害九厄七伤各保福禄长居自然今故烧香自归高上无极天眞得道之后昇入无形与三寳齐轮左回向西北再拜朝礼上方长跪愿曰臣今烧香斋直明灯诵经思神念眞行道求仙飞腾九天愿太眞上元元始天王九玄元父高上玉皇万圣帝君至极洞元太虚天尊特垂高晨玉眞之炁曲映臣身令臣等行道得道求仙得仙合丹成丹鍊金成金飞行玄虚腾景太空侍卫圣君上登玉清金阙之宫次向东南再拜朝礼下方长跪愿曰今烧香斋直明灯诵经思神念眞行道求仙飞腾九天愿太眞上元元始天王九玄玄母万始先生上皇紫虚万圣帝君至极洞元太虚天尊特垂明晨之炁曲映身令等行道得道愿仙得仙合丹成丹鍊金成金飞行玄虚腾景太空侍卫圣君上登玉清金阙之宫次北向再拜长跪愿曰臣今烧香斋直明灯诵经思神念眞行道求仙飞腾九天愿无上太空玄洞紫虚元始丈人三天玉童高上玉晨太上大道君太眞丈人太眞玉皇北侯中眞高玄万仙上圣天尊特垂明晨之炁曲映身令行道得道愿仙得仙合丹成丹鍊金成金飞行玄虚腾景太空侍卫圣君上登玉清金阙之宫次西向再拜长跪愿曰今烧香斋直明灯诵经思神念眞行道求仙飞腾九天愿无上玄元空洞太始九玄元素玉眞丈人高圣上仙龟台玉妃玉虚太虚天尊特垂明晨之炁曲映身令等行道得道愿仙得仙合丹成丹鍊金成金飞行玄虚腾景太空侍卫圣君上登玉清金阙之宫次东向再拜长跪愿曰今烧香斋直明灯诵经思神念眞行道求仙飞腾九天愿高上九玄玉虚帝皇太清玄元上三天无极大道太上老君诸君丈人旸谷神王扶桑大帝君太微帝君中央黄老君九老仙都君九炁丈人太清玉陛下上清太眞玉寳皇上上相东海玉门青华小童君高仙万圣至极天尊特垂明晨之炁曲映身令等行道得道愿仙得仙合丹成丹鍊金成金飞行玄虚腾景太空侍卫圣君上登玉清金阙之宫次南向再拜长跪愿曰臣令烧香斋直明灯诵经思神念眞行道求仙飞腾九天愿太空九玄元始洞灵虚皇玉帝南极上元禁君南昌司命长生君洞阳高圣上仙天尊特垂明晨之炁曲映身令等行道得道愿仙得仙合丹成丹鍊金成金飞行玄虚腾景太空上登玉清金阙之宫次向中央太岁上再拜长跪愿曰今烧香斋直明灯诵经思神念眞行道求仙飞腾九天愿无上元巅无极无穷太空洞玄玄古先生万道父母紫虚青要帝君后圣九玄金阙帝君太华玉灵中玄四眞高圣中皇上仙天尊垂恩曲映特见哀原令臣等行道得道愿仙得仙合丹成丹鍊金成金飞行玄虚腾景太空上登玉清金阙之宫毕还立西方向东叩齿九通三捻香愿曰等烧香斋直诵经行道求仙今上庆交会万愿开陈太华启灵金仙扬烟四司监映五帝卫轩衆圣回降旋行三轮飞步空虚朝礼玉天愿道得道愿眞得眞愿圣得圣愿神得神愿飞得飞愿仙得仙六愿八会咸度臣身得乘飞景上昇九玄毕咽炁九遍止青童君曰时当于西面起旋香行诵西华素灵之曲绕香炉三周于南方北向便九拜都止青童君曰凡朝礼之仪亦得心拜而已上元之品清旦严装一时烧香毕听坐进饮粥心中又一时烧香毕进食自后诵经听进饮食卧息养神通炁至子时又一时烧香此三时悉上元生炁之时故行道求仙之会世所以一时三愿愿问九归于九玄之礼也九日烧香都毕清旦入室朝礼如法还向东长跪叩齿九通称玄都大洞三景弟子小兆眞人某岳先生甲等稽首再拜上启上元太眞空洞九玄太虚高上玉皇三十九帝二十四眞高圣玉晨太上大道君四司五帝万道元始上圣至极天尊臣等好道乐仙志腾九玄上诣上眞以今月某日于某郡县乡里中关启斋直烧香诵经思神念眞行道求仙修行事竟所启上清高上三寳领仙侍郞五方五帝监灵大夫典斋使者飞仙天仙地仙五岳四渎四方监察眞官灵仙谒还眞宫进品上仙加爵禄秩随品署眞当如太眞之仪令等行道得道求仙得仙合丹成丹鍊金成金分身变化七十四方下降之緑軿飞行上清腾景九天日月同晖三寳齐轮惟蒙至上监映丹清臣学法未备俯仰之格多不合仪进止犯科或爲四司所纠五帝所执千愆万罪惟蒙赦贷哀原未悟等五体眞仙随功上诣玄都受秩还身中同升飞行太空谨以启闻伏须告报臣某诚惶诚恐稽首再拜建斋之日当输金眞玉光九天之信置于五方以招神致灵无上祕要卷之五十七卷五十八至六十四原缺无上秘要正统道藏三家本一百卷太平部无上祕要卷之六十五儿一专诚品眞君曰秀玄栖标者虽山河崩溃而不亏志道存眞者虽寒热饥渴犹不废此一往之至也或因风以投间或挟魅以结痾持一切拨之而勿取昔之道非令道也灵悟苟殊百隙其如予何人闻之亦足以检扑眞君曰昔庄伯微少时好生道常以入时正西北向别目握固想见崑崙积二十一年后服食入山中学道犹存此法当复十许年后闭目乃奄见崑崙存之不止遂见仙人仙人授以金液之方遂得道犹是精感道使之然也定録君曰昔有一人好道而不知求道之方唯朝夕拜跪向一枯树辄云乞长生如此二十八年不倦枯木一旦忽然生华华又有汁甜如蜜有人教令食之遂取此华及汁并食食讫即仙如是用心精感之至枯木枯能生此紫华甘津况三秀之灵阿五芝所播植而不数恭山岫洗㧞滓秽者良可悲也昔有傅先生者其少好道入霍山石室中积七年而太极老君诣之与之木钻使穿一石盘厚五尺许云穿此盘便当得道其人书夜穿之积四十七年钻尽石穿遂得授神丹方昇太清爲南岳眞人此有志之士也子其识之昔有刘少翁曾数入华山中拜礼向山如此二十年遂忽一旦得见西岳丈人授其仙道昔有一人数旦旦诣河边拜河水如此十年河侯河伯遂与相见与其白璧十双教授水行不溺法此人见在中岳得道左慈初来亦勤心数拜礼灵山五年许得深进洞玄右出眞诰是时南圃丹霍之阿比室有精进贤者王福度有女名曰阿丘曾厥年十六时在浴室中浴香汤自洗见含光明曲照疑有不常出宇登树南向望见道眞神精炜烁容景焕日女意欢喜叉手作礼遥称名丘曾今遭幸会身覩天尊归身十方天中之天愿赐禁戒遵承法文㧞诸恶根早得转轮改爲男形万劫之后冀得飞仙五帝魔王见女发心大愿恐过魔界因化作五帝老人往告女曰我受十方尊神使命来语汝灵寳法典吾道方行法使仁爱慈孝爲本如闻汝父当出汝身己受人言不可得违宜先从之违父之教仙无由成女答魔言我前生不幸宿无因縁功德未成致作女身晨夕悔念誓守一心用意坚固出于自然生由父母命归十天诚违父教不如君言魔见女执心秉正不可得干于是便退丘曾自云道既高邈无縁得畅仍聚柴登墻焚烧我身冀我形骸天中之天愿得时畅如之散尘便投身火中纷尔无着身如掷空俄顷之间已见女身化成男子径至道前右出洞玄玉诀经柔弱品老子曰天下柔弱莫过于炁炁之柔弱莫过于道道之所以柔弱者包褁天地贯穿万物夫柔之生刚弱之生强而天下莫能知其根本所从生者乎是故有以无爲母无以虚爲母虚以道爲母自然者道之根本右出西昇经夫水之爲物柔弱通也平静清和心无所操德同天地泽及万物大无不包小无不入金石不能障敝山陵不能壅塞其避实归虚背高趣下浩浩荡荡流而不尽折冲漂石疾于风矣广大无疆脩远大道始于无形终于江海昇而爲云降而爲雨上下周流无不施与消而复息生而复死是故圣人去耳去目归志于水体柔守雌去高就下去好就丑受辱如地含垢如海恬澹无心荡若无已变动无常故能与天地终始右出妙眞经知其雄守其雌爲天下溪爲天下溪常德不离复归于婴儿知其白守其黑爲天下式爲天下式常德不忒复归于无极知其荣守其辱爲天下谷爲天下谷常德乃足复归于扑扑散则爲器圣人用之则爲官长故大制不割右出老子道经天下之至柔驰骋天下之至坚无有入于无间吾是以知无爲之有益不言之教无爲之益天下希及之反者道之动弱者道之用天地之物生于有有生于无天下柔弱莫过于水而攻坚强者莫之能胜其无以易之故柔胜刚弱胜强天下莫不知莫能行是以圣人言受国之垢是谓杜稷主受国不祥是谓天下王正言若反民之生也柔弱其死也坚强万物草木生也柔脆其死也枯藁故坚强者死之徒柔弱者生之徒是以兵强则不胜木强则共强大处下柔弱处上右出老子德经虚靖品致虚极守静笃万物并作吾以观其复夫物芸芸各归其根归根曰静静曰复命复命曰常知常曰明不知常妄作凶知常容容乃公公乃王王乃天天乃道道乃久没身不殆右出老子道经老子曰一曰遗形忘体泊然若无谓之虚二曰损心弃意废伪去欲谓之无三曰专精积神不与物杂谓之清四曰反神服炁安而不动谓之静五曰深居闲处功名不显谓之微六曰去妻离子独与道游谓之寡七曰唿吸中和滑淖细微谓之柔八曰缓形纵体以奉百事谓之弱九曰僧恶尊荣安贫乐辱谓之卑十曰遯盈逃满衣食麤疏谓之损十一曰动作随阳应变却邪谓之时十二曰不饥不寒不喜不怒不哀不乐不迟不疾谓之和十三曰爱视爱言爱听爱虑坚固不费神明内守谓之啬凡此十三混沌爲一虚无爲大要自穷自极无爲之道乃毕一事不通唯虚爲善夫成而体之精神自息和炁流行入藏筋骨炁鍊形易与兆俱集轻举远游寿终天毕非独治身平首万国右出虚无经山居品太上曰居山有十事一不得领户化民二不得交游贵胜以求名利三不得复修行邪咒禁术四不得卖药行医取人钱物五当与人物有隔不得与世间儿妇黄赤祭酒同牀席坐六当朝中日没人定夜半鸡鸣礼敬十方天尊悔过灭恶七中后不得食谷炁物有谷炁者不得以近口水玉芝石松术黄精云英灵飞散苟杞等药食无时不在禁例八山行採药时三步一弹指十步一謦欬举足下足当常念道想有神人于崖间路侧授我仙术九若少得道分未能通达者无自显扬轻慢不及十当念父母生长之恩勿忘此谓十居山修道之要也右出昇玄经凡修六天之文三天正法游行五岳履涉川泽当行三天正一之祝威凶灭试召灵致仙之法登山之初当先于山外叩齿九通闭目思五色之云勃勃四会掩冠一山及我身在云炁之中良久见五岳仙官及山形林木草泽禽兽万物悉来朝己仰祝曰上帝出游日吉时良玉华覆盖太一扶将左翼白元右辅元英八帝九眞陵逢履昌道我送我与我同光履行五岳群仙奉迎出入河海万道开张役御六丁旋摄五行三天有命荡除万凶割落扫秽流金灭殃正法清通严如威霜华精奕奕龙舆昂昂流青翠羽飞锦罗裳所向所之靡不吉昌万眞来朝齐昇玉京毕引炁三十六咽右出洞眞三天正法经太极眞人曰道士欲山居幽处宜先受经业恭肃事师修诸善功以伏山神山无大小皆有神灵山大则神大山小则神小山神坏人亦不立也人不解至法不知修善立功此何以能入山栖乎右出洞玄请问经下道言夫学上法思神念道山居静志修斋诵经转度七祖身求神仙当行五老赤书眞文上法依按旧文皆先叩齿十二通祝曰玄上高灵元始尊神大圣徘徊万眞临轩三景敷晖庆云四陈上吉校图推筭九天今日启愿投刺灵山丹书赤字自然眞文上告五帝记名玉篇万神鉴映日月明言愿度愿仙天地星宿玄照我身三官九府五岳大神普告无穷削除罪根元始大开莫不纳言七祖幽魂受福自然三徒五苦永离八难得与三景同晖紫晨转轮不灭身得飞仙毕读刺竟投于絶巖之中便散香灵山之上又叩齿三通向本命祝曰元始鉴映仙名已书三官九府罪莫不除散香五帝告盟太虚诸如所陈万劫长居毕仰咽九炁止右出洞玄赤书玉诀经吕公口诀入山之日未至百步先却行七步反足乃登山山精不犯人衆邪伏走百毒藏匿右出眞诰太元眞人曰若夫能眇邈于当世则所重唯身也周营外难者则无死地矣是以古之学者握玄籖以藏岭匿颖镜于纷雾澄神于山巖之庭颐眞于逸谷之畔于是散髪高岫经纬我生晖晖景曜採吸五灵游蹑九道登无濯形投思絶空人事无营关存三炁研诸妙精故能回日薄之年反爲婴童则入道入道得仙得道成眞右出眞迹经违俗品老子曰夫外天地者有天地外其身者而寿命存是以君子善人之所不善寿人之所不寿乐人之所不乐爲人之所不爲信人之所不信行人之所不行是以道德备矣老子曰经戒所言法义所推赫赫兴盛不如眇微实以知虚数不如希邪多卒效疾不如迟兴者必废盛者必衰圣人絶智而爲无所爲言无所言行无所施孰能知此偶不如奇多不如寡孰贤难随孰仁难可其义少依能知无知道之枢机空虚灭无何用仙飞大道旷荡无不制围若能明之所是反非经言审谛孰之能追右出西昇经衆人熈熈如享太牢如登春台我独怕兮其未兆如婴儿之未孩乘乘兮若无所归衆人皆有余而我独若遗我愚人之心也哉纯纯兮俗人昭昭我独若昏俗人察察我独闷闷忽若晦寂兮似无所止衆人皆有以我独顽似鄙我独异于人而贵求食于母右出老子道经太极眞人曰夫至人之学道行当取人所不能取忍人所不能忍断人所不能断学人所不能学居人所不能居成功不名度物无极去来守本弃华抱朴执志专一可谓大道之行业右出灵寳自然经太极真人曰忍人所不能忍割人所不能割行人所不能行居人所不能居衣人所不能衣食人所不能食守人所不能守学人所不能学也乃镇以灵药餐于云牙尸虫沉落秽浊消灭三宫调畅五藏安闲将长斋久思静咏洞经耽味衆妙兼以丹液也如是者岂有不得昇仙之道乎右出洞玄安志经夫人生身各有眼耳鼻口心意而行各异唯有愚者目专利色耳贪音声意想不端心念不清手爲之行恶随时积罪结天灵夫唯贤者独自不然与彼俗人事事有反目不多瞻见好不惊耳不信谗不听乱声鼻不嗅香芬芳之腥口不尝甘茹犯衆生心不想欲财色华荣手不姦用足不恶行此是道士之行右出昇玄经无上祕要卷之六十五无上秘要正统道藏三家本一百卷太平部无上祕要卷之六十六儿二沐浴品天尊言夫爲学者经三元上吉之日香汤自鍊沐浴五神则炁澄形正神爽结真体不受秽炁不受尘三关清虚万邪不干三部八景洞明身中服御导引五府生薰内外充溢自然成仙天尊言常以正月十五日七月十五日十月十五日平旦正中夜半三时沐浴身形五香自洗临沐浴时向南以金杓茴香汤东南左转三十二过开眼思日光在左目上月光在右目上五星缨络头上五色之云匝绕一身青龙白虎朱雀玄武师子白鹤罗列左右仙童执巾玉女散华飞仙乘骑神卫身形便叩齿三十二通祝曰天澄气清五色高明日月吐辉灌我身形神津内奥香汤鍊精光景洞耀焕映上清炁不受尘五府纳灵罪灭三途祸消九㝠恶根断絶福庆自生今日大愿一切告盟身受开度昇入帝庭毕仰咽三十二过止沐浴毕冠带衣服又叩齿十三通咒曰五浊己清八景已明今日受鍊罪灭福生长与五帝齐真上灵便即入室依法行道右岀洞玄三元品诫经青童君曰夫建志内学养神求仙者常当数沐浴致灵炁玉女降不沐浴者故三宫秽汚右出南岳夫人传紫微夫人曰太上九变十化易新经云若履殗秽及诸不净处当先澡浴盥解形以除之其法用竹叶十两桃皮削取白四两以清水一斛二斗于釜中煑之不令沸出适寒温以浴形即万殗消除也既以除殗又辟湿痺疮痒之疾且竹芦青而内白桃即却邪而折秽故用此二物以削形中之滓浊天人下游既反未曾不用此水以自荡至于世间符水祝潄外舍之近术皆莫比于此方也若沐者并佳南岳夫人曰浴不厌频患人不能耳数则荡鍊尸臭而真炁来入清虚真人曰每至甲子必当沐浴紫微夫人曰沐浴不数魄之性也违魄反是鍊其浊秽魄自亡矣右出真诰凡存念上道祝除三尸之时常当採取白芷草根及青木香合以东流水煮取其汁以沐浴于身辟诸血尸恶炁亦可和香烧之以致神明若无青木香者亦可单用白芷右出洞真太上黄素四十四方经黄帝曰天老以小兆未知天炁故受兆灵寳五称符经诸案东井谶清洁吉日沐浴斋静受灵寳符也正月十日人定时二月八日黄昏时三月六日日入时四月四日日昳时五月一日日中时二十九日己时六月二十七日食时七月二十五日早食时八月二十二日日出时九月二十日鸡三鸣时十月十八日鸡初鸣时十一月十五日过夜半时十二月十二日夜半时此皆天炁月宿东井与神仙合香此日沐浴神降已也右出洞玄真一五称经天河灌东井石景水母精圆光拂灵曜玄晖莹高明元始披重夜天人逐月生沐浴澜池上龙负长绠缾金童洒香华玉女流五星冠带濯玉津鍊度五仙形体香万神降乘景登高明右出洞玄二十四生图经用水三斛青木香四两眞檀香七两玄参二两合治煮之令得一沸毕澄适寒温以自沐浴此天眞玉女玄水之法名鍊胎神水右出洞神经人室品南岳夫人曰入静户先前右足着前后进左足令与右足齐毕乃趣行如故使人陈启通达上闻右出真诰明灯品帝君常居朗琼之台金房紫户之内明玄灯以自映通遐光于八窗念大眞于五形披三愿于帝房虚上降以紫盖无中给以金童自然号我帝位总掌于玄宫大品生于始妙道在微芒今以相告子勤奉焉告南岳上元君曰子学神真之道处虚宫之上琼房之内不知明灯以自映通玄光于五脏之内因得明矣形体之神因得归也子若能暮明灯于本命朝明灯于行年恒明灯于太岁上三处愿念即体澄炁正眞光内照万神朗清元君奉法施行三年即致夜光童子二十四人玄光自然而明又不明灯而通光也得吾此道行之九年身体光明彻视万里朝观自然夜光童子降子之房常明灯于所住静室本命之上暮入室向灯长跪叩齿十二通祝曰玄光映太阴八达朗旦明澄身曲室里仰彻曜上清五清发朗台玉芝自然生洞照通太眞万神监我形削灭九阴炁记上东华名保我无终休长与日月并㧞度七玄难南宫更受荣明光启玉皇上受内观经天降飞霄辇腾空驭緑軿得谒太帝馆进拜玉皇庭毕再拜向本命仰头咽液七过止又恒明灯于行年之上朝向灯叩齿十二通祝曰明灯照行年散光焕八方婴婴色象澄内观朗空洞披释神衿子上与玉眞通仰宗高上道修邈无行踪思得玄灵降控辔御飞龙却我百年期还反婴孩容赐我西华女给我金晨童侍香履年命稽首玉帝房神来道亦畅欢适香烟中整心注太玄精感洞虚空室招神霄降目瞻仙都公㧞过七祖难度形还南宫毕再拜向灯咽炁二十七过止恒于太岁上明灯以通神复愿以求真三年玄光内映神眞降授子不死之方当时自有感应当朝夕烧香叩齿十二通向灯祝曰灯火映太眞明光彻玄虚披朗无上道心注玉帝庐洞达空同内神覩形自舒积感致灵降心恬理潜敷朝礼太帝堂夕诵金眞书逍遥玄洞里万岁反婴孩天冠紫霄霞帝给緑琼舆浮游五岳巅适意得所如七祖免三涂福庆有盈余毕再拜咽液二七过止若能恒于三处明灯不灭七玄之祖即得去离十苦上昇南仙一身澄正神眞来降夜光自明通于表里右出洞眞天关三图七星移度经明灯颂太上散十方华灯通精诚诸天皆亦然诸地悉朗明我身亦光彻五脏生华荣炎景照太无遐想繁玉清丹精寄太无玄阳空中响含形灭苦根幽妙至眞想垂华不见实因縁示光象我身亦如之乘化託流景夜光表阳丹迢迢照灵室诸天普光显诸阴即已灭我神亦聪明恒玩智与慧逍遥适道运迁谢任天势攀形蹑空洞夜烛焕流萃凡见然灯皆当微叩齿三通而诵此文太微天帝曰徒然灯而不知此诵六天魔府不过人死命八方诸天不遣玉童主女飞天神人不降于子矣十方三界不度兆仙名于东华南宫不受子七祖父母化生之道右出洞真智慧大戒经作香玄腴法用麻腴一斛眞檀一斤青木香一斤玄参一两香珠三两擣碎内腴中密盖之微火煎之半日成以爲灯右出洞神经烧香品合上元香珠法用沈香三斤薰陆香二斤青木香九两鸡舌香五两玄参三两雀头香六两占城香二两白芷二两眞檀四两艾香三两安息胶四两木兰三两凡十二种别擣绢簁之毕内枣十两更擣三万杵内器中密盖蒸香一日毕更蜜和擣之丸如梧子以青绳穿之日曝令干此三皇真元香珠烧此皆香彻九天右出洞神经南岳夫人曰烧香时勿反顾反顾则忤真炁便致邪应右出真诰青童君曰夫精思者当先烧香于左右右出道迹经叩齿品叩齿之法左左相叩名曰折天钟右右相叩名曰折天磬中央上下相对叩名曰鸣天鼓若卒遇凶恶不祥当折天钟三十过若经山辟邪威神大祝当椎天磬若存思念道致眞招灵当鸣天鼓叩齿虽一其实有左右上下也故凶恶而畏天钟之响山神而惮天磬之动招神而肃天鼓之震矣宫商有节希微内感不可以一槩求也千章万事皆当如此叩齿之道演矣钟鼓之音别也是以道数不可乖错术法不可杂乱乖错则有暗昧之败杂乱则有嚣毁之祸非㝠㝠之无贯行㝠贯之无序道之不成事之不验良由求真之涂不可履辙迹而多愆折天钟三十过谓无他祝姑行此以除不祥耳若有所案行随本法叩齿之多少不必须折三十过右出洞真太上隐书经凡上请叩齿咽唾法皆各有方先后有次不得乱杂使眞灵混错也夫叩齿以命神咽炁以和真纳和咽六液以运入制神须鸣鼓而行列凡存修上法礼祝之时皆先啄齿上下相叩勿左右也一唿一吸令得三叩爲善须礼祝毕更又叩齿乃得咽诸炁液此名爲唿神和真以求昇仙右出真诰咒请品凡道士隐迹山林精思感灵或读洞经发响之时多爲北帝大魔试败于人兆每至昏夜当叩齿三十六通毕乃祝曰北帝大魔王受事帝君前泉曲之鬼四明酆山千妖混形九首同身神虎放毒馘灭雷霆神公吐祝所戮无亲太微有命摄録山川鸣铃交掷流焕九天风火征伐神锋千陈凶邪伏灭万精枭残妖毒敢起受闭三关请依洞法莫不如言祝毕又叩齿三十六通此爲三天正法祝魔神方常能行之则神兵侍卫山川摄精千妖交闭万邪不干凡道士行来独宿山林庙座之间饶有魔精恶鬼之地当先喙齿三十六通闭炁微祝曰大帝阳炁四罗幽关千妖万毒敢当吾前神兽重吻刳腹屠肝神功使者守卫营蕃黄元师兵斩伐妖鬼馘灭千魔摧落凶姦絶种灭类取命枭残玉帝上帝清荡三元祝毕又叩齿三十六通此名爲太帝挥神内祝塞灭万魔之法常能诵之则神兵见卫万鬼受事千妖永伏右出洞真黄素四十四方经诸以启愿求道投刺行事莫不悉先东向叩齿三通捻香咒曰无上三天玄元始三炁太上老君召出我身中三五功曹左右官使者左右捧香驿龙骑吏侍香金童传言玉女五帝直符各三十六人出关启此间土地四面眞官我正尔烧香关启愿得十方正眞之炁入我身中令所启上闻径御无上至真大圣尊神玉帝凡学道有所求愿及修行上法不先关启则爲魔邪所干不得上达所修无感神明不鉴徒劳无益道言夫学上法思神念道山居静志修斋诵经转度七祖身求神仙当行五老赤书真文上法依按旧文皆先叩齿十一通咒曰玄上高灵元始尊神大圣徘徊万眞临轩三景敷晖庆云四陈上吉校图推筭九天今日启愿投刺灵山丹书赤字自然眞文上告五帝记名玉篇万神鉴映日月明言愿度愿生愿神愿仙天地星宿玄照我身三官九府五岳大神普告无穷削除罪根元始大开莫不纳言七祖幽魂受福自然三徒五苦永离八难得与三景同晖紫晨轮转不灭身得飞仙毕读刺竟投于絶巖之中便散香灵山之上又叩齿三通向本命祝曰元始鉴映仙名己书三官九府罪莫不除散香五帝告盟太虚请如所陈万劫长居毕仰咽九炁止右出洞玄真文赤书玉诀无上祕要卷之六十六卷六十七至七十三原缺无上秘要正统道藏三家本一百卷太平部无上祕要卷之七十四儿三启志愿品帝君五愿求仙上法常以九月九日十月五日三月三日四月八日七月七日此五愿十会之时也上登太极琼台玉殿金室之内存五愿于闲宫希玄眞以自降虚无启以玉章金音畅于太空召五帝以卫灵庆万会于丹房故有感而致眞眞感发而降焉是其日当沐浴清斋入室烧香心拜四方正东向平坐东向是常阳始晖之方也叩齿三十六通第一上愿我生自然之气气结成我身身与三光齐轮长享无极之根二愿我身常处太空之上琼宫玉房之里朝与玉帝同宴夕与玄母同几渴噏浪井洪泉玉芝饥纳龙胎琼腴降树赤子三愿我身生万怪七十二光奇毛异骨飞羽衣裳乘虚驾空出入帝宫衆庆来臻万寿无疆四愿与无俱生与无俱死死而又生生爲帝主封掌十天总领羣生五愿一切衆生己生未生同保日月三光有道之人七玄之祖上昇南宫天下之福靡有不当四方五愿并会玉堂次上愿九玄扶养我身魂魄真神恒居我宫上通天仙下逮洞渊愿天愿地愿风愿云愿神五愿一合定籍长生天降紫烟地卫五灵乘云驾虚飞辇緑軿上造金阙进登玉清庆及七祖更受胎生中愿亦五得道本根愿阴愿阳愿太空愿太无愿太玄上宴玉房与帝因縁游盻生关披浪九天元父定籍玄母记年桃康结精保固丹田身腾金阙名书玉篇七祖解脱福庆来臻下愿亦五愿太虚愿太有愿太真愿神仙运身于五岳之顶飘飘九霄之际出入开关之里移脱死户之外愿天地爲我父母三光卫身寿年万神守九源之孔真灵降自然之气八方五愿举向而会五愿既毕叩齿二七通咒曰太帝上元帝一玄经五云散景郁彻三清玉童玉女烧香侍灵上愿开陈与我合形使我神仙上昇帝庭北帝落死南极注生东华金格得上我名无穷之愿与我齐并咒毕又叩齿三七通仰咽炁五通止此帝君开陈上愿与灵合形之道常能尔者则玉华侍卫玉童散香上彻九天感应帝皇五年如此真神见形天下十方有道之愿无不降子之清右出洞真天关三图七星移度经帝君十二愿篇目曰愿天愿地愿风愿云愿阴愿阳愿太空愿太无愿太虚愿太有愿自生愿神生玄母八间篇目曰愿玄母与我俱生于生气之间与我俱存于日月之间与我俱保于九天之间与我俱食于自然之间与我俱饮于匏河之间与我俱息于玉眞之间与我俱寝于仙堂之间与我俱游于三玄之间兆在别室常当读是经不忘须臾此爲内愿帝君开善八间者矣今五岳诸仙及神州仙女犹乃酌琼爵而嚥麟脯说大愿陈八间期太素奉三元志霄晨爲玉真㧞七世入广寒岂况世中之庸猥五浊之微贱者哉当何可而不修间而不爲邪夫形神虽精苦于生生而七世有罪而不解者己亦必无仙冀也是须启大愿陈八间以释其积结耳七考既福兆乃不死不死者乃得道之宗本爲仙之根始志行是业者可不免属于长存哉九天帝君十二愿篇目曰上愿九灵玄母八门神简回元五通禳除世殃上福七祖身致神仙静于密室散香正烟而读大洞金华经曰北极天皇太乙帝君玉清紫虚二景明圆无上大道太素三元四方五老六盖七晨八上九灵隐道回元玄母五通金华高仙司命天师主生天神太微天气以醮因縁上愿九玄护魄扶魂明真元气并来在身仰招无上五通太仙俯逮无下隐道回元七世积罪今爲告散受福南宫洒香八门愿天愿地愿风愿云四愿一合定籍长生天益胎根地助曜灵神风八扇景云流盈我与帝君同飙上清观眄北玄解带玉庭庆加七祖玄考利贞上愿四达寿与日倾中愿亦四领理帝书愿阴愿阳愿太空愿太无三五明神七九所居帝君元父定生之初玉皇凝驾常在我庐我存紫房泥丸桃康凝阴固血魂生太阳灵空映晖太元履长空无九气与我黄裳七考介福受仙南宫下愿亦四长生仙府乃愿太虚又愿大有神存九天形游真字帝君混合回旋七九祸去我室福来我取恶言消忘顺言善愈复愿自生天地爲父复愿神生和气爲母回元五通有除罪垢福冠七叶超生弥久愿言高皇帝君合唱唱音逸霄八响万畅灵翰逆衡千真同赏从劫至劫中常会十二庆大哉帝君恩万福回元镜又愿八间玄母造神八间之唱九灵洞眄上愿玄母与我俱生于生气之间得使紫景映虚天人合符飞真凌羽我与之俱天乐娱心脱离百忧七玄构庆上灵所扶次愿玄母与我俱存于日月之间三光之际大帝併轨青旄緑盖华軿绣帔锦服玉带携提五老同賔四大入宴华骞出眄八外三愿玄母与我俱保于九天之间乃凝真圆𦡱夷心内练气溢云堂感神万千身升九霄考福重玄散带空洞抚轮累天吉亨七世更生爲人我保太眞与日同年四愿玄母与我俱食于自然之间永离三涂长会自然七寳玉𥹋金丹紫芒隐芝右掇左拾夜光凤脑虎沫云琅琼霜奇味一御身拂太空五愿玄母与我俱饮于匏河之间而流津万崖既清且甘回水玉精灵润碧蓝上注絶霄流源神堂横波郁踊鼓扇太空浮游浩清飮漱东蒙高揖霞晨寄乐沧浪七考得仙介福洋洋体誓九河所向咸康六愿玄母与我俱息于玉真之间浩哉上座渊邈霄清五老罗室玉华告灵西王飞轩策羽流軿与我俱息九玄之庭庆钟七考受胎更生身槃琼宇神栖圆明七愿玄母与我俱寝于仙堂之间幽眇灵房玄华四陈朱宇凤构明光映轩金床玉榻紫帷龙门上座玄皇中席天真我处其右携带缠绵大福七考受书更仙八愿玄母与我俱游于三玄之间乃逸辔太漠回軿三玄五灵扶骨王母比肩舞轮神丘停驾九天定书太上受位爲眞雌一元混从亿至千洞经八响七祖获仙从劫至劫常会八间八间在何永哉因縁五老降福道德诜诜万气上生固保泥丸言愿既毕日月同年太哉虚生母动静八门间右出洞真隐元五晨金华玉经凡八节之日皆三天仙灵朝宴礼会之日也兆修行礼愿朝神之时皆当齐用此日至于朔朢朝礼非上法凡是其日欲行礼愿陈祝之时当先叩齿七通心拜四方微祝曰上清玉帝三素元君太上高灵仙都大神今日吉日八愿开陈上愿飞霄长生神仙中愿天地合景风云下愿五藏与身常存次愿七祖释罗脱愆又愿帝君破伐胞根六愿世世智慧开分七愿灭鬼馘斩六天八愿降灵彻见东西上愿一合莫不如言愿神愿仙上朝三元祝毕又拜如初亦适意所陈求解脱七祖之愆罗及首身之罪状以续于行事之后也此名爲三元八朝隐祝上愿神仙之要法也行之三年则七祖父母及己之罪都解释矣后玉华降卫感会神明八愿开陈必获灵要之要契右出洞真黄素四十四方经道言若见居家妻子当愿一切早出爱狱摄意奉戒若见饮酒当愿一切制于命门以远祸乱若见彩女当愿一切守清忍色志慕在贤若见淫人当愿一切除弃邪念翘心禁戒若见妇人当愿一切履信正化日入法门若见衆生当愿一切推人无争怀道安世若见善人当愿一切时刻存念仰轨其道若见恶人当愿一切弃凶即吉不犯王法若见贫人当愿一切损身施惠后受大福若见富人当愿一切救济万物世世受禄若见贵人当愿一切承其教㫖悉合典训若见贱人当愿一切勤修匪懈各得所爲若见帝王当愿一切奉仰王道孝如父母若见主相当愿一切受其教制四方归仁若见兵甲当愿一切各念仁心天下让贤若见王子当愿一切日歌太平系国承家若见贤人当愿一切履行其德道爲世宗若见异学当愿一切明解教本得道如神若见栖山道士当愿一切悉见道门速得昇仙若见教化当愿一切亲受圣教皆爲渊博若见圣人当愿一切尊礼侍见诸国普瞻若见仙人当愿一切眞道悉成飞昇天堂若见城郭当愿一切严整修饬以道爲基若见大国当愿一切归崇慕德若水注海若见小国当愿一切知止虚冲安其所居若见市朝当愿一切羣贤云萃悉弘正道若见静观当愿一切功德巍巍天人得志若见斋戒行香当愿一切道德日新庠序雅正若见诵经当愿一切尽上高座咸听圣㫖若见楼观当愿一切洞视十方无有隐藏若见高山当愿一切立德如彼无复退转若见大海当愿一切智思无量辅成家国若见栖憩茂林当愿一切学成儒宗养徒敷教若见净手当愿一切常执经书无时暂辍若见善口当愿一切耽咏洞经日新不厌若见动足当愿一切超步三界飞行上清若见静止当愿一切灭景停真安闲空寂若见饮食当愿一切弃累入净存得道味若见大藏当愿一切除其灾害施爲福田若见疾病当愿一切以道自庇免此苦厄若见死丧当愿一切学道常存济度三涂若见渔猎当愿一切不爲罪始终入无爲若见夷狄当愿一切賔王中国不生边地若见少年当愿一切及时学问遂成令名若见老病当愿一切以道摄生不更衰耄若见三光当愿一切并明灵曜闇㝠即消若见云雨当愿一切患泽盈溢无所不宜若见素雪当愿一切常居洁白逍遥自在若见灵风当愿一切藴怀披散德流遐迩若见深水当愿一切洗垢清虚平等其心若见名香当愿一切受姿芳盛衆秽肃然若见好华当愿一切乐散诸圣相好具足若见车马当愿一切得道无爲乘凤驾龙若见絃歌当愿一切玩经散说以道娱乐若见福食当愿一切无不饱满世享天厨德流主人如水归海宗庙胤长常居贵盛世与四辈俱生王家若见致悔当愿一切祸灭九阴福起十方德如山海莫不兴隆七世生天子孙贤忠富贵巍巍所欲皆从学道飞仙驾云乘龙道士坐卧常念愿我四大合德同体道真右出洞玄定志经学道由丹心奉师如至亲挹景偶清虚孜孜随日新衆人未得度终不度我身大愿有重报玄德必信然阴恶罪至深对来若转轮右出洞玄隐注经仙公请问太极真人高上法师曰人根本行何修而见世受福家门端正子孙昌盛与善因縁世世不絶上生天堂下生人间侯王之家聪明儒仁敬信经教爱乐山水常诵微言终得仙道法师答曰善哉子之问也夫人生各有本行宿縁命根种种相因愿愿相随以类相从展转相生祸福相引是以世世不絶玩好不同用心各异皆由先愿也欲修道结縁贤圣当奉行大戒广建福田弘始功德或致飞仙或致天仙或致地仙或致命过生天堂或致爲鬼神或致爲六天大魔王官属或致命过径生侯王之家人中之尊或爲一切所仰赖富有天下或致才智聪明或致姿容端伟声气清香或致人爱忠孝贞洁简素或致善属文翰动静可则或致威严震肃檀越所难或致笃好三寳供养弥勤爱乐山水清净翫经烧香斋戒或致礼拜玄宗或致转女爲男华容秀颖或致家门肃清世世因縁顺其本愿善贤来生爲我子孙安贵无极或致见世收福命终受报或致后生获庆得我宿功夫道何爲哉以无心而应衆生四軰修福德当有本愿福之报也皆縁子于时立愿耳功德既设志愿亦定其报乃犹暮以待旦矣世间人民伪薄不信法言各称鬼黠自用其意轻忽宿命以爲妄造诽笑至经以爲虚诞而厚积嗜慾坐施立待报望速而应悠远令玄教迟昧世道交丧天人涂炭皆由其身立行致之太上所以痛心矣南极上元君曰夫求仙之道皆当先愿而后求愿感而致灵亦愿之大也愿亦无所不包福亦无所不覆庆亦无所不流可谓触愿善矣若能精心在愿愿亦无不响应右出洞玄请问经无上祕要卷之七十四卷七十五原缺无上秘要正统道藏三家本一百卷太平部无上祕要卷之七十六儿四服五气品元始赤书五篇无文生于太空之中天地未光开辟未明潜结元根三景成玄五气行焉五色分彩焕照五方置以五帝导以阴阳轮转九天之纽运明五星之光植五岳以安鎭澳五府以养神是以至眞之人常依阳光之始明上导元始之炁下引玉泉之流芳致元精于太极招五帝于灵童溉之者不衰存之者无穷回万劫而更始保五牙于颜容实灵寳之妙诀恢万圣之玄宗修养青牙导引东方九气青天之法常以立春之日鸡鸣入室东向九拜平坐叩齿九通思东方安寳华林青灵始老君姓爓讳开明字灵威仰形长九寸头戴青精玉冠衣九气青羽飞衣驾乘苍龙之舆建隖旗从神甲乙胡老之官九十万人从九气青天中下来降室内须臾化生青气郁郁如云之沓烟贯覆己形从己口中而入直下肝府又思木星焕明东方光照我身皆令分明竟便开目仰咒曰九气青天元始上精皇老尊神衣服羽青役御天官焕明岁星散晖流芳陶溉我形上餐朝霞服引木精固养青牙保镇朽零肝府充溢玉芝自生回年亿劫色反童婴五气混合天地长并毕引青气九咽止便服东方赤书玉文十二字右十二字则九气青天之名导引青帝九气服食青牙皆朱书白纸上存思讫而顿服之则气不招而自降青帝应声而见形五牙坚固于东岳肝府玉芝而自生灵童赍真文于寝侧青要辅翼而使令九年积感变化立成神仙度世万劫不倾常以鸡鸣阳光始分东向叩齿九通摩两掌令热以手掌拭面目九过仰咒曰东方九华服食青牙延我寿筭饮以朝霞毕便以舌料上齿之里䑛脣三过令玉泉满口咽之三过又引青气九咽令鎭肝府之中毕修养丹牙导引南方三气丹天之法常以立夏之日鸡鸣入室南向三拜平坐叩齿三通思南方梵寳昌阳丹灵眞老君姓洞浮讳极炎字赤飘弩形长三寸头戴赤精玉冠衣三气丹羽飞衣驾乘丹龙玉舆建赤旗从神丙丁越老之官三十万人从三气丹天中下来降室内须臾化生赤气焕焕如火之明贯覆己形从己口中而入直下心宫又思火星焕明南方光照我身皆令分明竟便开目仰咒曰三炁丹天朱官灵童元始上老叅驾赤龙丹羽飞衣锦帔明光驱策天官运导阴阳三气吐晖灌我终宫亦子保镇练牙饰容朝餐朱景玉芝满充回停劫年朽骸反童长龄天地永享无穷身生水火变化百方毕引赤气三咽止便服南方赤书玉文十二字右十二字则三炁丹天之名导引赤帝三炁服食丹牙皆赤书白纸上存思讫而顿服之则引赤气而流溢芳芝玄注于绛宫赤帝络真于存思受赤文于灵童保丹牙以永固食三炁于祝融䇿赤圭以通灵运五篇以召神长斋感灵于太寂上天书名于南宫可谓坐致而不难永享而无穷常以鸡鸣阳光始分南向叩齿三通摩两掌令热以手掌拭面目三过仰咒曰南方朱丹服之益颜飮以丹池永保长安毕以舌料下齿表䑛脣潄口令玉芝满口而三咽之又引赤气三咽令镇心宫之中其道毕修养黄牙导引戊已十二气中黄天之法常以春分夏节秋分冬节四日鸡鸣入室向王十二拜平坐叩齿十二通思中央玉寳元灵玄老君姓通班讳元氏字含枢纽形长一尺二寸头戴黄精玉冠衣五色羽衣驾乘黄龙玉舆建黄旗从神戊己伧老之官十二万人从十二气黄天中下来降室内须臾化生黄气勃勃如景云之吐晖贯覆己身从口中而入直下脾府又思土星焕明中央光照我身皆使分明开目仰咒曰中黄太山元气徘徊上有元老总统四垂叅驾黄龙五色羽衣运导九天转轮璇玑焕明土星流光散辉玉英芳芝充溢四飞陶灌我身脾府鲜开养牙餐精万神总归检魂制魄仙练八威表里洞明常生不衰通真达灵昇入太微毕引黄气十二咽止便服中央赤书玉文十六字右十六字则中黄天名导引黄帝十二气服食黄牙皆赤书白纸上存思讫顿而服之则上引元气于九天下注玄膺于妙门太仓无粮而自充脾府不澳而自薰黄老应响以玄和灵童披襟而告文黄素运走给命东西妙哉玉诀爲万仙之端常以鸡鸣阳光始分向王叩齿十二通摩两掌热以摩拭面目十二过仰咒曰中央戊己昂昂太山服食精气飮以醴泉毕以舌料上玄喉取玉泉䑛脣三通咽之又引黄气十二咽令镇肝府之中其道毕修养素牙导引西方七气素天之法常以立秋之日鸡鸣入室西向七拜毕平坐叩齿七通思西方七寳金门皓灵皇老君姓上金讳昌开字伯寳形长七寸头戴白精玉冠衣七气白羽飞衣驾乘白龙建素旗从神庚辛氐老之官七十万人从七气素天中下来降室内须臾化生白气浩浩如秋云之罗天贯覆己形从口中而入直下肺府又思金星焕明西方光照我身皆使分明便开目仰咒曰金灵七门皓映西华中有素皇元始之家叅驾白龙七气嵯峨徘徊玉门散精朱霞金星吐晖芳芝傍沲玄澳我身养我素牙明石鲜光万劫不殂服以流泉餐以太和九天上帝给以玉华保年住颜三景敷罗长存天地三光同霞毕引白气七咽止便服西方赤书玉文十二字右十二字则西方七炁素天之名导引白帝七炁服食素牙皆赤书白纸上存思讫顿而服之七炁天神玄注素晖以灌溉明石自生玉芝以澳肺宫开明而纳真太仓不哺而自薰素云应响而驱策叅乘九天之门餐之不休寿与元始同年常以鸡鸣阳光始分向西叩齿七通摩两掌令热以摩拭面目七过仰咒曰西方明石服之延年飮以灵液可期神仙毕以舌料齿上䑛脣漱口令玉芝满口便三咽之又引白炁七咽令鎭肺府之中其道毕修养玄牙导引北方五气玄天之法常以立冬之日鸡鸣入室北向五拜毕平坐叩齿五通思北方洞阴朔单郁絶五灵玄老君姓黑节讳灵会字隐侯局形长五寸头戴玄精玉冠衣五气玄羽飞衣驾乘黑龙玉舆建皂旗从神壬癸羌老之官五十万人从五气玄天中下来降室内须臾化生黑气晖晖相沓光若流星之焕曜贯覆己形从口中而入直下贤府又思水星焕明北方光照我身皆使分明便开目仰咒曰北方玄天五气散灵上有大神始老无精驾龙建旗游宴上京是日元吉庆云敷荣飞芝流洒玉池四盈玉女玄澳灌我身形肾宫充鎭朽牙坚生府纳镇气上通神明五老降接仙道早成变化水火衣服羽青飞行太空游造紫庭寿同三景万劫长龄毕引黑气五咽止便服北方赤书玉文十二字右十二字则北方五气玄天之名导引黑帝五气则食玄牙皆赤书白纸上存思讫顿而服之则玄老负籍于朱陵灵童题简于赤文五气流芝溴于枯宅玉泉傍沲生于端门神鎭灵阙肾府生薰太玄玉女役使东西万劫不衰玄老同存常以鸡鸣阳光始分北向叩齿五通摩两掌令热以摩拭面目五过仰咒曰北方玄滋服食去尸饮以玉饴身腾太虚毕以舌料下齿里䑛脣漱口令玉芝满口三咽之又引黑气五咽令鎭肾府之中其道毕右出洞玄元始赤书经咽云牙品太极真人服四极云牙神仙上方南岳夫人受清虚真人方常以鸡鸣平旦眠坐任意叩齿九通乃阴咒曰东方青牙紫云流霞三素徘徊玄霜玉罗服食晨晖饮以朝华咒毕以舌䑛接上脣之外取津而咽液三十过行之十年东极老人来至授子丹青真文次又阴咒曰南方朱丹霞曜太微九道绛烟散布景辉服食灵晨飮以丹池咒毕以舌䑛接下脣之外取津咽液三十过行之十年南极老人来至授子丹景次又阴咒曰西方明石飞霞金液服食太明素灵之精飮以玉酒神华启灵使我登虚上昇高清咒毕以舌䑛上脣之内接取津咽液三十过行之十年西极老人来至授子素符威神次又阴咒曰北方玄滋庆云启胎緑霞敷晨紫盖苍旗服食月华饮以琼饴咒毕以舌䑛下脣之内取津咽液三十过行之十年北极老人来至授以玄録寳明次又阴咒曰戊己之元黄素五云四霞紫观八景九晨二时彻晖七明灵尊和精灌气服食中元琳华龙胎欲以醴泉咒毕以舌漱满一口之中玄膺内外及齿舌之间上下表里通帀取津液随咽之三十过行之十年中央元君上皇玄黄老君来降授子黄气阳精藏天隐月遯景緑章有青腰虎书俱与四老一合上昇此玉经上诀致五老之道絶谷去尸面华生童寒暑不避灾苦无伤神仙精明延年进纪益寿一万万限之期当得九琳玉液八琼飞精则合终二景天地同符五阴咒皆当叩齿九通可恒脩行不必得鸡鸣平旦也夜半平寂体清神闲乃可按之脩此道极可食枣若闻饥当食麪物以渐遣谷不得一日顿弃所谓损之又损之以至于无爲此虚映之道自然之法所谓远取天地之精近取诸身此之谓也云牙者五老之精气太极之霞烟故採晖景之锋以充六液之和洞微㝠感万神来降幽映相求不唱而应是以龙吟方渊故景云落霄虎啸灵丘故冲风四振阳燧招明而朱火郁起方诸用阴而玄流湛溢自然而然不觉所测况学者方栖心注玄精研道根秽累豁于胸中真正存乎三宫採五晨之散晖服六醴之霞浆咒九天之奇寳吐妙灵之秘言龙跃发曜明光七焕味三华于皓齿取饮液于脣锋内鍊六府开聪彻明唿吸天元魂魄练形朝玄使元以至于灵悠悠十年末乃五神来降将何足多称右出道迹经饵玄根品食玄根之气使人体中清朗神明八聪身有日映面有玉泽眼生明光齿合紫气长生不死服吸朝液悬粮絶粒道要于金醴事妙于水玉所谓吐纳自然之太和御九精之灵气者也天道之爲用贵自然也德之爲静尊恬愉也摄自然以裁眞抱恬漠以却邪者则横犯不生飞害自灭此乃三五七九之义可谓要道之㫖兆卧旦起之时存口中有一白气大如鸡子黄鸡子黄之外又有五色五色气宛转自生结溢外须臾乃满心口中名曰三五七九之气玄根之精也又存心胃口之中有一女人如婴儿之形无衣服也正立胃管中张口向胃管门口号曰九天玄女灌注魂液仰噏口中鸡子黄之五气也常潄满口中内外上下以舌回吸日气五色津液满口吞之存使津液下入玄女之口如此五过毕又叩齿三过微祝曰玉清高上九天九灵治存玄中人胃清泠金和玉映先自虚生名曰渟镮字曰元精练魂拘魄心开神明服食日子金华充盈良久都毕以手拭两目二七又以两手相拭极摩面眉之间户牖之际小令热使熏然此太上服三五七九日子玄根之道无上祕要卷之七十六卷七十七原缺无上秘要正统道藏三家本一百卷太平部无上祕要卷之七十八地仙药品太上道君曰其下药有松柏阴脂山姜伏精菖蒲门冬巨胜黄精菊华枸杞崖蜜茯苓桃皮泽泻萎蕤黄连椒麻地黄赤板朱英灵飞水桂右其类繁多略举一端服之爲能小益不能永申高可七百年下可三四百岁恐不便长享无期上昇清天也亦能身生光泽还白童颜役使千神得爲地仙陆行五岳游浪名山故曰不辟其必使也又渐求上药以自改新则易爲阶级之进何必守故而不迁取其限以没齿然此等道宜柔弱温仁至心一意洁体清净调和五藏安形合景存保百神守魂鍊魄藻荡滓秽游心重玄情无流华之慾抱一独往怀无婴尘之累薰辛五刺不近于口肥滋血味不经于肠山居空处不管外事乃上可以耽玄存真召神符灵下可以饵食八石唿吸液津也其次又有三十六芝飞鑪鍊烟阳水月华五公之腴塡生五藏鍊貌易躯瑰葩云屑金粉玉米右亦能延年益寿可至万岁其次又有玄水云华之浆五黄郁灵中精干石䭀饭衆青朱英白车飞节之实流马紫木右服之立使人长筭千纪曰服日延年随药进命与药迁无穷之灵物不死之奇方夫长筭千纪时但服一剂而已天仙药品东嬴白香沧浪青钱高丘余粮积石飞田太虚还丹大秦玄坚长光流草云童飞干右亦能使上飞轻举超体霄眞矣此天仙之所服飞神之所研非陆游之所闻山客之所见又当知九化十变隐地八术然乃后能广游玄空倒步天阿乘云驾龙凌腾天矣第五芝名白科玉芝剖食其脑拜爲三官真直御史右出洞眞太上智慧经太清药品太清九转五云之浆玄霜绛雪腾跃三黄第三芝名鷰胎芝其色紫形如葵叶上有鷰像如欲飞状光明洞彻得食一株拜爲太清龙虎仙君正一郞中又云第四芝名夜光洞草芝其色青其实正白大如李子高三四尺其叶似栢夜视其实如月光洞照一室一株有九实实堕地须臾转大如径七寸镜磐着地厚一二寸许夜视如牛目动眄以视人得食一枚拜爲太清仙宫左御史太极药品其次太极之品四眞常珍乃曰九石鍊烟丹液玉滋冠首流珠琳华石精丹鑪金液紫华虹英第一芝名龙仙芝似交龙之相负也以叶爲鳞其根如蟠龙得而食之拜爲太极仙卿又云第三芝名叅成芝赤色有朱光炜炜扣其枝叶如金石之音折而续之即复如故得而食之拜爲太极眞人上清药品其次上清幽芝太上九时有八光太和斑龙黑胎文虎白沫出于西丘七玄飞节九孔琼珠云浆琳酒玄圃琅腴钟山白胶金生青敷阆风石脑黑河珊瑚蒙山白凤玉胇灵丘仓鸾金血东英朱菜九卿交结太微紫麻琼华玉实流渊鲸珠赤河绛璧北汲太极之井中掇大朱之脉云庭神桃昆园平雀夜精日草青津碧狄真宫郁坛玄都三盖左服玉童之光右挹玉女之气上招神光下饮玄濑俯掘兰园之琼精抑摘圆丘之紫㮏白水灵蛤八天赤万载一生流光九队右有得食之后天而逝此天帝之所服太上之寳贵非太极之所闻中眞之所逮诵其章可以奇流永生讽其名可以起疾斩邪精玉清药品六淳发荣玄光八角风实云子帝垣玉闼金敷英英广天黄木昌成玉蘂夜山火玉逮乃凤林鸣酢西瑶琼酒中华紫蜜北陵緑阜绛津金髓日精月华朱河琅子蓬山文丑濯水七茎崩岳雷柳北採玄郭之绮葱仰漱云山之朱蜜夜牛伏骨神吾黄涞空洞灵瓜四劫一实㝠域驎胆炎山夜日东掇扶桑之丹椹俯探长渊之文藻上和九转之飞玉下咽青玄之霞寳太虚结镮素女怀抱紫虬童子九色凤脑太极隐芝降树日道太上虹李天汉大草南宫巨珠西鄕扶老三梁龙华灵妃所讨右有得食之后天而老此玉清之所服太上之所寳可以上飞景霄分晨亿道守鎭皇精朝注九脑然斯道至大妙灵映邈非血食肉人所得备悉但闻玄音以散浊听风气而逐秽上可浮絶太素下可禳妖豁疾右出道迹经无上祕要卷之七十八卷七十九至八十二原缺无上秘要正统道藏三家本一百卷太平部无上祕要卷之八十三儿六得鬼官道人名品邓攸晋仆射王逸少刘庆孙马融杜琼项梁成赵简子楚严公何曾字颖考南巴侯魏司徒刘陶字正舆东越大将军晋扬州刺史曹仁字子孝庐龙公魏武从弟大将军顾衆字长始将军晋丹阳仆射桓范字允则长史曹洪字子廉大司马魏武从弟荀顗字景籍泰山君晋太尉蒋济字子通南山伯魏太尉魏钊庐山侯晋左氏尚书陶偘字士行西河侯晋太尉蔡谟字道明长史晋扬州司徒鲍勋字叔业北弹方侯魏中丞韦尊司马晋江州刺史许副南弹方侯留赞司马吴将严白虎主非使者杀鬼地殃日游三鬼北帝常使杀人者无姓名王廙字世将部鬼将军晋荆州刺史顾和字君孝北帝执盖郞晋吏部尚书愿军周鲂字子鱼典柄侯吴鄱阳太守王允之王敦同堂弟期门郞臧洪字子源后汉末东郡太守王波晋尚书令史臧洪等二人北斗君天门亭长周抚字道和晋益州刺史田银先亦爲之银魏河间太守虞谭字思奥晋卫将军纪瞻字思远晋骠骑此四人北斗南门亭长载渊字若思晋骠骑公孙度字昇济晋末僣王刘封备养子郭嘉字奉孝魏武谋臣此四人中厩直事刘备字玄德爲蜀帝者韩遂字文约爲魏所伐者此一人北河侯徐庶字元直荐诸葛孔明者庞德字令明魏武将夏瑜字世都晋武中书监王嘉蜀人不臣公孙述者何晏字平叔魏尚书善老易者李广汉武名将解结字仲连晋尚书殷浩字渊源晋荆扬刺史此八人北帝侍帝晨温太眞名峤监海开国伯治东晋骠骑杜预长史晋安南将军孔文举名融鲁国人后汉中卫大将军唐固长史吴尚书仆射张绣司马后汉将军中卫大将军郭长翔武昌人长史华歆魏司徒太尉司马庾亮字元规右禁监侍帝晨晋太尉司马冯怀字祖恩晋太常谢㓜舆名鲲左禁监晋太常郗鉴先是北帝南朱阳天门灵关侯今爲高明司直晋司空颜怀字思季中禁晨刘秀汉光武大禁晨晋文公姓姬名重耳水官司命齐桓公姓姜名小白三官都禁郞周武王文王子名发鬼官北斗君吴季札吴王寿梦之子阖闾叔姬北明公荀彧字文若汉尚书令賔友邵南明公一云东明公汉高祖刘季宾友夏启禹子东明公领斗君师孙策伯符权之兄宾友许肇右师晨周伯仁名顗晋仆射中都护周文王姬昌西明公领北帝师晋宣帝司马懿賔友曹操北帝太传魏武帝秦始皇北帝上相庆甲炎帝大庭氏酆都北大帝君右件七十八人并是鬼官之任得地仙道人名品王延范强傅晃徐卫此四人武解得道鲍靓字太玄瑯琊人晋元明帝时爲南海太守阴君授其解法得道李东曲阿人晋元明帝时爲祭酒甚清勤得道此二人文解得道冯夷华阴人南仙人云冯夷得道以游大川琴高太清真人云琴高乘朱鲤于重渊此二人洞渊仙人得道何充字次道晋尚书令有阴德在南宫承华台己得道受书行至南岳中李广利汉贰师将军有阴德行忠孝得道在南宫受化辛玄字延期陇西定谷人辛隐之子辛毗七世祖也好道行度秦川溺死西王母酆都北帝愍之勑命三官摄取形骸还成人度名南宫今差领东海侯禁元中郞将爲吴越鬼神之司比干纣之叔父剖心谏死在戎山李善后汉家客抱主儿逃难者在少室务光不受汤让投水死者宋金漂女乞伍子胥食投水死者此七人南宫鍊化者谢稚坚王伯辽紫阳子汉越骑校尉何苗字叔达即何进弟冯良南阳冠军人年六十乃学道郞宗字仲绥北海安丘人爲吴令王叔明鲍元治尹盖妇此九人鹿迹华山絶洞主者张祖常彭城人刘平河汉末九江人平河长行医术救人吕子华山阳人阴君弟子师东卿蔡天生上谷人少爲啸父遇河伯授道龙伯高后汉人本隐士师定録此五人方山下洞主者杜契字广平京兆杜陵人建安时渡江受行玄白法能隐形居大茅山东一女弟子孙寒华孙贲女一男弟子陈世景孙休侍郞徐宗度晋陵人吕悌司马善气禁晏贤生步隲外甥赵熈汉幽州刺史即素父此六人山外去来者窦琼英窦武妹韩太华韩安国姊李广利妇刘春龙汉宗正刘奉先女李奚子晋东平太守李忠祖母王进贤晋尚书令王衍女愍太子妃郭叔香王脩母赵素台汉幽州刺史赵熙女郑天生邓伯母许科斗许长史妇陶成女李惠姑齐人夏侯玄妇张姜子西州人张济妹施淑女山阳人施续女此十二人高业才胜者黄景华汉司空黄琼女受命来教诸女人道法此一人九宫眞人协晨夫人爲师张微子汉昭帝大匠张庆女傅礼和桓帝外甥侍郞傅建女此二人易迁馆含真台女真爲主王少道汉山阳太守王遂儿范叔胜北地人魏文帝黄门郞李伯山汉白马令李冲父此三人童初府萧闲堂中学范幼冲辽西人汉尚书郞解地理魏末李整河内人常道卿公传臣初在洛阳后来方山採石脑此二人监夏馥字子冶陈留人桐柏之弟子周爱友汝南安城人河南尹周畅之女张桃枝沛人司隶朱寓之母此三人明晨侍郞赵威伯东郡人乐长治咸阳人郑稚政戴孟弟子唐公房蜀西山人李八百弟子此四人丞刘寛字文饶弘农人后汉南阳太守司徒太尉仁和善政年七十三入太华山服丹来爲童初府师正侯张玄賔定襄人魏武时举茂才善论空无入天柱山来爲理禁伯职淳于斟字叔显会稽上虞人桓帝时除县令后入山服丹来爲典柄执法郞职刘翊字子翔后汉书云子翔颍川人世富以济穷爲事爲陈留太守去职入山度名东华任右理中监职韩崇字长季吴郡毗陵人汉眀帝时宛陵令汝南太守年七十四隐解入大霍山又来爲左理中监职桃浚字公仲钱唐人少爲郡干佐后爲交趾太守弃世入增城山得道来兼此职句曲茅山下华阳洞宫北河司命禁保侯赤鲁本姓黄名初平南岳赤君也入金华山寻弟而改姓易名刘安之裴君爲冀州时作别驾弃官相随叔田公先居雷平山北柳汧下今谓田公泉雷周时养龙在雷平山东者周君二弟俱读素书七卷万遍未毕之时起看白鹿还失书更受余法得仙张兆期与人共合丹成不敢服出山去后服茯苓爲地仙刘奉林周时人三合丹不成在委羽山施存一号壶公又号婉瓮子孔子弟子三千之数得道变化受行运火符在中岳及少室即费长房之师谢允历阳人戴孟弟子晋成帝时得道戴孟本姓燕名济字仲微漠明帝末入华阴山及武当山受裴君玉珮金铛经又受石精金光符复有太微黄书能周旋名山云止得不死非仙人姜伯子郑思远即葛玄之弟子晋永康元年入括苍山去葛玄字孝先丹阳句容人初在长山又入盖竹山善于变幻能乘虎使鬼无所不至几当受职谢稚坚一云在鹿迹山爲洞主一云与毛伯道共合丹不敢服一云与葛玄常相逐郭声子黄子阳一云魏人食桃皮事司马季主一云与葛玄常相随翁道远姜伯眞一云在勐山学道採药仙人令向日正心一云在方山北取石脑服之一云许远游之徒许迈字叔玄小名映改名远游仙侯同生第三兄少好道弃家游山于临安西山后入赤山被三试得过又移盖竹山度名东华玄爲地仙龙幼节李开林此二人许远游之友也赵道玄傅太初此二人渡江入临海赤山中许远游后随之王世龙许远游之师陈仲林许道居林子赵叔道此四人以汉末入竹叶山刘纲妻善气禁劾召严青善劾召介琰白羊公弟子爲孙权所杀尸解去入建安方山并能禁劾白羊公西岳公弟子介象吴时人善气禁服甘草丸刘根善劾召受服甘草丸崔文子善以药救人病者商丘子高邑人牧猪服菖蒲不老稷丘子武帝时在泰山下脩羊公汉景帝时台上化爲白石者梁伯鸾名鸿汉末人遁海濵者刘少翁入太华山拜礼得道范丘林汉楼船将军卫行道之妇保命赵丞受六甲师唐公成鹤鸣山张季连赵叔达郭子华此三人在霍山欲师司命君者刁道林方山龙伯高之师周正时方山刘平阿之师邓云山唐览西河公此应是子训者亦张理禁之师郑子真云康成孙在阳濯山东郭幼平秦时人久隐城山得道即桃北河之师惠车子淳于典柄之师青谷先生刘上师之师石长生周明晨之师赤须先生夏明晨之师山图公子周哀王时大夫张禁保之师林屋仙人王玮玄楚庄王侍郞受术于王君韩左监之师龙威丈人吴王阖闾使入包山洞得五符者庐生侯公石生此三人秦始皇使入海者支子元作道人裴君小时师蒋先生支子元师赵太子受服术丸者扁鹊治赵太子者子容子明子义子戏子游子容等五人弟子中岳李先生乐丞之师中岳仙人宋来子先爲楚市长遇冯延寿者右件一百三十九人地仙有姓名此皆内爲阴德外行忠孝但世功未就不得上昇三境且爲地仙之任昇进之科别有年限得地真道人名品真人樊子明张理禁之师白水仙都朱交甫杜陵朱夫人宜安宋姬此二人并受西梁真人青精方而不书位号未知何仙真且在地真之例九疑山女真罗郁昇平年中来降羊权自称萼緑华今在湘东山已年九百岁左元放名慈汉魏时人李仲甫弟子服鑪火九华丹晋初来华阳洞积年复出今已受职玉真上党人孟君京兆人鲁女生在中岳玉真等三人受行五斗直一之道许虎牙名聪字元晖仙侯第二子栖身信向永康县令卫尉丞辅国司马受杨君守一之道傅道流北地人汉灵帝殿中将军言城生吴人刘圣公时生爲武当都尉李叔胜涿郡人汉元帝时生贾玄道河东人周威王时生此四人并得地真在泰山支子小阳山中受东卿司命节度主试学道者范安远荀中侯名不显王附子三官大理守如今廷尉监职李丰三官大理都魏中书令爲司马此四人主三官之狱如今廷尉卿职鲍元节东海人岱神侯领罗酆右禁司主领使鬼神司二官及试教学真者茅衷字思和司命君小弟所受行与中君同而受书爲三官保命司治良常山带北洞口鎭阴宫门总括岱宗领死记生劝导童蒙治法百鬼定録君已度在太清茅衷等二人主司察三官领教男女学人得九宫道人名品许肇字阿仙侯七世祖先在酆都爲东明公右师晨许副字仲先仙侯父也先在酆都爲弹方侯此二人仙侯既修大洞今并己上补九宫之仙右保召奭即周成王太保召公封于燕周公弟先在酆都爲南明公年限未满而多阴德故先得上补此位孙登麋长生此二人周太賔弟子西岳公黄庐子姓葛名越禁人善气禁能召龙使虎后乘龙昇天以符法传弟子白羊公朱孺子吴末入赤水山服菊花术饵受西归子入室存泥丸法西王母遣迎在积石台虞翁生会稽人吴时入海中狼伍山受介君食日精法行云气回形之道太帝遣迎在旸谷山赵广信阳城人魏末来到小白山受服气法守玄中之道七八十年后合九华丹一服太一道君遣迎在东华平仲节河东人来括苍山受行心玄具百神行洞房积四十五年中央黄老君遣迎在沧浪灵台郑景世张重华此二人晋初人俱在潜山中受行守五藏吞日法服胡麻及玄丹北玄老君太一遣迎在玄洲张礼正后汉末人治明期魏末人此二人俱在衡山中受服王君虹景丹积四十三年又守一三十年东华遣迎在方诸飙室爲上仙尹虔子张石生李方回此三人并晋武时人俱在华山受蒸丹饵法服丹霞之道五十年太一遣迎在玄洲爲高仙人石生爲源伯邓伯元吴王玄甫沛人此二人俱霍山受服青精石饭吞丹景思洞房积二十四年太帝遣迎在北玄圃台受书爲中真管成子苏门先生周寿陵此三人是虔子等师孟德然郑景世等师宋君平仲节师李法成赵广信师此六人亦或在太清者亦或在地眞地仙者不可品定虽是后诸人之师而修学成道未必爲胜朱陵𡣕丁淑英郗综妇此三人好行阴德协晨夫人黄景华此二人在易迁中文德右仙监张叔隐受青精方者仙伯辛彦云胡姓安名法昙赤君弟子石仙公王遥有胡姓竺名石賔赤君弟子左仙公郭四朝燕人兄弟四人得道四朝最长先治句曲司三官领罗酆帅晨侯六百年职满上补九宫左仙公领玉台执盖郞真人虞尹章上洛人受青精方者右真公郭少金撰甘草丸者右保司展上公高辛时人于伏龙地种李者尚书一人度在太极九宫上相二人度在上清右件四十一人得九宫中真仙亦应有进太清太极或犹在地真者无上祕要卷之八十三无上秘要正统道藏三家本一百卷太平部无上祕要卷之八十四儿七得太清道人名品飞天丈人太一中皇玄上玉童勐兽先生此四条主天下山川鬼神禽兽应是自然之神非人学所得西岳丈人三天玉童洛水神女此三条亦应是人学所得五岳君此职五百年一代河侯河伯又有河伯少女者非必胎生皆化附而己此三条是得道人所补五帝东方灵威仰西方曜魄寳南方赤飘弩北方隐侯局中央含枢纽又各有五方天官大夫玉女诸灵官此太清之五帝亦是自然之神非太常所使五方天帝君者二十四官君将吏定有二十五官以应身中二十五神千二百官君将吏此并气化结成非人学所得却飞使者九龙使者九天眞王使者高仙启天使者游天使者太清使者六乙使者六丙使者六丁使者六壬使者六癸使者此十一使者号多是自然之神非尽世学高上将军四人领天帝兵十万人冲山使者领天帝十万人上天力士天丁力士此四将军使天兵号登天上箓玉女四人上天玉女四人三天玉女百人百等玉女北宫玉女五帝玉女太素玉女青腰玉女官十人青天益命玉女天来玉女平天玉女白素玉女十人六戊玉女神丹玉女五流玉女侍人此十五玉女神女号五仙夫人郭内女夫此二夫人女号百神气丈人百千神气大人永安大人九道丈人飞真丈人益命丈人大气丈人南上丈人北上丈人太玄丈人北陵丈人九气丈人天帝丈人太上丈人此十四人丈人号夜光大夫和适大夫此二大夫号司命元君定録紫台眞人监山真人定气真人景云真人此四真人号并有姓名北斗真符九天郞吏大精生神八威司命司厄司危此七真杂号司禄君三天万福君七星瑶光君摩病上元君上虚君太一元君此六君号四海司阴王九都去死王飞真虚王佐命君王四天君王昌命天王左东无上王此七王号九气丈人此太清之丈人上三天东宫之眞官章奏所关主诸神鬼之职九老仙都君此太清之仙都非玄洲者天帝君此太清中东宫之一帝太上丈人此太清丈人中之尊者太上老君此太清老君中之尊者南上大道君此太清南宫之道君上皇太上北上大道君此太清北宫之太上高真此七条并太清之高真领理兆民者悉应是学道所得皇人此爲太帝所使在峨嵋黄帝往受眞一五牙者玄成清天上皇此太清玄成清天中之皇君元始天王此盖太清元始天中之王西王母初学道之师此三条太清之尊位不领兆民右件九十九条系太清中略有位号无姓名德业或是世学所得或是自然之神葛洪于罗浮山合太清金液服之隐化乐巴后汉豫章桂阳太守脩劒兵解之道入鹤鸣山中鲍察上党人鲍宣五世孙受道于王君华子期九江人受甪里先生灵寳赤杯方帛和字仲理王西城弟子受三皇天文太清丹方徐福秦时人尹轨字公度晋时人善煮石张巨君授许季山易法黑羽徐福等四人并见二星王鲁是魏明帝城门校尉范王伯纲女赵爱儿刘虞别驾渔阳赵该姊郭芍药汉渡辽将军东平郭骞女此三人并受行灵飞六甲之道仇季子咽金液而臭闻百里鹿皮公吞玉华而虫流此二人并服丹而尸解徐季道受仙人五神事者赵叔期寻卜师受胎精中记者周君受老君素书七卷读万遍得道者郭声子洛市作卜师者郭崇子彭祖弟子誉恶人者刘伟道中山人服金丹者庄伯微合服金汋者李明句曲山下合丹升玄洲者刘道恭毛伯道此二人共合丹服託死而仙燕昭王甯仲君张子房臧延甫刘子先赵伯玄此六人并服丹而解化得仙者赤将子黄帝时人授西岳公禁山符又服火法青鸟公黄山居此二人彭祖弟子东方朔服初神丸仕汉武帝者方明力牧昌宇此三人黄帝臣甯封服石脑而赴火则作火解淮南八公即是八老先生东园公绮里季夏黄公甪里先生此四人商山四皓乐子长齐人吴羌时受韩君灵寳五符乃敷天书藏于东海劳盛山中爲吴王所得韩终秦时人爲霍林仙人凤网能作药起死者彭籛殷时人善房中之道道授彭眞人阴长生南阳人师马君受太清丹法马明生临淄人遇太眞夫人以灵丸后师安期生受服太清丹在世五百年去世墨翟宋人善机巧咽虹丹以投水似作水解秦叔隐冯翊此二人华山仙伯刘千寿沛人少室仙伯北台郞赵祖阳涿郡人潜山真伯张上贵楚人九疑仙侯白石生煮石方者东华左仙卿周大賔姜叔茂此二人秦人蓬莱左卿贾寳安郑人蓬莱右公宋晨生与张理禁共论空者蓬莱左公李抱祖岷山人受青精䭀饭者太清右公王道宁常山人主西方録善籍保举学道嶓家真人左禁郎茅季伟受行上清下真品经又服太极九转丹受书爲地眞上仙句曲真人定録右禁郞山世远晋人传说谶记者太和真人魏显仁大梁真人阴友宗岷山真人韩伟远受宋德玄灵飞六甲者九疑真人洪崖先生青城真人传先生南岳真人冯延寿西岳真人孟子卓中岳真人宋德玄周时人行灵飞之道中岳真人高丘子中岳真人衍门子中元仙卿叔度胡姓康名献师赤君五岳司西门邓离子师赤君小有仙王李元容师赤君太清仙王赵车子太清仙王茅初成一名本初司命君高功师鬼谷先生入华阴山学道乃乘云驾龙白日昇天鬼谷先生周时人在城阳山鬼谷中正一真人三天法师张道陵学道至汉安元年壬午岁五月一日于鹤鸣山仙官来降授以正一盟威之教施化领民之法流行以至于今号天师又妻亦得道爲女师至孙鲁传袭道法魏武拜爲镇南将军真受云张镇南之夜解者是爲系师有弟子二十四人入室弟子王长赵昇余者皆不显右件八十五人系太清中真仙姓名事迹粗显者今亦应进登太极者得太极道人名品韦编郞庄周受长桑微言作内外篇隐抱犊山服火丹白日昇天长桑公子庄周师授扁鹊起死方者此二人真仙被衣王倪师王倪啮缺师啮缺许由师巢父洗耳师支离问柳生者蒲衣庄子云犹是被衣云间老君姓李字伯阳是太清之老君也尹喜周函谷关令许由不受尧禅者卞随投水者华封祝尧者子州善卷石户北人马皇治龙病者安公姓陶乘赤龙大项项橐者秦佚吊老聃化者接舆上峨嵋号陆通者伯昏临危引弓者庚桑善化导者萧史善吹箫者弄玉秦穆公女奔萧史者二女白水阳见禹者邯郸张君前汉末人刘京张君弟子此二十七人并受行飞步之道非尽太极犹多有太清者苏林字子玄濮阳曲水人师涓子道学受三元真一游徧人间数百年玄洲遣迎云车羽盖骖驾龙虎钖玄洲上卿领太极中候大夫涓子名未显青童弟子苏君之师少饵术精受守一玄丹之道中黄四司大夫领北海公郭幼度陆浑真人太极监范伯华豳人戎山眞人右仙公淳于太玄石城人阳洛真人领西归传李翼字仲甫京兆人与茅司命俱事王君左元放师西岳卿嗣司命别主西方録籍王忠正一上玄玉郞鲍丘太极宫官南陵玉女司马季主汉时人受西灵子都剑解之道託形枕席在委羽山大有宫服明丹之华挹扶晨之晖眞授云如似作剑兵解法兵解则不得在太极弟子四人一人鲍阳广甯人脩剑解託死于山涧一人王养伯太原人与张良共採药不反一人刘伟惠颍川人汉景帝公车司马刘讽也尸解託形杖履于桑树之下一人段季正代郡人本隐士託形尸解渡南郑秦川而溺死太玄仙女西灵子都季主之师八老先生姓名未显应是淮南八公此中亦有在太清者洞台清虚七眞人姓名未显同在王屋山宫此中亦有在上清限者绛文期玄洲仙都降南真于阳洛山者盖公子太极高仙伯延张奉字公先河内人先爲东华北河司命禁保侯激子久在东华宫己爲太极所署又领九宫尚书令太极仙侯黄观子学道服金丹读洞经得道太极左卿范明期受西梁䭀饭紫阳既右眞人紫阳有左右则周君爲左真人位秩高此已在上清青精先生大宛北谷子此二人受西梁䭀饭得道朱火丹陵宫龚仲阳龚幼阳此兄弟二人受青童君仙忌眞记得道东极老人扶阳公子西极老人袁灵子期南极老人丹陵上眞北极老人玄上仙皇中元老人中央上玄子此五人脩五辰所致五方老人东极真人陵阳子明北极真人安期生此二久并赤君王君号爲四极真人文始先生西归子半车童子此三人并栢成之师友栢成子高脩步纲之道真授云栢成纳气而肠胃三腐似爲解化之迹风后黄帝之师周穆王姓姬成王之曾孙游行天下宴瑶池会王母夏禹姓姒名文命承舜王天下受钟山真公灵寳九行真又行玄真法得道帝舜姓姚名重华服北戎长胡所献千转紫霜得道王子者黄帝之曾孙受灵寳五符又诣钟山受九化十变之经以隐遁日月游行星辰脩剑解之道玄帝颛顼黄帝之孙游行四海埋寳鼎于洞山受灵寳五符得道黄帝轩辕姓公孙行步纲之道用剑解之法隐变桥陵驾龙玄圃乘云阆风得道太极左公北洛先生八真限五老上真仙都左公撰灵书紫文者玄和阴陵上帝是太极中天之帝清和宫天帝君是太极中天之帝第一中央黄老君在左最尊已度上清第二紫阳左仙公中华公子石路虚成第三西梁子文授王清虚青精䭀饭云牙者第四安度明初降南真于脩武县中者此四人太极金阙四帝君后圣李君在左最尊已度上清余三帝是太极之天帝右件九十三人系太极真仙令亦有进上清者无上祕要卷之八十四卷八十五至八十六原缺无上秘要正统道藏三家本一百卷太平部无上祕要卷之八十七儿八尸解品司命东卿君曰夫尸解者形之化也本眞之练蜕也躯质之遁变也五属之隐适也虽是仙品之下第而其禀受所承亦未必轻矣或未欲昇天而高栖名山或欲崇明世教令死生道絶或欲断子孙之近恋尽神仙爲难希或欲长观世化惮仙宫之劬劳也妙道一备则高下任适固不可用明死生以制其定格所谓隐回三光白日陆沉者也飞琅玕之华而方营丘墓者高丘子衍门子洪崖先生是也而不知高丘子时以尸解入六景山后服金液之水又受飞琅玕之华于中山方复託死乃入玄洲受书爲中岳眞人衍门子今在蒙山大洞黄金之庭受书爲中元仙卿洪崖先生今爲青城真人漱龙胎而死诀飮琼精而叩棺者先师王西城及赵伯玄刘子先是也服金丹而告终者臧延甫张子房墨翟子是也抱九转而尸臭吞刀圭而虫流者司马季主甯仲君燕昭王王子晋是也周穆王北造崑崙之阿亲饮绛山石髓食玉树之实而方墓于汲郡夏禹诣钟山啖紫襟醉金酒服灵寳行九眞而犹隐于会稽北戎长胡大王献帝舜以白琅之霜十转紫华服之使人长生飞仙与天地相倾舜即服之而方死葬苍梧之野此诸君并已龙奏灵河凤鼓云池而犹尸解託死者正欲断以死生之情示民有始终之限耳岂昏腐骸太阴以肉饷蝼蚁者哉直欲遏违世之夫塞俗人之愿望至于青精先生彭铿凤纲及商山四皓淮南八公并已服上药不至一剂自欲出处默语肥遁山林以游化爲乐以昇虚爲慼非不能登天也弗爲之耳以此诸君自展转五岳改名易字不复作尸解之耳夫尸解之道如爲少妙既令希有情阻闻者不及一以死鎭其路示无所复论虽彭铿游山凤纲市朝四皓假首以素八公变形万化亦吾所不愿矣自有方诸刻名应得尸解之仙者或禀受使然或志行替败或学寻浅狭惰向頽住此自希尚所及正以分得之耳非向所论诸君衍门子辈既饱上药而故爲尸解者也吾昔受先师尸解上方委化之道虽不得获用常所依依今向尘垢四会交兵激合三官驱除嫉贤害道言神仙者致痾寻媱利者富贵志道求生者亦何爲汲汲于风火之中束带以入鄽市哉今密出尸解之方可各以传示弟子应爲真人者用之潜遁足以远凶患施之而逝可以尽子孙之近恋隐之而游可以登名山也若夫道数兼备万术斯明役使百鬼招召衆灵坐在立亡分气散形虽处三军而飙锋不能兵虽行凶危而灾疠不能干虽入市朝而百害不能生者可无复施尸化之迁耳夫此之解者率多是不汲汲于龙轮乐安栖于林山者以録形灵丸以合唾涂所持杖与之俱寝三日则杖化爲己形在被中自徐遁去傍人皆不觉知以药涂火炭则他人见形而烧死谓之火解以一丸和水而饮之抱草而卧则他人见己伤死于空窒中谓之兵解凡自从任故自得还其故邑也但当改姓名变容貌昔有人作此去入林虑山积十三年而复还家也上解之道名配紫简三官不复关其间隙妄以死加之録形灵丸亦可与人作尸解但当晓示其去止节度耳欲将得意弟子俱行游者当按之其用他药得尸解非是灵丸之化者皆不得反故鄕反故鄕三官执之尸解之法有死而更生者有头断已死乃从傍出者有死毕未殓而失骸者有人形犹存而无复骨者有衣在形去者有发既脱而失形者白日去谓之上尸解也夜半去者谓之下尸解向晓向暮而去者谓之地下主者虽获隐遁而迹兆不灭爲人所疑今世志未厌不及游故鄕游栖靡定深所疑惑意在于此自先世有功在三官流逮后嗣或易世练化改氏更生者此七世阴德根叶相及既终当遗脚一骨以归三官余骨随身而迁男留左骨女留右骨皆受书爲地下主者二百八十年乃得进受地仙之道矣临终之日视其形如生人之肉既死之时尸体香洁足指不青手皮不皱者谓之先有德行自然得尸解右出洞真藏景録形神经四纪篇曰九真中经或曰飞行羽经有之者白日尸解六纪篇曰灵书紫文或曰五老寳经有之者尸解右出洞真琼文帝章经诸尸解地下主者按四极真科一百四十年乃得补仙官复一千三百年乃得补真官于是始得飞华盖乘群龙登太极游九宫也右出洞真太上隐书经有此经未能勤脩思真念灵与俗无别者故不失隐存下仙白日尸解右出洞真八素眞经太极真人遣带散白粉服一刀圭当暴心痛如刺三日欲饮飮计足一斛气乃絶死既殓失尸所在但余衣在耳是爲白日解带之仙若知药名者不复心痛但飮足一斛仍絶也既絶已自悟所遗尸者在地也临时自有玉女玉童以青軿舆载共来之欲停者当心痛三日节与飮耳其方亦可合亦可举家用右出真迹经太极金华真人以此经文刻于太微天帝紫微宫玄琳玉殿东壁牖上其文曰五气异方津光合形有终而死有始而生万类反本千条归㝠气适浮烟血奔流清哀哉兆身非眞不成何不竭以云草玄清徊以卉醴华英会以五光七白灵蔬和以白素飞龙沐浴平旦正心向东凝精励魂上帝五公再拜朝灵鎭固五方长生天地出入流通各安其位生华五藏此文乃上清八会交龙大书非世之学者可得悟了者也太素眞人显别书字受而服之求其释注于太极帝君焉云草玄波者黑苣藤是也一名玄清卉醴华英者蜜也五光七白灵蔬者薤菜也白素飞龙者石英也法当种薤菜使五月五日不掘㧞者唯就锄壅护治之耳经涉五年中乃取任药名爲五光七白灵蔬择取薤白精肥者十斤黑苣藤五斗白蜜凝雪者五斗高山玄巖絶泉石孔之清水三十六斛白石英精白无有砺𥔲者五枚先好于磨石上砺䕶使正圆如雀卵之之小小者好莹治令如珠状勿令有砺石之余迹先清斋一百六十日令斋日讫于元月九日先筑土起基高二尺作灶屋屋成作好灶以灶口向西屋亦开西户也当得新铁釜安灶上是九月九日申酉之时向灶口跪东向内五石子于釜中于是乃先投一枚于釜中祝曰青帝公石三素元君太一司命玄母理魂固骨塡肝守养肝神肝上生华使肝永全次又投一枚于釜中咒曰白帝公石太一所憩元父理精玄母填肺守养肺神使无朽废肺上生华千万亿岁次又投一枚于釜中祝曰赤帝公石帝君同音玄母理血桃康填心守养心神使无灰沉心上生华一成玉林次又投一枚于釜中咒曰黑帝公石太一同筭玄母元父理液混变守养肾神使无壤乱肾上生华常得上愿次又投一枚于釜中祝曰黄帝公石老君同威太一帝君理魄鎭脾守养脾神使无崩頽脾上生华白日晨飞投石时皆各闭气五息然后乃投石都毕起向灶五再拜又取薤白五斤好积覆于五石之上毕内蜜灌薤上毕内苣藤五斗灌蜜上毕乃格度苣藤入釜深浅高下处所也然后稍入清木使不满釜小许止木盖游覆釜上九月十日平旦发火当取直理之木熇燥好薪不用蠧虫及木皮之不净薪火煮之才令觉劣沸而已勿使涌溢大沸当屡发视调其下火当先视腴格处所若煮水煎竭辄当益水所尽三十六斛水而止又水尽之后更加煎令减先腴二寸格筹量以意斟酌视之都毕成也寒之于釜中去下火灰密盖其釜上五日乃徐取五石平旦向五方各再拜毕跪以此腴杂以东流水以次服之飮水及腴取令送石子入口下喉中耳服之时亦如初投石于釜中时一二按祝而服之也毕又五再拜毕若药煎既成而视无复石者非有他也直五精伏散隐灵化形故自流遯于云腴之中无所凝也但当日服五合以清酒飮送之神变反质各自鎭养五藏矣自于五藏之内更生成五石也慎不可勐火火勐石精飞去滓浊坏烂云腴熬臭不可服御又云腴之味香甘异美彊血补精真生五藏守气凝液长养魂魄眞上药也以好器盛之密盖其上即日服二合爲始日日以常若腴蜜煎彊者亦可先出服石然后加腴更和煎之取令凝如割肪也人亦有丸服之者日三十丸大都丸不如腴服之佳也趣复任人所便耳便则安于体体便则无不佳常能服此腴者乃佳若先腴已尽当更合如前之法用白石英五两填釜底一两辄一投祝说如法但不复砺石使圆而重服之耳药成出此石沉东流水中不尝燥竭之渊若不欲更合此腴者亦无损于前五石也此腴名玄水玉液一名飞龙云腴一名鍊五石之华膏服之十五年身有玉光内外洞彻长生天地役使鬼神三年之后眼可夜书真人云此方愈于鍊八石之饵金必胜于桂水云母之玉浆也既服此五石石入喉径寳填五藏五藏常生华一藏中辄有一石以守藏孔藏孔之上皆生五色华也若其人或蹔死而适太阴权过三官者肉既灰烂血沉脉散者而犹五藏自生白骨如玉七魄营侍三魂守宅三元欢息大神内闭太一録神司命秉节五老扶华帝君寳质或三十年二十年或十年五年随意而出当生之时即更收血育肉生津结液复质反胎成形濯质乃胜于昔未死之容也眞人练身于太阴易貌于三官者此之谓也太微天帝君咏曰太阴练身形胜服九转丹华容端且严面色合灵光五石会天眞太一寳神关上登太极阙受书爲仙人南岳真人赤松子曰昔有赵成子者学仙之士也初受吾鎭生五藏上经乃按而爲之成子后故欲还入太阴求改貌化形当是时自故死亡于幽州上谷玄丘山中石室之下即爲死尸白骨也后五六年忽有他人经山行者见此尸在石室中肉朽骨在又见腹中五藏自生又香而不烂如故以液血缠里五色之华莹然于内紫胞结络交缠于外彼人乃叹曰昔闻五藏可养以至不朽者今见其人矣此子将有道而不终乎因手披死尸五藏之内藏中各见有一白石子在焉彼人又曰使汝五藏不朽者必此五石也子已失道可以相与因探取而仰吞石石皆以入喉也彼人别去十余年而成子之尸当生当生之时彼人先服石子即日皆飞从口出如飞蝉之状迳还死尸之藏因此成子改形而起矣彼人既见石飞心震意惕后日故入此山寻视死尸所在彼人既到石室之前方见成子散发偃据洞啸灵谷面有玉光髪色流泽于是彼人惶震累息匍匐于巖岫之间林竹之侧成子问之曰子何人哉尔乃忽见成子前有五老仙公披锦带符手秉羽节头建紫冠足蹈空虚并切齿而言于成子曰昔盗吞先生五藏之寳石者今此癞面人是也言毕彼人面上即生恶疮又噤而失言狼狈而归比及达家癞疮已遍于一门而同时俱死族即灭矣夫得道之士而暂游太阴者太一守尸三魂营骨七魄卫肉胎灵録气非不欲揜恶人之心性闭凶愚之耳目也直欲观灵验于八方示真威以流赫耳况加含五帝之神石灵公之精英欲盗服以延寿窃以希长生不可冀也岂可爲哉南岳真人故复书而记之以祛盗滥之凶心乎右出洞真太极帝君填生五藏上经无上祕要卷之八十七无上秘要正统道藏三家本一百卷太平部无上祕要卷之八十八儿九易形品老子曰蛇得灵寳化爲神龙鸟得之变爲凤凰凡兽得之改爲麒麟凡夫得之号曰圣人何谓圣人子有通圣眞文能常服之游戏五岳逍遥于空改易五内变化形容一年易气二年易血三年易肉四年易筋五年易骸六年易骨七年易髓八年易发九年易形形体尽易大道毕矣右出洞玄自然五称经太一神仙生五藏塡六胃养九窍和九关鍊三魂曜二童保一身长生万岁四塡丸方太一禹余粮四两定六府塡五藏真当归一两以和禹余粮止节百病薰陆香一两以和当归薰五藏内人参一两补六府津液助余粮之势鸡舌香一两除胃中客热止痰闷己上五种以余粮爲主四物从之先内主擣百杵乃次内四物爲散丹砂四两摄魂魄塡三神理和气甘草一两以和丹砂益肌肤去白发青木香一两以助甘草去三虫伏尸干地黄一两和百髓满脑血降眞香一两益目瞳薰下关己上五种以丹砂爲主四物从之先内主擣百杵乃次内皆令成散茯苓四两塡七窍补九虚和灵关术一两以和茯苓益神气明目瞳干姜一两以补术势除痰热开三关去寒冷防风一两补漯痺除秽津止饥渴云母粉一两泽形体面生光补骨血已上五种以茯苓爲主四物从之先内主擣百杵乃次内皆成散麦门冬四两填神精养灵液固骨干枣膏一两以助门冬凝血脉去心秽附子一两益脑中气塡藏内冷去痰胡麻一两和喉口液填下关泄泽三神龙骨一两益六液养穷肠乌发止白己上五种以麦门冬爲主四物从之先内主擣百杵乃次内之皆成散凡四填神丸合二十种药令精上其五物爲一部皆各合成散先内禹余粮部擣三千杵次内丹砂部擣四千杵次内茯苓部擣五千杵次内麦门冬部擣六千杵又内白蜜四升又擣七千杵又内白蜡十二两又擣八千杵又更下蜜令可丸若刚者当下蜜柔者不须又更下蜜但多下蜜亦更擣三万杵药成丸如鸡子中黄亦可计黄以爲细丸而服之也以正月九月上建日合之满日起服之百日中筹量服五丸当先一日不食后日平旦乃服毕乃饮食如故千日之后二百日中服七九二千日之后三百日中服二十九三千日之后四百日中服三十九计此爲度填神守中与天地相毕此药万年不败若常服此药一切不复服余杂食饵之辈也合药先禁戒七日永不复令房室无令鸡犬小儿妇人见之合药时当烧香设一神席于东面爲太一帝君太一君太一上元君之坐也心常存唿祝之服药时亦当心存之以向月王此所谓四大以塡四神以治百病也令人不修还视万里之外白髪还黑齿落更生面目悦泽皮理生光服之一年宿疾皆除二年易鸟三年易气四年易脉五年易六年易筋七年易骨八年易齿九年易形体十年役使鬼神威御虎狼右出洞眞九眞中经长生品天尊成就五方国土度一切人时还长乐舍中诸是杂国五大无小倾国人来非可禁止天尊尔时三目三夜闭天光明使光不照聚柴高地二百丈许天尊坐于柴上以火自烧火然光照四方郞明诸国男女遥见天尊坐在火上无縁得往披陈其心天尊欲观其心因告来者欲得长寿当入火中就我受法真有至心好慕大法者有七万二千四百五十人授身赴火皆至道前天尊即于火中授其经法随入随授身并得度形而去余不入者有三十万人遥见入者身不得出皆云烧死于是便退各还本土预是入火受度之人皆先以至家其不入者皆在后至既还相见方怀惋叹悔无复及受度之身皆得长寿右出洞玄灵书经道言皆于始青天中碧落空歌大浮黎土受元始度人无量上品元始天尊当说是经周回十过以召十方始当诣座天眞大神上圣高尊妙行真人死鞅数衆垂空而来飞云丹霄緑舆琼轮羽盖垂荫流精玉光五色郁勃洞焕太空七日七夜诸天日月星宿璇玑玉卫一时停轮神风静默山海藏云天无浮翳四炁朗清一国地土山川林木缅平一等无复高下士皆作碧玉无有异色衆真侍座元始天尊玄座空浮五色师子之上说经一遍诸天大圣同时称善是时一国男女聋病耳皆开聪说经二遍盲者目明说经之遍瘖者能言说经四遍跛痾积逮皆能起行说经五遍久病痼疾一时复形说经六遍发白反黑齿落更生说经七遍老者反壮少者皆强说经八遍妇人怀妊鸟兽含胎已生未生皆得生成说经九遍地藏发泄金玉露形说经十遍枯骨更生皆起成人是时一国是男是女莫不倾心皆受䕶度咸得长生右出洞玄无量度人经云腴名玄水玉液一名飞龙云腴一名鍊五石之华膏服之十五年身有玉光内外洞彻长生天地右出洞真填生五藏经道人图生盖不谋名衣弊履穿不慕尊荣胸中纯白意无所倾志若流水居处市城积守无爲乃能长生右出妙填经治人事天莫若啬夫唯啬是谓早复早复谓之重积德重积德则无不克无不克则莫知其极莫知其极可以有国有国之母可以长久是谓深根固蒂长生久视之道右出老子德经紫微夫人说阿母言曰服日气以平旦採月华以夜半存之去面前九寸令光景照泥丸下及五藏洞彻一形引气入曰光色蔚明良久乃毕常行得长生右出洞真太一帝君太丹隐书经真人曰食日之精子必长生縁以上天谒元君先常以月一日三日五日七日九日十五日日出时至日中食先念心中有日日中有玄盖盖下有小童正气遍身中外九重思赤气满头从顶出上昇天绕日九重咒曰日君元阳还归绛宫与我合德俱养小童因思日精来下入顶鼻孔中咽之三九满心中心中有三人左即太一父也右即玄元母也中央即赤子小童也坐金牀玉榻执玉柈玉杯中玉英神酒并天芝草见在食饮之仍不饥渴而长生食月之精可以长生縁之以上天常以十五日夜半时向月再拜咒曰月君子光还归丹田与我合德俱养小童因思月白气黄精来下入鼻口中咽之三七而止月精託肾根即得长生食星之精上昇太清常以日出晡时日中夜半上念北极太黄星咒曰皇天上帝太上道君曾孙小兆某甲好仙道愿得长生因念星精来下在两眉间流入鼻口中咽之三五思气满心胆脾中有道母主哺养赤子即不饥不渴即得长生右出洞玄五符经太极真人曰立三百善功可得长存地仙若一功不全则更从一始而都失前功常有其念在于心膂者则是也子导人作善即爲善功矣右出洞玄定志经道言下士修身断情忍色服御养神远弃荣丽栖憩幽林爱山乐水耽翫静真淡泊守固絶谷休粮长斋念道过中不餐端坐则与师寳相对出入则与鸟兽爲群孤旅巖穴独景空山思不慕归悲不悼形契阔林涧怡神拟餐面有饿容心如怀丹艰苦备婴玄有和颜见试不恐心静敬安如此之行上感虚皇九灭九生志愿不退执固殊坚尅得变化乘空飞行游宴五岳右出洞玄法轮经大劫度厄寳命长存元始九玄之精经大阳九之会洪水滔天当青书白绢佩之头上浮翔清波之上灾不能伤保身长命久佩神仙小劫度厄寳命长存符九天太真符经小阳九之周水火交横万灾并兴当以朱书白绢佩之左肘入渊不沉入火不然万害不能干保身长命与天同寿久佩神仙右出洞真青腰紫书天皇地皇人皇大字皆有清虚妙法洞玄寳文自无金名在方诸青宫不得知闻有其文者成地仙右出洞真四极明科天仙品右中真下元紫元大仙洞气阳灵之文此则大仙洞气阳生之精化生玉文以辅上清帝真变化八方之气通神招真保命长存服之八年则紫元台玉童九人给兆通灵召八景神官云舆羽盖给兆飞行右上真下元阳灵真文变化灵符此则洞阳演灵之精化生玉文以转上眞帝尊变化八方之气通神招真保命长存服之八年则太阳玉童九人给兆通灵召八景神官命云舆羽盖给兆飞行右中真中元洞阳大灵真文变化灵符此则大灵阳生之精化生玉文以轮上真帝尊变化八方之气通神招真保命长存服之八年则南极玉童九人给兆通灵召八景神宫命云舆羽盖给兆飞行右中眞中元洞阴太玄变化灵符此则北户阴极之精化生玉文以辅中元中真八景神宫上通天气下卫学眞者招灵致真千乘万骑之官服之八年则玄宫玉女八人降形致九天凤衣命真之䇿以召八景之舆载兆飞腾右出洞真变化七十四方经天尊言若善男子善女人能发自然道意来入法门受我十戒行十二可从则爲大道清信弟子清信弟子皆与勇勐飞天齐功飞天未得道者也是道十转弟子飞行空虚爲诸天策驾清信弟子见在世上可得免于忧恼度于衆苦身入光明形内澄正招鬼使神制伏魔精十转即得上爲飞天若在一转而行精进心不懈退作诸功德长斋苦行晨夕不倦即飞天齐功天尊言其六戒者皆以六通智慧能施其德行合自然福庆恒居其身祸害恒远其门翫好不絶世世因縁一转受报飞天齐功超轮九转位及大道十转弟子名书诸天七祖同昇上生天堂天尊言其十善劝戒自非大道十转弟子莫能行之者与飞天齐功心与六通智慧叅同洞虚无也身后皆得飞行云中衆圣䇿驾游行十方右出洞玄大戒经明真科曰脩奉智慧上品十诫积诸善功供养法师烧香然灯佐天光明照耀十方施惠布德念度衆生死昇东华受号飞天位比太上十转弟子爲衆圣䇿驾游行云中又云敬信奉十戒烧香恒明灯功满十转报位得及飞天右出洞真明眞经昇月庭品夫欲採月黄华之道当以月临东井之日清旦取井华之水一瓫露于中庭夜半书阳精玉胎练仙之符置于水中东向叩齿二十四通临水咒曰黄气阴华阳精洞鲜沐浴九魂冠带金晨圆明启告玉胎练仙华光交焕流芳陶津九阳齐化玄霞散烟元景回灵曲映我身飞昇上宫洞覩琼轩毕取水一斗向月服之便握固存月中五色流精皆来冠接一身五色之中又有月光黄气大如目瞳累重数十在月精五色之内并从口中而入洞匝五藏使向月吞精五十咽咽液十过又叩齿十通微咒曰黄气流精三合凝光玄晖反正冠带八芒练魂东井受明飞皇金华散灵五君流芳夫人降醴润洒十方洪芝下注六府溢充金精九化易景反容乘虚落烟游宴太空上造月庭与眞齐双变化八道出有入无三晨洞晖永保无穷毕以余水洗浴讫还室东向服阳精玉胎练仙符又叩齿十二通微咒曰藏天色光黄气郁散结精凝晖八芒明焕莹饬华黄石景陶灌玉芝盈溢润充大汉普天受练启明晨旦驾景登空得腾帝馆长离下世超度八难与日齐晖与月同干毕咽气五十过止此服月华之道元始妙法行之一年面生玉泽七年灵降身发金光九年飞行上造月鄕阴精飞景玉符太岁之日黄书竹膜之上向太岁服之三年流光下映彻照六府五藏通明面有玉光九年飞行上造月庭三素飞精招仙上符秋分日黄昼竹膜上清旦西向服之三年五岳仙官来到上真形见中士淹蔼若见若亡下士梦睡与仙共言九年得仙官云軿来迎上造日庭黄华石景内化灵符以本命之日青书竹膜之上向本命服之三年顶生金光玄照一里九年与月夫人共言飞行太空上造月庭右出洞真八素眞经日魂练精阴符以冬至日夜半黑书青纸上投水中沐浴一身血精并被练化致日精于紫景降飞华于八骞练五府于玉池运兆身于广寒又黑书青缯佩身八年身发金光项有圆明真人下降授兆眞文飞行太虚上昇广寒之宫右出洞真黄气阳精经昇日门品右飞华日景玉胎灵符以本命之日朱书竹膜之上向本命服之三年流精紫光洞照身形面生金容九年飞行太虚上造日门阳精飞景玉符太岁之日朱书竹膜上向太岁服之三年胃管通明真晖充溢填灵玉户面生日光七年飞行上造日门右出洞真八素真经八鍊金治化仙真符以立春之日黄书青纸投水中沐浴则通身鍊化招日月之玄晖降真人于玉庭并黄书青缯佩身八年与真人交言降致云舆飞昇金门之上八鍊丹胎玉符以立夏之日正中丹书黄纸上投水中沐浴则内外鍊化招仙根于阳精致黄气于黄华回日月以玄映感真人于玉宇又丹书黄缯佩身八年真人下降授兆真文飞行空玄上昇洞阳之宫龙景九鍊之符以立秋之日晡时青书白纸上投水中沐浴则骨髓鍊变招玄晖于紫景致阳精于飞根纳黄气于水母降真人于紫轩又青书白缯佩身八年头有日圆之明飞行太虚上昇广灵之堂求仙之道当以夏至之日夜半入室南向眠坐任意闭目内思月中丹光夫人姓讳形长八寸八分头作頽云之髻着丹锦飞裙口衔月光下入兆身心绛宫之中须臾月光散爲黄气帀降一形夫人在月中央採空青之华散拂黄气之中口吐阳精赤气以灌兆形从内帀外黄赤二气更相缠绕洞映一身夫人以紫书丹字六音授于兆身便引黄气二十四咽引阳精十二咽止叩齿二十四通仰咒曰流火万顷洞阳之精阳安之馆三华玉城金仙内映八素四明九曜降气元上高灵夫人潄香散华玉清丹书紫字结音空青兰池玉润流洒八㝠朱光流翳普天鲜荣回晨曲曜映监我形形与朱日同死同生乘空驾虚骖御飞軿玉女弼位金童辅灵翠羽轻盖上造帝庭毕咽气二十四过咽液十二过止便服紫书丹字行此道八年夫人授兆丹书真文日中玉珰令兆飞昇上造洞阳之宫右出洞真黄气阳精经无上祕要卷之八十八卷八十九至九十原缺无上秘要正统道藏三家本一百卷太平部无上祕要卷之九十一孔一昇太极宫品太极鍊变定真灵生符旧文出太上变化空洞第一玉景篇中藏之太极大宫诸行道求仙思神存真谢罪解过上希神明感会之恩当以立春之日青笔书文东向服之一枚宿愆并散则太极记名玉简修行八年勿失一节太极给玉童八人存思感会天真下降得见神形致八景之舆飞昇太极宫右出洞真八道玉景隐符上真中元六甲阳生变化灵符此则上甲阳灵之精化生玉文以辅上真高晨变化八方之气通神招真保命长存服之八年则太极上宫玉童九人给兆通灵召八景云舆迎兆飞行上造太极朱宫上真变化下元化生八景神宫以辅学者之身有知上真寳名宫府鄕居服御灵符以招八景之气以降上真之形下映兆之身招灵致气役御千乘万骑之官服符修行八年则高上感悦真灵降见致八景神官飞云羽盖运兆昇清变化八方上造太极宫此九天灵文授宿有金简玉名于太极之人得见其篇目生死获仙轻洩至讳罚以九天刺姦身将充蒙山之役也右出洞真变化七十四方经道言夫轮转福庆不灭不生而好学宗奉师寳与道结縁世世不絶皆由先身积行所致如此法轮上士懃尚广开法门先人后身救度国王损口拯乏棵形衣寒仁及鸟兽惠逮有生恭师奉法恒如对神长斋苦思精研洞玄吐纳气液心灰意懃割弃色累万想都泯情和气柔人神并懽如此之行一灭一生志不退转尅成上仙三师备足身登太极位加仙卿无量妙通思念转神偈颂妙通转我神弘普无量功道成天地劫转化发九重灭度更生死縁对各有宗熟悟去来辛形魂无始终积庆籍福基身㧞五难峰脱离三恶道萧萧入闲堂念度无边境思定感神通法轮三度扬辅成高仙公回我大椿步飘昇太极宫太上玄一真人告仙公曰吾受太上命使授子劝戒妙经演法说教事妙极此其文秘于太上紫微宫中自非仙公之任其文弗可见乎今说其戒以成子仙子宜寳録勤行道成当更迎子于太极宫也仙公稽首受戒而辞去也右出洞元真一劝戒法轮妙经昇太微宫品太上曰真人所以贵一爲真一者一而己矣一之所契太无感化一之变适天地冥合是以上一爲身之天帝中一爲绛宫之丹皇下一爲黄庭之元王而三一之真并监统身中二十四气气以受生生立一身上应太微二十四真真气徊和品物成形神气浑分紫房杳㝠夫气者结虚烟而成神也神者託三一以自生也变化者三一之所造得化者皆由神以自隐混黄相成得玄之极三一元君各有真气真气结成自爲千乘万骑云车羽盖常以内入紫宫以登玉清列系元图化胞保胎三一养身得爲真人飞行九霄受事高上所以一之所济者乃生乎天地也非但蝖飞蠕动小事而已子若能守之弥固则精应感畅精应感畅则三元可见三元可见则白气郁变白气郁变混分自生即千乘万骑忽焉至矣羽盖可御云軿可乘尔乃白日昇天上造太微太微天中有二十四气混黄杂聚结气变化有时忽尔而分恍然生也化气中生有二十四真人结虚生成不由胞胎皆三一帝皇之气所以致分道变化託玄立景矣即能守身中三一则太微天中三元帝皇之真君而降见于外亦与子面言也身中复有二十四真人亦体中玄气精灵所结而造致分化而造万也若云軿既至合气晨景以登太微太微二十四真人俱与身中神明合宴于混黄之中共景分于紫房之内託形气于千涂回者艾以反婴改死籍于北酆受长存乎帝乡出入玉清寝止太微若单得受一道者则三元不备但注心于一亦可长生不死得入泰清而已不得游景太微之天北登上清之宫右出洞眞大丹隐书经太微灵都幽昇符旧文出太上变化空洞第六玉景篇中藏之太微观诸行道求仙思神存真谢罪解过上希大帝大圣尊神原赦宿罪之恩当以秋分之日白笔书文西北向服之六枚则衆神削除罪名注筭玉简司命度生保命神仙修行八年勿失一节太帝给玉女十二人通真致灵神人下降所愿皆成致六景之舆飞昇上清太微宫右出洞真八道玉景隐符始生上真下元阴阳变化二符青书上符白书下符以立春日先服下符后服上符秋分日先服上符后服下符临服符时叩齿十二通微祝曰二精上灵通神致真招景八气下降我身千乘万骑唿噏成烟玉景徘徊三宫布神内外齐合飞凌九天变化帝晨朝谒玉尊毕仰嚥八气止行之八年上真曲映八景见形万骑神官将兆飞行上入太微之宫右出洞真变化七十四方经上真中元阴极变化灵符此则太甲洞阴极之精以辅上元中真八景神官上通天真下降人身招灵致气千乘万骑之官服之八年则灵飞玉女八人降形使令致灵丹芝英变化之术召八景之舆昇兆飞行上登太微之宫始生上真中元阴阳变化二符青书上符白书下符以立春日先服下符后服上符秋分日先服上符后服下符临服符时叩齿十二通微咒曰上甲真父真母合灵二气交灌六元化生八景洞神变化上清回眞曲降来鉴我形使我得乘八景之舆飞昇太极云庭毕仰嚥气八过止行之八年将感八景神官降见运尔上昇太微之宫右出洞真青要紫书金根上经学者当明中真寳名宫府鄕居服御灵符以招八景之气上降中眞之形下映兆房招灵致仙役御千乘万骑之官服符修行八年则高上感悦三部八景神官降见兆身致八景云舆运兆昇清变化八方上昇紫微宫方诸东华也其文法授有宿名东华金简玉字之人自无此挺不得叅闻见其篇目皆九祖昇仙轻洩漏慢身充风刀之考九天刺姦罚尔年命也中真变化下元化生八景神官以辅学者之身学者宜知中眞寳名宫府鄕居服御灵符者以招八景之气以降上眞之形下映兆身招灵致气役御千乘万骑之官服符修行八年则高上感悦眞灵下降致八景神官飞云玉舆迎兆上昇紫微之宫其道高妙不行下世得者生死获生轻洩灵文罚以风刀之考充役河源也中元散二十四气化生三气八景洞眞二十四神官下治学者之身中元官中赤混气变化凭虚而生也皆有千乘万骑镇卫身形若存天真于心自招灵颜于寂房则三八部神不移年而见形玉童玉女立可使令八年之中千乘万骑克致八景玉舆运兆上昇紫微之宫也凡修九真八道而无此文亦当絶思于玄尚无烦徒损口目之功也故二十四神在人身中上招二十四真中安二十四宫下通二十四气一神不鎭则万神不安宫宅空废赤子飞扬邪魔来入万病并生学不知此仙焉可蒙千乘万骑焉可得致八景之舆焉可得乘乎上真下元阴生变化灵符此则北方玄阴之精化生灵文以辅上元下眞八景神官上通天气下辅学者身招眞致灵千乘万骑之官服之八年则太玄玉女八人降形使令致九天真书玉岳神图召八景玉舆飞行上清其文秘太微上观依玄科四万劫一出右出洞真变化七十四方经通灵决精八史图上部第三真气三景吐灵华晃朗八门开中有智慧神被服飞天衣八史通灵气玉符洞精微寳云映玉字巨兽振天威焕烂八会宫纷纷灵人飞精思招真气五符生光辉八景策玉舆登空入紫微右出洞元灵寳二十四生图经无上祕要卷之九十一无上秘要正统道藏三家本一百卷太平部无上祕要卷之九十二孔二昇上清品上夫欲腾身九清宴景南轩回玉珮于明堂引金珰于泥丸降魂真于晨灯招飞景于帝君凡行此道以暮卧两手抚心闭目内思存玉珮青阳之气光色沌沌如日月之圆虚映兆身洞达魂精帝君姓开元讳𨴠明形长九寸头建紫冠披珠绣华帔飞锦青裙带月衔日乘御青乌在青光之中下降兆身安鎭泥丸兆当叩齿九通嚥液二十九过阴咒曰玄元太虚九天魂精晨灯朗映结气沌清号曰玉珮洞曜太明带月衔日建符执铃华光流焕普天郁㝠乘青控翮丹辕紫軿先宴三元回降我玄鎭在泥丸下流黄庭检魂制魄万神安宁五藏结络九穴华荣八景腾飞昇入玉清毕以手按额发际九过拭目二七过嚥气三过止便卧如此则魂安魄宁万神鎭宫内固灵气外塞邪源八景变化鍊真变仙九年尅能洞覩幽穷逆究未然坐在立亡与神返颜一十八年道成降真飞行上清右出洞真玉珮金珰太极金书上经紫书丹字月魂隐音皆书月中西境骞树之林结自然之书也皇上诸天人皆以春分之日採紫书丹字而服之得服此六字则炎光映兆之身月中玉珮七寳可得而明当以春分之日晡时白书黄纸上服之叩齿十二通微咒曰太晖曜中天明霞焕金房玉字罗庆云丹书结成丛飞歌散朱林窈窕太漠中灵音自然唱微辞八素宫诸天嗽金香流津灌我容灵同天人德皇上降紫童运我凌九虚上造朱月宫毕嚥气二十四过止又丹书紫上佩头三年则生自然紫光映兆之形飞行上清求仙之道当以春分之日晡时入室西向眠坐任意闭眼内思月中青光夫人姓讳形长九寸头作頽云之髻着锦云飞羽之裙口衔日光下入兆身两目之上须臾月光散爲黄气流布一形夫人在月中央採骞林之华散拂黄气之中口吐阳精赤气以灌注兆形从内帀外黄赤二气更相缠绕洞映一身夫人以紫书丹字六音授于兆身便引黄气二十四嚥引阳精十六嚥止叩齿二十四通仰咒曰金治八鍊丹池浩渊玉膏滂沱流洒八骞黄气郁昇阳精结烟採华兰庭飞裙诜诜夫人嗽香皇上灌津柔景时融闰帀诸天丹晖八朗光明洞鲜回曜曲映下降我身得与月魂长保灵年乘空驾浮之造无间止嚥气二十四过嚥液十六过止便服紫书丹字行此道八年夫人授兆身丹字真音月中飞华以拂兆身也面有金容飞行上清右出洞真黄气阳精经高圣帝君曰欲记名玄简腾身上清之法当以三月三日上合之时沐浴清斋食时入室烧香北向九拜朝礼玉天毕北向叩齿十二通思斋堂之内有紫气之云虚生郁勃冠帀一室存五老仙伯在紫云之中披飞青羽帔冠通天玉冠手执青文之箓司领仙玉郞着云锦之袍冠七寳玉冠手执白银之简思见二眞爲我记名于白简之上结録于青文之编以我简録付监真使者定録于左仙上疏九天帝王七圣凡下简録定名五老仙伯领仙玉郞化入我身洞房之中微咒曰天元庆吉上合六陈九帝命灵七圣敷真空玄记録东华结篇名勒帝简永保上仙音韵相和我体自然紫胞玉秀琼琅内鲜面彩金晖骨化如银奇毛异色上下缠绵玄降九霄回天紫轩六领五龙飞昇帝庭三元合庆得如所言毕又七拜礼七圣嚥七气止行之七年真人见形自注简録降致三元乘空步虚昇行上清高圣帝君曰欲书名太极白简青文飞行太极之宫者当以三月三日青书白简青文十音向辰上服之叩齿十二通微咒曰三合成契玄纲总辰五体法图玄简青文名题太极位准上仙三元己布六气敷陈金音玉字我欲自然得乘飞景上造帝晨毕嚥气十过向辰四拜朝太极四真止行此九年太极书名四真下降授兆眞文自解明音飞行上清高圣帝君曰欲书名玄宫上元青金赤书隐文飞行玄宫之上当以八月八日青书青金赤书十音向西方而服之叩齿九通微咒曰天回气布四纲正方三五结络九道成丛青金赤书文耀太空玄图垂音八达四通洞得幽微朗覩无穷得朝三元进登紫房出入三清长保华元毕嚥气六过六拜朝玄宫上真止行此九年则上元刻书青金赤书隐篇自然解晓究幽穷微与神交通乘虚飞行上昇上清右出洞真七圣元纪经黄帝招灵致真摄魔之符朱书黄木版上令广九寸长一尺二寸置室中央修行诵经入室百日与神人共言三年室生自然黄霞之灵欲致天仙当书如法着符南面精思百日真人降形仙人诣房授子神真人道兆欲摄魔当书如法以着北面诵太空之章一篇则北帝操兵天魔丧形万精灭影内外肃清又朱书黄缯九寸佩身八年帝遣徘徊之辇下迎兆身上昇上清右出洞真致真摄魔之符经始生中真下元阴阳变化二符朱书上并黑书下并以立夏日先服下符后服上符冬至日先服上符后服下符临服符时叩齿十二通微咒曰紫元交泰二气合灵太一变神洞元开生阴阳导养营鍊光明上灌下溉六度吐精回真曲映来降我庭通幽彻视朗覩神形八景翼仙使我道成变化玄应坐超三清长齐天地万劫不倾毕仰嚥八气止行之八年上真八景尅降兆身飞行上清右出洞真青要紫书金根上经上真下元阴生灵符此则北上玄阴之精化生灵文以辅上元下真八景神宫上通天气下降学者身招真致灵千乘万骑之官服之八年则太玄玉女降形使令致九天真书五岳神图召八景玉舆飞行上清右出洞真变化七十四方经梵摩迦夷天魂精秘音内讳玉珮正阳之符则梵摩迦夷天正阳之气主合玄谷宫上真内神黄书白素佩身又书白纸本命八节日服之内思玄谷宫上眞三年审定尅见真形取一十八年得乘八景云舆飞行上清右出洞真九真阳符六月受郁单无量天之气当以其月九日旦十九日正中二十九日夜半一月三日三时香汤沐浴入室烧香西北九拜朝元父东南三拜朝玄母还向月建平坐叩齿三十六通闭眼思郁单无量天王姓混讳霜衣九色无缝自然斑文之裘头戴耀精日圆冠乘九驎琼轮从玉仙二十四人下入兆身绛宫之中存见赤色之云气郁郁冠帀兆形良久口引云气九嚥微咒曰九天之气气已满充安置八景罗列三宫万神备位灵眞交通司命定録太一扶将三五齐契运覩太阳三变九转返我帝鄕金舆琼盖夹引玉光来降我身安我金堂与我相保与我同翔腾飞太玄上宴帝房毕嚥气九过止如此三年心生五华万气变化覩幽察冥与神共言九年得乘八景飞行上清右出洞真九丹上化胎精中记十月十一月四月八月朔日平旦向王再拜以东流水服琅玕华丹一两即头主七色之气面有金华玉映闭气则立致八玄之舆唾地则化爲飞龙左啸则神仙立朝右指则三素合风千乘万骑飞行上清右出洞真太微灵书紫文上经中央大黄万始玉符兆欲致黄帝玉司君当以太歳本命之日向岁上赤书黄纸服之赤书黄缯佩之九年玉司若削兆死过度兆生宫遣黄霞飞軿下迎兆身上昇上清之宫右出洞真四极明科四十五念功齐天地数法自然福覆无量转神入妙通微究玄同体道真思念既定则坐降云龙八景玉舆上昇上清右出洞元法轮经玉清郁悦那林昌玉台天九晖太晨隐书金玄内文凡修神仙之道当以白书青版上置东方以灭青帝大魔王官属招致东方仙官行之九年则青真上圣皇上丈人降形于兆身役使仙官取自然灵药又以白书青缯佩身行来东方则致安大堂鄕纳善之世界大魔王束带稽首礼迎仙官侍卫入东岳则致青云羽盖九年飞行上清右出洞真高上金元羽章玉清隐书经六素飞精通灵玉符以立夏之日朱书竹膜之上清旦东南向服之一年日中童子见行三年与形神共言九年九空真人授兆真经变化八方坐在立亡飞行上清八素飞精玉符以立春之日青书竹膜之上向东北正中服之二年九孔通明三年神华内鲜九年与真合灵飞行上清登飞木星之道岁星圆镜木精玄朗东阳之陔星中有九门门中出锋芒锋芒光垂九百万丈一门辄有一青帝凡九青帝并备门奉卫于中央青皇真君星中央有始阳上真青皇道君讳澄澜字清凝夫人讳寳容字飞灵治在木星之内鎭守九门运青光流锋以照上下之眞欲飞登之法常思见岁星当正心视星以右手抚心而礼之左手掩两目乃九闭气又叩齿二十七通嚥液九过使目闭于手下心唿岁星中真皇之君夫人名讳字三过毕曰愿得与始阳青皇真君君夫人共乘八景碧舆上登太上宫言毕乃开目于手下向星微咒曰天光交和精流东方仰望九门飞霞散锋如阳碧台中有青皇青牙垂晖映照九方郁粲夫人字曰飞云齐服云锦龙帔虎裙腰带凤符首巾华冠出无入虚遨游太元前策青帝后从千神来见迎接得爲飞真上登玉清高上之房祝毕去手临目对星服星之光二十七吞存视星九芒使尽来入喉中也都毕又叩齿三通常行之十四年木星中青皇太君奏闻高上玉清宫刻太微蘂简定名玉书位爲上清真人木星有九门门内有九青帝其一帝辄备一门以奉承于中央青皇上真大君也青皇者东方之上真始精之尊神也出入玉清与高上爲友也其门内青帝或号青灵之公或号青神或号青帝飞登火星之道火星玄镜丹精映观南轩星中有三门门中出三锋芒锋芒光垂三百万丈一门内辄有一赤帝凡三赤帝并备门奉卫于南镇上皇真君星中央有丹火朱阳赤皇上真道君讳维淳字散融夫人讳华瓶字玄罗治在火星内镇守三门运赤光飞芒以朗天下之眞人也欲飞登之法思见荧惑星当正心视星左手抚而礼之右手掩口乃三闭气叩齿二十七通嚥液九过临闭两目心唿荧惑真皇君夫人讳字三过毕曰愿得与丹火赤皇君君夫人共乘八景丹舆上登玉清宫毕乃向星微咒曰玄象流映丹光南冥仰望三门朱云绛城中有丹皇名曰维淳夫人内照是爲华瓶齐服云霜凤华龙铃腰带虎书首巾飞青出元入玄翔遨五城前导赤帝后从六丁来见招延得眞之名上登虚玄金书玉清祝毕去手勿复掩口故临目视星服星之光二十七吞存令星三芒尽来入喉中都毕又叩齿三通常行之四年荧惑星中赤皇上眞道君奏闻三元玄上宫刻玄圃琼简定名金书位爲上清眞人荧惑星有三门门内有三赤帝其一帝辄备一门以奉属于中央赤皇君也赤皇者南方之上真丹宫之贵神出入玉清与三元上皇爲友也其中有赤帝君者或号赤灵之公或号曰赤神或号赤精或号赤帝并受事于中央赤皇上真大君飞登金星之道太白星圆镜金精焕曜西辰太白星中有七门门中出七锋芒锋芒光垂七百万丈一门内各有白帝凡有七白帝并备门奉卫于西真上皇道君星中央有太素少阳白皇上真道君讳寥凌字振寻夫人讳飙英字灵恩治在金星之内鎭守七门运白光飞精以映上元真人欲飞登之法思见太白星当正心视星以右手抚心而左手掩两鼻孔乃七闭气又叩齿二十七过嚥津九过临闭两目心存太白眞皇君君夫人讳字三通毕曰愿得与太素少阳君君夫人共乘八景素辇上登玉清宫毕又向星微祝曰七气艶飞光照西方仰望七门灵阙激锋素晖烛映德摽金宗中有少阳号曰白皇夫人灵恩治在玉房齐服皓锦流铃虎章首巾扶晨腰珮金珰出空入虚游步玉刚前导白帝后从六庚来下见迎北登墉官名书上清得爲真公祝毕去手勿复掩鼻故临两目视星服星之光芒二十七吞存令七芒尽来入喉中都毕又叩齿三通常行之十四年太白星中少阳白眞人皇君奏闻太帝玉皇宫刻上清金阙定名玉简位爲上清左真公太白星有七门门内有七白帝其一帝辄备一门以奉属于中央白皇道君也白皇者西方之上真太素之尊皇出入玄清与皇初道君爲友也其门白帝君或号曰白灵之公或号白神或号白精或号白帝之君并受事于中央白皇上真大君也飞登水星之道辰星圆镜水精洞映北冥辰星中有五门门中出五锋芒锋芒光垂五百万丈一门各有一黑帝凡五黑帝并备门奉卫于北真上皇星中央有太玄阴元黑皇道君讳启咺字精源夫人讳玄华字龙娥治在水星之内鎭守五门之中运玄光流明之气以朗曜北元之庭当爲真人者欲飞登之法思见水星正心视星以两手抚心毕举两手以掩两耳乃五闭气又叩齿二十七通嚥液九过临闭两目心唿辰星真皇道君君夫人名字三过毕曰愿得与君君夫人共乘八景苍舆上登上清上元宫毕又向星微祝曰五气玄飞光流北方仰望五门苍阙郁繁激芒达观灵映景云中有黑皇厥字精源龙娥纷蔼俱理玄关齐服苍帔紫锦飞裙腰佩虎符首巾莲冠出凌九虚入响玉津前导黑帝后从六壬来下见迎上登紫房名书太上得爲玉眞祝毕去手勿复掩耳故临目祝星光芒二十七过存令五芒尽来入喉中都毕又三叩齿常行之十四年辰星中太玄上星真君奏闻高上宫刻琳房玉札定玉清紫文位爲上清真公辰星有五门门内有五黑帝其一帝辄备一门以奉属于中央玄皇君也玄皇者北方之上真太玄之尊君出入上虚与紫精道君爲友也其门内黑帝或号爲黑灵之公或号爲黑神或号爲黑精或号爲黑帝君并受事于中央太玄黑真上皇君飞登土星之道镇星圆镜土精鎭荫黄道镇星中有四门门中有四锋芒锋芒光垂四百万丈一门各有一黄帝凡四黄帝备门奉卫于镇元黄上真君也星中央有黄中真皇道君讳藏睦字眈延夫人讳空瑶字非贤治在镇星之内镇鉴四门运黄裳流气朗映中元照盻学真者欲飞登之法思见镇星正心视星以两手抚心而礼之毕举左手以掩洞房上乃四闭气又叩齿二十七过嚥液九过临闭两目心唿镇星真君夫人讳字三过毕曰愿得与中央太皇道君君夫人共乘八景黄舆上登上清宫毕又向星微祝曰四气徘徊合注中元仰望九极傍观四门黄台紫房垂锋散芒灵光郁散天华落盆中有黄皇厥字眈延夫人潜德是爲非贤理命和气导玄灌元齐服黄云龙锦虎裙腰佩金符首巾紫冠出凌玄虚展光金门前导黄帝六已卫轩来下见迎上登天关金书太上琅简刻名飞行太空得爲玉卿祝毕去手勿复掩洞房上故临两目视星服星之光二十七过存令四芒尽来入喉中都毕又三叩齿常行之十四年镇星中黄上真皇奏闻太上宫刻署玉台碧简定九玄丹文位爲上清真公鎭星中有四门门内有四黄帝其一帝辄备一门以奉属于中央黄真皇君也中央黄真上皇者中极之高尊出入太微与皇初道君爲友也其皇帝守门或号曰黄灵之公或号黄神或号黄精或号黄帝君并受事于中黄上真之君也一夕服五星令常周徧春服星光以东方爲始夏服星光以南方爲始随王月以王星爲先星行不必在方面亦随星所存向随行天阴无星之时皆于寝室施行同存五方也真人云在室内存星亦不异于见星也勿谓不见星而当废之也此太上之隐道登晨之祕法也吞服星光芒时当悉存星真上皇上皇夫人乘光中来下入口嚥之临目彷彿如有其形也恒修太上隐法招存五星之上皇者五年之内髣髴形见七年覩见与之同行十四年五星一合来下共乘玄华之舆三素紫云前导五帝后从万真五星携之共载白日登晨上朝玉清受书爲上清真人右出洞真八素真经东岳青帝内思甲乙入木九赤班符东方青帝君姓常讳精萌头建九元通天冠衣青锦帔碧锦飞裙佩太上九气命灵之章带翠羽交灵之绶常以立春之日乘碧霞九龙云舆从青腰玉女十二人手把青林之华九色杖旛游行东岳太山校定真人仙官録札时诣东海水帝考筭学道功过罪目回降佩符者身学者服其符以招其神存其气以降其真求削水帝之简上名玉札之篇当以立春之日平旦沐浴清斋入室烧香服甲乙入木九赤班符行之九年则能书符投山山降云雨儵欻奄冥书符投水水上蚑龙能入万丈之渊如行人中书符于木削之不灭其文转明带符抱木身成山林东岳卫以仙官十二人行之十八年则能飞行上清北岳恒山君常以冬至之日列奏眞仙已得道始学之人名録上言高上帝君録校玄名区别功过修飞仙之道当以其日夜半沐浴斋戒入室烧香北向思恒山君姓伏讳通萌头建五元寳晨玉冠衣黑锦飞裙披玄文明光之裘带交灵紫绶乘玄霞飞轮从北岳仙官十二人悉乘飞龟手把五色华旛西北而回上登无崖之上玉清之天徘徊空虚之内黑云之中当叩齿五通心言今日上吉八节回还道君曲盻来降我身领掌命録长保天年毕思恒山君乘黑霞飞轮下降兆房黑气勃勃霞满一室君在黑气之中手执紫简注上我名于紫简之房微咒曰玄阴回灵乘日御晨五气总眞普统群仙案景上宫徘徊云陈曲降监映来我房轩书名玄简记上玉篇使我道明洞彻入眞制命五灵封河召山降龙起雨导云兴烟飞霄轻轮昇入帝晨毕仰嚥五气正修之九年则恒山君爲兆降致黑龙云舆给以仙官玉人招北方神真灵药洞明北方未然之事吉凶之兆行之十八年飞行上清右出洞真九赤斑玉帝内真经青帝甲乙通灵玉符空青书绛缯佩身又以甲乙日青书绛纸上束向服一枚三年甲乙青腰玉女降见兆身通灵知东方万里之事致东岳仙官送自然之厨九年青帝自降于寝房迎以青霞飞轮上昇上清宫赤帝丙丁通灵玉符朱书黄缯佩身又以丙丁日朱书黄纸上南向服一枚三年丙丁赤素玉女降见兆身通灵知南方万里之事致南岳仙官送自然之厨九年赤帝自降于寝房迎以绛霞飞轮上昇上清宫白帝庚辛通灵玉符白书黑缯佩身又以庚辛日白书黑纸上西向服一枚三年庚辛白素玉女降见兆身通灵知西方万里之事致西岳仙官送自然之厨九年白帝自降于寝房迎以素霞飞轮上昇上清宫黑帝壬癸通灵玉符黑书青缯佩身又以壬癸日黑书青纸上北向服之一枚三年壬癸玄素玉女降见兆身通灵知北方万里之事致北岳仙官送自然之厨九年黑帝自降于寝房迎以玄霞飞轮上昇上清宫黄帝戊己通灵玉符黄书白缯佩身又以戊己日黄书白纸上向太岁服一枚三年戊己黄素玉女降见兆身通灵知中央万里之事致中央仙官送自然之厨九年黄帝自降于寝房迎以黄霞飞轮上昇上清宫矣右出洞真素奏丹符灵文无上祕要卷之九十二无上秘要正统道藏三家本一百卷太平部无上祕要卷之九十三孔三昇上清品下夏三月九元上虚皇君则变形爲九日更相累连光明流曜映照上清思之还返真形修行上虚皇君之道常以冬至之日入室北向拜朝虚皇君毕叩齿三通思虚皇君随四时形景在玉清七寳宫北元府恬水鄕上善里中回真下映入兆两贤幽阙之中便咒曰玄寂通微散精虚皇三元混合飞仙流光神童溉灌玉女散芳元父交庆福祚我当八景辅翼五老降房得覩上灵接颜仙王永享罔极仰飞太空轻羽飞行昇入上宫毕仰嚥十气止此玄寂上道秘于太上六合紫房依科万劫一出玄授上仙之人得者神仙行上清也玄寂九元无上虚皇君元飞皇之气讳字形长五千万丈冬三月头建飞天紫冠衣五色斑衣虎裘佩流金之铃带交灵素绶立玄龟之上在玄云之中光明焕焕朗照上清思之还长五寸五分春三月九元上虚皇君则变形爲老人头建黄巾身衣玄羽之衣手执金戟足立紫云之上思之还反真形秋三月九元上虚皇君则变形爲黄黑二色之光光明奕奕照明北方此则反玄寂之气更受鍊元飞皇之精思之还反真形右出洞真元始变化上经春分之日月宿金门之上金门之上则有通灵之门也以其时月于金精冶鍊之池受鍊于石景水母莹饬于华光当此之日灌阳精于金门纳黄气于玉泉皇上真人诸天人皆以其日採骞树之华以拂日月之光月以黄气灌天人之容故春分之日万气并温神景偕和黄气阳精降接之时也求仙之道当以春分之日哺时入室西向眠座任意闭眼内思月中青光夫人姓讳形长九寸头作頽云之髻着青锦飞云之裙口衔月光下入兆身两目之上须臾月光散爲黄气流布一形夫人在月中央採骞林之华散拂黄气之中口吐阳精赤气以灌注于兆形从内帀外黄赤二气更相缠绕洞映一身夫人以紫书丹字六音授于兆身便引黄气二十四嚥引阳精十六嚥止叩齿二十四通仰咒曰金冶八鍊丹池浩渊玉膏滂沱流洒八骞黄气郁昇阳精结烟採华兰庭飞裙诜诜夫人漱香皇上灌津柔景时融闰帀诸天丹晖八朗光眀洞鲜回曜曲映下降我身得与月魄长保灵年乘空驾浮之造无间止嚥气二十四过嚥液十六过止便服紫书丹字行此道八年夫人授兆丹字真音月中飞华以拂兆身也面有金容飞行上清右紫书丹字月魄隐音题月东境骞林之树树叶结自然之书也得服此字寿万年施日月之道乃有数十法至于此音秘不行也轻洩身见世负风刀之考七祖充无极鬼责三涂五苦万劫不原当以秋分日平旦东向丹笔书紫纸上服之叩齿十二通微咒曰玄晖明白紫气艶光郁飈乘日四六相通外拂朱华内结八芒紫道流焕我身逸充得乘景舆上造帝堂毕嚥气二十四过止又丹书生紫上佩头三年顶生紫光三尺得给玉女六人口受灵音妄洩之人死没鬼官百年有金名玉字之人得传一人秘则神仙飞行上清凡学道之士服日月之道当以立夏之日正中取真珠八分又丹书八鍊丹胎玉符黄纸上投于清水之中向南沐浴临盆叩齿二十四通微咒如立春之文毕引气八嚥止还室内烧香以鍊丹和紫粉囊诸粉以粉身摩两手令热拭面及通身首南而卧叩齿九通暝目握固思日光紫气累重下灌己身思己在日景之内日景回己身上昇洞阳之宫在空青之林流火之庭思南极洞阳真人讳融珠形长八寸衣绛章单衣头戴日精通阳之冠口吐赤气勃勃如火之炎以烧己身须臾啜取青林之华以与己身己食华味甘觉体帀热嚥气八十过止微咒曰日景耀罗绮合玄阿流火洋洋万津扬波空林郁青金翅婆娑八鍊朱母芳芝恬和金阙四张皇人之家灵晖吐精仰啜飞华左郁玄上右策命魔身登高台游盻緑那八景翼霄紫琼丹霞气同玉真命齐灵柯长宴九玄路无倾嵯毕便服八鍊丹胎玉符嚥气八十过嚥液三十六过止行此之道暮卧又当以立夏之日始至立秋以两手摩心上左右各八十过思日在心中月在心下日月二光映照丙身叩齿十二通咒曰朝游青林夕宿高台流火万丈受鍊玉胎魂宁魄悦万神熈熈极日永月三光齐期毕便卧行此八年则身入火不然面有朱容得与融珠面共语言降致丹霞飞行上清右出洞真黄气阳精王道顺行经上无二十四气结成二十四宫府鄕里名号置二十四帝尊处于玉清之上无崖之巅空洞之内太虚之中帝君凭虚而生感灵和而爲人宫府皆结玉气而成号以辅上元上真光明洞曜虚映上清二十四帝以立春秋分之日服御始生之气鍊真变神下降学者真人之身是其日当清齐沐浴烧香入室先思青气从兆右目中出白气从兆左目中出二气混合蓊郁相覆满于一室思己身在二气之中见神真形每令分明审定光色便行服御咒说之辞也极思寂注勿异念也所以专则致感精则致妙故能回紫軿以扇空驾飙轮以上昇也自无太极金名玉字不得知闻见其篇目皆玄挺应会尅成上仙秘则灵降洩则祸婴上元散二十四气化生三部八景二十四元洞神宫下治学者之身上元中宫中亦混气变化凭虚而生也皆有千乘万骑鎭卫身形若存天眞于寂室精思神颜于灵宇则三八部神安鎭宫府不移年而神见玉童玉女立可役使八年之中千乘万骑必共致八景玉舆戴兆身飞登上清之宫也太素三元君乃一眞之女子则三素元君之母也太素元君虚结空胎凭华而生诞于高上上清寳素九玄玉皇天中厥讳正荟条字云淳婴头建寳琅扶晨羽冠服紫气浮云锦帔着九色龙锦羽裙腰带流金火铃虎符龙书坐于太空之中膝下常有丹緑青三素之云云气冠覆元君之身夫欲行飞仙之道佩三元玉检之文当以夜半时于密室之中北向暝目叩齿三通存思太素三元君服色讳字乘丹緑青三素飈轮从玉皇天中来下降室内便心拜于元君微咒曰三气元精九天上灵晨晖朗曜玉华洞明三素飞飈丹辕緑軿八风扬轮流映霄庭招真致仙下降我形上愿利亨单向皆成金颜华容内府鲜明八景扶舆骨飞肉轻上昇丹台朝谒玉清毕嚥气二十四通止开目便讽玉清上宫琼瑶萧条之唱以和于形魂之气欣于太素之高真唱曰太元连玉清三曜洞高明八景回晨风散云蔼飞灵圆轮掷空洞金映冠天精玉华结五老紫烟运霄軿乘气荡玄房委顺拔所经金姿曜九霞玉质跃寒庭幽童回骇盻老艾还反婴帝一固泥丸九眞保黄宁视盻万劫外齐此九天倾毕心拜嚥唾三过都止也上眞元父结九天玉精之气化生道一内神遂无爲道极之宫下真玄母结九阴玉灵之气化生阴极内神真元中灵之宫二气上治九天极洞之宫下治人身金门阴阳之房元父玄母常以立春春分之日受交虚映之气散精灌灵合会天元中鍊玉仙下变形真当此之日普天内新爲学之本当以其日沐浴清斋入室烧香存思二真形象讳字衣服宫府鄕里服御阴阳二真灵符固神宫于幽府定保録于元图阳离北朔之鄕阴会金云之州交二气以变鍊合阴阳以相扶则元始勒命于南极三真书简于东华宛转反香之烟游观紫霄之崖灭死结于元胞辅上真于幽都八景䇿辔三元迅虚飞行上清变化太无则七十四方与形合庐也上清变化七十四方上真始号上元上真高明元玄灵之气结玉清琼上宫丹明府三素鄕元正里号曰上三天玉童讳字头建三华寳曜洞天玉冠衣青黄七变锦袍带朱精禁天之章佩七曜流金火铃治玉精琼上宫下散元九道之气化生洞仙中元五阳洞耀洞极虚上高皇之宫下治真人之身中黄长命宫中三天玉童常以立春秋分之日服御元玄虚之气以鍊眞变神散元九道之气以灌学真之身修飞仙之道常以其日平旦哺时夜半入室东向服上真上元灵符叩齿三通闭眼思三天玉童讳字服色乘玄虚之气下降己身与九道之气混合同一宫便引气三嚥密咒曰浩浩玄虚金室琼庐三灵启运六元散敷流真下降授我玄符光映八圆道明恢扶金札玉字紫文丹书勒位九天灵真同畴降致緑軿飞云龙舆飞行上清昇入玄虚长保劫年福庆有余毕仰嚥三气止右出洞真七十四方变化上经检仙真书一名太眞阴阳灵録三元章乃三天九灵上微隐文天地有大劫之数经八千劫其文则一见三元玄台直符三百人玉女九十一人佩者一形之神皆受号自然玉仙也无此文则形神不变垢魂彷徨彷徨不定则神与邪交则有灰落之期形神不变则不得召仙官命上真及诵万徧玉章也万徧玉章皆九天太真万神之隐名诵之则九天骇听万仙东带身无检仙之文而轻命仙官揺动九天仙不爲降天不爲纳音魂飞魄散神惊气奔宫宅振溃赤子扰丧天魔生祸身则灰亡学有此文则不修自仙太平期至奉迎圣君于上清宫自无玄图帝简刻书丹文不得妄告寳篇轻洩七祖充责长闭鬼官己身亡命不得入仙也上清玉景丹灵洞天上元君三元玉检文以授上清真人佩游诸天检御太空摄领群真得佩此文位同灵仙诸天敬䕶五帝司迎九年得三元君奉诣上清宫受此文斋九日青笔书九尺黄缯上祭之于本命之岳然后佩身九年未昇当又祭投书于青烟之霄则得上清玉景宫给以五色云车奉迎受者身清虚元年岁在庚寅九月九日上甲直晨元始天王清斋上清宫告盟无上无巅无色无影无形无名无祖无宗无极洞清九玄自然无数劫道授三元玉检文检三天玉童使付后学有玄名应爲上清真人者定名于丹台金藏玉䇿紫文琼札奉迎圣君飞行上清宫太素三元君处于高上上清之宫广灵之堂晨灯映乎玉真明光焕乎丹房三华吐曜于自然神晖洞朗于九玄庆云翳乎玉台飞烟郁于紫轩明玄图于上馆理五符于胎尊布三元于太素主生籍于玉门萧条高轩独翫妙渊出游霄观则日月倾曜列烛拔根八风回波飈荡幽源琼晖映朗高霄舞晨绛霞郁敷黄云七缠五老启途太帝扶轮西皇秉节东华扬旛九天爲之巅徊大无爲之起烟幽气隐蔼八景拂尘顾盻罗于无上俯仰周乎百圆可谓至真之高邈妙化之难量也右出洞真玉检经此流霞开明内观玉符东向朱书白纸上叩齿十二通咒曰太阳九道八真齐明三五回化混合丹灵石景玉胞朱丹之精採纳飞玄来降我形长与三晨同死俱生毕以符投于石景水母之中右上清玉霞紫映内观上法一名金精石景水母玉胞经一名採服日根招霞之道常以月生一日取东井黄华之精三升井华水也盛以金器亦佳着于中庭至月十六日夜半令月精光玄映于黄华之中兆东向书黄气阳精洞明灵符投着黄华器中转西向叩齿二十四通仰唿月魄云云凡二十四字毕闭目存月中五色流精紫光下灌兆身洞帀一形存月中有一真人形长九寸头戴紫冠通身衣黄锦飞裙下在兆头上口引月中黄华以灌溉兆形便临黄华器中映月光而微咒曰灵舒耀华三五洞清紫黄交降二气混并天元离合运度亏盈皇芝流溢黄胎结精景中眞人淘灌我形月君夫人固我黄宁金铛玉珮使我彻明与月俱亏与月俱生长餐黄华昇入帝庭浮游太空匡御飞軿上享无极亿兆劫龄毕仰向月二十四嚥止取黄华向月洗目及通身自盥洗毕余残悉放东流之川行此九年目覩空洞彻见万里逆究吉凶鍊容易体面有玉精体生紫光乘空驾虚飞行上清三关启机九户受灵面发金容五藏华荣金眞启畅豁落洞明神烛潜照寳光夜生流金交掷焕落火铃啸命立到驱策神兵三元诣房降致緑軿乘空驾虚飞腾上清右出上清玉霞紫映内观上法无上祕要卷之九十三无上秘要正统道藏三家本一百卷太平部无上祕要卷之九十四昇太空品上清金阙灵书紫文採服日华飞根以散解死结保凝泥丸混生雌雄固魂养神身得玉皇气同三光案此吞气之法昔受之于太微天帝君一名赤丹金精石景水母玉胞之经也当常伺见日初出之时乃对日东向叩齿九通毕心中阴况唿日魂之名日中五帝之字日魂珠景照韬緑映回霞赤童玄炎飙像凡心祝唿此十六字毕仍暝目握固存见日中五色流霞皆来接一身下至两足又存令五气上至头顶于是日光流霞五色俱来入口中又日光霞之中自复有紫气大如目瞳者累重数十焆焕在五光之中名之日华飞根玉胞水母也并俱与五气来入口中向日吞霞作四十五嚥气嚥气毕又嚥唾九过毕又叩齿九通微祝曰赤鑪丹气员天育精刚以受柔炎水阴英日元晨景号曰大明九阳齐化二烟俱生凝魂和魄五气之精中生五帝垂光御形採飞以虚掇根得盈首巾龙华披朱带青辔爲流玄霞映上清赐书玉简金阁刻名服食朝华与真合灵飞仙太微上昇紫庭祝毕向日再拜真仙之中百万人以上无有一人知日魂之名此道玄妙非腐食臰骸可得听闻天阴无日可于密室中所卧洁净处存而爲之清修道士精通上感者可不待见日而修之也若学者休粮山林长斋五岳絶尘人间远思清真者得日日服日根之霞吞太阳之精则身生玉泽面有流光如其外累人事未获静形浮游世路心拘萦网者要以月朔日月三日月五日月七日月九日月十三日月十五日月十七日月十九日月二十五日案而爲之如上法一月之中十过也此日是日魂下接飞根盈满水母玉胞行之一十八年玉清太素三元君当鍊以金真映以玉光位爲玉皇飞行太空右出洞真灵书紫文紫书诀凡修上真之道当行上清玉霞紫映内观上法常以本生上旬之日沐浴清斋虚洁法服平旦入室以内观开明玉符清华之水东向洗眼并潄荡口肠令内外清虚口无余味腹无余熏眼无余视体无余尘恬洁净默唯道是身然后还南向平坐瞑目内思紫气出兆头顶之上勃勃充天气灌己形内外郁㝠便引紫气仰嚥三十九通气随嚥入兆口腹之中嚥讫开眼朗然豁除便叩齿三通仰咒曰上清流霞晖眞告旦紫云映灵扬精交焕内注金门玉户受灌寳神藏景魂魄无散明皇九真八道㳅㵪攀云招虚灵降河汉洞彻幽元三晨齐宴游腾玉室上拜帝馆毕仰嚥三过止此内观开明玉符当以朱书白纸投水中东向叩齿三通咒曰天无飞翳地无游尘玉符荡秽洗除非真洞明玄虚招致灵仙毕以水洗目漱盥内外余符水悉放之东流此一诀出上清玉霞紫映内观经中篇修之八年紫云覆兆身目朗彻视洞观九天体生奇光纵景万变飞行太空右出洞真青要紫书上经十二月则受梵寳天之气当以月三日平旦十三日正中二十三日夜半一月三日三时香汤沐浴烧香入室西北九拜朝元父东南三拜朝玄母还向月建平坐叩齿三十六通闭眼存唿梵寳天王姓讳行此三年骨化成玉神懽气盈逆知方来未然之事九年形变飞行太空右出洞真九丹上化胎精中记右八素飞精二景玉文生于空洞之中明于龟山之巅玄圃之上积石之阴万气所内总御诸天日月隐文秘于九天之上万劫一传有得灵文日月同年变化纵景出有入无项生紫光面发金容万灵稽首十天同迎九年修行飞昇太空右出洞真八素真经金精石髓鍊变九元真符兆欲去离刀山之难当以本命之日白书青纸服之三年宿罪消灭真灵下降九年尅得乘龙策虚飞行太空右出洞真四极明科昇紫微宫品黄水月华丹掇而取之食其华饮黄水一升则分形万化眼光变爲明月浮游太空飞行紫微上宫右出洞真灵书紫文上经始生中真上元阴阳变化二符朱书上符墨书下符以立夏先服下符后服上符冬至先服上符后服下符临服符时叩齿三通微祝曰阴阳顺化二气流通元父保真玄母卫宫二灵交变道明光充八元玄洒我道开张三部合景变化无方灵符停年玉气还童寿齐劫龄长天无穷毕仰嚥八气止行之八年将八景神官爲兆策辔上昇紫微之官也中真上元阳生丙子变化符此上元玉门阳灵之精化生玉文以辅中真高清变化八方之气通神招眞保命长存服之八年则紫微上宫玉童八人给兆通灵召八景云舆迎兆飞昇上造紫微宫右出洞真变化七十四方经紫微灵都真符旧文出太上变化空洞第三玉景篇中藏之紫微宫中诸行道求仙思神存眞谢罪解过上希五帝衆仙原祐之恩当以立夏之日朱笔书文南向服之三枚万罪并消五帝保举记名丹房修之三年勿失一节则紫微给玉童八人存思感会五帝降形致三景玉舆给兆飞行上昇紫微宫右出洞真灵真八道玉景隐符昇紫庭品高圣帝君曰欲记名西龟之山腾形七映之房当以七月七日上合之时沐浴清斋晡时入室烧香北向九拜朝礼玉帝毕北向叩齿十二通思斋室之中有白素之云虚生蓊蔼满帀一室存五老仙伯在素云之中披飞青之帔冠通天玉冠手执青文之録思领仙玉郞着云锦之袍冠七寳玉冠手执白银之简思见二眞爲我记名于白简之上结録于青文之篇以我简録付监真使者定録左仙上疏九天帝干七圣机下简録定名五老仙伯领仙玉郞化入我身太素宫中微咒曰天庆普降上合万神大空记名东华刻篇结以青録简以白银四韵合一齐音成真高圣玄授以度我身二气下塡回天九烟化爲仙伯玉郞并真八景携舆上造帝晨朝礼上圣福庆九缠长保三光天地同年毕又七拜礼七圣嚥七气止行此之道则龟母注録东华记名三元下降昇到紫庭右出洞眞七圣元纪经阴阳玉景开云符朱书青纸服之朱书青缯佩之此日月二景之精能知二景之精隐景藏形行之十八年上昇紫庭右出洞眞神州七转七变舞天经昇紫虚品太上眞人招五辰于洞房飞仙祕道南极元君受传夜半清静坐卧任意安体靖心宽气调神临目内视存西方太白星在面两目上名爲玉珰紫阙次又存北方辰星在天中帝鄕玄鄕玄宫从鼻上来至髪际五分直入一寸次又存东方木星在洞关朱台在目后一寸直入一寸次又存南方荧惑星在玉门华房两目内眦际五分直入五分次又存中央鎭星在金匮黄室长谷金匮黄室在人中中央直入二分星如缀悬于上存思都讫髣髴令星处其位当悟使五星出光芒放五色烟贯我一身洞彻内外体中如有薰薰星精来入也乃叩齿五通嚥液二十五过讫乃微咒曰高元紫阙中有五神寳曜敷晖放光冲门精化积生变爲老人首巾素容緑帔绛裙右带流铃左佩虎真手执天刚散绛飞辰足蹑华盖吐芒鍊身三景保守令我得真养魄制魂乘飙飞仙毕常能行此十五年者于是南极老人丹陵上真迎以緑云之舆西极老人素灵子期迎以黄飊之车北极老人玄上仙皇迎以玄景之龙东极老人扶阳公子迎以青骈之辇中元老人中央上玄子迎以曲晨之盖五老一合俱昇紫虚右出洞真金真玉光太上隐书经无上祕要卷之九十四无上秘要正统道藏三家本一百卷太平部无上祕要卷之九十五孔四昇紫晨品凡有神州七转七变儛天之道役使玉童玉女各二十一人游行五岳玄络青毛之节驾青景之龙佩神虎之符戴芙蓉之冠着紫绣毛帔丹青飞裙鸣金铃玉真紫盖华旛带九赤斑符封山召云上游紫极金堂之中若未能变景腾霄故在人中修行此道九天父母上皇紫晨亦以法服飞仙羽章给子之身但不显于嚣尘之中耳子修此道当恒存己身着此章服乘龙御云七年尅得真灵见形上昇紫晨上皇先生紫晨君盖二晖之胤结玉晨之精育龙烟于太空包紫虚以通灵託九玄以含秀凝洪露以成神陶三气以自灌经玄母以法生任历劫而受化感日告而曜形于是上皇元年天甲启晨诞于神州八景之天平丘中域洞渊之濵厥名讳波帝字曰虎既生之旦面发金容体映玉光五色紫章七十二变精耀玉颜神龙吐芝以灌溉鸾凤抚翼以荫玄丹灵散景于琼轩流光焕烂于遐真二景停晖于八朗七元回精以匡晨金仙散香以乱气神妃掷华以发烟五纬结络神秀紫天年冠二九逍遥中元餐精嚥气吐纳灵津含芝内灌凝神胎仙挹漱守默澹泊自然思微念气时不亏间积感洞元名超上清受号元皇位登紫晨兰凤应瑞顺运流迁神秉五曜形磐七元飞霄回轮乘空落烟群仙启路三道合明流电吐威逸驾九玄再登玉陛三谒紫庭游盻琼阙宴景三元携契五老玉霄上賔飞兽攘踞神凤抚鸣巨虬匡辔灵风散香流芬激扬蓊蔼玉清金童攀云而侍轮玉女蹑虚而卫灵东游碧水桑林之馆洞渊浩灵极清之源旸谷神王总仙玉司请九玄元图青精翠云九变之光日景启明之章以鍊真化形游洞上宫西之玄羽素野西龙蒙汜之濵紫微玉堂王母请皓灵素章龟山元箓定真玉格以禅紫皇之号南造朱陵太丹极炎流火之鄕太阳琼宫九层玉台南极上元君请太丹洞元炎铃七耀琼章金真玉光以招二景玉精鍊化七变之容北造朔阴九玄寒鄕太阴玉晨九元真妃受流精飞景寳章萧条九耀豁落七元以披天关朝宴玉宫上登始天元景玉京崚嶒之台九曲之房太真丈人太上大道君受三天正法威制六天受九绛飞精章衣流金凤玺位登紫晨上皇先生于是灵耀晖姿金容畅颜体冠法服头戴紫文飞霜七色之冠侍女衆仙十亿万人飞龙毒兽备卫玉轩夜明自然神烛室散虚馥之烟风皷玄旍回舞纷蔼啸朗太无玉音激籁虚唱飞歌八响应会鸾鸣凤吹清奏玄籁玄精曲映三晨停盖万真礼庆莫不宗赖颐神神州之阙萧条无崖之馆匡制三五之运拯化承唐之难理二仪于玄图总上皇之遗干静咏琼轩俯眄冥翫蔚蔚三关幽章启韵合唱玄阆明范应赞虚音互骋洞慧朗焕激八风以迅驱摄流电以扬精召六甲于五行役武卒于天丁符五岳以伺驾檄威章以震灵变儛天于神州回七转于妙庭招虚无以自灌服玉符以升形落玄象于日月运七气于斗星于是飘飖九域公子同轩司命齐轮游宴紫晨领括洞渊总御群仙自天以下莫不受事于上皇由七变之道妙哉焉七转七变之道上皇紫晨君受于九天父母修行道成以传玄感清天上皇君上皇君以传三天玉童三天玉童以传紫极真元君紫极真元君传天帝君天帝君传南极上元君南极上元君传太微天帝君太微天帝君传后圣金阙君后圣金阙君传上相青童君承真相系皆经万劫一传小有天王后撰一通以封于西域山中得者皆奉迎圣君于上清宫给玉童玉女各二十一人典卫灵文营护有经者身上皇七转之道绛简紫书秘于紫天元台玉室金房之内授于己成真人不教于始学凡受洞真三十九章雌一玉检大有妙经解结散滞拔度七玄而不知七转之法皆不得诵咏于玉篇夫七转之章皆神洲之曲高上之音运于天地叅落三晨左回右转合会洞门变五还二上应七元转三还五纬度天关其道甚妙故爲儛天诵之一篇朗彻无间七转八诵三光齐真五老定籍司命改年解散宿结断絶胞根上开九祖更反胎仙制御千妖万魔束身修之万徧位登紫晨右出洞真神州七变儛天经昇玉宫品太帝君素语内祝第一静室独处平坐东向叩齿九通瞑目阴祝曰苍元浩灵少阳先生九气还肝使我魂宁敢有犯试摧以流铃上帝玉箓名上太清毕咽闭气九息嚥液九过止天帝君素语内祝第二正南向瞑目叩齿三通阴咒曰赤庭绛宫上有高眞三气归心是我丹元腾我净躬迳奏以闻太微緑字书名神仙毕闭气三息嚥液三过止南极上元君素语内祝第三正西向瞑目叩齿七通阴咒曰素元洞浮天眞神庐七气守胇与神同居澄诚明石游御玄虚白玉金字九帝真书使我飞仙死名已除毕咽闭气七息嚥液七过止太微天帝君素语内祝第四正向本年命之上瞑目叩齿十二通阴咒曰黄元中帝本命之神一气侍脾使我得真后物而倾千神来臣老君玄録书名神仙长生久视与天同存毕因闭气一息嚥液十二通止后圣帝君素语内咒第五正北向瞑目叩齿五通阴咒曰玄元八极太上之机五气卫肾龟玉参差着名玉札年同二仪上皇太帝峙然不迷役使六甲以致八威毕因闭气五息嚥液五过止衆真素语内咒第六还东向存五方之气都毕又嚥液九过叩齿毕北向再拜阴祝曰谨白太上太极四真请存五方五帝五灵神刻其緑字骖驾十天万妖束气衆邪絶烟使某相见得共语言毕乃精思太上曰凡欲修行经方存念神眞守一之法不先通释三宫开明九孔调理五府然后修行则神气不懽眞灵不降亦徒劳于精思无益于自补也有志者精行其事五方素咒讫还存思气理和调内神欣喜影响相对无不朗然也兆勤朂之必得神仙至妙上法非贤不传凡修长生之道白日昇晨之法每当清斋苦念爲先故至人之学望云霞而致降思招无而致感者岂复虚缪哉天道玄默望之泯泯子既有心安在子身谅由精诚守固握真道不期远正在数年与气相应道便降焉此太上之妙诀得者神仙凡学当从下上案次而修不得越略亏天科条经有三品道有三真三皇内文天文大字九天之録黄白之道亦得控辔玄霄游盘五岳故爲下品之第灵寳洞玄亦元始俱生渊𧷤深奥妙趣同原斋净芳兰五称映玄拔度七祖解释罪根亦致眞人下降飞腾太清中品之妙下方地仙上清道经太丹隐书凡三百寳名玉诀九千此上眞之首目玉帝之内篇得者名叅玉简録字青宫白日昇晨上造帝堂上品之诀秘在九天之上大有之宫夫学当从下品造于玉清也道者三奇第一之奇大洞真经三十九章第二之奇雌一寳经第三之奇太上素灵洞玄大有妙经此传已成真人不传于始学也忽遇因縁得见篇题不得使妄披于灵文皆当先鍊于涉学然后造真道无不备万无不仙学者详而奉之勿亏此言学道不先备科而学亦万无成也科以制犯知科便改自然应真也太真科有九品品有十二条九真科有三品品有九条四极明科有四品品有二十四条诫于轻重罪福之制故学者宜先寻之此科亦单行于始学不必悉备于衆经也太上素灵大有玉篇九眞明科皆传骨相合真之人依上皇之初旧经万劫一传三天立正改七千年听得三传七百年内有其人亦听三传案科赍上金三两紫纹百尺青缯二十七尺赤丝五两沉香一斤丹一两诣师告赍百日或三十日上誓九天北帝大灵万真领仙玉司以爲盟信誓约寳秘修行灵文不得轻洩宣露神真愆盟负科殃及九祖考挞死魂长闭地狱万劫不原身没形残终不得仙凡受素灵洞玄当依年限而传过此不得复出篇目以畅三奇素灵经妙可诫于后学使勤尚之人告愼于明科诸天帝王后圣九玄帝君上相青童太极真人稽首敢问太上天尊至真上法高秀玄澄罗络万物宗寂虚凝妙起激玄法化三乘弥纶亿劫量何可胜岂复稽于明科乎太上曰善子之言夫后生之徒自非玉虚之胤结自然而生者皆孕于混气染系于嚣秽也结有不纯之行性有不专之善虽希慕玄頥故心恒背我举止所乘莫不犯于过过生乎外灭命乎内承此而学岂不去真远哉如使三官执咎对在幽司考延七祖罪累于身有犯斯过者而使悟于玄都有糺罚之制灵化之大复许有赎罪之法案科而用如此期真将必近矣爲学之士而无此检亦徒劳于精思无益于苦念也今故摽出九真三品明章太极真人于是退斋上清奉受素灵大有妙经九真科检秘于金藏玉匮卫以玉童玉女各三千人侍典灵文散香虚庭飞龙毒兽巨虬千寻奋爪云墻备卫玉关也如是十天大圣九宫真仙三月一过莫不上登玄宫禀承明科礼拜于灵文也上相青童君曰凡有金骨玉髓名叅青宫得有此文秘而施行于是承受之仪玄合上典施用节度与真同功赎罪拔难宿结咸解七玄之祖于是而欣己身昇腾上宴玉宫也右出洞真太上素灵太有妙经无上祕要卷之九十五无上秘要正统道藏三家本一百卷太平部无上祕要卷之九十六孔五玉清品上玉清高桃厉冲龙罗天观灵无晨隐书金玄内文九老仙都所佩行神仙之道当以赤书白版上置西方以灭西方白帝大魔王官属招致西方仙官行之十二年则白景素灵七圣金灵君降形兆身役使仙官取自然灵药又以朱书白缯佩身行来西方福堂渊盛行之世界大魔王束带稽首礼迎仙官侍卫入西岳则致素云羽盖十二年飞行玉清宫玉清碧落空歌余黎天总晨九极隐书金玄内文玉清高元君所佩行神仙之道当以墨书丹版上置南方以灭南方赤帝大魔王官属招致南方仙官行之一十八年则洞阳丹灵真景君降形于兆身役使仙官取自然灵药又以墨书绛文佩身行之南方宛利城境弃贤之世界则大魔王束带稽首礼迎仙官侍卫入南岳则得南极寳书致丹云羽盖一十八年飞行玉清宫玉清𨚧摩坦娄于翳天沓曜旋根隐书金玄内文九天真王所受行神仙之道当以黄书墨版上置北方以灭北方大魔王官属招致北方仙官十五年则致北极玄上玉真君授兆高上寳书役使仙官五十人又以黄书皂文佩身行之北方郁亶野清静之世界则万灵束带魔王稽首礼迎仙官侍卫入北岳则致玄云羽盖飞行玉清宫玉清扶刀盖华浮罗天玄景晨平隐书金玄内文太素三元君受之于元始天王行神仙之道当以紫笔书黄版上置西北方以灭皓帝大魔王官属招致西方福德之野延贤世界仙官十二年则致上宫玉女降兆寝房授兆神真之道又紫笔书黄文上佩身行之西北延贤世界则万灵束带魔王稽首礼迎得乘飞云羽盖游行玉清宫玉清具渭耶渠初默天合晖晨命隐书金玄内文扶桑太帝受之于太霄真王行神仙之道当以黄笔书苍版上置东南方以灭旻帝大魔王官属招致东南元福田用贤世界旻帝仙官十五年则致玉女二十人给兆驱使取自然灵药又以黄书緑文上佩身行之用贤世界则万灵束带魔王稽首礼迎得乘緑云羽盖飞行玉清宫玉清冲容育郁敌沙天齐晖晨玄隐书金玄内文西王母受之于北极皇上先生行神仙之道当以青书紫版上置东北以灭苍帝大魔王官属招致东北方福集都长安世界苍帝仙官十年则致仙童十八人给兆驱使取自然灵药高上飞玄羽章又以青书生紫纹上佩身行之东北长安世界则万灵束带魔王稽首礼迎得乘紫云羽盖飞行玉清官右出洞真高上金玄羽章隐书阳台灵生玉符诸行道求仙思神念眞谢罪解过上希阳台真人仙官玉女原赦之恩当以立冬之日墨笔书文北向服之七枚则仙官玉女书名仙簿列字金简修行八年勿失一节真人给玉童八人思真感会真人降形致七景之舆飞行玉清洞真九赤斑符东岳太山君常以春分之日列奏真仙已得道及始学之人名録上言高上帝君録校玄名修飞仙之道当以其日日出之时沐浴斋戒烧香入室东向思东岳太山君姓玄丘讳目陆头建三寳九光夜冠衣青羽章裙披衣九色斑裘带上皇命神之符乘青云飞舆九色苍龙从十二仙官手把五芝东北而回上登无崖之上玉清之天徘徊玄虚之内青云之中当叩齿九通心言今日上节八愿开新愿回神曲盖来降我间纳我所求奏我所陈得上玉札位系紫篇道君回映我获上仙毕思太山君乘云舆下降青气郁郁覆满一室君处青气之中手执青简注上我名于青简之篇微咒曰玉真徘徊焕明东方乘龙驾舆飞行太空回灵曲映下降我房青阳告始上愿开通纳我所陈削过记功刻名青简列奏高皇西龟结録东华勒方五灵辅翼八帝齐光驱甲御乙出木入商六丁侍卫玉女扶将摄山召海命制蛟龙啸风兴雨靡不立躬天魔伏试万灵敬从变景化形上昇玉宫年享太山永保无穷毕仰嚥九气止修之九年则太山君见形于兆前降于青气之云给神童九人致自然神芝能知东方万里之事一十八年则致龙兴乘空飞行上昇玉清南岳衡山君常以夏至之日列奏眞仙已得道及始学之人名録上言高上帝君録校玄名区别功过修飞仙之道当以其日中之时沐浴斋净入室烧香南向思南岳𢖍山君姓烂讳洋光头建八朗寳光玉冠衣赤锦飞裙披神光绯文之裘带封灵制魔之章乘赤霞飞轮从南岳仙官十二人悉乘飞凤手把神芝东南而回上登无崖之上玉清之天徘徊空虚之内赤云之中当叩齿三通心言今日上吉之日良晨应真玄愿普降玄天纳新愿乞道君值回上仙飞轮羽盖下降我身名言上清东华结篇毕思衡山君乘赤霞飞轮下降兆房赤气郁郁覆满一室君在赤气之中手执赤简注上我名于赤简之篇微咒曰朱阳乘晨徘徊九霄丹舆飞盖洞焕霞寥曲回下映监我心翘上愿所陈莫不感幽仰披灵𢖍形与神交书名丹台结字南瑶六丙翼真乘丁入飈摄山封海命制万妖千精伏窜群魔皆消南岳既掌三元来招降致朱軿昇入皇朝二景齐灵后天而彫毕仰嚥三气止修之九年则衡山君授兆寳书给仙官八人降致神芝奇异之物能知南方万里之事行之十八年则致赤云之轮飞行太空上昇玉清西岳华山君常以秋分之日列奏真仙已得道及始学之人名録上言高上帝君録校玄名区别功过修飞仙之道当以其日哺时沐浴斋戒入室烧香西向思华山君姓浩丘讳元仓头建六元通神飞冠衣白锦飞裙披素锦之裘带交灵素绶乘素霞飞轮从西岳仙官十二人悉乘十二白虎手把七色华旛西南而回上登无崖上清之天徘徊空虚之内白云之中当叩齿七通心言我愿飞仙上昇上清飞入华岳与帝同灵乞丐道君降我真形爲我致仙书我玄名毕思华山君乘白霞飞轮下降兆房白气奕奕覆满一室君在白气之中手执白简注上我名于白简之篇微咒曰金门焕明白云峩峩四会交真八气结罗上告玉晨帝灵昇霞回神下降曲眄我家记我白简书名西华七真部仙制御群魔上承皇威摄山命河兴云降雨龙轮立过运我飞虚上造灵阿所愿立至所剪立摧千变万化洞明玄霞毕仰嚥七气止修之九年则华山君爲兆致神仙之药给仙童七人九年能知西方万里之事吉凶之兆行之十八年致白云之轮飞行太空上昇玉清之宫中岳嵩高山君常以三月六月九月十二月戊辰戊戌己未己丑之日列奏真仙己得道及始学之人名録上言高上帝君録校玄名区别功过修飞仙之道当以其日日中后沐浴斋戒入室烧香向四季思中岳君姓角讳普生头建中元黄晨玉冠衣黄锦飞裙披玄黄文裘带黄神中皇之章乘黄霞飞轮从中岳仙官十二人悉乘飞驎手把玄黄十二节麾西南而回上登无崖之上玉清之宫徘徊空虚之中黄云之内叩齿十二通当心言天垂上愿我享其恩念虚降灵思微致仙中岳之君结我同轩使我飞行昇到金门毕思嵩高山君乘黄霞飞轮下降兆房黄气之中勃勃覆满一室君在黄气之中手执黄简注上我名于黄简之篇㣲祝曰皇灵中玄道翳紫天三合成一结虚而仙学録保篇固命度年尅名东华记仙中秦五灵监映使我道鲜出虚入微洞彻九玄身生水火变景亿千乘空步虚飞行无间毕仰嚥十二气修之九年则与中岳君对面共言爲兆降致黄龙飞舆给以仙官取自然之物以与兆身行之十八年道成飞仙上昇玉清右出洞真八道玉景隐经金书秘字三元九真阳符上监天魂精秘音内讳玉佩始阳之符则上监天始阳之气主上丹田下真内神青书白素佩身又书白纸本命八节日服之内思丹田中真三年则覩真形九天丞相书名九天之録得见九天父母帝君降形八景同飞上昇玉清兜术天魂精秘音内讳玉佩太阳之符则兜术天太阳之气主洞阳宫上真内神朱书白素佩身又书白纸本命八节日服之内思洞阳上真三年不阙则覩五头一身真形内神九天书名南台帝君下降寝房鍊魂制魄变景八神一十八年飞形九霄上昇玉清右出洞真太极金书上经无上祕要卷之九十六无上秘要正统道藏三家本一百卷太平部无上祕要卷之九十七孔六玉清品下回神飞霄登空招五星上法回神哺饴上招五星登空之道上卫七玄下解兆形混合万变立昇玄纲沐浴焚香入室清斋修行其方五内映明七孔朗然神填绛府形登五星至极妙法非真不传所谓知道者易修方者难难修之道可不秘乎常当甲子甲午乙酉乙卯己丑己未戊辰戊戌之日沐浴清斋入室坐卧任意临目执手于心髣髴存东方青帝讳通明字盖卿巾青巾衣青衣青冠青履带通光阳霞之章入我身中又思肝中四眞名清明君字明轮童子恒填我肝中守我胃管之户膏膜之下固塞死气爲我降青精青水玉芝因存岁星精光口引嚥之九十过止令青气极充于肝府行之九年使东方青要玉女九人侍侧次思南方赤帝讳太阳字幼林巾赤巾衣赤衣赤冠赤履带四朗朱碧之章入我身中又思绛宫中一元丹皇君名神运珠字子南丹一名生上伯一名史云拘恒镇我绛宫中守我头骨首之户断絶死气之路爲我降丹精赤水玉芝因存荧惑星精光口引嚥之八十过止令赤气充布绛宫中行之九年役使南方赤圭玉女八人侍侧次思西方白帝讳通阴字元起巾白巾衣白衣白冠素履带皓灵扶希之章入兆身中又思肺中六眞名上元素玉君字梁南中童恒填我肺中守我十二关门断絶死气之路爲我降素芝白水玉精之丹因存太白星精光口引嚥之六十过止令星气布充于肺府行之九年太素玉女六人侍侧次思北方黑帝讳通神字子规巾苍巾衣苍衣苍冠苍履带郁真萧凤之章入兆身中又思肾中七真名玄阳君字冥光生恒填我两肾中守我背骨地府断塞死气之路爲我降玄阴丹芝九液之水因存北方辰星精光口引嚥之五十过止令星气充布两肾之中行之九年太玄玉女五人侍侧次思中央黄帝讳万福字大仓巾黄巾衣黄衣黄冠黄履带中元八惟玉门之章入兆身中又思脾中五真名养光君字太昌子恒填我脾中守我极根之户断絶死气之路爲我致黄水月华玉胎丹芝因存中央鎭星精光口引嚥之十二过止令气充于脾府行之九年黄素玉女十二人侍侧次思上玄元父名高同生字左回明下元玄母名叔火王字右回光二神守我本命之根塞我死气之原爲我致阳芝阴精哺饲我身存日月二景之光映照一形口引光色三十六嚥止令光气充盈脐下丹田宫行之九年面生金容目有流光役使六甲召制六丁随意所欲真人诣房存思五帝二景真神事讫咒曰五星缠络光流内明二景飞霞灌溉五精真神填藏长保黄宁太一务猷变胎回婴肝肺结华心肾充盈脾保中元五芝受生日月寳光与帝合并飞空腾虚上朝玉清次思精血三真名元生君字黄宁子恒填我两孔之下源骨节二真名坚玉君字凝羽珠填我太仓之府五肠之口心中一真名天精液君字飞生上英填我胸中四极之口九元之真男名拘制字三阳鎭我左耳伏晨之户皇一之魂女名上归字帝子填我右耳伏晨之户紫素左元君名翳郁无刃字安来上塡我头面之境黄素中元君名圆华黄刃字太张上填我胸腹之境白素右元君名启明萧刃字金门上填我下关之境日中司命君名接生填我左手月中桃君名方盈填我右手胎中元白气君名务玄子字育尚生太一精魂名玄归子字盛昌二神填我五藏之上结喉之本结中青气君名案延昌字合和婴元君精魂名保谷童字明夫二神塡我五藏之下大胃之上节中黑气君名斌来生字精上门帝真精魂名幽台玉字灌上生二神填我九肠之口伏源之下胞中黄气君名祖明车字神无极天帝精魂名理维藏字法珠二神填我少腹之内二孔之本血中赤气君名混离子字叔保坚司命精魂名发纽子字庆玄二神填我百关之血絶节之下上玄元父君名高同生字左回明下元玄母名叔火王字右回光帝皇太一名重冥空字幽寥无九帝尊名曰明真字衆帝生太帝精魂名阳堂玉字八灵九关魂名緑回道字絶冥天纪帝魂名照无阿字广神七神填我本命之根塞我死路之门存祝衆真从头至脐无不朗然使金液流帀玉华映魂神饴溢于穷肠帝气充于九关七祖披释于三涂受更胎于南宫塡生神于一身布真气以固年毕叩齿三十九通祝曰气生于无结气生神阳气外贡阴气内升二象翻错交结元灵内真塡卫九孔受生保魂固魄万神安停保我三关华芝充盈与我同昇俱造玉清毕嚥气三十九过以填三十九户气泽帀润流布一身若能弃累不拘世尘静心夷意朗覩虚房盻想内视填神固魂絶死气于九户填生宫于上关回帀存祝如面共言昼夜三年真神见形皓华反根朽齿牙生五藏结络内补充盈役召六甲驱䇿六丁室致九霄之賔神降三素之軿神飞形举白日登晨右上真之神寳名内字而填在人身之内运于九天之气固人六府机关万精化生皆由于神神填则生神逝则亡勤心积感则能举人身形上昇玄宫求仙之道不知形神内名又不知填塞死户生岂可冀乎夫修此道不得冒履厌秽食五辛之属触忤正气神则去矣知丰肴以甘口爵禄以荣身而不顾甘口之食是伤命之斧爵禄奢丽是消真之源故神人爱幽寂而栖身不显形于风尘者也修生之家可不慎乎高圣帝君曰欲书名上清金书玉箓之文飞行上清之宫当以二月二日青书玉箓十音白纸上向正东服之叩齿九通微咒曰胤元玄灵承古法虚骨像应图玉箓金书河魁络已五神焕舒次庆二元玄真降庐名题上清得乘飞舆永享无穷福爱有余毕嚥气八过八拜朝上清之宫八帝尊神止行之九年则上清刻书玉箓飞云丹舆上昇玉清之宫高圣帝君曰凡有玉骨丹文列名帝图得见七圣玄纪凡有金髓紫藏名题金札得见隐书内文凡有神奇异毛紫胞玉络名标上清得见白简上篇诸有流精紫光内映外缠寳藏金容名书玉虚得见青箓之文诸有神挺应图琼胎紫虚名题东华得见七伤检文自无此挺灵篇不可得而妄披寳文不可得而看也得见此文皆玄质合仙九年修行尅得飞行玄虚上昇玉清也五铃登空步虚保仙上符太微天帝君受气之始玄象初分登九玄虚生之台五帝神官卫于八方五符空映若存若亡菴蔼凤台之上琼房曲室之内积七千年其文见矣流光曜于九霄文郁焕乎玉清左掷则爲流金火铃右振则爲豁落七元摄制极天之魔威布九遐之庭至极妙道洞微难胜帝君清斋太空琼台洞眞之殿玉室金华之房侍女衆眞五色神官十亿万人飞兽毒龙侠阙备门巨虬千寻卫于墻岸凤鸣龙啸百音激馆威扬广庭狮子皥唤衆吹灵歌玉响流璨神妃合唱而奏音玉女鸣弦而拊弹徐乃引中央黄老君太极四真人设流霞之醴镮刚之果赤树白子隐芝离结衆香芬落积九十日于是龟母案笔太一拂筵天妃侍香玉华结篇以白玉爲简金书其文以付仙都左公封以玉笈云锦之囊传付中央黄老君君依盟奉受五符稽首而退即致九灵流景云舆五色神官五万飞青翠羽龙帔上登金阙玉清之宫流金火铃内视振威大咒神慧佩流金火铃出入远近经履危崄寇病之中厄害之下当存真光以自卫开通万里之路发行之始正向其方叩齿二七通嚥气三十六过便思所之处所形象山林草木人民禽兽神灵分明朗然皆来朝拜我身恩北斗七星覆我头上仍存我左目爲奔星右目爲迅电其光焕赫奔流九万里外见所之道路随光开通山林草木人民屋宅兵寇鬼气悉令消除无复孑遗四道豁然因咒曰前开后闭天平地昂神公出游四道开张当令天地通我桥梁前后左右洞达八方我左掷奔星右迅电光流火万里何妖敢当太一将送万神来迎所之所向靡不𠮷良乘云驾虚上昇太空毕便引二目之精各还其宫左取七气右取七气嚥之毕也如此可以冒崄涉难攻鬼伐兵无不应响荡然其法至妙不得妄传口口而已明慎之焉五帝流铃五符威制极天之魔召摄五方神灵上应五星参落七元下应人身九孔七明周天竟地靡有不关无幽不测无细不鉴存符则光见掷符则振威子若佩之口受师言若在人间遇恶鬼之地当作振威大咒北向闭气十二息思五方气覆冠一身内外晻冥都无所见因叩左齿三十六通嚥五方气方各三嚥气气除尽入兆身存我两目童子光如流星焕落五方咒曰天元七精五帝流铃焕掷电光如天奔星米耀十方照鬼真形有何小妖当我生门太上有命诛戮无亲屠肝刳腹絶灭鬼精千千皆摧万万皆倾神威吐咒摄録无停便嚥气三十六过止如此一咒则五方神官皆保甲命卒摄録所在有灵之气束缚诣庭三咒则鬼气灭种若入五岳周游山川冒崄履峻皆当未及其处百步叩左齿三十六通若之东岳便存东方青帝希林珠官属九千人卫我前后以青霞之气覆冠我身若之南岳当存赤帝丹玄子官属八千人卫我前后以绛云之气覆冠我身若之西岳当存西方白帝少皓灵官属六千人卫我前后以素云之气覆冠我身若之北岳当存黑帝玄冥皓官属五千人卫我前后以玄云之气覆冠我身若之中岳当存黄帝执中元官属万二千人卫我前后黄气覆冠我身咒曰干天耀灵七晨玄精五斗华盖绕络我形五色飞覆混合交并身佩七元流金火铃焕掷无方极天郁冥五帝神官驱策天兵爲我摄制山川土地千鬼万灵皆令束首自送真形前诛后戮所捕无停毕如此一咒天魔灭迹万神来朝游行五岳履涉山川无复试观之患五岳仙官自奉送五芝五英来给子身若在军寇之中悬白刃之下厄难之中当叩右齿十二通存北斗覆身玄光洞映周帀一体叩左齿十二通存肝爲岁星出在左肺爲太白星出在右心爲荧惑星出在前贤爲辰星出在后牌爲镇星出在胸上令五星精气缠绕前后我身居斗魁之中五星之下次思五帝神官卫我左右仍咒曰天爲我屋地爲我牀五岳山川爲我桥梁玄斗元精爲裁衣裳藏身七元之内流火之鄕渡我者太一务猷过我者白元无英灾不能干兵不能伤当令我身上诣金阙九老之京毕如此在屈厄之中便得解脱五色锦各五十尺以请五帝仙官紫金五两脆誓五方之信沉香五斤上闻三元宫真珠一斤以爲盟丹之誓书刀子一枚以断死气之路金珠七枚以奉请七元之精绛文七十尺以爲炎光之信凡受符经之身当赍信诣师清斋三日沐浴烧香书符及经露着高坛之上一宿明朝共登坛告北帝启盟符经度付弟子自登坛告誓不得妄开篇目师轻洩经文身被风刀之考弟子不受而披卷殃及七玄身残失明四极之科禁轻洩经文太真之律禁无盟信自非金名玉格莫得闻见求仙之夫无五符佩身五岳仙官不卫兆形三官鬼録不落死名栖身山岫则爲九天魔工所败出入人间则不免县官兵刀得佩之者上天履渊纵横无方适意周旋存思真神还复本宫五芝自生身映玉光仙官防卫三元诣房乘云驾虚上昇玉清右出洞真紫度炎光神元变经若见龙头凤身之人或一乌九头凤身此则元始天王左冶虚映上真之官下降兆身道欲成也愼勿言叩齿九通嚥气三十二过密咒曰二道顺行元始徘徊玄真映朗九灵散开流盻无穷降我光辉上披朱景解滞豁怀得御飞霞腾身紫微毕心拜三过止行之三百日尅见元始真形授兆九天上书飞行玉清也右出洞真三元玉检经中央太黄万始玉符兆欲致黄帝玉司君当太岁本命之日向岁上赤书黄纸服之赤书黄缯佩之九年玉司削兆死过度兆生宫遣黄霞之軿下迎兆身上昇玉清之宫也太玄都四明科曰青要紫书金根衆经乃九天眞王受空玄自生之章付九阳元皇玉帝封秘九天之上玄灵七寳玉台侍典玉女三千人万劫传付青要帝君高上虚皇元灵道君太素高灵洞耀道君南极上元君衆帝令封一道于王屋山若有金骸玉骨名书帝録七百年内遇其人听德三传传者当賷金鱼玉龙各一枚紫缯百尺青缯四十尺师弟子对斋百日告盟而传给玉女玉童各二十四人营卫受身修行百日通灵致眞九年乘云飞行玉清有犯科禁三犯不得入仙五犯七祖父母己身被考左右三官罚以刀山火鄕二十四岳万劫乃得还充下鬼负石之役玄都左宫女青律文受者明愼奉行高上玉晨命魔灵旛主制东方青帝魔灵大王咸保负某岳先生王甲体眞合仙俯仰遗东岳仙官羽轮奉迎甲身上登玉清宫紫凤台如九天信右白书青缯上高上玉晨命魔灵旛主制南方赤帝魔灵大王咸保负某岳先生王甲体眞合仙俯仰遣南岳仙宫羽轮奉迎甲身上登玉清宫紫凤台如九天信右黑书绛缯上高上玉晨命魔灵旛主制西方白帝魔灵大王咸保负某岳先生王甲体眞合仙俯仰遣西岳仙官羽轮奉迎甲身上登玉清宫紫凤台如九天信右朱书白缯上高上玉晨命魔灵幡主制北方黑帝魔灵大王咸保负某岳先生王甲体眞合仙俯仰遣北岳仙官羽轮奉迎甲身上登玉清宫紫凤台如九天信右黄书黑缯上高上玉晨命魔灵旛主制中央黄帝魔灵大王咸保负某岳先生王甲体眞合仙俯仰遣中岳仙宫羽轮奉迎甲身上登玉清宫紫鳯台如九天信右青书黄缯上右出洞真太元左宫女青四极三十一独立寳经明科律文九天丈人三天玉童以上始元年天甲告辰时加北维移度停轩三元齐景九帝回眞登高上玉馆紫虚之天三九素语披解灵关玉精真诀理命长存闲究寥朗清畅萧条玉㫖秀虚琼音逸霄香风激无慧唱遐辽流芳深𧷤气冠神飈玉检总御万仙来朝斯玄古之妙化经万劫而不凋撰真诀以遣观试来心于勤翘若金名东华緑宇紫庭得受妙篇位登玉清右出三九素语玉精真诀上皇先生紫晨君上经神州在天关之北日月回度其南七星转轮其中央昼左回八纬夜右转七经七星运周天光回灵此上皇紫晨受化之庭便修七转之法位登于玉清也凡修七转之道每以月朔十五日及八节之日斋戒正中入室东向读七转之章八过止至夜半北向又读七过止一日昼夜合十五转此则上应天关运度三光中整一形通津固神下制万魔卒灭千灵轮转相和三五齐明学失此道死入幽冥精修苦念尅乘飞軿上登紫晨游宴玉清太上大道君道章第五神州玉章曰景化九玄阙玉晨徊紫精内映絶宅府乘虚造四明法轮比三周七变还无英太一检天魔回章校千灵左啸洞玄微右咤九天倾整落弥八荒流盻䇿神兵拔过七祖难越度仙皇庭司命保元籍东宫注玉名回光泥丸府五脏秀华荣耀景负圆珠固魂保劫龄上宴九霄馆萧萧登玉清右出神州七转七变儛天经秋三月行道思神招灵当以黄书白纸上西向服之百日通灵千日见神上真下降与接仙颜役使太素玉女六人致金精日华治鍊芝瑛又白书青缯上安所座卧席西面以白绵衣之百日白老降房白帝官侍卫神文营䕶行符者身六年则致三素云軿降覆兆身昇形太空飞行玉清西华高上虚皇君元上皇之气讳字形长六千万丈秋三月头建三光玉华珠冠衣自然灵文之裘佩九天制魔灵旛带交金日精之劒坐素云之上手执金符光明焕焕洞映上清在素云之中八冥之里思还长六寸六分冬三月西华虚皇君则变形虎头人身衣七色虎衣纹綵斑斓上清之上白云之中思之还返真形春三月西华虚皇君则变形爲直人色如黄金项负圆光衣三十二条九色之衣光明洞彻照应十方在玉清之上紫云之中思之还返真形夏三月西华虚皇君则变形爲赤白二光色沌沌如玉之精照眀上清此则反西华之气更受鍊上皇之精思之还反真形修行西华之道当以立秋之日入室西向六拜朝虚皇君还北向叩齿九通思虚皇君随四时形景在玉清音光宫八垣府四明鄕极微里中回真下映入兆腴之后门便咒曰西华舒灵金门焕精鍊化四度是曰玉清神真交合庆流福生气布魂安神鎭魄宁太一保録司命记名胞根絶灭胃管华荣长享元吉三光齐龄毕仰嚥六气止行此道九年西华曲映神真降形洞虚达微变化立成坐在立亡飞行玉清求仙之道当以冬至之日正中入室北向眠坐任意闭眼内恩月中玄光夫人姓讳形长五寸五分头作頽云之髻着玄锦飞裙口衔月光下入兆身心中须臾月光散爲黄气洞帀兆身夫人在月之内採青华之林散拂黄气之中口吐阳精赤气以灌兆形从内帀外黄赤二气更相缠绕洞映一身夫人授兆紫书丹宇六音便引黄气三十二嚥引阳精二十四嚥止叩齿二十四通仰咒曰玄阴寒池流泉浩庭飞华散景吐黄纳精一气缠绵玉芝虚生玉女嗽香夫人翼灵兰池滂沱流黄郁溟普天纳晖降及我形还童鍊容及白结青紫宇东宫丹书緑名飞骑羽盖四真匡軿携我同昇俱造玉清止便嚥气三十二过嚥液二十四过止服紫书丹宇行此道八年夫人授兆明月之珰丹宇之道飞行玄虚上昇玉清右紫书丹宇月魂隐音皆书月中南境空青之林结自然之书也八素真人诸天人皆以夏至之日採紫书丹宇而服之得服此六宇与八素同年则项负圆明映照十方其音至秘皇上八素真人书此音于八素玉章之篇故爲高上之妙经轻洩灵音七祖充责长役刀山身被风刀不得又仙当以立夏之日夜半朱书白纸上服之叩齿十二通微咒曰阳精丹池流火郁飈金轩翼虚玄晖拂霄八青採兰散香玉朝青林垂柳风振琼条丹书紫文含秀荣翘流芳灌津普润无辽得与玄景齐光紫霄毕嚥气二十四过止又丹书紫文上佩头三年日月玄晖映兆之形月光夫人授兆真书给玉女六人轻传非真七祖充责万劫不原秘修八年则云舆之来降白日昇天飞行玉清凡上学之士服日月之道当以立秋之日晡时取龙脂三合龙骨亦佳又青书龙景九鍊之符白纸上合投清水之中向东沐浴临盆叩齿二十四通微咒曰毕引气九嚥止还室内烧香以龙骨爲粉粉身两手摩拭面目通身东首而卧叩齿九通瞑目握固思日光紫气累重下降帀己身己在日景之内日景运兆身上昇广寒之堂东井之中高环树之下思丹灵少阳真人讳句上真形长九寸着青羽飞衣头戴通精曜光之冠口吐青气以灌哺兆身琉璃之器请玉泉青芝之膏以灌兆形食以三气之华觉其味甘香体觉帀热因嚥气九十过止而微咒曰玉门兰室日华高骞三华结秀妙景拂晨太素回真曲灌玉泉形栖广寒虹映朱軿洞阳吐精东井鍊魂五帝冠带变貌金颜怡頥明鲜以成玉仙丹灵少阳使我自然金翅拂饬羽服耀晨旛然凌虚上啜日根体镜水精光欣龙舆羽驾来迎上造玉皇之前毕便服龙景九鍊之符嚥气九十过嚥液二十四过止凡修行此道暮卧又当以立秋之日始至立冬以两手摄两肩并各三十二过日在左肩井中月在右肩井中二光映照帀身叩齿十二通咒曰左日右月二景监灵暮息少阳朝登玉清三魂守室七魄同形万神辅翼与景齐并毕便卧行此八年通身光明面生青晖之精与少阳同言降致緑軿飞行玄虚上昇玉清广寒之宫中生青华之林高四千丈枝超行千二百里园二百四十里其叶似竹而赤其华似镜而明其子似李而无核所谓绛树丹实得食其叶寿万年得食其华与日同灵得食其实游宴玉清上有金翅之鸟拊翼周帀其境下有广寒之池生自然九鍊洪泉深五千里纵广五千里上真帝皇高仙真人皆以立冬之日登广寒之宫採青华以自拂临广寒之池灌洪泉以鍊其真也诸以后学道成及学士七祖应昇天堂者莫不经广寒之宫入九鍊之池受鍊而昇天也受鍊过便得食青林之华实也金翅之鸟皆以羽衣结爲飞仙之服给于受鍊者身以登玉清上宫也右出元始变化实真上经无上祕要卷之九十七无上秘要正统道藏三家本一百卷太平部无上祕要卷之九十八昇九天品二月受不骄乐天之气当以其月五日平旦十五日正中二十五日夜半一月三日三时香汤沐浴入室烧香西北九拜朝元父东南三拜朝玄母还向月建平坐叩齿三十六通闭眼存唿不骄乐天王姓凝讳覆霍衣九色飞霜云文斑裘头戴青华岁星玄精冠乘白鹿丹霞之舆从上宫玉仙官二十六人来下入兆身紫微宫中存见青色之云气冠帀兆形良久仍口引云气九嚥微咒曰三合成纲三灵交泰九真流降日月翼蔼七星玄映五宿回盖三关朗曜万神冠带九孔清通六府受溉内昌表逸洞覩无外长保天地永享四大毕嚥气九过嚥液九过止行此三年肝结紫络玉秀内发洞明表里逆覩未然九年灵降飞昇九天三月受寂然天之气当以其月六日平旦十六日正中二十六日夜半一月三日三时香汤沐浴入室烧香西北九拜朝元父东南三拜朝玄母还向月建平坐叩齿三十六通闭眼存唿菽然天王姓津讳灵衣七色龙文通光之裘头戴阴精夜光冠乘八景飞轮从玉仙十二人下入兆身长命宫中存见緑色之云气郁郁冠帀兆形良久仍口引云气九嚥微咒曰至道冥冥玄气潜分九五演流八会命门丹宫赤子受气帝君桃康命籍列奏三元衆真监映鍊魄寳魂内鲜外光灵鎭幽关八景翼躯九气降云飞腾玄虚昇造帝门毕嚥气九过止如此三年胆化玉霜内结紫烟九孔纳灵与赤子共言九年得乘玄云紫盖上昇九天右出洞真九丹上化胎精中记经五素飞精洞天灵符以立夏之日朱书竹膜之上清旦南向服之一年彻视千里三年自知神仙九年洞覩九天拜谒九天与灵通言飞行九天右出洞真八素真经兜术天魂精秘音内讳玉佩太阳之符则兜术天太阳之气主洞阳宫上真内神朱书白素佩身又书白纸本命八节日服之内思洞阳上真三年不阙则覩五头一身真形内神九天书名南台帝君下降寝房鍊魂制魄变景八神一十八年飞形九霄不骄乐天魂精秘音内讳玉佩上阳之符则不骄乐天上阳之气主绛宫中真内神朱书白素佩身又书白纸本命八节日服之内思绛宫中眞三年不阙则见眞形或见人身九头之神授兆丹琼之板位书南岳先生总録万气固神保真一十八年三元下降迎以飞轮上登九天上上禫善无量寿天魂精祕音内讳玉佩阳明之符则上上禫善无量寿天阳明之气主明堂中眞内神青书白绢佩身又书白纸本命八节日服之内思明堂中真三年则覩真形自然明知九天上音得九天之书帝君下降八景举形上昇九天波梨答惒天魂精秘音内讳玉佩萌阳之符则波梨答惒天萌阳之气主脐下丹田宫下真内神黄书白素佩身又书白纸本命八节日服之内思丹田宫下真三年审见即真形对颜三元下降鍊化形神三部八景运兆昇仙飞行太虚上造九天右出洞真九真阳符洞渊九地三十六音第一垒色润地正音土皇姓秦讳孝景椿行音土皇姓黄讳昌上父游音土皇姓青讳玄父基梵音土皇姓蜚讳忠陈皇右一垒之土四色土皇地载周境四垂不极不穷无边无际无色之气如是第一垒二皇常以立春之日乘青龙之车执九色之麾从青帝胡老之官巨鳞之骑九千人上诣郁单无量天奏地仙得道上学之人言名于四天之王凡修上法当以立春之日平旦入室东向以青笔书土皇内音白纸上而服之叩齿九通仰存四土皇姓讳悉着青羽裙头建九元通天之冠乘青龙羽车飞行上昇无量天微咒曰青阳告昇土皇鉴晨总领四司普与万仙天老定録上愿开陈精勤上愿得道无亲上书帝简刻名玉篇九垒灭迹飞景琼轩得齐四皇永保监干毕东向心拜九过嚥气九通止如此则土皇刻名九天九地灭迹九阴地官营卫胡老司迎三十六年得乘青羽飞盖上昇郁单无量天第二垒刚色地正音土皇姓成讳神父光行音土皇姓郁讳黄母生游音土皇姓玄讳干德维梵音土皇姓长讳皇萌右二垒之地四色土皇地载周境四垂不极不穷无边无际无色之气如是第二垒土皇常以春分之日乘黄碧二色之云十二玄龟执神皇九元之策从青帝胡老之官飞行甲骑八千人上诣上上禅善无量寿天奏地仙得道上学之人言名于四天之王凡学上法当以春分之日平旦入室东向以青笔书土皇内音黄纸上服之叩齿九通仰存四土皇姓讳悉衣黄锦飞裙头戴平天之冠乘黄碧二色云车十二玄龟执九天之策从青帝胡老之官飞行甲骑上昇上上禅善无量寿天微咒曰三道行运季节临无总鉴地仙上闻帝君天老定録土皇记文上吉之日我道毕分落迹九阴飞景素云四气同符皇人齐群毕更东向心拜八过嚥气八通止行之三十六年得乘飞云之车上昇上上禅善无量寿天第三垒石脂色泽地正音土皇姓张讳维神保行音土皇姓周讳伯上仁游音土皇姓朱讳明车子梵音土皇姓庾讳文敬士右三垒之地四色土皇地载周境四垂不极不穷无边无际无色之气如是第三垒土皇常以立夏之日乘绛霞之云十二凤皇执五色之节从越老之官飞行武骑八千人上诣须延天奏地仙得道上学之人言名于四天之王凡学上法当以立夏之日食后入室南向朱笔书土皇内音白纸上服之叩齿九通仰存四土皇姓讳悉衣绛纹飞裙头戴无极进贤之冠乘绛霞之云十二凤皇执五色之节飞行上昇须延之天微祝曰四气总中八表合朝𠮷晨临正九垒发翘执録命仙上昇紫霄列名皇文补仙上僚得乘朱景逍遥飞飈年齐三光极天不彫毕南向心拜八过嚥气八通止行之三十六年得乘飞云车上昇须延之天第四垒润泽地正音土皇姓贾讳云子高行音土皇姓谢讳伯元无游音土皇姓已讳父奉车梵音土皇姓行讳机正方右四垒之地四音土皇地载周境四垂不极不穷无边无际无色之气如是第四垒土皇常以夏至之日乘绛霞云舆十二朱爲执命魔之旛从越老仙官飞行武骑八千人上诣寂然天奏地仙得道上学之人言名于四天之王凡学上法当以夏至之日正中入室南向朱笔书土皇内音黄纸上服之叩齿九通仰存四土皇姓讳悉着緑纹之裙头戴远游之冠乘绛霞云舆十二朱鸟执命魔之旛飞行上昇寂然天微咒曰天清地澄九土郁玄四运御晨上参紫天徘徊飞舆宴景无间八会交庆玉虚开陈皇老刊名天王题篇九垒削死司命勒年身入华晨永保上仙毕南向心拜八过止行之三十六年得乘绛云之舆上昇寂然之天第五垒金粟泽地正音土皇姓华讳延期明行音土皇姓黄讳龄我容游音土皇姓云讳深无渊梵音土皇姓萌讳通八光右五垒之地四音土皇地载周境四垂不极不穷无边无际无色之气如是第五垒土皇常以立秋之日乘素云之舆十二白虎执命灵九元之章从五老仙官飞天电骑六千人上诣不骄乐天奏地仙得道上学之人言名于四天之王凡学上法当以立秋之日晡时入室西向白笔书土皇内音青纸上服之叩齿九通仰存四土皇姓讳悉着素罗飞裙头戴九元通明寳冠乘素云琼舆十二白虎执命灵九元之章飞行上昇不骄乐之天微咒曰九重四运梵维告皇元景理命记録天王刻书帝简上奏青宫九阴灭尸腾身华房永保上仙三晨齐光毕西向心拜六过嚥气六过止行之三十六年得乘素云琼舆上昇不骄乐之天第六垒金刚铁泽地正音土皇姓季讳上少君行音土皇姓范讳来力安游音土皇姓长讳李季无梵音土皇姓王讳驷女容右六垒之地四音土皇地载周境四达不极不穷无边无际无色之气如是第六垒土皇常以秋分之日乘素云飞舆十二白虎执九色制神之麾从五老仙官飞仙虎骑六千人上诣化应声天奏地仙得道上学之人言名于四天之王凡学上法当以秋分之日晡时入室西向白笔书青纸上土皇内音服之叩齿九通仰存四土皇姓讳悉着素锦飞裙头戴无极进贤之冠乘素云飞舆十二白虎执九色制神之麾飞行上昇化应声天微咒曰白土九垒气通太微皇老临晨腾景徘徊朱简映陈八华扬晖昇入帝庭上披琼扉五愿玄会降致羽衣八景齐眞形得昇飞命同天地永保二仪得乘素云琼舆上昇化应声天第七垒水制泽地正音土皇姓唐讳初生映行音土皇姓昊讳正法图游音土皇姓汉讳高父彻梵音土皇姓京讳仲龙首右七垒之地四音土皇地载周境四垂不极不穷无边无际无色之气如是第七垒土皇常以立冬之日乘玄云飞舆三十四玄武执五色命灵之幡从羌老仙官腾天之骑五千人上诣梵寳天奏地仙得道上学之人言名于四天之王凡学上法当以立冬之日子时入室北向墨书土皇内音白纸上服之叩齿九通仰存四土皇姓讳悉着黑云皂纹飞裙头戴无极进贤之冠乘黑云飞舆二十四玄武执五色命灵之幡飞行上昇梵寳天微咒曰二气交带以神回庭三元临正土皇命灵云舆羽盖上昇高清大愿开陈我合无形九垒灭迹天眞刻名结编玄图受号华青得乘飞景化入帝庭毕心拜五过嚥气五通止行之三十六年得乘黑云之舆上昇梵寳之天第八垒大风泽地正音土皇姓葛讳玄昇先行音土皇姓华讳茂云长游音土皇姓羊讳眞洞玄梵音土皇姓周讳尚敬原右八垒之地四音土皇地载周境四垂不极不穷无边无际无色之气如是第八垒土皇常以立冬之日乘黑云飞舆五色飞驎执九色之节从羌老仙官腾天之骑五千人上诣梵摩迦夷天奏地仙得道上学之人言名于四天之王凡学上法当以冬至之日子时入室北向墨书土皇内音白纸上服之叩齿九通仰存四土皇姓讳悉着玄云锦裙头戴通天寳冠乘黑云羽舆五色飞驎执九色之节上昇梵摩迦夷天微咒曰天敷地陈九象法玄四度昇降八气明新土皇简録玉帝定真名题图札我获上仙飞行太虚纵景自然与灵同符与气长存三变九化昇入帝晨毕心拜四过嚥气四通止行之三十六年得玄灵之舆飞昇梵摩迦夷之天第九垒无色纲维地正音土皇姓极讳无上玄行音土皇姓斗讳灵无浩游音土皇姓赵讳上伯玄梵音土皇姓讳懃无伯右九垒之地极下洞渊洞源纲维天地制使不落无穷无境无边无际皆纲维之气如是第九垒土皇常以三月一日六月二日九月三日十二月四日一年四过乘五色云舆九色飞龙执中元命神之章从苍老仙官耀明羽骑万二千人上诣波梨答惒天奏九地学道得仙人名言于四天之王凡学上法当以其日日入时入室向太歳黄书四土皇内音白纸上服之叩齿十二通仰存四土皇姓讳着玄黄五色之衣头戴九元通天寳冠足着五色狮子交文之履执文身保命之符乘黄霞飞舆从五帝玉女三十六人飞行上昇波梨答惒天微咒曰二象回周九精洞灵皇老应符腾虚入清四通八达飞霞紫琼上登金华奉对帝灵记仙元録青宫刻名得道日简封宇七灵九垒灭尸东井鍊形三元降真我道己明得乘飞景上登玉庭毕心礼九拜嚥气十二通止行之三十六年得乘黄霞飞軿上昇波梨答惒之天右出洞真外国放品经右九天魄灵太霄阴生上景之符刻书金珰虹映阴景之内则九天之关枢上清之华盖天无此文则无以爲昼冥太空无此文则无以爲上清故元始刻文于金札之上名曰上清金宇玉文也其音则天魄之内名也修其道服其文九年尅有魂灵帝君九天丞相乘白鸾云舆下降寝房授兆神真之道三部八景运兆飞空上昇九天右出洞无太极金宇玉文九天阴符无上祕要卷之九十八无上秘要正统道藏三家本一百卷太平部无上祕要卷之九十九昇太清品春分之日太微天帝君上诣高上玉皇游宴之时始景行道受仙日也至其日如上法夜半东向叩齿九通仰思玄青黄三色之云向东北而回便心念微言太微天帝君乞回神驾下降我身上我帝简赐我神仙毕还思东方青阳上府玄微宫中始景老子道君姓羽讳幽宛形长九寸身着紫青之绶戴九色通天寳冠足蹑九色之履手执命神之章从太阳仙童三十六人乘八景之舆青云之车参驾苍龙下治兆身明堂宫中仍微祝曰始景上元招灵致真承炁命节法典帝先回精玄盖上宴玉晨回灵下降镇固我身保精鍊炁五脏洁鲜紫气流映洞得御神叅乘飞景上宴琼轩毕仰咽九炁此始景之道行之八年则玄云飞轮来迎兆身上昇太清立夏之日太极上无无三元真人上诣紫微宫游宴之时玄景行道受仙之日也至其日清旦东南向叩齿九通仰思紫青黄三色之云西北而回便心念微言太极上眞三元眞人乞回神驾下降我房书我玉名使我神仙毕还思东南少阳上府太微宫中玄景玉光无极道君姓王讳无英形长八寸八分身着丹锦之绶头戴无极进贤玉冠足蹑九色之履手执招灵之章乘玄景緑舆五色云车叅驾凤凰从灵飞仙童三十九人下治兆身洞房宫中仍微祝曰玄景上灵叅宴八炁造景九玄翱翔无外回眞下降解我宿滞驾以青龙廕以紫盖得乘八景上昇霄际毕仰咽八炁止行此玄景之道行之八年则紫素三色之云玄景緑舆来迎兆身上昇太清夏至之日扶桑公大帝君上诣太微宫游宴之时虚景行道受仙之日至其日如上法清旦南向叩齿八通仰思赤白青三色之云东南而回便心念微言扶桑大帝君乞回神光下盻兆身记名东华得乘飞烟毕还南向思太阳上府紫微宫中虚景太尉元先道君姓玄讳伯史形长八寸八分身着绛锦丹绶头戴平天耀精玉冠足蹑九色之履手执制魔之章乘光明八道之舆赤云炁之车叅驾凤凰从丹灵上宫玉童三十六人下治兆身中元丹田宫中仍微祝曰虚景启云乘炁旋回迅驾八道明光吐威下降我房映我丹辉摄魔御神万灵悉摧使我洞幽与景齐飞毕仰咽八炁止行此虚景之道行之八年则致光明八道之舆来迎兆身上昇太清立秋之日太素上真白帝君上诣玉天玄皇高真元景行道受仙之日至其日清旦西南向叩齿十二通仰思白赤紫三色之云西南而回便心念微言太素真人乞回神光下降兆身奏名玉天得爲真人毕思西南少阴上府灵微阳宫之中元景太一炎天道君姓黄讳运珠形长七寸八分着玄黄素绶头戴七寳进贤之冠足蹑九色之履手执命神之䇿乘萧条玉辇五采朱盖紫云之车叅驾六龙从黄素上宫仙童二十四人下治兆身下丹田宫中仍微祝日元景上真八道玄灵上冶黄母下治兆形徘徊神辇流映紫清历运御气三五焕明制神摄魔我道洞精长保上景飞仙长生毕仰咽七炁止行此元景之道行之八年则致萧条玉辇来迎兆身上昇太清秋分之日南极上真赤帝君上诣阆风台诣九灵夫人游宴之时明景行道受仙之日至其日如上法清旦西向叩齿十二通仰思青黄赤三色之云西南而回便心念微言南极上真上皇赤帝君乞回神光下降兆房赐书玉简上奏九灵得乘飞景昇入无形毕思正西太阴上府精微兊宫中明景太和道君姓浩讳仁义形长六寸八分身着白纹素灵之绶头戴无极寳天之冠足蹑九色之履手执度命保生玉章乘绛琳碧辇白灵之车叅驾白虎从素玄玉童二十二人下治兆身华盖宫中仍微祝曰明景道宗总统九天匡络紫霄迅御八烟回停玉辇下降我身启以光明授以金眞豁落招灵身无稽延得乘飞景上宴霄晨毕仰咽七炁止行此明景之道行之八年则致绛琳碧舆来迎兆身上昇太清立冬之日上清真人帝君皇祖上诣高上九天玉帝游宴之时洞景行道受仙之日也至其日清旦西北向叩齿九通仰恩緑紫青三色之云西南回便心念微言上清真人帝君皇祖乞回神驾下降兆房赐书玉名上奏上清得乘飞景昇入无形毕思西北阴晖上府清微宫中洞景司録太阳道君姓玄讳元辅形长五寸八分身着玄黄之绶头戴九玄飞晨玉冠足蹑五色之履手执摄杀之律乘玄景八光丹辇紫云之车叅驾玄武从太玄仙童二十四人下治兆身仓命宫中仍微祝曰洞景帝尊玄灵阴神乘霞御龙得叅飞烟上游玉清下治太玄回降紫辇来入我身得乘八景位同眞人毕仰咽五炁止行此洞景之道行之八年则致玄景八光丹辇下迎兆身上昇太清冬至之日太霄玉妃太虚上真人上诣太皇宫太微天帝君游宴之时清景行道受仙之日也至其日清旦正北向叩齿十二通仰思朱碧黄三色之云东北而回便心念微言太霄玉妃太虚真人乞回神驾下降我房赐建玉名奏上太霄得爲真人游宴上宫毕思北方阴精上府道微宫中谏议玄和道君姓王讳阴精形长五寸八分身着玄云五色之绶头戴玄晨寳冠足蹑五色师子之履手执招灵之䇿乘徘徊玉辇锦云之炁珠玉之车叅驾玄凤黑翮从太玄上宫仙童三十六人下冶兆身玄谷宫中仍微祝曰清景素眞元始同灵受化九元含炁朱婴徘徊玉辇昇入紫清轮转八节经度天经削我元録保我南生得乘飞景案辔緑軿毕仰咽五炁止行此清景之道八年致徘徊玉辇下迎兆身上昇太清右出洞眞金真玉光八景飞经梵寳天魂精秘音内讳玉佩通阳之符则梵寳天通阳之炁主阴极宫中真内神黄书白素佩身又书白纸本命八节日服之内思三年审定尅见真神九天玄母授兆九天上书八鍊芝英得自然之道白日飞空上昇太清洞真招灵致真摄魔符白帝招灵致真摄魔之符以黄书白木版上令广九寸长一尺二寸置室西面修行诵经入室百日与神人共言三年室生自然白霞之云欲致真人天仙当书如法着符中央精思百日真人降形仙人诣房授子神真之道兆欲摄魔当书符如上法安着东面诵太空之章一遍则北帝操兵天魔丧形万精灭景内外肃清又黄书白缯九寸佩身八年帝降玄景緑舆下迎兆身上昇太清黑帝招灵致真摄魔之符以白书黑木版上令广九寸长一尺二寸置室北面修行诵经入室百日与神人共言三年室生自然黑霞之云兆欲致真人天仙当书如上法着符西面精恩百日真人降形仙人诣房授子神真之道兆欲摄魔当书符如上法安着南面诵太空之章一遍则北帝操兵天魔丧形万精灭景内外肃清又白书黑缯九寸佩身八年帝遣光明八道之舆下迎兆身上昇太清右出洞真九真阳符经金书秘宇三元九真阳符梵寳天魂精祕音内讳玉佩通阳之符则梵寳天通阳之炁主阴极宫中真内神黄书白素佩身又书白纸本命八节日服之内思阴极官中真三年审定尅见真神九天亥母授兆九天上书八鍊芝英得自然之道白日飞空上昇太清右出洞真玉佩金铛太极金书上经大百六度厄寳命长存符朱书白绢佩之头上洪灾暴厄所不能伤保身长命寿同三光佩之九年白日飞仙上昇太清小百六度厄寳命长存符黄书白绢佩之左肘千妖万精疫疠横流灾所不伤保身长命寿同天地佩之九年白日飞昇太清阴阳度厄寳命长存符黑书白绢佩之与天地同年与日月同光九年飞行上昇太清右出洞真青要紫书经苣藤五分威喜三分蜀椒二分干姜一分菖蒲一分凡五物皆取眞新好者清洁治之以王相日童男擣勿易也各异治下细细簁五物各万杵五物各异置赤杯中凡五杯罗列赤案上露一宿明日平旦乃以神斗分合和如法和以白蜜若白饴复更擣三万杵丸如梧子平旦向日长跪吞三丸讫言长得所愿暮日入复跪西向复吞三丸如旦法以爲常禁食生鱼猪肉辈菜禁见丧尸猪大产污慎之甲子建癸亥数终日辰爲期慎勿废忘六十一节天地之常服之如法甲癸爲期甲子建日服至癸日爲一节若甲子无建者满定开亦佳服药皆先斋三日烧香存神然后即事也满六十日身轻能行复六十日四支通利复六十日颜色有光复六十日平调腹肠五藏皆实凶邪不伤复六十日身体坚彊复六十日耳目聪明此是一岁验也复六十日骨髓彊梁复六十日手爪有光复六十日影响显章复六十日精炁益长复六十日白发还藏复六十日牙齿坚刚此是二岁之验也复六十日道德达通复六十日六甲神从复六十日神达身中复六十日志信神行复六十日心开目明复六十日远知四方此是三岁验也复六十日占视有光复六十日五神不亡复六十日不知饥渴复六十日百神来谒复六十日五藏不竭复六十日能寒能热此是四岁验也复六十日能浮能沉复六十日能浅能深复六十日能圆能方复六十日能弱能彊复六十日能纵能横复六十日能短能长此爲五歳验也复六十日能好能丑复六十日能大能小复六十日能轻能重复六十日出入无间复六十日行厨在边位爲仙人此是六歳验也长服不休与天相倾变形千化上昇太清右出洞元五符经高圣玉帝道君曰欲书白简玄纪之名身登玉清上宫之法当以正月一日上合之时沐浴清斋平旦入室烧香北向九拜朝礼玉天毕北向平坐叩齿九通思斋室之内有青炁之云虚生蓊郁周帀一室存五老仙伯在青云之中披飞青羽帔冠通天玉冠手执青文之録司领仙玉郞着云锦之袍冠七寳玉冠手执白银之简思见二眞爲我记名于白简之上结録于青文之编以我简録付监眞使者定録左仙上刺九天帝王七圣机下简録定名五老仙伯领仙玉郞化入我身明堂之中便咒曰上合之日天元肃清高上显盖玉帝临庭九真命虚七圣齐灵上标玄记白简之名勒注元録落死刻生西龟结编保仙华青上受云带焕落五形给我羽服降我緑軿得乘飞霄上登紫琼三景合光七元同明永保二仪天地长并毕又七拜礼七圣咽七炁止此高圣结縁刺简六合之法行之七年先无玄名者亦得勒注于玄纪三元下降四极启灵自然洞达得飞行太清也太玄都四极明科曰九真中经太上太微天帝君所修八道九眞结璘郁仪上奔日月之道以传中央黄老君秘于太上六合宫中旧科七千年听得三传若有青书东华玉宇上清藏生紫络之人七百年内听得三传盟曰绢九十尺青丝一斤绛纹二十四尺此日晖之誓碧缯二十四尺月华之誓金镮三双无常童子之誓对斋九日二十四日北向盟传给玉童玉女各十七人修此道七年乘龙飞行上昇太清其法尤重二犯伐功断事四犯左右官所考七祖已身罚以刀山食火地狱三苦之役万劫还生不人之道玄都左宫女青律文要者明慎奉行右出洞真真帝七圣元纪经无上祕要卷之九十九无上秘要正统道藏三家本一百卷太平部无上秘要卷之一百孔九昇无形品高圣帝君曰欲刻名玄纪回天九霄以五月五日上合之时沐浴清斋正心入室烧香北向九拜朝礼玉天毕北向叩齿十二通恩斋室之中有丹气之云虚生焕烂于一室之内存五老仙伯在丹云之中披飞青之帔冠通天玉冠手执青文箓司领仙玉郞着云锦之袍冠七寳玉冠手执白箓之简思见二真爲我记名于白简之上结録于青文之编以我简録付监真使者定録左仙上相九天帝玉七圣机下简録定名五老仙伯领仙玉郞化入我身绛宫之中微祝曰朱明南丹庆合上阳天元交会六愿内昌九眞七圣斋灵琼堂上刺玄简结録西宫刻书正音明达四通丹云回霄来降我房飞青羽仪冀冀光光左䇿朱凤右控游龙六辔同举超登华堂五老携契四极齐双长保玄晖日月同容毕又七拜礼七圣嚥七炁止行此七年则玄纪得道之名定于上宫九霄回映昇入无形右出洞真七圣元纪经道言修行是经得上仙者飞昇虚空体今无形长与道同右出洞元自然经诀一诵诸天礼十转枯骨生七玄昇朱宫享福入无形右出洞元灵章经大圣衆至眞之德得道之后昇入无形与道合同右出洞元黄箓简文经应变化品高上玉皇上圣帝君九天玉真皆禀气自然託琼胎隐秀紫元灵和感会得有人焉胤皇流之冑生而成眞结空洞以爲宇合三气以爲名受号帝位应化上清总仙高虚抚任玄玄四时改易推节变通沐浴冠带鍊饬长符运化形景应感而生幽冥怳惚道无常名深不可测微难可穷天地规之得立太玄协以致清日月恃之以朗耀五行禀之以致灵巍巍德宗荡荡高尊其道高妙非可胜焉元始记録藏之太上六合宫中后圣学上眞之道当鍊悉元始变化之形随节改易以通其眞以反其气以鍊其神假令元始皇上丈人以立春之日纳元始玉虚之气受皇上丈人之号此皆真形衣服正色竟春三月九十日中居真临正至立夏之日皇上丈人则变其正更受节化沐浴神真谓变化易景通真纳灵致气长存周夏三月九十日中仙魂沐浴神真感通至立秋之日皇上丈人则随节化形冠带五常谓之仙化气通玄玄内充外溢光晖发明变眞养气致气无穷周秋三月九十日中冠带九天仙化成眞至立冬之日皇上丈人合真胎息反气自然解脱形神变景入光还其元始受鍊反精养莹神眞光色混沌如云之烟周冬三月九十日中结气凝神还复正形四度回周周而复生此元始四改之化随节易容天地之运皆有盛衰否泰休息以应天关盛则临正休则育养冠带鍊精不失其常故天地长存无穷此妙化之道也右出上清元始变化元箓会兼忘品眞人日受灵寳真文行是斋自得此大福度人爲先所以先人后身倚伏兼忘志其所忘体与玄同右出洞元敷斋经罪福不由他谅自发尔身大贤故闭口欲絶诸恶縁灭念归兼忘倚伏待长泯右出洞元安志经鍊胎返本初长乘飞玄梁蕲畜丧天眞散思候履常斩伐胞树滞心游超上京愿会既玄玄悟我理兼忘右出洞元九天经人自然品道曰自然者道之眞也无爲者道之极也虚无者德之尊也惔泊者德之宫也寂嘿者德之渊也清静者神之邻精诚者神之门中和者事之原人爲道能自然者故道可得而通能无爲者故生可得而长能虚无者故气可得而行能惔泊者故志可得而共能寂嘿者故声可得而藏能清静者故神可得而光能精诚者故志可得而从能中和者故化可得而同是故凡人爲道当以自然而成其名吾前以道授关令尹生着道德二篇将去诫之曰夫道自然也得之者知其自然不得之者不知其所由然譬犹若识音不能深晓人心知之口不能言妙哉道之绵绵言不尽意书不尽言所以爲子书之者欲使子觉自然得之后以自成尹生曰学自然奈何道曰无取正气自居无去邪气自除此非祷祠鬼神之道非欲辟不清去不正清静请命而命自延无期此岂非自然哉非吾异道之意非吾独道也道不自然兮何道焉兮无欲无爲兮道之所施兮虚兮无兮道安居兮寂兮嘿兮道之极兮澹兮恬兮德之渐兮清兮静兮神所宅兮精兮诚兮神所荣兮中兮和兮神所化兮以无爲而养其形以虚无而安其神以澹泊而存其志以寂嘿而养其声以清静而平其心以精诚而存其志以中和而存其神安心游志使若大水之自湛深闲居静处使若蛟龙之自蛰藏怀虚而不虚泥而不泥使若南曜之忘虚也化德存神使若社稷之保光立尊神明使若宗庙之守处使世不见我若巨鱼之在大水使人莫我知若日出之光东我之无穷若大道之根相致譬若山林大泽之自致禽兽虎狼若深林广木之自致飞鸟百虫若江湖之自致鱼鼈蛟龙若盛德之自致太平麒麟凤凰若清静洁白之自致玉女芝英若中和嘉瑞之自致吉祥若灾异恶气之自致不祥祸殃右出妙真经飞天携提游宴紫晨握运留年永享自然道经云人法地地法天天法道道法自然右出洞元空洞灵章经飘飘大虚岭流景在上玄经始无终劫常保天地全世主学致梵道士诵得仙贤者今奉受依法以相传时无至德子保祕不妄宣宗之昇太清弃之随九泉我说无爲道清静得自然右出洞元太极隐注道言真人者体洞虚无与道合眞同于自然无所不能无无所不知无所不通右出洞元自然经诀洞冥寂品帝帝各有鄕眞真各有宫寂寂生霞上翳翳太虚中洞化丹霞窟寥寥九玄通冥思携寂至八景可飞空太洞总三伦元化有无形寂寂无根教萧条有威灵右出洞真回元九道径有物混成先天地生寂兮寥兮独立而不改周行而不殆可以爲天下母右出老子道经太上于崑崙冶中进登天首大治七寳道德观中召道陵而告之曰吾道出于虚无先太初之前无所从生靡而不成形吾昔于此观上启受妙法吾以聪明智慧摄意奉行既能洁身爲道便得微妙玄通求道上仙致有道迹之名当求仙于仙求神于神求道于道无求灭度便得虚无之要空无寂静爲道宗也至道常玄菽言说则非眞取舍无变异绵绵有物因体解无中法亦识有中神去来无想念忘怀与物均右出昇元经学仙絶华念念念相因积去来乱我神神躁靡不历灭念停虚闲萧萧入空寂请经若饥渴持志如金石保子飞仙路五灵度符籍太上玄虚宗弘道尊其经俯仰已得仙历劫无数龄巍巍太眞德寂寂因无生霄景结空构乘虚自然征日月爲炳灼安和乐未央夫太上玄微三洞初元至𧷤之词幽而难闻洛洛冥冥包匠品群岧岧玉德巍巍高尊至真所栖衆妙之门右出洞元太极隐注太玄真人曰夫一切云云皆当空尽有无相陶修德养神积空凝眞眞身乃定出入有无隐寂极妙右出洞元请问经夫可久于其道者养生也常可与久游者纳气也气全则生存然后能养养至则合真然后能久登生气之域望养全之寂寂视万物之玄黄尽假寄耳右出道迹经人生者如幻化耳寄寓天地间少许时若摄气营神苦辛注真将得久道道成则同与天地共寄寓在太无中矣若洞虚体无则与大无共寄寓在寂寂中矣能洞菽寂者则视之不见听之不闻右出真诰无上祕要卷之一百