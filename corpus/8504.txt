楚石梵琦禅师语录X卍XXX佛日普照慧辩楚石禅师六会语录序大慧提唱圜悟之道于径山神机妙用广大无碍入其门者凡情尽丧得法弟子不翅十余人各阐化原而佛照于其中称为善继佛照之后而妙峯绍之妙峯之后而藏叟承之如持左券相授器度脗合无差爽者寂照在四传之余复能克肖前人诚所谓世济其美然而诸佛证入虽有不同其上接西来宗旨使人离垢氛而发精明者则一而巳矣寂照之弟子楚石禅师蚤以颕悟之姿锐意于道一时名德若晦机若虗谷若云外争欲令出座下师皆谢之惟诣寂照之室反覆参叩一闻鼓鸣羣疑冰消世间万物总总林林皆能助发真常之机自是六坐道场说法度人嬉笑怒骂无非佛事至于现宝楼阁及种种庄严导彼末法因相生悟其与一实境界未甞违背声闻之起水涌山出迨世缘将尽颜色不异常时翛然坐脱如返故庐则其俊伟光明较于恃口给而昧心学者其果何如也哉呜唿大慧之道至矣自他宗言之执持正法作狮子王哮吼者固往往有人第近秊以来传者失真澜倒波随所趋日下司法柄之士复轻加印可致使鱼目混珍扬眉瞬目之顷輙曰彼巳悟矣何其易悟哉人遂诮之为瓠子之印非特此也五家X宗要历抄而熟记之曰此为临济此为曹洞法眼此为沩仰云门不问传之绝续设为活机如此问者即如此答多至十余转语以取办于口名之曰传公案若是者皆见弃于师者也今观师之六会语小入无内大入无外机用真切无愧先德惟具金刚眼者有以知余言之有在也余耄矣厄于索文者繁多力固拒之此独乐序之而弗寘者悯魔说之害教表正传以励世也师讳梵琦其字楚石行业之详则备见塔铭中其来征序者得法上首莹中瓛公也无相居士金华宋濂谨序佛日普照慧辩楚石禅师语录序自鹫岭拈花鹤林示寂以来二千有余岁矣所谓实相无相微妙法门初不增减也然古人有言得之于心伊兰作栴檀之树失之于旨甘露乃蒺藜之园若作得失论量未免傍观者哂初机后学凭个什么菩提达磨观东震旦国有大乘气象遂逾海越漠而至金陵奏对梁王梁王不契折芦渡江憩止少林面壁九年终不杜口空回须印证神光始得神光五传而X得曹溪析为二宗其一为南岳得马祖马祖之下临济沩仰宗之其一为青原得石城石城之下云门曹洞法眼宗之是为五家宗派临济得兴化兴化得南院南院得风穴风穴得首山首山得汾阳汾阳得慈明慈明得杨岐杨岐得白云白云得五祖五祖得圆悟至此又析为二宗妙喜虎丘子孙满地妙喜得育王佛照佛照得灵隐妙峯妙峯得径山藏云藏云得寂照元叟无非磊磊落落掀天揭地者今天宁楚石禅师实嗣元叟五十年间六坐道场偈语流布丛林其提唱有六会录脱略近时窠臼严持古宿风规电坼霜开金声玉振是称玅喜第五世的骨之孙览者自当有所证入至正丁未秋曲江居士钱惟善序佛日普照慧辩楚石禅师语录目录序一序二目录卷第一住福臻禅寺语录卷第二住海盐州天宁永祚禅寺语录上X卷第三住海盐州天宁永祚禅寺语录下卷第四住杭州路凤山大报国禅寺语录卷第五住嘉兴路本觉寺语录卷第六住嘉兴路光孝禅寺语录卷第七再住海盐州天宁永祚禅寺语录卷第八代别卷第九秉拂小参卷第十举古上卷第十一举古下卷第十二颂古卷第十三佛祖偈赞上卷第十四佛祖偈赞下X卷第十五法语偈颂一卷第十六偈颂二卷第十七偈颂三卷第十八偈颂四卷第十九偈颂五卷第二十襍着水陆陞座行状塔铭佛日普照慧辩楚石禅师语录目录X佛日普照慧辩楚石禅师语录卷第一住福臻禅寺语录小师比丘祖光等编师于泰定元年冬在径山兴圣万寿禅寺首座寮受请入寺山门尽大地是解脱门枉做个佛法会却泥多佛大水长船高佛殿城东老母不愿见调达比丘常怒嗔信手拈一炷香也是冬行春令祖堂总是这一队汉佛法不到今日不是这一队汉佛法不到今日且道是肯他不肯他据室绳牀角头三尺地是诸人乞命处放过一着转见不堪你也没量罪过我也没量罪过行宣政院帖孤峯顶上盘结草菴有口只堪挂壁十字街头解开布袋入水方见长人因什么到恁么地度帖云只将补衮调羔手拨转如来正法轮指法座云为法来耶为牀座耶摩霄俊鹘便合乘时止泺困鱼徒劳激浪遂陞座拈香祝圣罢拈香云此一瓣香奉为见住径山元叟端和尚用酬法乳之恩敛衣就座天宁老和尚白槌云法筵龙象众当观第一义师X云早是第二义了也饷间便是第三义然当罏不避火迸新长老今日性命在诸人手里一任横拖倒拽重赏之下必有勇夫有么有么僧问天垂宝葢地涌金莲一句无私如何祝赞师云吾常于此切进云常将日月为天眼指出须弥作寿山师云三千年黄河一度清进云我本无心有所希求今此法王大宝自然而至且如何是法王大宝师云有眼者见有耳者闻进云莫祇者便是么师云击碎髑髅拽脱鼻孔进云如何受用师云直待雨淋头僧礼拜师乃云未离兜率巳降王宫未出母胎度人巳毕三世诸佛历代祖师天下老和尚说心说性举古举今总是无风帀帀之波实情好与二十柱杖新福臻今日不是尽法无民打头不遇作家到底翻成骨董人若相委悉拈却炙脂帽子脱却鹘臭布衫其或未然明朝后日大有事在复举临济示众云赤肉团上有一无位真人常在汝诸人面门出入未证据者看看时有僧出问云如何是无位真人济下绳牀搊住云道道僧拟议济托开云无位真人是什么干屎橛便归方丈师云临济若无后语洎被打破蔡州虽然家无白𤢟之图必无如是妖怪除夜小参善哉三下板知识尽来参既善知时节吾今不再三诸仁者一举更不再举今巳再举一闻更不再闻今巳再闻头头上明物物上了如理如事亘古亘今不是涅槃心亦非正法眼恁么恁么三世诸X佛祇言自知不恁么不恁么六代祖师无启口处设使言前荐得犹为滞殻迷封假饶句下精通未免触途狂见今夜向红炉上拾一点雪枯木上糁些子花与你诸人赴个时节残灯随腊尽爆竹送春来复举盘山云向上一路千圣不传慈明云向上一路千圣不然玅喜云向上一路热盌鸣声师云三大老尽力道只发明得向下一路若是向上一路驴年梦见么元宵上堂今朝正月半灯月光撩乱目前无一物打鼓普请看复云剌破眼上堂僧问不愁念起惟恐觉迟如何是觉师云牛角马角进云如何是念师云四五二十也不识僧礼拜乃云心不是佛智不是道开口即错动念即乖诸圣竞出头来未免指鹿为马到者里说个什么即得指东指西得么点胸点肋得么好晴好雨得么行棒行喝得么总是弄粥饭气佛法未梦见在平白散去孤负上来鼓这两片皮谩大众不少今作么生归堂上堂巖头道须是一一从自已胸中流出与我葢天葢地去恁么道被他掘窖深埋了也茫茫宇宙人无数那个男儿是丈夫男儿丈夫相去多少待你出窖来却向你道朝京回上堂祝圣罢僧出问云奉诏迢迢上玉京京师早巳播师名天香满袖归来也恰值黄河一度清学人上来请师祝赞师云天无私覆进云金枝永茂千千界玉叶长数万万春师云且得阇黎证明进云X昔日宋太宗皇帝因僧朝见垂问云甚处来答云庐山卧云菴帝云朕闻卧云深处不朝天因甚到这里当时无对还作么生师云这僧岂不作家进云后来雪窦代云难逃至化还契得太宗也无师云直是千里万里乃云风不鸣条雨不破块民不失所路不拾遗正恁么时好个太平时节山僧近承使命远届上京面对龙颜亲闻诏旨风云庆会千载一时及此还山将何报答也不出这个时节诸佛出世祖师西来天下老和尚直指曲说总不出这个时节所以道欲识佛性义当观时节因缘时节若至其理自彰且作么生是自彰底理皇图齐北极圣寿等南山浴佛上堂一手指天巳在言前一手指地莫教错会天上天下可知礼也惟吾独尊口是祸门正恁么时如何委悉拈拄杖千古长如白练飞一条界破青山色端午上堂今朝五月五不打薅芸鼓荒却自家田昧却家中主报诸人休莾卤赤口白舌尽消除无位真人汗如雨上堂举僧问南院后上诸圣什么处去院云不上天堂便入地狱僧云和尚作么生院云还知宝应老落处么僧拟议院以拂子蓦口打复唤僧近前云令合是汝行又打一拂子雪窦云令既自行且拂子不知来处雪窦道个瞎且要雪上加霜妙喜云权衡临济三要三玄须还他南院始得雪窦为什么却道拂子X不知来处妙喜道个瞎且图两得相见师云雪窦虽是明眼宗师要且未知宝应老落处既未知宝应老落处因什么却道拂子不知来处只具一只眼妙喜老汉道个瞎也是东家人死西家人助哀上堂几回生几回死生死悠悠无定止自从顿悟了无生于诸荣辱何忧喜蓦拈拄杖云这个不是无生永嘉大师什么处去也击香台云在这里掷下云急急如律令上堂满耳非声满眼非色剎剎观音尘尘弥勒当阳有指示徧界无踪迹无踪迹何所得你还见壁么上堂什么物恁么来莫认驴鞍桥作阿爷下颔便下座上堂林间鹊噪水底鱼行胡僧两耳带金镮踏破草鞋赤脚走若作奇特解会不直半文钱若作平实商量总在我手里拈拄杖云吽吽上堂竺土大仙心东西密相付才闻举着打破髑髅早是被他丈二针八尺榍榍了也更开大口道我超佛越祖坐断古今与么不识好恶切不可向衲僧门下过何故杀人可恕无礼难容上堂一是一二是二三是三四是四南北东西依位次子细看来三家村里土地相似只是个无转智大王忽若东弗于逮掇过西瞿耶尼南赠部洲翻作北郁单越大洋海底走马须弥山上行船你又向什么处摸索X经会上堂僧问一大藏教是个切脚未审切个什么字师云切个不字进云只如不字又切个什么字师云莫错举似人进云谢师指示师云石羊头子向东看乃云诸供养中法供养最供养即不无如何是法莫道我谩你南无佛陀南无达磨南无僧伽卓拄杖云山河大地草木丛林尽向这里平等证入未解脱者令得解脱未涅槃者令得涅槃虽在衲僧分上如经蛊毒之家水也不得沾他一滴靠拄杖下座上堂长长短短新笋芽零零落落旧篱笆疎疎密密蚕豆荚红红白白鸎粟花山又青水又绿羮又香饭又熟喫了东西自在行谁能受你闲拘束拈拄杖云还拘束得么掷下云不可不自在也施主庄佛上堂举昔有秀才问长沙某甲曾看千佛经百千诸佛但见其名未审居何国土长沙召秀才才应诺沙云黄鹤楼崖颢题后秀才还曾题否才云不曾题沙云得闲题取一篇好师颂云百千诸佛但闻名国土从来作么生黄鹤楼中诗一首任教今古竞头争上堂弥勒真弥勒分身千百亿时时示时人时人自不识拈拄杖云冲开碧落松千丈截断红尘水一溪佛日普照慧辩楚石禅师语录卷第一音切X序脗瓠耄瓛蒺藜憩汾磊掀揭录鹘泺髑髅橛薅颔靠颢楚石梵琦禅师语录X卍XXX佛日普照慧辩楚石禅师语录卷第二住海盐州天宁永祚禅寺语录上参学比丘文玹等编师于天历元年二月初三日入寺山门閙市门头来千去万入寺看额能有几人复云是什么便入佛殿是你是我撒土撒沙同门出入生死冤家据室这里无密室传授底法痛棒热喝白日青天傥或踌躇君往西秦我之东鲁拈宣政院疏昔日灵山亲付嘱今朝付嘱与灵山以何为验度疏云以此为验法座灵山堂巳为诸人说法了也还闻么若不闻未免为蛇𦘕足遂陞座拈香云此一瓣香端为祝延今上皇帝圣躬万岁万岁万万岁此一瓣香奉为宣政院官嘉兴路官海盐州官同增X禄筭此一瓣香奉为见住径山兴圣万寿禅寺妙喜第四世天下老和尚元叟端禅师以酬法乳仍就座师云把定干坤不通水泄放开线道许你商量有么有么僧问山青水绿李白桃红南北东西总是国王水土四维上下无非佛祖门庭正与么时请师祝赞师云五日风十日雨进云与么则筑着磕着去也师云间进云春色无高下花枝自短长师云只恐不是玉进云院堂宰相公选住持合郡尊官同临法席未审发明什么事师云验在目前进云五祖演和尚道山前一片闲田地叉手丁宁问祖翁几度卖来还自买为怜松竹引清风且如何是祖翁田地师云看脚下进云卖与阿谁师云听事不真进云不作贵不作贱作么生买师云三生六十劫进云争柰被和尚坐断了也师云墻壁有耳进云只如上手契书是什么人写师云今日东风起进云谢师指示师云三十棒且待别时乃云山僧昔在此山得度是个脱白沙弥无端被人推出人天众前称为长老泥猪疥狗还避得么今日掇向曲彔木牀指东画西是最初入门第一杓恶水到这里事不获巳只得擘破面皮将些葛藤东葛西葛是以释迦老子于正觉山前明星出时忽然大悟且道悟个什么山僧今日开堂说法又说个什么不免将第二杓恶水浇泼诸人去也拈拄杖卓一下喝一喝X复举六祖至广州法性寺寓止廊庑间暮夜风飏剎幡闻二僧对论一云幡动一云风动往复酬答曾未契理祖云可容俗流輙与高论否直以非风幡动仁者心动耳师云诸禅德风动幡动心动为你拈了也向什么处见祖师当晚小参举同安丕和尚因僧问如何是和尚家风安云金鸡抱子离霄汉玉兔怀胎入紫微僧云忽遇客来将何祗待安云金果早朝猿摘去玉华晚后凤衔来师云正偏回互不犯锋铓问答纵横惟明尊贵同安老人惯得其便或有人问天宁如何是和尚家风向道钵盂饙子忽遇客来将何秪待饭后一杯茶且道与古人是同是别上堂金刀剪不破彩笔𦘕难成千里莫持来万般俱刬却释迦老子道应如是知如是见如是信解不生法相正是推波助澜未得脱洒在如何是脱洒一句芍药花开菩萨面㯶榈叶散夜叉头上堂米里有虫麦里有面厨库僧堂山门佛殿盏子扑落地楪子成七片净慈雪窓光书记至上堂上大人丘乙巳化三千七十士尔小生八九子佳作仁可知礼也召众云是什么语话孔门弟子无人识碧眼胡僧笑点头上堂鸦啼古木犬吠深林云横不断青山潮落无边沧海渔歌出浦行行宿鹭羣飞日影穿林处处炊烟竞出田家麦熟即便㘽禾隣妇蚕眠相将剥茧沽盐X买醋运木搬柴解缆张帆垂鞭亸袖烧香扫地合掌摇头文殊普贤无端起佛见法见贬向二铁围山了也还有人救得么若有不妨起死回生如无且听填沟塞壑施主入山上堂南泉道尽大地是王老师檀越施者作施想不作施想受者作受想不作受想若施者作施想入地狱如箭射若受者作受想亦须䘖铁负鞍莫教蹉过南泉上堂天上无弥勒地下无弥勒白月印千江清风生八极竖拂子云是什么复云麈尾拂子也不识上堂举僧问夹山如何是相似句山云荷叶团团团似镜菱角尖尖尖似锥复云会么僧云不会山云风吹柳絮毛毬走雨打棃花蛱蝶飞师云夹山老汉与么答话恰似夹竹桃花锦上铺华只是未曾点着本分事在若有人问天宁如何是相似句向他道莫将支遁鹤唤作右军鹅施主请上堂僧问混沌未分时何如露柱怀胎请师指示师云诸方旧话子进云教学人如何趋向师云棒上不成龙进云分后如何如片云点太清里谛当不谛当师云一言既出驷马难追进云未审太清还受点也无当时灵云不对意在什么处师云无朕迹进云恁么则含生不来也亦不对且道对即是不对即是师云半夜放乌鸡进云直得纯清绝点时如何犹是真常流注与者僧问处是同是别师云据款结X案进云如何是真常流注似镜常明为什么唿他作镜师云可惜许进云向上更有事也无云打破镜来与汝相见古人意作么生师云也是徐六担板进云万古碧潭空界月再三捞漉始应知师云堕坑落堑僧礼拜师乃云若论生佛未具以前一段大事只在诸人脚跟下动便踏着只是不知起处你道从甚处起掀翻四大海踢倒五须弥正覔起处不得岂不见东山演祖云山僧昨日入城见一棚傀儡不免近前看或见端严奇特或见丑陋不堪动转行坐青黄赤白一一见了子细看来元来青布幕里有人山僧忍俊不禁乃问长史高姓他道老和尚看便了问什么姓师云谁家别馆池塘里一对鸳鸯𦘕不成上堂千人排门不如一人拔关若一人拔关千人万人得到无为安乐之地山僧与你诸人着力看以手招云归去来归去来上堂寒食前清明后雨打桃花风吹石臼近来百物价平白米三钱一斗好大哥参堂去上堂举僧问干峯十方薄伽梵一路涅槃门未审路头在什么处峯以拄杖画一画云在这里师云白云万里僧举前话问云门门云扇子𨁝跳上三十三天筑着帝释鼻孔把东海鲤鱼打一棒雨似盆倾师云白云万里忽有人出来问天宁与么批判还惬得二大老意么向他道白云万里呵呵呵啰啰哩啰啰哩剎剎尘尘知几几十字街头石敢当忽然吸竭沧溟X水你辈茄子瓠子那里知得拍禅牀便起圣节上堂僧问佛祖因缘即不问君臣庆会事如何师云瑞草生嘉运林花结早春进云如何是君师云莫触龙颜进云如何是臣师云量材补职进云如何是臣向君师云赤心片片进云如何是君视臣师云如月入水进云如何是君臣道合师云俱乃举无着与外道论义着云天下太平国王长寿外道杜口不能破师颂云义有河沙数不出这一句蚊子上铁牛无你下觜处上堂眉毛虽长不碍眼鼻孔虽高不碍面诸佛虽悟无二心众生虽迷无二见见不见倒骑牛兮入佛殿佛涅槃上堂披胷示众云要见释迦老子向这里识取汝等善观吾紫磨金色之身今日则有明日则无咄这野狐精缩头去过去诸佛亦如是现在诸佛亦如是未来诸佛亦如是卓拄杖云如是如是又卓一下云不是不是进退两序上堂东边的东边去西边的西边去去去实不去生铁称锤被虫蛀来来实不来灯笼沿壁上天台且道不动尊居何国土一镞破三关分明箭后路上堂心本是佛造作还非道不用修染污不得只此不染污是诸佛之所护念与么道早是染污了也丝毫系念三涂业因瞥尔情生万劫覊鎻所以经云若以色见我以音声求我是人行邪道不能见如来你X道那个是如来铜头铁额鸟嘴鱼腮上堂见色便见心大地山河是心作么生见又云心不见心无相可得拈拄杖云观世音菩萨变作一条墨漆拄杖子绕四天下走一遭回到山僧手里却是芭蕉和尚你有拄杖子我与你拄杖子你无拄杖子我夺却你拄杖子若作佛法商量生身陷地狱靠拄杖结夏小参僧问大通智胜佛十劫坐道场佛法不现前不得成佛道此意如何师云也无此意也无如何进云未审何时得成佛道师云也无佛也无道进云莫落空否师云空亦空进云即今道空的是什么人师云这漆桶进云本来无罣碍随处任方圆师云玄沙道底乃云以大圆觉为我伽蓝身心安居平等性智召众云性智既然平等说什么圣说什么凡说什么迷说什么悟古也如是今也如是僧也如是俗也如是出出入入何碍安居往往来来是真禁足譬如蟭螟虫在蚊子眼睫上作窠向十字街头叫云土旷人稀相逢者少复有颂云金毛狮子喋屎狗雪白象王推磨驴直下不生颠倒见九旬无欠亦无余灵隐古鼎铭书记至上堂世尊三昧迦叶不知迦叶三昧阿难不知阿难三昧商那和修不知商那和修三昧优波毱多不知诸祖三昧各各不知且置唤什么作三昧良久云除却黄龙头角外其余尽是赤斑蛇X上堂拈拂子敲禅牀云观音妙智力能救世间苦还闻么复敲一下云我为什么不闻召众云莫道我谩你你更谩我太煞也上堂兔角不用无牛角不用有两两不成双三三亦非九夜来空手把鉏头天晓面南看北斗上堂或时语须辨取或时默谁委悉久参上士不要丁宁晚学初机卒难话会只如道近上人问道则失道近下人问道则得道不上不下不得不失道在阿那头有时乘好月特地过沧洲上堂若能转物即同如来你道物作么生转僧堂入佛殿里行佛殿入僧堂里过须弥山骑牛说话木人打鼓唱歌露柱每日搊筝楗椎拍手笑他且道笑个什么呵呵便下座解夏小参僧问如何是学人自已师云你问我覔乃云诸仁者百了千当名为无事道人若到诸方管取明牕下安排永祚这里放过即不可何谓如此百了千当底犹在半途岂不见圆悟和尚道以世谛法接人去落在世谛法中以祖佛机接人去落在祖佛机中以向上拈提接人去落在向上拈提中以恁么恁么接人去落在恁么恁么中以不恁么不恁么接人去落在不恁么不恁么中以总不恁么总不恁么接人去落在总不恁么总不恁么中直饶万里无片云青天也须喫棒当知此事不从他处得来我王库内无此刀此刀不离王库内末后一句始到牢关把断X要津不通凡圣九十日末后句作么生道朱夏火云烧碧洞清秋危露滴金盘复举僧问云门树凋叶落时如何门云体露金风师云这僧若道个谢师答话云门大师管取有理难伸山僧即不然树凋叶落时如何拈起拄杖才伫思打下法堂免致诸方检点中秋上堂贵买朱砂画月筭来枉用工夫纯将白粉涂成要且未是真月文殊道但一月真中间自无是月非月竖拂子云本无偏照处刚有不明时灵隐竹泉和尚至上堂举广慧琏和尚道我在先师会中见举竹篦问省驴汉云唤作竹篦则触不唤作竹篦则背作么生省近前夺得抛向地上云是什么先师云瞎省从此悟入我道省驴汉悟则太煞悟要且未尽先师意旨师云大小广慧恁么道先师实有意旨那将一把火照看面皮厚多少下坡不走快便难逢若是向上提持还我竹泉师兄始得建宝塔上堂僧问昔日南泉和尚因赵州问云如何是道泉云平常心是道如何是平常心师云敲氷取火掘地覔天进云大好平常心师云我不如你你自会得好乃云问既不弱答得又奇你道契二大老不契二大老还有人道得么试出来道看如无人道得自道去也一分奉释迦牟尼佛一分奉多宝佛塔上堂汝等诸人见我开口便作说法会见我无言便作默然会总向两头覔我争知不在两头你道寻常在什么处莫是高高峯顶立不露顶么深深海底行X不湿脚么若恁么早被伊寻着也还知山僧有隐身诀么终朝不见长相见尽日相逢却不逢有念尽为烦恼鎻无心端是水晶宫喝一喝上堂古人真实相为放下便稳我却不恁么撩起便行一等是踏破草鞋何故随人脚后跟转拈拄杖云拄杖子骑佛殿出山门去也上堂大树大皮褁小树小皮缠若不同牀睡焉知被底穿冬夜小参僧问万丈寒潭彻底冰时如何师云阳气发时无硬地乃云欲得恁么事须是恁么人若是恁么人何愁恁么事唤作恁么事早是无事生事何况聚头襍话趂赞过时今日三明日四肚里黑漫漫地脚下浮逼逼地拈槌竖拂他又不见弹指謦咳他又不闻开口动舌他又不会如无孔铁槌相似养得一万个有什么用处龙象蹴踏非驴所堪鹅王择乳素非鸭类只贵直下便领更不回头转脑不立毫末尽无边香水海剎剎全收说一句子满龙宫溢海藏无法不具行一步踏折释迦老子嵴梁骨唾一唾粉碎百千万亿须弥卢犹是奴儿婢子边事衲僧门下还作么生五九尽日又逢春上元定是正月半复举僧问投子大死的人却活时如何子云不许夜行投明须到师云铁轮天子寰中勅帝释宫中放赦书上堂一尘才起大地全收罗睺阿修罗王本身长七X百由旬化身长十六万八千由旬将四种兵与天帝释鬬战修罗不胜走入藕丝窍中仰面看天低头看地呵呵大笑云到处去来不如这里修罗修罗今后更敢也无上堂极小同大忘绝境界极大同小不见边表昨夜浓霜似雪今朝暖日如春父母未生巳前何似这个时节无事晚来江上望数株寒栢倚斜阳上堂释迦老子道若有一人发真归源十方虗空悉皆消殒邓师翁道若有一人发真归源十方虗空筑着磕着圆悟和尚道若有一人发真归源十方虗空锦上铺花天宁道若有一人发真归源十方虗空针札不入进退两序上堂千尺丝纶意在锦鳞红尾一声霹雳要看攫雾拏云随时有卷有舒觌体无新无旧光扬法社辅弼宗门高蹈世表下视尘窟总是当人受用处还委悉么龙袖拂开全体现象王行处绝狐踪上堂驴事未去马事到来猫儿上露柱铁锯舞三台大唐天子呵呵笑移取眉毛眼下栽上堂目前无法毛毵毵地意在目前风飒飒地不是目前法平坦坦地非耳目之所到黑漆漆地上是天下是地灵利衲僧不瞥地既是灵利衲僧因什么不瞥地只为分明极翻令所得迟施主入山上堂僧问具足凡夫法凡夫不知时如何师云纯钢打就进云具足圣人法为什么圣人不会X师云生铁铸成进云圣人若会即是凡夫且道会个什么师云寸钉入木进云凡夫若知即是圣人未审知个什么师云一笔勾下进云只如今日施主入山请和尚说法为说凡夫法为说圣人法师云吹毛宝剑逼人寒进云与么则大众获闻于未闻也师云有什么了期乃云十方剎土一毫端总是诸人眼自瞒一一三千大千界抛来掷去又何难竖拂子云三世诸佛尽向这拂子头上成等正觉转大法轮历代祖师尽向这拂子头上兴慈运悲解粘去縳山僧即今与你诸人向这拂子头上一剎那间入华藏世界海入毗卢楼阁入净入秽入凡入圣入修罗地狱畜生饿鬼现种种形作种种神通变化承事诸佛教化众生还信得及么你信也好不信也好掷拂子云抛来掷去有什么过度僧上堂未出家时父母兄弟障你光明不得既出家了师僧道伴障你光明不得观山翫水处拈香拨火处着衣喫饭处疴屎送尿处总是你光明发现处且如父母未生巳前这一段光明在什么处宝月当空圆圣智何山松桧不青青结夏上堂今日结也憍陈如尊者领众归堂钵盂口向天露柱脚踏地一要扫刮牀帐防备蚊虫二要晒㫰蒲团免教搭湿三要热时挥扇困时打眠切不得将禅道佛法贴在额尖上灵龟负图自取丧身之兆九十日内作么生薰风自南来殿阁生微凉复举云X葢安和尚问石霜万户俱闭即不问万户俱开时如何霜云堂中事作么生安云无人接得渠霜云道也太煞道只道得八成安云却请和尚道霜云无人识得渠师云或有人问永祚万户俱开时如何向他道且喜到来你道与古人是同是别中夏上堂前四十五日巳过去后四十五日尚未来正当四十五日之中覔现在相不可得所以道过去心不可得现在心不可得未来心不可得此不可得亦不可得平生肝胆向人倾相识犹如不相识教授俞观光入山上堂举云巖示众有个人家儿子问着无有答不得者洞山问云他屋里有多少典籍巖云一字也无山云争得恁么多知巖云日夜不曾眠山云问一段事得否巖云道得即不道师云道得即不道作么生会长恨春归无覔处不知流入此中来上堂山是山水是水僧是僧俗是俗恁么会又争得山是山水是水僧是僧俗是俗恁么会较些子解夏上堂今日解也南天台北五台一任七纵八横前程忽有人问永祚近日如何作么生祗对但道来时不教某甲传语管取坐断天下人舌头虽然这个是永祚的那个是上座的上堂举祖师道在胎名身处世名人在眼曰见在耳曰闻在鼻嗅香在舌谈论在手执捉在足运奔徧现俱该法界收摄在一微尘识者知是佛性不识唤作X精魂师云书头教娘勤作息书尾教娘莫磕睡还识娘面觜么玉容寂寞泪阑干棃花一枝春带雨喝一喝上堂若据一大藏教说少一字若据祖师门下说多一字不多不少恰好处道将一句来僧拟进语师便打出上堂众方集师喝一喝便下座上堂是什么声雨滴芭蕉声又道是打板声观世音菩萨将钱买胡饼放下手元来却是生铁且道为你说不为你说谢众施主上堂举黄龙南和尚因化主归示众有五种不易一施主不易二化者不易三变生为熟不易四端坐食者不易且道第五不易是什么人良久云聻便下座时翠巖真为首座藏主问真第五不易是谁真云脑后见腮莫与往来师云山僧即不然第五不易是谁莫怪坐来频劝酒自从别后见君稀冬至小参僧问晷运推移日南长至阿那个是常住法师云冬不寒腊后看进云教学人如何履践师云独木桥子乃云无阴阳地含受四时大寂灭场发生万物旋岚偃岳而常静江河竞注而不流野马飘鼓而不动日月历天而不周千言万言但识取一言自然言言见谛千句万句但识取一句管取句句朝宗直下脱根尘透声色泯今古离去来水潦和尚被马祖一踏踏到起来呵呵大笑云百千法门无量妙义X只向一毫头上识得根源去岂不是了事衲僧赵州道诸人被十二时辰使老僧使得十二时辰你且思量看行住坐卧语默动静更有什么物为缘为对尽干坤大地何曾有一法系缀于人若有针锋许与我拈将来我与么道巳是不着便更说什么羣阴剥尽一阳复生大似藞苴与虗空安耳穴虽然如是岂敢违背于他且道他是阿谁咄缩头去复举僧问清平遵和尚如何是小乘平云钱贯僧云如何是大乘平云井索僧问如何是有漏平云笟篱僧云如何是无漏平云木杓僧云觌面相呈时如何平云分付与典座师云永祚不避诸方检责也要矢上加尖打破大唐国覔一个会佛法的不可得岁旦上堂祖师道果满菩提园花开世界起拈拄杖云一花开也是桃是李今日新年头昨日旧年尾识得本来人无忧亦无喜卓一下云处处绿杨堪系马家家门底透长安上堂万法归真真归何所白鹭下田千点雪黄鹂上树一枝花州中谢雨归上堂正说知见时知见即是心当心即知见知见即如今娑竭罗龙王出海绕须弥山三帀一头直至梵天口吐黑云遮却大千世界然后降雨于是梵王问云雨从何来龙王答云从问处来又问云问从何来龙王懡㦬而退起一阵勐风吹散黑云依旧天晴日头出顾视大众云我适来道个什么众X无语师乃呵呵大笑经会上堂僧问一切诸佛及诸佛阿耨多罗三藐三菩提法皆从此经出如何是此经师云更要注解那乃举洞山问讲维摩诘经僧云不可以智知不可以识识唤作什么语僧云赞法身语洞山云唤作法身早是赞也僧无语师云这里下得什么语塞却洞山口乃云千佛日普照慧辩楚石禅师语录卷第二音切饙刬亸惬蟭螟睫喋毬搊趂謴咳攫挈毵飒疴㫰聻晷藞苴懡㦬楚石梵琦禅师语录X卍XXX佛日普照慧辩楚石禅师语录卷第三住海盐州天宁永祚禅寺语录下参学比丘文玹等编上堂一道圆光阿谁无分猫儿若无分为什么捉老鼠若有分为什么却做猫儿千年田八百主X上堂若是得的人难覔伊去处大无方所细绝毫𨤲永嘉道如我身空法亦空千品万类悉皆同云门道你立不见立行不见行四大五蕴不可得何处见有山河大地来我且问你铜砂锣里满盛油因什么不遗一滴浴佛上堂清净法身簸土扬尘圆满报身倚富欺贫千百亿化身弄假像真三身中浴那一身谢三娘秤银解夏小参僧问西天以蜡人为验未审此间以何为验师云验什么椀进云和尚岂无方便师云鹞子过新罗乃云金风扇野素月流天远水平铺纤云尽卷是处蝉声噪晚连山木叶惊秋明月无覆藏历历绝渗漏高不在绝顶富不在福严乐不在天堂苦不在地狱诸仁者只如生死交谢寒暑迭迁结解相寻光阴似箭无位真人毕竟向什么处安着披蓑倒笠千峯外引水浇蔬五老前复举翠巖夏末示众云一夏巳来为兄弟说话看翠巖眉毛在么保福云作贼人心虗长庆云生也云门云关师颂云杰出丛林是翠巖舌元不动为谁谈如今且喜眉毛在铁额铜头总未谙上堂明还日轮为什么不暗暗还黑月为什么不明要知明暗何来待你眼开始得如何是眼复云瞎上堂举法眼问永明云隔壁闻钗钏声即名破戒现见金银合襍朱紫骈阗是破戒是不破戒明云好箇X入路师云真箇入得锦上铺花若入不得眼中着屑上堂观色即空成大智故不堕生死观空即色成大悲故不堕涅槃西天此土一队不唧𠺕汉寐语住也未拈拄杖云吽吽荐亡上堂举天衣怀和尚云百骸俱溃散一物镇长灵百骸溃散皆归土一物长灵甚处安南堂静和尚云一物长灵甚处安长空云散碧天宽莲宫佛剎花无数眨起眉毛子细观师云观则不无唤什么作一物喝一喝上堂举仰山到东寺寺问汝是什么处人山云广南人寺云我闻广南有镇海明珠是否山云是寺云此珠如何山云白月即隐黑月即现寺云还将得来么山云将得来寺云何不呈似老僧山叉手近前云昨到沩山被索此珠直得无言可对无理可伸寺云真师子儿善师子吼师云仰山虽是箇师子儿争奈把镇海明珠作豌豆卖却千古之下遭人点检山僧今日党理不党亲便是东寺到来也须勘过了打上堂头上是天脚下是地青山是青山白云是白云你会也有马骑马无马步行你若不会夜行莫踏白不是水定是石上堂山门头合掌佛殿里烧香且道有指示无指示剑去久矣尔方刻舟除夜小参僧问一年将尽夜万里未归人还许归去也无师云十里长亭五里短亭进云与么则不归也X师云直须归去进云作么生是到家一句师云天寒日短两人共一椀乃云作一句商量师子吼野干鸣不作一句商量野干鸣师子吼一时坐断未许作家千里持来堪作何用尽干坤大地无不说老婆禅争知永祚这里不打这鼓笛云门大师云诸方老和尚道须知声色外一段事这箇说话诳謼人家男女三间法堂里独自妄想未曾梦见我本师意旨在作么生消他信施腊月三十日又须偿他始得当时早有与么说话如今是什么时节师召大众众才举头师便喝复举药山一日谓云巖云与我唤沙弥来巖云和尚唤他作什么山云我有箇折脚铛子要伊提上挈下巖云与么则与和尚出只手去也师云见与师齐减师半德见过于师方堪传授云巖当时也欠一着待他道我有箇折脚铛子要伊提上挈下抽身便出雪后始知松柏操事难方见丈夫心铸佛上堂僧问如何是金佛不度罏师云填沟塞壑进云如何是木佛不度火师云正是时进云如何是泥佛不度水师云东西南北十万八千乃云泥佛浸了也木佛烧了也金佛镕了也真佛勘破了也赵州老汉趂出院了也一去更不再来咄上堂无手人行拳无舌人解语忽若无手人打无舌人无舌人连忙道箇不必复云只箇不必天下衲僧跳不出上堂鼓声昨夜问钟声今日钟声答鼓声廊下木鱼X开口笑贱将佛法作人情上堂天高东南江河淮济注于海而海不溢地倾西北日月星辰系于空而空不低人人鼻直眼横日日昼明夜暗诸佛不出世祖师不西来佛法徧天下谈玄口不开会么释迦老子在西天文殊大士居东土上堂未曾亲近早隔大千驾头巳入含元殿犹向空堦击静鞭上堂对一说水流湿火就燥倒一说风从龙云从虎何故人心难满谿壑易盈结夏小参僧问如来圣制禁足护生一蚁子性命与诸人性命是同是别师云猴愁搂搜头进云诸人性命与佛祖性命是同是别师云狗走抖擞口进云古人道护生须是杀杀尽始安居未审杀箇什么师云更参三十年进云离相离名人不禀吹毛用了急须磨师云错僧便喝师拈拄杖僧礼拜师乃云一蚁子性命即是诸人性命诸人性命即是佛祖性命丁一卓二踢七踏八长者长法身短者短法身只如寒暑交迁阴阳互换日日日东上日日日西没是心是境是有是无是箇什么道理今日结却布袋口有也被布袋罩却无也被布袋罩却总未有出头分在若要布袋口开定定九十日一日也减他不得复举世尊陞座文殊白槌云谛观法王法法王法如是世尊便下座师云将谓世尊别有长处也只懡㦬便休致命后代儿孙箇箇龙头虵尾X上堂闭却僧堂门倩人守院未称全提尽大地荒却正好喫棒人无远虑必有近忧端午上堂今朝五月五艾人骑艾虎南北东西走一遭回来说道大地众生皆受苦所谓生苦老苦病苦死苦乃至五阴盛苦一切诸苦皆可医惟有禅和子心病㝡难医用不得砒霜石蜜甘草陈皮作么生医得我有一只古方无有医不得者僧问赵州学人乍入丛林乞师方便州云喫粥了也未僧云喫粥了也州云洗钵盂去粥了洗钵不用狐疑鲸吞海水尽露出珊瑚枝抚掌下座上堂佛佛佛厮淈𣸩祖祖祖太莽卤禅禅禅几何般道道道直下扫这瑠璃瓶子护惜是箇什么尽是诸人扑碎了也更来这里覔什么盌解夏上堂僧问空劫巳前威音那畔还有结解也无师云莫妄想进云不妄想时如何师云磕睡汉进云摩竭他国亲行此令师云西天斩头截臂进云当时得道如恒河沙未审今日山中几人得道师云蝇子放卵进云与么则灵山一会俨然未散也师云土上更加泥乃云尽十方世界是箇真实人体菩提烦恼生死涅槃有为无为前圣后圣结制解制长期短期真实体上了没交涉雪峯三到投子九上洞山末后鳌山店上打失鼻孔大隋参六十余员善知识长庆坐破七箇蒲团兴化于大觉棒头深明黄檗意旨掀翻海岳罢却干戈如将谷响千斤换得空花万片威X音那畔空劫巳前但有言说都无实义穿却天下人鼻孔一句作么生道大鹏展翅葢十洲篱边燕雀空啾啾复举云门秋初夏末前程忽有人问未审对他道什么门云大众退后僧云过在什么处门云还我九十日饭钱来师云放过即不可未审道什么但对他道七十二棒翻成一百二十过在什么处对他道你但喫棒我要这话行上堂箇箇抱荆山之璧人人怀沧海之珠斡旋佛祖枢机提掇衲僧巴鼻尽谓顶门眼正咸言肘后符灵殊不知灵龟负图自取丧身之兆出格一句作么生朝霞不出市暮霞行千里圣旨看藏经上堂僧问一封丹诏九天来大地山河唱善哉满藏不知何所说青莲华向口中开奉诏旨看藏经请禅师祝圣寿师云一字是一岁进云堆山积岳知多少共祝龙楼不尽年师云烂葛藤进云依经解义三世佛冤离经一字如同魔说去此二途请师甄别师云蚁子不食铁乃云百千法门同归方寸河沙妙德总在心源大福德人修大福德人受是以恒沙剎土莫不禀其威灵草木昆虫亦皆资其化育今则法筵洞启教藏宏开重重福德门种种寿量海如天普覆如地普擎如日普照如风普吹仲尼云吾祷久矣复举宋太宗皇帝因入寺问僧云看什么经僧云仁王护国经帝云既是寡人经因什么落在卿手里僧无对后来雪窦代云皇天无亲惟德是辅师X云若问永祚但以顶戴经云万岁万岁上堂举南泉问黄檗黄金为世界白银为壁落是什么人居处檗云是圣人居处泉云更有一人居何国土檗叉手而立泉云道不得何不问王老师檗却问更有一人居何国土泉云可惜许师云二大老一人无事生事一人将错就错直是好笑当时若作黄檗待他道更有一人居何国土但道这野狐精设使南泉通身是口也须饮气吞声初祖忌拈香这汉西来特地痴獃不立文字虗张意气直指人心转见病深见性成佛翻成窠窟灵山直是不甘他牛粪烧香狗尿茶因甚如此祇为如此报德酬恩只这是上堂师到法堂前与大众和南毕便归方丈众随后师云更无一箇灵利众乃散施主舍米入山上堂举雪峯示众云尽大地撮来如粟米粒大抛向面前漆桶不会打鼓普请看师云你诸人看不出时僧堂里长连牀上叠足坐了子细咬嚼去佛涅槃日上堂二月十五中春节红花白花相间发金棺不独示双趺花里灵禽更饶舌说箇什么喝一喝上堂三身四智非圣人不无八解六通非凡夫不有木人把板云中拍石女含笙水底吹是何曲调破阵子X杨府安人真如善住二居士入山斋僧上堂沙门释子头戴施主屋脚踏施主地口喫施主饭身着施主衣将什么报答施主入道不通理复身还信施长者八十一其树不生耳若终日喫饭不曾咬破一粒米终日着衣不曾挂着一缕丝行不见行立不见立十二时中不依倚一物不见施者不见受者亦无施物恁么见解正是增上慢人别造地狱着你在总不恁么时如何大众归堂喫茶去上堂举大愚芝和尚一日问侍者云你问讯了一边立地是什么道理答云不会愚云过这边立侍者便过愚云无端无端师云成人者少败人者多结夏小参僧问观山翫水访道寻师离此二途请师指示师云乱走作么进云和尚恐某甲不实师云草贼大败进云汉地不收秦不管夜来明月上高峯师云引不着进云四月十五日结为什么人结师云癞马系枯桩进云七月十五日解又作么生解师云达磨来也进云还有不在里许者么师云漫天网子百千重进云本来无罣碍随处任方圆师云放过一着僧礼拜师乃云或有栴檀丛林栴檀围绕或有荆棘丛林荆棘围绕或有荆棘丛林栴檀围绕或有栴檀丛林荆棘围绕汝等诸人横担拄杖紧峭芒鞋这边那边东去西去在那箇丛林中若在栴檀丛林则是金毛狮子能纵能夺能杀能活若在荆棘丛林则是狐狼野干不能纵不能夺不能杀不能活随羣逐队X怖死贪生椎杀千万箇有什么罪过且如两种丛林交互围绕时唤作金毛狮子又是狐狼野干唤作狐狼野干又是金毛狮子毕竟唤作什么能纵不能纵能夺不能夺能杀不能杀能活不能活又如何定当若定当得出许你天下横行若定当不出九旬无解脱之期百劫受沈沦之苦复举僧问赵州如何是咬人狮子州云归依佛归依法归依僧莫咬老僧师云这僧也只是箇喋屎狗为什么赵州一见便撒屎撒尿彩奔龊家上堂昼昇兜率夜降阎浮为什么摩尼珠不现师云现也现也蓦拈拄杖卓一下云百襍碎了也诸人总来这里覔箇什么掷拄杖下座上堂长廊下与你说后架头与你说法堂上即不与你说何也不说不说施主设斋上堂供养百千诸佛不如供养一箇无心道人百千诸佛有何过无心道人有何德若会箇中意牛头尾上安解夏小参僧问直下便是时如何师云札进云高高处观之不足低低处平之有余师云学语之流进云一夏九旬今巳满请师方便指迷津师云口只好喫饭进云前程忽有人问和尚近日如何为人向他道什么即得师云西天令严进云和尚三寸太密师云红霞穿碧落白日绕须弥进云一句巳徧行天下了也师云也是无端僧礼拜师乃云平地上喫交郎当X不少脚跟下蹉过笑杀傍观即心即佛非心非佛此地无金二两俗人沽酒三升更有不唧𠺕底风前月下几度沈吟海角天涯一生流浪西天以蜡人为验我这里以竹篦为验唤作竹篦则触不唤作竹篦则背速道速道拟议不来噼嵴便棒复举长庆云净洁打叠了也却近前就我覔我噼嵴与你一棒有一棒到你你须生惭愧无一棒到你你又向什么处会雪窦云雪窦即不然净洁打叠了也直须近前我噼嵴与你一棒有一棒到你你即受屈无一棒到你与你平出但与么会师云众中商量道坐在净洁地上必须打叠近前覔的喫棒有分覔的是病棒即是药所以雪窦云有一棒到你你即受屈无一棒到你与你平出杜撰禅和如麻似粟殊不知二大老一箇掘地为坑一箇夷井塞灶皆欲坐致太平争奈反招怪笑毗婆尸佛早留心直至如今不得妙无梦噩书记至上堂举白云端和尚云写尽千张纸徒烦心手劳人情如太华争似道情高师云大小白云犹有这箇在永祚承无梦师兄相访麤茶淡话兀坐忘怀若有一箇元字脚彼此不着便何也人平不语水平不流上堂黄檗手中棒剜肉作疮大愚肋下拳喫盐救渴速则易改久则难追选佛若无如是眼假饶千载亦奚为喝一喝看华严经上堂东西南北四维上下尘尘剎剎总不X离箇华藏世界海有高有下有濶有狭有具有不具有等有不等有清净有不清净有短寿有长年且道毗卢遮那如来即今在阿那箇世界中说法又说什么法为说三乘法为说一乘法为说无上乘法为无所说试道看若道得许你净佛国土游戏神通有情无情同证同入若道不得生死海内沈浮慧钝巖预修请陞座僧问如意珍用无尽应物遇缘终不悋如何是如意珍师云多少人用不得进云莫只这便是么师云你试用看进云掬水月在手弄花香满衣师云话堕也进云今晨施主钝巖提点预修寄库请和尚陞座回向功德一句作么生举师云弹指圆成八万门一超直入如来地乃云有情之本依智海以为源含识之流总法身而为体诸仁者还识此源么若识此源则千源万源只是一源还见此体么若见此体则千体万体同为一体上则为圣下则为凡其在圣也诸佛菩萨缘觉声闻一向净用而证解脱其在凡也天人修罗及三恶道一向染用而堕轮回欲出轮回全成解脱如人因地而倒因地而起离却瓶盘钗钏真金不自外来就乎酥酪醍醐美味悉从中出以至干坤大地日月星辰草木昆虫森罗万象莫不辉腾今古迥绝见闻透一金刚圈吞一栗棘蓬则不可说金刚圈栗棘蓬一时吞得透得岂不是了事汉更听一偈一微尘里大宝藏十方虗空悉充满普放光明照尘剎蒙光触者烦恼除烦恼除故X觉道成能为羣生作佛事福德寿量咸增益此妙解脱钝巖证不动本际常寂然极未来时阐斯道铸大悲像上堂有一居士出问云大悲菩萨通身是手眼是否师云是进云弟子还具否师云具进云只如半夜里不见一物时手眼在什么处师云直是通身手眼进云谢师指示师云嘘嘘乃云据教中道众生妄见不离前尘开眼见明明不是明合眼见暗暗不是暗在佛殿前过不见佛殿后事在佛殿后过不见佛殿前事皆属妄见前尘所遮若离前尘无物可见约永祚见处大悲菩萨本自无身亦无手眼有的便道我会也我会也打二十九棒趂出留一棒自喫莫有人下得手么如无今日失利举麻谷问临济大悲千手眼阿那箇是正眼济云大悲千手眼阿那箇是正眼速道速道谷拽济下禅牀谷却坐济云不审谷便喝济拽谷下禅牀济便坐谷便出去济归方丈师云二大老主宾互换纵夺可观如勐焰烧空忽雷震地相似虽然与他大悲千手眼有何交涉只见波涛涌不见龙王宫上堂有僧作礼拟伸问次师便下座上堂道远乎哉触事而真唤什么作真圣远乎哉体之即神唤什么作神蓦拈拄杖划一划喝一喝便起冬至小参僧问羣阴剥尽一阳复生此性还属消长也无师云定花板上进云如何是此性师云寒时言寒热时言热进云便与么去时如何师云依稀似佛X莾卤如僧乃云诸人在这里经冬过夏岂为身衣口食看山水过时单明自已生死大事永祚亦不将一法系缀诸人初无一箇佛字到汝分上污汝心田若有纤毫直须吐却𠻳口三日此是生死根本头出头没未有了期从无始劫被身口意使总是汝自家担带得来非天降非地涌非人与如今不了更待何时一九二九三九四九九九八十一了前头尚有寒在复举文殊菩萨所说般若经云清净行者不入涅槃破戒比丘不入地狱师颂云常𢬵白日寻花巷尽把黄金作酒钱翻着襕衫高拍手大家齐唱太平年上堂拈却钵盂匙箸喫饭不得屏却咽喉唇吻出气不得色身安法身不可不安法身色身是一是二花须连夜发莫待晓风吹觉首座请小参僧问世尊拈花迦叶微笑此意如何师云一手不独拍进云世尊曰吾有正法眼藏涅槃妙心付嘱摩诃迦叶毕竟作么生付嘱师云不知进云今古应无坠分明在目前师云瞎进云尽大地是一句子请和尚直下全提师云春日晴黄鸎鸣进云这箇犹是半提作么生是全提时节师云喫得棒也未进云闲挑野菜和根煑旋斫生柴带叶烧师云杜撰禅和如麻似粟乃云我宗无语句亦无一法与人若有一法与人土也消不得呵呵呵笑箇什么我笑江西马大师道即心即佛又说非心非佛话作两橛临济道我在黄檗先师处三度问佛法的的大意三X度被打六十拄杖如蒿枝拂相似如今思得一顿喫还有人下得手么头长三尺项短二寸这两箇老汉一向悬羊头卖狗肉诳謼闾阎自余固是败将不斩永祚这里未免作死马医但是从前事褫记忆把佛法禅道筑一肚皮到处逞驴唇马觜谩人自谩底尽情与我飏在垃圾堆头更不要拈着只么饥餐渴饮闲坐困眠虽是愽地凡夫便与古佛同参且道参什么人复举临济会中两堂首座齐下喝僧问还有宾主也无济云宾主历然师喝一喝上堂把禅牀拍一拍云看看大地平沈也四大海水没至梵天其中众生受无量苦叫云相救相救梵王告曰汝等众生不敬三宝杀盗婬妄饮酒食肉造种种罪罪来归身终不他作自受若能改恶修善即生天上受种种乐乐尽还堕地狱中不如一念无生便成正觉道罢扣齿云无端瞎却众生眼然虽如是祸不入慎家之门元宵上堂始贺大年朝又当正月半看看百草长急急三春换世事密如麻光阴忙似钻杖头窟磊子举动令人羡村歌社舞鬬施呈直截示人人不荐上堂有情说法无情说法作么生是有情山河大地竹头木屑总是有情作么生是无情诸佛菩萨畜生驴马总是无情召众云山河大地竹头木屑总是无情因什么却成有情去诸佛菩萨畜生驴马总是有情因什么却成无情去分明记取举似作家X上堂芭蕉闻雷而开葵花见日而转木人拍手石女唱歌笔描菩萨火中行泥揑金刚水底走发扬妙旨指示玄徒只要诸人识取无面目的且道无面目的如何识未明心地印难透祖师关上堂举镜清问玄沙学人乍入丛林乞师指箇入路沙云还闻偃溪流水声么清云闻沙云从这里入镜清于此得箇入处五祖邓祖翁云果然得入一任四方八面若也未然輙不得离却这里大慧云若要真箇得入直须离却这里师云这里是什么所在离与不离更问阿谁忆昔东溪日花开叶落时几拟以黄金铸作钟子期解夏上堂今朝七月十五行者先来打鼓长老口里喃喃恣意抛沙撒土若是灵利衲僧直下刬除佛祖且喜法岁周圆莫道劳而无补道旧至上堂举飒飒凉风景同人访寂寥煑茶山下水烧鼎洞中樵师云白云老人家贫难办素食事忙不及草书只是不合将常住物入自已用佛日普照慧辩楚石禅师语录卷第三音切阗吽溃眨豌謼砒淈𣸩龊噩褫垃圾磊X楚石梵琦禅师语录X卍XXX佛日普照慧辩楚石禅师语录卷第四住杭州路凤山大报国禅寺语录参学比丘昙绍等编师于至元元年七月二十五日入寺山门东门南门西门北门门门有路路头在什么处五凤楼前佛殿黄金殿上释迦老子不合向这里疴展坐具云且礼拜葢覆却土地堂龙王殿赫赫厥声濯濯厥灵前朝凤阙万古龙庭雨过吴山插汉青据室临济在黄檗喫六十拄杖如蒿枝拂相似如今莫有恁么衲僧么设有更须勘过始得拈宣政院疏白云出岫本自无心赤水求珠还他罔象万般存此道一味信前缘两浙诸山疏真不掩伪曲不藏直落霞与孤鹜齐飞秋水共长天一色方外交疏一句子无彼此以我为隐乎吾无隐乎尔法座这箇宝华王座常在诸人面前昼夜放光因什么不见山僧今日指出便乃与三世诸佛六代祖师天下老和尚同一受用也遂陞座拈香云此一瓣香X天上天下世出世间竝属照临皆承恩力爇向鑪中端为祝延今上皇帝圣躬万岁万万岁陛下恭愿乃圣乃神乃武乃文四海咸歌有道自西自东自南自北八方尽乐无为次拈香云此一瓣香奉为皇天之下一人之上西天佛子大元帝师大宝法王资培福慧复拈香云此一瓣香奉为行省大丞相行宣政院官文武宷寮同增禄筭敛衣就座师云宝印当空妙重重锦缝开不费纤毫力提掇凤山来放行则万象回春把住则千峯寒色且道把住好放行好试出来道看僧问虗空为鼓须弥为槌请和尚一挥祝皇王万寿师云天长地久进云可谓日月光天德山河庄帝居师云多少分明进云钱塘乃江南第一郡凤山乃钱塘第一峯和尚以公选住持如何报答君相师云愈令心似铁进云此山唐时号罗汉院黄檗下宗彻禅师因僧问如何是祖师西来意答云骨剉也此意如何师云我道你髑髅百襍碎进云又问他南宗北宗他答云心为宗宗即不问未审唤什么作心师云速礼三拜进云横担楖栗不顾人直入千峯万峯去师云且莫诈明头僧礼拜师乃云三世诸佛横说竖说不曾道着一字六代祖师全提半提不曾接得一人虽然不接一人各各眼横鼻直虽然不道一字言言玉转珠回双放双收同生同死全明全暗有杀有活德山入门便棒临济入门便喝睦州见僧便道现成公案资福道隔江见剎竿便回去脚跟下好与X三十棒八十翁翁入场屋真诚不是小儿戏你若对众决择分明山僧分付钵袋子复举白云端和尚示众云若端的得一回汗出便向一茎草上现出琼楼玉殿若未端的得一回汗出纵有琼楼玉殿被一茎草葢却师云拈却一茎草琼楼玉殿在什么处到江吴地尽隔岸越山多当晚小参僧问诸佛不出世祖师不西来佛法徧天下谈玄口不开既是佛法徧天下为什么谈玄口不开师云南斗七北斗八进云未审此理如何师云去去西天路迢迢十万余乃云人天众前激扬此事也须是本分衲僧始得若非本分衲僧未免遭人怪笑只如适来禅客立箇问头恁么答他却理会不得再举一徧既是佛法徧天下为什么谈玄口不开檐声未断前宵雨电影还连后夜雷省中把茶回上堂举风穴在郢州衙内上堂云祖师心印状似铁牛之机去即印住住即印破只如不去不住印即是不印即是时有卢陂长老出问某甲有铁牛之机请师不搭印风穴云惯钓鲸鲵澄巨浸却嗟蛙步辗泥沙陂伫思穴喝云长老何不进语陂拟议穴打一拂子云还记得话头么试举看卢陂拟开口穴又打一拂子牧主云将知佛法与王法一般穴云见箇什么道理牧主云当断不断反招其乱穴便下座师云击石火闪电光搆得搆不得未免丧身失命风穴壁立千仞坐断卢陂舌头卢陂若是箇人未X到牧主检责才见他道祖师心印状似铁牛之机呵呵大笑若拟议拍一拍便行无端请师不搭印倚他门户傍他墻刚被时人唤作郎如今有人与风穴作主我要问他心印在什么处中秋上堂凤山说何似万象说八月十五夜月㝡亲切八月十八日潮更直截闻不闻瞥不瞥嘉州大象喫蒺䔧陜府铁牛流出血上堂佛法两字不要拈着拈着则不堪这里龙虵混襍凡圣同居若起无事心棒了趂出院金不愽金水不洗水一句作么生道放憨作么上堂千圣顶𩕳上点着便知万象森罗前突出难辨亘古亘今无缝罅葢天葢地绝罗笼挽之不来推之不去拥之不聚拨之不散直得秋光湛湛体露金风夜色澄澄凉生玉宇高枝多宿鸟腐草足流萤即含灵颠倒之心见诸佛圆常之性恁么说话笑杀衲僧衲僧毕竟有甚长处喝一喝冬至小参僧问世事悠悠不如山丘卧藤萝下块石枕头未审与垂手入廛的相去多少师云也不较多进云云无缁素师云一对无孔铁槌就中一箇最重进云与么则天下老和尚总在里许也师云因谁置得进云数声清磬是非外一箇闲人天地间师云方才搓弹子便要捻金刚进云明日书云令节毕竟书什么云师云那边是什么云进云但愿来年蚕麦熟罗睺罗儿与一文师云一日便头白乃云垂万里钩X驻千里乌骓布漫天网打冲浪锦鳞如大力魔王道我待一切众生成佛尽众生界空无有众生名字我乃发阿耨多罗三藐三菩提心广额屠儿放下屠刀道我是千佛一数早是不唧𠺕更向长连牀上坐长连牀上卧眼盵瞪地杀不死羊相似万年一念有什么益不如泥猪疥狗却有出离之期明明向你道开口不在舌头上要急相应来日是书云复举龙济道万法是心光诸缘唯性晓本无迷悟人只要今日了师云既无迷悟了箇什么从前汗马无人识只要重论葢代功上堂上是天下是地耳里听声鼻中出气陜府铁牛吞嘉州大像则且置拽取瞻波国与新罗国鬬额是第几机上堂拈拄杖卓一下召众云我这里卓拄杖你那里闻声为将耳闻为将心闻若将耳闻耳朵两片皮作么生闻若将心闻心如工伎儿意如和伎者又作么生闻终不虗空里闻也若是虗空里闻即是常闻何待这里卓拄杖然后闻凤山不卓拄杖为什么不闻去岂不见文殊道声无既非灭声有亦非生生灭二圆离是则常真实却因后语为虵画足尽情放舍脱体无依转向那边更那边亦未是到家时节到家一句作么生道只知事逐眼前过不觉老从头上来上堂若有老僧即无阇黎若有阇黎即无老僧阇黎自阇黎老僧自老僧唤作阇黎也得唤作老僧也得X蓦拈拄杖卓一下喝一喝上堂茅堂月淡竹户风凄冰枯雪稿之时鼓寂钟沈之夜心心永寂石女剪于龟毛念念攀缘木人裁于兔角不是洞山五位亦非临济三玄齿牙敲磕处一字元无父母未生前全机独脱透顶透底亘古亘今饭是米做一句作么生道久立上堂徧界是通身是无一处不是无一念不是忽然拈起拄杖子问他这是不是便见一千箇内九百九十九箇口如匾担相似直须自已偷心死方信从前都不是都不是只这是吉了舌头三千里喝一喝上堂见拄杖不唤作拄杖见屋不唤作屋正是痴狂外边走见拄杖但唤作拄杖见屋但唤作屋又是依样画猫儿两人同到山中总与一杯茶喫要辨缁素且待别时佛成道上堂三千大千世界日月星辰山河淮海昆虫草木有情无情拈拄杖卓一下云尽向这里成等正觉然后凤山不入这保社何也石头道底除夜小参僧问日从东上月向西没作么生是不迁义师云柳絮随风自西自东进云年年是好年日日是好日师云瞎老婆吹火乃云未达境惟心起种种分别达境惟心巳分别即不生不生法中具足世间出世间法一立一切立一破一切破一放一切放一收一切收觌体全该当阳廓示方便唤作常住法身流出无边诸三昧海文殊普贤大人境界德山临济X向上提持此方他方齐成佛道有说无说俱转法轮极三际为一时统十方为一剎二十四气七十二候三百六十五日只在剎那悟之则当念圆明迷之则永沈生死复举保宁永和尚示众云世尊不说说迦叶不闻闻卓拄杖云水流黄叶来何处牛带寒鸦过远村师云青州棃郑州枣大抵无过出处好岁旦上堂半夜起来赴省堂焚祝焚祝了丞相府诸衙门人事人事毕即回殿堂行香撒沙呪土遶廊行道次第诸山报礼准备接官若作新年头佛法会入地狱如箭射进退两班上堂虎豹文章全归爪牙之力鲲鹏变化心借羽翼之功法社要在人丛林自然增气睦州佐黄檗杨岐辅慈明相与建法幢展衲僧巴鼻元宵上堂一切月以一月为真一切灯以一灯为体一即一切一切即一一从什么处起洎合错下註脚诸山讲主至上堂先圣道诸法不自生亦不从他生不共不无因是故说无生尽大地是胡饼任你横咬竖咬西天那烂陀寺里一万来僧人人得喫只有摩诃迦罗大神不得喫把须弥山一掴百襍碎帝释𨁝跳上梵天去也上堂即心即佛祸不入慎家之门非心非佛舌是斩身之斧古人的今人用今人的古人为一犬吠虗千猱啀实凤山今日不惜性命与你诸人抽钉拔楔去也茶X佛涅槃上堂东西南北空中鸟迹南北西东水底鱼踪瞿昙用尽平生力直至而今归不得忽都达儿状元入山上堂举玉泉浩布裈因东坡居士微服相访浩问云尊官何姓坡云姓秤是秤天下长老的秤浩唾地云这一唾重多少坡休去师云玉泉是作家宗匠东坡是当世大儒蓦札相逢发挥此道尽谓东坡休去秤尾无星殊不知八两半斤总在自家手里虽然如是也须扶起玉泉只如他道这一唾重多少多少人道不得直饶道得更与一唾上堂景物舒晴湖山叠翠相将寒食共赏芳菲画船处处笙歌花市重重锦绣风流公子全彰古佛家风红粉佳人廓示祖师巴鼻便请抝折拄杖高挂钵囊不用低头思量难得上堂这里鸣钟击鼓拈槌竖拂说黄道黑也只为你诸人那下长街短巷负儿挟女嗔拳恶骂也只为你诸人地狱未是苦在此衣线下不明大事却是苦此时若不究根源直待当来问弥勒浴佛上堂僧问护明大士未降王宫释迦老子在什么处师云眨上眉毛进云谢师答话师云恰值拄杖不在师乃以拂子打一圆相云三十二相无此相八十种好无此好跛跛挈挈且过时人来不必重寻讨喝一喝结夏小参僧问尽大地是箇佛身向什么处安居禁足师云锦上铺花又一重进云竹密不妨流水过山X高岂碍白云飞师云随语生解乃云摩竭陀国亲行此令抵死要知换却性命设使悬崖撒手自肯承当绝后再甦欺君不得也是棺木里瞠眼凤山这里无许多事寻常只是九十日为一夏黄陈米饭苦益菜羮尊胜寺前叠叠青山不尽西兴渡口茫茫白浪无穷行也任你行坐也任你坐出也任你出入也任你入卷舒自在彼此何拘却不许埋在声色堆头亦不许离他声色总不与么还作么生锦衣公子贵林下道人高复有颂云拈却东山水上行薰风殿阁生微凉住山不费纤毫力自有人提折脚铛上堂一句合头语万劫系驴橛灵利汉闻得便行早迟八刻了也同参至上堂举泉大道访慈明明云片云横谷口游人何处来泉云夜来何处火烧出古人坟明云未在更道泉便作虎声明便打一坐具泉推明向禅牀上明却作虎声泉云我见八十余员善知识惟师继得临济宗风师云错下名言当时慈明争容得这风颠汉恁么道更与一坐具且看他作箇什么伎俩才眼目定动便连棒趂出临济法道未致寂寥上堂红尘閙市公子家风嚝野深山道人活计一则穿花度柳一则啸月眠云那箇得那箇失云在岭头闲不彻水流㵎底太忙生上堂不落因果不昧因果总未脱野狐身若要脱野狐身更过五百生始得召众云还肯凤山与么道么X尽大地人不肯总是野狐种族喝一喝中夏上堂和尚子莫妄想起心动念是妄想澄心息念是妄想成佛作祖是妄想往往将妄想灭妄想无有了期直饶古今言教一时明得如珠走盘敢保此人未出阴界碍膺之物谁与消除若得消除名为解脱其实未得一切解脱超毗卢越释迦大丈夫儿合到如此点胸点肋称杨称郑作什么我未曾向六月里下一阵大雪与你诸人在上堂打钟钟鸣打鼓鼓响三世诸佛竞出头来六代祖师没藏身处钟中无鼓响鼓中无钟声钟鼓不交参句句无前后毕竟唤什么作句喝一喝施主看楞严上堂体理得妙了了常知一种平怀绵绵不漏着衣喫饭葢是寻常见色闻声犹如聋瞽伹可入佛不可入魔透得十种禅关出得五阴区宇处处无非佛事头头总是道场酒肆婬坊了无罣碍龙宫虎穴任便经过亦可入魔亦可入佛然后佛魔俱遣凡圣不存不取涅槃不居生死道我大事了毕拄杖不在苕帚柄聊与三十上堂才有是非纷然失心还识祖师面目么入新僧堂上堂举王常侍一日访临济同至僧堂前侍云这一堂僧还看经么济云不看经侍云还坐禅么济云不坐禅侍云既不看经又不坐禅毕竟作箇什么济云总教伊成佛作祖去侍云金屑虽贵落眼成翳济云我将谓你是箇俗汉师云临济吹毛剑什X么处去也若也拈出有什么王常侍在自出洞来无敌手得饶人处且饶人因斋罗汉上堂风生古殿月转回廊香烟合匝灯烛荧煌宾头卢尊者应供四天下无一处不到还到此间么此间是什么所在说到不到合掌云三德六味施佛及僧便下座上堂灵鹫山中量材补职曹溪路上少实多虗不论薄地凡夫便请丹霄独步快与快与有么有么比拟张麟兔亦不遇上堂好诸禅德桃红李白水绿山青烟雨楼台市廛车马云舒云卷露出几箇峯峦船去船来惊散一行鸥鹭桥边酒店柳外人家子细观瞻分明画出画出则不无如何着笔无风荷叶动必定有鱼行上堂婆饼焦断消息花底春禽鸣历历不如归去不如归自是不归归便得喝一喝松林施主妙莲居士项氏舍宝葢入山上堂生心受施净名早诃有法可说如来不许直得无物可施无法可说牢笼佛祖含育圣凡犹是半珠未为全宝到箇里明如杲日宽若太虗千圣不擕万机𥨊削尘尘尔剎剎尔念念尔法法尔尽十方微尘国土一时拈来着在针锋上却从针锋上流出一切智光明云于其云中现妙莲华量等十方微尘国土合为一葢内出百千佛异口同音而说偈言一念普观无量劫无去无来亦无住如是了知三世事超诸方便成十力X说是偈巳即入针锋里去也上堂如来涅槃心祖师正法眼衲僧奇特事知识解脱门总是十字街头破草鞋抛向钱塘江里着归堂解夏小参僧问如何是先照后用师云擘开太华连天色放出黄河到海声进云如何是先用后照师云剑为不平离宝匣药因救病出金瓶进云如何是照用同时师云定光金地遥招手智者金陵暗点头进云如何是照用不同时师云三月懒游花下路一家愁闭雨中门僧礼拜师云更问一转岂不好僧便退师乃云临济宗风直须辨主若不辨主有眼如盲所以道不容拟议斩全身始得名为主中主灵锋宝剑常露现前拟犯锋铓横尸万里一等担拄杖行脚还曾辨得主么你若辨得主见他禅牀上老汉才开口动舌背却法堂着草鞋便行较有些子衲僧气息但与么软嫰嫰地无骨头相似见人说有便着有说无便着无十二时中全没主宰将什么敌他生死消他信施埋没自已屈辱先宗无过此人才方结夏又见解夏日复一日岁复一岁待阎老子征饭钱迟了何不及早回头子细寻思看是什么道理髑髅常千世界鼻孔摩触家风万里神光顶后相直下会得转凡成圣只在片时其或未然换手搥胸去在复举外道问世尊昨日说何法尊云说定法外道云今日说何法尊云说不定法外道云因什么昨日定今日不定尊云昨日定今日不定师颂云行尽江南数十程晓X风残月入华清朝元阁上西风急都入长杨作雨声径山送寂照先师入塔回寺上堂凤山夜来梦见阿耨达池龙王请五百罗汉斋径山末后方至于是龙王问云宾头卢尊者一日应供四天下径山因什么来迟径山云听取我四句本无生灭宁有去来河冰发𦦨枯木花开道了便把井底蓬尘一撒却骑山上鲤鱼归天台去也大众夜来梦的是今日举的是同诸山探院官回上堂举石门聪和尚入州看官路逢延庆长老问云中路相逢一句作么生道门云某甲礼拜和尚有分明日到院茶话次庆云昨日闻学士说新石门和尚和尚久在石门为什么却新去门云脑后合掌问云来时无物去时空二路都迷且如何得不迷去门云秤头半斤秤尾八两师云石门道某甲礼拜和尚有分延庆着贼也不知要识石门么李靖三兄久经行阵虽然如是未免倚势欺人中秋上堂一月普现一切水一切水月一月摄尽大地是水阿那箇是月尽大地是月阿那箇是水你若不信钱塘江里少哩上堂罏鞴之所多钝铁良医之门足病夫不因柳毅传书信何缘得到洞庭湖岁旦上堂举香严云去年贫未是贫今年贫始是贫去年贫有卓锥之地今年贫锥也无真净云去年富未是富今年富始是富去年富惟有一领黑黪布衫今年添得一条百衲袈裟岁朝抖擞呈禅众实谓风X流出当家师云香严贫未是贫奈何犹有箇浑身真净富未是富家私未免俱呈露凤山这里不说富不说贫随家丰俭没疎亲竖拂子收来兔角长三尺放去龟毛重九斤元宵忏会上堂僧问二祖谒初祖便云我心未安乞师安心初祖向他道将心来与汝安且道要有心可安无心可安师云札进云二祖云覔心了不可得初祖云与汝安心竟还端的也无师云曾经霜雪苦杨花落也惊进云及三祖问二祖云弟子身缠风恙请师忏罪意作么生师云蹉过了也进云二祖云将罪来与汝忏为复是因风吹火为复是入草求人师云有甚共语处进云三祖道覔罪了不可得二祖云与汝忏罪竟请和尚分明指示师云朝三千暮八百进云只如二祖安心三祖忏罪是同是别师云雪上加霜进云与么则前无释迦后无弥勒也师云过这边立进云今晨施主礼忏设斋特请和尚陞堂未审获什么福报师云速礼三拜进云路逢死虵莫打杀无底篮子盛将归师云一状领过乃云有一人具大阐提作无间业舍戒定慧行贪嗔痴栽蒺䔧于三有田中种荆棘于一真地上乃至谤佛毁法破和合僧能可永劫沈沦不求诸圣解脱直待一切众生成佛尽乃发阿耨多罗三藐三菩提心未审此人如何忏悔良久镬汤鑪炭吹教灭剑树刀山喝使摧上堂问侍者云三月属什么生者答云属龙师拈拄X杖云忽然轰一箇霹雳山河大地百襍碎菩提涅槃真如解脱何处有也浴佛上堂今日如来降诞之日灌沐金躯之时为复是有尘灌沐为复是无尘灌沐若道有尘灌沐与如来敌体相违若道无尘灌沐早是涂污了也毕竟如何可惜一盆汤上堂俱胝竖一箇指头雪峯辊三箇木毬石巩张弓架箭华亭短棹孤舟凤山无法可说不妨坐断杭州就中却有箇好处好在什么处四五百条花柳巷二三千所管絃楼上堂梯虽高不能达河汉锹虽利不能到风轮通上彻下一句作么生道良久云确佛日普照慧辩楚石禅师语录卷第四音切疴楖憨罅搓捻眨瞪猱啀裈瞠苕帚鞴黪锹X楚石梵琦禅师语录X卍XXX佛日普照慧辩楚石禅师语录卷第五住嘉兴路本觉寺语录侍者祖灊等编师于至正四年八月初八日入寺山门蛰户未开龙无龙句打破虗空全体显露复云步佛殿佛者觉义觉的是谁西天移来此土藕丝牵着须弥祖堂达磨师不是祖半夜下阎浮日轮正卓午据室踞虎头收虎尾第一句下明宗旨直饶明得巳是第二句若明不得更参三十年拈宣政院疏札辊芥投针则易转凡成圣非难不假他求尽在箇里还见么更听知事宣白指法座阳春白雪唱高和寡村歌社舞到处合得着新本觉今日相席打令去也陞座拈香祝圣毕师云现成公案不用安排无孔铁槌有什么限稍知触净便好商量僧问先圣道帝王长寿天下太平此意如何师云帝王长寿天下太平进云学人与么问和尚因什么也与么答师云好本天下同进云不是心不是佛不是物是什么师云破草鞋进云还许学人露箇消息也无师云苦屈之词不妨难吐进云冲开碧落松千尺截断红尘水一溪师云如虫御木木乃云百尺竿头进一步海阔天宽万人丛里夺高标眼亲手X办空劫巳前自已即是日用自已日用自已即是空劫巳前自已不可说不可说香水海浮幢王剎都卢在你眉毛眼睫上普光明殿本是卢舍那与文殊普贤观音弥勒目连鹙子马鸣龙树一一为诸人演说心地法门了也还闻么若闻去不妨随处度生若不闻寿山入院事繁未有工夫与你说在复举僧问曹山诸佛未出世时如何山云曹山不如僧云出世后如何山云不如曹山师云大小曹山口甜心苦或有人问寿山诸佛未出世时如何向他道好出世后如何好与他三箇好且听一生参当晚小参僧问天不能葢地不能载时如何师云看你分疎不下进云因什么向芥子里出头师云若要好大做小进云莫是他安身立命处也无师云渠侬得自由乃云眼里着沙不得耳里着水不得恁么来者不向一人眼里着得须弥山耳里着得大海水恁么去者不背一人无言处演言无事处成事无佛处作佛无生处度生卷舒立方外干坤纵横挂域中日月得失俱丧是非杳忘拨转向上关翟支瞎顶门眼抛却空王殿卸下本来衣犹未是衲僧受用处还委悉么家无小使不成君子复举智者铨和尚示众云要扣玄关须是有节操极慷慨斩得钉截得铁硬剥剥地汉始得若是畏刀避箭之徒看即有分师云大小智者用尽自已心笑破他人口寿山别无奇特朝晨热水洗面黄昏脱袜打睡大海从鱼跃长空任鸟飞X上堂日里閙浩浩不妨静悄悄夜间静悄悄不妨閙浩浩静的閙的辊作一团是业识是佛性喝一喝中秋上堂天上月圆人间月半古人道赫日犹亏半乌沉始得圆且那一半落在什么处更深夜静共伊商量上堂举傅大士云法地若动一切不安师云寿山从朝至暮不知走了几遭若是法地谁敢动着一茎草复云我不争恁么道傅大士坐了起不得上堂此事如一只手相似开也在我合也在我伸也在我缩也在我只是不许唤作手若唤作手头上安头不唤作手斩头覔活毕竟唤作什么总道不得寿山通袖去也便下座上堂三通鼓罢一炷香焚老僧坐定诸人总立古人道目前无阇棃座上无老僧意作么生莫是一切皆空么莫是泡幻之质终归败坏么莫是有形有相便是无形无相么莫是正恁么时全明向上事么莫是换人情识么总不是这箇道理若与么见解实未得安乐在行住坐卧动静去来子细踌躇看上堂达磨不来东土二祖不往西天临济不参黄檗赵州不见南泉是处池中有月谁家灶里无烟有问分明向伊道新罗国在海东边上堂是柱不见柱非柱不见柱是非巳去了是非里荐取师云教里少哩修山主有多少奇特也只是座主见解未梦见我祖师意旨在见露柱但唤作露柱X见灯笼伹唤作灯笼不得动着动着三十棒堂上祖祢不了殃及儿孙寿山无端走入水牯牛队里牵犁拽耙与你诸人抵债还有人相救么若有不妨出来道看如无钓竿斫尽重栽竹不计功程得便休上堂言发非声色前不物泥像手中拂子𨁝跳上三十三天木鱼口里明珠吞却山河大地诸人向什么处安身立命不得春风花不开开炉上堂寒则普天普地寒热则普天普地热百亿世界百亿日月总与这里不别你道西天那烂陁寺里今日有几人开炉上堂召大众云若道说的是争奈诸法寂灭相不可以言宣若道默的是争奈佛法无人说虽慧莫能了莫是说时默默时说么向下文长付在来日冬至小参拈拄杖卓一下云三九二十七菩提涅槃真如解脱什么处去也古人事不获巳向你诸人道目前无法意在目前不是目前法非耳目之所到便与么会去早是第八头更若踌躇又落第九首德山到此入门便棒临济到此入门便喝雪峯到此便道南山鳖鼻虵赵州到此便道庭前栢树子云门到此便道手中扇子𨁝跳上三十三天筑着帝释鼻孔把东海鲤鱼打一棒雨似盆倾法眼到此便道参同契云竺土大仙心遂云无过此语也向下中间也只是应时节说话至㝡后谨白参玄人光阴莫虗度乃云X住住恩大难酬师云设使粉骨碎身亦报此恩不得若报此恩不得总是虗度光阴只这竺土大仙心未审诸人明也未于此明得冬至一阳生于此不明更过恒河沙劫又卓一下复举须菩提尊者因帝释雨花问云此花从天得耶帝释云弗也尊者云从人得耶帝释云弗也尊者云从何得耶帝释举手尊者云如是如是师云泽广藏山狸能伏豹帝释放过须菩提尊者寻常将什么说法也好与一拶上堂黄帝求珠可贵可贱卞和泣玉堪笑堪悲老聃西出函关多虗不如少实孔子南游江汉远亲不如近隣潘阆倒骑驴梵志翻着袜这一队汉生前莾卤死后颟顸德山令行竝须瓦解上堂举云门大师因肇法师云诸法不异者不可续𠒎截鹤夷岳盈壑然后为无异者哉门云长者天然长短者天然短又云是法住法位世间相常住乃拈起拄杖云不是常住法师云一家有事百家忙喝一喝下座了菴和尚赴灵巖进发上堂僧问西天二十八祖也与么东土六祖也恁么恁么恁么如何指示师云我却不恁么进云如是则超佛越祖罩古笼今也师云也不消得进云自有一双穷相手不曾低揖等闲人师云可惜许进云三圣道我逢人即出出即不为人意旨如何师云头重尾轻进云兴化道我逢人即不出出即便为人作么生会师云恼乱春风卒未休进X云只如新灵巖和尚今日进发且道与两箇老古锥是同是别师云还识灵巖么进云玲珑八面自回合峭峻一方谁敢窥师云不信道进云昔日和尚来住此山新灵巖与和尚交代今日进发不可空然师云早巳龟毛长数丈进云薄批明月高高饤细切清风满满盘师云谢供养僧便喝师云礼拜了退乃云三圣道我逢人即出出即不为人兴化道我逢人即不出出即便为人你看他临济儿孙如水银落地相似大底大圆小底小圆卒讨他头鼻不着新灵巖和尚权衡佛祖镕煅圣凡为四海禅流扫诸方露布洞庭湖上竖起金刚幢智积山中豁开正法眼毕竟凭箇什么拈拄杖卓一下下座上堂臭肉上苍蝇坑厕里虫子还有佛法也无有则净秽悬殊无则圣凡隔绝诸人作么生下得一转语惬得病僧意上堂搅长河为酥酪变大地作黄金供养什么人尽十方世界是沙门一只眼水陆空行蜎飞蠕动着在什么处诸佛非我道谁是㝡道者父母非我亲谁是最亲者国无定乱之剑家无白𤢟之图晴是晴雨是雨作么生道桑树上着箭谷树上汁出上堂车不横推理无曲断北俱卢洲长粳米饭下座病起上堂寿山不会说禅病起骨露皮穿判得阎罗老子一朝催讨饭钱剑树刀山未免镬汤炉炭交煎更入驴胎马腹不知脱离何年因什么如此是他家X常茶饭除夜小参僧问临济大师道第一句中荐得与佛祖为师第二句中荐得与人天为师第三句中荐得自救不了如何是第一句师云咄进云如何是第二句师云堕进云如何是第三句师云去僧礼拜乃云古风大好初无佛祖禅道随缘放旷任性逍遥当恁么时不可道你强我弱也见直言见不见直言不见知直言知不知直言不知东西南北阴阳寒暑高低贵贱是非人我那里得许多消息来才分四圣六凡便见七差八错有佛有祖有禅有道掀翻海岳抖乱干坤纵使德山棒如雨点打他不住临济喝似雷奔禁他不得寿山这里只有一口剑佛之与魔总与一刀两段贵图天下太平汝等诸人但管饥来展钵困来合眼复有何事腊月三十日也只是寻常不起纤毫修学心无相光中常自在喝一喝复举僧问九峯虔和尚祖祖相传传箇什么峯云释迦悭迦叶富僧云毕竟传的事作么生峯云同岁老人分夜灯师颂云同岁老人分夜灯这头点着那头明从来不借他人口切忌如何作么生岁旦上堂拈拄杖云山僧一条拄杖不曾胡乱打人今日新正开封去也释迦老子达磨大师放过不可自余之辈车载斗量利剑不斩死汉忽有人出来道长老聻噼嵴便棒不是与人难共住大都缁素要分明靠拄杖下座X上堂水中盐味色里胶清决定是有不见其形傅大士也是梦中了了醉里惺惺要识心王犹欠悟在上堂头上漫漫脚下漫漫烁迦罗眼莫能窥卢舍那身全体现便是须弥扑碎海水沸腾大地丛林一时火起也未曾动着一毫毛在天人参陪无路魔外入作无门任从天下乐䜣䜣我独不肯不见道尘中不染丈夫儿喝一喝上堂一树两树桃花三茎四茎修竹昔年谩说灵云今日休谈多福红的自红绿的自绿斜的自斜曲的自曲南北东西参学人画虵往往重添足休添足六六元来三十六佛涅槃上堂末法比丘有三种执一人云如来决定在娑罗双树间入般涅槃执此为实累他释迦老子死了活不得一人云常在灵鹫山及余诸住处执此为实累他释迦老子活了死不得一人云一切法不生一切法不灭若能如是解诸佛常现前活的释迦老子便是死的释迦老子死的释迦老子便是活的释迦老子执此为实正是大病世医拱手总不与么时什么处与释迦老子相见风煖鸟声碎日高花影重浴佛上堂未有世界早有此性世界坏时此性不坏出世不出世成佛不成佛总是闲言语净法界身本无出没大悲愿力示现受生恁么说话正是俗气不除且道唤作释迦老子不唤作释迦老子一举四十X九结夏小参僧问巍巍堂堂炜炜煌煌声前非声色后非色未审是箇什么师云无面目汉进云即今在什么处师云眼见如盲口说如哑进云此人还曾禁足也无师云脚不离地走进云且道此人肯成佛么师云莫谤他好进云既不成佛却教谁度众生师云有众生即须度无众生度什么进云如今三界二十五有浩浩地唤作无众生得么师云痴人面前不得说梦乃云诸禅德你无外遗世界内脱身心心不系身身如虗空身不系心心如法界如是禁足无足可禁如是安居无居不安犹未是衲僧行履处直得文殊普贤扫牀折被等妙二觉随驴把马到与么田地日消万两黄金虽然如是西天有人未肯在复举教中道种种取舍皆是轮回未出轮回而辨圆觉彼圆觉性即同流转若免轮回无有是处诸禅德唤什么作圆觉又如何免得轮回去东㵎水流西㵎水南山云起北山云上堂雨后桥平水满山前麦熟鸟啼岸柳毵毵林花灼灼溪光湛湛草色青青是心耶境耶迷耶悟耶我观三千大千世界迺至无有如芥子许非是菩萨舍身命处你若会得释迦老子且过一边上堂纵横不碍华藏海中一微尘逆顺何拘剎竿头上翻筋斗无理外之事无事外之理无心外之物无物外之心在蚌为珠在龟为兆在牛为角在马为蹏X一一交参重重摄入释迦弥勒虽然卍字当胸文殊普贤也只鼻头向下诸人幸自无事须要护身符子作么喝一喝上堂三乘十二分教大似屎窖子你无端剌头入里许作么来来我共你葛藤拈拄杖云百千诸佛天下老和尚到这里亡锋结舌你试吐露看众皆罔措师云赚杀人上堂大事未明如丧考妣大事巳明如丧考妣你道有成褫无成褫长因送客处忆得别家时上堂闻茶板喫茶去闻浴板洗浴去闻寿山道你诸人休去歇去为什么不肯与么去忽有人出来道和尚怪某甲不得向他道未到寿山与你三十棒了也解夏小参僧问铁作嵴梁骨金铸坚实心时如何师云此去钱塘不远进云寿山门下若有此人未审如何相待师云殷勤送出荒郊外进云谢和尚证明师便喝僧礼拜师乃云天地同根万物一体在谷满谷在坑满坑量过虗空虗空犹有其名号明踰日月日月犹竝其光辉猕猴各佩古菱花树木皆为狮子吼尘尘剎剎密密堂堂所以道法王法力超羣生常以法财施一切久积净业称无量导众以寂故稽首有如是奇特有如是灵明但众生背觉合尘故诸圣应病与药或立结制或立解制或现全身或现半身但贵正法流通不许妄生穿凿火不待日而热水不待月而凉鹄白乌玄松直棘曲清风月下守株人凉兔X渐遥春草绿复举世尊因自恣日文殊在三处度夏迦叶欲白槌摈出方拈槌乃见百千万亿文殊迦叶尽其神力槌不能举世尊还问迦叶汝拟摈那箇文殊迦叶无对师云迦叶好不丈夫莫道百千万亿文殊便是百千万亿世尊也下一槌摈出不见道棒下无生忍临机不见师了菴和尚退灵巖回叙谢上堂夫为善知识者驱耕夺食转凡成圣其见善知识者如见青莲华眼根清净其闻善知识说法者如餐香积国饭毛孔俱香灵巖禅师之谓也再归橘矛隹李深惬鄙怀龙象参陪幸希珍重上堂天上天下脚头脚尾横三竖四是我寻常用的你诸人只好旁观诸方学得来的不要有时教伊扬眉瞬目有时不教伊掦眉瞬目有时教伊扬眉瞬目是有时教伊扬眉瞬目不是智者聊闻勐提取莫待天明失却鸡看田回上堂举沩山问仰山云何处来仰云田中来沩云田中有多少人仰锸锹叉手而立沩云今日南山大有人刈茅仰拽锹而去雪窦云诸方咸谓插锹话奇特大似随邪逐恶据雪窦见处仰山被沩山一问直得草绳自缚去死十分妙喜云仁者见之谓之仁智者见之谓之智百姓日用而不知故君子之道鲜矣师云幸是无事被妙喜老汉念一道真言直得天左旋地右转X新赎藏经上堂举雪峯一日普请搬柴次中路逢一僧乃掷下一段柴云大藏教只说这箇后来真如哲云一大藏教不说这箇师云只这箇是什么说与不说且诸人向什么处见二大老中岳能竖起拂子云提起则如是我闻放下则信受奉行师云若作佛法商量眉须堕落建万佛阁上堂僧问逼塞虗空不是庄严楼阁分明面目亦非一万如来敢问寿山凭何建立师云鲁班绳墨进云物见主眼卓竖师云钩在不疑之地进云若不登楼望焉知沧海深师云乱走作么乃云一拽石二搬土发机不用千钧弩无边楼阁满虗空旷大劫来谁是主谁是主须辨取最好一梁对一柱便下座谢首座秉拂都寺办斋上堂禅非意想以意想求之则乖道绝功勋以功勋拟之则错安箇是立箇非舍箇迷就箇悟转急转缓转亲转踈不能透过那边多只住在这里进则银山万叠退则铁壁千寻拶得一路开挨得一线入元来自己便是银山铁壁到与么田地有什么奇特三德六味味逾多一句了然超百亿上堂一切处是自已馒头䭔子是也不是语默动静无第二人东廊下西廊下口吧吧地如瓶泻水相似蓦札被人问如何是上座自已答不得虽然答不得要且不曾失呵呵下座X岁旦上堂拈拄杖云新年头有佛法拄杖子也未敢相许新年头无佛法拄杖子也未敢相许离四句绝百非总是诸方旧话子拄杖子也未敢相许画一画元正启祚万物咸新上堂过去诸如来且居门外现在诸菩萨更莫踌躇未来修学人快走始得十方虗空扑落地上大洋海底火发烧着帝释眉毛东海龙王轰一箇霹雳新罗国里拍手大笑山门头金刚竖起拳华光土地道用尽自已心笑破他人口喝一喝结夏小参僧问一言道尽时如何师云开口了合不得进云不假一言时如何师云合口了开不得进云总不与么时如何师云七棒对十三乃云眨上眉毛早蹉过开得口来巳话堕祖师关棙少人知徧界茫茫脚踏火声前展演赚杀阇梨句后商量翻成途辙一踢踢翻大海水一拳拳倒须弥山犹未是性躁汉在何况起模画样诈哑佯聋断妄攀缘求真解脱大似认髑髅作水买朱砂画月驴年解休歇么寿山不惜口业为你诸人点破竖拂子云还见么这箇是文殊门若从文殊门入者山河大地墻壁瓦砾教你背尘合觉击拂子云还闻么这箇是观音门若从观音门入者松风㵎响鸦鸣鹊噪教你返本还源到箇里证不动尊成无上觉更须知有顶门一窍还委悉么麦秋晨气润槐夏午阴清复举庞居士参马大师不与万法为侣是什么人大师云待汝一口吸尽西江X水却向汝道师颂云葢天葢地一句子马师尽力提不起好笑青原接石头逢人但问庐陵米上堂古人云拟为你吞却只为当门齿碍如今不碍也吞得么拟为你吐却只怕咽喉小如今不小也吐得么吞得一任吞吐得一任吐设你吞得吐得我更问你是什么干屎橛上堂是凡是圣半合半开非佛非心全生全杀直似排空徤翮万里横翔透网金鳞一丝不挂岂不俊快衲僧有时句到意不到有时意到句不到有时意句俱到有时意句俱不到若意句俱到你作么生商量若意句俱不到你又向什么处𪅎啄上上人来时如何点中夏上堂举庞居士云护生须是杀生姜不改辣杀尽始安居到处得逢渠欲识箇中意烂泥里有剌铁船水上浮胡子没髭须有底见他道杀也便道杀佛杀祖拣箇什么恁么见解郑州出曹门不如休去歇去好忽然筑着鼻孔铁船水上浮是真实语上堂大道只在目前要且目前难覩欲识大道真体不离声色言语诸仁者佛殿里香炉东司头筹子为你说了也憍陈如尊者醉后添杯来我这里听的总是註脚当初只谓茅长短烧却元来地不平上堂弹指一下云这里闻去一根既返源六处咸休复眼处作耳处佛事耳处作鼻处佛事鼻处作舌处佛事舌处作身处佛事身处作意处佛事意处作一X切处佛事毕竟是一耶是六耶才有一便有六才有六便有一此是一六之义不可道是无也无眼耳鼻舌身意无色声香味触法又不可认有也这箇是教意那箇是祖意喝一喝解夏小参僧问九夏偿劳如何言荐师云重叠关山路进云便与么去时如何师云江南仅有江北绝无乃云数日巳来可谓极热晚间得雨便觉清凉热既不从外来凉亦非从内出不离当处廓尔现前则古释迦不先今弥勒不后何待精修六度始至法云远涉僧祇方阶佛果便可于一毫端现宝王剎坐微尘里转大法轮有时拈一茎草作丈六金身用有时拈丈六金身作一茎草用如斯坐夏功不浪施端的蜡人冰纯成铁弹子功圆果满一句作么生道一片月生海几家人上楼复举僧辞归宗宗云什么处去僧云诸方学五味禅去宗云我这里有一味禅僧云如何是一味禅宗便打僧云我会也我会也宗云道道僧拟开口宗又打黄檗曰马大师出八十四人善知识问着箇箇疴漉漉地祗有归宗较些子师云说什么较些子直是未在我这里有一味禅便与掀倒禅牀见之不取思之千里上堂闻声悟道塞却你耳根见色明心换却你眼睛蒲团上端坐针眼里穿线西风一阵来落叶两三片上堂东弗于逮普请搬柴西瞿耶尼和南不审南赡部洲作什么复云适来犹记得X雕千手千眼大悲像上堂僧问大悲菩萨用许多手眼作什么师云春风不褁头乃举南泉唤院主主应诺泉云佛昔九十日在忉利天为母说法时优填王思佛请目连运神通三转摄匠人往彼雕佛像只雕得三十一相为什么梵音相雕不得院主问云如何是梵音相泉召院主主应诺泉云赚杀人师召众云若识得梵音相应以佛身得度者即现佛身而为说法乃至应以天龙夜叉干闼婆阿修罗迦楼罗紧那罗摩目夫罗伽人非人等身得度者即皆现之而为说法且道说什么法便下座龙翔昙芳和尚遗书至上堂心同虗空界示等虗空法证得虗空时无是无非法既无是法又无非法则诸佛成等正觉转妙法轮入般涅槃如梦相似昙芳老子佛海禅师屡董名蓝亲承眷遇方辞径摀即据龙翔末后光明全身舍利八斛四斗未足为多试拈一粒与诸人看竖拂子云海神知贵不知价留与人间光照夜掷拂子上堂函葢干坤句随波逐浪句截断众流句更有一句唤作什么痴人面前莫说打你头破额裂上堂好雪从什么处来山河大地白皑皑毕竟向什么处去日出后一时吐露岁旦上堂今年年是去年年年去年来知几年昨日日是今日日日出日入非一日只箇无去来无出入年年是好年日日是好日四溟东海流般若波罗蜜X上堂举法华云止止不须说我法妙难思诸增上慢者闻必不敬信师云说了也止得么黄面老人分疎不下卓拄杖有时拈在千峯顶划断天云不放高上堂竖拂子云知有底唤这箇作拂子不知有底亦唤这箇作拂子作么生辨什么难辨就中知有底把来便用不知有底用不得如今在寿山手里知有不知有那里得这消息来掷拂子下座上堂白牡丹红芍药开是春风开落是春风落开落春风总不知不知蚤巳成图度摇手云莫莫兰华严至上堂善财历一百一十城参五十三员善知识末后再见文殊方了大事古人道更有一人为什么善财不参且道是什么人咄上堂鸦鸣鸦鸦鹊鸣鹊鹊郭公鸣郭公姑恶鸣姑恶亦何必续𠒎截鹤夷岳盈壑禅子相投西山月落浴佛上堂未出胞胎以前有一转语山僧四处住山不曾说着今日如来降诞未免举似诸人便下座结夏上堂汝诸人见寿山摇唇鼓舌便拟聚头鹐啄向意根下抟量及乎放出金刚圈飏下栗棘蓬十箇五双吞跳不得此无他从前在髑髅里妄想惯了又闺阁中暖软物未除卒遇恶辣钳鎚便生退屈明明向你道此事不在言语上千经万论可是无言语还使得偷心也无端的要死偷心不用九十日内参取上堂鸯崛摩罗道我从无量劫来未甞杀生诸人作么生会不可作无生话会也若与么会生身陷地狱X上堂十方世界閙聒聒山河大地只一撮是非长短俱不说何似寿山广长舌既是广长舌因什么不说珊瑚枝枝撑着月上堂一向面壁道绝人荒一向贪程眼瞷日壬耳热未有长行而不住未有长住而不行或时十字街头拈起拄杖和其光同其尘灼然一切处光明灿烂去或时孤峯顶上放下钵囊杜其谿塞其穴灼然一切处枯淡去即心是佛也不得非心非佛也不得不是心不是佛不是物也不得我见两箇泥牛鬬入海直至如今无消息喝一喝上堂得之于心伊兰作栴檀之树失之于旨甘露乃蒺䔧之园生佛本同因什么有得有失若道圣凡差别证修不谛心旨故殊与么唤作三家村里瞎老婆说话未曾梦见我衲僧脚下一茎毛在有般汉便道此事得者本不得不得者亦不失尽是野狐精魔魅人家男女未有了日更撞着禅牀上老秃奴不识好恶三百五百聚头商量道我开凿人天眼目着甚来由滴水寸丝也须偿他始得解夏小参僧问一人因说得悟一人因参得悟一人无师自悟三人同到寿山未审接那一人师云狮子咬人韩卢逐块进云与么则普请参堂也师云去汝不会我语进云总不与么来时如何师云却较些子进云寿山门下风吹不入水洒不着师云罕逢穿耳客多遇刻舟人进云和尚只有受璧之心且无割城X之意师云莫错怪老僧僧礼拜师乃云黄面老人于三七日中思惟如是事作么生是如是事莫是前后际断是如是事么莫是度生既毕入般涅槃是如是事么若唤这箇作如是事正是水母以虾为目无自由分谤他黄面老人喫铁棒有日汝等诸人九十日内毕竟思惟箇什么我道黄面老人与你同一眼见同一耳闻同一鼻嗅同一舌甞同一身触同一意知一切智智清净无二无二分无别无断故云门手中扇子𨁝跳上三十三天筑着帝释鼻孔把东海鲤鱼打一棒雨似盆倾又作么生昔年枉向途中覔今日看来火里冰复举保宁勇和尚示众洞山云五台山上云蒸饭佛殿阶前狗尿天剎竿头上煎䭔子三箇胡孙夜簸钱石霜云风吹石臼争哮吼泥揑金刚空里走趯翻海月乱波生惊起土星犯南斗道吾云三面狸奴脚踏月两头白牯手拏烟戴冠碧兔立庭栢脱殻乌龟飞上天此三颂一与祖佛为师二验衲僧眼目三与天下人作榜样若人定当得出许具一只眼师云保宁批判此三颂易分雪里粉难辨墨中煤寿山不惜眉毛从头注破一与祖佛为师分文不直二验衲僧眼目是甚泥弹丸三与天下人作牓样且莫错会直饶会得万里望乡关造万佛上堂僧问沩山和尚道凡圣情尽体露真常事理不二即如如佛即今佛在什么处师云南地竹北地木进云此佛还有形相也无师云胡人饮乳返X怪良医进云和尚为什么特地起模画样师云打草只要虵惊进云未审有功德无功德师云放待冷来看进云但愿东风齐着力一时吹入我门来师云又恁么去也乃云夜夜抱佛眠唤什么作佛朝朝还共起莫错认定盘星起坐镇相随毕竟是阿谁语默同居止非一亦非二纤毫不相离如身影相似知这一段虗空多少人摸索不着任是精金百炼巧计千般铸也铸不成雕也雕不就傅大士才开槖籥便见精神直得鑑地辉天腾今耀古虽然也祇写得一半你诸人从朝至暮陞堂入户开单展钵本来面目有甚掩处还见么如今若不究根源直待当年问弥勒八月旦上堂山河无隔碍光明处处透四天下人即今在中庭里相争佛法甚閙忽有箇出来道诸人幸自无事无端被野狐涎唾觜边抹了见人便要争佛争法争这箇争那箇争到驴年也未歇在弹指云好没兴天帝释闻得从三十三天下来喝云你这一队魔子在这里争什么各与二十棒贬向他方去也寿山不觉手之舞之足之蹈之火云初散后金气欲凉时上堂鴈过长空影沈寒水虫吟古砌响答虗堂明明生佛巳前真机独露了了见闻不及觌体无私坐断千差收归一致作么生道拄杖拟吞三世佛灯笼百斛泻明珠云溪讲主至上堂凡夫见色是色见空是空圣人见X色即空见空即色诸人作么生若见色是色见空是空又同凡夫见若见色即空见空即色又同圣人见才有凡圣二见此人即堕见执与彼先尼外道无别蓦拈拄杖云这箇决定不是色空作么生见令人长忆李将军万里天边飞一鹗重阳上堂昨日是中秋今朝又重九亲我紫萸茶疎他黄菊酒紫萸与黄菊本自无踈亲相识满天下知心能几人怡云屋造石为佛塔成上堂举教中道若人以真金日施百千两不如暂入寺诚心一礼塔理上偏枯若人静坐一须臾胜造八万四千塔宝塔终久化为尘一念至心成正觉事上偏枯直饶理事双亡正偏不立要见多宝释迦则未可在还委悉么龙袖拂开全体现象王行处绝狐踪佛日普照慧辩楚石禅师语录卷第五音切灊侬翟支鳖聃阆颟顸肇凫揖饤轰蜎蠕𤢟毵蹏䭔翮鸟皑瞷日壬簸趯煤鹗X楚石梵琦禅师语录X卍XXX佛日普照慧辩楚石禅师语录卷第六住嘉兴路恩光孝禅寺语录参学比丘景瓛等编师于至正十七年八月初一日入寺山门无门之门不入而入云垂四野水满双湖若要天下横行亲到一回始得佛殿还识佛么面如满月目如莲天上人间咸恭敬祖堂一花五叶起必有因且道从什么处起岸上蹏踏蹏水中嘴对嘴据室濶一丈高十尺是你诸人为什么入作不得铁壁铁壁拈行宣政院疏爕理阴阳旁通造化光辉佛日普扇真风还他大力量人成此大力量事召众云高着眼拈诸山疏江南北浙西东同中有异异中有同野色更无山隔断天光直与水相通会么若也不会看取下面註脚指法座诸法以空为座空尚不有说什么诸法便恁么散去岂不丈夫更待如何若何且听唤五作六遂陞座拈香祝圣毕师云言迹之兴异途之所由生直截根源的出众相见僧问天得一以清地得一以宁X圣人得一以治天下如何是天得一以清师云有星皆拱北进云如何是地得一以宁师云无水不朝东进云如何是圣人得一以治天下师云一人有庆兆民赖之进云衲僧得一又作么生师云斩草虵头落进云今日和尚开堂演法文武临筵一切人天悉皆围绕未审一耶一切耶师云普进云一寸笔头三尺劒尽是安邦定国人师云更不忉忉僧礼拜师乃云孤迥迥峭巍巍圣贤罔措活滚滚明落落周帀无余有世界以光明为佛事有世界以庄严为佛事有世界以香饭为佛事有世界以音声为佛事有世界以寂默为佛事且道报恩这里以何为佛事以不可思议为佛事所谓诸佛出现不可思议众生业果不可思议世界成坏不可思议此不可思议亦不可思议是故一为无量无量为一大中现小小中现大于一毫端现宝王剎坐微尘里转大法轮毕竟承谁恩力喝一喝复举南堂静和尚云君王了了将帅惺惺一回得胜六国平宁师云虽然如是尧舜之君犹有化在大勋不竖赏一句作么生秋风吹渭水落叶满长安当晚小参举临济大师道有时一喝如金刚王宝剑有时一喝如踞地狮子有时一喝如探竿影草有时一喝不作一喝用师便喝云且道这一喝落在什么处为复是金刚王宝剑为复是踞地师子为复是探竿影草为复是一喝不作一喝用试辨看若辨不出X报恩与你註破金刚王剑目前可验拟议不来堕坑落堑踞地狮子直下便是打破髑髅拈却牙齿探竿影草好也不好左手扶起右手推倒有时一喝不作一喝用大小临济只管说梦便与么会犹欠一喝在喝一喝中秋上堂天地未分时高低覆载何在日月不到处光明照烛无偏真箇是描不成画不就昨夜三更白如昼上堂拈拄杖召大众云还识拄杖么回天转地更是阿谁打雨敲风不借他力若也识得便能不起灭尽定而现诸威仪不历僧祇劫而成一切智不断烦恼而证涅槃声闻人断烦恼菩萨了烦恼体空嗔时无嗔相喜时无喜相嗔喜不相关本来无体相掷拄杖下座上堂通身是眼为什么觑不见通身是耳为什么听不闻通身是口为什么说不到通身是心为什么鉴不出报恩有一道聪明神呪布施诸人去也便下座上堂举教中道耶输提比丘观视于地而心得解脱婆伽梨比丘观视于刀而心得解脱竖拂子云报恩竖起拂子诸人得解脱么若道我得解脱未举拂子时谁缚你冬至小参僧问去年冬至时满目是旌旗今年冬至到由斯免乱离毕竟这里无兵甲师云恰好进云千兵易得一将难求如何是难求之将师云低声低声X进云忽遇军期急速时如何师云自有弹压在进云与么则从前汗马无人识只要重论葢代功也师云落在什么处进云紫罗袋里盛官诰金榜题名天下传师云且缓缓乃云成就一切不由他破坏一切无别法天上人间得自在十方世界横该抹便与么会唤作依通已眼未开无自由分直须识渠面目死尽偷心绝后再苏方堪进步无量世间法无量出世间法无量神通妙用无量殊胜庄严一一现前一一解脱一一明妙一一天真所以道真性心地藏无头亦无尾应缘而化物方便唿为智向上还有事也无有今日十五明日十六复举盐官道虗空为鼓须弥为槌甚么人打得南泉道王老师不打这破鼓法眼道王老师不打自然是箇破鼓师云且道什么处是他破处驴年梦见么上堂举承天嵩和尚示众第一单鎗甲马第二甲马单鎗第三撒星排阵第四衣锦还乡有僧便问如何是单鎗甲马嵩云不是金牙作争能射尉迟僧云如何是甲马单鎗嵩云金镞马前落楼烦丧胆魂僧云如何是撒星排阵嵩云阵云横海上未辨圣明君僧云如何是衣锦还乡嵩云四海无消息回奉圣明君师云承天幸是太平时节何得干戈相待报恩今日也不用单鎗甲马也不用甲马单鎗也不用撒星排阵也不用衣锦还乡寒来向火热则乘凉撒手到家人不识了无一物献尊堂X佛成道上堂如来明星现时成道你道半夜里磕睡的还见明星么上堂南泉道我十八上解作活计赵州道我十八上解破家散宅诸人向什么处见二大老若向作活计处见南泉又不见赵州若向破家散宅处见赵州又不见南泉不如和会一家免致递相矛盾却教作活计的破家散宅净倮倮赤洒洒没可把好快活破家散宅的作活计七珍八宝一齐拏更无欠少也好快活然后报恩坐地看扬州总为战争收拾得却因歌舞破除休除夜小参是日巳过命亦随减如少水鱼斯有何乐陆居者以陆居为乐水居者以水居为乐廛居者以廛居为乐郊居者以郊居为乐乃至蜎飞蠕动一切含灵运用去来莫不有乐释尊与么道意在于何可来白云里教你紫芝歌复举兴化和尚道我闻长廊也喝后架也喝诸子莫盲喝乱喝直饶喝得兴化向半天里住却扑下来一点气也无欵欵地苏醒起来向你道未在何故我未曾向紫罗帐里撒真珠与你诸人在师云我当时若见只向他道何必待这老汉东西頋视却与一喝惊羣须是英灵汉胜敌还他师子儿正旦上堂三百六旬之始二十四气之初斗柄回春风光夺目或昼短而夜长或夜短而昼长或暑往而寒来或暑来而寒往花根本艳虎体元斑虽然不改X旧时人未免人人添一岁召众云祇这一岁添到尽未来际那里洎在元宵上堂烈𦦨炉中捞得月此月了无圆缺大洋海底剔金灯此灯不属晦明正当正月十五日天上人间标不出黑似漆明如日自古自今谁得谁失皆吾心之常分非有假于他术喝一喝上堂拈拄杖云报恩未踞曲彔木牀巳前与拄杖子同参四十年来五处住山与拄杖子同乐毕竟作么生参又有什么乐教拄杖子开口即易教报恩开口即难何也父母所生口终不为汝说且听拄杖子说看卓一下云此是截铁之言上堂深深海底拨得一星火高高山顶钓得一双鱼然此火煑此鱼唤取木人开钵盂石人闻得暗嗟吁莫嗟吁争之不足让之有余华严经会陞座僧问一尘含法界无边时如何师云三更不闭户进云善财童子为什么往南方师云一步不曾移进云五十三人善知识各谈法要不可是虗说也师云一家有事百家忙进云如何是普光明殿师云草里辊进云如何是卢舍那身师云上是天下是地进云竹影扫堦尘不动月穿波底水无痕师云虾跳不出斗进云今日元帅恭请本山一众阅华严经未审八十一卷中那一句㝡亲切师云合眼跳黄河进云若将耳听终难会眼处闻声方得知师云一任钻龟打瓦乃云说真说妄真妄本虗如理如事X理事常寂问也言言绝待答也句句通宗经中道华藏世界所有尘一一尘中现法界宝光化佛如云集此是如来剎自在剎自在故即凡身而证佛身现法界故处秽土而同净土閙市里天子百草头老僧前三三后三三你又作么生会喝一喝复举僧问上蓝超和尚善财既见文殊为什么却往南方此意如何蓝云学凭入室知乃通方僧云到苏摩城后弥勒为什么遣见文殊蓝云道旷无涯逢人不尽师云奇特中奇特玄妙中玄妙达法源的须是上蓝始得祖师门下直是未在结夏小参僧问如何是山里禅师云胡孙上树尾连颠进云如何是城里禅师云十字街头一片甎进云如何是村里禅师云扶桑人种陜西田进云谢师答话师云苍天苍天乃云衣食养寿命一日不可无粪埽敌寒暑麤粝疗形枯昨日三春今朝九夏何不趂色身强徤时拨教生死路头明白要去便去要住便住谁障得你谁碍得你岂不俊哉岂不快哉且道生死路头作么生拨空手把鉏头步行骑水牛人从桥上过桥流水不流若不会与你下箇註脚空手把鉏头骤马上高楼步行骑水牛閙处冷湫湫人从桥上过饭箩头受饿桥流水不流拨火覔浮沤时不待人参复举圆觉经云居一切时不起妄念于诸妄心亦不息灭住妄想境不加了知于无了知不辨真实师云若然者道有也得道无也得向上也得向下也得X得也得不得也得数片白云笼古寺一条绿水绕青山上堂羣芳巳谢百谷云滋绿树莺啼雕梁燕语大野凉风飒飒长天细雨蒙蒙惟一坚密身一切尘中现还有不现的时节么卓拄杖一下上堂鹰化为鸠眼在鱼化为龙鳞在凡化为圣心在阿那箇是你心喝一喝上堂天不能葢谁是能葢者地不能载谁是能载者日月不能照谁是能照者父母不能生谁是能生者这一句子亦能迷却天下人亦能悟却天下人竖拂子云开眼也着合眼也着掷拂子云是什么上堂知见立知即无明本知见无见斯即涅槃无明涅槃相去多少良久行到水穷处坐看云起时上堂宗门中瓶中鹅喻井中人喻窗中山喻教乘中水中月喻镜中像喻库中刀喻鼎中金喻瓶中空喻诸有智者要以譬喻而得开解三十年后悟去不得孤负老僧久雨不晴札上堂太阳溢目万里不挂片云古人道青天也须喫棒空将未归意说与欲行人上堂举手云开即成掌五指参差在临济则三要三玄在洞山则正偏回互在云门则三句擡荐在沩仰则父子唱酬在法眼则唯心唯识禅门五派有卷有舒乃握拳云如今为拳必无高下既无高下坐断古今拈灯笼向佛殿里将三门来灯笼上X上堂半夜子心住无生即生死拈拄杖云这箇不是无生卓一下云生死向什么处去也昨夜三更在方丈内偶然踏着一物不知是瓦不知是石天晓看来元是一颗烂桃一疑是瓦也不是一疑是石也不是天晓看来是烂桃祇这疑心何处起亦无神亦无鬼子细思量祇是你昔日玄沙同僧入山见虎僧云和尚虎沙云是你虎乃抚掌三下下座解夏小参僧问佛佛授手祖祖相传未审是授衣耶传法耶学人上来请师指示师云黄河九曲进云昔日大慧和尚居洋屿菴一夏打发一十三人毕竟是有传授无传授师云斫额望扶桑进云报恩一众有人得道也无师云青天白日进云学人未得入处请师不吝慈悲师云莫鬼语进云携取诗书归旧隐野花啼鸟一般春师云取性乃云报恩一夏说的诸人一夏参的须知说的不道一字参的不资一法不道一字说而无说不资一法参而无参参而无参真参说而无说真说所以道十方同聚会箇箇学无为此是选佛场心空及第归大丈夫不可受人处分也心空及第压良为贱成佛作祖爱圣憎凡总不与么无绳自缚直下如狮子儿哮吼一声狐狼野干一时屏迹如涂毒鼓一击远近闻者皆丧九旬制满又作么生寻常恰似秋风至无意凉人人自凉复举洞山与密师伯参鄂州哲禅师哲问曰阇梨近离什么处山云湖南哲云观察使姓什么山云不得他姓哲云X名什么山云不委他名哲云还治事否山云自有廊幕在哲云还出入否山云不出入哲云岂不出入洞山拂袖便行明日哲入僧堂云昨日对二阇梨一转语不稔今请二阇梨道若道得开粥相待过夏速道速道山云太尊贵生师云要会尊贵么报恩不开这两片皮诸人向什么处摸索上堂秋风凉秋夜长天河无起浪月桂不闻香耳到声边声到耳从教露草泣寒螀中秋上堂举云巖扫地次道吾云何得太区区生巖云须知有不区区者吾云与么则第二月也巖竖起帚云这箇是第几月吾拂袖出去云门云奴见婢殷勤师云云巖竖起帚道吾便出去总是第二月那箇是不区区者此夜一轮满清光何处无探元帅回上堂兵随印转纪信登九龙之辇将逐符行霍光卖假银之城然则有符必有将有印必有兵兵在这里印在什么处良久云报恩今日小出大遇上堂如我按指海印发光汝暂举心尘劳先起师云我不似黄面老人打破狼借唤什么作海印将那箇为尘劳覔针锋许了不可得诸山至上堂僧问如何是在窟师子师云头顶天进云如何是出窟师子师云脚踏地进云如何哮吼师子师云还闻么进云即今闻也作么生师云伏唯尚享乃云一花开大地春一叶落天下秋动絃别曲贵知音瞬目扬眉早蹉过然则不犯之令把断要津无X味之谈塞断人口德山棒临济喝俱胝竖指鲁祖面壁归宗斩蛇大隋烧畬石巩张弓子湖看狗或则平田浅草或则铁壁银山或则掣电轰雷或则和泥合水全提正印独振宏纲检点将来不无渗漏所以即心即佛今时未入玄微非心非佛犹是指踪之极向上一路千圣不传学者劳形如猿捉影还有趣向分也无平芜尽处是青山行人更在青山外复举僧问黄龙玑和尚云禅以何为义玑云以谤为义师云若有人问南湖禅以何为义向他道以赞为义且道谤的是赞的是眼见则瞎耳听则聋口说则哑心思则穷天际雪埋千丈石洞门冻折数株松初冬回寺上堂僧问昔日有僧问大隋劫火洞然大千俱坏未审这箇坏不坏隋云坏僧云与么则随他去也隋云随他去也此意如何师云疑则别参进云后来雪窦颂云劫火光中立问端衲僧犹滞两重关可怜一句随他去万里区区独往还如何是两重关师云十重也有进云这僧因什么有疑师云裂破进云未审大隋意作么生师云前不迭村后不搆店进云白云乍可离青嶂明月难教下碧天师云你犹醉在乃云一毫吞却山河大地则易山河大地吞却一毫则难也不难也不易铺箇破席日里睡料想上方兜率宫也无如此日炙背复举青萝夤缘直上寒松之顶白云淡泞出没太虗之中万法本闲而人自閙黄龙云閙箇什么师云莫道无事好X佛日普照慧辩楚石禅师语录卷第六音切瓛蹏爕粝螀畬泞楚石梵琦禅师语录X卍XXX佛日普照慧辩楚石禅师语录卷第七再住海盐州天宁永祚禅寺语录侍者良彦等编示众祖师言句无你𠯗噉处如今兄弟行脚傍人门户喫他残羮馊饭好不惺惺只管横咬竖咬不肯放粪堆头蝇子一般才拂他反生嗔怪众生颠倒以触为净莫教一场热病到时求生不得生求死不得死却思量从前做的全未了在这箇说话不是山僧诳你赚你你看他从上佛祖怎生为人南泉道不是心不是佛不是物又僧问洞山如何是佛山云麻三斤许你𠯗噉么终不教你意根下卜度尽是从千圣顶𩕳上拈出倚天长剑向你第八识上断一刀教你放身舍命死中得活方好开大口道我是衲僧自既解粘去缚亦能与人解粘去缚自既作佛亦令大地众生作佛解好么X示众十二时中不依倚一物尚未是作家我宗门中不似三经五论座主向葛藤里埋却兄弟开口便道我是禅和及乎问他如何是禅便东覰西覰口如匾担相似苦哉屈哉达磨一宗看看委地也喫却佛祖饭了不去理会本分事争持文言俗句高声大语略无忌惮全不识羞有般底不去蒲团上坐究明父母来生以前本来面目冷地里学客舂指望求福忏除业障与道太远在不见道只今休去便休去欲覔了时无了时示众一朝村院主万劫出头难大难大难若是箇汉佛语祖语不教蕴在胸襟掉向他方世界何况世间浅近之学便诵得四韦陀典伹增妄想堪作什么食人涎唾未有了日不如无事好见我道无事便作无事会又争得若要真箇无事须下死工夫大死一回死中得活便能超毗卢越释迦百帀千重七通八达祖师巴鼻向上宗乘尽与埽除不劳拈出云门云我今日共你说葛藤屎灰尿火泥猪疥狗不识好恶屎坑里作活计汝若跳出屎坑却来山僧手里请棒喫示众看这般时节有志学道兄弟那里放包从上来建立门庭为什么事可但为你几箇乡亲法眷图口腹恣无明成羣作队造地狱业佛法禅道推向一边争知业报来卒亸避不得刀山剑树镬汤炉炭无人替代渠如今大方丛林兵变以来南北东西万中无一因什么如此葢是恶贯满业果熟自作自受更教X谁承当祖师劝你出家终不但为衣食名利抛乡别井也只为生死事大无常迅速寻师访友切切究明喷地一发成佛作祖去报父母深恩去度脱天下人去既不如此因何出家冷地思量古风大好饥则乞食寒则补衣日中一餐树下一宿旅泊三界示一往还永断无明方成佛道岂不见无业国师示众云古人得意之后茅茨石室折脚铛子里煑饭喫过三二十年名利不干怀财宝不为念大忘人世隐迹巖丛君王命而不来诸侯请而不赴岂同吾辈贪名爱利汩没世涂如短贩人有少希求而忘大果与么指示可煞分明作福不如避罪多虗不如少实在此衣线下一道圆光阿谁无分莫教失却人身只要你直下搆取便与佛祖齐肩若道山僧妄语甘入拔舌地狱示众因举教中有六念念佛念法念僧念戒念天念施衲僧门下念箇什么若道念佛道着佛字潄口三年不可是念佛也若道念法法尚应舍何况非法不可是念法也清净行者不入涅槃破戒比丘不入地狱不可是念僧也持犯但束身非身无所束不可是念戒也三界无安犹如火宅不可是念天也施者受者併所施物三轮空寂俱不可得不可是念施也莫是无念么才是无念便是有念避溺投火转见病深直饶独脱无依要作衲僧奴子亦未可在欲得会么千年无影树今时没底革示众上来下去总似衲僧子细检点将来只这上来X下去全无衲僧气息莫是不上来不下去是衲僧么不可灯笼露柱便是不思议人也佛法不是这箇道理终不禁你上来下去上来下去没嫌底法但只怕你肚里有疑设使禅牀上坐闭眉合目不免心念纷飞廊下经行依旧七颠八倒祖师见你如此立箇系驴橛了事衲僧拽脱便行上来下去有什么事法眼和尚云昨夜钟鸣时诸人尽来此今夜钟鸣时复来有何事有何事无一事无事人佛也不奈他何洞山和尚云我这里寻常方丈内不似诸方一箇上来一箇下去啾啾唧唧私地里说的禅道佛法尽是向你兄弟面前满口说满口道满口拈提满口栾拣无你左遮右掩处这箇说话是事不获巳一时和底翻出唤作死马医约山僧见处无佛无祖无生死无涅槃只要你直下无事更问如何苦哉佛陀耶示众可中学道多只认得箇昭昭灵灵殊不知昭昭灵灵正是生死根本长沙和尚道学道之人不识真只为从前认识神无量劫来生死本痴人唤作本来人楞严会上释迦老子为阿难说一切众生从无始来种种颠倒业种自然如恶叉聚诸修行人不能得成无上菩提乃至别成声闻缘觉及成外道诸天魔王及魔眷属皆由不知二种根本错乱修习犹如煑沙欲成嘉馔纵经尘劫终不能得云何二种阿难一者无始生死根本则汝今者与诸众生用攀缘心为自性者二者无始菩提涅槃元清净体则汝今者识X精元明能生诸缘缘所遗者由诸众生遗此本明虽终日行而不自觉诸仁者且道生死根本与菩提涅槃是同不同若道同生死自生死涅槃自涅槃若道不同阿难一身便成两佛何不出来通箇消息莫只背地里逞奴唇婢舌腊月三十日阎老子征你草鞋钱别人替得你么示众诸仁者圣人全体即是凡夫而凡夫不知凡夫全体即是圣人而圣人不识不识故念念纯真不知故头头属妄诸佛出世祖师西来全妄即真全凡即圣何人皮下无血谁家灶里无烟有时踢出脚尖头露迥迥地针札不入有时摊开手面上风飒飒地水洒不着无一尘不摄无一剎不周无一体不该无一根不备能巧能拙能隐能显能大能小能合能开且道是什么物恁么奇特喝一喝示众从上来无传授的法亦无承当的人覔师弟子了不可得于中借一句子如节度使信旗相似要用便用不用便休初无实法一大藏教教外别传石上种瓠苗特地寻枝叶三世诸佛梦中说梦六代祖师梦中说梦天下老和尚梦中说梦山僧梦中说梦诸人梦中说梦这一场大梦直到尽未来际卒未觉在你要出生死被生死覊绊你要断无明受无明缠缚有底便道无明即大智要断做什么生死即涅槃要出做什么痴汉什么人在三界内什么人在三界外直下会去口是祸门X示众古释迦不前今弥勒不后正当今日凡圣情尽体露真常事理不二即如如佛我此一众人人本具箇箇圆成在圆觉大伽蓝了衲僧本分事可与人天作眼人天窥覰无门可与佛祖为师佛祖赞叹有分饶你八万四千母陁罗臂高高托至梵天欵欵地放下来何曾动着脚下一茎毛子因甚如此为他不立一法不守一玄通宗通涂透顶透底得大解脱住不思议与么安居方堪持论示众据说娑婆世界坑坎堆阜瓦砾荆棘土石诸山高下不平极乐世界地平如掌宫殿楼阁珍宝庄严水鸟树林常宣妙法虽然有夭有寿有苦有乐若论箇些子那边八两这里半斤非净非秽非生非佛不用厌此忻彼爱圣憎凡既无忻厌等心又无圣凡等见随缘放旷任性纵横变大地作黄金搅长河为酥酪改禾茎为粟柄易短寿作长年皆吾心之常分非有假于他术拈拄杖云十方世界只在目前示众教乘中也大可畏烂泥里有剌踏着方知如华严云有大经卷在微尘中量等三千大千世界书写三千大千世界中事无不尽有一智人破尘出经汝若会得释迦何别有智拈一茎草作丈六金身用有时将丈六金身作一茎草用三千大千世界只在一毫端一毫端处收摄三千大千世界用也得不用也得何处更有涅槃生死名字亦不见有诸佛菩萨三乘次第总是诸人担带得来只恐识不破若识破后X有什么事饥时喫饭寒则着衣示众一人得道地神报虗空神虗空神报非想非非想天递相告报云下界有人得道有济人之分若据此说决定不虗我辈沙门释子充徧大地不可无一人也实不敢欺兄弟总道我寻师择友行脚参禅远是三千近是五百寻得多少师择得多少友行得多少脚参得多少禅毕竟得道也未古人有言如人饮水冷暖自知又道隔山见烟便知是火隔墻见角便知是牛只怕你不得那里有不知的且唤什么作道试吐露看是虗是实有么有么如无䘖铁负鞍有日在示众无事珍重大众久不散师乃云有什么事近前决择如今说箇无事多少人错会便道无事好若比麤烦恼虽难断却轻耽着无事病㝡难治却重不见道无为无事人犹是金鎻难祇如二乘断结证得阿罗汉便自谓百了千当住大解脱更不前进正眼观之如深坑相似直须回心向大到十地满足见性犹隔罗縠在所以弥勒阿閦及诸妙喜等世界尚被他向上人唤作无惭愧懈怠菩萨此中学道大难大难不坐空王殿不挂本来衣何须在恁么切忌未生时到这田地方有些些子衲僧气息示众见老和尚陞堂举起拂子便道指示学人你在长连牀上开单展钵喫粥喫饭这里何不悟去你妄想起时便有禅你不起妄想时便无禅禅不是你妄X想得的山僧寻常道语默动静折旋俯仰一一明妙一一天真德山临济不假棒喝直下见得可煞分明祇这些子透不过谁障碍你何不即今了却虽然了了了时无可了玄玄玄处直须诃会么示众如今要见自心作么生见且那箇是心若道只这推穷寻逐的是心又遭佛诃斥推穷寻逐的决定不是心此但妄识识有生灭心无生灭生灭属识不属心众生从无始劫来不得道者为妄识所惑流转生死诸佛菩萨悟真心者则不被生死之所流转真心处垢不垢处净不净处生不生处灭不灭譬如随色摩尼宝珠若人得之无不成佛示众玄沙道道人行处如火消冰箭既离弦无返回之势所以牢笼不肯住唿唤不回头古圣不安排至今无处所又云道人不悟妄自涉尘处处筑着头头系绊更拟凝心敛念摄事归空随有念起旋旋破除细想才生即便遏捺如此见解即是落空亡的外道魂不返的死人冥冥漠漠无觉无知塞耳偷铃徒自欺诳近来多有此辈盛行世间又有一等驴前马后汉递相传授妄认幻梦伴子能嗔能喜能见能闻为出世大事教他认得明白了便是一生参学事毕山僧向他道不是古圣唤作识神生死根本我且问你这箇本来人无常到时烧作一堆灰了且道能嗔能喜能见能闻的什么处去也恁么参的是药汞银禅此银非真一煅便流又如驴乳搆来纯成屎尿要做X酥酪实难更讨什么醍醐因问地你寻常参谁他道有人教我只参万法归一一归何处又教我如此会今日方知不是就和尚请箇话头我道古人公案有什么不是者我眼本正因师故邪累请不巳向他道去参赵州狗子无佛性话忽然打破漆桶却来山僧手里请棒喫示众百尺竿头坐的人虽然得入未为真百尺竿头须进步十方世界现全身只如百尺竿头如何进步你才拟心早落地上了也不动一尘又是钝鸟逆风飞与他坐的何别还有人搆得么石火电光那容眨眼快与快与时不待人有志参禅终不得少为足登山须到顶入海须到底登山不到顶不知宇宙之宽广入海不到底不知沧溟之浅深既到百尺竿头直须进步始得我这里无解路教你入无言句共你商量一味朴实头如马前相扑更不周由者也倒地便休不似诸方老宿密室里说的禅道佛法有不啗啄处口递一口人传一人将为向上提持宗门命脉冷地觑见镬汤炉炭一般得便宜是落便宜若是真正道流争肯喫他这般茶饭急须吐却示众一大藏教只是箇卖田乡帐东西四至一一分明畆步短长亦无增减买者却须亲到地头五十年前有人将鲍郎浦为田卖与杨总管宅及乎验实竝是虗文西天九十六种外道所说以讹传讹惟佛一人是真实语达磨不立文字直指人心见性成佛只X与买田的作箇证见而巳诸人曾到地头么须知尽十方干坤大地人畜草芥高低阔狭无空缺处总是自家屋里的所以道山前一片闲田地叉手丁宁问祖翁几度卖来还自买为怜松竹引清风五祖老人与么道大似冐姓佃官田更不纳租税别无定夺依例施行拈拄杖云吽吽示众行脚高人总道我穿云度水担囊负钵为生死事大参善知识来及乎问他那箇是你参的善知识即今在什么处便道诸方踞曲彔木牀把拂子柄谈玄说妙的是我道你错会了也这箇是名字善知识须知真善知识不踞曲彔木牀不把拂子柄不谈玄不说妙你未出家时怨亲眷属人我是非是你真善知识既出家了灯笼露柱香炉椅子钵囊鞋袋是你真善知识以至若闻若见钟鱼鼓板水鸟树林这边那边静的閙的总是你真善知识不消起一念动一尘直下悟去许你出意想知解五蕴身田一生参学事毕何在三条缘下七尺单前昼三夜三觜卢都地方为究竟者哉示众祖师门下客自有本参事合去理会只管看他经论大不相当经有经师论有论师既称禅师却钻头入故纸堆里作么佛自说三乘十二分教如空拳诳小儿是不知号曰无明要做没量汉须真参实悟始得他时后日不被生死拘绊去住自由不然悞你去在岂不见晏国师道西天一段事总被今时人埋X没却覔箇出头处不得更有老宿道大唐国内尽是灭胡种贼人家男女乍入丛林何曾会得闻举经举论便刺头入里许念言念语赚他多少人十生累劫担枷带鎻于自己转踈转远且宗门中事合作么生不惜口业向汝诸人道不假记一字亦不用一功亦不用眨眼亦不用呵气大坐着绍却去这里会得多少省力更赚他太絮道我拈得不分明自是你根性迟钝干别人什么事珍重示众昨日有一座主来问山僧云禅门何故不许人看经论我向他道你若知得释迦老子舌头落处千经万论一任看取只如经云一切诸佛及诸佛阿耨多罗三藐三菩提法皆从此经出唤什么作此经却又答不得论云一切诸法从本巳来离言说相离名字相离心缘相毕竟平等无有变异不可破坏唯是一心故名真如当恁么时唤什么作论又无语因举祖师偈云正说知见时知见即是心当心即知见知见即如今乃拈起拄杖云会么主云不会云何不会取箇不会的主云只如不会作么生会我以拄杖向空中点三点云分明记取举似作家召众云昨日那里落节今日这里拔本示众有人问南泉和尚云黄梅门下有五百人为什么卢行者独得衣钵泉云只为四百九十九人皆解佛法独有卢行者一人不解只会其道所以得他衣钵且如道作么生会向这里乱统得么竖拂子云这X箇不是色作么生见击拂子云这箇不是声作么生闻既不可见又不可闻毕竟道在什么处傅大土云东山水上浮西山行不住北斗下阎浮是真解脱处洞山和尚道向前物物上求通只为从前不识宗如今见了浑无事方知万法本来空这两箇老汉于无言中显言无相中示相无意中立意无性中说性此无性之旨是得道之宗所以教中道念念攀缘一切境心心永断诸分别了达众生无有性而于众生起大悲分明说了尚自不会更近前就我覔我与你一棒还知惭愧么示众举真净和尚一日在室中问僧云了也未僧云未了净云你喫粥了也未僧云了净云又道未了复云门外是什么声僧云雨滴声净云又道未了复云面前是什么僧云屏风净云又道未了复云还会么僧云不会乃云听取一颂随缘事事了日用何欠少一切但寻常自然不颠倒师云要识真净么家住海门东扶桑最先照一一超佛越祖头头葢色骑声也不属凡也不属圣快活中快活自由中自由汉地不收秦不管又骑驴子下杨州示众释迦老子道当处出生随处灭尽还会么昨日雨今日晴桃花红李花白登山者不知涉海之疲劳涉海者不知登山之辛苦龙门和尚道山僧适在𥨊堂中法堂上无山僧𥨊堂中有山僧下至法堂法堂上有山僧𥨊堂中无山僧有则心外有法无则心法X不周诸上座在衣钵下闻打鼓便上法堂法堂上添得上座衣钵下减却上座添则成增减则成灭灭故落断增故落常如何得离有离无离常离断生死疑情大难透脱此是如来清净心要直须决择不可等闲召众云古人恁么说话且道与德山临济相去多少塞北千人帐江南万斛船佛日普照慧辩楚石禅师语录卷第七音切馊革佃楚石梵琦禅师语录X卍XXX佛日普照慧辩楚石禅师语录卷第八代别侍者应䜣等编上堂一不得有二不得无有之与无尖斗量不尽净洁打叠一句作么生代云天晴日出又云天晴日出自古自今作么生是随流一句代云㖿又云是什么又云钓丝绞水或云孤负诸圣埋没已灵且道此人向什么处行履代云贼不打贫儿家又云贼不打贫儿家尚有人不放伊过誵讹在什么处代云一人之X力不如百人上堂昼见日夜见星将什么见代云问取露柱又云平地喫交又云平地喫交多少人不知又云不知且置作么生扶起代云合识些子好恶上堂有一人朝看华严暮看般若问他教意作么生起来问讯叉手而立谁敢道他不会代云更要棒那又云利剑不斩死汉有时云利剑不斩死汉这里莫有独脱无依的么代云填沟塞壑又云钱塘去国三千里上堂释迦巳灭弥勒未生正当今日佛法委任何人代云非但今日又云非但今日前无释迦后无弥勒还有参学分也无代云官不容针又云官不容针因什么知而故犯代云孟尝门下或云久战沙场为什么功勋不立代云日月易流又云日月易流千年田八百主又云参堂去上堂閙市里天子百草头老僧你为什么不领代云满眼满耳又云满眼满耳且莫认奴作郎代云松不直棘不曲有时云毛吞巨海芥纳须弥如何是毛吞巨海芥纳须弥代云舌头不出口又云舌头不出口葢是寻常为什么天高东南地倾西北代云理长则就或云日轮绕四天下半夜不照阎浮提阎浮提人将什么作眼目代云东西南北又云东西南北时人知有不属明暗道将一句来代云谷谷孤上堂太平只许将军建不许将军见太平作么生明X得失代云好事不如无又云好事不如无未在更道代云教休不肯休直待雨淋头有时云治生产业皆与实相不相违背如何是实相代云上是天下是地又云上是天下是地俗气不除作么生除得代云要除什么一日云古圣不安排至今无处所为什么北斗在北南斗在南代云一字两头垂上堂空劫中什么人为主代云唵齿临唵部临又云毒虵不咬人代云毒虵不咬人看你亲遭一口又云祸不入慎家之门上堂泡幻同无碍如何不了悟这里还见祖师么代云来也来也又曰成人者少败人者多又云成人者少败人者多你又剌头入里许作什么有时云巢知风穴知雨未有风雨时凭什么便知代云白日无闲人又云白日无闲人成得箇什么边事代云梦见又云六六元来三十六上堂三世诸佛不知有狸奴白牯却知有那箇合受人天供养代云钵里饭桶里水又云钵里饭桶里水识得来处即消得又云又恁么去也一日拈拄杖云我不在此住且道在什么处住你若道得我赏你三十代云惜取眉毛又云停囚长智或云是法平等无有高下为什么须弥山不见其顶大海水不见其底代云俱又云空尚不可得上堂观方知彼去去者不至方阿耨达池分为四河因什么各不至海代云滔滔地有时云打破虗空的X人向什么处藏身代云善财拄杖子又云善财拄杖子拈起则是放下则是代云渠侬得自由又云渠侬得自由我道此人脚下红丝索未断在又代云似已妨人上堂诸方三百五百说禅浩浩地我这里烧榾柮火煑野菜羮喫却饭了噇眠去你道当宗乘不当宗乘代云万瓦清霜一牕红日或云如来有密语迦叶不覆藏你为什么在露柱里𨁝跳代云谩别人即得又代云驴年上堂事存函葢合理应箭锋拄天宁答话也致将一问来代云一言既出驷马难追又云见义不为何勇之有有时云临济下也恁么道曹洞下也恁么道其余固是不问可知你且道威音王巳前毕竟如何道代云狼籍不少又代云初三十一中九下七或云去却一拈得七是多少代云无这闲工夫又云蜜怛哩孤蜜怛哩智上堂各各不相知各各不相借是箇什么得与么难会代云龙虵易辨衲子难谩或云鸡不鹐无功之食未出常情不涉两头作么生道代云人贫智短马瘦毛长有时云青山白云里人只知青山白云里事红尘閙市里人只知红尘閙市里事作么生得一如去代云六耳不同谋又云更嫌钵盂无柄那有时云路逢达道人不将语默对将什么对代云鼻曲面蓝巉又云君往西秦我之东鲁X上堂赤肉团上壁立千仞还有商量分也无代作掀倒禅牀势或云语不离巢道焉能出葢缠古今佛祖言教如恒河沙什么处是他渗漏处代云寰中天子塞外将军一日云举不頋即差互拟思量何劫悟莫有人出得此语么代摇手而巳又云维那不在又代云千日斫柴一日烧上堂扰扰匇匇晨鸡暮钟你道那一人在三界内三界外代云不经一事不长一智有时云说禅说道易成佛作祖难代云近日世界不好又云近日世界不好云门大师拈了也不要代云有什么了期或云日就牕牕就日人搬柴柴搬人瓮吞虵虵吞瓮与么说话一去三十年不要提着提着打折你腰代云悔不慎当初又云彼此上堂应缘而化物方便唿为智若不方便唤作什么代云突出难辨又云转扫转多或云日用事无别为什么昨日栽茄子今日种冬瓜代云一担两桶又云分付与典座上堂了即业障本来空如今作么生了代云洗脚上船有时云如许多时雨水无根树子长多少代云芽磨未全又代云或则穿沙或则逗石或云无边身菩萨不见如来顶相即且置你道如来还见无边身菩萨顶相么代云事不孤起或云我不见一法在门外犹是门外句作么生是门内句代云还见侬家么又代云此去西天十万八千X上堂在天天中尊在人人中尊毕竟是天耶人耶代云噫上堂拄杖横挑日月钵盂倒覆干坤如何是行脚事代云此去客亭不远一日云大耳三藏第三度不见国师国师在什么处代云曲不藏直或云心不是佛智不是道犹是水母借鰕为目生机一路热椀鸣声总不与么眉须堕落诸人作么生代云恶又云贼是小人又云消得龙王多少风上堂古人道二龙争珠有爪牙者不得意在于何莫是不争者得么龙在这里珠在什么处代云什么处去来又云且莫造次又云百襍碎一日云明眼衲僧好与二十拄杖过在什么处代云伏惟尚享又云一箇闲人天地间上堂说则千句万句如锦上铺花不说则尽大地人竝皆亡锋结舌如无孔铁槌相似说与不说拈了也作么生代云一堵墻百堵调又云某甲不会或云王索仙陁婆一名四义王不索时义在阿那头代云风不来树不动又云一笔勾下上堂三世诸佛骨髓六代祖师眼睛应是从前肯重底尽情飏却管取一员无事道人代云穿却鼻孔又云棒上不成龙又云朝三千暮八百或云杀人刀活人剑上古之风规今时之枢要用则星飞火迸不用则浪静风恬诸人作么生话会代云口挂壁上又云这野狐精又云点X上堂江东西湖南北到处行脚也曾听尊宿说话来且道那一句最亲切代云一札十行又云两重公案又云掩耳便出上堂城东老母不愿见佛争奈冤家难脱离如今不要见佛有什么难以手掩面云见箇什么代云转近转踈又云青天白日又云且喜没交涉或云但莫憎爱洞然明白衲僧到这里便道我只管闲坐困眠更有什么事忽然拈山门来佛殿里将佛殿向灯笼上你又作么生商量代云物见主眼卓竖又云不得春风花不开又云舌是斩身之斧上堂若一毫头凡圣情念未尽不免入驴胎马腹里去则固是设使一毫头凡圣情念净尽因什么亦未免入驴胎马腹里去代云札又云有利无利不离行市上堂万里神光顶后相你道雪山南面即今有什么人代云镬汤无冷处又云夜暗昼明又云洎合错下註脚有时云拈一放一这边那边缪盆子相似直须挥剑若不挥剑渔父栖巢如今作么生理会代云合取口又云月似弯弓又云七穿八穴上堂真如凡圣菩提涅槃有时舒有时卷舒也攒花簇锦不露锋𨦵卷也削迹收声全无向背高高处观之不足低低处平之有余前三三后三三作么生会代云一口针三尺线又云入水见长人又云莫涂污人好或云三界无法何处求心代云眼不见鼻孔又X云小鱼吞大鱼又云这掠虗汉上堂不用朝参暮请也只是箇仲冬严寒添一毫不得减一毫不得代云用尽自已心又云脑后少一椎在又云寐语作么或云离却四大五蕴阿那箇是你主人公代云全火祇候又云入石三分又云两箇有时云一毛头师子百亿毛头一时现现即不无作么生收代云藏头露尾又云不消一揑又云善来文殊上堂毫釐有差天地悬隔毫釐不差天地悬隔直饶明得也是虾蟇窟里出头代云脑后见腮又云一得一失又云少卖弄有时云保福有愿不撤沙因什么却撒代云口甜心苦又云看看落在眼上又云自屎不觉臭或云尽大地是般若光光未发时向什么处摸索代云天上星地上木又云这漆桶又云冰消瓦解上堂即今休去便休去欲覔了时无了时你诸人了得也未代云遇饭喫饭遇茶喫茶又云明月照见夜行人又云餬饼里覔甚汁或云动若行云止犹谷神不动不止作么生辩代云野狐过水又云相随来也又云一镞破三关上堂不受是眼将来的必应是瞎你道老胡十万里西来将得箇什么来既是不将来此土亦无受者可谓彼既丈夫我亦尔与么说话巳是谤祖师作么生免得此过代云谢三娘不识四字又云劳而无功又云当炉不避火迸或云三界惟心万法惟识你寻常X见露柱唤作什么若唤作露柱又是心识若唤作心识又是露柱毕竟唤作什么代云坐断天下舌头又云大斧斫不开又云筑着鼻孔上堂灵山密旨迦叶亲闻少室单传神光默契诸人来这里还知天宁有讳么代云也不消得又云实谓罕闻又云和泥合水有时云大阳溢目万里不挂片云拈却青天喫棒合下得箇什么语代云矢上加尖又云一任𨁝跳又云啰罗哩罗啰哩或云直下是直下是直下是什么代云铁虵横古路又云多少人踏不着又云与你拈将来看上堂扬眉瞬目敲牀竖拂向上向下说心说性总是依草附木精灵格外提持泥里洗土块还有为人处也无代云却较些子又云把缆放船又云乌龟入水或云兔马有角牛羊无角你作么生商量代云如理如事又云棒打石人头又云倒退三千里上堂诸方老宿尽道我接物利生检点将来大似漫天网子十有九箇堕在其中了事衲僧终不受他笼罩有么有么一僧出礼拜师云如今日是什么时节出头来僧无语代云某甲罪过或云日可冷月可热众魔不能坏真说且如何是真说代云怕烂却那又云痛领一问又云山河大地上堂昨日晴干鹊鸣今日雨鹁鸪语赵璧本无瑕相如诳秦主随时及节一句作么生道代云日日是好日又云君子可八又云东壁挂葫芦或云开眼也着X合眼也着佛祖出来作什么代云明破则不堪又云日中逃影又云功德天黑暗女上堂直得无一法可当情犹未是衲僧行履处作么生是衲僧行履处代云话堕也又云验在目前又云脚下泥深三尺有时云悟则剎那间操履须长久上无攀仰下绝已躬唤作道人暂时岐路光前绝后一句作么生代云说梦又云皮下还有血么又云胡地冬抽笋上堂为无为益无益梯航九有津济四生未必善因而招恶果什么处着得此人代云当阳挥宝剑又云一榼在手又云石上栽花或云不与一法作对便是无证三昧恁么则门前树子消得人天供养也代云且莫错会又云舌头无骨又云剎竿头上仰莲心师室中示众云开口不在舌头上作么生问六只骰子满盆红作么生赛顶罩烧钟一万斤作么生出知从心起为什么心不知心见从眼生为什么眼不见眼众生即是诸佛迷从什么处来诸佛即是众生悟从什么处发一切智通为什么明前不明后无边行满为什么论果不论因日月行四天下为什么不周世界在一尘中为什么不大师一日出城逢僧缘化师拈起钵问云如许大钵盂盛得多少饭僧云有什么布施快下将来师云太无厌生僧无语代云餧驴餵马师一日出门迎接次僧问开门待知识知识不来过不来过者是什么知X识师便不审僧云和尚见箇什么师云好心不得好报僧无语师云一状领过师一日因送亡僧僧问亡僧迁化向什么处去师云识得来处即知去处僧云毕竟从什么处来师云石牛沿江走一马生三寅僧云与么则无来处也师云你适来问什么僧拟议师便打师一日因修佛殿问掌事僧这殿是什么年中葢造僧掴露柱云何不祗对和尚师云克由尀耐倒来这里捋虎须三十棒一棒也不恕僧云容某甲𦥔说便礼拜师云且放过一着师一日除草次僧问有根草任和尚除无根草作么生除师鉏地一下僧便放身倒师云诸方火塟我这里活埋僧起走师呵呵大笑师在凤山一日入省次高右丞问禅分五派教列三乘教则不问如何是禅师云正值岁朝公䜩高云达磨西来不立文字直指人心见性成佛佛在什么处师云管絃襍沓朱紫荧煌高云莫便是长老见处么师云不敢高云容在别日说话师云诺诺便退师在寿山一日栽松次僧问这一片山拟栽多少松师云三十万株僧云莫太多么师云一一教他葢天葢地去僧云昔年临济今日寿山师云且得阇棃证明僧云只如临济以鉏头筑地三下黄檗道吾宗到汝大兴于世为复只记临济一人为复通嘱后嗣师云一点墨水两处成龙僧云一与山门为境致二与后人作标榜和尚作么生师竖起鉏头僧云与么则超出古人也师抛下鉏头便归方丈X师一日忽闻钟声起立合掌云观世音菩萨大慈悲菩萨僧云即今在什么处师云却归南海去也师一日华严座主相访师问座主华严有几种法界主云四种法界师云即今在那箇法界中主罔措师云理事无碍也不会主云我会也师云郑州出曹门师一日与众观雪次问僧好雪么僧云好在什么处师指雪良久云会么僧云不会师云无火冻死的有什么数师一夕在中庭与僧望月次僧指月问师那一半得什么明这一半得什么暗师云明者从他明暗者从他暗僧云十五夜圆时暗向什么处去师云也与三十不较多僧云恁么则全无明暗也师云还见真月么僧云如何是真月师云不照烛僧云不照烛时如何师云多少人捞天摸地僧云莫祇这便是么师云犹是影在僧拟进语师便喝师一日赴施主斋问僧借座灯王取饭香积今日供养何似生僧云难消师云急须吐却僧云将什么报答施主师拈起钵盂云你也随例得饭喫僧无语师云苦哉佛陁耶师一日因座主来参问云讲什么经主云法华经师云经中道是真精进是名真法供养如来是否主云是师云供养即不无如何是真法主云具在药王菩萨品师云将谓是金毛师子元来却是野干眷属主云如何是真法望和尚慈悲指示师云汝岂不从天台来主云是师云天台山高一万八千丈顶上着得几人主无语师云喫茶去师一日受斋诸X山既至百戏皆集斋毕有一长老问云适来閙浩浩而今静悄悄閙浩浩的向什么处去也师云大家在这里长老云本来无一事变现百千般师云彼此出家儿放教肚皮大长老云只如雪峯三到投子九上洞山还有这箇道理也无师云我见灯明佛本光瑞如此长老便喝师亦喝复云因风吹火用力不多便打长老云莫盲枷瞎棒师云你但喫棒我要这话行师一日示众云老僧泰定元年正月十一日綵楼在崇天门外其时五更楼上箭发射透二十四面金鼓自此天下太平僧便问如何是箭师云十字街头折筯茎有演福润法师者问云我闻和尚投机颂云崇天门外鼓腾腾蓦札虗空就地崩拾得红炉一点雪却是黄河六月冰六月冰在什么处师展两手法师无语师云向下文长赴在来日师一日因施主送杨梅僧就盒拈起问师云一般杨梅为什么有赤有白师以盒子合却云见箇什么僧无语师又揭开盒云聻僧又无语师云你只是箇无开合汉师一日入经寮见僧看经问云看的是什么经僧云金刚经师云我不问你金刚经看的是什么经僧无对师召寮元来日不得上案师一日与僧观稻次僧问春种一粒谷秋收万颗子四海无闲田农夫犹饿死为复根苗有异为复天泽不齐师云疎田不贮水难怨碧潭龙僧云与么则时人失望也师云你寻常喫箇什么僧无语师云这孤恩负德汉便打师因元X宵殿堂上灯次僧问如何是本来灯师云犹是今日事僧云今日事本来灯有什么交涉师指灯云一二三四五僧云谢和尚指示师云剑阁路虽险夜行人更多僧无语师代云切忌钻龟打瓦师一日因僧送拄杖师云莫从天台得么僧云不从天台得师云莫从南岳得么僧云不从南岳得师云从什么处得僧度拄杖师竖起云是体是用僧云拈也从体起用放也摄用归体师云你与么来只得其体不得其用僧云和尚与么举只得其用不得其体师卓一下靠拄杖云体用一时收师应诏赴都书金字藏经一日入内殿呈卷次有学士问云以字不成八字不是是什么字师举笔云金滴滴地士云信受奉行去也师云学士也不得草草士乃礼谢师一日游山见两头路问僧东去西去僧云请和尚鑑师便行至中路问僧此去峯顶几里僧云三里师云路逢勐虎时如何僧作虎声师便打云今日等闲打着一虎僧不肯师云分明记取举似作家师一日有数僧来参师问参头名什么僧云普通师云普即不问如何是通僧侧身叉手而立师云你拟鼻孔里秪对我僧无语师云第二第三不劳再勘同坑无异土便打师一日入城探宫回僧问和尚出入不易师云夜来好风僧云夜来好风师云明日定有雨僧无语师云嘘嘘师一日入园问园头瓜熟也未头云熟来久矣师云甜瓜摘一颗来头取瓜与师云大刀三十口师X云饱丛林师一日索面次有僧来参师引面示之僧珍重便出师召僧僧回首师云有口不得面喫者多师一日採甖粟次问僧甖里有几粟僧剖粟便泻师云不得乱泻僧云不乱泻时如何师云驴年会么师一日与数僧观海次僧问祇是一片水因什么唤作海师云祇是一片海因什么唤作水你且道源从何来僧云从一滴来师云一滴又从何来僧无语师云这箇无地头汉不打更待何时连打数棒别唤一僧近前云请上座代一转语僧拟议师亦打又有一僧出云某甲却道得师云你作么生道僧珍重便行师亦打师一日因僧点茶问云今日为什么人点茶僧云特为和尚师云恰值老僧不在僧便行茶师却缩手僧拟议师扑破盏子便归方丈师一日过隣菴问僧庭下是什么花僧云怕痒花师云花为什么怕痒僧云一家有事百家忙师别云鼓角动也师一夜与僧暗坐童子点灯来师问两箇相似一箇是影那一箇是什么僧无语师代云更问阿谁无着与文殊茶次殊拈起玻瓈盏云南方还有这箇么着云无殊云寻常将什么喫茶着无语代云点即不到阿育王问宾头卢承闻尊者亲见佛来是否卢以手拨开眉云亲见佛来王无对代云宿生多幸汉国有一菴主遇帝出游人报云大王来请起主云非但王来佛来亦不起帝宣问佛岂不是汝师主云是帝云弟子见师因什么不起主无语代云欲观X其师先观弟子迦叶踏泥次有一尊者问云何得自为叶云我若不为谁为我为者无语代云令人疑着武帝问达磨如何是圣谛第一义磨云廓然无圣帝云对朕者谁磨云不识代云大师早晚离西天太宗皇帝问僧什么处来僧云卧云帝云卧云深处不朝天因甚到此僧无对代云云开日现寂大师进三界图帝问朕居何界寂无语代云陛下天垂海外王太傅迎木佛至明招乃问忽遇丹霞来时如何招提起佛云也要分付着人代云今日小出大遇陆亘大夫问南泉肇法师也奇怪解道天地与我同根万物与我一体泉指庭前华云时人见此一株华如梦相似大夫休去代云十方世界只在目前韩侍郎与肇论主茶次乃问闻座主讲得肇论是否主云不敢韩云有物不迁义是否主云是韩乃扑破盏云这箇是什么义主无对代云又被风吹别调中僧问赵州学人乍入丛林乞师指示州云喫粥了也未僧云喫粥了也州云洗钵盂去僧有省代云更不忉忉裴相国参石霜霜夺笏问云在一人手里为圭在公手里为笏在老僧手里唤作甚么国无对代云渠无名字陶相公见人犯法当死问僧云杀则违佛戒不杀又犯王法未审如何则是代云喜时菩萨嗔时剎利洪州大宁众陈状请第二座住持宋令公云何不请第一座代云令公爱把不定有僧化金镀佛官人云本望佛度弟子因什么弟子X度佛代云物逐人兴湖南护国僧抄化次官人问既是护国唐家三百年社稷何在代云只是旧山河韶山访李副使次李令人传语云正与祖师谈话也代云祖师说箇什么洞山行脚次见一官人云我要註三祖信心铭得否山云只如才有是非纷然失心作么生註代云装香着高舍人看镜灯乃问僧云十方总是佛身那箇是报身那箇是法身代云报身法身陈操尚书斋僧次乃自行食僧方展手书却缩手僧无对书云果然代云久知尚书不悋又斋僧次亦自行食至首座前云请施食座云三德六味书云错代首座敲钵作声十一祖问十二祖云汝非诸佛十二祖云诸佛亦非代云非吾弟子庞居士问马祖不与万法为侣者是什么人祖云待汝一口吸尽西江水即向汝道代云将谓有多少奇特耽源礼拜马祖乃就地画圆相便拜祖云汝拟作佛那源云某甲终不揑目代云七棒对十三南源云快人一言快马一鞭僧云如何是一言源云待我有广长舌相即向汝道代云是展是缩沩山云老僧百年后向山下檀越家作一头水牯牛脇下书沩山僧某甲当恁么时唤作沩山僧又是水牯牛唤作水牯牛又是沩山僧且如何则是代云东西南北一任纵横沩山令侍者唤院主至沩云我唤院主汝来作么代云怪某甲不得沩山又令唤第一座至沩云我唤第一座汝来作么代云和尚惯得其便X僧参沩山山作起劳僧云请莫起山云我未曾坐僧云某未曾拜山云何得无礼代云得便宜是落便宜仰山问僧什么处来僧云幽州仰云我恰要箇幽州信米什么价僧云某甲来时向彼中过无端踏折他桥梁代云日势早晚也仰山问僧名什么僧云灵通仰云便请入露柱代云有什么交涉仰山执杖行次僧问什么处得来仰拈向背来代云和尚莫谩某甲睦州见僧来参便喝云上座如何偷常住菓子僧云某甲方到因什么道偷菓子州云赃物见在聻代云也是倚势欺人雪峯问洞山入门须得箇语莫道早箇入来了也山云某甲无口峯云还我眼来代云何得当面讳却雪峯问僧什么处来僧云覆船峯云生死海未渡因什么覆却船代云一踏两头空雪峯在洞山搬柴次乃对山抛下云重山云重多少峯云尽大地人提不起山云因什么得到此代挑柴便行雪峯问德山从上宗乘中事学人还有分否山打云道什么代云何必雪峯问僧什么处来僧云疎山峯云我以前到时是事不足而今足也未僧云足峯云粥足饭足代云千年常住一朝僧雪峯见僧来峯云作什么僧云礼拜和尚峯云你向什么处见老僧僧便珍重去峯随后与一踏僧倒地峯云这野狐精放你三十棒僧无语峯云苦哉苦哉今时例皆如此代云赚我来赚我来兴化因对御骑马乃扑折脚归院令院主作两箇拐子拄X却乃遶廊行云说得行不得要识跛脚师祇老僧便是代云老和尚口不救脚云居令侍者送袴与菴主主云我自有娘生袴者回举似居居再令去问娘未生时着什么主无对代与侍者一踏云归去举似和尚僧问云居目瞳无影时如何代居云卧龙常怖碧潭清僧问古德干坤之内宇宙之间中有一宝祕在形山宝即不问如何是形山德展两手僧罔措代云通上孤危直下峭绝僧问宝寿万境来侵时如何寿云莫管他僧便拜寿云莫动着动着即打折汝腰代云多少人坐了起不得南泉因两堂首座争猫儿泉拈起猫儿云道得即救取道不得即斩为两段众无语乃斩之代云负命者上钩来僧参南泉乃叉手而立泉云太俗生僧合掌泉云太僧生僧无语代云老老大大见人过在南泉见僧洗钵盂乃夺却其僧空手而立泉云钵盂在我手里汝口喃喃作什么代云本自不将来南泉问良钦空劫中还有佛否钦云有泉云是阿谁钦云良钦泉云居何国土钦无语代就地作一圆相以足抹却僧问龙牙如何是祖师西来意牙云待石龟解语即向汝道僧云石龟解语也牙云向汝道什么僧无对代云不说不说钦山问巖头今生受施主供养来生作什么去头以手点鼻山云何不向顶𩕳上生头推出闭却门代叩门三下黄檗问百丈从上诸圣以何法示人丈踞坐檗拟进语丈云我将谓你是箇汉便X入去代云谢和尚重重相为赵州见投子教化乃问莫是投子否投子云茶盐钱布施将来州休去代云容到方丈僧问洞山如何是祖师西来意山云待洞水逆流即向汝道代僧云那箇无舌赵州顺世令僧驰拂子与赵王云此是老僧一生用不尽的代王拈起拂子云灵山付嘱何似今日兴化问云居权借一问为探竿影草如何居三次叠语不能对代居云上大人丘乙巳翠巖云一夏以来为兄弟东语西话且看翠巖眉毛在么师云迟八刻玄沙问僧近离甚处僧云瑞巖沙云近日有何言句僧云常唤主人公云惺惺着他后莫受人谩沙云一等弄精魂就中也奇怪上座何不且住僧云巳迁化沙云只今唤得应么僧无对代云终不借他人口玄沙问镜清不见一法是大过患且道不见箇什么法清指露柱云莫是不见这箇法么沙云浙中清水白米且从汝喫佛法未梦见在代䇿起眉毛云聻玄沙问僧近离甚处僧云德山沙云近日有何言句僧云一日上堂众才集乃掷杖便归闭却门沙云错举了也僧罔措代云比来抛甎引玉云门问僧近离甚处僧云江西门云江西一队老宿寐语住也未僧罔措代云鸬鹚语鹤德山问龙潭久向龙潭及乎到来潭又不见龙又不现潭云子亲到龙潭代掀到禅牀德山问维那今日几人新到那云八人山云唤来我与汝一时生按过那无对代云将头不勐累及X三军明招在法云一时插火从食堂前过有僧云这箇是众僧的盗向什么处去招乃转火插云上座分上有多少僧无对招云这一队汉今夜总须冻死代云这贼明招问国泰古人道俱胝祇念三行呪便得名超一切人作么生与他拈却三行呪便超得一切人泰竖一指招云不因今日事争见得瓜州客泰无语代云未问以前错杨岐在九峯受请方下座峯把住云今日喜得箇同参岐云同参事作么生峯云九峯牵犂杨岐拽耙岐云正恁么时阿谁在前峯拟议岐托开云将谓同参元来不是代拟议处便喝于托开处云心不负人面无惭色兴化问克宾汝不久为唱道之师宾云不入这保社化云子会了不入不会不入宾云总不恁么化便打来日化白槌云克宾法战不胜罚钱作饡饭一堂仍趂出院代于总不恁么处别云不敢自谩代宾受打处云苍天苍天石室擣米次杏山见云不易室云有什么不易无心椀子盛将来没底盘子托将去山无对代云何得将常住物入衣钵下用丹霞问僧什么处来僧云山下霞云喫饭也未僧云喫了霞云与汝饭的还具眼否僧无对代云某甲行脚不逢人径山问僧什么处来僧云天台来山云阿谁问汝天台来僧无对代云与么则参堂去也鼓山点茶见僧来乃提起盏云道得即与汝茶喫僧无对代云阿谁无分僧问忠国师百年后人问极则事如何国师喝云幸X自可怜生须要箇护身符作么代云贼不打贫儿家法眼问修山主毫釐有差天地悬隔时如何修云毫釐有差天地悬隔眼云恁么会又争得修云某甲祇如是和尚又如何眼云毫釐有差天地悬隔代云面赤不如语直南泉问僧什么处来僧云神山打罗来泉云手打脚打僧无对代云更筛一和洞山同密师伯入饼店密于地上画圆相云将取去山云拈将来密无对代云争之不足让之有余僧问疎山索然便去时如何山云塞却虗空向什么处去僧无对代云什么处去不得漳江云天门一合十方无路有人道得摆手出漳江师云犹隔海在老宿送官次乃云老僧寻常不曾行此路官人云寻常行什么路宿无对代云尊官不问老僧不答施主入山行随年钱僧云圣僧前下一分主云圣僧年多少僧无语代云钵盂无底僧问古德得船便渡时如何德云棹在何人手里僧无语代云快便虽逢陆亘大夫问南泉大悲菩萨何处得许多手眼来泉云如国家用大夫作什么别云随家丰俭梁朝藏法师令人传语思大何不下山教化众生一向目视云汉作什么大云三世诸佛被我一口吞尽何处更有众生可度代复传语云勘破了也雪峯领众游天台至涌泉临行次泉把住轿云这箇四人舁那箇几人舁峯云道什么泉又问峯拍轿云行行别于几人舁处云莫钝置我于拍轿处别云客是主人相师X僧问雪峯学人未尽其机乞师尽峯良久僧礼拜峯云若到诸方作么生举僧云某终不敢错峯云你未出门早错了也别于僧云某终不敢错处云车不横推雪峯问投子此间还有人参否投子掷出䦆峯云恁么则当处掘去也投云不快漆桶代拈䦆抛向背后雪峯问投子龙眠路甚处去投以杖拄峯峯云东去西去投云不快漆桶别峯接拄杖便推倒投子指石头云三世诸佛总在里许雪峯云须知有不在里许者投云不快漆桶别峯云干石头什么事南泉归宗麻谷礼觐国师至中路泉于地画圆相云道得即去宗于圆相内坐谷作女人拜泉云恁么则不去也宗云是何心行别归宗云贼无种相鼓笼米七师还乡有老宿问云月夜断井索时人唤作虵未审七师见佛唤作什么米云若有佛见即同众生宿云千年桃核代老宿云洎不问过大隋问僧什么处去僧云西山住菴去隋云我向东山唤汝便来得否僧云不然隋云汝住菴未得在代云和尚有什么事晏国师赴鼓山辞雪峯次峯云一只圣箭子射入九重城里去也太原孚云未在待某勘过始得至中路问云什么处去晏云九重城里去孚云忽遇三军围闭时如何晏云他家自有通霄路孚云恁么则离宫失殿去也晏云何处不称尊孚回见峯云圣箭子折了也峯云恁么处是箭折处孚举前话峯云渠有语在孚云这老汉终是乡情代峯云你要勘X破鼓山巳被鼓山勘破僧到水潦乃画圆相放潦肩上潦拨三下却画圆相指其僧僧礼拜潦打云这掠虗汉别后语云我不与么你却与么棒了趂出明招问僧侧飞鹞子眼落在甚处僧展手云还解变得么招云放子三十棒僧云话在和尚招乃集众勘辨僧无语招乃打代便掴傍僧明招参次乃指座上回头狮子云这箇寻常为什么要向我恁么道僧云什么劫中向和尚恁么道招云噫汝犹隔海在代云我不哮吼和尚拾得口喫饭云门问洞山近离甚处山云查渡门云夏在什么处山云湖南报慈门云几时离彼山云八月二十五门云放你三头棒山次日却上问云昨日蒙和尚赐棒且过在什么处门云饭袋子江西湖南便恁么去别后语云紧峭草鞋云门问僧甚处来僧云径山门云你因什么五戒不持僧云某甲过在什么处门云这里不着沙弥别云未到云门与你三十棒了也云巖顺世道吾问离却殻漏子向什么处相见巖云不生不灭处相见别云三生六十劫僧问法灯百骸俱溃散一物镇长灵未审百骸一物相去多少灯云百骸一物一物百骸别灯云直是天地悬隔明招在昭庆席坊打席庆见招失一目乃问失几时也招起身叉手云某甲不会庆云赖汝不会招云和尚作么生会箇不会的庆休去别庆云饶你顶门上更着一只也须翟支瞎雪峯云世界阔一尺古镜阔一尺世界阔一丈古X镜阔一丈玄沙指火炉云这箇阔多少峯云如古镜阔别峯云流俗阿师刘铁磨到沩山山云老牸牛汝来也磨云来日台山有斋和尚还去否山放身作卧势代山云好不丈夫僧问鲁祖如何是不言言祖云汝还有口么僧云无祖云寻常将什么喫饭僧无对代云不曾咬破一粒米赵州一日从殿上过乃唤侍者一声者应诺州云好一殿功德者无对代云一回拈起一回新佛日普照慧辩楚石禅师语录卷第八音切噇鹐巉赚餵尀掴翟支楚石梵琦禅师语录X卍XXX佛日普照慧辩楚石禅师语录卷第九秉拂小参侍者等编径山首座寮结夏秉拂师拈拄杖云这箇是径山拄杖子为什么在琦上座手里巳知来处何假繁词脱或未知不免露箇消息凌霄峯顶选佛场开一句当X阳十方坐断果然坐断去久参先德不妨禁足护生后学初机谁敢违条起例上无攀仰下绝已躬人人常光现前箇箇壁立万仞三世诸佛舌头无骨六代祖师眼上安眉德山见僧入门便棒画饼充饥临济见僧入门便喝望梅止渴老妙喜见僧入门便道唤作竹篦则触不唤作竹篦则背不得下语不得无语雕沙无镂玉之谭结草乖道人之意既不得下语又不得无语拈来抝作两截看他作得箇什么伎俩广泽龙王忍俊不禁把须弥山一掴百襍碎𨁝跳上梵天去也召众云且道这一期佛事还有为人处也无以拄杖连卓三下复举南岳让和尚遣一僧往江西探马大师候大师上堂出问云作么生大师云自从胡乱后三十年不曾少盐酱师云马大师道三十年不曾少盐酱早是费却多少盐酱了也我若作马大师才见这僧出来便下禅牀擒住痛与一顿教他归去举似南岳且显师承有据自家眼目分明管取坐断天下人舌头曹溪一脉未致寂寥在梁王忏会观藏主请小参师云只这箇会得在凡不减在圣不增超百千万亿日月光明徧不可思议虗空分剂无一理不显无一事不周无一物不玄无一土不妙无明即是佛性烦恼即是菩提生死即是涅槃尘劳即是解脱譬如虗空体非羣相而不拒彼众相发挥然而青不自青黄不自黄赤不自赤白不自白但是意识于中搏量是青是黄是赤是白意识不X起根境湛然水之与波拳之与掌卷舒开合岂有两般动静去来曾无二致搅酥酥醍醐为一味镕缾盘钗钏为一金总阴阳寒暑为一时混江河淮济为一水一印一切印一门一切门一成一切成一破一切破所以道佛说一切法为治一切心我无一切心何用一切法如是则集众者无众可集说法者无法可说度生者无生可度忏罪者无罪可忏岂不见三祖僧璨大师问二祖云弟子身缠风恙请师忏罪二祖云将罪来与汝忏三祖云覔罪了不可得二祖云与汝忏罪竟诸仁者还委悉么若不蓝田射石虎几乎误杀李将军真如华严经会镠维那请小参师云看经须具看经眼见地须得见地句释迦老子正觉山前半夜子时明星出现忽然大悟是第二句三乘十二分教权实顿渐半满偏圆是第三句三世诸佛六代祖师天下老和尚尽力道也只道得第三句华严会上文殊普贤及四十二位法身大士五十三位诸善知识各各演说无尽法门何曾道着第一句来若有一人道得第一句须弥直须粉碎海水直须枯干十方虗空扑落地上何故如此难信难解之法今古罕闻诸仁者还知么如今目前山河大地万象森罗草木丛林墻壁瓦砾昼夜说炽然说无间歇却是他说得最亲说者既不开口听者亦不须耳明明历历地没一丝毫覆藏真经现前多少省力何待拈香展卷方转法轮X便好向华藏海中左出右入毗卢顶上倒卧横眠更说什么菩提涅槃真如解脱一切名字是什么热椀鸣声一切语言是什么系驴橛子所以临济大师道但有声名文句皆悉是依变从脐轮气海中鼓激牙齿敲磕成其句义明知是幻化外发声语业内表心所法以思有念皆是依通只么认他着底依为实解纵经尘劫只是依通我唤作真经亦是假说了也毕竟如何慈舟不汎沧波上剑阁徒劳放木鹅慧明院华严经会椿藏主请小参师云处处真处处真尘尘尽是本来人真实说时声不现正体堂堂没却身诸仁者还见堂堂正体么干坤大地日月星辰万象森罗山林河海人天鬼畜蠢动含灵莫不皆有毗卢遮那宴坐其中成等正觉而为众生转大法轮然而众生分上不取一法不舍一法所以道一切诸佛身即是一法身一心一智慧力无畏亦然不妨各各自住境界各各自证解脱各各自作佛事各各自现神通于眼处现神通时即于耳处作佛事于耳处现神通时即于鼻处作佛事于鼻处现神通时即于舌处作佛事于舌处现神通时即于身处作佛事于身处现神通时即于意处作佛事于意处现神通时即于一切处作佛事意处无尽则虗空无尽虗空无尽则世界无尽世界无尽则众生无尽众生无尽则诸佛无尽诸佛无尽则行愿无尽行愿无尽则不可说不可说境界解脱神通佛事无尽无尽虽然犹在X法界量里量外一句作么生道还委悉么山花开似锦㵎水湛如蓝圆明院起期懋藏主请小参师云永嘉道行亦禅坐亦禅语默动静体安然假使锋刀常坦坦直饶毒药也闲闲禅则不无作么生是体莫是上是天下是地僧是僧俗是俗是体么莫是巍巍堂堂炜炜煌煌声前非声色后非色是体么莫是休去歇去一念万年去冷湫湫地去一条白练去古庙香鑪去寒灰枯木去是体么莫是恁么中不恁么不恁么中却恁么是体么若与么搏量正是虗空里打铁橛莫将闲学解埋没祖师心只如坐禅须是了却自已偷心始得若不了却自已偷心空坐何益且阿那箇是偷心但是一切不了念起念灭总是偷心死得偷心便与佛祖不别佛祖要人速证无上妙道长期短期尅期取证毕竟所证何事只教你死尽偷心顿明自性而巳于静坐时须有方便六祖大师道不思善不思恶正与么时作么生是本来面目诸仁者现今目前露逈逈地是箇什么自已本来面目不可就他覔也就他覔得不是自巳从生至老着衣喫饭疴屎送尿底唤作臭皮袋忽然报满四大分散时自已本来面目却在什么处石头和尚道欲识菴中不死人岂离而今这皮袋参坐期满散盛监院请小参师云大道绝言诠真机无背面纤尘不尽突出须弥山见地未忘脚下五色索X将知此事本自现成不用低头思量难得所以德山道毫釐系念三涂业因瞥尔情生万劫覊鎻岂可坐在这里直须转向那边更那边不立佛不立祖自已如生冤家方有些子衲僧气息若只向千圣背后叉手堪作什么倚他门户傍他墻刚被时人唤作郎巖头道是我向前行脚时见一两处尊宿只教日夜管带坐得臀上生胝口里水漉漉地道我坐禅守取与么时犹有欲在无依无欲便是能仁诸仁者如今学道之人那箇无依那箇无欲有依有欲生死海里浮沈这老古锥当会昌沙汰时去下鄂湖边作一渡子两岸各挂一版有人过渡敲版一声问云阿谁人云我要过那边去舞棹迎之一日有婆子抱一孩儿问巖头道且道婆子手中儿子从甚处得来巖头便打婆云婆生七子六箇不遇知音只这一箇也不消得乃抛向水中雪后始知松栢操事难方见丈夫心虽然切不得认驴鞍桥作阿爷下颔喝一喝荐盛南山师孙义方外请小参师云这一段事近在口皮边远在河沙国不可以有无卜度不可以难易论量滞于文字语言则为文字语言所缚泥于蒲团禅版则为蒲团禅板所拘凡坐禅者多不脱透若不着有即便着无着有则以无除之着无恁么生除得欲与空王为弟子莫教心病最难毉据实而论释迦出世达磨西来历代传燃无风起浪忽然觑破三界平沈却来观世间犹如梦中事到这箇田地方始好X坐禅坐是何人禅是何物勘破了也说有也得说无也得说难也得说易也得得也得不得生得生从何来铁锯舞三台死从何去牛皮鞔露柱昔日太原孚上座问鼓山父母未生以前鼻孔在什么处山云即今生也在什么处孚上座不肯乃云你问我我与你道山云父母未生以前鼻孔在什么处孚但摇扇而巳我当时若作鼓山与他掀倒禅牀见之不思思之千里诸仁者要识南山鼻孔落处么良久犀因翫月文生角象被雷惊花入牙无学长老豫修徒弟固维那请小参师云佛法本无玄妙解会向道直下无事休去歇去好箇脱洒衲僧若乱踏步向前则千里万里若论此事从与么来未甞昏味声色笼罩不住生死系缚不得自由自在无得无失一切处解脱一切处圆满净倮倮绝承当赤洒洒没可把穿却天下人鼻孔全凭箇一着子若无箇一着子老胡又特地西来做什么且如石头马祖百丈黄檗临济德山沩仰曹洞云门法眼此等皆是从上宗师亦不得至今日所谓埀钩四海只钓狞龙格外玄谈为寻知已岂不见仰山一日问同参云师弟近日见处如何对云实无一法可当情仰云汝解犹在境问云何故仰云汝岂无能知一法可当情者圆悟老祖云他直得无一法可当情尚遭仰山点检到这里无能知所知无一法无无一法也须是箇人始得欲穷千里目更上一层楼须知得底人一语不X虗发如今不用回头转脑只贵直下承当可以作奇特因可以现殊胜相竭苦海摧障山断生死根源碎无明窠臼正与么时因斋庆赞一句作么生道域中日月纵横挂一亘晴空万古春兴化院华严经会圭监院请小参师云怀州牛喫禾益州马腹胀天下覔毉人灸猪左䏝上毗卢遮那如来呵呵大笑云二十重华藏世界海中间所有诸佛菩萨畜生牛马被杜顺和尚下这一灸不妨应时应节彻骨彻髓了也召众云且道适来四句是教耶是禅耶若道是教八十一卷华严经那一卷中有这般说话若道是禅杜顺和尚自是贤首宗师为什么却恁地说还有人定当得出也无若定当不出山僧不惜口业与诸人註解一徧肇法师道古镜照精其精自形古镜照心其心自明教亦何曾异禅归宗和尚云吾今欲说禅诸子总近前汝听观音行善应诸方所禅亦何曾异教教是佛口禅是佛心未了之人听一言只这如今谁动口便向箇里会得坐断天下人舌头更分什么禅拣什么教立也在我扫也在我我为法王于法自在若立去有禅有教若扫去禅教皆除禅教既除二十重华藏世界海在什么处安着听吾偈曰如行东方诸佛剎尽取大地及须弥一一尽抹为微尘一一尘点一一剎四维上下亦如是乃至充满虗空界即以如上诸尘数一一化现为衲僧一一僧示庆数身一一僧具尘数口一一口中尘数舌X一一舌宣尘数义尽于未来一一劫度脱不可说众生一一位登卢舍那不可说劫常开演如此功德不可说世间无能测量者譬如幻师聚幻众复为幻众说幻法闻幻法巳了幻心既了幻心圆幻行坐幻道场成幻佛度脱无量幻众生展转成佛亦复然毕竟不离于幻法本来实际常寂灭同彼虗空无增减若能悟此真法界谁是成佛不成佛毗卢遮那我同证普贤文殊妙法身五十三人善知识为我印知如是说延福院忏期满敬维那请小参师云一念普观无量劫无去无来亦无住如是了知三世事超诸方便成十力拈拂子作一圆相云尽十方世界有情无情向这里成等正觉全心即佛全佛即心穷心既无佛亦不立所以道了了见无一物亦无人亦无佛大千沙界海中沤一切圣贤如电拂与么则处处解脱而不堕在解脱深坑处处光明而不滞于光明胜相行住坐卧不着管带而常历历惺惺长短方圆不假安排而能绵绵密密终日说不动舌头终日默不居阴界终日喫饭不曾咬一粒米终日着衣不曾挂一缕丝直下似长剑倚天千日竝照诸天捧花无路外道窥觑无门不是强为法如是故在菩萨则谓之六度万行在声闻缘觉则谓之四谛十二因缘在天则天庄严在人则人富乐在修罗则修罗灭诤在饿鬼则饿鬼除饥在地狱则地狱清凉在旁生则旁生黠慧福X无不集罪无不消拔济四生梯航九有收因结果一句作么生道烦恼海中为雨露无名山上作云雷志侍者请普说师云当人脚根下一段大事如千日竝出日上无云万镜临台镜中无像初不分真俗好丑亦不带物我是非从父母未生巳前至地水火风分散之后未曾有纤毫相貌及一丝间隔葢天葢地亘古亘今乃佛乃祖同证同入如石室和尚才见人来便拈起拄杖云过去诸佛也恁么现在诸佛也恁么未来诸佛也恁么如是三十年驴拣湿处尿一日长沙岑大虫向他道和尚放下手中拄杖别通箇消息来石室休去一不成二不是又疎山示众云老僧咸通年巳前会得法身边事咸通年巳后会得法身向上事两重公案云门出问云如何是法身边事山云枯桩错门云如何是法身向上事山云非枯桩了门云还许学人说道理也无山云许勾贼破家门云只如枯桩岂不是明法身边事山云是明破则不堪门云非枯桩岂不是明法身向上事山云是落七落八门云法身还该一切也无山云法身周徧岂得不该口只好吃饭门指净瓶云这箇还有法身也无山云阇黎莫向净瓶边会鹞子过新罗二大老一问一答直是风凛凛地傍观只眨得眼你道枯桩与非枯桩法身边事与法身向上事作么生辨若辨得便知二大老问答分明若辨不得对面三千里又僧问赵州未生世界早有此性世界坏时此性不坏如何是X不坏之性州云四大五蕴甘草甜僧云这箇是坏底如何是不坏之性州云四大五蕴黄连苦还知赵州老汉舌头落处么尽山河大地是四大五蕴尽山河大地是不坏之性若未知赵州老汉舌头落处则四大五蕴自在一边不坏之性自在一边驴年得休歇去拈拄杖画一画云画断葛藤虾蟇𨁝跳上天蚯蚓抹过东海海印兰若华严经会华月窓请普说师云震法雷击法鼓布慈云兮洒甘露只如法雷未震法鼓未击慈云未布甘露未洒还有为人道理也无若有为人道理何用强生节目是故说法者无说无示闻法者无闻无得无说无示真说真示无闻无得真闻真得然则一时佛事既巳周圆汝等诸人如何体悉依希似曲才堪听又被风吹别调中复云此是月窓藏主建华严经会底意旨山僧未免陞座举扬约山僧见处你诸人即是毗卢遮那毗卢遮那与你诸人无二无别念念中有无量诸佛降生成道转法轮入涅槃念念中文殊普贤观音弥勒出现念念中善财童子五十三善知识同因同果同学同行山僧今日都将不可说华藏世界海拈来着你诸人眉毛眼睫上却把大本华严十三千大千世界微尘数品一四天下微尘数偈总作一句顿在三寸舌头为你诸人一时吐露直下信得及去此会功不浪施便乃与摩竭提国须弥山顶夜摩兜率他化自在所说底法门十信十X住十行十回向十地等妙二觉不增一字不减一字普请若凡若圣若幽若显立地成佛还省力么若信不及又增口业去也经中道若人欲了知三世一切佛应观法界性一切惟心造喝一喝云覔心了不可得更说什么惟心心既不可得毗卢遮那亦不可得无量诸佛亦不可得文殊普贤观音弥勒亦不可得善财童子五十三善知识亦不可得十信十住十行十回向十地等妙二觉亦不可得不可得亦不可得却从不可得中流出一切言教所以道教是佛语禅是佛意诵佛语者须识佛意识佛意者必通佛语千差万别七纵八横辩才无碍底说禅说教如珠走盘你看他华严下尊宿圭峯和尚他是真箇悟得底曾着禅源集和会禅讲两家云诸祖相承根本是佛况迦叶乃至毱多弘传皆通三藏提多迦以下因僧乖诤乃律教别行罽宾国以来因遭王难始经论分化师子尊者受二十三祖鹤勒那悬记先以衣法付嘱婆舍斯多独留罽宾酬偿宿债经论家便道师子遭难禅宗绝而不传不知婆舍斯多早传衣法去了所以圭峯说到这里又云中间马鸣龙树悉是祖师造论释经数十万偈观风化物无定事仪未有讲者毁禅禅者毁讲今时弟子彼此迷源修心者以经论为别宗讲说者以禅门为异法若谈因果修证便推属经论之家而不知修证正是禅门之本事闻说即心即佛便推属胸襟之禅而不知心佛乃是经论之本X意山僧三十年前出世住院见天台下讲人心愤愤口悱悱说着禅字头红面赤何消得如此近与独芳和尚几处赴缘又夜来闻其提唱多是禅门说话葢此老本领端正取之左右逢其源且如圭峯所诠自是禅门标表亦是教乘骨髓恁么和会可煞明白后来汴梁有箇净因成长老一日与法真圆悟慈受三大禅老并十大法师在陈太尉府受斋次徽宗皇帝微服临幸观其法会有善华严者对众问曰吾佛说教自小乘至圆顿扫除空有独证真常然后万德庄严方名为佛禅师一喝转凡成圣与经论似相违背今一喝若能入五教是为正说若不能入是为邪说他置箇问头不是逞人我争是非要知禅教分晓若不通经达论如何胡乱答他撞着净因是箇有地头无面目汉回天轮转地轴不为难只怕你不问不怕我答不得当时善华严恁么问正是抓着他痒处更不着忙欵欵地向他道如法师所问不足二大禅师之酬净因小长老足以解法师之惑乃召善善应诺成曰法师所谓小乘教者乃有义也大乘始教者乃空义也大乘终教者乃不有不空义也大乘顿教者乃即有即空义也一乘圆教者乃不空而不有不有而不空义也如我一喝非惟能入五教至于百工伎艺诸子百家悉皆能入乃喝一喝问善曰还闻么善曰闻成曰汝既闻则此一喝是有能入小乘教须臾又谓善曰还闻么善曰不闻成曰汝既不闻则此一X喝是无能入始教又顾善曰我初一喝汝即道有喝久声消汝复道无道无则元初实有道有则于今实无不有不无能入终教又曰我有一喝之时有非是有因无故有我无一喝之时无非是无因有故无即有即无能入顿教又曰我此一喝不作一喝用有无不及情解俱忘道有之时纤尘不立道无之时横徧虗空即此一喝入百千万亿喝百千万亿喝入此一喝是能入圆教善不觉起立向前作礼成又曰非惟一喝为然乃至语默动静一切时一切处一切物一切事契理契机周徧无余于是四众欢喜龙颜大悦净因可谓识佛意通佛语千差万别七纵八横辩才无碍把这一喝恁么说出来理上也着事上也着禅上也着教上也着唤作閙市里飏碌砖无有不着者今日一会却非偶然建会华月窻与学般若菩萨既在禅门又通教相欲报佛恩德无过流通正法而况独芳和尚久专讲席特重禅宗山僧此来不胜庆幸因华严大教发明临济禅诸供养中法供养最喝一喝云且道山僧适来一喝与净因一喝相去多少复喝一喝珠维那请普说师云妙喜老人道命根断家活大法性宽波澜濶乃是禅病科立效散你诸人要识命根么只是第八识如今禅和子病痛昏沈掉举总在第八识中若要独脱无依须是把第八识一刀两叚方始快活教中所谓𢬵命不死难僧问投子大死底人X却活时如何投子云不许夜行投明须到这僧问得能切投子答得又亲伯牙与子期不是闲相识第八识既断蛇无头尾不行正贼斩了论什么贼党无始至今来为先锋去为殿后风动尘起萦绊杀人但得一念不生自然前后际断便见沩山道灵光洞耀逈脱根尘体露真常不拘文字心性无染本自圆成但离妄缘即如如佛僧也如如佛俗也如如佛来也如如佛去也如如佛尽十方世界无一人不是如如佛者嫌箇什么欠少箇什么英灵衲子便好向这里全身担荷不用回头转脑特地起疑疑佛疑祖疑死疑生如染一綟丝一染一切染如斩一綟丝一斩一切斩先圣苦口相劝葢为袈裟同肩已事明白他事亦明白已事了办他事亦了办岂可如獐独跳不顾后羣既住佛屋踏佛地喫佛饭着佛衣须行佛行始得且如何是佛行佛赞者是佛行佛诃者是魔法说什么尼萨耆波逸提才举心动念早破了也大难大难且怖心难发怖心若发生死根本必除须要入门一着真正欲行千里一步为初昔日南岳让祖因马大师坐禅一日问他道大德坐禅图什么师云图作佛祖遂将砖就他菴前石上磨师见问云作什么祖曰磨作镜师云磨砖岂得成镜祖曰坐禅岂得成佛师云如何即是祖曰如牛驾车车若不行打车即是打牛即是马师休去祖曰汝学坐禅为学坐佛若学坐禅禅非坐卧若学坐佛佛非定相于无住相不应取X舍汝若坐佛即是杀佛若执坐相非达其理马师言下大悟作礼问云如何用心即合无相三昧让祖曰汝学心地法门如下种子我说法要譬彼天泽汝缘合故当见其道师曰云何能见祖曰心地法眼能见乎道无相三昧亦复然矣师又问有成坏否祖曰若以成坏而见道者非也后来马大师出世有僧问如何是修道答曰道不属修若言修得修成还坏即同声闻若言不修即同凡夫僧云作何见解即得修道师曰是性本来具足伹于善恶中事不滞唤作修道人取善舍恶观空入定即属造作更若向外驰求转踈转远但尽三界心量一念妄心即是三界生死根本又僧问和尚为什么说即心即佛曰为止小儿啼僧曰啼止后如何曰非心非佛僧曰除此二种人来时如何指示曰向伊道不是物马大师因让祖一言之下会去便力荷百二十觔担子一气走百二十里更不回头及乎为人拈出箇即心即佛非心非佛不是物杀人刀活人剑能断自已命根又能断他命根临济道沿流不止问如何真照无边说似他离相离名人不禀吹毛用了急须磨即今吹毛在什么处巳飏在垃圾堆头了也佛日普照慧辩楚石禅师语录卷第九音切X𨁝跳缾砾橛磕湫瞥漉覊臀胝鄂狞膊觑桩鹞虾蟇蚯蚓罽愤悱抓痒飏碌绊綟獐楚石梵琦禅师语录X卍XXX佛日普照慧辩楚石禅师语录卷第十举古上侍者明远等编举云门一日拈拄杖云凡夫实谓之有二乘析谓之无缘觉谓之幻有菩萨当体即空衲僧见拄杖但唤作拄杖行但行坐但坐总不得动着妙喜云我不似云门老人将虗空剜窟竉蓦拈拄杖云拄杖子不属有不属无不属幻不属空卓一下云凡夫二乘缘觉菩萨尽向这里各随根性悉得受用惟于衲僧分上为害为冤要行不得行要坐不得坐进一步则被拄杖子迷却路头退一步则被拄杖子穿却鼻孔只今莫有不甘底么试出来与拄杖子相见如无来年更有新条在恼乱春风卒未休师云凡夫不合起有见二乘不合起无见缘觉不合起幻有见菩萨不合起当体即空见不可放过云门老汉贪观白浪失却手X桡累他天下衲僧总落拄杖圈䙌放过不可好与一坑埋却举僧问香严如何是道严云枯木里龙唫僧云如何是道中人严云髑髅里眼睛僧又问石霜如何是枯木里龙唫霜云犹带喜在如何是髑髅里眼睛霜云犹带识在又问曹山如何是枯木里龙唫山云血脉不断如何是髑髅里眼睛山云干不尽遂有颂云枯木龙唫真见道髑髅无识眼初明喜识尽时消息尽当人那辨浊中清圆悟老人云一人透语渗漏一人透情渗漏一人透见渗漏妙喜云诸人还拣得出么若拣不出不惜眉毛为诸人说破香严透语渗漏被语言缚杀石霜透情渗漏被情识使杀曹山透见渗漏被见闻觉知惑杀分明说了具眼者辨取师云妙喜老人全身坐在三种渗漏里却不被三种渗漏所拘虽然要见古人直是远在为什么如此无事教坏人家男女举提婆达多在地狱中世尊令阿难传问云汝在地狱中可忍受否云我虽在地狱中如三禅天乐世尊又令阿难传问你还求出否云待世尊入地狱我即出阿难云世尊是三界大师岂有入地狱分云世尊既无入地狱分我岂有出地狱分妙喜云既无出分又无入分唤什么作释迦老子唤什么作提婆达多唤什么作地狱还委悉么自擕瓶去沽村酒却着衫来作主人师云妙喜与么批判刁刀相似鱼鲁差殊X不知释迦老子自是释迦老子提婆达多自是提婆达多地狱自是地狱料掉没交涉一夜落花雨满城流水香举招庆问罗山有人问巖头尘中如何辨主头云铜沙罗里满盛油意作么生山召大师庆应诺山云猕猴入道场山却问明招或有人问你作么生招云箭穿红日影妙喜云还会么猕猴入道场箭穿红日影两箇老古锥担雪共填井喝一喝师云我当时若作罗山待招庆问铜沙罗里满盛油意作么生便喝山却问明招或有人问你作么生也与一喝召众云且道天宁两喝与妙喜一喝是同是别举招庆普请担泥次中路按拄杖问僧云上窟泥下窟泥僧云上窟泥庆打一棒又问一僧上窟泥下窟泥僧云下窟泥庆亦打一棒又问明招招放下泥担叉手云请师鑑庆便休妙喜云招庆虽然休去争奈明招不甘云门当时若见他放下泥担云请师鑑噼嵴也与一棒看他如何折合师云国清才子贵家富小儿骄举睦州问僧近离甚处僧云河北州云河北有箇赵州和尚上座曾到彼么僧云某甲近离彼中州云赵州有何言句示徒僧遂举喫茶话州乃云惭愧却问僧赵州意作么生僧云只是一期方便州云苦哉赵州被你将一杓屎泼了也便打后来雪窦云这僧克由尀耐将一杓屎泼他二员古佛妙喜云雪窦只知X一杓屎泼他赵睦二州殊不知这僧末上被赵州将一杓屎泼了却到睦州又遭一杓只是不知气息若知气息甚么处有二员古佛师云这僧不会喫茶意旨不知泼屎气息带累好人堕屎坑中合喫多少拄杖雪窦妙喜一时放过也须替他入涅槃堂始得举僧问云门如何是超佛越祖之谈门云胡饼妙喜云云门直是好一枚胡饼要且无超佛越祖底道理师云𡎺举洞山云须知有佛向上事僧问如何是佛向上事山云非佛云门云名不得状不得所以非妙喜云二尊宿恁么提持佛向上事且缓缓这里即不然如何是佛向上事拽拄杖噼嵴便打免教伊在佛向上躲根师云我这里无向上向下佛是西天老比丘今朝有酒今朝醉明日无钱明日求举石门聪和尚云十五日巳前诸佛生十五日巳后诸佛灭十五日巳前诸佛生你不得离我这里若离我这里我有钩钩你十五日巳后诸佛灭你不得住我这里若住我这里我有锥锥你且道正当十五日用钩即是用锥即是遂有颂云正当十五日钩锥一时息更拟问如何回头日又出妙喜云恢张三玄三要扶竖临济正宗须是恁么人始得虽然如是云门即不然十五日巳前诸佛本不曾生十五日巳后诸佛本不曾灭十五日巳前你若离我这里我也不用钩钩你一任横担拄杖紧峭草鞋十五日巳后你若X住我这里我也不用锥锥你一任抝折拄杖高挂钵囊且道正当十五日合作么生乃云十五日前后钩锥徒尔为今朝是十五正好用钩锥且作么生用路逢死虵莫打杀无底篮子盛将归师云用尽自已心笑破他人口举白云祥和尚问僧不坏假名而谈实相作么生僧云这箇是椅子白云以手拨云将鞋袋来僧无对白云云这虗头汉云门闻云须是祥兄始得妙喜云云门扶强不扶弱争奈怜儿不觉丑这僧当时若是箇汉待他道将鞋袋来便与掀倒禅牀直饶白云牙如剑树口似血盆也分疎不下师拈起拄杖云这箇是假名那箇是实相这箇是实相那箇是假名一不是二不成路远夜长休把火大家吹杀暗中行掷拄杖举石头问长髭甚处来髭云岭南来头云大庾岭头一铺功德成就也未髭云成就久矣只欠点眼在头云莫要点眼么髭云便请头埀下一足髭便礼拜头云子见箇什么便礼拜髭云如红罏上一点雪妙喜云众中商量甚多或云无眼功德有甚点处或云莫要点眼么待他道便请好噼嵴便打若恁么未免秽污这功德云门即不然待这老汉埀下一足但道起动和尚师云长髭亲从大庾岭来平白被石头热谩一上见箇什么便问一铺功德成就也未虗空里钉橛又有长髭把不定便道成就久矣只欠点眼在一盲引众盲石头埀下一足还当得点眼也无一箇既X不惺惺两箇更是懡㦬如红炉上一点雪果然诸人切忌接响承虗脱空妄语举王大王向雪峯会里请晏监寺住鼓山雪峯与孚上座送出门回至法堂上乃曰一只圣箭直射入九重城里去也孚云和尚是伊未在峯曰渠是彻底人孚云若不信待某甲去勘过遂往路中把住云师兄向甚么处去鼓山云九重城里去孚云忽遇三军围闭时如何山云他家自有通霄路孚云恁么则离宫失殿去也山云何处不称尊孚便回谓雪峯云好一只圣箭折却也遂举前话峯云渠有语在孚云这老冻脓毕竟有乡情在妙喜云众中商量道什么处是圣箭折处云鼓山不合答他话是圣箭折处鼓山不合说道理是圣箭折处恁么批判非惟不识鼓山亦乃不识孚老殊不知孚上座正是一枚贼汉于鼓山面前纳一场败阙懡㦬而归却来雪峯处拔本大似屋里贩杨州若非雪峯有大人相这贼向甚处容身当时可惜放过却成箇不了底公案只今莫有为古人出气底么试出来我要问你甚么处是圣箭折处师云鼓山圣箭子射入九重城甚生气槩孚上座等闲拶着略露锋铓回至法堂却云箭折诬人之罪以罪加之妙喜老人谓孚上座是一枚贼汉向鼓山面前纳败阙而归骑贼马杀贼大凡事不孤起当时雪峯只因卖弄这一只圣箭子勾贼破家若也咬定牙关谁敢无风起浪便是尽大地稻麻竹苇化作衲僧X要勘鼓山也无启口处天宁不是贬剥古人圣箭子是什么厕草茎抛向垃圾堆头着更问他折处且莫𡱰沸好举明招向火次僧忽问目前无法意在目前不是目前法非耳目之所到未审此四句那句是宾那句是主明招拨开火云你向这里与我拈出一茎眉毛看僧云非但某甲尽大地人丧身失命招云何故自把髻投衙妙喜云这僧有头无尾明招有尾无头若人道得头尾圆全句云门与你拄杖子师云不解拈出火里眉毛未知四句中那一句是宾那一句是主妙喜道这僧有头无尾明招有尾无头直饶妙喜道得头尾圆全句天宁拄杖子未放伊在举南泉坐次一僧问讯叉手而立泉云太俗生僧合掌泉云太僧生僧无语妙喜云合掌太僧生叉手又俗气总不恁么时尊体无顿处有巴鼻唵苏噜苏噜悉唎悉唎喝一喝云是甚么近来王令稍严不许搀行夺市师云叉手太俗合掌太僧不僧不俗谁敢安名检点将来也是垛生招箭且道落在这僧分上落在南泉出上举麻谷持钖到章敬遶禅牀三匝振钖一下卓然而立妙喜云纯钢打就生铁铸成敬云是是妙喜云锦上铺花三五重谷又持钖到南泉遶禅牀三帀振钖一下卓然而立妙喜云巳纳败阙了也泉云不是不是妙喜云枷上更着杻谷云章敬道是和尚为什么X道不是妙喜云愁人莫向愁人说泉云章敬则是是汝不是此是风力所转终成败坏妙喜云试把火照看南泉面皮厚多少复召大众云云门恁么批判且道肯他不肯他师云麻谷遶牀振钖参礼常仪为什么章敬道是南泉道不是苦瓠连根苦甜瓜彻蔕甜举让和尚遣僧问马祖云作么生祖云自从胡乱后三十年不曾少盐酱妙喜云云门即不然夜梦不祥书门大吉师云且道妙喜与马祖是同是别如何黑漆屏风上更写卢仝月蚀诗举僧问云峯如何是心地法门峯云不从人得僧云不从人得时如何峯云此去衡阳不远妙喜云云门即不然如何是心地法门不从人得不从人得时如何看脚下师云或问天宁如何是心地法门不从人得不从人得时如何早晨有粥斋时有饭举僧问巖头三界竞起时如何头云坐却着僧云未审师意如何头云移取庐山来即向汝道妙喜云巖头古佛向万仞崖头埀手镬汤罏炭里横身葢为慈悲之故有落草之谈今日若有人问云门三界竞起时如何只向他道快便难逢未审师意如何移取云门山来即向汝道师云三界竞起巖头道坐却着见怪不怪其怪自坏妙喜道快便难逢顺水流舟更加橹棹天宁道在什么处长安甚閙我国晏然未审师意如何待我上山斫棒来却向汝道三段不同收归上科X举僧问五祖如何是佛祖云露胷跣足如何是法云大赦不放如何是僧云钓鱼舡上谢三郎妙喜云此三转语一转具三玄三要四料拣四宾主洞山五位云门三句百千法门无量妙义若人拣得许你具一只眼师云三玄三要四料拣四宾主洞山五位云门三句百千法门无量妙义大似头上安头天宁今日为你诸人抽却钉拔却楔做箇洒洒落落地丈夫儿岂不好何故喫他残羮馊饭随他脚后跟转被他唤作无地头汉惭惶杀人举僧问云门如何是道门云透出一字妙喜云透出一字却不相似急转头来张三李四师云天宁作么生拈拄杖击禅牀云洎合停囚长智举教中道生灭灭巳寂灭现前妙喜云真生无可生真灭无可灭寂灭忽见前虾蟇吞却月师云寂灭不现前心心生与灭龟毛扇子扇泥牛一点血举僧问赵州百骸俱溃散一物镇长灵时如何州云今朝又风起妙喜云今朝又风起閙处莫插嘴触着阎罗王带累阴司鬼师云天宁下箇注脚也要醉后添杯今朝又风起不必更疑猜就地撮将黄叶去入山推出白云来举法眼问觉铁觜近离甚处觉云赵州眼云承闻赵州有栢树子话是否觉云无眼云往来皆谓僧问如何是祖师西来意州云庭前栢树子上座何得道无觉云先师实无此语和尚莫谤先师好妙喜云若道X有此语蹉过觉铁觜若道无此语又蹉过法眼若道两边都不涉又蹉过赵州直饶总不恁么别有透脱一路入地狱如箭射毕竟如何举起拂子云还见古人么喝一喝师云祖师西来意庭前栢树子此话巳徧行天下了也因甚么觉铁觜却道先师无此语众中往往商量赵州只是一期方便不可作实解所以道无与么乱统谤他古佛不少妙喜云若道有此语蹉过觉铁觜若道无此语又蹉过法眼若道两边俱不涉又蹉过赵州今日烟波无可钓不须新月更为钩举青原思和尚问六祖当何所务即不落阶级祖云汝曾作什么来思云圣谛亦不为祖云落何阶级思云圣谛尚不为何阶级之有祖深器之妙喜云莫将闲话为闲话往往事从闲话生师云弄泥团汉有什么限举庞居士问灵照女明明百草头明明祖师意作么生会照云这老汉头白齿黄作这箇见解居士云你作么生照云明明百草头明明祖师意妙喜云庞居士先行不到灵照女末后太过直饶齐行齐到若到云门一坑埋却且道过在什么处明明百草头明明祖师意师云明明百草头明明祖师意庞公只解抛砖灵照何曾瞥地从教千古万古黑漫漫填沟塞壑没人会举云门云百草头上道将一句来众无语自代云俱X圆悟老人云札妙喜云普复云俱札普日轮午李将军射石虎虽然透过那边枉发千钧之弩师云云门俱少实多虗圆悟札了无交涉妙喜普直须荐取这三箇汉各立生涯摇头摆尾到处逢他深山藏独虎浅草露羣虵举僧问赵州四山相逼时如何州云无路是赵州妙喜云无路是赵州老将足机筹关南并塞北当下一时收师云四山相逼时无路赵州老黄叶落纷纷一任秋风扫举裴相国入寺见壁间画像问院主云壁间是甚么主云高僧裴云形仪可观高僧在甚么处主无语裴云这里莫有禅僧么时黄檗在众主云有一希运上座颇似禅僧裴遂召黄檗举前语似之檗云但请问来裴云仪形可观高僧在甚么处檗召相公公应诺檗云在甚么处裴于言下领旨妙喜云裴公将错就错脱尽根尘黄檗信口垂慈不费心力似地檠山不知山之孤峻如石含玉不知玉之无瑕虽然如是黄檗只有杀人刀且无活人剑今日大资相公或问云门形仪可观高僧在甚么处云门亦召云相公相公若应诺云门即向道今日堂中特谢供养师云裴相国道高僧在甚么处分明换却眼睛黄檗更召相公刚把钵盂安柄老妙喜与人错下注脚便道似地檠山不知山之孤峻如石含玉不知玉之无瑕蹉过了也天宁即不然亦召相公相公应诺噼嵴便棒免教X这汉向死水里淹杀举僧问赵州如何是祖师西来意州云庭前栢树子僧云和尚莫将境示人州云我不将境示人僧云如何是祖师西来意州云庭前栢树子妙喜云庭前栢树子今日重新举打破赵州关特地寻言语既是打破关为什么却寻言语当初将谓茅长短烧了元来地不平师云庭前栢树子天下杜禅和只管寻枝叶还曾梦见么四海幸然清似镜莫来平地起风波举裴相国捧一尊像胡跪于黄檗前云请师安名檗云裴休裴应诺檗云与汝安名竟裴作礼云谢师安名妙喜云裴公黄檗可谓如木入水似金愽金虽然如是检点将来不无渗漏今日蔡中郎或捧一尊像请云门安名即向道清净法身毗卢遮那佛若云谢师安名即向道下坡不走快便难逢师云裴公捧像黄檗安名冷地看来如大家教新妇相似直是好笑笑须三十年妙喜既不能坐断未免随例颠倒唤作清净法身毗卢遮那佛周人以栢殷人以栗举外道问佛不问有言不问无言世尊良久外道赞叹云世尊大慈大悲开我迷云令我得入外道去后阿难问佛外道有何所证而言得入世尊云如世良马见鞭影而行雪窦云邪正不分过由鞭影妙喜云邪正两分正由鞭影师云欲识邪正不分么谁是外道谁是世尊欲识邪正两分么世尊自世尊外道自外道此是天宁见处一任诸方贬剥X举僧问赵州如何是赵州州云东门南门西门北门僧云不问这箇州云你问赵州聻妙喜云这僧问赵州赵州答赵州得人一马还人一牛人平不语水平不流会么受恩深处宜先退得意浓时便好休师云尽这僧神通跳赵州关不过大丈夫汉当众决择未到弓折箭尽即便拱手归降何不着一转语教他纳欵去且道着得箇什么语举僧问长沙南泉迁化向甚么处去沙云东家作驴西家作马僧云未审意旨如何沙云要骑便骑要下便下妙喜云今日或有人问云门圆悟老人迁化向甚么处去即向他道入阿鼻大地狱去也未审意旨如何饮洋铜汁吞热铁圆或问还救得也无云救不得为什么救不得是这老汉家常茶饭师云若欲报德酬恩须是长沙妙喜忤逆儿孙始得虽然珊胡枕上两行泪半是思君半恨君举百丈凡参次有一老人常随众听法众人退老人亦退忽一日不退丈遂问面前立者复是何人老人云某甲非人也于过去迦叶佛时曾住此山因学人问大修行底人还落因果也无对云不落因果五百生堕野狐身今请和尚代一转语贵脱野狐身老人遂问大修行底人还落因果也无丈云不昧因果老人于言下大悟便脱野狐身妙喜云不落与不昧半明兼半晦不昧与不落两头空索索五百生前箇野狐而今冷地谩追唿喝一喝云座中既有江南客休X向樽前唱鹧鸪师云这箇公案批判者多尽向不落不昧上妄生卜度未有一箇格外提持带累百丈老人也在野狐队里天宁不是钉桩摇橹胶柱调絃海枯终见底人死脚皮穿举道吾与渐源至一家吊慰源拊棺云生耶死耶吾云生也不道死也不道源云为什么不道吾云不道不道回至中路源云和尚快与某甲道若不道打和尚去吾云打即任打道即不道妙喜云生也不道死也不道公案两重一状领到露刃吹毛截断纲要脱却鹘臭衫拈却炙脂帽大坐当轩气皓皓喝一喝师云生耶死耶动念即乖不道不道何处寻讨拽脱鼻孔打破髑髅腰缠十万贯骑鹤上扬州有意气时添意气不风流处也风流举僧问睦州一言道尽时如何州云老僧在你钵囊里又问云门一言道尽时如何门云裂破妙喜云或有人问山僧一言道尽时如何这漆桶师云有人来问天宁一言道尽时如何隔举僧问云门达磨九年面壁意旨如何门云念七妙喜云念七念七全无消息背看分明正观难识既是正观为什么难识可知礼也师云达磨面壁云门念七更问如何𠲽㖃啒𠷈举庞居士问马大师不昧本来身请师高着眼大师直下觑士云一种没弦琹惟师弹得妙大师直下觑居士礼拜大师归方丈居士随后至方丈云适来弄X巧成拙妙喜云且道是马大师弄巧成拙庞居士弄巧成拙还有缁素得出者么若缁素不出癞马系枯桩直饶缁素得出也是虾蟇口里一粒椒师云马大师弹得没弦琹调高千古庞居士和得无谱曲响彻九霄溪边石女暗嗟吁海底泥牛乱奔走虽然如是也未契本来身在不见道虾蟇口里一粒椒举庞居士云心如境亦如无实亦无虗有亦不管无亦不拘不是圣贤了事凡夫妙喜云白的的清寥寥水不能濡火不能烧是箇什么切不得问着问着则瞎却你眼以拄杖击香台一下师云要作了事凡夫更须进前三步举古德云佛法也大有只是舌头短妙喜云向道莫行山下路果闻𤠔叫断肠声师云古德元不知有佛法一箇箇舌头徧覆十方世界特地说无说有说短说长好噼口便掌且道天宁意在什么处河里失钱河里摝举洛浦示众云孙膑收铺去也有卜者出来时有僧出曰请和尚一卜浦云汝家爷死僧无语法眼代拊掌三下妙喜云这僧汲兴死却爷又被他人拊掌信知祸不单行福无双至然洛浦善卜法眼善断若子细思量爻象吉凶二老一时漏逗既占得火风鼎卦何故断作地火明夷云门即不然蓦拈拄杖云孙膑门下死却即罢连卓三下云会么内属艮宫再求外象又卓三下云千灵万圣万圣千灵莫顺人情复卓X一下云吉凶上卦师云洛浦道汝家爷死拄却舌头妙喜牙上生牙角上生角妄谈休咎强说是非一时抖乱六十四卦了也举巖头参德山才跨门便问是凡是圣山便喝头便礼拜后有僧举似洞山山云若不是奯公也大难承当巖头闻云洞山老汉不识好恶错下名言我当时一手擡一手搦妙喜云勐虎不识穽穽中身死蛟龙不怖剑剑下身亡巖头虽于虎穽中有透脱一路向剑刃上有出身之机若子细检点将来犹欠悟在只今还有为巖头作主底么出来与杲上座相见良久喝一喝拍一拍云洎合停囚长智师云德山咬猪狗手脚巖头锻了底精金蓦札相逢更无回互将他八两换得半斤洞山虽是作家也只傍观有分妙喜费许多气力作什么拈拄杖画一画云一举本仁示众云寻常不欲向声前句后鼓弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧礼拜仁云且道为你说答你话若人辨得许你有箇入处妙喜云本仁将一穿云居子换却天下人眼睛却被这僧将一条断贯索不动干戈穿却鼻孔后来舜老夫拈云本仁既巳入草这僧又落深村然则阳春雪曲时人难和邨歌社舞到处与人合得着妙喜云舜老夫是则也是未免随搂搜杲上座不惜眉毛为诸人说破声不是声色不是色X马后驴前神出鬼没雪曲阳春和不齐邨歌社舞且淈𣸩以拂子击禅牀云这箇决定不是声复举起云这箇决定不是色且毕竟是箇甚么喝一喝云此时若不究根源直待当来问弥勒师云本仁也只道得箇声不是声色不是色别有甚么奇特白雪阳春虽唱得争奈时人和不得誵讹在甚么处声不是声色不是色举雪峯问僧近离甚处僧云覆船峯云生死海未渡为什么覆却船僧无语归举似覆船船云何不道渠无生死僧再至雪峯峯再举前话问僧僧云渠无生死峯云此不是汝语僧云是覆船恁么道峯云我有二十棒寄与覆船二十棒老僧自喫要且不干阇梨事妙喜云作家宗师天然犹在虽然如是也是作贼人心虗是则不干这僧事二十棒何须自喫但更添二十棒只打覆船便了且道渠过在甚么处老老大大不合与人代语师云覆船道渠无生死还喫得雪峯意么若契得雪峯意为什么道我有二十棒寄打覆船二十棒老僧自喫会么这里若会便见妙喜道作贼人心虗勘破雪峯了也是则不干这僧事二十棒何须自喫伹更添二十棒只打覆船便了你道妙喜还有过也无头上着枷脚下着杻举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云山僧今日失利又僧问明教新年头还X有佛法也无教云无僧云年年是好年日日是好日为什么却无教云张公喫酒李公醉僧云老老大大龙头虵尾教云山僧今日失利妙喜云二尊宿一人向高高峯顶立不露顶一人向深深海底行不湿脚是则也是未免有些誵讹今夜或有人问杲上座新年头还有佛法也无只向他道今日一队奴仆在茶堂里邨歌社舞弄些神鬼直得点胸尊者恶发把钵盂峯一掷掷过恒河沙世界之外惊得憍陈如怕怖慞惶倒骑露柱跳入担板禅和鼻孔里撞倒舒州天柱峯安乐山神忍俊不禁出来拦胷搊住云尊者你既称阿罗汉出三界二十五有尘劳超分段生死因甚么有许多无明被这一问不胜懡㦬却回佛殿里第三位打坐依旧点胷点肋道天上天下惟我独尊自云住住杲上座他问新年头佛法为什么一向虗空里打筋斗说脱空谩人良久云杲上座今日失利师云有佛法无佛法尽被镜清明教二大老当头坐断不许后人抟量妙喜以虗空口掉广长舌将三千大千世界过现未来佛及众生真如凡圣阴阳寒暑乘除加减束作一句卷舒无碍收放自由管什么新年头旧年尾佛法道有也得道无也得谁敢正眼觑着若到天宁门下更须勘过少年曾决龙虵阵潦倒还听稚子歌举僧问睦州经头以字不成八不是未审是什么字州弹指一下云会么僧云不会州云上来讲赞无限X胜因虾蟇𨁝跳上天蚯蚓蓦过东海妙喜云这僧只问经头一字睦州尽将善知众艺差别字轮以龙龛手鑑唐韵玉萹从头注解撒在这僧怀里这僧也不妨奇特直下便肯承当且道什么处是他承当处听取箇註脚以字不成八字不是弹指未终普天匝地击开四十二般若波罗蜜门参透华严会中善知众艺教内教外一时收世出世间皆周备无边罪咎如火消冰无量胜义如恒沙聚更有箇末后句坚牢库藏永收藏总属山前熊伯庄师云经头一字是什么字睦州弹指一下将黄面老人四十九年说不尽底一时吐露了也妙喜矢上加尖道更有末后一句诸人还委悉么良久山断疑休去峯高又起来举龙牙颂云一切名山到因脚辛苦年深与袜着而今年老不能行手里把箇破木杓白云端和尚云龙牙老人可谓熟处难忘妙喜云端和尚恁么道大似以已方人杲上座即不然家贫难办素食事忙不及草书师云这一箇那一箇和本三人一时放过是非终日有不听自然无举三圣道我逢人即出出则不为人兴化道我逢人即不出出则便为人真净和尚云这两箇老古锥窃得临济些子活计各自分疆列界气冲宇宙使明眼人只得好咲妙喜云真净老人大似欺诬亡没杲上座即不然豁开三要三玄路坐断须弥第一峯且道在三圣分上耶在兴化分上耶具眼者辨取师云三X圣兴化明眼宗师因什么活计本同生涯逈异但有路可上更高人也行佛日普照慧辩楚石禅师语录卷第十音切剜窟竉桡䙌髭苇𡱰搀蔕蚀馊贬𠲽㖃啒𠷈奯龛楚石梵琦禅师语录X卍XXX佛日普照慧辩楚石禅师语录卷第十一举古下侍者明远等编举百丈再参马祖侍立次祖竖起拂子丈云即此用离此用祖挂拂子于旧处良久云你他后开两片皮将何为人丈取拂子竖起祖云即此用离此用丈亦挂拂子于旧处祖便喝后黄檗到百丈一日辞欲礼拜马祖去丈云马祖巳迁化也檗云未审马祖有何言句丈遂举再参因缘云我当时被马祖一喝直得三日耳聋黄檗闻举不觉吐舌百丈云子巳后莫承嗣马祖否檗云不然今日因师举得见马祖大机之用且不识马祖若嗣马祖巳后丧我儿孙妙喜云百丈被喝直得三日耳聋黄檗闻举不觉吐舌百丈疑X其承嗣马祖后因临济三度问佛法大意三度打六十棒便与三日耳聋出气临济始觉如蒿枝拂相似敢问大众既是师承有据因什么用处不同会么曹溪波浪如相似无限平人被陆沈师云百丈竖拂马祖一喝黄檗闻举不觉吐舌临济宗兴正法眼灭父子不传神仙秘诀奈何后代儿孙尽唤乌龟作鼈乃喝一喝举昔有一婆子施财请赵州和尚转大藏经赵州下禅牀遶一帀云转藏巳毕人回举似婆子婆云比来请转一藏如何和尚只转半藏妙喜云众中商量道如何是那半藏或云再遶一匝或弹指一下或咳嗽一声或喝一喝或拍一拍恁么见解只是不识羞若是那半藏莫道赵州更遶一匝直饶百千万亿帀于婆子分上只得半藏设使更遶须弥山百千万亿帀于婆子分上亦只得半藏假饶天下老和尚亦如是遶百千万亿帀于婆子分上也只得半藏设使山河大地森罗万象若草若木各具广长舌相异口同音从今日转到尽未来际于婆子分上亦只得半藏诸人要识婆子么良久云鸳鸯绣出从君看不把金鍼度与人师云这婆子谓赵州只转半藏弄假像真当时只消道何不向未遶禅牀时会取举世尊将诸圣众往第六天说大集经勑他方此土人间天上一切狞恶鬼神悉皆集会受佛付嘱拥护正法脱有不赴者四天门王飞热铁轮追之令集既X集会巳无有不顺佛勅者各发弘誓拥护正法唯有一魔王谓世尊云瞿昙我待一切众生成佛尽众生界空无有众生名字我乃发菩提心荐福怀云临危不变真大丈夫诸仁者作么生着得一转语与黄面老子出气寻常神通妙用智慧辩才到此总用不着尽阎浮大地人无不爱佛到者里何者是佛何者是魔还有辨得出么良久云欲得识魔么开眼见明欲得识佛么合眼见暗魔之与佛以拄杖一时穿却鼻孔妙喜云天衣老汉恁么批判直是奇特虽然如是未免话作两橛若向何者是佛何者是魔处便休去不妨令人疑着却云欲识魔么开眼见明欲识佛么合眼见暗郎当不少又云魔之与佛以拄杖一时穿却鼻孔雪上加霜妙喜却与释迦老子代一转语待这魔王道众生界空无有众生名字我乃发菩提心只向伊道几乎错唤你作魔王此语有两负门若人检点得出许伊具衲僧眼师云泽广藏山貍能伏豹二大老何用多言只消对魔王道魔王魔王你认那箇作菩提心还识得也未设使一切众生成佛尽众生界空无有众生名字你要登心也未许你在管取拱手归降举障蔽魔王领诸眷属一千年随金刚齐菩萨覔起处不得忽因一日得见乃问云汝当依何住我一千年覔汝起处不得菩萨云我不依有住而住我依无住而住如是而住妙喜云既覔起处不得一千年随X从底是什么金刚齐云我不依有住而住不依无住而住如是而住互相热谩法眼道障蔽魔王不见金刚齐则且置只如金刚齐还见障蔽魔王么恁么批判也是看孔着楔即今莫有知妙喜起处底么喝云𥧌语作么师云金刚齐道我不依有住而住不依无住而住如是而住一时被障蔽魔王捉败了也虽然也须扶金刚齐始得举二十四祖师子尊者因罽宾国王秉剑于前云师得蕴空否祖云巳得蕴空王云既得蕴空离生死否祖云巳离生死王云既离生死就师乞头得否祖云身非我有岂况于头王便斩之白乳涌高数尺王臂自堕妙喜云孟八郎汉又与么去师云似则也似是则未是举二十五祖波舍斯多因与外道论义外道云请师默论不假言说祖云不假言说孰知胜负外道云但取其义祖云汝以何为义外道云无心为义祖云汝既无心安得义乎外道云我说无心当名非义祖云汝说无心当名非义我说非心当义非名外道云当义非名谁能辨义祖云汝名非义此名何名外道云为辨非义是名无名祖云名既非名义亦非义辨者是谁当辨何物如是往反五十九番外道杜口信伏妙喜云婆舍斯多何用忉怛当时若见他道请师默论不假言说便云义堕了也即今莫有与妙喜默论者么或有箇衲僧出来道义堕了也我也知你向鬼X窟里作活计师云我若作二十五祖才见外道入门便连棒打出岂不丈夫更待他道请师默论至于往反五十九番远之远矣举六祖能大师因僧问黄梅意旨什么人得祖云会佛法人得僧云和尚还得否祖云我不得僧云和尚为什么不得祖云我不会佛法妙喜云还见祖师么若也不见径山与你指出芭蕉芭蕉有叶无了忽然一阵狂风起恰似东京大相国寺里三十六院东廊下壁角头王和尚破袈裟毕竟如何归堂喫茶师云棒打石人头嚗嚗论实事举牛头下安国玄挺禅师因僧问五祖云真性缘起其义云何祖默然时师侍次乃谓大德正兴一念问时是真性中缘起其僧言下大悟妙喜云未兴一念问时不可无缘起也时有僧云未兴一念问时唤什么作缘起妙喜云我也只要你恁么道师云崑崙奴着铁袴打一棒行一步举杭州径山国一钦禅师因马祖遣人送书到书中作一圆相师发缄见遂于圆相中着一点却封回后忠国师闻乃云钦师犹被马师惑雪窦云径山被惑且置若将呈似国师别作箇什么伎俩免被惑去有老宿云当时坐却便休亦有道但与画破若与么只是不识羞敢谓天下老师各具金刚眼睛广作神通变化还免得么雪窦见处也要诸人共知只这马师当时画出早自惑了也妙喜云马师仲冬严寒国一X孟夏渐热虽然寒热不同彼此不失时节忠国师因甚却道钦师犹被马师惑还委悉么无风荷叶动决定有鱼行师云圆相中着点墨日月无光天地黯黑初未惑钦师马师先自惑累及老南阳也一场狼籍良久平生肝胆向人倾相识如同不相识举鸟窠禅师因侍者会通一日作辞师乃问汝今何往通云某甲为法出家和尚不垂慈诲今往诸方学佛法去师云若是佛法吾此间亦有少许通云如何是和尚此问佛法师于身上拈起布毛吹之侍者因而有省大沩秀云可惜这僧认他口头声色以当平生殊不知自已光明葢天葢地妙喜云沩山与么批判也未梦见鸟窠在师云会通于拈起布毛处便喝免致诸方检点我恁么道也是为他闲事长无明举无着和尚送供往台山文殊相迎次问大德从何方而来着云南方文殊云南方佛法如何住持着云末法比丘少奉戒律文殊云多少众着云或三百或五百着却问文殊此间如何住持文殊云凡圣同居龙虵混襍着云多少众文殊云前三三后三三妙喜云当时若见只向他道和尚如是住持直是不易师云毕竟前三三后三三是多少有底道前三三后三三我不如你你自会得好举南泉示众云江西马祖说即心即佛王老师不恁么不是心不是佛不是物恁么还有过么时赵州出礼拜了去有僧问赵州云上座礼拜了去意作么生X州云汝却问取和尚僧遂问泉适来谂上座意作么生泉云他却领得老僧意旨妙喜云两箇老汉虽然革里动指殊不知傍观者哂师云南泉赵州总被这僧一状领过举南泉一日问座主讲得什么经主云弥勒下生经泉云弥勒什么时下生主云现在天宫未来泉云天上无弥勒地下无弥勒洞山价举问云居居云天上无弥勒地下无弥勒未审谁与安名洞山被问直得禅牀震动乃云吾在云岩曾问老人直得火炉震动今日被子问直得通身汗流大阳玄云如今老僧举起也有解问者致将一问来乃云地动也妙喜云禅牀动火炉动地动即不无这三箇老汉要见南泉直待弥勒下生始得忽有箇汉出来道天上无弥勒地下无弥勒却教什么人下生又作么生对但向他道老僧罪过师云啼得血流无用处不如缄口过残春举南泉因陆亘大夫云肇法师也甚奇怪解道天地同根万物一体泉指庭前牡丹云大夫时人见此一株花如梦相似妙喜云若向理上看非但南泉谩他陆亘大夫一点不得亦未摸着他脚跟下一茎毛在若向事上看非伹陆亘大夫谩他南泉一点不得亦未梦见他汗臭气在或有出来道大小径山说理说事只向他道但向理事上会取师云大众还会么你若向天地同根万物一体上会落在肇法师圈䙌里若向理事上会又落在妙喜葛藤中总无自由分只X如南泉指牡丹向陆亘道大夫时人见此一株花如梦相似你毕竟如何会天宁不惜眉毛为你诸人下箇註脚平芜尽处是青山行人更在青山外举鹅湖问诸硕德行住坐卧毕竟以何为道对云知者是湖云不可以智知不可以识识何谓知者是有对云无分别是湖云善能分别诸法相于第一义而不动安得无分别有对云四禅八定是湖云佛身无为不堕诸数安得四禅八定是耶举众杜口妙喜云相骂饶你接觜相唾饶你泼水师云僧投寺里宿贼打不防家举百灵一日路次见庞居士乃问昔日南岳得力句曾举向人么士云曾举来灵云举向甚人士以手自指云庞公灵云真是妙德空生也赞之不及士却问灵得力句是谁得知灵便戴笠子而去士云善为道路灵一去更不回首妙喜云这箇话端若不是庞公几乎错举似人虽然如是百灵输他庞老一着何故当时不得箇破笠头遮却髑髅有甚面目见他庞公师云百灵戴笠便去得力句分明举似来因甚么妙喜老人道百灵有甚面目见他庞公也是扶强不扶弱有人与妙喜作主要问作么生是得力句速道速道拟议不来噼嵴便棒举庞居士问马祖不昧本来人请师高着眼祖直下覰士云一种没弦琴唯师弹得妙祖直上覰士乃作礼祖归方丈士随后入云弄巧成拙妙喜云马大师X覰上覰下不无争奈昧却本来人居士虽礼拜也是浑崙吞箇枣马师归方丈士随后乃云弄巧成拙救得一半师云说甚么救得一半三十年后换手椎胸去在举赵州因僧问学人乍入丛林乞师指示州云喫粥了也未僧云喫粥了也州云洗钵盂去其僧因此契悟云门云且道有指示无指示若言有赵州向伊道箇什么若言无这僧为甚悟去妙喜云云门大似阿修罗王搅动三有大城诸烦恼海复喝云寐语作么师云诸仁者要见云门则易要见妙喜则难誵讹在什么处剑去久矣你方刻舟举赵州因僧辞州问什么处去僧云诸方学佛法去州竖起拂子云有佛处不得住无佛处急走过三千里外逢人不得错举僧云与么则不去也州云摘杨花摘杨花妙喜云有佛处不得住生铁秤锤被虫蛀无佛处急走过撞着嵩山破灶堕三千里外逢人不得错举两箇石人鬬耳语恁么则不去也此话巳徧行天下摘杨花摘杨花唵摩尼达里吽㗶咤灵隐岳举妙喜语了云妙喜老人尽力道只道得到这里还知香山落处么铁山崩倒压银山盘走珠兮珠走盘密密鸳鸯闲绣出金针终不与人看师云妙喜老祖唱之于前天宁远孙和之于后门前种莴苣莴苣生火筯火筯开莲华莲华结木瓜木瓜忽然攧落地撒出无数无数脂麻何也且要入拍X举赵州与文远论义鬬劣不鬬胜胜者输胡饼远云请和尚立义州云我是一头驴远云某甲是驴胃州云我是驴粪远云我是粪中虫州云汝在彼中作什么远云我在彼中过夏州云把将胡饼来妙喜云文远在驴粪中过夏面赤不如语直赵州贪他少利嬴得箇胡饼检点将来也是普州人送贼毕竟如何鹅王择乳素非鸭类师云当时文远待赵州老汉道我是一头驴便道输却胡饼了也老汉取胡饼就手夺却便行举长沙一夕翫月次仰山云人人尽有这箇事祇是用不得沙云恰是倩汝用去山云你作么生用沙乃与一踏踏倒山起来云尔直下似箇大虫妙喜云皎洁一轮寒光万里灵利者叶落知秋阘茸者忠言逆耳休不休巳不巳小释迦有陷虎之机老大虫却无牙齿当时一踏岂造次蓦然倒地非偶尔众中还有缁素得二老出者么良久云设有也是掉棒打月师云小释迦云你作么生用岑大虫便与一踏尽谓高超物外独步寰中天宁忍俊不禁也拟冷处着把火二大老如斯吐露于建化门头足可观光若是这箇事料掉无交涉举甘贽行者入南泉设斋黄檗为首座行者请施财檗云财法二施等无差别行者羿钱出去须臾复云请施财檗云财法二施等无差别行者乃行䞋妙喜云一等是随邪逐恶云居罗汉却较些子师云恁么X恁么扶起甘贽推倒黄檗不恁么不恁么扶起黄檗推倒甘贽只如恁么中不恁么不恁么中却恁么又作么生师子咬人韩獹逐块举沩山同百丈入山作务丈云将得火来么沩云有丈云在甚处沩把一枝柴吹两吹度与丈云如虫御木妙喜云百丈若无后语洎被典座谩师云百丈却因后语被人覰破带累典座随邪逐恶天宁幸是无事汝等诸人来这里覔箇什么一盲引众盲相牵入火坑以拄杖一时赶散举黄檗示众云汝等诸人尽是噇酒糟汉与么行脚何处有今日还知大唐国里无禅师么时有僧云只如诸方匡徒领众又作么生檗云不道无禅只是无师妙喜云且道是醍醐句毒药句师云杀人刀活人剑具眼者辨取举黄檗一日因南泉问定慧等学明会佛性此理如何檗云十二时中不依倚一物始得泉云莫便是长老见处么檗云不敢泉云浆钱且置草鞋钱教谁还檗休去妙喜云路逢剑客须呈剑不是诗人不献诗师云又是逢便宜又是落便宜举仰山因僧问法身还解说法也无山云我说不得别有一人说得僧云说得底人在甚么处山乃推出枕子沩山闻乃云寂子用剑刃上事妙喜云沩山正是怜儿不觉丑仰山推出枕子巳是漏逗更着名字唤作剑刃上事悞他学语之流便恁么承虗接响流X通将去妙喜虽则借水献花要且理无曲断即今莫有傍不肯底出来我要问你推出枕子还当法身说法也无师云这僧问法身说法蹉过也不知仰山推出枕子又何曾见大小沩山将错就错配作剑刃上事缚作一束秤上秤来八两半斤如无轻重若也当时才见这僧道法身还解说法也无便骤步归方丈岂不是出格宗师免得天下衲僧贬剥举仰山因问香严师弟近日有悟道颂试举看遂举击竹颂山云此是闲时搆置又举一偈云去年贫未是贫今年贫始是贫去年贫尚有卓锥之地今年贫锥也无山云你只得如来禅不得祖师禅又呈一偈云吾有一机瞬目视伊若人不会别唤沙弥山云且喜师弟会祖师禅妙喜云沩山晚年好则剧教得一棚肉傀儡直是可爱且作么生是可爱处面面相看手脚动争知语话是他人师云师兄师弟去年今年论什么道说什么禅总是掉棒打月何异掘地讨天禅禅也无妙也无玄莫把封皮作信传举香严示众云如人在千丈悬崖口䘖树枝手无所攀脚无所踏忽有人问西来意不对则违他所问若对则丧身失命当恁么时作么生即是时有虎头上座云上树即不问未上树请和尚道严呵呵大咲妙喜云吞得栗棘蓬透得金刚圈看这般说话也是泗洲人见大圣师云香严老人曲说方便虎头上座未辨端倪若论激扬此事三生六十劫X举灵云见桃花悟道有颂三十年来寻剑客几回落叶又抽枝自从一见桃花后直至于今更不疑举似沩山山云从缘得入永不退失汝善护持次举似玄沙沙云谛当甚谛当敢保老兄未彻在妙喜云一家有事百家忙师云人无远虑必有近忧直饶百鍊精金不免入炉再煅举睦州见僧来云见成公案放你三十棒僧云某甲如是州云门前金刚为什么竖拳僧云金刚尚乃如是州便打妙喜云虽然无孔笛撞着毡拍板直是五音调畅六律和谐子细检点将来未免傍观者哂且道谁是傍观者良久云不得动着动着打折驴腰师云睦州与这僧二俱作家二俱不作家还有人辨得出么举临济侍德山次山云今日困济云这老汉寐语作么山便打济掀倒禅牀云峯悦云奇怪诸禅德此二员作家一拶一捺略露风规大似把手上高山虽然如是未免傍观者哂且道谁是傍观者喝一喝下座妙喜云云峯与么批判大似普州人径山若见缚作一束送在河里不见道蚌鹬相持俱落渔人之手师云众中道德山临济好手手中呈好手红心心里中红心殊不知用尽自已心笑破他人口举临济垂问有一人论劫在途中不离家舍有一人离家舍不在途中阿那箇合受人天供养妙喜云贼身巳露师云天共白云晓水和明月流X举保寿问胡钉铰云莫是胡钉铰么胡云不敢寿云还钉得虗空否胡云请和尚钉破来寿便打胡云莫错打某甲寿云汝向后遇多口阿师与汝点破在胡后到赵州举前话问不知某甲过在甚处州云只这一缝尚不奈何钉铰于此有省妙喜云直饶钉得这一缝检点将来亦非好手可怜两箇老禅翁却对俗人说家丑师云胡钉铰元不知这一缝当时赵州若不与贼过梯便是踏破百二十緉草鞋也未瞥地在虽然钉铰明得也较保寿三千里举三圣问雪峯透网金鳞以何为食峯云待汝出网来却向汝道圣云一千五百人善知识话头也不识峯云老僧住持事繁妙喜云一人麤似丘山一人细如米末虽然麤细不同秤来轻重恰好径山今日真实告报诸人切忌钻龟打瓦师云透网金鳞以何为食待汝出网来却向汝道冲开碧落松千尺截断红尘水一溪举南院因僧问赤肉团上壁立千仞岂不是和尚恁么道院云是僧便掀倒禅牀院云你看这瞎汉乱做僧拟议院打出妙喜云吾今为汝保任此事终不虗也师云这僧敢在毒虵头上揩痒苍龙颔下批鳞谁不赏他大胆只是末上少了一着自出洞来无敌手得饶人处且饶人举兴化一日云克宾维那尔不久为唱导之师宾云我不入这保社化云会了不入不会不入宾云总不X与么化便打乃云克宾维那法战不胜罚钱五贯设饡饭一堂至明日兴化自白槌云克宾维那法战不胜不得喫饭即便趂出云居舜云大冶精金应无变色其奈兴化令行太严不是克宾维那也大难承当若是如今汎汎之徒翻转面皮多少时也妙喜云云居抝曲作直妙喜道要作临济烜赫儿孙直须翻转面皮始得师云克宾法战不胜兴化据令而行称提临济宗风揭示正法眼藏棒头出孝子佛法无人情当时将谓茅长短烧却元来地不平举石头因药山问三乘十二分教某甲麤知尝闻南方直指人心见性成佛实未明了伏望和尚慈悲指示头云与么也不得不与么也不得与么不与么总不得汝作么生山伫思头云汝因缘不在此江西有马大师子往彼去应为汝说山至彼准前请问马师云我有时教伊扬眉瞬目有时不教伊扬眉瞬目有时教伊扬眉瞬目是有时教伊扬眉瞬目不是山于是有省便作礼马师云子见箇什么道理山云某甲在石头时如蚊子上铁牛马师云汝既如是宜善护持妙喜云好箇话端阿谁会举举得十分未敢相许师云药山只知蚊子上铁牛不知铁牛叮蚊子露柱亲遭一口灯笼无地藏身吓得马大师变作老妙喜我且问你话端从甚么处说起相骂饶你插觜相唾饶你泼水举洞山示众云秋初夏末东去西去直须向万里无X寸草处去始得只如万里无寸草处作么生去后有举似石霜霜云出门便是草山闻乃云大唐国内能有几人妙喜云师子一滴乳迸散十斛驴乳师云贼是小人智过君子举夹山示众云百草头荐取老僧閙市里识取天子云门云虾蟇钻你鼻孔毒虵穿你眼睛且向葛藤里会取妙喜云夹山垛生招箭云门认贼为子虽然如是知恩者少负恩者多师云百草头荐阿谁閙市里识什么举九峯在石霜为侍者因普会迁化众举首座住持峯云须明得先师意始可住遂问先师道如古庙里香炉去冷湫湫地去如一条白练去口边生醭去首座作么生会座云明一色边事峯云未会先师意在不得住座云装香来我若不会先师意香烟起时脱去不得及至香烟才起首座脱去峯乃于背上抚云坐脱立亡即不无首座先师意未梦见在妙喜云两箇无孔铁鎚就中一箇㝡重师云首座坐脱立亡侍者说黄道黑先师意在钩头须信曲中有直若在临济门下三十棒教谁喫才说是非者便是是非人举曹山示众云诸方尽把格则何不与他一转语教他不疑去云门便问密密处为甚不知有山云只为密密所以不知有门云此人如何亲近山云莫向密密处亲近门云不向密密处亲近时如何山云始解亲近门应诺诺妙喜云浊油更点湿灯心师云雪山X南面三千里举干峯示众云举一不得举二放过一着落在第二云门出众云昨日有人从天台来却往径山去峯云明日不得普请便下座妙喜云干峯洗面摸着鼻云门喫饭咬着沙二人蓦地相逢着元来却是旧冤家虽然如是只许老胡知不许老胡会又云彼此扬家丑赖遇无傍观者师云两箇驼子相逢着世上如今无直人举雪峯因僧问古㵎寒泉时如何峯云瞪目不见底僧云饮者如何峯云不从口入赵州闻僧举乃云终不从鼻孔里入僧却问古㵎寒泉时如何州云苦僧云饮者如何州云死峯闻得乃云赵州古佛遂遥望作礼从此不答话妙喜云雪峯不答话疑杀天下人赵州道苦面赤不如语直若是妙喜则不然古㵎寒泉时如何到江扶橹棹出岳济民田饮者如何清凉肺腑此语有两负门若人辨得许你有参学眼师云妙喜老人可谓人平不语水平不流举高亭初往参德山隔江见德山在江岸坐乃隔江问讯山以手招之亭忽开悟便回更不渡江遂返高亭住持妙喜云高亭横趍而去许伊是箇灵利师僧若要法嗣德山则未可何故犹与德山隔岸在师云如今众中商量道高亭见德山不与他说话便去所以妙喜道犹与德山隔岸在还曾梦见高亭么拈起拄杖云便好唤回与一顿且道是赏伊是罚伊X举玄沙示众云诸方尽道接物利生忽遇三种病人来且作么生接患盲者拈搥竖拂他又不见患聋者语言三昧他又不闻患痖者教伊说又说不得且作么生接若接不得佛法无灵验当时地藏出云某甲有眼耳和尚作么生接沙云惭愧便归方丈云门因僧请益云汝礼拜着僧拜起门以拄杖挃之僧乃退后门云汝不是患盲复唤近前来僧才近前门云汝不是患聋门云还会么僧云不会门云汝不是患哑其僧于是有省妙喜云这僧虽然悟去只悟得云门禅若是玄沙禅更着草鞋行脚师云玄沙云门气急杀人彼自无疮勿伤之也举玄沙与天龙入山见虎龙云前面是虎沙云是汝阿虎龙归院乃问适来山中未审和尚尊意如何沙云娑婆世界有四种重障若人透得许出阴界妙喜云也知和尚为人切师云毕竟见箇什么随例道虎虾跳不出斗举云门问直岁什么处去来岁云刈茅来门云刈得几箇祖师岁云三百箇门云朝打三千暮打八百东家杓柄长西家杓柄短又作么生岁无语门便打妙喜云直岁无语自有三百箇祖师证明云门令虽行要且棒头无眼师云大小云门却被直岁勘破举云门示众云闻声悟道见色明心作么生是闻声悟道见色明心乃云观世音菩萨将钱来买胡饼放下手元来却是馒头妙喜拈拄杖云者箇是色卓拄X杖云这箇是声诸人总见总闻那箇是明底心那箇是悟底道喝一喝云贪他一粒粟失却半年粮复卓一下师云汝等诸人不是不闻声因什么不悟道不是不见色因什么不明心云门漝么提撕妙喜漝么判断一曲两曲无人会雨过夜塘秋水深举保福因僧问家贫遭劫时如何福云不能尽底去僧云为什么不尽底去福云贼是家亲僧云既是家亲为什么翻成家贼福云内既无应外不能为僧云忽然捉败功归何处福云赏亦不曾闻僧云恁么则劳而无功福云功即不无成而不取僧云既是成功为什么不取福云不见太平本是将军致不许将军见太平妙喜云丝来线去弄精魂师云家无白泽之图必无如是妖怪举法眼问修山主毫釐有差天地悬隔兄作么生会主云毫釐有差天地悬隔眼云与么又争得主云某甲只与么未审和尚作么生眼云毫釐有差天地悬隔主便拜妙喜云法眼与修山主丝来线去绵绵密密扶起地藏门风可谓满目光生若是径山门下更买草鞋行脚始得何故毫釐有差天地悬隔甚么处得这消息来师云二老汉不会转身句如今忽问天宁毫釐有差天地悬隔时如何向他道昨日有人问三十棒趂出院去也举法眼有时指凳子云识得凳子周匝有余后来云门道识得凳子天地悬隔妙喜云识得凳子好剃头X洗脚虽然如是错会者多师云莫将闲话当闻话往往事从闲话生举修山主示众云具足凡夫法凡夫不知具足圣人法圣人不会圣人若会即是凡夫凡夫若会即是圣人此语具一理二义若人辨得不妨于佛法中有箇入处若辨不得莫道不疑妙喜云点铁化为金玉易劝人除却是非难师云修山主熟处难忘也是胡地冬抽笋举法云因百法座主云禅家流多爱脱空云造前问承闻座主讲得百法论是否主云不敢云云昨日晴今日雨是甚么法中收主无对云云莫道禅家流多爱脱空好主抗声云和尚且道昨日晴今日雨是什么法中收云云四十二时分不相应法中收主乃屈服作礼而谢妙喜云昨日雨今日晴时分不相应三日后看取师云云自帝乡去水归江汉流佛日普照慧辩楚石禅师语录卷第十一音切蒿鍼缄沩攧傀儡拶捺蚌鹬铰揩醭摸虾漝X楚石梵琦禅师语录X卍XXX佛日普照慧辩楚石禅师语录卷第十二颂古侍者胤丘等编举德山小参示众云老僧今夜不答话问话者三十棒时有僧出礼拜德山便打僧云某甲话也未问为什么打某甲山云你是甚处人僧云新罗人山云未跨船舷好与三十棒法眼云大小德山话作两橛圆明云大小德山龙头虵尾雪窦云德山握阃外之威权有当断不断不招其乱底剑要识新罗僧只是撞着露柱底瞎汉涂毒鼓未击早是鸭闻雷漫天网未收跃鳞冲浪来德山老德山老正令当行非草草法眼重加矢上尖圆明更向声前扫千古流芳雪窦师长剑在手亲提持举德山挟复子到沩山上法堂从东过西从西过东沩山默坐不顾德山云无无便下去复云也不得草草遂具威仪见沩山提起坐具云和尚沩山拟取拂子德山便喝当时背法堂着草鞋便去沩山至晚问首座适来新到在什么处首座云当时背法堂着草鞋便去沩山云还识此子么巳后向孤峯顶上蟠结草庵呵佛骂祖去在作家相见无背无面眼似流星机如闪电提起坐具略露锋铓拟取拂子聊乘快便巳后孤峯结草X菴牛头向北马头南举南泉参百丈涅槃和尚丈问从上诸圣还有不为人说底法么泉云有丈云作么生是不为人说底法泉云不是心不是佛不是物丈云说了也泉云普愿只恁么未审和尚如何丈云我又不是善知识争知有说不说泉云普愿不会丈云我太煞为你说了也为人不为人水上捉麒麟说法不说法证龟却成鳖百丈南泉阵势既圆只抛瓦子相击错教千古流传举百丈再参马祖祖举拂子丈云即此用离此用祖挂拂子于旧处侍立少顷祖云你巳后鼓两片皮如何为人丈取拂子举起祖云即此用离此用丈挂拂子祖便喝丈大悟后谓黄檗云我当时被马师一喝直得三日耳聋大丈夫须勦绝才涉商量便成涂辙画饼不可充饥喫盐那能止渴马驹踏杀天下人未是当时这一喝举道吾至一家吊慰渐源抚棺问生耶死耶吾云生也不道死也不道源云为什么不道吾云不道不道后于石霜再举始知落处一日将锹子于法堂上从东过西从西过东霜云作什么源云覔先师灵骨霜云洪波浩渺白浪滔天覔什么灵骨源云正好着力太原孚云先师灵骨犹在生也不道死也不道满口含霜全身入草先师灵X骨廓尔现前不用铁锹斸地从教白浪滔天大可怜不是颠海枯终见底人死脚皮穿举灵山会上有一女子于佛前入定佛勅文殊出之文殊遶女子三遭鸣指一下女子入定俨然文殊遂运神力托至梵天扑下女子亦复俨然佛云非但汝一人出此女子定不得设使千百万亿文殊亦出不得下界有罔明菩萨能出此定佛语未竟罔明从地涌出佛勅令出定罔明遶女子三帀鸣指一下女子遂出定老宿征云文殊是七佛之师为什么出女子定不得罔明为什么却出得一切处是定出入有何拘瞿昙推倒女子罔明扶起文殊咄咄咄嘘嘘嘘觌面相逢不识渠举青原谓石头云人人尽道曹溪有消息头云有人不道曹溪有消息原云大藏小藏从何得头云尽从这里去诸事总不阙有消息无消息谁辨的无消息有消息也奇特大藏小藏从何得生铁蒺藜当面掷举僧问云门佛法如水中月是否门云清波无透路僧云和尚从何得门云再问复何来僧云便与么去时如何门云重叠关山路水中本无月捏目自生花到处覔相似苦哉佛陁耶问前三十棒问后趂出院大小大云门与人通一线举僧问龙牙二鼠侵藤时如何牙云须知有隐身处X始得僧云如何是隐身处牙云还见侬家么藤枝迥秀二鼠难侵不如不异非古非今侬家面目只这是旷劫何人住生死举圆觉经云以大圆觉为我伽蓝身心安居平等性智虗空包不尽大地载不起任是老瞿昙于斯难下觜黄金粧白牯五彩画狸奴脚不离门限长年走长途举僧问雪峯古㵎寒泉时如何峯云瞪目不见底僧云饮者如何峯云不从口入后有僧举似赵州州云不可从鼻孔里入去也僧却问古㵎寒泉时如何州云苦僧云饮者如何州云死雪峯闻之云赵州古佛从此不答话来问不离窠应机非逸格雪峯与赵州一窖俱埋却要知古㵎寒泉初非湛湛涓涓无限盲驴拽磨大鹏背负青天举外道问佛不问有言不问无言时如何世尊良久外道云世尊大慈大悲开我迷云令我得入外道既去阿难问云外道有何所证世尊云如世良马见鞭影而行有言无言俱不问追风骏马犹为钝忽然自肯点头时岂待重将鞭影施谁又何疑巍巍堂堂三界大师举僧问六祖黄梅意旨是甚么人得祖云会佛法人X得僧云和尚还得也无祖云我不得僧云为甚么不得祖云我不会佛法黄梅有甚意旨六祖元是樵夫道我不会佛法茫茫接响承虗若非一笔勾下转见滋蔓难图六六元来三十六长江风紧浪花麤举太原孚上座问鼓山父母未生时鼻孔在什么处山云即今生也鼻孔在什么处孚不肯乃云你问我与你答山云父母未生前鼻孔在什么处孚乃摇扇而巳父母未生鼻孔峥嵘及乎生也大头向下鼓山放过太原太原勘破鼓山拈起手中扇子是非都不相关举干峯示众云举一不得举二放过一着落在第二云门出云昨日有一僧从天台来却往径山去峯云典座今日不得普请赤乌飞白兔走山茶华水酒柳两两不成双三三亦非九夜来海底剔金灯天晓面南看北斗举云巖问道吾大悲菩萨用许多手眼作么吾云如人夜间背手摸枕子相似巖云我会也吾云你作么生会巖云徧身是手眼吾云太煞道只道得八成巖云你又作么生吾云通身是手眼通身徧身是手是眼一物元无十虗充满云巖尽力道只道得八成不是僧繇手徒说会丹青举洞山夏末示众云秋初夏末东去西去直须向万X里无寸艹处去众无语僧举似石霜霜云何不道出门便是草静悄悄閙浩浩閙浩浩静悄悄新丰万里无寸草浏阳出门便是草如今要见二大老鹘眼龙睛何处讨举定山夹山同行定山云生死中无佛则无生死夹山云生死中有佛则不迷生死二人各谓已语亲切往大梅举而质之梅云一亲一疏二人下去次日夹山往问阿那箇亲梅云亲者不问问者不亲夹山住院后举此谓众云我当时失却一只眼雪窦云夹山毕竟不知当时换得一只眼论佛论生死有无俱未是大梅老冻脓失却拄杖子当时各与三十徧界无锥可立特地分别亲疏受他当面涂煳翟支瞎摩醯顶门眼开发人天有何限举赵州云老僧答话去也有解问底致将一问来时有僧出礼拜州云比来抛甎引玉却引得箇墼子下座后法眼举问觉铁觜此意如何觉云与和尚举箇喻如国家拜将相似问云谁人去得有一人云某去得答云汝去不得法眼云我会也照雪横戈撒星排阵索战无功一场气闷老僧答话也岂是教你问抛甎引玉大垂慈脱颠囊锥徒逞俊觉铁觜觉铁觜看看平地波涛起举马祖百丈西堂南泉翫月次祖指月问西堂正当X恁么时如何西堂对云正好供养问百丈丈对云正好修行问南泉泉拂袖便去祖云经入藏禅归海惟有普愿独超物外描也描不成画也画不就大地与山河光明处处透百丈西堂供养修行金舂玉应虎步龙骧独有南泉较些子星流不问三千里举金牛行食次问庞居士云生心受食净名巳诃去此二途居士还甘否士云当时善现岂不作家牛云岂干他事士云食到口边被人夺却牛便行食士云不消一句子金牛勾贼破家庞公据欵结案往来古路翛然翻忆净名善现一句子没疏亲锦上铺花色转新举师祖问南泉摩尼珠人不识如来藏里亲收得如何是藏泉云王老师与你往来者是藏雪窦云草里汉祖云直得不往来时如何泉云亦是藏雪窦云雪上更加霜祖云如何是珠泉云师祖祖云诺雪窦云百丈竿头作伎俩未是险若向箇里着得一只眼宾主瓦换便能深入虎穴或不恁么直饶师祖悟去也是龙头虵尾汉声前抛不出句后覔无踪今古强描邈堕他光影中摩尼珠作么会提起金鎚百襍碎举僧问药山如何是道中至宝山云莫谄曲僧云不谄曲时如何山云倾国不换道中至宝倾国不换舍已从人药山老汉分明莫X谄曲万古归一贯白璧与黄金从教泥土贱举僧问云门学人不起一念还有过也无门云须弥山须弥山见何难日昼月夜地濶天宽君不见神光断臂立深雪覔不得心心自安举僧问投子一大藏教还有奇特事也无子云演出一大藏投子一言旋干转坤指不自触舌何可扪量外提持兮尽同魔说目前包裹兮三世佛冤也无妙也无玄可怜寻剑客空认刻舟痕举智门问五祖戒和尚暑往寒来则不问林下相逢事若何戒云五凤楼前听玉漏门云争奈主山高案山低戒云须弥顶上击金钟耳卓朔头鬔松斩钉截铁逸格超宗五凤楼前听玉漏须弥顶上击金钟举本仁示众云寻常不欲向声前句后鼓弄人家男女何故且声不是声色不是色僧问如何是声不是声仁云唤作色得么僧云如何是色不是色仁云唤作声得么僧无语仁云且道为汝说答汝话若人辨得许你有箇入处沙里寻油炉边听水非色非声满眼满耳不施本分钳鎚空费自家唇齿问到甚时休答从何处止比他临济德山直是白云万里举云门问僧云古佛与露柱相交是第几机僧无语X门云你问我与你道僧遂问门云一条绦三十文僧云如何是一条绦三十文门云打与代前语云南山起云北山下雨云门跛脚师只有一张口嚼碎太虗空须弥颠倒走南山起云北山下雨知音何在频频举举教中道未离兜率巳降王宫未出母胎度人巳毕一二三四五六七七六五四三二一一言勘破维摩诘鼻孔眼睛俱打失黑如漆明如日四溟东海流般若波罗蜜举僧问云门生死到来如何回避门云在什么处华落华开月圆月缺寒则普天普地寒热则普天普地热踏着秤锤硬似铁瓮里何曾失却鼈举丹霞初见马祖以两手托㡤头祖云吾非汝师南岳石头处去霞遂至石头如前托㡤头头云着糟厂去霞依童行次一日石头为众云今日斋后普请刬佛殿前艹众竞具锄锹霞独洗头捧剃刀于石头前胡跪头云作什么霞云请师刬艹石头笑为剃发唿为授戒霞掩耳而去却回江西马祖院骑圣僧项众惊报马祖祖亲来见乃云我子天然霞遂作礼云谢师安名祖问甚处来霞云石头来祖云石头路滑子莫曾跶倒么霞云若跶倒则不来也剔起便行太迟钝生石头刬草马祖安名黄河水清丹山凤鸣见斯人兮驾驭峥嵘举云门示众云干坤之内宇宙之间中有一宝祕在X形山着灯笼向佛殿里拈三门安灯笼上有句无句是住非住形山在这里宝在甚么处陵宇宙铄干坤灯笼佛殿及三门从来没一丝头许北地黄河彻底浑举雪峯示众云尽大地撮来如粟米粒大抛向面前漆桶不会打鼓普请看熬山店上成道象骨峯前入草三箇木毬辊来一粒粟米全该直饶打鼓普请看只在目前人不见举僧问马祖如何是佛祖云即心即佛即心即佛亘古亘今虗空扑落大地平沈昨夜三更曰卓午大虫咬杀南山虎举僧问马祖如何是佛祖云非心非佛非心非佛将错就错不入丹青如何描邈桃花雪白李花红日出西方夜落东举马祖与百丈同游山见野鸭子飞过祖云是什么丈云野鸭子祖云向什么处去也丈云飞过去也祖将百丈鼻孔扭丈作忍痛声祖云何曾飞去丈于此有省野鸭子飞过去有来由无覔处杻鼻从教痛彻天师资切忌寻言路言路绝千里万里一条铁举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云镜清今日失利又僧问明教新年头还有佛法也无教云无僧云年年是好年日日是好日X为什么却无教云张公喫酒李公醉僧云老老大大龙头虵尾教云明教今日失利新年头佛法一有还一无明教与镜清同归固殊途张公喫酒李公醉赢得清风动天地举僧问琅玡清净本然云何忽生山河大地玡云清净本然云何忽生山河大地其僧有省同不同别非别机夺机楔出楔山河大地红炉雪莫问如今谁动舌举僧问长沙本来身还成佛否沙云你道大唐天子还刈茆割稻否僧云成佛又是何人沙云是你成佛知不知成佛不成佛有言殊未亲大唐天子贵不是刈茅人无端拈出本来身巳是重添镜上尘举僧问百丈如何是奇特事丈云独坐大雄峯僧礼拜丈便打仰面不见天低头不见地独坐大雄峯全明奇特事龙唫雾起虎啸风生大家携手向峥嵘举僧问香林如何是室内一盏灯林云三人证龟成鳖拨动竿头线来三室内灯本无恁么事今古竞头争自从香林扑灭谁敢证龟成鳖君不见德山棒临济喝但有纤毫带影来金刚宝剑当头截举麻谷持钖见章敬遶禅牀三帀振钖一下卓然而立敬云如是如是后到南泉亦遶禅牀三帀振钖一X下卓然而立泉云不是不是谷云章敬道是和尚为什么却道不是泉云章敬则是是汝不是此是风力所转终归败坏如是如是勐虎插翼不是不是青天霹雳遶牀振钖归风力一句了然超百亿举僧问药山平田浅草尘鹿成羣如何射得尘中尘山云看箭僧便放身倒山云侍者拖出这死汉僧便起走山云弄泥团汉有什么数尘中尘谁解举射不着有甚数千千万万弄泥团到此方知发箭难试与诸人发箭看乃云中也又云过也举云门示众云药病相治尽大地是药那箇是自已拈却药病不立自已一切时中迥无依倚了事衲僧坐在这里国有宪章三千条罪举干峯示众云法身有三种病二种光须是一一透得始解稳坐虽然如是更须知有照用同时向上一窍始得云门出众问云只如庵内人为什么不见庵外事峯呵呵大笑门云犹是学人疑处在峯云子是什么心行门云也要和尚相委悉峯云直须恁么始解稳坐十字街头问路三千里外知音干峯呵呵大笑云门不是好心子期端可铸黄金山未高兮水未深举灵云见桃花悟道有颂三十年来寻剑客几回落叶又抽枝自从一见桃花后直至如今更不疑玄沙X云谛当甚谛当敢保老兄未彻在车不横推理无曲断两箇五伯元是一贯春至桃花满树红为谁开口咲东风玄沙有语无人识只要重论汗马功举云门问洞山近离甚处山云查渡门云夏在甚处山云湖南报慈门云几时离彼中山云今年八月门云放你三顿棒次日洞山往问昨蒙和尚放某三顿棒未审过在什么处门云饭袋子江西湖南便恁么去洞山大悟近离查渡夏在报慈一一通来历一一绝思惟放汝三顿棒天下人标榜照雪吹毛光晃晃举三圣问雪峯透网金鳞以何为食峯云待你出网来向你道圣云一千五百人善知识话头也不识峯云老僧住持事烦透网金鳞以何为食待汝出网来话头也不识放行把住把住放行不知白雪阳春曲更有何人和得成举僧问赵州见说和尚亲见南泉是否州云镇州出大萝卜赵州亲见南泉鼻孔元无半边镇州出大萝卜天下衲僧取则打破漆桶坐断舌头芦花明月夜随意泊渔舟举陆亘大夫谓南泉云肇法师也甚奇怪解道天地与我同根万物与我一体泉云大夫陆应诺泉指花X云时人见此一株花如梦相似天地同根万物一体金不愽金水不洗水此一株花如梦相似陆亘大夫南泉老子举云门示众云十五日巳前则不问汝十五日巳后道将一句来众无对自代云日日是好日暑往寒来东涌西没韶阳老人舌头无骨一句绝商量日日是好日咄肯与时人作窠窟举僧问洞山如何是佛山云麻三斤物见主眼卓竖水中月作么取提起麻三斤休教地主嗔输纳官租了天地一闲人举雪峯示众云三世诸佛在火𦦨里转大法轮玄沙云火𦦨为三世诸佛说法三世诸佛立地听三世诸佛一堆红𦦨若说若听无剩无欠雪峯与玄沙父子真冤家麻上生绳犹自可那堪绳上更生虵举东寺问仰山甚处人山云广州寺云我闻广州有镇海明珠是否山云是寺云作何颜色山云黑月则现白月则隐寺云子还带得来么山云带得来寺云何不呈示老僧山云诺慧寂昨到沩山亦被索此珠直得无言可对无理可伸寺云真师子儿大师子吼举世无伦匹当机有舒卷须弥山不高沧浪水犹浅觌面相呈镇海珠黑月白月空名模真师子儿大师子吼头上着枷脚下着杻仰山幸自可怜生奈何东寺扬家丑X举赵州示众云至道无难唯嫌拣择但莫憎爱洞然明白才有言语是拣择是明白老僧不在明白里汝等还护惜也无僧问既不在明白里未审护惜箇什么州云我亦不知僧云和尚既不知为什么不在明白里州云问事则得礼拜了退本无亏曾不隔谁拣择是明白心愤愤口喃喃几度浮云生碧落依然明月照寒潭举石头示众云言语动用没交涉药山云非言语动用亦没交涉头云我这里针札不入山云我这里如石上栽花辊芥投针买铁得金把毡拍板弹没絃琴承虗接响人无数到底难传太古音举雪峯示众云望州亭与诸人相见了也乌石岭与诸人相见了也僧堂前与诸人相见了也后保福举问鹅湖僧堂前则且置什么处是望州亭乌石岭相见鹅湖骤步归方丈保福便入僧堂现前碧绿间青黄万象森罗不覆藏揭示雪峯相见眼望州乌石与僧堂古人恁么道只道得一半那一半君自看举代宗皇帝问忠国师和尚百年后所须何物国师云要箇无缝塔子帝云请师塔样国师云会么帝云不会国师云吾有付法弟子躭源却谙此事请诏问之国师迁化后帝召躭源问此意如何躭源呈颂云湘之南潭之北中有黄金充一国无影树下合同舡X瑠璃殿上无知识只这箇无缝塔上下四维十方周帀长天月落兮影绝光沈大海波生兮声传响答峭巍巍风飒飒与他知识何交涉举石头见药山坐次问你在此作什么山云一物不为头云恁么则闲坐也山云闲坐则为也头云汝道不为不为箇什么山云千圣亦不识石头以颂赞之从来共住不知名任运相将只么行自古上贤犹不识造次凡流岂可明一物不为合水和泥千圣不识随声逐色无绳自缚数如蔴客至烧香饭后茶举云门示众云人人尽有光明在看时不见暗昏昏作么生是光明众无对自代云僧堂佛殿厨库山门青山青白云白玉转珠回龙腾凤跃佛殿与山门到此俱拈却眼里瞳人吹尺八举世尊生下周行七步目顾四方一手指天一手指地自云天上天下惟我独尊九龙吐水自空来衬足金莲徧地开天上人间藏不得这回未免出胞胎独称尊向谁说错承当第二月且如何是第一月咄举雪峯住菴有二僧到峯见以手托菴门放身出云是什么僧亦云是什么峯低首归菴其僧后至巖头头问云雪老有何言句僧举前话头云雪峯道什么僧云雪峯无语头云噫我悔不当初向伊道有箇末X后句我若向伊道巳后天下人不奈雪老何僧至夏末举此话请益头云汝何不早问僧云不敢造次头云我虽与雪峯同条生不与雪峯同条死要识末后句只这是巖头末后句对面三千里虽与雪峯同条生不与雪峯同条死只这是是何物为君打破精灵窟举天平从漪和尚行脚在西院常云今时莫道会佛法只觅箇举话底人也难得一日从西院法堂下过西院高声唤从漪频举首院云错行三两步院又云错院云适来两错是老僧错是上座错平云是从漪错院云错错少顷院云上堂且在此度夏待与你商量这两错定当时便去后住天平示众云老僧当年行脚被业风吹到汝州西院有箇思明长老勘我两错便待留我过夏待共我商量我不道恁么时错我未行脚发足南方行脚时早知道错了也应病与药且下两错从公处断直须出院天平老天平老休懊恼客行何似归家好却把住道道道举踈山在香严严一日上堂有僧问不慕诸圣不重已灵时如何严云万机休罢千圣不𢹂疎山作呕吐势严云师叔不肯那山云不得无过严云过在甚处山云万机休罢犹有物在千圣不𢹂亦从人得严云师叔莫道得么山云还我法座与你道于是严令陞座如前问之山云何不道肯诺不得全严云肯又肯箇什么诺又诺箇什么山云肯则肯他诸圣诺则诺X于已灵严云师叔恁么道也须倒疴三十年始得后住疎山常病返胃一日举此问镜清病僧肯诺不得全道者作么生会清云全归肯诺山云不得全又作么生清云箇中无肯路山云始惬病僧意良工列规矩古鑑辨妍𡟎掉臂过关者难藏毫发私石火钝电光迟不留肯诺切忌针锥闲把一枝无孔笛逆风吹了顺风吹举赵州问南泉如何是道泉云平常心是道州云还许趣向也无泉云拟向即乖州云不拟争知是道泉云道不属知不属不知知是妄觉不知是无记若真达不疑之道廓同大虗岂可强是非耶州于言下大悟南人不相耳北人不相鼻眉毛在眼上鼻孔里出气巍巍堂堂炜炜煌煌剑号巨阙珠称夜光莫动着动着三十棒举百丈每至陞座常有一老人听法一日众去老人独留丈云汝是何人老人云某非人然某缘五百生前迦叶佛时曾住此山错答学人一转语所以五百世堕野狐身今欲举此话请和尚为答丈云汝试举看老人云大修行底人还落因果也无某对云不落因果丈云汝问我与汝道老人遂问大修行底人还落因果也无丈云不昧因果老人遂悟得脱野狐身化去百丈野狐苏卢苏卢不落不昧悉哩悉悉哩三三X两两过辽西一双红杏换消棃举风穴在郢州衙内陞座示众云祖师心印状似铁牛之机去即印住住即印破只如不去不住且道印即是不印即是时有卢陂长老出问某甲有铁牛之机请师不搭印穴云惯钓鲸鲵澄巨浸却嗟蛙步辗泥沙陂伫思穴便喝云长老何不进语陂拟议穴便打一拂子云长老还记得话头么试举看陂拟开口穴又打一拂子牧主云将知佛法与王法一般穴云见箇什么道理主云当断不断返招其乱穴便下座铁牛机不搭印堪笑卢陂冲雪刃兴化端然坐受降纤尘不犯碧油幢李将军有嘉声在赫赫神威临四海举僧问洞山寒暑到来如何回避山云何不向无寒暑处回避僧云如何是无寒暑处山云寒时寒杀阇棃热时热杀阇棃闭门造车出门合辙换斗移星拈日作月寒时寒热时热木马走如烟泥牛流出血举金牛每至食时自𢹂饭至僧堂前抚掌呵呵大笑云菩萨子喫饭来菩萨子喫饭来后僧问长庆菩萨子喫饭来意旨如何庆云大似因斋庆赞又僧问大光长庆道因斋庆赞意旨如何光作舞僧便礼拜光云作么生会僧亦作舞光云这野狐精金牛一盘饭特地糁椒姜不中饱人喫徒劳舞袖长这僧若是英灵汉毛孔犹须七日香X举疎山示众云病僧咸通年巳前会法身边事咸通年巳后会法身向上事云门出问云如何是法身边事山云枯桩门云如何是法身向上事山云非枯桩门云还许学人说道理也无山云许门云只如枯桩岂不是明法身边事山云是门云非枯桩岂不是明法身向上事山云是门云未审法身还该一切也无山云法身周徧争得不该门指净瓶云还有法身也无山云莫向净瓶边覔门云诺诺勐虎口中夺鹿饥鹰爪下分兔疎山撞着云门可见寰区独步咸通巳后咸通前法身向上法身边一条红线两人牵只是当时话未圆举台山路上有一娑子僧问台山路向甚处去婆云蓦直去僧才行婆云好箇阿师便恁么去前后僧问皆如此后有僧举似赵州州云待我为你勘破这老婆遂往问台山路向甚处去婆云蓦直去州才行婆云好箇阿师又恁么去州归举似大众云我为你勘破这婆了了也老宿拈云什么处是勘破处先行不到末后太过赵州屋里坐勘破台山婆师子咬人韩獹逐块七百甲子老儿今日和赃捉败举云门示众云闻声悟道见色明心作么生是闻声悟道见色明心举手云观世音菩萨将钱买胡饼放下手元来却是馒头韶阳老人口头声色稻麻竹苇衲僧几箇解知端的元来胡饼是馒头大丈夫儿合自由X举镜清问僧门外什么声僧云雨滴声清云众生颠倒迷已逐物僧云和尚作么生清云洎不迷已僧云意旨如何清云出身犹可易脱体道应难雨滴声若为听不迷已谁侧耳为复声来耳畔为复耳往声边两岸俱玄一不全举南泉示众云昨夜文殊普贤起佛见法见每人与二十棒贬向二铁围山了也赵州出众云和尚棒教谁喫泉云王老师有什么过州礼拜泉下座归方丈二铁围山佛见法见南泉赵州惯得其便穷则变变则通风从虎兮云从龙举雪峯问僧近离甚处僧云覆船峯云生死海未度为什么覆却船僧无语覆船代云渠无生死雪窦代云久响雪峯生死海无边不知谁解度覆船一句子截断两条路雪窦老徒唠唠我王库内无如是刀举僧问云门如何是一代时教门云对一说讶郎当对一说胶柱调絃掉棒打月出头天外是何人鼻孔依前搭上唇举僧问云门不是目前机亦非目前事时如何门云倒一说谁当机倒一说七纵八横千差万别石田唤起土牛耕无种灵苗徧界生举沩山问仰山云天寒人寒仰云大家在这里沩云何不直说仰云适来也不曲和尚如何沩云且须随X流沩山仰山天寒人寒随流一句万种千般盘走珠珠走盘凭君子细好生观不增不减金刚体无圣无凡赤肉团举世尊于一处九旬安居至自恣日文殊倐来迦叶问今夏在何处安居文殊云在三处安居迦叶于是白众欲摈文殊出才举犍槌乃见无量佛剎一一佛所有一一文殊一一迦叶举槌欲摈之世尊于是告迦叶云汝今欲摈出那箇文殊唯一文殊无二文殊百千万亿徧满尘区可惜饮光尊者当时蹉过了也既然举起槌来何不便挥一下见之不取千载难忘总是丧车后药囊举巖头示众云涅槃经道吾教意如涂毒鼓击着远近闻者皆丧僧问如何是涂毒鼓头亚身云韩信临朝底涂毒鼓闻者丧多少死人平地上死中得活是非常堪与丛林作榜样韩信临朝知不知突出当阳举话时举文殊问菴提遮女生以何为义女云生以不生生为生义殊云如何是生以不生生为生义女云若能明知地水火风四缘未曾自得有所和合而能随其所宜以为生义殊云死以何为义女云死以不死死为死义殊云如何是死以不死死为死义女云若能明知地水火风四缘未曾自得有所离散而能随其X所宜以为死义生以不生生为生冬瓜挂在胡芦棚死以不死死为死蟭螟眼中放夜市和合离散各随所宜毕竟他是阿谁举归宗示众云吾今欲说禅诸子总近前大众进前宗云汝听观音行善应诸方所僧问如何是观音行宗弹指云诸人闻么僧云闻宗云一队汉向这里覔箇什么以拄杖打趂呵呵大笑归方丈归宗一弹指剎剎尘尘从定起眼里着得百千万亿须弥山耳里着得不可思议大海水观音行何可拟少林谩说分皮髓佛日普照慧辩楚石禅师语录卷第十二音切胤舷阃撞挟复锋铓勦斸咄嘘觌牯蔓峥嵘悄浏醯甎墼逞骧翛绦锤锄驭扭刈麈漪懊妍𡟎陂鲸鲵蛙伫饭糁倐X楚石梵琦禅师语录X卍XXX佛日普照慧辩楚石禅师语录卷第十三佛祖偈赞上侍者文晟正隆等编栴檀瑞像赞至治三年岁在癸亥六月被诏至京师八月诣白塔寺观优填王所刻栴檀瑞像百拜稽首而为之赞不取一法如微尘不舍一法如秋毫我常如是见于佛而亦无见不见者善哉优填亦如是不取不舍于释迦目连神足亦复然三十二匠无不尔所以成此栴檀像八十种好皆具足惟于世间无取舍乃能取舍于世间众生心欲种种殊佛之所化亦差别众生不孝化以孝是故为母昇忉利众生不慈化以慈是故复从忉利下世间尊邪而背正是故去覇而就王欲令闭恶开大道示现如斯来去相咨尔十方瞻礼众作是观者名正观我今稽首释迦文剎剎尘尘为垂证王振鹏手画栴檀瑞像赞佛在天宫度母亲优填刻像㝡称真永传瑞相三千界精选良工四八人只有梵音雕不得若非宿福覩何因区区色见声求者蹉过如来妙相身阿育王所造佛真身舍利塔赞无忧王铸小浮图八万四千同一鑪每塔中藏真舍X利众生共礼佛形躯梵天影现紫金剎绝顶光标明月珠我等有缘能供养尽尘沙界证毗卢多宝佛塔赞无量劫来多宝尊全身在塔至今存五千栏楯绕龛室万亿金铃垂宝旛此日听经从地涌满空奏乐雨花繁须知两佛跏趺坐度尽众生始掩门释迦文佛赞三世如来共一心一心不隔去来今然灯授记缘无得般若谭空叹甚深穷子摄归安养士道场唱出涅槃音云门最是知恩者解向禅流痛处针无量寿佛赞浊恶众生信可悲不投慈父更投谁一家教摄三乘众九品莲开七宝池得佛来从无量劫临终念在剎那时愿门六八容人入入者皆成出世师弥勒尊佛赞弥勒何时不降生人间天上但称名伽蓝始向晨朝入正觉俄闻暮景成三会度人虽有限一心作佛本无程从初念念修慈忍大地山河似掌平第一祖摩诃迦叶赞昔者如来灭度时丁宁衣法好传持头陀行满无双士优钵花开第二枝鸡足山中待弥勒龙华会上付伽梨古今一念超三际佛祖相传信在斯第二祖阿难尊者赞轮王伯仲法王资第一多闻只我师毕钵巖前诸漏X尽修多藏里几生持来从旷劫无传授唱出三乘任设施堪咲诵苕忘帚者也言芥子纳须弥第三祖商那和脩赞九枝秀草自然衣未出胎来早巳披昔日世尊曾记我百年罗汉更由谁火龙始信慈悲大神力还因懈慢施毕竟无心又无法何妨弟子去求师第四祖优波毱多赞性十七耶年十七时人到此尽沉吟眼前固是难开口发白由来不属心文室盈筹多士至三尸脱顶众魔钦吾徒往往如亡剑伹向船舷刻处寻第五祖提多迦赞不为身心自出家绍隆佛种竟谁耶分明指示声前路切忌添栽眼里花梦见日轮高出屋行随仙众尽除邪最初一念须真正只忍中间报分差第六祖弥遮迦赞无心无法又无师悟了还同未悟时不见此门成解脱都忘前劫遇阿私在今幸得空诸漏临灭何妨露一奇截断死生身便是八千仙侣莫狐疑第七祖婆须蜜赞金色祥云雉堞间道逢六祖便承颜手持酒器长吟啸身在城隍任往还却话檀因无量劫须知佛果不相关临终示现慈三昧化火焚躯只等闲第八祖佛陀难提赞迦摩提国小瞿昙肉髻如珠出翠岚义论𠇾夸风凛X凛心明不在口喃喃无言喫棒知多少有语投机落二三后代儿孙徒费力森罗万象却能谭第九祖伏䭾密多赞毗舍罗家起白光便知此有圣人藏年过五秩瘖无语意恐双亲爱未忘诸佛尚言非我道后昆何处见空王随机化物来中印所至青山是道场第十祖脇尊者赞六十年中处母胎待他白象送珠来中天竺有难生号优钵花从此地开不夜祥光流日月无眠宝席委尘埃重茵更着高高枕后世禅流可叹哉第十一祖富那夜奢赞地性无常可变金众生但向外头寻去来不定心非佛问答纵横佛是心语妙须教真性显情消岂受妄缘侵前贤后圣清规在华叶重重覆祖林第十二祖马鸣大士赞不识方为识佛身前身了了是蚕身大心自足收龙藏深愿何妨度马人毗舍离王名不杇波罗奈国化方新有无作者功殊胜到处随机转法轮第十三祖迦毗摩罗赞初现神通亦异哉转魔成佛始心开三千眷属归依后五百神僧羯磨来巨海包含真性海仙才变化岂庸才众生不必论凡圣只一毫端摄九垓第十四祖龙树尊者赞深山孤寂断人踪大树潜藏五百龙常愿求师殊未X遇有缘闻法幸相逢人间但爱生天福座上俄瞻满月容到此不明无相理迷云犹鎻一重重第十五祖迦那提婆赞佛性犹如满月轮堂堂无相实为真从师听法开心地彻水投针显智人福业翻成调御业邪因转作涅槃因巴连弗邑长幡下葢色骑声一句亲第十六祖罗睺罗多赞无情说法有来由木菌前身是比丘父子同餐今未巳因缘报复后当𠇾释尊巳记千年事教主宜为众圣俦指点梵宫金钵饭师资赢得饱齁齁第十七祖僧伽难提赞过去娑罗树王佛还生尘世尊羣迷俄因半夜天光照直至高巖石窟栖金在井中元不动饭来天上为谁擕我无我故成于汝此事分明觌面提第十八祖伽耶舍多赞紫云如葢出峯头童子方持宝鑑游正是善机年百岁兼将道德继前修风铃但为心鸣起花果还因地种求内外无瑕何所表莫教错认水中沤第十九祖鸠摩罗多赞才闻扣户忽生疑此舍无人答者谁万里云端吐明月千寻水底见摩尼驰求佛祖缘何事放舍身心正此时一念不生三际断元来鼻孔大头垂第二十祖阇夜多赞此心清净无生灭寂寂灵灵现在前入得此门皆是X佛向来诸祖本无传重牙石虎山中吼阔角泥牛水底眠若更厌人谈罪福不惟堪咲亦堪怜第二十一祖婆修槃头赞此日头陀徧行名前身长乐国中生杖榰画佛亲曾忏祖继空宗道巳成光度入门回礼竟刍尼同产宝珠明了知宿业由心现篇聚须当识重轻第二十二祖摩拏罗赞舍父从师恰壮年亭亭一朵火中莲王宫但作浮云想祖位亲承列圣传宴坐何甞嫌聚落游行只是化人天因思后世多庸妄谁汎如来大法船第二十三祖鹤勒那赞第四劫中为比丘龙宫赴会引缁流今来众鹤飞相伴总为当时德不脩七佛金幢曾有祷二人绯素本同俦阇维复向空中现舍利还将一塔收第二十四祖师子尊者赞道人何必用心求毕竟无心是道流弟慧方嗟龙子夭魔强未免鹤师忧白虹直贯缘吾党黑气横分信有由且把伽梨传嫡嗣蕴空不复较恩讐第二十五祖婆舍斯多赞婆舍斯多是两生彼身才坏此身成方当左手开拳日始得神珠照座明五十九番邪论伏一千余载祖风清先师表信衣难燬足使天魔外道惊第二十六祖不如蜜多赞昔年为法受拘笼今日还归太子宫本愿出家为佛X事须来嗣祖振玄风年深愈䔍沙弥敬地动皆知羯磨功将度众生有何法且教梵志伏神通第二十七祖般若多罗赞无父无名世混融若非智眼莫能穷当知佛国大势至即是王都缨络童印度不居玄化外真丹皆在妙心中他年二子弘吾道一箇西行一箇东第二十八祖菩提达磨赞一言尽破六宗迷在国还除异见非汉土初来空圣谛梁王不免挫天威度僧造寺难论德断臂安心未入微留得少林花木在翩翩只履自西归第二十九祖慧可大师赞愽览羣书有正知少林大士是吾师愿教句下闻心要来向庭前立雪时徧界皆空无一物众生不了谩多知屠门酒肆元平等肯舍冤亲别起慈第三十祖僧璨大师赞当念推寻罪性空不居内外不居中吾人欲忏如何忏底处藏风更有风十载往来无定所多方檀信此心同平生最爱罗浮好末后依前葬皖公第三十一祖道信大师赞无人缚汝谩嗟吁何更来求解脱乎到此身心俱放舍从前苦乐免囚拘破头山上云如葢武德年中事巳符天子诏来堪一笑浮生万事总区区第三十二祖弘忍大师赞拾得黄梅路上儿能言佛性早非痴前生过去身何X限此日还归母未知但缺如来七种相傍分信祖一横枝中宵有客传衣去不复陞堂众始疑第三十三祖慧能大师赞本是新州负担郎偶闻市客诵金刚便投五祖参禅去却笑三更写偈忙议论风幡从此定流传衣钵至今藏谩人自谓来无口不道坛经话更长文殊大士赞阎浮东北最清凉此有文殊妙吉祥紫府山川行道处黄金宫殿摄身光十千菩萨为徒众五百那伽护道场虽是当来普见佛看他伎俩亦寻常普贤大士赞如来长子普贤尊行愿宏深口莫论一色烂银铺世界六牙香象振干坤无边剎海微尘数不可思议大法门始末何曾离当念凡夫只是弄精魂观音大士赞海上名山多圣贤慈悲愿力最居先面如宝月当三五化等油云覆大千缨络聚中常说妙栴檀林里每谭玄何时此界无生佛直待虗空落地年过去如来正法明须知佛道巳圆成再为菩萨酬深愿常向娑婆度有情巡礼宝陁巖上去引归极乐国中生六根互用君知否满耳青黄满眼声东大洋西西海南海云深处善财参山头有月光流永水面无风影在潭自远寻声先救苦因闻入理併除贪阎浮界上根尤胜日夜香灯共一龛X前观音即后观音不离众生信解心三十二身随所应百千万劫在如今根尘尽向声尘脱业海咸归愿海深早晚莲舟蒙救度盲龟值木芥投鍼本自端居不动身随机说法化天人波间顿现孤轮月雪里潜行万国春迷去有情偿业果悟来无耳着声尘堂堂密密圆通境大地山河为指陈文殊子细拣圆通一一根门一一功诸圣尽推闻理妙六尘皆到用时空隔垣响彻无遐迩入道言诠有始终收得光明如意宝利人利已乐何穷圣师莫把古今论真教难将体用分无相未甞离有相我闻终不异他闻全凭一念慈悲力亦借多生定慧熏末法比丘皆可证如来实语不欺君遥瞻补怛洛伽山小白花开正可攀拍岸潮声时浩浩穿林鸟语日关关普门一品长宣诵薄福众生当等闲只箇闻思修不昧经行坐卧见慈颜东林僧景潜一夕梦观音大士谓曰我以三珠施女起起檀越来矣明日某氏至愿庄严宝像因发像腹得方寸之镜一银泥细书经一瑠璃瓶一瓶之大如指三舍利于中跃跃有光出试以铁锥锥陷而舍利无损余适见之百拜稽首而为赞曰世间之声皆以耳听而此大士独以眼观眼既观声耳亦听色色不自色声不自声一心不生六用俱寂以俱寂故能兴大悲以大悲故度诸众生或为画师自画其像或为雕者自雕其形或现鹰巢或现蛤㲉X及种种相而此大悲无兴大悲受大悲者我作是说如眼于色如耳于声虽不可取要不可灭皆如幻故皆如梦故稽首如幻如梦之像稽首如幻如梦之经稽首如幻如梦之珠稽首如幻如梦之镜愿令如幻如梦之众皆悟如幻如梦之心皆成如幻如梦之佛稽首此方真教体广大无碍徧沙界随诸众生颠倒想一切所求无不获虽应其身三十二所说法句惟一音此音不从舌根生亦复不从耳根入如是六处本寂灭故称名者得解脱我亦证此解脱门与观世音等无异异无异者亦寂灭亦无寂灭寂灭者故我同是观世音一切众生亦同证凡心净如水圣化圆如月一影落千波高低共澄彻本来非垢净岂复论圆缺同一不思议如何妄分别我观观音氏体用俱超绝于此蚌蛤中摄受微尘剎弹指阿僧祇大千一毛发衣冠俨可数缨络知谁设欲将心喻珠乃以身为舌大启圆通门令除烦恼结随机三十二一一炽然说说者言语断听者心行灭大士长现前清凉洗炎热湛然不动体若虗空高下随入根尘互融在耳何观幽谷传声而答响在眼何听春华发色而耀丛大地山河咸宣妙智金石丝竹尽演圆通顶奉如来之像眉横帝释之弓烁迦罗首清净宝目母陁罗臂皆具八万四千无求而不得者众生行住坐卧长在其中只者蒲萄新卷叶都因幻妄显全功X我观三界尘劳羣生扰攘自性不明贪欲所障溺于苦海随于识浪从劫至劫舍妄取妄故闻思大士以慈悲方便为莲叶之舟出而置之于彼岸之上顿明自性不向外寻观音即汝汝即观音称名者同六十二亿恒沙菩萨之福逗机则异三十二应国土说法之身法身无为不堕诸数无方不现无感不赴我观此像如月在天其轮虽一而光徧百川者焉空觉觉空觉空空觉重重幻灭念念道圆统八万四千波罗蜜门为一普门无门可辟即不可思议妙观察智为一圣智无智可诠烈燄堆中捞得月须弥顶上浪翻天一称名拔无量苦一覩相与无量乐不动神情而顿现十方普运悲智而长居五浊闻无所闻觉无所觉长天月皎兮片石云收大野风生兮四溟潮落宴坐盘石心无所缘冥应万机道何可议能使苦者乐晦者明夭者寿死者生听十方之色像观徧界之音声巍巍乎荡荡乎葢不可得而名也念念兴慈运悲人人离苦得乐一瞻一礼同证常住法身若圣若凡咸令成等正觉久从无量劫中来月在沧波捞不着眼里耳里鼻里小千中千大千随一有情受苦便蒙大士哀怜水在地月在天真体堂堂在目前天上月水中月同古今共圆缺只这圆通门何曾费X言说大海茫茫一叶莲虗空有尽香无绝圣师无所说童子无所闻青山自青山白云自白云拣尽圆通二十五文殊之辩谩纷纷一卷普门品纵横在笔头通身无影像满纸黑蚍蜉虗空扑落须弥碎度尽众生愿未休大士众生父众生大士儿父怜儿最苦宁不起慈悲芳草座绿杨枝正是全超八难时随类应身即身为舌其圆通门炽然常说能以眼听音无间歇巍巍堂堂常住不灭篮不见鱼通身是眼眼若有见如鱼堕篮见不见离闻非闻灭善哉大士常现娑婆觉天空濶心月孤圆宴坐不动光明无边狭则一毫宽则大千卷却㡧子真身现前现天女相摄众生心如青莲花出大火聚清凉热恼是二俱空稽首慈悲不离当处从闻而入即思以修众生解脱非向外求大地一尘大海一沤正体不动分身徧周圆通面目描写难成直下便是多少分明风动绿杨千万叶晓来黄鸟两三声妙智之力眼声耳色逼塞虗空了无痕迹遮身向上数重云应念现前元不隔慈悲誓愿如山重业识尘劳似海深十字街头卖鱼去护生心是杀生心金刚石畔善财参未免慈悲为指南但道现前无可X说一轮明月在寒潭圆通不许离尘寰道在寻常日用间数抹淡烟笼碧树一条飞瀑下青山水中月影如何取脚下莲舟不用撑提起数珠一百八何曾佛外覔众生闻思修悲智愿此身本空无剎不现碧落光明白月轮玉毫突出黄金面娑婆人有大因缘但一称名现在前只这如今谁动口却须问取白衣仙分明觉观离根尘普度羣迷出苦轮须信炽然声色里如如不动现全身出海鲸鱼摆浪开䘖花鹦鹉自空来净瓶口里喃喃地尽说圆通向善财见色心先现闻声道巳彰慈容一轮月瞻礼获清凉石露珊瑚树山含玛瑙云虗空无说说大地不闻闻雨过碧天空云横紫雾重忽然瞻妙相满海是芙容浪打苍崖石风吹紫竹林飞来两鹦鹉相对说惟心遇苦救苦随流入流无边剎海一叶莲舟廛市卖鱼腥风满途众生易度邪法难扶如意宝轮王菩萨赞稽首大士如意轮王本无一法弥满十方是故诵真言者声未发而身心安乐瞻圣像者目未举而动静吉祥成就万德灭除千殃我今以四大海水为乳以五须弥山为香以山川草木为供养之具以日月星X辰为灯烛之光世界不可说虗空莫能量与一切众生同修如法供养极未来际劫严净菩萨道场者也地藏王菩萨赞从久远劫现慈悲身处地狱如游园观使众生永脱苦轮一颗宝珠提掇处照开黑暗六环金钖动摇时增长威神持其名者免生死罪覩其像者了涅槃因不可思议大愿力无边剎海未来人文殊问维摩疾图赞不二法门离分别三十二人探水月文殊童子本无言却是维摩大饶舌此图之作非偶然意在语默思惟先天花落地拂在手万象听他师子吼文殊大士赞山玉有辉盘珠无滞毗赞空王激扬胜义即众生根本无明是诸佛简择妙智或持千钵或现五髻或教导十六王子为妙光法师或提奖六千比丘于觉城东际象王回旋师子游戏一切处金色世界一切处文殊室利直说与人人不会虗空更展黄金臂维摩居士赞三万二千猊座不离方丈室中只因当时一默唤作多口老翁弥勒菩萨赞五十六亿万岁方始下生人间知足天中不住身心到处安闲辟支佛牙赞X日本成藏主入吴逢一童子施辟支佛牙得而宝之请赞赞曰有一众生出无佛世曾从往劫受独觉记花开叶落心融神会观此因缘豁然超诣于三界中如鸟出笼虽不说法但现神通手磨日月身卧虗空十有八变开豁羣蒙至涅槃时吐三昧火自化形骸惟留骨鎻妙设利罗雨若干颗累累如珠头头而堕维道人成得其大牙坚若金刚净如莲花砧杵不碎玉雪无瑕再拜稽首宁小幸耶我作赞辞仰其高躅冥熏法界净洗心目神物诃护无忘付嘱人能敬信莫不生福佛日普照慧辩楚石禅师语录卷第十三音切填雕楯堞秩瘖脇垓菌赢齁搘汎燬挫皖蛤捞蚍蜉X楚石梵琦禅师语录X卍XXX佛日普照慧辩楚石禅师语录卷第十四佛祖偈赞下侍者文晟正隆等编十六大阿罗汉赞第一位西瞿耶尼洲宾度罗䟦罗堕阇尊者三明六通八解脱乃是人天良福田设供能招来果胜敷牀且验坐花鲜龙王殿里饶珍馔牛货洲中有大缘海水搅成甘露味檀波罗蜜此心圆第二位迦湿弥罗国迦诺迦伐蹉迦尊者迦湿弥罗大士居巖间树下更清虗时来利物先忘我食取资身不愿余听法青龙安钵内䘖花白鹿走阶除长宵皓月光如洗坐听沙弥读梵书第三位东胜身洲迦诺迦䟦釐堕阇尊者圣者常居东胜身坐来伹见海扬尘渡河且自分三兽标瑞终能效一麟天上时长何倐忽世间劫短太逡巡性空念念离贪欲珍重全抛火宅人第四位北俱卢洲苏频陁尊者大千沙界北俱卢此地常言佛法无劫树衣裳心不贵长粳米饭饱何须但令受化人心伏岂患迷方剎土拘此道周流四天下众生业果易凋枯第五位南赡部洲诺讵罗阿氏多尊者在世分明出世间或游廛市或居山自来鴈荡栖心X久长向龙宫说法还巨石迸开云片片高崖飞下瀑潺潺经行坐卧无非定谁道清宵白昼闲第六位耽没罗州䟦陁罗尊者耽没罗洲八百里漫空海浪隔云峦众生有念头头错大士无心处处安近㵎水萦红玛瑙踈林雪洒碧琅玕诸天所散花成积早晚风来扫石坛第七位僧迦茶洲迦理迦尊者如来付嘱固难忘利物何曾密处藏久住世间终不厌暂游天上亦无妨麤衣缀钵资生具旷野深山圣道场自在还同师子子从他节序变炎凉第八位钵啰罗洲伐阇罗吠多罗尊者仙洲住在钵啰罗有识俱令出爱河美甚雪山生乐味奇哉火圣粲芬陁龙宫水涌阶前地鹫岭云连户外坡况乃禅居人不到䘖花时见鹿麋过第九位香醉山中戌愽迦尊者香醉山中水石奇折旋俯仰四威仪身心脱去闲糠粃语默由来妙总持秀草自然香旖旎遥山无限碧参差天人向午供甘露正是城隍乞食时第十位三十三天中半托迦尊者三十三天帝释宫圆颅方服住其中黄金钵有酥陁饭白日心如般若空永脱苦轮须利物行登宝所不施功前时预受菩提记尚待庄严势力充第十一位毕利飏瞿洲罗怙罗尊者毕利飏瞿海上洲神通不碍往来游真心本自离生X灭大道何曾假证修西竺幻人擎麈尾上方仙子爇牛头六时唱礼黄金像无相须从有相求第十二位半度波山中迦那犀那尊者半度波山插太空白云掩映碧玲珑名标五伯声闻上道被三千世界中定起影斜金殿月斋余香袅玉炉风有时走入军持浴须信沙弥亦具通第十三位广脇山中因竭陁尊者广脇名山处处闻其中别是一干坤雨龙听讲天花湿野鹿依禅砌草温万化皆从无相出十虗但有假名存了然此理超生死何用他求解脱门第十四位可住山中伐那波斯尊者万古山垂可住名随时坐卧与经行身虽属幻须脩幻果证无生在度生犀柄频摇花片落宝书试展月轮明自从五结消亡后烦恼菩提悉等平第十五位鹫峯山中阿氏多尊者如来巳灭鹫峯虗千五百人龙象居定慧圆明犹日月身心清净似芙蕖奇禽异兽来围绕瑞霭祥云复卷舒此地时时钟梵作俨然佛转法轮初第十六位持轴山中注茶半托迦尊者持轴山中大士家明珠绝颣玉无瑕昼披般若千行偈天雨曼陀四色花楗椎远传僧布萨香烟浓染佛袈裟白牛自可兼羊鹿先引儿童驾小车第九祖伏䭾蜜多赞从旷大劫来未尝谭一字谁道五千年方才启唇齿X有说与无说且莫谤祖师折筯搅大海灯心拄须弥口不摇舌足不逾户五十年宴坐一牀三千界禅门九祖诸佛非道父母非亲若心若行何伪何真山头翻白浪井底起红尘布袋赞花衢柳巷任经过虎穴魔宫不奈何背上忽然揩只眼几乎惊杀蒋摩诃乌藤只么往来挑布袋虽轻未肯抛无尽重重华藏海都将一箇肚皮包十字街头等箇人不知满面是埃尘重重破纸包干粪一度拈来一度新靠着布袋打瞌睡百千万年只一忽娑婆界上无此僧龙华会中无此佛寒拾赞闾丘未到国清前谁识文殊与普贤三寸舌头轻漏泄有何伎俩掣风颠大圆觉海是伽蓝到了何曾有圣凡两箇头陀高拍手从教人道太褴襂国清寺里岂无人只话寒山拾得贫苕帚粪箕常在手可怜净地却生尘遥望东南紫气堆崩云洩雨转崔嵬圣贤面目分明在莫道斯人去不回智者大师赞眉分八彩目曜重瞳法本无得辩何有穷太虗绝兆X赫日方中银地佛窟玉泉神工总持禀戒灌顶承风禅河香象教海大龙瞻之仰之极天高而地厚名也实也非鼠唧而鸟空夫是之谓祖龙树宗北齐师南岳灵慧禅师之幻容清凉国师赞无明本空法界如幻谁为普贤圆满行愿十地鸟迹二觉波文凡圣平等迷悟同羣稽首清凉洞明智理疏毗卢藏称真佛子千龙发浪四海流慈十大愿王七帝门师遗像现前麈尾在手常住世间太虗不朽达磨大师赞初辩宝珠半文不直次破六宗全无旨的离南印来入震旦国再对梁王还云不识一住少林九年面壁堪笑神光分明是贼及乎安心覔心不得看他什么奇特未免许多狼借葱岭那边逢宋云破履至今遗一只长江一苇大地一华廓然无圣到处逢他且道他是阿谁香至亲子神光老爷谁云打落当门齿椎杀深深掘窖埋自是梁王不唧𠺕放他走入魏朝来当时我若作神光三拜无疑是诈降侧立看他开口缝进前推倒葛藤桩少林冷坐几经春鼻孔依然搭上唇只为乡谈改不得被人唤作婆罗门西天二十八头驴踏碎支那独有渠后代儿孙多执X拗箇强一箇觜卢都三年泛海神通力一苇浮江鬼怪多将谓末梢遮得尽依前不奈宋云何因陀罗所画十六祖闻上人请赞初祖易掩当门齿难藏葢胆毛神光三拜后熊耳一峯高六祖惹起风幡话流传卒未休有人来问我六耳不同谋牛头盘陀石上坐几度见春来百鸟无消息山花落又开鸟窠太守名居易禅师号鸟窠相逢休话险一片好山河南岳试问曹溪印令人下口难只因无染污突出万重关马祖磨甎不成镜坐禅不成佛泥牛鬬折角虗空揣出骨百丈从他鼻头痛不是祖师机日日江湖上纷纷野鸭飞赵州南泉王老师有此宁馨儿勘破台山话回来人不知雪峯对众辊木毬当阳拈鼈鼻明明出胷襟一一葢天地玄沙抛却钓鱼船走上飞鸢岭触着脚指头当下便心肯X云门打佛乞狗喫知恩方报恩后来真净老又要罨云门慈明骨董箱儿里拈来几百般白金归寿母觑着骨毛寒杨岐踢出一头驴只有三只脚寸步不曾移踏徧长安陌白云云门上大人白云丘一巳从此化三千清风来未巳圆悟奇哉认得声有意却无情一片碧巖集闲将肝胆倾大慧华擘首山禅深为衲子冤竹篦生鉄铸石火迸青天因陀罗所画诸圣闻上人请赞空生寂寂巖间坐喃喃口更多只言无法说争奈雨花何丰干寺里随僧住山前跨虎过闾丘太守到道你是弥陀寒山不居妙喜界不恋清凉山箇箇求成佛输他道者闲拾得当初因拾得便以此为名欲识这箇意无生无不生宝公刀尺杖头悬时时走市廛萧家菩萨子只解说因缘布袋X浪走草鞋穿长挨布袋眠天宫衣钵在归去是何年懒瓒炉中煨芋火香不到青霄世主缘何事频令敕使招船子晓出天连水昏归月满舟锦鳞如不遇垂钓几时休赵州和尚赞参见南泉早会得平常道行脚债巳酬住山年益老随机说法不用思量信口答禅何劳寻讨古佛重来羣魔尽扫庭前栢树子敲风打雨满目森森狗子佛性无照雪吹毛杀人草草至今道播干坤非独话行燕赵云门大师赞候睦州三日开门空桚折脚被雪峯一问杜口便低却头灵树会中人天眼目大唐国里衲子冤讐用𨍏轹钻穿虗空作窟笼因干屎橛向平地起戈矛得路塞路看楼打楼若是真净老师见你必然罨杀且问丹青妙手画他着甚来由临济大师赞龙骧虎骤马颔驴腮黄檗室中三度亲遭打出大愚肋下三拳便被托开老婆心当时太切风颠汉特地回来未续佛祖慧命先结宗门祸胎痛棒白日雨热喝青天雷正法眼藏既灭尽大千沙界无纤埃杨岐祖师赞从来不会说禅随例纸褁麻缠坐断杨岐云葢卖弄X栗棘金圈一转公案欺谩大众三脚驴子𨁝跳上天荷慈明重担喜白云卸肩神仙无秘诀父子不相传五祖和尚赞邓师翁多法喜爱念聪明呪惯唱啰罗哩咬破铁酸豏却是鸡冠花一首诗拈起好怕人谁信白额虫九条尾摊世界作棋盘把虗空书祖意红粉佳人风流公子见神见鬼说道说理真非真是不是天上人间知几几圆悟祖师赞鸡鸣飞上阑干蓦地打失布袋开口动舌披露此声截铁斩钉发挥下截篆不雕之心印迥绝言诠提本分之宗乘初无向背纳须弥于芥中掷大千于方外七处妙敷扬九重亲奏对若论正眼流通直至尽未来际咄大慧祖师赞湛堂室中𨁝跳满口谈禅佛果句下掀翻从头改辙悟既无悟说即不说精金炉鞴火迸星流黑漆竹篦雷訇电掣师子踞地哮吼野干从脑迸裂十八年衡梅游戏赵璧本无瑕数千里川陆归来生姜不改辣再上凌霄峯重行临济喝小释迦云一人指南吴越令行也是证龟成鼈日本渊默菴画二十二祖请赞初祖三周寒暑汎重溟撞着萧家有发僧对朕者谁云不X识为谁辛苦到金陵二祖幸是巍巍好丈夫却来少室受涂煳虽然拜了知惭愧索得娘生一臂无三祖握节当胸忏罪人罪从何起要知因远来更不论僧俗一句无私达本真四祖脇不沾牀三十秋初无心法副人求黄梅道上逢童子昔日冤家又聚头五祖母子师资也是闲分明此道播人间后来话柄凭谁举多种青松满四山六祖多少黄梅会里僧一时放过岭南能至今大庾山头石岁岁春风长葛藤南岳何物堂堂与么来人皆不识起疑猜电光石火分缁素无限劳生眼豁开马祖即心即佛口喃喃非佛非心转不堪八十四人门户别何曾一箇是同参百丈埜鸭高飞落远汀嫌人扭得鼻头疼思量箇样无滋X味笑不成兮哭不成黄檗大机大用显家风坐断干坤独此翁后代儿孙皆有耳如何十箇五双聋临济无位真人在面门阿师太似弄精魂临行灭却正法眼何止三千海岳昏兴化紫罗帐里撒真珠今日分明验过渠说得自知行不得更言还识老僧无南院啐啄同时立话端当人总是自欺谩棒头突出摩醯眼付与诸方子细看风穴祖师心印铁牛机早是重安眼上眉对阵不能擒纵得令人千古笑卢陂首山有口何妨诵法华无端继祖事如麻楚王城畔东流水曾与时人挂齿牙汾阳十智同真一句收鱼龙鎻户向汾州夜来逾觉风霜紧佛祖闻名也缩头慈明一剑横安水一盆草鞋委地杖临门西河师子生狞X甚来者须教丧胆魂杨岐不因堂上鼓声严争得慈明出晚参住后栽田愽饭喫方思说梦老瞿昙白云要识茶陵落发师须还除夕夜胡儿一茎草上春风转玉殿琼楼几箇知五祖铁酸豏子向人夸拈出鸡冠一朵花常为先师言语拙尽抛弓冶立生涯圆悟金鸭香销锦绣帏风流全在一声鸡如今处处逢昭觉野鸟山花不更迷妙喜背触俱非验学人竹篦三尺没疎亲年来此话凭谁举日炙风吹又过春径山寂照先师元叟和尚赞这慈尊真灭门是非尽刬佛祖平吞藏云克家之子妙喜四世之孙用首山竹篦全提正令瞎摩醯顶目巨辟重昏二十年天下径山绵里泥团锦包特石千七百堂中衲子棒如雨点喝似雷奔掀翻海岳震动干坤把断牢关一句子金香炉下铁崑崙道场晋翁和尚赞胡达磨不是祖老枯禅何必数若非灭族子孙谁绍X泼天门户石从空里立徧界绝遮拦火向水中焚大地无寸土言其体也谁论生灭去来当其用也不离声色言语即性即相全规全矩直下分明现前荐取受业先师天宁讷翁和尚赞大道体宽虗堂响答面目现在人天交接破草鞋走五十四座军州麤坐具礼不可思议祖塔南海瘴重重北山云叠叠既了行脚大事尽见诸方老衲开荆棘之地而作宝坊化屠沽之人而修净业单传直指之妙非文字所可形容潜利阴益之心如虗空自然周帀夏复夏腊复腊要识天香子孙且看少林花叶自题临济本参黄檗向大愚肋下筑拳雪峯承嗣德山在鳌山店上成道可使千古流芳未免一回落草观此形骸具何眼脑入门那箇得升堂三尺竹篦如电扫问此陋质从何而生一沤巨海片云太清本来无体描邈难成举笔即错觌面相呈烧却巾登子我要话行五十年住院三千里行脚撞着破灶堕勘破一宿觉白首看云山是身随饭啄夜来风雨过壁上胡芦落透顶透底彻骨彻髓体不离用用不离体勉强形容初无伦比打成一片五十年拟议相隔三千里虗空为口万象为舌一句全提六时常说约住德山棒拈却临济喝别别烈𦦨炉中捞得月有口无舌三缄不发露柱灯笼替他演说和南不审君子可八斫额看鱼焚香祭獭X日面月面苏州常州全无本据却有来由剎竿头上翻筋斗三十三天筑气毬正法眼藏瞎驴灭般若妙心全体空佛祖相传只遮是亘尘沙界振宗风万宝坊中睡起崇天门外鼓鸣拾得红炉片雪日午恰打三更古鼎和尚遗像祥符林长老请赞四坐道场一生孤硬具眼宗师超方哲匠三玄三要擘破完全一抑一扬背驰归向传列祖之灯息六宗之诤身非身相非相天教擎在千峯上绍兴崇报行中和尚寿像上乘明长老请赞以一毫端智徧量法界空佩文章正印于肘间魔外窥觑无路握黑漆竹篦于掌上佛祖甘立下风淮山以西淛河以东踞三禅剎伏诸鉅公譬如秋月在川下非升而上非降春风扇木叶自红而花自红贤哉上乘似而有之述而明之庶不愧于奚家之祖翁西白禅师寿像祇园文长老请赞道迈古今学兼内外白牙香象蹴踏而截流金毛师子哮吼而踞地机用可谓逸羣文章乃其游戏青天白日放古佛之瑞光閙市红尘阐南湖之祖意直得大海波翻须弥粉碎少林不识曹溪不会却净慈道逾高笑诸方进为退乃古鼎之的传妙喜之六世者也佛日普照慧辩楚石禅师语录卷第十四X音切迸瀑潺粃旖旎颅怙瞌伎俩褴襂窖揣罨𨍏轹卸辣啐啄豏鳌肘蹴踏楚石梵琦禅师语录X卍XXX佛日普照慧辩楚石禅师语录卷第十五法语侍者善成等编示觉首座不与万法为侣者是什么人这里悟去一生参学事毕只么饥餐渴饮闲坐困眠虽涉百万阿僧祇劫如弹指顷更论什么诸佛菩萨畜生驴马瓶盘钗钏都来镕作一金酥酪醍醐尽与搅成一味不迁不变无始无终唤作常住法身受用惟心净土以至红尘閙市枯木寒灰逆顺纵横卷舒出没又何拘碍者哉永嘉所谓非但我今独达了恒沙诸佛体皆同示观提点昔日杨岐老人放下金刚圈抛出栗棘蓬吞跳得者固多吞跳不得者亦不少如今去圣逾远举此话者X渐稀要在大力量人能成大力量事廓然自省非在别求方知自已便是金刚圈更教谁跳自已便是栗棘蓬更教谁吞管取杨岐老人不勘自败示辩长老既称长老出世为人喻如金錍刮眼膜非是小事若伤锋犯手未免破睛危乎险哉间不容发岂可恣曚袋掉三寸舌说脱空谩人你看他夹山初住京口寺巳有发明到垂手处不无渗漏后往华亭见船子及船子向他道离钩三寸子何不道道不得噼口一桡竿头丝线从君弄不犯清波意自殊始大彻所以道参禅须是悟始得悟了须是见人始得若不见人只成杜撰禅和说拍盲禅到处教坏人家儿女去也第一本领要端正履践须明白院子大小正当置之度外临济下风穴首山何甞聚三百五百众来至今道行天下所谓山不在高有仙则名也此宗示弘首座释迦不出世达磨不西来众生鼻直眼横世界昼明夜暗蜜甜蘗苦鹄白乌玄风不待月而凉火不待日而热一一见成公案头头本分生涯唤什么作此宗此宗作何面目石头南岳启口不得临济德山袖手旁观聚百千万雷为一喝是甚热椀鸣声束无边虗空作一棒当甚蓬蒿箭子净倮倮绝承当赤洒洒没可把奴唿菩萨婢视声闻高揖释迦不拜弥勒直饶与么未称此宗若解举一明三目机铢两未言先领X未举先知如斯品格不凡略有少分相应此宗门下难得其人只许俊流不论懵袋选佛若无如是眼假饶千载亦奚为首座勉之示观藏主黄面老子深入雪山冷坐六年只餐一麻一麦不以为苦忽于腊月八日夜半子时仰覩明星忽然大悟叹云奇哉一切众生具有如来智慧德相伹以妄想执着而不证得我当教以圣道令离诸着是以有偏圆半满之说充塞尘区然犹未惬本怀乃至灵山会上拈花示众方了末后大事是皆从旷劫积习而来诚不容易所以教中云我法海中无有一文无有一句非是舍施转轮王位而求得者非是舍施一切所有而求得者谓之无上法宝两手分付与人自宜顶戴奉持不可返生轻慢天宁曾有一问且道雪山得底与灵山传底是同是别若道同一是教一是禅若道别亦无初亦无末试着一转语看偈颂一侍者文斌等编送智维那往江西智不到处道一句生铁称锤被虫蛀南北东西参学人莫教踏着无生路无生路上荆棘多将心覔佛还成魔闲伸两脚睡一觉任他日月如飞梭谁管你天谁管你地说妙谈玄弄粥饭气马祖出八十四人问着无有不会直饶归宗较些子也是瞎驴趂大队如X今好箇太平时佛法两字谁论之堂前青草深一丈往往口角生胶黐拈却德山棒不用临济喝寒则普天普地寒热则普天普地热要行便行歇便歇切忌逡巡守途辙送默菴渊首座默默默无上菩提何所得得无所得便归来错认藩篱为阃域陞堂入室见其人若语若默皆非真至于此语亦不受但有纤毫即是尘德山棒临济喝从上门庭巧施设子承父业几时休太似乌龟唤作鳖不如付与山河说昼夜炽然无间歇就中一句尤直截尽大地人须结舌默菴闻得笑呵呵啣花百鸟如余何示善禅人不思善不思恶十二时中空自缚善亦思恶亦思老僧使得十二时问渠善恶何头面逆顺纵横千百变只因不识主人公所以临机少方便善师善师听我言从古至今无圣贤着衣喫饭只者是不然去学诸方五味禅送中竺月首座游江西珊瑚枝枝撑着月南北东西兴难遏五千余里到不到八十四人彻不彻夜来桂子飘天香此意分明难覆藏天宫毕竟说何法至今双㵎流汤汤去亦可住亦可麒麟不带黄金鎻草鞋索断云路深拾取龟毛穿耳朵X送福州诺禅人再参天童主人翁惺惺着潦倒瑞巖自唿自诺虵吞鳖鼻口生烟虎咬大虫头戴角会不会知不知大唐国里无禅师玲珑巖主七十四优钵罗花第一枝送君此去君知么莫把草鞋轻踏破前头更有最高峯不独飞𤠔岭难过送朗藏主礼栴檀像文殊圣师如来身相非声色目连谩自劳神力几回往返忉利天刚把栴檀细雕刻当时匠人三十二尽道梵音雕不得既是梵音雕不得十分相似终何益迩来流落在人间南北东西随意看不识如来真实相人间无处无栴檀如来身谁不有挑囊负笈空奔走未了之人听一言只这如今谁动口心亦不是佛佛亦不是心清凉山里万菩萨流水落花何处寻送圭侍者归天台灵隐山中圭侍者骨目风神甚潇洒入门要我送行篇句短句长随意写一句短蟭螟眼里着不满一句长徧虗空界莫能量国师三唤露肝胆侍者三应舍氷霜赵州古佛更饶舌暗中书字文彩彰以此送行须记取若到诸方休错举家在赤城千嶂深夜来木叶吟风雨送赞禅人游台雁菩萨子百岁光阴一弹指尚无剪爪闲工夫而况寻山并翫水虽然山水有何过剎剎尘尘皆可喜擡头X撞着自家底方知因我得礼你我闻天台之众峯五百圣者栖其中又闻讵那在鴈宕坐看瀑雪飞晴空青萝直上寒松树花落鸟啼猿挂处山前一片古寺基直至如今没人住没人住处不可行从教千古万古青苔生与其孤峯顶上诃佛祖曷若十字街头踏尘土送显侍者游四明学佛被佛魔参禅被禅碍不学又不参孤负这皮袋祖师门下客志气何慷慨拨动济人舟了偿行脚债去去只么去路在红尘外来来只么来眼上双眉葢任你万重关铁鞭都击碎一切但平常莫作平常会送昇禅人游金陵达磨未来东土前白云片片在青天达磨既来东土后黄鸟双双啼翠柳萧公作帝知几秋度僧造寺何悠悠金鳞透网不透网可惜三度空垂钩官路崎岖行不得后代儿孙转荆棘尺鷃徒能掠地飞大鹏谩有垂天翼长江南北浙西东一花五叶当秋风深山无人大泽静伹见狐兔栖蒿蓬昔年遗下一只履不独无头亦无尾如今飏在垃圾堆赢得清风来未巳昇禅昇禅胡为哉远自凤山登凤台粝竭节有顶门眼解笑吾师特地来送能仁显首座游金陵君不见天禧之塔高复高下视剎海如尘毛人家处处见塔影塔影家家行一遭一一家中有一塔以手X遮影终难逃人家不迁塔不动去地非远天非遥东江首座江东去铁钖横飞留不住石头城中亦不多一人越州舘内亦不空一处去不去兮来不来衲僧行止无纤埃一番雨过寒侵骨江上诸峯翠作堆用南楚和尚韵送玫书记往天童礼宝陀如来禅祖师禅文字禅是何禅一笔勾下白日青天笑杀湖南长老大书楷字深镌不见毗耶居士唠唠击小弹偏及乎被人问着直得杜口无言禅禅灵石书记作么流传竹月生寒籁松风入夜絃既善骑声葢色何妨说妙谈玄潮音洞里敲金𩍐太白峯头驾铁船送印禅人印泥印水印空当头锦缝重重灵利衲僧搆得何拘南北西东有把柄无背面听之不闻觑之不见通方作者知机变一任苍苔生古殿透青眼不瞬照物手宁虗百鍊精金出大冶南询步步超毗卢送大梅元维那即心即佛非心非佛目机铢两讲若画一大梅山中忽相逢耳朵卓朔头髼松克宾维那法战胜饡饭之香熏太空无不无有不有黑黑明明三八九幸是金毛师子儿参方志气冲牛斗送祥禅人诸方旧话无人举举者直须眉卓竖木马双双带月行泥牛对对临风舞从闽入浙参访谁直下便是休X狐疑喫粥了也洗钵去赵州古佛曾提撕送延圣世首座还日本两堂首座齐下喝当时临济正饶舌传来此话知几年舶底依前用邠铁昔者乘桴游大唐如今挟复归扶桑到家拈出宾主句针眼鱼吞金翅王送净慈妙藏主龙河老师巧方便再索侍者犀牛扇永明门前水一湖忽然迸出摩尼珠扇兮珠兮俱飏却瘥病不假驴䭾药好箇翔空五色麟如何绊得黄金索活滚滚明落落无限清风满寥廓送天宁敬藏主看底是甚么经经中说甚么义远辞万里扶桑近别四明双桧低头问讯叉手殷勤一一明妙一一天真不妨提起坐具且与茶湿口唇走徧大唐无佛法金香炉下铁崑崙送观藏主还里对一说倒一说佛祖从来无祕诀更问灵山付嘱谁葛藤未免生芽蘗道人放下驰求心当念廓然超古今直上扶摇九万里大鹏不比寻常禽送报本禧都寺鼓山一只圣箭子射入九重城里去却被老孚轻把住雪峯未免从头註因思古德老婆心瓦砾拈来要作金后人但随声色转千里万里徒参寻自家识取天真佛碧眼黄头恣轻忽X送中竺伟藏主大藏五千余卷卷卷皆说自心不是语言文字徒劳纸上搜寻中天竺有善知识两眼明如秋水碧闲时只见看云山才见僧来便面壁如来禅祖师意藏主聪明会不会百万人天拥从时香花飘满阶前地送一禅人江东西湖南北一条古路如絃直出门绿水绕青山脚下麻鞋生两翼无位真人没处寻秋高落叶飘山林参方带眼不带眼是处法堂青草深老宿见来多指註与他掀倒禅牀去送了禅人甚么物恁么来虾蟇吞却月铁锯舞三台拄杖头边草鞋底一声雷震清猋起相逢不用口忉忉踏着无非自家底譬如鴈过长空影沈寒水机先透彻祖师关坐见千花生碓觜送云禅人回仰山小释迦大禅佛四藤条下甘埋没撑天拄地好男儿肯学狐狸恋窠窟谁不顶门眼正人皆肘后符灵因甚淈淈𣸩𣸩更待丁丁宁宁直下是直下是早涉流沙十万里撞着知音举似伊何须待问庐陵米送喜禅人藕丝窍中世界濶大鹏挨落天边月山僧半夜惊觉来此意茫茫向谁说十箇五双行脚伴参方不带参方眼德山挟复见沩山多少葛藤多截断两口无一X舌千车同箇辙道士倒骑牛乌龟嚼生铁移取瓢苗石上栽泥牛滴尽通身血送宜禅人举一不得举二抹过京三汴四回天转地何难点石化金亦易无索摸绝忌讳张公喫酒李公醉孤峯顶上任纵横閙市门头恣游戏当阳点破坚实心水面捺得葫芦沉拄杖横担千万里青天白日雨淋淋送日本东藏主游台鴈台山之东鴈山西有一句子无人提忽然蹉口道得着五百尊者俱掀眉磵下水流峯头云起青松瑟瑟白石齿齿宾头卢或往或来诺讵那乍彼乍此直饶回向如来乘也是陈年烂葛藤教外别传重举似千寻海底剔金灯送径山空维那井底蓬尘山上鲤大家坐听炉边水三登九到不惺惺少室谁云有皮髓此事将心谩度量山河为汝长敷扬虗空开口笑不巳露柱灯笼争放光兴化打克宾丛林如鼎沸须是金毛师子儿一声哮吼咤沙地送䜣侍者参松月翁二祖安心三祖忏罪依俙无孔铁鎚彷彿冬瓜印子只因祖父相谩殃及儿孙未巳拈来粪埽堆头抛向洞庭湖里扶桑有箇衲僧爱弄些儿唇觜暗中一踏踏着明处一提提起山僧抚掌呵呵毕竟是何道理论赏也击碎骊龙明月珠论罚也敲出凤皇五色髓X赏即是罚即是去见松月老人必有方便为你送月侍者江西礼祖但有一月真无非复无是灵山话不出曹溪亦空指往见马大师簸箕月相似团团无缝罅落落全终始八十四人中归宗较些子其余善知识总在光影里自已不是渠渠正是自已逗到光影消吸尽西江水送义禅人游台鴈昔年有箇闾丘老不识丰干空懊恼寒山拾得恣颠狂走入深林无处讨永嘉得得访曹溪遶牀振钖呈威仪松风江月只如旧悟者自悟迷者迷也无迷也无悟俊鹰不打篱边兔万里无云海月高脚头脚尾通天路送彻侍者礼补陀兼省师觐亲宝陀大士逢不逢千里万里圆光中本生父母见不见动静去来常会面离师太早古所嗤无师自悟今其谁看他临济省黄檗是真弟子超于师彻禅好箇赤梢鲤辰锦砂兮未为比一声霹雳飞上天虾蟆蚯蚓空攀缘送哲禅人仗钖省师并柬仲默和尚仗钖老师七十八眼如点漆眉如雪分明画出须菩提坐听孤猿吟落月深山古寺天正寒叶深一尺堆牀前地炉烧火帘不卷袈裟黑似炉中烟客来只恐放烟出争奈山林藏未密喧喧道价满江湖负笈挑囊固非一千里东归频寄声乃翁终是有乡情目连X鹙子神通妙何必区区圆相呈送净慈明侍者回东山南屏山中五百众大有神通并妙用可怜辛苦宾头卢无时不赴檀门供就令侍者托钵归眼上不惜长长眉问渠扇子在何处临风更索犀牛儿犀牛儿怎描貌王维笔下丹青薄西湖烟雨漫遮藏日出东山露头角送哲藏主省师正月六日初得春千花百草皆精神寿山拄杖活鱍鱍敲风打雨尤惊人哲禅得之不妄用临机杀活能擒纵洞山五位敢施呈临济三玄休卖弄寻常放在卧牀头直与佛祖为冤讐顶门眼照大千界是何起灭同浮沤一卓卓碎鸳湖雪一点点开鄞峤月与师平出固难为见过于师岂虗说却因拄杖思寿山翻然又逐春风还送均禅人礼祖佛法不怕烂却一任填沟填壑普天匝地漫漫直是无人说着而今举起又何妨也胜供养烧枫香一大藏教闲故纸信手拈来聊拭疮震旦虽濶无别路四七二三面相觑马驹踏杀天下人般若多罗休寐语赠智浴主诵经化柴好箇金刚正体廓然无表无里从来不受一尘毕竟如何澡洗既不洗体亦不洗尘没踪迹处切忌藏身却来声色堆头坐枯木花开别是春药王昔日然两X臂一念道心终不退正体堂堂忽现前后人不省焚身意七轴莲经岂在多只将者箇化檀那时时打鼓邀僧浴免使无柴阁冷锅送石霜在首座归国家住海门东扶桑最先照迷即天阴性地昏悟来日出心光曜玉在山而木润珠沈渊而媚川肘后符灵兮扫除佛祖顶门眼正兮开凿人天风飒飒时宝华座无说而说冷湫湫地枯木堂不禅而禅袖中取出唐朝物兔角龟毛一串穿送彭禅人归里一二三四五甘草甜黄连苦新罗国里曾上堂大唐国里未打鼓五四三二一黑似漆明如日牧羊海畔女贞花拒马河边望夫石妙中更妙玄中更玄现成公案白日青天天上天下三指七马释迦弥勒是空名不知谁是安名者大海一滴水须弥一寸山若将心放舍处处是乡关送的藏主归里日本师僧皆可喜不惮鲸波千万里捐躯为法到南方如此出家今有几的禅的是禅家流密证潜符更奇伟从来佛祖是生冤肯认山河为自已五千余卷纸上语却笑痴蝇钻未巳自家宝藏无一物尽大地人提不起提得起归去来东风入律梅花开送天宁谥藏主回净光永嘉老子错行脚被人唿为一宿觉曹溪只是箇樵X夫佛法何曾解参学三千威仪八万行一拶清风顿销铄偶然撰得文字成被人唤作真丹经泥里洗土不唧𠺕画虵添足空丁宁看渠两着浑未是学者焉能出生死如来藏里本无珠万古虗名挂唇齿谥禅之口吞诸方为我殷勤问净光有珠无珠要渠答永嘉老人应着忙说与如今甚时节莫恋松风与江月送因维那省亲人人有箇生缘快马只消一鞭达磨不来东土二祖不往西天道人生缘在何处万水千山任来去去来曾不隔纤尘日用堂堂全体露葢天葢地亘古亘今不是正法眼藏亦非涅槃妙心诸佛非我道虎头戴角出荒草父母非我亲掣断金鎻天麒麟出门随步清风发千里万里阿剌剌送泽禅人神锋戍削荆山之璞虽是后生甚堪雕琢凤凰台上凤凰儿羽翼解笑云鹏迟诸方往往罩不住要识弟子观其师南岳磨甎不成镜打牛是中当时病马驹踏杀天下人具眼方能辨邪正古今得道如云烟上人齿少宜勉旃但尽凡情无圣解饥餐渴饮且随缘送兴藏主游金陵春山青春水绿一枝两枝梅花开十里五里村路曲石城云影聚复散草店鸡声断复续描也描不就画也画不成检尽五千四十八更无一字能品评道人笑我虗开口矢上加尖成漏透背却法堂穿草鞋井X深绠短终难搆送心禅人心不是佛知不是道南北东西何处寻讨稀复稀少复少二千年事只虗传三寸舌头胡乱扫麦浪堆中钓得虾红炉𦦨上拈来草送蒋山皎藏主钟山龙蟠石城虎踞觌面相呈更无回互笑他多口老瞿昙乘之二兮乘之三众生根器既不等往往玉轴堆琅函道人见处天然别四句皆离百非绝铁网忽卷沧溟干珊瑚枝枝撑着月送源维那羣灵一源假名为佛春雨蒙蒙春风拂拂梨花淡白柳深青满目江山如画出髑髅常干世界鼻孔摩触家风会得虵吞鼈鼻不会虎咬大虫会与不会着甚死急道人行处火烧氷万仞峯头独足立送森藏主钟楼上念赞牀脚下种菜勐虎当路坐鸡屿洋无葢森禅日东来意气何慷慨开口吞佛祖不嫌牙齿碍诸方奇特语无一念心爱只是旧时人方能明下载山僧却喜渠早晚付钵袋送基禅人现成基业不用安排直下搆取好箇生涯寒即着衣饥喫饭梵行巳立所作办若将知解污胸襟如象溺泥深更深却须参扣善知识百城烟水逢知音山僧X略为施方便楚越瓯吴曾历徧笠下清风只自知杖头明月无人见送道场傅维那佛祖不传之祕诀百草头边俱漏泄海神怒把珊瑚鞭须弥灯王痛不彻等闲惊起苍弁峯走入傅禅怀袖中金鎚一击百襍碎散为七十二朵青芙容抛向面前人不荐更饶抖擞裙衫看勐虎依巖百步威目光灿烂如飞电却忆大雄山下客狭路相逢曾筑着庙胜将军坐碧油听他勐士施筹䇿送宁禅人礼祖青山白骨非祖师脚下过去都不知覔得伽陀要何用穿云度水空奔驰阿魏无真水银无假本自现成徒劳知解长庆走出僧堂门卷起帘来见天下送性禅人色不到耳声何触眼灵利衲僧切忌担板便与么去犹欠一槌光前绝后流俗阿师眨上眉毛早蹉过撩起便行成滞货孟甞门下客三千检点将来无半箇送清禅人之九江近离浙右远届江西我有一机觌面亲提舡过鄱阳湖里浪却来五老峯头望静耶动耶试甄别心也境也俱凋丧和罗饭骨董羮随家丰俭畅子平生如何南北驰求者本有光明却面墻送吉禅人道道道红炉𦦨上一茎草禅禅禅河里尽是木头船X出世遇人不着苦口劝渠行脚衣内自有明珠昼夜光辉炟赫会即便会慎勿沉吟墻壁瓦砾总是知音不见广额屠儿业识全无本据放下手中屠刀我是千佛一数送直藏主宗门下事如铁壁使尽神通入不得拈起吹毛一口剑西天此土血滴滴天宁岂是超诸方凡圣同居常寂光各有生涯无欠少大千捏聚一毫芒如来藏里珠呈似山僧看拂袖出门去迅雷同闪电泥塑金毛师子儿野干之辈何能为送珠藏主回广广南镇海明珠当甚泥搓弹子抛向垃圾堆头直得价增十倍与么醻君颠倒欲乐不乐兮足不足自家屋里奇特事回天轮兮转地轴啰罗哩罗啰哩教外别传有什么一狐疑了一狐疑送方禅人回仰山譬如室有六窻内外狝猴相唤忽然一箇睡着两箇同得相见仰山亲到中邑来净洁地上飞尘埃大丈夫儿杀活手逢人拶着青天雷多处添些子少处减些子不论是不是对面三千里送福禅人回闽玄沙不出飞狷岭大地拈来作胡饼两箇泥人努眼睛从他一肯一不肯秋到菊花黄虾蟇着锦裆丛林閙浩浩徧界绝遮藏甘草甜黄连苦五五从前二十X五鼻孔人人搭上唇猫儿箇箇捉老鼠送覩禅人礼五台五台山里文殊坐断清凉世界几回劫火洞然毕竟烧他不坏举头便见摄身光南北东西古道场利剑分明截人我普天帀地何茫茫牵牛老子如相遇叉手进前轻把住前三三与后三三归到南方无问处送道禅人四七二三无授受一一面南看北斗剎竿头上仰莲心风搅丛林师子吼真不掩伪曲不藏直拄杖昂头草鞋生翼百炼精金无变色善财行处无荆棘东平扑碎沩山镜临济未是白拈贼送庆禅人要识无位真人寻常少喜多嗔遇夜熟眠一觉起来没处藏身喫粥了洗钵去太分明休莾卤大地撮来无寸土南泉不打盐官鼓送幸禅人从上祖师鬼门贴卦后代儿孙千变万化诃释迦慢弥勒金刚取泥处屋里人知得好不资一毫丑不资一毫虗空钉铁橛平地辊波涛心吃吃口唠唠殊不知我王库内无如是刀送密禅人通身是眼不见自已骂之则嗔赞之则喜阿呵呵好大哥知恩者少负恩者多江上青山不改天边白日如梭閙浩浩静悄悄直须当处解脱不被尘劳缠绕X管甚诸方五味禅粪箕苕帚从头扫佛日普照慧辩楚石禅师语录卷第十五音切錍刮桡黐鷃垃粝𩍐饡舶桧蘖猋罅嗤鄞弁炟楚石梵琦禅师语录X卍XXX佛日普照慧辩楚石禅师语录卷第十六偈颂二侍者文斌等编送全首座回仰山须弥槌打虗空鼓万象森罗齐起舞惊倒南泉王老师踈山失却曹家女宽时徧法界窄处不容针短绠四五尺古井千万寻莫谓仰山年代远天宫正说摩诃衍不知谁是白槌人梦里觉来空眨眼大道体宽无好无恶离心意识参出圣凡路学铁牛背上括龟毛石女腰边裁兔角送宗禅人回雪峯天地与我同根万物与我一体好箇脱洒衲僧切忌X坐在这里不慕诸圣不重已灵解粘去缚拔楔抽钉翻身乌石岭触目望州亭到家记取叮咛问讯曾郎万福辊动三箇木毬吓杀参方瞎秃送普禅人还闽青山青白云白欲识一贯两箇五百福州名品茘枝多是鹘崙吞却玄沙筑破脚指头直得通身白汗流如今所谓善知识接物利生沙压油脚未跨门先勘破何须待踞灯王座五湖四海覔知音一曲阳春少人和送一禅人礼补陀稽首补陀大士只这语音便是与么接向承虗如何出离生死钝鸟逆风飞一日三千里铁树夜开花朝来还结子西瞿耶居睡觉东弗于逮经行南赡部州打鼓北郁单越搊筝且道是何曲调听时却又无声送俊禅人初祖见僧便面壁被人打破成狼借寿山门户向南开件件现成殊省力要坐便坐要行便行譬如平地掘甚沟坑众生即是诸佛诸佛即是众生不出一念心彻头又彻尾茫茫帀地普天往往离波求水送可禅人即心是佛无心道不觉全身入荒草语拙今人笑古人古人却笑今人巧后生晚长忌聪明且要低头学老成却忆南泉好言语要渠痴钝过平生初三十一中九下七四溟东海流般若波罗蜜X送理禅人如来无禅祖师无意枯木石头泥团土块老臊胡既道不识卖柴汉又云不会鸟窠初不离鸟窠打地一生长打地跳出漫天网子名为了事衲僧百尺竿头进一步寿山手里有乌藤送巳禅人过去诸佛巳灭未来诸佛未生现在中间无佛且放天宁话行天宁有甚么长处业识茫茫无本据昆明池里失却剑却向西江捞得踞拈来又是铁蒺藜自南自北随风吹扶桑天子呵呵笑尺二眉毛颔下垂送性禅人之江湘秋雨垂垂秋风飒飒或彼或此乍离乍合湘江那畔鴈初来渔唱穿云笛韵哀更有芦花飞似雪远山重叠锦屏开咄哉漆桶不快唤作真如境界阇棃幸自可怜生莫向宗门立知解送匡禅人三世诸佛不知有大地山河颠倒走狸奴白牯却知有火中迸出红莲藕朝看东南暮西北落落盘珠无影迹长连牀上饱喫饭坐卧经行不费力说妙谈玄也是痴本来无事出家儿江西湖南与么去不须更问毗卢师送证禅人省亲父母未生以前追风木马如烟无量劫来未悟任他寒暑推迁万年一念一念万年神通妙用大道虗玄X顶上摩醯亚目途中道伴交肩总是发明这箇事金乌长出海东边送净禅人绳牀走入枇杷树须弥𨁝跳上天去不参死句参活句活句蹉过河沙数无所说师子吼有所说野干鸣坐断两头筑着鼻孔打开八字剌破眼睛水牯牛儿甘水草从他岐路乱纵横送化禅人本色道人行履处千人万人把不住湘南潭此恣游行拄杖一寻生铁铸所至解针枯骨吟秋风萧索秋云阴诸方杀有善知识要辨龙虵须访寻君不见潦倒赵州年八十行行尚为参方急又不见马祖一喝大雄峯百丈闻之三日聋送中竺恭藏主回东浙近从中竺来却往四明去玲珑巖接玉几峯总是寻常行履处大梅即心即佛宝陀闻熏闻修岳林一箇布袋天台五百比丘寒山子往来华顶诺讵那坐断龙湫一大藏教陈葛藤自余是甚椀脱丘火本无火承言者纷纷自我鳌山店上唤师兄黄蘗树头生蜜果送天童证侍者再参鸟窠吹布毛侍者便悟去天童亲切句不要重指注十月天渐寒早过西兴渡相望一千里往复行大路入室再参时嗔拳须照顾X送应侍者礼补陀眼听声耳观色清冷云中飞霹雳此是圆通自在门衲僧几箇知端的昔年未出扶桑时亲见宝陀之圣师再到海山深处覔须弥顶上戴须弥送瑛维那礼补陀兴化打克宾罚钱趂出院诸方旧话子反覆参详看有耳谁不闻有眼谁不见露柱挂灯笼山门朝佛殿横拖拄杖去却绕鄞江转筑着脚指头通身流白汗宝陀巖上人日夜长对面咄送高丽兰禅人礼补陀道人且以何为道切忌区区外边讨外边讨得枉劳神只箇心珠常皎皎吴水碧越山青白云三片四片黄鸟一声两声三世如来提不起历代祖师难下觜要见家家观世音分明因我得礼你送俊禅人浙东参礼学人自已游山翫水云门大师事不孤起此去浙东寻访谁肩横七尺乌藤枝初登玉几谒舍利更向宝陀参圣师一二三四五六七七六五四三二一杰出丛林俊衲僧何须特地从人覔送径山英首座归鄞凌霄峯头第二座摩诃衍法曾明破百非四句俱巳离白雪阳春有谁和直得含睴亭𨁝跳上梵天东坡池吞却四明山蓦然倒骑佛殿出门去碁盘石任苔痕斑君不见寒山子归太早十年忘却来时道又不X见明觉老无处讨十洲春尽花凋残珊瑚树林日杲杲送炬首座游台温饮光论劫坐禅未免把缆放舡文殊三处度夏大似辽天索价英俊道流去住自由朝游檀特暮往罗浮天宫说法了也知是般事便休人人释迦弥勒箇箇寒山拾得走徧天台雁荡抹过山城海国从来鼻孔大头埀莫道相逢不相识送孚侍者之浙东新昌弥勒佛脚不离地走夜半过扶桑面南看北斗却入天台雁荡又到清凉补陀撞着寒山拍手听他拾得高歌阿呵呵阿呵呵依旧堂中叠足坐不劳万里涉鲸波送信首座参礼育王宝陀离四句绝百非摩诃衍法谁当机能令寂子缩头去可使吾道生光辉东浙西州恣探讨箇中谁了谁不了果然识得本来人万别千差俱一扫法身元无设利罗方便示现降羣魔闻思大士应尘剎至竟不曾拘宝陀谩道石横方广寺未容薄地凡夫至琼楼玉殿綵云间正眼观来何足贵手点昙华亭上茶最先勘破盏中花几人麻上生绳想又复将绳认作虵背却天台游雁荡讵那尊者空遗像大龙湫与小龙湫瀑雪翻云千万丈尽尘沙界一般天历历分明在目前未动步时都历徧谁能空费草鞋钱X送宝陀鼎维那浙东山浙西水五湖四海皆自已明月高挑拄杖头寒云乱踏芒鞋底从门入者非家珍勘破宝陀巖上人葢色骑声也奇特一枝古洞桃花春此行迤𨓦回天育去去优昙远山绿为我寄声二尊宿出门未免重叮嘱送顺禅人并柬乃师苏州有常州有两两不成双三三亦非九有一句子到你秃却我舌无一句子到你哑却我口灵利衲僧知不知汝师自是真宗师如何弃却甜桃树只管沿山摘酸梨送万年楚藏主回日本万年一念一念万年不在天台南岳亦非东土西干会得则风行草偃不会则纸裹麻缠本来无一物教外有何传昔入大唐来眼不见鼻孔今归日本去脚不跨船舷入海泥牛奔似电沿江木马走如烟送汀州文禅人达磨西来不立文字见性明心落在第二还他出格道流坐断报化佛头眼里着沙不得水中捉月何由诸方老宿河沙数学者担簦如蚁慕拈却那咤第一机其余总是闲家具四海参寻善知识谈玄说妙空劳力当阳勘破老毗耶一句了然超百亿汀泉福建明越温台门门巨辟法法全该老鼠满地走抱取猫儿来X送昱禅人回三平父母未生巳前好箇本来面目日用何曾欠少谁云是事不足山又青水又绿早便起晚便宿乌不日黔鹄不日浴拄杖但唤作拄杖屋伹唤作屋莫问如来禅祖师禅下里曲阳春曲昔日三平见大颠断絃须待鸾胶续送弘藏主还径山兼柬西白首座上上上上到最高高处望望见青山起白云云山出没如波浪大华藏海知几重重重围绕凌霄峯须弥绝顶只这是耳闻迦叶敲金钟百千万亿四天下信手拈来无一把束作龟毛一管笔经头一字如何写写得分明说得亲还他眼目人天人送高丽顺禅人归国普贤身中行一步超过恒河沙佛土昨日方离海岸来今朝便往高丽去我此浙江何异汝乡冬寒向火夏热乘凉达本心者头头是道昧真性者处处迷方父母未生有甚么与他辛苦担皮囊効善财参知识礼文殊谒弥勒不知放下驰求心内外中间绝消息或游山或面壁或垂手入𢌅或韬光晦迹煅凡成圣只须臾拄地撑天也奇特顺禅人须委悉红日照中春清风生八极送钦首座南还六祖到广州寓正法性寺因举风幡话略与二僧议从此引葛藤蔓延南海地后人不解刬一岁多一岁X珍重钦禅老颇有英灵气参方本无得问法总不会我保任此人高踞佛祖位送参侍者参须实参悟须实悟好箇师僧便恁么去灵山会里人总是天麒麟百千年滞货拈弄越精神蹉过赵州禅遭他文远笑鬬劣不鬬胜驴粪中着到因思老古锥节外更生枝一笔都勾下方为跨灶儿吾家白雪曲且要高人和佛祖出头来与渠都按过送宁侍者参方礼祖佛祖丛中无位次参方行脚谁家事随兴一念便乖张莫向禅门求意旨须知真正道人家到处忘怀愍自他烂炒浮沤盛满钵却来石上种莲花国师三唿侍者三应唿兮应兮头正尾正寻师必是达其源密意明明在汝边他日归来无折合必须痛喫老爷拳送雪窦荣藏主归国心地法门匪从人得便与么去天地悬隔师子教儿能返掷羚羊挂角无踪迹以字不是八字非觉天日月增光辉百尺竿头五两垂大唐又向扶桑归火热风动摇水湿地坚固打破铁围山古今无异路临行何待重分付送参侍者参方佛法徧在一切处莾莾卤卤河沙数蓦札相逢唤得回穿云度水从君去头上笠腰下包清风明月杖头挑不曾咬破一粒米万两黄金也合消开却门须识X主彼此相知何必举背靠法堂着草鞋初非密室中私语山未高兮海未深赵州文远没絃琴当时公验分明过四海谁人识此心送越藏主一大藏教只说这箇东土西天分明勘破我今以百千万亿阎浮洲拈来挂在牀角头拣甚么新罗日本佛誓流求閙浩浩冷湫湫有时放有时收收放纵横了无碍卷舒出没常自由谁道客来无供养不妨满钵炒浮沤送志禅人道人三次到来今始索吾长偈此事直下分明问渠何须特地十方只在目前大道初非物外若也会即便会干木逢场作戏不会亦无欠少总自自家活计踏着诸佛顶门拽脱祖师巴鼻四大海水壁立五须弥山粉碎好箇大丈夫儿可与禅林增气送吴中滋禅人苏州有常州有历历面南看北斗主伴参随与么来象王回旋师子吼喫盐闻咸喫醋闻酸一有多种二无两般口中说食终不饱身上着衣方免寒不见道家山好家山好家山内有无根草时当腊月正春风五叶一花香未了送中竺海维那当念不生空诸有海坐断释迦文全超观自在中峯顶上鸣楗椎尽大地人俱绝疑陈如尊者有长处一X句分明举似谁坐卧经行卷舒出没啮镞之机如同电拂三十三天筑气毬两手扶犂水过膝送广南慧藏主镇海明珠只一颗如来藏里深扃鎻忽然突出拄杖头照见山河千万朵若问此珠作何色圆陀陀兮明历历南山之南北山北直截示人人不识归去来归去来依然高挂越王台送进禅人之浙东百尺竿头进一步家家门口长安路浙西之水浙东山鹘眼龙睛多罔措是佛不识佛骑驴更覔驴我今独自往到处得逢渠画虵不必重添足六六元来三十六送东侍者之天平天平卓笔峯最奇入门便看浮山碑其中九带不到十读者未免心狐疑上人来自扶桑国惯见瑠璃浸天碧夜半金鸡啼一声鼻孔眼睛俱打失走徧东西与南北依然无处寻行迹送常上人秋风凉秋夜长井梧飘败叶巖桂喷清香莫作世谛流布切忌佛法商量便与么玉殿琼楼初无葢覆不与么银山铁壁特地遮藏两头截断十字纵横却笑长眉老尊者跏趺曾不下禅牀送万寿通侍者通身是徧身是拈却无位真人坐断空劫自已向上X一路不许商量讨甚空花阳𦦨更寻虵足盐香仲冬严寒孟夏渐热自古自今谁巧谁拙鸟窠吹起布毛直下斩钉截铁道人若也有疑归家问取禅月送净慈道藏主还景德黄面瞿昙不动舌纵横四十九年说葛藤往往叠成谁毕竟天无第二月一菴近日离南屏蓦札问渠看甚经只么默然叉手处青天白日轰雷霆龙湾老龙湾老叔姪相忘情更好镇海明珠待索时与他倾出一栲栳送愚叟如西堂本色住山人且无刀斧痕如斯三十载道誉塞干坤列下从前诸佛祖须弥槌打虗空鼓却完全揭示当阳主中主主亦不必论宾亦不必夸妙喜竹篦分背触谁能撒土更抛沙遇饭喫饭遇茶喫茶弟兄相见丰俭随家露地白牛甘水草不妨到处纳些些送宗藏主大士挥尺一下赵州绕牀一转古今多少葛藤二老当头截断宝华藏主饱丛林访友寻师年岁深腊月花开无影树阳春曲奏没絃琴东风急东风急上下四维挨不入水底青天尽踏翻何曾乱打鞋头湿送圣寿政维那不用低头思量难得真不掩伪曲不藏直流出音声佛事豁开贤圣阃域洞山麻三斤云门干屎橛曾勘诸方来必竟如何说拄杖如龙活鱍鱍横拈倒用干X坤濶送净慈寿首座还日本富士山头月祖龙溪上水月既不来此水亦不往彼正当水月交辉时万里何曾隔一丝石女裁成火浣布泥牛踏断珊瑚枝有佛无佛俱是诳即心非心尽同谤教网高张未入微宗门直指还流浪所以道正法眼破沙盆古今此道喧干坤黄金满国难酬价付与休居的骨孙椿庭提起百襍碎不要被渠相负累掷过那边更那边寻常只守闲闲地便与么实奇哉诸方大可笑嚼饭喂婴孩但恐空中释梵来昙华又为无心开送延寿梓知客临济大师宾主句赵州见僧喫茶去旋风顶上屹然栖走徧天涯不移步九九从来八十一寻常显元尤绵密撑天拄地丈夫儿手眼通身赫如日送蒋山澄知客独龙冈头跳珠峯下客来须看贼来须打还上古之风规赞升平之法社师子之爪既呈羚羊之角斯挂善能和其光同其尘自可忘其情绝其解蟭螟吞却妙高山草庵卸下瑠璃瓦送日本易上人已躬下事元明白动念却成云水隔老胡谩自度流沙不会当头箇一着日日日东上日日日西沉何用有口说无絃方是琴道人拄杖握在手是圣是凡噼X嵴搂掇转扶桑作大唐惊起法身藏北斗送灵隐福藏主三业清净佛出世步步踏着黄金地三业不净佛灭度黄金地上难移步与么与么当阳明皎皎不与么不与么徧界黑漫漫两处牢关打脱千里藏海枯干阿那箇是菩提烦恼唤甚么作生死涅槃尽大地人齐斫额飞来峯月照人寒送亮侍者参方国师三唤侍者侍者三应国师蚯蚓抹过东海藕丝穿却须弥从来此道无今古不动纤尘超佛祖迷也悟也何必云语兮默兮自看取春风日夜吹天地是处园林变红翠一一交罗帝网珠头头揭示灵山会咄送观首座云门未到灵树巳见知圣大师首座悟道了也一对无孔铁鎚前无释迦后无弥勒圣固难知凡安可测且道悟箇什么面赤不如语直七月八月秋风凉千山万山客路长太平庵中叠足坐任运施为无不可送双林湛侍者来也与么来去也与么去佛祖不为人古今无异路寻常喫饭喫粥何待说性说心端坐受他供养日消万两黄金打破大唐国覔一箇会佛法底了不可得我见两箇泥牛鬬入海直至如今没消息送灵隐聚藏主X冷泉汤汤广长舌无昼无夜无间歇必竟不知何所说卷尽五千四十八塞却耳根作么听听得分明心路绝心路绝处正眼开灯笼㳂壁上天台送默维那云峯见翠巖投诚而入室岂无娘生口不肯为渠说一朝桶篐爆通身白汗出披衣上方丈且喜大事毕汝自象山来问吾求旨诀置之襍务中扰扰经岁月抛却土木场使就维那职职满要参方须依善知识西川复东浙毕竟承谁力送隆侍者此事分明非授受灵光一点从来久释迦迦叶同虗空少室神光亦何有吾负汝兮汝负吾侍者三应国师唿我在大唐汝日本半夜飞出金老乌送四明瑞巖润藏主从来无一法海口莫能宣霜风卷黄叶唤作止啼钱若遇明眼人且拈放一边扑碎摩尼珠大海浮铁船能可空两手不为物所缠经行及坐卧在处莫非禅送久藏主游天台雁荡佛佛授手面南看北斗祖祖相传凿石种红莲一气转一大藏教水流湿兮火就燥万里风抟海上鹏几年雾隐山中豹益无所益为无所为拔苦与乐兴慈运悲黄檗树头得蜜果没底篮子盛将归直下是休拣择新罗在海东日本多商舶发弓饮羽兮两岸俱玄鞭石吼升兮纤毫不隔台岳云浮点点青蜃江月X汎茫茫白送玹侍者还里鸟窠吹布毛便有人悟去而今作么生莾卤河沙数玹禅既磊落须会超方句见色与闻声不可第二度秋风吹木犀髼松开满树梦里忽闻香觉来无覔处翻身摸着枕元是木头做便与么承当重叠关山路答道场清远禅师吾姪僧中龙为人施法雨根虽有利钝心本无差互壁立万仞表青山常独露谁言师弟子此事须密付达磨不会禅妙喜亦非祖处处是道场何劳辨能所勉之从今日高步追前古寄尼孙静山主我有一机向上全提超佛越祖海里须弥天上天下知之者寡拟议不来噼嵴便打五祖邓师翁扫除临济宗圆悟与大慧一一龙生龙有箇尼无着至今流正脉古今常现前看是何标格送道场濬藏主心不是佛智不是道天上人间何处寻讨西斋今年六十八分明一老一不老惭愧青山人相看寂寞濵问余有甚奇特处追风铁马戴麒麟昨夜月轮如火热晒得乌儿白似雪天真灵妙不思议一语标宗言下彻送智门斯道眼有三角头峭五岳枯木糁花炎天飞雹既善解粘X去縳不须续凫截鹤斯人斯道兮千载一时日面月面兮古之今之句后声前竟莫测棒头喝下终无私不见老智门弹一曲断絃更待何人续莲华荷叶分明也是詶君颠倒欲示徒弟心安参方一人所在亦须到半人所在亦须到入门休问主是谁看渠开口提纲要一言相契便参堂不惮辛苦充街坊缝箇布袋䭾斋粮朝参暮请听举扬出家只要了心地终不图他名与利古德皆从恁么来后生晚长须睎骥泰山之石熘滴穿蟠桃着花三千年忽然水底火烧天那时归来喫痛拳送日本春侍者七佛巳来皆有侍者辅弼宗师作成法社香林在韶阳闻指示暗抄临济验洛浦拽拄杖便打𢬵性命断知解岂肯认奴作郎随他指鹿为马近来车载斗量漫说云兴缾泻春禅幸自英灵见地须交脱洒忽然光明盛大可见风流儒雅何也阿魏无真水银无假送进侍者踈山卖却布单三千里外行脚忽然打破漆桶恰似虎头生角进禅得得来中州三万里截沧溟流解笑瞎驴趂大队倒拈拄杖风飕飕扶桑那畔一轮日直至黄昏后方出翟支瞎摩醯顶门眼东土西天无祖佛送用首座道人日本来将甚么过海有语涉商量无言成窒碍X譬如金翅鸟王须弥顶上翱翔不学栖芦钝鸟卑飞只恋池塘摩诃衍法如何说四句皆离百非绝杨柳丝丝舞碧烟梅花片片飘香雪送权维那三世诸佛不知有一一面南看北斗狸奴白牯却知有拈得鼻孔失却口袖里金鎚未举时分明超过毗卢师忽然一下百襍碎石虎吐出木羊儿渠渠渠我我我折旋俯仰无不可识得西来祖意传白云影里青山朵送志侍者短歌数十丈长句三两言不长又不短石火迸青天圆悟作侍者何曾参得禅当时邓师翁未免所见偏法久乃成弊须忘鱼与筌后生逐队走纸褁仍麻缠决择要明白卷舒机用全道人日本来可拍佛祖肩骏马不受覊长途自腾骞日驰三万里顷刻抚八埏妙喜臭皮袜杨岐金刚圈临济正法眼灭向瞎驴边鼻孔略彷彿诸方谁敢穿赠前西隐玉磵血书华严经毗卢性海无边表非古非今非大小有时揑聚一毫头血滴滴地从挥扫有时伸作广长舌一卷百番宣未了玉㵎老金溪宝如来样向心中造善财童子未知归度水穿云谩寻讨当砌华映帘草雪白甆瓯香袅袅自然觉者处其中终不随他打之绕次韵赠西隐白石X释迦掩室金粟无言同条共贯拔本塞源闻无闻见无见如投师子一滴血六斛驴乳皆星散藏中自有摩尼珠须知不在龙宫殿襟怀荡荡眉宇津津沧溟半勺大地纤尘直得飞来峯𨁝跳壑雷亭下雨翻盆佛日普照慧辩楚石禅师语录卷第十六音切绠搊鄞丽迤𨓦黔羚屹舶睎骥埏楚石梵琦禅师语录X卍XXX佛日普照慧辩楚石禅师语录卷第十七偈颂三侍者文斌等编赠五台体法师惟一文殊无二文殊百千万亿徧满尘区或作老人或为童子或在山林或居廛市或乘狮子跨空行或现光明从地起法师久矣驻五台一双净眼长舒开黄金虽贵着不得六凡四圣皆尘埃如今更莫思量着六用门头空索索不坐禅不看经白云自白青山X青饭罢绕廊行一转剎那圆满菩提愿送徒弟巘书记参方当年洛浦辞临济不比寻常赤稍鲤未落夹山虀瓮中好将一喝重扶起巘禅卓钖秦水濵再涉寒暑忘艰辛何独丛林重名节灼然父母非我亲黄龙只是南书记道德文章可名世还他直截老杨岐流出胸襟葢天地送有侍者游天台天台一万八千丈正眼观来平似掌不待崎岖走路岐尘尘剎剎皆方广头上笠腰下包青山绿水长逍遥衲僧本自无覊绊万两黄金也合消送虎丘应藏主真参第一着妙悟第一药若是过量人其心自昭廓虎丘扫荡邪见师电光石火舒先机伶俐衲僧俱直截不须更问今何时大藏小藏从此去岂有意根桩立处十字街头没底鞋千年石上无根树送净慈海藏主永明门前一湖水更有荷花香十里三世如来说不到一大藏教提不起禅和未许乱承当却是虗空解举扬塞却耳根何处听舌头不动语琅琅谛观堂上老师偈勿以区区情识会昨日下雨今日晴张公喫酒李公醉送印侍者游南岳君不见马祖坐禅图作佛奈何无事寻窠窟让师浑X不费钩锥平白家财遭籍没又不见五百比丘常在定猕猴各佩菱华镜问君底处是誵讹切忌逢人说邪正盘陀石上青松根日轮卓午天无云曜古腾今只这是跏趺印出莓苔痕放即收收即放天下衲僧为榜样新罗依旧海东边门口不在舌头上七十二峯皆可游异花灵草无春秋石桥踏断成两截方见桥流水不流送心姪参方慈明窜身火队中只要勘辨汾阳翁半夜亡亲索祭祀明朝大嚼盃盘空其时在座多象龙未免散去随西东滚滚百川流入海皮肤脱落真实在将军疋马过袁州临行记莂增光彩如今满地皆儿孙未有一人能灭门寿山但道看脚下佛祖不劳开口吞送云居玉维那礼补陀玉禅南方转一遭会佛法底如牛毛拄杖头边拨得着为渠画断天云高扑灭祖灯扫除胡种诸圣不慕已灵不重连城白璧本无瑕满掬摩尼为谁捧甞爱疎山老解云肯诺不得全又闻云居翁闺合中物须弃捐破家散宅作活计透出威音王以前天台南石桥北观音院里有弥勒发挥二十五圆通屋角桃花露春色送义藏主你问讯了一边立地不是如来禅亦非祖师意用时便用没商量说甚了义不了义众生本来是佛更要X灵山授记七纵八横远问近对如此师僧果然伶利等闲撒出摩尼珠直得神光照天外送玄禅人之江西马祖自从胡乱后分明对众扬家丑来来去去是庞公吸尽西江不开口方外八十有四人摇头摆尾皆金鳞却从平地起波浪大坐当轩据要津残羮馊饭不知数纵展炊巾无着处好提古剑髑髅前日炙风吹全体露送成侍者参方侍者参得禅我未敢相许职满说游方临行求赠语后生真可畏老僧全望汝诸方善知识说法如云雨行脚要带眼入门须辨主寿山一句子请分明记取送大藏主归里奔丧父母俱亡覔偈奔丧谁是报恩者何处是故乡行徧天涯海角没参学处参学十方不离目前只么寂寥宽廓君不见荷泽师走向僧堂里白槌摩诃般若未开口露柱灯笼巳哮吼送晟侍者秋风处处飘黄叶正坐蒲团缝坏衲道人别我去游方三度问渠渠不答试看如今是甚时千钧祖道悬于丝师求弟子固未暇可有弟子求其师君不见投针彻底惊龙勐叉手向前参瑞像拈得山僧兔角杖他年卓在孤峯上送彝藏主X一大藏教是切脚平上去入切不着释迦老子口门窄烦恼菩提尽拈却所在丛林黄叶落生天癞狗翔云鹤从他夷岳而盈壑且把乌藤束高阁送净慈颜藏主游庐山拈起一片木叶移来一座庐山古人真实相为且免区区往还着草鞋拖拄杖游州猎县极意妄想若是出格道流必然别有伎俩恁么中不恁么击木无声不恁么中却恁么敲空作响欲知庐山高更听庐山谣百亿赡部洲都卢入秋毫东西二林在山北自古远公标胜迹结社同修十八人临终尽向莲华国南则归宗开先万杉栖贤罗汉慧日六剎相连五老峯明月泉香炉师子金轮玉渊遥瞻瀑布不可近迸雪崩雷崖石穿千树万树青松交加屈曲一箇两箇白鹤鼓舞蹁蹮满地嘉华美草随时瑞霭祥烟何消尊宿开口伹管森罗说禅不是长行短偈亦非直指单传革五宗之旧辙扫诸祖之颓传针眼鱼吞大千界扶桑人种陜西田送聪禅人出门步步清猋起一棹铁船三万里大鱼刚被小鱼吞缩却龙头展虵尾未到中原俱历徧浙山如黛江如练临风侧耳听乡谈故国依然海西岸佛不论先后道不拣精麤禅不属迷悟智不得有无释迦弥勒是他奴那箇男儿不丈夫送大慈让维那X折旋俯仰须臾顷抹过普超三昧顶灵利衲僧终不凡徧参岂为观风景一毫端上慈云峯草鞋踏破山重重当年法战既得胜后来自可兴吾宗陷虎之机险崖句何待西斋再分付送中天竺吾藏主还日本初来大唐国此道巳圆成而况岁月多煅炼金愈精添不得减不得应用恒沙有何极莫问凡流与上贤谁论大智并情识西湖之水西湖山动静不离方寸间月在中峯夜将半天香桂子谁能攀亦不唤作心亦不唤作佛亦不唤作半满偏圆亦不唤作照月权实掇转船头是故乡龙吞不尽瑠璃碧送仪侍者游天台鴈荡前释迦后弥勒心不见心无相可得出门绿水青山到处花红草碧如斯举似鱼鲁参差直下承当天地悬隔寒山子道千年石上古人踪万丈巖前一点空此一点空不可取天台鴈荡随西东衲僧行脚休轻议略以虗怀标此位非凡非圣强安名高踏毗卢顶上行送伊藏主游四明天台出门拈起拄杖子不择山林与城市第一穿过玲珑巖先听主翁敷妙音翻身直上玉几峯踏着从前自家底八万四千设利罗须知不在金壜里好风稳送宝陀船剎剎尘尘逢大士访雪窦游清凉触目无非圣道场天宁定水善知识师子哮吼羣狐藏霞城岂X独观风景五百声闻须唤醒一一教他出世来閙中不碍身心静直饶茶盏现奇花也待众生心自肯国清三圣谁不知兴发到处题新诗虗空作纸大海墨稻麻竹苇皆毛锥诸方说禅浩浩地解举此话今其谁滑石桥难措足下有龙蟠无底谷多少游人不敢窥悬崖日夜飞银瀑举头更望华顶云千里万里长相逐摩挲拄杖又向西州还一毫头上忽然突出须弥山送诸侍者游天台鴈荡台山青雁山碧满眼满耳非声非色先过嵊县礼弥勒莫道通身是崖壁撑天拄地更有谁往往示人人不识试点五伯罗汉茶一枚盏现一枝花分明拈出这壹着多少师僧蹉过他游华顶了国清去名蓝正在幽深处丰干寒拾面目真屈曲寒藤上高树欵欵行入芙蓉村奇峯峭壁云吐吞灵巖左右十八寺寺寺皆有山当门讵那终日抱膝坐仰观瀑布从空堕勿云尊者不说法撒出骊珠千万颗逐事与君提话头如今不了何时休大唐国里无佛法看取铁船水上浮送寿禅人真正举扬谁辨的白云鎻断寒山色参方衲子太惺惺剔起眉毛双眼碧有祖以来提唱多而今莫问如之何饥餐渴饮无余事脱却笼头卸角䭾送吾禅人X古藤横瘦肩两屦踏残雪阳乌啼未休春山若为别朦胧睡眼何处开应向前途指明月送日本建长佐侍者之庐山大唐国里宗乘未有一人举唱信手拈起布毛惭愧鸟窠和尚此话传来几伯秋五双十箇徒悠悠灯笼露柱太饶舌万象森罗齐唱酬此行舟过湓城口峯顶巳闻狮子吼五老同时笑展眉瀑布不熘青山走除却平常与奇特逢人作么通消息倒骑铁马上须弥嬴得清风生八极送明禅人参径山兼柬古鼎和尚近离何处来曾到此间否不许俊衲僧人前乱开口天宁拄杖子未免噼嵴搂决不至三十但打二十九留一棒自喫诸方若为剖凌霄老宗匠管取横点首不作野干鸣亦非师子吼若人会此意堪续牟尼后送日本侍者大唐日本东西国一样眼横并鼻直海底泥牛摘角牵云中石女抛梭织日禅幸自可怜生却道西来有消息西来本也无消息平地茫茫种荆棘文远何曾见赵州善财亦不参弥勒送天宁元首座灵山第二座不与诸方同解笑小释迦梦昇兜率宫百非及四句落落开谈丛说处却成默塞时无不通毒虵吞鼈鼻勐虎咬大虫坐断佛祖舌初非修证功三冬枯木秀九夏雪叶红持此似老僧将以明已躬X直下兜一喝未免三日聋三日聋尚可吓杀东村翁送中竺宏侍者大机大用无传授谁解金毛狮子吼千岁巖头七十翁通身是眼通身手若道今年巳涅槃男儿终不受人谩犀牛扇子依然在直得清风满座寒送径山一藏主一大藏教闲葛藤尽大地人跳不出梦庵本是奇衲子夜半扶桑吐红日拈起凌霄峯顶茶却是洞庭湖上橘三千世界庵摩勒放开揑聚谁能诘松风磵水自谈玄却笑区区论权实权非权实非实白云道箇钵啰娘带累儿孙空受屈送中竺岳藏主道人特地咨参我有我有人成话堕才跨门来剔起眉分明宝藏开金鎻唐国之西日本东都卢摄在微尘中珊瑚树林知几几照见海日三更红释迦四十九年说贵买朱砂画明月中竺果然机用别金刚宝剑当头截赠远侍者佛佛授手祖祖相传黄头碧眼白日青天动念即乖开口即错不用续凫截鹤何必夷岳盈壑参之者离心意识参学之者出圣凡路学昔年日本来红炉一朵芙蓉开此日诸方去铁鞭击碎珊瑚树东西南北任纵横嬴得清风布地生送灵隐文藏主X古释迦不先今弥勒不后兔角不用无牛角不用有何人同得入与谁同音吼叨叨四十九年说带水拖泥裙半截出格还他俊衲僧打刀须是邠州铁眼对眼机对机冷泉收得摩尼归逢人倾出一栲栳白日青天雷电飞送慧藏主入门便棒德山老入门便喝临济师子孙一一灭胡种旷大劫来曾绝疑此行正值风帆便吹落梅华三五片一大藏教只说这箇法赵州老人空绕禅牀转且喜南湖职巳圆拈华百万人天前饮光笑眼自开合良马不用珊瑚鞭送日本丘侍之金陵十月朔风号古木金陵远也行何速菩提达磨未来前淮北淮南山簇簇不立文字直指人心盲龟值木辊芥投针从本以来无佛祖了知此事非今古国师侍者意如何汝负吾兮吾负汝送端侍者赵州文远侍者白云清凝二师相与作成法社象王狮子交驰灵山幸自龙钟了左右无人话怀抱惭愧端禅日本来铁牛不喫栏边草朝来问讯客至烧香上一画短下一画长若更近前求指示山僧正值接官忙月菴天上月水中月惟一月无二月再三捞漉也无端十X五团栾又何别忆着当年马大师浑家共翫清秋时南泉拂袖便归去豁开户牖当轩谁数伯年来无此作遇夜才昇晓还落自家屋里暗昏昏向外驰求都是错唤回头为伊道灵光一点同昏晓辉天鑑地如未知江北江南问王老云海未明云海直截且就一波上说一波动则万波生一波止则万波灭所以众生烦恼不离生灭一法到得诸佛之地烦恼翻为智慧智慧烦恼本虗众生诸佛皆如却向其中指出浩浩滔天沃日滔天沃日也无端未审流从何处毕或时作伯亿洲中尽潮落或时干三千界内起波澜海云大士观云海但见重重无障碍我观云海初不同颠倒日月吞虗空声闻不是马兔菩萨亦非象龙释迦老子谩多口欲谈云海词先穷谓之云非五色谓之海绝涓滴碎须弥消劫石尽未来时不可测不可测对现分明有何极云庵云兮飘忽太虗出没谓其出也本无心谓其没也离窠窟或从龙千里万里长相逢或抱石一片两片不可覔水边林下露幽奇好手丹青谁貌得收来直是没纤毫放去从教吞八极一有多种二无两般远在方寸近隔大千凡夫不证法云地圣人不住无云天德云长在妙峯顶海灵普应众生前百帀千重是何人境界左舒右卷乃列圣机权君不见关西子没头X脑假号云庵显其道佛手未伸驴脚开灼然孤负黄龙老汝今亦复号云庵此义苍茫吾未了三问渠侬三不知白云依旧连芳草镜庵有一物黑似漆明如日六窻无处着尘埃万象不能逃影貭东平尽力扑不碎灵利师僧欠灵利猕猴各佩古菱花落落神光照天地胡来汉现几经春认主人人是甚人更问中间并内外无尘未免又生尘古航阴阳未判形殻未离上无片瓦下无卓锥敢与龙王鬬富从教衲子生疑不此岸不彼岸不住中流随机应变扬清激浊兮浪静风恬灭迹收声兮雷奔电转三世诸佛知不知六代祖师见不见拟议隄防蓦口桡逡巡卖弄竿头线便与么涉波澜不与么隔关山两头坐断干坤阔一棹江西十八滩无文始从鹿野苑终至䟦提河未尝谈一字笑倒病维摩维摩大士默然处演出演入河沙数三十二说徒纷纷一切数句非数句缺齿老禅面壁九年分皮擘髓汉语胡言直饶以龙龛手鑑唐韵玉篇从头註解解不得自擕只履归西天冬瓜印子传来久古篆分明拈在手上人一击百襍碎露柱灯笼尽哮吼钱塘十月天风高示余颂轴如牛腰白者是纸黑是字香墨何曾蘸紫毫X斯道赠万寿由藏主佛佛授手祖祖相传直下便是不涉言诠所以匡徒领众因而说妙谈玄譬如接竹打月又似胶柱调絃分明日用中逼塞虗空内筑着又磕着谁会谁不会贵如土贱如金须弥山未高大海水未深东西南北谩参寻尘世几人知此心梅隐七伯年前老古锥松花为食荷为衣人皆欲见不可得茆屋四面青山围採藤衲子忽然到口缝才开遭怪笑从此恶名传世间谁知出语无玄妙即心即佛错承当非心非佛也寻常残羮馊饭谁肯喫好肉更来剜作疮有佛处不得住无佛处急走过劝君莫学守株人七箇蒲团空坐破大彻赠中竺奯藏主大彻投机一句子突出咽㗋与牙齿藕丝窍里骑大鹏蟭螟眼中放夜市片言不为少全藏不为多灯笼见露柱拍手笑呵呵虗空扑落在地上钵盂开口吞山河蜜怛哩孤蜜怛哩智一字不着画兄弟添十字当年黄檗大无端六十蒿枝打临济松石赠中竺贞书记青松落落白石凿凿上摩星汉下带云壑若使为栋为梁为政事之堂为珪为璋为公矦之光不如道人无事日与松石相忘清风起而龙吟芳草映而虎踞红尘閙市任喧譁家在青山更深处X无相赠日本讷藏主法身无相直下分明眼不见色耳不闻声虽是不闻不见却解随几应变自从打破太虗空舜若多神常对面龙渊赠骊藏主龙无龙句渊非渊句要问龙渊在甚么处尽大地是浪忽青天起雷日月陡黑山岳倾摧散四海五湖之甘泽活三草二木之枯荄叶公不解描貌未免将错就错赤手谁来得颔珠古今不露真头角无外赠日本严藏主有不有空不空圣凡总在圆光中浮幢王剎香水海莫问南北并西东一即一切一切即一亘古亘今谁得谁失都卢只在毫端却向那边寻覔纵然覔得亦非真直下分明能几人诸佛假言三十二切须体认本来身鳌山赠仙巖金长老有鳌山兮甚奇特镇黄巖兮浮翠色峭崔嵬兮高崱屴直上云端望何极君不见雪峯昔遇巖头老三十年来尽倾倒流出胷襟葢天地鳌山店上方成道龙鳞鳞鱼鳞鳞几番沧海飞红尘毗岚勐风鼓不动十洲三岛长如春古木赠荣藏主天地未分时槎牙第一枝阎浮虽有树争奈结根迟几回寒几回热柯似青铜叶如铁挺立何愁动地风X高标可怕连山雪楩楠𣏌梓总凡材莫不皆从尺寸栽不是千年万年物转头便化为尘埃庄生之椿今巳朽少林之桂君知否撑天拄地是何物一一面南看北斗心源赠悦维那三点如流水曲似刈禾鎌佛祖莫能说余人谁解拈五闻寒山子有偈非极谈徒然挂唇齿秋月照碧潭更谁知无物比冷涵空兮清彻底回光返照剎那间一脉本从何处起硕林赠中竺果首座睦州老人识临济阴凉大树亲授记果然葢覆天下人今日儿孙铺满地一一高枝撑太空重重密叶来清风硕林挺出万物表非与寻常花木同徧界氷霜渠不受随时变异渠不朽等闲鸟兽那敢栖长有金毛狮子吼大机赠日本全藏主大机须兼大用说机用直教心路绝德山一棒山岳崩临济一喝虗空裂君不见长沙岑大虫作用不与诸方同寂子亲曾举到此被渠一踏传无穷道人素有冲霄志发明宗门向上事等闲拈起蒺䔧槌百亿须弥成粉碎无尽赠登山主百亿三千大千界拈来地上土一块虗空尚有消损时尘世光阴易凋谢不灭不生唯此心纵经旷劫长X如今如今直至未来际却笑目连穷佛音智隐赠愚禅人有无但较三十里晦迹韬光乐于已诏书飞出凤凰楼三度入山征不起圣人具足凡夫法凡夫具足圣人心非凡非圣尽超绝路在白云深更深无隐赠吾禅人日用堂堂全体露着衣喫饭朝还暮灵山拈起一枝花伯万人天皆罔措色且不是色声且不是声描也描不就画也画不成只在目前休外覔青山绿水转分明思远赠日本闻侍者一念普观无量劫无去无来亦无住三际求之不可得生铁称锤被虫蛀达磨度流沙特地到中华虽云十万里毕竟不离家饶君走徧浮幢剎南北东西没差别寒则普天普地寒热则普天普地热这一处心行灭虗空包不尽千圣莫能说灵利衲僧知不知不知却问天边月桂巖赠日本净居月长老月中桂子飘巖幽长成一树三千秋秋风吹开枝上花花所及处清香浮月公本是菅公裔道誉之香塞天地金粟如来梦幻身不须更受菩提记绝照赠用首座净倮倮绝承当赤洒洒没可把龙潭吹灭纸烛时眼光烁破四天下日月不到处干坤难覆藏三千大千X界正体露堂堂缘见因明暗成无见明暗两忘心灵百变目前无阇梨座上无老僧一念不生三际断扶桑夜半日轮昇香山赠果长老五分法身收不得非栴檀也非蒝卜妙峯孤顶露堂堂少室真机明历历嗅着能令鼻观通白云掩映碧玲珑花开叶落年年事依旧须弥耸太空中山赠颕首座干坤之内宇宙之间丹青莫状手足难攀通上既孤危直下尤峭绝旷劫无动摇羣峯自环列君不见混沌开辟分七金须弥坐断沧溟心衲僧不解中山义只管区区向外寻大岳赠日本积首座除却须弥山总小只消芥子都吞了与他拈起一微尘富士嵯峨接蓬岛中国岱衡华霍嵩宝刀削出青芙蓉回光返照方寸里积块浮沤三界中捏不聚吹不碎是何物在干坤外临崖望海海茫茫触石起云雪队队大心摩诃两字如何译不落时人情与识上乘菩萨信无疑中下之流岂能测古释迦今弥勒是处分身千伯亿怛怛忉忉空费力为人曲指何曾直饥飡渴饮任天真便是降魔转法轮无方X一拳打破虗空一脚踏翻大地东西南北不分上下四维安寄大华藏界云水宽伯千剎土秋毫端放开捏聚总在我左抛右掷胡为难既非襍染与清净毕竟如何辨邪正直下全提摩竭令繁兴永处那伽定南隐五十三人善知识善财无处寻踪迹文殊指示太分明踏破草鞋空费力不住山林不住尘非凡非圣非疎亲衲僧了了见得彻大道茫茫没却身谓之有离窠臼谓之无塞寰区阎浮夜半日卓午只在目前何不覩实菴棒打虗空鸣剥剥石人木人齐应诺十方惟一坚密身铁壁银山难入作无形相亘古今不除妄想覔真心牛头自见四祖后百鸟㗸花何处寻笑云山中人笑云来去几度欲留留不住一片西兮一片东为谁挂在青松树有时卷不论高低并近远有时舒南北西东满太虗本自无心休问迹悠扬散漫随风力白衣苍狗任纵横返寂还空何处覔却恐山中云笑人区区未免走红尘但能放下便安乐所以长将云喻身少林达磨面壁可祖安心二株嫩桂布影垂阴上撑天兮下拄地往不古兮来非今自从只履归西域岁岁春X风添翠色莫道庭无立雪人一花五叶香何极西源赠远首座阿耨达池分四河四河竞注同其波不独鱼龙与虾蠏大身复有阿修罗天台远也侍吾久出纸乞我西源歌歌西源无滴水佛也祖也彻头彻尾今兮古兮透顶透底更说甚么竺干震旦南岳石头马大师庞居士只因一口吸西江无限波涛从此起一源羣灵一源假名为佛佛既假名源从何出释迦老子曾未悟四十九年曲流布谁言教外有别传百万人天空罔措先圣道流泉是命湛寂是身从本不清不浊即今非古非新四大海收归涓滴五须弥卷入微尘徧界金波常帀帀与他凡圣无交涉海屋普门道人索我謌未免平地生风波屋为海耶海为屋海屋之义当如何百千瀛渤从此起起亦不离涓滴水沃日滔天也大奇卷舒只在轩窻里我观观音心海空一一佛屋罗其中接影连辉宝楼阁珠幢玉树光玲珑及乎歛念元无有试问道人知此否不下禅牀徧十方春风自袅金瓶柳谷隐龙以角听蚁以身听人听在耳风鸣谷应听到无声谷自空山河石壁遥相通直饶千手掩不得所以八面俱玲珑虽然隐也何曾隐白日青天雷辊辊X闲闲终日忙忙那事无妨行住坐卧一丝不挂看经费眼力作福受奔波饥来喫饭困来睡如此闲闲快活何佛日普照慧辨楚石禅师语录卷第十七音切巘壜摩挲嵊湓栲栳奯陡荄崱屴鎌菅楚石梵琦禅师语录X卍XXX佛日普照慧辩楚石禅师语录卷第十八偈颂四侍者文斌等编明真颂二十八首我有摩尼一颗埋在五蕴身田昨向泥中取出光明照烛无边所为莫不知意日用寻常现前世上谁无此宝昏迷未脱葢缠死生生死萦绊果报或人或天一旦逢善知识岂非有大因缘只这言语声色非根非尘非识释迦亲见燃灯故号能仁寂默平治自家田地净除瓦砾荆棘身光充徧十虗岂止百千万亿一念成佛不疑多方转化何极虽云妙行庄严毕竟归无所得X触目无非此道莫拣精麤大小众生与佛何殊总是自心所造修善天堂化生受用珍奇异宝地狱皆由作恶铁牀铜柱围绕临终罪业现前方恨悔之不早觉悟烦恼菩提迷惑菩提烦恼禅师不假多知饥飡渴饮随时将心用心大错在道修道堪悲内外推寻不见中间亦绝毫釐众生别求智慧诸佛何异愚痴一等黄金作器瓶盘钗钏环儿自体元无改变千般任用炉鎚贪嗔痴号三毒三毒起于一心本来空寂三毒三毒自此平沈顿获金刚正体亲闻大觉圆音了然不生不灭解者非古非今智士现前究竟愚人向外推寻妄情造业难断如象溺泥渐深观心常坐习定便欲此生亲证证得常住法身堪续如来慧命若也沈空滞寂堕于二乘禅病澄潭不许龙盘大象岂游兔径随处逍遥快乐洞明自已真性可中不乱不定向上非凡非圣法离言语文字返着文字言语假使精进三藏何如直截根源巡行数墨不悟转读令人转昏心地本无一物澄空逈绝尘痕胡为自起障碍日夜随他六根一念空诸所有魔外窥觑无门昔有维摩大士示疾毗耶城里三十二箇菩萨各谈不二玄旨文殊请问维摩维摩一默而巳如今愽地凡夫未学音声三昧刚把公案批判妄将贤圣诃毁若非了悟自心般若妄谈招罪X末法比丘不让多因忿怒鬬诤既依大戒出家须禀六和为尚罗汉深证无生未曾与人相抗善哉圆顶方袍便是当来佛样心内坦然平夷世间靡不归仗莫起一念嗔火赫赫燎原难向众生业识茫茫心里浑如沸汤只管随声逐色何由返照回光参禅发明自性譬似远客还乡旷劫收归当念当念含摄十方触境逢缘不变着衣喫饭如常无明从此消灭热恼自然清凉不了第一义谛因兹名曰无明我观无明无性无住无灭无生菩萨双亡理事声闻怕怖色声一居逍遥乐土一在解脱深坑离却二边中道洞然清净光明人间天上随意广度恒沙有情灵空元自无像不用断除妄想妄想即是真心何须分一作两氷消为水温和水结为氷严冷浊恶众生可化清净诸佛堪仰诸佛众生本性岂同外物消长金刚座上剎那永绝从前影响法身不见边表日用何曾欠少语默动静施为无心自然合道但有丝毫罣碍便遭魔境缠绕大海普纳百川须弥合成四宝到头难免无常徒自汪洋峻峭一悟真空妙理涅槃生死俱了众生本来自佛甘堕无明窠窟若悟无明本空轮回从此超出譬如一点明灯能破千年暗室决了贪嗔体性空华阳𦦨非实直须立志参究不可随情放逸惟有禅门捷径别无入道要术X佛口初无言说法身岂有生灭只因随顺世间便见千差万别细辨凡夫因果广标诸圣旨诀玄门历历开张教网重重施设末上拈花示众尽除方便直截譬如十斛驴乳散在一滴狮血大有世间痴汉随他声色流转不知万境枞然总是心灵所变堕在尘劳海中无由脱离魔羂羊车即是牛车我面何殊佛面直下回头便是不劳苦口相劝一朝飏下皮囊免到阎公业案小小如萤之火能烧大地丛林莫教一念嗔起灭尽无边道心佛祖令人保护防他境界来侵众生与佛何别弃却真如外寻流出葢天葢地本来非古非今要知般若灵验入海铁舡不沈觉道无过自悟参禅不要他求却来心外覔佛如向沙中取油演若达多发笑也曾弃镜寻头白云千里万里黄叶前秋后秋要了即今便了未休何日当休拍手浩謌归去倒骑露地白牛古今得道贤圣当念无脩无证烦恼菩提两亡涅槃生死俱净境风飘鼓不动常处那伽正定应佛圆如太虗临机湛若明镜堂堂世出世间在在法王法令一切凡夫本同不离法界体性愚夫背恶向善佛道转求转远放下身心便休一时善恶俱遣天堂快乐不思地狱煎熬亦免好箇天真古佛十方法界充满既无生灭去来宁有是非长短性地自然坦平尘劳何用除断X法王出现世间方便谈空破有有者必归于无是为圣师子吼玉毫金相庄严前取涅槃非久天地至时崩坏谁论贫富好丑可怜外道愚痴妄执梵天长寿八万大劫既终难免轮回不受何处出离生死几人悟解真空真空非有形貌更问南北西东瞥起纤毫妄念头头窒碍不通执之必落邪道放之未免昏蒙身心直下透脱如鸟飘然出笼无病何须服药愚痴智慧双融任你多般取舍如同水上浮沤沤生沤灭难止念去念来不休努力要须勐省回光更莫他求一间空舍无主倾坏何劳再修饥把钵盂噇饭睡时块石枕头十二时中快乐谁能似我无忧幻士化成大宅园林花果争鲜其中罗列男女车马住来市缠取性欢唿鼓舞乘时放逸狂颠死生骨骸盈地婚嫁笙歌满前愚者执为实有不知幻化使然至竟都无一物云开依旧青天法性本无造作且非内外中间声色何须苦猒尘根亦不相关断除烦恼转远求证菩提即难有念便沈生死无为自契涅槃两途俱是障碍中道又隔河山打破镜来相见身心索尔虗闲悟向迷中寻悟迷从悟里发迷被他二法缠缚何日解成菩提佛祖元无指示痴狂妄有思惟常情执着不舍断见由来自欺智者不求解脱一言可破羣疑贪嗔即是大道背舍心王问谁X燃灯授记释迦于法了无所得我观天上人间不见当来弥勒浊恶众生可怪目前覩佛不识何须转脑回头便合骑声葢色尽未来时度生分身百千万亿即今揭示龙华一切人间罔测欲识自家宝藏六时常放光明本非青黄赤白不离坐卧经行三世如来骨髓历代祖师眼睛大似水中月影还同色里胶青灼然不可取舍毕竟难论坏成在在逢缘利益尘尘救度迷情招提德严法师讲首楞严经说偈一十八首寄之得道应须广度生度生必使性心明阎浮提有梵天呪捺洛迦无婬欲情庆喜出遭魔网羂文殊来护法舟倾多闻未可为奇特旷劫薰修在力行外洎虗空内色身都卢不出此心真浮沤未足穷瀛渤弃指须当认月轮听法缘心非本性掌亭实主岂游人离声与色无分别石上栽花井底尘手开手合宝光飞左右回观是阿谁须信此头摇动处不妨全体寂然时明心见性无舒卷认物随流妄觉知无上法王真实语岂同虗假末伽梨波斯匿性未尝迁老见恒河似幼年莫景不须悲白发浮云终是散青天来从旷古人何在去作荒丘骨巳捐劫火洞然无一物分明父母未生前七处征心心不有八还辨见见元无擘开祕密千重鎻迸出圆明一颗珠从此圣凡知解绝有何生死性X情拘话头拈起知音少留与人间作楷模地水火风空见识徧周法界本来圆当知实义非言说妄计因缘与自然起灭无从常住体麤浮不悟此经诠众生那箇不成佛与作当来得度缘根尘识是如来藏于一毫端洞十方大地无时相助发虗空有口自敷扬众生不守真如性诸佛皆居常寂光生灭去来何所碍鸟飞不尽碧天长觉明明觉异还同毕竟山河大地空演若多心狂自歇摩登伽女呪难笼直教根本无明断便与如来妙理通三世有为皆有灭十虗无始定无终一六义生圆湛中一亡尽使六销镕脱粘内伏心非有劳发前尘性本空自在浮沈鱼出网无妨去住鹤离笼根根互用如何说正与花巾解结同良哉二十五圆通各各熏脩不滞空证入法门虽有异悟明心地本来同思惟妙德言尤审选择观音耳最聪堤畔绿杨新过雨数声黄鸟啭春风断婬除杀又离偷成佛难将妄语求此四律仪持不染彼诸魔事及无由道场既立心身净神呪弘宣剎海周无量金刚来护法愿将杵破恶魔头八万四千颠倒想想为十二类生因妙明觉性如开悟虗妄浮心即本真龙鬼天仙红肉髻羽毛鳞甲紫金身谁能静坐思量看内外中间绝点尘三界众生依食住永除酒肉断婬心相生相杀既无业外境外魔终不侵刻骨铭肌持净戒随方覩佛奉X玄音瑠璃中更悬明月一片光华耀古今智慧初明欲习干位从四十四心安信初中道纯真性灌顶如王付国看利行度生心愈旷回真向俗道何宽欲登十地须加行行觉重重复又单吾闻地狱元非有十习才成六报来恶念转教为佛福刀山喝使作金台不贪天上欢娱事肯受人间爱慾胎本性弥陀常显现莲花一朵待时开十类元从十鬼分命终报尽𣸪为人十仙徒此短长寿三界不离生死身色究竟天居有顶大阿罗汉出凡尘穷空大道无归处未免从头再入轮旋消五阴十禅那十五重重破恶魔明目不愁幽暗隔坚氷争奈沸汤何自心了悟非登圣如水平流岂异波直至菩提无少乏大家称赞阿难陀五阴由来体是虗五重妄想待消除不离本觉妙明性要识根元生起初多劫受熏嗟莫算六根互用灭无余盈空宝施微尘佛若比弘经福不如示诸禅人九首四七二三何所传分明佛祖是生冤拈来的的无多子点破区区在一言犹自将心求悟解不须特地覔根源昼明夜暗寻常事屋角风铃语更繁都缘昧却自家心只管茫茫向外寻不识綵鸡唿作凤还将黄叶认为金求师䟦涉山川远逐境因循岁月深有问却须向伊道谁家屋里没观音而今谩说普通年此话无人举得全临济何曾见黄X檗赵州亦不到南泉追风木马来如电入海泥牛去似烟船在须弥山上泊一篙撑破水中天立处孤危用处亲不知蹉过那边人宗师未免抛机境学者须令辨主宾热喝嗔拳同灭电普天帀地尽扬尘果能着着超方外十影神驹磨色麟喃喃唱道固非真默默酬机也未亲却是山河大地说徒劳文字语言陈敲牀竖拂休称妙簇锦攒花枉鬬新可信吾宗无此事分明不认本来人树凋叶落正斯时体露金风几箇知未入玄门难下口从来大悟不存师炊巾谩为参方展掣电犹嫌伫思迟五十三人炉鞴热铸成一箇善财儿不除妄想不除真也是朱砂画月轮脱体承当能几箇将心凑泊有多人寒山直忘来时道布袋横拖满眼尘世出世间常快活从他物我竞踈亲瑞巖自唤主人公口与心违道不同千里持来须粉碎满盘托出尽虗空随声逐色龟投网得意忘言鹤脱笼何必升堂求指示现前无法不圆通日用分明问阿谁谈玄说妙谩多知新新固是无停识念念何曾有住时若遣众生修定慧还令诸佛起愚痴五双十箇难吞透自作金圈与栗皮阅藏诸僧求偈六首以字不成八字非普天帀地解人稀生狞师子才开口忿怒那咤顿失威三窍圆珠言下得十方法界目前归如来禅许师兄会还我宗门向上机X教外别传传底事言前便领领何迟才求妙悟心昏昧未透玄关眼搭眵佛字道来须潄口禅牀掀倒不容师偏圆半满何须举尽是空拳诳小儿案头故纸巳多年中有摩尼曜大千了了示人人不会明明标旨旨难宣牛栏马廐如何说海藏龙宫作么诠一句包容无量义阎浮树在海南边覔心不得便心安因甚禅流入作难往古来今多少样改头换面百千般须教兔子离窠窟更逼鲇鱼上竹竿自已灵台如未悟藏经只为别人看拈来更问是何经宝藏玲珑夜不扄露柱伸眉万象说须弥合掌太虗听云门特地撺拄杖百丈无端指净瓶顶上拨开三只眼知君犹自磨惺惺心是光明妙法幢照今照古信非只㳂堦冻蚁空寻穴扑纸痴蝇未透窗达磨大师𨍏轹钻释迦老子葛藤桩寻常只么闲闲地可使波旬外道降送僧住菴九首住菴门户泼天开且竖拳头接往来方便许人呈漆器等闲垂钓得黄能是窻是壁心心现非圣非凡法法该佛祖位中留不得从教金殿鎻苍苔大隋燕坐木菴时问答何曾巧设施拄杖挑虵付勐火草鞋信手葢乌龟无论正定兼邪定尽使深疑顿绝疑东土西天无佛祖说禅不动口唇皮满屋黄金眼不开山居岂是大痴呆钵中饭少枯堪喫身上衣单纸可裁日出道人鉏地去夜深童子点X灯来须知佛法无高下悟了方堪养圣胎白云深护碧巖幽成现生涯免外求一箇衲衣聊挂体三间茅屋且遮头长松片石闲无事淡饭麤茶饱即休拈出舀溪长柄杓不风流处也风流昔人久矣住巖阿撞着烧菴施主婆十字街头无向背孤峯顶上却誵讹侵晨自拾枯柴去向晚还冲勐虎过妙用神通只这是来人未免问如何走徧禅林却住庵临行别我语喃喃挥毫写偈宁非错杜口吞声转不堪万法空来知有几十成蹉过问前三古人为佛垂慈切不猒城隍入閙蓝四祖当年访懒融牛头山下忽相逢一言见性方成道百鸟䘖花便绝踪不怕菸菟号永夜长煨榾柮过深冬流泉叠嶂分明语要引禅流达此宗青山影里䦆头边为法求人也可怜打地初非闲打地磨砖却是乱磨砖直教桶底和墻脱要把绳头蓦鼻牵分付灭胡真种草大家明取未生前穿云渡水又何疑转脑回头更是谁粟米粒中摊世界藕丝窍里挂须弥把茅不换千间屋一饱能忘万劫饥若问住山何境界人人鼻孔大头垂示华严会诸友八首正觉山前大雪中明星夜照普天红慈尊正眼既打失觉苑从头谈脱空要与古今为榜样直教凡圣绝罗笼依然广大门庭在岂假潜鞭密炼功大千经卷在微尘剖出还他过量人无始众生尽成X佛本来大果不离因沤生沤灭重重海花落花开树树春可信入荒田不拣横拈倒用总奇珍开题七字甚分明早隔西天十万程未展霞绦先领会何劳玉轴更施呈花枝朵朵分红白溪水条条间浊清触目无非真法界都收有识与无情骑声葢色大毗卢可惜男儿不丈夫枉去蓝田寻美玉谁知布袋褁真珠口头岂假多言说经里元来一字无抛却残羮与馊饭赵州东壁挂葫芦于剎那时觉道成了无一法可留情十方法界从心现大地山河似掌平铁树枝头红果熟泥牛颔下白毛生分明指出通天路南北西东自在行知识门庭五十三一针锋上悉包含心能契理无难事脚不沽尘是徧参谷口黄莺声哑咤檐头紫燕语呢喃玄门毕竟如何入向道西川出漏篮弥勒殷勤慰善财一声弹指阁门开身心俱向此时舍境界却从何处来皎皎青天飞霹雳茫茫白昼辊尘埃看他无手人挥袂石上莲花取性栽文字虽多义一般众生骨髓佛心肝何劳经卷开时读但就香烟起处看俊鹘常思空外翥痴蝇只向纸中钻直饶讲得天花坠不达斯宗尽自谩送僧入蜀四首西川五十四军州满目风光烂不收一笠一包行脚去好山好水任君游昔年大士居昭觉今日何人接胜流道路八千如咫尺还同自已屋檐头X去去峨眉礼普贤莫教错认妬罗绵华严会上咨参在妙德空中主伴圆侧耳但闻菩萨现回身仍见象王旋区区不用从他覔密意分明在汝边此行须到大隋家照顾潭中鼈鼻虵十箇五双俱蹉过一千七百谩周遮悟来大地山河窄迷去他乡道路赊才有纤毫须刬却免教人道摘杨花嘉州大像接青云犹是如来小小身正体虗空包不尽众生肉眼见何因有缘处处逢弥勒无语琅琅转法轮合掌低头三拜起方知全假即全真送僧之庐山简寂观中甜苦笋归宗寺里淡醎虀庐山面目分明露衲子身心特地迷秋到树头黄叶落夜深峯顶白猿啼参禅若也求玄妙十万流沙更在西寄双林东溟门椎拍板付禅翁衣钵长留覩史宫梼树两株为佛事竹篦三尺展神通泥牛岭上吞黄犊石虎山前咬大虫我有家书无处寄金刀剪破太虗空寄圣寿千严伏龙山上老头陀转觉无明业识多堪笑古人施棒喝却成平地起干戈传来一道聪明呪写出平生快活歌谢事寻常懒开口听他石臼念摩诃悼焦山道元我在钱塘住两年几回同买过湖船张家寺里春方半杨子江头月屡圆只望先师公案了皆称寂照子X孙贤谁知转眼成千古泪洒伽陁唱和篇悼江心石室几年石室老师兄今日胡为唤不譍八万尘劳空荡荡三千剎海冷澄澄摧残世上无根树扑灭人间不夜灯末后光明难葢覆红炉勐火结寒氷贺径山永首座摩诃衍法若为宣五髻峥嵘高插天一喝虗空成粉碎重提佛祖旧因缘分明剑向眉间挂岂待瓢从地上旋弹压满堂龙象众方知法社有英贤示僧四首不是风兮不是幡祖师一击破重关自心又把心来认无手重将手去扳金屑徒劳增瞖膜剑峯直下斩痴顽可怜滞句承言者也道寻常语默间不是幡兮不是风痴人特地受罗笼张良谩立安邦计李靖休夸斫阵功十影神驹犹碍道九苞祥凤不离空如今要识曹溪旨举足西行却向东一切众生有佛性如何狗子独言无赵州善用吹毛剑衲子全抛待兔株门外雪深人迹少渡头风紧浪花麤当阳若更求玄解笑倒西天碧眼胡一切众生无佛性髑髅箇箇有龙吟东平解扑沩山镜庞老曾弹马祖琴旷劫本来无背面古人真箇好智音痴儿也道忘言路平地翻为荆棘林答浮慈和尚韵送彝藏主三首一气转一大藏教却来箇斗里藏身拨开勐烈红炉X焰拈出清凉白月轮觌面相呈全体露到头不出此心真宗师有语皆超卓多少拈䭔䑛指人一气转一大藏教尘毛剎海现全身洞明自性无生理能转如来正法轮三句噼开玄与要两头坐断伪和真狂机大似蓝田石误杀弯弓射虎人一气转一大藏教金毛狮子解翻身圣凡顿现高台镜魔外横飞热铁轮才涉语言皆是妄但随声色便乖真如今却忆长汀老十字街头等箇人宗镜录华严十种无碍成十偈示僧一理事无碍真性皆同剎相殊廓然清净大毗卢香披菡萏千重叶影现摩尼五色珠法界森罗元不有宗乘举唱亦非无凭君更莫论心境荆棘从来是坦途二成坏无碍空中佛国坏还成水面沤花灭又生体用何须论彼此根尘不必较亏盈三千剎土随心变二八蟾光逐候明古往今来手翻覆黄河知是几回清三广狭无碍广狭须知不滞形圣凡迷悟在心灵诸般水入方圆器一等空随大小瓶菩萨天人依法界修罗蚊蚋饮沧溟自来平等真如体就急移宽也只宁四一多无碍十虗揑聚一毫头百亿毫头剎海周习习和风薰草木茫茫大海摄川流綵丝直把明珠贯金像都将宝X镜收细看目前相入处尽归方寸莫他求五相即无碍万法圆成一念中众生世界尽牢笼光明大小珠相似赤白青黄色不同毕竟未知何处起如今方信本来空平常一句如何会日出西方夜落东六微细无碍曲折皆能一一随穷幽极渺固委移纤毫蜜滴蜂吞处九曲珠穿蚁度时芥子孔中藏大海藕丝窍里着须弥燎原起自如萤火智者犹因取喻知七隐显无碍千差万别任枞然不落高低染净边圣处即凡凡即圣圆时能缺缺时圆节文竝似初生笋因果浑如未剖莲但属自心非外境阴晴同是本来天八重现无碍一尘一剎一如来剎剎尘尘靡不该帝释殿前珠作网梵王宫里镜临台风休巨浸星辰入日照芳池菡萏开包褁虗空只这是灵明廓彻信奇哉九主伴无碍大华藏海舍那身眷属庄严处处真列宿光明瞻玉兔诸王富贵属金轮江河浪动无非水草木花开总是春一念十波罗蜜满此中谁我复谁人十三世无碍水中葫芦捺得沈非来非去亦非今空花乱落随流水石笋新抽出远林休把此言论妙道待将何物比X真心永明老子轻饶舌输我西窻茗椀深澄灵散圣山居偈如宝藏主求和因僧问我西来意我话山居是几年佛祖位中休着脚凡愚社里且随肩三间屋子藏山坞万树松花照石泉旷大劫来无改变阿难依旧世尊前寄天童孚中和尚长庚峯顶白云间捧札西来笑展颜几叠巖峦围丈室万株松树绕禅关当年金碧谁将去今日天龙合送还老我恰如窥豹者管中时复见斑斑寄大慈晦谷和尚灵巖又复转花巖数到慈云恰好三我望乡关千里隔君将佛法一肩担金毛踞地谁能近玉麈生风不倦谈握手未知何处是晚天凉月出东南佛日普照慧辩楚石禅师语录卷第十八音切枞羂擘眵鲇能舀菸菟咤袂翥梼譍苞䭔䑛X楚石梵琦禅师语录X卍XXX佛日普照慧辩楚石禅师语录卷第十九偈颂五侍者文斌等编四料拣夺人不夺境三竿晓日千门静桃花树树近前池不见佳人来照影夺境不夺人玉鞭金镫赏残春千红万紫归何处蓦地风来卷作尘人境两俱夺漠漠长虵围偃月谁敢当头犯太阿直教万里人踪绝人境俱不夺上下四维春似泼圣主垂衣日月明将军放马干坤濶总颂一具枯骨成牙齿两片薄皮为耳朵昨夜三更失却牛天明起来失却火四宾主宾中宾鱼目将为无价珍瞎眼波斯来打合一般病痛一般贫宾中主东西不辨喃喃语手中杖子不曾离错认灯笼为露柱主中宾德不孤兮必有隣玉殿琼楼无草葢不知谁是帝乡人主中主大用现前没规矩金毛狮子一滴血迸散驴X儿十斛乳总颂何门不向此门归万煅炉中铁蒺䔧不是山僧多指注大家惜取两茎眉四喝一喝如金刚宝剑噼面挥时难亸闪不论佛祖与天魔才有纤毫须痛斩一喝如踞地师子古冢野狐逢即死若是金毛师子儿展开四足摇双耳一喝如探竿影草可中谁了谁不了碧眼胡儿举铁鞭玉门关透长安道一喝不作一喝用十月黄河连底冻小小狐儿掉尾行这回不要虗惊恐三玄三要第一玄释迦弥勒有何传人间天上来还去古井茫茫把雪填第二玄未曾开口在言前电光石火亲提得鼻孔依然被我穿第三玄胡孙上树尾连颠只因掣断黄金鎻便把心肝树上悬第一要了无奇特并玄妙未曾噇饭肚皮空久不喫茶唇舌燥第二要门外读书人来报乌有先生作状元子虗听得呵呵笑X第三要只为慈悲成落草非我非渠也大奇蟭螟眼里山河绕首山纲宗偈郎君拙非拙体莹如氷雪背挽兔角弓射落天边月女儿巧非巧一老一不老骑却水牯牛莫教入荒草汾阳三诀第一诀佛祖曾超越莫话未生前休论心路绝第二诀动静谁甄别龟毛扇子扇泥牛一点血第三诀江南并两浙春和万树花冬冷千巖雪十智同真甚人同得入俊鹞趂不及打破凤林关穿靴水上立与谁同音吼面南看北斗猴愁搂搜头狗走抖擞口作么同生杀向上一路滑潘阆倒骑驴梵志翻着袜甚人同得失判官手里笔冷水浸冬瓜大家厮淈𣸩那箇同具足如贼入空屋拾得丽水金却是蓝田玉什么同徧普蟭螟吞却虎船子下杨州大地无寸土何人同真智无是无不是雪峯曾辊毬俱胝亦竖指孰与总同参特地口喃喃苦瓠连根苦甜瓜彻蒂甜那箇同大事山形拄杖子北人不相鼻南人不相耳何物同一质三九二十七年年是好年日日是好日黄龙三关我手何似佛手两两三三九九李公醉倒街头元是张公喫酒我脚何似驴脚这里踏他不着合眼跳过黄河徧界X红轮辉赫人人有箇生缘不知谁后谁先赵州八十行脚谢郎只在渔船寄高丽桧巖至无极长老当年自说游高丽近日人传住桧巖会下不知多少众前三三与后三三五冠山上看飞瀑下有寒潭万丈海见说神龙降巳久全身入钵大如鍼真身舍利无方所东国西天共一家不见彦阳通度寺神光长绕佛袈裟闻道江陵有五台放光石寄一枝来文殊大士分明现莫道迷云扫不开鸣沙滩上试扬鞭无数琵琶自动絃一色玫瑰三百里浑将锦绣褁山川金刚一万二千峯远近高低各不同那箇峯头堪着我他年缚屋隐其中千重暗室万年氷唤作瑠璃是假名不隔弟兄相见眼扶桑夜半日轮明和梁山十牛颂寻牛天涯海角徧参寻直入万重烟嶂深𢬵得今朝与明日绿杨隄畔听鸎吟见迹东西南北路头多踏踏遗踪可是么仔细看来无两X箇便从今去莫疑他见牛隔墻认角又闻声雨过前村草正青一对眼睛乌律律通身毛色画难成得牛辽天鼻孔要穿渠直待金绳烂始除向去不须分皂白和泥合水且同居牧牛从来一箇不覊身满眼云山满眼尘今日稍能知触净肯缘苗稼犯他人骑牛归家前坡只尺是侬家叠叠春山横暮霞好箇归来时节子一钩新月挂檐牙亡牛存人千重云树万重山倒卧横眠任我闲此景画图收不得谁言身在画图间人牛俱亡返身踏破太虗空一处才通处处通帀地普天无影迹不知谁解立吾宗返本还源一一根门自有功闻声见色不盲聋晨昏总是寻常事睡起三竿海日红入廛垂手珍御全抛与么来分明乌觜与鱼腮辉天鑑地能奇X特尽使劳生眼豁开十二时颂子时大地黑漫漫不待重将正眼观枕子忽然抛落地须弥崩倒海枯干丑时远近尽鸡鸣万想千思睡不成身在世间间不得又穿衣服下堦行寅时那箇是闲人贵贱贤愚总为身只管噇眠唿不起奴儿婢子也生嗔卯时渐见日轮高巳向堦前走几遭鼻孔眼睛忙似钻千般不顾是眉毛辰时未免去烹煎火涩柴生满灶烟四只钵盂三只破一双匙筯不完全巳时作务也奇哉门户支持客往来对坐喫茶相送出虗空张口笑咍咍午时赤日正当中五色摩尼耀太虗扑碎都来无一物依然赤白与青红未时树影过窻西觌面相呈刬地迷从旷劫来无间断今朝何事隔云泥申时一日几光阴早被桑榆暮景侵抖擞精神休瞌睡啾啾乌雀满园林酉时红日下西山草屋柴门及早关几箇老乌松顶泊清晨飞去夜方还戌时无事莫开门静卧寥寥四壁昏自有光明看不见见时生死不能吞X亥时洗脚上牀眠生在阎浮大可怜眠不多时天又晓未知休歇是何年送玹上人礼祖珠不曾穿玉不磨浑崙句子绝誵讹江西特地寻灵骨却是无风帀帀波送道场馨维那堂里宣扬十号时陈如尊者亦开眉转身问讯出堂去不觉踏翻瑶席池送立禅人还七闽玄沙不度飞鸢岭百亿山河拄杖头子若归乡须验看秤锤到井忽然浮送遂藏主归灵隐从来佛祖碎玄关万论千经下口难未动舌头俱吐露白莲峯月照人寒送贤禅人圣贤有甚么奇特鼻孔元来搭上唇若起一毫增损见当知不是箇中人送英禅人英灵衲子久无闻一句当阳玉石分不把草鞋轻晒却吴山红树越山云送玄侍者学道参玄俊衲僧千山万水一枝藤始终不堕人窠臼他日方堪继祖灯送虎丘定藏主X睡虎元来是大虫翻身跳出草窠中是凡是圣俱吞却方见杨岐正脉通送玉泉昌侍者布裩赫赤纸衣鲜不写文殊与普贤抖擞更无尘一点肯将净解污心田送虎丘顺侍者白云飞落剑池傍纸袄新煳玉一方塔影忽然颠倒卓为渠悬笔写提纲送问禅行者凤凰山下札一寨搴旗斩将罕逢人饶伊出得长虵阵顶罩烧钟一万斤送径山志书记山上鲤鱼生一角忽然𨁝跳上青天俱胝道者无寻处却把龙王鼻孔穿送容禅人未别便行多少好须将白纸问人求凤山未有工夫答且听松风举话头送昌禅人一片寒云海上横道人正泛铁舡行夜深珠向龙宫出无限光明动地生送兴禅人之天台秋风剪剪叶飘飘去向天台度石桥一踏便须成两截普通年事在今朝谢人送炭X晚来烧起满炉红潦倒无能一病翁因忆古人生意在正当腊月有春风夜坐地炉兀坐烧残叶童子酣眠唤不譍空尽大千无佛祖老虫翻下夜龛灯送一禅人出丛林又入丛林渡水穿云路转深谁谓他乡元不隔草鞋步步踏黄金送日禅人游南岳南岳岧嶤插太虗道人独往果何如老猿啼在云深处露滴松梢月上初送明禅人游天台五百声闻不住山何拘天上与人间只消一盏黄茶水供罢依然旧路还送貭禅人游南岳古路迢迢往复回白云终日冷成堆半千尊者无寻处石上幽花带露开送宜禅人之姑苏洞庭一望水漫漫去路遥随眼界宽红蓼白苹秋正好不知谁把钓鱼竿翫月兔有形兮桂有枝何如光影未生时古今翫月人无数独许南泉王老师送清禅人参方X雪尽莎根转旧青幽房宿火响空瓶吴山越岫知多少那取工夫到祖庭闻子规啼来啼去一声声却笑离人不解听何处故乡归未得白云空鎻乱山青送巳禅人露湿长松晓未干殷勤送别下层峦前途有问山居事但道冬来十月寒因僧请益五祖演和尚语示之满城开尽牡丹花未免逢人撒土沙拈起庭前柏树子赵州门户隔天涯寄宪使士敬王公绣永直指向东南百郡趋风尽耸瞻长羡昔年裴相国解从黄檗句中参此事当机觌面提休将祖意问东西相公判笔丘山重谁谓昇天别有梯赠南岳山禅人旧结茅菴岳顶居年深且与世人疎曾垂一钓千峯上得箇黄鳞绿尾鱼寄同参试把虗空打一量虗空只抵一丝长一丝摘断重量看赤脚波斯走大唐祖师留下一只履东土西天谁往来抛向洞庭湖里了却教沧海起尘埃X渔者钓鱼船上谢三郎只在芦花深处藏高枕绿蓑歌一曲不知蓬背有严霜因雪示众长空片片雪花飞眼底青山见亦稀㝡是禅庭消未得五双十箇不知归道童参政见访隼旟光里昔曾培人我山高喝使摧记得省堂重会面禾城又是第三回祖意明明百草头长江自古向东流须知此物非他物坐卧经行免外求寒夜寄友欲问平安半字无天寒夜冷坐围炉因思熊耳峯前客谩有青青桂两株用韵答国清梦堂和尚从来眼不见鼻孔东土西干无祖师八十老僧头雪白蒲团禅板且随时天人日日雨曼陀怪尔空生默坐何无梦老禅憎爱尽新丰曲和莫徭歌答东山楚材和尚我昔与君参径坞罕逢弟子过于师一千七百浩浩地翻忆大平无事时钵盂倒覆四天下拄杖横吞诸佛师不用腕头些子力放开揑聚总临时X答妙菴玄首座饮光不得阿难陀续𦦨联芳奈老何千里同风一句子渔人舞棹野人謌好与法灯三十棒却将公案谤先师幸然寂照无传授谁记拈槌竖拂时答琼西堂同参寄我妙伽陀不问如何与若何白云阳春无此曲一回击节一回歌题船子夹山图噼口一桡天在水离钩三寸水连天夹山不解抽身退尚待华亭覆却舡洞山云直道本来无一物亦未合得他衣钵颂云主人手里秤高低买卖商量总不齐直是无人酬价数黄金白璧贱如泥有僧下九十六转语末后云设使将来他亦不受颂云一路通时路路通谁分南北与西东春风不管乡谈别到处桃花似旧红送传禅人传到无传是正传千钧大法一丝悬当人不费纤毫力炟赫灵光满目前送舜禅人参见诸方尊宿来草鞋不枉踏尘埃深村古院无奇X特惭愧高人到一回送琼禅人之天台百炼炉中铸铁牛一茎草上现琼楼丰干拍手寒山笑谁似渠侬得自由送因禅人之江西礼祖百亿须弥鞋袋里无边剎土钵囊中参方若具参方眼列祖齐教拜下风送圆禅人九夏功圆正此时钵囊花绽一枝枝东西南北从君去顶后神光几箇知送敬禅人参方九到洞山双眼碧三登投子两眉横家家门外通霄路莫向古人行处行送初禅人礼五台百城初友是文殊行脚参方信不虗休问清凉山远近有缘处处得逢渠送德禅人之南岳拈来拄杖化为龙吞却干坤不见踪有问又须向伊道万年松在祝融峯送福知客之江西谁是主人谁是客入门一着巳先知马驹踏杀人无数只有归宗眼似眉送省侍者省母空花要覔生时蔕阳艶须寻起处波不是出家恩爱X重梦魂偏在故乡多送安禅人往参天童谁道葫芦醋不酸衲僧带眼若为谩长松一望二十里脚未跨门先胆寒送先禅人用蒋山韵曾在独龙冈上住宝公刀尺合将来将来呈似山僧看何故囊藏不肯开送勤禅人礼白塔栴檀像五台文殊紫栴檀把黄金褁唤作如来丈六躯端的要知真与妄五台山顶问文殊送人礼宝陀十首大士分明立险关黑风里面浪中间𢬵身入得翻身出潮到沙头日上山重重绿树垂肩发片片红霞覆足裙合掌向前称不审大千沙界一时闻海泼烂银千万里山堆浓绿两三重要知大士深相为听取朝朝暮暮钟恒沙菩萨尽同名唱出一声千万声秃却舌头哑却口青山尽处白云横有一观音在面门舒光炟赫照干坤晓风吹上盘陀石东望扶桑特地昏观音顶上戴弥陀心法何曾厌琢磨莫道圣凡相去远须知大海本同波万种千般在一心宝陀巖上覔观音直饶见得分明X了依旧云遮紫竹林上人发足往南方大士眉间巳放光记取重重相为处海涛推日上扶桑五更日上金镕海万里朝来雪滚沙一念信心知是妄普门曾不隔天涯补陀巖是石头堆日夜潮声到两回莫道观音不曾现山高海濶赚人来竺堂西土大仙门户别古今能有几人登黄头碧眼藩篱外入室输他俊衲僧铁壁千寻峭石势崔嵬总是纯刚打就来碧眼胡僧觑不破春风日日绣苍苔友巖最难知是结交心铁壁银山百万寻生死两岐俱识破石头大小尽黄金宝山空手入来空手去黄金堆垛玉玲珑等闲提起一根草万劫千生用不穷无住机轮辘辘见应难盘走珠兮珠走盘犹怪盘珠有痕迹暮云飞尽碧空寒汝海楚王城畔水东流未入沧溟不肯休到了何曾分尔X我一般波浪拍天浮流出胸襟葢天地小为一滴大无边明知不是他家事只者波涛涨百川太虗内外空空无一物山河大地尽包藏踏翻有海尘劳息打破干城劫数长元菴三间茅屋从来住百鸟䘖花几度春户底门头虽换了依然不改旧时人大经释迦老子口门窄般若华严小脱空将谓涅槃包得尽摩诃两字未开封大愚用巧人多用拙稀心如木石太无知就中自有分明处懵懂元来不是痴无尽祖祖相传只这是佛佛授手亦如斯海波干又须弥碎不见虗空有烂时定山屹然常在白云中不比飞来小小峯几度毗岚翻海岳何曾动着一株松竹所香严一击便忘知大地平沈正此时打雨敲风千万箇青青总是岁寒枝X春泉东风浩浩水潺潺不隔千山与万山识得根源何处起任流花片落人间梅叟看到南枝又北枝从教两鬂白如丝幻华灭尽留真实正是青青着子时无旨世尊何法可敷扬迦叶从来不覆藏且自栽田愽饭喫说禅浩浩任诸方蓬隐圆峤方壶深更深白云一色葢琼林从来不与时人隔却笑人来海上寻道林本因言语显无言不住中间与两边荆棘栴檀俱刬却免教枝叶惹风烟无得石女腰边裁兔角铁牛背上刮龟毛草菴忽卸瑠璃瓦古井蓬尘十丈高道山无心尚隔一重关险峻方知到顶难试问六年成底事冻云深鎻雪漫漫竺隐五天居处绝埃尘只见青天不见人毕竟藏身没踪迹没踪迹处莫藏身X正宗掀翻海岳振干坤南北东西此道尊临济德山无棒喝不知将底付儿孙大网四海都将一网收不须重下钓鳌钩看他众目分张处无限鱼龙在里头翠庭岁寒常爱色青青曾是神光立到明阶下任堆三尺雪祖师门户未常扃剑关一握吹毛凛似霜挥来那箇敢当场与君放出其中主百万魔军总被降大千百亿须弥方揑碎恒沙世界又抟成藕丝窍里挨红日一片山河似掌平灵仲虗明一点从何起只在寻常日用中毕竟难谩破灶堕但将泥瓦合虗空别峯峭巍巍地插天青峻壁悬崖有路登莫谓此中山势险前头更有最高层象外有形有相落凡尘无相无形未是真不在范围天地内数声清磬一闲人X无邪偏中正与正中偏仔细推来着两边和这二边都扫却一轮明月挂中天一初才举此心成第二寂然不动也非亲须知佛法无多子坐断干坤日见真实菴拈却虗头一着子入门不要问西东单单只把空拳竖大坐当轩振祖风天然昔日丹霞骑圣僧马师方便为安名人人具足如斯体不是因缘造作成镜堂铸出元非百鍊铜照时方信本来空白银为壁黄金瓦试问何人住此中复初返本还源一句子恰如混沌未分开明明数一为千万千万重归一上来佛日普照慧辩楚石禅师语录卷第十九音切镫亸闪阆𢬵咍刬寨搴譍隼旟𤇅赚垛辘屹X楚石梵琦禅师语录X卍XXX佛日普照慧辩楚石禅师语录卷第二十襍着侍者中端正参等编入上人血书华严经䟦夫常住真心举一尘而尘尘顿现难思妙德修一行而行行全彰喻众色之依空若千波之帀海始从信地无位不周终至觉场本体何别然众生迷于妄念不知即妄以明真诸佛照于圆宗所以唱玄而设教事非报化之末迹理绝凡圣之常谈今古炽然物我交彻此襍华之大旨为羣经之元首也与比丘悟入证十法界入重玄门泯性相而不无示身心而非有剌血为墨书写是经下笔时亲见普贤弹指处巳参慈氏积劫求之而不足半偈得之而有余当令神物护持广作世间饶益血书莲经䟦妙理虗玄真乘湛寂念而无念甘露沃其心持而不持金印封其口所以分身佛集多宝塔来远近同归古今共贯三世如来法施之式十方菩萨悟入之因谩劳历劫证修不出剎那圆具然钟鼓非礼乐之本而器不可去文字非宗乘之极而书不可无因筌以X得鱼借指而观月昔药王然身于净明德佛释迦屈体于阿私陀仙即以不坚之身了于常住之法慧光兰若比丘德慧剌血而书此经毕命以弘斯道毫端散绮诸天莫不雨花纸上流金大地为之震动譬夫膏油相续而灯不灭条甲无间而木向荣慎厥终惟其始佛法无多子久长难得人勉之经王尊贵祕藏幽深究竟绝于名言方便令其悟入自如来开演出彼千龄及罗什再翻成兹七轴受持读诵如饮海以无边书写流通若量空而不尽潜利阴益妙用恒沙随喜赞扬神功叵测粤有比丘惟德者丹诚贯日素检怀霜念得度之缘非师不具臻报恩之极舍佛何由由是发起行云炼磨心地沥十指血终七轴经以报师恩以酬佛廕推此志也岂小缘哉凡我同流宜加赞叹书楞严经性觉妙明亘古今而不变本觉明妙在迷悟而皆如假喻虗空而不空发挥羣相而非相超乎闻见异彼因缘交光相罗弥满清净十方诸佛同宣了义之玄旨一切众生咸具圆通之正体只为客尘扰扰岂知日用昭昭耳目所拘孰解骑声葢色根尘未脱安能息虑忘缘堕情想之樊笼感昇沈之业报譬如眚目晕此明灯宛若沤花发于巨海外列山河世界中分鬼畜人天本因织妄而成莫匪瞪劳而现四三宛转十二轮环生死死生有无无有直下断除爱欲还他X调御丈夫自今疾至菩提教我多闻弟子超越五蕴区宇廓清十种禅那如能宣此呪心乃可制诸外道利人利已世出世间证不动尊成无上觉未城澄照沙弥智祚少年苦行锐志禅门具足烁迦罗心书写首楞严典一诚注相十帙奏功誓毕世以受持命谫才而称述姑伸梗槩甚愧荒芜云尔题十六罗汉画卷梵语阿罗汉此翻杀贼应供无生中含三义故东土不翻杀贼者是杀无明贼应供者应天上人间之供无生者了自性涅槃本自不生今亦非灭般若云断顺上分五结永尽名阿罗汉上五结者一色爱谓色界爱二无色爱谓无色界爱三无明谓心不了四掉谓心躁动五慢谓心自高华严云上品十善以智慧脩习心狭劣故怖三界故阙大悲故从他声闻而解了故名声闻乘此阿罗汉唯佛一人能诃责之令其进修不巳而圆佛果余小众生不宜轻忽但当恭敬供养求福世出世间而为津梁外书云千里之行始于足下九层之台起于累土夫岂不然哉大悲像记大悲千手眼者观音大士应化之身也恭惟大士因地行愿可得而言者巳备载于诸经若曰神功圣德千变万化葢不可得而思议也假使有人以百亿须弥山为笔以百亿大海水为墨以百亿娑婆世界为纸始从今日尽未来际大书特书屡书不一书以捃X摭之于百千那由他恒河沙不可说不可说转分中未能书一分也复次有人以十方空诸佛国土稻麻竹苇草木丛林悉为微尘一一尘悉化无量身一一身悉具无量舌一一舌悉纵无量辨始从今日尽未来际显说密说昼夜说无间歇以赞咏之于百千那由他恒河沙不可说不可说转分中未能说一分也虽然多之所宗之谓一一即一切一切即一其小无内其大无外若然者虽以一丸之土一指之木一铢之金为之像设亦何异于百万三千大千世界之身座乎至正四年秋予来主寿山明年与众议建万佛宝阁又明年阁成又明年而得耆旧比丘若钦施财造大悲像明年而功就于戏法身固不可以数测今示其小者特丈六之躯耳其面二十有一其手一千有八其目则如其手之数而加面焉其四十二手各有所执光暎于座座承于足由足下座石至顶上化佛高凡四十尺有奇木用楠桐髹用朱漆金用纯金日光在左月光在右善财龙女韦天大权以次列侍骤开户而望之晃晃乎若七金之山来从海上而屹立于前也大哉施心固不可以物计今标其信者特缗钱一万余耳亦岂易耶尝叹钦之积财俭不为已既重饰大殿佛像而复力为此像人方口之而不置钦独谦之而不伐斯人也将欲警夫后人也故有作焉后人也将欲继夫斯人也宜有述焉若无作又无述虽有此记谁无此记若有作又有述虽无此记谁X有此记是不可不记也龙集己丑至正九年春住持梵琦撰重修释迦如来真身舍利宝塔颂诸佛如来出现于世莫不皆示八种之相从初降神诞生乃至出家修道降魔成佛转法轮最后入涅槃碎紫金躯为八万四千舍利使天人龙鬼造塔供养罪灭福生终在菩提我本师释迦牟尼如来此云能仁寂默当现在贤劫第四佛住兜率天为护明大士满足天尊四千岁补处时至于是下生迦维罗卫国净饭王宫乘日象入摩耶夫人胎十月满足从右脇而诞当东震旦国周昭王二十四年甲寅岁四月八日也至四十二年二月八日游四门踰城出家时年十九历试邪法摧伏外道穆王三年癸未岁二月八日明星现时成道为憍陈如等五人转四谛法轮皆证道果住世说法四十九年后告上首神足摩诃迦叶云吾以清净法眼涅槃妙心实相无相微妙法门分付于汝汝当护持并勅阿难副贰传化无令断绝又付金缕僧伽梨衣转授慈氏付嘱讫即于熙连河侧娑罗双树间右脇累足泊然而逝实穆王五十二年壬申岁二月十五日也阇维火灭八王共分舍利归国建塔竞留供养灭度一伯年有王名阿育此云无忧取诸塔中所有舍利八万四千颗造八万四千塔阎浮聚落满一亿家者耶舍尊者遣鬼神以一塔镇之按宣律师感通录震旦塔凡十三所刘萨诃所X礼者独明州阿育王寺舍利光明特盛至诚祈祷必彰感焉梵琦生缘象山九岁出家便闻建塔功德最大往往默感于心天历元年戊辰岁二月三日住持海盐州天宁永祚禅寺时年三十四壬申岁建千佛阁元统二年甲戌岁梦龙王献宝因募塔缘檀施日臻后至元二年丙子岁春龙化蜿蜒之形于丈室五彩毕备四方来观之凡两月而去及塔成复来隐见非一至今祀为应梦龙王夏填筑塔基三年丁丑岁九月二十三日子时起手建塔至辛巳岁奏功凡七层八面高二十四丈庄严绮丽见者皆悦越十二年兵兴已亥秋失宝瓶计白金二伯两当是时谢事嘉禾天宁结庵闲居众请再领寺事乃造鍮石宝瓶取至正二十四年甲辰秋九月二十四日奉瓶修塔天雨宝花明年乙巳岁七月泥葢方毕自丁丑至乙巳凡二十有九年矣梵琦年七十瞻礼旋绕欢喜踊跃百拜稽首而说颂言如来舍利无有边不啻八万四千颗天上人间所造塔其数过于恒河沙金银真珠与瑠璃车渠琥珀及玛瑙或用玻王梨水晶等并黑沈水赤栴檀种种雕镂功严饰所获妙果不思议或奉一花供一香或但低头合指爪或绕一帀礼一拜莫不皆坐菩提场或以香水洒其地或磨香泥涂其壁X或烧油灯作光曜无有不圆佛智者巳去释迦灭度久塔为第一之福田盘如枣叶剎如针其影巍然至梵世譬如虗空平等入不离尘隙芥子孔我今兴建大浮图亦有先佛真身住广愽严丽包法界一切如来处其中诸大菩萨及声闻莫不俱来受供养天龙八部咸诃护凡有目者悉观瞻明月宝珠置其顶宝箧真言实其腹入夜银缸射星斗炽然花开天树王八角风铃演妙音七层栏楯共围绕普为众生作饶益功德高厚若须弥亦如大海纳百川亘古亘今镇长在愿共法界诸含识同得往生极乐国韦陀尊天赞妙高四埵南有提婆其下将军名曰韦陀位在童真护我支那兜鍪鎻甲持杵降魔二十八部三十二将将中最贤帝释所仗坐则为起背则为向护善遮恶积德修行末世比丘禀戒不全起居食息实赖尊天如跛得杖如渡得船受佛付嘱愿海无边水陆陞座洪武元年九月十一日钦奉圣旨于蒋山禅寺水陆会中陞座师云真如净境界一泯未尝存能随染净缘遂成X十法界法界者众生心也众生心即佛心大哉心乎无形无相充徧十方亘古亘今包含万有但在众生分上一向染用谓之无明诸佛分上一向净用谓之佛性无明佛性是二俱空然而众生不了于空无明所惑从无量劫而至今世因身口意起贪嗔痴贪行多者二万一千嗔行多者二万一千痴行多者二万一千等分行者二万一千共造八万四千诸烦恼业生罹王宪死在地狱动经劫数未有出期古德有言一切苦果因业而受受尽还无何苦之有岂不见梁朝傅大士心王铭云观心空王微妙难测无形无相有大神力能灭千灾成就万德体性虽空能施法则观之无形唿之有声为之法将心戒传经水中盐味色里胶青决定是有不见其形又云欲求成佛莫染一物心性虽空贪嗔体实入此法门端坐成佛竖起拂子云还见么无量寿世尊即今在拂子头上放大光明普照十方尽虗空徧法界不可说不可说又不可说极微尘数三千大千世界百亿日月百亿四天下百亿四大海百亿五须弥百亿欲界天宫殿百亿色界天宫殿百亿无色界天宫殿于中一一世界天宫殿内皆有菩萨海众围绕随机说法各各不同顿说渐说实说权说纵说横说显了说葢覆说凡有所说皆说此心何一理而不圆何一事而不备何一尘而不摄何一剎而不收这里见得未度令X度未解令解未到彼岸者令到彼岸未证涅槃者令得涅槃皇恩佛恩一时报毕其或未然更添注脚去也击拂子云还闻么这里闻去诸人耳在一声中一声普徧诸人耳此是观音大士圆通法门十方俱击鼓十处一时闻此是圆真实隔垣听音响遐迩俱可闻此是通真实声无既非灭声有亦非生生灭二缘离是则常真实是故诸佛于此得之徧十方界成等正觉菩萨于此得之圆满六度万行独觉于此得之洞明十二缘生声闻于此得之三明六通证八解脱诸天于此得之高超十地人伦于此得之具足众善修罗于此得之永绝憍慢地狱于此得之咸脱苦轮乃至饿鬼旁生并及四生九类一切含识于此得之莫不悟自心佛成自心佛金刚般若云过去心不可得未来心不可得现在心不可得心既不可得佛亦不可得菩萨亦不可得独觉亦不可得声闻亦不可得诸天亦不可得人伦亦不可得修罗亦不可得饿鬼旁生四生九类一切含识亦不可得此不可得亦不可得永嘉大师道了了见无一物亦无人亦无佛大千沙界海中沤一切圣贤如电拂所以二祖神光参初祖菩提达磨曰我心未宁乞师安心初祖云将心来与汝安神光云覔心了不可得初祖云与汝安心竟以拂子划一划云划断葛藤正与么时果满功圆一X句作么生道将此深心奉尘剎是则名为报国恩钦惟皇帝陛下英武仁圣削平海内子育兆民九夷八蛮罔不宾服是以梯山入贡航海献琛元年大赦天下洽以宽恩无辜冤枉亦蒙济拔特赐银帑命善世院就蒋山禅寺修建冥阳水陆大斋一昼夜于中作诸佛事供佛贤圣天地神祇三界鬼神并召臣僧梵琦举唱宗乘所集功勋并用超度四生六道无辜冤枉悉脱幽冥往生佛土成就菩提所愿如意珠烁破无明窟智慧剑截断生死根因大法以悟心趣乐邦而见佛复举梁朝武帝请傅大士讲经大士登座挥尺一下宝公菩萨谓帝曰陛下还会么帝默然菩萨云大士讲经竟师拈云今日圣恩令臣僧梵琦陞于此座举扬第一义谛普愿迷流同成佛道释迦老子四十九年说不尽底细大法门尽被傅大士一时吐露了也且道节文在什么处冥阳水陆大斋缘徧满三千与大千东走金乌西玉兔上穷碧落下黄泉永抛业识无明海高坐如来妙宝莲恩重须弥何以报祝延圣寿万斯年洪武二年三月十三日钦奉圣旨于蒋山禅寺水陆会中陞座师云震法雷击法鼓布慈云兮洒甘露即今法雷X巳震法鼓巳击慈云巳布甘露巳洒且道山僧说甚么法说向声闻乘法耶说向独觉乘法耶说向菩萨乘法耶说向阿耨多罗三藐三菩提法耶说向凡夫界法耶教中道法界中无有法名向声闻乘向独觉乘向菩萨乘向阿耨多罗三藐三菩提无有法名向凡夫界无有法名向染向净向生死向涅槃何以故诸法无二故譬如虗空若去来今求不可得然非无虗空据实而论只遮虗空早是钉橛了也云门手中扇子𨁝跳上三十三天触着帝释鼻孔东海鲤鱼打一棒雨似盆倾诸人又作么生会良久云不起纤毫修学心无相光中常自在又云不是心不是佛不是物是箇什么明白道了也更要解註那此事不在言语上十双五箇作言语会苦哉屈哉香严和尚道如人上树手不攀枝脚不踏枝树下忽有人问祖师西来意若答他则丧身失命若不答他则违他所问答则是不答则是大慧和尚云我这里禅如一团火相似若触他则烧杀你若背他则冻杀你只如永嘉大师有两句子与贼过梯道什么镜里看形见不难水中捉月争拈得平如镜面险似悬崖金刚取泥处是我屋里人知得更饶箇古话吾宗第四祖优波毱多尊者因一族姓子出家夜投天寺宿尊者乃作方便化一夜叉担一死人来更有一夜叉空手而至二鬼共诤一言我担死人来第二者言我担死X人来前一鬼言我有证人此人见我担死人来时此人念言我今必定死应作实语语后鬼言此死人者前鬼担来非是汝许后鬼大瞋拔其一臂前鬼以死人臂还续如故后鬼复拔一臂前鬼更拔死人臂还复补处后鬼拔其两脚前鬼悉以死人脚补之如本如是二鬼共食所拔新肉即便出去此族姓子豁然大悟今日圣天子普度幽冥令臣僧梵琦说法度诸佛子所冀一言之下泮然无疑知一切法即心自性成就慧身不由他悟如梦忽觉如莲花开正恁么时如何举似一百五日近清明上元定是正月半复举昔有士人撰无鬼论鬼现身云我聻士人无对后来五祖演和尚代以两手合作鹁鸪觜云谷谷哌师拈云五祖和尚可谓是千圣顶上拈来万人丛中指出语默所不到情解所不及向上一句作么论量常忆江南三月里鹧鸪啼处百花香楚石和尚行状师讳梵琦字楚石小字昙曜明州象山人姓朱氏父杲好善有隐德母张事佛惟谨以大元元贞二年丙申之岁六月丁巳梦日堕怀中而生师师在襁褓中有神僧来见之谓其父曰此儿佛也他日必当振佛法照曜浊世宗族乡党因以昙曜字之四岁失怙恃祖母王氏鞠之口授以论语輙能成X诵或问书中所好者何语即应曰君子喻于义六岁善属对七岁能书大字诗书过目不忘一邑以奇童称之九岁抵西淛从海盐天宁讷翁模公受经业又依从族祖晋翁洵公于湖之崇恩赵文敏公以先陇在崇恩数往来其间每见师异之为鬻僧牒礼讷翁得度年十六于杭之昭庆受具戒为大僧是时文釆炳蔚声光蔼着两淛名山宿德争欲招致座下径山虗谷陵天童云外岫净慈晦机熙各有龙象数伯更称誉之年二十晋翁迁道场命为侍者既又俾典藏钥一日阅首楞严经至缘见因明暗成无见不明自发则诸暗相永不能昏因有省入由是阅内外典籍宛如宿习然于佛祖向上一着终有滞碍元叟端和尚主径山道望重天下师往参次即问如何是言发非声色前不物叟遽云言发非声色前不物速道速道师拟进语叟震威一喝师乃错愕而退会英宗皇帝诏善书者赴阙金书大藏经师在选中辞叟遂行既至舘于万宝坊近崇天门一夕睡起闻綵楼上鼓鸣豁然大悟彻见径山为人处述偈曰崇天门外鼓腾腾蓦札虗空就地崩拾得红炉一片雪却是黄河六月氷实甲子正月十一日也是岁东归再参元叟于径山叟迎笑曰且喜汝大事了毕自是师资征决佛祖机缘涣然矣叟遂以第二座延之而学者多谘扣焉未几以行宣政院命出世海盐州之X福臻一香供元叟是为妙喜五世云天历戊辰迁州之天宁至元乙亥迁杭之报国至正甲申迁嘉兴郡之本觉丁亥帝师钖号曰佛日普照慧辩禅师丁酉迁郡之天宁已亥有退休志以海盐天宁有山海之胜遂筑寺西偏以居别自号西斋老人癸卯寺主者祖光告寂州大夫强师复主寺事戊申举得法上首景瓛自代而复老于西斋焉皇明启运混一海宇天子念将臣或没于战民庶或死于兵宜以释氏法设冥以济拔之于是以洪武元年九月十一日征师说法于蒋山廷臣奏其说上大悦明年三月复用元年故事再征于蒋山说法上闻其说又大悦十五日赐宴文楼下亲承劳问诏舘于天界寺十日及行出内府白金以赐又明年秋上以鬼神之理甚幽意先佛必有成说宜征其徒之甞为师德者问焉于是淛水东西被召者凡十有六人予与师洎梦堂噩公与焉七月十二日至天界舘于方丈上命礼部官劳又命膳部赐薪米等物寻以所问命讲究明白候斋日奏对而师以二十二日示微疾然与诸师援据经论辨窍其理自若也二十六日X忽索浴更衣跏趺书偈曰真性圆明本无生灭木马夜鸣西方日出置笔谓梦堂曰师兄我去也堂曰何处去师曰西方去堂曰西方有佛东方无佛耶师乃震威一喝而逝礼部官以遗偈闻上为嗟悼久之翰林学士宋公景濂危公大朴与师为方外友尤痛恻焉龛奉四日颜色愈明润缁白瞻礼如佛涅槃天界住持白菴金禅师乃古鼎铭和尚嗣法上首师之法门犹子也凡后事莫不尽礼同召诸师咸以法供养焉时例禁火化上以师故特开僧家火化之例是日天宇清霁送者千余人火余牙齿舌根数珠不坏舍利五色纷缀遗骼参学弟子文晟奉其遗骼及诸不坏者归海盐以八月二十八日葬于西斋而塔焉师平日度人或以文字而作佛事六会语梓传巳久外有净土诗慈氏上生偈北游集凤山集西斋集又有和天台三圣诗永明寿禅师山居诗陶潜诗林逋诗总若干卷竝行于世师所在施者云集凡所营建咄嗟成功在海盐天宁建大毗卢阁范铜肖毗卢遮那佛千佛文殊普贤大悲千手眼菩萨等像位置上下相好殊胜又建宝塔七层高计二伯四十余尺塔成忽偏倚欲仆师惧祷于佛一夕大风雨州民闻空中有声曰急往天宁救塔明日塔乃四正如初及师再来塔以兵燹殆废且失顶之宝瓶师复鸠施完葺之时景瓛为径山书记以钱命铸X宝瓶补之上瓶之日天花纷雨异香满空州民聚观骇叹无巳在本觉建大阁上以奉万佛下以奉大悲菩萨十地菩萨阁之雄伟像设之庄严殆冠西淛师为人身短小而志器弘大体无为而神应莫测炽然作用无非以实相示人俾之悟焉证焉而后巳故虽有营建之美辞辨之富而实无作也无说也譬犹春之于花月之于水所可形容者影与色香耳道化所被薄海内外高丽日本学者尤钦慕焉世寿七十五僧腊六十有三得度者若干人嗣其法者若干人景瓛文晟将谒辞于当代大手笔以铭其塔以昭示来学请予录其行实予始在径山与师交甚契又同禀法于元叟和尚其后往来东西浙得师出处为详洎师示灭又亲覩其光明之効不可辞也第以衰病纪次繁陋然立言君子于斯或有所稽焉洪武庚戌九月初吉前住绍兴府崇报禅寺法弟至仁谨状佛日普照慧辩禅师塔铭有序皇帝即位洪武之元年端居穆清悯念四海兵争将卒民庶多殁于非命精爽无依非佛世尊不足以度之秋九月诏江南大浮图十余人于蒋山禅寺作大法会时楚石禅师实与其列师升座说法以耸人天龙鬼之听竣事近臣入奏上大悦二年春三月复用元年故事X召师说法如初钖燕于文楼下亲承顾问暨还出内府白金以赐三年之秋上以鬼神情状幽微难测意遗经当有明文妙柬僧中通三藏之说者问焉师与梦堂噩公行中仁公等应召而至舘于大天界寺上命仪曹劳之既而援据经论成书将入朝敷奏师忽示微疾越四日趣左右具浴更衣索笔书偈曰真性圆明本无生灭木马夜鸣西方日出书毕谓梦堂曰师兄我将去矣梦堂曰子去何之师曰西方尔梦堂曰西方有佛东方无佛耶师厉声一喝泊然而化时七月二十六日也天界住持西白金公法门犹子也为治后事无不尽礼时制火葬有禁礼部以闻上特命从其教茶毗之余齿牙舌根数珠咸不坏设利罗粘缀遗骨累累然如珠其弟子文晟奉骨及诸不坏者归于海盐卜以八月二十八日建塔于天宁永祚禅寺葬焉既葬嗣法上首景瓛复偕文晟以仁公所造行状来征铭仁公愽通内外典文辞简奥有西汉风其言当可信弗诬谨按状师讳梵琦楚石其字也小字昙曜明州象山人姓朱氏父杲母张氏张梦日堕怀而生师方在襁褓中有神僧摩其顶言曰此佛日也他时能照烛昏衢乎人因名之为昙曜云年七岁灵性颕发读书即了X大意或问所嗜何言即应声曰君子喻于义至于属句倣书皆度越余子远近号为奇童九岁弃俗入永祚受经于讷翁慔师寻依晋翁洵师于湖之崇恩洵师师从族祖也赵魏公见师器之为鬻僧牒得薙染为沙门继往杭之昭庆受具足戒年巳十有六矣洵师迁住道场师为侍者居亡何命司藏室阅首楞严经至缘见因明暗成无见处恍然有省历览羣书不假师授文句自通然胶于名相未能释去缠缚闻元叟端公倡道双径师往问云言发非声色前不物其意何如元叟就以师语诘之师方拟议欲答叟咄之使出自是羣疑塞胸如填鉅石会元英宗诏粉黄金为泥书大藏经有司以师善书选上燕都一夕闻西城楼鼓动汗下如雨拊几笑曰径山鼻孔今日入吾手矣因成一偈有拾得红炉一点雪却是黄河六月氷之句翻然东旋再入双径元叟见师气貌充然谓曰西来密意喜子巳得之矣遽处以第二座且言妙喜大法尽在于师有来参叩者多命师辩决之元泰定中行宣政院稔师之名命出世海盐之福臻遂升主永祚永祚师受经之地为创大宝阁范铜铸贤劫千佛而毗卢遮那及曼殊师利普贤千手眼观音诸像竝寘其中复造塔婆七级崇二伯四十余尺功垂就势将偏压师祷之夜乃大雨风居氓闻鬼神相语曰天宁塔偏亟往救之迟明塔正如初迁X杭之报国转嘉兴之本觉更搆万佛阁九楹间宏伟壮丽俨如天宫下移人世帝师嘉其行业赐以佛日普照慧辩禅师之号佛日颇符昔日神僧之言识者异焉会报恩光孝虗席佥谓报恩一郡巨剎非师莫能居之师勉狥众请而往寻退隐永祚筑西斋为终焉之计至正癸卯州大夫强师主其寺事时塔燬于兵师重成之景瓛为代复归老于西斋云师为人形躯短小而神观精朗举明正法滂沛演迤有不知其所穷凡所莅之处黑白向慕如水归壑一弹指间涌殿飞楼上插云际未甞见师有作君子谓师纵横自如应物无迹山川出云雷蟠电掣神功收歛寂然无声由是内而燕齐秦楚外而日本高丽咸咨决心要奔走座下得师片言装潢袭藏不翅拱璧师可谓无愧妙喜诸孙者矣师世寿七十五僧腊六十三得法者若干人受度者若干人其说法机用则见于六会语其游戏翰墨则见于和天台三圣及永明寿陶潜林逋诸作别有净土诗慈氏上生偈北游凤山西斋三集通合若干卷竝传于世余慕师之道甚久近获执手护龙河上相与谈玄因出賸语一编求正师览巳叹曰不意儒者所造直至于此善自护持之师善诱推此一端亦可槩见及闻师殁与国史危公哀悼不自胜危公亦深知师者也铭曰大鉴密旨余十传妙喜起蹴龙象筵X有如大将据中坚铁卒十万佩櫜鞬或触之者命发悬谁欤五世称象贤佛日晓出瀛海𤲬红𦦨闪闪行中边流光所至无幽玄忆初飞钖来北燕彤楼画鼓金星缠一击三际皆廓然火中新敷清净莲绀色涵空绝蔓牵自兹口喷百丈泉洗涤五浊离腥羶内而诸夏外朝鲜纷纷来者人驾肩示以实相非空言塔庙赫赩名山川一佛能变万与千会万归一道则全不识诬为有漏缘帝勑中使来传宣钟山说法超沈緜万人瞻依曲两拳一朝入灭同蜕蝉西方弹指即现前白玉楼阁瑠璃田金铃宝树演真诠师之往矣神弗迁寂光常定无偏圆我作铭诗翠琰镌昭朗盛烈埀年年翰林学士亚中大夫知制诰兼修国史金华宋濂撰并书翰林侍讲学士中顺大夫知制诰同修国史临川危素篆题佛日普照慧辩楚石禅师语录卷第二十X音切瞪谫捃摭髹蜿蜒鍪划琛毱洵蔚噩骼燹瓛竣累薙稔燬迤賸櫜鞬𤲬赩蜕