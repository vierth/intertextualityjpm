诗童子问提要钦定四库全书经部三诗童子问诗𩔖提要等谨案诗童子问十卷宋辅广撰广字汉卿号潜斋其父本河朔人南渡居秀州崇徳县初从吕祖谦逰后复从朱子讲学家所称庆源辅氏者也是编大㫖主于羽翼诗集𫝊以述平日闻于朱子之说故曰童子问卷首载大序小序採録尚书周礼论语説诗之言各为註释又备录诸儒辩説以明读诗之法书中不载经文惟录其篇目分章训诂末一卷则惟论叶韵朱彛尊经义考载是书二十卷有胡一中序言閲建阳书市购得而锓诸梓且载文公𫝊于上童子问于下此本仅十卷不载朱子集𫝊亦无一中序葢一中与集𫝊合编故卷帙加倍此则汲古阁所刋广原本故卷数减半非有所阙佚也其説多掊撃诗序颇为过当张端义贵耳集载陈善送广往考亭诗曰见说平生辅汉卿武彛山下喫残羮似颇病其暖暖姝姝奉一先生然各尊其所闻各行其所知谨守师𫝊分门别户南宋以后亦不仅广一人不足深异陈启源毛诗稽古编纠其註周颂潜篇不知季春荐鲔为月令之文误以为序説而辩之则诚为疎舛葢义理之学与考证之学分途久矣广作是书固不求以引经据古为长也干隆四十一年十月恭校上总纂官纪昀陆钖熊孙士毅总校官陆费墀童子问卷首钦定四库全书童子问卷首宋辅广撰诗传纲领大序曰诗者志之所之也在心为志𤼵言为诗情动于中而形于言言之不足故嗟叹之嗟叹之不足故永歌之永歌之不足不知手之舞之足之蹈之也情发于声声成文谓之音治世之音安以乐其政和乱世之音怨以怒其政乖亡国之音哀以思其民困故正得失动天地感鬼神莫近于诗先王以是经夫妇成孝敬厚人伦美教化移风俗故诗有六义焉一曰风二曰赋三曰比四曰兴五曰雅六曰颂上以风化下下以风刺上主文而谲諌言之者无罪闻之者足以戒故曰风至于王道衰礼义废政敎失国异政家殊俗而变风变雅作矣国史明乎得失之节伤人伦之废哀刑政之苛吟咏情性以风其上达于事变而怀其旧俗者也故变风发乎情止乎礼义发乎情民之性也止乎礼义先王之泽也是以一国之事繋一人之本谓之风言天下之事形四方之风谓之雅雅者正也言王政之所由废兴也政有小大故有小雅焉有大雅焉颂者美盛德之形容以其成功告于神明者也是谓四始诗之至也书舜典帝曰夔命汝典乐教胄子直而温寛而栗刚而无虐简而无傲诗言志歌永言声依永律和声八音克谐无相夺伦神人以和周礼大师教六诗曰风曰赋曰比曰兴曰雅曰颂以六德为之本以六律为之音礼记王制天子五年一巡狩命大师陈诗以观民风论语孔子曰吾自衞反鲁然后乐正雅颂各得其所子所雅言诗书执礼皆雅言也尝独立鲤趋而过庭子曰学诗乎对曰未也不学诗无以言鲤退而学诗子曰兴于诗子曰小子何莫学夫诗诗可以兴可以观可以羣可以怨迩之事父逺之事君多识于鸟兽草木之名子曰诗三百一言以蔽之曰思无邪南容三复白圭孔子以其兄之子妻之子曰诵诗三百授之以政不逹使于四方不能专对虽多亦奚以为子贡曰贫而无謟富而无骄何如子曰可也未若贫而乐富而好礼者也子贡曰诗云如切如磋如琢如磨其斯之谓与子曰赐也始可与言诗已矣告诸往而知来者子夏问曰巧笑倩兮美目盼兮素以为绚兮何谓也子曰绘事后素曰礼后乎子曰起予者商也始可与言诗已矣咸丘䝉问曰诗云普天之下莫非王土率土之滨莫非王臣而舜既为天子矣敢问瞽之非臣如何孟子曰是诗也非是之谓也劳于王事而不得养父母也曰此莫非王事我独贤劳也故说诗者不以文害辞不以辞害志以意逆志是为得之如以辞而已矣云汉之诗曰周余黎民靡有孑遗信斯言也是周无遗民也程子曰诗者言之述也言之不足而长言之咏歌之所由兴也其发于诚感之深至于不知手之舞足之蹈故其入于人也亦深古之人幼而闻歌诵之声长而识美刺之意故人之学由诗而兴后世老师宿儒尚不知诗之义后学岂能兴起乎又曰兴于诗者吟咏情性涵畅道德之中而歆动之有吾与㸃也之气象又曰学者不可不看诗便使人长一格张子曰置心平易然后可以言诗涵泳从容则忽不自知而自解頥矣若以文害辞以辞害意则几何而不爲髙叟之固哉又曰求诗者贵平易不要崎岖求合盖诗人之情性温厚平易老成今以崎岖求之其心先狭隘无由可见又曰诗人之志至平易故无艰险之言大率所言皆目前事而义理存乎其中以平易求之则思远以广愈艰险则愈浅近矣上蔡谢氏曰学诗须先学得六义体面而讽味以得之古诗即今之歌曲今之歌曲往往能使人感动至学诗却无感动兴起处只爲泥章句故也明道先生善言诗未尝章解句释但优游玩味吟哦上下便使人有得处如曰瞻彼日月悠悠我思道之云远曷云能来思之切矣百尔君子不知德行不忮不求何用不臧归于正也小序周南关雎后妃之德也风之始也所以风天下而正夫妇也故用之乡人焉用之邦国焉风风也教也风以动之教以化之然则关雎麟趾之化王者之风故系之周公南言化自北而南也鹊巢驺虞之德诸侯之风也先王之所以教故系之召公周南召南正始之道王化之基是以关雎乐得淑女以配君子忧在进贤不淫其色哀窈窕思贤才而无伤善之心焉是关雎之义也葛覃后妃之本也后妃在父母家则志在于女功之事躬俭节用服澣濯之衣尊敬师傅则可以归安父母化天下以妇道也卷耳后妃之志也又当辅佐君子求贤审官知臣下之勤劳内有进贤之志而无险诐私谒之心朝夕思念至于忧勤也樛木后妃逮下也言能逮下而无嫉妒之心焉螽斯后妃子孙衆多也言若螽斯不妒忌则子孙衆多也桃夭后妃之所致也不妒忌则男女以正婚姻以时国无鳏民也兔罝后妃之化也关雎之化行则莫不好德贤人衆多也芣苢后妃之美也和平则妇人乐有子矣汉广德广所及也文王之道被于南国美化行乎江汉之域无思犯礼求而不可得也汝坟道化行也文王之化行乎汝坟之国妇人能闵其君子犹勉之以正也麟之趾关雎之应也关雎之化行则天下无犯非礼虽衰世之公子皆信厚如麟趾之时也召南鹊巢夫人之德也国君积行累功以致爵位夫人起家而居有之德如鸤鸠乃可以配焉采蘩夫人不失职也夫人可以奉祭祀则不失职矣草虫大夫妻能以礼自防也采苹大夫妻能循法度也能循法度则可以承先祖共祭祀矣甘棠美召伯也召伯之教明于南国行露召伯听讼也衰乱之俗微贞性之敎兴彊暴之男不能侵陵贞女也羔羊鹊巢之功致也召南之国化文王之政在位皆节俭正直德如羔羊也殷其靁劝以义也召南之大夫远行从政不遑宁处其室家能闵其勤劳劝以义也摽有梅男女及时也召南之国被文王之化男女得以及时也小星惠及下也夫人无妒忌之行惠及贱妾进御于君知其命有贵贱能尽其心矣江有汜美媵也勤而无怨嫡能悔过也文王之时江沱之间有嫡不以其媵备数媵遇劳而无怨嫡亦自悔也野有死麕恶无礼也天下大乱彊暴相陵遂成淫风被文王之化虽当乱世犹恶无礼也何彼秾矣美王姬也虽则王姬亦下嫁于诸侯车服不系其夫下王后一等犹执妇道以成肃雝之德也驺虞鹊巢之应也鹊巢之化行人伦既正朝廷既治天下纯被文王之化则庶类蕃殖蒐田以时仁如驺虞则王道成也邶柏舟言仁而不遇也卫顷公之时仁人不遇小人在侧绿衣卫庄姜伤已也妾上僭夫人失位而作是诗也燕燕卫庄姜送归妾也日月卫庄姜伤已也遭州吁之难伤已不见答于先君以至困穷之诗也终风卫庄姜伤已也遭州吁之暴见侮慢而不能正也击鼓怨州吁也卫州吁用兵暴乱使公孙文仲将而平陈与宋国人怨其勇而无礼也凯风美孝子也卫之淫风流行虽有七子之母犹不能安其室故美七子能尽其孝道以慰其母心而成其志尔雄雉刺卫宣公也淫乱不恤国事军旅数起大夫久役男女怨旷国人患之而作是诗匏有苦叶刺卫宣公也公与夫人并爲淫乱谷风刺夫妇失道也卫人化其上淫于新昏而弃其旧室夫妇离絶国俗伤败焉式微黎侯寓于卫其臣劝以归也旄丘责卫伯也狄人迫逐黎侯黎侯寓于卫卫不能修方伯连率之职黎之臣子以责于卫也简兮刺不用贤也卫之贤者仕于伶官皆可以承事王者也泉水卫女思归也嫁于诸侯父母终思归宁而不得故作是诗以自见也北门刺仕不得志也言卫之忠臣不得其志尔北风刺虐也卫国竝爲威虐百姓不亲莫不相携持而去焉静女刺时也卫君无道夫人无德新台刺卫宣公也纳伋之妻作新台于河上而要之国人恶之而作是诗也二子乘舟思伋寿也卫宣公之二子争相爲死国人伤而思之作是诗也鄘柏舟共姜自誓也卫世子共伯蚤死其妻守义父母欲夺而嫁之誓而弗许故作是诗以絶之墻有茨卫人刺其上也公子顽通乎君母国人疾之而不可道也君子偕老刺卫夫人也夫人淫乱失事君子之道故陈人君之德服饰之盛宜与君子偕老也桑中刺奔也卫之公室淫乱男女相奔至于世族在位相窃妻妾期于幽远政散民流而不可止鹑之奔奔刺卫宣姜也卫人以爲宣姜鹑鹊之不若也定之方中美卫文公也卫爲狄所灭东徙渡河野处漕邑齐桓公攘戎狄而封之文公徙居楚丘始建城市而营宫室得其时制百姓説之国家殷富焉蝃蝀止奔也卫文公能以道化其民淫奔之耻国人不齿也相鼠刺无礼也卫文公能正其羣臣而刺在位承先君之化无礼仪也干旄美好善也卫文公臣子多好善贤者乐告以善道也载驰许穆夫人作也闵其宗国顚覆自伤不能救也卫懿公爲狄人所灭国人分散露于漕邑许穆夫人闵卫之亡伤许之小力不能救思归唁其兄又义不得故赋是诗也卫淇奥美武公之德也有文章又能听其规谏以礼自防故能入相于周美而作是诗也考槃刺庄公也不能继先公之业使贤者退而穷处硕人闵庄姜也庄公惑于嬖妾使骄上僭庄姜贤而不答终以无子国人闵而忧之氓刺时也宣公之时礼义消亡淫风大行男女无别遂相奔诱华落色衰复相弃背或乃困而自悔丧其妃耦故序其事以风焉美反正刺淫泆也竹竿卫女思归也适异国而不见答思而能以礼者也芄兰刺惠公也骄而无礼大夫刺之河广宋襄公母归于卫思而不止故作是诗也伯兮刺时也言君子行役爲王前驱过时而不反焉有狐刺时也卫之男女失时丧其妃耦焉古者国有凶荒则杀礼而多昬㑹男女之无夫家者所以育人民也木𤓰美齐桓公也卫国有狄人之败出处于漕齐桓公救而封之遗之车马器服焉卫人思之欲厚报之而作是诗也王黍离闵宗周也周大夫行役至于宗周过故宗庙宫室尽爲禾黍闵周室之顚覆徬徨不忍去而作是诗也君子于役刺平王也君子行役无期度大夫思其危难以风焉君子阳阳闵周也君子遭乱相招爲禄仕全身远害而已扬之水刺平王也不抚其民而远屯戍于母家周人怨思焉中谷有蓷闵周也夫妇日以衰薄凶年饥馑室家相弃尔兔爰闵周也桓公失信诸侯背叛搆怨连祸王师伤败君子不乐其生焉葛藟王族刺平王也周室道衰弃其九族焉采葛惧谗也大车刺周大夫也礼义陵迟男女淫奔故陈古以刺今大夫不能听男女之讼焉丘中有麻思贤也庄王不明贤人放逐国人思之而作是诗也郑缁衣美武公也父子并爲周司徒善于其职国人宜之故美其德以明有国善善之功焉将仲子刺庄公也不胜其母以害其弟弟叔失道而公弗制祭仲諌而公弗听小不忍以致大乱焉叔于田刺庄公也叔处于京缮甲治兵以出于田国人説而归之大叔于田刺庄公也叔多才而好勇不义而得衆也清人刺文公也髙克好利而不顾其君文公恶而欲远之不能使髙克将兵而御狄于竟陈其师旅翺翔河上乆而不召衆散而归高克奔陈公子素恶高克进之不以礼文公退之不以道危国亡师之本故作是诗也羔裘刺朝也言古之君子以风其朝焉遵大路思君子也庄公失道君子去之国人思望焉女曰鸡鸣刺不説德也陈古义以刺今不説德而好色也有女同车刺忽也郑人刺忽之不昏于齐太子忽尝有功于齐齐侯请妻之齐女贤而不取卒以无大国之助至于见逐故国人刺之山有扶苏刺忽也所美非美然萚兮刺忽也君弱臣彊不倡而和也狡童刺忽也不能与贤人图事权臣擅命也褰裳思见正也狂童恣行国人思大国之正已也丰刺乱也昬姻之道缺阳倡而隂不和男行而女不随东门之墠刺乱也男女有不待礼而相奔者也风雨思君子也乱世则思君子不改其度焉子衿刺学校废也乱世则学校不修焉扬之水闵无臣也君子闵忽之无忠臣良士终以死亡而作是诗也出其东门闵乱也公子五争兵革不息男女相弃民人思保其室家焉野有蔓草思遇时也君之泽不下流民穷于兵革男女失时思不期而㑹焉溱洧刺乱也兵革不息男女相弃淫风大行莫之能救焉齐鸡鸣思贤妃也哀公荒淫怠慢故陈贤妃贞女夙夜警戒相成之道焉还刺荒也哀公好田猎从禽兽而无厌国人化之遂成风俗习于田猎谓之贤闲于驰逐谓之好焉着刺时也时不亲迎也东方之日刺衰也君臣失道男女淫奔不能以礼化也东方未明刺无节也朝廷兴居无节号令不时挈壶氏不能掌其职焉南山刺襄公也鸟兽之行淫乎其妹大夫遇是恶作诗而去之甫田大夫刺襄公也无礼义而求大功不修德而求诸侯志大心劳所以求者非其道也卢令刺荒也襄公好田猎毕弋而不修民事百姓苦之故陈古以风焉敝笱刺文姜也齐人恶鲁桓公微弱不能防闲文姜使至淫乱爲二国患焉载驱齐人刺襄公也无礼义故盛其车服疾驱于通道大都与文姜淫播其恶于万民焉猗嗟刺鲁庄公也齐人伤鲁庄公有威仪技艺然而不能以礼防闲其母失子之道人以爲齐侯之子焉魏葛屦刺褊也魏地陿隘其民机巧趋利其君俭啬褊急而无德以将之汾沮洳刺俭也其君俭以能勤刺不得礼也园有桃刺时也大夫忧其君国小而迫而俭以啬不能用其民而无德教日以侵削故作是诗也陟岵孝子行役思念父母也国迫而数侵削役乎大国父母兄弟离散而作是诗也十亩之间刺时也言其国削小民无所居焉伐檀刺贪也在位贪鄙无功而受禄君子不得进仕尔硕鼠刺重敛也国人刺其君重敛蚕食于民不修其政贪而畏人若大鼠也唐蟋蟀刺晋僖公也俭不中礼故作是诗以闵之欲其及时以礼自虞乐也此晋也而谓之唐本其风俗忧深思远俭而用礼乃有尧之风焉山有枢刺晋昭公也不能修道以正其国有财不能用有钟鼓不能以自乐有朝廷不能洒扫政荒民散将以危亡四隣谋取其国家而不知国人作诗以刺之也扬之水刺晋昭公也昭公分国以封沃沃盛彊昭公微弱国人将叛而归沃焉椒聊刺晋昭公也君子见沃之盛彊能修其政知其蕃衍盛大子孙将有晋国焉绸缪刺晋乱也国乱则昏姻不得其时焉杕杜刺时也君不能亲其宗族骨肉离散独居而无兄弟将爲沃所并尔羔裘刺时也晋人刺其在位不恤其民也鸨羽刺时也昭公之后大乱五世君子下从征役不得养其父母而作是诗也无衣美晋武公也武公始并晋国其大夫爲之请命乎天子之使而作是诗也有枤之杜刺晋武公也武公寡特兼其宗族而不求贤以自辅焉葛生刺晋献公也好攻战则国人多丧矣采苓刺晋献公也献公好听谗焉秦车邻美秦仲也秦仲始大有车马礼乐侍御之好焉驷驖美襄公也始命有田狩之事园囿之乐焉小戎美襄公也备其兵甲以讨西戎西戎方彊而征伐不休国人则矜其车甲妇人能闵其君子焉蒹葭刺襄公也未能用周礼将无以固其国焉终南戒襄公也能取周地始爲诸侯受显服大夫美之故作是诗以戒劝之黄鸟哀三良也国人刺穆公以人从死而作是诗也晨风刺康公也忘穆公之业始弃其贤臣焉无衣刺用兵也秦人刺其君好攻战亟用兵而不与民同欲焉渭阳康公念母也康公之母晋献公之女文公遭骊姬之难未反而秦姬卒穆公纳文公康公时爲太子赠送文公于渭之阳念母之不见也我见舅氏如母存焉及其即位思而作是诗也权舆刺康公也忘先君之旧臣与贤者有始而无终也陈宛丘刺幽公也淫荒昬乱游荡无度焉东门之枌疾乱也幽公淫荒风化之所行男女弃其旧业亟㑹于道路歌舞于市井尔衡门诱僖公也愿而无立志故作是诗以诱掖其君也东门之池刺时也疾其君之淫昏而思贤女以配君子也东门之杨刺时也昏姻失时男女多违亲迎女犹有不至者也墓门刺佗也陈佗无良师傅以至于不义恶加于万民焉防有鹊巢忧谗贼也宣公多信谗君子忧惧焉月出刺好色也在位不好德而説美色焉株林刺灵公也淫乎夏姬驱驰而往朝夕不休息焉泽陂刺时也言灵公君臣淫于其国男女相説忧思感伤焉桧羔裘大夫以道去其君也国小而迫君不用道好洁其衣服逍遥游燕而不能自强于政治故作是诗也素冠刺不能三年也隰有苌楚疾恣也国人疾其君之淫恣而思无情慾者也匪风思周道也国小政乱忧及祸难而思周道焉曹蜉蝣刺奢也昭公国小而迫无法以自守好奢而任小人将无所依焉候人刺近小人也共公远君子而好近小人焉鸤鸠刺不壹也在位无君子用心之不壹也下泉思治也曹人疾共公侵刻下民不得其所忧而思明王贤伯也豳七月陈王业也周公遭变故陈后稷先公风化之所由致王业之艰难也鸱鸮周公救乱也成王未知周公之志公乃爲诗以遗王名之曰鸱鸮焉东山周公东征也周公东征三年而归劳归士大夫美之故作是诗也一章言其完也二章言其思也三章言其室家之望女也四章乐男女之得及时也君子之于人序其情而闵其劳所以説也説以使民民忘其死其惟东山乎破斧美周公也周大夫以恶四国焉伐柯美周公也周大夫刺朝廷之不知也九罭美周公也周大夫刺朝廷之不知也狼跋美周公也周公摄政远则四国流言近则王不知周大夫美其不失其圣也小雅鹿鸣燕羣臣嘉宾也既饮食之又实币帛筐篚以将其厚意然后忠臣嘉宾得尽其心矣四牡劳使臣之来也有功而见知则説矣皇皇者华君遣使臣也送之以礼乐言远而有光华也常棣燕兄弟也闵管蔡之失道故作常棣焉伐木燕朋友故旧也自天子至于庶人未有不须友以成者亲亲以睦友贤不弃不遗故旧则民德归厚矣天保下报上也君能下下以成其政臣能归美以报其上焉采薇遣戍役也文王之时西有昆夷之患北有玁狁之难以天子之命命将率遣戍役以守卫中国故歌采薇以遣之出车以劳还枤杜以勤归也出车劳还率也枤杜劳还役也鱼丽美万物盛多能备礼也文武以天保以上治内采薇以下治外始于忧勤终于逸乐故美万物盛多可以告于神明矣南陔孝子相戒以养也白华孝子之洁白也华黍时和嵗丰宜黍稷也有其义而亡其辞南有嘉鱼乐与贤也太平之君子至诚乐与贤者共之也南山有台乐得贤也得贤则能为邦家立太平之基矣由庚万物得由其道也崇丘万物得极其髙大也由仪万物之生各得其宜也有其义而亡其辞蓼萧泽及四海也湛露天子燕诸侯也彤弓天子钖有功诸侯也菁菁者莪乐育材也君子能长育人材则天下喜乐之矣六月宣王北伐也鹿鸣废则和乐缺矣四牡废则君臣缺矣皇皇者华废则忠信缺矣常棣废则兄弟缺矣伐木废则朋友缺矣天保废则福禄缺矣采薇废则征伐缺矣出车废则功力缺矣枤杜废则师衆缺矣鱼丽废则法度缺矣南陔废则孝友缺矣白华废则亷耻缺矣华黍废则蓄积缺矣由庚废则隂阳失其道理矣南有嘉鱼废则贤者不安下不得其所矣崇丘废则万物不遂矣南山有台废则爲国之基队矣由仪废则万物失其道理矣蓼萧废则恩泽乖矣湛露废则万国离矣彤弓废则诸夏衰矣菁菁者莪废则无礼仪矣小雅尽废则四夷交侵中国微矣采芑宣王南征也车攻宣王复古也宣王能内修政事外攘夷狄复文武之竟土修车马备器械复㑹诸侯于东都因田猎而选车徒焉吉日美宣王田也能慎微接下无不自尽以奉其上焉鸿雁美宣王也万民离散不安其居而能劳来还定安集之至于矜寡无不得其所焉庭燎美宣王也因以箴之沔水规宣王也鹤鸣诲宣王也祈父刺宣王也白驹大夫刺宣王也黄鸟刺宣王也我行其野刺宣王也斯干宣王考室也无羊宣王考牧也节南山家父刺幽王也正月大夫刺幽王也十月之交大夫刺幽王也雨无正大夫刺幽王也雨自上下者也衆多如雨而非所以爲政也小旻大夫刺幽王也小宛大夫刺幽王也小弁刺幽王也太子之傅作焉巧言刺幽王也大夫伤于谗故作是诗也何人斯苏公刺暴公也暴公爲卿士而谗苏公焉故苏公作是诗而絶之巷伯刺幽王也寺人伤于谗故作是诗也谷风刺幽王也天下俗薄朋友道絶焉蓼莪刺幽王也民人劳苦孝子不得终养尔大东刺乱也东国困于役而伤于财谭大夫作是诗以告病焉四月大夫刺幽王也在位贪残下国构祸怨乱并兴焉北山大夫刺幽王也役使不均已劳于从事而不得养其父母焉无将大车大夫悔将小人也小明大夫悔仕于乱世也鼓钟刺幽王也楚茨刺幽王也政烦赋重田莱多荒饥馑降䘮民卒流亡祭祀不飨故君子思古焉信南山刺幽王也不能修成王之业疆理天下以奉禹功故君子思古焉甫田刺幽王也君子伤今而思古焉大田刺幽王也言矜寡不能自存焉瞻彼洛矣刺幽王也思古明王能爵命诸侯赏善罚恶焉裳裳者华刺幽王也古之仕者世禄小人在位则谗谄并进弃贤者之类絶功臣之世焉桑扈刺幽王也君臣上下动无礼文焉鸳鸯刺幽王也思古明王交于万物有道自奉养有节焉頍弁诸公刺幽王也暴戾无亲不能宴乐同姓亲睦九族孤危将亡故作是诗也车舝大夫刺幽王也褎姒嫉妒无道并进谗巧败国徳泽不加于民周人思得贤女以配君子故作是诗也青蝇大夫刺幽王也宾之初筵卫武公刺时也幽王荒废媟近小人饮酒无度天下化之君臣上下沈湎淫液武公既入而作是诗也鱼藻刺幽王也言万物失其性王居镐京将不能以自乐故君子思古之武王焉采菽刺幽王也侮慢诸侯诸侯来朝不能钖命以礼数徴㑹之而无信义君子见微而思古焉角弓父兄刺幽王也不亲九族而好谗佞骨肉相怨故作是诗也菀栁刺幽王也暴虐无亲而刑罚不中诸侯皆不欲朝言王者之不可朝事也都人士周人刺衣服无常也古者长民衣服不贰从容有常以齐其民则民徳归壹伤今不复见古人也采绿刺怨旷也幽王之时多怨旷者也黍苖刺幽王也不能膏润天下卿士不能行召伯之职焉隰桑刺幽王也小人在位君子在野思见君子尽心以事之白华周人刺幽后也幽王取申女以爲后又得褎姒而黜申后故下国化之以妾爲妻以孽代宗而王弗能治周人爲之作是诗也緜蛮微臣刺乱也大臣不用仁心遗忘微贱不肯饮食教载之故作是诗也瓠叶大夫刺幽王也上弃礼而不能行虽有牲牢饩不肯用也故思古之人不以微薄废礼焉渐渐之石下国刺幽王也戎狄叛之荆舒不至乃命将率东征役乆病于外故作是诗也苕之华大夫闵时也幽王之时西戎东夷交侵中国师旅并起因之以饥馑君子闵周室将亡伤已逢之故作是诗也何草不黄下国刺幽王也四夷交侵中国背叛用兵不息视民如禽兽君子忧之故作是诗也大雅文王文王受命作周也大明文王有明德故天复命武王也緜文王之兴本由大王也棫朴文王能官人也旱麓受祖也周之先祖世修后稷公刘之业大王王季申以百福千禄焉思齐文王所以圣也皇矣美周也天监代殷莫若周周世世修德莫若文王灵台民始附也文王受命而民乐其有灵台徳以及鸟兽昆虫焉下武继文也武王有圣德复受天命能昭先人之功焉文王有声继伐也武王能广文王之声卒其伐功也生民尊祖也后稷生于姜嫄文武之功起于后稷故推以配天焉行苇忠厚也周家忠厚仁及草木故能内睦九族外尊事黄耉养老乞言以成其福禄焉既醉太平也醉酒饱德人有士君子之行焉凫鹥守成也太平之君子能持盈守成神祗祖考安乐之也假乐嘉成王也公刘召康公戒成王也成王将涖政戒以民事美公刘之厚于民而献是诗也泂酌召康公戒成王也言皇天亲有德飨有道也卷阿召康公戒成王也言求贤用吉士也民劳召穆公刺厉王也板凡伯刺厉王也荡召穆公伤周室大坏也厉王无道天下荡荡无纲纪文章故作是诗也抑卫武公刺厉王亦以自警也桑柔芮伯刺厉王也云汉仍叔美宣王也宣王承厉王之烈内有拨乱之志遇烖而惧侧身修行欲销去之天下喜于王化复行百姓见忧故作是诗也崧髙尹吉甫美宣王也天下复平能建国亲诸侯褎赏申伯焉烝民尹吉甫美宣王也任贤使能周室中兴焉韩奕尹吉甫美宣王也能钖命诸侯江汉尹吉甫美宣王也能兴衰拨乱命召公平淮夷常武召穆公美宣王也有常德以立武事因以爲戒然瞻卬凡伯刺幽王大坏也召旻凡伯刺幽王大坏也是闵也闵天下无如召公之臣也周颂清庙祀文王也周公既成洛邑朝诸侯率以祀文王焉维天之命太平告文王也维清奏象舞也烈文成王即政诸侯助祭也天作祀先王先公也昊天有成命郊祀天地也我将祀文王于明堂也时迈廵守告祭柴望也执竞祀武王也思文后稷配天也臣工诸侯助祭遣于庙也噫嘻春夏祈糓于上帝也振鹭二王之后来助祭也丰年秋冬报也有瞽始作乐而合乎祖也潜季冬荐鱼春献鲔也雝禘大祖也载见诸侯始见乎武王庙也有客微子来见祖庙也武奏大武也闵予小子嗣王朝于庙也访落嗣王谋于庙也敬之羣臣进戒嗣王也小毖嗣王求助也载芟春借田而祈社稷也良耜秋报社稷也丝衣绎宾尸也髙子曰灵星之尸也酌告成大武也言能酌先祖之道以养天下也桓讲武类禡也桓武志也赉大封于庙也赉予也言所以钖予善人也般廵守而祀四岳河海也鲁颂駉颂僖公也僖公能遵伯禽之法俭以足用寛以爱民务农重糓牧于垧野鲁人尊之于是季孙行父请命于周而史克作是颂有駜颂僖公君臣之有道也泮水颂僖公能修泮宫也閟宫颂僖公能复周公之宇也商颂那祀成汤也微子至于戴公其间礼乐废坏有正考甫者得商颂十二篇于周之大师以那为首烈祖祀中宗也𤣥鸟祀高宗也长发大禘也殷武祀高宗也朱子辨説师友粹言读诗法读诗正在吟咏讽诵观其委曲折旋之意正如自家作此诗相似自然足以感发人之善心今公门读诗只将两三句包了如作时文相似中间委曲周旋之意尽不曾理㑹得济得甚事若如此看只一日便可看尽何须逐日只睚得数章而又不曾透彻只是自将已意去包笼他且如人入城郭须是入那城里去㸔他街坊里巷屋庐台榭车马人物一一㸔过方是今公门只是外面望见城是如此便説我都知得了且如出其东门有女如云虽则如云匪我思存缟衣綦巾聊乐我贠须是见得他周旋曲折所以感发人之善心底意真个有不知手之舞足之蹈始得女曰鸡鸣士曰昧旦子兴视夜明星有烂女曰鸡鸣鸡既鸣矣可以兴矣士曰尚旦也子起视夜则明星尚烂然也不成又去睡于是将翺将翔而弋凫与雁观他意思如此之好真个不知手之舞之足之蹈之再三嗟叹大凡读书先晓得文义了只是常常熟读如㸔诗必须得着意去理训解但只平平地涵泳自好因举池之竭矣不自云频泉之竭矣不自云中四句吟咏者久之诗可以兴须是反覆熟读使书与心相乳入自然有感发处诗且逐篇旋读方能旋通训诂岂有不读而自能尽通训诂之理乎读之多玩之久方能渐有感发岂有读一二遍而便有感发之理乎古之学诗者固有待于声音之助然今已亡之无可奈何只得熟读而从容讽味之耳若疑郑卫之不可为法即且令学者不必深究而于正当説道理处子细消详反覆玩味不费工夫也先生问林武子㸔诗到何处对曰至大雅先生大声曰公前日方㸔节南山如何恁地快恁地不得而今人㸔文字敏底一揭开板便晓但于意味却不曾得而今便只管㸔时也只是恁地但百遍自是强五十遍时二百遍自是强一百遍时题彼嵴令载飞载鸣我日斯迈而月斯征夙兴夜寐无忝尔所生这个㸔时也只是恁地但里面意思却有説不得底解不得底意思却在説不得底里面先生问潘子善㸔诗如何曰方㸔得关雎一篇未有疑处先生云未要去讨疑处只熟㸔某注得训诂字字分明只玩索涵泳方有所得若要立议论往往里面曲折未晓髣髴见得便自虚説耳恐未济事此是三百篇之首可更为熟㸔林武子説诗先生曰不消恁地求之太深它当初只是平説横㸔也好竖㸔也好今若是要讨路子去里面寻却又怕迫窄了㸔诗理义外更好㸔他文章且如谷风他只是如此説出来然而叙得事曲折先后皆有次序而今人费尽气力去做尚做得不好诗有説得曲折后好底有只恁地平直説后自好底如燕燕末后一二章这不要㸔上文考下章便知得是恁地意他自是説得那人着读诗之法既先识得他外面一个皮殻子了又须识得它里面体骨髓方好如公㸔诗只是识得个模象如此他里好处全不曾见得自家此心都不曾与他相粘所以干燥无汁浆如人开沟而无水如此读得何益读诗之法只是熟读涵泳自然和气从胸中流出其妙处不可得而言不待安排措置无自立説只恁地平读着意思自足须打叠得这心光荡荡地不立一个字只管虚心读他少间推来推去自得那个诗之道理所以説以此洗心便是这道理尽洗去公那心里物事使浑然都是道理横渠曰读诗先须识取六义而优游涵泳以得之此是读诗之要法看来书只是要读读得熟时道理自见切忌先布置立説因问学者每日诵诗每篇读得几遍答曰也不曾记只是觉得熟便止先生曰便是不得这个须是熟读文义都晓得了却涵泳读取百来遍方得意思方自见怪见公等每日説得来干燥元来不曾熟读不曾见得那好处读到精熟处意思自説不得如人下禾种子既下得种子须是讨水来灌养它讨粪培拥它与他锄耘方好正是下工夫养它处今只下得个种子了便休都无耘治培养底工夫所以意思都不生与自家都不相入都恁地干燥这个贪多不得读得这一篇恨不得常熟读此篇如无那第二篇方好而今只是贪多读第一篇了又要读第二篇读第二篇了又要读第三篇恁地不成读书便是大不敬读书须是除了那走作底心论乐出乎诗来教谓诗本为乐而作故令学者必以声求之则知其不茍作矣此论善矣然愚意有不能无疑者盖以虞书攷之则诗之作本为言志而已方其诗也未有歌也及其歌也未有乐也以诗依永以律和声则乐乃为诗而作非诗为乐而作也三代之时礼乐用于朝廷而下达于闾巷学者讽诵其言以求其志咏其声执其器舞蹈其节以涵养其心则声乐之所助于诗为多然犹曰兴于诗成于乐其求之固有序矣是以凡圣贤之言诗主于声者少发于义者多仲尼所谓思无邪孟子所谓以意逆之诚以诗之作本乎其志之所存然后诗可得而言也得其志而不得其声者有之矣未有不得其志而能通其声者也就使得之止其钟鼓铿锵而已岂圣人乐云乐云之意哉况今去孔孟之时千有余年古乐散亡无复可考而欲以声求诗则未知古乐之遗声今皆可以推而得之乎三百五篇皆可协之音律而被之絃歌已乎诚既得之则所助于诗多矣然恐亦未得为诗之本也况未必可得则今之所讲得无画饼之讥乎故愚尝窃以为诗出乎志者也然则志者诗之本乐者其末也末虽亡而不害本之存患学者不能平心和气从容讽咏以求之情性之中耳有得乎此然后可得而言顾所得之浅深如何耳有舜文之徳然后声为律身为度箫韶二南之声不患其不足此虽未易言然其理盖不诬也不审以为如何詹卿家令乐工以俗乐谱吹风雅篇章初闻吹二南诗尚可听后吹文王诗都不成模様因言古者风雅颂名既不同其声想亦各别诗古之乐也亦如今之歌曲音各不同故邶鄘卫各有所系若大雅小雅则亦如今之宫调商调也作歌曲者亦按其腔调而作尔大雅小雅亦古之作乐体格按大雅体格作大雅按小雅体格作小雅非是做成诗后旋想度其辞为大雅小雅也大率国风是民庶所作雅是朝廷之诗颂是宗庙之诗论韵诗之音是自然如此这个与天通古人音韵后人分得密后隔开了离骚註中𤼵两个例在前朕皇考曰伯庸惟庚寅吾以降又重之以修能纫秋兰以为佩后人不晓却谓只此两韵如此某有楚辞协韵作某人名刻在漳州问先生説诗率皆协韵得非诗本乐章播诸声歌自然协韵方谐律吕其音节本如是耶曰固是如此然古人文章亦多是协韵因举王制及老子叶韵处数叚又曰周颂多不叶韵疑自有和篇底相叶清庙之瑟朱絃而疏越一倡而三叹叹即和声也李守约云吴才老自有诗谱专理㑹叶韵字论孟集註中有吴氏者即才老也问诗叶韵有何据而言曰叶韵乃吴才老所作某又续添减之盖古人作诗皆押韵与今人歌曲一般今人信口读之全失古人咏歌之意吴才老补音补韵其説甚详然亦有推不去者某煞寻得当时不曾记今皆忘之矣如外御其侮烝也无戎才老无寻处却云务字古人读做蒙不知戎汝二字古人通用是叶音汝也如南仲太祖太师皇父整我六师以修我戎亦是叶音汝也下民有严叶不敢怠遑才老欲音严为庄云避汉讳却无道理某后来读楚辞天问见一严字乃押从常字去乃知是叶韵读作昻也天问才老岂不读往往无甚意义只恁地打过去也或问吴氏协韵何所据曰他皆有据泉州有其书每一字多者引十余证少者两三证他説元初更多后删去姑存此耳然犹有不尽因言商颂天命降监下民有严不僭不滥不敢迨遑吴氏云严字恐是庄字汉人避讳改作严字某后来因读楚词天问见严字都押入刚字方字去又此间鄊音严作户刚反乃知严字自与皇字合然吴氏岂不曾看楚辞想是偶然失之又如常棣伐木诗兄弟阋于墙外御其侮每有良朋烝也无戎吴氏复疑侮当作雺以叶戎字某却疑古人训戎为汝如以佐戎辟戎虽尔辟则戎女音或通后来读常武诗云南仲太祖太师皇父整我六师以修我戎则戎与汝叶明矣因言古之谣谚皆押韵如夏谚之类又如散文亦有押韵者如曲礼安民哉叶音兹则与上面思辞二字叶矣又如将上堂声必扬将入戸视必下下叶䕶礼运孔子闲居亦多押韵庄子中尤多至于易彖辞爻辞皆韵语也吴才老这诗叶韵成或云好则好只是都蛮了这一部诗也协韵恐当以头一韵为准且如华字叶音敷如有女同车是第一句颜如舜华是第二句当读作敷字然后与下文佩玉琼琚洵美且都皆叶至如何彼秾矣唐棣之华是第一韵则当依本音读而下文王姬之车却当作尺奢反如此方是今只从吴才老旧説不能又创得此例然楚辞纷余既有此盛美兮又重之以修能能音耐然后与下文纫秋兰以为佩叶若能字只从本音则佩字遂无音如此又未可以头一韵为定雅论诗中头项多一项是音韵一项是诂训名物一项是文体逐一根究然后讨得些道理则殊不济事须是通悟底方㸔得或问先生分诗之经诗之传何也曰此得之吕伯恭风雅之正为经风雅之变为传如屈平之作离骚则经也如后人反骚与夫九辨之类则传耳先生与吴伯丰书云诗传中有音未备者以经统舛其次者此类皆失之不详今当添入然印本已定不容増减矣不免别作补脱一卷附之辨説之后然此间亦无精力辨得只烦伯丰为编集其例如后周南樛木乐只鄘载驰无我有尤王中谷有蓷遇人之不淑矣以上略见条例余皆依此且用草纸写之恐有已添者却删也又黎黒也古语黎元犹秦言黔首桑柔篇第二章注中略已言之孟子首篇亦尝有解今若天保篇中未解可采用其説着于补脱卷中却删去桑柔篇注或但略言之亦可也更详之诗传中或云姑从且从其説之类皆是未有所考或问申包胥如秦乞师哀公为之赋无衣不知是作此诗是还只是歌此诗曰赋诗在他书无所见只是国语与左传説皆是左氏一手不知如何左传前面説许穆夫人赋载驰高克赋清人皆是説作此诗到晋文公赋河水以后如赋鹿鸣四牡之类皆只是歌颂其诗不知如何因言左氏説多难信如晋范宣子责姜戎不与㑹姜戎贽币不通言语不同不与于㑹亦无懵焉赋青蝇而退既説言语不同又却㑹恁地説又㑹诵诗此不可晓论大序诗大序亦只是后人做其间亦有病如国史之类论小序敬之问诗书之序曰古本是自别作一处如易大传班固叙传皆在后京师旧本扬子注其叙亦在后答吕伯恭书云向来所论诗序之説不知后来尊意如何雅郑二字雅恐便是大小雅郑恐便是郑风不应既以变风为雅又于郑风之外别求郑声也圣人删录取其善者以为法存其恶者以为戒无非教者岂非灭其籍哉㸔此意思甚觉通达无所窒碍气象亦自公平正大无许多囘互费力处问诗集传多不解诗序何也先生曰余自二十嵗读诗便觉小序无意义及去了小序只玩味诗词却又觉得道理贯彻当初亦质问诸乡先生皆云序不可废而某之疑终不能释后到三十嵗断然知小序出于汉儒所作其为缪戾不可胜言吕伯恭不合只因序讲解便有许牵强处某常与之言终不肯信从读诗记虽多説序然有説不行处亦废之某因作诗传遂成诗序辨説一册其他缪戾辨之颇详小序亦间有説得好处只是杜撰处不知先儒何故不虚心予细㸔这道理便只恁説却后人又只依他那个説亦不看诗是有此意无此意若不説去去处又须穿凿説将去又诗人当时多有倡和之辞如是者有数十篇序中都説从别处去且如蟋蟀一篇本其风俗勤俭终嵗勤劳不得少休及嵗之莫方且相与燕乐而又遽相戒曰日月其除无已太康职思其居盖谓今虽不可以不为乐不已过于乐乎其忧思深逺固如此至山有枢一诗特以和答其意而解其忧耳故説山则有枢矣隰则有榆矣子有衣裳弗曳弗娄子有车马弗驰弗驱宛其死矣则他人借之以为乐耳所以解劝他及时为乐也而序者则曰刺晋僖公俭不中礼盖风俗之变必由上以及下今谓君之德俭反过乎礼而民之俗犹知用礼则必无是理也至山有枢则以为刺晋昭公又大不然矣若鱼藻则天子燕诸侯而诸侯美天子之诗也采菽则天子所以答鱼藻矣至鹿鸣则燕享宾客也序颇得其意四牡则劳使臣也而诗序下文则妄矣皇皇者华则遣使臣之诗也序固得其意伐木则燕朋友故旧之诗也人君以鹿鸣以下五诗燕其臣故臣受其赐者则歌天保之诗以答其上天保之序虽略得此意而古注言鹿鸣至伐木皆君所以下其臣臣亦归美于王崇之尊福禄之厚以答其歌却説得尤分明又如行苇自是祭毕而燕父兄耆老之诗首章言开燕设席之初而殷勤笃厚之意已见于言语之外二章言侍御献酬饮食歌乐之盛三章言既燕而射以为懽乐末章祝颂其既饮此酒皆得享夫长夀今序者不知本㫖见其勿践勿履则便谓仁及草木见戚戚兄弟便为亲睦九族见黄耇便谓养老见祈黄耇便谓乞言见介尔景福便谓成其福禄碎碎细细殊无伦理其失为尤甚也既醉则父兄所以答行苇之诗也凫鹥则祭之明日绎而宾尸之诗也古者宗庙之祭皆有尸既祭之明日则煖其祭食以燕为尸之人故有此诗而假乐则公尸所以答凫鹥也今序皆失之又曰诗即今之乐章虽有倡和之意祇是乐工代歌亦非是君臣自歌也小序汉儒所作可信处絶少大序好处多然亦有不满人意处论六义六义次序孔氏得之但六字之㫖极为明白只因郑氏不晓周礼籥章之文妄以七月一诗分为三体故诸儒多从其説牵合附㑹紊乱顚错费尽安排只符合得郑氏曲解周礼一章而于诗之文义意㫖了无所益故鄙意不敢从之只且明白依文解义既免得纷纭枉费心力而六义都有用处不为虚设盖使读诗者知此义便作此义推求极为省力今人説诗空有无限道理而无一点意味只为不晓此耳周礼以六诗教国子亦是明此义例以求诗意庶其易晓若如今説则是未通经时无所助于发明既通经后徒然增此赘説教国子者何必以是为先而诗之为义又岂止六而已耶籥章之豳雅豳颂恐大田良耜诸篇当之不然则是别有一等而亡之矣王氏説又不即是以此七月一篇吹成三曲词同而音异耳若如郑説即两章为豳风犹或可成音节至于四章半为豳雅三章半为豳颂不知成何等曲操也读诗全在讽咏之功讽咏得熟则六义将自分明须使篇篇有个下落始得诗之兴全无巴鼻后来古诗犹有此体如青青陵上柏磊磊涧中石人生天地间忽如逺行客又如高山有涯林木有枝忧来无端人莫知之青青河畔草绵绵思逺道皆是此体至于问孔子东山小鲁一节先生曰此一章如诗之有比兴者但比之他物而不説其事之如何兴则引物以发其意而终説破其事也如孔子登东山而小鲁至游于圣人之门难为言此兴也观水有术必观其澜至容光必照焉此比也流水之为物也不盈科不行至不成章不达此又是兴而比者如鹤鸣九臯之类兴者如他人有心予忖度之上引毚兔柔木之类是也潘时举问柏舟诗汎彼柏舟亦汎其流注作比义㸔来与闗雎之意无异彼何以为兴答曰他下面便説淑女见得是兴此诗才説柏舟下便更无贴义见得其义是比此虽较切然兴却意较深远也有兴而不甚深远这又系人才之高下有做得好底拙底童子问卷首诗童子问卷一钦定四库全书童子问卷一宋辅广撰国风一周南一之一关雎一章二章三章章句葛覃一章二章三章章句卷耳一章二章四章章句樛木一章三章螽斯一章三章章句桃夭一章三章章句兔罝一章二章三章芣苢一章三章汉广一章二章三章汝坟一章三章麟趾一章二章三章周南之国召南一之二鹊巢一章三章章句采蘩一章二章三章草虫一章二章三章采苹一章二章三章甘棠一章三章行露一章二章三章羔羊一章殷其靁一章摽有梅一章三章小星一章二章章句江有汜一章三章章句野有死麕一章二章三章何彼秾矣一章二章三章驺虞一章章句召南之国邶一之三柏舟一章二章三章四章五章绿衣一章二章三章四章燕燕三章四章章句日月一章四章章句终风一章二章三章四章击鼓一章二章三章五章凯风一章二章四章雄雉一章二章三章四章匏有一章二章三章四章章句谷风一章二章三章四章五章六章章句式微一章二章旄丘一章二章三章四章章句简兮一章二章三章四章章句泉水一章二章三章四章章句北门一章二章三章章句北风一章三章静女一章二章三章新台一章二章三章章句二子乘舟一章二章章句童子问卷一诗童子问卷二钦定四库全书童子问卷二宋辅广撰鄘一之四柏舟一章二章章句墙有茨一章二章三章章句君子偕老一章二章三章章句桑中一章章句鹑之奔奔一章二章章句定之方中一章二章三章蝃蝀一章二章三章相䑕三章章句干旄一章章句载驰一章二章三章四章章句卫一之五淇奥一章三章考槃一章二章三章硕人一章二章三章四章章句氓一章二章三章四章五章六章章句竹竿一章二章三章四章芄兰一章章句河广二章章句伯兮一章二章三章四章章句有狐一章木瓜一章衞国王一之六黍离一章章句君子于役一章二章君子阳阳一章扬之水一章章句中谷有蓷三章章句爰一章三章章句葛藟一章三章采葛三章大车一章二章三章丘中有麻三章王国郑一之七缁衣一章章句将仲子一章叔于田一章二章三章大叔于田一章二章三章清人三章章句羔裘一章三章遵大路二章女曰鸡鸣一章二章三章有女同车一章二章山有扶苏章句萚兮一章二章狡童一章二章褰裳二章丰四章东门之墠二章风雨三章子衿三章扬之水一章出其东门一章二章野有蔓草二章溱洧一章二章郑国齐一之八鸡鸣一章二章三章还三章着三章东方之日二章东方未明三章南山四章章句甫田一章三章卢令一章三章敝笱三章载驱四章猗嗟一章二章三章章句魏一之九葛屦一章二章章句汾沮洳三章园有桃一章二章陟岵一章三章十亩之间一章伐檀一章硕鼠一章三章章句童子问卷二诗童子问卷三钦定四库全书童子问卷三宋辅广撰唐一之十蟋蟀一章二章三章山有枢一章三章扬之水一章二章三章椒聊一章章句绸缪一章枤杜一章羔裘章句鸨羽一章无衣一章二章有枤之杜二章葛生五章采苓一章秦一之十一车邻一章二章驷驖三章小戎三章蒹葭三章终南二章黄鸟一章章句晨风章句无衣一章章句渭阳二章权舆一章二章章句陈一之十二宛丘一章三章东门之枌三章衡门三章东门之池三章东门之扬二章墓门一章二章防有鹊巢二章月出三章株林二章泽陂三章陈国桧一之十三羔裘一章三章素冠一章三章章句隰有苌楚三章匪风三章蜉蝣一章候人一章二章四章鸤鸠一章三章四章下泉四章章句豳一之十五七月一章二章三章四章五章六章七章八章章句鸱鸮一章二章三章四章东山二章三章四章章句破斧一章三章章句伐柯二章九罭四章狼跋一章二章章句豳国童子问卷三诗童子问卷四钦定四库全书卷童子问卷四宋辅广撰小雅二鹿鸣之什二之一鹿鸣一章二章三章章句四牡一章二章四章五章章句皇皇者华一章二章章句常棣一章二章三章四章五章七章八章章句伐木一章二章三章天保一章二章三章四章五章六章章句采薇一章二章三章四章五章六章出车一章二章三章四章五章六章枤杜一章二章三章四章章句白华之什二之二鱼丽六章章句南有嘉鱼一章三章四章南山有台二章三章五章蓼萧一章二章三章四章湛露一章二章三章四章彤弓之什二之三彤弓一章三章菁菁者莪一章二章三章四章六月一章二章三章四章五章六章采芑二章三章四章车攻二章三章四章五章六章七章八章章句吉日四章章句鸿鴈一章三章庭燎三章沔水一章二章三章鹤鸣一章二章彤弓之什祈父之什二之四祈父三章章句白驹二章三章四章黄鸟一章二章三章我行其野三章章句斯干一章二章三章四章六章七章九章章句无羊一章二章三章四章章句节南山一章二章三章四章五章六章七章八章九章十章正月一章二章三章四章五章六章七章八章十章十一章十二章十三章十月之交八章雨无正一章二章三章四章五章六章七章章句童子问卷四诗童子问卷五钦定四库全书卷童子问卷五宋辅广撰小旻之什二之五小旻一章二章三章四章五章六章小宛一章二章三章四章五章六章章句小弁一章二章三章四章五章七章八章章句巧言一章二章三章四章五章六章何人斯一章二章三章四章五章六章七章八章章句巷伯二章四章五章六章七章谷风一章二章三章蓼莪一章三章四章六章章句大东一章二章三章四章五章七章四月一章三章四章六章七章八章北山之什二之六北山一章二章三章四章六章无将大车一章二章小明一章二章三章四章五章鼓钟一章二章三章四章章句楚茨一章二章三章四章五章六章章句信南山一章三章四章五章六章甫田一章二章三章四章大田一章二章三章四章章句瞻彼洛矣一章章句裳裳者华一章二章三章桑扈之什二之七桑扈一章二章三章四章鸳鸯四章頍弁一章二章三章车舝一章二章五章青蝇三章賔之初筵一章二章三章四章五章鱼藻三章采菽一章四章五章角弓一章二章三章四章五章六章七章八章菀栁一章三章都人士之什二之八都人士一章二章五章采绿一章二章三章四章黍苗一章二章四章五章隰桑章三章四章白华四章八章緜蛮三章瓠叶四章渐渐之石三章苕之华二章何草不黄四章童子问卷五诗童子问卷六钦定四库全书卷童子问卷六宋辅广撰大雅三文王之什三之一文王一章二章三章四章五章六章七章章句大明一章二章三章四章五章六章七章八章章句緜緜一章二章三章四章五章六章七章八章九章章句棫朴一章二章三章四章五章旱麓一章二章三章四章五章六章思齐一章二章三章四章五章章句皇矣一章二章三章四章五章六章七章八章灵台一章二章三章四章章句下武一章二章三章四章五章六章章句文王有声一章二章三章四章五章六章七章八章章句生民之什三之二生民一章二章三章四章五章六章七章八章章句行苇一章二章三章四章章句既醉一章二章三章四章五章六章七章八章凫鹥一章五章假乐一章二章三章四章公刘一章二章三章四章五章六章章句泂酌一章三章卷阿一章二章三章四章五章六章八章九章十章章句民劳一章二章三章四章五章板一章二章三章四章五章六章七章八章童子问卷六诗童子问卷七钦定四库全书童子问卷七宋辅广撰荡之什三之三荡一章二章三章四章五章六章七章八章抑一章二章三章四章五章六章七章八章九章十章十一章十二章章句桑柔一章二章三章四章五章六章七章八章九章十章十一章十二章十三章十四章十六章章句云汉一章二章三章四章五章六章七章八章崧高一章二章三章四章五章六章七章八章烝民一章二章三章四章五章六章七章八章章句韩奕一章二章三章四章五章六章江汉一章二章三章四章五章六章常武一章二章三章四章五章六章瞻卬一章二章三章四章五章六章七章召旻一章二章三章四章五章六章七章童子问卷七诗童子问卷八钦定四库全书童子问卷八宋辅广撰颂四周颂清庙之什四之一清庙一章章句维天之命一章维清一章烈文一章天作一章昊天有成命一章我将一章章句时迈一章执竞一章思文一章周颂臣工之什四之二臣工一章噫嘻一章振鹭一章丰年一章有瞽一章潜一章雝一章章句载见一章有客一章武一章周颂闵予小子之什四之三闵予一章访落一章敬之一章小毖一章载芟一章章句良耜一章章句丝衣一章酌一章章句桓一章赉一章般一章鲁颂四之四駉四章有駜三章泮水一章二章三章四章五章六章七章八章閟宫一章二章三章四章五章七章八章九章商颂四之五那一章烈祖一章𤣥鸟一章长发一章二章三章四章五章六章七章殷武一章二章三章四章五章六章童子问卷八诗童子问卷末钦定四库全书童子问卷末宋辅广撰协韵考异周南关雎采之召南甘棠勿败何彼秾矣秾驺虞五豝邶谷风荼苦泾以我肄鄘桑中采麦螮蝀命也干旄纰之郑溱洧秉蕳齐东方未明令之晨夜魏园有桃行闰行陆唐蟋蟀其外秦小戎胁驱绲縢陈宛丘之汤之上月出心惨桧素冠藴结匪风风飘小雅天保之恒采薇彼尔枤杜不至南有嘉鱼罩罩鳟鲫燕又蓼萧燕岂寿岂菁菁者莪正月或曰雨无正或曰小旻以败深渊巷伯有昊大田祁祁頍弁维霰宾之初延康爵不识角弓胥逺猱菀栁采绿狩瓠叶亨大雅绵兑旱麓弟凫鹥来爲笃公刘容刀京师卷阿有慿民劳缱绻板出话方殿城坏荡鲜咨女靡诲害抑不报烝民仪图韩奕䖍共常武卿士瞻卬反收鲁颂駉有駓伾伾閟宫厥功骍牺商颂长发不动噫嘻童子问卷末