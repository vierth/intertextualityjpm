太上三元赐福赦罪解厄消灾延生保命妙经正统道藏三家本一卷续道藏凡诵经者切须齐戒严整衣冠诚心定气叩齿演童然后朗诵慎勿轻慢交谈接语务在端肃念念无边随愿祷祝自然感应先念净心神呪太上台星应变无停驱邪缚魅保命护身智慧明净心神安宁在魂永乆魄无丧倾急急如律令净口神呪丹朱口神吐秽除氛舌神正伦通命养神罗千齿神却邪卫真喉神虎贵炁神引津心神丹元令我通真思神錬液道炁长存急急如律令净身神呪灵宝天尊安慰身形弟子魂魄五臓玄寘青龙白虎队仗纷纭朱雀玄武侍卫身形急急如律令安土地神呪无始安镇曾告万灵岳渍真官土地祗灵左社右稷不得妄憼回向正道内外澄清各安方位备守家庭太上有命搜捕邪精謢法神王保卫诵经皈依大道元亨利贞急急如律令净天地解秽呪洞中玄虚晃朗太元八方威神使我自然灵宝符命𣈆告威神干罗荅那洞罡太玄斩妖缚邪杀鬼万千中山神呪元始玉文吾诵一遍却鬼延年按行五岳八海知闻魔王束首侍卫我轩凶秽消荡道炁长存急急如律令祝香呪道由心学心假香传香𤑔玉炉心存帝前真灵下盻仙斾临轩今臣闗告达九天金光神呪天地之宗万炁本根广修万刧证吾神通三界内外惟吾独尊体有金光覆𣅡吾身视之不见听之不闻包罗天地养育群生受持万遍身有光明三界侍卫五帝司迎万神朝礼役使雷霆鬼妖丧胆精怪亡形内有霹𩆝雷神隐名洞慧交彻五炁腾腾金光速现覆謢真人急急如玉皇光降律令勑开经偈𡨜𡨜至无宗虚峙刧仞阿豁落洞玄文谁测此遐一入大乗路孰计年刧多不生亦不灭欲生因莲花超凌三界途慈心解世罗真人无上德世世爲仙家三官颂𩠨首皈命天地水三官大帝慈悲主神功妙德不思议谨运一心皈命礼上元天官宝诰志心皈命礼玄都元阳紫㣲宫中部三十六曹偕九千万衆考较大千世界之内録籍十方国土之中福被万灵主衆生善恶之籍思罩三界致诸仙升降之𥝠除无妄之灾解释宿殃脱生死之趣救扷幽苦羣生是赖蠢动咸康大悲大愿大圣大慈上元九炁赐福天官矅灵元阳大帝紫㣲帝君中元地官宝诰志心皈命礼表灵洞阳北都宫中部四十二曹偕九千万衆主管三界十方九地掌握五岳八极四维吐纳隂阳覈男女善恶青黑之籍慈育天地考衆生録籍祸福之名法源浩大而能离九幽浩刧垂光而能消万罪羣生父母存殁沾恩大悲大愿大圣大慈中元七炁赦罪地官洞灵表虚大帝青灵帝君下元水官宝诰志心皈命礼赐谷洞无青华宫中部四十二曹偕九千万衆掌管江河水帝万灵之事水灾大会刧数之期正一法王掌长夜死魂鬼神之籍无爲教主録衆生功过罪福之由上解天灾度业满之灵下济幽扄分人鬼之道存亡皆泰力济无穷大悲大愿大圣大慈下元五炁解厄水官金灵洞阴大帝旸谷帝君三官诸咒寳语终太上三元赐福赦罪解厄消灾延生保命妙经尔时救苦大仙在大罗天上九炁紫微天宫上白道君曰集会三元天地水官三界四府衆圣曹官考较司同诸仙衆讲说经法救㧞衆生放大光明照见天下万国九州之地江河湖海之内阎浮世界之中受苦衆生造恶非善广结冤雠多行不足财交不明不敬天地日月三光呵风骂雨欺神灭像瞒天昧地亵渎圣贤不敬父母叔伯六亲姦盗邪淫不忠不孝非礼非义断絶徃来恩路不敬五谷秽污遭贱不行正道大斗小秤明瞒暗骗横言曲语白口咒诅怨天恨地不恤己身不修片善天不容地不载致生恶毒多起瘟㾮多招讼非轻重难迯故作事因得此苦报恶难临身无䖏解释于是救苦大仙端简上告三元天官曰善哉善哉此等衆生遭刑苦难若有善男信女皈依三元斋戒三年圆满命道转诵此经二五十遍千五百遍踊跃忏悔悔过愆尤道君曰即有天官赐福地官赦罪水官解厄于是告下三元天尊即驾五色祥云行九炁清风至都会府云台山上放大毫光广大惠力无边法显济民救苦福应万灵诸天升降除无妄之灾解有雠之愆赐千祥之福脱九厄之难离三途之苦痴蠢康泰削去原罪㧞除冤根永消愆尤父母存亡霑恩离苦四生六道饿鬼穷魂孤魂野鬼九玄七祖未离地狱之中存亡衆生杻械枷锁囹圄闭塞于是地官至七月十五日即与狱囚地狱受苦衆生除罪簿灭恶根削死名上生籍已去提未去提已提至末提至已结证未结证已发觉未发觉逢赦除之地官曰五刑十恶等罪永不赦除天尊言龃龉蛇牙虎口心如锥刀恶毒之人鬼眼鬼心多计巧言唝瞒痴愚蠢子何知割他肉不念他贫只念己富肥家润身使心用心返累己身心根结成罪根难灭贪财利己天雷霹雳瘟气流传纒害身体冤愆相併併及子孙于是救苦大仙再告天官天官曰转诵此经至满千遍大作踊跃悔过愆尤断恶修善即有地官赦罪所有恶孽愆尤俱一赦除心心忐忑尽一皈正恍恍惚惚耳目心定神魂安静精神伏旧罪灭福生无量功德其福无边道君曰世间衆生招瘟惹灾毒气流行衆生染着偕是造恶非善冤雠相併致生恶疾淹延未愈若诵此经病即痊愈若诵经者至端阳中元之日即有三元追回行瘟等衆考较轻重等罪俱一赦除水官曰世间夫妇命犯孤辰寡宿刑害絶嗣皆是前生不施今生受之若有善男信女晨夕好静沐浴烧香燃灯诵经修斋布施悔过消刑便生端正有相之男聦明富贵之子声镇五湖四海宿世今生故作误爲谋财负命今世爲儿取命化财女人妊娠三朝五日不行分㝃或在身儿亡生下儿亡三六九岁儿亡十三五岁儿亡一日一夜万死万生俱是冤愆相临化目化财骗协财物化爲畜生若有善男信女发心施财戒沐浴转诵此经悔过愆尤即使愆尤永释人鬼分离产生无难母子双全关煞无刑生长成人利益双亲经力弘深祈福福至禳祸祸消雠人氷泮冤家债主自消自灭孤魂等衆九玄七祖四生六道轮回生死出离地狱即徃东极天界救苦门庭救苦地上好修行只有天堂无地狱阎王一见不敢高声童子夜叉擎拳拱手牛头马面緫尽皈依一十八重地狱狱狱逍遥三十三天天宫宫宫自在超生天堂之境即无地狱之声出离地狱永离苦难径徃人天超生净土快乐无量一去一来无挂无碍水官曰天下衆生星辰不顺运限迟留凶曜冲併多生疾病或瘟病相侵或痢疾疮毒相侵或肿毒疥癞相侵气候喉㾮相侵咽喉风毒相侵泄泻风痰相侵祖冢瘟气相侵住基风水相侵邪师败圣相侵火眼劳瘵相侵吐血蛊毒相侵白口咒咀相侵刀兵火盗相侵身渰颠狂相侵弔颈枷锁相侵秽门闭瘴相侵年月日时不利相侵斫伐坛庙树木相侵乞坑动土相侵开基开沼相侵添新换旧相侵修前整后相侵疟疾疹疾相侵瘟火瘟气相侵官符口舌相侵致生恶疾来纒衆生染者致于丧亡若诵此经即使恶疾不纒吉星相护凶曜退散万祸水消千祥云集经通王界福临人间天尊言天下衆生江河湖海舟航商贾风波汹涌惊惶忧惧若诵此经皈依天地水官水府衆圣即使风恬浪静水途安妥舟航稳载绳缆坚牢所谋顺遂诸圣拥护万神钖福于是天尊而说偈曰九炁青天上日月星斗眞天地水官帝云雷电鼓随金童执华旛玉女捧香花五色祥云内放岀白毫光照一切天下显身救衆生庆云祥烟护㧞离诸苦难兴云布洪雨驱雷掣电行法显无边济无极无量法无量度衆生无极无量光照出诸魂衆一切冤家鬼尽离地狱中存亡诸衆生一切离苦难天尊说经已毕若诵此经随力见功酌水献花其福自应家有此经宅舍光明灾难无侵佩带此经万神拥护鬼祟永灭心念不空福力自然神力扶持随心应口此经共计一千六百七十五字字字眞诠句句消愆行行灭罪卷卷赐福一切诸天上帝三界十方衆圣闻说此经皆大欢喜信受奉行作礼而退太上三元赐福赦罪解厄消灾延生保命妙经终