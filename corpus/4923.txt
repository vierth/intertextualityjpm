灵宝施食法正统道藏三家本一卷续道藏灵寳施食法此法能日日行之惟好恐未能长斋但不食五辛及厌物醉酒皆可若只遇斋日行之亦在人也每当早饭之时先存净饭𣆟子以小盒盛贮至夜静望空默念凈三业咒同前朝眞忏内持咒时必须身心如一尘累顿忘幻境皆空金光洞焕次念土地咒存土地正神拱立听令此间土地神之最灵升天入地出幽入冥爲吾关奏不得留停有功之日名书上清次念救苦经一徧先诵此经者所以致其诚敬望其感孚也当诵经之须一念不生万縁俱寂日光上烛泥丸圆光充满慈尊衆眞森罗于内次祝云具位臣某稽首皈依志心上告虚无自然元始天尊玉宸道君灵寳天尊太上老君道德天尊青华慈父太乙救苦天尊十方应号救苦天尊十方救苦眞人十方救苦童子上清玄一三眞君三天大法师正一眞君太极左宫仙公眞君九州都仙太史眞君金阙昭凝妙道保仙元君一元无上救苦萨君眞人九天度䰟诸司眞宰十方得道一切神仙法箓宗师仙灵雷霆岳酆帅将神虎追摄官属三元五道大神恭望洪慈俯垂洞鉴以今某处奉道某人辍飡施食普济幽灵愿祥光照开冥道摄引魂爽疾速来临仰凭三寳慈尊慧力散洒甘露变化法食周徧十方法界鬼神咸资解脱次念普照鬼神咒曰喃㖞胃孚定吉利一炁七遍急速至摄存黑炁一团广大无边从左肩后来内有万㸃星光即一吸吹布于前如有神将部领次祝曰谨召十方无极世界一切魔灵道人伦道地狱道饿鬼道畜生道诸类男女孤䰟劫亡苦爽我等宿生负命负财负恩负义寃债囚徒古徃今来他方此界战场阵殁客死枉亡一切沉䰟滞魄鬼神精灵等衆悉承道力来赴灵场受食和冤乘功超化次念甘露开咽喉咒曰唵里元希平咤希摄华耶一炁九遍存慈尊应感浮空散洒甘露自己舌拄上腭唇齿相合目光上视顶门俟其满口甘润渐渐嚥液热恼清凉无复饥渴幽灵皆济矣次念化食咒曰唵部卢里严聿多摄一炁七遍以神咒力变化法食广大无边却持五厨咒一遍须从容缓念一炁和太和得一道皆泰和乃无一和玄理通玄际不以意思意亦不求无思意而无有思是法如是持莫将心縁心还莫住絶縁心在莫存心眞则守眞元修理志离志积修不符离志而不修志已业无已知诸食炁结炁非诸久定结炁归诸本炁随取当随洩次念解冤咒化闷唵利吽解释五鬼债一炁七遍自己身心澄彻不起怨憎衆䰟省悟恩怨两忘自然解脱次说散云诸仙子等饥虚饱满热恼清凉执对消除冤仇和释更能皈依道免堕地狱皈依经免堕饿鬼皈依师免堕畜生道能持受九眞妙戒当消九幽大罪能结四大誓愿当道果今以逐一宣传各心听受三皈依者皈依大罗玉京妙道皈依华堂内景玉经皈依人天得道宗师九眞戒曰一者敬让孝养父母二者克勤忠于君主三者不杀慈救衆生四者不淫正身处物五者不道推义损己六者不嗔兇怒凌人七者不诈謟贼害善八者不骄傲忽至眞九者不二奉戒专一四大誓愿者愿誓了明本性不堕迷津誓愿启大慈悲离诸情欲誓愿广修福德普济衆生誓愿皈奉眞宗賛扬道化如上皈戒捡束身心愿力扶持终劫不昧尽未来际一切衆生同此熏修各谐超度次散食咒曰我设清净供普施幽䰟衆一粒遍十方河沙鬼神共次稽首瞻送回向神光上朝透出顶门闭炁勐着呵呵左手剔出午文冲前黑炁中万㸃昷光升入无形了无罣无碍切戒疑滞咒曰愿以此功德回向大慈尊嘉被我宗亲师资并眷属普及诸衆生皆成无上道前咒有口字边字只念一边正字如有字音者如常音念不必疑惑灵寳施食法