本草备要清汪昂陈序医学始于内经药品始于本经药性之于医特其一端耳而生杀反掌匪细故也同雷而下考其性正其用广其数详其义历数十百家宜亦无余蕴矣然皆偏有所长求其词句雅炼意旨赅明不简不繁体裁合节者则未之数见也汪子庵予之至交也少长宫墙逾壮厌薄制举遂自逸以老然经史百家靡不殚究而于岐黄之书为尤嗜盖以刀圭家鲜能探注而养生者又不可以不知也予交庵久尊酒论文之暇辄及医旨殆于其间有玄解乎近以本草一帙示予盖会蕞诸家而手自裁定者也名曰备要征序于予予知非以予言为重以予稍解此中意旨耳夫本草大者莫如纲目谓其类多而难穷也小本莫如汤液又未免失之稍略即余小刻医学五种其一为本草十剂盖推徐氏之说而扩充之但与方解相表里而于婴儿疡科药则未之及兹本精于搜逸严于树裁于汤液则补其阙略于纲目则汰其繁芜益以经疏诸书使义类昭着文约而指博以云备要其然乎是书行世则从来诸家别刻皆可废览矣嗟乎使庵得行其志将跻民生于仁寿其见诸事功者曷止如是今伏处衡茅仅着方书以寄意然其博济之心则一也是庵之为庵也夫眷同学弟陈丰拜撰童序乙已夏武林武蝶生先生言及新安汪庵本草备要医方集解二书简要易明乡僻无医之所与不知医之人读之了然且卷帙无多行李便于携带其中医方无不神效历试历验洵为有济于世之书惜坊本舛讹漶漫几至不能卒读如能重订锓行亦造福不小京江包松溪包美东包子诸君子闻之欣然愿为重刊而蝶翁遂以仇校自任于是松溪诸君金开雕雕既成有谓方书中精详而罕传者颇多此书浅略且已遍行海内家有其书何必多此一举此盖泥于海盐吴遵程之说不知吴氏之成方切用本草从新即因汪氏书而推展之良足补所未备然例以先河后海之义则汪氏安可忽者拟俟此书工竣即续刊吴氏之书以与汪氏书相辅而行此特先河之义也噫嘻医岂易言哉病情万变治不一端近之浅学急求速化往往钞撮汤头药性编写为歌诀人挟一册率尔悬壶以性命为尝试曾有友人偶患肠风以柿干烧灰饮服而愈医者惊为奇方纪而录之不知即载在本草备要柿干注内则是医家于此二书罕有涉其浅而领其略也遑问其他今之重梓是书正以其浅而易明略而知要以便于人人之用耳若夫高材敏达之士欲广究医理之奥则最古之内经难经神农本草经最博之千金外台诸书俱在原不以浅略域之也抑闻之行远自迩登高自卑苟由此而寻源竟委以游灏博而归于精微为三折肱之良医登一世于仁寿是二书者又未必非梯航之一助云道光二十五年仲冬月童濂叙于扬州自序医学之要莫先于切脉脉候不真则虚实莫辨攻补妄施鲜不夭人寿命者其次则当明药性如病在某经当用某药或有因此经而旁达他经者是以补母泻子扶弱抑强义有多端指不一定自非兼贯博通析微洞奥不但唿应不灵或反致邪失正先正云用药如用兵诚不可以不慎也古今着本草者无虑数百家其中精且详者莫如李氏纲目考究渊博指示周明所以嘉惠斯人之心良方切至第卷帙浩繁卒难究殚舟车之上携取为难备则备矣而未能要也他如主治指掌药性歌赋聊以便初学之诵习要则要矣而未能备也近如蒙筌经疏世称善本蒙筌附类颇着精义然文拘对偶辞太繁缛而阙略尚多经疏发明主治之理制方参互之义又着简误以究其失可谓尽善然未暇详地道明制治辨真伪解处偶有付会常品时多芟黜均为千虑之一失余非岐黄家而喜读其书三余之暇特为诸家本草由博返约取适用者凡四百品汇为小帙某药入某经治某病必为明其气味形色所以主治之由间附古人畏恶兼施制防互济用药深远之意而以土产修治畏恶附于后以十剂宣通补泻冠于前既着其功亦明其过使人开卷了然庶几用之不致舛误以去备则已备矣以去要则又要矣通敏之士由此而究图焉医学之精微可以思过半矣题曰本草备要用以就正于宗工焉休宁庵汪昂题于延禧堂增补本草备要自序言之可贵而足以垂后者必性命之文也其次则经济之文也余于理学既无所窥又六经四子之书灿如星日即汉疏宋注且有遗讥况余愚瞽凡民安敢以管蠡仰测高深也哉性命之文吾无及矣若经济之文必须见诸实事方能载诸简编余少困棘闱壮谢制举长甘蓬终鲜通荣经济之文吾无望焉耳至于词章诗赋月露风云纵极精工无裨实用扬子所谓雕虫篆刻壮夫不为不其然乎窃谓医药之书虽无当于文章巨丽之观然能起人沉益人神智弱可令壮郁可使宽无关道脉而能有助刚大之形躯不系政刑而实有裨生成之大德言不堕绮语之障用有当施济之仁群居饱食之余或可以愧小慧而胜犹贤也乎是用寄意此中思以寿世初则谓医学与堪舆不同堪舆当有秘奥天机不欲轻泄若医集所以济生救疾自应无微不阐无隐不彰恣意极言不遣余蕴及泛览诸书惟灵素难经仲景叔和奥衍宏深不易究殚自唐宋而下名家百氏方书非不灿陈而义蕴殊少诠释如本草第言治某病某病而不明所以主治之由医方第云用某药某药而不明所以当用之理千书一律开卷茫如即间有辨析病源训解药性者率说焉而不详语焉而不畅医理虽云深造文本多欠通明难以豁观者之心目良用怃然不揣固陋爰采诸家之长辑为本草备要医方集解二篇理法全宗古人体裁更为创制本草则字笺句释仿传注之详明医疗则诠证释方兼百家之论辨书分两帙用实相资要令不知医之人读之了然庶裨实用两书甫出幸海内名贤颇垂鉴许今本草原刻字已漫灭特再加厘订用酬世好抑世尚有议余药味之简者余惟歌赋汤液药仅二百四十种拙集广至四百种不为少矣如食物仅可充口腹僻药非治所常需者安能尽录盖既取其备又欲其要应如是止也兹因重梓更增备而可用者约六十品聊以厌言者之口仍不碍携者之艰苟小道之可观倘不至致远之恐泥也乎康熙甲戌岁阳月休宁八十老人庵汪昂书于延禧堂本草备要凡例注本草者当先注病证不然病之未明药于何有从前作者罕明斯义第云某药入某经治某病而已浅术视之盖茫如也唯李氏纲目裒集诸家附着论说间及病源经疏因之释药而兼释病补前人之未备作后学之指南兹集祖述二书更加增订药性病情互相阐发以便资用若每处皆释则重复烦琐反生厌渎故前后间见或因药论辨读者汇观而统会之可也药品主治诸家析言者少统言者多如治痰之药有治燥痰者有治湿痰者诸书第以除痰概之头痛之药有治内伤头痛者有治外感头痛者诸书唯言治头痛而已此皆相反之证未可混施举此二端其余可以类推矣又每药之下止言某病宜用而不言某病忌用均属阙略兹集并加详注庶无贻误每药先辨其气味形色次着其所入经络乃为发明其功用之中不能逐款细注读者谅之徐之才曰药有宣通补泻涩滑燥湿轻重十种是药之大体而本经不言后人未述凡用药者审而详之则靡所遗失矣今为分阐以冠于诸药之首药品主治已注明入某脏某腑者则不更言入某经络以重复无用也药品稍近遐僻者必详其地道形色如习知习见之药则不加详注阴阳升降浮沉已详于药性总义中故每品之下不加重注主治要义及诸家名论用病症用药名汤头用顶上十剂用药内间附古方便人施用如方药俱全者则于方名加如有方无药者则方名不用药目次第每药稍从其类以便查阅先哲名言有言以人重者有人以言重者须当仍其名氏庶乎后学知所禀承或者或非有可裁断矣奈何医集之中率掠古人之言混入已作使读者苍黄莫辨泾渭难分习俗移人贤者不免甚有合数人之言砌掇成篇首尾欠贯词意多乖以故医学每鲜佳编良深慨息本集采用诸家悉存原名使可考据间有删节数句者以限于尺幅也有增改数句数字者务畅其文义也亦有录其言而未悉其名氏者以藏书既寡目力不充难于尽考也或时附入鄙见必加昂按二字以听时贤之论定其间旁搜远讨义图贯通取要删繁词归雅饬庶几豁观者之心目云耳是书篇章虽约多有补纲目经疏之所未备者故曰备也药有气味形色经络主治功用禁忌数端药性歌赋虽便记诵然限于字句又须用韵是以不能详括兹集文无一定药小者语简药大者词繁然皆各为杼轴炼成章使人可以诵读本草一书读之率欲睡欲卧以每药之下所注者不过脏腑经络甘酸苦涩寒热温平升降浮沉病候主治而已未尝阐发其理使读之者有义味可咀嚼也即如证类诸本采集颇广又以众说繁芜观者罔所折衷也是编主治之理务令详明取用之宜期于确切言畅意晰字少义多作者颇费匠心读者幸毋忽视是书之作不专为医林而设盖以疾人所时有脱或处僻小之区遇庸劣之手脉候欠审用药乖方而无简便方书与之较证鲜有不受其误者是以特着此编兼辑医方集解一书相辅而行篇章虽约词旨详明携带不难简阅甚便倘能人置一本附之箧笥以备缓急亦卫生之一助有识之士当不以愚言为狂谬也昂自壮立之年便弃制举蹉跎世变念着书作诗无当人意只堪复瓿难以垂远然禽鹿视息无所表见窃用疚心故疲精瘁神着辑方书数种以为有当于民生日用之实且集诸家大成贯穿笺释或可有功前贤嘉惠来世易世之后倘有嗜吾书而为重梓者庶能传之久远此区区立言之意也是书之作因阅过伯龄围棋四子谱而师其意章围棋之谱自唐宋至今千有余载然必如伯龄之谱有议论有变换而后围棋之妙显本草自本经而下不啻数百千家然率言其气味主治而无义味可寻必须为之字笺句释明体辨用而后药性之功全盖士生千载之后贵能取前人之言寸衡铢称抉髓抡精庶几有集成之益无缺略之讥也故拙着内经本草方解汤头数书皆另为体裁别开径路以发前贤未竟之旨启后人便易之门窃谓于医学颇有阐微廓清之力读者倘能鉴别斯不虚老人之苦心焉耳药性总义凡药酸属木入肝苦属火入心甘属土入脾辛属金入肺咸属水入肾此五味之义也凡药青属木入肝赤属火入心黄属土入脾白属金入肺黑属水入肾此五色之义也凡药酸者能涩能收苦者能泻能燥能坚甘者能补能和能缓辛者能散能润能横行咸者能下能软坚淡者能利窍能渗泄此五味之用也凡药寒热温凉气也酸苦甘辛咸味也气为阳味为阴气浓者阳中之阳薄者阳中之阴味浓者阴中之阴薄者阴中之阳气薄则发泄浓则发热味浓则泄薄则通辛甘发散为阳酸苦涌泄为阴咸味涌泄为阴淡味渗泄为阳轻清升浮为阳重浊沉降为阴阳气出上窍阴味出下窍清阳发腠理浊阴走五脏清阳实四肢浊阴归六腑此阴阳之义也凡药轻虚者浮而升重实者沉而降味薄者升而生气薄者降而收气浓者浮而长味浓者沉而藏味平者化而成气浓味薄者浮而升味浓气薄者沉而降气味俱浓者能浮能沉气味俱薄者可升可降酸咸无升辛甘无降寒无浮热无沉此升降浮沉之义也凡药根之在土中者半身以上则上升半身以下则下降药之为枝者达四肢为皮者达皮肤为心为干者内行脏腑质之轻者上入心肺重者下入肝肾中空者发表内实者攻里枯燥者入气分润泽者入血分此上下内外各以其类相从也凡药色青味酸气臊性属木者皆入足厥阴肝足少阳胆经色赤味苦气焦性属火者皆入手少阴心手太阳小肠经色黄味甘气香性属土者皆入足太阴脾足阳明胃经色白味辛气腥性属金者皆入手太阴肺手阳明大肠经色黑味咸气腐性属水者皆入足少阴肾足太阳膀胱经十二经中惟手厥阴心包手少阳三焦经无所主其经通于足厥阴少阳厥阴主血诸药入肝经血分者并入心包少阳主气诸药入胆经气分者并入三焦命门相火散行于胆三焦心包络故入命门者并入三焦此诸药入诸经之部分也药有相须者同类而不可离也相使者我之佐使也相恶者夺我之能也相畏者受彼之制也相反者两不可合也相杀者制彼之毒也此异同之义也肝苦急急食甘以缓之肝欲散急食辛以散之以辛补之以酸泻之心苦缓急食酸以收之心欲软急食咸以软之以咸补之以甘泻之脾苦湿急食苦以燥之脾欲缓急食甘以缓之以甘补之以苦泻之肺苦气上逆急食苦以泻之肺欲收急食酸以收之以酸补之以辛泄之肾苦燥急食辛以润之肾欲坚急食苦以坚之以苦补之以咸泻之此五脏补泻之义也风淫于内治以辛凉佐以苦甘以甘缓之以辛散之热淫于内治以咸寒佐以苦甘以酸收之以苦发之湿淫于内治以苦热佐以酸淡以苦燥之以淡泄之火淫于内治以咸冷佐以苦辛以酸收之以苦发之燥淫于内治以苦温佐以甘辛以苦下之寒淫于内治以甘热佐以苦辛以咸泻之以辛润之以苦坚之此六淫主治各有所宜故药性宜明而施用贵审也人之五脏应五行金木水火土子母相生经曰虚则补其母实则泻其子又曰子能令母实如肾为肝母心为肝子故入肝者并入肾与心肝为心母脾为心子故入心者并入肝与脾心为脾母肺为脾子故入脾者并入心与肺脾为肺母肾为肺子故入肺者并入脾与肾肺为肾母肝为肾子故入肾者并入肺与肝此五行相生子母相应之义也酸伤筋辛胜酸苦伤气咸胜苦甘伤肉酸胜甘辛伤皮毛苦胜辛咸伤血甘胜咸此五行相克之义也酸走筋筋病毋多食酸筋得酸则拘挛收引益甚也苦走骨骨病毋多食苦骨得苦则阴益甚重而难举也甘走肉肉病毋多食甘肉得甘则壅气胪肿益甚也辛走气气病毋多食辛气得辛则散而益虚也咸走血血病毋多食咸血得咸则凝涩而口渴也此五病之所禁也多食咸则脉凝泣而变色多食苦则皮藁而毛拔多食辛则筋急而爪枯多食酸则肉胝而唇揭多食甘则骨痛而发落此五味之所伤也药之为物各有形性气质其入诸经有因形相类者有因性相从者有因气相求者有因质相同者自然之理可以意得也药有以形名者人参狗嵴之类是也有以色名者黄连黑参之类是也有以气名者香薷之类是也有以味名者甘草苦参之类是也有以质名者石膏石脂归身归尾之类是也有以时名者夏枯款冬之类是也有以能名者何首乌骨碎补之类是也凡药火制四煨炙炒也水制三浸泡洗也水火共制二蒸煮也酒制升提姜制温散入盐走肾而软坚用醋注肝而收敛童便制除劣性而降下米泔制去燥性而和中乳制润枯生血蜜制甘缓益元陈壁土制借土气以补中州面裹曲制抑酷性勿伤上膈黑豆甘草汤渍并解毒致令平和羊酥猪脂涂烧咸渗骨容易脆断去穣者免胀去心者除烦此制治各有所宜也药之为用或地道不真则美恶迥别或市肆饰伪则气味全乖或收采非时则良异质或头尾误用则唿应不灵或制治不精则功力大减用者不察顾归咎于药之罔功譬之兵不精练思以荡寇克敌适以复众舆尸也治疗之家其可忽诸千金云凡药须治择熬泡毕然后秤用不得生秤湿润药皆先增分两燥乃秤之草部黄补气固表泻火甘温生用固表无汗能发有汗能止温分肉实腠理泻阴火解肌热炙用补中益元气温三焦壮脾胃生血生肌排脓内托疮痈圣药痘症不起阳虚无热者宜之为补药之长故名耆皮黄肉白坚实者良入补中药槌扁蜜炙达表生用茯苓为使恶龟甲白鲜皮畏防风草部甘草有补有泻能表能里可升可降味甘生用气平补脾胃不足而泻心火炙用气温补三焦元气而散表寒入和剂则补益入汗剂则解肌入凉剂则泻邪热入峻剂则缓正气入润剂则养阴血能协和诸药使之不争生肌止痛通行十二经解百药毒故有国老之称中满证忌之大而结者良补中炙用泻火生用达茎中用梢白术苦参干漆为使恶远志反大戟芫花甘遂海藻然亦有并用者草部人参大补元气泻火生甘苦微凉熟甘温大补肺中元气泻火益土生金明目开心益智添精神定惊悸除烦渴通血脉破坚积消痰水治虚劳内伤发热自汗多梦纷纭呕哕反胃虚咳喘促疟痢滑泻淋沥胀满中暑中风及一切血证黄润紧实似人形者良去芦用补剂用熟泻火用生炼膏服能回元气于无何有之乡参生时背阳向阴不喜风日宜焙用忌铁茯苓为使畏五灵脂恶皂荚黑豆紫石英人溲咸卤反藜芦人参芦能涌吐痰涎体虚人用之以代瓜蒂草部沙参补阴泻肺火甘苦微寒味淡体轻专补肺气清肺养肝兼益脾肾久嗽肺痿金受火克者宜之寒客肺中作嗽者勿服似人参而体轻松白实者良生沙地者长大生黄土者瘦小畏防己反黎芦草部丹参补心生血去瘀气平而降味苦色赤入心与包络破宿血生新血安生胎堕死胎调经脉除烦热功兼四物为女科要药治冷热劳骨节痛风痹不随肠鸣腹痛崩带症瘕血虚血瘀之候又治目赤疝痛疮疥肿毒排脓生肌畏咸水忌醋反藜芦草部元参补水泻无根之火苦咸微寒色黑入肾能壮水以制火散无根浮游之火益精明目利咽喉通二便治骨蒸传尸伤寒阳毒发斑懊烦渴温疟洒洒喉痹咽痛瘰疠结核痈疽鼠脾虚泄泻者忌用蒸过焙用勿犯铜器恶黄山茱萸姜枣反藜芦草部白术补脾燥湿苦燥湿甘补脾温和中在血补血在气补气无汗能发有汗能止燥湿则能利小便生津液止泄泻消痰水肿满黄胆湿痹补脾则能进饮食祛劳倦止肌热化症癖和中则能已呕吐定痛安胎血燥无湿者禁用能生脓作痛溃疡忌之肥白者出浙地名云头术燥白者出宣歙名狗头术差胜于浙用糯米泔浸陈壁土炒或蜜水炒人乳拌用草部苍术补脾燥湿宣升阳散郁甘温辛烈燥胃强脾发汗除湿能升发胃中阳气止吐泻逐痰水消肿满辟恶气散风寒湿为治痿要药又能总解痰火气血湿食六郁及脾湿下流肠风带浊燥结多汗者忌用出茅山坚小有朱砂点者良糯米泔浸焙干同芝麻炒以制其燥二术皆防风地榆为使主治略同第有止汗发汗之异古文本草不分苍白陶隐君言有两种始各施用草部葳蕤平补而润去风湿甘平补中益气润心肺悦颜色除烦渴治风淫湿毒目痛烂寒热疟中风暴热不能动摇头痛腰痛茎寒自汗一切不足之证用代参不寒不燥大有殊功似黄精而差小黄白多须竹刀刮去皮节蜜水或酒浸蒸用畏咸卤草部黄精平补而润甘平补中益气安五脏益脾胃润心肺填精髓助筋骨除风湿下三虫以其得坤土之精粹久服不饥俗名山生姜九蒸九晒用草部狗嵴平补肝肾苦坚肾甘益血温养气治失溺不节脚弱腰痛寒湿周痹除风虚强机关利俯仰有黄毛如狗形故曰金毛狗嵴去毛切酒拌蒸萆为使熬膏良草部石斛平补肝肾甘淡入脾而除虚热咸平入肾而涩元气益精强阴暖水脏平胃气补虚劳壮筋骨疗风痹脚弱发热自汗梦遗滑精囊涩余沥光泽如金钗股短而中实生石上者良名金钗石斛长而虚者名水斛不堪用去头根酒浸用恶巴豆畏僵蚕细锉水浸熬膏更良草部远志补心肾苦泄热温壮气辛散郁主手少阴能通肾气上达于心强志益智补精壮阳聪耳明目利九窍长肌肉助筋骨治迷惑善忘惊悸梦泄肾积奔豚一切痈疽去心甘草水浸一宿用畏真珠藜芦得茯苓龙骨良草部石菖蒲宣通窍补心辛苦而温芳香而散补肝益心开心孔利九窍明耳目发音声去湿逐风除痰消积开胃宽中疗噤口毒痢风痹惊痫崩带胎漏消肿止痛解毒杀虫根瘦节密一寸九节者良去皮微炒用秦艽为使恶麻黄忌饴糖羊肉铁器草部牛膝补肝肾泻恶血苦酸而平足厥阴少阴经药能引诸药下行酒蒸则甘酸而温益肝肾强筋骨治腰膝骨痛足痿筋挛阴痿失溺久疟下痢伤中少气生用则散恶血破症结治心腹诸痛淋痛尿血经闭产难喉痹齿痛痈肿恶疮金疮伤折出竹木刺然性下行而滑窍梦遗失精及脾虚下陷因而腿膝肿痛者禁用出西川及怀庆府长大肥润者良下行生用入滋补药酒浸蒸恶龟甲畏白前忌羊肉草部甘菊花祛风温补肺肾明目味兼甘苦性禀平和备受四气饱经霜露得金水之精居多能益金水二脏以制火而平木木平则风息火降则热除故能养目血去翳膜治头目眩晕散湿痹游风以单瓣味甘者入药术枸杞地骨皮为使黄者入阴分白者入阳分紫者入血分可药可饵可酿可枕仙经重之草部五味子补肺肾涩精气性温五味俱备酸咸为多故专收敛肺气而滋肾水益气生津补虚明目强阴涩精退热敛汗止呕住泻宁嗽定喘除烦渴消水肿解酒毒收耗散之气瞳子散大嗽初起脉数有实火者忌用北产紫黑者良入滋补药蜜浸蒸入劳嗽药生用俱槌碎核南产色红而枯若风寒在肺宜南者苁蓉为使恶葳蕤熬膏良草部天门冬泻肺火补肾水润燥痰甘苦大寒入手太阴气分清金降火益水之上源下通足少阴肾滋肾润燥止渴消痰泽肌肤利二便治肺痿肿痈吐脓吐血痰嗽喘促消渴嗌干足下热痛虚劳骨蒸阴虚有火之证然性冷利胃虚无热及泻者忌用取肥大明亮者去心皮酒蒸地黄贝母为使恶鲤鱼二冬熬膏并良草部麦门冬补肺清心泻热润燥甘微苦寒清心润肺强阴益精泻热除烦消痰止嗽行水生津治呕吐痿蹶客热虚劳脉绝短气肺痿吐脓血热妄行经枯乳闭明目悦颜但性寒而泄气弱胃寒人禁用肥大者良去心用入滋补药酒浸地黄车前为使恶款冬花苦参青葙木耳草部款冬花润肺泻热止嗽辛温纯阳泻热润肺消痰除烦定惊明目治咳逆上气喘渴喉痹肺痿肺痈咳吐脓血为治嗽要药寒热虚实皆可施用十一二月开花如黄菊微见花未舒者良拣净花甘草水浸一宿曝用得紫菀良杏仁为使恶皂荚硝石玄参畏黄贝母连翘麻黄青葙辛夷草部紫菀润肺泻火辛温润肺苦温下气补虚调中消痰止渴治寒热结气咳逆上气咳吐脓血肺经虚热小儿惊痫能开喉痹取恶涎然辛散性滑不宜多用独用根作节紫色润软者良去头须蜜水浸焙用款冬为使恶天雄瞿麦本远志畏茵陈白者名菀草部旋复花一名金沸草泻下气消痰咸能软坚苦辛能下气行水温能通血脉入肺大肠经消痰结坚痞唾如胶漆噫气不除大肠水肿去头目风然走散之药冷利大肠虚者慎用类金钱菊去皮带蕊壳蒸用根能续筋草部百部润肺杀虫甘苦微温能润肺治肺热咳嗽有小毒杀蛔蛲蝇虱一切树木蛀虫治骨蒸传尸疳积疥癣根多成百故名取肥实者竹刀噼去心皮酒浸焙用草部桔梗宣通气血泻火散寒载药上浮苦辛而平色白属金入肺泻热兼入手少阴心足阳明胃经开提气血表散寒邪清利头目咽喉开胸膈滞气凡痰壅喘促鼻塞目赤喉痹咽痛齿痛口疮肺痈干咳胸膈刺痛下痢腹痛腹满肠鸣并宜苦梗以开之为诸药舟楫载之上浮能引苦泄峻下之剂至于至高之分成功养血排脓补内漏去浮皮泔浸微炒用畏龙胆白芨忌猪肉草部荠补和中解毒寒利肺甘解毒和中止嗽治消渴强中痈肿疔毒似人参而体虚无心似桔梗而味甘不苦草部马兜铃泻肺下气体轻而虚熟则四开象肺故入肺寒能清肺热苦辛能降肺气治痰嗽喘促血痔疮大肠经热亦可吐蛊蔓生实如铃去筋膜取子用草部白前泻肺降气下痰辛甘微寒长于降气下痰止嗽治肺气壅实胸膈逆满虚者禁用似牛膝粗长坚直易断者白前也短小柔软能弯者白薇也去头须甘草水浸一伏时焙用忌羊肉草部白芨涩补肺逐瘀生新味苦而辛性涩而收得秋金之令入肺止吐血肺损者能复生之治跌打折骨汤火灼伤恶疮痈肿败疽死肌去腐逐瘀生新除面上涂手足皴裂令人肌滑紫石英为使畏杏仁反乌头草部半夏燥湿痰润肾燥宣通阴阳辛温有毒体滑性燥能走能散能燥能润和胃健脾补肝润肾除湿化痰发表开郁下逆气止烦呕发音声利水道救暴卒治咳逆头眩痰厥头痛眉棱骨痛咽痛胸胀伤寒寒热痰疟不眠反胃吐食散痞除瘿消肿止汗孕妇忌之圆白而大陈久者良浸七日逐日换水沥去涎切片姜汁拌柴胡射干为使畏生姜秦皮龟甲雄黄忌羊肉海藻饴糖恶皂角反乌头韩飞霞造曲十法以上并照造曲法草庵七日待生黄衣晒干悬挂风处愈久愈良草部天南星燥湿宣祛风痰味辛而苦能治风散血气温而燥能胜湿除痰性紧而毒能攻积拔肿补肝风虚为肝脾肺三经之药治惊痫风眩身强口噤喉痹舌疮结核疝瘕痈毒疥癣蛇虫咬毒破结下气利水堕胎性更烈于半夏阴虚燥痰禁用根似半夏而大形如虎掌故一名虎掌以矾汤或皂角汁浸三昼夜曝用或酒浸一宿蒸竹刀切开至不麻乃止或姜渣黄泥和包煨熟用造曲法与半夏同造胆星法腊月取黄牛胆汁和南星末纳入胆中风干年久者弥佳畏附子干姜防风草部贝母宣散结泻热润肺清火微寒苦泻心火辛散肺郁润心肺清虚痰治虚劳烦热咳嗽上气吐血咯血肺痿肺痈喉痹目眩淋沥瘿瘤乳闭产难功专散结除热敷恶疮敛疮口川产开瓣者良独颗无瓣者不堪用去心糯米拌炒黄捣用浓朴白薇为使畏秦艽反乌头草部栝楼仁俗作瓜蒌泻火润肺滑肠止血治热痰甘补肺寒润下能清上焦之火使痰气下降为治嗽要药又能荡涤胸中郁热垢腻生津止渴清咽利肠通乳消肿治结胸胸痹酒黄热痢二便不通炒香酒服止一切血泻者忌用实圆长如熟柿子扁多脂去油用枸杞为使畏牛膝干漆恶干姜反乌头草部天花粉泻火润燥治热酸能生津甘不伤胃微苦微寒降火润燥滑痰解渴生肌排脓消肿行水通经止小便利治热狂时疾胃热疸黄口燥唇干肿毒发背乳痈疮痔脾胃虚寒者禁用即栝蒌根畏恶同澄粉食大宜虚热人草部夏枯草补阳散结消瘿辛苦微寒气禀纯阳补肝血缓肝火解内热散结气治瘿湿痹目珠夜痛冬至生夏至枯故名用茎叶草部海藻泻热软坚痰消瘿瘤咸润下而软坚寒行水以泄热故消瘿瘤桔核阴之坚聚痰饮香港脚水肿之湿热消宿食治五膈山东海有大叶马尾二种亦作海菜食洗去咸水用反甘草草部海带下水消瘿功同海藻似海藻而粗柔弱而长草部昆布功同海藻而少滑性雄治水肿瘿瘤阴膈噎出登莱者搓如绳索出闽越者大叶如菜洗去咸味用草部独活宣搜风去湿辛苦微温气缓善搜入足少阴气分以理伏风治本经伤风头痛头晕目眩风热齿痛痉痫湿痹奔豚疝瘕有风不动无风反摇又名独摇草本经云独活一名羌活古方惟用独活后人云是一类二种遂分用以形虚大有臼如鬼眼节疏色黄者为独活色紫节密气勐烈者为羌活并出蜀汉又云自西羌来者名羌活草部羌活宣搜风发表胜湿辛苦性湿气雄而散味薄上升入足太阳以理游风兼入足少阴厥阴气分泻肝气搜肝风小无不入大无不通治风湿相搏本经头痛督脉为病嵴强而厥刚痉柔痉中风不语头旋目赤散肌表八风之邪利周身百节之痛为却乱反正之主药若血虚头痛遍身痛者二活并禁用草部防风宣发表胜湿辛苦性温升浮为阳搜肝泻肺散头目滞气经络留湿主上部见血上焦风邪头痛目眩嵴痛项强周身尽痛太阳经证又行脾胃二经为去风胜湿之要药散目赤疮疡若血虚痉急头痛不因风寒泄泻不因寒湿火升发嗽阴虚盗汗阳虚自汗者并禁用黄润者良上部用身下部用梢畏萆恶干姜白蔹芫花杀附子毒草部本宣去风寒湿辛温雄壮为太阳经风药寒郁本经头痛连脑者必用之治督脉为病嵴强而厥又能下行去湿治妇人疝瘕阴寒肿痛腹中急痛胃风泄泻粉刺酒根紫色似芎而轻虚气香味麻草部葛根轻宣解肌升阳散火辛甘性平轻扬升发入阴阳经能鼓胃气上行生津止渴兼入脾经开腠发汗解肌退热为治脾胃虚弱泄泻之圣药疗伤寒中风阳明头痛血痢温疟肠风痘疹又能起阴气散郁火解酒毒利二便杀百药毒多用反伤胃气生葛汁大寒解温病大热吐衄诸血草部升麻轻宣升阳解毒甘辛微苦足阳明太阴引经药亦入手阳明太阴表散风邪升发火郁能升阳气于至阴之下引甘温之药上行以补卫气之散而实其表治时气毒疠头痛寒热肺痿吐脓下痢后重久泄脱肛崩中带下足寒阴痿目赤口疮痘疮斑疹风热疮痈解百药毒吐蛊毒杀精鬼阴虚火动者忌用里白外黑紧实者良名鬼脸升麻去须芦用草部白芷宣发表祛风散湿辛散风温除湿芳香通窍而表汗行手足阳明入手太阴而为阳明主药治阳明头目昏痛眉棱骨痛牙痛鼻渊目痒泪出面瘢疵皮肤燥痒三经风热之病及血崩血闭肠风痔痈疽疮疡三经湿热之病活血排脓生肌止痛解砒毒蛇伤又治产后伤风血虚头痛然其性升散血热有虚火者禁用色白气香者佳或微炒用当归为使恶旋复花草部细辛宣散风湿补肝润肾辛温散风邪故诸风痹痛咳嗽上气头痛嵴强者宜之辛散浮热故口疮喉痹鼻渊齿蛊者宜之辛益肝胆故胆虚惊痫风眼泪下者宜之水停心下则肾燥细辛之辛能行水气以润之虽手少阴引经乃足少阴本药能通精气利九窍故耳聋鼻倒睫便涩者宜之散结温经破痰下乳行血发汗然味浓性烈不可过用味极辛产华阴者真拣去双叶者用恶黄山茱畏硝石滑石反藜芦草部柴胡宣发表和里退热升阳苦平微寒味薄气升为阳主阳气下陷能引清气上行而平少阳厥阴之邪热宣畅气血散结调经为足少阳表药治伤寒邪热痰热结实虚劳肌热呕吐心烦诸疟寒热头眩目赤胸痞胁痛口苦耳聋妇人热入血室胎前产后诸热小儿痘疹五疳羸热散十二经疮疽血凝气聚功同连翘阴虚火炎气升者禁用银州者根长尺余微白治劳疳良北产者如前胡而软者良南产者强硬不堪用外感生用内伤升气酒炒用根中及下降用梢有汗咳者蜜水炒前胡半夏为使恶皂角草部前胡宣解表泻下气治风痰辛以畅肺解风寒甘以悦脾理胸腹苦泻厥阴之热寒散太阳之邪性阴而降功专下气气下则火降而痰消能除实热治痰热哮喘咳嗽呕逆痞膈霍乱小儿疳气有推陈致新之绩明目安胎无外感者忌用皮白肉黑味甘气香者良半夏为使恶皂角忌火草部麻黄轻发汗辛温微苦入足太阳兼走手少阴阳明而为肺家专药能发汗解肌去营中寒邪卫中风热调血脉通九窍开毛孔治中风伤寒头痛温疟咳逆上气痰哮气喘赤黑斑毒毒风疹痹皮肉不仁目赤肿痛水肿风肿过剂则汗多云阳夏月禁用发汗用茎去节煮十余沸掠去浮沫或用醋汤略泡备用亦有用蜜炒者止汗用根节浓朴白薇为使恶辛夷石膏草部荆芥一名假苏轻宣发表祛风理血辛苦而温芳香而散入肝经气分兼行血分其性升浮能发汗散风湿清头目利咽喉治伤寒头痛中风口噤身强项直口面斜目中黑花其气温散能助脾消食通利血脉治吐衄肠风崩中血痢产风血运瘰疮肿清热散瘀破结解毒荆芥功本治风又兼治血者以其入风木之脏即是藏血之地也李士材曰风在皮里膜外荆芥主之非若防风能入骨肉也连穗用治血炒黑用反鱼蟹河豚驴肉草部连翘轻宣散结泻火微寒升浮形似心苦入心故入手少阴厥阴气分而泻火兼除手足少阳手阳明经气分湿热散诸经血凝气聚利水通经杀虫止痛消肿排脓为十二经疮家圣药草部紫苏宣发表散寒味辛入气分色紫入血分香温散寒通心利肺开胃益脾发汗解肌和血下气宽中消痰祛风定喘止痛安胎利大小肠解鱼蟹毒多服泄人真气气香者良宜橘皮忌鲤鱼苏子与叶同功润心肺尤能下气定喘止嗽消痰利膈宽肠温中开郁苏梗下气稍缓虚者宜之炒研用草部薄荷轻宣散风热辛能散凉能清升浮能发汗搜肝气而抑肺盛消散风热清利头目治头痛头风中风失音痰嗽口气语涩舌胎眼耳咽喉口齿诸病皮肤瘾疹瘰疮疥惊热骨蒸破血止痢虚人不宜多服苏产气芳者良草部鸡苏一名水苏一名龙脑薄荷轻宣散热理血辛而微温清肺下气理血辟恶而消谷治头风目眩肺痿血痢吐衄崩淋喉腥口臭邪热诸病方茎中虚似苏叶而微长密齿面皱气甚辛烈草部木贼轻发汗退目翳温微甘苦中空轻扬与麻黄同形性亦能发汗解肌升散火郁风湿入足厥阴少阳血分益肝胆治目疾退翳膜及疝痛脱肛肠风痔赤痢崩中诸血病草部浮萍轻发汗利湿辛散轻浮入肺经达皮肤能发扬邪汗止瘙痒消渴生于水又能下水气利小便治一切风湿瘫痪烧烟辟蚊紫背者良草部苍耳子一名耳即诗卷耳轻发汗散风湿甘苦性温善发汗散风湿上通脑顶下行足膝外达皮肤治头痛目暗齿痛鼻渊肢挛痹痛瘰疮疥遍身瘙痒去刺酒拌蒸忌猪肉草部天麻宣祛风辛温入肝经气分益气强阴通血脉强筋力疏痰气治诸风眩掉头旋眼黑语言不遂风湿痹小儿惊痫血液衰少及类中风者忌用根类黄瓜茎名赤箭有风不动无风反摇一名定风草明亮坚实者佳湿纸包煨熟切片酒浸一宿焙用草部秦艽宣去寒湿苦燥湿辛散风去肠胃之热益肝胆之气养血荣筋治风寒湿痹通身挛急虚劳骨蒸疸黄酒毒肠风泻血口噤牙痛湿胜风淫之证利大小便形作罗纹相交长大黄白左纹者良菖蒲为使畏牛乳草部草宣去风湿苦辛生寒熟温治肝肾风气四肢麻痹筋骨冷痛腰膝无力风湿疮疡若痹痛由脾肾两虚阴血不足不由风湿而得者忌服江东人唿猪为其草似猪咏臭故名以五月五日六月六日七月七日九月九日采者尤佳去粗茎留枝叶花实酒拌蒸晒九次蜜丸甚益元气捣汁熬膏以甘草生地煎膏炼蜜三味收之酒调服尤妙草部威灵仙宣行气祛风辛泄气咸泄水气温属木其性善走能宣疏五脏通行十二经络治中风痛风头风顽痹症瘕积聚痰水宿脓黄胆浮肿大小肠秘风湿痰气一切冷痛性极快利积不痊者服之有捷效然疏泄真气弱者慎用和砂仁沙糖醋煎治诸骨哽根丛须数百条长者二尺余色深黑俗名铁脚威灵仙忌茗面汤草部钓藤钩宣除风热定惊甘微苦寒除心热平肝风治大人头旋目眩小儿惊啼螈客忤胎风发斑疹主肝风相火之病风静火息则诸证自除有刺类钓钩藤细多钩者良久煎则无力草部茵芋宣去风湿辛苦微温有小毒治风湿拘挛痹痛茎赤叶如石榴而短浓茎炙用草部当归补血润燥滑肠甘温和血辛温散内苦温助心散寒入心肝脾为血中之气药治虚劳寒热咳逆上气温疟痢头痛腰痛心腹诸痛风痉无汗痿痹症瘕痈疽疮疡冲脉为病气逆里急带脉为病腹痛腰溶溶如坐水中及妇人诸不足一切血证阴虚而阳无所附者润肠胃泽皮肤养血生肌排脓止痛然滑大肠泻者忌用使气血各有所归故名川产力刚善攻秦产力柔善补以秦产头园尾多肥润气香者良名马尾当归尾粗坚枯者名头当归只宜发散用治血酒制有痰姜制畏菖蒲海藻生姜恶湿面草部芎补血润燥宣行气搜风辛温升浮为少阳引经入手足厥阴气分乃血中气药助清阳而开诸郁润肝燥而补肝虚上行头目下行血海搜风散瘀止痛调经治风湿在头血虚头痛腹痛胁痛气郁血郁湿泻血痢寒痹筋挛目泪多涕风木为病及痈疽疮疡男妇一切血证然香窜辛散能走泄真气单服久服令人暴亡蜀产为川芎秦产为西芎江南为抚芎以川产大块里白不油辛甘者胜白芷为使畏黄连硝石滑石恶黄山茱萸草部白芍药补血泻肝涩敛阴苦酸微寒入肝脾血分为手足太阴行经药泻肝火安脾肺固腠理和血脉收阴气敛逆气散恶血利小便缓中止痛益气除烦敛汗安胎补劳退热治泻痢后重脾虚腹痛心痞胁痛肺胀喘噫痈肿疝瘕其收降之体又能入血海而至厥阴治鼻衄目涩肝血不足妇人胎产及一切血病又曰产后忌用赤芍药主治略同尤能泻肝火散恶血治腹痛坚积血痹疝瘕经闭肠风痈肿目赤白补而收赤散而泻白益脾能于土中泻木赤散邪能行血中之滞产后俱忌用赤白各随花色单瓣者入药酒炒用妇人血分醋炒下痢后重不炒恶芒硝石斛畏鳖甲小蓟反藜芦草部生地黄大泻火甘苦大寒入心肾泻丙火清燥金消瘀通经平诸血逆治吐衄崩中伤寒阳强痘症大热多服损胃生掘鲜者捣汁饮之或用酒制则不伤胃生则寒干则凉热则温草部干地黄补阴凉血甘苦而寒沉阴而降入手足少阴厥阴及手太阳经滋阴退阳生血凉血治血虚发热劳伤咳嗽痿痹惊悸吐衄尿血血晕崩足下热痛折跌绝筋填骨髓长肌肉利大小便调经安胎又能杀虫治心腹急痛江浙生者南方阳气力微北方生者纯阴力大以怀庆肥大菊花心者良酒制则上行外行姜制则不泥膈恶贝母畏芜荑忌莱菔葱蒜铜铁器得酒门冬丹皮当归良草部熟地黄平补肝肾养血滋阴甘而微温入手足少阴厥阴经滋肾水补真阴填骨髓生精血聪耳明目黑发乌髭治劳伤风痹胎产百病为补血之上剂以好酒拌砂仁末浸蒸晒九次用草部何首乌平补肝肾涩精苦坚肾温补肝甘益血涩收敛精气添精益髓养血祛风强筋骨乌髭发令人有子为滋补良药气血太和则劳瘦风虚崩带疮痔瘰痈肿诸病自已止恶疟有赤白二种夜则藤交一名六藤有阴阳交合之象赤雄入血分白雌入气分以大如拳五瓣者良三百年者大如栲栳服之成地仙凡使赤白各半泔浸竹刀刮皮切片用黑豆与首乌拌匀铺柳甑入砂锅九蒸九晒用茯苓为使忌诸血无鳞鱼莱菔葱蒜铁器草部牡丹皮泻伏火而补血辛甘寒微入手足少阴厥阴泻血中伏火和血凉血而生血破积血通经脉为吐衄必用之药治中风五劳惊痫螈除烦热疗痈疮下胞胎退无汗之骨蒸单瓣花红者入药肉浓者佳酒拌蒸用畏贝母菟丝大黄忌蒜胡荽伏砒草部续断补肝肾理筋骨苦温补肾辛温补肝能宣通血脉而理筋骨主伤中补不足暖子宫缩小便破瘀血治腰痛胎漏崩带遗精肠风血痢痈痔肿毒又主金疮折跌止痛生肌女科外科需为上剂川产良状如鸡脚皮黄皱节节断者真去向里硬筋酒浸用地黄为使草部骨碎补补肾治折伤苦温补肾故治耳鸣及肾虚久泻肾主骨故治折伤牙痛又入厥阴能破血止血根似姜而扁长去毛用或蜜拌蒸草部益母草一名茺蔚通行瘀血生新血辛微苦寒入手足厥阴消水行血去瘀生新调经解毒治血风血晕血痛血淋胎痛产难崩中带下为经产良药消疔肿乳痈通大小便然辛散之药瞳子散大者忌服益母子主治略同调经益精明目活血顺气逐风行中有补治心烦头痛胎产带崩令人有子忌铁子微炒用草部泽兰通行血消水苦泄热甘和血辛散郁香舒脾入足太阴厥阴通九窍利关节养血气长肌肉破宿血调月经消症瘕散水肿治产后血沥腰痛吐血鼻血目痛头风痈毒扑损补而不滞行而不峻为女科要药时珍曰兰草泽兰一类二种俱生下湿紫茎素枝赤节绿叶叶对节生有细齿但以茎圆节长叶光有歧者为兰草茎微方节短叶有毛者为泽兰嫩时并可而佩之楚辞所谓纫秋兰以为佩是也吴人唿为香草俗名孩儿菊兰草走气分故能利水道除痰癖杀蛊辟恶而为消渴良药泽兰走血分故能消水肿涂痈毒破瘀除症而为妇人要药以为今之山兰者误矣防己为使草部白薇泻血热苦咸而寒阴阳冲任之药利阴气下水气主中风身热支满忽忽不知人血厥热淋温疟洒洒寒热酸痛妇人伤中淋露产虚烦呕似牛膝而短小柔软去须酒洗用恶大黄大戟山茱姜枣草部艾叶宣理气血燥逐寒湿苦辛生温熟热纯阳之性能回垂绝之元阳通十二经走三阴理气血逐寒湿暖子宫止诸血温中开郁调经安胎治吐衄崩带腹痛冷痢霍乱转筋杀蛇治癣以之灸火能透诸经而治百病血热为病者禁用陈者良揉捣如绵谓之熟艾灸火用妇人丸散醋煮捣饼再为末用煎服宜鲜者苦酒香附为使草部延胡索宣活血利气辛苦而温入手足太阴厥阴经能行血中气滞气中血滞通小便除风痹治气凝血结上下内外诸痛症瘕崩淋月候不调产后血晕暴血上冲折伤积血疝气危急为活血利气第一药然辛温走而不守通经坠胎血热气虚者禁用根如半夏肉黄小而坚者良酒炒行血醋炒止血生用破血炒用调血草部红花古名红兰花通行血润燥辛苦甘温入肺经而破瘀血活血润燥消肿止痛治经闭便难血运口噤胎死腹中痘疮血热喉痹不通又能入心经生新血俗用染红并作胭脂少用养血多则行血过用能使血行不止而毙草部茜草通行血色赤入营气温行滞味酸走肝而咸走血入厥阴血分能行血止血消瘀通经治风痹黄胆崩运扑损痔疮疖血少者忌用根可染绛忌铁草部紫草泻血热滑肠甘咸气寒入厥阴血分凉血活血利九窍通二便治心腹邪气水肿五痘癣恶疮及痘疮血热毒盛二便闭涩者泻者忌用去头须酒洗草部凌霄花一名紫葳泻血热甘酸而寒入厥阴血分能去血中伏火破血去瘀生产乳余疾崩带症瘕肠结血闭淋风痒血热生风之证女科多用孕妇忌之藤生花开五瓣黄赤有点不可近鼻嗅之伤脑草部大小蓟泻凉血甘温皆能破血下气行而带补治吐衄肠痈女子赤白浊安胎小蓟力微能破瘀生新保精养血退热补虚不能如大蓟之消痈毒两蓟相似花如髻大蓟茎高而叶皱小蓟茎低而叶不皱皆用根草部三七一名山漆泻散瘀定痛甘苦微温散血定痛治吐血衄血血痢血崩目赤痈肿为金疮杖疮要药此药近时始出军中恃之从广西山洞来者略似白芨地黄有节味微甘颇似人参以末掺猪血中血化为水者真草部地榆涩止血苦酸微寒性沉而涩入下焦除血热治吐衄崩中肠风血痢似柳根外黑里红取上截炒黑用梢皮行血得发良恶麦冬草部蒲黄生滑行血炒涩止血甘平厥阴血分药生用性滑行血消瘀通经脉利小便祛心腹膀胱寒热疗扑打损伤疮疖诸肿炒黑性涩止一切血崩带泄精香蒲花中蕊屑汤成入药草部卷柏生用破血炙用止血生用辛平破血通经治症瘕淋结炙用辛温止血治肠风脱肛生石上拳挛如鸡足俗唿万年松凡使盐水煮半日井水煮半日焙用草部茹泻破血辛寒有小毒蚀恶肉排脓血杀疥虫除热痹破症瘕根如莱菔皮黄肉白叶长微阔折之有汁结实如豆一颗三粒甘草为使草部庵子泻行水散血苦辛微寒入肝经血分行水散血散中有补治阳痿经涩腰膝骨节重痛产后血气作痛闪锉折伤能制蛇叶似菊而薄茎似艾而粗薏苡为使草部郁金宣行气解郁泻泄血破瘀辛苦气寒纯阳之品其性轻扬上行入心及包络兼入肺经凉心热散肝郁下气破血治吐衄尿血妇人经脉逆行血气诸痛产后败血攻心癫狂失心痘毒入心下蛊毒出川广体锐圆如蝉肚外黄内赤色鲜微香味苦带甘者真草部姜黄泻破血行气苦辛色黄入脾兼入肝经理血中之气下气破血除风消肿功力烈于郁金治气胀血积产后败血攻心通月经疗扑损片子者能入手臂治风寒湿痹出川广术味苦色青三物不同所用各别经疏曰姜黄主治介乎三棱郁金之间时珍曰姜黄郁金莪术形状不同大略相近但郁金入心专治血姜黄入脾兼治血中之气术入肝治气中之血稍为不同今时以扁如干姜者为片子姜黄圆如蝉腹者为蝉肚郁金并可染色术形虽似郁金而色不黄也草部蓬莪术泻破血行气消积辛苦气温入肝经血分破气中之血消瘀通经开胃化食解毒止痛治心腹诸痛冷气吐酸奔豚癖虽为泄剂亦能益气根如生姜莪生根下似卵不齐坚硬难捣灰火煨透乘热捣之或醋磨酒磨或煮熟用草部荆三棱泻行气破血消积苦平色白属金入肺金血分破血中之气兼入脾经散一切血瘀气结疮硬食停老块坚积消肿止痛通乳堕胎功近香附而力峻虚者慎用色黄体重若鲫鱼而小者良醋浸炒或面裹煨草部白茅根泻火补中止血止哕甘寒入手少阴足太阴阳明补中益气除伏热消瘀血利小便解酒毒治吐衄诸血血闭寒热淋沥崩中伤寒哕逆肺热喘急内热烦渴黄胆水肿茅针溃痈疖口疮之神药角蒿草部芦根泻热止呕甘益胃寒降火治呕哕反胃消渴客热伤寒内热止小便数能解鱼蟹河豚毒取迸水肥浓者去须节用草部苎根泻热散瘀甘寒而滑补阴破瘀解热润燥治天行热疾大渴大狂胎动下血诸淋血淋捣贴赤游丹毒痈疽发背金疮折伤鸡鱼骨哽汁能化血为水苎皮与产妇作枕止血运安腹上止产后腹痛沤苎汁疗消渴草部蔷薇根泻湿热苦涩而冷入胃大肠经除风热湿热生肌杀虫治泄痢消渴牙痛口糜遗尿好眠痈疽疮癣花有黄白红紫数色以黄心白色粉红者入药子名营实酸温主治略同草部芭蕉根泻热味甘大寒治天行热狂烦闷消渴产后血胀涂痈肿结热草部大黄大泻血分湿热下有形积滞大苦大寒入足太阴手足阳明厥阴血分其性浮而不沉其用走而不守若酒浸亦能引至高之分用以荡涤肠胃下燥结而除瘀热治伤寒时疾发热谵语温热瘴疟下痢赤白腹痛里急黄胆水肿症瘕积聚留饮宿食心腹痞满二便不通吐血衄血血闭血枯损伤积血一切实热血中伏火行水除痰蚀脓消肿能推陈致新然伤元气而耗阴血若病在气分胃虚血弱人禁用川产锦纹者良有酒浸酒蒸生熟之不同生用更峻黄芩为使草部黄芩泻火除湿苦入心寒胜热泻中焦实火除脾家湿热治痢腹痛寒热往来黄胆五淋血闭气逆痈疽疮疡及诸失血消痰利水解渴安胎养阴退阳补膀胱水酒炒则上行泻肺火利胸中气治上焦之风热湿热火嗽喉腥目赤肿痛过服损胃血虚寒中者禁用黄明者良中虚名枯芩即片芩泻肺火清肌表之热内实名条芩即子芩泻大肠火补膀胱水上行酒炒泻肝胆火猪胆汁炒山茱萸龙骨为使畏丹皮丹砂草部黄连泻火燥湿大苦大寒入心泻火镇肝凉血燥湿开郁解渴除烦益肝胆浓肠胃消心瘀止盗汗治肠泻痢痞满腹痛心痛伏梁目痛伤痈疽疮疥酒毒胎毒明目定惊止汗解毒除疳杀蛔虚寒为病者禁用出宜州者粗肥出四川者瘦小状类鹰爪连珠者良去毛治心火生用虚火醋炒肝胆火猪胆汁炒上焦火酒炒中焦火姜汁炒下焦火盐水或童便炒食积火黄士炒治湿热在气分吴茱萸汤炒在血分干漆水炒点眼赤人乳浸黄芩龙骨为使恶菊花玄参僵蚕白鲜皮畏款冬牛膝忌猪肉杀乌头巴豆毒草部胡黄连泻热疗惊疳苦寒去心热益肝胆浓肠胃治骨蒸劳热五心烦热三消五痔温疟泻痢女人胎蒸消果子积为小儿惊疳良药性味功用同黄连故名出波斯国今秦陇南海亦有之心黑外黄折之尘出如烟者真畏恶同黄连草部苦参泻火燥湿补阴苦燥湿寒胜热沉阴主肾补阴益精养肝胆安五脏利九窍生津止渴明目止泪治温病血痢肠风溺赤黄胆酒毒热生风湿生虫又能祛风逐水杀虫治大肠疥癞然大苦大寒肝肾虚而无热者勿服糯米泔浸去腥气蒸用玄参为使恶贝母菟丝子漏芦反藜芦草部知母泻火补水润燥滑肠辛苦寒滑上清肺金而泻火下润肾燥而滋阴入二经气分消痰定嗽止渴安胎治伤寒烦热蓐劳骨蒸燥渴虚烦久疟下痢利二便消浮肿然苦寒伤胃而滑肠多服令人泻得酒良上行酒浸下行盐水拌忌铁草部龙胆草泻肝胆火下焦湿热大苦大寒沉阴下行益肝胆而泻火兼入膀胱肾经除下焦之湿热与防己同功酒浸亦能外行上行治骨间寒热惊痫邪气时气温热热痢疸黄寒湿香港脚咽喉风热赤睛肉痈疽疮疥过服损胃甘草水浸一宿曝用小豆贯众为使忌地黄草部青黛泻肝散郁火咸寒色青泻肝散五脏郁火解中下焦蓄蕴风热治伤寒发斑吐咯血痢小儿惊痫疳热丹热敷痈疮蛇犬毒即靛花取娇碧者水飞净用草部大青泻心胃热毒微苦咸大寒解心胃热毒治伤寒时疾热狂阳毒发斑黄胆热痢丹毒喉痹处处有之高二三尺茎圆叶长叶对节生八月开小红花成簇实大如椒色赤用茎叶草部牵牛大泻气分湿热辛热有毒属火善走入肺经泻气分之湿热能达右肾命门走精隧通下焦郁遏及大肠风秘气秘利大小便逐水消痰杀虫堕胎治水肿喘满癖气块若湿热在血分胃弱气虚人禁用有黑白二种黑者力速取子淘去浮者舂去皮用得木香干姜良草部防己通行水泻下焦血分湿热大苦大寒平别录温太阳经药能行十二经通腠理利九窍泻下焦血分湿热为疗风水之要药治肺气喘嗽热气诸痫湿症香港脚水肿风肿痈肿恶疮或湿热流入十二经致二阴不通者非此不可然性险而健阴虚及湿热在上焦气分者禁用出汉中根大而虚通心有花纹色黄名汉防己黑点黄腥木强者名木防己不佳酒洗用恶细辛畏萆草部葶苈大泻气秘通行水辛苦大寒属火性急大能下气行膀胱水肿中水气急者非此不能除破积聚症结伏留热气消肿除痰止嗽定喘通经利便久服令人虚子如黍米微长色黄合糯米微炒去米用得酒良榆皮为使草部甘遂大通泻经隧水湿苦寒有毒能泻肾经及隧道水湿直达水气所结之处以攻决为用为下水之圣药主十二种水大腹肿满瘕疝积聚留饮宿食痰迷癫痫虚者忌用皮赤肉白根作连珠重实者良面裹煨熟用瓜蒂为使恶远志反甘草草部大戟大泻通脏腑水湿苦寒有毒能泻脏腑水湿行血发汗利大小便治十二种水腹满急痛积聚症瘕颈腋痈肿风毒脚肿通经堕胎误服损真气杭产紫者为上北产白者伤人浆水煮去骨用得大枣则不损脾畏菖蒲反甘草草部商陆大通行水苦寒有毒沉阴下行与大戟甘遂同功疗水肿胀满瘕疝痈肿喉痹不通湿热也病泻蛊毒敷恶疮堕胎孕令人见鬼神取花白者根黑豆汤浸蒸用得蒜良草部芫花大通行水苦寒有毒去水饮痰癖疗五水在五脏皮肤胀满喘急痛引胸胁咳嗽瘴疟叶似柳二月开花紫碧色叶生花落陈久者良醋煮过水浸曝用根疗疥可毒鱼反甘草草部荛花大通行水辛散结苦泄热行水捷药主治略同芫花草部泽漆通行水辛苦微寒消痰退热止嗽杀虫利大小肠治大腹水肿益丈夫阴气生平泽叶园黄绿颇类猫睛一名猫儿眼睛草茎中有白汁黏人草部常山宣吐痰截疟通行水辛苦而寒有毒能引吐行水祛老痰积饮专治诸疟然悍暴能损真气弱者慎用鸡骨者良酒浸蒸或炒用栝蒌为使忌葱茗茎叶名蜀漆功用略同甘草水拌蒸草部藜芦宣引吐辛寒至苦有毒入口即吐善通顶令人嚏风痫证多用之取根去头用黄连为使反细辛芍药诸参恶大黄畏葱白草部木通古名通草轻通行水泻小肠火甘淡轻虚上通心包降心火清肺热化津液下通大小肠膀胱导诸湿热由小便出通利九窍血脉关节治胸中烦热遍身拘痛大渴引饮淋沥不通水肿浮大耳聋目眩口燥舌干喉痹咽痛鼻失音脾热好眠除烦退热止痛排脓破血催生行经下乳汗多者禁用藤有细孔两头皆通草部通草古名通脱木轻通利水退热色白气寒体轻味淡气寒则降故入肺经引热下行而利小便味淡则升故入胃经通气上达而下乳汁治五淋水肿目昏耳聋鼻塞失音退热催生草部泽泻通利水泻膀胱火甘淡微咸入膀胱利小便泻肾经之火邪功专利湿行水治消渴痰饮呕吐泻痢肿胀水痞香港脚疝痛淋沥阴汗尿血泄精湿热之病湿热既除则清气上行又能养五脏益气力起阴气补虚损止头旋有聪耳明目之功多服昏目盐水拌或酒浸用忌铁草部车前草通行水泻热凉血甘寒凉血去热止吐衄消瘕瘀明目通淋子甘寒清肺肝风热渗膀胱湿热利小便而不走气与茯苓同功强阴益精令人有子治湿痹五淋暑湿泻痢目赤障翳催生下胎酒蒸捣饼焙研草部灯草轻通利水清热甘淡而寒降心火清肺热利小肠通气止血治五淋水肿烧灰吹喉痹涂乳止夜啼擦癣最良草部瞿麦通利水破血苦寒降心火利小肠逐膀胱邪热为治淋要药破血利窍决痈消肿明目去翳通经堕胎性利善下虚者慎用花大如钱红白斑斓色甚斌媚俗唿洛阳花用蕊壳丹皮为使恶螵蛸草部蓄一名扁竹通淋苦平杀虫疥利小便治黄胆热淋蛔咬腹痛虫蚀下部叶细如竹弱茎蔓引促节有粉三月开红花草部天仙藤通活血消肿苦温疏气活血治风劳腹痛妊娠水肿叶似葛圆而小有白毛根有须四时不凋草部地肤子通利水补阴甘苦气寒益精强阴入膀胱除虚热利小便而通淋治疝散恶疮叶作浴汤去皮肤风热丹肿洗眼除雀盲涩痛叶如蒿茎赤子类蚕砂恶螵蛸草部石韦通淋补劳甘苦微寒清肺金以滋化源通膀胱而利水道益精气补五劳治淋崩发背生石阴柔韧如皮背有黄毛去毛微炙用杏仁滑石射干为使得菖蒲良生古瓦上者名瓦韦治淋草部海金砂通淋泻湿热甘寒淡渗除小肠膀胱血分湿热治肿满五淋茎痛得栀子牙硝硼砂治伤寒热狂茎细如线引竹木上叶级皱处有砂黄赤色忌火草部茵陈通利湿热治诸黄苦燥湿寒胜热入足太阳经发汗利水以泄太阴阳明之湿热为治黄胆之君药又治伤寒时疾狂热瘴疟头痛头旋女人瘕疝草部香薷宣通利湿清暑辛散皮肤之蒸温解心腹之凝结属金水而主肺为清暑之主药肺气清则小便行而热降治呕逆水肿香港脚口气单服治霍乱转筋陈者胜草部青蒿泻热补劳苦寒得春木少阳之令最早故入少阳厥阴血分治骨蒸劳热蓐劳虚热风毒热黄久疟久痢瘙疥恶疮鬼气尸疰补中明目童便浸叶用熬膏亦良使子勿使叶使根勿使茎草部附子大燥回阳补肾命火逐风寒湿辛甘有毒大热纯阳其性浮而不沉其用走而不守通行十二经无所不至能引补气药以复散之元阳引补血药以滋不足之真阴引发散药开腠理以逐在表之风寒引温暖药达下焦以祛在里之寒湿治三阴伤寒中寒中风气厥痰厥咳逆呕哕膈噎脾泄冷痢寒泻霍乱转筋拘挛风痹症瘕积聚督脉为病嵴强而厥小儿慢惊痘疮灰白痈疽不敛一切沉寒痼冷之证助阳退阴杀邪辟鬼通经堕胎母为乌头附生者为附子连生者为侧子细长者为天雄两岐者为乌喙五物同出异名附子以西川彰明赤水产者为最皮黑体圆底平八角重一两以上者良生用发散熟用峻补水浸面裹煨令发坼乘热切片炒黄去火毒用又法甘草二钱盐水姜汁童便各半盏煮熟用畏人参黄甘草防风犀角绿豆童便反贝母半夏栝蒌白芨白蔹中其毒者黄连犀角甘草煎汤解之黄土水亦可解乌头功同附子而稍缓附子性重峻温脾逐寒乌头性轻疏温脾逐风寒疾宜附子风疾宜乌头乌附尖吐风痰治癫痫取其锋锐直达病所天雄补下焦命门阳虚治风寒湿痹为风家主药发汗又能止阴汗侧子散侧旁生宜于发散四肢充达皮毛治手足风湿诸痹草部草乌头大燥开顽痰辛苦大热搜风胜湿开顽痰治顽疮以毒攻毒颇胜川乌然至毒无所酿制不可轻投野生状类川乌亦名乌喙姜汁炒或豆腐煮用熬膏名射罔敷箭射兽见面立死草部白附子燥祛风湿治面疾辛甘有毒大热纯阳阳明经药能引药势上行治面上百病补肝虚祛风痰治心痛血痹诸风冷气中风失音阴下湿痒根如草乌之小者长寸许皱纹有节炮用草部破故纸一名补骨脂燥补命火辛苦大温入心包命门补相火以通君火暖丹田壮元阳缩小便治五劳七伤腰膝冷痛肾冷精流肾虚泄泻妇人血气堕胎出南番者色赤岭南者色绿酒浸蒸用亦有童便乳浸盐水炒者得胡桃胡麻良恶甘草草部肉苁蓉补肾命滑肠甘酸咸温入肾经血分补命门相火滋润五脏益髓强筋治五劳七伤绝阳不兴绝阴不产腰膝冷痛崩带遗精峻补精血骤用恐妨心滑大便长大如臂重至斤许有松子鳞甲者良酒浸一宿刷去浮甲噼破除内筋膜酒蒸半日又酥炙用忌铁草部锁阳补阳滑肠甘温补阴益精兴阳润燥养筋治痿弱滑大便鳞甲栉比状类男阳酥炙草部巴戟天补肾祛风甘辛微温入肾经血分强阴益精治五劳七伤辛温散风湿治风气香港脚水肿根如连珠击破中紫而鲜洁者伪也中虽紫微有白糁粉色而理小暗者真也蜀产佳去心酒浸焙用复盆子为使恶丹参草部胡卢巴燥补肾命除寒湿苦温纯阳入右肾命门暖丹田壮元阳治肾脏虚冷阳气不能归元瘕疝冷气寒湿香港脚出岭南番舶者良云是番莱菔子酒浸曝或蒸或炒草部仙茅燥补肾命辛热有小毒助命火益阳道明耳目补虚劳治失溺无子心腹冷气不能食腰脚冷痹不能行相火盛者忌服叶如茅而略阔根如小指黄白多涎竹刀去皮切糯米泔浸去赤汁出毒用忌铁草部淫羊藿一名仙灵脾补肾命辛香甘温入肝肾补命门益精气坚筋骨利小便治绝阳不兴绝阴不产冷风劳气四肢不仁一名仙灵脾北部有羊一日百合食此藿所致故名去枝羊脂拌炒山药为使得酒良草部蛇床子补肾命去风湿辛苦而温强阳益阴补肾祛寒祛风燥湿治痿囊湿女子阴痛阴痒子脏虚寒产门不闭肾命之病及腰酸体痛带下脱肛喉痹齿痛湿癣恶疮风湿诸病煎汤浴止风痒似小茴而细微妙杀毒则不辣恶丹皮贝母巴豆草部菟丝子平补三阴甘辛和平凝正阳之气入足三阴强阴益精温而不燥不助相火治五劳七伤精寒淋沥口苦燥渴祛风明目补卫气助筋脉益气力肥健人无根蔓延草上子黄如黍粒得酒良淘去泥沙酒浸一宿曝干捣末山药为使草部复盆子平补肝肾甘酸微温益肾脏而固精补肝虚而明目起阳痿缩小便泽肌肤乌髭发女子多孕同蜜为膏治肺气虚寒状如复盆故名去蒂淘净捣饼用时酒拌蒸叶绞汁滴目中出目弦虫除肤赤收湿止泪草部蒺藜子平补肝肾苦温补肾辛温泻肺气而散肝风益精明目治虚劳腰痛遗精带下咳逆肺痿乳闭症瘕痔漏阴肾肝肺三经之病催生堕胎沙苑蒺藜绿色似肾炒用刺蒺藜三角有刺去刺酒拌蒸余功略同草部使君子补脾杀虫消积甘温健脾胃除虚热杀脏虫治五疳便浊泻痢疮癣为小儿诸病要药出闽蜀五瓣有内仁如榧亦可煨食久则油不可用忌饮热茶犯之作泻草部益智子燥脾肾补心肾辛热本脾药兼入心肾主君相二火补心气命门三焦之不足能涩精固气又能开发郁结使气宣通温中进食摄涎唾缩小便治呕吐泄泻客寒犯胃冷气腹痛崩带泄精出岭南形如枣核用仁草部砂仁即缩砂宣行气调中辛温香窜补肺益肾和胃醒脾快气调中通行结滞治腹痛痞胀噎膈呕吐上气咳嗽赤白泻利霍乱转筋奔豚崩带祛痰逐冷消食醒酒止痛安胎散咽喉口齿浮热化铜铁骨鲠出岭南研用草部白豆蔻宣行气暖胃辛热流行三焦温暖脾胃而为肺家本药散滞气消酒积除寒燥湿化食宽膨治脾虚疟疾感寒腹痛吐逆反胃白睛翳膜太阳经目红筋番舶者良研细用草部肉豆蔻一名肉果燥脾涩肠辛温气香理脾暖胃下气调中逐冷祛痰消食解酒治积冷心腹胀痛中恶吐沫小儿吐逆乳食不下又能涩大肠止虚泻冷痢出岭南似草蔻外有皱纹内有斑纹糯米粉裹煨熟用忌铁草部草豆蔻一名草果燥湿祛痰除痰截疟辛热香散暖胃健脾破气开郁燥湿祛寒除痰化食治瘴疠寒疟寒客胃痛霍乱泻痢噎膈反胃痞满吐酸痰饮积聚解口臭气酒毒鱼肉毒过剂助脾热耗气损目闽产名草蔻如龙眼而微长皮黄白薄而棱峭仁如砂仁而辛香气和滇广所产名草果如诃子皮黑浓而棱密子粗而辛臭虽是一物微有不同面裹煨熟取仁用忌铁草部香附一名莎草根宣调气开郁性平气香味辛能散微苦能降微甘能和乃血中气药通行十二经八脉气分主一切气利三焦解六郁止诸痛治多怒多忧痰饮痞满胸肿腹胀饮食积聚霍乱吐泻肾气香港脚痈疽疮疡吐血便血崩中带下月候不调胎产百病能推陈致新故诸书皆云益气去毛用生则上行胸膈外达皮肤熟则下走肝肾旁彻腰膝童便浸炒则入血分而补虚盐水浸炒则入血分而润燥青盐炒则补肾气酒浸炒则行经络醋浸炒则消积聚姜汁炒则化痰饮炒黑又能止血忌铁草部木香宣行气辛苦而温三焦气分之药能升降诸气泄肺气疏肝气和脾气治一切气痛九种心痛呕逆反胃霍乱泻痢后重癃闭痰壅气结癖症块肿毒虫毒冲脉为病气逆里急杀鬼物御瘴雾去腋臭宽大肠消食安胎过服损真气番舶上耒形如枯骨味苦粘舌者良名青木香磨汁用东垣用黄连制亦有蒸用面裹煨用者畏火草部藿香宣去恶气辛甘微温入手足太阴快气和中开胃止呕去恶气进饮食治霍乱吐泻心腹绞痛肺虚有寒上焦壅热出交广方茎有节叶微似茄汁古惟用叶今枝茎亦用之因叶多伪也草部茴香古作怀香燥补肾命门治寒疝大茴辛热入肾膀胱暖丹田补命门开胃下食调中止呕疗小肠冷气疝阴肿干湿脚气多食损目发疮小茴辛平理气开胃亦治寒疝食料宜之大如麦粒轻而有细棱者名大茴出宁夏他处小者名小茴自番舶来实八瓣者名八角茴香炒黄用得酒良得盐则入肾发肾邪故治阴疝草部甘松香宣理气醒脾甘温芳香理诸气开脾郁治腹卒然满痛风疳齿香港脚膝浮煎汤淋洗出凉州及黔蜀叶如茅用根草部山柰宣温中辟恶辛温暖中辟恶治心腹冷痛寒湿霍乱风虫牙痛生广中据叶皆如生姜入合诸香用草部高良姜宣燥暖胃散寒辛热暖胃散寒消食醒酒治胃脘冷痛霍乱泻痢吐恶噎膈瘴疟冷癖肺胃热者忌之出岭南高州子名红豆蔻温肺散寒醒脾燥湿消食解酒并东壁土炒用草部荜茇茇一作拨燥除胃冷散浮热辛热除胃冷温中下气消食祛痰治水泻气痢虚冷肠鸣冷痰恶心呕吐酸水癖阴疝辛散阳明之浮热治头痛牙痛鼻渊多服泄真气动脾肺之火损目出南番岭南亦有类椹子而长青色去挺用头醋浸刮净皮粟免伤人肺草部烟草新增宣行气辟寒辛温有毒治风寒湿痹滞气停痰山岚瘴雾其气入口不循常度顷刻而周一身令人通体俱快醒能使醉醉能使醒饥能使饱饱能使饥人以代酒代茗终身不厌然火气熏灼耗血损年人自不觉耳闽产者佳草部金银花泻热解毒甘寒入肺散热解毒补虚疗风养血止渴治痈疽疥癣杨梅恶疮肠血痢五种尸疰经冬不凋名忍冬花叶同功花香尤佳酿酒代茶熬膏并妙草部蒲公英一名黄花地丁泻热解毒甘平花黄属土入太阴阳明化热毒解食毒消肿核专治乳痈疔毒亦为通淋妙品擦牙乌髭发白汁涂恶刺叶如莴苣花如单瓣菊花四时有花花罢飞絮断之茎中有白汁草部紫花地丁泻热解毒辛苦而寒治痈疽发背疔肿瘰无名肿毒叶如柳而细夏开紫花结角生平地者起茎生沟壑者起蔓草部杜牛膝一名天名精一名地菘泻热吐痰破血解毒甘寒微毒能破血能止血吐痰除热解毒杀虫治乳蛾喉痹砂淋血淋小儿牙关紧闭急慢惊风服汁吐疟痰漱汁止牙痛捣之敷蛇虫螫毒根白如短牛膝地黄为使草部鹤虱泻杀虫苦辛有小毒杀五脏虫治蛔啮腹痛沈存中笔记云是杜牛膝子最黏人衣有狐气炒热则香草部山豆根泻热解毒苦寒泻心火以保金气去肺大肠之风热消肿止痛治喉痈喉风龈肿齿痛喘满热咳腹痛下痢五痔诸疮解诸药毒敷秃疮蛇狗蜘蛛伤疗人马急黄苗蔓如豆经冬不凋草部牛蒡子一名鼠粘子一名恶实泻热解毒辛平润肺解热散结除风利咽膈理痰嗽消斑疹利二便行十二经散诸肿疮疡之毒利腰膝凝滞之气实如葡萄而褐色酒拌蒸待有霜拭去用根苦寒竹刀刮净绞汁蜜和服治中风汗出乃愈捣和猪脂贴疮肿及翻花疮草部山慈菇泻热解毒甘微辛有小毒功专清热散结治痈疮疔肿瘰结核解诸毒虫毒蛇虫狂犬伤根与慈菇小蒜相类去毛壳用草部漏芦泻热解毒咸软坚苦下泄寒胜热入胃大肠通肺小肠散热解毒通经下乳排脓止血生肌杀虫治遗精尿血痈疽发背及预解时行痘疹毒出闽中茎如油麻枯黑如漆者真甘草拌蒸连翘为使草部贯众泻热解毒味苦微寒有毒而能解邪热之毒治崩中带下产后血气胀痛破症瘕发斑痘化骨哽杀三虫根似狗嵴而大汁能制三黄化五金伏钟乳结砂制汞解毒软坚草部射干泻火解毒散血消痰苦寒有毒能泻实火火降则血散肿消而痰结自解故能消心脾老血行太阴厥阴之积痰治喉痹咽痛为要药治结核瘕疝便毒疟母通经闭利大肠镇肝明目扁竹花根也泔水浸一日竹叶煮半日用草部续随子一名千金子泻行水破血解毒辛温有毒行水破血治症瘕痰饮冷气胀满蛊毒鬼疰利大小肠下恶滞物涂疥癣疮去壳取色白者压去油用草部马蔺子一名蠡实泻湿热解毒甘平治寒疝喉痹痈肿疮疖妇人血气烦闷血运崩带利大小肠久服令人泻丛生叶似薤而长浓结角子如麻大赤色有棱炒用治疝用醋拌根叶同功草部蓖麻子泻通窍拔毒出有形滞物辛苦有毒性善收亦善走能开通诸窍经络治偏风不遂斜口噤鼻窒耳聋喉痹舌胀能利水气治水症浮肿能出有形滞物治针刺入肉竹木骨哽胞胎不下能追脓拔毒敷瘰恶疮外用屡奏奇功然有热毒气味颇近巴豆内服不可轻率形如牛蜱黄褐有斑盐水煮去皮研或用油忌铁草部白头翁泻热凉血苦坚肾寒凉血入阳明血分治热毒血痢温疟寒热齿痛骨痛鼻衄秃疮瘰疝瘕血痔偏坠明目消疣有风反静无风则摇近根外有白茸得酒良草部王瓜即土瓜根泻热利水行血苦寒泻热利水治天行热疾黄胆消渴便数带下月闭瘀血利大小肠排脓消肿下乳堕胎根如栝蒌之小者味如山药根子通用草部王不留行通行血甘苦而平其性行而不住能走血分通血脉乃阳明冲任之药除风去痹止血定痛通经利便下乳催生治金疮痈疮出竹木刺孕妇忌之花如铃铎实如灯笼子壳五棱取苗子蒸浆水浸用草部冬葵子滑肠利窍甘寒淡滑润燥利窍通营卫滋气脉行津液利二便消水肿通关格下乳滑胎秋葵复种经冬至春作子者名冬葵子根叶同功春葵子亦滑不堪入药蜀葵花赤者治赤带白者治白带赤者治血燥白者治气燥亦治血淋关格皆取其寒润滑利之功也草部白藓皮通祛风湿气寒善行味苦性燥入脾胃除湿热兼入膀胱小肠行水道通关节利九窍为诸黄风痹之要药兼治风疮疥癣女子阴中肿痛根黄白而心实取皮用恶桑螵蛸桔梗茯苓萆草部萆通祛风湿补下焦甘苦性平入足阳明厥阴祛风去湿以固下焦补肝虚坚筋骨益精明目治风寒湿痹腰痛久冷关节老血膀胱宿水阴痿失溺茎痛遗浊痔恶疮有黄白二种黄长白虚软软者良薏苡为使畏大黄柴胡前胡忌茗醋草部土茯苓通祛湿热补脾胃甘淡而平阳明主药健脾胃祛风湿脾胃健则营卫从风湿除则筋骨利利小便止泻泄治筋骨拘挛杨梅疮毒瘰疮肿大如鸭子连缀而生俗名冷饭团有赤白二种白者良可食良亦可生啖忌茶草部白蔹泻火散结苦能泄辛能散甘能缓寒能除热杀火毒散结气生肌止痛治痈疽疮肿面上疮金疮扑损敛疮方多用之搽冻耳蔓赤枝有五叶根如卵而长三五枝同窠皮乌肉白一种赤蔹功用皆用草部预知子补劳泻热苦寒补五劳七伤治癖气块天行温疾蛇虫咬毒杀虫疗蛊利便催生藤生子如皂角褐色光润出蜀中云亦难得草部旱莲草一名鲤肠又名金陵草补肾甘咸汁黑补肾止血黑发乌髭苗如旋复实似莲房断之有计须臾而黑熬膏良草部刘寄奴草泻破血止血苦温破血通经除症下胀止金疮血多服令人吐利一茎直上叶尖长糙涩花白芯黄如小菊花有白絮如苦絮子细长亦似苦子茎叶花子皆可用草部马鞭草泻破血消胀杀虫味苦微寒破血通经杀虫消胀治气血症瘕痈疮阴肿墟陌甚多方茎叶似益母对生夏秋开细紫花穗如车前草类蓬蒿而细根白而小用苗叶草部谷精草轻明目辛温轻浮上行阳明兼入厥阴明目退翳之功在菊花之上亦治喉痹齿痛阳明风热收谷后荒田中生叶似嫩秧花如白星草部青葙子一名草决明泻肝明目味苦微寒入厥阴祛风热镇肝明目治青盲障翳虫疥恶疮瞳子散大者忌服类鸡冠而穗尖长草部决明子泻肝明目甘苦咸平入肝经除风热治一切目疾故有决明之名又曰益肾精状如马蹄决明捣碎煎恶大麻仁草部蓼实宣温中辛温温中明目耐风寒下水气有香蓼青蓼紫蓼赤蓼木蓼水蓼马蓼草部马勃轻解热外用敷疮辛平轻虚清肺解热散血止嗽治喉痹咽痛鼻衄失音外用敷诸疮良生湿地朽木上状如肺肝紫色虚软弹之粉出取粉用草部木鳖子泻热外用治疮苦温微甘有小毒利大肠治泻痢疳积瘰疮痔乳痈蚌毒消肿追毒生肌除专入外科核扁如鳖绿色拣去油者能毒狗木部茯苓补心脾通行水甘温益脾助阳淡渗利窍除湿色白入肺泻热而下通膀胱宁心益气调营理卫定魄安魂治忧恚惊悸心下结痛寒热烦满口焦舌干咳逆呕哕膈中痰水水肿淋沥泄泻遗精小便结者能通多者能止生津止渴退热安胎松根灵气结成以大块坚白者良去皮乳拌蒸多拌良白者入肺膀胱气分赤者入心小肠气分补心脾白胜利湿热赤胜恶白蔹畏地榆秦艽龟甲雄黄忌醋皮专能行水治水肿肤胀木部茯神补心主治略同茯苓但茯苓入脾肾之用多茯神入心之用多开心益智安魂养神疗风眩心虚健忘多恚即茯苓抱根生者去皮及中木用茯神心木名黄松节疗诸筋挛缩偏风斜心掣健忘木部琥珀通行水散瘀安神甘平以脂入土而成实故能通塞以宁心安魂魄疗癫邪色赤入手少阴足厥阴血分故能消瘀血破症瘕生肌肉合金疮其味甘淡上行能使肺气下降而通膀胱故能治五淋利小便燥脾土又能明目磨翳松脂入土年日久结成或云枫脂结成以摩热拾芥者真用柏子仁末入瓦锅同煮半日捣末用木部松节燥湿去风松之骨也坚劲不凋故取其苦温之性以治骨节间之风湿杵碎浸酒良松脂苦甘性燥祛风去湿化毒杀虫生肌止痛养生家炼之服食今熬膏多用之松毛酿酒亦治风痹香港脚木部柏子仁补心脾润肝肾辛甘而润其气清香能透心肾而悦脾养心气润肾燥助脾滋肝益智宁神聪耳明目益血止汗除风湿愈惊痫泽皮肤辟鬼魅炒研去油油透者勿用畏菊花木部侧柏叶补阴凉血苦涩微寒养阴滋肺而燥土最清血分为补阴要药止吐衄崩淋肠风尿痢一切血证去冷风湿痹历节风痛涂汤火伤生肌杀虫炙罨冻疮汁乌髭发取侧者或炒或生用桂牡蛎为使恶菊花宜酒木部肉桂大燥补肾命火辛甘大热气浓纯阳入肝肾血分补命门相火之不足益阳消阴治痼冷沉寒能发汗疏通血脉宣导百药去营卫风寒表虚自汗腹中冷痛咳逆结气木得桂而枯又能抑肝风而扶脾土从治目赤肿痛及脾虚恶食湿盛泄泻补劳明目通经堕胎出岭南桂州者良色紫肉浓味辛甘者为肉桂去粗皮用去里外皮当中心者为桂心枝上嫩皮为桂枝得人参甘草麦冬良忌生葱石脂木部桂心燥补阳活血苦入心辛走血能引血化汗化脓内托痈疽痘疮益精明目消瘀生肌补劳伤暖腰膝续筋骨治风痹症瘕噎膈腹满腹内冷痛九种心痛木部桂枝轻解肌调营卫辛甘而温气薄升浮入太阴肺太阳膀胱经温经通脉发汗解肌治伤风头痛中风自汗调和营卫使邪从汗出而汗自止亦治手足痛风胁风木部枸杞子平补而润甘平润肺清肝滋肾益气生精助阳补虚劳强筋骨去风明目利大小肠治嗌干消渴南方树高数尺北方并是大树以甘州所产红润少核者良酒浸捣用根名地骨皮叶名天精草苦甘而凉清上焦心肺客热代茶止消渴木部地骨皮泻热凉血补正气甘淡而寒降肺中伏火泻肝肾虚热能凉血而补正气内治五内邪热吐血尿血咳嗽消渴外治肌热虚汗上除头风痛中平胸胁痛下利大小肠疗在表无定之风邪传尸有汗之骨蒸甘草水浸一宿用木部山茱萸补肝肾涩精气辛温酸涩补肾温肝固精秘气强阴助阳安五脏通九窍暖腰膝缩小便治风寒湿痹鼻塞目黄耳鸣耳聋去核用恶桔梗防风防己木部酸枣仁补而润敛汗宁心甘酸而润专补肝胆炒熟酸温而香亦能醒脾助阴气坚筋骨除烦止渴敛汗宁心疗胆虚不眠酸痹久泻生用酸平疗胆热好眠炒研用恶防己木部杜仲补腰膝甘温能补微辛能润色紫入肝经气分润肝燥补肝虚子能令母实故兼补肾肝充则筋健肾充则骨强能使筋骨相着治腰膝酸痛阴下湿痒小便余沥胎漏胎坠出汉中浓润者良去粗皮锉或酥炙酒炙蜜炙盐酒炒姜汁炒断丝用恶黑参木部女贞子平补肝肾甘苦而平少阴之精隆冬不雕益肝肾安五脏强腰膝明耳目乌髭发补风虚除百病女贞冬青本草作二种实一物也冬至采佳酒蒸用木部楮实平补助阳甘寒助阳气起阴痿补虚劳壮筋骨明目充肌取子浸去浮者酒蒸用楮皮善行水治水肿气满木部桑白皮泻肺行水十剂作燥以其行水也甘辛而寒泻肺火利二便散瘀血下气行水止嗽清痰治肺热喘满唾血热渴水肿胪胀肺气虚及风寒作嗽者慎用为线可缝金疮刮去外皮取白用续断桂心为使忌铁桑乃箕星之精其木利关节养津液行水祛风其火拔引毒瓦斯祛风寒湿痹煎补药熬诸膏宜用桑柴内亦宜桑枝搅桑椹甘凉色黑入肾而补水利五脏关节安魂镇神聪耳明目生津止渴利水消肿解酒乌髭晒干为末蜜丸良取极熟者沪汁熬膏入蜜炼稠点汤和酒并妙入烧酒经年愈佳桑叶甘寒手足阳明之药凉血燥湿去风明目末服止盗汗代茶止消渴木部桑寄生补筋骨散风湿苦坚肾助筋骨而固齿长发甘益血止崩漏而下乳安胎外科散疮疡追风湿他树多寄生以桑上采者为真杂树恐反有害茎叶并用忌火木部栀子泻心肺三焦之火苦寒轻飘象肺色赤入心泻心肺之邪热使之屈曲下行从小便出而三焦之郁火以解热厥心痛以平吐衄血淋血痢之病以息治心烦懊不眠五黄五淋亡血津枯口渴目赤紫癜白癞疮疡生用泻火炒黑止血姜汁炒止烦呕内热用仁表热用皮木部猪苓通行水苦泄滞淡利窍甘助阳入膀胱肾经升而能降开腠发汗利便行水与茯苓同而不补治伤寒温疫大热懊消渴肿胀淋浊泻痢疟然耗津液多服损肾昏目多生枫树下块如猪屎故名肉白而实者良去皮用木部黄柏泻相火补肾水苦寒微辛沉阴下降泻膀胱相火补肾水不足坚肾润燥除湿清热疗下焦虚骨蒸劳热诸痿瘫痪目赤耳鸣消渴便闭黄胆水肿水泻热痢痔血肠风漏下赤白诸疮痛痒头疮口疮杀虫安蛔久服伤胃尺脉弱者禁用川产肉浓色深者良生用降实火蜜炙则不伤胃炒黑能止崩带酒制治上蜜制治中盐制治下木部枳实枳壳泻破气行痰枳实小枳壳大苦酸微寒其功皆能破气气行则痰行喘止痞胀消痛刺息后重除治胸痹结胸食积五膈痰癖症结呕逆咳嗽水肿胁胀泻痢淋闭痔肿肠风除风去痹开胃健脾所主略同但枳实利胸膈枳壳宽肠胃枳实力勐枳壳力缓为少异孕妇及气虚人忌用皮浓而小为枳实壳薄虚大为枳壳陈者良麸炒用木部浓朴泻下气散满苦降能泻实满辛温能散湿满入足太阴阳明平胃调中消痰化食浓肠胃行结水破宿血杀脏虫治反胃呕逆喘咳泻痢冷痛霍乱误服脱人元气孕妇忌之榛树皮也肉浓紫润者良去粗皮姜汁炙或醋炒用干姜为使恶泽泻硝石忌豆犯之动气木部槟榔泻气行水破胀攻坚苦温破滞辛温散邪泻胸中至高之气使之下行性如铁石能坠诸药至于极下攻坚去胀消食行痰下水除风杀虫醒酒治痰癖症结瘴疠疟痢水肿香港脚治大小便气秘里急后重过服则损真气鸡心尖长破之作锦纹者良木部大腹皮泻下气通行水辛泄肺温和脾下气行水通大小肠治水肿香港脚痞胀痰膈瘴疟霍乱气虚者忌用子似槟榔腹大形扁取皮酒洗黑豆汤再洗煨用木部槐实即槐角泻风热凉大肠苦寒纯阴入肝经气分疏风热润肝燥凉大肠治烦闷风眩痔血肠风阴疮湿痒明目止泪固齿乌髭杀虫堕胎去单子及五子者铜槌槌碎牛乳拌蒸槐花苦凉入肝大肠血分而凉血治风热目赤赤白泄痢五痔肠风吐崩诸血陈者良木部苦楝子一名金铃子泻湿热治疝杀虫苦寒有小毒能入肝舒筋能导小肠膀胱之热因引心包相火下行通利小便为疝气要药亦治伤寒热狂热厥腹痛心痛杀三虫疗疡疥脾胃虚寒忌之川产良酒蒸去皮取肉去核用用核则槌碎浆水煮一伏时去肉用茴香为使木部蔓荆子轻宣散上部风热辛苦微寒轻浮升散入足太阳阳明厥阴经搜风凉血通利九窍治湿痹拘挛头痛脑鸣目赤齿痛头面风虚之证明目固齿长发泽肌去膜打碎用亦有酒蒸炒用者恶石膏乌头木部石南叶宣去风补肾辛散风苦坚肾补内伤阴衰利筋骨皮毛为治肾虚脚弱风痹要药妇人不可久服令思男关中者佳炙用木部辛夷即木笔花宣散上焦风热辛温轻浮入肺胃气分能助胃中清阳上行通于头脑温中解肌通九窍利关节主治鼻渊鼻塞及头痛面目眩齿痛九窍风热之病然性走窜气虚火盛者忌服去外皮毛微炒用芎为使恶石脂畏黄菖蒲石膏木部郁李仁润燥泻气破血辛苦而甘入脾经气分性降下气行水破血润燥治水肿癃急大肠气滞关格不通用酒能入胆治悸目张不眠然治标之剂多服渗人津液去皮尖蜜浸研木部金樱子涩精固肠酸涩入脾肺肾三经固精秘气治梦泄遗精泄痢便数似榴而小黄赤有刺取半黄去刺核用熬膏亦良木部诃子涩肠敛肺泻气苦以泄气消痰酸以敛肺降火涩以收脱止泻温以开胃调中治冷气腹胀膈气呕逆痰嗽喘急泻痢脱肛肠风崩带开音止渴然苦多酸少虽涩肠而泄气气虚及嗽痢初起者忌服从番舶来番名诃黎勒岭南亦有六棱黑色肉浓者良酒蒸一伏时去核取肉用用肉则去核生用清金行气煨熟温胃固肠木部乌药宣顺气辛温香窜上入脾肺下通肾经能疏胸腹邪逆之气一切病之属气者皆可治气顺则风散故用以治中气中风及膀胱冷气小便频数反胃吐食宿食不消泻痢霍乱女人血凝气滞小儿蛔蛔外如疮疖疥疠皆成于血逆理气亦可治之疗猫犬百病气虚气热者忌用根有车毂纹形如连珠者良酒浸一宿用木部五加皮宣去风湿补壮筋骨辛顺气而化痰苦坚骨而益精温祛风而胜湿逐肌肤之瘀血疗筋骨之拘挛治五缓虚羸阴痿囊湿女子阴痒小儿脚弱明目愈疮酿酒尤良茎青节白花赤皮黄根黑上应五车之精芬香五叶者佳远志为使恶玄参木部椿樗白皮涩肠燥湿苦燥湿寒胜热涩收敛入血分而涩血去肺胃之陈痰治湿热为病泄泻久痢崩带肠风梦遗便数有断下之功去疳樗皮尤良香者为椿肌实而赤嫩其苗可茹臭者为樗肌虚而白主治略同根东引者良去粗皮或醋炙蜜炙用忌肉面木部榆白皮滑利窍甘滑下降入大小肠膀胱经行经脉利诸窍通二便渗湿热滑胎产下有形留着之物治五淋肿满喘咳不眠疗疥癣秃疮消赤肿妒乳有赤白二种去粗皮取白用木部秦皮涩而补明目苦寒色青性涩补肝胆而益肾以能平木故治目疾惊痫以其收涩而寒故治崩带下痢以其涩而补下焦故能益精有子出西土皮有白点渍水碧色书纸不脱者真大戟为使恶吴茱萸木部海桐皮宣祛风湿苦温入血分祛风去湿杀虫能行经络达病所治风蹶顽痹腰膝疼痛疳疥癣目赤牙虫出广南皮白坚韧作索不烂木部蕤仁亦名白补明目甘温入心肝脾三经消风散热益水生光治目赤肿痛烂泪出亦治心腹邪热结气痰痞丛生有刺实如五味圆扁有纹紫赤可食取仁浸去皮尖研用木部密蒙花润肝明目甘而微寒入肝经气血分润肝燥治目中赤脉青盲肤翳赤肿眵泪小儿疳气攻眼产蜀中叶冬不雕其花繁密蒙茸故名拣净酒浸一缩候干蜜拌蒸晒三次木部芙蓉花泻凉血解毒辛平性滑涎粘清肺凉血散热止痛消肿排脓治一切痈疽肿毒有殊功木部山茶花泻凉血甘微辛寒色赤入血分治吐衄肠风麻油调末涂汤火伤用红者为末入童便姜汁酒调服可代郁金木部木槿泻热苦凉活血润燥治肠风泻血痢后热渴作饮服令人得睡川产者治癣疮用根皮木部杉木宣散肿胀辛温去恶气散风毒治香港脚肿痛心腹胀满洗毒疮有赤白二种赤油斑如野鸡者作棺尤贵性直烧炭最发火药木部乌臼木泻热毒苦凉性沉而降利水通肠功胜大戟疗疔肿解砒毒子可作烛木部水杨柳宣行气血苦平痘疮顶陷浆滞不起者用枝煎汤浴之枝煎汁治黄胆木部皂角通关窍搜风辛咸性燥气浮而散入肺大肠经金胜木燥胜风故兼入肝搜风泄热吹之导之则通上下关窍而涌吐痰涎搐鼻立作喷嚏治中风口噤胸痹喉痹服之则除湿去垢消痰破坚杀虫下胎治风湿风癞痰喘肿满坚症囊结涂之则散肿消毒煎膏贴一切痹痛合苍术焚之辟瘟疫湿气一种小如猪牙一种长而枯燥一种肥浓多脂多脂者良去粗皮子弦或蜜炙酥炙绞汁烧灰用柏实为使恶麦冬畏人参苦参皂角刺辛温搜风杀虫功同皂荚但其锋锐能直达患处溃散痈疽治痈毒妒乳风厉恶疮胎衣不下痈疽已溃者禁用孕妇忌之皂角子通大便燥结存性用木部肥皂荚泻热毒辛温除风湿去垢腻疗无名肿毒有奇功木部棕榈涩止血苦能泄热涩可收脱烧黑能止血治吐衄下痢崩带肠风失血过多者初起未可遽用年久败棕尤良木部茶泻热清神消食苦甘微寒下气消食去痰热除烦渴清头目醒昏睡解酒食油腻烧炙之毒利大小便多饮消脂寒胃酒后饮茶引入膀胱肾经患瘕疝水肿空心亦忌之陈细者良粗者损人木部吴茱萸燥去风寒湿宣下气开郁辛苦大热有小毒入足太阴血分少阴厥阴气分润肝燥脾温中下气除湿解郁去痰杀虫开腠理逐风寒治厥阴头痛阴毒腹痛呕逆吞酸痞满噎膈食积泻痢血痹阴疝痔疾肠风香港脚水肿口舌生疮冲脉为病气逆里急性虽热而能引热下行利大肠壅气下产后余血然走气动火昏目发疮血虚有火者禁用陈者良泡去苦烈汁用止呕黄连水炒治疝盐水炒治血醋炒恶丹参硝石木部川椒宣散寒湿燥补火辛热纯阳入肺发汗散寒治风寒咳嗽入脾暖胃燥湿消食除胀治心腹冷痛吐泻痢痰饮水肿入右肾命门补火治肾气上逆阳衰溲数阴汗泄精坚齿明目破血通经除症安蛔杀鬼疰虫鱼毒肺胃素热者忌服秦产名秦椒俗名花椒实稍大蜀产肉浓皮皱为川椒闭口者杀人微炒去汗捣去里面黄壳取红用得盐良使杏仁畏款冬防风附子雄黄麻仁凉水子名椒目苦辛专行水道不行谷道能治水臌除胀定喘及肾虚耳鸣木部胡椒燥快膈消痰辛热纯阳暖胃快膈下气消痰治寒痰食积肠滑冷痢阴毒腹痛胃寒吐水牙齿浮热作痛杀一切鱼肉鳖蕈毒食料宜之嗜之者众多食损肺走气动火发疮痔脏毒齿痛目昏毕澄茄一类二种主治略同木部苏木泻行血解表甘咸辛凉入三阴血分行血去瘀发散表里风气治产后血晕胀满欲死血痛血瘕经闭气壅痈肿朴伤排脓止痛多破血少和血出苏方国交爱亦有忌铁木部沉香重宣调气补阳辛苦性温诸木皆浮而沉香独沉故能下气而坠痰涎能降亦能升气香入脾故能理诸气而调中其色黑体阳故入右肾命门暖精助阳行气不伤气温中不助火治心腹疼痛噤口毒痢症癖邪恶冷风麻痹气痢气淋色黑沉水者良香甜者性平辛辣者热入汤剂磨汁用入丸散纸裹置怀中待燥碾之忌火木部檀香宣理气辛温调脾肺利胸膈去邪恶能引胃气上升进饮食为理气要药木部紫檀重和血咸寒血分之药和荣气消肿毒敷金疮止血定痛木部降真香焚之能降诸真故名宣辟恶止血生肌辛温辟恶气怪异疗伤折金疮止血定痛消肿生肌木部丁香燥暖胃补肾辛温纯阳泄肺温胃大能疗肾壮阳事暖阴户治胃冷壅胀呕哕呃逆癖奔豚腹痛口臭脑疳齿痘疮胃虚灰白不发热证忌用有雌雄二种畏郁金火木部乳香一名熏陆香宣活血伸筋香窜入心苦温补肾辛温通十二经能去风伸筋活血调气托里护心生肌止痛治心腹诸痛口噤耳聋痈疽疮肿产难折伤亦治癫狂出诸番如乳头明透者良性粘难研水飞过用钵坐热水中研之或用灯心同研则易细木部没药宣散瘀定痛苦平入十二经散结气通滞血消肿定痛生肌补心胆虚肝血不足治金疮杖疮恶疮痔漏翳晕目赤产后血气痛破症堕胎出诸南番赤色类于琥珀者良主治与乳香同木部枫脂香即白胶香宣调气血苦平活血解毒止痛生肌治血衄咯血齿痛风疹痈疽金疮外科要药色白微黄能乱乳香功颇相近木部冰片一名龙脑香宣通窃散火辛温香窜善走能散先入肺传于心脾而透骨通诸窍散郁火治惊痫痰迷目赤肤翳耳聋鼻息喉痹舌出骨痛齿痛痘陷产难三虫五痔出南番云是老杉脂以白如冰作梅花片者良木部樟脑宣通窍除湿辛热香窜能于水中发火通关利滞除湿杀虫置鞋中去香港脚熏衣箧辟疰虫以樟木切片浸水煎成升打得法能乱冰片木部苏合香宣通窍辟恶甘温走窜通窍开郁辟一切不正之气杀精鬼出诸番合众香之汁煎成以筋挑起悬丝不断者真木部血竭补和血敛疮甘咸色赤入血分补心包肝血不足专除血痛散瘀生新为和血之圣药治内伤血聚金疮折跌疮口不合止痛生肌性急不可多使引脓出南番色赤以染透指甲者为真单碾用木部阿魏泻消积杀虫辛平入脾胃消肉积杀细虫去臭气解蕈菜自死牛马肉毒治心腹冷痛疟痢传尸疳劳疰虫出西番木脂熬成极臭试取少许安铜器一宿沾处白如银汞者真用钵研细热酒器上熏过入药木部芦荟泻热杀虫大苦大寒功专清热杀虫凉肝明目镇心除烦治小儿惊痫五疳敷齿湿癣吹鼻杀脑疳除鼻痒小儿脾胃虚寒作泻者勿服出波斯国木脂也味苦色绿者真木部胡桐泪泻热杀虫苦能杀虫咸能入胃软坚大寒能除热治咽喉热痛齿风疳瘰结核出凉肃乃胡桐脂入土得斥卤之气结成如小石片木泪状如膏油木部芜夷宣散风湿泻消积杀虫辛散满苦杀虫温燥湿化食祛五脏皮肤肢节风湿心腹积冷症痛鳖瘕痔疮癣小儿惊疳冷痢胃中有虫食即作痛形类榆荚陈久气膻者良木部没石子涩精外用染须苦温入肾须精固气收阴汗乌须发出大食诸番颗小纹细者佳炒研用虫食成孔者拣去忌铜铁器木部卫矛一名鬼箭羽泻破血苦寒破陈血通经落胎杀虫祛祟干有三羽叶似野茶酥炙用木部漆泻破血消积杀虫辛温有毒功专行血杀虫削年深坚结之积滞破日久凝结之瘀血续筋骨绝伤治传尸劳瘵瘕疝蛔虫炒令烟尽入药或烧存性用半夏为使畏川椒紫苏鸡子蟹木部巴豆大燥大泻辛热有大毒生勐而熟少缓可升可降能止能行开窍宣滞去脏腑沉寒最为斩关夺门之将破痰癖血瘕气痞食积生冷硬物所伤大腹水肿泻痢惊痫口耳聋牙痛喉痹其毒性又能解毒杀虫疗疮疡蛇蝎诸毒峻用大可劫病微用亦可和中通经烂胎一名刚子或用谷用仁用油生用炒用醋煮烧存性用研去油名巴豆霜芫花为使畏大黄黄连凉水得火良巴豆油作纸拈燃火吹息或熏鼻或刺喉能行恶涎恶血治中风中恶痰厥气厥喉痹不通一切急病木部大风子燥痰外用治疮辛热有毒取油治疮癣疥癞有杀虫劫毒之功出南番子中有仁白色久则油黄不可用入丸药压去油木部荆沥宣通经络滑痰泻热甘平除风热化痰涎开经络行血气治中风失音惊痫痰迷眩晕烦闷消渴热痢为去风化痰妙药气虚食少者忌之牡荆俗名黄荆截取尺余架砖上中间火炙两头承取汁用木部竹沥泻火滑痰润燥甘寒而滑消风降火润燥行痰养血益阴利窍明目治中风口噤痰迷大热风痉癫狂烦闷消渴血虚自汗然寒胃滑肠有寒湿者勿服竹类甚多淡行肉薄节间有粉多汁而甘最良竹坚而节促皮白如霜苦竹本粗叶大笋味苦入药惟此三种功用略同竹茹即刮取青皮竹沥如取荆沥法姜汁为使笋尖发痘疮木部竹茹泻上焦烦热凉血甘而微寒开胃土之郁清肺金之燥凉血除热治上焦烦热温气寒热噎膈呕逆吐血衄血肺痿惊痫崩中胎动木部淡竹叶泻上焦烦热辛淡甘寒凉心暖脾消痰止渴除上焦风邪烦热咳逆喘促呕哕吐血中风失音小儿惊痫竹生一年以上者嫩而有力木部天竹黄泻热豁痰凉心甘而微寒凉心经去风热利窍豁痰镇肝明目功同竹沥而性和缓无寒滑之患治大人中风不语小儿客忤惊痫为尤宜出南海大竹之津气结成片片如竹节者真木部雷丸泻消积杀虫苦寒有小毒入胃大肠经功专消积杀虫竹之余气得霹雳而生故名大小如栗竹刀刮去黑皮甘草水浸一宿酒拌蒸或炮用浓朴芫花为使恶葛根木部赤柽柳一名西河柳宣解毒能使疹毒外出末服四钱治痧疹不出喘嗽闷乱沙糖调服治疹后痢果部大枣补脾胃润心肺和百药甘油脾经血分药补中益气滋脾土润心肺调营卫缓阴血生津液悦颜色通九窍助十二经和百药伤寒及补剂加用之以发脾胃升腾之气多食损齿中满证忌之北产肥润者良杀乌附毒忌葱鱼同食果部桃仁泻破血润燥苦平微甘厥阴血分药苦以泄血滞甘以缓肝气新血通大肠血秘治热入血室血燥血痞损伤积血血痢经闭咳逆上气皮肤血热燥痒蓄血发热如狂血不足者禁用行血连皮尖生用润燥去皮尖炒用俱研碎或烧存性用双仁者有毒不可食香附为使桃花苦平下宿水除痰饮消积聚利二便疗风狂桃叶能发汗果部杏仁泻肺解肌润燥下气辛苦甘温而利泻肺解肌除风散寒降气行痰润燥消积通大肠气秘治时行头痛上焦风燥咳逆上气烦热喘促有小毒能杀虫治疮制狗毒毒肺虚而咳者禁用去皮尖炒研发散连皮尖研双仁者杀人得火良恶黄黄芩葛根果部乌梅涩肠敛肺酸涩而温脾肺血分之果敛肺涩肠涌痰消肿清热解毒生津止渴醒酒杀虫治久咳泻痢瘴疟霍乱吐逆反胃劳热骨蒸安蛔厥去黑痣蚀恶肉多食损齿伤筋白梅功用略同治痰厥僵仆牙关紧闭惊痫喉痹敷乳痈肿毒刺入肉中青梅薰黑为乌梅盐渍为白梅果部栗补肾咸温浓肠胃补肾气果部陈皮能燥能宣有补有泻可升可降辛能散苦能燥能泻温能补能和同补药则补泻药则泻升药则升降药则降为脾肺气分之药调中快膈导滞消痰利水破症宣通五脏统治百病皆取其理气燥湿之功多服久服损人元气入补养药则留白入下气消痰药则去白去白名橘红兼能除寒发表核治疝痛叶散乳痈广中陈久者良故名陈皮治痰咳童便浸晒治痰积姜汁炒治下焦盐水炒去核皮炒用果部青皮泻肝破气散积辛苦而温色青气烈入肝胆气分疏肝泻肺破滞削坚除痰消痞治肝气郁积胁痛多怒久疟结癖疟痛乳肿最能发汗有汗及气虚人禁用橘之青而未黄者醋炒用果部柿干润肺涩肠宁嗽甘平性涩脾肺血分之药健脾涩汤润肺宁嗽而消宿血治肺痿热咳咯血反胃肠风痔漏忌蟹柿霜乃其精液生津化痰清上焦心肺之热为尤佳治咽喉口舌疮痈柿蒂止呃逆果部木瓜补和脾舒筋涩敛肺酸涩而温入脾肺血分敛肺和胃理脾伐肝化食止渴气脱能收气滞能和调营卫利筋骨去湿热消水胀治霍乱转筋泻痢香港脚腰足无力多食损齿骨病癃闭陈者良忌铁果部山查查古字作楂泻滞气消积散瘀化痰酸甘咸温健脾行气散瘀化痰消食磨积发小儿痘疹止儿枕作痛多食令人嘈烦易饥反伐脾胃生发之气有大小二种小者入药一名棠球子去皮核用果部梨润肠泻火清热甘微酸寒润肺凉心消痰降火止渴解酒利大小肠治伤寒发热热嗽痰喘中风失音切片贴汤火伤多食冷利脾虚泄泻及乳妇血虚人忌之捣汁用熬膏亦良果部枇杷叶泻肺降火苦平清肺和胃而降气气下则火降痰消治热咳呕逆口渴叶湿重一两干重三钱为气足拭净毛治胃病姜汁炙治肺病蜜炙果部橄榄宣清肺甘涩而温肺胃之果清咽生津除烦醒酒解河豚毒及鱼骨鲠核烧灰敷疰疳良果部白果一名银杏涩敛肺去痰甘苦而温性涩而收熟食温肺益气定痰哮敛喘嗽缩小便止带浊生食降痰解酒消毒杀虫多食则收涩太过令人壅气胪胀小儿发惊动疳浆泽手面浣油腻果部石榴皮涩肠外用染须酸涩而温能涩肠止泻痢下血崩带脱肛浸水汁黑如墨乌须方绿云油中用之勿犯铁器果部枳子一名木蜜润解酒甘平止渴除烦润五脏解酒毒俗名鸡距以实拳曲如鸡距蜀唿为棘枸经霜黄赤甚甘其叶入酒酒化为水果部胡桃补命门肉润皮涩味甘气热皮涩肉润皮汁青黑属水入肾通命门利三焦温肺润肠补气养血佐补骨脂一木一火大补下焦三焦通利故上而虚寒喘嗽下而腰脚虚痛内而心腹诸痛外而疮肿诸毒皆可除也然动风痰助肾火有痰火积热者少服油者有毒故杀虫治疮壳外青皮压油乌髭发润燥养血去皮用敛涩连皮用果部龙眼肉补心脾甘温归脾益脾长智养心补血故归脾汤用之治思虑劳心脾及汤风下血果部荔枝核宣散寒湿甘涩而温入肝肾散滞气辟寒邪治胃脘痛妇人血气痛其实双结核似睾丸故治疝卵肿有述类象形之义壳发痘疮烧存性用荔枝连壳研止呃逆果部榧实润肺甘涩润肺杀虫果部海松子润燥甘温润肺温胃散水除风治咳嗽虚秘出辽东云南松须五鬣果部落花生补脾润肺辛能润肺香能舒脾果中佳品出闽广藤生花落地而结实故名炒食果部莲子补脾涩肠固精甘温而涩脾之果也脾者黄宫故能交水火而媾心肾安靖上下君相火邪益十二经脉血气涩精气浓肠胃除寒热治脾泄久痢白浊梦遗女人崩带及诸血病大便燥者勿服去心皮蒸熟焙干用得茯苓山药白术枸杞良黑而沉水者为石莲清心除烦开胃进食专治噤口痢淋浊诸证莲心为末米饮下疗产后血竭果部莲蕊须涩精甘温而涩精心通肾益血固精乌须黑发止梦泄遗精吐崩诸血略与莲子同功果部藕凉血散瘀涩平解热毒消瘀血止吐衄淋痢一切血证藕生甘寒凉血散瘀止渴除烦解酒毒蟹毒煮熟甘温益胃补心止泻止怒久服令人欢生捣罨金疮伤折熟捣涂坼裂冻疮澄粉亦佳安神益胃果部荷叶轻宣升阳散瘀苦平其色青其形仰其中空其象震感少阳甲胆之气烧饭合药裨助脾胃而升发阳气痘疮倒者用此发之能散瘀血留好血治吐衄崩淋损伤产瘀一切血证洗肾囊风果部芡实一名鸡头子补脾涩精甘涩固肾益精补脾去湿治泄泻带浊小便不禁梦遗滑精腰漆瘀痛蒸熟捣粉用涩精药或连壳用果部甘蔗补脾润燥甘寒和中助脾除热润燥止渴消痰解酒毒利二便治呕哕反胃大便燥结果部荸荠一名凫茈一名乌芋一名地栗补中泻热消食甘微寒滑益气安中开胃消食除胸中实热治五种噎膈消渴黄胆血证蛊毒能毁铜果部菱俗名菱角一名芰泻解暑止渴甘寒安中消暑止渴解酒有两角三角四角老嫩之殊果部西瓜泻暑甘寒解暑除烦利便醒酒名天生白虎汤谷菜部粳米粳硬也补脾清肺甘凉得天地中和之气和胃补中色白入肺除烦清热煮汁止渴粳乃稻之总名有早中晚三收晚者得金气多性凉尤能清热陈廪米冲淡可以养胃煮汁煎药亦取其调肠胃利小便去湿热除烦渴之功谷菜部糯米糯懦也本草名稻米按诗黍稷稻粱禾麻菽麦名八此稻与禾所以有异乎补温脾肺甘温补脾肺虚寒坚大便缩小便收自汗发痘疮然性粘滞病患及小儿忌之谷菜部谷芽健脾消食甘温开胃快脾下气和中消食化积炒用谷菜部大麦芽开胃健脾行气消积咸温能助胃气上行而资健运补脾宽肠和中下气消食除胀散结祛痰化一切米面果食积通乳下胎久服消肾气炒用豆蔻砂仁乌梅木瓜芍药五味为使谷菜部小麦补味甘微寒养心除烦利溲止血面粉甘温补虚养气助五脏浓肠胃然能壅气作渴助湿发热陈者良浮小麦咸凉止虚汗盗汗劳热骨蒸麦麸醋拌蒸能散血止痛熨腰脚折伤风湿痹痛寒湿香港脚互易至汗出良谷菜部稷补和中甘平益气和中宣脾利胃谷菜部粟补肾甘咸微寒养肾益气治胃热消渴止霍乱利二便即粱米有青黄赤白黑诸色陈者良谷菜部荞麦泻利肠下气甘寒降气宽肠胃沉积泄痢带浊敷痘疮溃烂汤火灼伤脾胃虚寒人勿服谷菜部黑大豆补肾解毒甘寒色黑属水似肾肾之谷也故能补肾镇心明目利水下气散热祛风活血解毒消肿止痛捣涂一切肿毒煮食稀痘疮紧小者良畏五参龙胆猪肉忌浓朴得前胡杏仁牡蛎石蜜诸胆汁良谷菜部赤小豆通行水散血十剂作燥甘酸色赤心之谷也性下行通小肠利小便行水散血消肿排脓清热解毒治泻痢香港脚敷一切疮疽止渴解酒通乳下胎然渗津液久服令人枯瘦谷菜部绿豆泻热解毒甘寒行十二经清热解毒利小便止消渴治泻痢连皮用粉扑痘疮溃烂良谷菜部白扁豆补脾除湿消暑甘温腥香色白微黄脾之谷也调脾暖胃通利三焦降浊升清消暑除湿止渴止泻专治中宫之病解酒毒河豚毒多食壅气子粗圆色白者入药连皮炒研用亦有浸去皮及生用者谷菜部淡豆豉宣解表除烦苦泄肺寒胜热发汗解肌调中下气治伤寒头痛烦躁满闷懊不眠发斑呕逆血痢温疟造淡豉法用黑大豆水浸一宿淘净蒸熟摊匀蒿复候上黄衣取晒簸净水拌干湿得所安瓮中筑实桑叶浓盖泥封晒七日取出曝一时又水拌入瓮如此七次再蒸去火气瓮收用谷菜部刀豆宣下气甘平温中止呃胜于柿蒂谷菜部胡麻即芝麻一名巨胜子种出大宛故曰胡麻补肝肾润五脏清肠甘平补肺气益肝肾润五脏填精髓坚筋骨明耳目耐饥渴乌髭发利大小肠逐风湿气凉血解毒生嚼敷小儿头疮麻油滑胎疗疮熬膏多用之皮肉俱黑者良栗色者名鳖虱胡麻更佳九蒸九晒可以服食谷菜部大麻仁大麻即作布之麻俗作火麻润燥滑肠甘平滑利脾胃大肠之药缓脾润燥治阳明病胃热汗多而便难破积血利小便通乳催生又木谷也亦能治风极难去壳帛裹置沸汤待冷悬井中一夜晒干就新瓦上去壳捣用畏茯芩白薇牡蛎谷菜部薏苡仁补脾胃通行水甘淡微寒而属土阳明药也甘益胃土胜水淡渗湿泻水所以益土故健脾治水肿湿痹香港脚疝气泄痢热淋益土所以生金故补肺清热治肺痿肺痛咳吐脓血扶土所以抑木故治风热筋急拘挛但其力和缓用之须倍于他药杀蛔堕胎炒熟微研谷菜部御米壳即罂粟壳涩肠敛肺固肾酸涩微寒敛肺涩肠而固肾治久嗽泻痢遗精脱肛心腹筋骨诸痛嗽痢初起者忌用一名丽春花红黄紫白艳丽可爱凡使壳洗去蒂及筋膜取薄皮醋炒或蜜炒用得醋乌梅陈皮良罂中有米极细甘寒润燥煮粥食治反胃谷菜部神曲宣行气化痰消食辛散气甘调中温开胃化水谷消积滞治痰逆症结泻痢胀满回乳下胎亦治目病造曲法以五月五日六月六日用白面百斤赤豆末杏仁泥青蒿苍耳红蓼汁各三升以配青龙白虎朱雀玄武蛇勾陈六神通和作饼生黄衣晒收陈者良炒用谷菜部红曲宣破血燥消食甘温色赤入营而破血燥胃消食活血和血治赤白下痢跌打损伤产后恶露不尽红入米心陈久者良谷菜部醋一名苦酒散瘀敛气消痈肿酸温散瘀解毒下气消食开胃气散水气治心腹血气痛产后血晕症结痰癖疸黄痈肿口舌生疮损伤积血谷鱼肉菜蕈诸虫毒多食伤筋米造陈久者良谷菜部酒宣行药势辛者能散苦者能降甘者居中而缓浓者热而毒淡者利小便用为响导可以通行一身之表引药至极高之分热饮伤肺温饮和中少饮则和血行气壮神御寒遣兴消愁辟邪逐秽暖水藏行药势过饮则伤神耗血损胃灼精动火生痰发怒助欲致生湿热诸病醇而无灰陈久者良畏枳葛花赤豆花绿豆粉咸卤谷菜部韭补阳散瘀辛温微酸肝之菜也入血分而行气归心益胃助肾补阳除胃热充肺气散瘀血逐停痰治吐衄损伤一切血病噎膈反胃解药毒食毒狂犬蛇虫毒多食昏神忌蜜牛肉韭子辛甘而温补肝肾助命门暖腰膝治筋痿遗尿泄精溺血白带白淫蒸曝炒研用谷菜部葱轻发表和里宣通阳活血生辛散熟甘温外实中空肺之菜也肺主皮毛其合阳明故发汗解肌以通上下阳气益目睛利耳鸣通二便治伤寒头痛时疾热狂阴毒腹痛气通则血活故治吐血衄血便血痢血折伤血出乳痈风痹通乳安胎通气故能解毒杀药毒鱼肉毒蚯蚓毒犬毒诸物皆宜故曰菜伯又曰和事草取白连须用亦有用青者同蜜食杀人同枣食令人病谷菜部大蒜张骞使西域始得种入中国故一名葫宣通窍辟恶辛温开胃健脾通五脏达诸窍去寒湿解暑气辟瘟疫消痈肿破症积化肉食杀蛇虫蛊毒治中暑不醒鼻衄不止关格不通敷脐能达下焦消水利大小便切片灼艾灸一切痈疽恶疮肿核独头者尤良然其气熏臭多食生痰动火散气耗血损目昏神忌蜜谷菜部薤一名子音叫滑利窍助阳辛苦滑温调中助阳散血生肌泄下焦大肠气滞治泄痢下重胸痹刺痛肺气喘急安胎利产涂汤火伤叶似韭而中空根如蒜取白用忌牛肉谷菜部胡荽宣发痘疹辟恶气辛温香窜内通心脾外达四肢辟一切不正之气痧疹痘疮不出煎酒喷之谷菜部生姜宣散寒发表止呕开痰辛温行阳分而祛寒发表宣肺气而解郁调中畅胃口而开痰下食治伤寒头痛伤风鼻塞咳逆呕哕胸壅痰膈寒痛湿泻消水气行血痹通神明去秽恶救暴卒疗狐臭搽冻耳杀半夏南星菌蕈野禽毒辟雾露山岚瘴气捣汁和黄明胶熬贴风湿痹痛久食兼酒则患目发痔疮痈人忌食姜皮辛凉和脾行水治浮肿胀满秦椒为使恶黄连黄芩夜明砂谷菜部干姜黑姜燥回阳宣通脉生用辛温逐寒邪而发表炮则辛苦大热除胃冷而守中温经止血定呕消痰去脏腑沉寒痼冷能去恶生新使阳生阴长故吐衄下血有阴无阳者宜之亦能引血药入气分而生血故血虚发热产后大热者宜之引以黑附能入肾而祛寒湿能回脉绝无阳同五味利肺气而治寒嗽燥脾湿而补脾通心助阳而补心气开五脏六腑通四肢关节宣诸脉络治冷痹寒痞反胃下利多用损阴耗气孕妇忌之母姜晒干者为干姜炮黑为黑姜谷菜部山药古名薯蓣补脾肺涩精气色白入肺味甘归脾入脾肺二经补其不足清其虚热固肠胃润皮毛化痰涎止泻痢肺为肾母故又益肾强阴治虚损劳伤脾为心子故又益心气治健忘遗精生捣敷痈疮消肿硬色白而坚者入药谷菜部百合润肺止嗽甘平润肺宁心清热止嗽益气调中止涕泪利二便治浮肿胪胀痞满寒热疮肿乳痈伤寒百合病花白者入药谷菜部莱菔俗作萝卜宣行气化痰消食辛甘属土生食升气熟食降气宽中化痰散瘀消食治吐血衄血咳嗽吞酸利二便解酒毒制面毒豆腐积生捣治噤口痢止消渴涂跌打汤火伤多食渗血故白人髭发莱菔子辛入肺甘走脾长于利气生能升熟能降升则吐风痰散风寒宽胸膈发疮疹降则定痰喘咳嗽调下痢后重止内痛炒用谷菜部白芥子宣利气豁痰辛温入肺通行经络温中开胃发汗散寒利气豁痰消肿止痛治咳嗽反胃痹木香港脚筋骨诸病久嗽肺虚人禁用北产者良煎汤不可过熟熟则力减芥菜子豁痰利气主治略同谷菜部蔓菁子即芜菁泻热利水明目苦辛泻热解毒利水明目治黄胆腹胀症瘕积聚小儿血痢一切疮疽敷蜘蛛咬毒根捣敷阴囊肿大如斗末服解酒毒和芸苔根捣汁鸡子清调涂诸热毒谷菜部芸薹宣散血消肿辛温散血消肿捣贴乳痈丹毒动疾发疮即油菜子与叶同功治产难谷菜部马齿苋一名九头狮子草泻热散血酸寒散血解毒祛风杀虫治诸淋疳痢血癖恶疮小儿丹毒利肠滑产叶如马齿有大小二种小者入药性至难燥去茎用谷菜部甜瓜蒂宣涌吐与淡豆豉赤小豆并为吐药苦寒阳明吐药能吐风热痰涎上隔宿食治风眩头痛懊不眠癫痫喉痹头目湿气水肿黄胆湿热诸病上部无实邪者禁用谷菜部冬瓜又名白瓜泻热补脾寒泻热甘益脾利二便消水肿止消渴散热毒痈肿子补肝明目谷菜部丝瓜泻热凉血宣通经络甘平凉血解毒除风化痰通经络行血脉消浮肿稀痘疮治肠风崩漏疝痔痈疽滑肠下乳谷菜部茄根泻散血消肿散血消肿煮汁渍冻疮茄子甘寒散血宽肠动风发病金石水土部金重镇心肝定郁悸辛平有毒金制木重镇怯故镇心肝安魂魄治惊痫风热肝胆之病丸散用箔为衣煎剂加入药煮畏铅水银金石水土部银功用略同金石水土部铜绿即铜青宣去风痰酸平微毒治风烂泪眼恶疮疳疮妇人血气心痛吐风痰合金疮止血杀虫用醋制铜刮用金石水土部自然铜重续筋骨辛平主折伤续筋骨散瘀止痛产铜坑中火醋淬七次细研甘草水飞用金石水土部铅重坠痰解毒甘寒属肾禀壬癸之气水中之金金丹之母八石之祖安神解毒坠痰杀虫乌须明目铅丹咸寒沉重味兼盐矾内用坠痰去怯消积杀虫治惊疳疟痢外用解热拔毒去瘀长肉熬膏必用之药铅粉主治略同金石水土部铁重坠痰镇惊辛平重坠镇心平肝定惊疗狂消痈解毒诸药多忌之畏磁石皂荚时砧上打落者名铁落如尘飞起者名铁精器物生衣者名铁锈盐醋浸出者名铁华针砂消水肿黄胆散瘿瘤乌髭发金石水土部密陀僧重镇惊劫痰消积辛咸小毒感银铅之气而结坠痰镇惊止血散肿消积杀虫疗肿毒愈冻疮解狐臭染髭须出银坑难得今用者乃倾银底入药煮一伏时金石水土部丹砂重镇心定惊泻热体阳性阴味甘而凉色赤属火泻心经邪热镇心清肝明目发汗定惊祛风辟邪解毒止渴安胎辰产明如箭镞者良细研水飞三次用恶磁石畏盐水忌一切血金石水土部水银重外用杀虫辛寒阴毒功专杀虫治疮疥虮虱解金银铜锡毒堕胎绝孕从丹砂烧而出畏磁石砒霜得铅则凝得硫则结并枣肉入唾研则碎散失在地者以花椒茶末收之金石水土部轻粉燥劫痰涎外用杀虫辛冷杀虫治疮劫痰消积善入经络螈药多用之不可过服常用土茯苓黄连黑铅铁浆陈酱能制其毒金石水土部空青重明目甘酸而寒益肝明目通窍利水产铜坑中大块中空有水者良金石水土部云母补中甘平属金色白入肺下气补中坚肌续绝治劳伤疟痢疮肿痈疽有五色以色白光莹者为上古人亦有炼服者使泽泻恶羊肉金石水土部石膏体重泻火气轻解肌甘辛而淡体重而降足阳明经大寒之药色白入肺兼入三焦寒能清热降火辛能发汗解肌甘能缓脾益气生津止渴治伤寒郁结无汗阳明头痛发热恶寒日晡潮热肌肉壮热小便赤浊大渴引饮中暑自汗舌焦牙痛又胃主肌肉肺主皮毛为发斑发疹之要品但用之甚少则难见功然能寒胃胃弱血虚及病邪未入阳明者禁用亦名寒水石莹白者良研细甘草水飞用近人因其寒或用火则不伤胃味淡难出若入煎剂须先煮数十沸鸡子为使忌巴豆铁金石水土部滑石滑利窍通行水体重泻火气轻解肌滑利窍淡渗湿甘益气补脾胃寒泻热降心火色白入肺上开腠理而发表下走膀胱而行水通六腑九窍津液为足太阳经本药治中暑积热呕吐烦渴黄胆水肿香港脚淋闭水泻热痢吐血衄血诸疮肿毒为荡热除湿之要剂消暑散结通乳滑胎白而润者良石苇为使宜甘草金石水土部朴硝芒硝朴硝即皮硝大泻润燥软坚辛能润燥咸能软坚苦能下泄大寒能除热朴硝酷涩性急芒硝经炼稍缓能荡涤三焦肠胃实热推陈致新治阳强之病伤寒疫痢积聚结癖留血停痰黄胆淋闭瘰疮肿目赤障翳通经堕胎硝能柔五金化七十二种石为水生于卤地刮取煎炼在底者为朴硝在上有芒者为芒硝有牙者为马牙硝置风日中消尽水气轻白如粉为风化硝大黄为使金石水土部元明粉泻热润燥软坚辛甘而冷去胃中之实热荡肠中之宿垢润燥破结消肿明目朴硝煎化用莱菔煮再用甘草煎入罐火以去其咸寒之性阴中有阳性稍和缓大抵用代朴硝若胃虚无实热者禁用俱忌苦参金石水土部太阴玄精石泻热补阴太阴之精咸寒而降治上盛下虚救阴助阳有扶危拯逆之功出解池通泰积盐处咸卤所结青白莹彻片皆六棱者良今世用者多是绛石金石水土部赤石脂重涩固大小肠甘而温故益气生肌而调中酸而涩故收湿止血而固下疗肠癖泄痢崩带遗精痈痔溃疡收口长肉催生下胞细腻粘舌者良赤入血分白入气分研粉水飞用恶芫花畏大黄金石水土部禹余粮重涩固下甘平性涩手足阳明血分重剂治咳逆下痢血闭血崩能固下又能催生石中黄粉生于池泽无砂者良牡丹为使金石水土部浮石一名海石泻火软坚咸润下寒降火色白体轻入肺清其上源止渴止嗽通淋软坚除上焦痰热消瘿瘤结核水沫日久结成海中者味咸更良金石水土部硼砂润生津去痰热甘微咸凉色白质轻故除上焦胸膈之痰热生津止嗽治喉痹口齿诸病能金而去垢腻故治噎膈积块结核肉目翳骨哽出西番者白如明矾出南番者黄如桃胶能制汞哑铜金石水土部砂泻消肉积咸苦辛热有毒消食破瘀治噎膈症瘕去目翳肉暖子宫助阳道出西戎乃卤液结成状如盐块置冷湿处即化白净者良水飞过醋煮干如霜用忌羊血金石水土部磁石重补肾辛咸色黑属水能引肺金之气入肾补肾益精除烦祛热通耳明目治羸弱周痹骨节酸痛惊痫肿核误吞针铁止金疮血色黑能吸铁者真火醋淬碾末水飞或醋煮三日夜用柴胡为使杀铁消金恶牡丹金石水土部礞石重泻痰甘威有毒体重沉坠色青入肝制以硝石能平肝下气为治惊利痰之圣药气弱脾虚者禁用坚细青黑中有白星点硝石礞石等分打碎拌匀入坩锅至硝尽石色如金为度如无金星者不入药研末水飞去硝毒用金石水土部代赭石重镇虚逆养阴血苦寒养血气平血热入肝与心包专治二经血分之病吐衄崩带胎动产难小儿慢惊金疮长肉红醋淬水飞用干姜为使畏雄附金石水土部花蕊石涩止血酸涩气平专入肝经血分能化瘀血为水止金疮出血下死胎胞衣出陕华代地体坚色黄研水飞用金石水土部炉甘石燥温治目疾甘温阳明胃经药受金银之气金胜木燥胜湿故止血消肿收湿除烂退赤去翳为目疾要药产金银坑中金银之苗也状如羊脂松似石脂能点赤铜为黄红童便淬七次研粉水飞用金石水土部阳起石重补肾命咸温补右肾命门治阴痿精乏子宫虚冷腰膝冷痹水肿症瘕出齐州阳起山云母根也虽大雪遍境此山独无以云头雨脚鹭鸶毛色白滋润者良火醋淬七次研粉水飞用亦有用烧酒樟脑升炼取粉者桑螵蛸为使恶泽泻菌桂畏菟丝子忌羊血金石水土部钟乳补阳甘温阳明气分药木石之精强阴益阳通百节利九窍补虚劳下乳汁服之令人阳气暴充饮食倍进形体壮盛然其性悍须命门真火衰者可偶用之若借以恣欲多服久服不免淋浊痈疽之患出洞穴中石液凝成下垂如冰柱通中轻薄如鹅翎管碎之如爪甲光明者真炼合各如本方蛇床为使恶牡丹紫石英忌参术羊肉葱蒜胡荽金石水土部白石英重润肺甘辛微温肺大肠经气分之药润以去燥利小便实大肠治肺痿吐脓咳逆上气但系石类祗可暂用白如水晶者良金石水土部紫石英重镇心润补肝甘平性温而补重以去怯湿以去枯入心肝血分故心神不安肝血不足女子血海虚寒不孕者宜之色深紫莹彻五棱火醋淬七次研末水飞用二英俱畏附子恶黄连金石水土部雄黄重解毒杀虫辛温有毒得正阳之气入肝经气分搜肝强脾散百节大风杀百毒辟鬼魅治惊痫痰涎头痛眩晕暑疟痢泄泻积聚又能化血为水燥湿杀虫治劳疳疮疥蛇伤赤似鸡冠明彻不臭重三五两者良醋浸入莱菔汁煮干用生山阴者名雌黄功用略同劣者名熏黄烧之则臭只堪熏疮疥杀虫虱金石水土部石硫黄燥补阳杀虫味酸有毒大热纯阳补命门真火不足性虽热而疏利大肠与燥涩者不同若阳气暴绝阳毒伤寒久患寒泻脾胃虚寒命欲垂尽者用之亦救危妙药也治寒痹冷癖足寒无力老人虚秘妇人阴蚀小儿慢惊暖精壮阳杀虫疗疮辟鬼魅化五金能干汞番舶者良取色黄坚如石者以莱菔剜空入硫合定糠火煨熟去其臭气以紫背浮萍煮过消其火毒以皂荚汤淘其黑浆一法绢袋盛酒煮三日夜一法入猪大肠烂煮三时用畏细辛诸血醋土硫黄辛热腥臭只可入疮药不可服饵金石水土部石蟹重泻明目咸寒治青盲目翳天行热疾解一切金石药毒醋磨敷痈肿出南海身全是蟹而质石也细研水飞用金石水土部无名异重和血行伤咸入血甘补血治金疮折伤痈疽肿毒止痛生肌生川广小黑石子也一包数百枚金石水土部石重燥祛寒积辛热有大毒治坚癖痼冷寒湿风痹有疮白数种火烧但解散不能脱其坚置水不冻者真恶羊血金石水土部砒石大燥劫痰辛苦而咸大热大毒砒霜尤烈专能燥痰可作吐药疗风痰在胸膈截疟除哮外用蚀败肉杀虫枯痔出信州故名信石衡州次之锡之苗也生者名砒黄炼者名砒霜畏绿豆冷水羊血金石水土部石灰重燥湿止血生肌辛温性烈能坚物散血定痛生肌止金疮血杀疮虫蚀恶肉无瘢疵解酒酸内用止泻痢崩带收阴挺脱肛消积聚结核风化者良圹灰火毒已出主顽疮脓水淋漓敛口尤妙金石水土部白矾涩燥湿坠痰酸咸而寒性涩而收燥湿追涎化痰坠浊解毒生津除风杀虫止血定痛通大小便蚀恶肉生好肉除痼热在骨髓治惊痫黄胆血痛喉痹齿痛风眼鼻中息肉崩带脱肛阴蚀阴挺疔肿痈疽瘰疥癣虎犬蛇虫咬伤多服损心肺伤骨取洁白光莹者用又法以火地酒水于上取矾布地以盘复之四面灰拥一日夜矾飞盘上扫收之为矾精未尽者更如前法再以陈苦酒化之名矾华七日可用百日弥佳甘草为使畏麻黄恶牡蛎金石水土部胆矾一名石胆宣吐风痰涩敛咳逆酸涩辛寒入少阳胆经性敛而能上行涌吐风热痰诞发散风木相火治喉痹咳逆痉痫崩淋能杀虫治牙虫疮毒阴蚀产铜坑中乃铜之精液磨铁作铜色者真形似空青鸭嘴色为上畏桂芫花辛夷白薇金石水土部皂矾一名绿矾涩燥湿化痰酸涌涩收燥湿化痰解毒杀虫之功与石矾同而力差缓主治略同白矾利小便消食积散喉痹深青莹净者良赤用金石水土部青盐即戎盐补肾泻血热甘咸而寒入肾经助水脏平血热治目痛赤涩吐血溺血齿舌出血坚骨固齿明目乌须余同食盐出西羌不假煎炼方棱明莹色青者良金石水土部食盐泻热润燥补心通二便宣引吐咸甘辛寒咸润下故通大小便咸走血而寒胜热故治目赤痈肿血热热疾咸补心故治心虚咸入肾而主骨故坚肌骨治骨病齿痛咸润燥而辛泄肺故治痰饮喘逆咸软坚故治结核积聚又能涌吐醒酒解毒杀虫定痛止痒多食伤肺走血渗津发渴凡血病哮喘水肿消渴人为大忌金石水土部急流水通性速而趋下通二便风痹药宜之金石水土部逆流回澜水宣性逆而倒上中风卒厥宣痰饮之药宜之金石水土部甘澜水补用流水以瓢扬万遍亦曰劳水水性咸而重劳之则甘而轻仲景用煎伤寒劳伤等药取其不助肾气而益脾胃也金石水土部井泉水补将旦首汲曰井华水出瓮未放曰无根水无时初出曰新汲水解热闷烦渴煎补阴之药宜之金石水土部百沸汤宣助阳气助阳气行经络金石水土部阴阳水一名生熟水宣和阴阳治霍乱吐泻有神功以沸汤半钟井水半钟和服金石水土部黄荠水宣涌吐酸咸吐痰饮宿食酸苦涌泄为阴也金石水土部露水润肺甘平止消渴宜煎润肺之药秋露造酒最清冽百花上露令人好颜色金石水土部腊雪水泻热甘寒治时行瘟疫宜煎伤寒火之药抹痱良金石水土部冰泻热甘寒太阴之精水极似土伤寒阳毒热甚昏迷者以一块置膻中良解烧酒毒金石水土部地浆泻热解毒甘寒治泻痢冷热赤白腹内热毒绞痛解一切鱼肉菜果药物诸菌毒及虫蜞入腹中卒死者以新水沃黄土搅浊再澄清用金石水土部孩儿茶泻热生津涩收湿苦涩清上膈热化痰生津止血收湿定痛生肌涂金疮口疮阴疳痔肿出南番云是细茶末纳竹筒埋土中日久取出捣汁熬成块小润泽者上大而枯者次之金石水土部百草霜轻止血消积辛温止血消积治诸血病伤寒阳毒发斑疸膈疟痢咽喉口舌白秃诸疮灶突上烟煤金石水土部墨辛温止血生肌飞丝尘芒入目浓磨点之点鼻止衄猪胆汁磨涂诸痈肿酒磨服治胞不下金石水土部伏龙肝重调中止血燥湿消肿辛温调中止血去湿消肿治咳逆反胃吐衄崩带尿血遗精肠风痈肿脐疮丹毒催生下胎斧心多年黄土一云灶额内火气积久结成如石外赤中黄研细水飞用金石水土部碱一作碱泻磨积去垢辛苦涩温消食磨积去垢除痰治反胃噎膈点痣疣赘发面浣衣用之取蓼蒿之属浸晒烧灰以原水淋汁每百斤入粉面二三斤则凝定如石禽兽部鸡补属巽属木其肉甘温补虚温中鸡冠居清高之分其血乃精华所聚雄而丹者属阳故治中恶惊忤本乎天者亲上故涂口眼斜用老者取其阳气充足也能食百虫故治蜈蚣蚯蚓蜘蛛咬毒鸡子甘平镇心安五脏益气补血清咽开音散热定惊止嗽止痢利产安胎多食令人滞闷哺雏蛋壳细研麻油调搽痘毒神效鸡肫皮甘平性涩鸡之脾也能消水谷除热止烦通小肠膀胱治泻痢便数遗溺溺血崩带肠风膈消反胃小儿食疟男用雌女用雄鸡矢醴微寒下气消积利大小便内经用治膨胀禽兽部乌骨鸡补虚劳甘平鸡属木而骨黑者属水得水木之精气故能益肝肾退热补虚治虚劳消渴下痢噤口带下崩中肝肾血分之病鬼击卒死者用其血涂心下效骨肉俱黑者良舌黑者骨肉俱黑男用雌女用雄禽兽部鸭补阴甘冷入肺肾血分滋阴补虚除蒸止嗽利水道治热痢白毛乌骨者为虚劳圣药取金肃水寒之象也老者良酒或童便煮热血解金银丹石砒霜诸毒及中恶溺死者卵甘咸微寒能滋阴除心腹膈热盐藏食良禽兽部五灵脂宣行血止痛甘温纯阴气味俱浓入肝经血分通利血脉散血和血血闭能通经多能止治血痹血积血眼血痢肠风崩中一切血病心腹血气一切诸痛又能除风化痰杀虫消积治惊疳疟疝蛇蝎蜈蚣伤血虚无瘀者忌用北地鸟名寒号虫矢也黑色气甚臊恶糖心润泽者真研末酒飞去砂石用行血宜生止血宜炒恶人参禽兽部夜明砂一名天鼠矢泻散血明目辛寒肝经血分药活血消积治目盲障翳疟惊疳血气腹痛同鳖甲烧烟辟蚊蝙蝠矢也食蚊砂皆蚊眼故治目疾淘净焙用恶白薇白蔹禽兽部猪肉脏腑引经水畜咸寒心血用作补心药之向导盖取以心归心以血导血之意尾血和龙脑治痘疮倒肝主藏血补血药用之入肝明目肺补肺治肺虚咳嗽肚入胃健脾肾咸冷而通肾治腰痛耳聋肠入大肠治肠风血痢胆汁苦入心寒胜热滑润燥泻肝胆之疳沐发光泽醋和灌谷道治大便不通浴初生小儿永无疮疥猪脬治遗溺疝气用作引经猪脂甘寒凉血润燥行水散风解毒杀虫利肠滑产煎膏药主诸疮猪蹄煮汤通乳汁洗败疮悬蹄甲治寒热痰喘痘疮入目五痔肠痈猪肉反黄连乌梅桔梗犯之泻痢禽兽部犬肉补虚寒酸而咸温暖脾益胃脾胃暖则腰肾受荫矣补虚寒助阳事黄者补脾黑者补肾畏杏仁忌蒜禽兽部羊肉补虚劳甘热属火补虚劳益气血壮阳道开胃健力通气发疮羊肝苦寒色青补肝而明目胆苦寒点风泪眼赤障白翳胫骨入肾而补骨烧灰擦牙良禽兽部羊血解金银丹石砒硫一切诸毒乳甘温补肺肾虚润胃脘大肠之燥治反胃消渴口疮舌肿蜘蛛咬伤肉肝青羊良胆青羯羊良乳白羊良骨用反半夏菖蒲忌铜器禽兽部牛肉补脾土甘温属土安中补脾益气止渴牛乳味甘微寒润肠胃解热毒补虚劳治反胃噎膈白水牛喉治反胃吐食肠结不通酥酪醍醐皆牛羊乳所作滋润滑泽宜于血热枯燥之人牛胆纳锻石于内悬挂风处百日治金疮良禽兽部牛黄泻热利痰凉惊甘凉牛有病在心肝胆之间凝结成黄故还以治心肝胆之病清心解热利痰凉惊通窍辟邪治中风入脏惊痫口噤小儿百病发痘堕胎牛有黄必多吼唤以盆水承之伺其吐出迫喝即堕水名生黄如鸡子黄大重叠可揭轻虚气香者良杀死角中得者名角黄心中者名心黄肝胆中者名肝胆黄成块成粒总不及生者但磨指甲上黄透指甲者为真得牡丹菖蒲良人参为使恶龙骨龙胆地黄常山禽兽部白马溺泻杀虫消症辛寒杀虫破症积治反胃禽兽部驴溺泻杀虫辛寒杀虫治反胃噎膈禽兽部阿胶平补而润甘平清肺养肝滋肾益气和血补阴除风化痰润燥定喘利大小肠治虚劳咳嗽肺痿吐脓吐血衄血血淋血痔肠风下痢腰酸骨痛血痛血枯经水不调崩带胎动痈疽肿毒及一切风病泻者忌用用黑驴皮阿井水煎成以黑光带绿色夏月不软者真锉炒成珠或面炒蛤粉炒蒲黄炒酒化水化童便和用得火良山药为使畏大黄禽兽部黄明胶即牛皮胶补虚甘平功与阿胶相近亦可代用同葱白煮粥通大便禽兽部虎骨宣去风健骨味辛微热虎属金而制木故啸则风生追风健骨定痛辟邪治风痹拘挛疼痛惊悸颠痫犬咬骨哽以头骨胫骨良虎肚治反胃虎睛为散竹沥下治小儿惊痫夜啼禽兽部犀角泻心胃大热苦酸咸寒凉心泻肝清胃中大热祛风利痰辟邪解毒治伤寒时疫发黄发斑吐血下血蓄血谵狂痘疮黑陷消痈化脓定惊明目妊妇忌之乌而光润者胜角尖尤胜现成器物多被蒸煮不堪入药入汤剂磨汁用人丸散锉细纸裹纳怀中待热捣之立碎升麻为使忌盐禽兽部羚羊角泻心肝火苦咸微寒羊属火而羚羊属木入足厥阴手太阴少阴经目为肝窍此能清肝故明目去障肝主风其合在筋此能祛风舒筋故治惊痫搐搦骨痛筋挛肝藏魂心主神明此能泻心肝邪热故治狂越僻谬梦魇惊骇肝主血此能散血故治瘀滞恶血血痢肿毒相火寄于肝胆在志为怒此能下气降火故治伤寒伏热烦懑气逆食噎不通羚之性灵而精在角故又辟邪而解诸毒似羊而大角有节最坚劲能碎金刚石与貘骨夜宿防患以角挂树而栖多两角一角者胜锉研极细或磨用禽兽部鹿茸大补阳虚甘温纯阳生精补髓养血助阳强筋健骨治腰肾虚冷四肢酸痛头眩眼黑崩带遗精一切虚损劳伤惟脉沉细相火衰者宜之鹿角初生长二三寸分歧如鞍红如玛瑙破之如朽木者良酥涂微炙用或酒炙不可嗅之有虫恐入鼻颡鹿角咸温生用则散热行血消肿辟邪治梦与鬼交炼霜熬膏则专于滋补造胶霜法取新角寸截河水浸七日刮净桑火煮七日入醋少许取角捣成霜用其汁加无灰酒熬成膏用畏大黄禽兽部麝香宣通窍辛温香窜开经络通诸窍透肌骨暖水脏治卒中诸风诸气诸血诸痛痰厥惊痫症瘕瘴疟鼻窒耳聋目翳阴冷辟邪解毒杀虫堕胎坏果败酒故治果积酒积研用凡使麝香用当门子尤妙忌蒜不可近鼻防虫入脑禽兽部熊胆泻热苦寒凉心平肝明目杀虫治惊痫五痔通明者佳性善辟尘扑尘水上投胆少许则豁然而开禽兽部象皮外用敛金疮象肉壅肿以刀刺之半日即合治金疮不合者用其皮灰亦可以熬膏入散象胆亦能辟尘与熊胆同功禽兽部獭肝补肝肾杀传尸甘咸而温益阴补虚杀虫止嗽治传尸鬼疰有神功诸肝皆有叶数惟獭肝一月一叶其间又有退叶须于獭身取下不尔多伪禽兽部皮泻凉血苦平治肠风泻血五痔阴肿脂滴耳中治聋胆点痘后风眼似鼠而圆大褐色攒毛外刺如栗房黑存性用禽兽部兔矢一名明月砂宣明目杀虫杀虫明目治痨瘵五疳痘后生翳兔肝泻肝热故能明目兔肉治消渴小儿食之稀痘疮禽兽部鼠矢宣调阴阳甘而微寒治伤寒劳复发热男子阴易腹痛两头尖者为雄鼠屎鼠胆明目汁滴耳中治二十年老聋鼠肉治儿疳鼠鳞介鱼虫部龙骨涩泻固肠镇惊甘涩微寒入手足少阴手阳明足厥阴经能收敛浮越之正气涩肠益肾安魂镇惊辟邪解毒治多梦纷纭惊痫疟痢吐衄崩带遗精脱肛利大小肠固精止汗定喘敛疮皆涩以止脱之义白地锦纹舐之粘舌者良酒浸一宿水飞三度用或酒煮酥炙火亦有生用者又云水飞晒干黑豆蒸过用忌鱼及铁畏石膏川椒得人参牛黄良鳞介鱼虫部龙齿涩镇惊涩凉镇心安魂治大人痉癫狂热小儿五惊十二痫治同龙骨鳞介鱼虫部鲤鱼通行水甘平下水气利小便治咳逆上气香港脚黄胆妊娠水肿鲤鱼骨烧灰疗鱼骨哽鳞介鱼虫部鲫鱼补土和胃甘温诸鱼属火独鲫属土土能制水故有和胃实肠行水之功忌麦冬芥菜沙糖猪肝鳞介鱼虫部石首鱼补调胃甘平开胃消食治暴痢腹胀即干白鱼鲞首中有石故名鳞介鱼虫部青鱼胆泻热治目疾苦寒色青入肝胆治目疾点眼消赤肿障翳咽津吐喉痹痰涎涂火热疮疗鱼骨哽腊月收阴干鳞介鱼虫部鳢鱼胆泻热凡胆皆苦惟鳢鱼胆甘喉痹将死者点入即瘥病深者水调灌之俗名乌鱼即七星鱼鳞介鱼虫部鳝鱼宣去风甘温补五脏除风湿尾血疗口眼斜滴耳治耳痛滴鼻治鼻衄点目治痘后生翳鳞介鱼虫部鳗鲡补虚杀虫甘平去风杀虫治骨蒸劳瘵湿痹风瘙阴户蚀痒补虚损鳞介鱼虫部蚺蛇胆泻热明目护心蚺禀己土之气胆属甲乙风木气寒有小毒其味苦而带甘凉血明目疗疳杀虫主厥阴太阴之病肉极腴美主治略同取胆粟许置水上旋行极速者真鳞介鱼虫部白花蛇宣祛风湿甘咸而温蛇善行数蜕如风之善行数变花蛇又食石南故能内走脏腑外彻皮肤透骨搜风截惊定搐治风湿瘫痪大风疥癞出蕲州龙头虎口黑质白花胁有二十四方胜纹腹有念珠斑尾有佛指甲虽死而眼光不枯他产则否头尾有毒各去三寸亦有单用头尾者酒浸三日去尽皮骨大蛇一条只得净肉四两鳞介鱼虫部乌梢蛇宣去风湿功用同白花蛇而性善无毒不吃物眼光至死不枯以尾细能穿百钱者佳重七钱至一两者为上十两至一镒者中大者力减去头与皮骨酒煮或酥炙用鳞介鱼虫部蛇蜕轻宣去风毒甘咸无毒性灵而能辟恶故治鬼魅蛊毒性窜而善去风故治惊痫风疟重舌喉风性毒而能杀虫故治疥癣恶疮疔肿痔漏属皮而性善蜕故治皮肤疮疡产难目翳用白色如银者皂荚水洗净或酒或醋或蜜浸炙黄用或烧存性或盐泥固各随本方鳞介鱼虫部海狗肾一名腽肭脐补肾助阳甘咸大热补肾助阳治虚损劳伤阴痿精冷功近苁蓉锁阳出西番今东海亦有之似狗而鱼尾置器中长年湿润腊月浸水不冻置睡犬旁犬惊跳者为真鳞介鱼虫部穿山甲一名鲛鲤宣通经络咸寒善窜专能行散通经络达病所入厥阴阳明治风湿冷痹通经下乳消肿溃痈止痛排脓和伤发痘风疟疮科为要药以其食蚁又治蚁痈疡已溃者忌服如鳖而短似鲤有足尾甲力更胜或生或烧酥炙醋炙童便油煎土炒随方用鳞介鱼虫部海螵蛸一名乌贼骨宣通血脉咸走血温和血入肝肾血分通血脉祛寒湿治血枯血瘕血崩血闭腹痛环脐阴蚀肿痛疟痢疳虫目翳泪出耳出脓厥阴少阴经病出东海亦名墨鱼取鱼骨卤浸炙黄用恶附子白芨白蔹能淡盐鳞介鱼虫部龟板补阴益血甘平至阴属金与水补心益肾滋阴资智治阴血不足劳热骨蒸腰脚酸痛久泻久痢久嗽疟症瘕崩漏五痔产难阴虚血弱之症大者良上下甲皆可用酥炙或酒炙猪脂炙灰用洗净槌碎水浸三日用桑柴熬膏良恶人参龟尿走窍透骨染须发治哑聋鳞介鱼虫部鳖甲补阴退热咸平属阴色青入肝治劳瘦骨蒸往来寒热温疟疟母腰痛胁坚血瘕痔核经阻产难肠痈疮肿惊痫斑痘厥阴血分之病色绿九肋重七两者为上醋炙若治劳童便炙亦可熬膏鳖肉凉血补阴亦治疟痢恶矾石忌苋菜鸡子鳖胆味辣可代椒解腥鳞介鱼虫部蟹泻散血咸寒除热解结散血通经续筋骨涂漆疮然寒胃动风蟹爪堕胎鳞介鱼虫部虾补阳甘温托痘疮下浮汁吐风痰壮阳道鳞介鱼虫部牡蛎涩肠补水软坚咸以软坚化痰消瘰结核老血瘕疝涩以收脱治遗精崩带止嗽敛汗固大小肠微寒以清热补水治虚劳烦热温疟赤痢利湿止渴为肝肾血分之药盐水煮一伏时粉用亦有生用者贝母为使恶麻黄辛夷吴茱萸得甘草牛膝远志蛇床子良鳞介鱼虫部蛤粉涩蛤蜊壳为粉与牡蛎同功肉咸冷止渴解酒文蛤背有花纹兼能除烦渴利小便鳞介鱼虫部瓦楞子即蚶壳泻消症散痰甘咸消血块散痰积鳞介鱼虫部田螺泻热味甘大寒利湿清热止渴醒酒利大小便治香港脚黄胆噤口毒痢目热赤痛搽痔疮狐臭鳞介鱼虫部石决明泻风热明目咸平除肺肝风热青盲内障水飞点目外障亦治骨蒸劳热通五淋解酒酸如蚌而扁唯一片无对七孔九孔者良盐水煮一伏时或面裹煨熟研粉极细水飞用恶旋复花鳞介鱼虫部真珠泻热定惊甘咸性寒感月而胎水精所孕水能制火入心肝二经镇心安魂坠痰拔毒收口生肌治惊热痘疗下死胎胞衣涂面好颜色点目去翳膜绵裹塞耳治聋取新洁未经钻缀者乳浸三日研粉极细用鳞介鱼虫部蛤蚧补肺润肾定喘止嗽咸平补肺润肾益精助阳治渴通淋定喘止嗽肺痿咯血气虚血竭者宜之出广南首如蟾蜍背绿色斑点如绵纹雄为蛤皮粗口大身小尾粗雌为蚧皮细口尖身大尾小雌雄相唿屡日乃交两两相抱捕者擘之虽死不开房术用之甚效不论牝牡者只可入杂药口含少许奔走不喘者真药力在尾凡使去头足洗去鳞内不净及肉毛酥炙或蜜炙或酒浸焙用鳞介鱼虫部蜂蜜亦名石蜜岩蜜补中润燥滑肠草木精英合露气以酿成生性凉能清热熟性温能补中甘而和故解毒柔而滑故润燥甘缓可以去急故止心腹肌肉疮疡诸痛甘缓可以和中故能调营卫通三焦除众病和百药而与甘草同功止嗽治痢明目悦颜同薤白捣涂汤火伤煎炼成胶通大便秘然能滑肠泄泻与中满者忌用之以白如膏者良用银石器每蜜一斤入水四两桑火慢熬掠出浮沫至滴水成珠用忌葱鲜莴苣同食黄蜡甘温止痛生肌疗下痢续绝伤鳞介鱼虫部露蜂房宣解毒杀虫甘平有毒治惊痫螈附骨痈疽根在脏腑涂瘰成止风虫牙痛敷小儿重舌起阴痿取悬于树受风露者炙用鳞介鱼虫部僵蚕轻宣去风化痰辛咸微温僵而不腐得清化之气故能治风化痰散结行经其气味俱薄轻浮而升入肺肝胃三经治中风失音头风齿痛喉痹咽肿丹毒瘙痒瘰结核痰疟血病崩中带下小儿惊疳肤如鳞甲下乳汁灭瘢痕苦诸症由于血虚而无风寒客邪者勿用以头蚕色白条直者良糯米泔浸一日待桑涎浮出漉起焙干拭净肉毛口甲捣用恶桑螵蛸茯苓茯神桔梗萆蚕茧甘温能泻膀胱相火引清气上朝于口止消渴痈疽无头者烧灰酒服雄蚕蛾气热性淫主固精强阳交接不倦鳞介鱼虫部原蚕砂燥湿去风蚕食而不饮属火性燥燥能去风胜湿其沙辛甘而温炒黄浸酒治风湿为病支节不随皮肤顽痹腰脚冷痛冷血瘀血炒热熨患处亦良麻油调敷治烂弦风眼晚蚕矢也淘净晒干鳞介鱼虫部桑螵蛸补肾甘咸入肝肾命门益精气而固肾治虚损阴痿梦遗白浊血崩腰痛伤中疝瘕通五淋缩小便炙饲小儿止夜尿螳螂卵也桑树产者为好炙黄或醋煮汤泡煨用畏旋复花鳞介鱼虫部蝉蜕轻散风热蝉乃土木余气所化饮风露而不食其气清虚而味甘寒故除风热其体轻浮故发痘疹其性善蜕故退目翳催生下胞其蜕为壳故治皮肤疮疡瘾疹其声清响故治中风失音又昼鸣夜息故止小儿夜啼蝉类甚多惟大而色黑者入药洗去泥土翅足浆水煮晒干用蚱蝉治小儿惊痫夜啼杀疳去热出胎下胞鳞介鱼虫部五倍子涩敛肺咸酸其性涩能敛肺其气寒能降火生津化痰止嗽止血敛汗解酒疗消渴泄痢疮癣五痔下血脱肛脓水湿烂子肠坠下散热毒消目肿敛疮口其色黑能染须嗽由外感泻非虚脱者禁用生盐肤木上乃小虫食汁遗种结球于叶间五倍子壳轻脆而中虚可以染皂或生或炒用鳞介鱼虫部白蜡外用生肌甘温属金生肌止血定痛补虚续筋接骨外科要药鳞介鱼虫部斑蝥大泻以毒攻毒辛寒有毒外用蚀死肌敷疥癣恶疮内用破石淋拔瘰疔肿下犬毒溃肉堕胎豆叶上虫黄黑斑文去头足糯米炒熟生用则吐泻人亦有用米取气不取质者畏巴豆丹参恶甘草豆花鳞介鱼虫部蝎宣去风辛甘有毒色青属木故治诸风眩掉惊痫搐掣口眼斜疟疾风疮耳聋带疝厥阴风木之病类中风慢脾惊属虚者忌用全用去足焙或用尾尾力尤紧形紧小者良鳞介鱼虫部蜈蚣宣去风辛温有毒入厥阴肝经善走能散治脐风撮口惊痫瘰蛇症疮甲杀虫堕胎取赤足黑头者火炙去头足尾甲将荷叶火煨用或酒炙畏蜘蛛蜒蚰鸡屎桑皮盐鳞介鱼虫部蟾蜍即癞虾蟆泻疗疳拔毒蟾土精而应月魄辛凉微毒入阳明胃发汗退热除湿杀虫治疮疽发背小儿劳瘦疳疾蟾酥辛温大毒助阳气治疔肿发背小儿疳疾脑疳鳞介鱼虫部白颈蚯蚓泻热利水蚓土德而星应轸水味性咸寒故能清热下行故能利水治温病大热狂言大腹黄疸肾风香港脚白颈者乃老蚯蚓治大热捣汁井水调下入药或晒干为末或盐化为水或微炙或烧灰各随本方蚯蚓泥甘寒泻热解毒治赤白久痢敷小儿阴囊热肿肿腮丹毒鳞介鱼虫部五谷虫即粪蛆泻热疗疳寒治热病谵妄毒痢作吐小儿疳积疳疮漂净晒干或炒或为末用人部发一名血余补和血发者血之余味苦微寒入足少阴厥阴补阴消瘀通关格利二便治诸血疾血痢血淋舌血鼻血转胞不通小儿惊热合诸药煎膏凉血去瘀长肉皂荚水洗净罐固存性用胎发尤良补衰涸头垢治淋及噎膈劳复人部人牙宣发痘咸温有毒治痘疮倒退火毒研用人部人乳补虚润燥甘咸润五脏补血液止消渴泽皮肤治风火证本血所化目得血而能视用点赤涩多泪然性寒滑脏寒胃弱人不宜多服取年少无病妇人乳白而稠者如儿食良黄赤清色气腥秽者并不堪用或曝晒用茯苓粉收或水顿取粉尤良取粉法小锅烧水滚用银瓢如碗大倾乳少许入瓢浮滚水上顿再浮冷水上立干刮取粉用再顿再刮如摊粉皮法人部紫河车即胞衣一名混沌皮大补气血甘咸性温本人之血气所生故能大补气血治一切虚劳损极恍惚失志癫痫以初胎及无病妇人者良有胎毒者害人长流水洗极净酒蒸焙干研末或煮烂捣碎入药亦可调和煮食人部童便一名还元水饮自己溺名轮回酒平泻火补阴散瘀血咸寒能引肺火下行从膀胱出乃其旧路降火滋阴甚速润肺散瘀治肺痿失音吐衄损伤胞胎不下凡产后血晕败血入肺阴虚久嗽火蒸如燎者惟此可以治之取十二岁以下童子不食荤腥酸咸者佳去头尾取中间一节清沏如水者用当热饮热则真气尚存其行自速冷则惟有咸寒之性入姜汁韭汁更好冬月用汤温之人部秋石补肾水润三焦咸温滋肾水润三焦养丹田安五脏退骨蒸软坚块治虚劳咳嗽白浊遗精为滋阴降火之圣药若煎炼失道多服误服反生燥喝之患蒙筌曰每月取童便每缸用石膏七钱桑条搅澄倾去清液如此二三次乃入秋露水搅澄如此数次滓秽净咸味减以重纸铺灰上晒干刮去在下重浊取轻清者为秋石世医不取秋时杂收人溺以皂荚水澄晒为阴炼火为阳炼尽失于道安能应病况经火炼性却变温耶人部人中黄泻热甘寒入胃清痰火消食积大解五脏实热治天行热狂痘疮血热黑陷不起纳甘草末于竹筒中紧塞其孔冬月浸粪缸中至春取出洗悬风处阴干取甘草用一云即粪缸多年黄存性用人部粪清一名金汁泻火热主治同人中黄用棕皮棉纸上铺黄土淋粪滤汁入新瓮碗复埋土中一年清若泉水全无秽气用年久者弥佳人部人中白泻火咸平降火散瘀治肺瘀鼻衄劳热消渴痘疮倒陷牙疳口疮即溺研用