西山许真君八十五化录正统道藏三家本三卷洞玄部谱禄类西山许眞君八十五化録跋虞二嘉定甲申之岁祖师许眞君降于金陵示陈忠孝之教溥化衆生咸归正道有王居士者感蒙圣教罄舍家赀剏崇眞道院于天庆观之西奉安香火迄今庙貌存焉而岑奉师旨共阐玄风忽值弟子邢道坚梁道宁亦建勇悟道院于嘉会酒楼之北爲接待仙賔之地雾辏云辑者衆何啻千余验其抱金石之志怀饥渴之心者惟汪道冲宋道昇赵道泰赵道节林守一贾守澄刘道益孔守善而巳此数人者尝读西山传记称颂祖师功德有日于慈迩来宋道昇捧所録十二眞君传至乞加订正因以观之见其词理重复篇章混杂使覧者易生厌倦深窃惜焉岑乃校正事蹟分别章句析爲八十五化化各着诗又得邢道坚执卷待旨始终如一殆可嘉赏岑愈喜之诗成有朱守中来就命参详庶无亥豕之讹鸟焉之舛繇是祖师传王而无可疑议者矣然则祖师之圣功道行至此愈若青天白日之昭明乎既修饰道院编集诗传复得邪道坚募金镂梓以衍其传绵千载而罔极岂斯传之期永哉使邢梁二士之嘉名同不泯尔西山勇悟眞人施岑䟦西山许眞君八十五化録序神仙可以学得不死可以力致信哉斯言也夫神仙之道在乎内积功勤外施徳行使其功行既着则动天地感鬼神理之自然也矧夫功之与行非智之与力奚能致哉昔者祖师许眞君正心诚意眞清常静存神固炁抱元守一岂非圣功欤修仁蕴徳济贫拔苦见人危难常行拯救及化诱善人入道修行先人后巳与物无私岂非道行欤由此观之功行甫就圣道克全拔宅飞昇于九清之上亘古及今人所未闻也然则是传之譔实祖师立功积德之表鑑焉是诗之作岂门弟骋笔衒藻之文词焉诗传者盖纪述其行事赞扬其伟蹟于祖师也冀诸后学之士知祖师如是而行功如是而立行苟能践履之拟铸之则充乎道徳证乎神仙岂不与西山衆眞同驱而併驾矣八十五化之设非徒载徃事而祖师垂教设化之意深有望于后学之士不浅矣幸加勉进时巨宋丙午祓褉日西山勇悟眞人施岑颂咏圣德谨稽首百拜序西山许真君八十五化录正统道藏三家本三卷洞玄部谱禄类西山许眞君八十五化録卷上西山勇悟眞人施岑编本始化祖师姓许名逊宇敬之曾祖琰祖五父肃世爲许昌人髙节不仕颕阳由之后也父汉未避地于豫章之南昌因家焉吴赤鸟二年巳未毋夫人夣金凤啣珠坠于掌中玩而吞之及觉腹动因是有娠而生祖师焉诗曰金鳯㗸珠降九天高阳圣毋诞英贤红光应瑞腾兰室紫府书名镂玉篇父祖若非脩德行儿孙焉得作神仙玄功道妙超今古福及君民数百年仙昆化句曲山逺游君迈䕶军长史穆皆祖师再从昆弟也诗曰二许濳修道术髙隐身句曲避尘劳无心竞利参戎幕岂意循名恋俗曹仙泒源流来处远灵根枝叶自相交祖师又得爲昆仲逈与凡人异所操悟眞化祖师生而颕悟姿容秀伟少小通踈与物无忤尝从猎射一麀鹿中之子堕鹿毋犹顾䑛之未竟而毙因感悟即折弃弓矢诗曰天形道貌莹无尘眉目清踈岀世人腹量涵容江与海心诚伏御鬼和神匪因射鹿明元性奚得骖鸾证至眞接物利生隂德厚到今勋绩愈如新务学化祖师尅意爲学博通经史明天文地理音律五行谶纬之书尤嗜神仙修鍊之术颇臻其妙闻西安吴勐得至人丁义神方乃往师之悉传其妙时曰天然聦慧胜群愚尅意潜通百氏书处世固当穷世事求仙须要悟仙枢奚将妙道全吾矣希得神方济衆欤幸尔吴君开寳笈美哉功行两相符择地化遂与郭璞访名山求善地爲楼眞之所得西山之阳逍遥山金氏宅遂徙居之今逍遥福地玉隆万夀宫是也金氏见爲神后有传日以修鍊爲事令有丹井药曰存爲不求闻达郷里化其孝友交游服其德义诗曰西山福地是仙都翠嶂清溪称画图因与郭君亲卜兆遂蒙金氏乐迁居天然风水宜修鍊日与朋俦自刈锄郷党欢欣从德化自兹道誉播江湖金药化尝有售鐡灯檠者因夜然灯见有漆剥处视之金也翼日访主还之人有馈遗苟非其义一介不取诗曰禀性清廉衆所称岂从人欲受金檠万钟馈我犹非义一介遗吾不婉情财若浮云空聚散行如皦日愈髙明祖师仰视先宗志昔授尭禅尚乃轻旌阳化郡举孝廉不就朝廷屡加礼命不得巳乃以太康元年起爲蜀郡旌阳县令时年四十二诗曰仁声溢郡衆民怀贤牧飞缄逹玉阶云捧红鸾衔诏至风吹白鹤岀山来世尘难昧烟霞性廊庙方虚栋宇材帝命竉颁遽敢拒旌阳德政自兹开德政化视事之初戒吏胥去贪鄙除烦细脱囚絷悉开谕以道吏民悦服咸愿自新发摘如神吏不敢欺其听讼必先教以忠孝慈仁忍愼勤俭近贤远奸去贪戢暴具载文诫言甚详悉复患百里之远难以戸晓乃择秀民之有德望与耆老之可语者委之劝率故争竞之风日销乆而至于无讼诗曰飞舄仙俦德政嘉呜琴堂畔绝谨譁仁深乳雉驯桑近德重灾螟去境賖志大本期兴传两身闲聊且种桃花庭空务简民无讼昼永帘垂任影斜眼乏化先是歳饥民无以输租郡邑绳以法率多流移祖师乃以灵丹点瓦砾爲金令人濳瘗于县圃一日籍民之未输者咸造于庭诘责之使服力役于后圃民䦆地获金得以输纳遂悉安堵邻境流民慕其德惠来依附者甚衆逐至戸口增衍诗曰天时荒歉稻梁枯致使饥民欠赋租郡邑袧催增逼法戸门迫急遂逃居宻将金寳藏园圃诈役农人强䦆锄因此获财偿税后郷夫携挈复田庐平疫化属歳大疫死者十七八祖师以所授神方拯治之符呪所及登时而愈至于沈痾之疾无不痊者传闻他郡病民相继而至者日且千计于是标竹于郭外十里之江置符水于其中俾就竹下歛之皆瘥其悼耄赢疾不能自至者汲归饮之亦获痊安蜀民爲之謡曰人无盗窃吏无姦欺我君活人病无能爲其后江左之民亦来汲水于旌阳祖师乃呪水一器置符其中令持归置之江濵亦植竹以标其所俾病者饮之江左之民亦良愈今号蜀江是也亦名锦水今属瑞州髙安诗曰时当疫毒盛流行闾里相传病可惸欲阐神方诚一念加持法水济群生沈痾得此身皆徤大疾因斯体顿轻锦水亦来求拯救至今标竹在江泓弃荣化祖师任旌阳既乆知𣈆室将乱乃弃官东归属民感其德化无计借留所在立生祠家传画像敬事如神明马启行之日褁粮而送者蔽野有至千里始还者有随至其宅愿服役而不返者乃于宅东之隙地结茅以居状如营叠多攺氏族以从祖师之姓故号许家营马其遗爱及民有如此者诗曰官成名遂复何图岿老吾郷效二䟽立像祠堂知几处褁粮耆㓜拥长途太王避狄成歧市虞舜辤尭起邓墟遗爱及人人弗舍结茅俱就许营居新梧化祖师尝至新梧憇于栢林忽有女童五人各持寳劒来献祖师异而受之其地今爲栢林观也既而偕至祖师之第惟日击劒自娱人莫能测祖师识其劒仙也常礼遇之卒获神劒之用诗曰路入新梧值五童各持寳匣献霜锋默施慧照先知异识有灵威特见容叱使鬼神行法令诛除蛇蜃灭妖兇祖师功满昇天去仙女身濳翠栢中黄堂化既而与吴君游于嵩阳闻金陵丹阳县黄堂靖有女师谌姆多道术遂同往致敬扣以道妙姆曰君等皆夙禀灵骨仙名在天然昔之孝悌王自上清下降化度人世示陈孝道初降兖州曲阜县兰公家曰后𣈆代当有神仙许逊传吾此道是爲衆眞之长留下金丹寳经铜符鐡劵令公授吾使掌之以俟子积有年矣吾复授孝道明王之法亦以孝爲本子今来矣吾当授子乃择日登坛依科盟授阐明孝道誓戒叮咛岀铜符铁养金丹寳经正一斩邪之法三五飞歩之术诸阶秘诀悉以传付祖师诗曰因参谌姆访黄堂教法宗崇孝弟王香始将焚乘欲露语犹未发意相当铜符铁劵宣盟誓寳典金丹甚审详择日登坛尽传付旌阳名乆注仙郷玉谱化谌姆顾谓吴君曰君昔以神方爲许君之师今孝遒明王之教独许君得传君当返师之况玉皇元谱君位元都御史许君位髙明大使緫领仙籍品秩相辽又所主十二辰配十二国之分许君司玄枵之野于辰爲子统摄十二分野君领星纪之邦于辰爲丑耳自今宜以许君爲长也诗曰世云昔作许君师玉谱仙班未合宜虽假神方相接示岂知圣职有穹卑下司分野存资次上列星𨇠不等夷品秩相辽分使史旌阳爲长复何疑朝眞化祖师与吴君礼谢讫辤行祖师方心期毎歳必来谒姆姆觉之曰子勿来吾即还帝郷矣因取香茅一根望南掷之曰子归认茅落处立吾祠歳秋一至足矣祖师与吴君还首访飞茅之迹寻于所居之南四十里余得之巳丛生矣遂建祠宇亦以黄堂名之毎歳仲秋三日必往礼谒焉诗曰心期毎嵗一来朝顶戴师恩不易消路迳何辤千里歩仙君或返五云轺㧞茅掷去丛生地营像崇修或建祧岁歳仲秋三日至满空鸾鹤杂萧韶憇眞化祖师往访飞茅路傍见陂水清澈爲之少憇曰憇眞靖又见郷民盛烹宰以祀神且相诧曰祭不腆则神怒降祸矣祖师曰恠𣐯敢尔耶夜宿于逆旅召风雷伐之㧞其林木明日告其里人曰妖社巳驱毋用祭也诗曰回程沿路访飞茅村抵清陂暂息劳忽见乡民陈祀祷却因妖社起烹熬岂容土木兴灵恠乃召风雷尽勦鏖遍告里人毋妄祭一方宁谧絶喧嗷灵泉化祖师见负檐逺汲者满道乃以杖刺社前涸泽岀泉以济之虽早不竭诗曰负檐远汲甚劳瘨泽涸居民苦乏泉五岳杖灵才刺动一泓水涌即潺湲耿恭受敌驱工凿龎俭因铜募力穿争似祖师施妙用泠然甘液自涓涓龙城化明日登山巅指山腰之泉鏬曰是有异物藏焉后将爲孽遂立坛靖以镇之诗曰偶因登眺上层巅忽覩山腰迸一泉俄见妖氛蓊鬰处乃知异物所藏焉他时若岀民罹害此日须将法以迁于是立坛爲镇伏至今遗迹尚依然松壁化祖师渡小蜀江扺江千之肆主人朱氏虽贫而迎接甚敬祖师戏画一松于其壁而去其家即日市利加倍后江涨溃隄市舍俱漂惟松壁不坏诗曰朱氏虽贫喜接賔祖师惠访有縁人欣然座次留仙墨贵尔家中作寳珍自后云踪相渺渺从兹市利甚旼旼迩来江涨漂堤舍松壁如山护以神黄龙化祖师甞鍊神丹于艾城之黄龙山山湫有蛟魅护爲渊薮輙作洪水欲漂丹室祖师遣神兵擒之钉于石壁丹成祭于幕阜葛仙公石室遂至脩川爱其湍急而味坚乃取神劒磨于涧傍之石寻渡水登秀峯爲增于峯顶以醮谢上帝乃服仙丹诗曰因入黄龙要鋉丹山湫蛟蜃发洪湍亟唿勐吏排金甲追摄狂妖钉石峦事毕寻溪磨宝剱药成登岭𦵶瑶坛祖师醮谢天眞罢服饵刀圭跨彩鸾西安化吴君居近马遂造吴君之宅过西安县今之分宁是也县社伯岀谒祖师诘其地分有妖物爲民害者其神匿之粗师行过一小庙庙神迎告曰比有蛟孽害民知仙君来故往鄂渚藏矣后将复还愿爲斯民除之祖师如其言蹑迹追之至鄂渚路傍逢三老人询其蛟孽所在皆指日见㐲于前之桥下祖师至桥侧仗剱叱之蛟惊奔入大江遂匿子渊乃勑吏兵驱之蛟从上流奔出遂乃诛之祖师怒西安社伯之不职锢其祠门止民间之享祀今祀小庙诗曰世云携驾过吴村闻有皎精此地存三老指桥言㐲匿五俟当道告逃奔㢘民弭害毋留种蹑迹追擒要絶根师怒西安神不职至令犹自镍祠门丹药化巳而还郡城粗师曰此地水陆冲要人物繁伙岂无分合得仙之人试以丹数粒杂他药货之令其信縁而取既而赎者虽多竟无一人过者祖师吁叹以世间仙才之难得也诗曰洪都繁伙足人烟岂乏贤材合得仙鼎内试损丹数粒囊中杂以药千圆遂今衆弟廵街货任使诸人信手拈卖尽药圆丹尚在纵无一箇有玄縁藏溪化祖师闻新吴有蛟爲孽因持剱捕逐之蛟撄窜入溪穴祖师乃以巨石书符及作鎭蛟文以禁之诗曰闻说新具有毒蛟非时兴恠涨波涛祖师仗劒亲诛戮妖物濳溪輙避逃禁立雄文防跳踔鎭留寳箓塞㟹嶆昭然碑碣存遗记千古人尊道德髙海昬化时海昬之上辽有巨蛇据山爲穴吐气成云亘四十里人畜在其气中者即被吸吞无得免者江湖舟船亦遭覆溺大爲民害祖师闻之乃登北岭之巓验之果见毒气涨空祖师悯斯民之罹其害乃集弟子将往诛之诗曰毒气横空厄巨蛇海昬百里绝人家据山作穴兴风势吐气如云翳日华道路弗通吞兽畜江湖爲害覆舟艖祖师登岭先观视衆弟同心唾手拏赤鸟化初入其界远近居民三百余人知粗师道法竞来告愬求哀恳切祖师曰世运周流当斯厄㑹生民遭际合受其灾吾之比来正爲是事当爲汝曹除之吾誓不与此蛇俱生也有顷群弟子至亦同劝请祖师曰须时至乃可于是卓劒于地黙祷于天良久飞泉涌出俄有赤乌飞过祖师曰可矣诗曰长蛇爲梗拥烟霾世运周回合受灾道法有灵人赴愬皇民无幸孰悲哀奚容尔恠施兇慝既值吾徒必斩摧卓劒俟时如可待乌飞泉涌似相催斩蛇化遂前至蛇所仗剱布气蛇惧入穴乃飞符召海昏社伯驱之不能出复召南昌社公助之其蛇出穴举首髙十余丈目若火炬吐毒冲天乡民咸鼓譟相助是时粗师啸命风雷指唿神兵以摄伏之使不得动臭君乃飞歩踏其首以劒噼其颡蛇始低伏弟子施岑甘战等引劒挥之诗曰飞符连召社神驱蚺首昂昂百丈余目闪火光悬电镜口喷烟雾暗云衢郷民鼓譟威相助法主唿雷尽馘除更得呉君腾步踏蛇头低伏始加诛小蛇化蛇腹裂有小蛇自腹中出长数文甘君欲斩之祖师曰彼未爲害不可妄诛小蛇惧而奔行六七里闻鼓譟声犹返听而顾其毋群弟子请追而戮之粗师曰此蛇五百年后若爲民害当复出诛之以吾坛前松栢爲验其枝覆坛拂地是其时也又预识云吾仙去后一千二百四十年间豫章之境五陵之内当出地仙八百人其师岀于豫章大扬吾教郡江心忽生沙洲掩过沙井口者是其时也此时小蛇若爲害彼八百人自当诛之苟无害于物亦不可诛也蛇子遂得入江大蛇既死其骨聚而成洲今号龙骨洲诗曰蛇子虽奔蛇毋亡逺闻鼓譟尚回肮堪嗟虺类能存孝故得师资且弗伤后世重来兴国害眞仙必是奋雷戕龙沙族遶江流急本是当时聚骨塲七靖化祖师于海昏经行之所皆留坛井凡六处通候时之地爲七其势布若斗星之状盖以鎭弭后患复至邑之西址见山泉清冽乃投符其中与民疗疾其効亦比蜀江臣蛇既诛妖血污劒于是磨洗之且削石以试其锋告其徒曰大蛇虽灭蛟精未诛彼物通灵必知吾有除害意恐其伺隙溃郡城吾归郡乎战岑二子从我焉时永嘉六年也诗曰海昬巨蟒已遭诛犹虑余妖未尽驱磨劒试锋因削石借泉蠲疾遂投符师穿义井兴滋泽民頼灵坛胜帱怃昔所经行营七靖今营仙舘表追怤炭妇化祖师道术髙妙箸闻逺迩求爲弟子者数百人却之不可得乃化炭爲羙妇人夜散群弟子处以试之明旦阅不爲所染者惟十人耳即异时上昇诸髙弟也自是凡周游江湖诛蛟斩蛇无不从焉余多自愧而去诗曰祖师道术世无伦遐迩归投数百人要作金仙传上诀故将炭妇试诸賔咸迷赭粉贪欢事不觉烟煤巳污身各负惭颜逃散去惟余十一是髙眞横泉化祖师乃与甘施二君归郡周覧城邑适有一少年美半度衣冠甚伟通谒自称姓愼礼貌劝恪应对捷给远告去祖师谓弟子曰适者非人老蛟之精故来见试也体貌虽是腥风袭人吾故愚之庶尽得其丑类尔迹其所之乃在江浒化爲黄牛卧郡城沙碛之上租师乃剪纸化黑牛往𨷖之令施岑潜持剱往俟其𨷖酣即挥之施君一挥中其股牛奔入城南之井中诗曰祖师道眼孰能欺叵耐蛟精敢诈窥辩论闲谈虽可衒腥风臭气弗能移俄然化犥才眠稳忽被神牛𨷖力疲寳剱一挥伤左股横泉撺入必当追追蜃化祖师遣符使寻其踪乃知直至长沙于贾谊井中出化爲人即入贾玉史君之家先是蛟精甞慕玉之女美化爲一少年谒之玉大爱其才许妻以女因厚赂玉之亲信皆称誉焉遂成婚居数嵗生二子甞以春夏之交孑然而出周游江湖若营贾者至秋则乗巨舸重载而归所赀皆寳货盖乗春夏大水覆舟所获也是秋徒还绐玉云财货爲盗所劫且伤左股玉举族叹惋求医疗之诗曰蛟精逃窜入横泉慕缔长沙贾氏聮夙业所钟生两子此縁相合未多年毎掊寳贷回家舍却在江湖陷客船神劒伤时疮不愈诡言盗劫故空还昭潭化祖师乃爲医士谒玉玉喜召其壻出求医蛟精觉之𢣷不敢出玉自起召之祖师随至其堂厉声叱曰江湖蛟精害人非一吾寻踪至此岂容逃遯速出速出蛟精计穷乃现本形蜕蜒堂下爲史兵所诛祖师以法水噀其二子亦皆爲小蛟併诛之贾女亦几变形其父毋爲哀求祖师给以神符故得不变祖师谓玉曰蛟精所居其下即水今君舍下深不踰尺皆洪波也可速徒居毋自蹈祸玉举家惶骇迁居髙原其地不日陷爲渊潭深不可测诗曰师携医药过湖南贾玉闻知请接谈顿觉蛟精生恐惧亟唿虎吏转忧惔形诛砌下惊诸族水噀堂前变两男妖絶徒居髙阜处未几斯地化深潭鎭蛟化祖师复还豫章而蛟之余党甚盛虑祖师诛之心不自安乃化爲人散游城市访祖师弟子诡言曰仆家长安积世崇善远间贤师许君有神劒愿闻其功弟子语之曰吾师神剱指天天裂指地地坼指星辰则失度指江河则逆流万邪莫可当神圣之寳也又曰抑有不能伤者乎弟子岁之曰惟不能伤冬瓜葫芦耳蛟以爲诚然继而尽化其属爲葫芦冬瓜连枝帯蔓浮泛满江拟流出境祖师晨兴觉妖氛甚盛乃顾江中见蛟精所化即以剱授施岑使履水斩之党属茹连悉无噍类江流爲之变色祖师曰此地蛟螭所穴不有以鎭之后且复出爲患人不能制也乃役鬼神于牙城南井铸鐡爲柱出井外数尺下施八索钩鎻地脉祝之曰铁柱若凹其妖再兴吾当复出鐡柱若正其妖永除由是水妖屏迹城邑无虞复虑复世姧雄妄作故因铁柱以爲识记云地胜人心善应不出㚥雠纵有兴谋者终须不到头之言祖师之虑后世深有如此者诗曰江湖蜃类甚忧虞问劒何功欲避诛雪刃犹能刳五石霜锋岂不割瓜葫𢋫形本要随流去履水俄然尽斩除师见蛟螭多窟火复留铁柱鎭洪都西山许眞君八十五化録卷上西山许真君八十五化录正统道藏三家本三卷洞玄部谱禄类西山许眞君八十五化録卷中虞三岑编楮鍜化祖师寻飞茅时渡小蜀江以钱二百劳舟人舟人请益不巳欲需一千祖师从之既登岸舟人持钱归惟二环耳余皆禇镪始惊讶知其神人至今仙驾经由舟人止覔二锾不敢过求也诗曰爲覔飞茅到处寻蜀江唤渡緑杨隂波平岸涧群桡急浪静风恬衆客钦既得祖师酬二劵如何捎子索千金不因楮镪垂神化焉得船家倒到今药湖化新建县之暵旱湖水蛭至多祖师以粒药投之其蛭永绝至令名药湖诗曰湖光灔㶑接晴空蠢蠢蝗蝱产草丛因把壸丹投一粒断除水蛭绝诸虫波迎皓月汀芦白浪对斜阳岸蓼红极目云涛无毒翳仙槎来往任西东松湖化松湖市之桫洞祖师甞少憇至今其家无蚊蚋焉诗曰松湖市舘号芝兰逆旅招邀意绪寛商客今时皆驻马祖师昔日尚栖鸾蚊雷绝处床帱静蝶夣成因枕席安驿路乱鸦催簿暮憧憧车骑解征鞍桫洞化丰城县之桫针洞蛟入其中以桫木楔之至今不朽诗曰古木苍藤鎻石门山深地僻雾常昏恠无瑞鹤来栖息闻有妖蛟所聚屯时发洪湍冲垄畒日忧毒蜃害乡村祖师塞绝桫针洞桫楔多年尚且存仙鸽化明帝太宁二年大将军王敦字处仲举兵内向次于湖祖师与呉君同往上谒冀説之止时郭璞先在幕府乃因璞与俱见处仲喜延之饮而问曰子夣以一木破天君等以爲何如祖师曰非佳兆也吴君曰木上破天未字也公其未可妄动处仲色变令璞筮之璞曰无成处仲不悦曰子夀几何璞曰公若举事祸将不乆若还武昌则夀未可量也处仲怒曰君夀几何璞曰夀尽今日日中处仲大怒令武士擒璞斩之祖师乃举杯掷起化爲白鸽飞绕梁栋处仲一举目巳失二君所在处仲竟败诗曰𣈆室虽残天所扶逆臣叛主犯宸都因求义士仝原夣孰识姧人别有图偶与王敦相忤意遂令郭璞竟捐躯抛杯化鸽飞梁栋衆目争观失许吴鐡船化祖师与吴君还至金陵欲赁舟至豫章而船主告以乏操舟者祖师曰尔等但暝目安坐切无觇视吾自爲尔驾之乃召二龙挟舟而行经池阳以印印西岸之壁崖以辟其水恠焉舟渐凌空俄过卢山顶至紫霄峯金阙洞祖师与吴君欲游洞中故其舟梢低抹林稍戞戞有声舟人不能忍乃窃窥之龙即舍舟于层岫之上折桅于深涧之下祖师爲舟人曰汝不听吾言将何所归舟人拜求济度祖师教以服饵灵草遂得辟糓不死尽隐于此祖师与吴君各乗一龙分水陆还会于北岭之天宝洞诗曰金陵相隔豫章遥又乏捎人驾去船宻召二龙爲挟载欲超千里御飘飖忽惊树响窥银海遂致船隳阁紫霄舟衆恳师求济度教令辟谷饵灵苗鄱浔化祖师以皎蜃之属有散入鄱阳浔阳郡者虑其复还乃周行江湖口殄灭之至岧嶤山顶有蛟湖三所其孔穴透大江通饶信祖师诛其蛟魅立玉阳府靖以鎭之其西北石壁下湾立开化靖以鎭之更立太城府靖又铸鐡符鎭鄱阳湖口杜其所入之路铸鐡盖覆庐陵元潭制其所藏之薮仍以鐡符鎭之留一剱在马明年复游长沙遂至韶阳又明年至郴衡诸郡所至皆爲民馘毒除害乃还豫章前后凡立府靖七十余所皆所以鎭郡邑辟凶灾也诗曰蛟精散漫入鄱浔切虑他年祸复侵饶信郡通了穴逺岧嶤山隐品湖深符存蜃恠无来路盖覆螭妖绝匿涔白后师游荆广去再留宝劒鎭潭心广德化祖师垂迹遍于江左湖南北之境而爲观府爲坛靖者不可胜计或散在山林湖泺绝有异处如龙沙侧之磨剱池至本畧不湮塞诗曰妖恶兇灾务馘除祖师繇此逼江湖圣功立就三千满仙治修成七十余要逸黎民皆奠枕所经郡县悉安居龙沙尚有遗瑽在磨剱池清似碧壸华车化靖安县有刘仙姑姑名懿眞年数百歳貌若童子谌姆尝称之祖师往见则巳飞昇矣遂留寳木华车遗之车因风飘举三日而下名其观曰华车观碑碣犹在今号栖霞观诗曰刘氏修行道意弘黄堂谌姆屡尝称精神雅淡龄齐鹤器质清髙貌若水及至祖师将礼谒何如仙姥巳飞昇惟存寳木华车在观立栖霞世所凭归隐化祖师遂归旧隐日与弟子讲究眞诠数十年间不复以时事关意惟精修至道作醉思仙之歌又着八宝训曰忠孝廉谨寛裕容忍忠则不欺孝则不悖亷则罔贪谨而勿失修身如此可以成德寛则得衆裕然有余容而翕受忍则安舒接人以此怨咎涤除凡我弟子动静勤笃念兹在兹当守其独有爽厥心三官考戮乡党化之皆迁善逺罪孝悌兴行平时出处随机应物不异常人但所居之处呜鹤翔飞景云旋遶而巳自东𣈆乱离江左频扰祖师所居环百里余盗贼不入闾里晏安年谷屡登人无灾害其福被生灵人莫知其所以然也诗曰江湖蜀汉遍经过游覧归来讲究多化导黎民垂寳训精修至道作仙歌景云郁勃旋茅屋玄鹤翔鸣辑木柯东𣈆乱离频扰攘师居百里自安和金玉化祖师隐居西山有方士点铜鐡爲金化石爲玉欲售其方祖师曰得无变乎方士曰五百年后复还本物祖师曰必误后人卒不受诗曰燕然幽隐在山林方士懐竒特访临埋石嘘呵成美玉顽铜点化作坚金岂因利术生贪性焉被资财损道心弗是祖师坚不受他年惟恐悞人深丹诏化孝武帝宁康二年甲戌祖师年一百三十六歳八月朔且有云仗自天而下二仙乗辇导从甚盛都降于祖师之庭祖师降阶迎拜二仙曰奉玉皇命赐子诏祖师俯伏以听乃宣诏曰上诏学仙童子许逊卿在多刼之前积修至道勤苦备悉经纬逾深万法千门罔不师歴救灾㧞难除害荡妖功济生灵名髙玉籍衆眞推仰宜有甄昇可授九州都仙太史髙明大使赐紫綵羽袍琼旌寳节玉膏金丹各一合诏至奉行祖师再拜登阶受诏一仙曰余乃玉眞上公崔子文一仙曰余乃元眞大卿瑕丘仲言毕揖祖师坐告以冲举之日遂乗云车而去诗曰气肃秋髙景宇清九天仙仗降瑶亰祖师尚愧神功短宸圣遥知道行成绛节寳旌褒盛徳玉膏丹药保长生一眞告以冲昇日鸾鹤群灵悉奉迎垂教化祖师乃召门弟子与郷曲耆老谕以行期自此朝夕会于祖师之第日设宴饮共叙惜别且教以行善立功以致神仙之㫖着灵劒子等书又与十一弟子各爲五言二韵劝诫诗十首以遗世及以大功如意丹方传衆弟于之不与上昇者此方即丁义方中一也其诀必先择日斋戒设位醮十八种药之神然后书符逐味诵呪而修合之其治衆疾如意而即愈诗曰仙驭冲昇巳有期遂陈宴饮会郷耆欣从父老仝樽酒乐极师生共赋诗法药济人恩广大经书垂世教慈悲虽怀惜别诚黾勉立善行功是道基飞昇化八月望日大营斋会徧召里人长少毕集至日中遥闻音乐之声祥云弥望须㬰渐至会所羽盖龙车从官兵卫仙童綵女前后道从红霞紫雾舒布环绕前二诏使又至祖师降阶拜迎二仙复宣诏曰上韶学仙童子许逊脱子前世贪杀匿不祀祖先之罪録子今生呪水行符治病罚恶馘毒之功巳仰濳山司命官传金丹于下界闭债封形回子身及家口厨宅百好归三天子急净秽背土凌空左大力天丁与流金火铃照辟中黄毋或散慢告行仍封远祖由玉虚仆射曾祖琰太微兵衞大夫祖玉太极把业録籍典者父肃中岳仙官赐所居宅曰仙曹左府玉眞上公曰卿门弟子虽衆唯六人合从行余各自有超举之日不得偕往也乃揖祖师昇龙车命陈勲时荷持册前导周广曾亨骖驭黄仁覧与其父族侍从盱烈与毋部从仙眷四十二口同时昇举鸡犬亦随逐飞腾里人攀恋投地悲号不忍别祖师曰仙凡路殊悲懽自切执奉孝慈恭顺天地何患无报耶乃留下修行钟一口并一石函谓之曰世变时迁即爲陈迹矣聊以此爲异时之记仙仗既举有顷坠下药臼车毂各一又坠一鸡笼于宅之东南十余里并鼠数枚坠地虽拖膓而不死意其甞得窃食仙药也后人或有见之者必爲瑞应焉仙驾凌空向远望之不可见惟祥云彩霞弥漫山谷百里之内异香芬馥经月不散诗曰催昇丹诏紫泥封羽盖香车驭翠龙里闭营斋陈饮馔云霄送乐奏笙镛仙曹宠钖荣居第圣职褒称显祖宗㧞宅尽归天上去更遗数物表元踪锦帏化祖师回自旌阳奉蜀锦爲传道质信于谌姆姆制以爲殿帏至是忽飞来周游旋绕于故宅之上竟而复飞入于云霄之间诗曰谌姆恩宏岂有竒祖师贡锦表无违耻如下士充床褥宜与髙眞作殿帏既㧞仙居离世去惟飘圣物绕空飞终朝旋舞云霄上复被天神再摄归栖梧化王长史之子朔迎祖师居西亭乆之谓朔曰吾视子可传吾术乃宻授仙方复云此居山川秀丽兼有灵泉出于道南前对洞天俯临水宜爲道院朔从之祖师乃书一靖字符于壁而去时祖师与郭璞寻眞选胜而至此宜春栖梧山也飞昇之日云軿过其上遣二青衣下告朔以被玉皇召命因来别子朔暨阖家瞻拜祈度祖师俯告曰子辈仙骨未充但可延年乃飞仙茅一根授朔曰此茅味异植于兹地乆服长生甘能飬肉辛能养节苦能养炁咸能养骨滑能飬肤酸能飬觔宜和苦酒服之必効言讫而别自后王族如言服饵各夀百龄马诗曰寻眞曩昔访栖梧王子相延憇盛居秀丽山川宜道院风流人物称天书今离世上趋丹诏故向云端驻寳车付嘱仙茅今种饵君家俱夀百龄余崇祠化祖师飞昇之后里人与祖师之族孙简就其地立祠以所遗诗一百二十首写竹简之上载之巨筩令人探取以决休咎名曰圣籖其钟并函臼併寳藏于祠中蜀旌阳之民竞赍金帛负甎甓来甃坛井以报德各镌姓名其上隋炀帝时焚修中辍观亦寻废至唐水淳中天师胡患超重兴建之明皇尤加夤奉本朝太宗眞宗仁宗皆赐御书眞宗又遣中使赐香烛花旛旌节舞偶攺赐额曰玉隆仍禁名山樵採蠲租赋之敷复置官提举爲优异老臣之地诗曰祖师龙驾已沖天郷里崇祠年列仙巨筩载籖诗合妙古函并臼迹依然重修本自皇唐举广饰今当圣宋全观攺玉隆蠲税役所祈香火永绵绵国封化徽宗皇帝降玉册上专号醮诰词文维政和二年太歳壬辰五月丁巳朔十七日癸酉皇帝谨遣入内内侍省内殿程竒请道士三七人于洪州玉隆观建道塲七昼夜罢散日设醮一座三百六十分位上启神功妙济眞君伏以至神无像虽莫能名成德在人姑从所示式褒显迹肇荐微称莫享褒崇永绥福地无任诚惶诚恐恳祷之至谨词御降祖师册诰表文秪奉髙眞肇扬显迹仰太霄之在望被灵宇以申䖍羙利所加既作黎民之福纯熈来被更延景历之昌无任精处激切之至谨奉表奏告以闻诚惶诚恐稽首顿首谨言玉册丈维政和二年歳次壬辰五月丁巳朔十七日癸酉皇帝再拜言曰天眷用懋宠绥四方爰有至眞克相上帝烜威赫德钖羡降康而名号弗宜曷彰报典乃诏有司考循秘牒发挥遗懿垂示无穷恭惟眞君躬握元图宻庸妙契繇魏迄𣈆嗣休炳灵赈乏蠲痾一方攸頼剪妖馘毒三炁获分肆膺谌姆之符营启都仙之籍超昇璇极载祀缅邈庙像屹崇风烈如在矧炎晖之有赫方皇运之郅隆荐降嘉祥聿彰幽賛禬禳响答民物阜宁宜极徽称以昭严奉谨遣朝奉大夫充集贤殿修撰知洪州军州管干学事兼管内劝农使充江南西路兵马钤辖护军赐紫金鱼袋五旉上尊号曰神功妙济眞君洪惟降鍳诞受丕章佑我无疆保兹景命俾缉巸于纯嘏用敷钖于群伦谨言政和四年攺观爲宫仍加万夀二字除甲乙爲十方诗曰紫诏新颁睿意隆形诸诰韶表神功昭然奎画宸章妙倬彼云章日月融显迹爲民与美利徽称荷国式追崇玉隆盛地当宏壮勑㫖增封万夀宫政和化政和六年五月一日辰时衘前降到荀字号不下司文宇付礼部朕因看书于崇政殿恍然似夣见东华门北有一道士戴九华冠披绛章服左右童子执剱绋皆衣青后有二使者綵衣道装捧印杖前至丹𡎰起简揖朕攀左龙尾上殿朕疑非人问道士因问卿是何人不诏而至道士对曰吾爲许旌阳权掌九天司职上帝诏往按察西瞿耶国经由故国观见妖气故来相访朕请坐而问曰此患爲何曰湖南北三十六万绢纲入水此实小龙爲害盖先朝不合封此子爲王当永嘉之戮自拆毋腹而奔走未及害人因而赦之今乃輙爲国家之患俟吾还职当有处分不令住于江淮间矣朕夣中谢之复问曰朕患安息疮诸薬不能愈眞君有药否即取小瓢子倾药一粒如菉豆大呵呪抹于疮上觉如流酥灌体入骨清凉遂揖而去行数歩复回顾曰吾弊舍乆巳寥落愿圣皇举眠一看爲幸朕豁然而觉不数日有司秦到果然绢纲尽数被风涛覆没即取图经考之见洪州分宁县梅山有许氏旌阳磨剱之地诏画像如夣中所见者赐上清储祥宫寻依道録院奏请于三清殿后造许眞君行宫再降手韶命中大夫谢景仁下分宁县同令佐以系省官钱新换许氏族阳观仍赐诏书一道前去本观收掌遇天宁节拨放童行一人仍令採访许眞君别有遗迹去处如未有观即勒本属取官钱建造如有宫观屋宇捐壌即如法修换无常住即拨近便僧寺应有堪好庄田入观供办务令严谨主者施行诗曰祖师奉命察瞿耶稔服徽宗道念嘉沥恳圣衷垂左顾特将仙从入东华绢纲所被妖龙害瓢药医除御体瑕只爲家山乆寥落幸加修整果荣夸仙宫化数月后复夣祖师回如初谢上曰分宁乃昔经行之处重劳建造吾卜地西山遗迹具存但居宇隘陋不足副四方瞻视幸陛下一修整耳上窹即诏洪州攺修五隆万夀宫仍降图本依西亰崇福宫例鼎新盖造赐祖师像一躯及铜铸香罏花瓶烛台钟磬之具衘书门殿二额凡爲大殿六小殿十二三廊七门五阁前殿三面绘祖师出处功行之迹后殿奉安玉册上建寳藏三朝御书两庑复壁绘仙仗出入之仪环以墻垣由墻之西盱眞人之故居建道院以安道衆建灾中金人㓂江左欲火宫庭俄而水自楹桷间出火不能热虏酋大惊乃书壁云金国龙虎上将军来献忠被授元帅府上畔都统大军届兹遍观圣像装严华丽不敢焚毁时天㑹八年正月二日记主观想知悉写毕戢兵而去歴历尧言増润色谆谆舜意大叮咛琅函蘂笈藏朱阁寳护存留鎭福庭神物化凡祖师遗物皆有神物守护不可触犯诗曰曩从拔宅出麈寰遗物留踪鎭故山僧寺挈钟钟韵絶牧臣移毂谷飞还眞仙古蹟存灵化薄俗愚徒敢鄙顽法噐岂容人触犯有神守护在玄关灵栢化殿前有栢一株乃昔日祖师手植者其荣悴常兆宫门之盛衰剪以煎汤无疾不疗诗曰祖师昔日未仙时手植庭前栢一枝髴髴清隂笼寳殿苍苍翠色鎻瑶墀常将树叶占荣悴宻与宫门兆盛衰更有灵功能愈疾羽人攀剪喜相遗丹井化祖师昔时鍊丹之井旧有神龙出没胡洞眞始置符石以鎭之诗曰金井深泓玉液清祖师曾此鍊丹成自从鹤去梧桐老忽有龙来雾两兴出没不时爲诡怪方隅多日有忧惊洞眞用法书符石鎭塞寒泉绝异声鐡柱化唐严譔作州牧见鐡柱心颇不信尝令发掘俄有迅雷烈风江波泛溢城郭震动谟惧扣头悔谢乆之而止诗曰鐡柱如山鎭郡菑祖师灵蹟甚雄哉人工力竭应难掘圣物神扶岂易摧城郭震揺倾两雹江波汹涌吼风雷此时严譔心知惧百拜焚香愫恳哀仙钟化严譔又强取祖师修行钟置僧寺击之声哑如土木疑道流以术禁之遂加四繋欲㝠于形譔忽坐寐爲神人叱责将断其首惊觉遂释道流送钟还宫主五年之乱一夕飞去莫知所之诗曰大冶良工鼓铸成鲸音嘹喨报昏明仙宫扣击非常韵僧寺撞摐絶不鸣疑是道流施禁术遂令州牧议刑名不因严譔遭神警羽士应难得自清仙毂化州牧徐登欲视祖师所遗仙毂令取至府犹未及观即夕飞还皇朝犹在金人入㓂寻失之矣诗曰古人制噐斵车时倣像非轻岂茍爲玄轸緑舆循地矩朱轮翠盖应天规安蒲尚想征贤用掷菓谁云以貌窥仙毂只堪存圣宇岂容俗手强迁移仙函化祖师所遗石函虽有窽缝而不可开唐张善安据洪州强凿开之其盖内丹书宇云五百年后狂贼张善安开之善安惧洗其字终不能灭遂藏其盖止留函底诗曰善安悖国犯洪都輙探仙函视所𡨢强把鉴锥开石盖忽然名姓着丹书世间万事縁皆定天上群眞语不虚五百年前师预志后人焉得弗惊欤割瓜化毎岁季夏诸乡士庶各备香花鼓乐旗帜就𥨊殿迎请祖师小塑像幸其郷社随愿析欀以蠲除旱蝗先期数日率衆社首以瓜菓酌献于前殿名曰割瓜预告迎谱之期也诗曰年年社会甚繁华季夏方临启割瓜旗帜舞风迎鼓乐幡幢蔽日引香花郷村自此螟蝗絶畎畒繇兹谷麦嘉仙驾幸临多降福故令士庶转诚加黄中化祖师之像凡六惟前殿与寝殿未尝动余皆随意迎请六旬之间迎请周遍洪瑞之境八十一郷之人同诣宫醮谢曰黄中斋诗曰巍然师像甚威雄安座仙宫寳殿隆祈圣请恩普惠泽分身行化阐玄风瑞阳戸戸咸昄奉洪郡家家悉敬崇八十一乡人集会至今斋式演黄中禁坛化七月二十八日仙驾登官左之五龙岗禁辟蛇虎自古以然谓之禁坛故逺近祈禳之人昼夜往还絶无蛇虎之患诗曰灏气横空玉宇凉祖师仙驾幸龙岗浅深草泽驱蛇虺远近山林絶虎狼昼夜道途无恐惧往来车马自康强禁坛宻有神明助不负诚人一炷香净月化仲秋号净月自朔旦开宫受四方行香擣赛荐献先自州府始衙吏驰献逺迩之人扶老携㓜肩舆乗骑肩摩于路且有商贾百货之射利竒能异伎之逞巧以至茶坊酒垆食肆旅邸相续于十余里之间骈于关市终月乃巳诗曰时当净月正开宫遐迩归投贡献通无限经商图衒沽㡬多伎艺逞竒工士民悉自诸方至𨵿市繇兹万货丰终始三旬常拥遏九衢社会鼓鼟鼟黄郎化毎以中秋日修庆上昇斋先一日建醮次日黄君来觐黄君祖师之壻也其行多由间道明旦未至宫五里曰侯陂有亭曰着衣黄君更衣之所也宫中具威仪迎入端门初朝于前殿遂入后殿分賔主礼次曰享礼毕降殿憇于西庑俟暮西还而宫东之市肆商贾居民必固邀游街以求利市竞争牵挽几至龙岗桥乃回俗云姑丈所至则利市和合毎试有验诗曰氷蟾圆洁桂花香醮庆飞昇启道塲云拥紫庭躬觐礼风飘霞仗甚辉扬仙宫钖宴陪歌乐圣驭游街降吉祥男女邀拦求利市抛钱掷菓向黄郎紫庭化毎三歳上元后一日祖师仙仗往瑞阳存问黄君曰西抚上元日禺中先迎置前殿陈斋羞三献之礼诘朝乃行初出东门即南过望仙桥经茂埇入黄姑巷次至安里迂入元都坛少憇次登师姑岭入元仙靖寻出驿路再迂入小路二里许至朱塘观供复出大路至暗山头遂至三十里铺从者午食乃度九岗九淊过龙坂桥直抵祥符瑞人多出城迎谒号曰接仙祖师降与与黄君宴于前殿十七日复受享礼主首侍从仙驾者乃诣后殿酌献于许氏仙姑之前次日未五鼓而返士庶焚香迎谒者以千数凡所经游聚落人民男女长糿动数百人焚香作礼化钱设供至有感激悲号者毎仙驾出入主首必再拜送迎于大门之外至于南朝西庑及州府迎请祈求必主首从行马祖师乗龛辇白马金凤爲前导肩舆之人调古歌一关齐声唱和歌名黄鹤楼有着髙冠綵帕者数对冠名綵楼二者甚古怪盖𣈆代之礼也所由之路横斜曲直悉遵于古不可少易易之则有咎毎仙驾将出地分之人竞先辟旧迳立表以指其处盖非衆人所常行之路也旧记云昔爱女所行祖师蹑踪而往至黄君家爲留信宿乃由通道而归其寻飞茅亦多委曲寻访故今南朝西庑并袭前迹所过之地龛有轻重遅远安危晴两之占肩轻歩速安稳晴明爲地分之福肩重歩遅失扑隂雨爲地分之灾福则歳稔人安灾则人伤物万惟西庑之行往两寒还欲晴煖反是亦灾仙驾毎行必冲早渉暝履茅茨荆棘之地部从祷赛之人动逾数百然从古未闻有伤其足者惟忌人畜生死厌秽凡香钱服用饮食坐卧皆须避之不即立有卒暴之祸后有迍蹇之灾皆前人所传而今人所见之明验也诗曰仙仗随师访紫庭祥符排宴特邀迎霞浆斗挹清樽累玉食星罗异味并礼事綵楼存古制歌飜黄鹄续新声郷民拥遏争瞻敬丰歉应须验雨情西山许眞君八十五化録卷中西山许真君八十五化录正统道藏三家本三卷洞玄部谱禄类西山许眞君八十五化録卷下虞四岑编神烈化吴君名勐字世云濮阳人仕吴爲西安令因家马性至孝龆龀时夏月手不驱蚊惧其去巳而𠴯亲也年四十得至人丁义神方继师南海太守鲍靓复得秘法吴黄龙中天降白云符授之遂以道术大行于吴𣈆之间𣈆武帝时祖师从世云传法世云尽以秘要授之永嘉未杜弢㓂蜀攻陷州县粗师既诛大蛇世云曰蛇是蜀精蛇死则杜弢灭矣卒如其言甞见暴风大发书符掷屋上有青鸟啣去风即随止或问其故答曰南湖有舟遇此风中有二道士唿天求救故以此止之验之果然西安今千庆死巳三日世云曰令长数未尽当爲讼之于天遂卧于尸傍数日与干庆俱起庆弟着作郎宝感其异遂作捜神记行于世尝渡豫章江值风涛乏舟世云以所执白羽扇尽水而渡观者骇异宁康二年粗师上昇世云复还西安是年十月十五日上帝命眞人周广捧诏召世云遂乗白鹿车与弟子四人白昼冲昇宅号紫云府政和二年五月准诰封神烈眞人诗曰西安县令气雄豪孝道双全法术髙青鸟啣符回暴颲白江踏扇渡洪涛追魂复体生千庆蹑迹诛蛇灭杜弢立就玄功丹诏至鹿车稳驾上天曹正特化蜀川陈勲字孝举乃世族儒生博学洽闻时魏遣钟会邓艾伐蜀刘禅降孝举时尚少巳有出尘之志入青城山师谷元子求度世之法继闻祖师在旌阳仁政及民走谒公庭愿充书吏祖师嘉之付以吏职凡表率辈流设化民俗抚字之术裨益爲多遂引爲门弟子而託以腹心典司经籍守视药罏祖师冲翥令执策导前马昔玉隆宫西庑有孝举道院号承仙府手植巨栢一株其院面栢而居政和二年五月准诰封正特眞人诗曰时当世乱孰崇儒独入青城访道枢向服祖师行善政乞爲徒弟乐奔趋腹心可託司经籍志力无亏视药鑪执䇿导鸾冲举后苍苍巨栢荫屠㢝元通化庐陵周广字惠常大将军瑜之后少好天文音律之学长通无爲清静之教尝与同志游蜀云台山得汉天师驱剪精邪之法救民疾苦闻祖师在旌阳迳诣公庭愿备下执祖师纳之令供侍杖屦夙夜惟勤遵行道法始终不怠还居私第左右无违乃就宅西百余歩间筑室以居祖师飞举惠常与曽兴国同𩥵龙车宅号宣诏府政和二年五月准韶封元通眞人诗曰将家俊裔藴才良博学多闻喜老庄法礼张君参正一道求许宰谒旌阳侍供杖屦心无怠音听琳琅志愈强及至祖师昇举日同骖鸾驭赴仙郷神惠化泗水曾亨字兴国参之后也少爲道士天姿明敏博学多能修三天法师之教逆知来物名山列岳有路必通妙诀灵符无治不愈神人孙登见之曰子骨秀神清砥砺精勤必作霄外人矣子勉之后隠居豫章之丰城闻祖师道誉投誯门下愿侍巾几祖师雅噐重之神方秘诀无不秘传后骖龙车昇天今丰城县眞阳观是其遗迹政和二年五月准诰封神惠眞人诗曰骨秀神清霄外人精勤砥砺证髙眞名山列岳皆通路妙诀灵符普济民师得仙君亲教育道跻圣域际经纶愸懃立就玄功大驾鹤诸龙出世麈洪施化鉅鹿时荷字遒阳乃黄冠上士少修道德之教入四明山遇神人教以胎息衆妙之术用能却寐絶粒役使鬼神驱除邪魅点化金玉赒济穷苦民受其赐声闻远迩惠怀之世闻祖师道法盛行江左徒歩踵门愿充弟子祖师纳之授以妙诀复遗还山教导徒衆明帝韶赴阙师问之坚不愿留竟归依楼祖师侍侧宁康二年与陈孝与执策导从昇天有遗迹在豫章城号紫盖府今南昌县㕔是也东海秫阳县奉仙观乃其旧隠政和二年五月准诰封洪施眞人时曰四明昔日遇神人授以玄机要妙因驱役鬼神兴便利点成金玉济饥贫一时帝宠虽难得千载师恩不易亲归隠西山频侍诲获骖龙驭离埃尘精行化丰城甘战字伯武草泽布衣以孝行见推于郷党遭时乱离晦迹草泽喜神仙乆视之术闻祖师行孝道法除害利物遂造问恳请愿备驱役祖师异其材噐可其所请至祖师上昇复付以金丹妙诀伯武后归豊城布德行惠至大建元年正月七日亭午天诏下乃驾麟车乘云而去其故宅号华阳亭有飞簧观爲之奉祀政和二年五月准诰封精行眞人诗曰𣈆室当时正乱离隐身草泽自栖遅身行孝道推郷党性乐神仙遇祖师诛戮蟒蛇平巨害断除蛟蜃絶群孳功成独驾麟车去坛井遗踪在劒池勇悟化沛郡施岑字太玉郷闾壮士祖朔仕吴因徙居九江赤鸟县太五状貌雄杰勇徤多力弓劒絶伦祖师初领徒衆诛海昬大蛇会郷壮三百余人来助力大玉预焉政恭恳乞愿充役者祖师纳之与甘伯武常执劔侍左右宁康二年十一月二十八日晨起见东方日中有一童子乗綵云执素策驱苍虬降其所居宣五帝诏遂御苍虬乗云而去祖师宅东南二里间有坛曰紫五府即其所栖之地西岭鎭江干石上有观今额至德爲太玉跳台南昌之地亦有之皆所以眺望水妖也政和二年五月准诰封勇悟眞人诗曰抚劒从师剏鉅勲斩蛇诛蜃独超群少年孤矢竞戚武壮歳词章颇广文身脱貔貅思𣈆道手抟龙虎懒朝君自从清荡江西境执䇿乗虬驭綵云濳惠化兰陵彭抗字武阳以懿戚乆处师门举孝廉仕𣈆累迁尚书左丞宻修仙业以疾辞朝师事祖师仍纳爱女爲祖师于妇祖师念其恪诚应诸秘要繊悉付之速遣还朝至穆帝永和二年致政南游挈家居䂊章城中再诣门下朝夕扣问道业精进宋髙祖永初二年八月二十四日举家二十六口白日昇天政和二年五月准诘封濳惠眞人诗曰弃郄荣官要学仙挂冠解𥿈便归田挈家匪欲叨华樾问道惟期际本渊遗女与师供洒扫投身爲弟愈精专潜修玄业勲成就举室飞昇上九天和静化南昌盱烈字道微以懿戚义处师门少孤事母以孝闻毋盖祖师之姊也祖师凡二姊盱母爲之孟祖师爲其孀居乃筑室于宅西数十歩间俾居之故母子日闻道妙祖师毎出则盱毋代掌其家事仙賔隐客咸获见之毋子并受玉皇诏部分仙嵴昇天今墻西道院乃其旧居政和二年五月准诰封和静眞人诗曰毋慈子孝两相因同志修行合至眞蕙室风和延隐客萱堂昼永欵仙賔时闻道妙因师教日听师音与道亲丹诏姿令专部分同骖仙驾离埃尘普惠化南昌钟离嘉字公阳以懿戚乆处师门祖师仲姊之子少䘮父母植性蕳淡祖师甞叹其有受道之姿乃授之神方能拯救付之妙诀能役逐祖师昇天首以金丹之赐是年十月十五日日中碧霞寳车自天来迎公阳拜韶昇车而去新建象牙山西源是其所也有观曰丹陵石药臼尚存号钟玉府政和二年五月准诰封普惠眞人诗曰孑然身似野云翔植性孤髙智识长役使万神存妙诀瞖治百病得神方雅姿可与登仙道笃志诚宜授洞章师赐金丹先服饵碧霞宝辇迓公阳冲道化建城黄仁覧以懿戚乆处师门字紫庭父辅宇万石举孝廉仕至御史紫庭神彩英秀局量凝远祖师以子妻之尽得祖师之道任青州从事单骑之官留妻侍父母然毎夜輙归人莫得知一夕家僮报许氏院中夜闻语笑声姑訉之许氏黄郎尔姑曰吾子从事数千里安得至此许氏曰彼巳得仙道得项刻千里戒在漏语故不敢令姑知姑曰若然当使我见之是夕紫庭归许氏告以故比明紫庭不得巳出谒父毋曰仁覧虽从宦远郷夜必潜归膝下仙道秘宻不可泄言恐招谴累言讫取竹杖化爲青龙乗之而去故万石亦知仙道之足慕执弟子礼以事祖师惟紫庭二弟勇徤不检日事游畋虽父兄奉韶飞昇而二人尚在猎所自言受性纵逸不堪作仙任兄举族飞腾容我二弟捕鹿紫庭叹其赋分复折草化鹿止其妄心遂与父毋三十二口乗云而东从祖师仙驾昇天二弟后隐于西山傍有许氏坠钗洲政和二年五月准诰封冲道眞人仁览父辅亦求爲祖师弟子祖师以其懿戚待以客礼故不与十一人之数诸弟子受法皆许传族坛靖各立府亭之名诗曰紫庭英秀胜潘安綵线鲁牵许跨鞍竹杖成龙通圣化草枚变鹿戒贪残弟兄性异难同被父子心齐尽得丹天诏祖师当㧞宅举家仙眷亦骖鸾兰公化昔有异人姓兰名期莫敢唿其名称之曰兰公初居于兖州曲阜县髙平郷九原里其家百余口精修孝行致斗中眞人下降其家自称孝悌王讳弘康字伯中语兰公曰姑炁爲大道于日中爲孝道仙王元炁爲至道于月中爲孝道明王玄炁爲孝道于斗中爲孝道悌王夫孝至于天日月爲之明孝至于地万物爲之生孝至于民王道爲之成吾于上清以下託化人问示陈孝悌之教后𣈆代当有眞仙许逊传吾孝道之宗是爲衆仙之长因付兰公秘㫖及金丹寳经铜符鐡豢令传授丹阳黄堂女眞谌姆且戒之曰将来有学者许逊汝当以此授之孝悌王遂将兰公游于郊野道傍忽见有三古冢指以示兰公曰此是汝三生解化之迹第一冢乃昔尸解所遗仙衣而巳第二塜乃太隂鍊形形体巳就今当起矣第三冢藏蜕骨尔宜移冢傍之路勿令人物践履也孝悌王言讫昇天兰公乃榜示行人断其旧路人谓其妖妄擅移路迳执以诣官官吏拘公而执其验公具以前事对官吏云必若妄言将加诛公曰吾言得之孝悌王安得妄官吏遂引兰公兴地分对开其冢其第一冢果有黄衣一领其第二冢见一人童颜弱质如睡初觉之状第三冢见连环骨一具衆咸惊叹吏乃持仙衣还献府君府君着衣不能胜还与兰公公服之即同冢中仙人合爲一体辣身轻举官吏悔谢虔恳拜问何时再降人间兰公俯语之曰我自此或十日或百日一降施行孝道以济迷途其后呉都有十五歳童丹阳三岁灵童并是眞仙之化身也将弘孝道之教以接合仙之士马诗曰学道还须孝行充自然孝道感玄穹若非一语开三冢畴识三生守一功圣教先期谌姆授眞仙后有许君崇兰公敬信天眞训混合形神八太空谌姆化谌姆者不知何许人也其字曰婴甞居金陵丹阳郡之黄堂潜修至道忘其甲子耆老累世见之齿髪不衰容貌常少皆以谌姆唿之谓其可爲人师也吴大帝时行丹阳市中忽遇一男子年可十四五扣头再拜愿爲义子谌姆告曰汝既长成须侍飬所生何得背其巳亲而事吾爲毋既非其类不合大道于是童子跪谢而去又经旬日复过市中忽见孩儿年可三歳悲啼唿呌莫知谁氏之子因遇谌姆执衣不舍告云我毋何来唯愿哀悯谌姆怜其无告逐收归抚育渐向长成侍供甘㫖晨昏不亏心与道合行通神明聦慧过人抟通经教天文地理百氏九流穷幽极玄探徽索奥年将弱冠姆谓之曰我修奉正道其来巳乆汝以吾抚育暂此相因汝既无天将何以爲姓氏儿曰昔蒙天眞授以灵章约爲孝道明王请以此爲名号可乎姆曰既天眞付授吾何敢违复议求婚儿跪毋前说讃曰我非世间人上界眞高仙今与姆作儿乃是夙昔縁因得行孝道度脱诸神仙向前十五童亦是我化身今巳道炁圆我将返吾眞眞凡自殊趣何爲议婚姻盍于黄堂坛传教付至人毋既施正教三清栖我神谌姆闻讃惊畏异常遂于黄堂建立坛靖严奉香欠阐孝道明王之教明王告姆修眞之诀曰毎须髙处玄坛踈絶异党脩闲丘阜饵服阳和委鍳太虚静夷玄圃若非无英寳帙黄老玉书太洞眞经豁落七元大上隐玄之道不可偃息于流霞之车眷盻乎文昌之台也得此道者九凤齐鸣万灵萃止竦身御节八景浮空龙舆虎旂游朔八方矣毎宜寳之于是尽付妙诀兼授灵章巳而辞毋飞腾太空谌姆受讫寳而秘之积数十年人无知者至西𣈆之未许君逊呉君勐闻姆有道远诣丹阳求授道法姆知其名在图籍应爲神仙于是授以孝道明王之教眞仙飞举之宗及正一斩邪三五飞歩之术仍以兰公所授孝悌王铜符鐡券金丹寳经一遵元戒传付许君仍语二君五皇元谱仙籍品秩乃令许君以道次授吴君二君礼谢将辤归许君欲毎歳来礼谒姆姆曰止之子勿来吾即还帝郷矣乃取香茅一根南望掷之茅随风飞去因谓曰子归于所居之南数十里认茅落处立吾祠歳秋一至足矣语讫忽有云龙之驾来迎凌空而去今新建丰城二县之界有黄堂观乃祖师倣丹阳黄堂坛所立祠毎年八月三日朝谒谌姆之所也诗曰苦志修行隠市廛不知在世几何年深明至道通玄妙洞合虚无契上仙育养童儿慈念重监临老姆圣功全俟将法寳传吴许独驾云龙入碧天金公化地主金公世忘其名或云名宝行苐七世居豫章之西山金由以进粟补官朴直公正乡闾所推服祖师与郭璞择地至其所居璞曰仆相地多矣未见有若此者如求富贵则必有起歇如欲栖隐大合仙格其岗阜圆厚位坐深还三峯几立回环云拱内外勾鎻无不合宜大凡相地兼相其人观君表裹正与地符乃与祖师同谒公欣然出迎懽如平生璞白公曰许君欲置一舍爲修鍊之地故同璞上谒公曰窃观许君仙风道骨非尘埃中人第恐此地不足以处君耳君诚有意当併置庄产以爲薪水之资许君曰虽蒙倾盖然受之无名愿闻所需多寡惟命公曰君子一言道合身命犹以许人况外物乎老夫拙直平生无用文券乃取一大钱中破之自收其半以半授祖师曰以此爲券明日还挈家居西林之卢舍至卒老马玉隆官有神曰西林地主显忠眞官即公是也宋眞宗皇帝甞遣中使奉香烛花菓于祖师中使至溪桥公朱衣靴幞迓之中使不知其神也至舘问曰适桥畔有官人相迓者谁也今安在在右曰无之中使曰衣朱衣状貌肥而短者衆咸谓无其人翌无中使登殿致献讫过地主堂视之惊曰昨日所见者即此神也炷香设礼敬叹其灵归而奏之即有㫖免本观支移折变尽縁于此公之神愈乆益灵迩来报应尤彰未易殚举遐迩所共知嘉泰四年赐庙额曰昭应嘉定三年诰封灵助侯诗曰灵助金侠古朴人祖师倾盖契如亲明君岂虑难求地义士犹能弗顾身便肯擘钱爲设誓何劳书劵更酬缗举家挈往西林去庙食吾山证土神许大化许大祖师之役夫也祖师上昇之日适与其妻运来出市闻祖师昇天夫妇推覆米车奔驰而归至则仙仗巳与夫妻抚膺哀号乞从行祖师告以善功未备不应飞昇乃授以地仙之术夫妻俱隐于西山其覆车之米在地复生既隐不欲人识攺姓名曰午又爲所知复攺曰干夫妇各有诗留于世干君诗曰自从明府昇天后出入尘寰直至今不是藏名混世俗卖柴沽酒贵忘心其妻诗曰醉舞狂歌踏落花緑罗裙帯有丹砂往来城市卖生药秖箇西山是我家又诗曰出入仙郷不记春岂知尘世有寒温兄家只在西山裹除却白云谁到门因干君出游经时不归独歩醮坛有感而作昨日因游到翠微醮坛风冷杏花稀碧桃爲我传消息何事人间去不归许大夫妻闻祖师将上昇苦求随行祖师以诏使告合从昇天人数巳有定命难循其请故预期使之出干虽覆车而归巳无及矣今人时有见之者诗曰祖师㧞宅欲昇天运未车飜歩不前玄诏谓何无分际善功知是未完全鹄鸾巳返云霄去夫归空悲泣涕涟虽即未该飞轝数西山伹隐地行仙胡詹化胡詹二王者旌阳县二吏録也世不知其名祖师弃官还山且乆二吏思慕盛德舍家而来愿服役终身祖师悯其诚意而知分不应仙俾没后爲神立祠于福地东南髙峯作鎭水口永享血食焉诗曰旌阳归骑巳骎骎吏録难忘徳意深辞职随师常竭力弃家奉道尽诚心执鞭贵得闻言教进履欣从听咳音可惜登仙无夙分爲神血食到于今胡师化天师姓胡名患超宇㧞俗不知何许人也人莫知其年纪唐髙宗上元问来自庐山捿于豫章西山之洪井永淳中幅巾布褐徒行负杖至游惟观见同軰手不执板擎拳而巳美须眉体貌瓌伟类四十歳人身不甚长然毎处稠人中其首独出其上虽至长者止及其屑故时称胡长仙人间其年几何曰五十二歳逾数十载问之亦复云然至论𣈆宋巳来治乱兴废繊毫不差喜谈𣈆司空张观文博物如其友或云许吴二君甞授其延生鋉化超三元九纪之道能檄召神灵驱奋雷雨至陶弘景校芽山华阳洞太清经七十卷天师亦预马背缝尽朱书其姓名覧者皆见之又曰吾昔到此客于盱毋用是不知爲何代人物也毎路逢暴骨遗骸悉埋之地有古物寳噐掘之如其言而获闻邪怪之物疾之如㓂雠即务剪除之时豫章西门有樟木精爲独足神大兴怪祟邀人淫祀天师一见叱骂书符禁制即命斩伐积薪灌油以火焚燎妖崇遂灭以地爲覩昔游帷观唐初甞荒废因问主观胡不修葺荅以之材力天师奋然而往不逾月以木栰至髙安樟木江口距观九十里命栰人紧系缚各就宿江岸临暮飞墨符一道中夜烈风雷雨比明栰巳在坛下矣凌林岭谷所当之路林木披靡摧折又于山下发一窖出钱三百千爲工役之须应殿宇非人所居者皆役鬼神爲之门外凿三井以辟火灾乆之异迹显着天后以蒲轮召之天师深隠巖谷州县捜求之急不得巳而出至都引见武成殿后临问仙事天师止陈道徳帝王治化之源后大喜又欲留于都下委以鍊丹之事天师辞请还山修鋉勑遣使赍金帛送归行次单父赐福曰先生道位髙尚早出尘俗如轩历之广成汉朝之河上遂能不远千里来赴三川日御先开望霓裳之渐远天津后渡瞻鹤盖以方腾遥睇风云惆怅无巳傥蒙九转之余希遗一丸之药天师乃于洪崖先生古坛际鍊丹首尾三年降诏趋召诣阙至则舘千禁中天师辞归固留不许天师一朝遁去上闻叹恨乆之遣使赍赠甚厚兼赠诗一篇云髙人恊髙志山服徃山家迢迢闻风月去去隔烟霞碧岫窥玄洞玉灶錬丹砂今日星津上延首望灵槎天师归西山居子盱毋靖观有三清中门祖师横堂皆鬼工所造平柱眠枋叠至嵴斵削之工人弗可侔至植立不斜坚固不朽非人可及樑牌亲题大周年号笔力道劲又自写其眞于后殿之壁其居西山人皆师事之千里之内无疫疠水旱之灾无勐鸷夭折之苦逺近頼焉长安三年二月十六日命弟子于游帷观之西址伏龙岗造坟藏太玄眞符二七星神劒灵寳策杖各一三日而讫天师正衣冠坐绳床异香满室空中云鹤墻外人马之声纷纷不絶视之巳解蜕矣州具以闻赐钱帛修斋醮谥曰洞眞先生姑苏先生司马祯撰牌具载详悉世逺眞壁将頽有一云水道士至以版木模写之俨然复前状越夕而壁倒道士亦不知所往门以政和六年奉㫖重造始撤去今惟眞版存焉诗曰凛然脩质气刚雄法术精通喜箸功句曲校经存宝藏旌阳授道戢妖兇灵丹九錬因天后古观重修役鬼工徳备龙岗藏剱杖一朝解蜕脱尘笼西山许眞君八十五化録卷下学仙之难白古而然仙何难学骂子不观是传乎西山群眞皆胎仙肉质非兴人异若云其难则西山无昇举之仙矣夫难与不难之分皆在人心自勤自怠耳勤者不难怠者自爲难且许眞君诗传募化刋梓阅五七年或张或李左推右托人莫肯了斯事迩者寳林信士宋道昇见其蹉跎恐一日复一日湮没无传特以大道心圆成盛亭咄嗟而就何其难哉观物之成否知仙之难易无怪乎不可学实在乎人心可否欤故先辈云尽物理则通道云淳祐十𥜥中元日勇悟眞人施岑再识旌阳许眞君飞昇之后千有余载迄今民攸赖焉有祷则应无感不通有神隂相欤今歳中元之夕元明炷香于四圣堂恍惚有神告云翌日献书人至犹谓爲茫然越宿忽承江淮隠士贾君守澄自石城来敬瞻礼眞君圣蹟又出旌阳八十五化诗传拜而诵咏乃覩西山施眞人所迹之诗黙契神告感谢弗巳昇台鸣鼓举白大衆敬以所赐诗传寘于宝藏永乆其传上堂几语兹不绪録继而贾君了心云水之兴元明乃直书传后记云歳在丁未七月十八日灵寳大师管内都道正知逍遥山玉隆万夀宫孙元明顿首拜书西山许眞君八十五化録