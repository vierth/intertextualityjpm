玉箓资度解坛仪正统道藏三家本一卷洞玄部威仪类玉箓资度解坛仪法事如式各礼师存念如法请宣神呪五灵列位焕鎭五方始皇护魂丹老衞形皓灵侍魄黑帝摄生中央黄帝统御万眞元皇诰下幽夜开光罪消北府名列南昌金箓定籍玉字除殃朱陵鍊质飞神太仓三官九府无极神鄕普受开度上生天堂与道合眞鸣法鼓二十四通无上三天玄元始三炁太上道君太上老君召出臣身中三五功曹左右官使者左右捧香驿龙骑吏侍香金童传言散花玉女五帝直符直日香官各三十六人出出者严装显服冠带垂缨关启玄坛土地方域神眞臣今解坛言功焚香礼懴谨奏爲入意其诸斋悃巳録吿闻愿得太上至眞道炁灵寳慧光下降流入臣等身中令臣所启之诚速逹径御至眞无极大道三清上圣昊天金阙玉皇上帝东极慈尊青玄上帝道前请称法位具位臣姓某等今故焼香皈身皈神皈命太上十方救苦无上慈尊臣闻三箓垂科五篇着范茂弘道旨丕阐玄风法天像地而肇建坛仪唿隂召阳而鎭安云篆千眞降驾万圣临轩斋盟上格于层霄眞驭下临于法席用资某灵昇眞天府证品仙阶今则启愿吿成朝修事竟解坛散席首过言功荐冀洪恩尊安宗社金龙起篆庆圎满于醮功玉纬流光降洪厖于景福所启玄感上彻径御至眞无极道前知磬举起敬賛十方号礼足各长跪䖍诚懴悔臣法衆䓁志心皈身皈神皈命十方救苦无上慈尊恭望洪慈洞垂巨泽普降洪恩以今解坛散席焚香礼懴臣闻三天播泽灵光舒化育之仁九地承恩祖炁运迁神之德荷宸恩之鉴映幸斋法之周圎庸罄丹忱仰干洪造重念臣等精神混俗容止生尘玉律昭囘凛三元之校录金科错落严四极之条章亶冀隆寛恪垂涵育陶灵光于九轨誓畅玄宗流法雨于三途愿隆圣造臣等志心稽首礼谢无上至眞三寳三启三礼重称法位具位臣姓某与临坛法衆等谨同诚上启青玄祖炁虚无自然元始天尊太上道君太上老君昊天玉皇上帝紫微天皇大帝紫微北极大帝后土皇地祇东极青玄老君运明保元上帝太乙救苦天尊九幽拔罪天尊十方分身应化救苦天尊大慈大悲救苦眞人大惠眞人注生眞人香林㑹中法解眞人十华眞人普救眞人三十六部尊经玄中大法师三天大法师三界应感醮筵降格一切威灵臣等野马微生醯鸡陋质荷九宸之钖庆际三洞之开光身绾金符名聮玉籍烟霞摄景盍抗志于清虚日月同流乃栖身于埃𡏖百非未涤万业犹羁缅惟受道之丹忱常励济时之素誓庶俾化育不负生成旣奉词文敢忘关奏臣自今月某日爲始钦奉纶音崇修玉箓资度大斋几昼夜誊词逹悃降眞召灵扬十絶之华旛然九巵之法炬解消结滞落灭冤愆拯度容仪超升阳境葵忱露奏荷三境以流辉芝检风驰开九幽而御炁铭心罔极刻骨奚殚以今釐事庆成斋功吿备天人同庆幽显相欢羽葆翩翻将返琼舆之仗虎旌晻蔼行收禁路之班盍依格以奏功爲关盟而迁赏恩惟玄穹至圣皇极无尊俯览恳祈曲垂采鉴其有建斋之日上请三洞官属九天眞灵监斋衞眞侍经护道虚空监察土地神祇营衞斋功具严劳绩即玄坛而相表希洪造以酬恩臣等存念不周俯仰未备有五帝四司之校录虑千愆万过之充周等冀隆慈普蒙矜宥诚惶诚恐稽首顿首谨启以闻宣言功表熏表焚燎宣关宣囘将牒遣官如法谨遣臣等身中五体眞官官一小吏十二书佐重敕功曹使者飞龙驿吏严装显服冠带垂缨磨砚㸃笔簮劒理箓爲臣及时操持表文上诣三天曹治随事奏对若有谬误文字脱落言辞倒错不相次比者请传言书佐习事小吏操龙头书刀长毫利笔随误正定母令上官典者有所遣却径逹三天无极大道太上御前愼勿稽停左吏历关右吏历启以次分别当令臣所请者下所召者到所济者度所宣者通所迁者逹所愿者应所求者得若有下官故炁遏截臣表文不使上逹者收付所在近狱依律治罪以明天宪臣退伏案前伏待报应纳官如法通诚事竟及建斋之始所出身中功曹使者一切眞官仙君吏兵并还臣身中从衆妙门而入在左还左在右还右直日功曹主领检押还复本位母令差互须召又到一如故事还功报德天尊旋绕一帀师立东面西衆立西面东皆跪讲举长跪还戒如法等学法未备俯仰失格进止犯科不合仪式恐爲四司所紏五帝所执千愆万过乞垂赦宥哀原未悟不见罪罚臣等建斋之初奉请智慧上品十戒登斋禁戒以检身心法事旣竟谒还天宫谨上启以闻伏希昭宥等诚惶诚恐稽首顿首再拜谨言举还戒颂归位一拜宣三简投简毕知磬举五龙起鎭天尊起鎭发愿存神焼香香官使者左右龙虎君侍香诸灵官当令臣向来解坛散席之所自然生金液丹碧芝英百灵衆眞交㑹在此香火鑪前当愿善功普博斋福周隆十方仙童玉女接侍兰烟传臣向来所启之诚速逹径御至眞无极大道三清上圣昊天金阙玉皇上帝东极慈尊青玄上帝道前解坛颂下坛辤三寳时光迅速日影渐移香散玉华道还金阙皇圗地久圣夀天长稽首拜辤十方道寳金童进善玉女奏功名挂金牌经藏寳韫神灵升度家国蒙恩圣入虚无功沾幽显稽首拜辤十方经寳琼钟息响璧磬收声师返太清名标紫府三途罢对五苦停轮稽首拜辤十方师寳愿诸衆生诸恶莫作衆善奉行不堕劫绿常居盛世有情含识同证无爲稽首拜辤十方衆圣玉箓资度解坛仪