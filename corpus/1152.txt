祕书监志提要钦定四库全书秘书监志提要等谨按秘书监志十一卷元王士㸃商企翁同撰士㸃有禁扁已着録企翁字继伯曹州人官着作佐郎其书成于顺帝至正中凡至元以来建置沿革典章故事无不具载司天监亦附録焉盖元制司天监隷秘书省犹汉制以太史令兼职天官之义也后列职官题名与南宋馆阁録例同其兼及直长令史皆纎悉详録则以金源以后以椽吏为士人登进之阶往往由此起家洊至卿相其职重于前代耳其所纪録多可以资考核朱彛尊尝据以辨呉鄹即张应珍以大德九年改名厯仕秘书少监非宋遗民证吉安府志之误则于史学亦多所禆矣干隆五十四年月恭校上总纂官纪昀陆钖熊孙士毅总校官陆费墀祕书监志卷一钦定四库全书秘书监志卷一元王士㸃撰职制世皇观天文以制厯授时观人文以遵经化民廼立秘书监储图史正仪度颁经籍设官有员郎吏承授以至司天兴文之𨽻属废置增损之嵗月録其故俾来者攷立监至元九年十一月太保刘秉忠大司农博啰奉圣㫖设立秘书监从三品级官四员监二员少监二员吏属六人令史二人典书二人奏差二人陞正三品大徳九年七月十三日中书省奏秘书监官人毎俺根底与文书俺的衙门自至元九年设立定作从三品来其余监分即渐陞了有么道指例説有俺商量来掌管禁书自前立来的不比其余衙门有他毎言语是的一般依着别箇监分体例陞正三品呵怎生奏呵奉圣㫖那般者钦此行使正三品银印札付礼部铸造首领官知事改陞典簿都省钦依照验大徳十年二月二十二日中书省奏秘书监中尚监都水监等衙门里行的人每依例逓陞并添散官等四十九员于内受宣命三十九员受勅牒一十员委付呵怎生奏呵奉圣㫖委付者秘书监正三品少监从四品监丞从五品典簿从七品设官至元十年二月初七日大司农博啰奏准隂阳禁书都教分付与秘书监者前户部尚书焦友直改授秘书监赵秉温充礼部侍郎知侍仪事兼秘书少监史杠引进使知侍仪事兼秘书少监三月给从三品印闰六月扎玛里鼎以司天台提㸃充秘书监至元十八年四月十一日蒙古勒图鲁格𫝊奉皇太子令㫖咱每的秀才宋𢎞道依着都勒斡托里齐扎玛里鼎一般与名分者俸钱比那两箇更教多些者阿哈玛特根底说者敬此于三月初三日授大中大夫秘书监礼任宏道名衜大徳五年添设秘书监一员贾翔于八月十七日上至大四年二月十七日舍哩博硕彻尔奉圣㫖秘书监改做秘书卿食俸三员一员彻里至大四年二月十六日巴哈集赛第一日柱廊内有时分对舒库尔齐郑尚书巴延托果斯院使飬安同知韩侍郎等有来舒库尔齐少的特奉皇太子令㫖教竒尔济苏平章的孩儿舍哩博硕彻尔做秘书卿第四画字行者便教礼上者于二月十八日礼任一员昭文馆大学士中奉大夫典寳监卿温得荣授秘书监卿依前昭文馆大学士散官如故皇庆元年二月初九日礼任一员通议大夫随路诸色民匠都总管府达噜噶齐逹尔玛实哩授秘书卿散官如故皇庆元年七月十四日礼任不食俸二员一员遥授集贤学士嘉议大夫前佥尚服院事杨光祖授崇文馆大学士中奉大夫秘书监卿至大四年四月十九日礼任一员崇文馆大学士中奉大夫武备寺卿谭振宗授秘书卿依前崇文馆大学士散官如故十一月十四日礼任至元十八年添设少监二员一员程文海二月内准礼部闗承奉中书省札付准唿喇唿孙阿里䝉古文字该中书省官人毎根底建昌军官人程总管年时哥哥根底大牌子与了勾当那与了皇帝根底有省得提奏出气力么道来呵阿哈玛特根底说者他根底有勾当与者么道圣㫖有来如今他说有省里也去阿作甚么陈楚客的替头里翰林院里文字的勾当行呵省得题奏行踏说有么道奏呵那般者么道圣㫖了也又上位可怜见我根底不㨂怎生行者道呵我的孩儿俺两箇勾当里了呵不宜的一般我的孩儿根底或大庙的勾当里或交秘书监的勾当里呵上位识者说有么道奏呵那般者么道圣㫖了也钦此今拟翰林修撰朝列大夫程文海授中顺大夫秘书少监当月初一日礼任一员至元十八年八月十五日吉丁启有秘书监宋宏道索曹晋充秘书监少监做伴当勾当敬奉皇太子令㫖那般者么道敬此曹晋授朝列大夫秘书少监九月初一日至元二十年添少监一员利用少监千努钦授宣命奉议大夫秘书少监十一月初十日礼任至元二十三年添设少监一员承事郎佥陇右河西道提刑按察司事宋光祖授承务郎秘书少监于八月十七日礼任至元十六年设监丞一员正六品级前国子监助教耶律有尚祗授敇牒承务郎秘书监丞九月初二日上至元二十五年添监丞二名一员沙木斯鼎至元二十五年七月初九日尚书省奏年时和塔拉孙岳提㸃两箇奏秘书监回回毎隂阳不理㑹得的人毎俺根底管着有已后隂阳文书毎失散了呵俺怕的奏有么道奏呵扎玛里鼎汉儿隂阳人根底体管者么道交出去了来昨前又教奏了秘书监人去来他又回回隂阳文书提调的伴当么道和他一处行的沙木斯鼎根底索有俺商量得沙木斯鼎根底教做监丞汉儿隂阳文书根底提调孙岳提㸃根底教做秘书监蛮子隂阳人陈春官根底教做少监委付了这两个根底在前管着的勾当根前依旧委付了这两个根底在前管着的勾当根前依旧教管着又秀才的文书提调的一两个秀才官人毎委付呵怎生么道奏呵那般者圣㫖了也钦此八月十六日祗授勅牒承直郎秘书监丞当日礼任一员张康先于至元二十四年二月内准中奉大夫同佥枢宻院事咨着作佐郎张康扈跸两都厯俸己逾三考有劳无过窃见唐方与康俱南来者方已陞翰林待制惟康未蒙陞擢家又贫困若陞秘书少监额外请俸不署事推演太一数供职辇下相应准此具呈都省照详至元二十五年八月初八日张康祗授勅牒奉直大夫秘书监丞依例请俸不署事延祐元年九月初二日阿尔哈雅左丞布哈叅议奏秘书监官人毎的名字冩将来者么道圣㫖有来将冩着的名字教看呵总做一十员者内请俸的秘书卿教四员者教沙木斯鼎为头教舒库尔齐实哩第二刘总管第三与昭文馆大学士正奉大夫散官依前兼总管府者教盛从善依旧其余的出去者两个火者不请俸额外教有者教设两个太监郑竒塔特五年记老的人有教他做太监与大中大夫散官那一个太监的阙里我委付人也者设两个少监教刘吉依旧教张景源做少监设两个监丞教赵天祥依旧王宜之不㨂几时体替者么道又九月初四日阿尔哈雅左丞特奉圣㫖秘书监里刘少监做太监冯僧儿做少监不㨂几时体替他毎者么道圣㫖了也钦此设幕府至元十六年七月都省准设秘书监经厯一员至元十七年设首领官提控案牍一员十一月十四日准中书吏部闗依奉中书省判送准刘伯时充秘书监提控案牍当月十八日礼任大徳五年提控案牍改设为知事王士爚于大徳六年正月初三日礼任大徳九年七月十三日中书省奏秘书监官人毎俺根底与文书俺的衙门自至元九年设立定作从三品来其余监分即渐陞了有么道指例说有俺啇量来掌管禁书自前立来的不比其余衙门有他毎言语是的一般依着别个监分体例陞正三品呵怎生奏呵奉圣㫖那般者钦此除本监行使三品银印札付礼部依例铸造外首领官知事改陞典簿都省钦依照验至元十六年设管勾一员十二月秘书监指诸色人匠总管府例设立管勾一员奉都堂钧㫖准呈设属官至元十五年设着作郎一员刘天藻本官呈自至元十三年承江南行省咨枢宻院以隂阳数学来朝至元十五年二月钦授宣命承直郎遥受南康路同知充秘书监着作郎至元十九年添着作郎一员至元十八年八月初七日中书省启武州判官完颜君翼御前弹琴人员秘书监里见有着作郎名阙教入去者呵宜有启呵奉皇太子令㫖那般者敬此十月祗授勅牒至元十九年正月初二日礼任至元十五年设着作佐郎一员张副枢张左丞奉御托克托楚鲁特穆尔给事中阿勒坦翰林承㫖和尔果斯就鄂尔多里闻奏过张明逺与着作佐即名称依例请俸専一理㑹隂阳勾当钦此于九月初二日礼任至元二十四年添设着作佐郎一员至元二十三年二月十一日秘书监扎玛里鼎奏李校书小名的人勾当里在意勤谨有虽不满考呵他的这名分根底添与名分别个毎也在意也么道圣㫖了也钦此校书郎李天麟授着作佐郎至元二十四年闰三月二十二日礼任至元十四年设秘书郎一员窦履二月内五格奉御𫝊奉皇太子令㫖与赵大哥窦先生的孩儿于秘书监定夺教勾当者敬此知秘书监事赵侍郎于七月初九日奏禀在前圣㫖教窦先生的孩儿于秘书监定夺勾当来如今管秘书监文书的秘书郎名儿有奉圣㫖与那名儿教勾当者钦此于九月内礼任至元十五年添设秘书郎一员八月十七日准吏部闗承奉中书省札付托克托珠呈六月二十二日奏有张平章张左丞焦尚书说郑大教秘书监里与焦尚书等做伴当管秘书监勾当呵怎生奉圣㫖那般者钦此八月初六日郑自兴祗受勅牒礼任至元十五年设校书郎一员八月十七日准吏部闗承奉中书省札付托克托珠呈六月二十二日奏有张平章张左丞焦尚书说刘制置奏他孩儿谢译史教秘书监里焦尚书根底一同收拾文书勾当呵怎生奏圣㫖那般者钦此于八月初六日谢椿祗授勅牒充秘书监校书郎礼任至元二十二年添校书郎一员三月初三日翰林集贤侍讲学士牒通事舍人周驰学问才能若处馆阁校讐之任相应准此秘府具呈中书省照详十一月二十四日准吏部闗承奉中书省札付照㑹侍仪司通事舍人周驰授将仕郎秘书监校书郎至元二十五年秘府请设辨騐书画直长一员都省准设设吏属至元二十四年添设令史一名五月内秘府见役令史二人一人分监上京止有一人供事仓卒省台唿召艰于应接纂修地理图志未曾添设乞增设令史一人都省准设至元二十五年设通事一名二月内为秘府纂修地理图志监官扎玛里鼎西域人华言未通可设通事一人奉都省准设至元二十二年五月十六日都省准设䝉古笔且齐一人至元二十三年八月二十一日都省准设回回令史一人元贞二年正月都省准设知印一人至大元年都省准添设知印一人至大元年当年五月秘监知事改陞典簿比例当设典吏一人䝉都省准设设司徒府至元十八年十一月二十五日奉司徒府札付十月二十日奏准翰林国史院领㑹同馆集贤院都併做一箇衙门笔且齐色埒黙为头儿䝉古翰林院是冩䝉古字圣㫖这勾当大有併在汉儿翰林院里不宜一般如今依旧翰林院交托里察罕为头儿秘书监大史院司天台人也多有俸钱也多有都併做一个衙门交张平章不妨枢宻院勾当兼管着做头儿这併了三个衙门总头儿和尔果斯守司徒判翰林国史集贤院领㑹同馆知秘书监事阿萨尔右丞判翰林国史集贤院领㑹同馆知秘书监事阿里省里与参政的名儿兼同判翰林国史集贤院领㑹同馆知秘书监事已令各官钦授翰林学士承㫖中奉大夫兼修起居注领㑹同馆事和尔果斯授光禄大夫守司徒判翰林国史集贤院领会同馆秘书监事修起居注如故资徳大夫将作院使礼部尚书同领㑹同馆事阿萨尔授中书右丞判翰林国史集贤院领㑹同馆秘书监事散官如故正议大夫戸部尚书给事中同修起居注阿里授正奉大夫参知政事兼同判翰林国史集贤院领㑹同馆秘书监事同修起居注如故正奉大夫枢宻院副使兼知秘书监领太史院事张易授荣禄大夫枢宻院副使兼领秘书监事为革罢司徒府事至元十九年六月二十五日准中书吏部闗承奉中书省札付钦奉圣㫖节该革罢司徒府农政院等衙门坐到下项事理合下仰照騐施行承此当部除已委请本部王郎中依上施行外合行移闗请照騐依奉省札内处分事理将本府应有文卷簿籍若有合交付翰林院等各衙门计问本部已委官就便交割仍将交付讫各事目数目开坐关来中书省札付准中书省咨五月二十五日闻奏和尔果斯为头省官人毎奏将来司天台秀才毎㑹同馆䝉古翰林院等管着奏来我这省里行又那里押文字行呵不宜的一般笔且齐毎也空喫俸钱有罢了色埒黙托里岱鄂托克齐毎那每各自勾当里理会行者我虽在省行呵也是管着那的一般有奏将来有圣㫖了也钦此本省咨请照騐事都省除外合下仰照騐施行仍行移合属钦依圣㫖事意施行仍委官计问司徒府首领官将本府应有合交付翰林院等各衙门者就便交割合缴呈者呈省位序至元十年九月十八日秘书监扎玛里鼎于万寿山下浴堂根底阿钖叶克埒穆尔齐奏皇帝委付奴婢与焦大夫一处秘书监勾当来有圣㫖画字的再奏者么道奴婢为住下勾当上与伴当每啇量了依着钦受到宣命画字来兼自焦大夫比奴婢先出气力多年合在上头奉圣㫖是有先出气力来底做长者钦此延祐元年七月初四日拜珠集赛第三日香殿里有时分对舒库尔齐哲伯耀珠阿都齐衆家等有来库春太保阿哩雅国公奏过事内一件沙木斯鼎学士从世祖皇帝时分行来今后秘书监里秦学士为头沙木斯鼎第二画字呵怎生奏呵奉圣㫖不㨂谁里头勾当呵在他每两个下头画字者么道圣㫖了也钦此于延祐元年七月初四日署事兼领至大元年閠十一月初五日昭文馆大学士正奉大夫知秘书监岳铉有㫖依大徳十年员数落知秘书监至大三年正月十三日伊苏丹集赛第二日皇太子鄂尔多有时分香山大司徒对雅努侍御启从在前色辰皇帝有时分秘书监里岳学士为天文禁书上头为头儿管着行来如今见喫着昭文馆大学士俸钱多年也因分㨂上头秘书监里不曽入去画字有他不管呵不中的一般有启呵奉皇太子令㫖那般者教他依旧为头儿知秘书监行者么道至大元年四月初十日秘书监少监沙木斯鼎除前厯仕外至元二十二年有扎玛里鼎引见过奉色辰皇帝圣㫖交习隂阳勾当者钦此至元二十六年有扎玛里鼎奏奉色辰皇帝圣㫖分付阿钖叶克埒穆尔齐这沙木斯鼎根底与勾当者钦此于元贞元年七月内祗授勅牒灵台郎司天少监勾当至大徳二年七月内祗授宣命校侍郎行司天监勾当至大徳四年九月二十日钦授宣命颁朔大夫提㸃回回司天台事勾当至大徳十一年四月内有伊埒萨巴等官启奉皇太子令㫖交沙木斯鼎秘书监吴少监的替头里做少监者敬此当职于当月初七日礼任勾当本监行移吏部转呈都省照详未经钦授宣命至大元年二月十二日阿钖叶香山就柳林里奏如今回回隂阳人少有这沙木斯鼎不教隂阳里行呵悞了一般的去年皇太子令㫖里教这沙木斯鼎秘书少监提调回回司天台这般行来如今把他根底依在先体例里交行呵怎生么道奉圣㫖那般者钦此秘书监志卷一祕书监志卷二钦定四库全书秘书监志卷二元王士㸃撰禄秩设官任贤赋禀称事所以厚臣邻也秩有髙下禄之隆杀定焉因嵗时之丰约物直之低昂増俸给粟屡形诏㫖㑹计多少具牍以书至元十年十月初九日秘书监䝉太保大司农省㑹十月初七日一同于皇城西殿内奏先于閠六月十八日奏奉圣㫖秘书监俸钱教厯钱里喫者合用的人立者你定了数目呵再奏者今奏秘书监焦友直扎玛里鼎各人月支俸钞一百两少监赵秉温史杠各月支钞七十五两令史赵钦止申杰各月支钞一十七两典书李思齐张琚琳各月支钞一十两奏差忽都鲁伯苏徳庆各月支钞一十两公使人五名各月支钞三两这般呵怎生奉圣㫖依着那般与者至元十四年八月秘书郎月俸三十五两当年七月令史添俸三两至元十五年五月着作郎月俸四十五两至元十五年九月着作佐郎月俸四十两至元十五年六月校书郎月俸三十五两至元十六年作头董济充管勾月俸一十两至元十三年作头併入本监月俸六两正月为始月俸一十五两至元十五年三月初九日秘书监奉中书省札付节该钦奉圣㫖郭郎中俸钱奏呵依体例与者么道圣㫖了也钦此仰讲议郭郎中合得名分拟定呈省奉此准中书戸部闗就问得郭郎中称元授中顺大夫都水监于至元十三年十一月将都水监事併入工部至元十四年二月间钦授宣命充工部郎中署事勾当蒙张枢副省㑹先钦奉圣㫖交你监修浑天仪等勾当上我于都堂内议定交你请工部郎中俸钱钦依先奉圣㫖监修浑天仪候改厯测騐了时即便还部遵依外䝉中书省依例自至元十四年三月为头放支工部郎中俸钱至元二十年九月初七日准中书戸部闗承奉中书省札付至元二十年六月初七日安图集赛第一日上都寝殿里有时分奏过事内一奏勾当里行的人毎俸钱一畨定夺比在前减了来如今诸物贵了的上头俸钱不勾有御史台官部官俺根底与将文字来俺衆人啇量得除大官人每外已下併首领官笔且齐等俱勾当里行的人每根底斟酌与呵怎生奏呵奉圣㫖恁衆人啇量了待添与那甚么回奏与么道啇量来奏呵奉圣㫖与者既那般与呵却不做贼好来钦此都省议得随朝衙门官员见请俸秩品同者其各支俸例不一都省除外合下仰照验照勘各衙门官员元定见支各各俸例仍斟酌所掌事务繁简另行定拟呈省外据省院台部等衙门见勾当令史䝉古笔且齐通事译使知印宣使奏差典吏祗候人等俸给依准所拟自至元二十年七月为始先行支付仍就便移行合属依上施行令史典书奏差公使人大徳七年闰五月二十二日准中书戸部闗奉中书省札付钦奉圣㫖节该官吏俸薄不能飬亷增给俸米钦此都省与集贤大学士啇议中书省事一同议得无职田官吏俸米除甘肃行省与和林宣慰司一体拟支口粮外其余内外官吏俸一十两以下人员依大徳三年添支小吏俸米例每一两给米一斗十两以上至二十五两每员支米一石余上之数每俸一两为米一升扣算给付若无见在验支俸去处时直给价虽贵毎石不过二十两上都大同隆兴甘肃各省不系产米去处毎石拟支中统钞二十五两价钱者从实开坐各各分例移准上都省咨于大徳七年五月二十八日奏过事内一件前者为内外勾当里行的官吏俸钱少的上头俺省官台官并老的每一处啇量了添与俸米者么道奏了行了圣㫖逹尔罕丞相大都省官人每与学士毎一处啇议定奏将来但是无职田的请十两以下俸钱依着先定来的小吏俸米例每一两与㪷米十两以上至二十五两与一石这的之上不㨂请多少俸钱的十两加与一㪷俸米呵内外官吏一年约请二十八万余石米有这般与呵上都等处山后州城甘州等处河西州城并和林不系出米去处从着各处事宜与价钱并口粮更迤南州城若无现在米呵与价钱的拟将几个分例米有俺与和卓太傅右丞相衆人啇量来请三定俸钱以上不与米三定以下俸钱的依着大都省官人每与学士毎一处定来与呵怎生取自圣裁奏呵奉圣㫖依着恁啇量来的与者钦此都省除外合下仰照验就行合属钦依施行奉此闗请照验就行合属钦依施行岳昭文禄米二石二斗五升秘书监三员毎员禄米二石少监三员毎员禄米一石五斗五升监丞三员每员禄米一石四斗着作郎二员每员禄米一石六斗五升着作佐郎二员每员禄米一石三斗秘书郎二员每员禄米一石三斗校书郎二员毎员禄米一石三斗辨验书画直长禄米一石五斗知事禄米一石二斗令史三名各支禄米一石五升䝉古笔且齐禄米一石五升回回令史禄米一石五升通事禄米一石五升知印禄米一石五升典书禄米一石奏差禄米一石管勾禄米一石公使人二名禄米一石大徳十年七月十二日秘书监中书戸部闗光禄寺太常寺等衙门官吏月支俸例与秘书监现支俸例不同本部议得秘书监元系从三品级今已陞为正三品所索添俸除秘书监岳通奉等已支正三品俸不须添给其余官吏人等量拟到各各添支俸米奏准换授月日大徳十年三月支付縁本监俸给按月支请了当如䝉准拟自六月为始支俸相应得此覆奉都堂钧㫖送户部依上施行本部议拟到秘书监官吏月支俸米秘书监三员今比拟依利用卿等俸例各月支俸钞二定米二石二斗五升少监六员今比依利用少监俸例各月支俸钞一定四十两米一石六斗五升监丞三员今比依利用监丞俸例各月支俸钞一定三十两米一石五斗五升典簿今比依利用中尚章佩等监经歴太常寺典簿俸例月支俸钞一定米一石二斗五升令译史通事知印令史今比依光禄寺令译史通事知印俸例各支俸钞三十七两米一石一斗二升奏差二名今比依光禄寺奏差俸例各月支俸钞二十二两米一石典书二名今照得光禄寺典吏月支俸钞一十五两米一石俸例相应难议添给至大三年正月二十九日准中书户部闗奉尚书省札付钦奉诏书内一欵节该官吏禄薄不能飬㢘以致侵渔百姓治効不修尚书省从长计议颁给钦此送本部呈照拟到各项事理至大二年十二月二十八日济尔噶朗集赛第三日玉徳殿西耳房内有时分实保齐大都丞相鄂勒哲特穆尔丞相博罗齐图列图和卓大顺司徒舒库尔齐摩济等有来太尉托克托丞相太保三寳努丞相巴延平章孟克特穆尔左丞相等奏天下诸衙门官吏俸钱不敷的上头交俺啇量了添与者么道行了诏书来俺衆人啇量来随朝衙门官员并军官每如今见请的俸钱内减了加五改换与至元钞住支俸米外任有职田的官员三品的毎年与禄米一百石四品的六十石五品的五十石六品的四十五石七品以下的四十石俸钱改支至元钞将职田拘收入官又外任宣慰使军官杂职等官俸钱十分中减去三分余上七分改支至元钞两随朝衙门行省宣慰司的吏员俸钱减去加五其余钞数与至元钞十两以下每月与俸米五斗外任行的小吏毎的俸钞依数改作至元钞俸米依旧与呵怎生奏呵奉圣㫖那般者钦此议得在都随朝官吏俸秩截自至大三年正月为始钦依支付所据在外行省同随朝衙门官吏併外任俸给拟自文字到日为始支付者省除外合下仰照验就便行移诸衙门钦依施行知秘书监月俸二定秘书监三员每员月俸二定少监四员每员月俸一定一十两监丞二员毎员月俸一定三两三钱三分三厘典簿月俸三十三两三钱三分三厘着作郎二员每员月俸四十两着作佐郎二员每员三十六两六钱六分六厘秘书郎二员每员月俸三十六两六钱六分六厘校书郎二员每员月俸三十两辨验书画直长月俸二十两令史三名每名月俸二十四两六钱六分六厘知印二名每名月俸二十四两六钱六分六厘䝉古笔且齐月俸二十四两六钱六分六厘通事回回令史月俸二十四两六钱六分六厘奏差二名毎名月俸一十四两六钱六分六厘典书二名每名月俸一十两米五斗管勾月俸一十两米五斗典吏月俸一十两米五斗祗候一十三名各月钞一十一两六钱六分六厘延祐七年十一月二十七日拜珠集赛第一日嘉禧殿里有时分舒库尔齐耀珠博尔欢笔且齐约苏某给事中竒塔特萨哩殿中特穆尔克等有来拜珠丞相逹实哈雅平章齐剌参议唿图克布哈郎中托音纳尔中丞等奏过事内一件大都为赈济贫民设立了十个舖赈粜糙粳米来昨前奏过添了二十万糙粳米做二舖交赈粜米根脚里为是救济贫民粜的有如今多是官豪势要并勾当里行的人毎使人籴买的上头到不的贫民毎根底的一般俺啇量来如今将在都各衙门官吏人等请的俸钱十分内教与三分糙粳米呵怎生奏呵奉圣㫖那般者钦此都省议得毎糙粳米一石准中统钞二十贯照依各衙门官吏见请俸例钦依扣算除该支五斗以上者依例折支四斗以下畸零之数不须折支就行各衙门依上施行卿三员毎员月俸至元钞二定今该支俸一定二十两米折钞三十两该支米七石五斗太监二员每员月俸至元钞一定三十三两三钱三分三厘今该支俸一定九两三钱三分三厘米折钞二十四两该支米三石少监二员每员月俸至元钞一定一十两今该支俸四十二两米折钞一十八两该支米四石五斗监丞二员毎员月俸至元钞一定三两三钱三分三厘今该支俸三十三两三钱三分三厘米折钞一十四两该支米三石五斗典簿月俸至元钞三十三两三钱三分三厘今支俸二十五两三钱三分三厘米折钞八两该支米二石着作郎二员毎员月俸至元钞四十两今支俸二十八两米折钞一十二两该支米三石着作佐郎二员毎员月俸至元钞三十六两六钱六分六厘今该支俸二十六两六钱六分六厘米折钞一十两该支米二石五斗秘书郎二员每员月俸至元钞三十六两六钱六分六厘今支俸二十六两六钱六分六厘米折钞一十两该支米二石五斗校书郎二员毎员月俸至元钞三十两今支俸二十二两米折钞八两该支米二石令史等六名毎名月俸至元钞二十四两六钱六分六厘今支俸一十八两六钱六分六厘米折钞六两该支米一石五斗奏差二名每名月俸至元钞一十两米五斗典书二名每名月俸至元钞一十两米五斗祗候一十三名毎名月支至元钞三两米一石至元三年十一月准中书户部闗奉中书省判送至元三年十一月初四日奏过事内一件节该戸部文书呈在先在京衙门官吏人等请俸的俸钱十分内交与三分糙粳米者么道圣㫖毎石价钞二十两折着与来即目赈济贫民设立着二十舖赈粜米粮官吏并勾当里行的人毎日用俸米不敷使人籴买的上头贫民根底到不得一般有如今官吏人等合得俸米每石折钞一十五两将减了的价钱米钞相兼支付的説有依部家定拟来的行呵怎生奏呵奉圣旨那般者钦此卿三员每员月支七石五斗续添折出米二石五斗太监一员月支米六石续添出米二石少监一员月支米四石五斗续添出折米一石五斗监丞二员毎员月支米三石五斗续添出米一石典簿月支米二石续添折出米五斗着作郎月支俸米三石续添出米一石着作佐郎等四员每员月支米二石五斗续添折出米五斗校书郎二员每员月支米二石五斗管勾月支米一石五斗续添折出米五斗直长月支米一石五斗续添折出米五斗令译史等五名毎名月支米一石五斗续添折出米五斗奏差月俸一十两六钱六分六厘续添折不尽米钞一两米一石典书二名毎名月支俸十两续添折不尽米钞五钱米五斗典吏月支俸一十两续添折不尽米钞五钱米五斗祗候一十二名毎名月钞三两米一石皇庆元年十一月集贤殿大学士中奉大夫秘书监卿提调回回司天台事沙木斯鼎秘书少监盛朝列等官于今月十七日有提调隂阳官库春太保也于当职等处𫝊奉圣㫖节该伊克集赛第一日嘉禧殿内有时分对伊徳尔布哈王舒库尔齐伊噜特穆尔知院明埒栋阿实保齐塔海和塔拉噶达尔等有来提调隂阳官库春太保阿哩雅䝉古岱交奏上位可怜见䝉古岱的孩儿阿里做秘书郎者么道有来如今都省给降勅牒照㑹都与了也父子两个衙门里画字勾当呵体面不相似一般有上位可怜见呵䝉古岱不画字交他孩儿阿里田惟真不之任阙内依着都省已降勅牒照㑹于秘书监里勾当呵怎生奏呵奉圣㫖䝉古岱老也有本事的人有休画字依旧喫秘书卿俸钱提调隂阳勾当者阿里交秘书郎里画字勾当行者么道圣㫖了也钦此秘书监志卷二祕书监志卷三钦定四库全书秘书监志卷三元王士㸃撰印章秘书监印一分监印一监少监亦各有职印印如其品皆铸以铜直钮篆以国字以银龟为匣后职印废监陞正三品印易以银给双银盝右贮印左凾朱聨以韦笈茵褥副焉分监印亦如之幕府曰经歴曰典簿印随号改秘书郎职管钥给印一管勾掌故牍给印一皆铸以铜直钮龟匣至元十年二月秘书监承奉中书省札照㑹本监官员钦授宣命勾当事奉此所有本监行用印信及各官职印俱未䝉给降乞赐铸给施行秘书监印及龟盒袱褥各官职印大中大夫秘书监中顺大夫礼部侍郎知侍仪事兼秘书少监中顺大夫引进使知侍仪事兼秘书少监至元十年三月中书省送吏礼部依例铸造到下项印信封面发到从三品印一様二颗秘书监印秘书监之印正四品一様二颗礼部侍郎知侍仪事兼秘书少监印引进使知侍仪事兼秘书少监印至元十年五月秘书监䝉中书省分付下监印龟盒袱褥一副银叶裹木龟儿一个银盒子一个重五两九钱紫罗夹褥一个红纻丝褥子一个至元十二年六月二十二日秘书监呈据本监随逐车驾别无分监印信窃见在京诸衙门俱有分司印信具呈奉都堂钧㫖送吏部依例施行当部送铸印局铸造到从三品铜印一颗随关发去请照验收管至元十年闰六月初七日中书吏部承奉中书省判送为秘书监扎玛里鼎职印事送铸印局翟成依例铸造至元十四年十二月初一日中书礼部承奉中书省判送秘书监焦秘书给职印奉都堂钧㫖送部照例铸讫呈省奉此送铸印局依例铸到秘书监从三品铜印一颗随此发去请照验收管大徳九年十月二十五日准中书礼部闗奉中书省判送大徳九年七月十三日奏过事内一件秘书监官人毎根底与文书俺的衙门自至元元年设立定作从三品来其余监分即渐陞了有么道指例説有俺啇量来掌管禁书自前立来的不比其余衙门有他毎的言语是的一般依着个监分体例陞作正三品呵怎生奏呵奉圣㫖那般者钦此除外者省合下仰照验据本监行使正三品银印依例铸造完备封面呈省却将旧印拘收依例施行大徳十年三月十二日准中书礼部闗奉中书省判送本部呈准秘书监闗大徳九年七月十三日奏准秘书监改作正三品衙门本监行使印信二颗上都铸讫分监银印一颗外有印一颗并合用柜盒一付未经铸造本部计料到银两等物议得分监印信上都已行铸给大都行使印信拟合依例铸秘书监正三品银印一颗发付行用追毁旧印相应奉都堂钧㫖送礼部更为照勘无差依例铸给施行大徳十年三月十一日准中书工部关来文本监正三品印银柜盒二付却将替下旧小银盒一付差委奏差马克明赍擎随此发去请收管施行大徳十年九月准中书礼部闗奉中书省判送本部呈准秘书监闗本监典簿并秘书郎闗印本部移准吏部闗照得秘书监陞为正三品典簿从七品秘书郎正七品级铸印局申检照不见秘书郎印例于黑印簿内照得典簿印俱系从七品上项印信俱未铸给议得秘书监典簿等今既照勘准设品级印例明白合准本监所拟铸造发付行用相应具呈奉都堂钧㫖秘书郎设置已久不须降印外据典簿印信送礼部依上施行至元二十二年六月二十五日中书礼部闗承奉都堂钧㫖送秘书监呈照拟经歴司印事当部得秘书监经歴司既无印信拟合依例铸造从七品秘书监经厯司铜印一颗发下行用相应呈准都堂钧㫖行下铸印局依例铸造至元二十四年二月十四日本监经歴郝景呈已䝉中书省裁减本监经歴司所有卑职元掌经歴司铜印一颗四角篆文全呈乞照详中书礼部送铸印局依例销毁作数元祐五年四月十二日秘书郎任将仕于嘉禧殿西主廊前有本监卿谭大学士𫝊奉圣㫖分付到礼部铸造到秘书郎铜印一颗钦依行使元统二年八月十六日准中书礼部闗奉中书省判送本部呈准秘书监闗据管勾沙木斯鼎状呈切照设官分职各有攸司卑职与太府寺监管勾俱系正八品级又兼専管御覧图画禁书经典一切文字不为不重在前初立本监权设管勾止授中书吏部札付即与改授勅牒流官大有不同如䝉比例给降行使印信庶免白文字窒碍禁例官不虚设事得成就具呈照详得此叅详上项印信即系创索拟合比依尚乘寺管勾承发架阁库印例铸造从八品铜印一颗给付相应具呈奉都堂钧㫖连送礼部依上施行廨宇京师省府有二一在鳯池坊北中书省治也一在宫城南之东辟尚书省治也尚书省废故秘书恒与兵礼二部易地而治经典庋阁聴堂局曹宇与事称今述其更徙之故而不详其制度云至元十二年正月十一日本监官焦秘监赵侍郎及司天台鲜于少监一同就皇城内暖殿里董八格做竒尔穆苏奏去年太保在时钦奉圣㫖于大都东南文明地上相验下起盖司天台庙宇及秘书监田地不曾兴工如今春间若便盖庙宇房舍工役大有先交筑墻呵怎生奉圣㫖墻先筑者后庙宇房子也盖者钦此至元二十一年二月十二日近为诸衙门迁往大都惟本监未曾摽拨乞于大都系官房院立监于元拨定地内起盖所有本监官吏亦合依例一就摽拨居止地面照得当监有房舍大小三十间尚有未敷移闗工部摽拨施行至元二十三年三月初七日嘉议大夫秘书监扎玛里鼎于二月十一日伊克集赛第二日对伊彻察剌托克托唿舒库尔齐巴延竒尔穆苏阿钖叶等就得仁府鄂尔多里有时分当职同鄂尔根彻尔奏过下顶事理除已䝉文字具呈中书省照详施行一奏如今皇帝圣㫖里教秘书监编修地理文书者么道秘书监里勾当里行的人都在大都里住有秘书监在旧城里头有来往生受有勾当也悞了有大都里头一个织可单丝䌷的局有那里头个人住有那的交移的旧城里入去做生活者那局根底做秘书监呵怎生么道奏呵省官人每根底説者那的中呵与者不中呵别个房子与者无呵道与那壊损教盖与者么道圣㫖了也一奏旧城里头秘书监房子每是我的有来如今秘书监移出去了呵那房子我拆将来大都里头盖房子呵怎生么道奏呵你要者么道圣㫖了也至元二十四年六月十一日尚书工部来呈本监于旧礼部置监明文闗来事准此照得先承奉尚书省判送秘书监呈有监官刘朝列苏奉训尚书省禀奉都堂钧㫖般移将旧礼部里去者奉此呈乞照详批奉都堂钧㫖送工部依上施行至大元年六月十六日奉都堂钧㫖本监般移将旧礼部里去者奉此至大四年五月十四日本监典簿刘复初呈当日面奉左司官杨都事张都事𫝊奉都堂钧㫖于今月十二日钦奉圣㫖泉府院𪠘宇拨作秘书监便交般移书画者钦此具呈照详至大四年六月二十五日准中书礼部闗奉中书省札付至大四年五月十二日月察察尔大师集赛第三日正殿西壁和尔齐房子里有时分和塔拉图鲁黙色学士九耀努等有来李平章察罕叅政回回叅议图勒噶特穆尔叅议唿图克布哈都事等奏过事内一件泉府司併入戸部了也将那廨教做秘书监呵怎生奏呵奉圣㫖那般者钦此都省合下仰照验施行奉此闗请照验皇庆元年三月十七日监丞贾奉训秘书郎何大训禀奉都堂钧㫖仰本监依旧移于北省礼部置者至治二年十月二十九日准中书礼部闗当月二十八日本部尚书阿布哈正议𫝊都堂钧㫖秘书监御覧禁书教移将南省兵部里权且收顿者奉此照得先䝉右司省掾尚愚仲𫝊奉都堂钧㫖秘书监移将更鼓楼后宗仁衞衙门里去者那里头见安下的使臣兑那与正厅盛顿御覧禁书者奉此已下㑹同舘外闗请照验分监车驾嵗清暑上京丞相率百官各奉职分司扈从秘府亦佩分监印辇图籍在行间所以供考文偹御覧者视它职为华要大徳五年四月二十日据知印申居仁呈奉监官台㫖闗取下项合用书籍用站车载赴上都者奉此闗八百六十册通鑑六百九十册太平御覧一百五十册通典二十册大徳七年三月二十六日䝉昭文舘大学士省㑹年例分监上都合用书籍教差定人吏管押站车上来者太平御覧事类文集通典播芳延祐二年四月十六日照得年例分监上都以偹御覧通鑑等书籍及装载站车打角桞箱蓆索等物行移依例应付奉此书籍通鑑一部播芳一部太平御覧一部春秋一部周礼一部礼记一部通典一部尚书一部打角物件桞箱子四个苇蓆四领单三索四条连邉纸装载站车一辆全挂头疋并差去人饭食分例管押人王鑑朱仲寳陆八剌沙师赟公移秘府奉图史无倥之务简牍希阔公㑹有期郎吏陟降堂序进退揖诺礼容甚都凡器用简扎饮食之需趍走之徒毕具朝廷所以优待文臣者周矣至元十年十二月初四日承奉中书省札付照㑹与各部平牒事至元十三年三月初二日中书礼部承奉中书省札判送吏礼房呈据吏部呈奉省判翰林兼国史院与秘书监行移本部照得即日随朝衙门亦有五品与三品平牒行移叅详翰林兼国史院与秘书监为无闗摄比及通定夺以来拟合依旧行移呈奉都堂钧㫖准呈至元十五年六月二十五日中书礼部来呈监官俱付上都䝉本监拟委权监勾当即不见于各衙门如何行移乞定夺事省部议得既是秘书监官俱付上都委令申杰收掌印信权管监事凡有印造歴日等事拟合具呈省部呈奉到都堂钧㫖送本部照例施行奉此省部照得通政院都事权管院事各部符下据权管秘书监事比及秘监官还监以来依奉都堂钧㫖权令依例申呈省部至元二十年八月初二日准中书礼部闗承奉中书省札付近据枢宻院呈不见本院与宣徽院行移体例詹事院呈乞定夺随朝衙门行移事都省议拟到诸衙门各往复行移体例开坐前去合下仰照验行移合属照㑹施行六部与枢宻院詹事院宣徽院卫尉院通政院都功徳使司各无行移若有相干公事下各衙门经歴司司仪司其于大都上都留守司翰林国史集贤院翰林院省断事官太府监大理寺太常寺秘书监大史院并徃复平牒诸路打捕鹰房总管府䕶国仁王寺总管府并聴符下至元二十二年七月本监准中书吏部闗承奉中书省判送秘书监呈奉中书户部札付为起移官吏事除外议得旧例与翰林院徃复平牒太常寺留守司平闗虽奉戸部札付未曾承奉都省明文与六部如何行移奉都堂钧㫖送吏依例施行奉此移准礼部闗照得近奉都省札付钦奉圣㫖节文六部陞为三品其余二品衙门咨部三品以下申部以此本部议拟呈准都堂钧㫖内三品衙门依都省札付枢宻院例行移回报申移咨各部照㑹了当次后却奉都堂札付钦奉圣㫖节文六部依旧做三品者钦此除外今准前因照得六部与诸衙门今依旧行移批奉都堂钧㫖送本部依例施行至元二十九年五月二十六日本监奉中书省札付照得随朝衙门与六部已有行移定例从七品以下人员例从吏部拟注今有各衙呈保译史令史宣史奏差典吏人等似此细事不必移闗吏部定夺俱各经直呈省不唯逗留文繁有妨政事都省除外合下仰照验今后行移各部依例施行至元三十年五月十五日本监奉中书省札付䝉古奏译该至元三十年四月十三日奏过事内一件省里文书多聚有聚的縁故官里根底近行的二品衙门里官人每与六部不行移文书有俺根底与文书俺转与六部家文书有为那上头往来迟悞着勾当有今后这衙门与六部交行移呵那般者依着恁的言语者圣㫖了也钦此都省议得随朝二品衙门除见带一品官爵人员遇六部行移依例止押检目不须署押闗文除外合下仰照验钦依施行什物至大四年十二月二十八日据架阁库管勾李恕承奉指挥同奏差李居真与工部所差覆实司吏王伯隆从实交割到泉府院铺陈什物数目铺陈厚座子二十二个绒锦长条子一个绒锦短条子一个旧梅红长条子一个什物书案六个案衣全印桌子一个印衣全桌子两个脚踏一个旧毡帘一个旧鵞项凳子二个鐡火盆一个火架全沿邉红竹帘一个破屏风三付独食桌子八个锅一口红酒局子一个大红盘子二面红小粉盘子一十个大锅一口脚踏子一个鐡火盆一个架子全书卷桌子一个厚座子二个红条子二个緑条子二个纸札至元十年十一月呈夹纸一百张线纸二百张捡纸一百张印色心红三两至元十二年十月十一日本监照得十月分令史纸札等未曾闗支夹纸五十张线纸一百张捡纸五十张印色心红一两中书省判送议得秘书监呈整理秘书渐多元闗纸札不敷今添支事送本部拟自至元十三年正月为始约量添支夹线纸各五十张似为相应覆奉都堂钧㫖准呈似数放支者至元十五年正月照得本监春季纸扎心红未曾闗支开坐移闗中书户部依例放支夹纸三百张线纸四百五十张捡纸一百五十张印色心红三两公用银器至元二年四月十二日秘监宻迩谟龢么提调制造公用银器送架阁库依数收贮聴候公用一镀金舡台盏一付重八两五钱九成色一镀金台盏一付重四两九成色一银壶瓶盂子各一件重二十七两系十成色壶瓶一个重二十两盂子一个重七两食本至正元年闰五月初九日准中书户部闗至正元年四月二十四日阿尔图集赛第二日大口奈曼鄂拓克里有时分舒库尔齐僧格实哩笔且齐实喇卜伊勒都齐蛮子殿中讷哷图给事中特穆尔布哈等有来衆省官商量了伯勒齐尔布哈平章额森特穆尔平章逹实特穆尔平章阿噜右丞许左丞福珠叅政博啰特穆尔叅议实保叅议拜珠郎中蛮子员外郎绰尔齐台都事直省舍人昌吉哈喇特穆尔䝉古笔且齐徳黙实巴延特穆尔等奏过事内一件奎章阁营运钱内翰林院里与叁阡定秘书监里与一阡定钞交做堂食钱呵怎生奏呵奉圣㫖那般者钦此至正二年正月覆奉监官议得上项营运钞定诸人借使监官不过中统钞五十定属官三十定令译史二十定典书人等一十五定月息一分五厘必须明白开冩正借钱人代保人元附籍贯见任职役事产借钱人或遇别有迁除得代本息纳足方许给由如有拖欠利息随于代保人名下月俸内掯除还官若上项正借钱人钞定不完代保人告满文解亦不行给付借钱人虽在无钱将事产折挫入官外不敷之数代保人名下一面追徴事产亦行折挫凡借钱人文契典簿厅受讫呈监然后用半印勘合行下架阁库收受的契方许放支钞定仍具出库起息年月明白开呈仍下典簿以偹查勘委自太监以下正官一员每季一次提调下季不过孟月初五日明白开冩见在并已借未收实欠备细数目移文本监转闗下次提调官照验施行凡典簿厅呈到诸人借钱文契须要提调官与监官相叅署押行下架阁库放支施行仰移闗提调官监丞王道奉议仍下典簿架阁库照验依上施行钦此公使人至元十年十月为始设公使人五名月俸三两至元二十二年某月某日毎名月支钞七两五钱守兵大徳元年四月二十五日秘书监照得自至元十年设立秘书监置库收掌应有禁书隂阳文字为无处军看守恐致踈虞拟拨守䕶处军三名具至中书省䝉拨到处军二名常川守䕶至元十四年呈中书省送兵刑部拟添处军一名与元拨处军二名一同看守呈奉都堂钧㫖准呈了当在监处军三名看守大徳五年六月十四日武卫亲军百户完颜懐义䝉武卫亲军都指挥使司偹奉上司文字钦奉圣㫖秘书监裱禙佛像书画等委差怀义将引军一十名看守供作勾当钦此照得上项军人合请口粮一总计军一十名自大徳五年四月初一日为始至六月终内除四月六月小尽二日不支外每名该支米八斗八升工匠大徳五年八月初六日秘书监据知书画支分裱禙人王芝呈近䝉都省钦奉圣㫖裱禙书画差官前到杭州取发芝并匠人陆徳祥等共五名驰驿前来秘书监裱禙书画勾当所据芝等夏衣已䝉闗支所有冬衣合行开坐具呈乞赐依例放支总计五名知书画支分裱禙人一名王芝裱禙匠三名陆徳祥冯斌尤诚接手从人一名陈徳至元二十一年十月十三日秘书监据本监管勾董济呈本监裱禙人匠赵得秀等除已支夏季四月至閠六月塩粮外有秋季七月至九月合支塩粮数目开坐具呈得此闗户部依例放支一总白米二石四斗白面一百二十斤钞一十两赵徳秀毎月白米三斗白麺一十五斤钞一两五钱四个月总该米一石二斗白麺六十斤钞六两张柏松毎月白米三斗白面一十五斤钞一两五钱四个月计该白米一石二斗白面六十斤钞六两杂録大徳五年三月准中书吏部闗来文本监减提控案牍设知事一即日钦奉圣㫖裱禙书画止有提控案牍一员提调候知事到任至日代替庶不失悞请照验事准此除知事另行外闗请照验延祐三年九月初七日额森特穆尔集赛第二日嘉禧殿内有时分本监官守司徒沙木斯鼎对库春太保实保齐赛玛尔堪竒尔穆苏阿哩雅等有来沙木斯鼎奏冯少监如今教做太监萧同知做少监阿尔黙色张少监他毎都是先勾当来的人有如今逓的新入来的要他毎旧勾当的之上画字有我他毎根底依例説呵他毎不听有么道奏呵奉圣㫖那般体例那里有随朝衙门有先来后到教逓陞的冯僧儿阿尔黙色之下画字者萧少监张少监之下画字者么道㤗定四年五月十六日准秘书少监虞集䝉都省给驿马三疋赴召上都入侍经筵闗请照验至元十二年十一月十三日准少中大夫秘书监于今月初九日内里煖殿内对隂阳人阿里威等伊埒济竒尔穆苏奏造阿逹了也奉圣㫖将去秘书监里与秘书一处放着交令史毎冩见数目者钦此当职照得系官大盖造处用度开坐闗请照验圣㫖处分事意收顿一总计阿达九百六十四个青石一百五个钖一百个生鐡一百一个瓦的一百个钖八十个铜锅一百个鸦青纸二百二十四个白纸一百五十三个大铜锅一个秘书监志卷三祕书监志卷四钦定四库全书秘书监志卷四元王士㸃撰纂修至元乙酉欲实着作之职乃命大集万方图志而一之以表皇元疆理无外之大诏大臣近侍提其纲聘鸿生硕士立局置属庀其事凢九年而成书续得云南辽阳等书又纂修九年而始就今秘府所蔵大一统志是也因详其原委节目为将来成盛事之法至元二十二年六月二十五日中书省先为兵部元掌郡邑图志俱各不完近年以来随路京府州县多有更改及各处行省所辖地面在先未曾取会已经开坐沿革等事移咨各省并札付兵部遍行取勘去后据兵部令史刘伟呈亦为此事施行间据来呈该准上都秘书监闗扎玛里鼎奏太史院歴法做有大元本草做里体例里有底每一朝里自家地面里图子都收拾来把那的作文字来圣㫖里可怜见教秘书监家也做者但是路分里收拾那图子但是画的路分野地山林里道立堠毎一件里希罕底但是地生出来的把那的做文字呵怎生奉圣㫖那般者钦此呈乞照详事得此六月十三日与本监焦尚书彭少监等议得翰林院兵部各差正官与本监一同啇量编类似为便当得此除已札付兵部摘委兵部郎中赵奉议及札付翰林院依上差官外仰照验钦依圣㫖事意施行至元二十三年八月二十九日本监照得钦奉圣㫖编类地里图文字钦此开坐具呈都省明降一奏皇帝圣㫖里教秘书监编修地里文字者么道秘书监里勾当里行的人都在大都里住有秘书监在旧城里有来徃生受有勾当也悞了有大都里头一个织可单丝䌷的局有那里头别人住有那的毎教移的旧城里入去做生活者那局根底做秘书监呵怎生么道奏呵省官人每根底说者那的中呵与者不中呵别个房子与者无呵道与那怀教盖与者么道圣㫖了也钦此除已累经呈省闗部外到今未能拨到不能聚集编类人员合行早为拨降一奏省里与文书来随处城子里头有的地里图子文字毎收拾将来者道来至今不曾将来勾当迟了有如今疾忙教将来者么道省里再与文书呵怎生么道奏呵那般者么道圣㫖了也钦此照得除将已发到路分文字见行照勘外有下项未到去处并边逺国土本监先为不知各各名号已曽具呈乞早将邉逺国土名号及行下未曽报到图册去处早为发到以凭编类一奏有一个孔夫子的孩儿每根底教的陈俨小名又有一个蛮子田地里有的秀才虞应龙又京兆府根底一个秀才萧维斗这地理的勾当好理㑹的有那的每根底教将来呵怎生么道奏呵教来者再用着的蛮子汉儿秀才毎有呵鄂尔根彻尔理㑹的有恁一处索者么道圣㫖了也至元二十三年三月初七日准嘉议大夫秘书监扎玛里鼎于二月十一日伊克集赛第二日对伊彻察喇脱克脱唿舒库尔齐巴延竒尔穆苏阿钖叶等就徳仁府鄂尔多里有时分当职同鄂尔根彻尔奏过下项事理除已䝉古文字具呈中书省照详外一奏在先汉儿田地些小有来那地理的文字册子四五十册有来如今日头出来处日头没处都是咱毎的有的图子有也者那逺的他毎怎生般理㑹的回回图子我根底有都总做一个图子呵怎生么道奏呵那般者么道圣㫖了也一奏秘书监里勾当里行的人毎别个勾当里迁的去了呵地理的文字悞了的一般有月日满呵就监里添与小名呵怎生么道奏呵那般者么道圣㫖了也至元二十四年三月二十四日集贤大学士中奉大夫行秘书监事扎玛里鼎该奉尚书省札付据集贤院呈近奉中书省札付扎玛里鼎阿钖叶奏地理图子勾当遅悞了的一般有我怕有去年皇帝圣㫖里鄂尔根彻尔一处商量来俺的勾当他也好理㑹的有如今又在前省里有底圣㫖毎秘书监底不拣那个勾当合用着底勾当毎有鄂尔根彻尔一处商量了教行呵地理图子底勾当疾忙成就也者么道上位奏呵那般者么道圣㫖了也钦此本院照得集贤大学士鄂尔根彻尔近受宣命尚书右丞兼议秘书监地理图本实恐不暇况前项事理系扎玛里鼎来立尚书省以前奏准公事呈乞闻奏施行得此都省除外合下仰照验钦依元奉圣㫖着𦂳编类无致遅慢至元二十四年六月初九日尚书省近据集贤院呈本院集贤大学士鄂尔根彻尔受宣命尚书省右丞兼议秘书监地理图本实恐不暇乞照详事都省至元二十四年五月十二日奏过事内一件鄂尔根彻尔说画地理图本教我提调着有来我根底省里勾当委付了也那勾当管呵省里勾当莫不躭搁了去也么道有来奏呵那勾当里休行者么道圣㫖了也钦此至元二十四年正月二十四日中书省近据来呈本监官扎玛里鼎奏过事内一件节该一个孔夫子的孩儿每根底教的陈俨小名的人又有一个蛮子田地里有的秀才虞应龙又京兆府根底一个秀才萧维斗这地理的勾当好理㑹的有那的毎根底教将来呵怎生么道奏呵交来者么道圣㫖了也钦此具呈取发事得此移咨各省取发去后今准湖广行省咨该虞应龙状呈正为理㑹地理勾当数年用工将古今书史𫝊记所载天下地理建置郡县沿革事蹟源泉山川人物及圣贤赋咏等分类编述自成一书取汉书王吉所云春秋所以大一统者六合同风名其书曰统同志上以发扬圣朝混一海宇之盛其书见行纂修成藁拟就沿途併力抄冩正本一就进呈今湖南道宣慰司应付站舡二只装载统同志文书诚恐前途水路不通乞照依中书省咨文应付铺马二疋行移前路官司应付人夫车子般载事至元二十四年二月三十日本监准中书工部闗为彩画地理图本画匠二名除已行下都城所差人押领交付外闗请差人催取覊管至元二十四年二月十六日奉秘监台㫖福建道邉海行船回回毎有知海道回回文字喇特纳具呈中书省行下合属取索者奉此至元二十四年九月十八日奏奉圣㫖取发到秀才虞应龙付监见行编类地理文字行下校书郎杨将仕周将仕就虞柏心先生处计㑹编类至元二十四年三月二十一日本监窃详圣朝天下一统疆宇宏逺州郡繁多着而为书比之前代浩瀚数倍其着述也必须稽考古来图书凭凖今日事迹一一重加编类若不加之嵗月广其文人未易成就今照得在监见有着作一员秘书一员校书二员并翰林院拨到编修一员止是五人虽先呈准虞应龙萧㪺陈俨三员累次催请未见到监日期为此已将省部发到随路文册与古书相㕘依式类成荒藁已多本监官再行研穷叅照多有勾引改抹贴说去处阙人抄冩乞中书省元摘委令翰林院赵学士兵部赵郎中早为赴监详定及权设书冩五七人先行誊録静藁以待博学洽闻耆儒宿徳润色删定成书以偹进呈若不预呈不惟无以见纂修次第抑亦切恐躭悞外据未发到路分催㑹发下接续编类至元二十四年十二月二十日本监近有翰林国史院差本院编修官冯肯播于本监修集地理文字本监就保陞着作郎职名䝉都省准呈至元二十六年七月十八日本监准尚书吏部闗近奉尚书省判送秘书监呈准本监扎玛里鼎中奉闗钦奉圣㫖编类地理图书呈准都堂钧㫖令王俣等支请饮食编类勾当拟充检讨移准吏部闗议得王俣等即系创添窠阙似难议拟候编类事毕至日从优陞用准此看详王俣系必用人员各人别无名分俸给实难拘留呈乞照详奉都堂钧㫖送吏部照拟连呈奉此议得秘书监旧制别无检讨职名所据王俣王益已受吏部付身充嵫阳等县教谕今本监官扎玛里鼎钦奉圣㫖编类地理图书各人支请饮食编类勾当已经呈准从优陞用以此叅详如编类成就拟于府州教授似为相应呈乞照详䝉都堂议得准呈送吏部依上施行至元三十一年八月本监移准中书兵部闗编冩至元大一统志毎路卷首必用地理小图若于编冩秀才数内就选宗应星不妨编冩彩畵相应闗请如委必用图本依准施行至元三十一年八月十二日本监准中书兵部闗为余奕昌等曽无编冩至元大一统志即不见秘书监呈准都堂钧㫖续选编冩类定支请饮食分例人数姓名照勘明白同前项志书一就闗来准此除志书已行回闗收管外今将元准拟用编冩秀才虞应龙等一十名支请饮食分例呈奉都堂钧㫖准呈到各各姓名及在后节次续准人数开坐回闗本部去讫一元准少监虞奉直牒移闗兵部呈奉都堂钧㫖支给饮食分例额定编冩秀才一十员虞应龙方平宗应星朱孟犀管本孙朱谦崔文质余世昌汪世荣髙季材一续准少监虞奉直牒于前项秀才补替事故还家人员编冩三员于天瑞补替汪世荣赵孟节补替朱孟犀周世忠补替髙季材校正一员刘元普补替管本孙至元三十一年十月二十六日本监准中书兵部闗发到至元大一统志四百五十册呈解中书省札付发下右司收管元贞二年十一月二十六日秘书监据着作郎呈保书冩孔思逮等五名系都省准呈月支饮食人员毎日在局编冩未甞少怠若䝉出给札付似为激励得此奉监官台㫖依准所保出给付身孔思逮王琳赵由昌王守贞冯贞元贞二年三月初五日本监准中书兵部闗来文照得云南发到地理沿革事蹟除完偹外有下项未完事理早为行移取勘完偹编类图册等事呈奉都省判送照得云南系邉逺地面难与腹里一体奉都堂钧㫖送兵部行移本监就便计问差来任总管者兀贞二年三月十二日准兵部闗奉中书省札付来呈准秘书监闗着作郎呈云南行省所委编类图志任中顺编到地理图册甚是可取盖縁秉志勤苦通晓文学久任云南习知风土据金齿未经供报等处若令本官一就取勘编类似望早得完偹都省准拟元贞二年三月十六日准中书兵部闗来文编冩云南地理文字据书冩人员纸扎笔墨等物依已行例官为应付本部议得除纸扎笔墨官为应付外据砚瓦什物铺陈等物若于八作司见在物内借给事毕拘收还官相应具呈都堂钧㫖准呈连送兵部就便依例施行戸部官为应付纸二千张笔一十把墨二斤工部暂借应付砚四个髙条桌七个条床四张条子二个蒲席七领苇席七领元贞二年十一月初二日着作郎呈粘连到大一统志凡例一某路所辖几州开本路现管㡬县开一建置沿革禹贡州域天象分野歴代废置周秦汉后汉晋南北朝隋唐五代宋金大元一各州县建置沿革一本路亲管坊郭乡镇一本路至上都大都并里至一各县至上都大都并里至一名山大川一土山一风俗形胜一古蹟一寺观祠庙一官蹟一人物大徳元年三月初三日秘书监据着作郎呈近为编冩云南地理文字计料到合用纸札笔墨等物除发下检纸等物销用外据上静夹纸䝉秘府指挥候编定捡目至日计料取发照得上项地理文字今已编定捡目计料得合用上静夹纸笔数目开坐具呈乞赐行移合属放支江淮夹纸二千五百张好心子笔五十管上等细墨一斤大徳二年二月初五日据着作郎呈奉秘府指挥编类云南甘肃地理图册依上编类到云南等处图志通计五十八册合用装禙物料已经开坐具呈照详外有辽阳行省地理图册照得别不见开到本省所辖路府州县建置沿革等事蹟及无彩畵到各处图本难以编类照得元设书冩孔思逮等五名即目别无所冩文字据各人日支饮食拟合自大徳二年二月二十一日权且住支候辽阳行省发到完偹图志再行编类依例呈覆闗请大徳二年五月初五日据着作郎呈依上编类到云南等处图志通计五十八册未曽装禙就唤到裱禙匠赵徳秀等计料到合用物料开坐呈乞照详移准中书兵部闗呈奉都堂钧㫖连送兵部行移工部比料实用数目无差就行合属依例施行礼部应付白面七斤四两戸部应付夹纸二百九十张线纸一百六十张黄绫一百三十九尺二寸蓝绫八尺七寸本部提举左八作司应付白矾一斤一十三两皂角一斤一两四钱黄蜡一斤一十三两大徳三年七月二十八日据着作局呈奉秘府指挥编类辽阳等处图志并至元大一统志全部目録今已编类上浄了毕共计八册所据合用裱禙物料就唤到裱禙匠赵徳秀计料到下项物料移准中书兵部闗呈奉都省判送就行工部依上应付大徳三年书冩董可宗代孙伯寿阙大徳五年八月四至八到坊郭体式某路某县里至某方至上都几里某方至大都某方至本路某方至本州东至某处几里西至南至北至东到西到南到北到东南到西南到东北到西北到坊郭乡镇领几乡大徳五年七月初二日准兵部闗奉中书省判送本部呈秘书监闗据着作郎赵炞呈照得编类天下地理志书备载天下路府州县古今建置沿革及山川土产风俗里至宦蹟人物赐名大一统志续有辽阳云南逺方报到沿革及各处州县多有分拨陞改不同去处除将至元大一统志重行校勘添改沿革外须选拣通儒能书人员通行冩静进本以备御览实为重事本部叅详冩志书人员食钱今次呈准依写金字经例毎名支中统钞一两五钱照得吏部冩行止借记部令史日支中统钞七钱若依呈准放支似渉偏负以此比附量拟编冩志书人员毎名日支食钱中统钞一两开局日为始放支相应奉都堂钧㫖准呈元发二十名内合存一十六名赵文焕虞志龙赵普贤朱宗周李纯髙伯椿李天任赵素履欧阳普寿梁焕辛钧耿居仁王彦恭孙伯寿葢光祖赵宏毅今次选换四名牟应复替胡明安魏谊替冯振王时中替屈楚材张晋替杜敏大徳七年五月初二日秘书郎呈奉秘府指挥当年三月三十日伊克集赛第一日玉徳殿内有时分集贤大学士卜兰禧昭文馆大学士秘书监岳铉等奏秘书监修撰大一统志元钦奉世祖皇帝圣㫖编集始自至元二十三年至今才方成书以是缮冩总计六百册一千三百卷进呈钦奉御覧过奉圣㫖于秘府如法收蔵仍赐赉撰集人等者钦此大徳七年闰五月二十二日准中书兵部闗刑部闗准本部郎中贾朝列阕窃见建康路明道书院山长俞庸委是才艺之士兼博通地理逈出儒流即目到部聴除即今兵部见奉中书省判送行移秘书监纂録天下地理总图若令本人分书纂録彩画完偹实有可观准得照此先准翰林应奉汪将仕保呈前鄂州路儒学教授方平彩画地理总图已经移闗秘监依上彩画去讫今准前因一同彩画施行元贞二年六月十六日本监照得近为秘书监造到书画等文册三扇送校书郎校勘得除隂阳禁书封记未敢牵㸃外书画与簿借相同得此拟将隂阳禁书候公同监官还监至日牵㸃今将本库元造文册三扇发下收管大徳四年四月十六日据秘书郎呈近䝉秘府指挥编类到至元大一统志书四百八十三册计七百八十七巻仰子细校勘若有差讹就为改正仍标出差讹卷目呈监蒙此校勘间又奉监官台㫖与着作郎赵从仕一同校勘奉此依上校勘了毕中间差讹字様已经改正别无合标出巻目今将元闗出大一统志书四百八十三册随呈缴纳还库交收至大四年七月二十一日中书省奏准事内一件节该如今老秀才毎少了也外头后学毎学得好的也有可选着于国子监里并翰林院秘书监太常寺等文翰衙门委付并外头儒学提举司里委付呵后人毎肯向前也者么道奏呵是有休问品从虽是白身人呵好的委付者么道至元二十三年十月初四日吏部来文秘监扎等奏奉圣㫖本监勾当里行的人毎月日满呵就监里添与名分闗请依施行至元二十四年四月二十四日照得本监钦奉圣㫖编类地理图借于尚书省覆过奉都堂钧㫖般移于礼部置监都省催请着作郎虞应龙到监着述地理文籍必须置局讲究编类彩画图并见阙合用铺陈等物开坐具呈尚书省应付本监用条褥五箇座子一十箇蒲席一十领苇席一十领着作局用条床六个条桌一十个苇席二十领条褥五个蒲席一十领座子四个砚瓦六个至元二十三年二月十一日伊克集赛第二日就徳仁府鄂尔多有时分秘监扎玛里鼎同鄂尔根彻尔奏一个李校书小名的人勾当里在意勤谨有虽不满考呵他的这名分根底添与名分呵别个的毎也在意也者么道奏呵那般者么道圣㫖了也秘书监志巻四祕书监志卷五钦定四库全书秘书监志巻五元王士㸃撰秘书库自昔秘奥之室曰府曰库葢言富其蔵也世皇既命官以职其扃鐍缄縢之事而后列圣之宸翰纂述之纪志天下文籍古今载记所以供万几之暇者靡不备具虽图像碑志方技术数之流毕部分类别而録云延祐二年九月初五日秘书郎呈奉指挥发下裕宗皇帝书砚从实收管孝经三册不全论语七册不全小学二册不全周易一册不全唐鑑六册不全孝经巻子一箇不全倣书一巻零一幅玉砚一箇匣全微有损风字砚一箇延祐二年七月十六日奉集贤院札付当年四月二十三日穆哩库集赛第二日嘉禧殿内有时分对库库岱院使张司农太史院樊仲信等有来本院官库春太保叔固学士奏过事内一件裕宗皇帝根前説书的先生王赞善是和许仲平先生一处衍授时厯来的裕宗皇帝小时节读的文书冩来的字更使来的一箇玉砚一箇风字砚王赞善收拾着来如今他的孩儿説不是他毎合收来的将来呈献过么道上位看了奉圣㫖都教秘书监里好生收拾者王赞善并他父祖根底依着姚公茂窦汉卿体例与封赠者您与省家文书者么道圣㫖了也钦此至正元年九月二十二日伊克集赛第一日明仁殿后宣文阁里有时分对托克托右丞相库库承㫖有来多尔济巴勒学士特奉圣㫖有裕宗皇帝读的文书写来的倣书秘书监里收拾者有你去取将来者么道𫝊圣㫖来钦此除钦遵外当日已时多尔济巴勒学士罗罗少监对各监官闗领前进献至九月二十四日申时对本监官吏并帝王像囬纳还库讫论语七册大小不同小学二册周易一册孝经一册倣书一巻唐鑑六册大学衍义节略一册尚书政要一册唐太宗帝范一册孝经巻子一册匣子一箇内大红销金袱儿一箇盛青宫要略一册至大四年二月初六日有舒库尔齐贵僧济苏摩哩校书焦校书赴监𫝊奉皇太子令㫖二月初五日巴哈集赛第三日隆福宫西棕毛殿东耳房内有时分对伊拉齐詹事舒库尔齐贵僧特奉皇太子令㫖把我看的文书都教般将秘书监里去者敬此与盛少监王少监一同交割到书籍六百四十四部计六千六百九十八册内七部纸禙计二百七十一册乞照详事得此施行间今准礼部闗奉中书省札付詹事院呈太子校书呈照得元收管书籍图画内除节次敬奉令㫖应有的图画并手巻都与噶海齐司徒者其余的文画尽数交割与秘书监家好生收拾者休教损壊了敬此今将给赐各官并交割与秘书监书籍各各数目就取到秘书库收管缴连开呈延祐六年正月十二日准中书礼部闗奉中书省判送詹事院呈延祐五年十一月三十日图们岱尔詹事李家努中议两箇奏皇太子坐了位次呵合看前代帝王治天下的文书有世祖皇帝教窦太师等秀才毎于尚书里拣择出来的帝王治天下𦂳要的文书又裕宗皇帝读来的文书并写的倣书等又皇帝教和塔拉图噜黙色译冩来的大学衍义唐太宗帝范文书合教太子根底放着看觑么道伴当毎说有是父祖教拣择出来的前代帝王行的是来的文书并看来的文书有皇帝根底奏了教取将那文书毎来太子根底放着闲便时看呵怎生启呵奉令㫖皇帝根底奏者么道奏呵那般者么道圣㫖了也钦此泰定二年十二月二十五日有太子赞善马伯庸学士对监官赵秘卿李少监虞少监布哈监丞等𫝊奉圣㫖泰定二年十二月二十三日色埒黙集赛第一日兴圣宫东鹿顶楼子上有时分对图噜院使鄂勒哲特穆尔僧格等有来太子谕徳实勒们詹事赞善马学士奏裕宗皇帝写来的倣书并读来的文书又仁宗皇帝东宫收拾来的文书在秘书监里有奉圣㫖取将来者钦此至治三年七月初二日准太常礼仪院闗大乐署呈准本署孔承直闗延祐五年二月初三日额森特穆尔集赛第三日嘉禧殿里有时分对大慈都承㫖妙长老有来孔子五十四代孙孔思逮因进献鲁司冦石碑像的上头圣㫖问你如今那里勾当里回奏道太常礼仪院做署丞里塔海承㫖完颜承㫖特奉圣㫖既是孔夫子的孩儿教翰林院里替一箇先满的待制者便与省部家文书者么道这石碑像您与秘书监文书教他每收拾者圣㫖了也钦此泰定二年十二月初五日照得近准监丞李从事闗延祐六年五月奉大司农司印帖该延祐六年四月十六日张彦清特奉圣㫖在前刘太保为头色辰皇帝旧行来的官人毎的画像教李肖嵓依着他毎各家的大神对模𫝊冩了呵教小何裱禙成看册我看过呵秘书监里收者合用的工钱就您司农司子粒钱内支付与者李肖嵓一处画神的别箇画处休差拨者教他每併工比及我下马完备了者么道圣㫖了也钦此当职于大司农司子粒钱内闗支到颜料钱中统钞一十锭对本𫝊冩到刘太保等三十人禙成看册完备分付大司农张彦清收清了当至今未曾发到若不移文系钦奉圣㫖事意如准行移钦依发来收藏相应延祐三年五月初二日本监官杨秘卿𫝊説延祐三年四月二十七日李叔固大学士𫝊奉圣㫖赵子昂每冩来的千字文手巻一十七册教秘监里裱禙了好生收拾者合用的裱禙物料与省家文书应付者么道圣㫖了也钦此延祐六年九月初一日额森特穆尔集赛第二日文徳殿后鹿顶殿内有时分鄂齐尔丞相郑司农等对舒库尔齐额森特穆尔院使索诺木院使僧格钖里司农特黙格院使续院使等官有来鄂齐尔丞相奏翰林国史院编修官曽巽申小名的秀才将他自做到大驾卤簿图二轴书十册上位根底呈献过奉圣㫖教续院使将去与秘书监谭秘卿将往秘书监里好生收拾者后头用着去有么道圣㫖了也钦此大徳四年七月十六日准中书礼部闗奉中书省札付来呈秘书监闗前平滦路盐司副使唐文质呈厯代逺方珍贡异者多矣窃以官爵姓名图画至今后世𫝊之以为盛事圣朝自剏业以来积有年矣名臣烈士尤盛于前代俱未见于画图文质不避僣越之罪愿尽平生之学画逺方职贡之图及名臣之像蔵诸秘府以𫝊永久如准所言实为盛事具呈照详得此议得依准唐文质所言图画候有成効至日闻奏依上施行奉此闗请照验准此行据唐文质呈职贡图名臣像俱系流𫝊永久不敢率易下笔必须起草傥有更换易于改革不惟有减物料亦得効其所能今来卑职编类次第布置规模自备纸札颜色彩画立为定藁呈省看过然后计料闗取合用物料彩画静本实为便当移闗礼部依上施行大徳五年七月初九日准礼部闗来文直长唐文质彩画诸国进献礼物人品衣冠若䝉取勘起藁发下彩画静本诚为便益闗请照验准此照得先奉中书省札付本部呈秘书监闗前平滦路盐司副使唐文质呈歴代逺方贡珍异者多矣功臣官爵姓名图画至今后世𫝊之以为盛事圣朝自开国以来名臣烈士尤盛于前代俱未见于图画文质不避僭越之罪愿尽平生之学画逺方职贡之图及名臣之像藏诸秘府以𫝊永久都省议得依准唐文质所言图画候有成効至日闻奏仰行移依上施行奉此本部照得凡诸国朝贡使客虽是经由行省必须到都于㑹同舘安下除已令本舘将已起见在使客询问本国国主姓名土地广狭城邑名号至都里路风俗衣服贡献物件珍禽异兽具报本部移闗贵监以偹标録其使客形状衣冠令唐文质就徃本舘摹冩外闗请照验大徳五年七月初九日本监移中书兵部闗奉中书省判送兵部呈秘书监闗着作郎赵从仕呈见为编冩大一统志除秘监发下志书一部在局编校外照得在先亦有一部见留中书兵部中间多有不同必须发下互相叅攷庶得归一成书本部叅详大一统志书若依着作所呈令本部典吏时公㤗专一收掌赴局互相叅攷捡照就令编冩志书了毕还部似不㸃汚损壊具呈照详覆奉都堂钧㫖送兵部将上项志书闗发本监照用事毕还官延祐七年五月准中书礼部闗奉中书省札付捡校官呈中书省照得省部架阁库见收文巻簿籍诸物切恐各库不为用心失于收架于延祐六年十二月二十八日连送礼部郎中张朝请仰依已行事理施行奉此将见收诸物与本库官典一同分㨂于内除必合存留中书令尚书令翰林国史院祭御容金银器盒案衣礼物等钱累年开读过诏赦并追到诸人元受宣命勅牒执把铺马圣㫖诸王令㫖一切文慿依旧收贮外据其余诸物行下省架阁库依数交付秘书监就便差人闗领依例收贮一总计实合闗收物色玉图书印儿一个盛玉图书木盒儿一个杭州海道图一轴随朝百司衙门事务图一轴贾似道真容二轴干象璇玑图一轴天象图一轴混一图一轴大小无名神像五轴通志书一百五十册救荒活民二十九部每部三册计八十七册通鑑九十九册汉书七十五册春秋六十二册孝经一十三部计三十九册至元十二年九月二十九日皇城暖殿里右侍奉御唿图克约苏竒尔穆苏秘书监焦秘监赵侍郎一同奏临安秘书监内有干坤寳典并隂阳一切禁书及本监应收经籍图书书画等物不教失落见数呵怎生奉圣㫖巴延行道将去者又奏江南诸郡多有经史书籍文板都教收拾见数不教失散呵怎生奉圣㫖您问了归附官员呵巴延行道将去者钦此至元十三年十二月今有枢宻副使兼知秘书监事说道今年六月十一日内里主廊里有时分奏咱使的焦尚书江南收拾秘书省文字去来听得收拾聚也教尽数起将来呵怎生奉圣㫖教将来者钦此枢宻院移咨南省取去来见今焦尚书收拾到经籍书画等物解发南省已运到中书省也所据前项焦尚书收拾到一切经史子集禁书典故文字及书画纸笔墨砚等物俱是秘书监合行收掌当月初十日枢宻副使兼知秘书监事说道近奉都堂钧㫖该钦奉圣㫖教于大都万亿库内分㨂到秘书监合收拾经籍图画等物可用站车一十辆搬运赴监收贮大徳三年三月准中书礼部闗奉中书省判送本部呈奉省判辽阳行省咨归附等军万户府偹移拉重喜呈到亲眷萧元努元与玉印一颗令签省巴延嘉议赍去咨请收管回示准此送礼部行据铸印局申令人匠辨验得上项玉印一颗系汉家篆文内府图书之印具呈照详覆过奉都堂钧㫖送礼部行移秘书监收讫至治元年七月初二日本监卿大司徒沙木斯鼎荣禄𫝊奉当年六月二十三日苏都尔集赛第三日睿思阁后鹿顶殿内有时分对舒库尔齐巴尔斯济苏院使索诺木院使托迪承㫖竒彻台知院等有来拜珠丞相塔刺海员外郎两个特奉圣㫖三颗玉寳一颗象牙寳分付与秘书监里教收拾者么道圣㫖了也钦此寳四颗皇帝行寳白玉䨇龙纽一颗上带红绒绦系钦崇国祀之寳青白玉五螭纽一颗光尧寿圣宪天体道性仁诚徳经武纬文太上皇帝之寳苍玉实碾螭纽一颗上有旧黄绒小绦系宋皇帝寳象牙素纽一颗上有裂璺至大二年十二月准尚书礼部闗奉尚书省札付本部呈准秘书监闗准汉儿字必里克该香山司徒大都丞相言语根随徳勒格尔布哈太子迤北出军去的隂阳人韩瑞军上合用的隂阳文书教秘书监里与呵怎生奏呵奉圣㫖那般者么道圣㫖了也粘连到所闗书籍七部本监照得寳元天人祥异宋天文全部即系天子亲覧禁秘之书非余者所当观阅具呈照详于至大二年十一月初五日伊克集赛第一日宸庆殿西耳房内有时分舒库尔齐伊勒济哷丞相博啰齐托尔齐巴延太师逹繖丞相齐勒特穆尔丞相实保齐玉龙特穆尔丞相扎蛮平章哈喇勒岱叅政大顺司徒等有来尚书省官三寳努丞相孟克特穆尔丞相等奏过事内一件太子军前将着行的隂阳文书教秘书监里与者么道香山等俺根底𫝊圣㫖来秘书监官人每说那文书是上位合看的文书这般与的体例无有么道说有俺啇量来体与呵怎生奏呵奉圣㫖那般者钦此至元十一年正月照得本监钦奉圣㫖见收隂阳禁书并一切回回文字除钦依外即目多有収到文书未曽制造书柜恐经夏润虫䑕损壊今拟用红油大竖柜六个内各置抽匣三层鎻籥全常川収顿秘书相应元贞三年正月二十日秘书监照得近为本监裱禙大案一面油漆损坏移闗中书工部差人前来相视计料合用工物漆造秘书监志卷五祕书监志卷六钦定四库全书秘书监志巻六元王士㸃撰秘书库延祐三年三月二十一日穆哩库集赛第一日嘉禧殿内有时分对舒库尔齐伊纳克院使雅布哈与张彦清学士有来叔固大学士对本监官库库楚少监𫝊奉圣㫖秘书监里有的书画无籖贴的教赵子昂都冩了者么道至元十四年正月二十二日内里鄂尔多里有时分博啰官人张左丞赵侍郎钦奉圣㫖秘书里有损壊了的文书书画都擗掠底好者钦此至元十四年二月裱禙匠焦庆安计料到裱禙书籍物色书籍文册六千七百六十二册禙殻绫毎册每册纸扎毎册济源束鹿打麫煳物料黄蜡明胶白矾白芨藜蒌皂角茅香藿香白麫硬柴木炭画轴大小相滚作二幅计一千单九轴毎轴用物料颜色绫红绢色绫黄绫蓝绫白绫皂绫色绢黄绢蓝绢白绢皂绢纸每一轴济源束鹿打麫煳物料每轴黄蜡白矾藜蒌白麫茅香木炭至元二十一年二月二十九日照得至元十四年正月二十二日内里鄂尔多里有时分博啰官人张左丞赵侍郎钦奉圣㫖秘书监里有损壊了底书画都擗掠的好者钦此具呈照详去后准中书工部闗就令大都路差裱禙匠焦庆安前来本监将所有书籍图画各各损壊大小不等相滚计料合用物料开坐具呈大徳四年十月三十日准中书工部闗奉中书省判送大徳四年九月二十四日舒库尔齐衆嘉努哈喇萨哈勒图钦奉圣㫖秘书监里有底书画㨂好底衆嘉努哈喇萨哈勒图您两个管着者省官人毎根底与文书依着张叅政说底杭州铺马里取好匠人都裱禙得完备者合用底纸绫子教将作院官人毎根底应付上绫用者擗掠底完偹时教留守司官人每上等不油底江南好木头做匣子者别个底做漆匣子收拾者用着底玉图书教咱每年号依着在前様子教马嘉努酌中底玉磨与者太府监里有底玉轴头少底添与者教张叅政提调者么道圣㫖了也钦此至大徳六年六月裱禙毕工书画手巻六百四十六轴本监照得钦奉圣㫖裱褙秘府书画今已完备所有签贴合委请字画精妙之人题冩大徳五年二月初五日本监准中书户部闗差万亿库官元提举引领司库皇甫士元与本部丁奏差于内府库赍得玉轴头五十九个付秘书监内于都省张叅政当面对秘书监官依数纳足青菜玉轴头大小五十四个内水石一个菜玉轴头三个玛瑙轴头二个天歴二年十一月二十六日照得当年三月二十一日库春贝集赛第二日兴圣殿后穿廊里有时分舒库尔齐巴延特穆尔伊勒都齐哈喇巴图尔哈喇哈斯给事中逹尔玛实哩僧额埒伊拉约约胡叅书柯叅书等有来本监官谭学士秘书卿穆薛飞特奉圣㫖秘书监书画好生收拾者少的厨柜架子您与工部文书行教添造者么道圣㫖了也钦此至元十五年五月十一日秘书监照得本监应有书画图籍等物须要依时正官监视子细㸃检曝晒不致虫伤浥变损壊外据回回文书就便北台内令鄂都玛勒一同检觑曝晒至元十四年正月二十二日张左丞奏先奉圣㫖教张平章俺两个分间江南起将来底文书去来据经史子集典故文字隂阳禁书书画宋神容俱系秘书监合行收掌如别衙门遇有合检阅书籍立收附于秘书监闗取用毕却行还监呵怎生奉圣㫖那般者钦此至元十六年三月二十四日奉监官圆议得本监见收书画非奉圣㫖及上位不得出监延祐五年三月初九日监官议得秘书库所藏御覧图籍禁秘天文歴代法书名画谅为不轻近年以来凡遇出纳秘书郎等自行开封倘䝉上位不测取索书画失悞未便今后移请监官一员不妨本职逐月轮流提调如遇隂雨㸃视疎漏常例舒展曝晒及出纳书画不测之事直日秘书郎等计㑹提调府亲诣府库用心监视一同开封毋致似前违错仰移闗监丞王奉训依上提调仍下秘书郎依上施行至正二年五月准监丞王奉议道闗切谓古之书库亦各有目图画亦各有题所以谨贮藏而便披玩也伏覩本监所藏俱系金宋流𫝊及四方购纳古书名画不为少矣専以祗备御覧也然自至元迄今库无定数题目简秩宁无紊乱若不预为将经史子集及歴代图画随时分科品类成号倘时奉㫖庶乎供奉有伦因得尽其职也合无行下秘书库依上编类成号置簿缮冩诚为相应在库书经一百二十一部一千二十三册史七十九部一千七百二十四册集五十七部一千七百二十四册道书三百三部四百二册医书一十四部一百七十一册方书八部一百五十二册先次送库书一十二部四百七十八册经六部一百一十三册史四部七十五册集二部二百九十册后次发下书一千一百五十四部一万六百三十四册经书二百四十四部二千一百四十五册史一百三十二部一千八百四十三册子一百二十二部七百一十二册集四百六十三部五千九百三十四册法帖四十二部二百一十七册续发下书六百四十二部七千五百一十册经一百六十六部一千九百四十六册史四十六部一千二百七十册子二十六部七十三册集一百二十部二千五十三册类书九十六部九百三十一册小学六十八部二百二十八册志书三十三部三百三十册医书五十一部四百六十一册隂阳书一十五部一百三十册农书一十二部三十七册兵书五部二十一册释通书三部二十二册法帖一部一十册书畵二千单八轴法书四百八十二轴法书八十三轴手卷三百九十九卷内府取三十五卷今在库三百六十四卷名画一千五百五十六轴名画一千一百五十五轴内府取八十三轴今在库一千七十二轴手卷三百七十一卷内府取出三十卷今在库二百三十七卷看册七帙秘书监志卷六祕书监志卷七钦定四库全书秘书监志卷七元王士㸃撰司天监司天之𨽻秘省因古制也国初西域人能歴象爰置司天监皆在秘府事务之禀授当次诸简末云至元十年闰六月十八日太保𫝊奉圣㫖回回汉儿两个司天台都交秘书监管者台官六员三员见掌在台供职少监鲜于淳判官郝志彬赵徳新三员见随侍安西王台判苏正王世安郭徳提学一员教授二员学正二员管勾押宿官一十三员承应人七十二名登台占候天象知书一名掌案牍装冩歴日一十名习学生七名至元十一年十月初七日太保大司农奏过事内一件钦奏回回汉儿司天台合併做一台呵怎生奉圣㫖那般者钦此至元十二年正月十九日司天台奉秘书监指挥备准中书吏部闗该定拟科举公事据程试司大格式备细法度讲议定拟疾早申来承此本台讲议间又奉指挥亦为此事照得至元七年太保奏奉圣㫖选取五科隂阳人数当时于本台各科经书内出题许人投试知晓者收充长行承应勾当及㑹得旧日程试司大格式每三年一次差官于草泽人内精加考试中选者收作司天生员给食直入台攻习五科经书据司天生本台存留习学子弟亦三年一试中选者作长行待阙收补为此议得若依至元七年试例程试五科隂阳事业縁为五科经书内有钦奉圣㫖已行拘收禁断名件民间不得通习似难依上选试若令草泽人依旧例程试中选者收系养赡却縁草泽许试经书易为习学又恐随路贡举人多难以尽行收系今来本台叅许合无验各路大小限定合贡草泽人员与本台存留习学人毎三年一次照依下项定拟到事理程试收系似为相应縁为例之事诚恐所拟未当开坐秘监照验一旧例草泽人三年一次差官考试于所习经书内出题六道试中者收作司天生官给养直入台习学五科经书即目本台未有额设司天生员止有五科长行若令草泽人许直试长行人员縁五科文书已行拘禁了当其草泽人不得习学所据草泽许习经书即非五科切用正书难便许试长行拟合依旧例程试如试中者收作司天生是为相应今具许习经书试格如后所习经书宣明厯符天厯吕才婚书王朴地理新书以上经书须合通习周易筮法五星以上经书合从其所习临日考试各出题一道许就试人科答题一道其答五星仍许擕照星经书入院试格歴科题名一道假令依宣明歴推歩某年月日恒气经朔假令依符天歴推歩其年月日太阳在何宿度婚书题一道假令问正月内隂阳不将日有几日地理新书题三道假令问安延翰以八卦之位通九星之气可以知都邑之利害者何如假令问五姓禽交名得是何穴位假令问商姓祭主丁夘九月生宜用何年月日晨安葬占卜题一道假令问丁丑人于五月丙辰日占求财筮得姤卦初爻动依易筮术推之假令问正月甲子日寅时六壬术发用三传当得何课假令问大定己丑人五月二十二日夘时生禄命何如依三命术推之假令问七强五弱何如之数依五星术以对一旧例司天生并本台存留习学子弟三年一次试长行各验科目于所习经书内出题试中者验文理以定髙下待阙补充长行人员今议得合依旧例程试是为相应占候天文科所习经书晋天文隋天文宋天文以上科习一家景祐周天星格图直图试格㸃画天星题一道假令问紫微垣东方七宿中外宫之类义题二道假令问浑天周髀宣夜三家孰长之类占候三式科所习经书太一王希明金镜二经景祐福应集遁甲天一万一诀景祐符应经神定经六壬连珠集补阙新书试格假令题一道问某年月日时四计大乙在何宫之类义题二道假令问冬至天元一七四何义之类假令问百六渉害何义之类推歩歴算科所习经书大明歴经书试格日蚀题一道假令问大定庚子嵗至乙巳嵗其间有无日食但取一蚀为定大明歴五星题一道科问一星义题二道假令问辰法三除者何义之类测验天文科相验目力所集经书晋天文隋天文宋天文以上科习一家浑仪总要星格试格㸃画天星题一道假令问三垣二十八舍或赤道内外其星几座具形体黙画义题二道假令问浑仪七曜之行何义之类司辰漏刻科所习经书宋天文内漏经试格假令二道假令问冬至五月日夜半定漏假令问立春五日中晷常数之类义题二道假令问四时昼夜刻数不同何义之类假令问四时中晷常数不同何义之类一旧例司天生试长行长行试管勾管勾试教授今来议行今后若管勾有阙许五科长行试补如教授有阙许五科管勾试补今定列试格于后长行试五科管勾者于本科应用经书内出题六道内假令三道义三道俱中者验文理以定髙下遇阙以次补用管勾试教授者于五科经书内每科出题二道假令一道义一道已上十题俱中者依前定髙下遇阙补充一随处或有官司拘收禁书已前先曾习学五科经书艺业精验及徳行可称者若止令依例试充司天生员是为蔽抑如有似此之人合令本路官司体问所习科目委是精验保结开申许直试各科长行中选者待阙收补是为相应至元十三年闰三月十四日户部呈至元十二年开除不当差户内有合分拣收差户计开到各各名项乞定夺事都省除外据司天台隂阳户计差官与秘书监官一同试验如委通隂阳科目文书底人免本身差役其不通收系当差札付秘书监照㑹去后回呈开坐到本台隂阳户数乞定夺施行都省准呈今委前绛州知州马希骥御史台委监察御史一员与本监大都路总管府官试验外合下仰照验无致中间看徇违错仍具选试过委通隂阳人姓名各各科目并不通隂阳人姓名备细保结开坐呈省至元十五年十月十一日司天少监克里玛鼎照得在先敬奉皇子安西王令㫖交克里玛鼎毎嵗推算冩造回回歴日两本送将来者敬此今已推算至元十六年歴日毕工依年例合用写造上等回回纸札合行申覆秘监应付至元十二年八月司天台算歴科管勾曹震圭呈本台见用大明歴法至今嵗久渐疎为此先于去年十一月内已曽呈省䝉判送本台讲究已行回申了当到日多日不䝉明降切恐失悞国家大事临时疑难分析乞照验事呈奉都省送吏礼部定拟具呈至元十三年六月十一日奏奉圣㫖教改演大元国新歴者教司天台选差能书算测验精通三十人于改歴处用者钦此行据司天台申就于本台官员管勾隂阳人选取三十人俱各书算测验熟闲实是精通申乞照验一总计三十名算造二十名台官二员少监冯天章判官赵徳新提举一员郝昇教授一员刘巨源管勾二员曹震圭霍从政学正一员张世英长行人一十三名张伯祥郝余庆程显道张仲英刘克让王素张珪髙泰素王彦实朱谅郝智申居敬赵居嵓书冩三名李余庆张诚王亨测验七名管勾二名张居实岳铉长行人五名王椿任世清赵伯亨赵祯陈泰初至元十三年正月二十一日准秘书监克里玛鼎闗该奉中书省判送为秘书监扎玛里鼎呈钦奉宣命不妨本职兼提㸃司天台官其司天台隂阳人员应行公事并不一处商议请依奉都堂钧㫖照拟回闗事准此照得至元十年十月内钦奉圣㫖合併司天台禀奉太保钧㫖该司天台官员已经奏准比及祇受以来令北司天台官冯天章克里玛鼎与台官鲜于少监等具依旧职名一处画字勾当又䝉太保省㑹奉圣㫖司天台虽合併了回回汉儿隂阳公事各另奏説钦此已令司天台依上施行及照勘得秘监扎玛里鼎元授宣命提㸃北司天台系併台之前钦授所据司天台虽是合併明有奏准圣㫖回回汉儿隂阳公事各另闻奏本官自合钦依元授宣命提㸃回回隂阳公事即不知本台回回官员不行一处商议事理今准前因当监议得司天台一切回回隂阳公事本台掌管回回隂阳官员合行依旧经由提㸃扎玛里鼎商议处置回闗照验至元十三年正月秘书监㑹验司天台下项合行事务仰逐一遵依施行仍具管不违悞文状申来一本台瞻候选卜一切事理唯是依慿隂阳文书以为法则即目各科所用文书除歴经权行校勘外其余典籍未曾校正所据隂阳人各家私收文字逓相差错不能归一为此照到本台先申各科所用文书开坐前去仰各科官员隂阳人等就台置局台官教授亲行监视将各各文书须要校正归一合理并无差错执结文状申来以慿印记发下行用天文测验漏刻科宋天文晋天文隋天文浑仪总要星格星总星格景祐圆直图大观圆直图三式科太一金镜式经景祐福应集遁甲天一万一诀景祐符应经六壬连珠集神定经补阙新书一本台旧例台上安置风轮依时占图八靣之风秘府先累曽省㑹本台依例安置去后至今不见了毕仰台官督勒三式科当该人员须要日近制造起立令当直人员依例占候附歴如是似前违慢定见䆒治一本台先申三式科隂阳人员合行依例每年推算风雨歴日并每月二次出题试问占筮之事如限内不行纳到严行责罚秘府已经准申施行去后切恐中间㓕裂仰台官提调仍将毎月功课逐旋送学官校勘优劣申台照验依例责罚一本台已行安置浮漏见设漏刻科管勾长行人等所据前项漏刻不见常川调品仰台官亲行㸃视令本科人员轮番昼夜常川调品行漏无致时刻间断如违究治至元二十五年正月初五日奉集贤院札付来奉尚书省札付䝉古奏事译该至元二十四年十一月初八日伊克集赛第一日香殿里有时分和尔齐托里特穆尔布哈拉古尔齐托里台博啰齐噶逹苏索欢同知伊徳实同知对这的每僧格丞相鄂尔和萨里平章叶右丞阿难尚书等奏秘书监司天台里有的观星象的毎根底在先扎玛里鼎阿钖叶他毎相管着来前者扎玛里鼎阿钖叶两个根底秘书监汉儿观星象的毎根底休教管者么道圣㫖有来如今将秘书监司天台集贤院里色埒黙鄂尔和萨里那的每根底教管呵怎生奏呵那般者么道圣㫖了也钦此至元十年十月北司天台申本台合用文书总计经书二百四十二部本台见合用经书一百九十五部乌赫哩造四擘算法叚数十五部海拉苏库稜解算法叚目三部实勒塔克达实雅尔诸般算法叚目并仪式十七部敏珠尔丹造司天仪式十五部阿堪诀断诸般灾福部拉木立占卜法度部玛塔尔立灾福正义部哈里雅尔歴法叚数七部和斯布哈诸般算法八部积尺诸家歴四十八部松阿里阿尔齐巴星纂四部萨哈勒阿噜图造浑仪香漏八部萨尔斡诸般法度纂要十二部提㸃官家内诸般合使用文书四十七部伊纳克齐烧丹炉火八部特哩医经十三部阿勒穆特论説有无源流十二部特尔格总年号国名三部黙哷辨认风水二部佛琳散相一部扎兰齐喇别认寳具五部和约尔造香漏并诸般机巧二部实喇岱诗一部乌苏拉八个库稜小浑天图阿实达实巴尔测大阳晷影一个伊克托尔小浑仪一个巴勒格实衮定方圆尺一个至元十年十一月初七日太保大司农奏过事内一件兴文署掌雕印文书交属秘书监呵怎生奉圣㫖那般者钦此本署元设官三员令一员丞二员校理四员楷书一员掌记一员事故官一员杨时煦校理二员今改大都儒学教授孙英刘震见任官二员署令马天昭署丞王鼎校理二员李嘉古申楷书吕朂掌记赵谦雕字匠花名计四十名作头一名匠三十九名印匠一十六名至元十三年十二月中书省奏奉圣㫖省併衙门内兴文署併入翰林院王待制兼管有印造每年歴日事务拨附秘书监亲管王待制牒保都作头董济于本监依旧勾当祗受吏部札请俸依上勾当秘书监志卷七祕书监志卷八钦定四库全书秘书监志卷八元王士㸃撰表笺圣节贺表律中南吕肇开弥月之祥共效如山之祝声教所暨钦惟宪天述道仁文义武大光孝皇帝陛下徳合干坤明并日月继中华之正统席列圣之洪基异域来王见皇威之逺畅新河既道庆国漕之旁通大庇羣生永膺多福臣某等欣逢谷旦获近清光仙省承恩徒忝修书之任兕觥献寿愿推报上之诚贺正旦表三十年曰世协尧歴以授时八千嵗为春指庄椿而称寿穹垠荐祉臣庶倾心刚健粹精髙明悠久隆封建以安磐石通漕运以实京师熈绩而允釐百工迪功而外薄四海申命行事法羲易之甲庚颁朔起元符虞朝之戊午治新象魏庆衍鸿图某等幸际昌辰滥司秘府笋班趍贺正月之吉始和椒颂对扬万年以介景福贺圣节表电绕枢虹流渚式彰万世之祯祥龟负捡龙荐图允协千龄之圣运惟金行之应律罄海宇以腾欢功塞两间道光五叶舞干羽而方懋厥徳执玉帛者罔有不庭雨晹时叙而品物亨朝庭清明而治功着太平有象乐西成大稔之年丕祚无疆现南极老人之瑞臣等承乏东观获仰西清幸逢弥月之临敢起后天之祝丹墀拜手叨陪玉笋之班瑶殿称觞愿挹金茎之露贺正表体元端本号开寳歴之初介祉称觞礼展汉仪之盛昌辰欣遇率土交懽徳备英文仁深孝敬观天下以中正履帝位而光明受命维新荷天休之滋至守成为重见文治之蔚兴纂述遗谋兼隆至养宣崇光于先叶加徳教于绵区茂膺献嵗之祥允协三阳之㤗荡恩光于万里动春色于九重某等焕举贺仪恭陪大礼职连璧彩幸叨石渠东观之荣颂献椒花仰祝天保南山之寿贺正表九有承风已被周南之化三朝受贺端居长乐之尊庆洽中天懽腾万国体涵渊静徳粹温恭宻赞诒谋力行善事俨母仪于四海备隂教于六宫彤管流辉难形盛美金文颂徳宜受鸿名𫝊彜典于方来嗣徽音于振古适履嵗华之始宜膺福祐之新某等严奉宸闱班聨秘府三阳布徳方坤元资庶物之生万寿称觞祝圣母衍无疆之算正旦表对时育物干体资始之元贺朔称觞坤享安贞之吉宸闱日永寰宇春熙道合太冲徳符厚载徽音播雅继周室之思齐圣孝悦亲朝汉宫之长信鸿名扬于寳册懿范肃乎壸仪属此履端受兹介福臣某等躬逢谷旦职沗蓬山鳌极奠安莫纪五色补天之绩龙墀庆㑹愿𢋫万年齐寿之诗贺正表考歴开端式布始和之令体干为治茂膺长发之祥一气回春庶邦胥庆至仁博施达孝光前慈壸尊安谨四时之寝膳殊方悦服走万里之梯航三阳属天地之交千载际风云之㑹臣某等叨尘秘府幸遘昌辰东壁增辉复见图书之盛南箕永夀克绥福禄之崇圣节贺表天祐下民茂启重熈之运臣思报上愿伸归美之诚华旦光临寰区同庆温文天纵圣敬日跻葢自御极以来未甞以位为乐㳟已务期于安静睿思时发其英明以若稽古之心光绳祖武行不忍人之政爱始慈闱从善如流遇灾知惧沛恩泽而溥沾动植虞水旱而封秩山川螟蝗与沴气以潜消黍稷告甫田之大稔人跻寿域世沐祥风臣某等叨居秘府清严愧匪儒宗鸿硕欣逢嘉㑹上献露囊九五龙飞庆协诞弥之月懽唿虎拜算隆亿万之年正旦贺皇太后表坤厚体元茂衍慈闱之祉㤗阳肇序宏开寿域之春喜溢宫庭光生宇宙善积有庆徳合无疆和气怡愉受四海九州之隆养仁心溥博培万年亿载之丕基日月所照皆尊亲天地之间被润泽祥风诞布化晷舒长臣某等班近蓬莱躬趋阊阖徽音载诵俯摅归美之诚景福惟新仰致履端之祝正旦表春王正月载班玉歴之新天子万年丕衍皇图之永干坤交㤗朝野均欢文武圣神聪明睿知慈壸奉怡愉之乐椒涂开揖蛰之祥端扆视朝诸福之物必至受图膺贡四海之内皆臣年喜屡登庆隆申钖某等叨居秘府幸际昌辰校鸿寳苑之书慙微报效补华封人之祝寀切对掦正旦贺表时乘六龙出青阳之左个天开万国拱紫极于中央洪钧播景气之氲大礼覩汉仪之盛英明天纵孝敬日跻纂承列圣之基图嗣接一家之正统神人交畅致克享于天心威徳兼隆见光绳于祖武正壸仪而务求内助讲政典而思洽时雍暖回北陆之严寒瑞霭九重之春色臣某等㳟陈椒颂庸播芸香一徳惟新体干元而不息万年斯永祝圣寿以无疆天寿节表洪范九五福式符震夙之期圣寿亿万年妙合干元之运寳枢电绕玉宇秋清濬哲文明刚健中正溥大徳好生之意敷钖庶民绍太平全付之基保成至治隆本支于百世混文轨于四方庆祉川増懽声雷动臣某等叨司中秘深荷上恩日之升月之恒愿言归美天所覆地所载莫不尊亲天寿节贺表天颁寳歴端五位以有临春丽玉墀进三阳而开泰颂声洋溢和气薰陶徳合干坤明并日月行庆布惠体大徳曰生发政施仁遂羣情所欲拨一札十行之㫖回九州四海之春率土讴歌同心忻戴某等幸逢瑞旦沗缀清班阊阖晓开共致嵩唿之敬蓬莱云近俯伸鳌忭之忱天寿节表大徳必寿适日躔于寿星有道者昌宜天启其昌运凡居覆焘同致祷祈居正体元显仁蔵用睿算难回以邪枉神明洞烛于几微罢寺刹无益之营式寛民力开司台正言之路用肃朝纲焕炳百王光辉奕叶臣某等忻逢诞节喜倍舆情愧无补于圣时慙素餐于中秘期归美报採九州四海之歌冀效微忠上亿载万年之颂正旦贺表寅正纪嵗开泰道以生春申命自天应履端而颁朔干坤和气朝野懽声聪明有临刚健不息奋掦神武振采薇治外之威敷钖庶民溥洪范建中之福播寛条而布惠体大造之好生一统常尊羣情胥庆臣某等叨同中秘幸际昌辰瞻五色云喜近蓬莱之瑞祝万年寿常依阊阖之光天寿节贺表庆符良月秀汉芝之九茎瑞表熙辰开尧蓂之五叶节方临于载诞运适契于丕承凡託盖容举深抃蹈孝绳祖武徳享天心合四海以为家保兆民而若子干坤覆焘咸归统御之中日月照临不出范围之外颂声洋溢叶气横流臣某等久玷清班叨居秘舘幸际千龄之㑹敬称万寿之觞深愧非才未撰帝谟之皇覧尚能归美载𢋫天保之周诗正旦贺表闰定四时行寅正而颁朔尊临一统阐元㑹以履端景福维新颂声逺播宏开㤗运妙用干刚天命人心壮皇基于有永祖功宗徳培至治于无疆寛恩体大造之好生惠政顺阳春而布泽蓂敷初荚律应始和臣等星拱紫宸晓趋黄道九畴建五近依天子之光万嵗唿三共祝圣人之寿正旦贺表凤歴更端礼谨三朝之㑹龙庭辑瑞欢生万国之心凡在照临惟均鼓舞徳符干健道与㤗亨调玉烛以和四时在璇玑而齐七政春生畿甸诞敷赈贷之恩天覆遐方溥赐寛仁之诏荐臻景福永享太平臣某等喜近清光恭临盛旦班聫芸阁幸逢千载之期颂献椒觞愿祝万年之寿天寿节贺表七月流火诞开鳦降之祥万寿奉觞喜际龙飞之运照临所暨抃蹈惟均祗述孙谋丕掦祖烈体干元而首庶物继离明而照四方尊文母之徽称道全至养立天下之大本断自宸衷霈泽先将士之功蠲赋寛农民之力分厥寳玉益亲磐石之宗礼以壁琮有肃圜丘之祀诸福毕至和气交孚臣某等滥守兰台欣逢华旦班聫星拱幸依东壁之光声效嵩唿愿上南山之祝皇太子受册贺笺庆衍丕基定储闱而立本祥开甲观新册命以掦名茂对昌辰备成令典徳兼仁勇位重元良习与正人居辅翼选端庄之士言为天下法忠勤明治理之方措宗社如泰山之安合寰区霑重海之润颂声逺播景福方来臣某等芸蠧清寒蓬鳌舞抃青宫阳气嘘回寿域之春东壁文光喜近前星之照皇太子笺天开黄道新正纪鳯歴之元春丽青宫瑞气蔼龙楼之晓光生中禁懽动寰区粹毓英姿笃行正道文明刚毅立国本以在躬仁厚谦㳟正储端而修徳永膺多福茂衍丕图臣等仰对昌辰俯陈贺悃正月之吉喜交泰于方来前星所临覩重辉之有瑞上皇太后尊号贺皇帝表圣人临御孝莫大于尊亲显号推掦礼无踰于成宪臣邻胥庆夷夏交欢统天继圣钦文英武大章孝皇帝陛下濬哲温㳟刚健笃实受天明命缵累圣之丕图归美慈闱畅一家之和气增崇坤极俯顺人心顾治道之有光实母仪之攸赖臣某等欣逢盛际忝职秘书寳册升闻徳独髙于任姒瑶堦拜祝寿愿等于干坤贺皇太后受尊号表慈谟丕显端居长乐之尊徽号推崇益着思齐之圣庆绵宗社喜溢寰区仪天兴圣慈仁昭懿寿元皇太后陛下道合坤元仁均蒙养处崇髙而弗有由㳟俭以能先大明继升素定禁中之策重晖有耀独先天下之公惟大徳之难酬宜鸿名之诞举载掦懿范用耸羣瞻臣某等滥守兰台欣逢缛典増辉彤史光昭任姒之音赞治皇图逺比唐虞之盛贺皇太子千秋笺光耀前星位启东宫之正诞弥厥月祥开南极之明喜浃人神欢腾寰宇挺姿英粹迪徳温文监国抚军允叶元良之望问安侍膳幸崇孝养之仪对越天地之耿光丕承祖宗之休烈臣某等沗司秘阁幸际昌辰青禁称觞祝益隆于三善皇图衍祚期永钖于万年登极贺表大寳正位重离继明廊天下以光昭踵勲华而授受懽生京阙庆浃堪舆协舜温恭嗣汤勇智衍皇图于祖武本圣道于人伦中国之有至仁无思不服王者之大一统咸与维新景命方绵鸿基滋固臣等叨居秘府获觌明时煦妪至恩惟天所覆地所载咏歌叡算如月之恒日之升天寿节贺表清明简在圣躬企瞻龙御上已着为令节再纪虹流凡依日月之光共赞春秋之富尊临南靣敬萃东朝纪纲制度之精详绳其祖武文物典章之备具贻厥孙谋愿言沾被于君恩长是融和之天气臣某等滥膺馆职幸遇昌期皇帝福寿万年玉芝愈茂御府图书四库金鑑常新册皇太子贺皇帝表寳命増辉离正焕重明之象璇源储秀震亨开一索之祥嘉庆繇𫝊欢声总集受天明命纂国丕基眷维宗社之安允属元良之建上天歆祐宜四海以归心列圣顾存实一人之有庆臣某等叨居秘府喜际昌期复观周祚之隆本支百世愿效华封之祝寿考万年皇太子受册贺笺鸿册东宫允叶推尊于太极龙墀南面应符储位于前星宗社无疆臣民有庆聪明时宪刚健日新遵祖训以绍丕图宸闱昼永奉慈颜而隆至养宇宙春回爱守器之克勤实肇邦之是赖臣某等式瞻鹤禁叨职麟台隆仪如日之方升休光仰荷盛典与天而齐久眷命恢洪皇太子笺文寳歴授时布阳春于万㝢玉巵称寿集嘉庆于重闱民物阜康干坤开泰性全英睿器合温文宣忠孝之鸿规永维时义佩诗礼之明训慎厥身修茂对良辰诞膺繁祉臣某等职叨中秘行缀末班邦本益隆光赞升平之治舆情胥悦润沾普博之恩正旦贺表璇玑齐政载调七十二候之和黼座当阳诞受千八百国之贺神人协赞宗社交欢道与日新圣由天纵丕承祖武登庸辅相之贤克厉徳心敷钖黎元之福履㤗亨于至治体干健于大明臣某等忝列朝班叨尘秘府椒盘献颂式符嵩岳之唿枫陛称觞愿效华封之祝登寳位贺表体元居正干坤启景命之符膺箓受图宗社衍鸿禧之庆山川改观草木増辉敬同日跻圣由天纵斗转星杓诞屇三朝之盛春融椒颂茂膺五福之隆率土维新普天胥庆徳侔坤顺位配干元仁洽家邦赞唐虞之圣治徳形宫壸蹈任姒之髙风㳟履刚辰克彰柔道臣某等叨居秘府谬列相班颂衍周诗敢效二南之咏觞称汉殿愿伸万嵗之唿正旦贺表青阳肇序式隆㤗长之亨紫禁回春光启干嘉之㑹欢腾中外庆溢寰区乃圣乃神曰肃曰义昊天钦若经尧歴以授时正月始和诏周邦而敷治恢宏至道茂介繁禧臣等职沗石渠班聨玉笋拱北辰而居所愿效衆星瞻东壁以对扬䖍称万寿贺皇太子千秋笺青陆廻阳正月启东宫之庆紫霄分瑞前星暎南极之辉适经七日之为人乐与四方而来贺仁充区域孝定邦基徳表重光瑞钖绵绵之瓞爱均同气芳聨韡韡之华三光迎载育之祥百世衍维祺之福某等沾恩㓜海登仕蓬山寳歴夏时永翊鸿图于中夏玉巵春酒载融鹤禁之长春天寿节贺表河图成十干为万物之元太极凾三天启一人之祚仰瑶光而纪瑞先寳歴以迎长精义入神睿思作圣山川咸秩将黍稷之馨香原隰载驰播丝纶之寛大皥皥承谟之显绵绵钖嘏之纯某等就日蓬莱披云阊阖书陈金镜文章贯东壁之躔乐合应钟舞蹈祝南山之寿正旦节贺表三元开㤗龙躔析木之津八表迎祥燕进椒花之颂允昭人正适谨王春圣徳聪明睿谟濬哲永言而广贤路乐庶绩之咸熈命相以赞大猷期九功之惟叙四灵毕至诸福荐臻臣某等职沗木天班聫魏阙望云称庆永依太极之尊就日舒诚悉囿同仁之化贺皇后笺嵗集陬訾茂启三阳之运春回禁苑聿开六壸之祥天地清明宫闱愉悦雅存懿范丕着徽音翟茀以朝敏慧夙成于君道彤管有炜贤慈式建于母仪克佐昌辰允膺繁祉某等职縻东观班簉内廷汉殿礼严愿献椒花之颂周家化洽行歌樛木之诗贺皇太子笺维斗建寅嵗式躔于析木于时为㤗春始畅于瑶山气协钧陶庆隆宗社神凝玉宇徳美渊潜蚤建元良咸乐圣人之有子得闻孝悌必求端士之与居益乘长善之资永作继明之盛某等承恩蓬观献颂椒觞昼景舒长观壁奎之图史仁风洋溢咏日月之轮光天夀节贺表时维良月聿临载夙之辰歴纪閠年丕衍重明之运大开阊阖盛集衣冠永绍皇图思章洪业类于上帝益严昭格之诚钖厥庶民普洽好生之徳神人胥悦遐迩均安臣某等着述罔功际逢有幸升华东观沗陪清峻之班献寿南山愿祝灵长之祚正旦贺表王春谨始大开居正之仪璇政更新茂集履端之庆凡知爱戴莫不尊亲道抚盈成功隆覆焘体干坤之交泰如日月之有恒肆赦推恩诞布徳音之溥诹经问道用图政绩之熈嗣嵗聿兴羣情胥悦臣某等叨居东观幸拱北辰玉笋聨班敢预箫韶之九奏椒花献颂愿陪嵩岳之三唿正旦贺皇后笺春临阊阖应淑气于三阳风动箫韶协徽音于六吕干坤开泰日月齐明博厚无疆柔嘉维则五色炼补天之石克佐中兴七襄成辅日之章聿修内治正祎衣而御翟相黼扆以当阳颂达椒盘祥开玉署某等夙叨秘府喜际昌朝闗雎麟趾之化行二南正始既醉凫鹥之福备万世太平天寿节贺皇太后表天开元旦庆一嵗之更端星拱慈闱俨千官之在序凡均覆载莫不懽忻富贵克勤贞淑丕一鸡鸣示儆辅先帝之中兴燕翼贻谋隆嗣皇之至养隂教久行于中壸徽称宜建于东朝茂对昌辰诞膺多祜某等叨恩秘阁接武近班瞻銮辂之承颜㳟趋玉陛奉霞觞而上寿永乐瑶池天夀节贺表虹流华渚呈上帝之储祥电绕斗枢仰圣君之受命欢盈宇宙瑞欎寰区徳辅天心基承祖训涣纶音以彰大化号令聿新施霈䨵以示同仁典章仍旧愿跻寿域共沐恩波某等职掌秘书班聫内署嵩唿万嵗诵四月维夏之诗虎拜千官致一人有庆之祝某等无任瞻天乐圣激切屏营之至谨奉表称贺以闻正旦贺表春秋大一统羣臣举元㑹之仪闰月定四时太史纪有年之庆诸福毕集万姓交欢㳟已无为纯一不已崇儒重道载兴取士之科尊祖敬宗聿严躬祀之典天地位而万物育极致中和股肱良而庶事康爰资谋断缉熈圣学而作之君师率由旧章而建用皇极某等职司芸阁敬奉椒觞河出图而洛出书东壁焕人文之秘云从龙而风从虎大廷覩圣徳之光贺皇后笺星轩肃驾法临九嫔之尊斗柄回春礼谨三朝之始干坤交泰日月合明徳着家邦化行江汉天启椒房之戚位正母仪人思彤管之风治成隂教跬歩合珩璜之节动容守师傅之规淑慎其身柔嘉维则臣某等论思虎观献纳龙廷歌二南之诗窃冀本支于百世赖一人之庆愿齐圣寿于万年天寿节贺表四月惟夏有闻震夙之祥衆星拱辰咸仰照临之徳欢腾海宇喜溢庙廊守位曰仁制心以礼南风薰兮民愠解治洽五絃黄河清而圣人出庆延九鼎人文宣朗于东壁君臣相悦于内朝成功难名太平有象臣等叨司芸阁趋贺彤庭禹范箕畴允协休徴于甲观尧年舜日愿祝圣寿于华封正旦贺表鳯歴颁春新九天之雨露鸡筹报晓朝万国之衣冠宗社均安干坤交泰圣神天纵睿智性成日对经筵俯聴近臣之讲道时临宣阁躬䌷先圣之遗书恒存天地之心恪守祖宗之宪允为至正聿底隆平臣等託迹清朝承恩秘府幸际唐虞之盛治莫效寸功唯怀嵩岳之微忱三唿万嵗贺皇后笺时当泰运肇正月之始和位重坤闱启万年之齐寿欢腾宗社喜动宫庭徽柔懿恭端严清肃承天体道母仪已着于多方治国齐家后徳有光于前代青阳茂对洪福骈臻臣等幸际明时叨荣秘阁捧玉笺而庆抃序列千官瞻金阙之崇髙云开五色天寿节贺表月属干刚易着飞龙之徳斗昭电瑞地孚鸣社之符万世宏休八方均庆道包衆有仁洽羣生探唐虞致治之原味洙泗相𫝊之奥搜材策士振文教以维新敛福钖民建皇极而永协臣某等职叨秘府班缀禁庭就日望云睹盛仪而益肃奉觞执玉献景算以无疆秘书监志巻八祕书监志卷九钦定四库全书秘书监志卷九元王士㸃撰题名周之外史职掌坟典秘书之官始由两汉爰至我朝收古今之图籍贮之秘府奉藏之官协恭寅畏为中朝之清选徴其供职之氏名先后书诸左方知秘书监事张易岳铉行秘书监事扎玛里鼎沙木斯鼎秘书卿秦国瑞托里沙木斯鼎舍哩杨光祖䝉古岱温徳荣塔布台达尔玛实哩谭振宗韩公麟囊嘉特盛从善刘萨喇范鄂特哲刘元亷惇孟遵商琦吴秉道赵天祥杜元忠李铨穆薛飞梁鄂勒哲图娄章古噜逹喇李偘鄂尔和塔沁王士宏特穆尔达实哈扎尔李师鲁本巴寳格布拉阿雅图吕元臣茂巴尔济鄂勒哲图伊埒布哈察察尔布哈阿噜玛摩刘融叚定僧陈阿穆噶孔希学约罗大都囊嘉特定通库春特穆尔哈喇章髙元侃台哈布哈乌鲁斯布哈扬珠布哈刘杰竒三寳努秘书监焦友直扎玛里鼎宋衜董文用侯爵哈克繖刘容岳铉克里玛鼎靳徳进吕天祺沙木斯鼎塔斯岱贾翔师着于仁良温都尔秦国瑞伊纳克李敬祖史徳归䝉古岱髙达实布哈托里沙木斯鼎秘书太监郑竒塔特刘吉阿勒达尔黙色冯庆乌纳尔亷多尔济巴勒萨喇耀珠桑乌逊梁鄂勒哲图实迪库库雅里特穆尔五十六唿都拉李师鲁阿哈玛特王珪穆尔玛哈穆特靳鲁塔海刘融五十扎拉鼎巴图尔丹观努拜珠囊嘉特巴延特穆尔秘书少监赵秉温史杠宋仁祖程文海曹留窦履彭龄齐诺刘复苏政焦达孙公祐宋光祖陈鼎史徳归虞应龙沙木斯鼎靳徳进史煇郑自兴杨桓傅巖卿库库台秦国端齐吉贾翔史额森布哈申敬巴约特达罕张应珍达尔玛吉尔迪玛哈穆特刘廙田时佐济尔噶雅沙木斯鼎实勒们王宾李迪刘事义盛从善王师心多尔济巴勒李信任道明李色彻肯解节亨刘吉阿噜图王好谦冯庆郑竒塔特萧端刘恵张景元托克托特穆尔张安石梁鄂勒哲图阿尔斯兰布哈刘晏王在徳阿噜李师鲁虞集吴律阿尔图敖拉努图克汤珏布哷齐嘉珲达阿喇勒苏克李肯构和尼齐王蕃温瑛阿噜唿图克岱尔王居义王谦安寳杨恭实喇卜许寅程徐韩钦竒尔韩如秀都哷特穆尔张庸鄂勒哲特穆尔贾瑞库春特穆尔秘书监丞耶律有尚张道源杨桓张康沙木斯鼎王宁谢托里台张应珍申敬徐庭监刘秉徳黄惟中盛从善王利亨实都解节亨张谦李信贾汝立和啰噶齐陈景元杨约苏图郑竒塔特赵天祥王义张九畴张安石寳格库库马驹李师鲁达尔玛实哩巴哈李元凯拜珠温都尔㢘和斯哈雅裕啰勒去和尔丹纳穆尔嘉珲达谔勒哲海拉苏竒塔特萨里彻伯尔唿敦库春布哈庄嘉僧格特穆尔齐王道吴诚陶埜仙王贞康家闾王射张士孚僧格实哩张荣张主善吴珏经歴申杰马谅郝景提控案牍刘伯时陈祓歩祯张世泽刘瑄赵天瑞杨灏郭仲亨知事王士爚张克明典簿张克明张淑刘复初理熈王振鹏郑立郝晏贾仪韩镛王正已冯禋游文和王光国班惟志韩玙许思诚沃哷海寿李藻托克托特穆尔赵谦刘沂白思问王敬义王处道刘惟肃殷俛特尔格彭仁本迈珠王维方䝉大举王敬礼管勾董济赵九畴周之翰李九思孙思荣李恕刘宗良张世英张茂周禧金铉吴贯陈钖黄谦严毅沙木斯鼎邓立忠玛哈穆特张继祖尚经赵行简菩萨努法和塔拉高鄂勒哲图姚堉祁君璧姚埴王士㸃秘书监志卷九祕书监志卷十钦定四库全书秘书监志巻十元王士㸃撰题名着作郎刘天藻完颜君翼李穉宾姚景元袁璧傅巖卿徐汝嘉刘廙倪坚秦允文马泽赵炞王公孺郭道恭温泽刘士冕解节亨髙植耶律楷耿允蒋汝砺髙枢萧处黙文矩唿图克岱尔李师鲁靳㤗元晦哈巴实李泂塔斯布哈阿里王徳修三寳程大本巴延彻尔王思诚杜敏麦文贵着作佐郎张明逺张康李天麟赵炞李廷桂秦允文倪坚袁凯徳王公孺杨述祖孔淑李贤王庸陈惟德王铎侯彰何守谦张谦张赈白铎史燎布敦郑立杜㤗田惟贞袁矩偰玉立袁遵道刘杰王师文伊克鄂勒哲布哈赵之方吴善国元簴石梦亨阿里许绍祖宋谦王克修赵如愚何道元商企翁秘书郎窦履郑自兴王天祥乔贵成谢托里台萧珍杜质马泽赵天民臮王安义王利亨李世长萧璘温泽刘徳济孔淑侯彰王笴李仲元毛庄狄思圣李嗣宗赵崇张谦何守谦谢必昌李讷席郁阿里王文郁阿里任贤才巴尔斯布哈哈玛丹王操何镛阿都逊王守诚诺摩罕黄瓒唿逊王德修巴延达实张士贞颜之恪拉拉孔思立鄂哲特穆尔张引巴延特穆尔谭巴延图程益刘鹗周纪掲汯张祈陈泽张昉吕之屏许桢张霸詹献王敬礼冷説郑素履冷鄂勒哲特穆尔朱榘刘芳吴珏李公珪范㤗张士明校书郎谢椿李天麟周驰杜为善朱宗周王利亨杨述祖成克孝许宗吾何守谦李洧万逊李嗣宗李世长侯彰赵文郁王安仁席郁张从善王复贾晦李郑方大文矩李克基吉省何镛玖珠张宏毅谷巖王徳修宋褧哈巴实国元簴柴肃张䕫王克修刘庸穆尔济达穆格必哩图烈图逯居敬彦智杰辨验书画直长董济刘义唐文质支玮张煇胡宣何镛武立礼周明信马公望杜巴莾任贤才李永方义严毅伊克特穆尔李赫色邓昌寿䝉古岱王中洪寿山赵巴延达尔雅保布曼齐秘书监志卷十祕书监志卷十一钦定四库全书秘书监志卷十一元王士㸃撰令史赵钦止申杰李思齐翟嗣祖王安贞王铎成克孝李譲髙伯椿富珠哩继祖荆益赵仁杨倬叚禧韩肃张辉徐元鳯王鑑杜伯茂黄仲庸王协一李仲义李楫刘敬郑允徳刘文义李守恕朱直王遗直谢礼方邓林刘济赵敏李鉴王惟一张傚张汝弼译史刘渐许宗吾路图鲁卜台葢洋师赟刘道源翟谔勒哲张遹刘继祖唐谔勒哲刘徳让王恺耀珠布唿托迪回回令史沙布鼎阿里伯楞竒沙木斯鼎哈喇托音阿哈玛特穆彻茂巴尔斯尼雅斯拉阿里玛哈玛迪沙特哩约苏哈拉苏知印申居仁李九思彭嗣祖冯守节牛仲实张陟王圣孙李徳芳徐诚赵镕谢守仁仝承庆巴拉伊斯玛音谔卜都拉阿里巴拜吕敬克埒穆尔齐温都尔斡罕谢元鳯伯楞竒王巴延彻尔郝赫徳玛哈玛迪耿萨里台斯隆玛达哩约苏齐喇奏差和塔拉拜苏徳卿实都温都尔斡罕刘守让祖显玛哈玛迪燕京王彦㳟杨俶郭逊刘诺海苑徳林牛仲实李居贞高伯荣王维正高守礼周士允尹徳瑄张亨囊嘉特程时中埒克戬唿图克布哈杨文孟守恭张崇质谔勒哲布哈李仁典书李思齐张琚琳翟嗣祖赵琪王安贞范英刘伟田居敬王铎冯诚髙伯椿陈津刘文伟权彦良郭邦彦纪宏道周之徳马克明徐元鳯李居贞杜伯懋黄礼黄仲庸刘敬叚谅李仲仪李楫郑允徳李守恕刘文义朱直杨允敬王遗直典史杜伯懋王鑑王惟正黄礼髙伯荣许文瑞李仲仪周士允李义刘文义张亨杨允敬邓林王冕刘镛孙松王居信温徳薛显邓林涂应庾李鑑张傚张汝弼王思孝张譲秘书监志巻十一