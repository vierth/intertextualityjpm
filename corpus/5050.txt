心香妙语XX重刋道藏辑要心香妙语序粤稽上古之人草衣木食崖居穴处皆夀百𡻕而正寝燧人氏出钻木取火烹饪兴焉人民恣其血肉火食烁其脏腑淫慾枯其精血则百病丛生不尽天年夭丧者多祝融御世见人恆罹病苦爲人咒诵故称帝曰祝诵氏由是祝由有科与民祝疾治病其科留世卽今之巫觋是矣行爲皆取诸符篆未闻有疏奏事意者乎第晋汉之间天王授大洞法箓于文昌太上传盟威经箓于天师而用之者亦箓符也五代时广成先生编立金亭仪制而始有表词笺奏疏状关申用文字X者自兹始矣厯年旣久讹误恆多前明金甯二眞人着灵宝文检吕朴菴先生着道门定制其中符𥳑兼施表奏互用而疏之一款未必全美予自童年参习经教闻有心香妙语心实慕之乙酉𡻕所刋者乃前人之余笔也丙申夏新繁谭子送来残书一帙予捧诵之斯爲正眞之心香妙语展卷细阅其中疏意分门别类询属鸿才果非寻常手笔实爲济世金灯但书出自明之正德元年厯今三百余𡻕蠧蛀虫伤篇残纸缺而着作之名已失噫书存而名不彰冺没当时之苦心良可叹也予窃何幸得见此书独恨得之晚景虽有志行而力不逮也但不忍遗弃谨按原书亲手抄录脱略者补X之错谬者正之俾厯善本付梨枣而公海内庶不冺前贤利世之㜑心亦幸成予仰慕之素志今功落成爰弁数语以志愚衷时大淸道光二十年端月绵竹退隐陈复烜含朴时年六十有八题于眞武观之芥子山房X心香妙语XX重刋道藏辑要心香妙语卷一目录庆祝类太上老君玉帝眞武释迦佛阿弥陀佛观音定光佛东岳仰山东岳文昌吕祖三义关帝川主城隍平安类常规送故常规平安常规平安眞武X常规平安南斗常规平安北斗常规平安南北上元平安中元平安下元平安常规平安上元平安中元平安下元平安平安类逐月六日南斗逐月七日北斗天香前许南北二斗庚申甲子斋常规三淸常规送故常规平安眞武常规平安南斗常规平安北斗常规平安南北二斗常规平安仰山上元平安中元平安下元平安X常规平安上元平安中元平安下元平安星辰类预禳星辰见患禳星预禳僧见患禳星星辰类预禳星辰见患禳星僧见患顺星僧预禳道见患禳星命道保安命僧保安诵道经禳星诵佛经禳星工役类X修造后保安同前眞武火后重修建醮保安道观修造后建醮修造后请僧保安寺院修造保安工役类修造后保安修造后保安眞武火后重修建醮保安道观修造后建醮修造后请僧人建水陆迁居谢家庙迁居谢家神心香妙语XX重刋道藏辑要心香妙语卷之一绵竹退隐陈复烜含朴校辑嗣派徒张轸驻参阅本云赵龢芳姪徒王本崇云瑞派徒孙江合义体仁马合干徤堂姪徒孙邓合顺希襄门人蒋本遂继顺庆祝类X太上老君伏以仲春恊序丁临月望之辰中夏懽腾申庆日晶之瑞地祥芝草天雨宝花适际良辰恭陈庆贺今据大淸国省府州县地分居住人民集会奉道陈情庆祝华龄延祥介福保泰信通洎合会奏名人等是日香焚螭鼎意注龙楼X百拜摅诚一心皈命恭惟泰淸仙境混元上德皇帝降生天尊玉几下金液鍊形玉英孕秀得一二三生生之藴显八十一化化之灵以本爲精以物爲祖其往无崖其来无迹德而不德玄之又玄等夙逢假幸之恩获遇眞元之节俯献蚁罇而爲夀仰瞻凤阙以驰神伏愿七百年不汗之枝枝枝茂荫亿X万载难穷之刦刦刦长存玄风丕振于当年圣化昭明于后世等永荷眞光长依法教诚惶诚恐稽首顿首再拜谨疏其二伏以靑阳开动载临二月之中白鹿储祥诞降五云之内庆均下土瑞蔼上穹今据大淸国恭惟X太上入众妙门知万物理养性于常淸常静之域观心于非空非色之间化身于北方玄武之君显迹示西国释迦之主运而无积杳若难言恍兮惚兮有象兮至矣尽矣蔑加矣等深虑虎关之阻莫申燕贺之仪晏启瑶池但缅想蟠桃之结实尊居玉阙愿常瞻仙李之盘根伏愿X玉帝伏以凤暦初颁已届上旬之九日龙庭新届永飨大地之微诚三千朱阙之眞仙簪冠舞蹈十二碧城之至圣袍笏嵩唿尽此蚁忱恭申燕贺今据大淸国省府州县地分人民集会奉圣投词舒诚庆祝迎祥信通暨合会奏名人等维曰洒扫凡居X装严法席绣帜攒珠绾就兰林之胜缨房贴锦铺陈香院之奇细缕袅氤氲香焚柏子余芬飘叆叇酒泛葡萄五体投诚一心皈命恭惟万天至尊金阙玉皇上帝玉陛下道化眞常神通恢漠光明廓落达空空妙有之音淸净虚灵得寂寂无宗之藴建大功于亿刦总X玄范于十方等幸际诞弥获申称贺尘寰𣺌若恨莫覩虎豹之关香案巍然但缅想龙鸾之表一封朝奏万福云臻等诚惶诚恐稽首顿首再拜谨疏眞武伏以气孕先天在龙汉元年之日祥分初度正开皇上已之辰凡属帡幪咸申舞蹈今据X大淸国奉道投词庆祝华辰请迎福佑保泰信通洎是日香焚宝鼎酒泛金巵望玉虚以陈言叩金阙而舞拜恭惟玉虚师相北方眞武玄天上帝阙下躬全道德X姿挺神明舍静乐富贵之宫入武当淸虚之境参七九返还之旨究十三生死之因运坎离而伏龟蛇鍊庚甲而降龙虎启天关飞地轴天地由心退阴火进阳符阴阳在手几年功行一片身心丹道旣成羣魔自服运灵旗以覆护兆姓持慧剑而鎭压四方使众生能舍妄以归眞则陛下与同因而证果顿举世沉沦而莫返故神功显化以无穷凡在皈崇自蒙解悟等夙生庆幸得奉威灵兹逢岳降之期敢后嵩唿之祝伏愿X三元共永岂惟变八十二化身亿刦长存夀何止六百亿万𡻕眷佑黎民同登夀域谨疏其二伏以月正三三正西母启瑶池之会嵩唿万万喜北方降金阙之尊中夏懽腾外夷起敬今据大淸国恭惟祖师万法教主玄天上帝玉阙下道成离坎X功宰干坤分身九极之华化气五云之内备太始太初之体修妙缘妙果之因龟附蛇从龙降虎伏仗宝剑而凝霜挥雪拥皂旗而掣电奔云独居星拱之旻坐鎭雷同之域等福蒙有素恩报无涯幸逢谷旦之丁临庸尽芹诚而申献伏愿祥开梦日瑞日之照同久长精贯玄天后天之数与终始释迦佛伏以东郊荐靑帝之归侵寻八日X西天庆释迦之诞俯降九霄瑞蔼梵天懽腾易地今据大淸国奉佛献供祝夀邀祥信维日香焚金鼎结宝盖于鹫头峰上灯灿银台放华光于鸡足山中仰冀能仁克昭悃愊恭惟南无三界大师四生慈父释迦牟尼文佛莲座下入神通藏X生剎利家吼闻狮子之声行显龙翔之步修妙行于郁头蓝处说道果于鹿野苑中谛明有漏之因遂作无当之偈迦叶祖获传心印阿育王受记浮屠七多罗树益增高四谛法轮当运转仰瞻皇觉得际淸朝輙申燕贺之仪庸表蚁忱之至伏愿现形净土咸瞻宝塔之身示寂双林永着金棺之足其二伏以X麦秀两歧正炎帝乘离之月蓂敷八荚适释迦降诞之辰诸佛和南众眞稽首恭惟南无千百亿化身本师释迦牟尼文佛性便寂灭智运光明化身于剎利之宫悟意于净居之牖遂得出家之藴已酬入岭之因依种种明学非非想说三百五十一会之妙法运四千八万座之浮屠X茂彰西国之灵普度南𨶒之众等素沐慈庥之庇获逢令旦之辰庸集同盟特陈淸供在周降诞但思想不见之常星于国无疆愿长庇相辉之慧日谨疏阿弥陀佛伏以五花梅绽乃王正建子之辰两荚蓂飘正皇觉诞生之日X诸天起教易地皈依今据大淸国维日焚香𤊔烛酌水敲氷瞻中天之玉相礼西国之金仙诚惶诚恐和南百拜恭惟南无西方极乐世界阿弥陀佛莲下愿力弘深神通广博种菩提子于娑婆境上驾般若船于寂灭海中人我无诤自他有耀建七宝浮屠之功德统X三乘达摩之因缘等旣沐鸿庥幸逢华诞谨陈菲供敬祝遐龄伏愿不增不减生生不坏金刚身常淸常净世世常行菩萨道永借帡幪不可思议谨疏观音菩萨伏以炎官南去仅踰荚日之间净圣西来诞降五云之内天开华诞地降灵芝望X南崖而俯首仰西竺以倾心谨露愚情冒干慈鉴据维日金瓶花艳宝鼎香飘发一念之䖍诚祈千目而鉴盼恭惟南无大悲观世音菩萨莲下兴大悲心垂正觉眼相显莲花之白手持杨柳之靑泛X慈航于寂灭海中种善果于湼盘山上植立无爲之舍广开方便之门等敬诵鸿名特申燕贺伏愿旃檀树下常浮解脱知见之香紫竹林中普现眞如微妙之色十二愿中常垂接引三千界内永沐慈光谨疏其二伏以南方催赤帝之归素秋在卽X西海庆白衣之降诸夏咸欣云叶呈祥雨花散瑞今据恭惟南海岸上慈悲观世音菩萨具神通力广智慧观度亿万众生修百千三昧声闻灵感妙音梵音海潮音心起慈悲满愿倖愿淸净愿光显圆明之照誓成正觉之因等久慕眞庥幸逢令节莫尽赞扬之力輙申朝贺之仪伏愿翠艳柳眉长映瓶中之柳红舒莲相常敷座上之莲定光佛X伏以春肇三阳正太皞执规之月夏正六日喜定光降瑞之辰百灵胥庆诸佛交欢据大淸国奉佛献供祈福迎祥维日谨爇檀烟拜投莲座恭惟南无人天教主调御丈夫定光古佛X孤明通圣寂灭悟空吉郡传衣显着凤洲之迹临汀飞钖驱除蚁寇之锋修行万刦之因成就一切之义等福沾有永恩报无穷兹逢弥诞之时庸庆慈悲之相伏愿参禅圆净茂彰西峰古剎之灵教演觉皇永度南𨶒浮提之众谨疏东岳伏以紫气映千门共进霞觞之祝X彩云呈五色齐来嵩岳之唿肃此民情冒干帝听今据大淸国维日心端容肃茶熟香淸迺頫顖以投诚敬曲躬而拜舞恭惟中界至尊东岳齐天大生仁圣帝陛下高居震位四岳帝共仰裁成职统臣僚左右班各司善恶威固严于冥府恩由及于人间赦过而解厄消灾乐蒙淸泰录功而延龄钖福尤庆X裁培众等久沐洪庥无从申敬兹逢圣诞三薰三沐喜祝三千𡻕不老春秋特展愚诚千叩千灵愿享千万年太平禋祀伏愿夀身因而夀世任是农工商贾永沐庥嘉福国因以福民凭他老幼贤愚长叨眷庇年年此日念切讴歌𡻕𡻕今朝欢腾圣座顿首谨疏其二南郊迎景尙迟二日之期X东岱降临诞降千年之瑞祥浮碧落淸遇黄河恭惟东岳齐天大帝四岳所宗万民之主仁符震动播扬发育之仁德体阳明彰着昭临之德舍作威作福之柄操注生注死之权幸际昌辰得陈贺礼岩瞻地远恨不爲孔子之登夀与天齐愿特诵韩公之句仰山东殿伏以仰止高山素尽倾葵之志诞弥厥日喜踰採艾之辰瑞溢南洲祥浮X东殿据恭惟佑德显烈仁圣灵济王神望有灵顿令沉疴立起感恩曷极聊抒一滴之诚以惠靡涯并钖合家之吉凡情不尽睿鉴惟昭中元施食岳士智秋日谱商音悲调洒荒郊之泪中元临皎月淸光彻长夜之天言念未能事人焉能事鬼惟体大士化身用矢牛坡施食食庶几飮庶几匪曰嘉宾之贶饘于斯粥于斯愿尝小人之X羹虽去年此日已抒鄙念于黄冠而今夕良宵再拔幽魂于黑壤伏愿法路宏开箇箇孤灵齐効顺慈航广驾村村燐火尽皈依自此阴阳和畅从今民物滋丰爲争渡溺死施食梅信天先生雨昏大麓潮打孤城才惊卷地排空遂致浮家泛宅冯夷窟里谁招湘水之魂白骨河边犹入春闺之梦落日妖蛟哭烟迷桃叶渡头秋风宿雁团月冷蓼花滩上故山何处望一水牵愁滞魄几时归大江东去虽属毒龙爲祟寔缘同业所招敬仗眞言爲尔说法爱河苦海陆沉岂必洪涛宝筏慈航当下卽成彼岸倘能涤虑便是回头若犹作厉烦𡨚转入黑风鬼X国长天秋水映河灯万点寒星响叶吟蛩助梵呗一溪幽籁闻经听法悟同钵里之潭龙作楫爲霖澍舞江边之石燕其二梅信天汀洲容易平消争渡有何急迫覆辙仍蹈覆辙后人复哀后人非属往因卽关定业纵起河边之骨难招湘水之魂闻溺水者坐水牢冥府必无此律皆缘情识结成欲脱身者寻替身他人抑又何辜祇令业𡨚增重迷则波生平地爱河慾海卽是鬼国黑风醒则思出污泥巨漫洪涛当下慈航彼岸但受过去报正借大浪淘沙莫结未来因好趁氷壶作魄今令节中元之日正盂兰普济之期体乌尤八定之心渡白骨相撑X之众芙蓉殿上明珠映明月之交辉贝叶声中金钖随金风而振响唤起游魂滞魄休依鱼腹爲家请看秋水长天好向鹭峰作証祈雨告文梅信天上帝好生不愆雨旸之候下民多故时干天地之和年来忧旱忧虫皆由自作自受愿灾伤止以示警而憔悴易于见苏乃今是穮是蔉之时又亟雨玉雨金之望亡将无日急乃唿天虽众生之孽实然谅造物之心不忍廻羲和之辔只在片时投玉女之瓶止须一滴惟于唿吸之顷便是生死之关短短秧针恹恹焦土麦价增旧苗绝怀新要得一舞商羊所X冀羣翔石燕桔𣘶穷日力难补天工荳花说年丰敢忘帝力生子酬愿衣冠世冑忠厚人家读圣贤取义之书能窥大意承宗祖秉礼之训惟有小心乃马齿加长而熊梦初叶穷愁顿释眉头之锁自开色笑堪怜眼内之靑不转宗祀庶乎有托弥深䑛犊之情高堂于以承欢差慰含饴之愿何德以致此惟神其佑诸关帝疏奏爲X大淸国圣投词庆祝华辰请迎福佑迎祥信维日上干圣听伏以垂金柳绿紫霞映玉液之光灿锦榴红赤子表丹心之献宏开夀域永庆昌期恭惟圣文神武三界伏魔大帝关圣帝君义重桃园功成汉室忠心炳日月千秋事业光明正气凛干坤万古刚常鼎峙褒勋褒德厯唐宋而誉美愈隆崇祀崇恭越明淸而推尊益重职分X造化旣司天上权衡位鎭中华并作人间福禄遐龄后天不老神威应地无疆质列三才席联一脉孝友传世叨承先代之遗风忠义存心窃慕当年之行事妥神灵以奉祀庙貎几厯百年仰法象以抒诚人事一经数代每逢圣诞聊矢葵忱乐奏钧天音节叶维祺之颂曲传黎谱歌声侑爼豆之香玉陛欢腾瑶阶拜舞伏愿衣冠效雀舞喜解愠之薰风苹藻进嵩唿乐舒长之化日黉X宫雁塔操文运以推维雪案萤窗启聪明而默佑地久天长名成利就顿首谨疏川主孟秋行白帝之权尙迟六日中夏庆淸源之圣诞降九霄易地欢唿与天长久据大淸国四川维日沐手焚香洁心皈命白微词于一楮之中祝大夀于九天之上恭惟川主惠明崇应大帝X秀储山洞威鎭灵关破浪兴妖随显降龙之手含沙射影特彰斩蜃之功佐泰山生死之司护秽迹慈悲之教某等恩蒙波润旦遇河淸五十四州咸仰西川之主亿千万𡻕永绥东土之民城隍伏以日余二日卽更建午之书云灿五云喜逢生申之诞懽声载路和气满城应此隹辰修崇大会据X大淸国四川奉圣投词庆祝千秋迎邀厚福迎祥信通泊合会奏名人等是日香浮宝鼎酒泛金巵歌音婉𡤛达一念之微忱经韵悠扬演三乘之大梵上祝华龄下舒民悃恭惟本府城隍圣主护国福神X乃文乃武作威作福唿吸须臾之雨露动惊俄倾之雷霆赫赫厥灵洋洋如在等素喜蒙恩之久幸逢震夙之初夀永悠长愿以椿龄而爲夀封褒忠惠更看芝检之增封其二日居东井适临四七际之辰电绕北枢诞降五百年之圣普天赞庆罄地欢唿据X大淸国同前恭惟城隍圣王爲社稷臣作城隍主全辅德显忠之行秉罚奸罪恶之权运神力以护螺川役阴兵而驱蚁寇旱魃爲疫常施霖雨之功回禄兴灾旋致反风之德宜动九重之明主特封三字之眞王素沐庥光恭陈贺礼伏愿恩沾八邑旁施夀域于八荒庙食万年永固福基于万姓X平安类榜文常规送故星纒龙纪渐届更新之次日淸蜗舍用殚送故之仪恭演玄科特陈清醮伏愿朱章覆奏宛瞻玉皇香案之临黄道弘开祗衞金阙高眞之降常规平安享安于己安之后实叨干覆之恩报德于旣德之余用设常规之醮谨悬黑榜预以申闻惟冀X玄穹特垂丙在同前三淸圣帝虽居冥漠之宫一片心香自有感孚之理兹涓谷日肃拜蘂章谨咨当域眞官普告飞符走吏伏愿旗影动龙蛇之闪闪出离云衢车音奏鸾凤之锵锵来临氷室常规平安眞武蓬戸安安素托玄天之庇芹诚款款用申伏地之恭谨陈淸醮之仪用报洪休之赐伏愿毒龙勐兽谨呵金阙之仙班苍龟巨蛇仰护玉虚之法驾X常规平安南斗耀垂南极实资陶铸之功禴效西邻敬设平安之醮兹卜良辰而修建谨述墨榜以申闻伏愿煌煌离位光芒上覩于六星炳炳干宫照耀下临于万象常规平安北斗南𨶒浮生安免庆劳之苦北宸着曜实蒙临照之恩兹涓谷旦以焚修盍布楮章而咨告伏愿风淸云路扫开万里之云头日永星坛祗降九霄之星主常规平安南斗北斗同X北斗七星独掌延生之柄南宸六曜茂专益算之权爰立玄坛并陈醮祀伏愿坎宫着曜宏开皇极之居离位重光洞达淸虚之境洋洋乎如在于于然而来上元平安诏颁凤暦方踰饮柏之辰灯拥鳌山又际传柑之夕用设常仪之醮敬酬干覆之恩竟预申闻尙祈昭格伏愿云师启道拥开万里之旌旗风伯淸尘祗降九霄之车驾中元平安律转素商甫届中元之节礼陈淸醮庸殚下悃之诚欲后感通X必先昭告伏愿地官如在洋洋风马以来临天帝俨然蔼蔼龙车而至止下元平安上帝好生仰沐鸿庥之庇下元届节俯申蝼蚁之诚爰命黄冠特陈淸醮伏愿巍巍凤阙出瞻丹凤之威光杳杳龙宫来降靑龙之瑞彩常规平安皈叩莲台但冀平安之二字薰修蒲供特陈报谢之一诚先兹悬榜以申闻后此投词而孚感伏愿三界虚空众菩萨整临鹓鹭之班十方圆觉诸如来下展狮猊之座X上元平安莲灯照耀正上元三五之临蒲供诚陈致下悃百千之祷预昭露布普觊风来伏愿天官地官水官出离虚无之境佛宝法宝僧宝来开方便之门中元平安昔喜目连敬设盂兰盆之会今皈焦面聿修伊蒲供之仪用集洪休以资冥福伏愿普天诸佛来呈悲观慈观淸净观易地孤魂得脱妄想梦想顚倒想下元平安月纪秦正仰望蟾宫之盈满仪遵梁武俯修象教之祈禳祷于X上下神祗建此冥阳水陆伏愿四界无边众菩萨降临蓬荜之居十方有感诸如来下展莲花之相平安类逐月六口南斗六曜星联并处南宫之位一封露奏輙修北面之恭谢已往之愆尤迎将来之福祉切念身居人品命属天曹欲纵所之日丧延生之本德忘攸好时亏益夀之资兹逢下降之辰特致中孚之信敷悬玉像点照银釭伏愿经之营之悉契灵台之愿悠也久也益增X陋室之安逐月七日北斗星环二十八宿独宗皇极之居日周三百六旬实借洪麻之庇敬凭醮礼以尽祈禳切念心过罙㴱性资甚鲁痒疴疾痛安知解谢之门起处营爲浸入昏迷之境爰叩紫微之帝特陈丹悃之词伏愿何灾不灭何福不臻常居吉庆俾昌而炽俾夀而富永保安甯天香前许南北二斗庚申甲子斋居安履静素叨大造之恩思患预防輙尽小心之敬措功伏地X稽首吁天切念年不前人事常先虑倾以星辰之休咎托兹日者之推明爰㴱未雨之怀益切坚氷之念因致百千之悃许爲六七之斋洎尔庚申与夫甲子尽此寅恭之畏并诸本命之辰期爲肉味之忘姑事饭蔬之乐虽㝠㝠杳杳何拘吾素食之诚然始始终终庶表我丹衷之恳于以托洪庥之庇自兹坚白水之盟伏愿眞宰垂慈灵祗洞鉴式应熊罴之梦荗延龟鹤之龄经之营之目有有常之吉优尔游尔永无无妄之灾常规三淸X上帝好生获享和平之福下愚昧死敢忘报谢之诚谨以靑词叩闻紫极切念爰居爰处不识不知谷腹充盈或肆烹鲜之过丝身侈靡且爲剪綵之非行寡悔言寡尤弗愼厥德纵败度欲败礼速戾予躬静而思之何所祷也幸有有常之吉且无无妄之灾信知托庇高穹遂得偷安于陋室兹尽献芹之礼特陈结草之忱伏愿金阙遥迎玉淸降格枕檀芬馥相敷郁郁之心香蓬荜康甯咸致绵绵之眉夀X常规送故俯观璇厯渐当革故之辰仰止玉淸敬修常规之醮上徼厚福下报洪庥切念蚁𧚿而居蝇营是务三百六日畧无一善之能一十二时或肆三欺之念幸喜𡻕华之结局荐承韶景之问津静思据旧之非盍尽自新之德谨邀鹤侣恭奏龙章特申方寸之诚昭格玄穹之听伏愿旣往之愆自今以赦方来之祉与时偕行半点阳春畅作和风之披拂万间广厦永依霖雨之帡幪常规平安眞武X仰八十二显化之眞独称玄武尽三百六周期之日实借洪庥俯陈铁画之书仰叩玉虚之听切念凡笼囿迹利鎻关心忠孝乖违莫应昇仙之举香火瞻敬或忘奉圣之仪惟资有炜之灵光遂获无虞之生息兹逢良日爰启醮筵伏愿道炁常臻散作盈门之和炁祯祥永庆融爲举室之嘉祥常规平安北斗斗居其所密专喉舌之司心拱乎辰庸示肺肝之藴敬达紫微之淸听用祈洪覆之私恩切念命属上玄身居下土延年益算但祈麟瑞之生好道求X灵莫悉鳝朝之礼幸切照临之德乞臻安静之休敬卜良辰特陈淸醮伏愿生我来养我来护我来三台协赞俾尔昌俾尔夀俾尔耆百福骈臻常规平安南斗星垂六曜联居离丽之方布露一诚敬设常规之醮上报已然之厚德下祈未至之洪休切念兔守愚愚燕安兀兀耳濡目染安知四大之因口诵心唯莫究三淸之道伊谁之咎实我之尤幸叨覆焘之因迄遂康甯之福兹尽苹蘩之薄礼特倾葵藿之微忱伏愿X眞君眞宰赐哀怜至圣至尊来印可奏明童子蠲除已往之过愆注籍老人增益无疆之夀算常规平安南北二斗斗居离坎之间实司陶铸人处干坤之内贵尽祈禳仰陈稽首之诚俯致㝠心之醮切念赋姿最拙爲德实凉六曜南垂未悉朝南之礼七星北指或忘拱北之忱幸蒙延生延夀之恩得遂成始成终之福静言所以何感如之谨遵玉律之文爰叩金门之听用酬厚德庸迓洪休伏愿龟算绵长益协老人之瑞X蜗居安逸常依高上之尊常规平安仰山仰止云峯素切宜春之想安于水室实叨广厦之恩谨以心声形于笔舌切念蜗居苟活燕处偷生倥侗颛䝉安知克念作圣视听言动未能以仁存心惟兹孚惠之灵得遂康甯之赐谨陈淸醮用报洪休伏愿二圣垂慈两宫钖庆福田利益源源借润于堵田夀域遨游永永依光于化域上元平安凤烛光辉咸庆上元之夕虎关深邃庸殚中悃之诚翼翼祈恩X竞竞谢过切顺兹帝则秉此民彝私语妄言莫掩葢高之听非心邪念难期临下之观善端之积二三罪贯之盈千万静思其故何以自文兹逢蠒卜之宵肃净蜗居之室敬邀鹤侣恭拜龙章伏愿少昊司春常乐春台之和气天官赐福永沾福海之恩波中元平安节届中元正属地官之检察生居下土庸干天帝以祈禳俯殚精白之诚仰彻圆淸之听切念凡笼贱质尘宇幸民蚕室充盈莫报含弘之德蚁封旋拆或亏践履之眞悠悠善果之凋零恻恻业花之X繁盛旣乖厥行速戾于躬丁临赦罪之期寅设保安之醮伏愿两班星拱万圣云臻祖庙灵魂俱跻金桥之渡族居长稚感升玉简之名下元平安颛帝司权甫届下元之节水官考籍属当下降之辰谨殚拱北之诚敬展朝东之礼切念性端泥滓情窦波流滔滔苦海之中沦胥已败泛泛善渊之内汨没而湮莫能御之可嗟极矣爰致潢污之荐冀沾涓滴之恩伏愿时应小春有爱日祥云之庆德䝉大厦无疾风淋雨之虞福拥川臻泽滋河润常规平安X与佛有因得享有常之吉至诚无息庸修无碍之斋俯陈白楮之词仰叩金莲之座切念处𨶒浮世生幻化身贪嗔爱欲之根蓁芜心路受想色声之滓渭浊性端如是愆尤云何懴悔惟借慈悲之力迄增淸净之缘兹命苾蒭僧敬设伊蒲供伏愿观世音菩萨敷呈妙音梵音海潮音消灾障如来俾脱业障罪障烦恼障上元平安节届上元喜结鳌山之彩诚呈下悃皈依貌座之尊设混融斋宣秘密咒切念业风震动智月昏迷扰扰欲尘难作X在家菩萨炎炎心火未明忍辱波罗幸得团圞头迄臻淸净果爰命释迦弟子聿修梁武斋仪仰祈夏屋之帡幪俯冀春祺之至止伏愿法身示现道手昭垂步步燃灯常见金牀之照耀穰穰降福𥩟看玉简之书名中元平安桂花初绽月当少昊之司权蓂荚齐开日际地官之考籍俯陈蒲供仰叩莲台切念五藴尘纷六根胶固忤逆无诤之旨昏迷有漏之X因太上灵篇未尝钦诵目连胜会徒切孝思爰净蜗居特投象教散灯以现光明界设斋以结懽喜缘伏愿兴慈悲心垂接济手上拔前亡于乐国下超后化于生方洒洒慧风畅作金风之嘉瑞零零甘露散爲玉露之淸凉下元平安北帝司权方纪爲良之月水官考籍载临旣望之辰谨拂蓬居肃陈蒲供切念灵源汨没识浪滔滛苦海无边误认囘头之岸爱河有漏昏迷注足之津须凭道法以垂危斯得慈船而济险弘阐金山之教皈X依宝相之尊伏愿善果圆成相映橙黄之好景空花顿悟宛如梅白于律时星辰类预禳星辰惟彼凶星盍致祈禳之敬卜其吉日特申蠲洁之诚恭设醮筵普延法驭伏愿龙旗闪闪暂离皇极之居羽仗翩翩都护紫微之驾其二X三命推迁虽系生成之定数五星乖逆当遵禳奏之冲科爰建黄坛特陈淸醮伏愿九重㴱邃敞开虎豹之关万象森罗祗衞龙銮之驾见患禳星思患预防旣昧履霜之戒遇烖后惧庸陈倾日之诚俯延云侣以祈禳仰冀星躔之昭格伏愿雨师洒道拥开南极之旌旗风伯淸尘祗降北辰之车驾其二见危致命已乘知命之图解厄消灾甫尽禳灾之典谨涓谷旦X恭拜蘂章冀吉曜以还垣祈凶神而退舍伏愿户辟九关之虎豹望而畏之车骈八极之龙銮惠然来矣预禳星辰有吉有凶禳之贵早佛法无边无量感而遂通爰命苾蒭僧敬设伊蒲供伏愿杳杳十方菩萨众来降龙车巍巍万德弥陀尊下临蜗舍见患禳星五星凌逼旣兴旡妄之灾诸佛慈悲能救有缘之苦谨按阿罗遗教聿修梁武斋仪伏愿龙华会上诸圣贤来降龙车之后狮子座间众菩萨祗迎狮位之尊X星辰类预禳星辰嗣教谨陈爲预禳星运度厄消灾事据大淸国奉道陈情朝眞礼斗襘禳星运续限保安信通洎合家人等是日上叩元造切以皇天无私惟曰公实均覆焘君子有命不谓性当效祈禳俯陈X咸感之诚仰叩干元之听切爲命系生于年月日时建生上隶中天大圣北斗第位星君宫下主照行庚十𡻕言念五行素蹇百事俱迍载观日者之书适重时哉之叹凡兹凶曜旣居迟留伏逆之乡惟彼吉星反在失䧟併衡之域深轸彻桑之念恐难滋蔓之图爰卜刚辰特陈淸醮寅具法信凡仪仗道于家修建正一祈禳解厄顺星法事一中于内借此功勋上祈元仁用弭厄戾等因领词䖍切依教奉行须至具疏申闻者X右疏具申圣位伏乞星慈俯垂洞鉴伏愿刑囚退舍禄贵还垣皙皙煌煌消铄祸孽穰穰简简绵延福基俾星运光亨吉祥茂集谨疏其二恐惧在乎微庸致禳一星之举斋戒可以事輙申仰五斗之仪俯述靑词仰千洪造切念爰居爰处何虑何思痴凝钻纸之蝇拙异守株之兔曰己安矣乃有命焉病死二符互照生身之域刑囚两曜X交侵主限之宫静思后患之由不若早爲之所谨于蜗舍恭奉龙章伏愿南极上照北宸下烛除毒害于未形灭凶灾于将至五脏安和各执太玄妙法三台养护永依至圣灵光见患禳星嗣教谨陈爲顺星度厄祛病延生事据大淸国奉道投词祈禳礼斗禬福迎祥信X通洎合家人等是日上叩元造切以愼烖于旣遇之余已极噬脐之悔保安于未然之顷敢忘稽首之恭跼地申言吁天致祷陈情切爲命系生于年月日时建生上叨中天大圣北斗第位星君宫下主照行庚𡻕伏自月以来偶钟疾疢屡致忧危求医无三折之良服药罕十全之效乃凭术者厯考星躔五行之冲併可忧二运之反吟益甚况火罗计孛迭兴稔祸之端虽日月木金莫赞扶危之力有斯疾也其如命何谨凭玉笥黄冠启诵琅王函绿字所冀以丹衷素X愿适通于紫府靑都改祸爲祥囘凶作吉寅具法信凡仪卜月日斗眞降世之辰仗道于家修建太上玄灵顺星度厄法事一中于内借此功因上祈天德默赐存全等因领词难抑依教奉行须至具疏申闻者右疏具申圣位伏乞洪慈俯赐昭允拯我高肓罔俾仓公之惊畏夀予命脉永固彭祖之绵长灾厄无干病源顿解谨疏其二X人处干坤忽致临危之苦星君离坎实司解厄之权爰建皇坛敬陈丹悃切念敬焉有执愚而无知偶因三命之乖违稔作一朝之疾疢炎帝旣尝之药且失其灵仓公巳验之方亦亏厥效静思所以何以禳之谨陈红篆之书敬达紫微之帝伏愿南极炎官除毒害花斗水圣灭凶灾上生籍落死名长居吉庆铸眞魂鋾正魄永保康甯僧见患禳星星垂象以丽天忽至侵凌之苦佛如水之在地常倾感应之诚俯罄蚁忱皈依猊座切念未除人相是名凡夫偶乖摄养之宜旋X致痒疴之疾囘予命脉遍求扁鹊之医梦我膏肓益甚晋侯之虑因以五行之载考适逢二运之相冲丧门与吊客交侵计都偕罗㬋互照惟有慈悲故能灭度用宣蘂笈之文散设伊蒲之供伏愿炽盛光吉祥之善果自此圆成生老病死苦之湼盘从兹解脱僧见患禳星遇灾知惧可胜修省之诚移祸成祥须借慈悲之力寸丹炳若尺素申之切念蠢性无灵幻身有漏忽念膏肓之疾遽爲命脉之忧岂其众曜之侵凌作如是故抑亦五行之乖蹇因之以危谨依X巍巍万德之尊用转浩浩三乘之藏伏愿𦂳那罗王施慧力金刚菩萨运神通八面循环攺移凶星之退舍一轮旋转挽囘吉曜之还垣得见在心钖未来福僧预禳星君子思患预防祈禳爲贵如来随声嘿感眞实不虚合掌致恭志心皈礼切念娑婆浪迹幻化浮生时将三命之推明忽致五星之凌逼悲泣霖霖之运抑亦会逢送迎扰扰之时又将出入莫知攸止敢曰已安聿修无碍之斋欲弭未形之祸伏愿出广长舌相现淸凈色身四百病烦恼之因得灭度者八万种吉祥之事当成就之X道见患顺星星躔失次旣兴坎坷之灾宝藏循环庸尽干旋之妙俯依琳宇仰叩玉淸切念守拙愚愚知几昧昧罔测一朝之疾遽沾四大之身殆将倾刻以忘生难冀须臾之忍死遂凭术士载考贱庚凶曜还垣且据高强之位吉辰退舍又居卑弱之宫静而思之何所祷也爰借金轮之法祈安珠纬之行伏愿地轴密庸道枢潜斡万灵运动运神力以承膏肓三匝转移转祸孽而爲X福祉命道保安星联珠纬岂无爲灾爲福之时云拥金轮聿有移祸移祥之力俯陈丹悃仰叩玄穹宣秘密之琅函运光明之宝藏伏愿地轴辚辚而坤转天枢续续以干旋退凶曜于三舍之间自今以往囘利顺于一家之内与时偕行命僧保安列曜垂天恐致三生之苦五体投地辄依万德之尊宣秘密言运达摩藏伏愿移凶就吉转祸成祥多宝X〓佛嘿显神通六通广博八金刚各施慧力一力周旋诵道经禳星星曜照临难免痒疴之苦经文秘密庸申赞咏之诚谨依琅函敬宣玉典伏愿随声赴感旋移三舍之躔改祸爲祥求托万间之庇诵佛经禳五行运转能致我之灾危千佛名经本爲人之舟楫是大神咒是大明咒救无边生救无量生庸尽宣扬特施赞咏伏愿随教赴感来呈淸净微妙之音护念垂慈得托疾病痒疴之苦X工役类修造后保安鸠工兴役可胜动地之惊燕厦告成庸建谢天之醮谨悬墨榜昭告皇穹伏愿雉扇弘开驾云车而下降龙旗森列俨日表以来临同前燕厦落成幸遂更新之喜鸿庥覆护实资壬癸之灵兹命黄冠敬陈淸醮普告十方社令并饬四直功曹伏愿关轴转旋得应龟蛇之騐旌旂森拥获X瞻龙凤之姿火后重修建醮保安昔处蓬居忽致祝融之祸今涓谷日载兴匠氏之工旣遂落成爰申醮谢伏愿一瓣沈檀之馥郁直透虎关三薰苹藻之荐馐幸临凤驾道观修造后建醮琳宇倾頽因肆鸠工之役玉淸寥邈敢忘蚁报之诚谨卜良辰特陈菲礼伏愿天门日启拥开簇簇之旌旗地戸风休祗降锵锵之车驾修造后请僧保安X昔造蓬居得遂落成之愿今修蒲供用申报谢之诚欲是夕之感通必先时之昭告伏愿下极幽幽㝠地有圣皆皈上致非非想天无神不至鉴兹敬止企予望之寺院修造后保安兰若座中偶葺葢头之所莲花座上庸申稽首之恭谨修梁武之成规敬展阿难之遗教伏愿娑婆世无遮佛子普歆无碍之斋淸凉山有感如来得度有缘之众修造后保安在陋巷不堪其忧因启更新之役处华屋得安所适实沾覆焘之恩一心吁天五体投地切念草茅贱质蓬荜微生顷虞湫X隘之居欲造高明之室庶厯星霜之悠久可忘风雨之震凌经之营之幸遂成之至矣尽矣又何加矣旣吾无间于我有余庸陈淸醮之仪用报皇穹之德伏愿虎关邃格龙衮昭垂椿桂绵绵茂植燕山之种芝兰郁郁常浮谢砌之香降之百祥钖以五福修造后保安梓匠兴工有动地震惊之谴蓬居安迹借鎭天干覆之恩俯露丹诚仰干玄鉴切念肯堂念切筑室计疎涉厯星霜可奈否倾之险帡幪风雨欲爲革故之图廼辟旧基载营新宅旣遂落成之喜X尤深冒禁之虞谨延琳宇之流敬设玉虚之醮伏愿燕雀来贺蛟龙遁藏无幽不察无愿不成常臻道炁俾昌而炽俾夀而富永袭佳祥火后修造落成保安烟熖烛天无降雨止风之应蘅茅扫地有震风凌雨之忧乃卜龟犹载营燕厦幸遂落成之喜庸陈醮谢之仪伏愿囘禄还归融神往迈室家和好益臻俾尔之昌戸牖绸缪常絶焚如之祸道观修造建醮龙观将倾因启鼎新之役鸠工旣毕可胜革故之欣肃拜玉章X敬酬檀信伏愿耕稼者益收地利行商者常获天财工巧其能倍得靑铜钱之价士精所业高升黄金榜之名仕宦由是以超迁道教因之而兴起僧堂修造建醮宝剎载新实借檀那之力金仙如在庸修蒲供之仪俯酬长者佈施之心仰报我佛化缘之德伏愿法门淸净梵宇兴隆释迦化千百身永作四生之慈父皇帝夀亿万𡻕常爲九百之君王修造后请僧人建水陆X燕厦落成幸遂万间之庇龙神护拥实资三宝之功俯陈玉楮露布靑词仰叩金莲敷礼妙相切念尘寰扰扰火宅孜孜兔守旧居似匪盖头之所鸠工新室欲爲容膝之安然震惊者岂无犯于地灵而劳役者或有千于天谴未知攸止莫敢或遑兹涓谷旦以莺迁盍尽芹诚而蚁报䖍命释迦弟子敬修梁武斋仪伏愿发护念心垂正觉眼若去若来若坐卧永赖帡幪曰夀曰富曰康甯多所饶益迁居谢家庙子孙众多因借蘅茅之所祖考安乐敢忘萍藻之馐庶几获遂X于莺迁抑亦得依于鸿庇伏愿先亡如在后化若生嗣续绵绵益切肯堂之念祯祥譪譪克偕宜室之懽迁居谢家神经之营之旣适其居之乐悠也久也敢忘所祀之䖍乃陈龟卜以迁移合以蚁诚而报谢伏愿子孙克念厥绍鬼神亦莫不灵俾夀俾昌益衍庄椿之算以嗣以续更新燕桂之荣心香妙语卷之一终X心香妙语XX重订道藏辑要心香妙语卷二目录祈祷类春祈雨春谢雨夏祈雨夏谢雨得雨小再祈秋祈雨秋谢雨命僧四时祈雨命僧四时谢雨四时祈雨四时谢雨四时祈雨四时谢雨众戸祈雨秋祈晴秋谢晴命僧四时祈晴命僧四时谢晴冬祈雪冬谢雪命僧祈雪X命僧谢雪预祈丰年秋熟谢天禳虫蝗禳牛瘟禳松生蚕保蚕虫蝗命僧禳虫蝗看经保松蚕命僧保松蚕命僧看鄱官经命道看鄱官经设三牲保六畜商贾类作商保安作商酬神作商遇风波作商求眞武作商酬眞武作商遇风波还眞武作商归平安X作商遇风波归酬神米舖酬神酒戸酬神盐舖酬神盐舖谢神父母爲子作商不归求神妻爲夫作商不归作商外病家人在家建醮保安商贾类作商建醮保安作商还家谢作商遇风波归来谢神作商许眞武作商归酬眞武作商遇风波平安回谢玄帝作商归家谢神作商遇风浪酬神米舖酬神X盐舖酬神酒舖酬神妻爲夫作商不归作商病家人求保安狱讼类爲讼求保安讼胜酬天爲讼叩玄帝讼胜酬谢玄帝因横事求保平安因横事平安谢天爲讼求佛讼胜谢佛狱讼类讼了还愿爲讼恳眞武讼了还眞武爲讼祈仰山讼胜谢仰山爲讼求佛保安讼胜谢佛因横事求保安因横事脱身谢神X因横事求保安横事后谢保安因横事淸脱酬天充约保祈平安约保满谢平安充约保恳平安充约保满酬神充约保许朝山爲讼许朝山酬愿水火类祈免水氾水退后谢神祈免水氾水退后酬神押纲祈水押纲祈水祈水文孝庙押纲祈水龙作商祈水作商祈水预禳火厄方境同禳火被火后谢神因火许醮得免后还预禳火厄祈眞武X火后酬还眞武〓〓〓〓归家酬天预禳火〓〓〓〓〓火后建佛事谢天水火类禳水建醮〓〓〓〓预禳水厄水后酬天〓〓〓水部纲祈水部纲祈水龙王庙〓〓〓孝庙作商行船祈水作商祈水禳〓〓方境禳火建醮火后谢天客中遇火归家谢天火后谢天地预禳火厄火后酬谢禳谢火厄火后酬谢心香妙语XX重订道藏辑要心香妙语卷二绵竹退隐陈复烜含朴校辑嗣派徒张轸驻参阅本云赵龢芳姪徒王本崇云瑞派徒孙江合义体仁马合干健堂姪徒孙邓合顺希襄门人蒋本遂继顺祈祷类X春祈雨靑帝司时喜尽春耕之力旱魃爲虐恐辜秋稔之期爰卜刚辰特陈淸醮谨布朱章而昭吿庶祈丹悃之濳通伏愿动雷雨之满盈以解以润扬云霓之晻霭来燕来甯春谢雨耕者望霓实际插秧之候祷而得雨辄陈结草之诚用报天休冀收地利伏愿龙宫洞达分明止覩于龙颜凤阙弘开络绎下垂于凤辇夏祈雨赤帝兴灾可叹朱明之盛X皇天孚佑用伸丹悃之诚冀沾霖雨之甘祈灭骄阳之苦伏愿鞭雷车摇电帜俾尔霶𩃱乘风驭驾云舆惠然来降夏谢雨如炎如焚实切望云之祷旣霑旣足敢忘赐雨之恩恭奏朱章敬酬洪造伏愿三淸翳兮备降万灵缤其竝迎永忘夏旱之时乃遂秋成之望得雨小再祈得雨霏霏其涸也可立而待望云缥缥惟诚焉斯感而通X乃命黄冠再陈淸醮伏愿推起五龙之驾霖雨滂沱降临九凤之车风云庆会秋祈雨日行北陆方当皜皜之时云密西郊遽稔炎炎之苦谨拜缘章而孚感敬祈洪泽之沾濡伏愿洋洋翻倒于银河俾滂沱矣𣺌𣺌炳弘于玉阙实鉴临之秋谢雨阳以暴之爰切龟田夀之祷雨乃至矣敢忘鸿造之恩俯拜缘章叩酬X玄圣伏愿旌旂风动遥迎龙扆之尊车驾星临辉映蜗居之陋命僧四时祈雨嗟旱魃焚惔之苦欲销去之祈世尊救护之恩得灭度者迺修蒲供恭叩莲台伏愿乘慈云于淸凉山中来甯来享施法雨于娑婆世上以沾以濡命僧四时谢雨望望惜雨干爰叩金莲之座鳞鳞致云起随沾银竹之恩谨设斋馐用酬慧力伏愿南赡部洲诸佛子洞降芳筵西方胜境众如来普歆法会四时祈雨X仰止玄天杳杳灵光之有炜俯观赤地炎炎枯藁之无年爰命黄冠特陈淸醮冀丹忱之感格先墨榜以申闻伏愿驱电奔云频泻玉膏之泽蹑氷把气得瞻金阙之尊四时谢雨望南亩炎惔之苦已兆龟田夀借北方救护之恩实叨鸿泽敬陈淸醮用报弘休伏愿九地盘游上应虚危之显化三天部帅下瞻玄武之眞灵四时祈雨惜雨望云实切三农之虑翻云覆雨祈沾二圣之恩谨卜刚辰敬陈佛事伏愿霑弘泽于堵田之上遍洒龟田夀降鸾辂于仰X山之间特临蜗舍四时谢雨霈银竹以沾濡实借威灵之庇折琼枝而荐馐庸申报谢之诚旣涓吉日以敷陈特布明文而昭告伏愿整列珠宫之队仗出离云关驱驰玉殿之轩车来临氷室众户祈雨六月骄阳方肆炎惔之苦一乡善士敢忘祈祷之诚同奏朱章敬陈紫极伏愿开银河之锁钥沛爲洪泽之恩敞玉阙之门关来降淸虚之境秋间祈晴X云稼浮黄喜有收成之候雨花垂白乃无休息之时爰告皇穹敬陈淸醮伏愿三竿霁日昇腾龙驭之昭彰一阵香风嘘送鸾舆之降鉴秋间谢晴雨霖霪而爲苦可胜其忧日荏苒以腾晶云胡不喜谨陈淸醮用报洪恩伏愿雉扇才开拥出旌旂之队仗虎关洞达得瞻旒冕之眞仙命僧四时祈晴淫雨爲之霖实防农务慧日破诸闇庸叩佛慈陈象教以皈依冀乌轮之照耀伏愿金鸦腾翥俾倾葵X藿之诚玉像驱驰来赴蘅茅之漏命僧四时谢晴望南亩之农久际滂沱之泽叩西方之佛果沾淸净之光用设斋馐敢陈供献伏愿无量无边之贤圣浮空而来有灵有感之神祗寻声而至冬间祈雪飘风发发飘风茀茀强已应持雨雪霏霏雨雪浮浮尙悭呈瑞谨陈淸醮寅叩皇穹伏愿掩日韬光点缀兎园之景乘云驭气下来凤阙之尊冬间谢雪X剪水飞花已见漉浮之瑞献花酌水庸申报谢之诚爰立虚坛特陈醮礼伏愿森列旌旂之簇簇上启琼关骈罗环珮之锵锵下临玉辂命僧祈雪柳絮空中未覩因风之瑞莲花座上能施堆玉之祥乃命僧俦肃陈梵典伏愿兎园点缀咸成万树之光瑶象驾来临普演三乘之妙教命僧谢雪昔叩如来欲致弥天之瑞今欣滕六果获平地之祥谨就蜗居诚皈象教伏愿金铃振响暂离极乐国中玉座尊临来降𨶒X浮世上预祈丰稔春耕夏种敢忘地利之劳秋歛冬藏庸致天宗之祷谨涓蜗舍恭叩虎关伏愿来冕旒于缥缈之宫不留不处降辇辂于绸缪之戸以燕以甯秋熟谢天黍稷稻梁旣遂秋成之喜苹蘩藴藻庸申馐荐之仪上报前休下邀后福伏愿拥霓旌之森列望而畏之载云簇之逶迤于然来矣X禳虫蝗稼穑兴成忽致虫蝗之害苹蘩羞荐庸申蝼蚁之诚仰冒皇穹俯陈淸醮伏愿一声警跸森罗虎仗出金门万骑旌旗护拥龙车离玉殿禳牛瘟流行六疠可胜大武之忧形着一诚庸罄小心之祝俯陈芳醮仰叩圆穹伏愿演金科玉律之文淸宫昭格奏琼珮瑶珂之韵黄屋尊临祈祷类X春间祈雨一气转洪钧久际发生之喜百谷仰膏雨敢忘祈祷之诚仰望虎关俯陈蚁悃切念服勤东作效计西成适逢靑帝之司时忽致旱魃之爲虐迟迟爱日转爲盾日之严习习和风扇作融风之苦病绿悴涨波之麦败黄枯出水之秧春耕之际如斯秋稔之时何若谨陈淸醮用叩皇穹伏愿金阙弘开玉宸降鉴洒弥天之泽润沛然而施洋然而流回易地之懽声忧者以乐病者以愈春间谢雨X月临靑帝可胜龟圻之忧露祷皇穹随叶鹤鸣之应敢忘蚁报以答洪休切念出入攸爲耕耘是好适际融和之候遂逢旱暵之灾若曰春生不遂插秧之喜知其秋至恐无获稻之期靖言思之岂容已尔爰布由伸之悃用干临下之威盟誓方兴濡沾已及万物载回于生意羣心赖释于愁声用殚结草之诚姑致荐苹之礼伏愿旣沾旣足旣优旣渥且沐深恩实废实秀实好实坚尙祈厚惠夏间祈雨日炽朱光而彻地久兆龟田夀露陈丹悃已告天冀沾鸿泽切念X蘅茅苟活稼穑知艰欣然毕力于春耕忽耳惊心于夏旱鱼池执𤍠如居鼎沸之中蜗舍薰蒸若在甑炊之内早稻有田田之白死晚禾无亩亩之靑生可胜狼顾之忧徒切鹤鸣之望未知攸止莫敢或遑乃陈淸醮之仪冀沐洪休之赐伏愿传宣风伯移诏雨师沛然下洋然流扑灭红炉之熖出而休入而息挽回绿野之禾夏间谢雨旱之云甚如遭坐甑之炊感而遂通随沐倾盆之泽回焦枯于生育转愁叹于讴歌谨陈淸醮之仪用报洪休之赐伏愿三日已往爲霖雨已知至至之深恩五谷皆熟曰有年X尙冀终终之厚惠得雨小再祈蓄云西密不堪惜雨之忧微雨东来仅应望云之祷载陈蚁悃共俟鸿庥切念久逢平秩之时忽致干封之候嘉禾悴白将无炊玉之期灵稼焦黄孰御流金之苦爰陈淸醮冀沐甘霖虽感而遂通已得浥尘之喜然旱之云久必需破块之恩谨摅蒙渎之诚用达干元之听伏愿洋洋如在赫赫厥灵震霹𩆝雷域中惊起龙蟠之蛰俾霶沱雨天下沾濡龟圻之田夀旣渥旣攸乃慰乃止X秋间祈雨农夫望稔喜逢秋月之临旱魃兴灾忧甚春氷之履俯殚愚悃仰彻帝聪切念黍稷是耕稼穑匪懈岂易收成之候尙余炎赫之威流断江河空有桔槔之具坼形田亩莫施耒耜之工云屏屏兮风使之醨日皜皜兮雨无以至乃陈淸醮敬吁皇穹伏愿敞开虎豹之关振起蛟龙之蛰油然作沛然下飞扬银竹之沾濡耕者悦种者欣醖酿金穰之嘉瑞秋间谢雨X暵其干矣方深狼顾之忧雨以润之遂叶蚁封之应田陇际秋成之望郊原喜春色之回虽造物不自以爲功然人情敢忘于酬德乃修淸醮用报洪休折琼枝以爲羞姑寓琼英之报谢呈金穰而应瑞尙祈金颕之丰登命僧四时祈雨烈日焚惔久稔龟田夀之兆慈云覆护敢依猊座之尊俯罄丹衷仰干洪造切念周原苟活禹甸偷生云何夏暑之郁蒸若履春氷之兢战浙玉之欣绝望流金之炽罙增念植此稻苗一旱翻成画饼则饥而菜色三时那可蒸沙爰殚哀切之诚冀发X慈悲之念伏愿洒功德池中之润泽霈作宝花运娑婆世上之淸凉来苏灵稼命僧四时谢雨旱魃爲虐忧心如熏叹骄阳之益甚佛法相缘应声如响宜甘泽之随敷诸天华雨遍虚空冀地灵苗皆实秀其功希有于意云何谨陈蒲供之馐用报莲台之德灭除烦恼熖旣已沾现在之恩皈依淸净光尙冀钖未来之福四时祈雨炎炎旱魃遽深渴雨之思杳杳神君能致甘霖之泽仰瞻X金阙俯叩玉霄切念种植爲生收成是计岂意望霓之切可胜瞻汉之忧兆坼龟田夀如适甑炊之火𤍠侵鱼沼似探鼎沸之汤早稻靑兮陨黄晚禾绿兮稿白憯不知其故诞我祀何如爰殚南亩之诚敬叩北方之圣伏愿开天关而彰火德灭除彻地之威严启地轴而育水精洒作弥天之霢霂悉被屯膏之施咸膺丰稔之年四时谢雨耕者望云爰切北方之祷祷而得雨载欣南亩之耕三登之兆已形一向之期可卜福沾有永功德无穷谨依X金阙之尊敬设玉虚之醮化太阴之水旣已沾干施之深恩显玄武之虚尙冀赐丰年之嘉瑞请仰山祈雨望望杳然于雨泽旱气欲燃高高仰止于震峯声应如响谨舒诚敬特叩灵康切念处彼蘅茅务兹稼穑岂意乌飞之烈遽形龟坼之文彼黍离离将藁周原之白维禾穟穟渐焦豳野之黄惟俟来苏敢忘祈祷伏愿禀玉皇而飞霢霂叩金仙而洒淸凉叶济时艰俾钖爲霖之喜X发仁施德使无转壑之虞请仰山酬雨仰止集云爰切干封之祷沛然下雨旋通孚惠之灵生意欣欣懽声啧啧获免龟田夀之苦敢忘蚁报之诚爰卜良辰特陈谢礼伏愿洋乎如在于然而来东殿垂慈更冀沾恩于东作西宫昭格尙祈钖福于西成大众祈雨靡神不举靡神不宗欲释望霓之渴惟德是亲惟德是辅庸申祷雨之诚切念结社枌榆谋生稼穑奈尔苍天瘨我以旱俾之赤地维众之忧西陌东阡久肆坼龟之兆南X邻北巷徒兴鸣鹤之思何若如之至所极矣谨率羣心之敬辄爲诸圣之迎爰仗黄冠特开淸醮伏愿震雷霆之霹𩆝销云汉之焚惔接壤连封俱沐甘霖之霢霂同门异戸咸欣乐𡻕之丰登四时祈晴霪雨霏霏久切愁霖之苦晴云霭霭敢申霁景之祈仰上高穹俯申卑悃切念乐𡻕止期于田稼兼旬奈苦于檐花夜息蓬居厌声滴堦之韵朝耕禾陇忍观冲岸之流可胜大过之忧爰启中孚之信敬陈芳醮恭叩X圆淸伏愿纵诸阳闭诸阴暂补苍天之漏宣其光豁其翳融爲易地之和四时谢晴淫雨之雨眞爲下土之忧曰旸而旸随感上穹之赐云叶歛阴阴之暄日华舒赫赫之光何天之休易地以喜爰洁荐苹之礼敬申结草之诚伏愿有始则有其终自此三登而乐𡻕无过亦无不及继兹庶征以若时命僧四时祈晴苦雨久淋淫实切吾农之害慈云多覆护庸依我佛之尊切念田稻方成檐花爲厌泪滴X翻云之黑眼穿披雾之靑于一两朝忽际阳明之喜又三四阵旋有阴曀之垂郊原兴平地之波江海涨滔天之浪爰叩金莲之座冀收银竹之声宣扬贝叶之灵文馐荐伊蒲之妙馔伏愿发善护念兴慈悲心鼓动释风扫退腥浮之晦翳升腾惠日畅爲淸净之圆光命僧四时谢晴霪雨爲害小民惟曰怨咨慧日舒晴我佛不可思议万物喜当天之寂照羣生瞻特地之圆明如是蒙恩云何报德谨阐阿难遗教敬修梁武斋仪相显一轮旣已息垂垂之银竹光浮五色愿常沾洒洒之金莲X冬间祈雪黄飞万叶渐当改𡻕之辰白散六花未覩丰年之瑞俯申丹悃仰叩玄眞再念冬时如行春令桃浓李盛巳萌先卉之芽松茂柏苍未耸后淍之色漫切云阳薄阴生之望但无作阴胎阳孕之忧冀呈平地之观觇爰叩上天之祈祷伏愿滕神施巧巽伯申威无臭无声剪碎银河之水自形自色洒爲玉界之尘尽除疵疠之灾醖酿昇平之兆谢雪雪飞六出已瞻剪碎之工日谨三薰庸荐报琼之礼谨来云侣X乃建星坛特陈淸醮之仪答报皇穹之德伏愿虎关上格龙衮昭垂与时偕行有暑往寒来之休若自今而后无阴胎阳孕之忧虞命僧祈雪𡻕无佳瑞莫知丰稔之期佛有灵通能致瀌浮之喜仰叩圆明之皇觉俯陈方寸之丹忱再念幽都久属玄㝠之助云何尘宇未见滕六之祥乃爲三千银世界之思徒切十二玉楼台之想谨以如来之正法敬修梁武之斋仪礼金色身宣琅函典伏愿呈大力于功德池内散爲剪水之奇畅恩波于淸凉山中X溥作流沙之福命僧谢雪昔叩莲台期致飞花之瑞今修蒲供用申结草之诚功德不可胜量法力敢忘报尔仰答有孚之惠俯陈无碍之斋散慈云而作彤云旣已沾于六出舒畏日而爲爱日尙冀遂于三登预祈丰年日月照而四时行惟勤耕种风雨节而五谷熟预贵祈禳切念珍米如珠以稼爲宝出入营爲之际实切知艰耘鉏播植之间且忘助长于焉从事舍是何求然非悃祷于先时安得万千于后日谨陈淸醮恭叩X皇穹伏愿事于西田夀俾得万农之地利安彼南亩永无一点之天灾秋熟谢天分地之利丰登幸叶于金穰荷天之休酬赛敢忘于琼报俯依蓬荜仰荐苹蘩切念已分是安敬心爲主耕耔稼穑旣充谷腹之期艺植桑麻亦遂丝身之望淋雨才淫而随止骄阳方亢以旋消春生之夏长之秋收也冬藏也因念小康之喜实乃大造之恩爰命黄冠以陈淸醮于以效献芹之礼亦以申结草之诚殷富安甯旣已拜X鸿休之赐叶嚣隳寞尙祈无虎政之苛禳虫蝗嗟蝗虫之入境实切忧思望虎豹之开关特申祈祷切念贵五谷如贵金玉护寸田如护圭璋岂期育秀之时忽致戕生之害伤稼之蟊伤华之螣旣如木蠧之伤食心曰螟食根曰蠈且若桑蚕之食至斯极矣孰能御之谨陈芳醮之微仪庸格玄穹之淸听伏愿驱尔于巽风之内𢌿之于离火之中甯食吾肺肠何待唐宗之祝无害我田樨冀歌周室之诗禳牛瘟日观牛疫孰胜南亩之耕布露蚁忱爰荐西郊之禴秉念小人之力穑实资大武以施功其可舍诸足以用矣岂意扎瘥之疠甚于觳觫之忧汉京之喘恐有所伤齐堂之死若无其罪谨命黄冠之士特陈淸醮之仪伏愿推其干覆之恩钖尔坤维之类不灾不害纵情于草野之间或寝或讹肆意于桃林之上俾之茁壮助我耕耘禳松生蚕郁郁松枝淍落忽伤于蚕食区区苹荐祈禳爰罄于蚁忱敬渎X高明辄忘卑贱载念苍官之节实存君子之刚岂期耗叶之虫欲作改柯之蠧举动类屈伸之蠖绵延如飞散之蝗一饱赢余随作周身之蠒三生变化复爲脱壳之蛾撼天遂无风雨之声拄地幸有雪霜之操谨涓吉日敬设醮筵伏愿覆育昭然鉴观赫若驱巽伯扫除之力俾尔消踪回大夫封爵之荣依然挺秀保蚕桑柘繁阴可尽茧缫之活计苹蘩荐礼敢爲蚕绩之祈禳俯𤍠瓣香仰陈薄奠爰叩马鸣之主冀沾鸿覆之恩伏愿八熟兆懽三眠应候吐就丝丝X之緖食间菓叶之声时致四时允有周身之喜月维二月且无剜肉之忧虫蝗爲一㕓之良民实借鸿龎之庇演三淸之秘典冀除蝗螣之灾兹卜良辰特陈薄礼伏愿秉𢌿炎火无生生化化之忧长育灵苗有翼翼与与之喜命僧禳虫蝗白貉含灵能听法华之义蝗虫爲虐庸陈密秘之文信受奉行䖍诚皈命伏愿寻声回去自然无害于嘉禾于意云何更钖有常之戬谷X看经保松蚕维彼虬枝方挺森森之秀时兹蚕食遽闻叶叶之声祈神力之护持诵经文之懴念伏愿风收雨散无遗蛾蠒之生雪压霜欺载见龙蛇之势命僧看经保蚕苍官挺秀忽惊蚕食之淍零我佛垂慈能致龙神之祜祐敢凭经典回向眞灵冀圆觉之鉴知谅明神之叶赞伏愿声闻贝叶感通致桴鼓之和维彼虬枝蓊郁听笙簧之奏命僧看鄱官经X灵官能默运神通护育良苗之稼世尊普施慈惠力宣扬贝叶之文敬凭释子之䖍诚兹卜良辰之庄谨伏愿地兹嘉谷天雨宝花不可思议不可称量乘此甚除之功德多所饶益多所精进钖予无量之恩休道家看鄱官经宝稼良苗实借地灵之长育琅函秘典无非天帝之宣扬兹逢良日之丁临谨以微仪之申祷伏愿锄耰耕种永无蝗螟蟊螣之忧蓄养蕃滋且有狗彘鸡豚之畜设三牲保六畜三牲供给无非地利之珍奇六畜蕃滋实借X天庥之覆育滋兹薄礼叩格眞灵伏愿牛羊茁壮长而已矣鸡豚畜养得其宜哉鸭遂靑头瑞若桂林富家之盛鹅鲜白羽可酬山阴道士之经经之营之安也乐也商贾类作商保安聚天下之货仅爲噬嗑之谋流地上之钱实借干元之庇谨陈淸醮冀沐洪庥伏愿数声仙梵响时万灵耸听一阵妙香散处三界俱临X作商酬神萍梗浮踪惟计蝇头之利苹蘩荐礼用酬鸿造之恩伏愿龙扆昭垂鸾舆戾止钖我感通之妙鉴予报称之诚作商遇风波云水茫茫因泛鱼盐之利风波汹汹可胜鲸吞之忧爰告皇穹许陈淸醮迄遂平安之福敢忘酬赛之诚伏愿拥旌旗于虎豹之关不留不处降车驾于龙鸾之殿来享来崇作商求眞武去去征商利甚锥刀之较巍巍法主感如桴鼓之随谨殚徼福之诚设启保安之醮伏愿五龙显化弘开皂纛之旌旂九凤X锵鸣都护玄天之车驾作商酬眞武昔泛萍踪实托鎭天之庇今归蘅宇敢忘蹐地之恭爰启芳筵特陈谢礼伏愿拥万骑奔云之势皂纛来临显双晴掣电之威玄元降鉴作商遇风波还眞武泛轻舟于云水之邦值冯夷之翻倒济危楫于风波之域借玄武之威灵兹命黄冠特陈淸醮伏愿金童前拥敞开金阙之旌旂玉女后随护降玉虚之车驾X作商归平安卧雨飱风滥作萍踪之旅望云就日辄修蒲馔之仪仰报前休俯徼后福伏愿上下㝠阳诸菩萨来降道场江河淮海诸眞灵普歆法席同前泛宅浮家幸脱鲸波之苦安居乐业敢忘猊座之尊陈焦面之斋馐阐阿难之妙典伏愿玉界琼田之贤圣出离龙宫瑶台金剎之眞灵来临蜗室作商遇风波归酬神汎彼柏舟曾致黑风之飘堕许兹蒲馔迄臻慧日之照临逢兹X谷旦之丁临爰仰灵台之申谢伏愿水神灵感暂离玉界之龙宫佛宝慈悲来阐金山之象教同前浮江无际沦胥可叹于客舟法海有缘登济得乘于道筏谨修玉馔恭叩金仙伏愿蜃楼蛟室之灵通随缘赴感凤阙龙庭之佛法应物现形米户酬神下愚罔利初无贵蓄贱粜之谋上帝好生常有福善祸淫之道谨陈淸醮用报洪休伏愿兽炉X焚百和之香遍周法界鸾驾拥三淸之御来降尘寰酒戸酬神秫稻必齐惟切淸酤之务苹蘩可荐敢祈洪造之恩兹卜刚辰特陈醮醴伏愿香风馥郁响玉珮于云间瑞月辉煌来琼琚于天上盐舖谢神居龙断而罔利实资润下之咸望鸿造已祈恩庸致由中之悃谨严蓬宇肃拜蘂章伏愿瞻帝阍于缥缈之宫暂开金钥来仙仗于通明之殿特致琼X盐舖谢神孳孳爲利惟资盐筴之谋翼翼祈恩敬设伊蒲之供谨先昭告冀获感通伏愿八万四千陀罗尼门门门通达三百五十释迦法会会会声闻父母爲子作商不归求神人之爱子难忘久别之思天其相民庸致遂通之感谨邀鹤侣恭奏龙章伏愿排云叶阊阖之间云舆戾止倾日想通明之殿日表来临妻爲夫作商不归X夫闱久别莫申尺素之书妇阃载思用启寸丹之祷俯陈芳醮仰叩圆灵伏愿雨花浥九地之尘风地祇肃静云叶布三天之瑞蔼天帝降临作商病家人在家建醮行者病于途实切忧危之虑居而安于室敢忘祈祷之诚特命道流敬陈醮醴伏愿尘氛肃静敞开万里之旌旗瑞蔼缤纷祇降九重之车驾X商贾类作商建醮保安乘时射利辞家于千里之遥开心见诚呌阍于九重之邃切念耻于兎守谩尔蝇营斯迈斯征爰谋爰度吉涓日月将爲茧足之游跋涉风霜实借洪休之庇谨设保安之醮敬爲徼福之图伏愿愍下民翼翼之祈垂上帝皇皇之鉴行曰商坐曰贾咸无滞货之深忧爲者疾用者舒常有生财之大道作商还家谢神X利者义之和爰致蝇头之利诚者天之道敢忘蚁报之诚仰望云霄俯陈醮谢切念草茅贱质萍梗浮踪航海舶江惆怅风波之渡车涂轨道间关雨辙之行惟资玉帝之洪休得市金刀之重货兹逢还家之喜可爲润屋之欣爰淸蜗舍之尘䖍命羽流之士特陈苹礼肃拜蘂章伏愿万圣垂慈三淸鉴格汸汸暴暴致丘山河海之财简简穰穰钖川阜冈陵之福作商遇风浪归来谢神昔遇中流曾致唿天之祷今申下悃特陈伏地之恭翼翼酬言勤勤报德切念泛觅蝇头之利忽惊鲸波之忧委金躯于X风波涌汹之衢置宝货于云水抓翻之域惶惑执篙而心醉沦胥举棹以魂飞爰殚忍死之丹诚用叩再生之洪造果叶鼓桴之应得安舟楫之危兹乃全璧以完归庸尽啣环而昭答敬邀鹤侣特奏龙章伏愿临照无私鉴观有在享我献芹之礼彰予结草之诚以财发身有润屋润家之妙道降祥由已获求田问舍之嘉谋作商许眞武生理无聊将有征行之吉灵光有炜可无祈祷之诚仰叩上眞俯申下悃切念克家责重润屋谋疎乃占龟卜之犹欣作蝇营之计载维旅舍虑逢侵侮之惊抑念客舟恐致沦胥X之害玉楮之符且增且减金刀之利或滞或通若非邀福于先难何以营谋于后获谨陈淸醮用格玄元伏愿垂槖而往载捆而归得收微利维车之运汎舟之役俱袭隹祥作商归酬眞武雨卧风飱嗟逆旅登临之苦月征日迈借玄元护佑之恩薄言还归敢忘报称切念煳口四方置身千里迟迟行道深载饥载渴之忧汎汎乘舟惟能覆能浮之虑仰托洪休之庇得臻淸吉之祥兹当息肩弛担之时庸致摩踵结缨X之谢谨邀方士恭设醮筵伏愿勾消昔许之私特注今酬之字利源洋溢盈于江海之渊源福祉增高固若冈陵之基址作商遇风浪平安回谢玄帝比予小子垂生于鱼腹之中惟尔玄元救死于鲸波之上俯陈丹悃仰谢灵眞切念计切肯堂谋深润屋顷泛巴河之渡忽逢巨浪之惊沃日吞云翻作弥天之雪号风战雨激爲殷地之雷舟客关心篙师束手三万顷琼田之险爰吁慈悲亿千变金阙之尊立彰显应随见回头之岸可寻驻足之津片帆东下以如飞一舸西归而若济兹陈淸醮用启洪休宣扬绿字之X文敷奏丹衷之愿苹蘩荐礼岂惟酧嵩岱之洪恩葵藿倾诚尙冀获丘山之财货作商归家酬神君子于役驱驰万里之遥我佛是依灭度三涂之苦诚陈结草供设伊蒲切念情窦奔流慾波涨腻顷以戴月担风之计竟爲乘星犯雾之游济渡浮舟汎汎回头之岸登涂驾辙滔滔底足之津间关世道之炎凉警省人情之厚薄未知攸济莫敢或遑兹当返斾之时庸尽啣环之礼阐有缘之法会设无碍之斋筵伏愿甘露降祥当见观音之柳恩波沾惠得乘达摩之芦凡此营爲多所饶益X同前柏舟致货可嗟波上之谋莲座垂慈能向水中之救兹遇还归之日敢忘报称之诚谨依梁武之成规敬阐释迦之遗教振雷霆之金鼓警省迷途灿星月之银缸光照㝠世混融无碍济度有缘伏愿现淸净身开正觉眼利源洋溢常如宝藏之充盈货兑懋迁允若法轮之运转作商遇风浪酬神因飞亷涨波上之风曾申祈悃借我佛现水中之月迄遂感通谨陈焦面之斋馐庸示剖心之报礼切念鱼盐逐利蜗饵X营生还归比泛于长江漂堕如居于巨海掀天白浪几无可叩之天揭地洪流将人载沉之地欲脱龙渊之难爰唿猊座之尊果蒙皇觉之灵得致淸灵之志济筏之喜翻爲道筏乘航之险变作慈航于意云何其恩希有兹设㝠阳之会用酬调御之功伏愿甘露沾濡慈云覆护舟行辆运常逢金刚菩萨之护持车载斗量得遇多宝如来之饶益同前人无道筏难免沉溺之危佛有慈航能济漂流之险谨依X金仙之教敬酧宝座之尊切念蝉蜕寓形蝇营窥利须作浮家之旅欲爲润屋之谋方欣舟叶之乘风忽致浪花之卷雪盈盈重货将倾蛟蜃之渊𣺌𣺌幻躯几塟鱼龙之腹爰叩弥陀之主愿绥困苦之民随感焚香若居平地东去快如于航苇西归疾迅于渡芦兹陈焦面之斋馐用报觉皇之厚德伏愿交易得其所偕逢懽喜如来出入随所之永遇吉祥菩萨米舖酬神食乃民之命因爲籴粜之谋天惟德是亲庸罄精诚之祷切念安分情深振饥念切素务X锥刀之利祗图升斗之资出入置量或免轻重其手低昂立价能无增减于心速戾予躬伊谁是咎爰渎圆穹之听敬陈芳醮之仪伏愿赦其不获已之情寛其自作孽之罪粒米狼戾廉于唐贞观之三钱财货鳞殷积甚陶朱公之万贯盐舖酬神俯居人境暂资盐货之谋生仰叩帝阍庸设醮仪之致祷诚之爲贵感而遂通切念鸡鸣之务孳孳蜗触之图扰扰实借干坤之巨庇得爲阛阓之幸民兹拜龙章用酬洪造伏愿五行X时若丰盈润下之咸百顺来崇膺受考终之福同前人生有漏难忘征利之心佛法无边常切垂慈之念谨殚诚赤寅叩觉皇切念流转湼盘滥居阛阓因市盐咸之货姑爲衣食之谋然痴爱贪嗔或肆人百已千之计而受想行识恐深身三口四之愆恭就蜗居敬投象教伏愿寻声赴感如器内锽应物显形如水中月千金饶益常逢金粟光如来万宝充盈永遇宝檀华菩萨更冀法轮之运转散爲陋室之欢娱酒舖酬天X酒乃百药之长因爲待价之沾天者羣神之精庸尽畏威之敬俯陈芹献仰奏蘂章切念秉性惟醇处心甚淡须欲经营而罔利爰求醖酿以谋生然灿烂稻梁或犯皇天之谴薰蒸曲蘖恐千后土之愆沉迷龙断之弗醒淫湎蝇营而若醉兹建常规之醮载酬干覆之恩伏愿克敬惟亲旣往勿咎麴生有味得靑州从事之隹名稚子无賖获白水眞人之厚息妻爲夫作商不归念彼槀砧久作无依之旅惟兹荆阃敬殚有感之诚仰叩X高明俯申卑悃情信切念夫主计䲭夷利爲子长游日返月征莫悉鸿鳞之寄风飱雨卧可胜茧足之劳彼在天之涯此居地之角未得旋车之喜徒深举案之思式遵玉匮之文敬叩金门之听志心皈命稽首祈恩伏愿夫志动渊明松径之思兴张翰莼羹之念不留不处行休辙迹之闲关言还言归得致刀头之盟信作商病家人求保安途旅营谋忽致痒疴之苦家人获报可胜兢战之忧仰叩皇穹俯申丹悃切念蠒足千里煳口四方近收动履之书乃冒往来之疾问葯求一时之效寻方得万世之名虽上下之X间未致膏盲之苦而左右之际孰爲心腹之亲兹命黄冠特陈淸醮伏愿察我豚鱼之信鉴予蚁蛭之诚处家者居之安在外者病以愈一身已泛因无仆夫沉病之心万里方回庶有妻子团圆之喜狱讼类爲讼求平安人有公讼可胜下险之忧天无私亲爰罄中孚之祷谨陈淸醮用告皇穹伏愿金钥开关获覩通明之殿玉珂奏韵来临湫隘之居X讼胜酬天昔以讼凶爰叩皇穹而徼福今臻常吉谨陈淸醮以酬恩欲遂感通当先昭告伏愿扫退天街之云翳拥列仙班肃淸地戸之风尘祗迎帝辂爲讼叩玄帝念分争辨讼之由非礼勿决瞻除邪辅正之圣无愿不成兹建淸醮之仪用叩玄元之听伏愿鸣钟击鼓暂离眞庆之宫走箓飞符来降尘凡之室X讼胜酬谢玄帝君子以作事谋始讼虑终㐫玄元之降福消灾随臻中吉兹陈淸醮用报洪休伏愿皂纛前行开启琼关之钥神锋后拥降临金阙之车因横事求保平安暗里挤排曾中小人之奸计急中祈祷果蒙大造之洪休卜日偿盟望云致敬伏愿香透龙鸾之殿万圣咸臻声闻虎豹之关三淸降鉴因横事平安酬天X讼因蔓结难逃缧绁之忧诚切葵倾欲致鼓桴之应谨陈醮礼特报恩休伏愿雉扇齐开启琼关之锁钥龙旂森列迎玉阙之轩车爲讼求佛讼以有孚未克有言之吉斋修旡碍能消旡量之灾谨露丹忱敬投皇觉伏愿十方三界来开陀罗尼门四界万灵普降混融法会讼胜谢佛速诚以讼可称窒惕之忧与佛有因迄遂感通之应敬皈象教昭答龙天伏愿三官垂示望来降之休祥四X界光临蒙普沾之恩泽讼狱类讼了还愿曾因非讼敢投大造之洪休敬祷玄恩能灭小人之深罪谨竭倾葵之志敬申结草之诚俯陈淸醮之微仪仰答皇穹之厚德伏愿照临昭若陟降在兹鉴昔时蹑足于公庭非予得已幸今日置身于斯室惟德是依爲讼恳眞武X履君子之庭欲质分争之讼望玄元之阙敢祈覆护之恩俯𤃉愚忱仰干帝听切念抱乂义处庸德之行敬因他姓之侵欺欲致小人于𡨚抑事难休于私室词因至于公庭虽可云中吉之知然且切终凶之虑谨殚下悃爰叩上眞特邀琳宇之流敬陈玉虚之醮伏愿除邪辅正和光同尘无幽不烛无愿不成惟余有请尔有枉必申有疑必释在吾无闲然以阐厥灵用彰其报讼了还眞武速我以讼深惟下险之虞敬吾者荣爰切X上眞之祷果获辅正除邪之力旋增举直错杠之欢刻骨感恩剖心酬德谨设六十分玉虚之醮皈依亿万变金阙之尊伏愿绝其雀角之忧鉴此鸿毛之报鎭天治世旣已蒙覆帱于终㐫伏地致恭尙冀钖休祥于后获爲讼恳仰山险而致讼未明凶吉之由仰之弥高爰叩灵康之圣谨控蚁忱而稽首冀消雀角于萌芽切念艰苦一生畏严三尺近以仇雠之衅遽兴论讼之端刻木之誓实我之忧甘棠之德伊谁是赖遥想集云之祷辄申倾日之诚谨卜良辰特陈淸醮伏愿X东宫洞鉴西殿昭垂决正剖疑俾尔无欺于珥笔酬言报惠誓兹有效于啣环讼胜谢仰山致分争于官府之间非予之罪望敷惠于堵田之上何神之休鼠争之讼随消狐疑之情益决谨酬淸醮用答洪恩伏愿仰之弥高洋乎如在举直错诸枉已无罣误之深忧作善降之祥尙冀灵康之钖福爲讼恳佛保安人由彼此之两争因而有讼佛显自他之双照昭若无私谨控一诚敬投X三宝切念闲邪在念忍辱存心岂期狙诈之奸欲致鼠牙之讼虽云中吉然虑终凶践履公庭如蹈天堂之荆𣗥思惟囚室若居地狱之刀山爰陈焦面之斋庸阐世尊之教伏愿敷陈玉相解释金咤遇宰官身特𢌿神明之判断行菩萨道俾承圆满之因缘讼胜谢佛乖违互讼已惭忍辱之仙休咎两明实借垂慈之佛謹淸蓬宇恭谢莲台切念身处𨶒浮心存平等顷以角牙之扰深爲骨肉之X忧虽我得无诤似可致休洪福然人或有故必期委质于公庭载惟窒惕之忧尤切受诬之虑爰尽丹衷之悃敬投觉皇之尊果沐洪休获臻淸静兹致琼英之报恭陈玉馔之斋伏愿𢌿万种吉祥救一切苦厄昭昭慧日鉴予画地之愿言郁郁慈云庇我释天之覆护因横事求保安吾无加诸人遽若无辜之地人有急于我爰唿有感之天上𥸤洪恩下祈淸脱切念诚存暗室气摄公庭近因蔓及之奸妄报株连之罪胥吏追扰殆难顷刻之逃生官守震惊若易须臾之置死绳绳鱼贯凛凛虎噬不惟深桎梏之忧抑且费苞X苴之贿谨延鹤侣恭拜龙章伏愿昭德益谦明威洞鑑设心用倖俾之自极于刑囚远害全身庶得悉臻于法理因横事脱身酬神小人无忌惮之心诬执以罪大道有含洪之德乃降之祥在天星日之昭垂于地风波之顿息虽曰致千金之费幸得逃三尺之刑爰卜良辰恭酬淸醮用报皇穹之德少坚白水之盟伏愿昭作善之明威显罚奸之号令何所祷也旣已消意外之忧还以事之俾尔速目前之报因横事求保安X灾罹非横将爲狴狱之胥心启慈悲庸叩龙华之会切念爰居爰处不受不贪岂期棘险之奸妄肆株连之害追迫可如于勐虎累囚惨若于贯鱼嗟嗟法网之倾危恻恻刑章之诬误虽谗毁入恶暂疑曾子之杀人然缧绁致忧安得晏婴之知我庸阐释迦之教敬陈焦面之斋伏愿现宰官身垂正觉眼无是作无是报庶几还看于本人有其因有其缘俾得辨明于自己横事后谢保安幸出无辜盟誓遽违于刻木声闻有感斋馐庸设于伊蒲果蒙X示现宰官身遂得载申淸净愿坐囚者释然解脱居家者由是团圞谨依莲座之尊用设桑门之馔伏愿慈云覆护永除人我之两争慧日光明普显自他之双照不可思议其功德速令满足于希求因横事淸脱酬天君子无所争素得谦恭之理小人穷斯滥遽贻诖误之忧骎骎虎穴之倾危恻测蚁封之旋折爰殚方悃恭叩圆穹非惟祈贱臣邹衍之霜且欲致御史眞卿之雨夫何胥吏已成曲断之文纵以明威莫救枉𡨚之苦胡甯忍此归去来X兮谨仗黄冠特陈淸醮于以效献芹之礼聊以报结草之诚昔谓斯何今谓斯何旣已受非辜之厄出乎尔者反乎尔者愿果彰速报之司充约保恳平安在乡执约但祈桑梓之安望阙摅诚庸致苹蘩之荐露申素愿日冀洪休切念瓮牖以居石田是守未了痴儿之事滥爲里正之名然东邻西邻或有东西之警而南道北道岂无南北之虞是曰重难不容轻易爰命黄冠之士特陈淸醮之仪焚爇微妙香宣扬秘甯典伏愿昭显好生之德鉴观昧死之诚族党门闾俱赖万间之庇康甯富夀咸臻五福之终X约保满谢平安官有公文因有三年之役天无私照乃无一日之虞以谢以祈诚惶诚恐切念居八九椽之罄室守三四亩之石田比因县宰之符伏领黑胥之篆壈壈不胜之惧𩹷𩹷罔恻之忧爰启丹衷许陈淸醮果沐护持之赐迄增圆满之时爰建皇坛肃申素悃伏愿上昭显赫下济光明往往来来花邑已逃于虎政终终至至蓬居尙冀于鸿恩充约保恳平安役色难胜实切关心之虑X慈悲有感庸陈焦面之斋俯冀洪休仰投皇觉切念尘萦业重烦恼根深须因邑宰之文滥主剧都之保科歛追唿之是惧寇扰奸宄之爲忧互乡之童将不保其往也达巷之党恐有甚于斯焉虽云存上下之分曰正曰副然欲致始终之惠可信可疑谨命苾蒭僧敬设伊蒲供伏愿运淸净于二十五轮之内成吉祥于三百六旬之间四维之南北东西常借龙神而护佑九井之门闾族党咸无鼠耗以惊虞充约保满酬神昔爲里役幸逢解篆之时今仰X世尊庸致啣环之谢启混融之法会结欢喜之良缘切念置体𨶒浮倾心圆觉须作剧都之保实爲私室之忧战战兢兢如日履氷往往来来以刻爲𡻕欲致乡闾之吉特陈水陆之斋果蒙调御之功迄了痴儿之事兹淸蓬宇敬设兰筵召有感之灵通启无遮之佛事作念如此姑少酬嵩岱之洪恩于意云何尙冀钖冈陵之厚福充约保许朝山还愿役色繁难䖍许宜春之朝觐诚心恳祷迄臻广厦之帡幪乡闾无叵测之忧虞官府绝不胜之追扰恩深刻骨感极籍膺兹X当解篆之余庸尽啣环之报敬往集云而申礼特殚望日以寅恭伏愿察其结草之诚鉴以献芹之意至于王所姑少酬前日之恩仰止高山更冀钖方来之福爲讼许朝山酬愿居缧绁之中实切高山之仰降灾祥于下庸殚卑悃之祈许陈远觐之诚冀脱近忧之厄随有感通之妙迄无诖误之愁当兹谷旦以丁临敬礼枫宸而申谒辞家百里来爲蚁蛭以酬恩趋陛九重愿钖鸿龎而孚惠水火类X祈免水氾春江浩浩方当氾滥之时庐屋渠渠恐致怀襄之苦爰陈淸醮用告皇穹伏愿水国玄㝠驾靑龙而降鉴天京眞宰控丹凤以来临水退后酬谢昔叩圆灵冀灭洪流之害今陈芳醮用殚白水之盟愿上帝之降临祈玄㝠之来格享我潢污之荐鉴予精洁之诚祈免水泛嗟洪流之昏垫将入蓬居阐象教之祈禳敬修蒲馔谨布靑词X而昭告尙冀皇觉以鉴知伏愿冯夷驭波上之风来歆法席我佛现水中之月普降道场水退后酬还念冯夷东涨之时会申祈恳借我佛西来之力迄遂平安兹涓蓬宇之尘敬设桑门之馔伏愿十方菩萨祗迎玉象之市三界导师下展金狮之座押纲祈水捧檄部纲适遇洪流之淸浅肆筵设席敬投皇觉之慈悲谨修露布之情冀达风闻之听伏愿三界佛三世佛佛佛降临四X空天四禅天天天洞鉴押纲祈水执公文而董饷正艰束楚之流望私意以祈恩庸尽献芹之礼俯陈淸醮仰叩皇穹伏愿出队仗于龙宫神其变化来轩车于凤阁昭若感通祈水文孝庙千艘氾水可胜淸浅之忧一棹迎风敢借昭明之力俯陈芳醮仰冀沐休谨殚翼翼之诚敢叩皇皇之听伏愿来龙驭于华山之上望之俨然涨鲸波于长江之间保其往也X押纲祈水龙王庙水之性可停可行适际浅流之害龙之灵能变能化敢祈深溢之恩恭修大醮特展微忱伏愿冯夷翳其备降川后缤兮并迎赞襄由地之功敷显在天之瑞作商祈水亦汎其流欲致千金之货诞登于岸实资一水之功谨命黄冠特陈淸醮伏愿冯夷显化发施润下之洪流至圣垂慈式副由中之丹悃作商祈水柏舟致货适逢淸浅之流莲座垂慈庸尽丹衷之祷谨先昭告X欲遂感通伏愿沿江水际之万灵来崇胜会恒河沙数之诸佛普降芳筵预禳火厄火自家人实切徙薪之虑患防旣济庸申藴藻之诚肇建皇坛特陈淸醮伏愿炳炳耀苍龙之驾其来焚如锵锵鸣丹凤之车于然戾止方境同禳火桑梓爲邻旣失未然之虑枌榆结社敢忘将炽之忧爰命黄冠特陈淸醮伏愿鞭赤骑于丙丁之域回禄降临驾靑龙于壬癸之方玄㝠来格X被火后谢神郑火旣燃已致万家之爇秦灰将冷载营一室之居庸申伏地之丹忱特建谢天之淸醮伏愿玉宸敷感金阙昭垂鉴观翼翼之心消泯炎炎之祸因火许醮得免后还彻地争光将及池鱼之祸唿天致祷迄安燕厦之危敬陈淸醮之微仪用报赤精之厚德谨因昭告遂望感通伏愿满琼楼玉宇之香遍周法界尽金阙瑶宫之圣普降尘寰预禳火厄祈眞武风煽火燃恐致丙丁之厄烟消灰冷敢祈壬癸之灵建兹玄坛X特陈淸醮伏愿五千万神明之从森列云衢八十二显化之眞来临氷室火后酬还眞武南方荧惑遽兴烟燄之涨天北极灵眞能致火光之入地谨酬淸醮昭答玄元伏愿击鼓鸣钟出降游行之步指罡步斗来崇瞻礼之诚作商遇火归家酬天昔因寓蹟于他乡遽惊回禄今喜息肩于故里庸报皇穹肃启芳筵敬陈大醮伏愿十极高眞垂应可三淸上圣来X证盟鉴予结草之诚享我献芹之礼预禳火厄火无常性可胜焚爇之忧佛有慧心庸致薰修之祷启㝠阳会设混融斋伏愿尽虚空界一切众生普同济度遍圆觉境诸上菩萨咸赐证盟火后酬神荧惑无常遽稔郁攸之祸如来有感迄臻淸净之光兹陈蒲馔之微仪用报莲台之上士伏愿四果四向阿罗汉出驾象车万德万行佛陁尊降临狮座X火后建佛事谢天鱼次蓬居旣蹈及焚之祸龙团莲座庸舒获罪之尤宣演梵音铺陈妙馔伏愿护法护教摩诃萨森列旛幢救苦救难弥陀尊降临车驾水火类禳水建醮洚水儆予实切横波之虑皇天生我庸申行潦之诚载恳载示夀以襘以禳切念善渊壅窒苦海沉沦近因雨水之淋淫爰涨风波之汎滥茫茫滚滚已迷杨柳之津泯泯悠悠X将至蓬茅之室未知攸止莫敢或遑谨殚淸白之诚敬设潢污之荐伏愿玉宸至圣金阙高眞悯予昏垫之忧鉴我朝宗之礼势则然也母爲溪涧之能留逝者如斯若决江河之莫御水后酬天汎滥其流曾许潢污之荐沐浴以事庸酬洪覆之恩切念汨没利源沦胥慾海倾以柴门之涨深爲蓬戸之忧爰唿上帝之鉴观欲脱下民之昏执土祷之也切感而遂通并陈芳醮X之仪用报圆灵之德伏愿三淸昭格万圣垂慈决而注之永绝怀襄之汹涌与其洁也尙祈润泽之灵长预禳水厄苦雨淋淫遽稔怀襄之苦慈云覆护敢祈灭度之慈绕足倾诚洗心致敬切念四缘溟涬六慾澜趋近因行潦之弥漫爰极横流之氾滥桑麻陇上巳兴平地之波杨柳堤边但见连天之浪浩浩入回头之岸茫茫迷着脚之津如是忧危作何方便谨率比丘之众敬修X梁武之斋伏愿红日照临释风震盪吸尽西江之水无碍无障化爲东海之沤不生不灭水后酬天江流汎滥旣安润下之常性觉圆明爰致由中之悃迄遂梵天之感应得免平地之怀襄翠柳岸边再覩观音之柳黄芦洲畔复瞻达摩之芦并陈潢污沼沚之诚敬设淸净㝠阳之会阐阿难之遗教遵梁武之成规于以彰吸江水之神通于以报恒河沙之功德伏愿与人无间敞开慈悲方便门度我有缘洗涤尘劳愿济海部纲祈水董柏舟之重役难爲罔水之行望莲座之洪慈敢冀余波之惠切念职谨司存檄输纲运奈潢潦方除之际正涯涘乃见之时自顾江横莫致渡芦之计谁谓河广可爲杭苇之谋爰陈玉馔之仪用叩金仙之教伏愿洒法雨于三千之世涨灵泉于十八之滩亦汎其流如入功德池内载登彼岸似超苦恼海中部纲祈水冯夷歛氾难令舟楫之通X洪造垂慈易致鼓桴之应洗心皈敬洁己祈恩切念职任一家忧怀私室近奉黄堂之檄独输白粲之纲愿胆江上之绵流岂堪载重抑念河中之带水仅可浮轻实切我忧莫安敬止倾日望龙銮之阙排云叶虎豹之关喜谷旦之丁临致醮筵以申祷何其信也幸鉴予潢污沼沚之仪时而出之遂钖我溥博渊泉之惠部纲祈水龙王庙鸿涛消泯莫施埋楫之功龙德精刚能致浮舟之利诚殚虚室恭叩X神渊切念滥居官吏之名欲了痴儿之事近因被檄爰责部纲柰河蓄浅流未见㾗㾗之涯涘而江存杯水何殊浅浅之潢污战兢实切于履氷稽缓且忧于玩日爰尽㝠心之醮敢祈骧首之灵伏愿跃翻云汉之波涨作琼田之浪万艘东下载扬去棹以连梢一舸西还行弄归船之长笛祈水文孝庙嗟王事之鞅掌难行罔水之舟望帝德之昭明能济浮波之楫俯陈琅腹仰叩玉关切念素守私室之忧欲了公家之事近捧一麾之檄爰X司万斛之艘载问诸滨若际溪毛之凋落诞登于岸徒瞻江面以徘徊逝者如斯夫不保其往也庸尽潢污之荐敬陈淸醮之仪伏愿振统临川后之权显掌握冯夷之柄听而弗闻视而弗见如在其秋浦之间穷之益远测之益深若⬤彼春江之内作商行船祈水汎舟之役可嗟朿楚之不流济楫之通爰设伊蒲之载驱顶礼佛足敷露愚衷切念志切肥家谋深润屋兹欲致渊源之利其敢忘江海之功柰何潦尽而潭淸方且水落而石出乘风以往旣无杯渡之缘凌空而行庸有飞钖之X德实切浅流之叹深惟滞货之忧兹陈焦面之斋用叩弥陀之主伏愿借圆觉海中之洪泽涨作川增俾娑婆世上之苍生得沾河润作商祈水浅浅淸流莫致浮江之利回回洪覆庸殚宗海之诚肃启兰筵特申苹礼切念栖兹萍梗汎彼柏舟柰何罔水之时徒切望洋之叹治装束担徘徊于靑草渡头系缆停篙舣住于绿杨岸上未知攸济敢曰遑安庸陈淸醮之仪用叩皇穹之德伏愿X三界高眞垂印可十方灵宝作証盟鉴予淸白之心享我潢污之荐施银汉瑶池之润泽谁能御之涨琼田玉界之波氵夀予其往矣禳火灾禳火于未燃之顷将恐自焚𥸤天于未言之间敢忘至敬切念心炎益盛慾炽弥昏近瞻荧惑之呈祥恐致祝融之扇祸于以致燕厦薰如之虑抑亦爲池鱼殃及之防谨卜刚辰特陈醮礼伏愿钖我钧陶之赐鉴予涂炭之忧干泽混涵潜弭飞燄之烈燄离用照耀散爲瑞日之祥光X方境禳火建醮抱火未然实切比邻之忧虑遇灾必惧敢爲乡党之祈祷俯陈玉瓒之仪仰叩金门之听切念蝇营以处鳞次而居载观罔市之氓忽致燎原之祸衡宇付烛天之燄赀囊爲烬地之灰惟炊烟百灶之小团荷凌雨万间之大庇曰己安矣犹恐失之吾爱吾庐忽致焚庐而有祸尔由尔室具深赭室之无忧爰同桑梓之诚聊尽苹蘩之礼伏愿收烈燄于南道北道散祥光于东家西家宿之弥壮用之弥明旣得其性闾而相受联而相保X毋以乃心誓爲阛阓之幸民昭答干坤之厚德火后谢天昔因邻室之郁攸载先申祷今仰帝阍之报称敢后寅恭切念心火炎炎慾尘扰扰近以桑梓徙薪之失深惟蘅茅延蔓之忧彻地朱光将入已然之地涨天红熖几无可叩之天虽厪扑灭之劳爰致𥸤唿之请感德迄安于夏屋酬恩实愧于鲁皋兹陈芳醮之仪用叩圆穹之听伏愿三淸上圣六御高眞钖予蓬荜之休鉴我苹蘩之礼南离荧惑X常逢退三舍之居北坎玄㝠永兴灭万家之爇客中遇火归家酬天覊旅营谋方熏浮梗之叹郁攸震怒遽爲行李之惊一閧之市焚如万家之灾甚矣虽烂额焦头可爲上客然拜手稽首当罄下愚爰唿洪覆之天迄在载安之地兹得还归之喜敢忘报称之诚敬仗黄冠特陈淸醮献花酌水姑少酬旣往之恩休抱火积薪常愿灭未燃之忧患火后酬谢天地降灾以火可胜延蔓之嗟获罪于天当效负荆之请彻忘昧X死庸叩好生切念善蔑一二过盈百千倾以妖兴于社鸟遽兹殃及于池鱼虽焦头烂额之纷如然疾首痛心之益甚果致万家之爇莫逃一室之危岂其汨汨于欲波玄㝠忘助抑亦炎炎于心火回禄肆威兹当旣烬之余幸得载安之喜谨陈淸醮用叩皇穹伏愿克敬惟亲旣往不咎鉴臣䖍恭之祷纳臣悔露之悰钖穰穰简简之休敷爲阴隲收赫赫煌煌之熖散作阳明预禳火厄X荧惑煌煌恐致方萌之祸神君杳杳祈消一爇之灾谨露丹衷敬皈玄武切念善根旣斩罪苦益张近观迩室之郁攸实切吾庐之忧虑载念寝薪之上因谓之安深惟执爨之余或发于密爰致玉虚之醮谨投金阙之尊伏愿感通若李惟信之时显应如宋无忌之咒氛妖削迹常瞻灵德于光天水位储精永使火光之入地火后酬谢火爇羣居可叹赤精之煽祸水供万斛立彰X玄武之垂慈谨殚方寸之诚敬效锱铢之报切念比因回禄殃及池鱼疾首痛心旣有寇攘之刼焦头烂额且无扑灭之功爰叩北极之眞灵愿熄南方之荧惑盟言才起烈熖已消谨陈淸醮之仪昭答洪恩之赐伏愿玉虚昭若金甲俨然礼吾者夀奉吾者生敢忘瞻敬俾尔而昌俾尔而炽永赖帡幪禳谢火厄思南方荧惑之郁攸不可向迩叩西域世尊而祈祷欲遂感通切念尘世皇皇爱河汨汨载念燎原之势深爲赭室之忧X况患宜君子之防且贻后虑而火自家人之出当效先知爰殚精白之诚用叩觉皇之主修设金山妙供宣扬宝藏灵文伏愿借功德池涓滴之恩灭烦恼燄现淸凉山圆明之照垂知慧观度有缘人施无畏力火后酬谢尘缘有漏旣惊回禄之焚惔罪障无边庸叩如来之申祷切念凡笼絷迹业网囚身比因积爨之由遽适燎原之患屋庐煨烬但瞻依盖之天囊槖空虚仅得立锥之地信在己之愆昭着宜焦头之祸郁攸兹营旣爇之区爰理X载安之室谨陈玉馔用叩金仙伏愿护念兴慈垂哀作证一切灾殃之事化作微尘万种吉祥之因融爲钖羡同前赤精煽燄将爲一室之焚皇觉垂慈能救三途之苦谨陈妙供用报眞休切念寄迹尘寰置身火宅倾以涨天之燄遽彰彻地之光飞廉加助桀之威殆将灼我颛帝失救焚之力实切儆予爰殚哀吁之诚用叩慈悲之主欲借东海观音之法雨冀消南方荧惑之飞烟果沛洪恩迄臻淸净兹设金仙之馔敬酬宝相之尊于以申结草X之忱于以效献芹之礼伏愿巍巍莲座现月明水上之光永永蓬居绝烟灭灰飞之幻X重刋道藏辑要心香妙语卷之二终心香妙语XX重刋道藏辑要重着心香妙语卷之三目录疾病类病中建醮病后酬天父病建醮父病后酬天母病建醮母病后酬天夫病建醮夫病后酬天妻病建醮妻病后酬天兄弟病建醮兄弟病后酬天子病建醮子病后酬天女病建醮女病后酬天婴孩病建醮婴孩病后酬天中风病建醮目病建醮痁疾建醮X足疾建醮疫疾中建醮预禳疫疾疫后酬天疫病祈玄帝病后谢玄帝疾病中祈仰山病后还仰山病中建斗醮病后还斗醮预禳疫疾建天符醮疫疾中建天符醮方境春祭醮方境夏祭醮方境秋祭醮方境预禳瘟疫保产平安产后平安酬天疾病类病中建醮病后谢天父病建醮父病后酬天母病建醮母病后酬天X夫病建醮夫病后酬天妻病建醮妻病后酬天弟兄病建醮弟兄病后醮酬天子病建醮子病后酬天女病建醮女病后酬天婴孩病醮婴孩病后醮酬天疾病类风疾建醮风疾后酬天目疾初起目疾后酬天足疾后酬天痁疾痁疾后酬天保产得男酬愿得女酬神预禳瘟疫疫中建醮疫疾后酬天疫疾送天符疫疾后酬天符X预禳天符瘟疫后送天符染瘟后还愽身斋饭染瘟十保邻人疫疾还十保福许粧扮罪人酬愿拜香自许方境春醮方境夏醮方境秋醮上瘟神送神舟病许元帝病后还玄帝病中斗醮病后还斗醮荐悼类道家孤魂榜道家荐孤二十四狱榜文X孤魂榜荐悼类荐亡大意荐悼类荐父九幽荐父黄箓荐父灵宝荐父通用荐母九幽荐母黄箓荐母灵宝荐母通用双荐父母荐祖父荐祖母荐男荐女荐女婿荐伯叔荐伯叔母荐道士X荐悼类荐父九幽荐父黄箓荐父灵宝荐父通用荐母九幽荐母黄箓荐母灵宝荐母通用双荐父母荐祖父荐祖母荐男荐女荐妻爲亡妇礼懴疏中年产死夫荐妻荐夫荐兄弟荐姊妹荐丈人父毙子命弟荐兄荐姐兄荐妹弟荐牛心香妙语XX重刋道藏辑要重着併俪心香妙语卷之三绵竹退隐陈复烜含朴校辑嗣派徒张轸驻参阅本云赵龢芳姪徒王本崇云瑞派徒孙合江义体仁马合干徤堂姪徒孙邓合顺希襄门人蒋本遂继顺疾病类X病中建醮疾痛痒疴爰切唿天之斋祷戒沐浴敢忘事帝之诚肃启兰筵特申芹献伏愿杳杳虚无之境无感不通空空妙有之宫有灵皆至病后酬天上帝昭昭曾沐更生之赐下愚蠢蠢庸舒昧死之诚爰命黄冠特陈淸醮伏愿扫荡红尘之雾驱除碧落之烟开虎豹之玄关降龙鸾之法驾父病建醮温淸定省谁无人子之情疾痛痒疴适重严君之念谨陈淸醮X用叩皇穹伏愿灵之至庆阴阴乃慰乃止神之徕泛翊翊不处不留父病后酬天昔因严父以祈安得臻无恙今叩皇穹而报效庸罄有孚乃卜刚辰特陈淸醮顾瞻蓬荜岂能邀鸾驾之临惟赖苹蘩尙可格虎关之邃愿言昭鉴普赐感通母病建醮母也犹地可胜保育之恩疾则唿天庸格鉴观之听吉涓谷旦肃启芳筵伏愿帅风伯兮先驱拥X云师兮后属洋乎如在惠然肯来母病后酬天子爲母之是忧丹衷厯悃天从人之所欲素愿靡忘兹拜宝章特申琼报伏愿龙旌虎仗暂离冥测之宫凤驾鸾舆普降空虚之室夫病建醮夫闱病笃实深孔棘之灵妇阃情深庸致献芹之礼俯陈淸醮仰叩皇穹伏愿十方有感之灵仙特垂昭鉴三界无边之眞宰普降恩光X夫病后酬天昔爲藁砧曾致痒疴之苦今陈芳醮用殚报称之仪礼谨献芹恩酬寸草伏愿法界幽冥之眞宰于于然来虚空过往之贤圣翊翊而至妻病建醮有疾弗瘳适重中闺之虑无感不通敢祈上帝之恩爰命黄冠特陈淸醮仰劳符使遍通墨表以申闻俯冀灵祗洞鉴丹衷之寅敬妻病后酬天疾形荆室曾䝉倚盖之垂休尘净草居庸列结缨而报德谨陈X露布乃立星坛伏愿队仗三千森列仙班之从冕旒十二降临帝驭之尊兄弟病建醮嗟鸰原之疾苦深惟无恙之期卽蜗舍之吉蠲庸尽有孚之祷排云翳而叶阊阖望日表而拜通明檀篆香浮尙冀睿聪之昭格兰筵致敬愿言法驭之降临兄弟病后酬天手足惟亲会致痒疴之苦腹心敷露今酬覆焘之恩爰卜刚辰特陈淸醮伏愿靑都紫府愿言鉴我之丹衷绿简瑶章庶获通臣之素念X子病建醮病承膏肓实切震男之虑诚陈肺腑敢祈干父之恩爰命黄冠特陈淸醮献芹仪兮萍荐奠蔬酒兮椒觞辉彰赫赫之灵特赐皇皇之鉴子病后酬天人之爱子深怀驹犊之情天之生民实有龎洪之惠爰遵玉律肃拜瑶章伏愿电帜霓旌幸闯然而来驾云珰月珮庶戾止以降来女病建醮干三画而爲天不言所利巽一索而爲女唯疾之忧X兹卜刚辰特陈淸醮伏愿风伯扫风尘而肃静风马来临云师驱云翳以缤纷云龙至止女病后酬天灾兴旡妄深爲贱息之忧吉卜有常实借高穹之力谨酬淸醮用报洪恩伏愿驾龙车而别龙宫乘凤辇而离凤阙鉴我苹蘩之荐降予蓬荜之居婴孩病醮骨气不凡方致婴孩之喜膏肓疾病可胜竖子之忧爰卜良辰特陈芳醮伏愿森罗万骑扫开碧落之云头阊阖九关获覩淸都之日表X婴孩病后酬天赤子无知忽致有生之疾皇穹有感遂臻无恙之休兹荐微仪敬酬厚德伏愿幡幢森列获看芝盖之祥光车驾来临普享兰筵之醮醴中风病建醮不可以风深叹中风之苦载卜其日用殚倾日之诚仰望皇穹俯陈淸醮伏愿向环珮于玉霄之际赫赫厥声来冕旒于金阙之间洋洋乎在目病建醮叹银海之失明莫致生花之喜望X玉宸而致敬庸申藴藻之仪肇启芳筵特陈醮祀伏愿拥出九霄之队仗开辟虎关降临八极之轩车辉煌蜗舍痁疾建醮嗟痁疾之爲虐莫施药石之功启诚意之祈恩用致萍芹之礼敬陈赤悃敢冀洪庥伏愿视之不见听之不闻形声俱泯往而无厓来而无迹盻向潜通足疾建醮足忧跖盭莫申蹐地之恭心竭精诚爰致唿天之祷吉蠲蓬宇肇启兰筵惟俯仰一已而无遑克禋克祀愿X上下百灵之有感来享来崇疫疾中建醮罪积丘山遽染流行之疫恩弘嵩岱敢祈覆焘之私庸建皇坛特陈淸醮伏愿祥云光里敞开虎豹之玄关瑞霭香中普降龙鸾之法驾预禳疫疾疫气流行实切蔓延之虑诚心恳愊敢申芹献之仪𥸤告苍穹建修醮礼谨告地祗之肃若呵禁玄坛尙祈天帝之昭然降临陋室疫后酬天X获罪于天遽稔天灾之苦祈恩于帝遂臻帝德之休兹阐芳筵敬酬淸醮伏愿万灵森列弘开紫府之琼关九御昭垂特降淸都之玉辂疫病祈玄帝无妄致灾欲建西郊之禴有孚叶吉敢祈北极之灵恭演仙科特陈妙供伏愿妖氛扫荡敞开金阙之关瑞气缤纷特降玉虚之驾病后谢玄帝昔因病苦许陈淸醮之仪今载吉蠲庸报玄元之德上启直坛符使并咨当域灵官伏愿出仙仗于武当X山上龟蛇偕耀来神锋于眞庆宫中龙虎潜奔疾病中祈仰山居疾病之中实切高山之仰祈休祥于下庸殚卑悃之诚敬设兰筵恭陈芹献伏愿在左在右分明获覩于金昆自东自西降鉴特垂于玉辂病后还仰山有疾弗瘳爰叩集云之祷无德不报彻申皦日之诚用荐微忱特酬醮礼伏愿辉联玉辂愿言孚惠之降临声振金铃尙冀淸尊之昭格病中建斗醮X一疾儆予实切在予之虑三台生我敢祈赐我之恩肇建皇坛特陈淸醮致杜酒椒汤之奠尽苹馐芹献之诚伏愿运极转枢斡中居之妙相指罡布斗垂下降之祥光病后还斗醮嗟厥疾之弗瘳曾申祈祷居其所而不动迄遂感通兹报洪恩特陈淸醮伏愿皇坛肇建弘开皇极之门紫府邃闻普迓紫淸之驾预禳疫疾建天符醮瘟风诞布可嗟易地之流行慧日常临庸叩都天之请祷俯陈淸醮仰冀洪恩伏愿三十六洞之𡨚魔护迎X玉驾一万二千之眷属并从金仙疫疾中建天符醮可嗟蓬户遽兴坎坷之灾肇建兰筵庸叩干元之圣谨先昭告欲遂感通伏愿电扫风除赫赫潜消乎厉气雷轰雨吼皇皇获覩于慈容方境春祭醮诏颁凤暦㤗和喜转于洪钧绘画龙舟常礼特陈于淸醮谨布丹衷之寅恭用悬墨榜之申告伏愿扫除十地之红尘地祗至止开辟九天之黄道天帝来临方境夏祭醮X月将建巳欢迎藻绘之舟星聚同寅特荐苹馐之礼俯陈淸醮仰叩皇天伏愿开辟天门湛湛云龙而至止肃淸地户翩翩风马以来临同前迎五彩之神舟欲应朱门之候交一乡之善士特陈淸醮之仪爰露丹衷敢悬墨榜伏愿天女散宝花之瑞洒沐玄坛地祗联玉笋之班祗迎帝驭方境秋祭醮藻绘爲舟导迎素商之和气枌榆结社敷陈丹悃之精诚恭叩X玄穹特陈芳醮伏愿帝昭昭其垂听皇赫赫以扬灵森列仙班降临圣驾方境预禳瘟疫瘴疫风行实切枌榆之虑精诚露布敢申苹藻之恭同拜墨章敬孚诸圣伏愿叩帝阍于淸虚之域昭若声闻来人寰于恍惚之间自然向答保产平安熊罴入梦可胜六甲之忧蝼蚁倾诚爰致一心之祷谨陈淸醮用叩X皇穹瞻之仰之愿鉴荐苹之微礼安也乐也俾臻就蓐之佳祥产后平安酬天昔因生育之未形唿天致恳今喜祈禳之就效伏地酬恩陈淸醮之微仪报皇穹之厚德伏愿华嶓风动遥迎龙驭之尊仙仗星临昭映蜗居之陋疾病类病中建醮人有一朝之疾莫得而知X天爲羣神之精不言所利谨申素愿敬叩玄穹切念禀性无灵谋身最拙未悉彻桑之虑遽抱採薪之忧药加瞑眩之投甚如冰炭命切危亡之迫凛若风灯爰殚昧死之诚用叩好生之德命黄冠而请祷开淸醮以祈禳伏愿临照赫然鉴观昭若哀臣迫切之恳察臣疾苦之辞诏治病之功曹均调六脉敕神医之将吏爕理五官淸甯燕喜之休悠久龟龄之夀病后谢天攻之不可达之不及忧曾深夫抱疾视之不见听之不闻恩愿叨于好生俯殚下悃仰叩X上穹切念夙婴无妄之疾遽作有生之苦金石草木无其力巫医卜祝亡厥灵莫敢或遑未知攸止爰启芹诚之意敬陈芳醮之仪果䝉洪佑克遂淸平兹喜丁临于谷日容先申赛于芹诚恭投素欵冒凟玉关剖心报德其敢爲邀福之一词稽首陈言尙冀乞平安之二字父病建醮疾病抑搔竭力方供于子职包函遍覆诚心容冀于帝休切念父以羸弱之微躯婴纒绵之疾病跼高蹐厚惧X莫能容履薄临深殆几欲坠膏肓屡亟不胜竖子之忧命脉载回未见医师之效谨涓陋室恭启芳筵伏愿高眞洞鉴卑悃潜通察愚民之纯诚脱严父之苦厄玉枝无汗自然挺秀于椿庭瑶树有光更冀腾芳于兰砌父病后酬天子惟父之忧岂堪疾苦天从人所欲爰获平安信感应之弘深愧酬恩之覊缓切念父顷心衞生之无术可嗟与死之爲邻瞑眩无功战兢徒切爰罄豚鱼之孚信敬答昭假之灵聪冀逢三折肱之良医X庸致九顿首之请命言才脱口病已离身有感遂通果沐洪庥之赐无德不报敢寒白水之盟恭命黄冠特陈淸醮伏愿父向义方而膺福曰富曰夀曰康甯玩彩砌之弄欢以孝以德以溤翼俾艾尔后勿添厥先母病建醮母氏圣善何来坎坷之灾帝德高明庸致䖍恭之祷切念母克勤克俭惟安是望近婴无妄之灾遂极有生之苦未遇神农之灵药莫逢扁鹊之良方嗟嗟六脉之沉危不堪举手恻恻五官之憔悴实切关心与其委任夫庸医莫若皈依于X洪造爰邀鹤侣恭奏龙章伏愿睿德孔昭愚忱允答绥我坤称之厚德钖兹干施之深恩疾拯倾危瑞挹北堂之化日敷延攸久光联南星之夀星母病后酬天嗟嗟所恃曾深灾疢之忧悠悠彼苍迄遂感通之应𥸤天致敬俯地酬恩切念母倾以微驱遽婴末疾回生顷刻莫求肘后之方忍死须臾实切目前之虑爰瞻玉阙奏吿瑶章顾小人有母之亲何所不至在大造无私之覆夫岂获难果沐洪休得臻淸吉兹洁潢污之荐敬酬白水之盟伏愿钖敷穰简X之休赦宥因循之咎慈帏庆侍尙祈克享于龟龄子舍欢娱庶得问安于燕寝夫病建醮夫疾有加未有三折股之遇妇忧无造可无九顿首之恭爰罄丹忱恭投洪造氏切念夫近因弱质遽染沉疴四肢百骸实切倾危之虑三魂七魄孰施陶铸之功乃瞻临下之威爰致由中之信仰邀玉辂俯奏瑶章伏愿矜愍愚情转移定数使扁鹊勿惊于举目得承膏肓庶伯鸾可助于齐眉夀延命脉X夫病后酬天昔爲藁砧而请命得沐洪休今庸荆室以陈情敬酬淸履切念夫比爽节宣遽沾疾疢问命有纒绵之困谒医无瞑眩之功爰瞻碧落以祈恩许拜靑词而致敬迄遂龎洪之惠得全蝼蚁之生奈何驹隙之迅驰未申素愿兹洁蜗庐之肃静答报皇穹载望帝阍幸降龙鸾之驾尙祈夫主永延龟鹤之龄妻病建醮丹砂日进深惟中馈之忧红篆露陈庸致X上穹之祷切念妻近因疾苦未获安痊命脉回生者百无二三膏肓致死者十有八九医谩折股之异命将累卵之危或云众药之误投或曰五行之交併䖍诚素悃敬仗淸流肃启兰筵庸叩玉宸之睿听愿言荆室得逢金匮之良方妻病后酬天愿谐有室素深琴瑟之欢祸起无门欲感埙箎之应果沐洪休迄臻淸吉医忘束手之忧病得回骸之喜谨涓良夕敬展冲科暂延龙驭之尊特贲蜗庐之室爲糟糠而请命旣荷载生荐苹藻以陈情尙祈偕老X弟兄病建醮疾病相扶实切鸰原之念吉蠲载祷敢祈鸿覆之恩切念爲德甚凉禀姿最弱近染一朝之患遽爲四体之忧瞑眩俱投莫御玉枝之汗沉迷益甚谩求金匮之方险于兢战之危惕若急难之苦谨陈淸醮哀叩皇穹伏愿钖神医而助世医赐灵药而资凡药攻不可救不及命勿致于膏肓和且孺乐且湛义庶几于手足弟兄病后醮酬天请命帝阍素轸急难之义脱身鬼箓迄臻覆焘之休爰申丹悃敬报X洪恩切念谋深蜗舍念切鸰原倾因手足之亲遽染膏肓之疾百药俱试且无君臣佐使之功五技旣穷徒有卜祝医巫之请敬爰控夫灵台恩冀沾于广宇果沐好生得安垂死谨命琳宫之土特陈玉简之文非惟盟殚白水抑且德报皇穹伏愿鉴观昭允陟降在兹棣蕚丛中常有同气连枝之喜荆花庭畔永无改柯易叶之忧更冀蓬居咸膺茨祉子病建醮子婴无妄之灾岂胜坎坷民启中孚之信庸叩干元切念蜗舍偷鲤庭受训方喜致定省温淸之礼岂期X爲痒疴疾痛之忧病键牢笼孰〓〓家之责私门纷扰莫承肯构之欢爰奉琼章敬投玉阙伏愿回生起死得逢种杏之良医分戚均忧获托析薪之重负子病后酬天昔爲子舍以祈恩𥸤天有祷今望帝阍而报德蹐地无庸志切啣环感深铭篆切念倾以节宣弗谨致兹沴戾或侵靡收瞑眩之功忍视艰危之状弟兄缺矣手足爲忧父母爱之沉疴何起爰罄小心而昧死敬唿大造之好生恩果䝉乎荡荡网竟脱夫恢恢谨申素志用答X皇穹心厪葵藿之供礼愧苹蘩之荐伏愿钖敷厚福昭鉴前盟上奉鲤庭乐夫老莱之戏中偕雁序享兹彭祖之龄女病建醮钟情㢲女遽深无妄之灾请命干元庸冀有孚之惠切念似匪庸人之妇忽婴竖子之忧药虽饵而疾弗瘳殆哉束手食虽尝而咽不下实切关心谨邀紫府之眞敬设碧虚之醮伏愿鉴此息採苹之克谨察其忱藴藻之载祈得逢扁鹊X之良医俾安闺阃庶获乘龙之佳婚可贲门阑女病后酬天门楣抱病曾申蚁恳以祈恩户齿生辉爰冀龙舆之降驾谨陈结缨之敬用昭倚盖之休切念女比因患键之牢笼实切私门之忧虑温凉燥湿莫知受病之由惊骇纷挐徒扰求医之辙急呌阍于忍死期漏网以更生祝声才彻于碧虚应效已闻于淸戸谨陈醮醴答报高穹伏愿恍兮惚兮来止戾止洞烛干元之听钧陶坤道之成今朝弱息之䝉恩灾消无妄异日名郎之爲偶克叶家人婴孩病醮X灾兴坎坷深切幼稚之忧识叩干元庸效章蒙之吿切念孩男倾届弄璋之喜深期跨灶之能岂其保抱之失宜遽尔痒疴之爲苦不识不知难明受病何由莫往莫来徒切良医可遇爰请皇穹之听冀消赤子之灾伏愿化德周流明威显赫惊啼自止若逢昔日之张辽医疗勿艰更遇当时之卢扁得继继承承之幸隆简简穰穰之休婴孩病后醮酬天嗟顚㫬之无瘳莫救童乌之苦望穹窿而有祷冀逢扁鹊之医果䝉X干父之恩休遂脱震男之灾厄切念顷以病关之倚伏遽婴患键之牢笼襁内提携实切疾首痛心之虑暗中摸索谁爲观形察脉之良爰肃素心许陈淸醮得沭好生之德竟逃几死之危兹设兰筵特酬藻鉴伏愿千眞怜悯万圣哀矜永除金鎻之忧长絶玉枝之汗秀如玉衍誉夙负于甯馨慧若韩符诗早明于瑟们疾病类风疾建醮人有大患莫踰瘫痪之疾X天无私亲当尽祈禳之敬谨舒卑悃冀格高明切念质受驽骀荐衰犬马近以节宣之失遽惊缓纵之忧四体具而弗仁且致㖞斜之状六脉浮而莫接未明伤中之因庸医旣无三候之求术者徒有五行之议乃洁蘅宇肃启兰筵排阊阖门奏封章之丹篆望通明殿瞻捧座之红云伏愿众圣护持万灵矜悯载投其药得逢扁鹊之神工不可以风永绝齐侯之笃疾风疾后酬天昔因中风之疾几致阽危今殚露奏之诚庸申报称切念顷X以风痰之苦转成瘫痪之灾战战兢兢向啻千惊而百险昏昏嘿嘿殆将十死而一生非千覆焘之私曷致淸甯之喜爰申哀𥸤冀洪造之护持幸感灵光遂丹心之控告因循旣久昭答未能虽愧于中每念厥始今洁蓬居而申谢幸逢谷旦以丁临酬昔许之良因祈将来之嘉贶伏愿睟容穆若聪鉴昭然卑矜蒲柳之躯崇享苹蘩之荐四时安㤗永无㖞斜缓瘲之忧百𡻕和平常有福夀康甯之喜目疾初起眸子了焉深切披云之患心君昭若庸申倾日之诚俯奏瑶章X仰投天阙切念近失五綦之养遽爲两目之灾身居暗室之中但能兀坐足履夷涂之上如际冥行不明莫致于悲⬤眩曜徒忧于生缬谨陈淸醮用叩皇穹伏愿鉴察无私鉴观有赫金箆剖膜如逢龙树之灵银海储精可见子都之姣目疾后酬天目乃五官之主忽爲子夏之失明天者羣神之精庸效宣尼之致祷随感璇穹之听复增银海之X光敢后寅恭谨先申报切念顷以靑眸之风入获兹黑水之云扰揣鎻抽关隐若出门有碍索涂摘埴冥如塞路无通未能见晓以悲丝祗若眩摇而生缬徒切金箆之剖膜谩勤玉筯之点睛爰望碧虚启丹心而控告果䝉洪造垂靑眼以卑矜兹陈淸醮用报皇穹伏愿鉴观如在临照何私晈晈明眸可察秋毫之末皤皤皓发卽如椿算之延足疾后酬天厥足用伤实切废人之叹乃心克敬用申事帝之诚旣䝉覆焘之休遂脱蹒跚之患一万二千精光之内自X有沖和三百六十骨节之间俱无痛苦感恩若是报德何如切念顷以步趍遽然跖戾呻吟之声闻于外忧念之患窘于中虽云周道砥平不胜所履纵曰曹溪路直莫得其游伏地载祈𥸤天致祷已沐更生之赐敢忘垂死之盟肃启芳筵特陈淸醮伏愿仰企皇穹特垂洪造勿药有喜俾消蹇难之虞厥足无伤遂得有常之庆不偏不倚亦步亦趍痁疾疟备三因实切由中之虑诚存信念敢祈临下之恩切念六凿相攘五綦并骋近因寒疾遽作沉疴阴动阳凝战战冬冰X之冷阳开阴闭兢兢夏日之炎恐有甚于斯焉且不保其往也谨陈淸醮上叩皇穹愿圣帝之降临鍳凡情之迫切水神呵䕶载闻韩愈之辞痁鬼知归毋添轩辕之祖痁疾后酬天昔邀鸿覆冀消痁疾之灾今控蚁诚用报洪休之赐载祈后福式鍳前盟切念顷爽节宣遽婴寒𤍠或医或炙谩施灌薰炷艾之功曰诅曰符徒律医灵挥舟之力未知攸止莫敢或遑爰殚素悃之祈冀感苍穹之听誓心才起生意渐回灭除烈火之炎驱退寒冰之冷X洁陈大醮答报圆灵伏愿九淸之昭鍳下临一介之微忱上达不兢不战永无疟鬼之侵凌多福多祥常有吉星之临照保产念生育之未形实切家人之虑望穹窿而有感能消无妄之灾谨陈虚室之丹诚敬彻玄关之淸听切念妻苹蘩贱质蒲柳微躯将临卧蓐之期深轸彻桑之念熊罴应梦且居犹豫之中蛇虺呈祥亦在狐疑之域惟冀保安之二字敢忘致敬于X三淸爰敷玉蘂之章聊效琼枝之荐伏愿驾八龙而婉婉来九凤之锵锵鍳予荆阃之情享我兰筵之礼如生巽女愿闻叶瑞于棠花若诞震男敢冀储灵于桂子俾作盈门之喜庆尙几就舘之和平得男酬愿熊罴在梦会申丹悃之诚蚁蛭酬恩庸格皇穹之听切念妻质之甚弱命乃多迍倾因诞月之降祥实切履冰之加虑璋期再弄莫安载寝之心珠欲重擎未入捧观之掌惟冀保安于中馈敢忘徼福于上穹果䝉干父之休遂获震男之喜兹尽献芹之礼敬殚寸草X之忱伏愿云祉用敷霓旌来驻䕶我添丁之累鉴予切已之祈更冀孩婴克嶷克岐早识居易之无之字何思何虑永消童乌顾盻之忧喜自见于充闾能庶几于当戸得女酬神昔孕棠花之梦爰仰皇穹今申芹荐之诚敬投洪造切念妻氏顷以大期之至深爲小已之忧虽巽得女震得男各由造化然干称父坤称母曲遂生成乃瞻紫府之眞爰许碧虚之醮果得门楣之喜须增戸齿之光兹卜X良辰特陈醮谢伏愿载生载育旣已谐室〓之欢以长以成愿早遂闺门之秀预禳瘟疫瘴疠札瘥之爲患不胜切已之忧戒愼恐惧之在心母致噬脐之悔谨瞻玉汉恭奏朱章切念六慾内攻七情外骋岂作孽之可逭欲寡过而未能近观邻里之间远视乡闾之内疫气之流行将盛愚心之兢战弥深上奉庭闱幸有有常之吉下临闺阃且无无妄之灾虽彻桑未克先知然蔓草尤宜后虑爰设碧虚之醮冀消黑簿之灾敢云在上之高高莫测由中之恻恻伏愿X寂然不动欲则必从六沴消而六极除预灭未然之奇祸五运行而五福备载爲将至之佳祥疫中建醮帝令风行因染相传之疫人心自畏敢忘载祷之诚爰于人境以陈情敬叩帝阍而请命切念愚而自用顽则弗灵违颜子之四非犯卜商之三罪况乃节宣不谨致兹祲沴交侵虽痒疴疾痛之忧谁能免此然燥湿寒温之脉孰与明之爰命羽流特陈醮醴赦其方死勿烦起死之良医赐以再生永钖好生之大德𥸤天致祷俯地祈恩伏愿昭若无私豁然有喜㪚X沖和于经络拯危急于膏肓收歛瘟风融作道风之披拂发舒慧日㪚爲瑞日之照临疫疾后酬天疫方爲疾莫收瞑眩之功感而遂通允借生成之力谨涓谷旦肃拜瑶章切念喜溺燕安戒咅鸩毒虽有孳孳爲善之意岂无皇皇求利之心过不自知罚其可悔罪旣彰于积日病因染夫瘟风阴脉沉危且极阴胎之苦阳经传变益深阳孕之忧嗟束手之奈何爲请命而已极果沐鸿龎汪惠得全蚁蛭微躯爰蒇旧仪恭寻前誓望碧虚其缥缈瞻綘阙以岧嶤上绛忱辞下祈X睿鉴伏愿不灾不害划祲沴以冰消曰夀曰康蔼吉祥而云委同前昔因疫疠之爲灾载先申祷今望穹窿而报德敢后寅恭谨殚昧死之诚庸叩好生之德切念鸿毛微命萤爝末光言轻则辱行薄则辜不念厥德善小弗爲恶小弗去速戾于躬爰自仲春及于初夏明自逃于人祸幽实染夫天殃严父云亡继逝巽女在沉疴之内幸获全身震男居未疾之中殆将殒命兢兢危惧恳恳祈禳兹陈淸醮之仪用请皇穹之德死者不可作愿言度脱于朱陵生而何所倚尙冀帡X幪于洪造降之殊祉绥以繁禧疫疾送天符掌玉帝之符虽司祸福现金仙之相实主慈悲谨陈伏地之恭用叩都天之主切念蝇蜗计利雀鼠求生贪痴爱慾犹恐失之受想行识亦复如是宜令皇穹之谴遽增黑籍之愆染此三灾罹兹六沴未见盈门有喜可胜举室爲忧爰依不动之尊愿救不瘳之疾吉涓蓬户肃启兰筵伏愿降沖和于经络之间歛疠气于精光之内雷音X电吼俾予无害以无殃日居月诸庶我有爲而有守疫疾后酬天符厥疾弗瘳实切有生之苦其尊不动能消无妄之灾感极脯膺惠周顶踵谨罄由中之信敬殚报上之仪切念顷以泡影之身遽染札瘥之气辨明传变谁爲仲景之良医诊视浮沉孰是叔和之妙手借日天殃之致是岂容人世之阙如爰依雷音电吼之尊敢冀日照月临之德果脱鲸鲵之网得全蚁蛭之躯兹启醮筵敬酧景贶伏愿金容显赫玉趾迁临歛瘟疠于三百六旬永消六沴降祯祥于二十四气克叶四时以谢以祈诚惶诚恐X预禳天符患恐未然爰轸彻桑之虑尊称不动敢忘蕰藻之诚谨陈琅函之词特叩金容之帅切念受材凡下赋性愚顽近观六沴流行实切三思兢战夙兴夜寐岂无言行之尤朝往夕归未免作爲之误惟虑皇穹降谴时深黑簿增愆乃陈伏地之恭敬设都天之醮伏愿震雷音于𨶒浮世上得闻赫赫威声显日表于紫极宫中获覩煌煌眞相消我无形之过孽赦予有衅之罪端X瘟疫后酬送天符柄握干符实主羣生之命化行坤载能消六沴之灾惟旣穷而疾唿岂将安而转弃切念凡笼混处罪贯满盈顷乖节宣摄养之宜遂染疫疠札瘥之气虑疎彻桑忧深延蔓死于瘟司者已矣亡生生于病键者幸哉逃死爰尽丹衷许陈淸醮兹酬白水之盟庸效潢污之荐伏愿雷音震动云驭降临发舒解愠之风俱沾存殁敷显垂光之日普照幽明染瘟后还慱身斋饭象人而用得逃蝼蚁之生唯神之灵允借鸿龎之惠有感必应无言不酬切念素钟罪衅忽染瘟灾载爲切已之忧爰许X慱身之愿果沐皇明之德竟除黑簿之愆收其膏肓垂死之魂被以骨肉更生之力谨控由中之信敬殚报上之仪托物替灾于以报朿刍之义荐馐致敬姑少摅藴藻之诚举斯加诸幸获转移于忧患恍兮戾止尙祈敷钖于康甯爰居爰处何虑何思染瘟十保乡邻有疾可胜延蔓之忧里巷无虞当尽彻桑之虑谨致三上杳之敬同申十保福之诚伏愿爲族爲比而爲联预消祸孽俾炽俾昌而俾夀普袭祥光X邻人疫疾还十保福受一㕓而爲氓岂忍乡邻之有疾偕十家而保福庶几里巷之无虞谨陈葵藿用荐苹蘩切念滥居人品遽染天殃莫收功于瞑眩殊切戒于战兢属在枌榆之末何可听之庸申蔬食之恭必斋如也伏愿鉴友助扶持之义除札瘥疫疠之殃一曰夀二曰富三曰甯均赖箕筹敷钖十爲联五爲比四爲族相安同并优游许粧扮罪人酬愿昔居病键曾申荷校之祈今效囚累庸致结缨之谢切念置身无道处已有惭顷以微弱之躯遽染痒疴之疾实X切关心之虑何以逃生许爲灭耳之囚从而赎罪一忱致敬果消未疾之忧三𡻕爲期兹展初朝之礼诚惶诚恐隐然居缧绁之中以祷以祈尙冀托帡幪之下余灾电扫诸福云臻拜香自许请命玉庭实切兢兢之虑脱身鬼箓庸陈仆仆之恭三沐三薰一𡻕一礼切念德轻蝉翼利较蝇头顷因调摄之失宜忽致痒疴之爲疾回予夀脉遍求仓扁之医在我膏肓不胜彭坚之苦爰许鳝朝之礼冀垂鸿造之休有感必通果沐更生之赐无德不报容殚垂死之盟X爰秉丹衷载申素愿拜手稽首敢忘致敬于腹心降志辱身尙冀施恩于顶踵方境春醮六阴旣剥三阳旣泰方迎奉于龙丹五家爲比八闾爲联敢敷陈于蚁悃天其有相日者无虞切念等郑里凡民周㕓贱士勿正勿忘勿助长旣已违之欲富欲夀欲逸安莫非图此积悔过而盈罪贯稔愆尤而招祸端兹逢气转于洪钧深恐名书于黑簿邀结枌榆之社共殚苹藻之仪恭延琳宇高流敬演金经妙范仰冀X皇皇之鉴俯垂赫赫之灵花雨一沾洗涤人人之殃咎条风四拂吹嘘户户之祥休方境夏醮绘画莲舟用叶离明之序尘淸蓬宇载祈感应之诚仰望皇穹俯陈金简切念二三爲伍千万买邻经之营之惟计蝇头之利八者出者俱忘鸩毒之危莫非横目之民孰是检身之上兹月临于建已喜星聚乎同寅念蚁众之无知命羽流之有祷庸殚微敬特举常仪伏愿广推洪覆之私克顺朱灾之景阜吾之财解吾之愠均䝉长养之恩休俾尔而夀俾尔而昌俱沐康甯之福祉X方境秋醮月应淸商爰绘龙舟而集福露陈丹悃敢同蚁众以祈恩俯奏瑶章仰投玉汉切念蝇营是计鳞次而居过则弗攺善则弗迁已盈罪贯德之不修学之不讲浸八凡笼置身罟擭之中立足巖墻之下幸际烹葵之候敬修藴藻之诚披金简之灵文仰皇天之厚德伏愿鉴相保相赒之义悯将恐将惧之情拂拂金风收歛家家之庛疠瀼瀼玉露发舒户户之淸凉上瘟神X聪明正直之谓神岂难感格戒愼恐惧在乎预当尽祈禳俯罄丹衷仰陈淸听切念枌榆结社蓬荜偷生奈异乡之疫疾流行而载路之愁声洋溢闻之恻恻行者遑遑惟此羣居幸有有常之乐比诸越境且无无妄之灾静言思之曰已安矣然念遇灾而后虑𡨴知思患以先防兹绘神舟特陈淸醮伏愿瘟部灵祗垂印可城隍社令作证盟里巷往来长处里仁之乐乡田有助永臻乡党之安赐我洪恩介尔景福送神舟五彩爲舟已尽通灵之妙八闾曰族其爲邀福之图兹卜良辰X特陈淸醮伏愿来止戾止恍兮惚兮赫赫厥声濯濯厥灵归载家家之明月汎汎其逝浮浮其往去遗户户之祥光病许元帝瞑眩无功莫御玉枝之汗灵光有炜爰依金阙之尊陈伏地以寅恭望鎭天而申祷切念近因末疾遽作沉疴十死一生以在膏肓之域千惊百险将迷魂魄之乡参苓茋朮饵之弗瘳黍稷稻梁饮而不下爰罄精诚虚室敬唿眞庆玄关涓洁陋居敬陈淸醮伏愿礼吾者夀俾尔而昌驱电雾而施阴功狂灾速去游干坤而收逆鬼道气常臻病后还玄帝望玄元应化之眞不言而教申丹悃勤劬之祷惟疾是忧应若鼓桴报惭铢两切念积愆莫赎寡过未能顷乖荣衞之和旋致痒疴之苦问命实五行有蹇求医则三世无良爰依金阙之尊敬许玉虚之醮言滕诸口誓问肺腑之盟病脱于身随救膏肓之厄惠旣拜夫鸿龎酬敢忘乎蚁蛭顿首投诚上香称谢伏愿念速去灾咒永臻无害以无殃化自在心钱常付有灵而有感病中斗醮斗运璇玑七政之枢常居其所人禀阴阳五行之秀惟疾之忧谨瞻宸极用罄云台切念蜉蝣微躯蚤虱弱质惟知蜗角之图仅切鳝朝之礼近因疾疚遽作沉疴一万二千灵光乏元皇之正气三百六十骨节忘太乙眞形爰摅丹悃敬奏朱章伏愿三命灵官悉来拥护五脏神君各保安甯上生籍落死名俾尔绵延之夀增福基消祸孽钖予穰简之休X病后还斗醮天经以斗司消灾解厄之权人拱乎辰借起死回生之力冥心设醮刻骨酬恩切念安处穷居侵寻老景顷以痒疴之苦深惟顚眩之忧九窍百骸未获安甯之喜三魂七魄孰施陶铸之功爰瞻北阙敬叩靑都言才脱口病已离身元皇之正气偕来太乙之眞形护守谨涓谷旦式践葵盟伏愿应如鼓桴之随恍若玑衡之运南箕宫里南陵使者悉垂光北极阙中北斗神君齐降瑞俾夀山之巩固增福海之突深X荐悼类道家孤魂榜太极便宜司爲通饬赈济事据大淸国四川奉道陈情祈恩赈济善士悯念三途五苦十类九幽无祀孤魂甶子久沉阴府未覩阳光不仗超援何能证度今则坛开欵施给戒章赈济沉魂生天脱化于是仗道判放淸微铁鏆鸿仪全部印施X太上九眞妙戒持诵迁神黑暗眞经百遍咒酒云厨雸露法食一飱高悬铁围督孤皂旗一首插点光明路炬旗伞化施金银钱山寒衣宝箓冥财普济水陆两途孤魂甶子均沾胜利顿悟宿因永辞泉壤之途克遂昇迁之果等因本司得此事干利济除已依科关申外合行具榜昭告者盖闻知生悟死虽铁汉心也自成灰逐影迷眞纵X金佛身亦难度火盖此理本来显着奈夫人只自冥顽刼刼波波涝涝漉漉求珠入海眼光时费尽经营堆玉成山气絶后几曾带得业缘铢积罪稔贯盈或居于薛荔丛中或堕于酆都山内白粲粲髑髅之委弃黑漫漫魂魄之昏迷投河落井只自担当塞窟塡坑伊谁顾惜万种之云云奚似四时之仆仆何之柳绵飞絮雪翻风梅子黄时雨如雾惆怅秋光而唿唿觅觅凄凉冬夜而冷冷淸淸鸟猿总属知音苍蝇尽爲弔客以刻爲𡻕度口如年枯肠馁腹目生花瘦骨稜层形类草者〓愁端眞苦恼作何方便与消除幸X至尊开解脱之门而斋主启荐修之路饷汝以云厨之妙馔洒汝以露掌之淸凉汝等好好思量休休执着遇𡨚家则各相解免同善会则大家喜欢懴悔愆尤三淸前叩头顶礼超昇快乐八难中脱迹轮回道家荐孤二十四狱榜文有生必有死乃是道循环之妙无作亦无报着斯民善恶之因信地狱只在眼前而天堂不离心上汝等慢上苍而因涕唾爰受针锥出下策而作穿窬遂遭剑㦸嗜酒肆狂而蚖蛇吞噬茹荤破素而狴犴拘囚破斋戒而履刀山喜淫邪而抱剑树䧟良坑善受炉炭以燎焚害物伤生炽镬汤而烹煮毁人X誉已粉其身于杵臼之间肥已瘠人碎其骨于车轮之下吝于施惠者拔舌倚其强横者分尸幸灾乐祸则钉尔四肢说是谈非则犁其三寸卧床屈足知毁形折像之尤压石禁持见破卵伤胎之过𤍠汁灌喉因设毒寒冰沁骨爲欺贫造诋訾者沃以铜浆忘恭敬者拷以銕杖违慢经典则剉体頽落寺观则截身喜啖䓤辛食火之禁难免盗摘花菓吞丸之苦莫逃若是业缘岂容缕数要皆在尘世千般做作到重泉一己担当百千万刼之沉𠗣多多苦恼二十四司之报应厯厯分明流作孤魂㪚爲野鬼惨惨于荒寒之埜哀哀于寂寞之滨菊径梅林侧耳吟虫声往恨杨园柳岸伤心啼鸟说来由X雨滋魂魄泪盈腮月照髑髅形昭影幸今宵建玉阳之法事宣铁鏆之灵文现在身心假以兰汤而澡涤本来面目赐之楮服以庄严便好将自己思量更莫待他人检点懴非悔过回头顾长乐之宫报德感恩拔足离酆都之境孤魂榜凡曰人心是名覐性活泼泼如珠在地光烁烁似月当天奈何引入于他岐莫识归寻于彼岸是谓生爲有漏莫令死作无遮皇皇兮何之栖栖然而已幸天尊启冥阳之会爲众生开方便之门汝等五台山下好寻踪百尺竿头宜进步色是空空是色勿令认假成眞心卽道道X卽心且自回光返照故兹普示各令周知故榜盖闻骑牛觅牛痴错底安知劳碌梦蝶非蝶瞌睡汉枉自喜欢所以道诸由子等着娘袴子谩包纒借婆袗儿虚礼数随娄和瘦而设些着实做模打样而假作风流动七情交战之戈磨六凿相攻之刃心念牵枝引蔓口喃着叶安花欺善人而畏恶人杀穷汉而爲富汉三寸气才方断絶七尺躯便莫施爲数堆土块盖休休两帖纸钱都了了子丧孙亡无主者年深𡻕久有孤茔自受恓惶谁能怜惜棠开似醉空迷𡚱子之魂荷语还娇漫想仙郎之色秋雨落兮滴滴怕到黄昏冬雪飘兮纷纷难禁淸夜惆怅四时之景凄凉万种之愁幸今时X设斋作箇鼓笼头命道宣扬秘密咒汝等旣来趋赴当作么生狞龙额下急穿珠鸡子壳中缓寻骨玄门黍珠可喫便须细嚼细吞庐林米价如何原是不生不灭切宜自悟莫被他瞒荐悼类荐亡大意司额爲超度逝魂高陟上品事维时于是投词象教授事羽人X体蓼莪九我之章陈情报木披云锦五篇之册致事迎恩霓旌绛节来从碧落之天玉字金书阐露玄科之密冀回慈化克副孝情未述凡悰先称道职系诚惶诚恐稽首顿首百拜上言闻三炁攸分云篆演度人之字五文开化天章垂济世之书道非常道而名不可名玄之又玄而上极无上盖X大道至慈因苦海而开觉岸上眞广惠念幽关而设明科始靑顾命法会罕逢尺素闻天斋筵乃建幸以凡愚幸参眞教惭无及物之功深积在躬之咎僣领词情冒希鉴盼据大淸国奉道投词爲亡乞恩拔亡往生迁神度命承服报本孝通洎合家孝眷人等维日金炉腾瑞宝鼎飘香X百拜抒诚一心皈命黄金阙内三淸三境高眞白玉京中六御六皇上圣四府八絃眞宰九幽十地冥官愿舒靑目洞鉴丹忱伏以百行以孝爲先天地凭依于至孝一念以诚爲本神祗感格在精诚然斋范所陈用培冥福而哀思欲达斯建法筵孝等泣血陈情请X恩超度亡过显皇淸故待上夀公老人之灵其来也春花艳秀玉免东陞生于上皇十年𡻕月日时系地生长人氏享夀十𡻕盖谓龟龄难保蝶梦易残起临川逝水之悲兴长夜壑舟之叹其去也秋叶凋零金鸟西坠痛于今皇道光万年月日时因恙夀终自魂归于夜府升滞难期若魄投于泉乡荐超当举今逢首七之辰正隷冥府第一殿秦广大王台下校勘善恶之辰判笔回春之日哀投X道力致荐生方等痛念先君赋性仁慈律身朴素起家节俭备创维艰裕后辛勤着劬劳之罔极当兹景入桑榆人事方隆于奉养夫何形同电火亲灵竟至于殒终风影与云影而并㪚瞻依无从哀声偕鹃声以同悲追思弥切呜唿望云增感目力难极于南山举前舒诚孝念䖍投于北阙寅具法信凡仪恭迎道侣于就凡居立坛修建灵宝度人十王往生九炼大斋一供昼良宵先于月日开启至日功完告竟坛中讽诵经懴灵文演处字字合眞乘之緖X法号称时声声礼具足之尊𤊔献诸天光明莲矩借此微仪申酬大庇仰体洪仁之德开通里壤之途进奏表词颁宣符篆请迎恩诏敕降金书化黑暗而爲觉路启幽域以作天堂请给太上敕赦生天公据文牒灵符宝箓水引支单各一角关拨隍祠运钱车夫力士送交岳府掌隷相弟十库曹官案下转付当荐亲身X楚领用佐生方永离泉壤之途获证壶天之果切念木本水源承先绪于一统宗功祖德恢后嗣于千钟画壁怅于先容手文騐乎世业遗安在后勤陇上之耕耘分食居前娱桑间之修植桐必生枝瓜还绵瓞念本源而资始追功德以贻谋祭享不忘于𡻕时荐超甫举于斯际于是具文请荐本支堂上故高祖次序列名右诸请荐众魂均承X善利顿悟灵明前亡后化巳生则记善当曹男魂女魄未生则安间福国共介余休克昌厥后伏闻摇风北逝人间多𡻕去之悲白日西沉地下有夜长之叹众缘皆假合羌过眼以空花四大易分离堪抚心而陨涕然而电光石火虽同嗟蒿里以爲家要之魄降魂升终共借山凹而托体暴遗骸于野外雨洒风吹泣孤悲于宵中烟凄月冷是可悯也甯不伤乎特命全眞法侣爲宣无上经文仗此良因超离苦海于是普济水陆两途孤魂由子羣沾法雨共沐X慈风奉九戒之规条脱质可栖神福地悟四梵之神咒超身则寄迹仙都阴境无拘阳光获覩等因今则文词鄙俗凟冒高穹翘仰云霄俯首皈命伏愿靑极覃恩朱陵降泽洒一滴之甘泉洗多生之苦恼迷云㪚而慧日高悬孽海枯而心珠独耀瑶琴奏空中之乐宝幢来天上之迎快乐无爲逍遥自在孝情不曁慈度昭然干冒天威下无任䖍切之至谨意X以闻荐悼类荐父九幽五内分崩实茹不天之苦九幽肇建彻顷伏地之诚瞻瑞霭而拜通明批祥云而叶阊阖伏愿开辟琼关之鎻钥出护法车森罗金阙之旌旗来拥御座荐父黄箓荐黄箓而荐严君报之罔极望紫府而瞻X昊帝叩则必通谨告无量飞天神王并启有灵福地圣主伏愿都护九霄之凤驾九凤齐呜祗迎八景之鸾舆八鸾并奏荐父灵宝演灵文之宝箓用纾杖竹之哀望法驭以遥临少尽筥苹之献谨罄丹悃仰告皇穹伏愿云驱碧落之烟云车戾止风扫红尘之雾风马来临荐父通用俯念严君旣啣哀而人地仰瞻昊帝冀获福以生天谨建玄坛用闻黑暗伏愿涌玉局而爲圣X座万圣齐临开金门而谒仙班羣仙并集荐母九幽痛惨萱庭建九幽之淸醮精严〓宇延十极之元眞朝仪整肃于三时日吉敬涓于四旦伏愿上下虚空众贤圣咸赐鸾舆山川洞府诸神明普垂龙驾荐母黄箓母恩未报遽抛红尘梦幻之身帝德无私庸建黄箓荐修之供谨书素悃预告圆穹伏愿云拥靑霄来降千官之宝仗星联翠跸出迎十极之琼车X荐母灵宝小人有母遽爲黄壤之游大道无私能济朱陵之度宏修灵宝敬启眞仙伏愿紫府眞仙出戯尘寰之法驾碧霄眞宰来歆陋室之斋筵荐母通用北堂慈母忽捐荣养之欢东极眞慈能尽荐修之力谨陈素悃肃建皇坛伏愿花月光中羽服翩翩辉宝座香风影里鸾声隐隐下瑶台双荐父母父之配天旣极天摧之苦母者犹地后深地裂之忧爰建X皇坛用干洪造伏愿香篆旖旎喷午夜之貎炉尘氛肃静来九凤之鹤驭双荐父母无怙无恃可胜人子之忧思有因有缘实借慈尊之救度谨涓谷日敬建兰筵伏愿现紫金身垂靑莲相普示光明之境广开方便之门荐祖父明明我祖追蝶梦以无从赫赫彼苍罄蚁忱而有请少尽分甘之报冀垂救苦之慈一封飞翠剡之意上通豹阙万骑拥红云X之座下降龙车荐祖母人各有亲痛失含饴之报天无私覆庸陈设馔之仪谨书墨表以陈诚尙冀皇穹而洞鉴伏愿乘云蹑雾广开肸蠁之诚心掣电轰雷永钖龎洪之厚福荐男昊天莫弔俄惊震主之亡冥地欲超肃叩干元之听预陈素悃肇建玄坛伏愿雉扇齐开拥云軿而降格龙旗轻展迎日表以来临X荐女情钟息女莫知起死之因皈命眞尊用致往生之果仰天奏悃伏地倾诚伏愿飞凤锵锵相映凤车之绚彩苍龙隐隐瞻视龙衮之辉煌荐女壻魂惊蝶梦可胜娇客之悲敬竭蚁忱庸致慈尊之祷谨邀淸侣肃建皇坛伏愿乘鸾辂之雝雝浮空至止驾龙车之肃肃循序来临荐伯叔痛哉诸父倐爲黄壤之游哀彼苍天冀脱黑都之苦兹申方悃X敬告圆淸伏愿香篆腾空瞻宝幢之冉冉烛花呈瑞来玉辂之翩翩荐伯叔母槐柯入梦痛伤从母以云亡蘂笈垂科哀叩慈尊而救苦斋陈玉馔仪展璇图伏愿霞珮颉方页来降法车于圣境云璈淸亮遥闻广乐于钧天荐道士蝉蜕缟尘虽蔑沉沦之苦鲸游碧落尙资荐拔之功爰建皇坛特陈淸供伏愿玄裳楚楚乘白鹤以来临紫气飘飘驾靑牛而至止X荐悼类疏语荐父九幽斋设九幽敬荐严君之滞魄神驰三极冀沾昊帝之洪恩兹拔狴狱之迷切甚虎关之祷窃念先考艰难备厯疾疢俄生才一日二日乃奄而亡继千年万年莫消此恨乘乘兮若无所充充然如有穷爰仗道流敷陈玄教宣扬宝号繙诵琅函灯灿银缸洞照黄泉之壤香焚玉篆遍通碧落之天仗此超昇俾于解脱伏愿茭童传信栢简递盟执靑节从白蜺陪饮于崑崙之所驾班龙乘紫辇追游于石圃之间荐父黄箓严父弃诸孤冀获朱陵之度慈尊悯其苦庸宣黄箓之科谨传香于金童用投诚于玉帝孝切念德惭后嗣祸及先君惨惨寝苦甯有偷生之念哀哀湿竹初无爱死之心五内若焚百身莫赎爰仗道力致荐生方灯耀九华破暗㝠于十地香焚百合彻芬苾于三天惟仗慈光超昇福地伏愿先君鞭鸾驭凤得陪府内之眞人食蛤踞龙长侍海中之仙友X荐父灵宝燕山风惨凋零可叹于灵椿凤阙云开荐献敢陈于蕰藻俯罄由中之悃仰瞻在上之高痛念先君百事勤俭一生慈善紫荆庭内怡怡伯仲之埙箎丹桂堦前井井儿孙之绳尺宜考而夀胡疾弗瘳星殒露晞梦幻遽形化庄蝶曰征月迈居诸荐厯尽羲乌爰法冲科敬陈灵宝寻声救苦皈依东极之尊炼质凝神式举南昌之典伏愿钖赐洪造之恩解脱黑幽之苦排阊阖而履玉堦朝于帝所昇蓬莱而居金阙乐矣仙游荐父通用X父有鞠我之恩岂堪倾逝圣无弃人之理普与超昇谨焚三界净香敬启九霄御座切念先考陡弃红尘之世俄居黄壤之间身厯黑幽孰是超生之所眼看白壁曷胜忍死之情爰按玄科用超碧汉拜通明之殿仰瞻捧扆之红云排阊阖之门俯奏羽章之丹篆伏愿先考脱其凡骨直入蓬莱道山之巓陟彼仙踪径入长乐法宫之域荐父通用干殒椿龄实切寝苦之苦灵资栢简庸陈荐藻之诚上祈洪覆之X玄穹下烛黑幽之黄壤重念先君之倾逝岂胜后嗣之伤悲入室想其踪巳成陈迹倚庐尽于孝徒切伤心爰仗羽流特申净供伏愿童子持斻来接引慈尊宣勅与提㩦霞珮颉颃脱纒囚于㝠地云璈淸亮聆广乐辰钧天同前哀哀我父曷酧罔极之恩赫赫彼苍可遂超援之力一生一死之抱恨三沐三薰以投诚以男等痛念罪积厥躬祸延先考跼高蹐厚念遗体之惶安出幽入冥痛营魂之奚往谨邀道侣敬演仙科诵琅函玉笈之文解铁鎻金咤之苦伏愿业除X黑簿名着丹台入圣域之优游端若蜕遗而成圣受仙家之快乐俨如羽化以登仙荐母九幽伤心母地之倾頺不胜万死稽首昊天之哀𥸤爰建九幽愿开解脱门敬启超援路痛念先母尘沙贱迹瓦砾微躯偶忘綵服之欢遽作黄梁之梦哌哌而泣念无恃以何依杳杳之容痛有身而莫赎恭延法侣用阐仙科念孩提之童且爱亲敢忘荐拔而太上之德能救苦惟冀感通伏愿翼然若临洋乎如在鉴我一日三朝之礼消其五苦八难之灾昇金阙而宴X淸都永侍羣仙之座乐瑶池而环翠水常从王母之居荐母黄箓痛失慈帏惨视綵衣之乐光依帝座輙修黄箓之斋控丹悃以投诚冀朱陵而超度切念母幻身俄疾撒手便行音容杳而莫见莫闻肝胆摧而以思以慕不假东极慈尊之力曷超北都幽趣之魂爰命道流敬披仙律用贡芹诚之礼敬繙蘂笈之文一日三朝遥望通明之殿五苦八难冀离浩刼之家伏愿先妣执节捧符六百灵童常拥护持幡举盖三千玉女共游行X荐母灵宝慈亲倾逝可胜忍死之诚帝德含弘常轸好生之念爰修灵宝特叩玄眞切念先妣世网纒身凡笼厠迹劳心役役未离刼刼之尘沙营魄茫茫遽作滔滔之逝水叹劬劳之莫报惟荐拔之可投敞坛壝以陈仪洁家庭而蒇事迎九光之鹤辂迓八羽之龙舆伏愿道荫宏敷眞庥并集获慈父之接引离北都而昇南宫伴神女以追随谒东华而侍西母荐母通用X变生綵服伤心遽失于慈帏仪肃皇坛稽首敬投于上帝仰瞻芝盖俯奏楮词切念先妣赍恨终天游神何地深恐黄泉之沉溺未臻丹阙之超昇爰洁蜗庐䖍邀鹤侣阐东极好生之德演南昌度死之科伏愿先妣翠水瑶池蹑仙踪而侍宴朱陵紫府炼眞魄以还神荐母通用风惨北堂忽作槐柯之梦露忱东极庸申栢简之盟追冥路以无从望玄穹而有请切念先妣蹟遗萱砌数殒椿龄寂若音容不堪回想杳然灵魄未识何之爰阐仙科敬修道筏致玉馔琼浆之X奠宣琅函宝笈之文伏愿一性眞如三魂不昧蟠桃池上寻王母以遨游丹桂庭中陪羿𡚱而憇息同前北堂絶影以无踪莫遂劬劳之报东极寻声而救苦实严荐拔之科谨以丹衷上干洪造孝切念遭兹酷罚延及慈亲目覩綵衣空洒戏庭之泪身披绖服徒兴陟怙之哀旣不能尽荣养于生前又何忍缺荐扬于殁后兹邀法侣载演灵文爇檀熏沈郁之香设桂奠椒浆之酒伏愿玉书金箓准元始以告行宝阁琼窗寻姮娥而受记X双荐父母尘生綵服莫追二老之慈容仪肃皇坛庸阐三淸之妙教尽此天阙之祷拔其地府之迷仰冀慈崇俯从孝悃切念双亲倾逝五内分崩昔愆尤铢积之无知致祸变贯仍之叵测悲风惨惨怅椿树之空庭坠月沉沉慨萱花之陨砌不假荐修之力曷酧鞠育之恩爰命羽流开宣贝笈敬设椒浆之奠宏繙蘃笈之文伏愿先妣若存便作桃源之仙子严君如在长爲槐里之眞人同前孝子念亲莫尽怡愉之养X慈尊垂悯持开济拔之因庸献芹诚敬申栢简孝切念双亲艰难万状孤苦一生母也云亡空致倚闾之想父兮旣逝徒兴陟怙之悲静思冥地以何之欲报昊天而罔极爰邀淸侣用展玄仪宣琅函宝册之文备玉醴金浆之奠伏愿考妣冰魂俨若雪魄昭然驾鹤乘龙寻十二神仙而晏处跨鸾驭凤并三千绥女以优游荐祖父我祖临终已尽受终之托维孙思始敢忘敬始之谋爰望虎关敬陈蚁悃少尽分甘之报冀垂救苦之慈切念祖考赋性贞淳持家勤俭幸享龟龄之福方深燕翼之谋岂期二竖之爲X妖遽成永诀遂使诸孙之失望徒切含悲兹集法流聿修善果少佐超昇之路用开荐拔之门伏愿万灵垂慈三淸叶宥置身南院参随南极老以优游着脚东华陪侍东王公而快乐荐祖父风惨北山莫尽分甘之报云开东极庸申救苦之哀恐先翁忽坠于冥途凭道力俾超于乐国寓意芹诚之献是用吉蠲投诚栢简之盟庶臻荐拔伏愿先祖抛除罪网永离九地之幽关济度法航竟入三天之玄境荐祖母X仰至尊而建灵坛仙科有式救祖母而超极乐济度无穷谨殚俯首之哀用致陈情之表切念祖妣恩深刘母行守班姬意谓夀龄可享龎洪之福岂期永诀徒怀乌鸟之私杳杳魂魄未审何之寂寂音容不堪回想爰按玉简之文敬展瑶章之典伏愿南昌济死以度生东极寻声而救苦爰淸爰静优游八景之烟霞何虑何思笑傲三山之日月荐祖母因祖母而痛心莫致回生之力望X至尊以埀念愿申起死之哀切念祖母鬼箓旣登神魂奚在有百身而莫赎无一念之可忘爰陈栢简之盟用致芹诚之献伏愿济法桥于苦海度道筏于爱河铸魄陶魂永从丹台之玉女夺胎换骨常随紫府之金仙荐男克嶷克岐方际添丁之喜不知不觉遽成哭子之悲疾首痛心盈襟雪滴爰尽荐拔用佐生方䖍𥸤高眞之驾敬宣上圣之文勅十符之秘诏导出幽关阐三洞之灵书引登黄道伏愿琼仙降佑玉帝垂慈八万四千之綵女同喜追随三千六百之灵童咸来X接引同前痛伤遗体可胜当戸之忧荐度亡魂庸致叩阍之力一生一死之抱恨载祈载祷以陈情言念亡男性喜安常力能干蛊意谓龟龄之可永绵绵延延因何蝶梦之遽成恍恍惚惚棣⬤之恩情难䜣萱堂之泪眼欲枯爰命黄冠特修素悃栢简宣吿于冥府莲灯照彻于幽都伏愿消黑簿上靑篇永脱三途之苦难出黄泉升碧落常安八景之逍遥同前愁结燕山无奈桂枝之催折诚陈凤阙庸颁栢简以超昇冀冀X以祈云云而请庸念亡儿艰难荐厯疾疢俄生合室怀惊瞑眩有如于冰炭倚门失望危亡益甚于风灯蝶魄何之鼠忧奚借爰邀素侣敬展玄章伏愿亡男游遍十洲三岛所乐所往脱离五苦八难何虑何思荐女爱怜巽息偶愆芣苢之和疾甚震惊遽殒蒯菅之质爰舒下情冒闻上听切念亡女禀性温良赋姿孱弱幻身婴疾悠然忽弃于兰房眞魄何之意者尙留于槐国敬邀琼侣用建瑶坛欵阊阖之门章封红篆望通明之殿诚竭丹衷伏愿姑射眞人引入X五明之宫阙姮娥仙子同归八景之楼台同前悲切悼亡情未忘于巽息礼勤追荐诚敢叩于干元伏念亡女志洁藻苹职供箕帚幻身才疾撒手便行嗟苦海之沉沦虑爱河之浩𣺌爰申栢𥳑敬启兰塲瑶坛礼玄极之尊宝笈演赤文之秘伏愿一灵昭若七魄俨然着脚蓝桥寻云英而爲伴侣置身桂殿唿月妹以作证盟荐妻中馈云亡莫救北都之苦趣下愚致敬敢投东极之慈尊丹悃哀陈X皇穹昭格切念亡室实生令族来配于门旣勤织纺之劳犹谨蒸尝之奉深幸龟龄之悠久岂期鸾凤之分飞戚戚怨怀念鼓盆之徒切明明正刻嗟坠剑之何之爰启兰筵特申芹献延高眞于龙陛遵法戒于鸿文宝炬辉煌灿灿玉坛之夜月金炉馥郁飘飘金阙之香风伏愿三宝垂慈万灵矜念丹台名列逍遥乎银色界中黑簿罪消脱离乎铁围狱内爲亡妇礼懴疏智术卑陋时命迍邅十指悬锥一身臃肿是以酷罚用降宜逮厥躬岂其罪孽是波竟贻伊妇旣愚迷而莫辨尤愤郁以X无从敢布下忱仰祈慈鉴盖闻福过生灾器盈招覆若流离困苦已经世境难堪而疾病死亡复遇人生不幸岂是今生罪过良由宿世𡨚愆妇周一穷被体万苦攒心龆龄操帚三冬曾拥严姑壮𡻕空帷万里未归弱婿浪得人身四十年厯尽艰辛三十载牵鹿车而共载常飞甑上之尘对牛衣以长悲谁裂舆中之绢居不谋于服食病无力于医巫歛止败絮奠仍藜藿无梅生嫁时之衣有昭𡚱洗面之泪巳矣一生受诸苦恼忙茫去刼愿脱沈沦前生罪今生受过后世因今世未作望慈悲普照度拔弘施海若回风飘覆舟于彼岸山灵出雨种枯荠于来春转女身作男身化苦境爲乐境犹居浊X土当抛离别之悲若作姻缘无复朽愚之配𤃉诚懴礼短疏哀祈中年产死夫荐妻伏以百年偕老深期梁鸿举案之欢一疾弗瘳忽致庄子鼓盆之戚嗟死者不可生也非慈尊孰能救之痛思亡室来归于家克宜其室喜定前缘之分可期后嗣之昌生男已获䑛犊之喜育女而叶维蛇之征载期弧矢之悬俾得箕裘之续怀躭月未当坐蓐之期卧病一朝遽作梦槐之戚千万事萦心之恨莫可名也十载结发之情竟成永诀躬自悼矣谓之何哉恐堕血湖之狱爰修X水陆之斋敬陈芹献之仪用荐荆钗之妇宝炬辉煌灿灿宝坛之夜月金炉馥郁飘飘金阙之香风哀干道力济彼幽灵伏愿一灵昭若七魄俨然着脚蓝桥寻云英而爲侣伴置身桂阙唿月妹而作证盟所乐所性何虑何思同前百年偕老深期梁鸿举案之欢一疾弗瘳忽致庄子鼓盆之戚嗟死者不可生也非慈尊谁能救之切念亡室克宜其家来归于室岂意兆困宫之X厄居然爲坤壤之游嗟雀屏长往以衔哀痛鸾镜孤飞而失侣亡之命也呜唿天乎爰申白简之盟敬设黄箓之供伏愿亡室一眞显着万刼消除雾鬓云鬟得侍蘃宫之仙子冰魂雪魄追随桂殿之姮娥荐夫梦入南柯实切卿卿之爱哀投东极可胜妇妇之情涕泗滂沱神魂殒越痛念亡夫处世身直约巳俭勤一疾弗瘳遽䜟凤拳之集百年永诀空嗟鸾影之孤营魂漫漫悲怀戚戚爰𥸤穹苍之听特申吿白之词奠桂酒酌椒浆蒇朝仪于三觐俨枫X宸萃芝盖来法驭于九霄弘敷至道之精大启玄关之秘伏愿身心不昧魂魄如存字记星宫悉除巳往不悛之尤悔名书月老再结来生未断之因缘同前痛失藁砧忍抱别离之苦盟修栢简敬陈哀𥸤之情冀于有感而必通轸我无夫而曰寡切念鹏飞叶䜟蝶梦俄成寂若音容不堪回想杳然灵识未省何之爰按沖科特修妙供伏愿朱章昭彻黑簿尽除随侍仙班竟超昇于玉阙载乘道筏快度化于金桥荐兄弟X吹箎播咏方欣和乐之怀易簧致惊遽切哀号之惨爰申丹悃用叩碧霄切念挈挈利涂营营世网乃衅钟于蜗舍忽变起于鸰原夕对春风惆怅棣华之难韡早观朝露咨嗟薤叶之易晞爰仗羽流特崇斋会致玉醴金浆之奠宣琅函宝笈之文灯耀九华显幽途之日月香焚百合㪚法界之氤氲惟伏洪慈免消黑业释三生之咎对脱五苦之辛酸骨蜕尘凡竟作丹台之仙侣身游圣境长依紫府之眞人同前鸰原日永素深同气之恩雁阵风寒俄起断声之惨爰罄一得X用叩九霄切念志切孔怀情坚相好暮烟遶砌忽惊棣蕚之华夜雨对床遽作槐柯之梦叹音容之已远知魂魄之奚依欲除黑簿之愆敢忘朱章之奏伏愿诚矜方赤惠降圆淸脱迹酆都仗童子持斻而接引栖身蓬岛赖慈尊敕简以超昇荐姊妹生而并室实同一气之成死则殊途莫致百身之赎用叩龙鸾之法驾爰殚蚁蛭之衷情切念蝶梦迷眞凤拳成䜟惆怅连枝之秀顿尔凋零凄凉拱木之魂杳然知识乃延仙侣敬X演沖科宝笈琅函敷畅玄玄之旨金钟玉罄振杨朗朗之音伏愿桂子宫中授受长生之秘诀麻姑山上优闭不老之光阴同前死生有异曷胜同气之思覆载无私庸致斋心之祷切念亡育旣同于父母念实切于弟兄奈何摧树之悲遽失连枝之秀悠悠黄壤深虞黑簿之书愆望望玄穹用奏朱章之封事伏愿霓旌接引飈驭追随未终今世之人缘愿归荐拔倘契来生之眷属复遂团圞荐丈人X亲叨半子每怀外庇之深听凟圆淸用竭中孚之敬切念岳翁顷断黄梁之梦遽抛黑业之身仰慕冰淸莫致妇翁之见俯殚露悃少摅子壻之诚敬仗黄冠肇修玄教伏愿白虬稳驾八骞林下得遨游翠凤可骑五明宫中听受记父毙子命弟荐言念吾兄幼而浑朴长觉憨愚交不择人习爲浮荡之僻性乖违子职素失父母之欢心责善则离骨肉几成陌路临笞莫避身命竟毙泉途非冥顽之弗灵实习染之固结父岂无爱子之心当前势廹难巳兄自求丧身之祸事后情实堪伤嗟雁行之失序谁侍饍于庭前念手足之情深建淸斋于刻下X凭斯道力可爲遇善之亡人仗此经功不作含情之枉鬼宿孽冰销假若再生休似此灵明顿长还期受质乐安然俯希天德默膺荐忱寅具信仪荐姐兄痛念姐兄无异同气情关乎密戚谊属乎至亲往来常促月麦以谈心欵洽輙班荆而道故方幸姐有终身之望无破镜之嗟奈理有可凭数实难必一旦乘鲸去何年驾鹤来嗟乎一朝之欢娱易尽三生之聚会何常别在一夕离则千古冥途旣往逝魄何依须凭悼荐之功直指超昇之路X荐妹弟嗟我妹弟情关至亲念苏轼之德我非同羣思少游之才君其流亚值膂力之方刚知图谋之远大胡因一疾竟赴九原酬酢往来不闻生前笑语𡻕时伏腊难覩殁后音容兹伸至亲之情谨借慈航之荐荐牛疏奏爲大淸国四川奉圣投词度畜超生迎祥信是日焚香上叩洪造意者陈词切务农爲本家畜耕牛犁田耕地厯经X载甚爲幸苦讵意今月日倒毙于家当卽择地瘗埋悯念斯牛虽居异类秉赋同然戴角披毛实系前生罪过犁田拽地了还夙世债愆饥渴皆由乎人寒𤍠岂敢怨天随驱使而不知其劳任鞭策而能受其苦一但弛担见毙吾人甯不歉然爰借经功而开豁敬凭圣力以超甦得覩天光实爲庆幸寅具法信凡仪于今月之日厰设蓬居仗延道典讽诵经上希元仁克加矜悯等因领词难抑依教奉行须至具疏申闻者右疏具申X圣号位前伏乞仁慈俯赐昭允鉴小子之诚怀释大牢之罪苦经轮回而蜕脱毛衣离苦境而超生善道长居福地永处乐邦民叨安堵圣眷何忘谨疏重刋道藏辑要重着心香妙语卷之三终心香妙语XX重刋道藏辑要增补併俪心香妙语卷之四目录药王保嗣三月奠宅百人鎻建醮脱耳环翻船遇救谢神妇人朝五脑山谢雨商归庆王爷朝沙府东岳请经伸𡨚后懴悔谢神中元施食爲病建醮中元大赈水溺嫠妇诵观音经谢帝主中元施食爲争渡溺死施食祈雨吿文生子酬愿得雨谢神X谢雨醮府试归补祝半偈菴挂红汉鎭谢火挂红瘗枯骨智镜菴僧畅怀法名心悦诵皇经满藏答报四恩院妇荐夫唐湛若荐父寄僧脱白祈嗣荐父爲讼身亡附录集成诸疏启白三宝疏淸醮疏资亡疏禳星疏爲教匪建醮疏寡母爲孤子病疏修房安香火疏嗣道教母病疏禳病星疏爲父母消灾接限疏谢玄疏X谢荧川主疏父母六十预禳疏爲父捐施棺榇父亡表圆疏道五十禳星疏天腊诵经疏预禳礼斗疏就坛续经懴疏人亡后就斋悔愿疏谢土疏重九爲母祈夀疏爲病许大洞经二月还愿疏瘟病大行疏乡市新正开塲演戏疏闻雷惊怖懴谢疏谢坆疏祈嗣奏出家疏就坛献供状顺星奠土灶疏疮病解结疏雹后保禾疏爲母塡还库财疏施棺榇圆功修斋久病悔罪解结疏X爲子病中风疏夫爲妻分𡨚解结疏学生懴疏母爲女遇邪疏悔罪酧愿解结疏放生疏居山常打鸟鎗懴悔解结禳星谢土同疏靑年孀妇母子祈禳重刋道藏辑要增补併俪心香妙语卷之四目录终心香妙语XX重刋道藏辑要增补併俪心香妙语卷之四绵竹退隐陈复烜含朴校辑嗣派徒张轸驻参閲本云赵和芳姪徒王本崇云瑞派徒孙江合义体仁马合干徤堂姪徒孙邓合顺希襄门人蒋本遂继顺彭韬药王X白鹤下天东片片翻成银屑黄花凝地馥枝枝酿出金浆感大吉之洪仁启小草之素悃词爲等从容处世厚朴持身意以怀仁细心防已伫立蜀地全䝉神曲之恩安息景天每托福神之庇幸免狼毒爲忧齐颂玉京厚德兹值夀域蟠桃各捧琼浆之献趁此民凡远志齐登两宝之堂眞香兢进藁本䖍申恭惟药王大帝德应千年功高百部济人于大地合乡沽五味之调和渡物以连翘橘井值诸灵而解脱金沙颁赐福祉骈臻伏愿国老垂慈灵仙施惠恩膏宇宙蓬门沾甘露之芙蓉泽泻尘寰蔀屋乐菩提之善果男村淸吉曾䝉补故之庥女愿X平安悉庆长生之福恩流四物德沛十全保嗣言念蒲柳微姿裙钗弱质幼年待字罔娴内则之仪壮𡻕于归未叶家人之吉芝兰种几树不经秋已先凋熊罴冀此生再弄璋其非晚纵弗菲仪之俱冺何缘嗣续之维艰巾帼效皈依思解厄于三官妙品绿窻勤洗涤叩慈悲于千叶莲池灯燃天地水官托威光而见性斋持正七十月甘淡泊以明心幸鬻豚雏便是擎天之柱况丁良月更爲结果之期遇弱乳之二龄懴业根于三载忱抒丹悃醮演黄冠伏愿列圣垂靑虚空生白保眼前之赤子克岐克嶷佑堂上之翁姑无灾X无害嫓徽梁案夫妇齐眉继美谢庭儿孙绕月麦不尽凡情统维默鉴三月奠宅彭宾柳吐黄金瑞映画堂增色桃呈赤锦光连彩壁生辉覩户外之敷荣思庭中之迪吉词爲忝列儒林幸承祖业念仁爲安宅固无事侈栋宇之观思室以庇身亦何敢忘经营之计忆昔䜿造志切乃得轮奂维新不必峻宇雕樑但愿爰居爰处岂谓翚飞鸟革惟期攸跻攸𡨴生于斯长于斯堪比苞桑之固饘于是粥于是恍同磐石之安想当年靑乌摊书固已时良日吉到今朝黄冠设醮更希人杰地灵旣奠鎭之情殷实X祷祈之念切伏愿吉神呵护永叨瞰室之祥福〓频临时有安堵之乐无灾无害湛炽湛昌庭爲种德之槐庭阶〓玉树屋作添筹之海屋帘展烟霞松茂竹苞千年有变兰声桂馥百代䝉休百人锁秉性端方存心坦直在昔治生念切日以货殖苦躭心而今继祀情殷专爲后裔愁满腹年五旬而仅兹弱息何殊秋秒葫芦嗣累殒而留此孤根正是枝头硕菓承先是寄视之如掌上之珠启后攸关望之若天中之日偶占疾恙遂爲契胆提心幸际康𡨴尤愿延年钖福兹逢初度喜看百翫取㩦X愿祝遐龄特纠众悃同助百心如结结成金鎻到人间众志求恩恩脱童关于稚子论黄口无识何罪何孽岂容效缧绁𡨚牵然自古相传免厄免灾姑爲此拘挛圈套一纽才成又一纽有加无巳拟添海屋之筹连环之内继连环百鍊千锤共寄河山之永天长地久皆由此日之纒绵日升月恒卽是将来之纪算建醮脱耳环彭宾赋性庸愚存心浑厚齐家念切惟祈合室平安慈幼情殷尤冀后裔淸泰弄璋良足庆爱之宛若柱擎天震索更堪珍视之何殊珠在掌忆昔安排八字欲于命剖瑕瑜尔时推算五星X直道时逢关煞爰设计以解厄用贯耳于髫年论服餙攸分岂可等男于女而遐龄可卜何妨效女于男虽曰重而反轻似珍重之未至要知贵而若贱实爱贵之良深鍊以银镮制姑从俗铸以长命字岂虚刋旣悬挂之有年自灾星之悉散兹当弱冠理宜弃之如遗况列儒林犹难服之无斁特逢圣诞而解脱敬修淸醮以申明伏愿泽及无穷恩施靡曁灾消厄散从今无虑无虞否去㤗来嗣是湛昌湛炽予以鹤算诵读可成钖以龟龄宗支有托翻船遇救谢神秉姿庸陋赋性愚顽诵读无成常愧功疎萤火贸易有志窃期X利倍蝇头忆前𡻕往川客路幸逢淸吉何去冬旋梓靑滩忽受惊惶货失而飘荡无存已堪惨目身危而存亡莫定尤是寒心执板纵未沈终愁下陨顺流何底止莫必登高想从井非人爲谁是陷身拯溺思救命惟帝力爰是吁天连声幸祝吿有灵正遇中流砥柱果神威暗助随遣舟子相援起死回生恩同再造逢凶化吉德实难忘特展愚诚敬酬仙阙伏愿泽及无穷仁施靡已永叨眷顾继此舟楫平安长沐栽培且俾囊赀充裕凡情不尽圣鉴孔昭X妇人朝五脑山彭宾威持铁柱永彰感应于西陵足踏鸟骓遍护生灵于南国人咸千唿而千叩我亦载祷而载酬词爲贞静微姿闺阃弱质机声鸣夜月无分酷暑严霜奁色淡春晖尽是荆钗裙布伤夫君早逝不忍听蛩泣凄凉念弱体孤寒怕复闻雁鸣和协掺内事复掺外事全凭一已经营爲儿忙复爲女忙但愿四时淸㤗自揣数年内寒衣饥食稍稍可慰初心何堪今𡻕中𤍠去潮来忽忽病逾半月茶汤累废榻前之排列徒存寝卧无常枕上之纒绵倍至好伤穷人莫吿祗许暗里冀神功犹幸贱体无虞得向明山酬X帝泽伏愿盖天之覆育无私默相人间休咎帝主之声施有赫暗庇宇内祯祥长年康㤗免灾伤喜见冰消雾释毕世淸𡨴歌矍铄好同㜈焕松辉幼子柱擎天永保承先启后弱女珠在掌更祈长大成人合室沾恩普门戴德谢雨四民异业五谷同资托命借长鑱怕罹周宣之旱栖身惟半亩久膏商传之霖况是年更爲乐𡻕自水耕而火耨羣歌再足千家遂庾冀而仓盈共告祥成万宝仓箱自拥敢忘高厚之恩霡霂谁施拟报秋冬之赛忱同献曝念切倾葵伸淸醮于黄冠酬盟心于白水祝斯年于万史臣登大有之书冀嗣X𡻕以兴牧人叶多鱼之梦请看此日园林场圃三秋好雨知时伫见来春陂泽池塘一色余波泛碧凡情不曁睿鉴惟昭商归庆王爷彭宾天贶良辰乐覩般般胜景南风解扫愠除种种愁思好事到人问凡情达帝座词爲某不士不农亦亦贾弃梓里而适异域无非货殖情长凭桂棹以济巨川只爲身家念切从流上从流下那辞来去辛勤或乘槎或乘桴敢惮风尘寂寞幸䝉眷佑得庆康𡨴五湖四渎任舟行兢颂风平浪静九曲三塆随舵转齐歌X海晏河淸试问舟子逍遥赏月迎风何其中流行自在请看画船箫鼓怡情悦目孰非江上沐恩波知属神威敢忘大德爰伸寸念恭祝遐龄伏愿仁夀厯千秋惠泽远同天地英灵鎭万古恩膏永着波流或耀武以乘风飞帆日渡千江景或扬威而破浪轻舟直过万重山无灾无虞任是恶水怪风歌肃穆不忧不惧凭他深滩大泽庆和平将履险如夷直如一毛之渡庶同船过港是乃三世之修朝沙府东岳彭宾毕生鱼鱼终朝鹿鹿琴瑟偕老敢嫓举案之𡽪豚犬併行克慰负薪之愿还不尽儿女孽债打不破名利重关彭殇自古难X齐夭夀谁能不二图室家之保聚平安两字如金抚骨肉之团圆淸吉一生是福感深高厚効崩角于沙街德荷栽培厪倾葵于岳府伏愿岱宗赐顾东帝垂慈握钟毓之权衡那借休凝蔀屋抄阴阳之槖钥何难庆集蓬门永符已往之恩膏不替将来之眷佑请经伸𡨚后懴悔谢神彭宾秉资质朴赋性庸愚忠厚常怀从不损人利己诈愚悉冺絶无口是心非立念惟恐自惭涉世尤虞外患讵前爲借贷心实无关忽今被牵连衷多受屈明知神不可亵何敢冒渎尊经X无奈情有难伸因而妄干帝训凛天颜于只尺念切烧香捧玉训于当涂情殷拜跪小民无识只图𡨚白于羣伦大圣垂怜谅不计愆于俗子何疾染于一旦忽饮食之维艰且心若乎暂迷竟语言之多乱干干惕惕恐获罪于神明战战兢兢惧干怒于上帝特修醮典恳冀寛容伏愿天恩下逮圣德宏施怜庸夫之无知愆同瓦解念一时之诞妄过等冰消否去㤗来顿除疾恙龄延福钖永庆平安中元施食程宗洛X圣会良辰仰见盂兰尝百味中元令节遥瞻皓月映千江届白帝之乘权正地官之司令舆情聿展鄙念䖍伸词爲溷迹熙朝忘形化日原无奢愿一家淸吉卽爲破格之恩敢有苛求两字平安便是如天之福丁新正之多故不无意外恓惶徂长夏之无虞俱是冥中呵护人叨安堵怎忘圣德潜扶意切倾葵聊假醮筵肆设广施法食三途之饥渴常沾大启慈航万刼之沉沦普济桐飘井畔趁金风而顿醒痴迷蝉蜕高林饮玉露而同归解脱今朝此夜天上人间所属亡魂尽登彼岸伏愿靑垂圣眼丹鉴愚心吉耀照蓬门箇箇咸臻福夀祥光辉蔀屋人人X共济康𡨴荷旣往之洪庥铭心何极迓将来之厚钖翘首维殷爲病建醮身寄蜉蝣品同虫豸无机无巧偏惹分外愁肠不识不知只向个中活命矢志常怀忠厚居家但愿平安长子未善藏刀列身屠肆次男甫能搦管溷迹儒林况风烛草霜微躯已年週花甲且春寒秋𤍠拙荆亦景迫桑榆凡此老幼淸平均冀神灵默相诚惶诚恐惟寅惟淸何良辰丁维暮之春而贱室染旡妄之疾默祈呵护许兹众圣之筵实赖庇庥特设诸眞之醮X东岳与华祖而并降天符偕帝主以齐临共鉴微忱保其旣往统希慧眼佑乃将来伏愿神听匪遥天颜孔迩榴花迎晓日昭垂两大祥光蒲叶舞薰风吹㪚一天晦气老者齐眉举案鼓琴鼓瑟荷长年少者解厄消灾或读或耕游化日财丰物阜人杰地灵中元大赈水溺中元令节当赦罪而水厄可消胜会良辰借盂兰而元溟有喜渡幽魂于泽畔超滞魄于泥涂词爲痛念溺亡感怀枉死或士农不一本耕读以营生或商贾各殊托贸易而居业萤窻黄卷实同陇上忧勤野店昏灯用恤道途遥远行思坐想X咸爲衣食之谋万苦千辛半受饥寒之困祇谓时犹可待长将𡻕月自挨讵意命不逢辰遂尔灾殃见至未许布黄金于六月那堪涌白骨于三更夜雨泊蛟龙祸成顷刻桑田移沧海变起萧墻地暗天昏迷津梁而莫识风催浪涌招舟子以无从宫室倾頺莫觅中流砥柱家财荡尽一如顺水推沙犹怜夜半更深梦熟不知身已没堪叹人亡家破魂消宛在水中央一个东一个西莫辨祖孙父子从流上从流下谁爲儿女夫妻嗟彼后舍前村旣已死亡靡托况是南商北客亦将进退无门赀本全抛谁信有钱难买命一身沦落今生无梦不还鄕其没其存家人未审无援无引暗地徒伤似此横流X遥望鸟飞不下人民憔悴〓悲兽挺亡羣血流长河何啻掬舟中之指尸添巨港奚容〓断流之鞭目今大水初平顾兹惨伤难禁赤身露体半牵草木之根败质残形徒作鱼鰕之窟无男无女悉皆䝉耻含羞何富何贫尽属无名少姓漫言石椁一坏之土难期岂曰〓城七寸之棺何望间有人勤访问覩面已不相知纵然事外咨嗟抚心未能遍给家鄕应不远谁与超援音信杳难通将焉托足芦花柳橛已非旧日家风夜月流萤不是同行侣伴啾啾唧唧声痛寒蛩冷冷淸淸情悲塞雁凉风吹落叶片片飞愁迷露饱孤舟悠悠抱闷伤心江上咸深屈子之哀哭望天涯共洒湘𡚱之泪千般苦态X我亦难言九转回肠尔其曷䜣时也命也天乎人乎等居近河边均遭奇害幸䝉天眷苟免微躯意乱心忙想到其问犹胆破水推沙压说来无个不心寒惟汝堪怜岂容坐视随缘自尽聊以陈情愧无盛饯以相酬齐竭鄙忱而上叩诚恐阴灵未㪚积怨滋深堕落人间翻作含沙妖蜮沉沦泽国反生平地风波月夕霜晨不时隐现草枯蓬断随地猖狂爰是约我同人奉行烈熖不借妙力安能渡出迷津竟仗神光或可脱离苦海金波摇火树霎时照彻红流银浪滚桃花顿地辉流黑暗铃声载震唤醒梦里之身杖钖分明指破轮X回之路借淸泉以洗耳静听佳言务洁巳以归诚共遵至教倘䝉提掇一身免在污泥幸获流膏万古岂如长夜勿迷本性致误前程浅水滩头岂是栖身之所荒洲沙漠终非聚首之场白浪滔滔洗不尽胸中怨气黄昏寂寂偏惹起分外愁肠浪迹间游有何归着萍踪莫定长此飘零旣非郑伯之弃师何忍逍遥河上卽是南征之溺汉止堪问诸水滨试思谁怨谁亻丸休结难还之𡨚债或亦自作自受巳完未了之孽缘无树恶门到底前途是路果能修省岂无好处爲家海上蓬瀛乘此淸风可到扬州閙市趁兹皓月偕行庶死无震荡播越之虞而生免饥寒流离之困伏愿X慈航普渡泽遍幽明觉路宏开恩怜水陆用祈哀释从此超昇嫠妇诵观音经蚕到眼终毕世纒绵空自了葵临日昃这生颜面爲谁低结成愁绪千条不觉死心搨地剩得丹心一片只须合掌朝天词爲影类孤鸾形同絃月幼曾问字徒申秦晋之盟老莫瞻天罔识鸿光之案有家虽有愿生未登俟我之堂多病复多愁死将化望夫之石五十余年依母宅枉自啼煞慈鸟百千里外盼人归怎不声残杜宇几个黄昏几个夜花开花谢过许多燕燕莺莺一番温煖一番寒春去春来消受些风风雨X雨恋得翁姑薄产免教冻馁侵身据着兄弟爲家渐觉冰霜透骨莫怨良人命薄一生同暮雨朝云须知女子缘乖八字犯孤辰寡宿撑两家体面抛残脂粉绿窻勤剌绣之针办一箇志诚毁碎粧奁白发老缝裳之手想是前生失足到于今这样下稍若不此际回头恐将来还莫结果风前飘两髩可怜膏沐谁容石上证三生见说皈衣有自罄蕉心之细展唪莲座之眞言播宝篆启琅王函俯首千声大士望普陀瞻南海举头三尺观音大愿本慈悲属在𣺌躬似更慈悲加切救人离苦难如兹薄命是惟苦难犹多宣圣号而哀哀不尽新愁旧恨懴愚衷之琐琐罔非宿孽今因力X仗黄冠忱舒赤悃伏愿眼垂格外手出空中水月威光照彻中生之苦醐醍甘露润甦无告之民倘假前程再若受生休似此少延残喘这回就木亦安然爹娘生女反遭罹怜女幽魂好听经声而解脱舅姑养儿难待老望儿滞魄同借胜会以超昇莫释凡愁统维洪鉴谢帝主长鑱托命数口爲家不识不知敢云帝泽之训何思何虑幸游化日之寛惟期种雨锄云逐日身康力徤讵意风寒暑湿片时阴戾阳乖忽荣衞之违和乃星辰之冒犯忙人无计只将X帝主潜唿神望有灵顿令沉疴立起感恩曷极聊抒一滴之诚叩惠靡涯并钖合家之吉凡情不尽睿鉴惟昭中元施食岳士智秋日谱商音悲调洒荒郊之泪中元临皎月淸光彻长夜之天言念未能事人焉能事鬼惟体大士化身用矢牛坡施食食庶几饮庶几匪日嘉宾之贶饘于斯粥于斯愿尝小人之羹虽去年此日巳抒鄙念于黄冠而今夕良宵再拔幽魂于黑壤伏愿法路宏开箇箇孤灵齐効顺X慈航广驾村村怜火尽皈依自此阴阳和畅从今民物滋丰爲争渡溺死施食梅信天先生雨昏大麓潮打孤城才惊卷地排空遂致浮家泛宅溤夷窟里谁招湘水之魂白骨河边犹入春闺之梦落日妖蛟哭烟迷桃叶渡头秋风宿雁团月冷蓼花滩上故山何处望一水牵愁滞魄几时归大江东去虽属毒龙爲祟实缘同业所招敬仗眞言爲尔说法爱河苦海陆沉岂必洪涛宝筏慈航当下卽成彼岸倘能涤虑便是回头若犹作厉烦𡨚转入黑风鬼国长天秋水映河灯万点寒星响叶吟蛩助梵呗一溪幽籁闻经听法悟同钵里之潭龙作楫爲霖澍舞江边之石燕X其二梅信天汀洲容易平消争渡有何急迫覆辙仍蹈覆辙后人复哀后人非属往因卽关定业纵起河边之骨难招湘水之魂闻溺水者坐水牢冥府必无此律皆缘情识结成欲脱身者寻替身他人抑又何辜祗令业𡨚增重迷则波生平地爱河慾海卽是鬼国黑风醒则思出污泥巨漫洪涛当下慈航彼岸但受过去报正借大浪淘沙莫结未来因好趁冰壶作魄今令节中元之日正盂兰普济之期体乌尤八定之心渡白骨相撑之众芙蓉殿上明珠映明月之交辉贝叶声中金钖随金风而振响唤起游魂滞魄休依鱼腹爲家请看秋水长天好向X鹫峯作証祈雨告文上帝好生不愆雨旸之候下民多故时干天地之和年来忧旱忧虫皆由自作自受愿灾伤止以示警而憔悴易于见苏乃今是禾鹿是蔉之时又亟雨玉雨金之望亡将无日急乃唿天虽众生之孽实然谅造物之心不忍回义和之辔只在片时投玉女之瓶止须一滴惟于唿吸之倾便是生死之关短短秧针恹恹焦土麦价增旧苖絶怀新要得一舞商羊所冀羣翔石燕桔槔穷日力难补天工荳花说年丰敢忘帝力X生子酬愿彭宾衣冠世冑忠厚人家读圣贤取义之书能窥大意承宗祖秉礼之训惟有小心乃马齿加长而熊梦初叶穷愁顿释眉头之锁自开色笑堪怜眼内之靑不转宗祀庶乎有托弥深䑛犊之情高堂于以承欢差慰含饴之愿何德以致此惟神其佑之恭惟送子观世音菩萨座前结人间未了之缘玉燕飞投靑锁梦体上帝好生之德石麟降自碧云天华封虽祝三多惟仗金莲送去丰镐卽称百则全凭玉笋𢹂来恩重如纶延我以线有怀报德亦同抽茧以无穷敢日旌功聊示书绅而久佩但能生X自能育留作他年舞彩之儿且可再併可三续以异日联芳之伴得雨酬神彭韬词爲众等同居井牧各事耕耘蔀屋茅檐甘田家之乐趣粗衣淡饭守野老之遗风子规啼辙五更寒手牵黄犊杜宇呌残三月暮身挂靑簑戴月披星孰敢早眠晏起锄云种雨谁爲游手偷闲夫何火龙司命正值旱魃爲灾幸天心之乐育赖帝德之好生四野云迷满天雨露千山雾锁遍地黄金东作无愆风动惟闻牛背笛西成有望夜深时听踏歌声月明无大吠雅韵载叶夫周诗雨过有人耕休征时纪于禹范敬仗黄X冠敢陈赤悃谅九阍之非远知一念之能通伏愿火盗无侵共乐尧天浩荡蝗虫不作同游舜日光华有始有卒苦作苦成要令耕九余三乐𡻕办完凶𡻕饭莫致医疮剜肉寅年支过卯年粮不尽凡心仰干圣听谢雨醮三年耕而一年余父子喜逢天贶五日风而十日雨农夫幸戴宏庥感天道之生生祈有秋之奕奕等耕云锄雨共安里社生涯饮井食田祗守农桑旧俗饶钱谷者百中之十愁闻X叱咤风声乏衣食者十有其三怕见乱离景象前此密云不雨人心便见荒凉今且浊浪排空涸鲋立甦膏泽旣秀必实更祈螟蠈无侵善始克终尤赖甘霖时润遍地黄金雨六月蔚秋稼以如云仰天拊缶乐丰年飞羽觞而醉月千箱贯集百室盈𡨴伏愿淸醮数伸民悃向九天呈进红云一朶纶音自金阙颁来巷舞衢歌咸乐尧天舜日田农山叟相勤禹寸陶分盛世淳风古初帝则府试归补祝半偈菴挂红碧汉澄淸德耀西陵欣普照彤云淡荡夀星南极庆同辉采芹芽则芝草同香挹泮水而霞觞并色忱抒十二桃熟三千X等初识之无畧详亥豕文章千古事只须闭户雕虫得失寸心知不管到门题凤一顶头巾能几许便教百折千磨两篇文字亦寻常尽勾三涂八难赤壁矶头迎旧主懽迎前𡻕之宾黄冈城外慰归人巧说下年之客妻奴嫌面目不怜季子裘穿朋辈䜣肝肠但幸张仪舌在虽秀士三年不第终同牛马之唿而童生十年成精难免市朝之口任是千军笔扫其如时命无凭卽能万卷胸藏还望神明有託讵意千秋令节正滞齐安遂教万夀讴歌久虚半偈铅刀新试笑头角之稍更鸡肋初成幸风云之有待虽英雄入彀尙多刖足之伤而文武争先已叶连茹之吉兹则律当夷则又逢节届中元瓜X冷如冰不亚安期之枣榴垂似火何殊曼倩之桃柳岸听鸣蝉奏出琳琅吹鼓沙堤迎晓月洗开烂熳光华特申燕贺之忱更叩鸿慈之庇各缄缥缃之帛赤气飞红共分膏火之油祥光灿锦谩道寸丝袅袅纱笼望覆金瓯休言爝火星星藜杖思燃乙夜文武凭他分两路有才岂惧苛求𡻕科转眼只三年得志何争迟早倘得五矶江上布帆小艇风高闻桂子之香请看九曲河湾古道疲骡铃语叶状元之韵伏愿帝德汪洋神功浩荡衣冠谬厠粃糠偶尔居前骐骥争驱积薪定然在上X莫谓终年浪荡遂唿白腹书生须知隔𡻕飞腾漫算靑年贵客追虞廷之司牧钟鼎同调联周室之冠裳缟纻弗替凡情不尽圣鉴孔昭汉鎭谢火挂红彭韬寄迹市㕓权衡子母襟怀坦率不曾数白论黄心地光明絶少掂斤播两讵意前居汉鎭适当灾降祝融谁施公瑾之谋竟尔烟腾赤壁孰奋楚人之炬遂令火炽咸关长空乱舞金蛇个个心摇胆落大地惊飞火雀家家呌屈号𡨚倾刻化灰尘不问楼台亭榭霎时成瓦砾何分珠玉金银休言噀酒能消X叹黄鹤仙翁三醉漫道远水难救看晴川巨浪千层不闻除烈熖自分人财两失身如釡鬵之鱼无力灭狂烟甘心本利成空形似笼丛之鸟幸帝力之荫扶能收𤍠障感神功之默佑早赐淸凉恩已戴于二天德实同乎再造爰将尺帛敬挂金容䖍捧炉香恭薰帝座愿旣酬于今日荣应托乎方来煖八寒灰财纳东西南北阳回乔木福迎春夏秋冬积玉堆金千和万合瘗枯骨彭韬窃念尔等久感予衷荒冢累累鬼伯无端屯聚游魂𣺌𣺌人生X孰敢踌蹰无处认残碑分不出贤愚贵贱何方寻老故想都成独寡孤⬤月冷荒郊夜静之哭声唧唧风淸旷郭天昏之隣火星星惨淡北𠨑山难把姓名记取凄凉蒿里地莫将宗戚稽查靑草烟空徒见乌啼鸦噪白杨露重但闻鹤唳猿啼虽逢寒食淸明谁个洒杜鹃血泪继遇生辰死日何人焚蝴蝶灰钱雨打风吹莫惜沼中之骨鸟栖兽拔不怜泉下之人在生寄死归百世后人皆如此而耳闻目见寸心内我独何安将尔等之碧血无依并先人之𤍠肠胥冺用凭三尺土少妥尊灵敬备一炉香恭迎滞魄长眠客向长眠客千年华表重教玉瘗佳城可怜人度可怜人一叶慈航共羡莲开彼岸X敲断黄粱之梦请听北郭钟声照开黑业之门试看龙池月色好头颈不须牵罣靑史原虚假之名臭皮囊何用畱连黄土总不坚之骨伏愿神功莫测妙力无边法鼓冬冬超出往因定刼梵音朗朗唤醒来世今生煖入寒灰大众好抬头同遵周道春生白骨诸公须着眼共望仙硚莫堕夙缘往生天界智镜菴僧畅怀法名心悦诵皇经满藏答报四恩万象维新欣綵燕凝祥飞傍红云深处一元复始喜丝鸡献瑞飘来白玉京中旖旎驻仁旛敬聆凤律调和音畱仙乐昭融悉智镜高捧龙章炳焕辉映琅王函濯五木以浣心望九重而X稽首词爲年越五旬恩怀四重存心忠厚那得圆通矢志肫诚但遵戒律喜穿破衲乱云补百结之衣好食麄疏甘露调一瓢之饮门外轮蹄络绎岂能移淸净之心林中禽鸟喧哗亦不扰虚灵之舍大众浇沙作饭𡨴敢奢华客来汲水烹茶便爲恭敬看经念佛鼻头上卽见眞如锄地耕田眼目中惟知苦行积累亦稍充裕怎敢望金布祇园嬴余自有支消只怕的贪成障海念双亲之鞠育劬劳莫报已曾拜佛垂慈惟本师之提㩦训教难忘愿复诵经增福溯冥地借贷之项应自塡还愧毕身罪孽之端无缘解脱尘情眞莫断惟凭慧日消磨夙障怎能袪须本禅灯照彻敬于干隆五十八年X正月一日恭诵玉经一万二千三十六言约过二旬完成一藏并诵三元妙谛皆爲衍庆以延龄更叩一品普门悉頼垂慈而救苦铭心刻骨聊因鄙志初申𤃉胆披肝敬诵尊经满藏遥闻天语悉証神功本金刚不坏之身除去七情尽妄展药师济世之法扫来八垢皆空本本源源敬讽受生妙典明明朗朗特宣地藏元文已毕明经再礼法懴宝志之高扬切志梁皇之推阐宏深覩千佛之朝仪拜得低眉微笑聆三昧之妙语宣来慧眼垂靑去来今有高眞时深接引戒定慧垂大法日报平安祈钖福以延年望消灾而解厄二三年隐念只望功成四十日修X斋庶斯果满爰施熖口大济三涂仰体佛慈广资十利伏愿经功浩大懴法昭彰放十七大光明长佈祥云满室成三十种上功德齐看花雨弥天惟恶孽尽消不挂一丝竟八淸净之界诚善缘是结顿融二帝长归欢喜之园利普众生恩流合寺恭祈慧泽大利山门院妇荐夫时在阳和令爲姑洗曙开窻晓怯闻比唱黄鹂昼永帘闲姤看双飞紫燕笑倚风前花烂熳人面长空飞翻香里蝶纷纭梦魂同幻九十日春光过了百千年离恨伊初痛惟吾夫孝能X驯虎友复如龙忠厚传家不愧岐居十世沖和接物何须汉约三章卜式之田可分德旣丰而财𡨴俭疏广之金巳散智诚短而仁固优眼不白而常靑与人无忤居虽南而仍北惟道独亲奈何屈原之赋空传天兮难问终使伯道之𡨚莫解殁也谁嗣孰不念一线相延我良人覩此笑语隣儿几度双眉长锁他那知三石无分这多年祷尽神灵岳渎到头一梦初醒半世辛勤竟是谁家天下终身似续全凭阿大中郎口所不忍言者弥畱时数声长叹事之无如何者夜台上几次回头案前药盏犹温七夕之沉疴不起架上绯衣重叠两年之死丧频仍去𡻕翁今𡻕夫百日内同弃人间传闻里巷心X皆恻寅时子辰时母一朝中相扶泉路狰狞鬼伯见尤怜铜雀台开薄命双啼红粉面玉鱼符降少年长哭黑头人花开知爲谁泪尽湘江之竹山靑长似旧感同蜀道之铃夫也永作断猿何时再回蝶梦我也中伤别鹄长年共䜣鹃愁从今后落落守深闺絶似秋老寒蝉吟败柳自今往㷀㷀随只影俨如夕阳孤雁渡重关静坐数生平一灯孤夜唧唧犹意当年垂头思往事白日靑天咄咄常书碧落窻风鸣裂纸频惊步履逼人庭月逗疎帘彷见精魂伴我垂暮皆无聊之日惟恨此身尙未亡愁思八何有之乡但愿来生重配耦伏念我夫心底皆福头上卽天无量德自证菩提善男子宜登天竺X何日归来化鹤望夫石作盼仙硚今朝滴泪成文织锦诗爲招魂赋惟愿国称极乐或早度慈航帝曰好生则重回人道庶几慰幽魂于黄泉地下有以妥馨香爼豆之心莫须逢姑舅于白云乡中犹然是团圆骨肉之想唐湛若荐父彭韬夜雨洒桃花血泪飘来点点曙烟笼柳色愁心挂出条条思有路以及泉恨无门而入地敢从苦海敬渡洪波痛惟吾父磊落性成慈祥自受谦光接物盈盈和气春风正直居心凛凛严霜皎月一经承祖训匪同章句儒生数帖绍家声不染膏梁习派心雄万丈磨成宝劔恍如发轫之锋笔扫千军制就X长缨仍是处囊之颕羞把蓬蒿罣恋岐岖客路三千好将舟马遨游淹蹇王程八百蛮烟瘴雨探闽海之山川周鼎商⬤访鲁邦之礼乐桧干千年才着叶毫端写阙里休风梅桩十月已开花墨汁染岭南春信布帆袅袅黄牛崃口晓风与病骨齐寒古道迢迢白马津头积雪共鬂毛一色冷署孤灯过半夜寸肠百结惟从严里施仁官衙皷打正三更片念千回但向死中求活志存旡讼横父母之胸襟民自不𡨚植菩提之种子到家身似客何曾耳畔淸𡨴出外仆爲儿只放心头忍耐七旬空荏苒仍然金尽床头一世自奔波才是风淸袖里致使精神有限渐渐消磨遂尔疾病时深恹恹瘦损最痛X语言咽哽朦胧说出祗躭儿辈忧愁更嗟身体拘挛挣扎伸来还把诸孙提契五𡻕死亡相继都丢下乳燕娇雏数年哭泣频仍难按住心猿意马病久儿因多积玩或疎定省晨昏囊空孙或放娇痴但记唿梨觅枣讵料鸟飞免走倐焉二𥪡淹纒谁知地折天崩陡尔百年诀絶难把西归追落照白头之两母何依莫将东逝返余波黄口之诸孙谁靠千里伯兄思老父梦魂杳杳犹然问寝高堂九京七弟晤严君泉路茫茫到得承欢月麦下问椿庭何处愁心恍惚只如昔日承欢覩灵位空悬泪眼朦煳已是今生永诀纵有三牲之祭鸡豚之逮事奚将况当五殿之临风木之生哀更切用延羽客敬叩X慈悲识破生死关叹人夀恰如朝露断除烦恼障嗟尘世总若春冰四大空虚要知不孝儿原是生前𡨚债六根寂灭莫因无靠子反添死后牵连儿曹冻馁不须愁排就五行八字天界逍遥眞足乐打开十地三涂宝炬放滩流春水波翻洗尽三生黑业法幢遮晓日东风气煖吹醒一枕黄梁伏愿慈云普覆法雨宏滋方寸是慈航永断𨶒浮之路灵台成彼岸好寻解脱之门堂上双亲蠢子犹能供菽水泉乡父老亡儿应自切追随暂将眞性厝东斋莫叹凄凉尙有儿孙作伴才下佳城依北郭休言冷落还同宗祖相依共证无生早登极乐X寄僧脱白箕裘未遂寤寐难安愁锁于眉谁向郊媒履帝武提心在口敢思仙子送麟儿切切爲怀小西天中声唿声应悠悠是念观音殿下有叩有灵许愿自庚戌年间灵枝钖癸丑秋后虽螽斯可咏怎知他福夀如何卽云命定有生怎卜我机缘奚若爰借佛祖寄托皈依阅歴十余年无灾无害袈裟旬数载非色非空莫说无实有名脱却禅衣还两髦只是指僧阿护旋归俗子乐凡尘统竭民情恭申醮典伏愿X皇天默相大士垂恩惠笃婴儿赤子添绛人之甲子慈优稚幼童庚永天禄于长庚不尽凡情均叨慧鉴祈嗣言念钖福惟五多男之庆尤先不孝有三无后之罪爲大四旬荏苒巳非少壮年华一木支持更少比肩主事孤根独派犹幸我一脉绵延过戸承房更冀他千年谱牒目今门庭冷落未见干道成男抚兹房室凄凉早望震符一索人前强笑语不堪背地思量梦里暂忘愁何曾醒后罢念几次倡头爲首X信朝山谒圣爲兹来由每番作福结良缘拜斗朝眞只因这个人情险刻谁怜邓氏孤穷世态炎凉多幸赵家无后特叩紫金金阙斗转星移默求白玉玉京云开雾释休曰多男叶吉长命子愿舍一丁勿云富贵是期庸碌儿只求早赐倘属前生罪孽愿速勾除抑或今世𡨚愆更祈消灭庶堂上之含饴可慰而月麦下之继述无惊仰叩洪慈荫爲保护荐父爲讼身亡吾父何辜于天怅身堕于尘刼诸孤所欠者死庸皈命于元尊念兹郁魂潜然血泪等痛先君不幸与厄数相遭醇厚X生平久矣怀诸性地讼蔓逐𡻕端夫结在门闾以致招嫌抱愤贾怨益雠英雄气短谁明公冶之非儿女情长莫辨臧仓之愬每虞庭讯未休以致祸萌莫避幽冥隔一息号慕重百年谁不夀终𡨴料仓皇而履变譬诸日皦曾何悔吝以招灾𡨚霜六月偏凋幽谷芳兰晓日重云不照覆盆棘木𥸤天莫救承训无由使不能洗浮议于吻间将何以见遗灵于地下犹念郁结未消恐于冥宪再讼言及乎此实歉于怀在天道岂曰无知非往因断不如是百年何好丑到头总属黄粱人世几𡨚亲觌面竟成乌有太虚无物任他把火烧空羣小流言奚异弯弓射影且从前之悲欢喜怒岂复留踪而过X去之胜败兴衰竟归何处夫生卽有死何必谗言况施靡不还秪成反中若犹含𡨚积恨较短争长起心便是轮回举念转生障碍谅生平之寛隐端不致斯恐毫发之差迟未免堕此敬仰慈悲特行分解指眞空之觉路步实地之法门人我两忘永执中和之字是非了罢齐登仁爱之鄕用是香篆浮空璇图启秘冀回天阙之仁克副孝门之望伏愿大作证盟广爲超度淸净界极乐界同结良缘过去生未来生永无系累本眞不昧正性常存是非海濶人我天空次及孝帷俱叨X福荫附录集成诸疏启白三宝疏具位诚惶诚恐稽首顿首昧罪奏爲道修恭诣修设灵宝道塲一供于今月日开启至日告散以今宿启玄坛恭迎圣驾诚惶诚恐稽首顿首俯拜上启X洞眞大道金阙自然高眞大圣元始天尊洞玄大道玉宸元皇高眞大圣灵宝天尊洞神大道金阙玄元老君大圣降生天尊恭望大道天慈俯垂洞鉴但修词因事谨按璇图崇修果重念猥以凡庸谬参科箓职司济度志播眞玄崇教心切行科咎多恭望圣驾光临证盟修奉干冒道威不胜䖍切之至再拜谨疏淸醮疏缘等陈词自以三才末品一介凡流顶天立地叨居覆载之X中戴月披星均处照临之下㕓市营谋孳孳惟勤于人事𡻕时淸㤗汲汲深仰乎神功是以年陈醮祀𡻕展春祈兹者届律例应修禳爰备法信凡仪伏愿大德时昭景福长垂原往佑来坎离叶资生之用消灾赐福邨市乐安堵之休财谷丰饶人民淸吉谨疏资亡疏嗣教小谨陈爲迁度魂仪事据奉道投诚𥸤恩请命荐附度宗灵克生净界迁神报本孝X右洎合家孝信人等是日哀干慈造意者词因当斋正荐故正原命年月日时系州县地分人氏存年十𡻕于年月日时以疾终于邑住宅地分自神迁于夜府升滞难期若魂返于泉台迁沉莫测孝信欲乞䝉恩开度䖍备法信凡仪取今某七之辰延仗羽士于就孝居建坛修设灵宝道塲一中昼宵自月日开启匝至日告竣等因领词难抑依教奉行贝叶瑶科依宗传而宣演黄函白简遵遗教以奏扬伏念识不闻道志切崇X玄惟希浩荡之恩默运生成之德今则行道须至具疏申闻者右谨具申圣前伏乞仁慈俯赐昭允飞庆云于幽界开其生门耀慧日于迷津咸成觉岸庶俾亡魂获度遐升胜妙之庭孝信䝉庥永沐平安之福谨疏禳星疏词教小陈情爲顺禳星运事据大淸国奉X道建善舒诚爲投词乞恩消灾袪病续限延生迎祥保㤗下民右洎合家善信人等是日叩干元造意者切以消灾弭厄科传禬解之宗续限延龄例〓〓禳之典敢因往训敬迓元庥但示民投词伏爲本〓年月日时受生上属北斗第位星君主照〓庚十𡻕自年月日以来身染病厄绵延未获〓〓药饵无功巫觋弗应伏恐五行蹇滞三命衰微𡻕煞流〓〓〓降厄非申禳解曷致平康由是䖍备法信凡仪取今月日良吉廷仗羽士于家修设X太上善事一中用解深厄等因谬颁词诚叨行科教虑不知以不识忧无功而无行总仗慈悲曲垂救济须至具疏申闻者右疏具申神衔伏乞圣慈俯赐昭允顺星躔于天上顿解灾愆歛煞威于年中和平厄戾永戢祸源全除病苦克保信一身淸㤗举室平康谨疏爲教匪建醮疏切以乐土安居实由积善而致方团𡨴靖要非作孽而来但X言念秀顽不一每多六慾之内攻贤否攸分讵少七情之外骋是以有犯天怒斯遭神诃则兵火难以杜絶寇盗何由潜消今者近视鄕邻远观里巷妖氛之风闻不息黎庶之战兢弭深上奉庭帏不免顚沛下临闺阃咸遭流离偶尔农人辍耕陡然士子掩卷大都田夀昔久冒愆尤当前安获祥吉节届麦秋何恃而不恐时当耕耨不能以无忧因反躬自省欲陈片善以通抚心怀惭愿进一诚而格爰设碧虚之醮冀消黑簿之愆共谒悃忱同祈上达X寡母爲孤子病疏奉道投词祈恩度厄和𡨚解结顺星保命益后延生信右洎是日上叩元造切以启后承先惟子孙而是赖弭灾度厄仰宸曜以垂观但情命系年月日时受生上叨北斗第位星君光下主照灾祥行庚十𡻕伏自𡻕以至今春疗疾纒身精神困惫用药饵以弗灵于拯疗而乏计合家恐惶无门控吿切孽网多愆夙因寡植良人见背中年子母孤孀毕世所存六尺之孤何当染病而思百年之祀不X能无忧或凶星临度疾厄难痊或铁案萦纒衅訧曷了思惟太上开祈生之典籍玉枢着襘解之经言于是洗心懴悔注意祈禳仰叩巨光重开大福修房安香火疏奉圣投词敬安香火祈恩赐庆迎祥信通洎是日上叩神造切以乐业安居假营经而从事秋霜春露严报祭以惟勤明栖宇下得遂饱煖之休幸列寰中咸乐昇平之治奉香火而荐蒸尝畧表献芹之致意荷X神功而施庇护常怀寅奉之微忱兹者今𡻕延匠修筑宅舍于斯告竣择吉仗道修建太上迎龙抚土安居利宅醮事一供上酬天星下安地曜等因今则醮功告彻犹虑香火未安寅具香烛信仪录疏申闻者右疏具申圣位伏乞仁慈俯赐昭允密赐凭依大施呵护家道攸𡨴纳太和之大庆人物利顺遂元吉之佳征门庭兆瑞财福双臻谨疏嗣道教母病疏X地分奉教代母首愆释罪祈恩消灾续命延龄弟子是日叩干沖鉴意者切以灾因孽致固业报之当然罪以懴除在明科而聿着兢惧于心祈禳是举但呈词伏爲母氏自年以来身染疾绵延载未获痊平药饵弗灵痛楚日甚虽屡申于祷事恐未符于咎源切爲父习玄教家贮经书或举行而违本式贻祸今时或渎犯而在上年流灾此日抑或讼注蔓引抑或𡻕运相凌衅缘种种子意惶惶恭按本行集经昭示事许懴禳爰是不揣蚁微冀邀天眷䖍备法信凡仪取今月日良吉延小于家修崇善X事讽演大经拜礼皇懴以此䖍祈仰希敷钖领词䖍切勉爲宣行谨录词诚冒陈鉴盼诚惶诚恐稽首顿首谨上启昊天至尊玉皇上帝恭望天慈曲垂矜允施大生之德赦其宿愆垂再造之仁免其痼厄特降玉旨告下三官九府岱宗隍曹一体咸知同颁恩泽仍敕天医部众密降神功俾疾苦以全消誓遵行于善道临事不胜惶悚恳祷之至谨疏禳病星疏X嗣教谨陈爲顺禳度厄事奉道爲投诚祈恩解疾延生保泰弟子率合家人等是日叩干鸿造意者切以消灾弭厄科着祈禳之典延生益禄事严恳祷之端但投词伏爲本命年月日时受生行庚十𡻕自年月以来身染疾厄绵延纵极医治未获痊平伏恐行年之上运限之中有诸防害致此迍邅抑或冲犯星煞蔓连讼注非申禳襘之功曷遂痊平之贶由是䖍备楮财法信取今月日良吉延于立坛依按玄仪特建太上正一禳灾续命延生醮事一中上祈X元佑用解深灾等因领词䖍切理合关行济人利世慙无一线之能解厄消灾惟冀众眞之佑须至具疏申闻者右疏具申圣前伏乞圣慈俯赐昭允退威星而平舛运厄度潜消益元命而降福缘祥风广扇克保疾厄楚痊身躬茂吉谨疏爲父母消灾接限疏切以消灾杜厄科传襘解之宗续命延龄例着祈禳之典仪遵往训用迓X鸿庥缘本命年月日时受生行庚十𡻕伏自年月以来身染疾厄绵延旬月未获痊平药饵弗灵巫禳罔应切恐行年之上星度之中有诸防害致此牵纒抑或讼注相凌夀元有损非申恳祷曷遂平康敢乞星恩用延夀䖍具法信凡仪取今月日良吉爲始延于家修设玄灵北斗延生续命善事一中任竟等因领词䖍切勉爲宣行才惭谫劣惟运念于操存职任冠裳当笃心于救济须至具疏申闻者右疏具申X圣前伏乞仁慈曲垂昭鉴特迁仙仗印录醮修顺星正度消厄运于当躔转难成祥钖恩光于人世延年益算应圣教之立言杜厄除灾符子诚之举念祈保病源卽解身体速安克致淸𡨴以爲効信谨疏谢玄疏外宗师眞人府等因领词䖍切勉爲宣行今则斋事圆满谨同宣科等荷沐庇佑得以行持恐戒法不淸科格有失文字减㨗语句差讹纸张破损顚倒重叠恐遭谴责之诛深负兢惶之念敬肃下情X拜干原宥伏望师眞主张教法须至具疏上谢者右疏上奉灵宝启教五师眞君幕前先天启教列幕师眞几前恭望师慈坐鎭靖坛始终护佑庶俾斋信获福等䝉恩愿玄风而广阐祈教法以兴隆伏惟师慈俯垂昭格再拜谨疏谢荧川主疏等寄处市㕓傍居阛阓荷帡幪之X大德廿年罔灾托护庇之深恩奕世无患乃至今𡻕街坊木非崑岗而灾炎时见市鎭如同曲突而徙薪爲忧𡻕运岂曰适逢星躔尤难妄臆思江陵之贤宰凡庸谁是刘昆谓瓘斝兮可禳愚蠢曾闻裨灶伏念王大帝蜀中生佛川内鎭神除民害则斩蛟于嘉州兴民利则凿堆于灌口凡属血气之伦皆求救济况在光照之下𡨴弗投诚等窃惟修省有路哀怜耑望君师方便无门疮痍惟唿父母用是攀辕而陈愧悔绕月麦而𥸤〓悲伏愿〓道垂怜淸源洞鉴钖福于守牧之地降祥于车辖之前化X威光爲恩光不待栾巴之术转赤燄爲祥燄何数樊英之神伏火与导水同功𡨴荧与绝妖并用庶使宇下赤子不受惊惶光中愚民力行修省父母六十预禳疏切以增年益夀斗府之至德难名集福延生人子之微忱独切一介庸愚䝉天地而盖载三才末品荷神灵以滋培父母俱存朝夕幸承欢于膝下椿萱并茂晨昏乐聚顺于堂前缘意者花甲週隆适当起一之际运限交接常有採薪之忧厯X虑星辰之弗顺时患寝食之欠伸匪凭祈祷曷保安𡨴欲恳延生之庆用申献曝之忱伏愿神明昭格洞鉴愚忱广施好生之德永钖延年之恩俾堂上严慈福夀频增于晚景庭帏眷序疾厄潜消于𡻕时动用无山水之䝉行藏获地天之㤗爲父捐施棺榇父亡表圆疏稽夫有善必彰则爲善者益勤有功必纪斯建功者可征苟一善能以存诚而寸功亦皆获庇但尙念贫富各殊生死同然高陵固冢己兆瘗全雨骨风骸𡨴爲不惨痛僵尸于泠室故目击以心伤爰施棺榇妥葬茕魂效西伯之仁心掩北X邙之胔骼于年发心捐施棺榇业以成全不意故今当表白仰叩慈仁俯鉴微勋赐恩庥于先净域得栖佈惠泽于后𦙌箕田夀是荷生顺死安存亨殁㤗道五十禳星疏言念本缘俗子幸列法门荏苒晨昏倐忽年符大衍曰循𡻕月遽尔夀逾知非浑俗和光未运念于鼎炉功用经寒厯暑岂存心于玄牛乚关头数不能逃若庸常之一介灾不能免致病疾之多端虽由解弛乏修实亦运途致厄三合照限众煞临躔尽诚请祷仰斗曜以垂庥注意䖍祈冀星辰而开㤗蠲弭X滞晦默赐福缘天腊诵经疏伏以梅绽柳舒松筠不向雪中老霜凝露润桃李徧开天下春节令届天腊之辰经科演圣教之旨披露丹诚叩祈靑鉴词缘信生逢盛世叨沭皇仁愧四恩而无报惭一德之未修当兹良辰廼启善事延仗羽流于就处立坛讽诵高上玉皇本行集经部化纳珍财叩X天谢过伏愿慈仁广被恩德宏施上祈皇基永固国祚绵长俾兵革之永息祈封疆而鎭静次冀预禳礼斗疏缘叨生盛世幸产中华每怀大道之包荒常感星眞之护庇切思善无一羽过有万端灵台抱愧求懴靡由敢凭微善用涤多愆今就良辰斡禳厄运于是寅奉香花採献果蓏瞻叩中天至圣稽首X北极高眞诵七曜之灵章礼九皇之宝号惟愿懴涤多愆请颁巨泽敕吉星常照于命宫令凶宿永离于运限三灾八难感经功而解释四刑六厄赖法力以消除註夀禄于丹简削死名于黑籍就坛续经懴疏地分居住就坛奉道投诚附礼经懴续善资亡是日披露葵诚归依慈化意者切以善爲福本多福由善果之广培经具玄机至玄因经功而益着况X圣造不遗于片善悉赐感通则哀情欲附于一期谅垂昭格敢摭词言冒陈鉴昐缘此斋筵所荐亡过正魂与諠关之伦久叨德教路隔幽明之界实切悲思瞻仰无从徒怀恩而增感荐扬可附仍续事以联斋恭就法筵仗斯羽士以日内另行讽诵经懴若干借此善因用培冥福爲净土之一阶砌莲舟之片叶等因领词难抑受事当闻爰录凡悰上干圣阙须至疏者右疏具申圣位前伏乞仁慈俯赐昭允鉴兹一念翘殷使彼三魂超度克保门叶㤗X孝戸均安谨疏人亡后就斋悔愿疏切以求安解病科陈襘祷之宗了愿销盟例有开原之日缘之于年月以来身染疾厄势甚沉危举室忧惶无方救解欲倖邀于天眷敢致事于愿条时以月日当空叩许地神位前愿一堂次于日复许神位前愿一堂乞眷顾以消灾冀病源而脱体夫何天年有定世数无多竟于年月日时身故恸灵之旣逝午夜含悲思愿信之犹存晨昏悬念非申懴谢曷销盟言今就X斋筵附陈词愫欲乞神明曲爲蠲免须至疏者右疏具申原日掌愿仙官受祀神祗位前伏乞仁慈俯赐昭允特与金书案上楚销昔许之文玉暦簿中全抹前盟之字俾令永无逋欠时际平安冒干威光临事不胜恳切谢罪之至谨疏谢土疏道投词奠谢土府安龙鎭宅迎祥信右曁合家人等是日上叩洪造切以坤元广大本鎭静以爲经人事怀居惟平安而是用X特陈谢欵昭达宸恩但言念居有屋庐德䝉持载或平基动土兴作罔合于良辰或葺舍修房经营妄干于部位恐缘悞触遂致爲殃非申奠谢曷挽威光寅具法信凡仪取今月日良吉土府在宫之辰仗道于家修建正一安居利宅醮事一供上酬天星下安地曜等因今则行事须至具疏申闻者右疏具申土府九垒高皇大帝后土紫英夫人位前伏乞X仁慈俯赐昭允各安方位恢灵绪于无疆备守家庭介纯禧于不息日新月盛物阜人康谨疏重九爲母祈夀疏南浦云飞节庆幽衣之授北堂春永诚舒爱日之欢敬肃凡悰冒闻圣鉴切爲母氏缘母淑德可称母仪不忒相父持家固偕琴瑟之好生男育女备极顾复之恩切韶华易过𡻕月相催恐前程之有阻忧运限之多乖思惟玉局垂章开祈禳之妙〓金门授道列延益之科条兹当避灾之节俯申献曝之忱X爲病许大洞经二月还愿疏大洞垂章广衍嗣英于世域文昌隷政宏施妙续于尘寰往者祈庥希恩于九天阙下今而展答顾命于七曲山间冀回桂阁之仁克鉴芹筵之荐以切爲伏自客𡻕以来身沾疾厄用药饵以弗灵势甚沉危于拯疗而乏计思惟大洞仙经文昌宝懴钖庆储祥灵通符乎大衍怀婴保赤妙用着于尘剎四野咸钦八荒是赖于以肃念翘企躬亲祷吿声唿之下应若鼓桴默叩之问鸣连山谷幸获垂靑虽当报赤兹逢X岳降之辰体行修诵特具伊蒲之供衣覆何忘谈经礼懴致其事羽客可依岳叩蒿唿将其诚野人之敬惟昭顾鉴克副愚衷瘟病大行疏言念士生居两大气禀五行旣戴高而履厚亦食德而饮和雨旸时若原无夭扎之䘲民物阜安复有仁夀之乐不意去今以来人多疾苦杏林之妙剂无功户有呻吟上池之琼浆弗效非上帝之不仁实下民之多沴或亏天伦或悖王章或负人心或伤物命种种罪尤不知改悔孽缘自作谴责难逃然灾及回X头愿释屠刀修善果人穷返本思拨云雾望靑天用萃老幼之愚众同修懴悔之法筵建坛设醮皈命投诚伏愿广护国救民之德施除邪辅正之威俾刼厄可逃瘟风不染登斯民于袵席措一世于安全冥冥之中统希覆庇蚩蚩之众愿励行修再则前此之路毙野魂久幽滞于冥府今兹之枉死亡魄或掩闭于黄泉醮功赈拔统沭殊恩鄕市新正开塲演戯疏切以阳春初布一天之淑气盈阶曙色平分满世之祥风匝地应同人以维新祈大有而集庆敢借檀烟昭闻X枫鉴等一介凡愚千生庆幸家鄕非一萍聚维方舖戸相连雁排中市居之云安均仰干坤覆载平则爲福全叨神圣劻扶兹者𡻕临月际春王灯火方休市㕓之交易甫举优音式演商贾之答报惟寅谨遵年例大启会因敬演淸音宣扬科范借斯寸仪专申上闻者伏愿人秉新诚神其依据一年叶吉大乐丽水堤山终𡻕叨安时享春台夀域闻雷惊怖懴谢疏道投词祈恩弭厄悔罪消灾下某叩干洪造意者陈词切爲命系行庚𡻕以言念裙钗贱X质蒲柳微躯如轻尘而栖草似泡影以留形虽则秉赋于五漏实恐孽造于三生近年以来耳闻霹𩆝之声措身无地目覩电光之掣魂欲飞空虽免校覆之条恭修酬谢之醮寅具法信凡仪取今仗道于家修建正一祈天免难弭厄消灾法事一中于内上祈天泽克鉴葵忱领词难依教奉行未能淸号于雷辕注意消标于曹局须至具疏申闻者右疏具申伏乞仁慈俯赐昭允恳迎睿命洞昐下情克保信五雷不斩其形四司免校其籍魂神鎭静永无惊恐之虞举止安和常X近康强之字谨疏谢坆疏圣投词迎龙奠土谢墓安葬迎祥保㤗某叩干坤造切以地道乘权总舆图而功司九牧天星炳照由象纬而政隷三辰故来山去水信有神司而正案傍砂必归主宰敬凭奠谢克兆休征词缘孝切爲年月身故卜地于斯安厝棺柩凭术选择本年月日时吉神临照营葬此山切恐方隅向背之间吉星失政阴阳消长之内凶曜当权兼之伏尸故炁木魅山魈占据龙山作威塜壤致令魂灵未能安妥孝敬焉获吉祥于是敬竭精䖍崇修祀X欵恭宣八阳之妙典叩白九垒之宸台招山纳契奠煞回躔永冀山水护佑地脉拱朝众煞伏藏借圣眞斡旋之力诸凶永释感干坤运转之功钟灵华于二十四向衍大庆于千百余年山明水秀生顺死安须至具疏申闻者右疏具申山家土府九垒高皇大帝内宫紫英夫人宫下恭望洪慈俯垂洞鉴谨疏祈嗣奏具聀至大淸国八鄕贯地分奉道建善祈嗣弟子卽曰叩干X元造意者切以承先启后惟子孙而是頼传宗继祖在嗣续以丕延但夫妇久偕伉俪未庆熊罴𡻕逾中龄尙然乏子缘增侧室祗意获男兹怀甲之形巳昭昭而可凭则弄璋之望乃殷殷而愈切敬秉葵诚仰邀天眷䖍备法信凡仪取今月日辰吉延仗羽士建坛修设文昌祈嗣醮事一中匝至日告竟等因小领词䖍切勉爲宣行切罪恐无后深怀不孝之忧念切传宗笃秉获男之望而小本以庸才叨参大教愧德行之未修惟玄宗而当阐非邀龙天之眷曷叶麟趾之祥须至具状奏闻者右谨具奏X神位恭望天慈赦宥民愆吿下本命玄曹太𡻕煞局南斗注生司掌桂禄嗣福案七曲主者六甲大神契勘命运限官阴阳风水夫妻时日所犯咸池天狗三刑六害隔角交加孤阴寡阳罗网凶煞一应艰嗣星煞悉爲禳解化难生恩早注嗣子差降神吏前赴所司查检有缘之人速禀生神之炁以爲嗣续六甲大神保护胎元会司九天监生大神至其当生之时召神摄风卫房圣母默与抱送太一在门司命在戸天神诵章九马催生临盆有庆坐草无虞冐天威下情无任惶悚之至谨奏X出家疏伏念叨生霄壤寄迹萍根托干坤之覆庇仗神圣之匡勷知皈有自答报未能切思韶光迅速生死事大轮回苦海以何休因果福田而未植身染三业意纵六尘日积月累无由解脱幸太上开方便之门而凡愚有皈向之路兹遇门正宗嗣派全眞心潜大道教演眞常阐扬处情缘宿庆得曙玄风是以敬启身心皈依门下爲徒更取法名自皈依之后披肝𤁋胆笃志修身悟长生之旨要参道法之规模恪遵师训恭敬X三宝倘后违教悖师俱凭神明鉴察总此一会仰渎高明须至具疏申问者右疏具中照依祖眞君幕下伏乞师眞默相将帅匡扶俾令新进玄裔修眞有分进道无魔消三业六根之过咎超九玄七祖之先灵身躬利益道果圆成凡在未言全叨恩佑冒干帅慈无任激切屏营之至谨疏就坛献供状X淸净奉道投词献供欵眞集福下通洎奏名人等上干元造意者陈情切爲孝信资度亡故显魂下修建灵宝迁拔大斋一供与孝信谊属亲特呈供品寅献兰塲颙申微念少佑生方于以䖍奉信香三炷华烛双辉鲜菓成盘净供全席集此寸仪上陈圣鉴须至具状申闻者右状上申伏乞仁慈洞回昭格受度亡人承鍊功而高登胜果陈供信萃祯祥以膺享佳征谨状顺星奠土灶疏X大淸国四川奉道投词奠谢土府顺禳星运度厄消灾禬福迎祥信右洎合家人等是日上干洪造切以五祀推尊洵爲人世之福主九阳正位永称天府之良臣呈善恶则有隐扬核是非均无偏覆欲兆元吉须仰威光自呈本命右曁长幼人等虽然生相不同皆隷星光主照言一介凡愚两间庶俗晨炊日则事于庖厨夏水冬汤时惟充于饮食烹调或犯乎禁忌修补虑触乎灶厨动土平基鲜识吉凶之道年神煞局恐遭尅战之鄕顺则履险如夷逆则流灾作障若非祈祷之诚曷际淸𡨴之贶寅具X法信仗道于家奉然香烛启白灶司讽诵经章宣扬科咒上奉司命下乞淸安等因今则祀灶行事须至具疏申闻者右疏具申伏乞元皇洞鉴司命流恩赦晨昏冒犯之愆殄𡻕月惊喧之咎五方安鎭永叨护佑之仁四序和平实赖匡扶之力星度效和灾非不作一门吉庆四序均安顿首谨疏疮病解结疏嗣教谨陈爲星顺解结以杜病源事据大淸国四川奉X道陈情顺和星运分解𡨚辜萃福保病延生信通洎是日上叩元造切以疾病疡疴爰切唿天之祷斋戒沭浴敢忘事帝之诚肃设兰筵特申芹意投词切爲命生上属中天北斗第星君主照切念患灾信人爲德最凉禀姿甚弱疮疡爲灾遽歴三年之久血脉衰惫实切四体之忧百药俱试旣无君臣佐使之功五行蹇穷徒有卜祝巫觋之请且病死二符照于身命而刑囚两曜居处限宫更虑宿𡨚宿累结讼事于冥曹以致沉灾沉厄兹蔓延于身内如非分解岂获安全运吉星之临躔转凶神之退舍惟希天德克副民X怀寅具仗道于家修建太上玄灵北斗延生度厄解结和禳法事一供于内讽诵经懴外悬洞渊六类神斻一首剪割线蔴巾布祭献牲酒祀仪上奉星主下移晦滞等因领词右疏具申圣号伏乞仁慈俯赐昭允随声赴感来呈淸净微妙之因护念垂慈得脱疾病疮疴之灾刑囚退度禄贵还垣皙皙煌煌消烁祸孽穰穰简简绵延福基谨疏雹后保禾疏大淸国四川奉X道投词禳虫稔𡻕止雹祈丰保境下通洎合村人等是日上叩洪造切以禳蝗驱害道典开原宥之门保稼宜田生民有皈报之路欲获丰稔谨以陈言言念居联井络业务农耕旣勤东作必望西成兹际时维夏末苖秀而阡陌翻云节届秋初虫生而人民恐惧况夫春之三月狂风卷地冰雹飞空歴林木则枝叶全无遇荞麦则根株俱损老幼攒眉男女心恻皆下之造恶致上天之施灾爰申懴悔特叩丰登伏愿天地怀护生之念田祖兴利物之心土地威灵驱尽蝗螟之害X谷神勇勐止除冰雹之灾刻下稻谷登塲不负神天厚德谨疏爲母塡还库财疏爲预修功缘谢库祈祥事据大淸国四川奉道投词祈恩修斋璧偿库财襘禳星辰祈年植福下通洎合是日上叩元造意者陈情切爲母氏命系生于赋生上叨中天北斗第星君光下主照正隶岳府受生院第库曹官案下主司阳禄昔未脱质之时许X欠受生恩钱千万贯受生经卷言母赋形坤道禀质阴仪虽托干坤之覆载徒爲子女之勤劳淑性天成姆仪不忒年华已满乎六秩善果鲜种于三生今之夀禄犹前世而培来后之福泽自此生而修去因缘可续尽子道之微忱金箓宏开酧母恩之万一今当母初度之辰依按库分酧贷种福田于三生邀吉祥于斯世冀沭天庥克符愚愿施棺榇圆功修斋爲超度㷀魂以证生方事据X大淸国四川奉道陈情施榇圆功建善资度迎祥信通洎善眷人等是日上叩元造切以人处两间借栋宇而安家室魂归幽壤必棺榇以歛形骸在上古则用之无度而厚葬亦不外乎礼独可悯者无吿穷民孤寒之侣一朝毙命难免暴露之悲七尺身躯竟爲蝇狐之食言念于此独无恔乎等原于年发心捐施棺榇若干付妥葬贫人其来领者给以制钱百冥楮百幅留彼姓名生死年月以待圆满普申超荐其诸棺具始于年之毕于年之掩埋之事圆成荐超之斋未设歴兹X载常抱于怀恐众亡魂久沉幽界魂杳杳以何倚意悬悬而望祭于是大启法筵广行超度迎九淸之上圣一视同仁超长夜之㷀魂高登胜境寅具仗道于修建灵宝自然迁拔大斋一供旦夕法事待至日功完告竟所有应荐亡人姓名逐一开录于后一坛中受荐亡人以上该荐众魂祈希接引赴坛同诚听诵太上经卷太上懴借此善力上祈元廕资度亡魂淸给太上勅赦生天公据宝箓各一道外备印经冥笼各一箱给付亡X魂以利生方等因领词难抑依式奉行贝叶琼科依定格而宣演黄函白简秉仪制以敷扬须至具疏申闻者右疏具申圣号伏乞仁慈俯赐昭鉴亡灵䝉度含炼炁以生神善姓承庥集祥风而叶㤗阴界澄淸阳垣利益谨疏久病悔罪解结疏爲招梗禬禳解结弭灾事据大淸国四川奉道陈情祈禳度厄分𡨚解结袪病弭灾迎祥保㤗下皇天无私惟曰公实沾覆焘君子有命不谓性当效祈禳俯陈X咸感之诚仰叩干元之听自呈生上属北斗第位星君宫下主照行庚十𡻕切念蠢性无灵幻身有漏身稔膏肓之疾遽爲性命之忧诚恐寒暑晨昏违悖乎纲常之内言行动止诋触于父母之前虽曰一钱是命深爲衣食之谋纵云粒米成悭实切饥寒之虑存心虽然思寡过守已恐涉乎多愆命途蹇滞频年抱疾以难痊药石无功数次祈禳而弗应于以再秉诚怀䖍申请祷三生之罪累宜分俾无灾而无害五行之政度期顺庆有福而有年种种衅尤一一懴悔由是稽首X北辰䖍申悃愫解多生之过误禳未兆之灾迍仰冀星天回凶作吉寅具修建伏愿泽及无穷恩施靡曁灾消厄㪚从今无虑无虞否去㤗来嗣是寖昌寖炽合室沾恩普门戴德顿首谨疏爲子病中风疏奉道投词分解𡨚结禬禳病苦度厄消灾保㤗信是日上干元造切以碌碌赤子居盛世而咸沭恩庥庸庸浮生处两大而实叨庇佑夫人非贤圣孰能无过而意注祈禳特叩神天但陈情切爲生上叨北斗几十𡻕不意月旬中X身染病疾日久未愈而兼精神恍惚性识昏迷临事忧沖每欲言而嗫嚅举步艰难輙将行而趦趄诚恐有生以来或亏天伦或伤人纪父子之命度不合夫妻之神煞相沖致其灵府暗昧方寸痴疑而今矢念自新恭行分解谨遵玉枢之式宣行大梵之仪仰惟宸鉴准此又新之诚广钖殊恩默施再造之德消弭厄晦蠲免𡨚尤寅具上祈元仁用解沉灾等因伏愿鉴此一诚予之百福晦滞㪚开得覩光华于天上障魔削去克臻净𩊀于人间夫爲妻分𡨚解结疏无子女者X大淸国四川奉道投词祈恩弭厄顺星解结袪病延生禬福信右洎合家人等是日上叩元造切以有疾弗瘳适重中闺之虑无感不通惟祈上圣之恩爰仗黄冠肃陈淸醮陈情切爲室人氏命保上隶中天北斗第位星君宫下主照行庚𡻕伏自逐𡻕以来病苦纒身巫医莫効连年困惫累𡻕迍邅今之春月更属沉危切恐行年之上星度之中有诸防害抑或讼注相凌𡨚尤结畔恐夀元一旦短促非禳解岂能保全更念夫妇结褵X多年熊罴未兆莫不孽网多愆善根寡植或操存之未善念践履之莫纯致司过于阴曹未书功于阳籍专凭禬解上丐慈庥寅具仗道于家修建太上玄灵北斗延生顺星解结法事一供于内奉然诸眞香烛讽诵经懴上祈元仁用弭厄戾等因兆领词难抑依教奉行伏愿泽及无穷恩施靡曁灾消厄㪚从今无虑无虞否去㤗来自是寖昌寖炽庶民身病厄顿除灾非殄絶俾𡨚孽冰消福基永固凡情不尽圣鉴孔昭谨疏X学生懴疏以民言念生浮尘世忝列顽童䝉圣恩而有感荷神贶以无私天齐赫奕帝德巍峩今师振铎于此使从负笈归来冠童济之于庵中诸生往来于寺内或出入有冒犯之愆虑动静有䙝渎之尤昼有吚唔声而喋喋夜乃呫毕音以便便喧哗圣心不安𠿷嚷神耳咶噪匪伸懴谢曷以保全由是率同诸生恭逢伏愿圣夀天齐永消冠童之罪帝德无涯求灭诸生之愆俾令寡悔寡尤求其尽善尽美聪明睿智豁然贯通X母爲女遇邪疏爲分𡨚解结超度枉魂以全弱息事据大淸国四川奉道投词爲女遇祟乞恩驱逐兼申超度分𡨚解结保安信氏右泊合家人等是日上干元造钟情巽女遽染无妄之灾请命干元冀钖有孚之惠信女氏陈情切爲小女命系上叨中天北斗星君光下主照行庚𡻕于兹月日陡遇邪鬼蛊惑灵台心神错乱言语顚狂多啼多笑如怨如愚或持绳X欲自毙其身或弄杖竟凶驱大小求符则符无响应请巫则巫亦弗灵而反唿朋引类更肆猖狂合家惶恐日夜难安今将一月求治无门诚恐弱女前生之孽果纒身今世当报对结证伏虑枉鬼等久沉阴界未覩阳光索祭享于人寰求超援于教典言念若此均未可知幸太上开祈禳之典玄仪列超度之科爰乃谨肃凡情皈依圣鉴分𡨚解结保弱女之微躯化帛唪经度枉魂于净土仰沭天恩默垂妙荫卜吉至㪚等因伏愿遥应凡情俯垂圣鉴人鬼分途𡨚仇和释幽魂承鍊从善果以生神民女获安致香闺而叶庆若再肆情固执更望驱逐施行合宅啣X恩举家戴德谨疏悔罪酧愿解结疏爲酧盟谢愿增福介祥事据大淸国四川奉道投词消弭厄戾分豁咒𡨚保病迎祥右洎合家上干元造切以咒诅诬盟悉隷神司而紏覈悲思恚恨因在天律以森严凡犯科条岂逃案牍今展下情冐闻上听但切爲上叨中天北斗星君第位主照光下伏自今𡻕以来身抱病疾用药饵以弗灵屡有沉危在拯疗而之计切思先年爲X分析家产互有争兢每见䦧墻之势固伤手足之情如不平者则唿天呌地而刚愎者则诅佛盟神其诸誓语虽出自一时未遑悔解恐隷神曹则记乎笔下乘隙相纒今念之病势淹延惧前人之余孽报对谨遵玉枢明训恭凭檀炽淸音分消𡨚累豁免牵瑕寅具修建太上分𡨚解结钩销咒愿法事一供上奉圣眞下保淸平今则酧愿行事放生疏大淸国四川奉X道投词赎物放生迎祥下是日上叩洪造意者言念世间至重者生命天下最惨者杀伤故上帝广好生之德而古圣行及物之仁成汤解网恩及鸣禽子产临池德施锦鲤斯皆惠惜虫鱼恩周物命爰兴放生之念敬举救物之心使残躯得命难地全生于是赎买几寅具香烛信仪恭诣江滨关白沿江水府诸司三界神祗纵放淸流任其生养等情今兹临江放生之际谨录文疏申闻者右疏具申本境河伯龙王水司眞宰伏乞X洪慈俯赐昭允伏愿泽沛长河恩施大地俾所放禽鱼搏风上羊角逍遥云汉以翱翔随水到龙门洋圉渊泉而涵泳福庇飞潜恩流庶类不尽凡情统祈圣鉴谨疏居山常打鸟鎗懴悔解结言念幸生逢盛世获处深山持火鎗而涉猎害及禽虫烮山泽以焚林残偪物命遇虎豹则药矢以图谋逢獐狐则㖅狗而驱逐至于震惊山神违犯造物斯皆年幼无知过由误作而今愧悔良多特行X谢免谨遵玉枢之典宜行解结之仪愿生生世世𡨚对消除卽行行止止坷坎悉平俾死伤物命早生化于福堂巢穴生灵得安居于峻岭丐沭天慈克符民志禳星谢土同疏气禀四时坤德配天而立极星辉五斗神光映地以何穷凡属范围之下咸䝉覆载之中但托形宇内寄迹寰中暑往寒来开垦不无伤残于队一火永斋心奉X圣诚恪又恐变更于终途无疆衍庆因克报酬有恶积累默祈怜念敬申奠谢之诚䖍举懴禳之志寅具信仪卜吉建醮焚楮土皇宫中炳烛星主光下奠安宅舍顺正星躔伏愿载物怜物统五方归位以流恩洗心格心同七政怀仁而加爱则饮和食德永戴广厚之仁释罪弭灾长沭生成之化靑年孀妇母子祈禳切孽网多愆无偕同人而白发命途衰薄仅育一子于靑年旣悲母子孤孀又恐宗祧殄絶是以深望弱男无灾无害而绵百代之祀更祈体有福有夀可聚一室之欢不意彼之X星辰欠利屡染沉灾民之运限乖讹生病患母子㷀㷀实爲狠狈庭帏碌碌甚属凄凉非祈祷于星垣胡能履吉敬哀投于斗府冀获招祥寅具重刋道藏辑要增补併俪心香妙语卷之四终X