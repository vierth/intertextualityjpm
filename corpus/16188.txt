吴鞠通医案清吴鞠通序医案之作于明人四库全书医家类着录薛己陈桷两家医案世鲜传本惟明名医类案国朝魏之续名医类案干隆间长塘鲍氏刊行之同治间有重刻本江氏征引古今方论附以评语颇多辨证魏氏采摭尤繁富而不能免芜杂之累若喻嘉言寓意草自述其所治验而不以医案名叶天士临证指南盛行吴越间市医浅学奉若科律然中多门弟子伪托不皆出于天士故纯驳互见胶柱鼓瑟贻误后来识者病焉淮阴吴鞠通氏以医名大江南北所着温病条辨上为吴又可之诤臣下导王孟英之先路亦既家有其书矣金君月笙覃向导兰之秘博观医家书得鞠通氏医案手稿分类编次厘为五卷金君谨斋为排印行之而督余序其端余于医学无所得顾少而善病颇事涉猎因受而卒业为窃叹是书也可以为医门之阶梯矣其辨微也分肌擘理若屠牛坦一朝解十二牛而芒刃不顿其纠缪也若老吏谳狱虽情伪万变执吾法以绳之而无所于挠至若疗章氏颠狂之疾而先激其羞恶之良心几几于穷理尽性之学治陈某肿胀之疾与陈颂帚论药齐轻重以决其效不效折座客之气而卒以服颂帚之心于戏可不谓神矣乎昔杭先生大宗序名医类案括以三言曰审脉曰辨药曰慎思其论绝伟余于是书则但取鞠通氏之自道曰认证无差一言尽之矣认证无差非多读古书善察时变者不能今世言医者十九下工耳不读古书不察时变苟焉以医为市其戕贼于芒昧中者不知其凡几矣夫守一家之言讵遂足为高手医然得是书而深究其处方用意之所在触类以充其识隅反以神其悟由是上通五运六气三部九候之旨不愆于汤齐先后缓急之序毋以学医人费蒙世询病驯至于诊潜消民无夭札则金君传布是书之举不诚为仁人之用心矣乎岁在柔兆执徐涂月吴庆坻序卷一风温初六日风温脉浮数邪在上焦胸痞微痛秽浊上干清阳医者误认为痰饮阴邪之干清阳而用薤白汤又有误认伤寒少阳经之胁痛而以小柴胡治之者逆理已甚无怪乎谵语烦躁而胸痞仍不解也议辛凉治温以退热芳香逐秽独以止痛连翘知母藿香梗银花苦桔梗牛蒡子人中黄薄荷石膏广郁金牛黄清心丸一丸日三服初七日风温误汗昨用芳香逐秽虽见小效究未能解今日脉沉数乃上行极而下也渴甚议气血两燔之玉女煎法合银翘散加黄连夜间如有谵语仍服牛黄丸生石膏连翘知母生甘草丹皮真川连银花细生地连心麦冬煮取三碗分三次服初八日大势已解余焰尚存今日脉浮邪气还表连翘麦冬银花白芍丹皮炒知母黄芩炭细生地生甘草今晚一帖明早一帖初九日脉沉数有力邪气入里舌老黄微黑可下之然非正阳明实证大满大痞可比用增液足矣元参麦冬细生地煮成三碗分三次服完如大便不快再作服快利停服初十日昨服增液黑粪已下舌中黑边黄口渴面赤脉浮下行极而上也自觉饥甚阳明热也仍用玉女煎加知母善攻病者随其所在而逐之生石膏细生地生甘草生知母麦冬白粳米断不可食粥食粥则患不可言十一日邪少虚多用复脉法二甲复脉汤姚三十二岁三月初二日风温误认伤寒发表致令神呆谵语阳有汗阴无汗大便稀水不爽现下脉浮下行极而上也先渴今不渴者邪归血分也连翘银花元参竹叶心丹皮犀角桑叶甘草麦冬牛黄清心丸三次服六丸初三日昨用清膻中法今日神识稍清但小便短脉无阴大便稀水议甘苦合化阴气法其牛黄丸仍服大生地真川连生牡蛎黄芩丹皮犀角麦冬人中黄水八碗煮取三碗分三次服明早再一帖初四日即于前方内去犀角加生鳖甲白芍初五日大热已减余焰尚存小便仍不快用甘苦合化阴气法细生地炒黄柏丹皮炒知母连心麦冬生甘草生白芍生牡蛎生鳖甲黄芩今晚一帖明日二帖初七日温病已解邪少虚多用复脉法真大生地炒白芍连心麦冬炙甘草麻仁生牡蛎知母黄柏生阿胶三帖三日十一日热淫所遏其阴必伤议于前方内去黄柏知母加鳖甲沙参以杜病后起燥之路即于前方内去知母黄柏加生鳖甲沙参汤甲子年四月十三日风温自汗连翘银花甘草苦桔梗杏仁牛蒡子薄荷豆豉芦根今晚二帖明早一帖午前服完十四日即于前方内加连心麦冬细生地王十岁风温发疹初起肢厥脉不甚数势非浅鲜连翘薄荷甘草牛蒡子桑叶荆芥穗藿梗郁金桔梗元参芦根汤煎共为细末六钱一包一时许服一包明日再服李六十岁三焦浊气不宣自觉格拒用通利三焦法仍以上焦为主藿梗广皮炭郁金桔梗黄芩炭杏仁连翘服三帖病痊陈氏七十岁风温咳嗽粘痰脉弦数曾吐血丝血沫此风温而误以治风寒之辛温法治之也当用辛凉甘润桑叶生甘草白扁豆皮沙参杏仁桔梗茶菊麦冬梨皮以上三人温病日久不解六脉全无目闭不言四肢不动宛如死去有一日一夜者有二日者有三日者有手足不温亦不甚凉者有凉如冰者有微温者诚如吴又可所云体厥脉厥之证佥用紫雪丹续续灌醒继以复脉汤收功赵二十六岁乙酉年四月初四日六脉浮弦而数弦则为风浮为在表数则为热证现喉痛卯酉终气本有温病之明文虽头痛身痛恶寒甚不得误用辛温宜辛凉芳香清上盖上焦主表表即上焦也桔梗豆豉银花人中黄牛蒡子连翘荆芥穗郁金芦根薄荷煮三饭碗先服一碗即饮百沸汤一碗覆被令微汗佳得汗后第二三碗不必饮汤服一帖而表解又服一帖而身热尽退初六日身热虽退喉痛未止与代赈普济散日三四服三日后痊愈赵四十二岁丙戌年正月初九日脉浮风温咽痛项强颈微肿舌伸不长宜开提肺气为主桔梗连翘僵蚕人中黄银花牛蒡子荆芥薄荷张六十七岁甲申年正月十六日本有肝郁又受不正之时令浊气故舌黑苔口苦胸痛头痛脉不甚数不渴者年老体虚不能及时传化邪气也法宜辛凉芳香连翘桔梗豆豉荆芥薄荷生甘草郁金元参银花藿梗共为粗末芦根汤煎十七日老年肝郁挟温昨用辛凉芳香今日舌苔少化身有微汗右脉始大邪气甫出但六脉沉取极弱下虚阴不足也议辛凉药中加护阴法桔梗麦冬元参甘草豆豉细生地连翘银花芦根今日一帖明日一帖每帖煮二杯十八日老年阴亏邪退十分之七即与填阴耳聋脉芤可知其阴之所存无几与复脉法炙草白芍阿胶麦冬麻仁大生地十九日较昨日热退大半但脉仍大即于前方内加鳖甲六钱以搜余邪二十日脉静便溏再于前方内加牡蛎八钱收阴甘草三钱守中风温者震方司令而化温也温邪化热先伤乎肺继而变证甚繁总之手三阴见症为多治法宜辛凉不宜辛温宜甘润不宜苦降盖辛温烁肺苦降伤胃今观先生之治则有辛凉解肌甘寒退热芳香利窍甘苦化阴时时轻扬存阴退热诸法种种有条方全法备则先生不亦神圣工巧之手乎卷一温疫章七十岁温热发斑咽痛生石膏人中黄苦桔梗知母射干芥穗元钱苇根白茅根煎汤煮成四碗日三服夜一服温斑三日犹然骨痛胸痛咽痛肢厥未张之秽热尚多清窍皆见火疮目不欲开脉弦数而不洪口干燥而不渴邪毒深居血分虽有药可治恐高年有限之阴精不足当此燎原之势又恐不能担延十数日之久刻下趁其尚在上焦频频进药速速清阳再以芳香透络逐秽俾邪不入中下焦可以望愈约二时间服紫雪丹二分宣泄血络之秽毒连翘银花犀角薄荷牛蒡子丹皮人中黄桔梗白茅根元参郁金藿香梗炒黄芩芥穗马勃苇根射干周十二时八帖照前方加金汁五匙仍周十二时服八帖照前方加犀角三分黄连三分炒枯仍周十二时八帖邪有渐化之机但心火炽盛阴精枯而被烁当两济之犀角银花生白芍细生地连翘麦冬黄连丹皮生甘草白茅根鲜荷叶煮成四碗分四次服仍用前药一帖先煮半帖约八分二杯除先服昨日余药一碗外晚间服此二碗余药明早煮成缓缓服之如前日法邪去八九收阴中兼清肺胃血分之热而护津液生白芍大生地沙参炙草柏子霜火麻仁麦冬白茅根八分三杯三次服里热甚胸闷骨痛必须补阴而不宜呆腻生白芍沙苑子细生地沙参麦冬柏子霜冰糖广皮炭王三十八岁五月初十日温热系手太阴病何得妄用足六经表药九帖之多即以伤寒论自开辟以来亦未有如是之发表者且柴胡为少阳提线经谓少阳为枢最能开转三阳者今数数用之升提太过不至于上厥下竭不止汗为心液屡发不已既伤心用之阳又伤心体之阴其势必神明内乱不至于谵语颠狂不止也今且救药逆治病亦在其中温病大例四损重逆难治何谓四损一曰老年真阳已衰下虚阴竭一曰婴儿稚阴稚阳未充一曰产妇大行血后血舍空虚邪易乘虚而入一曰病久阴阳两伤何谓重逆玉函经谓一逆尚引日再逆促命期今犯逆药至九帖之多岂止重逆哉连翘银花薄荷麦冬丹皮桑叶元参细生地羚羊角辛凉芳香甘寒法辛凉解肌分发越太过之阳甘寒定骚扰复丧失之阴芳香护膻中定神明之内乱十一日过服辛温汗出不止神明内乱谵语多笑心气受伤邪气乘之法当治以芳香紫雪丹每服一钱其汤药仍服前方日二帖十二日灵枢温热论曰狂言失志者死况加以肢厥冷过肘膝脉厥六部全无皆大用表药误伤心阳致厥阴包络受伤之深如是现下危急之秋只有香开内窍使锢蔽之邪一齐涌出方妙且喜舌苔之板者已化微有渴意若得大渴邪气还表脉出身热方是转机即于前方内加犀角三钱如谵语甚约二时辰再服紫雪丹一钱十三日肢厥脉厥俱有渐回之象仍服前方二帖晚间再服紫雪丹一钱牛黄丸一粒明早有谵语仍服紫雪丹一钱不然不必服十四日厥虽回而哕目白睛面色犹赤连翘元参丹皮银花麦冬犀角细生地石膏羚羊角今晚一帖明早一帖十五日即于前方内加柿蒂黄芩郁金日二帖十六日诸症悉减但舌起新苔当防其复连翘元参丹皮银花麦冬犀角黄芩郁金牛蒡子柿蒂细生地今晚一帖明早一帖谢五月初三日酒客脉象模煳苔如积粉胸中郁闷病势十分深重再舌苔刮白大便昼夜十数下不惟温热且兼浊湿岂伤寒六经药可治连翘滑石郁金银花藿香生苡仁杏仁黄连豆豉薄荷今晚一帖明早一帖初四日温病始终以护津液为主不比伤寒以通阳气为主连翘黄芩桑叶甘草麦冬银花薄荷豆豉黄连滑石今晚一帖明早一帖初五日旧苔已退新苔又出邪之所藏者尚多脉象之模煳者较前稍觉光明连翘麦冬通草银花薄荷天花粉桑叶滑石黄芩杏仁藿香叶黄连鲜芦根初六日脉洪舌滑而中心灰黑余皆刮白湿中秽浊须重用芳香连翘荷叶边豆豉银花通草郁金薄荷滑石藿香黄芩芦根黄连今晚一帖明早一帖初七日温病已有凉汗但脉尚数而协热下利不止议白头翁汤法白头翁生白芍秦皮黄芩黄连初八日热邪虽退而脉仍未静尚有余热未清大泄十余日大汗一昼夜津液丧亡已多不可强责小便再胃之上脘痛有责之阳衰者有责之痰饮者有责之液伤者兹当热邪大伤津液之后脉尚未静犹然自觉痰粘断不得作阳衰论且阳衰胸痹之痛不必咽津而后痛也与甘苦合化阴气法既可以保胃汁又可以蓄水之上源得天水循环水天一气自然畅流麦冬炙草大生地火麻仁生牡蛎黄连炒黄芩沙参象贝母煮三碗三次服渣煮一碗明早服初九日即于前方内加丹皮赤芍初十日肺脉独大仍渴思凉连翘知母银花桑叶黄芩杏仁生甘草石膏今晚一帖明早一帖十一日左关独大仍喜凉物余热未清小便赤用苦甘法黄连知母黄芩生草丹皮细生地桑叶赤芍木通麦冬今晚一帖明早一帖长氏二十二岁温热发疹系木火有余之证焉有可用足三阳经之羌防柴葛诛伐无过之理举世不知其如人命何议辛凉达表非直攻表也芳香透络非香燥也初四日连翘银花薄荷桔梗元参生草牛蒡子黄芩桑叶为粗末分六包一时许服一包芦根汤煎初五日温毒脉象模煳舌黄喉痹胸闷渴甚议时时轻扬勿令邪聚方妙连翘银花薄荷元参射干人中黄黄连牛蒡子黄芩桔梗生石膏郁金杏仁马勃共为粗末分十二包约一时服一包芦根汤煎初六日舌苔老黄舌肉甚绛脉沉壮热夜间谵语烦躁面赤口干唇燥喜凉饮议急下以存津液法用大承气减枳朴辛药加增液润法生大黄元明粉浓朴枳实元参麦冬细生地煮三杯先服一杯得快便止后服不便或不快进第二杯约三时不便进第三杯初七日其势已杀其焰未平下后护阴为主用甘苦化阴细生地黄芩元参生草丹皮麦冬黄连煮三杯分三次服渣煮一杯明早服初八日脉浮邪气还表下行极而上也即于前方内加连翘银花去黄连初九日脉仍数余焰未息口仍微渴少用玉女煎法两解气血伏热细生地生甘草麦冬连翘元参银花生石膏知母各等分服法如前初十日脉沉微数自觉心中躁腹中不爽舌上老黄苔二日不大便议小承气汤微和之生大黄浓朴枳实水五杯煮二杯先服一杯得利止后服不快再服赵七十岁五月十二日温病之例四损重逆为难治今年老久病之后已居四损之二况初起见厥病入已深再温病不畏其大渴引饮思凉最畏其不渴盖渴乃气分之病不渴则归血分此皆年老藩篱已撤邪气直入下焦之故勉议清血分之热加以领邪外出法丹皮细生地连翘郁金桔梗羚羊角甘草桑叶银花麦冬茶菊花薄荷日三帖渣不再煎十三日今日厥轻但老年下虚邪居血分不肯外出可畏用辛凉合芳香法连翘牛蒡子藿香元参豆豉薄荷银花十四日六脉沉数而实四日不大便汗不得除舌苔微黄老年下虚不可轻下然热病之热退每在里气既通以后议增液汤作增水行舟之计元参细生地栀子炭丹皮麦冬牛蒡子水八碗煮三碗三次服均于今晚服尽明早再将渣煮一碗服十五日仍未大便酌加去积聚之润药即于前方内加元参细生地十六日脉已滑渴稍加汗甚多邪有欲出之势但仍未大便犹不能外增液法少入玉女煎可也既可润肠又可保护老年有限津液不比壮年可放心攻劫也元参知母细生地麦冬生甘草生石膏银花连翘十七日渴更甚加以保肺为急即于前方内加黄芩生石膏知母十八日大便已见舌苔未净脉尚带数不甚渴仍清血分为主复领邪法麦冬生甘草细生地元参丹皮银花连翘黄芩煮三碗三次服苗十七岁初一日温热本木火有余之病无奈世人不识四时乃以治冬日之羌防柴葛治之城为要麦冬生石膏元参心犀角莲子心竹叶心细生地黄连连翘丹皮勾藤勾再按痉厥神昏故以清宫为主血分太热脉极数故以地黄汤犀角为佐邪气在血分虽多一辙其势不得不用复方也煮成三碗分三次服明日渣再煮半碗服初二日诸证俱减而未尽除脉之至数亦减但老年下虚咳声不满喉咙可畏之至议搜邪之中寓补阴和阳之用麦冬丹皮黄芩黄连连翘生石膏细生地大生地犀角初三日脉证虽减犹在险途大生地黄连犀角黄芩细生地麦冬丹皮连翘焦白芍熟石膏初四日神识略清脉洪数有力周身尽赤若斑大便大频用玉女煎加苦以坚阴今晚明早如神识不甚清爽再服紫雪丹三五钱大生地黄连黄芩知母犀角细生地丹皮麦冬生石膏炒京米头煎煮三杯二煎煮二杯今日服三次明早服二次各一杯初五日即于前方内加元参去京米此证服紫雪丹共一两八钱牛黄丸五粒神识清大便通舌苔退脉静身凉后二甲复脉汤十八帖普四十四岁五月二十九日温热月余不解初用横补中焦致邪无出路继用暑湿门中刚证非浅鲜议甘寒苦寒合化阴气令小便自通若强责小便不畏泉源告竭乎生石膏元参细生地知母连翘丹皮麦冬银花生甘草炒黄芩黄连煮成三碗今日分三次服完明早再煮一碗服三十日昨用玉女煎银翘散合法再加苦寒为甘苦合化阴气又为苦辛润法今日已见行舟复入阴搜邪法麦冬丹皮生甘草黄芩炭大生地北沙参生鳖甲生牡蛎柏子霜黄连史三十八岁温病汗后法当脉静身凉今脉虽为汗衰究有五至且不能弱况对医者说病刺刺不休岂一二日内欲虚脱者而能若是乎此证人佥畏其虚我独畏其实也现下大便溏泄频频势若可畏然不可与收摄肾胃两关盖伏邪藏深为日已久兹方有出路而可骤行纳缩乎但柔滑之品须暂行停止议热淫于内治以甘苦佐以咸寒法妙在即寓坚阴收纳于其中生牡蛎炙甘草生鳖甲黄柏炭黄芩炭周六十三岁六月初八日温热最忌足三阳药且柴胡直升少阳不至于下竭上厥不止且即系伤寒从无用柴胡十数日之多现下呕而便血灵枢所谓不治之症勉议犀角地黄汤加黄连苦甘合化法大生地犀角黄连生白芍丹皮麦冬黄芩分作二次服以不呕不便血小便不赤为度十一日诸症稍减但为日已久以重护津液为主复苦甘合化阴气法大生地黄芩生白芍黄连麦冬元参丹皮广郁金梁六十二岁丙辰年六月二十三日脉数急身热头痛思凉饮暑伤手太阴切忌误认伤寒而用羌防柴葛连翘桑叶甘草银花石膏苦桔梗薄荷豆豉知母二十四日即于前方内加藿梗广郁金杏仁泥荷叶边二十五日六脉洪大而数渴思凉饮纯阳之症气血两燔用玉女煎石膏细生地知母元参麦冬生甘草煮三杯分三次服梁二十二岁壬申年六月初四日温热自汗脉浮舌满白最忌足三阳表药发汗用辛凉法苦桔梗杏仁甘草薄荷银花藿香连翘郁金牛蒡子初六日温病脉浮自汗喘喝舌苔白浓思凉饮用辛凉重剂生石膏桑叶知母牛蒡子连翘元参银花人中黄共为粗末分八包一时许服一包初七日疫后肢痹杏仁泥连翘石膏银花防己生甘草广郁金十一日肢痹桂枝生薏仁生石膏防己杏仁泥片子姜黄海桐皮温热复作身热身痛舌苔重浊忌羌防柴葛议辛凉合芳香法荆芥穗元参藿香叶薄荷豆豉连翘苦桔梗银花甘草牛蒡子郁金共为细末分八包一时许服一包芦根汤煎大渴思凉饮大汗如注脉数急非辛凉重剂不足以解之生石膏知母麦冬生甘草细生地连翘银花桑叶煮成三碗分三次服用辛凉重剂大热已解脉小数以养阴清解余邪立法麦冬丹皮细生地知母生甘草元参煮法如前甘五岁壬申年六月十八日温热七日不退渴思凉饮脉仍洪浮而长急宜辛凉退热加入芳香化浊最忌羌防柴葛发表腹痛者秽浊也勿认作寒用温药连翘牛蒡子银花石膏广郁金藿香叶苦桔梗豆豉知母人中黄黄芩丹皮共为粗末分六包约一时许服一包芦根汤煎去渣服十九日热稍减脉势亦减过半气分尚未解透血分亦有邪耳今用玉女煎加芳香法麦冬知母细生地郁金丹皮豆豉生甘草元参生石膏煮成三茶杯渣再煎一茶杯每服一杯分四次服二十日幼童温病热退七八以存阴退热为第一要着麦冬生甘草细生地知母元参丹皮头煎两茶杯二煎一茶杯三次服二十一日热渐退手心热特甚阴伤之象用存阴法大生地焦白芍细生地麻仁丹皮炙草沙参麦冬二十三日幼童热病退后一以存阴为主最忌与枳朴开胃黄芩清余热医者诚能识此培养小儿不少矣焦白芍炒玉竹炙草麦冬元参沙参大生地丹皮陈氏甲子年四月初三日温病误汗七次以致心阳受伤邪入心包神昏不语膈上之邪仍然不解非芳香化浊能入心包者不足以救之牛黄丸三丸约一时服一丸服后如神仍不清不语再服二三丸前方用芳香开膻中是治邪法恐老年阴气告竭自汗而脱再用复脉法护阴是固正法二更后服炙甘草生地丹皮白芍生鳖甲麦冬阿胶麻仁元参初四日老年温病日久误用风药过多汗出伤津以致大便坚结不下口干舌黄系阳明症当下之但气血久虚恐不任承气议增液汤一面增液而补正一面去积聚以驱邪增水行舟计也元参次生地麦冬水八碗煮取三碗分三次服不便再服便后服前方一帖初五日脉仍有力舌黄黑仍有宿粪未净再服增液一帖元参细生地麦冬煮成三碗分三次服初六日大便后仍用二甲复脉法以复其丧失之真阴炙甘草大生地炒白芍阿胶麻仁麦冬沙参牡蛎鳖甲浓煎三碗零星缓服于温病误表面赤神昏谵语肢掣肉先用牛黄丸清包络之邪牛黄丸汤药用麦冬生地等味十三日今日脉浮鼻息太粗粗甚则为喘矣温病大忌喘促恐化源绝也再手指与臂时时掣动螈之象也勉与玉女煎法细生地大生地生石膏元参知母生甘草麦冬丹皮煮成三碗分三次服渣再煎一碗服十四日前方沃法也今日仍用加石膏犀角以清包络而护肾水十五日脉浮为邪气还表渴甚加石膏连翘银花生石膏犀角麦冬知母甘草细生地今日一帖明日渴甚服二帖渴止服一帖不热不渴或去石膏十七日温病误治日久上焦之热未净下焦之液已亏用清上实下法细生地大生地麦冬生鳖甲知母石膏甘草牡蛎丹皮生白芍明日热全退不渴去石膏即不退全不渴思凉饮亦去假使病如今日方亦如今日头煎二碗二煎一碗十九日照前方再服一帖二十日渴止脉静身凉用复脉法杨甲子年四月初四日温病自汗脉浮芤神气昏时有谵语可先服牛黄丸二丸继以人参白虎汤生石膏洋参知母京米炙甘草神清止牛黄丸热退止石膏不然俱再作服初五日于前方内加洋参共成八钱初六日大用白虎脉为敛戢热未全退咳而腹痛议甘苦合化阴气法麦冬生甘草沙参杏仁粉连翘细生地黄芩银花知母黄连今日晚服一帖明早一帖每帖煮二碗初七日今日脉少敛但手心热甚于手背温热未净而津液已亏用存阴退热法兼润肺燥沙参桑叶麦冬柏子霜细生地丹皮知母生甘草元参煮四碗分四次服初十日脉复大而芤生石膏知母甘草京米洋参麦冬细生地五杯水煮两杯分二次服渣如上法十一日脉势火敛但手心热甚应治里议热淫于内治以甘苦佐以咸寒炒知母甘草细生地生鳖甲麦冬生牡蛎黄芩炭头煎三杯二煎一杯分四次服十二日脉复浮大而芤前方去二甲黄芩加石膏洋参十三日脉少敛热未净左脉仍空大用存阴退热法细生地丹皮元参白芍麦冬桑叶知母煎四碗日三服夜一服十四日邪少虚多且左大为下焦血分非右大可比议复脉法复胃中之阴渐有驱邪之势炙甘草阿胶麦冬麻仁生白芍大生地生鳖甲生牡蛎知母头煎水八碗煎成三碗二煎一碗日三服夜一服十八日服前方五月初五日温病愈后十五日未服真元复中暑温卒厥俗名暑风治在厥阴足少阳桑叶杏仁泥羚羊角菊花银花连翘钩藤生甘草荷叶边日三帖岳七十八岁二月十八日右脉大于左滑而且数舌苔老黄渴欲凉饮诊尺篇所谓尺肤热为温病者是也法宜辛凉解肌合芳香化浊切忌辛温发表甘热温里连翘银花藿香叶薄荷元参牛蒡子郁金杏仁泥豆豉芦根水三杯煮一杯日三服十九日其人素有痰饮又以客气加临身热苔黄脉数思凉为温病昨用辛凉芳香今日大便后病势仍未除仍须辛凉解散金匮所谓先治新病旧病当后治也但当回护痰饮耳生石膏杏仁粉连翘芦根郁金牛蒡子薄荷藿梗生甘草今晚明早共三帖二十日病势虽较前稍减脉体亦小黄苔亦彻但寒从左升热从入分寒少热多颇似温疟议白虎桂枝法加青蒿等使陷下之邪一齐涌出庶不致缠绵日久坐耗真元也石膏知母甘草桂枝京米青蒿二十一日痰饮是本病温热是客气客气易退本病难除现下客气已减六七胁下常痛引痛系痰饮为患大温大凉皆在难施之际仍议以辛而微凉者清不尽之邪复以芳香降气开痰止痛如下半日渴思凉饮仍如石膏三钱降香末苏子霜制香附连翘杏仁泥银花旋复花郁金二十二日脉静身凉舌苔悉退温热已尽惟余痰饮胁痛一以宣通悬饮为法生香附降香末广皮旋复花小茴香半夏苏子霜郁金杏仁泥甘澜水五杯煮取二杯分二次服明早一帖二十三日今日大便后面微赤脉微大舌微苔胸中热思凉饮又有余邪上泛之故议芳香之中仍稍加辛凉旋复花杏仁泥连翘降香末小枳实银花生香附郁金芦根二十四日犹有余热舌苔未化仍用前法但小便不禁去枳实二十五日脉静身凉惟头微热余邪已去八九一以宣肺透饮为主须能入胁者宜之杏仁泥郁金茯苓旋复花藿梗降香末生香附甘澜水五杯煮成两杯分二次服三月初四日食复脉弦细而滑胁痛胀舌苔重浊不思食其人本有痰饮与两和肝胃法旋复花青皮郁金制香附广皮炭红曲降香末半夏神曲炭脉虽安静苔尚未化未可恣意饮食胁下刺痛开胃兼与和络半夏新绛乌药广皮旋复花归须青皮降香末郁金生香附延胡索小枳实章丙寅年二月十一日头痛身热脉芤数口渴自汗喉痛舌苔重浊而尖赤甚温病也势甚重法宜辛凉最忌发汗连翘银花麦冬桔梗桑叶细生地甘草薄荷射干元参牛蒡子今晚一帖明早一帖十二日温热咽痛之极阴本亏也桔梗人中黄马勃牛蒡子元参连翘射干黄连黄芩银花薄荷荆芥穗细生地共为粗末分八包一时服一包芦根汤煎去渣服十三日大便通咽痛减脉渐静不可躁桔梗麦冬黄芩银花元参连翘射干人中黄丹皮芦根黄连细生地白茅根牛蒡子煮两碗分二次今晚明早各半帖十四日脉静痛止大半小便未畅余焰尚存仍不可食谷细生地连翘射干丹皮银花人中黄元参牡蛎桔梗黄芩麦冬黄连二帖共煎四碗分四次服明日午前服完计今日两碗明日两碗如服完后喉仍微痛小便不畅明晓再服一帖如喉痛已止小便亦畅可少啜粥汤静俟十六日换方服药十六日脉静身凉用一甲复脉汤炙甘草大生地阿胶麦冬白芍麻仁牡蛎赵初六日热病脉七至烦躁无宁晷谵语神昏汗出辄复热脉不为汗衰内经所邪获效亦不少但黄帝岐伯所云之死症谁敢谓必生勉与玉女煎法生石膏次生地知母麦冬甘草京米煮五杯分五次服外服紫雪丹初七日温热未清又加温毒喉肿舌肿唇肿项强面色反青伏毒不发与痘科之闷痘相似可与代赈普济散一时许服一包鲜荷叶边汤煎其紫雪丹照旧服不可断有好牛黄清心丸亦可初八日热病螈痉厥神昏脉洪大而芤与育阴潜阳咸以止厥法但喉舌之肿未能一时消尽可与代赈普济散间服其紫雪丹仍用细生地麦冬生白芍勾藤勾丹皮生鳖甲生牡蛎犀角黄芩煮三杯分三次服初十日左脉洪而有力右脉甚软是温邪日久陷入下焦血分无疑古谓三时热病深入下焦血分者每借芳香以为搜逐之用仍用紫雪丹五分一次约三次热退神清能言即止次生地丹皮生鳖甲生白芍麦冬生龟板生牡蛎生甘草生阿胶十一日汗已得而脉未静宿粪已解而肿未消神未清其代赈普济散仍服一二次紫雪丹仍服三五分其汤药与重收阴气生白芍细生地生甘草麦冬黄芩生牡蛎煮三杯分三次服渣再煎一杯明日服十二日汗出脉静身凉之后甫过七八日忽又身热脉洪数有力便涩口渴思凉乃余邪续出以当日受邪之时非一次也并非食后劳复之比但久病不宜反复恐气血不支也与玉女煎法紫雪丹一次身热神昏螈则服否则止生石膏生甘草知母细生地麦冬黄芩京米十三日减石膏十四日今日脉浮大下行极而上也生石膏有热则加知母次生地生鳖甲生甘草龟板麦冬生牡蛎京米头煎三杯今夜服二煎两杯明早服若能睡熟但令稳睡不可唿之服药十五日今日右脉已小左脉仍壮邪气又归下焦血分先用紫雪丹以搜之继之培阴清热热淫于内治以咸寒佐以苦甘法知母生甘草生牡蛎次生地丹皮生鳖甲黄柏麦冬生龟板生白芍煮五杯今晚服三杯明早两杯十六日今日右脉复浮而大犹思凉饮暂与玉女煎法其芳香搜逐邪浊之法仍不能止生石膏知母生甘草次生地麦冬生鳖甲京米煮四杯分四次服十七日今日右脉稍沉而小左脉仍洪大而浮余邪续出神识反昏微螈肢微厥非吉兆也舌上津液已回大便甚通自始至终总无下法只有护阴一面搜逐深入之伏邪大生地生鳖甲生甘草丹皮勾藤勾生白芍生牡蛎麦冬阿胶生龟板煮五杯分五次服十八日神清改方十九日温毒日久诸症渐减惟脉未静应照邪少虚多例其不尽之邪付之紫雪可也生白芍钩藤生鳖甲大生地麦冬生龟板炙甘草羚羊角生牡蛎丹皮阿胶煮四杯分四次服二十日病虽渐次就退伏热犹未清楚暂与少加清热之品生白芍钩藤次生地生甘草羚羊角丹皮麦冬生牡蛎黄芩生鳖甲煮三杯分三次服二十一日犹有螈仍从少阳中求之再用紫雪丹分二次服刘六十岁癸丑年七月初九日温病误表津液消亡本系酒客热由小肠下注溺血每至半盆已三四日矣又亡津液面大赤舌苔老黄而中黑唇黑裂大便七日不下势如燎原与急下以存津液法大承气减枳朴分量加丹皮犀角初十日昨日下后舌上津液已回溺血顿止与清血分之热焦白芍犀角麦冬丹皮银花细生地生甘草天冬十一日照前方十二日前方加麻仁十三日前方四帖十七日邪去七八已能进粥阴虚甚于余邪复脉汤去参桂姜枣二帖十九日照前方加生牡蛎生鳖甲二帖二十一日照前方又加生龟板服二十一帖八月初十日照前方又加海参鲍鱼片服二十帖史氏二十七岁癸丑年七月初一日温热误汗于前又误用龙胆芦荟等极苦化燥于后致七月胎动不安舌苔正黄烂去半边目睛突出眼眶之外如蚕豆大与玉女煎加犀角以气血两燔脉浮洪数极故也生石膏知母炙甘草犀角京米细生地麦冬初二日烦躁稍静胎不动余如故照前方再服三帖初五日大便不通小便数滴而已溺管痛舌苔黑唇黑裂非下不可虽有胎经云有故无殒故无殒也生大黄元明粉川朴枳实煮两杯分二次服得快便即止初六日下后脉静身凉目睛渐收与甘寒柔润初十日复脉汤去刚药十四日复脉加三甲二十日服专翕大生膏十二斤至产后弥月方止赵五十五岁癸丑年六月二十六日体瘦无子过服桂附津液枯燥于二十二日得温热自服补中益气汤三帖致邪无出路服辛凉轻剂二帖竹叶石膏汤三帖至七月初二日烦躁不寐并不卧床赤身满地混抓谵语干热无汗舌黄与调胃承气汤加元参一小剂得大便少许随出赤红疹数十枚少安半日其症如前与沃阴之甘凉法二三日大躁大狂又与调胃承气汤一小帖又出疹数十枚又少安热总不退脉总不静如是者前后共下十三次出疹十三次而后脉静身凉服复脉汤七帖后作专翕大生膏半料计十二斤半年后始撤消此证原案已失举其大略以备一格王三十八岁温病狂热大渴引饮周十二时饮凉水担余癫狂谵语大汗不止每日用白虎汤合犀角地黄汤石膏用半斤日服二帖外用紫雪一两有余间服牛黄清心丸五六丸如是者七八日热始渐退药渐减后以复脉汤收功温疫者厉气流行而兼秽浊户户皆然如役所使也是证也悉从口鼻而入先病手太阴而后延布三焦治法一以护阴清热逐秽为主然法者规矩也规矩不能使人巧巧用在人也今于其证中之有证者先生则法中之有法病见极重之证方施至重之方然未尝有一毫护此失彼之弊如案中王赵史刘数姓之非先生胸有定见法施奇绝安望其生耶真乃运用之妙存乎一心岂庸手所能乎至于精微妙旨善读者细玩案中自知其妙予不敢再加妄论也卷二暑温甘二十四岁壬戌六月二十九日暑温邪传心包谵语神昏右脉洪大数实而模煳势甚危险细生地知母银花元参连翘生甘草麦冬竹叶生石膏煮三碗分三次服牛黄丸紫雪丹温邪入心包络神昏痉厥极重之症连翘竹叶银花生石膏细生地甘草知母麦冬今晚一帖明早一帖再服紫雪丹周五十二岁壬戌年七月十四日世人悉以羌防柴葛治四时杂感竟谓天地有冬而无夏不亦冤哉以致暑邪不解深入血分成厥衄血不止夜间烦躁势已胶锢难解焉得速功鲜芦根丹皮荷叶边羚羊角元参杏仁桑叶滑石犀角细生地今晚一帖明早一帖十五日厥与热似乎稍缓据云夜间烦躁亦减是其佳处但脉沉弦细数非痉厥所宜急宜育阴而恋阳复咸以止厥法生地元参麦冬生白芍桑叶羚羊角丹皮犀角生鳖甲日服二帖十六日脉之弦刚者大觉和缓沉者已起是为起色但热病本属伤阴况医者误以伤寒温燥药五六帖之多无怪乎舌燥如草也议启肾液法元参丹皮桑叶犀角天冬麦冬沙参银花生鳖甲日服三帖十七日即于前方内加连翘鲜荷叶边细生地再按暑热之邪深入下焦血分身半以下地气主之热来甚于上焦岂非热邪深入之明征乎必借芳香以为搜邪之用不然恐日久胶固之邪一时难解也则真阴正气日亏一日矣紫雪丹之必不可少也紫雪丹分三次服十八日厥已回面赤舌干黑苔脉洪数有力十余日不大便皆下证也人虽虚然亦可以调胃承气小和之生大黄元明粉生甘草先用一半煎一茶杯缓缓服俟夜间不便再服下半剂便后用此方生白芍大生地麦冬生鳖甲十九日大下宿粪如许舌苔化而干未滋润脉仍洪数微有潮热除存阴无二法生白芍沙参炙甘草麦冬丹皮牡蛎天冬大生地鳖甲日服二帖二十一日小便短而赤甚微咳面微赤尺脉仍见数洪象议甘润益下以治虚热少复苦味以治不尽之实邪且甘苦合化阴气而利小便也按甘苦合化降气利小便法举世不知在温热门中诚为利小便之上等法盖热伤阴液小便无由而生故以甘润益水之源小肠火腑非苦不通为邪热所助故以苦药泻小肠而退邪热甘得苦则不呆腻苦得甘则不刚燥合而成功也炙甘草生鳖甲生白芍元参阿胶麦冬麻仁丹皮沙参黄连二十二日已得效仍服前方二帖二十三日复脉复苦法清下焦血分之阴热炙甘草生鳖甲麦冬生白芍阿胶丹皮麻仁天冬元参日服二帖王三十八岁癸亥六月初三日暑温舌苔满布色微黄脉洪弦而刚甚左反大于右不渴初起即现此等脉症恐下焦精血之热远甚于上焦气分之热也且旧有血溢故手心之热又甚于手背究竟初起且清上焦然不可不免知其所以然连翘豆豉细生地丹皮银花生甘草藿梗元参薄荷牛蒡子白茅根麦冬苦桔梗初六日热退大半胸痞腹中自觉不和按暑必挟湿热退湿存之故先清气分连翘豆豉杏仁泥银花生苡仁白扁豆藿梗白通草郁金滑石日二帖初七日病退六腑不和藿梗郁金半夏浓朴豆豉生苡仁广皮炭滑石初八日向有失血又届暑病之后五心发热法当补阴以配阳但脉双弦而细不惟阴不充足即真阳亦未见其旺也议二甲复脉汤仍用旧有之桂参姜枣炒白芍阿胶麦冬麻仁炙甘草生鳖甲沙参大生地生牡蛎桂枝大枣生姜又丸方八仙长寿丸加麻仁白芍蜜丸每日三服每服三钱马三十八岁癸丑年六月初六日暑热本易伤阴误用消导攻伐重伤阴气致令头中耳中鸣无止时此系肝风内动若不急救肝肾之阴螈热厥至矣炒白芍炙甘草生鳖甲大生地麦冬生牡蛎丹皮桑叶茶菊炭麻仁服四帖十二日外邪虽退无奈平素劳伤太过虚不肯复六脉无神非参不可沙参大生地阿胶元参麻仁生鳖甲麦冬生白芍炙甘草得大便后去元参加牡蛎人参桂枝大枣生姜七月初六日病后饮食不调又兼暑湿着里腹中绞痛痛极便溏脉微数欲作滞下议芩芍法夺其滞下之源黄芩炭小茴香炭广木香浓朴焦白芍黄连炭炒广皮枳实神曲炭山楂炭一二帖后腹痛除仍服复脉汤服十余帖荣十五岁乙丑六月十一日暑温挟痰饮怒郁故脉芤身热而胁痛误用足六经表药烦躁不宁六日不解至危之证生香附旋复花连翘藿梗生石膏杏仁薄荷郁金每帖煮两杯分二次服三时一帖服二日大见效再商十三日于前方内加青橘叶鲜荷叶边芦根暑伤足太阴发为胀渴不欲饮饮则呕身微热舌白滑肢逆二便闭塞病在中焦居多以香开六腑浊气为主半夏藿梗广皮枳实浓朴生香附郁金生苡仁白蔻仁杏泥旋复花煮两杯分二次服今日一帖明日一帖孙四十五岁乙丑六月初六日头痛左关独高责之少阳内风掀动最有损一目之弊若以为外感风寒则远甚矣议清少阳胆络法再此症除左关独高余脉皆缓所谓通体皆寒一隅偏热故先清一隅之热金匮谓先治新病旧病当后治也羚羊角苦桔梗生甘草薄荷丹皮桑叶菊花刺蒺藜勾藤勾鲜荷叶今日一帖明日一帖初八日前日左关独浮而弦系少阳头痛因暑而发用清胆络法兹关左已平其半但缓甚舌苔白浓而滑胸中痞闷暑中之热已解而湿尚存也议先宣上焦气分之热生苡仁郁金旋复花藿梗杏仁泥白蔻仁半夏广皮茯苓皮滑石通草头煎二杯今日服二煎一杯明早服初九日诸症俱减舌白未除中湿尚多议进法于前方内加加生苍术草果王二十八岁初三日暑伤两太阴手太阴之证多一以化肺气为主杏仁泥鲜荷叶银花蔻仁连翘滑石生苡仁浓朴白通草藿香叶白扁豆花煎二杯分两次服今晚明早各一帖初四日两太阴之暑症昨用冷香合辛凉暑中之热已退其半但里湿与热未克即除故大便红水胸中痞闷杏仁泥生苡仁藿梗泽泻白蔻仁滑石浓朴猪苓郁金白通草茯苓皮煎三杯今晚明早各一帖初五日舌苔白浓腹甚不和肠鸣泄泻聚湿尚多急宜分泄生苡仁白蔻仁泽泻半夏藿梗茯苓皮椒目广皮滑石苍术浓朴水八碗煎取三碗分三次服渣再煮一碗服广二十四岁七月二十二日六脉洪大之极左手更甚目斜视怒气可畏两臂两手卷曲而螈舌斜而不语三四日面赤身热舌苔中黄边白暑入心包胆络以清心胆之邪为要先与紫雪丹桑叶羚羊角细生地连翘竹茹银花丹皮嫩荷叶天冬麦冬犀角煮四杯分四次服碧雪丹凉开水调服以神清热退为度不清再服三钱虽三四次均可服二十三日肝热之极加天冬凉肝于前方加天冬紫雪丹仍照前调服二十四日暑入心胆两经与清心络之伏热已见小效仍用前法而进之犀角连翘细生地羚羊角银花茶菊花麦冬桑叶丹皮煮四杯分四次服二十五日加鲜白扁豆花鲜荷叶边黄连黄芩二十六日暑入心胆两经屡清二经之邪业已见效今日饮水过多水入微呕盖暑必夹湿议于前方内去柔药加淡渗犀角茯苓皮黑山栀茵陈荷叶边桑叶银花羚羊角黄连连翘黄柏炭生苡仁二十七日暑热退后呕水身微黄热退湿存茵陈杏仁泥白通草银花白蔻皮连翘生苡仁黄柏炭茯苓黑山栀服二帖二十九日热未尽退舌起新白苔胸痞暑兼湿热不能纯治一边银花黄连滑石连翘藿梗杏仁泥白通草生苡仁云苓皮白蔻仁煮三杯分三次服二帖八月初二日暑热已退七八惟十余日不大便微有谵语脉沉可与轻通阳明与增液承气法元参生大黄麦冬细生地煮成三杯先服一杯约二时许如不大便再服第二杯明早得大便止后服否则服第三杯初三日温病下后宜养阴暑温下后宜兼和胃盖暑必挟湿而舌苔白滑故也脉缓与外台茯苓饮意茯苓浓朴半夏白蔻皮麦冬生苡仁藿梗郁金暑温热退湿存故呕腹不和而舌白苔杏仁泥浓朴白蔻仁益智仁半夏生苡仁黄芩藿梗生姜服二帖鞠通自医丁巳六月十三日时年四十岁先暑后风大汗如雨恶寒不可解先服桂枝汤一帖为君之桂枝用二两尽剂毫无效验次日用桂枝八两服半剂而愈史男七岁癸亥六月十二日右脉洪大无伦暑伤手太阴有逆传心包之势喘渴太甚烦躁不宁时有谵语身热议两清营卫之法连翘生石膏知母银花真山连生甘草竹叶浓朴杏泥藿梗丹皮日二帖十三日诸症俱减热已退但右脉仍洪舌黄而滑呕未尽除银花飞滑石真山连连翘生苡仁炒知母生甘草鲜荷叶边苇根杏泥二帖俞男三岁七月初二日暑湿伤脾暮夜不安小儿脉当数且少腹以下常肿痛肝肾亦复虚寒况面色青黄舌苔白手心时热调理乳食要紧防成疳疾议腑以通为补食非温不化例生苡仁姜夏浓朴炒扁豆杏泥小枳实焦曲鸡内金广皮炭白蔻仁煨姜小茴四帖前证已愈惟脾尚虚弱以疏补中焦为主田十四岁暑温误下寒凉太多洞泄之后关闸不藏随食随便完谷丝毫不化脉弦与桃花汤改粥法人参赤石脂禹余粮炙甘草干姜粳米先以参草姜三味煎去渣汤煮粥成然后和入赤石脂余粮末愈后补脾阳而大健卷二伏暑周十四岁壬戌八月十六日伏暑内发新凉外加脉右大左弦身热如烙无汗胶痰舌苔满黄不宜再见泄泻不渴腹胀少腹痛是谓阴阳并病两太阳互争难治之症拟先清上焦湿热盖气化湿亦化也杏仁泥银花白通草滑石芦根淡竹叶生苡仁浓朴大贝母连翘梨皮今晚一帖明早一帖十七日案仍前连翘芦根杏仁泥银花薄荷浓朴梨皮桑叶苦桔梗知母鲜荷叶边滑石白扁豆皮午一帖晚一帖明早一帖十八日两与清上焦热已减其半手心热于手背谓之里热舌苔红黄而浓为实热宜宣之用苦辛寒法再按暑必夹湿按腹中之痛胀故不得不暂用苦燥法杏仁泥小枳实黄连木通浓朴黄芩炭广木香栝蒌仁广皮炭小茴香炭炒知母槟榔十九日腹之痛胀俱减舌苔干燥黄黑唇肉色绛呛咳痰粘幼童阴气未坚当与存阴退热麦冬丹皮元参沙参炒知母犀角蛤粉杏仁生甘草细生地石膏二十日津液稍回宿粪未除潮热因邪气还表右脉仍然浮大未可下宜保津液护火克金之嗽焦白芍沙参牡蛎粉麦冬柏子霜杏仁粉细生地霍石斛石膏元参犀角煮三杯陆续服二十一日诸症悉解小有潮热舌绛苔黑深入血分之热未尽除也用育阴法焦白芍天冬柏子霜大生地麦冬丹皮沙参炙甘草牡蛎头煎二杯二煎一杯分三次服二十二日津液消亡舌黑干刺用复脉法炒白芍丹皮柏子霜生鳖甲麻仁麦冬生牡蛎阿胶大生地头煎二杯今日服二煎一杯明早服二十三日右脉仍数余邪陷入肺中咳甚痰艰议甘润兼凉肺气甜杏仁泥桑叶菊花苦桔梗麦冬玉竹大贝母梨皮细生地沙参甘草丹皮煎四茶杯分四次服二十四日舌黑苔退脉仍数仍咳腹中微胀杏仁粉象贝母郁金茯苓沙参藿梗生扁豆丹皮细生地桔梗麦冬头煎三杯二煎一杯分四次服二十五日昨晚得黑粪如许潮热退唇舌仍绛热之所过其阴必伤与复脉法复其阴沙参麦冬阿胶炙甘草炒白芍生鳖甲丹皮元参大生地麻仁生牡蛎八碗水煮成三碗分三次服二煎煮一碗明早服二十六日又得宿粪如许邪气已退八九但正阴虚耳故不欲食晚间干咳无痰大生地阿胶生白芍麻仁炙甘草牡蛎粉沙参麦冬天冬外用梨汁藕汁荸荠汁各一黄酒杯重汤炖温频服二十七日热伤津液便燥微有潮热干咳舌赤用甘润法元参知母阿胶沙参麻仁细生地麦冬郁李仁梨汁地栗汁二十八日伏邪内溃续出白痧如许脉较前却稍和第二次舌苔未化不大便连翘麻仁牛蒡子炒银花阿胶沙参元参生甘草大生地麦冬服此方后晚间即得大便九月初四日潮热复作不大便燥粪复聚与增液承气汤微和之元参细生地麦冬甘草生大黄服此得黑粪如许而潮热退脉静以后一以养阴收功陈二十八岁左脉洪大数实右脉阳微阴阳逆乱伏暑似疟最难即愈议领邪外出法生鳖甲青蒿桂枝麦冬焦白芍甘草沙参丹皮知母三帖即愈十四日伏暑寒热已愈不食不饥不便胸中痞闷九窍不和皆属胃病半夏广皮青皮桂枝郁金生苡仁茯苓党参三帖十七日久病真阳虚则膺痛余邪化热则口苦正气不复则肢倦西洋参桂枝茯苓半夏黄芩炭焦白芍生姜广皮炭炙甘草大枣某乙丑八月二十二日不兼湿气之伏暑误治津液消亡以致热不肯退唇裂舌燥四十余日不解咳嗽胶痰谵语口渴可先服牛黄清心丸清包络而搜伏邪汤药与存阴退热法细生地麦冬白芍甘草沙参生牡蛎生鳖甲生扁豆二十四日暑之偏于热者误以伤寒足经药治之以致津液消亡昨用存阴法兼芳香开络中闭伏之邪已见大效兹因小便赤甚而短热虽减而未除议甘苦合化阴气法二甲复脉汤加黄芩如有谵语其牛黄丸仍服二十六日昨用甘苦合化阴气法服后大见凉汗兹热已除脉减舌苔尽退但六脉重按全无舌仍干燥议热之所过其阴必伤例用二甲复脉汤重加鳖甲生甘草八帖某乙丑九月十六日夏伤于湿冬必咳嗽况六脉俱弦木旺克土脾土受克则泄泻胃土受克则不食欲呕前曾腹胀现下胸痞舌白滑此寒湿病也而脉反数思凉思酸物极必反之象岂浅鲜哉急宜戒恼怒小心一切为要半夏旋复花杏仁泥白蔻皮生苡仁滑石郁金茯苓皮通草水五杯煮两杯渣再煮一杯分三次服二帖十八日脉数甚思凉湿中生热之故通草郁金滑石茯苓皮白蔻仁藿梗生苡仁半夏杏仁泥小枳实黄芩水八碗煮三茶碗渣再煮半碗分四次服日三夜一二帖二十日伏暑必挟火与湿不能单顾一边至服药后反觉不快乃体虚久病不任开泄之故渴思凉者火也得水则停者湿也生石膏半夏杏仁泥炒知母蔻仁黄芩煮三杯三次服二帖二十二日去蔻仁加通草石膏滑石知母藿梗二十七日饮居右胁不得卧格拒心火不得下通于肾故嗌干杏仁粉苏子小枳实香附广皮旋复花半夏茯苓皮藿梗十月初二日小便不通于前方内加滑石通草生苡仁前后共九帖初六日小便已通于前方内去滑石通草苡仁服三帖巴二十二岁面目青黄其为湿热无疑右脉单弦其为伏饮无疑脘痞胸痛合之脉弦其为肝郁无疑上年夏日曾得淋症误服六味酸甘化阴致令其湿热稳伏久踞故证现庞杂无伦治法以宣通三焦使邪有出路安胃能食为要生石膏半夏旋复花滑石蚕砂香附生苡仁茯苓皮郁金通草杏仁泥萆初六日其人本有饮症又加内暑外凉在经之邪似疟而未成在腑之邪泄泻不止恐成痢疾急以提邪外出为要按六脉俱弦之泄泻古谓之木泄即以小柴胡汤为主方况加之寒热往来乎六脉俱弦古谓脉双弦者寒也指中焦虚寒而言岂补水之生熟地所可用哉现下寒水客气燥金司天而又大暑节气与柴胡二桂枝一法柴胡炙甘草桂枝黄芩半夏生姜焦白芍大枣藿梗广皮青蒿寒热止即止初八日寒暑兼受成疟则轻成痢则重前用柴胡二桂枝一法现下面色青热退痰多而稀舌之赤者亦淡脉之弦劲者微细不渴阳虚可知与桂枝柴胡各半汤减黄芩加干姜桂枝半夏柴胡黄芩白芍生甘草干姜生姜大枣煮三杯分三次服初九日内暑外寒相搏成疟大便溏泄恐致成痢口干不渴经谓自利不渴者属太阴也合之腹痛则更可知矣仲景谓表急急当救表里急急当救里兹表里无偏急象议两救之救表仍用柴胡桂枝各半法以太少俱有邪也救里与理中法桂枝黄芩炭生苡仁白芍干姜炙甘草川椒炭柴胡良姜半夏白蔻仁生姜大枣初十日昨用两救表里已见小效今日仍宗前法而退之脉中阳气已有生动之机故也不可性急反致偾事桂枝黄芩浓朴白芍干姜炙甘草川椒炭柴胡煨草果半夏生姜大枣十一日内而痰饮蹯踞中焦外而寒暑扰乱胃阳连日已夺去成痢疾之路一以和中蠲饮为要盖无形之邪每借有形质者以为根据附也青蒿小枳实黄芩炭杏仁泥茯苓皮柴胡半夏广皮白蔻仁生苡仁桂枝炒白芍生姜十二日杂受寒暑再三分析方成疟疾寒多热少脉沉弦乃邪气深入与两分阴阳之中偏于温法青蒿半夏槟榔柴胡浓朴良姜黄芩炭枳实藿梗生姜栝蒌皮大枣十四日寒热少减胸痞甚去甘加辛去枣加生姜十六日脉弦细指尖冷阳微不及四末之故兼之腹痛便溏痰饮咳嗽更可知矣以和胃阳温中汤逐痰饮立法半夏良姜杏仁川椒炭干姜炒广皮桂枝蔻仁生苡仁生姜张十七日伏暑酒毒遇寒凉而发九日不愈脉缓而饮滞下身热谵语湿热发黄先清湿热开心包茵陈茯苓皮黄连栀子炭通草黄柏炭滑石生苡仁黄芩十八日热退滞下已愈黄未解茵陈黄连茯苓皮滑石栀子炭杏仁黄柏炭通草灯草萆十九日黄亦少退脉之软者亦鼓指惟舌赤小便赤浊余湿余热未尽尚须清之茯苓皮茵陈生苡仁黑栀子杏仁黄柏炭半夏黄连广皮炭萆滑石二十日黄退小便赤浊舌赤脉洪湿热未净滑石栀皮萆黄连海金砂半夏王二十八岁乙酉三月二十日上年初秋伏暑午后身热汗出医者误以为阴虚劳损不食胸痞咳嗽舌苔白滑四肢倦怠不能起床至今三月不解已经八月之久深痼难拔勉与宣化三焦兼从少阳提邪外出法桂枝蔻仁黄芩青蒿茯苓皮滑石苡仁半夏杏仁广皮通草此药服二帖能进饮食服四帖饮食大进即能起行立后八日复诊以调理脾胃而愈李十八岁十一月初九日伏暑如疟状脉弦数寒热往来热多于寒解后有汗与青蒿鳖甲汤五帖而愈金氏三十岁乙酉四月二十二日上年伏暑寒热时发如疟状以通宣三焦立法补水补火皆妄也杏仁藿梗蔻仁茯苓皮苡仁半夏青蒿炒黄芩生姜大枣服四帖初二日伏暑愈后以平补中焦为要仍须宣通勿得粘滞半夏莲子广皮益智仁茯苓生姜生苡仁某九月二十四日初因肝郁继因内饮招外风为病现下寒热如疟状又有伏暑内发新凉外加之象六脉弦细而紧两关独大而浮厥阴克阳明医者全然不究病从何来亦不究脉象之是阴是阳一概以地黄等柔药补阴以阴药助阴病人命其何堪哉势已沉重欲成噎食反胃勉与两和肝胃兼提少阳之邪外出法桂枝蔻仁川椒炭青蒿苡仁杏仁半夏香附生姜广皮旋复花二十八日寒热减半呕止舌苔满黄但仍滑耳于前方内加黄芩再服四帖如一二帖内寒热止去青蒿若舌苔干燥腹痛止去川椒加茯苓十月初六日伏暑已解七八痰饮肝郁未除下焦且有湿热杏仁旋复花通草蔻仁香附萆苡仁半夏蚕砂茯苓皮广皮煮三杯分三次服数帖痊愈陶五十八岁乙酉九月十八日伏暑遇新凉而发舌苔白上灰黑六脉不浮不沉而数误与发表胸痞不食此危证也何以云危盖四气杂感又加一层肾虚又加一层肝郁又加一层误治又加一层酒客中虚何以克当勉与河间之苦辛寒法一以宣通三焦而以肺气为主望其气化而湿热俱化也杏仁郁金藿香叶蔻仁黄芩黄连苡仁滑石半夏茯苓皮通草广皮二十三日舌之灰化为黄滑而不燥唇赤颧赤脉之弦者化而为滑数是湿与热俱重也杏仁泥茯苓木通蔻仁茵陈苡仁黄连滑石黄柏炭半夏二十六日伏暑舌之灰者化黄兹黄虽退而白滑未除当退苦药加辛药脉滑甚重加化痰小心复感要紧杏仁郁金滑石蔻仁藿梗苡仁枳实半夏黄柏炭广皮茯苓皮煮三杯分三次服十月初二日伏暑虽退舌之白滑未化是暑中之伏湿尚存也小心饮食要紧脉之滑大者已减是暑中之热去也无奈太小而不甚流利是阳气未充不能化湿重与辛温助阳气化湿气杏仁泥广皮半夏蔻仁益智仁川椒炭苡仁干姜木通煮三杯分三次服以舌苔黄为度初六日伏暑之外感者因大汗而退舌白滑苔究未能化黄前方大用刚燥未除也务要小心饮食毋使脾困杏仁泥煨草果益智仁蔻仁茅术炭半夏苡仁广皮炭浓朴茯苓皮神曲炭王氏二十二岁二月二十六日伏暑咳嗽寒热将近一年不解难望回生既咳且呕而泄泻勉与通宣三焦俾邪有出路或者得有生机何以知其为伏暑而非劳瘵劳之咳重在丑寅卯木旺之时或午前或终日湿家之咳旺在戌亥子劳之寒热后无汗伏暑寒热如疟状丑寅卯阳升乃有汗而止劳之阴虚身热脉必芤大伏暑之脉弦细而弱故知其为伏暑而非劳瘵也再左边久不着席此水在肝也生苡仁广皮蔻仁半夏茯苓皮郁金青蒿香附桂枝旋复花生姜大枣煮三杯分三次服此方服四帖寒热减去青蒿又服十帖后健脾胃收功裘四十岁乙酉八月初五日酒客中虚湿重面色滞暗业已有日现下又感伏暑新凉头胀便溏舌白滑脉弦细中虚寒湿可知不能戒酒断乎病不除根盖客症易除久病伏湿虚寒难退也杏仁广皮藿梗苡仁半夏黄芩炭蔻仁茯苓青蒿煮三杯分三次服头胀除去青蒿服七帖愈周五岁本系伏暑误以为风寒挟食发表消导难进致邪气深入下焦血分夜热早凉与煎厥瘅疟相似食减脉大汗多便结先与救阳明之阴梨汁藕汁鲜芦根汁荸荠汁元参连心麦冬三帖卷二温毒刘甲子五月十三日面赤肿喉痛身热自汗舌黄马勃银花牛蒡子荆芥穗元参薄荷人中黄桔梗连翘射干板蓝根桑叶共为粗末分七包一时许服一包芦根汤煎十四日用前法十五日于前方内加黄连黄芩某甲子五月十一日温毒喉痛发疹腿酸痛甚重症也须用急急轻扬恐其聚而为灾也马勃射干薄荷元参连翘荆芥穗桔梗僵蚕板蓝根银花牛蒡子人中黄共为粗末七钱一包一时服一包通十二时服十包服完再作服芦根汤煎二帖愈王氏二十三岁甲子五月十一日温毒颊肿脉伏而象模煳此谓阳证阴脉耳面目前后俱肿其人本有瘰头痛身痛谵语肢厥势甚凶危议普济消毒饮法连翘牛蒡子银花荆芥穗桔梗薄荷人中黄马勃元参板蓝根共为粗末分十二包一时许服一包芦根汤煎服肿处敷水仙膏用水仙花根去芦捣烂敷之中留一小口干则随换出毒后敷三黄二香散三黄二香散黄连黄柏生大黄乳香没药上为极细末初用细茶汁调敷干则易之继用香油调敷十二日脉促即于前方内加生石膏知母十三日即于前方内加犀角黄连黄芩十四日于前方内加大黄十五日于前方内去大黄再加生石膏十六日于前方内加金汁分次冲入药内服十八日脉出身壮热邪机向外也然其势必凶当静以镇之勿事荒张稍有谵语即服牛黄清心丸一二丸其汤药仍用前方二十日肿消热退脉亦静用复脉汤七帖全愈王二十三岁乙丑八月十一日温毒发斑时在初秋盛暑未消何妄用大汗大下之伤寒六经法悖谬已极右脉洪大芤甚渴甚汗太甚急急重用化斑汤生石膏细生地知母京米炙甘草犀角水八碗煮三碗分三次服渣再以水五碗煮两碗夜间明早服至已前完史二十二岁温毒三日喉痛胀滴水不下身热脉洪数先以代赈普济散五钱煎汤去渣嗽口与喉噙化少时俟口内有涎即控吐之再嗽再化再吐如是者三五时喉即开可服药矣计用代赈普济散二两后又用五钱一次与服每日十数次三日而喉痛止继以玉女煎五帖热全退后用复脉汤七帖收功代赈普济散方主治温毒喉痹项肿发疹发斑温痘牙痛杨梅疮毒上焦一切风热皮毛痱痤等证如病极重者昼夜服十二包至轻者服四包量病增减如喉痹滴水不下咽者噙一大口仰面浸患处少时有稀痰吐出再噙再吐四五次喉即开服药后如大便频数甚至十数次者勿畏也毒尽前愈如服三五次大便尚坚结不通者每包可加酒炒大黄五六分或一钱桔梗牛蒡子黄芩人中黄荆芥穗银花蝉蜕马勃板蓝根薄荷元参大青叶生大黄连翘僵蚕射干上为粗末每包五钱小儿减半瓷瓶收好勿出香气按此方用东垣普济消毒饮去直升少阳阳明之升麻柴胡直走下焦之黄连合化清气之培赈散改名曰代赈普济散大意化清气降浊气秽毒自开也方名代赈者凶荒之后必有温疫凶荒者赈之以谷温疫者赈之以药使贫者病者皆得食赈故方名代赈也李四十岁周身斑疹夹紫黑痘数百枚与代赈普济散日五两服至七日后愈戴氏感受秽浊满面满嵴杨梅密布与代赈普济散每日六两九日消尽徐五十一岁己酉五月二十日因湿毒而发天行杨梅疮脉弦兼有外风代赈普济散每日服三包每包五钱加土茯苓煎三杯分二次服日共六次陈三十二岁温热面赤口渴烦躁六七日壮热大汗鼻衄六脉洪数而促左先生用五苓散双解表里余曰此温病阳明经证也其脉促有燎原之势岂缓药所能挽回非白虎不可生石膏知母生甘草粳米白茅根侧柏叶炭煮四碗分四次服尽剂而脉静身凉脉经谓数而时一止曰促缓而时一止曰结按古方书从无治促结之明文余一生治病凡促脉主以石膏结脉主以杏仁盖促为阳属火故以石膏得肺胃之阳结脉属阴乃肺之细管中块痰堵截隧道而然故以杏仁利肺气而消块痰之阴无不如意然照世人用药石膏用七八钱杏仁用三五钱必无效也吾尝谓未能学问思辨而骤然笃行岂非孟浪之极既已学问思辨而不能笃行岂非见义不为无勇乎卷二湿温王三十三岁壬戌四月二十二日证似温热但心下两胁俱胀舌白渴不多饮呕恶嗳气则非温热而从湿温例矣用生姜泻心汤之苦辛通降法生姜干姜茯苓生薏仁半夏黄芩黄连生香附水八碗煮三茶杯分三次服约二时服一次二煎用水三杯煎一茶杯明早服二十三日心下阴霾已退湿已转阳应清气分之湿热连翘杏泥仁银花藿梗芦根滑石熟石膏黄芩炭郁金黄连水八碗煎三碗分三次服渣再煮一碗服二十四日斑疹已现气血两燔用玉女煎合犀角地黄汤法生石膏牛蒡子知母元参银花薄荷连翘细生地犀角桔梗黄芩人中黄二十五日面赤舌黄大渴脉沉肢厥十日不大便转矢气谵语下证也小承气汤生大黄枳实浓朴水八碗煮三碗先服一碗约三时得大便止后服不便再服第二碗又大便后宜护津液议增液法麦冬连翘细生地银花元参甘草煮三杯分三次服能寐不必服二十六日陷下之余邪不清仍思凉饮舌黄微以调胃承气汤小和之生大黄元明粉生甘草二十七日昨日虽大解而不爽脉犹沉而有力身热不退而微厥渴甚面赤犹宜微和之但恐犯数下之戒议增液承气合玉女煎法生石膏知母黄芩生大黄煮成三碗分三次服若大便稀而不结不黑后服勿冲大黄二十八日大便虽不甚爽今日脉浮不可下渴思凉饮气分热也口中味甘脾热甚也议用气血两燔例之玉女煎加苦药以清脾瘅生石膏黄连元参麦冬细生地知母黄芩煮四碗分四次服得凉汗止后服不渴止后服二十九日大用辛凉微合苦寒斑疹续出如许身热退其大半不得再用辛凉重剂议甘寒合化阴气加辛凉以清斑疹连翘元参细生地银花黄芩花粉黄连薄荷麦冬犀角煮三碗三次服渣再煮一碗服大热虽减余焰尚存口甘弄舌面光赤色未除犹宜甘寒苦寒合法连翘细生地黄芩丹皮元参黄连麦冬银花水八碗煮三碗分三次服初二日于前方内加犀角知母初三日邪少虚多宜用复脉去桂枣以其人本系酒客再去甘草之重甘加二甲丹皮黄芩此甘润化液复微苦化阴又苦甘咸寒法初四日尚有余邪未尽以甘苦合化入阴搜邪法元参黄芩麦冬知母细生地生鳖甲银花丹皮连翘青蒿头煎三茶碗二煎一茶碗分四次服陈二十二岁乙丑四月十七日面赤目赤舌苔满布如积粉至重之温病也最忌发表且用辛凉荆芥穗薄荷生甘草桔梗连翘银花藿香叶牛蒡子杏仁共为粗末分八包一时许服一包芦根汤煎去渣服某初九日面赤目赤舌苔满布至重之温热病脉反缓而弦外热反不盛口反不渴肢微厥所谓阳证阴脉乃本身阳气不能十分充满不肯化解耳兹与化邪法荆芥穗郁金藿梗豆豉银花连翘心青蒿桔梗薄荷杏仁泥今晚一帖明早一帖十一日温病未有不渴而燥者今舌苔布满而不渴虽黄而滑脉缓甚热不壮盖挟湿之故也议照湿温例治用苦辛寒法生苍术广皮郁金黄连蔻仁连翘银花藿香天花粉黄芩今晚一帖明早一帖各两杯两帖而安陈三十三岁初八日六脉弦细而劲阴寒脉也咳嗽稀痰阴湿咳也舌苔刮白而滑阴舌苔也呕吐泄泻阴湿证也虽发热汗出而解乃湿中兼风病名湿温天下有如是之阴虚证乎茯苓泽泻桂枝于术炒白芍生苡仁半夏广皮炭生姜汁初十日痰饮兼风误治成坏证前用温平逐湿除风诸恶证俱成惟寒少热多热后汗出未除现下面赤口渴暮夜谵语有风化热之象但六脉尚弦未尽转阳也再咳嗽则胸胁小腹俱微痛又有金克木之象桂枝茯苓杏仁青蒿炙甘草半夏炒白芍生姜猪苓石膏大枣十四日脉弦数午后潮热前有白苔复变黄苔呕恶口渴颇有湿疟之象但咳嗽便溏又有湿温之形伏邪内陷所致最难清理桂枝茯苓皮生石膏青蒿知母杏仁泥炙甘草苡仁滑石某初十日六脉俱弦而细左手沉取数而有力面色淡黄目白睛黄自春分午后身热至今不愈曾经大泻后身软不渴现下虽不泄泻大便久未成条午前小便清午后小便赤浊与湿中生热之苦辛寒法茵陈杏仁滑石茯苓皮通草黄连苡仁蚕砂黄芩海金砂苍术炭十三日前方内去苍术加石膏增芩连文三十八岁丁卯七月初二日湿温舌苔白滑浓浊脉象模煳弦细而且沉濡用通三焦法先寒热继微热后不热更方三十余帖大抵不出渗湿之苦辛淡法四十五日以后方解解后以两和脾胃收功卷二冬温张六十八岁甲子十一月二十五日舌黄口渴头不痛而恶寒面赤目赤脉洪热甚形似伤寒实乃冬温夹痰饮与伏暑一类连翘桔梗杏仁荆芥穗银花甘草半夏广皮郁金通草藿梗共为粗末分七包一时许服一包芦根汤煎二十六日前方内减荆芥穗通草二十七日余热未清连翘杏仁知母桔梗薄荷小生地黄芩甘草银花水五杯煮两杯二次服二帖二十九日温病渴甚热甚面赤甚脉洪甚杏仁生甘草半夏银花石膏连翘郁金荆芥穗薄荷桔梗三十日温病最忌食复况年老气血已衰再复则难治矣口渴甚痰多胁痛前方加香附煮三杯分三次服二帖初一日大势已退余热尚存仍须清淡数日无使食复细生地麦冬连翘银花丹皮甘草元参黄芩头煎二杯二煎一杯分三次服初二日脉洪滑于前方内加半夏某三月二十二日脉不浮而细数大渴欲饮大汗里不足之热病也用玉女煎法生石膏甘草桑叶知母麦冬细生地粳米二十三日温热大渴大汗脉数昨用玉女煎法诸证俱减平素有消渴病服昨药后大便稀溏加牡蛎一面护阴一面收下生石膏炒知母炙甘草大生地麦冬京米牡蛎某初一日冬温脉沉细之极舌赤面赤谵语大便闭邪机纯然在血分之里与润下法元参元明粉细生地麦冬生大黄丹皮生甘草煮三杯先服一杯得便止后服汤药之先先服牛黄清心丸二丸初三日冬温谵语神昏皆误表之故邪在心包宜急急速开膻中不然则内闭外脱矣大便闭面正赤昨与润下法未通经谓下不通非细故也得药则呕忌甘也先与牛黄清心丸二三丸以开膻中继以大承气汤攻阳明之实生大黄元明粉枳实浓朴元参丹皮煮三杯得便则止不便再服卷三中风陶氏六十八岁左肢拘挛舌浓而蹇不能言上有白苔滴水不能下咽饮水则呛此中风挟痰之实症前医误与补阴故隧道俱塞先与开肺生石膏防己杏仁姜半夏茯苓块桑枝陈皮白通草服一帖而饮下咽服七帖而舌肿消服二十帖诸病虽渐减而无大效左肢拘挛如故舌虽消肿而语言不清脉兼结余曰此络中痰堵塞皆误补致壅之故非针不可于是延郏七兄针之舌上中泉穴一针出紫黑血半茶碗随后有物如蚯蚓令伊芳子以手探出即使针孔中拉出胶痰一条如匀粉长七八寸左手支沟穴一针透左关手背三阳之络用小针十数针以后用药日日见效前方止减石膏之半服至七十余帖自行出堂上轿矣哈六十六岁中风湿口歪臂不举腿肿脉洪数口渴胃不开与辛凉开水道法桂枝防己飞滑石通草半夏桑叶石膏茯苓皮晚蚕砂二帖而效十四帖痊愈后以补脾胃收全功中风神呆不语前能语时自云头晕左肢麻口大歪不食六脉弦数此痱中也与柔肝法生白芍麦冬生鳖甲左牡蛎炙甘草生地黄一帖而神有清意人与之言能点头也又于前方加生阿胶三钱丹皮四钱三帖而半语七帖而愈能食十二三帖而如故李氏七十二岁伏暑挟痰饮肝郁又加中风头痛舌浓白苔言蹇畏寒脉洪数而弦先与辛凉清上苦桔梗桑叶连翘蒺藜甘草茶菊花银花薄荷四帖而头痛畏寒止舌渐消苔不退兹以通宣三焦兼开肝郁茯苓杏仁泥半夏白蔻仁飞滑石香附通草广郁金薏仁服二十余帖而大安一切复元卷三少阳螈某氏己卯七月其人本有肝风头痛病根少阳郁勃真水不能上济可知又现伏暑内发犀角丹皮鲜荷叶羚羊角细生地钩藤茶菊花桔梗甘草桑叶间服紫雪丹一二钱又此症肝风无疑昨服柔肝清热之剂而烧退是外邪已解现下六脉弦细手足发凉似有厥意治法熄风之中似宜参入开心胞之络为是倘一二天不醒便难挽回矣丹皮茶菊花细生地羚羊角嫩桑枝刺蒺藜石菖蒲生甘草生牡蛎沙参生阿胶生鳖甲间服紫雪丹及牛黄丸又用玉女煎加犀角丹皮又用玉女煎加犀角丹皮连翘银花重用石膏知母又少阳头痛甚急外因亦未尽解生石膏生甘草炒知母桑叶丹皮天冬菊花钩藤银花羚羊角左牡蛎连翘细生地麦冬间服紫雪丹三分卷三肝风章氏七十二岁癸丑正月二十八日老年下虚上盛又当厥阴司天之年厥阴主令之候以致少阳风动头偏右痛目系引急最有坏眼之虑刻下先与清上羚羊角刺蒺藜连翘桑叶茶菊花生甘草桔梗苏薄荷日二帖服二日三十日少阳头痛已止现下胸痞胁胀肝胃不和肢痛腰痛议两和肝胃之中兼与宣行经络桂枝尖子青皮制半夏广郁金广皮制香附杏仁泥生姜汁服二帖二月初二日因食冷物昼寐中焦停滞腹不和泄泻与开太阳阖阳明法桂枝茯苓块炮姜苍术半夏木香猪苓广陈皮泽泻藿香梗煨肉果头煎两茶杯二煎一茶杯分三次服初四日诸症向安惟余晨泄左手脉紧宜补肾阳煨肉果五味子莲子补骨脂生于术芡实菟丝子茯苓块水五碗煮成两碗分二次服渣再煮一碗明早服初七日即于前方内去菟丝子加牡蛎粉初十日太阳微风以桂枝法小和之桂枝广陈皮白芍茯苓块炙甘草半夏生姜大枣水三杯煮取二杯分二次服十一日右目涩小酉刻后眼前如有黑雾议清肝络熄肝风益肝阴法桔梗青葙子沙参生甘草茶菊花沙蒺藜何首乌三帖后了然如故陶氏癸酉二月十五日上脉洪大尺部更甚左脉弦细上盛下虚卒中不能言如中风状乃肝风内动络热窍闭之故证势甚重羚羊角桔梗麦冬桑叶沙参生鳖甲茶菊花甘草刺蒺藜细生地日二帖服三日二十日上盛下虚窍闭不能语用清轻合芳香开上今稍能言但虚烦不眠心悸头晕仍系厥阴未熄兹用补心肝之体兼实下法白芍沙参阿胶莲子大生地枣仁龟板朱砂麦冬炙甘草茯苓块水五碗煮取两碗分三次服再煮一杯服黄三十岁肝风内动脉弦数乃真水不配相火水不生木故木直强而上行头晕甚即颠厥也久不治为痱中医云痰者妄也先与清肃少阳胆络继以填补真阴可也羚羊角茶菊花黑芝麻桑叶生甘草丹皮苦桔梗钩藤薄荷丸方定风珠卷三肝厥高氏四十五岁乙丑十一月十一日肝阳上窜因怒即发十余年矣经云久病在络岂经药可效再肝厥之症亦有寒热之不同此症脉沉而弦细其为寒也无疑大凡寒厥必死今不死者以其为腑厥而非脏厥也现下胁下有块有声经色紫黑拟先用温通络脉法新绛纱旋复花川椒降香末归须制半夏桂枝尖生香附桃仁炭煮二杯二次服三兄夫人二十二岁除夕日亥时先是产后受寒痹痛医用桂附等极刚热之品服之大效医见其效也以为此人非此不可用之一年有余不知温燥与温养不同可以治病不可以养生以致少阳津液被劫无余厥阴头痛单巅顶一点痛不可忍畏明至于窗间有豆大微光即大叫必室如黑漆而后少安一日厥去四五次脉弦细数按之无力危急已极勉与定风珠潜阳育阴以熄肝风真大生地麻仁生白芍麦冬海参生阿胶生龟板炙甘草生牡蛎生鳖甲鸡子黄煮成八杯去渣上火煎成四杯不时频服正月初一日微见小效加鲍鱼片煮成十杯去渣煎至五杯频服初四日腰以上发热腰以下冰凉上下浑如两截身左半有汗身右半无汗左右浑如两畔自古方书未见是症窃思古人云琴瑟不调必改弦而更张之此症当令其复厥厥后再安则愈照前方定风珠减半加青蒿当夜即厥二三次初五日照前方定风珠原分量一帖服后厥止神安初七日仍照前方初八日方皆如前渐不畏明至正月二十日外彻去帏帐汤药服至二月春分后与专翕大生膏一料痊愈杨室女四十九岁甲申十二月初二日初因肝郁胁痛继而肝厥犯胃医者不识病名肝着与络痛治法无非滋阴补虚或用凉药以致十年之久不能吃饭饮粥汤止一二口食炒米粉止一酒杯稍闻声响即痉厥终夜抽搐二三日方渐平六脉弦紧而长经闭二年周身疼痛痰饮咳嗽终年无已骨瘦如柴奄奄一息此症内犯阳明故不食木克脾土故饮聚阳明空虚故无主闻声而惊外犯太阳故身痛而痉本脏致病故厥经谓治病必求其本仍从肝络论治新绛纱归须川椒炭桂枝郁金旋复花青皮苏子霜半夏降香末十四日服前方七帖胁痛虽轻痰饮特甚喘咳频仍夜卧不安暂停络药专与和胃蠲饮半夏广陈皮生苡仁茯苓枳实淡干姜桂枝十七日胃稍开能食稀粥半碗胁仍痛仍服前活络方去川椒加广陈皮十二月初四日十一日胁痛平咳嗽未除又服前蠲饮方十一日因余有由绍兴之行令其常服和胃方胁痛发时暂服新绛旋复花汤此时已能食烂饭半碗矣乙酉二月二十八日脉稍和平虽弦而有胃气干饭能吃一碗有半经亦复通仍间服前二方夜间偶感燥症欲起不得起欲坐不得坐欲卧不得卧烦躁无奈不可当约二时服霹雳散三两许始安次日仍与和胃十八日能食干饭两小碗矣六脉又和一等仍间服前二方四月初三日余复由淮至绍初八日至苏州不放心此病作书一封令其调适性情五月间又作书一封痛以大道理开导之十月间始得回书据云竟以余书作座右铭每日讽诵一过饮食又进精神大长阖家欢乐卷三胁痛伊芳氏二十岁肝郁胁痛病名肝着亦妇科之常证无足怪者奈医者不识见其有寒热也误以为风寒而用风药夫肝主风同气相求以风从风致令肝风鸱张肝主筋致令一身筋胀肝开窍于目致令昼夜目不合不得卧者七八日肝主疏泄肝病则有升无降失其疏泄之职故不大便小溲仅通而短赤特甚医者又不识误以为肠胃之病而以大黄通之麻仁润之致令不食不饥不便不寐六脉洪大无伦身热且坐不得卧时时欲呕烦躁欲怒是两犯逆也金匮论一逆尚引日再逆促命期不待智者而知其难愈也议宣通络脉法肝藏血络主血故也必加苦寒泄热脉沉洪有力且胆居肝内肝病胆即相随故也旋复花炒黄连桃仁归须郁金川楝皮新绛绛香末苏子急流水八碗又服前方见小效即于前方内加丹皮生香附减川楝皮又胁痛减其大半但不得寐时时欲呕拟两和阳明厥阴仍兼宣络半夏青皮降香末新绛归须苏子霜秫米桃仁川楝皮广郁金黄芩煮三碗日二夜一又昨方业已效今日复苦药即苦与辛合能降能通之意即于前方内加古勇黄连又昨用苦辛法脉减便通今日腹中觉痛将近经期一以宣络为主新绛纱苏子霜丹皮制香附两头尖旋复花元胡索条芩桃仁泥降香末归须郁金水八碗煮取三杯日二夜一又昨日一味通络已得大便通利腹中痛止但不成寐今日用胃不和则卧不安饮以半夏汤覆杯则寐法仍兼宣络此仲景先师所谓冲脉累及阳明先治冲脉后治阳明也半夏旋复花降香末秫米新绛水十杯煮成四杯日三夜一又昨与半夏汤和胃业已得寐但脉沉数溲赤短议加苦药泄肝热而通小肠火府半夏降香末黄柏秫米新绛旋复花生香附黄连煎法如前又昨日和胃宣络兼用苦通火府今日得寐溲色稍淡口亦知味是阳明有渐和之惟胸中微痛背亦掣痛按肝脉络胸背则太阳经也是由厥阴而累及少阳肝胆为夫妻也由少阳而累及太阳少太为兄弟也今日仍用前法加通太阳络法半夏降香末黄柏旋复花古勇黄连桂枝尖新绛秫米生香附煎法如前又绕脐痛者瘕也亦冲脉肝经之病桂枝尖新绛半夏炒云连当归生香附淡吴萸小茴香秫又两和肝胃兼治瘕痛半夏青皮吴萸新绛纱小茴香生香附旋复花桂枝尖云连淡干姜乌药秫米降香末全当归煮成四碗日三夜一又腹中拘急而痛小便短赤皆阴络阻塞浊阴凝聚之象与宣通阴络降浊法桂枝尖降香末琥珀小茴香川楝皮原麝香新绛两头尖元胡索吴萸归须桃仁泥水六杯煮成二杯每服半杯冲韭白汁两小茶匙日二杯夜一杯明早一杯又仍用前方但昨日未用半夏今彻夜不寐酉刻再服灵枢半夏汤一帖又因肝病不得疏泄兼有痹痛拟两疏气血法桂枝尖川楝子小茴香牛膝防己降香末新绛归须蚕砂桃仁泥黄连又诸证悉减而未尽左脉已和右脉弦大是土中有木于两疏气血之中兼泄木安土法桂枝尖牛膝郁金归须白芍杏仁蚕砂降香末半夏青皮川楝子防己新绛小茴香茯苓皮又右脉弦刚土中木盛白芍茯苓块郁金桂枝尖降香末新绛姜半夏归须广皮小茴香川楝子又脉弦数头痛时止时甚向来时发时止已非一日此乃少阳络痛虚风内动也今日且与清胆络法勿犯中焦桑叶甘菊花刺蒺藜丹皮羚羊角苦桔梗炒白芍钩藤生甘草又治下焦络法桂枝尖泽兰新绛整当归生香附小茴香白芍缩砂蜜郁金煮成三杯日二夜一又八脉丽于肝肾肝病久未有不累及八脉者用通补阴络兼走八脉法桂枝尖杞子小茴香杭白芍归身缩砂仁新绛桂圆肉又法同前桂枝尖全当归桂圆肉广木香炒白芍降香末生香附新绛川芎泽兰尹氏三十二岁误服大辛大温致伤心阳使下焦浊阴来攻过提致少阳无忌有升无降上愈盛下愈虚且与镇固法非治病也特医药耳新纱栀子半夏旋复花古勇黄连代赭石降香末焦白芍紫石英炙龟板煮成三大茶杯分三次服渣再煎一杯服又镇冲脉泄胆阳业已得效仍宗其法其血络之郁痛未能卒治盖事有缓急也紫石英代赭石焦白芍新绛纱古勇黄连山栀炙龟板旋复花半夏苏氏三十二岁癸亥十月二十八日脉弦数左尺独大瘕居右胁发则攻心痛跃不止病名肝着先宜宣络后补八脉新绛纱归须广郁金旋复花炒桃仁两头尖降香末丹皮元胡索初二日肝着用通络法业已见效仍宗前法但必须用化气丹间服为妙取其治病而不伤正耳新绛纱归须元胡索旋复花桃仁生香附苏子净霜降香末半夏广郁金乌药二帖初三日于前方内加两头尖丹皮炒白芍韭白汁初六日药力不及且用进法新绛纱桃仁泥藏红花旋复花归须生香附焦白芍丹皮川楝子三帖十四日仍宗前法新绛纱桃仁泥归须旋复花藏红花降香末子三帖十六日甲子正月十九日业已见效照前方日服半帖丸药减三分之二经来五日颜色已正不得过行伤正其瘕气留为丸药化可也兹拟宁心止汗白芍粉丹皮洋参茯苓块制五味牡蛎小麦水八碗煮取三碗分三次服三帖甘氏五十岁凡两畔不同者皆肝病也此证气至丑寅则上升暮卒复左脉沉弦右脉浮弦升降失司痰饮斯聚姜半夏降香末旋复花小枳实广陈皮杏仁泥苏子霜黄芩炭生姜卷三肝痈谢四十四岁辛巳三月二十四日病起肝郁胁痛痰中带血病名肝着医者不识络病因由与络病治法非见血投凉即见血补阴无怪乎愈治愈穷也大凡血症之脉左脉坚搏治在下焦血分右坚搏治在上焦气分兹左手脉浮取弦沉取洪大而数重按即芤前曾痰有气味现下痰挟瘀滞黑色唇舌皓白其为肝经络瘀挟痰饮咳血无疑势已惫极勉与宣络止血兼之两和肝胃以逐痰定咳新绛纱旋复花归须桃仁泥半夏广皮炭苏子霜降香末广郁金煮两茶杯分四次服二帖四月初三日血家左手脉坚搏治在下焦血分此症先因肝络瘀滞以致血不归经日久不治由阴经损及阳气自汗溺变痿弱阳虚也左脉洪数而芤阴伤也如是阴阳两伤之极而瘀滞仍然未净通络则虚急补虚又络滞两难措手不得已用新绛一方缓通其络其补药则用阴阳两摄法聊尽人力而已辽参麦冬海参五味子沙苑蒺藜茯神枸杞子龟板牡蛎初四日病起于胁痛瘀血致壅久嗽成劳至骨痿不能起床仍有瘀滞不化之象且痰有臭味即系肝着成痈前日脉虽芤大而涩昨日大见瘀血后今日则纯然芤矣岂非瘀血之明征乎若一味贪补断难再起兼之宣络万一得苏妄诞之诊高明酌之新绛纱旋复花归横须半夏广皮炭桃仁泥丹皮炭此方金匮载在妇人虚劳门有识者其悟之上半日服此方完下半日服前补方初五日痰中臭味太甚黑痰未净是活络之方不能除脉芤自汗甚是补摄之方又不可缓痰稀纯白内有支饮于补方中去牡蛎海参盐味之碍饮者此症极虚极实时人但知其虚而不知其实所以日误一日以至于此治实碍虚治虚碍实焉望成功一通一补俱每日照前服法未改初七日脉较前敛戢于新绛方内半夏加钱半作三钱余仍旧服法亦如之初八日今日左尺脉独大加封固肾气法余有原案二方每日间服如前人参炙龟板莲子炙甘草制五味杞子沙蒺藜左牡蛎云茯苓麦冬炒白芍初十日于前方内加辽参五分作钱半又加海参一条淡苁蓉三钱四帖余悉如前十三日仍照前服每日间服一通一补方十七日左脉空大未敛精神较前虽好犹宜收摄下焦于前方内去龟板五味子白芍海参苁蓉余如旧间服法煮好去渣再上火煎成二杯分二次服同日痰色犹不能清白气味亦不净仍须宣络新绛纱旋复花半夏广皮炭广郁金当归须上半日服四帖二十一日脉少敛通补二方间服如前四帖二十四日痰浊未变脉象少敛午后微热不寐饮食由渐而加不可太过不及人参莲肉炙甘草枸杞沙蒺藜云茯苓左牡蛎麦冬熟五味子炒枣仁海参大淡菜午后服此又方新绛纱旋复花半夏广郁金归须桃仁泥广陈皮香附煮两小茶杯午前服初九日复诊于补方去牡蛎五味子余仍二方间服如前十三日痰已渐清肝亦渐平精神渐旺拟去搜逐而补中与外台茯苓饮意云茯苓块人参香附生于术炙甘草半夏生薏仁小枳实卷三癫狂陀五十九岁病由情志而伤中年下焦精气不固上年露痱中之萌近因情志重伤又在相火主令君火司天君火客气内与本身君火相火相应以致肝风鸱张初起如狂医者仍然攻风劫痰大用辛温刚燥复以苦寒直下是助贼为虐也现下左脉实大坚牢大非吉兆勉以紫雪定螈肢厥而泄有余之客热再以定风珠济不足之真阴而息内风之震动如果病有回机神色稍清再拟后法紫雪丹大生地生白芍生鳖甲炙甘草真阿胶麻仁麦冬左牡蛎蚌水鸡子黄煮成三碗渣再煮两碗共四碗四刻服半碗尽剂再作服二十日左脉仍然牢固较昨日诸证俱减舌苔黄黑尺肤热阳明络现昨谓不止本身虚热且有客气加临非虚语也汤药仍照前方再以清宫汤化牛黄紫雪辈二时一次连翘元参心麦冬莲子心鲜竹叶服牛黄丸紫雪丹即以此汤化服二十一日螈肢厥虽止其狂如故会厌不利脉仍牢固数大按阳盛并于上则狂的系阳火有余非极苦之药直折其上盛之威其势未必得减况小肠火腑非苦不降痰亦因之而降其会厌庶可得利矣洋芦荟真雅连龙胆草生白芍知母细生地丹皮麦冬元参犀角头煎三碗今日服二煎两碗明早服二帖半二十四日脉气大减但阳升阴络机不灵拟兼清会厌胆络之热羚羊角龙胆草知母钩藤连翘桑叶洋芦荟大生地麦冬米醋三杯每药一茶杯冲入半酒杯今晚一帖明早一贴二十五日于前方内加石膏二十六日稍进糜粥觉勇力培常舌红黑脉亦较昨日实大犹为阳火有余芦荟龙胆草雅连犀角丹皮细生地麦冬知母米醋浓煎三杯分三次服渣再煮二杯明早服二十七日于前方内加铁落初二日诸证与脉俱减然未以净苦药犹不能除也颊肿系客气拟加辛凉芦荟龙胆草真犀角丹皮麦冬雅连知母羚羊角连翘钩藤银花铁落水煎头煎三杯二煎三杯六次服明日午令尽间服牛黄紫雪辈日三次初三日于前方内加生地齐四十二岁己巳二月初二日脉弦数而劲初因肝郁久升无降以致阳并于上则狂心体之虚以用胜而更虚心用之强因体虚而更强间日举发气伏最深已难调治况现下卯中乙木盛时今岁又系风木司天有木火相煽之象勉与补心体泻心用两法洋参大生地莲子心黄柏白芍丹皮麦冬生龟板丹参真山连外用紫雪丹每次一钱与此方间服初六日操持太过致伤心气之狂疾前用补心体泻心用摄心神已见大效脉势亦减经谓脉小则病退是也洋参白芍丹皮真山连生龟板黄柏炭麦冬女贞子莲子龙胆草米醋铁落水煎某二十七日左脉弦劲经谓单弦饮癖前五日因观戏后病恶梦病狂肢厥经谓阳并于上则狂两阴交尽之厥灵枢有淫发梦一卷大意以五脏偏胜非因梦而后病也前人诸般怪症皆属于痰之诊虽不尽然但此症现下咳嗽块痰左脉单弦应作痰治半夏丹皮石菖蒲天竺黄茯苓块白附子先服陈李济牛黄清心丸一二丸温开水调服二十八日狂而厥左脉单弦咳嗽痰块昨议应作痰治今日左脉渐有和平之象证于外者亦效但形貌怯弱色白而嫩脉亦不壮此症之痰究因惊起凡神气壮者不惊况惊后恶梦发后大汗其为阳虚神怯显然此症将来必大补而后收功现下不得以攻痰见效而忘其虚怯与化痰之中微加益气半夏茯苓块秋小麦石菖蒲麦冬大枣二十九日体虚有痰之证不能纯治一边今日脉微滑数于昨日法中少加逐痰半夏白附子秋小麦陈胆星石菖蒲茯神块麦冬先服牛黄清心丸半丸初一日昨日稍加逐痰痰出如许大势安静但多怒耳右脉仍滑痰未净也半夏秋小麦白附子石菖蒲旋复花茯神块代赭石炙甘草其后痰去以大补心脾而安鲍三十二岁十月初二日大狂七年先因功名不遂而病本京先医市医儒医已历不少既徽州医杭州医苏州医湖北医所阅之医不下数百矣大概补虚者多攻实者少间有已时不旋踵而发余初诊时见其蓬首垢面下体俱赤衣不遮身随作随毁门窗分碎随钉随拆械系手足外有铁索数根锢锁于大石盘上言语之乱形体之羸更不待言细询其情每日非见妇人不可妇人不愿见彼尽闹不可叫号声嘶衰鸣令人不可闻只得令伊芳姬外家强侍之然后少安次日仍然无一日之空诊其脉六脉弦长而劲余曰此实症非虚症也于是用极苦以泻心胆二经之火泻心者必泻小肠病在脏治其腑也但无出路亦必泻小肠也龙胆草胡黄连天门冬细生地丹皮大麦冬服二帖而大效妄语少而举动安静初三日见其效也以为久病体虚恐过刚则折用病减者减其制例于原方减苦药加补阴之甘润初五日病家来告云昨服政方二帖病势大重较前之叫哮妄语加数倍之多无一刻静此症想不能治谅其必死先生可不诊矣余曰不然初用重剂而大效继用轻剂加补阴而大重吾知进退矣复诊其脉弦长而数于是重用苦药龙胆草洋芦荟天冬麦冬胡黄连秋石乌梅肉一气六帖一日较一日大效至十一日大为明白于是将其得病之由因伊芳念头之差其念头之差因未识文章至高之境即欲至高尚有命在非人力所能为何怒之有人生以体亲心为孝痛乎责之俯首无辞以后渐去苦药加补阴半月而后去刑具着衣冠同跪拜神识与好人无异服专翕大生膏一料而大壮下科竟中矣章氏四十二岁先是二月间病神识恍惚误服肉桂熟地等补药因而大狂余于三月间用极苦以折其上盛之威间服芳香开心包治三十日而愈但脉仍洪数余嘱其戒酒肉服专翕大生膏补阴配阳彼不惟不服丸药至午节大开酒肉于是狂不可当足臭至邻不时脱净衣裤上大街一二男子不能搏之使回五月十四日又延余视余再用前法随效二三日仍然如故盖少阳相火极挟制君主行令药随暂开其闭暂折其威相火一动而仍然如故延至六月十六日午刻复自撕其裤人不防而出大门矣余坐视不忍复自渐无术以已其病因谓其胞弟曰此症非打之极痛令其自着衣裤也不可盖羞恶之心亦统于仁能仁则不忍忍则不仁不仁之至羞恶全丧打之极痛则不能忍不忍而仁心复仁心复而羞恶之心亦复矣此古圣王扑作教刑之义也伊芳弟见其乃姊如是景况羞而成怒以保父母体面为义于是以小竹板责其腿令着裤彼知痛而后自作衣着衣稍明次月十七日立秋余以大剂苦药一帖而全愈盖打之功与天时秋金之气药之力相须而成功也后以专翕生生膏而收全功卷三虚劳伊芳劳伤急怒吐血二者皆治在肝络医者不识见血投凉以致胃口为苦寒二十岁所伤残脾阳肾阳亦为苦寒滑润伐其生发健运之常此腹痛晨泄不食脉沉弦细之所由来也按三焦俱损先建中焦补土可以生金肾关之虚亦可仰赖于胃关矣莲子芡实白扁豆冰糖茯苓块广皮炭人参缓缓多服为宜陈二十三岁左脉搏大下焦肝肾吐血上焦咳嗽中焦不食谓之三焦俱损例在不治勉拟三焦俱损先建中焦法桑叶白扁豆茯苓块莲子芡实冰糖桂枝焦白芍沙参胡肉桃服四帖后能食陈氏三十二岁甲子四月初五日脉弦细失音谓之金碎不鸣暮热不食食则呕亦系俱损为难治胡桃肉甜杏仁冰糖白扁豆茯苓块桑叶洋参沙参柏子霜另含鲍鱼片洋参片施二十岁形寒而六脉弦细时而身热先天不足与诸虚不足之小建中法芍药生姜大枣桂枝炙甘草胶糖前方服过六十剂诸皆见效阳虽转而虚未复于前方内减姜桂之半加柔兼药与护阴大生地五味子麦冬姚三十岁乙酉五月初五日六脉弦细而紧劳伤吐血诸虚不足小建中汤主之小建中汤加茯神四钱共服二十一帖全愈李二十四岁乙酉五月初三日每日五更胃痛欲饮得食少安胃痛则背冷如冰弦细阳微是太阳之阳虚累及阳明之阳虚阳明之阳虚现症则太阳之阳更觉其虚此等阳虚只宜通补不宜守补半夏广皮川椒炭干姜桂枝十四日背寒减腹痛下移减桂枝加萸良姜傅十八岁乙酉五月十三日六脉弦细而紧吐血遗精阳气不摄胃口不开法当与建中复其阳奈系酒客中焦湿热壅聚不可与甘改用辛淡微甘以和胃胃旺得食而后诸症可复也半夏白芍姜汁广皮炭桂枝木生苡仁云苓块麦冬炒神曲七帖二十二日业已见效胃开得食脉尚弦紧多服为宜沈十五岁乙酉年五月十五日幼孩脉双弦而细紧瘰结核胃阳不开色白食少且呕形体羸瘦与通补胃阳半夏云芩块炒广皮白扁豆生姜六月十二日前药已服十二帖呕止胃开腹微胀脉有回阳之气于前方加浓朴杉皮消胀胀消后按服前方化核于前方内去生姜广皮加香附土贝母忍冬藤青橘叶海藻以化瘰痰核钱二十七岁乙酉五月二十八日六脉弦紧胃痛久痛在络当与和络公丁香小茴香炭生姜归须桂枝尖降香末乌药良姜半夏此方服七帖后痛止以二十帖神曲为丸服过一料八月十九日六脉弦细而紧脏气之沉寒可知食难用饱稍饱则胀食何物则嗳何气间有胃痛时皆腑阳之衰也阳虚损症与通补脏腑之阳法大抵劳阳者十之八九劳阴者十之二三不然经何云劳者温之世人佥以六味八味治虚损人命其何堪哉暂戒猪肉介属半夏川椒炭白蔻仁益智仁小枳实良姜茯苓块生姜丁香广陈皮经谓必先岁气毋伐天和今年阳明燥金太乙天符故用药如上他年温热宜减二十四日前方已服五帖脉之紧无胃气者和痛楚已止颇能加餐神气亦旺照前方减川椒一钱丁香一钱再服七帖可定丸方三十日前因脉中之阳气已回颇有活泼之神恐刚燥太过减去川椒丁香各一钱今日诊脉虽不似初诊之脉紧亦不是念四日之脉和肢凉阳微不及四末之故与前方内加桂枝五钱再服七帖丸方诸症向安惟六脉尚弦与通补脾胃两阳茯苓块小枳实生苡仁白蔻仁半夏于术广陈皮人参益智仁共为细末神曲八两煎汤法丸梧子大每服三二钱再服三服自行斟酌备用方阳虚之体质如冬日畏寒四肢冷有阳微不及四末之象服此方五七帖以充阳气白芍生姜炙甘草桂枝大枣胶糖煮两杯分二次服此方亦可加绵黄人参茯苓白术广橘皮谭四十七岁乙酉八月二十八日病后六脉弦细而紧绝少阳和之气形体羸瘦幸喜胃旺可以守补与形不足者补之以气法白芍云茯苓块生姜桂枝人参大枣炙甘草桂圆肉炙黄胶糖陈十九岁脉虚数头目眩冒暮有微热饮食减少面似桃花身如柳叶炙甘草大麦冬生牡蛎干地黄阿胶生鳖甲生白芍麻仁服二十帖红退晕止食进后用专翕大生膏四斤收功李四十岁面赤舌绛脉虚弦而数闻妇声则遗令其移居大庙深处三甲复脉汤炙甘草麻仁生牡蛎生白芍阿胶生鳖甲干地黄麦冬生龟板服四十帖由渐而效后以天根月窟膏一整料二十四斤收功宗二十五岁粉红色虚数脉头时晕身微热心悸气短不寐食少与补心肾之阴洋参丹皮莲子麦冬丹参地黄五味子云苓块炒枣仁冰糖服五帖渐安后以专翕大生朱砂为衣一料收功卷三吐血王脉弦如刃吐血后左胁微痛喉中如有物阻治在肝络使血不瘀则吐可止止后当与补阴新绛纱归须元胡索旋复花炒桃仁降香末丹皮苏子霜郁金又如刃之脉已渐平减但虚数如故新绛纱制香附焦白芍旋复花丹皮细生地降香末归须广郁金又肝为刚藏劲气初平未便腻补取松灵之解肝络者宜之辽沙参细生地丹皮桑叶焦白芍整石斛白蒺藜麦冬生甘草广郁金归须又昨日仍有瘀血吐出今尚未可呆补沙参细生地沙苑蒺藜桑叶丹皮茶菊花麦冬焦白芍钗石斛当归生甘草羚角片外另服新绛三钱普女二十三岁大凡吐血左脉坚搏治在下焦血分右脉坚搏治在上焦气分又有心血肝血大肠血小肠血胃血冲脉血各种不同岂一概见血投凉所可治哉无怪乎室女童男劳瘵干血甚数体浓色白少腹痛小便短赤咳吐瘀紫继见鲜红血喉中咸此冲脉袭受寒邪致经不得行倒送而吐耳大忌柔润寒凉议温镇冲脉行至阴之瘀浊使经得行而血症愈矣苦辛通法小茴香两头尖桃仁降香末韭白汁紫石英归须川楝子琥珀罗三十二岁右脉浮洪咳痰吐血唇绛治在上焦气分桑叶生苡仁杏仁茯苓块沙参连翘生扁豆三帖初三日血后咳不止进食不香右脉不浮而仍洪兼与养阳明之阴桑叶茯苓块百合生扁豆生苡仁玉竹麦冬沙参甜杏仁初五日诸证俱退惟进食不旺右脉大垂尺泽先与甘寒养胃阴大麦冬桑叶生扁豆玉竹甜杏仁细生地秋梨汁沙参初九日甘润养阴麦冬桑叶生扁豆甜杏仁大生地玉竹沙参柏子霜火麻仁白芍冰糖四帖伊芳二十四岁癸酉七月二十五日六脉弦数两关独浮左更甚右胁痛胸中痞塞肝郁吐血先理肝络新绛纱广郁金旋复花归须降香末丹皮苏子霜三帖乙丑三月十七日细生地丹皮白芍甘草阿胶麻仁沙参天冬麦冬真云连黄柏炭三七水八碗煮取三杯分三次服二十三日左脉仍弦细数锋钢如刃吐血左手脉坚搏治在下焦血分细生地丹皮白芍甘草霍石斛阿胶麻仁沙参天冬麦冬元参茯苓块黄苓炭煮四杯分四次服二十六日脉数减弦刚甚大生地炒白芍炙甘草丹皮阿胶麻仁洋参麦冬茯苓块生牡蛎章丙寅二月初九日劳伤吐血脉双弦金匮谓大则为虚弦则为减虚弦相搏其名曰革男子失精亡血诸不足小建中汤主之白芍桂枝炙甘草大枣生姜胶饴水五碗煮取两碗渣再煮一碗分三次服病轻者日一帖重则日再作服章丙寅二月二十四日右脉空大左脉弦血后咳吐浊痰腥臭真液不守阴火上冲克金非纯补纯清之症然而惫矣沙参麦冬生扁豆枇杷叶霜桑叶生阿胶甜杏仁白花百合五味子天门冬藿石斛五钱煎汤代水浓煎两杯分二次服二十八日脉少敛痰咳亦减切戒用心沙参麦冬天门冬百合生阿胶生牡蛎桑叶生白扁豆生西洋参五味子水五碗煮取两碗渣再煮一杯分三次服日二帖脉大敛戢古所谓脉小则病退是也颇有起色若得舌苔化去则更妙矣沙参桑叶白扁豆麦冬洋参天门冬五味子芦根汁梨汁生苡仁四帖胡三十一岁乙酉四月二十八日劳伤吐血汗多足麻六脉弦细不数小建中汤主之白芍桂枝炙甘草生姜大枣胶饴五月初六日汗减足麻愈食少加再服十五日前药已服十四帖诸症皆愈惟咳嗽未止于前原方加云苓半夏沈二十四岁乙酉五月初十日六脉弦数劳伤吐血建中汤主之白芍生姜汁桂枝大枣炙甘草胶饴十二日加麦冬丹皮煮三杯分三次服四帖十四日肝郁胁痛病名肝着治在肝经之络经药弗愈也新绛纱归横须吴萸旋复花广郁金青皮苏子霜广皮炭降香末半夏煮三杯分三次服十五日六脉弦劲前用建中现脉已和左手仍劲胸前咳甚则痛间有一二日紫色之血按肝脉络胸是肝络中尚有瘀滞且与宣络新绛纱归须广皮炭旋复花丹皮炭桃仁泥苏子霜郁金降香末姜半夏四帖二十一日六脉弦数以清气在头之故受微风右寸独浮大而衄血暂与清清道之风热白茅根甜杏仁黑山栀桑叶侧柏叶茶菊花鲜芦根吴七十岁周身痒不可当脉洪狂吐血与大黄黄连泻心汤以后永不发史五十岁酒客大吐狂血盛盆六脉洪数面赤三阳实火为病与大黄黄连泻心汤一帖而止二帖脉平后七日又复发血如故又二帖吴二十五岁每日饱食就床脾阳致困因失其统血之职此为伤食吐血脉弦与灶中黄土每日一斤分二次煎服将尽半月而愈戒其夜食永远不发寿二十岁乙酉十一月十二日怒伤吐血两胁俱痛六脉弦紧误补难愈凡怒伤肝郁必有瘀血故症现胁痛一以活肝络为主俟瘀血去净而后可以补虚新绛纱桃仁丹皮炭归须降香末苏子霜旋复花广郁金煮三杯分三次服四帖二十二日复诊脉之弦紧虽减而未和缓胁痛虽大减而未净除与原方去桃仁加细生地四帖十二月初五日六脉弦细而紧金匮谓脉双弦者寒也弦则为减男子失精亡血小建中汤主之怒伤吐血愈后以小建中复阳生阴焦白芍生姜桂枝大枣炙甘草胶饴初九日加丹皮麦冬服八帖十八日诸症全愈胃口大开虚未全复于原方加麦冬二钱使分布津液于十二经脏则虚从饮食中复矣金三十日肝郁胁痛吐血病名肝着且有妊娠一以宣肝络为要与新绛旋复花汤法切戒恼怒介属新绛纱旋复花丹皮降香末归须桃仁香附广郁金苏子霜以胁痛止为度卷三便血毛十二岁癸亥十二月初二日粪后便红责之小肠寒湿不与粪前为大肠热湿同科举世业医者不知有此无怪乎十数年不愈也用古法黄土汤灶中黄土生地黄制苍术熟附子阿胶黄芩炙甘草加酒炒白芍全归水八碗煮成三碗分三次服初七日小儿脉当数而反缓粪后便血前用黄土汤业已见效仍照前法加刚药即于前方内去白芍全当归加附子苍术孙男三十八岁戊寅七月初一日湖州孝廉其人素有便红之症自十八岁起至今不绝现面色萎黄失血太多急宜用古法有病则病受虽暑月无碍也方法分两同前服一帖即止次日停后服半月复发再服一帖痊愈福二十九岁初因恣饮冰振黄酒冰浸水果又受外风致成风水头面与身肿大难状肿起自头先与越婢汤发其汗头面肿消继与利小便下截三消胀减后与调理脾胃自上年十月间服药至次年三月方止共计汤一百四十三帖其病始安嘱其戒酒肉生冷不意夏月暑热甚时仍恣吃冰冷水果自八月后粪后大下狂血每次有升数之多余用黄土汤去柔药加刚药每剂黄土用一斤附子用六钱或止复来伊芳本人见其血之不止也加附子至八钱或一两他药接是服至九十余帖始大愈胡三十岁乙酉年九月十七日本系酒客湿中生热久而发黄颜色暗滞六脉俱弦其来也渐此非阳黄况粪后见红非又为小肠寒湿乎灶中黄土熟附子茵陈苍术炭黄柏猪苓泽泻云茯苓煮三杯分三次服五帖全愈陈三十五岁乙酉四月二十一日粪后便红寒湿为病误补误凉胃口伤残气从溺管而出若女子阴吹之属瘕气者然左胁肝部卧不着席得油腻则寒战发杂无伦几于无处下手议治病必求其本仍从寒湿论治令能安食再商与黄土汤中去柔药加刚药川椒炭广陈皮生姜灶中黄土云茯苓生茅术香附熟附子益智仁煮三杯分三次服服三帖五月初二日又服二帖初三日心悸短气加小枳实四钱干姜二钱已服四帖十一日去川椒三钱已服三帖二十一日诸症皆效大势未退左脉紧甚加熟附子一钱降香末三钱干姜一钱已服三帖二十七日诸症向安惟粪后便血又发与黄土汤法粪后便血乃小肠寒湿不与粪前为大肠热湿同科灶中黄土广皮炭熟附子益智仁黄芩炭云茯苓苍术煮三杯分三次服以血不来为度七月十四日面色青黄滞暗六脉弦细无阳胃口不振暂与和胃其黄土汤俟便红发时再服姜半夏云苓块广陈皮生苡仁益智仁川椒炭白蔻仁煮三杯分三次服十七日加桂枝十一月十五日肝郁挟痰饮寒湿为病前与黄土汤治粪后便血之寒湿兹便红已止继与通补胃阳现下饮食大进诸症渐安惟六脉细弦右手有胃气左手弦紧痰多畏寒胁下仍有伏饮与通补胃阳兼逐痰饮桂枝小枳实川椒炭旋复花香附广皮炒白芍干姜云苓姜半夏煮三杯分三次服十二月初十日脉弦紧痰多畏寒冲气上动与桂枝茯苓甘草汤合桂枝加桂汤法桂枝茯苓块炙甘草全当归川芎桂服一帖冲气已止当服药后吐顽痰二口十一日冲气已止六脉紧退而弦未除可将初十日方再服半帖以后再服二十九日改定方以不畏寒为度十三日服十一月十五日疏肝药二帖十四初背畏寒脉仍弦紧再服十二月初十日桂枝加桂汤二帖以峻补冲阳服药后吐顽痰二口十七日脉仍弦紧背犹畏寒阳未全复照原方再服二帖分四日服十九日前之畏寒至今虽减而未痊愈脉之弦紧亦未冲和冲气微有上动之象可取初十日桂枝加桂汤法再服二帖分四日立春以后故也丙戌正月初五日六脉俱弦左脉更紧粪后便红小肠寒湿黄土汤为主方议黄土汤去柔药加淡渗通阳虽自觉胸中热背心如热水浇所云热非热也况又恶寒乎灶中黄土生苡米云苓块熟附子苍术炭桂枝黄芩炭广皮炭煮四碗分四次服血多则多服万一血来甚涌附子加至八钱以血止为度再发再服切勿听浅学人妄转一方也丸方阳虚脉弦素有寒湿痰饮与蠲饮丸方通阳渗湿而补脾阳桂枝苍术炭生苡仁云苓块干姜炭炙甘草益智仁半夏广皮神曲煳丸小梧子大每服三钱日三服忌生冷猪肉介属初十日粪后便红虽止寒湿未尽脉之紧者亦减当退刚药背恶寒未罢行湿之中兼与调和营卫苍术炭黄芩炭灶中黄土焦白芍生苡仁煮三杯分三次服以背不恶寒为度戒生冷介属猪肉卷三肿胀陈三十二岁甲寅年二月初四日太阴所至发为胀者脾主散津液脾病不能散津土曰敦阜斯胀矣厥阴所至发为胀者肝主疏泄肝病不能疏泄木穿土位亦胀矣此症起于肝经郁勃从头面肿起腹因胀大的系蛊胀而非水肿何以知之满腹青筋暴起如虫纹并非本身筋骨之筋故知之治法行太阳之阳泄厥阴之阴为要医用八味丸误治反摄少阴之阴又加牡蛎涩阴恋阳使阳不得行而阴凝日甚六脉沉弦而细耳无所闻目无所见口中血块累累续出经所谓血脉凝泣者是也势太危极不敢骤然用药思至阳而极灵者莫如龙非龙不足以行水而开介属之翕惟鲤鱼三十六鳞能化龙孙真人曾用之矣但孙真人千金原方去鳞甲用醋煮兹改用活鲤鱼大者一尾得六斤不去鳞甲不破肚加葱一斤姜一斤水煮熟透加醋一斤任服之服鲤鱼汤一昼夜耳闻如旧目视如旧口中血块全无神气清爽但肿胀未除初五日经谓病始于下而盛于上者先治其下后治其上病始于上而盛于下者先治其上后治其下此病始于上肿当发其汗与金匮麻黄附子甘草汤麻黄熟附子炙甘草煮成五饭碗先服半碗得汗止后服不汗再服以得汗为度此方甫立未分量陈颂帚先生一见云断然无效予问曰何以不效陈先生云吾曾用来予曰此在先生用诚然不效予用或可效耳王先生名谟云吾甚不解同一方也药止三味并无增减何以为吴用则利陈用则否岂无知之草木独听吾兄使令哉予曰盖有故也陈先生性情忠浓其胆最小伊芳恐麻黄发阳必用八分附子护阳用至一钱以监制又恐麻黄附子皆剽悍药也甘草平缓遂用一钱二分又监制麻黄附子服一帖无汗改用八味丸矣八味阴柔药多乃敢大用如何能效病者乃兄陈荫山先生入内室取二十八日陈颂帚所用原方分量一毫不差在座者六七人皆哗然笑曰何先生之神也予曰余常与颂帚先生一同医病故知之深矣于是麻黄去净节用二两附子大者一枚得一两六钱少麻黄四钱让麻黄出头甘草一两二钱又少附子四钱让麻黄附子出头甘草但镇中州而已众见分量又大哗曰麻黄可如是用乎颂帚先生云不妨如有过差吾敢当之众云君用八分未敢足钱反敢保二两之多乎颂帚云吾在菊溪先生处治产后郁冒用当归二钱吴君痛责谓当归血中气药最能窜阳产后阴虚阳越例在禁条岂可用乎夫麻黄之去当归奚啻十百吾用当归伊芳责之甚岂伊芳用麻黄又如是之多竟无定见乎予曰人之畏麻黄如虎者为其能大汗亡阳未有汗不出而阳亡于内者汤虽多但服一杯或半杯得汗即止不汗再服不可使汗淋漓何畏其亡阳哉但此症闭锢已久阴霾太重虽尽剂未必有汗予明日再来发汗病家始敢买药而仙芝堂药铺竟不卖谓想是钱字先生误写两字主人亲自去买方得药服尽剂竟无汗初六日众人见汗不出佥谓汗不出者死此症不可为矣余曰不然若竟死症鲤鱼汤不见效矣予化裁仲景先师桂枝汤用粥发胃家汗法竟用原方分量一帖再备用一帖又用活鲤鱼一尾得重四斤煮如前法服麻黄汤一饭碗即接服鲤鱼汤一碗汗至眉上又一次汗出上眼皮又一次汗至下眼皮又一次汗至鼻又一次汗至上唇大约每一次汗出三寸许二帖俱服完鲤鱼汤一锅喝一昼夜亦服尽汗至伏兔而已未过膝也脐以上肿俱消腹仍大初七日经谓汗出不止足者死此症尚未全活虽腰以上肿消而腹仍大腰以下其肿如故因用腰以下肿当利小便例与五苓散服至二十一日共十五天不效病亦不增不减陈荫山先生云前用麻黄其效如神兹小便滴不下奈何祈转方予曰病之所以不效者药不精良耳今日先生去求好肉桂若仍系前所用之桂明日予不能立方固无可转也二十二日陈荫山购得新鲜紫油边青花桂一枝重八钱乞予视之予曰得此桂必有小便但恐脱耳膀胱为州都之官气化则能出焉气虚亦不能化于是用五苓二两加桂四钱顶高辽参三钱服之尽剂病者所睡系棕床予嘱备大盆二三枚置之床下溺完被湿不可动俟明日予亲视挪床其溺自子正始通至卯正方完共得溺大盆有半予辰正至其家视其周身如空布袋又如腐皮于是用调理脾胃痊愈洪氏六十八岁孀居三十余年体浓忧郁太多肝经郁勃久矣又因暴怒重忧致成厥阴太阴两经胀并发水不得行肿从跗起先与腰以下肿当利小便例之五苓散法但阴气太重六脉沉细如丝断非轻剂所能了桂枝生苍术猪苓泽泻茯苓皮肉桂广皮浓朴前方服三五帖不效亦无坏处小便总不见长肉桂加至二三两桂枝加至四五两他药称是每剂近一斤之多作五六碗服五七帖后六脉丝毫不起肿不消便亦不长所以然之故肉桂不佳阴气太重忧郁多年暴怒伤肝必有陈菀仍用原方加鸡矢醴熬净烟六钱又加附子八钱服之小便稍通一连七帖肿渐消饮食渐进形色渐喜于是渐减前方分量服至十四帖肿胀全消后以补脾阳疏肝郁收功郭氏六十二岁先是郭氏丧夫于二百里外其祖墓之侧郭携子奔丧饥不欲食寒不欲衣悲痛太过葬后庐墓百日席地而卧哭泣不休食少衣薄回家后致成单腹胀六脉弦无胃气气喘不能食唇舌刮白面色淡黄身体羸瘦余思无情之草木不能治有情之病必得开其愚蒙使情志畅遂方可冀见效于万一因问曰汝之痛心疾首十倍于常人者何故伊芳答曰夫死不可复生所遗二子恐难立耳余曰汝何不明之甚也大凡妇人夫死曰未亡人言将待死也汝如思夫愈切即死墓侧得遂同穴之情则亦已矣虽有病何必医医者求其更苏也其所以不死者仍系相夫之事业也汝子之父已死汝子已失其荫汝再死汝子岂不更无所赖乎汝之死汝之病不惟无益于夫而反重害其子害其子不惟无益于子而且大失夫心汝此刻欲尽妇人之道必体亡夫之心尽教子之职汝必不可死也不可死且不可病不可病必得开怀畅遂而后可愈单腹胀死症也脉无胃气死脉也以死症而见死脉必得心火旺折泄肝郁之阴气而后血脉通血脉通脏气遂死证亦有可生之道诗云见曰消者是也伊芳闻余言大笑余曰笑则生矣伊芳云自此以后吾不惟不哭并不敢忧思一味以喜乐从事但求其得生以育吾儿而已余曰汝自欲生则生矣于是为之立开郁方十数剂而收全功旋复花降香末归须苏子霜郁金香附川浓朴姜半夏广皮青橘皮吴氏二十八岁春夏间乘舟由南而北途间温毒愈后感受风湿内胀外肿又有肝郁之过时当季夏左手劳宫穴忽起劳宫毒如桃大此症治热碍湿治湿碍热之弊选用幼科痘后余毒归肺喘促咳逆之实脾利水法加极苦合为苦淡法俾热毒由小肠下入膀胱随湿热一齐泄出也盖劳宫毒属心火泻心者必泄小肠小肠火腑非苦不通腰以下肿当利小便利小便者亦用苦淡也猪苓茯苓皮白通草泽泻晚蚕砂雅连黄柏飞滑石黄芩煮成五碗分五次服以小便长者为度此方服七帖分量不增减肿胀与劳宫毒俱消以后补脾收功陈二十六岁乙酉年五月十五日脉弦细而紧不知饥内胀外肿小便不利与腰以下肿当利小便法阳欲灭绝重加热以通阳况今年燥金太乙天符经谓必先岁气毋伐天和桂枝猪苓生茅术泽泻广橘皮川椒炭浓朴茯苓皮公丁香杉木皮煮四杯分四次服二十五日诸症皆效知饥肿胀消其大半惟少腹有疝竟如有一根筋吊痛于原方内减丁香一钱加小茴香三钱单氏四十二岁肿胀六年之久时发时止由于肝郁应照厥阴胀例治降香末木通香附旋复花归须郁金青皮浓朴大腹皮云苓半夏煮成三杯分三次服不能宽怀消怒不必服药二十六日服前方八帖肿胀稍退惟阳脉微弱加以椒炭三钱大便不通加两头尖三钱去陈菀卷三单腹胀毛四十四岁病起肝郁木郁则克土克阳土则不寐克阴土则胀自郁则胁痛肝主疏泄肝病则不能疏泄故二便亦不宣通肝主血络亦主血故治肝者必治络新绛纱半夏香附旋复花青皮小茴香归须降香末广郁金苏子霜头煎两杯二煎一杯分三次服三帖初七日服肝络药胀满胁痛不寐少减惟觉胸痛按肝脉络胸亦是肝郁之故再小便赤浊气湿也桂枝嫩尖晚蚕砂归须川楝子半夏降香末白通草青橘皮茯苓皮旋复花小茴香两头尖服二帖初十日驱浊阴而和阳明现下得寐小便少清但肝郁必克土阴土郁则胀阳土郁则食少而无以生阳故清阳虚而成胸痹暂与开痹薤白头半夏广郁金栝蒌实生苡仁桂枝尖茯苓皮浓朴小枳实服三帖十四日脉缓太阳已开而小便清通阳明已阖而得寐能食但胀不除病起肝郁与行湿之中必兼开郁降香末生苡仁白通草浓朴煨肉果茯苓皮半夏徐三十岁腹胀且痛脉弦细大便泄小便短身不热此属寒湿伤足太阴猪苓黄芩炭泽泻桂枝浓朴广皮干姜生苡仁通草卷三滞下丁氏五十八岁滞下白积欲便先痛便后痛减责之积重脉迟而弦甚痛盖冷积也非温下不可熟附子广木香小枳实生大黄片广陈皮南楂肉浓朴炒白芍良姜炭黄芩炭坚槟榔梁二十八岁滞下白积欲便先痛便后痛减者责之有积用温下法炒白芍广皮枳实黄芩木香槟榔云连锦纹军浓朴熟附子五杯水煮成两杯分二次服张三十八岁甲子十一月十八日先泄而后滞下脾传肾为难治大白芍真雅连黄芩炭生茅术猪苓泽泻生苡仁广木香老浓朴川椒目良姜广皮水六杯煮取二杯渣后再煎一杯三次服二十日先泄后滞下古云难治非一时可了且喜脉弱尚有生机白芍南槟榔木香当归尾地榆炭广陈皮小枳实红花煎法如前二十三日脉沉有力滞下胀痛太甚便后少减片时其痛仍然议纲开一面用温下法白芍黄芩真山连大黄枳实浓朴广木香安边桂广皮炭红花归尾水五杯煮成三杯分三次服一帖二十三日于二十日方内加两头尖二十四日肾症复归于脾用四苓合芩芍汤法猪苓泽泻生苡仁茯苓皮焦白芍黄芩广木香生白术广陈皮浓朴真山连水八杯煮取三杯分三次服二十五日于前方内加白通草二十六日肝郁则小便亦不能通此徒用四苓不效议开阴络法降香末麝香桃仁归须琥珀猪苓两头尖泽泻小茴香川楝子二十七日已效于前方内加安边桂生香附郁金二十八日九窍不和皆属胃病用开太阳阖阳明兼泻心法半夏青皮广陈皮茯苓猪苓泽泻黄芩生苡仁浓朴干姜炒山连广木香水五杯煮成二杯再煮一杯三次服二十九日开太阳阖阳明兼法湿中之热半夏茯苓皮生苡仁广皮白芍白通草广木香茯苓泽泻黄芩炭真山连萆三十日粪后便血加黄土汤法半夏广木香灶中黄土黄芩炭萆炒白芍茯苓皮广皮全当归老浓朴炒苍术水五杯煮取二杯渣再煮一杯分三次服初一日舌绛甚胸中嘈杂无奈喉且痛粪中犹带血迹议酸苦泄热法乌梅灶中黄土黄芩初二日四苓合芩芍法以小便短口糜犹有滞下也炒白芍半夏真山连泽泻炒黄芩猪苓乌梅肉茯苓皮赤苓炭当归灶中黄土头煎一杯二煎一杯分三次服初三日少腹胀痛不小便仍系肝郁不主疏泄之故真云连黄芩炭桃仁泥生香附韭白汁两头尖降香末麝香末小茴香归须琥珀末初四日于前方内加广郁金初五日苦辛淡开下焦湿热兼泻肝火法萆云连小茴香白通草川楝子吴萸黄柏炭生香附小儿滞下红积欲便先痛便后痛减积滞太重非温下不可为功恐缠绵日久幼孩力不能胜滞下为脏病也焦白芍黄芩云连神曲生大黄老浓朴广木香广皮枳壳桃仁南槟榔归尾地榆炭肉桂即于前方内去大黄肉桂方中再去归尾地榆桃仁加苍术一钱五分卷三积聚张二十七岁甲子三月十三日脐右有积气以故右脉沉细弦沉伏阳微之极浊阴太甚克之也溯其初原从左胁注痛而起其为肝着之咳无疑此症不必治咳但宣通肝之阴络久病在络故也使浊阴得有出路病可自已所谓治病必求其本者也如不识纲领而妄冀速愈必致剥削阳气殆尽而亡桂枝尖小茴香降香末桃仁川楝子青皮络炒广皮归须乌药苏子霜旋复花十九日服通络药已见小效脉气大为回转但右胁着席则咳甚胁下支饮故也议于前方内去桃仁川楝小茴加生香附半夏杏仁肉桂再服四帖二十三日先痛后便而见血议通阴络法苏子霜归须降香末桃仁两头尖丹皮藏红花半夏小茴香香附广木香广陈皮张二十八岁脐左瘕面黄肢倦食少不能作文看书亦不能久宛如虚损与化回生丹缓通阴络法每日空心服一丸亦有早晚服一丸时服之二年有余计服化回生丹六百丸之多始化净气体撤消看书作文始举进士吴三十一岁脐右结径广五寸睾如鹅卵大以受重凉又加暴怒而得痛不可忍不能立不能坐并不能卧服辛香流气饮三日服五帖重加附子肉桂至五七钱之多丝毫无效因服天台乌药散初服二钱满腹如火烧明知药至脐右患处如搏物然痛加十倍少时腹中起蓓蕾无数凡一蓓蕾下浊气一次如是者二三十次腹中痛楚松快少时痛又大作服药如前腹中热痛起蓓蕾下浊气亦如前但少轻耳自巳初服药起至亥正共服五次每次轻一等次一日腹微痛再服乌药散则腹中不知热矣以后每日服二三次七日后肿痛全消后以习射助阳而体壮叶四十五岁乙酉四月二十八月无论瘕虽有气血之分然皆系阴病结于阴部岂有用阴药之理维日已久沉寒痼冷疾非巴豆不能除根用天台乌药散六月初九日业已见效未能除根照常服前药早晚各五分瘕痛发时服二钱舌苔浓白面色淡黄而暗左脉沉细阳微再与汤药行湿通阳云茯苓块益智仁萆白蔻仁生苡仁半夏广陈皮桂枝白通草服至舌苔退为度甘二十九岁乙酉年五月初一日十年瘕气六脉弦细而紧淡吴萸乌药川椒炭归须良姜小茴香煮三杯分三次服已服五帖初九日病减者减其制每日服半帖王氏四十岁乙酉五月二十一日六脉弦紧心下伏梁非易化之症一生忧泣肝之郁也又当燥金太乙天符之年金来克木痛愈甚矣与温络法其吐血亦络中寒也降香末川椒炭香附半夏枳实归须公丁香广皮服四帖二十五日诸症皆效自觉气上阻咽加旋复花二十九日效不更方再服六月初二日加吴萸余氏三十岁乙酉五月二十四日瘕结脐左经来必痛六脉沉细阳微吴茱萸川楝子公丁香良姜全当归降香末小茴香艾炭煮三杯分三次服服七帖后接服丸药六月初二日业已见效每日服半帖再服十天二十日每行经前三日腹微痛时空心服化回生丹一丸服至经尽后腹中丝毫不痛为止下月经行腹痛发时再如此服法瘕痛亦服回生空心服一丸化净为度车五十五岁须发已白大半脐左坚大如盘隐隐微痛不大便十数日先延外科治之外科谓肠痈以大承气下之三四次终不通延余诊视按之坚冷如石面色青黄脉短涩而迟先尚能食屡下之后糜粥不进不大便已四十九日余曰此也金气之所结也以肝木抑郁又感秋金燥气邪中入里久而结成愈久愈坚非下不可然寒下非其治也以天台乌药散二钱加巴豆一分姜汤和服设三服以待之如不通第二次加巴豆霜分半再不通第三次加巴豆霜二分服至三次后始下黑亮球四十九枚坚莫能破继以苦温甘辛之法调理渐次能食又十五日不大便余如前法下至第二次而通下黑亮球十五枚虽亦坚结然破之能碎但燥极耳外以香油熬川椒熨其坚处内服芳香透络月余化净于此证方知燥金之气伤人如此而温下之法断不容紊也乙酉年治通廷尉久疝不愈时六十八岁先是通廷外任时每发疝医者必用人参故留邪在久不得愈至乙丑季夏受凉复发坚结肛门坐卧不得胀痛不可忍汗如雨下七日不大便余曰疝本寒邪凡坚结牢固皆属金象况现下势甚危急非温下不可亦用天台乌药散一钱巴豆霜分许下至三次始通通后痛渐定调以倭硫黄丸兼用金匮蜘蛛散渐次化净卷三淋浊郎五十六岁便泄带血既有膀胱之湿又有小肠之热用导赤合四苓汤法猪苓茯苓皮萆泽泻次生地甘草梢淡竹叶木通飞滑石十二月初一日少腹痛于前方内加川楝子小茴香炭王十七岁湿土司天湿热下注致成淋症茎肿萆白通草甘草梢茯苓皮滑石生苡仁车前子泽泻芦根十五日于前方内加黄柏炭龚五十八岁先是大小便俱闭自用大黄八钱大便虽通而小便点滴全无续用五苓仍不通诊其六脉弦紧病因肝郁而成开阴络法降香末归须两头尖琥珀丹皮韭白汁麝香一帖而通二帖而畅普三十八岁小便淋浊茎管痛不可忍自用五苓八正萆厘清饮等渗湿愈利愈痛细询病情由房事不遂而成余曰溺管与精管异途此症当治精管为是用虎杖散法现无虎杖草以杜牛膝代之杜牛膝当归降香末麝香桃仁泥两头尖琥珀丹皮一帖而痛减五帖而痛止七帖而浊净后以补奇经而愈珍四十五岁血淋太多先与导赤不应继以脉弦细询由怒郁而起转方与活肝络新绛纱苏子霜丹皮炭旋复花桃仁红花片姜黄香附归须郁金降香末四帖而安王四十五岁小便狂血脉弦数病因肝郁新绛纱细生地青皮旋复花丹皮炭桃仁降香末香附归须服四帖而血止止后两月又因动气而发仍与前方七帖而愈范二十八岁因怒郁而大小便闭与极苦而通小肠借火腑通胆腑法黄芩归须桃仁泥胡黄连龙胆草广郁金二帖而大小皆通保女十八岁怒郁少腹胀大如斗小便点滴全无已三日矣急不可耐仰卧不能转侧起立与开经络降香末香附米广郁金龙胆草青皮韭白汁归须琥珀两头尖麝香一帖而通二帖而畅保五岁夏日痘后受暑小便不通脉洪数玉茎肿亮蜷曲如勾与凉利膀胱白通草蚕砂滑石云苓皮苡仁杏仁一帖而通三帖而玉茎复元叶四十五岁乙酉年七月初一日金实无声六脉俱弦痰饮兼之湿痹小便白浊先与行湿茯苓皮川萆通草桂枝防己蚕砂半夏杏仁泥生苡仁甘草滑石服七帖十四日复诊加九月初三日猪苓泽泻伏饮湿痹便浊前与淡渗通阳已服三十帖因停药二十余日现下饮又上泛胸满短气腰酸淋浊未除且与行心下之饮脉弦细阳不复姜半夏杏仁云苓皮广陈皮防己桂枝枳实萆通草晚蚕砂十二日服九帖去杏仁防己加薏苡又服三十余帖十月初五日痰饮痹症淋浊皆寒湿为病误与补阴以致湿邪胶痼沉着急难清楚前与开痹和胃现今虽见效不少究竟湿邪为患阴柔之邪久为呆补所困难以旦夕奏功也桂枝川萆解泽泻姜半夏滑石云苓皮广皮蚕砂车前子枳实猪苓生苡仁煮三杯分三次服十月二十五日浊湿误补久留与开太阳阖阳明法数十帖之多虽见大效究未清楚小便仍间有浊时腿仍微有酸痛姜半夏桂枝片姜黄广陈皮通草川萆晚蚕砂川椒炭生苡仁防己猪苓小枳实茯苓皮十一月十八日痹症挟痰饮小便浊喉哑先开上焦后行中下之湿余有原案苦桔梗甘草杏仁半夏云苓皮生苡仁喉哑服此备用方桂枝广皮生苡仁云苓皮半夏蚕砂川萆车前子滑石川黄柏便浊服此卷三泄泻陶四十五岁乙酉年四月十五日久泄脉弦自春令而来古谓之木泄侮其所胜也柴胡猪苓生姜姜半夏炙甘草大枣泽泻广陈皮茯苓块桂枝十九日泄泻已减前数加苍术前后共计服十三帖全愈五月初六日前曾木泄与小柴胡汤十三帖而愈向有粪后便红乃小肠寒湿之症现在脉虽弦而不劲且兼缓象大便复溏不必用柴胡汤矣转用黄土汤法灶中黄土黄芩炭熟附子茯苓块炒苍术广皮炭煮三杯分三次服十二日湿温成五泄先与行湿止泄其粪后便红少停再拟猪苓苍术泽泻茯苓桂枝苡仁广皮广木香煮三杯分三次服以泄止为度八月初六日胃不开大便溏小便不畅脉弦猪苓白蔻仁泽泻生苡仁茯苓皮广皮姜半夏柴胡煮三杯分三次服陆二十七岁乙酉年五月十九日六脉弦细面色淡黄泄则脾虚少食则胃虚中焦不能创建安望行经议先与强土藿香梗广皮炭广木香白蔻仁云苓块苏梗苡仁姜半夏益智仁煮三杯分三次服七帖二十八日右脉宽泛缓也胃口稍开泄则加添小便不通加实脾利水猪苓泽泻茯苓苡仁六月十八日前方服十四帖泄止胃稍醒脘中闷舌苔滑周身痹痛六脉弦细而沉先与和中治痹在后桂枝防己益智仁藿香梗杏仁苡仁姜半夏白蔻仁广皮煮三杯分三次服王三十五岁渴而小便后淋浊此湿家渴也况舌苔黑滑乎议金匮渴者猪苓汤法但前医大剂地萸五味麦冬龟胶等纯柔粘腻补阴封固日久恐难速愈戒猪肉介属滑腻猪苓萆泽泻初五日渴而小便短便后淋浊与猪苓汤法小便长而淋浊大减渴止舌黑苔退惟肩背微有麻木酸楚之象是脏腑之湿热已行而经络之邪未化也与经腑同治法生石膏云苓块晚蚕砂杏仁广皮通草防己萆生苡仁桂枝黄柏炭卷四痘症周女一周零一月庚申六月身热耳冷隐隐有点防痘夏令感温暑而发先宜辛凉解肌令其易出切忌辛温发表致表虚发痒溃烂且助温热连翘甘草苦桔梗芦根炒银花薄荷芥穗初二日点出未透仍宜解肌照前方初三日险痘三天来已出齐但顶陷色暗与活血提顶法再色白皮薄两太阴素虚之体此痘如用羌活防风必致塌痒进苦降必致泄泻当归苦桔梗焦白芍银花白芷黄芩炭木通紫草南山楂炭连翘暹逻犀角初四日气虚则根松顶陷血郁则色淡盘软毒重则攒簇且与消毒活血提顶扶过七日能用补托方可有成不然九朝塌痒可虑况现泄泻当归甘草白芷红花暹逻犀角皂针羚羊角连翘苦桔梗紫草炒银花公鸡冠血初五日痘五天半气虚不能解毒外出牵延时日必致内陷塌痒今日仍然外感用事未敢大补亦须少用托法白芷连翘丹皮皂针苦桔梗白归身甘草紫草燕窝根生绵黄鸡冠血浓煎一茶杯服完渣再煮浓半杯明早服初六日六天少用补托业已起胀颜色颇鲜但皮薄壳亮今日须大补明日须峻补生绵黄苦桔梗鸡冠血炙甘草紫草党参白归身广皮炭白芷川芎燕窝根公鸡汤煎药初七日两用托补色鲜而润陷者复起但清浆十之二三亮壳颇多今到七日脏腑已周气血用事正好施补气载毒之方生绵广皮炙甘草白芷苦桔梗人参广木香煨肉果川芎燕窝根公鸡汤煎药八天痘顶圆绽者不过一二头面行浆胸背清浆三四四肢全然空亮根盘色淡此气血两虚急宜峻补用参归鹿茸合陈氏异功法人参归身煨肉果黄毛茸苦桔梗白芷广木香炙甘草燕窝生绵茯苓块广皮炭公鸡汤此药煮成四茶杯加茸汁半茶杯鸡汤一中碗燕窝汤一碗和匀上火煨浓小人服一半乳母服一半初九日九天昨用峻补两臂虽有黄浆四肢仍然空亮泄泻之故用文仲大异功散生嫩人参广木香当归煨肉果广皮炭煨诃子于白术上肉桂茯苓块炙甘草鹿茸尖初十日即于前方内去肉桂鹿茸尖归身减黄四钱加泽泻十一日照前方十二日即于前方内加薏米仁十三日浆未十分满足四肢间有破损难保无痘毒咳嗽等事兹用利水以助结痂驱逐余毒即在其中所谓一举两得者也洋参泽泻广皮炭茯苓块生苡仁炙甘草焦于术广木香煨肉果煨诃子十四日脚肿胸闷溲短水不利也茯苓块炒银花冬白术泽泻生苡仁广皮炭飞滑石连翘五谷虫何男四岁九月初三日三天气虚毒重粘连成片兼之色滞顶陷攻毒则碍虚温托则碍毒两难措手和中安表更不济事勉议活血摆毒苦桔梗乌犀角连翘生甘草白芷薄荷炙天虫紫草全归南楂丹皮羚羊角每一酒杯和猪尾膏三小匙初五日四天昨用活血解毒大有起色但喉声微哑面目浮肿太甚唇色绛红时疠之火毒太重今日犹宜解毒苦桔梗暹罗犀角连翘人中黄桃仁古勇黄连天虫白芷全归炒楂肉紫草谷精草丹皮羚羊角银花紫花地丁以银花紫地丁前汤代水初六日五天半渐有起色但险症变幻不一时刻小心为要今日仍宜活血提顶微加托里生绵紫草红花炙甘草归身银花白芷谷精草皂针犀角连翘鸡冠血初七日六天半时疠已退气血用事头面清浆三四周身亮壳非重用温托不可看守勿懈不致损破可望成功生黄紫草燕窝根炙甘草广木香归身党参白芷鸡冠血初八日七天半浆未及半切牙寒战灰白塌陷非陈文仲大异功散不可人参广皮焦于术生绵广木香茯苓块炙甘草白芷糯米上上桂心归身公鸡汤煎初九日八天半昨用大异功法切牙寒战已去大半但浆犹未足用异功参归鹿茸法绵黄上上肉桂广木香人参黄毛鹿茸白芷茯苓块当归诃子肉焦于术煨肉果炙甘草广皮炭熬浓服初十日九天半切牙寒战已去十分之九但身上浆清腿足未灌泄泻频仍翁仲仁有泄泻安宁大虚少毒之诊今日犹宜峻补如泄泻不止再加涩肠绵黄广木香人参生鹿茸上肉桂白芷炙甘草煨肉果浓朴诃子肉十一日十天半用异功散得效但泄泻不止肤痒浆薄必有余毒今日仍可托补一天议于明日用实脾利水收痂法俾不尽之热毒从小便而去生绵黄广木香煨肉果人参广皮炭炙甘草上肉桂浓朴诃子肉十二日十一天痂虽结而浆薄泄泻以实脾利水为法仍兼涩肠人参煨肉果浓朴焦于术炙甘草上肉桂茯苓块炙黄生苡仁广皮炭诃子肉广木香十三日十二天浆薄微咳痂痒便溏仍当补气兼与实脾人参煨肉果浓朴生黄诃子肉广木香茯苓块炙甘草焦于术生苡仁广皮炭十四日十三天喉哑咳嗽而渴肺中余毒未清便溏溺短痘后脾虚宜实茯苓块五谷虫冬白术浓朴生苡仁苦桔梗诃子肉炒银花地骨皮连翘吴氏五岁辛酉九月二十日险中逆痘三天繁红扁阔成片不起翁仲仁谓重壅遏其形退缩且烦躁肢逆唇焦舌黄溲短腹痛痘顶先出者已焦勉用双解法芥穗全归苦桔梗楂肉生大黄生甘草牛蒡子连翘银花猪尾桃仁粉薄荷二十一日四天艳红扁阔下后稍见起发究不肥绽何能起胀成浆咳嗽痰多且与清凉败毒活血松肌开提肺气犀角杏仁紫草羚羊角苦桔梗银花连翘甘草大力子芥穗归尾楂炭二十二日五天密布不齐身热未退扁阔瘪陷形色滞暗不能起胀那得成浆勉于清毒之中兼与活血提顶犀角天虫杏仁羚羊角归须银花苦桔梗牛蒡子白芷甘草皂针楂肉连翘紫草鸡冠血二十三日六天头面虽有行浆之意究竟周身平陷较昨日颜色略润耳仍与清毒活血提顶少加托里生黄天虫全归皂针人中黄杏仁白芷紫草牛蒡子银花穿山甲苦桔梗犀角鸡冠血二十四日七天头面行浆周身平塌空壳用伍氏内托法生绵大力子白芷全归苦桔梗川芎炙甘草洋参紫草燕窝根公鸡汤鸡冠血二十五日八天头面浆足周身平塌者已起空壳者亦有行浆之势翁仲仁谓喉哑声嘶浆行饱满亦无妨切牙在七日以后属气虚况其食少乎非阴虚也生绵炙甘草公丁香白芷象贝苦桔梗天虫洋参牛蒡子鸡汤二十六日九天浆已行及大半但气虚作痒看守勿懈毋令损破为要生绵象贝白芷天虫苦桔梗牛蒡子洋参冬白术炙甘草广木香二十七日十天浆已行及十之七八惟痰咳微痒眼中出脓为可虑生绵生甘草谷精草苦桔梗焦冬术桑叶生苡仁连翘土贝母二十八日十一天湿重小便不利畏寒切牙洋参广皮炭生黄炙甘草生苡仁冬白术谷精草茯苓块二十九日十二天实脾利水以收痂止嗽加辛凉败毒以护目疾生黄地骨皮炙甘草连翘炒冬术炒银花茯苓块谷精草生苡仁初一日十三天湿气已行痂结过半正气已化痂落过半饮甚好目开无恙已收全功惟咳嗽减而未清仍宜实脾利水复以辛凉败毒炒冬术地骨皮茯苓块炒银花生苡仁五谷虫连翘象贝某痘粒分颗原属纯正但壳薄顶平无浆间有二三陷者且有灰色明日七朝气血用事非峻补不可一切辛窜走里者必不可不用为其温中而托络也其走表者断不可用以其虚表而致塌痒也再九日以后须防泄泻咳嗽嵩女五个月初十日相火用事病民病温防发痘先宜辛凉达表切忌发汗连翘银花甘草苦桔梗杏仁粉薄荷芥穗芦根牛蒡子十一日险痘一天连翘银花苦桔梗甘草紫草芦根归须薄荷牛蒡子芥穗煎汤代水十二日脾经险痘二天色重粘连船小载重夜间烦躁先以活血败毒楂肉大黄连翘当归银花桃仁泥地丁苦桔梗红花人中黄丹皮犀角猪尾膏白茅根煎汤代水十三日险痘三天色重粘连间有陷顶议凉血提顶连翘细生地银花归须苦桔梗白茅根甘草犀角红花羚羊角丹皮芦根十四日险痘四天形色俱有起色但顶平便溏耳将就可望有成生黄茯苓块炙甘草沙洋参白芷炒山甲白茅根皂针白术炭炒银花鸡冠血公鸡汤煎药十五日五天即于前方内去银花鸡冠血加广皮十六日六天虽然行浆但色灰便溏焦于术广木香诃子肉茯苓块煨肉果炙甘草绵黄广皮炭洋参水煎浓十七日七天业已回浆十分全功但便溏湿重仍有意外之虞法宜实脾利水焦于术广木香茯苓块诃子肉生苡仁煨肉果广皮炭人参炙甘草嵩女三岁癸亥十一月初十日芥穗藿香叶防风薄荷连翘杏仁甘草桑叶苦桔梗芦根十一日重险痘一天热一日而见点阳明络现粘连成片汗多便溏气虚毒重九朝塌痒难防勉与摆毒松肌连翘银花桑叶丹皮紫花地丁归尾苦桔梗牛蒡子甘草芦根猪尾膏十二日二天出不爽快未三岁之儿九日限期时刻有违陷之虑即于前方内加白茅根暹逻犀角十三日重险三天面貌繁红壳薄顶陷根松粘连成片身上色淡不起小便清大便多而稀头温足冷应作气虚不能送毒外出看总之九朝塌痒之症勉与活血提顶而补气兼之连翘白芷红花穿山甲甘草皂针归尾洋参犀角生绵猪尾膏十四日重险四天较昨日稍好然不能起胀焉能成浆塌痒之证勉与提顶薄荷生绵苦桔梗穿山甲杏仁犀角白芷红花甘草皂针银花鸡冠血十五日重险五天较昨日略好究竟不能起胀面红身白灰头温足冷虚寒之极勉与辛温而甘者助其元阳生绵红花穿山甲焦于术洋参半夏白芷煨肉果公丁香广木香桑叶炙甘草浓煎如膏十六日六天虚寒壳亮急用峻补以救万一生绵归身穿山甲焦于术洋参鹿茸白芷红花广木香煨肉果炙甘草茯苓块广皮炭老公鸡汤煎如膏十七日七天壳薄无浆便溏气血两虚用陈文仲法生绵炙甘草洋参煨肉果焦于术煨诃子鹿茸尖真桂白芷公丁香煨木香广皮炭半夏公鸡汤煎如膏十八日八天切牙泄泻目开壳薄无浆皆系虚欲塌痒之象急用陈文仲大异功散法惜无力用参耳防风诃子肉肉果霜生绵洋参熟附片于术桂茯苓块公丁香白芷广木香广皮炙甘草浓煎如膏分六七次服十九日九天昨用文仲大异功仍然塌陷切牙水浆不得入口然根盘未散断不可弃而不治议于前方加煨肉果丁香连服二帖二十日十天昨日异功散方连服二帖头面业已行浆下体仍然灰白塌陷再用前方二帖二十一日十一天灰白浆不足必陷仍服前方二帖二十二日十二天头面浆足四肢空壳尚多于前方内改肉桂为桂枝再二帖二十三日十三天仍须托理温中白日服完夜间再服半帖二十四日十四天灰白切牙泄泻犹在险途生绵桂枝洋参茯苓块于术白芷诃子肉炙甘草肉果霜生苡仁公丁香党参广木香广皮九碗水煎如膏徐男六岁癸亥腊月初四日重险痘三天骨立无肉血枯而燥干红色暗粘连成片皆隐在皮中乃枭毒把持之故勉议两解重法如照常理立方恐鞭长莫及大黄楂肉犀角紫地丁桃仁青皮银花红花小猪尾血水八碗煮成三碗先服半碗约二时再进以舌苔退痘起发为度初五日重险痘四天大下后业已起发不必再用沉降议凉血提顶犀角紫地丁白芷银花苦桔梗皂针羚羊角人中黄白茅根连翘初六日重险痘五天大有起色仍宜凉血活血兼与败毒细生地紫地丁白芷犀角羚羊角人中黄连翘银花白茅根苦桔梗分四次服初七日生险痘六天虽然行浆但火毒太重不必用补亦不可泻犹宜用凉血解毒以为结痂之地元参紫地丁银花细生地苦桔梗连翘犀角人中黄白茅根粉丹皮初八日七天于前方内减犀角一半加麦冬初九日八天浆已满足色渐苍胃已旺议辛凉以助结痂之用连翘白茅根银花五谷虫生甘草麦冬初十日九天四肢太热非重用辛凉其痂不结连翘黄芩元参银花生甘草麦冬细生地白茅根丹皮十一日十天回浆甚缓微咳用辛凉少兼实脾连翘黄芩白茅根人中黄麦冬桑叶细生地生苡仁地骨皮丹皮十二日十一天仍服前方一帖十三日十二天再服前方一帖十五日十四天十分全功惟败余毒而已连翘人中黄白茅根五谷虫粉丹皮仙人杖皮吕女癸亥腊月十三日重险痘二天色重粘连成片攒簇颇多第一方以达外感活血松肌为法芥穗苦桔梗牛蒡子杏仁前胡薄荷甘草半夏苏叶当归南红花十四日早第二方以摆开枭毒为主盖攒簇者必攻也况色重乎生大黄桃仁南楂苦桔梗青皮人中黄猪尾膏十五日申刻重险痘三天早用必胜法现下颜色已退唇舌色绛抱鬓蒙头腰中肾俞太重弄口咂嘴心火太重恣议以凉血败毒犀角甘草羚羊角银花真山连大力子连翘广皮苦桔梗杏仁全归次生地猪尾膏十六日险中逆痘四天气血既虚而毒又重色暗根松瘪阔壳薄头温足冷抱鬓攒腰下不可初又不可此其所以难也勉与活血提顶红花人中黄犀角全归紫地丁白芷银花皂针苦桔梗穿山甲楂肉粉丹皮夺命丹猪尾膏十七日险中逆痘五天较昨日虽有起色究竟色滞而重板着不行二日不大便皆系枭毒把持恐不能行浆如过此关则不能再用沉降矣议必胜法生大黄青皮桃仁焦楂肉红花苦桔梗甘草十八日险中逆痘六天昨日复用必胜法虽有起色究竟头面不如周身之半枭毒把持阳亢可知犀角大黄红花人中黄全归银花紫地丁穿山甲苦桔梗皂针南楂炭广皮白芷十九日险中逆痘七天头面起发色鲜周身色淡逆者已顺现有行浆之势一以上浆为主于术防风整绵炒广皮洋参炙甘草白芷茯苓块党参桂枝归身二十日八天照前方仍服一帖二十一日九天身上色淡灰四肢尚空大便频仍寒战发痒皆系虚象急用陈文仲法防其内陷党参肉果霜诃子肉茯苓块于术炙甘草广木香官桂白芷炒广皮姜半夏熟附子洋参生姜大枣切牙加公丁香第二帖做细末二十二日将昨日第二帖之末药每服三钱约二三个时辰服一次吕男二岁甲子正月十一日状元痘原不必服药但现下半生半熟泄泻唇寒犹恐遭毒损目议托温法生黄党参白术茯苓炙甘草半夏广皮诃子肉生苡仁服二帖后去黄再服二帖汪男三岁初报痘点形即繁重表虚脉滑心热恣甚谨防八九朝塌痒且与辛凉解肌透毒苦桔梗生甘草银花牛蒡子苏薄荷杏仁泥全归连翘丹皮初七日险痘一天头面粘连点现瘪阔足凉非纯然毒重亦非纯然气虚且与活血松肌败毒大凉大温皆在难施之例镑犀角牛蒡子青皮苦桔梗全归银花甘草南楂炭薄荷连翘猪尾膏外以胡荽酒洗足初八日险痘二天半但唇肿右颧肿心脾之火甚也足已温痘苗稍大者即顶陷犀角全归银花苦桔梗红花紫地丁甘草楂炭连翘牛蒡子广皮猪尾膏白茅根按白茅根秉燥金之体感风木而花内异于众草生发最速其性喜洁故能化毒开清其味甘凉故能走肺胃而不伤肺胃之阴本草称其主衄症盖言其所当然而不言其所以然也但此物性平和不假以重权不为功凡一切清窍病用之最良而痘症中护眼护喉走清导血分为尤良也初九日险痘三天半两眼两颧肉肿疮不肿心脾之火太甚也血无不活故今日不加血药犀角连翘元参羚羊角苦桔梗银花紫地丁甘草细生地牛蒡子白茅根谷精草白芷初十日重险痘四天半额滞于颏颏滞于身此阳火有余之象虽不必大下仍以败毒为主而提顶次之犀角银花羚羊角紫地丁黄芩苦桔梗次生地牛蒡子元参甘草谷精草山连白茅根十二茶杯水煮成五杯分十次服十一日五天半已有行浆之势不必提顶托浆但喉沙声哑趁此犹系外感用事之时仍用昨日方开提肺气败毒减其蒸腾炼毒之火使归于平和即行此等汤火痘之浆法所谓道无定体者此也高明以为何如仍用昨日方一帖限明日黎明服完十二日六天半面已有浆四肢腰背皆空五更大便两次痛快而溏今晚已入气血用事之关须渐进补托兼与清毒炙绵犀角白芷冬白术白茅根党参苦桔梗茯苓块银花广皮炭日入后服十三日七天半头面浆已七八腰背不足四肢尚空今日正是气血当令已有痒态必得扶其不及多得一分浆少得一分后患此身小痘多之定法也生绵白芷广皮炭党参炙甘草红花冬白术茯苓块广木香十四日浆足九天于前方内去红花十五日十天浆足色苍情势圆绽四肢陆续上浆皮肤扪之平和不冷亦不过热脉洪数有力合观皆情理之正其不食畏缩皆痛象也痘多浆亦多炼气血而成浆痛亦情理之正断非陷症议补气以胜痛活络以定痛法似不歧于路矣生绵熟炙甘草人参乳香没药茯苓块冬术广木香广皮老浓朴白芷红花十六日十一天大势已有成功之象犹须防其泄泻作痒防风洋参炒冬术茯苓块炙甘草广皮广木香焦白芍十七日十二天小便长大便滞暂与宣化肠胃茯苓块防风谷精草五谷虫老浓朴十九日十四天痘后肺液受伤渴而咳白茅根象贝某男二十六日风温发热三天耳冷尻冷已有微点谨防天花法宜辛凉解肌芳香透络最忌三阳表药多汗致成塌痒苦桔梗牛蒡子桑叶甘草芥穗连翘薄荷银花白茅根当日晚大泻水粪加黄芩泻止二十七日虚寒痘二朝甫二日热退其半神气安静大便溏泄布痘不多亦属匀称但痘形遍阔根松色亦过淡观其皮色脾经素有饮食伤损议异功保元合法人参生于术生绵云苓块广皮炙甘草广木香二十八日仍用前方初七日十二朝痘虽稀少浆行薄弱腰下尚未结痂乘此机会再用保元以助余浆人参云苓块绵苡仁炙甘草初八日仍用前方一帖补案辛巳年述癸卯初夏余有涟水之游长女甫二龄于四月十一日见点至二十五日已半月矣余适回家见其情势鼓立者半顶陷者半根抱者半散者半毫无汁浆本系谢宝灵兄调治因请同看伊芳立一方余视之曰此方如上得浆起甘受重罚此方如上不起浆亦受重罚谢兄愕然曰足下左右皆受重罚何故余曰今且不必明言明日来视浆色伊芳去后余仍用其方照方制念帖加燕窝十二两大公鸡一只重九斤紫河车一具并药共十余斤先分九锅煎去渣后并一锅煎自早至暮不敢草率成浓膏得两碗许令乃母饮半茶杯小人饮半酒杯二鼓时其母因乳胀谓余曰药甚灵余无乳者已数日今忽蓬蓬岂非药力乎余曰可急令小孩吮之彼曰小孩不得寐者已数日今方熟睡可惊之乎余曰限期已紧所以令汝服药为以乳汁上浆也今乳胀可急与之因促之醒痛吮一饱少时又寐漏下三鼓清浆如露矣未至四鼓又令母女服药如前四鼓未罢浆如蜡色五鼓以后又如茶色浓浓如及时之浆天明已十七朝矣又延谢先生至彼一视曰奇哉何因得此余曰用君原方彼比曰只添得燕窝一味何神至此余曰余作日云此方上得起浆甘受重罚者以先生七八朝即用此方彼时气血方壮毫无浆汗今已十五朝气血消耗岂能上浆乎余又谓此方不能上浆亦受重罚者以先生之方如错小女早不活矣因令伊芳视方之背伊芳见照方二十帖之文又令视诸药渣因谢曰余实不能女二十日十九朝痘后便溏而频久则脾肾两伤补涩为稳真云苓白术肉果霜半夏诃子肉生苡仁二十四日实脾利水之中兼化清气于术五谷虫云苓块晚蚕砂薏仁蝉衣地骨皮初一日三十一天痘后解毒肿溃补托之中加以败毒人参银花云苓黄苡仁于术炙甘草五谷虫初四日痘后余毒肿溃稍加银花败毒大便即溏议于前方去银花加肉果霜诃子肉人参五谷虫肉果霜黄诃子肉白云苓炙甘草于术木香薏仁初七日三十六朝痘毒溃烂应照溃疡例即用痘科门中之保元合异功法绵于术广皮炙甘草苡仁人参云苓初八日伤食暮热呕吐痘后太饱之故与止渴消食热自止地骨皮苡仁云苓炒神曲半夏炒广皮男二十日风木司天之年又当风木司令之候风木内含相火时有痘疹无论但受风温身热而不发痘或因风温而竟发痘或发斑疹皆忌辛温表药惟与幸凉解肌透络最稳此时医所不知盖风淫所胜治以辛凉佐以苦甘内经之正法也苦桔梗大力子鲜芦根甘草桑叶薄荷连翘芥穗银花二帖此方治初痘起最能化多为少凉络而易出见点亦服此二十一日申刻险兼逆痘二天痘色焰红唇赤舌赤见点繁琐三五成群毒参阳位勉与凉血败毒苦桔梗地龙连翘人中黄桃仁生石膏银花犀尖白茅根丹皮生军紫地丁此案为钞录者失去十四帖大意以犀角地黄汤加连翘银花茅根细生地等一味凉血收功至十五朝犹用犀角十六朝以辛凉清余热一方服至二十一朝赵姑十二岁六月二十二日暑伤两太阴身热而呕舌白滑黄芩炭杏仁白蔻仁半夏生苡仁云苓皮连翘藿叶银花二十三日痘三天顶平根松色暗夹虚夹毒之痘与活血提顶败毒扶到七天方好补托苦桔梗红花银花人中黄白芷楂炭大力子防风紫草茸全当归连翘紫地丁二十四日痘四天顶平根松色暗便闭不食昨用活血败毒宣络今夜已见大便热退能食头面已有起胀之势前后心续出盈千皆根泛顶平稍大者顶即陷应照虚寒例治与宣气活络提顶不得过用败毒清里致令便溏内陷当归广皮炭穿山甲顶红花广木香蘑菇白芷炒银花炙甘草防风楂炭二十五日痘五天顶平带陷根松色暗昨日即照虚寒例治而用温煦芳香今日口并不渴而舌苔白浓盛暑之际尚兼足太阴之暑湿痘七日以前外感用事必视其何邪在何脏腑而清之以为七日以后上浆之地当归广皮炭生苡仁广木香藏红花银花白蔻仁六一散白芷防风茯苓皮煮四小杯分四次服头煎五杯水煎两杯二煎五杯水煎两杯二十六日痘六天顶平多陷根松色暗头面之色已华前后心尚多陷而暗身痛口不渴与活血提顶令其易于上浆当归乳香银花上红花没药公鸡冠血白芷广皮生绵山甲广木香炙甘草公鸡汤煎煮三杯分三次服二十七日七天已有行浆之势平顶陷顶尚多加补托以助之二十八日痘八天头面行浆已有七成臂次于手足次于胸顺也胸以下陷顶多面色灰仍须温煦以助行浆之势绵黄高丽参炙甘草当归广木香防风上红花广皮云苓块白芷二十九日痘九天正在行浆之际便频眼开即是虚象粘连之处颜色即灰非虚而何急急补托而兼温煦为要炙绵广皮炙甘草人参广木香云苓块白芷炒于术防风肉果霜七月初一日十天虽已结痂浆未十分满足尚有正行浆之处仍用前方再为补托明日收痂未迟初二日十一天痘已结痂浆未十分满足之故皆因连日便频受暑积滞而成痢积先拟温下其积今视四肢鼓立胸前全陷并非正结恐一进沉降并四肢而变陷矣前方系必不可不用之药兹且暂停勉与实脾利水以收痂少加化积俟十四日之后痘势收场如积滞未化再与下法云苓块黄芩炭炒神曲生苡仁南茶炭黄皮炭焦白术槟榔益智仁枯山连初三日痘十二天仍服前原方初四日痘十三天业已结痂原可妥当收功不意盛暑流行之际食物不化致成欲便先痛便后痛减里急后重之痢疾法当温下假使畏缩不前拖延日久必无好音莫如乘此邪气初聚之时急夺其邪冀邪去正存方可收拾一切未完也白芍槟榔生大黄炒黄芩楂炭熟附子炒山连神曲广皮炭小枳实赤桂煮成三杯先服一杯候一二时俟其再便腹不痛即勿服腹仍痛再服第二杯三杯亦如之初五日痘十四天四肢结痂十有其五昨日服药后腹痛愈甚便中粪多积少日夜共七八次今用前方减附子一钱桂心二分服后巳刻至未刻便红积二次腹中仍痛粪色如赭后二杯即加赤桂心八分约服一半杯腹痛即便红积仍有粪色黄夜半服第三杯寅时连便二次粪色仍赭微有红积腹仍微痛初六日痘十五天膝下至足趾痂尚未结全巳刻便一次燥粪黄色兼赭色溏粪微滞红积腹不痛午刻服第一杯至亥刻便一次粪色黄无积丑刻便一次无积粪黄生苡仁黄芩炭高丽参云苓南楂炭炒神曲炒白芍广皮炭槟榔山连赤桂心炙甘草初七日痘十六天痂已结齐痢已痊可不必服药目带微肿谷精草泡茶饮之初八日青睛有云翳速清胆络之热毒谷精草桑叶连翘茶菊花青葙子初九日痘浆未足毒流胆络故青睛白翳又感时令燥气化火故白睛起太阴睛症考古治法治以六味丸作汤改茯苓为君再加清胆络之热毒以退翳云苓块山药青葙子泽泻谷精草萸肉真大生地茶菊花丹皮桑叶初十日仍照前方服加生甘草银花连翘目内白翳稍退烦躁常哭因痘后血虚化燥故也与甘麦大枣汤主之生甘草小麦大枣煮粥服之十一日目内白翳仍有身上起大小疮数十粒复生细痘在旧痂窝内痘浆未足流毒成疮故也仍服初九日方十二日目内白翳退太阴睛疮仍在疮未见消落原方再作服十三日目内太阴睛疮仍在续出之疮痘未退仍服原方疮贴紫草膏加烂草灰十四日药原方十五日停药十六日目内太阴睛疮稍退仍有翳身上疮已落痂者复生小疮未落之处复有倒浆欲溃总之流毒未清之故也原方再服目内翳以四退散治之十七至二十三日痘已盈月目内太阴睛疮未尽翳仍在仍服原方又服钱氏蝉蜕散一日二服蝉衣为末每服一钱羊肝汤下日二服四退散主治目睛老翳人蜕蛇蜕蝉蜕鸡蜕每药一两加梅片一分左眼右鼻闻右眼左鼻闻每闻少许两月后全愈赵姑乙酉六月十五日体坚痘少原可不必服药但痘愈少浆更不可不足舌苔浓中黄边白且与清毒一帖明日再与托浆一帖苦桔梗人中黄银花荷叶边牛蒡子全归连翘明日服保元法煮两小杯分二次服十六日于前方内加党参生绵炙甘草白芷十七日辛凉结痂古人之正法也实脾利水亦有湿者所宜施也兹当暑月舌苔浓而白湿也身热未尽退热也二法可合用连翘云苓块银花生苡仁芦根卷四噎王左尺独大肾液不充肾阳不安其位尺脉以大为虚经所谓阴衰于下者是也右手三部俱弦食入则痛经所谓阳结于上者是也有阴衰而累及阳结者有阳结而累及阴衰者此证形体长大五官俱露木火通明之象凡木火太旺者其阴必素虚古所谓瘦人多火又所谓瘦人之病虑虚其阴凡噎症治法必究阴衰阳结何者为先何者为后何者为轻何者为重此症既系阴虚为本阳结为标何得妄投大黄十剂之多虽一时暂通阳结其如阴虚而愈虚何业医者岂不知数下亡阴乎且云歧子九法大半皆攻喻嘉言痛论其非医者岂未之见耶愚谓因怒停食名之食膈或可一时暂用亦不得恃行数用今议五汁饮果实之甘寒牛乳血肉之变化降胃阴以和阳结治其标大用专翕膏峻补肝肾之阴以救阴衰治其本再能痛戒恼怒善保太和犹可望愈真大生地人参杭白芍清提麦冬阿胶蔡龟胶山萸肉鳖甲芡实沙苑蒺藜海参鲍鱼猪嵴髓羊腰子鸡子黄云苓块乌骨鸡牡蛎莲子桂圆肉白蜜取尽汁久火煎炼成膏李五十四岁大凡噎症由于半百之年阴衰阳结古来纷纷议论各疏所长俱未定宗大抵偏于阳结而阴衰者宜通阳气如旋复代赭汤进退黄连汤之类偏于阴衰而阳结者重在阴衰断不可见一毫香燥如丹溪之论是也又有食膈宜下痰膈宜导血膈宜通络气膈宜宣肝呕吐太过而伤胃液者宜牛转草复其液老僧寡妇强制太过精气结而成骨横处幽门宜鹅血以化之厨役受秽浊之气伤肺酒肉胜食而伤胃宜化清气不可胜数按此症脉沉数有力而渴面色苍而兼红甫过五旬须发皆白其为平日用心太过重伤其阴而又伏火无疑用玉女煎法真大熟地石膏牛膝炙甘草麦冬白粳米知母旋复花每早服牛乳一茶碗张六十三岁老年阳结又因久饮怒郁肝旺克土气上阻咽致成噎食按阳气不虚不结断非破气可疗议一面通补胃阳一面镇守肝阴法洋参茯苓块桂枝代赭石半夏旋复花生姜七帖二十日阳脉已起恐过涸其液议进阴药退阳药洋参桂枝白芍旋复花茯苓炙甘草代赭石半夏姜汁二十五日前日脉数因退阳进阴今日脉缓而痰多仍须进阳俾中焦得运以复其健顺之体洋参桂枝焦白芍半夏茯苓代赭石旋复花生姜二帖傅五十五岁先因酒楼中饮酒食烧小猪响皮甫下咽即有家人报知朋友凶信随即下楼寻车车夫不知去向因步行四五里寻至其友救难未遇又步行四里又未遇渴急饮冰冻乌梅汤三碗然后买车返家心下隐隐微痛一月后痛有加延医调治一年不效次年五月饮水一口胃中痛如刀割干饭不下咽已月余矣闰五月初八计一粒不下已十日骨瘦如柴面赤如赭脉沉洪有力胃中痛处高起如桃大按之更痛余曰此食膈也当下之因用大承气汤加牵牛作三碗一碗痛至少腹三碗痛至肛门大痛不可忍又不得下于是又作半剂服一碗外加蜜导法始下如鸭蛋黑而有毛坚不可破次日先吃烂面半碗又次日饮粥汤三日食粥五日吃干饭矣下后所用者五汁饮也杨四十六岁先因微有痰饮咳嗽误补于前误下于后津液受伤又因肝郁性急致成噎食不食而大便燥六脉弦数治在阴衰炙甘草大生地生阿胶丹皮麦冬麻仁郁金服七帖而效又于前方加鳖甲杞子服十七八帖而大效进食如常惟余痰饮后以外台茯苓饮散减广皮枳实收全功卷四呕吐金六十八岁癸酉三月二十日旧有痰饮或发呕吐仍系痰饮见证医者不识乃用苦寒坚阴无怪乎无可存之物矣议食入则吐是无火例淡吴萸生苡仁干姜姜汁半夏广皮五水杯煮取二杯分二次服渣再煮一杯服一帖二十三日前方业已见效但脉迟紧与通养胃阳淡吴萸生姜苡仁人参茯苓半夏不拘帖恒氏二十七岁初因大惊肝气厥逆呕吐频仍复因误补大呕不止呕急避人以剪刀自刎渐即米粒不下体瘦如柴奄奄一息仍不时干呕四肢如冰脉弦如丝而劲与乌梅丸法川椒炭黄芩炭姜汁半夏雅连乌梅肉辽参吴萸云苓块服二帖而进米饮四帖而食粥七帖全愈后以两和肝胃到底而大安卷四反胃周六十五岁甲子十月二十五日老年阳微浊聚以致胸痹反胃三焦之阳齐闭难望有成议先通胸上清阳栝蒌薤白半夏白蜜桂枝尖小枳实川朴茯苓姜汁水八杯煮取三杯分三次服三十日老年阳微浊聚反胃胸痹用开清阳法业已见效但呕痰仍多议食入则吐为无火例用茱萸汤合大半夏汤淡吴萸洋参生白蜜半夏生姜水八杯煮取三杯分三次服渣再煮半碗服初三日即于前方内加茯苓块初十日即于前方去吴萸加薤白卷四哕王三十岁癸亥六月十五日六脉俱濡右寸独大湿淫于中肺气贲郁因而作哕与伤寒阳明足太阴之寒哕有间以宣肺气之痹为主广皮生苡仁杏泥通草柿蒂竹茹飞滑石姜汁十七日泄泻胸闷于前方加茯苓藿梗十九日脉之濡者已解寸之大者已平惟胃中有饮隔拒上焦之气不得下通故于其旺时而哕甚今从阳明主治半夏飞滑石茯苓生苡仁广皮柿蒂二十二日哕虽止而六脉俱数右手更大泄泻色黑舌黄气分湿热可知茯苓皮白通草黄芩炭泽泻滑石生苡仁白扁豆皮川朴连翘卷四失音朱乙丑二月初二日右脉洪数有力金实无声麻杏石甘汤证也奈已为前医发汗麻黄未便再用议清音汤加石杏苦桔梗生甘草半夏苇根石膏杏仁粉水五杯煮成两杯渣再煮一杯分三次服初三日肺脏本热为外感所搏实而无声究系麻杏石甘法为速生石膏麻黄炙甘草杏泥半夏初四日右脉洪数已减其半音亦渐开仍用麻杏石甘加半夏一帖麻黄炙甘草杏仁霜生石膏半夏甘澜水八碗煮三碗分三次服以后病减者减其治沈二十岁正月二十九日六脉弦细若丝阳微极矣咳嗽便溏纳食不旺由上焦损及中焦所以致损之由初因遗精继因秋伤于湿冬必咳嗽外邪未清骤然用补使邪无出路致咳嗽不已古谓病有三虚一实者先治其实后治其虚现下喉哑治实先与提肺气治虚与诸虚不足之小建中汤苦桔梗杏泥云苓生甘草生苡仁姜半夏煎两杯分二次服二月初六日六脉弦细之极阴阳俱损急需用补以外感未净喉音未清暂与理肺二帖后再诊苦桔梗甜杏仁姜半夏生草茯苓冰糖鲜芦根煮三小杯分三次服朱四十五岁酒客失音与麻杏石甘汤麻黄生石膏炙甘草杏仁服一帖无汗音不出二帖微汗音出不甚响仍用前法麻黄生石膏炙甘草杏仁服五帖音大出但脉滑耳与清音汤草桔梗炙甘草姜半夏服五帖音清脉滑痰饮不尽与外台茯苓饮法减辛药茯苓半夏麦冬沙参小枳实广皮甘草七帖而安软儿十五岁歌唱劳伤肺火喉哑洋参鲍鱼早晚各取鲍鱼片二钱洋参五分煎汤顿服歌时取洋参鲍鱼各一片贴牙后腮间咽其津液以后不复哑矣又十六岁因饮酒过度贪食水果寒热相搏湿热内壅苦桔梗甘草茯苓苏梗半夏神曲芦根数帖而安卷四水气兰女十四岁脉数水气由面肿至足心经谓病始于上而盛于下者先治其上后治其下议腰以上肿当发汗例越婢加术汤法麻黄杏泥炙甘草白术石膏桂枝水五杯煮取两杯先服一杯得汗即止不汗再服二十三日麻黄生石膏杏泥炙甘草桂枝生姜大枣桂枝良姜老川朴广皮水八碗煮取三碗再煮一碗四次服以小便利为度初九日肿胀胸痞用半夏泻心汤法俟痞愈再服前方半夏干姜山连生姜黄芩二十六日前因中焦停饮咳嗽转用温药今虽饮咳见效小便究未畅行脉之沉部洪较有力症本湿中生热又有酒毒仍凉利小便之苦辛淡法杏仁飞滑石云苓皮白通草晚蚕砂黄柏炭桑皮生苡仁海金砂白蔻仁半夏二十八日风水已愈其半复感风寒身热头痛虽减身半以上复肿口渴浮脉数仍与越婢加术法麻黄杏仁生石膏末桂枝炙甘草苍术煮三杯先服一杯得微汗即止二十九日风水汗后脉洪数渴而停水肿水全消尤宜凉开膀胱生石膏末飞滑石杏仁半夏云苓皮枳实生苡仁晚蚕砂广皮白通草白蔻仁益智仁猪苓海金砂初一日改前方去石膏初三日水肿未全消脾阳不醒食不能磨粪后见红灶心土小枳实南苍术生苡仁熟附子杏仁海金砂白通草茯苓炭飞滑石初五日小便犹不甚长胃中得热物微噎右脉滑数杏仁小枳实云苓皮海金砂飞滑石苡仁萆广皮炭川朴木通益智仁初七日小便仍未通畅右脉数大未退仍宜凉肺以开膀胱杏仁桑皮云苓皮晚蚕砂苡仁川朴飞滑石大腹皮通草海金砂白蔻仁初九日肿未全消又发痰饮咳嗽表通则小便长右脉洪数议照溢饮例与大青龙汤麻黄桂枝云苓细辛杏仁生石膏半夏炙甘草生姜大枣十一日咳减小便数而欠渴思凉饮鼻衄肺热之故麻黄小枳实生石膏炙甘草半夏桂枝杏仁生姜云苓皮大枣十三日腰以下肿已消腰以上肿尚重兼衄与治上焦法麻黄白茅根生石膏杏仁半夏苡仁芦根茯苓皮通草十五日肿减咳增脉洪数衄未止麻黄芦根杏泥白通草飞滑石生石膏苡仁白茅根旋复花半夏十七日咳虽减脉仍滑数肿未全消苏叶葶苈杏仁茯苓皮生石膏半夏飞滑石海金砂福二十四岁初因爱饮冰冻黄酒与冰糖冰果内湿不行又受外风从头面肿起不能卧昼夜坐被上头大如斗六脉洪大先以越婢汤发汗肿渐消继以调理脾胃药服至一百四十三帖而愈嘱戒猪肉黄酒水果伊芳虽不饮而冰冻水果不能戒也一年后粪后便血如注与金匮黄土汤每剂黄土用一斤附子用八钱服至三十余剂而血始止后与温补脾阳至九十帖而始壮范十八岁风水肿胀麻黄生石膏杏仁桂枝生姜大枣炙甘草一帖而汗解头面肿消次日与宣脾利水五日全愈戒其避风不听后八日复肿如故仍与前法而愈后受规戒方不再发周十八岁肿从头面起麻黄杏仁炙甘草生石膏桂枝苍术服一帖分三次汗出不至足次日又服半剂肿全消后以理脾全愈卷四寒湿郭三十二岁六月初二日太阴中湿病势沉闷最难速功非极刚以变脾胃两伤不可生茅术半夏川朴生草果椒目桂枝小枳实生苡仁广皮茯苓皮生姜煮三碗分三次服十七帖二十九日寒湿为病误用硝黄致浊阴蟠踞坚凝如石苟非重刚何以直透重围安边桂熟附子生草果川朴黑川椒茯苓皮猪苓泽泻通草生苡仁广皮干姜小茴香煮四碗四次服共服十三帖而后脉转卷四痹昆氏二十六岁风湿相搏一身尽痛既以误汗伤表又以误下伤里渴思凉饮面赤舌绛得饮反停胁胀胸痛皆不知病因而妄治之累瘁也议木防己汤两开表里之痹桂枝防己生石膏炙甘草杏仁苍术生香附四次服十二日胁胀止而胸痛未愈于前方加薤白广皮以通补胸上之清阳薤白广皮十四日痹症愈后胃不和土恶湿也半夏茯苓广皮秫米生姜水五碗煮两碗渣再煮一碗三次服十六日痹后清阳不伸右胁瘕痛半夏广皮青皮乌药薤白桂枝吴萸郁金煮两杯渣再煮一杯三次服吴十一岁行痹防己桂枝炙甘草杏泥茯苓皮生石膏片姜黄海桐皮牛膝生苡仁张二十五岁十一月十五日风湿羌活桂枝杏仁炙甘草苦桔梗生姜陈皮半夏苏叶十六日风湿相搏一身尽痛汗之不解用麻黄加术法麻黄杏仁苍术桂枝羌活炙甘草生姜又于前方内加熟附子半帖而愈胡十八岁四月十九日跗肿右脉洪数痰多咳嗽口渴茎中痛与凉利小便法生石膏甘草梢半夏滑石生仁云苓皮海金沙四帖五月初六日脉之洪数者减去石膏二钱加广皮杏仁十一日湿热伤气气伤则小便短汗多必渴湿聚则跗踵与猪苓汤去阿胶加银花以化湿热湿热化则诸证皆愈猪苓云苓皮银花泽泻滑石二十日湿热不攘下注腿肿小便不利茎中痛萆猪苓甘草梢云苓皮泽泻飞滑石苡仁木通晚蚕砂服至小便畅为度二十四日脉洪数小便反黄加黄柏滑石茎痛止去甘草七月初四日小便已长肿未全消脉弦滑咳嗽多痰半夏生苡仁广皮云苓皮猪苓萆泽泻张二十岁七月十九日身热头痛腰痛肢痛无汗六脉弦细两目不明食少寒湿痹也熟附子川乌头羌活桂枝泽泻苡仁广皮防己云苓皮杏仁二帖五月初三日服前方二帖头痛止旋即误服他人补阴之品便溏腹胀今日复诊因头痛愈用原方去羌活治药逆加浓朴已服三帖初八日痹症已愈颇能健步便溏泄泻皆止目已复明胃口较前加餐因服一帖脉稍数寒湿有化热之象当与平药逐其化热之余邪而已云苓皮防己滑石桑枝泽泻晚蚕砂苡仁杏仁六月十八日又感受暑湿泄泻脉弦腹胀与五苓法桂枝泽泻云苓皮苍术大腹皮广木香猪苓广皮苡仁煮三杯三次服赵氏四十七岁六月二十日太阳寒痹脉弦背心板着而痛桂枝云苓皮防己川椒炭川乌头白通草生苡仁二十五日服前药已效而背痛难除加附子七月初二日脉已回阳痛未止每日服半帖六日三帖加木通晚蚕砂初九日脉仍小阳未回背仍痛再服三帖分六帖赵三十六岁五月初六日痹症夹伏湿胀痛且有肥气湿已化热故六脉洪滑本寒标热先治其标本当缓治生石膏防己半夏杏仁桂枝川朴广皮初十日尺脉洪数更甚加黄柏木通云苓皮十二日尺脉仍洪腹痛欲便便后肛门热痛原方再服二帖十六日水停心下漉漉有声暂与逐水无暇治痹广皮半夏枳实生姜甘澜水八茶杯煮成三水杯三次服十九日水响退腹胀甚仍服前方去黄柏加大腹皮二十三日痹少减胃不开其人本有肥气肥气成于肝郁暂与两和肝胃半夏降香末广皮益智仁青皮川朴香附云苓块六月初三日右脉大而数加黄芩二钱去川朴初五日诸症向安脉亦调适胃口亦开以调理脾胃立法云苓块白蔻仁苡仁黄芩炭广皮半夏二十日误服西瓜寒冷未有不发停饮者公丁香半夏益智仁干姜白蔻仁广皮云苓小枳实钱三十四岁五月二十九日寒痹脉弦短涩而紧由腿上连少腹痛不可忍甚至欲厥兼有痰饮胃痛桂枝广皮防己川乌头川椒炭小茴香云苓皮片姜黄生苡仁海桐皮六月初一日左脉稍长仍然紧甚再服二帖丸方寒湿为病萆小茴香川椒炭苡仁苍术云苓皮川楝子熟附子木通共为细末神曲煳丸小梧子大每服三钱姜汤下杨氏二十六岁乙酉正月初七日前曾崩带后得痿痹病者自疑虚损询病情寒时轻热时重正所谓经热则痹络热则痰者也再行经有紫有黑经来时不惟腰腿大痛少腹亦痛经亦不调或多或寡日数亦然此不但湿热且有瘀血治湿热用汤药治瘀血用丸药汤药用诸痹汤取太阴法丸药用化回生丹生石膏桂枝通草杏泥云苓皮片姜黄防己晚蚕砂海桐皮苡仁煮三杯三次服岳四十六岁暑湿痹症误以熟地等柔药滑脾致令泄泻卧床不起两足蜷曲不伸饮食少进兼之疝痛先以五苓散加川椒广皮木香止其泄继以半夏广皮良姜益智白蔻开其胃复以丁香川椒吴萸云苓苡仁姜黄平其疝又以防己杏仁桂枝乌头苓皮川椒等伸其痹末惟引痛风在筋也重用地龙桂枝引痛亦止后补脾胃而愈王四十六岁寒湿为痹背痛不能转侧昼夜不寐二十余日两腿拘挛手不能握口眼歪斜烦躁不宁畏风自汗脉弦舌苔白滑面色昏暗且黄睛黄大便闭先以桂枝杏仁苡仁羌活广皮半夏茯苓防己川椒滑石令得寐继以前方去川椒羌活加白通草蚕砂萆得大便一连七八日均如黑蛋子服至二十余剂身半以上稍轻背足痛甚于前方去半夏加附子片姜黄地龙海桐皮又服十数帖痛渐止又去附子地龙又服十数帖足渐伸后用二妙丸加云苓苡仁萆白术等药收功何二十六岁手足拘挛误服桂附人参熟地等补阳以致面赤脉洪数小便闭身重不能转侧手不能上至鬓足蜷曲丝毫不能移动细询病情因大饮酒食肉而然所谓湿热不攘大筋软短小筋弛长软短为拘弛长为痿者也与极苦通小肠淡渗利膀胱法龙胆草芦荟胡黄连生石膏地龙白通草茯苓皮飞滑石穿山甲桑枝杏仁晚蚕砂防己前方服至七日后小便红黑而浊臭不可当半月后手渐动足渐伸一月后下床扶桌椅能行四十日后走至檐前不能下阶又半月始下阶三月后能行四十里后因痰饮用理脾收功此症始于三月二十三日至八月二十二日停药周四十二岁两腿紫绛而肿上起细疮如痱已三年矣两腿足酸痛不能立六脉弦细而紧窦氏扁鹊新书谓之苏木腿盖寒湿着痹也附子乌头苡仁桂枝云苓皮煮四杯分四次服服三十余帖则始策杖能行后去乌附用通经活络渗湿而愈成五十四岁腰间酸软两腿无力不能跪拜间有腰痛六脉洪大而滑前医无非补阴故日重一日此湿热痿也与诸痿独取阳明法生石膏海桐皮晚蚕砂白通草生苡仁云苓皮防己杏仁桑枝萆飞滑石前后共服九十余帖病重时自加石膏一倍后用二妙丸收功赵四十五岁乙酉正月十五日肝郁挟痰饮肾水上凌心心悸短气腹胀胸痹六脉反沉洪水极而似火也与蠲痰饮伐邪兼降肝逆法姜夏降香末小枳实桂枝茯苓块苏子霜广皮川椒炭生姜汁旋复花甘澜水煮四杯分早中晚夜四次服戒生冷猪肉咸菜四帖二十日痰饮夹痹肾水上凌心惊悸短气腰嵴痹痛皆太阳所过之地小便短而腹胀肚脐突出是内而脏腑外而经络无不痹者且开太阳之痹脉洪大与大青龙合木防己汤法桂枝半夏云苓皮生石膏苡仁川朴防己广皮枳实杏仁滑石白通草煮四杯三次服二十一日于前方内加晚蚕砂飞滑石二十三日外而经络之痹内而脏腑之痹行痰开痹俱不甚应现下脉洪数少腹胀小便短浊而臭先与开支河使湿热有出路再商后法川萆飞滑石海金砂云苓皮猪苓小茴香白通草泽泻二帖二十五日加去陈法两头尖半夏二帖二十九日痹症夹痰饮六脉洪大湿已化热屡利小便不应非重用石膏宣肺热不可诸痹独取太阴也生石膏云苓皮白通草杏仁桂枝滑石羌活黄柏防己苡仁晚蚕砂四帖二月初四日痹症十年误补三年以致层层固结开之非易石膏用至二斤有余脉象方小其半现下少腹胀甚而小便不畅腰痛胸痛邪无出路必得小便畅行方有转机老川朴木通防己杏仁枳实生石膏桂枝云苓皮滑石小茴香以后脉大而小便不利用此小便利去滑石初五日大用石膏六脉已小经谓脉小则病退盖脉为病之帅脉退不患病不退经又谓脉病患不病者死人病脉不病者生现下病归下焦血分其人本有肝郁暂退下焦血分桂枝云苓皮黄柏防己木通广皮全归小茴香小枳实海桐皮川椒炭初六日脉复洪大加石膏滑石初七日加浓朴姜夏丸方痹症夹痰饮疝瘕六脉洪大用诸痹独取太阴法脉洪大者小难经所谓人病脉不病者生但脉虽平而瘕胀痹痛未除议以乌药散退瘕痹之所难退者以久病在络故也再以丸药缓通脉络法脉若复大仍服前方数帖见小即止蜣螂虫归须两头尖穿山甲降香末小茴香海桐皮乳香片姜黄麝香地龙川楝子共细末酒水各半为丸每服二钱日二三次从此服蜣螂丸起两月而止三月二十四日痹症夹痰饮脉本洪数前用辛凉脉减兼用通络散瘕丸散亦效现在六脉中部仍洪但不数耳议暂用辛凉宣肺生石膏小枳实桂枝杏仁防己广皮云苓块全归半夏飞滑石海桐皮二十六日诊右脉更大小便反短用苦辛淡法于前方内加炒黄柏四月十六日痹痛夹痰饮生石膏苡仁防己云苓皮杏仁蚕砂桂枝白通草半夏广皮煮三杯三次服十七日内而胁痛外而腰痹痛是气血兼痹也桂枝尖归须白蔻仁杏仁云苓皮片姜黄旋复花防己生苡仁小枳实半夏郁金广皮二十五日痰饮踞于中焦痹痛结于太阳气上冲胸二便不利桂枝姜半夏通草云苓皮防己杏仁枳实广皮滑石煮四杯四次服五月初三日大凡腹胀之疾不责之太阴即责之厥阴此症自正月以来开太阳之药未有不泄太阴者他症虽减其半则尚未除其故有三一者病起肝郁二者肝主疏泄误补致壅三者自正月以来以右脉洪大之故痹症甚重治在肺经经有诸痹独取太阴之明训兹右脉平而左脉大不得着于前议暂与泄厥阴之络久病在络故也旋复花黄芩归须老川朴杉皮半夏小枳实晚蚕砂广皮郁金苏子霜降香末煮三杯三次服二十三日左胁痛胀卧不着席胸亦闷胀气短肝脉络胸之故新绛纱香附半夏旋复花归须小枳实苏子霜降香末郁金广皮川椒炭青皮煮三大杯三次服七帖六月初一日痰饮肝郁脉弦细气上冲胸旋复花枳实公丁香苏子霜半夏片姜黄降香末郁金青皮广皮桂枝尖煮三杯分三次服初三日痰饮上泛咳嗽稀痰兼发痹症桂枝防己杏仁川乌头云苓皮枳实广皮桂心苡仁白通草滑石炒黄柏煮三杯分三次服初六日小便不畅下焦湿聚于原方加滋肾丸法十一日痹症未尽除痰饮未全消当盛暑流行之际逐饮开痹即所以防暑云苓块小枳实半夏防己生苡仁杏仁广皮桂枝煮三杯三次服十三日暑泄腹胀舌黄其人本有痰饮痹症议五苓加减桂枝猪苓泽泻云苓皮滑石川朴杉皮木香半夏藿梗白蔻仁川椒炭真山连十五日脉缓服前方十六日脉缓甚服前方二十一日久病在络其本病统俟丸药立方但逐痰饮宣气化湿捍时令之暑湿而已半夏云苓块生香附川朴广皮杉皮大腹皮小枳实煮三杯三次服六月二十六日服化回生丹起每日一丸二十七日脉浮筋骨酸痛气短五心烦热新感暑湿之气加以辛凉与三焦连翘苡仁银花白蔻仁藿香叶杏仁广皮小枳实煮三杯三次服七月初二日背痛甚先与通太阳之痹桂枝枳实防己云苓皮半夏杏仁川椒炭煮三杯三次服亥初令完初九日近日阴雨连绵背痛腹胀不减二便不爽非嗳则哕脉小于前与宣痹开郁兼去陈桂枝茯苓白通草川朴公丁香防己杏仁晚蚕砂小茴香枳实白蔻仁煮四杯四次服二十一日寒湿发痹脉缓甚中有痰饮桂枝茯苓白通草防己苡仁薤白枳实杏仁熟附子川乌头广皮萆片姜黄煮三杯三次服已服五帖二十八日脉弦紧痰饮痹症瘕因燥气而发脏腑经络俱痹故肢冷而畏寒也峻与通阳桂枝广皮归须防己小枳实杏仁半夏穿山甲泽泻公丁香川椒炭片姜黄煮四杯四次服自六月二十六日起每日空心服化回生丹一丸七月二十九以后每日服天台乌药散三分五分一钱二钱不等至十月十二日每两乌药散中加巴霜一分每晚服三分五分不等间有服至一钱者十一月初一日以后每晚间服奇经丸十二月初十日痹痛饮咳脉弦细桂枝苡仁滑石川乌头云苓皮枳实川萆杏仁防己川椒炭十二日冲气上动畏寒脉沉细与桂枝加桂汤法直伐冲气桂枝尖紫石英云苓块桂心小茴香煮四杯分四次服十三日大寒节冲气未止脉反弦紧于原方内加当归川芎服二帖脉中阳气生动冲气平畏寒止仍然早服化回生丹一丸晚服奇经丸三钱卷四风淫陶三十岁乙酉六月初二日风淫末疾两手发软不能持物脚亦有时而软脉弦数治以辛凉薄荷桑叶全归连翘麦冬丹皮银花菊花细生地服八帖卷四痰饮周四十岁壬戌八月二十五日内而暑湿外而新凉内外相搏痰饮斯发杏仁粉白通草广皮生苡仁飞滑石小枳实半夏川朴生姜桂枝木茯苓皮二十八日支饮射肺眩冒小青龙去麻辛桂枝白芍焦于术干姜制五味生姜半夏杏仁粉小枳实生苡仁炙甘草初一日渴为痰饮欲去不寐为胃仍未和故以枳实橘皮汤逐不尽之痰饮以半夏汤和胃令得寐半夏杏仁粉广皮桂枝生姜生苡仁枳实秫米得寐再诊初六日服半夏汤既得寐矣而反咳痰多议桂枝干姜五味茯苓汤合葶苈大枣泄肺汤逐饮桂枝茯苓块苦葶苈半夏肥大枣干姜五味子甘澜水五碗煮取二碗分二次服再煮一碗服初八日先以葶苈大枣泄肺汤行业已攻动之饮令其速去苦葶苈肥大枣服葶苈汤后即以半夏汤和胃半夏生姜小枳实洋参水八杯煮取三杯三次服九月初十日逐去水后用外台茯苓饮消痰气令能食茯苓块半夏小枳实洋参生姜广皮于术十五日饮居胁下则肝病肝病则肝气愈衰故得后与气则愈先与行胁下之饮泄肝即所以舒脾俟胁痛止再议补脾生香附广皮旋复花青皮苏子霜降香末半夏枳实二十日行胁络之饮业已见效尚有不尽仍用前法生香附归须半夏广皮苏子霜降香末郁金小枳实旋复花二帖二十二日通补中阳兼行胁下不尽之饮代赭石焦术旋复花桂枝炙甘草茯苓生姜半夏四帖十月初二日通降胁下之痰饮兼与两和肝胃旋复花小枳实干姜苏子霜桂枝尖广皮生姜半夏金氏二十六岁癸亥二月初十日风寒挟痰饮为病自汗恶寒喘满短气渴不多饮饮则呕夜咳甚倚息不得卧小青龙去麻杏加枳实广皮行饮而降逆气桂枝制五味炙甘草干姜白术半夏小枳实广皮生姜茯苓甘澜水八杯煮成三杯三次服十一日昨用小青龙咳虽稍减仍不得卧今用葶苈大枣合法桂枝广皮干姜五味子半夏炙甘草白芍小枳实大枣苦葶苈水八杯煮取三杯三次服渣再煮一杯服十二日用小青龙逐饮兼利小便使水有出路桂枝小枳实干姜白通草杏泥制五味炙甘草白芍生苡仁半夏生姜煮成两杯分二次服渣再煮一杯服十三日脉稍平病起本渴大服姜桂渴反止者饮居心下格拒心火之渴也仍以蠲饮为主微恶寒兼和营卫桂枝茯苓杏泥半夏干姜白芍炙甘草广皮生姜小枳实制五味大枣煎法如前十四日咳则胁痛不惟支饮射肺且有悬饮内痛之虞兼逐胁下悬饮桂枝青皮干姜广皮杏仁泥郁金生香附制五味旋复花小枳实半夏苏子霜生姜三碗三次服渣再煎一碗服十五日咳止大半惟胁痛攻胸肝胃不和之故切戒恼怒用通肝络法半夏苏子干姜桂枝尖降香末归须青皮旋复花郁金生香附头煎二杯二煎一杯分三次服谢氏二十五岁癸亥二月二十二日痰饮哮喘咳嗽声重有汗六脉弦细有七月之孕与小青龙去麻辛主之桂枝半夏干姜白芍小枳实炙甘草五味广皮甘澜水五杯煮成两杯二次服渣再煮一杯服二十二日其人本渴服桂姜热药当更渴今渴反止者饮也恶寒未罢仍用小青龙法胸痹痛加薤白按饮为阴邪以误服苦寒坚阴不能速愈桂枝小枳实薤白干姜制五味川朴半夏焦白芍广皮炙甘草甘澜水五杯煮成两杯分二次服渣再煮二杯服二十三日胃不和则卧不安亥子属水故更重胀也痛也皆阴病也无非受苦寒药之累桂枝半夏炙甘草白芍干姜薤白生苡仁川朴杏泥苦桔梗五味子茯苓块甘澜水八杯煮三杯分三次服渣再煮一杯服二十四日寒饮误服苦寒坚阴大用辛温三帖今日甫能转热右脉始大左脉仍弦细咳嗽反重者是温药启其封固也再用温药兼滑痰痰出自然松快桂枝生苡仁薤白杏泥干姜茯苓栝蒌小枳实半夏白芍川朴制五味甘澜水八杯煮取三杯三次服渣再煮一杯服二十五日右脉已退病势少减但寒热汗多胸痹恐成漏汗则阳愈虚饮更难愈议桂枝加附子去甘草以肋胀故也合栝蒌薤白汤意通中上之清阳护表阳为急桂枝大枣川朴焦白芍熟附子小枳实生姜薤白甘澜水五杯煮取两杯渣再煮一杯三次服其第一次即啜稀热粥半碗令微汗佳第二三次不必啜粥二十六日昨日用桂枝汤加附子再加薤白法漏汗已止表之寒热已和但咳甚议与逐饮桂枝大枣半夏茯苓块生苡仁葶苈子甘澜水八杯取三杯分三次服僧四十二岁脉双弦而紧寒也不欲饮水寒饮也喉中痒病从外感来也痰清不粘寒饮也咳而呕胃阳衰而寒饮乘之谓之胃咳也背恶寒时欲浓衣向火卫外之阳虚而寒乘太阳经也面色淡黄微青唇色淡白亦寒也法当温中阳而护表阳未便以吐血之后而用柔润寒凉小青龙去麻杏加枳实广皮杏仁生姜汤主之服此方十数帖而愈徐二十六岁二月初十日酒客脉弦细而沉喘满短气胁连腰痛有汗舌白滑而浓恶风寒倚息不得卧此系内水招外风为病小青龙去麻辛证也桂枝干姜杏泥白芍生姜半夏炙甘草制五味旋复花邵四十三岁癸亥七月二十三日右关单弦饮癖少阴独盛水脏盛而土气衰也至吞酸饭后吐痰不止治在胃肾两关不能戒酒不必服药真武法熟附子茯苓块生苡仁细辛生姜真山连吴萸水八杯煮成三杯分三次服四帖二十八日内饮用温水脏法已见大效但药太阳刚不可再用所谓一张一弛文武之道且议理阳明以为过峡文本半夏广皮小枳实茯苓块生苡仁白豆蔻生姜四帖八月初三日用理阳明亦复见效惟吐酸仍然未止按吞酸究属肝病议肝胃同治法半夏桂枝吴萸茯苓块青皮生姜苡仁山连四帖某氏内饮招外风为病既喘且咳议小青龙法桂枝麻黄制五味白芍细辛半夏炙甘草茯苓块干姜生苡仁痰饮喘咳前用小青龙汤业已见效但非常服之品脉迟缓议外治脾法桂枝炙甘草生于术制茅术茯苓生苡仁益智仁半夏生姜四帖皮氏四十八岁甲子十月二十八日痰饮喘咳左脉浮弦沉紧自汗势甚凶危议小青龙加杏仁浓朴去麻辛桂枝白芍半夏炙甘草干姜浓朴制五味杏仁霜甘澜水八杯煮成三杯分三次服二十九日于前方内加云苓块半夏三十日服青龙已效然其水尚洋溢未能一时平复桂枝炙甘草五味子杏仁霜半夏干姜云苓白芍生姜广皮四帖甘澜水八碗煮取三碗渣再煮一碗日三夜一分四次服初二日以眩冒甚于前方内加于术初四日脉现单弦喘止咳喊眩冒未宁再太阴属土既重且缓万不能一时速愈且痰饮五年岂三五日可了于术半夏杏仁霜桂枝干姜云苓炙甘草五味子甘澜水八碗煮三碗分三次服福三十二岁乙丑二月初三日痰饮胸痹兼有胁下悬饮杏泥薤白栝蒌桂枝广皮川朴小枳实旋复花生香附半夏水八杯煮取三杯三次服三帖初七日胸痹悬饮已愈惟肠痹食不甘味议和肝胃兼开肠痹半夏广皮小枳实白通草杏仁生苡仁姜汁水五杯煮取二杯渣再煮一杯分三次服邵三十八岁十一月十一日脉弦细而沉咳嗽倚息不得卧胸满口渴小青龙去麻辛法桂枝白芍炙甘草干姜半夏五味子茯苓小枳实广皮四次服十三日服小青龙已效但喉哑知渴脉见微数为痰饮欲去转用辛凉开提肺气法麻黄杏仁石膏生甘草苦桔梗半夏广皮焕氏三十八岁丙寅正月痰饮法当恶水反喜水者饮在肺也喜水法当甘润今反用温燥者以其为饮也既喜水曷以知其为饮以得水不行心悸短气喘满眩冒咳嗽多痰呕恶诸饮证毕具也既为饮证何以反喜水以水停心下格拒心火不得下通于肾反来上烁华盖又格拒肾中真水不得上潮于喉故嗌干而喜水以救之也是之为反燥反燥者用辛能润法半夏茯苓块小枳实广皮杏仁泥生姜甘澜水八碗煮取三碗渣再煮一碗分四次服颜四十二岁丙寅正月二十四日嗽不欲饮倚息不得卧胁痛自汗不寐脉弦缓议小青龙去麻辛加杏仁苡仁再重加半夏桂枝干姜五味子炙甘草焦白芍半夏杏泥生苡仁甘澜水八碗煮取三碗分三次服二十七日呕凉水于前方内加干姜广皮以消痰气干姜广皮二月初一日金匮谓桂枝干姜为热药服之当遂渴今反不渴者饮也兹证不惟不渴反呕凉水不止其为寒饮无疑既真知其饮虽重用姜桂何惧乎世人之不能立方者皆未真知病情也畏而不敢服者亦未真知病情也桂枝干姜五味子半夏焦白芍带皮苓炙甘草生姜小枳实广皮甘澜水八杯煮取三杯渣再煮一杯分四次服昆四十二岁正月二十六日饮家眩冒用白术泽泻汤法脉洪滑而沉白术泽泻半夏茯苓块小枳实甘澜水八碗煮取三碗渣再煮一碗分四次服一帖服三日二十六日于前方内加竹茹六钱姜汁每杯冲三小匙二月初十日脉沉微数于术泽泻半夏茯苓块竹茹丸方半夏天麻泽泻白术云苓共为细末神曲姜汁煳丸如梧子大每服三钱日再服重则三服陶氏三十六岁二月二十五日痰饮脉洪数咳嗽倚息不得卧有汗胸痹桂枝石膏杏泥炙甘草半夏枳实老川朴广皮煮三杯分三次服某悬饮者水在肝也非下不可但初次诊视且用轻法半夏苏子霜青皮降香末旋复花广皮生香附佟氏七十五岁脉沉细而不调喘满短气心悸气上阻胸咳嗽倚息不得卧乃中焦痰饮下焦浊饮为患年老全赖阳气生活兹阴气阴邪上僭如此何以克当勉与通阳降浊法半夏茯苓旋复花秫米小枳实干姜广皮煮三碗分三次服十七日悬饮内痛肠鸣非下不可以老年久虚且不敢下止有降逆而已半夏桂枝生姜广皮椒目薤白小枳实旋复花秫米十八日年近八旬五饮俱备兼之下焦浊饮随肝上逆逼迫心火不得下降以致胸满而愦愦然无奈两用通阳降逆丝毫不应盖年老真阳太虚一刻难生难长故阴霾一时难退也于前方内加香开一法半夏生姜栝蒌降香小枳实干姜桂枝薤白沉香广皮茯苓又五饮而兼浊阴上攻昨用苓桂重伐肾邪大辛以开中阳虽见小效大势阴太甚而阳太衰恐实时难以复解也勉与齐通三焦之阳法桂枝茯苓生姜老川朴公丁香肉桂干姜小枳实薤白黑沉香半夏广皮二十日仍宗前法而小变之桂枝干姜半夏小枳实广皮老川朴肉桂生姜薤白云苓川椒二十三日膀胱已开今日可无伐肾邪心下气阻不能寐仍然议中焦降逆法令得寐半夏广皮生姜汁秫米旋复花小枳实代赭石二十四日昨用降逆和胃业已见效但逆气虽降仍然有时上阻阴霾太重肝气厥逆也半夏小枳实带皮苓旋复花代赭石广皮姜汁陈四十三岁正月二十五日病由疟邪伤胃土虚邪实六脉俱结且有块痰寒滞经脉隧道病有三虚一实者先治其实后治其虚杏仁泥广皮小枳实云苓姜半夏苏子霜甘澜水八碗煮成三碗分早中晚三次服二帖二十八日嵴痛痹也右腿偏软痿也咳嗽而喘支饮射肺也日久不愈皆误补用熟地等壅塞隧道之故脉洪生石膏杏泥桂枝片姜黄姜半夏防己广皮炭茯苓皮苡仁煮四碗分四次服二帖后退石膏一两加赤茯苓一两再两帖后加生石膏一两以左乳旁有结核痛加青橘叶三钱二月初九日痹夹痰饮与开痹蠲饮法现下痹解而饮未除脉之洪者减病减者减其治姜半夏桂枝小枳实茯苓防己生苡仁青橘叶广皮初八日加小枳实广皮滑石初八日加生石膏十一日肝郁夹痰饮咳嗽痰多吐瘀血旋复花姜半夏广皮炭栝蒌霜青皮苏子霜降香末归须桃仁泥青橘叶广皮丸方痰饮夹肝郁吐出瘀血后以两和肝胃为主带皮苓姜半夏益智仁郁金广皮香附生苡仁泽泻共为极细末神曲水法丸小梧子大每服三钱日三服白开水下六月初五日暑湿行令脉弦细胃不开渴而小便短用渴者与猪苓汤法猪苓云苓姜半夏泽泻飞滑石益智仁广皮煮三杯三次服胃开即止初六日痰饮之质冒暑欲呕六脉俱弦虽渴甚难用寒凉与局方消暑丸法姜半夏云苓藿梗广皮生甘草姜汁煮三杯三次服初八日病减者减其制减半夏云苓十二日腰以下肿当利小便渴而小便短议渴者与猪苓汤例猪苓泽泻滑石云苓皮半夏煮三杯三次服以渴减肿消为度十四日脉沉细胃不开减猪苓泽泻飞滑石加藿香梗广皮益智仁十六日暑湿病退小便已去阳气不振与通补阳气桂枝半夏白蔻仁云苓茅术炭广皮炙甘草生苡仁煮三杯三次服十七日头胀胸闷脉缓气歉暑必夹湿也藿香蔻仁半夏云苓皮广皮苡仁杏仁十九日小便浊加猪苓泽泻二十四日暑月头胀微痛与清上焦藿香叶薄荷荷叶边泽泻桂枝云苓皮苍术益智仁猪苓苡仁煮三杯三次服以便清为度七月十九日湿热为病与苦辛淡法云苓皮半夏滑石猪苓木通泽泻苡仁桂枝杏仁煮三杯三次服二十二日湿热为病与苦辛淡法小便已长胃不开与阖阳半夏益智仁广皮云苓皮苡仁生姜二十五日加白蔻仁枳实九月二十一日痰饮喘咳脉双弦与小青龙法桂枝杏仁小枳实白芍姜半夏五味子炙甘草广皮干姜二十四日痰饮胁动而喘渴是谓悬饮悬饮者水在肝也脉弦数水在肝内者外风未净也姜半夏杏仁旋复花桂枝尖生姜汁黄芩炭香附葶苈子青蒿小枳实广皮二十五日身热退去青蒿芩炭葶苈子加杏仁共服五帖二十七日痰饮胁痛而喘咳是谓悬饮水在肝也脉弦数姜半夏香附杏仁桂枝尖广皮姜汁旋复花苏子霜小枳实降香末二十九日病减者减其治去半夏三钱枳实一钱降香末一钱桂枝一钱连前共服五帖收功钱十七岁四月二十七日春初前曾不寐与胃不和之灵枢半夏汤服至二十帖始得寐兹胃仍不甚和犹有不寐之弊纳食不旺再与和胃半夏广皮炭云苓块苡仁益智仁白蔻仁姜汁煮二杯二次服备用方胆移热于脑则成鼻渊苍耳子散主之苍耳子黄芩炭辛夷桑叶连翘银花茶菊苦桔梗薄荷甘草共为极细末每服二钱雨前茶调日二次胃不和数与和胃已得寐进食夜眠必流口水者经谓胃热则虫动虫动则廉泉开廉泉开则液自出与辛凉和胃法半夏生苡仁白蔻皮生石膏杏仁带皮苓姜汁煮三杯三次服四帖初六日口水减牙痛脉如故再服四帖十一日再服四帖十六日风淫所胜治以辛凉佐以苦甘苦桔梗连翘甘草银花桑叶香豆豉荆芥穗杏仁煮两杯分二次服热退为度二帖热退十八日胃热夜间口中液自出与和胃阴法生石膏麦冬半夏白蔻仁云苓二十二日诸症皆减去石膏加麦冬二十八日胃中向有饮聚不寐服半夏汤已愈后因痰涎自出与凉阳明亦减余饮未除与外台茯苓饮意云苓枳实生姜洋参广皮大枣麦冬半夏煮二杯分二次服吴五十七岁六脉洪数右寸独大酒客痰多肺热之至生石膏防己杏仁苡仁半夏云苓皮五月初十日加广皮三钱至五月二十日共服二十帖二十六日酒客形体壮盛而阳痿为湿中生热非精血之虚其象显然与诸痿独取阳明法半夏黄柏生石膏苡仁木通云苓皮防己六月十二日去黄柏二钱木通三钱以喉呛太久今可兼清肺气加苦梗飞滑石甘草二十日脉洪数右大于左喉哑痰多戒油腻生石膏半夏苏叶苏梗苦桔梗杏仁炙甘草七月二十一日生石膏生甘草半夏茯苓皮杏仁苦桔梗八月初四日右寸脉独大金实无声已效而未全愈照前方再服三剂前后共服三十余帖计石膏三百数十两严三十九岁五月初二日六脉弦细短涩吐血三年不愈兼有痰饮咳嗽五更出汗经谓阳络伤则血上溢要知络之所以伤者有寒有热并非人之有络只许阳火伤之不许寒水伤之也今人见血投凉见血补阴为医士一大痼疾医士之疾不愈安望病家之病愈哉此症阳欲亡矣已难数治勉照脉症立方半夏干姜炭五味子云苓小枳实桂枝木广皮炭焦白芍初六日据云饮食已增午后五心烦热如故脉和缓诸病必究眠食得谷者昌方无可转至午后之热方即甘温除大热法也因脉稍和缓去干姜炭十三日前后共服过十帖汗敛食增血亦不吐头中发空得甜食则咳减中气虚也加甘草三钱以补中气再服四帖以其脉仍紧也前后共服十四帖诸症向安惟脉之弦紧如故咳甚则欲呕于原方去五味减甘草再服四帖二十一日诸症皆渐减痰亦渐浓心悸甚加枳实四帖二十五日脉弦细如故咳嗽日减夜甚阳微阴盛可知午后身热已减惟食后反觉嘈杂胸中有水状少时即平于原方加干姜枳实三十日汗停嗽减五心烦热亦减脉弦数夜间咳甚服热药反不渴饮尚重也病痰饮者冬夏难治桂枝半夏枳实白芍云苓块苡仁炙甘草干姜五味子广皮炭六月初四日前方已服四帖脉弦紧不数仍不知渴于前方加甘草干姜再服三帖初八日脉弦紧如故呛咳如故舌苔白滑加桂枝二钱再加干姜二钱十二日脉之短涩退而弦细如故痰饮仍重再加桂枝二钱干姜二钱茯苓三钱以化饮十七日夜咳已止是其佳处咳来日减亦是最好左脉沉细右脉弦紧饮未尽除至遍身骨痛久病之故古人云劳者温之甘温调营卫而复胃气气旺进食久久自愈病减者减其治桂枝半夏枳实炙甘草干姜广皮五味子蠲饮丸痰饮久骤未能一时猝去业已见效与丸药缓化可也戒生冷恼怒桂枝广皮益智仁干姜小枳实苍术炭半夏炙甘草云苓神曲法丸梧子大每日三服每服三钱饮甚时服小青龙汤陈五十一岁五月初十日人尚未老阳痿多年眩冒昏迷胸中如伤油腻状饮水多则胃不快此伏饮眩冒状也先与白术泽泻汤逐其饮再以缓治湿热之阳痿岂有六脉俱弦细而恣用熟地久服六味之理哉于术泽泻煮三杯分三次服十三日已效而未尽除再服原方十数帖而愈李四十八岁五月初一日其人向有痰饮至冬季水旺之时必发后因伏暑成痢痢后便溏竟夜不寐者多日寒热饥饱皆不自知大便不通按暑必夹湿况素有痰饮饮即湿水之所化医者毫不识病以致如此久卧床褥而不得起议不食不饥不便不寐九窍不和皆属胃病例与灵枢半夏汤令得寐再商姜半夏秫米急流水八杯煮三杯三次服得寐为度十一日诸窍不和六脉纯阴皆痰阴为腻补药所闭昨用半夏汤已得寐而未熟再服前方三帖续用小青龙去表药加广皮枳实以和其饮盖现下面色光亮水主明也六脉有阴无阳饮为阴邪故也左脉弦甚经谓单弦饮也有一症必有一症之色脉何医者盲无所知不知伊芳一生所学何事宁不愧死桂枝姜半夏白芍五味子炙甘草小枳实干姜广皮甘澜水八碗煮成三杯三次服十八日胃之所以不和者土恶湿而阳困也昨日纯刚大燥以复胃阳今诊脉象较前生动胃阳已有生动之机但小便白浊湿气尚未畅行胃终不得和也与开太阳阖阳明法半夏猪苓滑石秫米泽泻白通草广皮桂枝云苓皮急流水十一碗分二次煮成四碗分四次服五月初三日去滑石通草加川椒高五十二岁乙酉五月十六日脉弦痰饮喘咳与小青龙去麻辛加广皮枳实桂枝姜半夏白芍广皮炙甘草小枳实干姜五味子煮三杯分三次服二帖十八日已见小效汗多加净麻黄根又三帖病减者减其制去桂枝枳实二十四日服前药汗少惟喜嚏周身酸痛于原方减干姜一钱加杏仁防己董五十四岁五月二十七日脉沉细弦弱咳嗽夜甚久而不愈饮也最忌补阴补阴必死以饮为阴邪脉为阴脉也经曰无实桂枝广皮白芍半夏炙甘草五味子干姜小枳实四帖六月初一日加云苓小枳实十七日其人本有痰饮喘咳服小青龙胃口已开连日午后颇有寒热正当暑湿流行之际恐成疟疾且与宣通三焦杏仁半夏云苓皮白蔻仁枳实苡仁广皮藿梗青蒿二帖十九日寒热已止脉微弱去蔻仁青蒿加桂枝干姜以治其咳二十二日咳减寒热止胃开嗽未尽除脉尚细小效不更方服至不咳为度周二十二岁正月初七日六脉弦紧右脉沉取洪大先从腰以上肿例舌白滑喘而咳无汗从溢饮例之大青龙汤去甘药为其重而滞也麻黄细辛生姜杏仁生石膏末炙甘草桂枝大枣煮成三杯先服一杯覆被令微汗佳得汗即止后服不汗再服第二杯如上法十一日溢饮脉紧无汗喘咳浮肿昨用大青龙汗出肿消喘咳减与开太阳阖阳明法半夏苍术炭桂枝广皮猪苓茯苓块苡仁泽泻飞滑石煮三杯分三次服已服十数帖后加益智仁莲子陈七十六岁正月初十日悬饮脉弦左胁不快为水在肝法当用十枣汤近八旬之老人难任药力与两和肝胃可也半夏青皮旋复花广皮香附小枳实淡吴萸煮三杯分三次服已服十数帖二十三日脉结加杏泥三帖觉罗六十二岁壬戌正月十三酒客痰饮哮喘脉弦紧数急与小青龙去麻辛加枳实橘皮汤不应右胁痛甚此悬饮也故与治支饮之小青龙不应应与十枣汤以十枣大峻降用控涎丹甘遂大戟白芥子神曲煳丸梧子大先服十三丸不知渐加至二十一丸以得快便下黑绿水为度三服而水下喘止继以和胃收功汪室女伏暑夹痰饮与三仁汤重加半夏广皮屡效而热不退痰不除右脉微结中有块痰堵塞隧道因延郏芷谷兄针中泉穴紫血出后继咳老痰二口以后用药无不见效半月后伏暑痰饮皆愈矣钱三十二岁甲子八月初十日咳嗽胃中停水与小青龙去麻辛重加枳实广皮五帖已愈八九因回母家为父祝寿大开酒肉其父亦时医也性喜用人参爱其女遂用六君子汤服关东参数十帖将近一年胃中积水胀而且痛又延其父治之所用之药大抵不出守补中焦之外治愈胀而愈痛以致胸高不可以俯夜坐不可以卧已数日不食其翁见势已急力辞其父延余治之余视其目欲努出面色青黄胸大胀痛不可忍六脉弦急七八至之多余曰势急矣断非缓药所能救因服巴霜三分下黑水将近一桶势稍平以和脾胃药调之三四日后渐平胃大开于是吃羊肉饺三十二枚胃中大痛一昼夜又用巴霜一分五厘下后痛止严禁鱼肉一月而安赵四十六岁正月三十日太阳痹则腰嵴痛或左或右风胜则引也或喘或不喘者中焦流饮上泛则喘不泛则不喘也切戒猪肉生冷与一切补药周年可愈六脉洪大已极石膏用少万不见效命且难保生石膏云苓皮白通草桂枝半夏黄柏炭杏仁小枳实生苡仁防己煮三杯三次服四帖二月初二日于前方加猪苓滑石小枳实四帖初七日于前方去黄柏炭加半夏桑皮石膏二十七日减石膏止留一两二十八日石膏仍用四两因拜扫停药六天二十九日右脉洪大已减右膏只用一两三月一日石膏每日用二两十一日石膏每日用一两因感燥气停药五天十二月十三日石膏每日用二两共服九帖十四日石膏每日用三两停药十天二十二至三十日四月初一至初五日自淮安复至绍兴又诊得洪大之脉较前已减七八然较之平脉仍大而有力现下小便赤浊阴痿牙缝臭味复出痹痛虽止阳明太阳二经湿热未净太阴化气未复十五日生石膏杏仁云苓皮苡仁晚蚕砂海金砂滑石木通四帖十九日脉渐退减石膏至二两加姜夏广皮二十至二十二日每日用石膏一两二十三至二十六日每日用石膏二两二十七日小便不利杏仁云苓皮生苡仁海金砂木通飞滑石姜半夏陈皮生石膏四帖五月初一日感风寒服桂枝汤初四日仍服前二十七日方三帖内饮招外风为病桂枝广皮杏仁白芍枳实半夏炙甘草干姜防己煮三杯先服一杯即啜稀热粥一碗覆被令微汗即解得汗后余药不必啜粥四帖十一日前因风寒夹饮之故用小青龙法现下风寒解而饮未除脉复洪大仍与大青龙与木防己汤合法兼治饮与痹也桂枝杏仁防己半夏广皮飞滑石云苓皮木通小枳实生石膏八帖十四日其人本有痹症痰饮现下盛暑发泄暑湿伤气故四肢酸软少气口中胶腻欲呕与局方消暑丸意云苓块炙甘草姜夏鲜荷叶姜汁煮三杯三次服三帖二十四日仍服十一日方至六月初七日止共服十一帖六月初八日停药十八日气急欲喘新感暑湿之故于原方加广皮小枳实五帖二十二日桂枝杏仁防己半夏广皮枳实滑石云苓皮木通生石膏四帖二十七日于原方减石膏三两加滑石六钱共成一两二钱木通二钱共成五钱蚕砂三钱四帖六月二十九日渴欲饮水水入则吐者名曰水逆五苓散主之苍术桂枝藿香云苓皮半夏猪苓泽泻姜汁三帖七月初二日饮食有难化之象于原方去苍术加广皮炭炒神曲益智仁小枳实通胃腑醒脾阳二帖初七日右脉洪数六腑不和食后恶心二便不爽暑湿所干之故议通宣三焦生石膏广皮滑石黄芩炭生姜益智仁姜半夏白蔻仁枳实茯苓皮生苡仁二帖初九日加益智仁枳实服一帖中焦停饮晚食倒饱是脾阳不伸之故一以理脾阳立法姜半夏广皮川椒炭煨草果云苓皮益智仁生苡仁白蔻仁小枳实煮三杯三次服二帖十七日停饮兼痹脉洪向用石膏无不见效数日前因食后倒饱脉不大石膏已近三十斤之多转用温醒脾阳方法丝毫不应水之蓄聚如故跗肿不消胃反不开右脉复洪大有力小便短思天下无肺者无溺肺寒者溺短热者溺亦短仍用石膏凉肺胃生石膏广皮杏仁半夏枳实云苓皮桂枝防己苡仁四帖二十一日加云苓皮五钱共成一两杉木皮五钱减石膏二两二十二日至二十四日石膏用四两二十五日至二十八日石膏用二两共服八帖二十九日饮聚不行小便已清少时即便臭浊六腑之不退可知大药已用不少而犹然如是病机之顽钝又可知矣议暂用重剂余有原案生石膏枳实杏仁飞滑石防己半夏云苓皮广皮海金砂八月初一日初二日加石膏二两初七日又加石膏二两初十日减广皮四钱枳实二钱以上共服七帖九月初四日脉之洪大不减加石膏至二十七日共服二十帖服石膏至五十斤之多而脉犹浮洪千古未有如是之顽病皆误下伤正于前误补留邪于后之累今日去补阳明药盖阳明之脉大也生石膏杏仁云苓皮飞滑石防己小枳实木通煮四杯四次服专以苦淡行水服一二帖再商初九日生石膏四两共成十二两九帖十三日脉洪滑痰饮未除晨起微喘足跗肿未消尽余有原案生石膏云苓皮杏仁滑石葶苈子木通生苡仁半夏十五日气已不急去葶苈右脉仍浮洪加石膏一倍成一斤三帖十六日气急者得葶苈而止右脉之洪大者得石膏一斤大减病减者减其制但仍滑数加行痰饮生石膏枳实杏仁云苓皮半夏香附广皮旋复花二帖十八日脉渐小减石膏二帖二十日脉洪数加石膏八两成十二两二帖二十二日脉减减石膏六两加葶苈二帖二十三日至二十五日共服二帖脉之洪大者得石膏一斤大减病减者减其制脉复洪大有力再酌加其制生石膏枳实杏仁云苓皮半夏香附广皮旋复花二十九日小便短加滑石十月初一日停药三日初四日气喘于原方加石膏四两共成一斤杏仁四钱共成八钱广皮二钱共成六钱加桂枝生姜五帖初二日服妙应丸二分六厘大枣三枚煎汤下清晨服后约二刻先从左胁作响坠痛至少腹便下绿水胶痰碗许初三日服妙应丸二分六厘大枣二枚煎汤下便痰水如前汤药未服妙应丸方金匮谓凡病至其年月日时复发者当下之此症痰饮兼痹自正月服药至十月石膏将近百斤之多虽无不见效究未拔除病根左胁间漉漉有声不时呕咳此水在肝也金匮谓水在肝十枣汤主之又谓偏弦饮又谓咳家之脉弦为有水十枣汤主之又谓咳家一百日至一岁不死者十枣汤主之合而观之此症当用十枣无疑但十枣太峻南人胆怯未敢骤用降用妙应丸续续下之庶无差忒也制甘遂白芥子制大戟神曲为丸小梧子大从三十丸明起得下痰水即止停数日水不尽再服以尽为度初四至初七共服五帖初八日石膏飞滑石苏子霜旋复花云苓皮广皮小枳实半夏杏仁三帖十一日服妙应丸三分十二日脉仍洪大有力生石膏杏仁半夏云苓皮广皮香附旋复花苡仁一帖十三日杏仁半夏广皮云苓皮小枳实香附旋复花滑石苏子霜桂枝生石膏二十二至二十九日去香附加苏子霜五帖服妙应丸三分四厘服之即下痰水十一月初四日服妙应丸三分八厘下痰水如前右脉洪数本有饮聚小便不长生石膏苡仁云苓皮小枳实半夏杏泥飞滑石白通草蚕砂煮三杯三次服初六日服妙应丸三分八厘下痰水如前十二日于前方加广皮石膏十三日加枳实旋复花补十一日于前方加郁金十四日加苏子霜共服五帖十五日服妙应丸六分自服丸药每次皆下痰水惟此次未下以服药后即食粥故也二十三日服妙应丸六分大便仍行痰水十一月十七日痰饮喘咳右脉洪左关独浮与建金制木法生石膏青皮杏仁旋复花苏子霜香附半夏十八至二十六共服五帖二十七日洪大之脉已退惟两关独浮右大于左而兼实木陷入土与两和肝胃兼开膀胱小便短而水易停故也半夏苏子霜香附白芍旋复花滑石青皮云苓皮广皮十二月初一日数日不服石膏右脉复洪数左关之独浮者亦未十厘清净与金木同治法生石膏半夏杏仁滑石香附旋复花云苓皮枳实以后凡右脉大者服此小即停止初三日服妙应丸六分下痰水如前仍服初一日原方二帖初五日于初一日方内加桂枝五钱广皮四钱至初九日止以畏寒故也初十日服妙应丸八分下痰水如前十一日于前方去桂枝广皮脉不肯小故也服至十五日止十六日服妙应丸一钱丙戌正月十四日金匮谓心下坚大如盘水饮所作枳术丸主之兹虽不坚大而水停不去病情相合再脉洪大洪大甚则喘发最宜服石膏杏仁但石膏不可入丸方议用橘半枳术丸脉小时用开水下脉大时暂用石膏汤送下喘发加杏仁脉复小不用石膏鹅眼小枳实茅山苍广皮炭姜半夏神曲汤法丸梧子大每服三钱日三服夏日间服消暑丸亦可陈四十六岁病由疟邪伤胃土虚则水泛以致喘而肢软正虚邪实六脉俱结且有块痰塞滞经脉隧道病有三虚一实者先治其实后治其虚杏泥广皮枳实云苓姜半夏苏子霜甘澜水八碗煮成三碗分早中晚服二帖初六日嵴病痹也右腿偏软痿也咳嗽而喘支饮射肺也日久不愈皆误用熟地等补塞隧道之故脉洪生石膏末杏泥桂枝防己片姜黄姜半夏广皮炭茯苓皮苡仁煮四碗四次服二帖退石膏一两加赤苓一两再二帖后加石膏一两青橘叶五钱二月初二日痹夹痰饮与开痹蠲饮法现下痹解而饮未除脉之洪大者减病减者减其制姜半夏桂枝防己广皮茯苓块苡仁小枳实青橘叶煮三杯三次服初八日加小枳实广皮滑石初九日加生石膏十一日肝郁夹痰饮咳嗽痰多吐瘀旋复花姜半夏青皮广皮炭栝蒌仁苏子霜降香末归横须桃仁泥青橘叶煮三杯三次服丸方痰饮夹肝郁吐出瘀血后以两和肝胃为主带皮苓姜半夏香附广郁金广皮益智生苡仁泽泻共为极细末神曲水为丸梧子大日三服每服三钱开水下二月初五日暑湿行令脉弦细胃不开渴而小便短用渴者与猪苓汤法猪苓云苓块泽泻半夏滑石广皮益智仁煮三杯三次服胃开即止初六日痰饮之质冒暑欲呕六脉俱弦虽渴甚难用寒凉与局方消暑丸法姜半夏云苓块藿梗广皮生甘草生姜汁煮三杯三次服初八日病减者减其制减半夏云苓十二日腰以下肿当利小便渴而小便短议渴者与猪苓汤例猪苓泽泻飞滑石云苓皮姜半夏煮三杯三次服以渴减肿消为度十四日脉沉细胃不开减猪苓泽泻滑石加藿梗广皮益智仁十六日暑湿病退小便已长阳气不振与通补阳气桂枝姜半夏茅术白蔻仁云苓块生苡仁广皮炙甘草煮三杯三次服十七日头胀胸闷脉缓气歉暑必夹湿也半叶藿梗白蔻仁姜半夏云苓皮广皮苡仁杏仁煮三杯三次服十九日小便浊加猪苓泽泻二十四日暑月头胀微痛与清上焦藿香薄荷鲜荷叶煮三杯三次服二十五日六脉阳微暑湿之余小便白浊与分利法川萆泽泻云苓皮桂枝苍术益智仁猪苓生苡仁煮三杯三次服以小便清为度七月十九日湿热为病与苦辛淡法云苓皮姜半夏飞滑石猪苓木通泽泻苡仁桂枝杏泥煮三杯三次服二十二日湿热为病与苦辛淡法小便已长胃不甚开与阖阳明姜半夏益智仁广皮云苓皮苡仁生姜二十五日加白蔻仁枳实九月二十一日痰饮喘咳脉弦与小青龙法桂枝杏仁小枳实白芍姜半夏五味子炙甘草广皮干姜煮三杯三次服三帖二十四日痰饮胁痛而喘咳是谓悬饮悬饮者水在肝也脉弦数身热者外风未净也姜半夏杏仁旋复花桂枝香附广皮小枳实姜汁黄芩炭青蒿苦葶苈服法如前一帖二十五日身热退去青蒿黄芩炭葶苈加杏仁二帖二十七日痰饮胁痛而喘咳是谓悬饮悬饮者水在肝也脉弦数姜半夏香附杏泥桂枝尖广皮姜汁旋复花苏子霜降香末小枳实服法如明十九日病减者减其制去半夏枳实苏子霜降香桂枝五帖而愈十一月初六日痰饮脉沉弦有微喘之意与小青龙去麻辛桂枝干姜云苓块白芍五味子炙甘草广皮姜半夏小枳实服法如前三帖而愈十二月初七日内饮招外风为病喘咳脉弦缓虽头痛恶寒能大食只有风而无寒用小青龙去麻黄减细辛兼用桂枝汤啜稀粥令微汗法桂枝白芍五味子细辛炙甘草干姜姜半夏加广皮枳实生姜大枣煮三杯先服一杯即啜稀粥一碗覆被令微汗佳不可使汗淋漓得汗服第二杯不必啜粥覆被如不汗再啜粥覆被如前汗后避风要紧初十日脉不浮外感已解但弦细而畏冷中阳虚也去细辛加桂枝干姜小枳实十三日于前方加广皮十三日脉双弦咳而呕胃咳也姜半夏云苓块生姜广皮小枳实煮三杯三次服正月十六日脉沉弦而缓饮居右胁呕痰由肋痛外至嵴背恶寒由厥阴内犯阳明外犯太阳也与逐胁下之饮法苏子霜香附桂枝尖旋复花广皮小枳实降香末青皮生姜姜半夏干姜卷五肺痈王氏五十六岁癸亥三月初八日初起喉痹为快利药所伤致成肺痈胸中痛口中燥喉痹仍未痊不食不寐痰气腥臭已有成脓之象脉短而数寒热且移热于大肠而泄泻难愈之证勉与急急开提肺气议千金苇茎汤与甘桔合法桔梗甘草桃仁冬瓜仁苡仁鲜苇根水八碗煮三碗二煎再煎一碗分四次服堂伯兄饮火酒坐热炕昼夜不寐喜出汗误服枇杷叶麻黄等利肺药致伤津液遂成肺痈臭不可当日吐脓二升许用千金苇茎汤合甘桔汤芦根苡仁桃仁冬瓜仁桔梗生甘草煎成两大菜碗昼夜服过碗半脓去十之七八尽剂脓去八九又服半剂毫无臭气调理脾胃收功朱咏齐五十余岁以己卯年二月初受风与桂枝汤一帖风解胆怯不敢去浓衣因而汗多初四五日又受风温口渴思凉脉洪数先与辛凉轻剂不解脉又大汗更多口更渴身更热因与辛寒重剂石膏等一帖身凉渴止脉静仍胆怯不去浓衣初十日当大差坐夜起五更衣更浓途间不敢去皮衣以致重亡津液而成肺痈与苇茎汤二三两一帖服至五七日不应脓成臭极加苦苈葶子五钱脓始退未能十分净尽后十日又发脓又成吐如绿豆汁浓臭每吐一碗余又于前方加葶苈三钱服二帖方平复以补胃逐痰饮收功再其人色白体肥夙有痰饮未病之年前秋冬两季以在上书房行走早起恐寒误服俗传药酒方本不嗜酒每早强饮数小杯次年患此恙之由也卷五喉痹刘三十二岁脉弦而长木气太旺与君火结而成喉痹荆芥穗薄荷元参银花牛蒡子连翘马勃人中黄共为粗末分八包每一包芦根汤煎一时一服酒客脉弦数与苦药清酒中之湿即于前方内加桔梗射干黄芩儿茶煎法如前灵乙丑六月二十六日舌苔边白中浊喉肿而痛头晕身热脉数疠气所干切戒谷食急开关窍用时时轻扬法桔梗人中黄薄荷荆芥穗元参牛蒡子黄芩黄连马勃板蓝根僵蚕连翘银花鲜荷叶共为粗末分八包一时许服一包芦根汤煎二十七日舌浊甚邪之传化甚缓于前方内加黄芩黄连二十八日湿热厉气相搏以成喉痹舌苔重浊色暗必得湿气宣化而后热可以解盖无形之邪热每借有形之秽浊以为根据附故也因前法而小变之桔梗人中黄黄芩黄连马勃牛蒡子僵蚕连翘银花通草荆芥杏仁薄荷滑石犀角共为粗末分十包一时许服一包每服鲜荷叶边二钱芦根三钱同煎去渣服二十九日喉痛虽止舌浊未除脉仍微数则其中之湿可知按灵枢经五脏温病以舌苔专属之肺故药方一以宣通肺气为主盖气化则湿化而火亦无根据矣桔梗人中黄连翘银花黄连黄芩马勃通草杏仁泥滑石芦根荷叶今晚一帖明早一帖王二十岁壬午四月十一日湿毒身热喉痹滴水不能下咽已二日矣与代赈普济散二十包先煎一包衔入口内仰面浸渍喉疮一刻许有稀涎满口即控出吐之再噙再浸如上法噙至半日喉即开得下咽于是每一包药煎一碗咽一半浸吐一半三日得快便喉痹全消身热亦退育阴而愈王氏三十八岁乙酉五月初二日六脉沉弦而细纯阴之象喉痛足痹宜温川椒炭防己桂枝肉桂茯苓皮姜黄萆苡仁四帖初八日喉痛止去肉桂痰不活加半夏满氏三十五岁面色青黄唿吸定息脉再至而弦紧食减经不行腹中有块二三枚长三四寸肝厥无五日不发喉痛十数年不休向来所服之方非寒凉即妇科地芍药等以致历年沉困不休病势日重十二年不孕矣与苦辛热法急回真阳或者可救肉桂良姜川椒广皮吴萸半夏前方服二帖喉痛减其大半厥未发食少进腹痛减与前方加人参茯苓前方服四帖服三至喉痛止食大进腹痛亦减仍服前方去良姜并减刚药分量前方服七帖六脉将进至四至服通补奇经丸一料半年后受孕卷五疟吴二十五岁癸亥七月十六日但寒不热似乎牝疟然渴甚脉数皮肤扪之亦热乃伏暑内发新凉外加热未透出之故仍用苦辛寒法加以升提杏仁泥天花粉蔻仁滑石浓朴青蒿苡仁藿香郁金黄芩知母三杯分三次服三帖但寒不热之疟昨用升提已出阳分渴甚脉洪数甚热反多昨云热邪深伏未曾透出不得作真牝疟者非虚语也用苦辛寒重剂杏仁粉滑石生石膏知母蔻仁藿梗浓朴黄芩郁金甘草伊芳氏二十二岁正月初七日妊娠七月每日午后先寒后热热至戌时微汗而解已近十日此上年伏暑成疟由春初升发之气而发病在少阳与小柴胡法柴胡黄芩炙甘草半夏人参生姜大枣一帖寒热减二帖减大半第三日用前方三分之一全愈朱三十三岁八月二十五日体浓本有小肠寒湿粪后便血舌苔灰白而浓中黑呕恶不食但寒不热此脾湿疟也与劫法生苍术生草果槟榔生苡仁杏仁茯苓熟附子黄芩炭二十八日前方服三帖而病势渐减舌苔化黄减其制又三帖而寒来甚微一以理脾为主于术蔻仁益智仁广皮半夏黄芩炭苡仁服七帖而胃开佟氏四十岁少阴三疟二年不愈寒多热少脉弦细阳微损及八脉通补奇经丸四两服完全愈萧三十三岁少阴三疟久而不愈六脉弦紧形寒嗜卧发时口不知味不渴肾气上泛面目黧黑与扶阳汤法鹿茸桂枝人参熟附子蜀漆当归四帖愈后调脾胃郑五十五岁四月十九日脉双弦伏暑成疟间二日一至舌苔白滑热多寒少十月之久不止邪入已深极难速出且与通宣三焦使邪有出路勿得骤补杏仁泥茯苓皮藿梗蔻仁知母半夏苡仁黄芩青蒿服四帖二十六日加青蒿服四帖初四日脉紧汗多加桂枝服二帖初六日脉已活动色已毕寒大减热亦少减共计已减其半汗至足底时已早至八刻议去青蒿加黄芩一钱舌苔虽减而仍白余药如故再服四帖十四日三疟与宣三焦右脉稍大热多汗多舌苔之白滑虽薄而未尽化湿中生热不能骤补与两清湿热杏仁泥知母通草蔻仁黄芩苡仁黄连茯苓皮半夏十九日加广皮炭藿梗服四帖二十二日病减者减其制每日服前方半帖六日服三帖二十九日病又减去黄连加益智仁三钱以其脉大而尚紧也仍系六日服三帖六月初五日余邪未尽仍六日服三帖十二日三疟与宣化三焦十退其九白苔尚未尽退今日诊脉弦中兼缓气来至缓是阳气未充议于前方退苦寒进辛温杏仁益智仁桂枝蔻仁黄芩炭半夏茯苓藿梗四帖二十二日左脉弦紧右大而缓舌白未化疟虽止而余湿未消此方仍服去蔻仁黄芩益智仁服八帖七月初二日四疟已止胃已开脉已回阳与平补中焦半夏蔻仁炙甘草广皮炭生苡仁茯苓生姜于术大枣服七帖后可加人参二钱服至收功丸方疟后六脉俱弦微数与脾肾双补法何首乌茯苓枸杞子五味子沙苑子山药于术蔻仁莲实人参蜜丸如桐子大每服三二钱开水送下逢节以人参五分煎汤送高十六岁乙酉六月十六日间三疟脉弦暑邪深入矣杏仁青蒿茯苓皮蔻仁半夏柴胡藿香叶黄芩知母苡仁炙甘草滑石生姜大枣十八日诊脉数热重加知母二十八日疟止热退去知母柴胡青蒿姜枣改藿梗减滑石初五日余邪已轻再服数帖朱三十八岁但寒不热舌苔白滑而浓三四日灰黑而滑五六日黑滑可畏脉沉弦而紧太阴湿疟与牝疟相参但牝疟表寒重此则偏于在里之寒湿重也初起三日用桂枝草果苍术黄芩茯苓苡仁广皮猪苓泽泻三四日加附子五六日又加草果苍术分量再加生姜舌苔始微化黄恶寒渐减服至十二三日舌苔恶寒始退愈后峻补脾肾两阳然后收功姚二十五岁乙酉七月二十五日久疟不愈寒多舌苔白滑湿气重也宜宣通三焦微偏于温杏仁青蒿广皮蔻仁半夏苡仁草果黄芩茯苓皮生姜八月初三日前方服六帖疟已止照原方去草果青蒿加滑石益智仁钱二十岁乙酉十一月初二日三疟兼痹舌苔白滑终日一饮热时不渴胸痞此偏于伏暑中之湿多者也惟日已久又加误补下行邪已深入为难治勉与宣通经络三焦导邪外出毋使久羁桂枝防己杏仁青蒿半夏黄芩茯苓蔻仁广皮煨草果片姜黄十五日阅来札知汗多而寒热减舌白滑苔退食后不饱闷是伏邪已有活动之机但阴疟发于戌亥时不见日光虽屡用升提使邪外出法毫不见早大可虑也勉与原方内加草果分量去茯苓蔻仁再加急走之蜀漆活血络之当归桂枝柴胡半夏青蒿防己杏仁黄芩炭广皮炭草果姜黄蜀漆当归生苡仁十二月阅来札知寒热降序而未尽除停饮痹痛太甚议减治疟之品加宣饮与痹之药然大有病退正衰之虑饮与痹皆喜通不喜守大忌呆补奈何桂枝广皮防己青蒿柴胡山甲片蜀漆生苡仁人参生姜半夏茯苓皮煨草果片姜黄煎四大茶杯分四次服七日必须来信初十日以后忽寒忽热已非呆于寒热者可比十五日寒大减十八日寒热又减二十日申酉时似发非发俱属佳处但手背之痛左甚于右伏邪甚深腹左之块即系疟母一类不过胁腹之别耳合观寒多热少当与补阳议于原方内减柴胡青蒿加桂枝其人参似非高丽参可比盖人生世上不可留后悔也其疟母每日空心服化回生丹一丸开水送下盖化丹中原有鳖甲煎丸在内也即久病在络亦须用之又天士先生云三时热病病久不解者每借芳香以为搜逐之用此证犹在畏途不可随便饮啖也于前方内减青蒿柴胡加桂枝杨二十四岁丙戌二月十一日伏暑自上年八月而来邪已深入三日一作寒多热少亦宜通宣三焦为要法青蒿蔻仁蜀漆桂枝杏仁黄芩苡仁柴胡服一帖而寒退热反多此阴邪已化热去柴胡桂枝重用通宣三焦加广皮半夏以和脾胃卷五伤寒五十八岁癸酉二月初一日太阳中风尚未十厘清解兼之湿痹髀痛桂枝浓朴蚕砂杏仁防己茯苓皮姜黄炙甘草广皮二帖初二日行经络而和脾胃则风痹自止桂枝白芍半夏防己炙甘草生白术生姜大枣水八杯煮三杯分三次服头一次啜稀粥令微汗佳二三次不必食粥初五日左脉沉紧即于前方加熟附子初六日脉洪大而数经络痛虽解而未尽除痹也小便白而浊湿也桂枝泽泻黄柏炭通草杏仁滑石苡仁茯苓皮猪苓初九日昨服开肺与大肠痹法湿滞已下小便亦清但大便与瘼中微有血迹证从寒湿化热而来未便即用柔药以清血分今日且与宣行腑阳右脉仍见数大可加苦药如明日血分未清再清血分未迟杏仁泥黄柏炭黄芩炭陈皮苡仁半夏滑石浓朴细苏梗头煎两杯二煎一杯分三次服初八日舌苔仍有新白衣被稍薄则畏寒身热已退阳虚湿气未尽无疑桂枝苡仁白芍陈皮半夏生茅术杏仁浓朴全当归煎服均如前法二帖初十日诸证向安惟营气与卫不和寐不实寐后自觉身凉以调和营卫为主桂枝苡仁大枣白芍陈皮炙甘草半夏生姜茯苓六帖十六日营卫已和即于前方内加胶饴白芍七帖而安唐氏三十八岁太阳中风漏汗桂枝加附子汤主之桂枝熟附子炙甘草焦白芍生姜大枣煮三杯分三次服十七日中风漏汗兼之肾水上凌心心悸腹痛昨用桂枝加附子汤诸症悉退今左脉沉缓右脉滑表虽清而浊阴未退议苓桂伐肾邪归茴温冲脉吴萸半夏生姜两和肝胃白芍以收阴气合桂枝而调营卫加黄芩以清风化之热合诸药为苦辛通法此外感之余兼有下焦里证之治法也桂枝全当归小茴香半夏吴萸青皮焦白芍茯苓黄芩炭生姜甘澜水煎成三杯分三次服十九日脉缓浊阴久居兼有滞物续下用药仍不外苦辛通法稍加推荡之品因其势而导之大意通补阳明之阳正所以驱浊阴之阴若其人阳明本旺胃阴自能下降六腑通调浊阴何以能聚再胃旺自能坐镇中州浊阴何以能越胃而上攻心下反复推求病情自见淡吴萸小茴香桂枝尖浓朴川楝子黄芩炭小枳实乌药青皮广木香焦白芍陈皮茯苓二十二日凡痛胀滞下必用苦辛通法兼护阳明固不待言前法业已见效细询病已十余年以半产后得之误用壅补成之按久病在络再痛胀偏左下至少腹板着其中必有瘀滞非纯用汤药所能成功盖汤者荡也条肠胃和通百脉固其所长至于细雕密镂缓行横络是其所短非兼用化症回生丹缓通不可且阳剂过重有症散为蛊之虞不得不思患预防也桂枝尖乌药浓朴全当归半夏地榆炭小茴香川楝子黄芩炭白芍黄连广皮炭两头尖广木香桃仁红花郁金降香末甘澜水煎前后四杯日三夜一分四次服四帖昔李东垣有方用药至三十余味者张仲圣鳖甲煎丸亦有三十几味后人学问不到妄生议论不知治经治以急急则用少而分量多治络治以缓缓则用多而分量少治新则用急治旧则用缓治急可用独治旧必用众独则无推诿而一力成功众则分功而互相调剂此又用药多寡之权冲也兼服化症回生丹一粒二十七日宣络法兼两和肝胃全当归制香附小茴香半夏川芎青皮丹皮沙苑子白芍二十八日寐仍不实于前方内加半夏生苡仁服三帖初二日案仍前全归制香附干姜炭小茴香降香末高良姜青皮广皮炭乌药半夏桃仁泥三帖初五日络瘀多年腹痛胀攻胃食后胀今搜去络中瘀滞饥甚则如刀刮竹络气虚也与通补络法归身龙眼肉白芍杞子丹皮小茴香丹参九帖全愈吴氏二十三岁二月二十一头项强痛而恶寒脉缓有汗太阳中风主以桂枝汤桂枝白芍炙甘草生姜大枣水五杯煮二杯第一杯服后即食稀热粥令微汗佳有汗二杯不必食粥无汗仍然二十四日不解于前方内加羌活二十五日服前方已脉静身凉不肯避风因而复中脉紧无汗用麻黄汤法麻黄羌活桂枝白芍炙甘草生姜大枣煮二杯分二次服二十六日服前药不知身重疼痛其人肥而阳气本虚平素面色淡黄舌白湿气又重非加助阳胜湿之品不可于前方内加麻黄桂枝炙甘草杏仁白术熟附子水五碗先煮麻黄去上沫入诸药取两碗分二次服服一碗而汗出愈唐五十九岁三月十六日头痛恶寒脉紧言蹇肢冷舌色淡太阳中风虽系季春天气早间阴晦雨气甚寒以桂枝二麻黄一法麻黄桂枝炙甘草杏仁生姜大枣煮三杯得微汗止后服不汗再服不汗促役其间十八日原方倍麻黄减桂枝加附子二帖十八日原方再服一帖十九日诸证悉减药当暂停以消息之二十日中风表解后言蹇减食则汗头行痛舌白滑脉微紧宜桂枝加附子汤除风实表护阳桂枝白芍炙甘草附子生姜大枣水五杯煮二碗分二次服渣再煮一碗服二十一日表解后复中恶寒胸结舌苔浓而白脉迟紧里急桂枝苍术附子干姜苡仁茯苓浓朴枳实陈皮日二帖二十二日于前方内加炙甘草生姜去茯苓减苡仁日二帖二十三日诸证悉衰当减其制照前日方日一帖二十四日中风表解后余邪入里舌黄身热胸痞议泻心汤泻其痞干姜生姜黄芩黄连半夏头煎二杯二煎一杯分三次服先寒后热胁痛腰痛少阳证也议从少阳领邪外出太阳法柴胡黄芩党参桂枝半夏炙甘草羌活生姜寒热后寒退热存胁胀半夏炙甘草陈皮炭生姜黄芩香附郁金大枣张二十五日今年风木司天现下寒水客气故时近初夏犹有太阳中风之症按太阳中风系伤寒门中第一关最忌误下时人不读唐晋以上之书故不识症之所由来仲景谓太阳至五六日太阳证不罢者仍从太阳驱出宜桂枝汤现下头与身仍微痛既身热而又仍恶风寒的是太阳未罢理宜用桂枝汤但其人素有湿热不喜甘又有微咳议于桂枝汤内去甘药加辛燥服如桂枝汤法桂枝陈皮白芍半夏杏仁二十六日太阳中风误下胸痞四五日太阳症未罢昨用太阳证仍在例之桂枝法今日恶寒已罢头目已清惟胸痞特甚不渴舌白而壮热泄泻稀水频仍仲景法云病发于阳而误下成胸痞者泻心汤主之今用其法再经谓脉不动数者为不传经也昨日已动数太甚断无不传之理可畏在此干姜茯苓半夏生姜黄连二十七日太阳中风误下前日先与解外昨日太阳证罢即泻胸痞今日胸痞解惟自利不渴舌灰白脉沉数经谓自利不渴者属太阴也太阴宜温但理中之甘草人参恐不合拍议用其法而不用其方干姜半夏苍术炭生姜陈皮炭茯苓二十八日太阳中风先与解外外解已即与泻误下之胸痞痞解而现自利不渴之太阴证今日口不渴而利止是由阴出阳也脉亦顿小其半古云脉小则病退但仍沉数身犹热而气粗不寐陷下之余邪不净仲景伤寒论谓真阴已虚阳邪尚盛之不寐用阿胶鸡子黄汤按此汤重用芩连议用甘草泻心法甘草黄芩半夏黄连生姜大枣茯苓二十九日脉沉数阴经热阳经不热是陷下之余邪在里也气不伸而哕哕者伤寒门中之大忌也皆误下之故议少用丁香柿蒂汤法加芩连以彻里热疏逆气公丁香黄芩柿蒂黄连陈皮姜汁初一日误下成胸痞自利两用泻心胸痞自利俱止但陷下之邪与受伤之胃气搏而成哕昨用丁香柿蒂汤去人参加芩连方虽易仍不外仲圣苦辛通降之法病者畏而不服今日哕不止而左脉加进勉与仲圣哕门中之橘皮竹茹汤其力量降前方数等矣所以如此用者病多一日则气虚一日仲圣于小柴胡汤中即用人参况误下中虚者乎陈皮生姜炙甘草竹茹大枣半夏人参十七日误下中虚气逆成哕昨与金匮橘皮竹茹汤今日哕减过半古谓效不更方仍用前法但微喘而舌苔白仲圣谓喘家加浓朴杏子佳议于前方内加浓朴杏仁柿蒂十九日误下之陷证哕而喘昨连与橘皮竹茹汤一面补中一面宣邪兹已邪溃诸恶候如失脉亦渐平但其人中气受伤不浅议与小建中汤加橘皮半夏小小创建中气调和营卫兼宣胃阳令能进食安眠白芍生姜半夏桂枝大枣陈皮炙甘草饴糖煮三杯三次服病解后微有饮咳议与小建中去饴糖加半夏陈皮茯苓苡仁蔻仁杏仁初六日病后两服建中胃阳已复脾阳不醒何以知之安眠进食是胃阳起舌起白滑苔小便短大便不解脉乍数是脾阳未醒而上蒸于肺也议与宣利三焦法以醒脾阳杏仁半夏茯苓陈皮苡仁枳实通草益智仁初八日大小便已利脉仍洪数舌白滑苔未除仍宜苦辛淡法转运脾阳宣行湿热杏仁苍术炭蔻仁黄芩炭陈皮黄柏炭茯苓皮半夏苡仁十一日脉仍沉数舌苔反白滑仍宜建中行湿以除伏邪湿最伤气非湿去气不得健与急劫湿法蔻仁黄芩炭杏仁陈皮黄柏炭半夏益智仁苡仁煨草果制苍术茯苓皮煮三杯周十二时服完吴五十六岁十一月十二日内热外寒兼发痰饮喉哑咳嗽痰多头痛恶寒脉浮与麻杏石甘汤麻黄半夏生石膏桔梗杏仁陈皮炙甘草煮四杯先服一杯得汗止后服不汗再服汗后勿见风十四日肺脉独浮去麻黄十七日脉浮喉哑咳嗽痰多麻黄杏仁陈皮生石膏桔梗半夏炙甘草二十三日脉浮喉哑咳嗽痰多内饮招外风为病与大青龙法麻黄杏仁陈皮生石膏炙甘草半夏桔梗生姜大枣头煎三杯先服一杯得汗止后服不汗再服二十四日病减者减其制减麻黄二钱去陈皮姜枣加木通小便短故也二十七日喉复哑脉洪数小便已长前方去木通加石膏赵十三岁十一月二十九日头痛脉浮弦不甚紧无汗与杏苏法杏仁羌活生姜苏叶甘草大枣防风桔梗煮两杯先服一杯覆被令微汗不可使汗淋漓得汗止后服不汗再服第二杯再不汗再作服以得汗为度汗后避风只可啜稀粥戒一切荤腥卷五中燥吴五十七岁乙酉四月十九日感受燥金之象腹痛泄泻呕吐现下泄泻虽止而呕不能食腹痛仍然舌苔白滑肉色刮白宜急温之兼与行太阴之湿川椒炭茯苓陈皮高良姜苡仁公丁香吴萸益智仁半夏二帖二十二日背仍痛原方加高良姜吴萸桂枝再服四帖二十七日已效阴气未退再服三帖分四日服完五月初三日痛减呕与泄泻俱止减川椒萸姜之半再服六帖十三日阴未化阳自不复且心下坚大如盘脉如故前方再服姚四十八岁乙酉四月二十一日燥金感后所伤者阳气何得以大剂熟地补阴久久补之阳气困顿无怪乎不能食而呕矣六脉弦紧岂不知脉双弦者寒乎川椒炭陈皮半夏干姜茯苓公丁香生姜苡仁初二日加桂枝干姜减川椒之半十一日呕痛皆止饮食已加惟肢软无力阳气太虚加甘草合前辛药为辛甘补阳方法二十一日复感燥气呕而欲泻于前方内去甘药加分量自愈六脉弦细如丝阳微之极川椒炭陈皮吴萸干姜茯苓半夏桂枝公丁香生姜二十七日诸症皆效脉稍有神于原方内去吴萸丁香之刚燥加苡仁之平淡阳明从中治也李四十六岁乙酉四月十六日胃痛胁痛或呕酸水多年不愈现下六脉弦紧皆起初感燥金之气金来克木木受病未有不克土者土受病之由来则自金克木始也此等由外感而延及内伤者自唐以后无闻焉议变胃而受胃变法即用火以克金也又久病在络法公丁香茯苓枳实川椒炭苡仁生姜半夏陈皮四帖二十三日复诊仍用原方四帖五月初二日现下胃痛胁痛吐酸之证不发其六脉弦紧不变是胸中绝少太和之气议转方用温平刚燥不可以久任也桂枝茯苓生姜陈皮大枣炙甘草半夏干姜苡仁白芍服之如无弊可多服十一日诊脉已回阳去干姜减桂枝之半二十四日复诊脉仍紧原方加益智仁服三帖愈余五十二岁五月初二日胃痛胁痛脉双弦午后更甚者阳邪自旺于阴分也川椒炭陈皮公丁香降香末香附楂炭吴萸青皮青橘叶半夏苡仁接服霹雳散十七日复诊病稍减脉仍紧去楂炭橘叶及川椒炭加枳实二十四日脉之紧者稍和腹痛已止惟头晕不寐且与和胃令寐再商后法半夏苡仁茯苓枳实煮三杯分三次服以得寐为度如服二帖后仍不寐可加半夏至二两再服一帖谭四十七岁五月初二日感受金凉胸痹头痛脉弦细而紧薤白川椒炭浓朴桂枝陈皮高良姜半夏苡仁生姜大枣二帖十八日燥气虽化六脉俱弦舌苔白滑用阳明从中治法与苦辛淡法最忌酸甘半夏苡仁香附茯苓干姜益智仁陈皮蔻仁川椒炭二十一日脉仍弦紧热药难退咳嗽减效不更方右胁微痛加香附二十三日右胁微痛脉弦紧如故加苏子霜降香末旋复花二十六日胁痛咳嗽皆止痰尚多脉弦未和于前方内去香附苏子霜降香旋复花加桂枝干姜以充其阳气行痰饮和弦脉霹雳散方主治中燥吐泻腹痛甚则四肢厥逆转筋痛肢麻起卧不安烦躁不宁再甚则六脉全无阴毒发斑疝症等症并一切凝寒痼冷积聚寒轻者不可多服寒重者不可少服以愈为度非实在纯受燥湿寒三气阴邪者不可服桂枝公丁香草果川椒炭水菖蒲青木香吴萸防己槟榔降香末附子小茴香薤白苡仁五灵脂高良姜荜澄茄细辛乌药干姜雄黄上药共为细末开水和服大人每服三钱病重者五钱小儿减半病甚重者连服数次以痛止厥回或泻止筋不转为度方论按内经有五疫之称五行偏胜之极皆可致疫虽疠气之至多见火证而燥金寒湿之疫亦复时有着风火暑三者为阳邪与秽浊异气相参则为温疠湿燥寒三者为阴邪与秽浊异气相参则为寒疠现下见证多有肢麻转筋手足厥逆吐泻腹痛胁肋疼痛甚至反恶热而大渴思凉者经谓雾伤于上湿伤于下此症乃燥金寒湿之气直犯筋经由大络别络内伤三阴脏真所以转筋入腹即死也既吐且泻者阴阳逆乱也诸痛者燥金寒水之气所搏也其渴思凉饮者少阴篇谓自利而渴者属少阴虚则饮水求救也其头面赤者阴邪上逼阳不能降所谓戴阳也其周身恶热喜凉者阴邪盘踞于内阳气无附欲散也阴病反见阳证所谓水极似火其受阴邪尤重也诸阳证毕现然必当脐痛甚拒按者方为阳中见纯阴乃为真阴之证此处断不可误故立方会三阴经刚燥温热之品急温脏真保住阳气又重用芳香急驱秽浊一面由脏真而别络大络外出筋经经络以达皮毛一面由脏络腑络以通六腑外达九窍俾浊秽阴邪一齐立解大抵皆扶阳抑阴所谓丽照当空群阴退避也赵三十八岁七月二十四日感受燥金之气腹痛甚大呕不止中有蓄水误食水果公丁香半夏茯苓皮生姜川椒炭乌梅肉吴萸陈皮高良姜枳实水五碗煎二碗渣再煎一碗另以生姜一两煎汤一碗候药稍凉先服姜汤一口接服汤药一口少停半刻俟不吐再服第二口如上法以呕止痛定为度二十五日燥气腹痛虽止当脐仍坚按之微痛舌苔微黄而滑周身筋骨痛脉缓阳明之上中见太阳当与阳明从中治例桂枝川椒炭生姜白芍公丁香防己苡仁茯苓半夏煮三杯分三次服服此身痛止二十六日脉小于前身痛已止六脉未和舌黄滑苔半夏生姜蔻仁茯苓陈皮浓朴苡仁大腹皮川椒二十八日腹胀如故不寐加半夏初一日太阳痹桂枝茯苓皮茅术炭防己通草片姜黄杏仁苡仁滑石蚕砂初六日腹胀停饮前方内去术之守加苦辛之通又去滑石大腹皮浓朴枳实陈皮初十日六脉俱弦胃口不开腹胀肢倦宜通六腑即劳者温之之法也桂枝大腹皮川椒炭陈皮益智仁半夏枳实茯苓浓朴服五帖而愈张女十五岁燥金之气直中入里六脉全无僵卧如死四肢逆冷已过肘膝痛转筋与通脉四逆汤加川椒吴萸丁香一大剂厥回脉出一昼夜次日以食粥太早复中如前脉复厥体又死去矣仍用前方重加温药一剂厥回其半又二帖而无活后以补阳收功顾五十岁直中燥气呕少泻多四肢厥逆无脉目开无语睛不转与通脉四逆汤加人参川椒吴萸丁香一帖而效三帖脉渐复重与补阳而愈杨室女五十岁胁痛心烦懊拘急肢冷脉弦细而紧欲坐不得坐欲立不得立欲卧不得卧随坐即欲立刚立又欲坐坐又不安一刻较一刻脉渐小立刻要脱与霹雳散不住灌之计二时服散约计四两而稍定后与两和脾胃而全安郑二十六岁先是三月初九日得太阳中风与桂枝汤已愈十二日晚已卧下体有微汗因厨房不戒于火只穿小汗褂一件未着袜出外救火火熄复卧觉身微热恶寒腹中胀痛脉弦数与桂枝柴胡各半汤汗出稍轻究不能解以后外虽化热面赤汗多如温病状以当脐之痛未休舌白不燥断不敢用辛凉而辛温之药或进或退十日不解至二十四日反重用温热佐以黄连三钱次日表证里证一齐俱解如失后与调理脾胃两阳而安多十六岁燥淫表里俱病面赤身热舌黄燥渴六脉洪数而紧大便闭小便短通体全似火证只有当脐痛拒按此为阳中之阴乃为真阴与苦热芳香一剂而热退减轻分量三帖而病全失矣卷五痉温癸亥二月二十九日六十日之幼孩痉已二十余日现下脉不数额上凉汗并无外感可知乃杂药乱投致伤脾胃故乳食有不化之形恐成柔痉俗所谓慢脾风议护中焦乃实土制风法又肝苦急急食甘以缓之义也明天麻干姜茯苓广木香炙甘草生苡仁焦于术煨肉果煨姜甘澜水五茶杯煎成两茶杯小儿服十之一二乳母服十之八九渣再煎一茶杯服如前三月初一日赤子不赤而刮白兼青脉迟凉汗舌苔白滑而浓食物不化洞泄者必中寒按痉必因于湿古所谓柔痉是也议从中治经谓有者求之无者求之此症全无风火之象纯然虚寒乳中之湿不化土愈虚则肝中内风愈动若不崇土而惟肝是求恐日见穷蹴矣人参广皮炭广木香生于术焦白芍煨肉果炙甘草明天麻生苡仁初二日风湿相搏有汗为柔痉形若反弓者病在太阳俯视目珠向下者病在阳明以阳明为目下纲也今久病为杂药困伤脾胃大便泄乳食不化为湿多风少痉时俯时多为病在阳明故此症以脾胃为主议补中益气法渗湿下行内用风药领邪外出人参桂枝茯苓块白术葛根山药炙甘草生苡仁焦白芍初三日寒湿柔痉昨用升阳益气法从阳明提出太阳兹精神倍昔颜色生动舌上白浊化净大便已实甚为可喜但痉家有炙疮者难治人参茯苓块嫩桂枝生于术焦杭白芍葛根广皮炭莲子生苡仁炙甘草初四日痉家自汗有炙疮者难治刻下且住脾胃从脾胃中立以条连四肢是久痉一定之至理若镂治其痉是速之也人参广皮桂枝茯苓块焦于术煨肉果生苡仁炙甘草诃子肉茅术炭初五日痉家为苦寒所伤脾阳下陷又有炙疮其痉万万不能即愈议护中阳勿致虚脱为要非深读钱仲阳陈文仲薛立斋叶天士之书者不知此恙人参诃子肉白芍于术桂枝广木香茯苓煨肉果广皮炭炙甘草苡仁浓煎初七日脉仍不数大便犹溏但舌苔微黄神气渐复不似前虚寒太甚之象宜退刚药少进柔药医经谓上守神粗守形兵法谓见可而进知难而退此之谓也人参麦冬茯苓整莲子于术白芍炙甘草陈皮初九日诸证渐退神气亦佳但舌上复起重浊之白苔乳湿之过暂停参药且用疏补法生苡仁整莲子麦冬浓朴茯苓焦神曲木香广皮炭张十三岁乙酉六月初三日脉沉细而弱舌苔白滑幼童体浓纯然湿邪致痉一年有余苍术炭云苓皮川椒炭白蔻仁生苡仁广皮桂枝四帖初八日痉症发来渐稀效不更方八帖十六日脉至沉至细至缓舌白滑甚湿气太重故效而不愈于前方中加劫湿而通补脾阳之草果调和营卫之桂枝白芍甘草五帖二十一日痉症脉沉细舌白滑与湿淡法发来渐稀未得除根于前方内去刚燥加化痰桂枝苡仁半夏白芍益智子炙甘草广皮云苓姜汁二十五日服前方四帖已效舌苔仍然白滑六脉阳微照前方再服四帖二十九日前方已服四帖诸症皆安惟痰尚多再四帖七月初九日前方又服九帖痉症只发一次甚轻已不呕吐痰尚多脉甚小照前方再服卷五螈陈十五岁乙丑六月二十五日病久阴伤已极骨瘦如柴又加卒然中暑中热气舌绛芒刺唇干液涸无怪乎痉厥神昏十指蠕动危险之至以脉尚浮弦而芤勉与一面大队填阴兼咸以止厥法先与紫雪丹二钱凉水和服共服六钱白芍细生地犀角羚角麻仁炙甘草阿胶生鳖甲牡蛎浓煎缓缓服二十八日神识未清间有谵语炙甘草麦冬真大生地生鳖甲阿胶麻仁犀角生白芍七月初一日邪少虚多用复脉已当但舌上黑苔未化宿粪未见兼加润法生白芍炙甘草麦冬真大生地阿胶麻仁犀角生鳖甲元参煮成三杯分三次服初五日服前药五帖见宿粪碗许黑苔已化但神识尚未十厘清楚用三加复脉加犀角即于三甲复脉汤内加犀角初八日神识仍未清楚汤药照前间服牛黄丸三丸陈三岁九月十六日燥气化火壮热舌黄脉数螈而厥法宜清凉解肌切忌发表薄荷羚角杏泥连翘银花丹皮生甘草牛蒡子苦桔梗黄芩共为粗末分五包一时许服一包芦根汤煎去渣服十七日燥气化火身壮热渴甚于前方内加石膏炒知母麦冬去牛蒡薄荷丹皮羚羊石膏炒知母麦冬细生地银花连翘苦桔梗生甘草杏仁黄芩岳八个月六月二十八日未及岁之儿瘟毒头肿螈而厥壮热气促脉及数大恐真阴不胜阳邪先以普济消毒饮宣毒外出必去升麻柴胡之直升少阳阳明者加犀角羚羊泻心胆之热连翘大力子薄荷人中黄苦桔梗芥穗元参马勃天虫银花鲜荷叶鲜芦根共为细末分八包一时许服一包犀角羚羊角于前药每包加五分同煎吴三岁六月初九日辰刻以跌扑惊后螈至戌正始醒醒后身大热口渴脉数舌无苔用复脉汤六帖热退脉静又服二帖而安尹十五岁卒中暑风螈口歪四肢抽掣头微痛与清少阳胆络法羚角连翘生甘草桑叶薄荷苦桔梗茶菊银花钩藤丹皮五帖全愈百五岁痘后余邪入少阳阳明二络但唇口与眼皮螈致饮食不能收合每从口张时随落出四肢不掣与清二经之络法苦桔梗丹皮连翘生甘草细生地银花桑叶麦冬钩藤刺蒺藜茶菊先服汤药数帖后以三十帖作散每日早晚中三次各服二钱服至半年方愈卷五食积金男四岁幼孩手心热舌苔浓浊呕吐食积也法当和胃而醒脾宜降不宜升藿梗焦曲白豆蔻半夏鸡内金广皮炭苡仁浓朴煨姜十三日热退脉平以调理脾胃为主白术广皮炭白扁豆茯苓块神曲半夏浓朴山药二十三日泄久脾虚将成滞下浓朴生苡仁广皮炭焦神曲云苓块益智仁广木香鸡内金黄芩炭焦白芍陶二岁乙酉七月初二幼童手心热甚舌微黄身微热体瘦神不足防成疳疾与疏补中焦兼之消食生苡仁浓朴焦神曲广皮炭鸡内金云苓块益智仁煮二小杯分三次服三帖而愈孙九岁丁亥七月二十五日疳疾已久若不急讲调理饮食则不可为矣用药以疏补中焦立法茯苓鸡内金广木香益智仁浓朴楂炭半夏橘皮炭继男十二月十四日脉大浮取弦数脾虚食滞疳疾将成大便频仍面肿腹大与温宣中焦法益智仁黄芩橘皮茯苓皮神曲半夏苡仁蔻仁二十八日大便后见血乃小肠寒湿加黄土汤法于前方内去蔻仁加苍术炭熟附子中黄土再服三帖卷五飧泄章男十一个月六月十三日泄久伤脾恐成柔痉俗所谓慢脾风议疏补中焦茯苓块浓朴煨肉果苡仁扁豆莲子广皮炭芡实木香十四日仍用通补而进之人参浓朴煨肉果茯苓块广皮炭木香苡仁藿梗焦神曲白扁豆半夏小茴香十六日疏补中焦业已见效仍不能外此法人参浓朴半夏木香茯苓煨肉果苡仁扁豆藿梗广皮炭焦于术十七日神气声音稍健皮热亦觉平和大有起色但积虚旦晚可充人参莲子肉果霜茯苓半夏木香白扁豆广皮山药十八日舌有黄苔小便色黄微有积皆脾虚不运之故且暂停参药加宣络法茯苓浓朴煨肉果半夏鸡内金白蔻仁莲子木香生苡仁生于术广皮炭十九日大便有不化形思乳食为血肉有情应于疏补之中加消血肉积者鸡内金楂炭广皮炭茯苓块煨肉果范曲炭木香川朴白蔻仁生苡仁二十日脾虚火衰则食物有不化之形肝肾与冲脉伏寒怒甚则疝痛小茴香生苡米木香黑楂炭煨肉果制茅术茯苓广皮炭白蔻仁青皮乌药二十二日补下通中小茴香生苡仁人参楂炭煨肉果茯苓制茅术白蔻仁木香张男八个月泄泻四五日暑邪深入下焦头热如火手冷如冰谓之暑厥羸瘦难堪脉迟紧未必得愈姑立方以救之先与紫雪丹五分三次服猪苓制苍术泽泻茯苓桂枝木广皮炭白扁豆木香略有转机然终可畏也猪苓白扁豆泽泻半夏生苡仁广木香茅术炭浓朴广皮炭孟十五岁八月初八日伏暑泄泻加以停食欲泻腹痛泻后痛减防成滞下与五苓散加消食脉细弦而缓桂枝云苓皮楂炭苍术炭神曲小枳实猪苓广皮炭川椒炭泽泻一月后复诊病已大愈善后方与调和脾胃卷五咳嗽郭男八岁癸亥七月十一日咳而呕胃咳也痰涎壅塞喘满气短半夏小枳实陈皮杏仁苏梗生苡仁生姜茯苓即于前方内加苦葶苈子半夏苏子去苏梗再服二帖二十日小儿脾虚湿重胃咳姜半夏焦曲小枳实杏泥旋复花苏子霜茯苓生白扁豆生苡仁生姜汁即于前方内加广皮杏仁苏子霜去神曲十帖吴三岁吴五岁吴八岁三幼孩连咳数十声不止八岁者且衄与千金苇茎汤加苦葶苈子三钱有二帖愈者有三四帖愈者第三四帖减葶苈之半衄者加白茅根五钱文四岁幼孩呛咳数十日不止百药不效用千金苇茎汤加苦葶苈二帖而愈周女十岁春风呛咳医用麻黄向外发法又有诃子白果百合向内收以致呛不可解吐出者皆血沫用金沸草汤三帖而愈刘十七岁乙酉五月二十四日三月间春温呛咳见吐现下六脉弦细五更丑寅卯时单声咳嗽甚谓之木扣金鸣风本生于木也议辛甘化风甘凉柔木苦桔梗连翘银花甘草薄荷鲜芦根桑叶麦冬细生地茶菊天冬二十八日咳嗽减食加脉犹洪数左大于右效不更方再服四五帖六月初二日木扣金鸣与柔肝清肺已效左脉洪数已减与前方去气分辛药加甘润沙参玉竹麦冬冰糖李女四岁己丑二月初十日风温夹痰饮喘咳肚热太甚势甚危急勉与宣肺络清肺热法生石膏杏仁黄芩苦葶苈芦根十二日风温夹痰饮喘咳生石膏杏仁冬瓜仁芦根茯苓皮苦葶苈煮三小杯分三次服服二帖烧热退吴二十岁甲子四月二十四日六脉弦劲有阴无阳但嗽无痰且清上焦气分桑叶生扁豆玉竹冰糖麦冬沙参杏仁连翘茶菊四帖二十六日于前方内去连翘加丹皮地骨皮陈四十岁丙戌正月十三日咳嗽起于前年九月夏伤于湿伏暑遇新凉而发之咳症本不大后因误补封固邪已难出又用桑皮末用地骨引邪入肾按肾为封藏之脏误入者永难再出矣身热得补药汗解而足心之热总不解是其确证也现下咳而呕六脉弦细而数阴阳两虚也勉照胃咳方法先能得谷创建中焦假如胃旺或有生机常吐血一二口中有瘀滞亦系久病络伤季胁作痛肝经部分应加宣络降气姜半夏苏子霜桃仁云苓降香末广皮炭姜汁煮三杯分三次服此症扬汤止沸而已断难釜底抽薪陈十六岁少年而体质本弱六脉弦细而软五更咳嗽时而吐血应照阳虚夹饮吐血论治又劳者温之治法与小建中汤加茯苓半夏白芍姜半夏生姜桂枝云苓胶饴炙甘草大枣多服为妙某十三岁五更空咳木叩金鸣本用柔药柔肝兹两胁痛中有怒郁瘀滞法当活络新绛纱苏子霜广皮旋复花降香末姜半夏归须郁金青皮香附卷五头痛赵氏五十五岁乙丑三月十八日六脉弦而迟沉部有浮部无巅顶痛甚下连太阳阳虚内风眩动之故桂枝白芍生炙甘草川芎全当归生姜大枣胶饴辛甘为阳一法也辛甘化风二法也兼补肝经之正三法也服二帖初十日阳虚头痛愈后用建中白芍桂枝生姜生炙甘草大枣胶饴李少阳头痛本有损一目之弊无奈盲医不识混用辛温反助少阳之火甚至有用附子雄烈者无奈乎医者盲致令病者亦盲矣况此病由于伏暑发疟疟久不愈抑郁而起肝之郁勃难伸肝愈郁而胆愈热矣现下仍然少阳头痛未罢议仍从少阳胆络论治桑叶茶菊羚角青葙子钩藤丹皮麦冬麻仁桔梗生甘草刺蒺藜苦丁茶陈三十五岁乙丑十月二十二日少阳风动又袭外风为病头偏左痛左脉浮弦而数大于右脉一倍最有损一目之弊议急清胆络之热用辛甘化风方法羚角茶菊桑叶苦桔梗生甘草丹皮青葙子薄荷刺蒺藜钩藤水五杯煮取两杯分二次服渣再煎一杯服日二帖二十五日于前方内加木贼蕤仁减薄荷头痛眼蒙甚日三帖少轻日二帖十一月初八日于前方内加蕤仁麦冬白茅根章四十三岁衄血之因由于热行清道法当以清轻之品清清道之热无奈所用皆重药至头偏左痛乃少阳胆络之热最有损一目之患岂熟地桂附鹿茸所可用悖谬极矣无怪乎深痼难拔也勉与清少阳胆络法当用羚羊角散以无羚羊故不用苦桔梗苦丁茶连翘甘草钩藤银花桑叶丹皮薄荷茶菊白蒺藜共为细末每服二钱日三次每服白扁豆花汤调外以豆浆一担熬至碗许摊贴马刀患处以化净为度必须盐卤点之做豆腐水并非可吃之豆腐浆附有一人素有肝郁痰火项间致成马刀外用蒲黄夏布贴患处内服元参贝母牡蛎为丸百日收功二十七日复诊症小效脉尚仍旧照前清少阳胆络方再服二三帖俟大效后再议五月初二日此时无扁豆花为引改用鲜荷叶边煎汤为引亦可少阳络热误用峻补阳气以致头目左半麻木发痒耳后痈肿发为马刀现下六脉沉洪而数头目中风火相扇前用羚羊角散法虽见小效而不能大愈议加一煎方暂清脑户之风热其散方仍用勿停苦桔梗侧柏叶炭荷叶边辛夷生苓黑山栀苍耳子桑叶连翘茶菊六月初三日细阅病状由少阳移于阳明加生石膏知母葛根十二日偏头痛系少阳胆络病医者误认为虚而用鹿茸等峻补其阳以致将少阳之热移于阳明部分项肿牙痛半边头脸肿痛目白睛血赤且闭不得开如温毒状舌苔红黄六脉沉数有力议与代赈普济散急急两清少阳阳明之热毒代赈普济散十包每包五钱用鲜芦根煎汤水二杯煮成一杯去渣先服半杯其下半杯噙化得稀涎即吐之一时许再煎一包服如上法十六日舌黄更甚脉犹数肿未全消目白睛赤缕自下而上其名曰倒垂帘治在阳明不比自上而下者治在太阳也代赈普济散每日服五包咽下大半漱吐小半每包生石膏三钱煎成一小碗服二日外以不去心麦冬一两分二次煎代茶十八日今日偏头痛甚且清少阳之络其消肿之普济散加石膏午前服一包余时服此方三次三杯羚羊角丹皮银花犀角茶菊刺蒺藜凌霄花钩藤苦桔梗桑叶连翘生甘草两杯半水煎一杯顿服之日三帖二十日大便结加元参二钱溏则去之二十三日经谓脉有独大独小独浮独沉斯病之所在也兹左关独大独浮胆阳太旺清胆络之药已服过数十帖之多而胆脉尚如是之旺络药清轻上浮服至何日是了议胆无出路借小肠以为出路小肠火腑非苦不通暂与极苦下夺法然此等药可暂而不可久恐化燥也洋芦荟龙胆草胡黄连真雅连麦冬丹皮秋石二十六日前方服二帖左关独大独浮之脉已平续服羚羊角散一天代赈普济散一天目之赤缕大退其耳后之马刀坚硬未消仍服代赈普济散日四五次七月初一日脉沉数马刀之坚结未消少阳阳明经脉受毒之处犹然牵拉板滞议外面改用水仙膏敷患处每日早服羚羊角散一帖已午后服代赈普济散四包初九日服前药喉咙较前清亮舌苔之黄浊去其大半脉渐小仍数里症日轻是大佳处外症以水仙膏拔出黄疮少许毒瓦斯仍未化透仍须急急再敷务斯拔尽方妙至于见功迟缓乃前此误用峻补之累速速解此重围非旦晚可了只好宁耐性情宽限令其自化太紧恐致过刚则折之虞前羚角散每日午前服一帖午后服代赈散四包分四次再以二三包煎汤漱口以护牙齿十七日数日大便不爽左脉关部复浮疮口痛甚再用极苦以泻小肠加芳香活络定痛洋芦荟乳香生大黄真川连没药归尾龙胆草秋石胡黄连银花煮三小杯分三次服得快大便一次即止十八日马刀虽溃少阳阳明之热毒未除两手关脉独浮气大旺于清少阳阳明络热之中兼疏肝郁软坚化核苦桔梗桑叶海藻银花丹皮凌霄花连翘生香附夏枯草茶菊二十五日马刀以误补太重而成为日已久一时未能化净以畏疼停止水仙膏之故舌上舌苔浮面微黄其毒尚重现下胃口稍减木来克土之故于前方加宣肝郁苦桔梗桑叶香附银花丹皮炭连翘郁金茶菊仍以代赈普济散漱口勿咽二十八日肝郁误补结成马刀目几坏现下马刀已平其半目亦渐愈脉之数者已平惟左关独浮其性甚急肝郁总未能降胃不甚开胸中饭后觉痞舌白滑微黄皆木旺克土之故败毒清热之凉剂临时停止且与两和肝胃新绛纱姜半夏归须旋复花广皮炭降香末苏子霜丹皮郁金八月初九日少阳相火误补成马刀原应用凉络奈连日白苔太重胃不和暂与和胃现下舌苔虽化纳食不旺而呕未可用凉恐伤胃也于前方减其治新绛纱丹皮生姜汁旋复花郁金黄芩炭半夏仍用普济散漱口初六日于前方内去黄芩加香附广皮炭初八日胆移热于脑下为鼻渊则鼻塞不通甚则衄血议清脑户之热以开鼻塞兼宣少阳络气外有马刀故也苍耳子连翘桑叶辛夷银花茶菊十二日加旋复花郁金疏肝郁加姜半夏止呕十六日马刀已出大脓左胁肝郁作痛痛则大便日下六七次其色间黄间黑时欲呕有大瘕泄之象与两和肝胃旋复花姜半夏姜汁绛纱真降香末香附归须黄芩郁金焦白芍广皮炭十九日外症未除内又受伏暑成痢舌白苔黄滑小便不畅大便五七次有黑有白便又不多非积滞而何不惟此也时而呕水与痰胃又不和内外夹攻何以克当勉与四苓合芩芍法猪苓广皮木香泽泻白芍降香末云苓皮黄芩红曲姜半夏真雅连二十四日病由胆而入肝客邪已退所见皆肝胆病外而经络内而脏腑无所不病初诊时即云深痼难拔皆误用大热纯阳之累所谓虽有善者亦无如之何矣再勉与泻小肠以泻胆火法真雅连连翘乌梅龙胆草黄芩半夏桑叶竹茹茶菊二十六日脉少大而数加苦桔梗云苓皮银花二十九日脉仍数肝胆俱病不能纯治一边连翘麦冬雅连银花黄芩乌梅桑叶半夏云苓茶菊九月十二日前方服十一帖胃口大开舌苔化尽肝气亦渐和惟马刀核未消尽鼻犹塞唇犹强变衄为鼽脉弦数大便黑又于原方内去护土之刚药加入脑户之络药盖由风热蟠聚于脑户故鼻塞而衄或鼽误补而邪不得出也苦桔梗苍耳子乌梅人中黄辛夷茶菊连翘心黄芩麦冬银花真雅连桑叶龙胆草十九日阅来札前方服七帖肺胃之火太甚议于原方加生石膏一两杏仁二钱开天气以通鼻窍清阳明以定牙痛如二三帖不效酌加石膏渐至二两再敷水仙膏以消核之未尽二十八日右脉洪大而数渴欲饮水牙床肿甚阳明热也于前方内加石膏一两共二两银花五钱共八钱桑叶二钱共五钱如服三五帖后肿不消加石膏至四两富氏二十五岁巅顶一点痛畏灯光日光如虎脉弦细微数此厥阴头痛也与定风珠三剂而愈何氏四十岁阳虚头痛背恶寒脉弦紧甚与黄建中加附子三帖而痛减脉稍和又每日服半帖四日而愈卷五胃痛伊芳氏三十岁甲子十月二十七日脉弦急胁胀攻心痛痛极欲呕甫十五日而经水暴至甚多几不能起不欲食少腹坠胀而痛此怒郁伤肝暴注血海肝厥犯胃也议胞宫阳明同治法盖金匮谓胞宫累及阳明治在胞宫阳明累及胞宫治在阳明兹因肝病下注胞宫横穿土位两伤者两救之仍以厥阴为主虽变金匮之法而实法金匮之法者也制香附乌药半夏艾炭郁金黄芩炭小茴炭血余炭青皮五灵脂五杯水煎两杯分二次服二帖大效二十九日金匮谓胞宫累及阳明则治在胞宫阳明累及胞宫则治在阳明兹肝厥既克阳明又累胞宫必以厥阴为主而阳明胞宫两护之制香附淡吴萸半夏萆川楝子艾炭小茴香乌药黑栀子桂枝杜仲炭水五杯煎取两杯分二次服伊芳氏二十一岁十一月二十九日脉双弦而细肝厥犯胃以开朗心地要紧无使久而成患也半夏青皮生姜广皮淡吴萸乌药川椒郁金川楝子皮降香末水五杯煮取两杯二次服三帖王氏二十六岁肝厥犯胃浊阴上攻万不能出通阳泄浊法外但分轻重耳前三方之所以不大效者病重药轻故也兹重用之十一月初四日川椒炭良姜小枳实川朴半夏乌药淡吴萸云连两头尖降香末甘澜水八碗煮取三碗分六次二帖初六日重刚劫浊阴业已见效当小其制川椒炭良姜乌药半夏小枳实青皮广皮浓朴甘澜水八碗煮取二碗分二次服二帖车脉沉弦而紧呕而不渴肢逆且麻浊阴上攻厥阴克阳明所致急宜温之乌药半夏淡吴萸川椒炭川朴干姜荜茇小枳实青皮头煎二杯二煎一杯分三次服卷五脾胃许四十七岁癸亥二月二十日脉弦而紧弦则木旺紧则为寒木旺则土衰中寒则阳不运土衰而阳不运故吞酸嗳气不寐不食不饥不便九窍不和皆属胃病浊阴蟠踞中焦格拒心火不得下达则心热如火议苦辛通法小枳实淡吴萸半夏真云连生苡仁广皮浓朴生姜甘澜水八碗煎成三碗分三次服渣再煎一碗服二十四日六脉阳微浊阴蟠踞不食不饥不便用和阳明兼驱浊阴法今腹大痛已归下焦十余日不大便肝病不能疏泄用驱浊阴通阴络法又苦辛通法兼以浊攻浊法淡吴萸小枳实川楝子小茴香雄鼠粪广皮乌药良姜川朴槟榔以得通大便为度二十七日服以浊攻浊法大便已通但欲便先痛便后痛减责之络中宿积未能通清脐上且有动气又非汤药所能速攻攻急恐有瘕散为蛊之余议化回生丹缓攻为妙某脉沉紧为里寒木旺土衰浊阴上攻腹拘急时痛胁胀腰痛宜苦辛通法兼醒脾阳白蔻仁官桂川朴半夏生苡仁荜茇藿梗木香生香附广皮郁金乌药某脉弦细而紧浊阴上攻胸痛用辛香流气法淡吴萸小枳实木香川朴川楝子广皮槟榔荜茇乌药良姜三帖初八日补火生土兼泄浊阴淡干姜半夏淡吴萸乌药茯苓块生苡仁广皮益智仁四帖李十三岁五月十四日六脉俱弦不浮不沉不数舌苔白滑不食不饥不便不寐九窍不和皆属胃病卧时自觉气上阻咽致令卧不着席此肝气之逆也额角上有虫斑神气若昏目闭不欲开视不远医云有虫亦复有理与两和肝胃如再不应再议治虫半夏旋复花秫米二十日六腑不通九窍不和医者不知六腑为阳以通为补每见其二便闭也则以大黄蒌仁寒药下之以后非下不通屡下屡伤遂致神气若昏目闭不开脉弦缓而九窍愈不通矣已成坏症勉与通阳广皮川朴白蔻仁半夏大腹皮鸡内金云苓皮益智仁二十三日六腑闭塞不通有若否卦之象按否之得名以坤阴长阳消之候将来必致上下皆坤而后已坤为腹故腹大无外坤为纯阴初爻变震为复然则欲复其阳非性烈如震者不可岂大黄等阴寒药所可用哉天台乌药散二钱加巴豆霜二分和匀分三分先服一分候五时不便再服第二分得快便即止二十四日服一次于五时得快便宿物下者甚多目闭已开神气亦清稍食粥饮知顽笑矣二十五日六腑不通温下后大便虽通而小便仍然未解心下窒塞不肌不食六腑弦迟急急通阳为要与开太阳阖阳明法川椒炭泽泻公丁香半夏广皮猪苓云苓皮良姜安南桂六月初一日大便已能自解胃能进食是阳关已阖惟小便不通是太阳不开与专开太阳桂枝云苓皮猪苓安边桂泽泻滑石苍术炭蚕砂煮三杯分三次服以小便通为度若小便已通而尚混浊者再服一帖以小便清为度初六日服前方二帖小便暂通连日大小便复闭大便闭已七日自觉胃中痞塞脸上虫斑未退议用前配成之乌药散再服四分如二便俱通即停药统俟初八日清晨再商如大便通一次而小便不通或竟不通明日再服三分若大便二三次而小便仍不通者即勿服初八日服乌药散四分内巴霜四厘已得快便今早且能自行小便六腑俱通矣只与和胃今能进食可以收功盖十二经皆取决于胆皆秉气于胃也半夏云苓块益智仁广皮炭生苡仁生姜庆宝女十六岁不食十余日诸医不效面赤脉洪与五汁饮降胃清阴法兼服牛乳三日而大食矣梨汁藕汁蔗汁芦根汁荸荠汁邱十八岁温热愈后午后微热不除脉弦数面赤五汁饮三日热退进食七日全愈