婴童类萃凡例大凡治病药用根据时方随病制寒热温凉性各不一宣通补泻贵乎得宜恒存济人博爱之心乐人之乐忧人之忧则药无不效灵矣谨附凡例九则一辨风土如北方凛冽药宜辛热两广烟瘴解毒为先云贵高暖清凉取胜江南亦然江北则地卑多湿辛温是主推之九州风气而用药罔不效者一按时令春季则以升阳散火加以辛温夏则清暑益气济以清凉秋当肃杀之时清金去燥冬则闭藏之候药宜辛热故曰必先岁气毋伐天和此之谓也一守经幼科诸症治惊最难大率琥珀抱龙丸紫金锭睡惊丸利惊丸利惊丹俱皆良剂痰甚玉芝丸白玉饼牛黄八宝散牛黄丸蝎梢饼皆治惊之要药也审症而投无有不效非经验者不赘一用权凡用药当从王道之剂即有偶尔不效不至伤人若附子蜈蚣全蝎诸有毒之药不可浪用药不投症害儿不浅如慢惊诸药不效不得已而用之亦当斟酌中病则已如金石之药取以镇惊安神多服令儿痴呆麝香冰片用以通窍多服返泄真元巴豆有定祸乱而致太平之功非制得法返受其害矣举此为例则诸毒药之可知凡用毒剂以甘草煎引佐之则善矣一芽儿当下即下儿初生落地取迟口吃恶秽内蓄腹胀不乳亦似脐风或乳少以食哺儿或乳多又将饼食哺儿又有将柿饼黑枣哺儿者芽儿无知任彼喂之开口便纳幼年之妇见儿肯吃喜而喂之不已余目击种种庶不知芽儿初生肠胃脆薄此物日积何能克化以致肚腹膨胀呕吐发热诸疾生矣病家昧而不言医者不知苟不察而用诸惊之药大谬之甚欲求病愈可乎宜感应丸如菜子大七八丸和平胃丸少许生姜紫苏甘草汤下出月者加五六丸凡遇此症宜即下食消而病愈此良法也况小儿纯阳之体即下未必便虚失下迟延日久病日甚痞块内作多致不救禁挑筋论一夫小儿两手虎口风气命三关即大人两手寸关尺之脉也左辩心肝之理右察脾肺之情有诸内故形见于纹视形察色以验病症以决死生非细故也余郡原无此术祸于罗平野古有小儿推拿法村落无医用此法援一时之急耳以姜葱擦印堂虎口摩擦肚腹上借葱姜之力开通毛孔取微汗即愈平野术且不精儿罗害多矣平野死但在通郡教书者俱云平暴投授又变而为挑筋之说真胡说可笑之极若虎口三关筋可挑必有传授之书可据出于黄帝素问乎出于历代明医乎出何经典乎病家昧而不知恣行无惮视儿为奇货反构索谢仪所为惑世巫民深为可恨小儿疾三间虎口筋可挑则大人有疾寸关尺之筋亦可挑乎凡针灸必看人神所在挑筋者谅不知此岂顾人神所在乎如值之儿受祸岂浅浅耶筋有大络小络各有定数容易可挑断耶此术不禁则流漫不已俟道中高明正之筋断纹绝儿有疾何凭治之一儿初落地稳婆即将砭针割舌下筋致血淋漓以墨涂之因而口害畏痛不乳余甚不忍问之何意彼云不割儿长大舌强语言不利生此孟浪之言未割者多未常见语言不利乡村之间那得稳婆执此可破不该刀刺明矣落地受惊论一儿初生稳婆将儿地上滚转数遍彼言如此儿胆大不惧惊吓愚人听从行之殊不知儿初脱胞从暧处来芽儿落地便知惊吓随时变惊者有之脐风撮口者有之夏月犹可冬月冒寒肺主皮毛喜温恶寒致儿咳嗽喘急者有之寒伤肾肾先着之偏坠疝气者有之寒气入腹皮鳞骨瘠腹中冷痛者有之种种他症如胶入漆牢不可解好好芽儿无辜受害啮脐何及小儿禁洗浴一儿初生将猪胆汁洗浴令肤细腻且无疮疥如无用软绢轻轻洗之其白垢自退每见稳婆将肥皂洗儿头面抹入眼中致目日久不开因害成瞽有之且令皮肤粗涩亦不可频洗泄儿元气或伤脐带脐疮终身痼疾矣上卷小儿初受气论圣济总录小儿在母腹中受其精气而成形一月血凝二月成胚胎三月如桃花阳神为魂四月分四肢阴灵为魄五月五行分五脏六月六律定六腑七月七精开窍八月八景俱全九月气象成十月百神集备而生也生后六十日瞳子成笑语识人百日任脉生能反复一百八十日尻骨成能独坐二百一十日掌骨成能匍匐三百日胫骨成能独倚三百六十日为一期骨节成乃能移步而行夫医之道至难也治小儿则尤难盖周岁之间精神未备骨格未坚形声未正脉息未全语不能问其得病之由脉不能诊其必然之理故云冠壮易明幼童难治苟不潜心玩味何乃寄幼儿之司命也上卷受胎论人皆谓婴儿满十月而生余究内经理二百七十日实为定论盖就中虚计一月以应十个月之数也经云九九为上八八次之七七又次之凡人之生禀二仪之气会合三才之道各得其九三九二十七则二百七十日而生八八者三才各得其八三八二十四则二百四十日而生七七者三才各得其七三七二十一则二百一十日而生其逾十月而生者为大过其七八月而生者为不及大过者气血阴之有余不及者血气养之不足也大抵人得中道而生阴阳剂合刚柔兼济气血相和百脉相调心智明通精神全备脏腑充实形体壮健观其颅囟便可知矣未周之儿颅囟坚合睛黑神清口方背浓骨粗臀满脐深肚软茎小卵大齿细发润声洪睡稳此乃受气得全者如二三岁其囟尚大解开齿发未生手脚挛缩膝如鹤节或五六岁尚不能行身体手足瘦瘠者此皆受气不足故也上卷小儿形证歌初生芽儿一块血也无形症也无脉有惊须知是胎惊有热须知是母热三朝绷抱未安和七日一腊古来说脐风撮口老娘乖锁肚青筋唇口撮又有因邪客忤儿不乳一宵神自脱蝎蛇饼子保安康琥珀抱龙亦可啜若知难救病须臾嫌儿指甲兼唇黑女子初生小便血正是胎中受热得男儿两目闭不开或患丹疮俱热极二症皆宜化毒丹血出单煎生地黄月中口内生痰涎将衣向火或加绵神情不稳目斜视强直反张真可怜用药若认惊风错凉心牛黄散安乐利惊少许地黄煎加些白蜜神仙药芽儿未周便识惊忌物击响不安神月内半周及襁褓惊热须当审变蒸三十四日为一变六十四日为一蒸一十八次变蒸足方有脉自寸口生变蒸未足在面部左眼太阳阴右处眉棱上下俱属木准是中宫镇心土耳间属肾常主虚唇口两畔脾所居面中颧脸属心火惟有人中是肺都五行相生重却生若还相克用工夫顺候易治逆难疗智不通兮性莫粗心主惊兮肺主气肝主风兮脾主味胃家不溽冷兼虚吐泻不止惊风至自古皆言心主惊五脏六腑皆惊名心惊血散气不复流入诸经百病生肺经咳嗽并喘急呕吐无时脾胃因肾候切牙肝眼搐夜啼常恐脸红心五心热是脾家咎面青翻白胆主惊若是三焦口作渴流入膀胱卵作声上卷颅囟要略颅囟青筋虚不荣颅囟常陷泻无停颅囟虚软颠痫不免颅囟扁阔暴泻易脱颅囟肿起风痰不已颅囟久冷吐泻青青颅囟歪长风作即亡颅囟连额惊风易得颅囟未充怕热怕风颅囟缓收胎气不周颅囟动数神气昏弱颅囟宽大受疾恐害颅囟未合筋骨软弱上卷择乳母论小儿随母唿吸母安则子安母病则子病此必然之理也凡择乳母须要婉静寡欲无痼疾并疮疥者且儿禀父母之精血化育而生初离胞胎血气脆弱凭乳母之乳而生养焉乳母肥实则乳浓浓儿吮之则气体充实乳母瘦瘠则乳清薄儿吮之则亦清瘦体弱壮实肥瘦系儿终身之体格非小故也强悍暴戾和婉清静亦习随乳母之性情稍非其人儿亦随而化矣犹泾渭之分焉源清则派清源浊则派浊又有体气者儿吮此乳则腋下狐臭不免又有生过杨梅疮者儿吮此乳即生此疮如出痘症十难全一父母有此疮者胎中受毒出痘亦然余目击非药所能救者择乳母可不慎欤上卷慎护论巢氏曰将养小儿衣不可大暖热则汗出而表虚风邪易入乳不可大饱则胃弱而易伤积滞难化千金论云夏不去热乳儿令呕逆冬不去冷乳儿令咳痢葛氏云乳者奶也哺者食也乳后不可与食食后不可与乳小儿曰芽儿者犹草初生之芽脾胃怯弱乳食易伤难以消化初得成积久则成癖自我致寇又何咎焉张焕曰小儿周岁膝骨成乃能行此乃是定法若襁褓不令占地气藏之房帐之中使之不教见风日致令筋骨缓弱过岁不行诚非爱护之法譬如草木生于山林容易合抱至若园囿异果奇花常加培植秀而不实者有矣上卷护持歌养子须调护看承莫纵驰乳多终损胃食壅则伤脾衾浓非为益衣单正所宜无风频见日寒暑顺天时上卷调理五法一要背暖经云其背嵴三椎六节两傍是肺俞二穴若风伤于肺俞使人毫毛卓立皮肤闭塞而为病其症或咳或嗽或喘或呕哕或吐逆及胸满憎寒壮热皆肺俞受寒而得也故曰背宜暖二要肚暖俗云肚无热肚肚者胃也胃为水谷之海若冷则物不腐化肠鸣腹痛呕吐泄泻等疾生焉经云胃热则消谷善饥所以能饮食也故曰肚宜暖三要足暖经云其足阳明胃经乃胃经经络之所主也故云寒从下起此之谓也故曰足宜暖四要头凉经云头乃六阳之会诸阳之所凑也头脑为髓之海若热则髓溢汗出或颅囟肿起或颅囟开解或头疮目疾故云头无凉头故曰头宜凉五要心胸凉其心属丙火若外受客热内接心火则内外俱热也其症轻则口干舌燥腮红重则啼叫惊掣故心胸宜凉上卷长寿无病歌小儿长寿相体态自昭然鼻中干无涕喉中绝没涎头如青黛染唇似点朱鲜脸方花映竹颊绽水中莲喜引方才笑非时手不宣纵哭无多哭虽眠不久眠意同波浪静性似镜中天此子身多吉何忧病患缠上卷寿夭歌身软阳痿头四破脐小脐高肉不就发稀色脆短声啼遍体青筋俱不寿尻肿膑骨若不成能踞能行能立死脐深囊黑性尊持方是人家长命子上卷杂病证候歌望闻审察婴儿病诸症原由当细评先观面部推五色某色某脏各呈形心赤肝青肺主白脾黄肾黑自分明岁气合来参四季寒热温凉药更改次观虎口何色现红轻青重黑非轻风关初见为易治气关纹见病若在命关危恶候透指膏肓药不灵眼赤羞明肝家热惊搐啼叫属心经呕吐泻痢脾土厄水肿痞积亦脾经面青眉皱心腹痛脸上斑癣鳖真积聚日久成雀目口臭牙宣胃火蒸伤风咳嗽病在肺痰喘气急肺寒凝龟背却因寒客背龟胸肺热症相应疝气偏坠寒在肾走马牙疳亦肾经疳有五疳分五脏惊风八症热痰生浑身疮疖乳热毒颈项痰核火结成小便不利膀胱热大肠蓄热便不行借问惊痫从何起风痰火热一齐兴传变慢惊脾困极亦有风寒变此形反张目闭肢螈速灸关元尚可生此是幼科入门诀请君牢记在心经上卷一见生死歌幼童死症辩何形二十五种甚分明抱着遍身不温暖四肢重哭鸦声鼻干黑燥目直视啼哭无泪泻涎青眉摘眼爪甲黑泥垣肿起或为坑将口咬人鱼口急脚直肚大有青筋上觑似视于高物长嘘出气黑侵唇吃乳不收舌退场门唇不盖齿眼眶青泻痢便变黑黯血偏搐自笑没心情不论贵贱及男女救疗十人无一生上卷恶症十五候眼上赤脉下贯瞳人囟门肿起兼及作坑鼻干黑燥肝大青筋目多直视睹不转睛指甲黑色忽作鸦声弄舌虚出齿戛咬人鱼口气急啼不作声虫鼻出必是死形用药速救十无一生上卷通真子诊脉歌小儿三岁至五岁唿吸须将六至看七至不安十至田短长大小有邪干上卷诊脉歌小儿脉大多风热沉细原因乳食结弦长多是膈肝风紧数惊风四肢掣浮洪胃口是火烧沉紧腹中痛不歇虚濡少气更兼惊脉芤便痢并失血前大后小童脉顺前小后大必食结四至洪来主烦满沉细腹中痛切切滑主雾露冷所伤弦长客忤分明说五至夜甚浮大昼六至夜细浮昼别息数平和六至五此是圣人传妙诀上卷诊脉快捷方式歌浮沉迟数四般脉五脏六腑为准则浮主风邪病在表沉主在里及筋骨迟脉为寒兼是虚数者热多根据此例上卷五经统论肝在天为风在地为木在人为肝在时为春肾水为母心火为子主筋主藏魂其声唿其液泣其味酸上应眼外应爪甲其色青欲如青玉之光泽不欲如蓝肝主风风喜伤肝病主惊风急怒气逆则伤肝气痘主水泡燥气盛则病面白则逆肝病面青筋急多怒目痛自闭不欲见人脐左动气肝实目赤多怒头眩引胁痛连小腹之下肝虚目昏胸痛筋缩拘挛恐惧如人将捕肝绝唇反腮青四肢多汗多泣舌卷囊缩当春之脉则弦缓而长为善旺春七十二日贼脉浮涩而短危脉弦如弓弦无胃气死心在天为热在地为火在人为心在时为夏肝木为母脾土为子克肺金主血主藏神其声言其液汗其味苦上应舌外应掌其色赤赤欲如帛裹朱不欲如赭心主热热喜伤心病主惊热忧愁思虑则伤心痘主红斑寒气甚则病面黑则逆心病面赤喜笑心烦掌热口渴开目妄语脐上动气心实口干喜笑身热汗出肋胁应背作满痛心虚恍惚多惊忧烦少色咳嗽舌强腰背酸疼心绝摇头直视色如烟煤长夏之脉当洪缓浮大而散来疾去迟为善贼脉沉濡旺夏七十二日危脉洪大无胃气者死脾在天为湿在地为土在人为脾在时为四季心火为母肺金为子克肾水主肌肉藏意智其声歌其液涎其味甘上应口外应四肢其色黄欲如罗裹雄黄不欲如土乳食饥饱则伤脾痘为脓浆风胜湿则病而青为逆脾病面黄善思善嗜体重卵痛四肢怠惰不收脾实肢体重着而不举腹胀尿秘而若饥脾虚呕逆泻痢乳食不消肿胀肠鸣四肢无力脾绝脐突唇反环口黧黑柔汗发黄脾土之脉和缓温浓行于脏腑之间平和不见衰乃见焉四季之月各旺一十八日贼脉弦长而紧危脉来如雀啄屋漏者死肺在天为燥在地为金在人为肺在时为秋脾土为母肾水为子克肝木主气主藏魄其声哭其液涕其味辛上应鼻外主皮毛其色白白欲如白玉之光泽不欲如垩肺主燥燥则伤肺病咳嗽形寒饮冷则伤肺痘为脓泡痧属肺经面赤则逆肺病面白悲愁不乐寒热喘咳喷嚏吐衄右胁动气肺实喘促咳嗽上气鼻塞胫股肩背疼痛胸满肺虚唿吸少气鼻涕嗌干喘乏咳血肺绝汗出如珠发毛气出汗而不休秋肺之脉宜微浮短涩为善旺秋七十二日贼脉洪大牢危脉如风吹毛无胃气死肾在天为寒在地为水在人为肾在时为冬肺金为母肝木为子克心火主骨主藏精志其声呻其液唾其味咸上应耳下应腰肾其色黑黑欲如漆光泽不欲如炭肾主寒寒则伤肾其病疝欲甚伤肾痘主黑陷湿气盛则病面黄甚则逆肾病面黑恐欠手足寒厥腹痛渗泻后重脐下动气肾实腹胀体重少气不言骨痛餐泄小便少肾虚心悬如饥胸痛引嵴厥逆溲多耳鸣肾绝反目直视狂言遗尿腰折骨枯冬肾之脉宜沉濡旺冬季七十二日贼脉缓而大危脉来如解索去如弹石无胃气者死上卷变蒸赋凡看婴儿先明四时既有变蒸之状还有强弱之推寒热初来慎一七而方退周期未满当四八以重期原夫魂魄将营筋骨始成开舒腠理通彻奇经运用而阴阳以正往来气血初平顿觉精神喜笑嘤嘤有异未知变蒸仔细一一须明肝者干也东方所属为木象之三数发形证于两目浑身壮热令瞳子以无辉彻夜惊啼因神魂而未足四数于金二由在火咳嗽频频汗珠颗颗两日间喷涕仍加数夜虚惊又可暗增骨髓学反复以翻身渐长性情畏傍人而恋母脾土五唿肾水一称谷气暗引精志时增乳哺甘甜尻骨成而独坐戏经络流利掌骨具而匍匐能次后筋骨之少更膝踝之渐硬气血乃荣于四肢光彩而盎于满面停停立犹未稳喽喽语尚声颤手足受血移步行而堪怜耳目精通意智生而可羡斯乃唿息稍匀肌体乃浓两气而外阳内阴一气而入鼻退场门期来应节自然脏腑充盈将养乖宜感受寒邪甚有于是发竖无润乳哺吐呕珠起丹唇冷侵骨内肠鸣而微利或惊啼而勿喜经云蒸则蒸气血之坚变则变形容之正矣上卷变蒸日例三十二日一变生癸肾脏生焉属足少阴经六十四日二蒸生壬膀胱腑气生焉属足太阳经九十六日三变生丁心脏气生焉属手少阴经一百二十八日四蒸生丙小肠腑气生焉属手太阳经一百六十日五变生乙肝脏气生焉属足厥阴经一百九十二日六蒸生甲胆腑气生焉属足少阳经二百二十四日七变生辛肺脏气生焉属手太阴经二百五十六日八蒸生庚大肠腑气生焉属手阳明经二百八十八日九变生己脾脏气生焉属足太阴经三百二十日十变五蒸生戊胃腑气生焉属足阳明经心胞络脏三焦腑此脏腑俱无形故不变亦不蒸焉十变五蒸讫后又三大蒸计六十日一蒸三百八十四日为一大蒸四百四十八日为二大蒸五百七十六日为三大蒸共五百七十六日变蒸俱毕儿乃成人所谓变者变生五脏也蒸者蒸养六腑也变蒸全血脉方荣骨节方长情性方异于前也凡当变蒸之时先看儿上唇尖有水泡微肿即斯候也切不可药攻火炙伤儿慎之慎之上卷看三关证经诀小儿三岁以前若有疾病须看虎口三关脉纹次辩何样以知病源再看五色以知深浅吉凶红黄病浅青紫病深黑至重男左女右察之上卷入门辩症歌初起寅关浅纹形过卯深生枝终不治辰位实难禁五指稍头冷惊来未可安若逢中指热必定是伤寒中指独自冷痧痘证相传女右男分左分明仔细看上卷相手指诀当辨左手之纹病应心肝右手之纹病应脾肺放此消息之凡纹透甲者死纹黑死凡纹向内者虽重可治如弓反外病轻必重难治如流珠形见于关口或面俱不治三关图一风关易治二气关病深三命关难治上卷指纹总歌鱼刺初惊候悬针泻痢多水纹惊肺积乙样是肝讹曲虫惊疳病环弓一论过乱纹虫咬甚流珠病已鱼刺纹悬针形鱼刺纹形如鱼刺是初惊遍体如汤面色青吐泻燥烦如是此通肠和气便惺惺悬针形形似悬针泻痢多发惊身热定违和此病若变惊风慢命关已度是沉水字形乙字形曲虫形水字形形如水字肺家惊虚积相传面色青鬲上有痰须与治命关已过命难存乙字形形如乙字病因肝眼慢惊啼螈间冷积久伤传变此慢脾风已度三关曲虫形形如蛇曲病应深脾积疳劳又带惊未过二关宜早治若过三关更莫论来蛇形去蛇形来去蛇形来蛇形来蛇停食并积聚腹内不安常啾唧十全丹服是良方不必求神并拜佛去蛇形去蛇形症多风热疳积相应变此形壮热惺惺宜解散若到三关症不轻来去蛇形来去蛇形内外虚脾家疳热发毛稀扶脾养胃消疳积命关若到药休提弯弓形玉环形乱纹形弯弓形形如弓样是疳痨肌肉羸内火烧医与环形同一治免教他日哭啕啕玉环形形似环弓疳积评好餐泥布炭茶频急用消疳脾积药若过三关命必倾乱纹形乱纹症更何疑晓夜悲啼识者稀急取玉露膏一服敢教父母笑嘻嘻双环形川字形流珠形双环形双环形现气关中红紫风邪青是寒认症早寻良药治三关已到死难逃川字形形如川字在三关紫赤黄纹亦不妨医药即同乱纹治青黑相临命必难流珠形流珠恶候急须医病患膏肓莫疗之三间若见儿休望安排后事更无疑上卷验新生死诀验拳生死诀验急慢惊风握拳生死诀男握此拳则顺女握此拳则逆女握此拳大指内藏为顺男握此拳则逆不可治此症不俱男女三岁至十三四岁握此拳者百无一生验惊良法也上卷面部总图面部总图头乃诸阳经络之所聚面者五脏气血之荣枯脏者神之舍色者神之旗五脏衰败面色枯藁五脏充实面色光华故容色光泽者寿容颜枯藁者夭凡看婴童必先望气色盛衰凶吉可知矣中庭与天庭司空及印堂额角方广处有病定存亡青黑惊风恶体和润泽光不可陷兼损唇黑最难当青黑顺忧虑昏暗实堪伤上卷面部七图面部应五脏图面部应五脏配五色某部见某色病顺四时者生克四时者为逆各随其部位治之面部应八卦图一面部应八卦图二五行生克旺相休囚死绝看在何位方知凶吉随卦决生死也面应五色之图看天庭并两颧骨或青黄紫黑红纹或入口不入口决吉凶生死如神满面无纹惟见黑色天庭两额黑雾腾腾者百无一生面应天干地支图面部观五色以知五脏之病青主肝赤主心黄主脾白主肺黑主肾又看大小肠膀胱并三焦色现何部当随其经而治之则病情无逃矣黑纹侵部位之图此纹成黑点如现面部必是死症虽神药不能救更看何色亦急惊青慢惊黄白纹来朝犹可黑纹锁目过眼上死紫色亦死面应五岳四渎图面应五岳四渎头圆象天口方应地眼目犹日月血脉似江河毛发若草木声音如雷霆声音洪远者贵细无韵者贫能听声察色贵贱定矣面部诸症验纹图纹如双钩主伤寒如环有脚主伤食如虫三曲食毒物如纹或青白赤入口或过目俱重可治若见黑色则不可救矣上卷诸穴面图面图上卷诸穴背图背图上卷惊风二十四图第一喘脑惊小儿喘急欲成惊潮热犹同似火蒸此症当分寒与热脐下三火妙如神脐下照图各三壮不可与乳食琥珀抱龙紫金锭白玉饼定喘汤第二胎惊胎惊原从胎里来两胁胀满哭哀哀或惊或厥根据图治保取婴儿脱病治牛黄散蝎蛇饼子利惊丹并效心下灸三壮攒脐五火第三厥逆惊厥逆惊原吓上来双手竖起目瞪呆醒来手足犹惊战灸照图经病自瘥男左女右灸手脚心各三壮利惊丸琥珀抱龙丸并效热甚惺惺散第四眠厥惊眠厥惊原饮食来睡中惊觉意痴呆虚汗缠身心腹胀根据图灸治免悲哀左右耳下灸三壮合谷三壮先消食次镇惊热甚惺惺散加神曲枳实第五走厥惊走厥惊风一跌死痰缠咽喉搐不已四肢温暖灸则生肢冷面青命已矣灸手足心各三壮先用通关散得喷涕则生次用镇惊药第六兔儿惊兔儿惊是风寒症乳食呕吐壮热甚腹膨消食解风邪按此图灸病自退心下两肘各三壮利惊丹黑神丸热不退羌活汤加味惺惺散第七吐泻惊吐泻惊从脾胃虚或停乳食亦如之根据图灸治还宜药分利扶脾病自除心上心下脐上各灸三壮保惊锭牛黄散补脾益真汤银白散第八痘痧惊痘痧惊从痧痘来痰热惊搐恼心怀未见点惊犹可治痘见惊时赴九垓离心下灸三火凡痘痧症不宜灸慎慎之玉芝丸琥珀抱龙丸惺惺散升麻汤兼导赤散第九痢疾惊痢疾惊因脾胃衰恹恹气息实堪哀根据图速灸还堪救内服回阳药可瘥天门穴脐下一指灸三壮牛黄散助胃膏参苓白术散观音散参附汤第十爱眠惊眠惊不醒沉沉睡热蕴心经叫不醒黄连加入小柴内根据此图医可保危自悟穴在耳下一指灸三壮男左女右琥珀丸琥珀抱龙丸千金龙胆汤酸枣仁汤十一蛇甩惊蛇甩惊来心火甚弄舌伸缩真可畏凉心镇惊及早施免教父母双垂泪人中穴灸三壮琥珀抱龙丸牛黄丸四苓散麦冬木通朱砂十二老鸦惊老鸦惊老鸦惊咳嗽啾啾不绝声方眠即醒腹膨胀消导根据图方得宁男左女右乳上离一指灸三壮滚痰丸玉饼子琥珀抱龙丸麦煎散十三夜宿老鸦惊夜宿老鸦惊吓来夜间啼哭日间瘥内服镇惊安神药按图一灸实奇哉印堂心下各灸三壮利惊丸牛黄丸发热惺惺散十四哑惊哑惊不哭失声音肚胀心烦壮热蒸此症饮食吓上起迟灸应为泉下人男左女右项后二穴各三壮合谷各三壮滚痰丸黑神丸白玉饼防风汤羌活汤十五勐行惊勐行惊症带风寒发热惊啼并切牙睡里呢喃痰壅盛印堂急灸莫嗟印堂颊车各灸三壮琥珀抱龙滚痰丸九味羌活汤惺惺散脱甲散十六闭脉惊闭目惊由惊人心浑身冰冷汗频频镇惊定魄扶脾胃乳上关元灸可生乳上脐傍四处各灸三壮牛黄丸安神丸钩藤饮七实灵砂丹十七乳风惊乳风惊是肺家寒吃乳当风内受邪咳嗽腹胀潮热甚失治终当变肺疳下颏一穴期门穴乳下半指各三壮九转玉华丹玉芝丸麦煎散十八肥瘠惊肥瘠惊从饮食伤面黄肌烁实野狼当骨蒸口臭兼龈蚀十全丹用是良方攒心五火十全丹芦荟肥儿丸灵犀饮柴胡饮子十九班嵴惊班嵴惊疳属肺经背环肩耸咳频频鼻蚀明知虫食肺良医见此也寒心期门二穴肺俞二穴各灸三壮肺俞五七壮更好蟾酥丸芦荟保童丸清肺饮梅花饮子二十摆惊摆惊原从惊吓起四肢惊掣热不已眼窜痰喘唿吸间及早凉心惊自止手足掌心高骨处各灸三壮滚痰丸真方白丸子牛黄丸钩藤饮二十一四足摆惊四末摆惊摆惊同四肢僵直时螈按图速灸宜良药不治变作慢脾风灸法摆惊同牛黄散保惊锭真方白丸子九实灵砂丹二十二急风惊急惊风症多般类见此从容看仔细痧斑痘疹及风寒食积停痰并暑气有客忤有邪祟莫将一概惊风治个中意趣少人知治火消痰惊自去合谷穴灸左右各三壮滚痰丸琥珀抱龙丸惺惺散治诸症无碍二十三风寒惊风寒惊便是风寒乳食停滞不得通腹胀目瞑四肢厥散寒消食见神功灯心湛油燃火蹙两手虎口并两手心脐上下利惊丹滚痰丸玉饼子藿气正气散二十四肿泻惊肿泻惊从元气弱泻痢日久脾消索遍身浮肿水无围脐凸脉细休用药男左女右食指二节中指顶各一壮脐上下各三壮木香槟榔丸香平散加味胃苓汤去甘草上卷惊风二十四图附灸诸惊穴马脾风印堂期门人中哑惊期门天泉颊车诸惊百会印堂期门天泉上卷初诞论婴儿在胎禀阴阳五行之气以生五脏六腑百骸之体悉具必籍胎液以养之受气既足月满而生分娩之时初离母体口有液毒啼声未出急用软绢裹指湛甘草汤拭去口中毒液此须良法仓卒之际或有不及此法者以黄连甘草朱砂法俱妙免使毒物咽下伏之千内遇天行时疫热气熏蒸乃乘于心心主血脉脉得血流散于胃胃主肌肉故发于外而成痘疹之候世之长幼无可免者若根据初生拭口之法而免痘疮之患或遇天行时疫侵染只出肤疹细疮易于调治此乃秘法人罕知者又断脐之法犹当谨慎当隔单衣以牙咬断将口暖气呵四五遍若用剪刀须纳怀中暖透用之断脐当令长至足若大短则伤脏令儿腹中不调若大长则伤肌令儿皮枯鳞起断脐之后不可入生水以绵纸裹定用艾火脐头灸五壮或七壮不拘寒暑此法甚妙不然重则脐风噤口轻则脐疮腹痛之症生矣尤宜避风初离胞胎亦宜温暖芽儿者如初生之草芽谨慎护持可也朱砂镇心膏镇心安神解胎毒去恶液一生免痘疹之患辰砂牛黄甘草黄连各一钱煎汤调化抹儿口中三朝洗儿法用温汤不可过浴亦不宜频洗猪胆桃枝柳枝寅卯酉日洗儿更吉如不值此三时亦佳回气法治儿初生气欲绝不能啼哭者因难产冒寒所致急以绵絮包裹纳怀中未可断脐脱衣火上烘暖盖之仍以纸燃醮油点火脐带上往来遍燎儿得火气由脐入腹以热醋汤浇荡脐带待气回啼哭方可断脐通便法治儿初生大小便不通腹胀欲绝者急令本妇口含温汤吮咂儿前后心并脐手足心共七处每一处吮三五次红色为度须臾自通不尔则无生气矣遇此症急用此法救之刺泡回生法治儿生下即死口中上有泡名曰悬痈当塞气路以手摘破将帛拭血净即活若血入喉亦死遍身无皮法治儿生下遍身无皮用白早米为末干扑上侯皮生方止无谷道治儿生下无谷道必假物以通之通后用蜜炼老捏如枣物大塞之日用一次则不闭矣还元汤解胎毒补元阳安神镇心终身无痘疮之患脐带朱砂同朱砂乳细甘草汤调下七日前后服硫黄膏治儿十日内肾缩啼哭不止乃受寒故也硫黄吴茱萸为末蒜煨熟和药捣膏贴小腹上用绢缚之贴囟膏儿出胎时被风寒吹囟鼻塞气粗天南星皂角北细辛为末葱汤加姜汁一茶匙调敷囟上烘手熨之蜜陀生散治儿生下遍身如鱼泡又如水晶破则水流此症多生于富贵之家楼房居住不沾土气故也蜜陀僧黄柏灶中土黄柏用猪胆汁炙黄为末同乳极细掺之灶心土伏龙肝治脐水不干甚效龙肝散治脐凸流水日久不愈变脐风疮终身之患黄柏赤石脂伏龙肝干胭脂龙骨白矾为末加麝香少许瓷罐收贮每用少许掺上定惊膏治儿胎惊时发如痫辰砂细末新汲水调涂五心即止藏胎衣秘法小儿衣胞用清水洗净再用酒洗入大豆小豆各一合将罐盛贮次取城门土市门土狱门土葱园土韭园土各一合重覆上再用五色绸各一尺五寸重系罐口上用铁板一尺二寸将净墨涂遍用朱砂书云大豆某胡去无辜小豆历历去子癖城门土见公卿市门土足下行狱门土避盗兵葱韭土剪复生与儿青令儿寿命得长生与儿赤令儿身命皆清吉与儿白令儿寿禄皆千百与儿皂令儿长寿不衰老与儿黄令儿清吉去百殃急急如律令铁券置罐上埋土入深三尺此法试已有验宜按行之剃胎头寅丑日吉丁未日凶加味归芎汤新产二三日服之去瘀生新且无儿枕痛之苦当归川芎山楂水二瓯煎瓯半加赤砂糖十数茶匙服涌泉散治妇新产乳少或恼怒动气或因久病郁结无乳者并宜服之穿山甲肉豆蔻胡桃肉芝麻共捣成膏每服三钱好酒调下合面睡一时辰用猪蹄汤催之又用油木梳双手梳乳千遍乳行即止未效隔日再用乳胀麦芽煎汤服上卷噤口撮口脐风论初生噤口撮口脐风证虽有三其病一也噤口者眼闭口噤啼声渐少舌上聚如粟米状舌强吮乳不得口吐白沫大小便俱通盖由胎中感受热毒流于心脾故形见于喉舌间也生下时复为风邪击搏肚腹胀满青筋四布至百二十日见此名犯风禁一曰胎惊根据法调护防于未然则免此症撮口者面目黄色气息喘急唇青口撮啼声不出盖由胎气夹热兼风邪入脐流于心脾二经故令舌强唇青撮口皱面饮乳有妨若口出白沫四肢厥冷不可救矣脐风者断脐之后为水湿风冷所乘风湿之气入于脐亦流于心脾遂令腹胀脐肿身体僵直日夜多啼不能吮乳甚则发为风搐若唇青口撮脐边青黑是为内搐不治爪甲黑者不治其或热在胸膈伸引努气亦令脐肿用药利则愈三症受病之源非一朝一夕之故在胎中其母忧思惊恐不守禁忌恣食辛奎毒物生下又为客风所吹里外气郁壅不通而生此症千金云小儿始生其气尚瓷若有患急须下之若不即下咚生大疾则难疗矣下之一字非有余之实下不过用药通热毒耳七日之内得此症生者百无二三遇此症者看牙龈上有小泡如粟米大以帛裹指醮温水擦破则开口便安不须服药此亦良法又有牙龈上下有白色豆大许便以指甲当中掐之自外达内微有血出不妨或用针挑破内有白星抹去则安以上诸方并效选而用之定风膏治脐风撮口一切惊痫并效南星僵蚕白附子牙硝天麻全蝎五灵脂辰砂硼砂轻粉蜈蚣巴豆麝香冰片各取净末煳丸芡实大每用半丸生姜薄荷汤下蝎蛇饼子治症同前赤足蜈蚣蝎梢白花蛇朱砂胆星僵蚕麝香各为净末乳细酒煳为丸捏作饼子每饼四分重薄荷汤化下牛黄散治症同前此方甚效牛黄珍珠蜈蚣冰片为末老母猪乳汁调下一方有僵蚕蜈蚣散治脐风撮口牙龈白点掐破此药擦之蜈蚣麝香为末擦牙龈用少许姜汤调下亦可独圣散治症同前全蝎麝香为末老母猪乳调下回生膏治脐风撮口腹胀青筋口不吮乳大田螺萝卜子葱白生地生姜同捣烂敷脐并四围少顷有屁大小便通利即活螺麝膏治症同前肚腹肿胀如石大田螺麝香同捣烂罨脐上须臾再易肿痛立消灸法治脐风撮口承浆穴颊车穴各灸三壮上卷胎毒论凡妇怀孕宜清心远欲饮食宜淡忌煎炒辛辣浓味并飞禽走兽之肉俱不可食行正语正保养胎元生子必聪明端正无疾而多寿若少年之妇不守禁戒辛辣炙爆食为泛常房围恣欲而无禁忌行坐偏斜生子必蠢故多疾而夭又有怀孕而受惊恐或登山入庙见神礼佛心生恐怖胎即受之生下故有胎惊之症或暑月耽胎冬月拥炉胎中内蕴热毒所以生下而生重舌木舌鹅口疳疮茧唇并诸风疮疥癣赤游丹毒种种胎毒皆母不洁故也淫乳乳儿腹生痞块房中喜用春方热药者并父母生过杨梅疮并诸毒疮者其毒尤甚生子必夭宜早解毒之药庶免痘痧之患胎毒难以枚举以下诸方皆治胎毒之良剂选而用之无有不效凡治胎毒必求其本则效矣胎惊牛黄八宝散琥珀抱龙丸胎感热毒重者凉膈散化毒丹胎毒犯梅疮并诸疮毒者得效良方胎中春方毒者紫雪丹辰砂益元散重舌者木舌者金锁匙化毒丹冰蓬散鹅口疮化毒丹绿袍散赤游丹毒起如云朵红紫色先砭针敲血方用敷药起于头面四肢入心即死茧唇诸疮毒疥癣肥疮赤眼烂眼眼肿尿血并赤斑烂疮加味凉膈散治一切胎毒防风荆芥薄荷连翘山栀黄芩桔梗生地赤茯木通甘草朴硝大黄防风通圣散水二钟煎钟半母子同服疮毒土茯苓下部木瓜薏苡仁牛膝酿乳方若要儿安先调其母母即乳也此方主之白术茯苓陈皮甘草当归白芍生地薄荷花粉香附木通生姜三片灯心二十寸水二瓯煎一瓯二分母子同服夏月加香薷浓朴黄连冬月加紫苏桂枝干姜凡小儿吐泻乳一二宿无妨米汤当乳吃服药方效乳少加穿山甲末乳胀用麦芽水煎服上卷胎惊论小儿百日之内壮热烦燥啼哭无时目睛上窜时发惊搐面青腰直撮口缩腮大便时去青黄之水此名胎惊皆因在母腹中母受跌扑惊恐或恣食辛辣毒物胎中感之郁热在内故生下而有此症利惊丸治一切惊风搐搦胎惊变蒸伤风咳嗽胆星天竺黄礞石牛黄轻粉朱砂麝香冰片巴豆肉各为净末神面煳丸萝卜子大金箔为衣一岁三四丸随岁加数大人中风痰厥三十丸姜汤下利惊丹治症同前朱砂半夏桔梗枳壳防风天麻胆星礞石牛黄雄黄大黄巴豆为末面煳为丸黍米大朱砂为衣每服二三十丸薄荷灯心汤下视儿大小用之琥珀丸治婴童一切惊痫诸般痰症琥珀牛黄雄黄辰砂贝母天麻天竺黄胆星全蝎僵蚕薄荷麝香为末黄连甘草煎膏为丸芡实大朱砂为衣生姜薄荷汤化下牛黄丸治症同前贝母天麻花粉白术广皮天竺黄雄黄辰砂甘草山药全蝎僵蚕人参茯神薄荷珍珠胆星牛黄琥珀麝香各取净末黄连甘草膏为丸芡实大朱砂为衣薄荷灯心汤化下丑宝丹治症同前陈养心方知母蓬砂五灵脂木香姜黄急性子青盐枯矾陈锻石雄黄砂牛黄琥珀麝香各为净末牛胆汁为丸小儿一分大人二分生姜汤调化下酒服亦可琥珀抱龙丸治小儿胎惊夜啼变蒸不解壮热不退伤风咳嗽痰涎壅诸惊变易皆可服之天竺黄胆星辰砂雄黄琥珀花粉麝香冰片金箔各为净末甘草煎膏为丸芡实大再用朱砂二钱为衣每服一丸薄荷灯心汤下发散用葱汤上卷夜啼论小儿夜啼其症有拾当辨是何症随病治之有客忤夜啼有啼有邪于心痛啼有胎热伏心啼有盘肠内钓啼有胎寒啼有乳食作痛啼有惊啼有天钓啼有受寒肚痛啼利惊丸琥珀抱龙丸利惊丹治诸夜啼并效千金龙胆汤治胎惊发热四肢惊掣及变蒸未解夜啼诸症诸风惊痫脐风撮口并效龙胆草钩藤柴胡黄芩桔梗白芍茯苓甘草大黄生姜三片水二钟煎钟半母子同服惊搐加天麻僵蚕病加青黛酸枣仁汤治心惊不宁恍惚恐怖及夜啼诸症人参茯神麦冬甘草钩藤远志茯苓木通酸枣朱砂灯心二十寸生姜三片水二钟煎钟半母子同服为末灯心汤调服一钱加麝琥珀丹安心神镇惊邪治一切夜啼胎惊变蒸并效胆星琥珀天麻僵蚕白芷白附子为末蜜丸芡实大每服一丸生姜薄荷汤化下安眠散治夜啼不止状若鬼祟蝉蜕乳细薄荷汤加酒少许临睡调服如不信服上半节仍旧啼灯花散治夜啼灯花硼砂朱砂为末蜜汤调下临睡服抹乳头令儿吮之亦可二土膏治儿客忤惊啼夜睡不宁灶中黄土蚯蚓粪为末新汲水调涂五心即效禁儿夜啼诀用黄纸朱书彼处巡按名字上写敕令二字四边写虎字贴在床上口念咒曰小儿夜啼几时休门管先生在床头今夜若还再啼哭飞剑斩了鬼驴头上卷变蒸论变蒸之症形类伤寒发热惊搐咳嗽声重喷嚏惊啼无汗耳热热唇尖无白泡者乃感冒之症耳冷冷或无汗或自汗上唇有白泡如鱼目者变蒸之候也儿生虽皮肤筋骨脏腑气血俱全而未充实故有变蒸焉变者异也蒸者热也每蒸一次气血稍强精神特异经十变五蒸讫又三大蒸共五百七十六日变蒸俱毕而乃成人也凡遇此症不可容易汗下重则七日轻则二三日自退病重者利惊丸琥珀抱龙丸惺惺散俱效腹胀喘急五色丸白玉饼微利之巴豆制法巴豆不拘多少去壳取鲜白色润者碾如泥用纸重重包裹以石压去油置地上冬一二月夏半月任其出梅去毒方可取用不尔伤人牛胆南星制南星不拘多少为末用腊月黑牛胆拌湿黄牛胆次之灌入原胆内当风悬过三月方可用伏天制更好白玉饼治诸惊潮热痰涎壅盛肚腹膨胀变蒸诸症悉皆治之多则行痰少则消痰滑石桔梗半夏胆星轻粉飞矾巴豆为末面煳丸小麦大捏作小饼每岁二十饼看大小加减用五花丸治小儿一切所伤痰涎壅胸膈不利乳食不消变生积癖胁腹坚硬按之疼痛兼治一切惊风痫症并效青丸子青黛南星巴豆红丸子朱砂半夏巴豆黄丸子大黄郁金巴豆白丸子白附子寒水石巴豆黑丸子五灵脂全蝎巴豆各为末煳丸粟子大每岁服五六丸姜汤下惊风痰盛薄荷汤下琥珀抱龙丸利惊丸利惊丹牛黄丸并效选用惺惺散治变蒸发热咳嗽声重并伤风咳嗽时行痧痘疑似之间并皆服之白术茯苓陈皮甘草白芍桔梗薄荷荆芥北辛防风人参生姜三片水二钟煎钟半母子同服加味惺惺散治症同前陈皮半夏茯苓甘草干葛枳壳防风羌活花粉前胡川芎黄芩柴胡薄荷姜三片水二钟煎钟半母子同服柴胡汤治变蒸壮热心烦啼哭及骨蒸劳热沙参柴胡防风麦冬甘草龙胆草地骨皮知母生地木通灯心二十寸水二钟煎钟半母子同服五苓汤治变蒸余热不退心经伏热夜啼或泻白术白茯猪苓泽泻木通生地小柴胡薄荷灯心二十寸水二钟煎一钟五分母子同服上卷急慢惊风论小儿急慢惊风症候素问所谓阴阳痫者是也急者属阳阳盛而阴亏慢者属阴阴盛而阴亏阳动而燥疾阴静而迟缓其始也皆由脏腑内虚失于调理而得之虚则生热热则生风是以风生于肝痰生于脾惊出于心热乘于肺惊风痰热四证已具八候生焉八候者搭眼摇头口张舌出唇红脸赤搐搦颤汗其症面青眼青唇青泻青太阳发际印堂青筋虎口三关纹红紫咚青色皆惊风症候也须知表里察寒热磕虚实辨逆顺而随症治大抵急惊用药以凉慢惊用药宜温又栅男搐左视左女搐右视右男眼上窜女眼下窜男握大拇指在外女握大拇指在内男手左引女手右引此皆顺症可治反此则逆凡治惊先截风治风先于利惊治惊先于解热解热先于豁痰治痰先于降火若四症俱见兼而治之慢脾风者或泄泻或呕吐或痢久饮食不进元气虚极乃变此症须温脾和胃扶元气为主驱风豁痰次之又有马脾风一症极恶乃风寒失于发散寒气客于肺经而成斯候面青气急口张鼻孔扇两胁连胸牵动而喘类马走乏而喘急故以名之鲜有生者非时吊眼惊入肝睡后切牙惊入肾夜啼到晓惊入小肠气喘饮水惊入肺面红脸赤惊入心五心烦热惊入脾面青乍白惊入胆喉中痰锯惊入大肠干呕无时惊入胃睡中啼哭惊入三焦又一说八候搐搦掣颤反引窜视搐者掣者颤者反者引者窜者视者通关散治急慢惊风昏迷不醒猪牙皂角生半夏北细辛共碾细末用灯心醮药入鼻孔得喷涕为验不则难疗用姜汤调少许服之亦效九转玉华丹治小儿痰迷心窍惊厥不醒五痫并效及大人中风半夏曲轻粉巴豆冰片细绿豆粉打煳为丸菜子大量大小姜汤下大抱龙丸治小儿急慢惊风手足抽掣及伤风咳嗽神昏多睡一切中风中暑中恶痰厥喘急并效天竺黄珍珠僵蚕人参胆星雄黄琥珀神砂礞石牛黄犀角甘草麝香冰片各取净末加白丸子末五钱甘草煎膏丸芡实大金箔为衣姜汤下大惊丸治症同前羌活防风川芎茯苓茯神白附子白术全蝎僵蚕胆星明天麻为末蜜丸芡实大薄荷灯心化下安神丸治急慢惊风安神镇心消痰顺气育养心神心经伏热夜啼并效人参白术茯苓甘草羌蚕桔梗全蝎麦冬酸枣木香辰砂大赭石为末蜜丸芡实大每服一丸薄荷灯心汤下羌活汤治惊风潮热痰涎壅盛牙关紧急柴胡羌活地骨皮前胡川芎茯苓独活天麻枳壳桔梗人参薄荷甘草生姜三片水煎体僵直加麻黄惊热加蝉蜕钩藤饮治一切惊风潮热痰涎壅盛抽制眼窜昏沉不醒惊痫变易并效麻黄升麻甘草蝉蜕胆草川芎钩藤羌活防风独活薄荷天竺黄生姜三片水二钟煎一钟五分乳母同服防风汤治急惊余热不退手足时复搐掣心悸不宁防风柴胡半夏黄芩川芎细辛白芷薄荷甘草大黄生姜三片水一钟五分煎一钟服便秘加芒硝导赤饮治急惊之潮热泻心经之蕴热分阴阳利小水赤茯木通生地山栀黄芩柴胡半夏麦冬甘草薄荷灯心二十寸水煎便秘加大黄春加防风蝉蜕夏加香薷五味秋加升麻冬加连翘温胆汤治心惊胆怯烦燥多痰惊后夜睡不眠陈皮半夏茯苓甘草枳实酸枣竹叶十片水煎泻青丸肝主风泻心肝之火风自退矣龙胆草大黄当归川芎山栀羌活防风黄连为末蜜丸萝卜子大竹叶灯心汤下紫金锭治小儿一切惊风痫症痰涎壅盛手足颤掉治痰之功过于牛黄等剂男妇诸症并皆服之解诸毒疗诸疮通关利窍百病如神山茨菰文蛤麝香千金子红芽大戟大朱砂大雄黄各取净末糯米打稀煳和匀为锭紫金锭大人加倍用之修制此药须择端午七夕重阳如欲急用或天德月德日亦佳要在净室焚香虔诚更忌妇人鸡犬及孝服之人见之否则无效小儿惊风一切痰症生姜薄荷汤化下男妇一切痰迷心窍昏沉不醒姜汤化下婴童痫病生姜汤化下伤寒时疫发狂凉水磨化下一切疽疔毒毒瓦斯攻心甘草汤化下治卒中鬼祟僵仆不醒生姜汤下久疟不止桃柳枝煎汤下久痢不止口噤黄连甘草汤下卒中一切食毒甘草汤化下凉水亦可一切怪症痰症无不见效并用生姜汤下保惊锭治小儿一切惊风痫症并皆治之蛇含石胆星白附子朱砂麝香石用水飞过各为细末端午日用三家粽捣烂为锭生姜薄荷汤化下黑神丸治急慢惊风身热螈兼风等症肝疳并效胡粉香墨芦荟牛黄青黛使君子飞罗面麝香冰片为末煳丸桐子大每服三五丸薄荷汤下要微利再加数丸睡惊丸有朱砂无面麝天麻定惊丸治小儿急慢惊风身体壮热精神恍惚痰涎多睡惊悸不安手足搐搦并宜服之天麻僵蚕防风人参甘草朱砂全蝎雄黄牛黄麝香为末蜜丸芡实大每服一丸薄荷汤下牛黄散治症同前惊风变易皆可服胆星牛黄天竺黄珍珠朱砂雄黄蓬砂冰片为细末每服三五分生姜薄荷汤下八宝散加琥珀牛黄丸治急慢惊风发搐痰壅及吐泻生风牛黄胆星乳香人参天麻防风全蝎茯神僵蚕朱砂麝香冰片为末炼蜜为丸芡实大朱砂为衣荆芥薄荷汤下牛黄丸治症同前二方并效胡黄连犀角屑白茯川芎人参天竺黄钩藤龙齿木香麝香牛黄冰片为末蜜丸芡实大每服一丸薄荷汤化下青州白丸子治小儿急慢惊风及中风中恶痰涎壅上一切诸风痰症大人并宜服此半夏南星白附子川乌为末绢袋盛之用新汲水摆次以手揉有楂再研再揉药尽为度入瓷盆内日晒夜露换水又晒过七日晒干研末面煳为绿豆大小儿三五丸大人十五丸生姜薄荷汤下真方白丸子治症同前及麻木瘫痪风痰膈壅之疾半夏南星白附子川乌明天麻全蝎为末姜汁打煳为丸如前用法小儿惊风生姜薄荷汤下男妇小儿喘生姜幸皮杏仁汤下七宝灵砂丹治婴儿慢惊及慢脾风精神困惫膈上有虚痰不能得化服行痰之剂恐动脏腑用此丹服之其痰须臾自下良久眼开神定渐与四君子汤加附子次用调理镇惊去风之药开元钱乃开元钱背上上下有两个月一个月者不用其钱色黑比诸钱颇小将钱置铁匙头放炭火内烧霎时四维上下有黄白珠子遍弦都是将出候冷倾于盏内入朱砂末少许只作一服取金银同薄荷煎汤调下闲中宜收此钱备用或预烧珠子存用妙观音散治胃气不和泻痢日久不思乳食脾胃困惫神昏体冷欲成慢惊人参白术茯苓藿香扁豆枳壳甘草木香黄紫苏酸枣仁石莲肉老米一撮乌梅一个水煎观音全蝎散加附子全蝎冬瓜仁补脾益真汤治呕吐泄泻胃口不开将成慢惊或变蒸惊吓之症误用镇心寒凉之药而成慢惊并效人参黄白术当归诃子陈皮茯苓浓朴甘草半夏附子肉蔻木香官桂全蝎丁香砂仁生姜三片水煎口渴去丁附加干葛麦冬五味大醒脾散治吐泻不食恹恹欲成慢惊人参陈皮茯苓甘草南星附子莲肉全蝎木香陈老米百粒共为末每服一二钱白滚汤调下醒脾散无陈皮南星有白术天麻菖蒲宝真丹病传慢惊慢脾风用此甚效人参茯神琥珀天麻僵蚕防风南星白附子全蝎朱砂乌蛇肉麝香为末炼蜜丸芡实大每服一丸姜汤下回生丹治症同前人参茯神琥珀天麻僵蚕防风南星白附子全蝎朱砂乌蛇肉麝香为末炼蜜丸芡实大朱砂为衣姜汤下银白散治小儿吐泻不止睡露扬睛欲变慢惊人参茯苓石莲肉白扁豆天麻白附子木香藿香全蝎甘草陈米共为末每服一二钱米汤调下温白散健脾暖胃驱风豁痰人参白附子天麻南星防风僵蚕全蝎为末煳丸菜子大姜汤下南星散驱风豁痰急惊慢惊阴痫并效天南星琥珀全蝎地上作小坑深四五寸许用炭烧红以醋半盏洒入坑中入星于内以火炭条密盖之又用盆盖上一伏时取出焙干为末加琥珀全蝎匀每服五分生姜防风汤下参附汤元气虚脱将成慢惊大附子人参丁香生姜五片水煎失音散治惊痫愈后失音不语服之即能言语天南星为末周岁儿三分猪胆汁调化下慢惊灸法尺泽穴百会穴大冲穴角弓反张发际中卷痫症论痫之举发症类争惊眼白上窜痰涎壅盛痰吼如锯身体僵仆目不知人发有轻重症归于一其病总归风热痰火四证而发有时度远则一年半载一发近一二月一发或有一月而发数次者发则昏晕自不知其所为其名有五而属五脏肝经病则为犬痫面青反折上窜心经病则为羊痫面赤目瞪吐舌或出血沫脾经病则为牛痫面黄目直视肚腹胀满肺经病则为鸡痫面白惊叫反折手肾经病则为猪痫面黑口吐白沫外马痫一症亦属心经凡医此症先须辨声审是何兽属何脏随经而治之犬痫三伏日取犬齿磨水服犬颔骨羊痫三月三日取羊齿磨水服马痫取马齿磨水服马尾牛痫乌牛齿水磨汁服牛鼻中木鸡痫白鸡脑水调服猪痫五月五日猪齿水磨服猪乳亦可五色丸五痫并治朱砂水银铅雄黄珍珠匀蜜丸麻子大每服三五丸薄荷汤下万金丹治五痫朱砂轻粉蜈蚣七月五日采取青蒿内虫数筒磁中捣烂将三味为丸麻子大一岁一丸男用女乳女用男乳下五月五日采取更好蒿茎肿节内方有此虫虎睛丸治五痫并惊风搐掣痰涎盛一切惊症虎睛明天麻茯神牛黄朱砂天浆子使君子肉南星全蝎京墨青黛轻粉白附子麝香为末煳丸麻子大每服五六丸薄荷汤下大圣夺命金丹治小儿一切急慢惊风身体壮热手足搐搦口眼斜背项强直牙关紧急肚腹坚硬目睛上视口沫漫溢精神昏睡痰涎壅盛夜啼梦语摇头弄舌及初生脐风撮口并历神效胆星防风附子僵蚕天麻天竺黄天浆子蝉蜕朱砂麝香全蝎牛黄干蟾赤足蜈蚣将蜈蚣纸裹阴干为末蜜丸芡实大金箔为衣薄荷汤化下圣力丹治急慢惊风诸痫螈头项动摇目睛上视角弓反张口噤牙紧或吐泻元气虚脱变成惊症及大人中风不醒人事并效如神牛黄辰砂雄黄犀角天麻僵蚕半夏蝉蜕使君子木香香墨肉豆蔻南星白附子胡粉水银铅白花蛇乌蛇螺青附子蜈蚣全蝎蟾酥天浆子槟榔丁香麝香龙脑金箔上为末旋入研极细大皂角一条刮去皮弦好酒一斤浸一宿揉取汁煎数滚放冷入蜜少许和丸皂子大薄荷汤化下紫石英治惊痫螈日数十发医不能疗兼治大人风引并效紫石英白石脂赤石脂滑石石膏寒水石甘草桂心牡蛎大黄龙骨干姜十二味各研粗末拌匀以绛囊悬于高凉处每用一撮水一钟煎六分服大人倍用定惊丸治惊痫茯苓甘草桔梗白术全蝎酸枣僵蚕天竺黄南星牛黄天麻钩藤辰砂为末甘草膏为丸圆眼肉大灯心汤化下日服二次定心丸治症同前作煎剂亦可天麻人参桔梗远志肉僵蚕羌活蝉蜕茯苓薄荷甘草白附子荆芥全蝎木香南星防风山药为末炼蜜丸芡实大辰砂为衣每服一丸薄荷汤下安神丸治症同前育养心神山药生地当归远志茯苓贝母麦冬黄连白术人参酸枣仁辰砂为末竹沥为丸芡实大辰砂为衣圆眼灯心汤下安神汤治一节惊痫搐搦神志不宁人参茯苓白鲜皮远志菖蒲犀角麦冬石膏山栀甘草生姜一片灯心二十寸水煎痰甚加胆星半夏睡不宁加酸枣仁口渴加花粉五味肺热加黄芩咳嗽加杏仁贝母心经热加黄连肝经加小柴胡龙胆草神应丸治一切惊痫久服除根蛇含石磁石石绿朱砂粉霜石燕子雄黄牛黄轻粉麝香为末甘草膏为丸芡实大薄荷汤化下牛黄凉膈丸治惊痫心肺壮热玄明粉石膏甘草胆星牛黄紫石英寒水石麝香冰片为末炼蜜丸麻子大竹叶灯心汤下神乌散治暗风暗风者即痫症也犹言病在内人不得而知举发无常也日服三次此方极效腊月乌鸦一个全半两朱砂口内填麻绳扎嘴安瓶内盐泥固济火中安黄昏上火天明住取出筛罗为末研每服一钱麝酒下服之十日病安痊又方神乌散治症同前亦治疝气大小俱效黑老鸦胡桃苍耳子心俱入瓦瓶内盐泥固济炭火烟尽为度取出研细每服一钱空心酒调下疝气偏坠者加新孩儿胎衣一付同根据上法葱椒热酒调下啄木鸟散治多年痫病石膏铁粉朱砂附子麝香冰片腊月啄木鸟一个各碾为细末次入麝片匀每服一钱温酒送下能饮再饮一二杯便睡少时再服一服过一二日再服不过十服除根屡用屡验秘之碧云散治痰涎壅盛石绿轻粉共为末每服三五分薄荷汤下单方铜青醋丸附诸惊痫症灸法艾炷如小麦大过大伤肉脐风撮口治惊风并效然谷穴百会穴急慢诸惊风痫并效两乳黑肉上发际穴印堂穴囟会穴手足大拇指当甲角惊痫尺泽穴长强穴神庭穴已前诸方并灸法俱经验得效者中卷中风论小儿中风之症比大人亦同小儿气血柔弱肌肉脆薄若寒温失度肤腠乘虚为风邪所中四肢僵直口张气急痰涎壅盛虽与惊痫相似然发而时醒身软者痫也腰背反折而不醒者中风之症也岐伯曰风为百病之长大法四症一曰偏枯半身不遂二曰风排身无痛楚四肢不收三曰风懿奄忽不知人四曰风痹周身麻木此其大概也凡言中者乃卒然而中于风也中于腑者可治中于脏者难治其症发竖吐沫汗出如珠遗尿失禁面赤如斑头面青黑皆为不治之症更看人中左右上下白者可治一黑一赤者死又有破伤风一症其候与中风无异治法颇同外用敷药内用解表驱风化痰之剂又有伤寒失于汗下变生此症角弓反张四肢螈身体僵直名曰病无汗为刚有汗为柔亦类中风详见伤寒门先用生姜擦牙开口方可用药救急稀涎散治中风中恶破伤风病并效晋矾猪牙皂角共为末每服三五分温水调下乌药顺气散治小儿一切风症攻注四肢遍身顽麻口眼斜语言謇涩此药通气道先服甚效麻黄乌药陈皮白僵蚕川芎白芷甘草桔梗枳壳干姜生姜三片水煎天寒加附子小续命汤中风者非外来风邪乃中气虚自病也此二方治中风四症甚捷若小儿之风症由父母不谨或睡于壁风之处或痧痘见风大早中气虚风邪易入而成此症或成厉风而不能治者其中有三中血脉则口眼斜中腑则四肢不举中脏则不可治矣男妇婴童并历奇效麻黄人参黄芩芍药甘草杏仁防风防己肉桂附子生姜三片水煎无汗恶寒倍麻黄杏仁防风有汗恶风加桂枝杏仁白术手足牵引加天麻钩藤僵蚕身热烦燥加石膏知母排风汤治中风昏愦痰壅失音精神错乱并病破伤风并效白术白鲜皮川芎麻黄杏仁芍药当归防风独活甘草茯苓官桂生姜三片水煎换骨丹治中风瘫痪口眼斜一切惊痫暗风并效我有换骨丹传之极齿秘开病者心扶起衰翁背气壮则延年神清自不睡南山张仙翁三百八十岁槐皮芎术芷仙人防首蔓十味各停匀苦味香减半龙麝各少许朱砂作衣缠麻黄煎膏丸大小如指弹修合在深房勿令阴人见夜卧服一丸遍身津液满万病自消除神仙为侣伴桑白皮茅术川芎白芷人参威灵仙防风何首乌蔓荆子苦参木香五味朱砂槐角子麝香龙脑麻黄各取净末麻黄膏为丸每两分十丸小儿减半朱砂为衣每服一丸击碎滚酒半盏浸之以物盖上不可透气食后临睡服取汗用衣盖之得汗即瘥牛黄清心丸治诸风螈四肢不随语言謇涩痰涎壅盛怔忡健忘治癫痫并效羚羊角人参茯苓川芎防风干姜阿胶白术牛黄麝香犀角末雄黄白芍柴胡甘草山药麦冬桔梗黄芩杏仁神曲白蔹肉桂大黄豆卷蒲黄当归冰片五钱金箔枣儿二斤蒸熟去核捣膏和众药为丸每两分十丸金箔为衣每服一丸薄荷汤下小儿减用太乙蜡丸治小儿急慢惊风癫痫痰症此二方即广中腊丸牛黄丸二药俱用蜡包裹白术犀角青木香香附朱砂沉香白檀香诃子荜茇茯苓安息香苏合香油冰片薰陆香青皮僵蚕陈皮人参南星防风白花蛇天麻藿香白附子羌活当归川芎地龙甘草全蝎川乌蝉蜕麝香丁香上除诸香不见火脑麝诸香别研余药诸香各取净末炼蜜丸每丸一钱重用黄蜡三斤于铜锅内煮溶候冷去浮蜡再入锅内溶化以木坯子头如此样图柄用铁线钉上以凉水浸透湛蜡数遍候冷以刀剖开裹药在内再用物熨缝完固大人一丸小儿减用槐子膏治中风不醒人事口眼斜槐子僵蚕白附子防风干姜麻黄半夏朱砂牛黄麝香用醋一碗入半夏末熬成膏和药为丸如绿豆大每服五丸温酒下大风膏定诸般风搐一切惊痫白花蛇蛇含石大赭石全蝎天竺黄天麻防风青黛紫草僵蚕白附子南星辰砂麝香赤足蜈蚣为末炼蜜丸芡实大每服一丸薄荷生姜汤下乌蛇散治中风不醒人事口眼斜及破伤风角弓反张一切风痰惊症并效乌蛇肉石菖蒲天麻全蝎僵蚕附子羌活人参白附子半夏为末每服一钱生姜薄荷汤调下玉真散治破伤风及金刃伤损并疯犬咬并效南星防风上为末破伤风先将此药封口用一钱酒调服角弓反张牙紧用二钱童便调下或打内伤用一钱酒调下南星防风所制服之不麻疯犬咬口含浆水洗净拭干此药封上自然不发不贯脓江鳔丸治破伤风角弓反张手足螈大便秘结僵蚕雄黄江鳔野鸽粪天麻蜈蚣上为末分三分二分加朱砂二钱为衣一分加制过巴豆一钱俱用煳丸麻子大每服朱砂丸三十丸巴豆丸五六丸便秘多加数丸利为度再服朱砂丸病愈止天仙膏治口眼斜天南星白芨大草乌头僵蚕上为末鳝血调敷左敷右右敷左正则洗去又方单用南星为末姜汁调敷左敷右右敷左复正散治法同前白矾附子伏龙肝牡蛎上为末雄鸡冠血调敷左偏敷右右偏敷左觉正即洗去如迟则又偏不复正矣一寸金治破伤风用此即活蛴螬虫将他背嵴捻住待他口吐出沫来将涎抹在疮上觉麻身上汗出无不愈者鸡爪风两手动摇不能举物五加皮海桐皮牡丹皮川芎草乌赤芍肉桂干姜为粗末每服二三钱水一盏入古铜钱一个同煎煎过浸清油内再煎再浸灸法肾俞穴口眼斜又方耳坠垂处绿豆艾火灸三壮左灸右右灸左中卷中寒中暑寒为天地肃杀之气时应乎冬其在天则为霜雪草木临之而凋摧原夫人之将养失宜气体虚弱寒气乘虚而入因而卒中之者名曰中寒中寒者中气虚而受于寒也其症身体僵仆四肢厥冷两脉沉伏昏不知人形类中风中暑者形同而病别延医亦各不同暑之为气时应乎夏在天为热在地为火在人为心暑之伤先着于心其症头痛眩晕心烦面垢身热口渴其脉虚濡昏仆不知人亦与中风相似名曰中暑中暑者中气虚而受于暑也中寒治以温散中暑治以清凉先候天时次随症治大小须则形殊病症漫同一例因时视症举一隅而类三隅也中恶者亦类中风原夫体弱神短为祟所乘名曰中恶其症面青唇紫痰延壅盛四肢厥冷目睛不转身体僵仆昏愦失音或梦寐中为鬼所魇昏昏默默谵言妄语推叫不醒如遇此症不可妄行汗下驱风之药先用擦牙散通关散吹鼻焚香轻击鼓耳边低低唤其名字待其苏醒方用安神驱邪之药以上四症并类惊痫面青唇黑大小便齐出则不可救矣双金散治中风中暑中恶一切惊痫甚效蜈蚣麝香将二味左配左右配右各为细末用纸包裹不可泄气左右封记不可错乱如遇病者眼睛吊上止露白睛搐搦不醒不能出声用芦管挑药少许随搐者左右吹入不可过多如眼吊未下再用少许吹之眼随下搐亦便止通关擦牙散治惊痫诸中牙关不开南星皂角僵蚕蜈蚣麝香用生姜片湛药擦牙或用姜汤调少许服生料五积散治感冒寒邪头疼身痛项背拘急恶寒呕吐腹痛并内伤生冷外感风邪寒气客于经络腰脚酸疼手足拘挛并效陈皮白芷浓朴桔梗枳壳当归川芎茯苓甘草芍药苍术麻黄半夏肉桂干姜生姜三片葱白三茎水煎分两随症加减用挟气加茱萸木香手足逆冷加附子妇人调经催产加艾理中汤治中寒口噤失音四肢僵直及男妇胃脘停痰冷气刺痛人参白术干姜甘草附子理中汤本方加附子生姜五片水煎四逆汤治厥阴感寒手足厥冷及中寒脉细欲绝当归桂枝白芍甘草干姜通草生姜五片水煎厥冷加附子安胃散治寒气犯胃呕吐不止饮食不进并治冷嗽陈皮半夏浓朴藿香白术茯苓人参吴茱萸砂仁干姜甘草生姜三片水煎消肾散治感受寒邪肾囊肿痛或偏坠举发冲连心腹痛不可忍者大小并效猪苓泽泻白术茯苓陈皮官桂大茴香小茴香玄唿索木通各等分水煎乘热服取汗中暑诸方至圣来复丹治荣卫不和心肾不交上实下虚气厥痰闭心腹冷痛脏腑虚滑不问男妇老幼危急之症但有胃气无不获安此药类二气均调阴阳掌天地冲和之气有水火既济之功可冷可热可缓可急其效殊胜硝石硫黄大阴玄精石五灵脂陈皮青皮先将硝硫入铫内细火微炒用柳条不住手搅匀候冷得所碾细次加诸药醋煳为丸麻子大大人四十丸小儿二十丸姜汤下二气丹治伏暑伤冷二气交错中脘痞结或吐或泻硝石硫黄为末银石器内微火炒黄色碾细糯米为丸每服三四十丸新汲水下龙涎散治中暑迷闷不醒人事及泄泻藿乱解暑毒消烦渴飞罗面五味乌梅甘草白矾为末水丸弹子大大人一丸小儿半丸新汲水下一方有诃子一两香朴饮治大小伏热吐泻虚烦口渴人参茯苓甘草紫苏叶木瓜泽泻香薷半夏曲白扁豆陈皮乌梅浓朴生姜三片枣一枚水煎十味香薷饮消暑气和脾胃香薷人参陈皮白术浓朴木瓜扁豆茯苓甘草黄生姜三片水煎清暑益气汤治长夏湿热太甚熏蒸炽人肢体困倦精神短少不思饮食身热而烦小便赤数大便溏泻口渴自汗人参苍术干葛黄陈皮当归白术麦芽泽泻青皮神曲黄柏升麻甘草五味生姜三片枣一枚水煎母子同服六和汤驱暑和中调心脾定吐泻香薷藿香茯苓人参半夏浓朴木瓜扁豆砂仁杏仁甘草生姜三片枣一枚水煎香薷饮治夏月一切暑症香薷浓朴扁豆黄连水煎二香散治夏月一切外感香薷藿香浓朴扁豆黄连陈皮半夏大腹皮桔梗紫苏茯苓苍术白芷甘草生姜三片枣一枚水煎香薷解毒汤治中暑危急及热毒下血香薷浓朴扁豆黄连山栀黄柏黄芩水煎中卷中恶诸方破棺散治魇卒死一切暴绝横死心头微温者并效半夏为细末每用豆许芦管吹入鼻中朱雄散治中恶或暮夜登厕或出郊野或入空房或游戏人所不到之处忽见鬼物鼻口吸着毒瓦斯蓦然倒地四肢厥冷两手握拳口鼻血出性命逡巡须臾不救此症与尸厥相同如心腹暖切不可移动将人围绕打鼓焚香候醒方可移归移场则不可救矣大朱砂大雄黄麝香为末新汲水调下八毒赤丸治男妇小儿染着神鬼谓之鬼疰雄黄矾石朱砂牡丹皮附子藜芦巴豆蜈蚣为丸蜜丸麻子大每二三十丸冷水下桃柳枝汤更好斩鬼丹治儿鬼魇及男妇与鬼魅交通此方神效虎头骨朱砂雄黄雌黄鬼皂角芜荑鬼箭藜芦为末蜜丸弹子大囊盛一丸男左女右系膊上又用一丸当门户烧之一切鬼邪不入镇心丸治心气虚弱夜多梦魇辰砂防风官桂细辛当归铁粉防己茯苓茯神雄黄桔梗菖蒲远志干姜人参甘草紫石英银屑为末蜜丸朱砂为衣圆眼灯心汤下辟邪膏治中恶症候如痫服之立醒降真香白胶香沉香虎头骨鬼龙胆草人参白茯苓雄黄麝香为末入雄麝为丸芡实大乳香汤化下用二丸绛囊令儿带吉辟瘟丹却瘟疫辟邪气官舍空房夏月烧甚妙苍术川芎黄连白术羌活草乌细辛防风独活白芷本香附当归荆芥天麻干姜牙皂甘松山柰麻黄芍药官桂甘草为末枣肉为丸弹子大晒干收贮加雄黄柏树果子名辟邪丹夏月除湿驱蚊雄朱丹一女十岁无恙忽得疾嗜食善饥悲哭自不知其所为似祟似颠面青或赤因恼怒动心肝之火故也此方效龙胆草黄连黄芩大黄山栀防风羌活当归川芎胆星酸枣仁青黛石膏雄黄为末煳丸麻子大薄荷灯心汤下中卷中火酒毒论夏末秋初之时婴儿患泻痢皆因吮母热乳或生冷冻饮料食停积失于调理而成斯疾夏月泻痢无非热症用药消导分利阴阳泻痢自止一等愚人用火酒加赤砂糖空心饮之间有大者能饮果系生冷停积得效者有之庶不知火酒经宿其毒浮聚结花于上酒壶一下其毒迳入壶中儿饮之者身体僵仆手足螈与惊痫无二但身体四肢俱柔软如绵面青口鼻中有酒气者此症也宜审曾吃火酒否可置避风暖处先用益元散凉水调下次用四苓散加干葛黄连徐徐调理有过二三日方得转阳言语者可谓再生作惊医治百无一生余目击种种故述之益元散琥珀抱龙丸四苓解毒汤治中火酒毒兼治热泄痢疾白术茯苓猪苓泽泻干葛黄连甘草灯心二十寸水煎候冷频频当水灌之热甚加香薷柴胡黄芩木通痰甚加贝母麦冬花粉黄芩中卷伤寒论伤寒遵仲景之法药症精明诸医罕及至陶节庵三百九十七法一百一十三方其间杂症叠兴非有真传不足语此夫小儿伤寒与大人无异所兼者惊积而已其煎剂视儿大小比大人少减耳大人诊脉视症显而易明小儿之症隐而难见况兼惊积变蒸混杂难明果的是伤寒亦不可大汗下何也小儿肠胃脆薄肌肤娇嫩一经汗下恐变生痘痧之症则难于调治矣慎之慎之又当辨虎口三关纹色红紫色盛便是此症大者诊人迎脉盛于气口一倍乃真感冒之症也须察天时识表裹辨阴阳审汗下临时视症用药十分斟酌毫厘之差千里之谬医乃人之司命可不谨欤又有时行瘟疫大小传染卒皆相似治法又与伤寒不同一例而治须明天时识岁运随寒温看是何经受病随经而治之药以清凉解热毒为主麻黄汤治寒伤荣麻黄杏仁桂枝甘草生姜三片葱头一个水煎热服取汗桂枝汤治风伤卫桂枝白芍甘草生姜三片水煎三拗汤治风寒无汗气急痰喘麻黄杏仁甘草四拗汤本方加石膏治症同前参苏饮治四时感冒时行瘟疫及伤风咳嗽并效紫苏陈皮半夏茯苓甘草桔梗枳壳前胡人参干葛木香生姜三片葱白三茎水煎热服取汗痰喘气急加杏仁桑皮麻黄十神汤治症同前麻黄紫苏干葛川芎甘草升麻赤芍陈皮白芷香附生姜三片葱白三茎水煎热服芎芷香苏散治四时伤寒头痛发热恶寒紫苏香附陈皮甘草白芷川芎麻黄生姜三片葱白三茎水煎热服九味羌活汤治四时伤寒春分后代麻黄汤用苍术防风羌活白芷甘草川芎生地黄芩细辛生姜三片葱一根水煎取汗加麻黄杏仁石膏升麻葛根汤治时行瘟疫头痛发热及痧痘之症已发未发疑似之间并宜服升麻葛根白芍甘草姜三片水煎防风通圣散此方古人治伤寒随症加减心得不传之妙后学宜玩味之防风川芎麻黄薄荷当归连翘芒硝黄芩桔梗石膏滑石甘草荆芥白术山栀大黄姜三片水煎随症加减其功效无穷自利去大黄芒硝自汗去麻黄人参败毒散治伤寒头疼壮热恶寒及时行疫症柴胡前胡川芎人参甘草桔梗羌活独活茯苓枳壳各等分生姜三片水煎小柴胡汤治伤寒六日潮热似疟心胸痞满柴胡黄芩半夏人参甘草生姜三片水煎大柴胡汤治婴童感冒七八日余邪内结身热烦躁潮热语大便不通绕脐刺痛柴胡枳壳赤芍黄芩半夏甘草大黄水煎临起加大黄再煎一沸服白虎汤治伤寒汗后邪热未除热结在里心胸烦渴躁欲饮水知母石膏甘草水煎白虎加苍术汤苍术治感寒湿两足酸疼化斑汤人参治汗后七八日不解及时行痧症竹叶石膏汤麦冬人参竹叶治口渴心烦余热不退加味温胆汤治病后虚烦不眠心惊胆怯茯苓半夏橘红枳实麦冬酸枣仁人参柴胡甘草桔梗浮小麦百粒灯心二十寸水煎藿香正气散治伤寒头疼发热四时疫症及山岚瘴气不服水土霍乱吐泻紫苏藿香浓朴茯苓陈皮白芷半夏桔梗大腹皮白术甘草生姜三片枣一枚水煎茵陈汤治病后变成黄胆目黄如金小便如血心神烦躁茵陈山栀木通花粉柴胡秦艽甘草麦冬淡竹叶二十片灯心二十寸木通琥珀汤治热病小便不通或淋沥疼痛木通生地赤芍赤茯茅根甘草水煎临服入琥珀末五分服葳蕤汤治病后邪热蕴于心经昏昏默默但眠不醒难于汗下此方主之葳蕤仁白薇麻黄独活杏仁川芎石膏甘草青木香水煎便秘加大黄芒硝酸枣仁汤治汗吐下后心烦少气昼夜不眠酸枣仁麦冬甘草知母茯苓川芎干姜圆眼肉五个灯心二十寸水煎普济消毒丸治时行瘟疫增寒体重浑身壮热舌燥口干咽膈不利头面浮肿一切变易功效如神黄芩黄连人参陈皮玄参柴胡甘草桔梗连翘马勃牛蒡子板蓝根姜三片水煎解毒犀角丸治热毒发斑及时行痧痘烦躁闷乱犀角黄芩马牙硝大青山栀牛黄天竺黄赤茯苓甘草黄连麦冬麝香为末蜜丸芡实大每服一丸竹叶灯心汤下铁粉丸治时疫热毒大甚心神恍惚悲喜不常发狂欲走远志丹参茯神升麻铁粉僵蚕马牙硝牛黄朱砂冰片为末炼蜜为丸金箔为衣丸如圆眼大凉水化下鸡子饮治热病五六日不解壮热发狂鸡子清芒硝寒水石为末新汲水调芒硝寒水石次入鸡子清服太乙顺气汤此汤代大承气小承气大陷胸大柴胡汤之神方也治伤寒热邪传里无头痛不恶寒反恶热口燥咽干心腹痞胀绕脐刺痛舌卷囊缩燥渴谵语及邪热传入阳明潮热自汗揭去衣被扬手掷足发狂谵妄或蓄血发黄喘满结胸大小便不通悉皆下之此方甚妥大黄芒硝枳实黄芩浓朴柴胡甘草芍药生姜三片水煎视症大小虚实加减小儿感冒宜下者当遵此方甚效化斑青黛饮治大小邪热传里里实表虚血热火盛发为斑疹烦躁闷乱红者轻紫者重黑者死并时行痧症并效青黛犀角玄参黄连白芍牡丹皮生地柴胡甘草水煎口渴加麦冬花粉便秘加大黄桃仁黄连解毒汤大小感冒时疫六七日不解鼻衄不止黄连茅根山栀犀角黄芩沙参桔梗生地甘草灯心二十寸水煎血甚韭汁磨墨服松烟饮治热病鼻衄如泉不止上号京墨每服一二钱生地煎汤入鸡子清冷服凉水调亦可石苇汤治热病小便热结不通石苇瞿麦木通冬葵子黄芩甘草灯心二十寸水煎用螺蛳加麝香盐捣罨脐上蜜导法大便秘结气弱者用此老人虚秘甚效白蜜皂角末小儿捻枣核大湛猪胆用之多用数个不妨猪胆导法葱饼熨法治气虚阳脱体冷无脉厌厌气息欲绝葱将一头烘热着脐将熨斗熨上令葱饼热气透入腹中更作三四饼坏则换之候病醒手足温有汗方止内服四逆汤雀茶饮治延缠日久无药可愈者及发黄症雨前茶入锅炒焦用水烹之候温令频频饮之即愈伤寒灸法此三穴气海穴石门穴关元穴阳陵泉中卷咳嗽论夫肺属金时应乎秋外主皮毛形寒饮冷则伤肺喜温而恶寒如受寒邪则皮毛先受其病矣失于表散则寒注于肺经而生咳嗽咳为有声肺气伤而不清嗽为有痰脾湿动而生痰须明四时而施补泻如秋季肺经正旺其病咳者病必实其症面赤身热痰涎壅盛法当下痰降火为先冬季咳嗽病则头痛身热口干鼻塞乃伤于寒也药以辛散为主故云轻则伤风重则感寒更当辨脉视症而别之伤寒面垢脉紧数伤风面赤脉浮缓大凡热则泄之寒则散之有余者泻之不足者补之发散必以辛甘涌泄系乎酸苦临时视症故难执方补泻宣通尤谨严于投剂加味参苏饮治伤风咳嗽及四时瘟疫紫苏干葛陈皮茯苓半夏枳壳桔梗前胡人参甘草春加升麻防风夏加香薷石膏秋加杏仁金沸草桑皮冬加麻黄杏仁桂枝生姜三片葱白三茎水煎视儿大小加减苏沉九宝汤治肺受寒邪吼哮喘急咳嗽声重紫苏麻黄杏仁陈皮桑皮大腹皮紫苏子薄荷官桂甘草生姜三片水煎热服麦煎散治四时感冒伤风咳嗽潮热往来昏沉多睡夹惊夹食浑身壮热痧痘后余毒未解并效麻黄杏仁甘草石膏知母贝母地骨皮葶苈滑石桑皮人参薄荷生姜三片浮小麦百粒水煎金沸草散治伤风咳嗽痰涎壅盛麻黄荆芥半夏白芍前胡金沸草甘草生姜三片水煎二陈汤治一切咳嗽痰饮陈皮半夏茯苓甘草生姜三片水煎苏子降气汤治咳嗽日久虚火上炎痰涎壅盛气不升降此药降火清痰顺气当归陈皮半夏甘草浓朴苏子肉桂桑皮生姜三片水煎咳甚加杏仁五味清肺饮治脾胃虚寒咳嗽喘急麻黄杏仁桑皮阿胶半夏地骨皮甘草知母人参五味久嗽加粟壳乌梅生姜三片水煎礞石滚痰丸治男妇婴童伤风咳嗽痰涎壅盛一切痰火诸般怪症无不神效孕妇禁服大黄黄芩礞石沉香为末水叠为丸朱砂为衣白滚汤茶汤下玉芝丸萝卜子皂角流金丸治一切痰火咳嗽如神大黄胆星半夏曲青黛礞石硼砂枳实沉香为末竹沥为丸每服四五十丸姜汤茶汤下珍珠丸不拘远年近日一切咳嗽陈皮半夏茯苓甘草桔梗枳壳贝母胆星蛤粉枯矾为末水叠为丸莱子大每服四五十丸姜汤下玉露散治一切咳嗽及男妇痰火寒水石蛤粉半夏胆星枯矾贝母甘草花粉各极细每服一钱小儿三四分姜汤加蜜调化下太平丸治男妇小儿久嗽肺痿肺一切劳症并效天冬麦冬知母贝母冬花杏仁当归生地熟地黄连阿胶蒲黄京墨桔梗薄荷各为细末炼蜜为丸弹子大每服一丸噙化下蜜汤化下亦可服后即睡任其流入肺窍消化丸治症同前痰甚者服此亦可礞石明矾胆星半夏牙皂茯苓陈皮枳壳枳实薄荷为末神曲打煳为丸每服糖饴汤送下次噙太平丸二药交攻痰嗽除根矣看大小用之清气化痰丸治大小一切咳嗽气郁痰结南星半夏陈皮枳实茯苓黄芩杏仁栝蒌子甘草为末姜汁打煳为丸茶清下款冬花散治咳嗽气急痰喘不宁款冬花知母贝母阿胶杏仁桑皮半夏麻黄甘草为末瓷罐收贮每服一二钱蜜汤下或炼蜜为丸噙化下人参款花膏紫菀五味去麻黄半夏杏仁加味人参款花膏治如前症咳嗽吐血紫菀桑皮人参款冬花五味杏仁木香槟榔紫苏桔梗贝母兜铃为末炼蜜丸芡实大每服一丸姜汤下白玉丸利膈下之顽痰去胸中之噎塞一切咳嗽痰症并效南星半夏僵蚕白矾上为净末加杏仁巴豆同碾如泥姜汁为丸麻子大每服十五丸看大小用二母膏治热嗽兼治痰喘贝母知母为末姜汤调化下蜜汤亦可青金丸治咳嗽化风痰定喘息南星半夏明矾辰砂为末姜汁煳丸麻子大雄黄为衣姜汤下梅花饮子治伤风咳嗽痰喘气急及五心烦热硼砂牙硝芒硝桔梗甘草贝母辰砂梅片为末瓷罐收贮封固每服一二茶匙麦冬汤下参杏膏治咳嗽日久诸药不效服此即止杏仁人参为末和匀每服一钱胡桃肉煎汤调下白虎膏治痧痘后余毒不解内热咳嗽吐血寒水石贝母硼砂为末蜜汤调下为丸亦可玉露霜清肺化痰此咳嗽花粉绿豆粉桔梗贝母柿霜甘草将二粉筛去薄荷加药和匀瓷罐收贮每服数匙频频服之加白砂糖四两和用二黄膏治咳嗽有红生地黄熟地黄天冬麦冬大蓟小蓟侧柏叶水煎成膏每服数茶匙或作煎剂亦妙法制半夏消饮化痰壮脾顺气半夏用米泔水浸一宿取出晒干白矾一斤八两碾细同半夏水浸两指许浸五宿再用铅白霜一两五钱温水化开浸一日夜取出置浆水内细火煮滚取出焙干瓷罐收贮每服一二粒姜汤下煮肺药治咳嗽日久不肯服药二方并效杏仁款冬花紫软贝母五味阿胶甘草用不着水猪肺一个白蜜一两酥油五钱和药灌入肺管内将绳扎紧水煮熟连汁食之去药不用宁肺膏一两清油二两蜜半两生姜自然汁紫菀麻黄及杏仁桔梗细辛加添入诃子枯矾各二钱慢火煎熬黑如漆临卧每服二三匙明朝咳嗽无踪迹三奇散咳嗽日久不止款冬花佛耳草熟地黄等分为末每用一匙安香炉上焚之芦管罩烟频频吸之单款冬花末亦效灵宝烟筒治喘嗽黄蜡雄黄佛耳草款冬花艾鹅管石先将蜡溶搽纸上次艾铺上又将药末细细掺上卷成筒子用火点着一头吸烟三四口茶清下灸法肺俞穴咳逆灸中卷喘论诸喘为热者何也长夏热甚则息数气粗喘之为热明矣盖肺主气为阳阳气流行通条脏腑故肺为五脏之华盖喜清虚嫌滞浊唿随阳出吸随阴入一升一降阴阳乃和若有窒碍则阴不上升阳不下降阴阳乖戾则生喘急矣又有风寒暑湿邪气相干皆能为喘又有七情之气伤于五脏亦能为喘其症口张气急胸满痰喘或喉间如拽锯之声症候虽有十六当究其源如感寒邪则驱散之气郁则调顺之脾胃虚则温理之若小儿无过四症有肺受寒邪咳嗽而生喘者有肺热痰壅而上气喘急者有食咸酸肺经受伤而作喘者又有病后气虚生痰而喘急者尤为难治脉滑手足温者生脉涩手足厥冷者死若发汗如油汗出如珠不流喘而不休者死八仙丸治男妇婴儿咳嗽痰喘胆星半夏款冬花牙皂枯矾甘草杏仁巴豆为末醋煳为丸麻子大每服二三十丸姜汤下定喘汤治喘白果款冬花麻黄苏子桑皮黄芩杏仁半夏生姜五片水煎小儿减半用之宁肺汤治上气喘急痰涎壅盛紫菀陈皮杏仁枳壳五味半夏桑皮紫苏子甘草冬花生姜三片水煎人参定喘汤肺气上逆喘急痰响坐卧不安人参麻黄阿胶半夏曲五味粟壳桑皮甘草生姜三片水煎清金汤治男妇小儿不拘远年近日咳嗽喘急喉中涎响胸满气逆饮食不进坐卧不安陈皮半夏茯苓甘草阿胶杏仁五味桑皮紫苏薏仁贝母粟壳冬花人参百合生姜三片水煎苏杏饮治上气喘嗽面目浮肿杏仁紫苏大腹皮五味紫菀甘草陈皮麻黄桑皮阿胶桔梗生姜三片水煎玉华散治咳嗽喘急此药调顺肺经清利咽膈安和神气葶苈桑皮半夏贝母天冬马兜铃杏仁紫软百合人参百部甘草生姜三片枣一枚水煎泻白散治肺气有余咳嗽喘急面肿身热桑皮地骨皮甘草生姜三片水煎四磨汤治七情郁结上气喘急小儿郁少备用乌药沉香白槟榔人参各磨水约相等顿温服牛黄夺命丹治大小肺胀喘满胸胁气急两肋扇动陷下作坑鼻孔开扇痰涎壅盛心烦口渴俗云马脾风此方神效及辛辣浓味肺热作喘白牵牛黑牵牛青皮陈皮大黄槟榔经云肺气上逆急食苦以泄之故用牵牛苦寒泻肺气利湿热为君陈皮苦温理其肺气青皮苦辛散肺中滞气为臣槟榔辛温性沉重下痰降气大黄苦寒荡涤邪热为使每服二三钱姜汤下皱肺丸专治喘款冬花知母秦艽百部紫菀贝母阿胶杏仁糯米各为末羊肺一具先将水灌入看容得多少即用此水煮杏仁令沸滤过灌入肺中以绳系紧同糯米煮熟为度捣烂和前药为丸麻子大每服五十丸桑皮汤下量大小用之无价散治马脾风朱砂轻粉甘遂为末每服三分姜汤调下紫金丹治年久喘日夜不卧只一二服可愈淡豆豉白信石同碾成膏丸绿豆大每服七丸十丸冷茶汤下紫金膏将豉信碾膏涂碗内用艾熏一时辰取下加珍珠末一钱用如前法服药后忌一切热物定喘化痰方猪蹄甲半夏末白矾末入罐内固济火勿令烟出研细加麝香一钱瓷罐封贮每服大者一钱小者五分姜汤下鲫鱼丸治肺经久受寒邪喘痰盛初发其寒从背起冷如冰雪渐渐喘促气不相续痰涎壅塞咯吐不出坐卧不得莫可支吾两肩耸竖背曲如弓困惫垂死一服见效未效再服神验鲫鱼白砒末将鱼入竹管内外用青蒿捣泥固济候干火竹管通红存性去鱼未烧过者再加蛤粉三钱绿豆粉丸麻子大朱砂五钱为衣每服七八丸赤糖汤冷下忌一切热物大人服十丸内金丸专治喘鸡内金白砒黄丹牵牛葶苈各碾细露星月下七宿再入半夏末二钱五分同碾枣肉为丸再露二宿朱砂为衣如前服法雄黄丸治症如前并盐醋等哮吼雄黄半夏白矾信石巴豆将矾信同炒干研细再入前药姜汁煳丸绿豆大辰砂为衣每服五六丸茶清冷下如圣散治诸般喘嗽年久不愈蝙蝠为末每服一钱米汤下大者二钱十六般喘哮方阿胶马兜甘草半夏杏仁人参为末每服一二钱临睡用后引调下心嗽面赤干葛汤下胃嗽呕吐酸水蛤粉汤下肝嗽眼中流泪乌梅汤下胆嗽不睡酸枣仁汤下脾嗽不思饮食吊恶生姜汤下膈嗽痰涎内结姜汤下肺嗽上气喘急桑皮汤下劳嗽骨蒸秦艽汤下伤风暴嗽姜葱汤下冷嗽姜葱煎汤下气嗽腹痛满青皮汤下喘嗽带红当归汤下肾嗽连脐下痛糖饴汤下喉中拽锯生姜半夏汤下中卷呕吐论胃为水谷之海胃主受盛脾司运化人身赖之以生将养乖宜致有呕吐之患呕吐之症非止一端各从症治或为寒气内蓄或为暑气所干咚为饮食所伤或构结而气逆须辨明是何症呕吐寒则温暖之暑则清凉之停食当从消化痰积必须顺桌有未周之儿或乳母夏月当风取凉或冬月触冒风寒此乳乳儿亦令呕吐随其冷热而治之凡小儿乳不可过饱若满则溢亦令呕吐胃之纳乳如器之盛物杯卷之小不可容巨之物雨骤则沼溢酒暴则卮翻理必然也青金丹专治吐逆水银硫黄入铫内慢火化开将柳条拨炒或有烟焰以醋洒之结成砂子碾细煳丸麻子大每二十丸生姜陈皮汤下定吐紫金核治冒寒呕吐及胃气不和白茯苓藿香叶枇杷叶砂仁官桂木香干姜白术丁香枣肉为丸朱砂三钱为衣每服一丸姜汤下烧针丸治吐泻黄丹生矾朱砂枣肉为丸桐子大每用二三丸针签灯上烧存性米泔化下香胃九仙丹治小儿一切呕吐及男妇反胃噎塞人参甘草南星木香半夏枳壳枯矾豆豉浓朴为末候晴夜露一宿人参浓朴煎汤作煳作饼子慢火焙干每服一饼姜汤下辰砂五苓散治受暑毒心烦呕吐小便不通大便频泄无度赤茯苓猪苓泽泻白术官桂水煎和朱砂末五分服气虚加生脉散人参麦冬五味益胃散止呕吐进饮食益脾胃宽胸茯苓陈皮藿香白豆蔻砂仁木香丁香甘草为末每服一钱姜汤下清膈饮治伏暑呕逆香薷茯苓人参半夏甘草檀香淡竹叶二十片粳米百粒水煎人参藿香散治脾胃不和呕逆不止人参白术藿香枇杷叶丁香良姜甘草木瓜生姜三片水煎白豆蔻散治脾胃不和腹痛呕吐饮食不进枇杷叶白豆蔻陈皮川芎甘草人参木瓜黄生姜三片枣一枚定吐良方治吐逆诸药不效此方立验半夏生姜官桂生姜半夏顺手同炒令香熟为度方入官桂再焙用纸铺地上出火毒去焦屑每服二钱水煎万安丹治胃气伤冷呕吐半夏白术附子硫黄朱砂为末姜汁为丸麻子大每服十丸米汤下丹方治吐泻立效硫黄滑石每服一钱米汤调化下灸法中庭穴中卷霍乱论霍乱者何也原胃气虚弱内伤饮食外感寒邪此症多行于长夏秋初湿热交蒸之际日受生冷之积夜复感于寒邪阴不上升阳不下降阴阳否塞而成斯症先心痛则先吐先腹痛则先泻心腹齐痛吐泻并作甚则转筋有声有物而吐利者此乃其症也名曰霍乱又有心腹齐痛有声无物吐又不吐泻又不泻烦躁闷乱甚则转筋入腹须臾不救名为干霍乱俗云搅肠痧者是也脉洪大者易治脉微手足厥冷者难治若遍体转筋舌卷肾缩者死仓卒之际用冷水一半滚汤一半加盐少许名曰阴阳汤引其必吐宿食殆尽为妙重甚者用艾脐下灸七壮切不可用寒凉之药治法宜引清气上升浊气下降散寒消食分利阴阳不可便吃米饮汤热汤投之即死待平静半日后方可与冷稀粥汤方妥冬月霍乱宜用五积散夏月霍乱藿苓汤主之凡转筋不止男子手挽其阴女子手挽两乳甚妙法也藿苓汤治藿乱心腹卒痛上吐下泻增寒壮热藿香紫苏大腹皮陈皮桔梗甘草茯苓半夏曲浓朴白芷白术猪苓泽泻官桂生姜三片枣一枚水煎二香散治夏月内伤生冷外感风寒霍乱转筋浑身壮热苍术浓朴陈皮甘草紫苏藿香茯苓半夏大腹皮白芷香薷扁豆黄连桔梗麻黄生姜三片水煎热服加味理中汤治霍乱吐泻肚腹疼痛手足厥冷脉来沉细白术茯苓干姜甘草生姜三片水煎附子理中汤附子治手足厥冷脉沉细治中汤青皮陈皮治心腹膨胀五苓苏木汤治霍乱吐泻外感寒邪白术茯苓朱苓泽泻官桂紫苏木瓜生姜一片水煎临服入少许不换金正气散治霍乱吐泻下痢赤白及四时疫症山岚瘴气寒热往来不伏水土并效茅术浓朴陈皮甘草藿香半夏生姜三片水煎木瓜汤治霍乱转筋上吐下泻木瓜茴香吴朱萸甘草生姜五片水煎儿小者减半立应散生姜盐同炒变色三岁儿五分童便一杯煎服大人倍用灸法霍乱已死心腹有暖气者纳盐脐中灸七壮中卷泄泻论宿食泄泻之症经云有五所谓五泄者曰胃泄脾泄大肠泄大瘕泄小肠泄胃泄者饮食不化色黄脾泄者腹胀满泻注食则吐逆大肠泄者食已窘迫肠鸣切痛大便色白大瘕泄者里急后重数至圊而不能便小腹痛小肠泄者溲而便脓血小腹痛茎中痛名则有五泄非一端有因脾胃虚弱饮食不能运化而作泄者有饮食过伤食积停滞而作泻者有久阴动湿而泄者有寒暑调理失宜而作泄者有乳母自病儿吮热乳而作泻者脾虚则温补之停食消导之积聚随缓急而下之动湿则辛散而渗之寒暑则随时令冷热调理之乳母有疾问其症而治之泄泻初起不可便用补剂恐宿食不消反生他症矣证见五虚脉细厥冷少气泄痢不食为难治保和丸治一切食积泄泻酸臭呕吐不食心膈膨胀山楂肉神曲半夏曲茯苓陈皮连翘萝卜子为末水叠为丸姜汤下大安丸白术治脾泄木香槟榔丸治男妇小儿一切食积肚腹膨胀面色痿黄内有虫鳖瘕及泄泻痢疾并历神效大黄牵牛槟榔木香干姜各为净末稀煳为丸麻子大姜汤空心下去血鳖虫赤砂糖空心五更时下日午下后稀粥补当日不可吃腥荤神圣丸消食去积顺气止痛青皮陈皮乌梅肉巴豆肉大椒为末煳丸菜子大每服五十丸姜汤下助胃膏治脾胃素弱外感寒邪内伤生冷上吐下泻久痢不止胃口不开面黄肌瘦神昏目慢手足厥冷恹恹欲成慢惊此药健脾开胃扶元气育养心神及男妇久泻并效人参白术茯苓甘草陈皮白豆蔻砂仁木香藿香丁香诃子肉肉豆蔻枇杷叶为末炼蜜捣匀合助胃膏每服一锭清米汤下香橘饼治呕吐泻痢冷热不调赤白脓血小腹疼痛脾虚不食及内有积聚常服甚效苍术浓朴陈皮甘草山棱蓬术青木香木香神曲麦芽山楂肉青皮香附官桂砂仁共为末炼蜜捣匀合香橘饼每服一饼米汤化下启脾丸健脾胃进饮食止泄泻治久痢及男妇老弱脾泄并历神效人参白术茯苓甘草莲肉山药山楂肉陈皮泽泻肉蔻为末炼蜜捣匀为丸圆眼核大清米汤下参苓白术散治一切泄泻脾胃虚弱及久痢不止人参白术茯苓薏苡仁甘草山药莲肉扁豆砂仁桔梗为末每服一二钱白滚汤调化下作煎剂亦可胃苓汤治一切泻痢及不服水土脾胃不和三焦气壅宽中顺气分利阴阳苍术浓朴陈皮甘草白术猪苓泽泻官桂茯苓生姜三片枣一枚此方随症应变功效无穷加味观音散外感风冷内伤饮食脾胃不和呕吐泄泻不进乳食渐至羸瘦大抵胃虚则呕脾虚则泻脾胃俱虚吐泻不已此药温养脾胃人参黄茯苓藿香扁豆木香白芷甘草神曲莲肉石莲肉干姜冬瓜仁百粒乌梅一个水煎温脾散治泄泻腹痛乳食不化苍术浓朴甘草陈皮诃子人参茯苓桔梗木香干姜为末盐梅汤调化下或作煎剂亦可人参豆蔻散止泄泻浓肠胃进饮食人参白术茯苓陈皮浓朴诃子肉肉豆蔻白豆蔻白扁豆甘草生姜三片盐梅一个捶碎水煎为末服尤妙钱氏白术散脾胃不和吐泻并作心烦口渴人参白术茯苓甘草藿香干葛木香生姜三片水煎五苓散分阴阳利小水热泻用之甚效猪苓白术泽泻茯苓官桂水煎热吐加半夏生脉散治长夏湿热熏蒸心烦口渴元气虚弱者用之生津止渴生脉益元气人参麦冬五吐川米百粒水煎桂苓甘露饮治暑月热泻心烦口渴面赤唇红茯苓白术猪苓泽泻石膏滑石寒水石官桂甘草淡竹叶二十片水煎辰砂益元散治中暑身热小便不利此药专能燥湿利小便实大肠化食毒去积滞逐瘀血解烦渴补脾胃清暑降火之要药也滑石甘草碾极细加辰砂五钱匀每服一二钱蜜水下滑石青黄二种杀人并上面垢不去亦伤人团参散治脾胃虚弱冷热不调一切吐泻痢疾手足厥冷并效人参茯苓扁豆山药川芎粟壳甘草白术木香浓朴白芷乌药粟米为末瓷罐收贮每服一钱滚汤调化下固肠丸治脾胃虚弱滑泄无度腹痛肠鸣及疳泻痢不止并效当归人参白芷赤石脂龙骨乌鱼骨为末醋煳为丸量大小米汤下香矾丸治泻痢日久不瘥枯矾诃子酸石榴皮木香为末煳丸麻子大每二三十丸米汤下泻痢奇方治小儿泄泻日久不止及男妇脾泄并用糯米山药为末加大椒末一钱和匀瓷罐收贮每服一二钱赤砂糖汤调化下单方车前子灸法关元穴治灸泻不止灸五壮见前中卷痢疾论痢疾古云滞下多行于夏末秋初其故何也然内为生冷所积外为暑湿相搏其得病之由也脾胃不和生冷过度停积于肠胃之间不得克化又为风寒暑湿之气相干淹留日久而成斯疾大抵痢疾无积不成所谓痢者利也乘病初起必先用利之药荡涤肠胃使毒瓦斯外泄切不可先用补涩之药使积停滞不得外泄则热毒固闭恶症生矣所谓痢不可止此也当下不下日久脾胃益虚尤不可下矣其证有八曰冷曰热曰疳曰惊曰冷热不调曰休息痢曰蛊毒曰痢冷痢则去白热痢则去红余谓不然当辨手足温暖则为热厥冷则为寒以此分别治之则不误矣疳症痢兼黄白下无时度惊痢去青乍寒乍热冷热不调则赤白相杂休息痢粪黑如鱼肠愈而复作痢停积失于不下大便秘涩疼痛啼叫恶食粪臭蛊毒下痢紫黑又有三恶症曰禁口痢者毒瓦斯侵胃干呕不食二曰刮肠痢肠头鲜血频滴肛门深黑开张可畏肚腹痛里急后重三曰滑肠痢日夜频并饮食直过完谷不化如遇此症非尽诚医治十中难全一二久痢渴而思酒是肠胃精液耗竭故也治之之法冷者温之热者清之和胃温脾宽肠顺气下痢身凉脉微细者生身热脉浮大者死舌黑汗出者死感应丸治一切食积下痢赤白肚腹痛里急后重不拘男妇此药乃斩关夺营之将定祸乱而致太平真有起死回生之功用之得宜神效茅术浓朴陈皮甘草干姜百草霜巴豆制巴豆法如用先于三月之前去壳取仁去枯油者不用研细用纸包裹压去油再研再压仍置泥地任其上梅去毒方可合药否则伤人为末次人百草霜巴豆细和匀面煳为丸麻子大周岁十二三丸大人四五十丸小儿七八朝恶露内蓄腹胀不乳黄连甘草汤服六七丸甚效脾积丸治脏腑一切寒食积聚三棱蓬术青皮良姜木香丁香皂荚巴豆百草霜为末面煳为丸麻子大姜汤量大小服导滞汤痢疾初起必下此方视大小承气最稳当黄芩黄连当归赤芍枳壳槟榔木香大黄水钟半煎三滚入大黄再煎一滚置水中候冷再上火顿热服渣再煎服效加味胃苓汤内伤生冷之食外感暑湿之气肚腹痛里急后重一切痢疾泄泻脾胃不和并效猪苓泽泻白术茯苓苍术浓朴陈皮甘草枳壳槟榔黄连姜汁黄芩木香官桂生姜三片枣一枚水煎夏月加香薷扁豆去官桂腹痛甚加生姜雨茶久泻加诃子肉果久痢加乌梅粟壳便血加槐花荆芥当归小便不利加木通滑石口渴加干葛麦冬五味去桂调中汤治症同前黄连黄芩当归白芍槟榔水香生姜五片雨茶一撮水煎加味调中汤有苍术白术滑石生地胃风汤治风冷乘虚客于肠胃腹痛肠鸣水谷不化下注豆汁或下瘀血人参白术当归川芎茯苓芍药羌活防风官桂粟米一撮水煎神效散下痢赤白里急后重肚腹痛不拘新久并效苍术浓朴陈皮甘草当归川芎黄连枳壳升麻木香白芍人参乌梅一个黑枣二枚水煎真人养脏汤治冷热不调下痢赤白脐腹搅痛里急后重泻痢已久人参白术当归芍药诃子肉蔻甘草粟壳肉桂木香生姜三片水煎手足厥冷加附子解毒香薷饮治暑毒下痢纯血身热口渴心烦面赤脐腹痛里急后重小便赤涩黄芩黄连黄柏香薷浓朴扁豆水煎服大人酒毒便血加当归阿胶三黄熟艾汤本方加祁艾生熟饮治痢日久肚腹绞痛里急后重日夜无度粟壳陈皮甘草乌梅黑枣生姜木香诃子黑豆黄白术当归俱要半生半熟不用锉碎水二碗煎一碗徐徐服此方按君臣佐使调阴阳和脾胃顺益三焦安调五脏日久泄痢无不神效不可忽之五圣散治一切泻痢日久诸药不效恹恹欲绝可转危就安乌梅黑枣粟壳甘草莲肉生姜七片雨茶七分水煎露一宿天明顿温徐徐服酒煎尤妙小儿分二日服香连丸治一切泻痢肚腹不和胸膈痞闷气痛并效黄连肉豆蔻木香茅术浓朴陈皮甘草为末醋煳为丸量大小米汤醋汤随意服惊粟丸治症同前未经行过不可用粟壳青皮陈皮当归诃子白芍甘草木香干姜为末炼蜜为大每服一丸蜜汤磨化顿热服豆蔻丸泻痢日久肠胃虚寒肠滑糟粕不聚此方主之肉豆蔻胡粉龙骨各等分为末煳丸量大小米汤下百中散治症如前粟壳浓朴等分为末每服一钱白痢赤砂糖汤赤痢蜜汤调下海藏仙方治受暑毒久泻久痢久疟并效如神雄黄不拘多少为末蒸饼为丸绿豆大甘草汤下端午日制更效铁门栓治赤白痢疾五种泄泻文蛤白矾黄丹为末黄蜡一两为丸生姜雨茶泡汤下参连饮治禁口痢人参黄连水煎频频呷之附禁口痢诸方精猪肉切片将面粉搽上频炙频搽香熟食之不吃鼻下闻之宁波白鲞炙香食之凤尾草煎汤露一宿顿温徐徐服川乌三两光圆者一两生用一两煨一两烧存性同为末煳丸每服十丸甘草汤下五爪龙草阴干为末每服一钱酒下封脐膏陈小粉乳香没药研末醋调敷脐黄瓜藤经霜者晒干烧灰存性香油调敷脐中熏痢秘方泻痢日久用此熏之地骨皮倾入陈马桶内乘热坐上熏之亦治脓窠疮灸法治泻痢日久关元穴翠尾穴中卷失血论经云心生血肝藏血脾统血气引血行血随气转荣养四肢百骸灌溉五脏六腑故目得血而能视耳得血而能听手得血而能握足得血而能行大人失血心肝二经受病者多小儿失血脾胃受伤者多亦有跌扑内伤者怒甚气逆血出于肝呕血亦出于肝咯血出于肾衄血亦出于肺舌衄出于心吐血亦出于心溺血亦出于心便血出于脾肠风出于大肠血淋出小肠牙宣出于胃血者神气也持之则存失之则亡凡治此症视何经受病先以顺气为主降火次之气顺则血归于经火降则血自止小儿纯阳之体不可妄补亦不可便用止剂失血之脉沉细者生浮大牢实者重手足逆冷者死凉血地黄汤治吐血衄血便血溺血并效当归生地熟地知母黄柏槐花青皮水煎在上食后服在下食前服吐血加茅草根韭菜汁衄血加茅花侧柏叶便血加阿胶黄芩溺血加发灰琥珀咯血加款花百合咳嗽有红加款花贝母犀角地黄汤治症同前加减亦如前法犀角生地当归牡丹皮黄连黄芩山栀水煎临服入藕汁半合韭汁生姜汁各少许服如无上二味入童便亦效便秘加大黄槟榔琼玉膏治劳伤一切血症小儿减用生地黄加人参茯苓荆芥三味同汁和匀置地上去火毒每服三钱米汤下二蓟饮治便血溺血血淋治诸血并效苦参荷叶大蓟小蓟各三钱煎汤大者二钱小者一钱调下当归和血散治便血治诸血并效槐花青皮当归升麻荆芥熟地白术川芎为末每服二钱米汤调下小蓟饮治下焦蕴热溺血血淋生地小蓟滑石甘草蒲黄当归山栀通草藕节淡竹叶二十片灯心二十寸水煎此方加琥珀末五分更效肠风便血方当归生地白术地榆秦艽防风柴胡枳壳槐花升麻黄芩水煎三黄饮治血痢兼治酒毒便血黄连黄柏黄芩白芍枳壳苍术浓朴陈皮甘草木香水煎经验良方余便血诸药不效此方一服效二服永不发济人无不效者儿分三剂用当归川芎白芍淮地白芷祁艾阿胶茅草根侧柏叶合一大剂水三碗煎二碗频频顿温服三黄苦参丸治症同前黄连黄柏黄芩槐花荆芥苦参甘草为末蜜丸白滚汤下米汤亦可槐花散治如前症槐花柏叶荆芥枳壳为末每服一钱米汤下苦参饮苦参甘草水煎露一宿空心热服槐角丸治症同前黄柏槐角白芷熟地黄为末煳丸米汤下得效方治便血并痔疮脏毒下血柿饼槐花乌梅乌梅捣烂为丸白滚汤下单方柿饼脏连丸治一切便血黄连用猪脏头粗将连末装入两头扎紧煮熟捣丸随意不拘引服止血三奇方石榴皮粪前下血茄枝煎汤服一钱五倍子粪后下血艾叶煎汤服一钱茄蒂粪中下血米汤调服一钱中卷疟疾论经云夏伤于暑秋必疟疟犹言凌虐也其名有五曰瘅曰寒曰湿曰牝曰牡证候虽各不同皆由外受六淫之气内为七情所伤寒气客于腠里痰饮积于胸膈其症呵欠厥冷口渴心烦面色青黄身体拘急振振而寒翕翕而热又曰风寒暑湿邪从外来饮食起居邪由内作盖暑邪与正气相搏阴阳交争互相胜负邪并于阳则热邪并于阴则寒阳胜则热多阴胜则寒多阴阳更盛更虚则热大作阴阳相离故得汗而解卫气昼行阳夜行阴得阳而外出故发于日荣血夜行阴昼行阳得阴而内搏故发于暮古云一日一发所感日近为易治二日三日一发所感日深为难治未可据也二三日一发而反易治者一日一发用药难于治者大法弦数则热弦迟则寒风以散之寒以温之痰以涤之食以消之视症胗脉随经取之婴儿未食生冷未冒暑热而疟者何也因乳母抱持解脱衣裳不避风寒邪入腠里因而成疟又有食积日晡潮热似疟非疟当从消导宜细辨之截疟丹治一切疟疾日久不愈用此截之上号黄丹端午用独蒜煨熟捣烂为丸桐子大大人七丸小儿五丸三丸柳枝桃枝煎汤露一宿空心服忌妇人鸡犬见之合药亦忌碧霞丹治如前症东方甲乙木巴豆肉南方丙丁火官桂中央戊己土硫黄西方庚辛金白矾北方壬癸水青黛各等分五月初一日各用纸包按方位供于神前端午日用五家粽尖捣为丸桐子大每用一丸绵裹塞耳内或鼻亦可男左女右用之修合并用药俱忌鸡犬妇人柴平汤治疟如神百发百中小柴胡半夏人参黄芩甘草苍术浓朴陈皮生姜五片枣一枚水煎预期先服初疟加紫苏干葛食积加神曲枳实痰甚加枳壳贝母久不止加常山知母午前发者加白术茯苓午后发者加当归川芎忌腥荤只吃稀粥使胃气清也否则无效矣柴苓汤治疟热多寒少兼治热泻柴胡人参半夏黄芩甘草猪苓泽泻白术茯苓生姜三片水煎久不止加常山知母槟榔口渴加乌梅干葛青脾饮治一切疟疾白术茯苓青皮半夏草果柴胡黄芩甘草生姜三片水煎养胃汤治疟外感风寒内伤生冷温中快胃苍术浓朴半夏霍香草果人参茯苓陈皮槟榔甘草生姜三片水煎神授千金汤治一切疟无不神效陈皮茯苓常山半夏草果甘草槟榔生姜五片水一钟煎五分露一宿鸡鸣面东服渣再煎服八宝饮治疟如神青皮陈皮常山草果槟榔浓朴蝉蜕甘草水酒各半煎露一宿空心服常山饮治症如前知母贝母半夏茯苓甘草人参常山浓朴草果生姜三片枣一枚水煎露一宿服忌妇人鸡犬鬼哭饮截一切久疟知母贝母槟榔常山水煎露一宿空心服鬼见愁治乳儿患疟无计可施此方神应代赭石朱砂砒霜上三味湿纸七重包裹慢火内煨至纸干为度取出地上出火毒入脑麝各一分金箔五片同乳为末每用二三分于发日早晨麻油一滴调抹鼻尖即止符法治诸疟于发日不得梳头洗面嗽口日出时用之中卷疟疾论谴用新笔醮朱砂书上第一字于净纸上写九个剪切贴两手心两足心两颊并前后心九处然后吃饮食如未效次日书第二字即住鲜有书及第三字者贴眉心膏治疟如神修合用时并忌妇人鸡犬半夏滑石白芨巴豆砒霜端午日薄煳为丸绿豆大昼发夜贴夜发昼贴灸法大椎中第一节骨尽处第三骨尽处亦效中卷积热论积热之症非一有实热有虚热实热之候实则脉实眼赤惊搐面红唇赤心烦口渴二便秘涩腹中疼痛胸胁胀满嗳气吞酸肌肉消烁饮食不能为肌肤虚热之候虚则脉虚饮食不进微声短气恶闻人声大便溏泻完谷不化小便清利肚腹虚膨得病之源或为风寒暑湿所乘或为饮食生冷所伤或内有积聚或外受惊恐或肥甘油腻过度或浓衣温暖过节积热者内有所积郁而不泄日久乃发其发也或浑身壮热经月不退或寒热往来似疟非疟或日晡潮热发作有时失而不治久久发不已余邪不退久热成疳则不可救矣调治之法风寒和解之暑热清散之饮食消导之生冷温散之积聚鳖视虚实而下之跌扑惊恐安神散惊而治之肥甘药须寒苦温热治以清凉察虚实而补泻之脱甲散治小儿伤寒壮热头目昏沉夹惊夹食烦躁口渴无汗自汗或积滞停于胸膈肚腹胀满日夜壮热及伤风伤暑惊痫客忤一切疳热并效柴胡当归龙胆草知母茯苓川芎甘草葱白三茎水煎热服秘结加大黄欲汗加麻黄柴胡饮子治骨蒸疳热五心烦热日晡潮热口干无味烦渴胸满面红痰盛小便黄赤食减神昏柴胡人参当归黄芩赤芍枯梗半夏甘草五味大黄生姜三片乌梅一个水煎服大黄视虚实加减当归防风饮谨按此方用大黄泻阳明之湿热从大肠出用滑石泻三焦之火从小便出黄芩凉膈柴胡解肌防风清头目人参甘草以补中气当归芍药以补血泻心肝之阳补脾胃之阴而无辛香燥热之谬真乃治风湿燥火虚热之良剂非圣于医者不足语此及伤寒时疫汗下后余热不退神效当归柴胡黄芩芍药人参防风滑石大黄甘草生姜三片水煎视症加减用犀角饮治小儿骨蒸潮热盗汗肌瘦柴胡知母犀角胡黄连地骨皮鳖甲大黄桃柳枝各一钱水煎服生犀饮子日晡潮热骨蒸肌瘦颊赤唇干五心烦热夜多盗汗大黄鳖甲麦冬黄秦艽犀角人参桑皮茯苓柴胡地骨皮赤芍枳壳知母青篙五穗水煎痰甚去黄加贝母半夏灵犀饮治骨蒸潮热咳嗽盗汗口渴心烦面黄肌瘦犀角秦艽羌活甘草柴胡地骨皮桔梗胡黄连茯苓乌梅一个竹叶十片水煎鳖甲散治症同前鳖甲地骨皮秦艽柴胡枳壳知母当归桃柳枝各三寸乌梅一个水煎骨皮散治虚热及伤寒汗后余热不退人参知母柴胡地骨皮甘草茯苓半夏黄芩生姜三片水煎秦艽饮子治惊热本方加蝉蜕秦艽梨浆饮治荣卫俱热日晡潮热瘅疟独热柴胡前胡黄芩人参秦艽甘草薄荷生地青蒿水煎入藕汁梨汁各半杯服羚羊角汤治一切惊热羚羊角蝉蜕茯神柴胡麦冬地骨皮黄芩甘草姜三片竹叶十片水煎甘露饮子胃热口臭不思饮食齿龈肿痛唇口生疮眼赤目肿不俱痧痘后余毒未尽热不退枇杷叶麦冬枳壳生地熟地茵陈天冬石斛寒水石黄芩甘草灯心二十寸水煎徐徐服栀子仁汤汗下后余热不退山栀赤芍大青知母升麻黄芩石膏柴胡杏仁甘草生姜一片豆豉三十粒水煎导赤汤心热上窜烦躁闷乱脐下胀满小便淋沥生地麦冬木通黄芩甘草泻心汤本方加黄连去黄芩赤茯灯心二十寸引泻肝汤治肝经实热当归川芎山栀龙胆草羌活防风大黄竹叶十片水煎泻白散治肺实热桑皮地骨皮甘草灯心二十寸水煎泻黄散治脾胃实热口臭咽干石膏山栀防风藿香甘草水煎泻肾丸治婴童肾经火盛阴硬不软黄柏知母生地为末蜜丸盥汤下灯心汤亦可四物二连汤治童子骨蒸妇人产痨胡黄连黄连当归川芎白芍生地水煎服或为末作丸服亦妙下卷五疳论疳症有五其原亦别皆由饮食不调肥甘过节之所致也大人为痨小儿为疳同症而异名也大人痨症起于房劳肾经受病者多小儿疳症皆由饮食所伤脾胃受病者多脾胃虚损津液消亡病久相传五脏皆损也大人痨疾骨削而气耗小儿疳疾腹鼓而神羸其始也由晡食腥荤大早或恣食肥甘油腻过度或食生冷大多凝滞中脘或寒暄失宜不善调理或房劳以乳吮儿或母有痨气因而传子种种不同疳之为候头皮光急发毛焦稀腮缩鼻干口燥唇裂两眼昏烂揉鼻眉肌肉消烁便泻酸臭尿白如泔腹鸣肚痛或发潮热或生症癖或咬指甲或贪冷水或食炭米泥土茶布咸酸果品如此等症皆疳之候也所谓五疳者外则传变不同内则关于五脏一曰肝疳即风疳也其症摇头揉目白膜遮睛遍身多汗喜覆面而卧两目涩痒发竖头焦筋青脑热腹中积聚下痢频数日渐羸瘦二曰心疳即惊疳也其症浑身壮热颊赤面黄心膈烦躁口舌生疮小便赤涩盗汗多惊下痢脓血或纯紫黑败血神彩衰耗三曰脾疳即食疳也其症皮黄色黯腹鼓脚细肚多青筋气乏喘促啼哭吐逆水谷不消下痢酸臭饮食减少好食泥土情意不乐憎明喜暗肌烁形枯四曰肺疳即气疳也其症咳嗽气逆皮毛焦枯肤粟恶寒鼻蚀流涕颐烂吐红咽喉不利大便糟粕泻痢不常五曰肾疳即急疳也其症上热下冷寒热时作牙龈生疮耳焦胸热手足厥冷滑泻厥逆爪黑面黧身多疮疥下部生脱肛不收渐成困惫骨痿乃败虽五疳受病之不同彼此相传五脏皆损矣经言五损者一损于皮毛皮聚而毛落二损损于肌肉肌肉消瘦饮食不能为肌肤三损损于血脉血脉虚少不能荣养五脏六腑也四损损于筋筋缓不能自收持五损损于骨骨痿不能起于床者死五疳又有五虫肝虫尾散如马尾心虫乃血鳖肺虫寸白虫食肺间脾虫即虫肾虫如细发下食肛久而失治各附本脏食其精血消耗元气精血尽则死矣又有丁奚哺乳疳即今之病困母腹中有孕此乳吮儿儿吃此乳令儿肌肉消削面色痿黄肚大青筋泻痢无时毛焦发立形症似疳实非疳也乃日继胞子继胎中之子故以名之虽重不死断乳调理侍儿生下病自愈矣一云粉瘤疳其症初起脑项后有核如弹按之转动软而不痛日渐长大其间有虫如米粉白星若不速破则虫随热气流散淫食脏腑以致遍体疮痈疥癞则无救矣一云无辜疳乃儿所穿之衣日晒失收夜有鸟名无辜鸟所遗不洁及毛羽在衣儿穿此衣乃生此症曰无辜疳此言近诬闽广之地或有此鸟留此备考五疳得效方治一切疳热积热小便赤涩白术茯苓猪苓泽泻柴胡黄芩黄连胡连银柴胡甘草龙胆草青皮生姜三片桃头三个水煎侵晨服五疳饮治一切疳症疳积疳热疳泻疳痢面目浮肿心腹膨胀并效人参白术茯苓甘草陈皮蓬术槟榔神曲山楂木香随症加减水煎疳热加银柴胡小柴胡胡黄连虚热加小柴胡黄芩乌梅腹胀加枳实麦芽砂仁青皮泄泻加黄连诃子肉豆蔻小便不利猪苓泽泻麦冬生地阴虚发热当归川芎知母柴胡瘕山棱官桂口渴干葛麦冬五味疳痢枳壳白芍黄连不食白豆蔻砂仁水肿苍术浓朴秦艽大腹皮阶沿草虫痛苦楝根使君子咳嗽贝母杏仁知母喘急杏仁桑皮葶苈苏子枳壳病加龙胆草柴胡黄芩龙胆汤治肝疳病柴胡黄芩龙胆草茯苓白芍桔梗钩藤当归人参甘草生姜三片水煎便秘加大黄加味胃苓汤治五疳八痢脾胃不和胸膈不宽婴童百病随症加减其效如神茅术浓朴陈皮甘草猪苓白术泽泻茯苓槟榔黄连生姜三片灯心二十寸水煎发热柴胡干葛疳热银柴胡胡黄连伤食神曲麦芽木香食积作痛山楂神曲干姜木香呕吐藿香砂仁症癖加山棱蓬术枳实木香痛使君子肉苦楝根痢疾当归白芍枳壳昼热属阳虚人参夜热属阴虚当归生地口渴麦冬干葛五味小便短涩龙胆草山栀咳嗽杏仁半夏黄芩痰喘加栝蒌子贝母芦荟保童丸治五疳八痢脏腑虚弱身体消瘦头发焦稀肚腹青筋小便白浊内热饮水洞泻无度完谷不化遍身疮疥神色枯藁此药养脾胃壮元气止泻痢去一切虫积并效芦荟槟榔黄连川练子陈皮青皮神曲芜荑夜明砂麦芽肉豆蔻木香胡黄连使君子肉为末猪胆为丸菜子大每服百丸清米汤下芦荟肥儿丸治症同前甚效人参白术茯苓甘草胡连宣连使君肉神曲麦芽山楂芦荟木香槟榔青黛干蟾猪胆汁为丸米汤下芦荟丸治一切疳症调理脾胃州守林震西方人参白术茯苓甘草山莲肉山楂肉麦芽神曲陈皮芦荟使君肉黄连胡连槟榔木香为末炼蜜丸弹子大每服一丸米汤下大芦荟丸治疳杀虫和胃止泻胡连宣连芜荑青皮雷丸鹤膝草芦荟木香麝香为末猪胆汁为丸米汤下十全丹诸疳病气血不荣肌肉消铄发热青皮陈皮白豆蔻蓬术槟榔芦荟使君肉木香干蟾砂仁五灵脂香附五谷虫为末猪胆汁为丸每服四五分米汤下保童丸治肝疳诸疳并效以上诸方治疳圣药也黄连胡连胆草芜荑青黛槟榔芦荟木香使君肉为末雄猪胆汁为丸米汤下褐丸子治阴阳不和脏腑虚弱乳食不消心腹胀满呕吐气急肠鸣泄泻日夜频并脐腹冷痛食症乳癖面目虚浮不思乳食五疳八痢肌肉消瘦腹鼓脚细神色昏愦常服调理脾胃安和脏腑去疳积止泻痢进饮食生肌肉功效非常青皮陈皮萝卜子蓬术三棱牵牛胡椒木香各为净末煳丸萝卜煎汤下茯神丸治惊疳黄连赤茯茯神琥珀芦荟远志钩藤石菖蒲干蟾麝香为末米煳为丸薄荷汤下蟾酥丸治脾疳杀虫退热胡连宣连川练子陈皮胆草使君肉芜荑茴香木香干蟾巴豆肉为末猪汁为丸青黛为衣紫苏汤下加味地黄丸治肾疳山药茱萸茯苓熟地泽泻牡丹皮使君肉川练肉芦荟胡连银柴胡为末炼蜜丸白滚汤下千金肥儿丸小儿疳症因脾家有积脾土虚则肝木乘之致积久不散复伤生冷浓味肚大青筋潮热咳嗽此药调脾养血消积杀虫除疳热白术苍术陈皮浓朴甘草干蟾川连神曲牡蛎芦荟禹余粮青蒿山楂肉胡连鳖甲夜明砂使君肉小茴香鹤虱草黄连内拣去苦参不用共为末黄当归各一斤水煎入红枣煮熟去核捣和为丸麻子大三岁服五十丸十岁百丸清米汤下一乜金治诸疳毛发羸瘦药不能疗者此方神验青黛为末小者三分大者五分白滚汤调下小黄丸治惊疳啼哭烦躁面赤痰喘黑丑雄黄天竺黄为末饭丸粟米大每岁五丸入粥内与食小黑丸治肝热肚大青筋面黄脚细饮食不贪或饮食倍进此胃中火甚故也大黄黑丑百草霜木香牙皂为末水叠为丸照前用法小青丸治诸疳并病真青黛黑丑光粉为末饭丸如前用法灵鸡玛瑙膏治疳症此方仙授宜宝之鸡蛋木鳖子将蛋开一孔银簪搅匀入鳖末将纸封口饭上蒸熟食之忌面食油腻生冷之物快活丸治一切疳蒸饼焙干为末枣肉为丸每服三五十丸米汤下玉蟾丸治一切诸疳诸药无效一服虚热退二服渴止三服泻痢止神效无比癞虾蟆新瓦上焙干研末加麝三分煳丸米汤下桃柳汤治一切疳用此洗法桃枝柳枝用河水煎汤浴儿洗毕用青布被盖之疳虫自出为验单用桃柳叶烧热铺席上将儿睡上取虫更妙灸法治一切疳积痞块瘕灸十二椎下合谷一穴治肝疳眼久不愈翠尾穴治疳痢肛脱不收胃俞二穴治疳瘦不生肌肉下卷心腹痛论心腹疼痛之症非止一端或有积有聚有虫有食有冷有热辨明症候庶无误矣经云五脏有五积六腑有六聚肝之积曰肥气在左胁下如覆杯有头足心之积曰伏梁起脐上大如臂上至心下脾之积曰痞气在胃中脘覆大如盘肺之积曰息贲在右胁下覆如大杯肾之积曰奔豚发于小腹上至心下若豚状或上或下无时积者五脏之所生聚者六腑之所成积者积也发有常处其痛不离其部聚者聚也其痛止无常处经有九虫婴儿脾气衰弱肠胃脆薄凡一切生冷之物积之于中久而不化皆能为积变生诸虫矣再失于不治附食脏腑内耗精血其候面色白口吐清水心腹时疼肌肉消铄变生疳疾矣凡虫在人腹中上旬头向上中旬横之下旬头向下欲取虫须上旬五更时服药至午前虫尽下矣否则药不验矣张子和云诸痛皆属于气凡一切心腹痛疾当先理气为主治热以寒必因时而制伏驱邪养正须仗药力以成功指迷七气汤治大小一切疼痛诸般痞积面色痿黄肌体羸瘦皆缘内有虫积或好食生米或好食泥土茶炭酸咸等物并效蓬术三棱藿香甘草官桂桔梗青皮陈皮益智仁香附槟榔大黄水一碗三分煎三滚入大黄再煎一滚空心早服日午后下虫鳖之物用粥补之匀气散治一切气痛冷热不和肚腹疼痛呕吐吞酸停滞生冷之物桔梗藿香陈皮白豆蔻砂仁沉香木香丁香茴香良姜玄胡索五灵脂为末每服一二钱视大小用姜汤下冷气痛五积散加香附紫苏木香热症痛四苓散加山栀木通生地三棱丸治男妇小儿五积六聚瘕气块三棱青皮陈皮蓬术枳壳枳实萝卜子香附神曲麦芽鳖甲干漆桃仁砂砂仁归尾木香槟榔山楂甘草为末醋煳为丸白滚汤下肥气丸肝之积在左胁下如覆杯有头足久不愈令人发咳逆疟连岁不已浓朴黄连柴胡花椒干姜广术乌头人参甘草昆布茯苓皂角巴霜为末炼蜜为丸大人绿豆大小儿麻子大先二丸起日增一丸大便溏再从二丸起消大半止服伏梁丸心之积起脐上大如臂上至心下久不愈令人病烦心黄连人参浓朴黄芩官桂干姜菖蒲红豆茯苓丹参川乌头巴豆为末蜜丸服如前法痞气丸脾积在胃脘覆大如盘久不愈令人四肢不收身发黄胆饮食下为肌肤浓朴黄连茱萸黄芩茯苓泽泻人参川乌头茵陈干姜砂仁白术官桂巴豆川椒为末炼蜜丸服如前法甘草汤下息贲丸肺积在右胁下大如覆杯久不愈令人洒淅寒热喘咳发肺痈浓朴黄连干姜茯苓川椒紫软桂心川乌头白豆蔻桔梗陈皮三棱天门冬人参青皮巴霜为末炼蜜丸服如前法姜汤下以上四方秋冬加浓朴减黄连奔豚丸肾积发于小腹上至心下若豚状或上或下无时久则令人咳逆骨痿少气及男子七疝妇人瘕带下浓朴黄连泽泻茯苓菖蒲乌头丁香川练肉玄胡索全蝎附子独活官桂巴霜为末蜜丸服如前法姜汤下盐汤亦可以上诸方削坚积破滞气随症加减性烈非常服之剂灵应丹治年久气积痞块瘕虫血鳖马尾穿心虾蟆牛头猿猴寸白蛇形诸样怪症虫积金银铜铁等物及男妇十般水蛊五种膈气堕死胎下瘀血山岚瘴气并服如神黑丑使君肉槟榔磨碎碾头鹤虱锡灰雷丸木香芜荑阿魏为末酒煳为丸连须葱白汤空心下大人三钱小儿一二钱午后看下何物稀粥补之万病无忧散治症同前黑丑大黄槟榔雷丸芜荑各取净末用皂角十两去黑皮水三碗煮十滚滤去渣为丸大人三钱小儿看大小茶汤下神应丸治症同前黑丑槟榔使君肉大黄木香雷丸锡灰芜荑为末葱白煎汤打煳为丸空心葱白汤下如前服遇仙丹追虫取积槟榔黑丑木香为末磁罐收贮上旬空心赤砂糖汤下得效方治症同前白牵牛白槟榔蓬术三棱皂角为末醋煳为丸看大小赤砂糖汤下取癖丸治一切瘕痞积疟母及男妇水蛊膈气甘遂蓬术芫花牵牛官桂五灵脂青皮桃仁木香巴豆红丸子治症同前山棱蓬术芫花乌梅肉桃仁杏仁朱砂巴豆为末醋煳为丸麻子大朱砂为衣白滚汤下冷粥补之木香醒脾丸治疳疾虚羸虫积食积肚腹作痛兼治痞块水肿槟榔枳壳青皮砂仁丁香木香使君肉神曲香附芦荟胡连为末健猪胆汁为丸清米汤下消块丸治气块血块积块一切瘕痞积并效沉香阿魏全蝎羌活砂仁萝卜子水红花土狗赤小豆为末猪油去皮捣烂为丸麻子大大人三十丸小儿量大小空心午前日服二次酒下化虫丸治一切虫积心腹咬痛小者化水大者自下鹤虱草胡粉槟榔枯矾芜荑黄连石榴皮雷丸苦楝根皮为末煳丸麻子大每服白滚汤加油数点空心下灵矾散虫咬心痛奄奄欲绝服药必吐出虫而愈五灵脂白矾水一盏煎五分服夺命饮治症同前兼治中脘痛痛欲绝老葱头真香油同熬葱枯为度用油候温服玉露膏治虫作痛此药不吐不泻自令从大便成团而出多止二服少止一服除根真济世仙方也苦练皮使君子生姜用水五碗煎至二碗去渣加蜜四两煎至一碗二三分露星月下空心顿热徐服之渣再煎服沉香化气丸治大小一切痞块气积香附白术枳实广皮青皮黄连山栀胆星半夏曲浓朴沉香砂仁木香水叠为丸妇人气痞加吴茱萸萝卜子各一两磨积丸健脾开胃消积理气及男妇痞积并效黄连香附陈皮青皮三棱蓬术萝卜子桃仁山楂山栀干姜官桂为末神曲煳丸白滚汤下米汤亦可脾积膏治虫积腹痛鸡蛋朱砂巴豆将蛋开一孔入朱豆搅匀纸封口饭上煮熟食贴痞灵应膏治一切痞块蟾酥黄蜡羚羊角牛黄砂巴豆麝香冰片为末煳丸菜子大每用一丸先将扁头针针痞块上将药纳入用膏药粘贴一伏时揭起其痞化水待脓水尽方用调理脾胃药贴痞膏大黄雄黄皮硝水红花为末蒜煨熟捣烂成膏粘贴琥珀膏大黄皮硝蒜煨熟捣膏敷上贴诸痞瘕血块白芥子萝卜子山栀硫黄大黄郁金滑石为末酒调如饼贴患处三炷香熨痞法先将麸皮同盐炒热熨病处白芥子牵牛大黄荞麦面将烧酒将药入面调匀用布摊贴患处三炷香去之又用葱子飞罗面阿魏麝香细捶捣成膏贴之三日一换灸法治痞块日久不消随痞块上攒火灸更妙中脘穴在骨下取儿四指头是灸五壮章门穴脾俞穴下卷水肿论水肿之症皆由脾胃虚弱不能制水所致岐伯所谓水胀肤胀鼓胀肠覃石瘕名虽不同即斯症也肿之初起目窠微肿如卧蚕之状渐及浑身胖大面目虚浮咳嗽喘急胸膈胀足胫跗肿小便不利即水肿之候矣千金云水肿有十其名不同所感亦异合而为五一曰风肿先从四肢肿起时常走注皮肤麻木二曰气肿其侯乍消乍起乍盛乍虚三曰血肿其候血丝缕缕四曰阳水色多青黄身热口渴大小便秘涩五曰阴水色多青白大便溏泻小便清利四肢厥冷各随其症而治之脉浮大易治脉沉细者难治凡水肿肌肉崩溃足胫流水缺盆平满脐凸唇黑手足心平有此症者五脏内伤不可治矣素问曰面肿者为风足肿者为水若腰以上肿者宜发散腰以下肿者必当利水此治肿之要法也肾水横流当益脾元防泛溢药凭淡渗谨调胃气始全功胀满之症即鼓胀是也亦由脾胃虚弱过食生冷并腥荤毒物凝滞中膈积久不消清浊不分升降失职则生胀矣肿胀忌盐酱面食腥荤服药方效又有久疟久泻久痢久疾饮食少进脾气虚极自然身发浮肿用药当补脾胃扶元气为主宜补不宜泻四君子汤补中益气汤去甘草加分利阴阳温暖之药脾元一复肿自消矣治宜宽缓不在水肿治例葶苈散治十种水气咳嗽喘急坐卧不安小便短少葶苈泽泻黑丑椒目猪苓葱白三茎水煎空心服日午下小便升许间日再用葱白煮稀粥催之五皮饮治风湿客于脾经气血凝滞以致面目浮虚肢体肿满心腹膨胀上气喘急五加皮地骨皮大腹皮茯苓皮生姜皮各等分水煎气急加紫苏桑皮陈皮杏仁加味胃苓汤治一切水肿胀满随症加减功效如神苍术浓朴陈皮茯苓白术猪苓泽泻紫苏香附木香阶沿草十叶淡竹叶二十片生姜三片水煎风肿九味羌活汤加紫苏气肿木香流气饮去甘草阳水身热八正散阴水身凉本方加干姜血肿桃仁承气汤兼平胃散春月升麻羌活防风夏月香需干葛黄连秋月桂枝白芍倍紫苏冬月干姜官桂喘急杏仁桑皮苏子心膈饱胀槟榔枳壳气胀苏子葶苈大腹皮口渴花粉麦冬五味发热柴胡黄芩干葛痢疾枳壳槟榔黄连泄泻黄连诃子小便短涩木通滑石便秘大黄芒硝神助丸治十种水气随症加减一青水先从左边胁肿起根在肝大戟芫花二赤水先从舌根肿起一云脚根根在心葶苈三黄水先从腰腹肿起根在脾甘遂椒目四白水先从脚肿起根在于肺桑白皮五黑水先从肾肿起根在肾泽泻连翘六玄水先从面肿起根在外肾芫花七风水先从肾肿起根在膀胱甘遂茯苓八石水先从四肢肿起根在骨本九高水先从小腹肿起根在小肠巴豆巴戟十气水或盛或衰根在腹赤小豆主君者一两臣使五钱三钱蜜丸茯苓汤下为散亦可八正散治阳水发热头目浮肿大小便不通及热淋瞿麦蓄大黄滑石栀子木通车前子甘草灯心二十寸水煎分气饮治肿胀气短而喘陈皮桑皮桔梗枳壳半夏大腹皮苏子紫苏木通草果生姜三片水煎香平散治大小水肿隔气噎塞并效蓬术三棱香附黑丑干姜苍术浓朴陈皮甘草为末每服一钱姜汤调下醋煳为丸亦可木香槟榔丸槟榔丸水肿腹胀心膈痞闷喘急不安槟榔黑丑萝卜子青皮香附木香为末姜煳为丸每服二三十丸白滚汤下土狗半边散治诸般水肿芫花甘遂大戟土狗大黄先将葱捣烂为饼推新瓦上将土狗安葱上焙干去翅足嘴每个剪作两片分左右成对记之再焙干为末欲退左边肿即以左边七片末加药二钱淡竹叶天冬煎汤五更调服候左边肿消至第四日再服右边七片末加药如前服未效用大黄三钱煎汤助之如未动茶清助之圣腰子治十般水肿忌甘草数日大戟牵牛木香甘遂将腰子左右一对每用一个剖开入末药一钱纸裹煨熟细细呷之蛤粉丸治气虚面目虚浮肿胀蛤粉大蒜捣丸麻子大每服三十丸白滚汤下若气不升降大蒜一个每瓣入小茴七粒纸裹煨熟细嚼白汤下泻不止每瓣加丁香一粒如茴香煨服甘遂饼治膜外水气甘遂大麦麸为末和作饼烧熟食之如不利热汤催之利不止冷水洗手足头面即止小儿减之广术溃坚汤治肿胀内有痞块积聚坚硬如石坐卧不安二便短涩上气喘急遍体虚浮并效浓朴黄芩草豆蔻益智仁当归黄连半夏蓬术红花升麻吴茱萸柴胡神曲泽泻甘草青皮陈皮生姜三片水煎治胀神方治大小一切肿胀久病十剂无有不效砂仁陈皮枳实浓朴草豆蔻半夏青皮红花槟榔山楂苍术神曲山栀香附川芎茯苓胡桃肉五钱生姜三片枣一枚水煎初三剂照上分两次三剂照中后三剂照下分数肿胀丹方大人作一饼小儿作二饼真轻粉巴豆肉生硫黄共碾为饼如烂加飞罗面少许用绢一片铺脐上将药饼当脐罨之再用绢缚紧约人行五六里其恶水泻下二三便方去饼以稀粥补之久患隔日再用一饼可救十人敷脐膏消胀利水大田螺大蒜车前子共捣为饼罨脐上以帛缚紧即效又方用此方忌甘草地龙甘遂猪苓针砂为末葱涎调敷脐上日换一次以绢缚之蛊胀良方沉香木香大黄泽泻青皮陈皮砂仁木通连翘桑皮黑丑葶苈槟榔益智仁枳壳川椒大椒甘遂为末大人二钱小儿一钱五更时服病在上陈皮汤在中桑皮汤在下沉香汤下忌盐酱荤酒此方水叠为丸亦妙浸火酒亦妙单方治症如前上嗳气下放屁即效大虾蟆盐泥封固火缎存性为末酒调空心服大人二钱小儿一钱鸡醴鸡粪锅内炒焦入酒二斤澄清去粪取酒空心频频饮之忌咸酸一切杂物妙商陆根黑鱼芥菜子鲁丁草下卷黄胆论黄胆之症内经有五一曰黄汗二曰黄胆三曰谷疸四曰酒疸五曰女劳疸皆湿热内蒸而为病也譬犹酱湿热相郁则生黄矣小儿黄症比大人相似所感不同皆由脾胃饮食过伤湿热熏蒸黄胆生矣其候面目身体皆黄小便亦皆黄色其症亦有虚有实有寒有热随其症调理之又有饮食如常不生肌肉遍身黄色好食泥土布絮茶炭等物内有虫积一名黄病即今俗云黄胖病是也另有黄病方不可作疸医治又有伤寒阳明无汗发黄乃蓄血症当从伤寒症调治之其脉浮大便滑小便如尘汁汗着衣皆黄面黧者难治茵陈五苓散治一切黄胆并效白术猪苓泽泻茯苓肉桂茵陈灯心二十寸淡竹叶二十片水煎茵陈汤治身热发黄胸满心烦乃内蓄积热宜下及阳明蓄热发黄并效茵陈大黄山栀水煎临起入大黄煎一滚服木香槟榔丸加味茵陈汤疸症初起先视虚实用药微利其蕴热后用退疸药方效赤茯苓苍术浓朴陈皮白术猪苓泽泻甘草黄柏皮山栀茵陈生姜一片竹叶十片水煎犀角汤治身热发黄口干烦躁心神惊悸茵陈干葛龙胆草升麻滑石寒水石犀角生地灯心二十寸竹叶十片水煎退黄丸治黄病及久泻久痢便血并效苍术浓朴陈皮甘草绿矾为末醋煳为丸枣汤下绿霞丸治遍身面目俱黄服之即退治疳病垂死服之亦效绿矾为末红枣蒸熟为丸麻子大每服二三十丸茶汤下赤痢白砂糖汤下白痢赤砂糖汤下黄病丸治婴童一切黄病男妇并宜服之皂矾白面胡桃肉川椒浓朴苍术甘草红枣为末枣膏为丸日服三次温酒下不饮白汤下以上三方忌腥荤油腻生冷之物下卷盗汗自汗论经云饮食饱甚汗出干胃惊而夺精汗出于心持重远行汗出于肾强力房劳汗亦出于肾疾走恐惧汗出于肝摇动作劳汗出于脾所谓盗汗者犹贼潜窥人息而行盗也睡则汗出症属阴虚四物汤加牡蛎粉主之自汗者常居无故自汗症属阳虚四君子兼六黄汤主之皆因气血内虚腠里不密所谓阴虚阳必凑阳虚阴必乘汗乃心之液心虚则外泄久而不治汗多则亡阳面黄肌瘦皮焦毛藁变生他症矣又有乳母壮盛婴儿体实睡中汗出不拘日夜时常汗多无妨不必服药四物牡蛎汤治睡则汗出皮黄肌瘦当归黄白芍川芎生地牡蛎官桂圆眼肉五个浮小麦百粒水煎加味四君子汤治自汗不止人参白术茯苓甘草黄连黄白芍官桂灯心二十寸浮小麦百粒水煎当归六黄汤治阴阳两虚自汗盗汗并效当归生地熟地黄连黄芩黄柏黄各等分生姜三片枣一枚水煎黄汤治自汗盗汗黄茯苓熟地麻黄根天冬防风当归甘草五味官桂牡蛎生姜三片枣一枚浮小麦百粒水煎大建中汤治虚热盗汗怔忡惊悸四肢倦怠气促黄远志肉当归泽泻白芍人参甘草酸枣仁龙骨牡蛎固真汤自汗盗汗阴阳两虚夜睡多惊怔忡恐怖四肢怠惰皮焦口苦黄麻黄根当归生地人参麦冬小柴胡酸枣五味白术黄芩甘草浮小麦百粒圆眼肉五个水煎团参饮子治小儿惊热盗汗人参黄当归加猪心一片水煎单方五倍子为末临睡时乳母唾调敷脐即止下卷脾胃论经曰胃为水谷之海脾为生化之源丹溪曰脾具坤静之德而有干健之运胃阳主气脾阴主血胃司纳受脾司运化一纳一运化生精液清气上升糟粕下降饮食入胃游溢精气上输于脾脾气散精上归于肺通条水道下输膀胱清者为荣浊者为卫清阳发腠里浊阴归五脏水精四布五经并行合于四时荣养五脏若夫饮食有节寒温适宜则脾胃壮实饮食易消运化精微充溢五脏六腑荣养四肢百骸何病之有脾胃衰弱则饮食不消运化之令不行化生之功失职嗜卧多困其病生焉脾胃者五脏之根本饮食者性命之大原调理脾胃为医中之王道诚有旨哉所谓脾胃健则诸病悉安脾胃弱则诸疾蜂起天下受拜平胃散治脾胃不和三焦气壅胸膈痞胀饮食不美呕吐不食不服水土及山岚瘴气不俱大小老幼并宜服之真茅术浓朴陈皮甘草生姜南枣连枣药捣成饼晒干为末大人二钱小儿一钱盐汤下补中益气汤治大小脾胃不和四肢怠惰饮食不进日渐羸瘦及男妇劳伤诸虚百损并效人参白术黄陈皮甘草当归柴胡升麻生姜三片枣一枚水煎益黄散治脾胃虚寒呕吐泄泻陈皮青皮诃子甘草丁香每服一钱清米汤调化下益脾散益黄丸治脾胃受伤肌肉消瘦肚腹膨胀好食泥土渐成脾疳白术黄连茯苓神曲砂仁山楂肉胡连芜荑猪胆汁为丸清米汤下补脾丸治脾胃不和饮食少进泄泻不止及男妇脾胃虚弱者并效茅术莲肉人参白芍甘草山药陈皮干姜木香神曲打煳为丸姜汤下米汤亦可参苓造化糕调理脾胃不过此方之妙人参茯苓山药莲肉芡实薏苡仁山楂麦芽白砂糖为末每服二三钱白滚汤调再顿滚服日进二三次男妇脾胃弱者及脾泄服之甚效蒸糕拌陈米屑一升作饼拌炒米屑二升添糖二两二仙膏治症同前脾泄久不止者甚效陈川米山药为末每服二三钱白滚汤调下加白砂糖一匙益荣汤惊恐后心君失辅脾胃衰弱怔忡恍惚悲喜不常小便混浊夜睡不宁此方补脾胃养心血经云损其心益其荣男妇心血不足者并效当归黄远志小草茯神人参酸枣柏子仁白芍木香紫石英甘草生姜三片枣一枚水煎归脾汤补脾胃养心血安神镇惊人参白术黄酸枣茯神当归远志甘草木香生姜三片枣一枚水煎人参养荣汤养血补气健脾开胃安养心神人参白术茯苓黄当归白芍熟地远志陈皮五味甘草官桂生姜三片枣一枚水煎人参养胃汤治脾胃虚弱内伤生冷呕吐泄泻不食苍术浓朴陈皮甘草茯苓藿香人参半夏草果砂仁香附六君子汤养脾和胃清痰顺气人参白术茯苓甘草陈皮半夏生姜三片枣一枚水煎橘半枳实丸治痞消食化痰强胃白术枳实广皮半夏为末水叠为丸白滚汤下妇人加香附砂仁橘半健脾丸本方加神曲山楂肉砂仁木香温脾汤治滞颐涎为脾液脾胃虚寒不能收制其津液故涎于颐间也其症亦有脾热口臭而流涎者当分冷热调治之人参白术陈皮茯苓甘草半夏诃子肉蔻生姜三片脾寒症加丁香木香脾热加黄连软石膏启脾丸治滞颐寒症加诃子丁香木香热症加寒水石膀胱与肾为表里俱主水为热所乘乃煎熬而成淋也如水煎滚则浑火之症明矣其名有五一曰石淋肾经为热所乘化沙石从小便出沥沥有声茎中疼痛二曰气淋肾经为肺热所乘流入膀胱小便短涩其痛来去小便或赤或白三曰血淋心主血心经热盛血失其常渗入膀胱小便痛而尿血四曰寒淋先战栗而后小便方得出者是也五曰热淋三焦郁热下乘于肾流入膀胱小便赤涩身热而烦淋者淋沥而不得通利也其症小便引脐茎中急痛又有儿在胎中父母交媾用兴阳热药胎中受毒生下即有此症当用紫雪丸方效不在五淋医治又有小便混浊溺出即变米泔白色此乃饮食伤脾热结于中阴阳不分宜消食清热分利阴阳亦不在五淋治例也八正散治心蕴热口燥咽干目赤便涩五淋初起必先用此分利为主畜瞿麦滑石山栀木通大黄车前子甘草灯心二十寸水煎立效散治沙石淋小便淋沥茎中疼痛木通海金沙滑石山栀槟榔甘草王不留行胡荽二钱水煎寒淋加紫苏独活加味四苓散治热淋兼治五淋并效茯苓猪苓泽泻白术木通生地山栀滑石车前子各等分灯心二十寸水煎暑月加香薷黄连清心莲子饮治五淋及小便混浊男子遗精并效人参黄白茯苓石莲肉木通车前子地骨皮黄芩甘草淡竹叶二十片灯心二十寸水煎厘清饮治气淋及小便混浊益智仁川萆石菖蒲乌药茯苓白芍黄芩木通麦冬生地各等分灯心二十寸水煎金砂散治石淋疼痛难忍郁金海金砂滑石甘草为末每服一二钱灯心木通汤下二仙汤小便淋沥腹中急痛冬葵子木通分二剂灯心二十寸水煎葵子散治五淋痛不可忍及小便不通葵子车前子木通瞿麦山栀赤茯桑皮茅根甘草为末每服二三钱灯心汤调下必效饮治症同前山栀赤芍滑石茵陈生地赤茯甘草车前子荆芥淡竹叶二十片灯心二十寸水煎气淋加紫苏羌活独活官桂通秘泻心汤治血淋及诸淋并效猪苓泽泻茯苓木通山栀黄芩畜滑石黄连车前各等分水煎临服入发灰三分和匀服尿血良方当归川芎白芍生地麦冬木通甘草豆豉淡竹叶二十片灯心二十寸水煎临服入藕汁又方以下单方并治血淋生蒲黄赤茯苓生地甘草为末每服一二钱人发灰淡竹叶汤下单方紫苏煎汤服效车前叶捣汁服琥珀末薄荷灯心调下发灰井花水调下紫雷丸治儿胎中受热药毒小便赤涩淋沥疼痛啼哭不安及尿血并效黄柏知母玄明粉滑石琥珀黄连甘草青黛为末蜜丸菜子大每服百丸木通生地汤下通幽泻毒饮治症同前木通赤茯生地黄连甘草大黄滑石牵牛末灯心二十寸水煎服唇燥加麦冬花粉秘方治大小便不通蚯蚓粪百草霜为末用米泔水顺水擂服即通润肠丸治大便秘涩不通体弱气虚血热内结难以转下此方常服甚佳及妇人产后老人虚秘大黄当归桃仁麻仁枳实熟地郁李仁为末蜜丸视大小加减白滚汤下透骨膏治淋诸药不效此方甚验穿山甲五灵脂巴豆用蒜煨熟同捣为膏罨脐上以绢帕缚之将手烘热频频熨之掩脐膏治膀胱郁热小便不通螺蛳葱白麝香盐共捣成饼罨脐上须臾即通毛毛酸草捣汁服单灯心汤空心服灸法矾末安脐中用艾灸七壮盐安脐中艾火灸七壮神阙穴三阴交一穴下卷脱肛论肺与大肠为表里盖肺蕴热则秘结不通肺脏虚寒则肛门外脱因儿久患泻痢肠胃内虚或因病后气虚下陷亦令脱肛下失久不治外为风湿所乘则为终身之痼疾矣凡脱肛之症内用调理之药为主外用洗托之药方得效也又有父母有痔生儿有此照痔症调理之参苓白术散助胃膏启脾丸三方并效固肠丸治气虚脱肛龙骨白矾水煎先熏后洗拭干用木贼草散托上木贼草散木贼灰龙骨为极细末软绢托上即睡鳖头散治脱肛不收鳖头赤石脂冰片碾为极细末艾汤洗净绢拭干用之苦参汤治脱肛并痔苦参荆芥防风当归甘草莲蓬壳石榴皮水煎先熏后洗下卷疝气偏坠论小儿疝气偏坠与大人颇同但幼小难于用药耳皆因下部受寒又为风湿所乘气血凝结而成斯疾或久坐湿地夏月阴地取凉或坐于石上寒气入肾气结不散不为此症者鲜矣或父有此疾儿胎受之产下百日或一周而成斯疾尤为难治又有阴肿及囊肿光浮可畏此皆湿热为疾不妨或坐地蚓吹亦能作肿照后方治之指迷汤治偏坠疝气不俱大小并效青皮陈皮橘核小茴香大茴香木通泽泻猪苓茯苓乌药益智仁川练肉黄柏各等分胡桃肉三个水煎服大人用胡桃七个治疝神方治疝气偏坠大小并效川练肉吴茱萸紫苏苍术陈皮半夏甘草葱白三茎生姜三片酒煎空心热服取汗治疝气偏坠方泽泻茴香白术橘核槟榔肉桂木通赤茯猪苓金铃子水煎食前服疝气丸沉香木香川练肉大茴香小茴香青皮陈皮山楂肉荔核橘核吴茱萸共为末炼蜜丸盐汤或酒服大人二钱小儿减半偏坠丸雄壳树叶沉香橘核木香酒煳为丸大人二钱小儿减半空心白滚汤下浸酒方治偏坠疝气并效大小俱可服当归玄胡索木香大茴香乌药泽泻菟丝子川练肉牡蛎乳香川芎苍术破故纸青皮茯苓桃仁浸酒二十斤每服一二杯频频饮之治肾如斗小儿无此症治大人此症甚效青皮荔枝大茴等分炒黄为末每服二钱酒服为丸亦可消肾散治肾感寒之气偏坠疝气举发冲心小腹痛及外肾囊浮肿并效白术茯苓猪苓泽泻陈皮小茴香木通玄胡索官桂大茴胡桃肉五个水煎入盐少许服加川练肉一钱葱白散治症同前泽泻猪苓赤茯苓白术陈皮荔枝核赤芍川炼肉青木香官桂小茴香葱白五寸水煎服或为末煳丸盐汤下亦可四制苍术丸治偏坠疝气神效茅山术加四物汤共为末炼蜜为丸盐汤下盐酒更好吴茱萸丸治症同前神效吴茱萸苍术木香泽泻为末醋煳为丸醋汤空心下偏坠方此方甚效二三岁五分大人倍用大红石弹子皂角木香大茴香三味等分为末每服五分一钱此酒送下加味青娥丸治症同前并止腰痛故纸杜仲苍术当归川芎小茴香大茴香为末蜜丸看大小加减盐汤下立消饮治疝气天门冬乌药水煎临服加酒少许服单方木耳二两炒焦倾酒一壶于内煎滚徐徐饮之屋上葫芦经霜者烧灰为末空心酒服立消疝气方偏坠亦效大茴香小茴香冬瓜仁陈皮为末将犍猪肚洗净入药于内线缝好酒五斤煮熟吃肚吃酒随意徐徐食之药渣炒干为末酒调空心服药完病愈蝉蜕散治阴囊浮肿或风湿所乘或虫蚁吹者蝉蜕水煎淋洗将渣用葱白十茎煨熟捣烂敷上青绢缚之内服五苓散加灯心二十寸水煎蚯蚓粪鸡子清调敷甘草汤调亦可灸法小儿偏坠疝气灸囊后缝十字纹上三壮昆仑二穴在内踝后五分筋骨陷中各三壮下卷遗溺论小儿遗尿者乃膀胱虚冷不能禁约故尿自出也夫肾主水下通于阴小便者津液之余也膀胱为津液之腑因虚弱内寒不能约制其尿出而不禁故云遗溺也又有尿床者亦由膀胱虚冷夜间不禁小便睡中自出谓之尿床宜用温补之药即效下贱之辈有此疾者多此亦非病药不能疗也加味地黄丸治肾虚冷膀胱遗溺白茯苓山药山茱萸熟地黄丹皮大附子官桂益智仁为末蜜丸空心午前日服二次盐汤下破故纸散治遗溺破故纸白茯苓益智仁为末每服一钱米汤下鸡肠散治小儿尿床鸡肠牡蛎白茯苓真桑螵蛸龙骨官桂为末每服一二钱生姜黑枣煎汤室心下一方将药为末灌入猪尿胞内煮熟捣为丸盐汤下散治同前症鸡鸡肠猪胞共为末每服一钱温酒下男用雌女用雄下卷解颅论囟填囟陷肾主骨髓以藏精故脑为髓海乃人之根本也解颅者原儿禀受胎气不足肾气衰弱其囟常开而不合名曰解颅宝鉴云父精不足则头叵而囟开母气衰微则体虚肉瘠其儿目睛白多愁少喜精神困惫有此症者儿多不寿宜早用温补之药治之又有囟填囟陷二症经云寒气上冲则牢靳热气上冲则浮肿或吐泻脾虚元气暴脱其囟陷而凹或风邪内蓄郁热上攻愿肿而凸二症俱为恶候急用散惊随其寒热而治之休视小疾否则不可救矣寒症益脾温胃散惊为主热症消风清热镇惊为主加味四君子汤治寒症解颅囟陷人参白术茯苓甘草熟地鹿茸山茱萸枸杞子诃子丁香山药生姜三片枣一枚水煎手足厥加附子三分加味惺惺散治热症囟肿陈皮半夏茯苓甘草羌活防风天麻钩藤薄荷桔梗枳壳僵蚕生姜三片水煎惊搐加全蝎痰甚加贝母地黄丸治气虚解颅鹿茸山药茯苓人参熟地山茱萸牡丹皮官桂为末蜜丸清米汤下日服两三次玉乳丹治解颅囟陷钟乳粉柏子仁熟地当归补骨脂白茯苓黄防风为末蜜丸茴香汤下南星散治囟肿囟陷并效南星北细辛共为末寒症葱汤加生姜汁调敷泄泻下陷醋调敷热症薄荷甘草汤调敷乌附膏治气虚囟陷川乌附子雄黄碾为末葱白煨熟捣成小饼贴囟上单方黄狗头骨烧灰为末鸡子清调敷下卷语迟论肾经之脉络于肺而系于舌本行血气通阴阳伏行而温于骨髓也肾禀胎气不足水不能上升以沃心阳通条肺气经云肺主声心为言舌乃心之苗心肺失调致舌本强故不能发而为言也治当滋肾益肺泻心火水升火降阴阳和畅语言自辨也肾气丸语迟此方主之山药山茱萸茯苓熟地泽泻丹参石菖蒲天门冬麦冬牡丹皮等分为末天麦二冬捣蜜丸朱砂三钱为衣每服灯心汤下日服二三次下卷行迟论肾主骨肝主筋骨得髓则坚健筋得血则流通小儿脚软行迟亦禀受胎气之不足耳宜滋肾水益肝气养血补脾之药何患乎不行也启脾丸间地黄丸服虎骨丸治脚软行迟虎胫骨生地黄酸枣仁白茯苓黄防风山药官桂当归为末蜜丸木瓜汤下羚羊角丸治症同前羚羊角虎胫骨酸枣仁白茯苓生地当归木瓜牛膝薏苡仁官桂为末蜜丸盐汤下香港脚神方足膝受寒拘挛不展疼痛难忍杉木节橘叶槟榔童便三升煎一半频频顿温服海桐皮散治脚挛不展经云曲而不伸者其病在筋伸而不屈者其病在骨皆由寒束筋挛而不展也药宜温暖散寒气为主海桐皮牡丹皮当归熟地黄牛膝山茱萸补骨脂附子为末每服一二钱葱白汤下炼蜜为丸亦可薏苡仁丸治手足拘挛不能舒展苡仁当归秦艽酸枣防风羌活独活为末蜜丸酒服盐汤亦可下卷齿迟论小儿齿生迟乃禀受肾气不足故也夫齿乃骨之余肾气主之肾不足则骨髓不充所以齿生迟也六味地黄丸山茱萸山药熟地茯苓泽泻牡丹皮为末蜜丸盐汤下擦牙散鹿茸生地当归雄鼠骨为末擦牙三四次不半月齿生矣单方雄鼠粪两头尖者是日用一粒擦牙龈上至二十一立即生矣下卷龟胸论小儿龟胸者其胸骨高凸胀起形如龟胸故以名之乃肺经郁热而生此症皆因乳母恣啖五辛煎浓味而有此亦有乳母气郁而不得伸越忧忆之乳乳儿亦生此症或夏月受暑饮冷当风取凉此乳乳儿亦生此症宜审其病情而治之日久不治成痼疾矣四黄丸治肺热龟胸黄连黄芩大黄胡连山栀银柴胡青黛甘草香附为末猪胆汁为丸菜子大每服百丸姜汤下日三服香附越鞠丸治气郁龟胸香附乌药槟榔青皮陈皮沉香木香青黛萝卜子生姜煎汤神曲打煳为丸菜子大每服百丸白滚汤下白虎丸治龟胸三症并效寒水石百合大黄杏仁黄芩天冬葶苈胡黄连为末炼蜜为丸日服三次桑皮汤下白滚汤亦可下卷龟背论背为阳腹为阴五脏之俞诸穴皆在背乳母不善调护当风脱衣其背为客风所中失于解散寒气入骨俞故背高起如龟形故曰龟背或儿小骨嫩坐令大早亦令伛偻须早治之免成痼疾疏风饮麻黄桂枝杏仁甘草大黄独活防风松花枳壳生姜三片水煎按四季加减用之灸法肺俞穴在二椎两傍各半寸灸五壮下卷鹤膝论足膝乃三阴络脉所行聚之处多气少血为寒气所中结而不散必先起于寒热失于发散寒气客于膝骨之中日夜疼痛朝轻夜重上下股肉消烁膝粗浮肿殆类鹤膝故以名之又曰鹤膝风又名鼓槌风病同而异名也切不可用寒凉敷药亦不宜擅用刀针有一于此多致不救良可悯也闻有生者则废疾终身矣敷药宜暖内服宜温寒气散肿自消矣五积散加附子木瓜牛膝甚效玉龙膏冲和膏独活寄生汤治寒气伤肾流注腰膝足膝浮肿疼痛难忍及手足拘挛不得屈伸及男妇冷痹并效当归川芎独活桑寄生杜仲牛膝细辛人参茯苓秦艽官桂白芍熟地甘草防风生姜三片水煎热服加味香苏散治香港脚肿痛鹤膝风及男妇并效如神紫苏陈皮香附白芷川芎金银花赤芍药木香甘草木瓜生姜三片水煎人参败毒散加蝉蜕苍木当归便秘大黄神授散治鹤膝并男妇香港脚神效木鳖子浓官桂各等分同研为末量大小热酒调服取汗即愈八味地黄丸治鹤膝久不愈用此内消山茱萸熟地山药泽泻茯苓牡丹皮附子官桂为末炼蜜为丸麻子大每服百丸盐汤下浸酒方治症同前及男妇并效淮熟地淮生地当归天冬麦冬川牛膝杜仲何首乌浸酒二十斤七日后每服数杯频频服服酒完再加十斤此酒兼地黄丸服更妙单方甘遂为末敷肿处内服甘草汤即散星乌散此方散寒拔毒止痛舒筋天南星半夏干姜川乌为末葱白浓煎加蜜调敷再用葱酒煎频频润之单方葱白煨熟捣烂加白蜜姜汁飞罗面调敷又荞麦面同酒醅作饼蒸熟罨上连换数个效又方忍冬草桑枝煎汤频频热洗亦效画眉膏小儿断乳俟睡将香油调抹两眉即效如未效再用山栀辰砂雌黄轻粉下卷治杂症日用补遗方加味平胃散此方治男妇婴童脾胃不和胸胁饱胀三焦气壅胃口不开及风寒偏疝山岚瘴气不服水土或作汤剂或作丸散治百病随症加减日用济人无有不效苍术陈皮浓朴甘草生姜三片枣一枚水煎或作粗末每服五钱一脾胃不和呕吐不食心膈不宽或胸胁膨胀加二陈汤藿香香附砂仁一饮食停滞伤脾泄泻不止加四苓散神曲山楂麦芽夏月黄连香需冬月干姜腹痛干姜木香一痢疾腹痛必先行过后用本方加四苓黄连槟榔枳壳白芍木香久痢去四苓生姜雨茶引不效腹中痛去四苓加当归川芎白芍黄芩黄连枳壳槟榔木香一痢久不止本方加粟壳乌梅黄连当归白芍木香后重不除法行血而调气一七情郁结饮食不进本方加香附砂仁山栀半夏枯梗枳壳紫苏子萝卜子黄连一外感风寒本方加紫苏干葛羌活防风川芎白芷取汗加麻黄桂枝杏仁一疝气偏坠恶寒发热筋骨拘挛本方加紫苏吴茶萸川楝肉半夏一时疫流行本方加紫苏羌活川芎白芷豆豉一撮便秘加大黄芒硝大头症亦用一夏月热病流行前方去硝黄加香薷一风寒变疟本方加小柴胡汤紫苏干葛午前属气虚加人参白术午后属阴虚当归川芎久不止本方兼小柴胡加知母青皮一肿胀蛊胀木方去甘草加四苓枳壳槟榔白芥子苏梗木香气喘急加桑皮葶苈紫苏一水肿照前方加萝卜子阶沿草淡竹叶腰以上肿宜发汗紫苏羌活腰以下肿宜去湿干姜木瓜一风肿发热宜取汗羌活防风紫苏荆芥一呕吐不食本方加二陈白豆蔻砂仁枇杷叶一霍乱照前方去杷叶砂蔻加藿香木瓜夏月加干葛香薷黄连冬月加干姜官桂一呕吐厥逆加附子干姜久泻久痢俱照前方并效一下部湿肿足痿本方加木瓜紫苏苡仁金银花香港脚或流注或寒气凝结膝中疼痛难忍日夜悲啼此方内俱加附子干姜外敷玉龙膏一冬月寒中阴经腹痛本方加理中汤去参一厥腹痛本方加理中汤入乌梅五分一虫作痛诸药不效本方加苦楝皮槟榔干姜使君子肉水煎一治一切痞块积聚结于心腹本方甘草加三棱蓬术五灵脂玄胡索青皮萝卜子漆渣各等分木香减半香附醋炒倍用酒煳为丸白汤下一平胃散为末神曲打煳为丸治小儿一切诸症随症用引甚效一平胃散为末治诸肿毒痈疽用葱煎汤加蜜调敷并效此方述其大略至于临病随机应变于无穷也皇甫真人一块气治男妇小儿一切积聚瘕气块肚腹膨胀心膈不宽及妇人气滞流注疼痛血气攻心食积酒积并历神效三棱蓬术青皮陈皮枳壳槟榔大黄萝卜子牵牛木香皂角丁香砂仁丁皮姜黄甘草干漆麦芽为末酒煳为丸桐子大大人三十丸小儿减用姜汤酒服亦可天王补心丹宁心保神益血固精壮力强志令人不忘除怔忡定惊悸清三焦化痰涎祛烦热疗咽干育养心神小儿胎气不足者甚效淮生地黄连天冬麦冬五味人参当归柏子仁酸枣仁茯苓玄参丹参远志肉桔梗各取净末炼蜜为丸桐子大朱砂五钱为衣每服三四十丸竹叶灯心汤下小儿丸圆眼肉大一方加石菖蒲熟地黄杜仲百部茯神甘草各五钱无此六味亦可坎离丸此药取天一生水地二生火之意药轻而功效殊常服而取效速无辛香燥热之性王道之圣药也大能生精益血升坎水以沃心阳降离火以滋肾水黄柏知母当归生地川芎白芍六味修制明白要天晴明日日晒夜露三日收日月精华之气为末炼蜜为丸桐子大每服六七十丸白滚汤下冬月酒服八味补贤丸滋肾壮阳治下部一切不足之疾淮熟地肉苁蓉菟丝子山茱萸当归破故纸黄柏知母各取净末酒煳为丸桐子大每服六七十丸空心盐汤下酒服亦可橘半枳术丸治脾胃不和消食健脾化痰顺气男妇小儿并宜服之白术枳实广皮半夏香附砂仁木香为末水叠为丸白滚汤下和中丸治症同前香附山楂肉半夏曲萝卜子共为末水叠为丸白滚汤姜汤随意服治膈气反胃方五灵脂大梨沉香木香蓬砂萝卜子桑寄生末五灵脂约六七钱同众药碾细瓷罐盛之黄蜡封口遇此症取末药三钱加好牛黄三钱细碾和匀每服五分烧酒调下酒服亦可不饮姜汤下日二服服完除根余医此症玉芝丸甚效治蛊胀一匙金雄黄葶苈泽泻川椒目桑皮大戟茯苓芫花甘遂为末每服五分火酒下蜣螂丸治蛊胀单腹胀将碗盛水令病患吐唾碗中浮上不散为单腹唾沉为蛊胀有红丝为血蛊此法甚验蜣螂将刀平切两分左加甘遂末右加商陆末各等分皂角煎膏为丸左三丸朱砂为衣右京墨为衣先服左三丸先日大戟汤下次日枳壳汤下第三日葱白汤下右三丸芫花汤下次日陈皮汤下第三日桑皮汤下共服六日后腹中作痛皂角末吹少许鼻中左三丸消左右三丸消右服此药后忌口十日益元丹治男妇气血衰弱变成痰火日服二次乳汁梨汁和匀汤中顿金花分裂乘热服饮酒少许助之红花散治妇女逆经服此药后服通经丸三棱蓬术胡椒砂仁红花麦芽川芎青皮甘草共为末每服二三钱酒调下不饮米汤空心下通经丸当归官桂青皮大黄干姜桃仁干漆花椒川乌共为末醋煳为丸桐子大每服三十丸酒下不饮白汤下血瘕方余见妇女得此症不早治多致不救此方甚效当归白芍生地黄芩青皮川芎枳壳三棱蓬术玄胡索乳香没药乌药槟榔雷丸红花小茴香五灵脂桃仁为末酒煳为丸桐子大每服五十丸酒服益母丸治妇女百病益母草香附米当归川芎白芍生地白术黄芩砂仁木香共为末生地捣炼蜜为丸桐子大每服五六十丸随意不拘引服病甚服乌鸡丸骨蒸症加胡黄连宣连银柴胡各二两加半料内通经汤治妇女经闭不通及血积瘕等症当归川芎白芷三棱蓬术白芍青皮苏木郁金香附红花乳香没药马鞭草酒二钟煎钟半入乳没末和匀服加琥珀更妙治赤白带方五灵脂乌梅肉硫黄末造神曲法六月六日诸神所集之辰故曰神曲过此日则非也不及此日三伏内取甲寅戊寅庚寅名三奇神曲白面苍耳汁赤豆野蓼草青蒿杏仁将杏仁赤豆捣碎将三汁拌面和匀如干加煮豆汤添入踏极实为妙悬透风处制玄明粉法于腊月大寒时制治一切火症净皮硝豆腐入硝煎三四滚滤汁澄清倾瓦盆内露一宿天明去水晚上用水三升将萝卜切片煮硝三滚去卜将硝倾入盆内用稀布将渣滤净仍倾入瓦盆内露明晨去水将凝结者用桑皮纸作小袋悬当风处自然成粉随意取用点风眼加冰片玄明粉法治风热痰壅咽喉口疮之疾及翳膜遮睛迎风多泪或残风作痒炼过朴硝为末或单服或入煎剂内或加冰片点眼制半夏曲法治一切咳嗽痰火无有不效半夏白面皂角生姜伏天姜汁拌匀作饼悬透风处过四十日可用法制陈皮消痰顺气生津止渴广陈皮乌梅甘草三味用水同煮一炷香去甘乌将皮刮去白切片拌薄荷叶二两蓬术末孩儿茶末各七钱拌匀晒干收贮香茶饼治体气口气汗气儿茶白豆蔻檀香木香雨茶冰片麝香为末蜜丸绿豆大每用一丸噙化下合香方排草甘松广陵香藿香丁香木香檀香荔枝核青黛麝香共磨为末瓷罐收贮合印色方麻油牙皂花椒藤黄明矾黄柏黄蜡白蜡胡椒辰砂二红水花朱麻子仁艾麻油麻仁熬数沸次下皂角二椒滴水成珠后下蜡矾起入辰砂跋夫医之道微矣医及婴童抑又微矣盖男妇之疾感于七情当其感而成疾也各能自察其杞各能自周其调折即求医而功与医各操其半故治之易在幼儿月内为襁褓及期曰婴三岁为孩七龆八龀十岁稚子十六岁为童婴孩则不能言言亦不能悉在童则能言言而不能自摄婴童之病独听命于医而医独为众婴之母治未易易也仓公曰医者意也旨在斯言意殆为婴儿司命钥乎顾身之所及意斯及身所不及则意穷意所不及则药穷惟是使药不穷于意意不穷于身非无穷方术不可也昔韩子原道而所喻于薪尽火传安见夫火传之方脉即不尽之薪耶余家世业岐黄迄今九叶矣祖孙父子相授受不啻三折肱矣其间大小方脉多所研究而尤于幼科为专门纶潜心觅古凝志探今备考先贤之论附察有验之方积以岁月汇成斯帙一曰痘痧心法一曰婴童类萃续以外科经验诸方总名曰王氏家抄遇病则按症寻方审候则随宜投剂傥亦火传之遗旨乎不揣愚陋悉授梓人以公吾党为幼儿三指之助俟高明复加删斥正未必无小补云天启二年菊月怡冈王大纶跋