华盖山三仙真经太华盖山三仙祖师记文桥仙观碑记颜眞卿譔粤以江南之地佳丽垂名山岳之间宛有仙洞余祇膺圣泽廉察临川一日按地理图得属邑崇仁县华盖山有王郭二眞君坛存焉欣覩异事未原其始他日公余因令军将往山访求碑铭果得一石记乃隋开皇五年焚修道士李子眞于坏碑上再录出其文则知王郭二眞者仙不显名王则方平之再从郭乃王之族弟也始于金华山修道以图轻举寻游洞府自玉笥山将之麻姑洞中道悦一山问故老曰此爲何山对曰巴陵华盖山也二眞君相与言曰此山福地名亦异焉因求卜止再鍊神丹山下父老请而再拜曰敢问眞人之名字曰吾等修致于虚无不欲述焉后有一道士来谒敢问眞人之师曰吾师浮邱先生则上界大仙也顷于金华山遇焉二眞君能走石飞符兴云致雨或有人疾苦暴亡往而告之卽飞符以救之嵗将大旱卽致霖雨以济之至晋惠帝元康二年二月一日綵云连昼仙乐喧风二眞乃骖鸾驾鹤冉冉上昇今上昇之坛及浮邱先生之坛存焉其后立观焚修境邑将旱若诣坛祷之则云雨立应美乎故事昭然仙踪俨若虽遗史籍安泯声华鸾鹤对飞共作壶中之客林峦疉秀别含象外之春因与府官议崇观宇永例焚修寻差官将以公用钱诣山换殿宇门廊不日而回云工毕矣余德惭好道任忝分符原始要终罕测沖天之日飞文染翰用贻终古之芳铭曰元牝之门澄心养神学则彼衆得者几人冉冉千古堂堂二眞丹成巖谷道应穹旻綵云色焕仙乐声匀迟日初丽桃花正新骖鸾拔俗驾鹤超云言归紫府笑别芳辰山存华盖长含异春恩流丰泽用济烝民浮云世速好月生煇俨若圣址永播清芬金紫光禄大夫行抚州刺史上柱国鲁郡开国公颜眞卿撰并书唐大厤四年己酉正月二十五日立石三眞君记李沖元譔临川山秀水灵颇多前代神仙遗迹丹井仙坛往往杂出于图记文字间可以攷信而崇仁华盖山王郭二眞君祠灵迹尤着唐颜鲁公取隋开皇五年旧碑所载事爲记弗详示名姓及州里世系盖神仙家素不欲显述故如此惟二眞君曰从事浮邱公得旨偕入金华后居此山能飞符走石兴云致雨使死者生病者愈以晋元康二年上昇当时人问眞君名姓者秘而不言后州县嵗时水旱祷之立应而郡人男女疾疫祈禳无不之焉至走旁郡数千里外皆恭敬斋洁然后登山不尔风雷雨雹虎豹蛇虺蜂虿之立至祠中祀浮邱公像山上有浮邱公坛熙甯中州以王郭异事上之朝廷神宗皇帝诏封王爲沖应眞君郭爲诚应眞君而偶遗浮邱公事故旌号不及元符二年仲夏洪州不雨民有忧色右正言王公桓以漕使权领州事闻三眞显应如此乃疏食斋居遣崇邑主簿叶祖文诣祠请迎眞像至抚城率僚属迓于城门外馆于天庆观中阴云随至焚香请祷雨卽大霔三日始霁稼穑勃兴郡人欢唿叹未曾有莫不德公之赐公以浮邱爲二眞之师而褒礼未加甚非所以严奉高眞之意乃符临川主者具浮邱始末将请命朝廷而属门吏李沖元考覈其事而记之沖元谨按刘向列仙传称王子晋遇浮邱公接以上嵩山而汉书言浮邱伯吕后时犹在长安与楚元王友善因授诗学于申公盖齐人也唐林宝元和姓纂亦载浮邱伯云子晋师之而子晋乃周太子然则浮邱公盖出于子晋之先实莫究其来之远近也呜唿神仙之学古未有也然轩辕採铜铸鼎而骑龙上天女娲鍊石补天而不改旧物则导引之书有不可得而泯灭也自秦皇汉武好方士长生久视之妙世始知有神仙刘向因之爲列仙传独载王子晋师浮邱公而浮邱公反无传焉然则当向时已莫得而考矣王郭于晋元康时遇浮邱则疑常在人间岂有意接引于后来耶夫神仙之学大抵宗本黄帝老子以清静无爲虚心寡欲爲本而佐以阴功密行及炼丹服气之术要之非超迈洒落者不能也方其混迹人间未有显称大抵以名爲深戒迨其仙去始着异迹使人知所慕而已此其用意岂浅狭之量者所能彷彿而秦汉之君富有天下穷兵黩武心侈意盈神荒气蠹乃欲长生不死果足以出造化越古今乎然近世爲此学者反以沽名贾利仆仆公卿之间求献其说且偃然居之不疑自谓已尝经崑崙涉太虗游恍惚之庭矣闻其风者至或危坐敬听不敢窃议曾不察其人眞超然世表者乎厯观前代诸仙皆卓绝不羣摆脱尘累率有造微参寥之志虽未御风乘云绝迹人间而已不与世俗并轨方驾矣推是心以往庶或近之王公高明厚德君子颇以鄙言爲然故序浮邱公事而并记之瀛州防御推官充江西路转运司管句帐司李沖元撰并书通直郎充江西路转运司管句文字事王资篆盖左朝奉大夫知抚州军兼管内劝农上柱国赐紫金鱼袋狄明远立石皇宋元年七月二十七日重刋道藏辑要太华葢山三仙眞君解寃灭罪度人心经持经忏要诀凡诵是经忏必要精诚先斋沐心身然后思眞如对陞坛以左足先登就位叩齿集神左手上香三柱礼拜五体投地唪诵宜音韵和平如法庄严天人交庆诵经忏总赞天地罗万象斗极司斡旋人生覆载内心含万化原君父恩高厚忠孝当所先循性各自尽尘寰卽洞天持经忏十二眞律消愆心地光明吉神呵护思想邪妄恶魔侵侮算减禄削忧患疾苦勐省自悔回头是路立功人生于世暂来暂去富贵荣华春冰朝露幻身忽敝茫茫无措生无福田瞑目何据奉戒心爲形役乃兽乃禽亏心亏心罪大灭身恶小勿积过知勿行贞明持戒忍辱自惩持斋耽嗜荤羶黡气伤魂三宫秽积六腑垢溷研味至道嚼尔菜根识趣高旷廓然清神保命阴阳二气形得以生战退四凶乃绝死根健顺五德性赋以成修身尽性始全天眞洁身悲尔万姓来自秽中贪嗔痴怨益以浊蒙名缰利锁往来憧憧弃缘割爱脱离樊笼明心人心惟危如虎之勐降伏馵羁勿使妄逞道心惟微如种之萌栽培滋长道果自成净意志学之士道念常贞嗜欲纷华相对无情初防意恶甚于守城严密武毅斩欲将萌养气气本浩然充塞两仪行有不慊俯仰滋虞惟心无疚不忧不惧至刚至大徧覆太虗凝神神惟无妄妄则非神庸愚私邪自与鬼隣聪明正直纯乎天性死而不昧列于仙品开慧维兹方寸至虚至灵本无二物光洁圆莹栖泊无思心常清净暗室明镫圆灵水镜成道闲邪存诚欲尽理全积功累仁民乐物安万善旣备福德无边三界保衞玉书临轩大金光呪混沌浩荡一炁初分金光正气号曰玉清元始立像混然至尊青白交射始立上清七宝阙内玉宸道君三炁化结洞耀太清祥光瑞殿五灵老君中央一炁玉帝化生六波天王梵炁天君丹霞碧落雷祖九宸三景内外万圣千眞三十二天四维四灵五方五老日月列星辉光交耀分布干坤清炁上腾浊质下凝妙用入海水帝溪眞三才四象阴阳合形北酆九垒岳渎威灵内有霹𩆝雷神隐名诸天释韵五帝监生十天太乙罡运干坤中山青帝万象森森灵君赫赫日月之精哼唎达哩元眞合英赤帝隐韵元明子钦大有玉字雷电轰轰𠱀啰口癸啰永保长生啒律嚤诃密多嗗哪吽吽摄衞喗𠻗吱婆律厯贺唎唭噒哩他急急如玉皇光降律令勅开经忏赞度人心忏灭罪眞经二十四等说人心善恶悉分明一十九等劝化矢冰清二境化身天尊太华葢山三仙眞君解寃灭罪度人心经净心神咒太上台星应变无停驱邪縳魅保命护身智慧明净心神安甯三魂永久魄无丧倾急急如律令净口神咒丹朱口神吐秽除氛舌神正伦通命养神罗千齿神却邪衞眞喉神虎贲炁神引津心神丹元令我通眞思神鍊液道炁长存净身神咒灵宝天尊安慰身形弟子魂魄五脏元冥青龙白虎队仗纷纭朱雀元武侍衞身形急急如律令安土地神咒元始安鎭普告万灵岳渎眞官土地祇灵左社右稷不得妄惊回向正道内外澄清各安方位备守坛庭太上有命搜捕邪精护法神王保衞诵经皈依大道元亨利贞启雷神诰仰启雷门诸司将符图法录衆天君歘火都天邓元帅雷霆勐杀辛天君飞捷报应张使者五方五炁五雷君庞刘苟毕神通大马赵温康显威灵雷部田崔刘陶高五府陈马朱萧郑北极三光杨元帅地司太𡻕殷将军无私上将温太保捉縳枷栲衆天君都天纠罚王灵官酆都内外衆祇灵功曹土地直符使神虎何乔五道神队仗森森列左右旌旗闪闪耀干坤剑㦸戈矛常在手鎗刀斧钺尽随身祈晴祷雨并䤋祟封坛破庙及伸寃天雷霹𩆝惊鬼胆雷火燄燄烧鬼营敢有不顺吾道者押赴雷部灭眞形扫荡罡风迎帝旨护持道法济生民焚香启请望来临大赐雷威加拥护净天地神咒天地自然秽气分散洞中玄虚晃朗太元八方威神使我自然灵宝符命普吿九天干罗怛那洞罡太玄斩妖縳邪杀鬼万千中山神咒元始玉文持诵一徧却鬼延年按行五岳八海知闻魔王束首侍衞我轩兇秽消荡道炁常存急急如律令金光神咒天地玄宗万炁本根广修浩劫证吾神通三界内外惟吾独尊体有金光覆映吾身视之不见听之不闻包罗天地养育羣生诵持万徧身有光明三界侍衞五帝司迎万神朝礼役使雷霆鬼妖丧胆精怪亡形内有霹𩆝雷神隐名洞慧交彻五炁腾腾金光速现覆护坛庭急急如律令香云浮葢天尊道由心洽心假香传香爇玉炉心存九天眞仙下盼仙斾临轩令臣所启咸赐如言开经偈寂寂至无宗虚峙劫仞阿豁落洞元文谁测此幽遐一入大乘路孰计年劫多不生亦不灭欲生因莲花超凌三界途慈心解世罗眞人无上德世世爲仙家尔时太上老君化生诸天诸帝三界羣眞十方圣衆一切神仙圣名元始灵宝尊玉帝天皇帝紫微苍光帝大罗诸天尊金阙诸帝眞三十二天帝一切诸天尊三省五师君四圣灵宝师天师张眞君万法眞武神救苦诸天尊三官五帝君三百六十天九府神仙衆十方诸天尊名山洞府仙天上诸龙王地下诸龙王雷霆邓辛张诸司官将吏解厄度人仙风伯雨师神五方蛮雷使三十六雷公百万诸雷神司命土地神三界功曹使十方诸童子诸天诸地神酆都大帝君地府十王君五岳诸圣衆泰山诸圣衆阎王诸判官地狱诸圣衆牛头马面神夜叉诸鬼王阳间诸圣衆海国诸圣衆城隍里社神太嵗诸神杀东斗衆星君南斗衆星君西斗衆星君北斗衆星君中斗衆星君普天衆星君九天诸圣衆天曹诸神仙十方救苦仙浮邱王郭仙三十六仙官雷声普化尊修眞得道人天上诸羣仙地下诸羣神至圣大成师日月三光神鎭宅诸龙神十方大眞人传法度人师河沙诸佛祖三界羣仙衆十方诸圣衆从吾一气生天上爲吾主地下爲吾尊三界十方事玉帝都总权勅命天雷十二地雷十二人雷十二五帝雷公阴阳雷公四令雷公六甲雷公霹𩆝雷公发水雷公八风雷公十雨雷公六道雷公闪电雷公兴云雷公行雨雷公五岳雷公四渎雷公八节雷公六候雷公大川雷公谿谷雷公江河雷公四海雷公鸣鼓雷公轰轮雷公火车雷公移山雷公走石雷公火轮雷公兴风雷公洒雨雷公行雪雷公佈霜雷公行瘟雷公破阵雷公驱邪雷公光明雷公黑暗雷公火印雷公三十六雷无量天兵日夜巡游照察阎浮灾殃竞起水旱兵戈人民不安尔时雷师告天尊言世间二十四等人心一十九等之人常行恶心败壤贤良天下不甯敢告天尊哀悯衆生开度一切是时太上老君化身下降生于浮邱王郭三仙掌判雷霆出游三界放大光明照耀十方扫除不祥玉帝言勅与浮邱王郭三仙斩人鬼驱天雷灭邪巫知大道不显青篇不爲大道故显青篇是知大道元始天尊说三仙宝号曰玉清高圣虚皇至眞混元仙主应化分灵含眞体道功行圆成驱雷役电福国康民辅佐忠孝灭罪延龄华葢祖师人天教主佥书雷霆三省上相金阙大仙孚祐显灵超应护国浮邱眞君九天掌禄上卿高明上帝祖师妙道教主三五飞步正佑妙灵沖应太虚王仙眞君南极註生仙卿元明上帝祖师克诚教主九一上清显佑感灵诚应妙远郭仙眞君北极考较仙卿太明上帝三境化身天尊是时诸仙衆等三十六仙闻是经典上诣大罗元始天尊前奉命禁戒人心皆当首谢上白元始天尊于诸衆生云何救护云何禁戒天尊言浮邱眞君王郭二仙济生度死游行太空仙童玉女三十六仙百万雷兵侍从浮邱王郭二仙乘云跨鹤九天圣衆放大光明徧照十方斩灭妖邪荡除兵戈天下太平尔时天尊救苦大仙放大光明照开地狱超度孤魂普度天人浮邱眞君王郭二仙衞护衆生保奏玉帝改旱至冬秋夏散雨庇荫丰年人岂知之天尊言浮邱眞君王郭二仙烧丹炼药普救羣生三十六仙随愿感应十八土地在处灵通能诵心经王郭二仙役使雷霆斩灭鬼精三仙赐福众神护门宅舍光明灾殃永息罪业清净天尊言浮邱眞君王郭二仙各分其身徧散十方神通广大功力无边移山走石天地震动日月照临光映十方三十六仙发大光明无量度人天尊言浮邱眞君王郭二仙在天降雨在地救民心经在处土地守护志诚安奉浮邱感应寃讐和释魂神超度王郭二仙怒发天雷穵地斩精焚烧庙社剿灭邪佞处断不仁官符永息天尊言浮邱眞君王郭二仙修眞发愿愿救衆生一切衆生看诵心经王郭二仙通天感应解释寃尤道气资扶十恶诸罪自然清净天尊言浮邱眞君王郭二仙常施金丹有缘感应仙官解厄百病离身起死回生是时浮邱眞君王郭二仙与诸仙众三十六仙齐到元始天尊前稽首长跪谛听经典天尊谓玉帝曰人有二十四等之心云何禁戒云何说爲经科尔时玉帝勅浮邱眞君王郭二仙宣说心经二十四章眞君言鬼心毒意心生百计邪言妄语教唆词讼致敝男女罪犯天曹是致魔王鬼神木精石怪孤魂夜鬼搥门抛石迷害男女眞君言兽心贪毒不孝父母不敬大小不恤孤贫不识内外不分人财鬬合是非败坏众生人所怨骂人所嫌害是致天诛地灭男女顚狂眞君言勾心败众倚势因公哄蠢害善剥削饥贫谋他田地占他男女屠割生灵渰死性命枉亡告天是致馘斩其人子孙衰败眞君言曲心揑词怀奸说计劫掠众生瞒昧一切是致水府追收天神地神遣究曲心聚沈江河五方蛮雷行风涌浪浸死不仁有福放生无福浸死眞君言谋心狼戾心如刀剑蛇牙虎口杀生害命谤言谮语架说钩愆涂赖众生寃枉一切是致善恶童子上奏天曹地狱追收难保长生眞君言屈心害众盗窃财粮放火推落致愚毒药搅逼性命误死无边是致雷霆下降风火焚体电光灼身诛斩罪人送归泰山眞君言黑心百计使心昧心借寄不还返诉猖狂沈涂发誓诳惑多端昧心逆理寃寃相报是致世世相逢轮回辗转亦复如是眞君言贼心结党常行恶事日游谄听夜执明火姦欺强劫损命无边是致上帝追收天符下降活斩其人轻则一身重则一门五刑十恶永不赦除眞君言荤心触帝秽污眞文是致灵官上奏元始御笔玉帝差兵铁面雷公巡察行法刑宪道俗或病牵纒或死丧亡九元七祖受苦沈沦眞君言愚心蛊毒不信鬼神不信帝言不敬天地不礼三光不奉香火破人修舍说无神理是致功曹上奏玉帝降灾瘟司鬼神邀求祭祀眞君言畜心混杂絇绞内外威逼邪淫背违六亲嗔嫌妻子凌辱兄弟栲勒贫穷是致男女怨骂誓地盟天种种寃仇神仙不救眞君言邪心虎视欺凌良善诽谤众生恼乱人民心三口四歌淫裸体冲突三光是致斗司降灾痨病瘵疾蛇伤虎食倒路无踪眞君言恶心猖狂不信罪福不明生死不依礼法不甘施舍不行方便说人长短剐割众生是致天曹灭禄阎王判官差使鬼王剿灭罪人眞君言毒心无厌不积阴功不辨亲疎不信经醮傲忽万灵饕餮辛酸大斗重秤割众肥家是致雷司上奏九帝追取天火焚烧眞君言私心横勇弃正归邪不敬天道不义朋友不忠君王假託神明肥家润己是致天雷责罚地神降灾百病临身已生未生堕落幽冥眞君言杀心致术生尽机关侵害众生谗击善人不畏天地不惧神明拦绝欺姦使人呌天是致祠庙地府飞神走鬼故遣男女投河弔颈眞君言盲心肆意赤身裸体向神对日怨天恨地骂晴嫌雨訾毁风雷亵渎神明秽污高眞抛散五谷是致上天责罚下鬼多侵眞君言精心产育厌污水神触犯天仙是致酆都地狱九幽血河腐烂身形若有一切女人产育之水埋坑干地莫犯水神血河清净玉女来迎眞君言铁心孤贫丑形奴婢盲聋喑哑挛跛痴愚腰跎背曲贫穷绝嗣富贵少儿皆是前世造业无边今生长短有财无子眞君言圣心柔忍不嗔不怒不怨不恨不贪不婬不杀不害不谄不言不嫉不妒不憎不爱无挂无碍自然仙官赐福诸神保举吉曜照临眞君言敬心慈悯赤心忠良正直无私普爲众生天地包含日月照临自然羣仙赐福万神拥护行藏叶吉随从纷然与道合眞眞君言神心正直斩灭奸凶孝养父母恤念孤贫衞护君王解释万民维神正直恭敬天地自然玉帝延生大道庇荫欣乐太平眞君言善心智慧不入邪道皈依正教自然道慈抚育圣益长生神仙拥护本命星君赐福消灾子孙昌盛万祸消除富贵长生眞君言明心仙体自然聪明心合天心天中大圣得爲金阙眞君金阙眞君得爲南宫大帝南宫大帝得爲大道天尊大道天尊普度无穷尔时浮邱王郭三仙宣说旣毕衆仙心生欢喜而赞颂曰太上道德尊生天生万物左手擎天地右手托日月昭耀十方界察人善恶心天兵无间地雷火徧虚空烧杀恶鬼神邪魔皆绝灭铁石化爲尘水火游天下恶心难逃命虚空有神仙常救善人心男女行方便老君常在世护国鎭干坤救度诸苦难无量度众生十方皆降伏三界尽皈依不顺吾道心天雷轰霹𩆝斩灭诸魔精天下有大旱看诵三五日天尊降洪雨万物与众生若有诸险难存心念此经天兵来佐助万恶皆摧倾善者得长生死后上天堂地狱无苦声羣仙来接引迎归大罗天斋戒诵此经十方诸天尊放出白毫光金光罩臣身五雷斩妖精搥碎銕围山破开诸地狱拔度九幽魂化生十方界夜诵无休息太上开天门玉帝天书诏毫光忽地来三仙现本身接引上天庭朝见诸帝君天尊言若有善男信女生身果薄无力经醮䖍心斋戒酌水献花皈崇大道浮邱保举天官赐福地官赦罪水官解厄便生贵子衣食自然天尊言有诸心愿斋戒沐浴看诵三日太乙移文上天下地疾速勾销名书上清王仙保举玉帝赦罪地狱开解十王眞君普放幽魂生者长年死者超升文武星临五福照曜天尊言勤诵此经阎王不追雷神天将左右跟随落水不沈入火不烧牢狱解脱枷锁离身刀剑自断邪道摧倾世生男子不失人身天尊言看诵百徧诸天记名魔王保举身有光明看诵万徧五帝司迎万神朝礼郭仙保举玉帝书名三十六仙普告十方东方大仙大圣救苦难南方大仙大圣救苦难西方大仙大圣救苦难北方大仙大圣救苦难东北方大仙大圣救苦难东南方大仙大圣救苦难西北方大仙大圣救苦难西南方大仙大圣救苦难上方大仙大圣救苦难下方大仙大圣救苦难十方大仙大圣救苦难浮邱眞君王郭二仙普爲众生无量度人经会踊跃皆大欢喜信受奉行太华葢山三仙解寃赐福灭罪眞经终玉皇御诰太上弥罗无上天妙有玄眞境𣺌𣺌紫金阙太微玉清宫无极无上圣廓落发光明寂寂浩无宗玄范总十方湛寂眞常道恢漠大神通穹苍眞老妙圆清净智慧辨才至道至尊三界师混元祖无爲圣主四生慈父高天上圣大慈仁者十号圆满万德周身无量度人拔生死苦诸佛之师众圣之王太上开天执符御律含眞体道金阙云宫九穹御律万道无爲通明大殿昊天金阙玉皇大天尊玄穹高上帝玉皇大帝御诰终紫元洞天三仙法忏尔时太上老君于开光太初之先集诸天神仙大圣众十极眞人同诣长桑林下旸谷之坛遶旋行道三匝同心作礼各就其座须臾万变放五色祥光观见众生轮回生死田蚕不熟五谷耗散疫𤸚流行人物夭伤兵戈竞起时有妙行眞人上白天尊曰下方人民不敬天地秽触三光出入北斗之前种种罪业人心浅薄背道信邪欺师罔圣破人善事说诱句连损子伤胎烹雏破卵滋给口腹不肯佈施诽谤圣贤致谴註在黑簿善恶童子四直功曹日夜上奏纠功校罪报应弗差于时元始天尊吿太上道君眞人所说凶殃之理实可哀悯欲甦愚迷咸归福岸谛听诀言遣赐官众敬诣三省诏集诸仙须臾咸集天尊吿三仙曰迩惟下方人民连年困笃累𡻕迍邅故演经科救护羣品勅汝化身天尊徧爲巡察凡遇邪气及有妖星逆次流传速须翦戮又下人间录善罚恶辅正除邪济拔人民摄祛妖毒救度一切无有枉伤吾遣威神分佈世间按行救度凡人在世岂知轻重或在宫观灵坛清净宅舍江河水上䖍备香花时新五果严置坛场以三元八节甲子庚申本命生辰请三洞法师明了经文朝礼高眞忏悔罪愆免诸苦难人各恭敬志心朝礼虚皇三宝天尊昊天四帝天尊十方灵宝天尊普天星斗天尊三元三品天尊五师四圣天尊雷霆三省天尊玉清圣境天尊高圣道明天尊虚皇至道天尊至眞玉相天尊混元演教天尊仙主化身天尊应化无穷天尊分灵辅正天尊含眞孕秀天尊体道安静天尊功行得道天尊圆成降福天尊驱雷馘祟天尊役电光明天尊福国清平天尊康民祥瑞天尊辅佐上朝天尊忠孝顺正天尊灭罪除愆天尊延龄降福天尊华葢空洞天尊人天演法天尊教主流传天尊佥书录善天尊雷霆显应天尊三省上宰天尊上相玉容天尊金阙嵯峨天尊大仙註法天尊孚佑混合天尊显灵助帝天尊超应羣迷天尊护国安邦天尊浮邱眞仙天尊九天游奕天尊掌录善功天尊上卿赐勅天尊高元大宥天尊上帝垂庥天尊妙道含灵天尊教主谈经天尊二五洞眞天尊飞步上相天尊正佑显扬天尊妙灵辅正天尊沖应护佑天尊太虚无穷天尊王仙眞帝天尊南极长生天尊注生落死天尊仙卿金容天尊元明太极天尊上帝降祥天尊克诚悟道天尊教主覃恩天尊九十一华天尊上清正一天尊显佑正扬天尊感灵除邪天尊诚应境土天尊妙远清虚天尊郭仙眞宰天尊北极元上天尊考较三元天尊仙卿金相天尊太明净妙天尊上帝高眞天尊三境化身天尊四灵四妙天尊纪功宥过天尊不言善应天尊赏善罚恶天尊三峯主宰天尊四观神仙天尊紫清降福天尊三十六昭仙官一十八坛土地福地洞天仙官元应如意仙众合山朝元眞宰家居香火明神虚空过往神祇忏筵无边列圣随各信之事而祝意等志心皈神皈身皈命朝礼大道眞仙福地名山一切眞宰圣众原夫人身难得遇正法以尤希天道贵生全本元而甚少念六根之未悟故五福以长亏凡居覆焘之中尽属钧陶之下或贫穷而多子或富贵以少儿方当受用而禄尽天年未晓修眞而命终运限或兵戈以暴骨或孕育以伤身或下鬼而欺凌或上天而谴责或土木作犯或水火爲伤或先亡伏连或家人移难般般果报种种因缘但知逐利以贪生未识修眞而昧性不修片善何以寡尤恐罪积于邱山谨心诚而斋戒一身之内三世以来无义无恩不忠不孝语言诳惑刁诈骗欺谋杀害之多端行淫乱而不顾贪嗔业障恶毒心肠致地府之积愆呈天曹而录簿阴魂受栲死籍追形敢凭上帝之垂庥尽赦下民之多罪诚能动物固无感而不通神亦听人必有求而皆应恭惟祖师眞君人天教主佥书三省阙下降生海北已肇迹于黄山览秀江南遂飞昇于华葢授二仙以导养同游上清济羣生于颠危尽造神妙丹砂灵篆留恩泽于人间天灯金船悬圆光于云际风符雨印燮理阴阳霞旌霓旛游行天地眼前皆赤子普渡慈航头上卽神明同登道岸三峯显应千里瞻崇香绕长空五色云中飞缥缈灯明碧落三千界内扬光辉敬洁愚衷恭陈忏悃伏愿仙风道炁鎭万古而长存丹井药炉救多生于悠久累朝崇诰勅三教尽皈依掌天上之铨衡爲世间之主宰俾令父母康甯兄弟和好现存快乐冀福泽于无边过去超升愿逍遥于有永天上人间他生今世学道得道求僊得仙交易合而谋望成事爲顺而功名遂是非消㪚灾害濳除出宦高迁仁爱闻于四海求嗣多应贤肖诞乎百男财帛丰亨室家咸吉六畜繁而六谷熟万民泰而万物安福庇合门仁施一体恩酧已竟灵贶无疆志心稽首礼谢无上至眞三宝三境化身天尊不可思议功德仗此忏良因回向众高眞降福与消灾增延无量夀经忏后赞三仙妙典字字眞铨发明因地澈重玄妙义个中传灭罪消愆赐福得长年太华葢山紫元洞天三仙眞君法懴终