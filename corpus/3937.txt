金箓投简仪正统道藏三家本一卷洞玄部威仪类金箓斋投简仪軆十一山水简二面春夏诸盖州王屋洞天济渎水府秋冬诣安度潜山司眞洞天太平采石水府龙简列日所属下教门具威仪迎接差道士七人内选授法箓道士一人充髙功具斋意于殿上或坛上开建道场祝香净坛敕水唱各礼师存念如法髙功法师宣五方衞灵呪东方九炁青天明星大神焕照东郷洞映九门转烛阳光扫秽除氛开明童子备衞我轩收魔束妖上对帝君奉承正道赤书玉文九天符命摄龙驿传普天安鎭我得飞仙南方南方丹天三炁流光荧星转烛洞照太阳上有赤精开明灵童总御火兵备守三宫斩邪束妖翦韯魔王北帝所承风火八冲流铃交焕敢有不从正道流行我享上功保天长存亿劫无终西方七炁之天太白流精光耀金门洞照太冥中有索皇号曰帝灵保神安鎭衞我身形断截邪源王道正明宫殿整肃三景斋并道合自然飞升紫庭灵寳符命普惠万生功加一切天地咸宁北方北方玄天五炁徘徊辰星焕烂光耀太微黒灵尊神飞仙羽衣备守五门检精捕非敢有干试豁落斩摧玉符所吿神振八威邪门闭塞正道明门映照我身三光同辉䇿空驾浮举形仙飞中央黄中理炁总统玄眞鎭星吐辉流焕九天开明童子一十二人元炁阳精炎上朱烟洞照天下及臣等身百邪摧落摄鬼万千中山神呪溥天使然五灵安鎭身飞上仙五星都呪五星列照焕明五方水星却灾木德致昌荧惑消祸太白辟兵鎭星四据家国利亨名刋玉简録字帝房乗飙散景飞腾太空出入𡨋无逰宴十方五云覆盖招神摄夙役使万灵上衞仙公唱鸣法鼓二十四通髙功法师发鑪太上眞元五灵老君当召功曹使者左右龙虎君捧香使者三炁正神关启三天太上元皇老君今正尔烧香谨奉当今皇帝玉坛醮罢金箓斋成专遣某官诣某处投奠龙简重设醮筵愿得太上八方正眞生炁降流等身中令所启速逹至眞无极太上三尊三清天帝御前次再拜上香上茶上酒次唱各称法位髙功具法位某谨上启三清上圣十极髙眞五方五帝君天地水三官洞天眞宰四渎海岳水府龙神一切圣境得道仙灵禀质凡微託躬尘秽宿荷余福栖身法门寳诀灵书获闻上范约当宣扬道化保辅邦家凡有祷祈敢不闻逹今皇帝以集福禳灾散坛罢醮专遣某官诣某州洞府灵山投奠龙璧玉简恭依睿旨重启醮筵祈衆圣之降临察诚心而领纳䝉如所请仰荷灵恩与某官等诚惶诚恐稽首顿首再拜奉请次上香再拜献酒设拜谨奉请中元赦罪地官中元四十二曹仙官王屋山小有洞天神仙圣衆十大洞天神仙眞宰五岳洞天眞君八十一洞神仙七十二福地仙官青城山九天丈人储福定命眞君潜山司命眞君庐山九天採访使者应元保运眞君诸岳名山洞天福地一切得道龙神仙衆应感分辉降临醮座谨稽首虔诚再拜谨奉请下元解厄水官下元四十二曹掾吏龙神圣衆济渎清源王济渎一切得道龙神圣衆四海八溟三河四渎灵官圣衆九江水帝十二河源河伯河侯河掾川灵大泽本府灵司一切官属应感分辉降临醮座谨稽首虔诚再拜次上香再献酒设拜次重称法位谨重上启髙眞上圣天地水三官岳渎洞天靖庐福地得道神仙龙神官属四海八溟千川万谷泉源水府灵司正神当境一切威灵得道圣衆降赴醮筵鉴纳丹诚流光映照伏愿皇帝邦基磐固国夀天荠动植霑恩华夷蒙润甘露零而祥风集卿云现而景曜垂毒疠屏消吉祥蕃委惟神克念永孚于休一切含生并登道岸等诚惶诚恐稽首顿首再拜奉送次十二愿等一愿干坤明素二愿炁象清圆三愿圣人万夀四愿化洽八埏五愿天垂甘露六愿地发祥烟七愿四时应节八愿万物生全九愿家多孝悌十愿国冨才贤十一愿酆都罢对十二愿学道成仙次髙功复鑪祝曰香官使者左右龙虎君侍香诸灵官当令行道之所自然生金液丹碧芝英百灵衆眞交㑹在此香火鑪前上愿皇帝受福天下蒙恩十方仙童玉女侍衞香烟传奏向来所启速逹至眞无极大道三清上帝次举学仙颂学仙行爲急奉戒制精心虚夷正气居仙圣自相㝷若不信法言胡爲栖山林次如法焚香度简投下洞天次诣水府次举投简颂祈眞登紫府告命诣灵坛玉女謡梵响金童奏香烟书名通九地列字上三天永享无期夀尅成髙上仙次举廻向讃向来设醮功徳上祝皇帝次及臣寮同頼善功成无上道一切信礼次髙功回向念善云上来投简事毕设醮功德周备奉爲皇帝上祝圣夀无穷念大圣元始天尊太上玉晨大道君太上金阙老君太上三清大天帝无量不可思议功徳山简式嗣天子伏爲迎祥集福祗建冲科谨赍龙璧信币之仪命道士几人于某宫观某殿开启金箓道场几昼夜罢散日设普天大醮一座三千六百分位告盟天地纪筭延𨤲斋事周圆恭陈大醮谨依旧式诣洞天投送金龙玉简愿神愿仙飞行上清五岳眞人至圣至眞鉴此丹恳乞爲誊奏上闻九天谨诣灵山金龙驿传某年太岁某甲子几月某朔几日某甲子于道场内吉时告闻土简式嗣天子伏爲迎祥集福祗建冲科谨赍龙璧信币之仪命道士几人于某宫观某殿开启金箓道场几昼夜罢散日设普天大醮一座三千六百分位告盟天地纪筭延𨤲斋事周圆恭陈大醮谨依旧式诣灵坛投送金龙玉简愿仙飞行上清中黄九土戊巳黄神土府五帝鍳此丹恳乞爲誊奏上闻九天金龙驿传某年太岁某甲子几月某朔几日某甲子于道场内吉时告闻水简式嗣天子伏爲迎祥集福祗建冲科谨赍龙璧信币之仪命道士几人于某宫观某殿开启金箓道场几昼夜罢散日设普天大醮一座三千六百分位告盟天地纪筭延𨤲斋事周圆恭陈大醮谨依旧式诣水府投送金龙玉简愿神愿仙三元同存九府水帝十二河源江河淮济溟泠大神至圣至眞鉴此丹恳乞爲誊奏上闻九天谨诣水府金龙驿传某年太岁某甲子几月某朔几日某甲子于道场内吉时告闻青𥿄封简题式谨上诣某处具髙功法位姓名告文谨封金箓斋科仪序商英奉御笔曰卿文章政事之外深究道妙博穷秘典蘂笈琅函靡不通贯矧金箓科教信爲余事向委一二道士将道场仪矩稽考藏典校正近成书帙来上尝付道官定夺今据签出异同甚多并降付卿可机政余暇看详指定可否如有讨论未备文义乖讹并未尽事件并行贴攺删润进入商英拜手稽首敢不对扬天子之丕显休命乃言曰若昔帝王匪天何宪匪道何尊黄帝曰观天之道执天之行尽矣孔子曰唯天爲大唯尧则之帝舜曰敕天之命惟时惟几传说曰惟天聦明惟圣时宪周诗曰文王陟降在帝左右然则寂寥淡泊必有以质其诚恍惚希夷必有以将其意斋醮之兴其在兹乎是以自然妙经演说科范因事制法析爲九条陆修靖行之于前杜光庭集之于后神宗讲兴废典杨杰编纂而成书陛下善继先猷愚讨论而润色且夫周公咸秩无文宣王靡神不举凡以爲民而救灾者无所不至也而呪苍苍在上昭昭垂象六虚周流而变动百姓日用而不知爲天下国家者其可忽哉尊帝一十三位虚皇太上三尊道之眞元也三清上帝道之妙有也昊天玉皇上帝三十二天帝统御世界而成变化者也天皇大帝紫微帝君在天成象之帝也虚皇地后三元九炁所自生也名号繁多非道之体博研经论攷三界质之幽明而无疑非以私意而増损也旧仪先后顚倒繁简不伦今斟酌九条次圣位删削名号补完教意一曰请师非师则谁主法㑹二曰补职非职则谁行科法三曰授戒非清净则何以入坛场四曰敕坛非解秽则何以降仙圣五曰登天门非登干出巽则旋绕不帀六曰拜表进章非法印合符则何以通天门七曰眞文玉篇辩方正位以应五行之炁八曰衆妙坛用王屋山司马子微法象之制九曰天寳台取玄坛之台制移置殿中以伸陟降之仪以备风雨之至行法之士详而练之商英护序金箓斋投简仪