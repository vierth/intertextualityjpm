上方大洞真元阴阳陟降图书后解正统道藏三家本一卷洞玄部灵图类二图同卷国八上方大洞眞一元隂阳陟降图书后解上方大洞眞元图书继说终篇上方大洞眞元隂阳陟降图书后解大哉干坤者乃四时之大帝君复姤者爲万物之小父母故干始生于子而坎终于寅坤初产于午而离毕于申此者以应天时也盖其子至巳兮阳即竖用之午之亥兮隂即横舍之以知天下之物无一物不具隂阳者且隂阳之相应爲自然之道也亦言子寅辰午申戌干之阳也未巳卯丑亥酉坤之隂也阳推五福以类外外犹陟也言五福乃夀富康宁好德终命也故阳爲吉庆而与五福外上也隂幽六极以类降降者下也言六极爲凶短折疾忧贫恶弱也故隂爲凶殃而与六极退下也凡隂阳者相求之物也是以尊爲阳位卑爲隂位又言阳爲君子隂爲小人或鼓或罢或泣或歌小人之情状尽矣时乎下愚或伤君子君子命未得时与之力争则𦤺否结而不解矣自古君子不忍于小人以及祸害者帝多况君子知其无如之何则曰惟汚辱卑下道所贵也固孙辞晦迹爲而不争夫然而终必免小人之咎尔荀子言顺其类者谓之福逆其类者谓之祸关尹子曰勿轻小人小人贼国能善小人然后能契大人大人也者德配天地凡性命之受于中皆隂阳之所以赋斯人也者爲龟藏海内白元宴嬉水降火外九年大成象日月以爲易易以爲用者其惟坎水离火也如人旣济生耶未济终焉古之制字以隂之曲江雌一之气能令人长生也必頼日宫之火月府之水姤于阳之曲江雄一之晶故一生于二遂成三元所爲干元坤元人元尔人法两仪方合于道髙象先歌曰君不见叔通从事魏伯阳相将笑入无何鄕凖连山作参同契留爲万古丹中王连山者乃易之初名也又云日爲离兮月作坎日月爲易相吞啖金鸟死时玉兎生万物生因天地感易曰天地絪緼万物化醇其是之谓乎礼云天地合而后万物兴焉传曰独隂不生独阳不生独天不生三合然后得生也书言道有外降惟眞人象兹故上清大洞眞经㫖上开仙户下塞死关白帝西华爲我生神孟谪仙明抱一之道一言体隂阳在恍惚之间察动静于窕溟之内再言神藏于天谷气注干丹元三言发火则焚其诸秽水流则济于百关冝矣或谈踰焉隂阳代谢之表者无乃惮诸殊不知万物负隂而抱阳沖气以爲和可也惟进道则克延遐筭若人爲则能承景祉是故箕子将眉夀标乎五福之初启期以龟龄列在三乐之内人间之所贵奚其加于此但患修行人不能尊其气贵其形保其命爱其神盖緑自取死坏者也吁巍巍乎大哉天地兮不言而四时行焉百物生焉百物皆春生夏长秋成冬藏邪故易言万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也坤也者地也万物皆致养焉故曰𦤺役乎坤兑正秋也万物之所说也故曰说言乎兑战乎干干西北之卦也言隂阳之相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮是以前圣资物之冝膏润天下兆民罔乏矣而与四时合其序言东方者春春之爲言蠢也产万物者圣也南方者夏夏之爲言假也飬之长之假之仁也西方者秋秋之爲言愁也秋之以时察守义者也北方者冬冬之爲言中也中者藏也记云道以四时爲柄故事可劝也乐云春作夏长仁也秋歛冬藏义也盖由仁义道德者其惟眞人能如期是故眞人负手而歌曰四时其巨然一气其浩然圣者其昭然箕子有言曰天乃钖禹洪范九畴初一曰五行所爲天一生水地二生火天三生木地四生金天五生土者乃五行之生数耶其次偁水数六火数七木数八金数九土数十者爲五行之成数矣又其次言自立春木王立夏火王立秋金王立冬水王皆七十有二日于四季月末各取十有八日土王此之所爲五行之王相巳又其重言水生木木生火火生土土生金金生水者是名五行之相生然复有言其水尅火火尅金金尅木木尅土土尅水者兹号五行之相尅耳惟天生四时五行圣人作之名焉言万物盈于天地之间而其爲物最大且多者有五行矣其用于人也非此五者不能以爲生而阙其一不可礼云五行以爲质故事可复也惟有道者推穷一气之源迁徒五行之法若夫内失三元之正外驰九窍之邪盖昭然将死矣亦其乆言哉歌曰大哉五行兮之干其人兮用之有道则昌兮无道则殆而斯之文理本正阳眞人㫖奔开大道徧天游牵动三车十六牛四象五行一撮聚更会抽筋换骨头八卦六变之图易卦者凖天地之用上干爲天言干在上爲天在人爲首在下爲地下坤爲地言坤在上爲天在人爲腹在下爲坤干坤者天地之本隂阳万物之大父母坎在天爲月在人爲耳在地爲水离在天爲日在人爲目在地爲火是故上仙以干坤爲鼎金坎离爲药物则天地隂阳之气相交而和其万物生成以爲通泰泰者通也故天地相合以降甘露名曰旣济则大炎上而水润下令水在火上不失其性理旣兼济务得偕全盖天下之能事毕矣若人因于既济之时当畏愼如也故天地函而通泰则四时函其神气道欤坎离交而旣济则百物成其形体定也青霞子示道人君下见窑头坏随雨破只是未曾经水火若将水火烧成甎留向人间千万年言无情瓦因水火旣济犹坚而不毁况修眞之士宁菲长生乎抑又言其震爲足巽爲股艮爲山爲手亦爲鼻鼻者面之山也鼻开似口口鼻通气故山泽通气是巳次言兑爲泽爲口昔者黄帝受天眞皇人口诀于荆山铸鼎鼎分三足所爲精气神足以登云霄经云混化一气练而变仙惟飞升之道袐于归藏其六变者言干自初九之上九坤从初六之上六或中有变无变时在天阳正数歴观衆卦尽亦如之昔龙岀于河则八卦宣其象麟伤于泽则十翼彰其用夫子歌曰唐虞世兮麟凤游今非其时来何求麟兮麟兮我心忧且君子得其时则驾不得其时则蓬累而行渔夫歌曰沧浪之水清兮可以濯我缨沧浪之水浊兮可以濯我足故知进退存亡而不入其正者其唯圣人乎但因于人间损益盈虚与时偕行法言曰盖圣人聪明渊懿继天测灵冠乎羣伦经纬诸范九宫七元之圆贤哉先哲史賛有云河图命庖洛书钖禹言伏义首画龙马负于河图以彰八卦禹钖玄圭龟书出于洛水爰演九畴详其九宫之数言六宫干一宫坎八宫艮三宫震四宫巽九宫离二宫坤七宫兑中宫五是巳次言九宫方色独黒不可犯之以碧緑所主于疮痬赤黄仍生干忧病观乎太素之道唯白爲利方每岁迨月其例巨明具载注历推移飞诸或曰上元中元下元将明年白月白日白三阳三隂之道抑又次言三元也者乃天数二十有五则一三五七九是也地数三十则二四六八十爲巳总计五十有五内除地十终数外凡四十有五即天元人元地元耶故纵横十五妙不可量且天地之生万物惟人元配九宫之纪在天元地元之间以难得之身而匪坐进其道者不亦迂乎希夷处士文言制汞伏砂之道全在左三右七二四爲之膊肩六八当爲足膝戴乎其九履乎其一腹寔五宫嘉来中央而方备功盖八絃妙用三元而可毕爰有河图洛书圣人则之矧夫圣人履道作德古文道字从元从首乃诸法之元衆圣之首也德字从直从心爲正直之心虚忘之观尔凡开导羣生通符大理者爲先师之道内得还丹功成不丧也者爲上士之德而巳以之治国则缓乎平泰以之修身则臻乎长存兹致之至不其韪欤唐明皇以通玄道德眞经周易南华眞经爲三玄之学抑亦其冝哉修仙鍊眞之图巽哉人生天地之间借令果有百年之期若驷之过隙也固弗能养其夀命者吁乎惟夫眞人则不然以其常建斋而设醮及焉屡愽施而济衆是故修道以教人明诚而奉师况眞人有德而适神上士获妙而登天非乎学仙錬形者奚能是哉但凡坐进大洞之道者即感天地八纮日月星辰正一生气下降流入其人身宫繇四时春温夏炎秋凉冬寒之气不言而善应不召而自来故还将上天之气以制大地之形仍得庆云开乎生门祥烟塞于死户于是飞玄之晶下鎭人身泥丸绛宫中理五气混合百神十转回灵万气齐仙仙道贵生无量度人幸矣生身爱度永劫长存克霑妙道方号至人体道至人髙风遯世知周万物神用无方凡君子亦然君子之道恭敬惠义邪贵乎守雌合辱受垢纳污斯上智之范生民常反之故全德之者见机而作不俟终日时止即止时行即行出处常合于时机行藏不乖于适变进则兼济于天下退则独善于身中古之逹士恒从事于斯矣爲谁惟夫蒙庄也时楚王远征辤曳泥亀之尾梁相生怒遂陈腐䑕之讥肾哉颜子箪食而在陋圣者孔父肱枕而饮水许由恱道干颕阳兵伯得志于工首斯皆超空之才尚玄之士也是故上士适道均天来辅况大道坦坦去身不远修之于身其德乃眞盖玉不琢不成器人不学不知道礼云大道不器是处皆在且金书垂训人能爱其形保其神贵其气固其根身不死坏终俟飞翥斯可矣得不谓之仙尔臣朝金阙之图明哉天网罗人罪之大者讵可逭乎孽之鲜者繇能易尔矧干坤辅翊惟行与功古之明道髙士也者皆累虚心錬眞之功次积助国救民之行至于专气无爲爰及其上仙必也理哲臣方独异于衆人故得形神俱妙参礼眞元尝闻缑山不回子𣈆吹笙而上干银汉辽水一去丁公化鹤以冲干琅霄而后示其歌曰丁令威化鹤千年今来归城郭如故人民非何不学仙塜累累逮乎赵州桧柏皆成佛许君鸡犬悉登仙吴学士长短句偁看童颜葆发仝飞控影拜旌阳诏逸人言伟矣虚心庞处士妙哉了命许眞君全家偕以陟青云韪欤林飊飒飒兮谿熘泠泠兮梅竹𩙚𩙚兮鳯呜碧落之表松栢森森兮哤吠白云之际于是銮车羽驾出有入无臣朝帝京听命琼阙尔盖夤奉大洞眞元之所致巳诗云明明上天照临下土人斯功满德就离凡尘乘瑞霭拜谒太清之门上方大洞眞元隂阳陟降图书后解