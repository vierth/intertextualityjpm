道德真经衍义手钞正统道藏三家本二十卷洞神部玉诀类道德真经衍义手钞正统道藏三家本二十卷洞神部玉诀类道德真经衍义手钞正统道藏三家本二十卷洞神部玉诀类道德真经衍义手钞正统道藏三家本二十卷洞神部玉诀类道德眞经衍义手钞卷之三量一五峯清安逸士王守正集持而盈之章第九金玉满堂莫之能守富贵而骄自遗其咎衍义云楚白公胜得荆国不能以府库分人钞淮南子鸿烈解道训篇云白公名胜常封于白故云白公胜乃楚平王之孙太子建之子也义中载之已全衍义云春秋鲁襄公二十四年范宣子爲政诸侯之币重钞郑人病之子产寓书以告宣子衍义云春秋昭公二十二年王子朝賔孟有宠于周景王王与賔孟说欲立之钞王子朝景王之长子賔孟亦名孟起子朝之傅也賔孟曰鸡其惮爲人用乎人异于是鸡犠虽见宠饰然卒当见杀若人见宠饰则当贵盛言异于鸡使犠在己喻子朝欲使王早宠异之功成名遂身退天之道衍义云易云知进而不知退知存而不知亡知得而不知丧斯有亢极之悔钞周易干卦之文言曰亢之爲言也知进而不知退知存而不知亡知得而不知丧其唯圣人乎知进退存亡而不失其正者其唯圣人乎此明上九之义不知进退存亡得丧言此上九所以亢极有悔者由有此三事若能三事备知虽居上位不至于亢也衍义曰日中则昃月满则亏四时之运功成则去钞杜天师义曰日中中月满满暑往即寒来春荣即秋落天道然也人能体盈虚于天道忘功忘名退身辞盛如彼天道不失盈虚则无忧责矣衍义云如汉留侯张良封万户宣帝时疏广字仲翁兄子受皆东海兰陵人广爲太子太傅受爲少傅广曰吾闻知止不殆知足不辱又闻功成名遂身退天之道父子遂辞病上许之上赐金三十斤太子赐金五十斤上疏乞骸骨而归此岂非身退天之道乎载营魄章第十载营魄抱一能无离乎衍义云以车乘人谓之载以人登车亦谓之载钞广圣义云载营魄也言人之身神气所居魂魄所舍以身运载如车载物西昇经云身者神之车也既以喻车固当运载矣虚魄者阴气有象人之形也阳气无形人之神也形之具也而阳气未附则块然无知如顽石枯木阳气既降即能运动故以形爲魄魄属阴也以神爲魂魂属阳也凡人有纎毫之阳气未尽则不致于死有纎毫之阴气未尽则不至于仙所以鍊阴气尽即超九天而爲仙与阳爲徒也鍊阳气尽即沦九泉而爲鬼与阴爲徒也故当保守阳魂营护阴魄以全其生抱一守道而不使之暂离也衍义云屈原离骚云载营魄而登霞兮掩浮云而上征也钞屈原者楚三闾大夫也离骚屈原文籍之篇目也载营魄者即运载魂魄而登霞霞则赤气腾而爲霞云者山川之气掩者去也掩去浮云运载魂魄跨赤霞而飞腾掩去浮云而上升也专气致柔能如婴儿乎衍义云故曰持其志无暴其气蹶者趋者是气而反动其心钞孟子公孙丑章句上之辞公孙丑见孟子言志至而气次故问如此则专持其志可矣又言无暴其气何也曰志一则动气衍义云终日号而嗌不嗄和之至也钞本经含德之厚章第五十五之文也爱民治国能无爲乎衍义云脩之身其德乃眞脩之天下其德乃普钞碧虚眞人纂微云近取诸身而远及天下也夫脩道于身少思寡欲益寿益筭诸伪咸尽天门开阖能无雌乎衍义云天门者自然之门也自然生太极钞庄子庚桑楚篇之辞衍义云庄子曰有乎生有乎死有乎出有乎入钞庄子庚桑楚篇之辞又易系云辟户谓之干阖户谓之坤一阖一辟谓之变往来不穷谓之通明白四达能无知乎衍义云如镜之照物钞碧虚取以爲说镜者鑑也言鑑之含明本来莹净有时而昏暗则爲尘垢附之也若拂去尘垢则一切万物无不照了此喻人修道载运魂魄抱一而不使之离则一性自明矣衍义云故治国者虽其德明白如日月之照临当收眎反听塞聪蔽明使百姓日用而不知钞广圣义云明白慧照也慧照之明照无远近当息念忘心犹若无知或矜其有知则有所执而失道也人君负独见之明以治其国其政察察民凋弊矣老君戒之令忘功息照亦犹黈纩塞耳以闭其聪冕旒垂目以杜其明也此亦收眎反听塞聪蔽明之义百姓日用而不知三十辐章第十一三十辐共一毂当其无有车之用衍义云周礼考工记车盖圆以象天舆方以象地凿户牖以爲室当其无有室之用衍义云古者穴居钞易系辞曰上古穴居而野处后世圣人易之以宫室卦取大壮上古者言未造宫字之前止是夏巢冬穴故制室宇以代之衍义云诗云陶复陶穴谓穿凿穴中之土以覆其上钞毛诗文王之什绵之篇云古公亶甫陶复陶穴未有家室古公者邠公也古言乆也亶公字也文王之祖处于邠以德化人归之者衆未有居室陶其土而复之陶其壤而穴之父子夫妇居谓之家笺云诸侯之臣称公曰君也复者复于地上凿地曰穴皆如陶焉者今之瓦窑是也衍义云庄子曰室无虚空则妇姑勃蹊谓争路也钞庄子外物篇云言室中不空蹊路湫隘则妇姑争路而行妇合顺于姑以爲孝敬今乃争路无所往来以容其私则反戾鬪争也故有之以爲利无之以爲用衍义云易曰形而上者谓之道形而下者谓之器钞易系辞文也广圣义曰形而上者道之本清虚无爲处乎上也形而下者道之用禀质流形处乎下也五色章第十二五色令人目盲五音令人耳聋五味令人口爽衍义云五色之设本以彰五行之象文章黼黻别尊卑之饰钞五色谓青黄白赤黑五行金木水火土文章黼黻者尚书益稷篇云帝曰臣作朕股肱耳目子欲左右有民汝翼予欲宣力四方汝爲予欲观古人之象日月星辰山龙华虫作会宗彝藻火粉米黼黻絺绣以五彩彰施于五色作服汝明衍义云五音之设本以彰五行之声金石丝竹以通天地之气钞五音者按汉刘向曰宫者中也君之德也商者章也物成章也角者甲也物之发生也征者祉也物之盛大繁祉也羽者聚也物聚而藏也尚书益稷篇云帝曰予欲闻六律五声八音在治忽以出纳吾言汝听予违汝弼汝无面从退有后言衍义云五味之设本以彰五行之和人乃刍豢悦口饕餮无厌浊神秽眞钞五味者甘苦酸咸辛是也爽差也口察味伤当过分则不能无损坐令聋盲差爽失味也衍义云刍豢之悦口钞孟子告子章句上孟子曰礼义之悦我心犹刍豢之悦我口刍者草也草食者谓之刍牛羊是也豢谷畜曰豢猪狗之类也故曰刍豢悦口也衍义云饕餮无厌者钞贪财曰饕贪食曰餮言其贪财贪食之人无厌足也以上饕餮皆昏浊其神秽浊其眞皆失其正味也驰骋田猎令人心发狂衍义云礼记王制云钞周礼云春蒐夏苗秋狝冬狩衍义云禽荒无度若夏太康之畋洛表而五子咸怨钞禽荒者尚书五子之歌篇云太康尸位以逸豫灭厥德黎民咸贰乃盘游无度畋于有洛之表十旬弗反五子咸怨述大禹之戒以作歌其二曰训有之内作色荒外作禽荒甘酒嗜音峻宇雕墻有一于比未或不亡今取此以爲证解若不遵法度驰骋逐境禽荒无节暴物伤农登崖踰险旬月不反心神乱发非狂而何此田猎之失也衍义云齐哀公之好田猎而诗人所刺钞毛诗卷第五还刺荒也哀公好田猎从禽兽而无厌国人化之遂成风俗习于田猎谓之贤闲于驰逐谓之好焉难得之货今人行妨衍义云明月之寳钞通鑑显王十四年齐魏会田于郊魏惠王问齐威王曰齐有寳乎威王曰无有惠王曰寡人国虽小尚有径寸之珠照车前后各十二乘者十枚岂以齐大国而无寳乎威王曰寡人之所以爲寳者与王异吾臣有檀子者使守南城则楚人不敢爲寇有盻子者使守高唐则赵人不敢东渔于河有黔夫者使守徐州则燕赵之人从而徙者七十余家有种首者使备盗贼则道不拾遗此四臣者将照千里岂特十二乘哉惠王有慙色衍义云夜光之珠钞楚王有一夜光之珠问曰何处得此珠答曰楚臣隋侯出行见牧牛小儿打一蛇破伤血流命将欲死隋侯怜之救取向水中洗以药封之得活入水而去却是海龙王之子后衔七寸珠来报隋侯侯进与楚王王夜安殿上见光明号夜光珠衍义云孟子曰寳珠玉者殃必及身钞孟子尽心章句下孟子曰诸侯之寳三土地人民政事寳珠玉者殃必及身尹氏曰寳得其寳者安寳失其寳者危衍义云故西旅献獒召公作书以戒周武钞尚书旅獒篇云西旅献獒太保作旅獒用训于王曰呜唿明王慎德四夷咸賔无有远迩毕献方物不作无益功乃成不贵异物贱用物民乃足犬马非其土性不畜珍禽奇兽不育于国不寳远物则远人格所寳惟贤则迩人安近皆得安宁故曰难得之货令人行妨也衍义云林邑献五色鹦鹉魏征上疏以谏太宗钞贞观中林邑国贡白鹦鹉性辩慧尤善应答屡有苦寒之言太宗慜之付其使令还于林薮也宰相魏征鉅鹿人也时上疏谏之衍义云昔齐人有欲金者钞列子说符第八篇之辞是以圣人爲腹不爲目故去彼取此衍义云不爲目者去六情而目不妄视钞庄子庚桑楚云贵富显严名利六者勃志也衍义云言五尘之害性当忘物以全眞钞玉皇本行经云六尘徧染三业荣缠六尘者何眼耳鼻舌身意六根之尘也此诸罪辈乆堕劫难以来放纵其尘迷之性无所明见遂爲六尘之所徧染道德眞经衍义手钞卷之三道德真经衍义手钞正统道藏三家本二十卷洞神部玉诀类道德眞经衍义手钞卷之四量二五峯清安逸士王守正集宠辱章第十三何谓宠辱宠爲下得之若惊失之若惊是谓宠辱若惊衍义云子列子穷有饥色楚令尹子文三仕爲令尹无喜色三已之无愠色钞令尹官名楚上卿执政者子文姓鬪名谷于菟其爲人也喜怒不形物我无间然其三仕三已皆出于天理而无人欲之私也衍义云柳下惠爲士师三黜而不去钞论语微子第十八柳下惠爲士师三黜人曰子未可以去乎曰直道而事人焉往而不三黜枉道而事人何必去父母之邦衍义云正考父三命循墻而走则无若惊之心矣钞庄子杂篇列御寇第三十二正考父一命而伛再命而偻三命而俯循墻而走孰敢不轨何谓贵大患若身吾所以有大患者谓吾有身及吾无身吾有何患衍义云隳支体黜聪明离形去智通于大同则无入而不自得也钞庄子内篇云颜回答仲尼之辞他日复见曰回益矣曰何谓也曰回坐忘矣仲尼蹙曰何谓坐忘颜回曰隳支体衍义云若孔子之毋我钞论语卷第五子罕第九子絶四毋意毋必毋固毋我衍义云南郭子綦之丧我钞庄子齐物论云南郭子綦隐凡而坐仰天而嘘㗳焉似丧其偶颜成子游立侍乎前曰何居乎形固可使如藁木而心固可使如死灰乎今之隐几者非昔之隐几者也子綦曰偃不亦善乎而问之也今也吾丧我汝知之乎此亦譬吾无身之谓也言能如此者向之宠辱大患何縁及之故贵以身爲天下若可寄天下爱以身爲天下若可託天下衍义云若舜时子州支父钞庄子让王篇舜让天下于子州支伯曰子有幽忧之病方且治之未暇治天下也衍义云越之王子搜之徒是也钞庄子让王篇越人三世弑其君王子搜患之逃乎丹穴而越国无君求王子搜不得从之丹穴王子搜不肯出越人薰之以艾乘以玉舆王子搜援绥登车仰天而唿曰君乎君乎独不可以舍我乎王子搜非恶爲君也恶爲君之患也若王子搜者可谓不以国伤生矣视之不见章第十四视之不见名曰夷听之不闻名曰希搏之不得名曰微衍义云能玄能黄钞易曰天圆上其色玄地方下其色黄列子天瑞篇云能宫能商能阴能阳能柔能刚能圆能方能短能长政和曰有所知有所能在道一偏非全之尽之者也而无知而无不知无能而无不能则无不该也无不徧也何所不能哉玄黄色也宫商声也阴阳气也柔刚材也圆方器也短长形也变化所爲皆在是矣衍义云在下与瓦砾同寂钞庄子智北游东郭子问于庄子曰所谓道恶乎在庄子曰无所不在东郭子曰期而后可庄子曰在蝼蚁曰何其下耶曰在稊稗曰何其愈下耶曰在瓦甓曰何其愈甚耶曰在屎溺东郭子不应庄子曰夫子之问固不及质古之善爲士章第十五古之善爲士者微妙玄通深不可识夫惟不可识故强爲之容衍义云子列子居郑圃四十年人无识者钞列子天瑞第一子列子者载子于姓上者首章云是弟子之所记故也豫若冬涉川犹若畏四邻衍义云闲邪存诚钞周易干卦九二爻辞正义云闲邪存其诚者言防闲邪恶当自存其诚实也衍义云若东郭顺子正容悟物使人之意消钞庄子外篇田子方正容悟物使人之意衍义云李含光虽处暗室如对君父司马子微激赏之钞李含光者高道传第九云道士李含光者晋陵人也年十二笃好学道虽处暗室如对君父人见之情色外歛先工篆隶或称过其父一闻之终身不书后师贞一先生司马子微云篆寳书倾囊相付且曰眞玉清仙客也今取此二人爲证言其操持敦厚严敬如此可谓俨若客也如处暗室翊圣眞君语云上临之以天鉴下察之以地祇明有刑罚相继暗有鬼神相随出处语默善恶自知惟正可守心不可欺孰能浊以静之徐清孰能安以乆动之徐生衍义云易曰寂然不动感而遂通天下之故钞易系上辞云易无思也无爲也寂然不动感而遂通天下之故非天下之至神其孰能与于此衍义云道集虚故也钞庄子庚桑楚云胸中正正则静静则明明则虚虚则无爲而无不爲也致虚极章第十六致虚极守静笃万物并作吾以观其复衍义云致得也与大学之致知同钞大学云欲诚其意者先致其知致知在格物衍义云又举春秋楚致晋师之义同钞春秋宣公十二年楚庄乃求成于晋晋人许之盟有日矣楚许伯御乐伯摄叔爲右欲单车挑战示不欲和以致晋帅以此致师师必成敌亦犹以静致道道必可求也衍义云列子曰莫如静莫如虚静也虚也得其居也钞列子天瑞篇之文或谓子列子曰子奚贵虚列子曰虚者无贵也子列子曰非其名也莫如静莫如虚静也虚也得其居矣取也与也失其所也苟虚不致于极静不至于笃则莫能致于道所以贵虚静之极笃也衍义云万态虽杂吾心常彻万变虽殊而吾心常寂此谓之天乐钞庄子天道篇云言以虚静推于天地通于万物此之谓天乐衍义云复其见天地之心乎钞易复卦之彖辞也解云复者反本之谓也言干元一阳之炁从此而往复从此而来故云来复言反复其道天行也利有攸往刚长也复其见天地之心乎言天地之心者乃干元一阳之炁寂然至无之理也所以干卦初九潜龙勿用者是也言阳气潜藏而在下即此以见天地之心也夫物芸芸各复归其根归根曰静静曰复命复命曰常衍义云易曰穷理尽性以至于命命者性之妙也钞易系说卦正义曰命者生之极穷理则尽其极也知常曰明不知常妄作凶衍义云孔子曰人而无恒不可以作巫医钞论语第十三云子曰南人有言曰人而无恒不可以作巫医善夫衍义云孟子曰苟无恒心放僻邪侈无不爲已钞孟子滕文公章句上民之爲道也有恒产者有恒心无恒产者无恒心苟无恒心放僻邪侈无不爲己及陷乎罪然后从而刑之是罔民也焉有仁人在位罔民而可爲也知常容容乃公公乃王王乃天天乃道道乃乆没身不殆衍义云礼记曰大道之行天下爲公人不独亲其亲子其子钞礼记礼运篇之辞云孔子曰大道之行也天下爲公选贤与能讲信脩睦故人不独亲其亲不独子其子使老有所终壮有所用幼有所长矜寡孤独废疾者皆有所养道德眞经衍义手钞卷之四道德真经衍义手钞正统道藏三家本二十卷洞神部玉诀类道德眞经衍义手钞卷之五量三五峯清安逸士王守正集太上章第十七太上下之有之其次亲之誉之衍义云左传曰太上有立德其次有立功之类钞春秋襄公二十四年穆叔如晋范宣子逆之问焉曰古人有言曰死而不朽何谓也穆叔未对宣子曰昔匄之祖自虞以上爲陶唐氏在夏爲御龙氏在商爲豕韦氏在周爲唐杜氏晋主夏盟爲范氏其是之谓乎穆叔曰以豹所闻此之谓世禄非不朽也鲁有先大夫曰臧文仲既没其言立其是之谓乎豹闻之太上有立德其次有立功其次有立言虽乆不废此之谓不朽若夫保姓受氏以守宗枋世不絶祀无国无之禄之大者不可谓不朽衍义云上如标枝下如野鹿钞庄子天地篇门无鬼答赤张满稽云至德之世不尚贤不使能上如标枝下如野鹿衍义云庄子曰及至圣人蹩躠爲仁踶跂爲义而天下始疑矣钞庄子马蹄篇云及至圣人蹩躠踶跂蹩躠踶跂皆用心爲仁义之貌衍义云尧仁如天就之者如日舜有羶行百姓悦之故三徙成都至邓之墟来者十有万家钞庄子徐无鬼篇之文衍义云康衢之童謡咏尧钞列子仲尼篇云尧乃微服游于康衢闻儿童謡曰立我蒸民莫匪尔极不识不知顺帝之则衍义云百姓之讴歌举舜誉之也钞孟子万章章句上孟子答万章云舜相尧二十有八载非人之所能爲也天也尧崩三年之丧毕舜避尧之子于南河之南天下诸侯朝觐者不之尧之子而之舜讼狱者不之尧之子而之舜讴歌者不讴歌尧之子而讴歌舜故曰天也其次畏之侮之信不足有不信衍义云商人作誓而民始叛周人作会而民始疑钞春秋昭公四年楚子会诸侯于申椒举言于楚子曰臣闻诸侯无归礼以爲归椒举曰夫六王二公之事皆所以示诸侯礼也诸侯所由用命也夏桀爲仍之会有缗叛之商纣爲黎之蒐东夷叛之周幽爲大室之盟夷狄叛周皆所以示诸侯汰也诸侯所以弃命也今君以汰无乃不济乎王弗听衍义云心有孚之谓诚钞易中孚卦九五有孚挛如无咎衍义云言可复之爲信钞论语学而第一有子曰信近于义言可复也恭近于礼远耻辱也因不失其亲亦可宗也衍义云齐桓不背曹刿之盟钞史记曹沬者鲁人也以勇力事鲁庄公庄公好力曹沬爲鲁将与齐战三败北庄公惧乃献遂邑之地以和犹复以爲将齐桓公许与鲁会于柯而盟桓公与庄公既盟于坛上曹沬执匕首劫齐桓公齐桓公左右莫敢动而问曰子将何若曹沬曰齐强鲁弱而大国侵鲁亦以甚矣今鲁城坏即压齐境君其图之桓公乃许尽归鲁之侵地既已言曹沬投其匕首下坛北面就羣臣之位颜色不变辞令如故桓公怒欲倍其约管仲曰不可夫贪小利以自快弃信于诸侯失天下之援不如与之于是桓公遂割鲁侵地曹沬三战所亡之地尽复与鲁矣衍义云晋人不弃伐原之言钞晋人伐原晋侯围原命三日之粮原不降命去之谍出曰原将降矣军吏曰请待之公曰信国之寳也民之所庇也得原失信何以庇之所亡滋多退一舍而原自降诸侯自此归附如伐原之信也衍义云吴起不亏移辕之赏钞史记吴起魏将也欲伐秦恐士卒军人不信乃埋一车辕于市东门书曰如有人能移此辕于西门者即给土田宅百亩黄金百斤三日无人敢移更书曰能移者给土田宅五百亩黄金百斤时有一人来移依赐之于是召募人伐秦遂尅此则不亏移辕之赏也衍义云魏侯不乖虞人之期钞史记魏侯魏文侯也虞人山泽之官也文侯与虞人期猎明日欲发适与羣臣饮酒乐而天大雨命驾适野左右曰今日饮酒乐天又雨将安之文侯曰吾不息于禽兽吾与虞人期岂可无一会期哉恐失信遂冒雨以赴也大道废章第十八大道废有仁义衍义云庄子曰鱼相忘乎水人相忘乎道术钞庄子大宗师篇云泉涸鱼相与处于陆相呴以湿相濡以沫不如相忘于江湖智慧出有大伪衍义云庄子曰去小智而大智明钞庄子外物篇云去小智而大智明衍义云好行小慧难矣哉钞论语卫灵公第十五子曰羣居终日言不及义好行小慧难矣哉衍义云庄子曰夫马之眞性在乎龁草饮水翘足而立钞庄子马蹄篇之文义中载之已详不复具载衍义云太古之时民不知所爲行不知所之含哺而熙鼓腹而游钞夫赫胥氏之时民居不知所爲行不知所之含哺而熙鼓腹而游民能以此矣衍义云屈折礼乐以匡天下之形悬跂仁义以慰天下之心钞庄子马蹄篇六亲不和有孝慈国家昏乱有忠臣衍义云礼记曰大道之行也不独亲其亲不独子其子钞礼记礼运篇云大道之行也天下爲公选贤与能讲信修睦故人不独亲其亲不独子其子使老有所终壮有所用幼有所长矜寡孤独废疾者皆有所养也又引孝慈者论语季康子问使民敬忠以劝如之何子曰临之以庄则敬孝慈则忠尔雅云善事父母曰孝衍义云抉目剖心之臣钞史记殷本纪云子辛无道天下爲之纣纣淫乱不止微子数谏不听乃与太师少师谋遂去比干曰爲人臣者不得不以死争乃强谏纣纣怒曰吾闻圣人心有七窍剖比干观其心庄子盗跖篇云比干剖心子胥抉眼忠之祸也此扶眼剖心之臣盖爲君昏乱而后显死节忠臣之名故曰国家昏乱有忠臣衍义云瞽叟顽而舜称大孝钞尚书尧典曰瞽子父顽母嚚象傲克谐以孝烝烝又不格姦大孝者孟子万章章句上大孝终身慕父母五十而慕者予于大舜见之矣衍义云曾晳严而参称能养钞孟子离娄章句上曾子养曾晳必有酒肉将彻必请所与问有余曰有若曾子则可谓养志也事亲若曾子者可也絶圣弃智章第十九絶圣弃智民利百倍衍义云庄子曰掊击圣智纵舍盗贼而天下始治矣钞庄子胠箧篇云掊击圣智衍义云去小智则大智明钞庄子外物篇云小智自私大智任物衍义云跖之徒问于跖盗亦有道乎曰何适而无有道钞庄子胠箧篇之文义中已备衍义云庄子宋元君夜半梦人被发闚阿门曰钞庄子外物篇文宋元君夜半而梦人被发闚阿门絶仁弃义民复孝慈衍义云孟子曰未有仁而遗其亲者也未有义而后其君者也钞孟子梁惠王章句上孟子答王之辞絶巧弃利盗贼无有衍义云巧机巧也谓雕琢刻削机械扃鐍之类钞庄子胠箧篇云然而巨盗至则负匮揭箧担囊而趍唯恐缄縢扃鐍之不固也雕刻衆形而不爲巧如卫人之刻枣猴宋人之琢楮叶天地篇云爲圃者忿然作色而笑曰吾闻之吾师有机械者必有机事有机事者必有机心机心存于胸中则纯白不备衍义云珠玉斗斛权衡符玺之类钞庄子胠箧篇云爲之斗斛以量之则并与斗斛而窃之爲之权衡以称之则并与权衡而窃之爲之符玺以信之则并与符玺而窃之絶学无忧章第二十絶学无忧唯之与阿相去几何善之与恶相去何若衍义云庄子所谓俗学以求复其初者钞庄子缮性外篇之辞人之所畏不可不畏荒兮其未央哉衍义云诗云夜未央言更漏尚多也钞毛诗小雅庭燎美宣王也夜如何其夜未央庭燎之光君子至止鸾声锵锵孔德之容章第二十一道之爲物惟恍惟惚惚兮恍其中有象恍兮惚其中有物衍义云庄子所谓眞君今之所谓性者也钞庄子齐物篇云如是皆有爲臣妾乎其臣妾不足以相治乎其递相爲君臣乎其有眞君存焉如求得其情与不得无损益乎其眞此言凡得眞性用其自爲者虽复皂隶犹不颖毁誉而自安其业故知与不知皆自若也窈兮冥兮其中有精其精甚眞其中有信衍义云犹乌足之根爲蛴螬人血之爲野火朽瓜之爲鱼贤女之爲石钞列子天瑞篇云註言生死变化胡可测度生于此者或死于彼死于彼者或生于此而一炁之变所适万形此皆因其所感自然而变者也衍义云晋惠帝时张华爲司空其事甚详不复再録道德眞经衍义手钞卷之五道德真经衍义手钞正统道藏三家本二十卷洞神部玉诀类道德眞经衍义手钞卷之六量四五峯清安逸士王守正集曲则全章第二十二曲则全枉则直洼则盈弊则新小则得多则惑衍义云蔺相如屈于廉颇是也钞廉颇兰相如同仕于赵颇位在相如之下因怒曰吾有功于国而居相如之下吾所耻也途见相如吾必辱之相如知其言常引车以避之其从者怪而问之曰相国不畏强秦而惧廉颇何也相如曰秦所以不敢轻赵者畏吾与颇将军而已吾若与颇将军相遇两虎既鬬势不俱全赵国之危秦国之利也吾所以避者存国耳岂私于身乎颇闻之负荆肉袒而谢焉此乃彼必惧而自修整以己之直能正于曲之效也衍义云人有贤才而能支离其德钞庄子人间世云支离疏者颐隐于脐肩高于项会撮指天五管在上两髀爲胁挫鍼治繲足以煳口鼓筴播精足以食十人上征武士则支离攘臂于其间上有大役则支离以有常疾不受工上与病者粟则受三钟与十束薪夫支离其形者犹足以养其身终其天年支离其德者不彰其用不显其名人能体此修身岂不能保其常名哉衍义云易曰易简而天下之理得矣钞系辞上云易简而天下之理得矣衍义云庄子曰文灭质博溺心钞庄子缮性篇云知不足以定天下然后附之以文益之以博文灭质博溺心衍义云列子曰学者以多方丧生钞列子说符篇云心都子曰大道以多歧亡羊学者以多方丧生衍义云庚桑子曰万人操弓共射一鵰鵰无不中钞列子清神第一云夫一哀一乐犹搴正性况万物之衆而能拔擢以生心神哉故万人弯弧以向一鹄鹄能无中乎此言鹄是奸黠之鸟故人皆之于射此喻人心万端情乱心荡如彼鹄中静也万物昡曜以惑一生生能无伤乎衍义云惟水爲几于道一西一东而物莫不能伤钞孟子告子章句上告子曰性犹湍水也决诸东方则东流决诸西方则西流此言水性顺下利物不争而物亦莫之伤也是以圣人抱一爲天下式不自见故明不自是故彰不自伐故有功不自矜故长衍义云虞舜明四目钞尚书舜典之文月正元日舜格于文祖询于四岳辟四门明四目达四聪衍义云淮南子载赵简子死未葬中牟不助祭襄子起兵攻之钞出淮南子载之已详不复録之希言自然章第二十三希言自然飘风不终朝骤雨不终日衍义云希者疏也少也易曰吉人之辞寡躁人之辞多钞易系辞之文也云将叛者其辞惭中心疑者其辞枝吉人之辞寡躁人之辞多诬善之人其辞游失其守者其辞屈此六种之辞唯吉人之辞寡所以证解希言自然也孰爲此者天地天地尚不能乆而况于人乎衍义云人处天地之间不似毫末之在马体乎钞庄子秋水篇云人处天地之间不似毫末之在马体乎此其比万物也不似毫末之在马体小大之辩各有阶级不可相跂曾何足以介怀也同于道者道亦得之同于德者德亦得之同于失者失亦失之信不足有不信衍义云人以类相从故虎啸风生钞易干九五之辞云云从龙风从虎龙是水畜云是水气故龙吟景云生是云从龙也虎是威勐之兽风是震动之气故虎啸则谷风生是风从虎也有情感于无情此明气同则应也衍义云鹤鸣子和钞易上系辞鹤鸣在阴其子和之我有好爵吾与尔靡之正义云鸣鹤在幽阴之处虽鸣在幽阴其子在远而和之以其同类相感召故也我有好爵者言我有美好之爵在身不自独有吾与汝外物其靡散之谓能散于外物物亦感我之恩亦来归从于我衍义云性殊则肝胆楚越道合则夷夏同人犹方诸挹月而水流钞东海方诸之间有巨蚌长尺有二寸因名方诸取其殻以柔白拭之良乆以月照之以器承之则得水焉衍义云阳燧照日而火就钞阳燧者范金爲器其形如杯或类镜焉以玄缯洁之以日照之以艾承之则得火焉二者因日月之光以气类相感而生水火焉跂者不立章第二十四跂者不立跨者不行衍义云跂者举踵而望跨者以跨挟物也钞唐杜天师义曰以足脂蹑地谓之跂暂有延望而希乆立斯爲难矣延颈举踵陈后长门赋望幸之词也跨挟于物而求乆行亦不可得也喻人不能推心信眞怀疑于道暂具一念便望有成难矣哉衍义云岂不闻寿陵余子之学行于邯郸未得国能又失其故行直匍匐而归耳钞庄子秋水西华法师疏寿陵燕之邑邯郸赵之郡弱龄未壮谓之余子赵郡之地其俗能行故燕国少年远来学步既乖本性未得赵国之能舍己效人更失寿陵之故是以用手踞地匍匐而还也自见者不明自是者不彰自伐者无功自矜者不长衍义云阳子居南之沛至于粱而遇老子老子中道仰天而叹曰始于汝爲可教今不可也以其骄气愈于往昔也阳子居请问其过老子曰而睢睢而盱盱而谁与居钞列子黄帝篇云阳朱字子居云睢睢盱盱何自居处而夸张若此睢则逆而不顺盱则干而不直盖内视己败而外若有营之意衍义云若坎井之蛙谓东海之鼈曰吾乐欤吾出跳乎井干之上入休乎缺甃之崖赴水则接腋持颐蹶泥则没足灭跗擅一壑之水而跨跱坎井之乐此亦至矣子奚不时来入观乎东海之鼈左足未入而右𣍿已絷矣于是逡巡告之海曰坎井之蛙闻之䂓䂓然自失也岂非自是者不彰乎钞庄子秋水篇衍义云自伐者若郑人缓呻吟裘氏之地祗三年而缓爲儒河润九里泽及三族钞庄子列御寇篇之文其文已全不复重録衍义云自矜者若晋史齐王冏起兵讨赵王伦其文详不复録侈于性则盈钞庄子骈拇篇云骈拇枝指出乎性哉而侈于形附赘悬疣出乎形哉而侈于性有物混成章第二十五有物混成先天地生衍义云庄子曰道在太极之先而不爲高在六极之下而不爲深先天地生而不爲乆长于上古而不爲老钞庄子大宗师篇云在太极之先而不爲高在六极之下而不爲深先天地生而不爲乆长于上古而不爲老衍义云易所谓太极者是也钞易系辞云是故易有太极是生两仪两仪生四象四象生八卦寂兮寥兮独立而不改周行而不殆可以爲天下母衍义云且形影因待犹言独化钞庄子齐物论云罔两问影曰曩子行今子止曩子坐今子起何其无特操与影曰吾有待而然者邪吾所待又有待而然者邪吾待虵蚹蜩翼邪恶识所以然恶识所以不然衍义云歛则纯精之物藏乎黍米钞黍米者度人经之辞衍义云周流六虚应用不穷钞周易下系辞云易之爲书也不可远爲道也屡迁变动不居周流六虚上下无常刚柔相易不可爲典要惟变所适盖言大道一元之气周遍流动于六爻之位乃至天地之内四方上下之中而应用不穷故曰周行而不殆也吾不知其名字之曰道强爲之名曰大大曰逝逝曰远远曰反衍义云字者表其德名者定其体钞唐杜天师广圣义云夫名物者以其体字物者以其德物生而名立事之常也未有无名之物矣春秋桓公六年九月丁卯子同生公问名于申繻对曰名有五有信有义有象有假有类以名生爲信若唐叔虞鲁公子友是也以德命爲义若文王昌武王发是也以类命爲象若孔子有象尼丘山是也取于物爲假如伯鱼生有人馈鱼因名曰鲤是也取于父爲类若子同生与父同日生是也衍义云先天地生难以言其氏族钞氏族者春秋隐公八年冬公子无骇卒公子羽父请谥于族公问族于衆仲仲对曰天子建德因生以赐姓胙之以土而命之氏诸侯以其王父字爲谥因以爲族官有世功则有官族谓取旧官旧邑爲族也邑亦如之公命以字爲展氏无骇即公子展之孙也故爲展氏故道大天大地大王亦大域中有四大而王居其一焉衍义云普天之下莫非王土率土之滨莫非王臣钞孟子万章章句上之辞咸丘蒙曰舜之不臣尧既得闻命矣诗云篇普天之下莫非王土率土之滨莫非王臣衍义云自地而上皆属于天钞地上属天者列子天瑞篇云杞国有人忧天地崩坠身亡所寄废寝食者又有忧彼之忧者因往晓之曰天积炁耳亡处亡炁若屈伸唿吸终日在天中行止奈何忧崩坠乎若论此传文广意深不能徧举且据天积炁而论之既云终日在天中行止则知自地之上皆属于天也故云不必高远苍苍之谓也又庄子逍遥篇云天之苍苍其正色耶其远而无所至极耶其视下也亦若是而已矣人法地地法天天法道道法自然衍义云人谓王也人法地之安静故无爲而天下功钞庄子天道篇之文也云天不产而万物化地不长而万物育帝王无爲而天下功道德眞经衍义手钞卷之六道德真经衍义手钞正统道藏三家本二十卷洞神部玉诀类道德眞经衍义手钞卷之七量五五峯清安逸士王守正集重爲轻根章第二十六重爲轻根静爲躁君衍义云龙蛇蟠屈沉静则变化升腾虎豹威勐躁动故遭射猎夭亏钞易下系辞云尺蠖之屈以求信也龙蛇之蛰以存身也庄子庚桑楚云庚桑子曰小子来夫函车之兽介而离山则不免乎罔罟之患是以君子终日行不离辎重虽有荣观燕处超然衍义云荣如南荣之类行以轻爲速然不可以无辎重钞庄子庚桑楚之文南荣趎蹴然正坐曰若趎之年者已长矣将恶乎託业以及此言邪庚桑子曰今吾才小不足以化子子胡不南见老子南荣趎赢粮七日七夜至老子之所此言求学以轻爲速尚果七日之粮虽有荣观岂容离辎重乎柰何万乘之主而以身轻天下轻则失臣躁则失君衍义云人君爲万乘之尊处大寳之位钞孟子梁惠王章句上云万乘之国易下系辞云圣人之大寳曰位何以守位曰仁何以聚人曰财盛位能广济无疆故称大寳也衍义云坐招窜殛不得事君钞尚书舜典云流共工于幽州放讙兜于崇山窜三苗于三峗殛鲧于羽山衍义云君不密则失臣臣不密则失身钞易系辞云君不密则失臣臣不密则失身几事不密则害成是以君子慎密而不出也衍义云左传宣公九年陈灵公与孔宁仪行父通于夏姬钞义文已备不复重録衍义云韩信破齐义中全备不复再録善行章第二十七善行无辙迹善言无瑕谪善计不用筹筭善闭无关键而不可开善结无绳约而不可解衍义云犹庄子之所谓巵言巵言者酌中之言钞夫巵言者庄子寓言篇云寓言十九重言十七巵言日出和以天倪因以蔓衍所以穷年不言则齐齐与言不齐言与齐不齐也故曰无言言无言终身言未尝不言有自也而可有自也而不可有自也而然有自也而不然恶乎然然于然恶乎不然不然于不然恶乎可可于可恶乎不可不可于不可物固有所然物固有所可无物不然无物不可非巵言日出和以天倪敦得其乆夫欲发言能合乎此有何瑕谪之过乎故曰善言无瑕谪衍义云庄子曰一与言爲二二与一爲三自此以往巧历不能得而况其凡乎钞庄子齐物论云天下莫大于秋毫之末而泰山爲小莫寿乎殇子而彭祖爲夭天地与我并生万物与我爲一既已爲一矣且得有言乎既已爲之一矣且得无以言乎一与言爲二二与一爲三自此已往巧历不能得而况其凡乎故自无适有已至于三而况自有适有乎无适焉因是已此贵于无所适而复于一之初与道同体何假筹筭乎故曰善计不用筹策也衍义云九窍者精神之门也钞庄子智北游篇庄子曰夫昭昭生于冥冥有伦生于无形精神生于道形本生于精而万物以形相生故九窍者胎生八窍者卵生其来无迹其生无涯无门无房四达之皇皇也此言以不来爲来以不往爲往自然之性游无迹之涂者放形骸于无迹之间寄精神于八方之表是以出入无门户来往无边际故能宏达四方大通万物也今衍义取爲精神之门可谓善闭无关键而不可开是以圣人常善救人故无弃人常善救物故无弃物是谓袭明衍义云至于瓦甓稊稗咸有所施故曰常善救物钞庄子智北游篇东郭子问于庄子曰所谓道恶乎在庄子曰无所不在东郭曰期而后可庄子曰在蝼蚁曰何其下耶曰在稊稗曰何其愈下耶曰在瓦甓曰何其愈甚耶曰在屎溺东郭子不应庄子曰夫子之问也故不及质此言道虽清高物无贵贱皆遂其性而无弃之也衍义云淮南子载公孙龙在赵之时钞此淮南子鸿烈解道应训篇之文义中已备不复重序大抵证解常善救人故无弃人之义也故善人不善人之师不善人善人之资衍义云昔楚将子发好求有伎之士钞淮南子鸿烈解道应训篇之文楚将子发好求伎道之士义中备载不须重録大抵证解不善人善人之资也不贵其师不爱其资虽知大迷是谓要妙衍义云寻其至理出自天性是曰独化钞庄子形影因待者庄子齐物篇郭象註云若待蛇蚹蜩翼则无特操之所由未爲难识也今以不识者正由不待斯类而独化故耳今玄同逸士取此以爲证者以证其独化出自天性何在贵爱耶衍义云伯乐不能御驽骀爲骐骥钞伯乐者姓孙名阳字伯乐秦穆公时人善治马者也驽骀者钝马也骐骥者龙马也言伯乐虽能治马亦不能使钝马爲龙马也衍义云良匠不能伐樗栎爲栋梁钞夫樗者庄子逍遥篇云惠子谓庄子曰吾有大树人谓之樗其大木拥肿而不中绳墨其小枝卷曲而不中规矩立之涂匠者不顾今子之言大而无用衆所同去也庄子曰子独不见狸狌乎卑身而伏以候傲者东西跳梁不避高下中于机辟死于罔罟今夫斄牛其大若垂天之云此能爲大矣而不能执鼠今子有大树患其无用何不树之于无何有之乡广莫之野彷徨乎无爲其侧逍遥乎寝卧其下不夭斤斧物无害者无所可用安所困苦哉又引栎者庄子人间世云匠石之齐至乎曲辕见栎杜树其大蔽牛絜之百围其高临山十仞而后有枝其可以爲舟者旁十数观者如市匠伯不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何耶曰已矣勿言之矣散木也以爲舟则沉以爲棺椁则速腐以爲门户则液以爲柱则蠹是不材之木无所可用故能若是之寿今取此以爲说者言师资授受之道若遇天性能者可教而成材器也若无天性虽教不成亦如伯乐不能御驽骀爲骐骥良材不能伐樗栎爲栋梁者也衍义云列子师老商氏友伯高子而得风仙至内外进矣钞列子黄帝篇之文云列子师老商氏友伯高子进二子之道乘风而归尹生闻之从列子居数月不省舍因间请蕲其术者十反而十不告尹生怼而请辞列子又不问尹生退数月意不已又往从之列子曰汝何去来之频尹生曰曩章戴有请于子子不我告固有憾于子今复脱然是以又来列子曰曩吾以子爲达今汝之鄙至此乎姬将告汝所学于夫子者矣自吾之事夫子友若人也三年之后心不敢念是非口不敢言利害始得夫子一盻而已五年之后心庚念是非口更言利害夫子始一解颜而笑七年之后从心之所念庚无是非从口之所言庚无利害夫子始一引吾并席而坐九年之后横心之所念横口之所言亦不知我之是非利害欤亦不知彼之是非利害欤亦不知夫子之爲我师若人之爲我友内外进矣而后眼如耳耳如鼻鼻如口无不同也心凝形释骨肉都融不觉形之所倚足之所履随风东西犹木叶干殻竟不知风乘我耶我乘风耶今汝居先生之门曾未浃时而怼憾再三汝之片体将气所不受汝之一节将地所不载履虚乘风其可几乎尹生甚怍屏息良乆不敢复言若列子与老商氏眞可谓师资相忘者也今取此证解不贵其师不爱其资之义也衍义云孔子见太公任然后辞其交游去其弟子钞庄子山木篇云孔子围于陈蔡之间七日不火食太公任往弔之曰子几死乎曰然子恶死乎曰然任曰子尝言不死之道东海有鸟焉其名曰意怠其爲鸟也翂翂翐翐而似无能引援而飞迫胁而栖进不敢爲前退不敢爲后食不敢先尝必取其绪是故其行列不斥而外人卒不得害是以免于患直木先伐甘井先竭子其意者饰知以惊愚脩身以明污昭昭乎如揭日月而行故不免也昔吾闻之大成之人曰自伐者无功功成者隳名成者亏敦能去功与名而还与衆人道流而不明居德行而不名处纯纯常常乃此于狂削迹捐势不爲功名是故无责于人人亦无责焉至人不闻子何喜哉孔子曰善哉辞其交游去其弟子逃于大泽衣裘褐食橡栗入兽不乱羣入鸟不乱行鸟兽不恶而况人乎义云七圣皆迷无所问涂钞庄子徐无鬼篇之文黄帝将见大隗乎具茨之山方明爲御昌骖音禹乘张若謵㞔前马昆阍滑稽后车至于襄城之野七圣皆迷无所问涂适遇牧马童子问涂焉曰若知具茨之山乎曰然若知大隗之所在乎曰然黄帝曰异哉小童非徒知具茨之山又知大隗之所在请问爲天下小童曰夫爲天下者亦若此而已矣又奚事焉知其雄章第二十八知其荣守其辱爲天下谷爲天下谷常德乃足复归于朴衍义云草木之蕃也爲荣钞草木蕃周易坤卦文言之辞云天地变化草木蕃天地闭贤人隐孔颖达正义云此一节明六爻辞天地变化谓二气交通生养万物故草木蕃滋朴散则爲器圣人用之则爲官长故大制不割衍义云子贡问夫子曰赐也何如子曰女器也钞论语公冶长第五之文子贡问曰赐也何如子曰女器也曰何器也曰瑚琏也器有用之成材夏曰瑚商曰琏周曰簠簋皆宗庙盛黍稷之器而饰以玉器之贵重而华美者也将欲章第二十九将欲取天下而爲之吾见其不得已衍义云舜避尧之子于南河之南天下诸侯朝觐讼狱讴歌者不之尧之子而之舜非所谓力取天下也钞孟子万章章句上之文舜相尧二十有八载非人之所能爲也天也尧崩三年之丧毕舜避尧之子于南河之南天下诸侯朝觐者不之尧之子而之舜讼狱者不之尧之子而之舜讴歌者不讴歌尧之子而之舜故曰天也夫然后之中国而践天子位焉今取此爲证言舜之爲君天与之民归之非力取而爲之也天下神器不可爲也爲者败之执者失之衍义云神器者大寳之位是天地神明之器也钞大寳之位易系辞云天地之大德曰生圣人之大寳曰位何以守位曰仁此言天下之大有神以主之岂可以力而取之乎虽得之必失之可不慎欤衍义云庄子载天根游于殷汤至蓼水之上适遭无名人而问焉曰请问爲天下无名人曰去汝鄙人何问之不豫也钞庄子帝王篇天根游于殷汤至蓼水之上适遭无名人而问焉衍义云七窍凿而混沌死钞庄子应帝王篇之辞载之已详不复重録衍义云鞭策威而马力竭钞庄子马蹄篇之辞大道废章中已备不复重録是以圣人去甚去奢去泰衍义云故仲尼不爲已甚钞孟子离娄章句下云孟子曰仲尼不爲已甚者衍义云礼与其奢也宁俭钞论语八佾第三之辞子曰大哉问礼与其奢也宁俭丧与其易也宁戚此孔子答林放鲁人之言也衍义云舜受尧之天下而不以爲泰也钞孟子滕文公章句下彭更问曰后车数十乘从者数百人以传食于诸侯不亦泰乎孟子曰非其道则一箪食不可受于人如其道则舜受尧之天下不以爲泰子以爲泰乎此言圣人于施爲之中有三者之过必爲亡败之祸故皆去之谦抑自居沖虚自守则与道合眞必无过分之累矣道德眞经衍义手钞卷之七道德真经衍义手钞正统道藏三家本二十卷洞神部玉诀类道德眞经衍义手钞卷之八量六五峯清安逸士王守正集以道佐人主章第三十以道佐人主者不以兵强天下其事好还衍义云杀人之父者人亦杀其父杀人之兄者人亦杀其兄钞孟子尽心章句下之文孟子曰吾今而后知杀人亲之重也杀人之父人亦杀其父杀人之兄人亦杀其兄然则非自杀之也一间耳衍义云出乎尔者反乎尔者也钞孟子梁惠王章句下邹与鲁閧穆公问曰孟子对曰凶年饥岁君之民老弱转乎沟壑壮者散而之四方者几千人矣而君之仓廪实府库充有司莫以告是上慢而残下也曾子曰戒之戒之出乎尔者反乎尔者也夫民今而后得反之也君无尤焉衍义云楚灵王齐愍王秦始皇汉孝武或以杀其身或以祸其子孙钞楚灵王者春秋昭公十三年楚公子比公子黑肱公子蔓成然蔡朝吴帅陈蔡不羹许叶之师因四族之徒以入楚杀太子禄及公子罢敌使观从从师于干谿而遂告之畔楚师及訾梁而溃王闻群公子之死也自投于车下曰人之爱其子也亦如余乎王曰予杀人子多矣能无及此乎右尹子革曰请待于郊以听国人王曰衆怒不可犯也曰若入于大都而乞师于诸侯王曰皆畔矣曰若忘于诸侯以听大国之图君也王曰大福不再秪取辱焉然丹乃归于楚王缢于芋尹申亥氏通鑑齐愍王三十一年燕上将军乐毅以秦魏韩赵之师伐齐毅曰齐王伐功矜能谋不逮下废黜贤良信任謟谀政令戾虐百姓怨怼其民必畔齐可图也愍王出走莒楚使淖齿将兵救齐因爲齐相齿欲与燕分齐地乃执愍王而杀之荀子曰国者天下之利势也得道以持之则大安也大荣也积美之源也不得道以持之则大危也大累也有之不如无之及其綦也索爲匹夫不可得也齐愍宋献是也此非无道或以杀其身乎秦始皇正立元年乙卯至二十六年庚辰平诸侯灭六国自号始皇三十七年秋七月于沙丘平台崩胡亥立称二世三年丞相赵高恐诛及其身阴令咸阳令阎乐将吏卒千余人至望夷宫阎乐前即二世数曰足下骄恣诛杀无道天下共畔足下足下其自爲计乐麾其兵进二世自杀乃立子婴爲秦王高祖元年冬十月沛公至灞上秦王子婴素车白马系颈以组封皇帝玺符节降轵道旁羽引兵西屠咸阳杀秦降王子婴烧秦宫室子婴立四十六日以至国亡身死此岂非祸其子孙乎汉武帝征和二年四月帝如甘泉秋七月皇太子据杀使者江充白皇后发兵反诏丞相屈氂讨之据罢走湖皇后卫氏及据皆自杀胡氏曰武帝意广欲多穷兵黩武大兴土木巡游不休民力既殚盗贼蠭起而后大祸及其子孙不亦宜乎师之所处荆棘生焉大军之后必有凶年衍义云田荒石露荆棘生焉钞田荒石露者庄子渔父篇云官治其职人忧其事乃无所陵故田荒石露衣食不足征赋不属妻妾不和长幼无序庶人之忧也此明大军之后农民失业田土荒废荆棘乱生必有凶年之兆也故善者果而已不敢以取强果而勿矜果而勿伐果而勿骄果而不得已是果而勿强衍义云自圣人画卦弦木爲弧剡木爲矢弧矢之利以威天下钞周易系辞下之文弦木爲弧剡木爲矢弧矢之利以威天下盖取诸睽衍义云庚桑子曰原兵之所起与始有人俱又曰有此咽药而死者欲禁天下之医非也至征伐不可偃于天下言善以道佐人主者当守雌静不可以兵强天下若爲敌所侵不得已而应之故曰善用也钞此皆亢仓子兵道篇之文也今取以爲证者言兵虽不可废亦不可恃此戒以兵强于天下衍义云春秋曰杀敌爲果钞春秋宣公二年春郑公子归生受命于楚伐宋宋华元帅乐莒司寇御之二月壬子战于大棘宋师败绩囚华元获乐莒及甲车四百六十乘俘二百五十人馘百人宋大夫狂狡辂郑人郑人入于井倒戟而出之获狂狡君子曰失礼违命宜其爲擒也戎昭果毅以听之之谓礼杀敌爲果致果爲毅言易之而反之必爲戮矣易之戮也将战华元杀羊食士其御羊斟不与及战曰畴昔之羊子爲政今日之事我爲政与之郑师故败君子谓羊斟非人也以其私憾败国殄民于是刑敦大焉诗所谓人之无良者其羊斟之谓乎衍义云成汤胜夏而有慙德之言钞商书仲虺之诰成汤放桀于南巢惟有慙德曰予恐来世以台爲口实此言汤虽顺天应人然承尧舜禹授受之后于心终有所不安故愧其德之不古若又恐天下后世借以爲口实也衍义云归亳而有临渊之惧钞汤诰王归自克夏至于亳诞告万方俾我一人辑宁尔邦家兹朕未知获戾于上下慄慄危惧若将坠于深渊衍义云春秋时吴尝破越而有轻楚之心钞春秋义中已详不复重録物壮则老是谓不道不道早已衍义云道者长于上古而不爲先钞庄子太宗师篇之文在太极之先而不爲高六极之下而不爲深先天地生而不爲乆长于上古而不爲老此言道无不在而所在皆无有物混成章中载之已详夫佳兵章第三十一君子居则贵左用兵则贵右兵者不祥之器非君子之器不得已而用之恬淡爲上衍义云若夫蛮夷猾夏寇贼姦宄钞舜典之文舜帝命臯陶曰蛮夷猾夏寇贼姦宄汝作士五刑有服五服三就五流有宅五宅三居惟明克允此舜命臯陶作士蛮夷戎狄猾乱中夏害于良民汝爲士理治之必当致其明察乃能使刑当其罪而人无不信服也五服服其罪也三就孔氏以爲大罪于原野大夫于朝士于市五流五等象刑之当宥者也五宅三居者流虽有五而宅之但爲三等之居如列爵惟五分土惟三也衍义云尅定祸乱应敌爲用钞尅定祸乱乃齐太公姜子牙钓于磻溪剖鱼得玉璜中有此书名曰六韬一曰文韬经邦立国不越天常二曰武韬尅定祸乱威伏八方三曰龙韬燮理阴阳不逾时令四曰虎韬善用爪牙羣凶自挫五曰豹韬臂时戡难智在权机六曰犬韬採听至微或成奇变韬者藏也兵机权变不可轻以示人故以韬藏隐晦爲义衍义云非贪土地利财寳也钞汉宣帝时韦贤爲丞相元康中匈奴遣兵击汉屯田军师不能下上与后将军赵充国等议欲因匈奴衰弱出兵击其右地使不敢复扰西域丞相上书谏曰臣闻之救乱诛暴者谓之义兵兵义者王敌加于己不得已而起者谓之应兵兵应则胜争恨小故不忍忿怒者谓之忿兵兵忿则败利人土地货寳者谓之贪兵兵贪则破恃国之大矜民之衆欲见威于敌者谓之骄兵兵骄则灭此五者非但人事是以玄同取以爲证以证其果而不得已是果而勿强衍义云楚白公胜作乱差使屈市南宜僚弄丸而两家之难解孙叔敖甘寝秉羽而郢人投兵钞庄子徐无鬼篇之文义中载之已详不复再録今取玄同以爲说者言市南宜僚孙叔敖皆以不道之道不言之辩而两家之难自解可谓不战而善胜恬淡而爲上者也胜而不美而美之者是乐杀人夫乐杀人者不可得志于天下衍义云孟子所谓今夫天下之人牧未有不嗜杀人者钞孟子梁惠王章句上孟子见梁襄王出语人曰望之不似人君就之而不见所畏焉卒然问曰天下恶乎定对曰定于一孰能一之对曰不嗜杀人者能一之今夫天下之人牧未有不嗜杀人者也如有不嗜杀人者则天下之民皆引领而望之矣诚如是也民归之由水之就下沛然谁能御之衍义云列子载赵襄子使新稚穆子攻翟胜之钞庄子说符篇之文义中载之已详不复重録吉事尚左凶事尚右偏将军处左上将军处右言以丧礼处之钞尚左尚右此礼记檀弓篇之文义中已详不复重録今取此以爲说者若有勇士战胜而获功升爲上将军居右而主杀故云战胜则以丧礼处之不足上也道常无名章第三十二道常无名朴虽小天下不敢臣侯王若能守万物将自賔衍义云世之材器有明可以役其视有聪可以役其听有勇可以役其力有辩可以役其词此诸有名皆无爲之所役惟道朴无名钞列子仲尼篇云郑之圃泽多贤东里多才圃泽之役有伯丰子者行过东里遇邓析邓析顾其徒而笑曰爲若舞彼来者奚若其徒曰所愿知闻也邓析谓伯丰子曰汝知养养之义乎爱人养而不能自养者犬豕之类也养物而物我用者人之力也使汝之徒食而饱衣而息执政之功也长幼羣聚而爲牢借庖厨之物奚异犬豕之类乎伯丰子不应伯丰子之徒者越次而进曰大夫不闻齐鲁之多机乎有善治土木者有善治金革者有善治声乐者有善治书数者有善治军旅者有善治宗庙者群才备也而无相位者无能相使者而位之者无知使之者无能而知之与能爲之使焉执政者乃吾之所使子奚矜焉邓析无以应目其徒而退此言有知有才有能爲无知无才无能者所使也何足贵哉是故怀抱道朴之人不彰名誉不显才能昏昏默默逍遥于世而无敢使之者凡人见之者不假言说目击而道存自然賔服而从化矣故经云道常无名朴虽小天下不敢臣侯王若能守万物将自賔衍义云不假威武劝赏物不知其然而自賔矣钞孟子滕文公章句下云孟子答景春之辞居天下之广居立天下之正位行天下之大道得志与民由之不得志独行其道富贵不能淫贫贱不能移威武不能屈此之谓大丈夫此言侯王若能以道自守万物自知賔服何用威武哉衍义云尘垢粃糠足以陶铸尧舜钞庄子逍遥篇之文云大浸稽天而不溺大旱金石流土山焦而不热是其尘垢粃糠将犹陶铸尧舜者也孰肯以物爲事道德眞经衍义手钞卷之八道德真经衍义手钞正统道藏三家本二十卷洞神部玉诀类道德眞经衍义手钞卷之九量七五峯清安逸士王守正集知人者智章第三十三知人者智自知者眀衍义云若辩黑白钞庄子外篇天运篇庄子曰夫鹄不日浴而白乌不日黔而黑黑白之朴不足以爲辩此言黑白得之自然衍义云智者察人之邪正钞孟子曰存乎人者莫良于眸子眸子不能掩其恶胸中正则眸子了焉胸中不正则眸子眊焉听其言观其眸子人焉廋哉人焉廋哉此言人之邪正观其眸子即可见也盖人与物接之时其神在目故胸中正则精神而明不正则神散而昏以此察之则人之邪正善恶不可得而匿矣故曰知人者智自知者明衍义云如别妍丑钞九幽忏第五卷中云报应因縁如影逐形譬如净镜照人媸妍自别善恶之业理亦如然衍义云而不能见其睫钞庄子庚桑楚之文老子曰向吾见若眉睫之间衍义云复以自知钞周易系辞云复以自知言既能反复求诸己则自知得失也胜人者有力自胜者强衍义云常胜之道钞列子黄帝篇之文天下有常胜之道有不常胜之道常胜之道曰柔不常胜之道曰强二者亦知而人未之知故上古之言强先不己若者柔先出于己者先不己若者至于若己则殆矣衍义云羿善射奡盪舟皆以力胜人者也钞论语宪问第十四南宫适问于孔子曰羿善射奡盪舟俱不得其死焉羿是有穷氏之国君也最善于射篡夏后太康之位而自立其臣寒浞又杀羿而代之春秋传言奡乃浇浞之子也力能陆地行舟后爲夏后少康所杀羿与奡皆古之多力强暴之人终不得其死二人恃其有力不特不能胜人又不能自胜此老氏之所戒人也衍义云袵金革死而不厌北方之强也钞中庸第十章袵金革死而不厌北方之强也袵席也籍也金戈兵之属革甲冑之属北方风气刚劲故以果敢之力胜人爲强强者之事也衍义云夫子所谓和而不流中立而不倚强哉矫钞中庸第十章云君子和而不流强哉矫诗曰矫矫武夫是也倚偏着也此则所谓中庸之不可能者非有以自胜其人欲之私不能择而守也君子之强孰大于是夫子以是告子路所以抑其血气之刚而进之以德义之勇也知足者富强行者有志衍义云庄子曰曾子居卫緼袍无表钞庄子让王篇之文曾子居卫緼袍无表颜色种哙手足胼胝三日不举火十年不制衣正冠而缨絶捉衿而肘见纳履而踵决曳縰而歌商颂声满天地若出金石天子不得臣诸侯不得友衍义云孔子谓颜回曰回来家贫居卑胡不仕乎钞庄子让王篇之辞义中已详不复重録不失其所者乆死而不亡者寿衍义云恒乆也象称君子以立不易方不失其所也钞周易恒卦彖辞彖曰恒者乆也刚上而柔下象曰雷风恒君子以立不易方衍义云列子之不化钞列子天瑞篇弟子告列子之辞其言曰有生不生有化不化不生者能生生不化者能化化生者不能不生化者不能不化衍义云庄子之不死钞庄子大宗师篇云已外生矣而后能朝彻朝彻而后能见独见独而后能无古今无古今而后能不死不生夫能同然不崇朝而远彻忘先后之远接斯见独者也衍义云释氏之不灭钞传灯録惠能大师对内侍薛简云我说不生不灭者本自无生今亦无灭昭然此处契长生矣此言人生天地间若安其素分委任天和乘化而来任化而往是则君子察人所履之行则知寿夭况于修至道飡元和而不能长生乎衍义云夫身如蜩甲虵蜕寓之而已矣钞庄子齐物篇之辞罔两问于影影曰吾待虵蚹蜩翼耶若待虵蚹蜩翼则无特操之所由则寻责无极卒至于无待而不独化于玄冥矣大道汎兮章第三十四大道汎兮其可左右衍义云夫道至高无上至深无下钞文子符言篇云老子曰夫道至高无上至深无下平乎准直乎绳圆乎规方乎矩包裹天地而无表里洞同覆盖而无所硋是故体道者不怒不喜其坐无虑寝而不梦是故玄同取以爲证以道大无方汎兮其可左右也衍义云大道无乎不在或左或右皆逢其原钞孟子离娄章句下孟子曰君子深造之以道欲其自得之自得之则居之安居之安则资之深资之深则取之左右逢其原故君子欲其自得之也此体道之士反求诸己而自得之也万物恃之以生而不辞功成不名有衍义云无母何恃钞毛诗小雅蓼莪篇之文无父何怙无母何恃出则衔恤入则靡至此言万物恃道以生亦犹人之恃母而生成也爱养万物而不爲主常无欲可名于小万物归之不爲主可名于大衍义云复小而辩于物钞周易系辞第八之文云复小而辩于物此言复卦于初细微小之时即能辩物之吉凶不远速复也执大象章第三十五执大象天下往往而不害安平泰衍义云舜有羶行百姓悦之三徙成都至邓之墟来之者十万家钞庄子徐无鬼篇之文义中已备不复再録衍义云大王居邠狄人侵之邑于岐山之下居焉从之者如归市钞孟子梁惠王章句下滕文公问齐人将筑薛吾甚恐如之何则可孟子对滕君之辞义中已详不复重録衍义云国安民丰欣乐太平钞灵寳无量度人经上卷之文齐同慈爱异骨成亲国安民丰欣乐太平此言有道之君民皆归之而无害举皆欣欣然各得安平之乐也衍义云平则无险陂之患钞易系辞之文易曰无平不陂陂者倾也乐与饵过客止衍义云庄子载北门成问于黄帝曰帝张咸池之乐于洞庭之野钞庄子天运篇之辞姓北门名成黄帝臣也欲明至乐之道故寄此二人更相发起也咸池乐名张施也咸是和也洞庭之野天地之间非大湖之洞庭也怠退怠也卒终也复重也惑闇也不悟至乐初闻之时惧然惊悚再闻其声稍悟音㫖故惧心退怠最后闻之知至乐与二仪合德视听不见故心无分别有同暗惑者也荡荡平易而无偏默默而无知茫然坐忘物我俱丧乃不自得坐忘之谓也衍义云齐人饥黔敖爲食于路以待饿者而食之有饿者蒙袂辑屦贸贸然来黔敖左奉食右执饮曰嗟来食扬其眉而视之曰子惟不食嗟来之食以至于斯也终不食而死钞孟子告子章句上云孟子曰一箪食一豆羹得之则生弗得则死嘑尔而与之行道之人弗受蹴尔而与之乞人不屑也衍义云庄子曰仁义先王之蘧庐也止可一宿而不可乆处钞庄子天运篇云蘧庐逆旅传舍也不可乆停以仁博爱以义裁非何异假借涂路寄託止宿耶不可以乆交体道化人人归于道淡然长乆岂可散乎道之出口淡乎其无味视之不足见听之不足闻用之不可既衍义云列子曰形之所形者实矣而形形者未常有钞列子天瑞篇之文义中已备不复重録此言无爲之用与道合眞岂有尽耶将欲歙之章第三十六将欲歙之必固张之将欲弱之必固强之将欲废之必固兴之将欲夺之必固与之是谓微明衍义云圣人之玄奥莫妙于权实钞唐杜天师义曰圣人设教分权实二门上士利根了通实教中下之士须示权门权门变通其法甚广依经所判略具四门第一将欲歙之必固张之者摄其心也第二将欲弱之必固强之者摄其性也第三将欲废之必固兴之者摄其欲也第四将欲夺之必固与之者摄其贪也夫心廉则道契心侈则过生因侈获过自思复其廉矣此歙敛其心之权也性弱则德全性强则祸起因强起祸自思复其弱矣此伏性挫强之权也寡欲则行清多欲则神浊欲深浊极自思复其清矣此废欲清神之权也不贪则俭约极贪则殃身因贪获殃自思复其俭矣此修俭夺贪之权也皆先极其侈心使自困于贪欲然后反性修道也乍闻者以爲非无爲自化之㫖然性有利钝之别悟有渐顿之殊顿悟者不假于从权渐化者须资于善诱乃有权实之别尔权道教人合归于大义故云贵于合义也小人轻弄权道因以诈欺故不可以轻示于非道之人耳论语云可与立未可与权言用权之难也衍义云此圣人所以履霜而知坚冰之至钞周易坤卦之辞初六履霜坚冰至此言初六阴气之微似若初寒之始但履践其霜微而积渐故坚冰乃至所谓阴道初虽柔顺渐渐积着乃至坚刚衍义云勾践欲弊吴而劝之伐齐钞史记云孔子在卫闻齐国田常欲爲乱告诸弟子曰吾不忍父母之邦而受敌今吾欲屈节于田常以救鲁谁爲使子贡请使夫子许之遂如齐说田常请缓师吾请救于吴今救鲁而伐齐子因以兵迎之田常许诺子贡遂南说吴王名存亡鲁实困强齐救鲁伐齐威加晋国诸侯必相率而朝霸业盛矣吴王乃遣子贡之越子贡曰今者吴说吾王以救鲁伐齐其志欲之而心畏越勾践顿首曰孤常不料力而与吴难受困会稽痛于骨髓日夜焦唇干舌徒欲与吴王接踵而死孤之愿也今大夫幸告以利害子贡曰吴王爲人勐暴羣臣不堪国家疲弊此则报吴王之时也越王勾践使大夫文种顿首言于吴王曰越悉境内之士三千人以事吴吴王乃受越王卒谢留勾践遂自发国内之兵以伐齐败之子贡遂北见晋君今承其弊吴晋遂遇于黄池越王袭吴之国吴王归与越战灭焉孔子曰夫其乱齐存鲁吾之始愿若能强晋以弊吴使吴亡而越霸者赐之说也美言伤信慎言哉衍义云齐桓公奸味而易牙烹其子而饵之虞君好寳而晋献公以璧马钓之胡王好音而秦穆公以女乐诱之钞淮南子主术训之文也鸿烈解曰齐桓公奸味而易牙烹其子而饵之者按史记齐世家云初齐桓公之夫人三皆无子好内多内宠如夫人者六人长卫姬生无亏少卫姬生惠公元郑姬生孝公昭葛赢生昭公潘密姬生懿公商人宋华子生公子雍雍丞有宠于恭姬因宦者坚刁以厚献于桓公亦有宠桓公许之管仲病桓公问曰羣臣谁可相者管仲曰知臣莫如君公曰易牙何如对曰杀子以适君非人情不可公曰开方何如对曰倍亲以适君非人情难近公子坚刁何如对曰自宫以适君非人情难亲管仲死而桓公不用管仲言卒近用三子三子专权此谓易牙烹其子而要桓公也虞君好寳而晋献公以璧马钓之者按春秋僖公二年云晋荀息请以屈产之乗与垂棘之璧假道于虞以伐虢公曰是吾寳也对曰若得道于虞犹外府长公曰宫之奇存焉对曰宫之奇之爲人也懦而不能强谏且少长于君君暱之虽谏将不听乃使荀息假道于虞曰虞君许之且请先伐虢宫之奇谏不听遂起军灭下阳五年晋侯复假道于虞以伐虢宫之竒谏公虞虢之表也虢亡虞必从之晋不可启寇不可翫一之谓甚岂可再乎谚所谓辅车相依唇亡齿寒者其虞虢之谓也虞公弗听冬十二月丙子朔晋灭虢虢公丑奔京师师还馆于虞遂袭虞灭之执虞公及其大夫并伯以媵秦穆姬此谓晋献公以璧马而钓虞君也胡王好音而秦穆公以女乐诱之者按史记秦本纪云秦穆公三十四年戎王使由余于秦由余其先晋人也亡入戎能晋言闻缪公贤故使由余观秦于是缪公退而问内史廖曰弧闻邻国有圣人敌国之忧也今由余贤寡人之害将奈之何内史廖曰戎王处羣匿未闻中国之声君试遗其女乐以夺其志爲由余请以疏其间留而莫遣以失其期戎王怪之必疑由余君臣有间乃可虏也且戎王奸乐必怠于政缪公曰善因与由畲曲席而坐传器而食问其地形与其兵势尽察而后令内史廖以女乐二八遗戎王戎王受而说之终年不还于是秦乃归由余遂谏不听缪公又数使人间要由余由畲遂去降秦缪公以客礼礼之问伐戎之形三十七年秦用由余谋伐戎王益国十二开地千里遂霸西戎此谓秦穆公以女乐诱胡王也故玄同引此以明歙张与夺之权也若此衍义云庄子称徐无鬼见魏武侯先相狗马然后劳君之神形而结以政治斯乃知者歙张之权也钞庄子徐无鬼篇之文云徐无鬼因女商见魏武侯武侯劳之曰先生病矣苦于山林之劳故乃肯见于寡人徐无鬼曰我则劳于君君有何劳于我君将盈嗜慾长奸恶则性命之情病焉君将黜嗜慾掔切好恶则耳目病矣我则劳君君有何劳于我武侯超然不对少焉徐无鬼曰尝语君吾相狗也下之质执饱而已是狸德也中之质若视日上之质若亡其一吾相狗又不若吾相马也吾相马直者中绳曲者中钩方者中矩圆者中规是国马也而未若天下马也天下马有成材若卹若失若丧其一若是者超轶絶尘不知其所武侯大悦而笑徐无鬼出女商曰先生独何以说吾君乎吾所以说吾君者横说之则以诗书礼乐从说之则以金版六弢奉事而大有功者不可爲数而吾君未尝启齿今先生何以说吾君使吾君悦若此平徐无鬼曰吾直告之吾相狗马耳女商曰若是乎曰子不闻夫越之流人平去国数日见其所知而喜去国旬月见所尝见于国中者喜及期年也见似人者而喜矣不亦去人滋乆思人之滋深乎夫逃虚空者藜藋柱乎之迳踉位其空闻其足音跫然而喜矣又况乎昆弟亲戚之謦欬其侧者乎乆矣夫莫以眞人之言謦欬吾君之侧乎言此者以武侯素奸犬马凡欲规谏必先投其机然后以正理言之则必喜矣此亦歙张与夺之权也故玄同取以爲说云柔弱胜刚强鱼不可脱于渊国之利器不可以示人衍义云犹鱼之不可脱于渊鱼脱于渊则获钞庄子庚桑楚篇云函车之兽介而离山则不免于罔罟之患吞舟之鱼砀而失水则蚁能苦之故鸟兽不厌高鱼鳖不厌深其斯之谓欤衍义云此之谓独化钞庄子在宥篇云独有之人是之谓至贵此言独有之人苍生乐推百姓荷戴以斯爲主不谓至尊至贵也大宗师篇云朝彻而后能见独见独而后能无古今任造物之日新随变化而俱往不爲物境所迁故云独化衍义云易曰巽以行权钞易系辞曰巽以行权者顺也言能顺时合宜故可以行权也若不顺时制变不可以行权也衍义云于鱼得计钞庄子徐无鬼篇之文云是以神人恶衆至衆至则不比不比则不利也故无所甚亲无所甚疏抱德炀和以顺天下此谓眞人于蚁弃知于鱼得计于羊弃意道德眞经衍义手钞卷之九道德真经衍义手钞正统道藏三家本二十卷洞神部玉诀类道德眞经衍义手钞卷之十量八五峯清安逸士王守正集道常无爲章第三十七道常无爲而无不爲衍义云道以无爲爲常钞庄子天地篇之辞故曰古之畜天下者无欲而天下足无爲而万物化又云无爲爲之之谓天无爲言之之谓德衍义云天下之善人少而不善人多钞庄子胠箧篇之辞此乃盗跖答其徒之言由是观之善人不得圣人之道不立跖不得圣人之道不行天下之善人少而不善人多则圣人之利天下也少而害天下也多上德不德章第三十八上德不德是以有德下德不失德是以无德衍义云支离所爲百姓日用而不知钞支离所爲者谓其德支折离散不彰其用不显其名之义也庄子人间世篇云支离疏者颐隐于脐肩高于项会撮指天五管在上两髀爲胁挫鍼治繲足以煳口鼓筴播精足以食十人上征武士则支离攘臂于其间上有大役则支离以有常疾不受工上与病者粟则受三钟与十束薪夫支离其形者犹足养其身终其天年何况支离其德者乎若能保其常名者如此百姓日用而不知者易系辞云一阴一阳之谓道继之者善也成之者性也仁者见之谓之仁智者见之谓之智百姓日用而不知故君子之道鲜矣此言上德不以德爲德故百姓日用而不知也上礼爲之而莫之应则攘臂而仍之衍义云礼者履也谓可履而行之也辩上下定贵贱钞辩上下者易履卦大象曰上天下泽履君子以辩上下定民志者是也衍义云玉帛交驰威仪相答钞鲁语阳货篇云孔子曰礼云礼云玉帛云乎哉乐云乐云钟鼔云乎哉礼记中庸曰礼仪三百威仪三千一言以蔽之曰毋不敬夫礼主于敬乐主于和有威可畏谓之威有仪可法谓之仪夫玉帛者礼之物以表其意者也钟鼔者乐之器以导其和者也是知言敬中和者礼乐之本也钟鼓者礼乐之末也故曰玉帛交驰威仪相答擎跽曲拳进退顾揖此礼之文也故云末焉其或交驰相答而莫之应则至攘臂而仍之也衍义云擎跽曲拳钞庄子人间世篇之文颜回曰擎跽曲拳者人臣之礼也擎叉手也跽跪膝也曲拳折腰也衍义云庄子曰大礼与天地同节又曰以礼爲翼者钞礼记乐记篇之文云大乐与天地同和大礼与天地同节和故百物不伤节则祀天祭地明则有礼乐暗则有鬼神又曰以礼爲翼者所以行于世也者此庄子大宗师篇之文也既云大礼与天地同节又以此爲翼而行于世则恶有攘臂之乱哉衍义云来而不往非礼也往而不来亦非礼也钞礼记篇之文此言礼以辩上下别亲疏攘者攘除衣袂以出臂而相仍引施报之礼行于彼而彼不应则怒而相仍引也衍义云一言之不雠一拜之不中两国爲暴骨则攘臂而仍之钞春秋宣公十二年楚文公又使求成于晋晋人许之楚子曰非尔所知也武王克商作颂曰绥万邦屡丰年夫武以禁暴戢兵保大定功安民和衆丰财者也故使子孙无忘其章今我使二国暴骨暴矣今我一战而使晋楚之民暴骨于野是不能禁暴矣衍义云春秋时楚宣王朝诸侯义中备载又云至德之世实而不知以爲忠钞庄子天地篇之辞至德之世不尚贤不使能上如标枝民如野鹿端正而不知以爲义相爱而不知以爲仁实而不知以爲忠当而不知以爲信蠢动而相使不以爲赐是以大丈夫处其厚不处其薄居其实不居其华故去彼取此衍义云此晋宋之士所以荡而忘及以至国破身亡而不自知也钞晋司马昭之时三年樵郡嵇康文辞壮丽好言庄老而尚奇任侠与陈留阮籍兄子阮咸河内山涛河南向秀琅琊王戎沛人刘伶特相友善号竹林七贤皆崇尚虚无轻蔑礼法纵酒昏酣遗落世事钟会方有宠于司马昭闻嵇康名而造之康箕踞而鍜不爲之礼会将去嵇康曰何所闻而来何所见而去钟会曰闻所闻而来见所见而去遂深衔之山涛爲吏部郎举嵇康自代与涛书曰自说不堪流俗而非薄汤武司马昭闻而怒之康与东平吕安亲善钟会因譛安康有盛名而言论放荡害时谓荡而忘反以至国破身亡正谓此爲证下所谓荡而忘及以至国破身亡正谓此也南史宋纪谢灵运陈郡阳夏人秘书郎谢𤥺之子出爲永嘉太守郡有名山水灵运素所爱好出守既不得志遂肆意游遨徧历诸县动踰旬朔理人听讼不复关怀所至辄爲诗咏以致其意在郡一周称疾去职遂移疾会稽修营旧业傍山带江尽幽居之美与隐士王弘之扎淳之等放荡爲娱有终焉之志自始宁南山伐木开径至临海从者数百临海太守王琇惊骇谓爲山贼论曰谢氏自晋以降雅道相传景恒景仁以德素传美景懋景先以节美流誉方明行已之度玄晖藻续之奇各擅一时可谓德门者矣灵运才名江左独振而猖獗不已自致覆亡人各有能兹言乃信惜乎昔之得一章第三十九昔之得一者天得一以清地得一以宁神得一以灵谷得一以盈万物得一以生侯王得一以爲天下正衍义云举本经云道生一于物爲精元气也元气爲道之子钞一者乃道之子沖和之妙气也作阴阳之本爲万物之母古今不二终始无穷一之爲言其大矣哉一者元气也能阴能阳而不属于阴阳升玉京金阙而不爲清处瓦甓茅薜而不爲浊干元以之而资始坤元以之而资生制御有爲则眞宰出焉衍义云谓之眞君制御形躯谓之眞宰钞庄子齐物论之文非彼无我非我无所取是亦近矣而不知其所爲使若有眞宰而特不得其眹如是皆有臣妾乎其臣妾不足以相治乎其递相爲君臣乎其有眞君存焉如求得其情与不得无益损乎其眞也衍义云侯王五等之爵王者万乘之君钞王者四海之尊侯者五等之二固设五等之爵有公侯伯子男以佐王者也万乘之君君者王也天子也天子提封百万赋六十四万井出戎马百万匹兵车万乘故云万乘之主衍义云故能永有天下无思不服钞无思不服者此毛诗大雅文王有声篇云镐京辟痈自西自东自南自北无思不服无思不服皇王烝哉今引此以证言万国欢心而归服者亦由得一而正之所致也故云侯王得一以爲天下正其致之天无以清将恐裂地无以宁将恐发神无以灵将恐歇谷无以盈将恐竭万物无以生将恐灭侯王无以贵高将恐蹶衍义云列子载杞国有人忧天地崩坠身亡所寄钞列子天瑞篇之文云杞国有人衍义中载之已备不复重録故贵以贱爲本高以下爲基是以侯王自谓孤寡不谷此其以贱爲本耶非乎衍义云称孤者如左传孤与二三臣悼心失图钞春秋昭公七年楚子成章华之台愿与诸侯落之奉承以来弗敢失陨而致诸宗祧曰我先君恭王引领北望日月以冀传序相授于今四王矣谓恭康郏敖灵王也嘉惠未至唯襄公之辱临我丧孤与二三臣悼心失图社稷之不遑况能怀思君德言有康王大丧多不暇楚灵无信所以不终也衍义云称寡人者即先君以寡人爲贤之例钞春秋隐公三年宋宣公舍其子与夷立其弟穆公穆公有疾召大司马孔父而属之曰先君舍与夷而立寡人以寡人爲贤使主社稷若弃德不让殁后先君若问与夷其将何辞以对请子奉之以主社稷寡人虽死亦无悔焉衍义云称不谷者若不谷恶其无成德之例是也钞春秋成公十一年泰晋有令狐之会晋侯先至秦伯不肯涉河晋厉公秦桓公也秦背晋盟晋侯使吕相絶秦吕相诘秦伯曰楚人恶君二三其德亦来告我曰秦背令狐之盟而来求盟于我昭告皇天上帝秦三公楚三王曰余虽与晋出入余惟利是视不谷恶其无成德是以宣之以惩不一道德眞经衍义手钞卷之十道德真经衍义手钞正统道藏三家本二十卷洞神部玉诀类道德眞经衍义手钞卷之十一量九五峯清安逸士王守正集反者道之动章第四十反者道之动衍义云易复卦曰刚反动而以顺行钞易经复卦彖曰复亨刚反动而以顺行是以出入无疾朋来无咎衍义云寂然不动感而遂通天下之故钞周易系辞之文易无思也无爲也寂然不动感而遂通天下之故非天下之至诚其敦能与于此哉衍义云仰观于天俯察乎地钞易系辞之文衍义云五行有水反流全一而动善时钞列子黄帝篇之文已全具于道经内道沖章第四篇中意已全今不再録大槩反流全一者反流则与道合渊静则能全一老子曰心善渊渊虚而静不与物杂波流之变虽或不同而渊湛之性动则时若故云反流全一而动善时也弱者道之用衍义云指我亦胜我䠓我亦胜我风之行乎太虚可谓弱矣钞庄子秋水篇之文虵谓风曰子动吾嵴胁而行则有似也今子蓬蓬然起于北海蓬蓬然入于南海而似无有何也风曰然予蓬蓬然起于北海蓬蓬然入于南海也然而指我则胜我䠓我亦胜我折大木蜚大屋唯我能也自北徂南击扬溟海然人以指于风风即不能折指以脚䠓踏于风风亦不能折脚此小不胜也衍义云决之东则东流决之西则西流则水之託于太虚可谓弱矣钞孟子告子章句上之文告子曰性犹湍水也决诸东方则东流决诸西方则西流人性之无分于善不善也犹水之无分于东西也湍者波流萦回之貌也衍义云列子曰有形生于无形则天地安从生钞列子天瑞篇之文子列子曰昔者圣人因阴阳以统天地夫有形者生于无形则天地安从生此言天地形之大者也阴阳非神识也有形若生于无形者天地岂有神识心性乎若其无者从何而生耶假设此问者将明万物者有生也上士闻道章第四十一上士闻道勤而行之中士闻道若存若亡下士闻道大笑之不笑不足以爲道衍义云语之而不惰者其回也与钞论语子罕第九之文子曰语之而不惰者其回也与衍义云如论语之可以语上语下者也钞论语雍也第六之文子曰中人以上可以语上也中人以下不可以语上也此言中人以下之质骤而语之太高非惟不能以入且将妄意躐等而有不切于身之弊亦终于下而已矣衍义云若子夏出见于纷华盛美而悦入闻夫子之道而乐是已钞史记礼书所载子夏门人之高弟也犹云出见纷华盛丽而悦入闻夫子之道而乐二者心战未能自决而况中人以下渐渍于失教被服于成俗乎衍义云目欲视色耳欲听声口欲察味志气欲盈钞庄子盗跖与孔子所说之文盗跖曰今吾告子以人之情目欲视色耳欲听声口欲察味志气欲盈人上寿百岁中寿八十下寿六十除病瘦死丧忧患其中开口而笑者一月之中不过四五日而已矣天与地无穷八死者有时操有时之具而託于无穷之间忽然无异骐骥之驰过隙也衍义云亦犹章甫致贱于越人钞庄子逍遥游篇云宋人以章甫爲货章甫邹鲁之冠也越人者百越之人也其旧俗断发文身不尚冠冕则章甫非彼所好也故云犹章甫致贱于越人衍义云和璞见遗于楚国钞和璞者姓卞名和楚国人也居荆山之下荆山在楚地出美玉卞和得玉璞献于楚王王怒遂刖卞和左足楚王崩武王立又进武王曰昔诳先君又刖卞和右足和抱玉泣于荆山武王崩成王立和将玉进之成王使人琢之果是美玉也玉价无估也衍义云曲士不可以语于道矣钞庄子曰曲士不可以语于道矣此文在秋水篇云北海若曰井蛙不可以语于海者拘于虚也夏虫不可以语冰者笃于时也曲士不可以语道者束于教也此言下士不识道之微妙也而大笑之使下士不笑不足以见眞常之道也建言有之明道若昧进道若退夷道若类上德若谷大白若辱广德若不足建德若偷质眞若渝衍义云如孔子曰述而不作窃比于我老彭钞论语述而第七云子曰述而不作信而奸古窃比于我老彭衍义云良贾深藏若虚盛德容貌若愚钞史记列传周幽王时孔子适周严事老子而问礼老子曰子所言者其人与骨皆已朽矣独其言在耳且君子得其时则驾不得其时则蓬累而行吾闻之良贾深藏若虚盛德容貌若愚去子之骄气与多慾态色与淫志是皆无益于子之身吾所以告子者若是而已矣衍义云庄子曰不得已而后起钞庄子刻意篇之文故曰圣人之生也天行其死也物化静而与阴同德动而与阳同波不爲物先不爲祸始感而后动不得已而后起衍义云汉阴丈人孑孑然以眞爲己任而别乎世俗钞庄子天地篇之文子贡南游于楚反于晋过汉阴见一丈人方将爲圃畦凿遂而入井抱瓮而出灌搰搰然用力甚多而见功寡子贡曰有械于此一日浸百畦用力甚寡而见功多夫子不欲乎爲圃者仰而视之曰柰何曰凿木爲机后重前轻挈水若抽数如泆荡其名爲橰爲圃者忿然作色而笑曰吾闻之吾师有机械者必有机事有机事者必有机心机心存于胸中则纯白不备纯白不备则神生不定神生不定者道之所不载也吾非不知羞而不爲也子贡瞒然慙俯而不对衍义云与物同波而和其光钞庄子庚桑楚之文行不知所之居不知所爲与物委蛇而同其波是卫生之经也此言物波亦波和光混迹同其波流至人无心合于玄道也大方无隅大器晩成大音希声大象无形衍义云若九鼎瑚琏钞九鼎者大鼎也黄帝内传云黄帝採首山之铜铸鼎于荆山即今之湖城南号曰荆山瑚琏鲁语公冶长篇之文子贡曰赐也何如子曰汝器也曰何器也曰瑚琏也记曰黍稷之器夏曰瑚商曰琏周曰簠簋皆宗庙祭祀之器取以贵也故曰大器晩成衍义云庄子曰美成在乆钞庄子人间世篇之文叶公子高将使齐问于仲尼仲尼告之故法言曰无迁令无劝成过度益也迁令劝成殆事美成在乆恶成不可改可不惧欤道生一章第四十二道生一一生二二生三三生万物衍义云浑沦一气未相离散浑沦者一也一者太极也钞列子天瑞篇之文子列子曰昔者圣人因阴阳以统天地夫有形者生于无形则天地安从生故曰有太易有太初有太始有太素太易者未见气也太初者气之始也太始者形之始也太素者质之始也气形质具而未相离故曰浑沦浑沦者言万物浑沦而未相离也视之不见听之不闻循之不得故曰易也易无形埒易变而爲一一变而爲七七变而爲九九变者究也乃复变而爲一一者形变之始也轻清者上爲天重浊者下爲地沖和气者爲人故曰天地含精万物化生衍义云天地氤氲万物化生钞周易系辞云天地絪緼万物化醇男女媾精万物化生絪緼相附着之义言天地无心自然得一唯二气絪緼共相和会万物感之变化精醇万物负阴而抱阳沖气以爲和衍义云庄子曰至阳赫赫至阴肃肃肃肃出乎天赫赫发乎地钞庄子田子方之文也至阴肃肃至阳赫赫肃肃出乎天赫赫发乎地两者交通成和而物生焉衍义云大人虚其灵府则纯白来并钞夫心者乃神灵之府也故云灵府虚室生白之谓也衍义云君子不动心则浩然之气可养钞孟子公孙丑章句上之文孟子曰我四十不动心敢问夫子恶乎长曰我知言我善养吾浩然之气此公孙丑问孟子之不动心所以异于告子如此者有何所长而能然敢问何谓浩然之气曰难言也其爲气也至大至刚以直养而无害则塞乎天地之间人之所恶唯孤寡不谷而王公以爲称故物或损之而益益之而损衍义云孤寡不谷者不祥之名钞左传春秋之文已于昔之得一章中载之不复再録衍义云天道亏盈而益谦钞周易谦卦彖辞天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也衍义云卑以自牧钞周易谦卦初六爻辞也初六谦谦君子用涉大川吉象曰谦谦君子卑以自牧也此言谦谦君子常以谦卑而自养其福也衍义云饕餮富贵钞饕餮者缙云氏有不才子天下谓之饕餮贪财曰饕贪食曰餮此言贪财求利以爲富贵岂不知圣人有言曰不义而富且贵于我如浮云衍义云书曰满招损钞尚书大禹谟之文益赞于禹曰惟德动天无远弗届满招损谦受益时乃天道衍义云强秦以专制而灭钞广圣义云昔秦吞七国一统九州力盛强兵天下莫敌至于土崩瓦解曾不踰时扶苏死于长城子婴降于轵道立四十六日项羽至斩之祚灭身亡以此观之岂非专制而灭乎衍义云大汉以和顺而昌钞大汉高祖刘邦彭城丰沛人也推贤用能与项羽力战而取天下德制强楚仁及生灵智士爲之谋贤士爲之转用三杰而成帝业约三章而安疲民有长者大度之美传祚两汉二十四帝四百余年岂非和顺而昌乎衍义云子路好勇羿善射奡盪舟俱不得其死焉钞子路好勇不得其死此论语公冶长第五之文子曰道不行乘桴浮于海从我者其由与子路闻之喜子曰由也好勇过我无所取材子路闻而喜以夫子之与己而不知其实意夫子美其勇而讥其不能裁度事理以适于义羿善射者羿乃有穷氏之国君力能善射奡盪舟者有勇力陆地能行舟已于三十三章中载之不复再録此三子者皆恃勇力以取胜于人而俱不得其善终是皆失其柔弱之义也故老君以此垂戒耳道德眞经衍义手钞卷之十一道德真经衍义手钞正统道藏三家本二十卷洞神部玉诀类道德眞经衍义手钞卷之十二量十五峯清安逸士王守正集天下之至柔章第四十三天下之至柔驰骋天下之至坚衍义云水之洄洑流注钞洄洑流注者列子黄帝篇九潘注云有洄激流止之异已于道经道沖章第四载之不复重録无有入于无间衍义云透金贯石钞列子周穆王篇之文周穆王时西极之国有化人来入水火贯金石反山川移城邑乘虚不坠触石不碍千变万化不可穷极衍义云周流乎太虚上际下蟠钞庄子刻意篇之文云精神四达并流无所不极上际于天下蟠于地流通也夫爱养精神者故能通达四方并流无滞即而下蟠薄而厚地上际逮乎玄天四维上下无所不极衍义云若列子载赵襄子率徒十万钞列子黄帝篇云义中已详不复重録吾是以知无爲之有益不言之教无爲之益天下希及之衍义云圣人观天道之自然钞黄帝阴符经神仙抱一演道章上云观天之道执天之行尽矣衍义云正容悟物故不言而其教行钞庄子田子方篇云田子方侍坐于魏文侯数称谿工文侯曰谿工子之师耶子方曰非也无择之里人也称道数当故无择称之文侯曰然则子无师耶子方曰有子之师孰耶子方曰东郭顺子文侯曰然则夫子何故未尝称之子方曰其爲人也眞人貌而天虚縁而葆眞清而容物物无道正容以悟之使人之意也消无择何足以称之衍义云臯陶喑而爲大理天下无虐刑则有贵乎言者也师旷瞽而爲大宰晋国无乱政有贵乎见者也钞文子精神篇云老君曰冬日之阳夏日之阴万物归之而莫之使函自然至精之感弗召而来不去而往窈窈㝠㝠不知其所以爲者而功自成待目而照见待言而使命其于治也难矣臯陶喑而爲大理天下无虐刑有贵乎言者也师旷瞽而爲大宰晋国无乱政有贵乎见者也不言之令不视之见圣人之所以爲师民之化上不从其言从其所行也衍义引此以证不言之教无爲之益天下希及之岂虚言哉衍义云言九流百氏希有能及无爲之教者钞九流者汉志云诸子十家可观者九家耳九家者一儒家二道家三阴阳家四法家五名家六墨家七纵横家八杂家九农家兵家百氏者六经正吏之外自爲迷作自周以来立理着书凡百余人皆称曰子子者男子之通称也不敢侔于六经皆目之爲子爲论爲记爲书或以姓氏爲称或以因时表号则有鬻子曾子晏子孟子管子孙卿子鲁连子列子庄子庚桑子王孙子尹文子公孙尼子吕氏春秋邓析子鬼谷子陆贾晁错贾谊桓谭崔寔周生烈魏朗任嘏裴玄苏彦傅玄唐滂秦菁阮武商君陆云弁子符朗孙武汜胜之是也或自立别号者子思子太公金匮淮南子盐铁论说苑新序论衡潜夫论风俗通文子申鉴昌言典论笃论中论万机论忠经意林道言録岁时记耆旧记法训五教蒭荛典语默记正书正论物理论韩子人物志成败志通论正部志纬通语国语越絶书抱朴子世要新论析言幽求长乐子家语太玄经方言法言志林搜神记博物志义训山海经水经大荒记十洲记拾遗録本草相牛经相马经相鹤经周髀竹谱孙子兵法司马兵法孙子筭经黄石公记相贝经万毕术是也或採玄经奥义或探儒术礼书或宗律历天文或附阴阳象纬或拘以名法或约以机权各尽所长互陈其㫖然有或爲或作乍弛乍张各滞一隅罕能通贯以兹量较难以及之于无爲之道焉惟体道之君上德之主志无所虑神无所思动若无形寂若无有与道相得旷然大通可以继躅玄元矣名与身章第四十四名与身孰亲身与货孰多得与亡孰病衍义云身爲实而名爲賔名者实之賔舍实取賔是谓倒置钞列子杨朱篇云杨朱游于鲁舍于孟氏孟氏问曰人而已矣奚以名爲曰以名者爲富既富矣奚不已焉曰爲贵既贵矣奚不已焉曰爲死既死矣奚爲焉曰爲子孙名奚益于子孙曰名乃苦其身燋其心乘其名者泽其宗族利兼乡党况子孙乎衍义云若鲍焦子推之徒守名累实者也钞鲍焦者庄子盗跖篇云鲍焦饰行非世抱木而死介子推者至忠也自割其股以食文公文公后背之子推怒而去抱木而燔死今取二子徒守其名累其实者也衍义云富者苦身疾作贵者夜以继曰思虑营营钞庄子至乐篇云夫天下之所尊者富贵寿善也所乐者身安厚味美服好色音声也所下者贫贱夭恶也所苦者身不得安逸口不得厚味形不得美服目不得好色耳不得音声若不得者则大忧以惧其爲形也亦愚哉夫富者苦身疾作多积财而不能尽用其爲也亦外矣夫贵者夜以继日思虑善否其爲形也亦疏矣人之生也与忧俱生寿者惛惛乆忧不死何之苦也其爲形也亦远矣由是论之夫富贵者贪名徇利有终身之忧无一日之乐今取以证解身与货孰多之义也衍义云列士之所殉者名也贪夫之所殉者货也钞庄子骈拇篇云故尝试论之自三代以下者天下莫不以物易其性矣小人则以身殉利士则以身殉名大夫则以身殉家圣人则以身殉天下故此数子者事业不同名实异号其于伤性以身爲殉一也衍义云伯夷死于首阳之下钞庄子骈拇篇之文伯夷死于首阳之下已于天下皆知章第二详悉具载不复再録衍义云盗跖死利于东陵之上钞庄子骈拇篇之文盗跖者柳下惠之从弟名跖徒卒九千常爲巨盗故以盗爲名东陵者山名也又云即太山也在济州界去东平十五里跖死其上也衍义云蒙庄固辞于楚相宁爲曳尾之龟钞庄子秋水篇之文庄子钓于濮水楚王使大夫二人先焉曰愿以境内累矣庄子持竿不顾曰吾闻楚有神龟死已三千岁矣王巾笥而藏之庙堂之上此龟者宁其死爲留骨而贵乎宁其生而曳尾于涂中矣二大夫曰宁生而曳尾于涂中庄子曰往矣吾将曳尾于涂中衍义云天师不就大夫愿学轩辕之道钞张氏家传云天师姓张名道陵字辅汉留侯六代孙也性沉默好古博极经史兼明星气图纬之学赈人之急不择亲戚名动朝野汉章帝下诏召爲谏议大夫不就喟然谓弟子曰人上寿百岁瞬息间尔父母妻子虽至爱岂能长保哉且吾身尚非吾有况其外之贵富耶吾闻上世轩辕乔松得道登天游于无穷此吾师也吾将弃世絶累而学之请与尔等自此决矣于是羣弟子怆然辞归独王长请从天师怜其志及留侍遂入潜衡至嵩阳授黄帝九鼎丹经于神人已而访西城山筑坛朝眞以鍊九丹永寿二年九月九日太上遣云舆迎之于云台峰白日升天时年一百二十三岁天寳七年封天师僖宗中和四年又封三清扶教大法师宋朝封三天辅元大法师静应眞君衍义云如庄子载原宪居鲁环堵之室钞庄子让王篇原宪孔子弟子姓原名思字宪子贡孔子弟子名赐能言语好奢华义中载之全备不复重録衍义云若北史载魏眀太后幸绢藏钞北史魏明太后临幸绢藏道德眞经衍义手钞卷之十二道德真经衍义手钞正统道藏三家本二十卷洞神部玉诀类道德眞经衍义手钞卷之十三量十一五峯清安逸士王守正集大成若缺章第四十五大成若缺其用不弊大盈若沖其用不穷衍义云唐尧有成功而自视缺然乃爲五帝之盛钞论语泰伯第八云子曰大哉尧之爲君也巍巍乎惟天爲大惟尧则之荡荡乎民无能名焉巍巍乎其有成功也焕乎其有文章自视缺然此庄子逍遥篇云尧让天下于许由曰日月出矣而爝火不息其于光也不亦难乎时雨降矣而犹浸灌其于泽也不亦劳乎夫子立而天下治而我犹尸之吾自视缺然请致天下许由曰子治天下天下既已治也衍义云孔子集大成而不居其圣是爲万世之师钞孟子万章章句下云孟子曰孔子之谓集大成集大成也者金声而玉振之也金声也者始条理也玉振之也者终条理也始条理者智之事也终条理者圣之事也不居其圣者此孟子公孙丑章句上公孙丑曰然则夫子既圣矣曰恶是何言也昔者子贡问于孔子曰夫子圣矣乎孔子曰圣则吾不能我学不厌而教不倦也子贡曰学不厌智也教不倦仁也仁且智夫子既圣矣夫圣孔子不居是何言也大直若屈大巧若拙大辩若讷衍义云柳下惠以直道事人三黜而不去钞论语微子第十八柳下惠爲士师三黜人曰子未可以去矣曰直道而事人焉往而不三黜枉道而事人何必去父母之邦衍义云雕刻衆形而不爲巧钞大巧者庄子所谓覆载天地刻雕衆形而不爲巧岂有楮叶者而爲巧乎衍义云列子载宋人有爲其君以玉爲楮叶者钞列子说符篇之文义中已详衍义云若梓庆削木爲鐻钞庄子达生篇之文义中已全衍义云不饰小说钞小说者流盖出稗官街谈巷语道听涂说者之所以造也其书十五家百十三篇衍义云故夫子谓予欲无言谓天何言哉四时行焉百物生焉钞论语阳货第十七之文子曰予欲无言子贡曰子如不言则小子何述焉子曰天何言哉四时行焉百物生焉天何言哉躁胜寒静胜热清静爲天下正衍义云出衣絺绤钞论语乡党第十篇之文当暑袗絺绤必表而出之天下有道章第四十六罪莫大于可欲祸莫大于不知足咎莫大于欲得衍义云致荷校之凶钞易下系辞之文善不积不足以成名恶不积不足以灭身小人以小善爲无益而弗爲也以小恶爲无伤而弗去也故恶积而不可揜罪大而不可解易曰荷校灭耳凶衍义云若齐人之攫金见金而不见人者也钞列子说符篇之文昔齐人有欲金者清旦衣冠而之市适鬻金者之所因攫金而去吏捕得之问曰人皆在焉子攫人之金何对曰取金之时不见人徒见金此言嗜欲之乱人心如此之甚也故古人有言察秋毫之末者不见泰山之形调五音之和者不闻雷霆之声盖有意所欲而形有所忘可不慎欤衍义云春秋鲁桓公十年钞春秋义中已详不复重録衍义云若周末知襄子请地于韩康子钞春秋所载义中已全不必重书故知足之足常足矣衍义云昔汉严君平与蜀郡富人罗沖相善钞此文义中载之已全不必重録不岀户章第四十七不出户知天下不窥牖见天道衍义云万物皆备于我矣反身求之钞孟子尽心章句上云孟子曰万物皆备于我矣反身而诚乐莫大焉衍义云扬子曰人心其神矣乎钞扬子法言问神篇之文云神在所潜而已矣天神天明照知四方天精天粹万物作类人心其神矣乎操则存舍则亡衍义云雨旸时若钞尚书洪范篇之文云曰休征曰肃时雨若曰乂时旸若曰晢时燠若曰谋时寒若曰圣时风若此言狂妄僣差豫怠急迫蒙昩也在天爲五行在人爲五事五事修则休征各以类应之五事失则咎征各以类应之自然之理也衍义云星宿错度钞广圣义云帝王之理也法天之覆法地之载历象日月敬授人时璇玑玉衡以齐七政所以顺天之道也星宿错度乃灵寳度人经云星宿错度日月失昏亦当修斋行香诵经衍义云圣人与天地合德日月合明先天而天弗违后天而奉天时钞周易干卦九五文言曰夫大人者与天地合其德与日月合其明与四时合其序与鬼神合其吉凶先天而天弗违后天而奉夭时今人君能如是者不假窥牖瞻望而天道自明矣是以圣人不行而知不见而明不爲而成衍义云尧之其仁如天其智如神舜之明于人伦察于庶物可谓知天下矣惟天爲大惟尧则之烈风雷雨舜之弗迷可谓见天道矣夫何爲哉恭己正南面而已钞史记本纪云尧放勋其仁如天其智如神就之如日望之如云富而不骄贵而不舒立七十年得舜二十年老令舜摄天子位政荐之于天尧避位凡二十八年而崩三年之丧毕舜践天子位又引舜明于人伦察于庶物此是孟子离娄章句下云舜明于庶物察于人伦由仁义行非行仁义也惟天爲大是鲁论泰伯篇之文子曰大哉尧之爲君也巍巍乎惟天爲大唯尧则之荡荡乎民无能名焉巍巍乎其有成功也焕乎其有文章烈风雷雨舜之弗迷者此舜典之文曰若稽古帝舜曰重华协于帝濬哲文明温恭允塞诚信充矣玄德升闻乃命以位慎徽五典五典克从纳于百揆百揆时叙賔于四门穆穆纳于大麓烈风雷雨弗迷尧使舜入山林川泽暴风雷雨舜行不迷夫何爲哉恭己正南面而已此是论语卫灵公第十五篇之文子曰无爲而治者其舜也与夫何爲哉恭己正南面而已矣当食而思天下之饥当衣而思天下之寒者此乃孟子离娄章句上云孟子曰禹稷颜回同道禹思天下有溺者由己溺之稷思天下有饥者由己饥之是以如是其急也爱其亲以及天下之老爱其子以及天下之幼者此乃孟子梁惠王章句上孟子答梁惠王之辞曰老吾老以及人之老幼吾幼以及人之幼天下可运于掌此皆以身观身以家观家至于以天下观天下之道也夫如是则又何待出户而后知天下者哉此言尧舜之君能法天地无爲自然之道以化于天下而天下如草从风偃自然而化之也故曰是以圣人不行而知不见而明不爲而成者以此衍义云春秋郑庄公之伐大叔段钞春秋义中已详不必重録爲学日益章第四十八爲学日益爲道日损衍义云如垂首刺股映雪聚萤之类钞垂首者楚国先贤传云孙敬字文寳恒闭户读书睡则以绳系头悬之梁上后爲巨儒帝征不就刺股者史记云苏秦者东周雒阳人也师鬼谷先生游学数岁大困而归兄弟嫂妹妻妾切皆笑之秦闻之而自惭乃闭室不出得太公阴符之谋伏而读之欲睡引锥自刺其股血流至踵后说赵赵用之遂佩六国相即纵横天下矣映雪者昔孙康家贫苦学无钱沽油常映雪读书后至御史大夫聚萤者宋车胤字武子亦家贫苦学夜以绛纱囊盛数十萤火虫照书而读之其勤学如此亦成大儒矣夫爲学者莫不初则日学以知道修功而补过终则悟理而忘言遣功而去执以见闻爲修学之渐损功行以爲悟道之门是数子者有终身之忧无一日之乐劳心苦志博学溺心则必至于终矣衍义云惟学逊志务时敏厥修乃来钞尚书说命下之辞云惟学逊志务时敏厥修乃来允怀于兹道积于厥躬此言逊其志如有所不能敏于学如有所不及虚以受人勤以励己则其所修如泉始达源源乎其来矣衍义云以博溺心以文灭质钞庄子缮性篇云知而不足以定天下然后附之以文益之以博文灭质博溺心不知质是文之本文华则隐灭于素质博是心之永博学则没溺于心灵唯当絶学而去文方会无爲之美也衍义云故易之益大象曰风雷益君子以见善则迁有过则改钞益卦之辞必须雷动于前风散于后然后万物皆益故曰风雷益也迁谓迁徙慕尚改谓改更惩止迁善改过益莫大焉衍义云损之大象曰山泽损君子以惩忿窒慾钞损卦之辞象曰山下有泽损君子以惩忿窒慾取天下常以无事及其有事不足以取天下衍义云秦兼并六国钞秦始皇名政庄襄王之子始皇立之二十六年灭六国併天下自称始皇帝并灭六国燕齐楚魏并韩赵战国之时谩曰雄秦有始皇兴伯业一施衡策便亡踪是也衍义云废井田开阡陌除直道建阿房筑长城修五岭钞井田者按史记谷梁传註云古者三百步爲里名曰井田井田者九百亩而公田居其一焉废井田开阡陌者十九年自秦孝公任商鞅变井田爲阡陌于始有兼并之患今即秦法也十二年爲田开阡陌十四年废井田开阡陌收赋税也除直道者始皇三十五年使蒙恬除直道道九原抵云阳堑山堙谷千八百里数年不就始皇以爲咸阳人多先王之宫庭小乃营作朝宫渭南上林苑中先作前殿建阿房东西五百步南北五十丈上可以坐万人下可以建五丈旗自殿下直抵南山表南山之颠以爲阙厥工未完卒爲项羽所焚筑长城者三十二年始皇巡北边卢生使入海还因奏録图书曰亡秦者胡也始皇乃遣将蒙恬发兵三十万人北伐匈奴收河南地爲四十四县筑长城因地形用制险塞起临洮至辽东延袤万余里威振匈奴五岭者大庾岭始安岭临贺岭桂阳岭揭阳岭三十三年略取南越地置桂林南海象郡以谪徙民五十万戍五岭衍义云项氏之攻破函谷烧秦宫收寳货杀子婴废义帝钞项氏者楚项籍字羽卞相人秦二世三年爲天下主自立爲西楚霸王都彭城是岁攻破函谷关屠咸阳杀子婴烧秦宫室火三月不灭收其寳货妇女而东秦民大失望羽起兵凡八年与沛公争天下卒败垓下以首受王霸天下定于汉废义帝二世二年十月项王密使九江王布等撃义帝杀之江中汉王至洛阳新城三老董公遮说王曰臣闻顺德者昌逆德者亡兵出无名事故不成故曰明其爲贼敌乃可服项羽爲无道故杀其主天下之贼也道德眞经衍义手钞卷之十三道德真经衍义手钞正统道藏三家本二十卷洞神部玉诀类道德眞经衍义手钞卷之十四量十二五峯清安逸士王守正集圣人无常心章第四十九圣人无常心以百姓心爲心衍义云庄子曰至人之用心若镜不将不迎钞庄子应帝王篇云无爲名尸无爲谋府无爲事任无爲知主体尽无穷而游无眹尽其所受乎天而无见得亦虚而已至人之用心若镜不将不迎应而不藏故能胜物而不伤衍义云昔秦穆公尝出而亡其千里马钞乃左传之文义中载之不复再録信者吾信之不信者吾亦信之衍义云昔有馈生鱼于郑子产者钞孟子万章上之文义中载之已详不复再録又引恂恂然适其志气此乃论语乡党篇之文大意恂恂信实之貌似不能言者谦卑逊顺不以贤知先人也出生入死章第五十出生入死衍义云原始反终故知生死之说钞周易上系之辞云故能弥纶之道仰以观于天文俯以察于地理是故知幽明之故原始反终故知死生之说此言以易道仰观俯察则知无形之幽有形之明义理事故也原始反终故知生死之说者言用易理原穷事物之初始反复事物之终末始终吉凶皆悉包罗以此之故知死生之说也生之徒十有三死之徒十有三人之生动之死地十有三衍义云凡以九窍四支或以三业十恶钞韩非曰十有三者九窍四支是也谓两耳两目鼻有二窍并口及下二漏共爲九窍两手两足故曰四支河上公亦同此说又以三业十恶爲说者三业谓身口意也十恶谓一杀生二偷盗三邪淫四犯上逆乱五毁谤经法六呪咀瞒昩七阴谋恨妬八鬪乱两舌九破斋犯戒十触污坛场孙登解云天地之物有生之类顺理者寡逆理者衆故安生之徒十分之中顺理者三尔夫生不以道死不以理顺理者尟逆理者多故得死之中顺命者三尔又唐明皇䟽亦同此说广圣义云将生不以爲乐而安其生此生之徒也夫当其生不以利欲乱其心不以厚养伤其性安其淡默顺其沖和则神守其形气保于神志和于气心寂于志静定其心如此则不求于延生生自延矣不求于进道道自进矣此杜天师之所论也窃谓如此保生之人又岂止十中有三人尔虽千百人中无一二人也由是论之不亦鲜乎衍义云安时处顺钞庄子大宗师篇之文云且夫得者时也失者顺也安时处顺哀乐不能入也此古之所谓悬解也悬解者无系着之貌夫何故以其生生之厚衍义云过求养生之物太厚以致死钞庄子达生篇之文养形必先之物物有余而形不养者有之矣盖闻善摄生者陆行不遇兕虎入军不被甲兵兕无所投其角虎无所措其爪兵无所容其刃夫何故以其无死地衍义云庄子曰人能虚己以游世敦能害之钞庄子山木篇之文方舟而济于河有虚船来触舟虽有褊心之人不怒有一人在其上则唿张歙之一唿而不闻再唿而不闻于是三唿耶则不以恶声随之向也不怒而今也怒向也虚而今也实人能虚己以游世其孰能害之衍义云若仙传刘岗钞在神仙列传中所载义中已备道生之章第五十一道生之德畜之物形之势成之衍义云则躶者不得不躶鳞介毛羽者不得不鳞介毛羽钞孔子家语中五帝第二十四章中之辞此孔子答子贡之言孔子曰然吾昔闻诸老聃亦如汝之言是故坚土之人刚弱土之人柔墟土之人大沙土之人细息土之人美㘪土之人丑食水者善游而耐寒食土者无心而不息食木者多力而不治食草者善走而愚食桑者有绪而蛾食肉者勇毅而捍食气者神明而寿食谷者智慧而明不食者不死而神故曰羽虫三百有六十而凤爲之长毛虫三百有六十而麟爲之长甲虫三百有六十而龟爲之长躶虫三百有六十而人爲之长此干坤之美也殊形异类之数王者动必以道动静必以道静必顺理而不害其所生谓之仁寿焉衍义云以至少壮老死不得不少壮老死钞列子天瑞篇之文黄帝曰精神入其门骨骸反其根我尚何存人自生至终大化有四婴孩也少壮也老耄也死亡也其在婴孩气专志一和之至也物不伤焉德莫加焉其在少壮则血气飘溢欲虑充起物所攻焉德故衰焉其在老耄则欲虑柔焉体将休焉物莫先焉虽未及婴孩之全方于少壮间矣其在死亡也则之于息焉反其极矣是以万物莫不尊道而贵德衍义云庄子所谓眞君又引庄子所谓眞宰是也钞庄子齐物论之文不知其所爲使若有眞宰而特不得其眹其递相爲君臣乎其有眞君存焉道之尊德之贵夫莫之爵而常自然衍义云公侯伯子男之例钞周设五等之爵有公侯伯子男也先王制法则有天子诸侯卿大夫士庶亦有五等而兼王焉人之处世上以君其不有材器也君举而用之然后爵之而尊宠之而贵而此尊贵乃有穷极之时今道以生物爲物所尊德以畜万物爲物所贵生生而不絶故生物之功常尊成成而不穷故成物之功常贵岂有穷极之期乎衍义云孟子曰有天爵者有人爵者钞孟子告子章句上云有天爵者有人爵者仁义忠信乐善不倦此天爵也公卿大夫此人爵也古之人修其天爵而人爵从之今之人修其天爵以要人爵既得人爵而弃其天爵则惑之甚者也终亦必亡而已矣今孟子以仁义忠信爲天爵况道之与德又在仁义忠信之上故云道之尊德之贵夫莫之爵而常自然衍义云庄子钓于濮水钞庄子秋水篇之文濮水名属东郡今濮州濮阳县是也楚王楚威王也知庄生贤达屈爲卿辅发使命先述其意愿以国境之内委託贤人王事殷繁不无忧累之也义中已备不必重録生而不有爲而不恃长而不宰是谓玄德衍义云退藏于密可谓深远钞易系辞之文子曰夫易何爲者也夫易开物成务冒天下之道如斯而已者也是故圣人以通天下之志以定天下之业以断天下之疑是故蓍之德圆而神卦之德方以知六爻之义易以贡圣人以此洗心退藏于密吉凶与民同患神以知来知以藏往其敦能与于此哉古之聪明叡知神武而不杀者夫原夫孔圣言退藏于密者谓古之聪明叡知之圣人莫不以此易道并蓍之神卦之知洗其心含养其德退藏于密而不显其迹也岂非玄德耶天下有始章第五十二塞其兊闭其门终身不勤衍义云六根各有所悦钞六根者太极左仙翁忏法言受身生身烦恼缠缚皆由三业爲有六根一眼根二耳根三鼻根四舌根五身根六意根所谓诸根皆生诸业故曰六根犹如草木生诸花实展转相生衍义云黄帝问道于广成子曰敢问治身钞庄子在宥篇云义中载之已详不复重録衍义云是谓有兊有兊而心出则交物若塞其兊而不通则心不出矣钞易说卦云悦言乎兊兊爲泽悦万物者莫悦乎泽又以兊爲目爲门爲口亦以戒其闭絶祸患尔夫此祸患之门用之于国则政乱行之于身则道亏闭塞得宜则身安国理矣开其兊济其事终身不救衍义云五欲之门既开六尘之事得济心神内疲钞庄子盗跖告孔子之辞云今吾告子以人之情目欲视色耳欲听声鼻欲闻香口欲察味志气欲盈六尘之事者此玉皇本行集经上章之辞云尔时玉帝出大妙音普告十方诸天圣衆汝等谛听此诸罪辈旷劫以来纵无明性造十恶业六尘徧染三业萦缠肆意任心曾无觉悟阴罪阳过日积月深六尘者何眼耳鼻舌身意六根之尘也此诸罪辈乆堕劫难以来放纵其尘迷之性遂爲六尘之所徧染三业之所萦缠此皆过失之类是也衍义云若宋朝有张寳者钞张寳者成都人也慕华阳县尉之妻使我介然章第五十三使我介然有知行于大道惟施是畏衍义云此啮缺之所以问王倪曰子知物之所同是乎钞庄子齐物论篇之文云啮缺王倪之弟子王倪答曰吾恶乎知之子知子之所不知耶曰吾恶乎知之然则物无知耶曰吾恶乎知之虽然尝试言之庸讵知吾所谓知之非不知耶大道甚夷民甚好径衍义云若澹台灭明之行不由径钞论语雍也第六篇之辞云子游爲武城宰子曰女得人焉尔乎曰有澹台灭明者行不由径非公事未尝至于偃之室也朝甚除田甚芜仓甚虚衍义云纣惟宫室台榭楚之章华秦之阿房皆是也钞宫室台榭者此周书泰誓上武王曰今商王受弗敬上天降灾下民沉酒冒色敢行暴虐罪人以族官人以世惟宫室台榭陂池侈服以残害于尔万姓焚炙忠良刳剔孕妇皇天震怒命我文考肃将天威大勋未集又引楚之章华者春秋昭公七年楚子成章华之台愿以诸侯落之此胡曾咏史诗云茫茫衰草没章华因笑灵王昔好奢台土未干箫管絶可怜身死野人家秦之阿房者咏史诗云新建阿房壁未干沛公兵已入长安帝王苦竭生人力大业沙崩固不难此言在上之人不顾根本徒事荣华殆几伤本岂是持乆之道衍义云峻宇雕墻钞尚书五子之歌云其二曰训有之内作色荒外作禽荒酣酒嗜音峻宇雕墻有一于此未或不亡衍义云田莱多荒此诗人所以刺幽王也钞毛诗小雅楚茨刺幽王也政烦赋重田莱多荒饥馑降丧民卒流亡祭祀不飨故君子思古焉服文采带利剑厌饮食财货有余是谓盗夸非道也哉衍义云服文采若隋炀帝剪采爲花以御龙舟也钞隋炀帝大业元年五月筑西苑苑周二百里其内爲海周十余里爲方丈蓬莱瀛洲诸山高百余尺台观宫殿罗络山上海北有渠萦纡注海内緑渠作十六院门皆临渠每院有四品夫人主之穷极华丽宫树彫落则剪采爲花叶缀之沼内亦剪采爲荷芰菱芡色渝则易以新者十六院竞以殽羞精丽相高求市恩宠上好以月夜从宫女数千骑游西苑作清夜游曲于马上奏之八月帝如江都上幸江都龙舟四重高四十五尺长二百尺上重有正殿内殿朝堂中二重有百二十房皆饰以金玉下重内侍处之皇后乘翔螭舟制度差小别有浮景九艘三重皆水殿也余数千艘后宫诸王公主百官僧尼道士番客乘之共用挽士八万余人皆以锦綵爲袍卫兵所乘又千数艘舳舻相接二百余里骑兵翊两岸而行所过州县五百里内皆令献食多者一州至百舆极水陆珍奇后宫厌饫将发之际多弃埋之衍义云晋王恺作紫步障四十里石崇作锦步障五十里钞晋书石崇字季伦性豪华时有王恺作紫丝步障四十里崇作锦步障五十里以鬪富后因緑珠被诛诣东市叹曰奴辈利吾财尔刑者曰知财致害何不早散崇不能答衍义云后汉马廖上疏以爲城中好大袖钞后汉章帝建初元年改正移风必有其本传曰吴王好剑客百姓多疮瘢焚王好细腰宫中多饿死长安语曰城中好高髻四方高一尺城中好广眉四方且半额城中好大袖四方全疋帛斯言如戏有切事实衍义云带利剑如吴王好剑客百姓多疮瘢钞春秋吴王阖闾使干将造剑剑有二状一曰干将二曰莫耶衍义云赵文王喜剑士剑士夹门三千余人钞庄子说剑篇云昔赵文王喜剑剑客夹门而客三千余人日夜相击于前死伤者数百余人好之不厌如是三年国衰诸侯谋之衍义云若晋何曾日食万钱犹云无下箸处钞晋武帝时宰相何曾字颖考日食万钱犹云无下箸之处蒸饼非十字裂不食当时将士秦秀议曰曾骄奢过度宜谥谬丑公名与实爽曰谬怙乱肆行曰丑衍义云啇纣实鹿台之财盈鉅桥之粟钞啇纣积而不散盈而不知满尚书武成周武王克啇于是云散鹿台之财发鉅桥之粟大赉于四海而万姓悦服道德眞经衍义手钞卷之十四道德真经衍义手钞正统道藏三家本二十卷洞神部玉诀类道德眞经衍义手钞卷之十五量十三五峯清安逸士王守正集善建者不拔章第五十四善建者不拔善抱者不脱子孙祭祀不辍衍义云先固其根本而营其标枝钞庄子天地篇之文云至德之世不尚贤不使能上如标枝民如野鹿此言上既无爲下亦淳朴譬彼野鹿絶君王之礼也衍义云善以道怀抱民者则百姓归附而不脱离也钞衍义取善以道怀抱民者若太王者可谓有道之君也去邠而从之者如归市可谓百姓归附而不脱离也故曰善抱者不脱衍义云善以道抱元守一者则精神完全而不脱失也钞抱元守一者庄子在宥篇云广成子曰来吾语汝至道又云我守其一以处其和故我修身千二百岁矣吾形未尝衰黄帝再拜稽首曰广成子之谓天矣是故衍义引其善以道抱元守一者则精神完全而不脱失也若广成子者可谓善以道抱元守一者也至于修身千二百岁而形未尝衰者可谓精神完全而不脱失也故曰善抱者不脱衍义云若太王居邠狄人侵之事之以皮币珠玉不得免焉钞孟子梁惠王章句下云滕小国也竭力以事大国则不得免焉如之何则可孟子对曰昔者太王居邠狄人侵之事之以皮币不得免焉事之以犬马不得免焉事之以珠玉不得免焉乃属其耆老而告之曰狄人之所欲者吾土地也吾闻之也君子不以其所以养人者害人二三子何患乎无君吾将去之去邠踰梁山邑于歧山之下居焉邠人曰仁人也不可失也从之者如归市盖周之历世至于文武成康皆怀道抱德之君遂至于子孙相继三十七代历年八百六十七载其享祚绵远祭祀不絶也如此衍义云虽继毁庙之主后稷文王郊祀之祀不辍止也钞史记孔子在齐舍于外馆齐景公造焉賔主之辞既接而左右白曰周使适至言先王庙灾景公覆问灾何王之庙也孔子曰此必釐王之庙也公曰何以知之孔子曰诗云皇皇上天其命不忒天之以善必报其德祸亦如之夫釐王变文武之制而作玄黄华丽之饰宫室重峻舆马奢侈而弗可赈也故天殃所宜加其庙焉以是占之爲然公曰天何不殃其身而必罚其庙也孔子曰盖爲文武故也若殃其身则文武之嗣无乃殄乎故当殃其庙以彰其过俄顷左右报曰所灾者釐王庙也景公惊起再拜曰美哉圣人之智过人远矣修之天下其德乃普衍义云亲戚和睦事业修治钞尚书尧典曰克明俊德以亲九族九族既睦平章百姓百姓昭明协和万邦黎民于变时雍衍义云积善之余庆及来世钞易坤卦文言曰积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也言治国治家者可不鉴哉衍义云万寳丰熟钞庄子庚桑楚子曰弟子何以异于予春气发而百草生正得秋而万寳成衍义云所谓其绪余以治人也所谓土苴以治国家也钞庄子让王篇之文云道之眞以治身其绪余以爲国家其土苴以治天下故以身观身以家观家以乡观乡以国观国以天下观天下吾何以知天下之然哉以此衍义云易曰观我生君子无咎反观而求诸己也钞易观卦九五爻辞也云九五观我生君子无咎象曰观我生观民也鲍先生解云夫此九五履巽居尊秉刚得位体柔顺以成德用中正以省民爲大观之主者也然下之随上若影之应形民之从君犹泥之在钩示之以恶则恶着率之以善则善兴化自一身仪刑四海欲监我德先观其民君子风行已则无咎是故取此观卦九五爻辞以证解吾何以知天下之然哉以此言其观以上五观之法并观天下之民而知之也含德之厚章第五十五含德之厚比于赤子毒虫不螫勐兽不据攫鸟不搏衍义云益生日多则其厚者薄矣钞庄子德充符篇之辞也惠子谓庄子曰人固无情乎庄子曰然惠子曰人而无情何以谓之人庄子曰道与之貌天与之形恶得不谓之人惠子曰既谓之人恶得无情庄子曰是非吾所谓情也吾所谓无情者言人之不以好恶内伤其身常因自然而不益生也衍义云嗒然似丧其偶钞庄子齐物论之文也南郭子綦隐几而坐仰天而嘘嗒然似丧其偶此言至人嗒然丧偶如赤子之无心故物莫得而伤也衍义云其和大同于物孰能害之钞列子黄帝篇之辞也赵襄子率徒十万狩于山中借芿燔林扇赫百里有一人从石壁中出随烟烬上下衆谓鬼物火过徐行而出若无所经涉者襄子怪而留之徐而察之形色七窍人也气息音声人也问奚道而处石奚道而入火其人曰奚物而谓石奚物而谓火襄子曰而向之所出者石也而向之所涉者火也其人曰不知也魏文侯闻之问子夏曰彼何人哉子夏曰以啇所闻夫子之言和者大同于物物无得而伤阂者游金石蹈水火皆可也文侯曰吾子奚不爲之子夏曰刳心去智啇未之能虽然试语之有暇矣文侯曰夫子奚不爲之子夏曰夫子能之而能不爲者也文侯大悦衍义云若春秋楚闘伯比淫于䢵子之女生子文钞春秋僖公二十一年义中载之已备不复重録衍义云若诗云后稷之生于姜嫄诞寘之寒冰鸟覆翼之鸟乃去矣后稷哌矣钞毛诗大雅生民尊祖后稷生于姜嫄文武之功起于后稷故推以配天焉诞寘之隘巷牛羊腓字之诞寘之平林会伐平林诞寘之寒冰鸟覆翼之鸟乃去矣后稷哌矣骨弱筋柔而握固未知牝牡之合而峻作精之至终日号而嗌不嗄和之至衍义云庄子曰眞人之息以踵衆人之息以喉钞庄子大宗师篇之文云古之眞人其寝不梦其觉无忧其食不甘其息深深眞人之息以踵衆人之息以喉屈服者其嗌言若蛙其嗜欲深者其天机浅知和曰常知常曰明益生曰祥心使气曰强物壮则老是谓不道不道早已衍义云非徒无益而又害之钞孟子公孙丑章句上云必有事焉而勿正心勿忘勿助长也无若宋人然宋人有闵其苗之不长而揠之者芒芒然归谓其人曰今日病矣予助苗长矣其子趍而往视之苗则藁矣天下之不助苗长者寡矣以爲无益而舍之者不耘苗者也助之长者揠苗者也非徒无益而又害之又引以直养之则亦至矣此亦公孙丑之文也孟子答公孙丑之辞敢问何谓浩然之气曰难言也其爲气也至大至刚以直养而无害则塞乎天地之间衍义云书曰作善降之百祥钞尚书伊训篇云呜唿嗣王秪厥身念哉圣谟洋洋嘉言孔彰惟上帝不常作善降之百祥作不善降之百殃尔惟德罔小万邦惟庆尔惟不德罔大坠厥宗衍义云道长于上古而不爲老钞庄子大宗师篇云自本自根未有天地自古以固存神鬼神帝生天生地在太极之先而不爲高在六极之下而不爲深先天地生而不爲乆长于上古而不爲老已于道经有物混成章载之不复重録知者不言章第五十六知者不言言者不知衍义云故孔圣欲无言钞论语阳货第十七篇云子曰予欲无言子贡曰子如不言则小子何述焉曰天何言哉四时行焉百物生焉天何言哉衍义云孟子岂好辩钞孟子滕文公章句下云我亦欲正人心息邪说距诐行放淫辞以承三圣者予岂好辩哉予不得已也衍义云正容以悟物钞庄子田子方之文清而容物物无道正容以悟之使人之意也消无择何足以称之此已道经第八章载之已详衍义云目击道存钞庄子田子方之文仲尼见之而不言子路曰吾子欲见温伯雪子乆矣见之而不言何耶仲尼曰若夫人者目击而道存矣亦不可以容声矣衍义云无爲谓三问而三不答钞庄子知北游之文云知北游于玄水之上登隐弅之丘而适遭无爲谓焉知谓无爲谓曰予欲有问乎若何思何虑则知道何处何服则安道何从何道则得道三问而无爲谓不答也非不答不知答也知不得问反于白水之南登狐阕之上而睹狂屈焉知以之言也问乎狂屈狂屈曰唉予知之将语若中欲言而忘其所欲言知不得问反于帝宫见黄帝而问焉黄帝曰无思无虑始知道无处无服始安道无从无道始得道知问黄帝曰我与若知之彼与彼不知也其孰是耶黄帝曰彼无爲谓眞是也狂屈似之我与汝终不近也夫知者不言言者不知故圣人行不言之教也衍义云王倪四问而四不知钞庄子应帝王篇之文啮缺问于王倪四问而四不知啮缺因跃而大喜行以告蒲衣子蒲衣子曰而今乃知之乎衍义云且识音者口不能传钞孟子离娄章句上之文云师旷之聪不以六律不能正五音师旷者晋之乐师知音者也此言不以六律不能正五音而五音之内微妙清畅之音非得之于心应之于手者孰得而传之哉衍义云斲轮者口不能言钞庄子天道篇之文云桓公读书于堂上轮扁斲轮于堂下释椎凿而上问桓公曰敢问公之所读者何言耶公曰圣人之言也曰圣人在乎公曰已死矣曰然则君之所读者古人之糟魄已矣桓公曰寡人读书轮人安得议乎有说则可无说则死轮扁曰臣也以臣之事观之斲轮徐则甘而不固疾则苦而不入不徐不疾得之于手而应之于心口不能言有数存焉于其间臣不能以喻臣之子臣之子亦不能受之于臣是以行年七十而老斲轮古之人与其不可传也死矣然则君之所读者古人之糟魄已矣故不可得而亲不可得而疏不可得而利不可得而害不可得而贵不可得而贱故爲天下贵衍义云若御寇居郑圃四十年人无识者钞列子天瑞篇之文子列子居郑圃四十年人无识者国君卿大夫视之犹衆庶也衍义云若齐宣王欲中国而授孟子室养弟子以万钟使诸大夫国人皆有所矜式钞孟子公孙丑章句下之文云齐宣王他日谓时子曰我欲中国而授孟子室养弟子以万钟使诸大夫国人皆有所矜式子盍谓我言之时子因陈子而以告孟子陈子以时子之言告孟子孟子曰然时子恶知其不可也如使予欲富辞十万而受万是爲欲富乎衍义云若孟子言人之所贵者非良贵也赵孟之所贵赵孟能贱之也钞孟子告子章句上之文云孟子曰欲贵者人之同心也人人有贵于己者弗思耳人之所贵者非良贵也赵孟之所贵赵孟能贱之衍义云汉文帝闻河上公结草爲菴于河之滨钞左传本纪所载义中已详不复重録道德眞经衍义手钞卷之十五道德真经衍义手钞正统道藏三家本二十卷洞神部玉诀类道德眞经衍义手钞卷之十六墨一五峯清安逸士王守正集以正治国章第五十七以正治国以奇用兵以无事取天下衍义云孟子曰一正君而国定矣钞孟子离娄上章文也孟子曰人不足与适也政不足间也惟大人爲能格君心之非君仁莫不仁君义莫不义君正莫不正一正君而国定矣衍义云三略九奇静难息寇武之功也钞三略者汉留侯张子房于下邳圯桥遇黄石公授以三略曰子得之必爲帝王之师亦机钤用兵之术也子牙用之佐武王尅商伐纣而成王业子房用之佐汉祖灭项籍而有帝图故人主深晓上略则能任贤擒敌深晓中略则能御将统衆深晓下略则能明盛衰之源审治国之纪人臣深晓三略则能全功保身九奇者黄帝因井田以制兵开方九焉五爲阵法四爲间地虚其中大将居焉诸葛孔明推演其法阵间容阵队间容队以前爲后以后爲前进无速奔退无遽走击头则尾应击尾则头应击中央则两头俱应此桓温爲常山蛇势也大凡兵法多尚奇变自一至九如循环无端不可终穷吾何以知天下其然哉以此天下多忌讳而民弥贫衍义云若秦法偶语者弃市钞通鑑云始皇三十四年丞相李斯上书云臣请史官非秦记皆烧之非博士官所职天下有藏诗书百家语者皆诣守尉杂烧之有敢偶语诗书弃市以古非今者族衍义云唐武后开告密之门人皆重足屏息莫敢交言道路以目钞唐武后光宅元年三月太后置铜匦受密奏太后自徐敬业之反疑天下多图己又自以乆专国事内行不正知宗室大臣怨望不服欲大诛杀以威之乃盛开告密有告密者给马供食使诣行在所农夫樵人皆得召见或不次除官无实者不问于是四方告密者蜂起民多利器国家滋昏人多伎巧奇物滋起法令滋彰盗贼多有衍义云则必有机心钞庄子天地篇之文云子贡南游于楚过汉阴见一丈人方将爲圃畦凿隧而入井抱瓮而出灌搰搰然用力甚多而见功寡子贡曰有械于此一日浸百畦用力甚寡而见功多夫子不欲乎爲圃者仰而视之曰奈何曰凿木爲机后重前轻挈水若抽数如泆荡其名爲橰爲圃者忿然作色而笑曰吾闻之吾师有机械者必有机事有机事者必有机心机心存于胸中则纯白不备纯白不备则神生不定神生不定者道之所不载也吾非不知羞而不爲也衍义云谓刻镂彫琢钞庄子天道篇之文云覆载天地刻彫衆形而不爲巧此之谓天乐衍义云若纣王之作奇伎淫巧以悦妇人之类钞尚书泰誓下云武王曰今啇王受作威杀戮毒痡四海崇信姦回放黜师保屏弃典刑囚奴正士郊社不修宗庙不享作奇伎淫巧以悦妇人上帝弗顺祝降时丧尔其孜孜奉予一人恭行天罚衍义云小则盗钩而大至于窃国矣若田成子一旦弑齐君而盗其国钞庄子胠箧篇云何以知其然彼窃钩者诛窃国者爲诸侯然而田成子一旦杀齐君而盗其国所盗者岂独其国耶并与其圣知之法而盗之故田成子有乎盗贼之名而身处尧舜之安小国不敢非大国不敢诛十二世有齐国衍义云李斯说二世行督责之术以弭盗钞通鑑秦二世二年冬二世数诮让李斯居三公位如何令盗如此李斯恐懽重爵禄不知所出乃阿二世意以书对曰夫圣主者必能行督责之术者也故申子曰有天下而不恣睢命之曰以天下爲桎梏者无他焉不能督责而顾以其身劳于天下之民若尧禹然故谓之桎梏夫不能修申韩之明术行督责之道专以天下自适也而徒务苦形劳神以身徇百姓则是黔首之役非畜天下者也何足贵哉故明主能行督责之术以独断于上则权不在臣下然后能灭仁义之涂絶谏说之辩荦然行恣睢之心而莫之敢逆如此羣臣百姓救过不给何变之敢图二世说于是行督责益严税民深者爲明吏杀人多者爲忠臣刑者相半于道而死人日成积于市秦民益骇惧思乱衍义云汉武帝以张汤赵禹定律令钞通鑑汉武帝建元五年上以太中大夫张汤中大夫赵禹共定律令令务在深文拘守职之吏作见知法吏传相监司用法益刻自此始故圣人云我无爲而民自化我无事而民自富我好静而民自正我无欲而民自朴衍义云若尧舜渊默乎法宫之中垂拱示天民之阜钞杨子问道篇之辞云在昔虞夏袭尧之爵行尧之道法度彰礼乐着垂拱而视天民之阜也阜富也垂衣拱手于巖廊之上而视天民之自阜也衍义云文武不识不知而顺帝之则垂衣拱手而天下治钞毛诗大雅皇矣篇之辞云帝谓文王予怀民德不大声以色不长夏以革不识不知顺帝之则衍义云若曹参爲汉相惠帝怪其不治事钞汉书传中之言义中引之已备不复重録其政闷闷章第五十八祸兮福所倚福兮祸所伏衍义云福隐于祸中者若列子载宋人有好行仁义钞列子说符篇中所载义中已备不复重録衍义云祸藏于福中者若列子载虞氏梁之富人也钞列子说符篇所载义中已备不复重録是以圣人方而不割廉而不刿直而不肆光而不耀衍义云书曰直而温钞尚书臯陶谟之辞云臯陶曰都亦行有九德亦言其人有德乃言载采采禹曰何臯陶曰宽而慄柔而立愿而恭乱而敬扰而毅直而温简而廉刚而塞彊而义彰厥有常吉哉彰者着也成德着明于身而又始终有常其吉士也治人事天章第五十九夫唯啬是谓早服早服谓之重积德重积德则无不克无不克则莫知其极莫知其极可以有国衍义云孟子曰存其心养其性所以事天也钞孟子尽心章句上之辞衍义云至德者火不能热水不能溺钞列子黄帝篇之辞都无所爱惜都无所畏忌入水不溺入火不热斫挞无伤痛指擿无痟养乘空如履实寝虚若处牀云霞不碍其视雷霆不乱其听美恶不滑其心山谷不踬其步神行而已衍义云昔庚桑子居羽山之颜钞庄子庚桑楚之文昔庚桑子居羽山之颜义中引之已全不复重録治大国章第六十以道莅天下其鬼不神衍义云鸟兽鱼鳖至于咸若则鬼神亦莫不宁钞尚书伊训戒太甲嗣王之辞也曰呜唿古有夏先后方懋厥德罔有天灾山川鬼神亦莫不宁暨鸟兽鱼鳖咸若于其子孙弗率皇天降灾假手于我有命造攻自呜条朕哉自亳衍义云春秋鲁庄公三十二年有神降于萃钞春秋鲁庄公三十二年义中已全不复重録衍义云襄公三十年郑人杀伯有钞春秋襄公三十年郑人杀伯有至昭公七年子产立公孙洩及良止以抚之乃止子大叔名游吉问其故子产曰鬼有所归乃不爲厉及子产适晋赵景子问焉曰伯有犹能爲鬼乎子产曰能人生始化曰魄既生魄阳曰魂用物精多则魂魄强是以有精至于神明匹夫匹妇强死其魂魄犹能依凭于人以爲淫厉况良霄我先君穆公之胄子良之孙子耳之子从政三世矣而三世执其政柄能爲鬼不亦宜乎衍义云唐武后时武三思买二妾钞左传所载义中已全不复重録大国者下流章第六十一大国者下流天下之交天下之牝牝常以静胜牡以静爲下衍义云若民皆襁抱其子而至者也钞论语子路第十三之辞云樊迟请学稼子曰吾不如老农请学爲圃曰吾不如老圃樊迟出子曰小人哉樊须也上好礼则民莫敢不敬上好义则民莫敢不服上好信则民莫敢不用情夫如是则四方之民皆襁负其子而至矣焉用稼或下以取或下而取衍义云齐宣王问曰交邻国有道乎孟子对曰有钞孟子梁惠王章句下之辞云孟子对曰有惟仁者爲能以大事小故汤事葛孟子滕文公章句下云孟子曰汤居亳与葛爲邻葛伯放而不祀汤使人问之曰何爲不祀曰无以供牺牲也汤使遗之牛羊葛伯食之又不以祀汤又使人问之曰何爲不祀无以供粢盛也汤使亳衆往爲之耕老弱馈食葛伯率其民要其有酒食黍稻者夺之不授者杀之有童子以黍肉饷杀而夺之书曰葛伯仇饷此之谓也文王事昆夷惟智者爲能以小事大故大王事獯鬻此梁惠王章句下云滕文公问曰滕小国也竭力以事大国则不得免焉如之何则可孟子对曰昔者大王居邠狄人侵之事之以皮币不得免焉事之以犬马不得免焉事之以珠玉不得免焉乃属其耆老而告之曰狄人之所欲者吾土地也吾闻之也君子不以其所养人者害人二三子何患乎无君我将去之去邠踰梁山邑于岐山之下居焉邠人曰仁人也不可失也从之者如归市又引勾践事吴勾践越王之名事见国语史记云子贡说越王勾践曰王诚能发卒佐之以重寳而悦其心卑辞以尊其礼此圣人所谓屈节求其达者也越使大夫文种顿首言于吴王曰越悉境内之士三千人以事吴吴王告子贡曰越王欲身从寡人可乎子贡曰悉人之衆又从其君非义也吴王乃受越王卒谢留勾践大国不过欲兼畜人小国不过欲入事人两者各得其所欲故大国者宜爲下衍义云小国贽贡赋钞执贽也周礼云以禽作六执以等诸臣孤执皮帛卿执羔大夫执鴈士执雉庶人执鹜工啇执鸡衍义云春秋鲁文公三年公如晋钞鲁文公三年公如晋及晋侯盟晋侯飨公赋菁菁者莪庄叔以公降拜曰小国受命于大国敢不慎仪君贶之以大礼何乐如之抑小国之乐大国之惠也晋侯降辞登成拜公赋嘉乐衍义云襄公元年卫子叔晋知武子来聘左氏以礼也钞春秋襄公元年冬卫子叔晋知武子来聘礼也凡诸侯即位小国朝之大国聘焉以继好结信谋事补阙礼之大者也道德眞经衍义手钞卷之十六道德真经衍义手钞正统道藏三家本二十卷洞神部玉诀类道德眞经衍义手钞卷之十七墨二五峯清安逸士王守正集道者万物之奥章第六十二道者万物之奥善人之寳不善人之所保衍义云万物资始钞易经干卦彖辞云彖曰大哉干元万物资始乃统天云行雨施品物流形大明终始六位时成时乘六龙以御天干道变化各正性命故立天子置三公虽有供璧以先驷马不如坐进此道衍义云立天子置三公钞四海之大万有之殷厥初生人不可无主故立君以牧之天子者尊事上帝父事于天母事于地曰天之子也一人不可以广理置百官以临之故天子乃有三公焉尚书周官云其惟三公论道经邦太师者智足以爲泉源行足以爲仪表问焉则应求焉则得谓之太师亦曰尚父太言大也爲王之师安车青盖金印紫绶太傅者训也保也大戴礼云傅天子以德义若天子无恩于父母不惠于庶人失礼于大臣不中于制狱皆太傅之失职也太保者保倚也任也大戴礼曰天子处位不端受书不敬语不序声音不中律进退即席无升降揖让之礼皆太保之失职也衍义云两君相见皆有贽币之礼钞周礼之文以六禽爲贽币作两君相见之礼已具于六十一章今不重録衍义云若春秋僖公三十三年秦师及滑郑啇人弦高钞春秋僖公三十三年秦师伐郑及滑郑啇人弦高将市于周遇之以乘韦先牛十二犒师曰寡君闻吾子将出师于弊邑敢犒从者不腆弊赋爲从者之淹止则具一日之积行则备一夕之卫且使遽告于郑因有备焉衍义云孟子曰齐人莫有以仁义与王言者钞孟子公孙丑章句下孟子答公孙丑之辞云丑见王之敬子也未见所以敬王也曰恶是何言也齐人无以仁义与王言者岂以仁义爲不美也其心曰是何足与言仁义也云尔则不敬莫大乎是我非尧舜之道不敢以陈于王前故齐人莫如我敬王也古之所以贵此道者何不曰求以得有罪以免耶故爲天下贵衍义云若春秋僖公三十三年秦穆公败师于殽钞春秋僖公三十三年夏四月辛巳败秦师于殽获百里孟明视西乞术白乙丙以归秦伯素服郊次乡师而哭曰孤违蹇叔以辱二三子孤之罪也不替孟明孤之过也大夫何罪且吾不以一眚掩大德爲无爲章第六十三图难于其易爲大于其细衍义云书曰怨岂在明不见是图钞尚书五子歌云予视天下愚夫愚妇一能胜予一人三失怨岂在明不见是图予临兆民凛乎若朽索之驭六马爲上人者奈何不敬夫轻诺必寡信多易必多难是以圣人犹难之故终无难衍义云晋解杨无二命鲁仲由无宿诺古今美之钞晋解杨无二命者春秋鲁宣公十五年春公孙归父会楚子于宋宋人使乐婴齐告急于晋晋侯欲救之伯宗曰不可乃止使解杨如宋使无降楚曰晋师悉起将至矣郑人用而献诸楚楚子厚赂之使反其言不许三而许之登诸楼车使唿宋人而告之遂致其君命楚子将杀之使与之言曰尔既许不谷而反之何故非我无信女则弃之速即尔刑对曰臣闻之君能制命爲义臣能承命爲信信载义而行之爲利谋不失利以卫社稷民之主也义无二信信无二命君之赂臣不知命也受命以岀有死无霣又可赂乎臣之许君以成命也死而成命臣之禄也寡君有信臣下臣获考死又何求楚子舍之以归鲁仲由无宿诺者此论语颜渊第十二云宿留也犹宿怨之宿急于践言不留其诺也此以见子路之所以取信于人也由其养之有素故古今称美之也衍义云昔齐攻鲁求其岑鼎鲁侯伪献他鼎钞刘子履信篇云昔齐攻鲁求其岑鼎鲁侯伪献他鼎而请盟齐侯不信义中已全不复重録衍义云春秋僖公二十二年邾人以须句故出师义中已备不复重録其安易持章第六十四其安易持其未兆易谋其脆易破其微易散爲之于未有治之于未乱衍义云昔齐景公有疾求医于秦钞左传所载义中全备不复重録合抱之木生于毫末九层之台起于累土千里之行始于足下衍义云九层之高台起乎一蒉之土钞论语子罕第九云子曰譬如爲山未成一篑止吾止也譬如平地虽覆一篑进吾往也民之从事常于几成而败之慎终如始则无败事是以圣人欲不欲不贵难得之货学不学复衆人之所过以辅万物之自然而不敢爲衍义云书曰爲山九仞功亏一篑钞尚书旅獒篇云西旅献獒召公以爲非所当受作书以戒武王云呜唿夙夜罔或不勤不矜细行终累大德爲山九仞功亏一篔衍义云靡不有初鲜克有终此诗人所以刺周厉王钞毛诗大雅荡之什之文荡召穆公伤周室大坏也厉王无道天下荡荡无纲纪文章故作是诗也荡荡上帝下民之辟也疾威上帝其命多辟天生蒸民其命匪谌靡不有初鲜克有终今衍义取此以证解慎终如始则无败事之义也衍义云唐魏征上疏太宗以爲陛下志业比贞观初渐不克终者凡十条之类是也钞唐贞观十三年魏征恐太宗不能克终俭约近岁颇好奢纵上疏谏曰顷年已来稍乖曩志敦朴之理渐不克终谨以所闻列之如左陛下贞观之初无爲无欲清净之化远被遐方考之于今其风渐坠何以言之汉文晋武俱非上哲汉文辞千里之马晋武焚雉头之裘今则求骏马于万里市珍竒于域外取遗于道路见轻于戎狄此其渐不克终一也昔子贡问理人于孔子孔子曰凛乎若朽索之驭六马子贡曰何其畏哉子曰不以道遵之则吾雠也故书曰人惟邦本本固邦宁爲人上者奈何不敬陛下贞观之初视人如伤爱之犹子顷年已来意在奢纵忽忘卑俭乃云百姓无事则骄逸劳役则易使自古已来有由百姓逸乐而致倾败者也恐非兴邦之至言岂安人之长策此其渐不克终二也陛下贞观之初损己以利人至于今者纵欲以劳人卑俭之迹岁改骄侈之情日异乃云若不爲此不便我身人臣之情何可复争此直意在杜谏之口岂曰择善而行者乎此其渐不克终三也陛下贞观之初砥砺名节不私于物唯善是与亲爱君子疏斥小人今则不然轻小人也狎而近之昵近小人非致治之道疏远君子岂兴邦之义此其渐不克终四也陛下贞观之初动遵唐虞损金抵璧反朴还淳顷年已来好尚奇异难得之货无远不臻珍玩之好滋兴而求丰实之其不可得亦已明矣此其渐不克终五也陛下贞观之初求贤如渴善人所举信而任之近岁以来思好恶惑衆善所毁之人未必可信于所举积年之行不应顿失于一朝且君子之怀蹈仁义而弘大德小人之性好谗毁以爲身谋陛下不审察其根源而轻爲之臧否是使守道者日疏干求者日进所以人思苟免莫能尽力此其渐不克终六也陛下初登大位内除毕弋之物外絶畋猎之源数载之后不能固志虽无十旬之逸或过三驱之礼遂使盘游之娱见几于百姓鹰犬之贡远及于四夷侵晨而出入夜方还以驰骋爲欢莫虑不虞之变使之不测其可救乎此其渐不克终七也孔子曰君使臣以礼臣事君以忠陛下初践大位敬以接下君恩下流臣情上达顷年以来多所忽略欲言则颜色不接欲请则恩礼不加间因所短诘其细过虽有聪辩之略莫能申其忠欵而望上下同心君臣交泰不亦难乎此其渐不克终八也傲不可长欲不可纵乐不可极志不可满陛下贞观之初孜孜理治屈己从人云顷年以来微自矜放恃功业之大意蔑前王负圣智之明心轻当代此傲之长也纵或抑情从谏终是不能忘谏此欲之纵也志在嬉游情无厌倦虽未全放政事不复专心治道此乐将极也率土乂安四夷欵服仍远劳士马问罪遐裔此志将满也此其渐不克终九也昔陶唐成汤之时非无灾患而称其圣德者以其有始有终无爲无欲顷年以来疲于徭役关中之人劳弊尤甚离匠之徒下日悉留和顾正兵之辈上番多别驱使和市之物不絶于乡闾递送之步相继于道路既有所弊易爲惊扰脱因水旱谷麦不收恐百姓之心不如前日之宁帖此其渐不克终十也衍义云外谓金玉珠寳之类钞千字文註云金生丽水丽水者在益州永昌郡中有金往往浮出也皆爲上金玉出崑岗南楚荆山崑岗谷中出美玉珠者或称夜光大或径寸光照十二乘寳者金玉珍异草木毛羽衆所竒重者古今之所贵皆曰寳焉此世俗之所寳越分而求伤生害性不若得道之君以贤爲寳修眞之士惟道是寳不营爲分外故常全其自然是不贵难得之货尔古之善爲道章第六十五民之难治以其智多是故以智治国国之贼不以智治国国之福衍义云庄子曰上诚好智而无道则天下大乱矣钞庄子胠箧篇之辞云上诚好智而无道则天下大乱矣何以知其然耶夫弓弩毕弋机变之智多则鸟乱于其上矣钩饵网罟罾笱之智多则鱼乱于水矣削罗落罝罘之智多则兽乱于泽矣智诈渐毒颉滑坚白解垢同异之智多则俗惑于辩矣故天下每每大乱罪在于好智盖圣智者国家之利器也衍义云若汉明帝性𥚹察钞汉书所载汉明帝性𥚹察衍义载之已详不复重録江海爲百谷王章第六十六江海所以能爲百谷王者以其善下之故能爲百谷王衍义云易曰地道变盈而流谦钞易谦卦彖辞云彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也是以圣人欲上人以其言下之欲先人以其身后之是以处上而人不重处前而人不害是以天下乐推而不厌衍义云但圣人知满必招损钞尚书大禹谟篇之辞云三旬苗民逆命益赞于禹曰惟德动天无远弗届满招损谦受益时乃天道又引撝谦退让此六四无不利撝谦言指撝皆谦者以不违法则动合于理故无所不利也衍义云若庄子载鲁哀公问于仲尼曰钞庄子德充符篇之辞义中已全不复重録以其不争故天下莫能与之争衍义云书曰汝惟不矜天下莫与汝争能汝惟不伐天下莫与汝争功钞尚书大禹谟之辞云帝曰来禹洚水儆予成允成功惟汝贤克勤于邦克俭于家不自满假惟汝贤汝惟不矜天下莫与汝争能汝惟不伐天下莫与汝争功予懋乃德嘉乃丕绩天之历数在汝躬汝终陟元后道德眞经衍义手钞卷之十七道德真经衍义手钞正统道藏三家本二十卷洞神部玉诀类道德眞经衍义手钞卷之十八墨三五峯清安逸士王守正集天下皆谓章第六十七我有三寳保而持之一曰慈二曰俭三曰不敢爲天下先衍义云大禹修身以克俭爲贤文王爲治以节俭爲化钞尚书大禹谟云克俭于家不自满假惟汝贤又引文王以节俭爲化云此毛诗国风羔羊鹊巢之功致也召南之国化文王之政在位皆节俭正直德如羔羊也书曰恭俭惟德此乃尚书周官篇之辞云位不期骄禄不期侈恭俭惟德无载尔伪作德心逸日休作伪心劳日拙夫慈故能勇俭故能广不敢爲天下先故能成器长衍义云孟子曰仁者无敌钞孟子梁惠王章句上孟子答梁惠王之辞彼陷溺其民王往而征之夫谁与王敌故曰仁者无敌王请勿疑衍义云帝舜性仁刑爲四罪之诛钞帝舜性仁者此孟子尽心上云孟子曰尧舜性之也汤武身之也五霸假之也乆假而不归恶知其非有也四罪者此尚书舜典篇云流共工于幽州放驩兜于崇山窜三苗于三危殛鲧于羽山四罪而天下咸服衍义云成汤克仁能胜夏桀之虐钞尚书伸虺之诰惟王不迩声色不殖货利德懋懋官功懋懋赏用人惟己改过不吝克宽克仁彰信兆民汤诰云夏王灭德作威以敷虐于尔万方百姓尔万方百姓罹其凶害弗忍荼毒并告无辜于上下神祇天道福善祸淫降灾于夏以彰厥罪衍义云文王视民如伤钞孟子离娄章句下云孟子曰禹恶㫖酒而好善言汤执中立贤无方文王视民如伤望道而未之见武王不泄迩不忘远周公思兼三王以施四事其有不合者仰而思之夜以继日幸而得之坐以待旦衍义云一怒而安天下之民岂非勇也钞孟子梁惠王章句下孟子答齐宣王曰是匹夫之勇敌一人者也王请大之诗云王赫斯怒爰整其旅以遏徂莒以笃周祜以对于天下此文王之勇也文王一怒而安天下之民衍义云书曰慎乃俭德惟怀永图钞尚书太甲上伊尹乃言曰先王昧爽丕显坐以待旦旁求俊彦启迪后人无越厥命以自覆慎乃俭德惟怀永图衍义云若文帝罢露台身衣弋缔以敦朴爲天下先钞文帝欲作露台召匠计之直百金上曰百金中人十家之产也吾奉先帝宫室常恐羞之何以台爲身衣弋缔所幸夫人衣不曳地帏帐无文绣以示朴爲天下先衍义云太宗欲营殿鉴秦而止衣无锦绣而公私富给钞唐太宗贞观四年诏发卒修洛阳宫之干元殿以备巡狩给事中张玄素上书谏曰秦始皇之爲君也借周室之余因六国之强臣闻阿房成秦人散章华就楚衆离陛下合鉴之所以作役宜即停之今舍其慈且勇舍其俭且广舍其后且先死矣衍义云则致过涉灭顶之凶矣钞周易大过巽而悦行以此济难难乃济也上六过涉灭顶凶无咎夫慈以战则胜以守则固天将救之以慈卫之衍义云若春秋宣公十五年秦桓公伐晋于辅氏钞宣公十五年事义中已详不复重録衍义云戒用兵者五章第三十章云不以兵强天下第三十一章云夫佳兵者不祥之器第五十七章云以奇用兵第六十九章云用兵有言第七十六章云兵强则不胜戒杀者一章第七十二章云勇于敢则杀戒奢崇俭者三章第二十九章云圣人去甚去奢去泰第六十七章云一曰慈二曰俭三曰不敢爲天下先第五十九章云治人事天莫若啬戒柔弱不争者十五章第三章云弱其志强其骨第四十章云弱者道之用第五十五章云骨弱筋柔而握固第三十六章云柔弱胜刚强第七十六章云人之生也柔弱第七十八章云天下柔弱莫过于水第三十九章云自谓孤寡不谷第五十二章云见小曰明守柔曰强第六十六章云以其不争故天下莫能与之争第七十三章云天之道不争而善胜第四十三章云天下之至柔驰骋天下之至坚第六十八章云善胜敌者不争第八章云水善利万物而不争第二十二章云夫惟不争故天下莫能与之争第八十一章云爲而不争善爲士章第六十八善爲士者不武善战者不怒衍义云若市南宜僚弄丸两家之难解钞庄子徐无鬼篇云仲尼之楚楚王觞之孙叔敖执爵而立市南宜僚受酒而祭曰古之人乎于此言已曰丘也闻不言之言矣未之尝言市南宜僚弄丸孙叔敖甘寝秉羽而郢人投兵衍义云若汤放桀武王伐纣王一怒而安天下之民钞尚书仲虺之诰成汤放桀于南巢武成篇云惟一月壬辰旁死魄越翼日癸已王朝步自周于征伐啇孟子梁惠王下云一人衡行于天下武王耻之此武王之勇也武王亦一怒而安天下之民善胜敌者不争善用人者爲之下衍义云争地以战杀人盈野争城以战杀人盈城钞孟子离娄上云况于爲之强战争地以战杀人盈野争城以战杀人盈城此所谓率土地而食人肉罪不容于死衍义云史记载魏使客将军新桓衍入邯郸义中已详不复重録又云若周穆王之命君牙作股肱心膂钞尚书君牙篇云惟予小子嗣守文武成康遗绪亦惟先王之臣克左右乱四方心之忧危若蹈虎尾涉于春冰今命尔予翼作股肱心膂纉乃旧服无忝祖考衍义云汉书载高祖王汉中钞汉书所载义中已备不复重録是谓不争之德是谓用人之力是谓配天古之极也衍义云若魏吴起爲将钞史记所载义中已详不复重録用兵有言章第六十九是谓行无行攘无臂仍无敌执无兵衍义云斑师整旅钞尚书大禹谟云至諴感神矧兹有苗禹拜昌言曰俞斑师振旅帝乃诞敷文德舞干羽于两阶七旬有苗格衍义云兵者五兵戈矛之属钞五兵者一弓二殳三矛四戈五戟祸莫大于轻敌轻敌则几丧吾寳衍义云轻敌者若春秋僖公三十三年钞春秋僖公三十三年秦师过北门义中已备不録吾言甚易知章第七十吾言甚易知甚易行天下莫能知莫能行衍义云孟子曰道若大路然人岂难知哉钞孟子告子章句下云孟子答曹交之辞曰夫道若大路然岂难知哉人病不求耳子归而求之有余师是以圣人被褐怀玉衍义云庄子见鲁哀公哀公曰鲁多儒钞庄子田子方篇中之文义中已全不复録知不知上章第七十一知不知上不知知病衍义云道非思虑之所及故不可知钞庄子知北游篇云知北游于玄水之上登隐弅之丘而适遭无爲谓焉知谓无爲谓曰予欲有问乎若何思何虑则知道何处何服则安道何从何道则得道三问而无爲谓不答非不答不知答也衍义云夫子谓子贡曰赐也汝以予爲多学而识之者欤非也予一以贯之钞论语卫灵公十五衍义云庄子曰不知深矣知之浅矣钞庄子知北游篇云泰清以之言也问乎无始曰若是则无穷之弗知与无爲之知敦是孰非乎无始曰不知深矣知之浅矣弗知内矣知之外矣夫惟病病是以不病衍义云夫子曰君子病无能焉不病人之不已知也钞论语卫灵公十五圣人不病以其病病是以不病衍义云若庄子载南郭子綦隐几而坐钞庄子徐无鬼篇云义中已详不复重録民不畏威章第七十二民不畏威则大威至衍义云有威可畏之谓威钞春秋襄公三十一年卫侯在楚北宫文子见令尹围之威仪言于卫侯曰令尹似君矣将有他志公曰子何以知之对曰诗云敬慎威仪惟民之则令尹无威仪民无则焉民所不则以在民上不可以终公曰善哉何谓威仪对曰有威可畏有仪可象谓之威仪君有君之威仪其臣畏而爱之则而象之故能有其国家令闻长世臣有臣之威仪其下畏而爱之故能守其官职保族宜家衍义云君子有三畏畏天命畏大人畏圣人言钞论语季氏第十六云孔子曰君子有三畏畏天命畏大人畏圣人之言小人不知天命而不畏也狎大人侮圣人之言无狭其所居无厌其所生夫惟不厌是以不厌衍义云心者神之舍钞庄子知北游之辞啮缺问道乎披衣披衣曰若正汝形一汝视天和将至摄汝知一汝度神将来舍德将爲汝美道将爲汝居衍义云夫惟除垢止念静心守一钞西昇经戒示章之文也太上爲尹眞人传经既终将昇太微于是重语眞人曰除垢止念静心守一衆垢除万事毕此吾道之要也是以圣人自知不自见自爱不自贵故去彼取此衍义云南郭子綦隐几而坐钞庄子齐物篇之文义中已备不复重録衍义云若列御寇之齐中道而反钞庄子列御寇之文义中已详不复重録道德眞经衍义手钞卷之十八道德真经衍义手钞正统道藏三家本二十卷洞神部玉诀类道德眞经衍义手钞卷之十九墨四五峯清安逸士王守正集勇于敢章第七十三知此两者或利或害天之所恶孰知其故是以圣人犹难之衍义云孟子曰矢人岂不仁于函人哉矢人惟恐不伤人函人惟恐伤人巫匠亦然故术不可不慎也又云顺天者存逆天者亡钞孟子离娄上云孟子曰天下有道小德役大德小贤役大贤天下无道小役大弱役强斯二者天也顺天者存逆天者亡天之道不争而善胜不言而善应不召而自来繟然而善谋衍义云天何言哉四时行焉百物生焉钞论语阳货第十七之文子曰予欲无言子贡曰子如不言则小子何述焉子曰天何言哉四时行焉百物生焉天何言哉衍义云颜子爲孔门之高弟仁德之大贤而天夭其寿钞论语雍也第六哀公问弟子敦爲好学孔子对曰有颜回者好学不幸短命死矣今也则亡衍义云盗跖爲东陵之贼夫侵暴之元恶而克保天年钞庄子盗跖篇东陵盗跖汉书云跖秦之大盗也勇悍果敢聚衆率兵九千余人横行天下侵暴诸侯驱人牛马取人妇女万民苦之衍义云邓攸永嘉末没于石勒又引唐末李茂贞爲凤翔节度使此两节事目义中载之全备不复重録民常不畏死章第七十四民常不畏死奈何以死惧之衍义云夫人生而静天之性钞礼记乐记之文也人生而静天之性感物而动性之欲此言人之厥初禀受天眞自然之性本来清净一无所染自此以后性天一动情窦交攻心有所欲性有所染则天眞自然之性郁闭而不能现矣衍义云政烦刑重民无所措手足钞论语子路第十三之文子路曰卫君待子而爲政子将奚先子曰必也正名乎子路曰有是哉子之迂也奚其正子曰野哉由也君子于其所不知盖阙如也名不正则言不顺言不顺则事不成事不成则礼乐不兴礼乐不兴则刑罚不中刑罚不中则民无所措手足常有司杀者杀衍义云若舜之四凶周公之管蔡是也钞尚书舜典云流共工于幽州放驩兜于崇山窜三苗于三危殛鲧于羽山四罪而天下咸服又引周公之于管蔡者尚书金縢篇云武王既丧管叔及其羣弟乃流言于国曰公将不利于孺子衍义云南宫丹箓赏善而司生北宫黑簿纪过而主死钞三元经中所载南宫丹箓赏善司生北宫黑簿纪过主死有此四星鉴人之善恶察其重轻以惩劝之使世人修善戒恶其不善者天之司杀当自杀之言天鉴之甚明无有不察天网宽大疏而不漏违天反道何逃其辜夫代司杀者杀是谓代大匠斲夫代大匠斲希有不伤其手矣衍义云天讨有罪五刑五用钞尚书臯陶谟第四衍义云齐人伐燕或问孟子曰劝齐伐燕有诸钞孟子公孙丑下沈同问燕可伐与义中已载不复重録衍义云楚灵王之言曰予杀人子多矣钞春秋昭公十三年楚公子比等因四族之徒入楚杀公子禄及公子罢敌王闻羣公子之死也自投于车下曰人之爱其子也亦如畲乎王曰予杀人子多矣能无及此乎岂非天报我耶衍义云秦毒痡天下固不足道钞通鑑司马光云秦始皇方毒天下而蒙恬爲之使恬不仁可知矣然恬明于人臣之义虽无罪见诛守死不二斯亦足称也衍义云以疑似而杀李君羡钞通鑑贞观二十二年初武卫将军武连县公李君羡直玄武门时太白昼见太史占云女主昌民间又传秘记云唐三世之后女主武王代有天下上恶之会与诸武臣宴宫中行酒令使各言小名君羡自言名五娘上愕然因笑曰何物女子乃尔勇健又以君羡官称封邑皆有武字深恶之后出爲华州刺史杀之衍义云以猜忌而杀王景文钞宋明帝泰豫元年上疾笃虑晏驾之后皇后临朝王景文以元舅之势必爲宰相门族彊盛或有异图遣使赐景文死手勅曰与卿周旋欲全卿门户故有此处分景文奉勅赐死遂饮药而卒以猜忌杀之衍义云汉唐诸贤谋诛宦坚宦坚之罪诚大矣钞东汉书详节汉灵帝时大将军何进董卓谋诛宦官主簿陈琳入谏曰易称即鹿无虞谚有掩目捕雀夫微物尚不可欺以得志况国之大事其可以诈立乎进不听遂召诸屯以诛宦官爲言进意狐疑后入爲张让渠穆等斩之唐书详节宦人程元振京兆三原人事唐代宗迁骠骑大将军广德初太常博士柳伉上疏天下之心乃恨陛下远贤良任宦坚离间将相而几于亡必欲存宗社独斩元振首驰告天下疏闻乃下诏尽削元振官爵流溱州死夫汉唐相去五百岁产乱取亡犹蹈一辙宦坚之祸或秉兵权或恃宠倖坚祸之基诛之不可胜诛然非天所废人欲谋之衍义云楚汉之战钞通鑑高祖四年蒯彻曰今楚汉分争使天下之人肝胆涂地父子暴骸骨于中野不可胜数衍义云五季之乱其所诛夷屠灭者十室而九钞通鑑详节胡氏云五季之乱所谓江海横流之势以臣弑君以子弑父诛杀无辜流血成川僵尸蔽野是皆人欲杀之不免代大匠斲未有不伤其手矣民之饥章第七十五民之饥以其上食税之多是以饥衍义云哀公问于有若曰年饥用不足如之何钞论语颜渊第十二有若对哀公之辞有若对曰盍彻乎曰二吾犹不足如之何其彻也义中已全不复重録衍义云幽王赋重而楚茨之诗刺钞毛诗小雅楚茨刺幽王也政烦赋重田莱多荒饥馑降丧民卒流亡祭祀不享故君子思古焉衍义云魏君重敛而硕鼠之诗作钞毛诗国风硕鼠刺重敛也国人刺其君重敛蚕食于民不脩其政贪而畏人若大鼠也衍义云若唐德宗畋于新店义中已备不复重録民之难治以其上之有爲是以难治衍义云上有击鲜玉食之厌钞列子周穆王事化人月月献玉衣旦旦荐玉食化人犹不舍然衍义云汉武帝以法制御下钞汉纪所载义中已全不録民之轻死以其求生之厚是以轻死衍义云致有蹈水火而不惧钞论语卫灵公第十五云子曰民之于仁也甚于水火水火吾见蹈而死者矣未见蹈仁而死者也又引逆白刃而不惊者此中庸之辞子曰天下国家可均也爵禄可辞也白刃可蹈也中庸不可能也衍义云若庄子论大王居邠狄人侵之钞庄子让王篇云大王亶父居邠狄人攻之事之皮帛而不受事之以犬马而不受事之珠玉而不受狄人之所求者土地也大王亶父曰与人之兄居而杀其弟与人之父居而杀其子吾不忍也子皆勉居焉爲吾臣与爲狄人臣奚以异且吾闻之不以所用养害所养因杖筴而去之民相连而从之遂成国于岐山之下夫大王亶父可谓能尊生矣能尊生者虽富贵不以养伤生虽贫贱不以利累形衍义云口欲厚味形欲美服目欲好色耳欲音声钞庄子盗跖告孔子之辞也义中详不复録人之生章第七十六是以兵强则不胜木强则共衍义云若王莽遣王邑王寻定山东钞前汉列传第六十九王莽字巨君孝元皇后弟之子也班固赞曰王莽始起外戚折节力行以要名誉宗族称孝师友归仁及其居位辅政成哀之际勤劳国家直道而行动见称述岂所谓在家必闻在国必闻色取仁而行违者也莽既不仁而有佞邪之材又乘四父历世之权遭汉中微国统三絶而太后寿考爲之宗主故得肆其姦慝以成篡盗之祸推是言之亦天时也非人力之所能致也及其窃位南面处非其据滔天虐民穷凶极恶毒流诸夏乱延蛮貊犹未逞其欲焉是以四海之内嚣然丧其乐生之心中外愦怒远近俱发城池不守支体分裂遂令天下城邑爲墟丘壠发掘害徧生民辜及朽骨自书传所载乱臣贼子无道之人考其祸败未有如莽之甚者也或曰后汉光武以八千人破王莽百万之师而诛戮之复汉旧业衍义云秦王符坚发戎卒九十七万钞按晋书云苻坚字永固健之孙雄之子也既僣帝位王勐爲相诸国悉平独有东南一隅遗晋而已勐卒坚频会羣臣欲伐晋羣臣皆以岁星镇星在斗牛晋分未可图也井有长星水影诸怪不一沙门道安一同恳谏坚不从遂征兵九十七万前后千里旗帜相望而慕容暐慕容垂等悉令权兵军至项城晋谢玄字幼度帅师迎敌坚进屯寿阳列阵临肥水谢玄军不得渡玄使谓苻融曰君远涉吾境而临水爲阵不欲速战邪诸军稍却令将士得周旋仆与诸军缓辔观之不亦乐乎坚衆皆曰宜阻肥水莫令得上我衆彼寡势必万全坚曰但却军令得过而我以铁骑数十万向水逼而杀之融亦以爲然遂麾使却阵衆因乱不能止于是玄与谢琰桓伊等以精鋭八千涉渡肥水谢安石军距张蚝小退玄与琰仍进决战肥水之南坚中流矢临阵斩苻融坚衆奔溃自相蹈借投水而死者不可胜计矣肥水爲之不流余军弃甲宵遁闻风声鹤唳皆以爲王师而至草行露宿重以饥冻死者十七八坚遂大败退至长安已而慕容冲起兵关内大扰慕容垂又叛坚归邺称后燕姚苌亦叛坚称后秦又吕光于梁州称后梁叛亡者如猬处处兵起长安爲慕容冲所围逼城内危困坚遂留太子宏守城与五百骑奔于五将山爲姚苌将尹纬所擒送于苌苌遣禅位坚骂之爲苌所杀其国太子宏与张大夫等以城降慕容冲其国因灭矣衍义云若隋炀帝率四万兵集平壤钞隋书云炀帝名广文帝践祚封爲晋王性惟矫饰时称仁孝故废太子而立焉既即位幸洛阳建东都发河南丁壮百万余人开通汴渠以达淮泗造龙舟凤船百万艘皆饰以金玉遂幸江都舳舻相接千里不絶八年亲率兵征辽号二百万高丽战不胜还师十三年幸江都奉信郎崔成象于建国上表以盗贼蜂起不宜巡幸帝怒先解其颐然后斩之奉信郎王爱仁亦以盗贼日盛谏还西京又斩之既至江都于是李密窦建德等所在称号盗贼通行劫掠州县诸道贼帅竞起天下州府无处无贼加以荒旱男女相枕而死者不可胜计由是唐高祖揭义旗于太原遂入长安拯天下涂炭以代王侑爲主遥尊炀帝爲上皇已而爲宇文化及所弑明年隋禅位与唐高祖太宗乘机拨乱以三万衆收天下如拉朽摧枯遂定海内若符坚炀帝者眞所谓分崩也此上诸说皆以恃强举兵以求胜反致大败而不可救者也衍义云如春秋秦穆公欲伐晋钞春秒僖公三十三年秦穆公欲伐晋义中已详不必重録道德眞经衍义手钞卷之十九道德真经衍义手钞正统道藏三家本二十卷洞神部玉诀类道德眞经衍义手钞卷之二十墨五五峯清安逸士王守正集天之道章第七十七天之道其犹张弓乎高者抑之下者举之有余者损之不足者与之衍义云弓之爲用当合材定体令弛张调利钞周礼弓人爲弓聚干角筋胶丝漆六材以其时六材既聚巧者和之相干欲赤黑而阳声射远者用势射深者用直相角欲青白而丰末凡角秋杀者厚春杀者薄穉牛之角直而泽老牛之角弥而碏三色既具爲良则可冬折干夏理筋春液角秋合丝胶漆寒定体则张之不流材美工巧爲之以时谓之三均衍义云易曰立天之道曰阴与阳钞周易说卦之文也昔者圣人之作易也将以顺性命之理是以立天之道曰阴与阳立地之道曰柔与刚立人之道曰仁与义兼三才而两之故易六画而成卦分阴分阳迭用柔刚故易六位而成章衍义云日月寒暑一往一来则损其有余往者与其不足则岁功成钞易系云日往则月来月往则日来日月相推而明生焉寒往则暑来暑往则寒来寒暑相推而岁功成焉此之谓欤衍义云故举亏盈益谦欲令称物平施尔钞上之文易谦卦彖云天道亏盈而益谦象曰地中有山谦君子以裒多益寡称物平施今取此数节之文以证解天道抑高举下之戒也天之道损有余补不足人之道则不然损不足以奉有余衍义云易之损卦曰损下益上其道上行益卦曰损上益下民悦无疆钞易损卦彖曰损下益上其道上行又益卦彖曰损上益下民悦无疆自上下下其道大光且据本卦消释在泰卦损九三而益于上九成损在否卦损九四而益初九成益盖取损上之有余以益下之不足故爲益也义曰天道均平有余必损不足必与人道反此减不足以奉有余减取多者益于寡也乃合举下抑高亏盈益谦之义理国和民之要修身合道之规此其特也孰能以有余奉天下惟有道者衍义云昔天师翟干祐在世时以考召法着名钞天师家传所载义中已全不复重録天下柔弱章第七十八天下柔弱莫过于水而攻坚强者莫之能胜其无以易之衍义云水之爲性善下不争动静因时方圆随器钞广圣义云水之爲用其体至柔其性善下万川委输百谷朝宗霏雾露以凌云贯昭回而上汉言其大也古今注海而不盈言其细也毫末禀生而有润故老君配之于道焉三能不让七德备周包裹造化贯穿形兆处浊受污随方受圆此其至柔也故物莫能伤焉及其泛十洲浮八极沦藏日月涵贮干坤陵谷由之而革迁鲲鹏託之而变化摧山穴石无所不能此其至强也故物莫能制焉以其柔弱故也人能体此守一柔弱可应万殊之变是爲莫之能胜故柔胜刚弱胜强天下莫能知莫能行衍义云若汉光武幸章陵钞后汉传中所载其文已备不复重録是以圣人言受国之垢是谓社稷主受国不祥是谓天下王正言若反衍义云言人君能含垢受秽引万方之罪在己钞尚书汤诰云尔有善朕弗敢蔽罪当朕躬弗敢自赦惟简在上帝之心其尔万方有罪在予一人予一人有罪无以尔万方衍义云春秋时晋伐楚三舍不止大夫请击之钞鸿烈解曰晋伐楚三舍不止大夫曰请击之庄王曰先君之时晋不伐楚义中全不复録衍义云宋景公荧惑守心钞鸿烈解中所载义中全文不复重録和大怨章第七十九和大怨必有余怨安可以爲善衍义云庄子曰复雠者不折镆干虽有忮心不怨飘瓦钞庄子达生篇云复雠者不折镆干虽有忮心者不怨飘瓦是以圣人执左契而不责于人衍义云礼记曰献粟者执爲契之法义中全不复録故有德司契无德司彻天道无亲常与善人衍义云若郭巨事母至孝义中已全不复重録小国寡民章第八十小国寡民使有什伯之器而不用使民重死而不远徙衍义云若盘庚三迁钞盘庚三迁者王氏曰上篇告羣臣中篇告庶民下篇告百官族姓喻以迁都之利不迁之害盘庚既迁奠厥攸居乃正厥位绥爰有衆大王之徙居岐山之下者事已于大国者下流六十一章中详録不复重钞衍义云万民离散不安其居钞毛诗小雅鸿雁美宣王也万民离散不安其居而能劳来还定安集之至于矜寡无不得其所焉虽有舟车无所乘之虽有甲兵无所陈之使民复结绳而用之衍义云刳木爲舟以济于水者钞周易下系之文刳木爲舟剡木爲楫舟楫之利以济不通致远以利天下盖取诸涣涣卦彖辞云利涉大川乘木有功也衍义云庄子曰至德之世山无蹊隧泽无舟梁万物羣生连属其乡是也钞庄子马蹄篇云至德之世其行填填其视颠颠当是时也山无蹊隧泽无舟梁万物羣生连属其乡禽兽成羣草木遂长是故禽兽可系羁而游鸟鹊之巢可攀援而闚夫至德之世同与禽兽居族与万物并恶乎知君子小人哉当是时也民各自足而无往来贸迁之事故云虽有舟舆无所乘之衍义云虽有坚甲利兵无所陈设矣钞孟子梁惠王章句上孟子对梁惠王之辞云王如施仁政于民省刑罚薄税歛深耕易耨壮者以暇日修其孝悌忠信入以事其父兄出以事其长上可使制挺以挞秦楚之坚甲利兵矣衍义云易系上古结绳而治后世圣人易之以书契百官以治万民以察盖取诸夬夬者决也五阳共决一阴盖取决断之义也甘其食美其服安其居乐其俗邻国相望鸡犬之音相闻民至老死不相往来衍义云虽蔬食藜羹之粝所食常甘钞蔬食者论语述而篇子曰饭蔬食饮水曲肱而枕之乐亦在其中矣不义而富且贵于我如浮云又引藜羹者庄子让王篇云孔子围于陈蔡之间七日不火食藜羹不䅟颜色甚惫而絃歌于室此又岂止甘其食而已意在于乐道也如此衍义云葛衣鹿裘之粗所服爲美钞列子天瑞篇云孔子游于泰山见荣启期行乎郕之野鹿裘带索鼓琴而歌孔子问之曰先生所以乐何也对曰吾乐甚多天生万物唯人爲贵而吾得爲人是一乐也男女之别男尊女卑故以男爲贵吾既得爲男是二乐也人生有不见日月不免襁褓者吾既行年九十矣是三乐也贫者人之常死者人之终处常得终当何忧哉孔子曰善哉能自宽者也故引此而证鹿裘之乐也衍义云茅茨蓬荜之陋所居常安钞茅茨蓬荜者庄子让王篇云原宪居鲁环堵之室茨以生草蓬户不完桑以爲枢而瓮牖二室褐以爲塞上漏下湿匡坐而弦以此证茅茨蓬荜之安也如此衍义云南炎北沍音户之苦所寓皆乐钞南炎北沍者夫南方絶域纯阳之地极炎故有火山其中有鼠取毛以爲布谓之火浣布北方絶域纯阴之地极寒故有冰山其中有蚕号曰冰蚕彼虽炎凉俱不得其中然而所居之俗所生之物各安其居各适其性则一也故举此以证解安其居如此衍义云自然俗无夭伤土无扎疠钞列子黄帝篇云列姑射山在河海洲中山上有神人焉吸风饮露不食五谷心如渊泉形如处女不偎不爱仙圣爲之臣不畏不怒愿殻爲之使不施不惠而物自足不聚不敛而己无愆阴阳常和日月常明四时常若风雨常调年谷常丰而土无扎伤人无天恶物无疵疠鬼无灵响焉衍义云犹鱼相往来于江湖人相忘于道术者也钞庄子大宗师篇之文也泉涸鱼相与处于陆相呴以湿相濡于沫不如相忘于江湖衍义云一村唯朱陈两姓世爲婚姻钞白乐天作诗以称赞之信言不美章第八十一信言不美美言不信善者不辩辩者不善知者不博博者不知衍义曰诗云盗言孔甘味之美者巧言如簧声之美者钞毛诗小雅巧言章云君子屡盟乱是用长君子信盗乱是用暴盗言孔甘乱是用馂匪其止共维王之邛荏苒柔木君子树之往来行言心焉数之蛇蛇硕言出自口矣巧言如簧颜之厚矣衍义云孔子曰辞达而已故不求辩钞论语卫灵公十五云子曰辞达而已矣衍义云一以贯之钞论语里仁第四子曰参乎吾道一以贯之参曾子之名也衍义云庄子曰文灭质博溺心故曰博者不知钞庄子缮性篇云然后附之文益之以博文灭质博溺心然后民始惑乱无以反其性情而复乎初大纲言世人耽嗜有爲之学以文章浮华灭其质素之实以该博广览溺其纯朴之心所以失其无爲自然之道故经云知者不博博者不知圣人不积既以与人己愈有既以与人己愈多衍义云范文正公使其子尧夫钞义中载之甚详不复重録道德眞经衍义手钞卷之二十