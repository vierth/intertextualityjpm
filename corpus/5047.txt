清微宏范道门功课清微宏范道门功课序窃以金书玉笈爲入道之门宝诰丹经乃修仙之路得其门可以复元眞之性由是路可以炼不坏之身是故羽士住丛林奉香火三千日里行持十二时中课诵朝夕朝礼期上接夫圣眞夙夜输诚祝永绵夫国祚不勤持诵何以保养元和不立科仪无以宏扬玄妙盖经之爲经是前圣之心宗咒之爲咒乃上仙之妙法诵之诚则经明行之笃则法验经明则道契于内法验则神通于外经明法验而两全内功外行而俱足此陶镕德性之阶梯希求超证之宝筏也若能矢志专诚二六时中勐勇精进永无退转在世端能出世居尘自可离尘出入虚无逍遥宇宙自由自在无灭无生方寸不染一尘妙用直超三界若此者了自心一念之尘根脱世上三途之苦厄履长生之大道渡苦海之洪涛禳灾而灾消祈福而福至无求不应有感皆通是惟诵持诸品仙经及羣眞宝号凡净口净心净身而有咒安天安地安神而有章虽随堂之功课实无上之熏修直候三千功满八百行圆方是法门之上士玄观之丈夫也爰爲鸠众梓行永期流布庶使全眞道侣遵依科教信受奉行是爲序清微宏范道门功课重刋道藏辑要道门功课宏教眞人柳守元譔早坛功课香赞蓬瀛朝爽参礼诸天玉清初日镜光圆晓气蔼祥烟秘典心宣入道冀成仙太上无极三宝大天尊开经偈琳瑯振响中界肃清河海静默山岳吞云万灵拱伏召请羣眞天无凶秽地鲜妖氛空明洞慧上达玉京常清常静天尊眞心清静道爲宗譬彼中天宝月同净扫迷云无点翳一轮光满太虚空上药身中神炁精人人具足匪亏盈能知混合回风道金鼎黄芽日日生一炷眞香本自然黄庭炉内起祥烟空中结就浮云篆上祝当今夀万年万古道爲尊宏开济世门煌煌昭大法圣典至今存净心神咒太上台星应变无停驱邪缚魅保命护身智慧明净心神安寍三魂永久魄无丧倾急急如律令净口神咒丹朱口神吐秽除氛舌神正伦通命养神罗千齿神却邪衞眞喉神虎贲气神引津心神丹元令我通眞思神鍊液道气常存急急如律令净身神咒灵宝天尊安慰身形法子魂魄五脏玄㝠青龙白虎队仗纷纭朱雀玄武侍衞我眞急急如律令安土地神咒元始安鎭普告万神岳凟眞官土地祇灵左社右稷不得妄惊回向正道内外澄清各安方位备守坛庭太上有命搜捕邪精护法神王保衞诵经皈依大道元享利贞急急如律令净天地神咒天地自然秽气分散洞中玄虚晃朗太元八方威神使我自然灵宝符命普告九天干罗怛那洞罡太玄斩妖缚邪度人万千中山神咒元始玉文持诵一遍却病延年按行五岳八海知闻魔王束首眞圣衞轩㐫秽消散道德成全急急如律令金光神咒天地玄宗万炁本根广修亿劫证吾神通三界内外惟道独尊体有金光覆映吾身视之不见听之不闻包罗天地养育羣生受持万遍身有光明三界侍衞五帝司迎万神朝礼役使雷霆鬼妖丧胆精怪亡形内有霹𩆝雷神隐名洞慧交澈五炁腾腾金光速现覆护眞人急急如律令祝香神咒道由心洽心假香传香爇玉炉心存帝前眞灵下盼仙斾临轩令关吿迳达九天玄藴咒云篆太虚浩劫之初乍遐乍迩或沈或浮五方徘徊一丈之余天眞皇人按笔乃书以演洞章次书灵符元始下降眞文诞敷昭昭其有冥冥其无诵咒能医病持经可出尘利幽堪脱苦了愿得成眞玉清元始天尊说昇玄消灾护命妙经稽首皈依众妙道至心恭敬二玄眞今运一心心所礼粗识此经经所因空色色空存本性有无无有色空均慧风出自天尊力扫除心界不遗尘唯愿神光常拥护证盟今日守心人今日守心何所证不失凡身得道身尔时元始天尊在七宝林中五明宫内与无极圣众俱放无极光明照无极世界观无极众生受无极苦恼宛转世闲轮回生死漂浪爱河流吹慾海沉滞声色迷惑有无无空有空无色有色无无有无有有无有终始暗昧不能自明毕竟迷惑天尊吿曰汝等众生从不有中有不无中无不色中色不空中空非有爲有非无爲无非色爲色非空爲空空卽是空空无定空色卽是色色无定色卽色是空卽空是色若能知空不空知色不色名爲照了始达妙音识无空法洞观无碍入众妙门自然解悟离诸疑网不着空见清净六根断诸邪障我卽爲汝说是妙经名曰护命济度众生传教世间流通诵读卽有飞天神王破邪金刚护法灵童救苦眞人金精勐兽各百亿万众俱侍衞是经随所拥护捍厄扶衰度一切众生离诸强着尔时天尊卽说偈曰视不见我听不得闻离种种边名爲妙道太上老君说常清静经老君曰大道无形坐育天地大道无情运行日月大道无名长养万物吾不知其名强名曰道夫道者有清有浊有动有静天清地浊天动地静男清女浊男动女静降本流末而生万物清者浊之源动者静之基人能常清静天地悉皆归夫人神好清而心扰之人心好静而慾牵之常能遣其慾而心自静澄其心而神自清自然六慾不生三毒消灭所以不能者爲心未澄慾未遣也能遣之者内观其心心无其心外观其形形无其形远观其物物无其物三者旣悟唯见于空观空亦空空无所空所空旣无无无亦无无无旣无湛然常寂寂无所寂慾岂能生慾旣不生卽是眞静眞常应物眞常得性常应常静常清静矣如此清静渐入眞道旣入眞道名爲得道虽名得道实无所得爲化众生名爲得道能悟之者可传圣道老君曰上士无争下士好争上德不德下德执德执着之者不名道德众生所以不得眞道者爲有妄心旣有妄心卽惊其神旣惊其神卽着万物旣着万物卽生贪求旣生贪求卽是烦恼烦恼妄想忧苦身心便遭浊辱流浪生死常沈苦海永失眞道眞常之道悟者自得得悟道者常清静矣仙翁葛祖曰吾得眞道曾诵此经万遍此经是天人所习不传下士吾昔授之于东华帝君东华帝君授之于金阙帝君金阙帝君授之于西王母以上皆系口口相传不记文字吾今于世书而录之上士悟之昇爲天官中士修之南宫列仙下士得之在世长年游行三界身入金门左玄眞人曰学道之士持诵此经者卽得十天善神拥护其身然后玉符保神金液鍊形形神俱妙与道合眞正一眞人曰人家有此经悟解之者灾障不干众圣护门神昇上界朝拜高眞功满德就相感帝君诵持不替身腾紫云无上玉皇心印妙经上药三品神与气精恍恍惚惚杳杳冥冥存无守有顷刻而成回风混合百日功灵默朝上帝一纪飞昇知者易悟昧者难行履践天光唿吸育清出玄入牝若亡若存绵绵不絶固蒂深根人各有精精合其神神合其气气合体眞不得其眞皆是强名神能入石神能飞形入水不溺入火不焚神依形生精依气盈不凋不残松柏青青三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和充溢骨散寒琼得丹则灵不得则倾丹在身中非白非青诵持万遍妙理自明九天应元雷声普化天尊说玉枢宝经天尊言尔诸天人欲闻至道至道深𥥆不在其他尔旣欲闻无闻者是无闻无见卽是眞道闻见亦冺惟尔而已尔尙非有何见于道不闻而闻何道可谈天尊言道者以诚而入以默而守以柔而用用诚似愚用默似讷用柔似拙夫如是则可与忘形可与忘我可与忘忘入道者知止守道者知谨用道者知微能知微则慧光生能知谨则圣智全能知止则泰定安泰定安则圣智全圣智全则慧光生慧光生则与道爲一是名眞忘惟其忘而不忘忘无可忘无可忘者卽是至道道在天地天地不知有情无情惟一无二天尊言吾今于世何以利生爲诸天人演此妙宝得悟之者俾侪仙阼学道之士信有气数夫风土不同则禀受自异故谓之气智愚不同则清浊自异故谓之数数系乎命气系乎天气数所囿天命所梏若得眞道愚可以智浊可以清惟命俾之愚昏昏浊冥冥亦风土禀受之移之天地神其机使人不知则曰自然使知其不知则亦曰自然自然之妙虽妙于知而所以妙则自乎不知然于道则未始有以愚之浊之诸天闻已四众咸悦天尊言九天雷公将军五方雷公将军八方云雷将军五方蛮雷使者雷部总兵使者莫赚判官发号施令疾如风火有庙可伐有坛可击有妖可除有祟可遣季世末法多诸巫觋邪法流行阴私魇祷是故上清乃有天延禁鬼录奸之庭帝猷束妖考邪之房能诵此经其应如响故此经者上通三天下彻九泉可以追荐魂爽超度祖玄太上遣素车白马大将军以监之孚佑上帝纯阳吕祖天师心经吕帝曰天生万物惟人最灵匪人能灵实心是灵心爲主宰一身之君役使百骸区处羣情物无其物形无其形禀受于天良知良能气拘欲蔽日失其眞此心旣失此身亦倾欲善其身先治其心治心如何卽心治心以老老心治不孝心以长长心治不弟心以委致心治不忠心以诚恪心治不信心以恭敬心治无礼心以循理心治无义心以清介心治无廉心以自爱心治无耻心以积德心治爲恶心以利济心治残贼心以匡扶心治倾陷心以仁慈心治暴戾心以谦逊心治敖慢心以损抑心治盈满心以俭约心治骄奢心以勤愼心治怠忽心以坦夷心治危险心以忠厚心治刻薄心以和平心治忿恚心以宽洪心治褊窄心以伤身心治沉湎心以妻女心治姦淫心以果报心治谋夺心以祸患心治鬬狠心以正教心治异端心以至信心治大疑心以悠久心治无恆心以始终心治反覆心以施与心治悭吝心以自然心治勉强心以安分心治非望心以顺受心治怨尤心以推诚心治猜忌心以鎭定心治摇惑心以中正心治偏袒心以大体心治细务心嗟乎人心不治不纯如彼乱丝不理不清如彼古镜不磨不明如彼劣马不勒不驯我故说经欲治人心人心得治天地清寍偈曰一切惟心心最危范天围地发光辉天心卽在人心见人合天心天弗违人心皆散乱一念便纯眞欲求无上道大众转天尊玉皇赦罪天尊雷声普化天尊向来诵经念念存诚千眞拱听万圣通灵应元合炁普化分形九天有命三界遵行消灾懴罪祈福延生功圆行满大道证盟𨚑祖懴悔文经功浩力难思议回向十方诸圣师愿涤眞心求懴悔河沙罪障悉消离懴悔我等自从曩劫迺至今生假火风地水以成形恋香味色声而不悟贪嗔疾妬恶口妄言杀盗邪淫恣情纵欲逆辱父母悖负君师不敬天地神祗呵风骂雨不信罪福因果昧理欺心遂致报对昇沉轮回展转受诸苦恼无有休停皆由一念之差障迷自性妄认六尘之幻沉溺爱河今而旣获人身叨亲正教岂非千生庆幸一旦遭逢自合省心早求度世若仍似前流荡必竟迷失本来一堕冥途化爲异类是当思沈沦苦发清净心皈奉圣眞特求懴悔乞怜愚昧原赦罪愆解释报𡨚蠲消魔障所冀命逢昌运名注丹台际遇眞师亲闻至道精修善行增长善芽励志玄门怡神眞境他日功成羽化或更行满飞昇广看后学之成咸通宿命还证上乘之道承侍虚皇更愿国安民丰时和𡻕稔愿眞风丕振道化兴行愿凶恶化贤邪魔归正愿兵刑悉错囹圄空闲愿沉滞陞迁𡨚讐和释愿参玄学者入道成眞愿累劫宗亲俱获超度愿厯世师友同证眞常愿所有眷缘增崇福慧愿所伤物命早生人天愿绝食荤酒不相杀害愿持身端正不履淫邪愿悉破悭贪永除险峻愿言无诳妄行皆眞诚愿弱已饶人濳忍忿怒愿慈心下气恭敬一切愿不履边陲不堕邪见愿结交仙友栖集眞虚愿智慧开明神通恢廓愿广行方便普济羣生愿永断执迷咸归至道尘劫有尽我愿无穷端望帝眞曲垂济度皈命礼谢无上虚皇至眞三宝收赞全眞演教正一垂科天仙法派吉祥多位育在中和道侣观磨修炼永无魔大圣回光普照大天尊三皈自皈依道当愿众生常侍天尊永脱轮回自皈依经当愿众生生生世世得闻正法自皈依师当愿众生学㝡上乘不落邪见午坛功课香赞晴空如盖曦景当天上清午日万方圆云路净无烟宝诰䖍宣悟道自昇仙太上无极三宝大天尊开诰偈秘书丹篆金𥳑龙文玄宗太始三境聿分九宸十极覆载靡垠诸天诸圣共建殊勋神仙代出道德馥芬渊源递授传派无纷煌煌玉诰庆奖风云九天玄祖诰至心皈命礼南宫紫府无无上道开化玄极至眞不坏眞空元始灵源祖劫虚无体道妙用难穷实诸仙诸佛诸圣之宗神机莫测乃掌道掌法掌教之主至灵至感至圣至慈德溥无量浩劫救世定乱阐法能仁圣姥九天玄女眞君大天尊玉清诰至心皈命礼一元之始万道之宗郁罗萧台玉山上京处上极无上大罗之境檀炽钧音苍胡颉宝总玄之又玄众妙之门建立三才开张万范凝三炁而结爲三境初肇天根命九宸而位列九霄总司雷令大悲大愿大圣大慈虚无自然元始天尊上清诰至心皈命礼居上清界号灵宝君祖劫化生九万九千余梵炁赤书焕发六百六十八眞文因混沌赤文而开九霄纪元洞玉厯而分五劫天经地纬巍乎造化之宗枢阴机阳卓尔雷霆之祖大悲大愿大圣大慈玉宸道君灵宝天尊太清诰至心皈命礼太清仙境大赤天宫巍巍金阙之高渺渺琼霄之上降生于无量数劫说法于万二千天五千秘言融三才之妙道八十余度接六趣之众生圣德崇高玄功广博大悲大愿大圣大慈无量度人道德天尊弥罗诰至心皈命礼太上弥罗无上天妙有玄眞境渺渺紫金阙太微玉清宫无极无上圣廓落发光明寂寂浩无宗玄范总十方湛寂眞常道恢漠大神通玉皇大天尊玄穹高上帝后土诰至心皈命礼九华玉阙七宝皇房承天禀命之司主阴执阳之柄道推尊而含宏光大德敷畜于柔顺利贞效法昊天根本育坤元之美流行品物生成施母道之仁岳渎是依山川咸仗大悲大愿大圣大慈承天效法后土皇地灵祗东华木公诰至心皈命礼清微大道无极神君元始之化炁分眞紫府之濳龙勿用称帝于方诸之山职掌天阶仙籍立阙于碧海之上道称化育羣生三宫有管辖之司八帝爲无爲之座居期登台南顾宛尔紫气东来湛寂眞静诞迪玄功无上之君羣眞之祖大悲大愿大圣大慈东华大司命少阳帝主王公木父天尊西池金母诰至心皈命礼灵钟神州声驰阆苑托体庚辛之乡沐浴壬癸之境玉楼重重不数巫山十二翠水㬪㬪能教桃熟三千清虚标征实之奇坤顺辖干阳之柄五老与爲周旋八洞时承懿旨飞鸾开化乎女宗驾鹤谈玄于净土克推仙祖允司妇仪大悲大愿至玄至仁西华清灵金母宏慈太妙无上元君太阳帝君诰至心皈命礼大罗天上朱景宫中尊居十极之高体干出治位正三才之上御德行权寒肃暑火平六气而咸寍万国旦明宵晦驾六龙而统治十华司善恶予夺之柄照临赫奕定功过显微之迹感应昭彰号令雷霆迅除邪祟大悲大愿大圣大慈日宫太阳郁仪帝君威光布德如来慈辉朱日天尊太阴皇君诰至心皈命礼大罗天上七宝苑中秉金水之精华姿容绰约本坤仪之柔顺瑞相端严开玉烛之神光家沾清泽炼紫房之灵药人钖长年虽朓朒而眞体罔亏任满盈而明辉不溢考核诸仙之升降主持司禄之权衡命玉𡚱而滋甘露催开万谷春容咨青女而降玄霜收敛千仓秋实化被人天恩敷三界大悲大愿大圣大慈月府太阴结璘皇君宝光幽照如来妙果素月天尊斗帝诰至心皈命礼西天竺国大智光中眞空妙相法王师无上玄元天母主金光烁处日月濳辉宝杵旋时鬼神失色显灵踪于尘世衞圣驾于阎浮众生有难若称名大士寻声来救苦大悲大愿大圣大慈圣德巨光天后摩利攴天大帝圆明道姥天尊天皇诰至心皈命礼紫微宸极勾陈天宫九光宝苑之中五炁玄都之上体元皇而佐司玄化总两极而共理三才主持兵革之权衡广推大德统御星辰之躔次无失常经上象巍峩眞元恢漠大悲大愿大圣大慈勾陈上宫天皇大帝紫微诰至心皈命礼大罗天阙紫微星宫尊居北极之高位正中天之上佛号金轮炽盛道称玉斗玄尊璇玑玉衡齐七政总天经地纬日月星宿约四时行黄道紫垣万象宗师诸天统御大悲大愿大圣大慈万星教主无极元皇中天紫微北极大帝雷祖诰至心皈命礼九天应元府无上玉清王化形而满十方谈道而趺九凤三十六天之上阅宝笈考琼书千五百劫之先位正眞权大化手举金光如意宣说玉枢宝经不顺化作微尘发号疾如风火以清净心而宏大愿以智慧力而伏诸魔总司五雷运心三界羣生父万灵师大圣大慈至皇至道九天应元雷声普化天尊东极诰至心皈命礼青华长乐界东极妙严宫七宝芳鶱林九色莲花座万眞环拱侍百亿瑞光中玉清天宝尊应化玄元始浩劫垂慈济大千甘露门妙道金身紫金瑞相随机赴感誓愿无边大悲大愿大圣大慈十方化号普救众生亿亿劫中度人无量寻声赴感太一救苦天尊青玄九阳上帝南极诰至心皈命礼高上神霄府凝神焕照宫会元始祖炁以分眞应妙道虚无而开化位乎九霄之上统理诸天总乎十极之中宰制万化宣金符而垂光济苦施惠泽而覆育兆民恩溥干元仁敷浩劫大悲大愿大圣大慈玉清眞王南极长生大帝统天元圣天尊北极诰至心皈命礼混元六天传法教主修眞悟道济度羣迷普爲众生消除灾障八十二化三教祖师大慈大悲救苦救难三元都总管九天游奕使左天罡北极右垣大将军鎭天助顺眞武灵应福德衍庆仁慈正烈恊运眞君治世福神玉虚师相玄天上帝金阙化身荡魔天尊西极诰至心皈命礼金天弼教太华流光修眞学道于峩嵋炼性昇玄于碧汉制伏天魔主持下界之刀兵调爕阴阳典摄眞空之水火七关总制八海朝元太白顺从乎躔度瑶池邀赴乎蟠桃西陲教主昭化神王大悲大愿大圣大慈紫微碧玉宫太一大天帝保制劫运天尊天官诰至心皈命礼玄都元阳紫微宫中部三十六曹偕九千万众考校大千世界之内录籍十方国土之中福被万灵主众生善恶之籍恩覃三界制诸仙升降之司除无妄之灾解释宿殃脱生死之趣救拔幽苦羣生是赖蠢动咸康大悲大愿大圣大慈上元九炁赐福天官曜灵元阳大帝紫微帝君地官诰至心皈命礼青灵洞阳北都宫中部四十二曹偕九千万众主管三界十方九地掌握五岳八极四维吐纳阴阳覈男女善恶青黑之籍慈育天地考众生录籍祸福之名法源广大而能离九幽浩劫垂光而能消万罪羣生父母存殁沾恩大悲大愿大圣大慈中元七炁赦罪地官洞灵清虚大帝青灵帝君水官诰至心皈命礼旸谷洞元清华宫中部四十二曹偕九千万众主管万灵之事水灾大会劫数之期正一法王掌长夜死魂鬼神之籍无爲教主录众生功过罪福之由上解天灾度业满之灵下拯幽扃分人鬼之道存亡皆泰力济无穷大悲大愿大圣大慈下元五炁解厄水官金灵洞阴大帝旸谷帝君火官诰至心皈命礼干元四品考校火官运扶干健德合离明居太阳丹天之中统左府注生之籍盛德在火炎帝持衡功参佐于三元炁运行于四月驾赤龙而行南陆昭明荧惑之宫烛朱陵而显丹台焕赫文昌之府辉辉朗耀炳炳照临大悲大愿大圣大慈赤皇上品三炁火官炎帝眞君洞阳大帝南丹纪夀天尊旻天医王诰至心皈命礼九霄天阙三昧云宫借洞渊之化炁分眞体太上之好生救苦奉行天道赏善罚恶以无差𥳑在帝心降福收瘟而不爽苟存诚而向善悉赴感以随机手挽银壶洗尽人间之疫疠腰横宝剑肃清天下之妖氛调和二气太医王仁爱众生恩父母回生起死度人无量大悲大愿大圣大慈三界主瘟天府旻天大帝收瘟降福天尊灵华至德诰至心皈命礼天潢帝冑斗极魁罡系根甲乙之乡调爕丙丁之政积功于皇英十世证道于金粒一朝移孝作忠备极慈祥之泽代天育物常孚请祷之殷三头应运显神通六臂垂威征梵力辖六十甲子之官君周三十二天之躔度无愿弗从有求斯应消灾解厄洗罪延生大悲大愿至威至仁皇英𡻕主佐理瑶天斗口协辅大元帅灵华青帝至德星君东岳大帝诰至心皈命礼赫天玄英之祖金轮少海之宗弥仙母梦日光生紫府圣人东华弟昔建功于长白始受封于羲皇初号太华眞人汉明泰山元帅唐惠崇恩圣帝圣朝勅字大生位鎭坤维功参干造凡诸品汇悉隶生成仁以德仁回阳春于掌上圣心益圣丽日月于中天五岳称赞于东方三界独尊于中界仰奉行于天令俯纠察于阴司掌人间善恶之权专天下死生之柄惩奸恶而狱分三十六主司吉㐫而案判七十二曹行善者注生天堂沈迷者寻声救度示大慈慈悲之相开众生生化之门福与天齐功高无量大悲大愿大圣大慈中界至尊东岳圣帝慈光救苦威权自在天尊五岳总诰至心皈命礼万山宗主九土威神青黄赤白黑各辖其天东西南北中胥从其地大生广生含生羣赖其匡庇神应感应类应罔越其张弛七九五三炁统会于一元之中亿百千万官总隶乎五岳之掌封禅久沿于累代管辖本册于玉清大悲大愿大圣大慈五岳名山大帝威灵烜赫天尊文昌帝君诰至心皈命礼不骄帝境玉眞庆宫现九十八化之行藏显亿千万种之神异飞鸾显化于在在如意救劫以生生至孝至仁功存乎道释儒教不骄不乐职尽乎天地水官功德难量威灵莫测大悲大愿大圣大慈九天辅元开化主宰司禄职贡举眞君七曲灵应保德洪仁大帝谈经演教消劫行化更生永命天尊关圣帝君诰至心皈命礼太上神威英文雄武精忠大义高节清廉协运皇图德崇演正掌道释儒教之权管天地人才之柄上司三十六天星辰云汉下辖七十二地土垒幽酆秉注生功德延夀丹书执定死罪过夺命黑籍考察诸佛诸神监制羣仙羣职高证妙果无量度人至灵至圣至上至尊伏魔大帝关圣帝君大悲大愿大圣大慈眞元显应昭明翊汉灵佑天尊祖天师诰至心皈命礼本来南土上泝蜀都先获黄帝九鼎之丹书后事老君两度于玉局千轴得修眞之要一时成吐纳之功法箓全成受盟威品而结璘玦正邪两辨夺福庭冶而化咸泉德就大丹道齐七政大悲大愿大圣大慈三天扶教辅元体道大法天师雷霆都省泰玄上相都天大法主正一冲玄神化静应显佑眞君六合无穷高明大帝降魔护道天尊三茅眞君诰至心皈命礼天人道德仙圣眞师孝弟通于神明恩泽被于家国隐恒山而悟道栖勾曲以昇天主岱宗衡霍之山职赤城华阳之洞劫运阴阳而统斡雷霆水泽以兼司接二弟之英姿授登眞之秘诀咸领神仙之籍共膺玉册之荣德普幽明仁沾普率随机赴感誓愿洪深太元妙道冲虚圣佑眞应眞君地仙上眞定录右禁至道冲静德佑妙应眞君地仙至眞三官保命微妙冲惠仁佑神应眞君九天司命上卿三茅应化保生天尊葛仙翁诰至心皈命礼天台得道合宅成眞昔受东华复传西蜀诏命玉京金阙位证太极仙班慈怜拯拔于沈沦恩念普资于苦爽葛天氏遗风显着勾漏令丹砂俱存括苍任游罗浮乃止翛闲玉笋修理金书大悲大愿大圣大慈太上玉京东吴太极左公仙翁雷霆玄省天机内相玉虚紫灵普化玄静常道沖应孚佑眞君垂恩广教慈悲大帝度人无量天尊许眞君诰至心皈命礼混元始祖一炁分眞多劫之前卽修至道勤苦备悉经纬逾深万法千门罔不斯厯救灾拔难除害荡妖功济生灵名高玉籍众眞推仰宜有甄陞大悲大愿大孝大仁九州都仙太史高明大使雷霆泰省天枢伏魔上相至道玄应神功妙济掌九天司职太一定命注生眞君三天按察都检校普奏谏议大夫天医大帝度人祖师净明普化天尊天枢上相诰至心皈命礼南阳藴秀西蜀标勋才兼管乐智越瑜懿出将入相驱兵将追奔逐电和吴拒魏运谟谋布雾唿风感三顾之恩三分鼎祚报六尺之孤六出祁山七纵七擒无思不服八门八阵有胆皆惊两表千言丹心映日秋风五丈浩气凌空纬武经文至忠至孝大悲大愿大圣大慈九天玉辅司命益算保劫昌运天枢上相眞君萨眞君诰至心皈命礼派流西蜀迹显龙兴施财合药济羣生积行累功修至道授铁师之教旨掌玉府之雷书身披百衲伏魔衣手执五明降鬼扇代天宣化咒枣书符运风雷于咫尺之间翦妖魔于斗罡之下道参太极位列先天松筠野鹤任纵横遐迩孤云常自在方方阐教爲万法之宗师处处开坛作后人之模范都天宗主一元无上眞君玄风永鎭天尊大罗苏祖诰至心皈命礼灵钟西华教开东土释氏门中称达摩之尊者玉清会上号统制之金仙至孝而格天心火殃退舍精忠而延国祚吐气成虹行积二十二世之修道超三十三天之左名教倚作干城仙佛羣推领袖大悲大愿大孝大忠东国阐教如来玄中领班法主三教宗师四生慈父大罗天上众眞总监天尊陶眞君诰至心皈命礼晋室名儒黄冠宰相生而神异膝呈七曜之文长而该通胸贮五车之富挂冠带于永明廉而且智备顾问于梁武显而愈韬不荣仕籍惟爱松涛着肘后百二方活江村三千戸调剂雷霆芸生咸沾膏泽纪纲道法玄风恒赖阐扬天医领袖黄箓上公大悲大愿至孝至仁上清医院内宰华阳广教眞君贞白大帝好生普救天尊虚靖天师诰至心皈命礼白雪丹霄黄芽旧蹟文章星斗老君授三五飞步之玄机玉局箓符汉祖传正一斩邪之妙旨惟名登于紫府常掌握乎雷霆伐疵疠于青城灭怪妖于下界巍巍荡荡妙妙玄玄作太极而生两仪聚三华而朝五炁随机格物闲邪存诚大悲大愿大圣大慈祖师地祗教主三十代天师虚靖宏悟妙道张眞君天宫内相文华无极眞人碧霄演教天尊西华帝君李祖诰至心皈命礼西周学道晋土成眞常住世以无爲好鍊神而出定太上之授受居多宛𨚑之磋磨不少无滞着相慧解偏深质外寻求高超尘劫金刚不坏之身缥缈清虚之体异相金仙传玄道祖大悲大愿大圣大慈西华洞天教主超登莲化天尊玉华帝君张祖诰至心皈命礼鹤发童颜叟长生不老仙恒州寄迹往来汾晋之间秦政乱平养息嵩华之穴坐骑之变幻偏奇齿落之重生更异太宗高宗徒切白驹之慕百𡻕千𡻕田夀知年数之长佯卒于姤女庙前欺武实所以拒伪乐素于集贤院内谈道总有以开君号钖明廷冠冲斗酒大悲大愿大圣大慈中条洞天帝主通玄应变天尊瑶华帝君韩祖诰至心皈命礼三天教主八洞飞仙弱冠矢弥罗之愿终南受道德之经拨火栽莲显惊人之妙术临风弄笛谱嘅世之幽思度阿叔于蓝关道上成孝卽所以成忠屏美色于卓苇菴前守性不外夫守己超五百年未了之劫法洽天人广亿万众无量之生心同钟吕大悲大愿大圣大慈瑶华洞天帝主圆通早觉天尊妙法元君何祖诰至心皈命礼增城钟异楚水流芳守十年不字之贞葆七世童眞之体仙桃授而辟谷𡻕未及筓云母餐而飞行步如有鹤拒伪周之宣召注念贞观显天宝之神奇香生石室月姊爱与缝裳麻姑进而酌酒三醉瑶池不失容于王母六毫顶放本应瑞于何家丈夫之气槪伟然巾帼之铅华全易白璧无瑕金华膺宠大悲大愿至孝至慈青霞洞天仙姥宏慈妙法元君光垣帝君蓝祖诰至心皈命礼三天承道法风流自在仙混迹人寰田夀识鱼龙之别浪歌廛市孰知春雪之词洒墨汁以成花莲开五色提懿筐而示象鹤载千葩囊无余赀悉周贫乏板能振响动醒王侯不衫不履之粧至化至神之诣普度众生广修亿劫大悲大愿大圣大慈万花洞天帝主流光耀采天尊黄华帝君曹祖诰至心皈命礼簪缨嗜道贵戚修仙性天时葆其眞元宠眷弗移其素志监弟车之覆锐意入山悟舟子之谈悉心办道在国曾多树议总无爲清静之谟遇仙畧叩玄机尽见性明心之语翛然野服以葛巾澹然食贫而茹苦空虚自在潇洒遐昇大悲大愿大圣大慈黄华洞天帝主超凡入圣天尊东华帝君王老祖诰至心皈命礼紫府洞天青阳化炁掌握诸仙之籍开阐法门之始撰着黄庭与道德经相爲表里提衡阆苑佐神宝君密以维持青云结盖紫炁联城大悲大愿大圣大慈青阳起派紫府东华帝君辅元立极天尊正阳帝君钟离老祖诰至心皈命礼黄芽得道白雪成眞配水火于一炁之中运阴阳于三华之顶无无虚寂渺渺凝玄胎息刀圭孰悟本来之体婴儿姹女谁知灵府之台度众生于慾海之波钖蕊珠于云霄之表洪愿不穷好生常念大悲大愿大圣大慈正阳继派终南洞天帝主飞行救劫天尊孚佑上帝纯阳老祖诰至心皈命礼玉清内相金阙选仙化身爲三教之师掌法判五雷之令黄梁梦觉忘世上之功名宝剑光腾扫人间之妖怪四生六道有感必孚三界十方无求不应黄鹤楼中留圣蹟玉虚殿内炼丹砂存芝像于山崖显仙踪于古洞衍法门之香火作玄嗣之梯航大圣大慈大仁大孝开山启教元应祖师天雷上相灵宝眞人纯阳主派警化孚佑帝君兴行妙道天尊海蟾帝君刘祖诰至心皈命礼燕山名相辽左才人身处富贵之场性好清虚之道云房点化以危机感悟濳身而解组三百口之火宅俱抛十万家之门兵尽屏修眞于武夷山中显化于王屋岭上济度洪深玄功广博大悲大愿大圣大慈海阳嗣派九天扶正帝君启南兴教天尊重阳帝君王祖诰至心皈命礼北宗后殿仙籍名贤轻财好施任强恣取感孔孟之不惑不动四十以之自方乐烟霞之弃室弃家三洞从之是式自提携得钟吕乃妙悟会阴阳甘河鎭内心传秘语五篇东极云中瑞现金莲七朶视富若浮云以道爲至宝四世之续音七眞之始祖大悲大愿大圣大慈重阳广教兴玄育德帝君飞雨妙化天尊紫阳眞人张祖诰至心皈命礼南邦启教浙水流芳幼肄业于辟雍无书弗读晚浪游于云水遇道皆参得谛于海蟾帝主修眞于汉阴山中始则乐育情殷继则忘言遯世袖出琼花羡阳神之克折身怀异宝爱舍利之偏多戒僧爲之减色处厚因之从风悟眞篇诸眞妙谛罗浮岭自在逍遥大悲大愿大圣大慈紫阳少府天台启派眞君广慈立极天尊杏林眞人石祖诰至心皈命礼仙缘宿就道骨天成一生之侠烈诺重千金片刻之感通肱如三折以脱缰解网之侠变黄冠羽士之风恩丈收爲高弟心传秘洩口中还元继悟眞而作稷下随缨络而芳大悲大愿大圣大慈紫虚继派慕义怀仁眞君卓荦豁达天尊紫贤眞人薛祖诰至心皈命礼三教周知五通克证由儒入释备豁禅机舍释从玄力求实地得遇杏林之丈偶吟平叔之诗机缘假于寺中浃洽成夫莫逆心传口授别有师承闻一知十遂臻神妙不数空门长老咸推至道伟人大悲大愿大圣大慈紫贤演派珈璃开悟眞君还丹复命天尊泥丸眞人陈祖诰至心皈命礼仙风夙抱道气咸周捻泥疗病以随愈救旱驱龙而立澍黎姥山书遗𢌿非同常语大雷琅咒施行克召天丁得长老之化裁证神通之妙境戴笠浮波立而不濡水银入口融而成金大悲大愿大圣大慈紫泥昭异随光普度眞君修爲无碍天尊海琼眞人白祖诰至心皈命礼弱冠求眞海南访道淡心于金玉锦绣矢修于餐雪卧冰跣足蓬头在在不随俗貌飡霞服气时时苦积贞修画梅画竹以自娱且飮且吟而弗倦风流自在道法无边大悲大愿大圣大慈紫清殿派神霄辅元眞君五雷演法天尊和惠大帝邱祖诰至心皈命礼寍海从眞龙门启派修苦行于三千立玄纲于百世嘉谟入诰尽觉后之金针遗集垂科乃通玄之玉液长阳消阴生水济火道高重于金元仙蹟留于蜀陇卓哉仙品伟矣洪仁大悲大愿大圣大慈三天翼教承先启后宗师接引大使虎符领道大夫雷霆行省通明上相宣德行化眞君通权达变和惠大帝全眞演教天尊长生眞人刘祖诰至心皈命礼孝友传家善良迈种生兆红霞入梦之祥瑞显紫气盘山之异掷伞腾空莫测来踪去迹度人已毙堪称起死回生现海市于生醮之交放阳神于驸马之狱神通累累道范超超大悲大愿大圣大慈全眞广教长生体道上仙崇修藴德天尊长眞眞人谭祖诰至心皈命礼金莲种异玉叶兆祥幼称不溺不焚长着克修克证忍辱鍊无明之火共识慈祥阳神现古庙之中羣钦道力书龟书蛇能使火不爲殃占斗占星更令水来知备大悲大愿大圣大慈全眞嗣教长眞凝神上仙玄德崇教天尊丹阳眞人马祖诰至心皈命礼伏波苗裔阆苑飞仙领袖诸眞爲重阳之高弟精融丹液开后学之津梁梳三髻以示誓不忘师战千魔以能备臻大道惟一点丹田煖拥遂三千薄海神周济度无穷灵奇莫罄大悲大愿大圣大慈全眞领教丹阳抱一上仙无爲普化天尊太古眞人郝祖诰至心皈命礼静穆修眞澄虚悟道少精周易隐迹卜筮之中长遇重阳勐省回头之示穷年静坐以爲功而水火之顚倒早就对人不语以爲养而虎龙之会合已成缘秘语之能参乃累功之克证高风自在遗范无边大悲大愿大圣大慈全眞翼教广寍恬然上仙太古澄悟天尊玉阳眞人王祖诰至心皈命礼天姿纯粹道力坚凝奉母而依至教结伴而事重阳识旧泉于荒芜之间羣沾井惠施铁鞭于当路之石共乐通衢独立危崖九载跻身乐境三天形影疗病谟诰称嘉大悲大愿大圣大慈全眞洪教玉阳卓荦上仙辅玄度物天尊不二元君孙祖诰至心皈命礼青霞继派巾帼宗工生传一鹤入抱之祥长适三髻聚顶之配弃家弗顾不作儿女之悲别洞只修但笃烟云之好始得重阳之开示继从丹阳以琢磨先了证夫玄丹乃超昇乎羽谷何姥爲之提携麻姑与爲伯仲大悲大愿大圣大慈全眞体教清静慧悟上仙女师领派元君宏教眞君柳祖诰至心皈命礼无上玄功玉枢妙果昭灵应于十方运慈心于一切开坛启教赖洪力之护持济困扶危建殊勋于烜赫受玉清元始之诰命赞九天应元之神功仁风遐畅宇宙蔼春日之和祥光遍覆天人瞻慈云而集道极无爲玄通莫测大悲大愿至神至仁左辅元化无上极尊天仙二祖玉枢右宰宏教眞君宏济眞君程祖诰至心皈命礼道融三教理会百家髫龄笃孝子之眞诚壮𡻕成忠臣之奇节艰难跋涉拱衞濳龙慷慨都俞擒缚孽虎得神禹之遗法平步可以凌空授玄祖之心传飞剑还能蔽日纲维百世大儒者之宗风表率羣贤阐玄门之要诀双修道法结小隐于黄山两现神功留异形于白岳利人济物宝鼎镕金飮酒赋诗珠编屑玉风流奇士节义神仙首领南宫协司东岱掌风雷之号令统丁甲天兵握阴阳之枢机管水火鬼卒大慈大愿至圣至仁斗府总管雷部侍郎玉宸校书少宰丹霄签判仙卿隆恩宏济眞君王天君诰至心皈命礼先天主将一炁神君都天纠察大灵官三界无私勐烈将金睛朱发号三五火车雷公凤嘴银牙统百万𧴀貅神将飞腾云雾号令雷霆降雨开晴驱邪治病观过失于一十二年受命玉帝积功勋于百千万种誓佐祖师至刚至勇济死济生方方阐教处处开坛豁落勐吏三五火车大灵官王天君马天君诰至心皈命礼仰启灵官马元帅天机监簿上生君愍怜人世捉妖精化现法身施济度背负火瓢威烜赫臂开金甲势巍峩三头磊落现霞光九目辉煌腾杀气雾锁蓝身高大翠风飘朱发散红霞手执宝剑气芒寒坐跨火犀声哮吼撼动帝钟天地惊铃摇玉㦸鬼神愁法印照处木魈亡神箭射时流星落怒发火犀焚怪庙喜飞铁索缚山魈八王勐将左右随助道将军前后衞白蛇威勐呑魔精考鬼无私行肃煞执法将军从指顾六天火府爲嘘呵立闻礼请望来临大赐雷威加拥护收赞诸天列圣普驻云光照临下土降嘉祥紫炁郁苍茫朝礼无忘心地得清凉大圣回光普照大天尊三皈自皈依道当愿众生常侍天尊永脱轮回自皈依经当愿众生生生世世得闻正法自皈依师当愿众生学最上乘不落邪见晚坛功课香赞深沈宵漏寂静遥天太清日月庆重圆常住结祥烟回向诚宣证道得飞仙太上无极三宝大天尊开经偈大道洞玄虚有念无不契鍊质入仙眞遂成金刚体超度三界难地狱五苦解遵诵太上经虔诚稽首礼十方救苦天尊种种无明是苦根苦根除尽善根存全凭慧剑威神力跳出轮回入道门道以无无得妙身双圆性命是修眞心入圣智通明地方是超昇得道人十方天尊妙难穷开化人天度众生存亡两途皆利济众等讽诵晚坛经一点光明路沈迷只自看玄门眞妙诀起死有金丹玄藴咒寂寂至无宗虚峙劫仭阿豁落洞玄文谁测此幽遐一入大乘路孰计年劫多不生亦不灭欲生因莲花超凌三界途慈心解世罗眞人无上德世世爲仙家道藏眞经至尊最上讽诵䖍诚功德无量元始天尊说生天得道眞经尔时元始天尊在大罗天上玉京山中爲诸天仙众说此生天得道眞经吿诸仙曰吾今爲汝畧启身心明宣道要十方得道神仙皆从此经修行而通微奥善男子善女人依凭斋戒作是津梁一切有爲显诸眞路体此法相乃可受持能屏众缘永除染着外想不入内想不出于正念中乃得五脏清凉六腑调泰三百六十骨节之闲有诸滞碍十恶之业百八十烦恼之业众苦罪缘悉皆除荡卽引太和眞炁注润身田五脏六腑心目内观眞炁所有清净光明虚白朗曜杳杳冥冥内外无事昏昏默默正达无爲古今常存总持静念从兹解悟道力资扶法药相助仍节飮食驱遣鬼尸安寂六根静照八识空其五藴证妙三元得道成眞自然昇度尔时诸天仙众上白天尊言自从无始以来至于今日未闻如是大乘经典我等缘兹幸会广及一切道果圆明而说偈曰杳杳冥冥清静道昏昏默默太虚踪体性湛然无所住色心都寂一眞宗太上洞玄灵宝救苦妙经尔时救苦天尊徧满十方界常以威神力救拔诸众生得离于迷涂众生不知觉如盲见日月我本太无中拔领无边际庆云开生门祥烟塞死戸初发玄元始以通祥感机救一切罪度一切厄渺渺超仙源荡荡自然清皆承大道力以伏诸魔精空中何灼灼名曰泥丸仙紫云覆黄老是名三宝君还将上天炁以制九天魂救苦诸妙神善现救苦时天上混无分天炁归一身皆成自然人自然有则体本在空洞中空洞寂非寂遍体皆虚空第一委炁立第二顺炁生第三成万法第四生光明天上三十六地下三十六太玄无边际妙哉大洞经皈命太上尊能消一切罪东方玉宝皇上天尊南方玄眞万福天尊西方太妙至极天尊北方玄上玉宸天尊东北方度仙上圣天尊东南方好生度命天尊西南方太灵虚皇天尊西北方无量太华天尊上方玉虚明皇天尊下方眞皇洞神天尊道言十方诸天尊其数如沙尘化形十方界普济度天人委炁聚功德同声救罪人罪人实可哀我今说妙经念诵无休息归身不暂停天堂享大福地狱无苦声火翳成清署剑树化爲骞上登朱陵府下入开光门超度三界难迳上元始天于是飞天神王无鞅圣众瞻仰尊颜而作颂曰天尊说经教接引于羣生勤修学无爲悟眞道自成不迷亦不荒无我亦无名朗诵罪福句万遍心垢清尔时飞天神王及诸仙众说是颂毕稽首天尊奉辞而退太上道君说解𡨚拔罪妙经尔时太上道君与诸圣众在八骞林下七宝台中罗列威仪敷陈道要怡神默坐于玉京山放七宝光明照福堂地狱见福堂之内男女善人快乐无爲逍遥自在复见诸地狱之中饥鬼穷魂以日继夜受种种苦恼悉无人形五体坏烂饥飡勐火渴饮镕铜足履刀山身负铁杖遍体流血悲号彻天是时会中有一眞人名曰广信从座而起稽首前进上白道君曰不审此辈穷魂生有何咎而受兹苦道君曰受诸罪者在世之时不敬三光欺负神理十恶五逆不忠不仁不慈不孝毁伤物命杀害众生福尽夀终当受斯苦是时广信眞人心生哀悯欲施济拔幸望妙力威光许令开度伏䝉道君垂赐金言广设法要爲诸众生演说是经名曰解𡨚拔罪流布于世利益存亡若有善男子善女人一心专志入静持斋焚香行道六时转念是经吾当随愿保佑其人使宿世𡨚讐乘福超度幽魂苦爽各获超昇眞人广信欢喜再拜覼缕胜因而作颂曰伟哉大道君常普无量功舟楫生死海济度超罗酆罪对不复遇福报与冥通威神安可测赞之焉能穷是时广信眞人与诸圣众闻法将毕各各稽首皈依信受奉行太上玄灵斗姥大圣元君本命延生心经老君曰斗姥上灵光圆大天宝月中有骞树色莹琉璃玉兎长生捣炼大药凡天地气运休否日月星辰错行雨旸晦明不时风寒暑湿不节亢旱水火疫疠凶灾至如刀兵虫蝗妖精鬼怪疾病伤生争讼横挠种种不祥悉皆乖气所致斗姥降以大药普垂医治之功爕理五行升降二炁解滞去窒破暗除邪愆期者应期失度者得度安全胎育治疗病疴润益根荄畅回气候生成人物炼度鬼魂散禳百结资补八阳辅正全眞召和延祚位尊斗姥职重天医生诸天众月之明爲北斗众星之母斗爲之魄水爲之精主生人身光凝性水众水一月众月一光有情无情均秉灵光道炁一一资其生养获衞恩深德重皆莫能知是以人生面有七窍内应乎心魄有七眞受魄于斗斗姥尊号曰九灵太妙白玉龟台夜光金精祖母元君又曰中天梵炁斗姥元君紫光明哲慈惠太素元君金眞圣德天尊又化号大圆满月光王又曰东华慈救皇君天医大圣应号不一主治中天宝阁祖劫在玄明眞净天修行玄灵妙道勤奉元始至尊慧香氤氲智灯朗耀每发至愿愿生圣子补裨造化统制干坤愿力坚固终始如一因沐浴于九曲华池中涌出白玉龟台神獬宝座斗姥登于宝座之上怡养神眞修炼精魄沖然摄炁炁入玄玄运合灵风紫虚蔚勃果证玄灵妙道放无极微妙光明洞彻华池化生金莲九苞经人闲七昼夜其华池中光明愈炽愈盛其光一时上腾九华天中化成九所大宝楼阁宝楼阁之中混凝九眞梵炁自然成章文曰鬼尊鬼帝鬼摩鬼尼鬼达𩳓魁鬼钵鬼叱前有天罡光敷秘字文曰螭鬼尔芒角炓然是九章生神应现九皇道体一曰天皇二曰紫微三曰贪狼四曰巨门五曰禄存六曰文曲七曰廉贞八曰武曲九曰破军天皇紫微尊帝二星居斗口娑罗上宫眞光大如车轮得见之者身得长生位证眞仙永不轮转二星分作余晖爲左辅右弼爲擎羊陀罗神化无方总领玄黄正炁七元星君斡运阴阳造化功霑三界德润羣生其功德力不可思议夫修炼九还七返大丹者持此顿悟玄关灵光现前三十九节自然生荣了证太玄三一之道知守本来具足之理坚固眞身更能精修大定乃至形神俱妙与道合眞飞昇玉京逍遥自在如此则劫劫生生玄祖宗亲皆得解脱同受玄恩济度存亡此爲深妙皈心持奉静处璇玑内景无漏于六根外景不沦于万有湛然清净道在目前顶礼眞形恭敬咒曰玄灵节荣永保长生太玄三一守其眞形五脏神君各得安寍魁𩲃𩵄䰢魓𩳐魒鬼旭鬼唿急急如律令柳祖回向文伏以大道开天妙枢启干坤之秘玄宗肇始灵机握主宰之元九宸于以司衡十极因之定位由是而三才立由是而万法生逮太上化起乎东华爲道门首出之北祖正阳嗣响冠八洞之仙班吕帝垂慈开两宗之法派南推五祖北有七眞稽仙系于宝笈琅圅震愚迷以晨钟暮鼓缅怀崇范敬𤑔心香伏念根尘未解动结愆尤声色甫逢每生贪染脱非三洞之眞文何洗多生之夙垢兹幸栖身常住仰对至尊悟幻躯之无常急觅眞常之路信长生之可学力臻绝学之奇道诫爲先何堪错步时光易逝幸早回头一志常持定吉祥兮止止三时朝礼恒昼夜以行行所祈障碍涤除功修圆满眞光普照道果速成永守一编允矣天仙秘典留传万世慈哉妙道心镫爲上良因再申称念太乙救苦天尊纯阳妙道天尊一愿风调雨顺二愿五谷丰登三愿皇王万𡻕四愿国土清平五愿民安物阜六愿福夀康寍七愿灾消祸散八愿水火无侵九愿聪明智慧十愿学道成眞十一愿诸神拥护十二愿亡者超昇四生六道一切含灵闻经听法总得超昇愿灭三障诸烦恼愿得智慧眞明了普愿灾障悉消除世世常行无上道罪从心起将心灭心若灭时罪亦亡罪亡心灭两俱空是则名爲眞懴悔至心皈命礼太上三宝一切诸天九十九亿九万九千十方国土厯劫度人清净眞一不二法门大悲大愿大圣大慈先天教主元始天尊至心皈命礼太上三宝一切诸天九十九亿九万九千十方国土厯劫度人清净眞一不二法门大悲大愿大圣大慈玄中教主灵宝天尊至心皈命礼太上三宝一切诸天九十九亿九万九千十方国土厯劫度人清净眞一不二法门大悲大愿大圣大慈混元教主道德天尊收赞时分二六功满日中吉祥智果妙飞翀秘密在眞空古观高崇大道合苍穹大圣回光普照大天尊三皈自皈依道当愿众生常侍天尊永脱轮回自皈依经当愿众生生生世世得闻正法自皈依师当愿众生学最上乘不落邪见