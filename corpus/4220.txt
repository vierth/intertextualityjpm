太上老君元道真经注解正统道藏三家本一卷洞神部玉诀类太上老君元道眞经註解是七合明子稳芝内秀註释题曰元者本也始也道者太上眞一之道也经者径也本始之眞元此经最妙故曰眞经元道上篇上之宗故曰无上老君曰其道有五上中下也此分三丹田上中下也故上有泥丸中有赤城下有炁海故曰三也黄庭道有上中下也仙经曰一偶一奇之爲乎味不再尝偶不再举诸道各有三皆其次也言诸道者不一之道故法有多门为錬丹而成各相而举或控鲤而昇天或秉龙而上汉或祭醮而朝元或咽气而长生或即泝流而延命矣仙经曰道有万法俱得长生水有千源尽朝东海俱长生也老君中道与黄庭上道比之道有此三经其最上者元道也此道至髙虚无玄妙澹泊无为动合自然故学者难窥焉最上者爲衆经之首妙者爲诸法之门非上士髙机倐然自悟者不可学也故学者宿着道縁志同鐡石者隂功助佑仙气合成道成归天非惧于死常举于生者亦不可学也弃非道之财如𡨚家离妖冶之色若仇雠者方可与道相合説诸中道多慕尚而行之与此道难合故乆不降焉此者若弃眞求假虽得理而难成是不合也若髙机上士特然行之则自得无量也此者爲世人劣量浅学选择坚固好生恶死之人故曰髙机上士也通易无量更无多难矣出诸广也又诸道皆有师奉皆云犯罚不一唯此道无诸犯罚故无师奉内教经云爲无爲念不念动不动此三者眞伪相参使曲直相教以名有犯罚也若诸小道须择山林处乃可行之古髙士混于尘寰不可方可中士隐于山林方可不可故元道与诸道事有差别法有捷门亦无触犯而返损禁诫异端虚成疾患者此元道理合重玄故无诸损也不然者有损也仙经曰小道易惑中人易败老子曰不见可慾使心不乱也惟有此道可以尘世而成之仙经曰上道无爲损而非损至理自然病而不病老子曰和其光同其尘湛弓或存故无损也鼻引口吐可以去乎寒热老子曰玄牝之门此爲生死之根绵绵兮若存能用此理即可天长地乆寒暑难侵故呵属其心心无积毒故无寒暑及可排积元气排积者从麤入妙微而成之道自降矣若人急用求当返尅而无功故曰排积也元炁者自然之炁来自冥冥降自虚无悟者有无有用而无无不元故曰元气也闭气可以救饥劣通百关治万病非养炁复元也咽气可以救虚弱非自然充满也故上士修眞妙中体妙出入无爲专守一道玄中悟玄不失元道也故仙经曰皷腮强咽当爲求死之由闭极口奔此是伤神之本学道之人切忌此也行气可以润肌肤非常道也人能得志者元炁充而有微肌肤润而光泽云行雨施万物滋也炁充百脉万神灵也仙经曰无毛不通于炁无一节不住于神此道归根复本合于自然故曰元道老子曰夫物芸芸各复归其根归根曰静静曰复命大凡运用须眀三一其炁目充若忘而有爲终当目悟不能返朴归根此是失元道之理也若修成者坚筋补髓固䕶五藏清利泥丸安静丹台人若达道筋骨自变返少还童中黄经曰肌肤霜白筋骨青地府除籍天録名坐察隂司役鬼神得元炁精爽恬汉自然天地护衞毒物不行诸疾不生黄庭经云骨青筋赤体如霜七窍去不祥永得安也六不妄入三不妄出者此道也大凡修道切忌六欲内关于心烛乱于神浊于心滞于炁六欲动起六情六情动而六根浊六根浊而六情染六情染而与眞道逺矣三不出者三丹田中三元正炁不可妄而施池爲三丹田中有三元三元凝而成三一三一化而生三䰟三䰟变而都万神万神者元道阳神也故元神而成炁炁结而成精精化而爲万神故曰神神者炁也炁者精精者道也道者物也老子曰恍恍惚惚其中有物物不可忘物仙经曰施炁于人能生其人留炁于身能生其身故不妄出也黄庭经曰若当决海百渎倾叶去树枯失青青故不得出也秽浊尽出眞炁倘佯身腾太空上爲眞人自古登眞者皆因此道也秽浊出者谓乆乆而行方得大道五谷滓秽自然顿絶也仙经曰子欲不死腹中无滓故曰尽出也元道中篇人者万物之中至灵与天地俱生于虚无之始元炁结而成形形旣将立则十天神降在人身中化为神矣老子曰积精聚气父母和合隂阳交媾始一月爲胚二月爲胞三月爲胎形兆分也三䰟降焉四月四神卫四神者青龙白虎朱雀玄武也五月五藏安鎭也六月六律名六根也七月生七𩲸也八月八景见和眞八神也八景者五臓三丹田是也九月安九宫生九眞九宫者在泥丸周帀上下是也十月成形十天神降元道炁全方得受生故曰与虚无天地同生老子曰天地媾精巳生其人故能成其人矣爲得元道而成形也旣与天地同生于虚无之始合与天地齐寿令且天地乆长即为人不能长乆者何也曰天地能长乆者盖爲温静柔和不移本性常守虚寂湛然不劳而得自然之道元眞不散故能乆长也人不能长存者縁生妄想移于本性不执自然不守其根自取其劳常求自益思虑不息关机万端故兀气随欲而消散故不得长生也人不能与天地长乆者天元爲而人有爲地元欲而人有欲天常明而人自昩地基敦而人自浮天炁轮而人炁滞地伏泉而人有炁此者与天地相返自不守元道而体虚无故不能同也命延亿载者爲留炁身中存其命也六根本来虚静爲人自生妄想六贼所牵终不得归根因此六贼心妄生目妄视耳妄听鼻妄香口妄言舌妄味终不能归根故不可永存也归根者爲复无炁之根本也凡爲贼乱中和失其本性心有妄而神自乱目有妄而外视耳有妄而外听鼻有妄而失灵关言有妄而失眞行舌有妄而玊液不结皆因妄牵去道远矣复元气之道别无他法但降心湛寂而巳矣人常能虚心湛寂则自然元炁复也复元炁之法当以减息爲候心神湛寂其息自减减半自心増半寿也半息者爲人一昼一夜有一万五千息若能归根定住不至出入者延命本夀外一半从减息至无息则复元归本矣故可住世永劫而不坏也闭息之道至妙寄意念神眞然体道道复归身神复归根玄关微出久而成眞也经曰凡人以有息爲常圣人以无息爲常隂符经曰死者生之根为无息之道也动而有息静而无息故无息者自然之道也修元道之士常冝以无息爲是有息爲非无息爲常有息爲妄先以减息爲事则易而功多若不以爲事则难而功少但湛然养炁则三灵欢然神䰟畅焉则元炁不习而至矣老子曰人能常清静万神悉皆归黄庭经曰心意如致欣昌此之谓也黄庭之道有三十六愼毎一愼爲应至三十六应乃爲半功诸道应愼皆多惟元道緫一慎三应则成功也故修道之士积功而錬精炁爲定一愼者慎其休止也故修道内守坚固事无暂忘故不可休止也芸愼而止万无一失三应着三转意也一转意一百日为次第而功积相家有其月数第一应一百日有事可止无事可减至此则尘虑自灭烦事俱不能兴动也虚澹日増此为第一应也小功成矣第二应二百日忽忽自止爲第二转意至则不食五谷不嗜五味无大饥渇是中功成矣人至二百日后小功成而中功满永无饥渴第三转意者三百日元炁兀然自住元道归根饥渇不至寒暑不侵死籍永除天地齐寿通世为一周此是大功成矣得道之后地府除籍上天録名东斗注筭西斗注禄北斗落死南斗上生字标仙録永爲眞人矣故曰死籍永除矣位入眞仙出入华胥之国弃贱人间因此而昇天有事止无事减者功萌也此法但有事无事皆可减矣则元炁渐复也忽忽自止者元气将定也兀然自止者元炁巳定也定者万物皆坏惟此定身永不动矣大君曰从减息至无息从无息至定定者不取不舍是无爲之定非执定之定也得此定者隂阳自调四时自离元炁自满衆神目栖惠通玄奥老子曰其智自悟从无入有也故隂阳调则百病不生四时离则寒暑不侵元炁满则永无饥渇衆神栖则兵虎不害惠通玄奥则万事不生皆自然之道成矣惠谓不出戸知天下不窥牖见天道大君曰人之思虑不一者元炁皆销散隂𩲸盛矣惟此道功成妄自灭也修道之人至三百日后犹有隂魔相恼尸鬼动揺忽自猖狂转生情切徃徃自退切宜守也纵有所发无不善也所用无不中也故有善发有惠发通发皆自然而然也永无喜怒哀惧惊恶之发矣人志道喜怒俱息祸害不生永得功行相承妙自致矣大君曰长生无他神全气全形全而巳神全虚无气全湛寂形全清静元气充积充者满积者结衆化成神明也形永存矣神炁皆全故能举形而昇仙矣住气兼行气法诀曰调气减息其功稍迟若住炁兼行炁其功倍也住炁者候神安和乆而宁帖因而住之至于极者为行通毎候鸡呜前至寅时可行五七通渐渐加至十通或作意渐増之意炁俱定即定恬自极初可以鼻进数息便住至极有益无损甚微妙也每住息之时须候常喘息出了便住此名外炁不忤亦须先净一室择其良友专数其息此要渐渐增多也如此行减息之道功倍速成隂符经曰絶利一源用师十倍其愼者吐引太奔初修之士故未免也不得不慎其奔吐宜愼之爲妙不慎者忽有内伤心见反损也经仙曰岀微微入绵绵明至理自通玄大君曰住气可以通百关除坚滞治万病导元气修行人住气若园人灌畦一满而水通百脉衆物皆滋也一炁而灵变万神三丹俱王故言要在导乎元炁若百关不通则减息元炁随意自开津路流注元炁与津液所及之处先化爲髓永不壤也中黄经曰蒸筋曝骨达诸关握固渐通开百窍百窍关连緫有神由子躯除归我身怡然得达自明眞自眀之道永长存故不壤矣炁初时则觉遍身微热此是元炁充满四肢盈溢百窍故曰在此应也即须握固运入三丹田三丹田出故流遍终身通于百神可使毛髪踯躅容貌光芒颜如处女仙经曰无一毛不通于炁无一节不住于神此是鍊骨法乆乆集之则金髓玊骨长生仙矣大君曰减息住气以无息为常定炁爲功若犹减息则功迟若専住炁则难得至于无息若通百关兼行炁减息则元炁自然充盈其功速倍而成矣元炁全身以不举不动爲头以不出不入爲足是也泯其万境息此六情普洗烦心祛涤诸想元道下篇下篇无他法皆言报功经曰但是首篇不见其文道成将举乃可见也言其报功者报修元道之功也经曰报功之事皆是仙家灵变神用之仪饰驾驭之灵物宫阙之异观飮馔之珍羞引从之童仆赏玩之玄乐以报修行之功矣万代记録如茅君九钖爲上道又百倍学元道者无辞勤矣下篇首目约数十篇所记者五篇今以録之中黄经曰人得道之后昇身于寥天之上驭以九霄之仪仗也天尊所赐者十方彩女各执旌麾百龙引驾玉童相随前有龙旛后有虎旗羽服飘飘八风齐吹八鸾而后鸣成歌九凤而前唱成曲项戴七曜玲珑之冠足着五色卷云之履拖蝉带之帔搭离罗之帔佩于金虎之印上朝太清仙帝者帝者金阙玄元老君功报一志报二不退报三不怠报四不须舍报五元道报别録大君者是南斗之中长生大君也此五者不舍则元道功无不成矣所愼休止若不休止万不错矣尘世之事或难行之时有休止休止之中不可不愼今録戒愼于后爲愼休之者言矣一大息减二日功一小乏减二日功一大乏减三十日功一小醉兼吐者减六十日功一大醉兼吐者减一年功一犯慾减三十日功一大嗔减二十日功一哀一惧各减七日功一饱一饥各减五日功一惊减十日功一劳一倦各减二十日功一烦一燥各减五日功一忿减十日功凡饮食触犯寒暑过差风湿所及起居失节言语散杂老子曰多言数穷不如守中仙经日闭言之人与道合眞又防泄天机易曰愼言语节饮食内守沖和恐失其道也经云与人争曲直隂功减筭夀思虑烦多此皆减损元炁随所犯轻重度所减多少随日而补之不可懈怠所言减者损也所减几日并是减其实功修元道之士深冝愼之元炁难积而易散关节易闭而难通住炁固不可絶其所减尤冝精至凡修取五更初起坐梳头熟通一百余过披头随意导引摩掣四肢呵吐浊炁微微然待元炁调帖无思虑心湛寂至微自然喘息微而其息自减减至半息增半毒减至无息元道之功成矣古之眞人勤而行之项刻无舍者一年功成矣若是日行二时之功者五年成矣修成此道者乃爲太极元上眞君此经从古至今太上传十九人皆各登仙昇居太极其经不留于世自大唐元和戊戍歳南统大君因传孟谪仙孟谪仙转传于世至虚至妙过而祕之非人莫传传之则殃及玄远讃曰有元道兮虚无之祖溟涬之根万经之首三一之门说大魁廓旨细微尘杳兮得信寂兮通神产其有象斗宿星辰论其气也永骨灵根唯我元道不澄自曒浊之不浑无无之教至定归根元刚发泄夫物芸芸三十五分得一长存惟我元道独处爲尊无象之象无始之䰟轮转日月包褁干坤圆兮张弓敦兮复淳性善利物养乎群民过贪者捐不足者均目然非有本合乎人太上老君元道眞经註解