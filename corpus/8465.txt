破菴祖先禅师语录X卍XXX破菴语录序佛祖正法眼藏初不可传可传者筌蹄耳然而师承真正根蔕分明则有言无言无非正法凡所以发掦祖道开示后学使人因指见月其可无传乎先破菴老和尚九坐道场说无义语壁立千仞峭绝巉巖售用纵横打破密菴窠窟行持高峻远绍佛果家风正令全提诸方风靡大机密用外道潜踪独运本分鑪锤烹鍊几多禅衲近世宗师如公无几呜唿当此法弱魔强之际倚公一柱以障颓澜今其巳矣后学将安仰乎予虽未识师颜而书问往来商订是事千里同风固若符契今侍者圆照编次法语求序板行三复玩味非惟如巳识面又得其心乃知破菴老人有不亡在续佛慧命非在斯文乎学道高人要须具眼嘉定壬申孟夏浩斋居士杨子谨书X破菴和尚语录目录序文夔府卧龙山咸平禅院语录平江府秀峰禅院语录临安府广寿慧云禅院语录平江府穹窿山福臻禅院语录湖州府凤山资福禅院语录秉拂普说法语偈赞行状跋夔府卧龙山咸平禅院语录参学比丘圆照等编入院指三门此箇大解脱门是离见超情无欲无依底人之所住处咄且居门外指法座诸法空为座处此为说法乃云也要头上安头便陞座遂拈香云此一瓣香恭为今上皇帝祝延圣寿万岁万岁万万岁恭愿圣明逾X日月睿算等干坤又云此一瓣香奉为判府安抚太中洎合府尊官伏愿永佐明君长居禄位复拈香顾视大众云还知落处么劫石固来终有坏此心毒恨恨难忘奉为见住明州天童景德禅寺密菴大和尚以醻法乳遂就座云善舞太阿劒必无伤手厄能捋勐虎须须有转身䇿莫有不伤锋犯手底么僧问衣盂昔日亲传得籍籍声名冠四川无限人天俱侧耳请师一句祝尧年师云巫山十二峯进云皇图祝赞人皆委使斾临筵事若何师云清风来未休进云伯牙不遇子期老高韵那能徧九垓师云塞断耳根进云向上一路千圣不传黄梅因什么半夜传衣师云一时不着便进云既有七百高僧为什么衣钵分付卢行者师云多少人眼热进云明上座趂到大庾岭头为什么提掇不起师云非伹明上座进云明上座道某甲不为衣来特为法来乞行者指示此意如何师云未是好心进云只如行者道不思善不思恶正恁么时那箇是明上座本来面目明便悟去还端的也无师云三生六十劫进云见月休观指归家罢问程师应声云如何是你家僧礼拜师云却也相似乃云雾鎻长空风生大野韶光溢目万彚敷荣罢游百城直登宝所是故道我本无心有所希求今此宝藏自然而至上是天下是地且道宝藏在什么处这里见得便见判府安抚秉造化权持公正论向毛锥子上点出住山鈯斧直得有X眼者见有耳者闻闻见历然以何为验以主丈卓云欲明少室无私句便是黄堂利物心复举麻谷问临济大悲千手眼那箇是正眼际云大悲千手眼那箇是正眼谷拽济下禅床却坐济近前云不审谷拟议济却拽谷下禅床却坐谷拂袖便出师云二大老机如掣雷眼似流星未免被傍观觑破且道谁是傍观者良久云久立尊官伏惟珍重谢知事头首上堂扶持临济正法眼出手还它勇毅人利物应机全体用丛林又见一番新上堂举心月孤圆光吞万象光非照境境亦非存光境俱忘复是何物师云先圣一期慈悲未免拖泥带水卧龙即不然光境俱忘切忌唤钟作瓮上堂隔山见烟便知是火隔墻见角便知是牛乃拈拄杖云这箇不隔一丝毫必竟唤作什么有时倚向古屏畔任使丹青入畵图密菴讣音至上堂客从南方来报我天童老撞破太虗空全身入荒艹而今子细思量令人哭不成哭笑不成笑寥寥目断千峯晓解夏小参未离兜率巳降王宫未出母胎度人巳毕巳是起模𦘕样了也那堪乘日轮香象示生王宫半夜逾城六年苦行至于布漫天网垂万里钩打凤罗龙随方任器如印传印似空藏空全提本地风光揭示正法眼藏大似傍若无人至令守株待兔之流以为实然殊不知我王库内无如是刀利根上智之士X终不向里许咂噉滋味求覔解会进前退后持择论量向上向下尽底踏翻赤手拏空罗笼不住唿唤不回簸土撮尘飞星撒火覔冤覔雠犹未能髣髴岂不见道玄门无法不立纪纲若欲讨寻声前荐取见今三期告满九十日中坐卧经行克念修证修证巳毕梵行巳立且作么生说箇声前荐取底道理堪羡一堂无事客卧云深处不朝天复举金峰问僧你还知金峰一句子么僧云知来久矣峰云作么生僧便喝云金峰一句子今日百杂碎金峰云稍曾问人就中阇梨门风峭峻僧云不可要人检点峰云真鍮不博金后来圆悟道金峰拖泥这僧涉水虽然末后殷懃未免当头蹉过师云山润石含玉林秀渊藏珠珠玉两交辉情穷意难极因甚却道当头蹉过路遥知马力岁久见人心上堂一夏九十日今朝喜告毕二千年前事切忌更寻覔上堂举紫胡和尚中夜于僧堂前高声云捉贼捉贼众皆惊起胡乃搊住一僧云捉得也捉得也僧云不是某甲胡云是即是只是不肯承当师拈云紫胡只知惊羣动众卖峭夸俊不顾傍观自招其咎何故诬人之罪以罪加之上堂德山棒起模畵样临济喝翻成忉怛堪笑无位真人出入面门失却多年破袜上堂举僧问嵓头路逢勐虎时如何头云拶师云嵓X头一拶虗空迸裂父子不传神仙祕诀上堂举药山久不上堂院主白云大众久思法要山云撞钟着众才集山便归方丈院主随至方丈云和尚许为大众说法何得一词不措山云经有经师论有论师争恠得老僧师云药山径归方丈却似箇好人只被院主随后轻轻一揑便见忘前失后上堂暑威尚炽喜见新秋潘浪倒骑驴子梵志飜着袜头堪悲堪笑自唱自酬有时乘好月特地过沧洲上堂大家共住喫茎虀熟煑烂炊麤飡易饱细嚼难饥冷淡没滋味从来少人知拍膝一下云此意明明说向谁上堂举僧问古德万境来侵时如何德云坐却着师云古德虽是铁作嵴梁未免费力或有问卧龙万境来侵时如何只向道见恠不恠其恠自坏上堂今朝又见开炉浩浩诸方煖热卧龙冷落门庭也要人前细说夜静更䦨炭也无衲衣破处氷侵骨平江府秀峰禅院语录参学圆照等编上堂举古人道杨岐乍住屋壁疎满堂尽布雪珍珠缩却项暗嗟吁翻忆古人树下居师云杨岐鬪胜不鬪劣秀峰鬪劣不鬪胜秀峰乍住没亲疎箇箇尽怀沧海珠满眼湖山看不足释迦弥勒是他奴谢故旧相访上堂撞着道伴交肩过一生参学事毕师云先圣恁么道也似平地陷人撞着道伴交肩过X正落曹溪第二机拍禅床云不是苦心人不知上堂举密菴先师道有问冬来事京师出大黄贪它一粒米失却半年粮师云秀峰不恁么有问冬来事京师出大黄只图一粒米却得百年粮或被知事道长老长老莫道百年粮只得半年不少也得只向他道伹办肯心必不相赚上堂马祖陞堂百丈卷席正令不行抝曲作直还知雪窦老人落处么少林几坐花木落庾岭独行天地宽上堂举汾阳道识得拄杖参学事毕泐潭澄云识得拄杖入地狱如箭师云识得拄杖且拈靠壁岁夜小参一不做二不休大丈大儿当自由扫荡从前知解掀翻路布葛藤已灵不重圣亦不求无依无欲无喜无忧一向恁么冷啾啾徒悠悠不如据见定向平田浅艹抛三放两且任随流入流而况否极泰来春风满野韶光溢目万彚发辉拍拍是令物物惟新达磨九年面壁搏量未就至今厥疾弗瘳临济虽具只眼等闲未可同谋惟有主丈子卓一下云有来由气愤愤布缦天网垂万里钩罗龙打凤拳踢相酬彼彼分缁定素只贵知惭识羞为什么如此大海若知足百川应倒流复举睡龙和尚一日上堂拈起拄杖云二十年住山全得者箇气力时有僧问和尚得它什么力龙云过溪过岭东拄西拄后招庆闻云我则不恁么道僧云和尚作么生道庆将杖下地拄X行师云睡龙好条拄杖可惜龙头蛇尾更得招庆随后打搂𢳯大似𦘕虎添斑当时待它道和尚得它什么力拈拄杖便掷管取拏云攫雾上堂向上向下全提半提风行艹偃斗转星移总是诸方普请边事秀峰箇里只是多年上大人丘乙巳拈起则干坤失色放下则瓦砾生光不拈不放又作么生卓拄杖下座上堂首夏初临薰风乍扇急景如梭万化千变惟有拄杖子黑轮皴没思算解道厨库揖僧堂三门朝佛殿密菴忌辰烧香箇尊慈不赌是挨着便揑靠着便讳鬼面神头不容拟议我昔被渠钝置至今怨入骨髓此怨难雪此恨难洗以手加额云南无真本福州唵苏噜悉哩上堂身口意清净是名佛出世身口意不净是名佛灭度如是则九旬禁足三月护生尽是无风起浪剜肉作疮更言过去心不可得见在心不可得未来心不可得何异钉桩摇橹总不恁么虾跳何曾出得斗岂不见灵山会上广额屠儿放下屠刀大肆八体道我是千佛一数若过秀峰且居门外自余一释迦二元和三佛陀当甚埦垯丘拍膝一下圣节上堂祖道绵绵王道平平同歌舜日共乐尧年道贯无边剎境德合一统干坤且林下道人以何报称遂起身云万岁万岁万万岁X开炉上堂举赵州道我在南方行脚火炉头有箇无宾主话未曾有人举着师云赵州老老大大有年无德殊不知火炉头无宾主话触目发辉闻见历然土旷人稀相逢者少上堂开口即错拟心即差倒𢹂蓆帽飜着襕衫看看暮天欲雪普请各宜照顾且道照顾箇什么自云照顾火烛上堂要明此事若言有道理也赚你若言无道理也赚你不有不无也赚你何故不是弄潮人莫入洪波里上堂寒食清明节韶光映林樾壠上标坟人眼中流出血生灭本无踪时人当自决君不见水潦曾经马师踏直至而今笑不彻上堂今朝五月端午不用书符呪语只将者箇拄杖卓一下云用作降魔铁杵楚大夫活捉狞龙张天师倒骑勐虎触翻东海鲤鱼直得倾盆下雨上堂一夏九十日今朝喜圆满拈得巩县茶缻摵碎饶州磁椀冷笑布袋平欺懒瓒天堂不拘地狱不管空腹高心担片板无端瞎却顶门眼谢藏主上堂举昔有一僧在藏殿里坐藏主见乃问云上座何不看经僧云我不识字主云何不问人僧乃缓缓起来叉手问云这箇是什么字主无语师云从上佛祖遭这一问也无启口处诸人还会么这僧问处字义炳然藏主无言文不加点还它老成人扶X持正法眼中秋上堂灵山话月曹溪指月玄沙巳是嚼饭餧婴孩寒山子无端更道无物堪比伦教我如何说秀峰路见不平卓拄杖云打破窠窟临安府广寿慧云禅寺语录参学圆照等编师在灵隐山受请陞座云释迦掩室巳见誵讹净名杜词翻成狼籍若非顶门眼正何以辨明缁素所以道镜无心而取像妍丑自分劒无意以求人杀活自在显诸仁藏诸用其惟至理乎便恁么去亦菴居士新建宝坊永延慧命饶益一切可谓功不浪施其或未然但有路可上更高人也行复举昔有一官人请米仓保寿二人斋官人云请二人长老谈论佛法寿云请米仓师兄长答话仓便喝寿云未曾问着喝箇什么仓云犹嫌少在寿却随声与一喝师云二大老虽眼办手亲争奈箭锋不相拄直饶齐发齐中向官人面前只成一场败阙且道官人具甚眼目惯从五凤楼前过手握金鞭贺太平入院陞座拈香祝圣罢次拈香云奉为建寺大檀越亦菴居士阖府贵眷增崇禄算乃就座云言无展事语不投机承言者丧滞句者迷还有独脱底么僧问破菴炉鞴诸方少居士门庭八字开等是灵山亲授记何妨握手笑咍咍且道宾主相见合谈何事师云舌头不出口进云得闻于未闻也师云闻底事作X么生进云学人到这里结舌有分师云狼籍不少进云昔日世尊布发掩泥于然灯佛前然灯指掩泥处云此处好建一梵剎此理如何师云意在钩头进云会中有贤于长者以标插于指处云建梵剎巳竟又作么生师云大地震动进云于是诸天散花赞叹云庶子有大智矣又且如何师云世情偏向富门多进云只如今日亦菴居士建大宝坊与贤于长者是同是别师云一会俨然进云可谓古今无异路达者共同途师云重说偈言僧礼拜师乃云建法幢立宗旨明明佛勑曹溪是敢问大众且道曹溪事作么生若向个里知得落着便见亦菴居士建大宝坊广容佛子俾一人人衣珠显赫照世明灯一箇箇正眼豁开昏衢巨烛是谓勇义大丈夫希有能难能之事以此尽人子之义造次必备以此尽臣子之心颠沛罔欺夫是之谓躬行而不息深入净名不二者也复举适来禅客问布发掩泥因缘随说偈云插一茎艹建梵剎𦘕出规模何太窄争似亦菴新建立容尽十方云水客鹫岭风高少林月白光明寂照遍河沙万古流辉有张拙当夜小参佛以一音演说法众生随类各得解敢问大众那个是一音所演底法莫是一即一切一切即一么莫是识得一万事毕么莫是一月普现一切水一切水月一月摄么如斯理论郑州出曹门毕竟是那个一音以拄杖卓一下云一音既演直得三艹二X木万象森罗情与无情随其根性而得解脱虽然如是惟有拄杖子不在其数为甚如此遂卓一下云单重交拆复举南泉示众云自小牧一头水牯牛拟向溪东牧未免犯他国王水艹拟向溪西牧未免犯他国王水艹不如随分纳些些总不见得师云山僧自小亦牧一头水牯牛也不向溪东牧也不向溪西牧也不随分纳些些只是流行坎止遇缘即宗一任诸方检责上堂眼见色耳闻声棒喝交驰拖泥带水便恁么太乖张人贫智短马瘦毛长亦菴居士生日上堂佛语心为宗无门为法门入得无门之门便见天无四壁地绝八维通上彻下是箇微妙大解脱门辉腾今古逈绝见知全提鹫岭拈花揭示西来密旨津梁九有利及四生不历化城直登宝所只如功勋不昧又且如何朝廷有道青春好门馆无私白日闲复说偈云鹧鸪啼处百花香日暖风和春昼长昨夜虗空开口笑祥光瑞气满华堂上堂十方国土中惟有一乘法閙市门头张三李四东头买贱西头卖贵定盘星上秤来未免七差八错广寿长老赢得张口挂向壁角从它露柱灯笼打瓦钻龟搏量卜度谁知笑倒黄幡绰上堂举僧问洞山天上无弥勒地下无弥勒什么人与他安名立字洞山云老僧被上座一问直得禅床震动师云洞山老汉虽则口甜心苦也是王小破艹X鞋或有人问广寿天上无弥勒地下无弥勒什么人与他安名立字只向他道贼身巳露何故万里崖州未是远结夏上堂二千年前公案今朝重为提撕同住大光明藏无修无证无为脑后依前欠一槌上堂今朝五月端午节千妖百恠尽消灭艾虎桃符相耳语摇头不肯向人说无端被者主杖子卓一下云对众一时俱漏洩复卓一下云只得一橛杖钖云檐和尚至上堂晓来鹊噪一声声象驾峥嵘喜见临欵听琅琅终日语异苗翻秀映丛林上堂举普化云明头来明头打暗头来暗头打四方八面来连架打临济令侍者去问云总不恁么来时如何化云明日大悲院里有斋师云者风颠汉不妨令人疑着及至被人穷诘将来却只道得箇罗斋打供也似熟处难忘若是广寿即不然待它道总不恁么来时如何便与拦胸搊住云道道若是皮下有血管取价增十倍密菴忌辰烧香老汉从来拍盲偏笑鼻直眼横大彻堂前落节做出许多败缺累及平人无处伸雪闽蜀同风有甚交涉六月火烧空由来未是热将此身心奉尘剎上堂如是知如是见如是信解不生法相早是不着便了也当炉不避火却须说破免见递相钝置上堂达磨西来事今人谩度量天河争起浪月桂不X闻香何也见成公案东山祖师漏逗不少乃云达磨西来事今人谩度量人贫智短马瘦毛长何也兵行诡道上堂天气或晴或雨白云乍卷乍舒行脚汉奔南走北似信不信老臊胡游梁历魏似有似无拍膝云劒阁路虽险夜行人更多上堂举教中道于三七日中思惟如是事我宁不说法疾入于涅槃释迦老子不知思惟箇什么事得恁么难说大众如是事实难说今日分明为饶舌夏有凉风冬有雪上堂才涉唇吻便落言诠不落言诠即耽寂默耽寂默则成谤滞言诠则成诳不诳不谤拄杖子从头说破卓一下上堂举有僧辞归宗宗云向什么处去僧云诸方学五味禅去宗云我这里只有一味僧云如何是和尚此间一味禅宗拈棒便打僧云会也会也宗云试道看僧拟开口宗又打师云归宗幸自好一味禅无端伤盐伤醋却成五味了也而今忽有人来辞去诸方学五味禅只向他道善为道路若是箇汉必然别有生涯上堂老东山道先入白云门次入白云限吞底栗蒲禅喫底籼米饭君子如到来好好看方便师云办能开饭店谁怕肚皮宽说甚方便不方便先入南湖门次入南湖室吞底热铁丸喫底洋铜汁本色人到来X沙糖更浇蜜上堂诸法寂灭相不可以言宣拍膝一下云老来不着便过犯巳弥天珉讲主请上堂举良遂座主访麻谷得旨后归谓众云诸人知处良遂总知良遂知处诸人不知师云诸人知处良遂知良遂知处人不知王维巳死无人畵留得青山对落晖上堂不是心不是佛不是物大丈夫儿当下便担艹偃风行崖崩石裂广寿长老羸得合掌当胸道个菩萨摩诃萨圣节上堂尧仁广被三千界舜德长敷亿万年珍重圣恩何以报只凭一炷海檀烟冬节上堂僧问昔日沩山问仰山仲冬严寒年年事晷运推移事若何仰山近前叉手立此意如何师云点即不到沩云情知你答者话不得师云年老成魔进云沩山复问香严子又作么生严云某偏答得者话师云上头上面得人憎沩山复举前话严亦近前叉手立又作么生师云到即不点进云沩山道赖遇寂子不会师云沩山恁么道那进云那里是它不会处师云莫瞌睡进云一等是叉手近前因甚肯箇不肯箇师云果然瞌睡进云沩山大似将错就错师云甚处见沩山进云终不随人言语转师云你巳被转了进云冬节巳临和尚以何法示人师云夜来菓子甚如法进云一众忻然去也师云只是你不知惭愧X僧云为众竭力祸出私门便礼拜师云逃得火灾更防水厄复举僧问古德如何是冬来事德云京师出大黄师云有问冬来事京师出大黄汉家勋业在樊哙与张良上堂举教中道生灭灭巳寂灭现前大慧道真生无可生真灭无可灭寂灭忽现前虾䗫吞却月大众不见道验人端的处下口便知音退院上堂夤缘于此得安闲屈指三年一瞬间好是今朝乘快便又携藜杖过它山平江府穹窿山福臻禅院语录参学圆照等编指三门常独行常独步咄莫来拦我毬门路上堂拈香祝圣罢歛衣就座云直指单传巳成迂曲明宗定旨转见周遮便恁么去执之失度必入邪路放之自然体无去住当炉不避火点出瑕玼与他开山祖师相见去也卓拄杖一下云万叠湖山磨不尽一天风月镇长存上堂百不知百不会似兀如痴随羣逐队谁云赵璧无瑕颣上堂僧问请和尚答话师云天寒日短两人共一椀进云莫便是和尚为人处么师云逢人伹恁么举僧礼拜归众师云无端无端复举大悲和尚有僧问请师便道悲云开口即错僧X云恁么则真是学人师也悲云今日向弟子手中死师云还知么甜瓜彻蔕甜苦瓠连根苦上堂举东山和尚道如何是禅阎浮树在海南边近则不离方寸远则十万八千毕竟如何禅禅师云穹窿也有箇道处如何是禅阎浮树在海南边撑天拄地拄地撑天巧说不得只要心传毕竟如何禅禅岁夜小参智慧弓坚固箭射破虗空成两片海门斜去两三行惊起暮天沙上鴈牛头没马头回铁壁银山一拶开上苑玉池方解冻湖光㶑灔映崔嵬却笑普通年远事不从葱岭带将来有般汉便道以指喻指逐物却物幽谷寒巖春风徧野是则是斩新日月特地干坤顺朱填墨且从你诸人七颠八倒或若新故交参倒转律管何以明辩须知衲僧家拄杖头上有回天转地底生涯不挂本来衣不据空王殿谤于佛毁于法不入众数过桥断桥得路塞路谁问你七十三八十四者也周由也未是它栖泊处只如金不博金水不洗水又且如何任大也须从地起更高争柰有天何复举钦山问德山天皇也恁么道龙潭也恁么道未审和尚作么生道山云你试举天皇龙潭底看钦拟议山便打钦被打下延寿堂云是则是打我忒煞嵓头云你恁么他时不得道见德山来后来雪窦道钦山致箇问头也甚奇特争奈龙头蛇尾当时待他道试举天皇龙潭底看以坐具便摵大丈夫捋虎须不X为分外它既不能可惜德山令行一半令若尽行雪峰巖头总是涅槃堂里汉师云大小雪窦错下名言若人知得落着许他喫着大虫胆病起上堂卧病恰旬余气力无一铢皮穿筋骨露勉强且支捂无盐无米谁为分疎拈起拄杖云拄杖子起来呵呵大笑乃卓一下泻出百斛明珠各请点检仓库毕竟是有是无尽道内空外空内外空空空大空胜义空有为空无为空毕竟空山僧不免随后念箇苏噜苏噜上堂举教中道假使满世间皆如舍利弗尽思共度量不能测佛智且毕竟如何是佛智乃云雪子落纷纷乌盆变白盆忽然日头出依旧是乌盆上堂十五日巳前明似镜十五日巳后黑如漆正当十五日又且如何莺迁乔木频频语蝶恋芳丛对对飞湖州凤山资福禅寺语录参学圆照等编穹窿山受请拈疏示众云一切数句非数句与吾灵觉何交涉字义炳然当阳一决陞座云心镜明鑑无碍豁然莹彻周沙界万象森罗不覆藏一颗圆光非内外既非内外则在彼在此初无间然或去或留宁存辙迹住福臻则福臻长老住凤山则凤山主人任器方圆无适不可虽然恁么犹是顺水张帆诸方共用底且道不堕格则一句作么X生道不欲当头便拈出恐惊云绽碧天寒入院据方丈大凡据此丈室亡能所灭影像扫荡情尘不立窠臼者里还有与凤山相见底么良久云比拟张麟兔亦不遇陞座祝圣罢僧问束三条篾几年簸土扬尘皷两片皮不妨说青道黑只如不落唇吻作么生道师云箭过新罗进云直得凤山作舞霅水逆流师云未是分外进云如何是凤山境师云有山有水进云如何是境中人师云见面胜闻名只如人境历然主宾互换一句如何通信师云锦衣公子贵林下野僧闲僧云谢师答话便礼拜师云切忌错流通乃云离相绝言之道拟心即差动念即隔不拟心不动念直下见得彻去便乃如龙得水似虎靠山高步毗卢顶不禀释迦文一切处作殊胜因一切处现奇特事津梁九有利及四生尽未来际无有穷尽正恁么时独脱一句作么生道离相离名人不禀吹毛用了急须磨复举临济参黄檗佛法大意因缘乃云黄檗山头喫棒大愚肋下筑拳佛法的的大意犹隔十万八千为和王上堂乃云大人具大见大智得大用胸中怀六合掌内握干坤致君为尧舜之君使民为尧舜之民地久天长河清海晏功业巳着勋德巳成紫绶金章垂荫后世肃严梵宇开大施门运出家珍永延佛子成就无穷佛事庄严万古规模是名特达大丈夫能为世出世间希有事便乃从无住本示有去来于X无去来示同生灭且道具如是威勐作略底人即今在什么处灵山有路平如砥月户无人冷似秋复说颂云世出世间希有事显发须还过量人出没卷舒惊世梦蓬莱山色又重新上堂举圆悟祖师道参禅参到无参处参到无参始彻头后来水菴和尚道参禅参到无参处参到无参未彻头师云还见二大老节角处么星河秋一鴈砧杵夜千家上堂举教中道凡所有相皆是虗妄遂拈拄杖云若道是有心外有法若道是无心法不周作么生道得恰好卓一下云劒去久矣受密印师号上堂不坐空王殿不挂本来衣何须更恁么切忌未生时又道圣名凡号尽是虗声殊相劣形皆为幻色一向恁么土旷人稀顺俗和光聊通一线某丘壑之姿与艹木俱腐岂谓尧天霈泽霑溉衰残此乃观使御带不忘付嘱遂致林下野人有兹意外之遇祇受之情不胜感佩复说偈云只箇垂垂白发僧一生两度受皇恩只凭少室无私句地久天长祝圣君中秋上堂天上月圆人间月半子细看来从头错算姮娥昨夜失金鍼撼动玉楼寻不见上堂不是心不是佛不是物忍俊不禁为诸人做个瞥脱卓拄杖一下流水暗销溪畔石劝人除却是非难X冬至小参宗乘一举三藏绝诠祖令当行十方坐断达磨大师眼空四海踰海越漠见他武帝只道得箇廓然无圣及至对朕者谁却言不识计穷力尽打箇没合杀向少室峰前堆堆冷坐知他是会不会致令二祖随后断臂安心依模脱殻及乎勘证将来却只礼三拜依位而立大似巧尽拙出其余德山棒临济喝俱胝竖指祕魔擎叉又何足较量不见道言迹之兴异途之所由生若能向世界未立佛祖未兴巳前着得眼去方知道明暗交谢寒暑迭迁全提少室单传显示自家风月便见一阳来复万彚发生阴极阳升氷生于水且涉流转物一句又且如何东君漏洩阳和力不萌枝上也抽条复举德山小参不答话因缘师云德山老汉虽则全璧而归要且被新罗僧勘破冬节上堂节届书云阴极阳升冰河发焰枯木抽英惟有拄杖子依旧黑轮皴不迁不变无辱无荣卓一下云笑杀当年面壁人谢维那上堂举兴化打克宾话乃云兴化打克宾勐虎蓦腰骑养子不及父家门一世衰上堂种种性相义我及十方佛乃能知是事昼见日夜见月坐卧经行曾无间歇吽吽有甚交涉岁旦上堂旧岁夜来去去从何处去新年今日来来从何处来既无来又无去铁壁银山成指注卓拄杖下座X上堂广寻知见犹如镜里求形息念观空大似日中逃影当此之时如何即是僧繇虽敏手难邈志公真上堂举先圣道今古应无坠分明在目前片云生晚谷孤鹤下遥天岸柳和烟绿巖花带雨鲜无人知此意令我忆南泉且道他古人意作么生苍竹扫檐碁局冷野云笼石衲衣寒秉拂华藏首座寮解夏以大圆觉为我伽蓝身心安居平等性智从四月十五日结也十方世界若艹若木情与无情尽向拂子头上熏修练行宴坐经行婢视声闻奴唿菩萨如今七月十五日解也十方世界若艹若木情与无情尽向拂子头上各各以所得所证法门所修所行行愿遍布于微尘之中而彼微尘之量亦不迫隘饶益一切各得其宜直得小根小茎小枝小叶中根中茎中枝中叶大根大茎大枝大叶诸树大小随上中下各有所受一云所雨称其种性而得生长幸自可怜生被憍陈如尊者起来兜一喝便见三三两两把不定不往河南便往河北不妨自由自在蓦然中路被人拦住道只如万里无寸艹处作么生去十箇有五双捞天摸地直饶总道出门便是艹也是虾跳不出斗何故人无远虑必有近忧复举云门大师道尽干坤大地天下老和尚以拄杖画一画云百杂碎后来雪窦道这老汉是则是要且未有出身路如今拄杖在雪窦手里乃横按云南北X东西甚处得来师云二大老一条拄杖纵夺可观大似字经三写秉拂上座咬牙奋齿敢道箇瞎诸人若甘去未必善因而招恶果灵巖首座寮结夏声前一句灵山罔测其由肘后一机少室何曾梦见便恁么去眼见色耳闻声又有什么过因甚云门大师道闻声悟道见色明心观世音菩萨将钱买胡饼放下手却是馒头独脱汉善其机通其变可以据菩萨乘修寂灭行于如来大光明藏三期之内九十日中披精进铠秉智慧弓执坚固箭入如来室坐如来座不离此座称法界性与山河大地若艹若木情与无情异口同音演说摩诃衍法离四句绝百非说情尘没窠臼直得坐底立底说底听底明明历历寂寂惺惺拄杖子忍俊不禁眼笑眉垂合掌赞善只道得箇以大圆觉为我伽蓝身心安居且从你诸人蓦拈拄杖卓一下云切忌唤作平等性智复举临济同普化赴斋踢倒饭床因缘拈云二大老有撼动干坤手段喝散白云意气虽然世谛门中罗斋打供则无可不可若是少室门风未梦见在金山首座寮至节出丛林入保社暑往寒来忘昼夜面门捩转越僧祗方得名为观自在拈花特地乖张面壁分明话堕远水不救近火短绠那汲深泉膏肓痛处着鍼揑出从前衅罅临济问心黄檗大愚薄处先穿德山意气洋洋活浸龙潭死水鲁祖偏工面壁X空腹高心赵州唤人喫茶礼防君子更说睦州担版到头空过一生至于雪老辊毬千古为人笑具总是扬声止响掩鼻偷香弔影扬鞭投崖寄帽丁一卓二当头决断往事莫追正当君子道长小人道消阴极阳升冰生于水旷达之士自合乘时腾踏马驹峥嵘象驾不见灵山会上广额屠儿放下屠刀昂昂然道我是千佛一数且从你诸人飞星撒火论量可上可下只如兴化被大觉道箇瞎汉待卸下衲衣痛与一顿当下便明得临济当时在黄檗处喫痛棒底道理却又如何缁素不是王维手徒说绘丹青复举黄檗示众云汝等诸人尽是噇酒糟汉恁么行脚何处有今日还知大唐国里无禅师么时有僧出云只如诸方匡徒领众又作么生檗云不道无禅只是无师师云黄檗据阃外权持不犯令直得威风凛凛韬略双全只被箇僧等闲一拶便见和身放倒众中莫有为黄檗作主底么良久云先上座今夜平地喫交灵隐首座寮解夏大事因缘出射洪就中丰义更尤强未形问答先明得六用门头尽放光便恁么去闻禅与道风过树头说性说心水浇顽石眼横鼻直棒打不回向他祖师门下远之远矣者里若有一箇半箇不受人瞒去我当斩首以谢脱或未然天之高地之厚日月之昭回四生之浩渺三年一闰九日重阳今年灵隐山中堂头法兄社里无禅无道与人商量X一夏九十日中只有一味清水白米直得有情无情渴饮饥飡尽证法喜禅悦之乐无端露柱不甘面面相觑较量大小法门曹洞五位君臣临济四种料拣穷幽极微至简至要秉拂上堂蹑脚近前低头侧耳一一听览分明不敢囊藏被葢将为巳有向诸人面前从头说破良久云几乎错下注脚复举僧问云门秋初夏末前途忽有人问如何祗对门云大众退后着僧云过在什么处门云还我九十日饭钱来师云夫善机变审来端云门有全生全煞之令者僧大胆麤心拟跳龙门却遭点额可惜许它云门九十日饭坐在窠窟里翻成随世流布若到诸方不得错举普说华藏首座寮告香凉薄之迹栖迟于此得依堂头遯菴和尚席下将谓知照可以安闲乃蒙道义推挽勤切俾令版首又复许时兹又承鸣鼓集众奖饰过分令为兄弟提撕话头深愧不敏所谓自疾不能救何暇救他人事到如此有不能免只得勉从严命谩且领略而况此间尽是诸方罗笼不住唿唤不回底饱参硕德在此韬光晦迹藏器待时可谓龙象蹴踏若遇挂牌并不烦见访恐有初机兄弟一箇半箇力志于道者无惜相与切瑳葢此段事诸人见行作为六根门头放光动地自是诸人不自觉知返从他覔所以道分明不了却成迷无限风光付与谁若得家山X田地稳自然处处不思议又道山僧十九上经过太湖水今年五十二此水尚宛尔清清两岸流金沙布其底为物所转人通身便迷已箇是前辈参禅如实而证如实而解吐露出来为光明幢饶益一切可谓万世典型千古榜样掬其旨归不出一心之妙用妙用既的如风行空不留朕迹初不言我能我解驰骋于世取笑识者心尚不存何法之有某旧时曾见一菴主其菴主曾见老琮和尚琮参晦堂后在昭觉圜悟会中作西堂尝自屈指云达磨大师晦堂先师至老僧其包齿汉指头早屈不得也葢圆悟齿包耳悟尝畏敬之尝有法语送僧行脚云老僧八十有二十八上不娶妻舍缘出家十九受菩萨大戒而后捧秩趍筵至二十五担兜行脚出一丛林入一保社亦尝成都参二三尊宿于它语下殊未钩深造入后至黄龙晦堂老人处诘风幡话一言勘破而老人大笑曰子且先求箇入处以为基址然后起楼台殿阁四年之后果于老人棒下得入方见十方无壁落四面亦无门始终一十七载方得稳当今八十有二方且无疑今者庆上人忽来告别且曰人命无常富贵如幻我知之矣殊不知其所从今欲普游天下究其根源当以悟为则至祝至祝兄弟家曾如此履践曾如此做工夫么这箇是佗参禅底状子一本且不似今时人一向高傲濶行大步禅将去脚根下殊无着实及至被人靠着又却面青面黄撞墻撞壁葢缘打头着X脚手时便自错了也又有一等兄弟似信不信似做不做不能一往直前遂致千差万别逗到头白齿黄一无所成诚可怜愍更有一等兄弟皮下无血见人说青道黑净地上胡撒乱撒採集向情识中将为已有增长我见到处逢人浩浩商量张老如何说李老如何说下语又如何颂乎又如何只管理会别人底自已依旧黑漫漫地却不知理会底尽是粪埽肥腻生卧根株转见婆娑如何得根株倒去等是秃却头坏却服何不一切𢬵舍昼三夜三行住坐卧以智慧刀把生卧根株东剉西斫一下倒去方为快活无事人自然一举万里岂燕雀之所能为虽然如是更须知有白云道底且道白云道箇什么若遇挂牌时却来为尔说破径山西堂寮入室罢众请就座普说乃云百二十日夏过了半月日参禅学道人紧急要着实果能两脚踏实便是一生事毕所以道参须实参悟须实悟你若自凭智眼触净有归佛祖病关永抛游刃盖为你出言吐气亮处不孤暗锋自合尘泥自异贵眼难谐道存目击早伤途辙况复守株待兔杀瓜栖籚掩抑迅光卒难缁辨所以睦州见僧便道见成公案放你三十棒或时见僧便道担板汉且道他垂慈为人在什么处何不抖搜精神着些眼脑觑看是什么道理参禅汉若自无瞥地分参来参去参到弥勒佛下生只赢得箇肚里热閙若真实以参学为要但只向他X古人一言一句一机一境崖靠将去自然恰恰相当有箇奋发时节只如长庆和尚参箇驴事未了马事到来向雪峰玄沙会里坐破几箇蒲团一日卷帘眼豁开不觉漏逗便道也大差也大差卷起帘来见天下有人问我解何宗拈起拂子噼口打似此岂不惊羣动众且非小根小器之所能为除是不鸣鸣则九霄之间定矣回视寻常室中为兄弟举箇话头了撑眉怒目下喝下拍做尽万千伎俩宁不面热汗下有愧它先贤分明向道潭又不见龙又不现子亲到龙潭直然领略得早是拖泥带水那堪踏步向前求覔解会转疎转远有时又向道鲁祖见僧使面壁向这里插得脚入作得去多少省力看他得底人自在干净处立你自向泥坑里辊辊得通身泥水却更说道说理岂非大错山僧昔曾涉猎伶俜辛苦备尝此味以故不惜父母所生口奉告兄弟果于省力径截处担荷得去便乃身心荡荡地无欲无依自然形直影端仰不愧天俯不愧地口无择言身无择行言满天下无口过行满天下无怨恶正如壮士展臂不假他力方谓之学佛种族旷达之士出丛林入保社岂徒然哉便可以廻天关转地轴救必死起膏肓建此大法幢然此大法炬何往而弗利虽然如是争奈破菴未肯点头在且道利害在什么处良久云时暑各自散去莫妨我东行西行便起法语X示谊禅人学道人立处孤危用处峭拔何止掀天拨地换斗移星向生卧长夜为光为明为雨为露饶益一切傍观看来只眨得眼除非知有乃辨端倪不见临济参黄檗问佛法的的大意三遭痛棒眼里耳里眯哩麻啰逗到大愚处轻轻一拨勐省起来不觉道恶元来黄檗佛法无多子老大虫当下睡眼豁开砺齿磨牙掀腾鼓舞生杀全提大方独步观其最初着脚觑捕巳自不羣操履坚实逢人便喝拟山山崩拟海海竭临老极头返被三圣倒与一喝却只随搂搜道个谁知吾正法眼藏向这瞎驴边灭却所谓唱愈高和愈峻其苦涩硬辣如此要个性燥勐烈底担荷谊禅顷年在蜀曾得聚首相别既久顾我于湖山之濵求语为助道之要谩书此段葛藤示之决欲究明少室之道不必问如之若何伹只抵死𢬵生穷他三回赐棒看是什么道理蓦地觑破便知道黄檗佛法无多子岂虗语哉回视从前愤愤悱悱只赢得个咬牙切齿先上座一场罪过不小如其不然大事为你不得小事各自担当与戢菴居士张御带道在平常日用中一段光明葢天葢地情尘瞥起便见千差万别是故赵州问南泉如何是道只对他道平常心是道巳自当头掇出却更问还假趣向也无不免随搂锼向道拟向即乖又更脑板道箇不拟争X知是道转见四稜踏地事不获巳不顾傍观尽情剖露道箇道不属知不属不知知是妄觉不知是无记若达不疑之道如太虗空岂可强是非耶者个便是十八上解作活计底一欵子招状了也是故寒山子见彻平常心便道吾心似秋月碧潭清皎洁无物堪比伦教我如何说庞居士见彻平常心便道心如境亦如无实亦无虗有亦不管无亦不拘不是圣贤了事凡夫是谓一错百错无乃错之甚矣戢菴大居士动静可观容止可法虽居富乐而富乐无惑存诚妙道兢兢业业念念无间不肯自欺直以大休大歇到不疑之地为期登泰山还它有力大人也蒙索鄙语不觉许多葛藤只欲发居士大笑一回子且道笑箇什么三贤尚未明斯旨十圣那能达此宗示辩禅人行脚汉出丛林入保社风尘艹动鉴在机先犹为不唧𠺕那堪依它作解存知见惧得失如之若何何止白云万里是故先圣道举不日口页即差互岂非大张罗网千人万人中摝捞一箇半箇以为种艹力量汉眼卓朔地法烛才点当下便发无你近傍处做它曹溪门下客却须如是履践如是操持逗到崖崩石裂犹是半提边事江西辩禅人从游既久器识超卓念念以克证为期可谓本色道流也袖轴求语愚以退闲养疴事不获巳因为葛藤云示崑山虗堂日口页居士X教外别传之旨徧布羣机之中而羣灵具此真心威德自在全体作为光明炟赫昼夜无间而不觉知自作障蔽飏在脑后却向他方问佛问祖覔禅覔道是故名为可怜悯者不见古德道汝但无心于事无事于心自然虗而灵空而妙若毫端许言之本末皆为自欺先圣垂慈愍物当头揭示只欠箇性燥勇勐离心意识出凡圣路全机领略一念不生前后际断仰不愧天俯不愧地荡荡无拘热则乘凉寒则向火至于饥飡渴饮复有何事不见庞居士道日用事无别惟吾自偶谐头头非取舍处处勿张乖朱紫谁为号丘山绝点埃神通并妙用运水及般柴虽则尽力描𦘕出来未免唤钟作瓮虗堂居士天姿洒落存诚妙道徧谒当世宗师间以法义数相往来袖轴炷香云者回被肯堂老诘云你开口便是业识某更无开口处却自叹息许多时用意参禅枉了心力愚乃合掌告之曰惭愧惭愧见义不为见成槌揳因行掉臂也借一槌直饶未开口也是业识了也如何道得恰好去速道速道示写法华经求僧行者止止不须说我法妙难思诸增上慢者闻必不敬信巳是成痕成迹那堪将青黄碧绿彩𦘕虗空添得一场热閙向曹溪门下天地悬殊要得相当只向止止不须说我法妙难思处冷地里捋下面皮自笑一回子是真勇勐是真精进是名真法供养方知道写经X求僧也不是不写经不求僧也不是问人讨法语也不是不问人讨法语也不是毕竟如何此是选佛场心空及第归子宜往矣无滞于此会有闻絃赏音者栢堂刘居士持大慧禅师与成节使法语复藏宝光塔求䟦大慧老人心手无碍沛然之作流无穷矣展转自成而至栢堂既能宝之奉宝光塔庙所谓照世灯精进幢诚有在焉达磨梁皇殿前不能把定少林山下风波愈盛若解谨初护末不到图形𦘕影六祖飏下採樵斧直入堆坊舂一脚踏到底黄梅信息通临济揎拳捋肘只有一箇电卷星飞擡头蹉过布袋散诞不拘仪轨街头走到街尾逢人大笑呵呵那个知渠肚里定光天涯海角俱行徧鬼面神头只自谩却忆当年旧风月杖头挑出与人看戢菴居士请赞济颠瞎堂之子附马之后出处行藏一向漏逗是圣是凡莫测掣颠掣狂希有一拳拳碎虗空惊得须弥倒走X周正字请赞亡母宜人王氏真𦘕得十分依前不是端坐北堂琅琅仁义文殊罔明把手行入定出定恣游戏戢菴居士持寿像求赞似僧有发似俗无尘淡默自处惟德与邻曾向凤池亲圣训更来鹿苑夺芳春性长老写师真请赞顽无所知说无照对弄假像真遭人笑恠花擘临济黄檗佛法未梦见在在在在是处清风动天籁本禅人请赞学道不根参禅莽卤似恁趣向乖疎如何传灯继祖本禅𦘕出人前转见和泥合土就中更有些子誵讹焦尾大虫元来是虎禅人请赞错错错徒名邈𦘕得十成欠蹄少角一任天下人贬剥寄蒋山如一翁悠悠世路绝跻攀卧看白云空往还惟有同参一句子肯将容易混尘寰寄王承务经年相别无他嘱莫只波波意里求病去药除消息尽红尘堆里等闲游送虎丘首座住菴劒池拾得丰城劒凛凛寒光射斗牛为报不平平底X事艹菴蓬户也风流示禅人写华严经毗卢大经卷尘识久埋藏上人笔端力掇出放毫光笑他自城游历自倒自起自忙江天月晓梦破斜阳一印印定无法商量示楞严座主见犹离见非真见还尽八还无可还木落霜天山骨露不知谁识老瞿昙示南华行者黄梅会里七千指虎骤龙驰空点胸碓蹯老卢愚且拙坤维占断最高峰自诒宴坐白云里经行碧嶂中游人穷不到幽鸟自怱怱真上人秉炬真不立妄本空有无俱遣不空空直饶空尽无一物正好投身烈焰中初上人撒骨飏下娘生袴投身大火聚火聚里翻身失却最初步正恁么时如何鴈影落寒潭孤舟横野渡然藏主撒骨小乘钱贯大乘井索权实半满巳被然藏主一时穿凿如今烟灭灰飞尚有者些零落虽零落佛祖位中难容且向太湖安着颖菴主撒骨X掉却钱塘佳致湖山占得清幽泥牛鬪入海便乃赋归休皮肤脱落短棹孤舟不着此岸不着彼岸不滞中流有时乘好月特地过沧洲行状师讳祖先蜀广安新明王氏子幼警悟父母继丧从罗汉院僧德祥出家时巳知教外之意闻缘老宿者住昭觉有道行往归之一见相投令奉圆悟菴香火一日从方丈前过缘问菴头有人么师云无人语未竟缘噼胷与一拳云你聻师忽有省从而奋励缘化去遂出崃依澧州德山涓禅师识其为法器与落发受具令徧参诸方首谒沩山行和尚常请益狗子无佛性话行云非有无之无如何师云即今亦不少行云又道不会久之舍去至平江万寿旦过值天大雪夜坐乃自念言行脚十年矣此回若不彻去又是虗生浪死正闷闷间不觉钟动趍后架举头见照堂二字疑情顿释继见虎丘瞎堂远净慈月堂昌后见水菴一于双林尝入室一问师子尊者被罽宾国王斩却头故是你道西天胡子为什么无须师云非双林不举此话一云今日撞着箇作家师云心不负人面无惭色一遂拓开师云勘破了也水菴退双林遂往见密菴于乌巨众才满百然皆一时龙象命师为典客常随众入室密菴为傍僧举不是风动不是幡动师闻豁然大悟从此机语相契一日密菴遇师于众X寮前谓师曰不得问讯不得叉手总不得作伎俩你试露个消息看师应声云方丈里有客密菴呵呵大笑密迁蒋山师亦侍行首尾凡五载辞归蜀密菴以颂送之云万里南来川䖃苴奔流度刃扣玄关顶门𣤩瞎金刚眼去住还同珠走盘其许与之重如此师既归蜀初住果之清居梓之望川未几复振钖而南至夔门时尚书杨公辅素闻师名以卧龙招之留三年出崃至常州华藏遯菴演始延师分座立僧众皆倾服至于金山退菴奇灵隐笑菴悟径山蒙菴聪师至必延居第一座众辄倍常历住常州荐福真州灵岩平江秀峰后居张循王所舍宅广寿慧云禅寺为开山住持三年辞去众争留之师云箭既离弦岂有返意众不能强师平生去就多若此又住平江穹窿学者争为出力持钵以自赡虽藜羮糁饭而谈道终日有古风焉会杨和王府以凤山资福延师师以年高无往意而学者强之居无何即辞上径山时净慈阙主者朝旨下诸山举有道者三人师尝预焉相继镇江侍郎傅公以甘露起师师不乐就葢知时节将至也师苦脾疾忽一日付嘱后事亲作遗书别常所厚善者至晚书四句偈云末后一句巳成忉怛写出人前千错万错书讫端坐而化实嘉定四年六月九日也后三日茶毗先是师遗嘱欲弃骨山下主人石桥禅师为建塔于凌霄峰别峰塔之右寿七十六臈四十九今略记录亲闻于师之出处大槩当求名X世大手大书碑铭以传无穷云嘉定五年五月日住镇江府昭庆禅寺嗣法宗性编次后跋天下衲僧尽道破菴师伯击碎破砂盆所以五处全提佛祖命脉开凿人天眼目正是谤他殊不知此老未出关时不开口不动舌巳是布缦天网打凤罗龙炟爀光明照耀千古岂待道巖为蛇𦘕足倒捋虎须其徒持此录来因获谛观敬书于后具顶门眼者必不于言句中寻讨嘉定壬申元日住平江福臻法姪道巖䟦