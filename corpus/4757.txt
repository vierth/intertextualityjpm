太上洞神洞渊神咒治病口章正统道藏三家本一卷正一部太上洞神洞渊神呪治病口章阶五鸣天鼓三通发鑪太上玄元五灵老君三炁正神急召臣等身中五体真官三五功曹上下大夫左右龙虎君捧香使者传言素女执案童子各二十四人尚书仆射通事小吏十二万人关启无上三天玄元大道君十方太上臣等正尔入靖烧香奏上口章治病消灾愿得八方正炁入臣身中令所启上御迳达无上玉皇上帝几前次四方拜西方始讫向东鸣天鼓三十六通次长跪出吏兵谨出臣等身中仙灵高官直使功曹各十二万人正一功曹十二万人三一功曹十二万人促气功曹十二万人治病功曹十二万人太医小吏十二万人上部功曹十二万人中部功曹十二万人下部功曹十二万人上部使者十二万人中部使者十二万人下部使者十二万人高车使者十二万人赤车使者十二万人元真使者十二万人元神使者十二万人阳神使者十二万人阴神使者十二万人高车刺史二十四万人收气食气吏收鬼食鬼吏收邪食邪吏收凶食凶吏收精食精吏收殃食殃吏收病食病吏各六十万人太上治病玉女十方主者各七十万人出出者严装显服冠带垂缨整其威仪罗列卤簿上下相次森然住立臣等前后左右各各兵刀外向整顿刀杖千人齐唱万人同和去臣等三步自共相顾望直使功曹头戴通天之冠身着皂纨单衣腰带龙虎之符手捉金刚之戟各七十二万人在臣等前正一功曹头戴朱阳之帻身着绛章单衣腰带通天之鉾手捉夜光之劒各七十八万人在臣等之后冲天大将军头戴五色之冠身着锦鍊之袍腰带百鍊之刀手捉九折之刃各四十万人在臣等左横奋大将军头戴玄阴赤帻身着七玉黑衣腰带百鍊黑戟各九十万人在臣等之右功曹在上主簿在下天官在左地官在右文官在前武官在后五色之幢威仪翼翼乘车驾马龙虎之骑步行乘舆各各相次青队在东白队在西赤队在南黑队在北黄队在中央步楯在前细射在后贼曹在左禁防在右搥钟鸣角隐隐阗阗五岳军马伺候巷陌四海军马罗截九州崑崙玉京军马骇满虚空各各内外相应将领诸鬼王令勑魔兵各各令杀鬼今某郡县郷里男女某甲辞列昔日百官子孙习俗常人千载之运得在道门末民之例奉属大道私自欣慰蒙恩某口辞奉神不明多有考气招延不祥自顷以来家业不利宅中凶耗万端不吉灾祟云云又某身若干月日忽得疾病状虑不育活盖闻夫道能回死易生归命之者无溺不济章奏通达无往不救恩在太上事由主者臣等凡愚事在宣扬三洞之旨不忍所见煎厄之急大小元元向臣等叩头搏颊告诉丹赤求乞救济臣等不胜所见肉人穷命转烛专至可愍輙爲伏地拜口章一通露在臣等前玉案上如前人口章留辞事事上启不敢越𧥱多有所语唯愿今日直符执案主者导候令使左右宣直官治从事上下素女功曹与左社右稷擎案主簿各七十万人与章俱上对应天曹令事事判决文书传达了了分明功曹小吏一合来下听省臣等口奏章言须事讫各各还宫室复位如初吏兵交关天曹必令事事判了勿使稽停停者吏兵先坐时爲通达令道炁下流覆衣肉人令病者速差差者吏兵有功言功天曹加爵迁秩各各相告下上官天地之中所病人之鬼一一收而却之令病得愈医治玉女事事按行随病布药令下检校随病状治之了了得差差各有功赏万等不合有恚恨治病之官吏兵各赍针药之具与卢医扁鹊领天下医王与治病功曹三百六十人主生小吏二十四万人祈请玉童七十万人一一来下应章罗载急令得差平复能行龙登虎步康休无他谨以元元上启请省章言泰玄都正一平炁系天师阳平治太上中炁三洞弟子某岳先生某稽首再拜上言谨按文书某郡县郷里同道男女官某甲年如干岁户男女口如干人愿辞所云列阖门胎生祐骨子孙蚁细常瞢习俗之未轮转生死得有今身长于草野六畜不别信邪倒见非爲一劫先身实縁千载之运遭幸之际得入清化叅染法教奉属大道草苗之次得在天民私自欣慰但某肉人百行多违罪过狼借考重三官以招不利顷者以来大小病疾灾祸妖怪鬼精灾害宅舍虚耗钱财梦景不吉又某疾病淹笃所苦云云大小相守不能有感请祈万神祷赛无益今者厄困恐不全济上穷下迮无心自厉东西卜问龟易所推唯言某家亲大祖父三十六世以来有犯天诅地诅日月之诅星辰之诅五社之诅水火之诅五盟七诅之罪先世所犯讁在三官来耗害生人致令居生轗轲事云云皆恐某家七世父祖昔日生在之时违天负地五逆不孝诛君截位杀害帝主方伯二千石令长大臣三公九卿尚书仆射星宿大臣或欺神慢师骂辱父母或嫌度圣闻妄造自用或坏真宫静治神人鬼屋偷人牛马牲口财帛人所发觉引天及地欺神唤日指㸃星辰社祠庙下更相呪诅野道复连而死死者相引历劫不休遂至弥灭子孙相唿展转不絶地下不断殃及后世又恐某家先世七祖父母依官仕宦枉杀无辜杀害良善讼系贤人嬖他奴婢牛马之属枉絶人命不以道理或谋伯叔中外之亲取其钱财婬色内乱非人所知或杀人之夫图人之妻细作两头交乱二国不知杀谁之父害谁之子不知杀谁之夫害谁之妇不知图谁之国害谁之主不知杀谁之君不知害谁之臣不知杀何人之母孤何人之子不知欺谁之善杀谁之贤不知偷何人之物不知盗何人之财不知伐何人之祖不知杀何人之孙不知烧何人之屋灭谁之门先世以来亡人七祖有如此罪引逮及先亡者某家先世或有落水死者即请水葬之清凉内外朗然若以火烧死者即请火葬之赫赫飞仙无碍若刀兵而死者即请刀兵而葬之刀兵滑利利于后世若狱市死者即请狱市葬之狱市长流世世无他若落崟石而死者请以崟石葬之崟石道畅万草青青若虎狼害死者即请以虎狼葬之虎狼毛皮文章使万劫通利若卧厌死者即请卧厌葬之清浄绵绵世世安吉若有病死者哽死缢死绞死刀兵斩死者各随所属安而葬之又恐上世亡人等有如此死者死日不吉星宿不度亡者谪作在三官二十四地狱之中或世人社庙逋废昼夜担沙负石填江塞海不得休息亡人愁毒讼诉天曹主者求取生人自代致令某疾病危厄灾殃患祸皆是先世亡人死日不吉不利生人与百鬼梯道来往耗害生人恐亡人生存之日取妇移徙之日葬埋之时犯触禁忌亡人死日不吉星宿不灭今请东方角亢氐房心尾箕拔出某家亡人七世父母三十六世以来殃考基谪悉令除判消然解脱上生天人之中衣食自然若在三涂八难之中者一一爲迁㧞之若亡人等七世父母先世以来叛道入邪反覆之愆罪结山岳未蒙原赦者愿请太真小吏百二十人官将一合来下和愈之解否无他摄鬼等合共驱逐小鬼时行疫疠脱籍之鬼一切收而却之若先亡后死七祖父母五逆之殃无状之罪万过千咎违天负地难恕之愆一切原赦除判了了令某家七祖父母三十六世以来刀兵木索县官牢狱市死者或木石所搥磔死者或癕肿恶疮死者或落水火沉烧死者或有流离他方不得葬埋之者各各随其死处而葬之若某家七祖父母三十六世以来移徙嫁娶造宅所爲犯触恶星丑宿不得道理逢逆劫杀青龙白虎朱雀玄武勾陈八神禁忌以致不祥或移徙葬埋犯解大将军太岁太阴冲破劫杀五部刺奸十二司命十二月建五虚六耗天年岁星宅中伏龙七狱吏井灶之神青龙白虎朱雀玄武六合勾陈天后所居天空天一功曹传送太一登明天刚从魁河魁大吉小吉斗加阴阳四面注杀尸六害高功卑功天功地功水功土功金功木功时恶之鬼讼考之殃青功赤功白功黑功黄功天𩲨地𩲨青𩲨赤𩲨黄𩲨白𩲨黑𩲨覆水污池零林之鬼营传符庙饮食之鬼杀生血食爱钱邪浊不正之神山林孟长十二溪女男孟女孟大孟小孟青孟赤孟白孟黑孟黄孟百猎鬼行破杀下官故气山川庙祠衆邪鬼神祈祷呪诅天祷地祷大祷小祷南郷三考司命大王立路之神三皇五帝伏羲将军自称五霸伐杀将军天心太守九江大神十二水帝五道将军左右掾吏一切禁官四海游猎道上行客五虚六耗五毒凶吹十二不媚之鬼春秋冬夏清浊之气岁复月连日复时连鬼贼盘结不去者愿一切分别随时解散四面呪诅黄帝五霸以来坏军死将脱锋之鬼光怪集聚合爲精祟崟石草木虫鼠龙蛇狐狸虎豹鸟雀衆精下官故气六甲六乙六丙六丁六戊六己六庚六辛六壬六癸十二时上支干禁忌之鬼共爲精祟羣辈相逐皆共乘车骑马步从鬼兵枸闭生人魂魄残害天民招唤死人七世父母三十六世以来盟诅不了地下相引逮及生人不知某家七世父母死人从何许来姓族所由婚姻悉何方人死亡之日属何郡县何郷里将作掾吏爲何姓名皆属星官爲是何宿角亢氐房心尾箕青龙七星主之位属东方甲乙官青帝岁星木精主春正月二月三月寅卯辰岁月日时始春王相能消土精斗牛女虚危室壁玄武七星主之位属北方壬癸黑帝辰星水精主冬十月十一月十二月亥子丑始冬王相能消火精奎娄胃昴毕觜参白虎七星主之位属西方庚辛白帝太白金精主秋七月八月九月申酉戌始秋王相能消木精井鬼柳星张翼轸朱雀七星主之位属南方丙丁赤帝荧惑火精主夏四月五月六月巳午未始夏王相能消金精魁𩲃𩵄䰢魓𩳐魒七星位属中央戊己勾陈镇星土精分节王相能消水精二十八宿三十五官死人所属诸官天兵随事解释又恐某家先亡后死七祖父母从无极世界以来有诸犯触角宿三星十二度二清二浊将从二百七十人恶星当灭复连当絶亢宿四星九度一清三浊将从三百五十人恶星当灭复连当絶氐宿四星十五度一清三浊将从三百五十人恶星当灭复连当絶房星四星钩铁二星合六星五度一清二浊将从一百五十人恶星当灭复连当絶心宿三星五度一清一浊将从三百一十人恶星当灭复连当絶尾宿九星十八度一清二浊将从一百二十五人恶星当灭复连当絶箕宿四星十二度一清一浊将从三百九十人恶星当灭复连当絶谨请东方九夷九九八十一官君将从兵士七十亿万衆一合来下主解某家七世父母先亡后死三十六世以来所属七宿角亢氐房心尾箕七星都合七十五度一百清八十浊各随所属何星何宿一切解脱悉爲消除断絶之皆令恶星当灭复连当絶斗宿六星二十八度一清二浊将从三百六十五人恶星当灭复连当絶牛宿八星八度一清三浊将从三百六十五人恶星当灭复连当絶女宿四星十度三清二浊将从二百三十五人恶星当灭复连当絶虚宿三星十度三清一浊将从二百三十五人恶星当灭复连当絶危宿二星坟墓四星合六星十四度二清一浊将从四十八万人恶星当灭复连当絶室宿二星离宫六十星千二百度一清九浊将从千二百人恶星当灭复连当絶壁宿二星七十度千清百浊将从三万九千人恶星当灭复连当絶谨请北方五狄君五五二十五官君将从二千九百万人兵士七十万衆一合来下主解某家七世父母三十六世以来先亡后死所属北方玄武七宿斗牛女虚危室壁七星都合九十八度万清九千浊各随所属何星何宿一切尽爲解除断絶之奎宿十六星十六度一清二浊将从十二万人恶星当灭复连当絶娄宿三星十五度一清一浊将从二十六万人恶星当灭复连当絶胃宿三星十四度一清一浊将从一千四百人恶星当灭复连当絶昴宿七星千二百度二千清一百浊将从三百二十人恶星当灭复连当絶毕宿八星千六百度二清一浊将从一百三十六人恶星当灭复连当絶觜宿三星十一度一清十浊将从八十九人恶星当灭复连当絶参宿九十星一百度三十清四十浊将从八十万人恶星当灭复连当絶谨请西方六戎君六六三十六官君兵士四十万衆一合来下主爲某家解七祖父母三十六世以来先亡后死一切死人所属西方白虎七宿奎娄胃昴毕觜参七星合八万度千清万浊各随所属何宿何星一切悉爲解除断絶之井宿八星三十六度二十清九十浊将从七千六百人恶星当灭复连当絶鬼宿五星四十度二十清三十浊将从七万人恶星当灭复连当絶柳宿七星七十度十九清二十浊将从三千人恶星当灭复连当絶星宿七星七度二十清三十浊将从九千九百人恶星当灭复连当絶张宿六星六十度一百清三百浊将从九万七千人恶星当灭复连当絶翼宿二十二星千八百度二十清三十浊将从三百九十人恶星当灭复连当絶轸宿七星七十二度三十清九十浊将从七百六十人恶星当灭复连当絶谨请南方八蛮君八八六十四万官君将从六十四万衆兵士七十万亿衆一合来下主解某家七祖父母三十六世以来先亡后死所属南方朱雀七宿井鬼柳星张翼轸七星都合十二度九清九浊各随死人所属何星何宿一切悉爲解除之断絶了了复连解散之魁𩲃𩵄䰢魓𩳐魒七宿位在中央勾陈七星戊己黄帝镇星土精四季分节王相消解水精璇玑玉衡明堂绛宫七星北斗共二十八宿周天三百六十五度四分度之一十八万清八万浊所请官将周游反覆尽爲解度使恶星当灭复连当絶又解三阴三阳千柔万则千清万浊复连生人先世祖考三十六世以来先亡后死亡人所属六甲六乙六丙六丁六戊六己六庚六辛六壬六癸十二支干之上五道之神凶者当灭吉者当出复连当絶刑属五子五丑五寅五卯五辰五巳五午五未五申五酉五戌五亥十二支干之神凶神当灭复连当絶解除所属六甲旬六阳六阴一切大神爲某家解除七祖父母三十六世以来一切亡人悉令解脱若亡人有犯甲子旬中千基万讁千殃万考千罪万过神将天蓬吏阴阿君与太玄玉女请解释之若亡人有犯甲戌旬中千罪万过千基万讁千殃万考神将天内吏张不临将从四百人与黄素玉女解释之若亡人有犯甲申旬中千罪万过神将天冲吏程子恩与白素玉女解释之若亡人等有犯甲午旬中千罪万过神将天辅吏社除君与汉英玉女解释之若亡人等有犯甲辰旬中千罪万过神将天禽吏公孙太君与拜精玉女解释之若亡人等有犯甲寅旬中千罪万过神将天心吏徐君瑶与青要玉女解释之正月箕星属心宿三清三浊五寅功曹主之不得复连后生人二月心星房宿三清三浊五卯太冲主之不得复连后生人三月氐星角宿三清五浊五辰天刚主之不得复连后生人四月轸星翼宿三清一浊五巳太一主之不得复连后生人五月张星星宿四清五浊五午胜先主之不得复连后生人六月柳星井宿四清三浊五未小吉主之不得复连后生人七月参星觜宿二清三浊五申传送主之不得复连后生人八月毕宿昴星三清五浊五酉从魁主之不得复连后生人九月胃宿奎星三清一浊五戌河魁主之不得复连后生人十月壁宿室星三清二浊五亥登明主之不得复连后生人十一月危宿斗星七清九浊五子神后主之不得复连后生人十二月女星牛宿三清八浊五丑大吉主之不得复连后生人五柔五刚三阴五阳不得复连后生人亡人等先生天地以来有死有生死人恐往日生存之时作诸罪原不可忍恕死入九幽长夜地狱终天毕地渴饮寒水饥食铁丸吞服火烟千年万劫轮转五道徘徊涂炭流曳八难困辱三徒长守饿鬼无有出期不堪苦毒引逮生人梯首虚耗万端屯集宅中疾病大小不利事状但言宅中恶神杀鬼军行师止云东方凶神鬼王姓张名角子身长九尺三寸手捉赤棒黑索领青兵大卒十万人专行腹痛下青面之病十二种病病苦眼目头颈身中索索常苦寒热四支沉沉不能饮食食即吐逆与小鬼王名之子石家亲被系系在三官灶君嗔怒日日上天言白罪过殃𦍙男女十二媚虫山川社祠鬼事不了了上下相引共来病人南方凶神鬼王姓祝名龙安领赤兵八十万人士卒十万人专行下痢头痛卒病二日三日或十日或三年乃死今人吐下血四支烦疼引三丘社祠山野鬼来病人身西方凶神鬼王姓石名古子领白兵十万人吏卒六十万人专行白下卒死磬病肿下三年七年十年乃死北方凶神鬼王姓杨名静领黑兵五十万人专行霍乱臃肿之病中央凶神鬼王姓陈名冗领七十万人专行水病东南方凶神鬼王姓原缺名达领九十万人专行风病西北方凶神鬼王姓林名石子领六十万人专行頽病三天鬼王姓石名龙领七十兆衆专行肿病九天大鬼王姓阎名强领万鬼专行恶气毒病病来杀人又一鬼王姓史名狩领七十万人专行冷病杀人又一鬼王姓赵名驹领三千万人专行疟病又一鬼王姓公孙名岳领三万六千鬼专行湿气病又一鬼王姓曹名文之领万鬼专行注病又一鬼王姓霍名兇领七十万鬼专行渴病又一鬼王姓袁名京领三百六十万人专行短气病又一鬼王姓伊名明之领七十万鬼专行云中病取人小儿卒死病又一鬼王姓季名子敖领万鬼令人生輙死又一鬼王姓郭名林之领三千万鬼令人刀兵市死又一鬼王姓杨名谋领万鬼令人狱幽而死又一鬼王姓孔名世明领七十万鬼令人魇死又一鬼王姓任名长领三万八千鬼行病令人自绞而死又一鬼王姓罗名千领万鬼令人赤病而死又一鬼王姓颜名肫领万鬼专行令人妇女倒生病令人母子俱死又一鬼王姓路名强领千万鬼专行狂病令人入水取死又一鬼王姓吕名抚之领三万九千鬼行迷惑病令人心闷死又一鬼王姓皇甫名安之领万鬼专行磬病短气而死又一鬼王姓丁名石期领万鬼取人田蚕令人不收又一鬼王姓谈名道之领七十万鬼专行火气令人烧屋烧杀人又一鬼王自称无头大将军领万鬼专行心腹病死又一鬼王姓房名车兵领三千万鬼专行阴𦍙病又一鬼王姓仇名仲子领三万鬼专行热病又一鬼王姓木名玄灵领千万鬼专行狂病又一鬼王姓文名进之领万鬼专行咽病又一鬼王姓季名兵之领七十万鬼专行癃病又一鬼王姓敢名奇领六十万鬼专行逆生病生子即死如此之鬼王等水火之神五斗将军十二时神五岳力士天丁二十六万人与司马季主云中司命地下长子八十万人军行师止耗乱百姓祸害无端又请魔天万丈五百万人来下禁此等鬼王令不纵横妄杀良善太上末民收摄鬼王各各自止若章上之后主某家七祖父母三十六世以来亡人考气不解殃讁不了牵引生人者一一令女青诏书制之又五方统领鬼王姓胡名令领三万九千鬼令人不宜子而子生自死行年在子子日病者鬼名𦍙丑日病者鬼名石期寅日病者鬼名兰卯日病者鬼名阿护辰日病者鬼名文之巳日病者鬼名阿欢午日病者鬼名石强未日病者鬼名张奴申日病者鬼名小都酉日病者鬼名安侯戌日病者鬼名阿都亥日病者鬼名文侯直日鬼鬼名昌子三千六万人大鬼王属大统支训支训领七千万小鬼王自今闻上口章之后一切收而却之九州鬼王姓革名川领万鬼杀人妇女羌鬼王姓虎名百方领一鬼杀人鸡肫戎鬼王姓名澄领三万鬼行白下病胡虏鬼王姓乌名小领万鬼行迷惑病蛮獠鬼王姓兰名种领万鬼行口痛病山鬼神王姓丘名文庆领万鬼行胸痛病十方鬼王姓周名𧢻领三千万鬼行脚弱病水神鬼王姓孟名奔领万鬼行盲冥病五岳鬼王姓阳名光龙领七十万鬼行恶食令人睡病凡如此诸鬼王领鬼纵横人间伺候人衰便图害生人今日章奏闻令山川林薮世间里社符庙邪鬼恶神皆令窜走沙崩瓦解应章消灭令主家病差万神来助若某家亲丈人若有囚徒讁作一切放遣之东方直符大鬼名青草领七千万鬼专行腰痛病又一鬼王姓强名当领二千八万鬼专行失气病下血淋沥不止病又一鬼王姓袁名文玄领七千万鬼专行失魂死病人不可近救又一鬼王姓许名静领七十八万鬼专行令人失魄病又一鬼王姓乐名玉领六十万鬼专行令人身中瘤肿病又一鬼王姓荣名期领十一万鬼专行心迷病又一鬼王姓崔名石杉领三万鬼专行阴肿下血病又一鬼王姓马名像领三万七千鬼专行令人杀父母师徒烧人谷麦屋舍治坛令人恶病不可治入人心中令人如此又一鬼王姓吴名板领三千鬼专行令人赤黄下血病又一鬼王姓明名长生领十二万鬼专行令人夫妻相憎病又一鬼王姓谢名朗之领六十万鬼专行令人男女相憎病又一鬼王姓谢名明之领五十万鬼专行令人生兔缺子又一鬼王姓兰名进之领七十万鬼专行令人生逆子多有内乱者又一鬼王姓唐名禄领三万鬼专行恶气病如此之鬼王与五方注鬼东方青注南方赤注西方白注北方黑注中央黄注朝死之注暮死之注一里之注二里之注三里之注四里之注五里之注十里之注二十里之注三十里之注四十里之注五十里之注百里之注二百里之注三百里之注四百里之注五百里之注六百里之注七百里之注八百里之注九百里之注千里之注万里之注男注女注奴婢之注近注远注青注白注赤注黑注黄注五注将军大注小注高注卑注六畜之注鸟兽之注草木之注日月之注星辰之注戎羗之注胡虏之注吴蜀之注夷狄之注蛮獠之注三万七千之注凶𦍙之注门户之注日游之注月行之注大将军之注太岁之注太阴之注五行之注四时代谢之注䘮车斗加之注死次之注行年本命三刑赤色之注雄雌之注姓名相收之注目色相当之注姓复相取之注注从东方来者以金断之注从南方来者以水灭之注从北方来者以土却之注从西方来者以火消之注从中央来者以木禳之五行之注各各当位自止除灭之东方有恶黑气者愿请青帝君九千万人领青兵士卒七十万衆禳除消灭之注从南方来者愿请赤帝君兵马八十万人领赤卒七十万衆消而却之注从西方来者愿请白帝君兵马六十万人领白卒九十万兆衆消而却之注从北方来者愿请黑帝大将军五十万人领黑卒七十万衆来禳却之注从中央来者愿请黄帝君兵马十二万人领黄卒七十万衆来下断絶之若五方殟疾黄奴兄弟七十二人行病之鬼乘风驾雀入人家宅中伺人衰便取人小口一切收除断絶之令斥去万里又五方注鬼自称蒙恬赤境纪良王卒各领千人入宅中取人小口令其疟病又五方恶鬼自称武帝汉王子胥周公大臣等专行腹胀之病又注鬼自称古之大王主天下大将军来欲病欺人诈称家亲丈人杀人小口令人宅中多凶病疾又一鬼王姓晏名羔子领三万人行狂哭病又五方五帝注鬼自称张元伯领万鬼行寒热逆疟病又五方注鬼自称焦淡无辜之𦍙领三千鬼杀小儿又一五方杀鬼自称刘元达领七十万鬼常行七十种疫病又一鬼王自称钟士季领六十万鬼主令五种下痢病又一鬼王自称赵公明领三万鬼主令人家中斧创伤又一鬼王自称史文业领七十二万鬼主令人肿气而死又一鬼王自称姓社名周领七十万鬼主领狱死又一鬼王自称姓宗名文侯领三千六百鬼主令人失火又一鬼王自称吴王鬼领千万鬼主令人落水死又一鬼王自称田盗者领七十万鬼主令人心思而死又一鬼王自称王翦白起邓艾之鬼领三万鬼行万病杀人又一鬼王言是皇帝大神入人家宅中驱逐人家鬼责求血食与凶𦍙之鬼兵猎社祠之鬼来向之神又请穷奇食鬼吏七十万人一合来下次次收食之无令落失又某肉人大小口辞各称一生之遇得在道民之次不能有感奉道不称多延罪考阖门不和某疾病厄困惧不自免盖闻大道无物不济归命之者莫不蒙恩又本师悬远告诉不及见臣等同法驰来迎臣等到宅求乞口章以自救治至臣主职任机美法气宣扬不胜所见肉人灾厄谨爲某冒罪伏地拜口奏章一通上诣天曹并奉醮五帝乞丐太上老君太上丈人天师嗣师系师三师君夫人门下二十四尊贤十二圣真慈父圣母之气主者爲肉人某家道气下流覆衣肉人臣等谨按天师千二百官章本上请太上空中五盖大将军十二万人官将二千人又请五部大将军十二万人又请刚健大将军十二万人官将千二百人又请赤天中宫南营大兵赤兵丙子敢徤士吏兵七十万人主收某家宅中若有五方恶气注鬼者次次斩其根种又请平炁君十二万人官将千二百人与收气食气吏收鬼食鬼吏收邪食邪吏收凶食凶吏收病食病吏各六千万人一合来下到某家宅上收而食之若有凶魔恶鬼一切扫荡消灭之又请东镇大将军九十万人屯某家东门又请南镇大将军八十万人屯某家南门又请西镇大将军六十万人屯某家西门又请北镇大将军五十万人屯某家北门又请中镇大将军十二万人屯某家中庭又请穷奇食鬼吏七十万兆衆一合来下食某家宅中五殟逢契之鬼若有五契将军前猎将军后猎将军左猎将军右猎将军逢契夫人五契父母男契女契子契孙契五千六百契官主者各各共合集百恶图害主人家大小者一切悉爲驱除之令斥去万里使如沙崩瓦解重请仙官将军十二万人官将千二百人主收天下自称五野六毒之鬼百二十凶吹之神一切收而却之荡除宅上悉令了了又请真天大将军十二万人官将千二百人下之某家宅上收除诈称凶𦍙之鬼一切却之斥去万里又请太上宫中素车白马君兵十二万人官千二百人屯军七十二万人主收杀四方凶杀恶鬼又请九州刺史天子督邮兵士七千万人各屯某家宅门中收杀五方恶注𡜍害之鬼一切絶灭之又请无上天干宫中摇天动地君兵士八十万人一合来下诣某家宅上收杀屯聚之鬼五方注杀之气一切却之又请高魔大鼓五胡将军赤阳兵士七十八万人一合来下诣某家宅中收除屯聚殃注鬼百邪鬼贼魍魉之鬼一切斩之又请杀鬼大将军兵士十二万人官将千二百人一合下之诣某家宅上收杀疾病人鬼一切斩破散除却之又请食鬼铁面大兵骑螣蛇白虎骑驱除大将军七十万人一合下之诣某家宅上收五殟屯聚之鬼宅上万邪考精鬼魅一切斥却之鬼一切搥破斩灭之又请高天万丈大鬼百鬼中王十二万人官将七十万人一合下之诣某家宅上收杀屯聚百鬼黄奴疫病鬼贼一切收而却之又请延命度厄君补代君各二千二百人一合下诣某家上爲病者之身补代延命度厄五方之厄一切爲度之延年益寿过灾度厄保命无穷又请治病功曹十五人天医太医吏庐医扁鹊医吏玉女各千二百人一合来下赍良方善药神汤圣丸针灸之具入某身中行生布气宜针下针宜灸与灸宜汤与汤宜丸赐丸随病所在尽心治护取令除差调和五藏通利百脉魂安魄定万神备守若耳声目冥者上请决明君十二人官将百二十人一合来下主爲治护耳聋目冥皆得开朗听视聪明又请天刚将军杀鬼吏七十万人虎贲吏七十万人各持斩鬼钺斧桃汤沙石一合来下入某宅中驱除五方凶注五殟邪精妖魅魍魉下官故气宅中妨害凶神恶鬼一切诛除斩杀絶其根种若某家七祖父母伯叔先亡后死生存之日有犯五盟七诅五逆大罪不慈不孝杀害贤良或作劫贼掠夺人物或偷牛盗马诱人奴婢或掩缚良善度卖生口或杀人父母夫妻子女或害人害主灭人种族或窃盗经书毁辱真正秽污圣文叛道入邪舍真就伪或恶口呪诅无端欺言妄语轻忽神鬼或于日月星辰之下里社符庙神祠之中木下四野井灶之边共相厌祷或于道佛治舍烧香呪誓牵引天地论诉神祇称怨理直得恩忘义不赛神祇殁命之后沦坠三涂受其考对亡人苦𡡟不能自㧞诉论天曹引逮生人将三案五案之鬼呪诅衆邪百神共来侵入宅中妄作祸害不止者乞丐于今章之后一一解除消灭之不得复令殃注之鬼与野道之神妄作耗害若有三十六世亡人犹执驻不解者愿诸五方解禁君十二人官将百二十人一合下主爲某家分解上世以来呪诅厌祷之考悉令和散不得复来侵害生人苦有拒违不去者愿请诛殃君官将千二百人一合下到某家宅中收除下官故气凶神恶鬼衆邪一切驱逐奔走山野勿使留停苟行凶暴者乞今口章表奏之后令某病者速得差愈阖门无他来财致寳福庆日隆所愿谐遂万向克从所请君将吏兵士衆用事收捕救济诸有功劳者随臣等三会吉日三月一时都章言功举迁千万不负信誓恩惟太上分别求哀臣愚谨因内外二官直使正一功曹左右官使者阴阳神决吏科车赤符吏刚风骑置吏驿马上章吏官各百二十人出操臣等谨爲男女生某甲家不利父母兄弟妻息甲乙疾病云云性命危急恐不生活拜请天官解除三十六世以来呪诅厌祷之气度星列宿消灭殃注断絶复连制勑魔王收鬼治病补代求生救急口启露章一通上诣太上三天曹伏须告报臣某诚惶诚恐稽首顿首再拜以闻姓属某郡某县泰清如法太岁某年月日时于某甲中某等谨重上启太上大道君太上丈人天师女师嗣师系师三师君夫人上章已讫启事已竟重请今时直符直事各三十六人今日直符直事各三十六人今月直符直事各三十六人今岁直符直事各三十六人五帝直符直事各三十六人四时直符直事各三十六人金光童子玉女各十二人通章舍人十二人御章从事十二人今日典章吏十二人一合来下与左社右稷土地之君与章俱上应对天曹素男素女必令通达若章上文字不正沾污不成上下不合者以龙头书刀长毛利笔寻丈削治误字爲正脱字爲定必使上合无令上官典者有所谴却下官故气邪精鬼贼于中道断截章文不达者收付所在近狱依法治罪赍今臣等所上口章迳达无极大道太上老君御前左君历关右君历启诸官历递以次分别臣等下愚不明科律惧有犯触俯仰之仪多有不合特乞太上弘汎之恩一一原恕若有四面恶人妄生谋议口舌云云者一切禳却之乞所奏上闻所请者下所召者到所化者化所治者愈所诛者灭所厌者伏所消者散所解者解功曹使者分别朱紫闭口气升慎勿稽停请伏地须待告报臣等上口章事讫次纳官向来所出臣等身中功曹使者将军吏兵各还臣等身中悉从衆妙门各依次第而入直使功曹主相差次在左归左在右归右纒身绕骨经纬百脉周身匝体弥纶天地下入丹田上升泥丸附着臣等身中五藏六府七政九宫十二宫室四时五行百八十关机安官隐职列居常位无令错互臣等向所请将军吏兵各还等身中入金堂玉室须等后召复出奉行一如故事次复鑪香官使者召臣等左右龙虎君急召五方使者臣等上口章己讫当令靖室之中自然生金液丹碧芝英在此香火之前令等得道真炁以长生过度一切之人悉今升仙削臣等死籍更上生名筭録十方素男素女玉男玉女童男童女各侍卫香烟令臣所上迳诣三天无极大道至真玉皇上帝几前太上洞神洞渊神呪治病口章