净土警语X卍XXX净土警语目次劝发真信申劝又申劝起三年长期示众起精进七期示众料柬法门九品略辩示夏子彝居士示丁耕野居士柬顾兆祯居士答顾兆祯居士名字说与金水若居士首楞严经势至圆通章旅三字说观佛毫相法净土警语菩萨苾蒭行䇿截流劝发真信念佛三昧其来尚矣自远祖崛起庐山肇兴莲社六时净行遂成千古芳规虽日功高易进乃末世行人罕获灵验良由信愿不专未能导其善行以要归净X土故也今既广邀善侣同修净因若非谛审发心那知出苦要道凡我同人与斯法会者须具真实信心苟无真信虽念佛持斋放生修福祇是世间善人报生善处受乐当受乐时即造业既造业巳必堕苦正眼观之较他一阐提旃陀罗辈仅差一间耳如是信心岂为真实所谓真信者第一要信得心佛众生三无差别我是未成之佛弥陀是巳成之佛觉性无二我虽昏迷倒惑觉性未曾失我虽积劫轮转觉性未曾动故曰莫轻未悟一念回光便同本得也次要信得我是理性佛名字佛弥陀是究竟佛性虽无二位乃天渊若不专念彼佛求生彼国必至随业流转受苦无量所谓法身流转五道不名为佛名为众生矣次要信得我虽障深业重久居苦域是弥陀心内之众生弥陀虽万德庄严远在十万亿剎之外是我心内之佛既是心性无二自然感应道交我之苦切必能感佛之慈悲必能应如磁石吸铁无可疑者所谓佛念众生如母忆子子若忆母如母忆时母子历生不相违远若众生心忆佛念佛现前当来必定见佛去佛不远也具如上真信者虽一毫之善一尘之福皆可回向西方庄严净土何况持斋秉戒放生布施读诵大乘供养三宝种种善行岂不足充净土资粮唯其信处不真遂乃沦于有漏故今修行别无要术但于二六时中加此三种真信则一切行履无烦改辙矣倘欲舍此度门别商元妙工夫则诸方宗匠如X林剎竿相望正可随处问津不须投足兹社若果名心永尽素愿攸同时节因缘幸常集会依稀莲漏仿佛篮舆今古如斯遗风未泯庶他生为亲近之津梁即此世为助发之资具愿交勉焉申劝昔真歇和尚云佛佛授手祖祖相传惟此一事更无余事释迦老子住世七十九年说法三百余会独于净土之教谆谆赞说而不巳得非以是为超凡入圣之捷径乎然此法门诚易诚难夫执持名号修众福善至心回向即得往生苟得往生则横截五道顿超三有直阶不退不历多祇岂非简易倘若娑婆事业在在萦怀一暴十寒心不专笃遇五欲时如胶如漆遭逢逆境结怨衔恨而欲命终彼佛接引又必不可得之数岂非难事由此观之净土法门药也娑婆贪爱忌也众生业病教奉医王甫服其药复饱食其忌可乎及乎临欲命终重处偏坠净因微弱难脱苦轮翻谓医王误人佛法无验悲夫若辈颠倒极矣曷不思匡庐法社十八高贤暨百二十三人俱留瑞应具载方䇿古今日月古今山河彼既丈夫我岂不尔当知不尔者祇是重处放舍不下故也凡我同会缁白老壮宜各痛念娑婆险恶早求出离六道之匍匐九品之逍遥利害天渊大须勐省必也生大欣厌舍秽取净信此取舍与不取舍原非异辙毋骛虗名毋执空见毋受高帽禅和口头三昧惑乱毋求旦夕速效X妄冀心外有佛来迎动诸魔事不论居家时入社时恒以念佛为正行以勉修众善为助行更于贪瞋习气刻意揩磨使重处得轻生处渐熟净念相继愿行相资自然千稳百当也其众行之中则放生一事为最善但应谛思彼虽同性犹属异类尚须救之况我同类之人障深业重有不久堕入恶趣者有现在地狱受苦者彼地狱苦剧于世间刀火奚啻十百千倍何容于此置之膜外不图拯救然其拯救之法亦惟在今日一心念佛以速生安养然后乘本愿轮运大神力兴无缘慈扩同体悲分身散影于十方剎土诸恶趣中寻声救苦如观世音菩萨誓空地狱如地藏王菩萨拔一切众生苦因苦果与一切众生世出世乐摄一切众生同觐弥陀慈父到究竟安隐处具如是志愿方是丈夫汉若不具如是志愿则届期聚首悠悠从事虽念佛放生亦只是寻常社会岂曰无福非衲所望于诸上善友也幸审择之又申劝净土法门虽诸佛诸祖共所赞扬然当世士夫一代时教曾未经目苟非宿有灵根焉得闻而深信今为略举一二大经要论以概其余使知法门殊胜易生信乐之心祇如华严一经教门广大为诸经中王譬如杲日当空掩众星之彩须弥横海落羣峰之高其语世界也不曰恒河沙数而曰不可说不可说佛剎极微尘数普贤菩萨以智通力一眼普观无边香水X海无边剎土如掌中果从近至远随其方面一一指陈名号相状极乐世界在毗卢遮那本剎中剎有二十层上广下狭形如倒卓浮图娑婆与极乐同在第十三层此层内有十三佛剎微尘数世界围绕极乐世界其一数耳视本剎世界之多犹如尽赡部洲百岁所收之谷总为一聚其中一粟相似何况更视本剎外无边剎种所有世界尚可以言思计议哉如是广大经文于末后结束处乃以十大愿王导归极乐惟令生安养世界惟愿见阿弥陀佛其专切劝发反复丁甯具在行愿品中兹不繁录又佛灭后六百年西天第十二祖马鸣大士应佛悬记重兴正法宗一百洛叉大乘经典造为一论名曰起信能令末世众生发起大乘正信譬如错众釆而为锦酿百华而成蜜其建言析理穷微造极既备陈一切法门种种三昧令修习正信巳复念一切法门种种三昧皆难修而易退乃于末后更示诸佛胜异方便曰复次初学菩萨住此娑婆世界或值寒热风雨不时饥馑等苦或见不善可畏众生三毒所缠习行恶法菩萨在中心生怯弱恐不能成就清净信心生疑欲退者应发誓愿一心专念佛及菩萨以生决定心故于此命终必得往生诸佛剎中见佛菩萨永离恶趣如经中说善男子善女人专念西方极乐世界阿弥陀佛以诸善根回向愿生决定得生常见彼佛信心增长永不退转得入正位是知佛世时文殊普贤佛灭后马鸣X龙树如是诸大士咸劝往生兼愿自往亲近弥陀他如宝积大集等诸大部经中称扬赞劝未易悉举然十方诸佛净土无量经论偏指归极乐者略有三意一为彼佛与此土人最有缘故无贵贱无贤愚无幼艾皆知阿弥陀佛号若有苦屈启口发声无不称其名者二为法藏比丘愿力胜故摄二十一亿清净佛土诸庄严事总为极乐世界一剎庄严发四十八宏誓愿广接十方念佛众生来生其国葢诸佛果德虽实平等因中愿力任运摄生无差别中有差别故三为阿弥陀佛即法界藏身极乐世界即莲华藏海见一佛即是见无量佛生一剎即是生无量剎念一佛即是念一切佛即为一切佛所护念以法身不二故生佛不二故能念所念不二故也然诸经论虽广赞扬此国众生初无知者唯晋远公崛起匡庐肇兴莲社一时名贤巨儒不期自至如刘遗民及宗雷等皆服膺请教道遂大振继自唐宋以来禅学寖盛士大夫有智识者多雅慕宗门趣尚高异然上下千百年间其真能见性者不过杨亿侍郎李遵勗驸马及许式郎中辈数人而巳余皆游戏门庭者耳遂令不思议胜异法门委为愚夫愚妇句当中间虽有三五尊宿递相祖述然未必多接高流广度羣品延及明季乃有云栖宏大师出承宿悲愿以醇儒脱俗专宏净业当世名贤归信者固多疑毁驳难者亦复不少大师以宏才妙辩百战不屈翻成法喜之乐由是缁素X悦服几如远公复生永明再世净土之道复得大振是则起千余年巳坠之法门厥功不既伟与乌唿乃今往矣末法昏衢众生垢重险恶道中失此良导可不为长太息者哉予生也晚弗获亲炙大师宝其遗言奚啻珪璧每一展读其书辄不禁涕泗横流心意勇发今住兹普仁以来常得羣贤聚首六时行道洽我素心然每遇一友与会不敢以俗士目之私心窃计曰莲华国土中复增一胜侣矣昔我释迦本师悬记此土有六十七亿菩萨往生彼国此必一数也虽知悠悠退堕者多然既发意念佛巳入弥陀愿海如人食少金刚终竟不消纵勤惰迟速不同究竟必生彼国既生彼国究竟必获果证八相成道广度众生故今于甫入会时即以未来诸佛相期待非为虗妄也伹不识众友自待何如苟能如衲所期待以自期待则凡现前善友皆吾莲蘂连枝矣然吾观今之富贵利达者或贪粗敝声色不知苦本或着蜗角勋名不悟虗幻或复爱殖货利会计经营现在碌碌一生将来随业流转彼佛剎中依正庄严无量胜妙乐事不闻不知从生至死未曾发一念向往之心反不如穷愚困厄之夫多能念佛从冥入明转生胜处也故今敬劝诸友既各标名莲社便是火宅优昙必也具真实愿发忻厌心视三界如牢狱视家园如桎梏视声色如鸩毒视名利如缰锁视数十年穷通际遇如同昨梦视娑婆一期报命如在逆旅信宿舍离惟以X归家为务如意亦得不如意亦得舍得寸阴一心念佛果能如是若不生净土者诸佛皆成诳语矣愿共勉之起三年长期示众凡欲与期念佛令功行不虗者当发三种心以为方便第一发痛惜光阴心虽约三年光阴无几古人喻如连日疟发三度寒热期即告终若非勤䇿身心寸阴是竞未免见以为长若见以为长则悠悠岁月罔罔襟怀疲厌易生净功莫克岂不大可惜哉况命在唿吸安保三年纵越三年岂能长久所谓如囚趣市如羊诣屠但得前行步步近死直须孜孜昼夜矻矻暑寒一句洪名无时间歇不用弥陀接引净土决定可生凡我同行慎勿锐始怠终当视三年如一日如一剎那可也第二发专求出离心夫此三年功行非但不求世间福报亦并不求功德智慧辩才悟解与夫世世为僧兴显佛法等愿惟愿命终得生彼国脱生死苦此愿直须刻刻现前如昔人被覆在千尺枯井中受野狐诀注视磨孔一心欲出视之既久孔不加大身不加小任运飞出念佛亦尔专念彼佛一心求生念之既切佛实不来我实不去自然得生得此一愿则见佛闻法断惑证果不假方便自得心开百千三昧应念现前不可说不可说微尘数大愿同时具足所贵谛信力行惟专惟一始克有济也第三发和顺守约心堂中既无多众早晚共住称同行善知X识各宜防身护口谦恭巽顺互相砥砺互为标榜此三年内例如掩关禁足当以山门为界不得出外行走虽亲友病亡大故亦不得破例而出开他人效尤自便之端每日恒课不得懈怠废缺惟除病患不能饮食然或坐或卧亦须默默念佛葢病患中尤当急切也恒课外有余晷须自检点勿放身心空过不得闲谈杂话放逸戏笑误巳妨人更不得披览外书吟咏诗偈非唯唐丧光阴亦乃孤负檀越本堂轮一人作监直五日一换挂牌交代有不守约不如法者监直师即应劝谏一谏辄听者善若三谏不听者白众议罚若监直师狥情容隐不谏不举者随事量罚若诸师自严自重各精进不放逸置规约于无用之地则弥善也勉旃勉旃起精进七期示众七日持名贵在一心不乱无间无杂非必以快念多念为胜也但不缓不急密密持名使心中佛号历历分明着衣喫饭行住坐卧一句洪名緜密不断犹如唿吸相似既不散乱亦不沈没如是持名可谓事上能一心精进者矣若是真正道流直能体究万法皆如无有二相所谓生佛不二自他不二自他不二依正不二净秽不二苦乐不二忻厌不二取舍不二菩提烦恼不二生死涅槃不二是诸二法皆同一相一道清净不用勉强差排但自如实体究体究之极与自本心忽然契合方知着衣喫饭总是三昧嬉笑怒X骂无非佛事一心乱心终成戏论二六时中覛见页毫发许异相不可得虽则至心偁念亦同肆口诃骂虽则精进修持亦是梦中苦行如是了达方是真正学道人一心精进持名也前一心似难而易后一心似易而难但能前一心者往生可必兼能后一心者上品可阶然此两种一心皆是博地凡夫边事凡有心者皆可修学同堂缁素切勿高推圣境甘处下劣各须勤䇿身心近则七日内远则一生中常作如是信常修如是行纵不证克为因亦强华宫託品必不在中下矣倘或七日之后置若罔闻熟处毕竟不生生处依然难熟无明业习牵合交缠仅欲邀功七日而此七日又未曾到一心不乱田地正所谓少善根福德因缘安望往生彼国致令金口诚言翻疑诳妄是谁之咎乎同七净众愿各自审而诫勉之料柬法门念佛求生净土释尊于无量法门中特垂胜异方便然念佛一法仍有多门约而计之不出四种一者念佛实相即本觉理性如大集等经所明是也二者念佛法门即种种三昧如诸大乘经所明是也三者念佛相好即胜劣身相如十六观经所明是也此三种念佛胜则胜矣非异方便葢必洞明事理深达境观上智犹难钝根绝分故也四者念佛名号即一心持名如小本阿弥陀经所明是也惟此一门借彼佛胜愿力故不论有智无智上中下根但执持名号一心X不乱七日乃至一日即是多善根福德因缘即蒙弥陀圣众接引即为十方一切诸佛护念又彼佛本誓若有众生欲生我国至心信乐乃至十念若不生者不取正觉是为不思议异方便惟其异故胜也所生净土亦有四种一曰常寂光土极果圣人所居断无明惑尽方得生二曰实报无障碍土别圆地住以上菩萨所居断尘沙惑方得生三曰方便有余土四果圣人及别教三贤菩萨圆教十信菩萨所居断见思惑方得生此三种净土胜则胜矣非异方便葢必断惑乃生还同竖出三界故也四曰凡圣同居土权实圣贤与博地凡夫共居惟此净土仗诸佛摄受力故不须断惑兼复带业往生但惟信愿前导感应道交浊障稍轻苦轮斯脱而又即此同居安养竖彻方便实报寂光故上智即能顿净四土而下愚亦可三界横超无烦九次第修不俟三僧祇证是为不思议异方便惟其异故胜也如此最胜独异法门释迦善逝殷勤示劝于五竺遐邦恒沙如来广舌赞扬于十方剎土岂欺我哉龙树毗婆沙论云佛法有无量门如世间行路有难有易徒步则难乘船则易欲易行疾至应当念佛称阿弥陀佛名号疾得阿耨菩提又智者十疑论云在五浊恶世求阿毗跋致甚难可得譬如跛人步行一日不过数里若信念佛三昧乘彼佛愿力摄持决定往生如乘船遇顺风须臾千里又如劣夫从转轮王一日一夜周行四天下非是自力轮X王力也乃世之驾言直指者多以西方为钝置谓此法门专摄钝根劣器耳苟能一超直入何假他力不思文殊普贤马鸣龙树及此土智者智觉咸发愿往生尽属钝根乎世尊于宝积会上劝父王净饭并六万释种皆生净土尽是劣器乎不假方便自得心开安有如斯曲径甫育莲胎便阶不退奈何反属廉纤若夫巳悟心宗为垂警䇿犹曰生生不退佛阶可期者其难易迟速皎然可知矣而世之学者或疑或谤或耻谈而不屑道虽曰非愚非狂吾不信也九品略辩净土一门虽广摄诸根咸登不退而见佛久近闻法大小证果授记迟速不啻天渊悬绝大本经略分三辈不及观经九品为详总而论之上品以解悟为本中品以戒善为本下品纯恶无善惟临终遇善友一念信心灭罪往生析而计之上上生者所谓读诵大乘则宗说俱通修行六念则行解相应故弹指即生见佛闻法悟无生忍须臾历事十方诸佛亲蒙授记僧如远公智者俗如刘遗民杨无为辈足以当之上中生者虽未及读诵大乘而能解第一义是于巳躬亦有悟入而行证未逮上上生者故经宿华开见佛因前宿习普闻众声皆说甚深第一义谛七日于阿耨菩提得不退转修诸三昧经一小劫得无生忍上下生者虽未有悟入而亦发无上道心自欲明见本性卒未遂志以求生者七日见佛三七日始闻妙法X经三小劫住欢喜地中上生者乃在家净信男女持戒求生者临终见佛往生莲华寻开闻说四谛应时即得阿罗汉道以戒力专故华开证果甚速以未发无上道心故所闻但四谛所证但小果耳中中生者乃出家男女持戒求生者曰一日一夜持沙弥戒持具足戒者显戒法殊胜虽最促犹生何况久持然出家戒行精专亦生中上在家暂持斋戒亦生中中可互通也临终见佛往生七日华开闻法得须陀洹果经半劫成阿罗汉中下生者亦在俗男女素未归向三宝而天资仁孝进道有阶临终遇善知识开示即获往生七日见二大菩萨闻法得须陀洹果过十小劫成阿罗汉下上生者乃在俗恶人临终遇善知识教称佛名灭罪往生七日华开见二大士说甚深十二部经发无上道心经十小劫得入初地下中生者乃出家破戒恶人临终遇善知识称佛说法一念往生六劫华开见二大士闻大乘甚深经典发无上道心下下生者五逆十恶极恶之辈兼僧俗二类临终遇善知识教称佛名十念往生十二劫华开二大士为说诸法实相即发菩提之心后二生未言登地时数者亦如下上生发无上道心后十小劫也中三品虽以戒善求生自度心坚度他行缺故终得大乘而须暂登小果下三品虽系极恶凡夫以闻二大士说甚深法即能发无上心虽经多劫直入圣位然则一念大小顿越权乘小果一生精进远超多劫华胎大X小迟速之间发心䇿行者当审所从事矣悟后求生者借极乐境缘结习易断三昧易修速成忍力度诸众生也未悟求生者为亲近弥陀易于见性永明所谓但见阿弥陀何愁不开悟是也禅净二门各宜专务不必兼修伹彼此相非深昧佛旨参禅者无论悟与未悟但获往生皆跻上品修净者虽五逆十恶忏悔犹预下生而必曰不谤大乘则谤者不生可知矣先悟后生者如巨帆遇彼顺风念佛谤禅者如败种植乎腴壤其优劣之相得失之关诚不可不辩也示夏子彝居士大阿弥陀经云娑婆世界修行一昼夜胜于极乐世界行善百岁葢以此土难于进修彼土易为功力故也例此而言则风尘世路中修行一日胜于深山净剎修行百千日无疑矣是故帝乡可游也红尘可入也所谓净愿不可忘也净行不可缺也嗟乎风尘亦何能染人第恐人自染风尘耳居士善根深厚信力专笃久知选官不如选佛此行葢非得巳也然选佛场开是处可入无论深山净剎世路风尘要须心作南车愿为前导苟所向不乖虽终日途中何异家舍长安此地不隔一尘随伊冒暑冲寒经州历县操觚捉笔执辔扬鞭处处道场时时佛事净愿净行常得现前自然达清泰之上邦面无量之寿圣预九品之科目极住行向地之升进候十方诸佛息化之大阙然后分身补处发号施令统理九法界人天调熟七X方便弟子如是选官选佛岂不诚大丈夫哉然而说则易行则难深山净剎则易风尘世路则难吾愿居士为其难者则他时异日必有大得力处当念流光如驶衰老日侵长途往还勿虗度好时节定课外有余晷但只加持佛号若楞严呪大悲呪等客路俱不必也示丁耕野居士昔寂室和尚云世人欲修净业不可言我今忙迫且待闲暇我今贫乏且待富足我今少壮且待老时若分定常忙分定贫乏分定夭折即于净业无缘修习忽尔丧亡虽悔何及何如趁身彊健努力修之至哉言乎然今人无论信乐者少纵能深信净土而因循需待蹉过一生者比比皆是也居士天姿醕谨向见衲不久即能警悟无常长斋事佛葢宿缘有在也然居士家无恒产岁以馆获得糈夫家无恒产则不足可知矣身有馆职则不闲可知矣年方半百则未至衰老可知矣乃一旦谢馆不赴却诸门弟子秉持满分优婆塞戒楗户终年专力净业至于资粮薪水初无会计非勇勐丈夫而能若是乎且以斗室狭隘半供经像于中避嚣息影锐意精修一如夏屋宽舒泰然自足惟虑其不能久久如斯也嗟乎夫人之居世亦何定哉窃尝论之暇莫暇于不失时富莫富于常知足强莫强于勤精进今居士兼三者而有焉则虽举天下之闲者富者强有力者与居士较吾知其有X名而无义矣能如是于生净土也何有然更有一语愿相告诫者譬如万斛之舟欲有所往樯非不高也柁非不正也资具非不完备也去志非不决也乘风张帆有瞬息千里之势倘若船头一桩未肎拔却被一条缆索系住虽种种推排其能有济乎今时净业人终日念佛忏罪发愿而西方尚遥往生弗保者无他爱桩未拔情缆犹牢故也若能将娑婆恩爱视同嚼蜡不管忙闲动静苦乐忧喜靠着一句佛号如须弥山相似一切境缘无能摇动或时自觉疲懈惑习现前便奋起一念如倚天长劒使烦恼魔军逃窜无地亦如红炉勐火使无始情识销铄无余此人虽现处五浊之乡巳浑身坐在莲华国里又何待弥陀授手观音劝驾而始信其往生哉或曰彼居士勇勐精进如是岂复牵于情爱不几于无病而授药乎予曰不然古人云爱不重不生娑婆又云道念若同情念则成佛多时五通仙人累劫精勤尚以欲漏未除隳其功行故知未登圣果以还鲜有不被其系累者居士果世念轻微道心勇锐见欲避如火阬忆佛如恋慈母净斋清课永矢弗渝又何妨以无病好人常服良药岂不起居轻利转益强健乎总之烦恼无尽而生死根本则唯贪爱能漂溺行人障往生法是故先佛经中处处诃责但情爱一分疏淡则净业一分成熟于生死岸头庶得解脱也居士其勉之哉柬顾兆祯居士X末法浇漓人趋诈伪求其履道存诚敦古反朴如我老居士者其人皆不啻披星拣月矣然净友中得君家公臣又得丁君耕野复得翁君舜仪皆属居士令亲何祥麟瑞凤之以类而聚耶就中翁君大孝遗身所谓难行苦行我所未曾为亦所不能为心焉钦服非复笔舌所可赞述读长歌允称其人三复再复弥见精丽昔也知章八十耽吟邱为九旬工赋居士年居邱贺之间而着作亦兼擅其美所冀惜分寸之阴淡笔墨之好回此精力唯以净业栖心则慧芽增长道种成熟异日佛前莲华化生便非邱贺辈所可同年语矣答顾兆祯居士前有数行奉寄想巳尘覧顷接手书乃有尘业情缘卒难销陨何时得成妙观等语足知求道之切然依鄙见即此厌尘情忻妙观正坐学道内障且避諠求静处世未有其方尘情果可绝乎要知万法本闲惟人自闹善乎蕅益大师之言曰虽曰六根幻驰六情纷动仔细推求尘既不居其咎根亦岂职其愆根既不职其愆情岂独当其罪三科剖析既无真主纵使共合那有实法而我辈于此虗妄法中着我耽人舍彼取此犹如揑目乱华发生更欲分别华相孰妍孰丑不亦谬乎唯将身心世界全体放下则智眼昭明何处有尘情可厌然欲念佛求生净土正不妨炽然起忻厌心此忻厌心着之则成惑病了之则是方便X亦存乎其人耳所言妙观者观经不云乎诸佛正徧知海从心想生众生心想佛时是心即是三十二相八十种好是心作佛是心是佛只此数语便是念佛三昧祕要一切观门无不从兹流出葢知作而不知是则堕在权小知是而不知作必落魔外作即空假观是即中道观全是而作全作而是作是一念三观圆融故大集经偈云若入但念弥陀佛是名无上深妙禅至心想像见佛时即是不生不灭法智觉禅师云一念相应一念佛念念相应念念佛佛是本觉之理念即始觉之智故知正念佛时始本会合理智冥契能所俱忘自他不二无念外之佛为念所念无佛外之念能念于佛超情越见离句绝非直捷圆顿无过此者除却念佛外岂别有妙观可成耶窃尝论之药无贵贱起病为良治本治标宜随缓急居士以耄期之年回心向道纵得百龄余光有几可不思束其功于至稳至易之途而尚似探元问妙徘徊跂望于其间乎衲前晤时非唯不谭妙观并为略去多种日课仅以六字真言相劝勉者此是海上奇方能疗急病抑又标本齐治缓急咸宜贵在深信力行古人所谓但见阿弥陀何愁不开悟然则何尘情而不销陨何三昧而不现前然在今日纵有百千法门无量妙义总置不用唯此一味单方相赠苟非斩钉截铁併力专持其何以自振拔哉若必谓持名功效不及用观者则彼佛所具身相微妙经论所开观法深细博X地初心恐不易成办终不若依小经专一持名为稳当耳伹持名时了达事理一心不乱即是观境不须别求元妙念老居士十分诚悫忘年齿之高殷殷下问故敢罄布愚直之私而一无讳忌也惟审之择之何如名字说与金水若居士天台以六佛拣滥初曰理性次曰名字始闻圣教乃至明心见性皆未出名字位故知名字其时甚长而其义亦甚深无量也居士名善字水若达此名识此字于见性成佛之道思过半矣告子曰性犹湍水也决诸东方则东流决诸西方则西流人性之无分于善不善也犹水之无分于东西也异哉告子之言性也虽非儒宗中至义乃翻有类乎如来之契经也惜其屈于孟子之辩而卒无以申明其说是亦如虫御木耳夫十法界本乎一心则善不善法皆性具明矣所谓性中有染净种子故世出世间无有一法而能外乎性率性中净种子而起现行则为君子之道谓之修善率性中染种子而起现行则为小人之道谓之修恶中庸曰率性之谓道孔子曰道二仁与不仁而巳矣道无分于仁不仁即性无分于善不善也若性惟善而无不善则三涂恶趣非由心造又岂得称为法界乎是故一阐提人虽断修善不断性善若断性善则终不成佛诸佛圣人但断修恶不断性恶若断性恶则不能现秽恶世界折伏众生此性修之关X所当洞达既不能离性以起修亦不得废修而言性也请以水言之所谓性者即溼而就下东流西流者也所谓修者即决之东方决之西方者也居士欲修净业可不顾名思义而审其所以修之之术乎若其心念念趣贪瞋痴日深月甚輓之不回引之不出发于身口多与恶相应则所谓决之东方终为震旦国中人物若其心念念厌离五欲系想阿弥陀佛愿乐亲近如子忆母不为业境之所牵不为他岐之所惑则所谓决之西方定于极乐世界莲华化生见佛受记由是观之见性成佛亦在乎决之而巳若能决之西方而为西流之水则必不入三涂鼎沸之水必不杂人天渴爱之水不混凡夫之浊水不沾魔外之恶水不堕二乘之死水不同权乘之客水常得理水以润心田智水以融万行即此名字位中而圆合如来之性水既得与性水合则会归七宝池中为澄净为清冷为甘美为轻輭为润泽为安和为除患为增益而究竟成八功德之圣水矣西流而极于此真能尽水之性者与然吾审居士之名与字是从孟子义也非告子义也若夫决择善法修习令满决破不善法修除令尽则君子道长小人道消而终止于至善之地是未尝不与告子合未尝不与宣圣合亦未尝不与西方之大圣人合也居士其力决之乎首楞严经势至圆通章首楞严一经说在法华之后实为佛法堂奥昔智者X判教时此经未来支那故唯以法华涅槃为后味若令一见必广有疏释且判属醍醐无疑矣奈四依大士巳灭古今疏主各兴异见久如聚讼后学不具择法眼靡所适从至欲尽废疏解唯看经文亦过激之论也及乎以巳智寻经又多不能达其旨趣则终于昧昧而巳试平心论之众解岂无长处然不失之乖谬即失之粗略间有智识高超出乎其类者则又借此经发挥匈中剏论有真能舍巳从经曲顺佛意则西湖鑑一疏之外吾未见其能竝美者孰谓今人必不能迈古耶或病其主张太过讥其杜撰不无纵未能无遗憾要亦大有功于此经者矣至于舍识用根归重圆通之说则诸佛诚言谁敢不信此方教体谁敢不遵从而议之者皆违经抗佛者也现前诸善友既巳标心净土复欲研究此经甚不易得然始末无论只此圆通文中大有淆譌处若非善读善会者则所谓醍醐毒药亦不甚远岂不闻楞严会上选佛场开观音登科势至下第修净土人于此若不拣辨何以发此经之密意而坚后学之行愿耶但势至法门非此经要义故鑑师疏中亦引而不发今则先辨法门次彰密意辨法门者当知此圣圆通属七大中根大以都摄六根故依此六根而修念佛三昧有三种不同一者念自佛二者念他佛三者念自他佛若念自佛则与诸圣圆通是同以根性为所念法门以旋湛为能念方X便如央崛经云所谓彼眼根于诸如来常具足无减修了了分明见乃至彼意根于诸如来常具足无减修了了分明知等亦如此经十方诸佛同告阿难令汝速证安乐解脱寂静妙常唯汝六根更非他物又如祖师云在胎名身处世为人在眼曰见在耳曰闻在鼻辨香在口谈论在手执捉在足运奔识者知是佛性不识唤作精魂从上诸祖如斯指示甚多此念自佛三昧具摄一切教义一切禅宗直指法门罄无不尽也若念他佛则与诸圣圆通有异以六根为能念以果佛为所念法身虽复一体我无二种庄严诸佛福智圆满成两足尊念彼果德不生疲厌眼常瞻佛相耳常闻佛教鼻常触佛香舌常称佛号身常礼佛像意常缘佛法六根所注无非佛境如是相继无间无杂此念他佛三昧具摄一切弥陀药师弥勒上生等经及莲社一切业行事想法门罄无不尽也若念自他佛则与诸圣圆通同而复异先须开圆顿解了知生佛一如心土不二託彼依正显我心性既不迷性外有佛亦不执彼土非心此则开圆解处与诸圣同託他境处与诸圣异十六观经所谓胜异方便今文谓不假方便自得心开以此方便最胜极异故不更假余方便也祇就圆顿教中三种念佛三昧对四种净土略辨摄生大用惟念自佛者摄归实报寂光二种净土然但能竖入不能横超又但被利根不能普摄又则诸圣所同不显此门独异似非势至摄X归本旨今谓正摄念他佛及念自他佛二种行人归于同居净土兼复横超方便实报寂光是故文中深明感应道交之益也次显经密意者选择圆通法门犹如国家用兵选将相似或推作先锋或压令殿后殿后者为正选余则各随常队而巳其推与压要非无故而然祇如十八界中必先根次尘后识此常例也今以六尘居先而根次之六尘中必先色次声以及香味触法今以声最居先而色次之于六根中仅列其五抽出耳根置于二十四门之后葢以此方真教体清净在音闻故以音尘开先闻根殿后而独详明之也虽不显言其故人巳觉之既归重耳门一经要旨排列圆通法应如是然念佛法门亦逗此方机宜末世众生须依念佛得度乃此经方令一门深入直了自性若复双选二门则昧本经旨趣若令念佛法门直尔混依常队又失他经广赞之意故今巧示推压如军中密令未许泄漏葢前于十八界中明抽耳根为重将矣今乃于七大中暗压根大为重将而此根大正属念佛法门既不违他经广赞之宗仍不乖此经用根之义可谓至巧亦至密矣夫七大次第曰地水火风空见识见即是根本应根先识后今移识居第六而以根大殿后亦如十八界中之耳门也又于前五大中推火大作先锋而以地水风空次之此有两意一为当机堕婬起教故以多婬召火警多闻人先除欲漏也故X文云说多婬人成勐火聚乃至化多婬心成智慧火诸佛唿我名为火头我以火光三昧力故成阿罗汉愿为力士亲伏魔怨等明以警之也一切经律中皆以不杀为首戒此经则以不婬为第一决定明诲于三缘中亦以欲贪先于杀盗均此意耳二为末世对治重障以烦恼虽多惟婬欲为生死根本最能障往生法故令行人观凡夫身内婬火即如来藏性空真火循业发现深观得悟成智慧光非唯不障往生且能将送行人託上上品所以净名赞婬怒痴以其体即藏性而染净功用在反掌间耳故以火头居先亦如十八界中之陈那也今请历观诸圣除此二先锋二重将外余皆一依常例次第不紊可见二十五圣起座之时诸大弟子结集之际一威一仪一起一止皆有深意悉符教义以粗心遇之又安可得耶然则观音虽独登科势至岂全下第但于观音则明选于势至则暗选耳良以圆根别入故明选诸根总摄故暗选此方教体故明选此土有缘故暗选通益当机时会现未众生故明选别益恶世法末时不见佛众生故暗选虎榜高题处人所共知朱衣暗点时人所不觉故曰大有淆譌须善读善会也或曰既是密意何得泄漏曰楞严选佛场中揭榜巳二千余年矣此时若不明破密将焉用或又曰诚如子言则文殊说偈选择时岂亦不知密意何不遵前例一概都拣耶曰诸圣自陈各说第一故寄推压巧示密机若承敕X正选时一依前轨何得成密然但声尘火大准归常次以此二门别意助显非本所归重故不更推出至于势至法门仍顺长行置识大后为二十四门之殿未始不遵也且既令专选一门何得不拣势至观其拣辞仍与诸圣不同但曰因果今殊感云何获圆通意谓彼虽都摄六根净念相继而此相继之念既属行薀迁流亦生灭法以此为因欲往生见佛谁曰不可今欲现证不生灭圆通则因果不符何能克获此拣现获圆通为难非拣往生后益也其余诸圣单念自佛唯属现修现证故拣则全拣以不逗此土机宜不合此方教体故也有志修证者亦可以深长思矣然此为信力未坚者说若果深信净土纵令楞严独贬势至亦自不疑何以故以他经广赞故曰不可思议功德曰世间难信之法曰一切佛护念曰无上深妙禅曰胜异方便曰三昧中王多处极赞既不生信一处乍贬何辄生疑而况曾不独贬而况复示暗选乎奈末世众生读此经者既不能依教从耳门深入现证圆通偏于念佛法门好起疑惑乃至破他净信障他善行薄福少智人往往习气如是故兹约法依经曲为辩析不自知其辞之丛沓也岂得巳哉旅三字说妙法华经云三界无安犹如火宅若贪着生爱则为所烧故先佛世尊方便劝谕引之令出以此宅中众苦充满难可安居也蕅益大师净信集云自寂光真X性翳于五住尘劳而一切含识鲜有恒居虽四禅四空及方便土亦属旅泊旅之时义大矣哉夫旅者以行旅之人次于旅舍之谓也旅必有伴亦必有处亦必有其本业今旷观三界之中同一旅也而人异其业业本既异而处与伴亦殊焉慨自有识以来经尘沙劫波积骨逾于富罗饮乳过于溟渤于中竛竮之状飃泊之苦有不可胜言者时而与狱种为伴也则恶逆为其本有间无间是其旅处时而与鬼趣为伴也则悭贪为其本旷野山泽是其旅处时而与畜类为伴也则愚痴为其本水陆空界是其旅处时而与修罗为伴也则瞋慢为其本须弥大海是其旅处时而与人道为伴也则纲常为其本四洲诸国是其旅处时而与欲天为伴也则戒善为本地居空居是其旅处时而与色无色界为伴也则禅定为其本四禅四空是其旅处方其旅也随处而着不知其旅也嗟乎故乡之梦尚自朦胧客次之居岂为究竟是非託安养以横超悟寂光而上彻又孰能外乎旅义也哉天都汪润生居士法名性净别字旅三去家游学有年矣晚居琴川有令嗣长于才夙柄家政故居士得不为家累虽厚栋华轩可以逸老以居士视之萧然若寄也居士恒长斋事佛以淡泊无欲为养以操修问道为兢兢康熙乙卯岁仲秋之朔乃其七十揆辰诸亲友故旧争为文以祝之诗以颂之居士谢而弗视视亦不审曰徒周章乎耳目耳与其谀言之来以X沽吾名孰若法言之及以裨吾心爰以旅三之字而请说于予予思居士既旅乎三界是得其旅之大者也岂天都琴邑云乎哉然吾窃观夫居士之邦人族士类多操奇赢走四方其于旅也惟获其利未尽其义也今居士旅于斯设有人焉告之以猗生煑海之谋进之以郭氏治山之䇿吾知居士必掩耳而去之矣独兹七旬介寿之期乃能却朋樽而不顾置牲鼎而不御访予于枯澹寂寞之濵咨予以异世乖俗之旨可谓真湻未散大朴犹存其几于道者乎曰犹未也夫既曰旅三则一切法趣旅更无有法过于旅者所谓随处而着不知其处理性旅也了此三界同为逆旅本业处伴各各差殊名字旅也知其非家不住不着于粗敝境不生贪恋观行旅也客尘烦恼方便折伏悠悠旅梦彷彿欲醒相似旅也不离法界随寄尘寰哀此旅人尽力津济分证旅也是朽故宅属于一人我常在此说法教化大火所烧时我此土安隐究竟旅也苟不达此义则于邮亭传舍误认家乡诸所谋求无非火宅中事又或畏此旅途多诸苦难归心孔亟去不还来将使六宇同昏四生奚赖若此者皆无当于旅义也然则居士之在今日惟当以安养为归宿之地毋终为堪忍之旅客若夫华开见佛获证真常又当睠此娑婆再来侨寓将护众伴诱掖羣迷更于异域殊方分身应迹往来三界终不疲厌斯为究竟旅人庶不虗居士立字之意矣X观佛毫相法观无量寿佛经云若欲生西方者当观一丈六像在池水上又云身相众多不可徧观须从一相好入谓专观白毫一相待观成熟余相自然显现毫长一丈五尺周围五寸外有八棱中则虗通彷彿如瑠璃筒在两眉中间表中道也右旋宛转白如珂雪莹净明彻显暎金躯依此想时令心坚住心若昏散制令明静葢明则不昏静则不散当知明静是止观之效定慧之体亦即心之本体止观是工夫定慧是因行明静是功效明静之极顿合本体若至果上即成福智二种庄严也今身心寂定止也观佛毫相观也毫相历然明也坚住不动静也所谓託彼身相熏我心性观智若成自然显现正此义耳然欲修此观须了万法唯心经云心如工画师造种种五阴一切世间中莫不从心造故知弥陀毫相自是我心本具定中所现亦是我心造出是心作毫相是心是毫相不从他得不向外来如是了达方名如法修观也总之能观观智为一心三观所观毫相是一境三谛何以故定中毫相虽现在前皆想念因缘无实性相此因缘所生之法法尔无自性无他性无共性无无因性四性皆空故无实性而此想念所生毫相非惟性空相亦巨得如镜像水月故无实相也性相无实故即空即真随念能见故即假即俗即假即俗故非真空即空即真故非俗假此则作是一念遮照同时离即离非X是即非即故为三一圆融不可思议中道观境也全谛发观观还照谛境观不二唯是一心故古德颂云境为妙假观为空境观双亡即是中亡照何曾有前后一心融绝了无踪此颂影略须略释其意言境为妙假则空与中在其中矣不具空中焉称妙假言观为空即妙空也而中与假在其中矣言境观双亡则双照在其中矣双亡即非空非假双照是即空即假二边不着亦复不离故即是中道而下二句即言亡照同时一心融绝也葢境虽具三既属所观之境但称妙假观虽具三既属能观之观但名妙空境观虽各具三既用双亡双照之妙观冥合双非双即之妙境但是妙中由是举一即三言三即一三一非同三三非异不可以意识思量不可以名言分别故曰亡照何曾有前后一心融绝了无踪也境观圆融妙理以四语总摄无遗透此妙伽陀胜读台宗书数百卷然非明了一心淹贯台教者恐未易透也经云但闻白毫名字灭无量罪何况如法系念释迦如来金口垂示天台智者劝令专修近代唯幽谿大师常修此观今净业行人苟能一心持名往生可保兼修妙观则託品必高利根上士胡不勉而行之警语