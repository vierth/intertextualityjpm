太上老君说安宅八阳经正统道藏三家本一卷洞神部本文类太上老君説安宅八阳经尔时太上老君在福徳天中召集十方圣衆天神地祇俱来集会讲説妙法时有太极眞人端简上告老君爲见阎浮衆生修造宅舍频遭厄难作何方便以救凡愚老君答曰若有善男子善女人起造宅舍惊动龙神屋宇鸣唤地华土裂南堂北屋东廊门戸井灶碓磨库藏船车寓止六畜栏圈庄舍寺院但是屋宇房廊窟穴触犯天煞地煞年煞月煞日煞时煞四方诸煞五方地只青龙白虎朱雀玄武将军太歳黄旙豹尾十二时神六甲禁忌土公土母土府伏龙一切恶煞宜转此经禳谢所犯神煞悉皆隐藏逺送四方各鎭方隅不敢爲害念诵此经是诸恶鬼皆自消灭疾病驱除身强体轻念诵此经功徳无量若有善男子善女人匡保蚕桑至心念诵此经福徳报应或起造屋宇修营仓库牛栏马坊猪圈鸡栖掘凿动土转诵此经三徧至百徧令土府相生隂阳和合向坐宜良龙神匡賛百福咸臻眷属和平悉无障碍所求皆得所愿皆成于是大衆闻説此经皆大欢喜作礼而退信受奉行太上老君説安宅八阳经