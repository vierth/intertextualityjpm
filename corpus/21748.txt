诗辩坻清毛先舒卷一总论维诗作诂赜有烦名六艺群纬义洽理备均以宣其堙郁节其波荡陈美以为训讽恶以为戒上既足以彰知贞淫而下亦得婉寓怨讥而亡所讳故乃微之以词指深之以义类之以风力调之以匏弦质之以捡括文之以丹彩用之当时感人灵于和平播之历祀挹芳流乎无穷所以采在二代者与典谟并传沿为变格者垂至今而不废诗学流派各有颛家要其鼻祖归源风雅风雅所衍流别已伙举其巨族厥有三支一曰诗二曰骚辞三曰乐府离骚兴于战国其声纯楚哀诽淫类出小雅而详其堂构不近诗篇虽瓜瓞于古经盖别子而称祖者也后遂寝变为赋又其流矣乐府兴于汉孝武皇帝曲可弦歌调谐笙磬练日奏于郊鹭茄讠訇于玉帐盖以商周雅颂歌法失传故遣严马之徒维新厥制已而人才辞士下逮于闾巷闺咸各有作飙流滥焉昔有霍家奴雅留曲阕相逢狭路间燕女溺志禀酌四诗情亡不有魏晋相承体绪颇杂而并隶乐府莫之或变然周秦歌谣及鸿鹄骓逝诸作并采入乐苑者以类相景附云耳至于唐世乐府绝句为多而章句俳齐稍同文侯恐卧之响故填词出焉尔时但有小令听者苦尽故宋人之慢调出焉慢调者长调长金人欲易南腔为北唱故小变词法而弦索调出焉然弦索调在填词为长在曲又嫌其短故元人之套数出焉元曲偏北而不南唱故明兴则引信宋词扌幻旋元嗓参伍二制折衷九宫而今南曲出焉故汉初已彰乐府六朝稍演绝句唐世肇词宋时未亡而金已度北曲元未亡而已见南曲要皆萌芽各入其昭代而始极盛耳斯则乐府之统系是三百篇之支庶也若夫古诗大约以五言为准何者后代四言率多窘缚附庸三古难起一宗五言西汉则十九河梁东京则伯喈平子建安则子建仲宣魏晋则阮陆陶谢六代翩翩亻隽俪之风四唐英英律绝之制又既趋近体则七言兼着故其物章比兴辞班丽则调务渊雅旨放清穆荡乐府之诙亵闲骚人之怨乱者其惟诗乎若乃诗有变风雅而端木氏又别小大正续传予谓骚辞乐府大约得于变传为多而诗人有作必贵缘夫二南正雅三颂之遗风无邪精义美萃于斯是则六艺之冢嫡元音之大宗也记云白受采故知淡者诗之本色华壮不获已而有之耳然淡非学诣闳邃不可袭致世有强托为淡者寒瘠之形立见要与浮华客气厥病等耳世目情语为伤雅动矜高苍此殆非真晓者若情一赋见摈昭明十五王昌取呵北海声响之徒借为辞柄总是未彻风骚源委耳曹植始开奇宕顿失汉音陆机笃尚高华竟变魏制浔阳省静体已非晋骨宣城惊人句实始唐音卿延清乃开天之先驱太原东川故大历之鼻祖工部老面或失于俚赵宋借为翰林逸而或流于滑朔元拾为香草严仪卿学诗入门须正亦有始基猥杂后能自得师翻然弃故亦能至道淳于意之受术阳庆是也唐有康昆仑善琵琶自谓无敌及闻段善本枫香之弹即惊骇下拜德宗令以本艺授康段奏曰昆仑本领邪杂且遣十年不近乐器然后可教后昆仑果尽段技今诗学染指既多受病不少畏砭而讳疾护前而党同何文士立志不如优伶远也诗须博洽然必佥才就格始可言诗亡论词采即情与气亦弗可溢胸贮几许一往倾泻无关才多良由法少如瓠子驰其正道鉅野溢又恶宣房之寒其孰能不波古今谈诗家其持论大有三弊而世鲜觉悟其失往往雷声余当辩之其一则以作诗必有合于古之六义斯言似已然风雅颂固是分体不必详论以赋比兴言之此三者是诗人之志盖即妇人童儿发口矢辞非直陈事即婉转附物或因感抒述三者之内必有攸当是凡诗中自有此三义非谓具此三义而后为诗成也譬诸乐然有五音耳任举陶瓦叩之弦索弹之亦必中宫羽之一音岂谓不为器者便无音耶自谓诗备六义然后为佳而牵拘胶不胜其敝但有栉比无复神来又或以庄辞为备六义殆又不然夫古人作诗取在兴象男女以寓忠爱怨诽无妨贞正故国风可录而离骚经辞乃称不淫不乱诗三百篇大抵言情为多乃用尚书礼运之义相绳何其固耶即以丽辞果流佚者但可指为靡音目为变声不可谓外于六义何则就其靡变亦必固自有赋比兴耳自斯言出而楚辞乐府尽为外篇而傅玄艳歌行为贤于陌上桑李唐一代便当尸祝退之然后晚唐衰宋之作悉登高坐矣此一弊也汉变而魏魏变而晋调渐入俳法犹抗古六代靡靡气稍不振矩度斯在何者俳者近拙拙犹存古藻者征实实犹存古嗣是入唐为初为盛麟德干封间气魄已见开元而后奇肆跌宕穷姿极情譬犹篆隶流为行草耳穗迹书永言告绝怀古之士犹增欷然而谈者方夸为中兴谓足高掩六季何邪且近体是唐代所开而研思构彩皆滋润六朝十四大家概乎沾汜奈何爱唐棣之偏反忘鄂跗之至古体诗居然酏水之别益无论已此二弊也诗主风骨不端文彩第设色欲稍增新变耳自皎然以窃占白白芳草诋刘李诸贤而近代亦诮白雪黄金中原紫气是则诚然然要非大疵也初盛唐之乌鹊凤凰南山北斗龙阙凤城横汾宴镐汉魏人之凤凰鸳鸯双鹄鸣雁惊风白日胪陈竹素览者初不讶之又如古诗草杨柳便属相思癸牡锵鸾辄施行迈万年眉寿以为颂祷于皇陟降用格神明若持卑辞相格亦复可议要期合律虽递袭而不妨乎高苟乖大雅则弥变弥堕于是斯有彦伯涩体长吉鬼才近如唐六如之俚鄙袁中郎之佻脱竟陵钟谭之纤猥亦俱自谓能超象迹之外不知呵佛未易直枉入诸趣耳此三弊也诗有八征可与论人一曰神二曰君子三曰作者四曰才子五曰小人六曰鄙夫七曰瘵八曰鼠神者不设矩卒归于度任举一物旁通万象于物无择而涉笔成雅于思无豫而往必造微以为物也是名理也以为理也是象趣也揽之莫得而味之有馀求之也近而即之也远神乎神乎胡然而天乎君子者泽于大雅通于物轨陈辞有常摅情有方材非芳不揽志非则不吐及情而止使人求之渊乎其有馀怡然其若可与居推其心也拾国香为餐而犹畏其污也薰祓正襟以占辞而犹畏有口过也是君子者也作者揽群材通正变以才裁物以气命才以法驭气以不测用法其用古人之法犹我法也犹假八音以奏曲钟石之韵往而吾中情毕得达焉故其诗如奇霏雾而非炫也如震霆之疾惊而非外强也澹乎若洞庭之微波而不竭其澜也中闳而已矣是作者也才子者有情有才亦假法以范之时有过差时或不及殆其当也则为雅辞不可为昌言分有偏至不能兼也法有一体不能合也然而气必清明辞必周泽斯称才子矣小人者法不胜才才不胜情注辞而倾抒愤如盈务竭而无后虑其小人之心声乎故其诗若忄齐若争若讠兆若昵虽罗于丰翰而不可为饰君子视子并器不入鄙夫者窘乎材者也乃欲自见故匿质而昭文中亡情而索辞辞孱则假于物辅故取物也不以益中以涂茨外趑趄睥睨冀无窥者故其语散而不贯气时张而时萎思不盈尺辞联寻丈使人厌之瘵者病也望之肤立按之无脉如呻吟之音虽长逾促谓之细甚是曰诗瘵鼠也者小而善窃狡而不能为物害故以取喻为诗者是强解事人也未能知之先欲言之袭彼之语以市于此矛盾而不恤被攻而无怍色掎摭无当聒而不休操笔回惑犹厕鼠之见人犬而数惊恐也是曰诗鼠审声诗之士以是八征参验无失则可以观人矣为诗者慎以自验务治其中心而底于纯可以无跌匪曰文章至道寓焉余故详着之于篇欲披其文先昭其质故观者因文而征情作者原志以吐辞则惟诗不可以为伪也洞贯古籍曲尽拟议非以役物求自见本质耳譬之以火煅金以鱼濯锦知鱼火之借质识古人为津筏是故神明秀练者其言芳以洁意广识通者其言疏以远凄激内含者其言抑以凌不见歆趋者其言静以立萦纡恬汰者其言微以长光华隐曜者其言清以典内业既昭本质斯呈欲学夫诗先求其心故歌之而可以观志弦之而可以见形若夫内无昭质而郁畅菁华胸本柴棘而放词为高斯如鎏黄火翠茹蘧练染不能饰美足彰其为贱工也抑有端求复古不知通变譬之书家妙于临模不自见笔斯为弱手未同盗侠何则亦犹孺子行步定须提携离便僵仆故孺子依人不为盗力博文依古不为盗才作者至此勿忘自强然而有充养之理无助长之法也诗固不可率尔下字然当使法格融浑虽有字法生于自然自宋人诗眼之说摘次唐人一二字酷欲仿效不能益工祗见丑耳高手下语唯恐意露卑手下语唯恐意不露高手遣调唯恐过于甘口卑手反之此古近高下之由判也鄙人之论云诗以写发性灵耳值忧喜悲愉宜纵怀吐辞蕲快吾意真诗乃见若模拟标格拘忌声调则为古所域性灵斯掩几亡诗矣予案是说非也标格声调古人以写性灵之具也由之斯中隐毕达废之则辞理自乖夫古人之传者精于立言为多取彼之精以遇吾心法由彼立杼自我成柯则不远彼我奚间此如唱歌又如音乐高下徐疾豫有定律案节而奏自足怡神闻其音者歌哭舞有不知其然者政以声律节奏之妙耳倘启唇纵恣戛击任手砰磅伊亚自为起阕奏之者无节则聆之者不欲写性灵岂复得耶离失之察下废玑衡夔旷之聪不斥律虽法度为借资实明聪之由人借物见智神明逾新标格声调何以异此鄙人之论又云夫诗必自辟门户以成一家倘蹈前辙何由特立此又非也上溯玄始以迄近代体既屡变备极范围后来作者予心我先即有敏手何由创发此如藻采错炫不出五色之正间爻象递变不离八卦之奇偶出此则入彼远吉则趋凶借如万历以来文凡几变诗复几更哆口高谈皆欲呵佛然而文尚隽韵者则黄苏小品谈真率者近施罗演义诗之佻亵者效吴歌之昵昵龌龊者拾学究之馀渖嗤笑轩冕甘侧舆台未餐露露已饫粪壤旁蹊踯躅曾何出奇占占喋喋伎俩颇见岂若思古训以自淑求高曾之规矩耶若乃借旨酿蜜取喻金因变成化理自非诬然采取炊冶功必先之自然之效罕能坐获要亦始于稽古终于日新而已经诗有赋比兴然三义初无定例如关雎毛传朱传俱以为兴然取其挚而有别即可谓比取因所见感而作诗即可为赋必持一义殊乖通识唯小序但唱大指义无偏即词致该简斯得之矣戴君恩读风臆评云葛覃题伏章中为为是也却退一步先写中谷始生时景物三章虚设归宁一段认为实境便自味索国君夫人归宁亦何至浣洗烦扌闰若里媪耶韩文注谓兔鱼丽隔句用韵然愚以为恐属偶尔汉广不可休息息字当是思字之误采载君恩云前连用五于以字奔放迅快莫可遏末忽接谁其尸之有齐季女万壑飞流突然一注又云诗本美季女俗笔定从季女赋起且叙事絮絮详悉至点季女只二语便了尤奇戴云行露妙于用反又云首章如游鱼卸钩而出渊二三如翰鸟披而下坠邶柏舟二章先章心不可转次及容止见非徒内志方严即貌亦未尝有失色失笑之嫌即从朱氏作妇人解亦佳燕燕戴云一二三都虚叙四才实点亦是倒法与采略同子美诗别离已昨日因见古人情是因我而获古人之心自绿衣篇末句化出而稍变其意意味便长凯风钟惺伯敬云棘心棘薪易一字而意各入妙用笔之工若此先舒以首章南心相叶夭劳相叶次章南善不韵薪人相叶用韵之变若此谷风送畿正当与唾井对一厚一薄而三章反以泾自比以渭比新可谓怨而不妒泉水戴云有怀于卫诗之题也下但借以写其极思蜃楼海市出有入无诗人用虚之妙君子偕老钟惺云后二章只反覆叹咏其美更不补不淑古人文章含蓄映带之妙兮兮三章写美人惊艳便是宋玉二招之祖而中通两句为一处七字成韵法亦相类也氓之蚩蚩中着桑未落桑落两段妙有吞吐之趣若首章后径接三岁为妇便率直乏态矣王扬之水孙钅广文融云本怨戍申却以不戍申为辞何其婉妙载猃歇犭乔凤洲谓其太拙月峰赏其饶态然禹贡惟苦招魂倚沼畦瀛句政相类自是古人恒调不足致讥亦无庸深叹蒹葭华亭陈卧子先生云此秦人思周之诗常棣俗笔必先从和乐叙至急难便乏味又宋苏子美报韩持国书引诗曰凡今之人莫如兄弟兄弟以恩急难必相拯扌求后章曰丧乱既平既安且宁虽有兄弟不如友生谓朋友尚义安宁之时以礼义相琢磨亦诗之别解也天保钟云九如字笔端鼓舞奇妙先舒案九如句法长短参差极错综之妙而中更着吉蠲神吊两章尤见篇法变化五日为期六日不詹郑笺谓是五月之日六月之日此颇近理若止差一日何讵极思豳风一之日二之日亦是隔月叙也采绿后二章上双言狩钓下只承钓是古文不拘处后代诗人亦用此法如杜诗学业醇儒富词华哲匠能下云笔飞鸾耸立章罢凤て腾亦单承次句耳文王七章语相承而下便是陈思白马灵运酬弟所祖唐初歌行犹存遗法如长安大道连狭斜等篇是也大明颂二母而末及尚父邑姜已在其中盖芝本醴源文词之妙所谓意到而笔不到耳思齐本颂文王却及其祖母与母及妻耳然妙在先出太任逆及太姜凡手当从祖母顺叙下无复词致皇矣孙云长篇繁叙却有精语为之骨有浓语为之色又云首章是走势故次章用缓排语承之一直一横政是节奏无矢我陵四句未能有其物而皆已为我有矣此四语似是文王誓师之词不无稍加夸大如后世檄敌者然俾昼作夜不曰俾夜作昼造语妙甚此与绸直如发同非倒句也乃倒意也檀弓丧冠之反吉非古句意亦同古文多有之唐李贺有夜饮朝眠曲或时君有是事故云尔耶人有土田章四之字为语词当以有收相叶夺说相叶乃是隔句韵也哲妇倾城李延年歌一顾倾人城出此便浑然是汉歌谣语此以为刺而彼以为劝殆不侔耳孙云振鹭毛传作兴若亦有斯容则又是比益见赋比兴之无定在也钟云载芟前半写田家景象有让畔争席之意后忽说向宗庙朝廷作大文字笔端变化如此豳风亦然而体裁不同鲁颂史克所作而班固两都赋序皋陶歌虞奚斯颂鲁王延寿灵光殿赋奚斯颂僖歌其路寝二公皆误盖以宫诗云新庙奕奕奚斯所作故耳奚斯但作庙非作颂也宫祝僖公乃云万有千岁犹古人臣子皆得称朕崇卑之势不甚悬隔故临文不忌如此列女传载庄姜始往齐淫冶容傅母乃作硕人之诗予谓庄姜贤女而为是岂有德耀之心先衣绮傅粉以观夫子之志耶然观肤如凝脂等语作傅母所赋似为得之则异室死则同穴列女传谓息夫人之所作夫人与息君遂同日俱死诗解既别而事亦与左传小异逸拾遗搜神述异等记巧传往迹伪撰诗词此文士儇气辑古诗者多不辨往往视为皇古之作推置前行若皇娥白帝诸篇又皇帝作冈鼓曲曲有勐虎骇鸷鸟击龙媒蹀灵夔吼等名无论可笑即龙媒字出汉天马歌自是晓然此类不能殚述于是道古岂称雅驯皇娥白帝虽后来伪拟而风采古丽音节俊亮自是齐梁佳调非唐以下人所逮汉沔会流处有石铭云下至水府三十一里相传秦丞相斯刻石见周氏印说今逸诗中录古铭多不载何良俊云李斯从始皇巡游诸山刻石简质典雅如三句一韵皆自立体裁不事蹈袭岂元朗未读薄言采芑之诗耶又云雅颂之后便有宣王石鼓文以为伪作则无足云信谓宣王时诗则变雅鲁颂多有出于石鼓之后矣诗薮称急就三十四章甚类雁门太守等行予按其颇不类当用越人渡河梁歌相拟斯酷似之汉武帝雅好楚辞庄助朱买臣俱以此得幸瓠子峭刻秋风骀荡俊语俱自湘累脱出高帝大风鸿鹄极汪洋自恣英雄笼罩之度终不似武帝词人本色矣搜神记载李夫人歌云是耶非耶立而望之偏娜娜何冉冉其来迟唐诗选注载李延年歌末云不惜倾城国佳人难再得皆与外戚传小异落叶哀蝉曲轻弱纤荡决非武帝笔大抵子年拾遗诸古歌诗多伪拟不止罗袂无声一篇白头吟古辞突然而起忽然而收无句不奇无调不变婕妤纨扇凄怨含蓄绿衣之流也文君白头悲恨讦直其日月之风乎卫庄姜诗四独日月一篇太露辞气不论恐非其作序云伤己也盖以遭州吁之难而作其或是欤胡笳风格俚浅乃中晚唐人劣手所拟不及木兰尚数里而诗谱猥称之此缘文姬悲愤傅会而作杜老七歌法与相类然自出其上羽林郎两鬟何窈窕谓头上所绾双髻鬟非两女子也董娇饶三段竟作花与人答问请谢二句花问彼姝高秋四句彼姝答花秋时四句花更嘲彼姝言人反覆不如花也何时犹言曾几何时又时字读如是字亦得吾欲竟此曲四句作者总结花落何飘以上一段缓叙作起深长婉妙在汉诗亦自绝少岘山于忽出于成相词家谈理之钝者也一鬟五百万两鬟千万馀侈胡姬也头上倭堕髻耳中明月珠称罗敷也指如削葱根口如含珠丹艳兰芝也是三贞妇而作者亵咏如此不妨古雅在今必当酷忌卫人所为赋硕人宁非仲尼所亟录耶柴虎臣云三者虽极形容不可谓亵假令咏闺而阑入青楼子夜诸曲便为狎渫应嗣寅云硕人一诗诗人私咏若以进之卫庄固不可今或赠新婚而誉其妻之美毋乃伤乎病妇行探怀中钱持授句韵见孤啼索其母抱句韵弃置勿复道句韵授叶抱道古韵也孤儿行肠月中怆欲悲月与肉同古字也艳歌行故衣谁当补何处当补也新衣谁当绽何处当绽也赖得贤主人代我为夫纟旦耳此闺思之深可谓贞笃然夫婿归入门时反隐于斜柯而眄之盖有所猜耳故下复云语卿且勿眄水清石自见妇人必以贞信自持然后可以要其夫铙歌拉杂摧烧当风扬灰可谓极妒而必以鸡鸣狗吠兄嫂知之自明亦此指耳鸡鸣狗吠诗也吠意同沈朗思云艳歌行赖得贤主人览取为吾祖于韵不叶当是缇字传刻误也纟旦者补缝之义又刘桢赠从弟诗岂不罹凝寒今俗刻皆作罗凝寒亦以字近而相讹耳孔文举高明曜门远景灼寒素于时未睹黄初忽漏晋宋离合作郡姓名诗龙也之蛰俾也可忘也字今多作蛇误悲愤诗峻直正与孟德蒿里薤露及孔文举笔气极似此真东京末流笔也与木兰诗绝不类子瞻疑之谬矣至出寒先后蔡宽夫诗话驳之甚明无俟余辩古诗二十首行行重行行谪宦思君也青青河畔草怨不得其君也青青陵上柏愤时竞逐相羊玩世也今日良宴会遇时明良思自奋也西北有高楼悲有君无臣思自效忠也涉江采芙蓉放臣思君也明月皎夜光怨朋友也冉冉孤生竹伤婚姻迟暮也庭中有奇树感别也迢迢牵牛星怨君臣意隔不获自通也回车驾言迈孤臣流放自怨惩也东城高且长悲时迈也燕赵多佳人恋君也驱车上东门伤时速迈也去者日已疏小人日进社稷将墟贤者睹微而牵于时位欲去不得也生年不满百伤时逝也凛凛岁云暮怨妇思夫见于梦寐因自述梦也孟冬寒气至北风时气衰乱也众星小人聚也蟾兔缺君道亏也君虽思旧见召心衔恩遇而惧罹于祸怨思之志也客从远方来孤臣见召思效厥忠义同胶漆也明月何皎皎伤时将乱欲遂归志也虎臣云诠解亦自有理但此等不作解使览者各会正复佳耳唐文宗宫人沈翘翘歌河满子有浮蔽白日之句其声宛转上欷问曰汝知之耶此文选古诗第一首盖忠臣为奸邪所蔽也乃赐金臂环南箕不簸北斗不挹牵牛不负轭此自同耳古诗南箕北有斗牵牛不负轭箕斗出有饣蒙故略用之牵牛句作者自造故说意独详吴锦雯云改服箱为负轭作者亦以因兼创耳锦衾遗洛浦是君有他心故云同袍与我违良人枉驾是梦境不处重闱是觉境惟古欢犹言思旧欢闺人有寒衣之念而游子有锦衾之遗义亦薄矣然终不敢忘至形诸梦寐而犹以昔怀相期可谓忠信矣刘越石宣尼悲获麟西狩涕孔丘谢惠连虽好相如达不同长卿慢此出古诗三五明月满四五蟾兔缺一而两之ゼ词错综法也等而上之则豳风五月斯螽动股六月莎鸡振羽便是鼻祖汉魏人谣词析姓名者尤多如甑中生尘范史釜中生鱼范莱芜万事不理问伯始天下中庸有胡公海沂之康实赖王祥邦国不空别驾之功然此等自不必深效唐殷英灵集论云沈生虽怪曹王曾无先觉隐侯去之弥远文中睹此尤为诧格伪苏李录别十首气露调疾中有险峭语欲胜河梁当是建安诸子之拟作或以有鸟西南飞太拘沈韵为疑不知天保之第三第六章及左传有酒如渑有肉如陵寡人中此与君代兴十蒸单用自古已然矣古诗采葵莫伤根云云又甘瓜抱苦蒂云云又高田种小麦云云似梁鼓角横吹曲古绝句藁砧四句则清商词也当是误置汉本李太白苍梧山崩湘水竭张文昌菖蒲花开月长满李长吉七星贯断娥死俱是决绝语遣词绝工然铙歌冬雷震震夏雨雪实先开之铙歌语事所或有质浑而为古三子语理所必无刻画而近今汉后皆风人之诗魏后皆词人之赋虽四始道微而菁华犹未遽竭何也以不堕理窟不缚言筌耳世曰杜陵义兼雅颂然末叶弊法颇见权舆逮宋人踵之并今诗之法俱丧慎言哉乐府古诗相去不远然大抵古诗以和婉为旨以详雅为绪以典则为其辞乐府以淫凄戾为旨以变乱为绪以俳谐诘屈为其词古诗色尚清腴其调尚优乐府色尚其调尚迅古诗近于三百篇乐府近于楚骚所由盖异矣然则乐府非德音邪呈新声于雅颂之外乃有乐府节变征于楚辞之馀乃有古诗故古诗尚矣阮嗣宗其卯金氏之蛊乎陶元亮其司马家之别子乎古乐府掉尾多用今日乐相乐延年万岁期又延年寿千秋又别后莫相忘等语有与上意绝不相蒙者此非作者本词所有盖是歌工承袭为祝颂好语随词谱入奏于曲终耳观白头吟旧曲与晋乐所奏者可见又若置酒高殿上章句小差蒲生我池中魏晋悉异见君前日书正截篇首山川满目泪沾衣但唱曲乱犹今传奇入伶人之手亦多所窜削盖文士属兴操觚叶律恐疵故递有增损云尔汉昭黄鹄出于杂记灵帝招商纪于拾遗杂记亡论是否葛洪总是六朝人所撰捣素文木菟园诸赋岂西京之调黄鹄一歌足例伪拟至于子年尤荒唐不足信清丝流管歌玉凫齐梁白歌中语耳谓两京有此句乎胡明瑞称汉世人主多才而艳数诸作为昔人所绐又班书艺文志不载诸赋乃是一证而明瑞反以挂漏少之古人制乐府有因词创题者有缘调填曲者创者便词与题附缘者便题与词离譬若唐宋人小词解红章台柳雨淋铃始俱即事名题后来赋此调者俱自抒情景不复傍倚题事足征乐府之源流焉汉人仙诗率多伪托而辞亦往往鄙俚至阴长生云黄白既成货财千亿此等岂神仙口中语耶赵壹疾邪之篇郦炎见志之咏愤气侠中无复诗人之致卷二魏庚溪诗话云魏武魏文父子横槊赋诗虽乃壮抑扬而乏帝王之度余谓汉武秋风之悲不害其雄主隋炀典制之作无救于亡国庚溪此论非通于述作之言矣却东西门行奇骨骏气跌宕流转此曹公五言绝唱也子建独得其妙而更见神诣遂千载昭明录苦寒而遗此篇良所未解子桓临高台钓竿十五陌上桑俱有阿瞒骨气至燕歌善哉诸篇深秀婉约便是子桓别开阡陌明帝浅弱得称三祖步出夏门行直稍取其父祖诗增衍成篇耳子建箜篌引惊风飘白日光景驰西流盛时不可再百年忽我乃晋乐所秦者易惊风二句置盛时二句后更觉文势飘动曹子建言乐而无往悲愁言恩而无往非怨真小雅之再变离骚之绪风妾薄命词意亦自宋大夫二招来在乐府中则创体也魏诗散还城邑清晨复来还唐诗定是风光牵宿醉本晨复得幸昆明宋填词明日重扶残醉来寻陌上花钿意若相偷而各用我格俱敷情之秀句曹植弃妇篇起处迂缓正于此见古法中间莽莽写去无不极情妙笔何减长门之赋此诗三十四句十七韵耳中重二庭韵二灵韵二宁韵二鸣韵二成韵亦古诗所少子建黄初以后颇构嫌忌数遭徙国故作吁嗟篇又作怨歌行俱极悲怆谢太傅闻之而泣下沾襟有以也缪熙伯为魏制乐述功德太和云魏家如此那得不太平鄙俚至此嵇康秋胡东京遗调也讦露促急殊伤渊雅文帝西北有浮一篇极其宕逸若不能纡徐大抵子桓短咏便俊大篇多滞不如子建泱泱长句百变不穷矣神飙接丹毂轻辇随风移二句一事下为上引信耳又以倒互出之故不觉其复刘越石宣尼悲获麟西狩涕孔丘似效此章法不免是疵子建赠徐起四句是比急接志士小人神锋捷露良田不雨兼无晚获膏泽所施长得丰年即杨恽田彼南山之意皆出于小雅四月之四章太史公称离骚兼好色而不淫怨诽而不乱嗣此者惟有十九首则平和粹雅几于无复怨诽好色最后曹子建近之青楼临大路高门结重关可谓好色不淫矣文昌郁兴迎风高中天可谓怨诽不乱矣自非得于风雅之旨其能及此乎子建乐府怨歌行比七哀多十二句然七哀妍至雅洁似胜怨诗七步诗四句者词意简完然不若六句之有态魏人四言仲宣可亚子建独太庙三颂俞儿诸歌剿袭伧父子建鼙舞五章熙伯鼓吹众曲亦然信乎颂体不易作应制难为工西园七子伟长诗品最劣发口凡近人靡不有初想君能终之已自拙手匣镜上生尘时不可再得句法直可喷饭自君之出矣虽为拟者所祖终是弱调记室列之下品当矣古人云酒可忘忧故诗有酌彼金微我无酒之句然更有以酒喻忧者黍离中心如醉徐伟长诗忧思连相属中心如宿酲阮元瑜咏史二首收法极有所势盖此体一下断语便启恶道矣休琏质直颇有东京之风嵇阮并称嵇诗大不及阮然志节自高答二郭诗豫子匿梁侧聂政变其形故君之仇无时能忘二郭赠嵇诗亦云所贵身名存功烈在简书三仁不齐迹贵在等贤踪盖庶殷多士之类非浮沉大将军门下等比后叔夜卒与祸会有杀身成仁之风岂谓以狂见法耶阮嗣宗咏怀如浮冲飙奇岸荡波舒蹙倏忽渺无恒度曹孟德如宛马骋健扬沙朔风子桓风流猗靡如合德新妆不作妖丽自然荡目子建嵯峨跌宕思挟气生如高山出大海扬波虽极惊奇不轻露其变态也公华逸矫举最近思王并称曹刘不虚耳刘桢赠从弟三首其人殆耻仕曹氏者诗中有赞有讽微意极尽子建杂诗犹存拟古之迹至嗣宗咏怀脱去畦径超然物表自起自止旁若无人阮公风流于兹可想嗣宗运际鼎革故咏怀词近放荡指实悲愤与叹铜驼悲麦秀亦连类之文也诗中屡引伯夷子房邵平厥志了焉颜公谓其身事乱朝文多隐避尚隔一解叔夜诗亦然但阮志存高蹈嵇不忘奋身耳余谓籍本传云时率意独驾不由径路车迹所穷辄恸哭而返数语可为读阮诗注脚魏氏春秋云山涛为选曹郎举康自代康答书拒绝而非薄汤武此语可为读嵇诗注脚六朝张茂先诗粗厉少姿制却能存魏骨于将夷傅休奕亦然王元美评诗弹射命中然论陆机云俳弱机调虽俳而藻思沉丽何渠云弱又潘岳较机力小弱而风趣隽诣乃过之卮言评又相反胡明瑞诗薮云潘陆俱词胜者陆之才富而潘气稍雄也亦是承借大美弊谈石卫尉风流豪俊兼长笔札而流传无多金谷诗序右军心折王明君词亦奇警高苍不减魏人之制洵称才子矣桃叶答献之歌以直见古以浅见情乃乐府上乘语答团扇虽小逊而风调自远思致入婉作家所未易办芳姿白团扇亦复憨趣王氏青衣如此当不数康成家婢云桃叶芳姿俱有团扇歌而王珉与献之又同时从兄弟故玉台以桃叶七宝画团扇三首为答夫之辞乐府集又以第三首团扇复团扇为芳姿之作皆误耳桃叶芳姿皆王家令婢而芳姿拙速桃叶工迟七宝三篇冶不妨质风致正与桃叶映红花二篇相类属桃无疑盖缘谢有白团扇歌故桃叶属和一家姬侍亦复闺ト唱酬题云答团扇歌者答芳姿耳孝穆不审遂误以为答献之而辑乐府者又缘团扇复团扇后句云憔悴无复理羞与郎相见却与芳姿改歌憔悴非昔容羞与郎相见词同更误此篇作芳姿歌宣城致疑而不能辩余故详识之清商双行缠云朱丝系腕绳真如白雪凝非但我言好众情共所称又云新罗绣行缠足趺如春妍他人不言好独我知可怜二诗自为反覆词意互见亦自一格刘伯伦沉冥之士少制韵言北芒一篇亦复磊落矣千里共明月没为长不归颜谢所以相嘲谑也士衡君行岂有顾忆君是妾夫抑又甚焉然不足深病者因拙见古耳雕龙摘潘岳口泽之瑕未若称金谷为灵囿其殆甚乎诗乘呵灵运在宥之调未若良辰感圣心其殆甚乎潘岳悼亡属思至苦言情至深正叔才似士衡而无其壮藻似延之而逊其典颇惭家从矣迎大驾一篇颇见高华宜为记室所赏太冲招隐深颖有神理宜在咏史之上峭菁葱间丹铅馀录云五言诗用四连绵字前无古后无今不知枇杷橘栗在汉已然而安仁诗周遑忡惊惕五字连绵与左并世此等为古人留质或不欲以太朴呵之亦胡足深赏柴虎臣云二语并陈安仁似拙太冲较雅太冲娇女诗独以沓拖俚质见工然又非乐府家语自写本事不厌猥琐似雅似俳盖王褒僮约敬通数妇之流也柴虎臣云张载登成都白菟楼诗犹本日出东南隅篇用韵鱼虞尤三韵相叶杨方合欢亦然当是此三韵相通晋宋以前俱同之孟阳七哀太莽直景阳杂诗虽不及子建嗣宗之超而耀艳深婉结构省净殆过士衡拟古矣独后昔我资章甫诸作措思庸而设色亦不见奇警此乡非吾土述职投边城二篇大有魏气袁彦伯月下咏史获各镇西牛渚风流一时胜赏今读其作调平思钝率晋人常调耳仲文九井之作疏于延之幽于平原爽于康乐而兼撮三公之胜义熙诗人独见警策矣记室诮其不竞何耶晋宋间陶谢齐名而背驰独有虚舟纵逸棹一首酷似谢作靖节好饮不妨其高解者多曲为辩说亦如解杜诗句句引着每饭不忘君胶绕牵合几无复理俱足喷饭渊明诗真处多入俚亦复宜戒谢康乐去西晋已百数十年而能标准潘陆笃尚裁故称振起严羽仪卿评云灵运彻首尾对句是以不及建安殊可笑也谢之不为建安久矣何劳沧浪道康乐文章出处事与陶异远公招距亦见差别独不解作乐府斯同病耳鲍照代东门行精刻惊挺真堪动魄白词字琢句炼意致含吐拟行路难十八首淋漓极尽词亦矢口当是参军率尔之作至于今我何时当得然一去永灭入黄泉又愁思忽而至又须臾淹冉零落销盛年妖艳浮华辈不久亦当诣冢头又朝悲惨惨遂成滴暮思绕绕最伤心又听此愁入兮奈何俱了不成语启无穷恶道诗品云惠休淫靡情过其才世遂匹之鲍照恐商周矣羊曜云是颜公忌照之文故立休鲍之论余谓休公婉丽亦复深秀不及明远者特奇警耳然是伯仲何讵商周故知中书非尽妒口记室未为笃论也惠休江南思垂情向春草知是故乡人开唐绝之妙境灵运志存故国但牵于禄位不能如征士之高蹈意欲以禄代耕又义心时激发为狂躁卒与祸遘节虽不足称而志亦有足哀已力就列不能者止此周任之言而灵运诗云庸方周任抱朴子说项曼都诈称得仙自云人以流霞一杯与我饮之辄不饥渴而简文诗云流霞抱朴宛词家裁句虽不期征实若此故未可训灵运去郡后诗与曩手较稍明畅灵运邺中八子诗是拟建安却得太康之调子建赠白马韩卿答希叔及二谢兄弟赠酬之作俱联络数章为一首不可断裂明远赠故人马子乔六首遂各自成篇明远风调警动而始见西南楼夜久膏既竭二篇独容裔唱叹以不尽为工又其变也六朝释子多赋艳词唐代女冠恒与曲宴要亦弊俗之趋使然也宋鲍令晖有代葛沙门妻郭小玉作诗俱愁思望远之词当是葛君弃妇学佛故令晖拟作此诗代为寄感情符许迈事异鸠摩斯为足咏矣王融五言俊郎有谢之风锺嵘尺短之喻良所未解乐府广题云苏小小钱唐名倡也盖南齐时人西陵在钱唐江之西歌云西陵松柏下是也武林有西陵此亦一证前辈雅词后人酌用无尽未有如淮南王孙春草语沾润既多愈出而不厌者也王元长饯谢文学离夜诗云离轩思黄鸟唐陈伯玉诗离堂思琴瑟高达夫只言啼鸟堪求友无那春风欲送行又黄鸟翩翩杨柳垂春风送客使人悲戎昱黄鹂久住浑相识欲别频啼四五声俱本于此杼山三偷律值此能无平反桃源胜地元亮五言摩诘七言然叙致了别敬亭名山玄晖长篇太白短句竟风美竞爽茂秦谓澄江净如练澄净二字意重欲改为秋江净如练元美驳之以为江澄乃净余谓二君论俱不然澄净实复然古诗名手多不忌此处徐兰华凋复零阮籍思见客与宾娇女诗渌水清且澄谢庄夕天霁晚气颜延年识密鉴亦洞谢灵运洲萦渚连绵简文帝飞栋杏为梁吴均白酒甜盐甘如乳即作仍有地迥闻遥蝉又曾寂且寥此类殊多不妨浑朴要之澄江净如练眺瞩之间景候辏语俊调圆自属佳句耳茂秦欲易澄为秋亡论与通章春景牾已顿成流薄此茂秦欲以唐法绳古诗固去之远甚而元美曲解亦落言筌失作者之妙矣古来流传俊句获赏知音者如大江流日夜如澄江净如练如池塘生春草如空梁落燕泥如鸟鸣山更幽如风定花犹落如庭草无人随意绿如红药当阶翻如日霁沙屿明如明月照积雪如思君如流水如南登灞陵岸如采菊东篱下如陇首秋飞如夜雨滴空阶如露湿寒塘草如高台多悲风如清晨登陇首如清晖能娱人如春草秋更绿如霜深高殿寒如海日生残夜如芙蓉露下落如气蒸梦泽如唯有年年秋雁飞如昔日太宗拳毛如泪下如绠縻如枫落吴江冷如夜阑更秉烛皆复惊挺清新金玉其响味其片言可以入悟至于明月红药二语景句兼美州互有讥贬殆是谈机所到乃有是言非可据者矣若夫思发花前内史长价于出聘楼观沧海考功惊丽于苦吟长杨高树见赏登楼寒食飞花得知制诘亦有诵诗摈于床下得句厄于上囊季伦兆谶于同归阆仙流泪于潭影子瞻受レ于蛰龙季迪致嫌于吠犬历下侧目于我辈四溟戕口于泛交或曲非乃绝而事属雅谈连类以推并资捉尘矣谢玄晖怨情一曲颇自轻举惟结句似稚却以此定为六朝诗笔情语肇允故原三百大抵雍岐笃贞淇洧煽淫二者之中仍判苦氓蚩启唾井之源绿衣开宫词之始此哀之绪也汉宫蹋臂征于荇菜杨方同声亦本弋雁此愉之端也就兹二情复有二体其一专模情至不假粉泽摇魂洞魄句短情多始于束薪芍药衍于九歌畅于清商至填词而极此一派也其一则铺张衣被刻画眉颊藻文雕句寓志于辞则始于硕人偕老靡于二招流于白至元曲而极此一派也李唐作者不一其途最者右丞联会真之韵协律奏恼公之曲栓校开西昆之制承旨发无题之咏飙流符会馀弄未湮故格有旨有正变识乖扬扌概云摈于大雅则无乃拙目之嗤欤情语篇河中之水歌人生富贵何所望恨不早嫁东家主言卢氏富贵如此足矣犹恨不得嫁王侯殆必有所刺容斋随笔云有两莫愁以石城作歌者为一人洛阳女儿为一人乐府解题亦云予谓古石城莫愁始制莫愁乐二曲盖女子善歌名流于后故梁武帝河中之水歌用其人词家设色类然罗敷桃叶屡见古诗岂应便是数人或以洛阳为疑者盖亦是借景耳唐诗西园公子名无忌南国佳人字莫愁信谓莫愁复有洛阳之女则西园之宾岂又果有公子无忌耶又石城在楚石头城在吴昔人传讹遂以莫愁名金陵之湖故周清真咏金陵词云莫愁艇子曾系相袭之谬也若为好事举之又三莫愁矣叔达早年用武晚更逃禅而词采之盛又复古帝王莫比江南弄七曲绵邈新丽合九歌白乃有此文梁元帝巫山巫峡长垂柳复垂柳一作山高巫峡长此句为优十三覃韵古诗少见梁吴孜春闺怨用之观毛诗节彼南山首章又乱之初生僭始既涵乱之又生君子信谗又泰山岩岩鲁邦所詹知覃盐咸三韵古盖通用矣六朝未嫁女子衣皆斜领捉搦歌可怜女子能照景不见其馀见斜领捉搦是胡吹曲斜领或是北朝衣制也柴虎臣云陈江总杂曲但愿私情赐斜领恐非未嫁衣饰亦难专属北朝子夜凄怨横吹奇峭各极五言绝句之妙子夜乃是南音横吹故为北曲广微补亡调乖四始士衡拟古曲异二汉康乐邺下之篇类伤繁富德施山王之咏大苦质木自运维艰而形似匪易故知考城之染翰调美于常均也然自魏以前亦未神合若乃泥阳陌上六季铙歌无取类我之祝应略称服之讥考城杂体诗拟司空离情特进侍宴便胜二公至于咏扇云画作秦王女乘鸾向烟雾虽不必其本调所宜而词从兴生不傍古事语趣飞举无惭彩笔沈约六忆解衣不待劝不字当是必字诸本皆误衣一作罗亦从衣为长陈后主独酌谣时陆瑜沈炯俱作之词颇入俚便是玉川饮茶所祖余少作饮酒诗云陶公非湛饮阮生岂荒宴谁知樽中趣可税尘外一酌颜已再酌味尤善三酌嗒焉忘无闻亦无见顾视上路人炎飙没晨霰夸誉故蝇声驰驱亦蛮战朱羲有促轨金筒无缓箭何如饮我酒烂醉卧葱陈暄老糟丘吾与作亲串调虽稍异亦颇步其格漫记于此乐府题有昔昔盐及他名盐者甚者盐疑当读作艳郊特牲流示之禽而盐诸利盐亦读艳盖古歌多称艳者曹孟德乐府行雨步一章为艳盖是歌名耳解颐新语解盐为好似未然又乐府有名俞者如魏俞吴俞剑俞矛俞弩俞俞当与俞通解颐新语亦解俞为善恐亦是误西洲曲玉台作江淹余谓江郎流丽中带蹇涩此作轻俊或是唐世拟古之作栏干十二曲垂手明如玉卷帘天自高海水摇空绿自是大历以后语陈伯玉五言尚存朴调宁谓萧梁口吻有是耶休洗红二首政是张王乐府本色用修称其古雅殊谬矣焦仲卿汉人奇作木兰诗齐梁以后之古调也至次篇木兰抱杼嗟又缘唧唧复唧唧篇脱出间出长句句颇近俚及观结处大作庄语元和长庆后手笔亡疑世称乐府长篇宁可并举耶唐山备矣实始河洲蜀姬皑如致类黄裹徐淑答夫义合卷耳班氏咏扇怨均旨蓄情之所泄中符往训然耶梁刘氏赠夫诗云妆铅点黛拂轻红鸣环动出房栊看梅看柳泪满春衫中非复六义所闲而冶趣欲绝平原骈整时发隽思一变而为康乐侯遂辟一家蹊术亡论对偶精切处肇三谢之端若沈欢难克兴心乱谁为理无迹有所匿寂寞声必沉惊飙褰反信归难寄音皆客儿佳处所自出也И隅跃池既资伊谑翕腊亦放更属笑端然选诗拙句殆有甚者陆士衡此思亦何思思君徽与音又曷为复以兹曾是怀苦心又亲戚弟与兄又偏栖独只翼潘安仁周遑忡惊惕鲍明远身热头且痛张茂先吏道何其迫窘然坐自拘江文通浪迹无妍蚩然后君子道散在篇帙不觉ボ拙一经拈出涉笔可憎士衡之诗才太高意太浓法太整高谭一何绮蔚若朝霞烂以色喻声芳气随风结哀响馥若兰以气喻声皆士衡之藻思士衡灵运才气略等结撰同方然灵运隽掩其雄士衡雄掩其隽故后之论者遂无复云谢出于陆耳子荆零雨旧亦有名自今观之抄撰南华粗能谐韵耳刘太尉诗有孟德之气子建之骨特密处不似魏人耳卢郎中览古滔滔直书亦自劲绝谢灵运深于造思巧于裁字自命幽奇不由恒辙何大复尝称文靡于隋韩力振之然古文之法亡于韩诗弱于陶谢力振之然古诗之法亡于谢斯言世共推其鉴予尝疑之夫文至魏氏渐启俳体典午以后遂为定制隋即增华无关创始徐庾先鞭波荡已极归狱杨氏议非平允靖节清思遥属筋力颓然诗弱于陶则诚如何说至谓谢力振之而古法更亡于谢则尤为谬悠也何者汉魏以来诗少偶句龙跃津骈仗大作此锺嵘所谓陆机为太康之英安仁景阳为辅是也金行一代萧画守之元亮潇脱为工此风于变康乐同时分路矫焉追古观其颖才通度颇能斥而每抑亻隽降就骈整潘陆风流赖以无坠非如昌黎之文既革隋唐之响复祧史汉之法者也且何以建安为古法则亡其法者责在士衡无关灵运倘以太康为古法则存其法者功在灵运岂得云亡衡决之谈莫甚于此又陆诗雄整谢诗抑扬何谓平原语俳体不俳康乐语体俱俳考其名实酷当易位片言低昂后来易感遂令谢客受此长诬此余不得不为雪之也辩何篇池塘生春草景近标胜清晖能娱人韵远嗟绝若宣远开轩灭华烛白露皓已盈即景之秀句玄晖春草秋更绿公子未西归抚时之隽思文通日暮碧合佳人殊未来怨之微词并足流亚矣寝瘵谢人徒五章用笔处极仿子建白马篇但彼以奇变此善婉折拟魏太子诗云百川赴巨海众星环北辰开口便气色矜动子桓便娟之姿那忽有此康乐秀颖之姿不雄畅拟邺中八首行墨排钝无复宛然几成寿陵之步至于清论事究万美话信非一良游匪昼夜岂云晚举早了不成语兰苕之羽欲起排竟至铩翮者固宜然也世目三谢宣城既是隔代而文笔英畅大为不伦无已当跻豫章鼎足为允才长于法曹气流于永嘉然不至改步使得参此坐无失乌衣旧游之好岂非艺苑铨衡一快惠连捣衣诗腰带准畴昔不知今是非妙在便住明远君平独寂寞身世两相弃太白君平既弃世世亦弃君平出此却逊鲍俊明远东门行一变一紧节促而意多妙笔当不逊陈思王谢灵运语妙古今然有不易学处杪秋寻远山山远行不近不同非一事养疴亦园中大自稚气尚不畏坠落至平生疑若人通蔽互相妨理感深情恸定非识所将又彭薛裁知耻贡公未遗荣或可优贪竞岂足称达生又矜名道不足己物可忽斡旋发义去学究也几希唯其含吐宛隽而体沿雅质故不嫌耳钝手为之未有不流于议论者作者此处极险自非伯昏之射未可以足垂二分也大言小言故属诗派了语危语亦归韵文纤纤杂组诗谜肇端离合姓名拆白缘起又有五平五仄叠数回文药名集句连类莫殚近世复有牙签凑字八音限韵正复巧同楮叶戏类棘门文章儇习雅道所戒独有子夜双关不厌当由语质情长不失雅调故耶庾子山撰着大篇为古诗之砥柱短句乃近体之先鞭盱衡昔今其才少俪少陵称其清新似犹不尽或曰纟由黄组碧潘陆同工而沈秀陆不及潘也琼付玉条颜谢并映而奥颖颜不及谢也阴何迭唱然阴华缜而何遥旷似是背驰曹刘齐名然刘犷狭而曹闳奇庸乃倍蓰诗薮云陈隋无论真质即文无足论者予谓非也夫江孔轩华隋炀典畅足以殿齐梁之末路启李唐之大风稗官载宋元嘉中会稽赵文韵遇青溪小姑文韵为歌草生盘石音韵清畅女令侍婢歌繁霜其词曰日暮风吹云云今诗篇多载之草生盘石歌不传亦一六朝逸诗篇名也康乐石华海月人知合掌尤可异者从斤竹涧越岭溪行诗隈奥陉岘厉急陵缅迳复回转沉深清浅八句八用复字风调清轶殊未觉苦古人赏此亦为名作乃知晋宋人笔妙当求之行墨外非但不可以近体相绳而已沧浪吟卷欲芟谢广平茂陵一联东越诗薮欲去萧悫笙吹琴奏十字是不解六朝格律者元美谓沧浪论古诗便鹘突良然茂秦直说直举胸情颇多妙语亦恨其识鉴至唐便止向上议论多愦愦世并称三谢然实互有同异秘书无微不抉隐秀绝伦法曹酷欲似兄而才幅苦狭角奥字句殊乏微思观其本色乃在流逸秋怀捣衣是其自运之妙宣城词锋壮丽大启唐音元嘉遗响自革之氏源虽同诗派判矣卷三唐后李于鳞云唐无五言古诗而有其古诗陈子昂以其古诗为古诗弗取也两其字竟作唐字解语便坦白子昂用唐人手笔规模古诗故曰弗取盖谓两失之耳子美七言古大浇初唐之朴而于鳞云七言古诗惟子美不失初唐气格殆所不解胡应麟诗薮举文皇帝京允济庐岳子昂感遇等篇凡二十馀家谓是六朝之妙诣两汉之馀波予谓当是三唐之杰构六朝之馀波岑棘阳慈恩浮图诗便东冬通用四角二语拙不入古酷为钝语至秋色从西来苍然满关中五陵北原上万古青词意奇工陈隋以上人所不为亦复不办此处乃见李唐古诗真色子厚田家曾吉甫以比渊明然叙事朴到第去元白一尘耳似不足方柴桑高韵崔署东林气微白篇末应有伤此无衣客如何蒙雪霜二句词味才足于鳞唐选五言古诗十四首就唐论之既不足以尽其技以为古调又未然殆不如其无选沈期答魑魅诗魑魅来相问又云影答余他岁是用南华罔两问影语而易为魑魅崔颢孟门行黄雀卸黄花用杨宝事而易玉环为黄花皆是隐映古事而小变之避常径也并不当以误用驳之又如倾城倾国李延年为妹歌也朝为行暮为行雨者高唐神女也而刘庭芝倾国倾城汉武帝为为雨楚襄王陌上桑罗敷本拒使君而骆宾王罗敷使君千骑归并是裁染词色掩映古文七言歌行虽主气势然须间出秀语不得全豪叙述情事勿太明直当使参差便附景物乃佳耳唐代卢骆组壮沈宋轩华高岑豪激而近质李杜纡佚而好变元白迤逦而详尽温李朦胧而绮密陈其格律校其高下各有诣不容斑杂唯张王乐府最为俚近举止谷牙露不足效也李白鹦鹉洲诗调既急迅而多复字兼离唐韵当是七言古风耳殷撰河岳英灵集持论既美亦工于命词可以颉颃记室续成诗品惜其所载尚未备人其首叙常建云一篇尽善者战馀落日黄军败鼓声死然而深入︹千里似不知句法者李嘉禅心超忍辱梵语问多罗中晚语耳殷谓孙许更生未到此境评义若此差为间然王子安七言古风能从乐府脱出故宜华不伤质自然高浑矣希夷公子行风流骀宕有飘回雪之致白头翁一意纡回波折入妙佳在更从老说至少年虚写一段李如璧明月篇用四可怜参差掩映通章篇法调法俱复新妙太白天纵逸才落笔惊挺其歌行跌宕自喜不闲整栗唐初规制扫地欲尽矣太白公无渡河乃从尧禹治水说起迂痴有致然笔墨率肆无足取焉蜀道难等篇亦然开后人恶道闺里佳人年十馀颇有四杰风格差逸宕耳要此等是太白佳作扶风歌方叙东奔忽着东方日出二语奇宕入妙此等乃真太白独长金陵酒肆留别山谷云此乃真太白妙处而须溪云终是太白语别予许须溪知言云歌行李飘逸而失之轻率杜沈雄而失之粗硬选家辨其两短斯为得之杜秋风淅淅八句耳然变态至今莫能逾此等章法子美冉树叹亦近粗直然至天意处一断沧波老树复起作两层叙便复有致嘉州轮台诸作奇姿杰出而风骨浑劲琢句用意俱极精思殆非子美达夫所及盛唐歌行高岑参李颀崔颢四家略同李奇杰有骨有态高纯雄劲崔稍妍琢其高苍浑朴之气则同乎为盛唐之音也七言古至右丞气骨顿弱已逗中唐如卫霍才堪一骑将朝廷不数贰师功愿得燕弓射天将耻令越甲鸣吾君极欲作健而风格已夷即曲借对仗无复浑劲之致须溪评王嫩复胜老爱忘其丑矣庄子柳生其左肘柳类是疮疡摩诘误以为树老将行遂云今日垂杨生左肘误矣司勋江边老人愁叙事坦直亦不懈然无复奇出此等便为香山长诗之祖襄阳歌行便已下右丞一格无论高岑崔李也盖全用姿胜不复见气但未及隽语为能立足耳龙标七言古气势太峻而才幅狭然迅快流爽又一格也常建七言古格意轻隽而下语粉绘皆别设虽在盛唐隐开温李乐府一派文房铜雀台前四句可作五言一绝衍作长调不觉繁缛便是此君高处君平长篇天才逸丽兴逐笔生复工染缀色泽妙在天宝后文房仲文俱当却席者也杨衡白唐乐府之佳绝者然自齐梁人视之便词色轻露矣王建歌行才思佻浅便开花间一派不待温李诸公也廷礼品汇未审格故中晚多滥收之弊仲初佳篇如春词结句颇有古气温泉宫行含吐有致亦复情思杳霭至神树短歌极恶道矣仲初白二首冶思波属足俪仲师喜其能不作戒荒及越兵沼吴等语乃为近古一着此等便落下格他体也忌见正面乐府尤难之耳初盛之后似合有张王俚俗一派犹明中叶有袁中郎辈也张籍节妇吟亦浅亦隽吴宫怨无中生有得青莲之遗馀作亦有工妙大抵于结处正意悉出虑人不知露出卑手文昌乐府与仲初齐名然王促薄而调急张风流而清永张为胜矣昌黎琴操以文为诗非绝诣昔人尝赏之过当未为知音至其拟越裳操我祖四方语奇收斩截古劲又复浑然龟山操奇而朴语意工妙韩诗吾欲身为东野变为龙空同子昔为我作龙本此然韩谦而李倨亦似故欲避其意耳嗟哉董生行学雁门太守然气格凡近不称石鼓歌全以文法为诗大乖风雅唐音云亡宋响渐逗斯不能无归狱焉者陋儒哓哓颂韩诗亦震于其名耳大历以后解乐府遗法者唯李贺一人设色妙而词旨多寓篇外刻于撰语浑于用意中唐乐府人称张王视此当有郎奴之隔耳致酒行主父宾王作两层叙本俱引证更作宾主详略谁谓长吉不深于长篇之法耶元和诗响不振已极唯权文公乃颇见初唐遗构亦一奇也玉川楼上女儿曲通体妍俊中直缘二句殊赘或锦帐下径接我有娇靥风格差得上张若虚春江潮水篇不着粉泽自有腴姿而缠绵酝借一意萦纡调法出没令人不测殆化工之笔哉绝缨歌李颀集无之而文苑英华载为颀作然轻缓不振决非新乡笔也连昌宫词虽中唐之调然铺次亦见手笔起数语自古法杨氏诸姨车斗风陡接明年十月东都破数语过禄山直截见才俗手必将姚宋杨李置此逦迤叙出兴废便自平直尔后相传六皇帝一句略而有力先为结语一段伏脉于此复出端正楼数语掩映前文笔墨飞动后追叙诸相柄用曲终雅奏兼复溯洄有致姚宋详杨李略通篇开阖有法长庆长篇若此固未易才子美文章有神交有道虽云深老且起有势却是露句宋人宗此等失足耳滔滔一韵未见精工至气酣日落以后浮气乃尽真力始见耳子美陪王侍御同登东山最高顶宴姚通泉携酒泛江其诗起四句先将二人叙完次叙登山只二句次将泛江衍为长篇登山泛江自是俳势一略一详乃尔章法已奇至主客是两长官二十句中以四句了却意在有无间耳他人于此恋恋怅怅岂能自己古柏行起六句莽莽疏直故以来气接巫峡长二微语承之或云气脉不属宜有讹已可笑或云二句当在二千尺下讠孛之讠孛矣太宗饯来济七律已开以四杰之才竟无一篇何也无论去与住俱是梦中人中晚劣语亦见之子安耶陈伯玉律体清雄为骨绵秀为姿设色妍丽寓意苍远由初入盛此公变之沈宋堂皇悉皆祖构于此北斗挂城边南山倚殿前挂倚字新出便睹盛唐风采明月高秋迥高迥字复然不害格若易作清秋或高秋映便自轻萎澄江净如练谢茂秦欲改秋水坐不解古法耳他如湛露酌流霞宠移新爱夺语复可笑然终不失正始朴处沈卿千秋遗令开开字凑叶读者不觉由专重声响耳小许天上奉薰歌薰歌但切宸撰不虑与题遇雪左唐初多复如此垂拱诸贤张道济骨力稍弱词采亦薄拙处袭正始之瑕流处启大历之调张子寿忠謇之士陈诗讽主动合典则质直有馀微伤雅致不徒窘于边幅也剑阁横峻一篇壮哉词笔蜀狩归来绝无衰飒之气才故是不群青莲五言律自流水法外颇近正始不似子美达夫诸公创体迥异昔观襄阳洞庭之篇皆称绝唱至欲取压唐律卷余谓起句平平三四雄而蒸撼语势太矜句无馀力欲济无舟楫二语感怀已尽更增结语居然蛇足无复深味又上截过壮下截不称世目同赏予不敢谓之然也襄阳五言律体无他长只清苍酝借遂自名家佳什亦多洞庭一章反见索露古人以此作孟公声价良不解也鸟道一千里猿声十二时五湖三亩宅万里一归人句法孤露意兴欲尽尤易为浅学效颦作者不欲数见者也岑参关树晚苍苍一首今人当隶马事能超脱乃尔子美天河自佳什第三四为老生借口大启恶解小恨耳张承吉风流之士而金山寺诗因悲在城市终日醉醺醺村鄙乃尔不脱善和坊题帕手段暂将弓并曲翻与扇俱团蒋仲舒谓之近俗然是初唐本色语自六朝来第未称佳亦胡云俗玄宗乘时方在德嗟尔勒铭才是幸蜀诗故用张载剑阁铭事蒋仲舒笺引班固燕然非也达夫五言律多似短古亦是风调别处韩愈汉家旧种明光殿炎帝还传本草经此樱桃谜也荆冬倩奉试咏青诗路辟光天远春还月道临草浓河畔色槐结路边阴未映君王史先标胃子衿明经如可拾自有致心此等题自未易佳亦何讵作青谜岑嘉州初至犍为作而茂秦改之语在直说中然颇不及岑气骨直落中唐结句尤劣盖谢本色只是中唐耳中兴间气称郎士元暮蝉不可听落叶岂堪闻工于发端谢惭沮然二语排而弱思致浅竭遽驾玄晖乎沲水临中坐杜排律足称工绝而胡明瑞诗薮抑之盖胡于排律专主赡硕未究起伏之妙故自运如咏雪及题武侯诗往往绝可笑又元美哭于鳞百二十韵都乏神韵而明瑞称之至明瑞哭王诗更出王下乃复自拟古人昔人称老杜字法如碧知湖外草红见海东句法如无风出塞不夜月临关余谓此等皆杜句字之露巧者浑读不妨大雅拈出示人将开恶道张乔波影逐游人自是游人老叠句可憎于武陵亦有又渡湘江水湘江水复春又唐彦谦坐无风雨至亦然诸葛大名垂宇宙通章草草伯仲二语ゼ词中作史论殊伤渊雅李绅过锺陵之作三四江郭承上与杜公吹笛篇法相似然非佳格江南暮春又学去岁荆南梅似雪短李殊未精悍杜牧之江涵秋影截首四句乃中唐佳什衍为八句便齐气古往今来竟成何语皎然精于诗法而己作不能称较之清工气骨故应却步杜诗卧龙跃马终黄土跃马为公孙述盖用蜀都赋公孙跃马而称帝语然用不始杜临海畴昔篇已见之刘辰翁跃马何限古人开口自信非也诗至七言律已底极变既难空骋又畏事累大抵温丽为正间令流逸读之表里妍整而风骨隐然颇恶驱驾之势有心章彩至于隶古事寓评议斯为下风唐初意尽句中正用气格为高盛唐境地稍流而兴溢章外不妨媲美作者取裁舍是奚中叶翩翩亦曲畅情兴必欲瓿覆大历以下似属元美过差之谈至于李商隐而下予不敢道之王维商山包楚邓篇十二句凡十二见地形虽全叙行色而写送流利不觉烦终是诗律未细处羞将短发还吹帽一句翻案意足笑倩傍人为正冠赘景乏味或当时即事语耶包佶诗王粲频征楚君恩许入秦借君对王不拘姓名从杜公子今日高凤聚萤来至于鳞木落毗陵看过雁月明张翰倚扁舟皆祖述此然只似游戏耳家散万金酬士死身留一剑答君恩王元美称其壮语然气尽句中未为佳调月在上方诸品静心持半偈万缘空何元郎指为名作谛视之亦禅林恒语耳张季直中岁感激苦节学文而深竹园偶辟疆谓与顾辟疆为偶既是凑韵若解开辟疆畔更自生硬渤海五十张有恧焉然题云探韵岂是为韵所拘故耶早期倡和舍人作沈婉丽气象冲逸自应推首衣冠身三字微拙右丞典重可讽而冕服为病结又失严嘉州句语停匀华净而体稍轻又结句承上神脉似断工部音节过厉仙桃珠玉近俚结使事亦黏带自下驷耳四诗互有轩轾予必贾王岑杜为次也于鳞贬子美七言律愦焉自放语有当处未必便为献吉而发然于鳞律鲜扌幻体致多精秀谓自为地或有之乎太过幸灵州诗止二句虽阙而已自笼罩雄奇初唐四子人知其才绮有馀故自不乏神韵若盈川夜送赵纵第三句一语完题前后俱用虚境临海易水送别借轲丹事用一别字映出题面馀作恁吊而神理已足二十字中而游刃如此何等高笔王孟五言绝笔韵超远不减李拾遗但李近浏亮王近清疏特差异耳孟他体较王格小减五言绝句气更似胜之杜复愁云万国尚戎马故园今若何昔归相识少早已战场多此等用意便是歇后法胡明瑞举唐五言绝句凡十六首云佳者大半于此余观权德舆玉台体二首语意佻浅至王建新嫁娘施肩吾幼女词摹事太入情便落卑格李之罢相作敖子发以为不如钱起暮春归故山草堂不知李诗朴直钱诗便巧李出钱上自远子发未审格耳盛唐七绝常建最劣高得中唐卑入宋格如过在将军不在兵是也诗有近俚不必其词之闾巷也刘梦得竹枝所写皆儿女子口中语然颇有雅味元次山Ы乃曲云好是山韶音非不典切苍梧事伧父之状使人呕矣宋人谈诗多迂谬然亦有近者至谢叠山而鄙悖斯极如评少伯陌头杨柳之作梦得蹋歌词阆仙渡桑干许浑海燕西飞是也文昌洛阳城里见秋风一首命意致近填词读者赏俊勿遽宽科籍建并称然建远不如籍籍楚妃离宫有盛唐之调俱得乐府遗风建宫词直落晚叶去孟蜀花蕊夫人一间耳夜看扬州市何里巷也王建内园分得温汤水二月中旬已进瓜华亭李舒章诗御水先成二月瓜本此亦练雅不觉其是用唐世语义山七绝使事尖新设色浓至亦是能手间作议论处似胡曾咏史之类开宋恶道王元美谓一年又过一年春与九月九日望乡台同法而调少卑情稍浓盖情浓非诗家境诣此语殊难得解太白清平调词想衣裳花想容二想字已落填词纤境若非会向居然滑调一枝浓艳君王带笑了无高趣小石跻之坦涂耳此君七绝之豪此三章殊不厌人意太白杨花落尽与乐天残灯无焰体同题类而风趣高卑自觉天壤七绝李益韩足称劲敌李华逸稍逊君平气骨过之至从军北征便不减盛唐高手虢国夫人一首张承吉之作又见杜集然调既不类杜绝句且拾遗诗发语忠爱即使讽时必不作此佻语应属祜作无疑王表诗一声歌发满城秋赵嘏又云一声留得满城春邹子之吹黍谷庶女之召飞霜亦词人不用事之用事耳七言绝起忌矜势太白多直抒旨鬯两言后只用溢思作波掉唱叹有馀响拙手往往安排起法欲留佳思在后作好首既嚼蜡后十四字中地窄而舞拙意满而词滞古亦多用景物唱起然须正意着景中令足后来神韵自不匮耳诗家直说云予初赋侠客行笑上胡姬卖酒楼赌场赢得锦貂裘酒酣更欲唿鹰去掷下黄金不掉头自谓结无馀音更之云天寒饮罢酒家楼掷下黄金不掉头走马西山射勐虎晚来风雪满貂裘予前说得此尤觉醒畅张继诗江枫渔火对愁眠今苏州寒山寺对有愁眠山说者遂谓张诗指山非谓渔火对旅愁而眠予谓非也诗须情景参见此诗三句俱述景止此句言情若更作对山则全无情事句亦乏味且愁眠山下即接姑苏城寒山寺不应重累如此当是张本自言愁眠后人遂因诗名山犹明圣湖因子瞻诗而名西子湖耳至于夜半本无钟声而张诗云云总属兴到不妨雪里芭蕉既不受弹亦无须曲解耳宋人之诗伧元人之诗巷然亦各自间有佳处海叟杨白花谓故君之思似太亵当是即胡后本意耳渡江水语尤可见凤洲人间陆海天茫茫出李贺秦宫诗变得雄奇中着此句觉通篇发越空同苑西辽后篇华亭宋辕文以为拟杜昆明池水以不甚似见工然予谓此拟瞿塘峡口非拟昆明也元美七律力沉而微伤滞思精而时入巧材富而每阑入近语未足称长于鳞语元美我无凡境子无神境二人亦初不讳之至祀康陵等篇则李谢未办耳茂秦天书早下促星轺末结出武选葬兄点次轻稳善于避险子相矫矫有拂日摩天之羽虽伤短促终自不羁诗自万历末争欲决李王之藩董宗伯其昌颇自矫峙然风格亦微跌宕矣许景樊朝鲜女子耳诸体略放温李而七律独祖七子之风层台一柱全学于鳞登黄榆作见有明文章诞敷之远二李献吉于鳞何王景明元美外若徐昌之邈然洁秀薛君采之婉挚华亮顾华玉之格苍味腴高子业之造思精微王稚钦之风神丽失自足掩馀子之芳润抗四氏以并驰故以广大教化论之或稍逊四家倘用独长便决胜尝拟合选国初四子高季迪杨孟载张来仪徐幼文前后七子献吉景明边廷实徐昌康德涵王敬夫王子衡为前七子于鳞元美谢茂秦徐子与宗子相吴明卿梁公实为后七子与上薛顾高王及刘伯温卢次便为二十四家次便虽骚赋名然诗自振迅徐昌迪功集外复有徐迪功外集吴郡皇甫子安为序而刻之音又有徐氏别稿五集其名有鹦鹉编焦桐集花间集野兴集自惭集总为五集迪功集或云是其自选风骨最高体律严正外集殊复奕奕别稿五集中蕉桐多近体最疵鹦鹉多学六朝间杂晚唐颇有竹枝杨柳之韵花间文章江左家家玉烟月扬州树树花诗为小乘入词亦苦方不称他如花间打散双蝴蝶飞过墙儿又作团咏柳花云转眼春风有遗恨井泥流水是前程便是词家情语之最献吉叙迪功集云守而未化蹊径存焉子安叙其外集云并包众美言务合矩检而不隘放而不逾斯述藻之善经也奚取于守化而暇诋某未至哉余谓昌洁蠲树藻颇有骚思而庄于吐辞雅深于怨殆不欲为放言也自献吉论之乃云未化故应子安叙论优耶边贡诗自闻秋雨声不种芭蕉树王世贞谓芭蕉岂可言树余谓北齐武成后谣云千金买果园中有芙蓉树破券不分明莲子随它去是不定木本乃称树也第边语虽俊而命意微近填词耳俊语常恐堕格此等处故难何元郎丛说所摘明诗董浔阳赠行诗三首殊工馀句多不能佳至称沈石田檐前故垒雌雄燕篱下秋子母鸡尤可笑录唐六如怅怅词一篇虽不入格而措语酸伤有情当为泪下可与寄文征仲书并观然元朗谓之六朝亦遥遥矣谢茂秦谓情诗难作何元朗谓情词易工二语无妨并当盖诗必求格而情语近昵则易于卑弱词则昵乃当行高顾反失之又元朗少喜曲中年病废教童子习唱遂通音调是于曲学者故不难于言情茂秦少亦工小词后见于鳞诸子遂大羞悔故道着情语便苦畏亦伤弓之惊弦声也有明诗家称二李何王然于鳞近于优孟抵掌元美近于监厨请客相其风骨殊逊李何虽献吉近粗大复近弱当其得意前无古人粗弱政是不掩质处后来曲尽修辞无瑕可指而深按之便苦浮且厉是李何所病犹古民之三疾也夫于鳞万里银河一首余见其稿益知改正心苦古人不漫然也今录附注万里银河接御沟稿作何处还逢玉树留千门夜色映南稿作此登楼城头客醉燕稿作青山月笛里寒生蓟北稿作紫塞秋胡地帛书鸿雁动汉宫纨扇婕妤愁西风明日吹双稿作蓬鬓且逐飞蓬赋远游稿作多病天涯恋旧游其造题亦小异茂秦庭草惊秋一首尝见其旧刻与四溟全集所载多不同知其先后改定之佳今录之以旧诗附注庭草惊秋白露垂旧作玉露初惊沾草重冰轮渐觉渡河迟光临凤阙清钟断旧作清樽断乃不成语寒入旧作气接龙庭书角悲天际几看鸿雁影山中又老桂花枝共旧作不知庾亮南楼夜旧作下曾为勋名感鬓丝杂论解颐新语云诗贵和平令人易晓予谓和平固不在易晓又云子渊箫颂传于宫媵百乐童规讽于樵厮长恨一曲童子解吟琵琶一篇胡儿能唱岂必深险哉予谓诗不贵险却自须深元白鄙俚讵足为训借如箫赋在今亦未易读诗索媪解岂称高唱且百泉尝称文宗能辨苹非蔌萧知钏为跳脱又以自古帝王皆逊志典学故相如子词赋谲诞音韵聱牙汉帝一诵如素习而两论并核殊复矛盾何耶严仪卿生宋代能独睹本朝诗道之误谓近代诸公乃作奇特解会遂以文字才学议论为诗于一唱三叹之音有所歉焉某末流甚者叫噪怒张乖忠厚之风论眉山江西亦可称沈着痛快真绝之识其书之足传宜也皇甫氵方云诗苟音律欠谐终非妙境故无取扌幻体斯言殆不尽然又云元白六韵七言排律之始岂未睹崔融杜甫诸公之作耶曹植愿为西南风长逝入君怀徐浮何洋洋愿因通我辞齐浣将心寄明月流影入君怀又变风为月而太白我寄愁心与明月随风直到夜郎西则风月并役是用变为偷者也石崇金谷涧赋诗不能者罚酒三斗太白云如诗不成罚依金谷酒数而于鳞诗成罚我我岂辞便过三斗无论数是用翻为偷者也张乔寄杂扬故人月明记得相寻处城锁东风十五桥解颐新语谓扬有二十四桥乔盖想故人之居当过其半乃知诗人无虚语予谓此真百泉魔语也胡明瑞性骛多故于宋元诗俱评驳极详然眼中能容尔许尘物即胸次可知宜诗之不振矣相如美人赋全仿宋玉登徒篇当是少时学步之作杂记谓其因文君而欲以自刺武林章氏注古文苑又讥其欲自媚于世俱谬高廷礼曰汉魏质过于文六朝华浮于实得二者之中备风人之体惟唐诗为然案高语是以唐人高于汉魏也且汉魏非乏采而六朝汉为ゼ华较唐犹为存朴徒自俳俪句字求之真以目皮相耳孙钅广云乐府贵俚此似未深窥乐府者后人闻之恐大诖误易林参同契等书本非文士所撰其词特偶作谐声耳后之证古韵者辄引为据殊见乖鬲又若唐宋以后人着撰韵多放轶先榘如晚唐诗首句出韵之类后辑韵书者不引着宪以裁其愆反援彼讹文强证通韵徒炫博雅不知滋误论文不可束缚如信汉而谓周无遗民是也论文不可穿凿如解杜诗而句句傅着每饭不忘君是也诗家如作字家点画之间斟酌繁简小有增损不妨其妙人名如马卿葛亮多见篇什仇池九十九泉而杜诗长怀十九泉古人不谓疵也如诗三百五篇而孔称三百举全略奇古多有之顾审其善用耳笔丛载宋游景仁黄鹤楼诗云宋七言律唯此首可追老杜今案其诗云长江巨浪拍天浮城郭相望万景收调已极粗滑至角声交送千家月鄙俗又甚山气日夕佳众鸟欣有托伊其相谑故作谬误耳他如弄獐伏腊大杜金根征杜若于坊州惑蹲鸱为羊子未读曹赋乃唿雀不熟尔雅误食蟛蜞博类词林均资噱笑此拾遗所以求过难字隐侯所以畏读雌霓也次韵非古今人每好作之重字不妨古而今每酷忌盖次韵始终于元白微之上令狐文公书中自叙其故而重字唐多有之不止李藩之举钱起也沈存中云唐人虽小诗莫不揉埏极工而后已崔护诗去年今日此门中人面桃花相映红人面不知何处去桃花依旧笑春风后以语未工故第三句云人面今何处去虽有两今字不惜也斯言得之子夜双关砧哑谜虽入巧法而不坠古风又有巧用别名略同为隐者杜康善酿曹公即唿酒为杜康宜城中山出名酒梁昭明诗宜城溢渠碗中山浮羽卮即唿酒为宜城中山和山名产木宜琴瑟王昌龄斜抱和深见月即唿琴瑟为和搜神记韩恁何氏魂化鸳鸯温飞卿诗粉项韩恁双扇中即唿鸳鸯为韩恁又阮咸制乐器其器即名阮咸江南薛九善歌嵇康嵇康曲名见王钅至侍儿小名录至酒名圣人贤人督邮从事乐府名有董娇饶王子乔皆是类也作者须古有是称不嫌新异傥复比物创更必陷险骨皮借更名酒仪狄号琴空桑转展不极不能不为词林笑端东坡独看红蕖倾白堕州吾晚刘毅是句佳乎近体咏史自不能佳胡曾百首竟坠尘溷平城望夫石二诗结句尤恶茂秦顾独称之何邪又云咏史宜明白断案非徒不解近体法是目未经见晋以前咏史者李阳冰见碧落之碑数日不去欧阳询爱索靖之迹下马坐观二公之于慕古可谓勤已抑岂以摹画之工而真宰不宣耶诗必相题猥琐尖新淫亵等题可无作也诗必相韵故拈险俗生涩之韵及限韵步韵可无作也谢茂秦云白乐天正而不奇李长吉奇而不正直呓语耳何元朗最喜白太傅称其不事雕饰直写性情不知此政诗格所由卑也又称白琵琶行元连昌宫词为古今长歌第一殆见浅耳杜诗苔卧绿沈枪柴虎臣诗绿沈终日卧苍苔亦是指枪或云杨用修尝辩绿沈是色非物名不可单用非也古人名物多举色像形诗称茹蘧不嫌是草大黄大白弓杯自见汉书云取青紫如拾芥耳又云纡青拖紫后汉樊君碑龟艾追赠艾所以染绶谢诗交交止栩黄呦呦食苹鹿ゼ词之家类多裁缀聊举数端知杨说之未足拘耳沧浪吟卷云发端忌作举止贵高浑也收拾贵在出场须超远也王昌龄集云王维诗天子杜甫诗宰相宋严羽吟卷云论诗以李杜为准挟天子以令诸侯也然此等论必自开元以后作者方当受其折使之耳初唐用古句盈川少别比千年正字丘陵徒自出间增一字便与古意迥别造入工不嫌成构然白谣出字当读吹平声叶下之来而伯玉读作入声中兴读平声而子美诗新数中兴年是读去声中圣读去声而太白醉月频中圣是读平声左传华不注不字读付如棠棣鄂不不字言此山孤秀如华付之注于水见虞挚畿服经而李于鳞律诗以华不注对医无闾绝句我自能怜华不注俱读入声律之审音家诸公未免不识字之诮芮挺章云道苟可得不弃于厮养事非理何贵于膏梁殷云名不副实才不合道纵权压梁窦吾无取焉释皎然云无爵命有幽芳可采者拔出于九泉之中使与两汉诸公并列古人是非登降不苟如此若于鳞诗删不宽元美而蔽茂秦足称雅正可以观德近则家擅珠璧裂皆争先亦有予爱夺憎好丹非素风雅之役兵戎剧焉呜唿作者自难选亦讵易道哉子逐贫志安贫者也谢茂秦呵其心急富贵不及昌黎送穷大可笑夫依隐玩世激诡其词耳若谢见则北门为小人之诗渔父有啜ㄤ之志斯固哉其言诗者也至退之送穷仍留穷意直浅露不及扬此汉唐文格之别故反骚意同逐贫亦为考亭所掊何索解不易子之多不幸耶陈无己寄外舅郭大夫巴蜀通归使妻孥且旧居深知报消息不忍问何如身健何妨远情亲未肯疏功名欺老病泪尽数行书赵章泉谓中二联虚字多而无馀味若取前后为绝句当不减盛唐予谓欺字露筋亦非盛唐学诗如学书必先求其似然后求其不必似乃得唐人文多似诗不害为佳退之多以文法为诗则伧父矣六朝人序记多似赋不害为佳子瞻多以序记法为赋则委尔矣诗不专贵用事而不害乎用事所谓太虚不拒万有真空不离色相也诗贵自然而又不害乎锤锻所谓良金不惮单冶美玉不嫌雕琢也诗者温柔敦厚之善物也故美多显颂刺多微文涕泣关弓情非获已然亦每相迁避语不署名至若乱国迷民如太师皇父之属方直斥不讳斯盖情同痛哭事类弹文君父攸关断难曲笔矣而诗犹曰伊谁云从惟暴之云又曰凡百君子敬而听之其辞之不为迫遽盖如斯也后之君子喜招人过每相摭拾以资输写夫朋友之道本以义合者也小瑕宜合好而掩恶大过宜忠告而喜道至不获已则徐引而退耳今乃小垢宿愆动见抵深辞巧诋务盈篇牍不彼恤蕲竭我才约而数之戾十有七古人所纠必务其大乃有义不系于君亲事不交乎邦国可以略置忘言而得已不已其戾一也人非齐圣孰无过端闾巷之人政复多レ徒以交罕载笔无与录之耳属为文士宜有同声而小露疒只瑕辄被铅椠文章所播疾于置邮于是帷墙既隐而郡邑交谈夙昔可磨而千古莫洗是则君子之有朋不如闾巷之无友其戾二也偶尔寄托联复铺张盈盈非荡生见呵于拾遗封禅非谀死受嗤于和靖原厥初情未如所刺吹索之后方将见瑕其戾三也又若愆归往昔德已更新咒逝水以求迥吹宿灰而成焰将令日月一蚀永绝还辉使夫人而君子则非以讳贤使夫人而小人则重之放弃其戾四也又或生有密交死无血胤赖子一瞑托我千秋尔乃未阐幽光更搜隐夫交密则无微弗识胤绝则莫与致争九原可作其能瞑乎其戾五也骨肉天性伦极人彝稍中乖嫌未沦恩纪记云师无当于五服五服弗得不亲则默斡潜调职在朋友乃有形诸谣咏洗发词篇或为下而讪上或代彼而非此夫隐诸心者发口为成言隐诸事者入文为成案是以未经藻思情在缠绵茹吐之间一奉评题便有弦绝雨坠之势其戾六也等斯而上益有难言夫怀罪引慝昔人之明规思古无讠尤臣子之正训又况遇非正则冤异小弁讪父兄以为名斥乘舆而见直一唱群和号称孤愤险情悖节孰甚于斯其戾七也至如根柢盘错径路纡险悬度求济贤者难之其或不原隐情而专攻显迹舍厥大义而绳以鄙私夫显迹易レ隐情难明大义罕同鄙私交赞口舌求解疮瘢愈多正谊郁而莫伸莠言烦而愈炽君子处此斯为冤酷其戾八也造膝诡辞避人焚草事君之厚交亦宜然其或君居九重友隔千里则封事邮筒不得不尔至于明辩是非以祛群惑者自当近着舆观远存国宪如刘歆之移博士杜牧之上宣州是也若其事本琐尾情非迫切而又终朝觌面永夕抒怀何缘从容燕笑则卷舌不谈别去题书乃词锋互起规诲不谆于口辅姗笑徒弄于文辞其戾九也古人大义离别恶声弗闻乃有本属素交末无小忿屡更风雨未旷晨宵而徒笔墨竞长波涛腾口莞尔相昵则联床解榻投咸答赠则矢激霜飞其戾十也乃或寒暑之末醉饱之馀小罹违迕便生怼望鼓其才笔粉绘交宣嘘雾以为楼织萋菲而成锦若而人者抑为太甚其戾十有一也复有中情浅狭妄作高深目人以刻敫为工自期以矜诞称俊思财片语神厉九霄床下可以卧人儿女不妨唿客形诸口颊已是へ然一涉文辞弥深暴慢其戾十有二也若夫高下移情寒暄贰辙申谊贵游则白雪兰薰倾倒无尽侯门仁义歆德有馀倘值疏芜贱士语默稍暌则砺齿磨唇笔长采烈恁陵激射借以自殊其戾十有三也施不祈报者达者之用心受德不忘者君子之自敕乃有面背移情朝晡改趣方其因热也则低头帖耳宛转傅离及其既往也则哆口轩眉诋其长短甚者装裹桀金便回头而相吠酲馀晏酒已挥毫而见弹何有大义之灭亲辄云一饭其胡恤其戾十有四也文章公器也经术圣心也自应讨论通流商略忘我爰若季绪琐琐之才五鹿岳岳之气徒怀掣簟失意探珠遂兴闪烁之辞更创偏畸之议摇牙相噬恣极忄兆儇其戾十有五也长者之量不可概人此既相加彼复行甚纠缠胶结长滋不解同心且煎为萁豆毛颖将よ于莫邪其戾十有六也春秋圣人之刑书也犹且善善从长恶恶从短恶有舞鼠文于播雅设虎穴于ゼ华者谓之何哉其戾十有七也假令痛深次骨仇非戴天含愤濡毫亦复胡怪徒以或生情于伊谑或互揣为名高或资义类而工文或缘慷慨而钓直始于自护以求申终致交攻而修怨一矢加遗百端交集揆诸古人不其倍欤悲夫因师获印之谚党胡然而参夷说法马留之谣社胡然而荠粉是故老子曰聪明深察而近于死者好讥议人者也博辩闳远而危其身者好发人之恶者也且夫修吏王事也昌黎犹惧获谴惟口无迹也虞舜戒其兴戎又况书非国乘事非宪典而辞翰所涉行远而流长隐而扬之暂而久之可不惧哉可不慎哉余薄游文苑奉教英流窃睹斯敝每感于心在昔有然今兹弥甚以为严于律己者立命之原也恕于责物者宽身之仁也忄于面诤者笃伦之诚也谨于繁辞者致忠之心也毋敢肆诃者远戾之萌也须受不反者自毖之方也刻省束修者销刺之端也于物无尤者相化之理也爰撰兹篇以自勖且以劝方来缀文之君子当以古人之心为心则文章尽善矣姑无以文章为名也诗戾篇古人善论文章者曹丕陆机锺嵘刘勰刘知几殷释皎然严羽李涂高秉徐祯卿皇甫氵方谢榛王世贞胡应麟此诸家最着中间刘勰徐王持论尤精扌可遵馀子不无得失亦有自摅独欣不可推放众制者如子桓诗赋欲丽士衡绮靡浏亮语是也辞学取材载籍已博录其要者诗三百篇楚辞梅鼎祚汉魏诗乘六朝诗乘唐以下则高秉唐诗正声李攀龙唐诗选华亭三子之明诗选稍广之则冯惟讷风雅广逸昭明文选十二家唐诗梅鼎祚李杜诗选唐诗品汇其论诗则刘勰文心雕龙锺嵘诗品皎然诗式严羽沧浪吟卷徐祯卿谈艺录王世贞艺苑卮言此六家多能发微楚辞王逸注为祖唐诗选以旧本有附记而无高江圈评者为佳文选诗赋须分代读之其分类者昭明之陋耳遂使风格升降混淆诖初学不少卷四学诗径录诗言情写景叙事收拢拓开点题掉尾俱是要格律尤须谨严颓唐可时有耳借如律诗中二联一实一虚一黏一离起须高浑势冒全篇结欲悠圆尽而有馀转折收纵宜使合度勿得后先倒置舒促失节然后可以告成篇矣诗作七古宜从唐人诗韵乃为无弊五古须论体裁风雅宜用先秦韵汉魏稍密晋宋渐近于唐韵矣倘于韵学未能精只以唐韵行之为妥如古诗关雎首章皇皇者华第五章天保九如两章汉诗今日良宴会携手上河梁骨肉缘枝叶等篇亦符唐韵下此益复可知无所讥驳倘不知古韵离合而妄通之必为识者所笑作诗对仗须精整不定以青对白以冬对夏以北对南为也要审死活虚实平侧借如登山临水高山流水登临为活高流为死不得易位相对仗也或有假借作变对耳又如高山流水吴山越水高流为虚吴越为实亦不得易位为对仗也或假借斯有之又如山水二字平可对霞若江水乃说江中之水二字侧不可对霞但可以山对之即以一物对二物亦无不可总须论字面平侧如以鹦鹉对龙蛇或对鸾以一对二之类若以鹦鹉对神龙彩鸾便是以平对侧非其法也以二对一亦然如枫柳可对梧桐春柳便不可与梧桐对耳有自对者必简伐鼓撞钟惊海上新妆ㄚ服照江东摩诘赭圻将赤岸击汰复扬ぎ又云门外青山如屋里东家流水入西邻子美桃花细逐杨花落黄鸟时兼白鸟飞又有借对者如高凤对聚萤世家对道德鸟道对渔翁高凤本人乃借对对萤耳世家义本侧乃借其字面作平对道德耳渔借作鱼对鸟如此古人间有亦只是游戏法不为经理古最忌合掌对如朝对晓听对闻之类古人亦多有之玄宗马色分朝景鸡声逐晓风郎君胄暮蝉不可听落叶岂堪闻虽时有拙致似不足效古风长篇先须构局起伏开阖线索勿紊借如正意在前掉尾处须击应若正意在后起手处先须伏脉未有初不伏脉而后突出一意者亦未有始拈此意而后来索然不相唿应者若正意在中间亦要首尾击应实叙本意处不必言其馀拓开作波澜处却要时时点着本意离即之间方佳此如画龙见龙头处即是正面本意馀地染作雾雾是客龙是主却于雾隙处都要隐现爪甲方见此中都有龙在方见客主否是一半画龙头一半画雾耳主客既无别亦非可为画完龙也古歌行押韵初唐有方至盛唐便无方然无方而有方者也亦须推按勿得纵笔以扰乱行阵为李将军之废刁斗也古人有变韵不变意变意不变韵之法如子美内府殷红玛瑙盘婕妤传诏才人索盘赐将军拜舞归轻纨细绮相追飞四句一事却故将二句属上文韵变二句属下文韵此变韵不变意贵戚权门得笔迹始觉屏障生光辉与上盘赐二句意不相属却联为同韵此变意不变韵读之使人惚恍寻之丝迹宛然此亦行文之一奇也选体蕴借方雅须源于毛诗而出之歌行宕往奇变须源于楚辞而出之风格色泽诗家所谨若臻神境又自无不可近世事与近世字面初入手时决当慎之后来顾当用之如何区区准绳非所论于法之外王李之弊流为痴肥锺谭克药欲砭一时之疾不虞久服更成中耳又其材识本嵬琐故不能云救每变愈下今之为二氏左右袒者不足深辩但令从毛诗楚辞乐苑文选三唐正变探氵斥已熟然后陈宋元明人之诗而上下之则琅琊竟陵之病当如见垣一方墨守输攻举可废耳诗用连二字有可颠倒互换者有不可颠倒互换者如烟可作烟山河可作河山之类此可以互换者也霞即不可作霞山川即不可作川山此不可互换者总以昔人运过于上口者为顺耳尝见诗流用丘壑为壑丘又有称海湖者真可笑也司马相如赋鸾凤飞而北南曹植乐府上下乃穷极地天地天泰本易卦又礼记吾得坤干焉坤干是商归藏易王风羊牛下来齐风颠倒裳衣如此类须有所本可以倒互然终近古调入近体似未宜斯在作者酌其当耳步韵非古也断勿可为七律一题勿作数首若杜秋兴似无题耳诸将亦叙数事非复一题律中重一二字自不碍法若长律重押韵古间有之似不可为法拟古乐府一事翻似为戏无庸多作诗有骈字如崔嵬嵯峨之类诗有复字如悠悠潇潇茫茫之类近体断无单押之法或审有出处可间押入古诗耳然亦须慎之昔人云一绪连文则珠联璧合文唯一绪则珠璧斯可联合又云讲之如独茧之丝盖作者有情故措词必有义倘词义闪烁无端绪则中情必诡不足录也离骚断乱人故不易学然讲之亦仍自义相连贯岂如今人但取铺词不顾乖义首句张甲次句李乙且无当于庸音何离骚之足拟文之难者以本质之华尽法之变耳若华而离质变而亡法不足云也譬如木焉发华英泽吐自根株故称嘉树若华而离根者斯如聚落英饰剪彩耳尽法之变如曲有音有拍必音拍具正然后出其曼袅顿挫或扬为新变声耳未有字不审音腔不中拍便事游移高下妄取娱耳以为工歌知音者必不能赏此亦可以征德岂徒论文诗本无定法亦不可以讲法学者但取盛唐以上三百以下之作随拈当吾意者以题参诗以诗按题观其起结审其顿折下字琢句调声设色曲加寻扌极尽吟讽自应有得力处然后旁推触类一以贯之仰观古昔高下在心矣讵复虚╂之气捃摭之华能恫喝者耶命意见巧文章之贱工也而世多听荧索解政少法老则气静学邃则华佥才高则辞简意深则韵远言者心声而诗又言之至精者也以此征心善者不能自匿矣是故词夸者其心骄采溢者其心浮法佚者其心佻势腾者其心驰往而不返者心荡更端数者其心诡不待势足而辄尽者其心偷故曼衍者其心荒像亻疑失类者其心狂强缀者其心溺强盈者其心馁按义错指求其故而不克自理者其心亡诗有十似激戾似遒凌兢似壮铺缀似丽佻巧似隽底忄带似稳枯瘠似苍方钝似老拙稚似古艰棘似奇断碎似变初作诗须从实地起步当试先作近调小诗起结旋转务期中律或绝或律临摹古人字句篇法宜令俱熟悉之后渐拓至大篇穷极变体气自实步骤自稳若未弹求快骋捷足气未充则必恁虚以张其气法未稳则必宕往以矜其势心为手习中气必乔返辔既苦途纡而积久亦复难变踉跄而行终归失路而已竟陵诗解驳议叙曰六义振响蔚为辞宗五言递创作者景靡后踵为骈偶之体变为律绝之制六季三唐失得互见初盛中晚区畛攸分及宋世酷尚粗厉元音竞趣佻亵蒙醉相扶载胥及溺四百年间几无诗焉迨成弘之际李何崛兴号称复古而中原数子鳞集仰流又因以雕润辞华恢闳典制鸿篇缛彩盖斌斌焉及其敝也丽古事汩没胸情以方幅单缓为冠裳以刂肤貌为风骨剿说雷同坠于浮滥已运丁衰叶势值末会楚有锺惺谭元春因人心属厌之馀开纤儿狙喜之议小言足以破道技巧足以中人而后学者乃始眩瞀杨岐迟回襄辙嚣然竞起穿凿纷纭救汤扬沸莫之能阏原夫前后七子作法匪凉徒以后起守文职成拘蔽假令锺谭能涤荡尘滓斟酌古原因其羽毛树之骨鲠则上可崇汉唐之绝轨次亦得规嘉隆之弊法而惜乎驰骋小慧河伯自欣然彼所见如窦中窥日明虽不多景非假借故诗归诠谛亦有可算至于荒才窳匠尤易窜迹故驵狯之猥姿悉冒竟陵之苗裔原其初政未或如斯溯厉阶之由兴能无归狱者乎盖锺氏之书指义浅率展卷即通其便一也持论儇脱启人狙智造次捷给易绌准绳之谈其便二也矜巧片字不贵闳整龟肠蝉腹得就操觚其便三也但趣新隽不原风格其便四也前代矩屏同椎轮便辟淋漓一往欲尽当巧之际无复逡巡其便五也高谈性灵嗤鄙追琢各用我法遑知古人则但吐由言便称高唱辄复曹刘为拙沈约如奴其便六也所以凡流琐士咸共宝秘自非卓荦之英罕能拔脚者也予悲溺者既不见其丑而攻瑕者将并没其好辄取诗归一书条其二三理解而录之纰缪大者则明加驳正以次于后庶几览者显知臧否至余于李王诸子所论列间有抵不为护前今杂列他卷亦可得并观云尔商铭兼兼之德云云锺云说德在前食在后便是古文今人必以德作正义为语意之殿欲深反浅猗兰操锺云操中一字不及兰古人文章寄托不拘如此水仙操锺云一序琴之神理已尽诗不过咏叹其妙正不在多必欲诗与序多寡浅深相当不必读此矣河上歌谭云止得妙若又说向正语便浅唐人不及古以此虽有丝麻及君子有酒二诗锺云孔子删诗不入三百篇者非必尽以词理佳恶为去取亦有单词错简不能成篇者存此二条以志凡锺云月令冰腹坚农语水生骨腹字骨字皆古语之奥者反为后人刻画者造端山川而能语四句锺云语太尽情李夫人歌谭云自有悼亡气与待生者愆期大别房中歌锺云无雅颂之和大亦无汉以下之肤近质奥幻香自为一音在四诗为杂霸在汉以来为正始金支秀华庶旄翠旌谭云有此八字典丽则景杳冥不落诗家秀语此补纤法也安其所一章谭云质而近险丰草八句谭云又宕出一章波澜细动锺云三百篇后四言之法有二韦孟讽谏其气和去三百篇近而有近之离魏武短歌其调高去三百篇远而有远之合后世作者各领一派张衡同声歌锺云此国风专壹之思非昵情也青青河畔草锺云转折甚多不碎不脱篇法甚妙易林敝笱在梁鲂逸不禁锺云诗敝笱在梁其鱼鲂与更不说鲂逸而意已了此三百篇汉人之别鱼戏莲叶北锺云此处住了正是后人歌行才起处陌上桑锺云贞静之情以艳词发之艳何妨正也美女篇锺云缉洛神馀材而成之自是凄丽妾薄命锺云昵昵叙致不尽情不已其音节抚弄停放迟则生媚促则生哀极顾步低昂之妙东坡谓陶诗外枯中腴锺云陶远自其本色而渊永温润佳在不枯先舒曰知陶诗非枯识去苏远陶诗种豆南山下锺云储王田园诗出此浩然非不近陶似不能为此派曰清而微逊其朴锺云晋宋后子夜读曲诸歌去宋元填词迳甚近深妙处高唐人一格然非唐人一反之承流趣下填词当竟在唐文章运候起伏之微尝与谭子反覆感叹之锺云灵运以丽情密藻发其奇秀字句时有滞处即从彼法中来如吴越清华子弟作乡语听者不必尽解只角间自可观效之便丑灵运可怜谁家妇二首情词是子夜读曲而气质之高似过之去太白反近伯敬语先舒曰其气高故近也魏人气高于汉唐人气高于六朝盛唐气又高于初唐愈高愈出愈漓惠连代古泻水置井中谁能计斗升合如杯中水谁能判淄渑谭云两谁能下不更着昵语故为善裁范诗春草醉春烟锺云近于填词锺云角巾竞放仙舟虚慕本是后进吠声习气卢照邻诗悠悠天下士相送洛桥津谁知仙舟上寂寂无四邻写出李郭孤严使浮人自废锺云陈正字律中有古却深重李供奉以古为律却轻浅谭云汉魏二字误却多少快才妙笔先舒曰此语亦浅亦深亦不可不晓案谭云艳之害诗易见澹之害诗难知语极有会又云中晚毕于初盛以其俊耳刘文房犹从朴入然盛唐俊处皆朴中晚朴处皆俊文房语有极真者真至极透快处便不免妨其厚先舒曰真能妨厚语有深解锺云七言绝句中晚人颇妙正以太工则伤气远于盛唐元白诗太直又二人唱酬惟恐一语或异是其病所谓同调正不在语俱同锺云友夏云诗家变化盛唐已极后又欲别出头地自不得无东野长吉一派锺称长吉刻削处不留元气自非寿相此评极妙谭谓从汉魏以上来谬以千里古人作诗文于时地最近口耳最习处必极意出脱如晚唐定离却中唐推而上之莫不皆然非独气数亦缘习尚然其必欲离者声调情事耳至往代真气皆不暇深求而一切离之自为高所以愈离而愈下也此友夏语似已纯悟乃评诗抉摘细碎欲立异于前矩者岂自睫之喻耶以上三十八条是其立说善者皇娥白帝歌见王嘉拾遗记晋人之作其词容裔绮密是六朝雅调而伯敬以为非汉以下所办又心知和乐悦未央白妙语耳伯敬比之汉郊祀歌相去益远光开曙月低河锺云竟是唐初七首非也是齐梁乐府佳境苏李赠答苏端明疑其伪作友夏以为伪作必出一手今苏澹李警当是两人似已然此为汉调故不待澹警之辩也且以两家诗较之宜李澹而苏警也刘彦和云成帝品录三百馀篇而辞人遗翰罕见五言所以李陵班婕妤见疑于后代则梁世已有是论不始于苏盖苏诗稠塞故不解苏李之工锺谭清约故笃称其妙两家亦各知其所近耳锺云邺下西园词场雅事惜无蔡中郎孔文举其人应之仲宣诸子气骨文藻事事不敢相敌公宴诸作尤有乞气此是崇名节语倘就诗论诸作多伟词亦难尽黜谭云二陆诗手重不能运语滞不能清腹之所有不暇再择韵之所遇不能稍变此砭颇中机之病然小陆又差秀不得并讥且士衡笔墨虽滞而气华整盖黄初既邈降为太康骈俪之中犹存古法故客儿禀之以抉其幽明远依之以厉其气俾诸公逦迤修饰不遽落于梁陈纤调者谁之力欤至民动如烟户庭已幽语特稍有生效亦何足深赏汉魏六朝诸仙诗多后来浅人伪撰锺谭每极叹赏若太虚真人种罪天网上受毒地狱下岂复成语而二子绝爱之乐府横吹有东平刘生歌又梁元帝刘生云任侠有刘生然诺重西京乐府解题称齐梁以来为刘生辞者皆称其任侠豪放盖刘生本是侠客故安东平第五解云东平刘生复感人情与郎相知当解千龄此闺中属望谓所欢与侠者游当无虞中道类如唐人记黄衫豪客解使十郎回心耳伯敬乃云是疑是防竟以刘生同诸周史明童可资一笑或云东平刘生即指安东平本曲盖歌此曲以为欢故下有感情相知语与郎歌妙意曲侬亦吐芳词君歌杨叛儿妾劝新丰酒词意正类解亦近锺云谢灵运初日芙蓉颜延之镂金错采颜终身病之乃秋胡诗五君咏清真高逸似别出一手若屏却颜诸诗独标此数首向评为妄语矣案此论非也盖秋胡五君虽是颜佳作然若蒜山曲阿诸篇典饬端丽自非小家所办且上人评虽当不知初日芙蓉微开唐制镂金错采犹留晋骨此关诗运升降锺殆未知之谭云康乐灵心秀质吐翕山川然必删去过始宁墅登石门入华子冈入彭蠡湖口诸作乃为真灵运案此故欲与文选诗删诸书相反耳且如诗归所赏石浅水潺日落山照曜何如白抱幽石绿筱媚清涟若矜名道不足己物可忽何如沉冥岂别理守道自不携若清旦索幽异放舟越郊何如且申独往意乘月弄潺若岩壑寓耳目欢爱隔音容何如徒作千里曲弦绝念弥敦同一赋景写情工拙自了何必去此取彼耶谢诗美人竟不来友夏云自离骚多用美人佳人夫君称其友入口无须眉气只宜以我友故人君子字还之此谭非欲避骚正避历下诸公家法耳语大伧父夫故人我友谁不解称而设色审声词各有当简兮唿周室贤者为美人光武称陆闳为佳人桓彦则云曹子丹佳人又前秦苏蕙称其夫窦滔云非我佳人莫之能解何必湘累便类巾帼者耶平生疑若人通蔽互相妨锺云殁后不思其好反惜其短犹作直谅忠告之思真交情痛极案此解非也若人是指延州楚老而言耳谢以延陵带剑徐墓楚老致惋龚生逝者溘焉情归虚设故平生恒疑二子未尽达观虽通而蔽及今乃微理感则深情自恸初非识之所能御也惠连西陵遇风献康乐五章是一首诗归删去三章至今宿浙江湄便止无复情理友夏以为促节有妙处谬矣衡纪无淹度晷运倏如摧锺云捣衣诗如何禁得此累重语是欲用大历后裁制绳选体真不知有古法也鲍照行路难乐府中最粗露伯敬以为全是苏李十九性情此作何解谢玄晖诗锁吾愁与疾锁字太尖讵得深赏唐太宗诗虽偶俪乃鸿硕壮阔振六朝靡靡伯敬以为终带陈隋滞响读之不能畅不知上口轻便非大手也唐初作者酝借一代专在凝而不流奈何少之初唐如帝京畴昔长安汾阴等作非鉅匠不办非徒博丽即气概充硕无纪氵省之养者一望却走唐人无赋此调可以上敌班张盖风神流动词旨宕逸即文章属第二义锺谭更目为板独取乔知之绿珠篇此等伎俩为南唐后主构花中亭子可耳安知造五凤楼乎锺谓子昂感遇过嗣宗咏怀其识甚浅阮逐兴生陈依义立阮浅而远陈深而近阮无起止陈有结构阮简尽陈密至见过阮处皆不及阮处也古人工处须学拙处亦不必尽避乃成大家锺谭只欲避板避恒用意良苦落于褊识刘希夷西北风来吹细腰东南月上浮纤手锺云吹细腰腰益细浮纤手手益纤此种魔解最多害诗家正气偶摘发之避痴重可也削腴不可也避板可也导流不可也避套可也废法不可也冥搜可也害气不可也谢已披之华可也竞雕锼之字不可也皆当辩于豪末偏者顾失之远但欲洗去诗家故常语然别迳一开康馗有不践者焉故器不尚象淫巧杂陈声不和律艳讠失竞响此锺谭持论虽颇有可喜不欲深道之二子于古诗乐府差有解唐体逾昧谭去锺益不逮锺有持大体处二子自为诗亦然锺疏薄犹清气相引有自成篇章者谭细已甚殆不复见句二子选唐律但晓尚清真薄文彩不知太示清真便启宋气又升轻秀摈鸿整不知专尚轻秀便近元作汉诗朴处似钝其气为之也魏诗壮处似露其才为之也六朝诗典处似方其学为之也初盛唐诗赡处似滞其格律为之也锺谭每值此等便挢舌虽云识昧通方亦自料材力不逮耳奴见大家已心死又从后而反唇诼之伯敬因读右丞诗而厌刘琨陆机非但不知古并不知唐礼之近人情者非其至此古诗与唐古诗别处伯敬此处正乃恨于鳞妄语非口舌可争今人酷喜二子家言亦政爱其近情耳伯敬欲使学陶诗者从王昌龄储光羲入是教以逆流举棹徐昌亦有魏诗门户汉诗堂奥入户升堂语皆吾所不知也龙标诸绝句秀独绝河上歌是偶作变体耳乃伯敬独深赏好作异同如此又锺云龙标宫词外诸绝仍是作五言古手段此评无论当否即太白五言不拘属对子美七律多扌幻体从来作者亦不深尚即用五言古体为绝句亦足贵耶艺苑卮言云东风摇百草摇字稍露峥嵘便是句法为人所窥朱华冒绿池冒字更捩眼前辈讵昧下字之工恐斫雕丧朴故于此兢兢锺谭之于烟花换客愁桃李务青春白足傲履袜等句中间一字极意阐扬乃嗤前人阅诗疏卤也锺目韩退之琴操为真风雅未敢信三唐乐府中当称杰耳然古琴操多伪作佳者自少竟陵酷赏艳情或嫌其荡而不知无伤于雅也务去陈言多赞其功而不知实深为厉也以上三十三条是其立说谬者二子言诗予摘录大略要指悉见中多所遗亦不欲极尽自弘正嘉隆间六七君子振兴雅则由兹氵斥古历于唐汉代革十数岁经千载而能远弘久斩之泽岂徒永嘉之末复闻正始之音耶然不及百年其所经建者大坏迷阳足不复可扫故正声之衰也百人挽之而不足庸音之放也一人倡之而有馀于鳞有言亦惟天实生才不尽盖积气既薄英哲愈少江河不返锺氏代兴兴言及兹置笔而已庚之十月七夜词曲西厢传奇凡四种王关称最而词多出董解元记董词稍质于王风趣不及沉刻过之李日华陆天池俱稚儿号嗄耳然董词今失其腔虽老乐工不办入弦索至于绮思隽语穷工极幽而仍不失本色即元明大家办此亦少相传董金人或云元人王曲南海水月观音现本董句而有田水月改王本现字作院字即此可证其非田水月本改北西厢记最讠孛谬举一端耳合田水月成渭字当是市佣伪托徐天池然天池于词家亦本非正派四声猿正复笔粗墨燥皮相谓之元耳草堂诗馀有胡浩然者最粗俗可厌亦有一二致语如传言玉女元宵词云娇羞向人手玉梅低说相逢长是上元时节范希文词天淡银河垂地此语最佳或作天汉风味顿减且银河即汉又不应叠用当是淡字无疑词家刻意俊语浓色此三者皆作者神明然须有浅淡处平处忽着一二乃佳耳如美成秋思平叙景物已足乃出醉头扶起寒怯便动人工妙男子多作闺人语孙夫人妇人耳烛影摇红词乃更作男相思词亦一创也其词亦甚精刻凄惋虽慧男子所不及北西厢古本陈实点定者为佳别本多所改窜寝离其故如董西厢我甚恰才见水月观音现语颇妙而实甫仍之俗本改现作院与上家字耦必欲为村塾联对耶又如易东阁玳筵开为带烟者亦复类此又如易马儿行为逆逆行穿凿可笑此类正多至于平去入三声虽有阴阳而作者笔墨所至亦不尽拘亦欲歌者神明其际乃悉用纤微绳之因以窜易古本诞哉李易安春情清露晨流新桐初引用世说全句浑妙尝论词贵开宕不欲沾滞忽悲忽喜乍远乍近斯为妙耳如游乐词微须着愁思方不痴肥李春情词本闺怨结云多少游春意更看今日晴未忽尔拓开不但不为题束并不为本意所苦直如行舒卷自如人不觉耳前半泛写后半专叙盛宋词人多此法如子瞻贺新凉后段只说榴花卜算子后段只说鸣雁周清真寒食词后段只说邂逅乃更觉意长柳屯田情语多俚浅如祝告天发愿从今永无抛弃开元曲一派词流之下乘者也成都杨慎作长短句有沐兰浴芳吐含雪之妙其流丽映足雄一代较于花间草堂可谓俱撮其长矣杨初以博洽名当时有子之目而长篇鉅什顾以芜累纤靡而失之迹其猎弹射亦多所挂漏未足称功瑕不胜摘独于填词染笔称俊岂其技之独工抑词有别肠耶撞字读平声杨慎望江南词霜景霁何处远钟撞王实甫西厢记梵王宫夜撞钟撞亦平声乃所谓田水月本改作夜声钟不徒不识撞可读平乃声钟竟是何等语田水月改西厢讠孛处多如此类云诗薮云宋以词自名宋所以弗振也元以曲自喜元所以弗永也予以为非也夫格由代降体骛日新宋元词曲亦各一代之盛制必谓律体以下举属波流则汉宣论赋已比郑卫李白举律亦自俳优是则言必四而篇必三百乃为可耳且嗣宗斥三楚秀士亦云荒淫是楚辞且应废况下此耶曲至临川临川曲至牡丹亭惊奇环壮幽艳淡沲古法新制机杼递见谓之集成谓之诣极音节失谱百之一二而风调流逸读之甘口稍加转换便已爽然雪中芭蕉政自不容割缀耳不妨扌幻折天下人嗓子直为抑臧作过矫语今唱临川诸剧岂皆嗓折耶而世之短汤者遂谓其了不解音又有劣手铺词全乖谱法借汤自解拟托后尘宾里之形政资一噱又如使事造语不求尽解托寄谐诨故作迂痴皆神化所至匪夷之思乃有苦驳开棺谓是明制律例入宋不合者此类颇多抑又从人谈梦不足道矣北西厢记请字儿不曾出声去字儿连忙答应形容君瑞急色政以不入理见佳或谓请未出声如何答去改作请字儿方才出声索然无味识乖名通屈杀古人几许此读汉之诗而谓周果无遗民也晓此凡百俱不瞀岂文章一端耶杨用修妇亦工乐府今刻有杨夫人词馀五卷一枝花天宫赐福辰一套整丽有法韵调俱叶大有元人风格之妙又点绛唇娇马吟鞭一套落落疏纵锦缆龙舟一套本元乔孟符扬州梦而略加改笔气颇豪宕此三套似非妇人所办恐是用修笔误夫人耳馀作有佳处而用韵杂调多舛如黄莺儿第四五句云玉砌雕栏翠袖花钿乖隔便远九叠悲秋辩乃不成句费长房缩不尽相思地女娲氏补不完离恨天语隽而艺苑卮言称之然不着谁作古句夫人掩之耶刻本附单词小令颇多间杂淫亵倡条冶叶之气大家非宜的是滇戍白绫衤戒醉墨耳不足自污闺洙泗余故辩之用修寿内词云女洙泗闺邹鲁北腔无入声中原音韵所以孤行于元世也自南曲有入声而四声始完遂有纯用入声叶韵脚者如浣纱记高会玳筵列之类予南曲正韵载之已详幽闺记山径路幽僻一套韵脚仍以入声分作平上去盖此记施君美作施元末人虽作南曲而尚沿北谱后之作者此蔽亦多审音之士斯当正者也词有瑞鹧鸪七言八句平声韵与七言律诗无异胡明瑞云词人以所长入诗其七言律非平韵玉楼春即衬字鹧鸪天然玉楼春无平韵者鹧鸪天无衬字者是不知有瑞鹧鸪而强以臆说附会耳二郎神慢引子也勿作过曲唱如幽闺拜新月西楼心惊颤是也二犯江儿水是南曲勿作北唱点绛唇第四字不叶韵者政与诗馀调同此亦是南引子勿作北唱如琵琶月淡星稀是也艺苑卮言云填词小技尤为谨严夫词宜可自放而元美乃云谨严知诗故难作作词亦未易也柴虎臣云指取温柔词归酝借昵而闺帷勿浸而巷曲浸而巷曲勿堕而村鄙又云语境则咸阳古道汴水长流语事则赤壁周郎江州司马语景则岸草平沙晓风残月语情则红雨飞愁黄花比瘦可谓雅畅琵琶念奴娇序长空万里一套风藻流丽词亦清壮何元郎谓无蒜酪呵之不知曲中须带蒜酪气者政可言北曲耳以其肇自金元故耳若南曲源本诗馀而来政无须此可观南北之别比于乐府清商子夜与鼓角横吹亦各领一派耳偶于客坐闻论汉蔡邕不孝不义不忠者诘其故则据琵琶记及三国演义诸书耳予时微引蔚宗书欲为邕解而客刺刺不得休遂不复辩因念伯喈忠孝之士载在旧史本末昭然奚足深辩第悲逢掖之士而目不亲书漫述传奇据为掌故乃彦既诞曾无恧颜昔沈长卿尝嗤客谈韩信与项羽搏战事甚轰赫以为读史记不熟盖十四埋伏等事非正史客谈乃本于千金记耳语载弋说中与客詈伯喈政相类至于有才之士往往苛于尚论锻炼古人多获阴谴如稗官所载杨铁崖改诗得子及书生题汉高祖庙被殛事予之书此一为不学妄语之箴一为多才逸口之戒既以自省亦欲传之家子弟也陈仲醇品外录载唐郑府君夫人崔氏合墓志铭秦贯之所撰也陈因据此辨会真之诬洗双文之辱用意可谓长者后余见此扌楷书微兼隶体笔意遒古而辞亦质雅第志称府君讳遇不讳恒而眉山黄恪复以会真年月参之此碑所谓夫人崔氏者其生年尚长双文四岁盖荥阳博陵世通婚媾志中崔郑不必便为莺恒仲醇第欲为雪崔之地而弗深考耳清河博陵本不偕老实甫谱至惊梦而止不失会真本来始末且见情场幻境微寓指示汉卿续之不但文笔不称亦大失作者指趋所托矣自叙诗辩坻四卷作于乙之首春成于壬之杪冬首尾八年虽中多作辍然用意亦勤矣其初犹多芟得简盖古人神明笔未易鬯贵览之者一隅知反故无取多焉书成以示客金子金子叹曰美矣备矣理而畅旨微而显语简而赅辞修而雅可以衷群淆掩先哲矣抑予微欲为子扌之也古诗多言理而颂为尤后多叙情事述风景而理则概乎未闻将毋四诗之绪独颂废耶且宋诗多理学宜可继颂而今酷病之何欤予曰后世未尝无颂也调不侔耳汉唐山歌肃穆深永练时日诸篇陟降仿佛皆颂之遗也魏晋而下以逮于唐郊祀祀先多有制作虽不逮古而盛德形容之意亦可以见至于奉诏应制之篇陪祀升坛之作亦多应义理典诰同风是古颂之音失传而颂之义无废也宋诗俚露不但言理即叙事述情往往而是故不得谓汉后无颂而独以宋继颂耳以为汉后人谈理终不及古则诚然然文缘世降亦不独颂之不逮古耳曰论诗者多尚含蓄恶讦露然鹑奔相鼠巧言巷伯以及板荡之篇其指何绞而辞何迫夫非三百之遗音耶曰是诚然已抑予所论者文也古经之传岂能优劣倘就文而论之知必不以讦露为工也人之无良我以为君何如展如之人兮邦之缓也之婉而微矣举此一端可观其馀已且予所论近体也非古也律绝之体旨归酝借选体之善妙于腴雅歌行乐府亦稍纵矣倘有人焉涉子顽之凶丁厉幽之乱而发为四言予又乌能禁其绞且迫焉且予所论者又正也非变也若子所举是变风雅也正则亡是已故记曰七介以相见不然则已悫三辞三让而至不然则已蹙故礼有傧诏乐有相步温之至也夫礼以坊淫主严乐以导和主宽而诗者乐之用也主严者尚恶迫而况导和之具为乐之用者是故含蓄者诗之正也讦露者诗之变也论者心衷夫正而后可通于变也曰诗贵性灵性灵贵质素不贵华采而子之辩无辞且奈何曰人之性灵亡不具也质素华采其致一也请以衣裳而譬之子事父母衣不纯素以为孝也父母没苴衰而绳缨亦以为孝也岂曰衰服为性灵而不纯素者之非性灵也农而衤发衤士而韦布升为天子斯衤衣玉藻矣如子之云则山龙藻火舜之无性灵也久矣是故缘情而述文因事以制体质素华彩亦各攸当而已曰然子之论具是已然观其书比句剔字细碎已甚曰唯唯夫碎则予何辞焉文所以载道也而予取古人笔墨之良苦而掎摭之将比文事于一权予罪深矣夫碎则予何辞焉曰闻子取乎坻之名曰用则实五稼饱邦民而乌取乎碎其果为粪壤耶予笑曰道在屎溺何虑粪壤抑以其辞则六经同于玩物焉苟精其义即一艺可以弥性焉贵求指归所存而已是在览者非予之责既与客金子论之遂退而叙之附于篇末明梗概焉