魏庆之词话魏庆之晁无咎评晁无咎评本朝乐章云世言柳耆卿之曲俗非也如八声甘州云渐霜风凄惨关河冷落残照当楼此唐人语不减高处矣欧阳永叔浣溪沙云堤上游空逐画船拍堤春水四垂天绿杨楼外出秋千要皆绝妙然只一出字自是后人道不到处苏东坡词人谓多不谐音律然居士词横放杰出自是曲中缚不住者黄鲁直间作小词固高妙然不是当家语自是着腔子唱好诗晏元献不蹈袭人语而风调闲雅如舞低杨柳楼心月歌尽桃花扇底风知此人不住三家村也张子野与柳耆卿齐名而时以子野不及耆卿然子野韵高是耆卿所乏处近世以来作者皆不及秦少游如斜阳外寒鸦数点流水绕孤村虽不识字亦知是天生好言语苕溪渔隐曰无己称今代词手惟秦七黄九耳唐诸人不逮也无咎称鲁直词不是当家语自是着腔子唱好诗二公在当时品题不同如此自今视之鲁直词亦有佳者第无多子耳少游词虽婉美然格力失之弱二公之言殊过誉也复斋漫录李易安评李易安云乐府声诗并着最盛于唐开元天宝间有李八郎者能歌擅天下时新及第进士开宴曲江榜中一名士先召李使易服隐名姓衣冠故敝精神惨怚与同之宴所曰表弟愿与坐末众皆不顾既酒行乐作歌者进时曹元谦念奴为冠歌罢众皆咨嗟称赏名士忽指李曰请表弟歌众皆哂或有怒者及转喉发声歌一曲众皆泣下罗拜曰此李八郎也自后郑卫之声日炽流靡之变日烦已有菩萨蛮春光好莎鸡子更漏子浣溪沙梦江南渔父等词不可遍举五代干戈四海瓜分豆剖斯文道熄独江南李氏君臣尚文雅故有小楼吹彻玉笙寒吹皱一池春水之词语虽奇甚所谓亡国之音哀以思也逮至本朝礼乐文武大备又涵养百馀年始有柳屯田永者变旧声作新声出乐章集大得声称于世虽协音律而辞语尘下又有张子野宋子京兄弟沈唐元绛晁次膺辈继出虽时时有妙语而破碎何足名家至晏元献欧阳永叔苏子瞻学际天人作为小歌词直如酌蠡水于大海然皆句读不葺之诗尔又往往不协音律者何邪盖诗文分平侧而歌词分五音又分五声又分六律又分清浊轻重且如近世所谓声声慢雨中花喜迁莺既押平声韵又押入声韵玉楼春本押平声韵又押上去声又押入声本押仄声韵如押上声则协如押入声则不可歌矣王介甫曾子固文章似西汉若作一小歌词则人必绝倒不可读也乃知别是一家知之者少后宴叔原贺方回秦少游黄鲁直出始能知之又宴苦无铺叙贺苦少典重秦即专主情致而少故实譬如贫家美女非不妍丽而终乏富贵态黄即尚故实而多疵病譬如良玉有瑕价自减半矣苕溪渔隐曰易安历评诸公歌词皆指摘其短无一免者此论未公吾不凭也其意盖自谓能擅其长以乐府名家者退之诗云不知群儿愚那用故谤伤蚍蜉撼大树可笑不自量正为此辈发也太白鼎州沧水驿有菩萨蛮云平林漠漠烟如织寒山一带伤心碧瞑色入高楼有人楼上愁玉梯空伫立宿鸟归飞急何处是归程长亭更短亭曾子宣家有古风集此词乃太白作也古今诗话六一欧阳永叔送齐贡父守维扬作长短句云平山栏槛倚晴空山色有无中平山堂望江左诸山甚近或以为永叔短视故云东坡笑之因赋快哉亭道其事云长记平山堂上欹枕江南烟雨杳杳没孤鸿认得醉翁语山色有无中盖山色有无非烟雨不能然也艺苑雌黄东坡后山诗话谓退之以文为诗子瞻以诗为词如教坊雷大使之舞虽极天下之工要非本色余谓后山之言过矣子瞻佳词最多其间杰出者如大江东去浪淘尽千古风流人物赤壁词明月几时有把酒问青天中秋词落日绣帘卷亭原作庭据苏词改下水连空快哉亭词乳燕飞华屋悄无人桐阴转午初夏词明月如霜好风如水清景无限夜登燕子楼词楚山修竹如云异村秀出千林表咏笛词玉骨那愁瘴雾冰肌自有仙风咏梅词东武城南新堤固涟漪初溢宴流杯亭词冰肌玉骨自清凉无汗夏夜词有情风万里卷潮来无情送潮归别参寥词缺月挂疏桐漏断人初静秋夜词霜降水痕收浅碧粼粼露远洲九日词凡此十馀词皆绝去笔墨畦迳间直造古人不到处真可使人一唱而三叹若谓以诗为词是大不然子瞻自言平生不善唱曲故间有不入腔处非尽如此后山乃比之教坊雷大使舞是何每况愈下盖其缪也渔隐东坡卜算子东坡作卜算子云缺月挂疏桐漏断人初静时见幽人独往来缥缈孤鸿影惊起却回头有恨凭谁省拣尽寒枝不肯栖寂寞沙汀冷鲁直见之称其韵力高胜不类食烟火人语非胸中有万卷书下笔无一点尘俗气安能若是哉词话东坡蝶恋花东坡蝶恋花词花衬残红青杏小燕子来时绿水人家绕枝上柳绵吹又少天涯何处无芳草墙里秋千墙外道墙外行人墙里佳人笑笑渐不闻声渐杳多情却被无情恼予得真本于友人处绿水人家绕作绿水人家晓多情却被无情恼盖行人多情佳人无情耳此二字极有理趣而绕与晓自霄壤也词话山俗隐括醉翁亭记欧阳公知滁日自号醉翁因以名亭作记山谷隐括其词合以声律作瑞鹤仙云环滁皆山也望蔚然深秀琅琊山也山行六七里有翼然泉上醉翁亭也翁之乐也得之心寓之酒也更野芳佳木风高日出景无穷也游也山肴野蔌酒冽泉香沸觥筹也太守醉也喧哗众宾欢也况宴酣之乐非丝非竹太守乐其乐也问当时太守为谁醉翁是也一记凡数百言此词备之矣山谷其善隐括如此风雅遗音荆公山谷荆公小词云平岸小桥千嶂抱揉蓝一水萦花草茅屋数间窗窈窕人不到柴门自有清风扫略无尘土思山谷小词云春未透花枝瘦正是愁时候极为学者所称赏秦湛原作堪据明刊本及苕溪渔隐丛话前集卷五十九引文改尝有小词云春透水波明寒峭花枝瘦盖法山谷也雪浪斋日记聂冠卿聂冠卿作多丽词有露洗华桐烟霏丝柳之句此正是仲春天气下句乃云绿阴摇曳荡春一色其时未有原作可据苕溪渔隐丛话后集卷三十九引文改绿阴正语病也复斋漫录宇文元质宇文元质西蜀文人一日开樽有官妓歌于飞乐末句云休休得也只消戴一朵荼蘼宇文为改一字云休休得也只消更一朵荼蘼更字便自工妙不俗文章一字之难与前辈论诗云身轻一鸟过一鸟下一鸟疾疾与下终不若过字之为妙也树萱录贺方回贺方回妙于小词吐语皆蝉蜕尘埃之表晏叔原王逐客俱当溟滓然第之山谷尝手写所作青玉案者置之儿研间时自玩味曰凌波不过横塘路但目送飞鸿去锦瑟华年谁与度小桥幽径绮窗朱户只有春知处碧云冉冉冲皋暮彩笔空题断肠句试问离愁都几许一川烟草满城风絮梅子黄时雨山谷云此词少游能道之作小诗曰少游醉卧古藤下无复愁眉唱一杯解道江南断肠句而今惟有贺方回冷斋夜话秦少游东坡初未识少游少游知其将复过维扬作坡笔语题壁于一山寺中东坡果不能辨大惊及见孙莘老出少游诗词数十篇读之乃叹曰向书壁者定此郎也后与少游维扬别作虞美人曰波声拍枕长淮晓隙月窥人小无情汴水自东流只载一船离恨向西洲竹阴花圃曾同醉酒未多于泪谁教风鉴在尘埃醒造一场烦恼送人来世传此是贺方回所作虽山谷亦云大观中于金陵见其亲笔醉墨超放气压王子敬盖东坡词也冷斋夜话少游到郴州作长短句云雾失楼台月迷津渡桃源望断无寻处可堪孤馆闭春寒杜鹃声里斜阳暮驿寄梅花鱼传尺素砌成此恨无重数郴江幸自绕郴山为谁流下潇湘去东坡绝爱其尾两句自书于扇曰少游已矣虽万人何赎冷斋夜话少游小词奇丽咏歌之想见其神情在绛阙道山之间词曰柳边沙外城郭春寒退花影乱惊声碎飘零疏酒盏离别宽衣带人不见碧云暮合空相对忆昔西池会鸳鸯同飞盖携手处今谁在日边清梦断镜里朱颜改春去也落红万点愁如海林和靖林和靖工于诗文善为词尝作点绛唇云金谷年年乱生春色谁为主馀花落处满地和烟雨又是离歌一阕长亭暮王孙去萋萋无数南北东西路乃草词尔但终篇无草字原注云溪友议据明刊本删晏叔原晏叔原见蒲传正言先公平日小词虽多未尝作妇人语也传正云绿杨芳草长亭路年少抛人容易去岂非妇人语乎晏曰公谓年少为何语传正曰岂不谓其所欢乎晏曰因公之言遂晓乐天诗两句云欲留所欢待富贵富贵不来所欢去传正笑而悟然如此语意自高雅耳诗眼晁无咎朱希真凡作诗词要当如常山之蛇救首救尾不可偏也如晁无咎作中秋洞仙歌词其首云青烟幕处碧海飞金镜永夜闲阶卧桂影固已佳矣其后云待都案原无都字据苕溪渔隐丛话后集卷三十九引文增补将许多明付与金樽投晓共流霞倾尽更携取胡床上南楼看玉做人间素秋千顷若此可谓善救首尾者也至朱希真作中秋念奴娇则不知出此其首云插天翠柳案原作巘据苕溪渔隐丛话后集卷三十九引文改被何人推上一轮明月照我藤床凉似水飞入瑶台银阙亦已佳矣其后云洗尽凡心满身清露冷浸萧萧发明朝尘世记取休与人说此两句全无意味收拾得不佳遂并全篇其气索然矣渔隐柳耆卿柳三变字景庄一名永字耆卿喜作小词然薄于操行当时有荐其才者上曰得非填词柳三变乎曰然上曰且去填词由是不得志日与狷子从游娼馆酒楼间无复检率自称云奉圣旨填词柳三变呜唿小有才而无德以将之亦士君子之所宜戒也柳之乐章人多称之然大概非羁旅穷愁之词则闺门淫媟之语若以欧阳案原无阳字据苕溪渔隐丛话后集卷三十九引文增补永叔晏叔原苏子瞻黄鲁直张子野秦少游辈较之万万相辽彼其所以传名者直以言多近俗俗子易晓故也皇祐中老人星现永应制撰词意望厚恩无何始用渐字终篇有太液波翻之语其间宸游凤辇何处与仁庙挽词暗合遂致忤旨士大夫惜之余谓柳作此词借使不忤旨亦无佳处如嫩菊黄深拒霜红浅竹篱茅舍间何处无此景物方之李谪仙夏英公等应制词殆不啻天冠地履也世传永尝作轮台子早行词颇自以为得意其后张子野见之云既言匆匆策马登途满目淡烟哀草则已辨色矣而后又言楚天阔望中未晓何也柳何语意颠倒如此艺苑雌黄王逐客古乐府诗云今世褦襶子触热过人家褦襶集韵解之云不晓事余素畏热乃知人触热来人家其谓不晓事宜矣尝爱王逐客作夏词送将归不用浮瓜沈李等事而天然有尘外凉思其词云百尺清泉声陆续潇洒碧梧翠竹面千步回廊重重帘幕小枕欹寒玉试展鲛绡看画轴见一片潇湘凝绿待玉漏穿花银河垂地月上栏杆曲此语非触热者之所知也苕溪渔隐曰予尝爱李太白夏日山中诗脱巾挂石壁露顶洒松风其清凉可想也漫叟诗话李景舒信道李景有曲云手卷真珠上玉钩或改为珠帘舒信道有曲云十年马上春如梦或改云如春梦非所谓遇知音漫叟章质夫章质夫咏杨花词东坡和之晁叔用以为东坡如毛嫱西施净洗却面与天下妇人斗好质夫岂可比是则然矣余以为质夫词中所谓傍珠帘散漫垂垂欲下依前被风扶起亦可谓曲尽杨花妙处东坡所和虽高恐未能及诗人议论不公如此耳旧词旧词高雅非近世所及如扑蝴蝶一词不知谁作非惟藻丽可喜其腔调亦自婉美词云烟条雨叶绿遍江南岸思归倦客寻芳来较晚岫边红日初斜陌上飞花正满凄凉数声羌管怨春短玉人应在明月楼中画眉懒蛮笺锦字多时鱼雁断恨随去水东流事与行云共远罗衾旧得犹暖渔隐僧惠洪予谪海外上元椰子林中渔火三四而已中夜闻猿声凄动作词曰凝祥宴罢闻歌吹画毂走香尘起冠压花枝驰万骑马行灯闹凤楼帘卷陆海鳌山对当年曾看天颜醉御杯举欢声沸时节虽同悲乐异海风吹梦岭猿啼月一枕思归泪又有怀京师诗云十分春瘦缘何事一掬归心未到家冷斋夜话苕溪渔隐曰忘情绝爱此瞿昙氏之所训惠洪身为衲子词句有一枕思归泪及十分春瘦之语岂所当然又自载之诗话矜炫其言何无识之甚耶附录中兴词话并系玉林黄升叔旸中兴词话补遗张仲宗绍兴戊午之秋枢密院编修官胡铨邦衡上书乞斩秦桧得罪责昭州监当后四年慈宁归养秦讽台臣论其前言弗效除名送新州编管三山张仲宗以词送其行云梦绕神州路怅秋风连营画角故宫禾黍底事昆仑倾砥柱九陌黄流乱注聚万落千村狐兔天意从来高难问况人生易老悲如许更南浦送君去凉生岸柳销残暑耿斜河疏星淡月断云微度万里江山知何处回首对床夜语雁不到书成谁与目断青天怀今古肯儿曹恩怨相尔汝举大白唱金缕又数年秦始闻此词仲宗挂冠已久以它事追赴大理削籍焉事见挥尘后录二公虽见抑于一时而流芳百世视秦桧犹苏合香之于蜣蜋丸也叶石林石林叶少蕴睡起流莺语词人人能道之集中未有胜此者盖得意之作也有湘灵鼓瑟一曲尤高妙而曾端伯所选雅词不载今录于此云银涛无际卷蓬瀛落霞明暮云平会见青鸾紫凤下层城二十五弦弹不尽空感慨有馀情苍梧云水断归程卷霓旌为谁迎空有千行流泪寄幽贞舞罢鱼龙云海冷千古恨入江声盖奇作也世必有识之者陆放翁杨诚斋尝称陆放翁之诗敷腴尤梁溪复称其诗俊逸余观放翁之词尤其敷腴俊逸者也如水龙吟云韶光妍媚海棠如醉桃花欲暖挑菜初闲禁烟将近一城丝管如夜游宫云璧月何妨夜夜满拥芳柔恨今年寒尚浅如临江仙云鸠雨催成新绿燕泥收尽残红春光还与美人同论心空眷眷分袂却匆匆只道真情易写奈何怨句难工水流云散各西东半廊花院月一帽柳桥风皆思致精妙超出近世乐府至于月照梨花一词云霁景风软烟江春涨小阁无人绣帘半上花外姊妹相唿约摴蒲修蛾忘了当时样寻思一晌感事添惆怅胸酥臂玉消减拟觅双鱼倩傅书此篇杂之唐人花间集中虽具眼未知乌之雌雄也范石湖范石湖过萍乡道中乍晴卧舆中困甚小憩柳塘侧尝赋眼儿媚云酣酣日脚紫烟浮妍暖破轻裘困人天色醉人花气午梦扶头春慵恰似春塘水一片谷纹愁溶溶曳曳东风无力欲皱还休词意清婉咏味之如在画图中然后段之意盖本于严维柳塘春水慢之句云辛稼轩宝钗分桃叶渡烟柳暗南浦怕上层楼十日九风雨断肠点点飞红都无人管倩谁唤流莺且住鬓边觑应把花卜心期才簪又重数罗帐灯原脱灯字据稼轩词增补昏哽咽梦中语是他春带愁来春归何处却不解带将愁云此辛稼轩词也风流妩媚富于才情若不类其为人矣至于贺王宣子平寇则云白羽风生貔虎噪青溪路断猩鼯泣送郑舜原作舞据稼轩词改举赴召则云此老自当兵十万长安正在天西北与夫吴楚地东南坼原作折据稼轩词改英雄事曹刘敌被西风吹尽了无陈迹等语则铁心石肠发于词气间凛凛也盖其天才既高如李白之圣于诗无适而不宜故能如此辛稼轩马古洲寿词最难得佳者太泛则疏太着则拘惟稼轩庆洪内翰七十云更十岁太公方出将又十岁武公方入相马古洲庆傅侍郎生日云天子方将申说命云孙又合为霖雨上联工夫在方字下联以云孙对天子自然中的事意俱佳未易及也马古洲闺词牵于情易至诲淫马古洲有一曲云睡鸭徘徊烟缕长日长春困不成妆步欺草色金莲润捻断花须玉笋香轻洛浦笑巫阳锦纹亲织寄檀郎儿家门户藏春色戏蝶游蜂不敢狂前数语不过纤艳之词耳断章凛然有以体自防之意所谓发乎情止乎礼义近世乐府未有能道此者杨诚斋诚斋文集中有答周丞相小简云辱相国有尽子诗写来之教春前偶醉馀梦语忆秦娥小词云新春早春前十日春归了春归了落梅如雪野桃红小老夫不管春催老只图烂醉花间倒花间倒儿扶归去醒来窗晓仰供仲尼之莞尔不胜主臣诚斋长短句殊少此曲精绝当为拈出以告世之未知者卢申之彭傅师于吴江三高堂之前作钓雪亭蒲江为之赋词云挽住风前柳问鸱夷当日扁舟近曾来否月落潮生无限事零乱茶烟未久谩留得莼鲈依旧可是功名从来误抚荒祠谁继风流后今古恨一搔首江涵雁影梅花瘦四无尘雪飞风起夜窗如画万里干坤清绝处付与渔翁钓叟又恰是题诗时候勐拍阑干唿鸥鹭道他年我亦垂纶手飞过我共樽酒无一字不佳每一咏之所谓如行山阴道中山水映发使人应接不暇也朱希真朱希真有四江月云世事短如春梦人情薄似秋云不须计较苦劳心万事元来有命幸遇三杯酒美况逢一朵花新片时欢笑且相亲明日阴晴未定辞虽浅近意甚深远可以警世之役役于非望之福者非止旷达而已刘伯宠刘伯宠武夷之文士尤工于乐府而鲜传于世余极爱其桂林元夕呈师座一阕云东风初谷池波轻阴未放游丝堕新春歌管丰年笑语六街灯火绣毂雕鞍飞尘卷雾水流云过恍扬州十里三生梦觉卷珠箔映青琐金猊戏掣星桥锁博山香烟浓百和使君行示绛纱万炬雪梅千朵羯鼓轰空鵾弦沸晓樱梢微破看明年更好传柑侍宴醉扶狨座盖水龙吟也又春词云缥蒂缃枝玉叶翡英百梢争赴春忙正雨后蜂粘落絮燕扑晴香遗策谁家荡子唾花何处新妆想流红有恨拾翠无心往事凄凉春愁如海客思翻空带围只看东阳更那堪玉笙度怨翠羽传觞红泪不胜闺怨白云应老他乡梦回羁枕风惊远树月在西厢盖雨中花慢也下字造语精深华妙憔识者能知之龙洲道人刘改之豪爽之士辛稼轩帅越刘寓西湖稼轩招之值雨答以沁园春词甚奇伟云斗酒彘肩风雨渡江岂不快哉被香山居士约林和靖与坡仙老驾勒吾回坡谓西湖正如西子浓抹淡妆临照台二公者皆掉头不顾只管传杯白云天竺去来图画里峥嵘楼阁开爱纵横二涧东西水绕两山南北高下云堆逋曰不然暗香疏影不若孤山先访梅须晴去访稼轩未晚且此徘徊柳溪刘招山蛾眉亭题咏甚多惟霜天晓角一曲为绝唱云倚空绝壁直下江千尺天际两蛾凝黛愁与恨几时极暮潮风正急酒醒闻塞笛试问谪仙何处青山外远烟碧词意高绝几拍谪仙之肩世传其词不知为刘招山所作余旧抄其全集得之招山之词佳者极多近世庐陵刊木余所有者皆不载莫知何也戴石屏戴石屏赤壁怀古词云赤壁矶头一番过一番怀古想当时周郎年少气吞区宇万骑临江貔虎噪千艘列炬蛟龙怒卷长波一鼓困曹瞒今如许江上渡江边路形胜地兴亡处览遗踪胜读史书言语几度东风吹世换千年往事随潮去问道旁官柳为谁春摇金缕沧洲陈公尝大书于庐山寺王潜斋复为赋诗云千古登临赤壁矶百年脍炙雪堂词沧洲醉墨石屏句又作江山一段奇坡仙一词古今绝唱今二公为石屏拈出其当与之并行于世耶戴石屏送姚雪篷之贬所作沁园春其中有云访衡山之顶雪鸿渺渺湘江之上梅竹娟娟寄语波神传言鸥鹭稳护渠侬书画船亦可谓善着语者今集中不载盖有所忌也游寒岩寒岩游子明送范制置成大入蜀云接苍梧山莽莽春浮泽国江水涨洞庭相近渐惊空阔江燕飖飖身似梦江花草草春如客望渔村樵市隔平林寒烟色方寸乱成丝结离别近先愁绝便满蓬风雨橹声孤急白发论心湖海暮清樽照影沧浪窄看明年天际下归舟应先识其间词语精绝游龙溪龙溪游子西赴江西漕试登酒楼逢诸少年联座不知其为文人酒酣诸少年题诗于楼壁旁若无人子西起借韵诸子笑之既而落笔词意高妙诸子恍然潜遁暑尘收尽快晚来急雨一番初过是处凉飙回爽气直把残云吹破星律飞流银河摇荡只恐冰输堕云梯稳上琼楼今夜无锁便觉浮世卑沈回翔偃薄似蚁空旋磨想得九天高绝处不比人间更大独立干坤浩歌春雪可惜无人和广寒宫里有谁潇洒如我