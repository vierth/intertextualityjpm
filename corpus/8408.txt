拈八方珠玉集X卍XXX拈八方珠玉集序验宗眼正邪破知见窠窟离得失截路布于古今公案俾出没卷舒盘折玲珑得大机发大用而无纤毫知解到大休大歇安稳之地洞明本分大钳鎚启迪作家真炉鞴善搏搦贯穿千变万化作略者无出乎拈古为参玄径正要关也古来大宗师靡不尚之苟理地未明情有向背堕在解脱毒海见处管带偏枯则莫能提掇纵或提掇必随语生解罔辨端倪尔如赵州勘婆玄沙未彻少室得皮得髓刻舟之流乃确然定浅深法眼拈德山小参趂块之人谓灼然成两橛略举此数节透与未透晓然明矣佛鑑大禅师予畏友也居大相国寺智海院日以书到夹山叙及拈古独称雪窦为冠绝常师法之因思禅门八方珠玉集丛林虽盛传皆作者公案而未有拈提者发意遇小参陞座结缘拈之成一段胜事既而果践其言逮至被旨徙蒋山凡数年归寂予适继其高躅才抵钟阜即索于其徒阅之止拈及半惜乎不满其志愿乃为终拈掇亦数载克就大槩唯直截指道妙抑扬纵夺隐显杀活皆泯合前所论旨趣也期具宗正眼绝知解者赏之宣和七年住东京天宁万寿禅寺佛果老僧X克勤题佛鑑懃禅师佛果圆悟勤禅师正觉方菴显禅师佛海石溪月禅师阅钟阜二禅师拈古集二师宗门棣蕚行道有年矣诸方誉望杰出丛林而前此未闻同风之语如岩头雪峯大隋投子千里响应之句为所恨也予每独歌笑吟咏舞蹈自乐于林泉一日访平等居士太原公几案间得二师拈提八方珠玉集阅之数则乃见作家宗匠抑扬卷舒尽于斯矣既为异时龟鑑不可无作因寓意于逐则之下二师语句之末互为酬唱此道于绝圣弃智之微云绍兴丙辰方菴正觉老僧题心觉显禅师得度于绍觉白白嗣黄檗胜胜嗣黄龙南正觉于黄龙为四世矣南游历淮浙参演祖于海会祖深器之以佛果佛鑑为师友暨还成都应长松之命唱绍觉之道大行于蜀拈提八方珠玉后数十年佛海石溪老人挟之而南寻住金陵天宁亦X随后着语侍佛海于太白冷泉听其所说出处甚详今併四大老拈提锓梓以寿其传为世大光明幢耳宝祐五年解制日吴江圣寿住山谨题佛鑑佛果正觉佛海拈八方珠玉集上住圣寿沙门祖庆重编举沩山坐次见仰山从方丈前过沩云若是百丈先师子须喫痛棒始得仰云今日事作么生沩云合取两片皮仰云此恩难报沩云非子不才沩山年迈仰云今日亲见百丈师翁沩云子向什么句中见先师仰云不道见祇是无别沩云始终作家佛鑑拈云沩山摇头仰山摆尾虽然头尾相应师资道合未免养子之缘若欲发明大寂门风直须耳聋三日随后一喝正觉云仰山于大寂棒下玉转珠回直得风行草偃且道他于什么句中见百丈无别只因孝顺用力少佛海云箕裘之业克绍者须是贤子孙沩山略露些子仰山直下披襟而不觉阿辘辘地使沩山机X用同时阿辘辘地底又向甚处着拈主丈云古人且置今日作么生靠主丈云放过也好举沩山喫茶次仰山侍立乃问和尚百年后人问先师法道如何传嗣沩山云一粥一饭仰山云前人不肯又作么生沩云作家师僧仰礼拜沩云向后错举即不可佛鑑拈云沩山严而不威仰山恭而无礼遂竖起拄杖云沩山当时若知有者个家风儿孙亦未见断绝正觉云作么是恭而无礼不然父有争子佛海云沩山喫一盏茶也被仰山撼动一上犹幸老而不耄壮力尚存不行棒喝而有过于德山临济之用若捡点得出作家师僧举沩山问仰山即今事且致自古事作么生仰叉手近前沩云犹是只今事自古事作么生仰叉手退后沩云汝屈我我屈汝佛鑑拈云仰山虽善进前退后发明古今其柰沩山向餬饼里呷汁压沙觅油虽然如是且道仰山叉手意作么生若也知得行脚事辨其或未然老僧不曾辜负诸人自是诸人辜负老僧正觉云仰山进前退后洞古明今沩山因甚道彼此相屈相见锦江头相携上酒楼会医还少病知分不多愁佛海云近前退后叉手当胸通古贯今当机觌面X美则美矣须知有不落古今事若道得彼此不虗屈不然切忌驴前马后举沩山坐次仰山与香严侍立沩云如今总与么者少不与么者多香严从东过西立仰山从西过东立沩云这个因缘三十年后如金掷地相似仰云亦须是和尚提唱始得香严云即今亦不少沩云合取狗口佛鑑拈云沩山幸自海晏河清刚地无风起浪虽然一波才动万波随掷地金声如瓦砾仰山香严若能慎护才见沩山恁么道便珍重下去假饶沩山咳唾风生也须无出气处正觉云这三个老汉一时把不定何故易开终始口难保岁寒心佛海云沩山丝线在手才一抽牵合棚俱动一人移身不移步一人移步不移身不因彻底老婆争见当机不让毕竟明什么边事合取狗口举沩山见仰山从外入沩以两手握拳相交示之仰便作女人拜沩云如是如是佛鑑拈云须知道解与师齐减师半德见过于师方堪传授沩山才向针锋上把定干坤仰山便向藕丝里开张世界且因甚如此不见道功多业就水到渠成正觉云客到主兴象席打令招摇其头与拂拽请佛海云有是父必有是子有是子必有是父父才X拄定岂知身在毛群子亦变通不觉随堕羽族羽族则鸡头凤尾毛群则马颔驴腮因甚如此谤斯经故获罪如是举沩山坐次仰山侍立沩云寂子近日宗门中令嗣作么生仰云大有人疑着此事沩云寂子又作么生仰云某甲只管困来合眼健即坐禅所以未曾说着沩云到者田地也难得仰云据某见处者此一句语亦不得沩云为一人也不得仰云自古圣人尽皆如是沩云大有人笑汝与么祗对仰云解笑某甲是某同参沩云出头作么生仰遶禅床一匝沩云裂破古今佛鑑拈云动絃别曲叶落知秋自古自今筑着磕着鸟道玄路许他父子亲游若是荆棘林中犹欠悟在以何为验只如仰山遶禅床一匝沩山云裂破古今若是明眼衲僧瞒他一点不得正觉云沩山放纵自由仰山収拾太紧总似与么话会宗门令嗣岂到如今须知他家有双放双収底手段始得还有与仰山同参底么裂破古今佛海云宗门中令嗣合眼坐禅处平地打毬子急须着眼觑两挑挑得上三筑筑不住筑得住依前辊向毬门去举沩山在方丈内卧见仰山入来沩乃转面向里卧仰云某甲是和尚弟子不用形迹沩作起势仰便出去沩召云寂子仰乃回来沩云听老僧说个梦仰低X头作听势沩云为我原看仰取一盆水一条手巾来沩洗面了才坐香严入来沩云我适来与寂子作一上神通不同小小严云某甲在下面了了得知沩云子试道看严乃点一椀茶来沩叹云二子神通过于鹙子佛鑑拈云梦中说梦深许沩山妙用神通须还二子传茶度水耀古腾今年老心孤怜儿惜子向衲僧门下一人在门外一人在门里更有一人徧界不曾藏佛眼覰不见正觉云神机妙用开眼作梦非时现通显异惑众佛海云擎茶过水承颜接词智识不下仙陁神通有过鹙子捡点将来总是开眼做梦举沩山一日见野火乃问道吾远见火么吾云见沩云从何处起吾云除去经行坐卧请师别致一问来沩便休去佛鑑拈云炎炎野火人人皆见独有道吾见得逈别臭烟蓬㶿四面俱起经行坐卧了无交涉汝等诸人四威仪中各宜照顾莫教烧却眉毛正觉云沩山将谓道吾是箇人所以重问轻对当时若问他经行坐卧底作么生看道吾却如何祗对佛海云野火炎炎何处起紫烟红焰便烧人须知坐卧经行里见得无如用得亲举沩山问仰山妙净明心汝作么生会仰山云山河X大地日月星辰沩云汝只得其事仰云和尚适来问什么沩云妙净明心仰云唤作事得么沩云如是如是佛鑑拈云沩山如将大妳吓小儿仰山似小儿见大妳虽然师资互用理事交驰其柰机智偏枯语言渗漏明眼汉点捡得出方知道禹力不到处河声流向西正觉云沩山问处如敲冰觅火仰山答处似火里生莲若约平实商量二俱有过试捡点看只如佛鑑道禹力不到处河声流向西如何免得偏枯渗漏佛海云仰山以机夺机沩山将错就错当时若不放过便问汝适来对什么曰山河大地日月星辰也只向道唤作理得么自然机智周旋首尾俱正举沩山因与僧语话次僧云大好雨沩云什么处是好处僧无语沩却云大好雨僧云什么处是好处沩乃指雨示之僧又无语沩云何得大智而默佛鑑拈云沩山寻常眼放电光到这里却着贼也不知山僧不是抑强扶弱党理不党亲且道那里是着贼处若于此点捡得出便能骑贼马追贼夺贼锵杀贼若点捡不出凡有言说皆是与贼过梯智海今日路见不平与你诸人并赃捉获遂掷下拂子云诸人各自认取赃物正觉云这僧退已让于人万中无一个X佛海云佛鑑道沩山寻常眼放电光到者里着贼也不知山僧一往观之者僧也解挨肩蹑足未能运步腾身带累沩山失钱遭罪当时见他道什么处是好处便与本分草料使其别有生涯免得诸方捡责举沩山与陆侍御同入僧堂御乃问如许多师僧为复是喫粥饭僧为复是参禅僧沩云亦不是喫粥饭僧亦不是参禅僧御云在此作什么沩云侍御自问他看佛鑑拈云沩山元来小胆被这俗官一问直得手忙脚乱闭户关门若是老僧即不然大开门户放伊入来此是参禅僧喫粥饭僧向伊道是喫粥饭了参禅僧待伊眼睛定动便与木槵子换却教伊做个惺惺历历底侍御若处庙堂之高即致君为尧舜之君或在江湖之上则致民为尧舜之民岂不快哉乃呈起数珠云诸人还见这个么良久云此是老僧来京师换得底诸人各自归堂摸索看正觉云侍御当时来访作家沩山不欲强知他事公案未得勦绝待伊问在此作什么便可向道侍御还忆得灵山付嘱底事么他若拟议却请归方丈献汤佛海云沩山寻常东行西行左敲右击今日侍御面前因甚撆手撆脚侍御现宰官身激扬斯道沩山岂可负其来机若向他撆手撆脚处搆得去不X妨峭巍巍孤逈逈地咄是何言欤举沩山上堂僧问从上诸圣直至如今和尚意旨如何沩云你目前是什么物僧云只这个便是么沩云阿那个僧云适来指底沩云你疑那个去莫生事佛鑑拈云问头太险答处太奢二俱不了正觉云这僧问诸圣直至如今沩山示伊目前是什么物其僧若从这里悟去定知彩里有胶说什么这个那个沩山道你疑那个去莫生事不妨被这僧疑着佛海云从上诸圣洎被腾蛇缠倒举僧问沩山如何是道沩云无心是道僧云某甲不会沩云会取不会底好僧云如何是不会底沩云只是你不是别人佛鑑拈云乍看似死水里浸却子细检点将来水里有盐喫着方知滋味正觉云泥柔拄杖深佛海云这僧虽无孔窍却有正因大凡是非有无会与不会你与别人总不出两头语所以令者僧卒讨头鼻不着报恩不然如何是不会底只向道放下着才拟议拂子蓦口打举沩山云今时人但直下会取不会底正是你佛正是你心若向外求一知一解将为禅道且没交涉名运粪入不名运粪出污你心田所以不是道佛鑑拈云沩山犹如驾前等子与牧童相扑齐起X齐倒两无输赢旁观者咬断牙关争交底元来儿戏如今莫有对手底么乃竖拳起云有则出来与老僧相见良久云老僧今日平地喫交正觉云沩山老人直如大象渡河步步彻底然虽如是引得盲龟浮木泥牛入水只如佛鑑向平地喫交是谁之过佛海云曾为浪子偏怜客举僧问沩山如何是百丈真沩下禅床叉手又问如何是和尚真沩上禅床坐佛鑑拈云古人起模𦘕样可谓头正尾正争奈凡所有相皆是虗妄若见诸相非相即见如来智海即不然如何是百丈真随缘赴感靡不周如何是和尚真而常处此菩提座正觉云山僧即不然如何是百丈真泻嵓泉一派如何是和尚真带雨竹千竿且道毕竟如何切忌寻声逐响山僧恁么也是对影成三人佛海云大小大沩山被者僧一问不觉跳下禅床末后收来也是如虫御木举沩山与仰山摘茶次沩云终日与子说话只闻子声不见子形仰乃撼茶树一下沩云子只得其用不得其体仰云某甲只与么未审和尚尊意如何沩良久仰云和尚只得其体不得其用沩云放你三十棒佛鑑拈云张翁乍与李公友待罚李公一盏酒到被李公罚一盃好手手中无好手X正觉云故知沩山全体仰山全用只如佛鑑与么为复扶体为复扶用若人辨得方见全才佛海云声前唿索句下称提是沩山养子之缘得路便行当机不让是仰山事父之礼一人良久得其体一人撼树得其用更有一人终日摘茶终日良久唤作体耶用耶若道得与你三十棒举仰山问中邑如何是佛性义邑云我与你说个譬喻汝便会也譬如一室其有六窻中安一个狝猴外有人唤云猩猩狝猴即应如是六窻俱唤俱应仰乃礼拜谢后却云适来蒙和尚指示某甲有个疑处邑云汝有什么疑处仰云祇如狝猴睡时又作么生邑乃下禅床把住云狌狌我与你相见佛鑑拈云仰山放憨中邑卖峭峭措卖来憨痴憨痴放来峭措虽然狝猴睡着其奈肚里惺惺直饶杜绝六窻猩猩何处不见诸人要见二老爻讹么各各面皮厚三寸正觉云我也与你说个譬喻中邑大似个金师仰山将一块金来使金师酬价金师亦尽价相酬临欲成交卖金底更与贴秤金师虽然暗喜心中未免偷疑何故若非细作定是贼赃佛海云仰山贼打不防家中邑见赃方见贼若使狝猴真瞌睡猩猩赢得最惺惺子细思之是什么心行举三平参石巩巩见便作弯弓势云看箭三平拨开X胸云此是杀人箭活人箭又作么生巩弹弓弦三下三平便礼拜巩云三十年一张弓两只箭今日只射得半个人便拗折弓箭三平后举似大颠颠云既是活人箭为什么向弓弦上辨三平无语颠云三十年后要人举此话也难得法灯有颂云古有石巩师架弓箭而坐如斯三十年知音无一个三平中的来父子相投和子细返思量元伊是射垛佛鑑拈云大小三平元来只是个死汉若非死汉又觅什么活人箭石巩龙头蛇尾矢在弦上又却不发当时若便与一箭那里得来大颠作死马医医之不差从他掘地深埋且如智海恁么批判古今还有过也无细雨洒花千点泪淡烟笼竹一堆愁正觉云只如大颠道三十年后要人举此话也难得既是举话何难且三平当时问伊索活人箭石巩弹弦三下平礼拜是会不会及乎大颠问他他便无语法灯唤他作射垛佛鑑便要掘地深埋筭来当时祇是伊不合承当半个而出便被大颠併合然虽如此这三个老汉总堕在陷虎之机佛海云三平于石巩言下巳承当半个圣人大颠征之乃默然而对虽然为一人亦未可在举三平问侍者你姓什么者云与和尚同姓平云我姓什么者云问头何在平云几时曾问你者云姓者是谁平云念汝初机放你三十棒X佛鑑拈云尀耐侍者无端茶胡他三平是即与和尚同姓家丑岂可外扬虽然三平老汉不得无过风来树动水来河涨上梁不正下柱参差而今是非得失一时画断且道三平毕竟姓什么良久云世间若有崑崙眼休向荆山问卞和正觉云三平无端发问被这僧形迹一上直得不可柰何子细看来元真箇与侍者同姓只是他不肯序昭穆在佛鑑道世间若有崑崙眼休向荆山问卞和也是言中有响佛海云机眼明机轮活机关峻机路通两转葛藤较些子子细论量侍者不独与三平一人同姓何故姓者是谁举本空上堂云只这施为动转合得本来祖翁么若合得十二时中无虗弃底道理若合不得喫茶说话往往唤作茶话在僧便问如何免得成茶话去空云你识得口也未僧云如何是口空云两片皮也不识又问如何是本来祖翁空云大众前不要牵爷恃娘僧云大众忻然去也空云你试点大众性看僧礼拜空云伊往往道一性一切性在僧欲进语空云辜负平生行脚眼便下座佛鑑拈云本空垂丝千尺意在深潭离钩三寸钓得一箇将谓锦鳞红尾元是沂浪黄能明月当空满船失望而今不免再抛香饵重掷丝轮乃竖起拂子云还有上钩底也无诸人二六时中如何得X与祖翁相合去回头尽是儿孙事祖父从来不出门正觉云本空道这僧未识口在及乎问着却云两片皮也不识且道两片皮与口是同是别及乎这僧问本来祖翁却教伊点检大众性看本空与么举扬衲僧手段在什么处这僧故是辜负平生行脚眼当时若出来掀倒禅床喝散大众却作么生支吾佛鑑道回头尽是儿孙事祖父从来不出门也是时情偏向富门多佛海云施为动转本空论实不论虗说话喫茶者僧随上复随下辜负平生行脚眼看来过在本空你诸人十二时中作么生免得莫谓无心方是道无心犹隔一重关举僧问本空去却即今言句请师直指本来性空云你迷源来得多少时僧云即今蒙和尚指示空云若指示你我即迷源僧云如何即是空乃有颂心是性体性是心用心性一如谁别谁共妄外迷源只这难洞古今凡圣如幻如梦佛鑑拈云问不徒然答无虗设才随语转觌面千山后偈中虽有收有放其柰错下名言山僧重为别过乃有颂心本非心性本非性心性两忘谁少谁剩老倒本空着艾求病妄外迷源辜负凡圣正觉云本空可谓自出洞来无敌手得饶人处且饶人佛鑑傍观不肯要与伊夺角冲关末后只得X停局佛海云面半露而似掩门一闭而还开佛鑑云才随语转对面千山诚哉要见本空为人么良久云富贵不从勤苦得男儿何必五车书举本仁上堂云寻常不欲向声前句后鼓弄人家男女何故且声不是声色不是色僧便问如何是声不是声仁云唤作色得么僧云如何是色不是色仁云唤作声得么僧礼拜仁云且道对你话为你说若人定当得许你有个入路佛鑑拈云拂迹成痕欲隐弥露既道声不是声色不是色洎乎问着却云唤作声得么唤作色得么本仁和尚鼓弄人家男女亦不少矣而今欲得亲切么乃击禅床云还闻声么竖起拂子云还见色么于此透过见闻许你有个出路正觉云万福本仁老大好不向声前句后鼓弄人家男女若是方庵老汉又且不然良久云色不是色见者是什么声不是声闻者是什么直得声色纯真知见旋复要且未梦见本仁在佛海云克由尀耐偏向声前色后鼓弄人家男女当初赖遇是者僧忽撞着个骑声盖色底出来又如何折合举僧问本仁云文殊与普贤万法悉同源文殊普贤即不问如何是同源底法仁云却问取文殊与普贤佛鑑着语云如虫御木僧云如何是文殊与普贤仁X云一钓便上佛鑑着语云偶尔成文复拈云大凡批判古今褒贬邪正须是具金刚眼睛始得何故龙虵易辨衲子难瞒且道适来句中那个句中是褒那个句中是贬诸人各自归堂向脚根下检点看正觉云且道二尊宿与么还惬得这僧意也无若惬得去可谓锦上铺花若不惬去佛法利济在什么处佛海云者般答话往往只作答话会不作答话会作么生会如何是同源底法文殊骑狮普贤骑象如何是文殊普贤众眼难瞒举本仁上堂云眼里着沙不得耳里着水不得僧便问如何是眼里着沙不得仁云应真无比僧云如何是耳里着水不得仁云白净无垢佛鑑拈云远观山有色近听水无声正觉云药曾经効始传人佛海云但见皇风成一片不知何处是封疆举浮石云山僧开个卜铺子能断人贫富生死僧便问离却贫富生死不落五爻请师直指石云金木水火土佛鑑拈云吉凶悔吝生乎动动静兴亡本乎心若以衲僧无文印子一印印定毫发无差浮石虽然解卜不会断卦若是智海即不然离却贫富生死不落五爻请师直指向伊道今日阇梨有灾待伊X眼睛定动之间吉凶自兆正觉云既问不落五爻因甚浮石却对伊金木水火土不见道有利无利不离行市怫鑑道伊不解断卦末后到他却云吉凶自兆山僧若是这僧总向伊道吉凶全在我飜覆谩劳君佛海云好个卜铺却被人以手一拨若不是浮石作家未免卦盘掀翻卦子零乱点捡得出方知祸不单行举天仙有僧到才礼拜仙云这野狐儿见个什么便礼拜僧云这老和尚见个什么便恁么道仙云苦哉苦哉天仙今日忘前失后僧云要且得时终不补失仙云争不如此僧云谁甘仙大笑云远之远矣僧以目四顾便出佛鑑拈云互换之机主宾共用当机之句啐啄尤难天仙虽能看风使帆这僧亦解随波逐浪若是停桡息棹舍筏焚舟皆欠悟在何也不入洪波里争见弄潮人正觉云天仙来言不丰必招俭报这僧小儿得宠便放无端何故如此也是两两惯得其便佛海云一往一来也好头对天仙蓦头赠一筑者僧就手还一拳天仙却步飜父者僧当面按住天仙口欵伏弱弱中有强者僧气势放强强中有弱阿呵呵日暮卷旗收阵脚相唤相唿归去来举天仙有僧到方展坐具仙云不用通时暄还我文X彩未生时道理来僧云某甲有口哑却即闲苦死觅个腊月扇子作么仙拈棒作打势僧把住云还我未拈棒时道理来仙云随我者随之南北不随我者死住东西僧云随与不随即且致请师指出东西南北仙便打佛鑑拈云明镜当台物来斯照洪钟在架随扣发声天仙解驱耕夫之牛夺饥人之食这僧能向毒虵头上揩痒骊龙颔下抉珠虽然如是我观多少弄潮人毕竟须归潮中死正觉云天仙为人可谓从微至着这僧虽然喫棒不妨有始有终何故他未开坐具巳前早要与么流布佛海云得牛还马见兔放鹰总是平常之用且文彩未彰时与未拈棒之前道理者僧唿为腊月扇子左拈右摇未曾离手若无末后一机未免俱跳不出举天仙有僧到才展坐具仙云这里会得早是辜负平生也僧云不向这里会又作么生仙云不向这里会更向何处会便打佛鑑拈云倚势凌人未为好手正觉云将为天仙到那里元来却只在这里佛海云天仙纵夺可观洎合坐在者里举有新罗僧来参天仙方近前把住云未离本国道将一句来僧无语仙云问他一句便道两句X佛鑑拈云只见锥头利不见利头锥正觉云山僧即不然这僧贪观白浪天仙失却手桡佛海云若不是者新罗衲子往往奔驰他国举披云去看天仙才入方丈仙便问未见东越老人时作么生为物云云只见云生碧嶂焉知月落寒潭天仙云只与么也难得云云莫是未见时么仙便喝云展两手仙云错恠人者有什么限云掩耳便出仙云死却者汉平生也佛鑑拈云喻似敌手下棊虽则着着不落别处其柰须有输赢既有输赢便成胜负要得两无伤损么待天仙道死却者汉平生也披云便好向道元来是错恠人天仙却好展两手便得始终一贯头尾双全虽然如是你诸人各各摸索腰下斧柄看正觉云天仙披云宾主互换出入分明及乎天仙一喝披云展手承当什么处是错恠处末后掩耳而出便道伊死却平生虽然褒贬分明争柰他家不受第二杓水佛海云主宾相见语无不契机无不投如霜钟在虡明镜当台一点瞒他不得为什么道死却者汉平生也还当得未见东越老人时事么错恠人者多举洛缾到天仙仙问甚处来缾云南溪来仙云还将得南溪消息来么缾云消即消巳息则未息仙云最X苦是未息缾云且道未息箇什么仙云一回见面千载忘名缾拂袖便出仙云弄死虵手有甚限佛鑑拈云可惜许老僧当时若做洛缾便放出一条活虵直饶天仙神通过于大目干连到者里也须瓦解冰消且道落在甚么处来年今日向你道正觉云天仙忍俊不禁翻成多事佛鑑救得死蛇再活终不解咬人何故截鹤续𠒎转增酸苦然虽如是山僧因事长智佛海云随娄樕处天仙也是好心倒靠将来洛缾似非好报然虽如是宽量大肚还他千截忘名折脚短头只是弄死蛇手三十年后莫道解註得好举石楼有僧礼拜起问未识本来性请师方便指楼云石楼无耳朵僧云某甲自知非楼云老僧还有过僧云和尚过在什么处楼云过在你非处僧礼拜楼便打佛鑑拈云宗师眼目耀古腾今祖令当行棒有褒贬这僧既礼拜因甚打他为复是褒他是贬他非只如问未识本来性请师方便指楼云石楼无耳朵此语为是指他性答他话试捡点看要识石楼与这僧么一人烂泥有剌一人绵絮裹针只恐踏不着踏着方知有浅深正觉云这僧依稀似曲出自偶然石楼惯舞太常便与接拍下梢要正律吕元来辜负石楼耳朵佛鑑道末后棒是褒是贬说什么褒贬打到如今也X休未得何故知非元自不知非佛海云石楼无耳朵始终听览分明者僧自知非因甚喫棒试断看举石楼有僧入方丈以目顾视楼而立楼展师手僧便出去楼召云子为复会了出去未会出去僧却回展两手楼云不得道佛法中无人只是少僧云莫是佛法么楼云是则少矣非则多矣僧云是何言说楼以目视之僧礼拜楼云识取目好佛鑑拈云诸人者这僧将一条无丝之线穿石楼无鼻之针石楼以无鼻之针度这僧无丝之线二人一往一来甚有针线工夫其柰丑拙巳露且道那个是露丑拙处具眼者试验看正觉云石楼如胶这僧似漆佛鑑去里面照影自露丑拙也不知佛海云无孔笛毡拍板互换拈弄节奏自然且道是何曲调髣髴天仙子依稀菩萨蛮举石楼问僧发足何处僧云汉国楼云天子还重佛法么僧云苦哉赖遇问着某甲若问别人即祸生楼云作什么僧云人尚不见有何佛法可重楼云阇梨受戒来多少时僧云三十夏楼云大好不见有人便打佛鑑拈云此有两处爻讹待伊问受戒来多少时也是贼过后张弓不然拂袖便行不见道骂人不得骂着赶人不得赶上X正觉云车不横推理不曲断且道石楼行棒合公道不合公道佛海云者僧若能一向把定石楼也须倒退三千举元康去看石楼楼才见收足坐康云得恁么威仪周足楼云汝适来见个什么康云无端被人领过楼云是与么始为真见康云苦哉赚却几人来楼便起身康云见即见巳动即不动楼云尽力道不出定也康抚掌三下后有僧举似南泉泉云天下人断这两个汉是非不得若断得与他同参佛鑑拈云诸人者南泉石楼元康如鼎三足阙一不可一人会得如来禅一人会得祖师禅一人百无所解百无所解者堪与祖佛为师会得如来禅者可与人天为师会得祖师禅者自救不了若于此缁素分明亦许伊同参正觉云石楼临机应变元康夺阵冲关分明一是一非南泉坐观成败且道他是非落在阿谁分上若人会得山僧亦许伊同参佛海云得恁威仪周足不妨领过主人适来见个什么却被主人领过力尽计穷总道不出只如王老师与么道还扶持得起也无举大阳有太原尹禅客来阳云近日有一般禅师向目前指云教人了取目前事作这般为人还会得文彩未生时事也无尹云拟向者里致一问问和尚未知可否阳云答汝巳了莫道可否尹云还识得目前X也未阳云是目前作么生识尹云要且遭人点捡阳云谁尹云某甲阳便喝尹退步出去阳云祇解瞻前不能顾后尹云雪上更加霜阳云彼此没便宜佛鑑拈云两个汉尽日相挨相拶相锥相札元来只觅便宜若恁么还有文彩未生时道理么目前事向甚处去也捡点来有六十棒二十棒分付大阳二十棒分付尹禅客二十棒智海自喫且道智海过在什么处明眼者试点捡看正觉云这两个话会如蚕作茧不知丝属别人说什么文彩未生目前事一时蹉过子细点捡将来元是伊未识蚕在佛海云能瞻前亦能顾后互相描画手眼俱亲不无二老汉要明文彩未生时和了目前都蹉过过在什么处喝举枣树有僧到来树云未到这里时在什么处安身立命僧叉手近前树亦向前相并而立僧云和尚未见某甲时与谁相并树指背后云莫是伊么僧无语树云不独自谩兼谩老僧僧礼拜树云正是自谩佛鑑拈云宾家龙头蛇尾主家着贼不知欲得宾主无过各下一转语正觉云师子捉兽须尽其力枣树许多工夫捉得兔个子佛海云举步相随较易临机瞥转较难不独自谩非自谩正是自谩方自谩会相谩者试辨看X举枣树问僧发足何处僧云闽中树云俊哉僧云谢师指示树云屈哉僧礼拜树云我与么道落在什么处僧无语树云彼自无疮勿伤之也佛鑑拈云凡为宗师言不虗发这僧既自闽中来有何俊哉谢师指示有何屈哉还见得爻讹么若见得方信道枣树在智海拂子上无风起浪好肉剜疮如或未然老僧罪过弥天正觉云彼自无疮俊哉屈哉自携瓶去却着衫来然虽如是不因杨得意佛海云俊哉复屈哉脑后见重腮于兹知落处平地浪花开山僧好肉剜疮了也还梦见枣树么举僧辞枣树树云若到诸方有人问你老僧此间法道作么生祗对僧云待他问即道树云何处有无口佛僧云只这也还难树竖起拂子云还见么僧云何处有无眼佛树云只这也还难僧遶禅床一匝出去树云善能祗对僧便喝树云老僧不识子僧云要识作么树敲禅床三下佛鑑拈云枣树有口如哑这僧有眼如盲遶禅床一匝败军之将敲禅床三下弓折箭尽正觉云枣树借这僧鼻孔出气这僧依样𦘕得个猫儿酌然只这也还难蓦地相逢不相识虽然相逢不相识此间法道巳流通何故舡高水高佛海云此间法道如何闻名不如见面及乎节节勘证见面不如闻名者僧当头蹉过枣树换手勾X牵只知冷气虗心不觉神疲力乏山僧不因一事不长一智竖起拂子云长劒倚天宜照顾莫将法道谩流传举贞溪有僧到来溪竖起拂子云贞溪老汉还具眼么僧云某甲不敢见人过溪云老僧死在阇梨手里僧以手指胷便出去溪云阇梨参见先师来至晚溪请喫茶了僧拈起盏子云这个是诸佛出世边事作么生是未出世边事溪以手拨却盏子云到阇梨死在老僧手里僧云五里牌在郭门外溪云无故惑乱师僧僧便起谢茶溪云特谢阇梨相访佛鑑拈云这两个汉一人如函一人如盖虽然函盖相应总未有事在何谓如此楚鸡不是丹山凤正觉云大凡勘辨瞬息千差这两个相逢直下要入文钉铰若不是同参先师争解明出世未出世边事禅家流到与么处须是眼眼相照辨使分明切忌雷同向精魂上一例转回要会贞溪验得这僧同参底道理么官有明条遂举拂子下座佛海云贞溪倒用云长剌良头之刀争柰者僧刃下有隐身之术有出身之路自然当处和平且道什么处辨得他见先师来举大川有僧到来川云几时发足江陵府僧提起坐具川云特谢远来下去僧遶禅床一匝便出川云若不恁么焉知眼目端的僧抚掌一下云苦杀人洎合错判诸方尊宿川云甚得禅宗道理有僧举似丹霞X霞云大川法道即得我这里即不然僧云和尚此间作么生霞云犹较大川三步在僧礼拜霞云错判诸方者多佛鑑拈云大川与这僧一凫胫虽短短中有长一鹤胫虽长长中有短分明说破可见这爻讹正觉云大川与这僧相见一宾一主酬酢分明什么处是错判诸方处丹霞与么什么处是较大川三步处这僧既礼拜为什么也道伊错判诸方若辨得许具不错判诸方底眼苟若不会切忌随邪打摸楞佛海云者僧如水上葫芦子被大川一捺直得东沉西涌引得丹霞自热乱一上若善参详许你得禅宗道理举平田来看茂源源方起身田近前把住云开口即失闭口即丧去此二途请师别道源以手掩鼻田放开云一步较易两步较难源云着甚死急田云若非是师不免诸方检点佛鑑拈云诸人者二老宿恁么道还免得人检点也无平田臂长衫袖短茂源脚瘦草鞋宽智海恁么说话还免得人检点么具眼底一恁检点取正觉云会点捡这话么放笔从头看特地骨毛寒佛海云恁么来相访可谓不会做客劳烦主人末后道若不是师不免诸方点捡也是大斧斫了手摩挲X举性空有僧来参空云与么下去还有佛法道理也无僧云某甲结舌有分空云老僧又作么生僧云素非好手空便仰身合掌僧亦合掌空却抚掌三下僧拂袖便出空云乌不前兔不后几人于此忙然走只有阇梨达本源结舌何曾着空有佛鑑拈云进不前退不后头尾中间两处走胡僧抚掌笑呵呵此土西天未曾有正觉云性空向这僧顶门上着灸这僧向性空命门里着艾两家病痛一般其奈肓之上膏之下总未有干涉佛海云结舌有分是说道理仰身合掌非用机关后偈掘地深埋未免重为别过昼复夜初中后金乌飞玉兔走于此忙然与悄然总是鰕跳不出㪷举丁行者来参性空空打一棒云瞎却汝本来眼也丁云非伹今日古人亦行此令空云谁向汝道古今丁便拂袖出空云青天白日有迷路人丁云莫要指示么空便打丁云莫瞎却人眼好空云瞎却俗人眼有甚过佛鑑拈云性空虽行瞎棒棒棒打着丁行者虽明古今皮下无血正觉云既是瞎棒为甚却打着既明古今为甚却道皮下无血佛鑑党事不党理山僧党理不党事然虽如此也是一面山一面水佛海云性空虽是瞎棒正令巳行丁行者虽是俗X人全身担荷当初于谁向汝道古今处夺却棒倒行此令时如何贼过后张弓举有僧来参性空空展两手僧近前三步却退后空云父母俱丧略不惨颜僧呵呵大笑空云少时与阇梨举哀僧打筋斗出去空云苍天苍天佛鑑拈云展开两手只见锥头利进前退后不见利头锥呵呵大笑笑里有刀连哭苍天弓折箭尽且道毕竟如何良久云若不共同桥上过空信桥流水不流正觉云这僧喜极成悲性空西家助哀佛鑑虽然庆吊分明争奈礼烦则乱只如道桥流水不流利害节角在什么处会么打与九分佛海云展手之机鱼行水浊进退之节鸟飞毛落父母俱丧当头责问大笑呵呵对面供答少时举哀据欵结录打筋斗出见机而作苍天苍天将错就错也好与一坑埋却举僧问性空千里外来寻师时如何空云阇梨不涉途僧云不涉途且致如何是师空良久僧云此犹是途空便打僧云屈在于初空云你失在于后僧便喝出去空云惺后方知不与么佛鑑拈云一人驴腮马觜一人象鼻猪头忽然閙市里相逢递相叹讶向水盆里照面各自懡㦬分散诸人要息疑么但向水盆里照看是甚面目正觉云这僧云屈在于初什么处是屈处性空云X失在于后什么处是失处佛鑑道伊驴腮马觜象鼻猪头莫描𦘕伊太过么更要向水盆里照看直饶照得分明未免疑在要辨他爻讹么性空停囚长智这僧养病丧躯欲得公道两平许你死中得活佛海云性空法海游泳者多知浅深者少这僧虽能穷其浅深而不能卷其波澜何故惺后方知举本生拈拄杖示众云我若拈起你便向未拈起时作道理我若不拈起你便向拈起处作主宰且道山僧为人在甚处僧出云不敢强生节目生云也知阇梨不分外僧云低低处平之有余高高处观之不足生云节目上更生节目僧无语生云掩鼻偷香空招罪犯佛鑑拈云这僧好一条银缠㧹锵不解使得却被本生一葱担打倒当时若见他道节目上更生节目只向道莫是分外么着此一转语可谓光前绝后耀古腾今不然则才见拈起拄杖便与掀倒禅床拗折拄杖那见有许多葛藤乃竖起拄杖云如今却在老僧手里拈起放下不由别人还有为本生作主底么良久云马无千里谩追风正觉云大小本生贼过后张弓赖值这僧无语待他道节目上更生节目只好吐舌似伊他不免道掩鼻偷香空招罪犯正好向伊道我也识得你佛海云未拈起时作道理强生节目拈起处作主宰正是分外此僧无语观之不足掩鼻偷香平之X有余古人且止乃拈拄杖云我若拈起你如何近傍我不拈起你又如何摸索且道为人在什么处举本生有僧从太原来生云近离那边风景如何僧云与此间不别生云且道此间风景如何僧云和尚与某甲不同生云踏破施主草鞋当为何事僧无语生云即古即今出个问处且难乃至老僧亦出不得佛鑑拈云本生这边那边依稀栢树子这僧非别非同髣髴须弥山洎乎北斗里藏身便见吸尽西江水本生既出不得你诸人如何出得良久云唱歌须是帝乡人正觉云早知今日事悔不慎当初佛海云一步两步较易草鞋踏破较难草鞋踏破犹为易出他问处最为难最为难那边风景者边看拟着银山照胆寒举大茅上堂云欲识诸佛心但向众生心行中识取欲识常住不凋底性但向万物迁改处会取僧问如何是大茅境茅云不露锋僧云为甚么不露锋茅云无当者僧无语茅云见不尽语不晓解不尽答不通良久云是见解么若道得一句老僧即甘若道不得有通方句在僧拟进语茅打一棒便归方丈佛鑑拈云大茅分明撒下明珠这僧却向水池内拾瓦砾为甚如此乃竖起拂子只为不识这个若这里识得瓦砾便是明珠若也不识明珠及成瓦砾且道老僧恁么道是明珠是瓦砾试拣别看X正觉云真金百鍊转见精明这僧要死灰里试验还会他通方底句么棒头有眼明如日佛海云茅香皂角般般有只么将来亚与人举奯上座参德山山才见便抽坐具奯云这个且致忽遇心境一如底人来共他说个什么即得不被诸方检责山云犹较昔日三步在别作个主人公来奯便喝山不语奯云塞却这老汉咽喉也僧后举似沩山山云奯公虽得便宜争奈掩耳偷铃佛鑑拈云奯公一喝宾主历然德山无言语徧天下沩山老子雪上加霜子细点检将来总不可放过乃掷下拄杖下座正觉云德山塞却咽喉竹密不妨流水过沩山云奯公掩耳偷铃山高不碍白云飞佛鑑总不放过争奈鹞子过新罗山僧与么批判也是界破青山色佛海云奯公能据虎头亦能收虎尾却不能照顾陷虎之机当时见他德山无语只向道犹较昔日三步管取塞断沩山咽喉举奯上座参百丈喫茶了丈云有事相借问得么奯云幸自非言何须札窒丈云与么则许借问去也奯云更请一瓯茶丈云収得安南又忧塞北奯拨开胷云与么与么丈云要且难搆要且难搆奯云知即得知即得有僧举似仰山山云若人识此二人落处不妨奇特若辨不得大似日中迷路X佛鑑拈云百丈独坐大雄峯顶咳唾风生四方禅者望崕而退因什么奯上座到来直得弓折箭尽正觉云有事相借问幸自非言更请一瓯茶安南塞北与么与么难搆话端落处分明日中可辨佛鑑向甚处见百丈弓折箭尽事忙不及草书佛海云百丈下堂句如当轩勐虎目视耽耽直是不容近傍今日却向草窠里退已让人若也知他落着孟甞门下足高宾若也不知仰山道底举奯上座参容山山才见抚掌三下云勐虎当轩谁人敢敌奯云俊鹞冲天谁人捉得山云彼此难当彼此难当奯云且放过未要断这公案山将拄杖作舞归方丈奯无语山云死却这汉也有僧举似云山山云奯公何不别前语佛果拈云力敌势均不妨好头对眼亲手辨彼此没便宜下梢可惜放过待他将拄杖作舞归方丈便好与抚掌三下拂袖便行不唯头尾完全亦免遭人指注虽然只如奯公无语还可转侧也无谓言侵早起更有夜行人正觉云云山道奯公何不别前语佛果云还可转侧也无据此二尊宿总要扶这话在争奈他未要断这公案何子细点捡将来虽然容山作舞归方丈又道死却这汉也是强辞夺正理若要公道商量会得佛果夜行人却较些子佛海云放则双放彼此无伤収则双収首尾俱正X明明道且放过未要断者公案容山云山何得掩耳偷铃举云山问僧甚处来僧云西京来山云还将得西京主人公书来么僧云不敢妄通消息山云作家师僧天然犹在僧云残羹馊饭谁人喫之山云独有阇梨不喫僧便作吐势山云扶出这病僧着僧便出去佛果拈云一往观来二俱作家节节勘证二俱落草当时若有个解截断葛藤不妨光前绝后还委悉么多虗不如少实正觉云西京主人公消息且拈向一边只如这僧不喫它残羮馊饭吐个甚么云山道扶出这病僧不妨谛当且不欲尽令而行若要酬酢分明涅槃堂里也无着这僧处只如佛果道多虗不如少实在什么处着眼佛海云或道多虗不如少实既不喫吐个什么或道隄防太过反成落草山僧不然残羹馊饭喫者甚多独有者僧不惟不喫闻亦恶心何故为他亲从西京来举云山见僧到来才起身僧便出去山云得与么灵利僧便喝云作这个眼目法嗣临济也大屈哉山云且望阇梨善传僧回首山喝云作这个眼目错判诸方名言便打佛果拈云甎头来瓦子报也似不耐事要且一拳还一拳一踢还一踢却是个林济下宗风至于末X后截断天下人舌头不妨峭措会么杖头筑着活衲僧正法眼藏增高价正觉云这僧急行终无好步云山一程分作两程当时这僧若不回头谁解钩深赜隐佛果道甎来瓦报拳踢相当杖头筑着活衲僧正法眼藏增高价不妨谛当不妨谛当然虽如此也是狌狌草鞋佛海云好个焦尾大虫风尘草动噼头便咬云山一手纵一手擒放出南山白额还他一口又与伊折合性命临济门风扫土而尽举僧问禄青不落道吾机请师道青云庭前红苋树生叶不生花僧无语青云会么僧云不会青云正是道吾机因什么不会僧礼拜青便打云须是老僧打你始得僧又无语佛果拈云来源既正只贵转身这僧眼既搭痴禄青遂因风放火当时若是个汉待他道庭前红苋树生叶不生花便与掀倒禅床直饶道吾亲来也须与佗平展还委悉么棊逢敌手难藏倖诗到重吟始见功正觉云这僧虽然不会喫棒不甘何故不见道不落道吾机佛海云者僧问处不妨使人疑着撞到红苋庭前却便转身无路禄青空费许多气力举禄青有僧来参青以目视之僧云是个机关于某甲分上用不着青弹指三下僧遶禅床一匝依位而X立青云莫妨参堂去僧始出青便喝僧却以目视之青云酌然用不着僧礼拜而退佛鑑拈云禄青眼里有筋这僧皮下无血弹指三下醉后添盃遶禅床一匝如虫御木佛法门中无可不可衲僧分上天地悬殊要辨端倪么一等是将错就错正觉云禄青与这僧相见会医还少病佛鑑道一等是将错就错知分不多愁山僧恁么也是艾上札针佛海云一个机关两人共用左旋右转横推竖推不妨活泼泼地因甚道用不着举凌行婆问浮杯尽力道不得底句分付阿谁杯云浮杯无剩语婆云未到浮杯不妨疑着杯云更有长处不妨拈出婆云苍天中更添怨苦杯无语婆云语不知偏正理不识倒邪为人则祸生有僧举似南泉泉云苦哉浮杯被这老婆折挫一上婆闻得笑云王老师犹少机关在有澄一禅客见婆问云南泉因什么少机关婆哭云可悲可痛一罔措婆云会么一合掌而立婆云跂死禅和如麻似粟一后举似赵州州云我若见这臭老婆问教伊口哑一云未审和尚作么生问伊州便打一云为什么却打某甲州云似这般跂死禅和不打更待何时婆闻云赵州合喫婆手中棒州闻得哭云可悲可痛婆闻得叹云赵州眼光砾破四天下州闻得令人问如何是赵州眼婆竖起X拳僧回举似赵州州乃有颂与婆云当机觌面提觌面当机疾报汝凌行婆哭声何得失婆有颂答云哭声师巳晓巳晓复谁知当时摩竭令几丧目前机佛鑑拈云浮杯南泉赵州三人老将一人埋兵掉鬪一人坐筹帷幄一人陷虎之机埋兵掉鬪堪作踏白先锋坐筹帷幄堪作中军招讨陷虎之机堪作殿后将军澄一禅客只解传言送语这边那边漏泄兵机教这三个老汉布长蛇阵围却凌行婆争柰婆子有出身一路走到无生国里诸人即今要见婆子也无若见得不搽红粉也风流其或未然诸人明日各添一岁正觉云老婆向丘墓里拾得个匕首到处惯得其便被赵州顺风识破直得瓦解冰消佛海云可悲可痛古今尽道凌行婆具丈夫气宇有衲子机关折剉浮杯笑王老师要打赵州临机应变玉转珠回着着有出身之路澄一禅客到伊面前只得以手加额若与么见解苍天中更加怨苦殊不知浮杯无剩语头正尾正又得南泉赵州孙吴暗合左语引掉做个倒城计子者老婆浑不识瞥只管踏步向前被赵州中路夺伊惯用底匕首便乃望风竖降重重纳欵诸人还曾点检么竖起拳头摩竭令几乎丧却目前机举归宗有座主来参值宗锄草次忽见一条蛇宗以锄便攫主云久响归宗到来只见个麤行沙门宗云X你麤我麤主云如何是麤宗竖起锄头主云如何是细宗作斩蛇势主云恁么则依而行之宗云依而行之且致你甚处见我斩蛇主无语佛鑑拈云归宗虽麤麤中有细座主虽细细中有麤要得麤细两忘须会斩蛇意始得若会得一任依而行之若未会各各照顾脚下掷下拄杖下座正觉云归宗元来把不定被座主调戏一上赖值末后座主休去当时若被他夺却锄头拟做什么合煞佛海云一鉏䦆断草偃风行分细分麤入泥入水弄得活处不妨依而行之穷诘将来大似识法者惧举夹山上堂云我二十年住此山未曾举着宗门中事有僧问承和尚有言二十年住此山未曾举着宗门中事是否山云是其僧便掀倒禅床山休去山至明日普请掘一地坑令侍者请昨日僧至山云老僧二十年来只说无义语今日请上座打杀老僧埋向此坈中便请便请上座若不打杀老僧上座自着打杀埋此坈中始得其僧归堂装衣潜去佛鑑拈云夹山浊时头尾俱浊这僧清时始终皆清后人不会皆云这僧怕被打杀潜然而去殊不知绵里有针这僧好则好只是当时少一转语待夹山云阇梨若不打杀老僧阇梨自着打杀埋向坈里只近前两手擘开眼云猫X正觉云这僧当时掀却禅床便归堂装衣而去争得夹山案欵周旋佛海云夹山大似贫儿思旧债还当得宗门中事么不得者僧扶持争见功高汗马只如昨日夹山休去者僧今日潜去又作么生猿抱子归青嶂里鸟衘花落碧岩前举黄山来参夹山山问甚处人黄云闽中人夹云还识老僧么黄云和尚还识学人么夹云不然子且还老僧草鞋价然后老僧还汝江陵米价黄云江陵米作么价夹山云真师子儿善能哮吼佛鑑拈云且道二老汉还有相识处也无若也相识何须更问若不相识因甚却问鞋钱米价交加黄山云江陵米作么价夹山便赞云真师子儿善能哮吼意旨如何于此见得债无陈得便新其或未然江陵米价逐时增草鞋钱尽教谁出正觉云夹山得个驴儿便喜懽佛海云蹑踪追贼就手分赃黄山较些子却被夹山一坐直至而今起不得举夹山问僧甚处来僧云湖南来夹山云曾到石霜么僧云要路经过争得不到山云承闻石霜有毬子话是否僧云和尚也须急着眼山云如何是毬子僧云跳不出山云如何是毬杖僧云勿手足山云老僧未曾与阇梨相识且下去佛鑑拈云夹山虽与这僧眼辨手亲未免小儿伎X俩且如何得出小儿伎俩各自打辨精神子细究取正觉云虽未相识也好头对只是少个孟八佛海云大众急着眼看好个石霜毬子动着辘辘地更拦截不住夹山却道未曾与阇梨相识是肯伊不肯伊举瑞岩问夹山与么即易不与么即难与么与么即惺惺不与么不与么即居空界与么不与么请师速道山云老僧谩阇梨去也岩喝云这老和尚如今是什么时节便出去有僧举似岩头岩头云苦哉将我一枝佛法与么流将去也佛鑑拈云瑞岩恁么问风不鸣条夹山恁么答雨不破块岩头恁么说话嘉禾合穗野老讴歌虽然如此总欠悟在何故世事但将公道断人心难与月轮齐正觉云岩头与么道意在什么处且道当时瑞岩受他谩不受他谩若会去可谓唱名金殿晓若也不会衣锦夜行多佛海云瑞岩入门呈欵也要勘验主人若非夹山老眼精明未免堕他绻缋岩头大师云苦哉将我一枝佛法与么流将去也也是怜儿不觉丑举僧问夹山如何是相似句山云荷叶团团团似镜蔆角尖尖尖似锥僧云不会山云风吹柳絮毛毬走雨打梨花蛱蝶飞X佛鑑拈云忽有人问老僧相似句但云远观山有色近听水无声僧云不会师云春去花犹在人来鸟不惊且道是同是别正觉云山僧若在向伊道不许怀脇佛海云如虫御木偶尔成文切忌作相似语会山僧土上加泥去也芍药花开菩萨面椶榈叶散夜叉头举古灵问僧甚处来僧云城中来灵云还知所生父母在地狱中受苦么僧云某甲特来看灵云你作么生看僧云苍天苍天灵喝云这里什么所在要哭便哭僧云争奈父母在地狱中受苦灵云你作么生免得此难僧云三十年后有明眼人鉴此话在佛鑑拈云虽然事无固必要且五味俱全古灵只知踏步向前不觉草鞋跟断这僧移身退后两翼风生虽然进退不同尽在金峯窠里且道如何既要得出应须得入既然得入须知有出毕竟如何巢知风穴知雨正觉云古灵幸自铁石心肠吊丧问死这僧虽然寝苫露地哀而不伤要鉴此话么君子有终身之忧佛海云古灵引者僧入得地狱出不得地狱者僧入得地狱亦自出得地狱具眼者辨举丹霞去访庞居士士见师来不语亦不起霞乃提起拂子士提起槌子霞云只恁么别更有在士云此X回见子不似于前霞云不妨减人声价士云比来折挫一上霞云恁么则哑却天然口也士云你口哑却则本分犹累我口哑却霞掷下拂子便出士召云然阇梨霞回首士云不唯患哑兼乃患聋佛鑑拈云丹霞拂子庞公槌子虽然闲家闲具要且少伊不得庞公患哑丹霞患聋虽然僧俗有殊争奈病痛一般何故如此千峯势到岳边止万派声归海上消正觉云这一转公案寻常只作解会便涉肤浅商量槌拂上玉石不分聋哑处是非锋起所以佛鑑道千峯势到岳边止万派声归海上消真个到与么田地始得到后如何挂角羚羊亡气息倚天长劒用无痕纤波不动寒蟾影无限鱼龙谩吐吞佛海云不语不起威仪具足竖拂拈槌礼数周旋别有别无相酬相酢甚处是患聋哑处会么竹影扫堦尘不动月华穿水浪无痕举丹霞去看居士门前见居士女子灵照去洗菜霞云居士在否女放下菜篮歛手而立霞又问居士在否女提篮便行霞便回居士从外归女子举似居士士云丹霞在么女子云去也士云赤土涂牛嬭佛鑑拈云丹霞从苗辨地灵照因语识人放下篮子当处发生提篮便行随处灭尽居士赤土涂牛嬭堂屋里贩扬州且道毕竟如何各自散去免增话会X正觉云丹霞觏在不疑灵照前恭后踞士云赤土涂牛嬭八两恰半斤佛海云把住放行只这是回头说与阿爷知因觌面放行句又见横身把住时举丹霞问居士昨日相见何似今日士云如法举昨日事来与你着箇宗眼霞云只如宗眼还着得庞公么士云我在你眼里霞云某甲眼窄何处安身士云是眼何窄是身何安霞无语士云更道取一句便得此话圆也佛鑑拈云是眼何窄是身何安昨日今日事无两般淮南两淅秋热春寒恁么会得也太无端三十年后莫受人瞒正觉云碁逢敌手着还新得意难藏眼里身局罢不知何处去空山惆怅烂柯人佛海云昨日与今日同中却不同狞龙搅沧海俊鹘摩青空宗眼明如日机轮疾似风丹霞回首处遍界觅无踪举庞居士一日向丹霞前立少时便出霞不管士却入来与霞相对坐霞却向士前立少时便归方丈士云你入我出未有事在霞云老老大大出出入入有甚了期士云略无些慈悲霞云引得箇老翁到这田地士云唤什么作引霞乃把住拈却幞头云一似个师僧士却将幞头搭向霞头上云一似个俗人霞应喏喏士云犹有昔日气息在霞抛下幞头云恰似个X乌纱巾士应喏喏霞云昔日气息争得忘士弹指云动天动地佛鑑拈云丹霞与庞老閙市里相逢千峯顶上握手千峯顶上相逢却向閙市里握手如钟在架随扣发音大击大鸣小击小响声非内出亦非外来只如未扣巳前声在何处各自归堂究取正觉云一出一入徐行欵步庠序威仪风流耍措互换谁分僧俗礼义生于富足佛海云一出一入少坐少立互换呈机何得何失也是他家平常法喜禅悦之乐虽言俗气未忘其奈惊天动地毕竟明什么边事几度卖来还自买为怜松竹引清风举丹霞见居士来作走势士云犹是抛身势作么生是嚬呻势霞便坐士向前以拄杖划个七字于下划个一字云因七见一见一忘七霞便起士云更坐少时犹有第二句在霞云向这里着语得么士哭三声出去佛鑑拈云时人尽道居士丹霞知音相见水乳相投还端的也无智海敢道抛身走势踞地嚬呻放过即不可因七见一见一忘七只见锥头利不见利头锥庞老哭三声弓折箭尽毕竟如何不得春风花不开花开又被风吹落正觉云因七见一寻踪访迹见一忘七青天白日第二句中因凶得吉挂劒虗堂归去来忠义之言X难可失哀哀哀佛海云抛身走势客到主兴踞坐嚬呻声和响顺因七见一人贫智短见一忘七马瘦毛长起身而去乘机识变更坐少时未容放过向这里着语得么狮子翻身士哭三声弓折箭尽恁么着语看山僧眉毛在么举丹霞一日手提念珠居士近前夺却云二彼空手即休霞云妬忌老翁不识好恶士云捉师公案未着后回终不恁么霞云吽吽士云吾师得人怕霞云犹少棒在士云年老喫棒不得霞云不识痛痒汉打得也无益士云也无接引机关在霞抛下念珠而去士云贼人物终不敢収拾霞回首呵呵大笑士云这贼败也霞近前把住云更讳不得士与一掌佛果拈云丝来线去半合半开大似排阵相攻打个交衮未分胜负再入鎗旗几乎披靡复无输赢赏伊作者善知通变山僧今日手无念珠亦不行棒亦无人夺亦无人掌且道还有接引机关也无遂竖起拳云拟议不来莫言不道正觉云丹霞庞翁二老将放纵卷舒开合自在佛果云作者善知通变诚哉是言然末后折节慕风不知望履幕下何故如此既道手无念珠亦不行棒亦无人掌岂非畏慎之词若论接引机关拳头上何曾道着若是山僧即不然直须向丹霞呵呵大笑处明取且道明个什么这一队老汉是贼识X贼佛海云求争讨炒好个妬忌底老翁软语放顽是不识痛痒底汉若非老眼精明洎合落人陷穽只如丹霞棒庞公掌还有亲疎也无知痛痒者试断看举丹霞一日与居士行次见一泓水士以手指云得恁么也还辨不出霞云酌然是辨不出士戽水泼霞三下霞云莫恁么莫恁么士云须恁么须恁么霞戽水泼士三下士云正当恁么时堪作什么霞云无外物士云得便宜者少霞无语士云谁是落便宜者佛鑑拈云丹霞虽然无语不得作无语会不得作默然会亦不得作良久会何故如此丹霞庞公寻常平交相见瓦砾生光洎乎把定封疆真金失色还会么毕竟水朝沧海去到头云自觅山归正觉云只这一泓水也还辨不出及乎辨得出元来无外物因甚么居士却云得便宜者少平地喫交佛海云相戽相泼总非外物既辨得出因什么却向露柱里藏身举丹霞去看马祖路逢一老人与一童子霞问公住何处老人云上是天下是地霞云忽遇天崩地陷又作么生老人云苍天苍天童子嘘一声霞云非父不生其子老人与童子便入山去佛鑑拈云大小丹霞鼻孔却被牧牛童子穿却也X正觉云上天下地不妨聪明苍天苍天随语生解是父是子褒贬分明嘘却较些子佛海云老人与童子可谓作业相似来生我家丹霞以恶水泼之便乃三十六路举庞居士一日访则川川云还记得初见石头时道理么士云犹得阿师重举在川云情知久参事慢士云阿师老耄不及庞公川云二彼同时又争几许士云庞公鲜徤且胜阿师川云不是胜我只是欠你一枚幞头士乃去却幞头云却与阿师相似川乃呵呵大笑佛鑑拈云庞公去却幞头恰似阿师相似且道他那里是相似处若也见得未见石头时事只在于今其或未然僧中有俗俗中有僧正觉云初见石头久参事慢阿师老耄庞公鲜健一顶幞头机锋互换大笑呵呵风和日暖佛海云庞公被人道久参事慢便放厮赖一上也是俗气不除及至拈下幞头却又二三成六且道还当得初见石头底道理么驴年举则川摘茶次居士乃问法界不容身师还见我么川云若不是老僧洎与庞公答话士云有问有答盖是寻常川不管士云适来莫恠容易借问川亦不管士喝云这无礼仪汉待我一一举似明眼人去在川提篮便归佛鑑拈云两回不管提篮便归且道旨归何处还X会么苦瓠连根苦甜瓜彻蔕甜则川老汉经事多矣正觉云庞公不奈舡何直待打破戽斗佛海云一人固守一人力攻固守则海阔山遥力攻则天回地转点检将来唤作不答话得么举则川在方丈内坐次居士入来云只知端居丈室不觉僧来参时川垂下一足士出三步却入川却收足士云得恁么自由自在川云争奈我是主人何士云只知有主不知有客川云侍者点茶与庞公士作舞而出佛鑑拈云庞公半出半入宾中有主则川伸脚缩脚主中有宾两箇如解舞之人急拍急舞缓拍缓舞虽然急缓有殊须知其中格调且如何是其中格调各自定当看正觉云乐行不如苦住富客不如贫主趣前退后说来端舞袖高歌却回去则川老人可谓惯会作客方怜客礼度周旋且喫茶佛海云有是主必有是客有是客必须是主有主无客主礼徒施有客无主客情难遣则川垂足収足可谓主礼勤勤居士出而复回不妨客情恋恋细观作舞出门去义重清茶果醉人举崧山命居士喫茶士才接茶提起托子云人人有分因甚么道不得山云只因人人有分所以道不得士云阿师因甚却道得山云不可无言去也士云酌X然酌然山便喫茶士云阿师喫茶何不揖客山云谁士云庞公山云若是庞公何须更揖丹霞后闻云若不是崧山洎被庞公作乱一上居士闻得令人传语丹霞云何不会取未提起托子巳前事佛鑑拈云譬如琴瑟箜篌虽有妙音若无妙指终不能发崧山解吹无孔笛庞老解弄勿絃琴丹霞虽随声应拍须知拍拍是令众中若有会底出来露个消息也表众中有人若无各自归堂正觉云七盏清风生两腋一回举着便醒醒相逢不用轻相揖须要当头道姓名若不如是争得丹霞相共证据只如庞公道未提托子巳前事毕竟作么生商量试断看佛海云随其流扬其波到岸转湾一篙柱定崧山老人不劳余力居士传语丹霞愈见自纳败阙那里是败阙处举崧山与居士见众僧择菜次山云黄叶即去青叶即留士云不落青黄又作么生山云道取好士云互为宾主也大难山云却来此间强作主宰士云谁不与么山云是是士云不落青黄就中难道山笑云也解与么道士珍重大众山云大众放你落机处佛鑑拈云庞公当时若下得一转语方得话圆且道下得箇什么语当时但道某甲亦放长老蹉过处且道甚处是他蹉过处诸人还点检得出么若点捡不出山僧更为你注破蹉过处甚分明无耳X僧人子细听但得白云消散尽夕阳斜照数峯青正觉云且什么处是居士落机处要知么巨灵擡手无多子分破华山千万重佛海云二老亲见马师只得其机不得其用若得其用不落青黄有甚难道举崧山一日与居士坐次山拈起尺子云居士还见么士云见山云见个什么士云崧山崧山山云不得道着士云争得不道山抛下尺子士云有头无尾得人憎山云不是这老子今日还道不及士云不及什么处山云有头无尾处士云强中得弱即得弱中得强即无山把住云这老汉就中无话处佛果拈云明镜当轩举无遗照若不是庞老洎遭惑乱虽然如是不入洪波里争见弄潮人只如他道强中觅弱即得弱中觅强即无还有商量处也无山僧不惜眉毛商量去也作么生是弱中觅强努力今生须了却作么生是强中觅弱得饶人处且饶人正觉云崧山一个尺子引得许多誵讹当时庞公争得不道崧山抛下尺子士云有头无尾正好行令因甚么崧山放过致得多口老翁分强分弱所以佛果云得饶人处且饶人看这两个老宗师异代同风饶个俗士建立宗乘手段在什么处若要尽令而行终未到得宗风扫地佛海云崧山拈起时如毒蛇横道若非居士当面X禁住往往遭伤一人强中得弱一人弱中得强有头无尾处切忌错商量举崧山一日携拄杖行次居土见乃问手中是什么山云年老阙伊一步不得士云虽然年迈壮力犹存山打一棒士云放却手中杖子别有个问讯来山乃抛下拄杖士云这老汉前言不副后语山便喝士云苍天中更添怨苦佛鑑拈云点铁成金易点金成铁难崧山一条拄杖寻常拈起则划断三乘放下则平欺佛祖洎乎牙人撞见贩子彼此只可自知那堪遭衲僧点捡好一对无孔铁鎚正觉云崧山拄杖子正要扶危及乎被庞公问着直得把捉不住当时待伊道放下拄杖别作个问讯便好痛与一顿看他如何祗对虽然如是劒阁路虽险夜行人更多佛海云抛却木上座挥起金刚王庞公机关如神不免称呌冤苦举本谿一日居士问丹霞打侍者意旨如何谿云老老大大见人长短士云为我与师同参所以借问溪云若恁么从头举来共你商量士云老老大大不可共你说人是非溪云念公年老士云罪过罪过佛鑑拈云一对铁鎚如绵团一双乌鸦如白鹤忽然狭路相逢不免将错就错正觉云庞公水里有盐本溪因邪打正若论丹霞X意旨十万八千佛海云居士与么本溪不与么本溪与么居士却不与么家常茶饭且致一边毕竟丹霞打侍者意作么生举本溪问居士达磨西来第一句作么生道士云谁记得溪云可谓无记性士云旧日事不可东道西说溪云如今事作么生士云一词不措溪云智人前说添他多少光彩士云阿师眼能大谿云是与么始得为绝朕之说士云眼里着一物不得溪云日正盛难为举目士云穿过髑髅去在溪弹指云谁辨得伊士云这老汉有甚奇特处溪便归方丈佛鑑拈云门巳闭一挨便开舡欲倾一篙便转可谓得逸群之用子细点捡来二老汉争锋尖巧搀鼓夺旗则不无争奈未曾动着达磨西来第一句在且达磨西来第一句作么生道脑后见腮莫与往来正觉云竿上人不惊竿下人失声佛海云谁记得一词不措穿过髑髅与夫便归方丈绵绵无渗漏密密不通风总是第二句要会西来第一句么合取狗口举本溪见居士来便以目视之士以拄杖划一圆相溪向前踏却士云恁么不恁么佛鑑着语云是是溪却划一圆相士亦向前踏却溪云与么不与么佛鑑着语云不是不是士抛下拄杖而立佛鑑着语云雪X上更加霜溪云来时有杖去时无杖佛鑑着语云强生节目士云幸自圆成徒劳侧目溪抚掌云奇哉奇哉佛鑑着语云众眼难瞒士拈杖便行溪云看路佛鑑着语云头正尾正佛鑑复拈云古人恁么相见只为有眼底人不为无眼底人老僧今日只为无眼底人不为有眼底人惺惺汉一任穿却老僧鼻孔正觉云十九条平路终无一局同欲分先后手侧目辨来踪佛海云各呈见解互逞机锋石火莫及电光罔通抛下拄杖而立不同草草拈起拄杖便行亦岂匇匇者里着得双眼许你亲见庞公举庞居士一日见大同普济提起笊篱唤云大同师大同师济不顾士云石头一宗到师瓦解冰消济云若不得庞公举酌然如此士抛下笊篱云宁教不直一文钱济云钱虽不直欠他又争得士作舞而退济乃提起笊篱云庞公庞公士云你爱我笊篱我爱你木杓济作舞而退士抚掌笑云归去来归去来佛鑑拈云庞公抛下笊篱作舞而退普济亦抛下笊篱作舞而退二老虽作用无别其奈道理不同庞公採其华普济摘其实庞公造其门普济入其室其或于此见得非伹已事分明亦乃参学事毕堪报不报之恩以助无为之化正觉云庞公笊篱不可欠普济木杓不可无若论X石头一宗千家万户且道毕竟如何大笑呵呵归去来家家门外长安路佛海云普济把定被庞公痛处一锥直得左转右仄前依后随笊篱提起处相唿作舞时若言依样𦘕猫儿定把黄金铸子期举米胡一日领众看普济济才见便拽转禅床向壁而坐胡于背后立少时却回客位济云是即是若不验破巳后遭人贬剥却令侍者去请胡才上来却拽转禅床便坐济遶禅床一匝便归方丈胡却拽倒禅床领众而去佛鑑云和颜接客麤食亦饱愠色迎宾珍味常饥普济不会迎宾倍费盐醋米胡不会作客劳烦主人智海门下亦无珍饍异馔即是家常茶饭彼此互为宾主一任烦恼赞叹正觉云二老宿相见若论宾主酬酢无党无偏若论佛法未在佛海云门内有君子门外君子至二老与么相见和气笑容二俱可掬若也点检得出佛法中有少分相应举僧问普济如何是祖师西来意济云庭前一丛竹经霜不自寒僧云毕竟如何济云只闻风击响知是几千竿问如何是佛法大意济云燕从秋后去鴈向孟冬来僧云请师直指济云叶经霜后落花逐雪中开X佛鑑拈云或有人问智海如何是祖师西来意但云绿叶擎云细心空节浪高毕竟如何但云不因渔父引争得见波涛如何是佛法大意云庭前一丛花千枝及万枝请师直指云春风一阵来满地红英落大众作么生会且各自归堂去正觉云若问山僧如何是祖师西来意春水满四泽毕竟如何夏云多奇峯如何是佛法大意秋月扬明辉请师直指冬岭秀孤松会么骑驴跨卫驱长耳佛海拈云古人与么答山僧与么举与么会者一任穿却举僧问普济此个法门如何继绍济云冬寒夏热人自委知僧云恁么则蒙师分付去也济云顽嚚少智勔臔多痴问十二时中如何合道济云汝还识十二时么僧云如何是十二时济云子丑寅卯僧礼拜济乃有颂十二时中那是别子丑寅卯吾今说若会唯心万法空释迦弥勒从兹决佛鑑拈云这僧能趋能撮普济能杀能活子细点捡来也是徐六担板只见一边复和颂云十二时中别不别通身是口难分说东村王老暗嗟吁达磨西来有妙诀正觉云依稀似曲才堪听又被风吹别调中佛海云普济前头与夺设施一一可观后头偈中大似年老心孤未能勦绝山僧无条攀例去也识X得子丑寅卯句应须绍取此门风如王仗劒当堂坐魔佛俱时一扫空举普济一日去访居士士云忆得在母胎中时有则语今日举似阿师不得作道理主持济云犹是隔生也士云向道不得作道理主持济云惊人之句争得不怕士云如师见解可谓惊人济云不作道理却成作道理士云不但隔一生两生济云粥饭底僧一任检责士弹指三下佛鑑拈云庞公普济只在虾蟇窟里作活计且如山是山水是水僧是僧俗是俗岂不是母胎中事山不是山水不是水僧不是僧俗不是俗还是母胎中事也无忽然驴头生角也不定正觉云两个作者倾盖相投交肩而往若论在母胎时语何曾道着普济却怕箇什么居士便道伊见解惊人道理在什么处会么隔生未了惊人句分付丛林粥饭僧佛海云见得分明说得分明母胎中语对面隔生见亦不到说亦不到母胎中语十日并照二大老与么往来还免得道理主持么等闲倾尽此时心相识犹如不相识举居士一日来访普济济才见便掩却门云多知老翁莫与相见士云独坐独语过在阿谁济便开门才出被士把住云是师多知是我多知济云多知且致闭门开门卷之与舒相较几许士云只此一问气急X杀人济无语士云弄巧成拙佛鑑拈云普济闭门避客不知相见愈亲庞公掩耳偷铃不知欲隐弥露子细捡点将来总好与三十棒须是当人自点捡始得若点捡得出三十棒亦不为多若点捡不出三十棒是你喫正觉云作者相逢家常茶饭得恁么精熟然则开闭卷舒不妨自在也须解喫水防噎始得佛海云此门才闭一挨复开开闭卷舒分明在我弄巧成拙落在阿谁分上举大同一日问居士是个言语今古少人避得只如庞公还避得么士云喏同再举前语士云什么处去来同云非但如今古人亦有此语士作舞出去同云风颠老风颠老自过教谁捡佛果拈云聦闻风叫明察秋毫拶脚处不容声驰突处不留迹跳则跳得出争奈犹在架子下当时若向上道不消一个合取口正觉云惯逐羊肠路相逢莫问津江山异今古风物逐时新佛海云大同布置自谓古今无人出得居士虽在其中却不被他笼罩把得定作得主不随语转底试着眼看举百灵见居士云昔日在石头时得力底句曾举向人么士云曾举来灵云举向什么人来士自指云庞公灵云直是妙德空生也叹之不及士云阿师得力X底句有谁知灵戴笠子便行士云善为道路佛鑑拈云诸禅德古人相见差之毫𨤲失之千里庞公好语举似人不着飜成死语百灵向鬼窟里卖瘦一期也被卖得过虽然如是如人饮水冷暖自知正觉云若是得力句庞公一言巳出百灵驷马难追佛海云一人如布袋里锥子一人如布袋里老鸦虽然金陵纸贵一状领过举百灵一日问居士得不得俱未免且道未免个什么士以目视之灵云奇特莫过于此士云阿师错许人灵云谁不与么士珍重便出佛鑑拈云此个公案今古少人拈掇智海今日不惜眉毛为你诸人批判此二老子还会么细雨洒花千点泪淡烟笼竹一堆愁正觉云免与未免有个商量瞬息千差居士奇特在什么处且如佛鑑道细雨洒花千点泪淡烟笼竹一堆愁是褒是贬佛海云等闲抛一钓金鳞跃浪来当初百灵道未免个什么士珍重便出多少奇特庶免以恶水相泼何故个中无肯路穿凿不相关举居士一日问百灵是个眼目还免得人口么灵云作么生免士云情知免不得灵云棒不打无事人士便转身云打打灵始拈棒士把住云与我免看灵无X语佛鑑拈云这二老恰似下碁相似不如傍观者诸人只知百灵无语殊不知庞公失却一只眼还知么自出洞来无敌手得饶人处且饶人正觉云只如百灵拈棒居士把住云与我免看百灵因什么不对挂向千年葛藤上万年千载与人看佛海云若非百灵眼目争免得居士口举百灵一日在方丈内居士入来灵便把住云今人道古人道作么生道士与一掌灵云不得道着士云道必有过灵云还我一掌来士便近前云你试下手看灵珍重便出去佛鑑拈云二老汉虽然名传今古点捡得来总好喫智海手里痛棒何也一人有头无尾一人有尾无头当时庞公近前云你试下手看时师乃展一足云百灵若会这一着决定头正尾正正觉云居士作用此机百灵好不耐债两两贪程太速不知失却话头话头道什么佛海云居士一掌直得古今道底瓦解冰消百灵一掌可谓快便难逢因甚珍重出去具参学眼者辨取举药山问居士云三乘中还着得这个事么士云只管日求升合延时不知还着得么山云道居士不见石头得么士云拈一放一未是好手山云老僧住持X事繁士珍重便出山云拈一放一的是好手士云好个一乘问宗今日失却也山不语佛鑑拈云时人只知庞老药山河里行舡岸上走马殊不知移花兼蝶至买石得云饶虽然如是瞌睡醒始得正觉云药山垂手伤慈居士藏身弄影只为交深言远始终拈放自由子细点检将来药山不合放过放过什么多口老翁惯得其便佛海云居士日求升合药山住持事繁大似锦包特石绵褁利刀好手手中要夸好手不知一乘问宗和箇事失却佛鑑佛果正觉佛海拈八方珠玉集上拈八方珠玉集X卍XXX佛鑑佛果正觉佛海拈八方珠玉集中举僧问药山平田浅草尘鹿成群如何射得尘中尘山云看箭佛鑑着语云错僧便作倒势山云侍者拖出这死汉佛鑑着语云错僧拂袖便出山云弄泥团汉有什么限佛鑑着语云错错佛鑑复拈云老僧下者四错有纵有夺有褒有贬诸人还点捡得出么若也缁素分明许你将错就X错正觉云会么箭既离弦无反回势佛海云药山一箭中者必死奈者弄泥团汉何举药山问僧甚处来僧云江西来山以拄杖敲禅床三下僧云某甲粗知去处山抛下拄杖僧无语山召侍者点茶与这僧踏州县困佛鑑拈云这僧也眼目定动待他击禅床三下便好点头三下待他掷下拄杖便好与拗作两截拂袖出去直饶药山更有机关教他也无展用处师遂拈拄杖横案云当时既巳蹉过只今还有咬猪狗底出来露个消息时维那出众作女人拜师云笑杀大众掷下拄杖便归方丈正觉云虗舟飘瓦触物无心药山三敲撞破漆桶佛海云药山向拄杖头生风起草要辨者僧者僧知来处又知去处因甚却不肯承当还可转仄也无一州一县盐贵米贱举芙蓉一日行食与居士士始接蓉缩手云生心受施净名早呵去此一机居士还甘否士云当时善现岂不作家蓉云岂干他事士云食到口边被人夺却蓉乃下食士云不消一句佛鑑拈云杓柄在手与夺自由庞公筯夹不上便使匙挑大似夺饥不夺饱然虽恁么解将冷口喫人热物底也难得正觉云先机一露得在知音句后求人难逢作者X等闲合辙平地青霄直饶善现净名斫頟相望不及何也夜来薝卜林中过饶得清香满袖归佛海云将与而复夺芙蓉有此一机将失而复得老庞不消一句虽则匙筯笼横且图得盌饭喫举居士问芙蓉马祖的实为人处还分付与师么蓉云某甲尚不见他争知他的实处士云似师见解也无讨处蓉云居士也不得一向言说士云一向言说师犹失宗若作两向三向师还开口不得蓉云直是开口不得可谓实也居士抚掌而出佛鑑拈云芙蓉何不但道分付与我待问如何是真实处便好与一掌待他眼睛定动更与一掌何故且要打断许多葛藤正觉云唯之与阿相去几何既是马祖的实为人处因甚芙蓉不肯承当当时若便承当看他居士向什么处言说然虽如此行到水穷处坐看云起时佛海云雨打庭前擣帛石一点入作不得却以葛藤缠之便见前言不副后语举居士一日来看石林林竖起拂子云不落丹霞机汝试道一句来士夺却拂子竖起拳头林云正是丹霞机士云汝与我道不落看林云丹霞患哑庞公患聋士云恰是佛鑑拈云他家相见别无道理彼既摇头此亦摆尾头尾相应难存终始多少杜撰禅和一向拨波X求水正觉云庞翁寻常撩天拨地及乎被石林问丹霞机只解举个拳头折当石林道伊害聋他道恰是且道是个什么落霞与孤鹜齐飞秋水共长天一色佛海云放则双放巨浪涌千寻収则双収波澄不离水且道是落丹霞机不落丹霞机举石林问居士有个事相借问居士不得惜言句士云便请举来林云元来惜言句士云这个问讯不觉落他便宜林掩耳而去士云作家作家佛鑑拈云庞公虽然贼过后张弓也被他使着石林虽得便宜图他一粒米失却半年粮正觉云佛鑑道庞公贼过后张弓殊不知软根钻硬石又道石林图他一粒米失却半年粮也只是下本相筭人佛海云居士落便宜处讨便宜石林得便宜处失便宜举石林一日下茶与居士士才接林缩手云何似生士云有口道不得林云须是恁么始得士拂袖出去云也大无端林云识得庞公了也士却回首林云也大无端士无语林云你也解无语去佛鑑拈云庞公寻常辩泻悬河因什么到这里无语时人只见锥头利几人能见利头锥正觉云且道佛鑑意作么生要见利头锥么不见X道有口道不得佛海云居士人唿为多口老翁今日被人道你也解无语去不妨减人声价当时石林道识得庞公了也只向道何似生管取喫茶举长髭问僧发足何处僧云九华控石庵髭云此庵主是谁僧云马祖下尊宿髭云名什么僧云不委他法号髭云他不委你你不委他僧云尊宿眼在什么处髭云若是庵主亲来也须喫痛棒始得僧云赖遇和尚放某甲过髭云百年后讨者僧也难得佛鑑拈云好一头锦鳞红尾泝浪龙门遮拦不住却向长髭虀瓮里浸却直至如今出身无路正觉云若据这僧说甚百年后难得更五百年也无讨处佛鑑道这僧向长髭虀瓮里浸却问伊道长髭瓮里是充鼻虀是淡菜虀佛海云从苗辨地因语识人不无长髭不触风化不坠家声却还庵主百年后讨者僧也难得莫是口甜心苦么举僧到长髭遶禅床一匝卓然而立髭云若是石头法席一点也用不着僧又行一匝髭云却是恁么时不易道得箇来处僧便出去髭乃唤僧不管髭云这汉犹少教诏在僧却回云有一人不从人得不受教诏不落阶级师还许么髭云逢之不逢逢必有事僧乃退身三步髭遶禅床一匝僧云不唯宗眼分明亦乃师承有据髭打三下X佛鑑拈云又不打一棒又不打五棒因什么只打三棒众中商量或云是赏或云是罚赏则赏机锋截便祇对有叙罚则罚他不识触净到来印可宗师如斯理论深屈古人老僧不惜眉毛为你一时注脚卓拄杖三下正觉云长髭遶禅床一匝这僧便道伊师承有据当时长髭若便打三下却看他作么生进语虽然如此也是当断不断返招其乱佛海云者僧许多劳攘总是模子里脱来底当初放去便休不合唤回使他作乱一上犹幸长髭老而不耄举僧参长髭髭问汝是甚处人僧云新罗人髭云好个师僧问着便乱统僧云道和尚不是作家得么髭云何曾是新罗人僧云某甲祇对未成道理在髭云这新罗子犹乱走佛鑑拈云且道这僧是新罗人不是若道是长髭因何道乱统若道不是这僧岂不知乡曲到这里也须缁素分明始得正觉云这僧乱走可怜客路风波长髭作家也似坐不安席佛海云者新罗子久经大海惯见波涛也解顺风扬帆也解逆流倒柂且长髭是肯伊不肯伊举僧侍立长髭次髭竖起拳云老僧只是这个更说什么椀鸣声僧云只与么有甚当处髭云汝有悬河X之辩僧云辩亦不要髭云太无厌生僧云祇为难遇和尚髭云难遇底事又作么生僧却竖起拳头髭云好承当取勿得造次僧礼拜而退佛鑑拈云此事如人射地无有不中之理只如箭未离弦时还有中不中也无诸人要会么竖起拳头云智海这个也无更说什么椀鸣声还有人承当得么大海若知足百川应倒流正觉云若是椀鸣声则出类拔萃遂举拳云若知有这个此土西天还肯承当么打与九分佛海云长髭与这僧有啐啄同时之眼有啐啄同时之机有啐啄同时之用总未免椀鸣声举有僧为长髭点茶三巡后僧问不负从上诸圣如何是长髭第一句髭云有口不能言僧云为什么有口不能言髭乃有颂云石师子木女儿第一句诸佛机言不得也大奇直下是莫狐疑良久云是第一句苐二句僧云不一不二髭云见利忘锥犹自多在僧礼拜髭拈起盏子云直是不负从上诸圣僧云直指人心见性成佛又作么生髭放下盏子便归方丈僧随后入髭翘起一足云大地不容针汝从何处来僧云直是维摩也缄口不得髭云偶尔之间又逢勐虎僧便作虎声髭以拄杖作亚鎗势僧却把住云大地不容针何处得这个来髭云不但维摩文殊也缄口不得僧云着箭虎不可当髭与一掌推出方丈佛鑑拈云古人道相知不在千盃酒一盏清茶也X醉人此语不虗你看长髭三巡之后茶灰抹土入羣儿队中和泥入水如金刚与耐重相扑一起一倒虽然如是你诸人向什么处见长髭乃竖起拳作相扑势云看正觉云一句两句葛藤路布维摩文殊缄口无处暗箭藏锋射中勐虎一掌相酬绘事后素佛海云第一句言不及见利忘锥何得何失拈起放下翘足而立文殊维摩鎗箭交击果不可当一掌推出纵是舜若多神额头也须汗出举僧到长髭髭把住云师子儿野犴属僧以手作拨眉开势髭云虽然如是犹欠哮吼在僧却擒住髭云偏爱用此机髭与一掌僧放下手拍三下髭云若见同风僧汝还甘与么否僧云想料不由别人髭却以手作拨开眉势僧云犹欠哮吼在髭云想料不由别人佛鑑拈云说法有得是野干鸣说法无得是师子吼且道长髭与这僧说话是落有是落无还有人辨得么直饶辨得出未免总是野狐精正觉云这两个大似吟风咏月对属轻清只是中间一处落韵佛海云踞地哮吼跳掷翻身点捡将来总是野干属举凌行婆来参长髭髭云忆得在绛州时事么婆云非师不委髭云多虗少实在婆云有甚讳处髭云念X你是女人放你拄杖婆云某甲终不见尊宿过髭云老僧过在甚处婆云和尚无过婆岂有过耶髭云无过底人作么生婆竖起拳云与么总成颠倒髭云实无讳处佛鑑拈云长髭口甜婆子心切口甜则言中有响心切则句里藏锋直饶心口相应未免傍观者哂正觉云长髭解接无根树婆子能挑水底灯灯烂树生真可笑住声千古播干坤讳得么佛海云长髭有掣电之机行婆有悬河之辩一挨一拶一踢一拳虽则二俱作家争柰绛州时事一时赚了举长髭廊下见僧问讯髭云步步是汝证明处汝还知么僧云某甲不知髭云汝若知我堪作什么僧礼拜髭云我不堪汝却好佛鑑拈云输机者胜欺歒者亡长髭和尚命似悬丝正觉云长髭向灯影里行这僧却步步着实末后只得懡㦬佛海云明头去暗头来长髭老人几乎着贼举渐源在道吾处为侍者一日过茶与吾吾喫茶提起盏子云是邪是正源叉手近前以目视之吾云邪即总邪正即总正源云某甲不与么吾云汝作么生源便夺却盏子提起云是邪是正吾云不谬为吾侍者源便礼拜X佛鑑拈云虽则师资道合邪正区分其奈蹉过未提起盏子时事何也只为养子之缘是致老婆心切正觉云若论一期相见总不较多若欲邪正区分更须别道一转佛海云道吾爱子之故不觉掘地深埋当初他夺却盏子云是邪是正便与和声打举渐源有僧到来源在纸帐内坐僧拨开帐云不审源以目视之良久云会么僧云不会源云七佛巳前事为什么不会有僧举似石霜霜云如人解射箭不虗发佛鑑拈云蚌𧑐相持具落渔人之手正觉云山僧即不然不似乞诸其邻佛海云只知箭不虗发不知恶水浇人举宝盖来访渐源源卷却帘子在方丈内坐盖乃下却帘子却归客位源令侍者传语云长老远来不易犹隔津在盖遂擒住侍者与一掌者云未得打某甲有堂头和尚在盖云为有堂头老汉所以打你者回举似源源云犹隔津在佛鑑拈云二老汉一舒一卷宾主历然隔津通津彼此相照侍者亲蒙赐掌恩大难酬宝盖到处垂慈费尽腕头气力正觉云帘外不知帘内事说什么隔津佛海云卷帘而坐对面隔津下帘而回隔津对面X若使侍者惺惺二人性命总在其手举南泉鲁祖杉山归宗四人离马祖处各去住庵于路分袂处南泉插下拄杖云道得也被这个碍道不得也被者个碍归宗拽拄杖打南泉一下云也只是这个王老师说什么碍与不碍鲁祖云只此一句大播天下归宗云还有不播者么祖云有宗云作么生是不播者祖作掌势佛鑑拈云难兄难弟一二三四同母而生个个相似竿木随身逢场作戏莫言㝵塞不得一句播天播地正觉云碍与不碍龙吟雾起播与不播蝇附骥尾南北东西千里万里俊哉佛海云南泉岳峙云横归宗天开地辟鲁祖见义勇为杉山坐观成败据者四个汉更侍马师三十年各去住庵亦未可在举石梯一日侍者托钵上堂梯召云侍者者应喏梯云甚处去者云上堂斋去梯云我岂不知汝上堂斋去者云除此外别道个什么梯云只问汝本分事者云若问本分事实是上堂斋去梯云不谬为吾侍者佛果拈云我心匪石不可转我心匪席不可卷绵绵不漏一丝毫佛法世法同个眼此犹是养子之缘若使尽令而行待他道若问本分事某甲实上堂斋去擗嵴便打何故卧龙须奋迅丹凤亦翱翔正觉云蓦唤回头汗流浃背雷声甚大雨点全无X非独劳而无功又是与蛇𦘕足佛海云这条路脚下踏得稳实自然一切人摇撼不动唤作本分事错举石梯一日侍者请师入浴梯云既不洗尘亦不洗垢浴作什么者云请和尚先去某甲将皂角后来梯乃笑佛鑑拈云石梯年老侍者年少虽然老少不同其奈头脑相似正觉云呵呵语是心苗鹤膝蜂腰佛海云要识透网金鳞只者是举石梯一日侍者问生灭纯真时如何梯竖起拂子者云此犹是生灭在梯云汝太唐突人者云承和尚慈悲之故梯云我不慈悲又作么生者乃夺拂子竖起梯云小慈妨大慈佛鑑拈云生灭纯真拈头作尾纯真生灭拈尾作头虽然头尾相应毕竟难存终始且道石梯竖起拂子与侍者竖起拂子是同是别良久竖起拂子云明眼汉谩他一点也不得正觉云一种是弄精魂这两个较些子佛海云将谓是慈悲那低声低声未必善因不招恶果举钦山有僧来参山翘起一足云这一足特为阇梨僧亦翘一足山云不是钦山也大难僧遶禅床一匝便出山云不道无人知此事只是少有与么僧云可X谓好心不得好报山低声召云阇梨阇梨僧云钦山名远钦山名远山云矮子看戏随人上下佛鑑拈云钦山翘足辍已惠人这僧见机恭而无礼人必自侮然后人侮之若不得流水还应过别山正觉云钦山此机知之者少这僧虽则随人上下其奈然诺分明佛海云佛鑑云人必自侮然后人侮之只知特为阇梨又被阇梨特为一酬一唱载赓载歌是则礼上往来非则矮子看戏举德山侍者来参钦山才礼拜山把住云还甘钦山恁么也无者云某甲悔久住德山今日无言可对山放却云一任你祗对者拨开胷云且听某甲通气一上山云德山门下即得这里一点也用不着者云久委钦山不通人情山云累他德山眼目参堂去佛鑑拈云德山醋酽曾喫知酸恩大难酬以德报德只如这僧恁么祗对毕竟如何当门不用栽荆棘后代儿孙惹着衣正觉云侍者车不横推钦山理不曲断莫道王法无私不是海行条贯佛海云钦山喫德山痛棒恩怨不分今日侍者到来如何祇么放过山僧忍俊不禁为他索取一顿拈起拄杖又靠云休休未有涅槃堂在举钦山入浴见僧踏水车上来问讯山云幸自辘辘X地何须恁么僧云不恁么又争得山云若不恁么钦山眼堪作什么僧云作么生是师眼山以手作拨开眉势僧云和尚又如何得与么山云我与么你便不与么僧无语山云索战不胜一场气闷良久云会么僧云不会山云我为你担取一半佛鑑拈云是则辘辘地转其奈车下无水何以得知你看钦山尽日澡浴浑身彻干正觉云说甚么担取一半这僧独获全筹何故不见道幸自辘辘地佛海云这僧与么也转辘辘地不与么也转辘辘地才到与么不与么处却似截水停轮且过在什么处举钦山一日在殿上看花次有环上座来问讯山拈起花云是世界非世界并从此去环云只此手中底从何处去钦山与一掴云手中底是什么环云因和尚致得某甲喫掴山云若恁么钦山还你一掴山便近前环云钦山也无端山云世间还有过我者也无环云有山云谁环拈起袈裟角云空劫巳前谁人辨得山近前云除却环公未有人敢与么便以衣袖遮面而出到前廓云空招此患环云苦苦山云如今不苦更待何时良久云汝且道苦在什么处环无语山云雷声甚大雨点全无佛鑑拈云可惜放过这老汉当初待伊将面近前便与毒掴两掌忽然知得来处决定须知手中底X去处乃竖拂子云还知得来处了也无良久云想君不是金牙作争解张弓射尉迟正觉云是世界非世界环公蓦地上钩来与一掴还一掴无端招得重重苦苦在什么处哑子喫瓜佛海云拈一放一钦山惯用此机见三下三环公的是好手如个长蛇阵首尾中间被环公打得透了无端转脑回头不觉弓折箭尽举钦山与巖头雪峯过江西行脚到一店上喫茶钦山云不会转身吐气者今日不得茶喫巖头云若与么我今日定不得茶喫也雪峯云某甲亦然山云两个老汉话头也不识头云什么处去也山云布袋里老鸦虽活如死头退后云看看山云奯公且致存公作么生峯𦘕一圆相山云不得不问头笑云太远生钦山云有口不得茶喫者多佛鑑拈云钦山虽解转身通气亦未得茶喫分何也话在正觉云钦山平地干戈二老将行伍错乱末后収旗歛鼓且得胜负一般然虽如此任使将军全得胜归时还少去时人佛海云不会转身吐气不得茶喫则固是会转得身吐得气因什么亦不得茶喫公案见在举良禅客问钦山一镞破三关时如何山云放出关中主看良云恁么则知过必改也山云更待何时良云好箭放不着所在便出去山把住云一镞破X三关即且致试与钦山发箭看良无语山打七棒云且听这汉疑三十年有僧举似同安安云良公虽解放箭要且不中的僧便问如何得中的去安云关中主是什么人其僧却举似钦山山云良公早解恁么道免得钦山口虽然如是同安也不是好心亦须自看始得佛鑑复拈云若识得三险道理便能一镞破三关还有么有则出来为你发箭良久云箭穿红日影须是射鵰人正觉云良公箭既离弦无返回势钦山向射垛背后藏身同安虽不是好心善解目机铢两佛鑑连下三险不甘箭过新罗若要确实商量须向一镞未举巳前明取明后如何一句坐中得片心天外归佛海云良公龙头蛇尾祇因副箭不来钦山活剥生吞盖为关中有主且道关中主是什么人只知事逐眼前过不觉老从头上来举钦山一日见僧来竖起手云开即成掌五指参差复握云如今为拳必无高下你道钦山还通商量也无僧竖起拳钦山云你只是个无开合汉僧云未审和尚如何接人山云我若接人共你相似僧云特来参和尚也须吐露个消息山云汝若特来我须吐露僧云便请钦山便打其僧无语山云守株待兔枉用心神X佛鑑拈云掌亦是手握亦是手商量个什么乃举一足云只如展亦是脚収亦是脚疾走亦是脚缓行亦是脚无高无下不许商量且道与钦山是同是别良久云他日莫道钦山智海手脚为人好正觉云钦山老人垂慈落草太煞老婆与个襁褓小儿作戏当时待他举起拳但道哆哆和和它若悟去免得枉用工夫佛海云垂竿抛钓意在鲲鲸负命上钩得个跛鳖是英俊底别作商量乃举手云展开也山河大地握定也水泄不通且道开底是握底是若道开也是手握也是手我也知你死水里作活计举投子太原孚上座来参投子云久响孚上座莫便是么孚作掌势投子云老僧招得孚便出去投子云且听诸方断看孚却回投子便打有僧举似玄沙沙云莫是投子招得么佛鑑拈云投子老儿威风凛凛虎视耽耽坐断一方四海望崖而退无何落在孚上座陷穽中出不得如何出得这老汉试下一转语正觉云孚上座和身送出投子棒也不得全机若听诸方断看恰是投子招得玄沙与么道也是曲肘不向外佛海云将谓是浴下鼠子由来是草里大虫投子若无生擒活捉底爪牙也大难当祇玄沙大师也是扶强不扶弱X举巨荣禅客参投子子云老僧未曾有一言半句挂诸方耳目汝为什么来见山僧僧云到这里不施三拜要且不甘子云出家人得与么勿碑记僧遶禅床一匝便出子云有眼无耳朵六月火边坐佛鑑拈云将错就错且道宾家将错就错主家将错就错识休咎汉向这里缁素分明一任横行天下点捡诸方正觉云山僧若是这僧便好向道犹哩佛海云别机宜识休咎兵刃交接弃之而回不知进退存亡往往髑髅遍野举僧到投子方问讯子把住云还知性命在老僧手里么僧云气急杀人子放却云通汝气放汝命僧云草草悞及于人子云行脚人到东西多是不称主人意僧云就中和尚无慈悲子云低声低声僧云亦讳不得子云客作汉佛鑑拈云投子半斤这僧八两定盘星上争些子虽然如是得便宜是落便宜正觉云投子老人气宇雄雄这僧一向抱头撮脚若论展事投机慈悲何在虽然如此世事若将公道断人心难与月轮齐佛海云如穿杨箭百发百中一发不中百发皆废者僧向低声低声处下得一喝管取明窻下安排举赵州来参投子至相城县见子州云莫是投子庵主么子云茶盐钱布施我州先去庵内投子后携油X瓶归州云久响投子到来只见个卖油翁子云你只见卖油翁且不识投子州云如何是投子子提起油瓶云油油佛鑑拈云赵州探竿在手投子影草随身閙市相逢彼此平出虽然如是且道庵中相见事如何良久云云月宛然同溪山还有异正觉云倾盖相逢明月清风何故莫恠道相识满天下佛海云赵州只管理会抱勐虎乳边子抉苍龙颔下珠不管投子命若悬丝举僧问投子春雨霖霖百草为什么不抽芽子云芭蕉只么长佛鑑着语雷声浩大雨点全无僧问如何是玄中玄子云去年端午今年亦然僧云毕竟如何子云故非同别谁说前后佛鑑着语云两段不同僧问如何是第二月子云仲春渐暄僧云如何是第一月子云孟春犹寒佛鑑复拈云只如投子如此答他是答他理对他事为复理事无碍雪上加霜由自可泥中洗土更愁人正觉云也曾年少也风流喜对儿孙夸白头自笑自歌还自乐休将眉鏁为人愁佛海云少年曾决龙虵阵老倒还同稚子歌举湖州道场僧问如何是教意场云阇梨日日看僧云如何披究场云朗月铺霄汉山河势自分佛鑑着X语云信受奉行僧问如何是闻性不随缘场云汝试听看僧礼拜场云聋人也唱胡家曲好恶高低自不闻僧云恁么则闻性宛然也场云石从空里立火向水中焚佛鑑着语云月明不为夜行人僧问虗空阔多少场云太多知生僧云未审其中事若何场云三尺杖头挑日月一尘飞起任遮天佛鑑着语云和盲悖诉瞎僧问一念不生时如何场云明镜当台鸾凤舞不知身影本来双佛鑑着语云贼身巳露佛鑑复拈云宾家能切琢主家能琢磨能知宾与主见鸭便见鹅正觉云道场四转语不可雷同直如四印一印如印印泥纹彩成现一印如印印水随有随无一印如印印空不露踪迹一印如金箱玉宝非大王命谁敢正眼觑着有人于此择得可谓玉石分其或不然玉石俱焚佛海云凡有问答无非草窠里作活计唯有道场较些子何故能引人入草又能引人出草且此四转语那个是入草句那个是出草句若也辨得朗月铺霄汉山河势自分若也不会石从空里立火向水中焚举僧问灵云君王出阵时如何云云郭璞葬熊耳僧云如何是郭璞葬熊耳云云坐见白衣天僧云当今何在云云莫触龙颜佛鑑拈云从苗辨地因语识人灵云见桃花便悟X名不虗传如何辨的不见他道郭璞葬熊耳正觉云君王既出阵谁敢触龙颜郭璞葬熊耳坐见白衣天巳是触了也佛海云这僧有拔山之力有盖世之气而无天命竟为灵云所擒举僧问灵云混沌未分时如何云云露柱怀胎僧云分后如何云云如片云点太清僧云只如太清还受点也无云不对僧云恁么则含生不来也云亦不对僧云直得纯清绝点时如何云云犹是真常流注僧云如何是真常流注云云如镜常明僧云未审向上还有事也无云云有僧云如何是向上事云云打破镜来与汝相见佛果拈云透到不疑处用到无事处一主一宾一挨一拶若非透彻渊源争能入理深谈到恁么田地看今时只觅个如镜常明底尚不可得何况打破镜来还委悉么修心未到无心地万种千般逐水流正觉云云从龙风从虎以类相求这僧问处尽始尽终灵云中间似断复续及乎末后打破镜来相见正如师子返掷所以佛果云透到不疑处良有旨哉何故如此修心巳到无心地犹带桃花两脸红佛海云混沌未判之前既分之后如是丝来线去可谓入理深谈中间两处默然却又如何理论直X饶打破镜来也不为你说破举镜清问曹山清虗之理毕竟无身时如何山云理即如是事又作么生清云如理如事山云瞒曹山一人即得争柰诸圣眼何清云若无诸圣眼争鉴得个不恁么山云官不容针私通车马佛果拈云二老向泥水窟里披沙拣金蓦然突出个如意宝虽然只鉴得个不恁么未鉴得个恁么若鉴得个恁么直饶千圣万圣出头来也须齐立下风且如何是鉴个恁么手提杀佛金刚劒谁问文殊与普贤正觉云不与么太无端曹山甘被镜清瞒如如理事谁相悉毕竟无身也大难也大难大家诸圣眼前看佛海云镜清理上横身曹山事上出手荆山美璞得切磋琢磨之功有连城不换之贵且清虗之理还有恁么不恁么也无不见道官不容针举僧问曹山承教有言大海不宿死尸如何是海山云包含万有者是僧云为什么不宿死尸山云绝气息者不着僧云既是包含万有为什么绝气息者不着山云万有非其功绝气息者有其德僧云未审向上还有事也无山云有僧云如何是向上事山云道有道无即得争奈龙王按劒何佛果拈云达观之士大用现前辩似悬河心如明镜纤毫悉照至鉴无遗至于正去偏来一切善能X回互虽则入理深谈宛有衲僧巴鼻只如今时参问兄弟若穷到绝气息处巳是难得尚有万有非其功在直饶得到万有非其功处尚有包含万有在纵更得到包含万有处争奈龙王按劒何敢问诸人作么生是龙王按劒只许老胡知不许老胡会正觉云包含万有不宿死尸功用既绝气息俱非日冷月热斯言可移龙王按劒妙翅失威何也一家不知一家事佛海云无渗漏绝功勋回互正偏一切自在圆悟云今时参问兄弟若穷到绝气息处巳是难得尚有万有非其功在直饶得到万有非其功处尚有包含万有在纵更得到包含万有处争奈龙王按劒何报恩即不然若善参问便有绝气息底道理到绝气息处便有包含万有底道理若到包含万有处便有万有非其功底道理喝假饶栽种得不是栋梁林举僧问曹山国内按劒者谁山云曹山僧云拟杀何人山云不但一切总杀僧云忽遇所生父母又作么生山云拣个什么僧云争奈自已何山云谁奈我何僧云为什么不自杀山云直是无下手处佛果拈云究本末识机宜别锱铢善回互则不无曹山要且不免入泥入水当时待伊道何不自杀好与本分草料更说什么无下手处遂拈拄杖云X焠出七星光灿烂解拈天下任横行正觉云按劒者谁一身非两役无下手处直道不容私若论偏正倒邪能事毕矣更要始终全节犹欠一机具眼者试点捡看佛海云曹山按劒而不用盖其门风宛转回互善终善始只好向伊问拟杀何人处便与一刀两段免教人道入泥入水犹欠一机举僧问曹山四山相逼时如何山云曹山在里许僧云未审还求出也无山云在里许即求出佛果拈云一等放行不妨有沤和垂手方便争奈尚欠把定工夫在若是蒋山或有人问四山相逼时如何只对道包含万有待他道未审还求出也无对云正眼顶门开正觉云曹山门风出入互换不妨奇特子细点检将来莫道前言不副后语佛海云圆悟云一等是放行不妨有沤和垂手方便争奈欠把定工夫有问四山相逼时如何只对道包含万有未审还求出也无正眼顶门开曹山放行圆悟把定天宁也入一分四山相逼时如何五凤楼前还求出也无须弥顶上举僧问曹山幻本何真山云幻本元真僧云当幻何显山云当幻即显僧云恁么则同于幻化去也山云了幻化不可得佛果拈云半寸快刃是处割截一点明灯应时破X暗曹山解向窠窟里打破窠窟遂见着着有出身之机正当恁么时如何履践到得清虗安稳地用时全不费工夫正觉云这僧问来孝顺用力少曹山答去棒打石人头佛海云等是骑贼马夺贼鎗曹山甚奇特不费腕头些子力二边门户向中开举僧问曹山如何是无相道场山云曹山肚不大佛果拈云虗空里架漏不妨却有包含若是蒋山即不然忽有人问如何是无相道场对云清凉宝山万菩萨正觉云这二老宿与么对话可谓同途不同辙若人问山僧如何是无相道场伹对云黑漆桶里贮墨汁半夜归来染皂帛山僧与他同辙不同途利害在什么处试点捡看佛海云塑也塑不成𦘕也画不就当机不荐对面千山咄不得钻龟打瓦举谷山问秀溪声色纯真时如何溪云椀鸣作么谷山从东过西立溪云若不恁么则祸生谷却从西过东立溪下禅床行三五步谷把住云声色纯真又作么生溪与一掌谷云百年后要个人下茶也无溪云要谷山老汉作么谷山大笑佛鑑举了呵呵大笑云也大好笑有甚好笑处楼前巧燕双双语林上娇鸎对对飞因看古人无义X语等闲又得一联诗正觉云且问诗道什么五更侵早起更有夜行人佛海云二老声色里相见声色外威仪在衲僧无星秤子上一个半斤一个八两若不信遂横按拄杖云看看识取钩头意莫认定盘星举逍遥一日上堂鹿西侍立乃云念念攀缘心心永寂遥云昨日亦有人恁么道西云道什么遥云不知西云请和尚道遥以拂子蓦口打西拂袖便出遥云大众且看直是顶门上具眼也鉴他不破佛鑑拈云老僧虽顶门上无眼也验得你骨出何也古墓毒虵头带角南山勐虎尾𩮎髿正觉云念念攀缘心心永寂逍遥布个窠段未上棚来却被鹿西搀了赖值好个出场直得两彩一赛大家热乐然虽如此个中不具顶门眼争鉴心心向上机佛海云顶门具眼鉴鹿西甚易鉴逍遥却难何故五更侵早起更有夜行人举福州报慈问僧近离甚处僧云卧龙慈云在彼多少时僧云经冬过夏慈云龙门无宿客为什么在彼许多时僧云师子窟中无异兽慈云汝试作师子吼看僧云某甲若作师子吼即无和尚慈云念汝新到放汝三十棒佛鑑拈云报慈打草只要惊蛇谁知青丛之下有踞地金毛虽然箭在弦上不发事岂徒然明眼禅X人也好看取正觉云似则也似是则不是据令而行宾主俱无存泊处何故话堕也佛海云卧龙奋迅狮子嚬呻别是风规不伤物义而今有一人半人与么去棒折也不放举僧问翠巖炉上香烟郁郁庭前花木芬芬去此二途如何是翠巖境巖云乔松直透云中翠当槛凌霄夹竹寒僧云如何是境中人巖云只见白云来遶坐不知世上几千年僧云翠巖人境蒙师指学人礼拜谢师恩巖云你得个什么佛鑑拈云这僧移花兼蝶至买石得云饶翠巖解使不由家富贵风流何在着衣多正觉云这僧将轻烦重翠巖降尊就卑这僧礼拜谢恩儿恭心很更问伊得个什么大似与贼过梯赖值放过佛海云这僧盘桓墻宇极目庭除翠巖剖破藩篱腾身霄汉你得个什么好向道只见白云来遶座不知世上几千年举僧问翠巖还丹一粒点铁成金至理一言转凡成圣学人上来请师一点巖云不点僧云为什么不点巖云恐汝落凡圣僧云乞师至理巖云侍者点茶来佛鑑拈云翠巖慈悲心大为人胆小智海不是胆大且要古人话行向你诸人顶上一点且看如何遂拈拄杖卓一下云凡者自凡圣者自圣莫认精X魂便当性命三十年后悟也不定卓拄杖下座正觉云还识翠巖丹么只在此山中云深不知处佛海云还丹至理翠巖一时用了也为什么劳而无功举京兆华严僧问既是长老为什么却后生严云三岁国家龙凤子百年阶下老朝臣僧问王子未登九五时如何严云贪游六宅戏不觉国内倾僧云正登九五时如何严云珠帘齐卷上四相集朝仪僧云登九五后如何严云金箱排玉印御辈四方归佛鑑复拈云此五个错字有褒有贬有亲有疎若人于缁素分明不唯亲见古人亦乃具衲僧眼目正觉云不见道道泰不传天子令时清休唱太平歌只是莫触讳佛海复云佛鑑着五个错云有褒有贬有亲有疎山僧着五个是与古人同途不同辙同辙不同途若于此缁素分明古之今之性命在你诸人手里举盐官问座主蕴何经论主云讲华严经官云经中有几种法界主云略说有四种广说则重重无尽官竖起拂子云这个是第几种法界中収主无语官云思而知虑而解是鬼窟里活计日下孤灯果然失照出去佛鑑云盐官以强凌弱则且致如何道得一转语免他道鬼窟里活计去良久云劒阁路虽险夜行X人更多正觉云好个无尽法界被盐官撮颠拗却然虽如此自家飞絮犹无定刚把长条系别人佛海云假饶讲得千经论一句临机下口难今日不入思惟代座主拔本去乃举拂子云这个是第几种法界中収自云放下着举大珠问座主蕴何经论主云讲金刚经珠云金刚经是谁说主云佛说珠云若言如来有所说则为谤佛若言不是佛说又是谤经除此之外试与老僧说看主无语佛鑑拈云无智人前莫说打你头破额裂座主当时若道得这两句语大珠须倒退七步正觉云山僧若在只向伊道也许和尚读得熟佛海云若不是这座主洎费分疎举大珠问座主讲什么经主云三昧经珠拈起拄杖云这个是三昧不是三昧主无语珠云老僧事繁不打能得你佛鑑代僧云两段不同収归上科正觉云山僧若是座主向道和尚自领这一问佛海云大珠不是事繁不能打得这僧是这僧喫棒未得在举子胡问刘铁磨久响刘铁磨莫便是否磨云不敢胡云左转右转磨云和尚莫颠倒子胡便打佛鑑拈云子胡棒头有眼只为权柄在手刘铁磨X皮下有血饶他竿木随身虽然柔弱胜刚强要且话在正觉云左转右转动是若因和尚莫颠倒身端影直佛海云不重子胡放祇重子胡収举僧问子胡如何是子胡境胡云你眼里着得沙么僧云大小子胡境也不识胡云老僧不讳此事僧便出去胡云今日好个公案老僧未得分文入手僧云赖遇某甲是僧胡云祸不单行佛鑑拈云衲僧家寻常眼里着得须弥山洎到子胡境内沙也容不得良久云一字入公门九牛拔不出正觉云早知今日事悔不慎当初佛海云可惜放过当初他道赖遇某甲是僧不消个作么生若跳得出却许伊是半个瞎汉举九峯僧问如何是不迁义峯云深夜众星皆拱北庭前花发满阶红如何领会峯云出去佛鑑拈云大似按牛头喫草正觉云九峯老人与么答这僧不迁义在什么处会么中箭还似射人时佛海云者僧知九峯言下放行又知九峯声前把定因甚却领会不得只为分明极翻令所得迟举僧问九峯如何是不坏身峯云正是僧云学人不会请师直指峯云适来曲多少X佛鑑拈云若教频下泪东海也须干正觉云不坏身正是正是不坏身适来曲多少捩得鼻头辛佛海云看他九峯一似与两岁儿子唯诺相似争奈拍拍是令举僧问九峯人人尽道请益未审师还拯济也无峯云汝道巨岳还曾乏寸土么僧云四海参寻当为何事峯云演若迷头心自狂僧云还有不狂者无峯云有僧云如何是不狂者峯云突晓途中眼不开佛鑑拈云九峯大施门开来者不拒虽然如是寒者求衣则与扇饥者求食则与盐或有人问智海妳女口乃喝云龊汉正觉云寒谷生洪律潜施拯济功园林变花柳何必待春风佛海云巨岳何曾乏寸土演若迷头狂未回参寻喜有得力句突晓途中眼不开且居门外举僧问九峯如何是道峯云见通车马僧云如何是道中人峯便打僧礼拜峯便喝佛果拈云这僧半明半暗九峯全放全収虽则垂手为人不废银山铁壁诸人还会么电光石火存机变堪笑人来捋虎须正觉云只在半途佛海云石火里开张电光中収卷见成卖买价数厮当且道是什么行货马道人墨X举僧问九峯如何是把定干坤眼峯云干坤在里许僧云干坤眼何在峯云正是干坤眼僧云适来为什么道干坤在里许峯云若不恁么髑髅前见鬼无数佛果拈云须知恁么中有不恁么其奈用时却恁么不恁么中有恁么其奈用时却不恁么方始得离见绝情超宗越格若也善能参详许你顿出窠窟正觉云一拳打倒黄鹤楼一踢踢翻鹦鹉洲有意气时添意气不风流处也风流佛海云九峯故是把得定摇撼不动却被个担板师僧趱得上树只得一句供通若善参详始知把定干坤眼绵绵不漏一丝毫举僧问九峯眼不到色尘时如何峯指香台云面前是什么僧云请师子细峯云不妨遭人点捡佛果拈云细如米末冷如冰雪若非二俱作家未免伤锋犯手虽然如是蒋山则不然忽有问眼不到色尘时如何对云拈起大地山河透出十方三际正觉云若人问山僧眼不到色尘时如何但道勐虎终不食伏肉佛海云若不具金刚眼洎被面前香台子剌破举僧问九峯对境心不动时如何峯云汝无大人力僧云如何是大人力峯云对境心不动僧云适来为什么道汝无大人力峯云在舍只言为客易临筌方X觉取鱼难佛鑑拈云红粉易粧端正女无钱难作好儿郎正觉云鹦鹉叫煎茶与茶元不识佛海云几度被人曾脱漏从今不敢听虗声举僧问九峯古人道真因妄立从妄显真是否峯云是僧云如何是真峯云不杂食僧云如何是妄峯云起倒攀缘僧云去此二途如何合得圆常峯云不敬功德天谁怕黑暗女佛果拈云言妄显诸真妄真同二妄犹非真非真云何见所见岂不见道真不立妄本空还知九峯为人处么大千沙界海中沤一切圣贤如电扫正觉云是真是妄披金择沙同门出入宿世冤家佛海云这僧沙里拣金九峯泥里洗水泥里洗水泥水区分沙里拣金金沙不混金沙不混求出头处何太迃回泥水区分示出身机不妨切当虽然九峯门下即可若是德山临济门下有说真说妄底来吽吽举僧问九峯十二时中如何合道峯云与心合道僧云毕竟如何峯云土上觅泥由自可离波求水实堪悲佛果拈云九峯一等是慈悲直得赤心片片争奈只有杀人刀且无活人劒若是蒋山即不然十二时中如何合道与心合道毕竟如何切忌揑目生花X正觉云牵驴饮江水鼻吹波浪起岸上蹄踏蹄水中觜对觜佛海云与心合道土上加泥此外别求离波求水这僧向什么处去也举僧问九峯如何是祖师西来意峯云更问阿谁僧云恁么则学人全体是也峯云须弥顶上戴须弥佛果拈云𦘕也𦘕不成揑也揑不就且道是个什么须弥顶上戴须弥正觉云二老汉将谓到那里佛海云自家冷暖自家知祖意西来更问谁全体承当全体是须弥顶上戴须弥举僧问九峯如何是不迁义峯云东生明月西落金乌僧云非师不委峯云理当即行僧礼拜峯便打僧云仁义道中礼拜何咎峯云来处不明须行严令佛果拈云大众还委悉么棊逢敌手难藏倖诗到重吟始见功正觉云若是山僧即不然一白遮百丑佛海云两个䭾子相逢着世上由来无直人举僧问九峯九峯一路今古咸知向上宗乘请师提唱峯竖起拂子僧云大众侧聆愿垂方便峯云清波不覩鱼龙现迅浪风高下底钩僧云若不久参那知今日峯云人生无定止像没镜中圆佛果拈云这僧一向诈明头九峯忒㬠老婆心若据本分待伊问请师提唱向上宗乘好与擗嵴便X打何故黄金自有黄金价终不和沙卖与人正觉云不见道今古咸知九峯一路佛海云这僧三度上来也要讨棒喫奈九峯通身手眼何举九峯上堂云常住法身不生不灭僧便问既是不生不灭为什么六道轮回峯云为有心故僧云以何方便当证法身峯云以虗空心合虗空理僧云证后如何峯云任从三界转徒听四生奔复云会么僧云不会峯云礼拜着佛果拈云将权显实以实制权南州打到北州头东土移来西土看看他一期间逞俊垂慈不妨闲暇若不得下梢洎崄匙挑不上也诸人还会他道礼拜着么若会去任从三界转若也不会徒听四生奔正觉云共嗟绵挂棘谁解钵吞针佛海云堆姜卖豉虽则閙热若无后着讨甚九峯举南阳忠国师有座主问宗门中传持何事师云座主传持何事主云也曾传持三经五论来师云总是师子儿主礼拜出去师召座主应喏师云是什么主无语佛鑑拈云是则是师子儿只是爪牙未备爪牙若备何处更有国师也正觉云云里鴈釜中羹滋味不多争佛海云射虎不真徒劳没羽X举百法座主问忠国师禅宗毕竟将何为真实国师良久主再问国师云大德不唯讲经兼有佛法眼目主礼拜出去国师召云大德主回首国师云莫错认定盘星佛鑑拈云若是个惺惺座主只向国师道不重和尚道德孤高只重和尚佛法眼目正觉云秤也无说什么星佛海云将欲夺之必先与之子细看来国师空费许多气力作么也是错认定盘星举丹霞访国师值国师睡次只见侍者躭源霞问国师在否源云在只在只是不见客霞云太深远生源云莫道上座佛眼也觑不见霞云龙生龙子凤生凤儿国师睡起躭源举似国师师打二十棒霞闻乃云不谬为南阳国师佛鑑拈云老倒南阳不识唆丹霞得便每相过一朝龙凤亲生子四海人传家不和正觉云丹霞衮浪探珠国师隔墻见角若非侍者惺惺争见国师尊重犹哩佛海云国师连城之璧虽复全归至竟丹霞什么心行举丹霞一日又访国师才展坐具国师云不用不用霞退后三步国师云如是如是霞近前三步国师云不是不是霞遶禅床一匝便出去国师云去圣时遥人多懈怠三十年后覔个人也难得X佛鑑拈云宾主相见欲展不展退后进前礼过成謟犹幸南阳老而不耄正觉云国师纵夺舒卷丹霞饮气吞声然虽如此胷中愤气盘不得一夜虹霓万丈高佛海云国师于没絃琴上转调移声丹霞向无影枝头开花结果说甚三十年后今日看来犹欠一着举僧问国师如何是佛法大意国师云文殊堂里万菩萨僧云不会国师云大悲手眼佛鑑拈云时年蔬菜贱满地萝卜头一文买一箇得者饱齁齁正觉云奇怪南阳国师何止闻一知十佛海云要见国师落处么面皮厚三寸举杉山问僧甚处来僧拟开口山以痒和子蓦口打僧打筋斗出去山云如是如是僧云和尚话头也不识山云老僧住持事繁僧哭苍天出去佛鑑拈云若非杉山腕头着力争能打发这僧话头这僧若无师子爪牙岂解嚬呻返掷虽然如是笑杀傍观正觉云乱草里一茎涎麻佛海云拟着便打作家宗师点着便行刢利衲子只是未在举长沙僧问上上人来时如何相见沙云如死人手僧云如何是上上人行履处沙云如死人眼X佛鑑拈云长沙只有受璧之心且无割城之意蒋山即不然上上人来如何接待水长舡高如何是上上人行履处泥多佛大且道与古人相去多少试点捡看正觉云死人手血脉通身死人眼睛光遍界若只作一句体解辜负长沙落二落三却是长沙辜负佛海云死人手反覆如如死人眼明暗了了虽然犹是闭门作活未能开合延宾如今有问上上人来如何相见杖头挑日月如何是上上人行履处正眼顶门开举僧问长沙如何是无情说法沙指东边露柱云者个说得僧云什么人得闻沙指西边露柱云者个得闻僧云和尚还闻否沙云我若闻教谁举话佛鑑拈云长沙虽指东划西大似认钟作瓮诸人要会端的意么汲水僧归林下寺待舡人立渡头沙正觉云长沙老人巳能造始不能继终当时待他问和尚还闻否噼耳与一掌却问伊闻么他若悟去方见大虫手段佛海云长沙答话两段不同佛鑑拈提一状领过举僧问长沙南泉迁化向什么处去沙云石头作沙弥时参见六祖僧云不问石头作沙弥时参见六祖南泉迁化后向什么处去沙云教伊寻思去僧云想师只有千尺寒松且无抽条石笋沙不对僧云谢师X答话沙亦不对僧举似三圣圣云我从来疑着这汉虽然如此待我自去问过始得来日三圣去问昨日和尚对这僧话可谓光前绝后今古罕闻沙亦不对又问如何是第二月沙云不真有圣礼拜沙乃有颂也大奇也大奇一月真中两月疑见与见缘无自性寂常谁是复谁非佛鑑拈云也大奇也大奇长沙𦘕虎却成狸南泉一去无消息空使行人说是非复因僧问南泉迁化向什么处去师再拈云山僧为你说个譬喻如人问天台路却指伊向南岳去人问五台路却指伊向峨嵋去一日长安城里五凤楼前相见祝融石桥文殊普贤一时游遍乃竖起拂子云要见祝融石桥文殊普贤么尽在山僧拂子头上会得殊途同归不会且莫随言生解正觉云长沙老人到这里不无绵密大似披沙择金若非匠眼通明未免金沙俱拂佛海云问东答西言中有响光前绝后句里藏锋要知端的去处么更资一颂也大奇也大奇卷舒出没看全机若非鑑物张华眼未免随人说是非举小隐峯僧问神光照破干坤眼内外中间事若何峯云阇梨不妨好眼僧云恁么难见亦被我师拈出峯云低声低声这里巡院不遥僧便喝峯掩却口僧云老和尚被我一喝直得目瞪口佉峯便喝僧掩耳出去峯云这姦人细作X佛鑑拈云这僧不妨好眼隐峯更是好眼干坤眼撞着验人眼参学眼择法眼眼眼相照绵绵不漏蚌𧑐相持却落渔人之手这里着一只眼蒋山许你具眼要知么龙吞千载月脑有夜明珠僧无十年学不获圣法财正觉云隐峯心虗辞屈这僧掩耳偷铃照破干坤底眼在什么处须是向高高峯顶立深深海底行方堪辨明此事苟忽不然孔明不就中原计千载空留八阵图佛海云立问辨主是验人眼因语识人是择法眼更饶举手攀南斗翻身倚北辰总是内外中间事作么生是照破干坤眼举僧问黄龙久响黄龙到来只见个赤斑蛇龙云你只见赤斑蛇且不识黄龙僧云如何是黄龙龙云拖拖地僧云忽遇金翅鸟来时如何龙云性命难存僧云恁么则被伊食噉也龙云谢子供养佛鑑拈云黄龙若无后爪性命洎落这僧手里正觉云这僧好只金翅鸟只是眼饱肚中饥黄龙虽然末后飜筹也是死中得活佛海云只管踏步向前不知当面着贼举僧问永明潜和尚祖师西来未审传个什么潜云传个䇿子僧云恁么则心外有法潜云心内无法佛鑑拈云心内心外有法无法稍稍参问底人尽知端的且道传个䇿子䇿子中说什么试道看X正觉云永明传个䇿子心内无法习气不除却是这僧见得端的何故丈夫各有冲天志佛海云心内心外有法无法拈向一边永明所传者是什么䇿子举僧问潜和尚如何是惠日祥光潜云此去报恩不远僧云恁么则蒙师照烛去也潜云且喜没交涉佛鑑拈云到江吴地尽隔岸越山多正觉云渴鹿奔泉佛海云这僧才过永明门便有三十捧分何故不合承虗接响举僧问潜和尚至理无言假言诠而显道如何是显道底言潜云切忌拣择僧云如何是不拣择潜云元帅大王太保令公佛鑑拈云大好不拣择正觉云注脚分明佛海云与么答话不得作拣择会不得作不拣择会必竟如何会元帅大王太保令公举僧问潜和尚亡僧迁化向什么处去潜云上座适来岂不从廊下来佛鑑拈云问着去处便说来处直饶来去处分明须知不来不去如何是不来不去底事待你迁化去方始自知正觉云尸假还魂佛海云欲知去处须知来处知得来处便知去处X也是拙人牵钝锯举僧问百丈抱璞投师请师一决丈云昨日南山虎咬大虫僧云不谬真诠为什么不施方便丈云掩耳偷铃汉僧云若非中郎鉴还同野舍薪丈便打僧云苍天苍天丈云得恁么多口僧云罕遇知音拂袖便出丈云百丈今日输却一半佛鑑云这僧虽得一场荣刖却一双足至晚侍者问和尚适来被这僧不肯了便休去丈便打佛鑑云好打讨棒喫侍者云苍天苍天丈云罕遇知音侍者礼拜丈云一状领过佛鑑复拈云百丈老人独坐大雄咳嗽生风寰宇之中谁敢觑着才被侍者揑着脚跟直得两手分付虽然如是养子方知父慈正觉云百丈老人平欺这僧果然输却一半却向侍者处拔本侍者虽则一状领过争奈罕遇知音佛海云前头输却一半后面拔得一半举百丈有僧从法堂上哭入丈云作什么僧云父母俱丧请师拣日丈云来日与你一时埋却佛鑑拈云百丈只解埋却要且不解显露且道如何是显露底句拈拄杖一时趂散正觉云下坡不走佛海云百丈杜撰阴阳一时使着只是不合妨害孝官只么死了举赵州来参百丈丈问甚处来州云南泉来丈云南泉近日有何言句示徒州云无事之人直教悄然去X丈云悄然一句且致忙然一句作么生道州近前三步丈便喝州作缩身势丈云大好悄然州便出去佛鑑拈云作家相见彼此难搆忙然悄然进前缩后揑不成塑不就大路不行草里走正觉云赵州老寻常噼竹机锋到这里自作自受佛海云觌面提当机疾悄然不问问忙然进前缩后翻身出者弄精魂汉有什么限举南泉一日访百丈丈问甚处来泉云江西来丈云还将得马大师真来么泉云只这是丈云背后底妳女口泉拂袖便出佛鑑拈云一双孤鴈博地高飞两只鸳鸯池边独立正觉云僧繇虽妙手难邈十分全佛海云兄难兄弟难弟马祖真只这是撼动西江十八滩水面无风波自起举陆亘大夫问南泉弟子从六合来彼中还有身么泉云分明记取举似作家夫云和尚不可思议到处世界成就泉云适来总是大夫分上事佛鑑拈云陆大夫以杖打虗空一棒打一窍犹赖南泉有补缀工夫了无缝罅正觉云会么内重外轻公心合道佛海云大夫如在梦中复论梦事始知身在床上举南泉一日与陆大夫看双陆次夫拈起骰子云与么不与么总不得只信彩时如何泉拈起骰子掷云X臭骨头一十八佛鑑拈云大夫清官薄俸食无求饱才成家计一掷赌了也直得生涯索然且道盘得本去么识彩底代一转语正觉云不见道只信彩佛海云家无甔石之储樗蒲一掷百万也是寻常之用今日陆大夫因甚一场懡㦬举赵州一日在楼上打水南泉从楼下过州以手攀栏悬脚云相救相救泉敲胡梯云一二三四五州便下楼至晚却入方丈云早来谢师相救佛鑑拈云一人将错就错一人看楼打楼然虽如是子为父隐直在其中正觉云大小南泉却被赵州钉杀脚跟佛海云国清才子贵家富小儿娇举赵州一日问南泉知有底人向什么处去泉云向山前檀信家作一头水牯牛去州云谢师指示泉云昨夜三更月到窻佛鑑拈云若教频下泪东海也须枯正觉云会么夜梦不祥书门大吉佛海云赵州恭而无礼若不是王老师洎被打破蔡州举南泉一日上堂云王老师卖身去也阿谁买时有僧出云某甲买泉云不作贵不作贱你作么生买僧无语赵州云来年与和尚作一领布衫X佛鑑拈云辽天索价着地相酬也须是当行家始得若非当行价例不等不成买卖正觉云赵州虽然拾死价交易南泉更无飜悔佛海云爷卖身子酬价与诸方作话欛虽然争奈现成买卖何举南泉一日上堂云文殊普贤昨夜三更各起佛见法见各与二十拄杖贬向二铁围山去也赵州出云未审和尚棒教谁喫泉云王老师有什么过州便礼拜佛鑑拈云大似无手人行拳无口人呌唤无手人掩着无口人口无口人咬着无手人手恁么会得方知道法性不动动徧三界之中至理无言言满四天之下若也不会红尘飞碧海白浪涌青岑正觉云王老师故是无过文殊普贤贬向二铁围山去也直是有理难伸虽然如是且道赵州礼拜意在甚处此山磨灭英灵乃绝佛海云竹影扫堦尘不动月华穿水浪无痕举南泉问座主讲什么经主云涅槃经泉云涅槃经中以何为极则主云以如如为极则泉云唤作如如早是变了也今时沙门须向异类中行始得有僧举似归宗宗云虽向异类中行不受异类中报泉云孟八郎又恁么去也佛鑑拈云南泉倒拈蝎尾归宗顺捋虎须总具恶手脚虽然二老汉鼻孔今日尽在蒋山手里为甚X如此不是知音者徒劳话岁寒正觉云南泉归宗如万斛舟中长年乘虗架险遍历海涯只为从来惯压波浪佛海云南泉随乡归宗入俗直得面前刀山岌岌火聚炎炎莫有临危不悚底人么相随来也举南泉上堂有僧方欲进问泉云婆婆之句流布人间僧云和尚妳女口泉咄之佛鑑拈云南泉恰似会下棊人自谓天下更无敌手今日偶然头撞犹赖有末后一着正觉云这僧抱薪救火佛海云随语一拶见义勇为应声咄之用得恰好正是婆婆之句流布人间举南泉一日与鲁祖归宗杉山四人喫茶次鲁祖拈起盏子云世界未成便有这个泉云今时人只识这个且不识世界归宗云是泉云师兄莫同此见么归宗拈起盏子云向世界未成时道得么泉便作掌势归宗便作受势佛果拈云鲁祖簸土扬尘南泉和泥合水归宗火乱灰飞杉山坐观成败还委悉么箭锋相直不相饶四人共拈一只盏正觉云说甚世界成与不成识与不识四人共疑个盏子不了在更被佛果次第铺排遮一火落在窠臼至今出不得莫有要扑破盏子底么瞎佛海云鲁祖拨动烟尘南泉归宗三回合战胜负X不分总是世界里盏子边伎俩要识未拈时事却许杉山依稀髣髴举南泉有书与茱萸云理随事变宽廓非外事得理融寂寥非内僧便问如何是宽廓非外萸云问一答百也无妨僧云如何是寂寥非内萸云覩对声色者不是好手僧又问长沙如何是宽廓非外沙开目良久进云如何是寂寥非内沙闭目僧又问赵州如何是宽廓非外州作喫饭势进云如何是寂寥非内州作拭口势后僧举似南泉泉云此三人不谬为吾弟子佛鑑拈云南泉虽则养子之缘其奈怜儿不觉丑殊不知三人一人有足无目一人有目无足一人足目俱无虽然如是皆可与南泉为师为甚如此事理分明正觉云奇怪好弟子依样𦘕猫儿佛海云智与师齐减师半德茱萸长沙赵州三人见处总是齐眉共躅当初接书见说理说事时不消道个这里是什么所在管取超宗异目举南泉与归宗行脚分路煎茶相别次泉云三十年与师兄拣择诸方苗裔忽有人问极则事又作么生宗便趯倒茶铫泉云师兄得茶喫某甲未得茶喫宗云你作这个语话滴水也难消佛果拈云惊人之句谁不悚然有般底道南泉搆他归宗机锋不着所以遭他呵叱殊不知行人要X在青山外蒋山不惜眉毛与诸人下个注脚南泉探头太过归宗壁立万仞且道还有出身处也无喝下须教三日聋正觉云若论极则事便不许喫茶佛海云闻马大师出八十四员善知识唯归宗较些子今日却向南泉面前失却只眼试点检看举赵州问南泉离四句绝百非请师道泉归方丈州云这老汉寻常口吧吧地今日被我一问直得无言可对侍者云莫道和尚无语好被州打一掴云这一掴合是王老师喫佛果拈云明头合暗头合本分纲宗据虎头収虎尾作家手段虽然如是要且落在第二头正觉云南泉似个铁山针钻不入赵州几乎一场懡㦬却借侍者鼻孔出气当时侍者热不釆伊看他作甚折合佛海云那里落节这里拔本举僧问赵州言诠不到处请师直道州云老僧耳背多时僧遶禅床一匝云请师直道州亦遶禅床一匝云百千诸佛皆从此门而入僧云如何是百千诸佛三昧门州便打佛果拈云持聋作哑赵州惯用此机逐色随声这僧分明失利更好与数十棒也不为分外何故若不同牀卧焉知被底穿正觉云又道耳背X佛海云赵州相随举步阵势便圆这僧举步相随全军俱陷举僧问赵州如何是佛法大意州云猫儿是一百五十文买僧云不问猫儿如何是佛法大意州云这托子是大王送来僧云谢师答话州云作家作家僧拂袖便行州云作家师僧天然犹在佛果拈云赵州度量深明神机隐密有权有实有卷有舒这僧陷在重围洎崄収身不转不见道相骂饶你接觜相唾饶你泼水正觉云这僧晓机关识陷穽洎合向平田浅草里丧却佛海云这僧如飞骑将军脱身于虏庭虏追之而不及举道吾一日指佛桑花问僧这箇何似那箇僧云直得寒毛卓竖吾云毕竟如何僧云道吾门下底吾云十里大王佛果拈云以胶投漆验影知形不谙正去偏来争解明头暗合还委悉么虾蟇𨁝跳上天蚯蚓蓦过东海正觉云道吾如牛王架车任重致远这僧独行空手到处为家虽然逆路相逢各是一家生活佛海云风前挂起教君看不比树头干葛藤举道吾到椑树树见来卧不起吾近前将衣物盖覆树云作什么吾云盖覆树云起即是卧即是吾云总X不是树云总不是又盖覆个什么吾便喝佛果拈云椑树卧起道吾盖覆一喝当头掀翻路布正觉云椑树不起伤风败俗道吾盖覆当甚慇懃佛海云椑树遭道吾盖覆至今起也起不得举疎山和尚有僧为山造寿塔毕来白山山云汝将多少钱与匠人僧云一切在和尚山云为将三钱与匠人为将两钱与匠人为将一钱与匠人若道得与吾亲造塔僧无语后有僧举似大岭岭云还有人道得么僧云未有人道得岭云汝却回举似疎山道大岭闻举有语云若将三钱与匠人和尚此生决定不得塔若将两钱与匠人和尚与匠人共出一只手若将一钱与匠人累他匠人眉须堕落其僧回举似山山具威仪望大岭礼拜叹云将谓无人大岭古佛放光射此间虽然如此也是﨟月莲花大岭后闻此语云我与么道也是龟毛长三尺佛果拈云通方作者千里同风万派朝宗千途共辙陈老师寻常道老僧只有一劒劒下有杀人之意亦有分身之路看他受用剸割不妨八面玲珑若不是疎山度量通方争见得金相玉振只如道若将三文钱与匠人和尚此生决定不得塔不可劳而无功若将两文钱与匠人须是和尚与匠人共出一只手始得未免拖泥带水若将一文钱与匠人带累匠人眉须堕落直得水洒不着疎山云X一似臈月莲花相似土旷人稀巳是龟毛长三尺亦有杀人刀亦有活人劒大众且道毕竟明什么边事翻身师子大家看正觉云疎山造塔行令古今丛林标正三钱酬酢相应蓦地传闻大岭看看﨟月莲花三尺龟毛相庆是则古佛放光非则寻声弄影佛果云翻身师子大家看咄卓朔出羣哮吼难佛海云疎山大岭二古佛放光交射一人因斋庆忏带水拖泥一人借水献花拖泥带水若无臈月莲花龟毛三尺总未免弄巧成拙举石臼离乌臼来参马大师师问甚处来臼云乌臼来大师云乌臼近日有何言句臼云几人到此忙然大师云忙然一句且致悄然一句作么生道臼进前三步大师云我有二十棒寄与乌臼汝还甘否臼云和尚先喫某甲后甘佛果拈云草窠里拨出一个半个有什么共语处虽然如是犹放过一着在正觉云且道后句作么生道免得放过佛海云石臼未到江西巳喫大师二十棒了也更说甚甘不甘何故伊亲从乌臼来举蒲州麻谷和尚问僧甚处来僧云不审谷又问甚处来僧云珍重谷下禅床擒住云这个师僧问着便作佛法祗对僧云大似无眼谷放手云放汝命通汝气僧礼拜谷又近前把住僧拂袖便行谷云休将三X岁竹拟比万年松佛果拈云看他一挨一拶一出一入这僧虽善管带不昧始终麻谷本分钳鎚等闲历落争奈犹欠一着在敢问诸人且道是宾家欠主家欠试请辨看正觉云欠则是欠要辨不难只是难道若也道得人事佛法两两周旋若道不得宾家主家一时败阙佛海云麻谷擒纵颇劳这僧罗笼不住不作佛法话会必竟这僧从甚处来举披云和尚来参麻谷谷在纸帐内坐以手巾盖却头云入来见便作哭声良久出去到法堂上遶禅床一匝却入谷去却手巾而坐云拨开帐是乃云死中得活万中无一谷便下牀就位作抽坐具势云近前把住云前死后活你还甘么谷云甘即甚甘阿师堪作什么云推向一边云知道前言不副后语佛果拈云入寺看额见表知里披云惯作高宾拈尾作头拈头作尾麻谷孟甞门下看他酬对不道他不知有只为用意太深当时待伊道前死后活万中无一只向道苍天苍天何故得人一牛还人一马正觉云佛果与么也是一家有事百家忙佛海云有察秋毫之明有缚太虗之作须是披云有定龙蛇之略有陷虎兕之机却还麻谷毕竟堪X作什么相逢不饮空归去洞口桃花也笑人举麻谷一日使扇次僧问风性常住无处不周和尚为甚么摇扇谷云你只知风性常住且不知无处不周僧云作么生是无处不周底道理谷却摇扇僧礼拜谷云无用处师僧着得一千个有什么益佛果拈云这僧一往可观可惜有头无尾若不是麻谷作家洎崄放过敢问大众且甚处是落节处拨开向上窍能有几人知正觉云这僧问道作么生是无处不周底道理待伊摇扇向道这个正是风性常住看他作么祗对佛果道且甚处是落节处拨开向上窍能有几人知但道这个正是落节处佛海云麻谷摇扇全是好心僧便礼拜全无好报当初见他摇扇也好向道和尚只知无处不周且不知风性常住若是有益师僧当时便与夺却举有僧到麻谷方展坐具谷垂下一足僧便出去谷下禅床云青天白日岂有这个事僧云某甲未有过在谷与一掌佛果拈云麻谷若无后段洎被打破蔡州正觉云麻谷虽正令巳行洎乎被这僧勘破佛海云过既无因甚喫一掌举潭州三角和尚上堂云凡是说法须是应时应节时有僧问四黄四赤时如何角云三月杖头挑僧云为什么满肚贮气角云争奈一条绳何僧云如何得X出气去角云直须待皮穿佛鑑拈云三角恁么说话亲则甚亲大似不知转动若是老僧即不然待伊问四黄四赤时如何云莫碍老僧路云为什么满肚贮气云筑着磕着云如何出气只向道札正觉云三角老人不无应时应节偶被这僧一问直得撞入野马世界几乎失却神通及至収拾归来巳被草鞋磨破脚踵佛海云如是说法虽应时节不免惹人情解山僧不然四黄四赤时如何只对他道室内蠒成缲白雪为什么满肚贮气山前麦熟割黄云如何得出气去裂破举苏溪和尚僧问如何是定光佛溪云鸭吞螺蛳僧云还许学人转身也无云眼睛凸出佛果拈云要识栗棘蓬只这是正觉云苏溪调达破僧罪这僧当获如是殃佛海云古佛定光巍巍堂堂因甚这僧转身无路恩大难酬举潭州石霜和尚僧问云一毫穿众穴时如何霜云直须老去僧云老后如何霜云登科任你登科拔萃任你拔萃又问如何是长霜云不屈曲僧云如何是短霜云双陆盆边不喝彩其僧又问径山一毫穿众穴时如何山云直须万年去僧云万年后如何山云光靴任你光靴结褁任你结褁又问如何是长山云X千圣不能量僧云如何是短山云蟭螟眼里着不满佛果拈云此二老宿人握灵虵珠各抱荆山璧及至拈掇将来不妨奇特虽然若有人问蒋山一毫穿众穴时如何对他道直须通身去通身后如何萧条任你萧条脱洒任你脱洒如何是长植杖成林事巳彰如何是短只将斗并犹亏半大众还会么别是一家春正觉云若有人问一毫穿众穴时如何但道直须相当去相当后如何化城任你化城宝所任你宝所如何是长眉间一道白毫光如何是短尘中不动大经卷还会么三人证龟成鳖佛海云履真践实者故千里同风之句若合符契未免也随一分不图依样𦘕出且要古之今之一毫穿众穴时如何直须相应去相应后如何刬除任你刬除建立任你建立如何是长春兰秋蕙有幽香如何是短一切是非都莫管举潮州大颠和尚有僧来参颠才见便竖起痒和子僧以目顾视颠云若到诸方莫道参见大颠好僧云借取和尚痒和子举似诸方颠云若见痒和子一任举似僧拂袖出去颠云早知恁么不见恁么佛果拈云这僧好肉剜疮大颠死而不弔当时待伊借痒和子便与噼胷一槌免见将错就错大众还委悉么真鍮不博金正觉云大颠道早知与么不见与么是肯这僧不X肯这僧要会么眼观千遍不如手捞一遍佛海云竖起痒和子其僧以目视之单刀直入若到诸方莫道参见大颠好半合半开借取和尚痒和子举似诸方双明双暗若见痒和子一任举似何不与之倒断僧拂袖出去作家作家早知恁么不见恁么惯用此机复召大众云还知大颠落处么举三平问大颠不用指东划西请师直指颠云幽州江口石人蹲平云犹是指东划西颠云若是凤凰儿不向那边讨平礼拜颠云若不得后句前话也难圆佛果拈云彻底老婆心不向那边讨父子要投机无端入荒草正觉云直饶大颠与么道也未圆得前话在何故公案现在佛海云养子之缘不免落草三平前侮后恭甘受埋没则且置幽州江口石人蹲毕竟作么生动着打折驴腰举水空和尚来参大颠颠把住坐具云不用通时暄亦不用通来处空云拟欲恁么问又恐人情不足颠放却云还足也未空提起坐具云若通时暄又恐迷来处颠云暂时相见也无妨佛果拈云大颠善把住放行水空能扶头接尾金相玉振电击星飞如胶投胶如漆合漆虽然如是若不通时暄恐迷来处拟欲恁么又恐人情不足X正当恁么时如何竹密不妨流水过天高岂碍白云飞正觉云智哉二桃三士得平分佛海云大颠旋放旋収水空似拟不拟言气和同人情周足总不免迷却来处举越州清化和尚僧问亡僧迁化向什么处去化云长江无间断聚沫任风飘僧云还受享祭也无化云享祭即不无僧云如何是享祭化云渔歌鼓棹谷里闻声佛果拈云借事明机无中唱出盖是衲僧肘臂下有符顶门上具眼所以随处作主遇缘即宗虽然如是犹在窠窟里或有人问蒋山亡僧迁化向什么处去秪对他道万古虗空元不动还受享祭也无享祭即不无如何是享祭日日香花夜夜灯正觉云若问山僧亡僧迁化向什么处去只对道青山无向背如何是享祭啼鸟自知春佛海云清化虽则句意亲切只得八成或问能仁亡僧迁化向什么处去不是江南便是江北如何是享祭义重清茶也醉人这里荐得去许你出阴界举洛京韶山和尚僧问如何是韶山境山云古今猿鸟呌翠色薄烟笼僧云如何是境中人山云退后着佛海云便好与礼一拜佛果拈云如人善射箭箭中的非此境不足称此X人非此人不足居此境所谓古之今之无间无断还会么韶山犹在正觉云若问韶山境答云𦘕不成描不就如何是境中人退后着筑着口佛海云最好韶山境烟笼翠色轻欲描描未就猿鸟一声声举僧问韶山如何是一切相山云鸟飞霄汉白山远色深青僧云恁么则一切相去也山云我情知你乱会佛果拈云既不许恁么会且更作么生会还委悉么点铁成金也不难正觉云韶山老人先难后易佛海云与么问与么答因甚不许与么会举有遵布衲来参韶山到山下见韶山便问韶山路向什么处去山以手指云呜那青青黯黯处去遵近前把住云久响韶山莫便是否山云是即是阇梨有什么事遵云拟伸一问师还答否山云想君不是金牙作争解弯弓射尉迟遵云凤凰直入烟霄去谁怕林间野雀儿山云当轩𦘕鼓从君击试展家风似老僧遵云一句逈超千圣外松萝不与月轮齐山云饶君直出威音外犹较韶山半月程遵云未审过在什么处山云倜傥之词时人知有遵云恁么则真玉泥中异不拨万机尘山云鲁般门下徒施巧妙遵云某甲只恁么和尚又如何山云玉女夜抛梭织锦于西X舍遵云莫便是和尚家风也无山云耕夫制玉漏不是行家作遵云此犹是文言作么生是和尚家风山云横身当宇宙谁是出头人复云阇梨有冲天之气老僧有卓地之锥阇梨横吞巨海老僧背负须弥阇梨按劒上来老僧亚鎗相待向上一路速道速道遵云明镜当台请师一鑑山云不鑑遵云为什么不鑑浅水无鱼徒劳下钓遵无语山便打佛果拈云遵布衲如虎带角凛凛全威争奈韶山解据虎头収虎尾直得步步登高声声相应还知二老落处么好手手中夸好手红心心里射红心正觉云趋时适变随物穷通鸿鹄之志谁辨雌雄韩侯未遇布衲家风三秦席卷非无计忠义何劳忆蒯通佛海云汉家昆阳之战龙蛇决胜虎豹失威将较韶山遵公何啻白云万里遵公无语切不得作无语会何故审知进退存亡势终始无非是作家佛鑑佛果正觉佛海拈八方珠玉集中拈八方珠玉集X卍XXX佛鑑佛果正觉佛海拈八方珠玉集下举澧州洛浦和尚僧问拨乱干坤底人来师还接否X浦竖起拂子僧云恁么则今日得遇明君也浦云依稀似曲才堪听又被风吹别调中佛果拈云验人端的处下口便知音正觉云若不被风吹别调这般声韵也难当佛海云若非察色听声祸事祸事举僧问洛浦万丈悬崖须进步如何免得丧于身浦云须弥系藕丝僧云是何境界浦云剎竿头上仰莲心僧云湛湛澄澄也浦云须弥顶上再翻身僧云恁么则兢兢切切也浦云空随媒鸽走虗丧网罗身僧云如何得不随去浦云鹦鵞缾项小拟透望天飞佛果拈云洛浦奋作家手段解粘去缚直得费尽钳鎚这僧业业兢兢毕竟玄黄眩目不免随上走下若是个大解脱底一刀两段更有什么难还委悉么万丈高峯能撒手无边剎境任遨游正觉云这僧死门难向引得洛浦命似悬丝佛果虽解撒手遨游也是强作活计佛海云这僧费洛浦多少腕头力虽则湛湛澄澄兢兢切切万丈悬崖一步终是懡㦬且过在什么处举僧问洛浦二王当筵龙蛇未辨救难之心谁人最切浦云踏破鸿门者僧云谁知今古不觉虗堕浦云只贪香饵身滞网罗僧云饶师古镜当轩犹被野狐精魅浦云山僧今日大战无功僧作虎声浦打一棒僧随棒便倒浦云棒下死汉有什么限僧拂袖便出X浦云猎狗不向床下死佛果拈云这僧一手擡一手搦争奈洛浦能据虎头収虎尾可谓是贼识贼是精识精虽然如是不觉不知话作两橛敢问甚处是话作两橛处要识真金火里看正觉云这僧狐假虎威败于仁义之手佛海云前面藏身露影后面张口开牙若非古镜当轩不免野狐精魅举僧问洛浦法身无为不堕诸数是否浦云惜取眉毛好僧云如何免得斯咎浦云泥龟任你千年终不解随云鹤僧云任你孙宾也遭贬剥浦云无鼻孔牛有什么御处僧便托地作牛吼浦云这畜生僧便喝浦云掩尾露牙终非好手佛果拈云这僧似见不见似会不会若非宝镜当台争验得他离踪失体且道即今还有破绽处也无八月秋何处热正觉云当时若是这僧向道和尚鼻孔完全有什么御处佛海云这僧五次出头洛浦五次捺住且誵讹在甚处掩尾露牙夸好手公门一点不容私举僧问洛浦无问无答请师答话浦云你不是丁姚僧云谢师答话浦云中九下七佛果拈云趂得老鼠打破油瓮小慈妨大慈何不与本分草料X正觉云这僧华言不备洛浦梵字横书佛海云洛浦汪洋万顷深不可量者僧将个破甆碗一戽使其彻底干枯可煞好笑虽然且喜将军全得胜归时不少去时人举庐山云居和尚僧问如何是诸佛师居便喝云这田厍儿僧礼拜居云你作么生会僧喝云这老和尚居云元来不会僧作舞出去居云㳂台盘乞儿佛果拈云识机宜别休咎有回互转关底眼千百个中难得一个半个为什么却成㳂台盘去也是怜儿不觉丑正觉云然虽一种乞儿会㳂台盘底也可赏佛海云云居老儿略露半面者田厍奴一见便见打破大唐国觅个㳂台盘底也难举僧问云居如何是一法居云如何是诸法僧云未审如何领会居云一法是你本心诸法是你本性且道心与性是一是二僧礼拜居乃有颂一法诸法宗万法一心通唯心唯汝性不说异兼同佛果拈云久闻云居弘觉是洞山嫡子将谓全用衲僧巴鼻元来有时也只拖泥涉水若据蒋山见处唤什么作心性一二土上加泥又一重正觉云佛果与么也只知其一不知其二佛海云上来讲赞无限良因举云居一日上堂云如人将三十贯钱买一只猎犬只解寻得有踪迹气息底忽遇羚羊挂角莫道踪迹X气息也无僧便问羚羊未挂角时如何居云六六三十六僧云挂角后如何居云六六三十六僧礼拜居云会么僧云不会居云岂不见道绝踪迹佛果着语云鱼行水浊其僧举似赵州州云云居师兄犹在僧便问羚羊未挂角时如何州云九九八十一僧云直得恁么难会州云有什么难会僧云请师说州云新罗新罗佛果着语云鱼行水浊僧又问长庆羚羊未挂角时如何庆云草里汉僧云挂角后如何庆云乱呌唤僧云毕竟如何庆云驴事未去马事到来佛果着语云鱼行水浊佛果复拈云若论此三尊宿其中一人得其体一人得其用一人体用相兼若也验得出断得明莫道羚羊挂角与未挂角直得无逃避处只如山僧恁么道也是鱼行水浊正觉云羚羊挂角掩鼻偷香鱼行水浊家贼难防佛海云云居赵州一状领过独有长庆较些子举同安丕禅师看经次有僧来参丕以衫袖盖却头僧近前作吊慰势丕放下衫袖提起经云会么僧亦将衫袖盖须丕云苍天苍天佛果拈云觌面去来宾主互换一等是弄鬼眼睛就中奇怪所谓神通游戏三昧虽然如是争如脚踏实地好且作么生是脚踏实地处青天白日正觉云同安念彼观音力这僧着还于本人佛海云一等是互换之机争奈宾家能死不能活X举僧问同安丕和尚如何是和尚家风丕云金鸡抱子归霄汉玉兔怀胎入紫微僧云忽遇客来将何祗待丕云金菓早朝猿摘去玉花晚后凤衔来佛果拈云峭措不妨峭措风流且是风流偏正五位君臣言中不妨谛当虽然如是曹洞门下光前绝后临济宗风岂容回互若有人问蒋山如何是和尚家风对他道开口见胆忽遇客来如何祗待跳底金刚圈吞底栗棘蓬正觉云尺素如残雪结成双鲤鱼要知心里事看取腹中书佛海云家风富贵气皃尊严自然语韵幽玄正偏自在乃举拄杖云且道与这个相去几何卓一下举同安察和尚翫月次云奇哉星明月朗足可观瞻不异道乎僧云如何是道察云汝试道看僧云彼自无疮勿伤之也察云负笈攻文莫闲弓矢佛果拈云透得脱用得快不伤锋不犯手这僧却知惭愧为什么道他不闲弓矢只为分明极翻令所得迟正觉云同安门下若非高吟大嚼争能赏此清欢这僧虽然容止可观其奈难胜盛礼佛海云良辰美景赏心乐事同安四者俱并这僧得与清欢难胜盛礼当时道你试道看便云星明月朗足可观瞻管取和气霭然举同安察和尚问僧近离什么处僧云江西察云江X西法道与此间何别僧云赖遇问着某甲若问别人即祸生也察云老僧适来造次僧云某甲不是婴儿徒啼黄叶察云伤鳖恕龟杀活由我佛果拈云宗师家握佛祖钳鎚理当即行不留朕迹这僧既上门上户更说什么伤鳖恕龟噼嵴便棒何故重赏之下必有勇夫正觉云同安寻常被人抱头撮脚今日观在不疑之地虽然杀活自由争奈劒去远矣佛海云这僧有甚共语处等闲借问便作屎臭气薰人好痛与一顿何故有功者赏举僧问察和尚久造玄微如何洞晓察云老僧耳背高声问来僧云快鹞不打篱边雀察云暗中临镜谁辨妍蚩僧云向上机关如何洞晓察云何必僧云休休察云始解乘舟拟跨劒水佛果拈云同安既龙头蛇尾这僧乃半路抽身子细点检将来二俱不了且作么生得勦绝去杀人须见血为人须为彻正觉云同安炉里冷热随时这僧探汤展了却缩佛海云关既开而还闭兵欲攻而复休不是诈谋亦非畏怯只缘同是江南客不欲频频唱鹧鸪举僧问察和尚学人未晓时机请师指示察云参差松竹烟凝薄重叠峰峦月上迟僧拟进语察云劒甲未施贼身巳露僧云何也察云精阳不剪霜前竹水墨徒夸海上龙僧遶禅床一匝大笑而出察云闭目X食蜗牛一场酸澁苦佛果拈云以多制寡以强凌弱于理不难也须防烂泥有剌始得同安一往施呈这僧十分风彩争如当处和平好忽有人问蒋山学人未晓时机乞师指示只对他道入寺看额入乡问俗斋时有饭晨时有粥正觉云同安只知临机互换不觉正眼乖张当时赖这僧大笑而休存得一时去就等闲被他掀倒看是阿谁苦澁佛海云这僧与么问贼身巳露同安与么答劒甲未施当时被他向拟进语处便礼一拜闭目食蜗牛同安自领始得举察和尚问僧善恶不思心体自现古人还有理也无僧云莫便是古人深意么察云胡人饮乳返恠良医僧礼拜便出察云若到诸方莫道参见同安来佛果拈云钩头香饵意在锦鳞一掣才来翻身脱去赖是同安有手段诸人还知末后句么不犯清波意自殊正觉云这僧一期祗对道理宛然同安深立门墻争奈巳扬家丑佛海云唱者一举和者亦至声韵谐和难瞒众耳虽则换调移宫要且不伤和气举察和尚示众云洪音不剖其理不彰设使不言且道是分不分僧云不分察云若不是阇梨老僧不晓X僧云同安风彩瓦解冰消察云养由弓矢不射田蜗僧礼拜察云将谓便宜佛果拈云洪音不剖其理不彰设使不言且道是分不分师云三脚虾䗫跳上天僧云不分师云剌脑入胶盆同安云若不是阇梨老僧不晓师云也未是好心僧云同安风彩瓦解冰消师云孟八郎汉同安云养由弓矢不射田蜗师云宛有宗师作略僧礼拜师云牵得这汉回来也同安云将谓得便宜师云平出乃复拈云岂不见道意能刬句句能刬意意句交驰是为可畏正觉云青红间碧文彩可观分与不分黑蛇当路这僧当时却有解拈七寸底手不能善始善终待伊道养由弓矢不射田蜗但向道我也识得你看是阿谁便宜佛海云半开半遮全隐全露针锋密鎻线路暗随无端各占便宜减了十分风彩虽然谁是得便宜者举察和尚示众云夤脯饮啄无处藏身你道有此道理么僧云和尚作么生察打一拂子僧云扑手征人徒夸好手察云握鞭侧帽岂是阇梨僧云今古之道何处藏身察云阇梨作么生僧珍重便出察云未在佛果拈云玄机历落妙用纵横木人唱巴歌石人应雪曲直得机感相投言气相合为什么同安却道他未在不见道日午犹亏半乌沉始得圆X正觉云同安似着贼人看牓这僧似看牓人着贼佛海云和尚作么生同安打一拂子阇梨作么生这僧珍重便出如是酬酢各有所长当初撞着个拍盲汉见同安道阇梨作么生被他打一坐具时如何也未在举察和尚一日游山次大众随后察云堦前翠竹砌下黄花古人道真如般若同安即不然僧云古人也好和尚察云不贪香饵味可谓碧潭龙僧云诸方眼目不恠陶潜察云阇梨闭目中秋坐却笑月无光僧云堦前翠竹砌下黄花又作么生察云安南未伏塞北那降僧礼拜察云名称普闻佛果拈云根基牢实血脉贯通同安善擒纵卷舒这僧解搀旗夺鼓所谓如金鏁连环相续不断要知端的事须问个中人正觉云同安游山处可谓款步高吟这僧相随徐行当歇不妨风流儒雅只如佛果道如金鏁连环相续不断要知端的事须问个中人也不妨谛当虽然如此争奈于他翠竹黄花妙旨犹少机关在且道毕竟如何掬水月在手弄花香满衣佛海云钩头香饵味意在碧潭龙果然跃浪翻波头角呈露罗笼不住唿唤不回若非同安老人洎合钓竿失却举察和尚问僧眼界无光如何得见僧云北斗东转南斗西移察云夫子入太庙僧云恁么则同安门下X道绝人荒去也察云横抱婴儿拟彰皇简佛果拈云这僧解接无根树能挑海底灯大似登禹门震鳞鬣虽然浪击千寻争奈龙王不顾正觉云一般歇后语同安得较多佛海云宗师巴鼻洪炉抛出銕乌龟衲子机轮地覆天翻星斗转非此作家宗师不能网此英俊衲子非此英俊衲子不能搆此作家宗师圆悟云虽然浪激千寻争奈龙王不顾不然个中无肯路举察和尚问僧甚处来僧云五台来察云还见文殊么僧展手察云展手颇多文殊谁覩僧云气急杀人察云不覩云中鴈焉知沙塞寒僧云远趍丈寄乞师一言察云孙膑门下徒话钻龟僧云名不浪施察云喫茶去僧便珍重察云虽则一场荣刖却一双足佛果拈云一出一没一往一来诸人还透得么若透得更不用周由者也若透未得山僧不惜眉毛为诸人判去也前段同安逼这僧直得盛水不漏后段这僧逼同安直得不留涓滴若透得许你会衲僧巴鼻正觉云这僧困急地被人问着胆丧魂飞末后得一盏茶未曾沾口茶在什么处更刖一双足要会么在舍只言为客易临筌万觉取鱼难佛海云李八叔王小君三叉路口忽逢迎一交来了一交去见面胜闻名不知那个是输赢举察和尚看经次众僧问讯察云古佛今佛皆无别X理僧云和尚如何察打一掌僧云如是如是察云这风颠汉僧云今古皆然察云拟欲降龙却逢死虎僧云同安甚生光彩察云停舶守株非汝而谁僧云和尚妳女口察云胡羊往楚抱屈而归佛果拈云这僧五度扣关五回格下为复是伤锋犯手为复是以势凌人须知这一条路逈别还委悉么似鹘捉鸠君不觉髑髅前验始知真正觉云同安颇无风韵爱用此机这僧深入虏庭得失无愧佛果云似鹘捉鸠君不觉髑髅前验始知真也是随风逐势佛海云以强凌弱同安惯用此机以弱胜强这僧不劳余力须知古佛与今佛其理皆然又不然举有僧为同安和尚煎茶安云瓯烹绿茗炉热白檀足可以话道周圆僧云更请一瓯茶安云井底求鱼山上求螺岂非愚哉僧叉手近前安云何不道取僧以目视之安云卦是天门筭来五兆僧礼拜安云俊哉佛果拈云这僧前头较些子后面直得合水和泥为什么同安却道它俊哉还会么引之令得住是法中正觉云这僧茶礼周旋同安话作两橛只为先难后易大似礼下于人为个什么咄俊哉是何言欤佛海云这僧先施礼乐后展戈矛同安看客吐词观爻断卦愚哉俊哉齐之以礼X举同安和尚有时云喜鹊鸣寒桧心印是伊传僧云何别安云众中有人在僧云同安门下道绝人荒安云胡人饮乳返恠良医僧云休休安云老鹤入枯池不见鱼踪迹佛果拈云同安赤心片片饵在钩头这僧片片赤心似胶投漆为什么下梢头却成干戈相待去瞻前不顾后同死不同生正觉云同安指东划西处正要相亲相亲处正要东道西说争奈说则不亲亲则不说既亲既说人荒道绝毕竟如何喜鹊鸣寒桧枯池好钓鱼佛海云同安旁通曲指意在切瑳琢磨这僧语顺心违不觉干戈竞起举僧问同安万法归真真归何所安云龙门无宿客龟鹤自成仙僧云作么生是龙门无宿客底道理安云柯烂只因棊少局亡羊那得失长途僧云久响和尚安云负笈攻文不胜交战佛果拈云同安若无后语洎被这僧折倒还委悉么若不登楼望焉知沧海宽正觉云这话有血脉在中间一拶直得捞弓摸箭具眼底子细点检看佛海云同安一向设施故是无可不可这僧中间挨拶应是未肯点头公案见成试点捡看举有僧来参同安遶禅床一匝振钖一下云凡圣不到处请师别道安鸣指一下僧云奇哉同安吓得忘X前失后安云阇梨发足何处僧便珍重安云五湖衲子一钖禅人未到同安不妨疑着僧云近见不如远闻安云贪他一盃酒失却满舡鱼佛果拈云全军队伍马步相参两阵交锋不妨奇特争奈二俱失利具眼底试辨看正觉云大小同安毕竟不识这僧一场吞声饮气赖得佛果为伊解忿佛海云同安平常耽耽虎视凛凛全威今日被人据其头收其尾捋其须只得一场懡㦬举有座主问同安三乘十二分教某甲粗知未审和尚说何法示人安云我说一乘法主云如何是一乘法安云几般云色出峰顶一样泉声落槛前主云某甲不问此事如何是一乘法安云阇梨英贤老僧蒙昧对众试说看主云某甲何咎安云只见锥头利不见凿头方佛果拈云这僧逼同安直得转身无路及乎同安倒展旗鎗逼这僧直得无路转身诸人若未委悉只见锥头利若也委悉得去不见凿头方正觉云同安被座主一问不合乞诸其邻若是一乘法却须还它座主何故不见道锥头利凿头方买卖各归行佛海云若是伶利座主只消向同安道比来请和尚说一乘法因什么却为说三乘法且道同安如何答泉声云色同时举不见锥头见凿方X举僧问蒙溪和尚不落圣凡机请师别道溪鸣指三下僧云岳峦峭峻如何趋途溪良久僧云蒙溪今日瓦解冰消溪掷下拂子僧拈起拂子溪便喝僧呵呵大笑云事不孤起溪云暗中抨绳谁辨曲直僧云抱劒伤身是谁之咎拂袖便出溪笑云难遇此子难遇此子佛果拈云文来文对武来武对你恁么我却不恁么你不恁么我却恁么千变万化权实卷舒虽是死蛇解弄也活还委悉么须是个中人正觉云蒙溪袖里藏锋这僧下坡逞俊虽然难遇此子争知落圣落凡是则龙女顿成佛非则善星生陷坠佛海云譬如敌手下棊一着一着着着活一局一局局局新神变无方天机莫测虽曰两无输赢其柰犹欠一子举洞山和尚有一僧在延寿堂不安要见洞山山遂至僧所僧便问和尚何不救取人家男女山云你是什么人家男女僧云某甲是大阐提人家男女佛果着语云不妨惺惺山良久僧云四山相逼时如何山云老僧亦从人家屋檐下过僧云回互不回互山云不回互僧云教某甲向什么处去山云粟畬里去僧嘘一声云珍重便坐脱佛果着语云不妨惺惺山以拄杖扣头三下云只解与么去不解与么来佛果着语云金刚圈子X佛果复拈云诸人还会么若不会山僧重话会去也大凡行脚人正要透脱这一件事这僧既是大阐提人家男女直至四山相逼手脚忙乱若不是洞山具大慈悲放一线道与他平展争解恁么去所以古人道临终之际若一毫头圣凡情量不尽未免驴胎马腹里去只如洞山道我也只从人家屋檐下过粟畬里去鼎鼎碍四山不碍四山到这里须是桶底子脱始得且道洞山意作么生还会么金鸡啄破琉璃殻玉兔挨开碧海门正觉云这僧㳂竿到顶洞山闲处斫额相望看个失落不妨崄哉犹能教伊与么来在是什么心行当时这僧若真个与么来时如何洞山却须到涅槃堂始得只如佛果道金刚圈子如何辨明咄不妨惺惺佛海云圣量凡情净尽时转身无路事还非屋檐下过粟畬里马腹驴胎一道归举洞山行脚时读忠国师录见僧问如何是古佛心国师云墻壁瓦砾是僧云墻壁瓦砾岂不是无情国师云是僧云无情还解说法否国师云常说炽然说无间歇僧云什么人得闻国师云诸圣得闻僧云和尚还闻否国师云我不闻僧云和尚既不闻争知无情解说法国师云赖我不闻我若闻则齐于诸圣汝即不闻我说法僧云恁么则众生无分也国师云我为众生说不为诸圣说僧云众生闻后如何国师云X即非众生山后到沩山沩问价阇梨疑国师无情说法是否山云是沩山云试请举看山便举前因缘沩山云我这里也有只是罕遇其人山云便请沩山以拂子点一点山云请和尚为某甲说沩山云父母所生口终不为子说山云和尚此间还更有同年慕道者也无沩山云此去澧陵攸县石室相连有个云嵓道人子若能拨草瞻风必为子之所重山到云嵓请益嵓云不见弥陀经云水鸟树林皆悉念佛念法念僧山因此有省乃述颂曰也大奇也大奇无情说法不思议若将耳听终难会眼处闻时方始知佛果拈云天高地厚海阔山遥若要穷极根源须是利根上智洞山古佛生平疑着这无情说法因缘直得眼不见鼻孔盖智识聪敏玄妙居怀以无情有情为二段以闻与不闻说与不说为两种及至下梢桶底子脱始知鼻孔元在面上山僧今日不避泥水重话会去也国师石笋抽条大沩碓觜生花云嵓锯解秤鎚用尽神通成就得个无孔窍铁橛子还委悉么千重关鎻尽一劒倚天寒正觉云隔墻见角的知是牛望火认烟巳尽热性见角则须穷异类果报望火处遍知火性夤缘极目所观纵耳所听无一色而非目无一声而非耳非耳之耳互陈宫征非目之目缥间红缘所以音韵文章随时流注出生变化触处现成眼听耳观圆音历历心现色隐真佛堂堂故曰即非众生齐X于诸圣为众生说诸圣得闻且如洞山末后与么道还曾悟也未佛海云树林幽鸟头头放常寂光鼓板钟鱼物物显真实理未亲契证不免逐色随声忽面逢迎当下超闻离见洞山古佛尚乃如斯你等禅人可不勉力山僧重重土上加泥去也国师沩山云嵓三大老一人作先锋一人作中军一人作殿后布个三攧阵尽大地人无数因何只捉得价阇梨一人祸不入慎家之门举覆舡和尚见僧便作起身势僧便出去舡云阇梨且容人事僧便作抽坐具势舡乃归方丈僧云苍天苍天舡转身云龙头蛇尾僧近前叉手而立舡云败将投王不存性命佛果拈云动絃别曲叶落知秋转变纵横不妨管带这僧与覆舡相见不争一线虽然如是及至契勘将来若会道得个隔身句始见光前绝后明眼底试辨看正觉云锥去钩来这僧势不由已赏善罚恶覆舡不顺人情子细点捡将来这僧也未便到与么法令何故巳是通霄路上人佛海云一条丝线两人各牵来去卷舒殊无间断虽然我爱韶阳新定机利刀剪拂令人爱举僧问覆舡抱石投江师还接否舡以手拍香台僧礼拜舡云礼拜即不无其中事作么生僧亦拍香台X舡云舌头不出口佛果拈云这僧机关玲珑眼目定动依稀越国彷彿杨州其奈覆舡用本分草料诸人还解他道舌头不出口么千万人中无一人正觉云覆舡平地波澜这僧水底伏气佛海云宾家兴波作浪主家截断众流及乎主家作浪兴波宾家众流截断虽则机锋互换争奈用处不同那里是不同处事出急家举僧问覆舡钩锥不到处请师道舡良久僧云掣电之机徒劳伫思舡云出格一句汝试道看僧近前三步却退后舡云此是出格句即今事作么生僧以袖拂一拂便出去舡云也是天津桥上汉佛果拈云这僧浑金璞玉覆舡大冶宏开百煅千炼成一个金刚王宝劒还委悉么也是天津桥上汉北斗南头着眼看正觉云这僧进前退后有甚奇特覆船便道此是出格句及乎末后拂袖便出因什么却唤作天津桥上汉要会中间事么钩锥不到处拟议隔重关佛海云覆船曾不负伊来机因甚刬地钩锥一上不是天津桥上汉定应普化出僧堂举道吾和尚问覆船久向和尚会禅是否舡云苍天苍天吾近前掩却船口云低声低声舡与一掌吾云苍天苍天舡近前把住云得与么无礼吾却与舡一掌舡云老僧罪过吾拂袖便行船呵呵大笑云早知X如是不见如是佛果拈云二老宿力气相齐机锋相触非唯据虎头亦善收虎尾直是两个一双担到洛阳也不偏一铢敢问大众且道他得个什么敢恁么道酒逢知已饮诗与会人吟正觉云若论宾主相逢可谓箭锋相拄针芥不差若会禅也未在何故只得悔前不得悔后佛海云一人火发风起一人电闪雷奔照用同时得失齐泯若谓会禅更待三生六十劫举僧问覆舡如何是师子舡云善能哮吼僧抚掌云好手好手船云青天白日却被鬼迷僧便掀倒禅床舡便打僧云驴事未了马事到来舡云酌然是个作家僧便出去舡云将瓯盛水拟比大洋佛果拈云这僧上门上户疾如风磨牙砺齿勐如虎石火里搀旗电光中夺鼓若不是覆舡洎见灰飞火乱诸人还会他末后句么若不酬价争辨真伪正觉云覆舡被这僧一场反倒几不奈何及乎下梢未免汉家礼度佛海云哮吼踞地跳踯翻身灼然爪牙完备瓯水难将比大洋此即灵山亲得记举有僧来参覆舡路逢卖盐翁子僧问覆舡路向甚处去翁良久僧又问翁云你患聋那僧云你向我道什么翁云向你道覆舡路僧云翁莫会禅么翁云莫X道禅佛法也会尽僧云你试说看翁挑起盐僧云难翁云你唤作什么僧云盐翁云有什么交涉僧云作么生翁云不可更向你道是盐佛果拈云参须实参见须实见用须实用证须实证这老翁虽然参见覆舡来要且只参得把定底未参得放行底当时这僧若是个汉不消一札敢问诸人作么生是覆舡放行底棒头有眼明如日正觉云赖值这翁只参得把定底这僧尚不柰何若使参得放行底覆舡路上转见荒凉何也高空有月千门闭大道无人独自行佛海云贩私盐汉将谓会尽佛法元来是无佛处称尊当时撞着个聱头不消向道因你患哑累我患聋便与夺却令他知有向上巴鼻举茱萸和尚问僧甚处来僧云闽中来萸云闽中尊宿爱举胡来胡现汉来汉现是否僧拟开口萸打一掌僧云欲透龙门却遭点额萸云燕金塞海蝃蚋摇山僧抚掌大笑出去萸云疥狗不愿生天却笑云中白鹤佛果拈云茱萸行这一掌可谓截断誵讹这僧大笑而行未免吞声饮气何况更有最后一着还会么为山登九仞揑土定千钧正觉云问病下药苦澁难嚥一服醒醒生姜重炼佛海云作家手脚本分钳鎚拟待出头堪作什么若不是惯透龙门底头角也大难当抵X举茱萸问僧阇梨为复游山翫水为复问道参禅僧云和尚试道看萸云雕蚶镂蛤不𧑁之泥劳君远至僧云浑身是铁犹被一桡萸云降军不斩佛果拈云言前收句后煞峻疾不通风直饶钉觜铁舌也无㗖啄处且道为什么如此非人得其便正觉云赤脚人赶兔着靴人喫肉佛海云这僧既不为翫水游山而来茱萸亦待以参禅问道之礼些子誵讹便被收下圆悟云非人得其便作么生举有僧来参茱萸萸以手一划僧便出去萸云这个师僧来不通名去不道姓僧便转来以手一划萸云这僧名又不识姓又不识僧云且道某甲姓个什么萸云善哉波斯喫胡椒僧拂袖便出萸云作家师僧天然犹在佛果拈云这僧善放善收正是伶俐衲子茱萸能擒能纵真个本分钳鎚千百年后不道无只是少诸人还委悉么和氏场中饶美璞孟甞门下足高宾正觉云这僧果不识姓茱萸先鉴可知因什么末后却道作家师僧天然犹在佛果道和氏场中饶美璞孟甞门下足高宾且道与么抑扬褒贬在什么处还会么逢人且说三分话佛海云略施号令宾家直下遵承剪断葛藤主家未肯放过何故莫恠坐来频劝酒自从别后见君X稀举宝峰和尚问僧古人有一路接后进初机汝还知么僧云请师指出古人路峯云恁么则阇梨委了也僧云头上安头峯云自是老僧不合问阇梨僧云借问又何妨峯云我这里不曾被人乱说道理出去佛果拈云作家宗师高提祖印独据寰中具大慈悲放一线道且容你出一口气若也把定要津直下似平田浅草戴角底大虫有什么近傍处诸人要会么一句截流万机寝削正觉云宝峰贵物作贱卖这僧弄物不知名当时若也深辨来端便见首正尾正待伊道我这里不曾被人乱说道理只消应一声喏好个戴角大虫佛海云唿来也在我遣去也在我唿来也一路接引共相委知遣去也语脉牵连乱说道理宝峰道自是老僧不合问阇梨谁为者僧别一转语举有僧从岩头来宝峯峯见竖起拂子云落在此机底人未具眼在僧拟近前峯云恰落在此机僧回举似岩头头云我当时若见夺却拂子看他作么生峯闻此语云我竖拂子从伊夺总不将物又作么生岩头闻举云无星秤子有什么辨处佛果拈云宝峯布缦天网打冲浪锦鳞垂万里钩驻千里乌骓这僧出宝峯绻缋不得则故是至如岩头具顶门眼有肘下符及至勘证将来也只得平出且毕竟落在什么处个中端的事独许作家X知正觉云只如宝峯道我举拂子从伊夺总不将物又作么生正好夺取何故恰落在此机会么无星秤子两头掀佛海云拟开口落在此机不开口亦落在此机岂独这僧出不得岩头大师也出不得便是无星秤子亦出不得乃竖起拂子云具眼者辨取举宝峯问岩头与么与么作么生会头云不与么不与么又作么生会峯云是平实语头云腰带无钩结峯云作么生头云上腰不得峯云是平实语佛果拈云识机宜别休咎把断世界不漏丝毫到绵密处却许宝峯具一只眼其奈未知有向上一窍只如腰带无钩结上腰不得故知是平实语恁么恁么不恁么不恁么为何也是平实语去还会么莫恠从前多意气他家曾踏上头关正觉云病我亦成我庶几三百篇佛海云海枯终见底人死不知心举有一念经僧从宝峯方丈前过峯云满口道尽只是不具眼僧以手指峯云道道峯却掌身边沙弥云眼在什么处僧翘起一足云与么峯云长江下钓无饵也飡僧喝云这老和尚无故涂煳人峯云咬人师子不露爪牙僧便作咬势峯云大裁帽子别处戴佛果拈云大凡宗师驱耕夫之牛夺饥人之食宝峯既用此机这僧是个金毛善能哮吼埃拶往复X未分胜负却是身边沙弥获得一筹既是满口道尽若解转身即见汗马功高且道毕竟如何三点如流水曲似刈禾鎌正觉云这僧不唯念经亦能华梵翻对宝峯无风起浪转见山高水高虽然酬酢分明可惜沙弥一掌何故鹁鸠树头鸣意在麻子地佛海云阿呵呵且道笑个什么好个咬人师子翻成逐块韩獹举德山和尚有僧近前作相朴势山云恁么无礼合喫山僧手里棒僧拂袖便出山云饶汝如是也只得一半僧转身便喝山便打云须是我打你始得僧云诸方有明眼人在山云天然有眼僧擘开眼云猫便出去山云黄河三千年一度清佛果拈云俊哉衲子德山老汉寻常据一条白棒佛来也打争奈打这僧不着何故为他过了机关外透出罗笼表祖域駈驰天马子神通妙用得纵横三千年度诚希有九曲黄河彻底清正觉云德山这回打着一箇无礼汉佛海云据一条白棒三十年未曾打得个独脱底德山徒有此语今日撞着个无礼汉也未得个一半为什么放过伊举僧问镜清一等明机双扣为什么却遭违贬清云打水鱼头痛惊林鸟散忙佛果拈云水流湿火就燥一合相不可得X正觉云一朝权在手佛海云若不是镜清未免捞弓摸箭举僧问镜清声前绝妙请师指归清云许由不洗耳僧云为什么如此清云犹系脚在僧云某甲只如此师意又如何清云无端夜来鴈惊起后池秋佛果拈云这得持聋诈哑镜清见兔放鹰声前独露全机未免承虗接响且道镜清端的毕竟落在什么处出身犹可易脱体道应难正觉云飘风扬尘落花流水声前绝妙无处着觜惊起后池秋许由不洗耳容皃好西施开唇不露齿佛海云才有所重便成窠臼这僧向声色窠子里作主宰带累镜清也跳不出举僧问镜清学人未达其源乞师方便清云是什么源僧云其源佛果着一喝清云若是其源争受方便佛果云可惜放过僧礼拜出去侍者云和尚适来成褫伊清云无者云无成褫伊清云无者云未审和尚尊意如何佛果着一喝清云一点水墨两处成龙佛果云可惜放过佛果复拈云镜清机如掣电眼似流星一切世界悉皆成就要且只解委曲不解直截还委悉么有意气时添意气不风流处也风流正觉云镜清徐行欵步有意气时添意气佛果忍俊不禁不风流处也风流咄可惜放过X佛海云这僧曾不爪矍雾拏云头角潜露镜清亦不轰雷掣电牙爪暗开点捡将来却得侍者致力举镜清一日自于僧堂前打钟子云玄沙道底玄沙道底有僧出云未审玄沙道什么清画一圆相僧云若不久参焉知端的清云失钱遭罪雪窦云洎被打破蔡州佛果拈云烂泥里有剌正觉云镜清因风吹火雪窦路见不平佛果为蛇𦘕足文过饰非佛海云镜水湖心抛一饵锦鳞跃浪上钩来几乎掣断竿头线引得傍观下钓台举杉洋和尚问僧什么处来僧云江西来洋竖起痒和子云江西还有这个么僧托膝闭目洋云东家厮儿却向西家使唤僧云有口不烦宾主说洋云适来患聋如今患哑僧云买铁得金一场富贵洋云客作无功未免逃避僧便行洋云自累犹可莫累老僧僧却回礼拜洋云若不恁么巳后丧我儿孙佛果拈云有头无尾亦不得有尾无头亦不得须是头尾相称始得这僧既善折旋杉洋亦解俯仰所谓动絃别曲告往知来且道他得个什么便恁么别宝须还碧眼胡正觉云作业相似箕帚传家末后儿孙不丧也知绳上去蛇错佛海云住则锥子锥之去则钩子钩之且道这僧X皮下还有血么举椑树去参定山便问不落数量请师道佛果着语云剌脑入胶盆山提起数珠云是落不落佛果着语云钩头有饵树云圆珠三窍人人有请师圆前话佛果着语云一钓便上山便打佛果着语云不惜眉毛树便走佛果着语云浑崙吞个枣山云三十年后槌胷大哭在佛果着语云据款结案树后开堂示众云老僧三十年前被定山老瞒我一上不同小小佛果着语云知恩方解报恩佛果复拈云虽然巳是贼过后张弓今日忽有人问蒋山不落数量请师道噼嵴便棒且道还有为人处也无正觉云三十年前被定山谩三十年后前话巳圆落与不落数量历然会么佛海云三十年前错分付三十年后错承当即不无定山椑树乃竖起拂子云且道数量还该得这个么莫道瞒你举公期和尚因往罗汉路逢一骑牛翁子期问罗汉路向什么处去翁拍牛云道道期喝云这畜生翁子云罗汉路向什么处去期却拍牛云道道翁云直饶与么犹少蹄角在期便打翁子便拍牛走佛果拈云云从龙风从虎公期和尚向草窟里撞着个聱头也会双収也会双放也会双暗也会双明也解同死也解同生虽然如是子细点捡将来X只在半途且道什么处是半途处试卜度看正觉云当面中鎗犹自可暗中着箭苦犹深佛海云你侬我侬狭路相逢寻常蹄角互换机锋拍牛归去不见其踪傥非罗汉老儿定是草里大虫举僧问鲁祖如何是双林树祖云有相身中无相身僧云如何是无相身祖云金香炉下铁崑崙佛果拈云还委悉么蚊子上铁牛无你下觜处正觉云有相身中无相身金香炉下铁崑崙双林别后无消息满路风尘来往人佛海云鲁祖答这两转语有权有实有照有用透得过者面目现在若透未过山僧不惜眉毛重下个注脚有相身中无相身金香炉下铁崑崙举金峯和尚上堂云我若举来又恐遭人唇吻如不举来又乃遭人恠笑于其中间如何即是有僧才出峯便归方丈至晚有僧请益云和尚今日垂语有僧出问为什么不答峯云大似失钱遭罪佛果拈云宗师家眼观东南意在西北向桑树上下箭直得柳树汁出也未是分外这僧既伤锋犯手及至对众拈出依前又被他和座掇却敢问大众什么处是金峯失钱遭罪处无孔铁槌当面掷正觉云失钱遭罪自首犹轻知而故犯罪加一等佛海云这老汉与么卖弄且无朕迹末后被人一挨便乃缝罅离披X举金峯问僧甚处来僧云东国来峯云作么生过得金峯关僧云行止分明峯云试呈似金峯看僧展两手峯云金峯关从来无人过得僧云和尚过得么峯云波斯喫胡椒佛果拈云这僧有透关眼未具透关机金峯善能据虎头亦解収虎尾大众还知他落处么一言无向背末后最慇懃正觉云金峯关要无私这僧空身透漏未一免札佛海云这僧既呈公验行止分明因甚过金峯关不得不能掉臂腾腾去便被他家下一锥举有僧辞金峯峯云何处去僧云不敢妄通消息峯云若到诸方切忌说着金峯为人处僧云巳领尊旨峯云忽有人问你作么生道僧提起袈裟角峯云捷弱于阇梨佛果拈云金峯为人处水洒不着风吹不入诸天捧花无路魔外潜觑不见这僧虽则有个趣向下梢头不免妄通消息致金峯老汉依旧与他折倒诸人还知落处么真玉泥中异不拨万机尘正觉云若说金峯为人处莫道这僧直饶金峯也无话会底分虽然如此争奈巳播诸方何故路上行人口似碑佛海云能谨初中不能护末只为忍俊不禁又成妄通消息举金峯问僧姓什么僧云姓何峯云至竟不脱俗僧X云因师致得峯云若恁么过在金峯僧云不敢峯云酌然金峯有过佛果拈云时人鬪胜金峯鬪劣时人占刚金峯占弱且道落在什么处得饶人处且饶人正觉云山僧则不然何也金峯打草惊蛇佛海云金峯眼观东南意在西北这僧心不负人面无惭色举有韶禅客来参金峯峯云什么处来韶云泉州来峯云彼中物色如何贵贱韶云与此间相似峯云唤此间作泉州得么韶云某甲今日结舌有分峯云金峯妳女口韶云要且贵贱有殊峯云还我此间相似底来韶近前良久峯云恰似结舌韶云和尚作么生峯云早来曾说了也韶云某甲为什么记不得峯云你自患聋哑不可恠金峯韶无语峯云你只是个踏州县汉佛果拈云行玄路游鸟道直得如金鎻连环相续不断始解相应韶禅客既入金峯窠窟最初却也緜密及至下梢忘前失后带累他主人拖泥涉水岂不见道工夫不到不方圆言语不通非眷属正觉云金峯趂狗逼墻佛果虗空架网佛海云三步四步趂不及七步八步行有余纵饶金鎻连环何似利刀剪却这踏州县汉不语较些子举有僧来参金峯方放拜起峯云我有一则因缘举似你第一不得错会僧云请和尚举峯竖起拂子僧X作听势峯云早错了也僧以目视东西便出去峯云雪上更加霜佛果拈云金峯起模𦘕样这僧好肉剜疮不唯雪上加霜未免将错就错山僧亦有一则因缘只是不举向诸人何故六耳不同谋正觉云这僧被问水到渠成雪上加霜金峯自领何故不见道语是心苗佛海云金峯错举这僧错听两家収拾归来也是将错就错举金峯和尚有僧到来峯以手指僧复自指云杨广失骆驼僧便出去峯云今古亦然僧回礼拜峯云适来事作么生僧云终不错举峯云不错举底事作么生僧以手持峯复自指峯云曾见先师来么僧云向什么处见峯云喫粥饭处见僧遶禅床一匝峯闭却方丈门佛果拈云东胜身洲唱歌南赡部洲作舞西瞿耶尼拍弹北郁单越打鼓好一场曲调因什么如此只为曾见先师来正觉云倾盖相投真机互换莫恠一家生活从来苗裔分明只如这僧遶禅床则可知金峯闭门是何相待会么家无常礼佛海云一人探竿在手一人影草随身不惟同条生亦乃同条死且作么生辨得他见先师来开眼也着合眼也着X举金峰和尚有僧才入方丈峯便打僧云是是峯又打僧云不是不是峯作礼拜势僧作托势峯云老僧眼暗阇梨耳背僧云将饭餧鱼还须克已峯云施食得长寿报僧云和尚年多少峯云不落数量僧云长寿者谁峯云金峯僧云果然眼昏峯云是是佛果拈云以格外机施格外用旗幡交错马步相参大战一场直得桑树上着箭柳树上汁出虽然出草入草要且不分胜负还委悉么互换之机子细看正觉云善恶若无报干坤必有私佛海云二人相见也好将一条匾担作一担担遶须弥山百千万匝也无些子偏枯何故眼暗耳聋病痛攸同举金峯一日见骈道者来擎起经作揽衣势以目视之佛果着语云三窍俱明骈提坐具以目视金峯佛果着语云两头坐断峯云一切人道你会禅佛果着语云搽煳也骈云和尚作么生佛果着语云推过又争得峯笑云草贼大败佛果着语云果然佛果复拈云金峯锦上铺花骈道者铺花锦上要且碍却当头事当时若是个汉待他提起经来但向他道是什么古往今来为榜样龙宫海藏一时诠正觉云临机设变固许金峯老人早竖降旗未甘骈道者在何故湿帋里褁个大虫X佛海云龙起沧海虎出林端直下来也急着眼看举僧问金峯不落圣凡机请师别道峯云金峯眼不小僧云恁么则一拨良琴顿清君主也峯云别道又争得僧云为物之言又作么生峯云顿清君主僧云不是金峯也大难峯云良筹汉席周下还输僧云若不承言恐遭惑乱峯云承什么言僧云何烦再举峯云哑子趂舡顽嚚多少佛果拈云放去収来似断而复续搀旗夺鼓如卷而复舒虽然觌面相呈要且二俱失利且道什么处是他失利处正觉云金峯别道殊途同归这僧承言恭而无礼虽则顿清君主还遭惑乱顽嚚佛果云虽然觌面相呈要且二俱失利且道什么处是失利处金峯跟忒大佛海云这僧有不落圣凡底机不是金峯具不落圣凡底眼往往被这哑子惑乱去举金峯一日见僧扫地峯问作什么僧竖起扫帚峯云犹有这个在僧云和尚适来见个什么峯乃拈起拄杖佛果拈云大小金峯犹作这个去就当时待伊道和尚见个什么噼嵴便棒何故杀人须见血为人须为彻正觉云这僧扫帚金峯拄杖影草探竿敲空作响犹有这个在乙诘希X佛海云见之不取思之千里等是觌露风规可惜放过一着举金峯一日见僧来便起身立僧便出去峯云恰共昨日僧见解不别僧却回云昨日僧道什么峯云恰恁么问僧云知道金峯有眼峯云金峯且致你今日何处喫饭僧云通着即不中峯云与么则无来处也僧云老婆心堪作什么峯云金峯问僧不曾弱他就中阇梨无话处僧云岂是分外峯云小慈妨大慈佛果拈云钩头香饵放去収来冲浪锦鳞摇须振鬣虽金峯不曾弱他奈这僧承机自弱还会么小慈妨大慈正觉云既知是小慈妨大慈因什么放过到这田地只为昨日今朝事不同佛海云甞闻金峯关从来少人过得这僧上门上户葛将来拦截不住且道过得关也未举金峯和尚见僧来乃举起手云此是大人分上事你试通个消息看僧云某甲不欲瞒和尚峯云知孝养人也还希有僧云莫是大人分上事么峯云老僧不欲瞒阇梨僧云到这里也不易辨白峯云酌然酌然僧礼拜峯云发足何处僧云只这里峯云不唯自瞒兼瞒老僧佛果拈云宗师家敲唱俱行权实并照二俱作家彼此不欲相瞒遂成孝养作大人相既是如此金峯下梢头为什么却不放过还委悉么若不酬价X争辨真伪正觉云这僧虽瞒金峯也是实语当忏悔佛海云金峯一举手三贤胆丧十圣魂惊因甚两回三度互相热瞒不见道此是大人分上事举金峯示众云事存函盖合理应箭锋拄还有人道得么若有人道得金峯分半院与他住时有僧出礼拜峯云相见易得好共住难为人便下座佛果拈云大小大金峯龙头蛇尾若是蒋山则不然若有人道得山僧便分半院与伊住忽有个出来礼拜只向他道上天同归霄汉入地共返黄泉正觉云寻常多谓这僧贪程太速金峯前言不副后语要且不然何故不见道事存函盖合理应箭锋拄佛海云金峯祇有受璧之心且无割城之意蒋山不然事存函盖合理应箭锋拄若人道得两手分付若有僧出来只向他道雪后始知松栢操事难方见丈夫心举金峯一日拈起枕子云一切人唤作枕子金峯道不是僧云未审和尚唤作什么峯拈起枕子僧云与么则依而行之也峯云你唤作什么僧云枕子峯云落在金峯窠里佛果拈云浑崙无缝罅绵密不通风𦘕也𦘕不成揑也揑不就唤作枕子故是落在金峯窠里直饶不唤作枕子也不免落在金峯窠里且作么生出X得金峯窠窟识取钩头意莫认定盘星正觉云金峯窠里绝誵讹枕子拈来会也么回鴈一声春梦断始知身世悟南柯佛海云浑崙拈起好风规石火明明巳较迟不落金峯窠窟里会须赤手讨便宜举僧问金峯如何是金峯正主峯云此去镇县不遥阇梨莫造次僧云何不道峯云你口是磉盘佛果拈云金峯孤风凛凛这僧敢捋虎须虽然千里折冲要且犹争一线当时待他问如何是金峯正主和声便打何故试玉须经火求珠不离泥正觉云易开终始口难保岁寒心佛海云这僧何用繁词只向金峯初答处礼一拜捋虎须也是分内事举僧问金峯金杯满酌时如何峯云金峯不胜酩酊佛果拈云承言会宗明机普应则不无金峯子细点捡也大漏逗若人问蒋山金杯满酌时如何只对他道山僧自来天诫正觉云面赤不如语直佛海云骑贼马赶贼队作家金峯举金峯问僧发足何处僧云赵州峯云赵州法嗣何人僧云南泉峯云你何曾离赵州僧云未审和尚尊意如何峯云赵州定嗣南泉其僧至晚又请益云今日蒙和尚慈悲某甲未会请和尚再指峯云若到别处莫道后语是金峯底僧云为什么如此峯云恐辱X他赵州佛果拈云这僧虽从赵州来当面蹉却赵州机空使金峯费许多钳鎚要且只与赵州相见不干这僧事大众还知落处么分明箭后路正觉云痴汉喫憨拳佛海云波斯入閙市举金峯和尚一日有僧来问讯峯把住云輙不得向人道我有一则因缘举向你僧作听势峯打一掌僧云为什么打某甲峯云我要这话行佛果拈云感鸟感鸟鸟立枯池鱼从脚下过感鸟感鸟总不知且道落在什么处六耳不同谋正觉云莫把金针度与人佛海云金峯活剥生吞当初使这僧眼里有筋未必肯吞声饮气举僧问金峯是身无知如土木瓦砾此意如何峯下禅床把僧耳朵扭僧作痛声峯云今日始捉着个无知汉僧礼拜出去峯召云阇梨僧回首峯云若到僧堂里不得举着僧云何故如此峯云大有人笑金峯老婆心佛果拈云这僧抛塼引玉金峯入草寻人虽然末后慇懃其奈𦘕蛇安足若是山僧待伊问是身无知如土木瓦砾此意如何则当胷毒与一拳听他自知落处正觉云这二老宿元来错会话端何故殊不知这X僧正是个知痛痒底土木偶佛海云是身土木无知汉忍痛声中一皱眉好是南山射石虎假饶没羽亦徒为举金峯一日于僧堂喫饼次自拈一枚饼从上板头转一匝大众见一时合掌峯云假饶你十分起手也只得一半至晚有僧请益云今日行饼见僧合掌和尚道假饶十分起手也只得一半请和尚全道峯作拈饼势复云会么僧云不会峯云金峯也只得一半佛果拈云金峯老作神通游戱不妨殊有可观及至这僧请益直得分踈不下却成虾跳去还委悉么藤缠胡卢犹自可却被胡卢倒缠藤正觉云金峯胡饼只许一半若要完全后五日看佛海云会得只一半不会却完全举僧问金峯千峯万峯那个是金峯峯以手斫额佛果拈云大众还会么鱼龙穴下盘根阔日月轮边气象深正觉云大小金峯不识人调戏佛海云金峯面目见前争奈死而不吊举金峯问僧你还知金峯一句子么僧云知来久矣峯云作么生僧便喝云金峯一句子今日百杂碎峯云稍曾问人就中阇梨门风峭峻僧云不可须要人点捡峯云真鍮不博金佛果拈云金峯拖泥这僧涉水虽然末后慇懃争奈当头蹉过X正觉云堕也堕也佛果拈云这僧打头放过末后慇懃本分参学但与么驱将去说甚金峯一句子虽然美玉须经火举金峯问僧甚处来僧近前良久峯云阇梨参见什么人来僧云参什么椀峯云金峯有过僧云是是峯良久佛果拈云这僧良久闇室藏灯金峯良久灯藏暗室虽然得人一牛还人一马则故是要且明头虽合暗头处尚未厮当毕竟如何壶中别是一干坤正觉云会么是则玉石区分若也不是玉石俱焚佛海云金峯与这僧相见譬如青天油然而云沛然而雨高下沾足金峯良久与这僧良久如何休更问归路只此是蓬莱举金峯和尚有僧到来方拟相看峯云不用通时暄第一句道将来僧云孟春犹寒伏惟和尚尊候万福峯云犹有这个在僧云不可须要人点捡峯云谁僧以手指自身峯云不妨遭人点捡佛果拈云这僧虽善别风云争奈金峯搀旗夺鼓还委悉么不见道他参活句不参死句正觉云不可是第一句佛海云道得未免遭人点捡道不得亦未免遭人点捡自指身来是阿谁卧龙未有转身时举僧问凤凰和尚坐断毗卢顶不禀释迦文未审此人与什么人为侣凤云一笔勾下僧云恁么则罕遇X知音凰云且子细看僧云若然者礼拜去也凰云更侍何时佛果拈云宗师眼目须至恁么如明镜当台明珠在掌放去收来更无透漏且道他得个什么还委悉么出头天外看谁是个中人正觉云争之不足让之有余佛海云者僧问头虽则撮颠拗不消一笔勾下四字别有妙用神通一点入作不得何故他家曾踏上头关举僧问卧龙去却仆从便请相见龙云眨上眉毛看僧云不与么时如何龙云山北去也佛果拈云击石火中闪电光里有权有实有卷有舒不妨俊快要且黏皮着骨右若是蒋山则不然忽有人问去却仆从请师相见只向道喫茶去正觉云直待雨淋头佛海云来时利牙爪可怖去时疾走无边方举僧问巖头路逢勐虎时如何头云拶佛果拈云天无四壁地绝八维直得万箭攒心千鎗着体也敌他这一机不得还委悉么六六元来三十六正觉云大小大佛果元来错下筭子佛海云若教频下泪沧海也须干举僧问巖头利劒斩天下谁是当头者头云暗僧拟进语头云钝汉X佛果拈云是则是个活人劒要且无摸𢱢处若是蒋山则不然忽有人问利劒斩天下谁是当头者只对他道归依佛法僧正觉云佛果道活人劒无摸𢱢处争奈把劒人何佛海云这僧将一口劒拟取天下人头到巖头面前何故先折一箇起恶心者返受其殃举巖头和尚三圣来参头云不用展炊单这里无残羹馊饭圣云设有向什么处着头便打圣接住棒推放床上头抚掌一下圣将坐具盖却头哭苍天出去佛果拈云二俱胜捷盖各各善夺鼓搀旗二俱失利彼此伤锋犯手大似把手上高山未免傍观者哂敢问大众谁是傍观者正觉云国士遇我国士报之奇佛海云智鬪智勇鬪勇拳对拳踢对踢且道是谁家风月吓倒东村李大翁举僧问香严和尚如何是道严云枯木里龙吟僧云不会严云髑髅里眼睛僧又问石霜如何是枯木里龙吟霜云犹带喜在僧云如何是髑髅里眼睛霜云犹带识在僧举问曹山山乃有颂枯木龙吟真见道髑髅无识眼初明喜识尽时消息尽当仁那辨浊中清僧再问如何是枯木里龙吟山云血脉不断僧云如何是髑髅里眼睛山云干不尽佛果拈云念不异心不差圆融五位君臣跳过无为三毒便可以向枯木上生花寒巖中吹律看他X三箇老宿一人透语渗漏一人透情渗漏一人透见渗漏若善参详便可玄关独步还委悉么莫守寒巖异草青坐却白云宗不妙正觉云会么香严採花石霜造蜜曹山煎汤且道知甜底是谁佛海云工夫不到不方圆言语不亲非眷属古人行到这里说到这里更不移易一丝头点捡将来一人从玄途建立一人于鸟道扫除不得曹山洎合血脉俱断更一人不动神色袖手傍观若人辨得透得此公案举有一老宿到临济处济见来便喝宿云两重公案济云过在什么处宿云这野狐精济便休去佛果着语赚杀一舡人宿近前提起坐具云展即是不展即是济便喝宿便展坐具济云这贼宿便収坐具拂袖而出济云莫道无事好佛果着语云勘破了也济回头见首座乃问你道适来有过无过座云有过济云宾家有过主家有过座云二俱有过济云过在什么处座拂袖便去济云莫道无事好佛果着语云勘破了也后有僧举似南泉未审此三人意旨如何泉云大似官马相踏佛果着语云勘破了也佛果复拈云大凡宗师须是具金刚正眼方能施呈这般作略只如山僧下三个勘破若欲洞明临济正眼流通大教应须构取苟或未然莫道无事好X正觉云勘破了也佛海云临济寻常向石火电光中打风打雨今日这老宿前能作主后惯为宾进退合仪机用泯合只得和首座一时放过到王老师面前只成官马相踏举佛日和尚到径山山云承闻长老独处一方何故再游峯顶日云朗月当空挂冰霜不自寒山云莫便是长老家风么日云峭峙万重山此中含宝月山云此犹是文言长老家风又作么生日云赖遇佛日日却问径山隐密全该时人知有道不得大省无辜时人知有道得离此二途犹是时人昇降处未审长老自道亲道如何道山云我家道处无可道日云如来路上无私曲更请玄音和一声山云任你二轮更互照碧霄云外不相干日云为报白头无限众此回年少莫归乡山云老少同伦无向背一家玄路不参差日云一言定天下四句为谁留山云汝言有三四我道其中一也无日便礼拜山乃有颂东西尚不顾南北与谁邻汝言有三四我道其中一也无佛果拈云具超宗越格眼有逸羣过量机蓦路相逢不妨奇特看他主家勘宾直得玉转珠回宾家验主直得斗转星移虽然异派各宗及至契证将来如理如事还知这两尊宿落处么闇里抽横骨明中坐舌头正觉云入鸟不乱行入兽不乱群始解到他隐密X处然后可以摇干荡坤回天转地看这二老宿向无可道处道取不妨隐密全该直得老少同伦一家玄路东西不顾南北谁邻绝纤毫堕负具定天下底眼始解把手共行还辨得他端倪么其中一也无拟议涉程途览尽潇湘景和舡入𦘕图佛海云佛日朗月当空径山碧霄云外佛日白头年少径山老少同伦佛日一言有三四径山其中一也无才涉升降二途总被浑崙吞却虽然若不闭城壁其锋不可当举佛日离云居到夹山维那云此间不着后生僧日云某甲特来礼拜和尚不是寄宿维那乃白堂头云有一后生要见和尚山云教伊上来日才到堦下山便问什么处来日云云居来山云即今在什么处日云在夹山顶𩕳上山云老僧行年在坎五鬼临身日拟上堦山云三道宝堦汝从那道而上日云三道宝堦曲为今时向上一路请师直指山便揖日便上山云与什么人同行日云木上座山云何不来看老僧日云和尚看他有分山云在什么处日便作卓拄杖势山云莫从天台得么日云非五岳之所生山云莫从须弥得么日云月宫亦不游山云莫从人得么日云自已尚似生冤家岂况从人得山云冷灰里一粒豆爆山却云侍者唤维那明窻下安排佛果拈云大小大夹山牙如劒树口似血盆却被后生僧热瞒一上便乃高竖降旗来日夹山入堂问昨日新到在什X么处日出应喏山云子未到云居前在什么处日云天台国清寺山云我闻天台有潺潺之水渌渌之波谢子远来子意如何日云久居岩谷不挂松萝山云此犹是春意秋意又作么生日良久山云看君只是撑舡客终归不是弄潮人日便休去佛果复拈云赖有此尔若不如此何处有夹山也还知他落处么棊逢敌手难藏倖诗到重吟始见功正觉云拨草瞻风要鉴冰雪底眼入廛垂手须全纵夺之机倾盖相投音容闲暇二老宿得之多矣只如褒贬酬酢处初向明窻下安排则且置末后道不是弄潮人佛日休去且道他甘与不甘试断看佛海云无举鼎拔山力安能䇿万里乌骓无回天转地机安能御垂天云翼夹山门墻如山之崄似海之深佛日到未升堦巳遭勘辨观其龙骧虎骤玉转珠回有始有终无得无失末后随语生解者便道不得春风花不开花开又被风吹落敢问佛日休去又作么生举夹山一日普请次维那命佛日送茶日云某甲只为佛法来不为送茶来那云和尚令请上座日云和尚即得日乃将茶去作务处见夹山遂撼茶椀作声夹山不顾日云酽茶三五椀意在󰑁头边山云瓶有倾茶势篮中几个瓯日云瓶有倾茶势篮中无一瓯X便倾茶大众俱以目视之日云大众鹤望乞师一言山云路逢死蛇莫打杀无底篮子盛将归日云手执夜明符几个知天晓山召大众云巳有人也归去来乃住普请佛果拈云为佛法究自已须如佛日据祖位振宏纲要似夹山明窻下拄杖头深山里䦆头边岂不是龙象蹴踏奇特大事耶还知落处么他家自有青山在正觉云会么不见道义重清茶也醉人只是普请不了佛海云不为送茶来为佛法来何得狼籍太甚遂使摘茶翻成不了还见结角罗纹箭锋相直么万人齐指处一鴈落长空举米胡和尚有僧来参路逢婆子僧问婆有眷属么婆云有僧云在什么处婆云山河大地若草若木皆是我眷属僧云婆莫曾作师姑来么婆云你见个什么僧云俗人婆云你不可是僧耶僧云婆莫混滥佛法好婆云我不混滥佛法僧云你恁么岂不是混滥婆云你是男我是女岂是混滥佛果拈云这婆子是则是参见米胡来要且只参得干剥剥地萝卜头禅也解甄别与夺要且前不搆村后不迭店这僧若是个人亦不放过且道如何一条白棒佛来打更有行人在上头正觉云米胡闭门造车婆子出门合辙虽然眷属X和同却被这僧点检点捡个什么僧俗女男无混滥言中有响得人疑佛海云米胡门下老婆禅洎合分踈不下他道山河大地若草若木尽是我眷属好与便喝拂袖前去剪断葛藤犹可可庶教知有顶门机举僧问米胡自古上贤还达真正理么胡云达僧云只如真正理且作么生达胡云当时霍光卖假银城与单于契书是什么人做僧云某甲直得杜口无言胡云平地教人作保佛果拈云米胡大善知识収放固得自由要且不能截断若是山僧忽有人问自古上贤还达真正理么只向他道用达作什么待伊周由者也噼嵴便棒何故千金之宝岂敢虗售正觉云问处翻身弄影答处把缆放船米胡四楞着实这僧杜口无言若论真正妙理大煞辜负上贤何故远之远矣十万八千只如佛果道用达作什么也是河里摝钱蹉过了也佛海云只知翻手为云覆手为雨不觉筋骨太露举米胡问僧甚处来僧云药山来胡云药山近日如何僧云大似顽石一般胡云得恁么郑重僧云也无拈掇处胡云非但药山米胡亦恁么僧近前以目顾视胡指云看看顽石动也僧便出去雪窦拈云米胡也纵夺可观争奈死而不弔佛果拈云雪窦细处细如米末冷处冷如冰雪要X且只见锥头利若据蒋山见处只这米胡趂得老鼠打破油瓮正觉云据这二尊宿拈提也扶持也扫荡要且未与他米胡出得气在且道毕竟如何瞬息仙衣下九天佛海云好片顽石米胡三度拈掇药山十倍风光当初见这僧出去便归方丈不独坐人舌头管取自家清风匝地举僧问米胡牛头未见四祖时如何胡云鱼隐深潭必招钓客僧云见后如何胡云瞥然浑浊水白鹭卒难寻佛果拈云临机亲切不无正眼称提漏逗葛藤未有衲僧巴鼻今夜忽有人问蒋山牛头未见四祖时如何只对他道贼不打贫家见后如何对他道贼不打贫家正觉云米胡答话一箭两垛佛海云以事形容理虽亲切犹欠爪绝在举僧问韶国师名假法假人空法空向去诸缘请师直指国师云谢此一问僧云不覩王居壮焉知天子尊国师云贪观天上月失却手中桡佛果拈云问处七穿八穴闇负两重答来截断众流壁立千仞且未得直截在忽有人问蒋山名假法假人空法空向去诸缘请师直指只向他道锦上铺花数百重X正觉云山僧即不然壁上加泥不校多佛海云天台国师洎被这僧厮筭举韶国师行脚时到朱溪忽闻犬咬灵鼠声便问是什么声溪云犬咬灵鼠声国师云既是灵鼠为什么被犬咬溪云咬杀也国师云好箇犬溪便打国师云莫打某甲话在佛果拈云朱溪八面受敌故宜委曲接人韶国师一着当机未免承虗接响当时待伊道莫打某甲话在但向他道巳后须遇人始得正觉云大小佛果向斧柄上着刚佛海云若不是灵鼠洎被咬杀举韶国师到鹿门门问近离甚处师云谷隐昨夜在庞居士巖宿门云五眼之中那箇是正眼师云久响鹿门门云这一片田地干你甚事师云话头何在佛果拈云韶国师虽具正眼要且抱鏁担枷鹿门虽与这一片田地作主要且未有分付处在当时待伊道话头何在向伊道阇梨夜来宿不着所在待伊拟议噼嵴便棒何故不风流处也风流正觉云这二老宿抓处不痒痒处不抓佛海云识话头具正眼绰绰有余因甚却道这片田地干你甚事举朱溪和尚问僧甚处来僧云广南来溪云彼中还有奇特尊宿么僧云奇特尊宿并无人说着只有一人大无惭愧溪云谁僧便指溪溪云果然无惭愧僧X云若不是朱溪时人罔措溪以手掩鼻僧近前溪便打僧云恰是溪云老僧住持事繁僧拂袖便出去溪呵呵大笑云盘陀石上藕佛果拈云当机觌面提觌面当机疾这僧却踏着向上关棙若不是朱溪争辨得他来处大众还知端的么盘陀石上藕正觉云拨草瞻风客机锋噼箭来盘陀石上藕一夜铁花开佛海云奇特老尊宿大无惭愧人盘陀石上藕喜见一番新举米仓和尚问僧近离甚处僧云冀州太湖仓云阇梨来时太湖向你道什么僧云知道米仓路峻仓云到这里又作么生僧云不异发足时道路仓云阇梨巳辜负太湖去在僧云某甲亦不肯和尚恁么道仓云来时路峻如今路平僧云不妨和尚此路仓云漆桶里汉有什么限佛果拈云言前収句后放彼彼相照一一当机争奈只解长生路上行不解向绝气息处转作么生道得一句令不相辜负去平步上青云正觉云抱头捽脚甚有来由及乎末后断交向漆桶里折倒莫恠太湖道底米仓路峻佛海云太湖门下米仓面前恁么绍续将去也大难得只因峻处坦平遂成漆桶里汉举平田和尚见僧来便打僧近前把住拄杖田云适X来造次僧夺棒却打田田云作家作家僧礼拜田近前作搀势僧呵呵大笑拂袖出去田云草贼大败佛果拈云文来文对武来武对拳来拳对踢来踢对也不易辊地大战一场争奈末后输他一着还委悉么任大也须从地起更高争奈有天何正觉云会么任使将军全得胜归时还少去时人佛海云两家相见如火与火热性即一烈焰无殊用之则明藏之即晦乃竖起拂子云莫有捋虎须拂袖而去者么草贼大败举西京白马遁儒和尚问僧名什么僧云觅个名不可得儒云自是老僧不识好恶僧云几人到此忙然在儒云酌然作家僧云须是和尚眼始得儒云阇梨底妳女口僧便出去儒召云阇梨僧回首儒云苦屈之词不妨难吐佛果拈云这僧却具正眼不合便回头白马本分钩锥卒急实难凑泊还委悉么相骂饶汝接觜相唾饶汝泼水正觉云这僧幸自高飞远飏不受罗笼及乎唤着回头大似猩猩着索醉也佛海云白马通身是眼这僧是眼通身点检将来一场好笑笑个什么苦屈之词不妨难吐举宝寿和尚有僧来问讯次寿云百千诸圣尽不出此方丈内僧云只如古人道大千沙界海中沤未审此方丈向什么处着寿云千圣现在僧云阿谁证明X寿便掷下拂子僧从东过西立寿便打僧云若不久参焉知端的寿云三十年后此话大行佛果拈云宝寿向方丈里布网张罗这僧钩饵边擎头带角三度冲浪上来三度被他笼罩且道他得个什么还会么重赏之下必有勇夫正觉云宝寿与么垂示正要这僧与么商量虽解与么商量争奈不合符节什么处是不合符节处三十年后正要人点检佛海云宝寿善治璠玙者僧皓玉无玷如切如瑳如琢如磨而今此话大行何待三十年后举西堂和尚一日普请次堂垂语云大众因果历然争奈何争奈何时有僧出以手托地堂云作什么僧云相救相救堂云大众这个师僧犹较些子僧抛下锄头拂袖便走堂云师子身中虫自食师子肉佛果拈云西堂洞明纲要始终正令全提这僧异类中行其奈龙头蛇尾敢问大众因果历然一句作么生道是则龙女顿成佛非则善星生陷坠正觉云风来草动身行影随因果历然是人见处只如这僧与么果报向什么处辨因若也辨得历然可知其忽未然争奈何争奈何佛海云既吞香饵旋𣸪脱钩然性命在西堂手里举仰山和尚一日有梵僧来山于地上𦘕半月相僧近前添作圆相以脚抹却山展两手僧拂袖便出佛果拈云以胶投漆将盐入酱羽毛相似体段一X般虽然如是大小仰山被个梵僧勘破正觉云颇耐这僧欺我此土佛海云者僧未离西天时好与三十棒既到仰山后好与三十棒参学高流试着眼看举仰山一日忽见异僧乘虗而至作礼而立于前山便问近离甚处僧云早晨离西天山云何太迟生僧云游山翫水山云神通妙用即不无阇梨佛法须还老僧始得僧云特来东土礼文殊却遇小释迦遂出西天贝多叶与山作礼乘云腾空而去佛果拈云驱耕夫之牛夺饥人之食是从上来爪牙这罗汉具许多神通妙用到仰山面前直得目瞪口呿何故鹤有九臯难翥翼马无千里谩追风正觉云胡磨猢狲入布袋佛海云仰山夺食驱耕手脚又更点胷被脚踏虗空汉只轻轻一杓恶水泼之便懡懡㦬㦬休去唤他作神通妙用得么举僧问龙济和尚师子返掷时如何济云你还怕文殊么僧云非但文殊佛来亦不顾济云争奈被文殊骑何僧云文殊骑者不是师子济云返掷事作么生僧云应用无亏济云正是文殊骑师子佛果拈云言出如箭斜不可发入耳无根深不可拔这僧向龙济明眼宗师前句里呈机及乎一言参差便被他折倒当时待他道返掷事作么生便与掀倒禅床不见道香象奔波失却威天龙寂听X生欣悦正觉云莫恠不怕佛元来是业重佛海云将谓是返掷师子被龙济蓦腰一骑更转仄不得举僧问石峯和尚如何是地藏手中珠峯云你手里还有么僧云不会峯云莫瞒大众峯乃有颂不识自家宝随他认外尘日中逃影质镜里失头人佛果拈云石峯和尚虽则入泥入水接物利生大似倚势欺人或有人问蒋山如何是地藏手中珠只对他道你手里还有么它若云不会对他道却是山僧罪过何故花也不损密也得喫正觉云山僧即不然一种作贵人遣谁卖柴炭佛海云这僧不会出自偶然直饶认得掌中之珠终不若通身是去举僧问老观和尚如何是毗卢师法身主观云不道僧云为什么不道观云我若道即缩却我舌我若不道即哑却我口僧举似洞山山大展坐具礼拜云古佛古佛佛果拈云勐虎口里横身毒蛇头上揩痒须是作家宗师方有此个手段若不是洞山洎崄放过也还知落处么谓言侵早起更有夜行人正觉云早知灯是火饭熟巳多时佛海云老观泥里水里放大光明新丰老人下本厮筭X举鼓山和尚有新罗僧来参山云直下犹难会寻言转更赊若论佛与祖特地隔天涯上座作么生会僧无语举似侍者云某甲不会请侍者代一转语者云和尚恁么道犹隔天涯在僧举似山山唤侍者来问你为新到代语是否者云是山便打趂出院佛果拈云这僧承虗接响侍者守住窠窟不遇鼓山国师驱耕夫牛夺饥人食几乎话霸还委悉么曹溪波浪如相似无限平人被陆沉正觉云侍者恁么道及乎鼓山唤来问着便乃披襟承当被打出院且道甘与不甘还会么去路一身轻似叶高名千古重于山佛海云国师养子太慈悲入草何如出草时射透九重圣箭子依前特地隔天涯举雪峯和尚一日与玄沙行次峯指面前地云这一片田地好造个无缝塔沙云高多少峯以目上下顾视沙云人天福报即不无和尚灵山授记未曾梦见在峯云你作么生沙云七尺八尺佛果拈云要神通妙用须参雪峯要田地稳密须参玄沙更有一箇不涉二途诸人还委悉么须弥顶上击金钟正觉云要识玄沙只是箇三家村里推土车汉佛海云雪峯无缝塔样描也描不成𦘕也𦘕不就刚被玄沙以一瓦塔子易之举僧问明招和尚师子未出窟时如何招云俊鹞趂X不及僧云出窟后如何招云万里正纷纷僧云欲出未出时如何招云崄僧云向去如何招云贬佛果拈云既放行须知把住既把住须是放行今日忽有人问蒋山师子未出窟时如何对他道藏牙伏爪出窟后如何对云草偃风行欲出未出时如何对云崖崩石裂向去如何对云锦上铺花正觉云明招老人乘舡走马去死一分惊杀傍观输他惯熟千里万里佛海云随流放去截浪収来且道是窟内语窟外语若辨得许伊是踞地爪牙举双峯和尚一日上堂云进一步即迷理退一步即失事饶你一向兀然立又同无情时有僧问如何得不同无情去峯云动转施为僧云如何得不迷理失事去峯云进一步退一步僧礼拜峯云向来有人与么会老僧不肯伊在僧云请师直指峯便打佛果拈云鹰拏燕雀似鹘提鸠细中之细妙中之妙进一步则不迷理退一步亦不失事所谓恁么中不恁么不恁么中却恁么就中是末后一着光前绝后正觉云车不横推这僧恁么来理不曲断不许恁么会何故棒头有眼佛海云古人恁么说话打草只要蛇惊蒋山这里少人买卖直然道进一步则理无不如退一步则事无不是一向兀立天上人间忽有礼拜者只向X道向来有人不与么会老僧深肯伊且道与古人相去几何两彩一赛佛鑑佛果正觉佛海拈八方珠玉集下八方珠玉集湮没六十年末叶诸孙等勠力以雕䥴永置天池院令法源流传至德乙丑岁仲秋良月天谨记之