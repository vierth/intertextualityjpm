易音钦定四库全书经部十易音小学类三提要臣等谨案易音三卷国朝顾炎武撰音学五书之三也其书即周易以求古音上卷为彖辞爻辞中卷为彖传象传下卷为系辞文言说卦杂卦其音往往与诗不同又或往往不韵故炎武所注凡与诗音不同者皆以为偶用方音而不韵者则阙焉考春秋传所载繇辞无不有韵说者以为连山归蔵之文然汉儒所传不过周易而史记载大横之兆其繇亦然意卜筮家别有其书如焦赣易林之类非易之本书而易之本书则如周秦诸子之书或韵或不韵本无定体其韵或杂方音亦不能尽求其读故彖辞爻辞不韵者多韵者亦间有十翼则韵者固多而不韵者亦错出其间非如诗三百篇协咏歌被管絃非韵不可以成章也炎武于不可韵者如干之九二九四中隔一爻谓义相承则韵相承之类未免穿凿又如六十四卦彖辞惟四卦有韵殆出偶合标以为例亦未免附会然其考核精确者则于古音亦多有裨固可存为旁证焉干隆四十六年四月恭校上总纂官臣纪昀臣陆钖熊臣孙士毅总校官臣陆费墀易音卷一钦定四库全书易音卷一崑山顾炎武撰彖辞䝉初筮告再三渎渎则不告解无所往其来复吉有攸往夙吉震震来笑言哑哑艮艮其背不获其身行其庭不见其人古者爻辞干九二见龙在田利见大人九四或跃在渊一先九五飞龙在天利见大人屯六二屯如邅如乘马班如匪冦婚媾上六乗马班如泣血涟如需六四需于血出自穴师六五长子帅师弟子舆尸小畜初九复自道何其咎九三舆説辐夫妻反目一屋上九既雨既处泰九二包荒用冯河不遐遗朋亡得尚于中行否九五其亡其亡繋于苞桑上九倾否先否后喜同人九三升其高陵三嵗不兴九四乘其墉弗克攻随上六拘系之乃从维之观六四观国之光利用賔于王噬嗑六三噬腊肉遇毒九四噬干胏得金矢贲六四贲八㣲二十文二十三魂五寘四韵如皤汉蔡邕述行赋椉马蹯而不进如白马翰如匪冦婚媾六五贲于丘园束帛戋戋剥上九君子得舆小人剥庐无妄六三无妄之灾或繋之牛行人之得邑人之灾颐初九舍尔灵龟观我朶颐大过九二枯杨生稊老夫得其女妻九五枯杨生华老妇得其士夫无咎无誉坎初六习坎入于坎窞六三来之坎坎险且枕入于坎窞六四樽酒簋贰用缶纳约自牖九五坎不盈祇既平上六系用徽纆寘于丛棘三嵗不得离九三日昃之离不鼔缶而歌则大耊之嗟六五出涕沱若戚嗟若上九有嘉折首获匪其丑咸九四憧憧往来朋从尔思大壮九三小人用壮君子用罔三十六养上六不能退不能遂明夷初九明夷于飞垂其翼君子于行三日不食九三明夷于南狩得其大首四十四有家人六二无攸遂在中馈睽初九丧马勿逐自复六三见舆曳其牛掣其人天且劓上九睽孤见豕负涂载鬼一车古先张之弧后説之弧匪寇婚媾损六五或益之十朋之龟弗克违益六二或益之十朋之龟弗克违上九莫益之或撃之夬九四臀无肤其行次且姤九三臀无肤其行次且萃初六若号一握为笑困初六臀困于株木入于幽谷三岁不觌九二困于酒食朱绂方来利用享祀六止六三困于石据于蒺藜入于其宫不见其妻九四来徐徐困于金车九五劓刖困于赤绂乃徐有説井九二井谷射鲋瓮敝漏九三井渫不食为我心恻王明竝受其福革上六君子豹变小人革面鼎初六鼎颠趾利出否得妾以其子九二鼎有实我仇有疾不我能即九三鼎耳革其行塞雉膏不食九四鼎折足覆公餗其形渥震初九震来后笑言哑哑六二震来厉亿丧贝上六震索索视矍矍艮六五艮其辅言有序渐初六鸿渐于干小子厉有言六二鸿渐于磐饮食衎衎二十八翰九三鸿渐于陆夫征不复妇孕不育六四鸿渐于木或得其桷九五鸿渐于陵妇三嵗不孕终莫之胜蒸四十七证二韵此爻以平去通为一韵极矣是以上反而之三当以陆为正归妹初九归妹以娣跛能履九四归妹愆期迟归有时六五其君之袂不如其娣之袂良月几望上六女承筐无实士刲羊无血丰六二丰其蔀日中见斗往得疑疾有孚发若九三丰其沛日中见沬九四丰其蔀日中见斗遇其夷主旅九四旅于处得其资斧上九鸟焚其巢旅人先笑后号咷巽九二巽在牀下用史巫纷若上九巽在牀下丧其资斧涣六四涣有丘匪夷所思中孚九二鸣鹤在隂其子和之我有好爵吾与尔靡之六三或鼓或罢或泣或歌六四月几望马匹亡小过六二不及其君遇其臣九三弗过防之从或戕之上九弗遇过之飞鸟离之未济上九有孚于饮酒无咎濡其首易音卷一易音卷二钦定四库全书易音卷二崑山顾炎武撰彖传干大哉干元万物资始乃统天云行雨施品物流形大明终始六位时成时乗六龙以御天干道变化各正性命保合太和乃利贞首出庶物万国咸寕十五青此传以平去通为一坤至哉坤元万物资生乃顺承天坤厚载物徳合无疆含弘光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北䘮朋乃终有庆安贞之吉应地无疆屯屯刚柔始交而难生动乎险中大亨贞雷雨之动满盈天造草昧宜建侯而不宁䝉䝉亨以亨行时中也匪我求童䝉童䝉求我志应十六蒸四十七证二韵也初筮告以刚中也再三渎渎则不告渎䝉也䝉以养正圣功也需刚健而不陷其义不困穷矣需有孚光亨贞吉位乎天位以正中也利涉大川往有功也讼终凶讼不可成也利见大人尚中正也不利涉大川入于渊也比比辅也下顺从也原筮元永贞无咎以刚中也不宁方来上下应也后夫凶其道穷也小畜健而巽刚中而志行乃亨宻云不雨尚往也自我西郊施未行也履履柔履刚也说而应乎干是以履虎尾不咥人亨刚中正履帝位而不疚光明也泰泰小往大来吉亨则是天地交而万物通也上下交而其志同也否否之匪人不利君子贞大往小来则是天地不交而万物不通也上下不交而天下无邦也大有其徳刚健而文明应乎天而时行是以元亨谦谦亨天道下济而光明地道卑而上行豫天地以顺动故日月不过而四时不忒圣人以顺动则刑罚清而民服蛊蛊元亨而天下治也利涉大川往有事也临大亨以正天之道也至于八月有凶消不久也观观天之神道而四时不忒圣人以神道设教而天下服矣噬嗑噬嗑而亨刚柔分动而明雷电合而章柔得中而上行剥剥剥也柔变刚也不利有攸往小人长也顺而止之观象也君子尚消息盈虚天行也复反复其道七日来复天行也利有攸往刚长也大畜刚上而尚贤能止健大正也不家食吉养贤也利涉大川应乎天也颐观颐观其所养也自求口实观其自养也大过刚过而中巽而説行利有攸往乃亨许郎反坎维心亨乃以刚中也行有尚往有功也天险不可升也地险山川丘陵也离日月丽乎天百谷草木丽乎土重明以丽乎正乃化成天下咸柔上而刚下二气感应以相与止而説男下女天地感而万物化生圣人感人心而天下和平恆刚上而柔下雷风相与天地之道恆久而不已也利有攸往终则有始也四时变化而能久成圣人乆于其道而天下化成遯遯亨遯而亨也刚当位而应与时行也小利贞浸而长也晋明出地上顺而丽乎大明柔进而上行户郎反家人女正位乎内男正位乎外父父子子兄兄弟弟夫夫妇妇而家道正正家而天下定矣睽二女同居其志不同行説而丽乎明柔进而上行得中而应乎刚天地睽而其事同也男女睽而其志通也蹇蹇利西南往得中也不利东北其道穷也利见大人往有功也当位贞吉以正邦也解解利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲坼损损损下益上其道上行户郎反益益损上益下民説无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行夬扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也姤姤遇也柔遇刚也勿用取女不可与长也天地相遇品物咸章也刚遇中正天下大行也萃利见大人亨聚以正也用大牲吉利有攸往顺天命也升巽而顺刚中而应是以大亨用见大人勿恤有庆也南征吉志行也困贞大人吉以刚中也有言不信尚口乃穷也井井养而不穷也改邑不改井乃以刚中也汔至亦未繘井未有功也羸其瓶是以凶也革革水火相息二女同居其志不相得曰革革而当其悔乃亡天地革而四时成汤武革命顺乎天而应乎人十七真鼎巽而耳目聪明柔进而上行得中而应乎刚是以元亨震震来虩虩恐致福也笑言哑哑后有则也艮时止则止时行则行动静不失其时其道光明艮其止止其所也上下敌应不相与也渐进得位往有功也进以正可以正邦也其位刚得中也止而巽动不穷也归妹征凶位不当也无攸利柔乗刚也丰日中则昃月盈则食天地盈虚与时消息而况于人乎况于鬼神乎旅旅小亨柔得中乎外而顺乎刚止而丽乎明巽刚巽乎中正而志行柔皆顺乎刚兑説以利贞是以顺乎天而应乎人涣刚来而不穷柔得位乎外而上同王假有庙王乃在中也利涉大川乗木有功也节节亨刚柔分而刚得中苦节不可贞其道穷也説以行险当位以节中正以通天地节而四时成节以制度不伤财不害民中孚中孚柔在内而刚得中説而巽孚乃化邦也豚鱼吉信及豚鱼也利涉大川乗木舟虚也小过小过小者过而亨也过以利贞与时行也既济既济亨小者亨也利贞刚柔正而位当也初吉柔得中也终止则乱其道穷也未济未济亨柔得中也小狐汔济未出中也濡其尾无攸利不续终也虽不当位刚柔应也象传干潜龙勿用阳在下也见龙在田徳施普也终日干干反复道也或跃在渊进无咎也飞龙在天大人造也亢龙有悔盈不可久也用九天徳不可为首也坤履霜坚冰隂始凝也驯致其道至坚冰也六二之动直以方也不习无不利地道光也含章可贞以时发也或从王事知光大也括囊无咎慎不害也黄裳元吉文在中也龙战于野其道穷也用六永贞以大终也屯虽磐桓志行正也以贵下贱大得民也六二之难乘刚也十年乃字反常也即鹿无虞以从禽二十一侵宋吴棫韵补禽渠容切引焦氏易林履之夬也君子舍之往吝穷也求而往明也屯其膏施未光也泣血涟如何可长也䝉利用刑人以正法也子克家刚柔接也勿用取女行不顺也困䝉之吝独远实五质也童䝉之吉顺以巽也利用御冦上下顺也需需于郊不犯难行也利用恆无咎未失常也需于沙衍在中也虽小有言以吉终也需于泥灾在外也自我致冦敬慎不败也需于血顺以听也酒食贞吉以中正也讼不永所事讼不可长也虽小有言其辩明也不克讼归逋窜也自下讼上患至掇十三末也食旧徳从上吉也复即命渝安贞不失也讼元吉以中正也以讼受服亦不足敬也师师出以律失律凶也在师中吉承天宠也王三钖命懐万邦也师或舆尸大无功也左次无咎未失常也长子帅师以中行也弟子舆尸使不当也大君有命以正功也小人勿用必乱邦也比比之初六有他吉也比之自内不自失也比之匪人不亦伤乎外比于贤以从上也显比之吉位正中也舍逆取顺失前禽也一人不诫上使中也比之无首无所终也小畜复自道其义吉也牵复在中亦不自失也夫妻反目不能正室也有孚惕出上合志也有孚挛如不独富也既雨既处徳积载也君子征凶有所疑也履素履之往独行愿也幽人贞吉中不自乱也眇能视不足以有明也跛能履不足以与行也咥人之凶位不当也武人为于大君志刚也愬愬终吉志行也夬履贞厉位正当也元吉在上大有庆也泰拔茅征吉志在外也包荒得尚于中行以光大也无往不复天地际也翩翩不富皆失实也不戒以孚中心愿也以祉元吉中以行愿也城复于隍其命乱也否拔茅贞吉志在君也大人否亨不乱羣也包羞位不当也有命无咎志行也大人之吉位正当也否终则倾何可长也同人出门同人又谁咎也同人于宗吝道也伏戎于莽敌刚也三嵗不兴安行也乘其墉义弗克也其吉则困而反则也同人之先以中直也大师相遇言相克也同人于郊志未得也大有大有初九无交害也大车以载积中不败也公用亨于天子小人害也匪其彭无咎明辨晢十七薛转音制也厥孚交如信以发志也威如之吉易而无僃也大有上吉自天祐也谦谦谦君子卑以自牧也鸣谦贞吉中心得也劳谦君子万民服也无不利撝谦不违则也利用侵伐征不服也鸣谦志未得也可用行师征邑国也豫盱豫有悔位不当也由豫大有得志大行也六五贞疾乗刚也恆不死中未亡也㝠豫在上何可长也随官有渝从正吉也出门交有功不失也系小子弗兼与也系丈夫志舍下也随有获其义凶也有孚在道明功也孚于嘉吉位正中也拘系之上穷也蛊干父之蛊意承考也干母之蛊得中道也干父之蛊终无咎也裕父之蛊往未得也干父用誉承以徳也不事王侯志可则也临咸临贞吉志行正也咸临吉无不利未顺命也甘临位不当也既忧之咎不长也至临无咎位不当也大君之宜行中之谓也敦临之吉志在内也观初六童观小人道也闚观女贞亦可丑也观我生进退未失道也观国之光尚賔也观我生观民也观其生志未平也噬嗑屦校灭趾不行也噬肤灭鼻乘刚也遇毒位不当也利艰贞吉未光也贞厉无咎得当也何校灭耳聪不明也贲舍车而徒义弗乘也贲其须与上兴也永贞之吉终莫之陵也六四当位疑也匪寇婚媾终无尤也六五之吉有喜也白贲无咎上得志也剥剥牀以足以灭下也剥牀以辨未有与也剥之无咎失上下也剥牀以肤切近灾也以宫人宠终无尤也君子得舆民所载也小人剥庐终不可用三用也复不远之复以修身也休复之吉以下仁也频复之厉义无咎也中行独复以从道也敦复无悔中以自考也迷复之凶反君道也无妄无妄之往得志也不耕获未富也行人得牛邑人灾也可贞无咎固有之也无妄之药不可试也无妄之行穷之灾也大畜有厉利己不犯灾也舆説輹中无尤也利有攸往上合志也六四元吉有喜也六五之吉有庆也何天之衢道大行也颐观我朶颐亦不足贵也六二征凶行失类也十年勿用道大悖也颠颐之吉上施光也居贞之吉顺以从上也由颐厉吉大有庆也大过借用白茅柔在下也老夫女妻过以相与也栋桡之凶不可以有辅也栋隆之吉不桡乎下也枯杨生华何可久也老妇士夫亦可丑也过涉之凶不可咎也坎习坎入坎失道凶也求小得未出中也来之坎坎终无功也樽酒簋贰刚柔际也坎不盈中未大也上六失道凶三嵗也离履错之敬以辟咎也黄离元吉得中道也日昃之离何可久也突如其来如无所容也六五之吉离王公也王用出征以正邦也咸咸其拇志在外也虽凶居吉顺不害也咸其股亦不处也志在随人所执下也贞吉悔亡未感害也憧憧往来未光大也咸其脢志末也咸其辅颊舌滕口説也恆浚恆之凶始求深二十一侵説见屯卦也九二悔亡能久中也不恆其徳无所容也久非其位安得禽也妇人贞吉从一而终也夫子制义从妇凶也振恆在上大无功也遯遯尾之厉不往何灾也执用黄牛固志也系遯之厉有疾惫也畜臣妾吉不可大事也君子好遯小人否也嘉遯贞吉以正志也肥遯无不利无所疑也大壮壮于趾其孚穷也九二贞吉以中也小人用壮君子罔也藩决不羸尚往也丧羊于易位不当也不能退不能遂不详也艰则吉咎不长也晋晋如摧如独行正也裕无咎未受命也受兹介福以中正也衆允之志上行也鼫鼠贞厉位不当也失得勿恤往有庆也维用伐邑道未光也明夷君子于行义不食也六二之吉顺以则也南狩之志乃大得也入于左腹获心意也箕子之贞明不可息也初登于天照四国也后入于地失则也家人闲有家志未变也六二之吉顺以巽也家人嗃嗃未失也妇子嘻嘻失家节也富家大吉顺在位也王假有家交相爱也威如之吉反身之谓也睽见恶人以辟咎也遇主于巷未失道也见舆曳位不当也无初有终遇刚也交孚无咎志行也厥宗噬肤往有庆也遇雨之吉羣疑亡也蹇往蹇来誉宜待十五海也王臣蹇蹇终无尤也往蹇来反内喜之也往蹇来连当位实也大蹇朋来以中节也往蹇来硕志在内也利见大人以从贵也解刚柔之际义无咎也九二贞吉得中道也负且乗亦可丑也自我致戎又谁咎也解而拇未当位也君子有解小人退也公用射隼以解悖也损已事遄往尚合志也九二利贞中以为志也一人行三则疑也损其疾亦可喜也六五元吉自上祐也弗损益之大得志也益元吉无咎下不厚事也或益之自外来也益用凶事固有之也告公从以益志也有孚恵心勿问之矣惠我徳大得志也莫益之偏辞也或撃之自外来也夬不胜而往咎也有戎勿恤得中道也君子夬夬终无咎也其行次且位不当也闻言不信聪不明也中行无咎中未光也无号之凶终不可长也姤繋于金柅柔道牵也包有鱼义不及賔也其行次且行未牵也无鱼之凶远民也九五含章中正也有陨自天志不舍命也姤其角上穷吝也萃乃乱乃萃其志乱也引吉无咎中未变也往无咎上巽也大吉无咎位不当也萃有位志未光也赍咨涕洟未安上也升允升大吉上合志也九二之孚有喜也升虚邑无所疑也王用亨于岐山顺事也贞吉升阶大得志也㝠升在上消不富也困入于幽谷幽不明也困于酒食中有庆也据于蒺藜乗刚也入于其宫不见其妻不祥也来徐徐志在下也虽不当位有与也劓刖志未得也乃徐有説以中直也利用祭祀受福也困于葛藟未当也动悔有悔吉行也井井泥不食下也旧井无禽时舍也井谷射鲋无与也井渫不食行恻也求王明受福也井甃无咎修井也寒泉之食中正也元吉在上大成也革巩用黄牛不可以有为也已日革之行有嘉也革言三就又何之矣改命之吉信志也鼎鼎颠趾未悖也利出否以从贵也鼎有实慎所之也我仇有疾终无尤也鼎耳革失其义也覆公餗信如何也鼎黄耳中以为实也玉铉在上刚柔节也震震来虩虩恐致福也笑言哑哑后有则也震来厉乗刚也震苏苏位不当也震遂泥未光也震往来厉危行也其事在中大无丧也震索索中未得也虽凶无咎畏邻戒也艮艮其趾未失正也不拯其随未退听也艮其限危薰心二十一侵説见屯卦也艮其身止诸躬也艮其辅以中正也敦艮之吉以厚终也渐小子之厉义无咎也饮食衎衎不素饱也夫征不复离羣丑也妇孕不育失其道也利用御冦顺相保也或得其桷顺以巽也终莫之胜吉得所愿也其羽可用为仪吉不可乱也归妹归妹以娣以恆也跛能履吉相承也利幽人之贞未变常也归妹以须未当也愆期之志有待而行也帝乙归妹不如其娣之袂良也其位在中以贵行也上六无实承虚筐也丰虽旬无咎过旬灾也有孚发若信以发志也丰其沛不可大事也折其右肱终不可用也丰其蔀位不当也日中见斗幽不明也遇其夷主吉行也六五之吉有庆也丰其屋天际翔也闚其户阒其无人自藏也旅旅琐琐志穷灾也得童仆贞终无尤也旅焚其次亦以伤矣以旅与下其义丧也旅于处未得位也得其资斧心未快也终以誉命上逮也其旅在上其义焚也丧牛于易终莫之闻也巽进退志疑也利武人之贞志治也纷若之吉得中也频巽之吝志穷也田获三品有功也九五之吉位正中也巽在牀下上穷也丧其资斧正乎凶也兑和兑之吉行未疑也孚兑之吉信志也来兑之凶位不当也九四之喜有庆也孚于剥位正当也上六引兑未光也涣初六之吉顺也涣奔其机得愿也涣其躬志在外也涣其羣元吉光大也王居无咎正位也涣其血远害也节不出户庭知通塞也不出门庭凶失时极也不节之嗟又谁咎也安节之亨承上道也甘节之吉居位中也苦节贞凶其道穷也中孚初九虞吉志未变也其子和之中心愿也或鼔或罢位不当也马匹亡絶类上也有孚挛如位正当也翰音登于天何可长也小过飞鸟以凶不可如何也不及其君臣不可过也从或戕之凶如何也弗过遇之位不当也往厉必戒终不可长也宻云不雨已上也弗遇过之已亢也既济曳其轮义无咎也七日得以中道也三年克之惫也终日戒有所疑也东邻杀牛不如西邻之时也实受其福吉大来也濡其首厉何可久也未济未济征凶位不当也贞吉悔亡志行也君子之光其晖吉也饮酒濡首亦不知节也易音卷二易音卷三钦定四库全书易音卷三崑山顾炎武撰系辞上传一章鼔之以雷霆润之以风雨日月运行一寒一暑干道成男坤道成女干以易知坤以简能易则易知简则易从易知则有亲易从则有功三章是故列贵贱者存乎位齐小大者存乎卦辨吉凶者存乎辞忧悔吝者存乎介震无咎者存乎悔是故卦有小大辞有险易辞也者各指其所之七之七章成性存存道义之门八章君子之道或出或处或黙或语二人同心其利断金同心之言其臭如兰君不宻则失臣臣不宻则失身几事不宻则害成负也者小人之事也乘也者君子之器也小人而乘君子之器盗思夺之矣上慢下暴盗思伐之矣十二章天之所助者顺也人之所助者信也履信思乎顺又以尚贤也系辞下传一章爻也者效此者也象也者像此者也二章仰则观象于天俯则观法于地观鸟兽之文与地之宜作结绳而为罔罟以佃以渔九鱼斲木为耜揉木为耒十八队通其变使民不倦神而化之使民宜之服牛乗马引重致逺以利天下重门击柝以待暴客断木为杵掘地为臼臼杵之利万民以济十二霁上古穴居而野处后世圣人易之以宫室上栋下字以待风雨古之葬者厚衣之以薪葬之中野不封不树丧期无数后世圣人易之以棺椁以上去入通为一韵上古结绳而治后世圣人易之以书契百官以治万民以察十四黠三章是故易者象也象也者像也五章天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉尺蠖之屈以求信也龙蛇之蛰以存身也君子知微知彰知柔知刚万夫之望天地絪缊文万物化醇男女搆精万物化生八章易之为书也不可逺为道也屡迁二仙变动不居周流六虚上下无常刚柔相易不可为典要唯变所适其出入以度外内使知惧又明于忧患与故无有师保如临父母以上去通为一韵初率其辞而揆其方既有典常苟非其人道不虚行九章易之为书也原始要终以为质也六爻相襍唯其时物也其初难知其上易知本末也二多誉四多惧三多凶五多功十一章危者使平易者使倾其道甚大百物不废十二章天地设位圣人成能人谋鬼谋百姓与能变动以利言吉凶以情迁文言传干庸言之信庸行之谨十九隠是故居上位而不骄在下位而不忧同声相应同气相求水流溼火就燥三十二晧云从龙风从虎圣人作而万物覩本乎天者亲上本乎地者亲下潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也干元用九天下治也潜龙勿用阳气潜藏见龙在田天下文明终日干干与时偕行或跃在渊干道乃革飞龙在天乃位乎天徳亢龙有悔与时偕极干元用九乃见天则大哉干乎刚健中正纯粹精也六爻发挥旁通情也时乘六龙以御天也云行雨施天下平也上不在天下不在田上不在天下不在田中不在人先天而天弗违后天而奉天时天且弗违而况于人乎况于鬼神乎知存而不知亡知得而不知丧坤坤至柔而动也刚至静而徳方后得主而有常含万物而化光坤道其顺乎承天而时行积善之家必有余庆积不善之家必有余殃君子敬以直内义以方外君子黄中通理正位居体説卦传二章分阴分阳迭用柔刚故易六位而成章三章天地定位山泽通气雷风相薄水火不相射八卦相错数往者顺知来者逆六章故水火相逮雷风不相悖山泽通气然后能变化既成万物也襍卦传干刚坤柔比乐师忧临观之义或与或求屯见而不失其居䝉襍而着九御震起也艮止也损益盛衰之始也大畜时也无妄灾也萃聚而升不来也谦轻而豫怠也噬嗑食也贲无色也兑见而巽伏也随无故也蛊则饬也剥烂也复反也晋昼也明夷诛也井通而困相遇也咸速也恒久也涣离也节止也解缓也蹇难也睽外也家人内也否泰反其类也大壮则止遯则退也大有衆也同人亲也革去故也鼎取新也小过过也中孚信也丰多故亲寡旅也离上而坎下也小畜寡也履不处也需不进也讼不亲也大过颠也姤遇也柔遇刚也渐女归待男行也颐养正也既济定也归妹女之终也未济男之穷也夬决也刚决柔也君子道长小人道忧也易音卷三