仪礼经传通解钦定四库全书经部四仪礼经传通解礼类五提要等谨按仪礼经传通解三十七卷续二十九巻仪礼经传通解宋朱子撰初名仪礼经传集注朱子乞修三礼札子所云以仪礼为经而取礼记及诸经史杂书所载有及于礼者皆附本经之下具列注疏诸儒之説畧有端绪即是书也其札子竟不果上晚年修葺乃更定今名朱子没后嘉定丁丑始刋板于南康凡家礼五卷乡礼三卷学礼十一卷邦国礼四卷共二十三卷为四十二篇中缺书数一篇大射至诸侯相朝八篇尚未脱藁其卷二十四至卷三十七凡十八篇则仍前草创之本故用旧名集传集註是为王朝礼中缺卜筮一篇目録内践阼第三十一以后序说并缺盖未成之本也所载仪礼提要诸篇咸非旧次亦颇有所釐析如士冠礼三履本在辞后乃移入前陈器服章戒宿加冠等辞本总记在后乃分入前各章之下末取杂记女子十五许嫁笄之文续经立女子笄一目如斯者不一而足虽不免割裂古义然自王安石废罢仪礼独存礼记朱子纠其弃经任传遗本宗末因撰是书以存先圣之遗制分章表目开卷了然亦考礼者所不废也其丧祭二门则成于朱子门人黄榦盖朱子以创藁属之杨复原序述榦之言有曰始余创二礼粗就奉而质之先师喜谓余曰君所立丧祭礼规模甚善他日取吾所编家乡邦国王朝礼其悉用此更定云云则榦之所编尚不失朱子之意然榦仅修丧礼十五卷成于嘉定己卯其祭礼则尚未订定而榦又没越四年壬午张虙刋之南康亦未完本也其后杨复重修祭礼郑逢辰进之于朝复序榦之书云丧礼十五卷前已缮冩丧服图式今别为一卷附于正帙之外前称丧服图式祭礼遗藁尚有未及订定之遗憾则别卷之意固在此又自序其书云南康学宫旧有家乡邦国王朝礼及张侯虙续刋丧礼又取祭礼藁本併刋而存之窃不自揆遂举藁本叅以所闻稍加更定以续成其书凡十四卷今自卷十六至卷二十九皆复所重修合前经传通解及集传集註总六十有六卷虽编纂不出一手而端绪相因规模不异考古礼者其梗概节目亦略备于是矣干隆四十四年五月恭校上总纂官纪昀陆钖熊孙士毅总校官陆费墀仪礼经传通解旧序南康旧刊朱文公仪礼经传与集传集註而丧祭二礼俄空焉盖以属门人勉斋黄榦俾之类次而未成也虙来南康闻勉斋已下世深恨文公之志不终士友间有言勉斋固尝脱藁今在南劔陈史君处欲全此书索之南劔可也南劔知之果以其书来且併遣刻者数辈至于是锓木更一年而后毕是虽丧祭二门而卷帙多前书三之一以是刊造之日长㸃勘之功乡贡进士杨用为多又助以王镇圭童居钦黄嵩三君披阅精彊错简脱字徃徃无之虙生不为晚而不能一识文公文公不可得而见得见勉斋者斯可矣又复失之分符星渚乃文公遗爱之地高山仰止惓惓兴懐兹又得全其所欲述之书以毕其平日传受之志岂非幸欤第闲习礼度不如式瞻仪刑讽味遗言不如亲承音㫖诚有如古人之论抚卷为之三叹也嘉定癸未孟秋上澣四明张虙识目録钦定四库全书仪礼经传目録汉书艺文志礼古经五十六卷经十七篇今按此记百三十一篇明堂阴阳三十三篇王史氏二十一篇曲台后仓九篇明堂阴阳説五篇周官六篇周官传四篇刘歆曰易曰有夫妇父子君臣上下然后礼义有所错而帝王质文世有损益至周曲为之防事为之制故曰礼经三百威仪三千及周之衰诸侯将踰法度恶其害己皆灭去其籍自孔子时而不具至秦大壊汉兴鲁髙堂生传士礼十七篇讫孝宣世后仓最明戴徳戴圣庆普皆其弟子三家立于学官礼古经者出于鲁淹中及孔氏苏林曰淹中里名也与十七篇文相似多三十九篇及明堂阴阳王史氏记所见多天子诸侯卿大夫之制虽不能备犹瘉仓等推士礼而致于天子之説师古曰瘉与愈同愈胜也贾公彦曰戴徳戴圣与刘向别録十七篇次第皆冠礼第一昬礼第二士相见第三自兹以下大戴即以士丧既夕士虞特牲少牢有司乡饮乡射燕礼大射聘礼公食觐礼丧服为次小戴则以乡饮乡射燕礼大射士虞丧服特牲少牢有司士丧既夕聘礼公食觐礼为次皆尊卑吉凶先后杂乱故郑説不从之唯刘向别録大射以上七篇与小戴同而其下乃以聘食觐礼丧服士丧既夕士虞特牲少牢有司为次皆尊卑吉凶次第伦叙故郑用之也又曰仪礼之次贱者为先故以士冠为先无大夫冠礼诸侯冠次之天子冠又次之其昬礼亦士为先大夫次之诸侯次之天子为后诸侯乡饮酒为先天子乡饮酒次之乡射燕礼已下皆然又以冠昬士相见为先后者以二十而冠三十而娶四十强而仕即有挚见乡大夫见国君之等又为乡大夫州长行乡饮酒乡射之事已下先吉后凶凶尽则又行祭祀吉礼也士冠礼第一家礼一之上郑玄目録曰童子任职居士位年二十而冠主人玄冠朝服则是仕于诸侯天子之士朝服皮弁素积古者四民世事士之子恆为士今按此冠于五礼为嘉礼大小戴及别録皆此为第一今仍旧次而于其文颇有所釐析云冠义第二家礼一之下此小戴记第四十三篇葢汉儒所造以释冠礼之义者也家语冠颂篇略见天子诸侯大夫之礼小戴曽子问中有变礼春秋内外传有事证今皆以附于后定为第二而逓改下篇之次云士昬礼第三家礼二之上郑目録云士娶妻之礼以昬为期因而名焉必以昬者阳往而阴来日入三商为昬所起也昬于五礼属嘉礼大小戴及别録此皆第二今颇釐析之而定为第三昬义第四家礼二之下此小戴第四十四篇葢汉儒所造以释昬礼之义者也今以郊特牲坊记曽子问及诗春秋内外传白虎通义説苑所説昬礼之义及其变节合之以为此篇内则第五家礼三此小戴第十二篇葢古经也郑氏以为记男女居室事父母舅姑之法以闺门之内礼仪可则故曰内则今按此必古者学校教民之书宜以次于昬礼故取以补经而附以传记之説云内治第六家礼四古无此篇今取小戴昬义哀公问文王世子内则篇及周礼大戴礼春秋内外传孟子书大传新序列女传前汉书贾谊新书孔丛子之言人君内治之法者创为此记以补经阙五宗第七家礼五古无此篇今取小戴丧服小记大传曾子问内则文王世子檀弓曲礼篇及此经丧服传春秋内外传家语白虎通义书大传孔丛子等书之言宗子之法以治族人者创为此篇亲属记第八家礼六此即尔雅之释亲篇白虎通义所谓亲属记者也以其具载闺门三族亲戚之名号故列于此而通义所释亦因以附焉士相见礼第九乡礼一之上郑目録曰士以职位相亲始承挚相见之礼杂记㑹葬礼曰相见也反哭而退朋友虞祔而退士相见于五礼属宾礼大小戴及别録皆第三今出其见君者数条入臣礼篇而取曲礼少仪玉藻诸篇言相见饮食之礼者附之士相见义第十乡礼一之下古无此篇刘敞补亡今以白虎通义附其后投壶第十一乡礼二此小戴第四十篇第记主人与客燕饮投壶之礼郑氏以为实曲礼之正篇其事与射为类于五礼宜属嘉礼今取大戴及少仪合之以继士相见礼之后乡饮酒礼第十二乡礼三之上郑目録云诸侯之乡大夫三年大比献贤者能者于其君以礼宾之与之饮酒吕大临曰乡人凡有㑹聚皆当行此礼乡饮酒于五礼属嘉礼大戴此乃第十小戴及别録此皆第四今略取少仪一二附记下云乡饮酒义第十三乡礼三之下此小戴第四十五篇亦汉儒所造以释乡饮酒之义者也上篇所陈乃乡大夫将兴其贤能而宾之之礼此义中第五章兼有党正正齿位之事郑説已见上篇孔颖达以为吉礼非也今附于本篇之次乡射礼第十四乡礼四之上郑目録云州长春秋以礼㑹民而射于州序之礼谓之乡者州乡之属乡大夫或在焉不改其礼射于五礼属嘉礼大戴十一小戴及别録皆第五乡射义第十五乡礼四之下此小戴第四十六篇亦汉儒所造以释乡射之义者也今取其言乡党习射询衆庶者为此篇而出其言天子诸侯将祭选士者为大射义见后篇学制第十六学礼一之上古无此篇此类今以家塾党庠遂序皆为乡学则其礼之次宜有以见其设教导民之法故集诸经传创立此篇以为此类之首学义第十七学礼一之下此篇亦古所无今集诸经传凡言教法之意者补之以释上篇之义弟子职第十八学礼二此管子之全篇言童子入学受业事师之法今分章句参以衆説补其註文以附于经少仪第十九学礼三此小戴记之第十七篇言少者事长之节註疏以为细小威仪非也今釐其杂乱而别取它篇及诸书以补之曲礼第二十学礼四此小戴记之第一篇言委曲礼仪之事所谓曲礼三千者也其可随事而见者已包在经礼三百篇之内矣此篇乃其杂碎首尾出入诸篇不可随事而见者故合而记之自为一篇而又多为韵语使受者得以讽于口而存诸心葢曲礼之记也戴氏编礼时已亡逸故特因其首章之幸存者而杂取诸书所引与它记之相似者以补续之然其文亦多错乱不甚伦贯今颇釐而析之臣礼第二十一学礼五古无此篇今按事亲事长隆师亲友治家居室之法各有成篇独臣事君三纲之大其法尤严乃独无所聚而散出于诸书学者无所考焉今掇其语创为此篇钟律第二十二学礼六之上古无此篇今以六艺次之凡礼之通行者已略见上诸篇矣此后当继以乐而乐经久已亡逸故取周礼郑註太史公淮南子前后汉志杜佑通典之言律吕相生长短均调之法创为此篇以补其阙钟律义第二十三学礼六之下古亦无此篇今取诗乐第二十四学礼七古亦无此篇而大乐遗声其絶久矣今取世传唐开元十二诗谱补之以粗见其仿佛然亦未知其果有以合于古之遗声否也礼乐记第二十五学礼八古无此篇今取诸记中通论礼乐大指者合为此篇以通释礼乐之义书数第二十六学礼九古无此篇今按六艺之射已略见上乡射及下大射篇御法则废不可考矣唯书数日用所须不可不讲故取许氏説文解字序説及九章算经为此篇以补其阙然亦不能详也学记第二十七学礼十小戴第十八篇言古者学校教人传道授业之次序与其得失兴废之所由葢兼大小学而言之旧註多失其指今考横渠张氏之説并附己意以补其註云大学第二十八学礼十一小戴第四十二篇専言古者大学教人之次第河南程氏以为孔氏之遗书者也秦汉以来儒者既失其传故其旧文舛错为甚而训説亦多不能得其微意今推本程氏既绪正之仍别为之章句读者宜尽心焉则圣贤之学可渐而进矣中庸第二十九学礼十二小戴第三十一篇程氏以为孔门传授心法而其书成于子思而其言大抵与大学相发明故熹闻之先君子常以为大学者此篇之户庭而此篇则大学之阃奥也然道既失传説者类皆不能得其微指今亦本程氏别为章句读者孰复而深味之则圣贤传付之宻㫖庶乎其有以自得之矣保傅传第三十学礼十三汉昭帝诏曰通保傅传文颖以为贾谊所作即此篇也今在大戴礼中第四十八篇其词与谊本传疏语正合其言教大子辅少主之道至详悉而极恳切矣故自当时即以列于孝经论语尚书之等而进之于君葢能深识其言之要者矣后之君子有爱君忧国之深虑者其可以不之省哉践阼第三十一学礼十四此大戴第五十九篇五学第三十二学礼十五燕礼第三十三邦国礼一之上燕义第三十四邦国礼一之下大射礼第三十五邦国礼二之上大射义第三十六邦国礼二之下聘礼第三十七邦国礼三之上聘义第三十八邦国礼三之下公食大夫礼第三十九邦国礼四之上公食大夫义第四十邦国礼四之下诸侯相朝礼第四十一邦国礼五之上诸侯相朝义第四十二邦国礼五之下仪礼集传集註目録觐礼王朝礼一之上朝事义王朝礼一之下厯数王朝礼二之上卜筮夏小正王朝礼三之上月令王朝礼三之下乐制王朝礼四之上乐记王朝礼四之下王制之甲王朝礼五王制之乙王朝礼六王制之丙王朝礼七王制之丁王朝礼八王制之戊王朝礼九王制之己王朝礼十王制之庚王朝礼十一王制之辛王朝礼十二王制之壬王朝礼十三王制之癸王朝礼十四附乞修三礼札子臣闻之六经之道同归而礼乐之用为急遭秦灭学礼乐先壊汉晋以来诸儒补缉竟无全书其颇存者三礼而已周官一书固为礼之纲领至其仪法度数则仪礼乃其本经而礼记郊特牲冠义等篇乃其义疏耳前此犹有三礼通礼学究诸科礼虽不行而士犹得以诵习而知其説熙宁以来王安石变乱旧制废罢仪礼而独存礼记之科弃经任传遗本宗末其失已甚而博士诸生又不过诵其虚文以供应举至于其间亦有因仪法度数之实而立文者则咸幽冥而莫知其源一有大议率用耳学臆断而已若乃乐之为教则又絶无师授律尺短长声音清浊学士大夫莫有知其説者而不知其为阙也故臣顷在山林尝与一二学者考订其説欲以仪礼为经而取礼记及诸经史杂书所载有及于礼者皆以附于本经之下具列註疏诸儒之説略有端绪而私家无书检閲无人抄冩久之未成㑹蒙除用学徒分散遂不能就而钟律之制则士友闲亦有得其遗意者窃欲更加参考别为一书以补六艺之阙而亦未能具也欲望圣明特诏有司许臣就祕书省闗借礼乐诸书自行招致旧日学徒十余人踏逐空闲官屋数间与之居处令其编类虽有官人亦不系衘请俸但乞逐月量支钱米以给饮食纸札油烛之费其抄冩人即乞下临安府差拨贴书二十余名候结局日量支犒赏别无推恩则于公家无甚费用而可以兴起废坠垂之永久使士知实学异时可为圣朝制作之助则斯文幸甚取进止仪礼经传通解卷一钦定四库全书仪礼经传通解卷一宋朱子撰家礼一之上士冠礼传曰夫礼始于冠本于昬重于丧祭尊于朝聘和于射乡此礼之大体也夫音扶朝直遥反士冠礼筮于庿门筮市例反庿古庙字蓍音尸祢乃礼反父庿也疏曰蓍主人玄冠朝服缁带素韠即位于门东西面后朝服放此缁侧其反韠音毕蔽膝也缯自陵疏曰有司如主人服即位于西方东面北上辟必亦反卒子忽反假古雅反筮与席所卦者具馔于西塾馔直转反垫音孰陈也其俱也西塾门外西堂也布席于门中闑西阈外西面闑鱼列反阈音域橜其月反阃苦本反𣙗鱼列反蹙子六反疏筮人执筴抽上韇兼执之进受命于主人筴初革反韇音独疏曰筴即蓍也曲礼曰筴为筮宰自右少退赞命今按所筮人许诺右还即席坐西面卦者在左还音旋役故此卦者有司主画地识爻者也识音志卒筮书卦执以示主人疏曰方版也主人受眡反之筮人还东面旅占卒进告吉胪力居反今按少牢礼无此文未详何若不吉则筮逺日如初仪逺日旬之外礼文意小不同也彻筮席去起吕反宗人告事毕右筮日主人戒宾宾礼辞许主人再拜宾答拜主人退宾拜送退去也归也右戒宾辞戒宾曰某有子某将加布于其首愿吾子之教之也称尺证反下之称美称同宾对曰某不敏恐不能共事以病吾子敢辞共音恭主人曰某犹愿吾子之终教之也宾对曰吾子重有命某敢不从敢不从许之辞今按诸辞本总见经后前期三日筮宾如求日之仪疏曰前期三日谓正加冠今按前已右筮宾乃宿宾宾如主人服出门左西面再拜主人东面答拜为于伪反疏曰此云乃宿宾谓今按此云宿賔言主人往而宿之以目下事如乃宿賔賔许主人再拜宾答拜主人退賔拜送賔赞冠者一人亦如之宿之以筮賔之明日右宿賔辞宿曰某将加布于某之首吾子将莅之敢宿賔对曰某敢不夙兴莅音利厥明夕为期于庙门之外主人立于门东兄弟在其南少退西面北上有司皆如宿服立于西方东面北上也宿服朝服摈者请期宰告曰质明行事摈必刃反告兄弟及有司摈者告也告事毕摈者告期于宾之家右为期夙兴设洗直于东荣南北以堂深水在洗东度浅深曰深后并放此为夏屋水器尊卑皆用金罍及大小异疏曰洗者盥手洗爵之时恐水者文不具也陈服于房中西墉下东领北上爵弁服纁裳纯衣缁带韎韐妹又母八反韐古洽反又音合耳今文纁堦作熏皮弁服素积缁带素韠用布亦十五升其邑象焉疏曰玉藻云诸侯皮弁听朔于太庙象上古者谓三玄端玄裳黄裳杂裳可也缁带爵韠莫音暮朝直遥反夫玄之夫音扶带可知故畧不言也缁布冠缺项青组缨属于缺缁纚广终幅长六尺皮弁笄爵弁笄缁组纮纁边同箧箧苦协反上凡六物隋方曰箧疏曰頍项注皆无正文约汉制及以义言之耳云结栉实于箪栉庄乙反箪音丹箪笥也蒲筵二在南筵席也侧尊一甒醴在服北有篚实勺觯角柶脯醢南上豉反柶音四醢音海笭力呈反㪺九于反又音拘挹也庑音武爵弁皮弁缁布冠各一匴执以待于西坫南南面东上宾升则东面爵古文匴为篹坫为襜疏曰上文直举冠以表服冠屦夏用葛玄端黒屦青絇繶纯纯博寸屦者顺裳色玄端黒屦以玄缝扶用反紃音旬縁以绢反素积白屦以魁柎之缁絇繶纯纯博寸于反魁蜃蛤柎注也蜃上忍反蛤音合爵弁纁屦黒絇繶纯纯博寸缋户内反冬皮屦可也不屦繐屦繐音嵗疏曰䘮服有繐衰四升有半明今按此三屦以下本在辞后记右陈器服主人玄端爵韠立于阼阶下直东序西面酢才各反疏曰特牲士礼祭服用玄端此亦兄弟毕袗玄立于洗东西面北上袗之忍反又之慎反又音真疏曰玄衣玄裳而缁带韠是同玄也主人当东序洗当东荣兄弟又在洗东是退于主人也摈者玄端负东塾疏今按三者玄端一也主人玄裳爵韠将冠者采衣紒在房中南面紒音界缘以绢反纽女九反今按汉书髻亦右即位宾如主人服赞者玄端从之立于外门之外疏曰摈者告主人迎出门左西面再拜賔答拜主人揖赞者与宾揖先入道音导每曲揖庙将北曲又揖至于庙门揖入三揖至于阶三让曲揖当碑揖碑彼宜反主人升立于序端西面賔西序东面主人賔俱升立相乡疏曰不拜至者冠子非为賔客故异于赞者盥于洗西升立于房中西面南上近附近之近浣户管反疏曰盥于洗今详赞者西面则负东墉而在将冠者之右迎賔主人之赞者筵于东序少北西面适丁歴反辟音避将冠者出房南面房外之西待賔命今按此疏则阼阶切近东序之西赞者奠纚笄栉于筵南端为节賔揖将冠者将冠者即筵坐赞者坐栉设纚即就设施賔降主人降宾辞主人对爲于伪反宾盥卒壹揖壹让升主人升复初位疏曰初位东賔筵前坐正纚兴降西阶一等执冠者升一等东面授宾疏曰按匠宾右手执项左手执前进容乃祝坐如初乃冠兴复位赞者卒复扶又反也复位西序东面卒谓设缺项结缨也冠者兴宾揖之适房服玄端爵韠出房南面复出房南面者一加礼成观衆以容体疏曰以其去童子之服着成人之服使衆观知也右始加辞始加祝曰令月吉日始加元服令吉皆善也元首也弃尔幼志顺尔成徳夀考惟祺介尔景福女音汝下同宾揖之即筵坐栉设笄宾盥正纚如初降二等受皮弁右执项左执前进祝加之如初复位赞者卒纮言也卒纮谓系属之见贤遍反属音烛兴宾揖之适房服素积素韠容出房南面右再加辞再加曰吉月令辰乃申尔服辰子敬尔威仪淑慎尔徳眉夀万年永受胡福笔勒反宾降三等受爵弁加之服纁裳韎韐其他如加皮弁之仪彻皮弁冠栉筵入于房为之右三加辞三加曰以岁之正以月之令咸加尔服服叶蒲北反兄弟具在以成厥徳黄耉无疆受天之庆耉音苟庆叶音羌徴也疆竟竟音敬又音景筵于户西南面赞者洗于房中侧酌醴加柶覆之面叶疏曰凡洗爵者先盥此经不具故注明賔揖冠者就筵筵西南面賔受醴于户东加柶面枋筵前北面枋彼命反冠者筵西拜受觯宾东面答拜疏曰异荐脯醢冠者即筵坐左执觯右祭脯醢以柶祭醴三兴筵末坐啐醴捷柶兴降筵坐奠觯拜执觯兴宾答拜捷柶扱柶于醴中其拜皆如初古文啐为唿右醴冠者醴辞曰甘醴惟厚嘉荐令芳拜受祭之以定尔祥承天之休夀考不忘冠者奠觯于荐东降筵北面坐取脯降自西阶适东壁北面见于母荐东荐左凡奠爵将举闱音韦宫中小门也疏曰母拜受子拜送母又拜右冠者见母宾降直西序东面主人降复初位冠者立于西阶东南面宾字之冠者对对应也其辞未闻疏曰冠义右字冠者字辞曰礼仪既备令月吉日昭告尔字爰字孔嘉髦士攸宜宜之于假假古雅反叶音古今按永受保之曰伯某甫仲叔季唯其所当作父长丁丈反父音甫尼是也宾出主人送于庿门外请醴宾宾礼辞许宾就次处昌虑反疏曰此当士卑故或用簟席也右宾出就次冠者见于兄弟兄弟再拜冠者答拜见赞者西面拜亦如之疏曰兄弟位在东方赞者则賔之类入见姑姊如见母右冠者见兄弟姑姊乃易服服玄冠玄端爵鞸奠挚见于君遂以挚见于乡大夫乡先生挚亦作贽音至仕者右奠挚于君及乡大夫乡先生乃醴宾以壹献之礼少诗照反泲子礼反糟子曹反疏曰此醴亦当类是也主人酬賔束帛俪皮饮于鸩反疏曰凡酬币之赞者皆与赞冠者为介与音预之尊之饮酒之礼贤者为宾其次为介宾出主人送于外门外再拜归賔俎右醴賔若不醴则醮用酒醮子召反亦当为礼名醮取醮尽之义也尊于房户之间两甒有禁玄酒在西加勺南枋新水也虽今不用犹设之不忘古也洗有篚在西南顺盛音成疏曰用醴之时醴尊始加醮用脯醢賔降取爵于篚辞降如初卒洗升酌疏曰将自酌者决前用醴时賛者酌以授宾宾不亲酌此则宾亲酌酒洗爵故有升降也冠者拜受宾答拜如初冠者升筵坐左执爵右祭脯醢祭酒兴筵末坐啐酒降筵拜賔答拜冠者奠爵于荐东立于筵西賔揖之则就东序之筵今按此彻荐爵筵尊不彻者辟后加也不彻筵尊三加可相因由便也疏曰下文云加皮弁如初仪再醮摄酒其他皆如加皮弁如初仪再醮摄酒其他皆如初挠奴髙反聂女辄反疏曰挠谓今按此如初仪者如前再加一章之仪也下加爵弁如初仪三醮有干肉折俎哜之其他如初折之设反哜才计反为俎哜尝之为二十一体故摠名干肉折俎也今按豚解之义陈説得之二十一体则折用北面取脯见于母右醮醮辞曰旨酒既清嘉荐亶时亶诚也瘅丁但反始加元服兄弟具来孝友时格永乃保之来叶力之反嘏凡醮者不祝疏曰凡醮谓庶子冠者再醮曰旨酒既湑嘉荐伊脯湑思吕反乃申尔服礼仪有序祭此嘉爵承天之祜祜福也三醮曰㫖酒令芳笾豆有楚咸加尔服肴升折俎承天之庆受福无疆若杀则特豚载合升离肺实于鼎设扃鼏反鼎杠也鼏亡歴反鼎覆也胖普半反镬户郭反亨普庚反铉玄犬反疏今始醮如初初谓前章之始醮再醮两豆葵菹蠃醢两笾栗脯蠃力禾反螔音移蝓音俞一音由蜗力禾反又古华反是作醢及菹之法也三醮摄酒如再醮加俎哜之皆如初哜肺误也祭俎如初如祭脯醢今按初谓卒醮取笾脯以降如初右杀若孤子则父兄戒宿父兄诸父诸兄冠之日主人紒而迎宾拜揖让立于序端皆如冠主礼于阼凡拜北面于阼阶上宾亦北面于西阶上答拜若杀则举鼎陈于门外直东塾北面得申礼盛之父在有鼎不陈于门外右孤子冠若庶子则冠于房外南面遂醮焉客位成而不尊注云凡醮者不祝也右庶子冠冠者母不在则使人受脯于西阶下右母不在女子十有五年许嫁笄而字虽未许嫁年二十而笄礼之妇人执其礼人礼之无女賔不备仪也燕则鬈首鬈音权女有鬌紒也鬌丁果反右女子笄杂记补家礼一之下冠义传曰礼之所尊尊其义也失其义陈其数祝史之事也故其数可陈也其义难知也知其义而敬守之天子之所以治天下也今按此葢凡人之所以为人者礼义也礼义之始在于正容体齐颜色顺辞令容体正颜色齐辞令顺而后礼义备以正君臣亲父子和长幼君臣正父子亲长幼和而后礼义立故冠而后服备服备而后容体正颜色齐辞令顺故曰冠者礼之始也是故古者圣王重冠古者冠礼筮日筮宾所以敬冠事敬冠事所以重礼重礼所以为国本也故适子冠于阼以着代也醮于客位加有成也三加弥尊喻其志也冠而字之敬其名也之时唿之也见于母母拜之见于兄弟兄弟拜之成人而与为礼也玄冠玄端奠挚于君遂以挚见于乡大夫乡先生以成人见也而致仕者服玄冠玄端异于朝也今按疏説非本文正意恐不然也成人之者将责成人礼焉也责成人礼焉者将责为人子为人弟为人臣为人少者之礼行焉将责四者之行于人其礼可不重与行下孟反今按首句之字疑衍故孝弟忠顺之行立而后可以为人可以为人而后可以治人也故圣王重礼故曰冠者礼之始也嘉事之重者也是故古者重冠重冠故行之于庙行之于庙者所以尊重事尊重事而不敢擅重事不敢擅重事所以自卑而尊先祖也治直吏反嘉事嘉礼也冠属嘉礼邾隐公既即位将冠使大夫因孟懿子问礼于孔子子曰其礼如世子之冠虽天子之元子犹士也其礼无变天下无生而贵者故也郑曰皆由下升懿子曰天子未冠即位长亦冠乎孔子曰古者王世子虽幼其即位则尊为人君人君治成人之事者何冠之有懿子曰然则诸侯之冠异天子与孔子曰君薨而世子主䘮是亦冠也已人君无所殊也懿子曰今邾君之冠非礼也孔子曰诸侯之有冠礼也夏之末造也有自来矣今无讥焉天子冠者武王崩成王年十有三而嗣立周公居冡宰摄政以治天下明年夏六月既葬冠成王而朝于祖以见诸侯示有君也周公命祝雍作颂曰达而勿多也郑曰辞多则史少则不达祝雍辞曰使王近于民逺于年啬于时惠于财亲贤而任能其颂曰令月吉日王始加元服去王幼志心是衮职钦若昊天六合是式率尔祖考永永无极此周公之制也懿子曰诸侯之冠其所以为賔主何也孔子曰公冠则以卿为宾公自为主迎宾揖升自阼立于席北其醴也则如士飨之以三献之礼今按大戴礼无其醴也三字无介无乐皆玄端既醴降自阼诸侯非公而自为主者其所以异皆降自西阶玄端与皮弁服其服也异朝服素韠今按大公冠四加玄冕祭今按本文但言玄端皮弁玄冕而不言其酬币于賔则束帛乗马王曰已冠而飨既飨与賔币谓之酬币天子拟焉太子与庶子其冠皆自为主其礼与士无变飨食賔也皆同王曰拟诸侯礼懿子曰始冠必加缁布之冠何也孔子曰示不忘古大古冠布齐则缁之其緌也吾未之闻饰太古质葢亦无饰非时人緌故云未闻之于古疏曰皇氏云齐则缁之亦谓祭前若祭时自今则冠而弊之可也也懿子曰三王之冠其异何也孔子曰周弁殷冔夏收一也冔况甫反言所以收敛髪也齐所服而祭也其制之异未闻疏曰此条葢论第三所加之冠指三王共皮弁素积质不变委貌周道也章甫殷道也毋追夏后氏之道也孔疏家语冠颂今按此章与仪礼后记郊始冠缁布冠自诸侯下达冠而弊之可也玄冠朱组缨天子之冠也缁布冠缋緌诸侯之冠也缋户内反注绘同尊者饰也缋或作绘緌或作蕤玉藻无大夫冠礼而有其昬礼古者五十而后爵何大夫冠礼之有疏曰大夫始仕者二十已冠讫五故知二十乃冠也后记继世以立诸侯象贤也以官爵人徳之杀也死而谥今也古者生无爵死无谥今按此于冠义无所当疑错简也曽子问曰将冠子冠者至揖让而入闻齐衰大功之䘮如之何七雷反孔子曰内䘮则废外䘮则冠而不醴彻馔而埽即位而哭如冠者未至则废内䘮同门也不醴不醴子也其废者䘮成服因䘮而冠如将冠子而未及期日而有齐衰大功小功之䘮则因䘮服而冠疏曰吉冠是吉除䘮不改冠乎孔子曰天子赐诸侯大夫冕弁服于太庙归设奠服赐服于斯乎有冠醮无冠醴疏曰诸侯大夫幼弱未曽子问父没而冠则己冠埽地而祭于祢己祭而见伯父叔父而后飨冠者曽子问以䘮冠者虽三年之䘮可也既冠于次入哭踊三者三乃出冠古乱反三者之三息暂反大功之末可以冠子可以嫁子父小功之末可以冠子可以嫁子可以取妇己虽小功既卒哭可以冠取妻下殇之小功则不可杂记鲁襄公九年十二月晋悼公以诸侯之师伐郑而还公送晋侯晋侯以公宴于河上问公年季武子对曰㑹于沙随之岁寡君以生晋侯曰十二年矣是谓一终一星终也国君十五而生子冠而生子礼也君可以冠矣大夫盍为冠具武子对曰君冠必以祼享之礼行之以金石之乐节之以先君之祧处之今寡君在行未可具也请及兄弟之国而假备焉晋侯曰诺公还及卫冠于成公之庙假钟磬焉礼也晋赵文子冠见栾武子武子曰美哉昔吾逮事庄主华则荣矣实之不知请务实乎见范文子文子曰而今可以戒矣夫贤者宠至而益戒不足者为宠骄故兴王赏谏臣逸王罚之先王疾是骄也见韩献子献子曰戒之此谓成人成人在始与善始与善善进善不善蔑由至矣始与不善不善进不善善亦蔑由至矣如草木之产也各以其物人之有冠犹宫室之有墙屋也粪除而已又何加焉见智武子武子曰吾子勉之成子之文宣子之忠其可忘乎吾子勉之有宣子之忠而纳之以成子之文事君必济见张老而语之张老曰善矣从栾伯之言可以滋范叔之教可以大韩子之戒可以成物备矣志在子智子之道善矣是先主覆露子也国语仪礼经传通解卷一仪礼经传通解卷二钦定四库全书仪礼经传通解卷二宋朱子撰家礼二之上士昬礼昬礼下达纳采用鴈采七在反采而用鴈为挚者取其顺隂阳往来顺隂阳往来以明妇人从夫之义也下达矣主人筵于户西西上右几为于伪反处昌虑反疏曰户西是賔客之使者玄端至使莫音暮疏曰案士冠賛者于摈者出请事入告不必事虽知犹问之重慎也主人如宾服迎于门外再拜宾不荅拜揖入荅拜者奉使不敢当其盛礼至于庙门揖入三揖至于阶三让疏曰入门賔主人以宾升西面宾升西阶当阿东面致命主人阼阶上北面再拜亲今文阿为庪庪居委反授于楹间南面疏曰楹间谓两楹之间賔賔降出主人降授老鴈尊者右纳采记今按记文本附全经之后今依辞士昬礼凡行事必用昬昕受诸祢庙使者用昬壻也疏曰用昕使者谓男氏使向女家纳采问名纳宗子无父母命之亲皆没己躬命之适丁狄反长丁丈反繻音须齐侧皆反命之也支子则称其宗弟则称其兄辞无不腆无辱挚不用死挚鴈也昬辞曰吾子有惠贶室某也明下达贶赐也室犹妻也某壻名疏曰摈者出门请事使者告之也某有先人之礼使某也请纳采对曰某之子惷愚又弗能教吾子命之某不敢辞惷失容反致命曰敢纳采摈者出请不必宾之事有无宾执鴈请问名主人许宾入授如初礼疏曰此一使右问名记问名主人受鴈还西面对宾受命乃降受鴈于两楹间南面还于阼阶上对賔以女名辞问名曰某既受命将加诸卜敢请女为谁氏疏曰纳采则知女之姓矣今问为谁对曰吾子有命且以备数而择之某不敢辞明为主人之女摈者出请宾告事毕入告出请醴宾疏宾礼辞许礼辞一辞主人彻几改筵东上侧尊甒醴于房中甫反乡许亮反为于伪反主人迎宾于庙门外揖让如初升主人北面再拜宾西阶上北面荅拜主人拂几授校拜送宾以几辟北面设于坐左之西阶上荅拜拂音弗校胡饱反辟房益反注同拭音式逡七旬反遁音旬赞者酌醴加角柶面叶出于房柶音四矣出房南面待主人迎受古文叶作擖主人受醴面枋筵前西北面宾拜受醴复位主人阼阶上拜送命反疑鱼乙反为于伪反下巾为葢为同赞者荐脯醢宾即筵坐左执觯祭脯醢以柶祭醴三西阶上北面坐啐醴建柶兴坐奠觯遂拜主人荅拜觯之䜴反啐七内反扱初洽反疏宾即筵奠于荐左降筵北面坐取脯主人辞疏宾降授人脯出主人送于门外再拜从才用反后从者皆同右醴宾辞醴曰子为事故至于某之室某有先人之礼请醴从者为于伪反对曰某旣得将事矣敢辞先人之礼敢固以请某辞不得命敢不从也记祭醴始扱壹祭又扱再祭宾右取脯左奉之乃归执以反命辞凡使者归反命曰某既得将事矣敢以礼告主人曰闻命矣纳吉用鴈如纳采礼复扶又反右纳吉辞纳吉曰吾子有贶命某加诸卜占曰吉使某也敢告对曰某之子不教唯恐弗堪子有吉我与在某不敢辞与为豫纳征玄纁束帛俪皮如纳吉礼纁许云反俪音丽皮为庭实皮鹿皮今文纁皆作熏纯侧其反右纳征记纳徴执皮摄之内文兼执足左首随入西上参分庭一在南摄之涉反注及下同辟必亦反为于伪反阨于卖反狭音洽宾致命释外足见文主人受币士受皮者自东出于后自左受遂坐摄皮逆退适东壁皆同长丁丈反士于堂下受取皮也疏又曰诸侯之士国皮帛必可制皮帛俪皮束帛也纳币一束束五两两五寻卷音眷与音余辞纳征曰吾子有嘉命贶室某也某有先人之礼俪皮束帛使某也请纳征致命曰某敢纳征对曰吾子顺先典贶某重礼某不敢辞敢不承命典常也法也女子许嫁笄而醴之称字疏曰女子许嫁谓年十五已上至十九祖庙未毁教于公宫三月若祖庙已毁则教于宗室大宗之家张子曰祖庙未毁教于公宫则知诸侯于请期用鴈主人辞宾许告期如纳征礼主人辞者和尸卧反疏曰壻之父使右请期辞请期曰吾子有赐命某既申受命矣惟是三族之不虞使某也请吉日嫁子度大各反亿于力反卒七忽反期音朞对曰某既前受命矣唯命是听曰某命某听命于吾子对曰某固唯命是听使者曰某使某受命吾子不许某敢不告期曰某日对曰某敢不敬须期初昬陈三鼎于寝门外东方北面北上其实特豚合升去蹄举肺嵴二祭肺二鱼十有四腊一肫髀不升皆饪设扃鼏期取妻之乡许亮反胖音判饭扶晚疏曰东方北面是礼之正此及少牢礼所设洗于阼阶东南盥音管馔于房中醯酱二豆菹醢四豆兼巾之黍稷四敦皆葢馔仕恋反醯唿西反敦音对礼曰食齐视春时大羮湆在爨大音泰疏曰湆与汁一尊于室中北墉下有禁玄酒在西绤幂加勺皆南枋疏曰甒见士冠礼庪承之也名禁者因为酒戒尊于房户之东无玄酒篚在南实四爵合卺卺音谨匏白交反酳以刃反右陈器馔记脂必用鲜鱼用鲋必殽全馁败不剥伤馁奴罪反父醮子醮子召反子壻也命之辞曰往迎尔相承我宗事相息亮反勗帅以敬先妣之嗣若则有常勗许玉反当有常深戒之诗云大姒嗣徽音疏曰为先妣之嗣者谓妇入室使代姑祭也子曰诺唯恐弗堪不敢忘命主人爵弁纁裳缁袘从者毕玄端乗墨车从车二乘执烛前马袘以豉反乗绳证反执烛前马使从役持炬火居前炤道绢反下同炬音巨炤音照今按贾疏云五冕通玄故通称玄冕恐其説为是妇车亦如之有裧裧昌占反裳帏周礼谓之容车有容则固有葢共音恭至于门外妇家大门之外主人筵于户西西上右几为于伪反女次纯衣纁袡立于房中南面袡如占反曰复衣不以袡明非常疏曰不言裳者以妇人之服不殊裳也姆纚笄宵衣在其右山买反诏以妇礼縚他刀反绡音消别彼列反女从者毕袗玄纚笄被顈黼在其后于领上假盛饰耳言被明非常服疏曰姪娣者今按主人玄端迎于门外西面再拜宾东面荅拜主人揖入賔执鴈从至于庿门揖入三揖至于阶三让主人升西面賔升北面奠鴈再拜稽首降出妇从降自西阶主人不降送降送礼不参为于伪反壻御妇车授绥姆辞不受疏曰御车仆人礼姆辞不受谦妇乗以几姆加景乃驱御者代乗如字下记同令力呈反憬音景壻乘其车先俟于门外道音导疏曰命士已上右亲迎辞賔至摈者请对曰吾子命某以兹初昏使某将请承命对曰某固敬具以须记父醴女而俟迎者母南面于房外请事母出南面房外示亲授壻且当戒女也女出于母左父西面戒之必有正焉若衣若笄母戒诸西阶上不降必有正焉者以託戒之使不忘辞父送女命之曰戒之敬之夙夜无违命疏曰父戒之使无违舅命母戒之使无母施衿结帨曰勉之敬之夙夜无违宫事衿其鸩反帨舒鋭反疏曰宫事谓姑命妇之事庶母及门内施鞶申之以父母之命命之曰敬恭听宗尔父母之言夙夜无愆视诸衿鞶鞶步干反愆去连反盛音成重直用反识申志反壻授绥姆辞曰未教不足与为礼也记妇乘以几从者二人坐持几相对持几者重慎之妇至主人揖妇以入及寝门揖入升自西阶媵布席于奥夫入于室即席妇尊西南面媵御沃盥交御依註音讶下并同道音导疏曰賔客常礼主人在东賔在西今赞者彻尊幂举者盥出除幂举鼎入陈于阼阶南西面北上匕俎从设而入设之匕所以别出牲体也俎所以载也疏曰执匕俎举鼎各别人者吉礼尚威仪故也䘮北面载执而俟匕者逆退复位于门东北面西上疏曰士冠礼未行事即赞者设酱于席前菹醢在其北俎入设于豆东鱼次腊特于俎北疏赞设黍于酱东稷在其东设湆于酱南馔要方也设对酱于东特俎菹醢在其南北上设黍于腊北其西稷设湆于酱北御布对席赞启㑹郄于敦南对敦于北启发也今文启作开古文郄为绤赞告具揖妇即对筵皆坐皆祭祭荐黍稷肺壻揖妇使即席荐菹醢賛尔黍授肺嵴皆食以湆酱皆祭举食举也以用也用者谓用口啜湆用指𠯗酱古文黍作稷疏曰尔训为近谓移之使近人也三饭卒食饭扶晚反注及下同賛洗爵酌酳主人主人拜受賛户内北面荅拜酳妇亦如之皆祭漱所又反演以善反賛以肝从皆振祭哜肝皆实于菹豆哜才计反炙之夜反卒爵皆拜賛荅拜受爵再酳如初无从三酳用卺亦如之亦无从也賛洗爵酌于户外尊入户西北面奠爵拜皆荅拜坐祭卒爵拜皆荅拜兴賛酌者自酢也主人出妇复位疏曰乃彻于房中如设于室尊否为于伪反主人説服于房媵受妇説服于室御受姆授巾巾所以自洁清今文説作税税诗鋭反御衽于奥媵衽良席在东皆有枕北止衽而甚反之所之止足也古文止作趾覸古遍反主人入亲説妇之缨説吐活反着丁畧反疏曰缨有二曲礼云女子许嫁烛出媵馂主人之余御馂妇余賛酌外尊酳之外尊房户外之东尊媵侍于户外唿则闻为尊者有所征求今文侍作待右妇至记妇入寝门賛者彻尊幂酌玄酒三属于尊弃余水于堂下阶闲加勺属音烛注同贵新故事至乃取之三注于尊中涚舒鋭反夙兴妇沐浴纚笄宵衣以俟见夙早也昬明日之晨疏曰纚笄宵衣特牲主妇宵衣也质明赞见妇于舅姑席于阼舅即席席于房外南面姑即席疏曰此郑知房外是房妇执笲枣栗自门入升自西阶进拜奠于席衣于既反芜居反芦音卢舅坐抚之兴荅拜妇还又拜侠古洽反降阶受笲腶脩升进北面拜奠于席姑坐举以兴拜授人腶丁乱反授有司彻舅则宰彻之右妇见记笲缁被纁里加于桥舅荅拜宰彻笲里镐户老反妇见舅姑兄弟姑姊妹皆立于堂下西面北上是见已见贤遍反注同供恭用反养羊尚反见诸父各就其寝旁尊也亦为见时不来杂记赞醴妇席于户牖间侧尊甒醴于房中妇疑立于席西疑鱼乙反疑正立自定之貌賛者酌醴加柶面枋出房席前北面妇东面拜受賛西阶上北面拜送妇又拜荐脯醢夫始冠成人之礼冠古乱反下犹冠冠子同妇升席左执觯右执脯醢以柶祭醴三降席东面坐啐醴建柶兴拜賛荅拜妇又拜奠于荐东北面坐取脯降出授人于门外右醴妇记妇席荐馔于房舅姑入于室妇盥馈馈其位反养于亮反特豚合升侧载无鱼腊无稷并南上其他如取女礼侧载者也如取妇礼同牢时今文并当作併併步顶反妇赞成祭卒食一酳无从賛成祭者授处之今文无成字席于北墉下墉墻也室中北墻下妇彻设席前如初西上妇馂舅辞易酱淬七内反本或作染如琰反汚汚秽之汚妇馂姑之馔御賛祭豆黍肺举肺嵴乃食卒姑酳之妇拜受姑拜送坐祭卒爵姑受奠之奠之奠于篚妇彻于房中媵御馂姑酳之虽无娣媵先于是与始饭之错姑余也古文始为姑从才用反右妇馈舅姑共飨妇以一献之礼舅洗于南洗姑洗于北洗奠酬酒皆奠于荐左不举其燕则更使人举爵疏曰此飨与上盥馈同日为之以昬义云厥明是容舅姑先降自西阶妇降自阼阶授之室使为主明代已归妇俎于妇氏人疏右飨妇记妇席荐馔于房飨妇姑荐焉妇洗在北堂直室东隅篚在东北面盥疏曰房与室相连房无妇酢舅更爵自荐更爵男女不相因也不敢辞洗舅降则辟于房不敢拜洗者为礼凡妇人相飨无降庶妇则使人醮之妇不馈醮子召反统于适也适丁狄反下同共九用反舅飨送者以一献之礼酬以束锦锦所以相厚古文锦皆作帛姑飨妇人送者酬以束锦妇人送者隷子弟之妻妾凡飨速之若异邦则赠丈夫送者以束锦赠送也就賔馆右飨送者妇入三月然后祭行疏曰此据舅在无姑或右祭行若舅姑既没则妇入三月乃奠菜堇音谨席于庙奥东面右几席于北方南面庿考妣之庿比方墉下祝盥妇盥于门外妇执笲菜祝帅妇以入祝告称妇之姓曰某氏来妇敢奠嘉菜于皇舅某子君也妇拜扱地坐奠菜于几东席上还又拜如初扱初洽反妇降堂取笲菜入祝曰某氏来妇敢告于皇姑某氏奠菜于席如初礼疏曰此为设于妇出祝阖牖户凡庿无事则闭之老醴妇于房中南面如舅姑醴妇之礼礼之壻飨妇送者丈夫妇人如舅姑飨礼右奠菜若不亲迎则妇入三月然后壻见曰某以得为外昏姻请觌见贤遍反注下除相见并同觌音狄疏曰必三月者亦如三月妇主人对曰某以得为外婚姻之故某之子未得濯溉于祭祀是以未敢见今吾子辱请吾子之就宫某将走见濯丈角反既古代反造七报反疏曰濯溉者前祭之夕濯溉祭器以对曰某以非它故不足以辱命请终赐见对曰某以得为昏姻之故不敢固辞敢不从主人出门左西面壻入门东面奠挚再拜出也壻见于寝奠挚者壻有子道不敢授也挚雉也摈者以挚出请受欲使以賔客礼相见壻礼辞许受挚入主人再拜受壻再拜送出出己见女父见主妇主妇阖扉立于其内扉音非壻立于门外东面主妇一拜壻荅再拜主妇又拜壻出主人请醴及揖让入醴以一献之礼主妇荐奠酬无币于賔客壻出主人送再拜右壻见妇之父母家礼二之下昏义天地合而后万物兴焉夫昬礼万世之始也取于异姓所以附逺厚别也取音娶逺于万反别兵列反下注皆同疏曰取异姓者所以依附相疏逺之道币必诚辞无不腆疏曰诚者谓勿令滥告之以直信信事人也信妇徳也事犹立也壹与之齐终身不改故夫死不嫁男子亲迎男先于女刚柔之义也天先乎地君先乎臣其义一也先谓倡道也倡昌亮反道音导执挚以相见敬章别也疏曰章明也壻亲迎男女有别然后父子亲父子亲然后义生义生然后礼作礼作然后万物安无别无义禽兽之道也麀音忧壻亲御授绥亲之也亲之也者亲之也敬而亲之先王之所以得天下也大音泰出乎大门而先男帅女女从男夫妇之义由此始也先如字妇人从人者也幼从父兄嫁从夫夫死从子夫也者夫也夫也者以知帅人者也知音智玄冕齐戒鬼神阴阳也将以为社稷主为先祖后而可以不致敬乎玄冕祭服也隂阳谓夫妇也共牢而食同尊卑也故妇人无爵从夫之爵坐以夫之齿器用陶匏尚礼然也此谓大古之礼器也大音泰三王作牢用陶匏厥明妇盥馈舅姑卒食妇馂余私之也私之犹言恩也舅姑降自西阶妇降自阼阶授之室也昏礼不用乐幽隂之义也乐阳气也不以阳散之也昏礼不贺人之序也序犹代也郊特牲昏礼者将合二姓之好上以事宗庙而下以继后世也故君子重之是以昏礼纳采问名纳吉纳征请期皆主人筵几于庙而拜迎于门外入揖让而升听命于庙所以敬慎重正昏礼也好唿报反谁氏言女之母何姓氏也父亲醮子而命之迎男先于女也子承命以迎主人筵几于庙而拜迎于门外壻执鴈入揖让升堂再拜奠鴈葢亲受之于父母也降出御妇车而壻授绥御轮三周先俟于门外妇至壻揖妇以入共牢而食合卺而酳所以合体同尊卑以亲之也合音合又如字与音余疏曰所以必命迎者欲使男往迎之女敬慎重正而后亲之礼之大体而所以成男女之别而立夫妇之义也男女有别而后夫妇有义夫妇有义而后父子有亲父子有亲而后君臣有正故曰昬礼者礼之本也疏曰所以昏礼为今按夙兴妇沐浴以俟见质明赞见妇于舅姑执笲枣栗腶脩以见賛醴妇妇祭脯醢祭醴成妇礼也舅姑入室妇以特豚馈明妇顺也明妇顺者供养之礼主于孝顺厥明舅姑共飨妇以一献之礼奠酬舅姑先降自西阶妇降自阼阶以着代也厥明此言之者容大夫以上礼多或异日疏曰此以士为主亦兼明大夫故厥明飨成妇礼明妇顺又申之以着代所以重责妇顺焉也妇顺者顺于舅姑和于室人而后当于夫以成丝麻布帛之事以审守委积葢藏注和当亦同委于伪反积子赐反藏才浪反和室人虽有善者犹不为称夫也是故妇顺备而后内和理内和理而后家可长久也故圣王重之顺备者行和当事成审也行下孟反是以古者妇人先嫁三月祖庙未毁教于公宫祖庙既毁教于宗室教以妇徳妇言妇容妇功教成祭之牲用鱼芼之以苹藻所以成妇顺也先悉荐反芼莫报反苹音频藻音早之家若其祖庙已毁则为坛而告焉疏曰祖庙公宫宗室説见上篇敎之三月鲁哀公问于孔子曰礼男必三十而有室女必二十而有夫也岂不晚哉孔子曰夫礼言其极也不是过也男子二十冠有为人父之端女子十五许嫁有适人之道于此而往则为昬矣羣生闭藏乎阴而为化育之始故圣人因时以合偶男女穷天数也霜降而妇功成嫁娶者行焉氷泮而农桑起婚礼而杀于此杀所界反男子者任天道而长万物者也知可为知不可为知可言知不可言知可行知不可行者也是故审其伦而明其别谓之知所以効匹夫之听也听女子者顺男子之敎而长其理者也是故无专制之义而有三从之道幼从父兄既嫁从夫夫死从子言无再醮之端教令不出于闺门事在供酒食而已无阃外之非仪也不越境而奔䘮事无擅为行无独成参知而后动可验而后言昼不逰庭夜行以火所以効匹妇之徳也孔子遂言曰女有五不取今按何休作䘮父长女下同逆家子者谓其逆徳也乱家子者谓其乱伦世有刑人者谓其弃于人也有恶疾子者谓其弃于天也䘮父长子谓其无受命也妇有七出三不去七出者不顺父母出者谓其逆徳也无子者谓其絶世也婬僻者谓其乱族嫉妬者谓其乱家恶疾者谓其不可供粢盛多口舌者谓其离亲窃盗者谓其反义三不去者谓其有所取无所归一也与共更三年之䘮二也行反先贫贱后富贵三也凡此圣人所以顺男女之际重婚姻之始也子云夫礼坊民所淫章民之别使民无嫌以为民纪者也故男女无媒不交无币不相见恐男女之无别也以此坊氏民犹有自献其身献犹进也取妻不取同姓以厚别也故买妾不知其姓则卜之以此坊民鲁春秋犹去夫人之姓曰吴其死曰孟子卒疏曰春秋之例吴女礼非祭男女不交爵交爵谓相献酢以此坊民阳侯犹杀缪侯而窃其夫人色至杀君而立其国未闻故大飨废夫人之礼大飨飨诸侯来朝者也夫人之礼使人摄寡妇之子不有见焉则弗友也君子以辟逺也故朋友之交主人不在不有大故则不入其门以此坊民民犹以色厚于徳子云好徳如好色诸侯不下渔色故君子逺色以为民纪故男女授受不亲御妇人则进左手御者在右前左手则身微偝之姑姊妹女子子已嫁而反男子不与同席而坐寡妇不夜哭妇人疾问之不问其疾以此坊民民犹淫泆而乱于族昬礼壻亲迎见于舅姑舅姑承子以授壻恐事之违也疏曰恐此女人于昬事乖违故亲以女授壻也以此坊民妇犹有不至者坊记卫公使其大夫求婚于季氏桓子问礼于孔子子曰同姓为宗有合族之义故系之以姓而弗别缀之以食而弗殊虽百世婚姻不得通周道然也桓子曰鲁卫之先虽寡兄弟今已絶逺矣可乎孔子曰固非礼也夫上治祖祢以尊尊也下治子孙以亲亲也旁治昆弟所以敦睦也此先王不易之教也白虎通义曰娶妻不先告庙者示不必安也昬礼请期不敢必也遣女于祢庙者重先人之遗支体也不敢自专故告祢也去不辞诫不诺者葢耻之重去也妇人三月然后祭行舅姑既没亦妇入三月奠采于庙三月一时物有成者人之善恶可得知也然后可得事宗庙之礼未庙见而死归葬于女氏之党示未成妇也夫有恶行妻不得去者地无去天之义也天子诸侯一娶九女何重国家广继嗣也娶九女亦足以承君之施也九而无子百亦无益也王度记曰天子诸侯一娶九女娶一国则两国媵之皆以姪娣从也或曰天子娶十二女法天有十二月万物必生也必一娶何防淫佚也为其弃徳嗜色故一娶而已人君无再娶之义也备姪娣从者为其不相嫉妬也一人有子三人共之若已有之也不娶两娣何传异气也娶三国女何异类也恐一国血脉相似俱无子也姪娣年少犹从适人者明人君无再娶之义还待年于父母之国未任答君子也娶妻卜之何卜女之徳知相宜否人君及宗子无父母自定娶者卑不主尊贱不主贵也大夫功成受封得备八妾者重国家广继嗣也不更娉大国者不忘本适也天子诸侯之世子皆以诸侯礼娶与君同示无再娶之义也不娶同姓者重人伦防淫佚耻与禽兽同也外属小功以上亦不得娶也王者嫁女必使同姓诸侯主之何婚礼贵和不可相荅为伤君臣之义亦欲使女不以天子尊乘诸侯也必使同姓者以其同宗共祖可以主亲故使摄父事也卿大夫一妻二妾者何尊贤重继嗣也不备姪娣何北面之势不足尽人骨肉之亲士一妻一妾何下卿大夫也妇人所以有师何学事人之道也学一时足以成矣与君有缌麻之亲者敎于公宫三月与君无亲者各敎于宗庙宗妇之室国君取大夫之妾士之妻老无子而明于妇道者又禄之使敎宗室五属之女大夫士皆有宗族自于宗子之室学事人也女必有傅姆何尊之也鲁师春姜曰夫妇人以顺从为务贞悫为首故妇人事夫有五平旦纚笄而朝则有君臣之严沃盥馈食则有父子之敬报反而行则有兄弟之道受期必诚则有朋友之信寝席之交而后有夫妇之际列女传司空季子曰昔少典娶于有蟜氏生黄帝炎帝蟜音乔黄帝以姬水成炎帝以姜水成成而异徳故黄帝为姬炎帝为姜异姓则异类虽近男女相及以生民也同姓虽逺男女不相及畏黩敬也黩则生怨怨乱毓灾灾毓灭性是故娶妻避其同姓畏乱灾也刘向曰亲迎其礼奈何曰诸侯以屦三两加琮大夫庶人以屦二两加束脩二曰某国寡小君使寡人奉不珍之琮不珍之履礼夫人贞女夫人曰有幽室数辱之产未谕于傅姆之教得承执衣裳之事敢不敬拜祝祝荅拜夫人受琮取一两屦以屦女正笄衣裳而命之曰往矣善事尔舅姑以顺为宫室无二尔心无敢囘也女拜乃亲引其手授夫于户夫引手出户夫行女从拜辞父于堂拜诸母于大门夫先升舆执辔女乃升舆毂三转然后夫下先行大夫士庶人称其父曰某之父某之师友使某执不珍之屦不珍之束脩敢不敬礼某氏贞女母曰有草茅之产未习于织纴纺绩之事得奉箕帚之事敢不敬拜周灵王求后于齐齐侯问对于晏桓子桓子对曰先王之礼辞有之天子求后于诸侯诸侯对曰夫妇所生若而人妾妇之子若而人无女而有姊妹及姑姊妹则曰先守某公之遗女若而人襄国君取夫人之辞曰请君之玉女与寡人共有敝邑事宗庙社稷此求助之本也祭统左氏曰凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之其下大夫是也凡诸侯嫁女同姓媵之异姓则否成公八年春秋左氏传公羊子曰诸侯娶一国则二国往媵之以姪娣从姪者何兄之子也娣者何女弟也诸侯一聘九女诸侯不再娶庄公十九年春秋公羊传郑公子忽如陈逆妇妫陈鍼子送女先配而后祖鍼子曰是不为夫妇诬其祖矣非礼也何以能育杜预曰祖者专权自由耳非正也隠公八年春秋左氏传春秋鲁庄公夫人姜氏入大夫宗妇觌用币御孙曰男贽大者玉帛小者禽鸟以章物也女贽不过榛栗枣脩以告䖍也今男女同贽是无别也男女之别国之大节也而由夫人乱之无乃不可乎白虎通义曰妇人之贽以枣栗腶脩者妇人无专制之义御衆之任交接辞让之礼职在供养馈食之间其义一也故后夫人以枣栗腶脩者凡肉脩阴也枣取其朝早起栗战慄自正也曾子问曰昬礼既纳币有吉日女之父母死则如之何取七孔子曰壻使人弔如壻之父母死则女之家亦使人弔必使人弔者未成兄弟父䘮称父母䘮称母父母不在则称伯父世母壻已葬壻之伯父致命曰某之子有父母之䘮不得嗣为兄弟使某致命女氏许诺而弗敢嫁礼也人失嘉㑹之时壻免䘮女之父母使人请壻弗取而后嫁之礼也请请成昏女之父母死壻亦如之疏曰男氏许曾子问曰亲迎女在涂而壻之父母死如之何孔子曰女改服布深衣缟緫以趋䘮布深衣缟緫妇人始䘮未成服之服女在涂而女之父母死则女反奔䘮服期疏曰女子子在室为如壻亲迎女未至而有齐衰大功之䘮则如之何孔子曰男不入改服于外次女入改服于内次然后即位而哭齐音咨衰七雷反曾子曰除䘮则不复昬礼乎偿音尚孔子曰祭过时不祭礼也又何反于初饮于鸩反食音寺孔子曰嫁女之家三夜不息烛思相离也取妇之家三日不举乐思嗣亲也重世变也三月而庙见称来妇也择日而祭于祢成妇之义也犹舅姑存时盥馈特豚于室曾子问曰女未庙见而死则如之何孔子曰不迁于祖不祔于皇姑壻不杖不菲不次归葬于女氏之党示未成妇也犹为之服齐衰也曾子问曰取女有吉日而女死如之何孔子曰壻齐衰而弔既葬而除之夫死亦如之未有期三年之恩也女服斩衰卫世子共伯蚤死其妻守义父母欲夺而嫁之誓而弗许故作诗以絶之其诗曰汎彼柏舟在彼中河髧彼两髦实维我仪之死矢靡它母也天只不谅人只兴也中河河中髧汎彼柏舟在彼河侧髧彼两髦实维我特之死矢靡慝母也天只不谅人只慝他得反鲁寡陶婴者鲁门之女也少寡养幼孤无强昆弟纺绩为产鲁人或闻其义将求焉婴闻之恐不得免作歌明已之不更二也其歌曰悲夫黄鹄之早寡兮七年不双宛颈独宿兮不与衆同夜半悲鸣兮想其故雄天命早寡兮独宿何伤寡妇念此兮泣下数行呜唿哀哉兮死者不可忘飞鸟尚然兮况于贞良虽有贤雄兮终不重行鲁人闻之曰斯女不可得已遂不敢复求婴寡终身不改梁寡髙行者梁之寡妇也其为人荣于色而美于行夫死早寡不嫁梁贵人多争欲娶之者不能得梁王闻之使相娉焉高行曰妾闻妇人之义壹往而不改以全贞信之节今忘死而趋生是不信也贪贵而忘贱是不贞也弃义而从利无以为人乃援镜持刃以割其鼻曰妾己刑矣所以不死者不忍幼弱之重孤也于是相以报王大其义而髙其行乃复其身尊其号曰髙行陈寡孝妇者陈之少寡妇也年十六而嫁未有子其夫当行戍夫且行时属孝妇曰我生死未可知幸有老母无他兄弟傥吾不还汝肯养吾母乎妇应曰诺夫果死不还妇养姑不衰慈爱愈固纺绩以为家业终无嫁意居䘮三年其父母哀其年少无子而早寡也将取而嫁之孝妇曰妾闻之信者人之干也义者行之节也妾幸得离襁褓受严命而事夫夫且行时属妾以其老母既许诺之夫受人之託岂可弃哉弃託不信背死不义不可也母固欲嫁之孝妇不从因欲自杀其父母惧而不敢嫁也遂使养其姑也二十八年姑死葬之终奉祭祀淮阳太守以闻汉孝文皇帝髙其义贵其信美其行使使者赐之黄金四十斤复之终身无所与号曰孝妇诸侯出夫人夫人比至于其国以夫人之礼行至以夫人入比必吏反此为始使者将命曰寡君不敏不能从而事社稷宗庙使使臣某敢告于执事主人对曰寡君固前辞不教矣寡君敢不敬须以俟命摈必刅反疏曰送夫人归者将行有司官陈器皿主人有司亦官受之疏曰使者使从己来有司之官陈此以上三节妻出夫使人致之曰某不敏不能从而共粢盛使某也敢告于侍者主人对曰某之子不肖不敢辟诛敢不敬须以俟命使者退主人拜送之肖此一节卿大夫以下之礼也如舅在则称舅舅没则称兄无兄则称夫疏曰凡遣主人之辞曰某之子不肖如姑姊妹亦皆称之姊若妹不肖曾参后母遇之无恩而供养不衰及其妻以藜烝不熟因出之人曰非七出也参曰藜烝小物耳吾欲使熟而不用吾命况大事乎遂出之终身不取妻其子元请焉参告其子曰髙宗以后妻杀孝己尹吉甫以后妻放伯竒吾上不及高宗中不比吉甫庸知其得免于非乎仪礼经传通解卷二仪礼经传通解卷三钦定四库全书仪礼经传通解卷三宋朱子撰家礼三内则后王命冡宰降徳于衆兆民疏曰君谓诸兼冡宰之事也意疑而不定故称或焉子事父母鸡初鸣咸盥潄栉縰笄緫拂髦冠緌缨端韠绅搢笏韠音必绅音申搢徐音箭又音晋笏音忽扱笏于绅笏所以记事也反纚山绮反纋一左右佩用令力呈反左佩纷帨刀砺小觽金燧纷帨拭物之巾也今齐人有言纷者砻力工反疏曰皇氏云左右佩玦捍管遰大觽木燧旦反遰时世反徐作滞彄苦侯反鞞必顶反偪縢徒登反屦着綦綦屦系也疏曰今按或说是为行戒者絇也见冠礼注妇事舅姑如事父母鸡初鸣咸盥潄栉縰笄緫衣绅衣而着绅簪徐侧林反又作南反今左佩纷帨刀砺小觽金燧右佩箴管线纩施繁袠大觽木燧嚢奴郎反又作槖徐音託为于伪反衿缨綦屦衿其鸩反以适父母舅姑之所及所下气怡声问衣燠寒疾痛苛痒而敬抑搔之何痒以想反搔素刀反怡说也苛疥也抑按说音恱疥音界疏曰苛疥者以其苛与痒共文故出入则或先或后而敬扶持之便婢面反进盥少者奉槃长者奉水请沃盥盥卒授巾槃承盥水者巾以帨手问所欲而敬进之柔色以温之温又作藴又作愠同于运反借字夜反疏曰借者所以承借于物饘酏酒醴芼羮菽麦蕡稻黍粱秫唯所欲酏粥也芼菜也蕡熬枲实疏曰酏既为粥粥是薄者则饘为厚者公枣栗饴蜜以甘之堇荁枌榆免薧滫瀡以滑之脂膏以膏之谓用调和饮食也荁堇类也冬用堇夏用荁榆白疏曰父母舅姑必尝之而后退男女未冠笄者鸡初鸣咸盥潄栉縰拂髦緫角衿缨皆佩容臭冠古乱反为于伪反疏曰女子笄乃着缨今按注言佩容臭昧爽而朝后成人也问何食饮矣若已食则退若未食则佐长者视具凡内外鸡初鸣咸盥潄衣服敛枕簟洒埽室堂及庭布席各从其事所卖反埽素报反孺子蚤寝晏起唯所欲食无时孺如树反由命士以上父子皆异宫昧爽而朝慈以㫖甘日出而退各从其事日入而夕慈以㫖甘父母舅姑将坐奉席请何乡将衽长者奉席请何趾少者执牀与坐将衽谓更卧处御者举几敛席与簟县衾箧枕敛簟而襡之须卧乃敷之也襡韬也父母舅姑之衣衾簟席枕几不传杖屦祗敬之勿敢近传文专反传移也敦牟巵匜非馂莫敢用馂乃用之牟读曰堥也巵匜酒浆器敦牟黍稷器也疏曰敦今之柸孟也隐义曰堥土釡也今与恒食饮非馂莫之敢饮食馂乃食之恒常也旦夕之常食父母在朝夕恒食子妇佐馂妇皆与夫馂也既食恒馂疏曰末无也原再也无父没母存冡子御食羣子妇佐馂如初长子侍母食也待食者不馂其妇犹皆馂也㫖甘柔滑孺子馂在父母舅姑之所有命之应唯敬对进退周旋慎齐齐庄也升降出入揖游不敢哕噫嚏咳欠伸跛倚睇视不敢唾洟作洟同吐细反疏曰睇为旁视也寒不敢袭痒不敢搔不有敬事不敢袒裼袒音但裼思歴反不渉不撅撅居卫反揭起例反又起列反一音起言反䙝衣衾不见里父母唾洟不见冠带垢和灰请潄衣裳垢和灰请澣手曰潄足曰澣和渍也渍似赐反衣裳绽裂纫箴请补缀绽犹觧也五日则燂汤请浴三日具沐其间面垢燂潘请靧足垢燂汤请洗潘米澜也澜力旦少事长贱事贵共帅时子妇孝者敬者父母舅姑之命勿逆勿怠若饮食之虽不耆必尝而待待后命而去也加之衣服虽不欲必服而待疏加之事人代之已虽弗欲姑与之而姑使之而后复之怼直类反子妇有勤劳之事虽甚爱之姑纵之而宁数休之纵本又作从足用反子妇未孝未敬勿庸疾怨姑教之若不可教而后怒之谴弃战不可怒子放妇出而不表礼焉父母有过下气怡色柔声以谏谏若不入起敬起孝说则复諌说音恱不说与其得罪于乡党州闾宁孰谏党五党为州五州为乡也父母怒不说而挞之流血不敢疾怨起敬起孝挞击也父母有婢子若庶子庶孙甚爱之虽父母没没身敬之不衰子有二妾父母爱一人焉子爱一人焉由衣服饮食由执事毋敢视父母所爱虽父母没不衰子甚宜其妻父母不说出子不宜其妻父母曰是善事我子行夫妇之礼焉没身不衰父母虽没将为善思贻父母令名必果将为不善思贻父母羞辱必不果贻遗以季反舅没则姑老传丈专反冡妇所祭祀賔客毎事必请于姑介妇请于冡妇介音界注及下同舅姑使冡妇毋怠倦不友无礼于介妇也舅姑若使介妇毋敢敌耦于冡妇虽有勤劳不敢捍磬掉徒弔反不敢并行不敢并命不敢并坐下户嫁凡妇不命适私室不敢退妇将有事大小必请于舅姑子妇无私货无私畜无私器不敢私假不敢私与家事统于尊也妇或赐之饮食衣服布帛佩帨茝兰则受而献诸舅姑舅姑受之则喜如新受赐或赐之谓私亲兄弟若反赐之则辞不得命如更受赐蔵以待乏妇若有私亲兄弟将与之则必复请其故赐而后与之右事亲事长记凡为人子之礼冬温而夏凊昬定而晨省定安其牀衽也省问其安否何如今按此二句虽有四时一日之异然在丑夷不争陛下之等夷夫为人子者三赐不及车马逺于君不闗先祖故不受也故州闾乡党称其孝也兄弟亲戚称其慈也僚友称其弟也执友称其仁也交游称其信也疏曰亲夫为人子者出必告反必面告古毒反所游必有常所习必有业恒言不称老广敬为人子者居不主奥坐不中席行不中道立不中门疏曰主犹坐食飨不为槩疏曰大夫祭祀不为尸以上曲礼父命唿唯而不诺手执业则投之食在口则吐之走而不趋至敬玉藻听于无声视于无形不登髙不临深不苟訾不苟笑乐然后笑孝子不服闇不登危惧辱亲也父母存不许友以死为忘亲也死为报仇讐不有私财未仕者不敢税人如税人则以父兄之命檀弓亲在行礼于人称父人或赐之则称父拜之玉藻父子不同席曲礼父母有疾冠者不栉行不翔言不惰疏曰琴瑟不御食肉不至变味饮酒不至变貌忧不在味笑不至矧怒不至訾疾止复故曲礼亲老出不易方复不过时反也亲癠色容不盛此孝子之疏节也癠在诣反疏曰言父没而不能读父之书手泽存焉尔母没而杯圈不能饮焉口泽之气存焉尔圈起权反疏曰书有父平生此事为人子者父母存冠衣不纯素疏曰冠纯谓孤子当室冠衣不纯采孤子衣纯以素曲礼曾子曰孝子之养老也乐其心不违其志乐其耳目安其寝处以其饮食忠养之孝子之身终终身也者非终父母之身终其身也是故父母之所爱亦爱之父母之所敬亦敬之至于犬马尽然而况于人乎曾子曰孝有三大孝尊亲其次弗辱其下能养公明仪问于曾子曰夫子可以为孝乎曾子曰是何言欤是何言欤君子所谓孝者先意承志喻父母于道参直养者也安能为孝乎公明仪曽子弟子曾子曰身也者父母之遗体也行父母之遗体敢不敬乎居处不庄非孝也事君不忠非孝也涖官不敬非孝也朋友不信非孝也战陈无勇非孝也五者不遂烖及于亲敢不敬乎亨孰羶芗尝而荐之非孝也养也君子之所谓孝也者国人称愿然曰幸哉有子如此所谓孝也已衆之本教曰孝其行曰养养可能也敬为难敬可能也安为难安可能也卒为难父母既没慎行其身不遗父母恶名可谓能终矣仁者仁此者也礼者履此者也义者宜此者也信者信此者也强者强此者也乐自顺此生刑自反此作曾子曰夫孝置之而塞乎天地溥之而横乎四海施诸后世而无朝夕推而放诸东海而凖推而放诸西海而凖推而放诸南海而凖推而放诸北海而凖疏曰置谓措置也塞满天地言上今按凖犹齐也言无不同也诗云自西自东自南自北无思不服此之谓也曾子曰树木以时伐焉禽兽以时杀焉夫子曰断一树杀一兽不以其时非孝也孝有三小孝用力中孝用劳大孝不匮思慈爱忘劳可谓用力矣尊仁安义可谓用劳矣博施备物可谓不匮矣父母爱之喜而弗忘父母恶之惧而无怨父母有过谏而不逆父母既没必求仁者之粟以祀之此之谓礼终乐正子春下堂而伤其足数月不出犹有忧色门弟子曰夫子之足瘳矣数月不出犹有忧色何也乐正子春曰善如尔之问也善如尔之问也吾闻诸曾子曾子闻诸夫子曰天之所生地之所养无人为大父母全而生之子全而归之可谓孝矣不亏其体不辱其身可谓全矣故君子顷歩而弗敢忘孝也今予忘孝之道予是以有忧色也疏曰顷跬也谓壹举足而不敢忘父母壹出言而不敢忘父母壹举足而不敢忘父母是故道而不径舟而不游不敢以先父母之遗体行殆壹出言而不敢忘父母是故恶言不出于口忿言不反于身不辱其身不羞其亲可谓孝矣疏曰正道平易于身无损伤邪患处单居离问于曾子曰事父母有道乎曾子曰有爱而敬父母之行若中道则从若不中道则谏谏而不用行之如由已从而不谏非孝也谏而不从亦非孝也孝子之谏达善而不敢争辨争办者作乱之所由兴也由已为无咎则宁由已为贤人则乱孝子无私乐父母所忧忧之父母所乐乐之孝子唯巧变故父母安之若夫坐如尸立如齐弗讯不言言必齐色此成人之善者也未得为人子之道也单居离问曰事兄有道乎曾子曰有尊视之以为已望也兄事之不遗其言兄之行若中道则兄事之兄之行若不中道则养之养之内不养于外则是越之也养之外不养于内则是疏之也是故君子内外养之也单居离问曰使弟有道乎曾子曰有嘉事不失时也弟之行若中道则正以使之弟之行若不中道则兄事之诎事兄之道若不可然后舍之矣曾子曰夫礼大之由也不与小之自也饮食以齿力事不让辱事不齿执觞觚杯豆而不醉和歌而不哀夫弟者不衡坐不苟越不干逆色趋翔周旋俛仰从命不见于颜色未成于弟也饭黍稷稻粱白黍黄粱稰穛孰获曰稰生获曰穛黍黄黍也膳膷臐膮醢牛炙醢牛胾醢牛脍羊炙羊胾醢豕炙醢豕胾芥酱鱼脍雉兎鹑鷃此上疏曰公饮重醴稻醴清糟黍醴清糟粱醴清糟重陪也糟醇也清泲也致饮有醇者有泲者陪设之也或以酏为醴黍酏浆酢酨水醷梅浆滥疏曰浆人有凉注云凉今寒粥若糗饭杂水也诸者衆杂之辞谓以诸杂糗饭之属和水也酒清白疏曰事羞糗饵粉酏糗擣熬谷餰是也疏曰案周礼郑注云合蒸曰食食音嗣下同蜗醢而苽食雉羮麦食脯羮鸡羮折稌犬羮兎羮和糁不蓼稌音杜徐他古反和胡卧反糁三敢反蓼音了此脯所谓析干牛羊肉也疏曰以蜗为醢苽米为饭雉为羮三者味相濡豚包苦实蓼濡鸡醢酱实蓼濡鱼卵酱实蓼濡鼈醢酱实蓼凡濡谓亨之以汁和也苦苦荼也以包豚杀其气卵读为鲲鲲鱼子或作也腵脩蚳醢腵丁乱反蚳直其反捶徐之蘂反蚍音毗蜉又作蜉音浮脯羮兎醢麋肤鱼醢鱼脍芥酱麋腥醢酱桃诸梅诸卵塩卵力管切食也其馔则乱肤切肉也肤或为胖卵塩大塩也疏曰脯羮即上析脯为羮以兎醢配之麋肤谓凡食齐视春时羮齐视夏时羮宜热也酱齐视秋时饮齐视冬时凡和春多酸夏多苦秋多辛冬多醎调以滑甘气也牛宜稌羊宜黍豕宜稷犬宜粱鴈宜麦鱼宜苽言宜气味相成春宜羔豚膳膏芗夏宜腒鱐膳膏臊秋宜犊麛膳膏腥冬宜鲜羽膳膏羶此八物四时肥美也为其大盛煎以休废之膏节为于伪反大音泰疏曰上牛脩鹿脯田豕脯糜脯麕脯糜鹿田豕麕皆有轩雉兎皆有芼脯皆析疏曰麋鹿田豕麕等非但为脯又可腥食腥食之爵鷃蜩范蜩音条范音范蜂又作蠭蠭芳凶反芝栭蔆椇枣栗榛柿瓜桃李梅杏柤梨姜桂侧南反柿音俟柤侧加反也周礼天子羞用百有二十品记者不能次録疏曰庾蔚云无华叶而生者曰芝栭大夫燕食有脍无脯有脯无脍士不贰羮胾庑人耆老不徒食脍春用葱秋用芥豚春用韭秋用蓼脂用葱膏用䪥脂肥凝者释者曰膏三牲用藙和用醯藙煎茱萸也汉律㑹稽献焉尔雅谓之榝和用醯者畜与家物自相和也疏曰贺氏云今蜀兽用梅鹑羮鸡羮鴽酿之蓼鲂鱮烝雏烧絶句雉芗无蓼字一音焦荏而甚反调徒弔反疏不食雏鼈狼去肠狗去肾貍去正嵴兎去尻狐去首豚去脑鱼去乙鼈去丑苦刀反脑奴老反篆乙食之鲠人不可出丑谓鼈窍也肉曰脱之鱼曰作之枣曰新之栗曰撰之桃曰胆之柤梨曰攒之皆治择之名也疏曰牛夜鸣则庮羊冷毛而毳羶狗赤股而躁臊鸟皫色而沙鸣鬰豕望视而交睫腥马黑嵴而般臂漏雏尾不盈握弗食舒鴈翠鹄鸮胖舒凫翠鸡肝鴈肾鸨奥鹿胃薰许云反或作反肉腥细者为脍大者为轩不熟也先丁反聂本又作摄又作䐑皆之渉反下或曰麋鹿鱼为菹麕为辟鸡野豕为轩兎为宛脾切葱若䪥实诸醯以柔之反本或作䤈于伪反益州人取鹿杀而埋之地中令臭乃出食之名鹿是也近附近之近右饮食为宫室辨外内男子居外女子居内深宫固门阍寺守之男不入女不出此一节自后章谨夫妇下移入男不言内女不言外非祭非䘮不相授器不嫌也其相授则女受以篚其无篚则皆坐奠之而后取之外内不共井不共湢浴不通寝席不通乞假男女不通衣裳内言不出外言不入男子入内不啸不指夜行以烛无烛则止啸读为叱叱嫌有隐使也女子出门必拥蔽其面夜行以烛无烛则止障音章道路男子由右女子由左男女不杂坐不同椸枷不同巾栉不亲授嫂叔不通问诸母不漱裳外言不入于梱内言不出于梱女子许嫁缨非有大故不入其门姑姊妹女子子已嫁而反兄弟弗与同席而坐弗与同器而食阃苦本反别也别彼列反下及注同澣户管反右男女之别传孔子适季氏康子昼居内寝孔子问其所疾康子出见之言终孔子退子贡问曰季孙不疾而问诸疾礼与孔子曰夫礼君子不有大故则不宿于外非致斋也非疾也则不昼夜处于内是故夜居于外虽弔之可也昼居于内虽问其疾可也公父文伯之母敬姜者季康子之从祖叔母也康子往焉䦱门而与之言皆不踰阈祭悼子康子与焉酢不受彻俎不宴宗不具不绎绎不尽饫则退孔子闻之曰男女之别礼之大经公父氏之妇动中礼趣度于礼矣礼始于谨夫妇不敢县于夫之楎椸不敢蔵于夫之箧笥不敢共湢浴县音玄楎音辉椸以支反竿音干杙音弋疏曰尔雅夫不在敛枕箧簟席襡器而藏之少事长贱事贵咸如之右夫妇之别传臼季使过冀见冀缺耨其妻馌之馌域輙反疏曰耨耘苗也馌馈也孙炎曰馌野之馈也敬相待如賔与之归言诸文公曰敬徳之聚也能敬必有徳徳以治民请用之臣闻之出门如賔承事如祭仁之则也夫妇之礼唯及七十同蔵无间故妾虽老年未满五十必与五日之御五十始衰姪大结反娣大计反媵羊证反又绳证反将御者齐漱澣慎衣服栉縰笄緫角拂髦衿缨綦屦下皆同澣音浣朝直遥反缪居蚪反虽婢妾衣服饮食必后长者后胡豆反妻不在妾御莫敢当夕辟音避右御妻妾传荀子曰霜降逆女氷泮杀内十日一御晋平公有疾叔向问于子产子产曰侨问之君子有四时朝以听政昼以访问夕以修令夜以安身于是乎节宣其气宣散也勿使有所壅闭湫底以露其体秋又在酒反底丁礼反羸劣危反疏曰壅谓兹心不爽而昏乱百度疏曰形之与今无乃壹之则生疾矣叔向曰善哉肸未之闻也此皆然矣晋侯求医于秦秦伯使医和视之曰疾不可为也是谓近女室疾如蛊近附近之地蛊音古蛊惑疾非鬼非食惑以䘮志惑良臣将死天命不祐祐音又公曰女不可近乎对曰节之先王之乐所以节百事也故有五节迟速本末以相及中声以降五降之后不容弹矣此谓先王之乐得中声声成五降而息也降罢退于是有烦手淫声慆堙心耳乃忘平和君子弗听也慆吐刀反下同堙音因疏曰刘物亦如之至于烦乃舍也已无以生疾君子之近琴瑟以仪节也非以慆心也天有六气降生五味疏曰杜解以为五味是五行发为五色征为五声声征之征张里反淫生六疾六气曰隂阳风雨晦明也分为四时序为五节疏曰过则为菑隂淫寒疾阳淫热疾渇风淫末疾末四支也风为缓急雨淫腹疾洩息列反晦淫惑疾明淫心疾思息利反女阳物而晦时淫则生内热惑蛊之疾今君不节不时能无及此乎出告赵孟赵孟曰谁当良臣对曰主是谓矣主相晋国于今八年晋国无乱诸侯无阙可谓良矣和闻之国之大臣荣其宠禄任其大节有菑祸兴而无改焉亮反行下孟反必受其咎今君至于淫以生疾将不能图恤社稷祸孰大焉主不能御吾是以云也云主将死赵孟曰何谓蛊对曰淫溺惑乱之所生也溺乃狄反嗜时志反于文皿虫为蛊说文读若勐字林音勐谷之飞亦为蛊在周易女惑男风落山谓之蛊䷑巽音逊艮古恨反长丁文皆同物也赵孟曰良医也厚其礼而归之赠贿之礼姙子者寝不侧坐不邉立不跸不食邪味割不正不食席不正不坐目不视邪色耳不听淫声夜则令瞽诵诗道正事右胎教传曰姙子之时必谨所感心感于物则其子形音肖之故姙者能谨于此则生子形容端正才识必过人矣此之谓胎教妻将生子及月辰居侧室疏曰夫使人日再问之作而自问之妻不敢见使姆衣服而对至于子生夫复使人日再问之作有感动夫齐则不入侧室之门子生男子设弧于门左女子设帨于门右三日接子大夫少牢士特豕庶人特豚其非冡子则皆降一等接依注音捷字妾反下同气也食音嗣下注食子食乳皆同始负子男射女否乡许亮反今按射谓以桑孤蓬大音泰余义见内治篇异为孺子室于宫中择于诸母与可者必求其寛裕慈恵温良㳟敬慎而寡言者使为子师其次为慈母其次为保母皆居子室嗜慾者保母安其居处者大夫之子有食母嗣士之妻自养其子它人无事不徃为于伪反凡接子择日皆选其吉焉三月之末择日翦髪为鬌男角女羁否则男左女右鬌丁果反徐大果反囟音信又思忍反是日也妻以子见于父贵人则为衣服由命士以下皆漱澣见贤遍反男女夙兴沐浴衣服具视朔食夫入门升自阼阶立于阼西乡妻抱子出自房当楣立东面楣音眉疏曰上文云姆先相曰母某敢用时日祗见孺子相息亮反疏曰夫对曰钦有帅父执子之右手咳而名之咳户才反字又作孩疏妻对曰记有成遂左还授师还音旋之言使有成也师子师也子师辩告诸妇诸母名辩音遍后告诸母若名成于尊妻遂适寝夫告宰名宰辩告诸男名书曰某年某月某日生而藏之宰告闾史闾史书为二其一藏诸闾府其一献诸州史州史献诸州伯州伯命藏诸州府疏曰州伯则州长也州府是州长之府夫入食如养礼养羊尚反疏曰养凡名子不以国不以日月不以隐疾不以山川今取曲礼移入疏曰杜氏春秋注云不以本国为名他大夫士之子不敢与世子同名疏曰卫襄妾将生子及月辰夫使人日一问之子生三月之末漱澣夙齐见于内寝礼之如始入室君已食彻焉使之特馂遂入御疏曰庶人无侧室者及月辰夫出居羣室其问之也与子见父之礼无以异也辟之至问妻反见子礼同也庶人或无妾凡父在孙见于祖祖亦名之礼如子见父无辞适丁歴反下及注同疏曰适子既在其孙犹为庶由命士以上及大夫之子旬而见旬当或作旬也今按此説疑郑冡子未食而见必执其右手适子庶子已食而见必循其首食急正缓庶之义也别彼列反下同今按此承上文右生子㓜子常视毋诳诳九况反疏曰曲礼补子能食食教以右手能言男唯女俞男鞶革女鞶丝朱反鞶歩千反裂繻字虽异意实同也六年教之数与方名七年男女不同席不共食八年出入门户及即席饮食必后长者始教之譲示九年教之数日数所主反十年出就外傅居宿于外学书计衣不帛𥜗袴礼帅初朝夕学㓜仪请肄简谅𥜗又作襦音儒袴苦故反肄又作肆以二反大音泰疏曰请十有三年学乐诵诗舞勺成童舞象学射御勺章略反疏曰熊二十而冠始学礼可以衣裘帛舞大夏惇行孝弟博学不教内而不出大夏乐之文武备者也内而不出谓人之谋虑也三十而有室始理男事博学无方孙友视志逊好唿报四十始仕方物出谋发虑道合则服从不可则去字方犹常也物犹事也今按方五十命为大夫服官政七十致事凡男拜尚左手女子十年不出姆教婉娩听从执麻枲治丝茧织纴组紃学女事以共衣服组音祖紃音廵共音恭紃绦也绦他刀反观于祭祀纳酒浆笾豆菹醢礼相助奠知十有五年而笄笄古兮反应应对之应二十而嫁有故二十三而嫁聘则为妻奔则为妾见贤遍反衒古县字本又作御鱼据反凡女拜尚右手右教子记妇人吉事虽有君赐肃拜为尸坐则不手拜肃拜为䘮主则不手拜少仪今按昏礼奠菜扱地与此说不男女异长男子二十冠而字冠古乱反女子许嫁笄而字男女非有行媒不相知名非受币不交不亲疏曰币谓故日月以告君疏曰齐戒以告鬼神齐侧皆反疏曰昏礼注云将以祖先为酒食以召乡党僚友以厚其别也取妻不取同姓故买妾不知其姓则卜之取七住反本亦作娶繋音计又戸计反寡妇之子非有见焉弗与为友儿贤遍反辟右冠笄嫁取仪礼经传通解卷三仪礼经传通解卷四钦定四库全书仪礼经传通解卷四宋朱子撰家礼四内治古者天子后立六宫三夫人九嫔二十七世妇八十一御妻似听天下之内治以明章妇顺故天下内和而家理天子立六官三公九卿二十七大夫八十一元士以听天下之外治以明章天下之男教故外和而国治故曰天子听男教后听女顺天子理阳道后治隂徳天子听外治后听内职教顺成俗外内和顺国家理治此之谓盛徳天子六寝而六宫在后六官在前所以承副也内治妇学之法也隂徳谓主隂事隂令也疏曰案宫人云掌王之六寝之修注云是故男教不修阳事不得适见于天日为之食妇顺不修隂事不得适见于天月为之食是故日食则天子素服而修六官之职荡天下之阳事月食则后素服而修六宫之职荡天下之隂事故天子之与后犹日之与月隂之与阳相须而后成者也适之言责也食者见道有亏伤也荡荡涤去秽恶也今按歴法周天三百六十五度四分天子修男教父道也后修女顺母道也故曰天子之与后犹父之与母也故为天王服斩衰服父之义也为后服资衰服母之义也父母者施教令于妇子者也故其服昏义内宰掌书版图之灋以治王内之政令均其稍食分其人民以居之稍所教反以隂礼教六宫以隂礼教九嫔以妇职之法教九御使各有属以作二事正其服禁其竒衺展其功绪竒纪宜反衺似嗟反九嫔掌妇学之灋以教九御妇徳妇言妇容妇功各帅其属而以时御叙于王所而徧云自望后反之婉于阮反娩音晚已上周礼右内职易曰正其本万物理失之毫釐差之千里故君子慎始也春秋之元诗之关雎礼之冠婚易之干巛皆慎始敬终云尔素诚繁成谨为子孙娶妇必择孝悌世世有行义者如是则其子孙慈孝不敢婬暴党无不善三族辅之故曰凤皇生而有仁义之意虎狼生而有贪戾之心两者不等各以其母呜唿戒之哉无养乳虎将伤天下故曰素成胎教之道书之玉板藏之金匮置之宗庙以为后世戒右谨始传周襄王将以翟女为后富辰谏曰不可夫婚姻祸福之阶也利内则福由之利外则取祸今王外利矣其无乃阶祸乎昔挚畴之国也由大任杞缯由大姒齐许申吕由大姜陈由大姬是皆能内利亲亲者也昔鄢之亡也由仲任宻须由伯姞郐由叔妘聃由郑姬息由陈妫邓由楚曼罗由季姬庐由荆妫是皆外利离亲者也夫翟隗姓也无列于王室豺狼之徳不可厌也礼新不间旧王以翟女间姜任非礼且弃旧也其无乃祸阶乎王弗听孔子侍坐于哀公哀公曰敢问人道谁为大孔子愀然作色而对曰君之及此言也百姓之徳也固臣敢无辞而对人道政为大公曰敢问何谓为政孔子对曰政者正也君为正则百姓从政矣君之所为百姓之所从也君所不为百姓何从公曰敢问为政如之何孔子对曰夫妇别父子亲君臣严三者正则庶物从之矣别彼列反公曰寡人虽无似也愿闻所以行三言之道可得闻乎孔子对曰古之为政爱人为大所以治爱人礼为大所以治礼敬为大敬之至矣大昏为大大昏至矣大昏既至冕而亲迎亲之也亲之也者亲之也是故君子兴敬为亲舍敬是遗亲也弗爱不亲弗敬不正爱与敬其政之本与大昏国君娶礼也至矣言至大也兴敬为亲言相敬则亲孔子遂言曰内以治宗庙之礼足以配天地之神明出以治直言之礼足以立上下之敬物耻则足以振之国耻足以兴之故为政先乎礼礼其政之本与分扶问反行下孟反公曰寡人愿有言然冕而亲迎不已重乎大音孔子愀然作色而对曰合二姓之好以继先圣之后以为天地宗庙社稷之主君何谓已重乎今公曰寡人固不固安得闻此言乎寡人欲问不得其辞请少进孔子曰天地不合万物不生大昏万世之嗣也君何谓已重焉孔子遂言曰昔三代明王必敬妻子也盖有道焉妻也者亲之主也敢不敬与子也者亲之后也敢不敬与与音舆是故君子无不敬也敬身为大身也者亲之枝也敢不敬与不敬其身是伤其亲伤其亲是伤其本伤其本枝从而亡三者百姓之象也身以及身子以及子妃以及妃君修此三者则大化忾乎天下矣昔大王之道也如此国家顺矣今豳彼贫反公曰敢问何谓敬身孔子对曰君子过言则民作辞过动则民作则君子言不过辞动不过则百姓不命而敬㳟若是则可谓能敬其身能敬其身则能成其亲矣公曰敢问何谓成亲孔子对曰君子者人之成名也百姓归之名谓之君子之子则是成其亲为君子也是为成其亲之名也己孔子遂言曰古之为政爱人为大不能爱人则不能有其身不能有其身则不能安土不能安土则不能乐天不能乐天则不能成其身乐音洛王肃曰天道也公曰敢问何谓成身孔子对曰夫其行已不过乎物谓之成身不过乎物合天道也郑曰物犹公曰君子何贵乎天道也孔子对曰贵其不已也如日月东西相从而不已也是天道也不闭而能久是天道也无为而物成是天道也已成而明之是天道也此亦依家语而能二字戴记作其非是今按戴本郑説公曰寡人惷愚冥烦子志之心也志依注音识徐音试志读为识识知也冥烦者言不能明理此事子之易以䜴反孔子蹴然辟席而对曰仁人不过乎物孝子不过乎物是故仁人之事亲也如事天事天如事亲此谓孝子成身公曰寡人既闻此言也无如后罪何孔子对曰君之及此言是臣之福也也哀公问古者后夫人将侍君前息烛后举烛至于房中释朝服袭燕服然后入御于君鸡鸣太师奏鸡鸣于陛下然后夫人鸣佩玉于房中告去也然后应门击柝告辟也然后少师奏质明于陛下然后夫人入廷立君出朝右后夫人侍君传曰自古圣王必正妃匹妃匹正则兴不正则乱昔夏之兴也以涂山其亡也以末喜殷之兴也以有㜪其亡也以妲己周之兴也以大姒其亡也以褒姒此其着者也诗云关关雎鸠在河之洲窈窕淑女君子好逑言后妃説乐君子之徳无不和谐又不淫其色慎固幽深若雎鸠之有别焉然后可以风化天下也夫雎鸠之鸟犹未尝见其乗居而匹处也鸟兽尚然而况于人君乎故夫妇有别则父子亲父子亲则君臣敬君臣敬则朝廷正朝廷正则王化成君臣父子夫妇三者天下之大纲纪也三者治则治三者乱则乱此关雎以为诗首重人道之始于此也周宣姜后贤而有徳事非礼不言行非礼不动宣王尝早卧而晏起后夫人不出于房姜后既出乃脱簮珥待罪于永巷使其傅母通言于王曰妾不才妾之淫心见矣至使君王失礼而晏朝以见君王之乐色而忘徳也夫苟乐色必好奢好奢必穷乐穷乐者乱之所兴也原乱之兴从婢子起婢子生乱当服其辜敢请婢子之罪唯君王之命王曰寡人不徳实自生过从寡人起非夫人之罪也遂复姜后而勤于政事早朝晏退继文武之迹兴周室之业卒成中兴之名为周世宗匡衡曰妃匹之际生民之始万福之原婚姻之礼正然后品物遂而天命全孔子论诗以关雎为始言太上者民之父母后夫人之行不侔乎天地则无以奉神灵之统而理万物之宜故诗曰窈窕淑女君子好仇言能致其贞淑不贰其操情欲之感无介乎容仪宴私之意不形乎动静夫然后可以配至尊而为宗庙主此纲纪之首王教之端也自上世以来三代兴废未有不由此者也宋伯姬者鲁宣公之女成公之妹也既嫁于恭公十年恭公卒伯姬寡三十五年至景公时伯姬之宫夜失火左右曰夫人少避火伯姬曰妇人之义保傅不俱夜不下堂待保傅来也保母至矣傅母未至也左右又曰夫人少避火伯姬曰妇人之义傅母不至夜不可下堂越义求生不如守义而死遂逮于火而死楚昭贞姜者齐侯之女楚昭王之夫人也王出游留夫人渐台之上而去王闻江水大至使使者迎夫人曰王与宫人约令召宫人必以符今使者不持符妾不敢行使者曰水方大至还而取符则恐后矣夫人曰妾闻之贞女之义不犯约勇者不畏死守一节而已妾知从使者必生留必死也然弃约越义而求生不若留而死耳于是使者反取符未还则水大至台崩夫人流而死齐孝孟姬者华氏之长女齐孝公之夫人也公游取琅邪华孟姬从车奔姬堕车碎孝公使驷马立车载姬以归姬使侍御者舒帷以自障蔽而使傅母应使者曰妾闻妃后踰阈必乗安车辎軿下堂必从傅母保阿进退则鸣玉环珮内饰则结纽绸缪野处则帷裳壅蔽所以正心壹意自敛制也今立车无軿非所敢受命也野处无卫非所敢久居也二者失礼多矣夫无礼而生不若早死使者驰以告公更安车及则已自经矣青史氏之记曰古者胎教之道王后腹之七月而就宴室贾谊新太师持铜而御户左太宰持升而御戸右太卜持着龟而御堂下诸官皆以其职御于门内比三月者王后所求声音非礼乐则太师抚乐而称不习所求滋味者非正味则太宰荷升不敢煎调而曰不敢以待王太子大戴记右胎教太子生而泣太师吹铜曰声中某律太宰曰滋味上某太卜曰命云某然后为王太子国君世子生告于君接以大牢宰掌具接读为捷三日卜士负之吉者宿斋朝服寝门外诗负之射人以桑弧蓬矢六射天地四方射天地之射食亦反承如字徐音拯救之拯大音泰保受乃负之宰醴负子赐之束帛疏曰还用士礼也卜士之妻大夫之妾使食子凡接子择日冡子则大牢国君世子亦太牢其非冡子则皆降一等特豚也异为孺子室于宫中择于诸母与可者必求其寛𥙿慈恵温良恭敬慎而寡言者使为子师其次为慈母其次为保母皆居子室处者士妻食乳之而已食音嗣今按列女传可作阿即所谓阿他人无事不徃三月之末择日剪髪为鬌男角女覊否则男左女右世子则君沐浴朝服夫人亦如之皆立于阼阶西乡世妇抱子升自西阶君名之乃降禒通乱反疏曰既着朝服又东西阶相对今按人君见世子之时其名子入食之礼应亦适子庶子见于外寝抚其首咳而名之礼帅初无辞适丁歴反注及下同钦有帅记有成也见世子同也公庶子生就侧室三月之末其母沐浴朝服见于君摈者以其子见君所有赐君名之衆子则使有司名之食子者三年而出见于公宫则劬食音嗣右生子传周太姜者王季之母有吕氏之女也太王娶以为妃生太伯仲雍王季至于成童靡有过失太王谋事必于太姜迁徙必与太姜君子谓太姜广于徳教太任者文王之母挚任氏之中女也王季娶以为妃太任之性孰一诚庄惟徳之行及其有娠目不视恶色耳不听淫声口不出敖言生文王而明圣太任教之以一而识百卒为周宗君子谓太任能胎教太姒者武王之母禹后有莘姒氏之女也在郃之阳在渭之涘仁而明道文王嘉之亲迎于渭造舟为梁及入太姒思媚太姜太任旦夕勤劳以进妇道太姒号曰文母文王治外文母治内太姒生十男长曰伯邑考次曰武王发次周公旦次管叔鲜次蔡叔度次曹叔振铎次霍叔武次成叔处次康叔封次聃季载太姒之所以教诲扶持十子者自少及长未尝见邪僻之事常以正道检柙之及其长文王继而教之卒成武王周公之徳武王后曰邑姜太公之女也妊成王于身立而不跛坐而不差笑而不諠独处而不倨虽恕而不詈胎教之谓也古之圣帝将立世子则帝自朝服昇自阼阶上西乡妃抱世子自房出东乡太史奉书而上堂当两阶之间北面立曰世子名曰某者三帝执礼称辞命世子曰授太祖太宗与社稷于子者三其命也妃曰不敢者再于三命曰谨受命拜而退太史以告太祝太祝以告太祖太宗与社稷太史出以告太宰太宰以告州伯州伯命藏之州府凡诸贵以下至于百姓男女无敢与世子同者右立世子传曰势明则民定而出于一道故人皆争为宰相而不奸为世子非宰相尊而世子卑也不可以智求不可以力争也今以为知子莫如父故疾死置后者恣父之所以此使亲戚不相亲兄弟不相爱乱天下之纪使天下之俗失开尊敬而不让其道莫经于此疾死置后复以嫡长子如此则亲戚相爱而兄弟不争此天下之至义也以此防民百姓犹有争为君者周王子朝曰先王之命王后无适则檡立长年钧以徳徳钧则卜王不立爱公卿无私古之制也穆公问于子思曰立太子有常乎答曰有之在周公之典公曰昔文王舍适而立其次㣲子舍孙而立其弟是何法也子思曰殷人质而尊其尊故立弟周人文而亲其亲故立子亦各其礼也文质不同其礼则异文王舍适立次权也公曰苟得行权岂唯圣人唯贤与爱立也子思曰圣人不以权教故立制垂法顺之为贵若必欲犯何有于异公曰舍贤立圣舍愚立贤何如子思曰唯圣立圣其文王乎不及文王者则各贤其所爱不殊于适何以限之必不能审贤愚之分请父兄羣臣卜于祖庙亦权之可也孔丛子晋里克曰太子奉冡祀社稷之粢盛冡大也以朝夕视君膳者也朝如字又张遥反膳市战反疏曰膳之言善也礼记曰故曰冡子君行则守有守则从从曰抚军守曰监国古之制也用反世子之记曰朝夕至于大寝之门外问于内竖曰今日安否何如朝直遥反旧如字下朝夕同竖上主反朝内竖曰今日安世子乃有喜色其有不安节则内竖以告世子世子色忧不满容内竖言复初然后亦复初朝夕之食上世子必在视寒煖之节食下问所膳羞必知所进以命膳宰然后退上时掌反若内竖言疾则世子亲齐玄而养膳宰之馔必敬视之齐才细反和胡卧反疾之药必亲尝之尝馔善则世子亦能食尝馔寡世子亦不能饱以至于复初然后亦复初右世子之记传曰文王之为世子朝于王季日三三皆曰朝以其礼同鸡初鸣而衣服至于寝门外问内竖之御者曰今日安否何如内竖小内竖曰安文王乃喜及日中又至亦如之又复也复扶又反及莫又至亦如之其有不安节则内竖以告文王文王色忧行不能正履蹈王季复膳然后亦复初忧解食上必在视寒煖之节在察也食下问所膳命膳宰曰末有原应曰诺然后退未亡曷反进为其失饪臭味恶也退反其寝疏曰食上谓献馔食下谓食毕彻馔而下文武王帅而行之不敢有加焉文王有疾武王不说冠带而养文王一饭亦一饭文王再饭亦再饭欲箴本亦作鍼之林反胜音升文王世子齐桓公㑹诸侯于葵丘初命曰诛不孝毋易树子毋以妾为妻孟子右齐家传宋文帝太子劭次子始兴王濬并多过失数为上所诘责因相与共为巫蛊呪诅上事闻上验问得实尚未忍诛但遣使切责之劭濬不悛上乃欲废劭而诛濬议久不决侍中王僧绰言于上曰当断不断反受其乱愿以义割恩略小不忍毋使难生意表取笑千载上不能用劭濬遂共谋逆弑帝于合殿仗主卜天与死之荆州刺史武陵王骏起兵赴难诛劭及濬遂即帝位是为孝武帝晋献公获骊戎之女骊姬嬖将以为夫人卜之不吉弗听立之生奚齐其娣生卓子骊姬欲立奚齐乃使大子申生居曲沃既与中大夫成谋乃谓大子曰君梦齐姜必速祭之齐姜大子母言求食大子祭于曲沃归胙于公公田姬寘诸宫六日公至毒而献之寘之䜴反公祭之地地坟与犬犬毙与小臣小臣亦毙疏曰晋语云姬泣曰贼由大子大子奔新城公子重耳谓之曰子盍言子之志于公乎腊反下同世子曰不可君安骊姬是我伤公之心也言其意则骊姬必诛也曰然则盍行乎世子曰不可君谓我欲弑君也天下岂有无父之国哉吾何行如之弑音试恶乌路反使人辞于狐突曰申生有罪不念伯氏之言也以至于死申生不敢爱其死突徒忽反疏曰狐是摠氏伯仲虽然吾君老矣子少国家多难子伯氏不出而图吾君为于伪反伯氏苟出而图吾君申生受赐而死再拜稽首乃卒既告狐突乃雉经疏曰雉牛鼻绳也周是以为恭世子也言行如此可以为恭于孝则未之有此章兼取左氏传檀弓汉髙祖欲以赵王如意易太子太子太傅叔孙通谏曰昔者晋献公以骊姬故废太子立奚齐晋国乱者数十年为天下笑秦以不早定扶苏胡亥诈立自使灭祀此陛下所亲见今太子仁孝天下皆闻之吕后与陛下攻苦食啖其可背哉陛下必欲废适而立少臣愿先伏诛以颈血污地髙帝曰公罢矣吾特戱耳通曰太子天下本本壹摇天下震动奈何以天下戱髙帝曰吾听公及上置酒见留侯所招客从太子入见遂无易太子志矣鲁公子荆之母嬖将以为夫人使宗人衅夏献其礼宗人礼官也对曰无之公怒曰女为宗司立夫人国之大礼也何故无之对曰周公及武公娶于薛孝恵娶于商称尺证反又如字自桓以下娶于齐此礼也则有若以妾为夫人则固无其礼也仪礼经传通解卷四仪礼经传通解卷五钦定四库全书仪礼经传通解卷五宋朱子撰家礼五五宗别子为祖世亦以为祖也继别为宗长丁丈反下同为其之为于伪反下为其同继祢者为小宗祢乃礼反有百世不迁之宗有五世则迁之宗迁犹变易也大传传曰百世不迁者别子之后也宗其继别子之所自出者百世不迁者也五世而迁者继髙祖者也宗其继髙祖者五世则迁者也四皆至五世则迁与大宗凡五适丁歴反下文及注皆同小记大传互文是故祖迁于上宗易于下尊祖故敬宗敬宗所以尊祖祢也庶子不祭明其宗也张子曰大传庶子不得为长子斩不继祖与祢故也得字小记无之斩字大传作三年义皆有未尽者今互取之五世小记大传庶子不祭殇与无后者殇与无后者从祖祔食殇音伤祔音附所食之食音嗣共音恭墠音善又徒单反小记有小宗而无大宗者有大宗而无小宗者有无宗亦莫之宗者公子是也疏曰有小宗而无公子有宗道公子之公为其士大夫之庶者宗其士大夫之适者公子之宗道也母妻无服公子唯己而已则无所宗亦莫之宗疏曰公子之公公君也是适兄弟为君者也大传白虎通义曰宗者何谓也宗尊也为先祖主也宗人之所尊也古者所以必有宗何也所以长和睦也大宗能率小宗小宗能率羣弟通其有无所以统理族人者也宗其为始祖后者为大宗此百世不迁之宗也宗其为髙祖后者五世而迁者也髙祖迁于上宗则易于下宗其为曽祖后者为曽祖宗宗其为祖后者为祖宗宗其为父后者为父宗以上至髙祖宗皆为小宗以其转迁别于大宗也别子者自与其子孙为祖继别者各自为宗小宗有四大宗有一凡有五宗人之亲所以备矣支子不祭祭必告于宗子宜告宗子然后祭曲礼下传曽子问曰宗子为士庶子为大夫其祭也如之何孔子曰以上牲祭于宗子之家疏曰宗子祝曰孝子某为介子某荐其常事为于伪反疏曰宗子祭时祝告神辞云孝子谓宗子也若宗子有罪居于他国庶子为大夫其祭也祝曰孝子某使介子某执其常事此之谓宗子摄大夫摄主不厌祭不旅不假不绥祭不配垂反注同辟音避下同饫于去反谡色六反起也敦音对又东论反嘏古雅反疏曰注云厌有隂有阳者约布奠于賔賔奠而不举之不举止旅觯之豉反字林音支不归肉归如字又其位反燕与音预其辞于賔曰宗兄宗弟宗子在他国使某辞疏曽子问曽子问曰宗子去在他国庶子无爵而居者可以祭乎孔子曰祭哉疏请问其祭如何孔子曰望墓而为坛以时祭逺于万反疏曰若宗子死告于墓而后祭于家言祭于家容无庙也宗子死称名不称孝疏曰不言介者盖宗子在得身没而已疏曰其不称吕大钧曰此宗子死庶子子游之徒有庶子祭者以此若义也今之祭者不首其义故诬于祭也孔子曰有隂厌有阳厌言祭殇之礼有于隂厌之者有于阳厌之者曽子问曰殇不祔祭何谓隂厌阳厌祔奥乌报反疏曰曽子既闻孔子云孔子曰宗子为殇而死庶子弗为后也主其礼其吉祭特牲疏祭殇不举无肵俎无玄酒不告利成肵音其施于尸者是谓隂厌疏曰注知凡殇与无后者祭于宗子之家当室之白尊于东房是谓阳厌疏曰凡殇谓非宗曽子适子庶子祗事宗子宗妇适丁歴反疏曰适子谓父及祖之虽贵富不敢以贵富入宗子之家虽衆车徒舍于外以寡约入子弟犹归器衣服裘衾车马则必献其上而后敢服用其次也疏曰归谓归遗也若非所献则不敢以入于宗子之门不敢以贵富加于父兄宗族若富则具二牲献其贤者于宗子善也夫妇皆齐而宗敬焉终事而后敢私祭祭其祖祢之外事小宗子者亦然内则传孔子曰宗子虽七十无无主妇非宗子虽无主妇可也曽子问宗室有事族人皆侍终日大宗已侍于賔奠然后燕私燕私者何也祭己而与族人饮不醉而出是不亲也醉而不出是渫宗也出而不止是不忠也亲而甚敬忠而不倦若是则兄弟之道备备者成也成者成于宗室也故曰饮而醉者宗室之意也徳将无醉族人之志也是故祀礼有让徳施有复义之至也上治祖祢尊尊也下治子孙亲亲也旁治昆弟合族以食序以昭缪别之以礼义人道竭矣缪音木误也竭尽也缪莫侯反大传四世而缌服之穷也五世袒免杀同姓也六世亲属竭矣免音问杀色界反疏曰四世谓上至髙祖大传亲亲以三为五以五为九上杀下杀旁杀而亲毕矣杀色界反疏曰上杀者服父三年服祖期曽祖宜大功髙祖小记自仁率亲等而上之至于祖自义率祖顺而下之至于祢是故人道亲亲也言先有恩亲亲故尊祖尊祖故敬宗敬宗故收族收族故宗庙严宗庙严故重社稷重社稷故爱百姓爱百姓故刑罚中刑罚中故庶民安庶民安故财用足财用足故百志成百志成故礼俗刑礼俗刑然后乐收族序以疏曰亲亲故尊祖者以己诗云不显不承无斁于人斯此之谓也斁音亦疏曰此周颂清庙之篇言今尊祖敬宗人皆愿乐亦无厌倦故云此之谓也大传庶子之正于公族者教之以孝悌睦友子爱明父子之义长㓜之序政于公族者倅七对反其朝于公内朝则东面北上臣有贵者以齿朝直遥反疏曰以下文其在外朝则以官司士为之疏曰公族在于外朝与异姓同处位次之其在宗庙之中则如外朝之位宗人授事以爵以官其登馂献受爵则以上嗣馂音俊盥音管疏曰以特庶子治之虽有三命不踰父兄兄行列中行户刚反其公大事则以其䘮服之精麤为序虽于公族之䘮亦如之以次主人为于伪反衰七雷反若公与族燕则异姓为賔膳宰为主人公与父兄齿族食世降一等亲者稠疏者稀稠直由反其在军则守于公祢疏曰公祢公若有出疆之政疆居良反庶子以公族之无事者守于公宫正室守太庙守如字又手又反庙诸父守贵宫贵室谓守路寝诸子诸孙守下宫下室疏曰亲庙谓髙祖以下云或言宫则下五庙之孙祖庙未毁虽为庶人冠取妻必告死必赴练祥则告冠古乱反取七喻反族之相为也宜弔不弔宜免不免有司罚之弔谓六世以徃免谓五世至于赗赙承含皆有正焉赗方凤反赙音附承依注音赠含胡暗反疏曰赗赙含禭皆赠䘮之物赗公族其有死罪则磬于甸人遍反县音玄缢一智反其刑罪则纤剸亦告于甸人纤读为歼刺也剸割刺七亦反下同膑频忍反劓鱼器反锯音据公族无宫刑狱成有司谳于公其死罪则曰某之罪在大辟其刑罪则曰某之罪在小辟谳鱼列反辟婢亦反公曰宥之宥音又有司又曰在辟公又曰宥之有司又曰在辟及三宥不对走出致刑于甸人公又使人追之曰虽然必赦之有司对曰无及也反命于公公素服不举为之变如其伦之䘮无服为于伪反弁矣比必利反疏曰谯周曰此素服着素冠非郑义也亲哭之不徃弔为位哭之而已君于臣使有司哭之以上传曰公族朝于内朝内亲也谓以宗族事㑹虽有贵者以齿明父子也外朝以官体异姓也体犹连结也宗庙之中以爵为位崇徳也宗人授事以官尊贤也登馂受爵以上嗣尊祖之道也䘮纪以服之轻重为序不夺人亲也公与族燕则以齿而孝弟之道达矣自异于亲之列其族食世降一等亲亲之杀也杀色界反差初佳反战则守于公祢孝爱之深也行主君父之象正室守太庙尊宗室而君臣之道着矣以其不敢以庶守君所重诸父诸兄守贵室子弟守下室而让道达矣疏曰贵者守贵五庙之孙祖庙未毁虽及庶人冠取妻必告死必赴不忘亲也亲未絶而列于庶人贱无能也敬弔临赙赗睦友之道也古者庶子之官治而邦国有伦邦国有伦而衆乡方矣乡方言知所乡公族之罪虽亲不以犯有司正术也所以体百姓也干也术法也刑于隐者不与国人虑兄弟也弗弔弗为服哭于异姓之庙为忝祖逺之也为于伪反逺于万反素服居外不听乐私䘮之也骨肉之亲无絶也公族无宫刑不翦其类也文王世鲁人有同姓死而弗弔者人曰在礼当免不免当弔不弔有司罚之如之何子之无弔也荅曰吾以其疏逺也子思闻之曰无恩之甚也昔者季孙问于夫子曰百世之宗有絶道乎子曰继之以姓义无絶也故同姓为宗合族为属虽国子之尊不废其亲所以崇爱也是以缀之以食序列昭穆万世婚姻不通忠笃之道然也君有合族之道族人不得以其戚戚君位也别彼列反疏曰合族者言设大传传有若问于孔子曰国君之于同姓如之何孔子曰皆有宗道焉故虽国君之尊犹百世不废其亲所以崇爱也虽于族人之亲而不敢戚君所以谦也家语宣王欲得国子之能导训诸侯者樊穆仲曰鲁侯孝王曰何以知之对曰肃恭明神而敬事耉老赋事行刑必问于遗训而咨于故实不干所问不犯所咨王曰然则能训治其民矣乃命鲁孝公于夷宫国语周语周襄王将以狄伐郑富辰谏曰不可大上以徳抚民其次亲亲以相及也昔周公弔二叔之不咸故封建亲戚以藩屏周籓方元反弟今按郑衆贾逵义是管蔡郕霍鲁卫毛耼郜雍曹滕毕原酆郇文之昭也十六沁七鸩反邘晋应韩武之穆也邘音于凡蒋邢茅胙祭周公之胤也胙才故反祭则界反召穆公思周徳之不类故纠合宗族于成周而作诗此周公之乐歌常棣诗属小雅曰常棣之华鄂不韡韩凡今之人莫如兄弟其四章曰兄弟䦧于墙外御其侮诗作务如是则兄弟虽有小忿不废懿亲今天子不忍小忿以弃郑亲其若之何庸勲亲亲暱近尊贤徳之大者也庸即聋从昧与顽用嚚姦之大者也弃徳崇姦祸之大者也崇聚也郑有平恵之勲又有厉宣之亲弃嬖宠而用三良于诸姬为近四徳具矣耳不聼五声之和为聋目不别五色之章为昧心不则徳义之经为顽口不道忠信之言为嚚狄皆则之四姦具矣周之有懿徳也犹曰莫如兄弟故封建之其懐柔天下也犹惧有外侮扞御侮者莫如亲亲故以亲屏周召穆公亦云今周徳既衰于是乎又渝周召以从诸姦无乃不可乎民未忘祸王又兴之其若文武何言将废文武之功业晋丽姬之乱诅无畜羣公子丽力知反诅则虑反诅盟誓自是晋无公族无公子故废公族之官及成公即位乃宦卿之适而为之田以为公族适丁歴反本又作嫡为于伪反又宦其余子亦为余子疏曰庶子为妾子其庶子为公行行户郎反注及下同疏曰下文赵盾自以庶为旄车之族即公行也晋于是有公族余子公行皆官名栾伯请公族大夫公曰荀家惇恵荀㑹文敏黡也果敢无忌镇静使兹四人者为之夫膏粱之性难正也故使惇恵者教之使文敏者导之使果敢者谂之使镇静者修之惇恵者教之则徧而不倦文敏者导之则婉而入果敢者谂之则过不隐镇静者修之则壹使兹四人者为公族大夫宋昭公将去羣公子乐豫曰不可公族公室之枝叶也若去之则本根无所庇廕矣葛藟犹能庇其本根鸩反藟本又作虆力轨反蔓音万故君子以为比比必尔反况国君乎此谚所谓庇焉而纵寻斧焉者也必不可君其图之亲之以徳皆股肱也谁敢携贰若之何去之不听穆襄之族率国人以攻公文公七年左氏传天子建徳因生以赐姓为妫姓妫九危反胙之土而命之氏陈诸侯以字为谥因以为族疏曰以字为族者谓公之曽孙官有世功则有官族邑亦如之隐公八年春秋左氏传传曰黄帝之子二十五人其同姓者二人而已唯青阳与夷鼔皆为已姓已居里反青阳方雷氏之甥也夷鼔彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁已滕葴任荀僖姞儇依是也唯青阳与苍林氏同于黄帝故皆为姬姓为姬也国语晋语卫公使其大夫求婚于季氏桓子问礼于孔子子曰同姓为宗有合族之义故系之以姓而弗别缀之以食而弗殊虽百世婚姻不得通周道然也桓子曰鲁卫之先虽寡兄弟今已絶逺矣可乎孔子曰固非礼也夫上治祖祢以尊尊也下治子孙以亲亲也旁治昆弟所以敦睦也此先王不易之教也白虎通义曰族所以九何九之为言究也亲疎恩爱究竟也人所以有姓者何所以崇恩爱厚亲亲逺禽兽别婚姻也故世别类使生相爱死相哀同姓不得相娶者皆为重人伦也姓生也人所禀天气所以生者也所以有氏者何所以贵功徳贱伎力或氏其官或氏其事问其氏即可知其徳所以勉人为善也或氏王父字何所以别诸侯之后为兴灭国继絶世也诸侯之子称公子公子之子称公孙公孙之子各以其王父字为氏故鲁有仲孙季孙叔孙楚有昭屈景齐有髙国崔也人必有名何所以吐情自纪尊事人者也子生三月则父名之于祖庙于祖庙者谓子之亲庙也明当为宗庙主也一说名之于燕寝名者幼少卑贱之称也寡略故于燕寝人所以有字何冠徳明功敬成人也所以五十乃称伯仲者长㓜之序也称号所以有四何法四时用事先后长㓜兄弟之象也故以时长㓜号曰伯仲叔季也适长称伯伯禽是也庶长称孟鲁大夫孟氏是也男女异长各自有伯仲法隂阳各自有终始也妇姓以配字何明不娶同姓也家礼六亲属记杂补经一父为考母为妣父之考为王父父之妣为王母王父之考为曾祖王父王父之妣为曾祖王母曾祖王父之考为髙祖王父曾祖王父之妣为髙祖王母父之世父叔父为从祖祖父父之世母叔母为从祖祖母父之晜弟先生为世父后生为叔父晜公浑反男子先生为兄后生为弟男子谓女子先生为姊后生为妹父之姊妹为姑父之从父晜弟为从祖父父之从祖晜弟为族父从祖父之子相谓为从祖晜弟族父之子相谓为族晜弟族晜弟之子相谓为亲同姓同姓之亲无服属兄之子弟之子相谓为从父晜弟子之子为孙孙犹后也孙之子为曾孙曾孙之子为玄孙玄孙之子为来孙来孙之子为晜孙晜后也汲冡竹书曰不窋之晜孙晜孙之子为仍孙仍孙之子为云孙王父之姊妹为王姑曾祖王父之姊妹为曾祖王姑髙祖王父之姊妹为髙祖王姑父之从父姊妹为从祖姑父之从祖姊妹为族祖姑父之从父晜弟之母为从祖王母父之从祖晜弟之母为族祖王母父之兄妻为世母父之弟妻为叔母父之从父晜弟之妻为从祖母父之从祖晜弟之妻为族祖母父之从祖祖父为族曾王父父之从祖祖母为族曾王母父之妾为庶母祖王父也晜弟也尔雅右宗族母之考为外王父母之妣为外王母母之王考为外曾王父母之王妣为外曾王母母之晜弟为舅母之从父晜弟为从舅母之姊妹为从母从母之男子为从母晜弟其女子子为从母姊妹右母党妻之父为外舅妻之母为外姑姑之子为甥舅之子为甥妻之晜弟为甥姊妹之夫为甥妻之姊妹同出为姨女子谓姊妹之夫为私公维私男子谓姊妹之子为出女子谓晜弟之子为姪谓出之子为离孙谓姪之子为归孙女子子之子为外孙女子同出谓先生为姒后生为娣娣义已详见昏礼女子谓兄之妻为嫂弟之妻为妇犹今言新妇也长妇谓稚妇为娣妇娣妇谓长妇为姒妇今相唿先后或云妯娌今尔雅右妻党妇称夫之父曰舅称夫之母曰姑姑舅在则曰君舅君姑没则曰先舅先姑谓夫之庶母为少姑夫之兄为兄公夫之弟为叔夫之姊为女公夫之女弟为女妹子之妻为妇长妇为嫡妇衆妇为庶妇女子子之夫为壻壻之父为姻妇之父为婚父之党为宗族母与妻之党为兄弟妇之父母壻之父母相谓为婚姻两壻相谓为亚妇之党为婚兄弟壻之党为姻兄弟嫔妇也谓我舅者吾谓之甥也右婚姻传白虎通义曰三纲者何谓也谓君臣父子夫妇也六纪者何谓也谓诸父兄弟族人诸舅师长朋友也故君为臣纲父为子纲夫为妻纲又曰敬诸父兄六纪道行诸舅有义族人有序昆弟有亲师长有尊朋友有旧何谓纲纪纲者张也纪者理也大者为纲小者为纪所以张理上下整齐人道也人皆懐五常之性有亲爱之心是以纲纪为化若罗网之有纲纪而万目张也君臣父子夫妇六人也所以称三纲何一隂一阳谓之道阳得隂而成隂得阳而序刚柔相配故六人为三纲六纪者为三纲之纪者也师长君臣之纪也以其皆成已也诸父兄弟父子之纪也以其有亲恩连也诸舅朋友夫妇之纪也以其皆有同志为纪助也谓之舅姑何舅者旧也姑者故也旧故之者老人之称也谓之姊妹何姊者恣也妹者末也谓之兄弟何兄者况也况父法也弟者悌也心顺行笃也称夫之父母谓之舅姑何尊如父而非父者舅也亲如母而非母者姑也故称夫之父母为舅姑也仪礼经传通解卷五仪礼经传通解卷六钦定四库全书仪礼经传通解卷六宋朱子撰乡礼一之上士相见礼士相见之礼贽冬用雉夏用腒左头奉之曰某也愿见无由达某子以命命某见贽所执以至者君子见于所尊敬必执贽耿古幸反介音界别彼列反为于伪反脰音豆下贤非正法也二人对曰某子命某见吾子有辱请吾子之就家也某将走见今文无走宾对曰某不足以辱命请终赐见主人对曰某不敢为仪固请吾子之就家也某将走见也宾对曰某不敢为仪固以请主人对曰某也固辞不得命将走见闻吾子称贽敢辞贽见大音泰下同宾对曰某不以贽不敢见疏曰此士主人对曰某不足以习礼敢固辞宾对曰某也不依于贽不敢见固以请主人对曰某也固辞不得命敢不敬从出迎于门外再拜宾答再拜主人揖入门右宾奉贽入门左主人再拜受宾再拜送贽出今文无也下遐嫁反主人请见宾反见退主人送于门外再拜之燕义臣初见于君再拜奠贽而出燕可知但文不具也右请见记凡执币者不趋容弥蹙以为仪进而益恭为威仪耳今文无容执玉者则唯舒武举前曳踵踵诸勇反文无者古文曳作抴疏曰唯舒者案玉藻云执龟玉不趋为重玉器尤今按注疏以舒字闻始见君子者辞曰某固愿闻名于将命者相见并同闻如字徐音问注皆同嗛音谦本又作谦逺于万反重直用反传文专反不得阶主之辞不得指斥主人敌者曰某固愿见敌当也愿见愿见于将命者谦也罕见曰闻名疏曰始来礼隆故亟见曰朝夕亟去冀反瞽曰闻名少仪凡与客入者每门让于客下遐嫁反疏曰凡者通贵客至于寝门则主人请入为席为犹敷也虽君亦然然后出迎客客固辞又让先入主人肃客而入肃进也进客谓道之疏曰客以再辞故主人主人入门而右客入门而左主人就东阶客就西阶客若降等则就主人之阶疏曰降等则不主人固辞然后客复就西阶主人与客让登主人先登客从之拾级聚足拾依注音涉级音急后足从之併蹑女摄反併步顶反连步以上上时掌反下皆同蹉本亦作差同七河反跌大结反过古卧反上于东阶则先右足上于西阶则先左足乡许亮反席南乡北乡以西方为上东乡西乡以南方为上乡许亮反席端也坐在阳则上左坐在隂则上右若非饮食之客则布席席闲函丈谓讲问之客也画胡麦反牖羊九反疏主人跪正席客跪抚席而辞抚之者答主人之亲正席客彻重席主人固辞重直龙反疏曰礼器云席诸侯三重大夫客践席乃坐安也讲问宜坐主人不问客不先举曲礼凡进食之礼左殽右胾食居人之左羮居人之右皆便便婢面反近如字疏曰熟脍炙处外醯酱处内殽胾之外内也近醯酱者食之主脍炙皆在豆葱渫处末渫以利反言末者殊加也渫在豆烝之承反酒浆处右处羮之右此燕于徧反本亦作宴放方两反食音嗣以脯脩置者左胊右末亦便食也屈中曰朐曲礼羞濡鱼者进尾儒擗补麦反下同鲠格勐反易以䜴反下同析星歴反冬右腴腴以朱反夏右鳍鳍音祁阳气在上鳍嵴也嵴子昔反祭膴膴旧火吴反依注音冔况甫反徐况纡反脔力转反刳口胡反疏曰食凡齐执之以右居之于左齐食音嗣和户卧反少仪客若降等执食兴辞食音嗣疏曰降等谓主人兴辞于客然后客坐复坐复扶又反主人延客祭道音导疏曰祭者谓种种出少许置祭食祭所先进殽之序徧祭之徧音遍下注同腊音昔湆音泣曲礼凡羞有俎者则于俎内祭少仪唯水浆不祭若祭为已偞卑水大音泰疏曰案公食礼宰夫执觯浆以玉藻三饭主人延客食胾然后辩殽辩音遍疏曰三饭谓三飱而告饱须劝乃更食主人未辩客不虚口酳音胤又士觐反侍食于长者主人亲馈则拜而食馈其类反已示敬也主人不亲馈则不拜而食共食不饱共饭不泽手饭符晚反疏曰临毋抟饭为欲致饱不谦为于伪反毋放饭毋流歠歠姝悦反毋咤食咤陟嫁反毋啮骨啮五结反毋反鱼肉秽毋投与狗骨毋固获毋扬饭饭黍毋以箸毋嚃羮饭黍之饭扶晚反箸直虑反嚃它荅反疏曰扬去热气也饭黍当用匕嚃谓不嚼菜毋絮羮絮敕虑反疏曰絮谓就食器中加以毋刺齿刺七亦反毋歠醢醢音海疏曰临客絮羮主人辞不能亨客歠醢主人辞以窭亨普彭反窭其禹反濡肉齿决断音短干肉不齿决毋嘬炙为脔力转反羮之有菜者用挟其无菜者不用挟挟古协反挟犹箸也今人或谓箸为挟提卒食客自前跪彻饭齐以授相者谦也自从也齐酱疏曰食坐在前南向客食竟加于俎起主人兴辞于客然后客坐疏曲礼客祭主人辞曰不足祭也客飱主人辞以疏飱音孙主人自置其酱则客自彻之玉藻主人复见之以其贽曰曏者吾子辱使某见请还贽于将命者复扶又反又音服曏许亮反还音旋曩也将犹传也传命者谓摈相者疏曰五等诸侯身自出朝及主人对曰某也既得见矣敢辞让其来答已也宾对曰某也非敢求见请还贽于将命者文无也䙝息列反主人对曰某也既得见矣敢固辞宾对曰某不敢以闻固以请于将命者言不敢以闻又益不敢当主人对曰某也固辞不得命敢不从迎同日则否宾奉贽入主人再拜受宾再拜送贽出主人送于门外再拜右复见士见于大夫终辞其贽于其入也一拜其辱也宾退送再拜尊宾右士见大夫若常为臣者则礼辞其贽曰某也辞不得命不敢固辞宾入奠贽再拜主人答壹拜宾出使摈者还其贽于门外曰某也使某还贽辟音避宾对曰某也既得见矣敢辞摈者对曰某也命某某非敢为仪也敢以请还贽者请使受之宾对曰某也夫子之贱私不足以践礼敢固辞摈者对曰某也使某不敢为仪也固以请宾对曰某固辞不得命敢不从再拜受右尝为臣下大夫相见以鴈饰之以布维之以索如执雉行户郎反衣于既反联音连疏上大夫相见以羔饰之以布四维之结于面左头如麛执之麛莫兮反礼盖谓左执前足右执后足今文头为脰如士相见之礼右大夫相见并入臣礼凡言非对也妥而后传言妥他果反为于伪反与君言言使臣与大人言言事君与老者言言使弟子与幼者言言孝弟于父兄与衆言言忠信慈祥与居官者言言忠信博右言记士于君所言大夫没矣则称谥若字名士与大夫言名士字大夫于大夫所有公讳无私讳玉藻凡与大人言始视面中视抱卒视面毋改衆皆若是字抱薄报反毋音无下同疏曰毋不从古文者说文云毋若父则逰目毋上于面毋下于带上时掌反若不言立则视足坐则视膝右视凡侍坐于君子君子欠伸问日之早晏以食具告改居则请退可也坐才卧反又如字欠起劒反伸音申辩释文作办皮苋反蚤音早夜侍坐问夜膳荤请退可也荤香云反葱薤之属食之以止卧古文荤作薰疏曰问其时数者谓若钟鼔刻漏之数也右请退若先生异爵者请见之则辞辞不得命则曰某无以见辞不得命将走见先见之疏曰先生即乡饮酒云就先生而谋宾介也异爵谓右长者请见记大夫士相见虽贵贱不敌主人敬客则先拜客客敬主人则先拜主人尊贤今按此未有以见同国凡非弔䘮非见国君无不答拜者疏曰弔所以宾不答拜者已本来为助执于䘮事大夫见于国君国君拜其辱拜拜辱也士见于大夫大夫拜其辱同国始相见主人拜其辱君于士不答拜也非其臣则答拜之大夫于其臣虽贱必答拜之辟正君曲礼下士于大夫不敢拜迎而拜送疏曰此谓大夫诣士礼士于尊者先拜进面答之拜则走疏曰谓士往诣卿大夫即先于门玉藻男女相答拜也曲礼乡礼一之下士相见义自天子至于庶人皆有挚挚者致也所以致其志也天子之挚鬯诸侯玉卿羔大夫鴈士雉鬯也者言德之逺闻也玉也者言一度不易也羔也者言柔而有礼也鴈也者言进退知时也雉也者言死其节也故天子以逺德为志诸侯以一度为志卿以有礼为志大夫以进退为志士以死节为志明乎志之义而天下治矣故执斯挚者致志者也君之挚以事神臣之挚以养人唯君受挚者唯君受养也非其君则辞挚不敢当养也古者非其君不仕非其师不学非其人不友非其大夫不见士相见之礼必依于介绍以言其不苟合者也必依于挚以言其道可亲也苟而合唯小人无耻者能之君子可见也不可屈也可亲也不可狎也可逺也不可疎也宾至门主人三辞见宾称挚主人三辞挚所以致尊严也大夫以礼相接士以礼相谕庶人以礼相同然而争夺兴于末者未之有也人苟悦而相若者末必争苟简而相亲者末必怨是故士相见礼者人道之大也所以使人重其身而毋迩于辱也所以使人慎其交而毋迩于祸也唯仕于君者召而往未仕而见于君者冠而奠挚在邦曰市井之臣在野曰草莽之臣君虽召不往也是故虽有南面之贵千乗之富士之所以结者礼义而已矣利不足称焉刑罚行于国所诛者好利之人未有好利而其俗不乱者也无介而相见君以为谄故诸侯大国九介次国七介小国五介私相见有挚何所以相尊敬长和睦也朋友之际五常之道有通财之义赈穷救急之意中心好之欲饮食之故财币者所以副至意也乡礼二投壶礼投壶之礼主人奉矢司射奉中使人执壶同疏曰所以皆在西阶主人请曰某有枉矢哨壶请以乐宾宾曰子有㫖酒嘉肴某既赐矣又重以乐敢辞燕饮酒既脱屦升坐主人乃请投壶也否则或射所谓燕射也枉哨不正貌为谦辞疏曰枉曲也哨谓哨唆不正既赐言主人曰枉矢哨壶不足辞也敢固以请宾曰某既赐矣又重以乐敢固辞主人曰枉矢哨壶不足辞也敢固以请宾曰某周辞不得命敢不敬从宾再拜受主人般还曰辟宾再拜受主人阼阶上拜送宾般还曰辟送矢也辟亦于其阶上右请投记司射庭长及冠士立者皆属宾党乐人及使者童子皆属主党长丁丈反冠古乱反者乐人国子能为乐者此皆与于投壶疏曰冠士谓成人来观礼者尊之故降揖其阼阶及乐事皆与射同节筹室中五扶堂上七扶庭下九扶筹直由反扶方于反于堂或于庭其礼䙝随晏早之宜无常处疏曰矢有长短算长尺二寸壶颈脩七寸腹脩五寸口径二寸半容斗五升壶中实小豆焉为其矢之跃而出也壶去席二矢半颈吉井反为于伪反滑且坚矢以柘若棘毋去其皮已拜受矢进即两楹间退反位揖宾就筵乡许亮反司射进度壶间以二矢半反位设中东面执八算兴度壶处昌虑反坐才卧反邪似嗟反疏曰司射于执右就筵记算多少视其坐坐如字又才卧反请宾曰顺投为入比投不释胜饮不胜者正爵既行请为胜者立马一马从二马三马既立请庆多马请主人亦如之拾其劫反技其绮反任而林反将子匠反帅色类反乐音洛右请宾记鲁令弟子辞曰毋幠毋敖毋偝立毋踰言偝立踰言有常爵薛令弟子辞曰毋幠毋敖毋偝立毋踰言若是者浮穉直吏反为于伪反乡许亮反匏薄交反命弦者曰请奏貍首闲若一大师曰诺疏曰右作乐记鼓半鲁鼔半薛鼓圜疏曰取半以下为投壶礼尽用之为射礼鲁鼔半薛鼔半左右告矢具请拾投有入者则司射坐而释一算焉宾党于右主党于左左也已投者退各反其位更古衡反卒投司射执余算曰左右卒投请数二算为纯一纯以取一算为竒遂以竒算告曰某党贤于某党若干纯竒则曰竒钧则曰左右钧卒巳也宾主之党毕已投司射又请数缩色六反它音他胜与之与音余钧等也等则左右各执一算以告曰左右钧右请投视算记侍投则拥矢命酌曰请行觞酌者曰诺曰请诸胜者之弟子为不胜者酌疏曰当酌者许酌当饮者皆跪奉觞曰赐灌胜者跪曰敬养酌者犹饮之饮于鸩反右卒投饮不胜者记胜则洗而以请客亦如之不角正爵既行请立马马各直其算一马从二马以庆庆礼曰三马既备请庆多马宾主人皆曰诺有为胜者三字直如字又持吏反不使弟子无丰为于伪反正爵既行请彻马去起吕反右三投庆多马记不擢马仪礼经传通解卷六仪礼经传通解卷七钦定四库全书仪礼经传通解卷七宋朱子撰乡礼三之上乡饮酒礼乡饮酒之礼主人就先生而谋宾介介音界知音智行下孟反颁音班比毗志反少诗照反索色白反属音烛长丁丈反右谋宾介主人戒宾宾拜辱主人答拜乃请宾宾礼辞许主人再拜宾答拜警音景为于伪反今按学成行修进仕于朝上以致君下以泽主人退宾拜辱介亦如之如戒宾也右戒宾介记乡朝服而谋宾介皆使能不宿戒韠音毕衣于既反乃席宾主人介上东面衆宾之席皆不属焉独坐明其德各特尊两壶于房户闲斯禁有玄酒在西设篚于禁南东肆加二勺于两壶斯如字又音赐勺上灼反疏曰凡设尊之法设洗于阼阶东南南北以堂深东西当东荣水在洗东篚在洗西南肆荣屋翼疏曰右设席记蒲筵缁布纯纯之闰反或章允反缘以绢反尊绤幂宾至彻之羮定定丁佞反肉谓之羮定犹孰也主人速宾宾拜辱主人荅拜还宾拜辱速召也还犹退介亦如之宾及衆宾皆从之右速宾记其牲狗也亨于堂东北祖阳气疏曰此据乡饮酒义而言以正月三阳生主人一相迎于门外再拜宾宾荅拜拜介介荅拜相主人之吏摈赞传命者传丈专反揖衆宾卑也拜介揖衆宾皆西南面主人揖先入疏曰庠学唯有一门即宾厌介入门左介厌衆宾入衆宾皆入门左北上厌一涉反疏曰宾既北上主人西面相向揖讫乃相背各主人与宾三揖至于阶三让主人升宾升主人阼阶上当楣北面再拜宾西阶上当楣北面荅拜楣亡悲反复扶又反右迎宾记立者东面北上若有北面者则东上衆寡无常也或统于堂或统于门主人坐取爵于篚降洗将献宾也宾降从主人也疏曰上始降时直云宾降主人坐奠爵于阶前辞疏曰献宾是主人事故重宾对主人坐取爵兴适洗南面坐奠爵于篚下盥洗已盥乃洗爵致洁敬也今文无奠宾进东北面辞洗示情主人坐奠爵于篚兴对宾复位当西序东面降时位在此主人坐取爵沃洗者西北面卒洗主人壹揖壹让升俱升古文壹作一宾拜洗主人坐奠爵遂拜降盥复盥为手坋污疏曰言奠宾降主人辞宾对复位当西序卒盥揖让升宾西阶上疑立疑读为疑然从于赵盾之疑疑正立自定之貌疏曰不言一揖一让从上可知疑然以下公羊传主人坐取爵实之宾之席前西北面献宾献进也进酒于宾宾西阶上拜主人少退辟音避宾进受爵以复位主人阼阶上拜送爵宾少退复位复西阶上位荐脯醢也进之者主人有司宾升席自西方升由下也升必中席乃设折俎折在俎主人阼阶东疑立宾坐左执爵祭脯醢祭脯醢者以右手奠爵于荐西兴右手取肺郄左手执本坐弗缭右絶末以祭尚左手哜之兴加于俎缭音了哜才计反紾音轸上时掌反疏曰奠坐挩手遂祭酒挩始兑反说兴席末坐啐酒啐亦尝也降席坐奠爵拜告㫖执爵兴主人阼阶上荅拜宾西阶上北面坐卒爵兴坐奠爵遂拜执爵兴主人阼阶上荅拜为于伪反疏曰非専为饮食右献宾记献用爵其他用觯觯之鼔反疏曰献宾凡举爵三作而不徒爵疏曰徒空荐脯五挺横祭于其上出自左房挺大顶反本亦作脡同膱音职胊其于反疏曰横祭者于脯为横俎由东壁自西阶升疏曰亨狗于东宾俎嵴胁肩肺主人俎嵴胁臂肺介俎嵴胁胳肺肺皆离皆右体进腠胳音格一音各腠千豆反胫户定反臑乃报反膊刘音纯㨒苦圭反骼古白反今按介俎嵴胁胳肺以爵拜者不徒作疏曰拜受爵者有不酢坐卒爵者拜既爵立卒爵者不拜既爵杀所界反宾降洗将酢主人主人降亦从宾也降降立阼阶东西面宾坐奠爵兴辞西阶前也主人对宾坐取爵适洗南北面主人阼阶东南面辞洗宾坐奠爵于篚兴对主人复阼阶东西面宾东北面盥坐取爵卒洗揖让如初升主人拜洗宾答拜兴降盥如主人礼宾实爵主人之席前东南面酢主人主人阼阶上拜宾少退主人进受爵复位宾西阶上拜送爵荐脯醢主人升席自北方设折俎祭如宾礼今按此等恐或文有先后未必有此轻重之别也不告㫖自席前适阼阶上北面坐卒爵兴坐奠爵遂拜执爵兴宾西阶上答拜疏曰曲礼席东乡西乡以南主人坐奠爵于序端阼阶上北面再拜崇酒宾西阶上答拜疏曰奠爵于序端者拟后右宾酢主人记主人介凡升席自北方降自南方席南上升由下降由上由便介爵酢爵僎爵皆居右礼者酢或为作僎或为驯古文礼僎作遵少仪主人坐取觯于篚降洗宾降主人辞降宾不辞洗立当西序东面觯之䜴反不辞洗者以其将自饮卒洗揖让升宾西阶上疑立主人实觯酬宾阼阶上北面坐奠觯遂拜执觯兴宾西阶上答拜酬劝酒也酬之言周忠信为周坐祭遂饮卒觯兴坐奠觯遂拜执觯兴宾西阶上答拜主人降洗宾降辞如献礼升不拜洗不拜洗杀于献杀所界反宾西阶上立主人实觯宾之席前北面宾西阶上拜主人少退卒拜进坐奠觯于荐西宾辞坐取觯复位主人阼阶上拜送宾北面坐奠觯于荐东复位疏曰宾辞者乡射二人举觯右主人酬宾记凡奠者于左将举于右疏客爵居左其饮居右是居左也主人揖降宾降立于阶西当序东面主人以介揖让升拜如宾礼主人坐取爵于东序端降洗介降主人辞降介辞洗如宾礼升不拜洗疏曰按介西阶上立主人实爵介之席前西南面献介介西阶上北面拜主人少退介进北面受爵复位主人介右北面拜送爵介少退疏曰云西南面献介者以介席东面故邪主人立于西阶东荐脯醢介升席自北方设折俎祭如宾礼不哜肺不啐酒不告㫖自南方降席北面坐卒爵兴坐奠爵遂拜执爵兴主人介右答拜啐下宾右主人献介介降洗主人复阼阶降辞如初如宾酢之时卒洗主人盥盥者当为介酌介揖让升授主人爵于两楹之间疏曰揖让升者谓一揖一让升介西阶上立主人实爵酢于西阶上介右坐奠爵遂拜执爵兴介答拜主人坐祭遂饮卒爵兴坐奠爵遂拜执爵兴介答拜主人坐奠爵于西楹南介右再拜崇酒介答拜主人复阼阶揖降介降立于宾南右介酢主人主人西南面三拜衆宾衆宾皆答壹拜拜贱也徧音遍下同再拜郑云衆宾再拜者士贱旅之得备礼是也主人揖升坐取爵于西楹下降洗升实爵于西阶上献衆宾衆宾之长升拜受者三人长丁丈反疏曰云主人揖升者主人拜送于衆宾右坐祭立饮不拜既爵授主人爵降复位衆宾献则不拜受爵坐祭立饮次三人以下也不拜礼弥简每一人献则荐诸其席谓三人也衆宾辩有脯醢亦每献荐于其位位在下今文辩皆作遍主人以爵降奠于篚右主人献衆宾记衆宾之长一人辞洗如宾礼乐正与立者皆荐以齿与音预主人之赞者西面北上不与与音预无算爵然后与揖让升宾厌介升介厌衆宾升衆宾序升即席今文厌皆为揖一人洗升举觯于宾疏曰实觯西阶上坐奠觯遂拜执觯兴宾席末答拜坐祭遂饮卒觯兴坐奠觯遂拜执觯兴宾答拜降洗升实觯立于西阶上宾拜宾拜拜将受觯进坐奠觯于荐西宾辞坐受以兴事相接若亲受谦也举觯者西阶上拜送宾坐奠觯于其所疏举觯者降事已右一人举觯记乐作大夫不入后乐贤者今按宾若有遵者其礼详设席于堂廉东上乐正先升立于西阶东则工席在阶东工四人二瑟瑟先相者二人皆左何瑟后首挎越内弦右手相亮反何户可反挎口孤反越瑟下孔也内弦侧担之者疏曰此乡乐正先升立于西阶东工入升自西阶北面坐相者东面坐遂授瑟乃降近附近之近工歌鹿鸣四牡皇皇者华及欲谘谋于贤知而以自光明也疏曰凡歌诗之法皆歌以四牡诗也故宾贤能而预歌此三篇使习之也卒歌主人献工工左瑟一人拜不兴受爵主人阼阶上拜送爵一人工之长也凡工贱不为之洗荐脯醢使人相祭工饮不拜既爵授主人爵衆工则不拜受爵祭饮辩有脯醢不祭为徧大师则为之洗宾介降主人辞降工不辞洗大音泰为于伪反笙入堂下磬南北面立乐南陔白华华黍陔古才反信也主人献之于西阶上一人拜尽阶不升堂受爵主人拜送爵阶前坐祭立饮不拜既爵升授主人爵和胡卧反衆笙则不拜受爵坐祭立饮辩有脯醢不祭为徧乃间歌鱼丽笙由庚歌南有嘉鱼笙崇丘歌南山有台笙由仪间代今亡其义未闻刘敞云此三篇皆笙诗也小序云有其义而今按小序于此六笙疏曰此一经堂下吹笙堂上升乃合乐周南关雎葛覃卷耳召南鹊巢采蘩采苹南反卷九转反召音邵注同苹毗人反歌颂合大雅其笙间之篇未闻疏以颂不能具也工告于乐正曰正歌备乐正告于宾乃降阶东北面右乐宾记磬阶间缩霤北面鼔之缩从也从子容反县音玄蹙子六反今按此所引春官献工与笙取爵于上篚既献奠于下篚疏曰上篚三爵者献宾献介献堂上堂下衆其笙则献诸西阶上疏曰上经主人献笙于西阶上此记人又言之主人降席自南方不由北方由便侧降宾介不从作相为司正司正礼辞许诺主人拜司正答拜为于伪反解古卖反惰徒卧反监古衔反主人升复席右立司正司正洗觯升自西阶阼阶上北面受命于主人主人曰请安于宾司正告于宾宾礼辞许疏曰乡射司正告于主人主人阼阶上再拜宾西阶上答拜司正立于楹间以相拜皆揖复席人既拜揖就席司正实觯降自西阶阶间北面坐奠觯退共少立共九勇反注同正孰敢不正燕礼曰右还北面坐取觯不祭遂饮卒觯兴坐奠觯遂拜执觯兴洗北面坐奠觯于其所退立于觯南疏曰乡右司正举觯记司正既举觯而荐诸其位也无献因其举觯而荐之宾北面坐取俎西之觯阼阶上北面酬主人主人降席立于宾东长丁丈反弟大计反宾坐奠觯遂拜执觯兴主人答拜不祭立饮不拜卒觯不洗实觯东南面授主人乡许亮主人阼阶上拜宾少退主人受觯宾拜送于主人之西旅酬同阶礼杀宾揖复席主人西阶上酬介介降席自南方立于主人之西如宾酬主人之礼主人揖复席疏曰知西南今按宾主介相酬司正升相旅曰某子受酬受酬者降席同别彼列反司正退立于序端东南辟音避受酬者自介右由介东也尊介使不失故位衆受酬者受自左疏曰言衆受酬者谓上衆宾之内拜兴饮皆如宾酬主人之礼辩卒受者以觯降坐奠于篚疏曰引乡射者经直言辩文司正降复位觯南之位右旅酬记凡旅不洗敬礼杀也不洗者不祭既旅士不入后正礼也既旅则将燕矣使二人举觯于宾介洗升实觯于西阶上皆坐奠觯遂拜执觯兴宾介席末答拜皆坐祭遂饮卒觯兴坐奠觯遂拜执觯兴宾介席末答拜礼曰媵爵者立于洗南西面北上序进盥洗疏曰云宾介席末答拜者宾于席西南面答拜介逆降洗升实觯皆立于西阶上宾介皆拜于席末拜皆进荐西奠之宾辞坐取觯以兴介则荐南奠之介坐受以兴退皆拜送降宾介奠于其所言受尊卑异文今文曰宾受右二人举觯司正升自西阶受命于主人主人曰请坐于宾宾辞以俎燕也俎者肴之贵者辞之者不敢以礼杀当贵者疏曰乡射司正升自西阶阼阶上受命于主主人请彻俎宾许传大专反司正降阶前命弟子俟彻俎少申召反司正升立于席端疏宾降席北面主人降席阼阶上北面介降席西阶上北面遵者降席席东南面不来用时事耳今文遵为僎或为全宾取俎还授司正司正以降宾从之主人取俎还授弟子弟子以降自西阶主人降自阼阶介取俎还授弟子弟子以降介从之若有诸公大夫则使人受俎如宾礼衆宾皆降疏曰下云揖让如右彻俎记彻俎宾介遵者之俎受者以降遂出授从者从才用反阙送之主人之俎以东东方说屦揖让如初升坐说吐活反屦主人先左宾先右今文说为税乃羞之爱之所以厚贤也无算爵疏曰引乡射礼者此无算无算乐公子扎来聘请观于周乐此国君之无算疏曰上升歌笙问合乐皆三终言有数此即无也或右燕宾出奏陔命奏陔宾降及阶陔作宾出衆宾皆出疏曰钟师云凡乐事以钟鼔奏九夏王夏肆夏主人送于门外再拜拜礼有终也右宾出记乐正命奏陔宾出至于阶陔作宾若有遵者诸公大夫则既一人举觯乃入疏曰正礼谓宾主献酢是也是以一人举觯席于宾东公三重大夫再重重直龙反公如大夫入主人降宾介降衆宾皆降复初位主人迎揖让升公升如宾礼辞一席使一人去之如读若今之若主人迎之于门内也辞一席谦自同于大夫今按如读若今之若大夫则如介礼有诸公则辞加席委于席端主人不彻无诸公则大夫辞加席主人对不去加席加席上席也大夫席再重右遵入记若有诸公则大夫于主人之北西面面者北上统于公明日宾乡服以拜赐朝也今文曰宾服乡服朝直遥反下皆同以乡服言之故也主人如宾服以拜辱外乃退复扶又反右拜礼主人释服释朝服更服玄端也古文释作舍乃息司正劳力报反长丁丈反无介不杀有可也不杀则无俎荐脯醢羞同也羞唯所有在有何物徴唯所欲徴召也以告于先生君子可也君子国中有盛德者可者召不召唯所欲疏曰先生老人教学者君子则曲礼博闻强识敦善宾介不与礼渎则䙝古文与为预乡乐唯欲疏曰二南为乡大夫之乐小雅右息司正乡礼三之下乡饮酒义孔子曰吾观于乡而知王道之易易也乡乡饮酒也主人亲速宾及介而衆宾自从之至于门外主人拜宾及介而衆宾自入贵贱之义别矣列反三揖至于阶三让以宾升拜至献酬辞让之节繁及介省矣至于衆宾升受坐祭立饮不酢而降隆杀之义辨矣省所领切酢音昨杀色界反礼隆卑者礼杀尊卑别也工入升歌三终主人献之笙入三终主人献之间歌三终合乐三终工告乐备遂出一人扬觯乃立司正焉知其能和乐而不流也之间合如字徐音合和乐之乐音洛疏曰工入升歌三终者谓升堂歌鹿鸣四工歌卷耳则笙吹采苹合之宾酬主人主人酬介介酬衆宾少长以齿终于沃洗者焉知其能弟长而无遗矣悌遗犹脱也忘也脱徒活反又音夺弃也降说屦升坐脩爵无数饮酒之节朝不废朝莫不废夕宾出主人拜送节文终遂焉知其能安燕而不乱也既朝同莫音暮先悉荐反疏贵贱明隆杀辨和乐而不流弟长而无遗安燕而不乱此五行者足以正身安国矣彼国安而天下安故曰吾观于乡而知王道之易易也行下孟反乡饮酒之义主人拜迎宾于庠门之外入三揖而后至阶三让而后升所以致尊让也庠乡学也州党曰序盥洗扬觯所以致絜也扬举也今礼皆作腾拜至拜洗拜受拜送拜既所以致敬也疏曰拜尊让絜敬也者君子之所以相接也君子尊让则不争絜敬则不慢不慢不争则逺于鬭辩矣不鬭辩则无暴乱之祸矣斯君子之所以免于人祸也故圣人制之以道逺于万反吕大临曰学记云党乡人士君子尊于房户之间宾主共之也尊有玄酒贵其质也共如字卿去京反饮于鸩反疏曰卿大夫等唯羞出自东房主人共之也共音㳟疏曰共之谓供于宾也洗当东荣主人之所以自絜而以事宾也荣如字清如字刘才性反宾主象天地也介僎象隂阳也三宾象三光也让之三也象月之三日而成魄也四面之坐象四时也隂疏曰天地则隂阳着成为天地时不离天地隂阳之内而坐也天地严凝之气始于西南而盛于西北此天地之尊严气也此天地之义气也天地温厚之气始于东北而盛于东南此天地之盛德气也此天地之仁气也主人者尊宾故坐宾于西北而坐介于西南以辅宾宾者接人以义者也故坐于西北主人者接人以仁以德厚者也故坐于东南而坐僎于东北以辅主人也仁义接宾主有事俎豆有数曰圣圣立而将之以敬曰礼礼以体长幼曰德德也者得于身也故曰古之学术道者将以得身也是故圣人务焉礼祭荐祭酒敬礼也哜肺尝礼也啐酒成礼也于席末言是席之正非专为饮食也为行礼也此所以贵礼而贱财也卒觯致实于西阶上言是席之上非专为饮食也此先礼而后财之义也先礼而后财则民作敬让而不争矣非专为饮食言主疏曰祭荐者主人献宾吕大临曰孔子曰吾食于少施氏而饱少施乡饮酒之礼六十者坐五十者立侍以听政役所以明尊长也六十者三豆七十者四豆八十者五豆九十者六豆所以明养老也民知尊长养老而后乃能入孝弟民入孝弟出尊长养老而后成教成教而后国可安也君子之所谓孝者非家至而日见之也合诸乡射教之乡饮酒之礼而孝弟之行立矣弟音悌下同行下孟反索色百反属音烛大音泰守手又反相息亮反大夫监临事亦类此故引以相证也乡饮酒之义立宾以象天立主以象地设介僎以象日月立三宾以象三光古之制礼也经之以天地纪之以日月参之以三光政教之本也焉亨狗于东方祖阳气之发于东方也亨普庚反洗之在阼其水在洗东祖天地之左海也阼才路反委于伪反尊有玄酒教民不忘本也大音泰宾必南乡东方者春春之为言蠢也产万物者圣也南方者夏夏之为言假也养之长之假之仁也西方者秋秋之为言愁也愁之以时察守义者也北方者冬冬之为言中也中者藏也是以天子之立也左圣乡仁右义偝藏也春犹蠢也蠢动生之貌也圣之言生也假大也愁读杀如字介必东乡介宾主也覸音间厠之间主人必居东方东方者春春之为言蠢也产万物者也主人者造之产万物者也月者三日则成魄三月则成时是以礼有三让建国必立三卿三宾者政教之本礼之大参也卿去京反参七南反疏曰魄谓明生傍有微光也此谓月是隂精故礼之数取法于月也仪礼经传通解卷七仪礼经传通解卷八钦定四库全书仪礼经传通解卷八宋朱子撰乡礼四之上乡射礼乡射之礼主人戒宾宾岀迎再拜主人答再拜乃请乎长丁丈反警音景语鱼据反为于伪反宾礼辞许主人再拜宾答再拜主人退宾送再拜退还射宫省录射事无介右戒宾记大夫与则公士为宾与音预也公士在官之士乡宾主用处士使能不宿戒乃席宾南面东上不言于户牖之间者此射于序衆宾之席继而西别彼列反疏席主人于阼阶上西面尊于宾席之东两壶斯禁左玄酒皆加勺篚在其南东肆斯如字刘音赐勺上灼反篚音匪疏曰设洗于阼阶东南南北以堂深东西当东荣水在洗东篚在洗西南肆县于洗东北西面县音玄天子之士无钟辟音避右设位记尊绤幂宾至彻之绤去逆反疏曰质故也即士冠礼子昬礼礼宾蒲筵缁布纯纯之闰反又诸允反注同缘以绢反疏曰此与乡人习礼铺陈之义在上曰席取相承籍之义耳西序之席北上衆宾统于宾乃张侯下纲不及地武纲即其足也是以取数焉射食亦反不系左下纲中掩束之中丁仲反疏曰案下乏参侯道居侯党之一西五步五十步此乏去侯北十丈西三丈疏曰乏参侯道者谓三分侯道云居侯党之一者党右张侯记凡侯天子熊侯白质诸侯麋侯赤质大夫布侯画以虎豹士布侯画以鹿豕疏曰兽侯今按周礼梓人凡画者丹质疏曰乡射以采侯二正是宾射之侯也此兽乡侯上个五寻丈中十尺侯道五十弓弓二寸以为侯中骹苦交反肱古横反疏曰周礼弓人云骹倍中以为躬上下幅也用布各二丈倍躬以为左右舌疏曰言为上个者对下下舌半上舌十六丈羮定定多佞反主人朝服乃速宾宾朝服出迎再拜主人答再拜退宾送再拜朝直遥反玄端今郡国行此乡射礼皮弁服与礼为异宾及衆宾遂从之右速宾记其牲狗也亨于堂东北乡饮酒及门主人一相出迎于门外再拜宾答再拜相主人揖衆宾差卑礼宜异主人以宾揖先入宾厌衆宾衆宾皆入门左东面北上宾少进厌一涉反下宾厌同主人以宾三揖皆行及阶三让主人升一等宾升主人阼阶上当楣北面再拜宾西阶上当楣北面答再拜楣忘悲反右迎宾记立者东面北上宾党主人取爵于上篚以降宾降从主人也主人阼阶前西面坐奠爵兴辞降宾对主人坐取爵兴适洗南面坐奠爵于篚下盥洗浣户管反宾进东北面辞洗主人坐奠爵于篚兴对宾反位主人卒洗壹揖壹让以宾升宾西阶上北面拜洗主人阼阶上北面奠爵遂答拜乃降宾降主人辞降宾对主人卒盥壹揖壹让升宾升西阶上疑立疑鱼乙反疑止也有矜庄之色主人坐取爵实之宾席之前西北面献宾进于宾也凡进物曰献宾西阶上北面拜主人少退辟婢亦反一宾进受爵于席前复位主人阼阶上拜送爵宾少退荐脯醢宾升席自西方宾升降由下也乃设折俎折之设反后皆倣此主人阼阶东疑立宾坐左执爵右祭脯醢奠爵于荐西兴取肺坐絶祭尚左手哜之哜才计反兴加于俎坐挩手执爵遂祭酒兴席末坐啐酒拭音式降席坐奠爵拜告㫖执爵兴主人阼阶上答拜宾西阶上北面坐卒爵兴坐奠爵遂拜执爵兴主人阼阶上答拜右主人献宾记凡献用爵其他用觯凡举爵三作而不徒爵荐脯用笾五膱祭半膱横于上醢以豆出自东房膱长尺二寸闻也古文膱为胾今文或作植俎由东壁自西阶升狗既亨载于东方宾俎嵴胁肩肺主人俎嵴胁臂肺肺皆离皆右体也进腠腠七豆反疏曰云以骨名肉者骨为本有名肉为以爵拜者不徒作宾以虚爵降主人降宾西阶前东面坐奠爵兴辞降主人对宾坐取爵适洗北面坐奠爵于篚下兴盥洗宾北面盥洗自外来主人阼阶之东南面辞洗宾坐奠爵于篚兴对主人反位之位也主人辞洗进也主人反位由前进乃反位故郑却本之宾卒洗揖让如初升主人拜洗宾答拜兴降盥如主人之礼宾升实爵主人之席前东南面酢主人酢报主人阼阶上拜宾少退主人进受爵复位宾西阶上拜送爵荐脯醢主人升席自北方乃设折俎祭如宾礼不告㫖自席前适阼阶上北面坐卒爵兴坐奠爵遂拜执爵兴宾西阶上北面答拜主人坐奠爵于序端阼阶上再拜崇酒宾西阶上答再拜疏曰奠爵于序端右宾酢主人主人坐敢觯于篚以降将酬宾宾降主人奠觯辞降宾对东面立主人坐取觯洗宾不辞洗卒洗揖让升宾西阶上疑立主人实觯酬之阼阶上北面坐奠觯遂拜执觯兴宾西阶上北面答拜主人坐祭遂饮卒觯兴坐奠觯遂拜执觯兴宾西阶上北面答拜主人降洗宾降辞如献礼升不拜洗杀所界宾西阶上立主人实觯宾之席前北面宾西阶上拜主人坐奠觯于荐西宾辞坐取觯以兴反位主人阼阶上拜送宾北面坐奠觯于荐东反位主人揖降宾降东面立于西阶西当西序右主人酬宾主人西南面三拜衆宾衆宾皆答壹拜宾毕乃与衆宾拜敬不能并徧音遍今按衆宾答一拜说见上篇主人揖升坐取爵于序端降洗升实爵西阶上献衆宾衆宾之长升拜受者三人长丁丈反行下孟反疏曰主人拜送坐祭立饮不拜既爵授主人爵降复位衆宾皆不拜受爵坐祭立饮下又不拜受爵礼弥略每一人献则荐诸其席衆宾辩有脯醢荐于其位主人以虚爵降奠于篚右献衆宾记衆宾之长一人辞洗如宾礼尊凡奠者于左不饮不欲其妨将举者于右便其举也乐正与立者齿与音预揖让升宾厌衆宾升衆宾皆升就席一人洗举觯于宾一人主人之吏升实觯西阶上坐奠觯拜执觯兴宾席末答拜举觯者坐祭遂饮卒觯兴坐奠觯拜执觯兴宾答拜降洗升实之西阶上北面宾拜举鱓者进坐奠觯于荐西宾辞坐取以兴举觯者西阶上拜送宾反奠于其所举觯者降右一人举觯大夫若有遵者则入门左僎音遵疏曰言若者或主人降别彼列反宾及衆宾皆降复初位主人揖让以大夫升拜至大夫答拜主人以爵降大夫降主人辞降大夫辞洗如宾礼席于尊东升不拜洗主人实爵席前献于大夫大夫西阶上拜进受爵反位主人大夫之右拜送大夫辞加席主人对不去加席去起吕反也不去者大夫再重席正也宾一重席疏曰云升不拜洗者以大夫尊故也云反位者大乃荐脯醢大夫升席设折俎祭如宾礼不哜肺不啐酒不告㫖西阶上卒爵拜主人答拜疏曰上云不拜洗亦是杀于宾之类右献大夫记若有诸公则如宾礼夫夫如介礼无诸公则大夫如宾礼乐作大夫不入大夫降洗将酢主人也大夫若衆则辩献长乃酢主人复阼阶降辞如初卒洗主人盥揖让升大夫授主人爵于两楹间复位主人实爵以酢于西阶上坐奠爵拜大夫答拜坐祭卒爵拜大夫答拜主人坐奠爵于西楹南再拜崇酒大夫答拜主人复阼阶揖降大夫降立于宾南疏主人揖让以宾升大夫及衆宾皆升就席右大夫酢席工于西阶上少东乐正先升北面立于其西正西侧阶不欲大东辟射位大音泰工四人二瑟瑟先相者皆左何瑟面鼓执越内弦右手相入升自西阶北面东上工坐相者坐授瑟乃降相息亮反何胡可反入之浅也相者降立西方笙入立于县中西面县音玄堂下乐相从也县中磬东立西面乃合乐周南闗雎葛覃卷耳召南鹊巢采蘩采频不歌不间间厠之间大音泰工不兴告于乐正曰正歌备略也蒙音蒙乐正告于宾乃降面主人取爵于上篚献工大师则为之洗尊之也君赐大夫乐又从之以其人谓之大师也宾降主人辞降工不辞洗卒洗升实爵工不兴左瑟一人拜受爵左瑟辟主人授爵也一人无大师则工之长者主人阼阶上拜送爵荐脯醢使人相祭疏工饮不拜既爵授主人爵衆工不拜受爵祭饮辩有脯醢不祭不洗遂献笙于西阶上疏曰工在上贵君赐之大师笙一人拜于下尽阶不升堂受爵主人拜送爵阶前坐祭立饮不拜既爵升授主人爵衆笙不拜受爵坐祭立饮辩有脯醢不祭主人以爵降奠于篚反升就席疏曰云亦者亦前共大右乐宾记三笙一和而成声和户卧反献工与笙取爵于上篚既献奠于下篚其笙则献诸西阶上疏曰云奠爵于下主人降席自南方礼杀由便杀所界反侧降作相为司正司正礼辞许诺主人再拜司正答拜解古卖反监古咸反疏曰爵备者谓宾及衆宾与主人升就席右立司正司正洗觯升自西阶由楹内适阼阶上北面受命于主人疏曰受命谓受主人请安宾之命西阶上北面请安于宾宾礼辞许司正告于主人遂立于楹间以相拜主人阼阶上再拜宾西偕上答再拜皆揖就席司正实觯降自西阶中庭北面坐奠觯兴退少立立进坐取觯兴反坐不祭遂卒觯兴坐奠觯拜执觯兴洗北面坐奠于其所兴少退北面立于觯南立觯南亦其故摈位未旅右司正举觯记司正既举觯而荐诸其位疏三耦俟于堂西南面东上使俟事于此今按司射适堂西袒决遂取弓于阶西兼挟乗矢升自西阶阶上北面告于宾曰弓矢既具有司请射决古宂反挟音协一音子协反乗绳证反文挟皆作接宾对曰某不能为二三子许诺为于伪反司射适阼阶上东北面告于主人曰请射于宾宾许司射降自西阶阶前西面命弟子纳射器决拾旌中筹楅丰也宾党东面主人之吏西面疏曰宾党西方东面今以西面命之明乃纳射器皆在堂西宾与大夫之弓倚于西序矢在弓下北括衆弓倚于堂西矢在其上活反上堂西廉矢亦北括主人之弓矢在东序东司射不释弓矢遂以比三耦于堂西三耦之南北面命上射曰某御于子命下射曰子与某子射比毗志反近附近之近司正为司马司马命张侯弟子说束遂系左下纲说吐活反又始锐反疏曰上张侯时不繋左下纲中掩束之今弟司马又命获者倚旌于侯中者亦弟子也谓之获者以事名之获者由西方坐取旌倚于侯中乃退乐正适西方命弟子赞工迁乐于下辟音避弟子相工如初入降自西阶阼阶下之东南堂前三笴西面北上坐相息亮反笴古可反笴矢干也今文无南疏曰如初入者亦如上升堂时相者亦在左乐正北面立于其南北面乡堂不与工序也乡许亮反右请射记三耦者使弟子司射前戒之凡挟矢于二指之间横之此以食指将指挟之将子匠反司射之弓矢与扑倚于西阶之西扑普卜反疏曰司射适堂西袒司射在司马之北司马无事不执弓以不主射故也司射既袒决遂而升司马阶前命张侯遂命倚旌着并行也古文曰遂命获者倚旌旌各以其物也言各者乡射或于庠或于榭无物则以白羽与朱羽糅杠长三仭以鸿脰韬上二寻者也八尺曰寻今文糅为缩韬为翿疏曰案典命子男之卿再命大夫一命士司射犹挟乗矢以命三耦各与其耦让取弓矢拾除决拾之外皆同犹有故之辞拾更也三耦皆袒决遂有司左执弣右执弦而授弓疏曰前有司请射为司马此有司为遂授矢受于纳矢而授之三耦皆执弓搢三而挟一个未违俟处也搢捷也捷于带右捷初洽反下同司射先立于所设中之西南东面三耦皆进由司射之西立于其西南东面北上而俟司射东面立于三耦之北搢三而挟一个复扶又反下复言同疏曰云司射揖进当阶北面揖及阶揖升堂揖豫则钩楹内堂则由楹外当左物北面揖豫音榭出注后氏之学亦非也下遐嫁反疏曰凡行射礼耦耦各相学也及物揖左足履物不方足还视侯中俯正足之中乃俯视併正其足併步顶反今不去旌以其不获诱射将乗矢执弓不挟右执弦南面揖揖如升射降出于其位南适堂西改取一个挟之遂适阶西取扑搢之以反位挞地达反疏曰书右诱射记射自楹间物长如笴其间容弓距随长武疏曰射于庠者序则物当栋堂则物当楣庪架音驾庪九伪反又九委反楚扑长如笴刋本尺射者有过则挞之司马命获者执旌以负侯令力呈反中丁中反获者适侯执旌负侯而俟司射还当上耦西面作上耦射还左还也作使也司射反位上耦揖进上射在左并行当阶北面揖及阶揖上射先升三等下射从之中等中犹间也疏上射升堂少左下射升上射揖并行也併东行皆当其物北面揖及物揖皆左足履物还视侯中合足而俟司马适堂西不决遂袒执弓不决遂因不射不备出于司射之南升自西阶钩楹由上射之后西南面立于物间右执箫南扬弓命去侯犹举也获者执旌许诺声不絶以至于乏坐东面偃旌兴而俟射威仪省偃犹仆也省所景反仆音赴司马出于下射之南还其后降自西阶反由司射之南适堂西释弓袭反位立于司射之南还刘户串反一音还疏曰司马由上射之后立于物闲司射进与司马交于阶前相左由堂下西阶之东北面视上射命曰无射获无猎获上射揖司射退反位无射之射食亦反旁蒲郎反或作傍乃射上射既发挟弓矢而后下射射拾发以将乗矢获者坐而获疏曰诗举旌以宫偃旌以商宫为君商为臣声和律吕相生获而未释获卒射皆执弓不挟南面揖揖如升射上射降三等下射少右从之中等并行上射于左降下与升射者相左交于阶前相揖由司马之南适堂西释弓说决拾袭而俟于堂西南面东上三耦卒射亦如之司射去扑倚于西阶之西升堂北面告于宾曰三耦卒射活反又始锐反疏曰大射司射不升堂亦去扑乃告卒射者国君尊宾揖以揖然之右初射获而未释获记命负侯者由其位上射于右始射获而未释获复释获复用乐行之夜反复用之复扶又反君子取人以渐凡适堂西皆出入于司马之南唯宾与大夫降阶遂西取弓矢司射降搢扑反位司马适堂西袒执弓由其位南进与司射交于阶前相左升自西阶钩楹自右物之后立于物间西南面揖弓命取矢揖推之也获者执旌许诺声不絶以旌负侯而俟司马出于左物之南还其后降自西阶遂适堂前北面立于所设楅之南命弟子设楅楅犹幅也所以承笴齐矢者今按注脱齐字据疏文补之乃设楅于中庭南当洗东肆东肆统于宾司马由司射之南退释弓于堂西袭反位弟子取矢北面坐委于楅北括乃退司马袭进当楅南北面坐左右抚矢而乗之乗成证反之者嫌有事即袒也凡事升堂乃袒疏曰北括者顺射时矢南行也抚者若矢不备则司马又袒执弓如初升命曰取矢不索弟子自西方应曰诺乃复求矢加于楅增故曰加曏获者许诺至此弟子曰诺事同互相明疏曰上言获者许诺则弟子亦许诺此右取矢记楅长如笴博三寸厚寸有半龙首其中蛇交韦当厚户豆反直音值乗绳证反楅髤横而奉之南面坐而奠之南北当洗髤虚求反疏曰取向弟子持矢北今按拳当作奉字之误司射倚朴于阶西升请射于宾如初宾许诺宾主人大夫若皆与射则遂告于宾适阼阶上告于主人主人与宾为耦与音预于子告主人曰子与宾射遂告于大夫大夫虽衆皆与士为耦以耦告于大夫曰某御于子别彼列反西阶上北面作衆宾射司射降搢扑由司马之南适堂西立比衆耦比毗志反衆宾将与射者皆降由司马之南适堂西继三耦而立东上大夫之耦为上若有东面者则北上宾主人与大夫皆未降言未降者见其志在射见贤遍反司射乃比衆耦辩徧音遍遂命三耦拾取矢司射反位三耦拾取矢皆袒决遂执弓进立于司马之西南疏曰案今按此拾取矢字疑衍司射作上耦取矢作之者还当上耦如作射司射反位上耦揖进当楅北面揖及楅楫东西上射东面下射西面上射揖进坐横弓却手自弓下取一个兼诸弣顺羽且兴执弦而左还退反位东面揖却去逆反踣蒲北反毋亦作无同今按燕礼云司正右还疏云以右手向外者以下射进坐横弓覆手自弓上取一个兴其他如上射以左手在弓里右手从表取之亦便覆芳伏反自弓上取矢则却左手向上执弓而南踣可知既拾取乗矢揖皆左还南面揖皆少进当楅南皆左还北面搢三挟一个楅南乡当楅之位揖皆左还上射于右与进者相左相揖反位相左皆由进者之北三耦拾取矢亦如之后者遂取诱射之矢兼乗矢而取之以授有司于西方而后反位疏于东面位之后也衆宾未拾取矢皆袒决遂执弓搢三挟一个由堂西进继三耦之南而立东面北上大夫之耦为上疏曰第一番射时未有司射作射如初一耦揖升如初司马命去侯获者许诺司马降释弓反位去起吕反右再请射记取诱射之矢者既拾取矢而后兼诱射之乗矢而取之疏曰云不相因者既自拾今按上经云后者遂取诱侍射则约矢司射犹挟一个去扑与司马夹于阶前升请释获于宾宾许降搢扑西面立于所设中之东北面命释获者设中遂视之视之当教之释获者执鹿中一人执算以从之疏曰以释获者坐设中南当楅西当西序东面兴受算坐实八算于中横委其余于中西南末兴共而俟共九勇反疏曰南当楅司射遂进由堂下北面命曰不贯不释贯古乱反中丁仲反正音征疏曰中者贯穿上射揖司射退反位释获者坐取中之八算改实八算于中兴执而俟执所取算乃射若中则释获者坐而释获每一个释一算上射于右下射于左若有余算则反委之中丁仲反又取中之八算改实八算于中兴执而俟右再射释获记鹿中髤前足跪凿背容八算释获者奉之先首奉芳勇反扰而小反疏曰服不氏教扰箭筹八十篠息了反长尺有握握素握本所持处也素谓刋之也刋本一作肤疏曰长尺复云有握则握在一尺之外此筹尺四衆宾不与射者不降与音预大夫降立于堂西以俟射疏曰谓主人大夫降时三耦卒射宾主人大夫揖皆由其阶降揖主人堂东袒决遂执弓搢三挟一个宾于堂西亦如之皆由其阶阶下揖升堂揖主人为下射皆当其物北面揖及物揖乃射卒南面揖皆由其阶阶上揖降阶揖宾序西主人序东皆释弓说决拾袭反位升及阶揖升堂揖皆就席疏曰上云榭则钩楹内谓射于榭者也堂则由楹外也大夫袒决遂执弓搢三挟一个由堂西出于司射之西就其耦大夫为下射揖进耦少退揖如三耦及阶耦先升卒射揖如升射耦先降降阶耦少退皆释弓于堂西袭耦遂止于堂西大夫升就席衆宾继射释获皆如初司射所作唯上耦射三耦卒射司射请于公及宾卒射释获者遂以所执余获升自西阶尽阶不升堂告于宾曰左右卒射降反位坐委余获于中西兴共而俟右宾主大夫衆宾射记宾主人射则司射摈升降卒射即席而反位卒事大夫与士射袒纁襦纁许云反耦少退于物司马袒决执弓升命取矢如初获者许诺以旌负侯如初司马降释弓反位弟子委矢如初大夫之矢则兼束之以茅上握焉题大兮反识申志反楛音户字又作楛今接注疏上握之说未司马乗矢如初司射遂适西阶西释弓去扑袭进由中东立于中南北面视算释弓去扑射事已释获者东面于中西坐先数右获数所主反下同其少南就右获为于伪反二算为纯如字礼记音全疏曰隂阳对合故二算一纯以取实于左手十纯则缩而委之东西为从古文缩皆为蹙从子容反蹙子六反每委异之有余纯则横于下一算为竒竒则又缩诸纯下兴自前适左东面面乡之乡许亮反坐兼歛算实于左手一纯以委十则异之变于右其余如右获司射复位释获者遂进取贤获执以升自西阶尽阶不升堂告于宾疏曰以算为获者以若右胜则曰右贤于左若左胜则曰左贤于右以纯数告若有竒者亦曰竒假如右胜告曰右贤于左若干纯若干竒疏曰若干者数不定之辞凡数法一二已上得称若今按孔颖达说与此不同详见下篇若左右钧则左右皆执一算以告曰左右钧降复位坐兼敛算实八算于中委其余于中西兴共而俟右取矢视算记司射释弓矢视算与献释获者释弓矢司射适堂西命弟子设丰饮于鸩反弟子奉丰升设于西楹之西乃降胜者之弟子洗觯升酌南面坐奠于丰上降袒执弓反位少诗召反下遐嫁反下相下同司射遂袒执弓挟一个搢扑北面于三耦之南命三耦及衆宾胜者皆袒决遂执张弓疏曰上文卒射执弓不挟右执弦不胜者皆袭说决拾却左手右加弛弓于其上遂以执弣纸反弣芳甫反疏曰司射先反位命来三耦及衆射者皆与其耦进立于射位北上司射作升饮者如作射一耦进揖如升射及阶胜者先升堂少右尊贤也少右辟饮者也亦相饮之位辟音避不胜者进北面坐取丰上之觯兴少退立卒觯进坐奠于丰下兴揖执觯左手执弓不胜者先降后升先降略之不由次与升饮者相左交于阶前相揖出于司马之南遂适堂西释弓袭而俟俟复射有执爵者自西阶立于序端执爵者坐取触实之反奠于丰上升饮者如初三耦卒饮宾主人大夫不胜则不执弓执爵者取觯降洗升实之以授于席前受觯以适西阶上北面立饮卒觯授执爵者反就席大夫饮则耦不升若大夫之耦不胜则亦执弛弓特升饮衆宾继饮射爵者辩乃彻丰与觯右饮不胜者记主人亦饮于西阶上不可以辞罚礼射不主皮主皮之射者胜者又射不胜者降张皮侯宾射张五采之侯燕射张兽侯疏曰云以礼乐射者射时有礼兼作乐故今按书传之文不胜则洗而以请客亦如之司马洗爵升实之以降献获者于侯也荐脯醢设折俎俎与荐皆三祭处昌虑反疏曰三处者下获者负侯北面拜受爵司马西面拜送爵获者执爵使人执其荐与俎从之适右个设荐俎个音干使设新之获者南面坐左执爵祭脯醢执爵兴取肺坐祭遂祭酒疏曰此正祭侯故获者南面乡侯兴适左个中亦如之左个之西北三步东面设荐俎获者荐右东面立饮不拜既爵右近司马于是司马北面司马受爵奠于篚复位获者执其荐使人执俎从之辟设于乏南迁设荐俎就乏疏曰前设近获者负侯而俟司射适阶西释弓矢去扑说决拾袭适洗洗爵升实之以降献释获者于其位少南荐脯醢折俎有祭不当其位辟中释获者荐右东面拜受爵司射北面拜送爵释获者就其荐坐左执爵祭脯醢兴取肺坐祭遂祭酒兴司射之西北面立饮不拜既爵司射受爵奠于篚释获者少西辟荐反位视算也亦辟俎右献获者记获者之俎折嵴胁肺臑之折以大夫之余体疏曰上宾主人已用肩臂唯有臑及膊赂觳东方谓之右个个音干释获者之俎折嵴胁肺皆有祭离嫌无祭肺刌寸本反司射适堂西袒决遂取弓于阶西挟一个搢扑以反位司射去扑倚于阶西升请射于宾如初宾许司射降搢扑由司马之南适堂西命三耦及衆宾皆袒决遂执弓就位司射先反位先悉荐反下同三耦及衆宾皆袒决遂执弓各以其耦进反于射位司射作拾取矢三耦拾取矢如初反位宾主人大夫降揖如初主人堂东宾堂西皆袒决遂执弓皆进阶前揖及楅揖拾取矢如三耦便也卒北面搢三挟一个亦于三耦为之位揖退位宾堂西主人堂东皆释弓矢袭及阶揖升堂揖就席宾也大夫袒决遂执弓就其耦疏曰知于堂西者揖皆进如三耦耦东面大夫西面大夫进坐说矢束说吐活反又始锐反疏曰云大兴反位而后耦揖进坐兼取乗矢顺羽而兴反位揖疏曰此大夫与耦大夫进坐亦兼取乗矢如其耦北面搢三挟一个揖退耦反位大夫遂适序西释弓矢袭升即席衆宾继拾取矢皆如三耦以反位右三请射记大夫说矢束坐说之明不自司射犹挟一个以进作上射如初一耦揖升如初疏曰曏谓上番将射时司马升命去侯获者许诺司马降释弓反位司射与司马交于阶前去扑袭升请以乐乐于宾宾许诺司射降搢扑东面命乐正曰请以乐乐于宾宾许乐乐下字音洛传直专反疏曰案大司射遂适阶间堂下北面命曰不鼓不释疏上射揖司射退反位乐正东面命大师曰奏驺虞间若一豝音巴豵子工反之间长短希数皆如一则是重乐节也大师不兴许诺乐正退反位乃奏驺虞以射三耦卒射宾主人大夫衆宾继射释获如初卒射降鼔与歌之节乃释算降者衆宾释获者执余获升告左右卒射如初右三射用乐记歌驺虞若采苹皆五终射无算宾继射者衆宾无数也每一耦射歌五终也司马升命取矢获者许诺司马降释弓反位弟子委矢司马乗之皆如初司射释弓视算如初释获者以贤获与钧告如初降复位右取矢视算司射命设丰实觯如初遂命胜者执张弓不胜者执弛弓升饮如初右饮不胜者司射犹袒决遂左执弓右执一个兼诸弦面镞适堂西以命拾取矢如初疏曰云侧司射反位三耦及宾主人大夫衆宾皆袒决遂拾取矢如初矢不挟兼诸弦弣以退不反位遂授有司于堂西有司者射礼毕辩拾取矢揖皆升就席弟子留下自若司射乃适堂西释弓去扑说决拾袭反位司马命弟子说侯之左下纲而释之说吐活反复扶又反疏曰上初命获者以旌退命弟子退楅司射命释获者退中与算而俟右三射毕司马反为司正退复觯南而立乐正命弟子赞工即位弟子相工如其降也升自西阶反坐也降时如初入乐正反自西阶东北面宾北面坐取俎西之觯兴阼阶上北面酬主人主人降席立于宾东宾坐奠觯拜执觯兴主人答拜宾不祭卒觯不拜不洗实之进东南面所不者酬而礼杀也宾立饮主人阼阶上北面拜宾少退遁也主人进受觯宾主人之西北面拜送阶礼杀也宾揖就席主人以觯适西阶上酬大夫大夫降席立于主人之西如宾酬主人之礼主人揖就席若无大夫则长受酬亦如之长丁丈反长谓以长幼之次酬衆宾司正升自西阶相旅作受酬者曰某酬某子疏曰云旅酬下为上尊之也者以旅酬者少长受酬者降席司正退立于西序端东面疏曰司正升自西阶与西阶之酬者衆受酬者拜兴饮皆如宾酬主人之礼辩遂酬在下者皆升受酬于西阶上疏曰宾党在西主党在东主党不与酬卒受者以觯降奠于篚司正降复位右旅酬记古者于旅也语凡旅不洗不洗者不祭既旅士不入疏曰士立于下故齿于乡人也使一人举觯于宾与大夫举觯者皆洗觯升实之西阶上北面皆坐奠觯拜执觯兴宾与大夫皆席末答拜举觯者皆坐祭遂饮卒觯兴坐奠觯拜执觯兴宾与大夫皆答拜举觯者逆降洗升实觯皆立于西阶上北面东上宾与大夫拜举觯者皆进坐奠于荐右之不敢授宾与大夫辞坐受觯以兴辞辞其坐奠觯举觯者退反位皆拜送乃降宾与大夫反奠于其所兴疏曰崇重也凡饮酒礼若无大夫则唯宾右二人举觯司正升自西阶阼阶上受命于主人适西阶上北面请坐于宾疏曰聘义云强有力宾辞以俎反命于主人主人曰请彻俎宾许司正降自西阶阶前命弟子俟彻俎耳司正升立于序端宾降席北面主人降席自南方阼阶上北面大夫降席席东南面俟弟子升受俎宾取俎还授司正司正以降自西阶宾从之降遂立于阶西东面司正以俎出授从者下从者同疏曰乡饮酒燕礼大射公食皆归主人取俎还授弟子弟子受俎降自西阶以东主人降自阼阶西面立疏曰弟子是宾大夫取俎还授弟子弟子以降自西阶遂出授从者大夫从之降立于宾南衆宾皆降立于大夫之南少退北上将燕为于伪反右彻俎主人以宾揖让说屦乃升大夫及衆宾皆说屦升坐活反抠苦侯反被皮义反疏曰说屦低身乃羞胾壮吏反啗徒览反无算爵使二人举觯宾与大夫不兴取奠觯饮卒觯不拜疏曰经宾上有于执觯者受觯遂实之賔觯以之主人大夫之觯长受而错皆不拜而已皆不拜受礼又杀也迭大结反辩卒受者兴以旅在下者于西阶上疏曰辩谓长受酬酬者不拜乃饮卒觯以实之受酬者不拜受酬者不拜受辩旅皆不拜执觯者皆与旅与音预自以齿与于旅也卒受者以虚觯降奠于篚执觯者洗升实觯反奠于宾与大夫无算乐右燕宾兴乐正命奏陔陔古才反宾降及阶陔作宾出衆宾皆出主人送于门外再拜右宾出记大夫后出主人送于门外再拜疏曰上文后出是大夫意此经拜明日宾朝服以拜赐于门外朝直遥反主人不见如宾服遂从之拜辱于门外乃退右拜赐主人释服乃息司正日尤劳倦也月令曰劳农以休息之疏曰上文主人如宾服则主人亦朝服矣故此无介介音界者不杀使人速迎于门外不拜入升不拜至不拜洗荐脯醢无俎宾酢主人主人不崇酒不拜衆宾既献衆宾一人举觯遂无算爵不言遂请坐者请坐主于无算爵无司正宾不与与音预徴唯所欲以告于乡先生君子可也行羞唯所有乡乐唯欲右息司正乡礼四之下乡射义古者男子生桑弧蓬矢六以射天地四方天地四方者君子之所有事也故必先有志于其所有事然后敢用谷也饭食之谓也男子生则设弧于门左三日负之人为之射乃卜食子也为于伪反射者进退周还必中礼内志正外体直然后持弓矢审固持弓矢审固然后可以言中此可以观德行矣内正外直习于礼乐有德行者也正鹄之名出自此也吕大临曰孔子曰射不主皮为力不同射者仁之道也射求正诸已已正而后发发而不中则不怨胜已者反求诸已而已矣诸犹于也孔子曰君子无所争必也射乎揖让而升下而饮其争也君子争争鬭之争袒音但决古宂今按此言君子恭逊不与人争惟孔子曰射者何以射何以听循声而发发而不失正鹄者其唯贤者乎若夫不肖之人则彼将安能以中何以栖音西梏音角吕大临曰射之为艺非専心致志则不得也射以乐诗云发彼有的以祈尔爵祈求也求中以辞爵也酒者所以养老也所以养病也求中以辞爵者辞养也孔子射于矍相之圃盖观者如堵墻蔬所鱼反射至于司马使子路执弓矢出延射曰贲军之将亡国之大夫与为人后者不入其余皆入盖去者半入者半者而观者畏其义则或去也延或为誓疏曰乡射先行乡饮酒之礼未旅之又使公罔之裘序㸃扬觯而语公罔之裘扬觯而语曰幼壮孝弟耆耋好礼不从流俗修身以俟死者不在此位也盖去者半处者半序㸃又扬觯而语曰好学不倦好礼不变旄期称道不乱者不在此位也盖㢙有存者㢙音勤又音觐今按期当音基颐以支反行下孟反疏曰又使其人犹在也则受福孔子固优为之而谓孔子言之则非也者盖深示其不斥言也仪礼经传通解卷八仪礼经传通解卷九钦定四库全书仪礼经传通解卷九宋朱子撰学礼一之上学制古之王者建国君民教学为先故舜命契曰百姓不亲五品不逊汝作司徒敬敷五教在寛命夔曰命汝典乐教胄子胄长也谓元子以下至卿大夫子弟长上声直而温寛而栗刚而无虐简而无傲诗言志歌永言声依永律和声徴展里反八音克谐无相夺伦神人以和小学在公宫南之左大学在郊王制使公卿之大子大夫元士之适子十有三年始入小学见小节焉践小义焉二十入大学见大节焉践大义焉故入小学知父子之道长幼之序入大学知君臣之义上下之位故为君则君为臣则臣为父则父为子则子按入学之年诸说不同见后保傅篇注家有塾党有庠术有序国有学塾音熟术读为遂学记大夫七十而致仕老其乡里大夫为父师士为少师闾里耰鉏已藏祈乐已入岁事已毕耰音忧余子皆入学年十五始入小学见小节践小义焉年十八始入大学见大节践大义焉距冬至四十五日始出学傅农事上老平明坐于右塾庶老坐于左塾余子毕出然后皆归夕亦如之余子皆入父之齿随行兄之齿鴈行朋友不相踰轻任并重任分颁白者不提携出入皆如之天子曰辟廱诸侯曰頖宫頖音判王制有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东胶养庶老于虞庠虞庠在国之西郊絿紏居黝反絿音求今按此一节详见五学篇师氏居虎门之左司王朝朝直遥反视朝若有善道可行者则当前以诏王掌国中失之事以教国子弟凡国之贵游子弟学焉大司乐掌成均之灋以治建国之学政而合国之子弟焉疏凡有道者有德者使教焉死则以爲乐祖祭于瞽宗也以此观之祭于学宫中已上周礼夏曰校殷曰序周曰庠学则三代共之滕文公鲁之米廪有虞氏之庠也序夏后氏之序也瞽宗殷学也頖宫周学也明堂位右法制名号之略周礼大司徒令五家爲比五比为闾四闾为族五族为党五党为州五州为乡以乡三物教万民而宾兴之志反一曰六德知仁圣义忠和知音智二曰六行孝友睦婣任恤因疏曰九三曰六艺礼乐射御书数以乡八刑纠万民一曰不孝之刑二曰不睦之刑三曰不婣之刑四曰不弟之刑弟音悌五曰不任之刑六曰不恤之刑七曰造言之刑八曰乱民之刑以五礼防万民之伪而教之中以六乐防万民之情而教之和乡大夫正月之吉受教灋于司徒退而颁之于其乡吏使各以教其所治以考其徳行察其道艺其乡吏州长以下以岁时入其书三年则大比考其徳行道艺而兴贤者能者郷老及乡大夫帅其吏与其衆寡以礼礼宾之厥明乡老及乡大夫羣吏献贤能之书于王王再拜受之登于天府内史贰之宝藏者内史副冩其书者当诏王爵禄之时疏曰内史职有䇿命诸侯羣臣之事故使贰之退而以乡射之礼五物询衆庶一曰和二曰容三曰主皮四曰和容五曰兴舞若是乎州长正月之吉各属其州之民而读灋以攷其德行道艺而劝之以纠其过恶而戒之丈反属音烛后并同若以嵗时祭祀州社则属其民而读灋亦如之春秋以礼㑹民而射于州序序州党之学也㑹民而射所以正其志也正岁则读教灋如初党正四时之孟月吉日则属民而读邦灋以紏戒之月朔日读法者弥亲民者于教亦弥数数音朔春秋祭禜亦如之国索鬼神而祭祀则以礼属民而饮酒于序以正齿位一命齿于乡里再命齿于父族三命而不齿凡其党之祭祀䘮纪昬冠饮酒教其礼事掌其戒禁正岁属民读灋而书其德行道艺以岁时涖校比其六畜车辇如今小案比及大比亦如之族师月吉则属民而读邦灋书其孝弟睦婣有学者春秋祭酺亦如之酺音歩献酬焉闾胥凡春秋之祭祀役政䘮纪之数聚衆庶既比则读灋书其敬敏任恤者比长各掌其比之治五家相受相和亲有辠竒衺则相及齐桓公内政之法正月之朝乡长复事君亲问焉曰于子之乡有居处好学慈孝于父母聪慧质仁发闻于乡里者有则以告有而不以告谓之蔽明其罪五有司已于事而竣公又问焉曰于子之乡有拳勇股肱之力秀出于衆者有则以告有而不以告谓之蔽贤其罪五有司已于事而竣公又问焉曰于子之乡有不慈孝于父母不长弟于乡里骄躁滛㬥不用上令者有则以告有而不以告者谓之下比其罪五有司已于事而竣是故乡长退而修德进贤公亲见之遂使役官及五属大夫复事公问之如初五属大夫于是退而修属属退而修县县退而修乡乡退而修卒卒退而修邑邑退而修家是故匹夫有善可得而举也匹夫有不善可得而诛也右教民之法周礼师氏掌以媺诏王以三德教国子一曰至徳以为道本二曰敏徳以为行本三曰孝徳以知逆恶教三行一曰孝行以亲父母二曰友行以尊贤良三曰顺行以事师长媺音美行去声知旧音智今读如字今按至徳者诚意正心端本清原之事道则天保氏掌谏王恶而养国子以道乃教之六艺一曰五礼二曰六乐三曰五射四曰五驭五曰六书六曰九数乃教之六仪一曰祭祀之容二曰宾客之容三曰朝廷之容四曰䘮纪之容五曰军旅之容六曰车马之容祭祀之容穆穆皇皇宾客之容严恪大司乐以乐徳敎国子中和祗庸孝友以乐语教国子兴道讽诵言语兴去声讽方凤反剀苦代反倍音佩以乐舞教国子舞云门大卷大咸大㲈大夏大濩大武卷音权又眷勉反又居逺反㲈上昭反濩户故反共音恭禅时战反傅音孚禁其滛声过声凶声慢声大胥掌学士之版以待致诸子春入学舍采合舞舍音释采音菜疏所居反秋颁学合声大师掌六律六同以合阴阳之声阳声黄钟太簇姑洗蕤宾夷则无射阴声大吕应钟南吕函钟小吕夹钟皆文之以五声宫商角徴羽皆播之以八音金石土革丝木匏竹六律六同详教六诗曰风曰赋曰比曰兴曰雅曰颂以六德为之本以六律为之音右教子弟之法王制司徒修六礼以节民性明七教以兴民德齐八政以防滛一道德以同俗养耆老以致孝恤孤独以逮不足上贤以崇德简不肖以绌恶绌勑律反命乡简不帅教者以告帅音率下同告者乡属司徒耆老皆朝于庠元日习射上功习乡上齿大司徒帅国之俊士与执事焉蜡仕诈反疏曰初不变命国之右乡简不帅教者移之左命国之左乡简不帅教者移之右如初礼习礼于乡学使之观焉觊音冀复扶又反不变移之郊如初礼不变移之遂如初礼疏曰谓七年之时间六年下一年不变屏之逺方终身不齿屏必郢反疏曰九州之外于周则夷命乡论秀士升之司徒曰选士选宣恋反下皆同者司徒论选士之秀者而升之学曰俊士升于司徒者不征于乡升于学者不征于司徒曰造士役造成也能习礼则为成士乐正崇四术立四教入大学顺先王诗书礼乐以造士春秋教以礼乐冬夏教以诗书疏曰郑意以为秋教礼春教乐冬王大子王子羣后之大子卿大夫元士之适子国之俊选皆造焉造才早反徐七到反凡入学以齿将出学小胥大胥小乐正简不帅教者以告于大乐正大乐正以告于王王命三公九卿大夫元士皆入学不变王亲视学习礼皆于大学也不变王三日不举屏之逺方西方曰棘东方曰寄终身不齿棘依注音𤏡为其大逺𤏡蒲北反大乐正论造士之秀者以告于王而升诸司马曰进士官卿主邦政者进士可进受爵禄也司马辨论官材论进士之贤者以告于王而定其论论定然后官之任官然后爵之位定然后禄之有发则命大司徒教士以车甲发谓有军师发卒凡学世子及学士必时四时各有宜学士谓司徒论俊选所升于春夏学干戈秋冬学羽籥皆于东序盾食凖反又晋尹句古侯反翟大厯反小乐正学干大胥赞之籥师学戈籥师丞赞之疏曰此经杂多有诸侯之礼故谓之大乐正小乐为其大逺𤏡蒲北反大乐正论造士之秀者以告于王而升诸司马曰进士官卿主邦政者进士可进受爵禄也司马辨论官材论进士之贤者以告于王而定其论论定然后官之任官然后爵之位定然后禄之有发则命大司徒教士以车甲发谓有军师发卒凡学世子及学士必时四时各有宜学士谓司徒论俊选所升于春夏学干戈秋冬学羽籥皆于东序盾食凖反又晋尹句古侯反翟大厯反小乐正学干大胥赞之籥师学戈籥师丞赞之疏曰此经杂多有诸侯之礼故谓之大乐正小乐也戚斧也语说合语之说也数篇数大司成论说在东序论力门反徐力顿反注同凡侍坐于大司成者逺近间三席可以问反终则负墙列事未尽不问凡学春官释奠于其先师秋冬亦如之释奠于其先代明礼之师如此之类是也凡始立学者必释奠于先圣先师及行事必以币之教始立学官者也先圣周公若孔子陈祥道云学之释凡释奠者必有合也陈祥有国故则否今按国故当为䘮纪凶札之类凡大合乐必遂养老凡语于郊者语谓论说于郊学必取贤歛才焉或以德进或以事举或以言扬曲艺皆誓之以待又语又语为后复论说也复扶又反三而一有焉乃进其等以其序谓之郊人逺之逺于万反选曰郊人贱技艺于成均以及取爵于上尊也疏云始立学者既兴器用币然后释菜不舞不授器乃退傧于东序一献无介语可也疏云东序与虞文王世子今按语即前经合语之等言可右教学之通法学礼一之下学义臯陶曰天叙有典勑我五典五惇哉天秩有礼自我五礼有庸哉同寅协恭和衷哉天命有德五服五章哉今按五服恐是衮惊毳希玄天讨有罪五刑五用哉政事懋哉懋哉尚书孟子曰人之有道也饱食煖衣逸居而无教则近于禽兽圣人有忧之使契为司徒教以人伦父子有亲君臣有义夫妇有别长幼有序朋友有信又曰庠者养也校者教也序者射也夏曰校殷曰序周曰庠学则三代共之皆所以明人伦也晏子曰君令臣共父慈子孝兄爱弟敬夫和妻柔姑慈妇听礼也君令而不违臣共而不贰父慈而教子孝而箴兄爱而友弟敬而顺夫和而义妻柔而正姑慈而从妇听而婉礼之善物也箴之林反婉于阮反左传栾共子曰民生于三事之如一父生之师教之君食之非父不生非食不长非教不知生之族也故一事之唯其所在则致死焉报生以死报赐以力人之道也白虎通曰三纲者何谓也谓君臣父子夫妇也君为臣纲父为子纲夫为妻纲大者为纲小者为纪所以张理上下整齐人道也人皆懐五常之性有亲爱之心是以纲纪为化若罗网之有纪纲而百目张也所以谓三纲者何一阴一阳之谓道阳得阴而成阴得阳而序刚柔相配故人爲三纲法天地人君臣法天取象日月屈伸归功也父子法地取象五行转相生也夫妇法人取象人合阴阳有施也君羣也羣下之所归也臣牵也事君也象屈服之形也父者矩也以度教子也子者孳也孳孳无已也夫者扶也以道扶接也妇者服也以礼屈服也五性者何谓仁义礼智信也仁者不忍好生爱人义者宜也断决得中礼者履也履道成文智者知也见微知着信者诚也专一不移故人生而应八卦之体得五气以为常仁义礼智信是也右明人伦之义天髙地下万物散殊而礼制行矣流而不息合同而化而乐兴焉春作夏长仁也秋歛冬藏义也仁近于乐义近于礼长丁丈反近附近之近乐者敦和率神而从天礼者别宜居鬼而从地同今按神阳也鬼隂也故圣人作乐以应天制礼以配地礼乐明备天地官矣人生而静天之性也感于物而动性之欲也物至知知然后好恶形焉好恶无节于内知诱于外不能反躬天理灭矣诱音酉夫物之感人无穷而人之好恶无节则是物至而人化物也人化物也者灭天理而穷人欲者也于是有悖逆诈伪之心有滛泆作乱之事是故强者胁弱衆者㬥寡知者诈愚勇者苦怯疾病不养老幼孤独不得其所此大乱之道也是故先王之制礼乐人为之节度以遏其欲衰麻哭泣刑以节䘮纪也钟鼓干戚所以和安乐也昬姻冠笄所以别男女也射乡食飨所以正交接也同冠古乱反笄音鸡食音嗣礼节民心乐和民声政以行之刑以防之礼乐刑政四逹而不悖则王道备矣君子曰礼乐不可斯须去身致乐以治心则易直子谅之心油然生矣易直子谅之心生则乐乐则安安则乆乆则天天则神天则不言而信神则不怒而威致乐以治心者也今按韩诗外传子谅作慈良致礼以治躬则庄敬庄敬则严威心中斯须不和不乐而鄙诈之心入之矣外貎斯须不庄不敬而易慢之心入之矣故乐也者动于内者也礼也者动于外者也乐极和礼极顺内和而外顺则民瞻其颜色而弗与争也望其容貎而民不生易慢焉故德辉动于内而民莫不承听理发诸外而民莫不承顺故曰致礼乐之道举而错之天下无难矣右明礼乐之义孔子曰弟子入则孝出则弟谨而信汎爱衆而亲仁行有余力则以学文则弟之弟大计反程子曰为弟子之职力有余则学文不修学而孔子曰兴于诗立于礼成于乐泰伯按内则十歳学幼仪十三学乐诵诗二子思曰夫子之教必始于诗书而终于礼乐杂说不与焉君子曰甘受和白受采忠信之人可以学礼苟无忠信之人则礼不虚道礼器右明教学之序仪礼经传通解卷九仪礼经传通解卷十钦定四库全书仪礼经传通解卷十宋朱子撰学礼二弟子职先生施教弟子是则温恭自虚所受是极见善从之闻义则服温柔孝弟毋骄恃力蒲北反志毋虚邪行必正直游居有常必就有徳颜色整齐中心必式夙兴夜寐衣带必饬朝益暮习小心翼翼一此不懈是谓学则右学则少者之事夜寐蚤作既拚盥潄执事有恪反摄衣共盥先生乃作沃盥彻盥汎拚正席共音恭席叶祥龠反先生乃坐出入恭敬如见宾客危坐乡师颜色毋怍怍谓变其容貎右蚤作受业之纪必由长始一周则然其余则否谓始诵必作其次则已凡言与行思中以为纪古之将兴者必由此始行下孟反后至就席狭坐则起若有宾客弟子骏作对客无让应且遂行趋进受命所求虽不在必以反命骏作迅起反坐复业若有所疑捧手问之师出皆起至于食时右受业对客先生将食弟子馔馈摄袵盥潄跪坐而馈置酱错食陈膳毋悖馈谓选具其食凡置彼食鸟兽鱼鳖必先菜羮羮叶音卽羮胾中别胾在酱前其设要方胾侧吏反别彼列反要一遥反饭是为卒左酒右酱酱当作浆告具而退捧手而立三饭二斗左执虚豆右执挟匕周还而贰唯嗛之视同嗛以齿周则有始柄尺不跪是谓贰纪反先生已食弟子乃彻趋走进潄拚前歛祭潄祭未详右馔馈先生有命弟子乃食以齿相要坐必尽席要平声饭必捧擥羮不以手亦有据膝无有隠肘既食乃饱循咡覆手振衽扫席己食者作抠衣而降旋而乡席各彻其餽如于宾客既彻并器乃还而立客还并见上立未详右乃食凡拚之道实水于盘攘臂袂及肘堂上则播洒室中握手执箕膺揲厥中有帚攘袂者恐湿其袂且不便于入户而立其仪不贷执帚下箕倚于户侧凡拚之纪必由奥始俯仰磬折拚毋有彻拚前而退聚于户内坐板排之以叶适己实帚于箕先生若作乃兴而辞坐执而立遂出弃之既拚反立是协是稽右洒埽暮食复礼昬将举火执烛隅坐错总之法横于坐所栉之逺近乃承厥火总束也古者束居句如矩蒸间容蒸然者处下捧椀以爲绪句右手执烛左手正栉有堕代烛交坐无倍尊者乃取厥栉遂出是去者叶音渚去上声右执烛先生将息弟子皆起敬奉枕席问所何趾俶衽则请有常则否奉芳勇反俶昌六反否见上右请衽先生既息各就其友相切相磋各长其仪周则复始是谓弟子之纪右退习学礼三少仪人生十岁曰幼学外傅居宿于外学书计二十曰弱冠乱反三十曰壮有室四十曰强而仕五十曰艾服官政六十曰耆指使七十曰老而传疏曰庶子年八十九十曰耄七年曰悼悼与耄虽有罪不加刑焉百年曰期颐今按期当音居宜反论语曲礼幼名冠字五十以伯仲死谥周道也疏曰檀弓年长以倍则父事之倍薄亥反十年以长则兄事之五年以长则肩随之羣居五人则长者必异席曲礼右差等幼子常视毋诳童子不衣裘裳衣去声隂气使不堪若不衣裳便易立必正方不倾听习其端正长者与之提携则两手奉长者之手奉芳勇反疏曰为儿长大方当供养扶持长负劒辟咡诏之则掩口而对之间曰咡气也张子曰曲礼童子不裘不帛不屦絇无缌服听事不麻无事则立主人之北南面见先生从人而入少诗照反免音问玉藻小子走而不趋举爵则坐祭立饮疏曰趋徐趋尊长于已踰等不敢问其年燕见不将命私燕而遇于道见则面不请所之䘮俟事不犆弔犆音特侍坐弗使不执琴瑟不画地手无容不翣也画胡麦反翣本又作菨所角反寝则坐而将命侍射则约矢侍投则拥矢胜则洗而以请客亦如之不角不擢马擢直角反疏曰凡投壶每一胜辄立并少仪右品节汜埽曰埽埽席前曰拚拚席不以鬛执箕膺擖乡少仪凡爲长者粪之礼必加帚于箕上为去声粪音奋又作帚之手反疏曰膺胷前也擖箕舌也以袂拘而退其尘不及长者却行之以箕自乡而扱之扱读为吸谓收粪奉席如桥衡横奉之令左昻右低如有首尾然桥井上㮮橰衡上低昻疏曰衡横也如桥之横也席舒则有首请席何乡请衽何趾衽而审反趾音止疏曰坐是阳乡亦席南乡北乡以西方为上东乡西乡以南方为上疏曰东西设席南郷北乡则曲礼见父之执不谓之进不敢进不谓之退不敢退不问不敢对此孝子之行也曲礼谋于长者必操几杖以从之从犹就也长者问不辞让而对非礼也曲礼从于先生不越路而与人言从才用反下同遭先生于道趋而进正立拱手为有教使先生与之言则对不与之言则趋而退从长者而上丘陵则必乡长者所视上时掌反曲礼将即席容毋怍怍谓颜色变也两手枢衣去齐尺齐音咨缉七立反衣毋拨拨发扬足毋蹶蹶行遽貎先生书策琴瑟在前坐而迁之戒勿越疏曰坐通名跪跪虚坐尽后尽津忍反下同谦也食坐尽前为污席污音乌又一故反坐必安执尔颜长者不及毋儳言儳仕鉴反疏曰长者正正尔容听必恭毋勦说勦擥力敢反毋雷同必则古昔称先王毋践履毋踖席枢衣趋隅必愼唯诺癸反疏曰践蹋也后进者不得蹋先入者屦也踖犹躐今按此是衆人共坐一席既侍坐于先生先生问焉终则对请业则起请益则起父召无诺先生召无诺唯而起唯于癸反疏曰唯也诺则似缓慢侍坐于所尊敬毋余席见同等不起烛至起食至起上客起烛不见䟦尊客之前不叱狗叱赤质反狗古口反风去声疏曰卑客亦然举让食不唾洗盥执食饮者勿气有问焉则辟咡而对辟咡音义见上少仪侍坐于君子君子问更端则起而对更平声离去声疏曰更端谓向侍于君子不顾望而对非礼也子路率尔而对长者赐少者贱者不敢辞侍坐于君子若有告者曰少间愿有复也则左右屏而待同空去声疏曰卑者正侍君子毋侧听毋噭应毋淫视毋怠荒游毋倨立毋跛坐毋箕寝毋伏敛发毋髢冠毋免劳毋袒暑毋褰裳褰起连反为于伪反号户髙反盻莫遍反覆以上曲礼侍坐于君子请见不请退君子欠伸运笏泽劒首还屦问日之蚤莫虽请退可也欠丘劒反伸音身还音旋蚤音早莫音暮谓玩弄也金器弄之易以污泽在侧然皆未通撰仕转侍坐于长者屦不上于堂疏曰长者解屦不敢当阶为妨后升者就屦跪而举之屏于侧着丁略反屏必逞反乡长者而屦跪而迁屦俯而纳屦疏曰不今按注云长者送之恐非是但谓虽降曲礼排阖说屦于户内者一人而已矣有尊长在则否右洒埽应对进退燕侍食于君子则先饭而后已饭烦晚反小饭同疏曰先饭若毋放饭毋流歠小饭而亟之哕于月反噎伊结反数噍毋为口容嚼客自彻辞焉则止主人辞其彻少仪侍食于先生异爵者后祭先饭侍食于长者主人亲馈则拜而食馈其类反下同主人不亲馈则不拜而食曲礼凡食果实者后君子火食者先君子玉藻食枣桃李弗致于核核行隔反瓜祭上环食中弃所操操七刀反上环头忖也今按头忖谓㚄头所切一环玉藻侍饮于长者酒进则起拜受于尊所降席拜受敬也燕饮之礼乡尊长者辞少者反席而饮长者举未釂少者不敢饮少式召反釂子妙反疏曰饮酒尊卑异爵故燕礼公执御同于长者虽贰不辞偶坐不辞以上曲礼右侍食仪礼经传通解巻十仪礼经传通解卷十一钦定四库全书仪礼经传通解巻十一宋朱子撰学礼四曲礼曲礼曰毋不敬礼主于敬俨若思人之坐思貌必俨然安定辞安民哉言人能如此上三句者则可以安民哉曰但整齐严肃则心自一一则自无非辟之干矣敖不可长欲不可从志不可满乐不可极四者慢游之道桀纣所以自祸贤者狎而敬之畏而爱之狎户甲反爱而知其恶憎而知其善积而能散疏曰乐氏事见春秋襄二十九年传安安而能迁疏曰舅犯事见春秋僖二十三年传临财毋苟得为伤廉也为于伪反临难毋苟免狠毋求胜分毋求多为伤平䦧唿历反脩身践言谓之善行下同行脩言道礼之质也礼不妄说人说音恱不辞费礼不踰节不侵侮不好狎好去声礼闻取于人不闻取人礼闻来学不闻往敎尊道艺礼尚往来往而不来非礼也来而不往亦非礼也疑事毋质已成言之终不然则伤知直而勿有不疑在躬不度民械度大洛反械户戒反不愿于大家不訾重器訾子思反今不窥宻窥苦规反不旁狎不道旧故不戏色少仪毋拔来毋报往拔蒲末反报读为赴疾之赴宿音秀毋渎神渎谓数而不敬毋循枉毋测未至毋訾衣服成器毋身质言语少仪博闻强识而让敦善行而不怠谓之君子敦厚君子不尽人之欢不竭人之忠以全交也右通言传曰礼者所以定亲疎决嫌疑别同异明是非也道德仁义非礼不成敎训正俗非礼不备分争辨讼非礼不决君臣上下父子兄弟非礼不定宦学事师非礼不亲班朝治军涖官行法非礼威严不行祷祠祭祀供给鬼神非礼不诚不庄辨皮免反朝直遥反宦音患疏曰熊氏云宦谓是故君子恭敬撙节退让以明礼撙祖本反犹趋也鹦鹉能言不离飞鸟猩猩能言不离禽兽今人而无礼虽能言不亦禽兽之心乎夫唯禽兽无礼故父子聚麀聚犹共也是故圣人作为礼以敎人使人以有礼知自别于禽兽人有礼则安无礼则危故曰礼者不可不学也夫礼者自卑而尊人虽负贩者必有尊也而况富贵乎富贵而知好礼则不骄不滛贫贱而知好礼则志不慑慑犹怯惑君子之容舒迟见所尊者齐遫也足容重手容恭目容端睇大计反口容止声容静不哕咳也头容直气容肃立容德如有予也色容庄坐如尸立如齐齐侧皆反按此二句本萹燕居告温温凡祭容貌颜色如见所祭者䘮容累累累力追反羸力皮反惫皮拜反色容顚顚思悉嗣反视容瞿瞿梅梅瞿纪具反疏曰瞿瞿惊遽言容茧茧茧古典反声气微也戎容曁曁言容詻詻色容厉肃义形貌也视容清明立容辨卑毋讇贬彼检反头颈必中山立时行盛气顚实扬休顚依注读为阗音田玉色玉藻吉事尚尊䘮事尚亲宾客主恭祭祀主敬䘮事主哀㑹同主诩诩况矩反军旅思险隐情以虞之将然否少仪优游喜乐者钟鼓之色愀然清静者纕绖之色勃然充满者兵革之色临䘮则必有哀色介胄则有不可犯之色故君子戒愼不失色于人言语之美穆穆皇皇朝廷之美济济翔翔祭祀之美齐齐皇皇车马之美匪匪翼翼鸾和之美肃肃雍雍匪读如四牡騑疏曰穆穆皇皇美大之状济济翔翔厚重寛舒少仪坐视膝立视足应对言语视面立视前六尺而大之九一曰稽首二曰顿首三曰空首四曰振动五曰吉六曰凶七曰竒八曰襃九曰肃以享右祭祀疏曰稽首者拜头至地稽畱也顿首者拜头叩地也又曰九拜之中四种是正拜一曰颡素党反齐音咨期音志有四兴朝廷之志渊然清以严祭祀之志谕然思以和军旅之志怫然愠然精以厉䘮纪之志漻然忧以湫四志形中四色发外维如志色之经也容有四起朝廷之容师师然翼翼然整以敬祭祀之容遂遂然粥粥然敬以婉军旅之容湢然肃然固以勐䘮纪之容怮然慑然若不还容经也视有四则朝廷之视端㳅平衡祭祀之视视如有将军旅之视固植虎张䘮纪之视下㳅垂纲视经也言有四术言敬以固朝廷之言也文言有序祭祀之言也屏气折声军旅之言也言若不足䘮纪之言也言经也固颐正视平肩正背臂如抱鼓足间二寸端面摄缨端股整足体不摇肘曰经立因以微磬曰共立因以磬折曰肃立因以垂佩曰卑立立容也坐以经立之容肘不差而足不跌视平衡曰经坐微俯视尊者之膝曰共坐仰首视不出寻常之内曰肃坐废首仾肘曰卑坐坐容也行以微磬之容臂不揺掉肩不下上身似不则从然而任行容也趋以微磬之容飘然翼然肩状若㳅足如射箭趋容也旋以微磬之容其始动也穆如惊倐其固复也旄如濯丝跘旋之容也跪以微磬之容揄右而下进左而起手有抑扬各尊其纪跪容也拜以磬折之容吉事上左凶事上右随前以举项衡以下宁速无迟背项之状如屋之玄拜容也拜而未起伏容也坐乗以经坐之容手抚式视五旅欲无顾顾不过毂小礼动中礼式大礼下坐车之容也立乗以经立之容右持绥而左臂诎存劒之纬欲无顾顾不过毂小礼据中礼式大礼下立车之容也礼介者不拜兵车不式不顾不言反抑式以应武容也兵车之容也若夫立而跛坐而蹁体怠懈志骄慠䟃视数顾容色不比动静不以度妄咳唾疾言嗟气不顺皆禁也自志有四兴至此并贾谊容经右容节君子之居恒当戸恒胡登反乡许亮反寝恒东首首手又若有疾风迅雷甚雨则必变虽夜必兴衣服冠而坐敬天之怒日五盥沐稷而靧粱栉用樿栉发晞用象栉进禨进羞工乃升歌疏曰沐沐发也靧洗面也取稷粱之潘汁浴用二巾上絺下绤刷鱼劣反出杅履蒯席连用汤杅音雩蒯苦怪反连力旦反疏履蒲席衣布晞身乃屦进饮玉齐必有明衣布齐侧皆反必有寝衣长一身有半长去声齐必变食居必迁坐论语右居处齐洁之事歩中武象趋中韶濩中丁仲反濩音䕶君与尸行接武尊者尚徐蹈半迹蹈徒报反大夫继武士中武迹间容迹徐趋皆用是疾趋则欲发而手足毋移圈豚行不举足齐如流困反齐音咨本又作齐趋也席上亦然端行頥霤如矢弁行剡剡起屦疏曰頥霤者执龟玉举前曵踵蹜蹜如也着徐趋之事踵足后根也凡行容惕惕惕音伤庙中齐齐恭悫严正貌也朝廷济济翔翔庄敬貌也玉藻帷薄之外不趋见尊者行自由不为容也入则容行而张足曰趋堂上不趋为于伪反城上不趋执玉不趋疏曰宾当进聘故执龟筴不趋堂上接武堂下布武室中不翔凡奉者当心提者当带奉芳勇反又作捧提徒兮反髙下之莭曲礼右歩趋奉持之容入竟而问禁入国而问俗入门而问讳竟音境适有䘮者曰比者比犹比方俱给事今按比恐当音必寐反为比附之义童子曰听事适公卿之䘮则曰听役于司徒䘮忧戚无宾主之礼皆为执事来也少仪始入而辞曰辞矣即席曰可矣疏曰始入谓始入门辞谓摈者告主人辞让少仪其未有烛而有后至者则以在者告道瞽亦然为其为于伪反少仪问品味曰子亟食于某乎问道艺曰子习于某乎子善于某乎亟去冀反三徳三行六艺并见儗人必于其伦儗鱼起反问天子之年对曰闻之始服衣若干尺矣问国君之年长曰能从宗庙社稷之事矣幼曰未能从宗庙社稷之事也问大夫之子长曰能御矣幼曰未能御也问士之子长曰能典谒矣幼曰未能典谒也问庶人之子长曰能负薪矣幼曰未能负薪也长丁丈反下同问国君之子长幼长则曰能从社稷之事矣幼则曰能御未能御问大夫之子长幼长则曰能从乐人之事矣幼则曰能正于乐人未能正于乐人问士之子长幼长则曰能耕矣幼则曰能负薪未能负薪少仪君使士射不能则辞以疾言曰某有负薪之爱疾问国君之富数地以对山泽之所出问大夫之富曰有宰食力祭器衣服不假问士之富以车数对问庶人之富数畜以对皆在其所制以多少对天子尊无弔䘮弗能赙不问其所费问疾弗能遗不问其所欲见人弗能馆不问其所舍赐人者不曰来取与人者不问其所欲皆为伤国君去其国止之曰奈何去社稷也大夫曰奈何去宗庙也士曰奈何去坟墓也皆民臣殷勤之言在朝言礼问礼对以礼朝直遥反下同辍朝而顾不有异事必有异虑故辍朝而顾君子谓之固在官言官在府言府在库言库在朝言朝朝言不及犬马公庭不言妇女公事不私议朝廷曰退近君为进燕游曰归师役曰罢罢音皮春秋传曰师还曰罢少仪贺取妻者曰某子使某闻子有客使某羞取去声望柩不歌入临不翔哀伤之无容乐当食不叹疏曰人召吉食适墓不歌哭日不歌执绋不笑临乐不叹临祭不惰为无神也居䘮不言乐祭事不言凶右言语之礼传魏中山舍人仓唐使文侯召仓唐而见之曰击无恙仓唐曰唯唯如是者三乃曰君出太子而封之国君名之非礼也文侯憷然为之变容问曰子之君无恙乎仓唐曰臣来时拜送书于庭文侯指顾左右曰子之君长孰与是仓唐曰礼拟人必以其伦诸侯无偶无所拟之曰长大孰与寡人仓唐曰君赐之外府之裘则能胜之赐之斥带则不更其造晋献文子成室大夫发焉张老曰美哉轮焉美哉奂焉轮起伦反奂本亦作焕多歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九京也北面再拜稽首要一遥反君子谓之善颂善祷之言檀弓凡饮酒为献主者执烛抱燋客作而辞然后以授人角反又子约反或音在遥反爇人悦反执烛不让不辞不歌以烛继画礼杀杀色戒反凡羞有湆者不以齐湆起及反疏曰贺玚云为君子择葱薤则絶其本末为有萎干疏曰根不净末萎干羞首者进喙祭耳耳出见也见贤遍反牛羊之肺离而不提心提丁礼反尊者以酌者之左为上尊疏曰人君陈尊在东楹之西尊壶者面其鼻凡洗必盥未歩爵不尝羞少仪柄尺不跪取俎进俎不坐少仪饮酒者禨者醮者有折俎不坐折俎尊彻之乃坐也已沐饮曰禨酌始冠曰醮少仪其有折俎者取祭反之不坐燔亦如之燔音烦祭左手哜之兴加于俎坐帨手疏曰折俎谓折骨于俎既有足尸则坐疏曰前所引乡射云兴少仪一室之人非宾客一人彻壹食之人一人彻凡燕食妇人不彻玉藻馂余不祭父不祭子夫不祭妻馂子闰反诸侯无故不杀牛大夫无故不杀羊士无故不杀犬豕庻人无故不食珍疏王制君子不食圂腴圂与豢同音患者也腴有似于人秽少仪右饮食之礼为人祭曰致福为已祭而致膳于君子曰膳祔练曰告为于伪反凡膳告于君子主人展之以授使者于阼阶之南南面再拜稽首送反命主人又再拜稽首展省具也其礼大牢则以牛左肩臂臑折九个少牢则以羊左肩七个犆豕则以豕左肩五个犆大得反疏曰礼得太牢则用牛膳其以乗壶酒束脩一犬赐人若献人则陈酒执脩以将命亦曰乗壶酒束脩一犬乗绳证反命也于卑者曰赐于尊者曰献疏曰四马曰乗故知乗壶为四壶束脩十脡脯其以鼎肉则以将命其禽加于一双则执一双以将命委其余加犹多也大则执緤守犬田犬则授摈者既受乃问犬名牛则执纼马则执靮皆右守手又反纼丈引反靮丁历反臣则左之车则说绥执以将命甲若有以前之则执以将命无以前之则袒櫜奉胄反铠苦代反弢吐刀反兠器则执盖弓则以左手屈韣执拊芳武反并必政反劒则启椟盖袭之加夫襓与劒焉椟音独夫音扶注同襓如遥反函中而置劒于衣上夫或为烦皆发声疏曰盖劒函之盖也开函而以盖却合于函下今按却犹仰也笏书脩苞苴弓茵席枕几颎杖琴瑟戈有刅者椟筴籥其执之皆尚左手苴子余反茵音因颎京领反又埛逈反疏曰皆尚左手在上而执之右手在下而承之刀却刅授颕削授拊却去略反颕役顶反削音笑辟音避把音覇凡有刺刅者以授人则辟刅刺七智七亦二反辟匹亦反乡许亮反少仪凡遗人弓者张弓尚筋弛弓尚角遗于季反疏曰弓之为体以木为身以角为面筋在右手执箫左手承弣弣音抚弭亡婢反弓末也邪似嗟反把音覇手执处也尊卑垂帨垂授受之仪尊卑一若主人拜则客还辟辟拜还音旋辟辟上扶亦反下音避疏曰还辟犹逡廵也不荅主人自受由客之左接下承弣疏曰主人拜客既竟从客左与客并以却乡与客并然后受俱南面礼敌者并授进劒者左首左首尊也进戈者前其鐏后其刅进矛㦸者前其镦后刅敬也三兵鐏疏曰戈钩孑㦸也如㦸而横安刅但头不向上进几杖者拂之效马效羊者右牵之用右手便効犹呈见效犬者左牵之啮人右手当禁备之齛常世反执禽者左首左首尊饰羔鴈者以缋大夫以布天子大夫以画受珠玉者以掬愼也掬手中受弓劒者以袂疏水潦降不献鱼鳖献鸟者佛其首畜鸟者则勿佛也献车马者执䇿绥献甲者执胄献杖者执末献民虏者操右袂献粟者执右契献米者操量鼔献孰食者操酱齐献田宅者操书致反之契要也右为尊量鼔量器名凡以弓劒苞苴箪笥问人者箪音单笥思嗣反竹器也操以受命如使之容谓使者酒肉之赐弗再拜以上并曲礼右问遗之礼升车必正立执绥车中不内顾不疾言不亲指论语国君不乗竒车竒居宜反竒邪不正之车何云不如法之车疏曰猎车之形今之钩车是也车上不广欬欬开代反不妄指立视五巂巂本又作嶲惠圭反为繠繠又作蘂如捶反式视马尾顾不过毂国中以策彗䘏勿驱尘不出轨入国不驰彗竹帚䘏勿搔摩也搔素刀反摩莫何反今按策彗疑谓策之彗若今时鞭末韦带耳鸾设于镳和设于轼马动而鸾鸣鸾鸣而和应行之节也国君下齐牛式宗庙齐侧皆反大夫士下公门式路马君子式黄发下卿位疏曰卿位路门之内门东北面位出则过之而入国不驰爱人也驰善蔺人也疏曰善犹好入里必式不诬十室国君抚式大夫下之大夫抚式士下之右在车之容凡仆人之礼必授人绥若仆者降等则受不然则否若仆者降等则抚仆之手不然则自下拘之抚小疏曰降等谓士与大夫大夫与卿御则主人不仆御妇人则进左手后右手御国君则进右手后左手而俯敬也仆于君子君子升下则授绥始乗则式君子下行然后还立还车而立以俟其去少仪君车将驾则仆执策立于马前且为马行已驾仆展軨軨历丁反展軨具视效驾奋衣由右上取贰绥奋振去尘也贰副也跪乗证反执策分辔驱之五歩而立疏曰辔君出就车则仆并辔授绥并必正反车上仆所主左右攘辟谓羣臣陪位侍驾者攘却也或者攘古让字车驱而驺至于大门君抚仆之手而顾命车右就车门闾沟渠必歩驺仕救反行则陪乗君式则下歩行执君之乗车则坐仆者右带劒负良绥申之面扦诸幦可反引也又他佐反幦音觅上也苓力丁反腋音亦末于车前幦上也以散绥升执辔然后歩疏曰以散绥升者谓初升少仪今按此与上条皆非专为君御者之事酌尸之仆如君之仆当其为尸则尊其在车则左执辔右受爵祭左右轨范乃饮轨媿美反范音犯与范声同谓轼前也轵音㫖轊音卫轼音式少仪右仆御之礼礼从宜事不可常也使从俗使色吏反贫者不以货财为礼老者不以筋力为礼介者不拜为其拜而蓌拜今按蓌犹言受立授立不坐由便性之直者则有之矣少仪按此句文义皆未通凡祭于室中堂上无跣燕则有之跣悉典反燕所尊在堂将燕降说屦乃升堂少仪右从宜晏子聘鲁上堂则趋授玉则跪子贡怪之问孔子曰晏子知礼乎孔子曰其有方矣我将问焉俄而晏子至孔子问之晏子对曰夫上堂之礼君行一臣行二今君行疾臣敢不趋乎今君之受币也卑臣敢不跪乎孔子曰善礼中又有礼赐寡使也何足以识礼登城不指城上不唿为惑人将适舍求毋固将入门问孰存将上堂声必扬将入户视必下户外有二屦言闻则入言不闻则不入入户奉扄视瞻毋囘反户开亦开户阖亦阖有后入者阖而勿遂离坐离立毋往参焉离立者不出中间离如字参仓含反揖人必违其位执虚如执盈入虚如有人并坐不横肱授立不跪授坐不立右杂记传孟子既娶将入私室其妇袒而在内孟子不恱遂丢不入妇辞孟母而求去曰妾闻夫妇之道私室不与焉今者妾窃堕在室而夫子见妾勃然不恱是客妾也妇人之义盖不客宿请归父母孟母召孟子而谓之曰夫礼将入门问孰存所以致敬也将上堂声必扬所以戒人也将入户视必下恐见人过也今子不察于礼而责礼于人不亦逺乎孟子谢遂畱其妇君子谓孟母知礼而明于姑母之道右曲礼凡十一章传正考父佐戴武宣三命兹益共共音恭故其鼎铭云一命而偻再命而伛三命而俯伛纡甫反循墙而走亦莫余敢侮侮亡甫反饘于是鬻于是以煳余口于是鼎中为饘鬻煳属其口言至俭其共也如是诸侯从刘康公成肃公会晋侯伐秦成子受脤于社不敬脤市轸反盛音成刘子曰吾闻之民受天地之中以生所谓命也是以有动作礼义威仪之则以定命也能者养之以福不能者败以取祸是故君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰膰祭肉戎有受脤神之大节也今成子惰弃其命矣其不反乎既行成肃公卒于瑕柯陵之会晋厉公视逺歩高单襄公曰单音善夫君子目以定体足以从之是以观其容而知其心矣目以处义足以歩目今晋侯视逺而足髙目不在体而足不歩目其心必异矣目体不相从何以能乆夫合诸侯民之大事也于是乎观存亡故国将无咎其君在会歩言视听必皆无谪则可以知徳矣明年晋弑厉公晋孙谈之子周适周事单襄公立无跛视无还还音旋听无耸言无逺晋国有忧未尝不戚有庆未尝不怡襄公有疾召顷公而告之曰必善晋周将得晋国其行也文能文则得天地天地所胙小而后国胙才素反且夫立无跛正也视无还端也听无耸成也言无逺愼也为晋休戚不背本也休喜也被文相徳非国何取相悉亮反及晋弑厉公迎而立之是为悼公晋以复覇卫侯在楚北宫文子见令尹围之威仪言于卫侯曰令尹似君矣将有他志虽获其志不能终也诗云靡不有初鲜克有终终之实难令尹其将不免公曰子何以知之对曰诗云敬愼威仪惟民之则令尹无威仪民无则焉民所不则以在民上不可以终公曰善哉何谓威仪对曰有威而可畏谓之威有仪而可象谓之仪君有君之威仪其臣畏而爱之则而象之故能有其国家令闻长世臣有臣之威仪其下畏而爱之故能守其官职保族宜家顺是以下皆如是是以上下能相固也卫诗曰威仪棣棣不可选也诗言君臣上下父子兄弟内外大小皆有威仪也周诗曰朋友攸摄摄以威仪言朋友之道必相教训以威仪也故君子在位可畏施舍可爱进退可度周旋可则容止可观作事可法徳行可象声气可乐动作有文言语有章以临其下谓之有威仪也明年令尹围弑楚子而自立是为灵王后十三年楚人弑之于干谿子赣由其家来谒于孔子孔子正颜举杖磬折而立曰子之大亲毋乃不宁乎放杖而立曰子之兄弟亦得无恙乎曵杖倍而行曰妻子家中得毋病乎故身之倨佝手之髙下颜色声气各有宜称所以明尊卑别踈戚也仪礼经传通解卷十一仪礼经传通解卷十二钦定四库全书仪礼经传通解巻十二宋朱子撰学礼五臣礼将适公所宿齐戒居外寝沭浴史进象笏书思对命皆反既服习容观玉声玉佩乃出揖私朝煇如也登车则有光矣朝直遥反玉藻右将朝传晋灵公不君赵宣子骤谏公患之使鉏麑贼之晨往寝门辟矣盛服将朝尚早坐而假寐麑退叹而言曰不忘恭敬民之主也贼民之主不忠弃君之命不信有一于此不如死也触槐而死遥反始见于君执挚至下容弥蹙下谓君所庻人见于君不为容进退走士大夫则奠挚再拜稽首君答壹拜若他邦之人则使摈者还其挚曰寡君使某还挚宾对曰君不有其外臣臣不敢辞再拜稽首受右始见传曰臣见君所以有贽何贽者质也质已之诚致已之悃愊也王者因臣之心以为之制差其尊卑以副其意子见父无贽何至亲也见无时故无贽臣之事君以义合也得亲供养故质己之诚副己之意故有贽也白虎通大夫士出入君门由闑右不践阈曲礼上入公门鞠躬如也如不容立不中门行不履阈阈于逼反过位色勃如也足躩如也其言似不足者躩驱若反摄齐升堂鞠躬如也屏气似不息者摄抠出降一等逞颜色怡怡如也没阶趋翼如也复其位踧踖如也乡党君命召虽贱人大夫士必自御之曲礼上凡君召以三莭二节以走一节以趋在官不俟屦在外不俟车玉藻大夫士见于国君君若劳之则还辟再拜稽首谓见君既拜矣而后见劳也聘礼曰君若迎拜则还辟不敢答拜曲礼下右朝礼周襄王使宰孔赐齐侯胙胙在故反曰天子有事于文武使孔赐伯舅胙齐侯将下拜孔曰且有后命天子使孔曰以伯舅耋老加劳赐一级无下拜七十曰耋级等也对曰天威不违颜咫尺咫诸氏反小白余敢贪天子之命无下拜恐陨越于下以遗天子羞敢不下拜下拜登受遗于季反左氏僖公九年孔子曰拜下礼也今拜乎上泰也虽违衆吾从下孔子曰事君尽礼人以为謟也凡侍于君绅垂足如履齐颐霤垂拱视下而听上视带以及祫听乡任左绅垂则磬折也齐裳下缉也祫交领也玉藻赞币自左诏辞自右少仪凡燕见于君必辩君之南面若不得则正方不疑君见贤遍反下同疏曰此位言君之面位正南臣北面乡之若君在堂升见无方阶辩君所在疏曰此亦谓反燕及圗事之法若立宾主君士相见礼侍坐则必退席不退则必引而去君之党疏曰退席退就登席不由前为躐席为去声躐力輙反疏曰失莭而践席为躐席徒坐不尽席尺疏曰徒空也读书食则齐豆去席尺声当闻尊者食为污席也若赐之食而君客之则命之祭然后祭疏曰祭祭先也礼敌者共食先饭辩尝羞饮而俟俟君食而后食也君将食臣先尝之忠孝也若有尝羞者则俟君之食然后食饭饮而俟也不尝羞膳宰存也饭饮利将食也君命之羞羞近者辟贪味也命之品尝之然后唯所欲必先徧尝之凡尝逺食必顺近食从近始也君未覆手不敢飱飱音孙下同疏曰飱谓以饮浇君既食又饭飱疏曰饭飱者三饭也疏曰三饭并君既彻执饭与酱乃出授从者从才用反也凡侑食不尽食食于人不饱君若赐之爵则越席再拜稽首受登席祭之饮卒爵而俟君卒爵然后授虚爵不敢先君尽爵君子之饮酒也受一爵而色洒如也洒先典反二爵而言言斯言鱼斤反礼已三爵而油油以退爵则敬杀可以去矣退则坐取屦隐辟而后屦坐左纳右坐右纳左而退着屦也玉藻若君赐之食则君祭先饭徧尝膳饮而俟君命之食然后食饭扶晚反呫音贴他箧反若有将食者则俟君之食然后食若君赐之爵则下席再拜稽首受爵升席祭卒爵而俟君卒爵然后授虚爵退坐取屦隐辟而后屦君为之兴则曰君无为兴臣不敢辞君若降送之则不敢顾辞遂出为于伪反大夫则辞退下比及门三辞下犹降也也士相见礼凡祭于公者必自彻其俎赐果于君前其有核者怀其核御食于君君赐余器之溉者不冩其余皆冩爱反曲礼上君赐车马乗以拜赐衣服服以拜赐君未有命弗敢即乗服也君赐稽首据掌致诸地酒肉之赐弗再拜疏曰再犹重玉藻有庆非君赐不贺疏玉藻大夫有献弗亲君有赐不面拜为君之答己也为于伪反臣受以入也小臣掌三公及孤卿之复逆也郊特牲君赐食必正席先尝之君赐腥必熟而荐之君赐生必畜之乡党右侍坐赐食传晏子聘于楚楚王进橘置削晏子不削而并食之楚王曰橘当去剖晏子对曰臣闻之赐人主前者瓜桃不削橘柚不剖今王无教臣不敢剖臣非不知也凡为君使者已受命君言不宿于家君言至则主人出拜君言之辱使者归则必拜送于门外若使人于君所则必朝服而命之使者反则必下堂而受命曲礼上凡自称于君士大夫则曰下臣宅者在邦则曰市井之臣在野则曰草茅之臣庶人则曰刺草之臣他国之人则曰外臣刺七亦反刬初限反士相见礼疾君视之东首加朝服拖绅首去声拖徒我反乡党执天子之器则上衡上时掌反国君则平衡大夫则绥之士则提之绥汤果反凡执主器执轻如不克执主器操币圭璧则尚左手行不举足车轮曵踵操七刀反曵以志反踵之勇反立则磬折垂佩主佩倚则臣佩垂主佩垂则臣佩委君臣俛曲礼下大夫士下公门式路马乗路马必朝服载鞭策不敢授绥左必式歩路马必中道以足蹙路马刍有诛齿路马有诛皆广敬也路曲礼上君车将驾则仆执策立于马前监驾且为马行已驾仆軨軨歴丁反展軨具视効驾奋衣由右上取贰绥上时掌反也跪乗未敢立执策分辔驱之五歩而立辔悲位反又下同疏曰辔御马索也车君出就车则仆并辔授绥并必正反车上仆所主左右攘辟辟音避又扶亦反也或者攘古让字驱车而驺至于大门君抚仆之手而顾命车右就车门闾沟渠必歩驺仕救反疏曰驺谓从者疾驱从车行也至大曲礼上执君之乗车则坐少仪祥车旷左乗君之乗车不敢旷左左必式反曲礼乗贰车则式佐车则否少仪右广敬传卫灵公与夫人夜坐闻车声辚辚至阙而止过阙复有声车声公问夫人曰知此为谁夫人曰此蘧伯玉也蘧求于反公曰何以知之夫人曰妾闻礼下公门式路马所以广敬也夫忠臣与孝子不为昭昭信节不为㝠㝠惰行蘧伯玉卫之贤大夫也仁而有智敬于事上此其人必不以闇昧废礼是以知之公使人视之果伯玉也事君者量而后入不入而后量凡乞假于人为人从事者亦然故上无怨而下逺罪也量量其事意合为人臣者有谏而无讪有亡而无疾讪所谏反颂而无讇谏而无骄讇勑检反怠则张而相之相息亮反废则扫而更之更音庚谓之社稷之役少仪责难于君谓之恭陈善闭邪谓之敬吾君不能谓之贼进思尽忠退思补过将顺其美匡救其恶故上下能相亲右谏诤传箕子者纣亲戚也纣始为象箸箕子叹曰彼为象箸必为玉桮为玉桮则必思远方珍异之物而御之矣舆马宫室之渐自此始不可振也纣为滛泆箕子谏纣不听而囚之人或曰可以去矣箕子曰为人臣谏不听而去是彰君之恶而自说于民吾不忍为也乃被髪佯狂而为奴遂隐而鼓琴以自悲故传之曰箕子操王子比干者亦纣之亲戚也见箕子谏不听而为奴则曰君有过而不以死争则百姓何辜乃直言谏纣纣怒曰吾闻圣人之心有七窍信有诸乎乃遂杀王子比干刳视其心微子曰父子有骨肉而臣主以义属故父有过子三谏不听则随而号之人臣三谏不听则其义可以去矣于是遂行孔子曰殷有三仁焉武王伐纣伯夷叔齐叩马而谏左右欲兵之太公曰此义人也扶而去之武王已平殷乱天下宗周而伯夷叔齐耻之义不食周粟隐于首阳山采薇而食之遂饿而死齐景公至自田晏子侍于遄台子犹驰而造焉子犹梁丘据公曰唯据与我和夫晏子对曰据亦同也焉得为和公曰和与同异乎对曰异和如羮焉水火醯醢盐梅以烹鱼肉燀之以薪燀炊也宰夫和之齐之以味济其不及以洩其过济益也洩减也君子食之以平其心君臣亦然君所谓可而有否焉臣献其否以成其可君所谓否而有可焉臣献其可以去其否是以政平而不干民无争心故诗曰亦有和羮既戒既平鬷嘏无言时靡有争鬷子公反嘏古雅反先王之济五味和五声也以平其心成其政也声亦如味一气二体三类四物五声六律七音八风九歌以相成也清浊小大短长疾徐哀乐刚柔迟速髙下出入周疏以相济也君子听之以平其心心平徳和故诗曰德音不瑕今据不然君所谓可据亦曰可君所谓否据亦曰否若以水济水谁能食之若琴瑟之专壹谁能听之同之不可也如是史黯曰事君者谏过而赏善荐可而替否献能而进贤择才而荐之朝夕诵善败而纳之道之以文行之以顺勤之以力致之以死听则进否则退却叔虎曰翟柤之君好专利而不忌忌难也其臣竞謟以求媚其进者壅塞其退者距违其上贪以忍其下偷以幸有纵君而无谏臣有冐上而无忠下君臣上下各厌其私以纵其囘民各有心无所据依以是处国不亦难乎国君死社稷大夫死衆士死制曲礼下右死节传宋督将弑殇公孔父生而存则殇公不可得而弑也于是先攻孔父之家父音甫下同殇公知孔父死已必死趋而救之皆死焉孔父正色而立于朝则人莫敢过而致难于其君者孔父可谓义形于色矣内有其公羊威二年宋万尝与鲁庄公战获乎庄公庄公归散舍诸宫中数月然后归之归反为大夫于宋与闵公博妇人皆在侧万曰甚矣鲁侯之淑鲁侯之美也天下诸侯宜为君者唯鲁侯尔闵公矜此妇人妬其言顾曰此虏也尔虏焉故鲁侯之美恶乎至万怒搏闵公絶其脰仇牧闻君弑趋而至遇之于门手劒而叱之万臂摋仇牧碎其首齿着于门阖阖扇仇牧可谓不畏强御矣晋献公伐骊戎获骊姬以归立以为夫人生奚齐其娣生卓子公将黜太子申生里克丕郑荀息相见里克曰其若之何荀息曰吾闻事君者竭力以役事不闻违命骊力支反今按役疑君立臣从何贰之有丕郑曰吾闻事君者从其义不阿其惑必立太子里克曰我不佞虽不识义亦不阿惑骊姬告优施曰君既许我杀太子而立奚齐矣吾难里克奈何优施曰吾来里克一日而已姬使优施饮里克酒告之曰君许骊姬杀太子而立奚齐谋既成矣里克曰吾秉君以杀太子吾不忍通复故交吾不敢中立其免乎优施曰免里克称疾不朝三旬难乃成太子雉经于新城之庙卒立奚齐为太子使荀息傅之公疾召之曰以是藐诸孤辱在大夫其若之何稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不为忠也送往事居耦俱无猜贞也公卒里克丕郑以三公子之徒作乱将杀奚齐先告荀息曰三怨将作秦晋辅之子将何如荀息曰将死之里克曰君杀正而立不正废长而立幼如之何荀息曰吾与先君言矣不可以贰能欲复言而爱身乎虽无益也将焉辟之且人之欲善谁不如我我欲无贰而能谓人已乎里克遂杀奚齐于次荀息将死之人曰不如立卓子而辅之荀息立公子卓以塟克又杀卓于朝荀息死之荀息可谓不食言矣国语晋懐公命无从亡人期期而不至无赦狐突之子毛及偃从重耳在秦弗召偃子懐公执狐突曰子来则免对曰子之能仕父教之忠古之制也䇿名委质贰乃辟也质音贽今臣之子名在重耳有年数矣若又召之教之贰也父教子贰何以事君刑之不滥君之明也臣之愿也滛刑以逞谁则无罪臣闻命矣乃杀之楚子围宋晋使解扬如宋使无降楚曰晋师悉起将至矣郑人囚而献诸楚楚子厚赂之使反其言反言晋不救不许三而许之登诸楼车使唿宋人而告之遂致其君命楚子将杀之使与之言曰尔既许不谷而反之何故非我无信女则弃之速即尔刑对曰臣闻之君能制命为义臣能承命为信信载义而行之为利谋不失利以卫社稷民之主也义无二信女音汝信无二命君之赂臣不知命也受命以出有死无霣敏反又可赂乎臣之许君以成命也死而成命臣之禄也寡君有信臣下臣获考死又何求楚子舍之以归卫懿公有臣曰弘演逺使未还翟人攻卫及懿公于荥泽杀之尽食其肉独舍其肝弘演至报使于肝毕唿天而啼尽哀而止曰臣请为襮因自杀先出其腹内懿公之肝吏反襮通沃反内音纳桓公闻之曰卫之亡也以为无道也今有臣若此不可不存于是复立卫于楚丘弘演可谓忠矣杀身出生以徇其君非徒徇其君也又令卫之宗庙复立祭祀不絶可谓有功矣乐毅破齐闻昼邑人王蠋贤令军中环昼邑三十里无入使人请蠋蠋谢不往燕人曰不来吾且屠昼邑蠋曰忠臣不事二君烈女不更二夫齐王不用吾谏故退而耕于野国破君亡吾不能存而又欲刼之以兵吾与其不义而生不若死遂经其颈于树枝自奋絶脰而死音豆齐崔杼弑其君光晏子立于崔氏之门外其人曰死乎曰独吾君也乎哉吾死也曰行乎曰吾罪也乎哉吾亡也曰归乎曰君死安归君民者岂以陵民社稷是主臣君者岂为其口实社稷是养言君故君为社稷死则死之为社稷亡则亡之若为己死而为己亡非其私暱谁敢任之暱女乙反任音壬且人有君而弑之吾焉得死之而焉得亡之焉于䖍反将庸何归门启而入枕尸股而哭枕之鸩反兴三踊而出踊羊宠反父之雠弗与共戴天兄弟之雠不反兵交游之雠不同国曲礼父之雠辟诸海外兄弟之雠辟诸千里之外从父兄弟之雠不同国君之雠视父师长之雠眡兄弟主友之雠眡从父兄弟周礼调人右复雠传子贡问于孔子曰居父母之仇如之何夫子曰寝苫枕干不仕苫始占反枕之鸩反弗与共天下也遇诸市朝不反兵而鬭曰请问居昆弟之仇如之何曰仕弗与共国衔君命而使虽遇之不鬭为负而废君命曰请问居从父昆弟之仇如之何曰不为魁主人能则执兵而陪其后从才用反檀弓韩魏赵氏杀智伯分其田赵襄子漆智伯之头以为饮器智伯之臣豫让欲为之报仇乃诈为刑人挟匕首入襄子宫中涂厠襄子如厠心动索之获豫让左右欲杀之襄子曰智伯死无后而此人欲为报仇真义士也吾谨避之耳乃舍之豫让又漆身为癞吞炭为哑行乞于市其妻不识也行见其友其友识之为之泣曰以子之才臣事赵孟必得近幸子乃为所欲为顾不见邪何乃自苦如此求以报仇不亦愚乎豫让笑而应之曰不可既已委质为臣而又求杀之是二心也且为先知报后知为故君贼新君大乱君臣之义吾弗为之矣凡吾所以为此者所以明君臣之义虽难不避也襄子出豫让伏于桥下襄子至桥马惊索之得豫让遂杀之史记通鑑王孙贾事齐闵王王出走贾失王之处其母曰女朝去而晚来则吾倚门而望女莫出不还则吾倚闾而望女今事王王出走女不知其处女尚何归王孙贾乃入市中曰淖齿乱齐国杀闵王欲与我诛齿者袒右市人从之者四百人与诛淖齿刺而杀之张良其先韩人大父开地父平相韩五世平卒良年少未尝官事韩而秦灭韩良家僮三百人弟死不塟悉以家财求客刺秦王为韩报仇尝学礼淮阳东见仓海君得力士为铁椎重百二十斤秦皇帝东游良与客狙击秦皇帝博浪沙中误中副车秦皇帝大怒大索天下求贼甚急良乃更名姓亡匿下邳为任侠及陈渉起兵良亦聚少年百余人归沛公数以太公兵法说沛公沛公善之又説项梁立韩公子成为韩王梁从之以良为韩申徒因从沛公入关画䇿灭秦项羽立沛公为汉王良乃归韩项羽留韩王成不遣之国而杀之良遂亡间行归汉复为汉王画䇿破杀项羽垓下汉王立为皇帝封良为留侯留侯乃称曰家世相韩及韩灭不爱万金之资为韩报仇彊秦天下振动今以三寸舌为帝者师封万户位列侯此布衣之极于良足矣愿弃人间事欲从赤松子游耳乃学辟谷道引轻身髙帝崩吕后强食之后八年卒仪礼经传通解卷十二仪礼经传通解卷十三钦定四库全书仪礼经传通解卷十三宋朱子撰学礼六之上钟律黄帝使泠纶自大夏之西昆仑之隂应劭曰取竹于嶰溪之谷以生而空窍厚薄均者断两节间而吹之以为黄钟之宫嶰胡买反断音短长者制拾贰筩以听鳯皇之鸣其雄鸣为陆雌鸣亦陆以比黄钟之宫而皆可以生之故曰黄钟律吕之本筩大东反比频寐反其雄鸣者为陆律曰黄钟太簇姑洗蕤宾夷则无射其雌鸣者为陆吕曰大吕夹钟中吕林钟南吕应钟于是文之以伍声曰宫商角征羽播之以捌音曰金石土革丝木匏竹而大乐和矣蕤如佳反射音亦应去声征展理反匏步交反以之候气则埋之密室上与地平实以葭灰覆以缇素以候拾有贰月之中气冬至气至则黄钟之管飞灰冲素大寒以下各以其月随而应焉而时序正矣以之审度则以子谷秬黍中者玖拾度黄钟之长而以壹黍之广为壹分拾分为寸拾寸为尺拾尺为丈拾丈为引而伍度审矣师古曰子以之嘉量则以子谷秬黍中者阡有贰伯实其龠以井水准其概合龠为合拾合为升拾升为斗拾斗为斛而伍量嘉矣亮龠弋灼反概工代反合音合以之谨权衡则以黄钟壹龠阡贰伯黍之重为拾贰铢两之得贰拾肆铢而为两拾陆两为斤叄拾斤为钧肆钧为石而伍权谨矣舜典曰协时月正日同律度量衡此之谓也右拾贰律隂阳辰位相生次第之图传后汉郑康成曰阳管为律阴管为吕布拾贰辰子为黄钟管圆玖分而长玖寸同位娶妻隔捌生子下生者叄分去壹上生者叄分益壹黄钟干之初玖也隔捌而下生林钟坤之初陆林钟又隔捌而上生太簇之玖贰太簇又下生南吕之陆贰南吕又上生姑洗之玖叄姑洗又下生应钟之陆叄应钟又上生蕤宾之玖肆蕤賔又上生大吕之陆肆大吕又下生夷则之玖伍夷则又上生夹钟之陆伍夹钟又下生无射之上玖无射又上生中吕之上陆伍下陆上乃壹终矣前汉司马迁生钟术曰以下生者倍其实叄其法以上生者肆其实叄其法上玖商捌羽柒角陆宫伍征玖置壹而玖叄之以为法实如法得长壹寸凡得玖寸命曰黄钟之宫故曰音始于宫穷于角数始于壹终于拾成于叄气始于冬至周而复生右拾贰律寸分釐毫丝数耳其实则不异也右伍声伍行之象清浊高下之次传乐记宫为君商为臣角为民征为韦羽为物伍者不乱则无怗懘之音矣宫乱则荒其君骄商乱则陂其官壊角乱则忧其民怨征乱则哀其事勤羽乱则危其财匮伍者皆乱迭相陵谓之慢如此则国之灭亡无日矣右伍声相生损益先后之次史记声数曰玖玖捌拾壹以为宫叄分去壹伍拾肆以为征叄分益壹柒拾贰以为商叄分去壹肆拾捌以为羽叄分益壹陆拾肆以为角唐杜佑通典曰宫生征征生商商生羽羽生角此伍声大小之次也是黄钟为均用伍声之法以下拾壹辰辰各有伍声其为宫商之法亦如之故辰各有伍声合为陆拾声是拾贰律之正声也变宫説见下条变宫变征肆拾贰伍拾陆羽后征前上生变征右贰变相生之法国语周景王问于泠州鸠曰柒律者何韦昭注曰周有柒音黄钟为宫大蔟为商姑洗为角林钟为征南吕为羽应钟为变宫蕤賔为变征淮南子曰姑洗生应钟比于正音故为和应钟生蕤宾不比于正音故为缪右拾贰律正变倍半之法传通典曰以子声比正声则正声为倍以正声比子声则子声为半如黄钟之管正声玖寸子声则肆寸半也又上下相生之法者以仲吕之管长陆寸壹万玖阡陆伯捌拾叄分寸之万贰阡玖百柒拾肆上生黄钟叄分益壹不及正律玖寸之数但得捌寸伍万玖阡肆拾玖分寸之伍万壹阡捌伯玖拾陆以为黄钟之变律半之得肆寸伍万玖阡肆拾玖分寸之贰万伍阡玖伯肆拾捌以为黄钟变律之子声又上下相生以至仲吕皆以相生所得之律寸数半之以为子声之律汉志曰黄钟不复与它律为役者黄钟至尊无与并也右旋宫捌拾肆声之图传礼运曰伍声六律拾贰管还相为宫凡陆拾声右陆拾调之图学礼六之下钟律义管子曰凡听征如负猪豕觉而骇凡听羽如鸣马在树凡听宫如牛鸣窌中凡听商如离羣羊凡听角如雉登木以鸣音疾以清凡将起五音凡首先主一而三之四开以合九九以是生黄钟小素之首以成宫三分而益之以一为百有八为征今按百有八半之则为五十四有三分而去其乗适足以是生商有三分而复于其所以是成羽为九十六是羽之数也有三分而去其乘适足以是成角大史公曰音乐者所以动盪血脉通流精神而和正心也故宫动脾而和正圣商动肺而和正义角动肝而和正仁征动心而和正礼羽动肾而和正智故闻官音使人温舒而广大闻商音使人方正而好义闻角音使人恻隐而爱人闻征音使人乐善而好施闻羽音使人整齐而好礼汉志曰商之为言章也物成孰可章度也角触也物触地而出戴芒角也宫中也居中央畅四方唱始施生为四声纲也征祉也物盛大而緐祉也羽宇也物聚臧宇覆之也夫声者中于宫触于角祉于征章于商宇于羽故四声为宫纪也协之五行则角为木五常为仁五事为貌商为金为义为言征为火为礼为视羽为水为智为听宫为土为信为思以君臣民事物言之则宫为君商为臣角为民征为事羽为物唱和有象故言君臣位事之体也五声之本生于黄钟之律九寸为宫或损或益以定商角征羽九六相生阴阳之应也右明伍声之义伶州鸠曰律所以立均出度也古之神瞽考中声而量之以制度律均钟百官轨仪纪之以三神人以和平之以六成于十二天之道也夫六中之色也故名之曰黄钟今按六字之所以宣养六气九徳也由是第之二曰大蔟所以金奏赞阳出滞也三曰姑洗所以修洁百物考神纳宾也四曰蕤宾所以安靖神人献酬交酢也五曰夷则所以咏歌九则平民无贰也六曰无射所以宣布哲人之令徳示民轨仪也为之六闲以扬沈伏而黜散越也元闲大吕助宣物也二闲夹钟出四隙之细也三闲中吕宣中气也四闲林钟和展百事俾莫不任肃纯恪也五闲南吕赞阳秀也六闲应钟均利器用俾应复也律吕不易无姦物也周语汉志曰律十有二阳六为律阴六为吕律以统气类物吕以旅阳宣气黄钟黄者中之色君之服也钟者种也天之中数五五为声声上宫五声莫大焉地之中数六六为律律有形有色色上黄五色莫盛焉故阳气施种于黄泉孳萌万物为六气元也以黄色名元气律者着宫声也宫以九唱六变动不居周流六虚始于子在十一月大吕吕旅也言阴大旅助黄钟宣气而牙物也位于丑在十二月太族族奏也言阳气大奏地而达物也位于寅在正月夹钟言阴夹助大族宣四方之气而出种物也位于卯在二月姑洗洗絜也言阳气洗物辜絜之也位于辰在三月中吕言微隂始起未成着于其中旅助姑洗宣气齐物也位于已在四月蕤賔蕤继也宾导也言阳始导阴气使继养物也位于午在五月林钟林君也言阴气受任助蕤宾君主种物使长大楙盛也位于未在六月夷则则法也言阳气正法度而使隂气夷当伤之物也位于申在七月南吕南任也言隂气旅助夷则任成万物也位于酉在八月亡射射厌也言阳气究物而使隂气毕剥落之终而复始亡厌己也位于戌在九月应钟言阴气应亡射该臧万物而杂阳阂种也位于亥在十月又曰黄钟为宫则太蔟姑洗林钟南吕皆以正声应无有忽微不复与它律为役者同心壹统之义也非黄钟而它律虽当其月自宫者则其和应之律有空积忽微不得其正此黄钟至尊亡与并也右明十二律之义黄钟之实玖寸下生者倍其实得拾捌以为法叄分其法得壹者陆为陆寸以为林钟林钟之实陆寸上生者肆其实得贰拾肆以为法叄分其法得壹者捌为捌寸以为太蔟太蔟之实捌寸下生者倍其实得拾陆以为法叄其壹得叄以分其法用拾伍得叄者伍为伍寸余壹为叄分寸之壹合之为南吕南吕之实伍寸叄分寸之壹上生者肆其实得陆拾肆以为法叄其叄得玖以分其法用陆拾叄得玖者柒为柒寸余壹为玖分寸之壹合之为姑洗姑洗之实柒寸玖分寸之壹下生者倍其实得壹伯贰拾捌以为法叄其玖得贰拾柒以分其法用壹伯捌得贰拾柒者肆为肆寸余贰拾为贰拾柒分寸之贰拾合之为应钟应钟之实肆寸贰拾柒分寸之贰拾上生者肆其实得伍伯拾贰以为法叄其贰拾柒得捌拾壹以分其法用肆伯捌拾陆得捌拾壹者陆为陆寸余贰拾陆为捌拾壹分寸之贰拾陆合之为蕤宾蕤宾之实陆寸捌拾壹分寸之贰拾陆上生者肆其实得贰阡肆拾捌以为法叄其捌拾壹得贰伯肆拾叄以分其法用壹阡玖伯肆拾肆得贰伯肆拾叄者捌为捌寸余壹伯肆为贰伯肆拾叄分寸之壹伯肆合之为大吕大吕之实捌寸贰伯肆拾叄分寸之壹伯肆下生者倍其实得肆阡玖拾陆以为法叄其贰伯肆拾叄得柒伯贰拾玖以分其法用叄阡陆伯肆拾伍得柒伯贰拾玖者伍为伍寸余肆伯伍拾壹为柒伯贰拾玖分寸之肆伯伍拾壹合之为夷则夷则之实伍寸柒伯贰拾玖分寸之肆伯伍拾壹上生者肆其实得壹万陆阡叄伯捌拾肆以为法叄其柒伯贰拾玖得贰阡壹伯捌拾柒以分其法用壹万伍阡叄伯玖得贰阡壹伯捌拾柒者柒为柒寸余壹阡柒拾伍为贰阡壹伯捌拾柒分寸之壹阡柒拾伍合之为夹钟夹钟之实柒寸贰阡壹伯捌拾柒分寸之壹阡柒拾伍下生者倍其实得叄万贰阡柒伯陆拾捌以为法叄其贰阡壹伯捌拾柒得陆阡伍伯陆拾壹以分其法用贰万陆阡贰伯肆拾肆得陆阡伍伯陆拾壹者肆为肆寸余陆阡伍伯贰拾肆为陆阡伍伯陆拾壹分寸之陆阡伍伯贰拾肆合之为无射无射之实肆寸陆阡伍伯陆拾壹分寸之陆阡伍伯贰拾肆上生者肆其实得拾叄万壹阡柒拾贰以为法叄其陆阡伍伯陆拾壹得壹万玖阡陆伯捌拾叄以分其法用拾壹万捌阡玖拾捌得壹万玖阡陆伯捌拾叄者陆为陆寸余壹万贰阡玖伯柒拾肆为壹万玖阡陆伯捌拾叄分寸之壹万贰阡玖伯柒拾肆合之为仲吕仲吕之实陆寸壹万玖阡陆伯捌拾叄分寸之壹万贰阡玖伯柒拾肆上生者肆其实得伍拾贰万肆阡贰伯捌拾捌以为法叄其壹万玖阡陆伯捌拾叄得伍万玖阡肆拾玖以分其法用肆拾柒万贰阡叄伯玖拾贰得伍万玖阡肆拾玖者捌为捌寸余伍万壹阡捌伯玖拾陆为伍万玖阡肆拾玖分寸之伍万壹阡捌伯玖拾陆合之为黄钟之变右律寸旧法黄钟之实玖寸叄分其实得叄以为法下生者倍其法得陆寸以为林钟林钟之实陆寸叄分其实得贰以为法上生者肆其法得捌寸以为太簇太簇之实捌寸叄分其实得贰寸陆分以为法下生者倍其法得伍寸叄分以为南吕南吕之实伍寸叄分叄分其实得壹寸柒分以为法上生者肆其法得肆寸贰拾捌分合之得柒寸壹分以为姑洗姑洗之实柒寸壹分叄分其实得贰寸叄分叄釐以为法下生者倍其法得肆寸陆分陆釐以为应钟应钟之实肆寸陆分陆釐叄分其实得壹寸伍分贰釐以为法上生者肆其法得肆寸贰拾分捌釐合之得陆寸贰分捌釐以为蕤宾蕤宾之实陆寸贰分捌釐叄分其实得贰寸捌釐陆毫以为法上生者肆其法得捌寸叄拾贰釐贰拾肆毫合之得捌寸叄分柒釐陆毫以为大吕大吕之实捌寸叄分柒釐陆毫叄分其实得贰寸柒分贰釐伍毫以为法下生者倍其法得肆寸拾肆分肆釐拾毫合之得伍寸伍分伍釐壹毫以为夷则夷则之实伍寸伍分伍釐壹毫叄分其实得壹寸柒分柒釐陆毫叄丝以为法上生者肆其法得肆寸贰拾捌分贰拾捌釐贰拾肆毫拾贰丝合之得柒寸肆分叄釐柒毫叄丝以为夹钟夹钟之实柒寸肆分叄釐柒毫叄丝叄分其实得贰寸肆分肆釐贰毫肆丝以为法下生者倍其法得肆寸捌分捌釐肆毫捌丝以为无射无射之实肆寸捌分捌釐肆毫捌丝叄分其实得壹寸伍分捌釐柒毫伍丝陆忽以为法上生者肆其法得肆寸贰拾分叄拾贰釐贰拾捌毫贰拾丝贰拾肆忽合之得陆寸伍分捌釐叄毫肆丝陆忽以为中吕中吕之实陆寸伍分捌釐叄毫肆丝陆忽叄分其实得贰寸壹分捌釐柒毫壹丝伍忽以为法上生者肆其法得捌寸柒分捌釐壹毫陆丝贰忽以为黄钟之变右律寸新法子一黄钟之律丑三为丝法寅九为寸数卯二十七为毫法辰八十一为分数巳二百四十三为釐法午七百二十九为釐数未二千一百八十七为分法申六千五百六十一为毫数酉一万九千六百八十三为寸法戌五万九千四十九为丝数亥一十七万七千一百四十七黄钟之实右黄钟寸分数法子一分丑三分二寅九分八卯二十七分十六辰八十一分六十四巳二百四十三分一百二十八二十七为一寸一为三釐午七百二十九分五百一十二八十一为一寸一为一釐未二千一百八十七分一千二十四二十七为一分一为三毫申六千五百六十一分四千九十六八十一为一分一为一毫酉一万九千六百八十三分八千一百九十二七为一寸二百四十三为一分三为一毫一为三丝戌五万九千四十九分三万二千七百六十八一为一寸七百二十九为一分九为一毫一为一丝亥一十七万七千一百四十七分六万五千五百三十六一万九千六百八十三为一寸二百四十三为一釐二十七为一毫一为三忽右黄钟生十一律数仪礼经传通解巻十三卷十四钦定四库全书仪礼经传通解巻十四宋朱子撰学礼七诗乐传曰十有三年学乐诵诗舞勺成童舞象二十而冠舞大夏小雅传曰大学始敎宵雅肄三官其始也厚四牡五章章五句黄钟清宫皇皇者华五章章四句黄钟清宫南山有台五章章六句黄钟清宫周南国风传曰周南召南正始之道王化之基故用之乡人焉用之邦国焉鹊巢三章章四句无射清商采苹三章章四句无射清商右风雅拾贰诗谱今学礼八礼乐记人生而静天之性也感于物而动性之欲也物至知知然后好恶形焉好恶无节于内知诱于外不能反躬天理灭矣夫物之感人无穷而人之好恶无节则是物至而人化物也人化物也者灭天理而穷人欲者也于是有悖逆诈伪之心有淫佚作乱之事是故强者胁弱衆者暴寡知者诈愚勇者苦怯疾病不养老幼孤独不得其所此大乱之道也是故先王之制礼乐人为之节衰麻哭泣所以节丧纪也钟鼓干戚所以和安乐也昬姻冠笄所以别男女也射乡食飨所以正交接也礼节民心乐和民声政以行之刑以防之礼乐刑政四达而不悖则王道备矣乐者为同礼者为异同则相亲异则相敬乐胜则流礼胜则离合情饰貌者礼乐之事也礼义立则贵贱等矣乐文同则上下和矣好恶着则贤不肖别矣刑禁暴爵举贤则政均矣仁以爱之义以正之如此则民治行矣乐由中出礼自外作乐由中出故静礼自外作故文大乐必易大礼必简乐至则无怨礼至则不争揖让而治天下者礼乐之谓也暴民不作诸侯宾服兵革不试五刑不用百姓无患天子不怒如此则乐达矣合父子之亲明长幼之序以敬四海之内天子如此则礼行矣长丁丈反大乐与天地同和大礼与天地同节和故百物不失节故祀天祭地明则有礼乐幽则有鬼神如此则四海之内合敬同爱矣礼者殊事合敬者也乐者异文合爱者也礼乐之情同故明王以相沿也沿悦专反故事与时并名与功偕故钟鼓管磬羽籥干戚乐之器也屈伸俯仰缀兆舒疾乐之文也簠簋俎豆制度文章礼之器也升降上下周还裼袭礼之文也缀谓鄼舞者之位也兆其故知礼乐之情者能作识礼乐之文者能述作者之谓圣述者之谓明明圣者述作之谓也乐者天地之和也礼者天地之序也和故百物皆化序故羣物皆别乐由天作礼以地制过制则乱过作则暴明于天地然后能兴礼乐也论伦无患乐之情也欣喜欢爱乐之官也中正无邪礼之质也庄敬恭顺礼之制也若夫礼乐之施于金石越于声音用于宗庙社稷事乎山川鬼神则此所与民同也王者功成作乐治定制礼其功大者其乐备其治辩者其礼具干戚之舞非备乐也孰亨而祀非达礼也亨普衡反五帝殊时不相沿乐三王异世不相袭礼乐极则忧礼粗则偏矣粗仓都反及夫敦乐而无忧礼备而不偏者其唯大圣乎天高地下万物散殊而礼制行矣流而不息合同而化而乐兴焉春作夏长仁也秋敛冬蔵义也仁近于乐义近于礼乐者敦和率神而从天礼者别宜居鬼而从地故圣人作乐以应天制礼以配地礼乐明备天地官矣天尊地卑君臣定矣卑髙己陈贵贱位矣动静有常小大殊矣方以类聚物以羣分则性命不同矣在天成象在地成形如此则礼者天地之别也地气上齐天气下降阴阳相摩天地相荡鼓之以雷霆奋之以风雨动之以四时煖之以日月而百化兴焉如此则乐者天地之和也煖况逺反化不时则不生男女无辨则乱升天地之情也及夫礼乐之极乎天而蟠乎地行乎隂阳而通乎鬼神穷髙极逺而测深厚蟠步丹反乐着大始而礼居成物着不息者天也着不动者地也一动一静者天地之间也故圣人曰礼乐云夫豢豕为酒非以为祸也而狱讼益繁则酒之流生祸也豢音患是故先王因为酒礼壹献之礼賔主百拜终日饮酒而不得醉焉此先王之所以备酒祸也故酒食者所以合欢也乐者所以象徳也礼者所以缀淫也劣反是故先王有大事必有礼以哀之有大福必有礼以乐之哀乐之分皆以礼终大乐也者圣人之所乐也而可以善民心其感人深其移风易俗故先王着其教焉今乐也者施也礼也者报也乐乐其所自生而礼反其所自始乐章徳礼报情反始也乐也者情之不可变者也礼也者理之不可易者也乐綂同礼辨异礼乐之説管乎人情矣穷本知变乐之情也着诚去伪礼之经也礼乐偩天地之情达神明之徳降兴上下之神而凝是精粗之体领父子君臣之节偩音负粗七奴反是故大人举礼乐则天地将为昭焉天地䜣合阴阳相得煦妪覆育万物然后草木茂区萌达羽翼奋角觡生蛰虫昭苏羽者妪伏毛者孕鬻胎生者不殰而卵生者不殈则乐之道归焉耳䜣读为熹熹犹蒸也气曰煦体曰乐者非谓黄钟大吕弦歌千扬也乐之末节也故童者舞之铺筵席陈尊俎列笾豆以升降为礼者礼之末节也故有司掌之铺普胡反乐师辨乎声诗故北南而弦宗祝辨乎宗庙之礼故后尸商祝辨乎丧礼故后主人是故徳成而上艺成而下行成而先事成而后行下孟反是故先王有上有下有先有后然后可以有制于天下也君子曰礼乐不可斯须去身致乐以治心则易直子谅之心油然生矣易直子谅之心生则乐乐则安安则久久则天天则神天则不言而信神则不怒而威致乐以治心者也致礼以治躬则庄敬庄敬则严威心中斯须不和不乐而鄙诈之心入之矣外貌斯须不庄不敬而易慢之心入之矣故乐也者动于内者也礼也者动于外者也乐极和礼极顺内和而外顺则民瞻其颜色而弗与争也望其容貌而民不生易慢焉故徳辉动于内而民莫不承听理发诸外而民莫不承顺故曰致礼乐之道举而错之天下无难矣乐也者动于内者也礼也者动于外者也故礼主其减乐主其盈礼减而进以进为文乐盈而反以反为文礼减而不进则销乐盈而不反则放故礼有报而乐有反礼得其报则乐乐得其反则安礼之报乐之反其义一也仪礼经传通解卷十四仪礼经传通解卷十五钦定四库全书仪礼经传通解巻十五宋朱子撰学礼九书数此一篇原阙仪礼经传通解卷十六钦定四库全书仪礼经传通解巻十六宋朱子撰学礼十学记发虑宪求善良足以謏闻不足以动衆宪法也言发计虑当拟度于法式也謏之言小也就贤体逺足以动衆未足以化民今按逺谓踈逺之士君子如欲化民成俗其必由学乎所学者圣人之道在方册玉不琢不成器人不学不知道是故古之王者建国君民敎学为先兊命曰念终始典于学其此之谓乎虽有嘉肴弗食不知其旨也虽有至道弗学不知其善也是故学然后知不足敎然后知困知不足然后能自反也知困然后能自强也故曰敎学相长也强其丈反又其良反长丁丈反张子曰兊命曰学学半其此之谓乎学学上胡孝反古之教者家有塾党有庠术有序国有学比年入学比毗志反中年考校中丁仲反一年视离经辨志三年视敬业乐羣五年视博习亲师七年视论学取友谓之小成九年知类通达强立而不反谓之大成乐五孝反张子曰离经离析经之章句人而教者可以无恨矣夫然后足以化民易俗近者説服而逺者怀之此大学之道也怀来也安也记曰蛾子时术之其此之谓乎蛾鱼起反复成大垤大学始教皮弁祭菜示敬道也宵雅肄三官其始也入学鼓箧孙其业也孙音逊下同夏楚二物收其威也夏古雅反槄吐刀反未卜禘不视学游其志也时观而弗语存其心也语鱼庶反幼者听而弗问学不躐等也学胡敎反躐里棘反疏曰幼者有疑但推长者问此七者敎之大伦也记曰凡学官先事士先志其此之谓乎大学之教也时教必有正业退息必有居学不学操缦不能安弦操七刀反缦末旦反疏曰弦琴瑟之不学博依不能安诗依或为衣不学杂服不能安礼为雅不兴其艺不能乐学故君子之于学也藏焉修焉息焉游焉夫然故安其学而亲其师乐其友而信其道是以虽离师辅而不反也兊命曰敬孙务时敏厥修乃来其此之谓乎张子曰孙其志于仁则得仁孙其志今之教者呻其佔毕多其讯呻吟言及于数疏曰诈称有所法象也今按数谓进而不顾其安使人不由其诚教人不尽其材张子曰人未安之又进之未喻之又告之徒使人生其施之也悖其求之也佛夫然故隐其学而疾其师苦其难而不知其益也隐不称扬也不知其益若无益然虽终其业其去之必速教之不刑其此之由乎大学之法禁于未发之谓豫未发情慾未生谓年十五时当其可之谓时可谓年二十成人时不陵节而施之谓孙相观而善之谓摩此四者教之所由兴也发然后禁则扞格而不胜扞胡半反格胡客反胜音升入之貌时过然后学则勤苦而难成杂施而不孙则壊乱而不脩疏曰大才轻其独学无友则孤陋而寡闻燕朋逆其师燕犹亵也亵其朋友燕辟废其学辟音譬此六者敎之所由废也君子既知教之所由兴又知敎之所由废然后可以为人师也故君子之教喻也道而弗牵强而弗抑开而弗达导下同道而弗牵则和强而弗抑则易开而弗达则思和易以思可谓善喻矣思而得学者有四失敎者必知之人之学也或失则多或失则寡或失则易或失则止此四者心之莫同也张子曰为人则多好髙则寡知其心然后能救其失也敎也者长善而救其失也善歌者使人继其声善敎者使人继其志其言也约而达微而臧罕譬而喻可谓继志矣今按三者皆不务多言君子知至学之难易而知其美恶然后能博喻能博喻然后能为师能为师然后能为长能为长然后能为君美恶説之是非也长达官之长故师也者所以学为君也是故择师不可不慎也师善则善记曰三王四代唯其师此之谓乎凡学之道严师为难师严然后道尊道尊然后民知敬学是故君之所不臣于其臣者二当其为尸则弗臣也当其为师则弗臣也大学之礼虽诏于天子无北面所以尊师也师尚父西面道书之言善学者师逸而功倍又从而庸之不善学者师勤而功半又从而怨之善问者如攻坚木先其易者后其节目及其久也相説以解不善问者反此説音悦善待问者如撞钟叩之以小者则小鸣叩之以大者则大鸣待其从容然后尽其声不善答问者反此撞丈江反叩音口今按注説非是从容正谓声此皆进学之道也记问之学不足以为人师必也其听语乎力不能问然后语之语之而不知虽舍之可也舍之须后良冶之子必学为裘良弓之子必学为箕始驾马者反之车在马前疏曰始驾者谓马驹始君子察于此三者可以有志于学矣古之学者比物丑类计鼓无当于五声五声弗得不和水无当于五色五色弗得不章学无当于五官五官弗得不治师无当于五服五服弗得不亲当丁浪反君子曰大徳不官谓君也大道不器大信不约胥命于蒲无盟约大时不齐以死察于此四者可以有志于本矣三王之祭川也皆先河而后海或源也或委也此之谓务本委于魏反疏曰源则河也委则海也申明先河后海之义也学礼十一大学子程子曰大学孔氏之遗书而初学入徳之门也于今可见古人为学次第者独赖此篇之存而论孟次之学者必由是而学焉则庶乎其不差矣大学之道在明明徳在亲民在止于至善大学知止而后有定定而后能静静而后能安安而后能虑虑而后能得后与后同后放此物有本末事有终始知所先后则近道矣古之欲明明徳于天下者先治其国欲治其国者先齐其家欲齐其家者先脩其身欲脩其身者先正其心欲正其心者先诚其意欲诚其意者先致其知致知在格物治平声后放此物格而后知至知至而后意诚意诚而后心正心正而后身脩身脩而后家齐家齐而后国治国治而后天下平治去声后放此自天子以至于庶人壹是皆以脩身为本其本乱而末治者否矣其所厚者薄而其所薄者厚未之有也右经一章葢孔子之言而曾子述之其传十章则曾子之意而门人记之也旧本颇有错简今因程子所定而更考经文别为序次如左凡康诰曰克明徳大甲曰顾諟天之明命諟古是字帝典曰克明峻徳峻书作俊皆自明也右传之首章释明明徳汤之盘铭曰苟日新日日新又日新康诰曰作新民诗曰周虽旧邦其命惟新是故君子无所不用其极右传之二章释新民诗云邦畿千里惟民所止诗云缗蛮黄鸟止于丘隅子曰于止知其所止可以人而不如鸟乎诗云穆穆文王于缉熙敬止为人君止于仁为人臣止于敬为人子止于孝为人父止于慈与国人交止于信于缉之于音乌诗云瞻彼淇澳菉竹猗猗有斐君子如切如磋如琢如磨瑟兮僩兮赫兮喧兮有斐君子终不可諠兮如切如磋者道学也如琢如磨者自脩也瑟兮僩兮者恂慄也赫兮喧兮者威仪也有斐君子终不可諠兮者道盛徳至善民之不能忘也诗卫诗云于戏前王不忘君子贤其贤而亲其亲小人乐其乐而利其利此以没世不忘也于戏音呜唿乐音洛右传之三章释止于至善子曰听讼吾犹人也必也使无讼乎无情者不得尽其辞大畏民志此谓知本右传之四章释本末此谓知本此谓知之至也右传之五章葢释格物致知之义而今亡矣闲尝窃取程子之意以补之曰所谓致知在格物者言欲致吾之知在即物而穷其理也葢人心之灵莫不有知而天下之物莫不有理惟于理有未穷故其知有不尽也是以大学始敎必使学者即凡天下之物莫不因其己知之理而益穷之以求至乎其极至于用力之久而一旦豁然贯通焉则衆物之表里精粗无不到而吾心之全体大用无不明矣此谓物格此谓知之至也所谓诚其意者毋自欺也如恶恶臭如好好色此之谓自谦故君子必慎其独也诚其意者自脩之小人闲居为不善无所不至见君子而后厌然揜其不善而着其善人之视己如见其肺肝然则何益矣此谓诚于中形于外故君子必慎其独也闲音闲厌鄪读为黡曾子曰十目所视十手所指其严乎富润屋徳润身心广体胖故君子必诚其意胖步丹反右传之六章释诚意所谓修身在正其心者身有所忿懥则不得其正有所恐惧则不得其正有所好乐则不得其正有所忧患则不得其正忿懥怒也葢是四者皆心心不在焉视而不见听而不闻食而不知其味此谓脩身在正其心右传之七章释正心脩身自此所谓齐其家在脩其身者人之其所亲爱而辟焉之其所贱恶而辟焉之其所畏敬而辟焉之其所哀矜而辟焉之其所敖惰而辟焉故好而知其恶恶而知其美者天下鲜矣故谚有之曰人莫知其子之恶莫知其苗之硕谚俗语也溺爱者不此谓身不脩不可以齐其家右传之八章释脩身齐家所谓治国必先齐其家者其家不可教而能敎人者无之故君子不出家而成敎于国孝者所以事君也弟者所以事长也慈者所以使衆也弟去声长上声康诰曰如保赤子心诚求之虽不中不逺矣未有学养子而后嫁者也中去声一家仁一国兴仁一家让一国兴让一人贪戾一国作乱其机如此此谓一言愤事一人定国偾音奋尧舜帅天下以仁而民从之桀纣帅天下以暴而民从之其所令反其所好而民不从是故君子有诸己而后求诸人无诸己而后非诸人所藏乎身不恕而能喻诸人者未之有也好去声故治国在齐其家诗云桃之夭夭其叶蓁蓁之子于归宜其家人宜其家人而后可以敎国人夭平声蓁音臻诗云宜兄宜弟宜兄宜弟而后可以敎国人诗云其仪不忒正是四国其为父子兄弟足法而后民法之也此谓治国在齐其家右传之九章释齐家治国所谓平天下在治其国者上老老而民兴孝上长长而民兴弟上恤孤而民不倍是以君子有絜矩之道也声弟去声倍与背同絜胡结反所恶于上毋以使下所恶于下毋以事上所恶于前毋以先后所恶于后毋以从前所恶于右毋以交于左所恶于左毋以交于右此之谓絜矩之道恶先并去声诗云乐只君子民之父母民之所好好之民之所恶恶之此之谓民之父母诗诗云节彼南山维石巖巖赫赫师尹民具尔瞻有国者不可以不慎辟则为天下僇矣诗小雅节南山之篇节诗云殷之未䘮师克配上帝仪监于殷峻命不易道得衆则得国失衆则失国诗作骏易去声是故君子先慎乎徳有徳此有人有人此有土有土此有财有财此有用徳者本也财者末也外本内末争民施夺是故财聚则民散财散则民聚是故言悖而出者亦悖而入货悖而入者亦悖而出悖布内反康诰曰惟命不于常道善则得之不善则失之矣楚书曰楚国无以为寳惟善以为寳舅犯曰亡人无以为寳仁亲以为寳秦誓曰若有一个臣断断兮无他技其心休休焉其如有容焉人之有技若己有之人之彦圣其心好之不啻若自其口出寔能容之以能保我子孙黎民尚亦有利哉人之有技媢疾以恶之人之彦圣而违之俾不通寔不能容以不能保我子孙黎民亦曰殆哉唯仁人放流之迸诸四夷不与同中国此谓唯仁人为能爱人能恶人迸读为屏古字通用见贤而不能举举而不能先命也见不善而不能退退而不能逺过也是逺去声好人之所恶恶人之所好是谓拂人之性葘必逮夫身拂逆也好是故君子有大道必忠信以得之骄泰以失之生财有大道生之者衆食之者寡为之者疾用之者舒则财恒足矣恒胡登反仁者以财发身不仁者以身发财未有上好仁而下不好义者也未有好义其事不终者也未有府库财非其财者也孟献子曰畜马乗不察于鸡豚伐氷之家不畜牛羊百乗之家不畜聚敛之臣与其有聚敛之臣宁有盗臣此谓国不以利为利以义为利也畜许六反乗敛并去声长国家而务财困者必自小人矣彼为善之小人之使为国家葘害并至虽有善者亦无如之何矣此谓国不以利为利以义为利也之此句上下疑有阙文误字右传之十章释治国平天下凡传十章前四章统论纲领指趣后六章细论条目功夫其第五章乃明善之要第六章乃诚身之本在初学尤为当务之急读者不可以其近而忽之也仪礼经传通解巻十六仪礼经传通解卷十七钦定四库全书仪礼经传通解卷十七宋朱子撰学礼十二中庸子程子曰不偏之谓中不易之谓庸中者天下之正道庸者天下之定理此篇乃孔门传授心法子思恐其久而差也故笔之于书以授孟子其书始言一理中散为万事末复合为一理放之则弥六合巻之则退藏于密其味无穷皆实学也善读者玩索而有得焉则终身用之有不能尽者矣天命之谓性率性之谓道修道之谓教道也者不可须臾离也可离非道也是故君子戒慎乎其所不睹恐惧乎其所不闻离去声莫见乎隐莫显乎微故君子慎其独也见音现喜怒哀乐之未发谓之中发而皆中节谓之和中也者天下之大本也和也者天下之达道也喜怒哀乐致中和天地位焉万物育焉右第一章子思述所传之意以立言首明道之本原出于天而不可易其实体备于己而不可离次言存养省察之要终言圣神功化之极葢欲学者于此反求诸身而自得之以去夫外诱之私而充其本然之善杨氏所谓一篇之体要是也其下十章葢子思引夫子之言以终此章之义仲尼曰君子中庸小人反中庸君子之中庸也君子而时中小人之中庸也小人而无忌惮也以为然今从之右第二章子曰中庸其至矣乎民鲜能久矣鲜上声下同右第三章子曰道之不行也我知之矣知者过之愚者不及也道之不明也我知之矣贤者过之不肖者不及也人莫不饮食也鲜能知味也右第四章子曰道其不行矣夫夫音扶右第五章子曰舜其大知也与舜好问而好察迩言隠恶而扬善执其两端用其中于民其斯以为舜乎舜之右第六章子曰人皆曰予知驱而纳诸罟擭陷阱之中而莫之知辟也人皆曰予知择乎中庸而不能期月守也罟音古擭胡化反阱才性反辟避同期居之反右第七章子曰囘之为人也择乎中庸得一善则拳拳服膺而弗失之矣右第八章子曰天下国家可均也爵禄可辞也白刃可蹈也中庸不可能也右第九章子路问强子曰南方之强与北方之强与抑而强与与平声寛柔以敎不报无道南方之强也君子居之衽金革死而不厌北方之强也而强者居之故君子和而不流强哉矫中立而不倚强哉矫国有道不变塞焉强哉矫国无道至死不变强哉矫右第十章子曰素隠行怪后世有述焉吾弗为之矣君子遵道而行半涂而废吾弗能己矣君子依乎中庸遯世不见知而不悔唯圣者能之右第十一章君子之道费而隐费符味反夫妇之愚可以与知焉及其至也虽圣人亦有所不知焉夫妇之不肖可以能行焉及其至也虽圣人亦有所不能焉天地之大也人犹有所憾故君子语大天下莫能载焉语小天下莫能破焉与去声诗云鸢飞戾天鱼跃于渊言其上下察也鸢余专反君子之道造端乎天妇及其至也察乎天地右第十二章子思之言葢以申明首章道不可离之意也其下八章杂引孔子之言以明之子曰道不逺人人之为道而逺人不可以为道诗云伐柯伐柯其则不逺执柯以伐柯睨而视之犹以为逺故君子以人治人改而止睨研计反忠恕违道不逺施诸己而不愿亦勿施于人君子之道四丘未能一焉所求乎子以事父未能也所求乎臣以事君未能也所求乎弟以事兄未能也所求乎朋友先施之未能也庸徳之行庸言之谨有所不足不敢不勉有余不敢尽言顾行行顾言君子胡不慥慥尔子臣弟友四字絶句右第十三章君子素其位而行不愿乎其外素富贵行乎富贵素贫贱行乎贫贱素夷狄行乎夷狄素患难行乎患难君子无入而不自得焉难去声在上位不陵下在下位不援上正己而不求于人则无怨上不怨天下不尤人援平声故君子居易以俟命小人行险以徼幸易去声子曰射有似乎君子失诸正鹄反求诸其身正音征鹄工毒反右第十四章君子之道辟如行逺必自迩辟如登高必自卑诗曰妻子好合如鼓瑟琴兄弟既翕和乐且耽宜尔室家乐尔妻帑好去声耽诗作湛亦音耽乐音洛子曰父母其顺矣乎右第十五章子曰鬼神之为徳其盛矣乎视之而弗见听之而弗闻体物而不可遗使天下之人齐明盛服以承祭祀洋洋乎如在其上如在其左右齐侧皆反诗曰神之格思不可度思矧可射思度待洛反射音亦诗作斁夫微之显诚之不可揜如此夫夫音扶右第十六章子曰舜其大孝也与徳为圣人尊为天子富有四海之内宗庙飨之子孙保之与平声故大徳必得其位必得其禄必得其名必得其夀故天之生物必因其材而笃焉故栽者培之倾者覆之诗曰嘉乐君子宪宪令徳宜民宜人受禄于天保佑命之自天申之故大徳者必受命右第十七章子曰无忧者其惟文王乎以王季为父以武王为子父作之子述之武王缵大王王季文王之绪壹戎衣而有天下身不失天下之显名尊为天子富有四海之内宗庙飨之子孙保之泰下同武王末受命周公成文武之徳追王大王王季上祀先公以天子之礼斯礼也达乎诸侯大夫及士庶人父为大夫子为士葬以大夫祭以士父为士子为大夫葬以士祭以大夫期之䘮达乎大夫三年之䘮达乎天子父母之䘮无贵贱一也右第十八章子曰武王周公其达孝矣乎夫孝者善继人之志善述人之事者也春秋脩其祖庙陈其宗器设其裳衣荐其时食宗庙之礼所以序昭穆也序爵所以辨贵贱也序事所以辨贤也旅酬下为上所以逮贱也燕毛所以序齿也昭如字为去声践其位行其礼奏其乐敬其所尊爱其所亲事死如事生事亡如事存孝之至也郊社之礼所以事上帝也宗庙之礼所以祀乎其先也明乎郊社之礼禘尝之义治国其如示诸掌乎右弟十九章哀公问政子曰文武之政布在方䇿其人存则其政举其人亡则其政息人道敏政地道敏树夫政也者蒲卢也夫音扶故为政在人取人以身脩身以道脩道以仁仁者人也亲亲为大义者宜也尊贤为大亲亲之杀尊贤之等礼所生也杀去声在下位不获乎上民不可得而治矣故君子不可以不脩身思脩身不可以不事亲思事亲不可以不知人思知人不可以不知天天下之达道五所以行之者三曰君臣也父子也夫妇也昆弟也朋友之交也五者天下之达道也知仁勇三者天下之达徳也所以行之者一也知去声或生而知之或学而知之或困而知之及其知之一也或安而行之或利而行之或勉强而行之及其成功一也强上声子曰好学近乎知力行近乎仁知耻近乎勇子曰二字衍文好近乎知之知并去声知斯三者则知所以脩身知所以脩身则知所以治人知所以治人则知所以治天下国家矣凡为天下国家有九经曰脩身也尊贤也亲亲也敬大臣也体羣臣也子庶民也来百工也柔逺人也懐诸侯也脩身则道立尊贤则不惑亲亲则诸父昆弟不怨敬大臣则不眩体羣臣则士之报礼重子庶民则百姓劝来百工则财用足柔逺人则四方归之怀诸侯则天下畏之齐明盛服非礼不动所以脩身也去谗逺色贱货而贵徳所以劝贤也尊其位重其禄同其好恶所以劝亲亲也官盛任使所以劝大臣也忠信重禄所以劝士也时使薄敛所以劝百姓也日省月试旣廪称事所以劝百工也送往迎来嘉善而矜不能所以柔逺人也继絶世举废国治乱持危朝聘以时厚往而薄来所以懐诸侯也朝音潮凡为天下国家有九经所以行之者一也凡事豫则立不豫则废言前定则不跲事前定则不困行前定则不疚道前定则不穷凡事在下位不获乎上民不可得而治矣获乎上有道不信乎朋友不获乎上矣信乎朋友有道不顺乎亲不信乎朋友矣顺乎亲有道反诸身不诚不顺乎亲矣诚身有道不明乎善不诚乎身矣诚者天之道也诚之者人之道也诚者不勉而中不思而得从容中道圣人也诚之者择善而固执之者也容反博学之审问之慎思之明辨之笃行之有弗学学之弗能弗措也有弗问问之弗知弗措也有弗思思之弗得弗措也有弗辨辨之弗明弗措也有弗行行之弗笃弗措也人一能之己百之人十能之己千之果能此道矣虽愚必明虽柔必强右第二十章自诚明谓之性自明诚谓之教诚则明矣明则诚矣右第二十一章子思承上章夫子天道人道之意而立言也自此以下十二章皆子思之言以反覆推明此章之意唯天下至诚为能尽其性能尽其性则能尽人之性能尽人之性则能尽物之性能尽物之性则可以赞天地之化育可以赞天地之化育则可以与天地参矣右第二十二章其次致曲曲能有诚诚则形形则着着则明明则动动则变变则化唯天下至诚为能化右第二十三章至诚之道可以前知国家将兴必有祯祥国家将亡必有妖孽见乎蓍龟动乎四体祸福将至善必先知之不善必先知之故至诚如神见音现右第二十四章诚者自成也而道自道也道也之道音导诚者物之终始不诚无物是故君子诚之为贵诚者非自成己而已也所以成物也成己仁也成物知也性之徳也合外内之道也故时措之宜也知去声右第二十五章故至诚无息不息则久久则征征则悠逺悠逺则博厚博厚则高明博厚所以载物也高明所以覆物也悠久所以成物也博厚配地髙明配天悠久无疆如此者不见而章不动而变无为而成见音现天地之道可一言而尽也其为物不贰则其生物不测天地之道博也厚也髙也明也悠也久也今夫天斯昭昭之多及其无穷也日月星辰繋焉万物覆焉今夫地一撮土之多及其广厚载华岳而不重振河海而不洩万物载焉今夫山一卷石之多及其广大草木生之禽兽居之寳藏兴焉今夫水一勺之多及其不测鼋鼍蛟龙鱼鼈生焉货财殖焉卷平声勺市若反诗云维天之命于穆不已葢曰天之所以为天也于乎不显文王之徳之纯葢曰文王之所以为文也纯亦不已于音乌乎音唿右第二十六章大哉圣人之道洋洋乎发育万物峻极于天优优大哉礼仪三百威仪三千待其人而后行故曰苟不至徳至道不凝焉故君子尊徳性而道问学致广大而尽精微极髙明而道中庸温故而知新敦厚以崇礼是故居上不骄为下不倍国有道其言足以兴国无道其黙足以容诗曰既明且哲以保其身其此之谓与兴谓右第二十七章子曰愚而好自用贱而好自专生乎今之世反古之道如此者烖及其身者也好去声烖古灾字非天子不议礼不制度不考文今天下车同轨书同文行同伦行去声虽有其位苟无其徳不敢作礼乐焉虽有其徳苟无其位亦不敢作礼乐焉子曰吾説夏礼杞不足征也吾学殷礼有宋存焉吾学周礼今用之吾从周右第二十八章王天下有三重焉其寡过矣乎王去声上焉者虽善无征无征不信不信民弗从下焉者虽善不尊不尊不信不信民弗从故君子之道本诸身征诸庶民考诸三王而不谬建诸天地而不悖质诸鬼神而无疑百世以俟圣人而不惑质诸鬼神而无疑知天也百世以俟圣人而不惑知人也是故君子动而世为天下道行而世为天下法言而世为天下则逺之则有望近之则不厌诗曰在彼无恶在此无射庶几夙夜以永终誉君子未有不如此而蚤有誉于天下者也恶去声射音妬诗作斁右第二十九章仲尼祖述尧舜宪章文武上律天时下袭水土辟如天地之无不持载无不覆帱辟如四时之错行如日月之代明辟音譬帱徒报反万物并育而不相害道并行而不相悖小徳川流大徳敦化此天地之所以为大也右第三十章唯天下至圣为能聪明睿知足以有临也寛裕温柔足以有容也发强刚毅足以有执也齐庄中正足以有敬也文理密察足以有别也聪明睿知生知之质临谓溥博渊泉而时出之溥博如天渊泉如渊见而民莫不敬言而民莫不信行而民莫不説见音现説音悦是以声名洋溢乎中国施及蛮貊舟车所至人力所通天之所覆地之所载日月所照霜露所队凡有血气者莫不尊亲故曰配天施去声队音坠右第三十一章唯天下至诚为能经纶天下之大经立天下之大本知天地之化育夫焉有所倚夫音扶焉于䖍反肫肫其仁渊渊其渊浩浩其天肫之纯反苟不固聪明圣知达天徳者其孰能知之圣知之知去声右第三十二章诗曰衣锦尚絅恶其文之着也故君子之道闇然而日章小人之道的然而日亡君子之道淡而不厌简而文温而理知逺之近知风之自知微之显可与入徳矣声絅口迥反恶去声闇于感反诗云潜虽伏矣亦孔之昭故君子内省不疚无恶于志君子之所不可及者其唯人之所不见乎恶去声诗云相在尔室尚不愧于屋漏故君子不动而敬不言而信相去声诗曰奏假无言时靡有争是故君子不赏而民劝不怒而民威于鈇钺假格同鈇音夫诗曰不显惟徳百辟其刑之是故君子笃恭而天下平诗云予怀明徳不大声以色子曰声色之于以化民末也诗曰徳輶如毛毛犹有伦上天之载无声无臭至矣輶由酉二音右第三十三章子思因前章极致之言反求其本复白下学为已谨独之事推而言之以驯致乎笃恭而天下平之盛又赞其妙至于无声无臭而后已焉葢举一篇之要而约言之其反复丁宁示人之意至深切矣学者其可不尽心乎仪礼经传通解巻十七仪礼经传通解卷十八钦定四库全书仪礼经传通解卷十八宋朱子撰学礼十三保傅夏为天子十有余世而殷受之夏为天子十七世殷为天子二十余世而周受之周为天子三十余世而秦受之秦为天子二世而亡人性不甚相逺也大戴不作非何三代之君有道之长而秦无道之暴郑曰暴卒疾也其故可知也古之王者太子廼生固举以礼郑曰古即殷使士负之有司齐肃端冕见之南郊见于天也齐侧皆反见贤遍反按参乃齐字之误其下当脱过阙则下阙古阙字过庙则趋孝子之道也故自为赤子而教固已行矣而作时已作以周成王幼在襁褓之中召公为太保周公为太傅太公为太师本篇作昔者保保其身体傅傅之徳义大戴之作其师导之教训大戴训作顺此三公之职也于是为置三少皆上大夫也曰少保少傅少师是与太子宴者也也故廼孩提有识三公三少固明孝仁礼义以导习之颜曰孩小儿也提谓提撕之逐去邪人不使见恶行于是皆选天下之端士孝悌博闻有道徳者以卫翼之使与太子居处出入故太子廼生而见正事闻正言行正道左右前后皆正人也夫习与正人居之不能毋正犹生长于齐不能不齐言也习与不正人居之不能毋不正犹生长于楚不能不楚言也故择其所耆必先受业廼得尝之择其所乐必先有习廼得为之郑曰恐其孔子曰少成若天性大戴无天字习贯如自然郑曰颜曰贯亦习也及太子少长知妃色则入于学承师问道退习而考于太傅太傅罚其不则而达其不及则徳智长而理道得矣及太子既冠成人免于保傅之严则有记过之史颜曰有过则记彻膳之宰彻直列反按进善之旌郑曰尧置诽谤之木敢谏之鼓瞽史诵诗工诵箴谏郑曰大夫进谋士传民语习与智长故切而不媿大戴媿作攘故无大过可耻媿之事化与心成故中道若性中去声下同性也大戴下有是殷周所以长有道也九字三代之礼天子春朝朝日秋暮夕月汉书无天子二字今从大戴所以明有敬也大戴敬作别春秋入学坐国老执酱而亲馈之所以明有孝也行以鸾和颜曰歩中采齐大戴齐作茨趣中肆夏所以明有度也其于禽兽见其生不食其死闻其声不食其肉故逺庖厨郑曰玉缫曰凡血气之类弗身践所以长恩且明有仁也夫三代之所以长久者以其辅翼太子有此具也及秦而不然其俗固非贵辞让也所上者告讦也固非贵礼义也所上者刑罚也使赵髙傅胡亥而教之狱大戴使作故所习者非斩劓人则夷人之三族也故胡亥今日即位而明日射人忠谏者谓之诽谤深计者谓之妖言大戴言作诬其视杀人若艾草菅然岂惟胡亥之性恶哉彼其所以道之者非其理故也鄙谚曰不习为吏视已成事大戴谚作语视己成事作如视己事又曰前车覆后车诫夫三代之所以长久者其己事可知也颜曰己事己之事然而不能从者是不法圣知也知去声秦世所以亟絶者其辙迹可见也颜曰亟急也车迹然而不避是后车又将覆也夫存亡之变治乱之机其要在是矣天下之命悬于太子太子之善在于早谕教与选左右夫心未滥而先谕教则化易成也开于道术知义理之指则教之力也若其服习积贯则左右而已胡粤之人生而同声耆欲不异及其长而成俗累数译而不能相通行有虽死而不能相为者则教习然也相为处故曰选左右早谕教最急夫教得而左右正则太子正矣太子正而天下定矣书曰一人有庆兆民頼之此之谓也古者王子年八嵗而出就外舍学小艺焉履小节焉束髪而就太学学大艺焉履大节焉小今按虎闱见周礼师氏居虎居则习礼文行则鸣佩玉升车则闻和鸾之声是以非僻之心无自入也天子设四学当入学而太子齿泰下大傅同传曰天子之设四学何也曰凡三王教世子必以礼乐乐所以脩内也礼所以条外也礼乐交错于中发形于外是故其成也怿恭敬而温文立太傅少傅以养之欲其知父子君臣之道也太傅审父子君臣之道以示之少傅奉世子以观大傅之徳行而审喻之大傅在前少傅在后入则有保出则有师是以教谕而徳成也师也者教之以事而喻诸徳者也保也者慎其身以辅翼之而归诸道者也记曰虞夏商周有师保有疑丞设四辅及三公不必备唯其人语使能也君子曰徳徳成而教尊教尊而官正官正而国治君之谓也当入学而太子齿何也曰凡君之于世子亲则父也尊则君也有父之亲有君之尊然后兼天下而有之是故养世子不可不慎也故世子齿于学则国人观之曰此将君我而与我齿让何也曰有父在则礼然然而衆知父子之道矣其二曰此将君我而与我齿让何也曰有君在则礼然然而衆知君臣之义矣其三曰此将君我而与我齿让何也曰长长也则礼然然而衆知长幼之节矣故父在斯为子君在斯为臣居子与臣之节所以尊君而亲亲也故学之为父子焉学之为君臣焉学之为长幼焉学教父子君臣长幼之道得而后国治行一物而三善皆得者唯世子而已其齿于学之谓也语曰乐正司业父师司成一有元良万国以贞一谓天子也大善太子也世子之谓也周文王使太公望傅太子发嗜鲍鱼而太公弗与曰礼鲍鱼不登于爼岂有非礼而可以养太子哉成王幼不能涖阼涖音吏下同周公相践阼而治下同抗世子法于伯禽欲令成王之知父子君臣长幼之道也长丁丈反下同成王有过则挞伯禽所以示成王世子之道也子夏问于孔子曰记云周公相成王教之以世子之礼有诸孔子曰昔者成王嗣立幼未能涖阼周公摄政而治抗世子法于伯禽欲王之知父子君臣之道所以善成王也夫知为人子者然后可以为人父知为人臣者然后可以为人君知事人者然后可以使人是故抗世子法于伯禽使之与成王居欲令成王之知父子君臣长幼之义也闻之曰为人臣者杀其身而有益于君则为之况于其身以善其君乎周公优为之文王世子家语楚庄王使士亹傅太子箴亹无匪反问于申叔时叔时曰教之春秋而为之耸善而抑恶焉以戒劝其心为于伪反下同教之世而为之昭明徳而废幽昬焉以休惧其动教之诗而为之导广显徳以耀明其志教之礼使知上下之则教之乐以疏其秽而镇其浮教之令使访物官教之语使明其徳而知先王之务用明徳于民也教之故志使知废兴者而戒惧焉垂之训典使知族类行比义焉比毗志反若是而不从动而不悛悛改也则文咏物以行之求贤良以翼之悛而不摄以身勤之多训典刑以纳之务慎惇笃以固之摄而不彻彻通也则明施舍以导之忠明久长以导之信明度量以导之义度徒洛反量如字明等级以导之礼明恭俭以导之孝明敬戒以导之事明慈爱以导之仁明昭利以导之文明除害以导之武明精意以导之罚明正徳以导之赏明齐肃以耀之临若是而不济不可为也国语学礼十四践阼武王践阼三日召士大夫而问焉曰恶有藏之约行之行万世可以为子孙恒者乎恶犹于何也言诸大夫对曰未得闻也然后召师尚父而问焉曰黄帝颛顼之道存乎意亦忽不可得见与师尚父曰在丹书王欲闻之则齐矣三日王端冕师尚父亦端冕奉书而入负屏而立齐侧皆反王下堂南面而立师尚父曰先王之道不北面王行西折而南东面而立师尚父西面道书之言曰敬胜怠者吉怠胜敬者灭义胜欲者从欲胜义者凶凡事不强则枉今按去执二字恐误盖强者以弗敬则不正枉者灭废敬者万世藏之约行之行可以为子孙恒者此言之谓也要去声王闻书之言惕若恐惧而为戒书惕他歴反于席之四端为铭焉于几为铭焉于鑑为铭焉于盥槃为铭焉于楹为铭焉于杖为铭焉于带为铭焉于履屦为铭焉于觞豆为铭焉于户为铭焉于牖为铭焉于劒为铭焉于弓为铭焉于矛为铭焉席前左端之铭曰安乐必敬前右端之铭曰无行可悔后左端之铭曰一反一侧亦不可以忘后右端之铭曰所监不逺视迩所代几之铭曰皇皇惟敬口生㖃㖃许候反一从言口戕口鑑之铭曰见尔前虑尔后盥槃之铭曰与其溺于人也寕溺于渊溺于渊犹可游也溺于人不可救也今楹之铭曰毋曰胡残其祸将然毋曰胡害其祸将大毋曰胡伤其祸将长其相也杖之铭曰恶乎危于忿㚄同㚄音至恶乎失道于嗜慾恶乎相忘于富贵带之铭曰火灭修容慎戒必恭恭则寿履屦之铭曰慎之劳劳则富觞豆之铭曰食自杖食自杖戒之憍憍则逃憍居妖反逸也户之铭曰夫名难得而易失无懃弗志而曰我知之乎无懃弗及而曰我杖之乎扰阻以泥之若风将至必先揺揺虽有圣人不能为谋也牖之铭曰随天之时以地之财敬祀皇天敬以先时先祭时而敬齐劒之铭曰带之以为服动必行徳行徳则兴倍徳则崩弓之铭曰屈伸之义废兴之行无忘自过矛之铭曰造矛造矛少间弗忍终身之差予一人所闻以戒后世子孙之诗也鲁哀公问于子夏曰必学而后可以安国保民乎子夏曰不学而能安国保民者未之有也哀公曰然则五帝有师乎子夏曰有臣闻神农学乎悉老黄帝学乎大真颛顼学乎緑帝学学乎赤松子尧学乎尹夀舜学乎务成跗跗风无反禹学乎西王国汤学乎威子伯文王学乎铰时一作钖畴子斯武王学乎敦叔周公学乎太公仲尼学乎老聃此十一圣人未遭此师则功业不着于天下名号不传乎千世夫不学不明古道而能安国家者未之有也新序鲁哀公问于孔子曰寡人生于深宫之中长于妇人之手未尝知哀也未尝知忧也未尝知劳也未尝知惧也未尝知危也孔子曰君之所问圣君之问也丘小人也何足以知之曰非吾子无所闻之也孔子曰君入庙门而右登自胙阶仰视榱栋俛见几筵其器存其人亡君以思哀则哀将焉不至矣下同君昧爽而栉冠平明而聴朝一物不应乱之端也君以此思忧则忧将焉不至矣君平明而聴朝日昃而退诸侯之子孙必有在君之末庭者君以此思劳则劳将焉不至矣君出鲁之四门以望鲁之四郊亡国之虚列必有数焉君以此思惧则惧将焉不至矣且丘闻之君者舟也庶人者水也水则载舟水则覆舟君以此思危则危将焉不至矣贾子曰天子不论先圣王之徳不知国君畜民之道不见礼义之正不察应事之理不博古之典传不闲于威仪之数诗书礼乐无经学业不法凡是其属太师之任也天子无恩于父母不惠于庶民无礼于大臣不中于刑狱无经于百官不哀于䘮不敬于祭不信于诸侯不诫于戎事不诚于赏罚不厚于徳不强于行赐与侈于近臣邻爱于疏逺卑贱不能惩忿窒慾不从太师之言凡是其属太傅之任也天子处位不端受业不敬言语不序声音不中律中去声进退节度无礼升降揖让无容周旋俯仰视瞻无仪安顾咳唾趋行不得趋色不比顺隐琴瑟凡此其属太保之任也天子宴譬废其学左右之习反其师左右所习不顺于师也答逺方诸侯不知文雅之辞应对羣臣左右不知已诺之正简闻小诵不传不习凡此其属少师之任也天子居处出入不以礼冠带衣服不以制御器在侧不以度纵上下杂采不以章忿怒説喜不以义赋与集让不以节凡此其属少傅之任也天子宴私安如易易以豉反今按如而古通用乐而湛过于乐也饮酒而醉食肉而馂饱而强饥而惏暑而暍寒而嗽寝而莫宥坐而莫侍行而莫先莫后天子自为开门戸取玩好自执器皿亟顾环面环旋也御器之不举不藏凡此其属少保之任也号唿歌謡声音不中律宴乐雅诵迭乐序不知日月之时节不知先王之讳与大国之忌不知风雨雷电之眚凡此其属太史之任也在衡为鸾在轼为和马动而鸾鸣鸾鸣而和应声曰和和则敬此御之节也上车以和鸾为节下车以珮玉为度上有葱衡下有䨇璜冲牙璜音黄玭珠以纳其间玭蒲蠲反又蒲賔反琚瑀以杂之琚音居瑀音禹行以采茨趋以肆夏歩环中规折还中矩进则揖之退则扬之然后玉锵鸣也古之为路车也盖圎以象天二十八撩以象列星反轸方以象地三十辐以象月故仰则观天文俯则察地理前视则睹鸾和之声侧听则观四时之运此巾车教之道也传曰国将兴必贵师而重傅贵师而重傅则法度存国将衰必贱师而轻傅贱师而轻傅则人有快人有快则法度壊又曰触情从欲谓之禽兽苟可而行谓之野人安故重迁谓之衆庶辩然否通古今之道谓之士进贤达能谓之大夫敬上爱下谓之诸侯天覆地载谓之天子楚庄王谋事而当羣臣莫能逮朝而有忧色申公巫臣进曰君朝而有忧色何也庄王曰吾闻之诸侯自择师者王自择友者覇足已而羣臣莫之若者亡今以不谷之不肖而议于朝且羣臣莫能逮吾国其几于亡矣是以有忧也燕昭王收破燕后即位往见郭隗先生曰敢问以国报雠者奈何郭隗先生对曰帝者与师处王者与友处覇者与臣处亡国与役处诎指而事之北面而受学则百已者至先趋而后息先问而后嘿则什已者至人趋已趋则若已者至冯几据杖眄视指使则厮役之人至若恣睢奋击呴借叱咄则徒隷之人至恣睢骄傲也此古服道致士之法也王诚博选国中之贤者而朝其门下天下闻王朝其贤臣天下之士必趋于燕矣仪礼经传通解巻十八仪礼经传通解卷十九钦定四库全书仪礼经传通解巻十九宋朱子撰学礼十五五学学礼曰帝入东学上亲而贵仁则亲疏有序而恩相及矣帝入南学上齿而贵信则长幼有差而民不诬矣帝入西学上贤而贵徳则圣智在位而功不匮矣帝入北学上贵而尊爵则贵贱有等而下不隃矣踰帝入太学承师问道退习而考于太傅太傅罚其不则而达其不及则徳智长而治道得矣此五学者既成于上则百姓黎民化辑于下矣汉书大戴传曰天子入太学祭先圣则齿尝为臣者弗臣所以见敬学与尊师也天子视学大昕鼓征昕音欣衆至然后天子至乃命有司行事兴秩节祭先师先圣焉有司卒事反命适东序释奠于先老遂设三老五更羣老之席位焉适馔省醴养老之珍具遂发咏焉退修之反登歌清庙既歌而语下管象舞大武大合衆以事有司告以乐阕王乃命公侯伯子男及羣吏曰反养老幼于东序传曰天子视学大昕鼓征所以警衆也衆至然后天子至乃命有司行事兴秩节祭先师先圣焉有司卒事反命始之养也是以往焉言始始立学也适东序释奠于先老遂设三老五更之席位焉更江衡反更如介羣老如衆賔适馔省醴养老之珍具省息井反遂发咏焉退修之以孝养也咏音咏阕苦穴及反登歌清庙乐音洛疏曰反谓反席三老既歌而语以成之也言父子君臣长幼之道合徳音之致礼之大者也疏曰致极也下管象舞大武大合衆以事达有神兴有徳也美文王武王有徳师乐为用前歌后舞正君臣之位贵贱之等焉而上下之义行矣疏曰登有司告以乐阕王乃命公侯伯子男及羣吏曰反养老幼于东序终之以仁也疏曰如此礼谓如王家于东序之礼是终是故圣人之记事也虑之以大爱之以敬行之以礼脩之以孝养纪之以义终之以仁是故古之人一举事而衆皆知其徳之备也古之君子举大事必慎其终始而衆安得不喻焉兊命曰念终始典于学文王世子凡养老五帝宪为于伪反三王有乞言五帝宪养气体而不乞言有善则记之为惇史三王亦宪既养老而后乞言亦微其礼皆有惇史内则传曰食三老五更于大学天子袒而割牲执酱而馈执爵而酳冕而摠干所以教诸侯之弟也是故乡里有齿而老穷不遗强不犯弱衆不暴寡此由大学来者也食音嗣大音泰下同酳音胤祭义有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东胶养庶老于虞庠虞庠在国之西郊郑注已见学制篇之方而谓之也有虞氏皇而祭深衣而养老夏后氏收而祭燕衣而养老殷人冔而祭缟衣而养老周人冕而祭玄衣而养老皇冕僭宋之礼也天子皮弁以日视朝也疏曰注云凡养老之服皆其时与羣凡养老有虞氏以燕礼夏后氏以飨礼殷人以食礼周人脩而兼用之食音嗣注并下文食之并同养如字徐以尚反下同五十养于乡六十养于国七十养于学达于诸侯八十拜君命一坐再至瞽亦如之九十使人受疏曰八十年渐衰弱不堪来学五十异粻六十宿肉七十贰膳八十常珍九十饮食不离寝膳饮从于游可也粻观古乱反六十嵗制七十时制八十月制九十日脩唯绞紟衾冒死而后制绞紟衾冒一日二日而可为者得者日脩谓棺衣悉办但日整修而已五十始衰六十非肉不饱七十非帛不煖八十非人不煖九十虽得人不煖矣五十杖于家六十杖于乡七十杖于国八十杖于朝九十者天子欲有问焉则就其室以珍从七十不俟朝大夫士之老者揖君则退今按八十月告存九十日有秩五十不从力政六十不与服戎七十不与宾客之事八十齐䘮之事弗及也与音预齐侧皆反子代之祭是谓宗子不孤五十而爵贤者命为大夫六十不亲学七十致政唯衰麻为䘮衰七雷反王制凡三王养老皆引年八十者一子不从政九十者其家不从政废疾非人不养者一人不从政父母之䘮三年不从政齐衰大功之䘮三月不从政将徙于诸侯三月不从政自诸侯来徙家期不从政自从也少而无父者谓之孤老而无子者谓之独老而无妻者谓之矜老而无夫者谓之寡此四者天民之穷而无告者也皆有常饩瘖聋跛躃断者侏儒百土各以其器食之不能行也侏音朱疏曰案晋语云文公问八疾胥臣对云戚施檀镈道路男子由右妇人由左车从中央父之齿随行兄之齿鴈行朋友不相踰广敬也谓于涂中轻任并重任分斑白者不提挈并必性反提音啼挈苦结反疏曰任负也君子耆老不徒行庶人耆老不徒食王制天子廵守诸侯待于竟天子先见百年者八十九十者东行西行者弗敢过西行东行者弗敢过欲言政者君就之可也弗敢过者谓道经之则见之右欲共言论政教君即就之可也壹命齿于乡里再命齿于族三命不齿族有七十者弗敢先疏曰七十者不有大故不入朝若有大故而入君必与之揖让而后及爵者祭义大夫七十而致事致其所掌之事于君而告老若不得谢则必赐之几杖行役以妇人适四方乘安车自称曰老夫老人称也亦明君尊贤春秋传曰老夫耄矣疏曰养老之具在国及出皆得用之今言行役妇人于其国则称名越国而问焉必告之以其制曲礼淳熬煎醢加于陆稻上沃之以膏曰淳熬淳之纯反熬五羔反疏曰陆稻谓陆地之稻也谓以淳毋煎醢加于黍食上沃之以膏曰淳毋毋读曰模模象也作此象淳熬炮取豚若将刲之刳之实枣于其腹中编萑以苴之涂之以谨涂炮之涂皆干擘之濯手以摩之去其皽为稻粉糔溲之以为酏以付豚煎诸膏膏必灭之鉅镬汤以小鼎芗脯于其中使其汤毋灭鼎三日三夜毋絶火而后调之以醯醢炮者以涂烧之为名穰如羊反魄普伯反莫亦作漠疏曰炮取豚若将擣珍取牛羊麋鹿麕之肉必脄每物与牛若一捶反侧之去其饵孰出之去其皽柔其肉下句作饵筋音斤腱其偃反或云筋之大者或云筋头也渍取牛肉必新杀者薄切之必絶其理湛诸美酒期朝而食之以醢若醯醷湛亦渍也为熬捶之去其皽编萑布牛肉焉屑桂与姜以洒诸上而盐之干而食之施羊亦如之施麋施鹿施麕皆如牛羊欲濡肉则释而煎之以醢欲干肉则捶而食之熬于火上为膋音辽疏曰欲濡糁取牛羊豕之肉三如一小切之与稻米稻米二肉一合以为饵煎之肝膋取狗肝一幪之以其膋濡炙之举燋其膋不蓼膋肠间脂举或为巨取稻米举糔溲之小切狼臅膏以与稻米为酏酏读为之然反酏食也此酏当従餰吕希哲曰八珍据正文谓淳熬也淳毋今按此即上章所谓养老之珍也故附于此内则传鲁哀公问于孔子曰二三大夫皆劝寡人使隆敬于高年何也孔子对曰君之及此言将天下实頼之岂唯鲁哉公曰何也其义可得闻乎孔子曰昔者有虞氏贵徳而尚齿夏后氏贵爵而尚齿殷人贵富而尚齿周人贵亲而尚齿世禄曰富舜时多仁圣有德后徳则在小官虞夏殷周天下之盛王也未有遗年者年之贵乎天下久矣次乎事亲也是故朝廷同爵则尚齿七十杖于朝君问则席八十不俟朝君问则就之而弟达乎朝廷矣同爵尚疏曰知朝位立行肩而不併不错则随见老者则车徒辟斑白者不以其任行乎道路而弟达乎道路矣肩而不併也不以任少者代之行如字又户刚反居乡以齿而老穷不遗强不犯弱衆不暴寡而弟达乎州巷矣古之道五十不为甸徒颁禽隆诸长者而弟达乎獀狩矣甸田见反獀音蒐所求反作未五十者春猎为獀冬猎为狩也军旅什伍同爵则尚齿而弟达乎军旅矣孝弟发诸朝廷行乎道路至乎州巷放乎獀狩脩乎军旅衆以义死之而弗敢犯也放方往反公曰善哉齐宣王问于春子曰寡人欲行孝弟之义为之有道乎春子曰昔者卫闻之乐正子曰文王之治岐也五十者杖于家六十者杖于乡七十者杖于朝见君揖杖八十者杖于朝见君揖杖君曰趋见客无俟朝以朝乘车輲轮御为仆送至于家而孝弟之行义达于诸侯輲轮见前乗安车注九十杖而朝见君建杖君曰趣见毋俟朝以朝车送之舍大子重乡养卜筮巫毉御于前祝咽祝哽以食乗车輲轮胥与就膳彻送至于家君如有欲问明日就其室以珍从而孝弟之义达于四海此文王之治岐也君如欲行孝弟之大义盍反文王之治岐仪礼经传通觧卷十九仪礼经传通解卷二十钦定四库全书仪礼经传通解卷二十宋朱子撰邦国礼一之上燕礼燕礼小臣戒与者与音预相息亮反劳力报反使所吏反乐音洛语鱼据反在国不行者也右戒羣臣膳宰具官馔于寝东也牲也脯醢也寝路寝乐人县县音玄新之宫为于伪反设洗篚于阼阶东南当东霤罍水在东篚在洗西南肆设膳篚在其北西面霤力又反罍音雷觚音孤疏曰汉时殿屋四向流水司宫尊于东楹之西两方壶左玄酒南上公尊瓦大两有丰幂用绤若钖在尊南南上尊士旅食于门西两圜壶去逆反钖悉歴反圜音圆谓未得正禄所谓庶人在官者也今文钖为緆疏曰天官小宰职治王宫之今按在尊南司宫筵賔于户西东上无加席也疏曰公食记云蒲筵常缁布纯右陈馔器记燕朝服于寝朝直遥反异也韠音毕辟音璧衣于既反亨于门外东方亨普庚反疏曰此与公食皆君礼故亨于射人告具告事具于君射人主此礼以其或射也小臣设公席于阼阶上西乡设加席公升即位于席西乡乡许亮反本又作曏者凡礼卑者先即事尊者后也莞音官缫音早后设賔席也小臣纳卿大夫卿大夫皆入门右北面东上士立于西方东面北上祝史立于门东北面东上小臣师一人在东堂下南面士旅食者立于门西东上君之服位者也凡入门而右由闑东左则由闑西疏曰此卿大夫之位皆是公降立于阼阶之东南南乡尔卿卿西面北上尔大夫大夫皆少进近附近之近疏曰曲礼云揖射人请賔疏曰燕而或公曰命某为宾某大夫也射人命賔賔少进礼辞靣南顾礼辞辞不敏也反命又命之宾再拜稽首许诺射人反命賔出立于门外东面当更以賔礼入公揖卿大夫乃升就席揖之人之也小臣自阼阶下北面请执幂者与羞膳者乃命执幂者执幂者升自西阶立于尊南北面东上疏膳宰请羞于诸公卿者小臣不请而使膳宰于卑者弥略也礼以异为敬射人纳賔宾入及庭公降一等揖之公升就席以其将与主人为礼不参之也宾升自西阶主人亦升自西阶賔右北面至再拜賔答再拜伉礼也至再拜者拜賔来至也天子膳夫为献主疏曰燕义云使宰夫为献主下文胥荐右即位记与卿燕则大夫为賔与大夫燕亦大夫为賔为于伪反父音甫饮于鸩反堵音者逺于万反君用大夫为賔虽尊之犹逺于君不畏逼君也羞膳者与执幂者皆士也羞卿者小膳宰也凡荐羞者小膳宰也主人降洗南西北面宾降阶西东面主人辞降宾对主人北面盥坐取觚洗宾少进辞洗主人坐奠觚于篚兴对宾反位辟音避觯章豉反主人卒洗宾揖乃升賔每先升尊也主人升宾拜洗主人宾右奠觚答拜降盥坋歩困反賔降主人辞賔对卒盥賔揖升主人升坐取觚执幂者举幂主人酌膳执幂者反幂主人筵前献賔賔西阶上拜筵前受爵反位主人賔右拜送爵膳宰荐脯醢賔升筵膳宰设折爼賔坐左执爵右祭脯醢奠爵于荐右兴取肺坐絶祭哜之兴加于爼坐挩手执爵遂祭酒兴席末坐啐酒降席坐奠爵拜告㫖执爵兴主人答拜降席席西也旨美也賔西阶上北面坐卒爵兴坐奠爵遂拜主人答拜右主人献賔记惟公与賔有爼宾以虚爵降将酢主人主人降宾洗南坐奠觚少进辞降主人东面对对今文从此以下觚皆为爵宾坐取觚奠于篚下盥洗主人辞洗賔坐奠觚于篚兴对卒洗及阶揖升主人升拜洗如宾礼宾降盥主人降宾辞降卒盥揖升酌膳执幂如初以酢主人于西阶上主人北面拜受爵宾主人之左拜送爵主人坐祭不啐酒辟正主也未荐者臣也不拜酒不告旨疏遂卒爵兴坐奠爵拜执爵兴宾答拜主人不崇酒以虚爵降奠于篚宾降立于西阶西射人升宾宾升立于序内东面右宾酢主人主人盥洗象觚升实之东北面献于公东面公拜受爵主人降自西阶阼阶下北面拜送爵士荐脯醢膳宰设折爼升自西阶胥音须又思叙反公祭如賔礼膳宰赞授肺不拜酒立卒爵坐奠爵拜执爵兴疏曰云凡主人答拜升受爵以降奠于膳篚右主人献公记献公曰臣敢奏爵以聴命敢必受之更爵洗升酌膳酒以降酢于阼阶下北面坐奠爵再拜稽首公答再拜主人坐祭遂卒爵再拜稽首公答再拜主人奠爵于篚右主人受公酢主人盥洗升媵觚于宾酌散西阶上坐奠爵拜宾宾降筵北面答拜媵以证反散思旦反注及下同膳为散今文媵皆作腾主人坐祭遂饮賔辞卒爵拜宾答拜疏曰上文献君君立卒賔皆坐卒爵主人降洗宾降主人辞降宾辞洗卒洗揖升不拜洗杀所界反主人酌膳宾西阶上拜受爵于筵前反位主人拜送爵宾升席坐祭酒遂奠于荐东而奠不北面也奠之者酬不举也主人降复位宾降筵西东南面立弛尸氏反与音余右主人酬宾小臣自阼阶下请媵爵者公命长长丁丈反可使者小臣作下大夫二人媵爵为于伪反疏媵爵者阼阶下皆北面再拜稽首公答再拜媵爵者立于洗南西面北上序进盥洗角觯升自西阶序进酌散交于楹北降阼阶下皆奠觯再拜稽首执觯兴公答再拜右还而反往来以右为上媵爵者皆坐祭遂卒觯兴坐奠觯再拜稽首执觯兴公答再拜媵爵者执觯待于洗南待君命也小臣请致者人与优君也若君命皆致则序进奠觯于篚阼阶下皆再拜稽首公答再拜媵爵者洗象觯升实之序进坐奠于荐南北上降阼阶下皆再拜稽首送觯公答再拜疏曰酌酒奠于君所故交于东楹之北以其酒尊右媵爵于公公坐取大夫所媵觯兴以酬宾宾降西阶下再拜稽首公命小臣辞宾升成拜之于礼若未成然公坐奠觯答再拜执觯兴立卒觯宾下拜小臣辞宾升再拜稽首公坐奠觯答再拜执觯兴宾进受虚爵降奠于篚易觯洗酬賔于西阶上及公反位者亦尊君空其文也稽首故不复言易也公有命则不易不洗反升酌膳觯下拜小臣辞宾升再拜稽首疏公答再拜賔请旅侍臣賔以旅酬于西阶上疏曰此目旅酬之事下射人作大夫长升受旅尊先而卑后宾大夫之右坐奠觯拜执觯兴大夫答拜相饮之位饮于鸩反宾坐祭立饮卒觯不拜若膳觯也则降更觯洗升实散大夫拜受宾拜送大夫辩受酬如受宾酬之礼不祭卒受者以虚觯降奠于篚后也大射礼曰奠于篚复位今文辩皆作徧疏曰不祭者酬礼杀也复位复门右北面位右公为宾举旅记凡公所辞皆栗阶也凡栗阶不过二等凡公所酬既拜请旅侍臣公许旅行也请行酒于羣臣必请者不专恵也主人洗升实散献卿于西阶上别彼列反司宫兼卷重席设于宾左东上重直容反疏曰此经设三卿升拜受觚主人拜送觚卿辞重席司宫彻之去起吕反疏曰乡射辞加席乃荐脯醢卿升席坐左执爵右祭脯醢遂祭酒不啐酒降席西阶上北面坐卒爵兴坐奠爵拜执爵兴主人答拜受爵卿降复位也卿无爼者燕主于羞辩献卿主人以虚爵降奠于篚射人乃升卿卿皆升就席若有诸公则先卿献之如献卿之礼荐反疏曰周礼典命云公之孤四命侯伯以下不言席于阼阶西北面东上无加席屈亲宠苟敬私昵之坐疏曰孤无加席者亦是为大尊屈之也右主人献孤卿小臣又请媵爵者二大夫媵爵如初请致者若命长致则媵爵者奠觯于篚一人待于洗南长致致者阼阶下再拜稽首公答再拜洗象觯升实之坐奠于荐南降与立于洗南者二人皆再拜稽首送觯公答再拜处昌虑反疏曰案前大右再媵爵公又行一爵若宾若长唯公所酬杀矣长公卿之尊者也宾则以酬长长则以酬賔以旅于西阶上如初大夫卒受者以虚觯降奠于篚右公为卿举旅主人洗升献大夫于西阶上大夫升拜受觚主人拜送觚大夫坐祭立卒爵不拜既爵主人受爵大夫降复位既尽也不拜之者礼又杀胥荐主人于洗北西面脯醢无脀脀之承反疏曰案周礼注胥读如谞谓其有才智为辩献大夫遂荐之继賔以西东上疏曰凡大夫升堂受献得卒射人乃升大夫大夫皆就席右主人献大夫席工于西阶上少东乐正先升北面立于其西序事乐成则告备蒙音蒙小臣纳工工四人二瑟小臣左何瑟面鼔执越内弦右手相入升自西阶北面东上坐小臣坐授瑟乃降相息亮反疏曰大射礼重工六人从诸工歌鹿鸣四牡皇皇者华傚户教反更音赓知音智卒歌主人洗升献工工不兴左瑟一人拜受爵主人西阶上拜送爵便婢面反疏曰工北面以西荐脯醢疏曰谓非贵工也使人相祭卒爵不拜主人受爵衆工不拜受爵坐祭遂卒爵辩有脯醢不祭主人受爵降奠于篚右乐宾升歌献工公又举奠觯唯公所赐以旅于西阶上如初长弥卑卒旅毕也右公为大夫举旅笙入立于县中奏南陔白华华黍陔工才反风方鳯反重直用反恶音乌父音甫今按説见乡饮酒篇主人洗升献笙于西阶上一人拜尽阶不升堂受爵降主人拜送爵阶前坐祭立卒爵不拜既爵升授主人衆笙不拜受爵降坐祭立卒爵辩有脯醢不祭乃间歌鱼丽笙由庚歌南有嘉鱼笙崇丘歌南山有台笙由仪遂歌乡乐周南关雎葛覃卷耳召南鹊巢采蘩采苹周南召南国风篇也今按説见乡饮酒篇兴王如字采七代反被皮寄反大师告乐正曰正歌备各三终间歌三终合乐三终为一备备亦成也乐正由楹内东楹之东告于公乃降复位疏曰乐正与右乐宾笙间合记若以乐纳宾则宾及庭奏肆夏宾拜酒主人答拜而乐阕公拜受爵而奏肆夏公卒爵主人升受爵以下而乐阕阕苦穴反应应对之应易以豉反今按乐纳賔见前即位章升歌鹿鸣下管新宫笙入三成疏曰鹿鸣不言工歌新宫不言笙奏而遂合乡乐若舞则勺勺音灼于铄上音乌下舒若反疏曰言若者或为射人自阼阶下请立司正公许射人遂为司正监古衔反相息亮反司正洗角觯南面坐奠于中庭升东楹之东受命西阶上北面命卿大夫君曰以我安卿大夫皆对曰诺敢不安疏曰主人安客乃安故欲安賔先语卿司正降自西阶南面坐取觯升酌散降南面坐奠觯右还北面少立坐取觯兴坐不祭卒觯奠之兴再拜稽首少立者自严正慎其位也为于为反今左还南面坐取觯洗南面反奠于其所反奠虚觯不空位也右立司正升自西阶东楹之东请彻俎降公许告于宾宾北面取俎以出膳宰彻公俎降自阼阶以东然卿大夫皆降东面北上以将坐降待宾反也右彻俎宾反入及卿大夫皆说屦升就席公以宾及卿大夫皆坐乃安说吐活反疏曰不羞庶羞爱也敬之爱之尊贤之道疏曰按大射云羞庶羞注云所进衆羞谓肝膋大夫祭荐燕乃祭荐不敢于盛成礼也司正升受命皆命君曰无不醉宾及卿大夫皆兴对曰诺敢不醉皆反坐立西序端右燕记有内羞酏以支反食音嗣糁疏曰酏也内则曰取稻米举糔溲之小切主人洗升献士于西阶上士长升拜受觯主人拜送觯献士用觯士贱也今文觯作觚士坐祭立饮不拜旣爵其他不拜坐祭立饮疏曰士长乃荐司正与射人一人司士一人执幂二人立于觯南东上大夫二人诸侯则上士其人数亦如之司正为上辩献士士既献者立于东方西面北上乃荐士祝史小臣师亦就其位而荐之方主人就旅食之尊而献之旅食不拜受爵坐祭立饮之主人执爵奠于篚复位乡许亮反右主人献士若射则大射正为司射如乡射之礼射主于饮酒今按君国中射则皮树中以翿旌获右射记君与射则为下射袒朱襦乐作而后就物君尊小臣以巾授矢稍属不以乐志辟音避既发则小臣受弓以授弓人复扶又反上射退于物一笴既发则答君而俟若饮君燕则夹爵夹爵君在大夫射则肉袒襦厌于君厌一渉反君国中射则皮树中以翿旌获白羽与朱羽糅疏曰知城中是燕射者以其下有于竟则虎中龙旜疏曰与邻国君射则賔射也以乡射记宾降洗升媵觚于公酌散下拜公降一等小臣辞宾升再拜稽首公答再拜觚依注音觯宾坐祭卒爵再拜稽首公答再拜賔降洗象觯升酌膳坐奠于荐南降拜小臣辞宾升成拜公答再拜宾反位反位反席也今文曰洗象觚右宾媵爵于公公坐取宾所媵觯兴唯公所赐觚受者如初受酬之礼降更爵洗升酌膳下拜小臣辞升成拜公答拜乃就席坐行之有执爵者士有盥升主酌授之者唯受于公者拜司正命执爵者爵辩卒受者兴以酬士欲令恵均令力呈反大夫卒受者以爵兴西阶上酬士士升大夫奠爵拜士荅拜兴酬士者士立堂下无坐位大夫立卒爵不拜实之士拜受大夫拜送士旅于西阶上辩祝史小臣旅食皆及焉士旅酌卒右公为士举旅主人洗升自西阶献庶子于阼阶上如献士之礼辩降洗遂献左右正与内小臣皆于阼阶上如献庶子之礼疏曰按周礼诸子职云大祭祀正右主人献庶子以下无算爵算数也爵行无次无数唯意所劝醉而止士也有执膳爵者有执散爵者执膳爵者酌以进公公不拜受执散爵者酌以之公命所赐所赐者兴受爵降席下奠爵再拜稽首公答拜再拜受赐爵者以爵就席坐公卒爵然后饮不敢先虚爵明此劝恵从尊者来也执膳爵者受公爵酌反奠之宴欢在于饮酒成其意受赐爵者兴授执散爵执散爵者乃酌行之唯受爵于公者拜卒受爵者兴以酬士于西阶上士升大夫不拜乃饮实爵乃犹而也士不拜受爵大夫就席士旅酌亦如之公有命彻幂则卿大夫皆降西阶下北面东上再拜稽首公命小臣辞公答再拜大夫皆辟避刘房益反于上示不虚受也遂升反坐士终旅于上如初卿大夫降而爵止于其反席卒之无算乐疏曰上升歌笙间合各依次第而三终宵则庶子执烛于阼阶上司宫执烛于西阶上甸人执大烛于庭阍人为大烛于门外阍音昬燋哉约反刘哉妙反共音恭右无算爵宾醉北面坐取其荐脯以降奏陔夏户雅反宾所执脯以赐钟人于门内霤遂出卿大夫皆出公不送右宾出公与客燕使所吏反曰寡君有不腆之酒以请吾子之与寡君须臾焉使某也以请腆天典反鲜息浅反对曰寡君君之私也君无所辱赐于使臣臣敢辞寡君固曰不腆使某固以请寡君君之私也君无所辱赐于使臣臣敢固辞重传命固如故今按寡君君之私也以下是客对辞寡君固曰不腆使某固以请某固辞不得命敢不从许为得命今文无使某致命曰寡君使某有不腆之酒以请吾子之与寡君须臾焉君贶寡君多矣又辱赐于使臣臣敢拜赐命赐命犹谦不必辞也右公与客燕记若与四方之宾燕则公迎之于大门内揖让升食音嗣宾为苟敬席于阼阶之西北面有脀不哜肺不啐酒其介为宾飨许两反或作乡非燕为之为于伪反无膳尊无膳爵降尊以就卑也若与四方之宾燕媵爵曰臣受赐矣臣请赞执爵者乡许亮反相者对曰吾子无自辱焉相息亮反有房中之乐邦国礼一之下燕义诸侯燕礼之义君立阼阶之东南南乡尔卿大夫皆少进定位也君席阼阶之上居主位也君独升立席上西面特立莫敢适之义也适音敌设宾主饮酒之礼也使宰夫为献主臣莫敢与君亢礼也不以公卿为賔而以大夫为賔为疑也明嫌之义也賔入中庭君降一等而揖之礼之也君举旅于宾及君所赐爵皆降再拜稽首升成拜明臣礼也君答拜之礼无不答明君上之礼也臣下竭力尽能以立功于国君必报之以爵禄故臣下皆务竭力尽能以立功是以国安而君宁礼无不答言上之不虚取于下也上必明正道以道民民道之而有功然后取其什一故上用足而下不匮也是以上下和亲而不相怨也和宁礼之用也此君臣上下之大义也故曰燕礼者所以明君臣之义也席小卿次上卿大夫次小卿士庶子以次就位于下献君君举旅行酬而后献卿卿举旅行酬而后献大夫大夫举旅行酬而后献士士举旅行酬而后献庶子俎豆牲体荐羞皆有等差所以明贵贱也古者周天子之官有庶子官庶子官职诸侯卿大夫士之庶子之卒掌其戒令与其教治别其等正其位国有大事则率国子而致于大子唯所用之若有甲兵之事则授之以车甲合其卒伍置其有司以军法治之司马弗正凡国之政事国子存游卒使之修徳学道春合诸学秋合诸射以考其艺而进退之仪礼经传通解卷二十仪礼经传通解卷二十一钦定四库全书仪礼经传通解卷二十一宋朱子撰邦国礼二之上大射仪经七大射之仪君有命戒射宜由尊者宰戒百官有事于射者疏曰周礼大宰职云掌百官之誓戒作大事射人戒诸公卿大夫射司士戒士射与赞者佐也谓士佐执事不射者前射三日宰夫戒宰及司马射人宿视涤疏曰上文射人戒是前期旬右戒百官司马命量人量侯道与所设乏以貍歩大侯九十参七十干五十设乏各去其侯西十北十大夫将祭于已射麋侯士无臣祭不射遂命量人巾车张三侯大侯之崇见鹄于参参见鹄于干干不及地武不系左下纲设乏西十北十凡乏用革疏曰上文直命量人量侯乐人宿县于阼阶东笙磬西面其南笙钟其南鑮皆南陈疏曰阳气起于子盛于午故东方为阳中建鼔在阼阶西南鼔应鼙在其东南鼔疏曰下西面北面建鼔皆言一此建鼔不言一西阶之西颂磬东面其南钟其南鑮皆南陈一建鼔在其南东鼔朔鼙在其北一建鼔在西阶之东南面尔无钟磬有鼔而已其为诸侯则轩县簜在建鼔之间簜竹也谓笙箫之属倚于堂鼗倚于颂磬西纮柷将之赐伯子男乐则以鼗将之右张侯设乐周礼射人以射灋治射仪王以六耦射三侯三获三容乐以驺虞九节五正诸侯以四耦射二侯二获二容乐以貍首七节三正孤卿大夫以三耦射一侯一获一容乐以采苹五节二正士以三耦射豻侯一获一容乐以采蘩五节二正厥明司宫尊于东楹之西两方壶膳尊两甒在南有丰幂用钖若絺缀诸箭盖幂加勺又反之皆玄尊酒在北疏曰按燕义诸尊士旅食于西鑮之南北面两圜壶玄酒又尊于大侯之乏东北两壶献酒疏曰知为隷仆及获者以其皆有功又下文以设洗于阼阶东南罍水在东篚在洗西南陈设膳篚在其北西面或言南陈或言西面异其文也又设洗于获者之尊西北水在洗北篚在南东陈疏曰言亦统者因上文设尊两献酒注而云小臣设公席于阼阶上西乡司宫设宾席于户西南面有加席卿席宾东东上小卿宾西东上大夫继而东上若有东面者则北上席工于西阶之东东上诸公阼阶西北面东上疏曰知宾及公席布之其余树之于位后者官馔之物右陈器设位具馔羮定射人告具于公公升即位于席西乡小臣师纳诸公卿大夫诸公卿大夫皆入门右北面东上士西方东面北上大夫在于侯之东北北面东上士旅食者在士南北面东上小臣师从者在东堂下南面西上佐也正相君出入君之大命公降立于阼阶之东南南乡小臣师诏揖诸公卿大夫诸公卿大夫西面北上揖大夫大夫皆少进误衍耳右即位大射正摈摈者请宾公曰命某为宾摈者命宾宾少进礼辞反命又命之宾再拜稽首受命摈者反命宾出立于门外北面公揖卿大夫升就席小臣自阼阶下北面请执幂者与羞膳者疏曰知请士者据燕乃命执幂者执幂者升自西阶立于尊南北面东上疏曰知命之在西阶前者以膳宰请羞于诸公卿者膳宰请者异于君也右请立賔及执事者摈者纳宾宾及庭公降一等揖宾宾辟疏公升即席奏肆夏劝贤与周礼曰宾出入奏肆夏宾升自西阶主人从之宾右北面至再拜宾答再拜右纳宾主人降洗洗南西北面疏曰乡饮酒乡射主人降宾降阶西东面主人辞降宾对主人北面盥坐取觚洗宾少进辞主人坐奠觚于篚兴对宾反位主人卒洗宾揖升主人升宾拜洗主人宾右奠觚答拜降盥宾降主人辞降宾对卒盥宾揖升主人升坐取觚执幂者举幂主人酌膳执幂者盖幂酌者加勺又反之筵前献賔賔西阶上拜受爵于筵前反位主人宾右拜送爵宰胥荐脯醢宾升筵庶子设折俎宾坐左执觚右祭脯醢奠爵于荐右兴取肺坐絶祭哜之兴加于俎坐挩手执爵遂祭酒兴席末坐啐酒降席坐奠爵拜告旨执爵兴主人答拜乐阕疏曰此经与宾西阶上北面坐卒爵兴坐奠爵拜执爵兴主人答拜右主人献宾宾以虚爵降主人降宾洗南西北面坐奠觚少进辞降主人西阶西东面少进对宾坐取觚奠于篚下盥洗主人辞洗宾坐奠觚于篚兴对卒洗及阶揖升主人升拜洗如宾礼宾降盥主人降宾辞降卒盥揖升酌膳执幂如初以酢主人于西阶上主人北面拜受爵宾主人之左拜送爵主人坐祭不啐酒不拜酒遂卒爵兴坐奠爵拜执爵兴宾答拜主人不崇酒以虚爵降奠于篚宾降立于西阶西东面献矣不敢安盛摈者以命升宾宾升立于西序东面命公命也东西墻谓之序右宾酢主人主人盥洗象觚升酌膳东北面献于公东面不言实之变于燕公拜受爵乃奏肆夏主人降自西阶阼阶下北面拜送爵宰胥荐脯醢由左房庶子设折俎升自西阶房也人君左右房乡射记曰主人俎嵴胁臂肺也公祭如宾礼庶子赞授肺不拜酒立卒爵坐奠爵拜执爵兴凡异者君尊变于宾主人答拜乐阕升受爵降奠于篚右主人献公更爵洗升酌散以降酢于阼阶下北面坐奠爵再拜稽首公答拜主人坐祭遂卒爵兴坐奠爵再拜稽首公答拜主人奠爵于篚右公酢主人主人盥洗升媵觚于宾酌散西阶上坐奠爵拜宾西阶上北靣答拜主人坐祭遂饮宾辞卒爵兴坐奠爵拜执爵兴宾答拜酬也主人降洗宾降主人辞降宾辞洗卒洗宾揖升不拜洗主人酌膳宾西阶上拜受爵于筵前反位主人拜送爵宾升席坐祭酒遂奠于荐东也奠之者酬不举也主人降复位宾降筵西东南面立賔不立于序内位弥尊右主人酬宾小臣自阼阶下请媵爵者公命长小臣作下大夫二人媵爵媵爵者阼阶下皆北面再拜稽首公答拜媵爵者立于洗南西面北上序进盥洗角觯升自西阶序进酌散交于楹北降适阼阶下皆奠觯再拜稽首执觯兴公答拜媵爵者皆坐祭遂卒觯兴坐奠觯再拜稽首执觯兴公答再拜媵爵者执觯待于洗南小臣请致者若命皆致则序进奠觯于篚阼阶下皆北面再拜稽首公答拜媵爵者洗象觯升实之序进坐奠于荐南北上降适阼阶下皆再拜稽首送觯公答拜疏曰言亦者亦前酬酌自饮时相左于西楹之媵爵者皆退反位反门右北面位右媵爵于公公坐取大夫所媵觯兴以酬宾宾降西阶下再拜稽首小臣正辞宾升成拜复再拜稽首先时君辞之于礼若未成然公坐奠觯答拜执觯兴公卒觯宾下拜小臣正辞宾升再拜稽首拜公坐奠觯答拜执觯兴宾进受虚觯降奠于篚易觯兴洗公有命则不易不洗反升酌膳下拜小臣正辞宾升再拜稽首公答拜宾告于摈者请旅诸臣摈者告于公公许宾以旅大夫于西阶上摈者作大夫长升受旅宾大夫之右坐奠觯拜执觯兴大夫答拜宾在右相饮之位宾坐祭立卒觯不拜若膳觯也则降更觯洗升实散大夫拜受宾拜送遂就席疏曰上注云不相袭者于尊大夫辩受酬如受宾酬之礼不祭酒卒受者以虚觯降奠于篚复位卒犹已也今文辩作徧右公为宾举旅主人洗觚升实散献卿于西阶上司宫兼卷重席设于宾左东上君席自房来卿升拜受觚主人拜送觚卿辞重席司宫彻之乃荐脯醢卿升席庶子设折俎疏曰乡射记云宾俎卿坐左执爵右祭脯醢奠爵于荐右兴取肺坐絶祭不哜肺兴加于俎坐挩手取爵遂祭酒执爵兴降席西阶上北面坐卒爵兴坐奠爵拜执爵兴疏曰按燕礼不在射亦主人答拜受爵卿降复位辩献卿主人以虚爵降奠于篚摈者升卿卿皆升就席若有诸公则先卿献之如献卿之礼席于阼阶西北面东上无加席右主人献孤卿小臣又请媵爵者二大夫媵爵如初请致者若命长致则媵爵者奠觯于篚一人待于洗南长致者阼阶下再拜稽首公答拜洗象觯升实之坐奠于荐南降与立于洗南者二人皆再拜稽首送觯公答拜右再媵爵公又行一爵若宾若长唯公所赐长孤卿之尊者也于是言赐射礼明尊卑以旅于西阶上如初大夫卒受者以虚觯降奠于篚右公为宾若孤卿举旅主人洗觚升献大夫于西阶上大夫升拜受觚主人拜送觚大夫坐祭立卒爵不拜既爵主人受爵大夫降复位既尽也大夫卒爵不拜贱不备礼胥荐主人于洗北西面脯醢无脀辩献大夫遂荐之继宾以西东上若有东面者则北上卒摈者升大夫大夫皆升就席也亦献后布席也右主人献大夫乃席工于西阶上少东小臣纳工工六人四瑟疏曰云礼大乐衆也者对燕礼工四人仆人正徒相大师仆人师相少师仆人士相上工疏曰以正为长师为衆故云仆相者皆左何瑟后首内弦挎越右手相后者徒相入疏曰上列官之尊卑谓先言仆人正与大师后小乐正从之后升者变于燕也小乐正于天子乐师也升自西阶北面东上坐授瑟乃降疏小乐正立于西阶东于工明工虽衆位犹在此乃歌鹿鸣三终主人洗升实爵献工工不兴左瑟右大师无瑟于是言左瑟者节也一人拜受爵席主人西阶上拜送爵荐脯醢辄荐之变于大夫使人相祭疏曰知卒爵不拜主人受虚爵衆工不拜受爵坐祭遂卒爵辩有脯醢不祭主人受爵降奠于篚复位大师及少师上工皆降立于鼔北羣工陪于后记曰鼔人为臯陶长六尺有六寸乃管新宫三终疏曰此云管上云簜故郑合为一卒管大师及少师上工皆东坫之东南西面北上坐疏曰工人前不即迁于东者为右乐賔摈者自阼阶下请立司正公许摈者遂为司正司正适洗洗角觯南面坐奠于中庭升东楹之东受命于公西阶上北面命宾诸公卿大夫公曰以我安宾诸公卿大夫皆对曰诺敢不安司正降自西阶南面坐取觯升酌散降南面坐奠觯兴右还北面少立坐取觯兴坐不祭卒觯奠之兴再拜稽首左还南面坐取觯洗南面反奠于其所北面立右立司正司射适次袒决遂执弓挟乘矢于弓外见镞于弣右巨指钩弦疏曰云司射射人也者按自阼阶前曰为政请射为政谓司马也司马政官主射礼遂告曰大夫与大夫士御于大夫于遂适西阶前东面右顾命有司纳射器纳内也射器皆入君之弓矢适东堂宾之弓矢与中筹丰皆止于西堂下衆弓矢不挟总衆弓矢楅皆适次而俟疏曰乡射记云于郊则闾中据此大射故知闾工人士与梓人升自北阶两楹之间疏数容弓若丹若墨度尺而午射正涖之午谓画物也射正司射之长卒画自北阶下司宫埽所画物自北阶下宫位在北堂下太史俟于所设中之西东面以聴政司射西面誓之曰公射大侯大夫射参士射干射者非其侯中之不获卑者与尊者为耦不异侯大史许诺誓犹告也古文异作辞遂比三耦三耦俟于次北西面北上其耦今文俟为立司射命上射曰某御于子命下射曰子与某子射卒遂命三耦取弓矢于次取弓矢不拾者次中隠蔽处右请射司射入于次搢三挟一个出于次西面揖当阶北面揖及阶揖升堂揖当物北面揖及物揖由下物少退诱射疏曰射人诱射与射三侯将乘矢始射干又射参大侯再发卒射北面揖疏曰按及阶揖降如升射之仪遂适堂西改取一个挟之遂取扑搢之以立于所设中之西南东面矢与扑倚于西阶之西右诱射司马师命负侯者执旌以负侯疏曰引天子服不氏为获者明负侯者皆适侯执旌负侯而俟司射适次作上耦射司射反位上耦出次西面揖进上射在左并行当阶北面揖及阶揖上射先升三等下射从之中等上射升堂少左下射升上射揖并行皆当其物北面揖及物揖皆左足履物还视侯中合足而俟司马正适次袒决遂执弓右挟之出升自西阶适下物立于物间左执弣右执箫南扬弓命去侯疏负侯皆许诺以宫趋直西及乏南又诺以商至乏声止和相生也乡射礼曰获者执旌许诺古文声为磬授获者退立于西方获者兴共而俟疏曰上注引周礼服不氏司马正出于下射之南还其后降自西阶遂适次释弓说决拾袭反位疏曰此司司射进与司马正交于阶前相左由堂下西阶之东北面视上射命曰毋射获毋猎获上射揖司射退反位乃射上射既发挟矢而后下射射拾发以将乘矢获者坐而获举旌以宫偃旌以商获而未释获卒射右挟之北面揖揖如升射上射降三等下射少右从之中等并行上射于左与升射者相左交于阶前相揖适次释弓説决拾袭反位袭者凡射皆祖三耦卒射亦如之右初射获而未释获司射去扑倚于阶西适阼阶下北面告于公曰三耦卒射反搢扑反位司马正袒决遂执弓右挟之出与司射交于阶前相左疏曰出次者升自西阶自右物之后立于物间西南面揖弓命取矢负侯许诺如初去侯皆执旌以负其侯而俟司马正降自西阶北面命设楅小臣师设楅司马正东南以弓为毕助执事者乡射记曰乃设楅于中庭南当洗东肆旣设楅司马正适次释弓说决拾袭反位小臣坐委矢于楅北括司马师坐乘之卒若矢不备则司马正又袒执弓升命取矢如初曰取矢不索乃复求矢加于楅卒司马正进坐左右抚之兴反位右取矢司射适西阶西倚扑升自西阶东面请射于公前不敢佩刑器也升堂者欲诸公卿大夫辩闻也公许遂适西阶上命宾御于公诸公卿则以耦告于上大夫则降即位而后告司射自西阶上北面告于大夫曰请降司射先降搢扑反位大夫从之降适次立于三耦之南西面北上前而北西面立司射东面于大夫之西北耦大夫与大夫命上射曰某御于子命下射曰子与某子射卒遂比衆耦衆耦立于大夫之南西面北上若有士与大夫为耦则以大夫之耦为上命大夫之耦曰子与某子射告于大夫曰某御于子命衆耦如命三耦之辞诸公卿皆未降见其志在射遂命三耦各与其耦拾取矢皆袒决遂执弓右挟之疏一耦出西面揖当楅北面揖及楅揖上射东面下射西面上射揖进坐横弓却手自弓下取一个兼诸弣兴顺羽且左还毋周反面揖将背之古文且为阻下射进坐横弓覆手自弓上取一个兼诸弣兴顺羽且左还毋周反面揖疏曰上射下射俱南踣弓者取背君旣拾取矢梱之兼挟乗矢皆内还南面揖为内因其宜可也适楅南皆左还北面揖搢三挟一个揖以耦左还上射于左疏曰揖不须言以今云以者必退者与进者相左相揖还退释弓矢于次说决拾袭反位二耦拾取矢亦如之后者遂取诱射之矢兼乗矢而取之以授有司于次中皆袭反位司射作射如初一耦揖升如初司马命去侯负侯许诺如初司马降释弓反位右再请射司射犹挟一个去扑与司马交于阶前适阼阶下北面请释获于公公许反搢扑遂命释获者设中以弓为毕北面太史释获小臣师执中先首坐设之东面退太史实八算于中横委其余于中西兴共而俟疏曰此不见执算之人按乡射释获者执鹿司射西面命曰中离维纲扬触梱复公则释获衆则不与着古文梱作魁唯公所中中三侯皆获值中一侯则释获释获者命小史小史命获者疏曰据在大侯而言司射遂进由堂下北面视上射命曰不贯不释上射揖司射退反位释获者坐取中之八算改实八算兴执而俟乃射若中则释获者毎一个释一算上射于右下射于左若有余算则反委之又取中之八算改释八算于中兴执而俟三耦卒射右再射释获宾降取弓矢于堂西疏曰下云司射告射于公诸公卿则适次继三耦以南大夫北公将射则司马师命负侯皆执其旌以负其侯而俟君尊若始焉司马师反位隷仆人埽侯道司射去扑适阼阶下告射于公公许适西阶东告于宾遂搢扑反位小射正一人取公之决拾于东坫上一小射正授弓拂弓皆以俟于东堂疏曰公将射则宾降适堂西袒决遂执弓搢三挟一个升自西阶先待于物北北一笴东面立疏曰前文宾降适司马升命去侯如初还右乃降释弓反位公就物小射正奉决拾以笥大射正执弓皆以从于物小射正坐奠笥于物南遂拂以巾取决兴赞设决朱极三小臣正赞袒公袒朱襦卒袒小臣正退俟于东堂小射正又坐取拾兴赞设拾以笥退奠于坫上复位旣袒乃设拾拾当以鞴襦上大射正执弓以袂顺左右隈上再下壹左执弣右执箫以授公公亲揉之疏曰以袂向下于小臣师以巾内拂矢而授矢于公稍属大射正立于公后以矢行告于公下曰留上曰扬左右曰方公旣发大射正受弓而俟拾发以将乘矢公卒射小臣师以巾退反位大射正受弓小射正以笥受决拾退奠于坫上复位大射正退反司正之位小臣正赞袭公还而后宾降释弓于堂西反位于阶西东面阶西东面宾降位公即席司正以命升宾宾升复筵而后卿大夫继射诸公卿取弓矢于次中袒决遂执弓搢三挟一个出西面揖揖如三耦升射卒射降如三耦适次释弓说决拾袭反位衆皆继射释获皆如初疏曰此公与卒射释获者遂以所执余获适阼阶下北面告于公曰左右卒射反位坐委余获于中西兴共而俟司马袒执弓升命取矢如初负侯许诺以旌负侯如初司马降释弓如初小臣委矢于楅如初正于是司马师亦坐乘矢宾诸公卿大夫之矢皆异束之以茅卒正坐左右抚之进束反位也正司马正也进前也又言束整结之示亲也宾之矢则以授矢人于西堂下堂下可知司马释弓反位而后卿大夫升就席此言其升前小臣委矢于楅右公及诸公卿大夫射记君射则为下射上射退于物一笴既发则答君而俟君乐作而后就物君袒朱襦以射小臣以巾执矢以授若饮君如燕则夹爵君国中射则皮树中以翿旌获白羽与朱羽糅于郊则闾中以旌获于竟则虎中龙旜大夫兕中各以其物获士鹿中翿旌以获唯君有射于国中其余否君在大夫射则肉袒厌于君也今文无射司射适阶西释弓去扑袭进由中东立于中南北面视算释弓去扑射事已也释获者东面于中西坐先数右获二算为纯一纯以取实于左手十纯则缩而委之毎委异之有余纯则横诸下一算为竒竒则又缩诸纯下兴自前适左东面坐坐兼敛算实于左手一纯以委十则异之其余如右获司射复位释获者遂进取贤获执之由阼阶下北面告于公若右胜则曰右贤于左若左胜则曰左贤于右以纯数告若有竒者亦曰竒若左右钧则左右各执一算以告曰左右钧还复位坐兼敛算实八算于中委其余于中西兴共而俟右取矢视算司射命设丰司宫士奉丰由西阶升北面坐设于西楹西降复位胜者之弟子洗觯升酌散南面坐奠于丰上降反位疏曰自此以上其疏见于乡司射袒执弓挟一个搢扑东面于三耦之西命三耦及衆射者胜者皆袒决遂执张弓不胜者皆袭说决拾郄左手右加弛弓于其上遂以执弣疏曰射毕之时皆司射先反位三耦及衆射者皆升饮射爵于西阶上之党无不饮小射正作升饮射爵者如作射一耦出揖如升射及阶胜者先升堂少右疏曰乡饮酒乡射献酬之不胜者进北面坐取丰上之觯兴少退立卒觯进坐奠于丰下兴揖手执弓不胜者先降疏曰少右辟升者在左与升饮者相左交于阶前相揖适次释弓袭反位仆人师继酌射爵取觯实之反奠于丰上退俟于序端升饮者如初三耦卒饮若宾诸公卿大夫不胜则不降不执弓耦不升重耻尊也仆人师洗升宾觯以授宾诸公卿大夫受觯于席以降适西阶上北面立饮卒觯授执爵者反就席若饮公则侍射者降洗角觯升酌散降拜敢以为罚从致爵之礼也公降一等小臣正辞宾升再拜稽首公答再拜宾坐祭卒爵再拜稽首公答再拜宾降洗象觯升酌膳以致下拜小臣正辞升再拜稽首公答再拜公卒觯宾进受觯降洗散觯升实散下拜小臣正辞升再拜稽首公答再拜宾坐不祭卒觯降奠于篚阶西东面立摈者以命升宾实升就席若诸公卿大夫之耦不胜则亦执弛弓特升饮衆皆继饮射爵如三耦射爵辩乃彻丰与觯右饮不胜者司宫尊侯于服不之东北两献酒东面南上皆加勺设洗于尊西北篚在南东肆实一散于篚疏曰按上张司马正洗散遂实爵献服不疏曰服不侯西北三歩北面拜受爵近其所为献司马正西面拜送爵反位宰夫有司荐庶子设折俎卒错获者适右个荐俎从之获者左执爵右祭荐俎二手祭酒疏曰祭俎者谓适左个祭如右个中亦如之疏曰以其卒祭左个之西北三歩东面也不北面者嫌为侯卒爵设荐俎立卒爵司马师受虚爵洗献隷仆人与巾车获者皆如大侯之礼者此自后以及先可知卒司马师受虚爵奠于篚获者皆执其荐庶子执俎从之设于乏少南疏曰知自服服不负侯而俟右献服不司射适阶西去扑适堂西释弓说决拾袭适洗洗觚升实之降献释获者于其位少南升堂也少南辟中荐脯醢折俎皆有祭疏释获者荐右东面拜受爵司射北面拜送爵释获者就其荐坐左执爵右祭脯醢兴取肺坐祭遂祭酒兴司射之西北面立卒爵不拜旣爵司射受虚爵奠于篚释获者少西辟荐反位右献释获司射适堂西袒决遂取弓挟一个适阶西搢朴以反位司射倚扑于阶西适阼阶下北面请射于公如初反搢朴适次命三耦皆袒决遂执弓序出取矢司射先反位无所先也三耦拾取矢如初小射正作取矢如初三耦既拾取矢诸公卿大夫皆降如初位与耦入于次皆袒决遂执弓皆进当楅进坐说矢束上射东面下射西面拾取矢如三耦疏曰云凡继射命耦而已若士与大夫为耦士东面大夫西面大夫进坐说矢束退反位说矢束自同于三耦谦也耦揖进坐兼取乘矢兴顺羽且左还毋周反面揖大夫进坐亦兼取乘矢如其耦北面搢三挟一个揖进大夫与其耦皆适次释弓说决拾袭反位诸公卿升就席疏曰诸公卿大夫自为耦者拾取矢在衆射者继拾取矢皆如三耦遂入于次释弓矢说决拾袭反位司射犹挟一个以作射如初一耦揖升如初司马升命去侯负侯许诺司马降释弓反位右三请射司射与司马交于阶前倚扑于阶西适阼阶下北面请以乐于公公许司射反搢扑东面命乐正曰命用乐射也乐正在工南北面乐正曰诺司射遂堂下北面眡上射命曰不鼓不释也周礼射节天子九诸侯七卿大夫以下五上射揖司射退反位乐正命大师曰奏貍首间若一疏曰重节谓必疏数如一者重此乐节大师不兴许诺乐正反位奏貍首以射三耦卒射宾待于物如初公乐作而后就物稍属不以乐志其他如初仪疏卒射如初宾就席诸公卿大夫衆射者皆继射释获如初卒射降反位释获者执余获进告左右卒射如初右三射用乐司马升命取矢负侯许诺司马降释弓反位小臣委矢司马师乘之皆如初司射释弓视算如初释获者以贤获与钧告如初复位右取矢视算司射命设丰实觯如初遂命胜者执张弓不胜者执弛弓升饮如初卒退丰与觯如初司射犹袒决遂左执弓右执一个兼诸弦面镞适次命拾取矢如初司射反位三耦及诸公卿大夫衆射者皆袒决遂以拾取矢如初矢不挟兼诸弦面镞退适次皆授有司弓矢袭反位卿大夫升就席司射适次释弓说决拾去扑袭反位司马正命退楅解纲小臣师退楅巾车量人解左下纲司马师命获者以旌与荐俎退司射命释获者退中与算而俟疏曰射已三番于后或射或否右饮不胜者公又举奠觯唯公所赐若宾若长以旅于西阶上如初大夫卒受者以虚觯降奠于篚反位右公为大夫举旅司马正升自西阶东楹之东北面告于公请彻俎公许遂适西阶上北面告于宾宾北面取俎以出诸公卿取俎如宾礼遂出授从者于门外大夫降复位门东北面位庶子正彻公俎降自阼阶以东右彻俎宾诸公卿皆入门东面北上司正升宾宾诸公卿大夫皆说屦升就席公以宾及卿大夫皆坐乃安羞庶羞谓肝膋狗胾醢也或有炮龞脍鲤雉兎鹑鴽大夫祭荐司正升受命皆命公曰衆无不醉宾及诸公卿大夫皆兴对曰诺敢不醉皆反位坐疏曰此经直云兴不言降右燕主人洗酌献士于西阶上士长升拜受觯主人拜送用觯士贱也今文觯作觚士坐祭立饮不拜旣爵其他不拜坐祭立饮乃荐司正与射人于觯南北面东上司正为上疏曰按燕礼荐司正与射人一人司士一辩献士士既献者立于东方西面北上乃荐士祝史小臣师亦就其位而荐之主人就士旅食之尊而献之旅食不拜受爵坐祭立饮疏曰知主人既酌西面士旅食北面受主人执虚爵奠于篚复位右献士及祝史宾降洗升媵觯于公酌散下拜公降一等小臣正辞宾升再拜稽首公答再拜无再拜宾坐祭卒爵再拜稽首公答再拜宾降洗象觚升酌膳坐奠于荐南降拜小臣正辞宾升成拜公答拜宾反位反位反席也此觚当为觯公坐取宾所媵脉兴唯公所赐受者如初受酬之礼降更爵洗升酌膳下再拜稽首小臣正辞升成拜公答拜乃就席坐行之有执爵者主酌授之唯受于公者拜司正命执爵者爵辩卒受者兴以酬士欲令恵均大夫卒受者以爵兴西阶上酬士士升大夫奠爵拜士答拜疏大夫立卒爵不拜实之士拜受大夫拜送士旅于西阶上辩士旅酌右宾为士举旅若命曰复射则不献庶子司射命射唯欲卿大夫皆降再拜稽首公答拜无已不言宾宾从羣臣礼在上壹发中三侯皆获疏曰上文右复射主人洗升自西阶献庶子于阼阶上如献士之礼辩献降洗遂献左右正与内小臣皆于阼阶上如献庶子之礼知也庶子内小臣位在小臣师之东少退西上右献庶子左右正内小臣无算爵士也有执膳爵者有执散爵者执膳爵者酌以进公公不拜受执散爵者酌以之公命所赐所赐者兴受爵降席下奠爵再拜稽首公答再拜受赐爵者以爵就席坐公卒爵然后饮疏曰凡行酬之法转爵逓饮执膳爵者受公爵酌反奠之疏曰更酌反奠于公所受赐者兴授执散爵者执散爵者乃酌行之唯受于公者拜卒爵者兴以酬士于西阶上士升大夫不拜乃饮实爵乃犹而也士不拜受爵大夫就席士旅酌亦如之公有命彻幂则宾及诸公卿大夫皆降西阶下北面东上再拜稽首公命小臣正辞公答拜大夫皆辟升反位疏曰于例臣于堂下再士终旅于上如初卿大夫降而爵止于其反席卒之无算乐宵则庶子执烛于阼阶上司官执烛于西阶上甸人执大烛于庭阍人为烛于门外右无算爵宾醉北面坐取其荐脯以降奏陔宾所执脯以赐钟人于门内霤遂出钟人以钟鼓奏陔夏赐之脯明虽醉志礼不忘乐卿大夫皆出公不送公入骜疏曰按周礼钟师有九夏皆乐章其中有骜右宾出公入邦国礼二之下大射义记古者诸侯之射也必先行燕礼卿大夫士之射也必先行乡饮酒之礼故燕礼者所以明君臣之义也乡饮酒之礼者所以明长幼之序也故射者进退周旋必中礼内志正外体直然后持弓矢审固持弓矢审固然后可以言中此可以观徳行矣其节天子以驺虞为即诸侯以貍首为节卿大夫以采苹为节士以采蘩为节驺虞者乐官备也貍首者乐㑹时也采苹者乐循法也采蘩者乐不失职也是故天子以备官为节诸侯以时㑹天子为节卿大夫以循法为节士以不失职为节故明乎其节之志以不失其事则功成而徳行立徳行立则无暴乱之祸矣功成则国安故曰射者所以观盛徳也射者男子之事也因而饰之以礼乐也故事之尽礼乐而可数为以立徳行者莫若射故圣王务焉古者天子之制诸侯嵗献贡士于天子天子试之于射宫其容体比于礼其节比于乐而中多者得与于祭其容体不比于礼其节不比于乐而中少者不得与于祭数与于祭而君有庆数不与于祭而君有让数有庆而益地数有让而削地是以诸侯君臣尽志于射以习礼乐夫君臣习礼乐而以流亡者未之有也故诗曰曾孙侯氏四正具举大夫君子凡以庶士小大莫处御于君所以燕以射则燕则誉言君臣相与尽志于射以习礼乐则安则誉也是以天子制之而诸侯务焉此天子所以养诸侯而兵不用诸侯自为正之具也天子将祭必先习射于泽泽者所以择士也已射于泽而后射于射宫射中者得与于祭不中者不得与于祭不得与于祭者有让削以地得与于祭者有庆益以地进爵绌地是也仪礼经传通解卷二十一仪礼经传通解卷二十二钦定四库全书仪礼经传通解卷二十二宋朱子撰邦国礼三之上聘礼殷相聘也世相朝也经八记乆无事则聘焉诸侯使大夫问于诸侯曰聘周礼大行人凡诸侯之邦交岁相问也殷相聘也世相朝也殷聘今按春官殷见曰同郑注云殷犹泉也十二岁聘礼君与卿图事北面士东面朝直遥反遂命使者使所吏反下以意推之使者再拜稽首辞君不许乃退既图事戒上介亦如之易以豉反宰命司马戒衆介衆介皆逆命不辞掌作士适四方使为介逆犹受也右图事命使介宰书币命宰夫官具右具赍币记小行人合六币圭以马璋以皮璧以帛琮以锦琥以绣璜以黼此六物者以和诸侯之好故琮才宗反琥音虎璜音黄好唿报反覜通吊反后同疏曰小行人司冦之属掌邦凡诸侯之交各称其邦而为之币以其币为之礼杀去声纺芳往反司仪多货则伤于徳币美则没礼既受行出遂见宰问几月之资几居岂反当知多少而已古文资作赍赍子兮反及期夕币使者朝服帅衆介夕管人布幕于寝门外幕音莫疏曰天官之属有掌舍掌次幕人掌帷幕幄官陈币皮北首西上加其奉于左皮上马则北面奠币于其前古文奉为卷今文无则纁许云反乗絶证反使者北面衆介立于其左东上既受行同位也位在幕南卿大夫在幕东西面北上辟音避宰入告具于君君朝服出门左南乡乡许亮反下以意求之疏曰朝在路门外君在路寝听政史读书展币见之也贾音嫁后同掌物价之官其币谓官具之者非直所奉而宰执书告备具于君授使者使者受书授上介疏曰三者皆北面向君也公揖入官载其币舎于朝待旦行也上介视载者监其安处之毕乃出监古衔反所受书以行为当复展疏曰所受书谓宰所授者右授使币记使者既受行日朝同位厥明宾朝服释币于祢祢乃礼反出告羣庿大夫告祢而已凡绎币设洗盥如祭有司筵几于室中祝先入主人从入主人在右再拜祝告又再拜称尺证反释币制玄纁束奠于几下出四只制丈八尺率音律只音纸主人立于户东祝立于牖西又入取币降卷币实于笲埋于西阶东笲音烦器名盛音成又释币于行礼乎躐力涉反遂受命疏曰若然则待介于门矣上介释币亦如之右释币于祢及行上介及衆介俟于使者之门外疏曰依宾客门使者载旜帅以受命于朝旜之然反识如字疑当音志疏曰君朝服南乡卿大夫西面北上君使卿进使者使者入及衆介随入北面东上君揖使者进之上介立于其左接闻命近附近之近贾人西面坐启椟取圭垂缫不起而授宰贾人在官知疏曰注云其或拜则奠于其上者觐礼记云奠圭今按在官上宰执圭屈缫自公左授使者左赞币之义使者受圭同面垂缫以受命疏曰据乡饮酒乡射燕礼献既述命同面授上介上介受圭屈缫出授贾人衆介不从贾人将行者在门外北面受享束帛加璧受夫人之聘璋享玄纁束帛加琮皆如初璋音章缯自陵反瑑大转反疏曰此经中三右受命于朝记通帛为旜疏曰通体尽用孤卿建旜司常瑑圭璋璧琮缫皆二采一就以覜聘疏曰典瑞瑑圭璋八寸璧琮八寸以覜聘疏曰此谓上公之臣执以玉人所以朝天子圭与缫皆九寸剡上寸半厚半寸博三寸缫三采六等朱白苍之圭也古文缫或作藻今文作璪杂记疏云三采六等以朱白苍画之再行也者案问诸侯朱绿缫八寸曰朝于诸侯曰问记之于聘文互相备皆玄纁系长尺绚组采成音巡疏曰上凡四器者唯其所寳以聘可也凡执玉无借者袭执玉其有借者则裼无借者则袭下同禓星厯反璧琮加束帛而裼亦是也不须藻曲礼陆佃曰无借若圭璋特是也经言缫又别言借则遂行舎于郊疏曰言遂行敛旜右遂行记凡为君使者已受命君言不宿于家疏曰君言或问其臣或问他人已受宜急去不得畱停宿于家也曲礼出祖释軷祭酒脯乃饮酒于其侧骑其义反难乃旦反饯在浅反轹力狄反袚芳弗反问大夫之币俟于郊为肆又赍皮马赍子兮反注同行户郎反肄以二反若过邦至于竟使次介假道束帛将命于朝曰请帅奠币请道之道音导下大夫取以入告出许遂受币命也为于伪反饩之以其礼上宾大牢积唯刍禾介皆有饩饩许气反积子赐反少时照反秣音末士帅没其竟誓于其竟宾南面上介西面衆介北面东上史读书司马执筴立于其后筴音策掠音亮从才用反疏右过他国未入竟壹肄肄以二反为壝坛画阶帷其北无宫壝土象坛也帷其北宜有所乡依也无宫不壝土画外垣也垣音袁朝服无主无执也介皆与北面西上与音预古文与作豫习享士执庭实疏曰知所执是习夫人之聘享亦如之习公事不习私事疏曰私右习仪及竟张旜誓疏曰大夫杠五刅齐于较较崇八乃谒关人疏曰周关人问从者几人从才用反几居岂反委于伪反积子赐反以介对疏曰不以五百人百人对而但以所与同受君使士请事遂以入竟右及竟入竟敛旜乃展布幕宾朝服立于幕东西面介皆北面东上贾人北面坐拭圭拭音式坐乃开椟清或才姓反遂执展之而立告在上介北面视之退复位退圭陈皮北首西上又拭璧展之㑹诸其币加于左皮上上介视之退马则幕南北面奠币于其前展夫人之聘享亦如之贾人告于上介上介告于宾是乃东面以告宾亦所谓放而文之类有司展羣币以告及郊又展如初也近郊各半之及馆展币于贾人之馆如初劳力到反右三展币记诸公之臣相为国客则三积皆三辞拜受受者受之于庭也侯伯之臣不致积司仪凡侯伯子男之臣以其国之爵相为客而相礼其仪亦如之疏凡四方之賔客礼仪辞命饩牢赐献以二等从其爵而上下之司仪宾至于近郊张旜君使下大夫请行反君使卿朝服用束帛劳疏曰入近上介出请入告宾礼辞迎于舎门之外再拜此言之者宾弥尊事弥録先卑后尊今复见此言故云賔弥尊事弥録也劳者不答拜宾揖先入受于舎门内疏曰按下记登聴命知受劳于劳者奉币入东面致命宾北面聴命还少退再拜稽首受币劳者出疏曰归饔饩大夫东面致命授老币老宾之臣出迎劳者劳者礼辞宾揖先入劳者从之乘皮设设于门内也物四曰乘皮麋鹿皮也宾用束锦傧劳者傧必刅反劳者再拜稽首受稽首尊国宾也宾再拜稽首送币北面象阶上今按西面当作南面劳者揖皮出乃退宾送再拜揖皮出东面揖执皮者而出夫人使下大夫劳以二竹簠方玄被纁里有盖竹簠方者器名也以竹为之状如簋而方如今寒具筥筥者圜此方耳圜音圆其实枣蒸栗择兼执之以进兼犹两也右手执枣左手执栗宾受枣大夫二手授栗疏曰初两手俱用賔之受如初礼傧之如初下大夫劳者遂以宾入送不拜右郊劳记诸公之臣相为国客及大夫郊劳旅摈三辞拜辱三让登聴命下拜登受宾使者如初之仪及退拜送疏曰旅摈司仪辞曰非礼也敢对曰非礼也敢疏曰辞谓宾辞主人答谓宾答主人介则在旁曰非礼也敢至于朝主人曰不腆先君之祧既拚以俟矣谓埽酒庙亲待宾客则上尊者宾曰俟间间如字刘音闲斋戒俟间未敢闻命疏曰命即上主人之命右至朝大夫帅至于馆卿致馆疏曰觐宾迎再拜卿致命宾再拜稽首卿退宾送再拜明为新至非大礼也飱音孙注同熟食曰飱右致馆记诸公之臣相为国客致馆如初之仪致飱也下记曰飱不致宾不拜司仪卿馆于大夫大夫馆于士士馆于工商疏曰祭法云适士二正客馆若使多则有在大夫庙管人为客三日具沐五日具浴宰夫朝服设飱疏曰云不备礼饪一牢在西鼎九羞鼎三腥一牢在东鼎七饪而审反疏曰鼎西堂上之馔八西夹六铏音刑门外米禾皆二十车稾古老反刈鱼废反薪刍倍禾上介饪一牢在西鼎七羞鼎三堂上之馔六门外米禾皆十车薪刍倍禾衆介皆少牢尚孰堂上之馔四豆四簋两铏四壶无簠右设飱记凡诸侯之卿大夫士为国客则如其介之礼以待之疏凡礼宾客国新杀礼凶荒杀礼札䘮杀礼祸烖杀礼在野在外杀礼疏曰在野在外杀礼者以其野外怱遽礼物掌客上公飱五牢食四十簠十豆四十铏四十有二壶四十鼎簋十有二牲三十有六皆陈凡介行人宰史皆有飱以其爵等为之牢礼之陈数侯伯飱四牢食三十有二簠八豆三十有二铏二十有八壶三十有二鼎簋十有二腥二十有七皆陈凡介行人宰史皆有飱以其爵等为之礼子男飱三牢食二十有四簠六豆二十有四铏十有八壶二十有四鼎簋十有二牲十有八皆陈凡介行人宰史皆有飱以其爵等为之礼铏音刑差初住反又初宜反衰初危凡诸侯之卿大夫士为国客则如其介之礼以待之疏掌客飱不致宾不拜沐浴而食之陆佃曰飱厥明讶宾于馆讶五嫁反宾皮弁聘至于朝宾入于次也次在大门外之西以帷为之疏曰视朔皮弁服本玉藻文若朝天子则用冕服乃陈币卿为上摈大夫为承摈士为绍摈摈者出请事所为于伪反下为其皆同闑鱼列反阈音域而上之上时掌反公皮弁迎宾于大门内大夫纳宾别彼列反禓西歴反疏曰待其君则如司仪所宾入门左相息亮反疏曰此注公再拜宾辟不答拜辟音避下以意推之疏曰奉君命使不敢宾故辟酬亢之礼公揖入毎门毎曲揖摈疏曰诸侯三门臯应路则应门为中门今及庙门公揖入立于中庭疏曰省内事谓如曲礼主人请入为席之类君行行二出齐语晏子辞宾立接西塾士塾音熟近附近之近几筵既设摈者出请命依前之依于岂反本人作扆缋户内反纯章允反贾人东面坐启椟取圭垂缫不起而授上介乡音向下同上介不袭执圭屈缫授宾宾袭执圭尽津忍反疏曰臣于君所合裼以尽饰今旣摈者入告出辞玉纳宾宾入门左介皆入门左北面西上疏今按疏説与此不通当阙三揖揖既曲北面又揖当碑揖今按疏説盖印本差误至于阶三让公升二等二先悉荐反宾升西楹西东面摈者退中庭宾致命公左还北乡摈者进公当楣再拜楣亡悲反宾三退负序公侧袭受玉于中堂与东楹之间见贤遍反下以意求之坫丁念反摈者退负东塾而立宾降介逆出宾出公侧授宰玉裼降立麛音迷或作麑同豻疏曰凡服四时不同假令冬右行聘礼记卿大夫讶大夫士讶士皆有讶疏曰大聘使卿主人使大宗人授次次以帷少退于君之次诸公之臣相为国客及将币旅摈三辞拜逆客辟三揖毎门止一相及庙唯君相入三让客登拜客三辟授币下出毎事如初之仪疏曰上经云宾三退负序注云不司君入门介拂闑大夫中枨与闑之间士介拂枨者亦然楔古八先结二反宾入不中门不履阈公事自闑西私事自闑东觌面也门楔也玉藻大夫见于国君国君拜其辱曲礼君若迎拜则还辟不敢答拜君拜其辱曲礼唯大聘有几筵礼不拜至疏曰前者请行礼辞无常孙而説辞多则史少则不达辞苟足以达义之至也辞曰子以君命在寡君寡君拜君命之辱上介执圭如重授宾慎之也曲礼曰凡执主器执轻如不克宾入门皇升堂让将授志趋胜音升上示掌反蹜所六反授如争承下如送君还而后退争争鬭之争队直类反疏曰授玉之时如与下阶发气怡焉再三举足又趋阶趋进翼如也卷去阮反豚大本反及门正焉执圭入门鞠躬焉如恐失之皇且行入门主敬升堂主慎凡执主器执轻如不克执主器操币圭璧则尚左手行不举足车轮曵踵曲礼摈者出请宾裼奉束帛加璧享摈者入告出许庭实皮则摄之毛在内内摄之入设也皮并必性反或如字疏曰郊特性云虎豹之皮宾入门左揖让如初升致命张皮公再拜受币士受皮者自后右客宾出当之坐摄之公侧授宰币皮如入右首而东疏曰如入右享礼记及享发气焉盈容衆介北面跄焉跄七羊反皃容貌舒扬凡庭实随入左先皮马相间可也间厠之间疏曰云左先者以皮马以四为礼北面以西头为宾之币唯马出其余皆东若君不见使大夫受自下聴命自西阶升受负右房而立宾降亦降疏曰此时升降皆与下经不礼聘于夫人用璋享用琮如初礼右聘享夫人辞君以社稷故在寡小君拜疏曰夫人与君敌若有言则以束帛如享礼右有言记若有故则卒聘束帛加书将命百名以上书于策不及百名书于方也今谓之字䇿简也方版也左氏云古文篆书一简八字是一简之字数主人使人与客读诸门外稠直由反处昌虑反玺音徙疏摈者出请事宾告事毕宾奉束锦以请觌事是欲交其欢敬也不用羔因使而见非特来摈者入告出辞客有大礼未有以待之请礼宾宾礼辞聴命摈者入告宰夫彻几改筵也孤彤几卿大夫其漆几与萑音完与音余公出迎宾以入揖让如初公出迎者已之礼更端也公升侧受几于序端宰夫内拂几三奉两端以进坋蒲闷反疏曰按觐礼几俟公东南乡外拂几三卒振袂中摄之进西乡摈者告宾进讶受几于筵前东面俟未设也今文讶为梧疏曰未设者俟公拜公壹拜送公尊也古文壹作一今宾以几辟北面设几不降阶上答再拜稽首宾左几宰夫实觯以醴加柶于觯面枋擸以涉反疏曰宰夫上授几时自下而升东公侧受醴宾不降壹拜进筵前受醴复位公拜送醴宾壹拜者醴质以少为贵宰夫荐笾豆脯醢宾升筵摈者退负东塾事未毕摈者不退中庭以有宰夫也宾祭脯醢以柶祭醴三庭实设降筵北面以柶兼诸觯尚擸坐啐醴降筵就阶上公用束帛疏曰建柶北面奠于荐东摈者进相币赞以辞宾降辞币公降一等辞栗阶升聴命疏降拜公辞杀所界反升再拜稽首受币当东楹北面亦讶受而北面者礼主于己巳臣也退东面俟公壹拜宾降也公再拜宾执左马以出靮丁歴反上介受宾币从者讶受马右礼宾记醴尊于东箱瓦大一有丰大音泰卑刘音婢荐脯五膱祭半膱横之膱音职脡大顶反祭醴再扱始扱一祭卒再祭主人之庭实则主人遂以出宾之士讶受之诸公之臣相为国客及礼再拜稽首君答拜礼以醴礼客宾觌奉束锦緫乘马二人赞入门右北面奠币再拜稽首疏曰宾緫八辔在前牵之二人赞者摈者辞宾出摈者坐取币出有司二人牵马以从出门西面于东塾南受马乃出凡取币于庭北面摈者请受宾礼辞聴命牵马右之入设宾奉币入门左介皆入门左西上公揖让如初升公北面再拜宾三退反还负序振币进授当东楹北面士受马者自前还牵者后适其右受串反牵马者自前西乃出自由也宾降阶东拜送君辞拜也君降一等辞摈者曰寡君从子虽将拜起也未敢明説栗阶升公西乡宾阶上再拜稽首公少退宾降出公侧授宰币马出公降立右私觌记私觌愉愉焉愉羊朱反出如舒鴈疏曰出人舒于愉愉也既觌宾若私献奉献将命以君命致之摈者入告出礼辞宾东面坐奠献再拜稽首疏曰君以摈者东面坐取献举以入告出礼请受疏曰傧者从门东适南方西行宾固辞公答再拜拜受于宾也固亦衍字摈者立于阈外以相拜宾辟摈者授宰夫于中庭若兄弟之国则问夫人诸公之臣相为国客私面私献再拜稽首君答拜摈者出请上介奉束锦士介四人皆奉玉锦束请觌缛音辱摈者入告出许上介奉币俪皮二人赞俪音丽疏曰宾用马今介皆入门右东上奠币皆再拜稽首摈者辞介逆出摈者执上币士执衆币有司二人举皮从其币出请受时衆执币者随立门中而俟今按闑东下当有脱字委皮南面乃得委之南面便其复入也委皮当门执币者西面北上摈者请受次此言其位互约文也介礼辞听命皆进讶受其币此言皆讶受者嫌摈者一一授之上介奉币皮先入门左奠皮皮以有不敢授之义古文重入重直用反公再拜疏曰上云降立别无更进介振币自皮西进北面授币退复位再拜稽首送币疏曰介初在揖位君在中庭介出宰自公左受币不侧受介礼轻有司二人坐举皮以东摈者又纳士介道士介入门右奠币再拜稽首摈者辞介逆出摈者执上币以出礼请受宾固辞疏曰案下士介面大夫时摈者执上币出礼请受宾公答再拜摈者出立于门中以相拜士介皆辟士三人东上坐取币立摈者进宰夫受币于中庭以东执币者序从之右介私觌记君于士不答拜也非其臣则答拜之不臣人之臣曲礼摈者出请宾告事毕疏曰逆道者介为首宾为尾也摈者入告公出送宾及大门内公问君蘧其居反宾对公再拜恙羊亮反公问大夫宾对公劳宾宾再拜稽首公答拜劳以道路之勤公劳介介皆再拜稽首公答拜宾出公再拜送宾不顾行下孟反躩屈缚反又驱碧反宾请有事于大夫近附近之近公礼辞许宾即馆右公送宾问君劳宾介记诸公之臣相为国客出及中门之外问君客再拜对君拜客辟而对君问大夫客对君劳客客再拜稽首君答拜趋辟疏曰问君以司仪大夫士见于国君君若劳之则还辟再拜稽首君皆答拜曲礼宾即馆讶将公命使已迎待之命又见之以其挚卿大夫劳宾宾不见疏曰聘享虽毕而问大夫等事大夫奠鴈再拜上介受劳上介亦如之右卿大夫劳记币之所及皆劳不释服君使卿韦弁归饔饩五牢韎音昧又亡拜反疏曰上介请事宾朝服礼辞有司入陈入宾所馆之庙陈其积饔饪一牢鼎九设于西阶前陪鼎当内廉东面北上上当碑南陈牛羊豕鱼腊肠胃同鼎肤鲜鱼鲜腊设扄鼏膷臐膮盖陪牛羊豕豕也焉以取毛血其材宫庿以石窆用木疏曰案今按腥二牢鼎二七无鲜鱼鲜腊设于阼阶前西面南陈如饪鼎二列有腥者所以优宾也堂上八豆设于户西西陈皆二以并东上韭菹其南醓醢屈韭音九菹庄居反醓他感反八簋继之黍其南稷错疏曰六铏继之牛以西羊豕豕南牛以东羊豕铏羹器也两簠继之粱在北疏曰凡豆及簋之变以其大牢牛羊豕不耦故牛豕不得变也八壶设于西序北上二以并南陈为味西夹六豆设于西墉下北上韭菹其东醓醢屈六簋继之黍其东稷错四铏继之牛以南羊羊东豕豕以北牛两簠继之粱在西皆二以并南陈六壶西上二以并东陈在北墉下统于豆馔于东方亦如之西北上亦韭菹其东醓醢也壶东上西陈醯醢百罋夹碑十以为列醯在东罋乌弄反在东醯谷阳也醢肉阴也饩二牢陈于门西北面东上牛以西羊豕豕西牛羊豕疏曰案特牲云牲在其西北首东米百筥筥半斛设于中庭十以为列北上黍粱稻皆二行稷四行庭实固疏曰上门外米三十车车秉有五籔设于门东为三列东陈大夫之礼米禾皆视死牢秉籔数逾刘音余后同説文大沟反疏曰上文饪禾三十车车三秅设于门西西陈秅数名也三秅千二百秉薪刍倍禾辀丁畱反车辕疏曰宾皮弁迎大夫于外门外再拜大夫不答拜揖入及庙门宾揖入大祖之大音泰今大夫奉束帛入三揖皆行使者尊不后主人至于阶让大夫先升一等下户嫁反后下君下朝皆同宾从升堂北面聴命大夫东面致命宾降阶西再拜稽首拜饩亦如之疏曰宾拜饔三牢及庭实又别拜饩二牢大夫辞升成拜受币堂中西北面大夫降出宾降授老币出迎大夫大夫礼辞许入揖让如初宾升一等大夫从升堂庭实设马乗宾降堂受老束锦大夫止宾奉币西面大夫东面宾致币大夫对北面当楣再拜稽首稽首尊君客也致对有辞也受币于楹间南面退东面俟疏宾再拜稽首送币大夫降执左马以出宾送于外门外再拜明日宾拜于朝拜饔与饩皆再拜稽首拜亦皮弁服上介饔饩三牢饪一牢在西鼎七羞鼎三鲜鱼鲜腊也宾介皆异馆腥一牢在东鼎七堂上之馔六西夹亦如之筥及罋如上宾疏曰案下云宾之公币私币皆陈上介公饩一牢门外米禾视死牢牢十车薪刍倍禾凡其实与陈如上宾下大夫韦弁用束帛致之上介韦弁以受如宾礼傧之两马束锦士介四人皆饩大牢米百筥设于门外疏曰自此至无傧论使宰夫朝服牵牛以致之纼直轸反疏曰上宾与上介米士介朝服北面再拜稽首受疏曰前君使士受私觌之马适其无摈疏曰知衆介明日右归飨饩记聘日致飨上公饔饩九牢其死牢如飱之陈牵四牢米百有二十筥醯醢百有二十罋车皆陈车米眡生牢牢十车车秉有五籔车禾眡死牢牢十车车三秅刍薪倍禾皆陈侯伯饔饩七牢其死牢如飱之陈牵三牢米百筥醯醢百罋皆陈米三十车禾四十车刍薪倍禾皆陈子男饔饩五牢其死牢如飱之陈牵二牢米八十筥醯醢八十罋皆陈米二十车禾三十车刍薪倍禾皆陈凡介行人宰史皆有饔饩以其爵等为之礼凡诸侯之卿大夫士为国客则如其介之礼以待之致饔饩如劳之礼司仪十斗曰斛十六斗曰籔十籔曰秉量音亮二百四十斗四秉曰筥者诗云彼有遗秉又云此有不敛穧疏曰穧即此筥即今人谓之一铺两铺也十筥曰稯十稯曰秅四百秉为一秅稯也古文稯作緵赐饔唯羮饪筮一尸若昭若穆腍而甚反刘音审仆为祝祝曰孝孙某孝子某荐嘉礼于皇祖某甫皇考某子下之又反仆为祝者大夫之臣摄官也如馈食之礼疏假器于大夫朌肉及廋车朌音班廋所求反疏曰此谓祭讫归胙所及廋人巾车见周礼士无饔无饔者无摈无饔者无飨礼凡宾拜于朝讶聴之拜拜赐也唯稍不拜归大礼之日既受飨饩请观讶帅之自下门入宾朝服问卿不皮弁别于主君卿毎国三人卿受于祖庙重宾祖也祖王父也下大夫摈摈者出请事大夫朝服迎于外门外再拜宾不答拜揖大夫先入毎门毎曲揖及庙门大夫揖入宁直吕反摈者请命入而出请不几筵辟君也庭实设四皮宾奉束帛入三揖皆行至于阶让疏説见前宾升一等大夫从升堂北面聴命宾东面致命大夫降阶西再拜稽首宾辞升成拜受币堂中西北面宾降出大夫降授老币无摈右问卿记聘日致饔明日问大夫大夫不敢辞君初为之辞矣今依注移入辞君贶寡君延及二三老拜疏曰是与君不摈者出请事宾面如觌币见如字疏曰觌面并宾奉币庭实从入门右大夫辞宾遂左疏曰主人是大夫客是士降等庭实设揖让如初大夫至庭中旋并行大夫升一等宾从之大夫西面宾称面大夫对北面当楣再拜受币于楹间南面退西面立疏宾当楣再拜送币降出大夫降授老币右宾私面于卿摈者出请事上介特面币如觌介奉币皮二人赞入门右奠币再拜大夫辞摈者反币庭实设介奉币入大夫揖让如初介升大夫再拜受介降拜大夫降辞介升再拜送币摈者出请衆介面如觌币入门右奠币皆再拜大夫辞介逆出摈者执上币出礼请受宾辞为大夫答再拜摈者执上币立于门中以相拜士介皆辟老受摈者币于中庭士三人坐取羣币以从之摈者出请事宾出大夫送于外门外再拜宾不顾不摈者退大夫拜辱右介私面于卿下大夫尝使至者币及之上介朝服三介问下大夫下大夫如卿受币之礼也其面如宾面于卿之礼右宾问尝使者记币之所及皆劳不释服大夫若不见君使大夫各以其爵为之受如主人受币礼不拜右主国大夫有故记既将公事宾请归宾既将公事复见讶以其挚疏曰讶者夕夫人使下大夫韦弁归礼下君也君使之云夫人者以致辞当称寡小君堂上笾豆六设于户东西上二以并东陈疏曰辟君馔位自室户东壶设于东序北上二以并南陈醙黍清皆两壶醙所九反间间厠之间大夫以束帛致之宾如受饔之礼傧之乘马束锦上介四豆四笾四壶受之如宾礼牢下于君也傧之两马束锦明日宾拜礼于朝于是乃言宾拜明介从拜也今文礼为醴疏曰于上介受礼后始言宾拜明介从拜可知右夫人归礼于宾记聘日致饔明日问大夫夕夫人归礼大夫饩宾大牢米八筐东上不馔于堂庭辟君也宾迎再拜老牵牛以致之宾再拜稽首受老退宾再拜送老室老犬夫之贵臣上介亦如之衆介皆少牢米六筐皆士牵羊以致之疏曰士邑宰见上右大夫饩宾介记凡饩大夫黍粱稷筐五斛宾上介也器寡而大略公于宾壹食再飨食音嗣注及下同疏曰公侯伯子男大聘使卿主燕与羞俶献无常数俶昌叔反始也鹜音木宾介皆明日拜于朝上介壹食壹飨若不亲食使大夫各以其爵朝服致之以侑币如致饔无傧疏曰饔饩之等不宜召宾故君便人致礼宾则致飨以酬币亦如之琥音虎右食飨燕羞献记凡诸侯之礼上公乘禽日九十双殷膳大牢以及归三飨三燕若弗酌则以币致之侯伯之礼乘禽日七十双殷膳大牢三飨再燕子男之礼乘禽日五十双壹飨壹燕介行人宰史唯上介有禽献凡诸侯之卿大夫士为国客则如其介之礼以待之乘绳证反注同疏曰中又致膳者飨食如将币之仪亲而使大夫以币致之司仪其介为介飨宾有介者宾尊行敌礼也凡致礼皆用其飨之加笾豆疏曰案各以其爵朝服大夫来使无罪飨之过则饩之也不言罪者罪将执之有大客后至则先客不飨食致之燕则上介为宾宾为苟敬不与亢礼也主人所以致敬者自敌以上宰夫献既致饔旬而稍宰夫始归乘禽日如其饔饩之数稍所教反士中日则二双凡献执一双委其余于面疏曰自上介受至授人约禽羞俶献比大夫于宾壹飨壹食上介若食若飨若不亲飨则公作大夫致之以酬币致食以侑币列国之宾来荣辱之事君臣同之右大夫飨食宾介君使卿皮弁还玉于馆宾皮弁袭迎于外门外不拜帅大夫以入疏曰大夫升自西阶钩楹下也必言钩楹者宾在下嫌楹外也宾自碑内听命升自西阶自左南面受圭退负右房而立退为大夫降逡遁今文或曰由自西阶无南面疏曰宾受礼时公用束帛宾西阶上聴命归饔今按或舍于大夫庙中则当退于堂之西北负室牖大夫降中庭宾降自碑内东面授上介于阼阶东上介出请宾迎大夫还璋如初入宾裼迎大夫贿用束纺贿予人财之言也缚息绢反一作绸刘音须説文云缚鲜支也居掾反声类以为今正绢字礼玉束帛乘皮文礼皆作醴皆如还玉礼大夫出宾送不拜右还玉报享记贿在聘于贿称尺证反无行则重贿反币反币者也今文曰贿反币客将归使大夫以其束帛反命于馆明日君馆之既报馆之书问尚疾也还圭如将币之仪司仪公馆宾疏曰初在庙行聘享尊重故皮弁拜宾辟臣之家车造庙门乃下造七到反上介聴命赞君辞则曰敢不承命告于寡君之老聘享夫人之聘享问大夫送宾公皆再拜公退宾从请命于朝为于伪反公辞宾退疏曰彼注云礼赐者谓乘禽此见下文右主君就宾馆记君馆客客辟介受命遂送客从拜辱于朝明日客拜礼赐遂行如入之积积子赐反又拜送今依汪宾三拜乘禽于朝讶聴之遂行舎于郊軨力丁反右宾拜赐遂行记宾于馆堂楹间释四皮束帛宾不致主人不拜也公使卿赠如觌币好唿报反受于舍门外如受劳礼无傧劳力到反如受劳礼以赠劳同节使下大夫赠上介亦如之使士赠衆介如其觌币大夫亲赠如其面币无傧赠上介亦如之使人赠衆介如其面币士送至于竟右赠送记凡宾客送逆同礼司仪使者归及郊请反命恶乌路反朝服载旜禳乃入禳乃入陈币于朝西上上宾之公币私币皆陈上介公币陈他介皆否从才用反疏曰宾今束帛各加其庭实皮左公南乡卿进使者使者执圭垂缫北面上介执璋屈缫立于其左此主于反命士介亦随入并立东上反命曰以君命聘于某君某君受币于某宫某君再拜以享某君某君再拜疏曰聘享在太祖庙不在亲庙此宰自公左受玉疏曰凡受上介璋致命亦如之执贿币以告曰某君使某子贿授宰礼玉亦如之疏曰士随自后谓自士介执礼币以尽言赐礼初礼宾之币也以尽言赐礼谓自此至于赠公曰然而不善乎女音汝授上介币再拜稽首公答再拜复扶又反疏曰此币皆私币不告君劳之再拜稽首君答再拜若有献则曰某君之赐也君其以赐乎上介徒以公赐告如上宾之礼君劳之再拜稽首君答拜劳士介亦如之疏曰君劳上介上介君使宰赐使者币使者再拜稽首赐介介皆再拜稽首乃退君揖入皆出去介皆送至于使者之门长丁丈反乃退揖使者拜其辱右归反命释币于门于门不两告告所先见也乃至于襧筵几于室荐脯醢告反也荐进也觞酒陈疏曰主人一席于阼疏曰祭时皆于室内受酢有尸其酢又以尸爵此荐脯醢三献疏曰正祭有一人举爵献从者从才用反注同人献之辟国君也辟音避行酬乃出辩音遍上介至亦如之右礼门及祢聘遭丧入竟则遂也不郊劳不筵几疏曰鬼神不礼宾主人毕归礼食音嗣宾唯饔饩之受受正不受加也不贿不礼玉不赠杀色界反遭夫人世子之䘮君不受使大夫受于庙其他如遭君䘮疏曰服问云君所主夫人妻太子适妇遭䘮将命于大夫主人长衣练冠以受半耳君䘮不言使大夫受子未君无使臣义也疏曰此长衣则右遭主国䘮记遭主国之䘮不受飨食受牲礼煎子然反亨普庚反掌客聘君若薨于后入竟则遂既接于主国君也赴者未至则哭于巷衰于馆受礼不受飨食赴者至则衰而出疏曰春唯稍受之稍禀食也归执圭复命于殡升自西阶不升堂案礼记奔父子即位不哭疏曰案公羊传辩复命如聘子臣皆哭与介入北乡哭北乡哭新至别于朝夕别彼列反出袒括发疏曰案入门右即位踊从臣位自哭至踊如奔䘮礼右聘君薨若有私䘮则哭于馆衰而居不飨食疏曰哀而居谓服衰居归使衆介先衰而从之䘮之礼吉时道路深衣右私䘮记宾客有䘮唯刍稍之受疏曰䘮谓父母死也者据正掌客今按此周礼文宾入竟而死遂也主人为之具而殡具谓始死至殡所当用介复命之时柩止门外明歛于馆而已介摄其命为于伪反君弔介为主人人以介与宾并命于君尊也主人归礼币必以用疏曰主人所归礼与币介受宾礼无辞也不飨食归介复命柩止于门外介卒复命出奉柩送之君弔卒殡卒殡成节乃去若大夫介卒亦如之疏曰案此据大聘上士介死为之棺敛之敛力艶反君不弔焉若宾死未将命则既敛于棺造于朝介将命间音闬又如字若介死归复命唯上介造于朝若介死虽士介宾既复命往卒殡乃归右宾介卒记凡宾客死致礼以䘮用䘮用者馈奠之物掌客为君使而死公馆复私馆不复公馆者公宫与公所为也私馆者自卿大夫以下之家也复魄也杂记曽子问大夫士死于道则升其乘车之左毂以其绥复如于馆死则其复如于家杂记小聘曰问不享有献不及夫人主人不筵几不礼面不升不郊劳享本又作飨疏曰不享者谓不以束帛其礼如为介三介右小聘邦国礼三之下聘义记聘礼上公七介侯伯五介子男三介所以明贵贱也疏曰上公亲行则九介其卿降二等故介绍而传命君子于其所尊弗敢质敬之至也三让而后传命三让而后入庙门三揖而后至阶三让而后升所以致尊让也疏曰知此揖让主谓宾者君使士迎于竟大夫郊劳君亲拜迎于大门之内而庙受北面拜贶拜君命之辱所以致敬也敬让也者君子之所以相接也故诸侯相接以敬让则不相侵陵卿为上摈大夫为承摈士为绍摈君亲礼宾宾私面私觌致饔饩还圭璋贿赠飨食燕所以明宾客君臣之义也故天子制诸侯比年小聘三年大聘相厉以礼使者聘而误主君弗亲飨食也所以愧厉之也诸侯相厉以礼则外不相侵内不相陵此天子之所以养诸侯兵不用而诸侯自为正之具也聘也以圭璋聘重礼也已聘而还圭璋此轻财而重礼之义也诸侯相厉以轻财重礼则民作让矣疏曰以器言之谓之圭执以行礼主国待客出入三积饩客于舎五牢之具陈于内米三十车禾三十车刍薪倍禾皆陈于外乘禽日五双羣介皆有饩牢壹食再飨燕与时赐无数所以厚重礼也疏古之用财者不能均如此然而用财如此其厚者言尽之于礼也尽之于礼则内君臣不相陵而外不相侵故天子制之而诸侯务焉尔疏曰天子制此聘礼诸侯务而行焉聘射之礼至大礼也质明而始行事日几中而后礼成非强有力者弗能行也故强有力者将以行礼也礼行下孟反酒清人渴而不敢饮也肉干人饥而不敢食也日莫人倦齐庄正齐而不敢解惰以成礼节以正君臣以亲父子以和长㓜此衆人之所难而君子行之故谓之有行有行之谓有义有义之谓勇敢故所贵于勇敢者贵其能以立义也所贵于立义者贵其有行也所贵于有行者贵其行礼也故所贵于勇敢者贵其敢行礼义也故勇敢强有力者天下无事则用之于礼义天下有事则用之于战胜用之于战胜则无敌用之于礼义则顺治外无敌内顺治此之谓盛德故圣王之贵勇敢强有力如此也勇敢强有力而不用之于礼义战胜而用之于争鬭则谓之乱人刑罚行于国所诛者乱人也如此则民顺治而国安也胜克敌也或为陈今按疏云定王六年使单襄公聘于宋遂假道于陈以聘于楚火朝觌矣道茀不可行也候不在疆司空不视涂泽不陂川不梁野有庾积埸功未毕道无列树垦田若蓺膳宰不致饩司里不授馆国无寄寓县无施舎民将筑台于夏氏及陈陈灵公与孔宁仪行父南冠以如夏氏留宾弗见单子归告王曰陈侯不有大咎国必亡王曰何故对曰夫辰角见而雨毕天根见而水涸本见而草木节解驷见而陨霜火见而清风戒寒故先王之教曰雨毕而除道水涸而成梁草木节解而备藏陨霜而冬裘具清风至而脩城郭宫室故夏令曰九月除道十月成梁其时儆曰收而埸功偫而畚挶营室之中土功其始火之初见期于司里此先王之所以不用财贿而广施德于天下者也今陈国火朝觌矣而道路若塞野埸若弃泽不陂障川无舟梁是废先王之教也周制有之曰列树以表道立鄙食以守路国有郊牧疆有寓望薮有圃草囿有林池所以御灾也其余无非谷土民无县耜野无奥草不夺民时不蔑民功有优无匮有逸无罢国有班事县有序民今陈国道路不可知田在草间功成而不收民罢于逸乐是弃先王之法制者也周之秩官有之曰敌国宾至关尹以告行理以节逆之候人为导卿出郊劳门尹除门宗祝执祀司里授馆司徒具徒司空视涂司冦诘姦虞人入材甸人积薪火师监燎水师监濯膳宰致饔廪人献饩司马陈刍工人展车百官官以物至宾入如归是故小大莫不怀爱其贵国之宾至则以班加一等益䖍至于王使则皆官正莅事上卿监之若王巡守则君亲监之今虽朝也不才有分族于周承王命以为过宾于陈而司事莫至是蔑先王之官也先王之令有之曰天道赏善而罚淫故凡我造国无从非彜无即慆淫各守尔典以承天休今陈侯不念胤续之常弃其伉俪妃嫔而帅其卿佐以淫于夏氏不亦渎姓矣乎陈我大姬之后也弃衮冕而南冠以出不亦简彞乎是又犯先王之令也昔先王之敎茂帅其徳也犹恐陨越若废其敎而弃其制蔑其官而犯其令将何以守国居大国之间而无此四者其能乆乎八年陈侯杀于夏氏九年楚子入陈子产相郑伯以如晋晋侯以鲁䘮故未之见也子产使尽坏其馆之垣而纳车马焉士文伯让之匄古本及曰敝邑以政刑之不脩冦盗充斥无若诸侯之属辱在寡君者何是以令吏人完客所馆馆舎也髙其闬闳闬户旦反闳获耕反厚其墙垣以无忧客使使所吏反今吾子坏之虽从者能戒其若异客何以敝邑之为盟主缮完葺墙葺侵入反葺覆也颜师古曰完当作宇字之误也以待宾客若皆毁之其何以共命寡君使匄请命古害反对曰以敝邑褊小介于大国诛求无时是以不敢宁居悉索敝赋以来㑹时事逢执事之不间而未得见又不获闻命未知见时不敢输币亦不敢暴露其输之则君之府实也非荐陈之不敢输也其暴露之则恐燥湿之不时而朽蠧以重敝邑之罪侨闻文公之为盟主也宫室卑庳无观台榭疏曰四以崇大诸侯之馆馆如公寝库廐缮脩司空以时平易道路易治也圬人以时塓馆宫室杇同音乌塓莫歴反圬人涂者塓涂也诸侯宾至甸设庭燎仆人巡宫车马有所賔从有代巾车脂辖辖户八反隷人牧圉各瞻其事瞻之廉反百官之属各展其物公不留宾而亦无废事忧乐同之事则巡之敎其不知而恤其不足宾至如归无宁菑患不畏冦盗而亦不患燥湿今铜鞮之宫数里铜鞮晋离宫而诸侯舍于隷人门不容车而不可踰越盗贼公行而天疠不戒宾见无时命不可知若又勿坏是无所藏币以重罪也敢请执事将何所命之虽君之有鲁䘮亦敝邑之忧也若获荐币脩垣而行君之惠也敢惮勤劳文伯复命赵文子曰信我实不德而以隷人之垣以赢诸侯赢音盈嬴受也是吾罪也使士文伯谢不敏焉晋侯见郑伯有加礼厚其宴好而归之乃筑诸侯之馆楚子西子期伐吴及桐汭陈侯使公孙贞子弔焉及良而卒将以尸入吴子使太宰嚭劳且辞曰以水潦之不时无乃廪然陨大夫之尸以重寡君之忧寡君敢辞廪然倾动貌上介芋尹盖对曰寡君闻楚为不道荐伐吴国盖陈大夫贞子上介荐重也灭厥人民寡君使盖备使弔君之下吏无禄使人逢天之慼大命陨队絶世于良废日共积积子赐反又如字一日迁次今君命逆使人曰无以尸造于门是我寡君之命委于草莾也且臣闻之曰事死如事生礼也于是乎有朝聘而终以尸将事之礼又有朝聘而遭䘮之礼若不以尸将命是遭䘮而还也无乃不可乎以礼防民犹或踰之今大夫曰死而弃之是弃礼也其何以为诸侯主先民有言曰无秽虐士备使奉尸将命苟我寡君之命达于君所虽陨于深渊则天命也非君与涉人之过也吴人内之内如字音纳传言芋尹盖知礼今按疏曰案礼宾入竟而死则以仪礼经传通解卷二十二仪礼经传通解卷二十三钦定四库全书仪礼经传通解卷二十三宋朱子撰邦国礼四之上公食大夫礼食音嗣疏曰郑知是小聘大夫者案下文云宰夫自东房经九公食大夫之礼使大夫戒各以其爵易以相亲敬易以豉反上介出请入告问所以为来事疏曰大夫至宾馆之三辞三息暂反又如字疏曰聘日已宾出拜辱大夫不答拜将命宾再拜稽首大夫还宾不拜送遂从之疏曰案乡饮酒主宾朝服即位于大门外如聘右戒宾宾从记不宿戒为宿谓前期一日戒不速宾之乘车在大门外西方北面立疏曰云即位具疏曰君迎宾入羮定定多佞反为节甸人陈鼎七当门南面西上设扃鼏鼏若束若编编必绵反疏曰设洗如飨小臣具槃匜在东堂下匜以支反小臣于小宾客飨食掌正君服位宰夫设筵加席几酱可以略此无尊饮酒浆饮俟于东房疏曰云饮酒清酒也者按凡宰夫之具馔于东房疏曰右陈器馔记不授几异于醴也无阼席亨于门外东方疏曰按上经甸人亨司宫具几与蒲筵常缁布纯加萑席寻玄帛纯皆卷自末文萑皆为莞宰夫筵出自东房筵本在房宰夫敷之也天子诸侯左右房公如宾服迎宾于大门内不出大门降于国君大夫纳宾宾入门左公再拜宾辟再拜稽首公揖入宾从及庙门公揖入疏曰仪宾入三揖至于阶三让让先升公升二等宾升逺下人君大夫立于东夹南西面北上疏曰士立于门东北面西上统于门者非其正位辟宾在此小臣东堂下南面西上宰东夹北西面南上内官之士在宰东北西面南上自无事介门西北面西上疏曰右迎宾即位公当楣北乡至再拜宾降也公再拜来也公再拜宾降矣宾西阶东北面答拜西阶东少就主君敬也摈者辞拜也公降一等辞曰寡君从子虽将拜兴也宾栗阶升不拜辵勑略反命之成拜阶上北面再拜稽首拜主君辞之宾虽终拜于主君之意犹为不成右拜至记卿摈由下不升堂也士举鼎去鼏于外次入陈鼎于碑南南面西上右人抽扃坐奠于鼎西南顺出自鼎西左人待载雍人以俎入陈于鼎南旅人南面加匕于鼎退鼎者匕俎毎器一人诸侯官多也大夫长盥洗东南西面北上序进盥退者与进者交于前卒盥序进南面匕犹更也前洗南载者西面则载之鱼腊饪疏曰上云羮定肉谓之羮载体进奏大夫体七个鱼七缩俎寝右右首也寝右进鬐也干鱼近腴多骨鲠肠胃七同俎腴贱也此俎实凡二十八伦肤七论肠胃肤皆横诸俎垂之大夫既匕匕奠于鼎逆退复位事毕宜由便也士匕载者又待设爼右鼎俎入公降盥宾降公辞卒盥公壹揖壹让公升宾升宰夫自东房授醯酱公设之宾辞北面坐迁而东迁所所奠之东侧其故处公立于序内西乡不立阼阶上示亲馔宾立于阶西疑立宰夫自东房荐豆六设于酱东西上韭菹以东醓醢昌本昌本南麋臡以西菁菹鹿臡菹也醢有骨谓之臡菁蓂菁菹也今文臡皆作麋士设俎于豆南西上牛羊豕鱼在牛南腊肠胃亚之亚次也不言䋫错俎尊也疏曰上设豆䋫陈之下设黍稷错陈肤以为特疏曰豕在牛羊之旅人取匕甸人举鼎顺出奠于其所以其空也其所谓当门宰夫设黍稷六簋于俎西二以并东北上黍当牛俎其西稷错以终南陈大羮湆不和实于镫宰右执镫左执盖由门入升自阼阶尽阶不升堂授公以盖降出入反位汁又曰入门自阼阶无升公设之于酱西宾辞坐迁之疏宰夫设铏四于豆西东上牛以西羊羊南豕豕以东牛铏菜和羮之器饮酒实于觯加于丰宰夫右执觯左执丰进设于豆东者于左宰夫东面坐启簋㑹各却于其西㑹簋盖也亦一一合却之各当其簋之西右设正馔记赞者盥从俎升俎其所有事上赞下大夫也铏芼牛霍羊苦豕薇皆有滑苦苦荼也滑堇荁之属今文苦为芐赞者负东房南面告具于公公再拜揖食宾降拜公辞宾升再拜稽首宾升席坐取韭菹以辩擩于醢上豆之间祭赞者东面坐取黍实于左手辩又取稷辩反于右手兴以授宾宾祭之疏曰此所授者皆谓逺宾者菹醢及铏皆不言授三牲之肺不离赞者辩取之壹以授宾也壹犹稍也古文壹作一宾兴受坐祭捝手扱上铏以柶辩擩之上铏之间祭疏曰此云上祭饮酒于上豆之间鱼腊酱湆不祭不祭者非食物之盛者右宾祭正馔宰夫授公饭粱公设之于湆西宾北面辞坐迁之公与宾皆复初位疏曰上公宰夫膳稻于粱西膳犹进也进稻粱者以簠士羞庶羞皆有大盖执豆如宰䟽曰云皆有大者中有二物三物之肉兼有鱼先者反之由门入升自西阶人不足则相授于阶上复出取也先者一人升设于稻南簋西间容人间往来也旁四列西北上不统于正馔者虽加自是一礼是所谓羮胾中别膷以东臐膮牛炙炙南醢以西牛胾醢牛鮨疏曰此鮨南羊炙以东羊胾醢豕炙炙南醢以西豕胾芥酱鱼脍衆人腾羞者尽阶不升堂授以盖降出右设加馔记簠有盖幂幕凡炙无酱咸和赞者负东房告备于公赞升宾宾坐席末取粱即稻祭于酱湆间不以豆祭祭加宜于加赞者北面坐辩取庶羞之大兴一以授宾宾受兼壹祭之疏曰壹壹受之而兼右宾祭加馔宾降拜公辞宾升再拜稽首公答再拜宾北面自间坐左拥簠粱右执湆以降公辞宾西面坐奠于阶西东面对西面坐取之栗阶升北面反奠于其所降辞公疏曰云成其意者谓成其食降阶下之意故奠公许宾升公揖退于箱箱东夹之前俟事之处摈者退负东塾而立宾坐遂卷加席公不辞赞者以告公公聴之重来优宾宾三饭以湆酱疏曰曲礼三饭主人延宰夫执觯浆饮与其丰以进宾捝手兴受宰夫设其丰于稻西东浆在西是所谓左酒右浆庭实设宾坐祭遂饮奠于丰上右宾正食公受宰夫束帛以侑西乡立疏曰上文公设酱公立于序内西宾降筵北面以君将有命也北而于西阶上摈者进相币宾降辞币升聴命释许辞降拜公辞宾升再拜稽首受币当东楹北面退西楹西东面立疏公壹拜宾降也公再拜介逆出宾北面揖执庭实以出公降立上介受宾币从者讶受皮从者府史之属讶迎也今文曰梧受右侑币宾入门左没霤北面再拜稽首此退公辞揖让如初升宾再拜稽首公答再拜宾拜拜主国君之厚意宾揖介入复位宾降辞公如初宾升公揖退于箱宾卒食㑹饭三饮不以酱湆疏曰上文宾三饭以湆酱注云毎饭歠湆以挩手兴北面坐取粱与酱以降西面坐奠于阶西当得又以已得侑币东面再拜稽首卒食拜也不北面者异于辞公降再拜右卒食介逆出宾出公送于大门内再拜宾不顾有司卷三牲之俎归于宾馆疏曰此无肵俎而言卷三牲之俎不鱼腊不与右宾出明日宾朝服拜赐于朝拜食与侑币皆再拜稽首外讶听之受其言入告出报也此下大夫有士讶右拜赐上大夫八豆八簋六铏九俎鱼腊皆二俎疏曰云豆加葵菹蜗醢者按周礼醢人朝鱼肠胃伦肤若九若十有一下大夫则若七若九疏曰庶羞西东毋过四列谓上下大夫也古文毋为无上大夫庶羞二十加于下大夫以雉兔鹑鴽母右食上大夫礼记上大夫蒲筵加萑席其纯皆如下大夫纯疏曰经云上大夫不辨命数上大夫庶羞酒饮浆饮庶羞可也疏曰上经云上大夫庶羞二十豆此复记之拜食与侑币皆再拜稽首若不亲食谓主国君有疾病若他故使大夫各以其爵朝服以侑币致之豆实实于罋陈于楹外二以并北陈簋实实于筐陈于楹内两楹间二以并南陈疏曰云庶羞陈于碑内大夫加鲜鱼鲜腊雉兔鹑鴽不陈于堂辟正馔庭实陈于碑外参分庭一在南者以言归宜近内牛羊豕陈于门内西方东上疏曰上庶羞与宾朝服以受如受饔礼朝服食礼轻也无傧疏曰主君明日宾朝服以拜赐于朝讶聴命赐亦谓食侑币右不亲食大夫相食亲戒速疏曰经大夫亲迎宾于门外拜至皆如飨拜降盥受酱湆侑币束锦也皆自阼阶降堂受授者升一等宾止也主人三降宾不从宾执粱与湆之西序端疏主人辞宾反之卷加席主人辞宾反之辞币降一等主人从受侑币再拜稽首主人送币亦然敌也辞于主人降一等主人从卒食彻于西序端东面再拜降出其他皆如公食大夫之礼若不亲食则公作大夫朝服以侑币致之宾受于堂无傧疏曰聘礼右大夫相食礼邦国礼四之下公食大夫义食礼公养宾养贤一也亲之故爱之爱之故养之养之故食之食而弗爱犹豢之也爱而弗敬犹畜之也飨礼敬之至也食礼爱之至也飨为爱弗胜其敬食为敬弗胜其爱文质之辨也公使大夫戒必以其爵恭也已轻则卑之已重则是以其贵临之也宾三辞聴命言是礼之贵弗敢当也弗敢当故难进也公迎宾于大门内非不能至于外也所以待人君之礼也臣之意欲尊其君子之意欲尊其父故迎宾于大门内所以顺其为尊君之意也三揖至于阶三让而升堂充其意谕其诚也于庙用祭器诚之尽也君子于所尊敬不敢狎不敢狎故神明之神明之故忠臣嘉宾乐尽其心也大夫立于东夹南西面北上士立于门东北面西上小臣东堂下南面西上宰东夹北西面南上内官之士在宰东北西面南上百官有司备以乐养贤也设筵加席几致安厚之义也公设酱然后宰夫荐豆菹醢士设俎公设大羮然后宰夫设铏启簋言以身亲之也宾徧祭公设粱宰夫膳稻士膳庶羞为殷勤也宾三饭粱以湆酱以君子之厚己也宾必亲彻有报之道也庭实乘皮侑以束帛虽备物犹欲其加厚焉也公拜送终之以敬也有司卷三牲之俎归于宾馆不敢䙝其余也上大夫八豆八簋六铏九俎庶羞二十其余衰见是徳之杀也君子言之曰爱人者使人爱之者也敬人者使人敬之者也亲人者使人亲之者也自卑者使人尊之者也是故公养宾国养贤其义一也未有爱之敬之亲之尊之而其位不安者也未有不爱不敬不尊不亲而能长有其国者也将由乎好徳之君则将怡焉唯恐其不足于礼将由乎骄慢之君则将曰是食于我而已矣故礼君子所不足小人所泰余也孔子食于少施氏将祭主人辞曰不足祭也将飱主人辞曰不足飱也孔子退曰吾食而饱少施氏有礼哉故君子难亲也将亲之舎礼何以哉邦国礼五之上诸侯相朝礼集补经凡诸侯之邦交岁相问也殷相聘也世相朝也一徳以尊天子也必择有道之国而就脩之大行人诸侯相见必告于祢朝服而出视朝疏曰事谓或命祝史告于五庙所过山川亦命国家五官道而出反必亲告于祖祢乃命祝史告至于前所告者而后聴朝而入勑之以其职道祖道也反必亲告祖祢同出入礼曾子问凡诸公相为宾主国五积三问皆三辞拜受皆旅摈再劳三辞三揖登拜受拜送后皆同旅如字又音胪力于反传直专反疏曰主君郊劳交摈三辞车逆拜辱三揖三辞拜受车送三还再拜堂致馆亦如之疏曰聘礼云大夫帅至馆卿致致飱如致积之礼饩及将币交摈三辞车逆拜辱宾车进答拜三揖三让毎门止一相及庙唯上相入宾三揖三让登再拜授币宾拜送币毎事如初宾亦如之及出车送三请三进再拜宾三还三辞告辟授音受宾音摈辟音避君一请者宾亦一还一辞疏曰此并在主君大门外宾去门九十步而陈致饔饩还圭飨食致赠郊送皆如将币之仪还音环又音旋食音嗣下皆同疏曰案公食宾之拜礼拜饔饩拜飨食至馆赠之去又送之于郊宾继主君皆如主国之礼费芳味反疏曰后郑不从先郑复诸侯诸伯诸子诸男之相为宾也各以其礼相待也如诸公之仪杀色界反疏曰五司仪凡诸侯之礼上公五积皆眡飱牵三问皆脩羣介行人宰史皆有牢飱五牢食四十簠十豆四十铏四十有二壶四十鼎簋十有二牲三十有六皆陈饔饩九牢其死牢如飱之陈牵四牢米百有二十筥醯醢百有二十罋车皆陈车米眡生牢牢十车车秉有五籔车禾眡死牢牢十车车三秅刍薪倍禾皆陈乘禽日九十双殷膳大牢以及归三飨三食三燕若弗酌则以币致之凡介行人宰史皆有飱饔饩以其爵等为之牢礼之陈数唯上介有禽献夫人致礼八壶八豆八笾膳大牢致飨大牢食大牢卿皆见以羔膳大牢侯伯四积皆眡飱牵再问皆脩飱四牢食三十有二簠八豆三十有二铏二十有八壶三十有二鼎簋十有二腥二十有七皆陈饔饩七牢其死牢如飱之陈牵三牢米百筥醯醢百罋皆陈米三十车禾四十车刍薪倍禾皆陈乘禽日七十双殷膳大牢三飨再食再燕凡介行人宰史皆有飱瓮饩以其爵等为之礼唯上介有禽献夫人致礼八壶八豆八笾膳大牢致飨大牢卿皆见以羔膳特牛子男三积皆眡飱牵壹问以脩飱三牢食二十有四簠六豆二十有四铏十有八壶二十有四鼎簋十有二牲十有八皆陈饔饩五牢其死牢如飱之陈牵二牢米八十筥醯醢八十罋皆陈米二十车禾三十车刍薪倍禾皆陈乘禽日五十双壹飨壹食壹燕凡介行人宰史皆有飱饔饩以其爵等为之礼唯上介有禽献夫人致礼六壶六豆六笾膳眡致飨亲见卿皆膳特牛积饪而甚反哀初危反下同差初佳反疏曰云上公五积皆眡飱牵者公邦国礼五之下诸侯相朝义记诸侯相朝之礼各执其圭瑞服其服乘其辂建其旌旂施其樊缨从其贰车委积之以其牢礼之数所以别义也介绍而相见君子于其所尊不敢质敬之至也君使大夫迎于境卿劳于道君亲郊劳致馆及将币拜迎于大门外而庙受北面拜贶所以致敬也三让而后升所以致尊让也敬让也者君子之所相接也诸侯相接以敬让则不相侵陵也此天子之所以养诸侯兵不用而诸侯自为正之具也君亲致饔既还圭飨食致赠郊送所以相与习礼乐也诸侯相与习礼乐则徳行修而不流也故天子制之诸侯务焉仪礼经传通解卷二十三仪礼经传通解卷二十四钦定四库全书仪礼集传集註卷二十四宋朱子撰王朝礼一之上觐礼记邦畿方千里其外方五百里谓之侯服嵗壹见其贡祀物又其外方五百里谓之甸服二嵗壹见其贡嫔物又其外方五百里谓之男服三嵗壹见其贡器物又其外方五百里谓之采服四嵗壹见其贡服物又其外方五百里谓之卫服五嵗壹见其贡财物又其外方五百里谓之要服六嵗壹见其贡货物下同嫔婢人反要于娇反大行九州之外谓之蕃国世壹见各以其所贵宝为贽大行人诸侯之于天子也比年一小聘三年一大聘五年一朝比毗志反王天子无事与诸侯相见曰朝天子当依而立诸侯北面而见天子曰觐天子当宁而立诸公东面诸侯西面曰朝依于起反宁珍吕反亡曲礼大宗伯以宾礼亲邦国春见曰朝夏见曰宗秋见曰觐冬见曰遇时见曰㑹殷见曰同时聘曰问殷覜曰视覜他弔反大行人掌大宾之礼及大客之仪以亲诸侯春朝诸侯而圗天下之事秋觐以比邦国之功夏宗以陈天下之谟冬遇以恊诸侯之虑时㑹以发四方之禁殷同以施天下之政小行人令诸侯春入贡秋献功王亲受之各以其国之籍礼之觐礼至于郊右至郊记凡四方之宾客敂闗则司闗为之告狗反为于伪反后同小行人逆劳于畿讶士与行人送逆之入于国则为之前驱而辟野亦如之嫁反辟匹亦反掌讶掌邦国之等籍以待宾客戒官脩委积与士逆宾于疆为前驱而入及宿则令聚柝及委则致积环人送逆以路节达诸四方舎则授馆令聚柝有任器则令环之殉徐音循又辞俊反凡门闗无㡬送逆及疆野庐氏达国道路至于四畿令守涂地之人聚柝之有相翔者诛之大宾客大司徒令野脩道委积小宾客小司徒令野修道委积遂人令修野道而委积遂师巡其道修庀其委积庀匹尔反遗人掌其道路之委积凡国野之道十里有庐庐有饮食三十里有宿宿有路室路室有委五十里有市市有候馆候馆有积庐委人以稍聚待宾客稍所教反牛人共其牢礼积膳之牛共音恭下同羊人共其灋羊司门凡四方之宾客造焉则以告王使人皮弁用璧劳侯氏亦皮弁迎于帷门之外再拜使者不答拜遂执玉三揖至于阶使者不让先升侯氏升听命降再拜稽首遂升受玉使者左还而立侯氏还璧使者受侯氏降再拜稽首使者乃出侯氏乃止使者使者乃入侯氏与之让升侯氏先升授几侯氏拜送几使者设几答拜侯氏用束帛乗马傧使者使者再拜受侯氏再拜送币使者降以左骖出侯氏送于门外再拜侯氏遂从之右郊劳记大行人以九仪辨诸侯之命等诸臣之爵以同邦国之礼而待其宾客上公之礼出入五积三问三劳侯伯之礼出入四积再问再劳子男之礼出入三积壹问壹劳小行人眡馆将币为承而摈天子赐舎曰伯父女顺命于王所赐伯父舎女音汝侯氏再拜稽首傧之束帛乗马右赐舎记五官之长曰伯是职方谓为三公者其摈于天子也曰天子之吏天子同姓谓之伯父异姓谓之伯舅自称于诸侯曰天子之老于外曰公于其国曰君九州之长入天子之国曰牧天子同姓谓之叔父异姓谓之叔舅于外曰侯于其国曰君曲礼下掌讶宾客至于国宾入馆次于舎门外待事于客凡宾客诸侯有卿讶卿有大夫讶大夫有士讶士皆有讶凡讶者宾客至而往诏相其事而掌其治令讶士宾客居馆则帅其属而为之跸诛戮暴客者客出入则道之有治则赞之跸音毕天子使大夫戒曰某日伯父帅乃初事侯氏再拜稽首右戒日诸侯前朝皆受舎于朝同姓西面北上异姓东面北上右受舎侯氏裨冕释币于祢祢乃礼反禆婢支反下同右释币于祢记诸侯裨冕以朝公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自希冕而下如子男之服卿大夫之服自玄冕而下如孤之服乗墨车载龙旂弧韣乃朝以瑞玉有缫墨车大夫制天子设斧依于户牖之间左右几天子衮冕负斧依啬夫承命告于天子天子曰非他伯父实来予一人嘉之伯父其入予一人将受之侯氏入门右坐奠圭再拜稽首摈者谒侯氏坐取圭升致命王受之玉侯氏降阶东北面再拜稽首摈者延之曰升升成拜乃退右行觐礼记偏驾不入王门司常交龙为旂诸侯建旂典瑞公执桓圭侯执信圭伯执躬圭缫皆三采三就子执谷璧男执蒲璧缫皆二采再就以朝觐宗遇㑹同于王信音身聘礼记所以朝天子圭与缫皆九寸剡上寸半厚半寸博三寸缫三采六等朱白苍问诸侯朱緑缫八寸皆玄纁系长尺绚组剡以冉反绚唿县反司几筵凡大朝觐王位设黼依依前南乡设莞筵纷纯加缫席画纯加次席黼纯左右玉几依于起反乡许亮反纯章允反记几俟于东箱肆师大宾客涖筵几筑鬻鬻音煑觐礼天子不下堂而见诸侯下堂而见诸侯天子之失礼也由夷王以下郊特牲君天下曰天子朝诸侯分职授政任功曰予一人诸侯见天子曰臣某侯某见音现曲礼大宗伯朝觐㑹同则为上相相息亮反下同王命诸侯则傧司仪掌九仪之宾客摈相之礼以诏仪容辞令揖让之节四享皆束帛加璧庭实唯国所有奉束帛匹马卓上九马随之中庭西上奠币再拜稽首摈者曰予一人将受之侯氏升致命王抚玉侯氏降自西阶东面授宰币西阶前再拜稽首以马出授人九马随之事毕右行享礼小行人合六币圭以马璋以皮璧以帛琮以锦琥以绣璜以黼此六物者以和诸侯之好故琮才宗反琥音虎璜音黄掌讶将币为前驱至于朝诏其位入复及退亦如之小宗伯受其将币之赍服不氏则抗皮抗苦浪反又公郎反校人受其币马校户教反大宗伯则摄而载果肆师涖筵几筑䰞䰞音煑赞果将小宗伯辨六彞之名物以待果将乃右肉袒于庙门之东乃入门右北面立告听事摈者谒诸天子天子辞于侯氏曰伯父无事归宁乃邦侯氏再拜稽首出自屏南适门西右请事遂入门左北面立王劳之再拜稽首摈者延之曰升升成拜降出劳力报反右王劳天子赐侯氏以车服迎于外门外再拜路先设西上路下四亚之重赐无数在车南诸公奉箧服加命书于其上升自西阶东面大史是右大音泰侯氏升西面立大史述命侯氏降两阶之间北面再拜稽首升成拜大史加书于服上侯氏受使者出侯氏送再拜傧使者诸公赐服者束帛四马傧大史亦如之同姓大国则曰伯父其异姓则曰伯舅同姓小邦则曰叔父其异姓小邦则曰叔舅右赐车服记三公一命卷若有加则赐也不过九命次国之君不过七命小国之君不过五命本反王制典命上公九命为伯其国家宫室车旗衣服礼仪皆以九为节侯伯七命其国家宫室车旗衣服礼仪皆以七为节子男五命其国家宫室车旗衣服礼仪皆以五为节小宗伯掌衣服车旗宫室之赏赐飨礼乃归右飨记大行人上公庙中将币三享王礼再祼而酢飨礼九献食礼九举侯伯庙中将币三享王礼一祼而酢飨礼七献食礼七举子男庙中将币三享一祼不酢飨礼五献食礼三举典瑞凡宾客之事共其玉器大宗伯以飨燕之礼亲四方之宾客小宗伯辨六尊之名物以待宾客酒正共礼酒共后之致饮于宾客之礼医酏糟皆使其士奉之礼酒王所致酒也王酒人共礼酒饮酒而奉之浆人共稍礼共夫人致饮于宾客之礼清醴医酏糟而奉之笾人共其荐笾羞笾川衡共川奠泽虞共泽物之奠舍人共簠簋实之陈之人共其簠簋之实舂人共其食米醢人共醢五十罋醯人共醯五十罋盐人共其形盐散盐散息但反外饔掌割亨共其脯修刑膴陈其鼎爼实之牲体鱼腊亨普耕反膴火呉反牛人共其膳羞之牛兽人共其死兽生兽䲣人共其鱼之鱻薧苦老反腊人共其脯腊凡干肉之事亨人共大羮铏羮亨普耕反肆师授祭大司乐宿县遂以声展之县音玄出入则令奏王夏肆夏帅国子而舞乐师序其乐事令奏钟鼔令相序乐事次序用乐典庸器帅其属而设笋簴陈庸器设笋小师登歌击拊下管击应鼔彻歌钟师奏燕乐笙师共其钟笙之乐司干授舞器既舞则受之韎师帅其属而舞韎乐旄人舞其燕乐籥师鼓羽籥之舞内宗荐加豆笾及以乐彻则佐传豆笾外宗佐王后荐玉豆眡豆笾及以乐彻亦如之王后以乐羞齍则赞天子适诸侯诸侯膳用犊诸侯适天子天子赐之礼太牢贵诚之义也诸侯觐于天子为宫方三百步四门坛十有二寻深四尺加方明于其上壝以垂反埒音劣方明者木也方四尺设六色东方青南方赤西方白北方黒上玄下黄设六玉上圭下璧南方璋西方琥北方璜东方圭上介皆奉其君之旂置于宫尚左公侯伯子男皆就其旂而立四传摈天子乗龙载大斾象日月升龙降龙出拜日于东门之外反祀方明礼日于南门外礼月与四渎于北门外礼山川丘陵于西门外祭天燔柴祭山丘陵升祭川沈祭地瘗愒苦盖反右祀方明记司仪将合诸侯则令为坛三成宫旁一门诏王仪南乡见诸侯土揖庶姓时揖异姓天揖同姓乡音向及其摈之各以其礼公于上等侯伯于中等子男于下等其将币亦如之其礼亦如之大宗伯以玉作六器以礼天地四方以苍璧礼天以黄琮礼地以青圭礼东方以赤璋礼南方以白琥礼西方以玄璜礼北方司常交龙为旂诸侯建旂㑹同宾客各建其旂置旌门典瑞王晋大圭执镇圭缫借五采五就以朝日司盟掌盟载之法凡邦国有疑㑹同则掌其盟约之载及其礼仪北面诏明神既盟则贰之约如字又于妙反下同大司冦凡邦之大盟约涖其盟书而登之于天府大史内史司㑹及六官皆受其贰藏之㑹古外反朝事义第四十四王朝礼一之下古者圣王明义以别贵贱以序尊卑以体上下然后民知尊君敬上而忠顺之行备矣是故古者天子之官有典命官掌诸侯之仪大行人掌诸侯之仪以等其爵故贵贱有别尊卑有序上下有差也典命诸侯之五仪诸臣之五等以定其爵故贵贱有别尊卑有序上下有差也故朝聘之礼各执其圭瑞服其服乗其辂建其旌旂施其樊缨从其贰车委积之以其牢礼之数所以明别义也然后天子冕而执镇圭尺有二寸藻借尺有二寸搢大圭乗大辂建大常十有二旒樊缨十有再就贰车十有贰乗率诸侯而朝日东郊所以教尊尊也退而朝诸侯为坛三成宫旁一门天子南乡见诸侯土揖庶姓时揖异姓天揖同姓所以别亲疏外内也公侯伯子男各以其旂就其位诸公之国中阶之前北面东上诸侯之国东阶之东西面北上诸伯之国西阶之西东面北上诸子之国门东北面东上诸男之国门西北面东上及其将币也公于上等所以别贵贱序尊卑也奠圭降拜升成拜明臣礼也奉国地所出重物而献之明臣职也肉袒入门而右以听事也明臣礼职臣事所以教臣也率而祀天于南郊配以先袓所以教民报徳不忘本也率而享祀于大庙所以教孝也与之大射以考其习礼乐而观其徳行与之圗事以观其能傧而礼之三飨三食三宴以与之习立礼乐是故一朝而近者三年逺者六年有徳焉礼乐谓之益习徳行谓之益修天子之命谓之益行然后使诸侯世相朝交嵗相问殷相聘以习礼考义正刑一徳以崇天子故曰朝聘之礼者所以正君臣之义也诸侯附于徳服于义则天下太平古者天子为诸侯不行礼义不修法度不附于徳不服于义故使射人以射礼选其德行职方氏大行人以其治国选其能功诸侯之得失治乱定然后明九命之赏以劝之明九伐之法以震威之尚犹有不附于徳不服于义者则使掌交说故诸侯莫不附于徳服于义者此天子之所以养诸侯兵不用而诸侯自为政之法也仪礼集传集註卷二十四仪礼经传通解卷二十五钦定四库全书仪礼集传集註卷二十五宋朱子撰王朝礼二之上厯数黄帝迎日推䇿顺天地之纪幽明之占死生之说存亡之难时播百谷草木淳化鸟兽虫蛾旁罗日月星辰水波土石金玉劳勤心力耳目节用水火材物有土徳之瑞故号黄帝难去声蛾牛绮反材物帝颛顼养材以任地载时以象天帝喾厯日月而迎送之尧乃命羲和钦若昊天厯象日月星辰敬授人时分命羲仲宅嵎夷曰旸谷嵎音隅寅宾出日平秩东作日中星鸟以殷仲春厥民析鸟兽孳尾孳音字申命羲叔宅南交平秩南讹敬致讹五禾反日永星火以正仲夏厥民因鸟兽希革分命和仲宅西曰昧谷寅饯纳日平秩西成宵中星虚以殷仲秋厥民夷鸟兽毛毨毨先典反申命和叔宅朔方曰幽都平在朔易日短星昴以正仲冬厥民隩鸟兽氄毛隩室也林氏曰宅嵎夷宅南交宅西宅朔方者所以奠方月而迎送之即此法也林氏曰平祑东作南讹西成平在今按敬致林引周礼为说亦是但周礼所谓致言之也今按析因夷隩乃是验之于人以帝曰咨汝羲暨和朞三百有六旬有六日以闰月定四时成嵗允釐百工庶绩咸熙时授事则能信治百官衆功皆广叹其善舜在璇玑玉衡以齐七政在察正义曰玑衡者玑为转运衡为横箫运洪范四五纪一曰嵗二曰月三曰日四曰星辰五曰厯数正义曰五周官太史正嵗年以序事颁之于官府及都鄙正义曰颁告朔于邦国侯闰月诏王居门终月文王在门谓之闰冯相氏掌十有二嵗十有二月十有二辰十日二十有八星之位辩其叙事以㑹天位反正义曰嵗谓太嵗左行于冬夏致日春秋致月以辩四时之序气至不春秋冬夏气皆至则是四时之叙正矣保章氏掌天星以志星辰日月之变动以观天下之迁辨其吉凶正义以星土辨九州之地所封封域皆有分星以观妖祥问反以十有二嵗之相观天下之妖祥相息亮反秋传日越得嵗而呉伐之必受其凶之属是也以五云之物辨吉凶水旱降丰荒之祲象祲子鸩反书云物为备故也故曰凡此五物以诏救政以十有二风察天地之和命乖别之妖祥必无功是时楚师多冻其命乖别审矣凡此五物者以诏救政访序事春秋文公元年左氏曰于是闰三月非礼也先王之正时也履端于始举正于中归余于终履端于始序则不愆举正于中民则不惑归余于终事则不悖悖必内反正义曰古今厯法推六年闰月不告朔非礼也闰以正时时以作事事以厚生生民之道于是乎在矣不告闰朔弃时政也何以为民哀公十二年冬十有二月螽季孙问诸仲尼仲尼曰丘闻之火伏而后蛰者毕今火犹西流司歴过也流言未尽没知是九月歴官失一闰释例论之备仪礼集传集註卷二十五仪礼经传通解卷二十六钦定四库全书仪礼集传集註卷二十六宋朱子撰王朝礼三之上夏小正传曰何以谓之小正以小着名也正月启蛰鴈北乡雉震呴鱼陟负氷农纬厥耒初嵗祭耒始用畅时有俊风寒日涤冻涂田䑕出农率均田獭祭鱼鹰则为鸠农及雪泽初服于公田采芸鞠则见初昬参中斗柄县在下栁祶梅杏杝桃则华缇缟鸡桴粥传曰正月启蛰言始发蛰也鴈北乡先言鴈而后言乡者何也见鴈而后数其乡也乡者何也乡其居也鴈以北方为居何以谓之为居生且长焉尔九月遰鸿鴈先言遰而后言鸿鴈何也见遰而后数之则鸿鴈也何不谓南乡也曰非其居也故不谓南乡记鸿鴈之遰也如不记其乡何也曰鸿不必当小正之遰者也雉震呴震也者鸣也呴也者鼔其翼也正月必雷雷不必闻惟雉为必闻之何以谓之雷则雉震呴相识以雷鱼陟负氷陟升也负氷云者言解蛰也农纬厥耒纬束也束其耒云尔者用是见君之亦有耒也初嵗祭耒始用畅也畅也者终嵗之用祭也其曰初云尔也者言是月之始用之也初者始也或曰祭韭也囿有见韭囿也者园之燕者也时有俊风俊者大也大者南风也何大于南风也曰合氷必于南风解氷必于南风生必于南风收必于南风故大之也寒日涤冻涂涤也者变也变而煖也冻涂者冻下而泽上多也田䑕出田䑕者嗛䑕也记时也农率均田率者循也均田者始除田也言农夫急除田也獭祭鱼其必与之献何也曰非其类也祭也者得多也善其祭而后食之十月豺祭兽谓之祭獭祭鱼谓之献何也豺祭其类獭祭非其类故谓之献大之也鹰则为鸠鹰也者其杀之时也鸠也者非其杀之时也善变而之仁也故具言之也曰则尽其辞也鸠为鹰变而之不仁也故不尽其辞也农及雪泽言雪泽之无髙下也初服于公田古者有公田焉者古言先服公田而后服其田也采芸为庙采也鞠则见鞠也者何也星名也鞠则见者嵗再见尔初昏参中盖记时也云斗柄县在下言斗柄者所以着参之中也栁稊稊也者发孚也梅杏杝桃则华杝桃山桃也缇缟缇也者莎随也缟也者其实也先言缇而后言缟者何也缇先见者也鸡桴粥粥也者相粥之时也或曰桴妪伏也粥养也二月往耰黍禅初俊羔助厥母粥绥多女士丁亥万用入学祭鲔荣堇采蘩昆小虫抵蚳来降燕乃睇剥鱓有鸣仓庚荣芸时有见梯始收传曰二月往耰黍禅禅单也初俊羔助厥母粥俊也者大也粥也者养也言大羔能食草木而不食其母也羊羔非其子而后养之善养而继之也或曰夏有煑祭祭者用羔是时也不足喜乐喜羔之为生也而记之与牛羊腹时也绥多女士绥安也冠子娶妇之时也丁亥万用入学丁亥者吉日也万也者干戚舞也入学也者大学也谓今时大舎采也祭鲔祭不必记记鲔何也鲔之至有时美物也鲔者鱼之先至者也而其至有时谨记其时荣堇采蘩菫采也蘩由胡由胡者蘩母也蘩方勃也皆豆实也故记之昆小虫抵蚳昆者衆也由魂魂也者动也小虫动也其先言动而后言虫者何也万物至是动而后着抵犹推也蚳螘卵也为祭醢也取之则必推之推之不必取取必推而不言取来降燕乃睇燕乙也降者下也言来者何也莫能见其始出也故曰来降言乃睇何也睇者盼也眄者视可为室者也百鸟皆曰巢突穴取与之室何也掺泥而就家人人内也剥鱓以为鼔也有鸣仓庚仓庚者商庚也商庚者长股也荣芸时有见稊始收有见稊而后始收是小正序也小正之序时也皆若是也稊者所为豆实三月参则伏摄桑委杨䍷羊则鸣颁氷采识妾子始蚕执养宫事祈麦实越有小旱田䑕化为鴽拂桐芭鸣鸠传曰三月参则伏伏者非亡之辞也星无时而不见我有不见之时故曰伏云摄桑摄而记之急桑也委杨杨则花而后记之䍷羊羊有相还之时其类䍷䍷然记变尔或曰䍷羝也则鸣天蝼也颁氷颁氷者分氷以授大夫也采识识草也妾子始蚕先妾而后子何也曰事有渐也言自卑事者始也执养宫事执操也养长也祈麦实麦实者五谷之先见者故急祈而记之也越有小旱越于也记是时恒有小旱田䑕化为鴽鴽鹌也变而之善故尽其辞也鴽为䑕变而之不善故不尽其辞也拂桐芭拂也者拂也桐芭之时也或曰言桐芭始生貌拂拂然也鸣鸠言始相命也先鸣而后鸠何也鸠者鸣而后知其鸠也四月昴则见初昏南门正鸣札囿有见杏鸣蜮王萯莠取荼莠幽越有大旱执陟攻驹传曰四月昴则见初昏南门正南门者星也嵗再见壹正盖大正所取法也鸣札札者宁县也鸣而后知之故先鸣而后札囿有见杏囿者山之燕者也鸣蜮蜮也者或曰屈造之属也王萯莠取荼荼也者以为君荐蒋也莠幽越有大旱记时尔执陟攻驹执也者始执驹也执驹也者离之去母也陟升也执而升之君也攻驹也者教之服车数舍之也五月参则见浮游有殷鴂则鸣时有养日乃瓜良蜩鸣匽之兴五日翕望乃伏启灌蓝蓼鸠为鹰唐蜩鸣初昏大火中煑梅蓄兰菽糜颁马传曰五月参则见参也者伐星也故尽其辞也浮游有殷殷衆也浮游者渠畧也朝生而暮死称有何也有见也鴂则鸣鴂者百鹩也鸣者相命也其不辜之时也是善之故尽其辞也时有养日养长也一则在本一则在末故其记曰时养日云也乃瓜乃者急瓜之辞也瓜也者始食瓜也良蜩鸣良蜩也者五采具匽之兴五日翕望乃伏其不言生而称兴何也不知其生之时故曰兴以其兴也故言之兴五日翕也望也者月之望也而伏云者不知其死也故谓之伏五日也者十五日也翕也者合也伏也者入而不见也启灌蓝蓼启者别也陶而疏之也灌者聚生者也记时也鸠为鹰唐蜩鸣唐蜩鸣者匽也初昏大火中大火者心也心中种黍菽糜时也煑梅为豆实也蓄兰为沐浴也菽糜以在经中矣又言之时何也是食短闗而记之颁马分夫妇之驹也将间诸则或取离驹纳之则法也六月初昏斗柄正在上煑桃鹰始挚传曰六月初昏斗柄正在上五月大火中六月斗柄正在上用此见斗柄之不在当心也盖当依依尾也煑桃桃也者杝桃也杝桃也者山桃也煑以为豆实也鹰始挚始挚而言之何也讳煞之辞也故挚云七月莠雚苇梩子肇肆湟潦生苹爽死苹莠汉案户寒蝉鸣初昏织女正东乡时有霖雨灌荼斗柄县在下则旦传曰七月莠雚苇未莠则不为雚苇莠然后为雚苇故先言莠梩子肇肆肇始也肆遂也言其始遂也其或曰肆杀也湟潦生苹湟下处也有湟然后有潦有潦而后有苹草也爽死爽也者犹疏也苹莠苹也者有马帚也汉案户汉也者河也案户也者直户也言正南北也寒蝉鸣蝉也者蝭也初昏织女正东乡时有霖雨灌荼灌聚也荼灌苇之莠为蒋楮之也雚未秀为菼苇未秀为芦斗柄县在下则旦八月剥瓜玄校剥枣㮚零丹鸟羞白鸟辰则伏鹿人从鴽为䑕参中则旦传曰八月剥瓜剥瓜也者畜瓜之时也玄校玄也者黑也校也者若緑色然妇人未嫁者衣之剥枣剥也者取也㮚零零也者降也零而后取之故不言剥也丹鸟羞白鸟丹鸟者谓丹良也白鸟者谓蚊蚋也其谓之鸟也重其养者也有翼者为鸟羞也者进也不尽食也辰则伏辰也者谓星也伏也者入而不见也鹿人从鹿人从者从羣也鹿之养也离羣而善而之离而生非所知时也故记从不记离君子之居幽也不言或曰人从人从也者大者于外小者于内率之也鴽为䑕参中则旦九月内火遰鸿鴈主夫出火陟玄鸟蛰熊罴貃貉鼬鼪则穴荣鞠树麦王始裘辰繋于日雀入于海为蛤传曰九月内火内火也者大火大火也者心也遰鸿鴈遰往也主夫出火主夫也者主以时纵火也陟玄鸟蛰陟升也玄鸟者鷰也先言陟而后言蛰何也陟而后蛰也熊罴貃貉鼬鼪则穴若蛰而荣鞠树麦鞠草也鞠荣而树麦时之急也王始裘王始裘者何也衣裘之时也辰繋于日雀入于海为蛤盖有矣非常入也十月豺祭兽初昏南门见黑鸟浴时有养夜玄雉入于淮为蜄织女正北乡则旦传曰十月豺祭兽善其祭而后食之也初昏南门见南门者星名也及此再见矣黒鸟浴黑鸟者何也乌也浴也者飞乍髙乍下也时有养夜时有养夜者养长也若日之长也玄雉入于淮为蜄蜄者蒲芦也织女正北乡则旦织女星名也十有一月王狩陈筋革啬人不从陨麋角传曰十有一月王狩狩者言王之时田冬猎为狩陈筋革陈筋革者省兵甲也啬人不从不从者弗行于时月也万物不通陨糜角陨坠也日冬至阳气至始动诸向生皆蒙蒙符矣故麋角陨记时焉尔十有二月鸣弋玄驹贲纳卵蒜虞人入梁陨麋角传曰十有二月鸣弋弋也者禽也先言鸣而后言弋者何也鸣而后知其弋也玄驹贲玄驹也者螘也贲者何也走于地中也纳卵蒜卵蒜也者本如卵者也纳者何也纳之君也虞人入梁虞人官也梁者主设罟者也陨麋角盖阳气旦睹也故记之也周月维一月既南至昏昴毕见日短极基践长微阳动于黄泉隂降惨于万物是月斗柄建子始昏北指阳气亏草木萌荡日月俱起于牵牛之初右囘而行月周天起一次而与日合宿日行月一次而周天厯舎于十有二辰终则复始是谓日月权舆与周正嵗道数起于时一而成于十次一为首其义则然凡四时成嵗嵗有春夏秋冬各有孟仲季以名十有二月中气以着时应春三中气雨水春分糓雨夏三中气小满夏至大暑秋三中气处暑秋分霜降冬三中气小雪冬至大寒闰无中气斗指两辰之间万物春生夏长秋收冬藏天地之正四时之极不易之道夏数得天百王所同其在商汤用师于夏除民之灾顺天革命改正朔变服殊号一文一质示不相㳂以建丑为正易民之眡若天时大变亦一代之时亦越我周王致伐于商改正异械以垂三统至于敬授民时巡狩祭享犹自夏焉是谓周月以纪于政单子曰夫辰角见而雨毕天根见而水涸各反下同本见而草木节解解下买反驷见而陨霜火见而清风戒寒故先王之教曰雨毕而除道水涸而成梁草木节解而备藏陨霜而冬裘具清风至而修城郭宫室故夏令曰九月除道十月成梁其时儆曰收而场功偫而畚梮营室之中土功其始火之初见期于司里此先王所以不用财贿而广施徳于天下者也今陈国火朝觌矣而道路若塞野埸若弃泽不陂障川无舟梁舟梁以是废先王之教也鲁宣公夏滥于泗渊滥卢瞰反里革断其罟而弃之曰古者大寒降土蛰发水虞于是乎讲罛罶取名鱼登川禽而尝之寝庙行诸国人助宣气也罛音孤罶音栁鸟兽孕水虫成兽虞于是乎禁置罗矠鱼鼈以为夏藁兽虞掌鸟兽之助生阜也鸟兽成水虫孕水虞于是禁罝䍡设穽鄂罝音独䍡音鹿穽音静鄂五各反以实庙庖畜功用也且夫山不槎蘖达反泽不伐天鱼禁鲲鲕鲲兽长麑䴠鹿子曰麑麋子曰䴠鸟翼鷇卵鷇古候反虫舎蚳蝝蚳蚁子也可以蕃庶物也古之训也县子问子思曰颜囘问为邦夫子曰行夏之时若时殷周异正为非乎县音悬子思曰夏数得天尧舜之所同也殷周王征伐革命以应乎天因改正朔若云天时之改尔故不相因也夫受禅于人者则袭其统受命于天者则革之所以神其事如天道之变然也三统之义夏得其正是以夫子云王朝礼三之下月令孟春之月日在营室昏参中旦尾中参所林反淮南子时则训篇无日在营室字有招謡指寅字其日甲乙淮其帝大皞其神句芒同其虫鳞其音角律中大蔟律候气之管以铜为之其数八其成数其味酸其臭羶其祀户祭先脾东风解冻蛰虫始振鱼上氷獭祭鱼鸿鴈来将北反其居今月令鸿皆为候淮振下有苏字上下有负字唐云天子居青阳左个乗鸾路驾仓龙载青旂衣青衣服仓玉食麦与羊其器疏以达载音戴上衣去声后同淮此一节作天唐鸾作青路作辂仓并作苍是月也以立春先立春三日太史谒之天子曰某日立春盛徳在木天子乃齐先悉荐反齐侧皆反下同吕唐齐皆作斋淮无是月至此一节立春之日天子亲帅三公九卿诸侯大夫以迎春于东郊还反赏公卿诸侯大夫于朝还音旋后同吕淮唐帅命相布徳和令行庆施惠下及兆民相悉亮反唐民作人篇内并同庆赐遂行毋有不当当丁浪反吕唐毋皆作无篇内并同乃命太史守典奉法司天日月星辰之行宿离不贷毋失经纪以初为常典六典法八进退度数吕贷作忒淮无乃命至此一节司祭风师是月也命有司衅龟筴占兆审卦吉凶是月也天子乃以元日祈谷于上帝唐无是月也字乃择元辰天子亲载耒耜措之于参保介之御间帅三公九卿诸侯大夫躬耕帝籍天子三推三公五推卿诸侯九推元吕于参作参于帅作率帝籍作借田侯下有大夫字反执爵于大寝三公九卿诸侯大夫皆御命曰劳酒报反淮无是月至此一节唐反作还执是月也天气下降地气上腾天地和同草木萌动吕萌王命布农事命田舎东郊皆修封疆审端径术吕王下无命字善相丘陵坂险原隰土地所宜五谷所殖以教道民必躬亲之田事既饬先定准直农乃不惑相息亮反坂音反道音导夏小正曰农率均田唐属上文是月也命学正入学习舞为仲春将释菜唐无入学字乃修祭典淮作修除祠位命祀山林川泽牺牲毋用牝牝频忍反淮作币祷鬼神牺牲用牝禁止伐木毋覆巢毋杀孩虫胎夭飞鸟毋麛毋卵为伤萌幼之类淮唐无毋覆至飞鸟字毋聚大衆毋置城郭掩骼埋胔骼江百反胔才赐反埋胔是月也不可以称兵称兵必天殃吕唐兵戎不起不可从我始吕可下有以字毋变天之道毋絶地之理毋乱人之纪时而举义事孟春行夏令则雨水不时于消息为干草木蚤落生日促国时有恐行秋令则其民大疫猋风暴雨揔至猋必遥反为猋淮揔作緫藜莠蓬蒿并兴生气行冬令则水潦为败雪霜大挚首种不入反亥之气乗之也旧说首种谓稷仲春之月日在奎昏弧中旦建星中奎苦圭反弧音胡降娄而斗建夘之辰也弧在舆鬼南建星在斗上淮无日在奎字有招摇指夘字唐作二月律中夹钟诸本上下并始雨水桃始华仓庚鸣鹰化为鸠吕始作李淮作桃李始华唐无始雨水字作惊蛰天子居青阳大庙淮是月也安萌芽养幼少存诸孤少诗召反淮以此一择元日命民社淮唐皆以此属下命有司省囹圄去桎梏毋肆掠止狱讼零圄鱼吕反去羌吕反桎音质梏工毒反掠音亮淮肆作笞下有养幼小存孤是月也玄鸟至至之日以太牢祠于髙禖天子亲往禖音梅也吕祠作祀后妃帅九嫔御吕唐帅作率乃礼天子所御带以弓韣授以弓矢于髙禖之前韣大木反得天材淮无是月也至此节是月也日夜分雷乃发声始电蛰虫咸动启户始出吕启作开淮乃唐以此一节属上文无蛰虫以下八字先雷三日奋木铎以令兆民曰雷将发声有不戒其容止者生子不备必有凶灾先悉荐反吕淮并无木字将并作且吕唐无此一节日夜分则同度量钧衡石角斗甬正权概量音亮甬音勇概古代反吕甬作桶淮无日夜唐此一节属上文是月也耕者少舎乃脩阖扇寝庙毕备阖户腊反淮无此一节毋作大事以妨农之事淮以此句属下文是月也毋竭川泽毋漉陂池毋焚山林漉音鹿陂彼宜反淮无是月也字有毋天子乃鲜羔开氷先荐寝庙吕鲜作献淮无此一节唐属上文上丁命乐正习舞释菜天子乃帅三公九卿诸侯大夫亲往视之仲丁又命乐正入学习乐习歌与八音淮无上丁以下至此一节唐入前章是月也祀不用牺牲用圭璧更皮币更古行反仲春行秋令则其国大水寒气揔至淮揔作总冦戎来征行冬令则阳气不胜麦乃不孰诸本孰皆作熟篇内皆同民多相掠行夏令则国乃大旱煖气早来午之气乗之也虫螟为害螟亡丁反淮此季春之月日在胃昏七星中旦牵牛中季少也季春者日月㑹于大梁而斗建辰之辰唐作三月之节日在娄昏律中姑洗洗素典反诸本见仲春章桐始华田䑕化为鴽虹始见蓱始生皆记时唐云清明之日桐始华后五日田䑕化为鴽天子居青阳右个诸本见仲春是月也天子乃荐鞠衣于先帝吕无乃字淮无此一节命舟牧覆舟五覆五反乃告舟备具于天子焉覆芳服反备倾漏也天子始乗舟荐鲔于寝庙鲔于轨反乃为麦祈实于含秀唐无此句是月也生气方盛阳气发泄句者毕出萌者尽达不可以内句古侯反天子布徳行惠命有司发仓廪赐贫穷振乏絶振犹救也吕仓作窌开府库出币帛周天下勉诸侯聘名士礼贤者淮无周天下字勉作使是月也命司空曰时雨将降下水上腾循行国邑周视原野修利隄防道达沟渎开通道路毋有障塞上时掌反行下孟反隄丁兮反淮无是月也曰字道逹作导通开通道路作达路除唐命司空作天子命有司循作巡田猎罝罘罗罔毕翳餧兽之药毋出九门为鸟兽方孚乳也今月令无罘翳为弋罟音古弋羊职反是月也命野虞毋伐桑柘柘之夜反林之官唐野虞作有司鸣鸠拂其羽戴胜降于桑淮唐属上文具曲植籧筐时所以养蚕器也曲薄也植槌也后妃齐戒亲东乡躬桑禁妇女毋观省妇使以劝蚕事后妃亲饰也妇使缝线组紃之事吕劝作力唐亲东乡躬桑作享蚕事既登分茧称丝効功以共郊庙之服无有敢惰茧古典反共音恭吕惰作堕是月也命工师令百工审五库之量金铁皮革筋角齿羽箭干脂胶丹漆毋或不良工师司空之吕淮或并作有百工咸理监工日号毋悖于时毋或作为滛巧以荡上心咸皆也于百于时作为为诈伪是月之末择吉日大合乐天子乃率三公九卿诸侯大夫亲往视之淮无是月之末字唐之末作也淮择下有下旬字唐属下文是月也乃合累牛腾马游牝于牧累力追反吕累作累牺牲驹犊举书其数至秋当録内且以知其息之多少也命国难九门磔攘以毕春气此礼曰季春出疫于郊以攘春气吕淮唐难并作傩唐命上有是月也字季春行冬令则寒气时发草木皆肃国有大恐行夏令则民多疾疫时雨不降山陵不收淮收作登行秋令则天多沈隂滛雨蚤降兵革并起淮此下孟夏之月日在毕昏翼中旦婺女中月㑹于实沈而斗建已之辰吕作旦须女中唐作四月之节日在昴昏其日丙丁淮此上有其位南方字下有盛徳在火字其帝炎帝其神祝融淮无此二句其虫羽其音征征张里反律中中吕中吕之中音仲诸本中皆作仲其数七唐此下有其性礼其事视其味苦其臭焦其祀灶祭先肺蝼蝈鸣蚯蚓出王瓜生苦菜秀反蚓以忍反吕瓜作善淮蚓作蠙天子居明堂左个乗朱路驾赤駵载赤旂衣朱衣服赤玉食菽与鸡其器髙以粗粗七奴反駵音留吕唐路作辂淮此一节作天子衣赤衣乗赤唐鸡作彘是月也以立夏先立夏三日太史谒之天子曰某日立夏盛徳在火天子乃齐先悉荐反淮无是月也至乃齐一节立夏之日天子亲率三公九卿大夫以迎夏于南郊还反行赏封诸侯庆赐遂行无不欣说说音恱诸本帅并作率反并作乃吕无行及诸字唐无三九字赏下无封字有公卿字侯下有乃命乐师习合礼乐为将饮酎唐以此一节属命太尉赞桀俊遂贤良举长大吕尉作封淮遂作选长大作孝弟唐大尉作相桀作杰行爵出禄必当其位当丁浪反使顺之也唐此下云是月也命乐正习盛乐是月也继长増髙谓草木盛蕃庑毋有壊堕毋起土功毋发大衆毋伐大树是月也天子始絺淮无此一节命野虞出行田原为天子劳农劝民毋或失时行下孟反下同为于伪反重敕之淮命作令无出字劳农命司徒巡行县鄙命农勉作毋休于都休为伏淮唐并无此一节是月也驱兽毋害五谷毋大田猎淮无此句农乃登麦天子乃以彘尝麦先荐寝庙吕登作升唐尝麦下有羞以含桃字是月也聚畜百药蕃庑之时毒气盛唐以属下章靡草死麦秋至断薄刑决小罪断丁乱反以纯阳之月断刑决罪与毋有壊堕自相违似非淮无断薄刑决小罪二句出轻繋崇寛唐已见上文蚕事毕后妃献茧乃收茧税以桑为均贵贱长幼如一以给郊庙之服丈反淮无此一节是月也天子饮酎用礼乐吕淮无此一节孟夏行秋令则苦雨数来五谷不滋数所角反四鄙入保淮鄙作邻行冬令则草木蚤枯后乃大水败其城郭淮败作壊行春令则蝗虫为灾暴风来格蝗音黄吕淮秀草不实气更生之不得成也仲夏之月日在东井昏亢中旦危中亢音刚淮无日在东井字有招摇指午字律中蕤宾蕤人谁反诸本上下与孟夏同今从唐本小暑至螳蜋生鵙始鸣反舌无声螳音堂蜋音郎鵙工役反反舌百舌鸟天子居明堂大庙明堂大庙南堂当大室也养壮佼佼古夘反今按是月也命乐师修鼗鞞鼔均琴瑟管箫执干戚戈羽调竽笙竾簧饬钟磬柷敔音池簧音黄柷昌六反敔鱼吕反吕竾簧作埙篪唐无命有司为民祈祀山川百源大雩帝用盛乐乃命百县雩祀百辟卿士有益于民者以祈谷实阳气盛吕淮源作原吕县雩下有祭字唐已见上章农乃登黍登进也是月也天子乃以雏尝黍羞以含桃先荐寝庙雏仕于反吕雏作鸡淮无是月也雏作雉唐无此一节令民毋艾蓝以染淮令作禁毋烧灰吕灰作炭毋暴布不以隂唐无此一节门闾毋闭闗市毋索索所白反挺重囚益其食挺大顶反挺犹寛也唐门上有是月也字又以挺重囚游牝别羣则絷腾驹班马政教骁攻驹此之谓也吕政作正是月也日长至隂阳争死生分吕日长至作长至日君子齐戒处必掩身毋躁月令毋躁为欲静淮无处必字掩作慎止声色毋或进淮止作节无毋或进字薄滋味毋致和和户卧反淮无此句节耆欲定心气微隂扶精不可散也淮无此二句百官静事毋刑淮刑作径以定晏隂之所成晏鹿角解蝉始鸣半夏生木堇荣又记时候也半夏药草木堇王蒸也是月也毋用火南方淮作禁民无发火可以居髙明可以逺眺望可以升山陵可以处台榭淮无下三可以字升作登仲夏行冬令则雹冻伤谷吕淮冻作霰道路不通暴兵来至行春令则五谷晚孰淮晚作不百螣时起其国乃饥螣音特唐饥作虚行秋令则草木零落果实早成民殃于疫大陵之气来为害也季夏之月日在栁昏火中旦奎中淮无日在栁字有招摇指未字吕淮作昏心中律中林钟淮林作温风始至蟋蟀居壁鹰乃学习腐草为萤蟋音悉蟀音率萤释文作荧户扄反虫荧火也唐云小暑之日温风至后五日蟋天子居明堂右个也命渔师伐蛟取鼍登龟取鼋反鼋音元贱也鼍皮又可以冒鼔今月令渔师为搒人淮师作人唐属后命泽人纳材苇苇于鬼反吕命上有乃字泽作虞纳作入唐无此一节是月也命四监大合百县之秩刍以养牺牲令民无不咸出其力吕淮以共皇天上帝名山大川四方之神以祠宗庙社稷之灵以为民祈福共音供吕淮共作供淮无以唐无是月至此是月也命妇官染采黼黻文章必以法故无或差贷黼音甫黻音弗贷他得反妇官染人也采五色淮无是月也及必以以下八字唐黑黄仓赤莫不质良无敢诈伪当得真采正善也以给郊庙祭祀之服以为旗章以别贵贱等给之度旗章旌旗及章识也吕唐给作级是月也树木方盛乃命虞人入山行木毋有斩伐行下孟反为其未坚刃也淮无乃命至行木八字毋有作勿敢唐虞人不可以兴土功不可以合诸侯不可以起兵动衆土将用事气欲静唐自是母举大事以摇养气吕养作荡下有于毋发令而待以妨神农之事也吕待作干下有时字无也字水潦盛昌神农将持功举大事则有天殃吕无昌字下有命字持作循淮无毋举大事至举大事一节则作必是月也土润辱暑诸本辱作溽大雨时行烧薙行水利以杀草如以热汤薙它计反化也则以水火变之唐烧上有乃字无如以热汤字可以粪田畴可以美土彊彊其丈反淮无两可以字美作肥唐此下有是月也树木方盛乃命有司入山行季夏行春令则谷实鲜落国多风欬鲜音仙又仙典反欬苦代反淮无国字民乃迁徙行秋令则丘隰水潦禾稼不孰吕禾稼乃多女灾行冬令则风寒不时吕鹰隼蚤隼息允反音至吕唐并作鸷淮作摰四鄙入保淮此下有六月官少内其树梓中央土其日戊巳其帝黄帝其神后土其虫倮吕倮作螺其音宫律中黄钟之宫其数五唐此下有其性信其事思其味甘其臭香其祀中霤祭先心霤力又反唐此下有是月也祀黄帝于南郊天子居大庙大室乗大路驾黄駵载黄旂衣黄衣服黄玉食稷与牛其器圜以闳圜于权反闳音宏吕圜作髙闳作揜唐大路作黄辂駵作龙孟秋之月日在翼昏建星中旦毕中吕之月下有长日至四旬六日字建星作斗毕中下有则立秋字唐作七月之节日在张其日庚辛淮此上有其位西方字下有盛德在金字其帝少皞其神蓐收少诗召反蓐音辱淮无此二句其虫毛其音商律中夷则其数九其味辛其臭腥其祀门祭先肝凉风至白露降寒蝉鸣鹰乃祭鸟用始行戮唐作立秋之日凉风至天子居緫章左个乗戎路驾白骆载白旂衣白衣服白玉食麻与犬其器亷以深骆音洛淮此一节云天子衣白衣乗白辂服白玉建白旗食唐戎路作白辂麻作稻犬作鱼是月也以立秋先立秋三日大史谒之天子曰某日立秋盛徳在金天子乃齐先悉荐反淮无是月至此一节立秋之日天子亲帅三公九卿诸侯大夫以迎秋于西郊还反赏军帅武人于朝帅所类反也武人谓环人之属有勇力者淮无诸侯字于作于唐无三九字天子乃命将帅选士厉兵简练桀俊专任有功以征不义也伐也诘诛暴慢以明好恶顺彼逺方诘去吉反好唿报反恶乌路反吕顺作巡淮无以明好恶字逺作四是月也命有司修法制缮囹圄具桎梏缮市战反吕缮作谨唐此下有断薄刑决小罪字禁止姦慎罪邪务抟执顺秋气政尚严命理瞻伤察创视折创初良反曰伤审断决狱讼必端平断丁乱反下同吕端作正淮戮有罪严断刑淮无此六字天地始肃不可以赢赢音盈淮地作坠后并同是月也农乃登谷天子尝新先荐寝庙吕淮登作升淮无也字乃作始命百官始收敛唐作完隄防谨壅塞以备水潦备者备淮壅作障唐无此一节修宫室坏墻垣补城郭囘反垣音袁象秋收敛物当藏也吕坏作坿修宫上有是月也字无是月也毋以封诸侯立大官毋以割地行大使出大币使色吏反吕淮无诸字吕以割地作割吕此下有行之是令而凉风至三旬淮此下唐无此一节孟秋行冬令则隂气大胜介虫败谷戎兵乃来行春令则其国乃旱阳气复还五谷无实复扶又反吕复作后无作不行夏令则国多火灾已之气乗之也唐作其国寒热不节民多疟疾也今月令疟疾为疾疫仲秋之月日在角昏牵牛中旦觜觽中觜子斯反觽尸圭反淮无日在角字有招摇指酉字吕淮皆作觜嶲中律中南吕南吕者赞阳秀物盲风至鸿鴈来玄鸟归羣鸟养羞盲亡庚反吕淮盲作凉鸿作候淮养作翔无羞字唐作天子居总章大庙大庙西堂当大室也诸本孟秋同今从唐本是月也养衰老授几杖行糜粥饮食麋亡疲反粥之六反淮以此一节属下文乃命司服具饬衣裳文绣有恒制有小大度有长短吕恒作常衣服有量必循其故量音亮冠带有常淮乃命有司申严百刑斩杀必当毋或枉挠枉挠不当反受其殃申重也当谓值其罪诸本皆无乃字唐命有上有是月也必当下有是月也乃命宰祝循行牺牲视全具案刍豢瞻肥瘠察物色必比类量小大视长短皆中度五者备当上帝其飨帝飨之上帝飨之而无神不飨也淮无是月也循视全具字瞻肥瘠作视肥癯全粹必唐无乃字宰祝作有司天子乃难以达秋气难乃多反以发陈气御止疾疫诸本难作傩淮达作御唐天子上有是月也字此以犬尝麻先荐寝庙麻始孰也是月也可以筑城郭建都邑穿窦窖修囷仓窦音豆窖古孝反困丘伦反吕窖作窌淮无也字乃命有司趣民收歛务畜菜多积聚吕畜作蓄唐无是月至此二节乃劝种麦毋或失时其有失时行罪无疑麦者接絶续乏之糓尤重之淮无乃字种下有宿字无毋或失是月也日夜分雷始收声蛰虫坏户杀气浸盛阳气日衰水始涸季秋除道致梁以利农也唐以属上文日夜分则同度量平权衡正钧石角斗甬作称是月也易闗市来商旅纳货贿以便民事四方来集逺乡皆至则财不匮上无乏用百事乃遂易以豉反匮其位反也匮亦乏也遂犹成也吕集作杂凡举大事毋逆大数必顺其时慎因其类吕无大字大作天慎作乃此下有行之是令白露降三旬唐无是月以下至此一节仲秋行春令则秋雨不降草木生荣国乃有恐惊行夏令则其国乃旱蛰虫不藏五谷复生复扶又反淮谷下有皆字行冬令则风灾数起收雷先行数色角反草木蚤死季秋之月日在房昏虚中旦栁中者日月㑹于大火而斗建戌之辰也唐作九月之节日在角昏牵牛中晓律中无射射音亦鸿鴈来宾爵入大水为蛤鞠有黄华豺乃祭兽戮禽鞠九六反豺音柴吕淮鸿作候鞠作菊吕乃作则淮爵作雀天子居緫章右个緫章右个西堂北偏是月也申严号令申重命百官贵贱无不务内以㑹天地之藏无有宣出唐此下乃命冢宰农事备收尽也唐属下文举五谷之要吕谷作种藏帝借之收于神仓祗敬必饬吕无之收字唐属下文是月也霜始降则百工休淮无则字乃命有司曰寒气緫至民力不堪其皆入室緫犹猥卒猥温罪反卒七忽反上丁命乐正入学习吹吹昌睡反唐无上丁入学是月也大飨帝淮唐无是月也字尝牺牲告备于天子神礼毕而告焉淮无告备于天子合诸侯制百县为来嵗受朔日与诸侯所税于民轻重之法贡职之数以逺近土地所宜为度以给郊庙之事无有所私唐无此一节是月也天子乃教于田猎以习五戎班马政吕班作夐无政字淮无天子班马政字命仆及七驺咸驾载旌旐授车以级整设于屏外列也设陈也屏所田之地门外之蔽淮命下有大字载作戴旌作荏无旐司徒搢扑北面誓之搢音晋扑普卜反吕淮面作向天子乃厉饰执弓挟矢以猎射命主祠祭禽于四方获禽祀四方之神也司马职曰罗弊致禽以祀祊淮无于字唐无是月也以下至此一节是月也草木黄落乃伐薪为炭伐木必因杀气唐无是月也字蛰虫咸俯在内皆墐其户墐其靳反吕内作穴唐上四字见上文亦无下六字乃趣狱刑毋留有罪趣七緑反吕趣作决唐无此一节收禄秩之不当供养之不宜者当丁浪反供九用反养余亮反増也供养之不宜欲所贪耆熊蟠之属非常食淮此下有通路除道从境始至国唐无此一节是月也天子乃以犬尝稻先荐寝庙熟也吕无以犬字唐已见上文季秋行夏令则其国大水冬藏殃败民多嚏音求嚏丁计反吕淮嚏行冬令则国多盗贼邉境不宁土地分裂行春令则煖风来至民气解惰买反吕煖作煗惰作堕师兴不居止也孟冬之月日在尾昏危中旦七星中淮无日在尾字有招摇指亥字其日壬癸淮此上有其位北其帝颛顼其神玄冥淮无此二句其虫介其音羽律中应钟其数六唐此下有其性智其事听其味咸其臭朽淮朽作腐其祀行祭先肾礼水始冰地始冻雉入大水为蜃虹藏不见见贤遍反皆记时候也大水淮也大蛤曰蜃天子居玄堂左个乗玄路驾铁骊载玄旂衣黑衣服玄玉食黍与彘其器闳以奄骊力知反似当为袗字之误也吕奄作弇诸本路皆作辂唐黑作玄彘作鴈是月也以立冬先立冬三日大史谒之天子曰某日立冬盛徳在水天子乃齐立冬之日天子亲帅三公九卿大夫以迎冬于北郊还反赏死事恤孤寡先悉荐反吕无以字帅作率反作乃淮无是月至乃齐一节冬于作嵗于诸侯字是月也命大史衅龟筴占兆审卦吉凶衅许靳反筴初格反吕史作卜衅作唐以此是察阿党则罪无有掩蔽吕是上有于字党作上下有乱法者字罪下有之字唐无是字蔽下有是月也可以筑城郭造是月也天子始裘淮是月也作于是唐命有司曰天气上腾地气下降天地不通闭塞而成冬上时掌反之窻牖可塞塞之吕无塞字淮无此一节命百官谨盖藏藏才浪反吕命作令命司徒循行积聚无有不敛谓刍禾薪蒸之属唐无命司徒字坏城郭戒门闾修键闭慎管籥固封疆备邉境完要塞谨闗梁塞徯径籥羊灼反疆居良反要塞之塞先代反徯音奚吕坏作坿管作闗吕淮键作楗疆作玺徯作蹊唐无慎至疆六字及完要饬丧纪辨衣裳审棺椁之薄厚茔丘垄之小大髙卑厚薄之度贵贱之等级茔音营垄力勇反辨衣裳谓袭敛尊卑所用也所用又有多少淮无辨衣裳字椁下有衣衾字卑作庳度下云使是月也命工师效功陈祭器案度程毋或作为滛巧以荡上心必功致为上摇动生其奢滛物勒工名以考其诚淮无此一节功有不当必行其罪以穷其情当丁浪反吕功作工淮是月也大饮烝吕淮烝作蒸天子乃祈来年于天宗大割祠于公社及门闾腊先祖五祀行也或言祈年或言大割或言腊互文淮无乃字割作祷祠作祭无及门闾字唐无此一节劳农以休息之劳力报反天子乃命将帅讲武习射御角力吕帅作率习作肄淮无天子乃字力下有劲字是月也乃命水虞渔师收水泉池泽之赋毋或敢侵削衆庶兆民以为天子取怨于下其有若此者行罪无赦因盛徳在水收其税一字孟冬行春令则冻闭不密地气上泄民多流亡行夏令则国多暴风方冬不寒蛰虫复出淮无国字行秋令则雪霜不时小兵时起土地侵削淮此下有十月官司马其树檀仲冬之月日在斗昏东辟中旦轸中辟必亦反建子之辰也吕辟作璧唐作十一月之节日在箕昏营室中晓律中黄钟宣养六气九徳氷益壮地始坼鹖旦不鸣虎始交鹖苦割反吕淮旦作鴠淮鹖作鳱唐无氷益壮地始天子居玄堂大庙北堂当大室饬死事命有司曰土事毋作慎毋发盖毋发室屋及起大衆以固而闭地气沮泄是谓发天地之房诸蛰则死民必疾疫又随以丧命之曰畅月尤重闭藏淮无慎盖字唐无曰慎是月也命奄尹申宫令审门闾谨房室必重闭重直龙反重闭外内闭也唐奄尹作内宰省妇事毋得滛虽有贵戚近习毋有不禁省所景反近习天子所亲幸者唐无省妇以下六字乃命大酋秫稻必齐麴蘖必时湛炽必絜水泉必香陶器必良火齐必得兼用六物大酋监之毋有差贷反齐才细反监工衔反贷他得反获稻为此春酒以介眉寿唐此一节见前章天子命有司祈祀四海大川名源渊泽井泉吕淮子下是月也农有不收藏积聚者马牛畜兽有放佚者取之不诘畜许六反冬之月命农毕积聚繋收牛马山林薮泽有能取蔬食田猎禽兽者野虞教道之其有相侵夺者罪之不赦薮素口反诸本道皆作导吕淮蔬是月也日短至隂阳争诸生荡淮无诸生荡字君子齐戒处必掩身身欲宁去声色禁耆欲安形性事欲静以待隂阳之所定齐侧皆反去起吕反耆音嗜诸本并无一身字耆皆作嗜吕掩作弇唐欲宁作无躁芸始生荔挺出蚯蚓结麋角解水泉动解音蟹水泉动润上行唐无芸始生三字余见上文日短至则伐木取竹箭此其坚成之极时唐已见上文是月也可以罢官之无事去器之无用者之涂阙庭门闾筑囹圄此以助天地之闭藏也顺时气也仲冬行夏令则其国乃旱氛雾冥冥氛芳芸反吕氛作气雷乃发声行秋令则天时雨汁瓜瓠不成酉之气乗之淮天作其汁作水国有大兵行春令则蝗虫为败吕淮并作虫螟水泉咸竭民多疥疠淮此下季冬之月日在婺女昏娄中旦氐中候反氐丁兮反淮无日在婺女字有招摇指丑字唐作十二月律中大吕诸本见仲冬章鴈北乡鹊始巢雉雊鸡乳乡音向雊古豆反乳如住反雊尚求其雌吕雉雊鸡乳作乳雉雊唐云小寒之日鴈北乡后五天子居玄堂右个诸本见仲冬章命有司大难旁磔出土牛以送寒气难乃多反磔竹百反诸本难作傩唐属下文征鸟厉疾唐见上文乃毕山川之祀及帝之大臣天之神祗祗音祁风师雨师淮唐无此一节是月也命渔师始渔天子亲往乃尝渔先荐寝庙氷方盛水泽腹坚命取氷吕淮腹作复唐水泽腹坚已见上文此氷以入令告民出五种种章勇反种明大寒气过农事将起也唐以作已命农计耦耕事修耒耜具田器吕命下有司字淮命作令命乐师大合吹而罢吹昌睡反唐以此一节属乃命四监收秩薪柴以共郊庙及百祀之薪燎并同燎力召反曰其父析薪今月令无及百祀之薪燎是月也日穷于次月穷于纪星囘于天数将㡬终㡬音机吕囘作迥淮囘作周无数将㡬终字嵗且更始専而农民毋有所使徭役之则志散失业也天子乃与公卿大夫共饬国典论时令以待来嵗之宜吕无公字淮无共字来作嗣唐此下有是月也乃命太史次诸侯之列赋之牺牲以共皇天上帝社稷之飨诸本共并作供淮飨作刍享乃命同姓之邦共寝庙之刍豢吕淮邦作国共作供命宰歴卿大夫至于庶民土田之数而赋牺牲以共山林名川之祀吕命作令歴作磨贼下有之字共作供唐无此一节凡在天下九州之民者无不咸献其力以共皇天上帝社稷寝庙山林名川之祀吕此下有行之是令此谓一终二旬二日唐无者字共作供名川作川泽此下又有命乐正大季冬行秋令则白露早降介虫为妖四鄙入保吕鄙作邻行春令则胎夭多伤辰之气淮无多字国多固疾命之曰逆行夏令则水潦败国时雪不降氷冻消释淮此下有十二月官狱仪礼集传集註卷二十六仪礼经传通解卷二十七钦定四库全书仪礼集传集註卷二十七宋朱子撰王朝礼四之上乐制周礼大宗伯以天产作隂德以中礼防之以地产作阳德以和乐防之以礼乐合天地之化百物之产以事鬼神以谐万民以致百物大司乐以六律六同五声八音六舞大合乐以致鬼神示以和邦国以谐万民以安宾客以说逺人以作动物示音祗説音悦乃分乐而序之以祭以享以祀乃奏黄钟歌大吕舞云门以祀天神乃奏大蔟歌应钟舞咸池以祭地示大音泰蔟七豆反乃奏姑洗歌南吕舞大㲈以祀四望洗先典反㲈音韶乃奏㽔宾歌函钟舞大夏以祭山川函胡南反乃奏夷则歌小吕舞大濩以享先妣濩户故反乃奏无射歌夹钟舞大武以享先祖无射凡六乐者文之以五声播之以八音凡六乐者一变而致羽物及川泽之示再变而致臝物及山林之示三变而致鳞物及丘陵之示四变而致毛物及坟衍之示五变而致介物及土示六变而致象物及天神臝力果反凡乐圜钟为宫黄钟为角大蔟为徴姑洗为羽靁鼓靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫大蔟为角姑洗为徴南吕为羽灵鼓灵鼗孙竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣凡乐黄钟为宫大吕为角大蔟为徴应钟为羽路鼓路鼗隂竹之管龙门之琴瑟九德之歌九㲈之舞于宗庙之中奏之若乐九变则人鬼可得而礼矣里反靁音雷鼗徒刀反凡舞有帗舞有羽舞有皇舞有旄舞有干舞有人舞帗音弗教乐仪行以肆夏趍以采荠车亦如之环拜以钟鼔为节荠徐私反凡射王以驺虞为节诸侯以貍首为节大夫以采苹为节士以采蘩为节驺侧留反乐师王宫县诸侯轩县卿大夫判县士特县县音玄凡县钟磬半为堵全为肆太师掌六律六同以合隂阳之声阳声黄钟大蔟姑洗㽔宾夷则无射隂声大吕应钟南吕函钟小吕夹钟皆文之以五声宫商角徴羽皆播之以八音金石土革丝木匏竹凡乐事以钟鼔奏九夏王夏肆夏昭夏纳夏章夏齐夏族夏祴夏骜夏以钟鼔钟师典同掌六律六同之和以辨天地四方隂阳之声以为乐器凡声髙声䃂正声缓下声肆陂声散险声敛达声赢微声韽回声衍侈声筰弇声郁薄声甄厚声石义反韽音闇筰侧百反甄音震凡为乐器以十有二律为之数度以十有二声为之齐量齐才计反量音亮凡和乐亦如之尔雅释乐曰宫谓之重商谓之敏角谓之经征谓之迭羽谓之柳大瑟谓之洒洒所买反大琴谓之离大鼔谓之鼖小者谓之应大磬谓之毊毊虚骄反大笙谓之巢小者谓之和大箎谓之沂箎音池沂音银大埙谓之嘂埙许縁反嘂音叫大钟谓之镛其中谓之剽小者谓之栈大箫谓之言剽音瓢栈侧简反小者谓之筊大管谓之簥簥九遥反其中谓之篞小者谓之篎大籥谓之产其中谓之仲小者谓之箹徒鼔瑟谓之步徒吹谓之和徒歌谓之謡徒击鼔谓之咢咢五各反徒鼔钟谓之修徒鼔磬谓之寋所以鼔柷谓之止所以鼔敔谓之籈吕反籈之仁反大鼗谓之麻小者谓之料料力彫反麻者音和乐谓之节凫氏为钟两栾谓之铣栾力端反铣先典反铣间谓之于于上谓之鼔鼔上谓之钲钲上谓之舞钲音征舞上谓之甬甬上谓之衡甬音勇钟县谓之旋旋虫谓之干如字钟带谓之篆篆间谓之枚枚谓之景于上之攠谓之隧攠音摩窐乌华反十分其铣去二以为钲以其钲为之铣间去二分以为之鼔间以其鼓间为之舞脩去二分以为舞广此言钲之径居铣以其钲之长为之甬长以其甬长为之围参分其围去一以为衡围参分其甬长二在上一在下以设其旋薄厚之所震动清浊之所由出侈弇之所由兴有说钟已厚则石已薄则播侈则柞柞侧百反弇则郁长甬则震是故大钟十分其鼔间以其一为之厚小钟十分其钲间以其一为之厚钟大而短则其声疾而短闻闻音问下同钟小而长则其声舒而逺闻为遂六分其厚以其一为之深而圜之韗人为臯陶韗音运长六尺有六寸左右端广六寸中尺厚三寸广古旷反穹者三之一上三正鼔长八尺鼔四尺中围加三之一谓之鼖鼔鼖扶云反为臯鼔长寻有四尺鼔四尺倨句磬折倨音据句音钩折之设反凡冒鼔必以启蛰之日良鼔瑕如积环鼔大而短则其声疾而短闻鼔小而长则其声舒而逺闻磬氏为磬倨句一矩有半其博为一股为二鼔为三参分其股博去一以为鼔博参分其鼔博以其一为之厚已上则摩其旁已下则摩其耑耑音端鲁隠公问羽数于衆仲衆音终对曰天子用八诸侯用六大夫四士二夫舞所以节八音而行八风故自八以下八荀子曰声乐之象鼔大丽钟统实磬廉制竽笙箫和管籥发勐埙箎翁博瑟易良琴妇好歌清尽舞天道兼鼔其乐之君耶故鼔似天钟似地磬似水竽箫管籥似星辰日月鞉柷拊椌楬似万物曷以和舞之意曰目不自见耳不自闻也然而洽俯仰诎信进退迟速莫不廉制尽筋骨之力以要钟鼔拊㑹之节而靡有悖逆者衆积謘謘乎白虎通曰八音者何谓也土曰埙竹曰管皮曰鼔匏曰笙丝曰絃石曰磬金曰钟木曰柷敔此谓八音也法易八卦也壎坎音也管艮音也鼓震音也絃离音也钟兊音也柷敔干音也壎在十一月壎之为言勲也阳气于黄泉之下勲蒸而萌匏之言施也在十二月万物始施而劳笙者太蔟之气象万物之生故曰笙有七正之节焉有六合之和焉天下乐之故谓之笙鼔震音烦气也万物愤懑震动而生雷以动之温以煖之风以散之雨以濡之奋至德之声感和平之气也同声相应同气相求神明报应天地祐之其本乃在万物之始耶故谓鼔也鼗者震之气也上应昴星以通王道故谓之鼗也箫者中之气万物生于无声见于无形僇也箫也故谓之箫箫者以禄为本言承天继物为民本人力加地道化然后万物戮也故谓之箫也瑟者啬也闲也所以惩忿宫商角则宜君父有节臣子有义然后四时和四时和然后万物生故谓之瑟也琴者禁也所以禁止淫邪正人心也磬者夷则之气也象万物之盛也其气磬故曰磬有贵贱焉有亲疎焉有长幼焉朝廷之礼贵不让贱所以有尊卑也乡党之礼长不让幼所以明有年也宗庙之礼亲不让疎所以明有亲也此三者行然后王道得王道得然后万物成天下乐用磬也钟之为言动也隂气用事万物动成钟为气用金声也镈者时之气声也节度之所生也君臣有节度则万物昌无节度则万物亡亡与昌正相迫故谓之镈柷敔者终始之声万物之所生也隂阳顺而复故曰柷承顺天地序迎万物天下乐之故乐用柷柷始也敔终也一説笙柷鼔箫瑟埙钟磬也如其次笙在北方柷在东北方鼔在东方琴在南方埙在西南方钟在西方磬在北方也声五音八何声为本出于五行音为末象八风故乐记曰声成文谓之音比音而乐之谓之乐也景王将铸无射而为之大林单穆公曰不可夫钟不过以动声单音善若无射有林耳不及也夫钟声以为耳也耳所不及非钟声也犹目所不见不可以为目也夫目之察度也不过步武尺寸之间其察色也不过墨丈寻常之间耳之察龢也在清浊之间其察清浊也不过一人之所胜胜举是故先王之制钟也大不出钧重不过石律度量衡于是乎生小大器用于是乎出故圣人慎之今王作钟也听之弗及比之不度钟声不可以知龢制度不可以出节无益于乐而鲜民财将焉用之夫乐不过以听耳而美不过以观目若听乐而震观美而眩患莫甚焉夫耳目心之枢机也故必听和而视正听和则聪视正则明聪则言听明则德昭听言昭德则能思虑纯固以言德于民民歆而德之则归心焉金反是以作无不济求无不获然后能乐若视听不和而有震眩则味入不精不精则气佚气佚则不和于是乎有狂悖之言有眩惑之明有转易之名有过慝之度悖布内反慝它得反出令不信刑政放纷动不顺时民无据依不知所力各有离心上失其民作则不济求则不获其何以能乐王弗听问之伶州鸠对曰臣闻之琴瑟尚宫钟尚羽石尚角匏竹利制大不踰宫细不过羽夫宫音之主也第以及羽故乐器重者从细轻者从大是以金尚羽石尚角瓦丝尚宫匏竹尚议革木一声夫政象乐乐从和和从平声以和乐律以平声金石以动之丝竹以行之诗以道之歌以咏之匏以宣之瓦以赞之革木以节之物得其常曰乐极极之所集曰声声应相保曰和细大不踰曰平如是而铸之金磨之石繋之丝木越之匏竹节之鼔而行之以遂八风于是乎气无滞隂亦无散阳隂阳序次风雨时至嘉生繁祉人民和利物备而乐成上下不罢故曰乐正今细抑大陵不容于耳非和也听声越逺非平也夫有和平之声于是乎道之以中德咏之以中音德音不愆以合神人神是以宁民是以听若夫匮财用罢民力以逞淫心听之不龢比之不度无益于教而离民怒神非臣之所闻也王不听周景王将铸无射伶州鸠曰王其以心疾死乎夫乐天子之职也夫音乐之舆也而钟音之器也天子省风以作乐器以钟之舆以行之小者不窕大者不摦则和于物物和则嘉成故和声入于耳而藏于心心亿则乐窕则不感不充满人心摦则不容心是以感感实生疾今钟摦矣王心弗堪其能久乎太史公曰夫上古明王举乐者非以娱心自乐快意恣欲将为治也正教者皆始于音音正而行正故音乐者所以动盪血脉通流精神而和正心也故宫动脾而和正圣商动肺而和正义角动肝而和正仁徴动心而和正礼羽动肾而和正智故乐所以内辅正心而外异贵贱也上以事宗庙下以变化黎庶也琴长八尺一寸正度也弦大者为宫而居中央为君商张右傍其余大小相次不失其次序则君臣之位正矣故闻宫音使人温舒而广大闻商音使人方正而好义闻角音使人恻隠而爱人闻徴音使人乐善而好施闻羽音使人整齐而好礼一出韩夫礼由外入乐自内出故君子不可须臾离礼须臾离礼则暴慢之行穷外不可须臾离乐须臾离乐则姦邪之行穷内故乐音者君子之所以养义也夫古者天子诸侯听钟磬未尝离于庭卿大夫听琴瑟之音未尝离于前所以养行义而防淫泆也夫淫泆生于无礼故圣人使人耳闻雅颂之音目视威仪之礼足行恭敬之容口言仁义之道故君子终日言而邪辟无由入也王朝礼四之下乐记凡音之起由人心生也人心之动物使之然也感于物而动故形于声声相应故生变变成方谓之音比音而乐之及干戚羽旄谓之乐比毗志反乐者音之所由生也其本在人心之感于物也是故其哀心感者其声噍以杀其乐心感者其声啴以缓其喜心感者其声发以散其怒心感者其声粗以厉其敬心感者其声直以廉其爱心感者其声和以柔六者非性也感于物而后动是故先王慎所以感之者故礼以道其志乐以和其声政以一其行刑以防其姦礼乐刑政其极一也极至也所以同民心而出治道也凡音者生人心者也情动于中故形于声声成文谓之音是故治世之音安以乐其政和乱世之音怨以怒其政乖亡国之音哀以思其民困声音之道与政通矣言宫为君商为臣角为民征为事羽为物五者不乱则无怗懘之音矣五者君臣民宫乱则荒其君骄商乱则陂其官壊角乱则忧其民怨徴乱则哀其事勤羽乱则危其财匮五者皆乱迭相陵谓之慢如此则国之灭亡无日矣陂彼义反郑卫之音乱世之音也比于慢矣桑间濮上之音亡国之音也其政散其民流诬上行私而不可止也凡音者生于人心者也乐者通伦理者也是故知声而不知音者禽兽是也知音而不知乐者衆庶是也唯君子为能知乐是故审声以知音审音以知乐审乐以知政而治道备矣是故不知声者不可与言音不知音者不可与言乐知乐则㡬于礼矣礼乐皆得谓之有德德者得也是故乐之隆非极音也食飨之礼非致味也隆犹清庙之瑟朱弦而疏越壹倡而三叹有遗音者矣大飨之礼尚玄酒而俎腥鱼大羮不和有遗味者矣倡昌谅反和去声今按吕是故先王之制礼乐也非以极口腹耳目之欲也将以教民平好恶而反人道之正也教之天地之道寒暑不时则疾风雨不节则饥教者民之寒暑也教不时则伤世事者民之风雨也事不节则无功然则先王之为乐也以法治也善则行象德矣夫民有血气心知之性而无哀乐喜怒之常应感起物而动然后心术形焉是故志微噍杀之音作而民思忧啴谐慢易繁文简节之音作而民康乐粗厉勐起奋末广贲之音作而民刚毅廉直劲正庄诚之音作而民肃敬寛裕肉好顺成和动之音作而民慈爱流辟邪散狄成涤滥之音作而民淫乱粉反肉而救反辟匹亦反是故先王本之情性稽之度数制之礼义合生气之和道五常之行使之阳而不散隂而不密刚气不怒柔气不慑四畅交于中而发作于外皆安其位而不相夺也行下孟反慑之涉反然后立之学等广其节奏省其文采以绳德厚律小大之称比始终之序以象事行称尺证反此毗志反使亲疎贵贱长幼男女之理皆形见于乐故曰乐观其深矣长丁丈反见音现土敝则草木不长水烦则鱼鼈不大气衰则生物不遂世乱则礼慝而乐淫是故其声哀而不庄乐而不安慢易以犯节流湎以忘本广则容姦狭则思欲感条畅之气而灭和平之德是以君子贱之也长丁丈反湎緜鲜反凡姦声感人而逆气应之逆气成象而淫乐兴焉正声感人而顺气应之顺气成象而和乐兴焉倡和有应回邪曲直各归其分而万物之理各以类相动也是故君子反情以和其志比类以成其行姦声乱色不留聪明淫乐慝礼不接心术惰慢邪辟之气不设于身体使耳目鼻口心知百体皆由顺正以行其义反犹本也术犹道也然后发以声音而文以琴瑟动以干戚饰以羽旄从以箫管奋至德之光动四气之和以着万物之理是故清明象天广大象地终始象四时周还象风雨五色成文而不乱八风从律而不姦百度得数而有常小大相成终始相生倡和清浊迭相为经还音旋故乐行而伦清耳目聪明血气和平移风易俗天下皆宁故曰乐者乐也君子乐得其道小人乐得其欲以道制欲则乐而不乱以欲忘道则惑而不乐道谓仁义也是故君子反情以和其志广乐以成其教乐行而民乡方可以观德矣德者性之端也乐者德之华也金石丝竹乐之器也诗言其志也歌咏其声也舞动其容也三者本于心然后乐器从之是故情深而文明气盛而化神和顺积中而英华发外唯乐不可以为伪乐者心之动也声者乐之象也文采节奏声之饰也君子动其本乐其象然后治其饰是故先鼔以警戒三步以见方再始以着往复乱以饰归奋疾而不拔极幽而不隠独乐其志不厌其道备举其道不私其欲是故情见而义立乐终而德尊君子以好善小人以听过故曰生民之道乐为大焉乐其独乐之乐并去声见音现好去声夫乐者乐也人情之所不能免也乐必发于声音形于动静人之道也声音动静性术之变尽于此矣故人不耐无乐乐不耐无形形而不为道不耐无乱乐音洛先王耻其乱故制雅颂之声以道之使其声足乐而不流使其文足论而不息使其曲直繁瘠廉肉节奏足以感动人之善心而已矣不使放心邪气得接焉是先王立乐之方也流犹淫放也文篇是故乐在宗庙之中君臣上下同听之则莫不和敬在族长乡里之中长幼同听之则莫不和顺在闺门之内父子兄弟同听之则莫不和亲故乐者审一以定和比物以饰节节奏合以成文所以合和父子君臣附亲万民也是先王立乐之方也长丁丈反比毗志反故听其雅颂之声志意得广焉执其干戚习其俯仰诎伸容貌得庄焉行其缀兆要其节奏行列得正焉进退得齐焉故乐者天地之命中和之纪人情之所不能免也缀表也所以表行列也诗云荷戈与夫乐者先王之所以饰喜也军旅鈇钺者先王之所以饰怒也故先王之喜怒皆得其侪焉侪犹辈类喜则天下和之怒则暴乱者畏之先王之道礼乐可谓盛矣以上并乐记雅颂之声皆发于辞本于情故君臣以睦父子以亲故韶夏之乐也声浸乎金石润乎草木今取怨思之声施之于弦管闻其音者不淫则悲淫则乱男女之辨悲则感怨思之气岂所谓乐哉故事不本于道德者不可以为仪言不合乎先王者不可以为道音不调乎雅颂者不可以为乐也是故贤人之政降人以体圣人之政降人以心体降可以图始心降可以保终降体以礼降心以乐所谓乐者非金石丝竹也谓人乐其家谓人乐其族谓人乐其业谓人乐其都邑谓人乐其政令谓人乐其道德如此君人者乃作乐以节之使不失其和故有德之君以乐乐人无德之君以乐乐身乐人者久而长乐身者不久而亡三略先王之乐所以节百事也故有五节迟速本末以相及中声以降五降之后不容弹矣于是有烦手淫声慆堙心耳乃忘平和君子弗听也慆土刀反堙音因物亦如之至于烦乃舍也已无以生疾舍音舍君子之近琴瑟以仪节也非以慆心也左氏昭元年六律者何黄钟㽔宾无射大蔟夷则姑洗是也故天子左五钟右五钟天子将出则撞黄钟右五钟皆应撞丈江反马鸣中律步者皆有容驾者皆有文御者皆有数步者中规折还中矩立则磬折拱则抱鼔言声合然后大师奏登车告出也大音泰入则撞㽔宾左五钟皆应以治容貌容貌得则气得气得则肌肤安肌肤安则色齐矣㽔宾声狗吠彘鸣及倮介之虫皆莫不延颈以听㽔宾在内者皆玉色在外者皆金声然后少师奏登堂就席告入也少去声此言至乐相知物动相生同声相应之义也古者帝王升歌清庙大琴练弦达越大琴朱弦达越以韦为鼔谓之搏拊何以也练弦朱君子有大人声不以钟鼔竽瑟之声乱人声清庙升歌者歌先人之功烈德泽也故欲其清也其歌之唿也曰于穆清庙于者叹之也穆者敬之也清者欲其在位者徧闻之也故周公升歌文王之功烈德泽茍在庙中甞见文王者愀然如复见文王故书曰搏拊琴瑟以咏祖考来假此之谓也宾牟贾侍坐于孔子孔子与之言及乐曰夫武之备戒之已久何也对曰病不得其衆也咏叹之淫液之何也对曰恐不逮事也液音亦发扬蹈厉之已蚤何也对曰及时事也蚤音早武坐致右宪左何也对曰非武坐也声淫及商何也对曰非武音也子曰若非武音则何音也对曰有司失其传也若非有司失其传则武王之志荒矣传直专反子曰唯丘之闻诸苌弘亦若吾子之言是也宾牟贾起免席而请曰夫武之备戒之已久则既闻命矣敢问迟之迟而又久何也子曰居吾语女夫乐者象成者也摠干而山立武王之事也发扬蹈厉大公之志也武乱皆坐周召之治也语去声女音汝大音泰召时诏反且夫武始而北出再成而灭商三成而南四成而南国是疆五成而分周公左召公右六成复缀以崇缀知卫反下同天子夹振之而驷伐盛威于中国也分夹而进事蚤济也久立于缀以待诸侯之至也且女独未闻牧野之语乎武王克殷反商未及下车而封黄帝之后于蓟封帝尧之后于祝封帝舜之后于陈下车而封夏后氏之后于杞投殷之后于宋封王子比干之墓释箕子之囚使之行商容而复其位庶民弛政庶士倍禄济河而西马散之华山之阳而弗复乗牛散之桃林之野而弗复服车甲衅而藏之府库而弗复用倒载干戈包之以虎皮将帅之士使为诸侯名之曰建櫜然后天下知武王之不复用兵也靳反与衅同倒丁老反将去声帅率内反櫜音羔散军而郊射左射貍首右射驺虞而贯革之射息也裨冕搢笏而虎贲之士说劔也祀乎明堂而民知孝朝觐然后诸侯知所以臣耕借然后诸侯知所以敬五者天下之大教也郊射为射宫于食三老五更于大学天子袒而割牲执酱而馈执爵而酳冕而摠干所以教诸侯之弟也若此则周道四达礼乐交通则夫武之迟久不亦宜乎乐记魏文侯问于子夏曰吾端冕而听古乐则唯恐卧听郑卫之音则不知倦敢问古乐之如彼何也新乐之如此何也子夏对曰今夫古乐进旅退旅和正以广弦匏笙簧㑹守拊鼔始奏以文复乱以武治乱以相讯疾以雅君子于是语于是道古脩身及家平均天下此古乐之发也旅犹俱也俱进俱退言今夫新乐进俯退俯姦声以滥溺而不止及优侏儒獶杂子女不知父子乐终不可以语不可以道古此新乐之发也俯犹曲也今君之所问者乐也所好者音也夫乐者与音相近而不同好去声文侯曰敢问何如子夏对曰夫古者天地顺而四时当民有德而五谷昌疾疢不作而无妖祥此之谓大当然后圣人作为父子君臣以为纪纲纪纲既正天下大定天下大定然后正六律和五声弦歌诗颂此之谓德音德音之谓乐诗云莫其德音其德克明克明克类克长克君王此大邦克顺克俾俾于文王其德靡悔既受帝祉施于孙子此之谓也反今君之所好者其溺音乎好去声文侯曰敢问溺音何从出也子夏对曰郑音好滥淫志宋音燕女溺志卫音趋数烦志齐音敖辟乔志此四者皆淫于色而害于德是以祭祀弗用也诗云肃雍和鸣先祖是听夫肃肃敬也雍雍和也夫敬以和何事不行为人君者谨其所好恶而已矣君好之则臣为之上行之则民从之诗云诱民孔易此之谓也诱进也孔甚也言民然后圣人作为鞉鼔椌楬壎箎此六者德音之音也六者为本以其声质也椌楬谓柷然后钟磬竽瑟以和之干戚旄狄以舞之此所以祭先王之庙也所以献酬酳酢也所以官序贵贱各得其宜也所以示后世有尊卑长幼之序也昨长丁丈反钟声铿铿以立号号以立横横以立武君子听钟声则思武臣号号令所以警衆石声磬磬以立辨辨以致死君子听磬声则思死封疆之臣丝声哀哀以立廉廉以立志君子听琴瑟之声则思志义之臣竹声滥滥以立㑹㑹以聚衆君子听竽笙箫管之声则思畜聚之臣滥力敢反鼔鼙之声讙讙以立动动以进衆君子听鼔鼙之声则思将帅之臣西反将去声帅所类反君子之听音非听其铿鎗而已也彼亦有所合之也鎗七羊反乐记孔子学琴于师襄子襄子曰吾虽以击磬为官然能于琴今子于琴已习可以益矣孔子曰丘未得其数也有间曰己习其数可以益矣孔子曰丘未得其志也有间曰己习其志可以益矣孔子曰丘未得其为人也有间孔子有所谬然思焉有所睪然髙望而逺眺焉眺见曰丘迨得其为人矣黮而黑颀然长旷如望羊黮徒感反颀音祈掩有四方非文王其孰能为此师襄子避席叶拱而对曰君子圣人也其传曰文王操孔子至齐郭门之外遇一婴儿挈一壶相与俱行其视精其心正其行端孔子谓御曰趣驱之趣驱之韶乐方作于是至而闻韶学之三月不知肉味曰不图为乐之至于此也故乐非独以自乐也又以乐人非独以自正也又以正人至矣哉吴公子札来聘请观于周乐使工为之歌周南召南为去声后同召音邵曰美哉始基之矣犹未也然勤而不怨矣为之歌邶鄘卫邶音佩鄘音容曰美哉渊乎忧而不困者也吾闻卫康叔武公之德如是是其卫风乎为之歌王曰美哉思而不惧其周之东乎为之歌郑曰美哉其细已甚民弗堪也是其先亡乎为之歌齐曰美哉泱泱乎大风也哉泱于郎反表东海者其大公乎大音泰国未可量也为之歌豳豳彼贫反曰美哉荡乎乐而不淫其周公之东乎乐音洛为之歌秦曰此之谓夏声夫能夏则大大之至也其周之旧乎为之歌魏曰美哉沨沨乎大而婉险而易行以德辅此则明主也为之歌唐曰思深哉其有陶唐氏之遗民乎不然何忧之逺也非令德之后谁能若是为之歌陈曰国无主其能久乎自郐以下无讥焉郐古外反为之歌小雅曰美哉思而不贰怨而不言其周德之衰乎犹有先王之遗民焉为之歌大雅曰广哉熙熙乎曲而有直体其文王之德乎为之歌颂曰至矣哉直而不倨倨傲曲而不屈迩而不偪逺而不携迁而不淫复而不厌哀而不愁乐而不荒用而不匮广而不宣施而不费施去声取而不贪处而不底行而不流五声和八风平节有度守有序盛德之所同也见舞象箾南籥者箾音朔曰美哉犹有憾见舞大武者曰美哉周之盛也其若此乎见舞韶濩者曰圣人之弘也而犹有慙德圣人之难也见舞大夏者曰美哉勤而不德非禹其谁能脩之见舞韶箾者舜乐曰德至矣哉大矣如天之无不帱也帱覆也如地之无不载也虽甚盛德其蔑以加于此矣观止矣若有他乐吾不敢请已左子赣见师乙而问焉曰赐闻声歌各有宜也如赐者宜何歌也赣与贡同师乙曰乙贱工也何足以问所宜请诵其所闻而吾子自执焉夫歌者直已而陈德也动已而天地应焉四时和焉星辰理焉万物育焉寛而静柔而正者宜歌颂广大而静疏达而信者宜歌大雅恭俭而好礼者宜歌小雅正直而静廉而谦者宜歌风肆直而慈爱者宜歌商好去声温良而能断者宜歌齐故商者五帝之遗声也商人识之故谓之商齐者三代之遗声也齐人识之故谓之齐明乎商之音者临事而屡断明乎齐之音者见利而让屡数也临事而屡断勇也见利而让义也有勇有义非歌孰能保此故歌者上如抗下如队曲如折止如槀木倨中矩句中钩累累乎端如贯珠言歌声之着动人心之审故歌之为言也长言之也説之故言之言之不足故长言之长言之不足故嗟叹之嗟叹之不足故不知手之舞之足之蹈之也说音恱乐记子路鼔琴孔子闻之谓冉有曰甚矣由之不才也夫先王之制音也奏中声以为节流入于南不归于北夫南者生育之乡北者杀伐之域故君子之音温柔居中以养生育之气忧愁之感不加于心也暴厉之动不在于体也夫然者乃所谓治安之风也小人之音则不然亢丽微末以象杀伐之气中和之感不载于心温和之动不存于体夫然者乃所以为乱之风昔者舜弹五絃之琴造南风之诗其诗曰南风之薰兮可以解吾民之愠兮南风之时兮可以阜吾民之财兮唯脩此化故其兴也勃焉德如泉流至于今王公大人述而弗忘殷纣好为北鄙之声其废也忽然至于今王公大人举以为诫夫舜起布衣积德含和而终以帝纣为天子荒淫暴乱而终以亡非各所修之致乎由今也匹夫之徒曾无意于先王之制而习亡国之声岂能保其六七尺之体哉冉有以告子路子路惧而自悔静思不食以至骨立夫子曰过而能改其进矣乎吕氏春秋古乐曰乐所由来者尚也必不可废有节有侈有正有淫矣贤者以昌不肖以亡昔古朱襄氏之治天下也多风而阳气畜积万物散解果实不成故士达作为五絃瑟以来隂气以定羣生昔葛天氏之乐三人掺牛尾投足以歌八阕掺所斩反阕苦穴反一曰载民二曰玄鸟三曰遂草木四曰奋五谷五曰敬天常六曰达帝功七曰依地德八曰总万物之极昔陶唐氏之始隂多滞伏而湛积湛音沈水道壅塞不行其原民气郁阏而滞着着直略反筋骨瑟缩不达故作为舞以宣导之昔黄帝令伶伦作为律伶伦自大夏之西乃之阮隃之隂反取竹于嶰谿之谷以生空窍厚钧者断两节间其长三寸九分而吹之以为黄钟之宫吹日舍少次制十二筒以之阮隃之下听鳯凰之鸣以别十二律其雄鸣为六雌鸣亦六以此黄钟之宫适合黄钟之宫皆可以生之故曰黄钟之宫律吕之本黄帝又命伶伦与荣猨铸十二钟以和五音以仲春之月乙卯之日日在奎始奏之命之曰咸池猨音袁帝颛顼生自若水实处空桑处居空桑乃登为帝惟天之合正风乃行其音若熙熙凄凄锵锵帝颛顼好其音乃令飞龙作效八风之音好去声命之曰承云以祭上帝乃令鱓先为乐倡倡始也鱓乃偃浸以其尾鼔其腹其音英帝喾命咸黑作为声歌九招六列六英倕作为鼙鼔钟磬吹苓管壎篪因令鳯鸟天翟舞之帝喾大喜乃以康帝德康安帝尧立乃命质为乐质乃效山林谿谷之音以歌乃以麋置缶而鼔之鼔击乃拊石击石以象上帝玉磬之音以致舞兽瞽㮴乃拌五絃之瑟作以为十五絃之瑟命之曰大章以祭上帝舜立仰延乃拌瞽㮴之所为瑟益之八絃以为二十三絃之瑟帝舜乃令质脩九招六列六英以明帝德禹立勤劳天下日夜不懈通大川决壅塞凿龙门降通漻水以导河漻莲条反疏三江五湖注之东海以利黔首于是命臯陶作为夏籥九成以昭其功九成九变昭明殷汤即位夏为无道暴虐万民侵削诸侯不用轨度天下患之汤于是率六州以讨桀之罪功名大成黔首安宁汤乃命伊尹作为大濩歌晨露修九招六列以见其善周文王处岐诸侯去殷三淫而翼文王散宜生曰殷可伐也文王弗许周公旦乃作诗曰文王在上于昭于天周虽旧邦其命维新以绳文王之德武王即位以六师伐殷六师未至以锐兵克之于牧野归乃荐俘馘于京太室乃命周公为作大武大武周乐成王立殷民反王命周公践伐之商人服象为虐于东夷周公遂以师逐之至于江南乃为三象以嘉其德故乐之所由来者尚矣非独为一世之所造仪礼集传集註卷二十七仪礼经传通解卷二十八钦定四库全书仪礼集传集註卷二十八宋朱子撰王朝礼五王制之甲禹贡五百里甸服甸田遍反百里赋纳緫二百里纳铚栗反穗音遂三百里纳秸服秸工八反四百里粟五百里米五百里侯服百里采二百里男邦三百里诸侯五百里绥服三百里揆文教度待洛反二百里奋武卫五百里要服三百里夷二百里蔡五百里荒服三百里蛮二百里流东渐于海西被于流沙朔南暨声教渐子廉反讫于四海传曰禹合诸侯于涂山执玉帛者万国在寿春东北王者之制禄爵公侯伯子男凡五等诸侯之上大夫卿下大夫上士中士下士凡五等天子之田方千里公侯田方百里伯七十里子男五十里不能五十里者不合于天子附于诸侯曰附庸天子之三公之田视公侯天子之卿视伯天子之大夫视子男天子之元士视附庸凡四海之内九州州方千里州建百里之国三十七十里之国六十五十里之国百有二十凡二百一十国名山大泽不以封其余以为附庸闲田八州州二百一十国闲音闲天子之县内方百里之国九七十里之国二十有一五十里之国六十有三凡九十三国名山大泽不以朌其余以禄士以为闲田凡九州千七百七十三国天子之元士诸侯之附庸不与与音预天子百里之内以共官千里之内以为御共音供千里之外设方伯五国以为属属有长十国以为连连有帅三十国以为卒卒有正二百一十国以为州州有伯属八州八伯五十六正百六十八帅三百三十六长八伯各以其属属于天子之老二人分天下以为左右曰二伯天子使其大夫为三监监于方伯之国国三人使佐方伯领诸侯天子之县内诸侯禄也外诸侯嗣也千里之内曰甸千里之外曰采曰流方千里者为方百里者百封方百里者三十国其余方百里者七十又封方七十里者六十为方百里者二十九方十里者四十其余方百里者四十方十里者六十又封方五十里者百二十为方百里者三十其余方百里者十方十里者六十名山大泽不以封其余以为附庸闲田诸侯之有功者取于闲田以禄之其有削地者归之闲田天子之县内方千里者为方百里者百封方百里者九其余方百里者九十一又封方七十里者二十一为方百里者十方十里者二十九其余方百里者八十方十里者七十一又封方五十里者六十三为方百里者十五方十里者七十五其余方百里者六十四方十里者九十六诸侯世子世国大夫不世爵使以德爵以功未赐爵视天子之元士以君其国诸侯之大夫不世爵禄中国戎夷五方之民皆有性也不可推移东方曰夷被髪文身有不火食者矣南方曰蛮雕题交趾有不火食者矣西方曰戎被髪衣皮有不粒食者矣北方曰狄衣羽毛穴居有不粒食者矣衣去声中国夷蛮戎狄皆有安居和味宜服利用备器五方之民言语不通嗜欲不同达其志通其欲东方曰寄南方曰象西方曰狄鞮北方曰译鞮丁兮反译音亦已上并王周礼大司徒以土圭之灋测土深正日景以求地中日南则景短多暑日北则景长多寒日东则景夕多风日西则景朝多隂深尺鸩反日至之景尺有五寸谓之地中天地之所合也四时之所交也风雨之所会也隂阳之所和也然则百物阜安乃建王国焉制其畿方千里而封树之凡建邦国以土圭土其地而制其域诸公之地封疆方五百里其食者半诸侯之地封疆方四百里其食者参之一诸伯之地封疆方三百里其食者参之一诸子之地封疆方二百里其食者四之一诸男之地封疆方百里其食者四之一凡邦国千里封公以方五百里则四公方四百里则六侯方三百里则七伯方二百里则二十五子方百里则百男以周知天下凡邦国大小相维王设其牧制其职各以其所能制其贡各以其所有方千里曰王畿其外方五百里曰侯服又其外方五百里曰甸服又其外方五百里曰男服又其外方五百里曰采服又其外方五百里曰卫服又其外方五百里曰蛮服又其外方五百里曰夷服又其外方五百里曰镇服又其外方五百里曰藩服传祭公谋父之言曰先王之制邦内甸服邦外侯服侯卫宾服蛮夷要服戎狄荒服甸服者祭侯服者祀宾服者享要服者贡荒服者王日祭月祀时享嵗贡终王先王之训也有不祭则修意意志意也谓邦国之内有一违阙不供意有不祀则修言也不享则修文有不贡则修名有不王则修徳序成而有不至则修刑序成谓上五有于是乎有刑不祭伐不祀征不享让不贡告不王于是乎有刑罚之辟有攻伐之兵有征讨之备也威让之令有文告之辞布令陈辞而又不至则增修于德而无勤民于逺是以近无不听逺无不服羊客问子思曰周自后稷封为王者后子孙据国至大王王季文王此固世为诸侯矣焉得为西伯乎子思曰吾闻诸子夏古之帝王中分天下使二公治之谓之二伯殷王帝乙之时王季以功九命作伯大音泰焉于䖍反受圭瓒鬯之赐瓒才但反鬯勑亮反故文王因之得专征伐此以诸侯为伯犹周召之君为伯也周召周成王使召康公命齐大公曰五侯九伯女实征之以夹辅周室召音邵女音汝左氏僖公四年子曰自陜而东者周公主之自陜而西者召公主之一相处乎内相去声公羊隠公五年周襄王命尹氏及王子虎内史叔兴父策命晋侯重耳为侯伯重平声左氏僖王者必立牧方三人使窥逺牧衆也逺方之民有饥寒而不得衣食有狱讼而不平其寃失贤而不举者入告乎天子天子于其君之朝也揖而进之曰意朕之政教有不得尔者邪何如乃有饥寒而不得衣食有狱讼而不平其寃失贤而不举然后其君退而与其卿大夫谋之逺方之民闻之皆曰诚天子也夫我居之僻见我之近也我居之幽见我之明也可欺乎哉故牧者所以明四目达四聪也仪礼集传集註卷二十八仪礼经传通解卷二十九钦定四库全书仪礼集传集註卷二十九宋朱子撰王朝礼六王制之乙凡建王国大司徒以土圭之灋测土深正日景以求地中日南则景短多暑日北则景长多寒日东则景夕多风日西则景朝多隂深尺鸩反日至之景尺有五寸谓之地中天地之所合也四时之所交也风雨之所㑹也隂阳之所和也然则百物阜安乃建王国焉制其畿方千里而封树之今按自唐以来以浚仪量人掌营国城郭营后宫量市朝道巷门渠造都邑亦如之量音亮朝直遥反匠人营国方九里旁三门国中九经九纬经涂九轨左祖右社面朝后市市朝一夫夏后氏世室堂修二七广四修一广古旷反五室三四步四三尺九阶四旁两夹䆫白盛门堂三之二室三之一殷人重屋堂修七寻堂崇三尺四阿重屋重直龙反笮侧白反周人明堂度九尺之筵东西九筵南北七筵堂崇一筵五室凡室二筵下同室中度以几堂上度以筵宫中度以寻野度以步涂度以轨庙门容大扄七个大扄牛鼎之扄长闱门容小扄参个路门不容乗车之五个乗去声应门二彻参个内有九室九嫔居之外有九室九卿朝焉嫔音频朝直遥反九分其国以为九分九卿治之王宫门阿之制五雉宫隅之制七雉城隅之制九雉经涂九轨环涂七轨野涂五轨门阿之制以为都城之制宫隅之制以为诸侯之城制环涂以为诸侯经涂野涂以为都经涂记明堂者古有之也凡九室一室而有四户八牖凡三十六户七十二牖以茅盖屋上圆下方赤缀户也白缀牖也二九四七五三六一八堂髙三尺东西九筵南北七筵九室十二堂室四户户二牖其宫方三百步在近郊近郊三十里此天子之路寝也不齐不居其室待朝在南宫揖朝出其南门大戴礼昔者周公朝诸侯于明堂之位朝直遥反天子负斧依南乡而立依于岂反乡去声三公中阶之前北面东上诸侯之位阼阶之东西面北上诸伯之国西阶之西东面北上诸子之国门东北面东上诸男之国门西北面东上九夷之国东门之外西面北上八蛮之国南门之外北面东上六戎之国西门之外东面南上五狄之国北门之外南面东上九采之国应门之外北面东上四塞世告至此周公明堂之位也塞失代反明堂也者明诸侯之尊卑也明堂位内宰凡建国佐后立市设其次置其叙正其肆陈其货贿出其度量淳制祭之以隂礼量音亮淳诸允反王畿千里以㕓里任国中之地以场圃任园地以宅田士田贾田任近郊之地以官田牛田赏田牧田任逺郊之地㕓直连反贾音古以公邑之田任甸地以家邑之田任稍地稍所教反以小都之田任县地以大都之田任畺地畺居良反耳则公邑今按郊地四同六乡井田在载师六乡之法五家为比使之相保五比为闾使之相受四闾为族使之相塟五族为党使之相救五党为州使之相赒五州为乡使之相宾比毗志反赒音周大司徒六遂之法五家为邻五邻为里四里为酇五酇为鄙五鄙为县五县为遂皆有地域沟树之使各掌其政令刑禁以嵗时稽其人民而授之田野简其兵器教之稼穑酇作管反辨其野之土上地中地下地以颁田里上地夫一㕓田百畮莱五十畮余夫亦如之中地夫一㕓田百畮莱百畮余夫亦如之下地夫一㕓田百畮莱二百畮余夫亦如之畮与亩同凡治野夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以达于畿畛之忍反洫况逼反浍古外反遂凡造都鄙制其地域而封沟之以其室数制之不易之地家百畮一易之地家二百畮再易之地家三百畮大司徒乃经土地而井牧其田野九夫为井四井为邑四邑为丘四丘为甸四甸为县四县为都以任地事而令贡赋凡税歛之事小司徒匠人为沟洫耜广五寸二耜为耦一耦之伐广尺深尺谓之田首倍之广二尺深二尺谓之遂九夫为井井间广四尺深四尺谓之沟方十里为成成间广八尺深八尺谓之洫方百里为同同间广二寻深二仞谓之浍冬官王制方一里者为田九百亩方十里者为方一里者百为田九万亩方百里者为方十里者百为田九十亿亩方千里者为方百里者百为田九万亿亩自恒山至于南河千里而近冀州域自南河至于江千里而近自江至于衡山千里而遥自东河至于东海千里而遥自东河至于西河千里而近自西河至于流沙千里而遥西不尽流沙南不尽衡山东不尽东海北不尽恒山凡四海之内断长补短方三千里为田八十万亿一万亿亩断音短方百里者为田九十亿亩山陵林麓川泽沟渎城郭宫室涂巷三分去一其余六十亿亩以一大国为率其率音律古者以周尺八尺为步今以周尺六尺四寸为步古者百亩当今东田百四十六亩三十步古者百里当今百二十一里六十步四尺二寸二分司空执度度地度度上如字下徒洛反居民山川沮泽时四时沮将虑反量地逺近兴事任力凡居民材必因天地寒煖燥湿煖乃管反广谷大川异制民生其间者异俗刚柔轻重迟速异齐齐才细反五味异和器械异制衣服异宜脩其教不易其俗齐其政不易其宜凡居民量地以制邑度地以居民地邑民居必参相得也无旷土无游民食节事时民咸安其居乐事劝功尊君亲上然后兴学乐音洛古者公田借而不税市㕓而不税闗讥而不征林麓川泽以时入而不禁夫圭田无征田里不粥墓地不请用民之力嵗不过三日其用之也任老者之事食壮者之食王制传季康子欲以一井田出法赋焉使访孔子子曰丘弗识也冉有三发卒曰子为国老待子而行若之何子不言孔子不对而私于冉有曰求汝来汝弗闻乎先王制土借田以力而底其逺近赋里以入而量其有无任力以夫而议其老幼于是瘝寡孤疾老者军旅之出则征之无则已于其嵗收田一井出获禾秉缶米刍藁不是过缶方有反先王以为之足君子之行必度于礼施取其厚施以厚为德也事举其中敛从其薄若是其以丘亦足矣不度于礼而贪冐无厌则虽赋田将有不足且子季孙若以行之而取法则有周公之典在若欲犯法则茍行之又何访焉家语孟子曰夏后氏五十而贡殷人七十而助周人百亩而彻其实皆什一也彻者彻也助者借也彻敕列反借子夜反龙子曰治地莫善于助莫不善于贡贡者校数嵗之中以为常乐嵗粒米狼戾多取之而不为虐则寡取之凶年粪其田而不足则必取盈焉为民父母使民盻盻然将终嵗勤动不得以养其父母又称贷而益之使老稚转乎沟壑恶在其为民父母也龙子古贤人狼戾犹狼借言多也诗云雨我公田遂及我私惟助为有公田由此观之虽周亦助也雨于付反夫仁政必自经界始经界不正井地不均谷禄不平是故暴君污吏必慢其经界经界既正分田制禄可坐而定也夫音扶无君子莫治野人无野人莫养君子养去声请野九一而助国中什一使自赋卿以下必有圭田圭田五十亩余夫二十五亩死徙无出乡乡田同井出入相友守望相助疾病相扶持则百姓亲睦方里而井井九百亩其中为公田八家皆私百亩同养公田公事毕然后敢治私事所以别野人也养去声别彼列反滕文公上古者曷为什一而借公羊子曰什一者天下之中正也多乎什一大桀小桀寡乎什一大貉小貉貉亡伯反什一者天下之中正也什一行而颂声作矣何休曰圣人制井田之法而口分之一夫一妇受田百亩以养父母妻子五口为一家井田之义一曰无泄地气二曰无费一家三曰同风俗四曰合巧拙五曰通货财因井田以为市故俗语曰市井种谷不得种一谷以备灾害田中不得有树以妨五谷还庐舍种桑荻杂菜畜五母鸡两母豕瓜果种疆畔女工蚕织老者得衣帛焉得食肉焉死者得葬焉多于五口名曰余夫以率受田二十五亩十井共出兵车一乗司空谨别田之髙下善恶分为三品上田一嵗一垦中田二嵗一垦下田三嵗一垦肥饶不得独乐墝埆不得独苦故三年一换土易居财均力平兵车素定是谓均民力彊国家在田曰疆在邑曰里一里八十户八家共一巷中里为校室选其耆老有髙德者名曰父老其有辩䕶伉健者为里正皆受倍田得乗马父老比三老孝弟官属里正比庶人在官之吏民春夏出田秋冬入保城郭田作之时春父老及里正旦开门坐塾上晏出后时者不得出莫不持樵者不得入五谷毕入民皆居宅里正趋缉绩男女同巷相从夜绩至于夜中故女功一月得四十五日作从十月尽正月止男女有所怨恨相从而歌饥者歌其食劳者歌其事男年六十女年五十无子者官衣食之使之民间求诗乡移于邑邑移于国国以闻于天子故王者不出户牖尽知天下所苦不下堂而知四方十月事讫父老教于校室八嵗者学小学十五者学大学其有秀者移于乡学乡学之秀者移于庠序庠序之秀者移于国学学于小学诸侯嵗贡小学之秀者于天子学于大学其有秀者命曰造士行同而能偶别之以射然后爵之士以才能进取君以考功授官三年耕余一年之蓄九年耕余三年之积三十年耕有十年之储虽遇唐尧之水殷汤之旱民无近忧四海之内莫不乐其业故曰颂声作矣宣公十四年公羊传齐桓公亲逆管仲于郊与之坐而问焉管仲对曰昔者圣王之治天下也参其国而伍其鄙定民之居成民之事陵为之终而慎用其六柄焉桓公曰成民之事若何管仲对曰四民者勿使杂处杂处则其言哤其事易哤莫江反公曰处士农工商若何管子对曰昔圣王之处士也使就闲燕处工就官府处商就市井处农就田野今夫士羣萃而州处夫音扶闲燕则父与父言义子与子言孝其事君者言敬其幼者言悌少而习焉其心安焉不见异物而迁焉少去声是故其父兄之教不肃而成其子弟之学不劳而能夫是故士之子恒为士今夫工羣萃而州处审其四时夫音扶恒胡登反下同辨其功苦权节其用论比协材旦莫从事施于四方以饬其子弟相语以事相示以巧相陈以功少而习焉其心安焉不见异物而迁焉是故其父兄之教不肃而成其子弟之学不劳而能夫是故工之子恒为工今夫商羣萃而州处察其四时而监其乡之资监居陷反以知其市之贾负任担荷背曰负肩曰服牛轺马轺余招反以周四方以其所有易其所无市贱鬻贵育旦莫从事于此以饬其子弟相语以利相示以赖相陈以知贾少而习焉其心安焉不见异物而迁焉是故其父兄之教不肃而成其子弟之学不劳而能夫是故商之子恒为商今夫农羣萃而州处察其四时权节其用耒耜枷芟耜音似枷音加芟师衔反及寒击菒除田菒音杲以待时耕及耕深耕而疾耰之以待时雨时雨既至挟其枪刈耨镈博以旦暮从事于田野脱衣就功首戴茅蒲身衣袯襫袯芳末反襫音适霑体涂足暴其髪肤尽其四支之敏以从事于田野少而习焉其心安焉不见异物而迁焉是故其父兄之教不肃而成其子弟之学不劳而能是故农之子恒为农野处而不䁥其秀民之能为士者必足赖也有司见而不以告其罪五有司已于事而竣竣且旬反桓公曰定民之居若何管子对曰制国以为二十一乡桓公曰善管子于是制国以为二十一乡工商之乡六士乡十五公帅五乡焉国子帅五乡焉髙子帅五乡焉参国起按以为三官臣立三宰工立三族市立三乡泽立三虞山立三衡桓公曰伍鄙若何管子对曰制鄙三十家为邑邑有司十邑为卒卒有卒帅十卒为乡乡有乡帅三乡为县县有县帅十县为属属有大夫五属故立五大夫各使治一属焉帅所类反立五正各使听一属焉是故正之政听属牧政听县下政听乡桓公曰各保治尔所无或淫怠而不听治者楚蒍掩为司马子木使庀赋庀治数甲兵閲数之蒍掩书土田度山林度徒洛反鸠薮泽薮素口反辨京陵表淳卤卤音鲁数疆潦数色主反潦音老规偃猪偃于建反町原防町徒顷反牧隰臯井衍沃衍以善反量入脩赋赋车籍马赋车兵徒卒甲楯之数楯食准反既成以授子木礼也仪礼集传集註卷二十九仪礼经传通解卷三十钦定四库全书仪礼集传集註卷三十宋朱子撰王朝礼七王制之丙天子者与天地参故德配天地兼利万物与日月并明明照四海而不遗微小其在朝廷则道仁圣礼义之序燕处则听雅颂之音行步则有环佩之声升车则有鸾和之音居处有礼进退有度百官得其宜万事得其序诗云淑人君子其仪不忒正是四国此之谓也南反朝直遥反忒吐得反发号出令而民説谓之和上下相亲谓之仁民不求其所欲而得之谓之信除去天地之害谓之义义与信和与仁帝王之器也有治民之意而无其器则不成经解是以天子之礼有五门曰臯门曰雉门曰库门曰应门曰路门三朝曰外朝曰治朝曰内朝应应对之应朝直遥反秋官朝士注朝士掌外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长衆庶在其后左嘉石平罢民焉右肺石达穷民焉树棘以为位者帅其属而以鞭唿趋且辟辟匹亦反禁慢朝错立族谈者僔子损反小司冦掌外朝之政以致万民而询焉一曰询国危二曰询国迁三曰询立君朝直遥反其位王南乡三公及州长百姓北面羣臣西面羣吏东面反小司冦摈以叙进而问焉以衆辅志而弊谋摈必刅反司士掌治朝之法正其朝仪之位辨其贵贱之等王南乡三公北面东上孤东面北上卿大夫西面北上王族故士虎士在路门之右南面东上大仆大右大仆从者在路门之左南面西上司士摈孤卿特揖大夫以其等旅揖士旁三揖王还揖门左揖门右大仆前大音泰王入内朝皆退朝直遥反王眡燕朝则大仆正位掌摈相记公族朝于内朝大仆王六寝后六宫礼书小宰之职掌建邦之宫刑以治王宫之政令凡宫之纠禁正嵗以宫刑宪禁于王宫士师掌宫禁宰夫正嵗以法警戒羣吏令脩宫中之职事宫正掌王宫之戒令纠禁以时比宫中之官府次舍之衆寡辨外内而时禁稽其功绪纠其德行㡬其出入均其稍食稍所教反去其淫怠与其竒衺之民民宫中吏之家人也会其什伍而教之道艺宫伯掌王宫之士庶子凡在版者掌其政令行其秩叙作其徒役之事授八次八舍之职事诸子国有大事则帅国子而致于大子唯所用之若有兵甲之事则授之车甲合其卒伍置其有司以军法治之司马弗正大子之大音泰正音征凡国之政事国子存游倅使之脩德学道春合诸学秋合诸射以攷其艺而进退之倅七内反虎贲氏掌虎士八百人以先后王而趋以卒伍奔将子匠反舍则守王闲王在国则守王宫国有大故则守王门旅贲氏夹王车而趋阍人掌守王宫之中门之禁中门丧服凶器不入宫潜服贼器不入宫竒服怪民不入宫司隷掌罪隷蛮隷闽隷貉隷夷隷各百有二十人使各服其邦之服执其邦之兵以守王宫与野舍之厉禁师氏亦使其属帅四翟之隷各以其服守王门保氏使其属守王闱膳夫掌王之食饮膳羞凡王之馈食用六谷膳用六牲饮用六清羞用百有二十品珍用八物酱用百有二十罋罋屋贡反王日一举鼎十有二物皆有俎以乐侑食膳夫授祭品尝食王乃食卒食以乐彻于造王齐日三举郑酒正掌五齐一曰泛齐二曰醴齐三曰盎齐四曰缇齐五曰沈齐齐才细反盎乌浪反缇音体三酒之物一曰事酒二曰昔酒三曰清酒四饮之物一曰清二曰医三曰浆四曰酏已反酏以支反有太府以受其货贿之入闗市之赋以待王之膳服邦中之赋以待宾客四郊之赋以待稍秣家削之赋以待匪颁邦甸之赋以待工事邦县之赋以待币帛邦都之赋以待祭祀山泽之赋以待丧纪币余之赋以待赐予凡邦国之贡以待弔用凡万民之贡以充府库凡式贡之财以共玩好之用而金玉玩好玉府掌之良兵良器内府掌之王及后世子之衣服之用则外府掌之王之吉服祀昊天上帝则服大裘而冕祀五帝亦如之享先王则衮冕享先公飨射则鷩冕祀四望山川则毳冕祭社稷五祀则希冕祭羣小祀则玄冕凡兵事韦弁服眡朝则皮弁服凡甸冠弁服凡凶事服弁服凡弔事弁绖服註并见器服篇司服五路一曰玉路建大常以祀金路建大旂以宾同姓以封象路建大赤以朝异姓以封革路建大白以即戎以封四卫木路以田以封蕃国巾车宗祝在庙三公在朝三老在学王前巫而后史卜筮瞽侑皆在左右王中心无为也以守至正朝直遥反礼运天子出户而巫觋有事出门而宗祝有事觋胡的反古者天子必有四邻前曰疑后曰丞左曰辅右曰弼天子有问无以对责之疑可志而不志责之丞可正而不正责之辅可扬而不扬责之弼其爵视卿其禄视次国之君也周公作立政以戒成王曰虎贲缀衣趣马小尹趣马掌马之官言此三者左右携仆百司庶府继自今立政其勿以憸人其惟吉士用劢相我国家劢音迈相息亮反立政昔成王与弟叔虞戏削桐叶为珪以与叔虞曰以此封若史佚因请择日立叔虞成王曰吾与之戏耳史佚曰天子无戏言言则史书之礼成之乐歌之于是遂封叔虞于唐曾子问于夫子曰敢问从父之令可谓孝乎子曰是何言与是何言与昔者天子有争臣七人虽无道不失其天下诸侯有争臣五人虽无道不失其国大夫有争臣三人虽无道不失其家士有争友则身不离于令名父有争子则身不陷于不义故当不义则子不可以不争于父臣不可以不争于君故当不义则争之从父之令又焉得为孝乎孝经冡宰以八柄诏王驭羣臣一曰爵以驭其贵二曰禄以驭其富三曰予以驭其幸四曰置以驭其行五曰生以驭其福六曰夺以驭其贫七曰废以驭其罪八曰诛以驭其过驭音御予音与行下孟反以八统诏王驭万民一曰亲亲二曰敬故三曰进贤四曰使能五曰保庸六曰尊贤七曰达吏八曰礼宾荀卿子曰人主者天下之利势也得道以持之则大安也大荣也积美之源也不得其道以持之则大危也大累也有之不如无之及其綦也求为匹夫不可得也仪礼集传集註卷三十仪礼经传通解卷三十一钦定四库全书仪礼集传集註卷三十一宋朱子撰王朝礼八王制之丁舜典嵗二月东巡守至于岱宗柴守诗救反下同望秩于山川肆觐东后协时月正日同律度量衡量力尚反修五礼五玉三帛二生一死贽贽音至如五器卒乃复五月南巡守至于南岳如岱礼八月西巡守至于西岳如初十有一月朔巡守至于北岳如西礼归格于艺祖用特五载一巡守羣后四朝朝直遥反敷奏以言明试以功车服以庸王制诸侯之于天子也比年一小聘三年一大聘五年一朝比天子巡守问百年者就见之命大师陈诗以观民风大音泰命市纳贾以观民之所好恶志淫好辟市典市者命典礼考时月定日同律礼乐制度衣服正之山川神祗有不举者为不敬不敬者君削以地宗庙有不顺者为不孝不孝者君绌以爵绌丑律反变礼易乐者为不从不从者君流革制度衣服者为畔畔者君讨有功德于民者加地进律归假于祖祢用特假音格祢乃礼反天子将出类乎上帝宜乎社造乎祢诸侯将出宜乎社造乎祢造七报反天子无事与诸侯相见曰朝事谓征考礼正刑一德以尊于天子周制六年五服一朝朝直遥反下同又六年王乃时巡考制度于四岳诸侯各朝于方岳大明黜陟大行人王之所以抚邦国诸侯者嵗徧存三嵗徧覜五嵗徧省七嵗属象胥谕言语恊辞命九嵗属瞽史谕书名听声音十有一嵗达瑞节同度量成牢礼同数器脩法则十有二嵗王巡守殷国音烛量音亮守诗救反时聘以结诸侯之好殷覜以除邦国之慝好去声慝吐得反间问以谕诸侯之志归脤以交诸侯之福贺庆以赞诸侯之喜致禬以补诸侯之烖此四者小行人达六节山国用虎节土国用人节泽国用龙节皆以金为之道路用旌节门闗用符节都鄙用管节皆以竹为之若国札丧则令赙补之若国凶荒则令赒委之若国师役则令藁禬之若国有福事则令庆贺之若国有祸烖则令哀弔之凡此五物者治其事故赙音附藁苦报反禬音㑹及其万民之利害为一书其礼俗政事教治刑禁之逆顺为一书其悖逆暴乱作慝犹犯令者为一书其札丧凶荒厄贫为一书其康乐和亲安平为一书凡此五物者每国辨异之以反命于王以周知天下之故慝恶也犹图也司仪将合诸侯则令为坛三成宫旁一门诏王仪南乡见诸侯土揖庶姓时揖异姓天揖同姓乡音向及其摈之各以其礼公于上等侯伯于中等子男于下等摈必刅反其将币亦如之掌客王合诸侯而飨礼则具十有二牢庶具百物备诸侯长十有再献长丁丈反王巡守殷国则国君膳以牲犊令百官百牲皆具从者三公眂上公之礼卿眂侯伯之礼大夫眂子男之礼士眂诸侯之卿礼庶子壹眂其大夫之礼救反从才用反眂音示职方氏王将巡守则戒于四方曰各脩平乃守攷乃职事无敢不敬戒国有大刑守诗救反及王之所行先道帅其属而巡戒令王殷国亦如之土训诵训王巡守则夹王车土方氏树王舍天子适诸侯曰巡狩巡狩者巡所守也诸侯朝于天子曰述职述职者述所职也无非事者春省耕而补不足秋省歛而助不给夏谚曰吾王不游吾何以休吾王不豫吾何以助一游一豫为诸侯度狩舒救反省悉井反梁惠王下入其疆土地辟田野治养老尊贤俊杰在位则有庆庆以地入其疆土地荒芜遗老失贤掊克在位则有让一不朝则贬其爵再不朝则削其地三不朝则六师移之神农之法曰丈夫丁壮而不耕天下有受其饥者妇人当年而不织天下有受其寒者故身自耕妻亲织以为天下先昔者天子为借千亩冕而朱纮躬秉耒诸侯为借百亩冕而青纮躬秉耒以事天地山川社稷先古以为醴酪齐盛于是乎取之敬之至也借借田也先古先祖祭义内宰中春诏后帅外内命妇始蚕于北郊以为祭服中音仲嵗终则㑹内人之稍食稽其功事内佐后而受献功者比其小大与其麤良而赏罚之比毗志反上春诏王后帅六宫之人而生穜稑之种而献之于王六宫民之大事在农上帝之粢盛于是乎出私反盛音成民之蕃庶于是乎生事之供给于是乎在和协辑睦于是乎兴财用蕃殖于是乎始敦庬纯固于是乎成江反是故稷为大官古者太史顺时覛土阳瘅愤盈土气震发农祥晨正日月底于天庿土乃脉发先时九日太史告稷曰自今至于初吉阳气俱蒸土膏其动弗震弗渝脉其满青谷乃不殖稷以告王曰史帅阳官以命我司事曰距今九日土其俱动王其祗祓监农不易祓音弗王乃使司徒咸戒公卿百吏庶民司空除坛于借命农大夫咸戒农用先时五日瞽告有协风至王即齐宫百官御事各即其齐三日王乃淳濯飨醴及期郁人荐鬯鬯音畅牺人荐醴王祼鬯飨礼乃行百吏庶民毕从及借后稷监之膳夫农正陈借礼大史赞王王敬从之王耕一墢班三之庶民终于千亩其后稷省功太史监之司徒省民大师监之毕宰夫陈飨膳宰监之膳夫賛王王歆大牢班尝之庶人终食是日也瞽帅音官以省风土廪于借东南钟而藏之而时布之于农稷则徧诫百姓纪农协功曰隂阳分布震雷出滞土不备垦辟在司冦乃命其旅曰徇农师一之农正再之后稷三之司空四之司徒五之大保六之大师七之大史八之宗伯九之王则大徇耨获亦如之民用莫不震动恪㳟于农修其疆畔日服其镈不解于时财用不乏民用和同是时也王事惟农是务无有求利于其官以干农功三时务农而一时讲武故征则有威守则有财而和于民矣古者天子诸侯必有公桑蚕室近川而为之筑宫仭有三尺棘墙而外闭之及大昕之朝君皮弁素积卜三宫之夫人世妇之吉者使入蚕于蚕室奉种浴于川桑于公桑风戾以食之昕许斤反奉芳勇反种章勇反嵗既单矣世妇卒蚕奉茧以示于君遂献茧于夫人夫人曰此所以为君服与遂副袆而受之因少牢以礼之嵗单谓三月及良日夫人缫三盆手遂布于三宫夫人世妇之吉者使缫遂朱缘之玄黄之以为黼黻文章服既成君服以祀先王先公敬之至也祭义是故天子亲耕于南郊以共齐盛王后蚕于北郊以共纯服诸侯耕于东郊亦以共齐盛夫人蚕于北郊以共冕服天子诸侯非莫耕也王后夫人非莫蚕也身致其诚信诚信之谓尽尽之谓敬敬尽然后可以事神明此祭之道也祭统王后亲织玄紞紞丁感反公侯之夫人加之以纮綖既卿之内子为大带命妇成祭服列士之妻加之以朝服朝直遥反自庶士以下皆衣其夫衣去声社而赋事烝而献功男女効绩愆则有辟古之制也辟婢亦反君子劳心小人劳力先王之训也自上以下谁敢淫心太宰以九职任万民一曰三农生九谷二曰园圃毓草木三曰虞衡作山泽之材四曰薮牧养蕃鸟兽五曰百工饬化八材六曰商贾阜通货贿七曰嫔妇化治丝枲八曰臣妾聚敛疏材九曰间民无常职转移执事任犹倳也郑司农云三农平地山泽也以九赋敛财贿一曰邦中之赋二曰四郊之赋三曰邦甸之赋四曰家削之赋五曰邦县之赋六曰邦都之赋七曰闗市之赋八曰山泽之赋九曰币余之赋教反以九式均节财用一曰祭祀之式二曰宾客之式三曰丧荒之式四曰羞服之式五曰工事之式六曰币帛之式七曰刍秣之式八曰匪颁之式九曰好用之式报反以九贡致邦国之用一曰祀贡二曰嫔贡三曰器贡四曰币贡五曰材贡六曰货贡七曰服贡八曰斿贡九曰物贡宾太府掌九贡九赋九功之贰以受其货贿之入颁其货于受藏之府颁其贿于受用之府大音泰凡官府都鄙之吏及执事者受财用焉凡颁财以式灋授之闗市之赋以待王之膳服邦中之赋以待宾客四郊之赋以待稍秣家削之赋以待匪颁邦甸之赋以待工事邦县之赋以待币帛邦都之赋以待祭祀山泽之赋以待丧纪币余之赋以待赐予凡邦国之贡以待弔用凡万民之贡以充府库凡式贡之余财以共玩好之用好唿报反凡邦之赋用取具焉嵗终则以货贿之入出会之遗人掌邦之委积以待施惠乡里之委积以恤民之囏阨门闗之委积以养老孤郊里之委积以待宾客野鄙之委积以待羇旅县都之委积以待凶荒委积者廪人仓人计九谷之凡国野之道十里有庐庐有饮食三十里有宿宿有路室路室有委五十里有市市有候馆候馆有积均人凡均力政以嵗上下丰年则公旬用三日焉中年则公旬用二日焉无年则公旬用一日焉政音征凶札则无力政无财赋入反不收地守地职不均地政政音征三年大比则大均比毗志反旅师掌聚野之耡粟屋粟间粟耡音鉏间音闲而用之以质剂致民平颁其兴积施其惠散其利而均其政令赐反凡用粟春颁而秋歛之凡新甿之治皆听之使无征役以地之媺恶为之等甿莫耕反媺音美太史典礼执简记奉讳恶恶去声天子齐戒受谏皆反司㑹以嵗之成质于天子冡宰齐戒受质大乐正大司冦市三官以其成从质于天子大司徒大司马大司空齐戒受质百官各以其成质于三官大司徒大司马大司空以百官之成质于天子百官齐戒受质然后休老劳农飨养之成嵗事制国用冡宰制国用必于嵗之杪五谷皆入然后制国用杪亡少反用地小大视年之丰耗耗唿报反以三十年之通制国用量入以为出量音亮祭用数之仂算今年一丧用三年之仂丧祭用不足曰暴有余曰浩祭丰年不奢凶年不俭国无九年之蓄曰不足无六年之蓄曰急无三年之蓄曰国非其国也三年耕必有一年之食九年耕必有三年之食以三十年之通虽有凶旱水溢民无菜色然后天子食日举以乐王制礼国有饥人人主不飱国有冻人人主不裘报囚之日人主不举乐嵗凶杀不登台扉榭彻于侯马不食谷驰道不除食减膳飨祭有阙故礼自行之义养民之道也受计之礼主所亲拜者二闻生民之数则拜之闻登谷则拜之诗曰君子乐胥受天之祜夫忧民之忧者民亦忧其忧乐民之乐者民亦乐其乐与士民若此者受天之福矣新书古者聚货不妨民衣食之利聚马不害民之财用国马足以行军公马足以称赋不是过也公货足以宾献家货足以共用不是过也古者税什一丰年补败不外求而上下皆足也虽累凶年民弗病也古之君人者必时视民之所勤民勤于力则功筑罕民勤于财则贡赋少民勤于食则百事废矣冬筑微春新延廏以其用民力为已悉矣天子不言多少诸侯不言利害大夫不言得丧丧息浪反士不通货财有国之君不息牛羊错质之臣不息鸡豚错七路反质音至冡卿不修币大夫不为埸园从士以上皆羞利而不与民争业乐分施而耻积臧然故民不困财贫屡者有所窜其手多积财而羞无有重民任而诛不能此邪行之所以起刑罚之所以多也上好羞则民闇饰矣行好并去声下同上好富则民死利矣二者乱之衢也民语曰欲富乎忍耻矣倾絶矣絶故旧矣与义分背矣背蒲内反上好富则人民之行如此安得不乱嵗凶年谷不登君膳不祭肺马不食谷驰道不除祭事不县大夫不食粱士饮酒不乐县音悬曲礼国家靡敝则车不雕㡬甲不组縢食器不刻镂君子不履丝屦马不常秣靡敝赋税亟也雕画也㡬附纒为沂鄂少仪五谷不升为大饥一谷不升谓之嗛二谷不升谓之饥二谷不升谓之馑四谷不升谓之康康虚五谷不升谓之大侵大侵之礼君食不兼味台榭不涂弛侯廷道不除弛式氏反百官布而不制鬼神祷而不祀此大侵之礼也大丧则不举大荒则不举大札则不举天地有烖则不举邦有大故则不举八反烖音灾膳夫大札大荒大烖素服司服至于八月不雨君不举年不顺成君衣布搢本闗梁不租山泽列而不赋土功不兴大夫不得造车马搢音荐年不顺成天子素服乗素车食无乐古者有灾者谓之厉君一时素服使有司弔死问疾忧以巫毉匍匐以捄之汤粥以方之善者先乎矜寡孤独及疾不能相养死无以葬埋者葬埋之孔子在齐大旱春饥景公问于孔子曰如之何孔子曰凶年则乗驽马力役不兴驰道不脩奴祈以币玉祭事不县不作祀以下牲此则贤君自贬以救民之礼也鲁大旱公欲焚巫尫尫乌黄反后同臧文仲曰非旱备也修城郭贬食省用务穑劝分此其务也巫尫何为嵗旱穆公召县子而问然县音悬曰天久不雨吾欲暴尫而奚若卜反曰天则不雨而暴人之疾子虐毋乃不可与与音余然则吾欲暴巫而奚若曰天则不雨而望之愚妇人于以求之毋乃己疏乎徙市则奚若曰天子崩巷市七日诸侯薨巷市三日为之徙市不亦可乎为去声檀弓下日有食之天子不举伐鼓于社诸侯用币于社伐鼓于朝以昭事神训民事君示有等威古之道也文公国主山川故山崩川竭君为之不举降服乗缦车无文彻乐出次祝币史辞以礼焉礼山川天反时为灾地反物为妖民反德为乱乱则妖灾生故文反正为乏文字军有忧则素服哭于库门之外赴车不载櫜韔反檀弓有焚其先人之室则三日哭故曰新宫火亦三日哭檀弓下国亡大县邑公卿大夫士皆厌冠哭于大庙三日君不举军败失地以丧归也或曰君举而哭于后土孔子恶野哭者檀弓上孔子为大司冦国廏焚子退朝而之火所乡人有自为火来者则拜之士一大夫再子贡曰敢问何也孔子曰其来者亦相弔之道吾为有司故拜之言拜之者为其家语仪礼集传集註卷三十一仪礼经传通解卷三十二钦定四库全书仪礼集传集註卷三十二宋朱子撰王朝礼九王制之戊昔者黄帝氏以云纪故为云师而云名炎帝氏以火纪故为火师而火名共工氏以水纪故为水师而水名共音供大皥氏以龙纪故为龙师而龙名少皥挚之立也凤鸟适至故纪于鸟为鸟师而鸟名凤鸟氏歴正也凤鸟知天时故玄鸟氏司分者也伯赵氏司至者也青鸟氏司启者也丹鸟氏司闭者也祝鸠氏司徒也瞗鸠氏司马也鸤鸠氏司空也鸤音尸爽鸠氏司冦也鹘鸠氏司事也鹘胡骨反五鸠鸠民者也五雉为五工正利器用正度量夷民者也九扈为九农正扈音户扈民无淫者也自颛顼以来不能纪逺乃纪于近为民师而命以民事则不能故也颛音专顼许玉反官传叔孙昭子问于郯子曰少皥氏鸟名官何故也郯子曰吾祖也我知之仲尼闻之见于郯子而学之既而告人曰吾闻之天子失官学在四夷犹信古者大挠作甲子黔如作虏首容成作厯羲和作占日尚仪作占月后益作占嵗胡曹作衣夷羿作弓祝融作市仪狄作酒髙元作室虞姁作舟伯益作井赤兾作臼乗特作驾寒哀作御王氷作服牛史皇作图巫彭作医巫咸作筮传曰此二十官者圣王之所以治天下也圣王不能二十官之事然而使二十官尽其巧毕其能圣王作上故也圣王之所不能也其不知也所以知之也养其神脩其德而已矣岂必劳形愁心弊耳目哉唐虞稽古建官惟百内有百揆四岳外有州牧侯伯庶政惟和万国咸宁夏商官倍亦克用乂周官夏商之制天子三公九卿二十七大夫八十一元士大国三卿皆命于天子下大夫五人上士二十七人次国三卿二卿命于天子一卿命于其君下大夫五人上士二十七人小国二卿皆命于其君下大夫五人上士二十七人制三公一命卷若有加则赐也不过九命次国之君不过七命小国之君不过五命大国之卿不过三命下卿再命小国之卿与下大夫一命王制制农田百亩百亩之分上农夫食九人其次食八人其次食七人其次食六人下农夫食五人庶人在官者其禄以是为差也食音似诸侯之下士视上农夫禄足以代其耕也中士倍下士上士倍中士下大夫倍上士卿四大夫禄君十卿禄次国之卿三大夫禄君十卿禄小国之卿倍大夫禄君十卿禄次国之上卿位当大国之中中当其下下当其上大夫小国之上卿位当大国之下卿中当其上大夫下当其下大夫小国在下爵异固在上耳其有中士下士者数各居其上之三分王制诸侯之下士禄食九人中士食十八人上士食三十六人下大夫食七十二人卿食二百八十八人君食二千八百八十人次国之卿食二百一十六人君食二千一百六十人小国之卿食百四十四人君食千四百四十人次国之卿命于其君者如小国之卿天子之大夫为三监监于诸侯之国者其禄视诸侯之卿其爵视次国之君其禄取之于方伯之地方伯为朝天子皆有汤沐之邑于天子之县内视元士给王制传曰古者天子三公每一公三卿佐之每一卿三大夫佐之毎一大夫三士佐之故天子三公九卿二十七大夫八十一元士所与为天下者若此而已周礼以九仪之命正邦国之位壹命受职再命受服三命受位四命受器五命赐则六命赐官七命赐国八命作牧九命作伯诸侯之五仪曰上公九命为伯其国家宫室车旗衣服礼仪皆以九为节侯伯七命其国家宫室车旗衣服礼仪皆以七为节子男五命其国家宫室车旗衣服礼仪皆以五为节王之三公八命其卿六命其大夫四命及其出封皆加一等其国家宫室车旗衣服礼仪亦如之凡诸侯之适子誓于天子摄其君则下其君之礼一等未誓则以皮帛继子男适音嫡诸臣五等之命曰公之孤四命以皮帛眡小国之君其卿三命其大夫再命其士壹命其宫室车旗衣服礼仪各眡其命之数侯伯之卿大夫士亦如之子男之卿再命其大夫壹命其士不命其宫室车旗衣服礼仪各眡其命之数视小典命周立太师太傅太保兹惟三公论道经邦燮理隂阳变息列反官不必备惟其人少师少傅少保曰三孤少诗照反贰公弘化寅亮天地弼予一人冡宰掌邦治统百官均四海司徒掌邦教敷五典扰兆民宗伯掌邦礼治神人和上下司马掌邦政统六师平邦国司冦掌邦禁诘姦慝刑暴乱司空掌邦土居四民时地利六卿分职各率其属以倡九牧阜成兆民周礼之畧惟王建国辨方正位体国经野设官分职以为民极今按极谓标凖也乃立天官冡宰使帅其属而掌邦治以佐王均邦国大宰卿一人泰后同小宰中大夫二人宰夫下大夫四人宫正宫伯膳夫庖人庖扶交反内饔外饔亨人甸师甸田遍反兽人䲣人鱼鳖人腊人医师食医疾医疡医兽医酒正酒人浆人凌人掌氷笾人醢人掌豆实醯人掌凡醯盐人幂人宫人掌舍幕人掌次大府下大夫玉府内府外府司㑹中大夫外反司书职内职嵗职币司裘掌皮内宰下大夫内小臣阍人阍音昏寺人内竖九嫔嫔音频世妇女御女祝女史典妇功典丝典枲枲丝里反内司服缝人缝扶用反染人追师回反屦人夏采乃立地官司徒使帅其属而掌邦教以佐王安扰邦国大司徒卿一人小司徒中大夫二人乡师下大夫四人乡老二乡则公一人乡大夫每乡则卿一人州长每州中大夫一人长丁丈反党正毎党下大夫一人族师毎族上士一人闾胥毎闾中士一人比长五家下士一人比毗志反封人鼓人舞师牧人牛人充人载师闾师县师遗人遗于季反均人师氏中大夫保氏下大夫司谏司救调人媒氏司市下大夫质人廛人胥师贾师贾音古司虣虣音暴司稽胥肆长长丁丈反泉府司门下大夫司闗掌节遂人中大夫遂师下大夫四人遂大夫每遂中大夫一人县正每县下大夫一人鄙师每鄙上士一人鄼长毎鄼中士一人里宰毎里下士一人邻长五家一人旅师稍人稍所教反委人委于伪反土均草人稻人土训诵训山虞林衡川衡泽虞迹人卝人勐反角人羽人掌葛掌染草掌炭掌荼掌蜃囿人场人廪人下大夫舍人仓人司禄司稼舂人饎人共盛槀人槀苦报反乃立春官宗伯使帅其属而掌邦礼以佐王和邦国大宗伯卿一人小宗伯中大夫二人肆师下大夫四人郁人郁于物反鬯人共秬鬯鸡人司尊彛司几筵天府典瑞典命司服典祀守祧世妇毎宫卿二人下大夫四人内宗外宗冡人下大夫墓大夫下大夫职丧大司乐中大夫乐师下大夫大胥小胥大师下大夫小师瞽蒙蒙音蒙眡了典同磬师钟师笙师镈师韎师旄人籥师籥章鞮鞻氏掌夷乐典庸器司干大卜下大夫卜师龟人箠氏占人簭人簭音筮占梦眡祲掌十煇以观妖祥大祝下大夫小祝䘮祝甸祝诅祝司巫男巫女巫大史下大夫小史冯相氏保章氏内史中大夫外史御史巾车下大夫典路车仆司常都宗人家宗人凡以神仕者无数乃立夏官司马使帅其属而掌邦政以佐王平邦国大司马卿一人小司马中大夫二人军司马下大夫四人舆司马行司马军将命卿将去声师帅中大夫二千五百人旅帅下大夫卒长上士两司马中士伍长司勲马质量人量音亮小子羊人司爟爟古唤反掌固司险掌疆候人环人挈壶氏射人下大夫服不氏射鸟氏罗氏掌畜养司士下大夫诸子下大夫司右虎贲氏下大夫贲音奔旅贲氏节服氏方相氏太仆中大夫小臣祭仆御仆隷仆弁师司甲下大夫司兵司戈盾司弓矢下大夫缮人槀人槀古老反戎右中大夫齐右下大夫道右大驭中大夫戎仆中大夫齐仆道仆田仆驭夫校人中大夫校户教反趣马巫马牧师廋人圉师教养马圉人职方氏中大夫四人下大夫八人土方氏懐方氏合方氏训方氏形方氏山师川师邍师邍音元匡人撢人撢他南反都司马家司马乃立秋官司冦使帅其属而掌邦禁以佐王刑邦国大司冦卿一人小司冦中大夫二人士师下大夫四人乡士遂士县士方士讶士朝士司民司刑司刺司约约于妙反司盟职金司厉犬人司圜掌囚掌戮司隷罪隷蛮隷闽隷夷隷貉隷布宪禁杀戮禁暴氏野庐氏蜡氏掌除骴雍氏雍于勇反萍氏司寤氏司烜氏烜音毁条狼氏条音涤脩闾氏冥氏庶氏穴氏翨氏攻勐鸟柞氏攻草木薙氏杀草硩蔟氏覆夭鸟之巢翦氏赤犮氏蝈氏去鼃黾壶涿氏除水虫庭氏衔枚氏伊耆氏大行人中大夫小行人下大夫司仪行夫环人象胥掌客掌讶掌交掌察掌货贿朝大夫掌都则都士家士冬官司空亡考工之属攻木之工轮人舆人车人辀人为辀庐人匠人弓人梓人攻金之工筑氏冶氏凫氏㮚氏为量段氏为桃氏攻皮之工函人鲍人韗人韦氏裘氏设色之工画缋钟氏筐人㡛氏湅丝刮摩之工玉人楖人雕人磬氏矢人抟埴之工陶人旊人为簋凡执技以事上者祝史射御医卜及百工凡执技以事上者不贰事不移官出乡不与士齿仕于家者出乡不与士齿仪礼集传集註卷三十二仪礼经传通解卷三十三钦定四库全书仪礼集传集註巻三十三宋朱子撰王朝礼十王制之已凡建邦国大司徒以土圭土其地而制其域土方氏以土地相其宅相息亮反量人以建国之法量其城郭宫室市朝道巷门渠量音亮朝直遥反太祝先告后土用牲币封人设其社稷之壝而封其四疆匠人营国方九里郑氏曰公之城方九里宫广九百步侯伯之城方七里宫广七百步子男之城方五里宫广五百步费誓曰鲁人三郊三遂书大传曰古者百里之国三十里之遂二十里之郊九里之城三里之宫七十里之国二十里之遂九里之郊三里之城一里之宫五十里之国九里之遂三里之郊一里之城以城为宫诸侯之宫三门三朝其外门曰皋门次曰应门又次曰路门其皋门内曰外朝应门内曰内朝路门内曰路寝之朝记曰诸侯朝服以日视朝于内朝退适路寝听政郑氏曰天子诸侯皆三朝此内朝者路门外之正朝犹天子之治朝也路寝则犹天子之内朝而中门之外又自有外朝也命诸侯王位设黼依依前南乡设莞筵纷纯加缫席画纯加次席黼纯左右玉几斧宗伯傧傧必刅反内史䇿命之传卫子鱼曰武王克商成王定之选建明徳以蕃屏周故周公相王室以尹天下尹正也于周为睦分鲁公以大路大旂夏后氏之璜封父之繁弱父音甫殷民六族条氏徐氏萧氏索氏长勺氏尾勺氏使帅其宗氏辑其分族将其类丑丑衆也以法则周公用即命于周是使之职事于鲁以昭周公之明徳分之土田陪敦陪步囬反祝宗卜史备物典䇿官司彞器因商奄之民命以伯禽今按下文康诰唐诰则伯而封于少皥之虚少皥虚曲阜也在鲁城分康叔以大路少帛綪茷旃旌茷步贝反旃章然反大吕殷氏七族陶氏施民繁氏锜氏樊氏饥氏终葵氏封畛土略自武父以南及圃田之北竟甫竟音境取于有阎之土以共王职共音恭取于相土之东都以㑹王之东蒐相息亮反𥅆季授土𥅆季周陶叔授民命以康诰而封于殷虚康皆启以商政疆以周索分唐叔以大路密须之鼔阙巩甲名姑洗钟名懐姓九宗职官五正命以唐诰而封于夏虚虚起居反启以夏政疆以戎索今按䇿命晋文公乃为左冢宰施六典于邦国建其牧立其监设其参傅其伍陈其殷置其辅监古䧟反参七南反傅音附士下士各居其上之三分辅府史庶人在官者牧誓曰司徒司马司空左氏曰鲁季孙为司徒叔孙为司马孟孙为司空内则曰后王命冢宰降徳于衆兆民左氏又曰宋华元为右师鱼石为左师荡泽为司马华喜为司徒公孙师为司城向为人为大司冦鳞朱为少司冦向带为太宰鱼府为少宰少诗照反以九贡致其用一曰祀贡二曰嫔贡三曰器贡四曰币贡五曰材贡六曰货贡七曰服贡八曰斿贡九曰物贡嫔音频以九两系其民一曰牧以地得民二曰长以贵得民三曰师以贤得民四曰儒以道得民五曰宗以族得民六曰主以利得民七曰吏以治得民八曰友以任得民九曰薮以富得民口反大祝颁祭号于邦国都鄙太史颁告朔于其国记曰诸侯皮弁以听朔于太庙春秋鲁文公六年閠月不告朔犹朝于庙十六年夏五月公四不视朔论语子贡欲去告朔之饩羊子曰尔爱其羊我爱其礼传曰诸侯受十二月朔政于天子藏于大祖庙每月朔朝庙使大夫南面奉天子命君北面而受之此时使有司先告朔慎之至也受于庙者孝子归美先君不敢自专也言朝者縁生以事死亲在朝朝莫夕已死不敢渫鬼神故也必于朔者感月始生而朝也大宗伯以九仪之命正邦国之位壹命受职再命受服三命受位四命受器五命赐则六命赐官七命赐国八命作牧九命作伯典命掌其五仪曰上公九命为伯其国家宫室车旗衣服礼仪皆以九为节侯伯七命其国家宫室车旗衣服礼仪皆以七为节子男五命其国家宫室车旗衣服礼仪皆以五为节王之三公八命其卿六命其大夫四命及其出封皆加一等其国家宫室车旗衣服礼仪亦如之大司马掌建邦国之九法以佐王平邦国制畿封国以正邦国设仪辨位以等邦国进贤兴功以作邦国建牧立监以维邦国监古䧟反制军诘禁以纠邦国施贡分职以任邦国简稽乡民以用邦国均守平则以安邦国比小事大以和邦国又使其属合方氏者达其道路通其财利同其数器壹其度量量音亮除其怨恶恶乌路反同其好善好唿报反撢人者诵王志道国之政事以巡天下之邦国而语之撢吐南反语鱼据反使万民和说而正王面说音恱司服辨其服曰公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服典瑞掌其瑞曰公执桓圭侯执信圭伯执躬圭子执谷璧男执蒲璧巾车掌其车曰金路以封同姓象路以封异姓革路以封四卫木路以封蕃国大宗伯以脤膰之礼亲兄弟之国脤时忍反膰音烦以贺庆之礼亲异姓之国以宾礼亲邦国曰春见曰朝夏见曰宗秋见曰觐冬见曰遇时见曰㑹殷见曰同时聘曰问殷覜曰视註见朝狩篇以军礼同邦国曰大师之礼用衆也大均之礼恤衆也大田之礼简衆也大役之礼任衆也大封之礼合衆也曰以凶礼哀其忧以丧礼哀死亡以荒礼哀凶札札侧八反以弔礼哀祸烖以禬礼哀围败禬户外反以恤礼哀冦乱大司马以九伐之法正邦国冯弱犯寡则眚之贼贤害民则伐之暴内陵外则坛之野荒民散则削之负固不服则侵之贼杀其亲则正之放弑其君则残之犯令陵政则杜之外内乱鸟兽行则灭之註见军礼篇以上书曰三载考绩三考黜陟幽明其训曰三嵗而小考者正职而行事也九嵗而大考者黜无职而赏有功也其赏有功也诸侯赐弓矢者得専征赐鈇钺者得专杀赐圭瓉者得为鬯以祭不得专征者以兵属于得专征之国鈇方于反钺音越瓉才旦反鬯勅亮反不得专杀者以狱属于专杀之国不得赐圭瓉者资鬯于天子之国然后祭又曰诸侯得专征者邻国有臣弑其君孽伐其宗虽有请于天子而征之可也征而归其地于天子孽鱼列反诸侯之有不率正者天子绌之绌音出一绌少绌以爵再绌少绌以地三绌而地毕周平王钖晋文侯秬鬯一卣彤弓一彤矢百卢弓一卢矢百马四匹黑黍曰秬酿以鬯草不言圭瓉书文侯之命齐桓公㑹诸侯于葵丘王使宰孔赐齐侯胙胙音祚赏服大路龙旂九旒渠门赤旂大路谓金路齐语晋文公以诸侯之师及楚人战于城濮楚师败绩献楚俘于王驷介百乗徒兵千人濮音卜乗去声王命尹氏及王子虎内史叔兴父䇿命晋侯为侯伯赐之大辂之服戎辂之服辂音路彤弓一彤矢百玈弓矢千彤徒冬反玈音卢秬鬯一卣秬音巨鬯敕亮反卣由手反虎贲三百人曰王谓叔父敬服王命以绥四国纠逖王慝晋侯三辞从命曰重耳敢再拜稽首奉扬天子之丕显休命启受䇿以出出入三觐凡三见王舜曰咨禹惟时有苗弗率汝徂征禹乃㑹羣后誓于师曰蠢兹有苗昏迷不恭侮慢自贤反道败徳肆予以尔衆士奉辞罚罪尔尚一乃心力其克有勲启与有扈战于甘之野王曰有扈氏威侮五行怠弃三正天用勦絶其命今予惟恭行天之罚书甘誓惟仲康肇位四海胤侯命掌六师羲和废厥职酒荒于厥邑胤后承王命徂征告于衆曰惟时羲和颠覆厥徳沈乱于酒畔官离次昏迷于天象以干先王之诛今予以尔有衆奉将天罚尔衆士同力王室尚弼予钦承天子威命书胤征诸侯朝正于王朝直遥反王宴乐之于是乎赋湛露则天子当阳诸侯用命也乐音洛湛直减反诸侯敌王所忾而献其功忾苦爱反王于是乎赐之彤弓一彤矢百玈弓矢千以觉报宴左氏传文公四年凡诸侯有四夷之功则献于王王以警于夷中国则否诸侯不相遗俘遗维季反左氏传庄公三十礼诸侯三年一贡士于天子天子命与诸侯辅助为政所以通贤共治示不独专重民之至大国举三人次国举二人小国举一人一适谓之好徳再适谓之贤贤三适谓之有功不适谓之过再不适谓之傲三不适谓之诬汉书天子赐诸侯之乐则以柷将之赐伯子男乐则以鼗将之柷昌六反王制卫武公年数九十有五矣犹箴儆于国曰自卿以下至于师长士茍在朝者无谓我老耄而舎我必恭恪于朝朝夕以交戒我闻一二之言必诵志而纳之以训道我言谤誉之言也志记也在舆有旅贲之规贲音奔位宁有官师之典宁直吕反倚几有诵训之谏居寝有暬御之箴临事有瞽史之道道音导宴居有师工之诵史不失书蒙不失诵以训御之于是乎作懿戒以自儆也及其没也谓之叡圣武公楚语卫献公出奔齐师旷侍于晋侯晋侯曰卫人出其君不亦甚乎对曰或者其君实甚良君将赏善而刑滛养民如子盖之如天容之如地民奉其君爱之如父母仰之如日月敬之如神明畏之如雷霆其可出乎天生民而立之君使司牧之勿使失性有君而为之贰使师保之勿使过度是故天子有公诸侯有卿卿置侧室大夫有贰宗士有朋友庶人工商皂隷牧圉皆有亲暱以相辅佐也善则赏之赏谓宣扬过则匡之患则救之失则革之自王以下各有父兄子弟以补察其政史为书瞽为诗工诵箴谏大夫规诲士传言庶人谤商旅于市百工献艺故夏书曰遒人以木铎徇于路逸书遒人宣令之官也木铎木舌官师相规工执艺事以谏正月孟春于是乎有之谏失常也夫君神之主而民之望也若困民之主匮神之祀百姓絶望社稷无主将安用之弗去何为天之爱民甚矣岂其使一人肆于民上肆放也以从其滛而弃天地之性必不然矣从于用反孔子曰在上不骄髙而不危制节谨度满而不溢髙而不危所以长守贵也满而不溢所以长守富也富贵不离其身然后能保其社稷而和其民人盖诸侯之孝也诗云战战兢兢如临深渊如履薄冰孝经子曰道千乗之国敬事而信节用而爱人使民以时论语又曰诸侯有争臣五人虽无道不失其国孝经辛伯谂周桓公曰内宠并后外宠贰政嬖子配适大都偶国乱之本也审适音嫡传曰始封诸侯无子死不得与兄弟何古者象贤也弟非贤者子孙至继体诸侯无子得及亲属者以其俱贤者子孙也重其先祖之功故得及之礼服传曰大宗不可絶同宗则可以为后王者受命而作兴灭国继絶世何为先王无道妄杀无辜及嗣子幼弱为强臣所夺子孙皆无罪因而絶重其先人之功故复立之诛君之子不立者义无所继也诸侯世位象贤也今亲被诛絶也春秋传曰诛君之子不立君见弑其子得立何以尊君防簒弑也大夫功成未封子得封者善善及子孙也诸侯入为公卿大夫得食两家采不曰有能然后居其位徳加于人然后食其禄所以尊贤重有徳也今以盛徳人辅佐两食之何王制曰天子之县内诸侯禄也外诸侯嗣也天子太子食采者储君嗣主也当有土以尊之也太子食百里与诸侯封同故礼曰公仕大夫子子也无爵而在大夫上故知百里也公卿大夫皆食采者示与民同有无也世子三年丧毕必上受爵命于天子何明爵土者天子之有也臣无自爵之义童子当受父爵命使大夫就其国命之明王者不与童子为礼也仪礼集传集註卷三十三仪礼经传通解卷三十四钦定四库全书仪礼集传集註卷三十四宋朱子撰王朝礼十一王制之庚君天下曰天子朝诸侯分职授政任功曰予一人践阼临祭祀内事曰孝王某外事曰嗣王某临诸侯畛于鬼神曰有天王某有畛之忍反崩曰天王崩复曰天子复矣告丧曰天王登假假音遐措之庙立之主曰帝措七故反天子未除丧曰予小子生名之死亦名之五官致贡曰享五官之长曰伯谓是职方其摈于天子也曰天子之吏摈天子同姓谓之伯父异姓谓之伯舅自称于诸侯曰天子之老于外曰公于其国曰君九州之长入天子之国曰牧长丁丈反天子同姓谓之叔父异姓谓之叔舅于外曰侯于其国曰君其在东夷北狄西戎南蛮虽大曰子于内自称曰不谷于外自称曰王老庶方小侯入天子之国曰某人于外曰子自称曰孤诸侯见天子曰臣某侯某见贤遍反其与民言自称曰寡人其在凶服曰适子孤适音的临祭祀内事曰孝子某侯某外事曰曾孙某侯某死曰薨复曰某甫复矣既葬见天子曰类见言谥曰类诸侯使人使于诸侯使者自称曰寡君之老使者之使色吏反列国之大夫入天子之国曰某士自称曰陪臣某陪重也于外曰子于其国曰寡君之老使者自称曰某使色吏反凡自称天子曰予一人伯曰天子之力臣诸侯之于天子曰某土之守臣某其在邉邑曰某屏之臣某其于敌以下曰寡人小国之君曰孤摈者亦曰孤守手又反上大夫曰下臣摈者曰寡君之老下大夫自名摈者曰寡大夫世子自名摈者曰寡君之适适音的公子曰臣孽士曰传遽之臣于大夫曰外私传陟恋反遽其庶反大夫私事使私人摈则称名使色吏反公士摈则曰寡大夫寡君之老大夫有所往必与公士为宾也宾必刃反玉藻国君不名卿老世妇大夫不名世臣姪娣士不名家相长妾丈反君大夫之子不敢自称曰余小子不敢与世子同名天子有后有夫人有世妇有嫔有妻有妾嫔音频公侯有夫人有世妇有妻有妾天子之妃曰后诸侯曰夫人大夫曰孺人士曰妇人庶人曰妻夫人自称于天子曰老妇自称于诸侯曰寡小君自称于其君曰小童自世妇以下自称曰婢子曲礼天子玉藻十有二旒前后邃延龙卷以祭祭先王之服也杂采曰藻玄端而朝日于东门之外听朔于南门之外闰月则阖门左扉立于其中皮弁以日视朝遂以食日中而馂奏而食日少牢朔月大牢五饮上水浆酒醴酏酏以支反卒食玄端而居动则左史书之言则右史书之御瞽㡬声之上下瞽音古诸侯玄端以祭裨冕以朝朝直遥反下同皮弁以听朔于大庙大音泰朝服以日视朝于内朝朝辨色始入君日出而视之退适路寝听政使人视大夫大夫退然后适小寝释服又朝服以食特牲三爼祭肺夕深衣祭牢肉朔月少牢五爼四簋簋音轨子卯稷食菜羮夫人与君同庖君无故不杀牛大夫无故不杀羊士无故不杀犬豕君子逺庖厨凡有血气之类弗身践也逺于万反玉藻王之五冕皆玄冕朱里延纽纽女九反五采缫十有二就皆五采玉十有二玉笄朱纮缫杂文之名也合五采诸侯之缫斿九就珉玉三采其余如王之事缫斿皆就玉瑱玉笄斿音留珉亡贫反瑱吐练反王之皮弁㑹五采玉璂象邸玉笄故书㑹作䯤王之弁绖弁而加环绖绖徒结反诸侯及孤卿大夫之冕韦弁皮弁弁绖各以其等为之弁师王之吉服祀昊天上帝则服大裘而冕祀五帝亦如之享先王则衮冕享先公飨射则鷩冕祀四望山川则毳冕祭社稷五祀则希冕祭羣小祀则玄冕六凡兵事韦弁服眡朝则皮弁服眂音视凡甸冠弁服甸音田凡凶事服弁服凡弔事弁绖服公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自希冕而下如子男之服卿大夫之服自玄冕而下如孤之服其凶服加以大功小功士之服自皮弁而下如大夫之服其凶服亦如之其齐服有玄端素端自公之衮冕至卿大夫之玄冕皆司服追师掌王后之首服为副编次追衡笄为九嫔及外内命妇之首服以待祭祀宾客追丁四反笄左兮反嫔音频王后袆衣夫人揄狄君命屈狄再命袆衣一命襢衣士褖衣君女唯世妇命于奠茧其他则皆从男子奠犹献玉玄冠朱组缨天子之冠也缁布冠缋緌诸侯之冠也组緫五反下同缋户内反緌耳佳反玄冠丹组缨诸侯之齐冠也玄冠綦组缨士之齐冠也齐侧皆反綦音其缟冠玄武子姓之冠也缟古老反下同缟冠素纰既祥之冠也垂緌五寸惰游之士也緌耳佳反下同玄冠缟武不齿之服也居冠属武属章欲反自天子下达有事然后緌五十不散送散悉旦反亲没不髦去为大帛不緌玉藻大白冠缁布之冠皆不蕤委武玄缟而后蕤蕤耳佳反大夫冕而祭于公弁而祭于己士弁而祭于公冠而祭于己士弁而亲迎然则士弁而祭于己可也迎鱼敬反杂记君羔幦虎犆幦音觅下同大夫齐车鹿幦豹犆朝车士齐车鹿幦豹犆以帛里布非礼也士不衣织织染丝织之士无君者不贰采衣正色裳间色间非列采不入公门振絺绤不入公门表裘不入公门袭裘不入公门纩为茧緼为袍古典反緼于粉反袍步羔反禅为絅帛为褶褶音牒玉藻传玄冠紫緌自鲁桓公始也緌耳佳反季康子朝服以缟曾子问于孔子曰礼乎孔子曰诸侯皮弁以告朔然后服之以视朝若此者礼也朝直遥反朝服之以缟也自季康子始也孔子曰朝服而朝卒朔然后服之曰国家未道则不充其服焉唯君有黼裘以誓省大裘非古也黼音甫君衣狐白裘锦衣以裼之君衣狐白毛君之右虎裘厥左狼裘士不衣狐白君子狐青裘豹褎玄绡衣以裼之褎音袖绡音宵麛裘青豻褎绞衣以裼之豻胡犬羔裘豹饰缁衣以裼之狐裘黄衣以裼之锦衣狐裘诸侯之服也犬羊之裘不裼不文饰也不裼裘之裼也见美也弔则袭不尽饰也君在则裼尽饰也服之袭也充美也是故尸袭执玉龟袭无事则裼弗敢充也玉藻深衣三袪袪起鱼反缝齐倍要缝音逢齐音咨要一遥反衽当旁衽而审反袂可以囬肘二尺二寸之节长中继揜尺袷二寸袪尺二寸縁广寸半饰邉也玉藻具父母大父母衣纯以缋具父母衣纯以青如孤子衣纯以素纯章允反缋音㑹纯袂縁纯邉广各寸半深传曰古者深衣盖有制度以应规矩绳权衡言短毋见肤衣取蔽形长毋被土续衽钩邉衽而审反钩古侯反要缝半下三分要中减袼之髙下可以运肘肘不能不袂之长短反诎之及肘袂属幅带下毋厌髀上毋厌胁当无骨者当骨缓急虽为中制十有二幅以应十有二月应于证反下同袂圜以应规曲袷如矩以应方负绳及踝以应直踝胡瓦反下齐如权衡以应平齐缉故规者行举手以为容负绳抱方者以直其政方其义也故易曰坤六二之动直以方也下齐如权衡者以安志而平心也五法已施故圣人服之故规矩取其无私绳取其直权衡取其平故先王贵之故可以为文可以为武可以摈相可以治军旅完且弗费善衣之次也摈必刃反相息亮反完音丸深衣仪礼集传集註卷三十四仪礼经传通解卷三十五钦定四库全书仪礼集传集註巻三十五宋朱子撰王朝礼十二王制之辛以玉作六瑞以等邦国王执镇圭公执桓圭侯执信圭伯执躬圭子执谷璧男执蒲璧者未成国也守之命圭七寸谓之躬圭伯守之以玉作六器以礼天地四方以苍璧礼天以黄琮礼地以青圭礼东方以赤璋礼南方以白琥礼西方以玄璜礼北方此礼天以冬至皆有牲币各放其器之色放方往反大宗伯王晋大圭执镇圭缫借五采五就以朝日缫音藻借在夜反朝直遥反公执桓圭侯执信圭伯执躬圭缫皆三采三就子执谷璧男执蒲璧缫皆二采再就以朝觐宗遇㑹同于王信音申诸侯相见亦如之瑑圭璋璧琮缫皆二采一就以覜聘瑑直转反覜他弔反四圭有邸以祀天旅上帝邸丁礼反下同两圭有邸以祀地旅四望祼圭有瓉以肆先王以祼宾客郑圭璧以祀日月星辰璋邸射以祀山川以造赠宾客射食亦反造七到反土圭以致四时日月封国则以土地珍圭以徴守以恤凶荒杜牙璋以起军旅以治兵守璧羡以起度驵圭璋璧琮琥璜之渠眉疏璧琮以敛尸驵音祖敛力验反谷圭以和难以聘女琬圭以治徳以结好琬于阮反好唿报反琰圭以易行以除慝典瑞天子执冒四寸以朝诸侯朝直遥反天子用全上公用龙侯用瓉伯用将瓉才但反作旦反继子男执皮帛天子圭中必四圭尺有二寸以祀天大圭长三尺杼上终葵首天子服之杼直吕反土圭尺有五寸以致日以土地祼圭尺有二寸有瓉以祀庙琬圭九寸而缫以象徳缫音藻琰圭九寸判规以除慝以易行璧羡度尺好三寸以为度羡音贱好唿报反圭璧五寸以祀日月星辰璧琮九寸诸侯以享天子谷圭七寸天子以聘女大璋中璋九寸邉璋七寸射四寸厚寸黄金勺青金外朱中鼻寸衡四寸有缫天子以巡守宗祝以前马横守手又反大璋亦如之诸侯以聘女瑑圭璋八寸璧琮八寸以頫聘牙璋中璋七寸射二寸厚寸以起军旅以治兵守射食亦反组侧鱼反驵琮五寸宗后以为权驵读大琮十有二寸射四寸厚寸是谓内镇宗后守之射食亦反驵琮七寸鼻寸有半寸天子以为权两圭五寸有邸以祀地以旅四望邸丁礼反瑑琮八寸诸侯以享夫人案十有二寸枣㮚十有二列诸侯纯九大夫纯五夫人以劳诸侯纯犹皆也郑司农璋邸射素功以祀山川以致稍饩稍所教反饩许既反玉人賛大行曰圭公九寸侯伯七寸子男五寸博三寸厚半寸剡上左右各寸半玉也藻三采六等剡以冉反杂记笏天子以球玉诸侯以象大夫以鱼须文竹士竹本象可也见于天子与射无说笏入太庙说笏非古也见贤遍反说音脱下同小功不说笏当事免则说之免音问既搢必盥虽有执于朝弗有盥矣朝直遥反凡有指画于君前用笏造受命于君前则书于笏笏毕用也因饰焉毕尽也笏度二尺有六寸其中博三寸其杀六分而去一杀天子搢珽方正于天下也搢音荐珽他项反诸侯荼前诎后直让于天子也诎丘勿反下同大夫前诎后诎无所不让也玉藻聘人以珪问士以璧召人以瑗絶人以玦反絶以环聘人以珪谓使天子素带朱里终辟谓大带也而素带终辟大夫素带辟垂士练带率下辟居士锦带弟子缟带并纽约用组而素带终辟谓诸侯也三寸长齐于带绅长制士三尺有司二尺有五寸子游曰参分带下绅居二焉绅韠结三齐韠音必大夫大带四寸杂带君朱緑大夫玄华士缁辟二寸再缭四寸凡带有率无箴功缭音了箴音针肆束及带勤者有事则收之走则拥之童子之节也缁布衣锦縁锦绅并纽锦束发皆朱锦也绢反并必政反纽女九反玉藻麻者不绅执玉不麻麻不加于采杂记韠君朱大夫素士爵韦韠音必圜杀直目韠制天子直公侯前后方大夫前方后挫角挫作卧反士前后正韠下广二尺上广一尺长三尺其颈五寸肩革带博二寸颈五寸亦谓广也颈中玉藻又曰韠长三尺下广二尺上广一尺㑹去上五寸纰以爵韦六寸不至下五寸纯以素紃以五采㑹谓上领缝也领之杂记一命緼韨幽衡再命赤韨幽衡三命赤韨葱衡緼音温韨音弗天子佩白玉而玄组绶公侯佩山玄玉而朱组绶大夫佩水苍玉而纯组绶世子佩瑜玉而綦组绶士佩瓀玫而緼组绶其下同瓀而兖反玫武巾反緼音温君在不佩玉左结佩右设佩居则设佩朝则结佩朝直遥反齐则綪结佩而爵韠齐侧皆反綪侧耕反韠音必凡带必有佩玉唯丧否君子无故玉不去身古之君子必佩玉右徴角左宫羽徴侧里反趋以采齐齐依註疾私反行以肆夏周旋中规反行也宜圜折还中矩曲行进则揖之退则扬之然后玉锵鸣也故君子在车则闻鸾和之声行则鸣佩玉是以非辟之心无自入也辟音僻以上传曰子贡问于孔子曰敢问君子贵玉而贱碈者何也为玉之寡而碈之多与碈石似玉或作玫也孔子曰非为碈之多故贱之也玉之寡故贵之也夫昔者君子比徳于玉焉温润而泽仁也夫音扶缜密以栗知也亷而不刿义也刿九卫反垂之如队礼也礼尚谦叩之其声清越以长其终诎然乐也瑕不揜瑜瑜不揜瑕忠也瑕音遐揜音掩瑜羊朱反孚尹旁达信也为扶气如白虹天也精神见于山川地也贤遍反圭璋特达徳也天下莫不贵者道也诗云言念君子温其如玉故君子贵之也王及后之服屦赤舄黑舄赤繶黄繶青句素屦葛屦力反句音劬外内命夫命妇之命屦功屦散屦散素但反天官屦人王之五路一曰玉路钖樊缨十有再就建大常十有二斿以祀王在焉曰路玉路金路钩樊缨九就建大旂以宾同姓以封象路朱樊缨七就建大赤以朝异姓以封革路龙勒条缨五就建大白以即戎以封四卫刀反木路前樊鹄缨建大麾以田以封蕃国鹄户毒反麾许危反王后之五路重翟钖面朱緫厌翟勒面缋緫安车彫面鹥緫皆有容盖钖音阳厌于涉反缋户对反鹥乌兮反翟车贝面组緫有握翟车不重不厌辇车组輓有翣羽盖輓音晚翣所甲反王之丧车五乗木车蒲蔽犬尾櫜疏饰小服皆疏下同櫜音羔素车棼蔽犬素饰小服皆素薻车薻蔽鹿浅革饰駹车萑蔽然髤饰駹莫江反萑音丸髤香求反漆车藩蔽豻雀饰豻音岸服车五乗孤乗夏篆卿乗夏缦大夫乗墨车士乗栈车庶人乗役车反篆直转反缦莫干反栈仕板反凡良车散车不在等者其用无常春官巾车日月为常交龙为旂通帛为旜杂帛为物熊虎为旗鸟隼为旟龟蛇为旐全羽为旞析羽为旌通帛大阅则王建大常诸侯建旂孤卿建旜大夫士建物师都建旗州里建旟县鄙建旐道车载旞斿车载旌皆画其象焉官府各象其事州里各象其名家各象其号司常王弓弧弓以授射甲革椹质者夹弓庾弓以授射豻侯鸟兽者唐弓大弓以授学射者使者劳者王弧夹庾其矢箙皆从其弓箙音服凡弩夹庾利攻守唐大利车战野战凡矢枉矢絜矢利火射用诸守城车战杀矢鍭矢用诸近射田猎矰矢茀矢用诸弋射恒矢庳矢用诸散射反庳方二反散素旦反司弓矢守邦国者用玉节守都鄙者用角节凡邦国之使节山国用虎节土国用人节泽国用龙节皆金也以英荡辅之使色吏反门闗用符节货贿用玺节道路用旌节皆有期以反节凡通达于天下者必有节以传辅之无节者有㡬则不达传曰昔殷纣乱天下脯鬼侯以飨诸侯是以周公相武王以伐纣武王崩成王幼弱周公践天子之位以治天下六年朝诸侯于明堂制礼作乐颁度量而天下大服区乌侯反筐音匡筥纪吕反七年致政于成王成王以周公为有勲劳于天下是以封周公于曲阜地方七百里革车千乗曲命鲁公世世祀周公以天子之礼乐是以鲁君孟春乗大路载弧韣旂十有二旒日月之章祀帝于郊配以后稷天子之礼也孟春建子之月鲁之始郊日季夏六月以禘礼祀周公于大庙牲用白牡尊用牺象山罍郁尊用黄目灌用玉瓉大圭荐用玉豆雕篹爵用玉琖仍雕加以璧散璧角爼用梡嶡升歌清庙下管象朱干玉戚冕而舞大武皮弁素积裼而舞大夏昧东夷之乐也任南蛮之乐也纳夷蛮之乐于大庙言广鲁于天下也季夏建巳之君巻冕立于阼夫人副袆立于房中君肉袒迎牲于门夫人荐豆笾卿大夫赞君命妇赞夫人各扬其职百官废职服大刑卷古本反袆音煇袒音诞是故夏礿秋尝冬烝春社秋省而遂大蜡天子之祭也礿音药蜡仕嫁反大庙天子明堂库门天子皋门雉门天子应门振木铎于朝天子之政也铎大各反朝直遥反山节藻梲复庙重檐刮楹达乡反坫出尊崇坫康圭疏屏天子之庙饰也山节刻欂卢为山也藻梲画侏儒柱鸾车有虞氏之路也钩车夏后氏之路也大路殷路也乗路周路也钩古侯反乗绳证反有虞氏之旂夏后氏之绥殷之大白周之大赤夏后氏骆马黑鬛殷人白马黑首周人黄马蕃鬛夏后氏牲尚黑殷白牡周骍刚骆音洛鬛力輙反蕃音烦骍息营反泰有虞氏之尊也山罍夏后氏之尊也着殷尊也牺象周尊也着直略反爵夏后氏以琖殷以斝周以爵斝古雅反灌尊夏后氏以鸡夷殷以斝周以黄目其勺夏后氏以龙勺殷以疏勺周以蒲勺勺市灼反土鼔蒉桴苇籥伊耆氏之乐也蒉若对反桴音浮苇于鬼反拊搏玉磬揩击大琴大瑟中琴小瑟四代之乐器也拊音甫搏音博揩居八反鲁公之庙文世室也武公之庙武世室也米廪有虞氏之庠也序夏后氏之序也瞽宗殷学也頖宫周学也廪力甚反頖音判崇鼎贯鼎大璜封父龟天子之器也璜音黄父音甫越棘大弓天子之戎器也夏后氏之鼓足殷楹鼔周县鼓县音玄垂之和钟叔之离磬女娲之笙簧夏后氏之龙簨虡殷之崇牙周之璧翣有虞氏之两敦夏后氏之四琏殷之六瑚周之八簋爼有虞氏以梡夏后氏以嶡殷以椇周以房爼夏后氏以楬豆殷玉豆周献豆有虞氏服韨夏后氏山殷火周龙章有虞氏祭首夏后氏祭心殷祭肝周祭肺夏后氏尚明水殷尚醴周尚酒有虞氏官五十夏后氏官百殷二百周三百有虞氏之緌夏后氏之绸练殷之崇牙周之璧翣凡四代之服器官鲁兼用之是故鲁王礼也天下以为有道之国是故天下资礼乐焉昭公将攻季氏告子家驹曰季氏为无道僭于公室久矣吾欲攻之何如子家驹曰诸侯僭于天子大夫僭于诸侯久矣昭公曰吾何僭矣哉子家驹曰设两观乗大路朱干玉戚以舞大夏八佾以舞大武此皆天子之礼也仪礼集传集註巻三十五仪礼经传通解卷三十六钦定四库全书仪礼集传集註卷三十六宋朱子撰王朝礼十三王制之壬周礼大宗伯以军礼同邦国大师之礼用衆也大均之礼恤衆也大田之礼简衆也大役之礼任衆也大封之礼合衆也大司马凡制军万有二千五百人为军小司徒㑹万民之卒伍而用之五人为伍五伍为两四而为卒五卒为旅五旅为师五师为军以起军旅以作田役以比追胥野九夫为井四井为邑四邑为丘四丘为甸四甸为县四县为都以任地事而令贡赋凡税敛之事族师五家为比十家为聫五人为伍十人为聫四闾为族八闾为聫使之相保相受刑罚庆赏相及相共若作民而师田行役则合其卒伍简其兵器以鼔铎旗物帅而至掌其治令戒禁刑罚铎徒各反大司马凡制军万有二千五百人为军王六军大国三军次国二军小国一军军将皆命卿二千有五百人为师师帅皆中大夫五百人为旅旅帅皆下大夫百人为卒卒长皆上士二十五人为两两司马皆中士五人为伍伍皆有长将子亮反帅所类反长丁丈反以九伐之灋正邦国冯弱犯寡则眚之冯犹乗陵也贼贤害民则伐之暴内陵外则坛之坛音善野荒民散则削之负固不服则侵之贼杀其亲则正之放弑其君则残之犯令陵政则杜之外内乱鸟兽行则灭之行下孟反中春教振旅司马以旗致民平列陈如战之陈中音仲下同陈直觐反辨鼔铎镯铙之用王执路鼔诸侯执贲鼔军将执晋鼓师帅执提旅帅执鼙卒长执铙两司马执铎公司马执镯帅所类反提徒兮反鼙蒲兮反以教坐作进退疾徐疏数之节遂以蒐田有司表貉誓民鼔遂围禁火弊献禽以祭社蒐所留反貉莫驾反中夏教茇舎如振旅之陈羣吏撰车徒读书契辨号名之用帅以门名县鄙各以其名家以号名乡以州名野以邑名百官各象其事以辨军之夜事其他皆如振旅茇蒲末反撰息转反遂以苗田如蒐之灋车币献禽以享礿畧反中秋教治兵如振旅之陈辨旗物之用王载大常诸侯载旂军吏载旗师都载旜乡遂载物郊野载旐百官载旟各书其事与其号焉其他皆如振旅旜之然反旐音兆旟音余遂以狝田如蒐田之灋罗弊致禽以祀祊枋音方中冬教大阅前期羣吏戒衆庶修战法虞人莱所田之野为表百步则一为三表又五十步为一表田之日司马建旗于后表之中羣吏以旗物鼓铎镯铙各帅其民而致质明弊旗诛后至者乃陈车徒如战之陈皆坐羣吏听誓于陈前斩牲以左右狥陈曰不用命者斩之中军以鼙令鼔鼔人皆三鼔司马振铎羣吏作旗车徒皆作鼔行鸣镯车徒皆行及表乃止三鼔摝铎羣吏弊旗车徒皆坐摝音鹿又三鼔振铎作旗车徒皆作鼔进鸣镯车骤徒趋及表乃止坐作如初骤士救反乃鼔车驰徒走及表乃止鼔戒三阕车三发徒三刺阕苦穴反乃鼔退鸣铙且郄及表乃止坐作如初郄起略反遂以狩田以旌为左右和之门羣吏各帅其车徒以叙和出左右陈车徒有司平之旗居卒闲以分地前后有屯百步有司巡其前后险野人为主易野车为主冬田为既陈乃设驱逆之车有司表貉于陈前驱起其反中军以鼙令鼔鼓人皆三鼔羣司马振铎车徒皆作遂鼔行徒衔枚而进大兽公之小禽私之获者取左耳及所弊鼔皆駴车徒皆譟䵾音符徒乃弊致禽馌兽于郊入献禽以享烝馌余輙反及师大合军以行禁令以救无辜伐有罪若大师则掌其戒令涖大卜帅执事涖衅主及军器衅许慎反及致建大常比军衆诛后至者比毗志反及战巡陈眂事而赏罚眂音视若师有功则左执律右秉钺以先恺乐献于社钺音越若师不功则厌而奉主军厌于涉反司常国之大阅賛司马颁旗物王建大常诸侯建旂孤卿建旜大夫士建物师都建旗州里建旟县鄙建旐道车载旞斿车载旌巾车木路前樊鹄缨建大麾以田木路田仆掌驭田路以田以鄙驭音御掌佐车之政设驱逆之车驱起御反衙五旅反令获者植旌及献比禽比毗志反凡田王提马而走诸侯晋大夫驰司几筵甸役则设熊席右漆几甸音田迹人掌邦田之地政为之厉禁而守之凡田猎者受令焉禁麛卵者与其毒矢射者麛音迷卵力管反肆师凡师甸用牲于社宗则为位甸音田甸祝掌四时之甸师甸致禽于虞中乃属禽及郊馌兽舎奠于祖祢乃敛禽禂牲禂马皆掌其祝号师田谓起大衆以田也致禽于典瑞牙璋以起军旅以治兵守小宗伯若大师则帅有司而立军社奉主车若军将有事则与祭有司将事于四望大祝大师宜于社造于祖设军社类上帝国将有事于四望及军归献于社则前祝造七报反大师大师执同律以听军声而诏吉凶上大音泰下大如字大史大师抱天时与大师同车郑司鼓人掌教六鼔四金之音声以节声乐以和军旅以正田役以鼖鼓鼔军事以鼛鼔鼔役事凡军旅夜鼔鼜羔鼜千歴反军动则鼔其衆田役亦如之挈壶氏凡军事县壶以序聚柝县音玄柝音托衔枚氏军旅令衔枚环人掌致师察军慝慝吐得反环四方之故巡邦国搏谍贼讼敌国扬军旅降围邑降户江反大司冦大军旅涖戮于社大司乐王师大献则令奏恺乐天子将出征类乎上帝宜乎社造乎祢禡于所征之地禡师祭也为兵祷其礼亦亡受命于祖受成于学出征执有罪反释奠于学以讯馘告王制兵车不式武车绥旌绥耳佳反徳车结旌史载笔士载言前有水则载青旌前有尘埃则载鸣鸢前有车骑则载飞鸿前有士师则载虎皮前有挚兽则载貔貅载谓举于旌首以警衆也礼君行师行前朱鸟而后玄武左青龙而右白虎招摇在上急缮其怒进退有度左右有局各司其局曲礼战陈圗风后握机文曰天陈地陈风陈云陈虎翼陈蛇蟠陈飞龙陈鸟翔陈八陈四为正四为竒余竒为握机或緫称之先出游军定两端天有衡地有轴前后有冲风附于天云附于地衡有重列各四队前后之冲各二队风居四维故有圎轴单列各二队前后之冲各三队云居四角故有方天居两端地居中间总为八陈陈讫游军从后蹑敌或惊其左或惊其右听音望麾以出四竒天地之前冲为虎翼风为蛇蟠围绕之义也虎居于中张翼以进蛇居两端向敌而蟠以应之天地之后冲为飞龙云为鸟翔突击之义也龙居于中张翼以进鸟掖两端向敌而翔以应之虚实二垒皆逐天文气侯向背山川利害随时而行以正合以竒胜金鼔旌旗数角音二初警衆末收衆革音五一持兵二结陈三行四趋走五急鬭金音五一缓鬭二止鬭三退四背五急背麾法五一玄二黄三白四青五赤旗法八一天玄二地黄三风青四云白五天前六天后七地前八地后二革二金为天三革三金为地二革三金为风三革二金为云四革三金为龙三革四金为虎四革五金为鸟五革四金为蛇此八陈各用金鼔之制其金革之间加一角音者在天为兼风在地为兼云在龙为兼鸟在虎为兼蛇加二角音者全师进东加三角音者全师进南加四角音者全师进西加五角音者全师进北鞉音不止者行伍不整金革既息而角音不止者师并旋三十二队天衡八队天前冲八队天后冲十六队风二十四队地轴十二队地前冲十二队地后冲十六队云以天地前冲为虎翼天地后冲为飞龙风为蛇蟠云为鸟翔天地以下八重以列或曰握机望敌即引其后以掎角前列不动或合而为一因离而为八各随师之多少触类而长天或圎布不动前为右后为左天地四望之属是也天居两端其次风其次云左右相向是也地方布风云各在前后冲之前天居两端其次地居中间两地为比是也纵布天一天二次之纵布地四次于天后纵布四风挟天地之左右天地前冲居其右后冲居其左云居两端虚实二垒则此是也公孙洪按此法六十四陈天衡十六陈居两端地轴先王之治顺天之道设地之宜官民之徳而正名治物立国辨职以爵分禄诸侯説怀海外来服狱弭而兵寝圣徳之治也其次贤王制礼乐法度乃作五刑兴甲兵以讨不义巡狩省方㑹诸侯考不同其有失命乱常背徳逆天之时而危有功之君徧告于诸侯彰明有罪乃告于皇天上帝日月星辰祷于后土四海神祗山川冢社乃造于先王然后冡宰徴师于诸侯曰某国为不道征之以某年月日师至于某国㑹天子正刑冡宰与百官布令于军曰入罪人之地无暴神祗无行田猎无毁土功无燔墙屋无代林木无取六畜禾黍器械见其老幼奉归勿伤虽遇壮者不校勿敌敌若伤之医药归之既诛有罪王及诸侯修正其国举贤立明正复厥职天下有道礼乐征伐自天子出必以嵗之孟秋赏军帅武人于朝简练杰俊任用有功命将选士以诛不义于是孟冬以级授军司徒搢扑北面而誓之搢音荐誓于社以习其事先期五日大史誓于祖庙择吉日斋戒告于郊社稷宗庙既筮则献兆于天子天子使有司以牲特告社告以所征之事而受命焉舎奠于帝学以受成舎音释然后乃类上帝柴于郊以出以齐车迁庙之主及社主行大司马职奉之齐侧皆反下同无迁庙主则以币帛皮圭告于祖祢谓之主命亦载齐车凡行主皮圭币帛皆每舎奠焉而后就馆主车止于中门之外外门之内庙主居于道左社主居于道右其所经名山大川皆祭告焉及至敌所将战太史卜战日卜右御先期三日有司明以敌人罪状告之史史定誓命战日将帅陈列车甲卒伍于军门之前有司读诰誓使周定三令五申既毕遂祷战祈克于上帝然后即敌将士战全已克敌史择吉日复禡于所征之地柴于上帝祭社奠祖以告克者不顿兵伤士也战不克则不告也凡类禡皆用甲丙戊庚壬之刚日有司简功行赏不稽于时其用命者则加爵受赐于祖奠之前其奔北犯令者则加刑罚戮于社主之前然后鸣金振旅有司徧告㨗于时所有事之山川既至舎于国外三日齐以特牛亲格于祖祢然后入设奠以反主设奠反其主于庙于社若主命则卒奠敛玉埋之于庙两阶间反社主如初迎之礼舎奠于帝学以讯馘告大享于羣吏用备乐飨有功于祖庙舎爵䇿勲焉谓之饮至此天子亲征之礼也之舎音舍曾子问曰古者师行必以迁庙主行乎孔子曰天子巡狩以迁庙主行载于齐车言必有尊也今也取七庙之主以行则失之矣当七庙五庙无虚主虚主者唯天子崩诸侯薨与去其国与祫祭于祖为无主耳曾子问曰古者师行无迁主则何主孔子曰主命问曰何谓也孔子曰天子诸侯将出必以币帛皮圭告于祖祢遂奉以出载于齐车以行每舎奠焉而后就舎反必告设奠乗兵车出先刃入后刃军尚左卒尚右少仪有虞氏戒于国中欲民体其命也夏后氏誓于军中欲民先成其虑也殷誓于军门之外欲民先意以待事也周将交刃而誓之以致民志也夏后氏正其徳也未用兵之刃故其兵不杂殷义也始用兵之刃矣周力也尽用兵之刃矣夏赏于朝贵善也殷戮于市威不善也周赏于朝戮于市劝君子惧小人也三王彰其徳一也司马法夏后氏曰钩车先正也殷曰寅车先疾也周曰元戎先良也旂夏后氏玄首人之执也殷白天之义也周黄地之道也章夏后氏以日月尚明也殷以虎尚威也周以龙尚文也天子命将出征亲絜齐盛服设奠于祖以诏之诏告大将先入军吏毕从皆北面再拜稽首而受受所天子当阶南面命授之节钺大将受钺音越天子乃东向西面而揖之示弗御也然后告太社冡宰执蜃宜于社之右南面授大将大将北面稽首再拜而受之承所颁赐于军吏其出不类其克不禡战之所在有大山川则祈焉祷克于五帝㨗则报之振旅复命简异功勤亲告庙告社而后适朝朝直遥反祈胜之礼命勇谋之将以御敌先使之迎于适所从来之方为坛祈克于五帝衣服随其方色执事人数从其方之数牲则用其方之牲祝史告于社稷宗庙邦域之内名山大川君亲素服誓衆于太庙曰某人不道侵犯大国二三子尚皆同心比力死而守将帅稽首再拜受命既誓将帅勒士卒陈于庙之右君立太庙之庭祝史立于社百官各警其事御于君以待命乃大鼔于庙门诏将帅命卒习射三发击刺三行告庙用兵于敌也五兵备效乃鼔而出以即敌此诸侯应敌之礼也应于证反帅师者受命于庙受脤于社忍反将帅受命者将率入军吏毕入皆北面再拜稽首受命天子南面而授之钺东行西面而揖之示弗御也将居军中之礼介胄在身执锐在列虽君父不拜若不幸军败则驲骑赴告不载櫜韔大雅曰载櫜弓矢櫜韬也韔弓衣天子素服哭于库门之外三日大夫素服哭于社亦如之亡将失城则皆哭七日天子使使迎于军命将帅无请罪然后将帅结草自缚袒右肩而入盖丧礼也齐桓公既立参国伍鄙之法问于管子曰吾欲从事于诸侯其可乎管子对曰未可国未安桓公曰安国若何管子对曰脩旧法择其善者而业用之遂滋民与无财而敬百姓则国安矣桓公曰诺遂修旧法择其善者而业用之遂滋民与无财而敬百姓国既安矣桓公曰国安矣其可乎管子对曰未可君若正卒伍修甲兵则大国亦将正卒伍修甲兵则难以速得志矣君有攻伐之器小国诸侯有守御之备则难以速得志矣君若欲速得志于天下诸侯则事可以隠令可以寄政桓公曰为之若何管子曰作内政而寄军令焉桓公曰善管子于是制国五家为轨轨为之长长丁丈反下同十轨为里里有司四里为连连为之长十连为乡乡有良人焉以为军令五家为轨故五人为伍轨长帅之十轨为里故五十人为小戎里有司帅之四里为连故二百人为卒连长帅之十连为乡故二千人为旅乡良人帅之五乡一帅故万人为一军五乡之帅帅之五乡每一军三军故有中军之鼔有国子之鼓有髙子之鼔春以獀振旅秋以狝治兵狝息典反是故卒伍整于里军旅整于郊内教既成令勿使迁徙伍之人祭祀同福死丧同恤祸灾共之人与人相畴家与家相畴世同居少同游故夜战声相闻足以不乖昼战目相视足以相识其欢欣足以相死少诗照反居同乐行同和死同哀是以守则同固战则同彊君有此士也三万人以方行于天下以诛无道以屏周室天下大国之君莫之能御也齐语荀卿子曰仁人之兵聚则成卒散则成列延则若莫邪之长刃婴之者断兊则若莫邪之利锋当之者溃邪于嗟反圜居而方正则若盘石然触之者角摧摧徂囘反王者之军制将死鼔将子亮反御死辔百吏死职士大夫死行列闻鼔声而进闻金声而退顺命为上有功次之辔音秘行户江反令不进而进犹令不退而退也其罪惟均不杀老弱不腊禾稼服者不禽格者不舎奔命者不获凡诛非诛其百姓也诛其乱百姓者也百姓有扞其贼则是亦贼也以故顺刃者生苏刃者死奔命者贡王者有诛而无战城守不攻兵革不击上下相喜则庆之不屠城不潜军不留衆师不越时故乱者乐其政不安其上欲其至也洛并荀子宋人弑昭公赵宣子请师于灵公以伐宋发令于大庙召军吏而戒乐正大音泰令三军之钟鼔必备赵同曰国有大役不镇抚民而备钟鼔何也宣子曰大罪伐之小罪惮之袭侵之事陵也是故伐备钟鼓声其罪也战以錞于丁宁儆其民也錞音纯袭侵密声为蹔事也暂今宋人弑其君罪莫大焉明声之犹恐其不闻也吾备钟鼔为君故也为于伪反乃使旁告于诸侯治兵振旅鸣钟鼔以至于宋呉侵陈斩祀杀厉师还出竟陈大宰嚭使于师夫差谓行人仪曰是夫也多言盍尝问焉师必有名人之称斯师也者则谓之何反大宰嚭曰古之侵伐者不斩祀不杀厉不获二毛今斯师也杀厉与其不谓之杀厉之师与欲微曰反尔地归尔子则谓之何曰君王讨敝邑之罪又矜而赦之师与其无名乎檀弓戎昭果毅以听之之谓礼杀敌为果致果为毅易之戮也工尹商阳与陈弃疾追呉师及之陈弃疾谓工尹商阳曰王事也子手弓而可手弓子射诸射食亦反下同射之毙一人韔弓又及谓之又毙二人每毙一人揜其目止其御曰朝不坐燕不与杀三人亦足以反命矣朝直遥反与音预孔子曰杀人之中又有礼焉子路怫然进曰人臣之节当君大事唯力所及死而后已夫子何善此子曰然如汝言也吾取其有不忍杀人之心而已子路问于孔子曰臧武仲率师与邾人战于狐鲐遇败焉师人多丧而无罚古之道然与孔子曰凡谋人之军师败则死之谋人之国邑危则亡之鲐音台丧息浪反与音余古之正也其君在焉者有诏则无讨古之为军也军有左右阙从补之成而不知是以寡败若以下贰上阙而不变败弗补也变非声章弗能移也声章过数则有衅有衅则敌入衅许慎反敌入而凶救败不暇谁能退敌敌之如志国之忧也可以陵小难以征大鲁语古者贤王明民之徳尽民之善故无废徳无简民赏无所生罚无所试有虞不赏不罚而民可用至徳也夏赏而不罚至教也殷罚而不赏至威也周以赏罚徳衰也赏不踰时欲民速得为善之利也罚不迁列欲民速覩为不善之害也大㨗不赏上下皆不伐善上苟不伐善则不骄矣下茍不伐善必亡等矣上下不伐善若此让之至也大败不诛上下皆以不善在己上茍以不善在己必悔其过下茍以不善在己必逺其罪上下分恶若此让之至也古者戍军三年不兴覩民之劳也上下相报若此和之至也得意则恺歌示喜也偃伯灵台答民之劳示休也古者以仁为本以义治之之谓正正不获意则权权出于战不出于中人是故杀人安人杀之可也攻其国爱其民攻之可也以战止战虽战可也故仁见亲义见说智见恃勇见方信见信内得爱焉所以守也外得威焉所以战也战道不违时不歴民病所以爱吾民也不加丧不困凶所以爱夫其民也冬夏不兴师所以兼爱民也故国虽大好战必亡天下虽安忘战必危天下既平天子大恺春蒐秋狝诸侯春振旅秋治兵所以不忘战也古者逐奔不过百步纵绥不过三舎是以明其礼也不穷不能而哀怜伤病是以明其仁也成列而鼓是以明其信也争义不争利是以明其义也又能舎服是以明其勇也知终知始是以明其智也六徳以时合教以为民纪之道也自古之政也天子之义必纯取法天地而观于先圣士庶之义必奉于父母而正于君长故虽有明君士不先教不可用也古之教民必立贵贱之伦经使不相陵徳义不相踰材技不相掩勇力不相犯故力同而意和也古者国容不入军军容不入国故徳义不相踰上贵不伐之士不伐之士上之器也茍不伐则无求无求则不争国中之听必得其情军旅之听必得其宜故材技不相掩从命为士上赏犯命为士上戮故勇力不相犯既致教其民然后谨选而使之事极修则百官给矣教极省则民兴良矣习贯成则民体俗矣教化之至也古者逐奔不逺纵绥不及不逺则难诱不及则难陷以礼为固以仁为胜既胜之后其教可复是以君子贵之也古者国容不入军军容不入国军容入国则民徳废国容入军则民徳弱故在国言文而语温在朝恭以逊修已以待人不召不至不问不言难进易退在军抗而立在行遂而果介者不拜兵车不式城上不趋危事不齿故礼与法表里也文与武左右也天子诸侯无事则嵗三田一为干豆二为宾客三为充君之庖无事而不田曰不敬田不以礼曰暴天物天子不合围诸侯不掩羣天子杀则下大绥诸侯杀则下小绥绥耳隹反大夫杀则止佐车佐车止则百姓田猎国君春田不围泽大夫不掩羣士不取麛卵獭祭鱼然后虞人入泽梁豺祭兽然后田猎鸠化为鹰然后设罻罗草木零落然后入山林昆虫未蛰不以火田罻音尉不麛不卵不杀胎不殀夭反夭乌老反不覆巢王制田者大艾草以为防艾音㐅或舎其中舎音赦褐纒旃以为门旃诸延反裘纒质以为𣙗𣙗鱼列反间容握驱而入击则不得入左者之左右者之右然后焚而射焉天子发然后诸侯发诸侯发然后大夫士发天子发抗大绥诸侯发抗小绥献禽于其下抗苦浪反绥耳隹反故战不出顷田不出防不逐奔走古之道也诗车攻东有甫草註疏文传曰已有三牲必田狩者孝子之意以为己之所养不如天地自然之牲逸豫肥美禽兽多则伤五谷因习兵事又不空设故因以捕禽兽所以共承宗庙示不忘武备又因以为田除害鲜者何也秋取尝也秋取尝何以也习鬭也习鬭也者男子之事也然而战鬭不可不习故于獀狩闲之也闲之者贯之也贯之也者习之也已祭取余获陈于泽泽射宫也然后卿大夫相与射命中者虽不中取也命不中者虽中不取何以也所以贵揖让之取而贱勇力之取也曏之取于国中勇力之取也今之取于泽揖让之取也鲁隐公将如棠观鱼者臧僖伯谏曰凡物不足以讲大事其材不足以备器用则君不举焉君将纳民于轨物者也故讲事以度轨量谓之轨取材以章物采谓之物不轨不物谓之乱政乱政亟行所以败也故春蒐夏苗秋狝冬狩蒐索择皆于农隙以讲事也三年而治兵入而振旅归而饮至以数军实数色主反昭文章明贵贱辨等列顺少长少诗照反长丁丈反习威仪也鸟兽之肉不登于爼皮革齿牙骨角毛羽不登于器则公不射古之制也若夫山林川泽之实器用之资皁隷之事官司之守非君所及也亦反夫音扶皁才早及昔周辛甲之为大史也命百官官箴王阙泰箴音针下同于虞人之箴曰芒芒禹迹画为九州画胡麦反经启九道民有寝庙兽有茂草各有攸处徳用不扰在帝夷羿冒于原兽冒贪也亡其国恤而思其麀牡武不可重用不恢于夏家羿兽臣司原敢告仆夫宣王料民于大原大音秦仲山父谏曰民不可料也夫古者不料民而知其少多司民恊孤终甫夫音扶司商协名姓司徒恊旅司冦恊姦场协入廪协出廪力锦反是则少多死生出入往来者皆可知也于是乎又审之以事王治农于借獀于农隙春耨获亦于借获户郭反狝于既烝狝息典反狩于毕时狩手又反是皆习民数者也又何料焉不谓其少而大料之是示少而恶事也恶乌路反下同临政示少诸侯避之治民恶事无以赋令周语传曰春曰蒐夏曰苗秋曰狝冬曰狩苗者谓何曰苗者毛也取之不围泽不揜羣取大禽不麛不卵不杀孕重者春蒐者不杀小麛及孕重者冬狩皆取之百姓皆出不失其时不抵禽不诡遇逐不出防此苗狝蒐狩之义也故苗狝蒐狩之礼简其戎事也故苗者毛取之蒐者搜索之狩者守留之夏不田何也曰天地隂阳盛长之时勐兽不攫鸷鸟不搏蝮虿不螫鸟兽虫虵且知应天而况人乎哉是以古者必有豢牢其谓之畋何圣人举事必反本五谷者以奉宗庙养万民也去禽兽害稼穑者故以田言之圣人作名号而事义可知也礼圣主之于禽兽也见其生不食于死闻其声不尝其肉隐弗忍也故逺庖厨仁之至也不合围不掩羣不射宿不涸泽豺不祭兽不田猎獭不祭鱼不设网罟鹰隼不鸷眭而不逮不出颍罗草木不零落斧斤不入山林昆虫不蛰不以火田不麛不卵不刳胎不夭鱼肉不入庙门鸟兽不成毫毛不登庖厨取之有时用之有节则物莫不多汤见祝网者置四面其祝曰从天坠者从地出者从四方来者皆离吾网汤曰嘻尽之矣非桀其孰为此汤乃解其三面置其一面更教之祝曰昔蛛蝥作网今之人循序欲左者左欲右者右欲髙者髙欲下者下吾取其犯命者其惮害物也如是汉南之国闻之曰汤之徳及鸟兽矣四十国归之诗曰王在灵囿麀鹿攸伏麀鹿濯濯白鸟皜皜王在灵沼于仞鱼跃言徳至也圣主所以在鱼鼈禽兽犹得其心况于人民乎故仁人行其礼则天下安而万理得矣逮至徳渥泽洽调和大畅则天清澈地富煴物时熟民心不挟诈贼气脉淳化攫啮抟击之兽鲜毒蠚勐虭之虫密毒山不蕃草木少薄矣铄乎大仁之化也并贾谊凡土功龙见而毕务戒事也见贤遍反下同火见而致用水昏正而栽栽才代反日至而毕至士弥牟营成周计丈数揣髙卑度厚薄仞沟洫度深曰仭物土方议逺迩量事期计徒庸虑材用书糇粮以令役于诸侯属役赋丈属之欲反书以授帅帅所类反而效诸刘子效致也韩简子临之以为成命左昭三十二年楚令尹蒍艾猎城沂使封人虑事以授司徒量功命日分财用平板榦称畚筑畚音本程土物议逺迩略基趾趾音止具糇粮度有司谋监主事三旬而成不愆于素左宣公十一年宋灾乐喜为司城以为政使伯氏司里火所未至彻小屋涂大屋彻直列反陈畚挶具绠缶畚篑笼挶上轝绠汲索缶汲器备水器量轻重蓄水潦积土涂巡丈城缮守备表火道使华臣具正徒华户化反令隧正纳郊保奔火所隧音遂使华阅讨右官官庀其司阅音恱庀芳婢反下同向戍讨左亦如之使乐遄庀刑器亦如之遄市专反使皇郧命校正出马工正出车备甲兵庀武守郧音云校户教反守手又反下同使西鉏吾庀府守鉏牀鱼反吾音鱼令司宫巷伯儆宫儆音景二师令四乡正敬享祝宗用马于四墉祀盘庚于西门之外墉音容左襄九年鲁司铎火火踰公宫桓僖灾救火者皆曰顾府南宫敬叔至命周人出御书俟于宫曰庀女而不在死庀具也子服景伯至命宰人出礼书以待命命不共有常刑校人乗马巾车脂辖瞎反百官官备府库慎守官人肃给济濡帷幕郁攸从之蒙葺公屋葺七入反自大庙始外内以悛泰悛七全反助所不给有不用命则有常刑无赦公父文伯至命校人驾乗车乗车公车季桓子至御公立于象魏之外命救火者伤人则止财可为也命藏象魏曰旧章不可忘也富父槐至曰无备而官办者犹拾沈也于是乎去表之槀道还公宫左哀三年郑火作子产辞晋公子公孙于东门使司冦出新客禁旧客勿出于宫使子寛子上巡羣屏摄至于大宫大音泰使公孙登徙大龟使祝史徙主祏于周庙告于先君祏音石使府人库人各儆其事儆备火也商成公儆司宫出旧宫人寘诸火所不及旧宫人司马司冦列居火道行火所焮焮炙也城下之人伍列登城明日使野司冦各保其徴郊人助祝史除于国北禳火于玄㝠囘禄祈于四墉墉音容书焚室而寛其征与之材三日哭国不市使行人告于诸侯仪礼集传集註巻三十六仪礼经传通解卷三十七钦定四库全书仪礼集传集註卷三十七宋朱子撰王朝礼十四王制之癸舜曰皋陶蛮夷猾夏冦贼姦宄猾乱也夏华夏羣汝作士五刑有服五服三就五流有宅五宅三居惟明克允象以典刑流宥五刑宥音又鞭作官刑扑作教刑扑普卜反金作赎刑赎古欲反青灾肆赦怙终贼刑青所景反怙音户钦哉钦哉惟刑之恤哉周礼大司徒以乡八刑紏万民一曰不孝之刑二曰不睦之刑三曰不婣之刑四曰不弟之刑五曰不任之刑六曰不恤之刑七曰造言之刑八曰乱民之刑因大司冦掌建邦之三典以佐王刑邦国诘四方诘起吉反一曰刑新国用轻典二曰刑平国用中典三曰刑乱国用重典以五刑纠万民一曰野刑上功紏力二曰军刑上命紏守守手又反三曰乡刑上徳紏孝四曰官刑上能紏职五曰国刑上愿紏暴以圜土聚教罢民罢音皮凡害人者寘之圜土而施职事焉以明刑耻之其能改者反于中国不齿三年其不能改而出圜土者杀以两造禁民讼入束矢于朝然后听之造七报反朝直遥反以两剂禁民狱入钧金三日乃致于朝然后听之朝直遥反以嘉石平罢民皮凡万民之有罪过而未丽于灋而害于州里者桎梏而坐诸嘉石役诸司空重罪旬有三日坐朞役其次九日坐九月役其次七日坐七月役其次五日坐五月役其下罪三日坐三月役使州里任之则宥而舎之有罪过谓邪恶之人所罪过以肺石达穷民凡逺近惸独老幼之欲有复于上而其长弗达者立于肺石三日士听其辞以告于上而罪其长无兄弟小司冦以五声听狱讼求民情一曰辞听二曰色听三曰气听四曰耳听五曰目听以八辟丽邦灋附刑罚一曰议亲之辟二曰议故之辟三曰议贤之辟四曰议能之辟五曰议功之辟六曰议贵之辟七曰议勤之辟八曰议宾之辟士师掌五禁以左右刑罚一曰宫禁二曰官禁三曰国禁四曰野禁五曰军禁皆以木铎狥之于朝书而县于门闾左右以五戒先后刑罚母使罪丽于民一曰誓用之于军旅二曰诰用之于㑹同三曰禁用诸田役四曰紏用诸国中五曰宪用诸都鄙掌士之八成一曰邦汋汋上灼反二曰邦贼三曰邦谍为异四曰犯邦令五曰挢邦令挢音矫六曰为邦盗七曰为邦朋八曰为邦诬乡士掌国中各掌其乡之民数而紏戒之听其狱讼察其辞辨其狱讼异其死刑之罪而要之旬而职听于朝要一遥反朝直遥反下同司冦听之断其狱弊其讼于朝羣士司刑皆在各丽其法以议狱讼狱讼成士师受中恊日刑杀肆之三日若欲免之则王㑹其期遂士掌四郊异其死刑之罪而要之二旬就郊而刑杀各于其遂肆之三日若欲免之则王令三公㑹其期县士掌野异其死刑之罪而要之三旬刑杀各就其县肆之三日若欲免之则王命六卿㑹其期余并如乡士司刑掌五刑之灋以丽万民之罪墨罪五百劓罪五百宫罪五百刖罪五百杀罪五百劓鱼器反刖音月司刺掌三刺三宥三赦之灋以賛司冦听狱讼壹刺曰讯羣臣再刺曰讯羣吏三刺曰讯万民壹宥曰不识再宥曰过失三宥曰遗忘忘音妄壹赦曰幼弱再赦曰老旄三赦曰惷愚报反惷勑江反吕刑曰墨辟疑赦其罚百锾阅实其罪闗反阅音恱下并同劓辟疑赦其罚惟倍阅实其罪劓鱼器反剕辟疑赦其罚倍差阅实其罪剕扶谓反宫辟疑赦其罚六百锾阅实其罪大辟疑赦其罚千锾阅实其罪墨罚之属千劓罚之属千剕罚之属五百宫罚之属三百大辟之罚其属二百五刑之属三千臧文仲言于僖公曰刑五而已无有隠者隠乃讳也大刑用甲兵其次用斧钺越中刑用刀锯铭音据其次用鑚笮薄刑用鞭扑以威民也扑普卜反故大者陈之原野小者致之市朝朝直遥反五刑三次是无隠也妇人无刑虽有刑不在市朝朝直遥反鲁语冉有问于孔子曰古者三皇五帝不用五刑信乎孔子曰圣人之设防贵其不犯也制五刑而不用所以为至治也凡民之所以为姦邪窃盗靡法妄行者生于不足不足生于无度无度则小者偷惰大者侈靡各不知节是以上有制度则民知所止民知所止则不犯故虽有姦邪贼盗靡法妄行之狱而无䧟刑之民不孝者生于不仁不仁者生于丧祭之礼不明丧祭之礼所以教仁爱也能致仁爱则服丧思慕祭祀不懈人子馈养之道懈户买反养以尚反丧祭之礼明则民孝矣故虽有不孝之狱而无䧟刑之民杀上者生于不义义所以别贵贱明尊卑也贵贱有别尊卑有序则民莫不尊上而敬长朝聘之礼者所以明义也义必明则民不犯故虽有杀上之狱而无䧟刑之民鬭变者生于相陵相陵者生于长幼无序而遗敬让乡饮酒之礼者所以明长幼之序而崇敬让也长幼必序民懐敬让故虽有变鬭之狱而无䧟刑之民淫乱者生于男女无别男女无别则夫妇失义婚礼聘享者所以别男女明夫妇之义也男女既别夫妇既明故虽有淫乱之狱而无䧟刑之民此五者刑罚之所从生各有源焉不豫塞其源而辄绳之以刑是谓为民设穽而䧟之也刑罚之源生于嗜慾不节夫礼度者所以御民之嗜慾而明好恶顺天道礼度既陈五教毕修而民犹或未化尚必明其法典以申固之其犯姦邪靡法妄行之狱者则饬制量之度有犯不孝之狱者则饬丧祭之礼有犯杀上之狱者则饬朝觐之礼有犯鬭变之狱者则饬乡饮酒之礼有犯淫乱之狱者则饬婚聘之礼三皇五帝之所以化民者如此虽有五刑之用不亦可乎孔子曰大罪有五而杀人为下逆天地者罪及五世诬文武者罪及四世逆人伦者罪及三世诬鬼神者罪及二世手杀人者罪止其身故曰大罪有五而杀人为下矣冉有问于孔子曰先王制法使刑不上于大夫礼不下于庶人然则大夫犯罪不可以加刑庶人之行事不可以治于礼乎孔子曰不然凡治君子以礼御其心所以厉之以亷耻之节也故古之大夫其有坐不亷污秽而退放之者不谓之不亷污秽而退放则曰簠簋不饬有坐淫乱男女无别者不谓之淫乱男女无别则曰帷幕不修也有坐罔上不忠者不谓之罔上不忠则曰臣节未着有坐罢软不胜任者不谓之罢软不胜任则曰下官不职罢音皮胜音升有坐干国之纪者不谓之干国之纪则曰行事不请此五者大夫既自定有罪名矣而犹不忍斥然正以唿之也既而为之讳所以媿耻之是故大夫之罪其在五刑之域者闻而谴发谴诘战反则白冠氂缨盘水加劒造乎阙而自请罪君不使有司执縳牵掣而加之也其有大罪者闻命则北面再拜跪而自裁君不使人捽引而刑杀之也曰子大夫自取之耳吾遇子有礼矣以刑不上大夫而大夫亦不失其罪者教使然也凡所谓礼不下庶人者以庶人遽其事而不能充礼故不责之以备礼也冉有跪然免席曰言则美矣求未之闻退而记之仲弓问于孔子曰雍闻至刑无所用政至政无所用刑至刑无所用政桀纣之世是也至政无所用刑成康之世是也信乎孔子曰圣人之治化也必刑政相参焉太上以徳教民而以礼齐之其次以政言导民以刑禁之刑不刑也化之弗变导之弗从伤义以败俗于是乎用刑矣颛五刑必即天伦行刑罚则轻无赦刑侀也侀成也壹成而不可更故君子尽心焉仲弓曰古之听讼尤罚丽于事不以其心可得闻乎孔子曰凡听五刑之讼必原父子之情立君臣之义以权之意论轻重之序慎测浅深之量以别之悉其聪明致其忠爱以尽之大司冦正刑明辟以察狱讼必三讯焉量音亮别彼列反辟婢亦反有指无简则不听也附从轻赦从重疑狱则泛与衆共之疑则赦之皆以大小之比成之是故爵人必于朝与衆共之刑人必于市与衆弃之古者公家不畜刑人大夫弗养也士遇之涂弗与之言屏诸四方唯其所之弗及与政弗欲生之也仲弓曰听狱狱之成成何官孔子曰成狱成于吏史以狱之成告于正正既听之乃告大司冦听之乃奉于王王命三公卿士参听棘木之下参七南反然后乃以狱之成疑于王王三宥之以听命而制刑焉所以重之也仲弓曰其禁何禁孔子曰巧言破律遁名改作执左道以乱政者杀作淫声造异服设竒伎竒器以荡上心者杀行伪而坚行下孟反言诈而辨学非而慱顺非而泽以惑衆者杀假于鬼神时日卜筮以疑衆者杀此四诛者不以听仲弓曰其禁尽于此而已孔子曰此其急者其余禁者十有四焉命服命车不粥于市粥卖珪璋璧琮不粥于市宗庙之器不粥于市兵车旍旗不粥于市牺牲秬鬯不粥于市戎器兵车不粥于市用器不中度不粥于市布帛精麤不中数广狭不中量不粥于市姦色乱正色不粥于市文锦珠玉之器雕饰靡丽不粥于市衣服饮食不粥于市卖成衣服非侈必伪故禁之禁卖熟食所以厉耻也菓实不时不粥于市五木不中伐不粥于市鸟兽鱼鼈不中杀不粥于市凡执此禁以齐衆者不赦过也孔子为鲁司冦有父子讼者孔子拘之三月不别其父请止孔子舎之季孙闻之不恱曰是老也欺予别彼列反舎音舍曩告余曰国家必先以孝余今戮一不孝以教民孝不亦可乎又舎之冉子以告孔子慨然叹曰呜唿上失其道而杀其下非理也不教其民而听其讼杀不辜也三军大败不可斩也狱犴不治不可刑也何者上教之不行罪不在民故也夫慢令谨诛贼也徴歛无时暴也不教而责成功虐也政无此三者然后刑可即也书云义刑义杀勿庸以即汝心惟曰未有顺事言必教而后刑也既陈道徳以先服之而犹不可尚贤以劝之又不可即废之又不可而后以威惮之若是三年而百姓正矣邪民不从然后俟之以刑则民知罪矣诗云天子是毗俾民不迷是以威厉而不试刑错而不用今世则不然乱其教烦其刑使民迷惑而䧟焉又从而制之故刑弥烦而盗不胜也夫三尺之限空车不能登者何哉峻故也百仞之山重载陟焉何哉陵迟故也今世俗之陵迟久矣虽有刑法民能勿踰乎诗曰周道如砥其直如矢君子所履小人所视眷焉顾之澘焉出涕岂不哀哉温之㑹晋人执卫成公归之于周晋侯请杀之王言不可夫政自上下者也上作政而下行之不逆故上下无怨今叔父作政而不行无乃不可乎夫君臣无狱今元咺虽直而不可听也君臣皆狱父子将狱是无上下也而叔父听之一逆矣又为臣杀其君其安庸刑布刑而不庸再逆矣一合诸侯而有再逆政余惧其无后不然余何私于卫侯晋人乃归卫侯仲弓问古之刑教与今之刑教孔子曰古之刑省今之刑繁其为教古有礼然后有刑是以刑省今无礼以教而齐之以刑刑是以繁书曰伯夷降典折民惟刑折之设反下同谓下礼以教之然后维以刑折之也夫无礼则民无耻而正之以刑故民苟免孔子适卫卫将军文子问曰吾闻鲁公父氏父音甫不能听狱信乎孔子荅曰不知其不能也夫公父氏之听狱有罪者惧无罪者耻文子曰有罪者惧是听之察刑之当也无罪者耻何乎孔子曰齐之以礼则民耻矣刑以止刑则民惧矣文子曰今齐之以刑刑犹弗胜何礼之齐孔子曰以礼齐民譬之于御则辔也以刑齐民譬之于御则鞭也执辔于此而动于彼御之良也无辔而用䇿则马失道矣文子曰以御言之左手执辔右手运䇿不亦速乎若徒辔无䇿马何惧哉孔子曰吾闻古之善御者执辔如组两骖如舞非䇿之助也组音祖骖七南反是以先王盛于礼而薄于刑故民从命今也废礼而尚刑故民弥暴文子曰呉越之俗无礼而亦治何也孔子曰夫呉越之俗男女无别同川而洛民轻相犯故其刑重而不胜由无礼也中国之教为外内以别男女异器服以殊等类故其民笃而法其刑轻而胜由有礼也孔子曰民之所以生者衣食也上不教民民匮其生饥寒切于身而不为非者寡矣故古之于盗恶之而不杀也今不先其教而一杀之是以罚行而善不反刑张而罪不省夫赤子知慕其父母由审故也况为政兴其贤者而废其不贤以化民乎知审此二者则上盗先息书曰兹殷罚有伦子张问曰何谓也孔子曰不失其理之谓也今诸侯不同徳每君异法折狱无伦以意为限是故知法之难也子张曰古之知法者与今之知法者异乎孔子曰古之知法者能逺今之知法者不失有罪不失有罪其于恕寡矣能逺则于狱其防深矣寡恕近乎滥防深治乎本书曰维敬五刑以成三徳言敬刑所以为徳矣书曰非从惟从孔子曰君子之于人也有不语也无不听也况听讼乎必尽其辞矣夫听讼者或从其情或从其辞辞不可从必断以情书曰人有小罪非眚乃惟终自作不典式尔有厥罪小乃不可不杀乃有大罪非终乃惟眚灾适尔既道极厥辜时乃不可杀眚所景反曽子问听狱之术孔子曰其大法有三焉治必以寛寛之之术归于察察之之术归于义是故听而不寛是乱也寛而不察是慢也察而不中义是私也私则民怨故善听者虽不越辞辞不越情情不越义书曰上下比罚无僭乱辞比毗志反书曰哀敬折狱仲弓问曰何谓也孔子曰古之听讼者察贫穷哀孤独及鳏寡老弱不肖而无告者虽得其情必哀矜之死者不可生断者不可属若先而刑之谓之悖弱而刑之谓之克不赦过谓之逆悖必内反率过以小罪谓之枳枳音纸一作疻故宥过赦小罪老弱不受刑先王之道也书曰大辟疑赦辟婢亦反又曰与其杀不辜宁失不经书曰若保赤子子张问曰听讼可以若此乎孔子曰可哉古之听讼者恶其意不恶其人非喜怒求所以生之不得其所以生乃刑之君必与衆共焉爱民而重弃之也今之听讼者不恶其意而恶其人求所以杀是反古之道也孟氏之臣叛武伯问孔子曰如之何答曰臣人而叛天下所不容也其状自反子姑待之三旬果自归孟氏武伯将执之访于夫子夫子曰无也子之于臣礼意不至是以去子今其自反罪以反除又何报焉子脩礼以待之则臣去子将安往武伯乃止楚声子曰善为国者赏不僣而刑不滥赏僭则惧及滛人刑滥则惧及善人若不幸而过宁僭无滥与其失善宁其利滛无善人则国从之诗曰人之云亡邦国殄瘁无善人之谓也诗大雅故夏书曰与其杀不辜宁失不经惧失善也商颂有之曰不僭不滥不敢怠遑命于下国封建厥福此汤所以获天福也古之治民者劝赏而畏刑恤民不倦赏以春夏刑以秋冬是以将赏为之加膳加膳则饫赐为于伪反下同饫于据反此以知其劝赏也将刑为之不举不举则彻乐此以知其畏刑也夙兴夜寐朝夕临政此以知其恤民也三者礼之大节也郑人铸刑书叔向使诒子产书曰诒遗也始吾有虞于子今则已矣昔先王议事以制不为刑辟惟民之有争心也犹不可禁御是故闲之以义紏之以政行之以礼守之以信奉之以仁制为禄位以劝其从严断刑罚以威其滛惧其未也故诲之以忠耸之以行耸教之以务使之以和临之以敬涖之以彊断之以刚犹求圣哲之上明察之官忠信之长慈惠之师民于是乎可任使也而不生祸乱民知有辟则不忌于上长丁丈反并有争心以徴于书而徼幸以成之徼古尧反弗可为矣夏有乱政而作禹刑商有乱政而作汤刑周有乱政而作九刑三辟之兴皆叔世也今吾子相郑国作封洫立谤政制㕘辟铸刑书将以靖民不亦难乎诗曰仪式刑文王之徳日靖四方又曰仪刑文王万邦作孚如是何辟之有民知争端矣将弃礼而徴于书以刑书为徴锥刀之末将尽争之锥刀末乱狱滋丰贿赂并行终子之世郑其败乎肸闻之国将亡必多制数改法其此之谓乎复书曰若吾子之言侨不才不能及子孙吾以救世也既不承命敢忘大惠子产有疾谓子太叔曰我死子必为政唯有徳者能以寛服民其次莫如勐夫火烈民望而畏之故鲜死焉水懦弱民狎而翫之狎轻也则多死焉故寛难疾数月而卒太叔为政不忍勐而寛郑国多盗取人于萑符之泽大叔悔之曰吾早从夫子不及此兴徒兵以攻萑符之盗尽杀之盗少止仲尼曰善哉政寛则民慢慢则纠之以勐纠犹摄也勐则民残残则施之以寛寛以济勐勐以济寛政是以和诗曰民亦劳止汔可小康惠此中国以绥四方施之以寛也毋从诡随以谨无良式遏冦虐惨不畏明纠之以勐也柔逺能迩以定我王平之以和也又曰不竞不絿不刚不柔布政优优百禄是遒和之至也及子产卒仲尼闻之出涕曰古之遗爱也左昭二十年仪礼集传集註卷三十七