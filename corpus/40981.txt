序古者小学敎人以洒扫应对进退之节爱亲敬长隆师亲友之道皆所以爲脩身齐家治国平天下之本而必使其讲而习之于幼穉之时欲其习与智长化与心成而无扞格不胜之患也今其全书虽不可见而杂出于传记者亦多读者往往直以古今异宣而莫之行殊不知其无古今之异者固未始不可行也今颇蒐辑以爲此书授之童蒙资其讲习庶几有补于风化之万一云尔淳煕丁未三月朔旦晦菴题小学题辞元亨利贞天道之常仁义礼智人性之纲凡此厥初无有不善蔼然四端随感而见爱亲敬兄忠君弟长是曰秉彛有顺无彊惟圣性者浩浩其天不加毫末万善足焉众人蚩蚩物慾交蔽乃颓其纲安此暴弃惟圣斯恻建学立师以培其根以达其支小学之方洒扫应对入孝出恭动罔或悖行有余力诵诗读书咏歌舞蹈思罔或逾穷理脩身斯学之大明命赫然罔有内外德崇业广乃复其初昔非不足今岂有余世远人亡经残敎弛蒙养弗端长益浮靡郷无善俗世乏良材利欲纷挐异言喧豗幸兹秉彛极天罔坠爰辑旧闻庶觉来裔嗟嗟小子敬受此书匪我言耄惟圣之谟小学内篇立教第一子思子曰天命之谓性率性之谓道脩道之谓敎则天明遵圣法述此篇俾爲师者知所以敎而弟子知所以学立教列女传曰古者妇人妊子寝不侧坐不边立不跸不食邪味割不正不食席不正不坐目不视邪色耳不听淫声夜则令瞽诵诗道正事瞽盲者乐官也如此则生子形容端正才德过人矣言妊子之时必愼所感感于善则善感于恶则恶也立教内则曰凡生子择于诸母与可者必求其宽裕慈惠温良恭敬愼而寡言者使爲子师诸母众妾也可者傅御之属也子师敎示以善道者司马温公曰子始生求乳母必择良家妇人稍温谨者乳母不良非惟败乱家法兼令所饲之子性行亦类之子能食食敎以右手能言男唯女兪兪然也温公曰子能言敎之自名及唱喏万福安置稍有知则敎之以恭敬尊长有不识尊卑长幼者则严诃禁之註曰古有胎敎况于已生子始生未有知固举以礼况于已有知孔子曰幼成若天性习惯如自然颜氏家训曰敎妇初来敎儿婴孩故在谨其始此其理也若夫子之初生也使之不知尊卑长幼之礼遂至侮詈父母敺击兄姊父母不知诃禁反笑而奖之彼旣未辨好恶谓礼当然及其旣长习已成性乃怒而禁之不可复制于是父嫉其子子怨其父残忍悖逆无所不至此盖父母无深识远虑不能防微杜渐溺于小滋养成其恶故也男鞶革女鞶丝鞶小嚢盛帨巾者男用韦女用缯帛六年敎之数与方名数谓一十百千万方名谓东西南北温公曰始习书字七年男女不同席不共食蚤其别也温公曰始诵孝经论语次及诸经八年出入门戸及卽席飮食必后长者始敎之让示以廉耻九年敎之数日朔望与六甲也温公曰始爲之讲解使晓义理十年出就外传居宿于外外传敎学之师也十年以后有学无敎学书计书谓六书计谓九数衣不帛襦袴不用帛爲襦袴太温伤阴气也礼帅初帅循也行礼动作皆遵习先日所爲朝夕学幼仪言从朝至夕学幼少奉事长者之仪请肄简谅肄习也简书篇数也谅言语信实也请肄请于长者习学之也温公曰自是以往可以博观群书然必择其精要者而诵之如礼记则学记大学中庸乐记之类其异端非圣贤之书傅宜禁之勿使妄观以惑乱其志观书皆通始可学文辞十有三年学乐诵诗舞勺乐谓六乐之器勺籥也舞籥文舞也成童舞象学射御成童十五以上舞象武舞也谓用干戈之小舞也射谓五射御谓五御二十而冠始学礼可以衣裘帛舞大夏冠加冠也礼谓五礼二十成人血气强盛可衣衣裘大夏禹乐乐之文武备者也惇行孝弟博学不敎内而不出广博学问不可爲师敎人蕴蓄其德在内而不可出言爲人谋虑三十而有室始理男事博学无方孙友视志室犹妻也男事受田给政役也方犹常也至此学无常在志所好也四十始仕方物出谋发虑道合则服从不可则去物犹事也方物出谋则谋不过物方物发虑则虑不过物五十命爲大夫服官政统一官之政也七十致事致其事于君而告老女子温公曰女子六歳始习女工之小者七歳诵孝经论语九歳讲解孝经论语及列女传女诫之类略晓大意註曰古之贤女无不观图史以自鑑如曹大家之徒皆精通经术论议明正今人或敎女子以作歌诗执俗乐殊非所宜也伊川程先生曰先夫人侯氏七八歳时诵古诗曰女子不夜出夜出秉明烛自是日暮则不复出房合旣长好文而不爲词章见世之妇女以文章笔札傅于人者则深以爲非安定胡先生曰郑卫之音导淫以敎女子非所宜也十年不出恆居内也姆敎婉娩听从姆女师也婉谓言语娩谓容貌温公曰柔顺貌执麻枲治丝茧织纴组紃学女事以共衣服纴谓缯帛组紃倶绦也薄阔爲组似绳爲紃温公曰蚕桑织绩裁缝及爲飮膳不惟正是妇人之职兼欲使之知衣食所来之艰难不敢恣爲奢丽至于纂组华巧之物亦不必习也观于祭祀纳酒浆笾豆葅醢礼相助奠当及女时而知也纳谓置酒浆笾豆葅醢之等于神座礼相助奠谓以礼相长者之事而助其馈奠十有五年而筓筓今簪也此谓应年许嫁者女子许嫁而筓字之未许嫁则二十而筓二十而嫁有故二十三年而嫁故谓父母之丧聘则爲妻奔则爲妾聘问也妻之言齐也以礼见问则得与夫敌体妾之言接也言得接见于君子不得与之敌体也立教曲礼曰幼子常视毋诳小未有知常示以正事不宜示以欺诳立必正方不倾听立必正向一方不得倾头属听左右习其自端正也立教学记曰古之敎者家有塾党有庠术有序国有学术读爲遂门侧之堂谓之塾古者二十五家爲闾闾共一巷巷首有门门边有塾里中之老有道德者爲左右师坐于两塾民在家之时朝夕出入恆受敎于塾五百家爲党万二千五百家爲遂遂在远郊之外国谓天子所都及诸侯国中立教孟子曰人之有道也饱食暖衣逸居而无敎则近于禽兽人之有道言其皆有秉彛之性也圣人有忧之使契爲司徒敎以人伦父子有亲君臣有义夫妇有别长幼有序朋友有信圣人谓尧舜契臣名司徒官名伦序也敎以人伦亦因其固有者而导之耳书曰天叙有典勑我五典五惇哉此之谓也立教舜命契曰百姓不亲五品不逊舜虞帝名五品谓父子君臣夫妇长幼朋友逊顺也汝作司徒敬敷五敎在宽五敎谓父子有亲君臣有义夫妇有别长幼有序朋友有信敷此五敎以敬爲主而以宽济之命夔曰命汝典乐敎冑子直而温宽而栗刚而无虐简而无傲夔舜臣名冑长也冑子谓天子以下至卿大夫嫡子直失太严故令温宽失缓慢故令栗刚失入虐简失入傲故敎之以防其失诗言志歌永言声依永律和声八音克谐无相夺伦神人以和声谓五声宫商角徴羽律谓六律六吕黄钟太蔟姑洗蕤宾夷则无射爲六律大吕应钟南吕林钟仲吕夹钟爲六吕八音谓金石丝竹匏土革木金钟镈也石磬也丝琴瑟也竹管箫也匏笙也土埙也革鼗皷也木柷敔也诗言志以导之歌咏其义以长其言五声依附长言而爲之其声未和乃用律吕调和之使应于节奏八音能谐理不错夺则神人咸和立教週礼大司徒以郷三物敎万民而宾兴之物犹事也兴犹举也三事敎成郷大夫举其贤者能者以飮酒之礼宾客之旣则献其书于王一曰六德知仁圣义忠和知谓明于事仁谓爱人以及物圣谓通而先识义谓能断时宜忠谓言以中心和谓不刚不柔二曰六行孝友睦婣任卹孝谓善事父母友谓善于兄弟睦谓亲于九族婣谓亲于外亲任谓信于友道卹谓振于忧贫三曰六艺礼乐射御书数礼谓五礼吉兇宾军嘉也乐谓六乐云门大咸大诏大夏大濩大武射谓五射一曰白矢矢贯侯过见其镞白也二曰参连前放一矢后三矢连续而去也三曰剡注谓羽头高镞低而去剡剡然也四曰襄尺谓臣与君射不与君并立襄君一尺而退也五曰井仪谓四矢贯侯如井之容仪也御谓五御一曰呜和鸾和在式鸾在衡升车则马动马动则鸾鸣鸾鸣则和应也二曰遂水曲谓御车随遂水势之屈曲而不坠水也三曰过君表谓若毛诗传云褐缠旃以爲门裘缠质以爲褹间容握驱而入击则不得入君表卽褐缠旃也四曰舞交衢衢道也谓御车在交道车旋应于舞节五曰逐禽左谓御驱逆之车逆驱禽兽使左当人君以射之也书谓六书一曰象形谓日月之类像日月形体而爲之二曰会意谓武信之类人言爲信止戈爲武会合人意也三曰转注谓考老之类建类一首文意相受左右相注四曰处事谓上下之类人在一上爲上人在一下爲下各有其处事得其宜故曰处事五曰假借谓令长之类一字两用也六曰谐声谓形声一也如江河之类皆以水爲形以工可爲声也数谓九数一曰方田以御田畴界域二曰粟布以御交质变易三曰衰分以御贵贱廪税四曰少广以御积羃方圆五曰商功以御功程积实六曰均输以御远近劳费七曰盈肭以御隐杂互见八曰方程以御错揉正负九曰勾股御高深广远以郷八刑纠万民纠割察也谓察取郷中八种之过而断割其罪也一曰不孝之刑二曰不睦之刑三曰不婣之刑四曰不弟之刑不弟谓不敬师长五曰不任之刑六曰不恤之刑七曰造言之刑讹言惑众八曰乱民之刑乱名改作执左道以乱政也立教王制曰乐正崇四术立四敎乐正乐官之长掌国子之敎崇高也高尙其术以作敎也四术诗书礼乐四敎春夏秋冬顺先王诗书礼乐以造士顺依也造成也依此四术而敎以成是士也春秋敎以礼乐冬夏敎以诗书春夏阳也诗乐者声声亦阳也秋冬阴也书礼者事事亦阴也立教弟子职曰先生施敎弟子是则温恭自虚所受是极必虚其心然后能有所容极谓尽其本原也见善从之闻义则服温柔孝弟毋骄恃力骄而恃力则羝羊触藩志无虚邪虚谓虚伪行必正直游居有常必就有德颜色整齐中心必式式法也夙兴夜寐衣带必饬朝益暮习小心翼翼一此不懈是谓学则立教孔子曰弟子入则孝出则弟谨而信汎爱众而亲仁行有余力则以学文谨行谨信言信汎广也众众人亲近也仁谓仁者余力犹言暇日以用也文谓诗书六艺之文立教兴于诗兴起也诗因人情之邪正以示劝惩其言易晓而讽咏之间又有以感发而入于人心故习于诗则其志意油然有所兴起而去恶从善自不能已立于礼礼以恭敬辞让爲本而有节文度数之详不可以毫髪僭差也故习于礼则德性坚定而得所以自处之正位成于乐乐有五声六律八音之节而其声气之和至与天地相应故习于乐则有以存养其善心以至于义精仁熟而自和顺于道德伊川先生曰天下之英才不爲少矣只爲道不明于天下故不得有所成就且古者兴于诗立于礼成于乐如今人怎生会得古人之于诗如今人歌曲一般虽闾巷草野童稚皆习闻其说而晓其义故能兴起于诗后世老师宿儒尙不能晓其义怎生责得学者是不得兴于诗也古礼旣废人伦不明以至于治家皆无法度是不得立于礼也古人有歌咏以养其情性声音以养其耳目舞蹈以养其血脉今皆无之是不得成于乐也古之成材也易今之成材也难立教乐记曰礼乐不可斯须去身言礼乐是治身之具不可斯须去离于身也立教子夏曰贤贤易色事父母能竭其力事君能致其身与朋友交言而有信虽曰未学吾必谓之学矣子夏孔子弟子姓卜名商贤人之贤而易其好色之心好善有诚也致犹委也委致其身谓不有其身也人之所以爲学大要不过求欲能是四者故如是之人虽或以爲未尝学而子夏必以爲已学也明伦第二孟子曰设爲庠序学校以敎之皆所以明人伦也稽圣经订贤传述此篇以训蒙士明伦内则曰子事父母温公曰孙事祖父母同鸡初鸣咸盥漱咸皆也盥谓盥手漱谓漱口栉縰筓总栉梳也縰黑缯韬髪而结之也筓者横施于髻中以固髻也总裂綀缯以束髪也拂髦拂谓振去尘也髦用髪爲之象幼时鬌冠緌缨缨者结之颔下以固冠结之余者散而下垂谓之緌温公曰今用帽子端韠绅玄端士服也庶人深衣韠蔽膝也以韦爲之与裳同色上繋之革带绅大带也温公曰今用衫带搢笏搢犹扱也扱笏于绅笏所以记事也左右佩用纷帨刀砺觽燧之属备尊者使令也偪屦着綦偪行滕也綦屦繋也屦头施繋以爲行戒妇事舅姑如事父母温公曰孙妇亦同鸡初鸣咸盥漱栉縰筓总衣绅温公曰今用冠子背子左右佩用衿缨綦屦衿犹结也妇人有缨示繋属也以适父母舅姑之所及所下气怡声问衣燠寒疾痛苛痒而敬抑掻之怡悦也苛疥也抑按也掻摩也温公曰丈夫唱喏妇人道万福问侍者夜来安否如何侍者曰安乃退其或不安节则侍者以告此卽礼之晨省也颜之推曰父子之严不可以狎骨肉之爱不可以简简则慈孝不接狎则怠慢生焉由命士以上父子异宫此不狎之道也抑掻痒痛悬衾箧枕此不简之敎也出入则或先或后而敬扶持之先后随时便也进盥少者奉槃长者奉水请沃盥盥卒授巾槃承盥水者巾以帨手问所欲而敬进之柔色以温之父母舅姑必尝之而后退所欲如饘酏酒醴飮食之类温借也承尊者必和颜色温公曰父母舅姑起子供药物妇具晨羞尊长擧箸子妇乃各退就食註曰药物乃关身之切务人子当亲自检校调煮供进不可但委奴仆脱若有误卽其祸不测晨羞俗谓点心易曰在中馈诗曰惟酒食是议凡烹调飮膳妇人之职也近年妇女骄倨皆不肯入庖厨今纵不亲执刀匕亦当检校监视务令淸洁男女未冠筓者鸡初鸣咸盥漱栉縰拂髦总角衿缨皆佩容臭昧爽而朝总角収髪结之容臭香物也以缨佩之爲迫尊者给小使也昧爽后成人也问何食飮矣若已食则退若未食则佐长者视具具馔也明伦凡内外此总论子妇之外仆隷之等鸡初鸣咸盥漱衣服歛枕簟洒扫室堂及庭布席各从其事明伦父母舅姑将坐奉席请何郷将衽长者奉席请何趾衽卧席也将衽谓更卧处顺长者所安也小者执牀与坐御者举几歛席与簟县衾箧枕歛簟而襡之早旦亲起侍御之人擧几以进使凭之箧谓以箧贮之襡谓以襡韬之须卧且铺之也父母舅姑之衣衾簟席枕几不传杖屦祗敬之勿敢近敦牟巵匜非馂莫敢用与恆食飮非馂莫之敢飮食传移也杖屦服御之重者弥须恭敬勿敢迫近也敦今杯盂也牟土釜也今以木爲器象土釜之形巵酒器也匜盛酒浆之器馂食尊者余也与及也恆常也旦夕之常食也明伦在父母舅姑之所有命之应唯敬对进退周旋愼齐升降出入揖游齐庄也揖抑也游扬也不敢哕噫嚏咳欠伸跛倚睇视不敢唾洟寒不敢袭痒不敢掻不有敬事不敢袒裼不渉不撅睇倾视也袭谓重衣撅掲衣也不因渉水不敢掲衣亵衣衾不见里父母唾洟不见见里爲其可秽唾洟辄刷去之冠带垢和灰请漱衣裳垢和灰请澣和渍也手曰漱足曰澣衣裳绽裂纫箴请补缀绽犹解也少事长贱事贵共帅时共犹皆也帅循也时是也言礼皆如此明伦曲礼曰凡爲人子之礼冬温而夏淸昏定而晨省定安其牀衽也省问其安否如何温公曰父母舅姑将寝则安置而退丈夫唱喏妇人道安置此卽礼之昏定也出必告反必面告与面同反言面者从外来宜知亲之颜色安否所游必有常所习必有业缘亲之意欲知之恆言不称老广敬也老是尊称称老是自尊明伦礼记曰孝子之有深爱者必有和气有和气者必有愉色有愉色者必有婉容爱根于心故其发见于外如此孝子如执玉如奉盈洞洞属属然如弗胜如将失之洞洞质悫貌属属专一貌上言爱此言敬故曰爱敬尽于事亲严威俨恪非所以事亲也严谓严肃威谓威重俨谓俨正恪谓恪敬言四者容貌非事亲之体事亲当和顺卑柔明伦曲礼曰凡爲人子者居不主奥室中西南隅谓之奥奥尊者所居不敢当尊处也坐不中席一席四人席端爲上非惟不可上亦不可中或曰共坐则席端爲上独坐则席中爲尊故卑者坐不得居中也行不中道尊者当正路而行卑者故不得也男女各路路各有中立不中门门中有闑两旁有枨中门谓枨闑之中尊者所行也温公曰有宾客不敢坐于正厅无书院则坐于厅之傍侧升降不由东阶上下马不当厅凡事不敢自拟于其父食飨不爲槩槩量也不制待宾客馔具之限量多少也祭祀不爲尸尸代尊者之处爲其失子道然则尸卜筮无父者听于无声视于无形恆若亲之将有敎使然不登高不临深不苟訾不苟笑爲其近危辱也人之情不欲见毁訾不欲见笑明伦孔子曰父母在不远游游必有方远游则去亲远而爲日久定省旷而音问疎不惟己之思亲不置亦恐亲之念我不忘也游必有方如已告云诣甲则不敢更诣乙欲亲必知己之所在而无忧召己则必至而无失也子能以父母之心爲心则孝矣明伦曲礼曰父母存不许友以死爲忘亲也死谓相卫非报仇雠也明伦礼记曰父母在不敢有其身不敢私其财示民有上下也有犹专也身及财皆当统于父母父母在馈献不及车马示民不敢专也车马物之重者明伦内则曰子妇孝者敬者父母舅姑之命勿逆勿怠恃其孝敬之爱或则违解若飮食之虽不耆必尝而待言尊者以飮食与己己虽不耆必且尝之而待尊者后命令己去之而后去之加之衣服虽不欲必服而待待后命而藏去之加之事人代之己虽不欲姑与之而姑使之而后复之姑且也尊者使人代己己虽不欲其妨己业且与代己者爲之待其休解而后复本事业于己身远怼怨于劳事也明伦子妇无私货无私畜无私器不敢私假不敢私与家事统于尊也温公曰俸禄及田宅所入尽归之父母舅姑当用则请而用之妇或赐之飮食衣服布帛佩帨茝兰则受而献诸舅姑舅姑受之则喜如新受赐或赐之谓私亲兄弟若反赐之则辞不得命如更受赐藏以待乏不得命不见许也待乏待舅姑之乏也妇若有私亲兄弟将与之则必复请其故赐而后与之温公曰夫人子之身父母之身也身且不敢自有况敢有私财乎若父子异财互相假借则是有子富而父母贫者父母饥而子饱者贾谊所谓借父耰鉏虑有德色母取箕箒立而谇语不孝不义孰甚于此明伦曲礼曰父召无诺先生召无诺唯而起应辞唯恭于诺称诺则似宽缓骄慢明伦士相见礼曰凡与大人言始视面中视抱卒视面毋改众皆若是视面谓观其颜色可传言未也视抱容其思之且爲敬也卒视面察其纳己言与否也毋改谓答应之间当正容体以待毋自变动嫌解惰也众谓同在此者若父则游目毋上于面毋下于带若不言立则视足坐则视膝子于父主孝不主敬所视广也不言则伺其行起而已明伦礼记曰父命唿唯而不诺手执业则投之食在口则吐之走而不趋主敬也命唿爲父命所唿急趋父命故投业吐食趋疾趋也急走往而不暇疾趋也亲老出不易方复不过时不可以忧父母也易方爲其不信己所处也复反也亲癠色容不盛此孝子疏节也癠病也疏节言未足爲至孝也父没而不能读父之书手泽存焉尔母没而杯圏不能飮焉口泽之气存焉尔孝子见亲之器物哀恻不忍用也圏屈木爲之谓巵匜之属也明伦内则曰父母有婢子若庶子庶孙甚爱之虽父母没没身敬之不衰子有二妾父母爱一人焉子爱一人焉由衣服飮食由执事毋敢视父母所爱虽父母没不衰由自也明伦子甚宜其妻父母不说出子不宜其妻父母曰是善事我子行夫妇之礼焉没身不衰宜犹善也明伦曾子曰孝子之养老也乐其心不违其志乐其耳目安其寝处以其飮食忠养之养之如此爲其近于亲也言忠养之嫌或伪也是故父母之所爱亦爱之父母之所敬亦敬之至于犬马尽然而况于人乎上言其近亲者此言亲所爱敬者明伦内则曰舅没则姑老谓传家事于长妇冡妇所祭祀宾客每事必请于姑妇虽受传犹不敢专介妇请于冡妇介妇众妇也舅姑使冡妇毋怠虽有勤劳不敢解倦不友无礼于介妇舅姑若使介妇毋敌耦于冡妇虽有勤劳不敢相绞讦今按下文三句亦是也不敢竝行不敢竝命不敢竝坐下冡妇也竝命不敢与冡妇并有敎令之命也凡妇不命适私室不敢退妇侍舅姑者也妇将有事大小必请于舅姑不敢专行明伦适子庶子祗事宗子宗妇虽贵富不敢以贵富入宗子之家虽众车徒舍于外以寡约入祗敬也入谓入宗子之家不敢以贵富加于父母宗族加犹高也明伦曾子曰父母爱之喜而弗忘父母恶之惧而无怨父母有过谏而不逆无怨谓无怨于父母之心不逆顺而谏之也明伦内则曰父母有过下气怡色柔声以谏谏若不入起敬起孝说则复谏子事父母有隐无犯复犹更也不说与其得罪于郷党州闾宁孰谏孰谏谓殷勤纯熟而谏犯颜而谏使父母不悦其罪轻畏惧不谏使父母得罪于郷党州闾其罪重二者之间宁可熟谏父母怒不说而挞之流血不敢疾怨起敬起孝明伦曲礼曰子之事亲也三谏而不听则号泣而随之至亲无去志在感动之明伦父母有疾冠者不栉行不翔忧不爲容言不惰忧不在私好琴瑟不御忧不在乐食肉不至变味飮酒不至变貌忧不在味笑不至矧怒不至詈忧在心难变也齿本曰矧大笑则见疾止复故自若常也温公曰凡父母舅姑有疾子色不满容不戯笑不宴游舍置余事全以迎医检方合药爲务疾已复初颜氏家训曰父母有疾子拜医以求药盖以医者亲之存亡所繋岂可傲忽也明伦君有疾飮药臣先尝之亲有疾飮药子先尝之尝度其所堪医不三世不服其药谨物齐也明伦孔子曰父在观其志父没观其行三年无改于父之道可谓孝矣父在子不得自专而志则可知父没然后其行可见故观此足以知其人之善恶然又必能三年无改于父之道乃见其孝不然则所行虽善亦不足爲孝矣三年无改者孝子之心有所不忍故也然亦谓在所当改而可以未改者耳明伦内则曰父母虽没将爲善思贻父母令名必果将爲不善思贻父母羞辱必不果贻遗也果决也言亲没而思慕不忘则必能勇于从善而惮于爲恶明伦祭义曰霜露旣降君子履之必有悽怆之心非其寒之谓也春雨露旣濡君子履之必有憷惕之心如将见之霜露旣降礼说在秋此无秋字盖脱尔非其寒之谓谓悽怆及憷惕皆爲感时念亲也明伦祭统曰夫祭也者必夫妇亲之所以备外内之官也官备则具备具谓所共众物明伦君子之祭也必身亲莅之有故则使人可也莅临也明伦祭义曰致齐于内散齐于外齐之日思其居处思其笑语思其志意思其所乐思其所耆齐三日乃见其所爲齐者致齐思此五者也散齐七日不御不乐不弔耳所嗜素所欲飮食也见所爲齐者思之熟若见其所爲齐之亲也祭之日入室僾然必有见乎其位僾然微见貌如见亲之在神位也週还出戸肃然必有闻乎其容声谓荐馔时也肃然如闻亲举动容止之声出戸而听忾然必有闻乎其叹息之声设祭旣毕孝子出戸而听忾然如有闻乎叹息之声也是故先王之孝也色不忘乎目声不絶乎耳心志嗜慾不忘乎心致爱则存致悫则着着存不忘乎心夫安得不敬乎致极也极爱亲之心则若亲之存极端悫敬亲之心则若亲之显着明伦曲礼曰君子虽贫不粥祭器虽寒不衣祭服爲宫室不斩于丘木广敬鬼神也粥卖也丘垄也明伦王制曰大夫祭器不假祭器未成不造燕器造爲也明伦孔子谓曾子曰身体髪肤受之父母不敢毁伤孝之始也身体言其大髪肤言其细圣人论孝之始以爱身爲先立身行道扬名于后世以显父母孝之终也国人称愿幸哉有子如此所谓孝也夫孝始于事亲中于事君终于立身爱亲者不敢恶于人敬亲者不敢慢于人爱敬尽于事亲而德敎加于百姓刑于四海此天子之孝也恶慢于人则人亦恶慢之如此辱将及亲在上不骄高而不危制节谨度满而不溢然后能保其社稷而和其民人此诸侯之孝也高而危者以骄也满而溢者以奢也制节制财用之节谨度不越法度非先王之法服不敢服非先王之法言不敢道非先王之德行不敢行然后能保其宗庙此卿大夫之孝也以孝事君则忠以敬事长则顺忠顺不失以事其上然后能守其祭祀此士之孝也用天之道因地之利谨身节用以养父母此庶人之孝也春耕秋获高宜黍稷下宜稻麦谨身则无过不犯兵刑节用则不乏以共甘旨能此二者养道尽矣故自天子至于庶人孝无终始而患不及者未之有也明伦孔子曰父母生之续莫大焉君亲临之厚莫重焉是故不爱其亲而爱他人者谓之悖德不敬其亲而敬他人者谓之悖礼悖乱也苟不能恭爱其亲虽恭爱他人犹不免于悖以明孝者德之本也明伦孝子之事亲居则致其敬夔夔齐慄养则致其乐乐亲之志病则致其忧丧则致其哀祭则致其严严犹恭也五者备矣然后能事亲事亲者居上不骄爲下不乱在丑不争乱谓干犯上之禁令丑类也谓己之等夷居上而骄则亡爲下而乱则刑在丑而争则兵争而不已必以兵刃相加此三者不除虽日用三牲之养犹爲不孝也三牲牛羊豕大牢三者不除忧将及亲虽日用大牢之养庸爲孝乎明伦孟子曰世俗所谓不孝者五惰其四支不顾父母之养一不孝也博奕好飮酒不顾父母之养二不孝也好货财私妻子不顾父母之养三不孝也从耳目之欲以爲父母戮四不孝也好勇闘狠以危父母五不孝也戮辱也狠忿戾也明伦曾子曰身也者父母之遗体也行父母之遗体敢不敬乎居处不庄非孝也事君不忠非孝也莅官不敬非孝也朋友不信非孝也战陈无勇非孝也五者不遂烖及于亲敢不敬乎遂成也明伦孔子曰五刑之属三千而罪莫大于不孝异罪同罚合三千条右明父子之亲明伦礼记曰将适公所宿齐戒居外寝沐浴史进象笏书思对命思所思念将以告君者也对所以对君者也命所受君命也书之于笏爲失忘也旣服习容观玉声乃出旣服着朝服已竟也习容观爲有观之者习玉声爲有听之者明伦曲礼曰凡爲君使者已受命君言不宿于家急君使也言谓有故所问也君言至则主人出拜君言之辱使者归则必拜送于门外敬君命也出出门也此谓国君问事于其臣若使人于君所则必朝服而命之使者反则必下堂而受命谓臣有所告请于其君去不下送反而下迎尊君命也不出门己使卑于君使也明伦论语曰君召使摈色勃如也足躩如也摈主国之君所使出接宾者勃变色貌躩盘辟貌皆敬君命也揖所与立左右手衣前后襜如也所与立谓同爲摈者也摈用命数之半皆西向立以次传命揖左人则左其手揖右人则右其手襜整貌趋进翼如也疾趋而进张拱端好如鸟舒翼宾退必复命曰宾不顾矣纾君敬也明伦入公门鞠躬如也如不容鞠躬曲身也公门高大入如不容敬之至也立不中门行不履阈中门中于门也详见此篇第七条阈门限也礼士大夫出入君门由闑右不践阈立中门则当尊行履阈则不恪过位色勃如也足躩如也其言似不足者位君之虚位谓门屛之间人君宁立之处所谓宁也君虽不在过之必敬不敢以虚位而慢之也言似不足不敢肆也摄齐升堂鞠躬如也屛气似不息者摄抠也齐衣下缝也礼将升堂两手抠衣使去地尺恐蹑之而倾跌失容也息鼻息出入者近至尊气容肃也出降一等逞颜色怡怡如也没阶趋翼如也复其位踧踖如也等阶之级也逞放也渐远所尊舒气解颜怡怡和悦也没阶下尽阶趋走就位也俗本作趍进陆氏释文云古本无进字今从之复位踧踖敬之余也明伦礼记曰君赐车马乗以拜赐衣服服以拜敬君惠也乗服所赐往至君所赐君未有命弗敢卽乗服也谓卿大夫受赐于天子者归必致于其君有命乃乗服之或曰君赐句絶若车马则乗以拜赐若衣服则服以拜赐也君未有命弗敢卽乗服者谓非经赐虽有车马衣服不敢辄乗服也若后世三品虽应服紫五品虽应服绯必君赐而后服明伦曲礼曰赐果于君前其有核者怀其核敬君之赐不敢亵也木实曰果核当弃重君赐故怀之而不弃也明伦御食于君君赐余器之漑者不写其余皆写重污辱君之器也漑谓陶梓之器可涤洁者不漑谓萑竹之器写者传己器中乃食之也劝侑曰御明伦论语曰君赐食必正席先尝之君赐腥必熟而荐之君赐生必畜之食恐或爲馂余故不以荐正席先尝如对君也言先尝则余当以颁赐矣腥生肉熟而荐之祖考荣君赐也畜之者仁君之惠无故不敢杀也明伦侍食于君君祭先饭君祭则己不祭而先饭若爲君尝食然不敢当客礼也明伦疾君视之东首加朝服拖绅疾者常处北牖下爲君来视疾暂时迁向南牖下东首令君得以南面视己病卧不能着衣束带又不可以亵服见君故加朝服于身又引大带于上也明伦君命召不俟驾行矣急趋君命行出而驾车随之明伦吉月必朝服而朝吉月月朔也孔子在鲁致仕时如此明伦孔子曰君子事君进思尽忠退思补过将顺其美匡救其恶故上下能相亲明伦君使臣以礼臣事君以忠明伦大臣者以道事君不可则止明伦子路问事君子曰勿欺也而犯之明伦鄙夫可与事君也与哉其未得之也患得之旣得之患失之苟患失之无所不至矣明伦孟子曰责难于君谓之恭陈善闭邪谓之敬吾君不能谓之贼明伦有官守者不得其职则去有言责者不得其言则去明伦王蠋曰忠臣不事二君列女不更二夫右明君臣之义明伦曲礼曰男女非有行媒不相知名有媒往来传昏姻之言乃相知姓名非受币不交不亲重别有礼乃相缠固币谓聘之玄纁束帛也故日月以告君书取妇之年月日时以告国君也週礼凡取判妻入子者媒氏书之以告君谓此也齐戒以告鬼神昏礼凡受女之礼皆于庙爲神席以告鬼神谓此也爲酒食以召郷党僚友以厚其别也会宾客厚重愼也取妻不取同姓故买妾不知其姓则卜之爲其近禽兽也妾贱或时非媵取之贱者世无本繋卜者卜吉凶旣不知其姓但卜吉则取之明伦士昏礼曰父醮子子婿命之曰往迎尔相承我宗事相助也宗事宗庙之事勗帅以敬先姒之嗣若则有常勗勉也若犹女也勉帅妇道以敬其爲先姒之嗣女之行则当有常深戒之诗云大姒嗣徽音子曰诺唯恐弗堪不敢忘命父送女命之曰戒之敬之夙夜无违命夙早起也早起夜卧命舅姑之戒命母施衿结帨曰勉之敬之夙夜无违宫事帨佩巾庶母及门内施鞶申之以父母之命命之曰敬恭听宗尔父母之言夙夜无愆视诸衿鞶庶母父母之妾也鞶鞶囊也所以盛帨巾申重也宗尊也愆过也诸之也示之衿鞶者皆託戒使识之也明伦礼记曰夫昏礼万世之始也取于异姓所以附远厚别也取异姓者所以依附相疏远之道厚重分别之义不欲相亵故也币必诚辞无不腆诚信也腆犹善也告之以直信直犹正也二者所以敎妇正直信也信事人也信妇德也事犹立也或曰妇人事人者也事人必以信故体信以爲德壹与之齐终身不改故夫死不嫁齐谓共牢而食同尊卑也男子亲迎男先于女刚柔之义也天先乎地君先乎臣其义一也先谓倡导也执挚以相见敬章别也言不敢相亵也挚所奠鴈也章明也男女有别然后父子亲父子亲然后义生义生然后礼作礼作然后万物安言人伦有别则气性醇也无别无义禽兽之道也言聚麀之乱类也明伦取妇之家三日不举乐思嗣亲也重世变也明伦昏礼不贺人之序也序犹代也明伦内则曰礼始于谨夫妇爲宫室辨外内男子居外女子居内深宫固门阍寺守之男不入女不出阍掌守中门之禁者也寺掌内入之禁令者也男女不同椸枷不敢县于夫之楎椸不敢藏于夫之箧笥不敢共湢浴竿谓之椸楎杙也植曰楎横曰椸湢浴室也夫不在歛枕箧簟席襡器而藏之不敢亵也少事长贱事贵咸如之咸皆也虽婢妾衣服飮食必后长者人贵贱不可无礼妻不在妾御莫敢当夕辟女君之御日也明伦男不言内女不言外谓事业之次序非祭非丧不相授器祭严丧遽不嫌也其相授则女受以篚其无篚则皆坐奠之而后取之奠停地也外内不共井不共湢浴不通寝席不通乞假男女不通衣裳男子入内不啸不指啸读爲叱夜行以烛无烛则止女子出门必拥蔽其面夜行以烛无烛则止道路男子由右女子由左地道尊右明伦孔子曰妇人伏于人也是故无专制之义有三从之道在家从父适人从夫夫死从子无所敢自遂也敎令不出闺门事在馈食之间而已矣是故女及日乎闺门之内不百里而犇丧事无擅爲行无独成叅知而后动可验而后言昼不游庭夜行以火所以正妇德也女有五不取逆家子不取乱家子不取世有刑人不取世有恶疾不取丧父长子不取逆家子爲其逆德也乱家子爲其乱人伦也世有刑人者爲其弃于人也世有恶疾者爲其弃于天也丧父长子者爲其无所受命也妇有七去不顺父母去无子去淫去妬去有恶疾去多言去窃盗去不顺父母爲其逆德也无子爲其絶世也淫爲其乱族也妬爲其乱家也有恶疾爲其不可与共粢盛也多言爲其离亲盗窃爲其反义也有三不去有所取无所归不去与更三年丧不去前贫贱后富贵不去凡此圣人所以顺男女之际重婚姻之始也明伦曲礼曰寡妇之子非有见焉弗与爲友避嫌也有见谓有奇才卓然众人所知右明夫妇之别明伦孟子曰孩提之童无不知爱其亲及其长也无不知敬其兄也孩提知孩笑可提抱者也明伦徐行后长者谓之弟疾行先长者谓之不弟明伦曲礼曰见父之执不谓之进不敢进不谓之退不敢退不问不敢对见父同志如事父明伦年长以倍则父事之十年以长则兄事之五年以长则肩随之年长以倍谓年二十于四十者肩随与之并行差退明伦谋于长者必操几杖而从之操执持也几可以扶己杖可以策身倶养尊者之物从犹就也长者问不辞让而对非礼也当谢不敏若曾子之爲明伦从于先生不越路而与人言尊不二矣先生年德倶高又敎道于幼者遭先生于道趋而进正立拱手爲有敎使先生与之言则对不与之言则趋而退爲其不欲与己并行从长者而上丘陵则必郷长者所视爲远视不察有所问明伦长者与之提携则两手奉长者之手提携谓牵行奉手习扶持尊者负劔辟咡诏之则掩口而对负谓置之于背劔谓挟之于旁如带劔也口旁曰咡辟咡诏之谓倾头与语也掩口而对习其郷尊者屛气也明伦凡爲长者粪之礼必加帚于箕上扫席前曰粪此谓初执而往时也加帚于箕上得两手奉箕恭也弟子职曰执箕膺擖厥中有帚以袂拘而退其尘不及长者谓扫时也袂衣袖末也以袂拥帚之前扫而却行之以箕自郷而扱之扱读曰吸谓収粪时也箕去弃物以郷尊者则不恭明伦将卽席容无怍卽就也怍颜色变也就席宜庄不得变动两手抠衣去齐尺抠提挈也齐谓裳下缉也亦谓就席之时以两手当裳前提裳令下缉去地一尺恐衣长转足蹑履之衣毋拨足毋蹶拨扬也蹶行遽貌先生书策琴瑟在前坐而迁之戒勿越广敬也在前谓当行之前坐亦跪也迁移也越踰也坐必安执尔颜凡坐好自揺动故戒以安坐执犹守也久坐好异长者不及毋儳言说文云儳互不齐也儳言儳长者之先而言也正尔容听必恭正谓矜庄也听先生之言宜敬毋勦说勦犹擥也谓取人之说以爲己说毋雷同雷之发声物无不同人之言当由己不当然也孟子曰无是非之心非人也必则古昔称先王则法也言必有依据明伦侍坐于先生先生问终则对不敢错乱尊者之言请业则起请益则起尊师重道也若今抠衣前请也业谓篇巻也益谓受说不了欲师更明说也明伦尊客之前不叱狗嫌若风去之让食不唾嫌有秽恶侍坐于君子君子欠伸撰杖屦视日蚤莫侍坐者请出矣以君子有倦意也志疲则欠体疲则伸撰犹持也明伦侍坐于君子君子问更端则起而对离席对敬异事也明伦侍坐于君子若有告者曰少间愿有复也则左右屛而待复白也言欲得少空闲有所白也屛退也明伦侍飮于长者酒进则起拜受于尊所长者辞少者反席而飮降席拜受敬也燕飮之礼向尊长者辞止少者之起故复反还其席长者举未釂少者不敢飮不敢先尊者举犹飮也尽爵曰釂燕礼曰公卒爵而后飮明伦长者赐少者贱者不敢辞不敢亢礼贱者僮仆之属明伦御同于长者虽贰不辞御谓待也御同谓待食于长者馔具与之同也贰谓重殽膳也此馔本爲长者设辞之爲长者嫌偶坐不辞盛馔不爲己明伦侍于君子不顾望而对非礼也礼尙谦不顾望若子路卒尔而对明伦少仪曰尊长于己踰等不敢问其年踰等父兄党也问年则恭敬之心不全燕见不将命私燕而见不使摈者将传其命不敢用宾主之礼来则若子弟然遇于道见则面可隐则隐不敢烦动不请所之不问所往侍坐弗使不执琴瑟不画地手无容不翣也尊长或使弹琴指画则爲之可也手无容不弄手也翣扇也虽热亦不敢揺扇也此皆端悫所以爲敬寝则坐而将命坐跪也命有所传辞若尊者卧而侍者传辞当跪前不可以立恐临尊者侍射则约矢矢箭也凡射必计耦先设箭在中庭上耦前取一次下耦又进取一如是更进各得四箭而升堂挿三于要而手执一若卑者侍射则不敢更拾进取但一时幷取四矢故云约矢侍投则拥矢投投壷也拥抱也矢投壷箭也尊者委四矢于地一一取以投卑者不敢委于地悉执之胜则洗而以请若敌射及投壷竟司射命酌而胜者弟子酌酒不胜者飮之若卑者得胜则不敢直酌当前洗爵而请行觞也明伦王制曰父之齿随行兄之齿鴈行朋友不相踰广敬也谓于涂中轻任幷重任分颁白者不提挈皆谓以与少者君子耆老不徒行庶人耆老不徒食徒犹空也谓无车而行无肉而食明伦论语曰郷人飮酒杖者出斯出矣杖者老人也六十杖于郷未出不敢先旣出不敢后右明长幼之序明伦曾子曰君子以文会友以友辅仁讲学以会友则道益明责善以辅仁则德日进明伦孔子曰朋友切切偲偲兄弟怡怡切切恳到也偲偲详勉也怡怡和说也明伦孟子曰责善朋友之道也明伦子贡问友孔子曰忠告而善道之不可则止无自辱焉友所以辅仁故尽其心以告之善其说以道之然以义合者也故不可则止若以数而视疏则自辱矣明伦孔子曰居是邦也事其大夫之贤者友其士之仁者贤以事言仁以志言事而友之则有所禀畏切磋以成其德也明伦益者三友损者三友友直友谅友多闻益矣友便辟友善柔友便佞损矣友直则其闻过友谅则进于诚友多闻则进于明便习熟也便辟谓习于威仪而不直善柔谓工于媚说而不诚便佞谓习于口语而无闻见之实三者损益正相反也明伦孟子曰不挟长不挟贵不挟兄弟而友友也者友其德也不可以有挟也挟者兼有而恃之之称挟兄弟言恃己有兄弟之属明伦曲礼曰君子不尽人之欢不竭人之忠以全交也明伦凡与客入者每门让于客下宾也客至寝门主人请入爲席寝门内门也爲犹敷也然后出迎客客固辞辞不先入也主人肃客而入肃进也先道之主人入门而右客入门而左右就其右左就其左主人就东阶客就西阶客若降等则就主人之阶降下也不敢由其阶卑统于尊不敢自专主人固辞然后客复就西阶主人与客让登主人先登客从之拾级聚足拾当爲渉声之误也级等也渉等聚足谓前足蹑一等后足从之倂连歩以上连歩谓足相随不相过重蹉跌也上于东阶则先右足上于西阶则先左足近相郷敬明伦大夫士相见虽贵贱不敌主人敬客则先拜客客敬主人则先拜主人尊贤也明伦主人不问客不先举客自外来宜问其安否及所爲来故客不可以先问右明朋友之交明伦孔子曰君子之事亲孝故忠可移于君事兄弟故顺可移于长长谓卿士大夫凡在己上者也居家理故治可移于官书云惟孝友于兄弟克施于政是故行成于内而名立于后世矣明伦天子有争臣七人虽无道不失其天下天下至大万机至重故必有能争者七人然后能无失也诸侯有争臣五人虽无道不失其国大夫有争臣三人虽无道不失其家士有争友则身不离于令名士无臣故以友争父有争子则身不陷于不义通上下而言故当不义则子不可以弗争于父臣不可以弗争于君明伦礼记曰事亲有隐而无犯左右就养无方服勤至死致丧三年隐谓恐伤亲意情有不尽无犯不犯颜而谏论语曰事父母几谏左右谓扶持之方犹常也子则然无常人勤劳辱之事致谓戚容称其服也凡此以恩爲制事君有犯而无隐左右就养有方服勤至死方丧三年无隐君臣尙义虽尽情以谏可也有方不可侵官方丧资于事父凡此以义爲制事师无犯无隐左右就养无方服勤至死心丧三年无犯无隐言虽尽情犹微而婉心丧戚容如父而无服凡此以恩义之间爲制明伦栾共子曰民生于三事之如一父生之师敎之君食之非父不生非食不长非敎不知生之族也故壹事之唯其所在则致死焉在君父爲君父在师爲师报生以死报赐以力人之道也明伦晏子曰君令臣共父慈子孝兄爱弟敬夫和妻柔姑慈妇听礼也君令而不违臣共而不贰父慈而敎子孝而箴箴谏也兄爱而友弟敬而顺夫和而义妻柔而正姑慈而从妇听而婉从不自专婉顺也礼之善物也明伦曾子曰亲戚不说不敢外交近者不亲不敢求远小者不审不敢言大故人之生也百歳之中有疾病焉有老幼焉故君子思其不可复者而先施焉亲戚旣没虽欲孝谁爲孝年旣耆艾虽欲悌谁爲悌故孝有不及悌有不时其此之谓欤明伦官怠于宦成病加于少愈祸生于懈惰孝衰于妻子察此四者愼终如始诗曰靡不有初鲜克有终明伦荀子曰人有三不祥幼而不肯事长贱而不肯事贵不肖而不肯事贤是人之三不祥也明伦无用之辩不急之察弃而不治若夫君臣之义父子之亲夫妇之别则日切磋而不舍也右通论敬身第三孔子曰君子无不敬也敬身爲大身也者亲之枝也敢不敬与不能敬其身是伤其亲伤其亲是伤其本伤其本枝从而亡仰圣模景贤范述此篇以训蒙士敬身丹书曰敬胜怠者吉怠胜敬者灭义胜欲者从欲胜义者兇敬身曲礼曰毋不敬礼主于敬俨若思俨矜庄貌人之坐思貌必俨然安定辞审言语安民哉上三句可以安民敖不可长慾不可从志不可满乐不可极四者慢游之道桀纣所以自祸贤者狎而敬之畏而爱之狎习也近也附而近之习其所行易相亵慢故戒令相敬心服曰畏旣有所畏必当爱其德义不可疎之爱而知其恶憎而知其善谓凡与人交不可以己心之爱憎诬人之善悪积而能散谓己有蓄积见贫穷者则当能散以赒之安安而能迁谓己今安此之安图有后害则当能迁临财毋苟得爲伤廉也临难毋苟免爲伤义也狠毋求胜分毋求多爲伤平也狠阋也谓争讼也疑事毋质质成也彼己倶疑则己无得成言之直而勿有彼疑而己不疑者仍须谦退称师友所说以正之勿爲己有此义也敬身孔子曰非礼勿视非礼勿听非礼勿言非礼勿动非礼者己之私也勿者禁止之辞敬身出门如见大宾使民如承大祭敬以持己己所不欲勿施于人恕以及物敬身居处恭执事敬与人忠虽之夷狄不可弃也恭主容敬主事恭见乎外敬主乎中之夷狄不可弃勉其固守而勿失也敬身言忠信行笃敬虽蛮貊之邦行矣言不忠信行不笃敬虽州里行乎哉尽己之谓忠以实之谓信笃厚也笃敬厚而敬也蛮南蛮貊北狄二千五百家爲州二十五家爲里敬身君子有九思视思明听思聦色思温貌思恭言思忠事思敬疑思问忿思难见得思义视无所蔽则明无不见听无所壅则聦无不闻色见于面者貌举身而言思问则疑不蓄思难则忿必惩思义则得不苟敬身曾子曰君子所贵乎道者三动容貌斯远暴慢矣正颜色斯近信矣出辞气斯远鄙倍矣贵犹重也容貌举一身而言暴粗厉也慢放肆也信实也正颜色而近信则非色庄也辞言语气声气也鄙几陋也倍与背同谓背理也言道虽无所不在然君子所重者在此三者而已盖皆脩身之验爲政之本非庄敬诚实涵养有素者不能也敬身曲礼曰礼不踰节不侵侮不好狎礼所以辨尊卑等级故不踰越节度礼主于敬自卑而尊人故不得侵犯侮慢于人习近而不加敬则是好狎脩身践言谓之善行践履也言履而行之敬身乐记曰君子姦声乱色不留聦明淫乐慝礼不接心术惰慢邪辟之气不设于身体使耳目鼻口心知百体皆由顺正以行其义不留聦明谓不停于耳目也术犹道也不接心术谓心不存念也敬身孔子曰君子食无求饱居无求安敏于事而愼于言就有道而正焉可谓好学也已不求安饱方有事于学不暇以此爲心也敏于事不敢怠也愼于言不敢忽也有道谓知此道而能体之者道则事物当然之理人之所共由者也正谓正其是非敬身管敬仲曰畏威如疾民之上也畏威如畏疾病此民之上行从怀如流民之下也从心所思如水流行此民之下行见懐思威民之中也威畏也见可怀则思可畏此民之中行右明心术之要敬身冠义曰凡人之所以爲人者礼义也礼义之始在于正容体齐颜色顺辞令言人爲礼以此三者爲始容体正颜色齐辞令顺而后礼义备以正君臣亲父子和长幼言三始旣备乃可以求三行也君臣正父子亲长幼和而后礼义立立犹成也敬身曲礼曰毋侧听嫌探人之私也侧听耳属于垣毋噭应毋淫视毋怠荒游毋倨立毋跛坐毋箕寝毋伏歛髪毋髢冠毋免劳毋袒暑毋褰裳皆爲其不敬也噭号唿之声也淫视流动睇眄也怠荒放散身体也游行也倨慢也跛偏任也箕谓坐展两足状如箕舌也伏覆也髢髲也毋垂余如髲也免去也祖露体也褰袪也敬身登城不指城上不唿爲惑人将适舍求毋固适舍谓行而就人馆固犹常也求主人物不可以旧常恐时或无将上堂声必扬警内人也戸外有二屦言闻则入言不闻则不入将入戸视必下入戸奉扃视瞻毋回襌下曰屦视必下不举目而视也回回转广有瞻视也皆不干掩人之私也扃关戸之木也奉扃谓应小启之以两手奉戸置扃之处戸开亦开戸阖亦阖不以后来变先有后入者阖而勿遂示不拒人毋践屦履他人之屦爲践屦毋踖席蹑他人之席爲踖席抠衣趋隅抠提也衣裳也趋犹向也隅犹角也旣不踖席当两手提裳之前向席之下角从下而升就己位也必愼唯诺唯诺应对也不先举见问乃应敬身礼记曰君子之容舒迟见所尊者齐遬谦悫貌遬犹蹙蹙也足容重举欲迟也手容恭高且正也目容端不邪睇而视也口容止不妄动也声容静不哕欬也头容直不倾顾也气容肃似不息者立容德德得也立则磬折如人授物与己己受得之之形也色容庄勃如战色敬身曲礼曰坐如尸立如齐尸者神像如尸则其庄可知齐者致其精诚之至如齐则肃而静可知敬身少仪曰不窥密密隐处也嫌伺人之私不旁狎旁犹妄也不得妄与人狎习不道旧故言知识之过失不戏色戏弄也言暂变倾爲非常也毋拔来毋报往拔赴皆疾也人来往所之当有宿渐不可卒也毋渎神渎慢也毋循枉前日之不正不可复遵毋测未至测意度也毋訾衣服成器訾思也成犹善也思此则疾贫毋身质言语质成也闻疑则传疑成之恐有误敬身论语曰车中不内顾不疾言不亲指内顾回视也礼曰顾不过毂三者皆失容且惑人敬身曲礼曰凡视上于面则敖敖慢也敖则仰下于带则忧忧则低倾则姦侧头旁视心不正也敬身论语曰孔子于郷党恂恂如也似不能言者恂恂信实温恭之貌似不能言者谦卑逊顺不以贤知先人之意孔子居郷党容貌词气如此郷党尙齿故也其在宗庙朝廷便便言唯谨尔便便辨也宗庙礼法之所在朝廷政事之所出言不可以不明辨故必详问而极言之但谨而不放尔朝与下大夫言侃侃如也与上大夫言誾誾如也此君未视朝时也诸侯上大夫卿下大夫五人侃侃刚直也誾誾和悦而诤也敬身孔子食不语寝不言答述曰语自言曰言圣人存心不他当食而食当寝而寝言语非其时也或曰肺爲气主而声出焉寝食则气窒而不通语言恐伤之也亦通敬身士相见礼曰与君言言使臣与大人言言事君与老者言言使弟子与幼者言言孝弟于父兄与众言言忠信慈祥与居官者言言忠信言使臣者使臣之礼也大人卿大夫也言事君者臣事君以忠也祥善也敬身论语曰席不正不坐圣人心安于正故事之小者不正则不处敬身子见齐衰者虽狎必变见冕者与瞽者虽亵必以貌齐衰丧服冕各有制贵者之盛服也瞽无目者狎谓素亲狎亵谓燕见貌谓礼貌也哀有丧尊有爵矜不成人兇服者式之式负版者式车前横木有所敬则俯而凭之负版持邦国图籍者式此二者哀有丧重民数也週礼献民数于王王拜受之其重如此敬身礼记曰若有疾风迅雷甚雨则必变虽夜必兴衣服冠而坐敬天之怒敬身论语曰寝不尸居不容尸谓偃卧似死人也惰慢之气不设于身体虽舒布其四体而未尝肆也居居家容容仪不容非惰也但不若奉祭祀见宾客而已申申夭夭是也敬身子之燕居申申如也夭夭如也燕居间暇无事之时申申其容舒夭夭其色愉敬身曲礼曰并坐不横肱爲害旁人授立不跪授坐不立爲烦尊者俛仰受之敬身入国不驰驰善躏人入里必式不诬十室敬身少仪曰执虚如执盈入虚如有人重愼敬身礼记曰古之君子必佩玉比德右徴角左宫羽玉声所中趋以釆荠釆荠诗篇名趋时歌以爲节行以肆夏登堂之乐节週还中规反行也宜圜折还中矩曲行也宜方进则揖之退则扬之然后玉锵鸣也揖之谓小俛扬之谓小仰锵声貌故君子在车则闻鸾和之声行则鸣佩玉是以非辟之心无自入也鸾在衡和在式自由也以君子恆闻鸾和佩玉之正声是以非类邪僻之心无由入也敬身射义曰射者进退週还必中礼内志正外体直然后持弓矢审固持弓矢审固然后可以言中此可以观德行矣内正外直习于礼乐有德行者也右明威仪之则敬身士冠礼始加祝曰令月令吉日始加元服令吉皆善也元首也弃尔幼志顺尔成德寿考维祺介尔景福尔女也旣冠爲成德祺祥矣介景皆大也因冠而戒且劝之女如是则有寿考之祥大女之大福也再加曰吉月令辰乃申尔服辰子丑也申重也敬尔威仪淑愼尔德眉寿万年永受胡福胡犹遐也远也三加曰以歳之正以月之令咸加尔服正犹善也咸皆也皆加女之三服谓缁布冠皮弁爵弁也兄弟具在以成厥德黄耇无疆受天之庆黄黄髪也耇冻梨也皆寿徴也敬身曲礼曰爲人子者父母存冠衣不纯素爲其有丧像也纯缘也玉藻曰缟冠素纰旣祥之冠也深衣曰具父母衣纯以靑孤子当室冠衣不纯釆虽除丧不忘哀也当室适子也谓子未三十者三十壮有室代亲之端不爲孤也深衣曰孤子衣纯以素敬身论语曰君子不以绀緅饰绀深靑扬赤色齐服也緅缝色三年之丧以饰练服者也饰领缘也红紫不以爲亵服红紫间色不正且近妇人女子之服亵服私居服也当暑袗絺绤必表而出之袗单也葛之精者曰絺麤者曰绤表而出之谓先着里衣表絺绤而出之于外欲其不见体也诗所谓蒙彼绉絺是也敬身去丧无所不佩君子无故玉不去身觽砺之属亦皆佩也敬身孔子羔裘玄冠不以弔羔裘用黒羊皮爲之丧主素吉主玄弔必变服所以哀死敬身礼记曰童子不裘不帛不屦絇裘帛温伤壮气也絇屦头饰也未成人不尽饰也敬身孔子曰士志于道而耻恶衣恶食者未足与议也心欲求道而以口体之奉不若人爲耻其识趣之卑陋甚矣何足与议于道哉右明衣服之制敬身曲礼曰共食不饱谦也谓共羹饭之大器共饭不泽手泽谓捼莎也礼饭以手临食捼莎恐爲人秽毋抟饭爲欲饱不谦毋放饭放饭大饭也毋流歠流歠长歠也毋咜食咜口舌中作声嫌薄之毋啮骨爲有声不敬毋反鱼肉爲己歴口爲人所秽少牢礼尸所食余肉皆别致于肵俎毋投与狗骨爲其贱飮食之物毋固获取有不获不可固也毋扬饭饭黍毋以箸毋嚃羹嫌欲疾也扬去热气也饭黍当用匕嚃谓不嚼菜毋絮羹爲其详于味也絮犹调也谓加以盐梅毋刺齿爲其弄口不敬毋歠醢亦嫌详于味也醢肉酱也酱宜咸歠者爲其淡故也客絮羹主人辞不能亨客歠醢主人辞以窭主人优宾之辞亨煮也窭贫也濡肉齿决濡湿也决犹断也干肉不齿决坚宜用手毋嘬炙爲其贪也嘬谓一举尽脔敬身少仪曰燕侍食于君子则先饭而后已先饭先君子而饭若尝食然君子食罢而后已若劝食然毋放饭毋流歠小饭而亟之小饭小口而饭备哕噎也凾疾也疾咽之备见问也数噍谓数数噍之毋爲口容口容弄口敬身论语曰食不厌精脍不厌细食饭也精凿也牛羊与鱼之腥聂而切之爲脍食精则能养人脍麤则能害人不厌言以是爲善非谓必求如是也食饐而餲鱼馁而肉败不食色恶不食臭恶不食失饪不食不时不食饐饭伤热湿也餲味变也鱼烂曰馁肉腐曰败色恶臭恶未败而色臭变也饪烹调生熟之节也不时五谷不成果实未熟之类此数者皆足伤人故不食割不正不食不得其酱不食割肉不方正者不食造次不离于正也汉陆续之母切肉未尝不方断葱以寸爲度盖得此意食肉用酱各有所宜不得则不食恶其不备也此二者无害于人但不以嗜味而苟食耳肉虽多不使胜食气惟酒无量不及乱食以谷爲主故不使肉胜食气酒以爲人合欢故不爲量但以醉爲节而不及乱耳沽酒市脯不食沽市皆买也恐不精洁或伤人也与不尝康子之药同意不撤姜食姜通神明去秽恶故不彻不多食适可而止无贪心也敬身礼记曰君无故不杀牛大夫无故不杀羊士无故不杀犬豕故谓祭祀之属君子远庖厨凡有血气之类弗身践也践当爲翦声之误也此谓寻常若祭祀之事则身自爲之敬身乐记曰豢豕爲酒非以爲祸也而狱讼益繁则酒之流生祸也以谷食犬豕曰豢爲作也言豢豕爲酒本以享祀养贤而小人飮之善酗以致狱讼是故先生因爲酒礼一献之礼宾主百拜终日飮酒而不得醉焉此先王之所以备酒祸也一献士飮酒之礼百拜以喩多敬身孟子曰飮食之人则人贱之矣爲其养小以失大也小口腹大心志也右明飮食之节稽古第四孟子道性善言必称尧舜其言曰舜爲法于天下可传于后世我犹未免爲郷人也是则可忧也忧之如何如舜而已矣摭往行实前言述此篇使读者有所兴起稽古太任文王之母挚任氏之中女也任姓文王周君挚国名王季娶以爲妃太任之性端一诚庄惟德之行王季周君文王父及其娠文王目不视恶色耳不听淫声口不出敖言娠振动怀妊之意生文王而明圣太任敎之以一而识百卒爲周宗君子谓太任爲能胎敎宗谓有德有功爲百世不迁之庙稽古孟轲之母其舍近墓孟子之少也嬉戏爲墓间之事踊跃筑埋孟母曰此非所以居子也乃去舍市其嬉戏爲贾衒孟母曰此非所以居子也乃徙舍学宫之旁其嬉戏乃设爼豆揖让进退孟母曰此眞可以居子矣遂居之孟子幼时问东家杀猪何爲母曰欲啖汝旣而悔曰吾闻古有胎敎今适有知而欺之是敎之不信乃买猪肉以食之旣长就学遂成大儒稽古孔子尝独立鲤趋而过庭鲤孔子之子字伯鱼曰学诗乎对曰未也不学诗无以言鲤退而学诗事理通达而心气和平故能言他日又独立鲤趋而过庭曰学礼乎对曰未也不学礼无以立鲤退而学礼品节详明而德性坚定故能立稽古孔子谓伯鱼曰女爲周南召南矣乎人而不爲周南召南其犹正墙面而立也与爲犹学也周南召南诗首篇名所言皆脩身齐家之事正墙面而立言卽其至近之地而已无所见不可行也右立教稽古虞舜父顽母嚚象傲克谐以孝烝烝乂不格姦虞氏舜名父瞽叟心不则德义之经爲顽母瞽叟后妻舜继母也口不道忠信之言爲嚚象舜后母弟傲慢不友言并恶谐和烝进也言能以至孝谐和顽嚚昏傲使进进以善自治不至于姦恶史记云舜父瞽叟盲而舜母死瞽叟更娶妻而生象象傲瞽叟爱后妻子常欲杀舜舜避逃及有小过则受罪顺事父及后母与弟日以笃谨匪有懈稽古万章问曰舜往于田号泣旻天何爲其号泣也孟子曰怨慕也我竭力耕田共爲子职而已矣父母之不我爱于我何哉号泣于旻天唿天而泣也怨慕怨己之不得其亲而思慕也于我何哉自责不知己有何罪耳非怨父母也帝使其子九男二女百官牛羊仓廪备以事舜于畎亩之中天下之士多就之者帝将胥天下而迁之焉爲不顺于父母如穷人无所归帝尧也胥相视也迁之移以与之也如穷人之无所归言其怨慕迫切之甚也天下之士悦之人之所欲也而不足以解忧好色人之所欲妻帝之二女而不足以解忧富人之所欲富有天下而不足以解忧贵人之所欲贵爲天子而不足以解忧人悦之好色富贵无足以解忧者惟顺于父母可以解忧人少则慕父母知好色则慕少艾有妻子则慕妻子仕则慕君不得于君则热中艾美好也不得失意也热中躁急心热也大孝终身慕父母五十而慕者予于大舜见之矣稽古杨子曰事父母自知不足者其舜乎不可得而久者事亲之谓也孝子爱日稽古文王之爲世子朝于王季日三鸡初鸣而衣服至于寝门外问内竖之御者曰今日安否如何内竖曰安文王乃喜内竖小臣掌通内外之命及日中又至亦如之及莫又至亦如之莫夕也其有不安节则内竖以告文王文王色忧行不能正履节谓居处故事履蹈地也王季复膳然后亦复初食上必在视寒暖之节食下问所膳命膳宰曰末有原应曰诺然后退在察也末犹勿也原再也勿有所再进爲其失饪臭味恶也退反其寝稽古文王有疾武王不说冠带而养文王一饭亦一饭文王再饭亦再饭欲知气力箴药所胜稽古子曰武王周公其达孝矣乎夫孝者善继人之志善述人之事者也武王周公文王子达通也言天下通共之孝也践其位行其礼奏其乐敬其所尊爱其所亲事死如事生事亡如事存孝之至也践升也其先王也所尊所亲先王之祖考子孙臣庶也始死谓之死旣葬则曰反而亡焉皆指先王也此皆继志述事之意也稽古淮南子曰周公之事文王也行无专制事无由己身若不胜衣言若不出口有奉持于文王洞洞属属如将不胜如恐失之可谓能子矣稽古孟子曰曾子养曾晳必有酒肉将彻必请所与问有余必曰有曾子孔子弟子名参曾皙曾子父名点彻去也曰有恐亲意更欲与人也曾晳死曾元养曾子必有酒肉将彻不请所与问有余曰亡矣将以复进也此所谓养口体者也曾元曾子子若曾子则可谓养志也事亲若曾子者可也养志承顺父母之志而不忍伤之也稽古孔子曰孝哉闵子骞人不间于其父母昆弟之言闵子骞孔子弟子名损父母昆弟称其孝友人无异词稽古老莱子孝奉二亲行年七十作婴儿戏身着五色斑斓之衣尝取水上堂诈跌仆卧地爲小儿啼弄雏于亲侧欲亲之喜稽古乐正子春下堂而伤其足数月不出犹有忧色门弟子曰夫子之足瘳矣数月不出犹有忧色何也乐正子春曰善如尔之问也善如尔之问也吾闻诸曾子子春曾参弟子曾子闻诸夫子曰天之所生地之所养无人爲大父母全而生之子全而归之可谓孝矣不亏其体不辱其身可谓全矣故君子顷歩而不敢忘孝也顷当爲跬一举足爲跬再举足爲歩今予忘孝之道予是以有忧色也一擧足而不敢忘父母是故道而不径舟而不游不敢以先父母之遗体行殆壹出言而不敢忘父母是故恶言不出于口忿言不反于身不辱其身不羞其亲可谓孝矣人不能无忿怒之言当由其直直则人服不敢以忿言来也稽古伯兪有过其母笞之泣其母曰他日笞子未尝泣今泣何也对曰兪得罪笞常痛今母力不能使痛是以泣故曰父母怒之不作于意不见于色深受其罪使可哀怜上也父母怒之不作于意不见其色其次也父母怒之作于意见于色下也稽古公明宣学于曾子三年不读书曾子曰宣而居参之门三年不学何也公明宣曰安敢不学宣见夫子居庭亲在叱咤之声未尝至于犬马宣说之学而未能宣见夫子之应宾客恭俭而不懈惰宣说之学而未能宣见夫子之居朝廷严临下而不毁伤宣说之学而未能宣说此三者学而未能宣安敢不学而居夫子之门乎稽古少连大连善居丧三日不怠三月不解期悲哀三年忧怠惰也解倦也期週年也东夷之子也言其生于夷狄而自知礼也稽古高子皋之执亲之丧也泣血三年未尝见齿君子以爲难子皋孔子弟子名柴泣血言泣无声如血出未尝见齿言笑之微稽古颜丁善居丧始死皇皇焉如有求而弗得旣殡望望焉如有从而弗及旣葬慨然如不及其反而息颜丁鲁人从随也慨惫也稽古曾子有疾召门弟子曰启予足启予手启开也曾子以爲身体髪肤受于父母父母旣全而生之子当全而归之故平日保守不敢毁伤至此将死故使弟子开其衾而视之见其所归之全也诗云战战兢兢如临深渊如履薄冰而今而后吾知免夫小子诗小旻之篇旣以其所归之全示门人而又言其所以全之之难如此免谓旣死然后得免于毁伤小子门人也唿之使记其言也稽古箕子者纣之亲戚也箕国子爵纣商王帝辛纣始爲象箸箕子叹曰彼爲象箸必爲玉桮爲玉桮则必思远方珍怪之物而御之矣舆马宫室之渐自此始不可振也纣爲淫泆箕子谏纣不听而囚之人或曰可以去矣箕子曰爲人臣谏不听而去是彰君之恶而自说于民吾不忍爲也乃被髪佯狂而爲奴遂隐而皷琴以自悲故传之曰箕子操王子比干者亦纣之亲戚也见箕子谏不听而爲奴则曰君有过而不以死争则百姓何辜乃直言谏纣纣怒曰吾闻圣人之心有七窍信有诸乎乃遂杀王子比干刳视其心微子曰父子有骨肉而臣主以义属微子名启帝乙之子纣庶兄故父有过子三谏不听则随而号之人臣三谏不听则其义可以去矣于是遂行孔子曰殷有三仁焉稽古武王伐纣伯夷叔齐叩马而谏左右欲兵之伯夷叔齐孤竹君之子兵谓杀之也太公曰此义人也扶而去之武王已平殷乱天下宗周而伯夷叔齐耻之义不食週粟隐于首阳山釆薇而食之遂饿而死稽古卫灵公与夫人夜坐闻车声辚辚至阙而止过阙复有声辚车声公问夫人曰知此谓谁夫人曰此蘧伯玉也伯玉名瑗孔子居卫主其家公曰何以知之夫人曰妾闻礼下公门式路马所以广敬也路马君路车所驾之马也夫忠臣与孝子不爲昭昭信节不爲冥冥惰行蘧伯玉卫之贤大夫也仁而有智敬于事上此其人必不以闇昧废礼是以知之公使人视之果伯玉也稽古赵襄子杀智伯漆其头以爲飮器二人皆晋大夫智伯之臣豫让欲爲之报仇乃诈爲刑人挟匕首入襄子宫中涂厕左右欲杀之襄子曰智伯死无后而此人欲爲报仇眞义士也吾谨避之耳让又漆身爲癞呑炭爲哑行乞于市其妻不识也其友识之爲之泣曰以子之才臣事赵孟必得近幸子乃爲所欲爲顾不易耶何乃自苦如此让曰委质爲臣而求杀之是二心也吾所以爲此者将以愧天下后世之爲人臣而懐二心者也后又伏于桥下欲杀襄子襄子杀之稽古王孙贾事齐闵王王出走贾失王之处其母曰女朝去而晩来则吾倚门而望女莫出而不还则吾倚闾而望女今事王王出走女不知其处女尙何归王孙贾乃入市中曰淖齿乱齐国杀闵王欲与我诛齿者袒右市人从之者四百人与诛淖齿刺而杀之稽古臼季使过冀臼季胥臣字冀晋邑见冀缺耨其妻馌之敬相待如宾与之归言诸文公文公晋君名重耳曰敬德之聚也能敬必有德德以治民君请用之臣闻出门如宾承事如祭仁之则也文公以爲下军大夫稽古公父文伯之母季康子之从祖叔母也文伯鲁大夫公父は歜母敬姜也康子鲁正卿名肥康子往焉门而与之言皆不踰阈辟也阈门限也仲尼闻之以爲别于男女之礼矣稽古卫共姜者卫世子共伯之妻也共伯蚤死共姜守义父母欲夺而嫁之共姜不许作柏舟之诗以死自誓稽古蔡人妻宋人之女也旣嫁而夫有恶疾其母将改嫁之女曰夫之不幸乃妾之不幸也奈何去之适人之道壹与之醮终身不改不幸遇恶疾彼无大故又不遣妾何以得去终不听酌而无酧酢曰醮昏礼賛者三酳婿妇而自酢婿妇不与之酧也稽古万章问曰像日以杀舜爲事立爲天子则放之何也孟子曰封之也或曰放焉万章孟子弟子放犹置也问何不诛也孟子言舜实封之而或者误以爲放也仁人之于弟也不藏怒焉不宿怨焉亲爱之而已矣藏怒谓藏匿其怒宿怨谓留蓄其怨稽古伯夷叔齐孤竹君之二子也父欲立叔齐及父卒叔齐让伯夷伯夷曰父命也遂逃去叔齐亦不肯立而逃之国人立其中子稽古虞芮之君相与争田久而不平乃相谓曰西伯仁人也盍往质焉乃相与朝週入其境则耕者让畔行者让路入其邑男女异路班白不提挈入其朝士让爲大夫大夫让爲卿二国之君感而相谓曰我等小人不可以履君子之庭乃相让以其所争田爲间田而退天下闻之而归者四十余国稽古曾子曰以能问于不能以多问于寡有若无实若虚犯而不校昔者吾友尝从事于斯矣友指颜渊也稽古孔子曰晏平仲善与人交久而敬之晏平仲齐大夫名婴右明伦稽古孟子曰伯夷目不视恶色耳不听恶声稽古子游爲武城宰子曰女得人焉尔乎曰有澹台灭明者行不由径非公事未尝至于偃之室也子游孔子弟子姓言名偃武城鲁下邑澹台姓灭明名字子羽径路之小而捷者公事如飮射读法之类稽古高柴自见孔子足不履影启蛰不杀方长不折高柴卽高子皋也不履影谓不敢履孔子之影敬之至也启蛰虫兽胎卵之时长谓草木发生也折毁折也卫辄之难出而门闭或曰此有径子羔曰吾闻之君子不径曰此有窦子羔曰吾闻之君子不窦有间使者至门启而出稽古南容三复白圭南容孔子弟子名适白圭大雅抑篇之辞曰白圭之玷尙可磨也斯言之玷不可爲也南容一日三复此语盖有意于愼言也孔子以其兄之子妻之妻以女爲之妻也稽古子路无宿诺子路孔子弟子姓仲名由宿豫也恐临时多故故不豫诺稽古孔子曰衣敝缊袍与衣狐貉者立而不耻者其由也与敝坏也缊枲着也袍衣有着者也盖衣之贱者狐貉兽名以其皮爲裘衣之贵者立竝立也耻谓愧其不如言其不以贫富动其心也稽古郑子藏出犇宋好聚鹬冠郑国名子藏郑文公子宋国名鹬鸟名聚鹬羽以爲冠郑伯闻而恶之使盗杀之君子曰服之不衷身之灾也诗曰彼己之子不称其服子藏之服不称也夫衷犹适也诗曹风候人篇稽古公父文伯退朝朝其母其母方绩文伯曰以歜之家而主犹绩乎其母叹曰鲁其亡乎使僮子备官而未之闻邪居吾语女夫民劳则思思则善心生逸则淫淫则忘善忘善则恶心生沃土之民不材淫也瘠土之民莫不向义劳也是故王后亲织玄紞公侯之夫人加以纮綖卿之内子爲大带命妇成祭服列士之妻加之以朝服自庶士以下皆衣其夫社而赋事烝而献功男女效绩愆则有辟古之制也玄黒色紞冠之垂前后者纮缨之无緌者从下而上不结綖冕上之覆者内子卿之适妻也大带缁带也命妇大夫之妻也列士元士也庶士下士也社春分祭社也事农桑之属也冬祭曰烝烝而献五谷布帛之功也吾冀而朝夕脩我曰必无废先人尔今曰胡不自安以是承君之官余惧穆伯之絶嗣也稽古孔子曰贤哉回也一箪食一瓢飮在陋巷人不堪其忧回也不改其乐贤哉囘也囘孔子弟子姓颜字子渊箪竹器食饭也瓢瓠也言不以贫窭累其心而改其所乐也右敬身稽古卫庄公娶于齐东宫得臣之妹曰庄姜美而无子又娶于陈曰厉嬀生孝伯早死其娣戴嬀生桓公庄姜以爲己子卫国名庄公卫君齐国名东宫太子得臣齐太子名姜齐姓娣女弟之从嫁者嬀陈姓厉戴皆谥也桓公名完公子州吁嬖人之子也有宠而好兵公弗禁庄姜恶之嬖亲幸也石碏谏曰臣闻爱子敎之以义方弗纳于邪骄奢淫泆所自邪也四者之来宠禄过也石碏卫大夫方道也夫宠而不骄骄而能降降而不憾憾而能眕者鲜矣憾恨眕重也降其身则必恨恨则思乱不能自安自重且夫贱妨贵少陵长远间亲新间旧小加大淫破义所谓六逆也君义臣行父慈子孝兄爱弟敬所谓六顺也臣行君之义去顺效逆所以速祸也君人者将祸是务去而速之无乃不可乎稽古刘康公成肃公会晋侯伐秦成子受脤于社不敬脤宜社之肉盛以脤器故曰脤宜出兵祭社之名刘子曰吾闻之民受天地之中以生所谓命也是以有动作礼义威仪之则以定命也能者养之以福不能者败以取祸是故君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰戎有受脤神之大节也膰祭肉交神之大节也今成子惰弃其命矣其不反乎稽古卫侯在楚北宫文子见令尹围之威仪文子名括围楚公子名言于卫侯曰令尹其将不免诗云敬愼威仪维民之则令尹无威仪民无则焉民所不则以在民上不可以终公曰善哉何谓威仪对曰有威而可畏谓之威有仪而可像谓之仪君有君之威仪其臣畏而爱之则而像之故能有其国家令闻长世臣有臣之威仪其下畏而爱之故能守其官职保族宜家顺是以下皆如是是以上下能相固也卫诗曰威仪棣棣不可选也棣棣富而闲也选数也言君臣上下父子兄弟内外大小皆有威仪也週诗曰朋友攸摄摄以威仪攸所也摄依也言朋友之道必相敎训以威仪也故君子在位可畏施舍可爱进退可度周旋可则容止可观作事可法德行可像声气可乐动作有文言语有章以临其下谓之有威仪也右通论小学外篇嘉言第五诗曰天生烝民有物有则民之秉彛好是懿德孔子曰爲此诗者其知道乎故有物必有则民之秉彛也故好是懿德歴传记接见闻述嘉言纪善行爲小学外篇嘉言横渠张先生曰敎小儿先要安详恭敬今世学不讲男女从幼便骄惰坏了到长益凶狠只爲未尝爲子弟之事则于其亲已有物我不肯屈下病根常在又随所居而长至死只依旧爲子弟则不能安洒扫应对接朋友则不能下朋友有官长则不能下官长爲宰相则不能下天下之贤甚则至于徇私意义理都丧也只爲病根不去随所居所接而长嘉言杨文公家训曰童稺之学不止记诵养其良知良能当以先入之言爲主日记故事不拘古今必先以孝悌忠信礼义廉耻等事如黄香扇枕陆绩怀橘叔敖阴德子路负米之类只如俗说便晓此道理久久成熟德性若自然矣嘉言明道程先生曰忧子弟之轻俊者只敎以经学念书不得令作文字子弟凡百玩好皆夺志至于书札于儒者事最近然一向好着亦自丧志嘉言伊川程先生曰敎人未见意趣必不乐学欲且敎之歌舞如古诗三百篇皆古人作之如关雎之类正家之始故用之郷人用之邦国日使人闻之此等诗其言简奥今人未易晓别欲作诗略言敎童子洒扫应对事长之节令朝夕歌之似当有助嘉言陈忠肃公曰幼学之士先要分别人品之上下何者是圣贤所爲之事何者是下愚所爲之事向善背恶去彼取此此幼学所当先也颜子孟子亚圣也学之虽未至亦可爲贤人今学者若能知此则颜孟之事我亦可学言温而气和则颜子之不迁渐可学矣过而能悔又不惮改则颜子之不贰渐可学矣知埋鬻之戏不如爼豆念慈母之敎至于三迁自幼至老不厌不改终始一意则我之不动心亦可以如孟子矣若夫立志不高则其学皆常人之事语及颜孟则不敢当也其心必曰我爲孩童岂敢学颜孟哉此人不可以语上矣先生长者见其卑下岂肯与之语哉先生长者不肯与之语则其所与语皆下等人也言不忠信下等人也行不笃敬下等人也过而不知悔下等人也悔而不知改下等人也闻下等之语爲下等之事譬如坐于房舍之中四面皆墻壁也虽欲开明不可得矣嘉言马援兄子严敦并喜讥议而通轻侠客援在交趾还书诫之曰吾欲汝曹闻人过失如闻父母之名耳可得闻口不可得言也好议论人长短妄是非政法此吾所大恶也宁死不愿闻子孙有此行也龙伯高敦厚週愼口无择言谦约节俭廉公有威吾爱之重之愿汝曹效之杜季良豪侠好义忧人之忧乐人之乐淸浊无所失父丧致客数郡毕至吾爱之重之不愿汝曹效也效伯高不得犹爲谨敕之士所谓刻鹄不成尙类鹜者也效季良不得陷爲天下轻薄子所谓画虎不成反类狗者也嘉言汉昭烈将终敕后主曰勿以恶小而爲之勿以善小而不爲嘉言诸葛武侯戒子书曰君子之行静以脩身俭以养德非澹泊无以明志非宁静无以致远夫学须静也才须学也非学无以广才非静无以成学慆慢则不能研精险躁则不能理性年与时驰意与歳去遂成枯落悲叹穷庐将复何及也嘉言柳玼尝着书戒其子弟曰夫坏名灾己辱先丧家其失尤大者五宜深志之其一自求安逸靡甘澹泊苟利于己不恤人言其二不知儒术不悦古道懵前经而不耻论当世而解頥身旣寡知恶人有学其三胜己者厌之佞己者悦之唯乐戏谈莫思古道闻人之善嫉之闻人之恶扬之浸渍颇僻销刻德义簪裾徒在厮养何殊其四崇好优游耽嗜曲蘗以衘杯爲高致以勤事爲俗流习之易荒觉已难悔其五急于名宦匿近权要一资半级虽或得之众怒羣猜鲜有存者余见名门右族莫不由祖先忠孝勤俭以成立之莫不由子孙顽率奢傲以覆坠之成立之难如昇天覆坠之易如燎毛言之痛心尔宜刻骨嘉言范鲁公质爲宰相从子杲尝求奏迁秩质作诗晓之其略曰戒尔学立身莫若先孝悌怡怡奉亲长不敢生骄易战战复兢兢造次必于是戒尔学干禄莫若勤道艺尝闻诸格言学而优则仕不患人不知惟患学不至戒尔远耻辱恭则近乎礼自卑而尊人先彼而后己相鼠与茅鸱宜鑑诗人剌戒尔勿放旷放旷非端士週孔垂名敎齐梁尙淸议南朝称八达千古秽靑史戒尔勿嗜酒狂药非佳味能移谨厚性化爲兇险类古今倾败者歴歴皆可记戒尔勿多言多言众所忌苟不愼枢机灾厄从此始是非毁誉间适足爲身累举世重交游拟结金兰契忿怨容易生风波当时起所以君子心汪汪淡如水举世好承奉昂昂增意气不知承奉者以尔爲翫戏所以古人疾籧篨与戚施举世重游侠俗唿爲气义爲人赴急难往往陷囚繋所以马援书殷勤戒诸子举世贱淸素奉身好华侈肥马衣轻裘扬扬过闾里虽得市童怜还爲识者鄙我本覉旅臣遭逢尧舜理位重才不充戚戚怀忧畏深渊与薄冰蹈之惟恐坠尔曹当闵我勿使增罪戾闭门歛踪迹缩首避名势势位难久居毕竟何足恃物盛则必衰有隆还有替速成不坚牢速走多顚踬灼灼园中花早发还先萎迟迟涧畔松郁郁含晩翠赋命有疾徐靑云难力致寄语谢诸郎躁进徒爲耳嘉言康节邵先生诫子孙曰上品之人不敎而善中品之人敎而后善下品之人敎亦不善不敎而善非圣而何敎而后善非贤而何敎亦不善非愚而何是知善也物吉之谓也不善也者兇之谓也吉也者目不观非礼之色耳不听非礼之声口不道非礼之言足不践非礼之地人非善不交物非义不取亲贤如就芝兰避恶如畏蛇蝎或曰不谓之吉人则吾不信也凶也者语言诡谲动止阴险好利饰非贪淫乐祸疾良善如雠隙犯刑宪如飮食小则殒身灭生大则覆宗絶嗣或曰不谓之凶人则吾不信也传有之曰吉人爲善惟日不足凶人爲不善亦惟日不足汝等欲爲吉人乎欲爲凶人乎嘉言节考徐先生训学者曰诸君欲爲君子而使劳己之力费己之财如此而不爲君子犹可也不劳己之力不费己之财诸君何不爲君子郷人贱之父母恶之如此而不爲君子犹可也父母欲之郷人荣之诸君何不爲君子又曰言其所善行其所善思其所善如此而不爲君子未之有也言其不善行其不善思其不善如此而不爲小人未之有也嘉言胡文定公与子书曰立志以明道希文自期待立心以忠信不欺爲主本行己以端庄淸愼见操执临事以明敏果断辨是非又谨三尺攷求立法之意而操纵之斯可爲政不在人后矣汝勉之哉治心脩身以飮食男女爲切要从古圣贤自这里做工夫其可忽乎嘉言古灵陈先生爲仙居令敎其民曰爲吾民者父义能正其家母慈能养其下兄友能爱其弟弟恭能敬其兄子孝能事父母夫妇有恩贫穷相守爲恩若弃妻不养夫丧改嫁皆是无恩也男女有别男有妇女有夫分别不乱子弟有学能知礼义廉耻郷闾有礼歳时寒暄皆以恩意往来燕飮叙老少坐立拜起贫穷患难亲戚相救谓借贷钱谷昏姻死丧邻保相助无堕农业无作盗贼无学赌博无好争讼无以恶陵善无以富呑贫行者让路少避长贱避贵轻避重来避去耕者让畔地有界畔不相侵夺斑白者不负戴于道路子弟负重执役不令老者担擎则爲礼义之俗矣右广立教嘉言司马温公曰凡诸卑幼事无大小毋得专行必谘禀于家长易曰家人有严君焉父母之谓也安有严君在上而其下敢直情自恣不顾者乎虽非父母当时爲家长者亦当谘禀而行之则号令出于一人家政可得而治矣嘉言凡子受父母之命必籍记而佩之时省而速行之事毕则返命焉或所命有不可行者则和色柔声具是非利害而白之待父母之许然后改之若不许苟于事无大害者亦当曲从若以父母之命爲非而直行己志虽所执皆是犹爲不顺之子况未必是乎嘉言横渠先生曰舜之事亲有不悦者爲父顽母嚚不近人情若中人之性其爱恶若无害理必姑顺之若亲之故旧所喜当极力招致宾客之奉当极力营辨努以悦亲爲事不可计家之有无然又须使之不知其勉强劳苦苟使见其爲而不易则亦不安矣嘉言罗仲素论瞽瞍底豫而天下之爲父子者定云只爲天下无不是底父母了翁闻而善之曰唯如此而后天下之爲父子者定彼臣弒其君子弒其父常始于见其有不是处耳嘉言伊川先生曰病卧于床委之庸医比之不慈不孝事亲者亦不可不知医嘉言横渠先生尝曰事亲奉祭岂可使人爲之嘉言伊川先生曰冠昏丧祭礼之大者今人都不理会豺獭皆知报本今士大夫家多忽此厚于奉养而薄于先祖甚不可也某尝脩六礼大略六礼冠昏丧祭郷飮酒士相见家必有庙古者庶人祭于寝士大夫祭于庙庶人无庙可立影堂庙必有主高祖以上卽当祧也又云今人以影祭或一髭髪不相似则所祭已是别人大不便月朔必荐新如仲春荐含桃之类时祭用仲月物成也古者天子诸侯于孟月者爲首时也时祭之外更有三祭冬至祭始祖冬至阳之始也始祖厥初生民之祖也无主于庙中正位设一位合考姒享之立春祭先祖先祖初祖以下高祖以上之祖也立春生物之始故像其类而祭之季秋祭祢季秋成物之始亦像其类而祭之忌日迁主祭于正寝凡事死之礼当厚于奉生者人家能存得此等事数件虽幼者可使渐知礼义嘉言司马温公曰冠者成人之道也成人者将责爲人子爲人弟爲人臣爲人少者之行也将责四者之行于人其礼可不重与冠礼之废久矣近世以来人情尤爲轻薄生子犹飮乳已加巾帽有官者或爲之制公服而弄之过十歳犹总角者盖鲜矣彼责以四者之行岂能知之故往往自幼至长愚騃如一由不知成人之道故也古礼虽称二十而冠然世俗之弊不可猝变若敦厚好古之君子俟其子年十五已上能通孝经论语粗知礼义之方然后冠之斯其美矣嘉言古者父母之丧旣殡食粥齐衰疎食水飮不食菜果父母之丧旣虞卒哭疎食水飮不食菜果期而小祥食菜果又期而大祥食醯酱中月而禫禫而飮醴酒始飮酒者先飮醴酒始食肉者先食干肉古人居丧无敢公然食肉飮酒者汉昌邑王奔昭帝之丧居道上不素食霍光数其罪而废之晋阮籍负才放诞居丧无礼何曾面质籍于文帝坐曰卿败俗之人不可长也因言于帝曰公方以孝治天下而听阮籍以重哀饮酒食肉于公坐宜摈四裔无令汚染华夏宋庐陵王义眞居武帝忧使左右买鱼肉珍羞于齐内别立厨帐会长吏刘湛入因命臑酒炙车螯湛正色曰公当今不宜有此设义眞曰旦甚寒长吏事同一家望不爲异酒至湛起曰旣不能以礼自处又不能以礼处人隋炀帝爲太子居文献皇后丧每朝令进二溢米而私令外取肥肉脯鲊置竹筒中以蜡闭口衣幞裹而纳之湖南楚王马希声葬其父武穆王之日犹食鸡臛其官属潘起讥之曰昔阮籍居丧食蒸豚何代无贤然则五代之时居丧食肉者人犹以爲异事是流俗之弊其来甚近也今之士大夫居丧食肉飮酒无异平日又相从宴集腼然无愧人亦恬不爲怪礼俗之坏习以爲常悲夫乃至鄙野之人或初丧未歛亲宾则赍酒馔往劳之主人亦自备酒馔相与飮啜醉饱连日及葬亦如之甚者初丧作乐以娯尸及殡葬则以乐导轜车而号哭随之亦有乗丧卽嫁娶者噫习俗之难变愚夫难晓乃至此乎凡居父母之丧者大祥之前皆未可食肉飮酒若有疾暂须食飮疾止亦当复初必若素食不能下嚥久而臝惫恐成疾者可以肉汁及脯醢或肉少许助其滋味不可恣食珍羞盛馔及与人宴乐是则虽被衰麻其实不行丧也唯五十以上血气旣衰必资酒肉扶养者则不必然耳其居丧听乐及嫁娶者国有正法此不复论嘉言父母之丧中门之外择朴陋之室爲丈夫丧次斩衰寝苫枕块不脱绖带不与人坐焉妇人次于中门之内别室撤去帷帐衾褥华丽之物男子无故不入中门妇人不得辄至男子丧次晋陈寿遭父丧有疾使婢丸药客行见之郷党以爲贬议坐是沈滞坎坷终身嫌疑之际不可不愼嘉言父母之丧不当出若爲丧事及有故不得已而出则乗朴马布裹鞍辔嘉言世俗信浮屠诳诱凡有丧事无不供佛饭僧云爲死者灭罪资福使生天堂受诸快乐不爲者必入地狱剉焼舂磨受诸苦楚殊不知死者形旣朽灭神已飘散虽有剉焼舂磨且无所施亦况佛法未入中国之前人固有死而复生者何故都无一人误入地狱见所谓十王者耶此其无有而不足信也明矣嘉言颜氏家训曰吾家巫觋符章絶于言议汝曹所见勿爲妖妄嘉言伊川先生曰人无父母生日当倍悲痛更安忍置酒张乐以爲乐若具庆者可矣嘉言吕氏童蒙训曰事君如事亲事官长如事兄与同僚如家人待羣吏如奴仆爱百姓如妻子处官事如家事然后能尽吾之心如有毫末不至皆吾心有所未尽也嘉言或问簿佐令者也簿所欲爲令或不从奈何伊川先生曰当以诚意动之今令与簿不和只是争私意令是邑之长若能以事父兄之道事之过则归己善则唯恐不归于令积此诚意岂有不动得人嘉言明道先生曰一命之士苟存心于爱物于人必有所济嘉言刘安礼问临民明道先生曰使民各得输其情问御吏曰正己以格物嘉言伊川先生曰居是邦不非其大夫此理最好嘉言童蒙训曰当官之法唯有三事曰淸曰愼曰勤知此三者则知所以持身矣嘉言当官者凡异色人皆不宜与之相接巫祝尼媪之类尤宜疎絶要以淸心省事爲本嘉言后生少年乍到官守多爲猾吏所饵不自省察所得毫末而一任之间不敢复擧动大抵作官嗜利所得甚少而吏人所盗不赀矣以此被重谴良可惜也嘉言当官者先以暴怒爲戒事有不可当详处之必无不中若先暴怒只能自害岂能害人嘉言当官处事但务着实如涂摖文字追改日月重易押字万一败露得罪反重亦非所以养诚心事君不欺之道也嘉言王吉上疏曰夫妇人伦大纲夭寿之萌也世俗嫁娶太蚤未知爲人父母之道而有子是以敎化不明而民多夭嘉言文中子曰婚娶而论财夷虏之道也君子不入其郷古者男女之俗各择德焉不以财爲礼嘉言早婚少聘敎人以偸妾媵无数敎人以乱且贵贱有等一夫一妇庶人之职也嘉言司马温公曰凡议婚姻当先察其壻与妇之性行及家法何如勿苟慕其富贵壻苟贤矣今虽贫贱安知异时不富贵乎苟爲不肖今虽富贵安知异时不贫贱乎妇者家之所由盛衰也苟慕一时之富贵而娶之彼挟其富贵鲜有不轻其夫而傲其舅姑养成骄妬之性异日爲患庸有极乎借使因妇财以致富依妇势以取贵苟有丈夫之志气者能无愧乎嘉言安定胡先生曰嫁女必须胜吾家者胜吾家则女之事人必钦必戒娶妇必须不若吾家者不若吾家则妇之事舅姑必执妇道嘉言或问孀妇于理似不可取如何伊川先生曰然凡取以配身也若取失节者以配身是己失节也又问或有孤孀贫穷无託者可再嫁否曰只是后世怕寒饿死故有是说然饿死事极小失节事极大嘉言颜氏家训曰妇主中馈唯事酒食衣服之礼耳国不可使预政家不可使干蛊如有聦明才智识达古今正当辅佐君子劝其不足必无牝鸡晨鸣以致祸也嘉言江东妇女略无交游其婚姻之家或十数年间未相识者唯以信命赠遗致殷勤焉邺下风俗专以妇持门戸争讼曲直造请逢迎代子求官爲夫诉屈此乃恆代之遗风乎嘉言夫有人民而后有夫妇有夫妇而后有父子有父子而后有兄弟一家之亲此三者而已矣自兹以往至于九族皆本于三亲焉故于人伦爲重也不可不笃兄弟者分形连气之人也方其幼也父母左提右挈前襟后裾食则同案衣则传服学则连业游则共方虽有悖乱之人不能不相爱也及其壮也各妻其妻各子其子虽有笃厚之人不能不少衰也娣姒之比兄弟则疎薄矣今使疎薄之人而节量亲厚之恩犹方底而圆盖必不合矣惟友悌深至不爲傍人之所移者免夫嘉言柳开仲涂曰皇考治家孝且严旦望弟妇等拜堂下毕卽上手低面听我皇考训诫曰人家兄弟无不义者尽因娶妇入门异姓相聚争长竞短渐渍日闻偏爱私藏以至背戾分门割戸患若冦雠皆汝妇人所作男子刚肠者几人能不爲妇人言所惑吾见多矣若等宁有是耶退则惴惴不敢出一语爲不孝事开軰抵此頼之得全其家云嘉言伊川先生曰今人多不知兄弟之爱且如闾阎小人得一食必先以食父母夫何故以父母之口重于己之口也得一衣必先以衣父母夫何故以父母之体重于己之体也至于犬马亦然待父母之犬马必异乎己之犬马也独爱父母之子却轻于己之子甚者至若仇敌举世皆如此惑之甚矣嘉言横渠先生曰斯干诗言兄及弟矣式相好矣无相犹矣言兄弟宣相好不要相学犹似也人情大抵患在施之不见报则辍故恩不能终不要相学己施之而已嘉言伊川先生曰近世浅薄以相欢狎爲相与以无圭角爲相欢爱如此者安能久若要久须是恭敬君臣朋友皆当以敬爲主也嘉言横渠先生曰今之朋友择其善柔以相与拍肩执袂以爲气合一言不合怒气相加朋友之际欲其相下不倦故于朋友之间主其敬者日相亲与得效最速嘉言童蒙训曰同僚之契交承之分有兄弟之义至其子孙亦世讲之前軰专以此爲务今人知之者盖少矣又如旧举将及尝爲旧任按察官者后己官虽在上前軰皆辞避坐下坐风俗如此安得不厚乎嘉言范文正公爲参知政事时告诸子曰吾贫时与汝母养吾亲汝母躬执爨而吾亲甘旨未尝充也今而得厚禄欲以养亲亲不在矣汝母亦已早世吾所最恨者忍令若曹享富贵之乐也吾吴中宗族甚众于吾固有亲疎然吾祖宗视之则均是子孙固无亲疎也苟祖宗之意无亲疎则饥寒者吾安得不恤也自祖宗来积德百余年而始发于吾得至大官若独享富贵而不恤宗族异日何以见祖宗于地下今何颜入家庙乎于是恩例俸赐常均于族人幷置义田宅云嘉言司马温公曰凡爲家长必谨守礼法以御羣子弟及家众分之以职谓使之掌库廪廐库庖厨舎业田园之类授之以事谓朝夕所干及非常之事而责其成功制财用之节量入以爲出称家之有无以给上下之衣食及吉凶之费皆有品节而莫不均一裁省冗费禁止奢华常须稍存赢余以备不虞右广明伦嘉言董仲舒曰仁人者正其谊不谋其利明其道不计其功嘉言孙思邈曰胆欲大而心欲小智欲圆而行欲方嘉言古语云从善如登从恶如崩嘉言孝友先生朱仁轨隐居养亲常诲子弟曰终身让路不枉百歩终身让畔不失一叚嘉言濂渓周先生曰圣希天贤希圣士希贤伊尹颜渊大贤也伊尹耻其君不爲尧舜一夫不得其所若挞于市颜渊不迁怒不贰过三月不违仁志伊尹之所志学颜子之所学过则圣及则贤不及则亦不失于令名嘉言圣人之道入乎耳存乎心蕴之爲徳行行之爲事业彼以文辞而已者陋矣嘉言仲由喜闻过令名无穷焉今人有过不喜人规如护疾而忌医宁灭其身而无悟也噫嘉言明道先生曰圣贤千言万语只是欲人将已放之心约之使反复入身来自能寻向上去下学而上达也嘉言心要在腔子里嘉言伊川先生曰只整齐严肃则心便一一则自无非僻之干嘉言伊川先生甚爱表记君子庄敬日彊安肆日偸之语盖常人之情才放肆则日就旷荡自检束则日就规矩嘉言人于外物奉身者事事要好只有自家一箇身与心郄不要好苟得外物好时却不知道自家身与心却已自先不好了也嘉言伊川先生曰颜渊问克己复礼之目夫子曰非礼勿视非礼勿听非礼勿言非礼勿动四者身之用也由乎中而应乎外制乎外所以养其中也颜渊事斯语所以进于圣人后之学圣人者宜服膺而勿失也因箴以自警视箴曰心兮本虚应物无迹操之有要视爲之则蔽交于前其中则迁制之于外以安其内克己复礼久而诚矣听箴曰人有秉彛本乎天性知诱物化遂亡其正卓彼先觉知止有定闲邪存诚非礼勿听言箴曰人心之动因言以宣发禁躁妄内斯静专矧是枢机兴戎出好吉凶荣辱惟其所召伤易则诞伤烦则支己肆物忤出悖来违非法不道钦哉训辞动箴曰哲人知几诚之于思志士厉行守之于爲顺理则裕从欲惟危造次克念战兢自持习与性成圣贤同归嘉言伊川先生言人有三不幸少年登高科一不幸席父兄之势爲美官二不幸有高才能文章三不幸也嘉言横渠先生曰学者舍礼义则饱食终日无所猷爲与下民一致所事不逾衣食之间燕游之乐尔嘉言范忠宣公戒子弟曰人虽至愚责人则明虽有聦明恕己则昏尔曹但常以责人之心责己恕己之心恕人不患不到圣贤地位也嘉言吕荣公尝言后生初学且须理会气象气象好时百事是当气象者辞令容止轻重疾徐足以见之矣不惟君子小人于此焉分亦贵贱寿夭之所由定也嘉言攻其恶无攻人之恶盖自攻其恶日夜且自点检丝毫不尽则慊于心矣岂有工夫点检他人耶嘉言大要前軰作事多周详后軰作事多阔略嘉言恩雠分明此四字非有道者之言也无好人三字非有德者之言也后生戒之嘉言张思叔座右铭曰凡语必忠信凡行必笃敬飮食必愼节字画必楷正容貌必端庄衣冠必肃整歩履必安详居处必正静作事必谋始出言必顾行常德必固持然诺必重应见善如己出见恶如己病凡此十四者我皆未深省书之当座隅朝夕视爲警嘉言胡文定公曰人须是一切世味淡薄方好不要有富贵相孟子谓堂高数仭食前方丈侍妾数百人我得志不爲学者须先除去此等常自激昂便不到得坠堕常爱诸葛孔明当汉末躬耕南阳不求闻达后来虽应刘先主之聘宰割山河三分天下身都将相手握重兵亦何求不得何慾不遂乃与后主言成都有桑八百株薄田十五顷子孙衣食自有余饶臣身在外别无调度不别治生以长尺寸若死之日不使廪有余粟库有余财以负陛下及卒果如其言如此軰人眞可谓大丈夫矣嘉言范益谦座右戒曰一不言朝廷利害边报差除二不言州县官员长短得失三不言众人所作过恶四不言仕进官职趋时附势五不言财利多少厌贫求富六不言淫媟戏慢评论女色七不言求觅人物干索酒食又曰人附书信不可开拆沈滞发人私书拆人信物甚者结爲仇怨余得人所附书物虽至亲卑幼者亦未尝辄留必爲附至及人託于某处问讯于求若事非顺理而己之力不及者则可至诚辞却之若已诺之矣则必须达所欲至于听与不听则在其人与人并坐不可窥人私书凡与宾客对坐及往人家见人得亲戚书切不可往观及注目偸视若屈膝并坐目力可及则歛身而退候其収书方复进以续前话若其人置书几上亦不可取观须俟其人云某所惠书云足下请观之方可一看若书中事无大小以至戏谑之语皆不可于他处复说凡入人家不可看人文字凡入人家不可于几案上及书攀内飜看人家书简及记事册子钱谷文暦若人将文字令己看切不可于背后观皆无德之一端也凡借人物不可损坏不还凡借一物上至书册下至器用苟得己者则不须借若不获己则须爱护过于己物看用才毕卽时归还切不可以借爲名意在没纳及不加爱惜至有损坏大率豪气者于己之物多不自爱若借人物岂可亦如此此非用豪气之所乃无德之一端也凡喫飮食不可拣择去取凡飮食蒸饼去皮馒头去蔕肉去脂皮之类皆非成人所爲乃痴騃无知而已自非生硬臭恶与犯己宿疾之物岂有不可食之理与人同处不可自择便利凡与人同坐夏则己择凉处冬则己择暖处及与人共食多取先取皆无德之一端也见人富贵不可叹羡诋毁富贵高下人所共知见亲戚相识辄称其富贵若得其实卽是叹羡可见不知义命若不得实卽是嫉疾用心不佳莫此爲甚凡此数事有犯之者足以见用意之不肖于存心脩身大有所害因书以自警嘉言胡子曰今之儒者移学文艺于仕进之心以收其放心而美其身则何古人之不可及哉父兄以文艺令其子弟朋友以仕进相招往而不返则心始荒而不治万事成咸不逮古先矣嘉言颜氏家训曰夫所以读书学问本欲开心明目利于行耳未知养亲者欲其观古人之先意承颜怡声下气不惮劬劳以致甘腝惕然慙惧起而行之也未知事君者欲其观古人之守职无侵见危授命不忘诚谏以利社稷恻然自念思欲效之也素骄奢者欲其观古人之恭俭节用卑以自牧礼爲敎本敬者身基瞿然自失歛容抑志也素鄙吝者欲其观古人之贵义轻财少私寡慾忌盈恶满赒穷卹匮赧然悔耻积而能散也素暴悍者欲其观古人之小心黜己齿弊舌存含垢藏疾尊贤容众苶然沮丧若不胜衣也素怯懦者欲其观古人之达生委命强毅正直立言必信求福不回勃然奋厉不可恐惧也歴兹以往百行皆然纵不能淳去泰去甚学之所知施无不达世人读书但能言之不能行之武人俗吏所共嗤诋良由是耳又有读数十卷书便自高大陵忽长者轻慢同列人疾之如雠敌恶之如鸱枭如此以学求益今反自损不如无学也嘉言伊川先生曰大学孔氏之遗书而初学入德之门也于今可见古人爲学次第者独頼此篇之存而其他则未有如论孟者故学者必由是而学焉则庶乎其不差矣嘉言凡看语孟且须熟读玩味将圣人之言语切己不可只作一场话说看得此二书切己终身尽多也嘉言读论语者但将弟子问处便作己问将圣人答处便作今日耳闻自然有得若能于论孟中深求玩味将来涵养成甚生气质嘉言横渠先生曰中庸文字軰直须句句理会过使其言互相发明嘉言六经须循环理会尽无穷待自家长得一格则又见得别嘉言吕舍人曰大抵后生爲学先须理会所以爲学者何事一行一住一语一默须要尽合道理学业则须是严立课程不可一日放慢每日须读一般经书一般子书不须多只要令精熟须静室危坐读取二三百遍字字句句须要分明又每日须连前三五授通读五七十遍须令成诵不可一字放过也史书每日须读取一卷或半卷以上始见功须是从人授读疑难处便质问求古圣贤用心竭力从之夫指引者师之功也行有不至从容规戒者朋友之任也决意而往则须用己力难仰他人矣嘉言吕氏童蒙训曰今日记一事明日记一事久则自然贯穿今日辨一理明日辨一理久则自然浃洽今日行一难事明日行一难事久则自然坚固涣然冰释怡然理顺久自得之非偶然也嘉言前軰尝说后生才性过人者不足畏惟读书寻思推究者爲可畏耳又云读书只怕寻思盖义理精深惟寻思用意爲可以得之卤莾厌烦者决无有成之理嘉言颜氏家训曰借人典籍皆须爱护先有缺坏就爲补治此亦士大夫百行之一也济阳江禄读书未竟虽有急速必待卷束整齐然后得起故无损败人不厌其求假焉或有狼籍几案分散部秩多爲童幼婢妾所点汚风雨虫鼠所毁伤实爲累德吾每读圣人之书未尝不肃敬对之其故纸有五经词义及圣贤姓名不敢他用也嘉言明道先生曰君子敎人有序先传以小者近者而后敎以大者远者非是先传以近小而后不敎以远大也嘉言明道先生曰道之不明异端害之也昔之害近而易知今之害深而难辨昔之惑人也乗其迷暗今之入人也因其高明自谓之穷神知化而不足以开物成务言爲无不周徧实则外于伦理穷深极微而不可以入尧舜之道天下之学非浅陋固滞则必入于此自道之不明也邪诞妖妄之说竞起涂生民之耳目溺天下于污浊虽高才明智胶于见闻醉生梦死不自觉也是皆正路之蓁芜圣门之蔽塞辟之而后可以入道右广敬身善行第六善行吕荥公名希哲字原明申国正献公之长子正献公居家简重寡默不以事物经心而申国夫人性严有法度虽甚爱公然敎公事事循蹈规矩甫十歳祁寒暑雨侍立终日不命之坐不敢坐也日必冠带以见长者平居虽甚热在父母长者之侧不得去巾袜缚袴衣服唯谨行歩出入无得入茶肆酒肆市井里巷之语郑卫之音未尝一经于耳不正之书非礼之色未尝一接于目正献公通判颕州欧阳公适知州事焦先生千之伯强客文忠公所严毅方正正献公招延之使敎诸子诸生少有过差先生端坐召与相对终日竟夕不与之语诸生恐惧畏伏先生方略降词色时公方十余歳内则正献公与申国夫人敎训如此之严外则焦先生化导如此之笃故公德器成就大异众人公尝言人生内无贤父兄外无严师友而能有成者少矣善行吕荥公张夫人待制讳昷之之幼女也最钟爱然居常至微细事敎之必有法度如飮食之类饭羹许更益鱼肉不更进也时张公已爲待制河北都转运使矣及夫人嫁吕氏夫人之母申国夫人姊也一日来视女见舎后有锅釜之类大不乐谓申国夫人曰岂可使小儿軰私作飮食坏家法耶其严如此善行唐阳城爲国子司业引诸生告之曰凡学者所以学爲忠与孝也诸生有久不省亲者乎明日谒城还养者二十軰有三年不归侍者斥之善行安定先生胡瑗字翼之患隋唐以来仕进尙文辞而遗经业苟趋禄利及爲苏湖二州敎授严条约以身先之虽大暑必公服终日以见诸生严师弟子之礼解经至有要义恳恳爲诸生言其所以治己而后治乎人者学徒千数日月刮劘爲文章皆传经义必以理胜信其师说敦尙行实后爲大学四方归之庠舎不能容其在湖学置经义斋治事斋经义斋者择疏通有器局者居之治事斋者人各治一事又兼一事如治民治兵水利筭数之类其在大学亦然其弟子散在四方随其人贤愚皆循循雅饬其言谈举止遇之不问可知爲先生弟子其学者相语称先生不问可知爲胡公也善行明道先生言于朝曰治天下以正风俗得贤才爲本宜先礼命近侍贤儒及百执事悉心推访有德业充备足爲师表者其次有笃志好学材良行脩者延聘敦遣萃于京师俾朝夕相与讲明正学其道必本于人伦明乎物理其敎自小学洒扫应对以往脩其孝悌忠信周旋礼乐其所以诱掖激励渐摩成就之之道皆有节序其要在于择善脩身至于化成天下自郷人而可至于圣人之道其学行皆中于是者爲成德取材识明达可进于善者使日受其业择其学明德尊者爲大学之师次以分敎天下之学择士入学县升之州州宾兴于大学大学聚而敎之歳论其贤者能者于朝凡选士之法皆以性行端洁居家孝悌有廉耻礼让通明学业晓达治道者善行伊川先生看详学制大槩以爲学校礼义相先之地而月使之争殊非敎养之道请改试爲课有所未至则学官召而敎之更不考定高下制尊贤堂以延天下道德之士镌解额以去利诱省繁文以专委任励行检以厚风敎及置待宾吏师斋立观光法如是者亦数十条善行蓝田吕氏郷约曰凡同约者德业相劝德谓见善必行闻过必改能治其身能治其家能事父兄能敎子弟能御僮仆能事长上能睦亲故能择交游能守廉介能广施惠能受寄託能救患难能规过失能爲人谋能爲众集事能解闘争能决是非能与利除害能居官举职业谓居家则事父兄敎子弟侍妻妾在外则事长上接朋友敎后生御僮仆至于读书治田营家济物好礼乐射御书数之类皆可爲之非此之类皆爲无益过失相规犯义之过一曰酗博闘讼二曰行止踰违三曰行不恭逊四曰言不忠信五曰造言诬毁六曰营私太甚不脩之过一曰交非其人二曰游戯怠惰三曰动作无仪四曰临事不恪五曰用度不节礼俗相交谓婚姻丧葬祭祀之礼往还书问庆弔之节患难相卹一曰水火二曰盗贼三曰疾病四曰死丧五曰孤弱六曰诬枉七曰贫乏有善则书于籍有过若违约者亦书之三犯而行罚不悛者絶之善行明道先生敎人自致知至于知止诚意至于平天下洒扫应对至于穷理尽性循循有序病世之学者舍近而趋远处下而闚高所以轻自大而卒无得也右实立敎善行江革少失父独与母居遭天下乱盗贼并起革负母逃难备经险阻常採拾以爲养数遇贼或刼欲将去革辄涕泣求哀言有老母辞气愿欵有足感动人者贼以是不忍犯之或乃指避兵之方遂得倶全于难转客下邳贫穷裸跣行佣以供母便身之物莫不毕给善行薛包好学笃行父娶后妻而憎包分出之包日夜号泣不能去至被敺杖不得已庐于舍外旦入而洒扫父怒又逐之乃庐于里门晨昏不废积歳余父母惭而还之后服丧过哀旣而弟子求分财异居包不能止廼中分其财奴婢引其老者曰与我共事久若不能使也田庐取其荒顿者曰吾少时所理意所恋也器物取其朽败者曰我素所服食身口所安也弟子数破其产辄复赈给善行王祥性孝蚤丧亲继母朱氏不慈数谮之由是失爱于父每使扫除牛下祥愈恭谨父母有疾衣不解带汤药必亲尝母尝欲生鱼时天寒冰冻祥解衣将剖冰求之冰忽自解双鲤跃出持之而归母又思黄雀炙复有雀数十飞入其幕复以供母郷里惊叹以爲孝感所致有丹柰结实母命守之每风雨祥辄抱树而泣其笃孝纯至如此善行王裒字伟元父仪爲魏安东将军司马昭司马东关之败昭问于众曰近日之事谁任其咎仪对曰责在元帅昭怒曰司马欲委罪于孤耶遂引出斩之裒痛父非命于是隐居敎授三徴七辟皆不就庐于墓侧旦夕常至墓所拜跪攀栢悲号涕涙着树树爲之枯读诗至哀哀父母生我劬劳未尝不三复流涕门人受业者并废蓼莪之篇家贫躬耕计口而田度身而蚕或有密助之者裒皆不听及司马氏簒魏裒终身未尝西向而坐以示不臣于晋善行晋西河人王延事亲色养夏则扇枕席冬则以身温被隆冬盛寒体常无全衣而亲极滋味善行柳玭曰崔山南昆弟子孙之盛郷族罕比山南曾祖王母长孙夫人年高无齿祖母唐夫人事姑孝每旦栉縰筓拜于阶下卽升堂乳其姑长孙夫人不粒食数年而康宁一日疾病长幼咸萃宣言无以报新妇恩愿新妇有子有孙皆得如新妇孝敬则崔之门安得不昌大乎善行南齐庾黔娄爲孱陵令到县未旬父易在家遘疾黔娄忽心惊举身流汗卽日弃官归家家人悉惊其忽至时易疾始二日医云欲知差剧但尝粪甜苦易洩利黔娄辄取尝之味转甜滑心愈忧苦至夕每稽颡北辰求以身代善行海虞令何子平母丧去官哀毁踰礼每哭踊顿絶方苏属大明末东土饥荒继以师旅八年不得营葬昼夜号哭常如袒括之日冬不衣絮夏不就淸凉一日以米数合爲粥不进塩菜所居屋败不蔽风日兄子伯兴欲爲葺理子平不肯曰我情事未申天地一罪人耳屋何宜覆蔡兴宗爲会稽太守甚加矜赏爲营冢圹善行朱寿昌生七歳父守雍出其母刘氏嫁民间母子不相知者五十年寿昌行四方求之不已飮食罕御酒肉与人言辄流涕煕宁初弃官入秦与家人诀誓不见母不复还行次同州得焉刘氏时年七十余矣雍守钱明逸以事闻诏寿昌还就官繇是天下皆知其孝寿昌再爲郡守至是以母故通判河中府迎其同母弟妹以归居数歳母卒涕泣几丧明拊其弟妹益笃爲买田宅居之其于宗族尤尽恩意嫁兄弟之孤女二人葬其不能葬者十余丧盖其天性如此善行伊川先生家治丧不用浮屠在洛亦有一二人家化之善行霍光出入禁闼二十余年小心谨愼未尝有过爲人沈静详审每出入下殿门进止有常处郎仆射窃识视之不失尺寸善行汲黯景帝时爲太子洗马以严见惮武帝卽位召爲主爵都尉以数直谏不得久居位是时太后弟武安侯田蚡爲丞相中二千石拜谒蚡弗爲礼黯见蚡未尝拜揖之上方招文学儒者上曰吾欲云云黯对曰陛下内多欲而外施仁义柰何欲效唐虞之治乎上怒变色而罢朝公卿皆爲黯惧上退谓人曰甚矣汲黯之戆也群臣或数黯黯曰天子置公卿辅弼之臣宁令从谀承意陷主于不义乎且已在其位纵爱身奈辱朝廷何黯多病病且满三月上常赐告者数终不瘉最后严助爲请告上曰汲黯何如人也曰使黯任职居官亡以瘉人然至其辅少主守成虽自谓贲育弗能夺也上曰然古有社稷之臣至如汲黯近之矣大将军靑侍中上踞厠视之丞相弘宴见上或时不冠至如见黯不冠不见也上尝坐武帐黯前奏事上不冠望见黯避帷中使人可其奏其见敬礼如此善行初魏辽东公翟黑子有宠于太武奉使幷州受布千疋事觉黑子谋于着作郎高允曰主上问我当以实告爲当讳之允曰公帷幄宠臣有罪首实庶或见原不可重爲欺罔也中书侍郎崔鉴公孙质曰若首实罪不可测不如姑讳之黑子怨允曰君柰何诱人就死地入见帝不以实对帝怒杀之帝使允授太子经及崔浩以史事被收太子谓允曰入见至尊吾自导卿脱至尊有问但依吾语太子见帝言高允小心愼密且微贱制由崔浩请赦其死帝召允问曰国书皆浩所爲乎对曰臣与浩共爲之然浩所领事多总裁而已至于着述臣多于浩帝怒曰允罪甚于浩何以得生太子惧曰天威严重允小臣迷乱失次耳臣曏问皆云浩所爲帝问允信如东宫所言乎对曰臣罪当灭族不敢虚妄殿下以臣侍讲日久哀臣欲丐其生耳实不问臣臣亦无此言不敢迷乱帝顾谓太子曰直哉此人情所难而允能爲之临死不易辞信也爲臣不欺君贞也宜特除其罪以旌之遂赦之他日太子让允曰吾欲爲卿脱死而卿不从何也允曰臣与崔浩实同史事死生荣辱义无独殊诚荷殿下再造之慈违心苟免非臣所愿也太子动容称叹允退谓人曰我不奉东宫指导者恐负翟黑子故也善行李君行先生名潜虔州人入京师至泗州留止其子弟请先往君行问其故曰科塲近欲先至京师贯开封戸籍取应君行不许曰汝虔州人而贯开封戸籍欲求事君而先欺君可乎宁迟缓数年不可行也善行崔玄暐母卢氏尝诫玄暐曰吾见姨兄屯田郎中辛玄驭曰儿子从宦者有人来云贫乏不能存此是好消息若闻赀货充足衣马轻肥此恶消息吾尝以爲确论比见亲表中仕宦者将钱物上其父母父母但知喜悦竟不问此物从何而来必是禄俸余资诚亦善事如其非理所得此与盗贼何别纵无大咎独不内愧于心玄暐遵奉敎诫以淸谨见称善行刘器之待制初登科与二同年谒张观参政三人同起身请敎张曰某自守官以来常持四字勤谨和缓中间一后生应声曰勤谨和旣闻命矣缓之一字某所未闻张正色作气曰何尝敎贤缓不及事且道世间甚事不因忙后错了善行伊川先生曰安定之门人往往知稽古爱民矣则于爲政也何有善行吕荣公自少官守处未尝干人举荐其子舜从守官会稽人或讥其不求知者舜从对曰勤于职事其他不敢不愼乃所以求知也善行汉陈孝妇年十六而嫁未有子其夫当行戍且行时属孝妇曰我生死未可知幸有老母无他兄弟备养吾不还汝肯养吾母乎妇应曰诺夫果死不还妇养姑不衰慈爱愈固纺绩织纴以爲家业终无嫁意居丧三年其父母哀其少无子而早寡也将取嫁之孝妇曰夫去时属妾以供养老母妾旣许诺之夫养人老母而不能卒许人以诺而不能信将何以立于世欲自杀其父母惧而不敢嫁也遂使养其姑二十八年姑八十余以天年终尽卖其田宅财物以葬之终奉祭祀淮阳太守以闻使使者赐黄金四十斤复之终身无所与号曰孝妇善行汉鲍宣妻桓氏字少君宣尝就少君父学父奇其淸苦故以女妻之装送资贿甚盛宣不悦谓妻曰少君生富骄习美饰而吾实贫贱不敢当礼妻曰大人以先生脩德守约故使贱妾侍执巾栉旣奉承君子惟命是从宣笑曰能如是是吾志也妻乃悉归侍御服饰更着短布裳与宣共挽鹿车归郷里拜姑礼毕提瓮出汲脩行妇道郷邦称之善行曹爽从弟文叔妻谯郡夏侯文宁之女名令女文叔蚤死服阕自以年少无子恐家必嫁己乃断髪爲信其后家果欲嫁之令女闻卽复以刀截两耳居止常依爽及爽被诛曹氏尽死令女叔父上书与曹氏絶婚彊迎令女归时文宁爲梁相怜其少执义又曹氏无遗类冀其意阻乃微使人风之令女叹且泣曰吾亦惟之许之是也家以爲信防之少懈令女于是窃入寝室以刀断鼻蒙被而卧其母唿与语不应发被视之血流满床席举家惊惶往视之莫不酸鼻或谓之曰人生世间如轻尘栖弱草耳何辛苦乃尔且夫家夷灭已尽守此欲谁爲哉令女曰闻仁者不以盛衰改节义者不以存亡易心曹氏前盛之时尙欲保终况今衰亡何忍弃之禽兽之行吾岂爲乎善行唐郑义宗妻卢氏略渉书史事舅姑甚得妇道尝夜有强盗数十持杖鼓譟踰垣而入家人悉奔窜唯有姑自在室卢冒白刃往至姑侧爲贼捶撃几死贼去后家人问何独不惧卢氏曰人所以异于禽兽者以其有仁义也邻里有急尙相赴救况在于姑而可委弃乎若万一危祸岂宜独生善行唐奉天窦氏二女生长草野幼有志操永泰中群盗数千人剽掠其村落二女皆有容色长者年十九幼者年十六匿巖穴间曳出之驱迫以前临壑谷深数百尺其姊先曰吾宁就死义不受辱卽投崖下而死盗方惊骇其妹继之自投折足破面流血群盗乃舍之而去京兆尹第五琦嘉其贞烈奏之诏旌表其门闾永蠲其家丁役善行缪肜少孤兄弟四人皆同财业及各取妻诸妇遂求分异又数有闘争之言肜深怀忿叹乃掩戸自挝曰缪肜汝脩身谨行学圣人之法将以齐整风俗柰何不能正其家乎弟及诸妇闻之悉叩头谢罪遂更爲敦睦之行善行苏琼除南淸河太守有百姓乙普明兄弟争田积年不断各相援据乃至百人琼召普明兄弟谕之曰天下难得者兄弟易求者田地假令得田地失兄弟心如何因而下涙诸证人莫不洒泣普明兄弟叩头乞外更思分异十年遂还同住善行王祥弟览母朱氏遇祥无道览年数歳见祥被楚挞辄涕泣抱持至于成童每谏其母其母少止兇虐朱屡以非理使祥览与祥倶又虐使祥妻览妻亦趋而共之朱患之乃止善行晋右仆射邓攸永嘉末没于石勒过泗水攸以牛马负妻子而逃又遇贼掠其牛马歩走担其儿及其弟子绥度不能两全乃谓其妻曰吾弟蚤亡唯有一息理不可絶止应自弃我儿耳幸而得存我后当有子妻泣而从之乃弃其子而去之卒以无嗣时人义而哀之爲之语曰天道无知使邓伯道无儿弟子绥服攸丧三年善行晋咸宁中大疫庾衮二兄倶亡次兄毗复危殆疠气方炽父母诸弟皆出次于外衮独留不去诸父兄强之乃曰衮性不畏病遂亲自扶持昼夜不眠其间复抚柩哀临不辍如此十有余旬疫势旣歇家人乃反毗病得差衮亦无恙父老咸曰异哉此子守人所不能守行人所不能行歳寒然后知松栢之后凋始知疫疠之不能相染也善行杨播家世纯厚并敦义让昆季相事有如父子椿津恭谦兄弟旦则聚于厅堂终日相对未尝入内有一美味不集不食厅堂间往往帏幔隔障爲寝息之所时就休偃还共谈笑椿年老曾他处醉归津扶持还室假寝合前承候安否椿津年过六十并登台鼎而津常旦莫参问子姪罗列阶下椿不命坐津不敢坐椿每近出或日斜不至津不先饭椿还然后共食食则津亲授匙箸味皆先尝椿命食然后食津爲肆州椿在京宅每有四时嘉味辄因使次附之若或未寄不先入口一家之内男女百口缌服同爨庭无间言善行隋吏部尙书牛弘弟弼好酒而酗尝醉射杀弘驾车牛弘还宅其妻迎谓弘曰叔射杀牛弘闻无所恠问直答曰作脯坐定其妻又曰叔射杀牛大是异事弘曰已知颜色自若读书不辍善行唐英公李勣贵爲仆射其姊病必亲爲然火煮粥火焚其须姊曰仆妾多矣何爲自苦如此勣曰岂爲无人耶顾今姊年老勣亦老虽欲数爲姊煮粥复可得乎善行司马温公与其兄伯康友爱尤笃伯康年将八十公奉之如严父保之如婴儿每食少顷则问曰得无饿乎天少冷则拊其背曰衣得无薄乎善行近世故家惟晁氏因以道申戒子弟皆有法度群居相唿外姓尊长必曰某姓第几叔若兄诸姑尊姑之夫必曰某姓姑夫某姓尊姑夫未尝敢唿字也其言父党交游必曰某姓几丈亦未尝敢唿字也当时故家旧族皆不能若是善行包孝肃公尹京时民有自言以白金百两寄我者死矣予其子不肯受愿召其子予之尹召其子辞曰亡父未尝以白金委人也两人相让久之吕荥公闻之曰世人喜言无好人三字者可谓自贼者矣古人言人皆可以爲尧舜盖观于此而知之善行万石君石奋归老于家过宫门阙必下车趋见路马必轼焉子孙爲小吏来归谒万石君必朝服见之不名子孙有过失不诮让爲便坐对案不食然后诸子相责因长老肉祖固谢罪改之乃许子孙胜冠者在侧虽燕必冠申申如也僮仆䜣䜣如也唯谨上时赐食于家必稽首俯伏而食如在上前其执丧哀戚甚子孙遵敎亦如之万石君家以孝谨闻乎郡国虽齐鲁诸儒质行皆自以爲不及也长子建爲郎中令少子庆爲内史建老白首万石君尙无恙每五日洗沐归谒亲入子舎窃问侍者取亲中帬厠牏身自浣洒复与侍者不敢令万石君知之以爲常内吏庆醉归入外门不下车万石君闻之不食庆恐肉袒谢罪不许举宗及兄建肉袒万石君让曰内吏贵人入闾里里中长老皆走匿而内吏坐车中自如固当乃谢罢庆庆及诸子入里门趋至家善行疏广爲太子太傅上疏乞骸骨加赐黄金二十斤太子赠五十斤归郷里日令家供具设酒食请族人故旧宾客相与娯乐数问其家金余尙有几斤趣卖以共具居歳余广子孙窃谓其昆弟老人广所信爱者曰子孙冀及君时颇立产业基址今日飮食费且尽宜从丈人所劝说君置田宅老人卽以间暇时爲广言此计广曰吾岂老悖不念子孙哉顾自有旧田卢令子孙勤力其中足以共衣食与凡人齐今复增益之以爲赢余但敎子孙怠惰耳贤而多财则损其志愚而多财则益其过且夫富者众之怨也吾旣无以敎化子孙不欲益其过而生怨又此金者圣主所以惠养老臣也故乐与郷党宗族共享其赐以尽吾余日不亦可乎善行庞公未尝入城府夫妻相敬如宾刘表候之庞公释耕于垄上而妻子耘于前表指而问曰先生苦居畎畒而不肯官禄后世何以遗子孙乎庞公曰世人皆遗之以危今独遗之以安虽所遗不同未爲所遗也表叹息而去善行陶渊明爲彭泽令不以家累自随送一力给其子书曰汝旦夕之费自给爲难今遣此力助汝薪水之劳此亦人子也可善遇之善行崔孝芬兄弟孝义慈厚弟孝暐等奉孝芬尽恭顺之礼坐食进退孝芬不命则不敢也鶏鸣而起且温颜色一钱尺帛不入私房吉凶有须聚对分给诸妇亦相亲爱有无共之孝芬叔振旣亡后孝芬等承奉叔母李氏若事所生旦夕温淸出入启觐家事巨细一以谘决每兄弟出行有获则尺寸以上皆入李之库四时分赉李氏自裁之如此二十余歳善行王凝常居慄如也子弟非公服不见闺门之内若朝廷焉御家以四敎勤俭恭恕正家以四礼冠昏丧祭圣人之书及公服礼器不假垣屋什物必坚朴曰无苟费也门巷果木必方列曰无苟乱也善行张公艺九世同居北齐隋唐皆旌表其门麟德中高宗封泰山幸其宅召见公艺问其所以能睦族之道公艺请纸笔以对乃书忍字百余以进其意以爲宗族所以不协由尊长衣食或有不均卑幼礼节或有不备更相责望遂爲乖争苟能相与忍之则家道雍睦矣善行韩文公作董生行曰淮水出桐栢山东驰遥遥千里不能休淝水出其侧不能千里百里入淮流寿州属县有安丰唐贞元年时县人董生召南隐居行义于其中剌吏不能荐天子不闻名声爵禄不及门门外惟有吏日来徴租更索钱嗟哉董生朝出耕夜归读古人书尽日不得息或山而樵或水而渔入厨具甘旨上堂问起居父母不慼慼妻子不谘谘嗟哉董生孝且慈人不识唯有天翁知生祥下端无休期家有狗乳出求食鸡来哺其儿啄啄庭中拾虫蚁哺之不食鸣声悲徬徨踯躅久不去以翼来覆待狗归嗟哉董生谁将与俦时之人夫妻相虐兄弟爲雠食君之禄而令父母愁亦独何心嗟哉董生无与俦善行唐河东节度使柳公绰在公卿间最名有家法中门东有小斋自非朝谒之日每平旦辄出至小斋诸子仲郢皆束带晨省于中门之北公绰决私事接宾客与弟公权及群从弟再会食自旦至莫不离小斋烛至则命一人子弟执经史躬读一过讫乃讲议居官治家之法或论文或听琴至人定钟然后归寝诸子复昏定于中门之北凡二十余年未尝一日变易其遇饥歳则诸子皆疎食曰昔吾兄弟侍先君爲丹州剌吏以学业未成不听食肉吾不敢忘也姑姊妹姪有孤嫠者虽疎远必爲择壻嫁之皆用刻木粧奁缬文绢爲资装常言必待资装丰备何如嫁不失时及公绰卒仲郢一遵其法事公权如事公绰非甚病见公权未尝不束带爲京兆尹塩鐡吏出遇公权于通衢必下马端笏立候公权过乃上马公权莫归必束带迎候于马首公权屡以爲言仲郢终不以官达有小改公绰妻韩氏相国休之曾孙家法严肃俭约爲搢绅家楷范归柳氏三年无少长未尝见其启齿常衣绢素不用绫罗锦绣每归觐不乗金碧舆秪乗竹兠子二靑衣歩屣以随常命粉苦参黄连熊胆和爲丸赐诸子每永夜习学含之以资勤苦善行江州陈氏宗族七百口每食设广席长幼以次坐而共食之有畜犬百余共一牢食一犬不至诸犬爲之不食善行温公曰国朝公卿能守先法久而不衰者唯故李相家子孙数世至二百余口犹同居共爨田园邸舍所收及有官者俸禄皆聚之一库计口日给饷婚姻丧葬所费皆有常数分命子弟掌其事其规模大抵出于翰林学士宗谔所制也右实明伦善行或问第五伦曰公有私乎对曰昔人有与吾千里马者吾虽不受每三公有所选举心不能忘而亦终不用也吾兄子尝病一夜十往退而安寝吾子有疾虽不省视而竟夕不眠若是者岂可谓无私乎善行刘宽虽居库卒未尝疾言遽色夫人欲试宽令恚伺当朝会装严已讫使侍婢奉肉羹翻汚朝服婢遽收之宽神色不异乃徐言曰羹烂汝手乎其性度如此善行张湛矜严好礼动止有则居处幽室必自脩整虽遇妻子若严君焉及在郷党详言正色三辅以爲仪表建武初爲左冯翊告归平陵望寺门而歩主簿进曰明府位尊德重不宜自轻湛曰礼下公门轼路马孔子于郷党恂恂如也父母之国所宜尽礼何谓轻哉善行杨震所举荆州茂才王密爲昌邑令谒见怀金十斤以遗震震曰故人知君君不知故人何也密曰莫夜无知者震曰天知神知吾知子知何谓无知密愧而去善行茅容与等辈避雨树下众皆夷踞相对容独危坐愈恭郭林宗行见之而奇其异遂与共言因请寓宿旦日容杀鸡爲馔林宗谓爲己设旣而供其母自以草蔬与客同饭林宗起拜之曰卿贤乎哉因劝令学卒以成德善行陶侃爲广州刺吏在州无事辄朝运百甓于斋外莫运于斋内人问其故答曰吾方致力中原过尔优逸恐不堪事其励志勤力皆此类也后爲荆州刺吏侃性聦敏勤于吏职恭而近礼爱好人伦终日歛膝危坐阃外多事千绪万端罔有遗漏远近书疏莫不手答笔翰如流未尝壅滞引接疏远门无停客常语人曰大禹圣人乃惜寸阴至于众人当惜分阴岂可逸游荒醉生无益于时死无闻于后是自弃也诸参佐或以谈戏废事者乃命取其酒器蒱博之具悉投之于江吏将则加鞭扑曰樗蒱者牧猪奴戏耳老庄浮华非先王之法言不可行也君子当正其衣冠摄其威仪何有乱头养望自谓弘达耶善行王勃杨烱卢照邻骆宾王皆有文名谓之四杰裴行俭曰士之致远先器识而后文艺勃等虽有文才而浮躁浅露岂享爵禄之器耶杨子沈静应得令长余得令终爲幸其后勃溺南海照邻投颕水宾王被诛烱终盈川令皆如行俭之言善行孔戡于爲义若嗜慾不顾前后于利与禄则畏避退怯如懦夫然善行柳公绰居外藩其子每入境郡邑未尝知旣至每出入常于戟门外下马唿幕宾爲丈皆许纳拜未尝笑语欵洽善行柳仲郢以礼律身居家无事亦端坐拱手出内斋未尝不束带三爲大鎭廐无良马衣不熏香公退必读书手不释卷家法在官不奏祥瑞不度僧道不贷赃吏法凡理藩府急于济贫卹孤有水旱必先期假贷廪军食必精丰逋租必贳免舘传必增饰宴宾犒军必华盛而交代之际食储帑藏必盈溢于始至境内有孤贫衣缨家女及筓者皆爲选婿出俸金爲资装嫁之善行柳玭曰王相国涯方居相位掌利权窦氏女归请曰玉工货一钗奇巧须七十万钱王曰七十万钱我一月俸金耳岂于女惜但一钗七十万此妖物也必与祸相随女子不复敢言数月女自婚姻会归告王曰前时钗爲冯外郎妻首饰矣乃冯球也王叹曰冯爲郎吏妻之首饰有七十万钱其可久乎冯爲贾相餗门人最密贾有苍头颇张威福冯召而勗之未浃旬冯晨谒贾有二靑衣捧地黄酒出飮之食顷而终贾爲出涕竟不知其由又明年王贾皆遘祸噫王以珍玩奇货爲物之妖信知言矣徒知物之妖而不知恩权隆赫之妖甚于物耶冯以卑位贪宝货已不能正其家尽忠所事而不能保其身斯亦不足言矣贾之臧获害门客于墙庑之间而不知欲终始富贵其可得乎此虽一事作戒数端善行王文正公发解南省廷试皆爲首冠或戏之曰状元试三塲一生喫着不尽公正色曰曾平生之志不在温饱善行范文正公少有大节其于富贵贫贱毁誉欢戚不一动其心而慨然有志于天下尝自诵曰士当先天下之忧而忧后天下之乐而乐也其事上遇人一以自信不择利害爲趋舍其有所爲必尽其方曰爲之自我者当如是其成与否有不在我者虽圣贤不能必吾岂苟哉善行司马温公尝言吾无过人者但平生所爲未尝有不可对人言者耳善行管宁尝坐一木榻积五十余年未尝箕股其榻上当膝处皆穿善行吕正献公自少讲学卽以治心养性爲本寡嗜慾薄滋味无疾言遽色无窘歩无惰容凡嬉笑俚近之语未尝出诸口于世利纷华声伎游宴以至于博奕奇玩淡然无所好善行明道先生终日端坐如泥塑人及至接人则浑是一团和气善行明道先生作字时甚敬尝谓人曰非欲字好卽此是学善行刘忠定公见温公问尽心行己之要可以终身行之者公曰其诚乎刘公问行之何先公曰自不妄语始刘公初甚易之及退而自檃栝日之所行与凡所言自相掣肘矛盾者多矣力行七年而后成自此言行一致表里相应遇事坦然常有余裕善行刘公见宾客谈论踰时体无欹侧肩背竦直身不少动至手足亦不移善行徐积仲车初从安定胡先生学潜心力行不复仕进其学以至诚爲本事母至孝自言初见安定先生退头容少偏安定忽厉声云头容直某因自思不独头容直心亦要直也自此不敢有邪心卒谥节孝先生善行文中子之服俭以洁无长物焉绮罗锦繍不入于室曰君子非黄白不御妇人则有靑碧善行柳玭曰高侍郎兄弟三人倶居淸列非速客不二羹胾夕食龁卜匏而已善行李文靖公治居第于封丘门外厅事前仅容旋马或言其太隘公笑曰居第当传子孙此爲宰辅厅事诚隘爲太祝奉礼厅事则已宽矣善行张文节公爲相自奉如河阳掌书记时所亲或规之曰今公受俸不少而自奉若此虽自信淸约外人颇有公孙布被之讥公宜少从众公叹曰吾今日之俸虽举家锦衣玉食何患不能顾人之常情由俭入奢易由奢入俭难吾今日之俸岂能常有身岂能常存一旦异于今日家人习奢已久不能顿俭必至失所岂若吾居位去位身存身亡如一日乎善行温公曰先公爲郡牧判官客至未尝不置酒或三行或五行不过七行酒沽于市果止梨栗枣柹餚止于脯醢菜羹器用甆漆当时士大夫皆然人不相非也会数而礼勤物薄而情厚近日士大夫家酒非内法果非远方珍异食非多品器皿非满案不敢会宾友常数日营聚然后敢发书苟或不然人争非之以爲鄙吝故不随俗奢靡者鲜矣嗟乎风俗颓弊如是居位者虽不能禁忍助之乎善行温公曰吾家本寒族世以淸白相承吾性不喜华靡自爲乳儿时长者加以金银华美之服辄羞赧弃去之年二十忝科名闻喜宴独不戴花同年曰君赐不可违也乃簪一花平生衣取蔽寒食取充腹亦不敢服垢弊以矫俗干名但顺吾性而已善行汪信民尝言人常咬得菜根则百事可做胡康侯闻之撃节叹赏