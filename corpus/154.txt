易例提要钦定四库全书经部一易例易类提要等谨案易例二卷国朝惠栋撰栋所作周易述后目録列有易微言等七书惟易微言二卷已附刋卷末其余并阙此易例二卷即七书中之第三种近始刋板于潮阳皆考究汉儒之传以发明易之本例凡九十类其中有録无书者十三类原跋称为未成之本今考其书非惟採摭未完即门目亦尚未分意栋欲镕铸旧説作为易例先剏草本採摭汉儒易説随手题识笔之于册以储作论之材其标目有当为例而立一类者亦有不当为例而立一类者有一类为一例者亦有一类为数例者如既有扶阳抑阴一类又有阳道不絶阴道絶义一类又有阳无死义一类此必欲作扶阳抑隂一例而襍録于三处者也曰中和曰诗尚中和曰礼乐尚中和曰君道尚中和曰建国尚中和曰春秋尚中和分为六类已极繁复而其后又出中和一类君道中和一类卷末更出中和之本一类此亦必欲作易尚中和一例而散见于九处者也古者有圣人之徳然后居天子之位一类徴引繁芜与易例无闗而题下注曰即二升坤五义此必摭为干升坤降之佐証而偶置在前者也如初为元士一类即贵贱类中之一干为仁震为车艮为言三类即诸例中之三天地之始一类即卦无兑天一类之复出皆由未及排贯遂似散钱满屋至于史记读易之文汉书𫝊易之派更与易例无与亦必存为佐证之文而𫝊写者误为本书也如此者不一而足均不可据为定本然栋于诸经深窥古义其所捃摭大抵老师宿儒専门授受之微㫖一字一句具有渊源苛汰其芜襍存其菁英因所録而排比叅稽之犹可以见圣人作易之大纲汉代𫝊经之崖畧正未可以残缺少绪竟弃其稿矣干隆四十三年七月恭校上总纂官纪昀陆钖熊孙士毅总校官陆费墀易例卷上钦定四库全书易例卷上元和惠栋撰太极生次繋土曰易有太极是生两仪两仪生四象四象生八卦八卦定吉凶吉凶生大业干凿度曰孔子曰易始于太极太极分而为二故生天地天地有春秋冬夏之节故生四时四时各有隂阳刚柔之分故生八卦八卦成列天地之道立雷风水火山泽之象定矣其布散用事也震生物于东方位在二月巽散之于东南位在四月离长之于南方位在五月坤养之于西南方位在六月兑收之于西方位在八月干制之于西北方位在十月坎藏之于北方位在十一月艮终始之于东北方位在十二月八卦之气终则四正四维之分明生长收藏之道备隂阳之体定神明之徳通而万物各以其类成矣皆易之所包也至矣哉易之徳也三统厯曰经元一以统始易太极之首也春秋二以目岁易两仪之中也于春每月书王易三极之统也于四时虽亡事必书时月易四象之节也时月以建分至启闭之分易八卦之位也象事成败易吉凶之效也朝聘会盟易大业之本也故易与春秋天人之道也传曰龟象也筮数也物生而后有象象而后有滋滋而后有数是故元始有象一也春秋二也三统三也四时四也合而为十成五体以五乘十大衍之数也而道据其一其余四十九所当用也虞氏註曰太极太一也分为天地故生两仪也四象四时也两仪谓干坤也干二五之坤成坎离震兑震春兑秋坎冬离夏故两仪生四象干坤生于春艮兑生于夏震巽生于秋坎离生于冬故四象生八卦礼记礼运曰夫礼必本于太一分而为天地转而为隂阳变而为四时列而为鬼神其降曰命其官于天也吕览大乐曰音乐之所由来者逺矣生于度量本于太一太一出两仪两仪出隂阳太易干凿度曰有太易有太初有太始有太素也太易者未见气也太初者气之始也太始者形之始也太素者质之始也气形质具而未离故曰浑沦浑沦者言万物相浑成而未相离视之不见听之不闻循之不得故曰易也老子道经曰道常无名礼记曲礼正义引河上公註云能生天地人则当大易之气也易八卦由纳甲而生故繋辞曰在天成象易者象也象也者象也古只名象臯陶谟帝曰予欲观古人之象是也至周始有三易之名然春秋传曰见易象则象之名犹未亡也夏建寅象首艮故谓之连山商建丑象首坤故谓之坤干坤以藏之又谓之归藏夏商占七八文王演易始用九六以变者为占故谓之易説文据祕书曰日月为易参同契曰日月为易刚柔相当虞仲翔註曰字从日下月坎为月离为日故仲翔註繋辞曰易谓坎离盖坎上离下成既济定六爻得位利贞之义既济彖曰利贞刚柔正而位当也象之名易其取诸此乎荀慈明註易以干在二者当居坤五在四者当居坤初在上者当居坤三坤在初者当居干四在三者当居干上在五者当居干二如此则六爻得位所谓日月为易刚柔相当合于坎离之义此説最为名通当本诸汉经师故当时兖豫言易者皆宗荀氏而九家易以荀为主谓之荀九家惜其书已亡李氏集传所载者仅三之一耳祭义曰昔者圣人建隂阳天地之情立以为易易抱龟南而天子卷冕北面虽有明知之心必进断其志焉元不敢专以尊天也论语子曰加我数年五十以学易可以无大过矣易者赞化育之书也其次为寡过夫子以易赞化育而言无大过者谦辞史记孔子世家曰孔于晚而喜易序彖繋象説卦文言读易韦编三絶曰假我数年若是我于易则彬彬矣汉书儒林传曰孔子盖晚而好易读之韦编三絶而为之传淮南泰族曰易之失鬼註云易以气定吉凶故鬼庄子曰易以道隂阳汉书儒林传曰蜀人赵賔以为箕子明夷隂阳气无箕子箕子者万物方荄兹也蜀才本作其子读为荄兹荀爽亦主此説刘向曰今易箕子作荄兹古音其亥子兹同物明夷体坤坤终亥出子故云其子之明夷班固不通易反以賔言为非非实録也参同契曰日月为易虞翻註云字从日下月説文曰祕书説日月为易象隂阳也汉书儒林传曰自鲁商瞿子木受易孔子以授鲁桥庇子庸子庸授江东馯臂子弓子弓授燕周丑子家子家授东武孙虞子椉子椉授齐田何子装及秦禁学易为卜筮之书独不禁故传受者不絶也汉兴田何以齐田徙杜陵号杜田生授东武王同子中雒阳周王孙丁寛齐服生皆着易传数篇同授淄川杨何字叔元元光中徴为大中大夫齐即墨成至城阳相广川孟但为太子门大夫鲁周霸莒衡胡临淄主父偃皆以易至大官要言易者本之田何班固曰诗书礼乐春秋五者五常之道易为之原阮籍曰文王系其辞于是归藏逝而周与兴上下无常刚柔相易不可为典要惟变所适故谓之易纪瞻曰昔庖牺画八卦隂阳之理尽矣文王仲尼系其遗业三圣相承共同一致称易准天无复其余也褚澄曰易弥天地之道通万物之情虽有象数为宗盖无体不可以一体求屡迁不可以一迁执也颜延之曰淳象始于三画兼卦终于六爻伏羲作易大义伏羲用蓍而作八卦而筮法亦由之而始后人专谓筮法者非也作八卦者所以赞化育圣人幽赞于神明而生蓍赞化育之本也天地之数五十有五而五为虚故大衍之数五十三才五行毕举于此矣故以作八卦三才者京房章句曰日十也月十二也星二十八也合之为五十三统厯曰日合于天统月合于地统斗合于人统干天也坤地也艮人也艮为星星主斗故斗合于人统其德圆而神故四十九其一天之主气也分而为二以象两干坤也干道成男坤道成女挂一以象三六子也传曰易有太极是生两仪举两仪而三才在其中矣揲之以四以象四时明堂之本也归奇于扐以象闰定朔之始也象两象三象四时象闰是为四象四象由分二而生故云两仪生四象四营而成易太初之气寒温始生故云易也十有八变干坤各三画故成卦六子三索而成故八卦而小成所谓四象生八卦也引信三才触类而长之以成六十四卦圣人成能故天下之能事毕矣大衍之数有三才故分二以象两挂一以象三大衍之数有五行播五行于四时故揲之以四以象四时四时为明堂之位故説卦帝出乎震三节皆陈明堂之法明堂以听朔为先以闰月定四时成岁而合朔之法正故归奇于扐以象闰王者坐明堂听朔行政明堂月令由是出焉所以赞化育也伏羲用蓍作八卦以赞化育其道如此始于幽赞终于向明孔子所谓吾道一以贯之也伏羲作八卦之法圣人之作易也以至诚能尽其性立天下之大本故幽赞于神明而生蓍大衍之数五十其用四十有九所谓蓍之徳圆而神也分二则有隂阳所谓观变于隂阳而立卦也挂一则有三才所谓参天也揲四归奇则发挥于刚柔而生爻所谓两地也和顺于道徳而理于义则人道立而三才具兼三才而两之立六画之数所谓参天两地而倚数也六画而有六十四八八之数所谓卦之徳方以知也繋下曰阳卦多隂隂卦多阳阳一君而二民隂二君而一民揲卦之时尚未有画故仲翔曰不道干坤者也干六爻二四上为隂则坤之位也坤六爻初三五为阳则干之位也故用九用六之法干二居坤五坤五降干二干四居坤初坤初居干四干上居坤三坤三居干上坤称用发挥于刚柔而生爻立地之道故称用也大衍太极天地之数五十有五虚五而可衍大衍之数五十虚一而可用一与五皆道之本也一者大也五者极也故谓之太极洪范五皇极郑注云极中也杨子曰中和莫尚于五元亨利贞大义易道晦蚀且二千年矣元亨利贞乃二篇之纲领魏晋已后註易者皆不得其解案革彖辞曰已日乃孚元亨利贞晦亡虞翻註云悔亡谓四也四失正动得位故悔亡离为日孚谓坎四动体离五在坎中故已日乃孚已成既济干道变化各正性命保合太和乃利贞故元亨利贞悔亡与干彖同义人干文言曰时乘六龙以御天也云行雨施天下平也荀爽注云干升于坤为云行坤降于干为雨施干坤二卦成两既济隂阳和均而得其正故曰天下平也是汉已前解四徳者皆以既济为言庄三年谷梁传曰独隂不生独阳不生独天不生三合然后生干凿度曰天地不变不能通气郑𤣥注云否卦是也又曰隂阳失位皆为不正注云初六隂不正九二阳不正故虞翻注下繋云干六爻二四上非正坤六爻初三五非正盖干必交坤而后亨爻必得位而后正若四徳专谓纯干独阳不生不可言亨二四上爻不可言贞既非化育之常又失用九之义原其所以因汉末术士魏伯阳参同契用坎离为金丹之诀后之学者征剙异説讳言坎离于是造皮肤之语以释圣经微言既絶大义尤乖殊不知圣人赞化育以天地万物为坎离何嫌何疑而讳言之乎今幸东汉之易犹存荀虞之説具在用申师法以明大义以遡微言二千年絶学庶几未坠其在兹乎其在兹乎利贞虞仲翔注易以易之利贞皆谓变之正及刚柔相易干升坤降之类案荀子臣道篇曰上下易位然后贞此説与易合但荀子专指汤武则有不尽合耳天地之始序卦曰有天地然后万物生焉干寳注云物有先天地而生者矣今正取始于天地天地之先圣人弗之论也余谓圣人言太极太一言元言一即天地之先也但不言无与言先天图耳象五帝时书名象者五帝时书名也尧典厯象日月星辰此厯书也象以典刑臯陶谟曰方施象刑惟明此刑书也予欲观古人之象此易书也易曰在天在象法象莫大乎天地圣人因天故治天下之书皆名象周礼六官称六象悬于象魏故春秋传命藏衆魏曰旧章不可忘也韩宣子聘鲁见易象犹沿五帝之名则象为书名无疑也八卦伏羲时止有八卦参天两地而有六画故有六十四其六十四卦之名则后人所加也兼三才兼才之説干称天行坤称地势坎称习习袭也离称两两地之义震称荐荐再也巽称重艮称兼兼三才之义兑称丽丽泽兑君子以朋友讲习习亦习也皆有重义系下所谓因而重之也易初爻干初爻曰潜龙勿用坤初爻曰履霜坚氷至虞仲翔以干初为积善坤初为积恶故曰善不积不足以成名恶不积不足以灭身史记太史公自叙曰故易曰失之毫釐差以千里故曰臣弑君子弑父非一旦一夕之故其渐久矣仲翔注易云坤消至遯艮子弑父至否坤臣弑君是其义也易甲子卦气起中孚甲子即初九也繋辞论中孚九二曰君子居其室出其言善则千里之外应之况其迩者乎居其室出其言不善则千里之外违之况其迩者乎即所谓失之毫釐差以千里也故曰正其始万物理此当是易传之阙文而易纬引之非易纬之本文也繋辞忧悔吝者存乎介介谓纎介初之类也参同契曰纎介不正悔吝为贼虞氏之卦大义之卦之説本诸彖传而杂见于荀慈明姚元直范长生侯果卢氏诸人之註惟虞仲翔之説尤备而当今从攷之干坤者诸卦之祖干二五之坤成震坎艮坤二五之干成巽离兑所谓两仪生四象四象生八卦也复临泰大壮夬阳息之卦皆自坤来遘否观剥隂消之卦皆自干来而临观二阳四隂大壮四阳二隂泰否三阳三隂又以例诸卦自临来者四卦明夷解升震也自来者五卦讼无妄家人革巽也自泰来者九卦蛊贲恆损井归妹丰节既济也自否来者九卦随噬嗑咸益困渐旅涣未济也自大壮来者五卦需大畜暌鼎兑也自观来者四卦晋蹇萃艮也自干坤来而再见者从爻例也卦无剥复夬遘之例故师同人大有谦从六子例亦自干坤来小畜需上变也履讼初变也豫自复来乃两象易非干坤往来之谓也頣小过晋四之初上之二也大过中孚讼上之三四之初也此四卦与干坤坎离反复不衰故不从临观之例师二升五成比噬嗑上之三折狱成丰贲初之四进退无恒而成旅皆据传为説故亦从两象易之例屯䝉从坎艮来屯刚柔始交䝉以亨行时中亦据传为説不从临观之例因繋辞彖传而复出者二暌自无妄来蹇自升来皆二之五其后李挺之作六十四卦相生图用老子一生二二生三之説至于三而极朱子又推广之而用王弼之説名曰卦变且以已意増益视李图而加倍至作本义又以二爻相比者而相易不与卦例相符论者谓不如汉儒之有家法也占卦易林补遗京房占法一爻动则变乱动则不变若然一爻变为九六二爻以上变为七八也愚谓左传所占卦如云其卦遇蛊其卦遇复穆天子传其卦遇讼皆六爻不动也其云遇艮之八及晋语遇泰之八皆二爻以上变仍为七八而不变也左氏所占皆一爻动者居多左氏所占云云案易林补遗论京房变法第六爻为宗庙纵动不变其余一爻动则变乱动则不变也此言甚有理穆姜筮往东宫遇艮之随则云艮之八是乱动不变隂爻居中称黄文言曰天𤣥而地黄故爻辞称黄中者皆谓隂爻居中坤六五黄裳离六二黄离遯六二黄牛革初九黄牛鼎六五黄耳扶阳抑隂公羊日食伐鼓义曰求乎隂之道也注云求责也此抑隂之义又曰充阳也充崇也此扶阳之义董子繁露曰大旱雩祭而请雨大水鸣鼓而攻社天地之所为隂阳之所起也或请焉或怒焉者何曰大旱者阳灭隂也阳灭隂者尊压卑也固其义也虽大甚拜请之而已无敢有加也大水者隂灭阳也隂灭阳者卑胜尊也日食亦然皆下犯上以贱伤贵逆节也故鸣鼓而攻之朱丝胁之为其不义也此亦春秋之为强御也故变天地之位正隂阳之序直行其道而不忘其难义之至也阳道不絶隂道絶义剥上九曰硕果不食干凿度曰隂消阳言剥当九日之时阳气衰消而隂终不能尽阳小人不能决君子也谓之剥言不安而已复彖曰朋来无咎坤彖曰东北丧朋泰九二曰朋亡白虎通曰诸侯世位大夫不世安法所以诸侯南面之君体阳而行阳道不絶大夫人臣北面体隂而行隂道絶以男生内向有留家之义女生外向有从夫之义此阳不絶隂有絶之效也阳无死义干文言曰知进退存亡而不失其正者其惟圣人乎荀註云存谓五为阳位豫六五曰贞疾恒不死象曰恒不死中未亡也案荀註文言曰存谓五为阳位亡谓上为隂位五中阳位故中未亡是阳无死义论语子曰天生徳于予恒魋其如予何包咸註云天生徳者谓授我以圣惟徳合天地吉无不利故曰其如予何韩非子解老曰天地之道理也体天地之道故曰无死地焉荀子儒效篇曰通则一天下穷则独立贵名天不能死地不能埋桀跖之世不能污非大儒莫之能立仲尼子弓是也中和易二五为中和坎上离下为既济天地位万物育中和之效也三统厯曰阳隂虽交不得中不生故易尚中和二五为中相应为和説文曰咊相譍也咊即和也譍即应也师九二曰在师中吉无咎王三钖命干凿度曰师者衆也言有盛徳行中和顺民心天下归往之莫不美命为王也行师以除民害钖命以长世徳之盛彖曰能以衆正可以王矣荀註云谓二有中和之德而据羣隂上居五位可以王也泰九二曰朋亡得尚于中行荀註云中谓五朋谓坤朋亡而下则二得上居五而行中和矣临六五曰知临大君之宜吉干凿度曰临者大也阳气在内中和之盛应于盛位浸大之化行于万民故言宜处王位施大化为大君矣臣民欲被化之词也文言曰利贞者性情也述曰易尚中和故曰和贞者情性情和而性中也圣人体中和赞化育以天地万物为坎离也周礼大司徒以乡三物教万民而宾兴之一曰六徳知仁圣义忠和郑註云忠言以中心和不刚不柔中庸曰喜怒哀乐之未发谓之中发而皆中节谓之和中也者天下之大本也和也者天下之达道也致中和天地位焉万物育焉又曰仲尼曰君子中庸又曰仲尼祖述尧舜又论强曰故君子和而不流强哉矫中立而不倚强哉矫周礼师氏以三徳教国子一曰至徳以为道本马融传云徳行内外之称在心为徳施之为行至徳者中徳也中庸曰天命之谓性率性之谓道失中庸则无以至道故曰以为道本郑註云至徳中和之徳覆帱持载含容者也孟子曰中也养不中赵岐註云中者履中和之气所生谓之贤礼器曰君在阼夫人在房大明生于东月生于西此隂阳之分夫妇之位也君西酌牺象夫人东酌罍尊礼交动乎上乐交应乎下和之至也案礼中也乐和也礼交动乎上乐交应乎下上下相应故云和之至也扬子太𤣥曰五为中和又曰中和莫尚于五法言曰立政鼓衆莫尚于中和又曰甄陶天下其在和乎龙之潜亢不获其中矣是以过中则惕不及中则跃其近于中乎庄子消摇游曰若夫乘天地之正而御六气之辩拣补注云天地之正犹天地之中易之九五六二即天地之正也六气隂阳风雨晦明也诗尚中和荀子劝学篇曰诗者中声之所止也礼乐尚中和周礼大司徒曰以五礼防万民之伪而教之中以六乐防万民之情而教之和周礼大宗伯曰以天产作隂徳以中礼防之以地产作阳徳以和乐防之以礼乐合天地之化百物之产案天交乎地故以天产作隂徳地交乎天故以地产作阳徳礼天地之中故以中礼防之乐天地之中故以和乐防之在易二五为中相应为和乐记曰乐者天地之命中和之纪人情之所不能免也淮南精神曰万物背隂而抱阳冲气以为和高诱曰万物以背为隂以腹为阳身中空虚和气所行为隂故肾双为阳故心特隂阳与和共生物形君臣以和致太平也荀悦申鉴曰以天道作中以地道作和礼器曰因名山升中于天卢植註云封泰山告太平升中和之气于天项威註汉书曰封泰山告太平升中和之气于天祭土为封谓负土于泰山为坛而祭也君道尚中和洪范五行传曰王之不极是谓不建郑註云王君也不名体而言王者五事象五行则王极象天也天变化为隂阳覆成五行极中也建立也王象天以情性覆成五事为中和之政也王政不中和则是不能立其事也建国尚中和周礼大司徒曰以土圭之法测土深正日景以求地中日南则景短多暑日北则景长多寒日东则景夕多风日西则景朝多隂日至之景尺有五寸谓之地中天地之所合也四时之所交也风雨之所会也隂阳之所和也然则百物阜安乃建王国焉制其畿方千里而封树之春秋尚中和三统厯曰夫厯春秋者天时也列人事而目以天时传曰民受天地之中以生所谓命也是故有礼谊动作威仪之则以定命也能者养以之福不能者败以取祸故列十二公二百四十二年之事以隂阳之中制其礼故春为阳中万物以生秋为隂中万物以成是以事举其中礼取其和厯数以闰正天地之中以作事厚生皆所以定命也易金火相革之卦曰汤武革命顺乎天而应乎人又曰治厯明时所以和人道也贾逵春秋左传註云取法隂阳之中春为阳中万物以生秋为隂中万物以成欲使人君动作不失中也淮南汜论曰天地之气莫大于和和者隂阳调日夜分而生物春分而生秋分而成生之与成必得和之精中和白虎通曰木者少阳金者少隂有中和之性故可曲可直从革董子繁露曰天有两和以成二中岁立其中用之无穷是北方之中用合隂而物始动于下南方之中用合阳而养始美于其上动于下者不得东方之和不能生中春是也其养于上者不得西方之和不能成中秋是也然则天地之美恶在两和之处二中之所来归而遂其为也是故东方生而西方成东方和自北方之所起而西方和成南方之所养长起之不至于和之所不能生养长之不至于和之所不能成成于和生必和也始于中止必中也中者天下之所终也而和者天地之所生成也夫徳莫大于和而道莫止于中中者天地之美达理也圣人之所保守也诗云不刚不柔布政优优此非中和之谓欤是故能以中和理天下者其徳大盛能以中和养其身者其寿极命男女之法法隂与阳阳气起于北方至南方而盛盛极而合乎隂隂气起于中夏至中冬而盛盛极而合乎阳不盛不合是故十月而俱盛终岁而乃再合又曰天地之隂阳当男女人之男女当隂阳隂阳亦可以谓男女男女亦可以谓隂阳天地之经生至东方之中而所生大养至西方之中而所养大成一岁四起业而必于中中之所为而必就于和故曰和其要也和者天之正也隂阳之半也其气为最良物之所生也诚择其和者以为大得天地之奉也天地之道虽有不和者必归之于和而所为有功虽有不中者必止之于中而所为不失是故阳之行始于北方之中而止于南方之中隂之行始于南方之中而止于北方之中隂阳之道不同至于盛而皆止于中其所始起皆必于中中者天地之太极也日月之所至而却也长短之隆不得过中天地之制也又云男女体其盛臭味取其胜居处就其和劳佚居其中寒暖无失适饥饱无过平欲恶度理动静顺性命喜怒止于中爱惧反之正此中和常在乎其身谓之得天地泰得天地泰者其寿引而长不得天地泰者其寿伤而短君道中和越纽録曰范子曰汤执其中和举伊尹收天下雄隽之士练卒兵率诸侯伐桀为天下除残去贼万民皆悦而归之是所谓执其中和者范子曰臣闻古之贤主圣君执中和而原其终始即位安而万物定矣不执其中和不原其终始即尊位倾万物散文武之业桀纣之迹可知矣白虎通曰易曰黄帝尧舜氏作黄帝中和之色自然之性万世不易黄帝始作制度得其中和万世常存故称黄帝也又曰夏殷周者有天下之大号夏者大也明当守持大道殷者中也明当为中和之道也周书度训曰和非中不立中非礼不慎礼非乐不履法言先知篇曰立政鼓衆动化天下莫尚于中和又曰甄陶天下者其在和乎刚则甈柔则坯龙之潜亢不获其中矣是以过中则惕不及中则跃其近于中乎圣人之道辟犹日之中矣不及则未过则昃易气从下生卦无先天荀子成相曰文武之道同伏羲序卦曰有天地然后万物生焉干寳註云物有先天地而生者矣今正取始于天地天地之先圣人弗之论也故其所法象必自天地而还老子曰有物混成先天地生吾不知其名彊字之曰道上繋曰法象莫大乎天地庄子曰六合之外圣人存而不论春秋谷梁传曰不求知所不可知者智也而令后世浮华之学彊支离道义之门求入虚诞之域以伤政害民岂非谗説殄行大舜之所疾者乎干令升此註若豫知后世有陈抟种放穆修李之才邵雍诸人造先天图以乱圣经者而谆谆言之如此其䘙道也深矣即此一节註便当从祀文庙古有圣人之徳然后居天子之位干九二曰见龙在田利见大人述曰临坤为田大人谓天子阳始触隂当升坤五为天子故曰见龙在田利见大人文言曰君子学以聚之问以辩之寛以居之仁以行之易曰见龙在田利见大人君徳也述曰徳成而上故曰君徳疏云二徳成而升坤五故云徳成而上谓徳已成而居坤位故云君徳也汉书盖寛饶传寛饶奏封事引韩氏易传言五帝官天下三王家天下家以传子官以传贤若四时之运功成者去不得其人不居其位汉书蓺文志易家韩氏二篇名婴伏羲作易分布六爻以五为君位隂为虚阳为实故用九之义干之九二当升坤五以坤虚无君九二有君徳故升坤五坤为田五为大人经云见龙在田利见大人二中而不正升中正之位故文言曰龙徳而正中者也不得其人不居其位谓六居五失位当降也此论易爻升降之理如是非三代之法故自夏禹受舜禅而传子启大人世及以为礼矣寛饶不揆时义动以五帝之法相绳故太子庶子王生以寛饶欲以太古久逺之事匡拂天子宜其为文吏所诋挫也礼运孔子曰大道之行也天下为公选贤与能讲信修睦故人不独亲其亲不独子其子是故谋闭而不兴盗窃乱贼而不作故外户而不闭是谓大同今大道既隐天下为家各亲其亲各子其子货力为己大人世及以为礼城郭沟池以为固故谋用是作而兵由此起禹汤文武成王周公由此其选也孟子曰天下有道小徳役大徳小贤役大贤赵岐註云有道之世小徳小贤乐为大徳大贤役服于贤徳也墨子公孟子曰昔者圣王之列也上圣立为天子其次立为公卿大夫文选四十七引墨子曰古者同天之义是故选择贤者立为天子天子以其知力为未足独治天下是以选择其次立为三公周书殷祝曰汤放桀而归于亳三千诸侯大会汤退再拜从诸侯之位汤曰此天子位有道者可以处之天子非一家之有也有道者之有也故天下者唯有道者理之唯有道者纪之唯有道者宜久处之汤以此让三千诸侯莫敢即位然后汤即天子之位与诸侯誓曰隂胜阳即谓之变而天弗施雌胜雄即谓之乱而人弗行故诸侯之治政在诸侯之大夫治于从汤即位君臣之道立故举隂阳雌雄之理以明之即易之大道也中庸子曰虽有其位苟无其徳不敢作礼乐焉虽有其德茍无其位亦不敢作礼乐焉郑註云言作礼乐者必圣人在天子之位以易言之六居五是有位而无徳犹当时之周王也九居二是有徳而无位犹孔子也干二居坤五是圣人在天子之位也犹文武也故孔子曰吾学周礼今用之吾从周纬书所论多周秦旧法不可尽废中正荀子宥坐篇曰孔子观于鲁桓公之庙有欹器焉孔子问于守庙者曰此何为器守庙者曰此盖为宥坐之器孔子曰吾闻宥坐之器者虚则欹中则正满则覆孔子顾谓弟子曰注水焉弟子挹水而注之中而正满而覆虚而欹孔子喟然而叹曰吁恶有满而不覆者哉时战国䇿曰秦客卿造曰圣人不能为时时至弗失中升降吕览五月纪曰太一出两仪两仪出隂阳隂阳变化一上一下合而成章浑浑沌沌离则复合合则复离是谓天常尚书大传曰书曰三岁考绩三考黜陟幽明其训曰积不善至于幽六极以类降故黜之积善至于明五福以类升故陟之扬子太𤣥曰阳推五福以类升隂幽六极以类降升降相关大贞乃通案阳升隂降隂阳得位相应大亨以正天之道也故云大贞乃通犹经言元亨利贞也大衍之数五十一章即伏羲作八卦之事后人用之作卜筮即依此法左传之卦说承乘应当位不当位易重当位其次重应而例见于既未济彖辞既济彖曰利贞刚柔正而位当也此言当位也未济彖曰虽不当位刚柔应也此言应也未济六爻皆不当位而皆应易犹称之则易于当位之外其次重应明矣六十四卦言当位者十三卦言不当位者二十二卦言应者十七卦而皆于彖辞发之世应京房易积算法曰孔子易云有四易一世二世为地易三世四世为人易五世八纯为天易游魂归魂为鬼易易干凿度曰三画成干六画成卦三画已下为地四画已上为天易气从下生动于地之下则应于天之下动于地之中则应于天之中动于地之上则应于天之上初以四二以五三以上此之谓应又云天地之气必有终始六位之设皆由上下故易始于一分于二通于三于四盛于五终于上左传昭五年正义曰卦有六位初三五竒数为阳位也二四上耦数为隂位也初与四二与五三与上位相値为相应阳之所求者隂隂之所求者阳阳隂相値为有应隂还値隂阳还値阳为无应干寳易蒙卦注曰䝉者离宫隂也世在四谦彖曰谦亨九家易曰艮山坤地山至高地至卑以至高下至卑故谦也谦者兑世艮与兑合故亨噬嗑初九屦挍灭趾干寳曰屦挍贯械也初居刚躁之家体贪狠之性以震掩巽强暴之男也行侵陵之罪以陷屦挍之刑也恒彖曰恒亨无咎利贞久于其道也荀爽曰恒震世也巽来乘之隂阳会合故通无咎长男在上长女在下夫妇道正故利贞久于其道也解彖曰天地解而雷雨作雷雨作而百果草木皆甲拆荀爽曰解者震世也仲春之月草木萌牙雷以动之雨以润之日以烜之故甲拆也益六三曰王用享于帝吉干寳曰圣王先成民而后致力于神故王用享于帝在巽之宫处震之象是则仓精之帝同始祖矣井卦曰改邑不改井干寳曰水殷徳也木周徳夫井徳之地也所以养民性命而清洁之主者也自震北行至于五世改殷纣比屋之乱俗而不易成汤昭假之法度也故曰改邑不改井丰亨王假之勿忧宜日中干寳曰丰坎宫隂世在五以其宜中而忧其侧也坎为夜离为昼以离变坎至于天位日中之象殷水徳坎象昼败而离居之周伐殷居王位之象也勿忧者劝勉之言也言周徳当天人之心宜居王位故宜日中下繋曰上古结绳而治后世圣人易之以书契百官以治万民以察盖取诸夬九家易曰夬本坤世下有伏坤书之象也上又见干契之象也以干照坤察之象也夬者决也取百官以书治职万民以契明其事契刻也大壮进而成夬金决竹木为书契象故法夬而作书契矣刘禹钖辩易九六论曰董生述毕中和之语云国语晋公子亲筮之曰尚有晋国得贞屯悔豫皆八按坎二世而为屯屯六二为世爻震一世而为豫豫之初为世爻屯之二豫之初皆少隂不变故谓之八京房干传曰精粹气纯是为游魂陆绩曰为隂极剥尽阳道不可尽灭故返阳道道不复本位为游魂例八卦先曾王父朴菴先生易説曰硕果不食故有游归又曰隂阳代谢至于游魂繋云精气为物游魂为变是故知鬼神之情状干彖曰大明终始荀爽曰干起坎而终于离坤起离而终于坎离坎者干坤之家而隂阳之府故曰大明终始家君曰干游魂于火地归魂于火天故曰终于离坤游魂于水天归魂于水地故曰终于坎干寳序卦注曰需坤之游魂也云升在天而雨未降翺翔东西之象也王事未至饮宴之日也夫坤者地也妇人之职也百谷果蓏之所生禽兽鱼鳖之所託也而在游魂变化之象即烹爨腥实以为和味者也故曰需者饮食之道也又讼卦注曰讼离之游魂也离为戈兵北天气将刑杀圣人将用师之卦也随彖曰随刚来而下柔动而说随大亨贞无咎荀爽曰随者震之归魂震归从巽故大通动爻得正故利贞阳降隂升嫌于有咎动而得正故无咎蛊彖曰蛊元亨而天下治也荀爽曰蛊者巽也巽归合震故元亨也蛊者事也备物致用故天下治也姤彖曰天地相遇品物咸章也荀爽曰谓干成于巽而舍于离坤出于离与干相遇南方夏位万物章明也九家易曰谓阳起子运行至四月六爻成干巽位在已故言干成于巽既成转舍于离坤万物皆盛大从离出与干相遇故言天地遇也家君曰干一世外卦四世内卦皆巽也故言干成于易例卷下钦定四库全书易例卷下元和惠栋撰飞伏朱子发曰凡卦见者为飞不见者为伏飞方来也伏既往也説卦巽其究为躁卦例飞伏也大史公律书曰冬至一隂下藏一阳上舒此论复卦初爻之伏巽也唐六典曰凡易用四十九算分而揲之凡十八变而成卦又视卦之八气王相囚死衰没休废及飞伏世应而使焉京房易𫝊曰夏至起纯阳阳爻位伏藏冬至阳爻动隂气凝地干初九潜龙勿用象曰潜龙勿用阳在下也朱子发曰左传蔡墨曰在干之始曰潜龙勿用初九卦坤下有伏震潜龙也坤上六龙战于野荀爽曰消息之位坤在于亥下有伏干为其兼于阳故称龙也暌彖曰説而丽乎明柔进而上行得中而应乎刚仲翔曰刚谓应干五伏阳非应二也与鼎五同义也鼎彖曰柔进而上行得中而应乎刚昰以元亨仲翔曰柔谓五得上中应干五刚巽为进震为行非谓应二刚与暌五同义也坤文言曰易曰履霜坚冰至盖言顺也荀爽曰霜者干之命令坤下有伏干履霜坚冰盖言顺也干气加之性而坚象臣顺君命而成之又曰隂虽有美含之以从王事弗敢成也荀爽曰六三阳位不有伏阳坤隂卦也虽有伏阳含藏不显以从王事要待干命不敢自成也困象曰君子以致命遂志虞仲翔曰君子谓三伏阳也案六三戊午火故云伏阳系辞上曰乐天知命故不忧荀爽曰坤建于亥干立于巳隂阳孤絶其法宜忧坤下有伏干为乐天干下有伏巽为知命隂阳合居故不忧系辞下曰龙虵之蛰以全身也仲翔曰蛰潜藏也龙潜而虵藏隂息初巽为虵阳息初震为龙十月坤成十一月复生始巽在下龙虵俱蛰初坤为身故以全身也又云利用安身以崇德也九家易曰利用隂道用也谓姤时也隂升上究则干伏坤中屈以求信阳当复升安身默处也贵贱干凿度曰初为元士二为大夫三为三公四为诸侯五为天子上为宗庙凡此六者隂阳所以进退君臣所以升降万民所以为象则也坤六三或从王事干宝曰阳降在四三公位也隂升在三三公事也讼上九或钖之鞶带荀爽曰鞶带宗庙之服三应于上上为宗庙故曰鞶带也师上六大君有命开国承家干宝曰离上九曰王用出征有嘉折首上六为宗庙武王以文王行故正开国之辞于宗庙之爻明己之受命文王之德也解上六公用䠶隼仲翔曰上应在三公谓三伏阳也损彖曰曷之用二簋可用享荀爽曰二簋谓上体二隂也上为宗庙簋者宗庙之器故可享献也益六三有孚中行告公用圭仲翔曰公谓三伏阳也三公位干为圭干之二故告公用圭巽上九巽在牀下九家易曰上为宗庙礼封赏出军皆先告庙然后受行三军之命将之所专故曰巽在牀下也系辞下曰二与四同功而异位崔憬曰二主士大夫位佐于一国四主三孤三公牧伯之位佐于天子皆同有助理之功也二士大夫位卑四孤公牧伯位尊故有异也又云三与五同功而异位崔憬曰三诸侯之位五天子之位同有理人之功而君臣之位异者也爻等系辞下曰爻有等故曰物干宝曰等羣也爻中之义羣物交集五星四气六亲九族福徳刑杀衆形万类皆来发于爻故总谓之物也京房干卦传曰水配位为福徳木入金乡居寳贝土临内象为父母火来四上嫌相敌金入金乡木渐㣲京房易积算法曰孔子曰八卦鬼为系爻财为制爻天地为义爻福德为宝爻同气为鲁爻抱朴子引灵宝经谓支干上生下曰宝日下生上曰义日上克下曰制日下克上曰伐日上下同曰专日又云入山当以保日及义日若专日者大吉以制日伐日必死淮南天文曰子生母曰义母生子曰保子母相得曰专母胜子曰制子胜母曰困以胜击杀胜而无报以专从事而有功以义行理名立而不堕以保畜养万物蕃昌以困举事破灭死亡淮南之説与京房及灵寳经合葢周秦以来相传之法九师言易安知不用昰为占欤参同契曰水以土为鬼今占法水以土为官以火为妻案左传曰火水妃也葢从所胜者名之故郑康成注尚书鸿范曰木八为金九妻也比六三比之匪人象曰比之匪人不亦伤乎干寳曰六三乙卯坤之鬼吏在比之家有土之君也周为木徳卯为木辰同姓之国也爻失其位辰体隂贼管蔡之象也比建万国唯去此人故曰比之匪人不亦伤王政也小畜九五象曰有孚挛如不独富也九家易曰有信下三爻也体巽故挛如如谓连接其隣隣谓四也五以四隂作财与下三阳共之故曰不独富也随初九官有渝贞吉出门交有功九家易曰渝变也谓阳来居初德正为震震为子得土之位故曰官也隂阳出门相与交通隂往之上亦不失正故曰贞吉而交有功先儒皆以随为否上之初初柔升上昰干之上九居坤初为震坤之初六升干上而为兑也震初庚子水得坤初乙未土之位故曰官有渝水以土为官鬼官鬼变则吉也上本隂位故隂往之上亦不失正汉书王莽传曰太后听公卿采莽女有诏遣大司徒大司空策告宗庙杂加卜筮皆曰兆遇金水王相卦遇父母得位所谓康强之占逢吉之符也贞悔尚书鸿范曰曰贞曰悔又云卜五占用二衍忒郑氏曰二衍忒谓贞悔也左传僖九年曰秦伯伐晋卜徒父筮之其卦遇蛊曰蛊之贞风也其悔山也晋语曰公子亲筮之曰尚有晋国得贞屯悔豫皆八韦昭曰震在屯为贞在豫为悔京房易传曰静为悔发为贞唐六典曰凡内卦为贞朝占用之外卦为悔暮占用之胡氏炳文曰干上九外卦之终曰有悔坤六三内卦之终曰可贞贞悔二字岂非发诸卦之凡例欤消息剥彖传曰君子尚消息盈虚天行也丰彖传曰日中则昃月盈则食天地盈虚与时消息临彖传曰至于八月有凶消不久也左传正义易曰伏羲作十言之教曰干坤震巽坎离艮兑消息系辞上曰变化者进退之象也荀爽曰春夏为变秋冬为化息卦为进消卦为退也説卦曰数往者顺知来者逆仲翔曰坤消从午至亥上下故顺也干息从子至巳下上故逆也九家易注泰卦曰阳息而升隂消而降阳称息者长也起复成巽万物盛长也隂言消者起姤终干万物成熟熟则给用给用则分散故隂用特言消也易纬干凿度曰圣人因隂阳起消息立干坤以统天地又云消息卦纯者为帝不纯者为王史记歴书太史公曰皇帝考定星歴建立五行起消息注皇侃曰干者阳生为息坤者隂死为消也汉书京房上封事曰辛酉以来少隂倍力而乘消息孟康曰房以息卦为辟辟君也消卦曰太隂息卦曰太阳其余卦曰少隂少阳为臣下也后汉书陈忠上疏曰顷季夏大暑而消息不协寒气错时水漏为变天之降异必有其故所举有道之士可䇿问国典所务王事过差令处煖气不效之意庶有谠言以承天诫四正説卦曰震东方也离也者南方之卦也兑正秋也坎者正北方之卦也案震离兑坎隂阳各六爻荀爽以为干六爻皆阳阳爻九四九三十六合四时坤六爻皆隂隂爻六四六二十四合二十四气葢四正者干坤之用翟𤣥注文言云干坤有消息从四时来也系辞上曰两仪生四象仲翔曰四象四时也两仪谓干坤也干二五之坤成坎离震兑震春兑秋坎冬离夏故两仪生四象孟氏章句曰坎离震兑二十四气次主一爻其初则二至二分也坎以隂包阳故自北正㣲阳动于下升而未逹极于二月凝涸之气消坎运终焉春分出于震始据万物之元为主于内则羣隂化而从之极于南正而丰大之变穷震功究焉离以阳包隂故自南正微隂生于地下积而未章至于八月文明之质衰离运终焉仲秋隂形于兑始循万物之末为主于内羣阳降而承之极于北正而天泽之施穷兑功究焉故阳七之静始于坎阳九之动始于震隂八之静始于离隂六之动始于兑故四象之变皆兼六爻而中节之应备矣易纬昰类谋曰冬至日在坎春分日在震夏至日在离秋分日在兑四正之卦卦有六爻爻主一气康成注通卦騐曰冬至坎始用事而至六气初六爻也小寒于坎直九二大寒于坎直六三立春于坎直六四雨水于坎直九五惊蛰于坎直上六春分于震直初九清明于震直六二谷雨于震直六三立夏于震直九四小满于震直六五芒种于震直上六夏至于离直初九小满于离直六二大暑于离直九三立秋于离直九四处暑于离直六五白露于离直上九秋分于兑直初九寒露于兑直九二霜降于兑直六三立冬于兑直九四小雪于兑直九五大雪于兑直上六孟康汉书注曰分卦直日之法一爻主一日六十四为三百六十日余四卦震离兑坎为方伯监司之官所以用震离兑坎者是二至二分用事之日又昰四时各专王之气各卦主时其占法各以其日观其善恶也魏正光歴曰四正为方伯薛瓉注汉书曰京房谓方伯卦震兑坎离也京氏易传曰方伯分威厥妖马生子亡易纬干凿度曰四维正纪经纬仲序度毕矣康成云四维正四时之纪则坎离为经震兑为纬此四正之卦为四仲之次序也京氏易传曰赋歛不理兹谓祸厥风絶经纬又云大经在辟而易臣兹谓隂动又云大经摇政兹谓不隂汉书魏相奏曰东方之卦不可以治西方南方之卦不可以治北方春兴兑治则饥秋兴震治则华冬兴离治则泄夏兴坎治则雹十二消息易系辞曰变通配四时仲翔曰变通趣时谓十二月消息也泰大壮夬配春干姤遯配夏否观剥配秋坤复临配冬谓十二月消息相变通而周于四时也又云刚柔相推变在其中矣仲翔曰谓十二消息九六相变刚柔相推而主变化故变在其中矣又曰徃来不穷谓之通荀爽曰谓一冬一夏隂阳相变易也十二消息隂阳徃来无穷已故通也又曰寒徃则暑来暑往则寒来仲翔曰干为寒坤为暑谓隂息阳消从姤至复故寒徃暑来也隂诎阳信从复至泰故暑往寒来也又曰范围天地之化而不过九家易曰范者法也围者周也言干坤消息法周天地而不过于十二辰也辰日月所㑹之宿谓诹訾降娄大梁实沈鹑首鹑火鹑尾夀星大火析木星纪𤣥枵之属是也干宝注干六爻曰阳在初九十一月之时自复来也初九甲子天正之位而干元所始也阳在九二十二月之时自临来也阳在九三正月之时自泰来也阳在九四二月之时自大壮来也阳在九五三月之时自夬来也阳在上九四月之时也又注坤六爻曰隂气在初五月之时自姤来也隂气在二六月之时自遯来也隂气在三七月之时自否来也隂气在四八月之时自观来也隂气在五九月之时自剥来也隂在上六十月之时也康成注干凿度曰消息于杂卦为尊毎月者譬一卦而位属焉各有所系案每月譬一卦者如干之初九属复坤之初六属姤昰也临观以下倣此春秋纬乐纬曰夏以十三月为正息卦受泰初之始其色尚黑以寅为朔殷以十二月为正息卦受临物之牙其色尚白以鸡鸣为朔周以十一月为正息卦受复其色尚赤以夜半为朔此后汉陈宠所谓三微成着以通三统也康成谓十日为微一月为着三微成着一爻也三着成体乃泰卦也易纬干凿度曰孔子曰复表日角临表龙颜泰表载干大壮表握诉龙角大辰夬表升骨履文姤表耳参漏足履王知多权遯表日角连理否表二好文观表出凖虎剥表重童明歴元案十二消息皆辟卦故举帝王之表以明之周易参同契曰朔旦为复阳气始通出入无疾立表微刚黄钟建子兆乃滋张播施柔暖黎蒸得常临炉施条开路正光光耀渐近日以益长丑之大吕结正低昂仰以成泰刚柔并隆隂阳交接小往大来辐辏于寅运而趣时渐歴大壮侠列卯门榆荚堕落还归本根刑德相负昼夜始分夫隂以退阳升而前洗濯羽翮振索宿尘干徤盛明广被四隣阳于已中而相干姤始纪序履霜最先井底寒泉午为㽔宾宾服于隂隂为主人遯去世位收歛其精懐德俟时栖迟昧㝠否塞不通萌者不生隂伸阳屈没阳姓名观其权量察仲秋情任畜微稚老枯复荣荠麦芽蘖因冐以生剥烂肢体消灭其形化气旣竭亡失至神道穷则返归乎坤元月令孟春曰是月也天气下降地气上腾正义曰天地之气谓之隂阳一年之中或升或降故圣人作象各分为六爻以象十二月阳气之升从十一月为始至四月六阳皆升六隂皆伏至五月一隂初升至十月六隂尽升六阳尽伏今正月云天气下降地气上腾者阳气五月之时为隂从下起上向排阳至十月之时六阳退尽皆伏于下至十一月阳之一爻始动地中至十二月阳渐升阳尚㣲未能生物之极正月三阳既上成为干卦干体在下三隂为坤坤体在上是阳气五月初降至正月为天体而在坤下也十一月一阳初生而上排隂至四月隂爻伏尽六阳在上五月一隂生六月二隂生隂气尚微成物未具七月三隂生而成坤体坤体在下三阳为干而体在上所以十月云地气下降天气上腾刘洽汜阁皇侃之徒既不审知其理又不能定其㫖趣諠諠挠挠亦无取焉干升坤降荀慈明论易以阳在二者当上升坤五为君隂在五者当降居干二为臣盖干升坤为坎坤升干为离既成济定则六爻得位系词所谓上下无常刚柔相易干彖所谓各正性命保合太和利贞之道也左传史墨论鲁昭公之失民季氏之得民云在易卦雷乗干曰大壮天之道言九二之大夫当升五为君也慈明之説合于古之占法故仲翔註易亦与之同文言曰易曰见龙在田利见大人君徳也仲翔曰阳始触隂当升五为君时舍于二宜利天下又曰水流湿火就燥慈明曰阳动之坤而为坎坤者纯隂故曰湿隂动之干而成离干者纯阳故曰燥又曰本乎天者亲上本乎地者亲下慈明曰谓干九二本出于干故曰本乎天而居坤五故曰亲上坤六五本出于坤故曰本乎地降居干二故曰亲下也又曰云行雨施天下平也慈明曰干升于坤曰云行坤降于干曰雨施干坤二卦成两既济隂阳和均而得其正故曰天下平又曰与天地合其徳慈明曰与天合徳谓居五也与地合徳谓居二也与日月合其明慈明曰谓坤五之干二成离离为日干二之坤五为坎坎为月坤彖曰含𢎞光大品物咸亨慈明曰干二居坤五为含坤五居干二为𢎞坤初居干四为光干四居坤初为大天地交万物生故咸亨师彖曰能以衆正可以王矣慈明曰谓二有中和之徳而据羣隂上居五位可以王也六四师左次无咎慈明曰左谓二也阳称左次含也二与四同功四承五五无阳故唿二含于五四得承之故无咎上六大君有命开国承家慈明曰大君谓二师旅已息既上居五当封赏有功立国命家也宋𠂻曰阳当之五处坤之中故曰开国隂下之二在二承五故曰承家泰九二朋亡得尚于中行慈明曰朋谓坤朋亡而下则二得上居五而行中和矣临九二象曰咸临吉无不利未顺命也慈明曰阳感至二当升居五羣隂相承故无不利也阳当居五隂当顺从今尚在二故曰未顺命也升彖曰巽而顺刚中而应是以大亨用见大人勿恤有庆也慈明曰谓二以刚居中而来应五故能大亨上居尊位也大人天子谓升居五见为大人羣隂有主无所复忧而有庆也九二象曰九二之孚有喜也仲翔曰升五得位故有喜六五象曰贞吉升阶大得志也慈明曰隂正居中为阳作阶使居五以下降二与阳相应故吉而得志系辞上曰天下之理得而易成位乎其中矣慈明曰阳位成于五隂位成于二五为上中二为下中故曰成位乎其中也元亨利贞皆言既济干元亨利贞述曰易有太极昰生两仪干坤昰也元始亨通利和贞正也干初为道本故曰元六爻发挥旁通于坤故亨干二五之坤成坎坤二五之干成离坎上离下六爻位当各正性命保合太和乃利贞昰利贞之义矣既济传曰利贞刚柔正而位当也此二篇卦爻辞之通例干彖传曰云行雨施品物流形虞註云已成既济上坎为云下坎为雨故云行雨施干以云雨流坤之形万物化成故品物流形干文言曰时乗六龙以御天也云行雨施天下平也荀註云干升于坤曰云行坤降于干曰雨施干坤二卦成两既济隂阳和均而得其正故曰天下平坤元亨利牝马之贞君子有攸往述曰干流坤形坤凝干元终亥出子品物咸亨故元亨坤为牝干为马隂顺于阳故利牝马之贞干来据坤故君子有攸往屯元亨利贞述云坎二之初六二乗刚五为上弇故名屯三变之正故元亨利贞屯彖传曰雷雨之动满形虞註云震雷坎雨坤为形也谓三已反正成既济坎水流坤故满形谓雷动雨施品物流形也随元亨利贞无咎述曰否上之初二系初三系四上系五隂随阳故名随三四易位成既济故元亨利贞无咎临元亨利贞述曰阳息至二与旁通临者大也阳称大二阳升五临长羣隂故曰临三动成旣济故元亨利贞无妄元亨利贞其匪正有𤯝不利有攸往述曰上之初妄读为望言无所望也四已之正成益利用大作三上易位成既济云行雨施品物流形故元亨利贞其谓三三失位故匪正上动成坎故有𤯝体屯难故不利有攸往灾及邑人天命不祐卦之所以为无妄也襍卦曰无妄灾也革已日乃孚元亨利贞悔亡虞註曰上之初与蒙旁通悔亡谓四也四失正动得位故悔亡离为日孚谓坎四动体离五在坎中故已日乃孚以成既济干道变化各正性命保合太和乃利贞故元亨利贞悔亡矣与干彖同义彖传曰文明以説大亨以正革而当其悔乃亡虞註云文明谓离説兑也大亨谓干四动成既济定故大亨以正革而当位故悔乃亡也诸卦既济干彖传曰干道变化各正性命保合太和乃利贞既济亨小利贞虞註云小谓二也柔得中故亨小六爻得位各正性命保合太和故利贞矣彖传曰既济亨小者亨也利贞刚柔正而位当也襍卦曰既济定也虞註云济成六爻得位定也贲彖传曰观乎人文以化成天下虞註云泰干为人五上动体既济贲离象重明丽正故以化成天下也咸彖传曰圣人感人心而天下和平虞註云干为圣人初四易位成既济坎为心为平故圣人感人心而天下和平此保合太和品物流形也恒彖传曰圣人久于其道而天下化成虞註云圣人谓干干为道初二已正四五复位成既济定干道变化各正性命有两离象重明丽正故化成天下家人上九象传曰威如之吉反身之谓也虞註云谓三动坤为身上之三成既济定故反身之谓此家道正正家而天下定矣损益言既济夬九二渐九五言既济泰升归妹丰涣用九用六干彖传曰元亨利贞坤彖传曰元亨利牝马之贞此即用九用六之义也文言曰知进退存亡而不失其正者其惟圣人乎此申用九用六之义所谓中庸也中庸亦云惟圣者能之易称干坤干不独干坤不独坤故着用九用六一条干用九兼坤干为首坤先迷故元首吉坤用六兼干坤为终干阳大故以大终用九史墨举干六爻曰其坤见羣龙无首吉俗儒谓干变坤非也爻有九有六凡称九六者隂阳之变用九用六六十四卦皆然皆言变故干用九称其坤则坤用六亦当云其干也其坤其干者言干坤六爻之变非干变坤坤变干也自魏晋以来诸儒皆不得解周以前易书名象皆占七八至文王始用九六以变为占改名曰易也用九用六之法在干坤二卦系下曰若夫襍物撰德辨昰与非则非其中爻不僃虞註云干六爻二四上非正坤六爻初三五非正故襍物因而重之爻在其中故非其中则爻辞不僃道有变动故曰爻也坤彖传曰含𢎞光大荀註曰干二居坤五为含坤五居干二为𢎞坤初居干四为光干四居坤初为大也干九二见龙在田利见大人荀註曰见者见居其位田谓坤也二当升坤五故曰见龙在田大人谓天子九四或跃在渊无咎荀註曰干者君卦四者隂位故上跃居五者欲下居坤初求阳之正地下称渊也上九忼龙有悔九家易曰忼极失位当下之坤三屈为诸侯故曰有悔者也坤初六履霜坚冰至九家易曰霜者干之命也坚冰者隂功成也谓坤初六之干四履干命令而成坚冰也六三含章可贞述曰三下有伏阳故含章三失位当之三故可贞六五黄裳元吉述曰坤为裳黄中之色裳下之饰五当之干二而居下中故曰黄裳甲子卦气起中孚老子道经曰窈兮冥兮其中有精其精甚真其中有信淮南泰族曰天设日月列星辰调隂阳张四时日以暴之夜以息之风以干之雨露以濡之其生物也莫见其所养而物长其杀物也莫见其所丧而物亡此之谓神明圣人象之故其起福也不见其所由而福起其除祸也不见其所以而祸除逺之则迩延之则疎稽之弗得察之不虚日计无算嵗计有余夫湿之至也莫见其形而炭已重矣风之至也莫见其象而木已动矣日之行也不见其移骐骥倍日而驰草木为之靡县熢末转而日在其前故天之且风草木未动而鸟已翔矣其且雨也隂曀未集而鱼已噞矣以隂阳之气相动也故寒暑燥湿以类相从声响疾徐以音相应也故易曰鸣鹤在隂其子和之高宗谅闇三年不言四海之内寂然无声一言声然大动天下昰以天心呿唫者也故一动其本而百枝皆应若春雨之灌万物也浑然而流沛然而施无地而不澍无物而不生故圣人懐天心声然能动化天下者也故精神感于内形气动于天则景星见黄龙下祥凤至醴泉出嘉谷生河不满溢海不溶波故诗云懐柔百神及河峤岳既济庄子田子方曰孔子曰至隂肃肃至阳赫赫肃肃出乎天赫赫发乎地两者交通成和而物生焉或为之纪而莫见其形至隂坤也至阳干也肃肃出乎天坤之干也赫赫发乎地干通坤也至隂至阳干坤合于一元也两者交通亨也成和而物生利也六爻得正贞也元亨利贞既济定也或为之纪而莫见其形易也故曰易无体刚柔易道刚胜而柔危故尚刚道家则不然乃曰刚强者死之徒此儒与道之别也夫子曰吾未见刚者子路问强圣门皆尚刚也天道尚刚后汉丁鸿传鸿因日食上封事曰臣闻天不可以不刚不刚则三光不明王不可以不强不强则宰牧从横註云三光日月星也天道尚刚易曰干徤也天道终日干干是其刚也君道尚刚不尚柔七八九六蓍为阳故云七卦为隂故云八爻为变故称九六天地之数止七八九六天地之数五十有五而天五为虚者土生数五成数五二五为十故有地十则五为虚也虚者为用故一二三四得五为六七八九而水火木金具土居其中故易止有七八九六而天地之数已僃矣七八九六合之为三十而天地之数毕矣水火木金得土而成故一二三四得五为六七八九九六义古文易上下本无初九初六及用九用六之文故左传昭二十九年蔡墨述周易于干初九则曰干之姤于用九则曰其坤説者谓初九初六皆汉人所加然夫子十翼于坤传曰六二之动大有传曰大有初九文言曰干元用九坤传曰用六永贞则初九初六用九用六之名夫子时已有之当不始于汉也其九六之义系辞天地之数五十有五有天九地六干之筴二百一十有六坤之筴百四十有四皆以四九四六积算则为干九坤六又二十律本于易十一月黄钟干初九也黄钟为天统律长九寸六分林钟坤初六也林钟为地统律长六寸亦干九坤六此九六之义也其七为少阳八为少隂九为老阳六为老隂之义见于孔颕达之易干卦正义及贾公彦之周礼太卜疏崔憬之周易新义孔贾崔之説本之陈谘议叅军张机易干卦正义所称张氏即机也机之説又本之郑康成之易註郑易已亡散见于五经正义及周礼仪礼公羊诸疏与王厚斋之集註郑註易有四象云布六于北方以象水布八于东方以象木布九于西方以象金布七于南方以象火又註精气为物游魂为变云精气谓七八游魂谓九六七八木火之数九六金水之数木火用事而物生故曰精气为物金水用事而物变故曰游魂为变言木火之神生物东南金水之鬼终物西北若然生物故谓之少终物故谓之老是老少之义也合郑张孔贾崔之説考之七八九六实天地之全数耳系辞曰天一地二天三地四天五地六天七地八天九地十子曰夫易何为者也虞仲翔註云问易何为取天地之数也下传云昰故蓍之德圆而神卦之德方以知六爻之义易以贡蓍圆而神七也卦方以知八也六爻易以贡九六也昰天地之数易之所取止有七八九六以为蓍卦之徳六爻之义至其用以筮而遇卦之不变者则不曰七而曰八葢蓍圆而神神以知来卦方以知知以藏徃知来为卦之未成者藏往为卦之已成者故不曰七而曰八左传襄九年穆姜始往东宫而筮之遇艮之八晋语重耳归国董因筮之得泰之八八者卦之数故春秋内外两传从无遇某卦之七者以七者筮之数卦之未成者也必知七八九六为天地之全数者天地之数一曰水二曰火三曰木四曰金五曰土一二三四得五为六七八九水火木金行于四时五五为土居中央王四方故天地之数止有七八九六七八十五九六亦十五二者合为一月之数七八为春夏九六为秋冬四者合为一嵗之周天六地五日有六甲辰有五子五六三十而天地之数毕故知七八九六为天地之全数而易之所用也两象易䷡䷘系上曰上古穴居而野处后世圣人易之以宫室上栋下宇以待风雨葢取诸大壮虞註云无妄两象易也无妄干在上故称上古艮为穴居干为野巽为处无妄干人在路故穴居野处震为后世为圣人后世圣人谓黄帝也艮为宫室变成大壮干人八宫故易以宫室艮为待巽为风兑为雨干为高巽为长木反在上为栋震阳动起故上栋下宇谓屋邉也兑泽动下为下宇无妄之大壮巽风不见兑雨隔震与干体絶故上栋下宇以待风雨盖取诸大壮也䷛䷼又曰古之葬者厚衣之以薪藏之中野不封不树丧期无数后世圣人易之以棺椁盖取诸大过虞註云中孚上下两象易也本无干象故不言上古大过干在中故但言古者巽为薪艮为厚干为衣为野干象在中故厚衣之以薪藏之中野穿土称封封古窆字也聚土为树中孚旡坤坎象故不封不树坤为丧期谓从斩衰至缌麻日月之期数无离坎日月坤象故丧期无数巽为木为入处兑为口干为人木而有口干人入处棺歛之象中孚艮为山邱巽木在里棺藏山陵椁之象也故取诸大过䷪䷉又曰上古结绳而治后世圣人易之以书契百官以治万民以察葢取诸夬虞註云履上下象易也干象在上故复言上古巽为绳离为罔罟干为治故结绳以治后世圣人谓黄帝尧舜也夬旁通剥剥坤为书兑为契故易之以书契干为百剥艮为官坤为衆臣为万民为迷暗干为治夬反剥以干照坤故百官以治万民以察故取诸夬大壮大过夬此三葢取直两象上下相易故俱言易之大壮本无妄夬本履卦干象俱在上故言上古中孚本无干象大过干不在上故但言古者大过亦言后世圣人易之明上古时也䷬䷒大畜利贞虞註云与萃旁通此萃五之复二成临临者大也至上有颐养之象故名大畜案萃者临两象易也故萃五之复二成临虞註襍卦大畜时也大畜五之复二成临时舍坤二故时也䷏䷗小畜亨虞註云与豫旁通豫四之坤初为复复小阳潜所畜者小故曰小畜初九复自道何其咎吉虞註云谓从豫四之初成复卦故复自道出入无疾朋来无咎何其咎吉干称道也案豫者复两象易也故豫四之坤初为复小畜与豫旁通而兼及两象易者汉法也其本诸系下无妄中孚履与大畜倣此反卦襍卦曰否泰反其类也虞註云否反成泰泰反成否故反其类终日干干反复之道复彖传曰复亨刚反动而以顺行虞註云刚从艮入坤从反震故曰反动观卦曰观盥而不荐虞註云观反临也观六二曰闚观利女贞虞註云临兑为女兑女反成巽明夷虞註云夷伤也临二之三而反晋也渐女归吉虞註云女谓四归嫁也坤三之四承五进得位往有功反成归妹兑女归吉系上曰鼓之舞之以尽神荀註云鼓者动也舞者行也谓三百八十四爻动行相反其卦所以尽易之藴案古无反卦之説唯虞註观复明夷渐五条乃真反卦也其襍卦一条及虞註同人荀註系辞二条仍可通之于旁通耳朱震周易丛説曰荀爽解中孚曰两巽对合外实中虚则古人取象有用反卦为象者于此可见系下曰重门击柝以待虣客葢取诸豫九家易曰下有艮象从外示之震复为艮两艮对合重门之象也又曰君子安其身而后动虞註云谓反损成益虞註序卦云否反成泰咸反成恒序卦正义曰今騐六十四卦二二相耦非覆即变覆者表里视之遂成两卦屯蒙需讼师比之类昰也变者反覆唯成一卦则变以对之干坤坎离大过颐中孚小过之类昰也反复不衰卦干象传曰终日干干反复道也述云反复合于干道颐卦曰颐贞吉虞註云晋四之初反复不衰与干坤坎离大过小过中孚同义故不从临观四隂二阳之例系上曰古之聪明睿知神武而不杀者夫虞註云谓大人也庖牺在干五动而之坤与天地合聪明在坎为聪在离为明神武谓干睿知谓坤干坤坎离反复不衰故而不衰者夫朱子语类曰三十六宫都是春易中二十八卦翻覆成五十六卦惟有干坤坎离大过颐小过中孚八卦反覆只昰本卦以二十八卦凑此八卦故言三十六也半象虞註需卦曰大壮四之五九二需于沙小有言虞註云大壮震为言四之五震象半见故小有言又註需大象曰二失信变体噬嗑为食故以饮食又註讼六三曰干为旧徳食为初四二已变之正三动得位体噬嗑食四变食干故食旧徳註豫卦辞曰三至上体师象故行师註讼初六云初四易位成震言三食旧徳震象半见註小畜卦辞云需上变为巽上变为阳坎象半见故宻云不雨註晋上九曰动体师象註益六二曰三干折坤牛体噬嗑食故王用亨于帝説文谷字下云泉出通川为谷从水半见出于口又片字下云判木也从半木俎字下云从半肉在且上大畜九三曰二已变三体坎二至五体师象爻变受成法家人上九曰有孚威如终吉虞註云谓三已变与上易位成坎坎为孚故有孚干为威如自上之坤故威如易则得位故终吉也象曰威如之吉反身之谓也虞註云谓三动坤为身上之三成既济定故反身之谓此家道正正家而天下定矣渐初六曰鸿渐于干小子厉有言无咎虞註云艮为小子初失位故厉变得正三动受上成震震为言故小子厉有言无咎也上九鸿渐于陆虞註云陆谓三也三坎为平变而成坤故称陆也又曰其羽可用为仪吉虞註云谓三变受成既济与家人彖同义上之三得正离为鸟故其羽可用为仪吉三动失位坤为乱干四止坤象曰不可乱彖曰进以正邦为此又发也三已得位又变受上权也孔子曰可与适道未可与权宜无性焉渐彖传曰进以正可以正邦也其位刚得中也虞註云谓初已变为家人四进已正而上不正三动成坤为邦上来反三故进以正可以正邦其位刚得中与家人道正同义三在外体之中故称得中干文言曰中不在人谓三也此可谓上变既济定者也诸卦旁通干文言曰六爻发挥旁通情也陆绩注云干六爻发挥变动旁通于坤坤来入干以成六十四卦故曰旁通情也旁通卦变小畜亨虞註云与豫旁通豫四之坤初为复复小阳潜所畜者小故曰小畜初九复自道何其咎吉虞註云谓从豫四之初成复卦故复自道出入无疾朋来无咎何其咎吉干称道也九二牵复吉象曰牵复在中亦不自失也虞註云变应五故不自失九三车説輹虞註云豫坤为车为輹至三成干坤象不见故车説輹六四有孚血去惕出无咎虞註云豫坎为血为惕惕忧也震为出变成小畜坎象不见故血去惕出得位承五故无咎也履虎尾不咥人亨虞註云与谦旁通以坤履干以柔履刚谦坤为虎艮为尾干为人干兑乗谦震足蹈艮故履虎尾兑悦而应虎口与上絶故不咥人彖传曰刚中正履帝位而不疚光明也虞注云刚中正谓五谦震为帝五帝位坎为疾病干为大明五履帝位坎象不见故履帝位而不疚光明也象曰上天下泽履君子以辩上下定民志虞注云干天为上兑泽为下谦坤为民坎为志谦时坤在干上变而为履故辩上下定民志也大有元亨虞註云与比旁通彖传曰其徳刚建而文明应乎天而时行是以元亨虞註云大有通比初动成震为春至二兑为秋至三离为夏坎为冬故曰时行以干亨坤昰以元亨初九无交害匪咎艰则无咎虞註云初动震为交比坤为害艰难谓阳动比初成屯屯难也变得位艰则无咎九二大车以载有攸徃无咎虞註云比坤为大车干来积上故大车以载旁通相应暌彖传曰説而丽乎明柔进而上行得中而应乎刚虞註云刚谓应干五伏阳非应二也与鼎五同义鼎元吉亨虞註云柔进上行得中应干五刚故元吉亨也又彖传曰柔进而上行得中而应乎刚昰以元亨虞註云柔谓五得上中应干五刚巽为进震为行非谓应二刚与暌五同义也震巽特变説卦曰震为雷其究为健为蕃鲜虞註云震巽相薄变而至三则下象究与四成干故其究为健为蕃鲜巽究为躁卦躁卦则震震雷巽风无形故卦特变耳又曰巽为木为风其究为躁卦虞註云变至五成噬嗑为市动上成震故其究为躁卦明震内体为专外体为躁下经恒六五云恒其徳妇人吉夫子凶虞註云动正成干故恒其徳妇人谓初巽为妇终变成益震四复初妇得归阳从一而终故贞妇人吉也震干之子而为巽夫故曰夫子终变成益震四从巽死于坤中故夫子凶也恆卦彖传云利有攸往终则有始也虞註云初利往之四终变成益终则有始故利有攸往也又云日月得天而能久照虞註云动初成干为天至二离为日至三坎为月故日月得天而能久照也又云四时变化而能久成虞註云春夏为变秋冬为化变至二离夏至三兑秋至四震春至五坎冬至故四时变化而能久成上经小畜彖云小畜亨虞註云与豫旁通豫四之坤初为复复小阳潜所畜者小故曰小畜又初九复自道虞註云谓从豫四之初成复卦故复自道又九三舆説輹虞註云豫坤为车为輹至三成干坤象不见故舆説輹豫彖传曰天地以顺动故日月不过而四时不忒虞註云豫变小畜坤为地动初至三成干故天地以顺动过谓失度忒差迭也谓变初至需离为日坎为月皆得其正故日月不过动初时震为春至四兑为秋至五坎为冬离为夏四时为正故四时不忒通变之谓事盖此之类案小畜内象巽豫内象震震巽特变小畜从旁通之例豫终变成小畜犹恒终变成益也蛊彖云先甲三日后甲三日虞註云谓初变成干干为甲至三成离离为日谓干三爻在前故先甲三日贲时也变三至四体离至五成干干三爻在后故后甲三日无妄时也下经巽九五云无初有终先庚三日吉后庚三日虞註云震巽相薄雷风无形当变之震矣巽究为躁卦故无初有终震庚也谓变初至二成离至三成震震主庚离为日震三爻在前故先庚三日谓益时也动四至五成离终上成震震爻在后故后庚三日也巽初失正终变成震得位故吉震究为蕃鲜白谓巽也巽究为躁卦躁卦谓震也与蛊先甲三日后甲三日同义君子为阳大义泰小往大来传曰君子道长小人道消否大往小来传曰小人道长君子道消则阳为君子隂为小人明矣故坤卦辞君子有攸往君子谓干阳説卦方位即明堂方位诸例自内曰往自外曰来内卦为主外卦为賔为客阳谓君子隂为小人初为隐为潜为微为几为啧为始为深为足为趾为履为拇二为大夫为家为中和四为三公为心为疑五为中和为天子为大君为大人上为宗庙为首为角为终六不居五下为先上为后下为内上为外阳为存隂为亡阳为吉隂为凶阳为吉为庆为喜为生为徳为始为存隂为凶为恶为杀为刑为终为亡初九九五为圣人初六六四上六为小人九三为君子九二为庸人九四为恶人为庸人上九为庸人六二六四为君子阳失位为庸人隂失位为小人隂阳失正为邪二五为中和性命之理君子小人干凿度曰一圣二庸三君子四庸五圣六庸七小人八君子九小人十君子十一小人十二君子十三圣人十四庸人十五君子十六庸人十七圣人十八庸人十九小人二十君子二十一小人二十二君子二十三小人二十四君子二十五圣人二十六庸人二十七君子二十八庸人二十九圣人三十庸人三十一小人三十二君子三十三小人三十四君子三十五小人三十六君子三十七圣人三十八庸人三十九君子四十小人四十一圣人四十二庸人孔子曰极至徳之世不过此干三十二世消坤三十六世消郑注云三十二君之率阳得正为圣人失正为庸人隂失正为小人得正为君子隂得正为君子失正为小人九三亦为君子泰彖传曰内君子而外小人君子道长小人道消也阳为君子隂为小人又一説隂小人变之正则为君子解六五君子维有解昰也又蒙六五失正为童蒙变之正为圣人蒙彖传蒙以养正圣功昰也离四为恶人离九四曰如其来如焚如死如弃如大有初九无交害虞註云害谓四四离火为恶人旅九四旅于处虞註云巽为处四焚弃恶人失位逺应故旅于处言无所从也系下云子曰徳薄而位尊虞註云鼎四也则离九四凶恶小人故徳薄大有九四匪其尫虞註云其位尫足尫体行不正四失位折震足故尫象曰匪其尫无咎明辩折也虞註云折之离故明辩折也四在干则尫在坤为鼠在震噬胏得金天在巽折鼎足在坎为鬼方在离焚死在艮旅于处言无所容在兑暌孤孚厉三百八十四爻独无所容也五行相次干用九见羣龙彖传曰时乗六龙以御天此帝王五行相次之道也干六龙故明堂有六天一为道本初九勿用天之主气乃上帝也故月令止有五帝土数五一二三四得五为六七八九故爻止用七八九六而一二三四在其中五得五为十故天地之数五十有五太衍之数五十而五在其中天地之数五不用故九畴五行不言用大衍之数一不用故着数四十九干为仁虞仲翔註易云干为仁史记五帝本纪云其仁如天管子曰天仁地义初为元士易爻初为元士干六龙皆御而初为元士者案士冠礼记曰天子之元子犹士也天下无生而贵者也郑注云元子世子也无生而贵皆由下升又郑郊特牲注云明人有贤行着徳乃得贵也愚谓二义相兼乃成易气从下生其得位者从下而升如二升五亦有贤行着徳故得升五也震为车屯二乗马班如乗震马晋语震为车妇乗墨车也艮为言艮六五艮其辅言有序杜註左传曰艮为言春秋传曰艮山也于人为言説卦曰成言乎艮系辞曰吉人之辞寡谓艮也中和之本赞化育之本参天两地而倚数又曰兼三才而两之虞仲翔註云谓分天象为三才以地两之立为六画之数故倚数参天两地有坎离之象此中和之本也説卦云幽赞于神明而生蓍此赞化育之本干五为圣人虞氏谓文王书经系庖牺于九五故庖牺在干五震初为圣人干九三君子坤六三匪人易例坤文言述坤六三之义云妇道也妻道也臣道也盖坤于干有妇道有妻道有臣道独不云有子道子道属之六子也圣人易例之分明如昰公羊传曰臣子一例乃春秋之例非易例也此治易者所当知耳易例卷下