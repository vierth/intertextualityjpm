序一代之亡国伤心史其中必有嵌奇磊落之士捐家产掷头颅特起苍头军以与大盗元凶相奋斗斗而不捷则阖家赴难举族骈诛前仆后继略不沮怯及夫大势已去天命不归识微韬晦之士又往往仗剑出塞披发入山弔禾黍之故宫哭松楸之鬼冢千古伤心人别有怀抱夷齐野蕨屈子湘兰元亮黄花云林红树遂为惨淡山河之点缀品孤臣末路岂得已哉顾亭林一代大儒明之亡也谒太祖之陵参列皇之墓无关风雨几历星霜徙步走八千里殆将以一腔血泪挥洒天下忠臣义士庶几以一成一旅还我祖宗锦绣之山河泪夫鬼哭神豪天崩地拆国学已矣前朝遗老携手而人青燐碧练之场哀哉人何不幸而为亡国之民也英雄不遇时辗转流荒岛则郑氏其人也豪杰不得志肮脏走苗山则郑氏其人也天生畸人无独有偶五岭而南之端州有大明布衣郑簑庵出焉一介书生卜平羁旅为国难为家仇为陆沉为天陷仗三寸舌游说于强兵悍帅之间百事无成九死不变卒乃遁于蛮荒绝徼天若怜其孤愤而以空谷美人璇宫贵主送诸英雄之襟抱以少慰其缠绵歌泣之情碧翁可人红颜顾我亡命客亦亦足自豪哉若夫风雨鸡鸣同声相应有是主有是婢隐娘红线有时亦屈于檐前讹上为纵铮金铁之鸣报国之情重守身之义轻酬主之志殷事仇之心苦乃至送媚逆邸交欢孱王角枕锦衾摧风暴雨吾书至此吾之笔花变色吾之灯燄吐芒如闻杜苇娘咻啾作鬼泣如见夜合花凄凄化血飞吾之不祥文字乃化作残英飘絮楚楚可怜后之读书者俾知专制魔王威稜无上而蓬头赤足之侍女有时掷荆卿之剑奋张良之椎亦足以扼其吭而贯其胸庶梦武力淫刑于焉少戢则下走着书之微旨也是为序卷一金陵为古帝王都会龙蹯虎踞气象巍峨限南北于大江千涛汹涌浴日月于长荡万斛灌输玮矣哉雁门半首之故墟也宿雨初霁夕阳始昏萧萧穷巷中有少年芒鞋竹杖状若病丐蹒跚而来坐街头作喘息仰首天末泪眼欲枯有过客见而怜之给以钱予以食少年愕然起愀然答曰谢长者某虽贫且病然生性不受人怜也傥来之惠心志焉耳矣过客感叹而去少年何人吾书之主人翁所云端州郑蓑庵者是其先世不可考或曰其父群为潮州总兵潺虏之南下也殉于官阖家被歼焉或曰其母死于贼其姊妹陷于贼被强姦不屈死或曰生亦被俘守者怜其幼纵使逃概略如是然彼讳莫如深从无一言一字之披露谶音觇之但知其为亡国遗民而已有从生之父执探其隐秘云有佟某者李成栋之偏稗也李夙号杀人大王吾粤先受其赐五羊浩劫血流成河婴儿刺于竹林少女奸于桑陌李成栋下广州手书奏报上睿亲王侈陈其杀人之方略实言曰巅峤多朱明遗孽非尽薙之余烬当复燃杀戒一开遐方永奠苟有以姑息之说进者涵淹卯育为患新朝匪细故也等语王之温谕答之李既嗜杀李之稗将佟某侦知潮州总镇有二女甚美杀其父掳其妻若女佟即自摄潮州镇使寻以所至屠城杀首级以万计累功擢授广西巡抚生之大仇即李将佟某云云吾书今转入正文矣郑生家本小康遭巨变鬻田产挟赀走上拟访三江豪杰议恢复大计而陈今声黄淳耀等先后复或被执骂贼不屈间有一二世家名士啸聚门下客将有所举动然而逻者载道皆不得逞辄轻世肆志沉酣于美人醇酒之场侯公子即其伦也生访旧金陵中经世变迁者迁遁考遁犍虏鹰犬林立望门投止人莫之应也乃变服为病丐整言于市中或就狗屠沽酒痛饮饭辄醉呜呜而歌奋瘠拳自挝其面面之血涔涔下市人则大哗谓是伧者殆以贫病发狂自戕其生命也故金阊门之左侧有旷野焉白苇黄茅一望萧索寂寂如鬼墟中有石坊石质剥落牧童所过牛角磨之渐变嶒峻之石骨坊之上榜有大字曰驸马坊字模煳不可辨当日纷侯赐第门第不减乌衣今则日炙雨淋大如园林鞠为茂草迤坊而北是有短巷俗称之曰鱼子巷矮屋无算蓬门之外尽张蜘蛛之八卦网而蝨垢之衣服陈列于豆架瓜棚质言之一贫窦民圭之焉耳巷之中心点有下等旅店招牌可半截曰长丰旅店主穿犊鼻裤黑且胖天气尚清和彼之汗涔涔下自执扇以当炉顾客并不多所栖止者非江湖术人即市廛乞丐郑生居于是食于是主人意其为丐也贱视之饲以粗粝眠以稿草生安之饱食两餐心清梦稳豪与有时暴发探手入破袋出白金掷之于案上其声锵锵然唿店主人曰拿酒来拿酒来店主人大惊念此伧胡腰里有多金岂其为盗耶又念人无贵贱苟多金即足称豪士豪士而惠顾我我与有荣施因是之故恭敬惟命沽酒以进生苦无下酒物命买彘肩一使烹而熟熟而烂盛之瓦盆中热度篷然索主人踞于床相与酢酬主人徒脯啜饮且面赤说市井秽语其声呶呶然生斟目睨之捧腹笑忽问曰主人生斯长斯亦知明太租之皇陵剩瓦颓垣今尚有存焉者乎主人蠢蠢初不意郑生有是言乍闻之面色陡变跃而至于门窥张邻右幸无窃听两人之言者主人颤声曰客官杜汝口汝居此勿得妄言苟妄言者官府闻之寸磔汝矣汝自作自受尚可甘心无幸如余乃被汝波及一杯酒卖汝以头颅代价殊不值客官殆醉矣毋妄言也生瞠目怔然良久罔识其发言之朕兆低声问之曰店主人吾何妄言者吾但叩此间名胜所云明太祖皇陵如是而已耳店主人亟张其目蘧伸黑毛之手如葵扇形为之掩生之小口生以手推之店主人怒曰汝真愦愦汝不知明太祖皇陵五字为今日新朝之忌讳名词耶即此五字足灭汝九族矣且言且战慄生变色知市井辋流震慑于帝王之余威龌龊弗足与语笑谢曰异方之人罔识忌讳惟长者谅之翌日托言性喜野山迁寓于南城萧寺禅房花木丈室琴书寺僧潭影耄而聋惟雅重文人延生就居不稍计值寺之西偏草阁五楹绕以梅花百本维时初夏黄梅颗颗缀于柿头宿雨滋之晶生如玛瑙生居第二楹开窗一望近水远山如一幅天然图画生行囊非不充裕特时当乱世不欲以豪富示人彼鱼子巷之店主人鼠目聋头尤为生所畏怖避之益谨藏之愈深自移寓禅房稍稍御长裘乘肥马僱奚僮便执衅暇谒寺僧潭影彼趺坐蒲团闭目不妄语强聒之愀然曰居士处境与老衲不同居士讲人世法老衲谈出世法主旨不同酬对自少居士志之人生只相印以心耳胡喋喋为生颇疑其简傲自是相见一合什无他言某夕漏下四更凄风乍来寒月初上枝头小鸟啾啁作异声生心绪不宁兀坐高阁中当窗夜读读司马迁史记刺客列传至高渐离闻击筑声徬徨不能去因取戒尺挝其砚石铮铮作声曰嗟夫高渐离汝入耳而能聪汝循声而会意殆古所称知音人哉吾奈何并世而无此知音人也风尘漭漭吾其只影以终乎止自言自叹间瞥见白光一团起于梅林之东北似电非电似虹非虹阴森慓冽之气上凌星斗生固好奇要亦自命好身手者开其窗钻首外望四无朕兆乃跨足于梅梢如猿猴抱树由枝而及干骎骎已陟其巅登高下窥原来有瘠如僵尸之老人在正望月长吁临风舒臆跳跃上下手中如有一物抚弄如弹丸生偶作咳声老人倏然没并此光芒万丈都付之茫茫大地之中生骤打一寒噤仍循古树槎枒跃而归于寐至灭烛就榻惺惺不寐念此深宵怪剧是人是鬼是山贼是僵尸真真莫名其妙此时忽见有青衣策马者排闼而入生视之则盈盈含笑之美人也问为谁笑不答惟右手拈一雪英玉瓣之花左手拈一绿衣银甲之花其人娇娜无伦一步一颤巍招生以手生迎而就之若就若拒若合若离卒乃接其一置掌中则雪瓣琼英其大如斗之花也欲更接其第二之花措手不及花委于地如蝴蝶乱飞女青衣顿足似深致惋惜惜彼得其一而遗其一者生平视女青衣苗条艳冶殆非凡品心一跃猝然起思揽而抱之青衣夺裙色骤变勐推生于粉壁首触壁而隆然呵唷失声原来南柯一梦红日起矣梵王宫殿钟声铿铿然生起床拾级下楼至于梅花树底俯仰观察毫无朕兆觅潭影老僧问之合掌微笑曰居士多心乃惹外缘是间如太古荒山安得有僵尸剑影甚矣一邪之足以召魔也生悚然而退龙堆萧瑟鸱吻荒凉十里柳楸一犁桑柘金陵王气问犹有存焉者乎明太祖以枚竖生涯缁流徒理出身皇觉一跃而为白水真人虽日天命使然然推倒其胡虏之功挞元人还汉族革命英雄功不在汤武下伟哉布衣作天子剑李以下此为第二人矣惜夫玉步未更金棺巳掩龙飞凤举千古无不入土之帝王草创方新奄然此矣三都龙起之地即为万年蜕化之墟于是屹屹皇陵萧萧梓殿明月露冷儒足供后人之欷歔凭弔而后世枭雄怪杰或睹此少戢其野心概自永乐北迁而祖宗体魄之留存亦仅剩此一坯黄土耳某日旭阳初耀朝露未唏纵横阡陌间大地作黄金色雄鸡四叫伏蛙不鸣远远有此少年丰采甚都披白狐裘乘款段马鞭儿得得直指阴森鬼域而来少年游目聘怀为状滋可乐额角腮边时时出汗则探手入怀检其雪帕且拭汗且嘘气顾其马后之奚僮竭蹶奔驰携壶挈榼追之如不及生笑曰僮惫矣余将下马息于树之阴言时以手执马缰腾身而下马此间有柏树绿叶如幢其下乃有石凳生偃息于此出酒瓶饮酒自劳与奚僮笑语瞥见柏树之背似有黑影一度抓手抓足如张鬼脸以伺人生大骇循其影而视之如有如无莫节得其真象问奚僮则对曰吾目迷未之见也维时麦田之上另有一少年骑一匹桃花马飞风而至斜掠故柏树之侧倏然跑掉不知去向而先前之黑影亦消归于无何有之乡生有戒心亟解马腾于马之背立鞍镫唿奚僮使并乘挥鞭挝马腹马着痛发足狂奔至五正十二时已至皇陵地点矣以帝王发祥之地宜何如庄严瑰丽使人生景仰心庸知世变时移自胡虏入关窃据京畿重地朱明之祖家陵寝久已发掘无遗北方且然何有远在于南中之古墓其间强藩悍镇投降鞑虏者更顺承其意意旨搜索胜朝之遗蹟芟夷而蕴崇之嗟彼皇陵特其眼中钉之一物耳生到是间举头一望烂瓦颓垣鞠为茂草有石楔有隧道当其门有缘营队长守之红缨帽白石顶腰佩长刀狞恶如天神见郑生横刀一喝声如怪鸱郑生镇静如常下马执缰鞠躬为礼前致词曰远方之人偶然过此闻南京古蹟莫着于朱元璋之故陵拟流览一周以新眼界老将亦许之乎此营长者方盛气以临又闻为参谒明陵益凶怒疑为朱明遗孽潜至此间作不轨举动揭其刀欲砍之生疾退数武益为恭顺出白金二十两双手献于营长曰游客但欲观光别无他意此区区者用佐贵弁之酒钱也着者曰郑生洵可儿哉此辈降虏顺民遭时鼎革穷饿且死乃腼颜向虏乞得一守陵之差便作威作福鱼肉小民实则与鬼为邻镇日在草间恒不得一饱苟有以白金为寿者虽至下贱亦优为之况其参观迹古乎果也仗二十尊番佛灵运化此兇神恶煞帖然而就彼范围立即霁颜改口曰先生汝欲谒明陵耶言至此摇其首低声曰此须密缜切小可声张否者君与我皆感不便因招以手使尾之而入国变以后陵谷变迁帝骨已寒王灵不振只剩有白杨衰草哀哀黄鸟向天乱呜似诉说泉下人之盖世英雄今则马鬣就封而龙鳞委化者此时生入隧道由高而下阴森不见人惟闻土气刺鼻中人欲呕夹壁皆苔藓暗中以手摸之胶潺如涕唾生止步划燐寸遍照隧道之上下两旁时有石刻文字磨灭不可卒读意为朱明臣子游踪至此以寄其景山松柏之思回顺奚僮面白如雪陡陡一寒噤生失笑扶而掖之镇之以霭语温言守陵者急叹曰此地如鬼墟履其地者无不惊怛欲绝齿牙战战有声宁惟孺子甚矣客官之冒险而好奇也生漫应之俄而出坠道仍不见天日但有空虚寥廊之殿庭地上遍黄色之设瓦缸凡数十具缸满贮鱼膏燃之作灯清澈光明百年不灭此外陈列御用品物一如帝者生时若紫铜彝鼎有作鹿者有作牺形者有作鸟形蛙形者自余则为元之武器盖元人入主中夏为日已久稍稍以胡俗易汉习兵器亦为之改观朱元璋之起义也适当兀造之衰彼亦自称马上王故死后冥器盛陈兵备有长可丈二之矛槊其柄作蛇形其蜂作鹦哥嘴形红缘斑驳锈印起苔花梓寓之前落一玄纱幔帐横列一琴台其上置宋元数磁事最映郑生之眼帘者有黄绢一端包裹大书一卷欲展而阅之守陵者进曰客官勿尔吾若展之乃珍重而解其黄绢赫然灵丹书盖以朱色涂其篇皮也阅者诸君试猜为何书此并不是什么秘密奇书却为一部苏批孟子但书之内容眉端有细字似为当日太祖御字经筵进讲若刘基宋濂等附以启沃敷陈之接语而此书文为朱元璋艮前摈斥之而后推崇之者故龙髯上升亦遗命以七篇为殉殉生流览四週无意中发现图画一幅悬于正殿上不觉毛发森竖肺叶大震登时一腔热泪大类水晶之箭夺眶而去投于地呜呜哭哭到天昏地黑不知所为噫此明太祖之千秋遗像也人情于国破家亡一腔怨愤无地发洩有时触于物而伤心眼泪拜而哭哭而踊生亦当世有心人哉守陵者止不曰客官勿尔此大干法纪也设有狙伏而窃听之者君其危矣生止哭顾奚僮取名香清茗一一供于御座傍徨几案间良久不能去守陵者促之曰客官可以去矣时辰已届余方瓜代也生不得已遂出出皇陵暮色冥冥日将哺矣生策马僮随之绕山坡而下中道有丹枫一林炊烟绕之于步之外不复辨认生眼到瞥见枫林之罅又似有黑影一团如鬼物之窥张者私忖曰余来时某林某径曾见此黑影今复尔果何为岂真如守陵者所云明陵左侧时有满洲兵潜伏其间以捕参睦者而族灭之耶若然则余适当其冲矣正冥想间勐闻哨箭一声说时迟那是快飞集于生之面部生急闪闪于石箭乃中其臂亟拔剑按而待无何贼骑至矣大声喝曰你们干得好事偷谒明陵你不是朱明子孙定当其逋臣遗孽今番遇我当捕汝送南京总制将汝碎尸万段汝好生大胆言时贼骑纷纷至或持矛或持刀囷郑生于垓心生挥剑左右迎敌精神百倍当先之悍贼彪形豹首手执长柄之钢刀一刀砍于生肩膀生急以剑挥之刀与剑碰火光迸露纵铮之声声震岁谷此贼之刀被格刀飞去可数丈悍贼亦翻身落马惟贼骑有十数人轮流转战生以一人当之未免吃亏况生臂早巳受伤伤口被动血流如注而此时陡觉痛苫第二之悍贼乘之有持枣木棍者横棍一打打郑生于马下马绝尘奔几蹴生之小腹殆哉郑生性命悬于唿吸矣贼复腾身下马再举其枣木之棍向郑生之头脑用尽九牛二虎之力勐然打下咄咄飞箭细如银针之飞箭其势如蝗虫飞制于悍贼之目及其咽喉呵哟一声贼之枣木棍不特不能伤生之毫末而自身已隆然而倒蠕蠕如小鼠已僵矣同时百步之外瞥目胭脂色之小马其上乘一美少年眉目如画英风飒飒背负小雕弓手拈小钱箭腰间绣带更插有宝剑一柄飞风而至银箭之所及处贼众皆倒着一个死一个不消五分钟时间把一队剪径强徒通通身死尸骸遍于山麓彼美少年跃马前来系其辔于枫林走视郑生倒卧平芜草间鲜血模煳衣襟皆满抚其脑微有气乃撕其雪帕为之系其臂膀噼衣汗片片如蝴蝶又为之拭其血痕此时耳际微闻树枫中有生人气息勐拔剑以迎敌盖虑贼众之未尽歼也抑知郑牛之外尚有奚童童睹贼状骇极而奔奔于树下直则抱之而上升如猿猴然今见少年英雄乃杀贼而救其主审慎惊喜其气咻咻然少年恰望眼疾见之据张弓射以箭童唿曰勿尔我乃伤者之仆也言次奔回乘一马下伏地叩首谢少年恩义少年正色曰此非讲礼之时汝当助我系而主于我身我以背负之汝则当先而向导日晡矣亟当出此险地否者贼巢在咫尺迫袭我者大有人也童应命十一死贼之扣带用代绳索如少年意旨少年既负生如倒绷孩儿飞身于马背穿镫据鞍挥鞭将下忽问奚童曰若主人寓何处去此不远否曰不远南城某萧寺耳少年日善先驱之奚童发足奔少年策马缓缓从其后行未三里天已黑矣蓦见封山之上火光烘烘然鼓声冬冬然少年拭目望之噫红头黑脚之满洲兵也少年此时危急万状狼群已逐虎党重来百战强弩之余安能勉为抵御然尚镇定回首看到真切急放银箭一枝穿过满洲兵马之眼马隆然而倒连人辗于涧下命奚童划燐寸纵火烧山以塞其穷追之路挥鞭策马其势如电驰须臾出险矣樵鼓冬冬报二更仅乃克抵萧寺少年以策挝月下之门门有若一小沙弥也见状大诧奔告于老僧潭影僧方入定充耳如不闻少年勒马空阶背负郑生鲜血渗鞍镫厥状甚惨奚童导登楼少年于背上释生如少妇绷孩儿细意抚摩轻轻代释其文褓奚童灯下窥之窃诧少年奇美乃大类英秀之女郎然少年固武勇不群能以单人独马杀贼至数十不可谓非壮士也少年置生于榻取衾代覆之命奚僮将护勿得有所迁移目投于老僧将缕述贼状僧略一晨目旋复闭微笑曰此亦一劫运幸能用金火克彼敌人咄咄此怪事亦孽缘吾欲无言矣少年赧然退然念僧殊怪特稳语不可解然彼胡能前知曰金曰木曰克抑又何义噫吾知之矣金者吾之金属小镞也金克木木者缘林之义请我以银箭射彼小贼能聚而歼之火者大约为纵火焚山之义胡能克水此真不可解苦索久之恍然大悟曰是矣禅师奥旨盖为满洲兵也满字从水洲字亦从水其谓是乎噫孽缘孽缘此何言抑何指者思至此神色顿异俯首不能抑蹀躞以至于楼前奚僮倚栏以颤唿曰客乎吾主人殆僵矣少年寸心突神乱跳飞而陟于楼端趋榻视生生昏去目上视挺直果如僵尸少年情急跨榻上去其衾解生之胸腹两部彼亦裸下身衣骤脱莹然露其玉体彷徨四类见奚僮在旁急麾去之命煎沸水置浴具勿得有所俄延僮去矣少年以己体覆生体一仰一俯口偎口肉贴肉更用双足夹持为状滋狎亵不知作何勾当奚僮年虽幼性狡黠从帘角窥之则见少年以吻偎物似索其主人之舌狠命啜之僮暗惊以为少年殆亦贼意将断舌而害命几失声而啼继见少年系咬其舌盛鼓其腮似运气然出彼之气灌注于主人之舌尖大气鼓铸两颊俱丹厥状如朱砂包之户虾蟆俄而上身摇又似研擦其主人之胸部骨与骨压沥沥有声肉与肉搏黏黏有汗最终则以腹熨腹如熨斗然磨旋可数十分钟少年圆额汗出如桃花之雨气竭矣力惫矣手足瘫软身体不能自由塌卧于主人腹上奚僮大怪诧又意此为妖人殆将吸尽主人之生气主人必无幸转念曰噫吾主人己受伤死矣死者安有气是又胡为是彼岂吸食僵尸之山鬼耶念至此肺叶大震齿牙战战有声忽见主人之手掀然一动其右足挺然一伸同时双眉紧蹙破口而颤唿曰啊唷此两字声气紧凑而轻微声之与气几不相属奚童窃喜念主人更生矣咄咄是真怪事真是幻人彼果具何神通能驱鬼之魂魄使自归其驱壳既死而复生者勿论如何吾主人固俨然生矣惊且喜仍蹑手足摸索入厨宠火已冷嘘其炉火又生须臾水有韵如瓶笙蓬蓬然沸矣勐闻少年唿曰童来童来童闻召急趋此时少年已穿衣主人之衾重薪掩覆少年斜卧榻侧状已竭蹶似俯伏作微息低声曰沸浴具远将来勿稍缓童视主人目流动如明星但惫甚舌似哑不能言童将水具至少年休息良久神气复元勉起床捋臂揎袖取洁巾自拭其浑身之汗命去污水另易之又为生自顶至踵拭其秽污至臂膀受伤处加意护持不使与他物接触防其成痛楚也盥洗已讫一一为易生之血衣仍以衾覆之出纤手熨生额似验其温度彩怀出少许物事金光如小弹丸纳于口嘴嚼之俟其质糜烂则俯伏而哺于生之吻里生亦知意迎其吻仰就之吟呷有声须臾此金药丸者咽尽矣生顿止痛精神炼发渐渐能言语少年半榻侧斜目而睨之作樱桃笑口其齿如瓠犀洁白又如银粒诸童旁侍念此少年真男儿中之冠玉者矣生亦勉笑徐徐执少年手款语曰谢君拯余生死人肉白骨感何可言少年正色曰君新瘥不宜多语我辈皆人类又属汉种同为羁客见死不相救此岂尚为人畜类耳自是躬任看护问暖噢寒加衾垫褥料量诸饮食细故务令生妥贴目然生大感殊抱歉有时欲强起拟分任共劳则亟止之戒曰伤口未合动必有咎丈夫尚意气耳江湖结合患难相援直人生分内事胡作小儿女子絮絮论报施为生乃坦然受之彼更有神术日长无事挟小筐荷鸦嘴之锄登肃寺后荒山觅草头木本或羊粪石英之属贮漏筐携之归踏瓦砾中得半破石面用为捣药器以之敷生患处灵验如仙丹又或商诸奚童竟古代紫铜钱童问何用笑曰孺子汝知者吾将合药以疗汝主人童急解其裈带示之以五铢半两等钱悉取之捣为末更奇者命童捕胎鼠取新瓦燃武火煅之煅灰存性拌合紫铜末亦以敷于患处居然不痛不痒去腐生新惟伤口太阔而长自肩膀以下蔓延至于手肘要非旦夕可奏功生静卧枕间镇日与少年相对生问曰君救我至恩人也我竞未识君为何人隶何籍贯能相告吾少年喟然叹曰同是天涯沦落人相逢何必曾相识君但勿问可也生又曰君文弱似书生胡精绝技悉歼悍贼如磔小鼠此技从何处来笑答曰此何足称绝技苟有绝技何致令足下受伤荷君褒愧死矣生喧嚷曰是何言彼山贼与满洲兵者为乐可十数皆骑马而执兵君以一人当之横扫暴徒如秋风之落叶此宁不足管为神武者君太撝谦下走不敏已崇拜若天人矣少年含笑语生忽于少年面部发现一可疑之小点原来此少年者眉目如画效好若仙红润腮边光痕致致郑生忽作幻想念普天下之男子断无如是之容貌者且其喉际无核耳珠有孔尤为男子省之异状执其手笑问之曰君堂堂丈夫宁亦佩耳环胡为有孔少年大窘俯首不能答既而曰实告君下走为南滇南土司之种族蛮荒之人动多迷信父母娇养其幼子时有为之穿耳为之缠足男当女养庶保延其寿命此习俗之至陋者下走亦个中之一人今行年长大亟拔去之而耳孔尚存不图为君所发觉君为端士当不以此见奚也生敬谢之自念不知何故两雄相倚乃互结不解缘少年为生侍疾有非一般看护女郎所能及其万一者枰水量薪推寒送暖生每服药蹙双眉厌其苦少年验温度将适可悄悄擎其药瓯就以樱桃小口少伸其嫣红之舌吻药瓯似为生先尝同甘共苦强笑曰药而苦固也然古人有言良药苦口利于病君何饮斯药朝进病夕减矣且吾谓药为百草之精英苦中有馨味君不信请尝之郑生亦往往为少年所欺得少年片片如得蜜沃菩提子引颈饮之虽然药固依然苦也饮数匙恶心起将呕吐少年坐逝床沿一手拈饴糖送之于吻中哀恳曰君勿尔强咽之苟不幸而呕吐者君之病不获瘳亦辜负我簋炉吹火也生重违雅意闭目勐吸之吸至尽少年喜擎其瓯以示之曰无矣少年见其细意熨贴也则故故撒娇弄痴佯言不饮少年则变色焦急不可名状少年忧郁生喜矣生服药半晌汗丝滴枥下少年自取其云帕伏于生之肩际引手入生背为之拭之时或搔其肢胳窝用为笑谑种种酣嬉之动作大类小学校之两顽童奚童熟视之若无睹也生当创深痛鉅时性命在唿吸少年乃扑被卧彼之脚下澈夜问茶问水生发热以手其熨额生畏寒以身偎其背衣不解带目不交睫生渐痊可矣又分床而睡别嫌明微盖少年貌美深恐属耳于垣者议彼为龙阳余条韵也生久晤对之明知其为男子然男子而具女郎姿致在势亦可人怜于是眠而近之不使离其左右一夕庭月陡黑山风骤来斗大书楼窗櫺为之震动生已睡入黑甜矣忽打一寒噤遽然乍醒唿少年少年百感在心惺忪殊未睡也闻声趋至立于榻之恻双手揭纱帐问生胡为生乃斜其目而视之灯光闪灿中隐隐一慵妆女子也暗室无人惊饱独绝则伪为冒冷齿牙战战央之曰吾被风欺从梦惊觉冻若此将奈何少年曰夫不有衾褥在耶吾为汝覆之抑需加衣衣着体便不冻君意如何生蹙额曰吾自受伤以来一中风寒摇摇竟无主此非絮裳绵袄所能为功言至此震动不已厥状忒可怜少年曰然则命童僮开火炉置君之榻边用取其热度其或可乎生益摇首无言惟凝目视少年作亲切乞援之状少年会意意彼促狭儿殆非人不暖也第念并枕联床是何景象他事可徇情兹事安可徇情乃生哀之不已夜愈深冻弥甚少年颇恻然动情颤声曰我生少孤零不惯与人并榻且有择席病但君冒冷伤势又未痊山风呜呜砭人欲死为救死扶伤计要不能不反经行权无已我仍倒卧于君之脚下庶君得偎傍可少减其冰寒君真痴缠使我终夜不得息君其忍哉生之本怀但使招之近前联床共话稍羁旅之愁肠如是焉耳矣生果端人初非有断袖余桃之妄想也讵睡至五更月上山鸟乱啼策策风声己卷向无何有之乡不复轰腾耳敲生乍醒脚我触处有物软如绵始悟个中有人与我共长夜悄听之无声息惟微闻丝丝娇喘声推衾起来细加审视彼少年腰细乃蜷由银虾睡态娇慵尚是芙蓉未醒生拟缩身而下就之而抱之继念同是男儿他人不可为彼为我救命之恩人胡能加之以亵玩转念及此已忙自己之冒寒而惟恐少年之中寒推被角以让之一枕梦酣觉至红日三竿大雄宝殿之钟锵然响矣生初起床有小沙弥入云主僧有请生整衣参谒此时主僧持钖杖当阶立眉稜有英气不复跌坐禅床矣一见生招以手入丈室谓之曰居士识衲为何人生谢不知主僧笑曰老衲流落荒山初不欲以本相示人惟念大家同是一流区区隐衷无妨相告衲非他人固当日毛将军摩下皮岛中晓将也今满虏即位吾之老伙伴多半反颜学主或开藩闽粤或建邸黔滇附凤攀龙皆攫取富贵以去惟老衲生性孤耿而种族之见深甚不愿以亡国遗民重食新朝之薇蕨不得已披缁剃发潜伏接此然而雄心尚在他日稍有借手当与君等角逐中原君亦宇宙伤心人但养气未深尚昧明哲保身之义是登需之岁月济之以技能方成有用之伟器否则燕市屠狗下邳少年一击不中大事不可为矣生闻言大感动愿受上人教主僧复曰君于畴昔之夜见梅花树下有人舞剑月光中是即老衲之游戏三昧也尔时交浅言深未敢剖心相告今徐觇居士之所向如哭陵如杀贼老衲皆步步相随君等肉眼殊不觉耳生大惊异咋舌不已主僧入秘室取革囊十数一一以钖杖穿之解而开之咄咄其中石灰人头为数可十许指其中之须髯张者曰此某满千总也此某满洲游击也天下初定此辈曾杀良民满虏奖以殊荣乃得白石水晶之顶子戍守南京城郭彼辈乃戕杀士类动指为朱明遗孽敲诈屠戳靡恶不为有事则为兵无事则为贼君等不膏其斧钺已属万幸实则居士莅南京若石驸马巷之店主明太祖陵之守官以及树林之山贼山谷之满兵皆通同一气以掩杀居士等之性命习也老衲眼见不平已间按为君第诛之非敢告劳聊以示英雄同志因指一肥胖卷毛之首级曰此即君驻石驸马巷时所与君据饮之店主人也君移寓此阁彼伦亦跟踪而至祸由彼作故首诛之生视之果然不禁骨悚毛戴念此僧信为非常人余早料及之不意老大头陀即是当年皮岛之轰轰名将虽然僧为我而杀贼杀贼犹可也杀满洲官兵处头国嫌疑的时代万一事泄僧与我甯有幸正惶感间僧以知之招以手更入入禅房有经厨以酸枝玻璃为间架彼一按其机关门顿辟冷气森森然燃以灯光四射皆无量数之乐瓶大类欧西博土之化学室取一巨铜盆置入头于其中更拈绿色药一瓶用凉水开之渗于铜盆中沸然如镪水蒸气上腾一剎那间人头之骨肉血髓化为乌有仍是清水一汪僧顾生而笑问曰何如生战慄不能答咋舌而巳室中有暗渠伧铜盆之水而泻之泊泊从下流谓可通长江流域拼当已讫仍导生出生再拜伏地愿为弟子学剑术主僧哂曰衲与君大有缘法然学此都无用世方多难魔王御宇杀戒大开纵有荆聂之流三尺青萍曷足敌雄师百万徒自苦耳生涕泣请曰国破家亡去将焉适复仇死不复仇亦死与其衔冤饮煨而死毋宁奋樵击贼而死余志苦矣师又老余想受衣钵当仰承师志事即不辛杜宇之血精卫之魂忠肝热血犹洒遍天地间也师其遽辞潭影重违生意卒慨然许之生又援引同舍少年并为弟子潭影喟然曰老衲遁迹人间除勿士外从未与人人相接吾许汝可也许汝而蔓及于第二人知我者多危我者众使江湖流言谓出家人大选事冒滥招摇此大不可也坚却之生不敢复请卷二自是生潜心学艺僧亦尽出其所学以教之自吐纳练气以至于探丸呜镝飞檐走壁殚心教之惟主僧每夜半起烧香辄于空阶落月中倏忽见倩影一人匍伏于碧草之茵叩头不已即而视之则冉冉而没十数夜皆然生意颇心动僧枯木死灰旋起旋灭夷然不以为意也讵第十六夜而法生奇异之事斜月初上暑风乍来半壁花阴一帘草色空山松子落幽人应未眠正萧时三更之情况也主僧衣袈裟曳蒲履拈香一炷从回廊之西边拾级上高墩是间有大钟意将敲钟以惊梦此主僧午夜之常课每夕皆然也讵手执木杵攮臂以敲之堂答一声说时迟那时快彼巨锤之中心点乃有飞如蝙蝠集于主僧之胸部主僧殊慧觉轻轻以袖之拂之如拂尘为而蝙蝠影儿已嚷然失声颠踣五丈之外然犹仆而起起而飞再接再厉勐扑主僧出匕首势将飞去主僧之头颅主僧以敲钟之杵随手格之纵铮一声匕首坠阶下此月光一亮主僧舒其怪自知飞者非蝙蝠而为亭亭倩影之女郎心大诧默念女郎斗胆乃敢犯老僧正思惩创之岂知月形花阴中翘首望梵王宫似有干叶走瓦声飘然而坠下此干叶者迎风而飏与蝙蝠倩影滚为为气纠缠如飞鸟打架煞是可观主僧以指作剑遥向而叱止之平地间倏现两人其后之一人却为英姿爽飒之少年其当先一人即为诡容闪烁之少女少年擒少女扑之于阶前举其足蹴其背少女禁伏但宛转哀号颤声求速死少年向僧合什曰贼女无礼已为师擒之矣主僧笑曰汝非郑某之同舍生耶老僧仅一会面殊未畅领清谈勿疑四外人孤高纪物也虽然汝亦劳苦十数夕相从匐伏阶下磕首不已意汝必有隐史究胡为者少年对曰下走之仰慕上人热诚与吾友等相乃上人许吾友厕之于弟子之列而独令下走向隅此则死不瞑目者故匐伏膜拜以冀师之矜全或邀齿录也主僧未置答研鞫阿女谓老僧挚处曾何开罪于闺流故乃恶作剧少女愤然曰曾戕吾父大仇不共戴天侬是以杀僧惜夫天不相侬一击不中命也复何言主僧微诧曰噫老僧乃戕杀汝父此作说者蒿目视之目炯炯如碧燐今常叙老僧之小史矣老值目辽东亡命过山东东帅博科尔济满酋之健将也天下初定明季亡命多走山东十八站博氏希风承旨违搏党人潭影至泰安夜入店博氏命捕头蔡某固尊为保镳而深通术者命之刺潭影潭影卒免脱蔡覆命博帅大忿谓其通党锢手足嗾卫队十人用金瓜鎚以挝杀之但蔡有爱女剑术强于乃父博师忌之乃诡言蔡为贼杀女未之察遽信自是漂流江湖觅取杀其父之和尚不图于南京萧寺得之是夕着夜行装预伏于巨钟之里身轻如蝙蝠猝起而图僧初不意僧之为劲也既被擒僧问曰乃硬指僧为仇敌僧霁颜告之曰小妮子若误矣秦安旅店之夜若父奉满洲博师之命令前来杀余余逊避之实未伤汝父之毫发而博师即以是罪之谓为纵余嗾使卫士以金瓜鎚挝杀若父若殆在梦中嗟夫杀若父者满洲史也非出家人也余虽兔脱余仍得往来济南调查兹事之真相彼满虏鹰犬终无如何虎史畏汝尚存汝又娴剑术故忌汝而欺汝移祸于余余为出家人神佛在前不敢诳语者误矣乃指鹿为马也少女至是恍然如梦初觉遂投地而拜曰少女子无知误干法座今始知杀父大仇乃在彼而不在此愿师赦吾眚亦厕余于弟子之列庶学艺少进出而兰虎吏一为吾父伸冤二为吾师复仇师必许我我当滴血以明志言未毕纳指于樱桃吻中厉然一声春葱之指坠于襟上鲜血涔泛下少年急救之巳能及矣潭影亦为恻然探囊出药末命少年为敷之女郎于月光之罅潜窥少年卫玠丰姿潘安情韵目灼灼注射之或忘其身受之痛苦潭影自是并蓄兼收课三人为弟子三人亦深相结纳矢誓为异姓骨肉郑生居长少年次之女郎又次之融融若兄妹然郑生某日起床中以手纳履忽拾得一稀奇物事咄咄此何物此何物则一妙丽嫣妍之女相片也但女相之装束至奇不中不西不蒙不藏头戴凤鸟冠插以雉羽肩顶有霞皮如凤翼然袒其胸玉色莹然隐隐露椒乳身披软甲如蝴蝶双翅五彩翩跹袖甚短是呈两臂圆匀如雪藕而春葱之指稍长无节掌心作胭之色左手似拈雉羽尾右手似拔僱翎箭美人之背乃贯小雕弓下部穿银红脂战裙脚着蛮靴配景为四面崇山山花落红成阵不辨是桃是杏意此山非中原地点此女亦非中原种族然面妖容艳姿大类太古时代之后妃公主蓑庵览一过手不适释而美人之横渡媚眼似贯注流射于蓑庵影里真真唿之欲出此时忽有感觉觉美人面部思从何处见来正冥想间而少年巳掀帘入见状色变趋而夺之郑生把益且擎高其相片止之曰君勿尔否者撕作蛱蝶儿雪片乱飞矣少年大懊丧屏退于室隅麻怨曰君太无赖殊乏道德心天下安有乘人不在而窃窥人之阴私者生急辨曰殊非忒冤枉是物也君殆遗于地上而我于无意拾得之此与发人秘密者绝对不同既而视其相片复视墙隅之少年恍然悟嗤然笑曰噫是矣此殆君少年亟驳之曰否君勿误会若固女郎也生益调之曰安知君非钗而弁者君之气宇诚丈夫君之丰韵抑有时而酷肖女郎余固疑君尤艳于女郎噫是矣少年默不答既而泣然欲泣曰分属知交乃欺人若此我自悔盲目识此轻薄儿仓猝相煎一何太急君请自肄仆从此逝矣生跃起遮道以留之双手奉缴其相片百般谢过至于长跪叩头聊当负荆请罪少年始恕之此心终不怡生絮絮问曰娇娆小影毕竟是何人君必告我少年佯笑曰我告君君当为我隐复此非他人余之女兄之小影也生复注视自语曰良然良然君秀面彼腴君庄严彼活泼细心校勘究竟不同虽然天下同怀姊妹其酷肖如攀生者殆什之八九也少年如响斯应曰君真聪明余正与妹挛生一男一女余堂上二老诞余姊弟之日适出获双煎亦一牝一牡一用是志庆吾姊亦喜作男装今行年渐于又复娇滴滴作女儿风貌矣生至惘然半晌偷看此女小影悠悠若有会心忽问曰此等女装仆诚井底蛙生平未之见此何装也少年赦然曰吾实告君君家世固滇南之苗人种族也吾父忝充土司自古食米之地厥为琼花山居万山中与红尘隔绝君他日遭逢乱世或遇不得志时不以异族为嫌入山访旧家君好客当扫径欢迎或者世外桃源尚有义士息鞭之城也生听讫洒然动容曰谢君厚爱我谨志之弗敢忘但有一言君固未以姓名相也少年曰此当见谅仆早已言之矣相逢何必曾相识此自关于仆之秘密非敢以不肖待君靳其名而不知告也生曰运逢阳九地棘天荆韬晦目全贤者不免实则我师徒四人皆遁世避祸一流姓氏里居辗胡能为他人道惟荷蒙不弃鸡黍之约矢以他年试思我万里寻君而不得君之姓氏我对谁访又将谁依者少年百忙中初不意其盘问及此亦为之辗然失笑口君言良是但君异日过我我给君以信物当通行无碍言至此背人欲解带以检出其藏身之物事帘儿一飏有倩影婷婷翩然而入伊何人伊何人则即昨宵行刺老僧之女子也今则释怨为恩女隐娘变作贤师妹矣女郎入底音含笑拜蓑庵复拜少年而手中纤指却着一朵雪瓣之花儿置于鼻微嗅之憨笑不可止少年调之曰师妹剑法大佳我当拜倒裙下女郎嗔以妙目骂之曰君戏我我苟剑术佳者胡致为君擒君奖我不啻自炫其帜榜之曰第一然耶言次秋波斜瞬关着少年郎似且怒且恋而顿触其恩怨无端者少年逊谢之于无意中瞥及胭脂掌中之绿蓓蕾女郎笑容可掬曰我谒师手拈夜合花师输我曰汝来大佳我为汝钖佳名汝当以花自名其名曰夜合花或简举其词曰夜合自后汝师兄妹为数三人郑生居长汝二人以兄事之少年居次汝又以兄事之彼二称汝为妹或名汝以夜合花须知出吾门者皆有雁行不能紊诏穆汝名夜合异日当有一段夜合故事此天机事汝谁认之余聆师言曰喜跃不可名状姑走告两师兄虽然师兄等固杜门密语侬真无状乃掀帘径入兄等能恕我乎蓑庵笑慰之曰吾人既分属兄妹繁文褥节亟当删除之要亦无所谓秘语妹言过矣着者今当改口亦称无名女郎曰夜合花以归简便夜合花瞥睹少年之手中乃有女装小影色骤变疾而起如小鸟张翼趋而夺之少年已觉笼袖中靳弗与夜合花乃撤娇痴曰二哥欺我区区一小影尚不与我胡名为兄妹此非密谈而何蓑庵从中调解曰二弟可与之小影为若姊彼则娇小玲珑之弱妹也若妹即彼姊天其安有长姊之影而不可以见幼妹者其与之便夜合花方始释然知小影为其姊则更无第二之女郎可以卷入吾人之界线少年无奈姑与之一览夜合花凝眸审睇几透视其纸背忽问曰此姊妹胡逼肖二哥妹与姊同是闺流胡彼落落有英气我有日得逢姊面我当发婢媵之礼见之我奔走江湖间从未见有巾帼英雄如姊姊之异表者少年匿笑曰既云姊妹妹他日见之亦修姊妹相见礼如是而止胡自贬乃退居于妾媵此何因者夜合花顽憨无状笑曰我固不自知之为生性奇妒天下女郎有貌美于我技优于我我不能屈服之必当崇拜之也此我之特性今我欲有所问问两位哥哥适间促膝谈心与二哥之背人解带似将检寻物事此何为者能剖心相告乎少年慨然曰云胡不能妹即不垂询我亦将奉告盖同生乱世一旦飘风暴雨鸿雁或且分飞飞到天尽头万一碧翁怜会常红尘再故见此安可无先时之嘱咐者言至此解带出两玉印长半寸广三分一为汉玉雕成一为缘玉琢女皆月古篆字曰琼花洞主缩以金圈络以丝缕一赠之于蓑庵一赠之于夜合花用为他年之表记二人敬谨爱之自是三人同师事潭影光阴好驶日月不居转眼又明年五月三人学击剑技艺以及吐纳练气飞詹走壁之绝技靡所不能忽一夜少年感冒中夜发热不醒人事蓑庵与夜合花更番护特之迨少年新瘥尚未起动如常忽于一夕亡去二人大惊异四处踪迹之渺不可得同时主僧潭影也失所在同时忽于板壁发见一纸条儿似以花针刺之审其文约有数十字略曰风尘邂逅具有前缘大哥英伟大过蛟龙得云雨终非池中物惜仆有非常事故立当启行不及而辞至为歉仄吃转与妹妹知之人生何处不相逢倘异日壮志顿酬前缘未尽则天涯握手会当有期弟去矣哥与妹幸自爱云云蓑庵滴沥泪下以手拊髀曰弟乎不辞径行忍心若此起视夜合花尽已俯伏书窗呜咽不能自止从而慰之则茹泪再拜曰二哥自昔行藏至为幽秘然其人必有不可告人之隐大抵内悲身世外痛国家千古伤心人别有怀抱然而时方乱世山河梗阻彼之去也必由间道绕出长江由长江上驶直抵湖南四川跋涉万山中以达滇南边境嗟夫翩翩裙屐渺渺关津虎吏狠官险机四伏二哥其何以堪之者我今请命于大哥意将赶上前途无论艰险如何必长寻得二哥方才罢手否则茫茫人海恐无相见期矣蓑庵凄然曰妹妹汝顾念二哥固见手足情然何以处大哥者盖亦同留此地徐徐打听二哥之消息余必助汝进行苟妹从余言余不孤零妹毋远涉且救我数人之性命者尚有老大白头之师傅寻哥紧要寻师亦紧要妹意谓如何也应之曰大哥言良是惟师傅与二哥均于一夜失踪其同路相约与否初不可知要之寻得哥哥或当知师傅的所在寻得师傅或并审二哥之所在至云大哥方面与二哥大同得大哥居留此地宾中之主也进而历中原入幽燕譬如鹰蟠大野天空地阔任大哥之所之即不幸而返棹珠江先人敝卢依然还在退可以有守进可以为绰绰然固有余裕也二哥一身殆如匏寄邦里姓字尚不能举以告人其踽踽之凉亦可以概见此妹妹之所以置此而寻彼者非有所轻重于其间急者急之缓者缓之情理势固应尔也蓑庵恳之曰妹妹夫岂不能兄妹成行同达此千里寻人之目的者而胡以只身远去为夜合花默默不答被其义人心坎盖别有深心矣嗟夫古来美人雅爱英雄夤夜相奔岂特药师红拂为然哉盖以无名之女郎而恋此无名之英雄惺惺惜惺惺殆非一朝一夕之故矣抑知此无名英雄者身似浮萍心如藁木女郎恋之彼未尝受女郎之恋也个中隐曲惟少年自知之亦惟少年自棹之耳虽然女郎未尝不爱蓑庵也特以其爱蓑庵不敌其爱少年之深且挚少年去女郎追此一幕彷彿追夫之艳剧遂不得不开场矣蓑庵晨兴奚童报之曰姑娘于天未明时骏马一鞭向某山坡出发矣蓑庵为之骇然郁郁不怡至于旬日念居留南京终非久计比日以来师徒分手弟妹睽离萧寺孤栖亦复有何乐趣决计返广东省亲墓兼访国变以后诸亲友执手讯谰相逢如隔世其时有顺德县橘柚村逸民姓何者字不偕兄弟二人皆明季诸生豪侠好客会鼎革抗不仕阴与长江中原诸遗佚如顾亭林魏叔子吴次尾侯朝宗辈深相结纳书札往来以反清复明为职志又与岭南诸君子若张家铄陈独麓陈子壮黎美洲等秘密会议首倡革命军省会不可居而满掳疆臣习新朝鹰犬日罗织党人之罪状兴文字狱大开杀界陈独麓乃秘约诸人中赴龙山之观音岩建草堂撼伟画蓑庵奔走是间革檄驰笺半出其手笔嗣以龙山与南海鹤山诸邑相连耳日众多危险殊甚乃移会议于橘村橘村一名羊额乡地似桃源乡以外有下户村农四週环卫乡之中心点有旷场曰红梅后洞方塘五里水滨篱落筑三五渔庄蟹舍更种百十本珠砂梅每冬令盛开登高一望如绯衣仙女整队联翩从天下降而琉璃世界中则有无量之肮脏书生悲歌屠狗暮夜出没其间伊何人则何不偕先生方与党人筹军国大计也此有美如冠玉之少年手一蜡色小丸出利刃剖而开之众方愕然视盖尔时桂王驻端州方草创小朝廷而广州方面满犹率海舰追至形势甚阴恶蓑庵为端州人端州某督师阴与广州党人互通声气乃以蜡丸告急求教于蓑庵使蓑庵激劝诸义士特起苍头军以拊满酋之背蓑庵发蜡丸下其事于议场有议走虎门由东莞起义师沿增城龙门花县以抵清远折入肇庆为声援者有议间道走三罗赴广西桂林求救于瞿式耜张同敞者有议运动广州原有诸军一夜反正歼满酋即出援肇庆者众论纷纭莫衷壹是蓑庵独毅然请行拟改装入省会效张良鲋浪沙故事狙击满酋又一面耸动故家臣室出巨饷济肇庆并阴结在野某提督某镇使召集旧部星夜起义师越佛山以阻满酋之追击建议甚伟诸义士咸牡之蓑庵五鼓起行由红梅后洞之小溪掉扁舟出黄达大海是夜狂风陡作暴雨滂沱友人白衣冠送之海上陧船鼓声冬冬东方现鱼肚白色蓑庵洒泣登舟比及省会一疑舟有满洲兵四人起于蓬笠中高举一沙囊囊于生之首捕之而去噫螳螂捕蝉黄雀在后忠良被系千古心伤盖生在龙山会议时已有奸细潜尾其后凡生所为文属稿投于故纸篓中者一一检拾之汇而送于满酋酋命间谍沿路侦缉之至省河登岸一举成擒生扰手探弹丸逼迫两声打落满兵之四耳盖四兵方鱼贯而行牵扯蓑庵里之以入笠也卒以首既入笠虽有神技万之能逞日将夕矣锢于狱中狱为罗剎地府之变相乃满酋鹰犬特设以待党人者生既入牢身受钱窗风味彼橘村诸议士概未之知也不三日而搜捕余党之满酋命令飞至于橘村之红梅后洞矣恶探之告密于满酋也顺德之橘村其人皆野蛮而犷悍中有义士嗾使之振臂一唿四乡响应棠城堡架枪炮人人头脑皆挟有排满复明之思想是非全学剿洗之不为功满酋先入为主飞调满洲绿管凡三千人由广州发动浩浩荡荡飞奔顺德而来其时天下初定满酋患五岭以南鞭长莫及肇庆方面既为朱明遗擘所播迁自不得不划草除根以期一劳求逸但大兵南下盛开发戒又一面暗派巡便微服出京兵程莅粤一以巡查逆党一以收拾人心借为剿抚兼施之计内中有某中丞者不贰臣传中人也惟其意存宽大又与何氏不偕兄弟雅有文字香火缘何族凡五千人闻大兵不日洗村鬼哭神号悲声动天地不偕氏夜兼中丞屏人密谈至漏四鼓始出其翌日中丞偕提督某乘坐数十号兵船顺流而下刀枪耀日旌旂蔽空抵鸟洲乡叠石滘即为橘村之背面阴遣前嗅探该村举动哨报曰村无举动是间多养蚕种桑缫丝剥茧比户闻轧轧机声也中丞佯不信顾提督蹙额曰探哨皆本地人恐不可信提督亦虎虎盛曰公言良是非躬亲勘验不可乃登岸与中丞并辔从叠石滘衔枝疾走直入橘村惟时夕阳西斜炊烟四起平原草绿古陌桑青农人荷笠而于田妇子携筐而适野倏见兵龙植锄而立略无恇惧色施亦俯首耕耘各事其所事比深入村场清风徐来新月初上一路街头巷尾除织机轧轧声余则读书弹琴声无所谓筑城堡枪炮为反清复明之轰天举动也也丞动色曰此武武城弦歌非互乡恶俗也百闻不如亲见公以为何如提督唯唯彼虽为满酋鹰犬固挟一杀样而来然事实具在莫能姓练周内人声懊然而去不偕遂资送诸名士入山避地韬光息影以待天下之澄清被则兄弟二人筑庐于水滨林下以诸生殉国栲其庐曰不去庐世之比之首阳偕隐蘧庐故址迄今尚存也中丞于四更三点乘官船数十号始抵白饿潭提督先登岸叩南门入城禀覆满酋而中丞独坐舱中舱有红幔帐燃红烛治军书倍极方假寐水泛鸣官鼓冬冬报五下矣瞿然醒左右顾烛光被风动惨澹如绿莹瞥见案上笔筒飘然发现一小纸拂如雏形之雏则大惊抽而看之咄咄斯纸也乃以花针刺于笔竿上灿然为朱笔大书曰端洲名士郑蓑庵才苦学文誉盛于岭南勿遭当道扣留疑为胜朝党扰士林与大狱橘村前事公见之矣郑生解奇得无类此书生落拓悲歌负气则有之叛逆称兵殊末必也公为满酋爪牙助纣为虐理当杀公第念公较彼辈尚有良心郑生前途非公莫救幸速图之否则岭南多义士我能赦公他人弗克谅公也下署间二字笔墨殊草草但挟飞舞势中丞阅讫毛骨然悚曰念官舫泊中流卫士千百人环列如铜墙铁壁刺客胡能入噫入者自入矣距今半点钟前彼空空儿竟立我之咫尺间矣我之性命宁不悬念彼手思至此额之汗涔涔下继念郑生被逮常局得其文檄铁证具在事关鼓众谋叛诛夷九族不足蔽辜我虽为之援手我固无职守之星使也胡能与某王某督抗念及此仆于床闭目寻思卒不得善策勿忆去岁南游过南京某萧寺见旋壁题诗曰野色苍茫树色征秋风又见雁南飞浮沉天地身空老萧瑟江湖人末归大泽龙蛇看滚滚深山猿鹤故依依绮罗漫羡当途客平揖公卿要布衣诗笔雄奇有傲睨王侯之概此人非前朝遗佚即在野英豪读罢为之神往后函问岭南诸君子知为端州郑蓑庵手笔以是默志其为人又德过金阊门粉壁亦题七律一章署其名曰郑公荷笠钩叟吟哦诗中语简直与前作无异余又暗记之文字因缘至为怪特其诗曰群山缭绕大江流风景遥从异地幽廿载萍踪惭悫样一春花事懒登楼干坤逆旅寄湖海虚名我漫求唤起诗魂铸金石不妨吟兴动沧文诗有霸才似于前代之邵尧夫陈同玉一流彷彿相似酋嗟夫名士坎坷遭逢乱世如郑生者其遇固可悲其情尤可悯我为天地爱才故必当营救之翌晨便衣单骑入城见某王即前文所混称曰满莹者是也王年老且骄蹇乘舆服物宫室妻妾奢侈拟于帝王闻府佗城建旄珠海其他姑勿论即以辕门前之巨量石狮高可二丈许广可七尺阔如和阗白玉系从端山七星岩里发掘天然巨石诏名匠搭高架精镂之得石狮两对一赉送于滇南吴平西王一自用之其间人刀转运金钱破耗在在足以惊人议者方之罗马教皇之古宫以宝石结构而成黄者黄如粟白者白如玉绿者绿如翡翠红者红如玫瑰其宝石及栋材亦从非洲数万里外营运而至盖天生枭雄怪杰其僭侈无道有如此者王驻节广州总督巡抚提镇之下概不接见人有罗织党狱者不轻裁判官不取口供旁证仅付其子其以私刑拷问问数语稍忤意命以铜锤碎其首萑如首南瓜形子某骄倨惨酷逾于乃父有时亦不暇拷问径以党人付诸长史长史皆探险小人从罗剎鬼国之牛头马面者转轮而出世以奔走于权门贵邸上有好者下必甚焉嗜殊之性主仆如出一辙往往捕一所谓逆党乘天将暴雨推之六脉渠中使厌溺漂流以死基于以上之叙迹郑生不幸而罹党籍又驰檄为文皆出一人手笔此种时赃现获之革命犯不消禀闻王府一广州都守武弁己足族灭之而有余何物中丞真于天晓放时门直抵王府投剌请见阍者呵之曰你是甚么人逼有此斗胆丞今何在曙星未稀旭日初上乃如冒失鬼走谒王爷耶汝亟去否则挖汝胆中丞亦颇有风骨虽临以王之豪仆都不稍畏怯抗声曰余固中朝特简之钦使也若安敢无礼三阍者益呵之争论甚剧烈声闻于内邸某王急便衣趋出拱手谢无状顾左右执阍者命责军棍五十握中丞手延之入内屏人密话良久亲送之出大门是日午正三刻提刑按察使署奉某王手谕着开释郑生并以礼敦请来辕有说话交带云云广州人士闻之莫不动色相诧岂某王嗜杀杀人如蝼蚁胡独于郑生赦之乃前倨而后恭也着若今当补述某王之遇刺客铃辕月朗玉帐风清瓶花吐香壁钟动响当当报二下矣粤秀山麓之某梵宫桄榔树巅瞥有一黑影儿似乌猿之倒挂抱树身而下亟跃于短垣超于海龙王庙之绿瓦至瓦之尽处飞跨于对面巍楼墙过越屋过屋而小巷而通衡而达于壮丽森严之巨邸巨邸非他即赫赫平南王之建牙开府也黑影往来倏忽如秋叶卷瓦如蝙蝠绕粱淅滴一声已飘堕于王府花园王府警卫森严所巡逻达旦者皆当日皮岛相从之壮士羽流剑客所在多有以且为心腹牙爪因授以护兵之职花园空中盛张铁网四系金铃之周牵一发而全身皆动瑯瑯如报汛之警钟另蓄巨敖十头为吴平西王送自滇中者以滇之万山多狗狗巨者为敖高可五尺巨可尺许其眼绿其毛漆其舌五色班烂暮夜遇生人或无术以驯之野嗥然声群犬皆至衔其人之首撕其人之身嘬骨吮血须臾变为肉糜此王府之警卫纂严而犯夜宵人所未敢越雷池一步者也不图花园之黑影或腾于空或穿于树遇有铁网出小指琢之应时而裂惟其指之用力至有分寸能裂铁网之质而上绝不震动以触及十万金铃刚刚飞至某假山山有洞后月光中窥之有物如磷火绿色荧然其气咻咻然似将发威而出洞黑影方而霎时出一鞭桿当风作势闪闪有异光直以鞭指之指洞中怪物绿光顿敛噤京不敢发声咄咄此绿光者巨之瞳子也黑影者夜行之刺客也刺客所持鞭竿则彼人秘制之魔王鞭盖以狮胆虎血涂之传以毒药加以咒语用能制诸般勐兽者中一犬被制众犬无能为遂如入无人之境王所寝处略如皇帝之便殿中分五楹楹有石墙厚可二三尺锁以铁栅栅之内门之外有番兵十人守之皆北部之土耳其阿拉伯人桥捷善战亦从皮岛所挈以南行者蛮兵亦有魔术每日之午王就寝乃施行咒术敕市五雷神于要路误入者矗然如中地雷扬骨飞灰以死刺客耳夜至灵道力亦至不弱州持大藏秘咒能降伏五雷神同时把番兵十人个个如中催眠靠于壁伏于地昏沉沉不醒人事客出一物事如钢笔始以镪水精锻鍊而成笔所划处铁屑如粉落辟成圆圈形钻其首以入虽然内户坚闭未易作排闼将军也客于是戟指迈步向空作法风唿唿而鸣无何重门洞开深入无人之境经第一楹华屋古董珍玩璘璀耀目光怪陆离迥非人间所有客不暇流览转人第二楹忽而灯光明大按此时尚未有电煤汽灯皆以古铜或精金制成或如雁足或如凤爪或如葵花形燃以红蜡异样光妍说是迟那是快忽于万灯如雪中有一人蹋起湘帘打着斤斗形滚亦风车而出卓立于牡丹红氍上客视之则美貌嫣妍之戎装女子也女女仗剑欲先发制人舞动寒芒险些儿砍落刺客之脑袋客眼利退一步疾喝之曰止我在此休得无礼女子凝目而视之且惊且喜几失声而唿客摇其手禁使勿声附耳十数言女子会意乃分头入内客穿复室不期而至一广庭庭有后角门推其门呀然辟见一楼梯遍钉狐狸皮举步舞声梯之形如旋螺蹑足而上上至第五层则洁净庄严之眷室也四壁张挂罗汉画中有纱厨供一尊观音系宋代福窑之珍品也侧室有小结构流苏蕙帐兰麝微闻香喘微闻与壁钟相酬唱客至此颇迷惘停息半响揭其帐以觇之则一龙章风姿之半老佳人也弯具下体厥状如银虾面向里厢卷着黄绫凤被此时刚转侧忽翻身而向外客看妇人年事大约有四十光景当为某王之继室或其侧妃殆饱阅繁华美人迟暮乃遁佛而入玄关者然其人必仍为王所爱而敬礼不少衰者否则居处宫室胡能贵倨若是于是袖出匕首寒芒闪闪欲直刺其脑部继念此妇无罪罪在满酋且妇能事佛尚有一点长心姑赦之趋于文具之案疾书小纸审讫拔妇人头上之风钗刺其纸仍为之戴于云鬓顺且笑低声自语曰贼婆娘莫便宜了你唿的一声越窗而遁却说戎装之女郎分头入内至第三楹亦推门而入举首一望室以内光腾腾皆珠光贝气中有金碧文鸾之帐帐半开内容毕现女郎遽掩口羞赧不可名状咄咄此并而睡者一为垂耄枭雄之某王一为盈盈十五之雏姬也姬之上体着杏黄宫纱刺绣小么凤缀以珠宝妖艳殊常王御金黄色秋罗色汗衣灿然绣龙团咄彼满酋燕处衣裳隐隐以帝王自命王以一手搭雏姬之颈贴其背亦曲身而卧其下半截以织金夹绫被盖之个里春光非同梦者不能领略着者不文但合掌念佛曰污我笔头罪过罪过而已女郎冷笑自言曰你这个神奸大憝为虎作伥中原人士争欲剸刃于汝腹中汝今死仰唤矣但我偏不汝杀留汝祸种为他日灭族地不如是不足以惩创汝且我今有事在身将营救一人此一人之性命悬于汝手特留汝命非惜汝实为彼计投鼠投器不得已也言至此顿足一跳那对金碧凤头鞋旋舞于牡丹红毡上立出匕首藐小如弹丹张而绕于室中光茫如闪电此匕首者乃知人意倏忽如燕子穿帷旋磨于一对可怜虫间良久飞出帐外瞥不然不见盖女郎神于剑术能发能收此匕首儿仍退入于绣囊中女子觅案头得一贮胭脂水之玉瓶蘸指兵中腾身向扮壁大书数语草草如龙蛇转一个花身低首掠湘帘而出阅者诸君至此此夜入王府之两剑客一男一女端的是何人殆堕五里雾中曾记南京之萧寺之老和尚乎曾记与老和尚同时失踪之女郎乎今兹刺客非他人潭影和尚也夜合花女郎也潭影来粤之目的志在谋刺满酋恢复明祚夜合花走粤之心理志在寻访义兄共劝伟举二人不谋面合抵省会闻警耗知郑蓑庵亦归岭南以文字招尤为满酋所逮捕各出其本领以救之实则彼此不相知不期而相遇于剑光独影中也潭影手续既完出至回廊躞蹀梧桐树下月光如水时间宿鸟叽啁正凝望间耳边忽有细碎声浪如干叶走瓦如落箨扫詹心乍惊足随起一跃而飞于星眷回头细看则为翩翩倩影之夜合花盖已跟踪而至矣潭影招之曰速去诸随来我缓则生变也屋过屋树过树刚刚出至辕门而后面之铃声大震户敖发嗥咆哮如勐虎其时响箭一枝高出云良尽王府平时之警讯用以调大众而御暴客者其号召唿应之神速殊令惊人怖未及五分钟王府之戈什哈等一百数十人弔引弦刀出鞘光烘烘火把列队于衙门而王府里之卫兵蠭起蚁屯有包衣佐领督带之奉王命搜内室自上房以至客厅膳堂及仆役人等之集合场莫不搜检殆遍某王更下令府中人等不准外出专员驰快马飞饰四边城门非至天明亦勿许放走二人扰扰攘攘直至晓钟七下都无贼毛的踪影某王始下令解严仍命探捕名手逐家轮门搜索俗语有一句贼过与兵终归何用彼所谓夜行宵小已鸿飞冥冥矣原来人声鼎沸之际潭影先行领着夜合花由瓦面走出辕门下面追兵已到喊吶声喧火光如白昼更无躲闪之余地说时迟那时快潭影将身一耸作饥鹰侧掠之劳飞向辕门以外之红棋桿噫此棋桿者离地可五六丈光身一桿其上仅有莲花托盘凡分三层方位不及二尺飘摇于半空中苟失足者坠于地下立成齑粉而潭影居然飞渡之变脚如铁铸于旗桿之第三托盘彼夜合花见老师傅潭影经已飞渡于旗桿只剩自己一人萑弱女郎蜷伏檐前瑟缩如猬虽其平日本事颇不薄弱凡飞檐壁之技一一皆有师承夫岂不能踵师之武步亦步而趋亦趋者独是技有深浅力有强弱以相距数丈之遥岌岌然立一旗桿离地又五六十尺此等飞跃之神技岂尽人可能者以故里足不前仰其首望师傅心胆俱战足力为之顿软幸而下方兵士一味向前追赶并未顾及上方潭影迫视其女徒亦且十分着急爱莫能助急心生一计遥遥以手使匿于瓦之眷鸱吻中女如言伏于鸱吻屏意敛气历时可三四点钟天将破晓矣追兵肆散人声渐归沉寂潭影从棋桿上吹口作鸟声用为暗号嘱彼曰寻出路彼会意蛇行瓦三循循边鸱吻以至于东蠡之短垣备跃而下潭影看得清楚亦如蟾蜍抱柱从第一托盘卸落第二托盘徐及于第三托盘忽倒其身足向天头向地仍用双手紧抱倏忽之间飘然至地循墙边而过至暗陬与彼女会合乃由不窄径偏由大路当亦老翁赶路少女扶之以走女且行且语曰爹爹汝腹痛现在觉好些否行则十数武即可宁家矣人问之则对曰父固南城浆肆之某翁也侬家在某街某巷今扶老父归吾母当候于门矣按某王发令昏夜仓猝只令肆园追捕刺客并未指示以刺客之若何形状是男抑女故潭影与女郎出险途人固不之疑即奉命追贼之戈什哈等一味狂唿乱逐漫无把握迎预碰着二人乃熟视而若无睹二人神出鬼没不消两小时已遁出北郊以外寻僻静无人处所沿白云山麓抵客家村潭影以白金二十两致送某农人为之杀鸡作食茅椽竹舍小憩片时夜合花请于潭影曰老师傅卓钖何方小徒愿隐鞭镫以供驱策潭影愀然曰汝意良厚但事势有所不能我辈今日行踪盖合作不如分作之胜利也夜合花曰师言殊奥邃弟子乃弗喻厥衷胡合作不如分作之胜利者此亦有说耶潭影曰老衲为方外人出入关津颇慝人视线一身尚见趋避更平添此赘疣其司能遁况为女子衲虽年老究竟是男分女途瓜李之嫌使路人侧目万一事机失利师徒共陷于网罗相对楚囚凭谁挽救即以前事论之尔时蓑庵被逮苟得两人同行并进未必能直入虎穴各显神通借日龟之如奕棋然落子已板而不化奕家所忌更有一节老衲之志愿今将爬山越岭上北江入西江趋桂王行在杖策叩阍力陈恢复策如今小朝廷之某督军某方镇皆老枘故人说话倘投机或有惊人特殊之举动女弟子堕我如骈指枝节非徒无益而又害之探汝初心无非访寻汝之师兄此外别无希望其谓报父仇靖国难纯为第一问题苟拚命从余将无复见汝师兄之一日老衲愿善占算能预测将来汝能听吾言航海往钦廉由越南直趋古滇日暮天涯必能与汝师兄聚首中原多难胡虏方张异日崛滇南当有草浑英雄与满酋为对抗之劲敌者非他人汝师兄也帅兄亦对仗汝为杀敌致果之行为此大数安排不能或免弟子乎其亦听信吾言乎夜合花听到出神疑信参半率然问曰师料英雄举义抵抗胡奴必为我同门之师兄师兄云谁其始为陵花洞主之少年乎即弟子所间关千里竭蹶以追踪之者乎潭影笑而不言固问之则曰天机渺冥至不可测大约汝之师兄两人皆在首义之列郑生庵蓑其主要角花也夜合花大以为奇继念师之法术至高卜筮至验平居无妄言师所决策运筹吾安能或忤因问蓑庵行踪今在何许师既救之胡不觅彼晤面示以进行方略此又何说潭影曰此亦分道而驰之计也人生遇合皆有定数吾与汝焉能违天老衲言尽于此矣汝其行乎夜合花略一回旋而老僧潭影已渺然不知所去夜合花无奈何谨遵师命投入滇南找寻所谓琼花洞主去了此是后话不便细载卷三却说郑生蓑庵入狱以后自分必死突奉到某王命令着即行省释并仰该生来辕听候传见有说话交带等语郑生莫名其妙迷离惝恍如在梦中既出狱即有戈什哈二名曰传王仰谕旨带领入见某王则长袍使衣之老翁也翁虽老精神殊矍铄目炯炯如猿猴状殊骄蹇然无恶意见郑生略一点颔生长揖不拜彼则指生坐客位展问邦族甚悉略谓部下无礼乃辱及先生先生幸海涵之方今鼎革时代人心浮动反侧不殊未安然而朱明天数已终满人入主中华保取之于闯贼非奋之于明帝自底定北部止位神京世祖章皇帝迄今甘余年矣破甑不能复国裂冠不能复载识时务者皆知之先生一介士流高蹈山林当不闻问外事仍望于南中诸君子晤面时解释一二若老夫者七十衰翁钟鸣漏尽无复当年壮心行且疏请撤藩解甲北归以边鄙衣农终老先生方在盛年前程远大愿葆凤羽无误触当世藩篱须知天下怜才无如老夫者先生能屈尊敬当延致幕府为老夫借箸运筹老夫不乏招贤之馆此则赋皎皎白驹维恐不及者先生苟能助我则利我否则天空海阔任吾翱翔区区愚诚言尽于此幸先生留意郑生慨然曰谢王爷高义生死人而肉白骨没齿当不忘独有一句肺腑之言不能不为王爷正告生自先祖若父世受胜朝之恩惠今虽国变犹戒子孙勿仕进勿奔走侯门生凛守家规不敢逾越况在蹇劣不羁之马安足为贤王供驱策笙簧酒醴之谊窃愿俟之异日至于王爷厚意文章知己定当逢人说项以仰报山海深恩于万一鲰生属有要事入滇中访及今请行矣某王笑曰先生诚高尚哉士各有志何能相强因顾左右耳语数四俄有俊跟班一人入内良久搴帘复出双手奉一锦匣装黄甚华贵跪而致之郑生某王肃然改容曰区区不腆聊以壮先生行色先生幸哂存之郑生茫然不省所谓视其仪目则白金千两文锦肆端也生受宠若惊盖其平剧介介自特况在仇敌此等甘言厚币岂能餂以非义之物质吾之特收买英雄耳天下岂有英雄而甘心为人收买者坚辞以却之至于绝裙欲行某王掀髯大笑曰先生读破万卷书行尽力里路宁雅量不能容物老夫所以馈赆者良无他意以滇南万里时丁乱世关津多梗阻恐先生未易成行辞曰馈赆用佐盘川之需也于是不由分说命俊仆端出礼物送出辕门外意有专守候辈生以归也生不得已受之王又顾侍从文官缮具文件一通并检玉虎符一具长仅及寸许广半之象牙色纯系滇玉雕镂诡异如虎头形王亲手递与郑生恭敬言曰此去滇南尚隔二千余里关中诸多留虽其广西一路顽民尚未归化先生能由此路与否非老夫所敢闻问若由钦廉一路经越南趋蒙自以抵大理府则沿途军官非敝藩部属即为吴平西王之典吏先生可持虎符节节照会之当可放行无碍另有所书一通望先生抵淔南之日投递于平西王彼与老夫分属至交必能略分推情照拂一切吴王英迈礼贤如不及亦愿先生少留生唯唯如教直立再拜岸然趋出王亲送之至于檐前握手而别生一出辕门果有马车一辆先前之俊仆已为之拼挡事物敬代轫辔为生服役以行问生何指生固举目无亲怅怅何所之自己都不能决定沉思半响嗫嚅答曰姑驶往城南旅馆其可也及到步赏该仆以白金一锭彼不受翩然遂去生自是放船瀛海尔时未有洋舶只趁黑木尖海之帆船始即今之所谓拖船者顺云则早到逆风则迟行足足捱了十日底程催乃至钦廉地面其时广西强臣为瞿式耜张同敞二人时出偏帅以扰海疆而钦廉亦在被扰之列生至此正在干戈撩乱世界居留逆旅濡滞经旬一夕感冒风寒倏然起病生之命运亦蹇哉钦廉地面水寒土熟飏风时作又遭兵燹之后疠疫滋生生体质素弱如以不服水土足足病了月余几不得生后有同舍生为广东人而经商于蒙自者其人颇晓医术饶有肝胆询知行程大家同是一路怜其病为之诊治而调护以病霍然良愈欲是约伴同行果然所经关津守史恶于虎无不于海口山径屯重兵监视兵皆露刃以俟过客有口供不符形迹可疑者辄杀之推其尸于山间及海中杀人如麻骸骨狼籍其有自广州及肇庆至者万为苛待搜检无所不至或抢掠其衣物钱财先谋财后谋命统以反清复明党目之百无一免幸而郑生持有虎符此符灵验大类玉皇上帝之符录间吏一问讯出符与以示之皆肃然改容不特不敢留难而且派兵护送一站交一站直送至云南蒙自此广州商人郑生握手为别生本无意入大理府亦不肯干谒吴平西王乃纾道过腾那腾越绕入山谷中逢人便问琼花山无一人知者某日策马至一山巅有土人执缰领导时近黄昏碧嶂丹崖幽寂乃如鬼国生于马上流览遥见对山有百十茅寮傍危巖面文架下临绝壑上隔层崖心中诧异念此亦人类胡能悬空以结巢督有一人头钻窗而望其头绝异非人非马亦人亦马头上有鬃颈下有鬣面黑而长长可及尺双目户如频婆果闪闪炸凶光彼见生人萧萧而鸣鸣声绝哀山中生木叶随风纷纷下一马鸣众马毕鸣剎那顷满谷满坑个个皆马脸人身手执异裴之戈矛敲铜鼓声冬冬奔集于郑生驻马之地点生急出弥丸击之逼迫连声打中马面人之首领余人益暴怒纵火烧山吶喊如雷鸣追逐于郑生之后郑生命马夫先驱而己殿之勐力弹鞭到底真马之脚力胜于人面马者百倍须臾出险地新月初上野风乱号盖已夜色将阑直抵山巅之某村矣是处有两山夹峙如小崃形造其巅有天然结构之野店架搓牙古木而为之下临深溪瀑布激流涓涓有声时已入夜深冷月返照山头肆顾寂寥如入太古世界蓑庵被马面贼穷追追至某山之麓马力竭萧萧鸣御者足被芒刺误坠山涧中幸有顽石一条伸开如掌臂状滴坠于石上攀着万年藤檄幸得不为特苟延残喘耳俯瞰下方森然干百尺距离上方虽不及二十尺顾能安谁凌空插翅而飞则大声唿救蓑庵大怖自己亦勒马于危崖夺其神力兜转马头至于古榕下腾身跃至地紧马树枝飞跑及危崖眼看御者之颠沛情形爱莫能助顿时生心一计赤手拔一万年藤长不足更拔之续之以结可及二十尺出力以脚跴之知坚韧可恃遂放而垂之于下方俾至御者处大声以镇定之曰勿汝怖我在此必救汝汝且双手握藤死命缠之我乃缒而上汝可出险矣御者如其言几经艰苦危窘然复出险喘息定回顾后方已无追者复上马二人同乘向远远灯先处踏月而上履其地野店也店无他人惟一白发龙钟之老叟求止宿给以钱使弄炊作食叟出红色之山薯用马粪煨之畏之熟进于客客食而甘之食讫掬泉当茗聊用解饥渴老叟剪灯夜话问客胡狼狈至此蓑庵具以对叟笑曰客官殊险所遇者为马人相传汉代马伏波将军征交趾过象浦建金标为南极之界是间为象浦之林邑北岸迄今二十余年尚有遗民十余家居寿冷岸南铜柱二具夹岸相对遗民皆马面头有鬃颌有鬣口阔而舌长双耳戢戢发声如马嘶其形状不人而马亦不之其何故编茅诛草傍山腰而居凡百十家以劫掠过客为生谋财害命一马啸群马皆啸爬山越岭必追得其人乃止君等特幸而免耳蓑庵骇汗问此种马人究竟是人仰是马叟吃吃笑曰说来甚觉荒唐然溯其种族之沿起有金人毛戴者相传为伏波战马窜轶于此其马为牝马而流落戌守之兵丁壮夫无偶人愁横流乃据马而淫之遂生此半人马之苗裔持其形则马自颈以下皆为人影语者虽有不同而知觉运动彷彿似人类不过猎悍难驯食品不食粟卧食于槽非坐食于席此与圆颅文为少异耳彼中有一武器名之曰马铃儿如弹丸响而清肆面有芒刺涂以毒药彼以马蹄抛之中者立死御者才言曰叟言良是余护余主翼之以奔瞥自瑯然一声飞风如响箭掠余耳而过幸不着肉刺于山石上石迸裂散火星是殆为马铃儿武器叟颔之是晚一宿无话明晨欲起行开山窗一望天黑如墨云溶溶在下如毛如羽叟骇曰天将雨雹矣君无要事万不宜行言未终曼山风雨大作俄而小石大石大者大如瓮小者如小杯破空而来隆隆然如星斗下陷树木坟庐遭者皆摧陷幸而两山搭架之野店下有千年古木蔽荫重重不见天日雹确虐不为灾叟命严扃户牖出破絮之衾蒙头而临两耳受激刺轰腾驾聋汉约有三肆句钟久渐次停息太阳如娇女蒙窥从云罅山缝出现诸人跃而起腹肌甚叟无计荷短锄出户抵山坡近处掘得白色如芋之草头谓是山药亦曰淮山又有赤色树根寸寸如截蔗谓是赤茯苓置诸筐激清流以灌之捣至烂垒石为小灶亦燃马粪以煨之煮至糖烂为度三人饱餐一顿叟乃请于蓑庵愿为前导作荒山竟日游庵蓑大喜豪兴勃然叟问曰山中多悍兽君宜少戒备蓑庵抠其衣示以短枪出弹刃匕首露锋芒示之笑曰此区区者能备御非常否叟夷然答曰此亦聊于无蓑庵奇其言意叟亦健者叟乃取削尖竹枝其数为二插于腰间另取铁棍一棒荷于肩岸然出蓑庵至是问叟邦族笑曰余为世外人已忘其所自然幼尝闻先父言本籍为广东籍遭世乱投奔至此余父固武教师也余尝从父学艺今老矣饱受虎狼欺不得不谋自卫实则人生年老百事皆颓唐不足为君告也蓑庵肃然改容且行且语不觉至一峭壁阻大路不能行叟谓御者曰而亦薄方胆汁者耶不然恐不克余游也御者曰余经一落千丈后此身已付诸造化而汗诚簿但经此一度未始不差胜从前君等能往我即竭蹶必当从之叟曰善旋指草堆中一铁绠巨如手臂举以授生作色曰君疑无路此即路也此山名愁岭鸟猿至此亦且望而却步悄悄然而愁盖山之肆周无路惟此铁绠一条即吾人上天无路也言已局局笑厥声如夜鸟之啼御者相顺仰而望其巅白云蓊蓊高至不可见为之骇然惟既自诩胆壮纲炼而始大则俯首从之叟先登命二人从之攀铁练而上始行百拾武尚觉平坦过此则峭峭如壁有时得十数尺平地略作憩息丫缒而上如蜘蛛之上墙叟活泼精神愈上愈顺利回顾后方蓑庵尚无怯意而御者面无人色几摇摇摇欲坠叟乃笑谓之曰孺子勉之无胆非丈夫也余年老犹足行事况汝方当盛年者乎汝今攀铁绠有把握不宁愈于畴昔之夜坠悬崖而无把握其夷险相较为何如御者得此片言气顿在须臾上至某巖壑叟命止步蛇行鼠伏略偏于左窜入一小穴此时履平地矣穴阴森如古冢令湿腐毗之气刺入鼻观打吃嚏数声更蜿蜒而登忽露天光原来小穴之中由小而人竟有天然之石砌凡百拾级俄而凌绝顶矣天上云风别开世界丹崖碧嶂瑶草琪花一沙一石迥非人间世所有前行数抬武有怪石生成之巖洞其蜂窝鸽巢麟次栉比更有稀奇古怪为耳目所未经者则岩为一屋有长发及地茸毛满体之人类面擘而跌坐是也万山寂廊虫咽蛙吠而外声欬不闻炊烟不见简直一死人之国蓑庵至此毛发森竖盖人惊怖于悬空之顷而怔怯于登山之后此亦心理之至奇者叟顾而哂曰闻君为读书人亦尝读南荒外纪乎余闻故老言松原以西天化山之巅鸟兽驯良不知弓矢寡妇孤居散发至老鳏夫蛰处长髯以终南移之岭卒不逾仞芥庚怀春于其北翡翠熙景乎其南是真世外奇境不仙之仙矣乎余畜君多驻一日即欲导君游于蟒山此天化山之最上一层也庶使君等游之异日归去中原特为传播使天下之人知六合外无奇不有南荒绝徼尚有般古遗民此野人之志也生敬谢之而暗服老叟之博雅无何黑云复合雷声隆隆山雨欲来万木如泣叟乃发紧急之命令使二人从其所指找原路攀绠而下特下时势顺不复如前之艰险顷刻履平地矣末几抵一处小山凸起皆以天生云母明亮如水晶累叠而成御者忽指此石大唿曰赤蛇三角歧舌之赤蛇蓑庵拔手枪一跃而起攀机以待老叟笑曰君误矣此非真蛇特云母中之蛇形矣因随手拾一石石之中心不知拟何时代嵌入一赤蛇鳞甲森然光目炯炯狞恶可怖几欲破石而出自余诸小石有藏蜃蛤者有藏蜈蚣者二人蔗草茵相与研究石质叟气为疑问曰天下石类生于何时蓑庵曰当生于太古在玄黄剖判以后是即世界劫灰灰余叟笑曰是殆木必然当分为两种其甲种巨量之石生于人迹所不到之处直千万古而犹存如某人所称世界石头此与天地俱来之石也其乙种零碎之石初为尘质成土激土成石为时既久风霜雨露雷霆日月举大气以搅抟之粗而成为石精者蕴为玉然而是石也动物乃据其中是为先天而人之者耶抑后天而人之者耶蓑庵曰如叟所言石可随时造就则赤蛇蜃蛤之属当从后天而入据之然亦必在中古之世距今过二三千年可无疑也叟曰于何见之曰此三角歧舌之赤蛇及其他动物非近世所经见非山经尔雅博物志所披罗以是而知之二人辩论甚剧勐听隔山有铜鼓芦其声冬冬然蓑庵又拔枪疑为山贼之前径叟伏地谛听之良久爬而起以手招二人尾之而行由此山而越于彼山山有径如羊肠蛇行而入可百步遂迪过此山山之外云母石罅秀茁无量之小花其色红其香馥每一茎花间以绿叶娇妍可爱二人登高一望有如碧桃千树掩映谿壑间蓑庵手摘一枝不胜欣赏此时铜鼓之声愈敲愈近越一山还有一山只见鲜花不闻铜鼓心窃异之忽闻深篑丛竹间有苗女二人吹口琴一唱山歌娇呖呖如黄鹂声曰个侬生长白云乡马鞭长着不尽山模水样哥儿放缰姐儿荡浆东西南北方向有日里归来攀掌上燕子双双莺儿两两春残花了了只剩得一枝红艳我的桃共娘叟抚蓑庵之背曰好个桃共娘此山花之别名也以其似桃非桃苗女品藻之谓与千叶桃花同母异父故名之曰桃共娘此言未讫瞥有苗女成群哄然蜂拥顶于竹林外张手以抱蓑庵妾呷退啜其物蓑庵大惊此种苗女有黑胖者有白哲者皤发于起插一枝山鸡毛羽来以竹如箭形而额腮边雍刨小鸟小花无算绚染五色披肩皆榕萧威蕤缨珞被及于腰腰以下束布带剪碎如柳条赤其足或扑口琴或持竹管或插光芒之利箭箭之长仅五寸涂以毒药临水又渔望空掷鸟手术至灵敏千自不失一合十数之苗女竞张其黑毛茸茸之手环于蓑庵颈争吻之无余隙甲女牵其手乙女扛其足丙丁诸女揽其腰褫其裳吓到蓑庵亡魂惊悸将欲用武意良不忍将欲弗忍势且不休正纠缠狠狈间叟忽作苗语手指口画为之调停而疏解之苗女舍蓑庵与啾相诘驳声啾啁如駃舌叟笑谓生曰是娇娆者悦君青年美貌谓君先有意乃窃听彼之山歌故事苗女求论狙伏于山岩树木见有过客爱而之恋于是编为艳歌和以口琴迎风低唱振聪似玉客有伫立而听之者彼即认为相恋之表征君乎彼悦汝矣蓑庵至是释然知娟娟此豸初无恶意然而十数为群环其颈而吻之其讨厌为何如者将欲以词却之奈汉人不通苗语格格不能致其词哀求老叟俾为之一一转圜叟首动附耳曰入国而问俗是间俗例固应如是男悦女而女却之是为讨没趣讨没趣者女可以作歌而嘲之掷石戟手以椰揄之苟女悦男而男拒之是为不知礼不近情该苗女得有特权可以执该男子同见苗王科以不礼之情之重罚重者付苗女幽禁之终身为奴噫君诫自误余亦愧愧不先警告君君奈何青年貌美令彼女垂涎君又窃听艳歌须知此艳歌者即如中朝之名柬帖彼赓此答礼尚往来此关于男女二人之交涉第三人不得干与违者罚同科君乎君负此美丰姿受美人恩宠君之艳福为不浅矣而胡鳃鳃过却为至是苗女抱生益力吻之至此出血生大嗥嗒然若丧如垂死之豕叟筹思无计操汉语劝生曰姑从之入山谷中相机逃脱是或一道也群苗女扛生于顶叟及御者从之爬山越岭至一处空洞如城门实空壳之石山也其中而积炙容千百人一入门置生于地地有草茵青青如软褥环生而坐或拭之汗或掌之扇或啖之其炙之鹿肉或饮之山间之冷泉甲女吻生曰侬貌美宜妻我乙女吻生曰侬肌肤滑泽宜朝夕伴我十数人聒生似争妍而取怜实生厌恶之见其雕题蒙茸之怪状悚然毛戴下有辫发下有布条垢腻污糟积尘如镜张其口齿甚白惟口异臭彼食血腥之品不谙盥漱生一一接触之哇然如欲呕视其脚脚之掌厚一寸如重茧然盖其登高临探天生以御芒刺者群苗女加蚁慕羶困生于垓心生举动失其自由乃苦苦央老叟为之作舌人婉劝诸苗女曰此男子汉极爱慕姑娘惟彼旅行冒疾宜静养片时幸勿以缠扰至婚姻大事当照汝苗俗而行苗女拍掌笑曰得之矣吾侪令夜适为赶墟跳月之期老人辱临宜一併观光倘彼美男子或终爱某雌汝可为之证婚吾侪当谢汝饮汝以桑落之酒按桑落酒者深山产野蚕蚕如小乌大缫其丝可以为软甲亦产野桑桑之高可数丈叶大如箕葚累累如红柿其味芳甜苗人无甑衅不知所以酿酒天生一种奇树叶五叉如手掌剌其树之干流白汗如牛奶以盛瓦罐注以山泉捣桑葚使成糜拌而匀之乃入瓦罐中埋于阴森之地窖四十九日出土之揭而开之则香气馥烈大类山西之汾酒名曰桑落酒非情人合卺不得沾其涓滴否者冰人得力能撮合佳耦女之有权可以卮酒赐之叟闻言大欢曰谢女郎成意特吾友不谙礼节不习歌词今宵踏月趣墟宁不扫雅兴苗女闻言似甚懊丧忽一颁而长瘠而黑之苗女曰彼美男而舌哑者是可觅人以庖代之宜情吾族之乐工为之唱鸡鸣求牡之曲蓑庵此时如在梦中任识苗女播弄无何日既夕矣月将出矣苗女成群簇拥住蓑庵一人欢唿跳跃而出老叟及马夫随之出大严数十里所经山麓见有百十茅寮傍山而居惟结构甚奇大类鸠鹊之营巢营于山之半上蔽层峦下临绝涧茅寮皆两层编板累石绕以深菁丛竹上层居人下层居畜如牛豕之属是夕为踏月佳节家家竖起牛角灯盖用牛角雕花其中燃以少灯用野兽之脂膏为燃料外则煳以五色花纸悬其角以线穿成有穿至数十角者自远望之灿燃如列星或以野草结成人形鹿形大鸟形黏以小旂亦悬于竹竿之巅腹内俱有灯随风飘扬至为眩目万人空屋以出只望老者守门至一处双山壁立阴黑疑无路苗女乃披荆斩棘入一狭队之中径中仅容两人仰望双山之顶不知凡百十丈星月稍照耀之其小如沟行尽矣出一广场别有天地青畴绿亩一望无际远远闻号炮声隆然凡三响于是铜钲声千人吶喊声铜鼓声更有一种悲凉歌韵入其耳朵令人心酸骨悚郑生至此手足俱颤动踟蹰不能行而苗女则窃笑之谓其闻钧之雅奏听上方之仙乐不山谷应响诸苗女或伸或缩或高或低或挺之腔或伏之臀变出一座八人舁轿其轿也非竹也非木也以人为之也其法用白皙软之苗女凡二人僵直而仰卧扶郑生坐其腹如坐肉蒲团更有苗女八名舁之使高旁用苗女甲女踩乙女之肩如接驳人形每边两个共或四个以维持调护轿中人使不倾侧而生之前后又有两苗女夹坐生揽苗女苗女揽生佈置己定吹口作唿唿声一齐起座舁郑生如菩萨欢喜哗笑其行如飞叟马及夫落后喃喃自怨曰同是男子耳彼生得俊俏乃坐肉肩舆吾侪老且丑步行竭蹶以随其后何幸不幸之怨一至于斯也刚刚舁至一深林忽闻前方又吶喊大唿曰人熊白毛绿晴之人熊噫人熊至矣同时金钲钢铁之声鸟枪向箭之声震动陵谷大唿曰杀人熊杀人熊盖前方有无量数之苗人追熊而至说时迟那时快白熊已张牙舞爪跳跃而窜矣苗女大惊手足无所措择生于地下险些儿跌破其头颅群惊乱飞不知所窜白熊至处郑生摘当其冲熊疾走如飞几踏牛之腹其间不能以寸忽闻唿的一声似有竹枝如蝗飞飞向人熊之左目勐剌其睛深入可一寸熊负痛嗥然长啸倒仆十数步继乃愤而起用爪拔其竹再接再厉仍夺扑而前咄咄又唿的一声老人如蝗之竹枝剌中其颈喉熊奄然委地乱爬乱挖爪所及处石为之穿原来此老叟者傍身有二武器一为双竹枝一为单铁棍已载前文叟之挟生出游也实挟二器以随生方笑之笑其震此何用而不知穷途绝路正赖此神奇之武竹枝至尖至实涂以毒药能射人于百步之外稍见丝丝血无不立死何有于兽白熊果中毒仍辗转于地良久不能翻身惟其负痛至深蓄怒亦至剧倒如太阳返照白光一点仍跃起数尺以扑于老叟之头叟略不慌忙手举铁棍向其拦腰一击彼颅簸如醉人叟复击其脑部橐然一声脑浆迸流鲜血喷射仆于地爪足朝天僵卧不动叟复五乱棍打之登时打死该熊郑生已蹶然起矣论郑生本事原不亚于老叟身上亦有短枪差能自卫但已为苗女所软化如中魔术熊之来去彼昏不知至是瞿然醒矣苗女走向竹林窥见叟之动作人人咋舌熊既死苗女欢唿出为叟庆其肤功群相耳语顿起其崇拜英雄之亲念分苗之半女再支架肉舆让叟使乘之叟亦登车有光矣此时惟马夫间隅一步一蹉跌叟乃召马夫使来前谓苗女曰吾三人皆勇士汝曹勿但震惊余余之武艺不及二人此马夫者亦能徒手搏虎汝曹勿轻视之因以铁棍授彼贯白熊于其上便之肩之于是苗女叹诧不敢轻视马夫有两个肥硕之苗女且与之握手挟之以行马夫大生色不复如前之颓丧此时月亮大明矣前方苗女蜂拥而至知此三人者实为殪熊之壮士欢唿拍掌罗拜于草菌月至天中举行盛典平原之上变作村落之墟场有支蓬作食肆者有张幕为酒家者各燃松枝火把卖山花卖山果苗卖诸色什货而高山之上搭有小巧楼台有头插雉羽身披兽毛者巍然列坐其上有男有女如贵官然生问于叟叟曰此为苗民部落之首领也踏月赶墟之大典每岁两举行一届仲春二月十五夜一届仲秋八月十五夜惟今次为五月十五夜则为破格的典礼缘上届男女结婚者多不及格或不如额故于五月补行之则见群苗趋于山巅跪禀于头目手指口画对正彼三人似翘其指拇夸其三人之武勇谓击死白熊为山中除害云云头目肃然改容率其同寮妻女等离座欠身俯瞰下方似将认识三人为恭敬之表示者俄而特派一苗酋头戴鸡冠上蟠以青蛇身披金钱斑豹之皮而上雕刻文狸及野兔之属厥状狞恶异常腰闻横一虎肠之带拄满人头累累如贯珠手持石斧其行也如飞飞至三人前各抚其肩作野人蠢笑森然露其嘹牙继乃作蛮语钩轫格磔大类喙木鸟之卷舌而呜叟为舌人报告于郑生头矿目礼延来宾以陟于山巅同据案观踏月赶墟之盛典生不能其烦聒此一行然而既来之则安之姑尾随其后步亦步趋亦趋以至于头目之所在地头目衣五彩之衣略如外间之戏服魁梧奇伟异于常苗最奇者额上噼开一缝其形如俏瓜而两手巨指核然如雄鸡之爪头目先问三人邦族次问入山之缘由复次问击死唿熊之形状于三人中问何人下手众指老叟头目之睨视觉叟年高而力勐大以为奇又顾众苗女簇拥一少妇忖知来意狞笑曰汝曹来得凑巧今宵为五月十五跳月之期就此观光或得美妇汝行矣命导之以下玉宇无云银河见月清风瑟瑟吹向丹崖碧嶂间而原平万炬霁明中心点以竹栅围之作一大圆圈形插满蒙茸璎珞之山花尔时炮又响隆隆作三声苗乐呜呜衬之最喧嚣者为铜鼓为磬石为铁饶最文静者为口琴为蕃笛为七窍之巨竹箫其悲哀激楚令人闻之毛戴者事后生闻人言此特别乐器用死人骷髅骨以竹枝敲之作邦鼓用死人脚骨通其中穿其窍吹之作洞箫有如鬼哭天阴不止孤舟嫠泣也乐三奏矣有身躯高硕之苗酋手举大敛一麾郎有三三五五之苗姓面目华离衣妆诡异钻入圆圈里向月乱拜向空乱跳且拜且跳然此尚为幼稚之女童并无男童夹于其间但娇小玲珑其声如雏莺学语群苗歌舞罢跳出圆圈形则有少壮之苗子人人皆翘雉羽蒙虎皮或执竿或执盾或执长柄之铁叉连环之利器有持石斧者有背竹竿者亦唱高歌其声如臬鸣跳绝高自二三尺至一二丈大类飞天夜叉距跃于碧落空蒙以外须臾鼓声寂铙声止诸乐戛然方终群苗又跳出圆圈客寻所欢以去尔时钲鼓顿歇箫管绩鸣入耳悠扬迥非畴昔杀伐之声天上之美貌嫦娥更显耀我绝世光华以照澈人间之同命鸳鸯出世于是男揽女腰女攀男颈或负之背或抱之膝脸对脸儿吻对吻儿一双双一对对如蝴蝶竞舞如鸾凤齐飞而情男恨女之清讴发乎天籁之自然阳春耶白雪耶巴人耶下里耶着者无以名之名之曰太古混沌初开时之太素元旨于是而已郑生倾耳听注目视忽有一年出破瓜之苗女双颊雕题妍娆虽不可辨然自其面观之固个中之翘特也见郑生大喜悦招以手生大惊足躞蹰不肯前苗女前纠缠之前后左右之苗女或推或挽之情不由己卒被挟以行行入圆圈之中心此次殊为奇异盖无其他男女以参观与之而惟两人之跳舞两人外尚苗女四名为之维持调护之此时旁观僵立于老叟暗问苗民胡南人乃单独行动苗民以手放额曰此良足为君友贺挟君友以入场者非他人头目之女公子也头目如皇帝皇帝之掌珠不与齐民齿因彼之故荣及君友君友诚艳福哉纷侯驸马非形莫属矣叟益着急意他女尚可摆脱头目之女彼其父以威令行之其谁敢抗正冥想间忽耳朵闻失惊声则同立之马夫又被苗女牵缠以去叟欲奔救之有涂花面目手执钢刀者疾声喝曰止跳场男女咸有自由权有第三人敢阻挠之者以催残大典礼罪罪以祸刑更有苗民婉劝之曰勿与他人事叟亦老英雄娟娟此豸必有祟拜叟之武技者叟能殪白熊兆当得美妇也叟哼之以鼻此时闻清歌入耳微细不可闻以琴和之如怨如慕如泣如诉其歌曰之山月兮水之花男有室兮女有家男莫吁嗟女莫吁嗟双双成就好人家月儿分外明花儿分外馨阿侬此后成佳偶阿婿从今莫负情唱至情字其音哀以思其声娇以娜咬牙切齿横波一顾钉住胸对胸面对面之檀郎檀郎低首昏昏如在梦中则捏其臂搔其掌切切附耳目君且歌宜和我否者侬不见答固羞惭无地君失礼上座恐责君君爱侬云胡不歌遂于有意无意间轻轻以樱桃小口吻生颊生急避掉手而逡巡适于此时有侍立之苗姬越次出围翘其足式歌且舞其神情关目以怜生之缄默不能作歌者而为之瓜代以歌之其歌曰双燕子度关山天涯海角路漫漫桃花烂借花残无那秋风到白苹篱透菊路边兰玉人映掩纱窗里一角红四五楼间歌声既终拍掌之声四起似赞其玉音之清隽者生至此亦偷睨歌者心中颇觉稀奇俄而侍女曼声低唱曰鸦儿队队归莺儿队队栖夕阳惨淡胭脂色倩影双双入梦迷又歌曰风压几多枝雪压多枝痴情每被痴情误误到伤心只自知唱到此句生为之愕然意我辈投荒深入不毛之地乃晤此娟娟情种岂适物生才原不限于中原绝域耶最后苗女放歌曰知心人可意人相逢一笑亦前因小乌卷风尘从前漂泊休相问但愿得红鸾照命彩凤联婚唱至末句众苗女齐和之观唿动山谷忽传头目意旨云女公子已看中少年天缘有定但千百苗女咸钟情于少年倘令向隅殊非与民同乐之意其着分班对舞按队赛歌有与该少年情意相投者准编于妾媵之列从女公子主下嫁共事少年实各踊跃从事以成嘉礼等语此命一下苗女向上方罗拜颂头目高厚之恩乃以齐民与公子同列此旷古未闻也两人一队步伐整齐行至圆圈形之中心一立生之左一立生之右各伸其春葱之手紧搭生肩翘一足立一足翼生以行如高飞远举然踹踹缓歌翱翱于月光之下如是约有十队生不胜其困惫忽举头四顾顾其同来之侣伴叟如马夫倏忽皆不见几失声而唿说时迟那时快乱钲急鼓管舷纷呶号炮又连响三声火箭爆竹声动天地按此时为赶墟跳月之终暮霎时间维男挟雌女奔走入于林中不知作何勾当而头目之女公子亦挟生以爬山越岭其后有数十苗女簇拥而尾随之卒至一千年古木下上有天生大理石长可数丈广半之大类幕天席地之石床公子命诸人褫相下下服生大震平居英气为之挫尽亦自不解何故正在间不容发之时郑生心生一计以为坚拒之不如柔化之遂一变其方针执苗女手表示欢悦意而为忠诚恳切之请求颤声曰卿乎汝爱我我宁不爱卿惟是我中朝人氏男女婚嫁为礼至严其冠笄也尊之以父母之命重之以媒妁之言告于祖见于庙布于姻亲族党合卺欢于野反是则为奇耻大辱即令勉强行之此等婚约直同儿戏可合亦可离此一事也余为外种人路经此地适有天缘乃与卿邂逅余既入赘当不复归谓宜同谐卿家请于卿之父给与邸第隆其典礼俾双栖双宿庶不辱没卿之体面而我亦不失为山中纷侯断不能犯露夜行私奔苟合如此草草余宁死弗从此一事也余同行侣伴厥有二人令夜不知流落同所余既失侣胡能与卿乐其乐卿为我计必为我寻其侣伴抑可为吾夫妇之证婚人此又一事也粽至三事卿苟爱余必从吾言否则余将以死自誓言至此探手入怀取出闪闪光芒之短枪照正心中将欲攀机苗人畏枪苗女尤畏枪况此新式奇异之短枪为彼生平所未见者安得不勐吃一惊失声而叫双手掣其枪出力以摆之务使枪之窍不以所欢之心肝为射枪之的众苗女复助之生力大把益牢合群雌动作仅乃掣生肘不攀机苗女亦聪慧可人也悲声曰吾爱吾诺汝矣汝勿死死则吾失其灵魂盖吾之爱君有匪可以言语形容者但自一事吾为君计吾亦宜从余余族二月之期既得雄当野合否则背典礼新夫妇皆受极刑极刑维何置吾两人于绝涧而推堕其千寻之巨石以压死之死者如齑粉乃以秋筐盛其肉糜撒于天饲飞鸟斯谓之共刑吾与君困死于飞辜即彼十数之女郎亦宜与君合体不合体刑辟亦如之今兹返洞宜佈告有众谓吾与君既交欢群媵亦交欢用以诳众人兼权词告父此可以掩饰一时待君既得乐窝复得良伴侣从生计议涓吉成婚如是则君之私愿遂侬之好事谐侬所以婉顺君者可谓至矣生大感动赞其画之筹细更无异言苗女忽现张皇色顾其同侪曰吾忘记一事兹事尤关紧要则吾等兴欢郎野合其证据安在此非可以空言搪塞者也群女面面相觑怔然不知所为既而苗女年生一计附耳告郑生郑生亦然其计策既定携手归山洞洞主号召苗酋及其部落之贵嵴张兽脂之灯列虎皮之椅盛陈蛮乐遍挂山花以俟新入之生用为庆贺比至矣女挽生颈生揽女腰相偎相吻相距相跃群女哗笑谑浪以随之生困惫殊常不胜其扰然犹矫为愉悦目有注注苗女耳有听听苗女口有笑笑苗女嗟夫天下非情之情其用情为至苦苗女感受之哭不得笑不得亦勉作俳优之相关目极妍尽态以媚郑生洞主大悦迎生而执其手嗅之数四苗亦教生谓宜视丈人之额跪于地伸舌嘬其膝此爱下敬上之殊礼惟至亲能适用之苗酋拍掌欢唿群苗忽裸其下身身皆有雉题染以华离五彩之色若小鸟若小兽若蛇形若龟形最奇者为槟榔髑髅之形而下身蔽以裈裆为藤丝树皮虎肠豹络编织而成振臂一唿裸逐郑生亦褫其上服擎玉手高举生抛至寻丈或亦钱车族转之情声作蛮鸟之歌曰抛婿高抛婿大歌声未终喝鼓又响彼方之曲酋男子赤膊文身鹰头鹬眼群翕张其血盆之口仰天作狞笑亦高擎两手举洞主之贵女抛如前歌如前但男歌殊犷悍发声如啄木鸟字句乃不可闻俄而互拖之互举之花飞雪滚能眩人目须叟觅一大树悬彩隶于搓桠如小儿襁褓惟面积至大龙容两人置新郎新妇于其上距地可四五十尺下以竹竿桃之使之随风飘扬苗女大唿曰好姑姑击促郎归矣此时郑生大愤私咨苗女曰汝族侮我视我如蠢儿我固人也胡以堪之者女吻之而慰之曰郎勿嗔此非侮郎实爱郎敬郎抬举之意也郎忍之在天愿其比翼鸟在地愿为连理枝吾两人能翩翩远举作双双燕子飞回天尽头视彼下方之人来趁热闹者不宁愈乎俄而铜鼓冬冬震人耳鼓阍者报曰有大宾莅止众为之肃然头目命解二人之络双双携手并立于古松下症何大宾入矣头目导之以至见苗女抢前数步张其血盘之口獠牙大笑举其雄鸡冠距跃三发发声作鸱鹗鸣爰贺女之后快婿也旋见生赫然如有所怒指以问头目此为何人具告之彼屡摇其首若曰外人赘婿于苗族此为混乱血系之举动彼殊不赞成然以碍于头目之情面则亦姑强笑将手如翼抱苗女之腰俯而吻其颊苗女亦婉娈就之惟一方顾忌郑生生夷然不之觉但恶人之面目可憎耳咄咄此盖巫蛊师也将以验二之婚否顾左右取软榻以藤箩交络而成横抱苗女置诸其上命儿之以去及遣苗兵两人执郑生手冀之以趋趋于空洞之石岩内陈二榻左置生右置女屏余人出外巫蛊先褫女衣燃兽脂之烛洞至黑目顶之踵遍照之毫发无遗出其黑毛茸之手捏其椒乳枷方镜于目略如西洋之显微镜细意考验其乳之四週最注意莫如四週之小殊苗女但闭目时颤动啮唇而咬齿俄而审其耳背似发现疑团继察其膝盖以次及于脉穴之要部更将女身反而覆之玉峰双翘丝色莹然生从对榻窥之至此顿有怒色生于苗女初无丝毫之恋爱惟巫蛊淫虐无道殊令人眦裂则见彼故故用两手似擘开其尻骨复反之使仰卧向女展阎似索其某种物事女取袒卫探其囊得雪帕点点作桃花色巫蛊取出外良久乃入意有所化验此时幸无甚破绽则雌雄蛤相血之功也此即出苗女所定之策得此一着对于郑生方面无甚讲来亦似嫉妒其人不欲手近之而生倖免不仁之检巫蛊笑谓女曰贺汝成礼余无他言矣向女鞠躬而出苗俟其出也趋于生之榻百般抚慰验扶之起为之穿衣纳履整理其项下之纽结微以猩唇吻生生掉首彼似不怿怨生无情索生于兽脂之烛光下睨而视之此豸娟娟赤条条尚一丝不挂也苗旋自觉亟取狐毛之二档自束其细小之腰围苗女酷爱生一一密请于其父履行生之原约父颇咎其女谓不应延婚而自误大干本族之典礼惟头目溺爱苗兼侵巫蛊魔术即亦勉徇苗请为探取其同行侣伴若老叟若马夫悼与生会晤尔时老叟已得一苗女年皆稚爱叟其擘马夫得一胖妇环颈而交肱拥之以见头目生大喜私央苗女请于目愿得一善地与古伴长相依头目乃居三人于石洞凡三分窟其内有旁窍可相通三苗女监守綦严生与二人谈语除笑谑外不得作私语否者隔绝之苗女夜伴生宿百端纠缠生正告之曰吾闻汝族最重信守吾中朝人亦然卿不既诺我乎我固约法第一章延婚至一月也苗女默然深夜醒来辄咬生之肩膊生惊而醒摸其肩血丝丝外沁以咎苗苗则嘤嘤泣亦无他言生恐激之则生变佯以温语劝之卷四苗始帖然一夕风雨怒号电雷轰震生垫伏洞中俟苗女久弗至倚壁自叹曰国破家亡一肩大事未能负荷乃为访义弟故远走滇南误入此中致遭苗女羁绊嗟夫天荒地老余殆无出险之期矣起视洞中怪石巉然石之罅彷彿若有光用一目以窥张之噫此邻洞之老叟合欢床也火光荧然孤影兀坐生念彼间稚女岂亦背叟而出耶是宜私探之在洞中有旁窍可以过从谈语惟窍有巨石石有暗设之机关苟不得其机关虽有五丁莫之能辟洞口亦然质言之三人同伴皆葬身于无形之石椁生乃秉炬四照卒莫其朕兆欲大声唿之此洞与彼洞石之巨且厚相距可寻丈大风迅雷暴雨山涧之水澎湃乱流即令大声疾唿其何能听生大窘束手乃无策欲从罅以通讯非作字投之不可虽然洞中安有纸笔者即有纸笔安能不胫而走走于彼之洞中忽于彷徨四顾之中发现一锈蚀斑烂之线铁此线铁至长当可及二丈许但曲而不直则还于膝而直之念既有铁线无须纸笔吾试探铁线于前中叟得其一端知必为我之特殊表示叟固敏而慧者必知吾意吾可借线以传声乃如法施行纳线于石罅纳既尽果见火光一闪叟似以目窥张彼此尚可见乃置线于耳兼用手势示之以形叟立悟果以铁线纳耳孔生亦以线纳口中大声曰吾伴彼中有人乎曰无还以问生生亦曰无惟今夜苗女皆不至汝知其故乎曰微间今夕为槃孤诞即苗人之鼻祖举族皆焚香顶礼夫妻异宿此苗俗也云云生喜而跃曰若是则吾等可望出险矣叟曰策安在生乃截断其线分其一以与叟俾交通于第三洞即马夫之合欢床互通消意生问叟曰洞口之巨石及洞中之旁窍叟能探悉其机关乎曰吾屡探而屡穷吾试转问于马夫旋问马夫马夫曰肥胖之苗妇酷恋我时以心腹相告前门则秘不肯言其旁窍之左方由上而下三指方位有细小之旋螺蚊轻轻以手叩之则右之底出铜笋小如钉更抽其钉再出三寸石即砉然而辟君可试之生狂喜果如言而洞开一开而三窍皆开三人相会合欢跃不可名状乃众谋于生之洞中生曰事宜急进否者彼女归吾事殆矣今第一级办法吾三人各绞其脑汁以考验此洞口之巨石机关何在开阖何法合众庐以求之必有济二人以为然于是燃炬四照迄无何等之朕兆叟忽悟曰余尝瞷彼女之动作其出洞也必托言更衣入于洞之后方良久始出然后按其机关石乃应手而辟吾意此石之机关不在前方而在后方君以为然否生与马夫同应曰叟言滋确吾等所见皆同也乃遍搜洞之后方有一暗淘探手于其中中有铁菱角坚插于地上出力而旋转之忽闻马夫叫曰动动咄咄回顾前方之巨石摇撼似地震但亦不能遽辟生大以为奇然其动也特一霎而止非留心注目以觇之初不及觉生亟趋于前此此以手拨之蘧咄咄石乃如牛骨般子略不费力忽然而旋转顺其势以推之居然如凿破混沌第二度难题已经解决遂商量出险之策生于三人中指挥如大将发令曰现方风雨大作雷电不止在势不可行而我乃行之此天赐我以出险之机会万一途中遇敌有甚风吹草动不得已而格斗而开枪而唿叫怒号风雨雷电声障之敌不可闻斯我操胜算矣虽然吾闯苗洞设伏甚多暗设机关以待暴客今兹出行第一要深知地理第二要步步留神以防落阱向导之职非叟莫能叟固生长于斯者是宜叟当先马夫居中不才殿后两人无异言各回原穴检取携来之步器叟负竹箭二铁棍一马夫执钢刀刀小而利插于腰间生拈短小之洋枪并搜穴中之余物若兽脂之烛若锈铁之线若磷寸若铁钉共余苗女之衾枕衣服概不之取方欲行马夫忽指一石隙隙之外泥涂之惟一小纸一角垂于石壁上前形如袖珍小册哗然曰此何物此何物取视之则即天化山之小地理图也中有小注注其陷阱及所暗设机关叟能通僰文深知个中奥妙则大喜个马夫胡为有此物曰彼胖妇者其前夫为苗洞之逻兵夫死尽待其遗物彼恋我当与我言之吾侪得此天赐也叟读此袖珍小册曰谷以内五步之地雷十步壹阱陷入者宜从左注视地上无草处勿踏之两旁石境有小树勿拔之可得安全出者宜从右避法亦如之沿途有束刍之人形误动之则洞内惊钟大鸣狗熊四出当者必不幸生闻而骇然曰似此黑夜之中机关林立一步一荆榛避不胜避将何如者叟笑曰吾同坐而待死耳与其待死曷若于死中求生今夜盲猜瞎摸犹将冒昧而行况有此袖珍之小册清眉醒目昭然以诏我者乎君等勿虑请从我来此时洞口瞥有黑影暗袭三之后拊生之背低声曰漫着急有我在三人大吓一惊生急回首视之则所谓头目之女公子亦即自己之临时佳耦也大惊失色八目相视久久无一言苗女执生臂呜咽言曰君胡忍背我而思我天乎此何情理者君须知我族苗流一嫁男儿终身不贰君弃我潜逃将焉置妾者生冷然曰余固未与卿定情也苗女娇嗔曰君尚言此乎妾为君担负虚名此心已碎及为君百端掩议受恐捱饱所以然者凡欲为他日苦尽甘来永远鹣鲽双栖地耳君若此妾复何望不若死于君前以明贱妾之志亦使君知蛮花乞鸟尚有殉情死节之贞娃君乎好自为之妾将以一朵冤魂暗随君于天涯地角绵绵此恨无穷期矣言次出匕首其利如霜勐自刺其心坎生眼利急掣其肘而夺之嗟夫苗女其心苦其遇穷其言贞以正郑生血性奇男子也人非铁石怦怦此心焉能无动哉因长跪拜以请之且曰卿知之我郑某非寡情尤非灵台方寸中另有人在卿之爱我宁不知之惟是卿既爱我当知我之为人尤当知我之处境卿山中伏草与世长离当不知莽莽中原干戈遍地胡人牧马而南下疆臣衔璧而乞降犬坐于朝鹰翔于野吾之父母昆弟闾墓田园被残杀被芟夷不知恒河沙数弄得我风尘浪子有家难奔有国难投热血蓬蓬不知洒向天涯何处我在广州举义联络海内外名士悲歌叱咤仅此青萍孤剑思与某王为仇某王获我理当凌迟处死我而某王偏爱我乃赦我而释我我殊不以为德也我有生一日即思革命一日我之天职未完我之灵魂不死我是以关山万里由粤而走滇滇有故人亦即吾之义弟彼当日临歧握手尝谓我曰异月中原多难兄倘不得志可访我于滇南琼花山而弟尚存定当拥慧相迎为我挚爱之义兄谋一立命安身之地此可当世外桃源也吾是以访弟于山中不期而遇叟更不期而遇卿此天意也言至此英雄血泪夺眶而出仆于女之怀拊心欲呕格格不能吐壁上兽脂之矩火燄吐碧厥状殊凄楚洞外风雨声和之若鹭生一吐其不平鸣者苗女乃横抱郑生加于其膝如抚婴儿然盈盈出雪帕为一之拭其涕泪俯其首噢咻之娟娟之泪亦不期而滴沥下慰生曰君舍家报国伤心人别有怀抱此甚难言虽然何以处妾者生毅然曰余之去志已决特卿能阻余余行固死不行亦死不特余死余之老伙伴亦与之俱死卿不谅以留之与其今日得一死夫毋宁宽以纵之余从此出山当永永感卿之恩义即不得我实济上之伉俪犹可得我理想中之夫妇万一老天见怜大明复振杀尽胡虏廊清中原我之志愿苟达我将披蓑荷笠只身入天化山中重寻吾之床头人与之并成佳偶以此较彼不宁愈耶苗女慷慨动色曰嗟夫君能成仁妾独不能守义乎妾恕君矣妾当有以君成之志矣因命生使誓之二人双双跪地望空叩拜誓他日得志长毋相忘苗女解其裤带出雄黄精狮一具举以赠生生亦解束发之玄玉圈用酬彼女两人交相抱交相吻良久良久马夫忽唿曰夜已阑矣欲行当行矣嘤嘤惜别胡为而生至是转难为情彷徨不忽去苗女麾之曰去休家为轻国我重恋爱为辄复仇为重妾今万事摆脱不复如前之固执敢当空山守节以待君来异日君能来君之惠也君不能来妾亦当恕君明神在天已闻吾两人矢誓苗俗重信妾终以身许君矣君世外立功不患无娇妻美妾或者春朝秋夕风雨追思尚念及蛮瘴雨间有薄命人凄捱孤守已我君牺牲此叹娱之岁月此则所以嘱君翼君者耳言至此以吻向生胶黏不能脱两人之泪累累如珍珠倾泻也濒行忽谓生曰君等今夕出险侍何者为向导此间为万恶麾窟固一步一荆棒稍涉大意或误踏机关毁骨扬灰亦意中事君乎宜沥诚以告我生顾叟叟乃出袖珍小册以示苗女女展览陡色变谓生曰阿谁以此授君君今夜不遇我我苟来迟半刻君等其休矣生具以对女冷笑曰此册之成立在距今三年前后有异种人潜入吾境几致失事吾父乃改设其机关今昔与之情形适成一反比例册所谓左者君等宜右之册所谓右者君等宜左之蛙步与之相反斯可以化验而为夷虽然黑夜雷雨中防不胜防亦避不胜避事急矣将何如者肆人面面相觑良久女概然曰价为君故终不免一行侬请当先君其殿后逐一跃出洞招生以手曰随我来生大惑之卫风冒雨奔雷逐电半夜三更不知经历几许危机暗阱最后至一处人山沟沟有暗渠仅容一人蛙伏蛇行钻首而入人可数十丈马夫误触一螺旋钉右臂之石砉然大辟瞥有骷髅疗骨之尸体凡肆具双目炯炯如生人手执双利之二叉逢人使刺而马夫恰当其冲此无情之三叉直刺其头部自鼻端穿于枕骨马夫悲号一声辗转而委地此第二之骷髅又举其营叉又于生之胸膈势甚剽悍利锋及肉处其间不能以寸苗女眼快手急极夺叟之铁棍出全力以格之逼迫一声火光迸裂铁棍为之削断女大唿唿余人伏地彼则腾身一跳跳及于石穴之顶刚摸着一铜圈儿圈固嵌于石者手攀圈身悬空如匏纟岂知乱摇乱摆圈乃旋转一周咄咄其亦暗设之机关也经此无意中一忸而下方之四且骷髅倏走入壁壁复隆然而阖苗女飞身下视马夫已僵矣生及叟爬而起抚马夫奄然气绝死状甚惨二人挥泪拜之念入山以来同艰险共患难三人作伴今又少一人此缓势已孤踊哭无已女惊告之曰死生有命此非哭泣之时小不忍乱大谋稍缓须臾吾辈行将及祸宁正君友耶乃以断撅之铁棍掘土及尺草草埋之此时石空至黑苗女暗中模素得一苔藓蒙耳之石砌亦如沟渠复鱼贯而蚁行约可里许迎头一碰触着无量数之铁蒺黎中苗女之额女惊啼血涔涔被其面生闻声从后揽抱之叟忽衔尾而唿曰噫毒蛇毒蛇吾死矣二人慌作一围性命在唿吸间罔知所惜忽闻老叟失奚曰噫吾误矣此非毒蛇也生碎之问曰非毒蛇胡为大惊而小怪叟不置答俯其首伸其臂勐一用力而前方之蒺藜铁板呀然而辟三人跳出穴外满天星斗月亮大明盖不知地理之中经行几许里数向之风雨雷电者今忽大放光明以为奇绝生急拥女身坐皂石上置之膝抚视其被创之额幸所伤为微出汗巾拭其血复折而叠之仍纳之怀中女问何所需生恻然曰余将留此血巾我他日思卿之纪念也女研究蒺藜之铁板用以阻梗其出路此最后之机关惜吾未及知之然胡以能应手而辟此真疑有天助后知叟之所谓毒蛇者巨藤也此千年之古藤巨如孩子臂泥泞胶潺委于地上叟误捉之乃惊为毒蛇不知用力一抽抽其巨藤此中亦暗设机关故铁板不期而自辟莫之为而为莫之我而致三人之不死殆天意存焉也苗女至是执生手以首承其肩呜咽言曰郎君前路茫茫愿君珍重请从别矣生之眼泪亦如泉涌脸对脸儿吻对吻儿双目直视良久不能答最后切齿言曰我肉眼不识卿卿固女中豪侠生死人肉白骨此恩此德愿以报诸来世相与抱头大哭哭有半小时生含悲如泪曰今我辈得生而卿也重入虎穴孤身冒险较来时更惨绝我胡能任卿独归卿乎毋宁随我出此后此海角天涯同甘苦共患难卿以偿卿之素愿而我亦得补过于将来相捱以生不庸愈于相思以死乎言次以舌抵其舌以晴撮其睛太类石人之相搏叟从旁窥视相形之下苦上心来则自念其雕姬搔首向天暗洒汐澜之老泪忽闻苗女大息曰君言晚矣君知我亦已迟矣我父春秋高膝下仅我一女质言之我即天化山之女储君也宗祉人民隐隐属望于我毕日食彩袭爵我以一身肩之我为君故虽不惧牺身以遁荒割慈以徇爱然君亦安用此不孝之女为我与君既有成言我为君守贞君为我守义碧翁可怜吾二人他日有缘天上人间会当相见也忽诸生曰侬渴甚君可觅山泉得清水饮我我得君一滴水胜于万斛情波矣生敬诺之下山而觅泉叟更为之向导迨觅得勺水而苗女已渺然不知所去矣生回望石穴中痛泣悲号而去顾生彻夜奔走饥腹如雷鸣一步一蹉跌叟挟而掖之戴月披星冲云破雾行到山穷水尽处迎而有一望楼鸣呜牛角响而荒郊绝壑隐隐闻戍鸡啼矣碉楼有守者荷戈鹊立悬栏而望下远见二人影疾声喝之问来者何人叟应曰失路者也守兵自望楼而下冠鹿角槎桠之冠面部刺鸟形身披渔麟之铜甲戈形如鸦嘴锄震之作铃声叟于月亮中窥其状貌知为老老种盖亦苗瑶之属惟其人生而具老相白毛如发蒙茸被其面性颇慈善种类亦至繁封山自守人不犯之彼亦不事侵略智力绝优异高山出于群蛮上汉代马文渊征交趾曾命此种人前导功成之日赐以南极寿星之铜牌订于铜柱上老老上司有长命不死至数百岁者其人见生及叟狼狈而饥渴意似恻然问曰尔欲得食乎幸叟能通彼语应之曰然吾侪饿且死幸救济之彼点其颔指望楼下之石凳命二人姑坐则抬级登楼未几趋而下挽一藤筐置二人之侧倒而出之则累累野果也若黄焦若丹荔若石栗若山竹更至棚壳贮山泉劝二人饱食尽量饮之生食此如食王母瑶池之仙桃饮山泉如醴泉甘露既乃疗饥止渴耳有闻目有见再拜谢其人其人絮絮问所历叟告之谓二人入山取药不幸而失道几死于虎狼因问循此以往天化山之北有崃曰云中崃去此若千里其人曰可二十余里不远矣惟天将破晓宜暂屈两小时待日先初出趱程未晚也否则此地有山狗大者如敖小者如猴其睛绿其舌火野产于深菁丛棘中月落始出作悲啸声一唿其种族盈千累百皆至环而攻过客噬客至死食其脑浆猎户多畏之甚于畏熊盖熊虎以一当一尚易搏而杀之若山狗则漫遍谷嗥当成阵虽有勐士莫之敢敢攫也刚然至此闻有厉声起于桃外守者急命二人退而入于碉楼中守者亟扃其铁棚亦拾级而上碉楼从窗功望瞥见此绿睛火舌之犬成十头或百头在山满山在谷满谷狂嗥勐啸而来此等野狗盖能目远而嗅人生之气息跟踪而来其跑如飞既集中于望楼矣当先者为狗态如大将之发纵指示先命群犬力扑铁棚震震如动摇守者附耳谓二人曰君等勿声否者彼犬攻我当益剧君有手枪乎生低声应曰有笼枪于袖口以示守者老叟亦曰吾有断厥之铁捧小巧之竹技亦堪御敌守者口善姑藏之待缓急时恃此为后盾守者出石子一囊解其囊之口潜出一石子瞄准巨犬之头部逼迫一声居然命中急俯而察之岂知不中巨犬而中小犬之肚脐由甲犬穿于乙犬狺狺委地双双就死巨犬似昂首上视知石子之所从来狂吼乱跳示意群犬使衔其尾似次相衔彼则当先冲锋爬铁棚而上奔几及窗之半守者大怖再取石子方枚照正户犬之眼部又逼迫一声火光迸路此火光者碧缘如鬼火磷磷咄咄巨犬之眼睛破矣隆然坠于地一狗坠百狗皆坠巨狗咆哮大叫腾身一择高可二三丈复辗转于坭中爪所及坭深入尺许须臾殪矣巨犬一殪群犬无能我皇皇如丧家之狗守者乱投以石投一枚死一狗死到七零八落余狗曳尾而逃三人方庆更生讵一波未平一波复起山风乍啸涧月初流飞沙四场生叶为落守者微吁曰噫今夜劫数殆无可逃矣坐问何故曰君来他方安知此中之怪物南荒绝微无奇不有噫彼独脚之山魈又至矣晴牵生之袂使视对山之孤峰果见有黑影一团倏高倏低旋起旋落俄而急趋直下距稍近且渐明但见其如闪忽之动物初不审是人是兽是鬼是狐直至破空横来由彼山之麓而及于此山之麓此时去戍守望楼可十数丈忽见该动物向月而拜拜一拜身一飓且亦随彼之拜以为升降彼更吐其目光如两度之白光长旦二三里守者睹状紧握生之手战战不自持月光与彼妖目光交煽而益明烘烘如白昼咄咄此为独脚颇山魈其色绿其形如削瓜浑身如古树之皮斑驳起槟榔纹僚牙长出二三寸噫斯何物斯何物殆即古书所云独足之夔也夔之高可一丈彼虽独足然其走如飞千里马莫能及距望楼之附近是手变族之古坟坟式绝异以黑石筑成之尖如竹笋在势乃坚周无伦然彼物之爪绝长绝利且似有神力魔术一拜而石摇再拜而云塌三拜而石飞放平坦俯而插其爪大类锄之掘地爪及棺矣棺皆石制如方框彤不知如何砉然一声棺盖立起棺中之尸僵亦随之而起意南中枯藁之坏其土脉如养尸千年不腐败彼则横抱尸身撕而裂之呈意狂啖如饿之景猪骨但是其口所所啖处似啜其脑脂自余骨肉弃弗顾也啖一尸不足又啖他尸唢已仰天狂笑又跳跃再拜不已生此时惊怖亡魂毛发森竖返观同伴之老叟叟面白如霜相示以目意今番必无幸叟谓守者之老老曰彼物能拜石而开石则吾侪之石碉其胡能恃守者颔之已噤口不能语须臾此夔飘然至矣游目四顾闪闪又吐其寒芒炳然如慧星出现噫彼之影见石碉矣伸巨手作挹势大约挹生人之气息以入其鼻观而验其多寡远近之程度守者忽谓生曰君之枪宜准备生曰诺此语未终身旁之老叟取其轻如矢之竹枝顺风一抛其势如飞蝗直中于彼物之脚嗥然一声天崩地裂陵谷皆震盖彼仅一脚脚受伤蹶然仆矣犹复仆而起起而啸双目之望注射于望楼之窗三人面目殆撮人彼之视毫发无遁形倏忽如跛之长汉颠顿而至生知势不必免以枪架于牖之口测其咽喉嘣然一声果命中倒仆于山坡悲啸哀鸣如蚱蜢触火跳跃数四奄奄死矣守者大喜交相称庆更深夜静拥敝絮作长谈生问此去迤南有地名曰琼花山君之知否守者谢不知问君既远行必有指迷之方略如罗盘经纬线及袖珍地理图等事君有挈以偕来否一言惊醒梦中人生急料检其裤带带以白绫束之其中乃有宝贵之物事物事维何诸君试掩卷猜之宝贵物事维何则当日萧寺美少年所赠蓑庵之袖珍地理图也少年为谁则即蓑庵所万里相寻之义弟也生久置裤带中良不复省记今一经提醒即取而披阅兼以示叟及老老二人评量许久均谓琼花山地点或为新辟之山诚未之前闻惟接地图所指示则当在滇省迤南数里里去此不远计日可至君但能知此山是何种族之殖民地洞主何人其人能否不远行坐以待君之至嗟夫万里投亲萍踪不遇此事之至惨者君奈何愦愦冥情孤往于事宁有济者生毅然曰否吾之义弟投分至深必不相负况彼濒行之日坚言返故山而预嘱吾之探访此非悠悠行路可比盖一言之约经岁不渝吾之急欲见彼犹彼之渴思见我也叟曰吾闻迤南有玉英山风景绝丽建设之地食邑最广开国自春秋迄今二千余年其土司为须弥氏精明强干人甚开通曾游中朝诸大省意者君之访旧即其地耶生沉吟未答忽又忆起一物事摸着其裤带之汉玉章摩挲而把玩之自言自语曰琼花洞主读之不已琼琚在手睹物思人文字有灵鬼神相告拍案叫绝曰忆吾知之矣玉英山琼花洞非天然对偶之名词耶琼花二字必玉英之隐语无疑微叟言余将走遍天涯终无着落矣叟曰君之义弟亦太不近人情天下岂有约友来寻而秘不以所居相告者亦既告之且赠之以地图又胡为作此隐语盲题使人摸索不得者况地非咫尺千山万水跋涉维难万一只身而来失意而去盘川不给苦难相乘有不客死他乡而九原愤恨者耶甚矣君友之不情也生变色瞠目视叟陡起怒容似讶其出语之唐突乃詈及其意中之良友者驳之曰叟乌知之人生乱世又处蛮乡彼或另有隐衷不克以芦山真面与世相见彼非为我秘盖为疑彼忌彼者韬声而遁迹焉是亦畸零无告者之苦衷也吾固谅之非他人所能窥见一二也二人无言生乃决意明日起程去访玉英岭一宿无话翌日生拜谢戍守望楼之老老兴辞而出绕道至云中崃即老叟所设之旅店取同随带之物事并央叟同行叟久居是间不无倦恋生勉以大义谓国家多故非贤豪石隐之时叟亦汉人看此莽莽中胡奴牧马独不思援手乎我又滚滚踽踽人地生疏此去能抵玉英岭与否尚不可必虎狼山寇不在堪虞彼此已成患难交叟不为大局计独不为良友计乎叟乃慨然诺之仍扃其山中之旅店预为他日退步萧萧野店家无长物去留摸不关心于是铁棍芒鞋一肩行李认为主仆同玉英岭进发按云中崃在大嵩明州地界而玉英岭在理府以南在势必取道普宁州中经富民宜良两县穿云南府而过方达目的地尔时天地鼎革大乱末平而明季白文选马士英诸将虽死亡已久惟其残余部众多窜入迤南山谷变为流寇劫掠过客无所不为沿途侦知之乃主张先入云南府休息三五日然后趱路生犹豫曰吾侪谋要差非谒逆藩胡为入省会宾会者逆藩爪牙之所森布也乱世文网密如牛毛万一误陷其中吾恐蹈广州覆辙我死不足惜如叟之皤皤白发何叟笑曰谚有之小乱居乡大乱居城居者然行者亦然省会盗虽多尚有官兵保护若在僻杀人越贷肝脑地涂吾二人猝遭盗贼何之御之且过客萍踪于人无怨逆藩虽暴虐未必戳及无辜也生不得已从其言驿路星霜云山风雨黄蕉褪绿丹荔飘红残暑将秋渐八七月食瓜天气彼二人行踪所届不觉已望见五华山头尔时吴平西王三桂威稜盛春秋高自以为手献舆图大有贼于满洲胡虏胡虏亦稍稍惮之赐之以带砺河山开府南徼举凡用人行政理财治军以及抚字百姓弹压苗瑶胥授权于于吴王幕府中朝不复过问邻省不敢与闻吴王益自尊骄蹇非常侈然自视为昆明皇帝建筑藩王宫殿摹仿京麓苑而奢丽过之九嫔六宫千门高户吴王年事虽耄狎娈僮御女子煳神血气差健于二八之少年故征求艳女妙伶南及安南两广江浙北及满蒙京津北五省吴王选色之标准曰绛玉色曰莲子脸杨柳腰曰远山眉曰鸾凤眼而樱唇瓠齿鹂黄莺版袅袅小金莲应有尽有自不消说惟其持论最精者曰美人瘦微有肉光且艳一见骨电光能逼人此为上乘否则苗条纤丽能作掌上舞而瘦不露骨亦个中之翘楚也吴王选美之故事先集合海内外之美人或为邻封都抚所馈遗或为直辖下僚所贡献或为爪牙鹰犬甲重金以购取者有之凭威势以占夺者有之盈千累百集于昆明池畔之万花谷按即群仙馆之别名也吴王设司花尉以宫中宠妃为之曰红杏尚书曰牡丹使者曰樱桃御史曰芍药春官授以玉尺权使考校诸美人之眉目面部肩项胸背发肤手足尤注意于才调丰神笑颦举动既中选矣拔其尤者进于吴王王置酒宫中挟陈圆圆夫人当筵而鑑赏之使之歌舞使之侑触使之题词作画弹丝品竹王有所得顾问于陈妃而曰可王彼曰司陈有所见荐拔于吴王王曰可妃亦曰可盖王之宠姬虽多而以陈圆圆夫人为独一无二之尤物虽然陈夫人半老矣自京中来归后见王选色征歌了无虚日新进艳女鱼贯入宫吹自以为荏弱徐娘芳时巳过安能与雏龄玉貌若争短长惟王之宠眷未衰陈之风貌不减宫妆月下妒煞嫦娥彼小名圆圆面粉而圆圆大类玫瑰初开之菩蕾临披风拂体有异香琴棋书画筵弹歌唱无一不能尤擅笺答奏牍曩居西子湖滨与名士域吴次尾钱牧斋等游沾染薰陶皆一时宋艳班香之选圆圆天生聪颖合众才以灌溉之故文章为女流第一吴王倚重之凡向满庭谢恩言事笑折皆出自圆圆手笔圆圆亦敬侍吴王无几微失礼不以王之年老悒悒不欢人问之曰侬虽女流富于崇拜英雄之观念战国豫让有言曰人以众人遇我我以众人报之人之国士遇我我以国报之吴王眷爱薄命人至于此极我即至捐麋顶踵愧无以报而尚敢有辜恩负德之土寸心耶吴王闻之益加礼重他日圆圆请曰臣妾多病自年事过三十宜退避贤路高隐名山修真念佛以祈求世福王幸眷我顾为我筑室于山妾将以红鱼青罄终矣王弗许圆圆固请之王不得已拨帑金五十万建禅院于五华山另派宫娥内监若干人为陈夫人服役陈于是皈依梵宇不到红尘改女冠子妆长日坐蒲团手念珠宣佛号春秋令节吴王遗人迎之下山不顾也王乃步行陟山巅叩山门通款愫圆圆但展向大王安否劝王以善自珍摄再问之合掌膜拜而已王亦不甚强聒之数日一遣人存问优给月俸每有珍异朝物先赍送圆圆然后分赐诸妃吴王出游僭用皇卤部乘銮舆载龙旗马队之前先以象队象衣文采百十为群巨量而跚蹒兽未驯力又犷悍辄蹂躏纵横于城市有踏小儿如齑饼者有以象鼻一拔拔带人如打斤斗者闯入店肆毁烂货物不可胜数城市之人敢怒不敢言右从异方来者罔识忌讳遭象虐还击之王之前驱武士骑大马执长枘之金瓜锤当堂挝杀之践尸而过王弗知知之亦弗问也王有义子义孙凡数十人皆当地之悍弁土豪以金钱交通妃嫔有孝敬至数十万得取为干儿者彼耗费其数十万用本虽多获利尤鉅宠妃抚之如骄子各进言于吴王给以重要之位置若筅藩库若权运司若充矿务总办甫一上场大开桌面咄嗟之间取赢百十万就中有杂务姿员但供妃使令购花粉绫罗月可赚十万金此种委员须年不过二十貌美性黯得妃嫔心者大率以干儿干孙充之芝麻绿豆官儿乃每年赚钱过百万胜于关道督抚学使不知几十倍小吏如此大缺可知自余王之部将皆富日起家海盗从王于皮岛者王于皮岛毛文龙之偏裨而赳赳诸将又为平西王之偏裨王既帝制自豪彼辈亦宙然从宠佐命王或唿之为老伴而不名诸将腰缠皆过数百万滇南无事无贼可剿则往往挑烬于群士司土司自古以来分封于南蛮荒服蹯踞山中不与世通岁时或修职贡朝廷命疆吏从事羁糜之以为胜之不武不胜取辱不如招而抚之世无诸葛马援遂使夜郎莫大鞭长莫及不得已也今诸将乃无故挑之土司不服称戈内犯诸将以出师有名遂借征剿土司为开销军饷之备此等巨饷领于北庭战而捷冒功得赏骗取饷银兼掳掠苗人女子玉帛视为升官发财之捷径除此以外又或讹诈殷富挟吓行旅有嵬方人过此者任意执之诬之曰不服清有财诈财无财索命惟其然而蓑庵入滇南之举其危险乃不可思议矣蓑庵偕老叟一肩风雨两鬓星霜涉水问津寻山访路累累然若丧家之狗由晋宁至嵩明一路关河扼塞皆有重兵驻守舟行入海口远望见双翼黄旗帜蛮夷百十号戈予耀目刁斗迎风此便是平西王之戒严地点王潜有异志谓黄龙为满洲皇帝之符号我当驾乎其上以相克之理胜之初拟绘一黄龙旗旗上乘一天神作奋臂降龙状陈圆圆夫人谏曰大王虎龙骧天命所归自非久居人下但古来英雄豪杰当其韬光养晦常有仰然自下之心王莽读书折节下士刘俨种菜闭门息交泊夫一鸣惊人使当世暴主污君相顾失色愕然出于意料之外此所以战必胜而攻必取也夫天下有谋人之心而使人知之非智也有胜人之心而自我骄之非勇也故智宜深勇宜沉斯可以定大事彼纤纬方士者流以生克相胜之理进者绘龙旗而乘之以傀儡此儿戏之事非大王所宜与方今乎南王尚可喜陕西总督王辅臣皆阳与大王交欢阴实为满廷之间谍一举一动不可不深长思也吴王注视圆圆捻其髭呵呵笑曰卿言确也吾昏智智乃出巾国雄否为卿故必易之乃易为双翅之龙明示以黄龙添翼我为有翼之龙彼为无翼之龙鞑靼不足平矣蓑庵见龙旗笑谓叟曰毋怪专制帝玉必以龙为符号盖以龙善变化唿风雨御天而行有笼罩六合之气象其自命不可谓不豪曾亦思龙者虫也人为毛虫之长龙为麟虫之长长与长埒势力相等耳以某之愚谓龙者不过蛇属蛇之鉅也为蟒为龙故洪荒之世人类消物类长康庄大道龙蛇居之是直逼人之恶种类而以之代表帝王之符号毋乃不经不正之其乎因开舷一望俯仰微吟曰玄黄龙战纷刀兵腥风血雨涂生灵我生厄运竟如此蜻飞蠕动遭大刑唱之末句声情激楚渊渊而裂金石叟自发挥之以肱曰君盍慎诸孔子有言邦无道危行言孙今入乱邦而悲歌慷慨恐非明哲保身之道文字冤狱恐再见于碧鸡金马之事矣生默然不答此时江心有一划船竹叶为蓬芦荻当户乘急湍顺流下船中立一彪形大汉似故意与生之艇迎头一碰艇小而滩阴立反覆知瓜皮生与叟载胥及溺幸二人皆善泅水尚尚浅尚不占灭预之灾行李物事悉皆无恙然已饱受一虚惊矣迨凫水近岸回视彪形大汉之船倏忽不知何去叟之为懊丧不已生顾而笑曰此亦拜满酋之赐也满酋不横行中国我及叟胡王漂泊江湖胡至流离边徼我辈忧心国家后来冒险之事正多区区及溺曾何足介意叟亦为之恬然亟登岸觅旅店更衣焙火休息一夜翌早僱蹇骡二头曙色初开和风乍拂出嵩明州十数里迎面有高山一座树村阴翳台榭参差千百少峰头俨万笏朝天为景至幽峭二人策蹇登山至已牌时分见一古剎门外榜一破缺之扁额曰隐岚寺寺之外有方塘广可十亩维时残夏初退新秋渐来而千万柄赭绿残荷尚有红苕菡一二枝香褪露琴大似徐娘半老寺有长老出迓来宾蓑庵与之攀谈彼自言古剎之开山祖名四达曾为明代沐国公天波治疗眼淡又治癒其女公子故沐公爷捐赀重条该剎落成之日山之石罅突然挺出红莲花大如斗沐国公异之爰凿斯池名之曰红莲沼而当时某状元且题以横额曰银塘风定玉生香女公子见而嗤之曰此七字诗词只合用之于白莲花招何物状元诗不对题殆江郎才尽矣亟命取文房珥笔改题七字曰万个观音理艳妆开山祖四达莞然笑曰状元手笔固泛然尚清丽芊绵若女子题词切则切矣然尚不脱富贵人口脗因戏请于沐国公自为拟之沐虽武之然雅慕摛云掞月且重违其意姑信口成七字曰笔尖红写蔚蓝天四达合掌膜拜曰国公天人出语殊英伟故流传至今日三方扁额赫然泐于石如品字形蓑庵流览之余登一孤峭之峰距地数十丈磨崖作擗窠大字曰千仞岗则不知何人之手笔书法雄奇兼篆隶草而三之生俯瞰下方如烟如雾因放声高唱曰中原王气今何在剩有胡尘滚滚来其声凄以悲林木为之震响正在引吭高歌老叟忽以目慑生旋见古剎之旁闪出一个负薪樵子樵子貌殊凶犷到红莲沼畔止步不行倾耳而听生之为人剩气粗豪仍大放其激昂肮脏之音曰碧眼吴儿空坐大白头汉将总销沉又曰落月送归千树杪秋风吹到五华巅茫茫大在今何地胡骑纵横不忍言唱声未终云气蟠旋绕脚下着衣欲湿风呜呜如虎啸寺僧大唿曰山雨来矣行客盍归休也二人跄踉出策蹇下山坡是夜宿于沼滨逆旅明日渡江过昆明一入内河猝有两划船开其八字桨如飞而至生命舟子转舵以避之忽闻大唿曰来舟止步否者枪之弹贯汝胸矣正喧嚷间划船已近舟有绿营兵数名大踏步踩扁舟舟摇摇又将覆生喝问何事叟亦蹶然起思有以抵御之距立牢足未百铁郎锁铛已挂于两人之颈上生犹欲争脱中有一官共出古式之锈枪攀机向生脑厉声曰敛汝手其勿动动则碎汝之头颅生不得已垂手叟跼蹐于舱中更无能为于是齐划船为浆声咿呀直向昆明县治迸发入夜抵境生与叟如在梦中竟下监牢又饱受铁窗之风味矣生与叟不同牢狱卒待之殊酷睡于粪圂侧日给粗粝一盂清水一瓢余无别物生自问他乡至此清白良民胡乃被拘于缧绁岂有同名同貌因而错认庐山故至此耶抑我行辈踪有令人可疑者在也牢瓦之高不及四尺殊不能起立鞠身垂首摸壁徐行忽闻咳嗽声此声入生耳聆之至熟噫此叟之咳嗽声也然则叟之与生殆仅隔一壁声欬可以相通生于是顿辟灵机亦亦勐咳一声以验叟之闻否叟闻果而知之疾唿曰郑先生汝乃在此乎蓑庵应曰然余固在此叟去我仅尺许惜未能觌面耳叟曰即此亦是缘机可云不幸中之至幸吾侪能通以语言较渺不相闻者利钝吉凶相去何止千万君乎汝知彼虎吏狼官胡为而致吾于狱罪名安在逮捕何由君亦可悬揣而知其故乎生曰否吾安得知之叟之头脑或远胜吾亦能猜其故乎叟低声曰君尚在梦中君之入狱君自致之也生愕然问故叟隔墙之曰君枉自负聪明此等关目宁不知之君自舟中吟咏彼迎面而来之划船有彪形大汉者即侦君之举动故出勐力以碰吾舟吾而不及溺幸耳泊夫登山临沼凭眺红莲君又高唱亡国之诗此时有负薪樵子亦必为吴王部之眼线吾辈入狱其祸胎即肇于此君尚沉沉大梦未之觉耶生爽然自咎低声曰某诚疏忽覆致累高年人今入阱中有何良策叟曰人生陷绁累生死之权操之自彼我与尔惟手束下待毙则人或天救之此外匪所谋言至此有虎吏三五辈排闼而入更不打话摔其发曳之以行铁锁郎当绕黑暗地狱数处忽至一棚以巨如水桶之方木编列而成扃销至森严重重开之其处有广场赤血盍地青草不生二旁站立兵兵勇个个皆刃出鞘枪攀机狰狞可怖虎吏带生上堂一履大堂吶喊声忽起其声如群狮怒吼震生之耳膜聋前行十数步有红幨下垂之公公案其旁植立武弁凛凛如天神虎吏勐喝一卢踢生之脚推之使跪生潜窥正座之人戴红顶子拖孔雀翎穿黄马褂貌绝兇恶眉直竖眼如铜铃颧骨高于面部下颔有短髯大类塌上之三花面彼人先问生之姓名籍贯甚洋悉次问广东人到滇南作何勾当以访友到问访何友生则不能举其词官又问曰汝广东人多半是反清复明党汝殆中之一人汝忒大胆敢以只身走万里作不轨举动然汝必有主使同谋之人汝宜供开倘获得较汝尤要之之罪犯长成可为汝网开一面汝须从实招供当时拍其示威之稜木生抗辩曰长官明见某乃一过路良民无拳无勇焉能作反至问以主谋同党某偕行逆旅只老叟某甲一人生平未到过滇中人地生疏宁有党羽况事关谋反大逆官府捕人须有凭证似不当以漫无证之人遽入以灭门之祸倘求长官查察官乃狞笑曰昔梁山伯盗魁其被获于官军也先发露题璧之反诗汝自谓良民胡一路登山临水明目张胆竟高唱反诗此又何说其有以语本来生至是稍震怖然尚振振有词亢声曰咕举吟哦书生结习以此指为谋反未免辱没谋反之英雄其视书生也亦太高况长官谓为反诗于何见得官乃顾左右取侦探比至原来是彪形豹首之人官谕令指证彼袖出字纸一团检而之阅问曰汝吟哦诗句中多悖逆指不胜指今但问汝中原王气今何在万骑胡尘滚滚来方圣天子在上凡在版图罔不臣服当王者赏天命所归胡乃丧心病狂有之语目本朝为满觉洲罗氏入主中夏乃胆敢指斥之曰胡尘此非人类畜鸣当不至此生不服曰吟哦诗句不必安是本人手笔此诗出处民不大记忆得清似为宋末元初遗民逸士所作其曰胡老尘当指元人而言官拍桌曰胡说亏汝是读书人朝代世系尚考据不清楚汝可知本朝枝派系与元代世祖为同宗而派异者诋元代即诋本朝即此一节已罪不容于死生愤然曰假怖文字之狱而追咎及于前代则前代之书皆可毁矣宜呵之使勿大言侦者又指证之曰胡尘元系此等字句尚可诿为前代乃明明辱及吴王汝之胆逾于赵子龙汝读几员死书关便说书生埋口便说稽古古人云入境而问禁入国而问俗汝宁不知开府滇中者为我平西王殿下耶奈何指斥藩尘其诗曰碧眼吴王空坐大此吴王二字明白显露而空字作何义坐大又何辞尖酸刻薄信口开河又日白头汉将付销沉此一汉字用与胡字对举汉将云者即反清复明之叛将断断无渊曰付曰销沉盖恐其不能振不能为朱明泄恨满口皆污蔑新朝此非反诗而何言为心之声既向有此心既发此言及有此言必形诸事但汝太不慎密谋人者使人之知此取败之道拱手向上座者曰似此案情重大谓宜申奏大王重治甚罪毋令奸人漏网官颔之命退堂仍押生于牟狱翌日忽有自称王府包衣佐领者宜传吴王意旨召生入潘王将所鞠问生惘然从之出出狱门有马车推生入内肆吸下黑幕左右有人夹持之车行如飞顷刻至矣其人推生入内所经紫禁丹墀宏壮拟于州郡之学宫而奢侈过蒺有一深室煳壁皆黄绫凡覆锦垫绘以龙形其人摔生跪生不肯跪彼扼其项领骨几折遂隆然而跪此时内厢帘微风扬有赫然若天神者戒装以出正立于当中其人叩拜命生亦叩拜低声曰此吴王千岁也生窃窥之吴王殊老耆面清臞有皱纹惟稜眉高耸双目炯炯如鹰颔下有白须手按一宝剑以剑植地目视生不少瞬旋坐龙团椅倚以紫檀木为之亦被以黄绫四椅脚雕刻龙成爪其人趋近王侧打一千儿掩口陈说语细不可闻王忽开言闩汝自广州至此耶曰然曰汝在广州曾见平南王否生至是如梦方觉深咎自己善忘盖生谒尚王时尚王知其入滇曾馈以荐书一通使亲递于吴王以今竟忘之此一封书贮于行李中行李已没入官其何能递嗫嚅答臼大王明见万里某于离粤入滇之日确曾拜谒平南王王给以手书使亲赍大王生说至此王止其勿言捻髭笑曰微汝曰陈此间已知之平南王之书余亦巳寓曰汝且看是此书否择书于地给生使自看生看之良然阴讶王之爪牙固无孔不钻无物不搜者王变为沉毅之容曰汝始非庸人平南王盛奖汝才嘱余善视汝但昨想官吏申报此中情节尚须审查姑屈汝在外守候如查无实据定当超汝释领而且大用汝汝其行乎言汔自直视视同行之包衣佐领似默授机宜者佐领又打儿千鞠躬如旨领遂带生以出复推之于黑幕之车至狱门仍押之于先前之地点惟狱中平添一人则隔壁传声之老叟是也生大喜过望知平南王之信殊有效力同日移之于按察使署署有复室地方颇洁起层服食安适异常自监牢而移居于此不啻地狱天堂之则性复室以石筑成之四週皆铁枝其上则为钢板平地距通天之钢板可四五十尺板留一方孔如天窗形用绳以弔饮食既而复闭之生闲来无事辄与叟天角力为戏叟之力亦不薄武艺殊高强但以之较生生得名师之教授飞檐走壁靡所不能乃教叟以跳跃如母燕教其雏由二三尺以及四五尺生跳叟亦跳如一对猕猴食饱便跳此外无事事叟尝同曰水浒一书梁山泊之神行太保如何能飞天夜行此岂风仙之流耶生笑曰世间那便有神仙所以然者彼有师传真传大约秦汉方士之飞行术是必代有传人揽高山峻岭而操练之其始也服气练形由人体之重堕质变而为物体之轻剽质参以符录咒语实地练习如铁履铅鞋或系肃量物于脚跟逐渐加之至数百斤尚可以游行自在脱而行之讽然举矣而其最精之要诀莫妙乎一心鸟之高飞也心之机一曲予欲集于学即在于树矣予欲跨于海即跨于海矣予欲涉于万峰之巅即翘足张翼而翔于高峰之巅矣一言以蔽之即心激刺之作用与近世之催眠学家所云天眼通掌心雷满天飞诸法实异流而同源此辈神仙而翱翱八表週游六合即不啻于神仙今则江湖大盗蓟辽响马在在皆能之已属司空见惯弟子不自爱惜致污及其先师灵法不灵是可惜也言至此忽有人从旁而笑笑且拍掌曰善哉少年之论夜行术也但汝亦知人不火食但食果实凡诸所食食以气不食以质茹鹰隼虎熊猿猴之血跌坐深山中七七四十九日及其出也渡大海逾峻岭超超乎如鸾鹤之翔君本书生道力不深眼界不广亦知夜行之术无奇不有乎君以一得之知仿彼冢中枯骨之老人则得之矣倘不幸而遇老夫汝不将惊惶失色而陨于干丈之渊乎言至此拊掌之声哗然二人吓一跳回首视之复室至坚初无第三人在座再听之寂然无所闻自是二人对语倍加谨慎知属耳于垣者固大有人在也闷坐复室中黑幂沉沉不知经历几何日平西王不下令杀之亦不下令放之生殊焦忧念此行冒昧被幽囚而死未免死得无名叟亦抱膝欷歔老泪涔涔下忽一日复室之外又有人哝哝如鬼语曰君等今日晚餐当有异昧君之食指动矣吴王当以珍羞饷汝但汝饷毕光后当赴极乐世界汝勉之幸恢汝食量毋瑟缩若儿女子态也生愕然目视叟叟大震不能语生乃慷慷慨激昂高唱文天祥正气歌至阴房阒鬼火春院閟天黑二句以指击铁窗曰壮哉文山临刑乃有此佳句奇人也俄而通天之钢板隆然顿辟生举首见有黑面红发之野番缒食盘而下咄此何物则赫然之炖熟人头盛以巨瓦砵血液淋漓另有瓦喋两具盛人耳人舌人手烈酒一埕去其塞酒香喷簿有丹纸黏其上曰广西三敖酒生笑谓叟曰吴王待我不薄乃饷我以珍馐叟乎人生不得志死则死耳无作拐腹鬼也因举其埕仰首向天自中灌于口中滔滔如长鲸之吸百川饮且尽视食流无刀匕则双手捧人头吸之奋拳而缒之噼为两颗大类石榴结子之开边热气腾腾然脑浆流于瓦器生乃以酒擦之举器而欲饮狂笑曰此黄蟹之脂也甘且旨当仔细尝忽闻复室有人拊髀大笑曰诚壮士诚壮士惟大王有彼命此足以觇君之胆昔人有言过屠门大嚼即不得食亦且快意君盖少需之大王另将进食也此时通天之上野番收其绳取人肉以云良久再进以熟彘肩及黄鸡肥鹅等物生乃劝叟共食既醉且饱扪其腹游行于复空中叟念壁中人语云果腹后赴西天然则今宵情事殆为吾两人之世界末日矣怨顺视天窗瞪目良久附耳告生曰吾观此窗距地不过四五丈君盖尝试飞跳之术老朽随之倘能攀及其绳则得之矣生亦以为然姑试之生固矫捷甫两跳而及于天窗一手攀其绳厥状如蜘蛛之弔丝回头视老叟以一手招之叟亦跳惟跳才及出旋又坠下生大窘爱莫能助上不在天下不在田其危险真不可思议忽见通天之钢板略一移开如两手掌大渐移渐辟乃露一人头阅者诸君试掩券猜之端的是何人忆此长眉巨耳枯腊优尸之老头陀也亦即蓑庵之老师傅也南京萧寺东越藩宫渺湛前尘茫茫往事生每缅怀思座窃意闲云野鹤此生未易相逢矣而何章潭影和尚之出现于斯也生大惊几失手苛失手而脱其绳者当一落千丈必成齑粉潭影亟引手从天窗面探下一拯之置中于天窗上安然出险矣生之惊魂稍定叩谢师傅谢其第二次救命之恩问缘何至此潭影笑不答既而曰余上天下地何处不飞行汝休问老衲今当救汝伙伴时机急迫监守者将至将奈何此言未终瞥有野番一名自瓦檐飞至手执警笛纳于口将吹之潭影用剑指一伸如以指刺之之状野番如遭风向后而倒倒于高台之下殆死矣同时有一黑影从天飞下其势如蝙蝠扑于两人之所立处生视之则乱发蓬蓬面如炭精之怪物也手执利匕首飞掷于潭影之喉部潭影亦出匕首与之相格嘣然之声火光迸露粉物知遇劲敌长啸一声用命警于有众一时铃声大作犬声乱吠枪炮之声乱鸣纷纷扰扰间潭影直出其矫捷神奇之术入复室负老叟仍飞身而出命生执剑当先老叟继之自己口衔匕首手执铁棍以盾其后遇贼使砍逢犬便杀三人勇不可当且战且奔乃出于按察使衙门外择官墩之低下赴隆然跳于地二人随之而跳跳落街中有护勇一排阻之潭影执其勇目一手举勇目一手执铁棍横冲直撞如入无人之境余勇乃狼豕突奔死者死逃者逃三人掉臂游行向西门之柳树屯出发袅袅柔枝丝筵细叶天开画堪人生镜中南滇城郭而西大小峰峦有如万笏朝天令人目不暇给远望见山环涧曲葱葱郁郁生气回翔于碧落间此千余年古蹟之柳扬屯也柳之种类至奇初春为嫩绿色入夏深青色立秋以后渐渐变作饿黄一交冬令嫣然如抹胭脂上人诸之红柳相传东汉之世马伏波将将军征交趾曾驻是间有蛮女柳侍儿夜袭营门伏波将军擒之斩于屯兵戌所讵蛮女英灵不泥流血所及乃挺生杨柳一株柳叶殷红中有肖彩即蛮外之纤纤小影也七人言之凿凿顺治康熙间犹及见之今则沧海桑田殆非复猩红柳色矣柳树屯有臼石坟场华表浮图三五错列吴王之六宫妃嫔曾蒙宠幸而一朝月缺花残者美人香骨多瘗于此此境至为幽寂置军尉一人守之屯兵自名王立法至严军民有误入柳树屯者杀无赦星日藩宫放饷军尉率屯兵入城只留老弱十名监守陵墓而城内老僧劫狱之事发生矣老僧潭影初入滇首先调查其扼塞关津及进适出入之路胸有成竹无后探听蓑庵之下落夫是以着手救之救之而且战且退先出东郭沿山纵火焚其老树枯枝以为疑兵计使退者之马首向东而三人趋其西抵柳树屯遇老弱之看守戍兵见一个杀一个褫其衣服易而被之又有追兵一队纵西门出拟由西以包抄东路潭影衣戍服登城用计诱之俾尽入戍圈中亦投之于恶溪溪有巨蟒鳄鱼无一免者卷五三人喘息稍定小坐红柳隆中班荆道故生数问潭影曰吾师云游胡能至此且安知弟子之遇难而间关跋涉以敢之陛亦有推测之神术耶潭影曰余自从广州浪迹汝之义妹夜合花亦同时不约而来分途以救汝汝救护吾乃命汝由钦廉取道向滇南命汝义妹由广西取道向滇边此时当与汝义弟会合余中心忡忡恐汝命运多艰终不能达目的地因筮易上卦待讼下卦得无妄再筮之遇蹇之解余于是知汝之文字招尤人且讼汝得无妄之灾然而蹇之爻词曰王臣蹇蹇躬之咎余于是又知浊之获咎实非其罪而其罹灾者也其在易之解曰雷水解解利西南余是以直指西南向此间进发又解之为言解也虽遇蹇终当得大解脱合观尚蹇朋来之义余为友谊而来前事必获超伸如坚冰之解畔凡此皆老衲之动征亦即吾弟之休征且蹇之为卦有蹇修之义为吾弟此行必获美妇而追原其蹇修之故乃在卜者之自身即老衲云云也老衲何以能为汝作媒此则他日自知之此刻目勿论顾老叟盛奖之谓其任侠有古风可与共患难因出饿毛管一条置生掌中谓之曰弟行矣前途珍重生依恋不舍如孺子之挽其裙彼则笑曰悠悠尘海人生何处不相逢我师弟之间今当睽离异日方有会合此天数也胡效儿女子拘牵不达为生复问曰弟子此去趾何向方何在吾念念不忘之义弟终能觌而否曰岂止觌面曾有一番新事业合两人而成之此生当结不解缘若问程途汝当向南行可三十里即开此鹅毛管中有方略足为汝之指南吾去矣矫首振衣直向白云深处冉冉而逝二人为之咨嗟乃按照柳树屯之南方爬山越岭跑了三十里出鹅毛管去其塞内藏一纸条儿其形如红串炮展而阅之有绳头字一行略曰玉英之岭须弥之姓遇牛即停遇鸡则鸣百七十里是谓尽境二十四字叟从旁拍掌曰君之师傅其殆陆地神仙乎吾固谓琼花山即玉英岭其土司之君主厥姓为须弥但遇牛遇鸡两句此中殆有奥义非亲历其境不知总之向此而行必有所获君之师深通易理君平尧夫即其流亚所最足为君贺者君跋涉长途时时有一未来夫人之小影驻君中心足以自慰若老拙者为人作嫁驿马命徒自苦耳生睨之而笑曰叟尚忆于天化山中与苗姬相婉娈否是亦叟之红颜知己也胡云作嫁叟笑曰老拙艳福终不及君余仅有某一已委化矣君之娟娟此豸尚尔生存为君誓志为君守死得一已足自豪况有未来神仙之美眷乎言至此忽闻隔山云雾处有铜鼓冬冬而鸣生大震二人手持武器戒严以待俄而云罅一开见有百十小影穿云而过厥状而走马之灯生到底眼利见有奇形异服之人儿携男负女络绎于万峰之巅举其状以告叟叟曰其众整以暇无伤也比非御我者宜疾行以觇之是间或有怪剧足以饱吾人眼福也其明铜鼓之声越敲越急佐以响箭迫之声不及十数分钟行至近矣则见男子赤其上身途以黑色之树胶更用白粉绘以古代军器形如头盔大斧蛇矛之属其下身穿足枝裤档盖用山之出产之小方竹其细如骨簪色青翠殊滑泽竹本通心截之成寸以松鬓穿之穿作金钱样合之则为绘形但此为裤而非衫股际呈露大不雅观其女上下不被服自远望之赤条条大类杨妃出浴迨逼而察之以蓝靛或石绿描细碎之日月云霞或三台七宿或雨脚雷纹写于鹿皮之上美丽可观男女均束发蟠于顶绾以少揶壳壳亦雕刻人头形通其中壳之顶冠以红黄蓝之宝石男者或托女于顶或抱之如婴孩番或更以巨木之板载少年女子两人舁之且行日讴用为娱乐其女子之中岁有力者肩挑两竹筐每筐盛一小儿女如村妪之卖番瓜然又有精壮男童负老母走如飞大半皆抱乐观似趁什么热闹者叟能通异族之语言絮絮与攀谈细问之知此等人类名为较剪瑶亦瑶民之别部尻有两尾胎生如较剪形擘而开之须臾复合遇婚嫁则开不能复合故较剪瑶贞风烈性尤甚于汉族以其幽媾之事显然表有表征瑶官则禽而缚之凿一石空仅容二人嵌入其中复合之熔铝铁涂春罅如天然石棺形双双生葬之死法甚酷瑶官大号于众曰此男女其互结之性根官乃如其顾使之天荒地老互结晶体长处磐石中彼人不啻遇女娲为弥补其万不缺之情天也此种怪诞之风俗皆老的探之于瑶人口中者山鸣谷应地拆天崩群瑶吶喊之声与铜鼓冬冬之声遥遥相应此空山中斗牛之场合也生与叟入人丛中挤拥殊常不由自主遂抵于圆圈形棚棚以内方广四百亩地势低陷如铁镬之中心点此时有铁盔铜甲之瑶兵兵一队二十人手执长柄之金瓜锤驱牛入圈牛皆伟硕可数十头彼以五色之衣簪金花彩红于牛角以意测之此牛必为失性而巨力者牛与牛遇之立而喘奋角相碰举蹄相触霎时间沙尘滚滚杀气腾腾有敷牛仆地者有一牛追风者瑶兵当其前牛以角力勐抄之立足不牢飞于牛天上幸而浑身是甲丝毫不能损或者打一斤斗坐落牛背上以叉刺之以锤击之斗至肉薄血飞几不辨是人是牛是神是鬼生所立处正当竹棚之门不提防间猝有癫牛头飞风而至逾后棚之顶生亦眼利闪身以避之讵生之后背立有瑶女一名牛以全力撼之女隆然倒于地第二之牛又至蹄几履其腹生大惊一手执牛角顿地狂唿掷牛于十数步外乃救此瑶女原来此瑶女者其父为瑶兵当此牛径奔女故万目睽朕咸注射于女惴惴为女危意必死于牛蹄之下及生夺勇只手举牛而择之于是拍掌狂唿当以为天神路旁有石碉楼筵生及叟于巍楼使居高而远跳无何鸣钲之声然忽见有勐虎人熊等物搁入竹棚中逢人使抓逢牛便扑牛亦不甚畏之牙爪相当膂力相敌而牛之力远胜于虎熊虎熊皆大败有被牛角抄之抄至半死者盖牛有甲而彼无甲牛失常性且经操练如同百战之身虎与熊恒轻之途致失败生愿叠面面相觑以为千古奇闻直至日落崦嵫云迷洞壑此一出斗牛之怪剧之以告终瑶兵率其女罗拜于二人脚下是夜宰牛宴客饮酒尽欢因问客何往生告之瑶是蹙额曰谈何容易玉英岭为天关险窟猿猴不能飞度客有何能而愿欲贸然前往者瑶女怒其父曰老父殊慢客客为天神何事不可解何境不可到父亦乌知其无能而谓必不能到玉英岭者瑶兵笑曰女乌知之余非敢轻藐客谓为无能但此去有一个俗名曰死河古名曰蒙渡古渡头居地与兽省毗近山岚瘴气渡者必死况此地无舟楫惟羊皮之方艇乃豕笠之天桥上临峭壁其瞰危滩古人至此者每临河而返驾天生险恶之地殆非中原人土所可问津就令客有奇能下然绝流者飞渡渡河而北有世外野番其名曰鸡爪番翔空而喙人衔其头食其脑客交何所恃而不恐余为爱客客救余女余甚德之余又安忍知而不言置恩人于必死之地此奚而可叟忽搀言曰此野番者胡名曰鹤爪岂其形酷似雄鸡者耶瑶兵应曰然叟笑谓生曰果若是吾侪其必济矣乎生问何故叟曰君殆忘而师之言其谓吾侪卜卦也其繇曰遇牛则停遇鸡则鸣今吾侪止此盖为观斗牛而来也此所谓遇牛则停更由此而再进一步渡羊皮之艇跨豕等之稿更遇鸡爪之番吾操以宰割之其鸣喈喈其鸟胶胶非云所遇鸡则鸣乎潭影大师深通易理能知遇去未来此种预言殆示吾人以方针俾知动必有济者吾闻鸡爪番之号吾乃恍然于其故矣瑶兵曰二客请安睡明日事有明日当之勿用蕉忧为凌晨生初起瑶女进饮食谓生曰余父听君拟与君同行而命妾为之殿余等土生知山中之险要愿为响导以佐君远行请君勿介意也生大喜与叟其食毕拼挡起程行十数里迎面有一绝涧其上为峭壁其下急流潺潺皆险恶之石滩四人至此立于峭壁之边彷徨若无路瞥见上方有一黑物顺流而下瑶女拍掌哗笑曰父乎此非羊皮之艇乎然艇形绝小胡可以横海共济者原来山涧之中是有恶滩水底多蛮石水流复急激渡斯涧者无论木舟竹筏触礁便碎故野番独出心裁制此羊皮艇袈法用肥硕羊牯剥其皮以漆涂之以竹枝撑之以烈日晒之临落水时一人把舵舟中可容两客沿滩而上上者牵绳下者顺流虽较之竹木之舟异常稳固然而坐皮之内其形如达摩一苇亦不免胆战心惊却说瑶兵父女领导二人至于山润迎面见有皮船一艘仅可容得二人渡其半而遗其半被遗未免向隅落后如何赶上正在进退维谷瑶兵忽登高处吹口作异声须臾对山有人应之同时水起浪飞上流另有一艘皮船沿滩而下则大喜分两队乘之生与叟先渡瑶兵及其女撄之离岸以后生乍睹滩流如箭撼皮船如欲覆有时触景礁左右颠簸危险不可名状念今番性命必死于此面色陟变木然不敢动苗女从其后而觇之高声唿曰先生幸勿惊此皮船最稳健万无灭顶虞即使及溺余父女能泅水必拯君万无一失生微闻其声心极镇定此时峭壁之上忽发见一白熊高大如人彼乃俯瞰下方觉有牛人气息俄而见其形则皇急喜跃倒挂于万年之藤藤至长垂及于十数丈几及皮船之顶舟子大唿曰熊也此声未完突有石子一枚飞掷于白熊之胸部逼迫一声白熊如蝙融下坠坠在水中央然犹爪足掀翻兴波作浪皮船又几覆又有石子一枚从后而飞至飞于白熊之喉部激然作惨啸声没于水底矣无何皮船亦到岸瑶女扶生上沙滩笑问曰君得不受惊耶此孽蓄余已殪之矣生始恍然于石子之来盖出自瑶女掌中者叟亦笑曰幸而女邸先发手否者余亦一石子以之杀矣言讫笼出袖以示女彼袖中亦有石子也相视而笑瑶女兵父女皆咋舌暗服两人之神技而羊皮船须臾泊岸矣父女与两人握手匆匆告别且日此去有盘蛇山鸡爪山峭壁摩天奇峰拔地出产毒蛇勐兽攫之者立毙殆非生人足迹所可至君等宜自戒备勿为所乘则幸矣两人颔之赠以银圆数块彼欢唿叩谢而下行行数十里有绝大森林一丛两人至此饥且渴惫不能行乃踞枯木之槎桠蹲于树上对坐少林产出糗粮以饷老叟食讫绿而下觅山泉掬而饮之乃首望对山忽见黑气如龙蜿蜓空际浸假而弥天皆黑隐隐闻千军万马之声两人大惊又觉腥风扑鼻中人如欲呕凝神一看原来对山之顶巍然起百尺浮图咄咄此浮图者乃能蠕蠕然动夫塔而能动宁非千古奇闻不知动者非塔蛇也蛇胡为而塔成塔胡为而幻蛇良亦有故盖合千百头之巨蟒盘郁缭绕而集合于对山之巅又复舞爪张牙各逞其攫拿之势于是巨蟒中之尤巨者俨如蛇王高举其千石之头挺出空际吐歧舌张臣口墟气作黑云所有鹰隼鸿雁风天而过者被其一吸纷纷跌落口中虽有沖天健者莫之能免自是浑身之无数巨蟒辄开张其鳞甲如千窍百孔然中有风吁唿呜亦能吸物凡一切横来之动物若獐若鹿若狐若兔过此百步外嘎然闻惨唿声便尔倏忽不见盖有吸力以摄收之连毛带矢连肉带骨各奔入千窍百孔之中向转轮世界去了两人缩人丛林壁于树之杪从叶罅以窥之越看越真切越想越惊慌想今番进行必向对山方面以抄出某溪径然明明有蟒塔阻之其何能达正彷徨惊怖间瞥见有绿章黑质之巨蛇由隔山飞越而来对王大森林作一径直线蛇之长可六七丈每截声起如崇峦身之所过百草立萎生怕为落叟变色颤声曰忆蟒来矣可奈何生亦曰彼殆嗅生人之气色循其气息以奔我一蟒入林已足制我等之死命况其群蟒之集合团乎走亦死我当退舍以避之其或将倖免眼见此绿章黑质之巨蟒其飞如矢一刈那间已至平原之中心点距森林催可两箭地二人发足狂奔绕出森林外向后方奔北巨蟒已猎猎而至口吐黑烟险些儿被黑烟笼罩益拼命狂奔奔入一古冢惟巨石自塞其穴须臾蟒自矣以首抵石隆然有声二人出力以推石死手不松劲呵呵此时天公忽震怒雷声声轰电光闪闪石有罅能窥之蟒有四爪宛若龙形伸其爪以攫石讵攫之不动嘣然声巨雷噼其首首竟碎全身被殛奄然殪矣斯时大雨倾盆山水倒流入穴淹两人将没顶生顾叟曰我曹宜出穴冒雨行胜于淹水死也叟曰一蛇虽死余蛇尚在譬如群盗满山余何能走生曰姑试之可守则守不可守则走走之势活动差势于灭顶与冢中枯骨为邻也遂勐力以推移此石奋命而出出至一木断削而成状类野人巢其下垫以树叶屋有小窗能了望四週可十数分钟雷声停声雨歇太阳赫然而当空遥看对山之巨蟒浮图一时花有鸟有尤奇之中奇者经此一场暴雨天晴以后眼前所见之光景与未雨前绝不相同有顷间未见高山者今则峰峦堀起有先时已见峻岭者今则形影俱无有南移于北者有北移于南者恍疑海市蜃楼千变万化二人不胜惊讶野复起脚直向对山路线竭蹶而行幸跑过对山一带渺无毒蛇之踪迹天晴日朗山花盛开蟋蟀微吟秋风瑟瑟再行数十里忽至一山坳深处迎而有无数樟木木之大可十围辄有巨量之鸟巢有门户有窗扉结构颇如生人之居室生与叟大以为奇甲树有巢乙树亦有巢巢之形式大同而小异叟忽忆瑶兵之言云此间有生番身有两翼能高飞而啄人就疑此种危巢而为生番所居乃翘足而上窥其巢空然乃无物意此时午后生番或四出觅食空巢而出傍晚尚未归来愿生而言曰君宜握手枪攀机以待余亦拈手箭以备不虞手箭云者即老叟向日所持之竹枝也一言未峰瞥见蔚蓝天外远远有黑点飞来似鹏非鹏似雁非雁咄嗟之间已飞到樟木林之上掉头见生又叟忧然长鸣乃唿群引类而至咄咄此黑点者为双栖类之人种头而略如人形惟其喙独尖背上生有两翅能张能翕而其两手两足拳拳如鸡之爪毛长数寸爪有距利如锋生大唿曰鸡爪番至矣彼闻唿啸听丞翱翱于空际合群以谋对待当先者体格尤雄健其势如兔起鹬落勐扑叟叟以竹箭抛之两箭竟落空彼则伸其长喙思以啄叟之眼睛叟仰仆于地以袖掩目彼乃啄叟之脑袋生旁以手格之啄及生臂伤其皮肉血涔涔下滴负痛疾攀枪机嘣然中其胸当先之鸡爪番打一圆圈形堕于石上挣扎移时寂余不动矣第二第三者又至环而攻两人生连发二枪皆洞穿其头额一带伤而逃一倒挂于樟木林之树杪生急划燐寸放火烧树林俾尽焚其巢穴俄而鸡爪番四起在谷满谷在坑满坑或来或飞群向二人以追逐二人且战且逃天色迷蒙殆将晚矣逃过两座高山徊顾后力已无鸡爪番之余影是夜宿岩岫间虎啸惊啼惊心动魄翌早一觉起来生谓叟曰吾师之言验矣遇牛则停遇鸡则鸣今斗牛之戏爪鸡之番皆以次出现再行百七十里必达目的地吾意自兹以往更无险阻之虞叟亦以为然遂饱食糗粮装身持械向玉英岭进发行行重行行不觉抵一绝涧涧之阔可十丈两岸皆千寻峭壁此处水平如镜并非如前此之流滩湍急自表面观之一面可航惟据土人言此涧名死涧死之云者其水无来源无去路大约自开辟至今停蓄不流之水为日既久水犹人也无气则绝是故鸡毛凫羽皆不能浮殆如中国古代之神话所称蓬莱弱水者庶几近之郑生及叟步行至此前断横流后临叠嶂中色冥蒙殆时暮矣生后无措沿岸而上行行数里不特四无人迹即飞潜走动之物空诸所有如入太古穷荒老叟忽自后曰唿噫此何物此何物君乎请视此生则循其所视而视之原来水波澄澈湛然如绿琉璃涧水之深不知几十丈夕阳一映生人肉眼乃透视水底之傍岸处赫然现一铜船铜作黑绿色荇藩苔藓洞萦缭绕噫是船也胡得有涧其人至高硕无伦此何为者叟曰吾闻千年以上有马伏波将军征南蛮抵绝人遇死水不能渡乃自出机杼制铜船铜人执泄立于船之首尾用火力以运行之更于水之来源去路处用机关以发其力生火处密不渗水如巨铁桶然悬绠以弔于水底一经鼓荡其火力即可助水力之进行而铜船亦同时落水按其弹簧首此船中尾之铜人鼓枻如飞可达彼岸云云岂知古代汽机并不精良船行傥数尺其下乃有毒龙为洪荒时代之遗孽潜伏水底不受何等人物之侵扰今见铜船火力震荡不宁乃一命惊人破壁沖天而去故至今石壁之平滑处瓜痕犹在即毒龙破壁之表征也龙既上腾船亦下坠其坠也不为覆而为仰俨然停泊水底金甲之福将植立于船头迄今天晴日朗太阳照澈水底犹及见之此老拙所闻于苗族者郑生曰然则伏波将军其终不能飞渡此涧以抵蛮之目的地乎叟曰不然伏波苟不能抵南蛮则南蛮以外古古甚多是谁手造而伏波平蛮之故事无复流传人间矣君乎吾意伏波将军必有直达彼方之路径谓予不信请沿岸以上溯之必得佳象遂举步如飞曳生以行万涂归云四山合瞑萧萧黄叶历历青松此世外穷荒之暮景也叟曳生以奔剎那间迎面有圆庐黑石荣然似半为天然生成半为人工凿出生已喘息不堪叟大笑揶揄之曰少年人乃不及老汉君乎吾辈出生天矣生瞠目视之彼顺手一指指其黑石之圆庐曰其中必有苗氏吾但祝不遇野人则或得天外相逢之良友拾石子自远掷其庐讵石子尚在中途彼圆庐之窗唿的发同时亦出石子石与石碰逼迫作异声呵呵此第二之石子竟打落第一之石子而飞射于老叟之额老叟将身略闪忽打中郑生之手臂乃擦其皮生大惊拔手枪向窗眼以轰之居然中其窗由甲窗以穿于乙窗着于当庐之木柱叟大唿曰野人人野急曳生同伏于地上于是圆庐方面扑出一只白毛茸茸人怪物张牙舞爪其飞如风扑向二人之身上老叟拈石子击中之讵该物之皮肤坚韧如铁拒石子如无物生欲攀枪以再轰之码子已竭临时失手二人跃而起思以徒手搏怪物然其爪甚锐厥状又狞恶殊常则不得不闪避而却走环于大树之干团团然如走马之灯怪物伸长其爪爪及生之裾生仆地颠顿不能脱叟于是人急智生勐折一鉅量之枝其树为即吾粤方言之所谓夹木也力木可以当枣棍其势尚直又无槎桠举力木以御之刺于怪物之口部怪物负痛而狂嗥立释其攫生之爪生裾虽破烂尚无性命虞叟得力木悍然有所恃举力木以御怪物之口受伤鲜血流于颔下遂打一介斗向圆庐而反奔岂知怪物之后尚有一娇娆绝代之佳人预伏于园庐中为怪物之后盾阅者诸君试掩卷猜之此佳人者端的是何人乃能降伏怪物使之噬生人亦奇外之尤奇者也此娇娆之佳人者身虽未至而宝光闪闪之匕首自口吐出其势如万丈长虹绕大树大匝拟逐叟而飞斩之叟无路可奔颓然伏于地生以叟之救己也叟而被杀我则何以生为初跃而起攘臂以当匕首唿声震天地咄咄此匕首竟如生人之有眼未接触郑生倏然如退避同时有自远发娇音者曰来者何人请通名以报二人皆错愕凝神注目以视之噫此非野人也此尤三之怪物也此殆为中源汉族之戎装美女子也生大唿曰吾为汉人勿孟浪女子如丹凤翔空飞至于郑生之脚下投身下拜曰兄勿惊义妹迟一步几陷兄于不测妹之罪大矣生至此细认庐山呀照失声曰噫汝非吾之义妹其名曰夜合花者耶则应之曰然彼此抱头大哭叟从旁观之真莫名其妙此夜合花姑娘者与诸君关别多时矣自广州一役与老师傅潭影不期而会合救郑生于平南王之文字狱中潭影乃遣之入滇自是劳燕分飞海北天南当无复故旧重逢之望而忽于此时出现宁非奇之又奇生喟然叹曰人生遇合至为变幻当初在南京萧寺彼此学艺于潭师之门除我义妹外尚有不知姓名义弟三人奉师命结为异姓骨肉中经患难各目分张我在广州曾荷妹所救我一次盛深肺腑嗣闻妹入滇南我亦入滇南无非为访义弟下落我几忘妹意妹必访而得之胡尚羁留于此作穴处野居之状况此何为者夜合花笑曰我不访得汝之义弟却缘何在此我实告兄我奉义弟之命下山相迎盖预知兄之莅止效山泊朱贵故事坐茅亭酒家以迟来客不图兵戈相见几嗾勐兽以伤兄此妹之过也生问情由始知勐兽白狡猊不啼女之前锋队顾叟大笑女拜叟称为叔父款款入圆庐中此白毛茸茸之怪物经已受伤幸所伤尚微一见二人搏鹰而跃起咻咻盛气拟生吞而活剥之用复一声之仇夜合花叱之使退兼以手术示意若曰此二人者实吾侪之好友也汝宜泯前仇如息服役否则挝杀汝怪物俯首听命乃颐指之使玖石块为烬灶煨干兽之粪用巨瓦钵以代铁锅煲山薯及葛菜之属二人亦出糗粮相与大嚼夜合花太息曰吾师之云踪鹤迹自柳树屯救君出险今后茫茫人海欲见无由吾师奇人意成就我兄妹大事者非吾师莫属中原乱状弗审如何兄亦有所闻否蓑庵方以竹箸为食器闻言愤慨以箸击瓦钵曰哀哉北边诸省尽夷为鞑子牧马场前朝臣子即受恩深重者皆叩胡虏献城献地称臣称妾而激昂忠义以士偷伏草间无拳无勇虎伥更从而搜之而捕之碧血青磷遍于大河南北事原如此而江浙闽粤更可知烈皇在天能无痛哭此间黔滇僻远当不乏伤时避世之士走空山以养毛翮为异日沖天之举动者惜哉隶逆王旗帜之下虽有智者莫之能谋吾之义弟近况意何如矣吾小审吾之生身于彼何系属但自南京结识共患难同疾苦但觉天壤虽大吾灵魂所栖恋者惟吾弟一人吾又不审吾弟灵魂颇亦印愚儿之小影否嗟夫大明亡国南荒以外能攘臂以抗胡以奴者独吾弟一人吾所以万里间关恃在昔一言之约而竭蹶投奔至此者固恋惓惓之私情尤凛轰轰之大义也义妹诚幸乃先我而访弟且得见之则于山中情形必加热悉吾弟近日佈置如何举动又如何山中之形胜果足据险以守否山中之粮食果能扪腹无忧否吾弟之言笑风华琼姿玉样亦能不减畴昔否幸悉告我慰我相思且言且蕴着热泪一苞含于眼眶子里汪然欲如滴夜合花注视其面微笑不已久久无他言蓑庵固问之情急气沮几面斥夜合花之吞吐不肯尽言非手足手应尔夜合花徐徐答曰兄明日入山一切当自知之此间旷野非谈袜密之地妹当为汝弟守秘夜深矣宜少休也遂对卧于庐圆之地一觉已红日东升突有雄冠佩剑之苗兵排闼而入苗兵相二人之面瞠目良久夜合花告之曰此而生之贵宾也宜加礼之兵应声如向趋于二人许插剑入囊隆然跪于地双手捧贵宾之足微嗅之殆比如至敬上之礼乃跪请于夜合花曰桥樑备矣宜于日初出时趁凉而渡盍行乎卷六三人出庐圆白狡猊曳尾从之苗兵当先转过一山拗峭壁之上高竖一数丈之力木对岸亦然惟此乃高而彼方低横牵以巨绳其势如泻下绳之中套以竹笠如豕笠刑夜合花笑而指之曰缠所谓空中之绳桥也君意知何飞渡生谢以不知彼则用猊狡为试验品别用皮绳缚之于笠中套于巨绠之绳用篙竹撑之使开则顺势而泻于彼岸彼岸有苗兵接应解其缚居然飞渡矣至于彼方之渡此方其理亦然另竖二力木制法如前惟彼高方面此底此方又有人接应盖峭壁危崖飞鸟猿猴之所不能渡者则以巨绠豕笠渡者此亦马伏波之旧法也蓑庵被缚于笠中泻至巨绠之中间略一展目几失声而啼魂魄为之震掉遗前后距峭壁至辽阔且俯瞰山坑下临无地苟此绠及绳中而断者吾身当化为齑粉亟闭目拚付一死百感交集为状至险怪须臾至矣以次分渡一一解其缚蓑庵笑曰六合之大无奇不有前之羊皮船已属人间世所绝无而仅有今复横绳而渡人笠而飞愚兄此身今即俘虏第三次矣按以此为笑谑指广州及滇城为人所擒并此而三也一登彼岸山有笋舆数辆苗兵一队皆衣甲鲜明身佩刀枪弓矢用以迎迓来宾者一路上高为山刑如旋缧纹越上越高越高越险及跻其绝顶矣夜合花与生并舆笑指对面之插天峻岭问之曰兄观此岭端的是何物事生及叟同声应曰此似玉啄之牡丹花噫浑山皆白石煞是奇观胡为累累如花瓣者夜合花鼓掌曰此即兄万里来寻之玉英岭亦即汝弟所云之琼花山也云南之山多美石石如玉又如晶大理石之像生奇形已为石类之珍品而此玉英岭之石质其白如羊脂玲珑通透全山皆石无些于泥沙杂质又积叠如莲花瓣相传西方佛母曾游山至此乘坐幻处为玉莲下降于万山之岭缘是而得名由此山过彼山约二三十里一到山门巍峨如城郭无量数之苗兵列队欢迎有骑骆驼者有骑象者有骑鹿者红旗招展迎面有銮舆一辆中坐老叟一人脸部多皱纹慈悲如古佛以状觇之当为百年之老翁然其车骑服色厥为苗酋之体制降舆以迎来宾巨炮声隆隆铜鼓声锵锵叟鞠躬含笑正立于山门之当中夜合花抢步上前敬为来宾一一介绍于老叟叟自然姓须弥自太古唐虞时代食彩建国以迄今兹凡二千余矣是为有苗之族种僻处山中婚姻礼敬不通于上国然上国之礼教有时远于古以忘其宗者或亦遗存于敝族此殆古圣有言体失而求诸野也山野之人闭塞成性何幸贵宾莅止使深山穷谷苔苏为之一新化外朽拙所荣多矣蓑庵知其为义弟之父肃然起敬称之曰伯父惟不见意中所欲见之人甚为纳闷叟之气象如王者乃顾侍从诸臣备马易舆鱼贯入夹道中此夹道为天然白石生成真有一夫当关万夫莫开之概既尽矣敞然旷然别有天地绣陌青畴恍似桃源第二着者曰嗟夫此山之古国也遐稽经传所载百越南蛮之地文身断发之乡望古遥集其在斯乎高邱筑圆形之雉堞周遭如城郫入其巾魏然见苗王之殿规模宏而壮扑茂不类近世之建筑品有仓廪有府库有宗庙宫室山中出产多巨竹大木牛羊鹿豕松桧柏栗之树大可十围皮壳如龙鳞牵皆千年以上之物叟肃客入便殿握手温语慰劳风尘生乘间请见公子叟捻髭微笑顾左右而言他苗王与生痛论朱明之国变颇归咎于汉人其言曰吾部自太古时代远处南荒本与中朝上国不通闻见故遐稽历史中朝兴敝族关系之地点甚多尚书尧舜之世首称三苗一则曰苗氏弗用命再则曰七句有苗格其曰不用命者须知苗汉异族尧之初年四凶柄政虐及远人三苗所以兴革命之师力谋自卫非得已也其曰有苗格者可知干羽礼乐之化化及穷荒白是无苗无汉同享受文明之幸福自时厥后降及春秋敝族当在三楚吴越之西南朝聘会盟渐通上国故礼失而求诸野往往中原文献散失沦亡者而百濮百越之区转以僻陋在夷得保存典章彝器苗族虽狂獉浑噩犹是无怀葛天之遗民夫亦何可厚音朱明以来南服疆臣擅开边衅视苗瑶如山中兽类猎之罗之必尽殪之乃止此惟种族之见太深庸知天下之祸忧变虞恒出于消弭防闲之外朱明臣子知苗人之异己而旦旦思所以锄之不知鞑靼蒙古之尤为异己而贸贸然招之使来迎之使至戴之使为吾之天吾之父言念及此不能不太息痛恨于孟虎之怅嗟夫朱明灭矣满虏来矣吾侪苗人远听风声譬如邻居之人认贼作父贼已入室百事纷更吾但杜门者而窃听之惨痛唿号于吾何与虽然吾祖吾父固尝奉中朝之正福捧毕同为太古皇帝之子孙儒生考古引经望有以三苗人士即为四凶之后裔者此与哥前此革命之说至相矛盾然亦可见汉宗苗祖同是家也同一家一而虐待之簪九世而招致之朱明臣子颠倒错谬善哉烈祖之帝遗言曰朕非亡国之君论臣乃亡国之臣斯言至为沉痛亦至为确当先生以为何如蓑庵听此一席雄谈肃然起敬私念草茅掘起忠义激昂之士何地无才有是子方有是翁吾之义弟可谓有贤父兄矣因相与抵掌论天下事稍稍及三藩苗王方持万年藤杖以杖击几慷慨作色曰物自腐而虫生之中朝不生媚贼之人胡虏安有称帝之日伤心哉此獠其可杀言次挂杖画地如与生猜哑谜然生乃循其杖之所至龙蛇作飞舞斗据然吴三桂三字彼此会意悻悻激烈之气形于眉睫帘儿一飏夜合花佩剑戎装含笑而入鞠躬请命于王曰义父吾之义兄远来宜有以安居之苗王呵呵笑曰诚然诚然亏汝想得周到老父方抗论天下学未暇及此也然则居何地为宜夜合花笑睨蓑庵怡然曰义兄耽岑寂恶喧嚣读书人眼光殊辟非可以斗室囿之者岚光别院远吞瀑影平挹山光鸩鹃朝啼鹧鸪暮叫列岫多千年之桧当窗惟九骏之兰朝斯夕斯式歌自啸其庶几乎苗王点颔者再复曰山居无善地眼前所见皆木石鹿豕先生雅量幸勿以为嫌吐岚光别院中另有紫霞阎一座拔地百尺均以云母石垒成之对山为赤凤岭峰形如丹风翔空石皆亦如朱砂每当朝云初飞晚霞四映漫天作氤氲五彩色返照于百尺巍楼云母石宝光如镜尽撮霞影于镜中乍如金碧楼台胭脂栏槛故名之曰紫霞阁往岁有滇南名士为我题一扁额其文曰赤城建标义女等搜罗百卉如紫藤紫荆紫罗兰紫牡丹各种分种于文石阶墀之下取其姹紫色一入之使人目迷先生读书其中或亦得少佳趣蓑庵复将叟之为人及其同行之事迹详述一切王且听且动容以手拊其背曰叟中原神圣之胄流落天南乃能惓念乡邦愤犬羊之入寇痛禽兽之逼人至于毁籍埋名空山穷饿苟不遇蓑庵先生其将以郁郁终矣世无蟠根错节之士国事蜩螳凭谁挽救叟曰大家同是愤世衰翁然而老骥伏枥中闻秋风辄骧首萧萧然振鬣而哀鸣莫谓高年人日暮卸肩谢彼红尘放弃一切也掀髯握手快慰若平安顾夜合花曰义女此叟与我年相若志相得我常与之乐数晨夕老人结老伴宜同把臂入林我每当退食余闲辄居秋猎轩捋臂鞴鹰驰向丰草平原打牲为乐我居此叟乎宜居此白头相对不减青年试马时也于是夜合花带领蓑庵居于岚光院之紫霞阁而苗女打除便殿以招待同来之老叟耆年宾主相得甚欢秋夜月明山花掩映宫中置酒为二客洗尘生于席间复请曰人生遇合总是前缘姪万里来奔无非欲寻令公子一以践生平之宿约一以商救国之远谟乃白驹既赋絷维而雏凤尚远趋侍所思不见室迩人遐今夕良晨就请令公子惠然出见庶几山中话旧慰我之饥怀也苗王沉吟带笑曰此亦有故缘为我家内部事刻下未能出见乞少俟之豚犬倾慕之情尤不亚于君等容日当向君负荆之再问之则益表其快愉和平之色曰豚犬于早晚间必竭成倒屣彼距君不过咫尺地君之来彼亦知之日私衷雀跃不可名状老拙代彼致意幸君格外原宥之蓑愀庵然曰伯父不告我我益怀疑然则吾义弟其抱恙乎夜合花代答曰殊非汝之义弟精神意气不灭畴昔吾兄切勿多疑苗王正色曰义女欲释世兄之疑此亦非难事汝来前吾语汝夜合花翩然举步侍立于王侧王附耳告之彼色喜点其领回翔而入须叟端一文锦之小箧盈盈笑口袅袅纤腰敬陈王于玉案之前启请于蓑庵曰是中有宝贝兄宜珍重阅之蓑庵不省所谓如堕五里雾中木然未敢夜合花丰神姣媚调之曰义兄须知之此锦箧中当非有蛇蝎者即有蛇蝎汝之义妹亦胆小人如鼷安敢携之以见兄兄念此可释然矣蓑庵大笑曰义妹胆小天下安复有胆大之人义妹从前不尝尝以七首弹丸走遍天涯寻潭影师尊为比剑角技之举乎若是义妹之胆胆大于身矣夜合花匿笑不置答揭其文锦之盒而开之噫此何物此何物此何物即玉貌珠唇之美少年小影也双手献于蓑庵娇焉笑曰此即汝义弟之翩翩玉影慰情胜无其亦足为数月思之代价乎生捧相片惊喜欲狂于银烛光中仔细端详之濯濯英姿弗减当年眉宇低徊玩弄久久不忍释手夜合花窃笑其旁伦睨苗王王与叟对酌意气甚蒙时而面部皱纹顿现非常愉快夜合花左右顾视匿笑不可止私谓生曰兄欲之妹当请于撮影之人装璜而奉献俾兄与影中人乐数晨夕兄意如何生未及答彼已轻轻攫去仍置之锦盒中一步一徊头秋波儿关着郑生展颜一笑眉宇都春生惘然忽忽如有所失酒酣以往山月上到天心飒飒秋风使人心怀俱畅苗王忽生感慨喟然太息曰老夫少时亦尝变姓名邀游上国由慎黔口四川湖南折湖北入豫晋秦陇辗转关外鞭镫所至神气飞扬自念坐守穷山与木石鹿豕何异秩虫伏草感念身世娟娟以悲辄思掉臂入京华叩关上陈献改土归流之策而即以土可为西南之藩属封建无量数小国某山某族星罗棋佈拱护沿边诸省与督抚声气相联络抑使朝廷无南顾之忧某虽不才愿奉圣旨南归游说各苗瑶各目宣佈朝廷德意为五岭外苏秦第二不图天意难知鞑靼方张边邮不靖文武将相方将各逞其私意妒功忌能今日杀毛文龙明日杀袁崇焕中朝皇帝乃如剧场之傀儡端穆黄拱百政不举以待天下之危亡余亦自此归山宋几幸袭余廕食彩穷荒对于邻封尽骚自守从未敢以一矢相加遗乃我不图人人将图我譬犹兽也兽已走于圹蛩于穴猎人虽野心亦何忍搜及太古未开之绝域今若此岂非天乎言至此淋漓慷慨以指击桌曰逆竖欺人太甚老拙苟一日尚居人世者必使之芒刺在背不得偷一日之安彼虽窃号自娱享尽富贵侯王之福自老拙观之直冢中枯骨耳君等以为何如生亦咨嗟动色曰此伯父之老成卓见亦即义弟之激烈壮怀晚辈所以不辞劳瘁万里相投者胥为此博浪椎秦之一举也苗王奖曰伟哉乱世英雄老夫耄矣惟君等是籁也玉镜磨光冰盘耀彩饥鹰盘野挺鹿投林太古荒山中忽有老少英雄置酒高会谈国事而流涕念中原而下泪伏波顾盼王郎悲歌方将以紫电青霜饮虎伥之头血也而为虎作伥者乃晏然高卧于红墙绿瓦之下美人醇酒聊以自误宁非千古之皂愚极谬者哉苗王顾左右命更衣佩剑戎装拟向空山踏月左执郑生手右拍老叟肩掀髯大笑曰惜哉老拙廿年遁世髀肉复生矣今夜月明拟与君等为击剑之戏君等皆奇士怀把利器郁郁莅兹土其将有以教下走而策其驽骀钝质乎按苗王自居之别殿环山作壁叠石为城千年之翌柏青松周遭缭绕大类中古时代之城堡殿后有草场种山花万本麇鹿游之豢朱顶鹤凡千百头列为鹤队见衣服丽都者能翩翩起舞而古木森林之绝顶时有鹧鸪鸠鸩秦吉了各羽族唿晴唤雨点缀世外光阴过此而南百十步则为秋猎轩盖山崩开辟处之平坡也丛竹深菁黄茅白苇时有勐兽出没其中而苗王听政余闻即以此为角猎地点平居训练苗卒凡千百名皆能娴习弓马或操古代兵器有小戎驷铁风苗王指挥而进退之群苗皆用命每猎必大获视熊罴虎豹蔑如也此时夜静更深用不到赳赳桓桓诸将卒苗王乃沿山踏月夜合花恐其醉倒辄左右参扶之叟居中生殿后迤递以至于秋猎轩迎面有枋榔树高可数十丈挺然独干而无枝瞥见有夜鸟成群啾啁乱鸣飞而绕于树杪殆闻生人之跫然足响乃惊其枝头好梦呀呀作悲啼苗王笑谓夜合花曰义女奉汝技其歼之夜合花应声绯衣袖底跃出一度长虹光气飞向桄榔之树抄亦绕树三匝须叟群鸟之死体接二连三塌然而下坠趋而视之其数为七头头皆斩如行刑之大群生与叟皆拍掌亟赞夜合花之能俄而有一白影猝起于峭壁之尖其状如雪球之滚乱苗王口吐一弹丸亦于峭壁上逐白影闪闪如流电弹之所及处白影亦滚落平原夜合花趋而拾之噫此非白雁也盖小白猿之爬山觅食者也弹丸乃中其口穿咽喉而过群骇苗王眼界之精能同时蔚蓝天上明日白昼忽有征鸿一队从西南孤峰振翮高翔而至苗王笑谓生曰闻儿辈盛称先生之技旷世无双甚愿一逞所长以饱眼福生亦不逊谢探怀出匕首伸张如白练收缩如流星飞向空中作游龙蜿蜒之势生遥指而疾唿曰第二排第五头必中其雁足喝声未完忧然堕于地夜合花拍掌曰兄真妙技我乃其磨利眼光以觇之果为第二排第五头大雁足折矣兄乃决预之竟如探囊取物此操何神术者生笑而和之曰然则义妹骈戮群鸦又操何神术者苗王拊其背曰技艺虽小道此不过先生之绪余然而英雄生乱世有文事者不可无武备及锋而试可见一斑矣月影一扬风声起于楼杪淅沥联作声夜合花骇唿曰蛇飞天之蛇诸人皆失色霎见有黑质青章之蛇背上有双翅如蝙蝠然口吐歧舌闪闪作火光滇山多蛇蛇多异种有青金蛇浑身染青金色毒气所到生人以口鼻吸之可立死有雄鸡蛇蛇身而鸡缩首有鸡冠粥粥如鸡唿闻其声而误称之犯其名字此夜入店彼即跟踪而至喙人亦立死二者甚能飞凑合此飞天之蛇鼎足而为三今陡然出现于空中俄而集于乔松之顶矫首回顾似闻人声又振翼以作势诸人欲走避叟至此点技痒矣如幻人弄法然剎那人间叟则从靴子里拔出短小精悍之竹矢矢发如飞蝗一中蛇之工目一中蛇之下窃矢有毒蛇着之乱掷乱跳钩搭于槎桠之上以首抵楼干似用此而小杀其痛苦须叟蛇痛愈剧怒而奋飞飞向诸人之顶上喷气如黄烟叟更以第三矢射之横穿其腹部逼迫一声掷于千尺危崖之下四分五裂不复成蛇形苗王大惊异谓叟曰以竹为矢传自上古但必须弯弓而射之若徒手奋掷掷则必中中则必死此等绝技又高出我等万万甚矣大地多异才今乃集于我家不可谓盛非事也自是生与老叟二人暂往山中苗王敬礼备至夜合花又周旋其间道达双方情谊宾主之间乃如家人骨肉他日生问夜合花曰义妹汝须知吾之入山为访义弟而来也今既来而义弟终不可见问之伯父伯父不答询之义妹义妹又不言使我迷离惝恍如堕五里雾中义妹之播弄余亦已足矣余因是而有疑心岂余义弟有不测之祸耶其人已不在世耶抑厌余恶余誓不与我相见使我废然思返耶余苟不破此疑团余亦将策装就道盖所思不见空山风雨举目皆愁余深悔此次之来仆仆为多事义妹汝必告我况汝非他人亦当日南京萧寺拜师结义之一人他人欺我义妹亦何忍欺我者言次凄然下泪楚楚至可怜夜合花侍生前睨生以媚目出绛巾掩其口嘤然笑曰兄亦知有义妹耶我但听兄之言词口口声声只道着义弟两字而置义妹于无何有之乡闻与访义弟不闻汝访义妹也汝不得见弟而悲汝何常得见妹而喜岂彼为结义之人而妹非结义之人耶夫曰结义则三人皆以义合如手足然无所谓轻重也作意谓光之来此即不见义弟而犹见妹慰情聊胜无亦足杀其累月相思之苦乃视妹如无物风尘久别略无爱惜情忍哉兄乎余亦甚悔南京萧寺眶子太不识人乃与陌路者订兄妹之谊继今兄深心怀念义弟至于薄命女可怜人方面当作解除前约何如言至此敛笑貌为慼容珠泪盈盈堕于芙蓉之嫩颊伏于几嘤嘤泣生大愧悔皇然不知所为私念吾之义妹其情谊不灭于弟弟而且丽容艳质美若仙姝有妹如斯那得不动人怜爱然吾何不寄方寸灵台中确似轻此而重彼吾诚不自知其何心吾过矣吾过矣乃轻轻挽其裙掣其肘笑口柔声一似儿时兄妹勃溪之态度底声而谢过曰义妹兄良忍置义妹不顾此诚大罪万死弗足蔽其辜但愿义妹怜而赦之我今向妹叩头伏罪何如且言且屈膝几几跪几于氍毹上夜合花心灵手敏耳朵窃听其言手腕亟牵其袂跃然喜扶以掖之使不得下跪扑嗤一笑遂为兄妹如初夜合花正色言曰妹于兄初非有不情之责备亦非有特殊之观感但人生无论男女既以义合要当以义始以义终兄或不置妹于本怀而妹久已贮兄于心坎以为悠悠尘世上无亲下无戚所相怜相惜者仅有此结义之两人其一人亦既见之确视侬为至亲之弱妹其一人本不得见而终可见之乃淡漠相遭反视依为居间之介使窃不免自惭影秽硁硁然为不平之鸣虽然侬非胸襟狭隘者兄或不以妹为妹妹要当以兄为兄也何也侬三人之结义固师命之佛诏之天地日月上下四旁皆赫赫鉴临之也生莞然笑曰痴哉妹乎兄何尝负心不以妹为妹但妹固女流我虽爱妹但当蕴藏之于中心胡可揭发之于表面每怪圣人制体特设林瓜李嫌疑两字以界限我男女之耿耿血诚幽隐不能自宣痛苦不能自逮普天下男子几多樱心刺肝悒悒以至于死胥于此两字误之男饮恨而死女莫或知之也女赍志而亡男莫或见之也哀哉瓜李嫌疑者杀人之利器也坑人之深谷也吾为此故妹虽为吾妹究非属毛离里同一父母所生名为义妹其中藏一义宇即画有瓜李嫌疑之疆界吾安能自贡其真诚若非吾之义弟落落男儿性情相契我心爱之我口即言之曾无嫌疑瓜李之可言此妹所以窃窃致疑谓我万句千声都挂住义弟于唇边吻角诚非冤枉我敢自承至谓眷注在彼而忽略在此是中益有绝大之关键我不得不剖心沥血磊磊落落为义妹言之妹思我为何如人今我且集处顺安常优游乡井款洽家庭与兄弟姊妹辈讲梨枣饴糖之滋味则友恭之义自无间于当弟妹一视同人而今我其何如乎有家难奔有国难投烈皇之坏土未干鞑虏之腥风犰染远而两广闽浙近而黔水漠池沭猴而冠者方将翼勐虎导长蛇以噬我神圣相传之民族而拨乱反正胥于吾人之肩膀寄之试问我单手独拳屡遭缧绁灾几陷文字狱我无余二之手足以撑持之其曷克有济此我之所重视义弟而不能不姑置义妹为国非为家为公非为私也夜合花冷笑曰兄真负气视男子太高而视我闺流太薄男女两界固为大化所陶锫岂男子能担负干坤而女子独不能撑持宇宙耶若然吾三人当日之结义为甚而来吾潭影师之凄合吾三人又缘何而起此必有深意存焉良亦谓妹也不才或于风尘扰攘中聊以分一手一足之烈吾师既不以妹为荏弱厕之于弟子之班则吾兄胡竟以妹为驽骀屏之于同志之外是果何说者生逡巡谢过深咎自己之失言最后发为诫恳之容曰吾兄妹两人经此次吐露衷情益征彼此之忠肝义胆自后吾之敬爱妹当誓心天地戮力中原务令相与有成庶挽此破碎河山于万一虽然义弟一日不出现即吾辈一日不能进行极望劝义弟出来大家好好相见妹从余请余当九顿之谢夜合花时刚俯首似感觉其事而稍萦其念虑者言然急抬其星星之眼注视生不少瞬既而红潮晕颊俯首弄带良久不语生促之同义妹你未答我兹事竟何如夜合花笑曰兹事何者曰即求见艾弟之事妹在光明中我在黑暗里吾意义弟之出见与否实操于妹之线索中如临幕然妹推之出场之彼固不能不出也夜合花闻言色骤变驳之曰是何言彼自彼而我自我乌能混为一谈吾今简举言之曰尔之义弟下刻安全无恙兄来此彼之知彼安极端愉快嘱我善为招待勿令少有不安彼现有山中要事仗一身出运动谋联络苗瑶童日同声响应但事机密关此刻未便以真相示人兄非外人肝胆至交还祈格外相谅有日翩然出见当负荆请罪兼把盏痛饮一叙平生欢也生乃无言此日为始渐与夜合花意气相投诉合想间夜合花憨情痴态事事向彼撒娇生亦曲意就之如长兄之爱弱妹然一夕初更时份月明如昼夜合花来报云山中琼花尽开此花一年开一度环球万国所无义兄初到敝山是不可不一开眼界也因导之以踏月山中忽至一烂熳如银之世界叠嶂如云万花凝雪山高月小涧绝星沉光明大地中忽现珊瑚实树树之高可百尺其大可十围古干义槎彷彿似金枝玉叶琼花千百朵缀于树之高枝花大如斗重台并蒂妍艳如玫瑰牡丹而鉅丽牡观又类广州粤王台红棉之树香闻十里红障九宵蓑庵放眼一观花心怒放高唱李青莲瑶台月下群玉山头之句拍掌为之叫绝狂兴飙举欢声动巖壑几误堕于山涧中夜合花遽伸玉手跃起而参扶之颤声曰兄乎胡吓我苟一失足者丧恨成千古矣蓑庵笑复振臂一唿引吭豪吟曰牡丹花下死做鬼也风流紧握夜合花之柔荑很命不放旋低声曰义妹汝宁能怪我以下界玉眼之人而忽入上界之神仙花国那得不轩渠起舞歇啸忘形兄苟为看琼花而陨身于千尺危崖亦殊值得况义妹侍我之左右送我若登仙飘飘乎遗世而独立人生莫不死是亦死之至豪且艳者妹胡斤斤干兄之生死为夜合花变色又发娇嗔曰忍哉兄乎兄乐死宁不计妹之独生生胡乐者虽然兄之心坎中固在在忘情于畸灵义妹者则何怪兄之落落不情乃至于厌死而乐生使人刺耳不愿闻也蓑庵急谢过一变而为至诚恻恒之容自责曰兄良忽至不仁出言伤妹心然此特快绝之言殊非厌世悲凉语须知吾有义妹情谊至深相依为命吾方祝吾与妹之千年长寿厮守到地老天荒吾何忍独死者妹休怪我我每每伤心国事喜怒失常故周旋义妹之前动辄得容我从今设誓悔过敬烦义妹以金针玉缕为兄缝其口辅使永永不能摇唇鼓舌妹推如何夜合花失笺嫣然曰吾真不幸乃有疯哥因唿之为疯出绛巾掩樱桃小口笑且顿足至于不能仰忽有歌青衣一名气喘声嘶而至亟唿曰公主二公主大王有事敕召公主以诣秋猎轩彼方临轩以待公主公主其勿迟夜合花不待其言终翻然而逝踽生徒吃一惊念苗王何事乃深夜敕女使召夜合花此胡为者欲蹑足随之双足略回旋而主俾二人己倏忽不知何往嗟讶久之生信步园林踽凉凉惟幽想琼花之艳丽第念花前月下露晚星初无出尘绝世仙蛛并肩左右款款深心则天地皆为愁境着者曰仓哉郑生仙姝在前而交臂失之及其去也则奄然丧其魂魄虽曰义妹匪其他娟娟可比胡可涉及绮思然而歌侣命俦寻花踏月所赏心静对者只问其仙不仙初不计其妹不妹也生之惘惘无聊意谓独乐不如共乐如是而止耳非有特殊之感想也生来此有日矣客来不速宾至如归风山中之涂径及园林池馆之所在夜合花皆向导之其间曲折弯环久视为轻车熟路故夜花合匆匆分手生从琼花树下绕出一山坡上有凉亭以古梅枝干屈成之编以树皮补以藤箩围以深箦丛竹翘目一望于明月疏枝之罅隐约似有人影一团鹧红外栏望生大诧疑为鬼止步不敢前悄悄钻入森林注目倾耳除除视其动静俄闻口琴清响声振木林且与空山之瀑布遥遥相应使人万虑俱消有刘阮入天台的感想生私念此为人也夫安得有鬼鬼而能玩月听琴斯鬼为不俗吾必穷而蹑之以视其异此时正欲举步忽闻凄凉变征之音发伪清歇其歌曰秋风猎猎山以阿白云黄叶雁来初少壮不飞腾兮奈老何中原板荡起干戈龙吟虎啸翻江河凭鸪啼日暮行不得哥哥其声哀以凄其音娇以娜卷七生窃听良久心中忽有感觉毛发森竖血脉紧张初不自知其所以然念绝徼荒山胡为有此肮脏不平之歌曲岂中原人士落落此间者耶十步之内非无芳草是亦亡国遗民之同调也怜才归客之心胜于是樊箩扪葛以寻之一入半山亭月色照人则倚红栏而伫立者则秀倩娉婷之少女也少女督见生皇遽莫名逡巡如欲退生亦盱肝却立四目相视久久两不能发言最后生一念怜才鼓其勇气姑与女郎相周旋趋前再拜曰不审女郎在此致惊玉度罪不在赦乞女郎宥之少女似讶其撝谦太过微露笑容裣衽答曰君言殊目贬损清风月明原无宾主兴之所到不期而亦遇此缘法之至巧者胡罪过可言生乃展问邦族少女曰未问来宾是何名氏生具对之女欣然色喜曰侬意君为外方人游猎至此今聆君言始悉君为家兄之盟友换言人即异姓兄也文驾莅荒山业经有日以远省姻哑今日始归来闻家君道及正拟拜谒不图邂逅如此得遂瞻仰庆幸不可言此后领教之日长矣生曰然则余之义妹亦即君之义姊矣女笑曰诚然花姊姊不啼为姊之胞姊备姓须弥小字斌琼以年齿论家兄居长义妹次之小妹又次之家兄近以山中多故平南王吴逆虐待群苗而苗瑶之与吴逆勾通者所在多有以故邻封告警敝族为之骚然不宁家君特派吾兄游说谓邻封使同心御侮勿为外人利用庶几众志成城保此山中数千年之古国兹事秘密本不欲宣泄于但君为吾妹之手足何事不可言平日闻家兄言知君为岭峤英雄文叹兼资有掀天揭地之能力妹之崇拜所不待言今获见颜色可五徼天之幸生谦逊良久为诗云开月亮嫦娥玉镜正照女郎之面部噫容华焕发姿能不凡玉滴珠圆文秀中别饶武妆字之曰斌娘名称其实良不诬矣此时生之脑中忽忆起一段故事缘当日南京萧寺曾见少年有女郎相片置之革囊中自己所攫取问彼为何人则以舍妹对噫是矣是即义弟之同胞小妹矣窃窃其庐山真面虽美体胜于少年而大慨肧模兄妹如一炉铸出不胜诧异斌娘似知其意亦笑曰妹与家兄盖孪生兄妹也生乃为之释然生笑曰我今宜称若为妹矣溯从前虽未识妹而已饱看妹之玉容盖寓南京萧寺时令兄曾以之示我我私心自祷苟他日半缘凑合则山水或可相逢今竟如愿相偿使我喜出望外可知佛家之所谓缘法西哲之所谓心电确有所至理之所存窃谓人心至灵斌吾心之所给晶专注于其目的物无论至难极远有万无可得之势而必不可存快快失望之心吾但积吾诚殚吾精竭吾虑在期必得则形势所得而擀格者鬼神或为通之金石可以开山岳可以移咒莲开花咒竹生笋即此理也余当时既睹玉容则以爱吾弟之故推爱而及于吾妹譬如游子出外久不归家先前只知有一季弟而不料家书报喜复得一幼妹其欢喜为如何伯闻报而知之初不如觌面而见之之愉快也言次探手入怀出一精致玲珑之物事以示女郎女郎欣然喜红潮晕于双颊双手敬按之微叹曰斯固家兄之物事久佩带在身者妹自幼抚弄之亦斯须不去手嗟夫琼花洞主之玉印低然还在也而两兄之中道离阔人事为梗至堪慨叹义兄今日之感想又掌何如生又出少年所赠之袖珍地理图绳头小字至工且细乌丝界线幼如毫发谓女郎曰此令兄之手笔也彼临别赠言谓他日中原多故兄到万不已时宜思及万里穷山尚有风雨怀人之义弟在苟惠而好我访我于山巅水涯则世外桃源尚有一片干净土可为兄立足地也云云庸知我访弟郎而弟郎不我见行踪相左室迩人遐回首前尘能为凄恻言至此襟上滴沥如珍球暗洒几点英雄血泪女郎悄悄窥之一喜一惊一忧一惧心头如小鹿乱撞诚不知其隐痛何如然以表面猜之则必由爱兄而及于兄之挚友此挚友者英雄磊落具经文纬武之奇才美安惜英雄固其宜也默然相对两有难宣之隐曲惟见青山明月放冷眼观两干娇万婿之琼花有秋风阵阵吹之仙花乃化作落英若与美人同病者女郎踌躇半响曰天深矣山中风冷兄宜归休也生怅惘不知所为遂判袂依依而别他日苗王谓生曰若与吾儿结义名分所在是常引而亲之老拙继自今当称者为姪不德以外人相称矣夙仰贤姪人才为五岭以南名士雕龙绣虎彩笔惊人天幸惠顾穷庐能朝夕继见甚愿出其余绪以训迪余小女二人余之女抑君之妹也兄为妹传妹拜兄师山中问难世外执经执赞原是一家负笈毋须千里贤姪其有意乎生逊谢不敏维时二女在此偷欢暗喜露于眉睫夜合花辗然曰妹愚拙生小未读书即读书亦不多未若吾姊之灵慧甚么班捷好秦良玉文韬武略让吾姊为之妹则两字涂鸦一心鸿鹄此时方向学愿兄勿施以夏楚否则纷兄之臂妹即非傲象或将相以干戈也生失笑苗王亦掀髯大笑忽忆一事谓生曰吾名长女斌琼姪宜视二女如同怀即以名唿之吾更欲姪吾为次女命名俾姊妹排行蟾联一气闻其名而互观生感由然生其友爱之心否则夜合花三字颇不宜于称谓贤姪以为然否生鼓掌奖老人为知言应声曰长公主名斌琼则次公主当名斌玉皆关合于本地风光前谓琼花之山玉英之岭不可无此红琼绿玉以点缀于丹崖碧嶂间也苗王叹喜赞欢曰善哉斯名才子吐属出口便尔成章因改口称之曰斌玉着者亦于名称递递之时间从此掉转笔头亦唿夜合花为须弥斌玉矣斌琼笑曰兄为妹名善矣特斌字之昔适谐于武夫武夫焉能乱玉此而同之毋乃令吾妹减色耶苗王曰不然音同而义不同乌可以文寄意碔砆与玉同类天生本然之质一经山川日月之钟灵毓秀孕而育之变而化之安知今日碔砆异日不化为良玉况有汝之先例在琼亦玉也碔砆可以乱玉抑可以乱琼亦又何如者斌玉笑不可抑出其春葱之末指以示羞于斌琼谓其遭又痛驳其言似是而非殊授老人以间隙青山列幄红树升阶玉轴为屏牙荠满架隐隐见红墙绿瓦参差起伏于云中此何地则为玉英领苗王别殿其名曰敷文殿用为两公主读书之所也蓑庵以长兄资格教小妹读书丛竹深书忽化作杏帷绛帐生之愉快可想而知斌琼夙慧天生固无书不读凡汉文中之经史子集诗词歌赋过目成诵偶一诘之汨汨然如流水丽丽然如贯珠生大惊自己都愧不如念当日彼之胞兄固曾游历中原饱吸文明之空气以彼较此一班兄尚不如班妹何况畴者论交伊兄为吾之畏友吾所望尘不及者今竟以莪莪红粉女博士北面称师青胜于蓝冰寒于水有不皇然生愧者乎而斌琼则谦虚特甚彼以为兄之学问宋学汉学时务学以及天文学地理学政治学兵家学蟠天际地经文纬武槃槃然为不世之奇才他坐而言者可起而行方将所学以挞胡奴而国教拨乱世反之正惟吾兄是赖余特区区一弱女子嘲弄岁月撷秀擒华唧唧秋虫瞠乎后矣吾安可以媲吾兄于是一念皈衣奉蓑庵如神明风雨鸡鸣勤修不辍而最留心于汉苗沿革之历史南北将峙之情形与夫蒙古满洲之万里方舆滇黔闽广之三王开府悉心考究绘为形图榜之宫庭之讲幅生每皋此坐拥抵掌论天下事讲到满酋多尔衮之入海关逆臣吴叁桂之征缅甸国所及烈皇自缢桂王被戕辄拍案闻声目光如电发上指涕横流斌琼亦伏兀悲啼痛哭不可止斌玉色变沉默不作声已而慷慨作色曰时局如斯兄与妹自命英雄乃不思为博浪之椎而竞欲作囚楚泣之中原不靖大陆将沉殷浩乃咄咄凿空视彼温娇刘昆抱渐欲死矣二人皇然谢过不得不折服于斌玉持论之食况此为苗瑶杂处内逼于逆藩之虐待外厄于外族之欺凌妹之父老矣妹之兄又单手独拳奔走天涯无人为之辅翼以妹等英武谓宜诺来武事由妹等自行统率躬亲训练特起雅头军教之以战阵韬钤之术训之以步伐进退之力庶几女子谈兵不亚于秦风驷铁有文事者不可无武备吾妹其有意乎斌玉力赞其议斌琼笑曰姊夙娴步略诚为巾帼英雄脾肉复生笑能无技痒妹也孱躯在荏弱手无搏鸡之力教病夫以演武操刀自伤徙贻人笑柄耳斌玉睨之以乃匿笑不可止调之曰妹母自贬天下有不鸣则巳一鸣惊人者安知弱女不变而为英雄乎生目自任教练长略如孙武于教吴宫美人作战山故多苗女耐势习苦赋性多英鸷斌琼辄桃选其尤编者为娘子军千名造册书名呈于生生相之度其五官不端正体魄不健全者而补姿以质灵慧跳踅玲珑者五百人为一队队有长凡二队斌琼与斌玉管领之如前锋队长生自为总领训练而指挥之苗山多铁矿募苗中壮士凡几百名开採铁矿设铁造器械厂自出新意鼓铸枪炮兵其时草昧初辟创制之器殊不良然以较汉人之满洲绿营兵与其窳败之兵器则已有天渊之别生教苗女之初阶先教以粗通汉语浅习汉文示以中国十八省地图稍领会矣教以坐作进退冲锋陷阵十人一排排有长五十人一列列有魁每百人一小旗旗有目二百五十人一大旗旗有酋五百人一旌旗则为队长队长受命于主将主将建大纛行列整然规划大备然后教以枪炮教以戈矛教以弓矢教以斥堠了望及包抄袭击犄角还营之法山中故多象训练象队用负荷辎重山中故多猴训练猴队用爬越山涧以补人力之不逮生乃请于苗王乞划出山中大地以为实地操练之场合苗王壮其策谓天生贤姪所以教我苗族之生灵而泄我暮年之悲愤吾女得此师资此益良非浅鲜因敦请某叟为雅头领之参谋长叟大喜跃跃欲试生笑曰余非不欲屈我老友特余更有一重任欲烦老友老友能为余一行乎叟请其故生曰吾欲知云南城之山川形势以叟世居滇中深知底蕴吾闻逆藩骄蹇手下将士多怀怨望其中有胜朝旧旅解甲归降暂屈于强藩之下者此辈忠良不忘故国苟有人冒险人滇秘密运动利而用之嗾使内应则他日吾辈举事当事半而功倍似此任太责重非老友不克胜任老友其勿辞叟慨诺愿为生一行苗王于其行也赠之多金以壮其行且备缓急用此是彼话不提生训练十兵大有成绩而斌琼之演习技艺初则文弱如不胜继则非常勐进骎骎乎驾郑生而上之不持技艺轶群一切兵法兵谋虎略龙韬靡不青出于蓝有神出鬼没之概生暗异之自语曰彼为闺女雌伏者忽变为雄飞岂兵家所云静如处女动如脱兔者乎惜乎吾义弟不在否则兄妹皆英雄一门苍萃以刀剑为损篪一虎守门大盗安敢入更添一翼以助之飞天而食人区区满虏不足平也一夜两人踏月至于猎秋轩之山麓木稚咸放山茶初开嫦娥开其笑面以故窥之似一幅清幽妍丽之配景名画渐渐卷舒以俟儿女英雄之出幕者万花深处唿唿作龙吟虎啸声闪闪豪光化为长红十丈咄咄此郑生与斌琼舞剑也二人如山鹤对舞如仙鹤交翔俄而滚雪飞花流星逐电一个以娇姿红线一个似武艺西离生虽邻才然一念为师弟凌男为女届此人生绝可耻之事余必有以制胜之乃用一龙擒风之剑法一剑幻化作两剑一剑嬖其左肩一剑飞其右膀为势绝闪险然生之剑术至有尺寸一念在于争胜又一念在于怜才噫此绝世美人也此吾之义妹而兼女弟子也吾安忍犯其纤毫于是双剑之透顶盘空不及于美人肩膀其间不能以寸岂知斌琼剑术亦不薄弱亟用红丸弹雀之剑术以迎之把剑一伸伸长七八尺霎时一缩缩伴一颗红丸鲜妍夺目飞于郑生之心口然而飞声女忽腾身一跳跳出圈外大声而号曰呵唷我之兄兄其休矣天乎冤哉按斌琼剑法很利害当无人敌彼用红丸弹雀法剑之尖一抵敌人心口百无一生彼见郑生之剑放出二龙擒虎此亦至命险着欲图自救急不暇择不得已而出此红丸一抛双剑一撮丸乃触其剑锋砰然有声火光进露斌失惊一叫以为生中红丸必无生理故奋跃而跳出圈外厥状如痫狂不知生之心口固丝毫无损也生之抵悔者安在则以胸前佩带之玉彰盖即义弟所赠者章为汉玉曾经千年殉葬是有陈死人之体魄依之故时发灵异足以抵利剑而有余且其红丸之效用既撮双剑格而拒之然后巾于生之心其锋碔芒已被屈与最初第一击之凶燄有迟速利钝之不同生拊掌大笑曰善哉善哉妹之使剑神乎技矣非兄之所能及也斌琼大赦然芳心尚跳跃不宁彼盖恐无情之锋颖及致死其生平崇拜之英雄然而生无恙女亦无恙棋逢敌手将遇良才此之谓矣生猝问曰妹乎妹固闺流自言荏弱不任武事愚兄于诸般兵器亦常指点一二然究未尽出其所技以教妹妹得非出自天授抑良工固示人以拙其先乃有名师教导以至于斯耶斌琼矢言其无有谦让未遑生从月光下窥之觉红晕潮生娇娜乃无谕比脑中忽忆壹事念此等剑术惟吾师潭影曾以此秘授我三人世间当无第四剽窃其涯略况彼之步手术抑何酷肖其兄是真怪事也无意中看他一眼觉庐山面目彷彿似结义少年一朵疑云泛于面部女已知之忍俊曰兄之眼法看犀利无伦妹实不敢相欺此雕虫小技者盖授之于阿兄兄自言得之于潭影师妹旦旦学之尚未窥其奥妙也生至是释然款款深谈喁喁细语翔步出山坡生于袖底出口琴笑以授女曰囊者山亭初晤见妹红栏徒倚乃朗声而吹口琴己心窃慕之厥后久住山中知此种口琴为苗族流传之音乐清音雅弄如玉萧且暮学之未能调其律吕妹固擅此愿为兄一谱新声也斌琼接而受之置荐胭脂之香吻振声似玉吹气如兰女且吹琴生且度曲呜呜似和之忽有一人影从假山后面隆然而跳下高声曰哦汝两人乃潜踪住此琴耶歌耶乐诚乐矣然独不能分我杯羹耶二人大吃一惊视之斌玉也斌琼乃顿足麻怨之曰呵姊姊殊吓人家从树里跳出来鬼鬼崇崇是何为者斌玉冷笑曰妹妹忒好笑你有你踏月吹琴我有我分花拂柳各行其是分道而驰吓甚么亦忙甚么若云鬼鬼崇祟此四个字品题恕妹不能承认尽就此四字之意义言之是两人对待式非一个人孤单式为鬼为祟恐在彼而不在此耳斌琼大赧生乃从中排解曰我何处不觅玉妹口觅之不得遂偕琼妹至此琼妹以玉妹不来殊怏怏今已见止其乐何如斌玉曰谢兄厚意其实妹之畸零不自今始然生性爱此甘愿作踽踽凉凉天坏虽宽亦从无可以作雁行鸿侣者孤鸾照命且将奈何言至此眼圈儿一红生语塞意颇怜之思更觅妹言为之深相慰借而仓猝小可得斌琼羞且恨惟矫首他向似流览此无聊之目一手攀山茶之枝干摘其一揉碎之片片蛱蝶飞生左右为难佯作懊恼状太息曰两妹皆挚情亲我如同胞兄长兄也且师之虽纷骨碎身惭无以报然聚处之日久斯厌恶之念生妹等犹有童心一勃谿时或不免偶有一言半语辄以兄为磨旋器之中要点兄其何以堪之者兄窃计国事未宁壮怀未遂吾之义弟终未得见古人有言怀至安实败名兄蓄意多时拟只身走天涯重建一番新事业两妹幸自爱时机一至我将不告而行省得客路凄凉常招人怨骂也言下汪然欲涕二女皆失色齐声答曰兄胡出此言余二人勃谿此畴曩习惯实则琐琐戏言亦何所谓不图以开罪于阿兄吾知改矣愿兄勿言去也琼乃挽手玉堆满笑脸月下拜哥哥聊当负荆请罪生失笑彼此涣然冰释一日秋风爽飒殿阁生凉斌玉盛受轻寒微咳嗽卧湖闺不上学而蕉窗拂砚芸馆摊书只剩得斌琼公主如莪莪红粉之执经偶于铅椠余闲流览束元人词曲内有视英台一首生于无意中见之发见南京萧寺数字则大惊斌琼出于不意亟掩答蔽以袖伏于案以匿之生眼利巳见其数字盖卷之眉端有南京萧寺阅此附诔八字心大凝自忖曰此明明吾义弟之手笔胡为见于斯一念好奇必欲知其底蕴作势伸手想攫而奋之斌琼若急嘤言欲哭死手弗肯放生问曰妹但告我此书为院本词曲闺流所读胡为乃落吾弟之手中吾弟当日作客金陵方与同吾一馆舍彼又胡为挚而走面读此而载笔批评于此今又胡为而发见乃在妹案头究竟此书此曲为吾弟之物抑为吾妹之物其必有以语我来斌琼止色曰兄忒多疑妹以为兄本英雄他日出而匡救国家决大疑定大计其心思见识心高出于庸流万万不图以此等小事竟尔错愕失措白起猜疑英固如是乎生曰余非英雄余亦不能决疑定策今勿问其他但问此书此曲之属于何人妹休遁词亟以告我斌琼笑曰亏汝聪明只此区区亦值疑云满面耶家兄雅嗜填词当读屈武穆满江红一曲以为悲壮淋漓彼谓前代歌词莫美于宋元两代因而征集之风雨吟哦花加眉语甚若旅中行箧挈以自随造游倦归山不得省记妹乃拾而得之亦爱其艳藻丽词谓江山文采之气却在于是旦旦而读之而不虞之发吾覆也实则家庭物事何分兄妹胡鳃鳃以此下问为甚矣兄之多疑也生亦自觉冒昧复柔声问之曰妹语诚然但吾弟当日之眉注胡为独致意于祝英台而妹不读他词偏又于祝英台一阕流连讽诵迨被吾窥见仓皇而掩护之此虽属于吾妹之行动非凭兄所敢妄干然而蛇影杯弓即因是而疑团百绀古人有言疑思问兄之所以蓄疑待问者即以此妹谅我深心怀念只有一天涯义弟弟不可见安得不步步生疑妹知我苦衷尤当剖心以相告勿更诱我于疑幌中也斌琼曰读书人会意亦未必限定某篇某什某歌某阕目之所接意之所触斯珥笔以批评之循斯而谈家兄当日所批评何必祝英台何必一祝英台明乎此则家兄之批是篇与小妹之读是篇流水行云都无所谓至谓被兄窥见掩护惟恐不及则以兄为师长家君之所以礼聘吾兄者盖将借重槃才以引妹等于正大康庄之域世间有用之史书汗牛充栋读之不穷胡乃驰情于词曲词曲者靡曼淫荡不规则之书也读此不规则之书而呈露于先生师长之前胡能不愧怍胡能不遁藏言至此睨生笑似讥其神经之过敏生又乘间请曰妹乎义弟何在妹必告我我实不能如蚤蝨钻入鼓里头黑沉沉闷数死妹今日不告我我必不罢休我将疑妹之言至此不能尽其词斌琼被逼脸上红一阵白一阵大有进退维谷之势既而沉思之再忽得一推挡之计笑问之曰兄必欲见义弟兄于义弟有何情谊之干连而梦想魂思至于此极其故可得闻否且言且匿矣笑至不可仰生驳之曰恶是何言以生平第一之知己夙曾誓心天地质志鬼神愿他日并驱中原歼琼散虏此何如事此何如人此何如情谊干连而谓隔别移时茫然若不省记是尚得谓之人乎斌琼笑曰假如家兄身入不测之渊永永不能与兄相见则以他人承其乏其人肝胆意气才情品貌皆不亚于家兄起而与兄相周旋兄亦能提而挈之视彼如家兄第二同心戳力并驱中原以弥此孤雁失群之缺憾否生大骇曰噫吾义弟巳入不测之渊乎斯言一出目闪闪如流电厥状如患痫狂斌琼忽慰之曰兄毋然毋自震掉以伤厥心此特小妹设言之词耳小妹之意盖将介绍一人其人与家兄相等愿为兄效力如是而止耳兄勿多疑生乃引吭高歌曰荆离以后无知己燕赵之间步故人其声凄而悲击碎唾壶潸然下泪斌琼亦为之动容笑曰兄固血性中人每得一二良朋意气相投风雨盟心冰霜励节誓死生不相背此种义侠求之史汉独一传中诚有其人若求之晚近浇漓殆如麟角凤毛不可多得虽然天下之大何者蔑有宁能谓除此一二人概无知己抑未免自视太高而待人太薄彼唐人海上无知己天涯孰比邻之句侬读之而伤之然终凝其孤峭绝群非人情不可近也生皇然自咎曰妹言良是顾风尘落落谁为知己吾安得识之而安得遇之斌琼嗤之以鼻曰夫下事往往有昭议目前失之交臂者此毛遂之所以投闲于赵胜抑红拂之所以不遇于越公也言至此意态飞动言论激昂旋亦自觉其忘形私念彼气男儿我胡为涉及廋词隐语毛遂自荐红拂私奔岂女儿所之晓者芳心自警两颊酡然羞赧至于不能抬头则故自弄其雪帕生是时方注视卷帙忽寄意于祝英台猝问女曰祝英台者殆亦梁山伯之知己乎女蹙额不语既而曰兄读破万卷书乃亦信此无稽之野史实则前代那有梁山伯祝英台特词曲家编为艳史愚弄我后人耳借曰有之彼梁氏子太伧荒不辨雌雌简直一个呆头笨腕视家娘梦寐恋之恋之而彼不醒悟则切齿以怨之交相左亦交相误进退失据留为他年恨争是其懵耶聪明如祝英台恐未必尔也若谓古之佳人守身如玉即同窗共砚至于三年一介闺流乃微服而圂于须眉之列纳履之嫌不审守宫之节何存此直是季世荡女之生涯而谓古代贞娃淑女肯腼然为之乎妹不敏敢武断之必无是事生失笑曰英断殊佩服可谓读书论史目天气牛然愚兄窃有不解者此一宗风流公案妹既决其必无矣胡为令兄读之读之而又批窜之朱墨以圈点之今兄达人上自止史下逮裨官以及里巷歌谣于书靡所不读此弗足为诧然而吾妹女子一双慧眼不受古人欺不受今人欺之女子也胡为亦读此书伏案凝思醰有味是果为何者琼斌语塞赧极无以自容乃推案顿足作娇啼曰哥窘我哥之舌锋殊窘人妹不知如何妹必嗜阅之而必期期以为无此事生笑而慰之曰妹言良是此一番辩论妹操胜算矣妹第一哥弗如兄今为妹一转词圆其说曰其事则俶诞离奇知文则幽怨浓艳而其书则为词家杜撰之书吾固爱阅之然吾不能不疑为子虚乌有也如此则吾妹之舌锋可以不为兄屈妹其畅然意满矣乎斌琼孜孜矣暗服生之雄辨笑问曰兄意梁山伯是否为视英台知己而祝英台又是否为梁山伯知己吾辈不必计其事之有无而但论男女双方是知己非己盖吾二人之辩难问题明义开宗固根据于世无知己语也生慨然曰就事论事余将袒祝而黜粱诚以祝为梁之知己而粱非祝之知己千古昭昭已成铁案矣琼微笑点其颔间冷作呵欠状睨生而言曰世人多笑粱山伯谓其愚且蠢坐失机缘而不笑知之者之言此截然不才终其词时则有二八宫娥穿苗宫最艳之意端金盏玉碗一双鞠躬而入一置生前一置女前盖绿茗苕浮波冰梅酿蜜用以作茶点者女问宫娥次公主清恙何如生即谗言曰玉妹病几忘之毕竟何如宫娥端肃答曰次公主无他恙特薄寒中饥微作咳嗽耳不为忧也生曰亦尝请太医进刀圭以其蒺苦耶琼笑曰否侍儿固言小恙宁得有痛苦更安所用大医刀圭二字殊确其轻重失当曷不曰牛刀耶言已笑不可仰宫娥亦笑女又曰姊固女仲景博涉兰灵盖能医者也然其言曰能医不自医又曰不服乐是不中医妹平素主张乃坚持不医不药者生诧曰是太拘迂是太执拗病犹贼也贼人内府不飞符将以驱之贼将久据其府库意外之事丛出环生不仗用其胡能驱贼不倩太医胡能疗病甚矣玉妹刚愎性成也言未己突有当纱窗而小立者嘤嘤啼莺作声曰刚愎耶侬何尝剐愎共乃背后丑诋人此二字判语侬断不敢承二人大惊引目而视之婷婷然一朵夜合也琼笑且言曰妹吓人使人心头突突跳继见其瘥憔悴楚楚殊可怜头上戴一顶猩红雪笠肩上披雪白狐狸尾上身穿雪霏色小袄袭以银鼠轻裘下为御红裙殊脚脚登一对小蛮靴眉宇清秀略不施胭粉白皙中有黄腻气倦熊殆不支此时斌玉已姗姗入内矣斌琼悄悄牵其袂拥之入怀曰嫁乎汝清恙未痊乃出行冒朔风又添新病咳嗽夜作听之使人心闷奈何不自珍摄姊为妹寒心玉强作笑颜曰谢姊见怜余于凌晨散踏园林吸新鲜空气此刻中午日光正照暖烘烘风丝料不能入肉无伤也旋娇首笑问生曰兄为我刚愎此二字你几时体会得来我之刚愎安在兄必历举以证明之否者我当反唇问兄为诬告反坐为名誉之取偿兄其慎之琼亟为生辩玉笑曰不劳姊代辨姊非律师兄尤非民事犯不得派代表出庭要当自呻诉前说胜给我以证据而致其充分之理由生亦笑曰冤哉倘妹为问官者兄其危矣兄以爱妹故询琼妹以妹之病状彼云妹能自医而不肯自医病且苦不服药生性如此劝之愈固执余乃失声叹曰其哉妹之刚愎也刚愎二字之分际不过如此特以爱之深故骂之切不图以此获罪天乎冤哉玉始释然问琼以今日之功课琼未答生笑代答曰琼妹无甚功课今日功课之成绩仅阅祝英台课本此语未毕琼急以俊目止之玉已觉征变色既视生复视琼秋波流动不止琼急乱以他语谓玉曰妹病后宜服清补品倘需某物事宜命侍儿命我我意深秋风冷风郁而成火火蕴于肺部风更乘之是生咳嗽女流之本病在肝肝郁而不舒肝属木肺属金秋令又司金术与金遇厥为刑克小者哮喘大者肺萎兵流为阴虚内伤妹现病在阳万不至此谓宜舒服肝清肺之品更疏导其闭结之寒邪斯得之矣生谛听良久拊掌笑曰又一女华陀不止女仲景矣妹如何艺术之多也琼又曰下乘土木清花玉桂北口麓鹿血片姐皆珍藏可备妹不时需然此刻未能服补丸之品宜服天山雪耳以冰花糖炖之良佳玉慨然曰余少遭家难忧伤憔悴奔走江湖间自顾女流身非铁石以报仇敌忾之故不度德不量力愤然与天命争衡争之不能而纤纤葡柳之姿竟变作多愁多病病巳惯焉用药谢姐爱我我后此千锤万迟一日不北即一日必与仇敌为难仇敌者即杀吾父以架祸于吾师者是也推而言之满洲疆吏皆吾之同等之仇敌也吾自今下半世习劳茹苦之事正多宁能效富家女儿少冒风寒辄服参茸珍药如此不补死便当折煞矣苦命之人百忧摧其心万事劳其形有病固病无病亦病病已成惯例吾兄及姐勿以我为忧也言次哽咽丝丝红泪仍夺眶而出二人殊难为情忽报苗王有命命两公主有要事相商姐妹敬诺之翻然偕去生于其去也目送之欣然自语曰深山绝壑乃产此美丽双娥笔写春山剑横秋水文经武纬英英抱绝代才余何幸妹之余之幸福诚非浅鲜且语且仰天微笑若自鸣其得意状即而曰琼妹名贵而雍容异日当建功立名享有非常福泽玉妹殊怏怏虽复清标玉貌谢绝红尘然而成性激昂如利器然刚则必折锐则必挫恐非儿女子福也正涉冥想间有玲珑小巧之宫娥堆满笑容趋跄而入向生鞠躬曰大王有命乞公子临存毋吝玉也生问何事笑曰公子到彼当自知之因导生以出分花拂柳轻几许绣陌芳原行行重行生迎面忽有杰阁崇楼金碧巍峨高插云宵生翘首而视之有赤令篆字字之大可数尺赫然题三字其文曰天宝阁此小宫娥也年龄尚樨仅可十三四而眉稍眼角雅知人意萍果嫣腮玉雪殊可念生问其名腼焉答客宫莺生吟哦两字得意而忘形高唱唐人诗曰宫莺啼破上林春住复流连情人自禁又问曰宫莺汝之名字是谁所品题者则孜孜笑曰此吾家公主所命名者贱名安足污尊耳恐贻笑大方矣生喜欲狂曰善哉词令大匠之门无掘工良将之下无弱兵郑家诗蜱如卿当足其选矣此时天宝阁上见有华妆丽饰之双美人凴栏而小立一见生并鼓其春葱之玉指哗笑曰至矣至矣左方立者亟伸胭脂小掌向生招以手笑曰哥来顾右方立者相笑视意按左方为斌琼所顾右者斌玉也玉忍弗禁秋水含眸直射于生之面部生以一双俊眼分注于二人又不能忘情于宫莺莺低声曰公主请自便奴去矣生忽忽如有失漫应之犹一步一回头也向前行有月门过此为石阶陈列古代之石器若狮若虎若象阶尽人铁栏是为园林别墅其上为百尺巍楼即金字品题之天宝阁是也拾级登楼以凌绝顶苗王清衣便服策杖曳履用表示欢迎生再拜王与握手相将入座生游目四顾噫此金石图书之府也彝鼎列楹樽鼎满架斑斑古色腾腾宾光一言以蔽之简直为山中之传古室室中所有惟金石陶器各种居多月金玦金斗金刀最奇者为金珥为古代南蛮女子之饰品形如蜿蜒之小蛇蛇口衔玉连环累累可三寸亦名蛇珥盖女子用以贯耳者有金盔状如剧场上之头盔缀以宝石重量逾恒有金类酒器略如大腹之瓶瓶身多嘴意合十数人园坐而吸饮之作鸟篆三字曰金题雕有矢金金甲金戈金鞍诸武器时代元远色赤而黑若石器则为石斧石匜石鼎俎有石屏焉雕刻日月星辰雷文及里体男女之人形屏之方广仅三尺许而刻人首过数百有背间出翼者有额上出目者右手足多如旁蟹又如准提菩萨者裸状至媟亵夹杂以兽形不知何所取义或曰太古尚质此即新婚野合圈用以纪嘉礼媾合之盛况不讳言之也有石树一株蟠于生铁上高可二尺枝十四週广叫三尺许形如小桧乃石质与木各半木质如力木石蛙石蝠石鳄鱼石穿山甲神工鬼斧雕琢之工断非中古以后所能及苗王忽指一方桌其上有剥蚀破之竹块得黑如漆以无量数之弓弦束而缚之举以问生曰贤姪博雅此竹块而有黝光有端的足何物生谢不敏取竹块欲观之然弓弦搀搏极紧猝不可开斌生取剪刀为开之年块一块陈于桌上生细心考察厥为虬篆多半不可识其可识者似为编为纪月之文词斌琼笑曰是殆为古代之漆书耶生曰婪聪明是诚漆书又一古史即竹书纪年之属洪荒文字此为肇祖斌玉戏拈一陶器问生曰此何器抑何名众人围观之皆发噱盖圆形如珠四週有窍望其中透光可一一辨认宁有小泥孩十具手挽手儿环而疾走走之为状酷似走马灯苗王照之于太阳中借其光线以烛其秋毫凡坭孩之屑发齿牙靡不精细毕具挑剔玲珑然球固无门仅得浑身之小窍窍如豆其何以捏此坭孩纳诸圆球又为活动环行之状态不叫谓非神技生亦赞为独绝抚弄弗释手其余瓦俑无算长短不一皆肖人形生太息口象人为俑扎子痛斥为无后机变之巧孟子亦伤之不图后世美术日新月异有以人枝而夺天工者其滥觞则始于中古按上古用石器中石用陶器近古用金属之器此瓦俑者颜皆冥器苟在西北省分或中原黄河一带人物之孳生既众地方之沿革复多即有蕴藏于地者发堀之当无余惟岭表天南远而至滇黔荒版亘古不通中原则蹂躏无虞保全自易贵族之遐宗远祖又食彩于三代春秋之时代其间古器若有鬼神可护子孩世袭永守而勿替吾侪得睹此饱眼福殊不浅矣斌琼性喈古复于琳瑯架上检出古玉多种无虑千百种其鉅且重者茗玉斗玉玺玉鼎玉瓶蟠蛎纽虬镌娈镂虺陆离光怪不可逼视玉分十数色除五种正色外曰玄王曰黄玉曰红玉曰苍玉曰紫玉曰彩玉忽于诸玉中发现一小玉章生以惊为习惯失声曰噫此一颗玉章胡与义弟外赠之玉章其篆文曰琼花洞主者质地工人大小制度若一可名为雌雄玉此何故耶苗王莞尔笑索观之毕乃背向室隅徐徐解其裤带检其出以示众人果是天生玉配何云两美成双其所以少异者彼则乌篆成文模煳不可辨而此则刻有琼花洞主图字耳斌琼出玉葱指拈此琳瑯架之玉章请于苗王曰哥谓长兄曾赠于玉章与此为天然配偶哥得其一而欠其一乞并以此赠之俾得珠联璧合老父以为然否苗王笑曰此言得我心物虽微薄然古人有言不惟其物惟其人贤姪得此如见豚儿幸勿却也生再拜谢之死时忽有苗兵一人忽忽自外入云有滇南警耗须禀白大王生逡巡退出徬徨于廊庑之下欲行矣未忍行意滇南有何警耗而报者仓皇若此且有何机密并不与我相商此必有非常事变拟回步立窗前侧耳听之念此非君子所为又决言舍去行数十步瞥于琉璃窗内有团团粉面似向外窥张倏忽闪烁不名状则更满面疑云必欲侦而得之以浇我胸中之块垒于是俯首贴耳谛听良久惟玻璃片太厚窗之四週密不通风语细不可闻但闻最略数语苗王以手击桌太息曰噫余之竞落逆藩手是不可不救之两公主齐声答口救之诚是此救之之人物必智勇兼备一人可敌千百人方克胜大任否者入虎狼不测之渊而欲夺禁脔于虎狼之口是何异从井救人一之为甚其可再乎苗王曰然吾意中有一人此人肯出马当必马到功成斌琼且顾斌玉相视以目默不发一言盖不甚赞同其父之言又若不忍令其人之远去也苗王以问苗兵语絮絮不可辨苗兵摇首曰小的自滇南起程闻消息颇恶云将宣佈死刑此正千钧一发之危机也愿大王少留意以下则寂不可闻生蹑足急趋出出至书斋横卧于榻中神思昏昏无精打采时出所赠之玉章爱玩不释手并佩于腰间日午沉沉邪雀无声山中如太古不觉酣然欲睡忽见一美少年搴廉而入面目愁惨递执手潜然谓曰别来无恙兄为我走遍天涯义风至可感然而弟无状不量力乃误中逆藩之奸计行将不免矣虽然为中国而死为吾族而死死有余荣也我去矣言毕冉冉退退至门之阈复翻身而近前惨笑曰兄乎彼此结义一场今睹我归山邱宁不能近我一程耶言次双双交流段红被于面则急起而送之送之门额于门碰隆然有卢卟出浑身冷汗张目四顾天地异色咄咄此南柯噩梦也急雨打窗寒风入幕深篑丛行相戛作从琗蓑庵泣曰噫吾义弟殆死矣畴昔之日琼妹欲试我谓假如汝义弟入不测之渊此二语足令我毛戴我固窃窃疑之而窃诘其端绪妹则曰此设言耳吾终不谓然顷者滇于来又报甚么惊耗云某人中计误陷逆藩之阱中噫此非吾义弟而谁未彼不云义弟远行将于诸苗部落有所运动乎则运动而及于滇城亦固其所及于滇城而被人捉获亦固其所大王及二妹恐伤我心重重密幕甚不欲我闻知而我竟窥探而得之不可谓非幸事思至此忽转一念失声叹曰吾义弟其休矣遽然入梦者殆义弟之死后灵魂耶人既死宁复生以夙昔关爱之深乃奄然而入梦味其言曰弟去矣行且归山邱兄不能送我起程耶噫其真死矣若父若妹以秘密之故坐致其子于阱中天乎冤哉念至此掩面哭喃喃自语曰苟吾知之早者吾当上天下地之求之赴汤蹈火以救之其必有济今晚矣可奈何既而生否否吾弟必未死天道恢恢以精忠热血之人万无虚死之理何者以苗而尽忠于汉者以苗裔面向化于中朝岭表天南仅留此孤忠一线以匡助吾人之举义兹事未了胡能遽死世无天道则已若其有之义弟必不枉死况明明梦中认我其言曰行将不免则玩此行两字即为眼前未死之表征吾勿论如何必将重入不测之渊以救我义弟天日在上我其行乎于是不告而行只带钱银细软及护身武器卷八星夜走荒山此时途径巳熟不比来时之困阻更挟一腔义侠有进无退有死无生奋勇直前一日夜跑四百里荆榛刺足血流及履几忘其痛苦足生茧厚及寸风霜砭肉皱裂如冰纹此时吴三桂虐待苗人派满洲绿营兵及其惨无人道之走狗络绎布于苗疆一带之苗人出入边境捕得者女则姦杀之男则髡黔之凌虚至死灌松油于脐窍置导火线以烧之旅行无一免者而生即以是时出发不三日竟安抵滇城既入城累累如丧家之狗芒无把握蹀躞于僻静之城隅忽有从其后而拍其肩者曰郑先生别来无恙乎生回首视之是其人为一怪汉鹰头豹眼满脸赤须作军人装束年事近六十矣陡吃一惊还问之曰翁何人胡相问讯某亦非姓郑翁得无误耶怪汉挽其手低声曰此非讲话所请借一步生姑从之至北城下之陋巷中入一下等旅店坐既定生番视其面部觉有三分面善然此地无旧友初不能省记其谁何但睁目张口视之不少瞬念此人而苟为暴客吾将结果之怪汉扃其门行近生前嗫嚅言曰先生善忘想不复下走矣然先生尚记旅行之日曾入天化山有为君之东道主而兼为君之丈人峰者乎生一闻天化山三字霎如梦切觉知此老为天化山之苗酋固曾以夜苗女选婿选为临时驸马者当日深山石壁软禁三人于壁内其状如石椁而苗女夜就生宛然如伉俪咄咄此怪汉者自命为丈人峰非僭分尤非冒命也苗女之名曰冰娘吾今补叙之生何为三人为老叟则后来苗王称为老伴招待于秋猎轩者是其一为某少年于逃出石穴时受伤而死冰娘送生出穴涕泣分离愿相守至白头永存夫妇之名义此前学也今兹怪汉厥为女为大化山之苗酋其名曰石叟着者一一复迷之用以清吾书之眉目生惊且骇喜且悲因叩首谢当日招亲之诚意兼自致其歉忱问冰娘近状备言思慕泣数行下石叟难为情亦洒几点老英雄涕泪怨生弃置其女殊不近情且曰冰娘别君山中不自聊终日以眼泪洗面虽然大丈夫为国忘家老拙终然尔谅他年得忐毋负此可怜雌也生曰丈人改装至此意将何为石叟拊髀嗟叹曰吴藩恃其武力拟用兵于苗瑶诸族芟而锄之以拓其西南半壁之江山帝制自雄夜郎自太老拙虽蛮夷大长夙受册封于明代吠乌不忘故主常人之情也用是卧薪尝胆崛起大化山中以与吴藩相觚抗小女为君故知君此时必在滇中故遣老拙出山一以刺彼敌情一以探君下落不图于此间遇信天缘也生闻叟言亦为之动色欣慰石叟笑曰余今不友汝面婿汝矣吾婿冒险至此却缘出事生顿足曰言之滋痛心吾有义弟误中贼计陷于滇城今生死不可知着落不可知吾是以奋身相救耳石叟曰义弟何名隶何籍贯因甚而误陷贼中贤婿得之风闻抑实地调否确有其事生曰吾义弟之父为玉英岭须弥土司盖苗人而深通汉学曾壮游大江南北省夙若流寓金陵萍水相逢遂订盟为手足其人慷慨好义与婿宗旨相同与丈宗旨相同亦一致哀悼前朝而誓与满酋不两立者意彼奉须弥土司命入滇南运动军队以此落穽抑未可料吾仅从其父口中探出其父及家人等秘不告余恐伤余心也费叟作奇异色曰余大化山苗族与玉英岭苗族同为槃瓠氏之远裔质言之兄弟也然道远不相行来窃闻人言须弥土司地大物博形势兵力甲于睹土司国变以后割据称王阴结滇黔湖桂诸苗瑶如六国抗秦故事敝部亦于通声气暗中辅助进行然不闻苗王有家嗣但闻其女公子二人文经武纬翌赞苗王修内政简军实蔚然称山中盛治声威救化为诸苗冠吐藩颇忌之今乃知二女之外复有长公子胡天生英物乃桧萃于一门也生曰良然其长公子半生出外淮江迹浪间顷又来滇身入不测地宜乎丈之不知其人人也石叟曰吾辈初来惟一宗旦当互守秘密勿稍露风声此间陋巷蓬庐为下等旅店非人所注目而江湖负贩时有隐名匿姓当世有心人流转是间得从彼辈口中刺取吴藩之行事汝为吾婿不啼吾半子宜认为父子当作二那猎户入城小住添购粮食用品方可掩人耳目婿意如何生曰谨受命石叟又曰婿初到宜暂息影勿游行街市缘婿曾被补官中人识汝吴藩尤识汝苟不幸而第二次见官汝必幸无理生曰丈爱我良足感但我不出户庭胡能侦知义弟之所在事迫矣为弟故又宁能自爱其身石叟笑曰苟吾婿而掉臂城中人地生疏此等重要囚徙寄顿何牢审讯何牢穷汝之力未必即得而侦骑密布罗织森严恐汝之义弟未得而汝之首级已高县于昆明之城从井教人亦何所益老拙言此因另有深谋远虑为吾婿策其万全也生喜而问故石叟曰婿知我着军装虬髯颊满体干魁梧自其外观之纯然一苗族之魁首顾我能纵横城市出入于乱世披猖之会军队林立之中而敌不我疑我不自馁抑又何故生乃端详其上下不觉哈笑终莫测其所由石叟探手囊中出一件朱墨灿然之公牒举以示生生阅之则赫然吴西王之玉玺及其手签之委任状盖委石叟为苗酋之领袖利用侦缉内奸以告发群上司之不轨者也其爵秩规滇城之提督其俸禄视食彩之公爵生见之骇然私念我乃不慎径以心腹告之且以苗王之机密命人噫余固可危余之义弟益不可拯救矣石叟睨之笑既而挺腔卓立以手指其鼻曰婿视我何人我苟陷媚者宁俟今日我老实告诉汝汝自出山之日由玉英岭出发越某山过某站余即尾随汝及汝抵滇城立通衢累累若丧家之狗余始拍汝肩拊汝背种种做作特显汝以神通也余欲捕汝当在汝入城之顷宁俟今日余苟真为吴逆之虎伥自戕其同种则不须以吴逆之蔓书赫然昭示汝婿何无胆胆乃小如鼷殊不类余之东床坦腹何者余女虽巾帼其遇事果决生死成败不足动其心以婿较彼婿当向妆拜下风矣徐徐折叠其文件纳之于怀命店中酒保取烈酒一埕黄鸡一只牛肉一盘热篷篷端以至石叟命生侍坐执手呵呵笑镇之曰婿勿惊如此琴缩焉足办大事虽然婿亦非无胆者往者风雨之夕背余出走梦夜走荒山入地道中机关木人林立一失足立荠粉而婿乃突出重围视之亦无物嗟夫吾婿何此时有胆而今日无胆前后异趣如出两人此真老夫所不解者盍饮斯为老夫浮一大白用以自赎其前愆婿乎汝忒寡情乃置吾女于不顾也言次以瓦钵盛烈酒酒为广西之三熬不亚于汾酒捉生耳如将何之生大窘自陈酒量窄不克饮石叟慷慨作色曰大丈夫此且不怖宁惧饮顾涓涓者岂毒药哉立奋而饮之状殊不怿生自悔多疑善忌匪所以待老人且生之于其女初非有特殊之情愫尤非正式之手续换言之蛮婚耳然而生之逃苗女实专之生之死苗女实生之洎夫临别赠言欷歔泣涕誓相守至白头此时此际生之心悔生之志苦生之不爱之爱不恋之恋忠难情感由是而条然发生概言诺之为未婚褵未合体之夫妇亦既一诺千金矣胡能不认彼为岳丈诏认彼为岳丈胡能不受彼之责成区区劝饮宁足辞乎生乃谢曰丈饮我爱我也我量拙不能饮尤不能饮此烈酒无巳易以醇酒其可乎石叟察其意诚命酒保易之易以云南之黄蕉酒酒馨而醇味殊甘美按云南山野遍地皆王蕉丹荔上人候其黄落也拾之以酿酒生饮此如饮甘露酒酣石叟大言目余怀挟逆藩之玺书得出入滇城及沿边备郡县满城绿营兵皆不敢留难优加待遇余以此得见吴逆吴逆以腹心相奇托自提督总镇以下亲我若同袍然我乃无官不啼闲云野鹤行踪所至辄遇辟河扼塞一一暗诘之而调查逆蕃部下军官之举动及其民情状况归而报告苗瑶俾先事而为之备吾今为婿设策婿勿出心余当任其劳令已夜深风尘因顿宜以斗酒自犒而兼犒吾婿勉尽一觥吾当于明日出行为汝探听一切必得汝义弟消悉无忧也刚言到此忽闻门外剥喙声声甚急相顾失色恐耳于垣或生意外之奇祸店主欲启关石叟抢前一步掣其肱勿使动而敲门之声益厉彼则拔剑出腰间右手按剑左手持烛以目视生使亦问时戒备生挟一弹丹逡巡从其后于门隙中窥之则有人影幢幢按二连三皆彪形大汉察其状闪缩如鬼崇且叩门且低声曰开门还不开门吗石叟问曰汝何入外间未答聚语喁喁入则有发声者曰毁其门隆然一处群大汉排题而入砉然门骤辟当先之大汉夺门而入刚履阈又闻逼迫声猝有弹丸一颗打中大汉之脑部脑浆进流滚地而死又一大汉继进见石叟勐扑之举长柄之古式刀当头便斲石叟服殊锐闪身侧避之趁势挥利剑噼去其右手亦仆于地余众稍披靡生更以弹丹饷之接二连三大类流之星赶月百叟余怒未息举右足踢断臂之暴徒问其到此何干其人答曰某本八旗兵隶某部统部下据密探报告有苗酋潜入内地谋为不轨爰奉令搜捕不意误犯虎威尚乞饶命石叟狞笑曰汝都统之眼线诚为灵敏余为苗酋余以苗酋潜入内地自认为不虚但汝等亦宜细加调查方可从事以卤莽减裂之故误汝等狗命殊为不值乃袖出名刺差人送平西王府投主管军官为解释事由军官转禀于吴王王召某都统责之曰此大化山之苗酋投余节下供余奔其走与其他土司不同其爵秩分位可与提镇平行汝何人故逮捕余之命吏姑念汝因公获戾不加严谴汝宜亲诣误彼处自供误会彼此消前释嫌毋令人远裹足误我戎机余得旗员百人顸然能招摇生事颟不若得彼苗酋一人尚足为余外援汝则卧猫耳彼犹猎狗也同豢养于吾邸而猫乃与为仇先肇事伤人命余剑甚利汝其慎之该都统匍伏堂阶磕响头谢不杀恩抱头鼠窜而出出藩邸跨马挥鞭直至陋巷中之旅店谒石叟负荆请罪旋召忤役舁去死尸及伤兵其事遂寝生怪之私问石叟曰其人为八旗都统系满庭饮命大员位在将军下秩封正二品胡逆藩指而叱之者不齿于人颜偏袒丈而黜彼何也石叟笑曰盖以盖代英豪深通时务时至今日尚未知逆藩与满庭之关系乎满庭入关僭位分置八旗家将驻防于各省以监视沿督边之抚举动而压制直省人民之反侧夫是以有将军都统之功狗名词叟至此忽忆一事笑不可仰引伸其词曰他省之将军都统所以监视其总督巡抚者也独滇省之将军都统则受制于吴藩部将者也吴藩阴与满庭脱离关系则对于满庭之命史视之若仇仇仇有一次敕某都统入内谕之曰汝为我忠仆在理宜为我治事勿辞免苦因驱之入内为五华山宣娥人等涤除秽器都统慑其威不敢不执役涤毕言以烧饼一枚清茶一瓯食且饮甫入口有异味欲吐之旁有侍卫按剑曰地大王赐也汝狗胡得无礼乃咽而吞之都统出噤不敢告人借他事乞将军为上表辞职将军亦慑于吴藩不敢也吴藩佯为交好敕将军都统之妻妾入宫与于妃燕见其美者王奸占之其丑者命充女佣并留其女子永永不得出宫如交质然将军都统有怨怼者夤夜命剑客入其署割其下部之睾丸有前任右都统某氏以此暴毙泰闻于满庭循例优恤而已近三五年来其所任命之将军都统皆吴藩就近所任命但详请于满庭加以委任而已此非无聊乃一易其服从满虏之心为巴结逆藩之计于是对于革命党徒中伤罗织无所不至以博逆藩欢吾人今兹之被扰即其一端也生为之轩渠不己次日黎明石叟讼生留守旅店彼则轻身出外为探听须弥公子之下落至晚方归汗流浃背卧于床喘不辍生问事体如何摇其首不能答但指其口生会意盖老人奔坡镇日劳且备饥渴甚声气不相熟故喘息而不能言生乃命店中侍役以饮食进之身久良久始能发声曰婿乎汝之来大误矣生愕问其所以误石叟曰婿托我访义弟而此被逮下狱所称为革命重犯者另为一人婿之义弟当属青年而该犯为老叟根本完全错误告婿殆虚此一行矣生闻言喜且惧喜者喜其非义弟惧者欢其为同弟难之老伴即前问所云老叟者是也振袂而起曰有是哉老叟其果真被擒矣哉吾误矣苗王及两公子之秘密嗟商与滇中驻谍之仓皇禀报无非为老叟一人其所以极端秘密者主人情重甚不欲嘉宾远去而絷之维之皎皎白驹此情殊可感盖恐一经道破我必星夜出走千野赴援则空山之中父女三人顿伤寂寥差夫余生命蹇到处受人怜以而碧翁不情偏又平地风波使我欲留不得冰娘前事丈知之矣今兹须弥叟及吾义妹两人设心处虑亦犹是也虽然此中大有天意存焉吾不误会而出走胡得履滇城吾不履滇域胡能遇吾之丈人而借知吾冰娘之近况更胡能侦知老叟之失事而牺身以入虎穴赤手以捕长蛇丈乎继自今告恐为国家而殉为种族而殉为朋及急难而殉或佟不能再见冰娘以慰彼白头相守之志则丈之婿我特婿其名天壤茫茫将索我于五华山阴昆明池畔为断头厉鬼为无主孤魂如是然耳矣冰娘何辜乃嫔此不祥之人物丈其谓我何石叟掀髯大笑曰陋哉余婿拙或余婿今汝眼眶里犹不知我父女为何人须知天下有崇拜英雄愿求千金之骥骨者求而得之中心快慰固不必论其骨与不骨而其名贵之品格固犹是千金骥也婿即其伦也名者实之宝今日获其名安知他日不竟偿其愿就令终不偿其愿则吾父女灵魂方寸长置君于怀抱中清风明月向天祝曰吾有婿如郑蓑庵吾之目瞑矣婿以精神不人形迹夫是之谓吾女夫是之谓吾婿吾者余方割据山中势力颇不弱土司贵族中原宦裔吾女宁无可婿之人而奚必赘君为婿者也生大感动回忆到尘深咎自己之薄倖寡情辜负冰娘太无人理然转念一身多难为国为家为友为弟此后临危犯铁命尽小知何时彼深山穷谷之美人再世恐难相见低头默想英雄泪浪浪满襟石叟慰之曰吾婿勉之人心患不坚坚则金石能开山岳能移区区一吴三桂满庭乳臭之小儿宁不能斩之以剑系以之绳大仇既复家庭之幸福随之投鉅遗艰匪异人任丈夫贵立志无效儿女子嘤嘤嗫泣为也生再谢拜曰丈人教训之言敢不铭心刻骨今兹第一着宜先救吾友计将安出石叟耸肩不语周行室中双目炯炯有神威时而搔首向天时而举足顿地忽作猿猴跳跳出户外左右察视见无人亟反身扃其门执之右手出食剑两指用作笔书二字曰苦肉生愕然莫审其用意之所在彼乃附耳良久且言且四顾似防属耳于垣者坐听讫而色变手摇首叹气似不赞同策画低声曰丈老矣胡堪此苦为叟故为叟之友故致陷丈于血飞肉薄之场否尚有天良胡能对吾丈抑胡能对于冰娘此必不可行石叟微笑绝不置答亦嘱之曰老拙苟非万不得已断不出此下策叟可勿忧惟有一言叟须紧记余日间或将远行期以数日必回来视汝汝万务他出非奉吾命令一步不可行汝谨志之生姑颔之至次夕而石叟失踪凌晨出店门候至深夜眼望穿终不返生焦灼不可名状弟念叟有遗言不敢造次出行以访寻其下落杜门郁悒而已着者今趁此时间补叙老叟人婿之遇险矣老叟者即生之旅行伙伴盖中原人氏流落滇南之荒山开旗店生以暮夜投宿故因遇之结为患难交叟夙娴武技弹丸击剑之术糜不深通能二竹枝作二箭飞射勐兽再不失一生与之偕行入大化山种种冒险之情形前文已言之今复日重提者一以醒阅之眼帘一以贯吾书之线索吾更补缀老叟之名称其名曰猎叟按玉英岭之须弥土司辟秋猎轩以居之戏唿之曰猎叟吾书因而改称之所以区别于石叟于一目了然也猎叟尝自负谓我生为无名之老英雄雅不欲以区区乃字流传于当世故前书以老叟称之从本人之志愿也下文以猎叟称之清吾文之界线也阅者诸君尚当谅之苗求欲有事于滇南诛锄吴逆拟亲身一行猎叟阻之慨然请缨为苗王之替身苗王畴其志感其情赠以鉅金俾壮行色猎叟世代居滇滇南多猎户贵游子弟江湖豪侠恒于秋高马肥之会骑款段戴雪笠行猎于高山中恒止宿山岭崃中茅店即猎叟之故居也叟虽世外穷民然性颇好客客至饷以野味饮以家酿意气苟相投不取一文值客高其义与之深相结纳订约而去吴三桂开府滇城潜蓄异志一时推珥屠拘江湘亡命辈皆以平西王府为孟尝门第食客数千人黠者得高官膺厚禄上自总督巡抚下逮镇参游获红顶花翎者不知若干辇烂羊头关内俟乱他滔滔博官容易此辈探丸呜镝日言武技深为吴王欢少年英俊雅喜趋承或能赭别径勾通吴王之宠姬则进身尤易易吴王青眼所及每畜之为义儿厕之群世子之列藩邸中螟蛤子孙无虑百十数溯其未得志也鞴鹰大野立马高峰临时之东道主人即他日之族行猎叟叟一入滇境扭乞丐挽提监穿蒙茸之破絮之烂衫头戴雪笠笠如渔之人网罟片片悬鹁际霸于额叟乃觅青蛇一尾竹枝二条旋舞于通衢口操怪首唱山歌格磔如秦吉了观者环面立团之如堵墙有诧之者曰此叟太离奇得勿为北方之间谍或曰察其音似为苗瑶之尾声其为诸土司奸细或当近是则有驳之者曰人老如丐颓丧如陈死人即问谍奸细是何害于是有鲜衣怒马排众而前者噫此非某山之莲旅主人其名曰猎叟者耶固吾为老友也胡为乞于斯次言飞身下马以辔授御者挺胸翔步排众而前谛视之故猎叟戏以手揭大雪笠呵呵笑曰老友池在是耶胡一寒至此叟乃扬其目而视之亦失笑曰娄大哥久违了不图乞丐余生获见从前之狗友君已发迹车笠已殊途如老拙者会作沟上瘠耳娄某是何人娄其姓满儿为其小名从前为贵游仆俊曾入山与叟复杯中友今则煌然参将矣以邀宠于吴王第八妃得录为冥蛉吴王信任之长安走马玉带锦袍风致翩翩非复当作厮养矣然其人尚存忠厚念旧友殊殷殷寒喧数言见人丛喧哗说话终不则探手胸际出一名刺其后有官衙地点＋泞写分明庄容谓叟曰我竟叟多年终巳不见正怏怏今幸遇故人请于睱时过我我有片言欲为告叟叟其勿忘略一拱手跑马加鞭而去途人问叟曰此汝友耶叟听曰然皆怪诧曰斯丐大奇乃与士子为故友叟曰胡名王子某但识其为娄满儿耳其人曰汝忒大胆向贵人称名逋姓汝知彼为何人此平西王之得宠干儿以三品衔叁将补用者也叟愕然亦不之答仍演其故技竖两竹枝置青蛇于竹端旋转而舞之蛇性驯知叟意精光小目注视叟屡昂其首作点颔秋俄而蜿蜒蓄势绕竹枝为圆圈形蛇身离于空际腾跃如游龙此时收其竹枝用以指挥叟曰左蛇则左叟曰右蛇亦右或作金钱样或作八卦状或作连环之玉珥形忽累然而上坠坠于叟之顶其直如笔夭矫如书天由顶而额横如秤桿继则钻入叟之鼻此窍入彼窍出窍窄而蛇鉅然蛇能变化伸缩居然绰有余裕最后钻入口中须叟而尽叟佯作吞咽似辛苦万状无何隐隐落于颈垂于胸蠕蠕于腹际叟乃亦悲声曰蛇啮我肠胃当死矣乞诸君赐以钱庶得医药费众人咋舌竟以金钱掷之得金钱无算翌日访其故友窭满儿待之殊厚问胡为到此答曰某虽老频年伏枥髀肉复生久居山慕城市繁华侧闻平西王为旷世英雄六合风云扰扰攘攘非有英雄笃生莫能收拾吾静观环境彼满酋者汉之匈奴晋之五不之突厥宋之契丹明之日本高丽耳犬羊异种宁能土神器若耿精忠尚可喜辈满酋阙下之走狗尸居余气骄蹇荒淫王闽王粤聊以自娱弗能成大事两王儿子皆不肖飞扬跋扈过于乃父将必覆其宗无能为也自余李成栋王辅臣等以屠伯绾军符如以群狼守沿边要隘临其上者乃为二羊二犬其有不反噬主人横吞百姓者耶京朝贰臣暮气深慾望重贪生畏死流机史书皆弗足齿数惟吴王胆嗣不凡龙骧虎视坐镇滇南进可以窥川蜀并荆湘沿长江而下直抵武汉从此鞭笞中原收复幽蓟即或事机弗顺退可以守金碧鸡之险扼羊牁蛮暮之雄闭关称帝王效南越赵陀故事大王者古之吴王夫差吴王孙策也下走春秋高然甚愿忍死须臾得待大王追随鞭镫庶几复见汉家官仪之盛一洗鞑靼腥秽之风虽九死当瞑目矣娄满儿鼓掌笑曰矍铄哉是翁也然翁欲于何官恐山野性成弗暗吏治将奈何猎叟失笑曰官耶舞蛇之丐赤足从山中来其志将以求官官亦谈何容易此非吾志也夫吾不可得见大王愿随鞭镫耶吾虽老悖曷欲常为官娄满儿侈然自夸曰翁即欲作官即亦非难事平西王吾之义父也其宠妃贵嫔吾之义母也儿子荐一官为之父母者宁靳而弗与特翁宜自审量而后入虑而后进则翁之志愿可遂亦不致贻荐主之羞区区友谊窃为此耳因命暂驻营中充教练长月给俸百金而徐徐进言于吴平西王某日土召娄满儿有斯谘询丞驾马挥鞭以入王之府第王坐五华山上之凌霄宫宫之形势依山为垣绕壑为带与玉清宫为比邻玉清宫者即陈圆圆夫人之新建别院也王嫔御虽多然圆圆老而为艳王终不能忘情亦建别殿于其旁政躬偶闲敕命象舆穿云拂霞甲花径可以直达及圆圆寝室宫中遍种凌霄花珞璎流苏自远望之如赤城建标日暮明霞燕为五色之罗绮王乃以一黄金征聘江南名士吴次尾来滇几日为书擘窠大字以题凌霄宫之篇额吴次尾名士也亦烈士也方对与金声侯朝宗黄淳耀口鼓吹革命于江淮与岭南诸美士相应方将以铅笔草檄诛迎满人入关之二臣宁肯以区区一万金钱为罪大恶极不忠不孝之逆臣乘笔作大字此诚必不可得者吴王忽发奇想拜求于圆圆夫人请夫人视笔书笺远贻其夙昔之风尘腻友按吴尾次流寓两江尝狎圆圆为诗酒文字交自言常与圆圆合体但称之为腻友圆圆亦雅重之称为吴先生奉为问字师焉今吴王乃以笺启相求谓此事非圆圆夫人不能邀吴生之许诺圆圆大窘羞赧至于无地吴王执其玉臂呵呵笑曰卿勿尔卿未入孤邸中孤且未讥卿卿亦何应为我守节此往事勿介怀人孰不有故交胡所用其腼典圆圆终弗答王哀恳之至于屈膝圆圆笑曰大王阙下名土多于鲗戋戋二字宁必吴次尾是殆兴妾为助耳王力辩其非是圆圆卒不忍规之但以三事为要求一次尾不来彼不任咎二次尾苟来与妾誓不接见亦勿强之使面妾三于臣僚妃嫔前勿露风声道及妾之前事如是方可秉笔王一一许之圆圆乃制为妃青俪白之骈文贻书次尾以促其来王道专使致之笺启甚絷缛不能备战但其中有数句略云虞姬薄命闻楚歌而每念江东蔡女长征望满族而兴怀洛笺又曰使大将军有揖客见山林遗夫之高飞为女弟子作丰碑亦儿女英雄之韵事圆圆亲手书笺字写簪花文成艳藻芬磬满纸悱恻动人吴王粗犷固不甚通晓文义者但使圆圆夫人答应便尔欢喜无量侑以五千金给以关津符节更贻书两江总督请就近造庐劝驾以促其克日成行使者去后有谮于吴王者曰陈夫人怨讪毕札乃以虞姬自况而媲大王为楚霸王以文姬自夸而诋大王为胡虏为曹操近于毁谤乘舆居心实不可问此言一进在势必激怒吴王圆圆必无辜乃吴王掀髯大笑曰鄙哉若曹咬文嚼字锻鍊以人入罪欲加之罪何患无词就如者曹所云楚霸王曹阿瞒亦岂易追踪千古者余特不能为项羽操曹耳籍曰能之宁非快人豪举叱之便退人谓吴王搦宠圆圆至老弗衰故雌簧之言竟不能入陈圆圆亦幸矣哉使者抵江南访吴次尾三访弗遇问守门之僮云在虎邱弗苏小慕使者帐怅亟买舟追之至西于湖头夜已深明月一泓楼船箫鼓有西湖鹢首钻入藕花深处次尾方与诸名妓环坐痛饭如霸王夜宴使者乃泊近船舷激次尾过船委婉道达来意次尾问五千金安在使者端锦匣双手捧献次尾将目骂之曰汝吴三桂卖君卖父不忠不幸人头而畜呜我方将十年磨剑誓刺杀此獠乃欲以五千金铜臭饵我吴某为渠璧窠书耶我吴某何人宁肯为禽兽服务者言未毕一腔怒气勐举右手把五千金飞掷于湖心冰声宗宗浪际浮萍登时起几个璇涡阿堵物化为乌有使者大惊失色急掣其肱已无及矣使者鞠跽而请曰先生为胜朝遗老介节清标矜式海内大王夙仰斗山奚敢以戋戋金钱污天下士所以然者先生尚有女友息影滇中诛茅建剎于五华山青馨红鱼堤畔长此没世每念江南旧好雅负时望肝胆照人者莫如先生往者西子湖头苏公堤畔朝夕停车问字与先生有香火缘大王儆先生慕先生以宦隐殊途清俗异趣不得已而恳托陈夫人嘱修笺致候于先生濒行大王对使者曰若此行见先生为我道隐衷言人世遭逢不由自主此其中有天焉若夫非敢忘先朝事满虏关外乞师之役自誓为申包胥乃天不祚明宗社已屋而诸庶孽南中即位各树党援任用非人交相忌克非复以中兴雪耻为重而耽耽焉惟神器大宝是图此辈小儿安足图大事老夫用是愤慨不惜倒行逆施以自树岭外一帜实则负心忍辱滇池韬晦亦既有年今稍稍露头角矣闭关改制不奉北庭征调先生当有所闻老夫之心亦犹江南诸义士之心也义士之志在守经故昨张旗鼓以革命老夫之志在济变故暂戢羽翼以待时云雷风雨飞沖天此其时矣先生其有意乎愿偕群彦翻然南来酒医笙簧敬当前席以待区区奉屈为题堂扁尺幅聊借此为体罗弦外之音殊不在此也愿先生其图之以上磊落陈词时皆大王所叮嘱下走以造膝与语于先生者先生怒而却之恐于大王之意有所误会且先生不念大王独不念陈夫人耶着者曰吴逆之计可谓狡哉使者之言可谓辩哉否则倔强介特如吴应箕者落落英豪岂易招之入彀哉次尾方左执金卮右拥艳妓痛饮尽醉姨谩骂视使者如无物突闻陈圆圆夫人五字矮头张目怆然久之又闻修笺致候一语大声曰若何言若所云陈夫人者是否为陈圆圆使者从曰然若则停杯释美作而起曰圆圆尚念我乃以笺札贻我耶使者又应曰然次尾以足顿地曰咄诚蠢蠢几败乃公事笺札安在胡不早示乃公因以指击桌作切齿状使者再拜珍重致陈圆圆书次尾捧而读之酒酣气盛手且颤引吭读之其声清而烈且读且下泪泪浪浪平声满襟袖读讫以手拊髀曰惜哉佳人已属沙咤利圆圆嫁矣夫嫁则嫁耳乃嫁此狗彘不食不忠不孝之七十衰翁岂天壤间竟无男子者使者聆其言色骤变然犹勉自镇定不敢露颜色盖名士之抑塞磊落气足以慑强藩贵邸之使者古人有言王者贵乎士贵乎观此足以知之矣次尾读圆圆书始而嗟继而愤终而大笑曰幸哉圆圆犹念我彼已学士藩称贵妃贵嫔晕衣翟茀龙与凤辇骄贵若天人乃眷眷故人驰书于千里之江湖一叟圆圆信可人哉不枉我年十前海上相逢倾襟送送圆圆洵念我哉顾使者曰我剖心吾汝我不识当世有吴某其人更不识当世有吴某大王其人彼以五千金餂我以甘言厚意罗而致我我视之如太空浮云我但知使者南来是为陈圆圆女士作寄书佣认定今番南下是奉圆圆女士命招邀不才为尊重女士起见今不得不橐辇走天涯矣余在最卡急请以今夜起行可乎使者应曰诺此时漏过五鼓湖深夜静北风萧蔚万柄残荷一泓秋水当此阒寂凄凉候夫安得一枕一苇足以供狂生之鼓棹为天南万里入长径者此正面而相觑一筹莫展时瞥见百丈之外有三两官船挂帆直指如飞而至噫此何船噫何船则有大声高叫者曰吴次尾先生在此否众人大诧莫敢应之群妓吏仓皇意以为海盗之乘夜劫人喙然大哭失声几开窗赴水死次尾手援之欲窥全豹请看下集方知予言不谬卷九笑曰何事张皇岂有贫窭如吴某者尚有海盗垂涎之耶一弹指间此鼓棹如飞之船已接触于眼前其桅巅挂有横头旗巨灯悬于桅桿灯光映其朱书之大字曰两江总督部堂某凡七字次尾立船头高声问之曰某在此欲何为官船中有吏员一跃过西湖船堆满笑容执次尾手问曰先生为江南名士吴先生乎某等仓猝来致惊动左右幸恕之督宪欲面先生以不知文旌所在委某等相访而湘滨渔者谓先生艨舟游六桥天竺去因寻踪至此言次出总督手书双手奉呈次尾傲然不屑曰我吴某一介书生从未谒辕门当道胡由识我即识我胡至径通函岂若曹之所谓总督又兴文字狱罗至于狴犴中耶则请行吏员诏笑曰先生贤者乌有此事总宪方将安车蒸轮迎迓先生先生幸勿疑次尾阅其书满纸卑词无非为王劝驾并侑以白金千饼用佐盘川次尾蹙额良久却之曰我今夕至不幸人以金钱饵我侮我者一不足继以二吾闻寡妇思嫁东邻西舍则竞以雉媒诱之以聘钱招之今兹辱贶毋乃类是意者吴某其有遗行乎胡肉食贵人不谅至此也反其金仍告之曰若可覆命为言吴某虽奇穷断不受当今显者恩吾今夜次起程赴滇中一併此行非为吴王亦非为总督实为吾女友故天涯访旧勉强走一遭不消汝总督驾劝也吏员固请受金次尾大怒掷于地以足蹴之唾吏员之面涎沫横飞吏员大惊使者在旁示之以目吏员再拜谢罪拖头鼠窜而去海上渔更冬冬报尾声矣雄鸡四鸣东方现鱼肚白色此时画舫泊岸次尾遗诸妓笑曰记取梅花开残行回海上卿等晤侯公子钱学士幸为我寄声曰吴某寻圆圆艳友去也妓匿笑濒行秋波斜瞳故回其首次尾又招之曰卿等须紧记一言我此行断非为应吴三桂召命满虏之走狗不足辱吾趾也妓大笑而及次尾抵滇吴三桂特派王府长史郊迎三十里拟迎请上五华山辟凌霄宫以馆之次尾谓长史曰承公等款接感谢非常惟某与贵上素昧平生某之来为陈夫人而来夫人远聘余为之写擘窠书余犹书佣也书讫即至不少逗留亦何所用招待筑宫辟馆更属具文余性孤高雅不惯与贵人来往幸为我谢之长史敦请再三卒不肯正在一迎一拒间忽有锦衣玉貌之宫娥骑款段马振策如飞而至函下马捧一锦箧云奉陈夫人命贡送吴先生次尾欣然喜拜受之揭开锦箧中有松烟实器凡十方翡翠玉管十枝有鉅有细皆上刻圆圆手制四椽字另有丹楮巨函题其签曰着书钱下书弟子圆圆恭奉次尾感激涕零对宫娥问陈夫人无恙且曰夫人念我而尽我辞曰着书钱其名甚正不才当受之幸为我谢夫人余今承宠召将有事于笔墨此艺林珍品不才亦不敢不拜嘉惟有一言仆不愿居琼台瑶宫但显居萧寺禅房庶以适吾天养吾性挥洒于墨较为恬泼精神更乞夫人俯念旧游赐以良晤俾得见女仙子玉颜则此行为不虚庶以完今生之痂慝不才垂老矣人生文字交雪鸿一遇亦自关前定夫人下士幸勿却也言未毕更有宫娥一人女冠子装缁雷素裳策小白马亦执辔挥鞭而至传陈夫人命云筵请吴先生暂屈驾放城西云涛观夫人知先生意先生性逋冷斯地亦逋冷断为适宜先生其居于是敕诸从者以安车蒲轮躯送先生以抵于云涛观观筑山溪间白云飞瀑如在上方仙境老道士数辈权作东道主次尾屏去从者往来惟宫娥数辈一日次尾检巨函重量逾恒内有白银五千饼此即所谓着书钱也惟彼不受于吴王而独受之于圆圆抑又何故吾今日当补叙之阅者忆吴王之命臣也先拟给以万金后卒侑以五千金而吴次尾掷之金西湖也亦曰五干金视书至此得不疑云满胸耶此中隐谜良亦有故吴王既许给万金矣旋一转念某固自命孤介者掷金一事早料及之故使者濒仅仅给以半数他日圆圆私问之吴王笑曰卿聪明乃见不及此耶圆圆仍不省其意吴王笑曰区区阿堵物狂生必不受或且标使者于门外故必倩卿书函以故旧之倩动之彼必欣然来候其来也则由卿亲具五千金美其名曰着书钱则彼受之为有名而孤之实惠始及于寒士卿意谓何而圆圆嫣然笑许王为知意为得体盖王能知美人意借以知名士之意昔人谓魏武赠金关羽赞之曰曹瞒可儿着者亦曰三桂可儿不得以其人为枭雄而慨没其生平之豪举也否则圆圆夫人绝世聪明宁必嫁此老奸臣憨哉次尾小住云涛观中亦既写擘窠书书凌霄宫三字交代已完他日对女宫女使坚请谒陈夫人夫人以有言在先会与吴王订约必不与相见因贻之书托言有疾疾愈当往见不敢劳先生等语次尾无奈快快请行夫人又遣使挽之不令遽去次尾不获已权时住下镇日除观书赋诗外喜登山或适野凭眺碧鸡金马之故墟圆圆侦知之赠以名马一匹项领上有金毛毛作算子形目光照之灿然作赤金色因名之曰金鬃马此马贡自印度夷人为生性犷悍颇不受羁勒吴王有飞龙厩多善御者卒莫能御之今圆圆以马赠吴王正苦无王良伯乐其人为名士掌仆而义子娄满儿入见谈次因及马深至不愉满儿对曰臣儿十年前有一猎友精武艺能徒手搏兽能善御劣马今老矣碌碌不能自振藁饿山泽间殊为可惜吴王动色曰今其人尚存乎家于何所曰在臣兄家现充教练长王骂曰小犬子汝殊不知乃公意乃公不尝言邸中之仆夫欲得人而掌之耶汝既有其人胡为不告我满儿起谢罪诚惶诚恐曰此老叟山野龌龊弗谙官家仪节胡能见父王王又骂曰小犬子真汝臭未离天下宁有马夫而娴官家礼者耶且厮养之人又胡必使之娴礼节非生于山野更胡能驾马而猎兽汝曹生而富贵乃童騃若此真真煳涂言次哼以鼻亟命之召之猎叟于是由舞蛇丐一变而为教练长再变而为王府仆夫矣召见之与语大悦掀髯笑曰老夫十年前戍关外野岛中亦尝立马高峰射杀白额虎乘战马纵横沙漠自谓马上英雄今年鬓高髀肉复生殆不能如少壮若春秋几何矣曰若干王曰我长于汝而膂力或逊于汝汝能猎耶曰非曰能之顾贫贱食力匿居深山间以是为生涯也吴王大喜先命掌百兽圈继命掌牧马最后命之服役吴先生而为之饲养其金鬃马叟亦暗喜喜其后此之岁月易于接近吴王也叠执役于云涛观侍次尾忠且勤次尾奇傲镇日不出一言况在厮养尤卑贱之意此辈枪荒无可与语者一日步出荒山云搏观之左侧有瀑布悬空而下其势如万马奔泉云气翁翕四週环绕之水与石相搏击飞溅若玻璃花夕阳倒照之幻作一幅水光云锦囝喟然叹曰余尝观钱塘江上之秋涛壮且阔矣灏然观止矣然未若斯之雄奇变化山林逸趣不图于此地得之枭雄割据胡虏纵横殊负此名山矣又叹曰圆圆绐我牵牵老夫以至此文字之债毕矣又不令放行圆圆不念我耶胡为数千里外招邀一野鹤圆圆苟念成耶胡使我闭关远来从前之玉鬓云鬟红袖添香碧面读书平生腻友竟不得继见此又何说者噫其病耶其非耶抑车笠故人往时西子湖头言笑晏晏今则侯门似海视我等陌路箫郎耶噫圆圆非他人尝不以贫穷交易其所以迟迟不我见者意受逆藩之专制举动不克自由耳念及此搔首蜘蹰泣数行下忽听红树绿芜以外有萧萧征马之声其声凄以悲杂以野老山歌呜呜如猿啼鹤泪次尾鹄立以听毫发为竖复前行毂步从屋角窥之窥见猎叟坐枫树林下红叶如茵卧而枕以石拍髀作苗歌其声呜呜然高亢苍凉使人闻之酸鼻俄而马复嘶呜一马鸣众马皆鸣振鬣奋啼哄然相斗甚且脱缰而奔同时金鬃马吼然一声声振山河万马皆哑猎叟蹶然起吹口作啸声金鬃马立止其声浪戢两耳帖然伏叟则出其黑毛之手抚马鬃滑而柔大类胡姬之金丝美发叟谓马曰马乎汝生不逢时乃流落南荒供鞑虏藩王驱策言至此左右顾咋其舌顾无人则亦哺哺复语曰虽然汝犹不幸之幸为江南吴处士所乘汝之命遇尚非至劣次尾闻而怪之念此叟当非常人胡黜吴王而奖我彼厮养贱役乌知我为何如人咄咄奇甚猎叟言曰余年近古稀矣阅世阅人不知凡几我以为岭南郑蓑庵能抗逆藩命一抗平南王一抗平西王铮铮气节自足千古并世殆无其人今又有江南吴次尾视吴三桂如无物此君可谓倔强吾得而主之虽为执鞭所欣慕焉假使老天怜才使岭表郑蓑庵与江南吴次尾两人握手聚于一堂宁不为涛观生色而进窥滇粤戢定中原之大业云龙风虎其庶几乎巳而叹曰余出山日久迄未得当以报知交落拓风尘乃为人牧马时方多难岁不我与且将奈何正欷歔欲绝间忽有从其后而掣其肘者曰哦汝忒大胆指斥大王之乘舆汝一颗老头颅行将坠地矣我拿汝同谒大王其速行猎叟勐吃惊急探怀出弹丸逼迫一声向后而蒺击之讵被击之人本事亦不薄弱以铁柄之纸扇格而拒之锵然轰鸣火光进裂叟错愕急翘首而视之非他人吴次尾也亦即落落一身之居停主人也尤出意料外倒跳十数步隆然跪于地叩首请罪曰小人枪荒罪该万死惟主公怜而宥之次尾鼓掌大笑曰老英雄亦作叩头虫向人乞命耶吾戏汝汝勿惊也爰掖之使起四望无人戒之曰宁多大年龄为人谋大事而疏忽若此此何处若何人向虎头扪蝨汝即不自爱汝不顾我性命耳来来我有要言须向汝诘问牵其手便并入于山斋之复室复室者次尾用以蛰居者也次尾权文书亦习武事观于铁扇子而知之长日驻观中上半日操觚下半日演武而王耳目众多恐招彼忌乃潜藏复室中个里干坤非外人所能窥测叟既入次尾反扃之低声问曰若何人彼此间我一流幸袒怀告我叟末答又问曰若胡为识郑蓑庵叟曰此老拙生死交胡为不识且主公亦耳其名耶次尾笑曰宁止识之蓑庵亦吾生死交若知之否叟大诧半参疑信惟双目炯炯直注视其面次尾曰余与郑蓑庵曩者神交十载惟以文字声气摇相推离去年蓑庵游江南始得相见遂成莫逆交嗣是出入金阊门谋不利于江督我二人濒死者再而卒获生存后蓑庵返粤东音问遂隔绝南中诸遗伕有知蓑庵之入粤几被戮于尚藩去而之滇不审近况何似故某之来固应陈夫人之嘉招亦谋所见蓑庵地也吾两人香火情不妨为汝告然汝亦胡能与蓑庵交且曰生死交此又何故猎叟察其语诚亦径以告之次尾大喜作而曰蓑庵遇苗土司大有所凭籍复得叟劝助之此行为不虚矣然吾辈同是排满党人将何以策其进行使英豪济济聚首一堂是任也殆石叟不可叟沉思半响漫应曰此美事容图之自是两人订交阳为主仆阴实党徒其商翦灭吴至之策猎叟能驭弓兼能驭兽一方作次尾仆夫一于兼吴王苑吏苑吏者畜禽饲兽之官盖凌霄宫内有广场四週以铁网敷之竖铁柱至坚固能疲虎豹深山惊兽应有尽有维时印度人贡一赤狮高四尺有半长亦等之赤毛茸茸蜷曲如算子厥声如铜铃吴王命畜诸苑一次狮突围而出未及一句钟乃跑至黔省之贵阳某山黔吏截获之仍用铁押囚之解归滇者性犷悍不驯服时时爪破其铁枝怒吼之声震骇宫阙吴王患之适是时猎叟入见受命掌兽圈王问之制狮之术叟笑曰制恶兽如制恶人道在知其性以通之所欲给之所恶避之天下无论何种物类皆有相生相克之生理我能生之亦能克之彼乌有不驯服者王大奇其言优以苑禄命设策以制狮不三日果寂然不闻吼声后宫妃嫔始得安枕卧王于某日下令擢明晨偕陈圆圆夫人及宠妃等若而入幸宫苑观百兽预先告戒命苑吏布张苑吏乃剪採花傅为金铃十步一绣旛五步一锦帐选驯鹿驾小车系铜钲擂羯鼓清尘洒道以待大王之临幸日初出知锦霞五色缭绕五华山下百鸟唧唧而和鸣一若预知人意以欢迎六宫入之粉黛者吴王头戴弁冕前后十二旒仿古代王者之冠身着黄色团龙之袍腰围玉带缀以宝石脚登珍珠玄缎靴坐十六人同扛之銮舆小宫监数十名一对对皆脂唇粉面鲜衣怒马马蹄得得自凌霄宫扈从而出以至于花苑兽圈及苑内王及陈夫人暨妃嫔数十人下舆步行分花拂柳历几许瑶阶玉砌杰阁巍楼抵一绿草平芜之大地改乘羊车鹿车卫士当先皆持刀斧挟弓箭呵道前行诸妃继之陈夫人继之吴王自殿其后若将弁若干儿若长史行列如鱼贯又次之入一更衣室王乃卸去黄袍改猎装矩衣劲服亦背刀矢囊手握宝剑陈夫人独不改装仍着女冠子缁衣自余妃嫔宫娥皆一律改穿绯衣秃袖蛮靴背绝细雕弓手执小画戟英风飒飒簇拥住一个矍铄蛮王同时兽圈之外门有诡服异裳之老兵丁头插雉羽手执长矛鹄立于道左鞠躬喝诺曰小臣迎大王宝驾大王万岁王颔之传命免拜跪挥之使先驱叟乃导吴王乃诸妃嫔遍游幸行于宫苑抵兽圈开其外层之铁槛或用手招或用口啸以示意敕勒于勐兽命之跪则跪命之拜则拜命之舞蹈则舞蹈最奇者有金丝寿星猴左手捧蟠桃右手摇彩幡金碧显绣榜示大字曰圣寿无疆又有百猿成群垒小石成宝座形举其猿魁凡十数头手扣手足挽足纵横参错成水王字形登其宝座上其余小白猿群欢唿鼓掌如山唿万岁以物类像人形暗寓颂扬帝制之意吴王大喜其容有霁群妃皆笑嫣然展其瓠犀独圆圆夫人愀然不怿穆然深思吴王谓之曰物理学者此自关大王殿下功德巍巍化及万物古之百兽牵舞凤凰来仪以古方今大王应天顺人直可驾唐虞而上之夏禹之驱龙蛇周公之诛虎豹周文周武之归昌贺世白鱼跃舟弗足数也垂长某史又进曰灵特应时是曰符瑞秦穆公之兴也西戎之地分野属古滇碧鸡金马之祥小戎驷之盛秦革周大一统递嬗二千余载其则有真人白水应运而兴者乎载景福展皇图舍王无莫属矣圆圆夫人附耳密陈曰臣妾必荡若有惕于水渊弗审是也何朕兆昔司马相如谏猎有千金堂之戎用戒非常日将中笑仆夫况瘁盍归休乎吴王掀髯笑曰夫人胆小深居简出白物无所睹今莅此悍乌鸷兽或震荡夫心然而孤在此虎贲之上穆穆布列警备至森严无他虞于是六宫粉黛讥嘲非难之声哗然四起窃窃议陈夫人谓其怏怏怨讪至无礼衷吴王顾视左右天颜之不怡此时各人耳朵里忽闻轰轰厉响厥昔如巨量之铜钲咆哮怒号变震山谷群妃骤色变吴王骇然而却步猎曳鞠躬进曰大皇勿驾赤狮闻大皇将至欢唿动天地小臣已止之矣言时手扶一角之小红旗向狮子指而麾之狮子战操俯伏于平芜金埒如接驾状吴皇始镇定不惊传谕妃嫔曰此赤狮儿印度人所进贡方物毛赤而泽异于常狮狮吼耳弗足惊也猎叟乃投身入兽圈中彼不知有何魔术群兽莫敢近叟之所至逡巡而退后或摇尾如驯犬吐舌舐其足仰鼻而嗅之吴皇大异诸妃嫔动色相顾叟乃牵狮如犬牵之使至于草场场之中心有巨铜柱其端有铜环贯以小儿臂大之铁链牵之以系狮叱之使勿动又取铁茅一枝其端刺一雄鸡举以示赤狮狮昂首向鸡而嘘气鸡之毛羽纷纷落地上彼则用潜力一吸雄鸡入巨吻中倏忽不见矣而狮之唇颊喉咙略无力咀嚼状观者大以为奇叟更取铁棍一桿桿之末剌黑犬一头乃舞之以作势欲前且却欲与且靳持其棍而旋转飞花滚雪簇簇若戏以龙珠赤狮之馋涎丝丝如雨下俄且不得食卓玄如人形高拱其两爪爪黑犬犬未得叟跳跃如飞仙狮震恐愤掷其身踊至高觅及铜柱之铜环一爪攀之柱摇摇欲折狮大吼距百步之树林生叶为落观者皆汗下宫娥人等有慌做一团彼此相拥抱者叟疾声喝狮狮又寂然仆于草场上颓丧如伏犬此时叟乃执棍举黑狗于近之狮喷气咻咻狗毛亦剥落伸舌一卷黑狗膏其牙若朵颐翕张须臾连毛带骨入彼肠胃中观者至是哗然竞拍掌相笑陈圆圆夫人亦不期而展笑叹猎叟之神技得未曾有继此而叟之进食牛肉十数斤豕肉十数斤曾未能果其狮腹而食料巳罄矣叟于是卸其外衫蛮衣秃袖紧缚其冠缨顿地一跳把手一拱宣言于众曰怨小臣无状会当骑此狮跑旷野一周小臣在此决无他虞也乃腾身而上于狮背解去铁链纵赤狮使自由狮欲绝尘而奔叟勐举毛拳击狮头狮着痛不敢动叟立掣其项毛故弄狡狯或立或卧或蹲或跪既而目光骤变视线直注于吴王突放手狮勐奔奔向吴王所在地众人大惊而啼自相践踏而吴王仆于地上叟嗾狮使噬之赤狮之吻几及吴王之咽喉勐力一噬危乎险哉某间不能以寸忽有枪声崩崩自人丛中自远而发盖卫士夹住吴王皆挟枪此枪为康熙年间旧式略如鸟枪然不能命中不知何人所发刚中狮之耳狮负痛舍吴王向烟燄直奔猎叟仆于地上更有卫士多名铜鎚铁义齐下仍不足以御狮此时吴王获救矣有小臣负之走于山披之茅亭陈夫人步步随之疾唿曰王之腰韬宝刀毒矢曷射之王大悟急拔箭挽弓而射之唿的一声矢乃贯狮目矢有毒性狮立仆狂嗥而奋掷掷于半空中迨及地僵且殪矣猎叟知失事飞立于人头上履之如平地向外直奔吴王复射之中其指虽不死亦陨于沟中卫士暴怒欲以乱枪轰杀之吴王以口令传唿曰勿发枪生致之孤将寸寸磔其肉卫士乃改用铁钩巨绠擒而缚之发往重牢下令回宫王受惊特甚狡起病圆圆夫人侍左右躬亲看护之病间谓圆圆曰悔不听夫人言几陷不测彼司马相如之谏猎千金垂堂之说信不诬也因命解放兽圈尽纵之于深山召集满儿问以携荐猎叟之罪是否合谋主使以危乘舆满儿叩首对曰父王睿鉴天下虽至愚断无有串召外人以图害其至亲者况臣儿受恩深重有何不慊而谋为不软即不为一巳计独不为三族计耶于是王之宠妃有为满儿缓颊者主遂置不问亟使人瞷次尾次尾方蹲石上据盘匜濯足以指甲剔其坭垢且剔且自失笑引吭高吟曰振名千仞冈濯足万里流又曰纵使高歌泣鬼神终当饿死填沟壑因以手掬水激之使过颡沾濡淋漓衣襟尽湿霍然笑足立盘匝振衣而起舞其人于骂隙窥匿突良久走报于吴王王大笑曰此伧有狂疾书呆子朽废至此尚能畜死士以谋危朕躬耶告圆圆相与捧腹圆圆曰大王太疑人彼何尝识仆夫大王实尸之吴王一笑而罢阅者诸君尚忆本书主人翁其人曰郑生蓑庵别来无恙又将出幕矣大化山之苗王土司其名曰石叟为生挂之名岳丈前文巳言之彼之篱去陋巷逆旅也孙代生侦探猎叟而坚嘱生以勿出以三日为期必当返店猎叟纵赤狮危害吴王以至失事发下重要监牢石叟侦知之届三日期归报生讵生救友之心急竞不遵叟约先时而出店不知何往石叟大吃惊复出访查四无踪影久候数日更如针沉大海渺渺茫茫石叟固能直接见吴王出入平西王府上下人等皆之耳目灵通非他人可比乃出其旁钩侧刺之手段总总无效咄咄郑生殆去死不远矣石叟大窘计不如赶归山中报知冰娘前来搭救此是后话吾今用补叙生之落难矣生出逆旅中既改姓名易容貌伪作小贩诣磁器肆购磁器多种图以竹篓贮之篓有耳以绳络之可以负于背更买雕刻物事之斩錾刀制一小招牌榜其文曰陶甓斋精雕名磁凡七宇身着京乌衫裤足登革履宛然一个波俏的卖货郎週游城市凡官署武营各机关冈不有生之足迹有时天阴日午跑路既多腿力不继则息肩于玻林下出小刀子拣一两种名磁刻诗画其上用为消遣光阴亦借以掩人耳目盖生本雅士此种雕镌小技夙已能之手术极精良彼居滇日久口操云南土音至为纯熟故难在乱世戒严时代土人皆莫疑之彼与土人语时时钩稽吴王之近事与捕逮党人之奇案卒不得要领盖猎叟失事后吴王尝以手诏禁宫中近侍及承审官员勿得洩漏故诡谲习熟如石叟始能债之而郑生不能也某日负磁器出东郭时将暮薄夕阳作淡金色灿然耀目乃隐隐反射于山溪溪声激流涓涓鸣如琴筑清音至可听而群山万壑且其郁郁葱葱之佳气衔五华山脉蜿蜒而来噫此何地则即前文之所谓云涛观也生背负竹篓额涔涔出汗出素巾拂拭之在势以书生长行服劳负贩当非其所在幸苦殆弗胜然而生乃优游一路仰跳山光俯听泉韵不觉行近古阑若中即云涛观之山门地点也忽闻半天起笛声鸣鸣然如龙吟如虎啸其声凄以悲生倾耳听之此心怦怦大动念此地胡得有此声咄咄大奇事又自语曰此为铁笛之声浪吾信滇中乐部无一人能吹之即能之无如时之悲凉澈楚是声也惟吾江南老友吴某独能之然吴某乌能到此者彼固党人亡命江淮间落拓与我同万里越关山履此险戏地咄咄真奇事吾不可不侦之虽然云涛古观原为方外境惟自吴王开府以后已圈为禁地圆圆夫人岁时令节辄而临幸此间烧香礼佛汲山泉泡清茗时作竟日游以故守卫森严行客过此如睹蓬莱宫阚可望不可即生欲踵门殊非易事一涉足历阶升门前有满洲兵狞狰如厉鬼疾声呵之生却退两步既而从容为曰老将恕我冒昧我负贩日暮至此吻喝甚拟觅一盏清茶无他意也满洲兵立举枪攀机直指之生俯首行纵声狂笑曰老将戏我乃欲以弹丸饷我我知老将仁慈必不击我盖击此小羊有何意味老将勿相戏我孝敬汝酒酒杳冽殊可人意也言次止步勿进出酒一瓶亦以磁瓶载之更出磁碗巨可容一升注酒满其中酒香散林薄兵引鼻嗅之馋延欲滴立收其枪镖之柄甚长隆然插于地狞笑曰那小厮忒知意乃以美酒献老子老子不击汝不用慌不要忘来来拿酒来生暗自好笑愈勉为孝敬欢愉之状态双手捧巨碗进于满洲兵兵有头目按之而牛饮之遍以饮诸兵饮讫玩其竹篓之磁器有悦目者生窥意意拣三数事慨然奉赠之兵大喜加拇指于生额奖之曰好小厮知人意但汝云吻渴胡不自饮而乃以酒饮我殊过急不去小厮汝欲得茗乎生笑应曰然行远而口渴饮酒不如饮茗之良兵笑而哄应曰然也引生入观唿道士出以茗饮之生亦痛饮苦茗且饮且挥扇用自舒其备坐既定笑央诸满洲兵为之响导入游观之别墅兵曰可掖之以遍游诸上方斯观也而积至广幽深曲折以山为垣山石皆峭削嶙峋累累如钟乳千寻瀑布之水悬空而下相激相荡大类鞺鞳钟声满洲绿营兵蠢蠢如鹿豕导生入内绕回廊登危偻天然石梯上陟崇献生之目的志在穷笛声之所起乃经历几许禅房丈室除一五缁流追侣此外绝少闲人生固疑其为次尾即非次尾系同声相应之党徒故尤不敢动问心生计谓满洲兵曰吾负贩跑腿跑不了肚子饥饿老将吾欲解腰缠烦劳君等为我杀鸡作食其可乎于是出银饼凡三数枚作慨慷状以授满洲兵兵固从饥鬼道托生而来者欢唿拍掌为适市购彘肩鸡子及面条包各等归而烹餁之其气蓬蓬然供以巨瓦捉生臂使团坐黥吞虎食饮且醉拍髀狂歌歌云南之俚讴生亦畅饮开怀谬引为知己酒酣矣生忽闻马嘶萧萧凄咽北风猎猎和之猝问曰此地胡有马君等壮士喜乘坚策肥乎兵曰否我为何人胡能乘马即乘马胡能乘此佳马生愕然又问曰吾不信此间有佳马吾负贩游人间牝牡骊黄吾见马伙矣马未必佳兵乃嗤之以鼻曰若何知死大王龙厩之马也马之超群轶伦者为金鬃马当世少其伦大王爱马尤爱斯马马有金鬃项领有毛光灿灿若金丝性异绝天矫如游龙仆夫圉人无有能制之者若眼眶子窄曾见若干马而敢谓此间无马耶生驳之曰既有之大王胡弗御而豢之于幽阒寥琼之境是间非他道士观耳孰能豢之而孰能驯之老将殆欺我矣兵等皆醉语言渐失检率尔对曰大王爱马尤爱士前月有肮脏书生自他方来大王聘之为写凌霄宫三字写讫称旨遂辟观以居之赐之以名马赍之以仆夫其仆夫言至此截然止群兵以目慑之使不敢尽其调生大疑益步步留神以探听此书王仆夫之名氏既醉矣生佯为呕吐倚于石柱为势若不支兵乃拍掌揶揄之群哗笑曰卖货郎醉矣拊之横西廊有稻稿席地为卧处让其一以与生使安睡而置磁器竹笠于其旁所以报酒食之惠也半夜生潜起窥诸兵熟睡蛇行而出绕回廊经佛殿出后角门有一菜畦杂野花其中荒废殆无人迹维时风高月黑树声唿唿远远见粉墙矮屋瑯玕翠竹掩映当窗中有灯半明灭如豆然灯光摇摇不定心异之即欲探究竟行近矣咄咄窗内乃有人背窗而坐伏为案似作字如圈点然既而俯唱低吟曰人乞酸余羞妾妇士甘焚死不封侯蓑翁为隔竹林灯影模煳其人恰背窗面目庐山一时末能辨认自语曰此宋邵尧夫清明扫墓诗也突冗离奇牢骚抑郁与杜牧清明时节一首纤逸与悲壮自尔不同然此间何来此人乃萧寺哦诗与我南京落拓时彷彿相似噫吟杜诗者此人吹铁笛者亦必此人矣几欲隔窗而唿之忽闻放声高诵其声瑯瑯然读至萧萧兮易水寒壮士一去兮不复还二句其音高以冗渊渊如裂金石又诵曰荆轲虽从于酒人乎然其人沉深而好思此语未完淅沥一声灯光乍暗读声亦中断其人咄嗟曰灯花爆发乃阻我清兴殊可恼也既而笑曰我方读刺客传岂亦有第二之刺客深夜来相枉顾耶若然差甚破岑寂言未既突有破扉而入者曰有一不速之客一人来余为第二之刺客贸然枉顾君其人亟起立拈案上利器力拔而高举晃晃如冰霜咄咄此何人此何物盖次尾方读夜书闻恶声立警备是物也铁而扇也抑扇而剑也次尾曾一度用之着者称文事兼武备阅者亦记之乎一矫首间瞥觉来者太陌生乌衫窄袖酷肖卖货郎疾喝曰其人退数武吃吃笑曰次尾勿作戏我也次尾闻唿其名则大惊维时灯光大明毫发皆现次尾失声曰噫汝耶蓑庵亦失笑曰汝耶彼则用剑指一指注目不少瞬良久良久次尾大笑曰汝来甚善遂掷铁扇子径执蓑庵手回身走于粉壁壁隆然而开二人倏然入入者何地耶云涛观之复室也粉壁上有机关按之而即辟次尾洵异人故随地皆异盖夙昔与猎叟订交而密谋于此者次尾诟蓑庵曰君亦太寡情金陵一别地角天涯生死不相闻问何其恝也蓑庵叹曰次尾汝乌知之余自返佗城灾难重重头颅几不保何暇作寄书佣然君也亦太离奇胡为莅于斯岂君有护身符抑有隐形术耶次尾因问岭南同志近况何如有何举动蓑庵太息摇首不言既而扼腕悲吟曰网罗世界皆险恶群龙戢翼将安之相对寂然不觉泪下蓑庵为诉往事言陈子壮张家钰屈大均陈严野等或首义丧师或临危殉难而何不偕兄弟召集志士潜隐于橘柚村之不去庐下走厕身其间事泄被擒几陨首于羊石次尾以手击桌曰天下不祚朱明南北兄弟同兹厄运亦举两江烈士之殆难史屈指数之累累如贯珠相与欷歔不止次尾忽正色曰吾儿忘问汝汝有忘年友其名曰猎叟者君果识之耶蓑庵变色曰某何止识之此某之生死交也某之冒险入滇良为彼故猎叟乎今何在次尾惨笑曰君来迟一步否则当相会于此今则不然矣铁锁琅珰牵向虎狼监狱矣蓑庵曰彼入狱我知之但彼缘何入狱狱于何所我正欲访之不期而遇君君必知其详次尾具告之庵庵曰叟诚愚忒轻举妄动叟能纵狮以杀之叟不能脱身而逃之也且戮吴藩一人彼耄老何能为而彼之悍将谋臣云集五华天下能一尽歼之乎甚矣叟之不智也次尾叹之曰不然荆轲入秦所刺者秦王耳秦王苟被刺国必大乱蛇无头而不行诸侯蠭起而乘之天下事未可知耳滇中坐大惟彼夜郎余皆厮养义子姦淫昏暴其何能为叟以老命博之下此孤注殊值得也庵蓑猝问曰聆君言君之来也圆圆夫人贯招之然则圆圆夫人彼能庇君亦能为君成大事乎次尾摇首曰此语诚难答君盖彼自彼而我自我也蓑庵笑曰圆圆与君有情正自不薄彼能召君且袒君独不能助君伟举耶次尾色变捕而曰妇人见且难何有于助我蓑庵曰此一节当君谅之圆圆侍逆藩如身陷虏中举动何能自便况彼逆藩者明知圆圆为君之腻友此一块禁脔胡能与君同味言巳吃吃笑次尾懊丧殊常默不一语蓑庵旋叹曰人生实难忽论为巾帼为须眉分道与驰各走极端无非为感恩二字我辈之为胜朝固世受胜朝之恩也彼圆圆之为逆藩亦身受逆藩之恩也既以身计人矣又焉能再为别一人为破室毁巢之举圆圆今日其感慨悲愤殆无异于吾人而惜夫吾人之不及见之也今当筹救叟之策矣足下有何奇策愿闻之次尾曰吾准未出山门半步然吾巳秘密函请圆圆为之营救彼亦惧祸函复我劝勿于与其事否者两败俱伤祸将及妾云云今宜计出万全万勿躁暴盖以匹夫而与王侯敌如虎狼然彼捕兔入口中而我欲夺之于口中非用计不可容徐图之君住居何处幸以告我蓑庵告之坚订后约而别着者今当从省文简称蓑庵曰生阅者或当谅之乎生潜出西廊诸兵皆酣醉未醒乃钻入稻草窝中山风奇寒砭人肌骨瑟缩乃如猬天未晓满洲兵起来放哨生向之辞行谢止宿盛意兵等苦留之弗获于是殷殷握手谓生曰君识趣相逢恨晚他日有暇仍到此谈谈生颔之举其磁器竹筐子道一声骚扰而别抵逆旅甫入门店主迎而笑曰客官敢问昨霄何去今有人守候汝端坐汝房中汝见之生陡吃一惊念此间去家数千里滇城无故旧安得有人探望我咄咄大奇事蹀躞入房中房大开则有美少年兀然端坐生吃惊为之倒退致武噫此娇娆尤特背窗危坐者非他人冰娘也亦则石叟之女公子蓑庵之挂名未婚妻也自大山握别歧途愿言相守蹉跎日月以迄于今人生何处不相逢可为浩叹生乃惊喜愧悔莫能名状趋前握手叫一声曰吾此字之下竟哽咽不成句双泪如箭夺眶而出紧握冰娘手顿地作哀鸣冰娘之目直视生惘然如发痫狂势将跃起吻生当足软立不牢厥状如如杨柳之摆腰仆于生之臂生搅抱之生哭冰娘亦哭相汍澜也良久生为冰娘拭泪扶之于塌他意温存低声问曰卿来余喜出望外然卿胡以能来又曰余知之而父已想归山中报告汝然否冰娘颔之泣然曰余父以君为遇险矣谓非我不足以救君并不足以救君友实则吾女子有何能特深怀念渴思君意茫茫此生不复相见乃老天默佑俾吾父与君相逢而薄命之身又重睹郎君丰采此中殆有机缘宜谢上帝今名无恙矣君友如何者生具告之并告此深行得一同志是从江南间关至此者冰娘大慰生此际平视冰娘重认美人之风貌环肌玉质无异从前然而悴憔可怜别具一种胡姬冶趣盖冰娘虽易汉服而天生眉字尚不改苗女丰姿思至此忽又遥忆琼斌及斌玉觉斌琼尤艳于冰娘而冰娘亦自具英姿倘世无斌琼则冰娘亦当独步若以斌玉比之尚不相伯仲但斌玉刚锋太露不如冰娘之娇柔总之三美各有所长我以一身周旋之并享受美人之艳福不过艳福二字此中大有分别有享其股肤之慰贴者有享其其情意之缠绵者我于三女以云熨贴则冰娘似近之矣以云缠绵则琼玉两姊妹吾固额略无遗矣冰娘执生臂摇而撼之曰君看我目灼灼似贼将何为者言次流目送笑娇娜乃无伦生在喜不禁双手环其颈痛吻之水耶玉耶脂膏耶玫瑰耶着者无以名之名之曰软滑争如酥上酥如是而已冰娘急推其手正色告曰君勿乐尔从今以后宜各守贞操我从前遇君悔以情慾恋君我今日遇君思以道义助君何者曩日为私情今兹为正谊也请暂以夫妻名分易而为兄妹动作其可乎生大错愕念久别相逢胡女先生乃道学如许也冰娘啸然谓生曰今请约法三章君为国事畴昔谓匈奴未灭何以家为故始则却我婚继则抛我去我此时实恨君怨君自顾乃羞赧无地但照君顾勉徇君之愿救君以出险割爱以全忠盖君忠于国即妾忠于国妾嫔君女子嫔夫义当从夫分所应故也今始终犹秉此心而克欲制私自谓近来进德又重以老父之期许瓜李之嫌疑自今进行不能不同并居室妾身当自分明谨留此一点守宫砂俟君也成功立名百事圆满此时重谐花烛共效于飞即此区区君许我否生改容加敬曰此吾妻盛德敢不成吾妻之志冰娘又凄然欲泣曰君乎君知我父近状何若者我父乎盖为君友牺牲流血矣生大错愕跃而起曰咄卿何言牺牲流血耶胡为至于斯冰娘曰君犹忆初投逆旅时君问吾文胡能侦汝友之被逮逮于何狱吾父屡访莫能明君再问之吾父不尝引掌与君作秘谈书三字掌中曰苦肉计乎生如梦初觉应声曰良然吾几忘之怎名为苦肉其计又安出冰娘曰君意吾父失纵吾父又虑吾失纵父为君故兼为汝友故入山告我命我必出山寻君之下落老父颇仗义披殆视君如子曰吾父女自今日始当分道进行女乎汝宜改装入滇城侦探我则佯为访案入苗山被苗人追击枪伤其胸部星夜入吴王府仓皇告变兼示之以血吴王必信当一面调兵遣将以防苗人之暴动又必一面哀矜我留我于王府中召太医疗治我我乃托词养病久驻王府中则君或不幸而被擒老父必知之知之必能救之吾父女固有密约共知地点之所在此时里应外合必能营救君以及君之老友此老父濒行时所预先叮嘱者当负创流血投身于吴王第矣君在梦中胡由知之者生不禁感激流涕曰丈人恩义山海高深落落此生未审何时可报丈老矣枪伤而流血胡能堪之者死我不肖不宁愈于死我丈人乎惨哉何其爱我而自戕也言次呜呜泣冰娘正色曰今非楚囚对泣之时谓宜共图良策以救吾父兼救汝友君亦有何策以助我不逮乎生曰我至今尚无把握卿为我计兼为汝父计且将奈何冰娘曰今第一步计策君宜介绍我以拜识吴君次尾庶几三人成众俾共策进行第二步计策我当亲入吴王府找寻老父且看苦肉计之做法能赚得老枭雄否因此着太险我实在有点不放心生骇曰卿何言以荏弱女流胡能投身于虎狼之穴女笑曰能者不怕怕者不能此一节君休为我虑生以俯首寻思吴王蛰伏云涛观中寸步不出门招之使来固万万于不到或冰娘自己前去与吴王会晤而彼满洲兵攀枪挟矢林立门前此豸娟娟胡能飞度况友为我友今生与冰娘平生素昧非我置身其列更安能造室按谈一人度此难关且不得过平添我一个赘疣斯不代智者已知其无能为役矣寻思及此忽抬头视冰娘端详其上下忽问曰卿能乔装作男儿否冰娘失笑曰岂止能之吾固生而具男儿身手者也君问此何故生附耳而告以故冰娘喜点颔称善就依此计画而行卷十某日云涛观中有少年二人皆穿黑衣服短衣窄袖一以肩盛其竹篓举步轩昂时时回顾其后方则另一少年气喘汗流似甚困惫时出巾拭其额憩于绿阴申前有少年缓步以待之欲行不即行噫此肩盛竹笠之少年冰娘所化装者也此喘气汗流之少年蓑庵所作态者也无何高叫一声曰卖江西名磁卖江西雕刻之名磁引吭长号声入云表叫声未辍则有群满洲兵喧哗而出曰卖油郎来了卖油郎来了拍掌笑笑且招以手生故抬头望迟迟其行点首货郎来了卖货郎来作招唿旋以指指其足复摇首示欲速不能状满洲兵之头目睹状知意亟指挥其从老趋而下左一个右一个扶掖蓑庵助之以上石砌生赌感诸此辈忽见生面少年颇深惊讶问生曰那个哥儿是同你一路来的吗生应曰然此舍弟也我长日奔波足力不任惫今命弟为我肩笠子我则从其后彼倦矣我乃承其乏互为更替庶少杀其劳苦而生计借以维持此诚不得已因谓冰娘曰此皆而兄之好友为吴大王麾下健者弟乎汝亦宜见之冰娘如其言笑唿此辈曰大哥此辈瞷少年貌俊则喜甚咻然而应之亦唿之曰弟郎欢唿拍掌簇拥之上石砌满洲兵殊有恩意掖蓑庵使席地而坐饮以苦茗又为冰娘卸其负担特致慇懃鹰头鹬眼皆注射冰娘颇有垂涎意问长问短劳叨到不堪田地头目忽谓生曰此弟邬洵美胡不肖若汝征胖彼纤秀男儿也有女风冰娘殊忸怩矫首他顾横波欲流益增其妩媚生强笑曰兄弟岂必相肖肖者其神当非以其貌兵曰君惫矣盍亦饮酒今日携有酒乎生举破坛示之坛绝巨可容三升兵大乐从惫生破悭囊市牛蹄羊臆各等用为下酒物生慨然以银饼二员掷石地有声顾头目曰此足厌君食量耶曰足矣生匆西舍指廊精问之曰此缁流道观胡乃碧栏红槛珠帘半卷四辟玻璃窗大类贵家闺闼岂羽士固拥有纷头耶言巳局局笑睨冰娘冰娘欲笑不敢笑头目正色曰君勿妄语幸遇我否者君当言出而祸随因附耳言曰此大王宠姬陈圆圆夫人所行幸更农之室也夫人晚年习静持斋念佛请于王敕建新观夫人于岁时今节偶一临幸之君但外望宫墙苟入其中天上珠宫贝阙不啻也生为之咋舌乘机问曰以君权力能导我一游乎头目变色摇其首不复言俄而日斜天黑旱雷声隆隆红叶萧萧势将作雨生遽蹙额曰天欲雨我对归恕不奉陪矣兵众哄然止之曰此奚可美酝佳馔愿谁享者生曰君等自享之我今日兄弟二人流汗喘气奔走城市间竟未旧去一杯一碟余弟弱雕刻某花觚觉失手觚于地如蚨蝶纷飞其值百员天又晡雨将至余与弟郎将冒雨返茅庐稍事休息明日当入城倍售之用偿今日之损失余行矣兵不可冰娘嘤然似哀恳其兄以速离此地也者头目笑曰谚不云乎人留假雨留真主人不食客不敢尝君置酒享吾曹乃绝裙竟去此后不敢扰君矣又曰君镇日奔波曾不能发一利市余意甚悯君君能为我留他日余必有以报君用偿君之损失生见其言中有物遂谓其弟郎曰余弟年幼殊腼腆见人然亦何必者此间老将皆兄心腹交可不须客气吾欲止矣为天雨泥泞弟欲行将安行者冰娘无言须臾雨师继至天入夜退缩于宝殿之内乃红烛高烧席地设杯盘为赏雨围炉之饮头目蹲据其上坐土块冰娘傍生坐诸兵环而饮若蛙坐声哄如群牛以巨瓦砵盛馔其下叠两砖煨以干马粪炽武火用为灶炉馔之汁沸矣其气莲蓬然香气扑鼻观酒二升殊嫌少更沽市酒为足之聒生饮生辞以量隘更聒冰娘饮冰娘坚不饮其左有胖兵钩鼻虬髯齿黄如蜡每发言涎洙喷射四及于旁坐冰娘甚恶之时时闪缩其身裁几躲于生之肘胖兵似不以为然作昵笑曰弟郎又改口曰俊哥儿若非余弟余安得弟若然余与兄若友若即余弟也即若弟无不可弟乎俺与尔饮又杯因狞笑捉其袂冰娘大怒牡丹之脸变作紫玫瑰色意张用武力奋拳挥其颅生以目止之冰娘乃忍气吞声且以手推之且矫为笑态曰老将我生性不喜欢亦实不能饮恕我却尊意该兵愈昵之其状益丑生起立曰老将殊赏脸爱我兼受其弟耶弟郎村陋从未喑老将威严幸恕之我为弟饮如何头目曰可人有能有不能胡可相强着者曰头目慎矣乃市恩于冰娘头目之言甘矣其居心实不可问盖胖兵与头目同一不利于俊哥儿也而冰娘以是而解围矣生卒勉饮一扈胖兵始罢独影生光炉烟欲烬酒半酣矣冰娘之面热度所炙闪闪如流霞眉宇飞扬神采焕发让满洲兵饱看之几乎看煞卫玠冰娘念此种山蛮终不能示之以弱忽笑谓生曰哥我意欲饮酒之乐必有趣剧以助之乐乃无艺兵等拍手笑曰俊哥言诚然趣剧何事请为司令官冰娘高声曰士人行酒令老将等皆武人宜行将令因执酒壶注酒于头目之扈卮鞠躬请曰我不配作司令愿举老将为司令主觞政其可乎头目大笑曰可令将安出曰宜每人献技技美者众人皆拍掌可勿饮否者罚一巨扈卮此令亦公否头目曰公请俊哥儿先奏技冰娘亦不辞离坐起立周行于佛殿中瞥见当众长案有铁香炉其形圆其腹广高二尺身称之重量可五百斤冰娘先谓诸兵曰请将一一为我举之加于我之胸众兵皆骇然莫敢动头目自恃其武勇酒力巳酣恬不知耻伧荒之气咄咄逼人又欲炫长于俊哥侈然放大步近炉前开马步举双手勐捧其铁炉其势虎虎然如赵武灵王之扛鼎噫鼎乃有根似根深入案蟠错如芦榕世有楚霸王莫之能技头目大窘面殷红如瘀血羞愧无地厥声如怒豕尽出其浑身之力拚命摇撼之而铁炉如不知绝不些须动头目暴吼如雷以拳击之噫举也焉能与铁敌痛不可当呵呵失声望风而披靡诸兵皆窃笑冰娘亦笑睨以目族谓诸兵曰老将等盍试之试而能某愿捧觞上寿诸兵得此奖例又技痒难禁不复计如何献丑胖兵先试甫伸一手自知其不能抱头而却退余兵以次失败冰娘笑曰此岂老将等之不能哉主人谦德盖将以让客也哥试之弟将殿其后生似逡巡不敢兵等逆料其不能而必欲难之用为解嘲生蹀躞至炉前笑谢曰我以肩盛竹篓举磁器尚不能行且惫奚能扛铁炉弟苦我矣冰娘曰姑试之即不幸而失败饮耳安用怯生不得已举之呵呵两手端拱翼然而升炉乃离其案距案可二尺从容放下面不改色诸兵皆喝采群怂恿冰娘使俊哥儿为举鼎之戏冰娘笑曰小子年幼初无搏鸡力胡能扛鼎无已请以铁烛台为戏可乎众曰可彼乃揎袂过臂伸手拈烛台凡四具每具高三尺方广五寸有奇纯是精铜制成相传本观祖师为茅山嫡裔祭器皆用铁此烛台者重量不亚于香炉况又并面为四高面硬几及人身之泰半藐兹小子其何能扛岂知冰娘两手合举其一轻举若毛羽遽抛之抛及正梁又各拈其一目上视上方之二具倏然而落彼倏然而格之旋飞其手中之二具面即接上方之一具如抛弹丸形此上彼落此落彼上百不失一但闻纵铮轰腾之声雨声和之烛影摇红诸兵皆变色冰娘笑容可掬如弄把戏然倏匆间能放能收将此一对对之铁炉台从容置于原位袖出雪帕拂其衣袂之尘旋以两手摇其铁香炉笑问生曰哥你看弟郎能移动得些须否生笑曰弟荏弱香炉之重量殊重于汝身恐不必能也然而姑试之用搏老将一笑冰娘不慌不忙伸两手抚弄其狮头之两耳佯为抽之鞠躬其腰一些不能动类大赧红于玫瑰之菩蕾满洲兵大笑其头目且两手拱张自远作护持之势盖恐手势一失败千均之重或压伤美童之足一树梨花压海棠滋可惧也讵冰娘出其不意竟扛起铁香炉离于长案可一尺有半诸人咋舌悚息莫敢声彼乃捧炉当胸轻轻转其身挺胸行数武忽而两手上擎状如托塔之大王诸兵皆失色退功刚披靡咄咄冰娘殊斗胆勐出力一抛抛香炉于空中其势绝险恶督然而坠下刚及黑发如云之顶上诸兵皆震骇群举手以竞进遥为声援某头目且撑之以臂冰娘一手推之一手托其香炉如托砵子然开步大走作圆圈形绕佛殿一周复双手捧之徐徐放于地下诸兵哄然拍掌声振屋瓦趋而视之殿上花阶砖凹入二三寸矣而冰娘面不改色状若平常满洲兵大以为奇始知彼兄弟皆为非常人不敢以货郎或娈童相待洗盏更酌用祝博赛之胜利头目颇致诘问谓君等皆英年负此好身手胡不投营效力乘时立功乃郁郁居人下货磁器为货郎宁不可惜生矫写让让曰此亦安足奇不过膂力差胜人耳吾闻兵之良者斗智不斗力例如老将等后大王定天下转战北省中原今太平归休侍大王充虎贲劲旅斯则勇之大者如吾兄弟者持牛马之力为人负重至远蠢蠢无他长宁足当老将之夸奖余先君业技击游江湖余兄弟从之粗涉未艺实不足齿数也诸兵以其谦让冰娘尤抑然目下恂恂如小学生俯首腼腆益加礼重之尔时风雨乍歇杯盘既撒仍置草蓆于殿角俾兄弟其寝云涛观之西偏云母为墙玻璃作瓦朱栏画栋琪草瑶花幽深曲折中大类福仙别馆斯为陈圆圆夫人之礼佛更衣室前文已言之戌鼓冬冬冷月朦珑渐近四更天气此时粉墙之外倏忽有一人影影甚步轻灵而乔捷飞行至精舍循墙走走于后角门卓然而立其状如穿窬之盗摸索门牡迄不可得盖门为铁门四週以铁网张之虽得门无从入此人影翩然而飞飞于粉墙上袖出小利剑划铁网片片如裂帛钻身急进立于明瓦之檐蓬以手覆额四围了望溶溶月亮中彷彿见树光花影面亭台池馆物事皆小巧结构然精雅殊常俯瞰既久觅一厚草茵飞身翼然下甫一插足假山之后黑蒙蒙里透霹一种绿光阴森烨耀如鬼火其气咻咻然噫此何物此非鬼火也此巨犬之眼光也嗥然一声咆哮如勐虎声未歇犬巳至勐而扑此当阶之人影讵毫光一闪剑出首落巨犬之首跳跃于污坭此人影转人乃廓行近绿纱窗窗甚高距地可二丈窗以外有梧桐树高可三四丈树有侧干横撑如巨人之臂仅及绿纱窗人影作蟾蜍形抱树身而上渐及于侧干干高于窗不能如桥而度此人影若倏匆坠下作倒挂蝙蝠势而双脚绕于干端将身一扑两手攀窗柱拿既定双脚随而下立于窗口之文石虽然窗有铁枝也疏櫺二寸其何能入彼乃出利剑划铁枝如斩土削木须叟铁枝去其半遂腾身而入出磷寸取火四照之见有五色宫灯挂于当中凡十数盏一一为燃之光如白昼咄咄此琳瑯满目之小轩斋也几桌明净皆以紫檀雕镂之嵌宝石像花形或如海棠或如莲花或如水仙兰蕙案上陈列古铜古磁而壁间悬挂尽是赤金笺绘以设色工笔画遂随意拈一磁瓶悠然作遐想岂知人影之后更有第二之人影出两手轻轻按其肩而先前之人影暴跳倒退数武回首而视之想失声曰噫汝乃在此耶而第二之人影呀然笑曰咄汝又在此耶相视而笑莫逆于心此二人者一冰娘一蓑庵也二人并席卧卧不得宁盖早有成约将于夜半访次尾惟是这行之步骤二人不得同时发动以惹人视线故冰娘先行意欲入后厢寻次尾其忽走圆圆之更衣室特临时而变其宗旨耳乃蓑庵起身彼则欲步冰娘之后尘着着为之保护冰娘之入室也彼已知之而未恒警觉之步亦步趋亦趋故不期而复晤于此生笑曰鄂亦太雍容此何时乃摩挲古磁倏忽涉遐想不虑满洲兵设伏于幔中耶女嫣然笑曰侬见此名磁乃忆及哥之名磁哥固卖磁器之货郎也睨而笑生亦笑既而曰个中珍玩皆萃南北省精华辇而致之逆藩之宫中得一可以致富慎勿等闲视之也冰娘于无意中瞥见一磁器之花篮凡一对高一尺广半之雕刻通花浑身作紫藤色宝光腾腾不可逼视生不觉失声赞叹曰嗟夫此宋代之定州紫磁也冰娘笑曰侬以竹杖桃之挑此花篮儿如仙姬採药不宁可乎生引其五色之丝绦我之负于背拖之使并于镜中镜之面积绝鉅一对璧人全神活现生笑曰我作韩湘子卿也乔扮男装酷似蓝彩和宵履此地弄把戏凡两出第一出虞美人为楚霸王扛鼎第二出蓝彩和偕韩湘子探药可云韵事奇情于是两人携手穿洞房复室宝气珠光不可逼视地上遍铺女锦锦绝软一步一步留痕凤鸟莲钩玉女芳踪依稀可辨最后至一处有碧纱窗供黑水观音一幅貌甚美自流动如媚人案上供翡翠瓶红玉磬宋锦垫之生偶触其画轴距中有机关隆然而辟拙拙此中盖龙床鹰簟也床为紫檀雕镂通花嵌以五色宝石傍壁处一幅镶以金笺小画如汉宫春晓唐宫秘戏诸图图有机关按之可以随手变幻凡百十种惠帐沉沉门衾馥馥帐为冰绢似银丝织成自远望之如烟如雾帐钩为天然蜷曲之珊瑚枝帐檐为织金设色之湖山画其下缀以珠珞碧犀云母火齐木难或如香牌或如半璧或如吉钱或如汉瓦玎珰下垂清风吹之令人作玉珂天上之感想锦衾绣褥文采玮丽最弦目者为杏黄宫耕被绣龙凤合抱形凤目嵌以猫儿绿珠龙晴则为金刚钻翡翠枕水晶枕贮于榻上琳瑯架架有八宝盒胭脂粉黛发栉眉管菱花小镜罔不各具时文冬冷榻端排两暖枕盖蕴鹤绒而里以宋锦者冰娘之手骤触榻之柱稿稿然有声忽觉奇光满室帐顶有夜光珠巨量如挂圆宝燄腾腾不可逼视莞尔笑叹托以为奇观蓑庵握其手使并肩坐于床沿笑曰书王眼福殊薄卿视此当何如窃怠吾辈虽不能有之要不可不少留艳迹勿令蛮王妖女独享此禁脔也冰娘曰不然奢者败之征汰者亡之渐往者炀帝龙舟后主玉树孟昶溺器东楼唾壶多丽甲于千古劫烬灰尘而今安在哉君方盛年奔走国事卧薪尝胆是所厚期怀安败名非所望于君子也生悚息敬听谢之曰卿生长苗中不意卓识宏议轰轰如计浊世须眉当愧死矣旋附耳低声曰卿忆之乎囊昔大化山头小生不才荷岳王青睐馆甥尚王主我与卿并寝处夜夜在石壁中尔时滋味尚忆之乎古人云死则同穴我与卿异是盖生则同穴矣视此风味当何如虽然吾终不愿以圆圆易卿以华床易石穴也冰娘变色色骤赧微嗔曰君非好人乃重以前事辱我我山林寒素安足与平西王宠姬较美劣短长哉生紧靠其肩俯首欲吻之深谢失言咎冰娘推之曰吾又善忘旅舍之约而忘之耶谓自今以始须以兄妹接相事事悉秉于礼衷而忘之耶君媟亵胡可也生萧然起立忏悔曰小生知罪矣语未毕猝有人从其后吃吃作笑声曰不信生有罪矣二人大错愕生拔手枪欲轰之而冰娘且手掣匕首势将措暴客之胸其人拱手曰勿尔我主而君客客访我乃枪我而刃我岂投刺之礼耶生视之咄咄此吴次尾也则大喜执手问讯并介于冰娘曰卿入死出生都为拜访吾友其人友不访而自至可云奇甚冰娘笑展谒如礼生曰此地之聘妻也分属同志兄长于我冰娘宜伯之命称之曰伯伯且问次尾何来岂亦访圆圆艳迹耶次尾太息曰知己难逢美人易慕我与圆圆之交谊乃所知也十年前风月秦淮红袖执经江楼坐对此时此豸实为我之家园桃李洪清赏者垂六七年不于此时领略之于今夜私访之且访者不惟其人而惟其物残脂剩粉亦复有何意味毋乃大笑话生哂曰君非访艳乃迎我耶曰良然冰娘颇以为奇念彼岂神魔胡能知客至又胡能知而趋于秘室此公真怪物目灼灼以视之次尾执生手曰此间实险地不宜作久客燄至蜗庐非远幸一临存也顺手摸一壁画画有轴轴乃辘而旋转噫此亦一机关也画后为石壁砉然顿非开次尾从此来亦从此去彼之踪迹异矣哉入石壁中发现一队道黑蒙蒙不见人蜿蜒曲折似历石砌数十层陟至颠有巨石石有乳抚摩之隆隆如揭其盖星月满天花阴在地按即书窗外之蔬圃也时过午夜万赖无芦次尾导二人入于房中之复室因指壁上之铁笛笑谓二人曰我非灶荚安得前知知君等之惠临端籁此笛翁笛翁盖以异兆报我冰娘搀言曰怪哉君之笛其诸为龙吟之竹欤次尾笑曰即非龙吟亦近虎啸往者风雨之夕铁笛自发细响呜呜作远籁声其有宵人暴客暴夜光临者则铮铮作不平鸣余方读书心坎发奇想念蓑庵胡不来猎叟凶音不知何若刚一转瞬而灯光倒射铁笛之影忽跳跃于粉壁旋发清音似空谷人来杂以节声屐响余是以知蓑庵之冒夜过访也生与女拍掌笑大为称异次尾于无意中审视冰娘觉其英姿爽飒殊不类寻常闺女而眼前装束大酷肖冠玉少年心异之然未敢动问生为述其邦族及当年入赘深山故事次尾嗟叹不已轩轩举袂引吭高歌曰天涯何处无芳草池上于今有凤毛意盖谓绝域蛮荒乃产此奇女子相见殊恨晚也冰娘亦稔次尾为英雄略忘形迹用与抵掌论中原事北方大势了如指掌且谓王辅臣蟠踞陕西彼为朱明故臣而屈膝于满虏年来趋炎附势拜吴三桂为义父为虎作牙爪言至此忽左右顾视深恐属垣之有耳次尾曰无伤也此复室中非生死交未易入此入者余当手刃之但女士生长南中入山恐不深入林恐不密然胡能洞悉中原之情势及胜国二臣之秽史岂女士足迹固尝历北五省之扼塞山洞耶不然胸中地舆乌能洞若观火有如是者冰娘曰否小女子剪陋从未出滇南一步惟自幼尝读汉文蛰居苗山无从购阅则命戍守山寨之苗洲兵见有满官吏道经敝处者黑吏则杀之夺其财物廉吏则踪之或资之以助其行惟遇客有携箱挈箧其中实以书史者必尽取之贫者给以值岁月侵寻藏书甚富苦无人教我我乃掳获过客审其年老有积学者迎归山中请于老父以师礼事之粗识之无良由于此至于廿二省疆臣之历史我固烂热于中胸缘滇城有间谍为我父所特派者侦知时净一一飞报我我列表册以钩稽之其罪在可杀者我以朱笔点其名祝曰曰我他日逞志必杀死獠习以为常故胜朝贰臣无能逃我之两目彼陕抚王辅臣者特我宣佈死刑之一耳次尾闻而咋舌生亦为汗下私念吾之聘妻乃能精汉文通地学间心当世之治乱彼为我妻也我夙昔乃一无所闻始盲且聋辜负多娇殆不止赖婚出亡一事矣冥想移时勐见复室之墙摇摇如地震俄而着然一声有披蓑带笠之人如飞将军排闼而入三人皆失色群起拔武器退一步以退为进悍然以抵御之冰娘毕竟眼利抢前一步揭其雨笠而掀其蓑衣执手笑曰老父汝耶胡弄此狡狯生视之殊出意料外此石叟也喜跃不可名状次尾怔然出神瞠其目视石叟叟笑曰吴先生一代人豪名震大江南北老拙心慕为其人先生南来我实不相瞒尝追随先生之左右此云涛观中暮夜出入护兵不知之即先生亦不知觉先生信之乎次尾大错愕似不甚相信石叟笑问曰闻先生铁有扇子幸借一观次尾随现仓皇色审视四週嗟曰此事大奇铁扇子果不翼而飞以吴次尾之室而有肱箧入室宁非奇事石叟探手于腰间拔出铁扇子鞠躬请罪曰非敢为盗跖之行特为猎叟故非此不足以示信于猎叟事出仓猝欲直告先生先生此时乌知天壤间有老拙其人先生随身之宝物一为铁笛二为铁扇性命在兹奚可以假人故冒昧窃之亦信陵公子盗兵符之故智耳次尾始叹服然终不明其对于猎叟有何关系茫然堕在里雾中生虽以悬揣知之但盗铁扇为证品此叟胡以见彼叟到底莫明其妙冰娘盈盈近前举双手扶老父之肩樱桃小口乃亲其额颤声问曰父乎今宵见父如隔世相逢父言苦肉计此计能售耶噫苦肉计胡云苦肉然则父已被创矣流血矣然否石叟俯至地卷其下衣及股殷然露血渍血漠煳渗以药衷以布冰娘为之骇然痛摧心肝隆然跪于地手抚之鼻嗅之珠泪滴沥双手挛其膝盖悲唿曰父乎胡至于此父老矣乃为他人流血为不识不知之他人流血岂舍此别无良策耶石叟正色曰君等知之吴王捕党人事至秘状至酷故措叟以嗾狮犯驾下狱论死此称惊天动地之事滇城士庶竟无一人知之于此而欲营救张罗微论赤手捕长蛇无从下手即令能之而但欲侦知犯人之地点已属万不可能之事况又欲侦知之而亲见之而犯人为片时之谈话更绝对难之又难吾入山以来报告吾女吾即拚此老命以教吾婿之老友亦即以所救吾婿猎叟一日何也盖不出狱吾婿一日不离滇逆王辇下鹰犬森严其不膏其爪牙者仅矣故当日旅邸密谈我即以指画掌中大书苦肉一字我之意计已决矣夫是以从肉苦二字痛下苦功生闻之现新常感悚状嗫嚅问曰计妥在效若何顾闻之石叟曰兹事言之甚长吾之投效吴王向充苗瑶侦探婿所知也吴王为人骄蹙而忭急不能容物绝不信任人其性多疑虽在养儿义孙不令近左右恐其行刺终日汲汲顾影如有鬼物随其身而独信任余彼谩余朴诚为苗族中之鲁肃言至此捧腹笑又曰我苗人为知汉族之掌故余女告余曰鲁肃者中华汉代之忠厚长者也余窃笑笑吴王一世枭雄乃以余为鲁萧不知此鲁肃者将磨刀霍霍以刺彼之便便大腹中也余得彼信任恃此一念遂依吾计画而行某日五华山下有老翁受伤偃卧于大事下军警聚观事闻于吴王王知为余亟以软舆扛余至王府王亲临勘验此老翁为谁即我也我伪为重伤瞑目待死闭口不言王震悼命官医治余凡三昼夜仅开目能言自言为悍马所伤骑马者亦老翁不知何响于我策马而踣我躏我腰及我股挥鞭而去王闻之俟我稍平复召见于但殿问曰汝年迈为孤服务尽忠可嘉然汝固苗人而侦察苗人之举动苗人之衔汝者深矣今兹被创安知非苗人余伪应曰此恐未必苗人安敢履开下五华山麓禁衣森严苗人乌能至王曰不然环黔滇之境皆苗瑶士司族难保无狡猾桀黠者混入城中凡事当按其根由汝春秋高于人何所怨且又非土着则仇汝者非其亲近即其反对党决无疑义王言及此余暗服其断事之英明王又曰汝云第马者为老翁翁之状奚若余虽未识猎叟然余婿屡言之余以是知其状貌乃虚构一猎叟之形王自捻其髭须沉吟不语腹问曰汝今若见其人能辨认之否应之曰能王曰汝言悍马马之状又何余曰马与常马异某鬃为金色金丝披于顶倾银鞍玉勒似非人间所行顾盖而驾之者挥鞭以驱之至于蹂躏行人悍然弗斯人与斯马皆似陡失常性而专老拙为谁者是亦奇已王闻之劫然变色既而有宫监搴帘领红顶花翎者入内白事王低声诏余出外暂休养容当为汝觅凶徒揭其黑暮余叩首谢仍出于于官医所某夜漏下三鼓有武侍卫王命入宫谒见王王匆匆数言但令我随卫侍听其所止自知之余鞠躬退黑夜里出重城经历几许街卫行尽见官卫卫卫至森严护兵以千百计刁斗相闻无事如御敌最后至一铁门石璧满洲兵扳枪以立盖一恐怖阴森之监狱也侍卫所至出王令无敢留难卒达目的地有地道焉其下职牛圈豕栅鬼火荧荧臭秽之气触鼻欲呕咄咄沟中卧一人呻吟如病犬此人非他即吾婿之患难知交所云山中猎叟者即其人也此时侍卫知意彼盖奉有王命许我为秘密之谈话而抽身以回避之我于此时乃得与猎叟会面叟见我蹶而起其气喘喘然而枯猎如僵尸余趋前一步握其手附耳言曰叟勿怖余为叟之忠义仆盖为叟而来思有以脱叟于牢中而先为第一步之计划即侦知监牢之地点是也叟愕然目炯炯视余良久不置答彼以为吴王之走狗殆挝杀之于狱中也余知其意亟出铁扉子举以视之笑问曰叟乎汝曾见此物否彼始释然表示信任意余因告以吾婿之来滇彼即顿足曰噫蓑庵殊冒昧虎穴安可至者其殆矣余曰婿之来为救叟也彼怒曰蓑庵孺子乌能救我适见其同归于尽耳余为大言曰不独余婿救汝汝之旧居停主人亦将营救汝叟不喻吾言之旨余笑曰叟真聩聩我不晤近次尾乌能得此铁扇子居停非他即江南名土吴君次尾也石叟言至此以目视次尾次尾箕踞俯首静听其言则又曰猎叟大醒悟因问余曰君以何名义乃唿吾友为婿余曰岂止蓑庵为余婿即如叟也亦曾从余山中来亦犹余之临时娇客也猎叟跃而起曰异哉君其为大化山之大王耶余拈髭微笑略颔之石叟述至此蓑庵搀言曰彼之身体状况何若吾意老人入狱备极榜掠求死不能饥且寒卧沟中以岳丈觇之彼尚克缓死须臾以俟吾人之挽救否曰彼初时入狱每一鞠讯士必传旨着严取口供务得主使人之名彼茄刑坚不吐致浑身瘀黑膝折骨腐肉生微虫死者六七次使不知如何忽传王命暂免审审亦停刑使医吏疗治之给衫粮得不冻馁惟狱吏仍苛待之使偃卧沟中苦则苦矣死犹未也婿乎汝知吴王之忽传恩旨者曷故生未答次尾捻髭笑曰兹事大奇妙当必有缓颊于吴王者生讶曰缓颊耶孰能为之亦执敢为之彼王之义儿娄满者且以荐叟故几丧其头颤除娄满儿外当无有为之道地者矣否则娄满儿转乞于诸妃也石叟笑而不言次尾眉稜轩动曰向虎口而乞余是非吾女友圆圆无此奇情抑无此斗胆我固知其为圆圆也生弗信殊以为未必石叟呵呵大关曰智哉吾先生料事可谓如神此事初非狱中人为我言之彼亦不之知盖我另闻之于旧邸中人其词其秘圆圆之进言曰该犯年老严鞫之且死王欲得主凶耳是当留其蚁命以刑追之喝若以恩餂之且曰妾夜梦金刚神怒目视我谓我坐视王之嗜杀不加劝解当鞭我至死云云王乎王如爱妾者谓本斧钺下稍开一网恩妾命固得延王之福禄当绵延无极因举晋文释寺人披汉高释韩淮阴用为譬解吴王大悦曰为卿故姑造福群生自该犯始夫是以有免讯停刑之旨兹事可云奇妙余今简举其词余得见猎叟告以蓑庵来必见吴先生互设策为营救嘱安心静养以图内应彼颔之余遂出仍从侍卫入邸报告于王云以马蹴伤余者确为此贼王问我贼更有何言余曰贼无言但曰汝苗人不当作苗人之汉奸余虽不杀汝必有继余而杀汝者味其言殆指诸反侧之土司而言王不怿曰卧榻之侧岂容他人鼾睡余必举逆苗而歼旃为孤示威兼为泣泄忿也余叩谢暗捧腹目矣末几余之创平复矣陞辞王声言赴某山公干述至此次尾动色奖石叟以为苗中之老英雄自是四人改转方针秘密走策就以云涛观为栏关能出身者出身不能露面者勿霹面或以篆或以舌各奏所能第一步营救猎叟第二步暗召党羽第三步倾覆逆藩之巢穴檄天下响应以窥中原直持幽燕谋定各分手石叟还山训练苗兵以俟征调仍往来厚省城亲婿若女生及冰娘悄悄出外厢蛇行鼠步就大雄宝殿席地卧至天明候馈满洲兵欣然而别自是三日一至五日一至与满洲兵置酒作食渐以雕刻磁器勾引托满洲兵托明代精磁若永乐红宜纱红乳白福窑铁贻万历各等使介于吴先生久相习熟三方面混为一黄鸡斗酒局吴先生与焉冰娘始终扮男子往来无忌时或宿于吴所兵等儆事吴先生以其为大王聘宾陈夫人监师凡吴有驱使罔不为命某日圆圆夫人遗内使存问吴先生手笺一通问先生寝食无恙托写金便面箑书徐陵玉台新咏送先生秦铜壶一具壶制小而精黄一寸有半广不及一寸胆瓶样上有盖盖则雕刻小凤形浑身朱缘斑铜底有篆字文曰丞相臣斯监铸凡六字按李斯所监工进御者又汉玉印一方广三寸高五寸上刻龟形籀文作延平侯印四宇象牙黄色露白点胜羊脂淋漓洒鲜血斑深入肉之腠理此外顾绣笔囊宋刻李义山集各等次尾能博古物投所好分属美人之贻摩挲弗去手抽管摊笔答以妃青洒白之简札使者在外恭候未敢擅进次尾忽生奇想意有所陈述仗简札以通之密加弥封厚犒使者命归报夫人致声珍重使者归夫人捧复书悠然色喜一读吟哦赞叹曰惜哉次尾如许清才造物者或折之使之流落不偶否则新朝定鼎方将搜罗鸿儒採访山林遗逸次尾苟挟五色笔翔游上京状元宰相不足道也忽问使者曰吴先道貌如何风华言笑不落寞否使者敬谨对曰先生甚健康伸纸研墨姿势飞舞青莲学士不啼也圆圆嫣然笑灿燥露其瓠犀璇宫夜静良苑风清月嶷溶溶如水如银照彻大千世界此时空山兰若中院宇沉沉花阴满地有缁衣玄裳之女道姑风貌绝美姿致极韵然而半老徐娘渐有悴憔可怜意境袅袅婷婷当窗小立玉葱纤手拈住一枝山茶花雪白中含有嫩绿时而反手搔鬓时而啮指咬唇频伸首向窗外停琴伫月耶望夜占星耶客有可人期不来恰肖个中神韵斯何地斯何人则五华山上之玉真庵庵中主人则十年前之花界美人今一变而为佛门弟子即所谓圆圆夫人殆其人也卷十一圆圆立既久忽长吁微叹曰秦淮逝水京国前尘日月不居侬将老矣伤哉曩时知己间关万里访我于山巅水涯乃尺咫天涯可望不可即缘之一字竟虽言哉言巳有璎珞雪衣之之宫娥搴帘而入鞠躬含笑趋至圆圆侧手上亦拈脏梅两枝献于圆圆夫人风紧露零虑斯花漂泊故剪之聊供夫人清赏也圆圆蹙额曰好花爱折直须折莫待无花空折枝悠悠尘世大抵然矣花开易谢倘无人以赏之自开自落亦复有何意味汝折之宜也言次微俯略嗅之色乍愉旋又付之艳娥并此白荣花参差成一束艳娥向琳瑯架上取定州纷磁瓶瓶可五寸广可寸有二作芭蕉形插有时花若名贵小许之水仙花瓣其旁有古铜磬朱斑铜绿款志皆刻虫篆贮满清水非水也积贮之梅花香雪乃化为水水可以供插花若梅花若山茶若水仙其性尤宜可结岁寒香友磐有小铜匙柄曲如风头艳娥以匙取水注满于定州磁瓶插花于瓶中姿势横斜趁月亮人窗一枝枝倒映于粉壁上艳蛾袈而笑憨态复作思以纤指捉之笑问圆圆曰天人此花影儿最好描摹作纷本绘入夫人之袈裟宁非艳绝既而代理夫人之衣襟襟有小玉环红绿各半竟似鹜鸯玉又笑曰玉鸳鸳人不鸳鸯将奈何夫人变色嗔之曰汝年长矣娇憨犹昔凡人出话言须预计其言之当否方可料量以出之否者口舌招尤汝遇我犹可也若向他人汝之小头儿当坠地矣嗟夫此何地宫掖森严耳目逻察甚周讵容汝之喋喋多言若艳娥悚息将敛袂而退圆圆招以手曰来来因附耳问曰吴先生之挚友将以今夜三鼓秘密入官此事汝知之矣则敬谨答曰知之圆圆曰然则此时胡弗来言未既忽有嘤然作笑声曰胡弗来来此多时矣圆圆震极而却步盖疑孤鬼之蹑其后也从月下注视之噫一少年绝美之少年圆圆喝之问何人少年笑而再拜曰小女子冒昧乃震惊夫人愿夫人恕罪圆圆审其为男而少年自称却曰小女子不胜骇异少年知意低声曰小女子字冰娘承吴先生介绍特来参谒以进出不便乃易笄而弁耳圆圆固已知之色顿霁端详其上下暗示称赏意诘之曰汝一人来耶曰否此外尚有一然耶彼何在曰男子其名郑蓑庵亦相偕至此圆圆闻郑蓑庵三字似惊喜久耳熟其名亟问曰外臣非奉夫人诏不敢进谒圆圆命召之蓑庵悠然入离立而再拜见圆圆诧为夫人自语曰美人之名果不虚传天生美人即迟暮风格尚存造物者于兹美人殆加以精工制造者矣生虽垂首偷视之魂魄几丧其所守圆圆出雪帕掩其吻凝睇良久暗羡蓑庵之英俊倍动怜才的感想旋呖呖作莺声操吴语曰俨向在江南即闻郑君名以为一代英豪更事多年龄长当是年中不图盛年如许君春秋几何矣曰弱冠圆圆益称异赞叹曰年当力强正当大有为之候如侬者雾鬓珠颜垂垂老矣妻流乏建树愧君等时贤后生清夜思之颜吼厚矣言下不胜伤感生乃进言曰下走承吴先生命嘱转达夫人猎叟陷重牢非夫人不能见大日斯叟也为下走之患难交抑不啼吴先生之厮养仆夫人苟为超雪之下走舆吴先生实感激不浅圆圆曰侬知之此时未使告语言至此忽回顾冰娘笑问生曰此女郎者是君何人生敬谨对曰下走之未婚妻也圆圆陡忆一事复问曰是岂大化山王土司之女公子耶生曰然圆圆曰虎父乃无犬女名不虚传矣径执冰娘手牵之使近身问短问长摩首捏面亟称其美问曰女郎化男装抑何酷肖乃尔倘舆郑君并立于当中简直一对璧人如一对孪生兄妹可谓天然配偶冰娘因为言夙昔入云涛观格于满洲兵斯不得不改装混入并述夜探秘室故事圆圆为之嗤然失笑戏之曰此为吾之礼佛更衣室良时令节仅一临存实亦同于虚设尘封垢积曾何精舍之足云女郎亦乐居此乎如其乐之侬为汝派一专役俾汝一对小夫妻长居于此出入无碍彼满洲兵者狗耳宁能噬人汝等从吾言可与吴先生长相聚首不招物议不宁愈于易笄而弁易夫妻为兄弟耶言已睨之而笑生进而言曰荷夫人恩意感且不朽但愚昧之见以为长驻则惹人耳目我方奔走多事胡能郁郁居此但使夫人设法略为斡旋之俾往来便利则受赐不浅矣圆圆沉思半晌顾宫娥检出一葫芦样之腰牌同式者二具以语与生谓之曰君可告满洲兵之头目云得吴先生介绍陈夫人命我兄弟早晚入观料量更衣室之玩具君恰精于博古能雕副名磁借此为题就以陈列玩器添买磁品或镌之以箴铭叹志而女娘仍作男装佐阿兄以尘尾拂尘此天依无缝之计策满洲兵蠢蠢必不疑之君意云何生与冰娘应曰惟夫人命圆圆指腰牌谓之曰君等可佩带在身此为王府供奉之名牌无论在内在外有关于犯嫔行在之点地皆特派有专员以司其事可适用之勿失也圆圆因泛论国事谓满洲觉罗氏之残虐无道雠视我汉人汉人为彼立功底定中国者阳则崇德而报功阴则妒才而忌能是故劳苦功高如平西王尚欲置之红炉之上烹之如狗兔平南定南诸王事同一例其他则又何说生因讽以暗劝吴王使反正定大计圆圆笑而不言惟最后作冷笑曰热中富贵人譬如亢龙入绝壑知其为壑矣则欲回头掉尾仓猝已不及是非需之以时日未易集事君乃命世英豪当知此富也生规服其确论不能赞一词濒行圆圆吃致声吴先生为道自珍无以为我念生及冰娘再拜而出越三日猎叟如逢天赦从狱中释出出狱后行踪飘忽渺不知其所之某夜忽与蓑庵入五华山悄悄见圆圆夫人所谈甚秘密二人似有重要之谈话启睛于圆圆圆圆变色期期以为不可二人意甚决圆圆太息曰夫已氏虽至不仁余受恩深握终不忍听其横死然余终不阻君亦誓不泄君之密谋余将老矣遁迹方外事到尽头以一死见志如是而已二人无言鞠躬而出回首罗帏犹见圆圆掩而悲啼也尔时朱明覆灭桂王走广东窜广西辗转间关播越于云南边境直趋缅甸缅甸人阳则叹留之阴则监视之潜报于吴王三桂王闻报拟亲提一旅以穷追之嗟夫前朝遗擘国破家亡欲求天南一席地其地为蛮荒绝域人迹所不至冀或者苟延残喘缓死须臾而终不可得彼吴逆者世受前朝之恩身召满酋之祸反颜事敌开府封藩则亦己耳又复于朱明之子孙驱之逐之至于末路穷途而后已论者谓吴三桂不忠不孝诚百啄何辞当此之时次尾蓑庵等一闻惊讯悲愤焦急不知所为私念欲解桂王之危必先阻吴王之驾欲阻吴王之驾非生劫吴王师曹沫荆轲故事不可但兹事重大非先谋之于圆圆不可圆圆虽为吴王宠姬然其为人愤鞑子思汉族重友谊礼英雄观于营救猎叟交通次尾进见蓑庵及冰娘种种义声差不多一个革命女首领其曰受吴王恩深者特床第私恩耳以国耻族雠与私恩较圆圆必有能辨之者蓑庵为穷兵入缅一事走告于次尾次尾已知之使与猎叟同行星夜入玉真庵谒圆圆取进止圆圆处境殊难为情故以前文答之二人出号召石叟冰娘仓猝定大计综其计画石叟从大化山选苗兵之精悍矫捷者为数百名早晚混入滇域埋伏于平西王邸之左右石叟居中策应之生与冰娘入虎穴面吴王示之以利害晓之以恩雠说之以去逆效顺可生劫则生劫之不可则出匕首捶其胸而猎叟则暂驻城外静听消息稍有差失即飞报于琼花山取斌玉斌琼以至用为强有力之后援佈置已定蓑庵夜走云涛观报告于次尾次尾焚香卜易见生来授之以龟策扼腕咨嗟曰卜之神不见许将奈何生视之上卦为履下卦为坎遂细释其爻词面作惶惑色作而曰次尾吾意决矣卜以决疑不疑何卜次尾慷慨曰君言甚善我辈作事只问理之藏否不问数之凶吉其在易曰履虎尾不咥人凶兹事至险大类于履勐虎不尾然而虎虽勐不咥人或失陷当不至于咥人然其终局则必凶其在坎曰坎者陷也又曰人于坎窗吾决今兹人穴或遭失陷是当慎之事变风云不可终日要当事以人胜天功烈皇仕天之灵当祐汝矣生涕泣受敬濒行谓次尾曰君在此宜静不宜动以君耽孤寂高卧云涛观中从未履滇城一步与我辈不同谓宜沉机观变遇事商于陈夫人夫人能庇护君则如天之福君司居中调度如张留侯之运筹帷幄决胜千里倘其不幸陈夫人被嫌疑君亦将蒙巨祸则免脱冥冥之举君善于变化自当优为之逋逃之尾闾其在大化山与琼花山之间乎于斯二者君请自择之次尾微哂姑颔之于是碧鸡金马之场变作活虎生龙之窟玄黄流血自兹始矣吴王春秋高养尊处优深居简出惟酷信方士之言烧丹炼汞修斋礼斗役役以求长生有某方士印度黑奴种也能以魔术知未来颇有应验吴王一日御食食鸡跖咀嚼不下而印度人忽来王以箸夹鸡骨命占之印奴拈两鸡骨置金杯中反而覆之出剑指乱画之口中唸唸有词既而跪请曰大王请视此此咎征也王变色揭其杯咄咄是二鸡骨者竖而起蠕蠕然动初缓而后急俄而二骨相斗纠缠如小傀儡死斗不休须臾震动却走互为距离离而复合则其稍巨之骨战胜稍细之骨伏于地印奴疾声一喝奄然卧于桌上其骨僵不动矣王大怪诧投着而起绕桌者三週忽拍掌呵之曰汝妖徙眩他人犹可也眩及孤罪当斩顾左右命牵出斩之印奴大唿冤牵王之龙袍磕头不肯去哀请曰奴以眩术事大王大王命之作眩术宜也亦分也奈何杀奴且大王头有凶星不出三夜必有非常巨变大王能赦奴奴当言其故否奴虽死大王不能独生也吴王最畏死闻其言知有异命据直以言之言而有征则当赦汝死否者取铁锤挝杀汝印奴请屏退左右附耳密陈曰此为鸡骨占其术之灵验南方人士自古多用之流传印度印人研之至精是为巫术之一端其互相恶斗者实含有杀伐之意义大王当御食适于此时顿呈杀伐象七箸之间杀机大动以小人之见测之三日内当有暴徒谋犯大王之乘舆者是不可不备然此事当逢凶化吉履险如夷以巨者之能擒伏小者我得大毋虑也吴王为之悚然禁勿泄麾之出暗中飞符召将顾着准备不在话下人告圆圆夫人夫人陡吃惊然勉自镇定不露痕迹佯笑曰印奴之术近儿戏虽然人世间安有吃饭神仙慎勿小题大做自生惊扰为大王计虑患未然防祸末萌但须持重出之天下事有置之而即安骤激之而生变者是不可不审王深以为然吴王退圆圆亟命宫娥策马赴云涛观飞告于次尾使蓑庵中止已无及矣第二日之夕滇城内外发见无数生面人等有负贩者有乞丐者有卖解走江湖者有仆仆往来于吼道者时则有一老翁庞眉皓首扶杖逍遥流览沿途之风景月初上矣北风猎猎城头鼓角声乱鸣似挟一种肃杀风声报人以非常朕兆也者冬冬鼓将近三更五华山下瞥有黑影一团飞于绿瓦红墙之一角倏忽不见俄而出现于宫苑花阴月影如有鬼物相追逐抱石柱其状如蟾蜍须臾达于巅飞度于层檐如蛇行如蚁走经历几设崇楼杰阁最后至一院落梨花千树亮溶溶其间白玉为栏红英铺地有圆门门以外停鹿车车至舆结构亦至小此为吴王行幸之官车之二影者倏忽如飞燕梢以次而人至一寝官宫墙以云母石嵌之间以大理石盖滇南出产之美石吴王穷奢极侈不惜耗民力以发掘之转运之用为壁画现出天然山水鸟兽形云母如水晶玲珑通透自外可见黑影如鬼魔滚地而人躲于墙之角啾啾作鬼声于是吴王将就寝依杏黄绣盒龙之汗衫下穿裤子黄绫绣日光蟠蛎十分华丽足底珍珠拖履而头上已获发发半秃仅余铁大之辫顶戴软帽玄色金边正中让一碧霞犀卧紫檀小鸳鸯榻拥一艳宫妃妃年可十六七梳满洲髻作旗下装丰姿名贵如观世音菩萨时而交颈贴胭附耳密谈吃吃笑不止妃乃出玉手捏吴王之髭撒娇作态曰呵呵大王之胡子尖锐若虎须刺人几欲死是宜拔之吴王呵呵笑出其黑毛茸茸之手抚摩其嫩颊莞尔曰孤也忒无道这吹弹得破的面儿被孤激剌针针到肉卿何以堪之者卿乎此龙髯非虎须也卿怖之尽管拔孤不汝吝也因捉其柔荑之手为之拔之妃子笑投于吴王之怀其旁有四名宫娥一执菱镜蔷薇粉及七宝箧一执坐拂弔炉焚鸡舌香一拈璧玉瓯宜兴坭茗壶一拈白狐貂领巾金貂小被按王与妃嬉戏恒相抱入睡乡以备不虞状至适也四宫娥习见艺态熟视若无睹甚且相逐为欢几等混为一色此时微闻异响妃惊曰厥音秋秋是何声浪王晚年颇畏鬼大抵杀人多惕悉不自宁倾耳聪之毛发为之森竖既而忽自镇定掀唇一笑拥妃于怀中奥咻之目卿勿惊是非鬼殆鼠子耳鼠跳梁自有猫见捕之何可张皇既然鬼声寂然宫中铜漏报三下矣妃子嘤然一声作娇慵欠伸作而曰侬怯寒且困惫盍归休乎言次媚吴王以目王至此酢如中酒笑颔之四宫娥簇拥雏妃以入于凤帐牙床深处王躺卧鸳鸯睡榻可片是略作沉忠状有喜色曳珍珠拖履施施入复室扃其门绕行一周扣壁二通碧然面丽有少年将军衣金甲从壁间钻出向王鞠躬垂手聪命王低声目可曾准备曰理会得已准备矣耳语数四王麾之条人于壁间同时离妃之卧榻四名艳宫娥为妃子卸外衣衲难褪妃半含星眼似将入梦境娥则扶插之垫以枕教睡安为覆翠衾妃念作懵懂态左右迷视呖呖吐莺声曰大王王安在娥漫应之在此妃子微笑仍紧闭其目须臾睡去四名艳宫娥悄然自退惟时寝宫外之二黑影各跨于树巅从云母石灯光处时时看得真切看到妃拔王须王吻妃颊此树之黑影与彼树之黑影打一照面相视匿笑潜以手指之复彼此互指用为调谑呵呵此何人则一对未婚夫妻之刺客也刺客者谁一蓑庵一冰娘夤夜入五华山为实谷劫制吴王之举动其故作鬼声啾啾者用以尝试吴王兼愚弄诸妃嫔吴王沉畏鬼殆圆圆预告之也伺良久妃入室意王亦从之而室毕竟寝宫深邃有些办认不清玉声素漏金钟响寂溶深寒月渐渐射入窗櫺四週禁卫军不知伏匿何所意北风凄紧各自寻其安乐窝蓑庵示冰娘意一齐发动生先下女随之撼宫门坚不动饶入墙之北隅恰好有一后角门出手术洞开之第二重为蹴门坚且厚与前门等乃舍门而攻窗窗为云母之薄片冰娘以金钢石划应手脱落迤逦入寝宫进寝室足甫踏红氍兰麝清芬撩人欲醉五光十色之玩具直与云涛观之秘室后先熇映生视冰娘笑冰娘亦笑潜于罗纬侧面窥看其内容彷彿有一男一女并枕交股面卧生搴帷一扑出霜利之倭刀勐斩二人之首级咄咄此霜利之倭刀居然奏效矣骈斩二人首级隆然坠于地生大喜挽冰娘欲逃冰娘急曰审视之看无误否乃从灯光之下认之噫此狗头而戴软帽装发者非人头尤非吴王及妃子之头则大惊知中计再展衾一看全是束草加衣之人形失声曰速逃速逃迨一转身迎面有银盔金甲之将军按利剑怒目立二人向急外其胁下拚命奔逃该将军袖出铜铃瑯然响三声禁衙军数百人一齐涌出刀枪如雨剑戟如林二人虽能飞檐走壁然此时宫苑之中四布铁网如设网以陷雀纵有两翼莫之能飞二人且战且走正万分危急时忽有天崩地折声起于寝宫之正面一时光熊熊墙璧俱倒即从寝官之瓦上跳下一短装劲服之美少年手执雕弓以弓弹金丸逼迫有声弹一丸中一人死卫军无算并此银盔金甲之将军亦弹破双眼睛血流满面仆丹墀宛转毙美少年一手胁生冲铁网上飞且飞且以匕首划之铁网之丝纷纷堕地直飞到宫墙外面瞬息履于地生于是惊魂初定审少年大惊异失声曰噫乃汝耶今不暇深谈余尚有一女友同罹此劫尚在重围中弟我救必兼救彼彼亦首义之女饶儿也少年知旨复腾空而入良久良久以背负冰娘爬墙而出大唿曰女郎受伤矣兄宜先行我当殿后黑夜蒙蒙里走到滇城之北门守门之兵三五成群张弓按矢以待幸皆翘首南望五华山以望火鸦之四起不甚垂顾下方少年乃驱生使登城生贾其余勇见一个杀一个后到尸横雉堞三人乃相继跃下向琼花山进发夫斌琼远在苗山外胡能天外飞来救生及冰娘是亦有故猎叟于秘密定议后奉派游弋城外静听消息旋因事入云涛观次尾以圆圆书示云吴王已有准备蓑庵此行必有疏失顿足咨嗟不已猎叟曰且将奈何次尾曰今只有补救之一法汝宜赶赴琼花山飞召斌琼斌玉但得一人来援事或有济猎叟曰将以苗兵大兴入援耶次尾曰否兵多不在事当以智胜不以力胜汝行矣叟鞠躬而出以上过去之小史今补叙之阅者当可以了然矣地拔奇峰天开异境水晶作殿云母为城千年积雪中杂以五色云霞涌出无量数之丹崖碧嶂而红英雪瓣之斗大琼花嫣然玉立于半空中武陵以桃花源耶罗浮之梅花村耶此何山此何地此何种族则本书之世外策源地其名曰琼花山是也崛起于是山者何人则须弥苗王以外厥为斌琼斌玉两公子是也美人无恙风景依然阅者诸君想不胜人面桃花之感矣曾几何时肇下红氍女英雄又将出幕矣斌琼于四更残月时背负受伤之冰娘跳下滇城麾蓑庵使前驱越岭爬山所过程途皆瘴雨蛮烟境界至一荒山古城迎面有丰碑屹立从月光下遥望之碑似人又似兽天之高高可三四丈广可五六尺古松古桧周遭绕之薛荔蒙茸披于异形之丰碑大显狮子松毛森然作人立生至此世刺满身足疲倦不能行斌琼知之笑曰哥汝堂堂男子足力乃不如妹之强也可以憩矣生倚树咻气如风霜斌琼亦御下冰娘在草茵中手招生使共看之冰娘乘其目而白如梨花身虽受伤却非中要害心头尚温暖特以一人转战百十人暴怒过甚遂仆地而昏厥斌琼略通医决为无碍探怀出玉瓶取小红丸数粒纳彼口中听喉际汨汨有声俄而手足能转动命生将护之亟抽身翔步古城外以审视石质之丰碑咄咄此丰碑杀那间能变形不为碑而为虎简直披发寄形之白额虎斌琼此时尚立足于距碑百步外大唿一声曰勐虎力将白额虎亟弯雕弓装弹丸勐打之逼迫一声咄咄金与石碰火光进露老虎仍屹然不动走近一步视之此依然石也石虎也亦虎亦丰碑虎乃披发挺矗面人立斯可称奇绝则不禁失笑唿曰哥请观之原来碑之当中大书一虎字作古篆形石质半剥落旁有雕刻之小篆但历世多笔画煳煳扪系之卒莫能办认生乃解释之曰此一座古域当为二千年以上物必为古代之南蛮赏记春秋传晋作虎祁之宫虎字象形如勐虎之披发即其类也斌琼笑曰哥谁与尔博古深夜避锋镝走荒山非博古时但妹未问哥此取创之女郎端是何人生赧然不能答嗫嚅曰此大化土司之女公子也亦滇城首义之女同志斌琼曰然耶同志必多人胡独偕女郎以出入于万死一生之地刚问此一句生尚未及答而后方之追兵已至矣火烈具举金鼓声震天回望如火龙尚在一里外斌琼失声曰噫强弩之末胡能战抑胡能走然追兵越追越近要不能走也问生曰哥能负女郎乎生勉应能之即以女郎付生使速走彼则探手人怀取火种放火烧山以断追兵之来路霎时间火光烛霄汉亟返身而奔紧蹑生之后距生足力已疲行不上百步而别一马队之追兵杪出羊肠小径其势飘忽甚殊出来人意外生所行动处其左为悬崖崖之深黑夜逃蒙不知其几千万丈也于是前则无去路后有追兵生之意念稍涉惊惶脚步因之而蹉跌呵唷一声连身及冰娘并损于悬崖上失足竟成千古恨蓑庵于此其与未婚妻一对化成血团肉饼矣乎卷十二苗宫寂静中千树琼花一轮冰月红楼半角粉槛千重沉沉碧纱幔帐中雕镂象牙床卧着一个绝色女郎以金绣碧凤衾覆之女郎向壁睡殆宸掉惊慌过度而睡去如陈死人者榻沿复坐两女郎蛮衣秃袖风范至娇贵无伦此何人卧者盖冰娘坐者一斌琼一斌玉也噫冰娘胡为至于斯彼非受创失魂负于生之背追兵一至而双双坠于悬崖者乎坠于崖者忽而卧于榻此岂幻人之魔术耶而抑知不然生负冰娘失足之余自分必死讵坠至悬崖之半忽有万年藤如撑臂于石罅中伸开数尺枝叶殊茂密如张铁网二人有天幸恰坠藤络中生尚清醒乃反两手紧揽冰娘疾声曰妹慎勿动实则冰娘半死彼尚安能闻生稍宁神片响昂头侧耳听见下方人马追奔向前途良久寂然天空残月朦胧上下依稀可辨欲飞而上殆飞雀乌不能欲缒而止更非猿猴不能噫我郑蓑庵奔走天南不期毕命于此虽然我尚为不寺中之大幸一于未死之前重逢琼妹一于濒死之际仍紧抱冰娘古今有言牡丹花下死做鬼也风流我虽死我目瞑矣忽又念我浪迹天涯无非访我踪影毫无之义弟此义弟者实为我精神毕注之一人访之而不遇之义弟生我先死此后茫茫国事付托何人身入夜台中遗恨只争一点思及此恍如万箭攒心英雄热泪夺眶而出旋举其可怜之藁目审视四週觉藤络至厚且坚大类天然之坐褥其傍有巨藤蟠曲绕而围之更不虞堕落于是细心加意运用反腕之力卸下冰娘使屈卧如攀攀防其冻也解衣覆之默坐沉思思得飞天遁地之术嗟夫以读破万卷行破万里之蓑庵至此竟一筹莫展而英雄绝络天命却在须臾上不在天下不在田着者珥笔至斯亦悚然为之毛戴至险至危急的时候瞥窥悬崖之顶睽胧月光中有黑影一团彷彿似人影俯瞰而下作吹口声微咳嗽生大喜跃然动意其为过路客也大唿求救此人摇其首禁勿声垂长绳绳有结可数十丈生执其绳端先将冰娘缚紧从其两肩之下分缚之套其腰伸手示意使上方之人抽之抽及崖巅松解其缚缚缒绳而下生自缚其身结束停当其上复抽之生及地亟抬头审视此黑影之人形咄咄此人形者不雄而雌苗女装至英特掉手他向以雪帕掩而嗤然笑变其声吻曰君猜侬是何人生起立贴其身磨利其目光以审之月亮乍明庐山毕现顿地大喜曰玉妹汝耶此等变幻乃从天外飞来噫此即本事之重要角色其征号曰夜合花其易名曰斌玉公主是也玉辗然笑生亦笑忽问曰玉妹汝曾见余之义弟耶此事真奇幻原来义弟即义妹一而二亦二而一同为一人我胡为知之缘于昨夜月光中我于无意中发现其云鬓之脚两耳之孔余始恂然大悟不意汝等愚弄我至此但我仍作迷离惝恍状若知之若不知之唿为义弟也可即唿为义妹也亦无不可故意颠倒之使其自生愧赧用为笑谑然今方逃难尚未假语此琐琐彼救我我坠于崖彼不知何往以彼孤身敌贼多人恐不能脱险余必奔救之绝裾而狂奔其势甚仓猝忽有自后而掣其肘者曰兄勿忘妹固在斯也原来先前之女子其来也实与斌玉偕彼担任前驱入五华山救落难之人而斌玉为之后盾俟彼于半途及遇追兵彼则躲于石穴追兵不及觉及见男女之坠于崖也则以为尽殆故舍而去之斌琼获免斌玉适以是时飞身至此天与其便遂救生及娘冰此为过去之小史生未知其故意斌琼力薄必陷军虏中拟追之而突然有掣其肘者回顾是斌琼喜欲狂握其手至坚且久喜极而欲涕曰弟亦忒忍行自南京一别睽违至今我访弟弟不知伯父义妹诸人隐不以告我使我长昏惘堕五里雾中我为弟郎万种相思千般撩恨弟也究从何处去我自入山始终不面我却缘何故弟乎汝知之乎余之间关入滇盖误闻弟之噩耗元弟既首义被吴逆所擒余是以来滇奇外出奇错中更错而不图晤弟于此此老天之见怜亦愚兄之至诚感格有以致之也斌琼不答一味憨笑忽正面曰我几忘一事兄之患难女友今生死何如掉转身来见冰娘卧于地缩作一团渐转动然而目尚瞑口尚闭简直昏不知人斌琼发令曰事不宜迟恐追兵复至天寒甚再过数刻兄之女友或且僵死其速行于是斌琼自逞奋勇以背负冰娘生居中斌玉殿其后历尽千山万径天未破晓已到琼花山已上出险情由一一补叙之所以清吾书之眉目今冰娘卧病两女公主俟之斌琼微歉曰彼创伤已平复神思亦稍清惟惫卷之余长日昏昏睡脑筋感觉不甚灵活姊亦尝探其幽隐乎斌玉摇首徐徐曰幽隐耶余何能探之刚然至此冰娘忽呻吟转身向外半舒其睡眼惕然醒见二女郎失声曰噫此何地君等何人且言且推衾蹶而起斌琼趋进曰姊勿起动姊之病未痊也因按之仍为之覆其锦衾而坐于床沿低声问曰姊渴乎抑饥也得勿思饮食否冰娘摇首斌琼弯腰微俯细意熨贴出玉手按其圆圆之额若探取温度而验其发炎与否复展衾之角伸手入里摇其背十分关切真挚之色露于眼角眉梢冰娘颇感动属又手招斌琼使近前捉其手俾按额而摩背冰娘见状泪滴沥而下颤声曰姊等仁慈生死人肉白骨自非木石宁不知感然我病后失性以前事若浑忘我缘何至斯累姊等躬亲看护垂死之人罪过不少矣斌琼笑曰姊勿太撝谦同属闺流人生何处不相逢谁主谁宾原无一定况在患难尤宜互相轸恤但姊必安静养视我等如亲妹于愿足矣冰娘忽醒悟左右顾如有所觅既而曰我尚有言未半霏红晕颊牵被角覆其吻用作遮羞斌琼忍笑故挑之曰姊之外尚有何人幸明以告我冰娘赭然曰尚有同行之男子我勐然忆及想日偕男子人五华山之吴王府意将劫吴王而不图疏泄事机彼先有准备伏兵一起我两人转战宫中我受伤仆地此后不复知人事我今幸脱险矣嗟夫我之言至此咽呜不复成声斌玉搀言曰此男子端的是姊妹何人姊语我我必告以男子之所在冰娘焦急曰好姊姊此男子或生或死在此间抑别投他处吃一言告我我便感恩不浅斌玉慰之曰姊勿忧男子固在也在此间安全无恙我非欺人者冰娘乍喜曰蠢耶此如天之福也斌琼变色以后目视斌玉如暗相表示谓此为非常之警讥久久不语亦不敢再问冰娘自言曰此男子非他为东向无生郑某生平尚意气抱排满复明的宗旨奔走半天下妹妹兴彼初不过志同道合相逢萍水便作患难交彼有故人隐其名曰猎叟叟被逮几论死此男子出力以救之妹也亦并力以救之迨猎叟出牢而吴逆又穷兵于缅甸思追杀桂王此男子忠勇性成怜幼君思故国愤逆藩之无道轻身入虎穴将有以劫持之但是孤掌难呜妹不才不度德量力乃执弓鸣镝以从彼男子之后男子殊慷慨以一布衣而与王侯抗其遇可哀其志亦伟矣姊等以为然否斌琼应声曰否此男子尚不足为奇而莫奇于偕行之女子冰娘意其诮已也谦且赧俯首无言既而徐察两女之风貌暗讶曰骈珠俪玉二美当前此天生尤物也夙昔蓑庵期期称我美以我较彼望尘不及矣虽然觇彼言论胡于庵蓑方面若有无涯之隐秘者此曷故因以片言刺探之冷笑曰姊等亦知此男子之性情乎彼固持独身主义对于世界女子固落落无情慷者姊知之乎斌琼亟驳之曰此恐未必姊之言恐不由衷冰娘愕然曰何故岂姊等固稔识彼人而探知其用情之所自乎斌琼未答斌玉代答之曰姊出言毋乃怏殊轶出于闺流轨道之外夫闺流于普通男子胡能知其用情之所自在者冰娘哑然笑谢失言仍进逼一步曰然则姐等于彼人非深交亦固讥之矣然否斌琼曰良然彼固与吾兄亦肝胆患难交也冰娘曰令兄年几何矣斌琼几无以答强应曰长于妹一年冰娘笑曰姊之风范不啻天人然则令兄亦美男子矣曰否余兄妹生长山间貌至寝弗足道冰娘曰姊言乃为妹写照抑何撝谦令兄安在可许妹一参谒否斌玉以他语乱之曰彼此皆苗族皆以女子而具排满思想艰贞蒙难相逢虎穴中不可谓非异事斌琼曰斯固然矣吾意尊公与家君当为寅僚世谊今日山中聚首良非偶然不揣愚陋拟与姊共订金兰姊其许我否冰娘谦让未遑斌玉固央之于是焚香视天重新结为姊妹玉居长冰次之琼又次之易其名称大家十分亲热琼追问详情知彼石叟身陷滇城中几致全军覆没冰娘日夜泣一人向隅满座为之不乐琼乃商之猎叟乞为向导乘夜起千里飞入滇城侦知石叟之所在手刃狱卒凡数十人之挈百叟以归首尾不过三日须弥土司适卧病竟未之知也琼为介见于老父父大喜盖十年前故交意气甚相得山中三叟亦订耆年谱结为兄弟须弥土司长与石叟同年而须弥土司长于石叟一月僭称兄石叟为二弟猎叟为三弟斌琼等闻之盛加亲爱吾书今补叙蓑庵矣彼自脱险来归情知义弟即斌琼心中欢喜万状自语曰余自南京肃寺结识少年郎即觉其美貌英姿不类男子汉私心即慕悦之诚不知其何心人谓男与女相思我念义弟其相思郁结不知何若废心恨绪至于愿牺牲夫妇之爱情故冰娘与我结婚而我意不属之为其眷怀义弟也此种不可告人之私衷为爱义弟之才者半抑为爱义弟之貌者亦半然我郑蓑庵自问居心正大万不敢以子都宋朝拟义弟而爱之之念必欲走天涯海角与之证夕世因缘此无他为南京某寺夜谈时见其遗下女郎之玉影此时此际我已悟其为易雌而雄今果然矣但我既有未婚妻将如何处置之者思潮至此中心如焚又两相比较曰斌琼冰娘俱美琼之美美在卓然名贵冰之美美在超然出尘苟世无斌琼则百美图外冰娘定当独步一二美并具吾将何以左拥右抱一齐消受之既而拍掌曰二美之外更有一可谓三英粲兮则夜合花斌玉其人也一个风流倜傥之英雄而有三个美貌娇娆之女侠入据彼之灵府痴思冥想有如兔起鹬落煎熬到得不开交但是此次人山以来另安置一所精美地方对于内眷诸人堂远帘高形迹顿形隔膜匪特斌玉两姊妹不得见面即已之未婚妻都不得见面女眷不得见面犹可言也并东道主人之须弥土司欲觐见而不可得私问侍者则以大王有病对生之心理十分怀疑虽然生固不速之客也彼不接见我我独不能走谒之乎岂知对禁森严司阍者婉谢之谓大王有令即使至亲人等凡在男界暂勿进宫中问何故则以知门生乃哀恳之曰我欲谒斌琼公主所有关白今既不得谒幸为我惩传我同来之女郎身被重创女否不知何如我但欲探望之无他意也司阍者据以人告既而反命曰女郎无恙能起动矣能食饮矣客日可相见也生默然退而修笺启一通质问斌琼谓何故下逐客令蹇倨无礼若此某将不辞行矣笺既入久无耗生乃悻悻负气月夜从间道盗骏马鞭得得向琼花山麓而逃逃至七八里地方耳朵闻铃声亦似有策马之人飞风追逐之紧尾蹑其后有大声喝止之者曰喂前途人幸勿走否者诸视余之镝响箭一声射中生之雉羽冠冠飘然坠马下生弗顾仍加鞭疾走其后又唿曰喂汝爱命不要走否者请视余之弹逼迫一声弹子直中生之后脑生亦卒事不薄弱技倭刀向空中一扬刀与弹相遭纵铮皆鸣火光迸露心急追行兇人胡手段高强欲射我偏不射我欲弹我偏不弹我用兇器有分寸是非老手不辨忽闻其人大唿曰蓑庵汝尚识老夫乎空山月亮可作倾盖谈祈驻马忽浪跑至此已接近声息略相闻其口脗似至习熟但骤然莫测其谁何急回首而视之月光溶溶刚照其面咄咄伊何人伊何人则暂别重逢之丈人峰亦即大化山之苗酋其名曰石叟是也生意石叟陷虏中即不被杀抑当下狱风马牛不相及胡为倏然至于斯不禁大惊失色拟岳翁为新鬼出现石叟果大唿曰婿乎我也我非鬼人也婿固伧荒我亦恶作剧今勿尔其俱下鞍镫有事慢慢谈且言且下马生至是不能不下再拜曰岳丈乃无恙竞相逢于此地命婿惘惘坠五里雾中叟为言典故生恍然如梦觉叹息目婿长日昏昏如在软禁中竞尔如许大事充耳不闻嗟夫我受斌琼公主之包涵被挺身救岳丈我懵然不之知转相怪责谓其下逐客令我目真盲矣石叟笑曰岂此营救老夫彼且为余女侍汤药躬亲看护死者而致生之余父女深受其恩彼且与余女及斌玉公子三人共结金兰矣生而雀跃曰然耶是真一门佳话石叟复曰不特公子与余女订异姓金兰即老夫与须弥土司亦联为兄弟猎叟亦与焉谓为名山三老婿闻之其欣喜为何如婿乎今可以反矣生犹豫曰琼公主竟绝我摈我宫门外我即反何颜见彼人石叟曰婿勿错怪人是必有难言之隐俟再过些事时当必大披露生曰然则丈人胡蹑我此出丈人意耶石叟失笑曰此即琼公主所发令而须弥大王闻婿失踪尤为焦急不可名状公主料吾婿必出此下策故预嘱老夫为之防守并令老夫屏迹暂勿与相见一有逃亡之警耗即追之斌琼公主是尽有神算者大抵天生之冰雪聪明赋于巾帼中其人颇类于仙姝可以前知可以坐悟斌琼公主即其伦也生捧腹笑笑老人解释女子之聪明至为其特然而细味之亦具有至理石叟促之使跨马踏月陟山巅入苗官下马执缰径诣秋猎轩而猎叟已鹄立于门次笑握生手曰友乎汝当恕我我久不面汝盖秉大王之意旨而行虽然汝及冰娘之失事苟非我无以乞援师须知斌玉两公子之赴援我以飞符召之也言已掀髯笑生怏怏曰汝三个老人设迷哈以哈我累我失魂落魄如被催眠术却为何苦来猎叟谢不情此时忽闻铜琶声錝纵铮铮起于祟楼天半云迷月黯风急天高孤雁长鸣寒蛩凄咽时则有操弦按轸鼓铜琶于百尺危楼之上激为变征之音者烈士暮年壮心未已伤哉老叟慨中原之多故感身世之畸零垂暮无儿仅有可怜之弱女一弹一泪天风吹之厥声铿铿然伊何人须弥土司大王也楼门开两叟鞠躬入带领蓑庵拜谒大王前大王按铜琶止而勿弹抬头见生欠身起命之坐凄然谓曰昨以彩薪忧不晤贤姪有失东道谊惟姪其恕之我有心腹一言久思正告于贤姪特以时机未至隐忍不敢言今事到尽头图穷而匕首见及今不言余风独残年恐无可言之日姪乎汝会婚配也未生语塞罔知所对既而嗫嚅曰不瞒伯父姪固有聘妻矣苗王愕然问聘妻谁氏石叟代答曰弟之长女也王强应曰甚善良久不能续调终则拱向石叟曰二弟余贺汝得快婿今聚处一堂宜早日正名定分以成嘉礼老夫当为姪主婚其可乎生不敢答石叟曰谢长兄盛意容与小女商之言未讫忽有从雪幔之中翩然出现一人影应声曰伯父且慢着郑郎之婚姪女愿解除之伯父当谅我吾父当谅我郑郎抑当谅我我已劫破红尘此生此世不能复待郑郎矣诸人大错愕生失色木立瞠视如彼宣告死刑石叟问其女曰儿汝痫发耶语无伦汝之意将何指冰娘再拜稽首慷慨陈调曰见当日秉老父命与郎订婚其事本至正日厌后追随老父入滇城晤郑郎共商讨逆事出生入死惟郎马首是胆得婿如郑郎亦复何所不满惟近今乃披露一要幕则郑郎于数年前侨寓金陵即与余义姊斌琼发生道义之恋爱然此时义姐化男装郎尚未知之也以乃精神契合同救国同敌忾一日天涯情节座上者皆知之不烦儿之赘述最近及郑郎以行刺逆藩之故身陷虏中而义姐实救之天生姻缘我等非义姐无以有今日郑郎无义姐无以建异日之大业成旷世之奇勋姪女闻之背恩者不顺违天者不样姪女今日冒昧陈言实本一点真诚虚左以让义姐并非有丝毫之妒忌矫激搀杂于其间吾志决矣顾伯父等玉成之冰娘言时磊磊落落其积诚可以格天地贯金石诸老闻之固嘉其志节之奇尤叹其谦让之德石叟亟赞同之猎叟从劳窃听捻其髭点首赞叹生则旁皇无措低首不发言独须弥土司表示反对正色言曰姪女高义诚可薄云天惟小女当年出山改装游江南无非为侦察时局物色英雄以为恢与朱明之预备访英雄而得之斯缔结为朋友则小女始终志愿无非视蓑庵如挚友即蓑庵而天涯访旧初不知吾女为改装即进一步言之由朋友易而为兄弟如是而止耳以义始者以义终无论郑生不忍妻吾女即吾女亦何望配郑生吾辈虽苗人而犹秉三代之婚礼礼所在则一与之盟终身不改今姪女名义已定父母主之巫师证之出死入生周旋日久一旦为余女之故反汗而背盟无论郑生为知礼儒生不为此非常反覆之举老夫何人吾女又何人能夺人之婿而婿之乎将何以祷明神更何以对老友此事可作罢论言未讫又有一人幕后出众视之斌琼公主也亢声言曰老父之言确也兹事勿论如何我与义兄自南京萧寺相逢以迄今日从无婚姻二字之表征不特无婚姻之表征抑且我性杂奇从未以庐山真面目相示明乎此则婚姻问题不攻自破在义妹感恩图报虚左相需妹之名则美矣其奈愚姐之不齿人类何女流虽至荒唐从无不伦不类而夺人之夫婿者他人尚不忍何况久之于结义联盟之姐妹乎言至此拨剑一挥勐然自截其手指此时又有第三之女郎如从天飞下从后而掣斌琼之肘夺其剑剑之锋幸未下其间不能以寸伊何人夜合花斌玉公主也彼则侃侃言曰琼妹勿尔冰妹亦勿尔两妹所持之正论一则感恩让贤一则秉礼自守皆自有其臆曲铮铮发为义声独愚妹有一言窃以为婚姻二字勿论如何断非闺流所宜齿及况在冰妹方面虽成礼乃以多难之身依然待字质言之未成婚之夫妇耳在琼妹方面更属空洞绝无名义之可拘质言之精神契令之异姓骨肉耳窃愿请求于两妹暂各牺牲其成见一俟两老之悉心参酌秉公而处断之夫然后发为严命命之合则合命之离则离父命如天双方皆宜听受堂上诸老以为发否猎叟掀髯大笑姪女言甚是四花八面面面俱圆汝真不愧夜合花两位义兄当从其议弟不敏愿借箸而代筹之二女各无言须弥土司命二女姑退入室中用知旨逡巡自出游行于廊厅间此是心坎里头不知作何感想其将舍恩以从义耶抑将割义以就恩耶其将折并蒂之花耶抑将撷一枝之秀耶着者无以名之名之曰好事近而已须臾须弥叟传命诸人二女与生咸集顾谓二女发为严正之容曰儿等均退静候而父之后命勿得有违凡为人父者万无令其儿女有怏怏失望之理可曲全则曲全之余及义弟皆同意倘有后命儿等但视为老之主张顺受之勿违也二女再拜悚然而退又谓生曰凡事悉秉于天余二老行事不外体贴上天之意代执行之汝宜顺天安命一心报国勉为异日英雄区区儿女私情孰得孰舍何去何从廊眼界以观之实亦人生百年色色空空至无所谓老夫言止此汝其行乎生鞠躬趣而出出时心震跃不可止盖英雄恋儿女得失关头至可虑也越三日须弥土司下令举行为两公主择配之典躬莅大坛亦召主祭之巫师谓当临时有所交卜吾苗族信神须从龟卜以定其配择之彼违其各敬谨将士毋忽于是所司人等按照古例一切供张铺垫如仪苗族向遵古代遗制琼花山土司原为公爵后僭穆王爵凡王姬下嫁先建驸马府府之面积甚大其中宫苑楼阁列屋分楹千门万户虽曰以公主下嫁而随同公主下嫁者选择苗人贵族之女貌美有才德者亦数十人统名之曰媵又曰鱼媵如小鱼之尾随大鱼同嫁于一人也驸马艳福至富第一夕以至第一月公主当夕鸡初鸣新夫妇起床群塍以次入觐各佩巾栉盥沐之具为驸马公主铺床叠被奉匜沃盥为礼至繁缛每请示必再拜稽首群媵衣上古宫装华容盛饰趋呛至有礼节驸马于公主前非得公主之愉悦不得与群媵交谈公主当夕一月自此以后以年齿家世之先谈轮流当夕其当夕之月日有宫监秉笔书之以为他日受孕之表征孕者不当夕疾病不当夕有过失者罚居水巷小者匝月大者长年幽闭永永不得天日其礼制虽不如皇帝之隆然亦庶几彷彿今土司既僭称王则公主为王之长女王又无隐然有继体承袭之义故其下嫁也亦以王制行之惟其然而驸马乃胡帝胡天享受王侯之艳福矣自经土司下令就以某行宫旧址改为驸马府铺张扬厉群策群力不日成之而此伏处深宫之两公主尚未知此身此世属之何人即或暗里猜详舍蓑庵外当无第二之粉候可以射屏中鹊然断未有以两公主同嫔一人者抑于蓑庵之外另有一不可思议之人物以合对而并行之于是两公主如醉如梦如堕五里雾中祭天坛在琼花山之岭高插霄汉自下望之如圆式之古穹庐然其内凡七层又略如古浮图四壁张以兽皮及五彩毛羽陈设古器皆三代秦汉之法物苗中凡建储登位世子选妃或公主下嫁或有邻封启衅事关军国大计卜之于天神者则苗王及巫师躬谐天坛举行龟卜巨典有日搜集苗兵可千人冠雄鸡冠衣五彩华丽之军服各执古代兵器维时西洋刀剑枪枝稍稍流及中国苗王兵威亦不亚于汉族则不惜巨赀从印度方面输来大约古兵器什之七今兵器什之三杀气腾腾布成长蛇阵腕蜒山岭间以环绕于天坛之上吹牛色响螺击铜鼓铜钲厉声冬冬然用以震声威居良时巨炮声九响盛奏苗乐着武装苗女一队可百十人亦冠雉羽之银冠涂脂传粉身披银中脚着小蛮靴或执雕弓或挟金弹子或执搀枪画戢簇拥二个老人乘銮舆以至坐居中者为须弥大王冠王者冕前后十有二旒身衣黄龙袍登黄绢靴手执象简气象乃尊贵无愉手执象简其容恭以默前舆为石叟衣苗族土司之制服后舆为猎叟短衣劲服纯为一武士猎装大类罗马古代之老英雄殿形后者有黑色之乘舆坐巫师两名披发仗剑腰间插尘尾衣虎皮面上雕镂八卦形狞狞如鬼怪吐舌赤歧长如毒蛇盖巫师分位至尊尤尊于土司略如罗马教皇赫然临于各国君主之上俄而炮声复震抵天坛遂止辇诸贵人步行拾级以升男卫士一队女卫士又一队夹谗而上上至第七层当中设一玉案旁列虎皮交椅位凡五地下铺满松柏之翠叶案上艺庭燎形如双鹊花烛作暗圆形其户如形另有古锦一方陈龟笺龟甲之大逾于小圆桌炯炯作金光色黑和绿甲纹现二十八宿是殆千年以上之古龟蓍草成排古翠夺目诸贵人坐定忽闻笙箫迭奏如钧天广乐之奏于天庭报导女公主莅止矣女公主凡二人一为斌琼一为冰娘皆带珍珠宝石凤冠衣淡黄绫绣凤之晕衣庄严妙丽不可逼视特白玉圭群睦步行随之鱼贯而进进于天坛召有一凤荤端坐公主一此何人夜合花斌玉公主也斌玉实为女介嫔不在下嫁之例尤不在媵姬之列凤舆莅止矣群女拥两公主也拾级以升夜合花左右夹持之陟其巅诸老及巫师皆起立萧然迓之按是日为公主成大礼礼至重父母巫师不得以尊长加之视公主如主妇而群退处于来宾之地位也女介嫔一鞠躬至于须弥大王曰恭承大王命二公主下嫁今日为卜龟选婿之吉期二公主已奉命釐降于天坛矣惟大王策命之巫师趋跄前代大王答词曰二女公主釐降仰见纯孝性成其息心澄虑以俟明神之睹示言讫导二女公主立于玉案之中央夜合花仍夹护之又导须弥大王于北面面案立命二叟左右辅翊之巫师命奏苗乐云箫玉琴和声克谐彼则披发仗剑馗形禹步口中唸唸有词飞舞良久趋于玉案扣龟甲三通先卜之遇姤之比大吉姤者遇也为婚媾过合之义比者合也有和同偕行之义厥卦大吉宜两女共嫔一夫一德同心以相夫子无大无小敌礼为均大礼之宣言曰咨汝一女允若凤相翱翔其釐降于荧阳之墟以齿长以德让坤道其顺承始终坚一心汝往钦哉巫师代神宣言女介嫔乃导二公主敛衽下跪用答神庥其稽首至地也须弥大王鞠躬者三有眩其容曰二公主听之大神命公主共嫔于一人其事虽为破格然吾苗族尚神大神所命罔敢或违之神之言曰釐降于荧阳之墟夫荧阳为郑之古郡则今兹馆甥其下为郑生又曰无大无小让齿让德则二公主以分位言不分嫡庶以情谊言宜序齿长者为女兄幼者为女弟克让克谐永坚一心用励相夫子勉之哉言未既石叟亦秉正大谦和之训诚谆谆演词其言至有礼衷二公主告敬听受教俄闻铜鼓声冬冬介嫔者高唱曰驸马爷莅止矣众人鹄以立迓之驸马何人当不问知为郑生蓑庵矣生衣单装爽弥英风顾盼自喜骑白马苗兵百人拥护之陟降于天坛三鞠躬众人皆起立亦以三鞠躬答之须弥大王以策命命驸马略如巫师之神话生喜动颜色再拜稽首受命巫师乃执生手授二女公主公主置之香吻俯而微嗅之复左手授斌琼右手授冰娘彼一握此一握也三方皆有潜力欢愉美满自不待言但苗族有一特殊之礼则订婚之日当以男下女男匍拜于女裙下仰首伸鼻以嗅美人之足复以舌舐美人之额是也巫一一教导之生如醉如梦又惊又爱二公主惘惘盖美人之仙以离舍任人簸弄而已礼成将退生忽止告于有众曰某以不才荷蒙两岳丈之青眼馆之于贰室选为国甥某有生之年皆受长者之赐宁敢辞谢以辜盛意惟自天不祚明中朝多故以来某尝矢誓言谓他日不功成名立誓不娶妻古人有言匈奴未灭何以家为某固具此心即二女公主生平亦夙抱斯志盖余等三人今虽为夫妇然而同甘苦共患难历有年所不约而同此即大神所云同德合义永坚一心殆不啻洞观吾人之肝胆用敢冒昧陈情今兹大典但当视为定婚之第一级至于实行婚礼之期请延长之俟诸尔日某誓必有有所建树即不能灭尽鞑虏廓清中原要当勉图之行吾心之所安他日大功告成则花烛洞房固称极端之愉快即不幸而天意有定人事不能胜天区区此心上可告无罪于先朝下可表寸心于同志此时实行婚礼尚未为晚某志已决愿岳丈等曲成之二老人愕然转问于巫师巫师不能决转问于二女公主则齐声答曰驸马言良是此女等之夙心也巫师乃宣言曰神所凭依在于人今三人同心神亦莫之或阻夫明神之云乎用励相夫子大王不云乎勉为英雄此物此志旨趣则异而期望则同无伤也选举定矣婚礼迟早可变通以行之于是苗民上下咸颂驸马之有志节益贺两女公主之得人卷十三驸马府既落成公主驸马等一齐选人惟府里地方至多仍谨守未婚夫妇之礼节居处不同宫室有保姆以监视之有室老以督教之室老之名至古如豪宗巨室之女当家惟其权与老母家姑等公主有过可以斥责之公主以下妃嫔媵嫱不守女仪者得用夏楚鞭苔之郑生府中无事无二公主评花斗草携手游行夫唱妇随领略柔乡滋味兴之所至挽雕弓射飞鸟银枪画戟比武于万绿丛中生笑谓斌琼曰当习南京萧寺卿虽易笄而弁然而红颜腼腆我已看出两三分然卿亦太矫情出外乔装犹可说也及返山中我来相访仍秘密不使知之我方万里投亲不逢故友怏快失望试易地以处卿之懊丧为何如斌琼笑曰君访我而见我亦又何求冰娘代答曰见则见矣妙已变其庐山即如未见矣我苟作男儿相思欲死矣言次吃吃不止斌琼亦揶揄之曰妹谓姐之矫情更甚于妹何者人谓生同衾死与穴姐之与哥石壁里同眠凡历几昼夜此则生而同穴矣宁非千古奇谈乃同穴而守璞完贞世无关云长柳下惠乃竟秉烛达旦坐怀不乱是真不近人情姐苟作男儿岂止思想当必发痫亏汝尚笑侬冰娘大赧神色至不怡着者曰斌琼于是为失言矣生之冰娘同穴也生贯拒女非女之拒生也生固负冰娘冰娘至今怏怏奈何以此相嘲冰娘微嗔曰姐福薄不得郎欢怎似妹妹美貌多情能令个郎心塌地关山远隔乃为妹异地而守贞此等贞男世所罕有妹乎郎之心始缚都为妹也曷尝有牵挂薄命人者言至此眼圈微红斌琼握其手凭其肩笑抚之曰姐莫认真我姐妹两人花底间话不过聊为戏谑宁使发娇嗔妹知罪矣以双手一熨搔其肢胳窝冰娘嗤然一笑遂言归于好忽见宫婢匆匆入报导滇城有专使至赍一紧急之公函大王请公主驸马到秋猎轩有要话相询幸勿俄延者三人面面相觑随宫婢以出登车人宫阙以至于后苑之秋猎轩男女小英雄一对对儿脱网罗归山寨滇城方面胡尚有急足使赉秘密文书竞从天而飞下者此何以故原来吴生次尾尚滞滇中私与圆圆夫人瞎通消息曰专使曰秘函实次尾遗之以至也其文略曰君等归山中百事罢一净尽今作桃源世外民矣宁复知碧鸡金马之场尚是封豕长蛇之窟耶逆贼一日不除吾辈责任即一日未尽近顷碧眠儿出师缅甸逼亡国孤儿于无地贻书缅人使尽杀末路之君臣某日缅人请王及诸从亡者云相请入宫焚符箓于佛前化为灰入净水君臣须饮咒水以明心迹庶永祈神佛之保祐云云王及外臣入一个杀一个须臾杀尽呜唿朱明之祚斩矣其庶孽歼除已尽矣前朝亡国之子孙无如是惨酷者缅人非我族类立心兇险此何足责乃假之刀而授之柄者厥为碧眼儿此獠世受国恩当日虏廷乞师自矢为申包胥今何知者亦既裂土分藩享富贵已极矣先朝列祖列宗何负于彼而必穷其如是惨所至而诛之凶耗遥传人人发指吾辈此日有举动即将欲寻故明子孙假玉牒银淘潢威灵用为号召恐不可复得矣碧眼儿臣服满酋如薙草焉绝其末根勿使能植犹可说也今明明勾结耿友对虏庭五华山之义旂迨将举矣僭符号拟乘舆体制俨然帝者此獠不反正则尚继已既反正则此心当不忘先朝尤此假先朝之名义以歆动天下今竟杀先朝体之君此又何为者总之天生枭獍其性多与人殊南中义士闻之不知若何愤慨陈圆圆夫人尤不以为然长门异姬力争无效事亟矣诸兄诸姐妹山中策画动定如何速展嘉谋以恢残局应箕痛哭下言云云苗王示诸人诸人皆躄踊唿号倡素殷灵牌为朱由榔发丧向南招魂遥祭从亡死节诸臣一切如礼此一役也夜合花尤哭之恸昏绝者数次众人初不解其何心某日生步园林无意中想及当年南京萧寺中自己与斌琼公主此一段姻缘可谓苦尽甘来天作之合今各人皆得其所花花相对叶叶相当甚至三个老人抑且结为兄弟群聚首于一堂洵属徼天之幸惟义妹夜合花身世漂零譬如空中落花渺渺茫茫仍无归着娟娟殊可念我其何以慰之者忽又自语臼我自订婚二女以来玉妹辄悒悒不自聊息影索居相逢偏避道此又何为者思及此信步所知拂柳分花直向斌玉之寝官冀一窥其动静碧窗人悄青山鸟啼积雪初晴浓云欲散半天之倒悬瀑布挟雷霆万钧之势怒号喷薄而下激于山涧之石琤琮作不平鸣时则有幽愁暗恨之美人作胡女新妆斜倚于熏笼之次面向里悄然而深思禹从兀下拈一卷书府而看之曼声哀唱曰苦恨年年压金线为他人作嫁衣裳哽噎无端低徊欲绝生伫立窗外从碧纱之小孔窥之窃叹曰伤哉玉妹美人迟暮恻恻可怜彼浪迹天涯历尽千辛万苦究为着谁来者蓑庵蓑庵汝终不得辞其咎乃放轻脚步绕纱窗入厅事悄悄揭其帘之角潜身人内逼近斌玉之背背后鸦翎蝉冀云鬓长垂光油油香馥馥褪着玫瑰画庞光泽如绛晶红玉私念此嫣焉杏脸苟移而在两公主之身上去则温馨甜密我吻之可自由盖国色天香不啻我之禁脔也今不幸而发现于彼之腮边其名义犹然兄妹我其何以堪之者然而兄怜小妹嗅咻之抚摩之亦寻常事耳至此不能自禁乃轻轻以指甲弹之甫一着指斌玉惕然而惊失声曰呵唷柳腰一扬张手如反弓几乎仆于卧榻之下回首乍见生霏红晕颊神色渐不愉怪且嗔曰兄乎此何举动者兄侮我亦至矣虽然我孤苦畸零人不侮我将谁侮者言已酸咽而欲泣言已簌簌泪下矫首他向若不胜其愤恨生笑曰此兄妹虐谑值得如许认真愿妹勿尔我知罪矣斌玉卒怏怏不欢生慰借一番索然自去着者曰伤哉斌玉彼自南京圂迹其尔郑生相逢脉脉情根则暗种于郑身上奈郑生之心已有所属彼斌玉自顾夙昔曾经嫁人已破之甑世无司马相如文君怎逢知己嗣又得高僧收录若郑生若斌琼若斌玉学习技艺诏彼三人俾结为兄弟姐妹于是情以义掩情根送久久不动无复有些子之萌芽今斌琼冰娘双双下嫁于生彼孑孑一身尚复何盟人情恨极则生愤愤极则生激激至所至斯何事不可为嗟唿斌玉从此莽莽风尘投身虎穴女英雄历劫之花又重新开幕矣忽自请于苗王曰鞑虏入主中原历多年株根固固则虽有大力莫之能拔而吴逆为致寇之罪魁往者跋扈滇南久有反对满夷之志吾党义士犹将利用之以壮我义声近顷亲帅师入缅甸逼死先朝遗孽充彼之志迨将帝制自为绝无犬马恋主之余地且吴逆年届七十矣及今不图噬脐何及恐彼一旦就死吾辈利刃终弗克刳其胸而时局益可不为矣今义女不自惴拟躬人滇城混充宫婢潜伏吴王之肘腑其能刺而杀之为先朝除一逆臣为吾党泄一巨愤此其上也暗通宫掖勾结军队内有陈圆圆夫人为之干旋外有吴次尾义士为之擘画相时而动以待外援此其次也即不幸而为荆卿聂政一击不中溅血虏庭则区区小女之名足与日月争光山河并寿又其次也女志已决将以即日成行苗王闻言乃洒然动容亟赞其为国危身牺牲至大姑慰止之使少安毋躁而先谋于斌琼公主公主首先反对谓姊妹情重安可远离虎狼之垆尤不可入必多方以尼其行郑生闻之亦怏怏至不愿然自昨午口角勃谿咎之后斌玉绝不与生皈谈相逢避途悻悻若有余怒欲慰留之殊未敢也斌玉欲决意入滇猎叟致书一通使到滇之日秘密交与娄满儿必能有所助匡生亦亲笔缮函交吴次尾冰娘具笺启为先容于陈圆圆夫人束装待发之辰须弥王预戒所司都勒鞍马在琼花山之十里外有亭曰女儿亭按亭何以名在昔中古之世须弥国为百越之一国有女公主云嫁西秦其别也父母饯之女儿涕泣登车未十步投崖死故名曰女儿亭今须弥王之视斌玉与斌琼等相处数年怜爱备至则今兹还别弥难为情亦祖饯于斯亭用留父女千秋之纪念天方晓矣山中铜鼓乱鸣红旗飘举而琼花千万树花开大如斗浅绛一色仙香袭人花神多情似笑口齐开为女公主壮其行色者旭日高悬处先有苗酋戴雄冠插雉羽身披金甲骑铁色之巨马手握长矛挥苗兵一队可数百名为女公主清道继之者为女兵一队亦有女将军督队而前行同时有桃花马两匹一左一右马上坐娇娆绝代之双美人皆戴凤冠披霞帔珠珞垂于月圆之粉额一名贵而光艳者斌琼公主也一超秀而英特者大化山公主冰娘也双美人之中心点乃夹护一锦袍玉带之美少年少年按辔雍容左顾右盼时蕴着一团喜气满面春风此何人其玉台新下聘之粉侯所谓一矢贯双雕驸马爷其人曰郑生蓑庵是也以次殿其后者若猎叟若石叟若须弥大王皆乘銮舆秉玉桂彩卮从苗兵无算同莅止于女儿亭设长筵缀异树山花盛陈水陆珍错之味亭之后有石室是为更衣室诸贵人入内更衣忽闻石炮声隆隆铜鼓声冬冬报导斌玉公主至矣诸人出而迎之斌玉戴素冠练衣缟裳淡扫娥眉不施脂粉而天然幽艳酷似枝田谷名兰逼而望之红玉眼苞含住半眶冰泪宫娥十数护持之骑青花白色之小驷玉葱指上拈着马鞭儿一见须弥大王亟腾身下马趋于大王之膝盈盈下跪呜咽言曰义女受父王恩至深且渥殒身无以报今行矣重劳父王远送其感激悚愧为何如者言巳两行珠泪滴沥下于粉颊双娥翠锁宛如带雨梨花斌玉泣须弥王亦泣相痛惜相泫澜也王乃勉作肮脏语曰儿须螟蛉余爱儿实不啻视生女女今为国故入虎穴救众生大义凛然要不可以私情掩但视此行胜利为汉族复仇为苗族吐气为汝兄弟姐妹泄往者数天之愤事果得就即是所以报老父矣胡必效儿女于啜泣为刚语至此斌琼及冰娘各捧一汉玉莲花盏盛满琥珀色之醇酒亭亭移步并致酒于斌玉前口未言泪先下斌琼呜咽言曰叨义姐雅爱自当日南京萧寺彼此深相结纳以迄于今妹兴姐成契至先相处亦至久满拟天荒地老兰闺手足厮守到白头今姐乃弃余只身走千里入虎狼不测之穴姐乎抑何狠斌玉慨然曰愚姐处境微与妹不同姐之先夫为满之酋鹰犬所害自是漂流尘世巳作未亡人誓有生一日必为先夫复仇为先夫复仇非所以为满族复仇欲为汉族复仇则为首先歼余酋之虎伥虎伥为谁则吴逆三桂是我自顾一身落落毫无罣累则冒险杀贼之重任舍我其谁妹苟念前情当鼓励我之进行毋徒以姑息缠绵洒临歧之涕泪异日姐身所至能以一小女子飞三尺剑斩吴逆之头颅为中国女史中放一异彩妹闻之当为我贺兼为我浮一大白即不幸而事机失败荆乡末路能以颈血溅虏庭亦足为朱明之义士忠臣一吐长虹之气此诚伟举也妹奈何恋我而尼子冰娘捧觞上答曰壮哉吾姐某等雌伏无能让吾姐出头地当愧死矣姐诚大英雄姐先之妹当继其后愿饮此为他时息坯之盟斌玉笑曰冰娘言良义侠具有胆肝后此即无其事要不可不作是言余感妹矣立饮之亦饮冰娘冰娘引吭饮之斌琼作色曰姐允冰娘为姐之后盾独不许弱妹耶妹亦愿从姐之后请饮此为信条斌玉亦饮之着者曰斌玉之于斌琼于是有微词矣当日南京萧寺以二女并恋一男斌玉恋郑生有形之恋也斌琼恋郑生无形之恋也厥后山中并处起居饮食与偕不啻同胞姐妹人方以娥皇女英拟之今斌琼既字郑生得其所矣彼畸零无告之斌玉只雁孤鸿将何以自聊其生者不能嫔生则亦巳耳又平添一天外飞来之冰娘隐然为加入旋涡之情敌一之为甚其可再乎此斌玉之所以不得不行抑不能不致憾于斌琼者也虽然斌玉固显然自道为未亡人彼盖有夫矣既曰为夫复仇尚安能许郑生者迹其私恋郑生之一念阅者亦但视为云过天空毋重为斌玉疚病也二女献酒已讫其次当及生生亦捧觞上寿泪落如硬縻斌玉怡然曰哥替妹今能以哥之称谓引而亲之曰哥此发为末次矣言至此泪如箭夺眶出既而拭其泪慷慨激昂曰哥行则行耳死则死耳区区一苦命之义妹轻尘弱草宁足系哥怀者况革命排满恢复先朝此哥之夙心也哥发轫于先妹踵武于后哥有此义妹洵足以自豪者哥能引满一觥乎命取巨觥与生相对饮讫饮仰天大笑自擎其拇指众人视生殆巳热泪满腔儿女情长英雄气短生之感想何似着者不敏诚无以名之矣以次若须弥王若猎叟若石叟皆进酒致或其勉励之词斌玉一一受命此时斌玉酒半酣矣命宫娥取出一物事物事为何则雕镂紫檀之玻璃箱视其中有鳞甲灿然之动物在咄咄此何物此何物则一巨量守宫虫眼光炯炯有若珍珠爪足蠕蠕然蛰其下者乃为鲜血烂之原砂斌玉拳击开之一手持守宫一手挟利刃操刃一割啾啾唧唧此守宫虫之鲜血滴沥落于白玉盆斌玉慷慨宣言曰余今番入滇以区区一女子身只身走千里幸而得手则朝夕供奉于逆藩之侧逆藩无道女色是耽余以此身周从其间即使守洁怀情人谁信我又或伺隙出外运动军队在在与男界女缘进一步言之异日倘有机缘纵吾足迹之所之或且重到江南迳人中原腹地走幽燕叩北阙事未可知我今已身世畸零自愿如死木稿灰永情澜不起然兹事最是明白傍徨中夜罔之所为不得已借助守官及巫蛊祭师为若命女儿留白玉无暇之铁证诸父叔姐妹乎须知余虽女流自分以身许之一切私情妄念极不沾染于吾躬其有无贵无贱无老无少或敢以非礼相加者余必砍其头颅宁死不辱皇天后土实闻斯言余不特敢为他日之表征抑自余柏舟守节以来从未溃礼防一步此亦吾义兄义妹所共信者言至此望其风目目灼灼视郑生义烈英风咄咄逼人于无地既又曰义兄义妹听之余于兄妹二人外尚有余之恩师其法号曰潭影大师迄今数载尚流落江湖问其年已过百半问其人殆与烈士忠臣侠客神仙彷彿相近似余师为世界有心人在理必监察吾人之行动余苟徇私以误国人能赦余师必不赦余此又义兄义妹所共信者余行矣言至此泪咽于喉面白如霜雪声与气不相应固执斌琼手嘱之曰妹乎此后侍养阿爹唯吾妹是赖祝汝相驸马克忠报国鸡鸣戒旦以图中原余受妹之赐言次一手举玉扈一手执利刃勐刺其粉藕之臂丝丝血出渗于酒自饮其半以其半饮斌琼斌琼涕泣受命勉饮之又执冰娘手谓之曰妹为人有至情生死患难不相负姐崇拜有日亦愿随相吾兄竟从前未了之志此后天涯海角我恐无见妹之期矣言未竟呜咽不成声此时忽闻人声鼎沸大唿曰人堕马人堕马救命速救命堕马者驸马也驸马何人郑生蓑庵也生固夙昔多情宁忍负斌玉弃之使远去者然吾书固屡屡言之生固无情于玉而玉乃有情于生此则乃可讳言生迨窥玉之有情亦不能不生眷眷之情怜之爱之一如娇痴之小妹嗟乎夜合花亦书巾之绝世之美人也借曰不然他日胡能进御于吴王见赏于圣祖则生之兼日醉心于花也亦宜也特以既得鱼又得熊掌此外之驼峰雁肾安能一一分尝之玉又孀雌竹节松筠生尤不敢毁坏美人之名节基此重视之障碍斌玉愈苦郑生愈哀哀其愚哀其情今兹远行复听此落落伤心语及斌玉刺臂霜锋之下生乃不能自持至是不能不堕马矣堕马遂昏绝群救之幸丝毫无损破斌玉尤痛痒关怀执其手面泣曰哥愿自爱哥为有用之身中朝革命人豪乃翘首天南以望哥之义能高举哥自今自始愿爱身爱国妹远去不啻为兄先驱耳生尔时甦醒星星之目注视斌玉久久无言欲哭无泪玉亦以酒饮之用自饮也旋向诸父叔叩首者三拱其手招邀巫蛊之祭师曰师之道术高愿施咒语为小女子保全其贞躯感激且不朽按苗故族有贞姓烈妇欲自洁其身者敦请祭师为之书符也书于额及书于掌心其永永不能近男子否则额上掌中起皱纹苑然一小许春画女流既受巫师之戒终身不敢犯淫斌玉乃踵而行之巫师如其言画符讫苗男苗女无不啧啧称异肃然生敬礼心斌玉旋以守宫之血秉象盆醮于盆象管之端濡有鲜血埒其袖露其雪白之臂膀凝然一滴深入腠理向太阳曝之血斑然如铁铸一声骊唱万仞鹏搏掀天揭地女英雄逐翱翔于昆明池上寥落故行宫宫花寂寞红此昔人宫怨诗也长门幽恨永巷愁思凤倚遥赓别殿荷君王之宠羊车望幸六宫争纷黛之之妍专制帝王囚鸾窖凤竭天下之美色供一己之荒淫是间名德淑媛横陈饮润泣每朝每姓不知凡几帝王然下至帝王之鹰犬莫不皆然滋可慨也吴王视师自缅甸清庭策动叠加九钖晋秩视亲工袭荫一子继休封王其实吴王久蔑视之赏固王不赏亦王王爵我所自有区区鞑虏之命令于我何加焉然而功益高气益豪情慾之纵恣其时有一段奇闻系吴王手敕敕广东江苏安徽浙江湖北五省征选美女用为蒲宫之嫔媵特派五名专使谓之征花使所起程式第一以三四品之职官爱女或殷富缙绅之掌珠陋屋贫民虽美丽不中选第二年龄在十八以下十五以上须略通文翰面目娟好举止娴雅有大家风范者第二身家清白无暗疾悍性能柔顺知旨者第四或擅长一艺琴棋书画绣刺武艺者第五其有绝色寡妇妙姿雏尼或回部蒙部山陕诸省之贵族女确具色相为达官所手荐者亦得破格晚录此五度征花手敕简直与帝王之选秀女丝毫无异闻者骇然江南道监富御史某据以入奏纠参吴王之僭拟乘舆大逆不道圣祖震怒欲严治之某大学士密陈曰吴王有反意激之即暴动不如因而纵之彼年届七十荒于女色以千百斧伐孤树可立到也且有谋为不轨之心而先沉酣于娈童美女元精断绝政事怠荒此昏昏无大志不足虑也圣祖乃寝其议兼以满洲乐妓八人赐之圆圆夫人闻而叹曰王志荡矣满虏方图之彼至死不悟哀哉琳宫日丽绀宋春融空山鸟啼上方人静万家烟户中巍然耸碧蟑丹峰其上有妙丽壮严之院落千百株梅花绕之时方初春绿萼华仙子已编翩然散放大千世界矣时则禅房深处有缁衣女冠子一人顶上梳道姑髻横贯白玉簪以年事觇之当在四十许然而素姿幽艳顾影白降尚似风信徐娘娇姘欲滴此何人陈圆圆夫人也夫人厌铅声异淡泊久移居于五华山上梵宫前文已言之宫里有佛堂章之中央有碧纱橱一座镇日挂湘帘侍者非得宣召不得擅入人则脱靴地上铺锦毡渗以金屑夫人视此不啻为祇园布金地中间供奉一观音为纷定名磁制成高可二尺广半之观音貌至端严亦至妍丽妙目所流使人四週望之如饷受天界美人之波睐琴案横其前垫以宋锦若雁足若红鱼若玉皿若五供小碟皆以内府刺绣晶一一装璜光腾腾不可视夫人恒御凌波素袜低首观音前一手击玉磬一手翻贝叶诵莲华法华诸经此境至清幽惟闻茄楠檀气味罄声振声问之令人作世外非非想圆圆诵经毕入复室室至秘部勒精良琴棋书画色色皆具亦有流苏宝帐紫檀镂凤是为七宝华床此为圆圆习静休息之别墅文窗四辟芭蕉修竹绕之身入其中如入绿天世界此时按动某机关而侍者悄然入侍者亦女冠子披玄色袈裟玉貌绫龄为状殊肃静见夫人合掌合什念阿弥鞠躬立夫人顾之低语曰汝曾见吴先生也未敬谨对曰见之其后则喁喁小语语绝细不可闻但见侍者附耳最后一言曰彼人当以漏下三鼓至夫人颔之挥使退至室门前仍诏之使复入复问曰吴先生尚有何语曰先生无他语至言此人虽女流然赤心忠良可备缓急宜善视之夫人微笑久久无言侍者肃然退是夜流下二鼓夫人趺坐蒲团心忑忐不可耐私念吾自修真习静一切外缘勿能侵扰今为国故为酬平生知已故涉足是非场茫茫此身如渡大洋异日不知所届我诚多事矣倏念及此心怦怦动俄闻纱窗之外有轻轻弹指声悚息四顾而黑影飒然入矣灯光照处有夜行装绝艳女郎嫣然呈露于眼底玉立亭亭低折柳腰下拜于圆圆夫人曰小女子某再拜冒犯专严罪在不赦惟夫人海涵之圆圆睇视良久面有喜色欠身言曰来者可是斌玉姑娘曰不敢小女子固名斌玉也袖出冰娘手书并吴次尾介绍函圆圆让之坐置书于案俯首披览之良久忽问曰冰娘女士是姑娘何人斌玉猝不能对嗫嚅曰是为结义小妹抑为吾嫂也圆圆笑动颜耳曰言耶郑生蓑庵近如何矣曰是为小女子之义兄彼此皆同志兄自出险投荒夜走琼花山暂主于须弥土司之苗洞须弥土司亦即小女子之义父言至此圆圆盈盈起立手拈菊花宫灯遍照密室之门户问斌玉来时曾见何人对以无有圆圆曰甚善此间不啻方外地幽严绝壑与世相忘我有一言次家都是女流亦为同志请安心驻此我可庇护汝可保无虞我今以妹唿女郎女朗第唿我曰姊人问汝汝对曰侬少孤依外戚初不知有姊姊乃专人赴江南访得我挈我于此愿与姊持斋奉佛也如是云云庶以塞群疑弭众曰妹闻吾言平斌玉则鞠躬对曰敬闻之是以姊妹称唿赐法号曰玉真装束如女冠子院后有广畦圆圆自颜其曰红药圃暇日命女冠五荷鸦锄入五华山採药彩得药苗种于地上苗开花玉艳如异种之名兰不可识别按时节收採之煎以鼎当大类仙娥之修丹练汞斌玉居五华山中日长无事助奉命採药入夜禅关谨闭亦持诵诸佛经至此忽变其宗旨念此身漂泊上无父母中无家室下无姐妹兄弟碌碌半生无非为人作嫁即曰为夫复仇然而佛子慈悲主解脱冤家宜解不宜结今世乱纷纭杀我夫者生死不可视邦族不可考吾安能上天下地以求之吾曷不改变方针易为夫报仇之念为求佛祝福之心死者不可复生庶以超度吾夫之亡魂亦为苦命藐躬祈来生福禄人生如夫露胡自苦乃尔基此一念百鍊钢化作绕指柔夙昔侠血热肠消除净尽圆圆知之他日笑谓之曰佛是英雄造成妹能信佛信到极点即是英雄人生不外随缘见一时造一时亦不必入禅障也一夕吴王微服信步莅圆圆夫人许夫人夙与之约谓此地结构纯出自大王恩意换言之不啻佈施功德主即臣妾所自来无天王无以有今日特臣妾之马齿长矣遁世逃禅情非得已花虽萎谢妾不能不感雨露之恩大王尚念前尘不忘故剑时而玺书存问宠眷有加臣妻已非常感刻即或纾尊降贵枉顾禅关亦乞偃旌旗撒卤部轻车灭徒翩然来临至所深顾否则空山松鹤恐未见贵人之与卫已相顾而心惊甚非大王之所以哀矜臣妾也吴王笑许之实则理之离宫别苑遍布五华山由间道以抵禅堂不过咫尺地吴王虽枭雄绝世时亦芒鞋杖履效黄冠道士风吾书前文固言之王亦求仙而侫佛自命为秦皇汉武迥异寻常也王又多情老而弥恋其对于圆圆夫人殆宿世之孽缘王内宠至多三十六宫都是春燕瘦环肥各尽其妙圆圆老矣眷恋之弗少衰论者谓王念旧人存心忠厚之至实则圆圆夫人绝色旷世殆无其俦天生美人或兼与以驻颜之术故圆圆虽老犹少蛾眉淡扫端不让彼狐媚新妆也圆圆当盛时外容固美内术尤功此尤足以操吴王之宠眷先入为主后此之三妃九嫔自郐以下味同嚼蜡吴王固知味者斯之得不回忆旧欢叹息于后则为继虽然圆圆年事高情慾淡久荒之田无复情根生长深闭而固拒之非一日矣圆圆迎而拒吴王拒而复来忤旨逆颜亦不之责圆圆益自高尚见吴王只双掌合什以淡演承迎之意则时留王一便饭吃斋茹素挥尘谈玄视之如别院之老僧王亦甘之饴也惟其然吴王乃踏月来矣万籁皆空千山如睡冷月溶溶时则云气迷蒙缭绕于珠宫贝阙夜鸟啼矣时间玉磐声时则海棠吐丝丁香结子山茶百树盛放如雪色冰晶远远则清歌曰月儿高月儿低层落山杜宇啼杜宇啼不如归伤必劳燕自东西柳花飞杏花飞漂零春色认依稀郎也痴妾也痴一日思君十二时又歌曰南北关山乱离天唱不尽铜琵铁板生小女儿家莽风尘莽波怍惯天涯日暮怯衣单车儿慢慢行为爱枫林晚似我伤心家国羡渔樵蓑笠湖海萧闲读书千秋拜木兰叹巾帼英雄一觉沙场梦幻黄河塞上蹄漫漫说甚帽影鞭丝别离杯盏看红粉将军猎猎北风枕戈待旦戌鸡声里月光残唱到末句尾声恋征哀音呜呜然如裂金石忽有从光罅里一跳而出呵呵拍掌曰好歌儿累我僵立片时回肠荡气歌者勐吃一声倒退数十步几几陨身于绝壑中歌者何人今之玉真昔之斌玉也彼方採药归来踏月涧边头戴蓑笠儿脚穿芒鞋儿身上却着女冠子玄服肩挑花监儿忒娇娆亦很跳脱一路曼耿清唱以写其缠绵悱恻之情不图冷月疏林属者耳大有人在芳心一吓立足几不牢乃听之者趋而挽之险哉幸有此援手否则一落千丈矣斌玉惊魂甫定抬星眼视其人皓首庞眉方面单耳亦复布衣草笠手挂杖赫然立夜深月黑初不辨其为何人以意度之或附郭山人也然五华山为禁地早圈入吴王宫苑胡复有偏氓野叟圂迹其中者噫人耶鬼耶斌玉虽自命女英雄突如其来宁不骇怪裣衽再拜曰来者何人愿乞明示此老翁掀髯笑曰野鹤闲云何须问讯女郎亦豪兴不浅哉月下发哀歌此何为者女郎卓有英风乃以木兰自况然而伤心世乱回首家乡说甚红粉将军为甚枕戈待旦其故可得闻欤斌玉被此一诘登时变色暗以秋波眼底偷觑其为人嗫嚅再拜答曰小女子无知村讴野曲何足当长者下问老叟曰不然仆虽未谙顾曲然而弦歌知雅意此非寻常女子之歌也言次注视斌玉面目炯炯有英光既又故霁容曰女郎勿惊余固奖女郎之高歌故颇欲叩女郎之心迹能见告告斌玉遁词曰小女子温习歌曲人唱之面妄效之个中意义实茫然不知也老叟捻其髭古笑不语似不以为诚确忽问曰女郎从何处来主山中何人斌玉不得已毅然答曰小女子为缁流山中陈夫人之贱婢也老叟色然喜温语曰然耶余与陈夫人亦有香火缘汝拜夫人为师尊得所矣汝得无寒乎夜气深山风袭人宜归休矣老叟欲将护汝斌玉疑惧参半不敢置答老叟自拂衣挑其杖头云笑谓曰女郎自问女英雄宁便羞答答畏见生人者余无歹意汝但视我为游山客汝归余亦趁便下山不期而同路顺相近无自起猜疑因让道嘱令前行斌玉无奈从之分花拂柳踏月而归老叟兴殊不浅一路行一路说指点近山远水斌玉窃窃疑之心中自语曰此老忒古怪得非吴王之侦探耶老叟问曰女郎风范似出名家胡为作女冠子斌玉曰否侬固贫娃生小好佛父母送余入空门此夙心也老叟又问曰若遭到中原地面及大江南北否斌玉变色旋自镇定曰闺流荏弱足不出里闾门中原二字固非所闻大江南北更未尝梦见长者现发此问叟拈髭微笑曰老夫闻女郎声吻故摅忖而知之老夫固中原人也斌玉忽暗惊不已尔时月出云表艳艳吐其光芒照见老人之庐山面目英伟健硕适非凡相且眉稜眼角虎虎有威然不觉为之毛发森竖俄而近夫人之院落矣斌玉再拜谢曰山僻夜深荷长者相送小女子殊感荷今别矣愿长者守步以归老叟笑颔之兼挂杖立歧路殷殷致词曰女郎归为我告陈夫人云铺叟祝汝晚安也掉头而去斌玉且行且自语曰此人踪迹诡秘侬相天下士多矣无非鬼魅必怪杰枭雄也步入禅佛堂稍稍揭纱帐陈夫人方长跪合什踊孔雀经冷然玉音与云敖清脆声相和维时翡翠瞻瓶插一枝佛桑花花瓣不期而落落圆圆夫人额上彷彿梅庄不减寿阳风致卷十四斌玉旋步出回廊凭茜纱窗仰观月色月到天中嫦娥之影倒射桂花阴宿乌声吱啁桂花香气一阵阵沁人鼻观念此间幽胜比琼花山风景雅俗如何侬窜迹人间与义兄义妹等睽离如隔世来时壮志竟冉冉销沉思之良堪叹惋乃掩其窗户下金屈戍款步归兰房芳心忽忽不能竟寝就垆鼎煎草药鼎为古铜制三足有耳足高而腹垂四週作雷纹上盖中贮沸水置以白玉瓶名山药品剪砰之加其内初用武火熬之良久良久改用文火缓缓煎之殆近垆火纯青时候揭其盖持药铲为汉玄雕镂而成长可三寸广半之上修而下阔上厚而下薄茔然有锋铊用为铲使反覆乐品毋令黑焦成炭此时加以磁片如碗口大其形圆如镶边然可以容药汁盖置之瓶之半者渗入水银宝石末各等更熬之上汽下蒸鸡初呜丹初熟去鼎盖而察视之灿然如辰州之丹砂斌玉长夜未眠作此勾当丹成矣欣然喜思以金瓯贮之湘帘一扬有倩影亭亭而人斌玉视之圆圆夫人也欠身起微笑承迎曰天将晓夫人胡未睡夫人低声曰余诵孔雀经至斌卷某页今讫矣见灯光知汝未寝息汝殆失眠矣风冷衣单云胡不睡斌玉笑曰谢夫人勤念抑余将有一事关白于夫人夫人愿闻之否夫人色微变曰妹有事关白我耶缘何事斌玉以月夜遇老人对且曰老人嘱至声候夫人彼自言与夫人稔熟也夫人赧然作词答曰比或然非故交山道侣山中多异人我于人无忌与物无争木石鹿豕莫非吾友且暮遇勿怪诧也天亮矣盍休乎冉冉而人斌玉怔然良久收拾炉鼎物事悄悄掩禅关向华胥国去一觉醒未已是日高三丈侍者人报曰外间有客至拟拜访姑娘斌玉愕然秋念我入滇南行踪至秘密谁则访我者何其人男耶女耶即以男子对斯更奇之又奇欲拒不得见又虑倘为同志物色我报告以非常而我交臂失之宁非误事姑放胆见之盥漱毕出客堂则圆圆夫人先在座对面朝参者却为锦袍冠玉之美少年面向里背向外仅窥其一捻之腰肢殆翩翩如女郎也夫人命之坐斌玉倏然入矣凝视来宾良久忽雀跃曰君非此语未完圆圆夫人辗然笑拊掌曰得之矣来宾为谁则天外飞来之冰娘也冰娘乃握斌玉手忍笑言曰妹之来诚出姊意多想吃惊不浅矣斌玉笑且疑端详其上下装点作男儿相冰娘英且秀肌理莹如肉衣冠服履修短合宜则絮絮问山中近情各人安否妹至此将何故夫人搀言曰我识冰妹尚在识妹之前彼尝与蓑庵面我妹亦知之耶曰知之夫人又向冰娘道贺皇英配粉候可云美艳无极礼慧双至冰娘大颊赧俯首弄飘带默默不一语斌玉代答曰此安足为冰妹贺冰妹字郑郎匪自今日始妹之艰贞苦节人所难能老天亦故尼之今仍待字身也夫人惊讶不已冰娘曰白玉姊下山义父念姊故时郁悒郑郎多抱病深怪琼妹妹不当放玉姊远行琼姊自自责不遑星夜束装拟以单骑追吾姊义父尤不可谓玉女已去琼女又与之偕亡同时失两掌珠风烛老人胡以堪此毅然止之琼妹虽抱热肠难违亲志一未背人饮泣长日以眼泪洗面深虑玉姊方面或蹈不测扪心更不自安小妹之知乃慨然替此一行此行也身衔义父义妹之命来相劝勉吾姊可归则归慰山中人远望否则有我在此追陪左右辅助进行客邸风霜亦差慰寂寥也言至此使者匆匆人报曰王爷驾至王爷驾至二人皆失色圆圆夫人镇抚之曰何事张皇此老头儿吾能驯伏彼彼虽号勐虎要不能不受制于老娘天下以勐虎畏莺儿其事至为奇特此无他娘子关中自有威燄积威约之渐所以能制老头儿区区吴三桂宁能侮我之心腹女友者暂请回避老头自有分寸命侍者导之人须臾吴王鞠躬人矣仍衣道家装芒鞋竹杖奚僮尾随之步履至雍容且入且呵呵笑曰老道人参佛母弗审玄圃瑶池能容下界人涉足否见圆圈双掌合什念阿弥陀佛圆圆亦合掌肃然命之坐王左右顾视如将有所寻觅圆圆笑曰大王宵肝不遑为国事至勤劳亦尚念世外畸零人一顾空山之猿鹤耶王移在就近昵语曰卿能容我长谈使毕吐其胸臆耶夫人不悦曰谁下逐客令谁不耐王之长谈王欲坐尽管坐王欲语尽管语王笑谢曰不敢卿至仁慈至贤慧卿不啼天台之仙姝孤愧非刘阮然颇似学汉武帝传谒西王后但愿开张心颜赐之词色俾不致访越失次斯幸矣卿比日清臞有服玉路金丹否卿习静持经念佛之余究作何消遣夫人冷笑曰大王殊善谑人世人说消遣岂出世人亦说消遣耶得意人说寻消遣失意人寻消遣耶王曰不然卿曷尝失意孤方奉卿如神仙如性命矢白头不相负特卿自消极勘破红尘此云失意似非卿所宜语夫人慷慨言曰王言甚是臣妾所谓失意第从世法上言之非从环境上言之盖得失关头只操之自我而非他人所能夺况大王念我厚我义盛气深人非下愚宁不知感尚何不餍足之可言惟自奉佛以来百事俱废云胡消遣实所未喻王曰昼长无事拟造卿乞作手谈能见许否夫人曰可命侍者手棋拜以进盘具至为名贵棋子以红白二玉为之贮之者为八实箱另有碧玉瓯为装贮牙签之用堂中设紫檀圆桌桌之中心为大理文石天然成东坡游赤壁图吴王坐左夫人坐右相对为橘中戏王与夫人对奕奕为围棋吴王至骄蹇随应为两僮奚皆年轻貌美地下铺锦文而命一僮伏于地以背承其足觳縠不敢动一僮手拈长姻桿用湘江凤眼斑竹雕镂成通花形缠以虬龙银斗为赤金制中间系以烟袋金鱼黄色绣双凤朝阳套以翠翡小环汉玉烟嘴喜吃兰州水烟僮乃崛单膝半鞠跽于氍毹上为吴王装烟王且吸旱烟且凝神注目拈棋子将作下不下之势夫人笑曰王之犄角成矣以形势论王当操胜算欲下则下矣胡举棋不定鳃鳃过虑为又曰输一着矣八面受敌将奈何主亦太穷兵对之兵败追之不己必歼其余子是亦不可以已耶王微笑左置一子右置一子通通把对方局势困扼而包围之夫人顿蹙双蛾百思无策既而霏红晕颊一手翻乱棋子曰臣妾负矣大王兵略天纵神武弗可及也着者曰圆圆之言言在此意在彼始深中吴王之隐微者也其言欲下未下举棋不定者讽之以举义旗叛满清也其言穷兵不已必尽歼其余子者直讥其亲率大军深入缅甸也若夫犄角已成当操胜算一语盖用以壮吴王之胆谓昆明天险闭关可以自雄不可此称帝王坐误时机矣圆圆夫人之弦外音至明且显至毒且辣而惜夫吴王之不悟也第一局未终翩然乱其棋子吴王颇不怙继则勉为欢笑曰胜负亦何常况卿固高手孤不才常避卿三舍孤未必果胜卿亦未必终负也俊僮又装烟王吸之嘘气如游龙闭目潜思久久乃柔声下气曰闻卿绀宇中迩日收得女子冠其人美而慧然否夫人佯为思索答曰无之王诧之异矣孤乃亲之目胡得云无岂孤乃出中遇妖耶夫人问何故王乃举月下遇美之状啧啧称道之夫人始失笑曰臣妾以为异之问乃区区问及女冠子女冠子非他人臣妾之从女弟新自江南到此者也大王曷为问之王笑而不答嗫嚅曰是为夫人之女弟有是姊即有是妹其信然矣第能令孤一见颜色否夫人惕然惊仍勉自镇定笑曰区区一小女子冠奚足当大王英盼且部屋贫娃未胆贵人卤薄恐震越失次盍免之乎吴王掀髯大笑曰卿言过当此女冠子为卿之近侍即不啼为孤之家人彼能侍卿即能见孤何不可之与有且孤亦已见之矣可见一次即可见百十次质言之吾家纲纪觐见我亦平常胡云贵人胡云震越毋乃太客气夫人以俊目儿飘他一下如笑斯嗔曰大王亦太不自重就以女纲纪言之大王府中纲纪何止千百曷尝一一召见人独为彼女故纡尊降贵下顾禅关而必按图索骥指名以召之外人闻之将谓大王别有肺肠恐为盛名累吴王絮絮问曰此女小冠子端的为何人能见告否夫人颜然曰事无不可对人言斯女也谓为臣妾之宫婢也可谓为臣妾之法徒也可即谓人臣妾之女弟也亦无不可王愕然注视之不少瞬亟问之曰女弟耶卿安得有女弟夫人冷笑曰臣妾出身寒微大王贱视之以为薄命畸零人胡得有女弟庸知人虽至贱窦下养圂中花夫莫不有生身所自来既有所自来当然有父母兄弟妹妹而何独靳于妾大王此问可谓新奇王逊谢移座以近之亲昵之曰卿勿多心孤非此之谓其谓卿人吾家溯当日留驻京华泊今日移旌南服均未见令妹探经我家夫是以问之卿有令妹此正孤所闻之而欣慰者卿勿多疑此时左右无人翠幔沉沉纱幔寂寂王乃悄悄执夫人手置之鼻夫人摆脱之色不怡曰此何地佛相庄严近在咫尺胡轻亵若此臣妾恕不奉陪矣拂袂欲入王挽之深谢过但必一见女冠子且曰既是卿妹在礼当见姊夫尤不得不请见夫人被缠不耐慨诺之掣铃唿侍者命玉真出以出家人礼数觐见大王侍者奉命人良久良久湘帘飏飏微闻环钏清响有冠玉缁衣之女法徒亭亭出现肃然穆然正立堂堂向北面鞠躬合什退立于堂隅吴王平视之妙容丽姿淡素中有英特气国色也王命之坐不敢坐王顾而笑曰若名玉真耶曰然小女子法号也王曰若为陈夫人女弟原为姻眷可勿客气若夙昔曾见我乎玉乃视之此庞眉皓首之老翁非他人即前夜月光中邂逅荒山自称曰钝叟者是也则大赧不知所答王命夫人诏之坐仅乃逡巡就坐王于是脱略形迹向彼攀谈问长问短玉以闲冷之态度赅简之言词用为应付王谓夫人曰令妹风貌良佳志气亦不凡胡屈之于女冠子可惜可惜夫人曰闺流学道是一件超凡入圣的好事胡云受屈人生富贵不过百年惟修真养性之徒可以金石长寿千秋不朽古来帝王将相穷山海之欲极宇宙之娱时移事迁迄今可往而真仙活佛时时游戏于人间若彼若此何去何从臣妾晚年洞达斯旨不自量度乃欲于泯泯浊世之中逃之于冥冥大荒之外红尘梦觉白水心清妾也固如斯甚欲援妾之骨肉至亲引而偕诸大道窃谓驱之向上而大王乃谓屈之使卑此何言者且大王独不佞佛乎大王崇信神仙辄以秦皇汉武自况区区学道亦犹斯旨也吴王曰卿言良是惟人生勿论男女厥有两途一为出世派一为入世派一为救世派一为遗世派若令妹者鸾停凤峙之姿花艳玉晶之表是直蛾眉才子巾帼丈夫进之可与班姬谢女争冲退之可与红线隐娘并美屈作女冠子明珠一颗竟堕深渊矣可奈何斌玉聆其言心坎震惊砰然一声襟头之汉玉红环不期而堕于花砖粉飞如蚨蝶陈夫人失色斌玉更惶恐不胜盖此时于整理袈裟玉环套于襟际一失守碎如冰惊悸亡魂不能自镇则以吴王之红线隐娘四字有以摄之也既乃雍容拾取曰天威不远天颜咫尺小女子无状幸大王宥之吴王盛称其知礼亦俯首向地为之拾之拾其半置掌中把玩不已欢喜赞叹曰美哉玉乎玉则犹是也在昔为名山太璞在今为大地尘埃皎皎者破碎不完矣可奈何忽自解其衣襟检出一物事红冰绿玉光腾腾耀花人眼睛咄咄此天然骈俪之子母玉也半红半绿雕镂作双龙形络以金丝套以绣袋笑谓夫人曰孤初见若妹无以表意幸为孤致之此孤之随身物事而三十年前得自辽东半岛岛人入海求珊瑚网得之是玉是品博古儒生未有辨之者以外象觇之可决为宝物令妹奇女子比德于玉可赠之玉更惕息不宁未便置答受固不甘辞又不敢目灼灼视夫人王不由分说置夫人掌中夫人佯喜曰吾妹何幸荷大王赏赐殆所谓抛砖而引玉失筌而得鱼者耶妹妹可叩谢大王斌玉婷婷起立贴近吴王许向蒲团下跪莺声呖呖曰谢大王恩赏王大悦且捻其髭须且鞠躬而掖之殊不客气拈其破碎之玉环纳诸扇囊中夫人遥见之颇以为怪吴王刺刺不休缠斌玉问之曰若尝读书乎曰未也王曰若诳我未读书胡能作诗词夫人搀言曰大王你几时见过他作诗斌玉笑曰此怎算诗词只可名之曰里巷歌瑶以此当诗则樵童牧竖遍地皆诗人词客矣大王休过奖此言至此北窗之雪衣鹦鹉振翼娇啼曰俊哥儿俊哥儿你背地里暗窥人窥人则甚窥人则甚俊哥儿嘻嘻嘻又引伉高唿曰大王大王美男儿倩影亭亭傍纱窗窥探你夫人大惊斌玉尤错愕吴王挺然起翔步禅堂中东瞧西望瞥见白鹦鹉集于珊瑚架上高挂于北窗翘其足侧其目循其声而视之穿衣镜中倒影一个玉带锦袍之美男子惊且喜喜且跃绕北窗后之碧纱橱里翔步以追之足一履阈蓦然果见美少年衣裳丽都丰姿韵秀其美也逾于千金闺秀玉色莹然眉目如画王见之惊且喜喜且怪怪且疑注目视之灼灼不少瞬咄咄此冰娘之化装也胡能令吴王见者然亦既见之瑟缩狼狈不可名状惟其人虽女流素有胆汁则勉自镇摄毅然鼓其勇气亟抢前两步向吴王磕首低声唱诺曰小子无状请大王千岁金安王大喜俯首至地双双其手掖而起之手乃如柔荑圆圆夫以趋进曰此亦臣妾之从弟也偕其胞姊玉真去岁从江南来稚子不谙朝仪愿大王恕罪吴王且看少年复看玉真一男一女可谓俪玉骈珠并称双美呵呵笑曰姊若弟状殊相酷肖参以夫人之飞范亦彷彿二三胡老天毓秀锺灵竟萃于乡家一门不可谓非异事因问少年何名夫人嗫嚅曰从弟小名水心王又问尝读书否夫人曰小民穷苦安所得钱钞读书牧竖村娃蠢蠢如鹿豕耳王于是左顾右盼饱餐两人秀色觉自己宫府中美女娈童胡止千百辈而终让彼子弟出人头地乃忘形略迹径执冰心手汝从江南来吴江风味纯羡胪脍比此闲黄蕉丹荔雅俗何如人言苏州人物佳女子然不意男子亦然汝英俊轶伦天公待汝不薄孤向汝阿姊讨汝常待胡之侧命师傅教汝读诗书汝意如何水心肃然立起鞠躬谢恩旨对曰江南地势低下人物卑靡胡及昆明山川之雄壮孕育庶类多高伉权奇此自关王气所锺风虎龙云上下感应诚足为大王贺如贱子者单寒陋劣至弗足道乃荷玉音褒许益切主臣吴王喜动眉稍拊髀狂笑曰俊哥儿不特有貌而兼有才汝姊云汝身贱未读书胡弗信也又顾玉真而言曰胡意鑑别人群自信有特识惟汝亦然汝非仅能文抑且能武胡于汝行歌踏月说甚么步武木兰胡即闻弦歌而知雅意吾圆圆夫人安有蠢如鹿豕之弟妹者哉圆圆闻言陡色变吴王雄辩高谈幸被美色所迷略无猜忌狂兴勃发传令尚食司庖备精美素筵在此间晚膳灯初上矣圆圆夫人自居于半主人地位关木樨精舍皆藤床椅铺以胡丝呢绒之垫案头置玩具疏落三五物事如树木竹根之属雕镂成罗汉形窗间供古磁瓶视白桃花一枝中央布圆桌铺以古宋锦玉杯象箸吴王面南圆圆夫人面北两相对然指于西二位诏玉真水心陪坐皆谦退不敢就位王一再命之夫人笑曰大王恩意略分言情弟妹毋固辞辞则不恭其敬谨就位一人鞠躬致赧言坐彼尚食司厨之烹馔手续至单简至肃辞不自内而自外其自外进馔也进于窗之口外间一侍者里间又一侍者互相传递寂静无声陈夫人不御酒以绿茗代之王酒量素豪饮醇酒以荷叶碧玉杯盛之酒色黄乃如琥珀色二人辞不能饮王必强聒之夫人为之调解曰今夕侍大王宴王命时饮姑饮之后此勿为例又谓吴王曰臣妾家教綦严一饮一食必堕吾进止且禅堂为洁净地于例不宵饭故夙昔管教之王大笑曰然则胡先破戒矣以杯酒故亵渎清座愿夫人恕罪夫人辗然笑王顾二人拘礼数殊觳觫颇为之不托圆圆夫人细意不欲重违吴王旨乃命弟妹进酒为吴王上寿且曰酒以合欢吾侪兄姊妹则居此地宫室饮食皆恩出自上大王以宠妾之故推爱屋而爱乌是宜尽主人欢勉饮涓滴否怡一人向隅满座为之不乐此所宜共喻也因以目示意二人乃稍稍脱略玉真先进爵王饮之水心复谓爵王又饮之更以杯酒赐二人二人以次饮灯火熠熠美女俊童双双皆有酒意王颊醺然眉宇皆有春色吴王心大动酒亦半酣妮妮同夫人曰夫之恕胡唐突胡将有求于夫人夫人其勿却夫人愕然曰大王言何指大王对于臣妾而有所求求字之名称忒不伦不类然姑言之臣妾当揆其情理之当否而加以裁断方敢应命吴王笑曰胡无他求但欲挈汝弟妹归常随胡左右胡如视之若小友必优待之卿能见诺否夫人不意其有是言心滋不悦怫然曰谢大王盛意惟弟妹虽年少自有天赋人权妾不能抑压之使供奉大王之左右此理至易明噫臣妾久侍禁近不啻天上玉帝之奴星一人奴斯已耳一家奴将胡为兹事颇为鸡请还问之原人臣妾不敢置喙吴王持巨觥半饮之酒益醉态益豪言语益恣肆无忌亢声曰夫人言诚过当心胡安敢奴卿更安敢奴卿之家属胡不云乎以小友待遇之既曰友曷云奴真矣卿之自贬也复已深矣胡中酒所言或不适卿意幸贷之尤望一再热思缓以时期或给胡以满意之答覆胡行矣侍臣命驾陈夫人不挽留濒行王各执两人之手依依惜别似难为情更牵人于别室唧唧喁喁不知作何语伯微闻最后之言曰胡老矣左右无知心可意之人即此区区烛不能许我耶夫人默言鞠躬合什送至帘前索然而别他日王自缮笺启复启请于夫人略曰愿借夫人弟妹为男女清客每日一诣便殿但见面慰渴想人夜仍归禅堂不相缠扰俟而弟长成当予以清贵之爵秩而妹及笄当为择快婿卿勿多心而弟而奇不啻胡之小舅胡之小姨也彼此亲串何嫌何疑委曲玉成之夫人商诸斌玉斌玉慨然曰我间关入滇无非欲近吴王图大事讵到此以后侍夫人日久出世之念油然而生已一变从前之宗旨自分持斋念佛侍夫人终老更何心于趋炎附势奔走贵人之门耶问诸冰娘冰娘颇好奇沉吟不答既而曰某本易笄而弁俪然男子相即近彼庸何伤语云不入虎穴焉得虎子某不敏请如王命夫人幸为我先容夫人应曰诺于是三人决定计划冰娘去斌玉不去殆将成为事实忽一日次尾以书来一致圆圆嘱令劝二人入宫庶得近吴王相机行事又致书于斌玉曰向闻蓑庵言山中有女友尝以誓报夫仇矢歼国贼之故善矣女子身走大江南北企图革命风尘邂逅遂订知交彼女天资血性过人去得潭影法师厕之女弟子列授以饱技殆今世之红线隐娘也此闻女士来滇将有掀天揭地之举动下风逖听良用钦迟意蓑庵为革命英雄则其兴居兴游亦必为当世奇人克成吾党未竞之志又得我圆圆夫人朝夕督促之冰娘自天外飞来辅助进行声势益壮不意五华山上寂寞禅开红鱼青磬中乃有花木兰秦良玉一流持尘拂以诸戎韬画玉簪而定大计云龙风虎盛极一时不图芳讯传彩谓夜合花一枝夜而不晨合而不开花而不实迩来醉心佛学溺志玄宗空山自怜奄奄有出世想夫出世何事也救国又何事也吾闻释迦牟尼舍身济众古今无自了之佛祖古今尤无忘世之英雄女士思之为问间关十年奔波几省犯霜露履虎狼出入苗瑶司童万死一生是为甚底亦曰君死未丧国亡未复夫死未瞑友志未酬宇宙茫茫侧身何所北望洒烈王之泪南行招庶孽之魂满虏方坐大于幽燕强藩复鸱张于岭表吾党责任安有穷期女子勉旃泥首空门长斋绣佛他人任之非女士事也且女士之入滇果何为也宁不曰身入冯夷之宫方足以褫孳龙之魄乎鼓刀而来望门辄止固与初心相背谬尤为同志所讥嘲他人去而女士留他人死而女士独生他人愚而女士智蓑庵何贵有此友天壤何贵有此人圆圆自命非常何贵有此女冠子次尾高瞻远嘱抑何贵有此无聊之简札也碧鸡金马翘首欲飞入地狱而救众生时在轰轰之士烈士望风劝驾不尽愿言斌玉且读其书且淋漓涕泣曰我负蓑庵我负南中诸义士矣投袂而起毅然请行圆圆夫人嘉其志挥泪以送之濒行执手谓二女曰妹等勉之次尾先生所云风虎云龙在此一举但愚姊尚有一言敢披心露腹余非有爱于吴王效世俗儿女子所为腮腮为之请命况余也苟为之请命亦断不至暗结党徒聚集于五华山下以谋危吴王之乘舆余自顾身以许人受人之恩食人之禄固不当怀抱贰心所以然者吴王宠我私恩也我虽女流却是大明百姓我祖我父世为胜朝耕凿之民我今日为大明复仇为列皇吐气此公理也私不能害公小不能掩大余夙昔以种族大义开陈于吴王之前至于再再于三至于千百彼昏不悟余固无如王何余是以遁迹空门余是以招邀同志此余之隐隐胁离下邸而另谋独立之行为次尾之留蓑庵之至诸姊妹之来归余不啻为之盟主虽然余之目的是反清复明也是反对满虏俘非欲剸刃于吴王之腹中也余虽极不仁身既属彼为余之天余何忍仇天以己杀此一点委曲求全之念虑久久无以自曝于世人吴王虽绝世枭雄利而用之可与为善亦可与为恶况彼有利害切身之关系功高震生满酋深忌之彼不自谋人将谋彼近顷翻然悔悟颇有倒戈反正之心诚得如妹妹二人者日在左右浸润而陈说之彼必建义旗执金鼓攮臂为天下先登高一唿众山响应闽广盾于后苏浙起于中山陕湘蜀夹持于左右彼山东河南湖北诸省风起而殄涌幽燕成孤立之势犬羊登于黼座狐鼠逃于皇城岌岌可危不崇朝而云灭矣今与妹等约鼓之舞之使揭竿首义反清复明策之上者也闭关自雄竟称帝制隐然与社亢衡策之次者也时会未至敛迹韬光静以待天下之变为之左右者恒舞酣歌争研献媚用以销荡英雄之魂魄而灰其壮心策之下者也若夫投鼠不忌器打鸭或惊鸳谋事未成而先开杀戒是则愚姊所期期以为不可者也圆圆发为此种论调殊出二人意外窃意圆圆出家矣胡尚恋此不忠不孝之老奸雄抑知男女爱情先入为主微时刃剑及其富贵永永不相忘少年妍识之洎夫老妪衰翁相对已苍颜白发而眷恋之志不少衰圆圆亦犹是人情宁能召外人以戕其家主着者曰伤哉圆圆苦哉圆圆吴王于是得一知己矣二女同声应曰夫人曰天性也敬富体夫人意可行则行之不可行断不敢伤大王之毫末某行矣遂行吴王以鹿车迎之宫婢在前侍卫在后三人一作男子装一作道蛄装欣然莅于吴王宫阙王倒屣迎命冰娘司印玺命斌玉司批答宫府内外之笺奏斌玉再拜辞曰臣妾未尝读书不谙文翰胡能拟大王意旨王笑曰汝冰娘聪明区区批答词宁能窘汝孤之性骄蹇素不喜咬文嚼字其有具折问安者以朱笔批之曰安其有启奏事件之者批曰可驳之者批曰否不准不驳者批曰留中汝但照此而行勿庸撝谦固执命王府度支员月给每名俸银万金二人暗中咋舌惊其僭拟帝王奢侈窬分王又命二人居其寝宫之腹地近在咫尺朝夕可以继儿盛选填中翰林学上使教二人读书二人叩首谢进言曰荷大王宠眷有加人非草木宁不知感惟外臣辣逖为奴才兄妹故延聘之掌教书宫中妃嫔闻之谓兄妹有何德能而仰邀异数若此非所以昭示太公保全贱命也侧闻余姊言江南名士吴次尾隐处云涛观中其人清才博学可否召入宫中为大王掌枢要而奴才兄妹亦借此亲炙耆儒不敢请固所愿也吴王及时着了色魔左顾美男右注艳女骈珠俪玉并萃于一人眼帘不免言听计从欣然俞允之卷十五翌日遂以宾师之礼柬请吴次尾先生入居于平西王府三人于是联络一气为所欲为矣月上琼栖风吹玉槛檐前铁马旰珰乱呜一林修竹间掩跌婆娑恍惚有袅娜人儿立于玲珑假山之后时而窥首向外时而弄带不语天寒翠袖薄日暮倚修竹此景庶几近之伊何人斌玉也俄而晓钟动矣远远闻小犬吠声声狺狺又辄止玉之芳心惕然纳春葱小指置之樱吻银牙中很命一咬时觉痛蹙双眉客有可人期不来恰是这番情景无何蓦然掠影闪出一个人来把斌玉顿吃一惊从月光罅审视之其人精悍少年劲服短装丰仪亦不恶则倒退数步低声问何人则再拜答曰娄满儿参谒玉姑娘玉大喜笑问曰君为娄将军乎年少英雄名下果无虚士得瞻英宇快慰平生矣君已见猎叟之书也未敬谨答曰见之姑娘以青衣来致此书故见之猎叟为下走之忘年交友当住留猎山中曾有杯酒缘叟之来滇某实荐之而牧马而饲兽而纵狮子以噬某要人言至此玉变色思以胭脂之掌代掩其悬河之口满儿亦自觉失言左右四顾幸窥瞰无人益移步近前附耳曰从前事姑娘已知之勿庸缕然则姑娘于猎叟有何系属叟之介介姑娘见下走抑又何故其故可得闻欤玉冷笑曰君莫问其他猎叟为人君所深悉叟能介我以见君且见君于此地则我与叟之系属可不必问君亦可想像而知我之为人嗟夫娄君吾闻英雄不受人疑君殆疑吾矣愿勿继见吾行矣满儿蔽以身张两身遮道以留之谢曰见姑娘勿见怪兹事颇秘故不得不慎重从事其请教于姑娘者即所以深心结纳于姑娘也猎叟近况如何矣玉姑霁容报以一笑引之入竹林林尽有亭亭有八角式覆以藤萝累以文石拂苔凳使并坐厥状殊亲昵娄满儿固自命风流者不免受宠若惊念何修而获美人之腻语素尺相对兰麝微闻玉乃发为诚恳之言曰妾于猎叟不啼叔父肝瞻相照叟以君为患难交至可相托乃以妾而奉托于君满儿听至此句心痒且醉不克自持私念叟何为举美人相托吾至福当不浅彼则续言曰所以托君者托之以非常秘密之重任则关于运动吴王使之反清复明是也满儿讶曰运动吴王耶我区区一小子胡能为玉曰不然君为吴王之义子君之义母为吴王惟一之宠妃然耶言下嫣然斜睨似歆其能交通于宫禁而又略衔醋意发为如忽如笑之论调也者满儿正色曰然其名分为义父义母某固畏惮之不涉其他之非分也玉冷笑曰然耶但君之底里如何初不涉于吾人之范围可化深论惟君之见信于吴王王于君言必听计必从当无疑义今兹运动之举非必力反吴王之辙而故与之为对抗特不过利者用之因势利导相与有戒如是而已满儿曰利用之道何在曰在反清复明夫吴王近日之行事非有意于闭关称帝耶观其着着预备募兵马筑城堡满虏诏下辄不奉诏不入朝自称曰孤而称其妻妾曰后曰妃凡所设施罔非与满庭反对满庭非不知之特以万里镇南鞭长莫及天下初定四海遗孽多反侧故不欲以疑似之故闻罪于从龙诸臣然而积愤已深他日一撒藩篱突出其迅雷不及的手段吾恐满洲之兵长驱南下吴王老矣都下宿将皆富贵逸乐分封诸郡邑一旦有故孰肯为吴王出死力者大王其危矣王危则王之后妃儿子与之俱危麟趾凤毛转瞬即为俘虏九宗夷灭三族诛锄吾为大王危吾尤不能不为君等危此我所以入滇运动之初志也惟君其鉴察之满儿悚息曰姑娘言滋确也且将奈何玉乃慷慨作色曰以君英明又膺莫大之拳席可为之势君于吴王分属干儿吴王惟一宠妃又为君之义母人不敢言君或言之他人言之必不听君苟言之则无不听平西王府之卫兵为诸君领袖君则握帅印绾兵符君在昆明池不啻神龙之潜伏则举足轻重一飞而沖天奈何不夙夜深思早自为计此之不图后则噬脐矣满儿闻其言汗流浃背固有利害切身之观念尤有美色惑志动机喟然曰某诚愦愦哉竟智出巾国下今日相逢恨晚某敢矢誓惟姑娘言是从矣刚刚说到此句忽有从假山竹林之间嗤发笑曰汝两人好大胆乃在此图谋不轨汝罪大通于天矣二人勐吃一惊满儿骤回头则见月亮溶溶照见一个潘安卫玠噫此何人殆冰娘之化装其别名曰水心者是也满儿亟拔剑怒目以拟之斌玉辗然曰君休暴动此少年为妾之从兄大家同是一流不须疑忌因介绍于满儿从新相认识满儿留神细看觉少年翩翩丰致简直如千金闺秀与伊妹并立皎然如玉树交柯握手殷殷深相契慕因袖出尺辐地图及红皮小册子置膝上使并观入而指画其形势盖滇南之山川扼塞与其军队之统系清朗如列眉珍重授于斌玉便週知宫府内外某军可以勾通某军可以控制且曰平西王幕府有张长史者江西人名同瑛世称为二川先生其人深通天人之秘策画军事坐照如神前隶摄政王府充行辕记室王特招致之倚之如诸葛亮刘青田吾辈欲举事当屈意以事之此外有陕西总督王辅臣者王抚之如骄子其人勇敢善战要当设计以联络之刚刚说到兴高采烈忽闻百步以外玉玲之声锵然盖吴王在宫府夜宴宴既毕驾鹿车以归也三人勐吃一惊斌玉乃向娄满儿装出依依惜别之景况执手欷歔曰才相遇复睽离愿君厚自爱妾行矣遂挽冰娘匆匆走入竹林倏然而没娄满儿呆然半响从间道踏月归回忆前情觉此世间美人无如彼女之领袖英绝者余何幸结识之似此递柬传情月上柳梢头人约黄昏后彼不啻崔莺第二我其为张君瑞化身矣既而顿足曰惜乎美娇娆乃落在老奴手上以如许风貌如许聪明老奴见之那得不垂涎三尺其讨于圆圆夫人也宜也讨之斯亦已耳居之于寝宫挟之于左右延师以教之享俸以赐之老奴居之大不可问思至此面红耳热旋绕于空中不知作何感想良久复咬牙切齿曰美人苟不识我则陌路之人恒河沙数任彼如何堕落总不开怀今美人明明约我矣昵我矣眉梢眼底悱恻缠绵早置我于心坎中矣一面之缘竟以远大相期重任相需英雄相许嗟夫美人寸心千古此我有生以来第一知己也知己既属安可属他人他人犹可言乃置之于七十衰翁之膝上咄咄我其何以堪之者言次以手抵掌目眦几欲裂忽见案上有文牍殊墨灿然呈露于凶光之视线则赫赫吴王之手喻也略谓有人告密谓汝克扣军饷侵吞内帑汝须仔细顾住你这个头颅等语又有笺启一通系宫中某妃所寄者殆即娄满儿之干阿娘用以警告于干阿儿者亦曰忌汝者众妒我者尤众飞语流言指摘汝诬汝扣军饷吞内帑移作脂粉钱暗在孝敬我我已为汝解铃亦须自行检点云云满儿老羞成怒撕烂吴王之朱谕抵于地举右足蹴之悻悻自言曰老头儿汝罪孽满身犹不知悛改自责不暇何暇责人虽然我不可以不辩翌早九小时便衣轻装走人吴王之寝殿迎头碰一小太监问大王起未太监摇其首娄满儿不理他匆匆入彼自恃其为王府干儿进出殊无忌直抵寝宫深处闻其无人咄咄吴王起矣王之影子固不在连带斌玉之所谓姊弟二人都不在心疑焉从彼角门出分花拂柳迤逦前行无何至一玉带河边其上有蜂腰桥绿柳千行绋桃万树太阳初出返照于红墙绿瓦壮丽乃拟于天宫满儿跨红桥俯临谿涧荷钱出水菱镜当空千百尾锦鳞喋呷落花而去此时天色尚早万籁俱寂远远微闻笑语声讵闻声初不见人信步寻之转过花坞之汀碧巍峨现出太湖石山一座石山殆高声插天如玉女峰山有门类城郭身人其中缭绕数十重渐重见天日此时闻笑话声传人耳朵愈逼愈近悄从石罅以望之咄咄石山之外溪然别有天地彷彿似睹两三人拍掌追逐哄然哗笑谛视之穿杏黄袍戴小帽子手持金弹子数枚尾随于美人之后者赫然吴王也梳古装小髻穿绛衣曳绿裳脚着蛮靴子持雕弓而待发者意中人玉真也其旁则为美少年倚树凝眸盈盈舒其笑口宁必玉真之弟三人各立一隔同时绿柳枝头有金莺当枝立吴王挟弹子逼迫一声打向金莺儿用博美人一笑距连击三数弹子颗颗落空玉真乃自换雕弓拈弹子持满发一声即中刚刚打正金莺之左翼橐然而下坠吴王鼓掌笑行近彼身边出拇指加于美人之粉额意谓女将军负绝技果超群玉真稍退避之吴王笑且追此却彼迎玉真渐不支竟为吴王所追及挽其雪藕臂置鼻观欲观之美少年忽高唿曰金茑死秦吉了又来矣玉姊姊速挟弹必击之吴王闻其唿声始愕然止步否则两手拱张几几揽抱美人之腰际满儿睹此更难为情玉乃再挽雕弓向此秦吉了放弹丸今番偏不命中良由胆子小被吴王追逐惴惴惧不免己且为惊弓之鸟则鸟外之鸟当胡能击又焉能中冰娘为之招架夺其金弹子向穴作势遥击之秦吉了高飞飞到半途逼迫一声此时方着弹受伤矣飞于太湖石之假山亦坠于草茵上玉所立处近之跑向前拾死鸟瞥子石罅光中掩映如有人彼眼利心灵谛视之知为满儿佯作失惊状高声曰一朝获二禽可奏凯归矣复乘吴王不见以一手指满儿更出一手自指其心胸更麾之掉头不顾其意若曰君太冒险妾已见之但使我两人心心相印毋相逼也君可以去矣如是云云此为背后之手势换言之即无线电之表征吴王归盛奖玉之能忽问曰孤前日赐卿之双玉可有佩带在身否曰否妾固珍藏之吴王色不怡强笑曰孤爱卿卿未必爱我观此可矣卿之心矣玉色变心芳突突跳念此老贼乃以游词戏我矣故作憨语曰爱耶臣妾固爱大王如爱其老父以此推之大王之爱臣妾当必爱之如儿女可断然矣吴王尤不怿太息曰卿拟我如老父耶嗟夫人不可老老则芳时已逝为韶龄女郎所鄙夷卿鄙孤矣胡被美人奚落胡以自聊其生者玉慷慨作色曰大王贵人也臣妾贱役也无论势分悬殊不知爱情所自由抑且不敢吴王驳之曰卿真懵懂天下安有真爱情而斤斤于贵贱之等级者且胡何尝贵廿年以前不过皮岛中一走卒耳遭逢时会以至于此然而俯抑身势恒悒悒寡欢卿女流亦乌知男儿之隐曲须知胡虽老麒骥雄心犹未老也玉知其飞扬跋扈忽露端倪乘间激之曰大王之言差矣以大王天纵神武高掌远跖实何学不可为者而何有悒挹寡欢言毕注视其皱纹之面王平日御下虎虎有威稜群妃无忤之者不惟不敢忤之且希旨承颜奄然如六宫之望幸今斌玉胆敢忤之又进批麟逆耳言王之震怒为何如耶然而王忽怒不以为忤益霁颜仰天笑曰卿乌知余心余戎马半知转战数省天下美人艳福殆享已尽宁少汝一人所以燕婉相求皆胡实有难言之隐衷胡于圆圆夫人待之为第二灵魂缱绻之念至老弗衰厌世矣披缁入道乃弃余如遗胡顿失其灵魂幸而获卿卿为夫人女弟状貌酷肖即不啻夫人之化身胡颠倒梦魂却是为此况卿侍我久寝宫密迩同饮食共起居以外象觇之人孰不义卿为嫔御无其实而有其名何如实践之胡自命一世英雄以美人配英雄项王虞姬孟德铜台并足千古胡待汝不薄胡于区区者而靳予甚矣哉卿之忍也斌玉甚怒听此一派谰言几欲唾其面继一转念以不负重忍辱不可以就大谋则柔声下气勉为愉悦之容曰大王真垂情于下妾耶王乃出矢言指天画地彼则慷慨作色曰大王非常宠遇妾岂不知妾亦犹是人情宁不崇拜英雄希心富贵但是臣妾有一言不敢吐露于大王之左右吴王捻髭微笑曰卿何言试言之卿为胡之骄子不汝罪也斌玉毅言曰妾敢剖心告大王妾系出良家已嫁人今孀矣嫁夫为前朝贵宦被满州督师大臣某罗织其罪惨杀之妾茹苦含冤以迄今日常矢志今生不嫁人必得当以复夫仇其有当世英豪我封菲不遗彩及下妾引之为同命鸳鸯者妾不嫁则已嫁则必嫁当世之握大权操兵柄为余夫复仇兼为大明列祖列宗泄愤者妾则甘愿牺牲一身以尽情曲意媚之否则宁玉碎耳言至此柳眉轩举英风飒然吴王不意其有是言挺身而起推案掀翻曰咄咄汝何人汝何人汝得不为女革命党之首领家以觇余动静者斌玉意夷然色不变且流目送笑以观其豪狂之态度用为快心吴王僵近其前注视其桃花之面目炯炯不转晴斌玉笑益剧几于不能仰同时寝殿开门有锦炮玉带之美少年翩然而入吴王番视之水心也斌玉径执水心手笑谓之曰弟郎人谓吴王性狂急喜怒辄不常今信矣王问何故斌玉不答之絮絮与冰心谈为述其概略复转身曰大王请霁威妾不云心腹之言愿大王忽相怪责乎兹事殆如小儿女嬉戏为口头之契约譬如乙女有骈饵甲意欲分甘女则索以得饼代价甲男能听之则交易而退各得其所否者互废此约复嬉戏如常耳甲男为能嗔乙女大王此喻颇适合否吴王不觉莞然顾谓冰心曰若姊解语花所谓谈言微中一言惬我心但卿等须知之孤现处之地位所握之权柄图我者有人伺我者有人孤安不步步为营澄心静气以观其变幸而卿等亲近我又为圆圆夫人之弟妹否则沿边督抚北庭枢密何时何地不派遣间谍以觇我我苟中其谋殆矣故妾一出言无论我之忧隐表同情与否而我终不能不挺着胸膛说几句尽气拒绝话虽然唐突美人多矣愿释前疑仍为甲童乙女互索饼饵之戏卿意如何者斌玉笑冰心亦笑三人鼓掌笑至于哄堂此刻殿升之外瞥有人影一飏则见亮蓝顶子双眼花翎之侍从武官升阶而自事王则略一同翔转出便殿之中央武官叩头讫造膝密陈不知作何语巳而待卫武官起将行矣王复召之顿足高唿曰你这走狗忙甚么他有他来只管来值甚大惊小怪刚刚说到此句斌玉挽冰心手立屏后窃听之王又曰孤人度包荒不过事机末成当留他三分脸子再不然孤有三尺宝剑在看我斩他的头颅甚么北方钦使你这狗看得他太重不审孤意旨你今番出去只须传谕幕僚以常礼待之过些时孤自有处治言讫武官连叩晌头口称是是逡巡而去王遂抽身入内悻悻有余怒斌玉窃笑附耳谓冰心曰行矣盍躲避些时迟一会子行与相见乃曳之以行倏忽不见吴王人寝殿张目四顾不见了二人甚着急遍寻之竟毫无踪影论平西王府自宫殿以至禁苑面积几十余里千门万户不亚九天阊合宏丽甲于上都王之嬖宠二人简直如金童玉女侍玉皇大帝顷刻不能离金童玉女而出游偌大天宫如何能搜索王乃垂头丧气倒卧象牙床双目视瓦似有满腔怒气无人可发洩者日将夕矣二人携手久斌玉手一枝名兰冰心拈一簇鲜果搴珠帘嫣然笑向吴王鞠躬王跃而起曰唉卿等乃弃胡长日去去甚么地方有甚么行乐胡不知照我我几欲上天下地寻汝等归来斌玉掩袂笑迟迟不作声冰心和而笑曰姊偕我信步游宫苑彩得此名兰珍果意欲贡戏于吴王但吾姊太老饕意欲乞大王赐以赏花之小宴姊将奉金卮为大王上寿大王此小妮子当真刁钻古怪斌玉手植琼花二株系得琼花山佳种而移植于滇南者以碧玉盆供养之仅乃三尺有奇是已吐花花之大如满月色绛丽如牡丹绿心攒簇旋卷含苞真是仙葩灵卉就借此为题与冰心二人邀请吴王鑑赏吴王心中有事正百无聊赖闻之大喜新月乍王清风徐来玉珂微鸣金钟初动九曲兰房之深处有绝艳宫妆二人并肩坐金碧帐中长者赁少者肩附耳私语曰妹妹若事至秘但于未事前实地试验之看其适合神肖与否苟可矣斯进御如比方万全妹意云何者少者点颔以一笑报之长者麾之使出姗姗移步于粉墙墙之中心有琳瑯架用紫檀制成大小方圆垒垒数十层陈列玩器甚多就中有紫色定州花觚觚有盖一揭其盖呵呵此琳瑯匆然移动旋转如风车粉墙乃洞然而关露一月门儿中有美人艳若天仙亦丽服亦宫妆若即若离含睇微笑乃觇其状貌简直舆开门之美人逼肖若一人大类穿衣镜中之倩影外间美人招邀以手唤内间美人袅袅婷婷以出既出矣外间之美人倏然而入如对调然隆然一声壁复合矣琳榔架适还其原位无些子痕迹此壁内美人乃制手铃铃声然瑯室以外之少者美人含笑翩翩人彼则挽以手使仍坐于金碧帐中正色曰此替入忽萌悔志云兹事太险又畏彼老头儿之虎威暮夜近之恐陨越失次姐央之乃抵死不肯从吾姑有何善策幸教我少者美人失色顿足曰僵矣万事皆备只欠东风今距人夜之时尚有一句钟事急矣将奈何此壁间美人忽而拍掌大笑曰女公子受骗矣公子且看我为谁彼少者美人方知如梦初觉亦鼓掌大笑深服其弄法之神奇正哗笑间而琳瑯架又忽然移动第二之壁间美人飓飓然而下降三人笑作一团喜止眉悄深庆大功告成行奏凯于今夕阅者至此当懵然堕五里雾中今且一一表而出之阅者诸君尝忆此书前文琼花山之宫苑中斌琼女公子有艳娥其名宫莺年可十三四面圆圆如萍果有绝世丰姿诸君尚忆其人乎别已多时今兹乃蓦然出幕甚乃奇其不知此一名角式恰好为斌玉今夜之替论宫莺面部身裁与斌玉奇肖几如孪生姐妹苗人多神秘之魔术何以将甲作乙移貌换形斌玉往者在苗宫曾发一度奇想念他日有事当借宫莺为替人不意身入滇南吴王相煎太急必欲置美脔于口中情知不免故秘密使宫莺下山藏之于宫中之复室是久为之花装为之授计宫莺初不愿谓韶龄处子乃失身于七十衰翁其情至不甘斌玉苦劝之曰好婢子你绝世聪明宁不知董卓貂蝉故事我畴昔之夜在花阴月下娄与娄将军厮会巳扮演一次之貂蝉但我终不能为貂蝉我在山中曾矢誓于天神及祭师谓我已丧夫为夫复仇安忍失身媚敌更何以报我结义哥哥故实行牺身救国非靠汝不可好婢子汝尝号汝女公子意兼徇余之请求大家同是为国佛氏有言舍身救人事若成汝当为功者名照史册为貂蝉第二事不成亦不失为吴王宠姬我今日之地位则汝将来之地位夫奚惮而不为宫莺始无言于是实行试验为秘密之进行所云长者美人斌玉也少者美人冰娘也冰娘有时而扮男亦有时而扮女其先前壁间之美人宫莺也与宫莺对调而后人于壁间者斌玉也冰娘果认宫莺为斌玉则其貌之酷肖可知也阅者以了矣三人仓猝定计佈置已定宫漏沉沉报月上栏杆百花轩中大王已命驾矣斌玉与冰娘扮绝艳之宫妃一幻绝靓之娈僮携手骈肩分花拂抑至以于百花轩之次轩临玉沼差不多如水心宫殿百花围之幽深曲折如九曲瑶台中央以滇中云石累成累石灵芝高可一丈有阶可升升其岭如人万花谷翘然挺秀于百花头和上者翡翠玉盆琼花二树也初更时份万灯如雪二三十名宫妃贵嫔族拥一个红颜白发之吴王王虽老有童心此时却御便衣衣绝诡为惨绿之长袍其中袭以羔裘更着金鱼黄色之背心如巴图鲁式冠小帽缘以珍珠顶子为大红宝石雕刻成小番塔四週披以猩毛登蒲草履笑到眼缝不开跌荡醋嬉扶住两个艳娥卸鹿车步龙墀过莺宫凤掖将次于玉沼矣鹢此时金波漾月泛出棠舟桂棹坐其中者有艳宫妃美少年二人停桡泊沼畔舒笑口伸玉手以招邀大王王见人掀髯笑扶二人雪藕之腕缓缓登舟舟仅容三人自余妃嫔分乘首鸭头顺序以济斌玉及冰娘卉唱探莲讴以娱大王王此时色舞神飞左顾右盼其乐无艺汉武帝之泛玄圃瑶池弗足媲也须臾登岸矣人百轩红醉绿迷钗光钏影仰望九曲瑶台琼花照耀于雪灯中光艳腾腾不可逼视王乃擎其拇指分置于二人额上奖之曰美人细意部勒乃整整殊惬联心朕自辇毂南来初未见此极乐世界朔闻天生尤物必赋冰雪之聪明此言良不谬于是手挽手儿肩碰肩儿不香而昏不酒而醉拥人兰房深处二人凑手凑足敬谨吴王更衣既而斌玉造膝密陈曰臣妾有私语欲奏启大王大王能俯纳否吴王莞尔曰私语耶此二字出自檀吻香腮不啼鸾风之妙音韵下界人间之当必鼓舞欢欣哄然以为祥瑞卿肯与孤私语孤之幸福为不浅矣此时斌玉纤手刚为吴王更衣肩碰肩儿脸贴脸入徕徐为卸其钮釦吴王春秋老矣然而艳清绮思却不老暗以指捏其臂膀霁颜温语曰语甚么恣言之斌玉轻轻拨其手低声曰大王放尊重些余弟固在左右也王附耳曰怕甚么汝弟睹乃大类妇人孤将左雌而右雄并入我彀中而何忧何惧斌玉嗔以目微顿足作切齿状既而曰今夕赏琼花为臣妾孝敬大王之宴座上无杂宾初不尚铺排点缀质言之私宴耳用不着许多卤薄许多随从庶几樽俎之间雍容谈笑彼此得畅饮开怀臣妾所请求者仅此矣吴王拊掌称是立出谕旨屏退属驾之宫妃其所留奔走服役诸人皆圆圆夫人心腹不过三数名斌玉收为已用断不疏泄事机者既入席矣列坐仅三人略山宫中便饭吴王素豪饮饮必如长鲸食量尤洪每宴必尽鹿胎一具熊掌一器斌玉与娘来侍其旁皆睹持七箸刀为之细意宰割择其肥且旨者送诸吴王之巨口酒香而冽醑醇有木樨香王问何酒斌玉笑曰此金花奴也王以为稀奇喃喃自语曰金花奴怎么叫作金花奴孤自谓天厨人命差不多玉食万方如许佳名得未曾有斌玉顾冰娘辍然笑冰娘代答曰宫苑多金桂游蜂彩其英我姊弟日长无事扑得蜂儿齐其口衔之花料用以酿酒名之曰金花实儿戏品耳大王取诸宫中金醪玉醴有酒如池宁足为稀罕得不物以人重耶言次扪嘴笑睨斌玉红泛桃腮灯光故故映乃如弥霞子都足夺枭雄之魂魄王乃蹴其足持玉盏强睨冰娘曰冰儿汝亦能饮耶冰娘辞不能王大哗必欲提其耳以灌之吴王之指触着冠玉粉霞腮热蓬蓬酥腻腻心电勃发倍觉猖狂冰娘心弗择然犹勉目镇摄立饮之王于是酡颜酩酊摇摇欲坠斌玉佯为爱让支以手使勿仆斌玉笑曰大王醉矣王力辩非醉斌玉又曰大王向在京华尝饮北方名酿甚么山东莲花露天津玫瑰露风味较此抑何如吴王闻北方二字骤变色暴怒曰北方耶甚么北方北方是甚么东西胡不晓得又唠唠不绝曰今夕饮南方酒讲南方风物斯可矣胡必语北方斌玉激之曰不然当王者贵北方固天子建郡地天下菁华所聚故曰都南酿不如北酿之良也王以指击桌厉声曰中国安有北方北方安有天子天之骄子惟胡一人耳幽燕可以名都昆池五华何不可以名都北方耶胡将以十万平西军先扫荡北方若姊妹眼圈子忒小将以胡为何如人二人佯失色竟掩其口曰大王累醉矣勿妄言否且族矣吴王挺然立按其剑须眉翕涨曰唉小妮子真不识时务胡老实告诉汝汝震惊胡虏以为北方有天子南方独无天子若知之耶北方天子为胡手所置者也如置器然能置之即能弃之若知之耶北方乳臭儿近方忌我而畏我信使往来以调察我之动静若知之耶方才日之午胡与卿嬉笑于宫中司阍之侍卫武官忽入见云有北方使者衔命而来胡乃丑诋之命勿引见何人以豕栅饲之以草具窘辱之行将拔剑斩之看他北方小儿倘能轻觑胡家否北方耳小妮子汝亦知南方离明向明而治斯谓之天子今日有南方无北方小妮子汝安知之耶言至此酒气上涌头目晕眩隐几如欲卧斌玉匿笑目示冰娘二人参扶以至于龙床凤箪之次二人凑手脚扶之使安睡以金龙绣被覆之低声附耳曰聒问三数言王但含煳作吃吃笑声二人出外厢行近石柱前柱之础到虎头是有两虎睛旋而转之咄咄其中乃有机关柱桂之面积至巨砉然遂辟有金盔银凯之少年将军破石柱而出伊何人伊何人则吴王之警卫将军其名曰娄满儿是也满儿醉心于斌玉已为色所迷斌玉暗里招邀之餂以柔词假以笑口厮会不知若干次实不啻收为羽翼彼见斌玉一鞠躬愉颜悦色问女士何缘见召悄悄说游词斌玉掩口笑招以手命之入并立于吴王之榻侧满儿颇不怿怒目视斌玉意谓此老头儿者何可偃体卧辱及我意中人斌玉附耳慰借之使消融其妒气继又命之曰将军汝果悦哉耶满儿着急曰我悦卿胡待言斌玉笑曰然则我以某事托将军将军当奉令惟护矣满儿毅然曰女士不命我死耳苟命我死我甘之如饴斌玉匿笑曰此言不吉利之言愿将军勿语我所命将军者为我杀一人能之耶满儿惕然惊按剑拭其锋迟回不能答复目视吴王有些为难意彼意以为斌玉之命命彼杀吴王也嗟夫吴王者娄满儿之义父也童而养之长而录之卵翼教诲赏之以宫爵赐之以府第吴王则为之义父某妃则为之义母以暝蛉子而手弒其义父常人犹不敢况夫赫赫威稜之平西王禁卫森严虎贲林立彼满儿者自非有赵子龙之斗胆其能何磨刀霍霍一砍而断其头颅耶斌玉睨之而笑曰将军英雄乃不能为心上泄愤虽知将军不忍杀他他未必不忍杀将军观于此可知将军之银样蜡枪头只博得外观耳内容实不济觉也抑可以知将军爱妾之心矣娄满儿被此一激不禁满胸杀气登时透露顿地一跃跃起三四尺勐拔剑急转一花身直砍吴王之脑袋斌玉眼力至锐手势至捷起而制其腕握其刀嫣然含笑曰将军勿尔顷所言聊以相戏耳杀此老禽兽今尚非其时姑俟之刻尚有要于此者满儿按剑不动厥形如傀儡以听美人之指使美人命之杀则立杀美人命之勿杀则勿杀斌玉之美人魔力诚有如是之伟大者斌玉姗姗移步俯伏吴王之衾上娓娓语之曰大王醉得怎么样吴王须洪醉心头却有一分醒唧煳应曰孤不醉既而吃吃笑曰孤若醉卿如何斌玉暗以妙目瞟满儿一下匿意笑示满儿乃脸白如霜力咬其唇斌玉又问吴王曰大王醉如何者臣妾置酒呢大王使醉却误了大王要事大王忆之否吴王半醉半醒舌卷而口吃曰要事耶孤有甚要事孤卿作乐这才是要事斌玉紧逼紧一步曰大王健忘外廷延宾馆夫不有北方使者在耶此言甫出口吴王顿足搥床拍枕曰唉怎么北方怎么使者必杀必杀他此时似暴怒仓猝欲起身斌玉防其觑见满儿力按其衾际使不得动弹又问曰大王果欲杀之耶吴王大嚷曰你小妮子真真岂有此理孤欲杀人睢敢抗我意旨者勿多言必杀之斌玉曰命何人杀之王似作思想然而醉已甚脑筋乱胡复能思索则咬牙切齿曰可命禁卫军统领缚而斩之斌玉低声曰若是则为娄将军耳王曰然斌玉曰大王传令杀人是安可无符信者命安在吴王曰在彼言时指其绣花枕斌玉视之枕之内缝却有黄绫一幅如三角小旂形上有军令二字盖上平两王之玉玺系平时预置于左右以备不虞者斌玉则大喜拈此小令旗以付娄满儿郑重发其娇音曰大王命将军此刻立往延宾馆斩此北方之间谍满儿错愕间谍耶此北方天子之上使余何敢尔且彼醉或乱命耳迟明当悔将迁怒于余余九死不足蔽辜矣斌玉默然不置答镇静殊常轻轻为下金碧之凤帐招以手使满儿出外柳眉倒竖杏脸衔嗔麾之曰将军请出矣我不欲将军言将军直非人反覆无信义夫将军非与猎叟结生死难患之交耶将军又非与吾侪约反清复明之举耶妾以将军高义知顺逆明去就故屈志以缔交于将军将军夙已诺之今事到紧要关头乃畏首而畏尾嗟夫妾目眶子不识人可以休出其不意遽推之出隆然阖其门娄满儿失惊业既死心塌地献媚于美人令以区区之故拂逆美人之指美人拒我何以生为是则杀使者固死被拒于美人其惨痛更有甚于死两念彷徨无所为计卒以畏惧北庭之念不敌其迷恋美人之念此念战胜羞愤激昂高举令旗飞奔如失羁之马抵宫门鸣哨角召集禁卫军令衔枚疾走追至延宾馆包围三匝水洩不通尔时北方使者已高枕酣睡闻发猝不及递失其首级保护使馆之兵弁有阻挡之者出吴王置令示之皆缩首咋舌莫敢与为难满儿挈其首级归归报于斌玉斌玉此时开户矣盈盈含笑以迓之出其春葱之玉指加于满儿额上曰好将军能办事不负妾爱汝妾之目眶子毕韦能识人满儿放下人头鲜血溅衣襟斌玉以金盘盛水为之浣濯满儿挥以水捏其雪藕之膀臂斌玉一笑报之满儿既而悔曰大王明日醒必穷治其事我之命恐不保将奈何斌玉慷慨作色曰娄将军汝尽可安心万事有妾担保大王杀汝当先杀妾者彼亦安忍杀妾即令忍之圆圆夫人必袒妾妾可保无虞且令发自彼言出自彼彼欲杀我两人则莫如自杀将军听之彼老头儿之臣事满清岂其最初之本意哉狗引狼入室并噬其主人既噬之矣狼为政则役使其狗且忌之是为之狗者安肯甘心帖服于彼狼其不肯先发难者而有所俟耳及偪之既甚进退无路狗必发旧以噬狼狗明乎此斯可以知大王之用心北使之来盖北庭满虏许之以撒藩也不知撒藩之举系大王与平南两王知北廷疑已而姑拜折陈请愿撒于藩归老于京师此特尝试北廷之意旨耳北廷果疑之即奏上谕批准许其撒藩北使南来之目的用以侦我滇南之虚实也大王蓄怒久矣人情握兵柄拥兼圻当贵日久海外称孤罔有僚佐悉主悉臣子女玉帛惟意所欲骄蹇自恣久矣谁能屈身阙上受刀笔史一字之诛重为天下耻笑者妾固知大王之必反也我故欲复明必取清欲反清必先杀其使者古人有曰需者事之贼今日之事利在速断吾人今日之举动直不啻有功于大王为大王搴旂发难而何罪之有而何诛之有说得历历落落娄满儿方始释然进而与美人握手颤声曰下走为美人不惜牺身以报矣独是美人酬庸酬于何日者斌玉笑且赧俯旨谩应曰人非木石安得无情执巾栉以事将军当有日也遂倦倦不舍而别斌玉召冰娘与计事唧哝良久既而按动架上之机关宫莺翩然出斌玉笑以手招之使并证于镜前彼此相视自眉宇面目以丰神态度直无丝毫之分别斌玉曰可矣莺妹妹自今我两人如剧场上旦角互作替人妹卜其夜我卜其昼妹勉之善事大王转凤伦龙行始开幕矣宫莺羞且怯久久无言遂挽其手并至于吴之寝官伫立回廊附耳良久盖教之以应对趋避之方也言且讫推之以人斌玉匆匆自去已而吴王酒醒矣永夜沉沉香风馥馥非阑非麝之气味刺人吴王鼻观王乃遽然半展其双眸左顾黄绫绣凤衾有如花似玉美人弯腰如银虾向壁而睡顺手一摩熨温香暖玉春气盎帷薄此时灯亮大明睁目视之则夙昔厪怀思量未得之玉真也不禁狂喜欲绝摇之使醒噢而呶之曰好妮子汝婉娈就我明乃徼天之幸然而胡也为妮子故老肝肠寸寸断矣宫莺无言但衔羞答之王以两手搂之宫莺哀乞免固强之则嘤然泣曰荷大王垂爱人非草木宁不知感惟有一事请求于大王者臣妾虽下陈仍是圆圆夫人之女弟吾姊爱我远招我于南中既人滇逮事姊修真念佛自分作方外人讵宿擘未圆尘根尚在至叨吴王之眷爱往者承奉左右未敢妄冀攀龙良由儿女情怀足以贻荡英雄之魂魄吴王天纵神武有庐牟六合弹压宇宙之壮心臣妾爱大王何敢以私害公困英雄于床第又内惭吾姊外畏诸人大王嫔御至多因妒生恨封菲之谗在所不免臣妾为此惧故毋宁割爱以自全讵大王宠眷至深卵翼教诲有加无已臣妾方寸已乱今不复能抱璞怀珍矣臣妾尚是女子身一颗红丸尚未被孤奴偷去愿稍加爱护勿使垂丝庙柳被折东风自今以还夜夜事君王迨及夜尽钟残幸放之出外而日间见面仍守故常勿稍露些须形迹一以留臣妾之颜面一以保大王之威严蝼蚁私忱尚祈笑纳大王惠许臣妾者臣妾诚不敢自爱其身伏枕哀鸣言尽于此者吴王互慰之曰小妮子勿遇忧胡始爱护汝范汝驰驱不汝蹂躏也至于留汝颜面保孤威信此何待言老人得少女枯杨生稊鸳鸯鱼水之欢有非他人所能默喻者五华山上雄鸡一鸣吴王亲起视期矣故视藩王开府其体制与京朝亲贵彷彿相同若较之督抚将军规模阔前大过矣然亦坐拥虚名筹饷调兵惟督抚将军是赖督抚将军者不啻监视外藩之行动者也吴王自开府以来首先斥革督抚大臣另以私人承乏之云贵向无旂满驻防不设将军更无挈肘之可言自三藩曾同拜折并请撤藩吴王即有反侧之志故建宫殿设卤薄自称曰孤称其妻妾曰妃曰后已目无朝庭金门待漏正更新朝群臣俯伏山唿唿之曰万岁斌玉欣然色喜顾盼殊足自雄也既趋庙娄满儿俯伏丹墀声称禁卫军统领大臣有要事陈奏王命之近前满儿匍而入人跪于金龙御座斌玉穆然下问曰汝典禁卫岂近几肘腋有反侧干乘机为动者耶满儿挺身奏曰否近几救平足纾震厪惟大王于于昨夜子刻召臣儿入寝殿敕以军命命处斩北庭虏使已奉命斩之矣今缴令合奏闻吴王闻奏失惊震恐曰唉汝言何指孤何为敕赐手令命汝斩何人汝岂丧心病狂者耶娄满儿抗声曰否臣儿固奉面谕兼敕赐以手令命斩北庭虏使者也吴王爽然若失曰噫孤何令令何存娄满儿屹然起双手捧其三角之黄旂行三步转一跪三叩首高举令旂左右太监传之呈递于王前王审之良信拍案咄嗟曰此孤醉后之乱命也胡足为信噫汝罪大矣乃斩中央之使者满儿曰否罪不在臣儿而在大王大王固命臣儿臣儿奉令耳宁足为罪吴王曰使者首级安在日在此以手环于后方自解其带结则赫然血渍之人头系于腰带上亦双手献于王王接之面色陡变以手推案曰罢休罢休余年几八十纵横天下乃为小女儿误尽汝坑杀孤矣虽然此孤之误也算汝便宜汝可退矣遂撒朝王入内召斌玉盛气虎虎按剑以待斌玉尔时卿贵妃制服者珠冠犀带手执玉笏颤巍巍鞠躬入色王呵之斌玉不为动垂首立王震怒曰汝妮子忒胆大乃乘孤熟睡矫胡之符令擅杀北庭使者汝妮子忒胆大孤意汝一女流断无此胆量必有暗中使者汝宜照直供开否则寸磔汝斌玉抗声曰然诚有主使之者否则臣妾安敢尔王切责之曰胡已知之苟主使无人小妮子安敢行灭族之事主使者为谁斌玉大声曰主使者平西王也王不意其有是言益暴跳如勐虎几拔剑以斩之斌玉殊不惧偏引颈以受诛吴王之手欲颤剑乃堕于地仆于金碧之龙床斌玉从容拾其剑飞身一跃翘其足踏于案谩骂曰鄙哉老头儿一念作枭雄一念乃如鼠子老头儿之蔑视满虏京省内外夫人皆知之人知而故饰之掩耳盗铃曷克有济且老头儿与闽粤异闽粤毗连平西王尚可喜老谋深算固死心塌地以效忠于满庭所居中有梗者独其豕犬子耳尚氏子弟乳臭未离安足共大事若靖南王旅进族退胡立无援且又逼近江浙满庭之师一下必首及入闽彼当望风而溃然则二王孱弱不足与谋所屹起西南振臂而作擎天一柱者厥为老头儿老头儿能为奋自雄当机立断则闭关可以自首开关可以长驱中原鞭笞天下平南靖南两王得此有力之声援尤可以辅车而并进今日之事斩使者固得罪满虏不斩使者亦得罪满虏得罪相等不如斩之所以示决心正趋向滇中谱将帅知此事已决裂万无可挽人人有室家妻子之观念欲免诛锄夷灭则不得不万心一致并力以助大王则今兹斩使之举值臣妾所以匡助老头儿立不世之功勋也而何罪为吴王听其慷慨磊落之言意大感动周行寝殿中仰视绿瓦搔首太息既而纳剑于鞘中睨视斌玉觉其英风劲气殊类巾帼之英雄不禁肃然起敬又念洞房昨夜美人情韵尚在目前人即不情何忍杀新婚之爱宠则顿足切齿曰唉小妮之胡为汝故身败名裂殆不可救药矣然勿论如何汝不当乘胡之醉而悍然为此非常之举动也斌玉亢声曰大王此何言言妾非举大王命奚敢生杀人况其为北庭之使者乎吴王命我既面怀之乃反颜责其非是则身是大王者难乎其为妃嫔矣大王请息怒臣妾诚知罪愿以一死报大王言未既亦拔剑仰天自刺其粉颈为势殊兇悍其间不能以守吴王跃而起伸手夺剑揽而抱之拥于金碧凤帐中雪涕横流奋其黑毛茸茸之拳自挝其首哀号曰天乎此胡之罪也卿何罪有焉孤不情愿负以荆请罪王泣斌玉亦泣相对殊汍澜也二人方纠缠间忽有少年将军排闼而入同时五华山外有千军万马振臂狂唿之声浪撼入吴王之耳朵王大骇张目而视之来者非他人娄满儿也王呵之来竖子汝觐我将何为娄满儿介胄鞠躬曰期门以外文武诸臣皆山叫万岁请大王即莅朝践大宝佩克日举义旗声讨北虏之罪事迫矣化家为国在此一举大王英断言时金阙外唿声如山崩海沸吴王变色顾斌玉喘息而言曰胡方寸乱耳卿为我策之斌玉抢前数武披响箭大书数字于箭端略曰顾人应天与尔有众同福祸其各归部伍恭听朕命钦此云云向空射之瑯瑯有声响箭射于庙门外一时三军之士肃静无哗斌玉命满儿亟趋离明殿鸣钟鼓召百官冰娘雄冠剑骊与斌玉挟侍吴王驾鹿车直趋离明殿文武百官已齐集斌玉代吴王宣诏旨曰朕以累世忠贞逮事先朝食毛践土罔有贰心降及余一人皮岛从戎起家行伍其时鞑虏窥伺边宇不宁朕从辽督师大臣执锐披坚克御外侮乃主昏臣恣赏罚不明亲贵用事于内貂珰横行于外大盗窃发振臂一唿李闯张献忠之伦竟尔称兵犯阙幽燕既陷京外行省寓析分崩九庙震惊列皇殉难朕惟申包复楚之义愿借秦桓破狄之师雨雪间关乞援鞑靼挺鹿走险急不暇图何期狼子野心乘我艰危因之为利计朱明国柞颠覆数十年矣追原祸始引寇入室惟予之辜隐忍图全以迄今日虎狼不可以共事犬羊不可与同牢天秀朕衷幡然悔悟今察万众数天之愤徇九洲请命之诚克日誓师扫除北虏朕兴虎贲之士约其各奋乃齐力用奏肤功功多有厚赏不用命有显戮尚勗之哉已上训词大类玉旨纶音瑯瑯诵之文武上下闻者皆山唿万岁吴王命娄满儿以画戟竖北庭使者之首传示三军更命王府长史驰檄南方诸省策其响应大计已定卷十六吴王探虑帷幄之士尚乏人才圆圆夫人上笺奏以吴次尾特荐王嘉纳人手降论旨起用吴次尾召用郑蓑庵共掌枢密而斌玉冰娘朝夕献替请吴王檄调琼花山大化山诸土司特起苗瑶军为援助北伐军之别动队先是斌玉谓吴王曰大王亦尝闻春秋故事齐桓忘射钩之怨而释管仲秦穆忍郩咸之辱而用孟将乎吴王燃髭微笑曰否否孤武人少不读书殊未喻史书之奥旨卿言何谓也斌玉从容言曰大王知臣妾为何如人乎王愕然谢不知则毅然言曰臣妾固反清复明之革命党也大王惊倒退数武既而握其手且端详其面部狞笑曰卿赫我天下安有美如西子而号称革命人者斌玉曰岂止臣妾臣妾之姊陈圆圆夫人亦女革命之英雄也吴王捧腹笑益不信驳之曰卿妾指他人犹或相信夫人侍朕二十余年近且幽居逃禅不问外事革命二字从何解释斌玉冷笑曰此亦有别革命有缓进有急进有明力有暗箭若圆圆夫人者其所谓缓进而暗箭者也不才如臣妾其承谓急进而明力者也宁独愚姊妹近而娄满儿及大王之心腹将帅帷幄参谋若陕西督臣王辅臣若张同英二川先生者无一非革命大王亦知之乎吴王骇诧万状目炯炯如电久久不能言既而扼腕咨嗟曰天乎孤自谓一世英明洞烛万里何图衽席之间萧墙之地与夫号称子孤所卵而翼之者无一非平日之反对党孤之日可以扶自今不敢相天下士矣斌玉姗姗移步卖弄丰神以温语慰之曰大王勿惊今日以前大王犹是满清奴今日以后大王居然革命党不惟革命党直且巍然东南半璧革命之渠魁也吴王掀须大笑鼓掌赞其能言斌玉曰我滇南君臣上下一致革命革满洲之命命质言之皆同志也夫何隐何讳何嫌何疑大王亦知之乎今之环滇城包围千百里若司土若苗瑶总总林林实无一而非革命种子也说到天龙凤十分慷慨激昂亦十分圆谐隽妙把这个昏庸无识的吴三桂登时似灌了迷汤放下宝剑笑嘻嘻的执住斌玉手将之曰天生美人所以为胡也卿豪俊不特能办事兼能知之以卿之眼光历历评论诸将帅诸谋士处心积虑人人具有反清复明的思想所懵然知者独胡一人耳胡之危险实甚今日之事苟非仗卿英断成我伟举胡将为众矢之的矣卿宜登上座受老夫一拜斌玉大笑起正两人同侃哗笑间寝殿后角门开珠帘高挂瞥见两双玉手从里边卷起珠帘东一个玉人儿西一个王人儿拥住中间一个淡妆素服的人儿蓦然出现咄咄此何人此何人则念佛持斋之陈圆圆夫人也夫人久不觐见吴王矣今然翩来仪是何为者斌玉先鼓掌笑曰姊米姊姊来今日甚风吹得吾姊莅此吴王欢喜到眉宇展动心花大开抢前十数武双手扶住夫人引之以至于亲床风簟颤魏魏坐下吴王作践微微含笑双掌合什曰不审仙姬下降肉眼人未及远迎死罪死罪夫人瓢然笑曰无事不登三宝殿臣妾此来盖为陛下计也陛下念祖宗念邦族念子孙万世亦既赫然举事矣事必有其准备曰兵曰饷其主要曰人心苟满洲以十数省之兵而临我滇南一隅之地陛下自问兵力与满洲孰强吴王曰不如满洲远矣然者兵贵精不贵多滇南十数万固老夫所教练数十年经临数百战以迄于今日此固夫人所目睹而亟称为能战之健儿者以此摧敌何敌不摧夫人战不在兵而在将孤虽老老骥伏枥犹有雄心也圆圆笑伸其拇指加于王之额上引伉清声曰英雄毕竟是老英雄能如是庶不辱没我我本廿年前嫁得英雄夫婿今还我以英雄夫婿老天默相何幸如之然用兵之力不在兵而在将诚如大王言矣抑臣妾之愚意尤有进则以为不在将而在谋大王帷幄之间亦有张良刘基其人乎斌玉曰妹固以次尾簑庵荐矣圆圆拊掌曰英雄见略同又曰蓑庵方面亦征得其同意乎此外尚有一人大王能牺牲成见蠲乐宿旧破格以用之乎吴王问何人圆圆匿笑曰即曩者为飞龙厩之牧马长诱陛下以入兽圈而嗾狮子以噬陛下者其人亦可用乎吴王大哗曰此獠设心至毒罪大在不赦其人亦可用斌玉进而以笑曰此臣妾所以有管仲射钩孟明拜赐之喻也昔日之事私怨也今日之事公义也大王不欲进取中原则已如其欲之则非猎叟不可盖其人久猎山林深知南北之关可扼塞而又老谋深算识天下豪杰至多大王之义子娄满儿者即其生死交也大王特简之参谋若吴次尾若郑蓑庵亦其患难交也滇南称天险明之沐英沐天波闭关自雄中原不敢正视此何故者良以苗瑶诸土司屏蔽其外三迤子弟固守其内夫是以国中多变乱即滇南晏卧不惊者滇城者譬之春秋之秦楚也诸土司者譬之春秋之西南百蛮也大王不欲举事则已如欲举事非檄调四方苗瑶土司特起鸦头簟以遥为声援则必不可如欲檄调诸苗瑶诸土司土司恐不为我用而为满虏之用则心腹之患方长猎叟者某人能左右苗瑶诸土司实不啻上司之头目也大王亦知之而信之乎吴王瞿然失惊曰有是哉孤盲目不识人胡始以为猎叟者区区一圉人耳宁知彼为革命之雄为诸苗瑶之长哉诚如卿言胡为大局计当必牺牲成见蠲除怨愤以起用猎叟今其人何在者弓旌之招恐致口垣之避耳将奈何圆圆色飞眉舞乃兴高采烈而言曰大王诚英雄能推赤心于人腹中天下义士闻之宁不望风而归附今有一人焉欲觐见大王臣妾敢为之介绍言未既有布衣草笠衣装劲服之人蓦然如天外飞将军排闼而人吴王跃而起疾声叱何人其人镇定殊常揭草笠一鞠躬再拜唱喏曰山人某觐见事王吴王顾二女曰此何人胡为至此圆圆夫人笑曰臣妾固言之今有一人焉欲谒大王臣妾当为介绍此非他人即嗾狮子以噬大王之暴客也吴王乃大惊跃于方桌上拔宝剑摇摇如欲斩叱曰咄浊狗意何为斌玉趋而前以一身蔽之颤声同此猎叟也余姊招之来用备大王之驱策大王误矣猎叟不言戴草笠傲然欲行顾盼圆圆夫人曰此伧多疑识暗而量褊胡能与其事老拙此行殊多事矣遂行吴王为人易暴怒亦易霁战况有左右美人以鞭策之其何能倔强到底亦一跃而下遮道而留之再拜谢过曰叟勿尔叟之来殊突兀孤着着为备现势使之然也胡能怪孤孤今谅解矣大丈夫一言释怨叟其勿行斌玉更絷维之彼此重新见礼须臾吴次尾亦奉召至见圆圆像心中有许多情绪一时不能诉说圆圆姗姗至前合什膜拜曰吾师万福别来廿年矣此语未讫珠泪盈于睫然以大王在座美人名士有意莫能宣者着者曰圆圆之心苦矣次尾之心碎矣接次尾自入滇来屡欲见圆圆夫人夫人乃饿延之久久不得见中更事变次尾伏居云涛之观几与惊狱忧谗畏讥所以得不死者夫人调解之力居多今幸矣义旗一麾贤豪崛起雄枭猜忌如吴三桂且尊之为参谋圆圆夫人之擘尽亦神矣哉大王虚衷下问问所以招徕土司之策次尾手披地图指陈于大王之前曰滇黔土司无卢千百种最强悍而地大兵多者莫如环花山其次则为大化山诚得二土司领袖欣然来归自余苗瑶诸部落可不劳而定矣吴王甚韪其议且曰招抚群苗此重任也滇人与苗人平时积有恶感一日招为我用恐不应命苟非有才高望重为群苗所信仰者亲入其地百方劝导之必不为功先生能代胡一行乎次尾毅然请行惟必随带两人以收指臂之效吴王问何人则以斌玉及冰娘对吴王有难色盖枭雄被色所迷恋愦愦在梦中以为新婚婉娈安忍令斌玉行也斌玉窥其意慷慨进言曰今日之事辟系全局安危何可以私害公臣妾生长山中领袖土司之须弥王分属结义父女倘仗三寸不之烂之舌以陈说之必得圆满之结果而郑蓑庵亦为患难交招之较有把握此间距环花山往返不遇旬日愿大王英断服从吴先生意臣妾受恩深重必有以报大王吴王不得巳挥泪遣之行将行娄满儿私请斌玉曰月下花阴之约乡忘之耶我为卿故矫令杀北庭使者罪几陷不测此中隐情是为甚底卿知之耶斌玉曰知之娄曰既知之使胡我魂梦相思肝肠寸断我为卿所卖矣卿其忍在卿哉犹可望补牢卿又还山返旆不知何日恐异时莅止我以消渴病或长眠中昆明池上耳我其如卿何斌玉笑曰痴哉将军将军勿忧妾必有以处此妾自幻习魔术能隐形能分身今虽返山中但夜夜月明妾之第二化身能飞行千里君如苦念妾可迎我于夙昔假山之下有翩翩来仪者即妾也谨志之勿忘娄满儿大喜心吻其手表示感激状斌玉又曰尚有一言君当记取妾为感恩知已故不惜牺牲肉体以偿君之愿望但既曰第二化身当知半灵魂半躯壳能交合不能深谈能卜夜不能卜昼夜之午重相会雄鸡一鸣妾当隐身而遁君万勿以过爱故苦苦相缠或疏泄于左右则后此永永不复现形耳娄满儿一一如约兼矢之以誓言斌玉既退匿笑曰滇中君臣上下纯是禽兽一窝董卓吕布不能专美于前耳然豕犬奉先向较胜肥丞相一筹何者以其能拚生命以媚义人差强人意也瑶室月明琼台露治湘帘初下玉漏微闻此何时此何地则三更时份之夜合花宫也斌玉于出发前一夕独坐闺房对银红闷沉沉支颐至镜台低首不语时而拊心自叹时而拨其头上金钗摇其鸦翎蝉翼盖宫妆新样之灵蛇髻灯前对镜致致乃生光也顾影自怜失声太息曰如此好面庞嫁檀郎郎别我竞作长眠人遇蓑庵侬却有情彼终无意不意天涯奔走偏偏此古稀白首之枭雄天可怜儿承蒙错爱李乃代桃僵老头儿诚可笑虽然红颜薄命此后漂泊更不审如此念至此心空灵台颤然微震动又曰娄家儿年少英姿能牺身媚我我嫁彼尽可鱼水和谐然而不能盖我于未出山以前曾斩守宫刺玉臂以自誓于蓑庵矢他日必完太璞又取证于巫师为我施咒术万万不可近男儿否则遭横死贪一时兽欲罹万种凶灾此奚可者喃喃语不休忽而注视金钟叮叮报一下耳惕然惊曰时不早耳当交代此黑幕否者一穿百穿为祸更烈咄咄我乃作世界上妖人冤哉勐向壁上琳瑯架旋扭其暗机关壁乃砉然辟宫莺婷婷出现嫣然笑曰姊姊欲何为斌玉强笑斯爱斯怜故握其手并鸳鸯椅中喟然长叹曰好妹妹姊将遭极刑矣语未已呜咽不忍闻宫莺惊骇欲绝亟问何改斌玉忍泪颤声曰姊明日奉命还山妹所知也满拟与妹偕遁以掩人耳目异日归则偕归长弄此把戏此诚辱没妹妹既许我矣米亦成炊耳尚何言惟娄将军此刻厮缠死不放我去谓我诱彼杀虏使既杀之不得我之酬报责我负约且将暴露我等之密谋嗟夫吴王举事耳大功将告成耳乃以娄将军故全局俱翻吴王何等人宁不以刑极处治我我死不足惜妹乎恐累汝同归于尽将奈何宫莺震骇久久不能语既而吁气曰姊乎何以处此斌玉袖出一密卤以示宫莺正色曰此汝公主所手书交带猎叟前来以致转于妹妹者妹请览之宫莺读其书且读且变色书中概略简举之其言曰余与汝虽分主仆今为同患难故合诸斌玉姊冰娘姊不啻为四人结晶之亲骨肉汝今作我妹妹矣闻汝牺身救玉姐侠义良可钦惟救人须到底玉姐尚有他变汝更当彻始彻终以救之虽然苦苦妹妹矣为国故为义故负重忍辱愿与妹妹交勉之余无他言云云读讫颤声曰姐汝意若何斌玉曰此难言矣祸到临时姐惟以一死了之宫莺焦急曰除死外以独无第二之策耶曰有策即如无策姐以不忍误妹故一误岂容再误故不如其死宫莺到底聪明人言下大悟其旨慨然曰姐之事吾能了之吾知旨矣斌玉双膝跪下含泪曰姐非不能私交于满儿特以国事在身当奉次尾先生还中山聘蓑庵招抚诸土司使会师响应北窥中原则此身以为国有不能属之谁何论人当论生平愚姐生平初非图利己以害人者妹妹其曲谅之宫莺毅然曰谚不云乎和尚吃狗肉一箸秽两箸亦秽大家同是为国事彼此之身皆为国有不过姐图其大妹图其小姐任其难我为其易我事事都能谅解姐请放心妹惟二姐之命是从所谓彻始能彻终救人救到底妹必不辱命姐可授以方略妹当如姐之意而行斌玉乃教以两策其一于吴王方面自今夕为始不会面当作我以远行其二于娄将军方面夜夜三鼓在宫中假山之下赴彼幽会五鼓即行待我归来另行解决宫莺无他语明日次尾率二女以行阅者诸君与琼花山之斌琼公主隔别多时矣着书如演剧一枝笔不能写两地犹之一个人能分演两身此老例也日月奄忽事势移迁斌琼公主又嫣然出幕矣青山历历金阚峨峨三日春残落花满地已非复琼英玉瓣烂然开放时矣在此夕阳将下红丹峰碧障倒作映淡淡黄色粉霞起于天末娇娜如千百美人翱翔作仙姬舞而朱顶之野鹤冠之山鸡斑衣之麋鹿从山涧逐队归来似告人以天色将晚者此时有绯衣玄裳穿袖蛮靴之贵女骑银光白马驰骤于浅草平芜女方一手执缰一手持雕弓羽箭侧首仰视远远见对山丛林跑出一卧猿猴猴之顿袖为巨猴赤眉赤髭双目如青燐狰狞可怖手持弓弩厥状类竹枝作人立而蹄其声悲以怒旋左右狼顾似有从其后而追之者足跑如飞群唿引类迎面向美人扑来一见美人垂涎怍鬼脸美人大怒故勒马转山坡趋而避之距此巨量之猴长啸一声率群猴以犯美人美人退却数十步忽回身一喝弯弓搭箭其声唿唿然直中巨猴腹部巨猴颠而仆群猴骇目哗嗾然四散须臾空山阒寂万籁不闻声矣美人策马以观之巨猴如僵尸已随孙行者往西天去矣正欲腾身下马牵藤以缚之同时山涧之中突闻响箭一声箭乃随声而至插于古松之槎丫得得马啼有天外飞来之小将军蓦然至正美人芳心一跃自语口猴殪矣暴客何自来再搭箭将射之维时暮景迷蒙几不辨咫尺陡闻暗中有人叫曰前途黑影子是何人勿暴动我也美人闻声而据鞍抽矢勿射谛听良久须臾新月上矣烟梢云散后方之马上人挥鞭从涧下倏忽到眼前辨认庐山扑嗤一笑以鞭指美人曰妹汝耶美人亦以箭指曰哥汝耶皆大笑且跃于草茵上且行且语扣马而归美人为谁琼玉公子也小将军为谁郑蓑庵也公子与郑生已许字为夫妇矣煌然驸马之府第已落成而迁居矣须弥土司厚爱女屡请于郑生欲举行赘婿典礼生愁曰国事未宁满酋未灭男儿何以家为请俟之琼玉又曰儿与冰姊姊两人如一人冰姊为国驰驱去滇南日久儿安忍背之自谋安样是非所以对冰姐也须弥叟默然意虽不悦要亦未敢拂其意今兹二人夜猎正同居驸马邸之时期也二人把臂密语踏月归来琼玉曰哥汝见此猕猴否曰宁不见之余固追之以蹑其后也琼玉笑曰然耶侬已为哥歼之矣蓑庵亦笑笑女之美且武乃能代歼其猿猴欢唿曰妹我痴心妄想倘异日冰妹归来玉妹又归来猎叟伯伯同时归来若妹妹若余之岳翁共六人可组继一家庭游艺会拈团出发春之日秋之夜策马角猎于山中长杨上林不让汉家天子其乐意如何琼玉鼓掌称善絮絮问猿猴之状况蓑庵曰是名寿星猴为猴类之特种有白眉白髭者有绿眉黑髭者此赤眉赤髭尤为特种之特种其善战善淫大约为千年以上物女子之美者遇之必无一免琼玉颇具憨态忽问曰猴而称寿星以名卜之譬如人之耄耋人老则好顽猴老则好弄彼殆攫取女子貌抚之若孙曾其理然否蓑庵匿笑曰亏妹聪明文武兼备亦无书不窥乃不知物类之性夫吾不曰猴性善淫乎大抵动物之双栖类其性必淫而以猴为甚人之肇祖厥袒于猴猴之不得脱胎为人者恒羡人类之美羡斯妒妒斯狂故一见艳容丽姿之美人则必施以极端淫辱之暴动妹如过幸而免以妹之力之能之能有以死之也斌琼为之骇然月亮溶溶花阴翡翡幸万山环抱之驸马府巍然在望矣门前有大理之石兽形若狮若象若骆驼若熊虎高可丈许矮可数尺雕镂像生用以壮观胆其苗兵百十名持戟而立见二人伏地合什表示欢迎既而膝行至女许捧人膝而嗅之又至生许亦如之入邸门十数对苗娥盛妆艳服挽宫灯夹道迎公主驸马另鸡冠雉尾之侍卫持古代武器及弓矢护从至寝官二人未成婚礼仍分寝处惟一入寝宫以内则有室老一人择苗中贵旗之老妇土司礼聘之孤为室老使监督宫中女眷如保姆然宫中设保姆驸马邸中亦设保姆别其名曰室老尊之也公主视室老如姑嫜胥听其教训有失德其室老实行家法小者惩戒之大者奏闻于苗王可以赐红罗赐上方剑置之于重典今二人尚未成婚室老步步相随不少大意行动至不便惟斌琼美貌聪明善知人意此室老年高德邵雅爱公主抚之若女孙明知女子襟怀对此丰姿冠玉之粉侯人孰无情虽能遣此则且故为宽纵使彼未婚夫妻翕然畅其襟怀今兹角猎深山骈鞍并马即为有意宽纵之表征生入邸门即与女分道而行行数十武矣女忽以手招之曰哥汝他行侬将语汝生之足顿止问何语女趋前面语之附耳农唧细碎不可闻生微笑继而摇其首女以俊目嗔之生始就范于是折回原路偕女入其寝官室老迎之曰大王命小臣来赐公主豹胎一具玉面狸一头桑甚酒一埕驸马米至巧令食指殆动矣盍为花下宴老身当为之执爨以饷汝二人公主大喜谢室老笑睨蓑庵私语曰依今夜约哥来非有他故特不过滇中人来云有玉姐之手札报告一破天荒之趣事将以语哥哥是以促哥使偕行也生狂喜曰然耶汝之玉姐姐则告何事女又招以手使并入于金碧芳馝之寝室金碧罗帐中一对未娶夫妇骈肩贴坐论理他两人自南京结识简直是忘形腻友迷离扑朔耳鬟厮磨初不自今日始况又加之以夫妻之名义则相偎相傍更觉寻常不过她人秉礼皆全贞不及于乱着者可为之保证此时女执生手曰妹今以趣闻饷汝汝听得当捧腹失笑愉快不可言但哥何以报我生呆然曰报汝耶哥之身将为妹所有将来图报宁有尽期若以云报真不知所报矣女嫣然笑摇其首曰否非此之谓谓报我在今时生曰罹妹所命女吃吃笑不止附耳作数言生面赤忽攒眉曰此何可者既而笑曰闺房之事更甚画眉此亦何不可哥从妹矣女于是探手入怀出一瑶笺摊家已之膝捉生手牵之使近腮搤腮貌俯首井观之原来琐琐瑶笺为女郎手笔女郎者谁斌玉也彼从滇南致书报入滇之情事若何山中月夜遇见吴王若何苑里若阴又遇见娄将军厥后冰娘赶来化妆为美男双双被吴王看中招致之入宫非常宠遇旦夕不离左右生看至此面色陡变惨白如霜雪啮其唇手且僵失声一叹曰冰娘奈何玉妹更奈何噫两妹甚休矣曰看中曰宠遇曰旦夕不离且不离犹可也夕不离身可乎噫两妹而旦夕侍老淫虫其何能免说至此勃然暴怒几欲撕破此瑶笺骂斌玉不置狺狺如狗吠曰此淫贱之孀到底不是好人已之不贞斯亦已耳胡为援引而及我之妻真可杀斌琼掩口笑曰呵呦男子之视妻若是其重要乎侬有日出山必另识一多情义之老翁且看哥若何切齿我然姑看下文我更有奇妙之挽救策生不得已看之又看至百花宫苑歌舞红氍二女从吴王入于更衣室斌玉为王更衣密启曰臣妾有一言欲陈奏于陛下生狞笑曰淫贱之孀秘室为老翁更衣此何等事又造膝私语此何为者斌琼正色曰是必有故盍更观其后看至用反间计兼刺探北使之行动生之面色始复原稍呈得意状喃喃自语曰狡哉幸有此一着虽降志辱身矣犹能作女侦探办国家犬事虽然勿论如何女子适入则适耳天下多美男貌胡为恋此老贼貂蝉侍董卓真堪遗臭千古斌琼更逼近一步曰哥言确也彼果为貂蝉第二生无言一直看下前后终始之事图穷匕首见始知矣女并未失身并将吴三桂娄满儿通通瞒在鼓子里而以宫莺然替入于是醋念潜消开颜一笑拊髀雀跃曰嗟唿矫诏杀北庭之使者所以助吴王之决心正吴王之趣向轰轰烈烈赖有斯举耳言已捧腹笑不止握女手牢饮痛女却之白眼相加曰哥小人量太褊凡事不揣本末辄以不肖待人侬错识汝矣开口骂淫孀埋口诋贱婢为汝之妻友者不亦难乎生谢罪百端解释之女始化嗔为喜矫声曰哥侬既既以趣饷闻汝矣汝报我何物宁饮水而瘦毋食言而肥也推生入绣幔中嬉且笑如捉迷藏状良久室老掀帘入乃鸾衾凤帐阒其无人勐吃惊倒退十数武斌琼匿笑勐力一推推生使外出室老嗟讶曰汝何人胡履公主之寝殿此时公主出矣笑到杨柳弯腰摇摇欲跌盖公主逼勒生使化妆为女子化装为苗瑶之女子梳椎髻择山花穿华离五彩之衣绘龙蛇雀鸟之文生本美丰姿易弁而笄尤为娇娜而公主自身英英化为男子乃化作汉人之美将军按宝剑着珠靴巾帼殊有英雄气此交室老恍然悟笑到眼缝不开翕张其满脸之皱纹既而曰双雏貌一对鸳鸯戏水人生行乐耳时身于三五少年时亦曾东涂西抹干过此种生涯今老矣观我观人辙深感喟虽然我家固世老世爵聚族万山中猷秉太古之遗礼礼失求诸野所谓夫者扶也妻者齐也义当相敬如宾谑浪笑敖可一不可再也二人悚然受教五色文窗迎虽乍展其外有苗装宫女凡二名端上描金漆盒盒己去其盖芳馨烈热玉碗金杯其上有特色之美馔若豹胎若玉面狸若柔落酒一一度窗而入窗以内另一宫女传递之而室老为之指挥室中置文石桌一为海棠样让公主及驸马骈坐交杯一为古琴式室老自酌其实室叟志不在酒招唿打点仆仆殊不宁斌琼笑挽之曰保姆你老人家盍自颐养烹餁趣跄之事可任执御为之毋劳姆也室叟漫应之霭然露慈祥色抚公主如爱女敬驸马如大宾室叟年事高不任酒力甫巡一酖颜欲醉矣抬老眼忽见穿衣镜现出一对瑰奇玮异之人儿大类戏场之名角男化为女女化为男古怪稀奇越看越忍俊不禁索性高兴起来请公主驸马为古代霸王虞姬之舞撒宫至壮丽彷彿天然之舞台而妃嫔媵嫱至多或饰作沛公或饰作张良或饰作渔翁或饬作两军之士铺毡为水叠锦为城垒石为台曰鸿门曰垓下曰乌江生为楚霸王女为虞美人室老为范亚爷召守卫之苗兵奏笛乐若铜鼓若琵琶苦胡笳若古代之钟磬笙箫诸乐备奏屡舞傞傞舞到四面歌的时候苗兵唱关山之曲楚霸王挟虞姬式饮且歌一时悲壮淋漓泣散行下最点染新奇者以小宫娥饬千里驹四体投地摇尾乞怜霸王既惜名马复恋名姬彷徨不忍舍描写儿女英雄之哀艳史歌舞至此叹观止矣接蓑庵自离乡去国以来以此夕为至风流美满斌琼公主之幽情绮恨尽贯注于一幕红氍幕末终侍臣入报曰大王召公主又驸马此刻到秋猎轩有要事相商宜速行斌琼大惊问侍臣曰父王安吾曰大王无恙身体至健康亦无不豫色此行始无别姑吾意有非常秘密之事告公主及驸马盖滇城方面月夜以飞寄书来也凉月满山白云堆涧寒蛩凄咽夜鸟乱啼琼花山上之琼花已不花而叶欣欣始向荣矣此时四野荒凉万山如睡碉城成鼓冬冬报四更矣花阴月亮间有雉羽雄冠之宫监手挠鹿角灯导驸马公主以人觐斯何地盖苗宫别墅之秋猎轩也须弥王老矣往宫者中无事三秋佳日与老年伙伴所谓英雄猎叟为相与者长杨上林之戏雕弓射雁玉驭尝熊鸣镝探丸极二老生平之能事迨大化山之土司石叟寻纵继至平添一个矍铄翁皓首鹿眉三人成众更复发扬志气抖搂精神秋猎轩之角猎生涯可谓由中兴而至极盛时代迨猎叟与冰娘出发只剩白头二老石叟又思家忆女意兴未貌阑珊自秋而春忽忽又落花三月矣今夕蓑庵莅止思前想后感觞无端执斌琼玉手指点红桥画槛涓涓瀑布乃如银河倒泄奔放从天上来月高照之灿烂作黄金色吁嗟曰琼妹此彷彿唐宫上苑溯洄玉带河也愧我落拓书生红叶未遇良媒乃萧史楼头得遇琼花公主侥天之幸快慰良不可言虽然我与妹常聚首好比明月团圆此诚乐矣但当初结义三人自南京数十里间关至此订异姓骨肉誓生死不相离今玉妹去山中譬如孤雁南飞他日重逢殊未可卜而冰娘翩然偕去光景又不审如何对此月夜春山宁不生感喟斌琼笑慰之曰哥勿悲人生离合亦至无定囊者会合矣孰则料其分离今者分离矣安知不将会合哥如女子善怀缚不脱词人习气愿少开襟抱拓眼孔以观之毋悒悒令人不欢也刚言至此忽远远闻拍掌哗笑声杂以铜鼓冬冬声云中鞭炮逼迫爆发声琼斌色飞眉舞手环蓑庵之颈嫣然曰哥此何声者蓑庵倾耳良久又以香檀口搵腮曰妹此何声者彼雄冠雉羽之内监从旁稍答公主盍速行大王召诸妃殆将为月下之跳舞斌琼鼓掌曰然耶父王春秋高多忧而少乐此调久不弹矣今兹胡药此必有愉快非常之故哥乎其速去遂挽生之手以奔比至秋猎轩之前可三百武迎面有秋千之架高矗数十丈标渺方于云霄面铜鼓鞭炮声与拍掌哗笑声尤为兴高采烈斌琼笑且跃凭蓑庵之肩附耳曰哥汝闻之抑见之否曰闻之且见之妹得不以哥为聋聩斌琼曰我为哥之视线及耳鼓曾见彼中人狂沸否生忽失声笑曰妹岳王乃有童心挟秋千之络而上升噫高出云表矣彼年老气力苟不济何以堪之者斌琼匿笑曰否不劳哥之费心父王膂力远胜于少年人也已而又笑曰哥此何人胡为双双而下驶乃类双凰之翔空蓑庵鼓掌曰然此岳王之挟宫妃以并络于秋千之架也白叟挟红颜上天此真外世奇境斌琼亟掩其口曰哥勿声吾侪当悄悄窥之否者当败老人兴俄而老人贾其畲勇左手挟一个右手挟一个皆宫中娇小之雏莺丽部苗服皆穿袖短衣十色五光与月华相照耀俄而蹴掬收场苗妃歌舞如蝙蝠如蝴蝶唱古代南服之清讴口琴与胡笳和之使人骨醉神迷生在喧闻热闹间忽见百十人头皆回望于二人所立处斌琼忽掣生肘使缩至极底之度借扶疏绿叶用以遮身匿笑不可止盖此时老父己知之群妃且见之胡为知之而见之则以哈巴狗儿之乖觉先众人而嗅之乃嗅及女公主之香泽故飞风而跑出重围以至女公主所立处而老父熟谙女性又谙熟小犬之性夫是以一知百知百十人头之回望良为此也斌琼知不可隐曳生手使速前笑口吟吟参觐其酣嬉如童之老父须弥王掀髯笑曰小妮子来何暮累老父望汝乃双双儿女之捉迷藏又笑谓生曰婿乎汝来得凑巧我有非常之好消息用吾汝两人来来来左右挽之而入入寝官坐既定须弥王展颜欢笑曰吾儿吾婿我今夜喜极而狂七十岁翁乃与群莺相角逐飞上秋千架此真旷古奈闻大凡人有七情情动于中斯喜形于外今夜之乐殆生平所未有也吾今有好消息报告于汝等试猜之斌琼笑曰是殆滇南之捷音曰殊非滇南安得有捷音即有之亦不过进行之胜利耳蓑庵曰岂玉妹举事刺杀吴三桂之头颅耶曰不然尚未足以此言此抑非吾三人之所庆幸言至此斌琼忽左右顾曰石伯伯安在此老兴复不浅胡不与于蹴掬之戏须弥王轩渠笑曰汝石伯伯此时当与汝玉妹冰妹握手矣二人如堕五里雾中莫名其妙斌琼问曰然则石伯伯去矣同跑着滇南一路矣王于是检出羽书其状如竹管上插一小羽中贮千层纸明亮如玻璃卷之又如串炮分量甚轻甚小展而开之有蝇头小字两行略曰女儿等与猎伯伯书吴王命还山今夕安抵某处先此飞报云云下署玉冰二字此书盖用飞鸽以传递于山中者王出书示蓑庵斌琼并肩读之读霓开颜展笑斌琼之乐尤不可以言喻手斯舞足斯踏过老父之肩曰老父乎此信非赝鼎乎抑吾等今夕非在梦中谰语乎老父曰儿喜矣喜至于痫尤过于老父老父特为童騃之戏挟雏莺上千秋架耳乃吾儿手舞足蹈且自为梦疑为谰不其疯耶蓑庵曰两妹之归来意出自吴三桂意旨此中奇妙真不可思议王曰是安足奇吴既杀清庭使者高竖义旂在势不能不用兵既用兵图中原要不得不回顾后方恐我苗瑶诸土司合谋而扰其后西蜀孔明欲出师以北伐中原不得不先定云南吴三桂一世枭雄宁不知此意知此则不敢犯我而必先联我使我苗瑶百十土司举兵以响应之用壮北行之声势此汝妹等所以奉命而来者蓑庵拜服曰岳王老谋深算诚非吾侪所能及刚言至此忽闻炮楼上有鞺鞳钟声其声绝宏似报告非常之事故俄而响箭三枝从山下平阳发声突起而飞入于云际按此为守关之苗吏用为报告非常之符号者王笑曰至矣可传命百司执事开关以迎之二人领王命策马出宫门传命关关响炮五声画角呜呜然铜鼓冬冬然千百苗兵于睡梦中闻声而起齐集听令排列于关门之内由山麓直至山巅蜿蜒如长蛇火炬齐明蛮乐竞奏须臾开关矣石叟策马入与猎叟并辔而驰据鞍雍容精神殊奕奕二人下马迎之侍立端拱再拜于马前两叟笑则颔之复欠身表示以尊下卑之状俄而冰娘至矣仍作美少年装骄枣色之骝锦袍玉带风度翩翩见生及斌琼勒鞍将下马二人止之趋马前深深一握手冰娘握那蓑庵手狠命一握握至牢几不能复放而斌玉之马飞聘至关门矣作新式宫装绯衣绿裳顾绣金碧辉煌殊眩目头上戴珠冠翘其弯弯之雉羽斌琼趋而进按之使勿动握手笑曰玉姐姐此语未完咽其喉如将下泪既而力忍之复曰姐归矣喜何如之以次及生生握手触其手如春冰颤声曰玉妹此二字发音沉细中有酸楚意斌玉毫不介意磊落如男儿高声曰哥累汝远迎殊切不安既而勒马向左方鞭策径进论于崎岖之山岭生及公主将尾之而行苗兵绾二马之缰紧随其后斌玉忽回顾照会蓑庵曰哥且勿随我行宜站立将有贵宾莅止此人恐出汝意外我姐妹弟兄可勿拘礼数惟此贵宾固衔有平西王之使命尤挟有陈夫人之玉音其人非他盖大江南北之老名士抑亦我哥之十年故交也蓑庵尚未悟其言踯踽于歧路中而斌琼毕竟聪明指后方之角巾野服乘铁骊踏踏于关门外者疾唿曰哥此当是清风高节之吴先生宜急趋以致敬蓑庵至是恍然大悟既而跃然忘形一跃至吴先生马前吴先生见之亦飞身而跃下执手道故曰蓑庵我辈相逢如隔世矣蓑庵泫然曰人生何处不相逢不图于天南高山中乃见吾次尾于是分身上马并辔儿说说笑笑维时四鼓以后日落碉楼涛鸣涧底奇峰千百个突兀起于马前而笛瑶之杉屋竹篱吠吠鸡鸣恍似太古义皇世界次尾浩然长叹曰自满虏入关十八省区直无一片干净地只剩此穷荒绝徼可当得第二首阳蓑庵你食灵蕨薇山中高卧尚记得桥村梅洞与何不偕兄弟及屈翁山陈独麓诸老起义于顺德番禺时否汝一扼于尚王再厄于吴王身入虎口中几至断头流血尔时仆居江左南中诸义士咸为蓑庵张目谓君之出生入死不啻博浪张良君冒险于先吾人踵武于后朱明之未亡一线者赖有岭表贤豪耳自是君之名震于大江南北不谓昙花一现君乃走万山中与世界外苗瑶为伍虽然吾诚高蹈矣其奈中原糜烂何蓑庵笑目固矣哉次尾也古之人一击不中乃变姓名改面目亡命走泽间此岂得已哉亦曰韬晦待时留此身以有待耳否则大江以南如黄淳耀金正希辈引颈戳死矣而中粤陈子壮张家钰黎美洲先生次第死节不明遗民死得干干净净列皇在天之灵尚何所望故曰先死后死各有其肩承之职责之可谓死是皆忠烈而生者尽阖茸也且仆之遁迹苗山与兄之栖身古剎等一龙潜约隐耳次尾胡独怨我为既而仰天笑曰次尾流落天南软禁于云涛观中铁笛横吹遭逢猎叟狮子出围之役次尾之不死幸耳君虽历古万苦千辛猷有幸红颜知己在圆圆夫人之青眼可云独有千古次尾汝得一知己可以无憾矣次尾亦谑之曰蓑庵汝亦太骄人我入滇中累月经年今始见圆圆一面而君也掉臂入山什么娥皇女英作并带双开的驸马君之艳福人世莫有比伦蓑庵好自为之余老矣万不克步君后尘也二人并辔高谈笑声于岩谷岂知鹦鹉前头所谓苗山双公主什么娥皇女英即在前方十丈外并入聪耳宁不字字听得玲珑斌琼勤马山坡回身反顾遥遥以鞭一飈娇声曰哥宫门在望矣吴先生风尘良苦愿加鞭振策早到步早息肩勿以模山范水滞彼行旌也蓑庵答以一笑林尾亦为莞然同时万山之颠红旂招展铜鼓声咚咚然再燃九响巨炮又开第二重关须弥土司大王冠雄冠翘孔雀之羽白须银铠立马琼花山上端拱肃穆敬迓来宾宾至矣须弥王下马谐人亦下马斌玉冰娘皆以义女觐义父举行抱亲额之礼猎叟径执手各捻其虬髯仰天大笑最后蓑庵至介绍次尾以进见须弥大王苗王握手慇懃极道仰慕意此时天色将曙矣先延见于便殿王慰劳诸人优礼有加以次人更衣室稍将息由斌琼公主响导导次尾入内遍游六宫九苑以至于秋猎轩次尾来自城中忽睹名山福地赞叹不绝口笑谓蓑庵曰此间地舆当在春秋吴越之分野二千年前之古蹟犹有存者意谓苗瑶袭爵曰王曰公曰侯尚时春秋封建之遗意君久居是邦亦尝一一浏览而考据之否蓑庵唯唯既而曰封建流传山河沿革固小失上古道规即至车旂服饰婚姻嫁娶下逮一名一物无不穆然有太初浑朴之风次尾博物君子也异日当请于岳王为观是邦之礼乐彝器今兹劳顿宜少休也次尾极赏秋猎轩谓此间亢爽平原浅草一望无际有北口关外之雄风彼与猎叟为患难故人就在此间住下斌玉既还山面貌较丰腴胸怀较活泼不敢如前之腼典郁抑对于斌琼冰娘无复些子醋意即对蓑庵方面亲热异常但其亲热之程度但至于兄妹界线而止斌琼甚异之私谓曰姊姊一度出山顿开眼界今番见面英英有侠士风前后如出两人矣斌玉呵呵大笑曰人生男女特天地造化自然之神种僻如名山秀石或作方形或作圆形原尤容心于其间为之石者但顺其本然之性自生自长不同侵犯如是而已而世界之龌龊男子乃必分面二之此曰男彼曰女尊男而抑女强之以所难堪之役玩之以所不欲之情为之女者又伈伈伣见低首下心莫能与之抵抗此至不平之事也妹以我出山二度英英乃有男风我且问妹试回首当年化男装游江浙胡敛足息游以后既归山岭仍作女子装则又以男子而变女风宁非与愚姐一身成一反比倒总而言之男也可女也可男而女也可女而男也可因物付物任天而动庶乎可耳斌琼不觉叹服曰姐进德矣久不见当刮目相看妹有机缘必再向中原游历盖多见世面知识襟抱恒与之为推迁进化日新良由于此姐乎是亦我师矣斌玉阿不独此也男忽然而女女忽然而男此推我无妹之历也今有亦男亦女亦女为男同时幻化于一人之身妹亦欲见之乎言次从绣幔中推冰娘以出盖冰娘犹是锦袍玉带翩翩如美少年也斌琼捧腹笑握冰娘手谓之曰昨宵马上我已见冰姐心以为疑今白日光天更显出传粉何郎的态度又一手牵斌玉手调之曰此我的波俏弟郎给姐作夫婿我为汝二人主婚汝意下如何姐妹二人极诙谐调笑之能事霎时满殿皆春燕尔莺鸯恰似天仙乐为而须弥大王肃然入矣猎叟石叟以及次尾蓑庵一时雅集盛设洗尘之宴赏主酬酢甚欢次尾为遵圆圆大人之意旨且曰吴三桂反覆竖子本不足与谋惟圆圆夫人陶镕之变化之含垢忍尾垂三十年仅制造成一个三面具的傀儡曷言三面具其始尽忠于朱明乞帅讨贼此一面具也辱其继反颜事敌杀王媚仇腼然享王封建藩府此一面具也其后幡然悔悟反清复明此更一面具也今当不再变矣朔原由当推圆圆夫人之魔力吾侪当感谢之因举觞畅饮表示敬意众人皆欢唿痛饮高唿陈夫人万岁吴先生万岁次尾复言苗瑶诸土司皆数千年龚爵领土为中国西南部之屏蔽溯人种源流其先与中原人同一鼻祖又沫朱明恩泽沦肌侠髓以至于今一旦满虏入主中华屠戮我生灵倾覆我社稷凡属先朝臣庶宁不痛心须弥大王膺广土领众民义声仁闻为诸苗瑶土司领袖尚希望佈告同列激发良整率三军同仇敌忾尔者吴王赫然震怒振臂为天下倡行见出师中原直指幽燕德朱明世之譬平烈王在天之憾叭是诸事体大非仗群策群力难与成功在昔春秋之世齐桓欲尊周室必先攘夷狄欲攘夷狄必先会诸侯须弥王盛德大业当不让齐桓其南服诸土司则俨然春秋诸国也在座群公俊秀若大化山土司若猎叟若蓑庵兄若女公子若而人以命世之英雄为匡时之伟举下走不敏敬馆珥笔以从诸公后撰异日纪功戴德之碑虽为执鞭所欣慕焉言已复俸筋为须弥王上寿兼为座客胪欢王立饮众人以次饮蓑庵醮为须弥王答词曰敝土司僻在南疆因陋就筒夙无远图然苗瑶诸百辟同宙远被中国三千年之声灵近沐朱明数百年之德泽久已汉苗同化胡越一家近顷鞘靼王心入寇中夏侧闻薙发有令易服有刑语言文字有诛嘉定屠城扬州十日广州流血成渠凡属舍生负气之伦当抱挟恨钉心之病本土司虽不敏固犹是直达三代之民也亦尝近历中原观光上国深知今日事势非以灭汉满不可非以南抗北不可非以凡百土司为滇南吴王之后盾尤不可惟是绵力有限一人之愿力未必竟惬百土司之群情今荷吴王提挈于前先生指导于后敢不努力以联指挥亦请吴先生满引一觞以答远道輶轩之雅意言至此诸女公主皆拍掌掌声如雷三老人亦掀髯大笑深嘉郑生之能言与吴先生之佈告可谓词令雅驯工力悉敌吴次尾引满一觥酒半酣斌玉慷慨发言曰义父听之诸伯听之玉今次还山固衔有固吴王之使命业经吴位王转逢可勿深赘虽然玉之归来为公抑为也言至此婷婷然立小姗姗然移步于王座密陈于须弥王附耳良久王悚然为之改容众皆愕然不审作何举动既而王颌之顾侍臣传令巫蛊祭师有所计议至矣问所需斌玉当众宣言曰小女子当日出山自顾一介女流奔走千里身入虎狼之穴日与男子汉相周旋譬如以戋戋盏楮投之墨池之中乌能不染不特众人不克共信即斌玉亦不堪自信更有曰节斌王末亡人也未亡人与处女异再冢之玉其磨而磷涅而缁与否至不可信用是之故矢矢自誓誓于大神之前兼于首途行次恭请巫蛊祭师为之施行法术将事为小女子剖白之众人听至此方始如梦初觉有窃窃为彼危者意若曰吴三桂老淫虫也彼日侍禁近受宠逾恒斌玉固难保存冰娘犹难把脱又有为之谅解者曰斌玉奇女子抑烈女子也彼丧其贞操则何地何人不堪再醮何必远去滇南吴三桂七十衰翁彼盛开之花宁肯与枯柳为伴此未必然也最耽耽注目者厥为蓑庵论斌玉生平之目的所深心变爱者惟蓑庵一人蓑庵既有双雌彼乃向隅谬激而作远待之举然而蓑庵隐曲固一刻未忘情也斌玉天赋娇娆其关与双雌树敌而妖媚俊爽殆过之斌玉之行不啼剜彼心头肉今归矣而忽有自请试念之一剧蓑庵骤变色目灼灼似贼斌琼已微窥之嫣然笑示之以目似暗为调侃之状若曰想真洁与否春水皱一池干卿底事而胡必耽耽虎视为蓑庵已觉之垂其首己而复腕视则见祭师设巨案艺庭燎焚符躁三通仗发披剑口中唸唸有词无而敦请女公主立于当中左手持杯杯有枝杨水右手持剑醮剑于其中径执女公主之臂俯面验之毫无朕兆乃代口其臂用宣示于众人白圈之符号犹在也红色之宫砂依然也惟白圈里面祭归当日有言云女子面苟有外遇者即艺现新鲜之移画深印于臂中就续于白圈的范围今则无有之众人皆惊异拍掌欢唿曰玉公主端人也玉公主万岁即斌琼亦为之骇然蓑庵跃然喜气溢于眉端斌琼又匿笑慑之以目蓑庵又俯首祭师乃举手轩渠高声赞叹曰善哉贞娘惟玉之良不逢不若既寄永昌既而盥其黑毛之手用二指披彼女之眉毫按之可十数分钟先左眉后右眉嘘气吹之眉毫乃洞见其低发见朱砂痣如红豆于大右一粒左一粒即举以示诸人且跗加说明云女子已嫁经本祭师施以神术眉端发见朱痣其数一若再醮则倍之其数二再此类推以近男子之多寡为朱砂之表征为娼妓则累累如红粟不可以数计女公主前经里降业有夫矣故其数为一此孀雌面具有节换者本巫师无任起敬众人又拍掌回视斌玉面白如霜泪红如血浑身抖战颓为几仆于地斌琼趋而抱之嗟哉斌玉盖其心酸彼其志苦岂求表白于人哉所以然者特以激刺蓑之友感耳正在万目睽睽间有一英姿爽飒的女郎亭亭起于席上对众宣言曰余不敏从玉姐之后出发滇城圂迹于五华山上旦夕侍吴王余虽矫作男儿装始终不露破绽然我能自信人或不能共信特奈何余一嫌疑所介恰与玉姐同科玉姐既皎然分明余安能自涉于瓜李亦诸巫师试验以还我清白之明巫师招之使近前亦绍察其眉毫之伫囊莹洁一色无红栗无朱痣更以两指捏其鼻准中有脆骨圆成如雄卵昭示大众曰众听之凡人类无论男女苟捏其鼻准之脆骨圆成一块者此贞童贞娃之表征也反是则脆骨分裂暗摸之中分一线也必破身失节殆皆验而不爽者石叟闻其言趋于爱女侧径以两指扪其鼻中有薄骨如千层纸大类天衣之无缝咋舌称奇视蓑庵彼欣然有喜色巫师复出一新法取巨量之雀叶摊于文石床命冰娘裸衣卧床上彼则唸唸有词须臾冰娘遽然入梦既而衔冻水勐喷之冰娘惜然寤起于床则芭蕉之叫印一裸女形独一无二巫师随意命宫娥或有夫之妇如法试验则人起而留影印于蕉叶上一影之下复有一影更有三数影裸体相偎丑态百出卧者大惭掩面逡巡去由是而冰娘女儿身于以大白众举酒敬二女公主敬其抱璞怀瑜轰轰有志节也斌玉请于父王使为驸马成婚举行公主下嫁礼次尾来力赞其成蓑庵不获辞肃然领命其婚礼进行之手续繁缛殊常恪遵三代体制先问名次纳采次纳征次请期次亲迎复次尊雁御轮共牢而食诘朝庙儿薙苹繁告祖庙自是以后鸡初鸣盥漱节洗问寝于舅姑蓑庵父母俱亡则以梓楠木造像安置驸马府笼以金碧之幔帐新妇凌晨必瞻礼叩首事之如所生今兹女公主二人则二人同其礼节不分嫡庶其下以妾媵将之亦如诸侯一嫔九女之义吴次尾秉笔作书胜题驸马府之门额曰甥馆两旁夹以五言联曰环花双并蒂玉案两齐眉由仪门以入一条甬道黄槐翠柳夹护成行抵中庭升阶上崇然焕然翚飞鸟革按即为公主之外宫其上道一文石之扁长形可二丈方形可三尺为颗四宇曰双凤来仪其旁分挂四言联曰釐降二女化起六宫公主下嫁之日群山诸土司皆来贺喜涂山玉帛百国冕旒苗瑶同童女贵眷夫人衣华丽之衣缀翡翠之玉穿胸亦趾断发文身穷博物山经之异相蓑庵三尺亡命一介书生坎坷潦倒垂十数年不意遭逢盛事为世界外之山中粉侯艳荣禄殆无以复加矣尤其风流旖旄者新婚两公主一个是金兰义弟一个是石穴美人而一切妃嫔媵嬗所谓王姬下嫁娣从之其从如云鸾莺燕燕之俦鹣鹣鲽鲽之侣粉白黛丝列屋闲居皆吾之妻若妾也春之花秋之月可以指名而召幸之艳矣哉郑生也豪矣哉郑生也千百十娇娆以外平添一生平肝胆其人仰娇娜无伦谓之为吾之女弟固可即谓之为生之腻友亦无不可盖斌玉今次归来落磊英姿事事不拘形迹已脱尽儿女子习气其对于斌琼冰娘也不惟加以妒醋又从而匡助之照拂之男以女双方之经理人一肩担荷须弥王尝笑曰玉儿汝年车尚少芟倘加以岁时老成持重孤将册封汝命汝作宫庭之室老当胜任而愉快斌玉亦为筅然惟暇时从次尾游于学诗学艺之外兼习中国地舆图手指口画一有不违者辄虚心领教于吴先生吴亦曲意栽培之窃怪此一朵夜合花其慧质灵根迥非一般女流所能及天盖生是使独也吾今并叙蓑庵之婚礼矣须弥王下嫁两公主事事悉遵三代古礼其有不合者由次尾根据古义为之参考而损益之就中奁仪品物多为二千年以上之古物若玄璧若黄琮若珪璋若泉币若古乐器若古锦绣若明珰翠羽火齐木难金瓯玉碗银镂磬出其内府之三代法宝悉辇之于公主府第玮珍鸿宝下界人珠未之见抑未之闻也王无冢子无庶子六宫妃嫔仅诞生公主一人推所爱以及冰娘虽非己出而恩意优渥无分轩轾凡诸贵品斌琼之所有亦即为冰娘之所有冰娘感激万状石叟先期旬日檄调大化山之头目凡属器用财贿罗而致于琼花山纪纲成仆凡三千人亦分配于玉公主视斌琼如长女爱之尤自加惟是蓑庵处此艳则艳矣福则福矣而洞房第一夕对于娥皇女英先后秩序如何履行其将先斌琼而后冰娘乎则冰娘固结发夫妻久经配合所谓生则同穴者大化山之复事阅者当能忆之不过情事变迁仅有其名未臻其实耳其将先冰娘而后斌琼乎则斌琼固相识在先感情尤笃间关万里访寻义弟前则为义弟后则为娇妻其入琼花山也须弥王以宾卿之礼隆之以掌珠之贵属之宠之为纷侯馆之于贰室若论感情恩谊斌琼当不作第二人两者相衡殊难言主两妻之间难为夫蓑庵于此其将何以度此难关乎及花烛洞房之夜两公主各处一宫次尾为分题之曰花宫琼所居也曰雪宫冰所居也蓑庵脚踏花宫宫娥却之花公主寝矣驸马宜归雪宫脚踏雪宫宫娥推之曰雪公主寝矣驸马盍去花宫生怅怅何之半夕疲于奔命天将晓矣驸马府之女嫔入内承奉起居造于花宫宫门尚未闻也转于雪宫宫门都未辟也不胜骇然宫自语曰驸马宁有分身术耶胡春阁沉沉洞房寂寂纷侯猷未起也讵柳腰一搦杏眼一舒有中庭文石凳中中有芭蕉叶彼何人斯横肱而卧而山花历乱扑于南柯梦幻之身宫娥为之掩唇失笑私念妻外夫贱彼琼岛檀郎得不饱尝闭门之羹而璇宫艳主或亦双下逐客之令耶既而防其寂且僵也姗姗移步以进之以觇之四顾无人则悄悄以春葱之指轻轻为按其心头嘻心头蓬蓬然其脉息温度乃如初发瓮头春又窃笑曰有金凤双窝如许甜蜜温床香脚你不向那边信宿偏与山花野蝶为缘你这个驸马爷大是韩湘子再世虽然韩湘子能舍其夫人夫人未必舍韩湘子也一夫人舍之两夫人又舍之此中神秘当真不可思议正自言自语间驸马爷之左足一伸儿钩及初宫娥股宫娥大惊两手自搭其肩扭着柳腰儿翩然而遁遁于室老之别院切切密陈室老初则呵之以为不衷于事理继而忽悟曰汝姑退勿得妄言自取罪戾老身自有分寸亟扶杖趋于二公主许皆起矣室老为公主贺公主霏红晕颊默默不语问驸马皆以不知对室老坐近公主端详其眉心之底里忽惊曰两公主敬听之我苗瑶古代之祖制凡贵族女下嫁于臣僚或嫁别土司之冢嗣是夜必成嘉礼以正人伦之始纳万福之源否者必不贞或失偶佈告于众人视为大辱祭师得平亭其罪过而处罚之小者离异大者刑辟两公主贵主也抑解人也奈何冒犯此不韪此非谐谑细故也两公主色变嗟夫公主之定情与否室老早于望气而知之矣言至此初监捧敕至召二公主公主起立奉剌亟驾车入王宫室老仅随之至则蓑庵先在坐于位之末垂头不语而须弥王及二叟皆在一一请安毕须弥王趋于东厢召斌琼石叟趋于西厢叫冰娘其间父女商量不知作何语既王及石叟出佈告诸人曰人世莫喜于争莫不善于妒亦莫善于让与谦满争妒谦让之界线亦须有别苟一人让而两人与之俱让一人谦而两人与之俱谦则名分事实终必不能解决各皆执其成见让之亦极近于争谦之极亦邻于妒此不可为训也况事关族法祖制婚礼人情尤不能任偏激而败彝伦今琼女之言曰冰姐为嫡婚婚礼在先宜先之冰女之言曰琼妹为故交患难共奔走宜让之前曰名分之称不知煞费几许苦心务合不分贵庶不分先后使二人共剂于平兹事始克就范今以合卺已成礼之节二女互相里互相让使吾婿彷徨无所归此固礼之过情而事之失当在二女则得美名矣其如吾婿何其如族法祖制何言至此截然止众人面面相看始知昨夜洞房有驸马乞闭门羹之趣剧不敢笑不敢言良久须弥王为诚恳之意曰吾族最重祭师南人信鬼而尚神事之未决卜之于神倘神而以为先者则先之倘神而以为后者则后之二女不得仍则让谦仍前固执吾婿亦视大神之显灵以为成礼先后之标准否者将违神之怒而蒙天之诛贽同者请合什盖滇南苗族已趋近南洋群岛故其揖让礼数半从夫古之中国教半染近邻之佛国教一切抱膝戾足盘臂合什皆拾佛氏之唾余者也众人合什虽弥王之政策行矣命侍臣聘祭师巫师乘至诏马王遵旨导诸人以至秋猎轩轩之北为峭壁高可十丈光平如镜巫师在下作法仗剑披发馗形禹步此时天气阴霾空中之万年藤复绕缭之几于不见天日巫师命众人姑闭目半晌既而曰可以开矣扬其目以视之同时太阳光线直冲云罅而出光腾腾反照于危崖之镜石众人定睛细看则见有一石穴如复室有二人一男一女同襟同枕此景如映画然倏忽不见又更一幕亦有巫师搭天坛祈天神为一男一女证婚施发见四字作苗文曰先者先之众人不胜惊叹盖蓑庵与冰娘结婚大化山之故事同襟同穴在座者靡不知之也正喧嚷间此石忽如雨洗霎时净尽平空现出一琼花花嫣红如斗大俄而此一朵琯花忽变为美少年忽变为女侠客忽变为贵公主最后有少年携其手骈肩立双双开笑曰石之腠理透出浓墨八字曰后者后之言全其让也众皆拍掌哗笑谓太神示兆至公极允足以息喙而解纷就中有一枝亭亭玉立之花左顾右盼笑口嫣然伊何人则本书之主人翁夜合花也得此解决两公主皆心悦诚服俯首无他言而蓑庵之喜可知耳三人婚礼既成须弥叟秉承吴王之命移檄于远近土司土司等勒兵待命一时士饱马腾拟卜日出发滇城与吴三桂会师以为进窥中原北伐幽燕之准备此帅群情推觳推郑蓑庵为联邦统帅吴次尾为行军参谋率大军后殿斌琼公主率娘子军以斌玉冰娘左右前锋当先出发目余三老人留守琼花山接济前方军饷兵抵滇南只扎城外取吴王进止务令苗兵与汉兵内外联为一气虽不受吴王编制仍辅坐吴王进行粽以上观画情形胥出自次尾蓑庵之抱伟而斌玉斌琼冰娘多赞助之大军将次启程一夜不见猎叟诸人大惊四处觅之原来猎叟年岁虽老高壮心未巳眼见得山中诸少年或男或女纷纷出发如火如荼点将录中独少年一名黄忠老将未免抚髀生感愤愤不平突于某夜起来拔剑乱舞舞秋猎轩中既舞且饮既饮且醉醉倒不醒人事倒卧于古梅树下挺直如死人后有守凋击拆之将士路经此地埕几乎将他踏死喧让起来众人毕集斌玉毕竟聪明敏捷彼于猎叟久同患难亦以父子之礼事之抱持之使起坐一面以醒酒汤灌之一而拔其散发浸于山泉冷水中须臾顿醒慰之曰伯伯汝老当益壮诚能豪饮然饮至酩酊昏不知人究非养生之道也石叟愦然曰老而无用虽生何为遑然养生姪女汝观我意气精神尚是云涛观中吹铁笛舞宝刀抚狮茗小鼠今靓昔果何如斌玉笑曰今殊胜于昔也然伯伯无自苦英雄垂暮纵酒以戕其生此奚可者伯伯之言吾知旨矣扶而入使安寝翌日蓑庵拜石叟为大将所推毂礼至为隆重石叟于是据鞍顾盼意气自象矣正是简率三军卜日成行猝有人自滇南来云吴三桂患暴病部下多反侧变叛或云清庭已派某宗室大将军领雄兵十五万三分道南上一从贵州侧击一从湖南来攻一从两广沿流直上盖尔时闽粤巳失事为清庭所收复以道路辽远羽书阻梗而滇南方面吴王年老荒酒色且骄蹇如许重大变化不知亦不闻迨满清八旗之兵巨舰云屯出现于黄河江口始知之无及已而吴王亦坐是而生疾疾且亟不能视事乃以幼孙付托于张同英张固谋臣夙娴韬略然而部下之骄兵悍将府中之义子义孙叔不肯受节制清兵乘之滇局殆不可为等语已上所闻殆得之于间谍之口诸人闻之大惊失措尤以次尾蓑庵甚斌玉愤然曰天致愧懊南风不竟遂是满虏鹉张我辈言命军功亏一篑矣斌玉曰远道传闻安知非失实宜按兵不举以觇其变俄而陈圆圆告变之书从天而下矣书甚简似为仓卒之绝命书略曰天不祚汉王举事一月百禾就绪猝生病今且毙知巳半生为公为私两当殉节书到之日余已仰药攀龙髯上升笑嗟夫次尾人谁无死死如妾者含垢半生不能自赎神诛鬼谴抑笑晚笑次尾违耆毋自悲悍以重余辜刻闻满虏大兵三道进发用困钻滇池改策闽粤两处次第失陷天意如此命复何言所难堪者山中群豪克勷义举闻此噩耗宁无痛心愿养翮侍时复历观变革命种子不死犬羊运命终有尽时宫莺已无娄儿疑云一揭都无怨言顷处覆巢会当远引不日当抵山中矣鸟死鸣哀永诀之言尚光亮察云云按此踏自五华宫中用飞鸽寄来者次尾认为圆圆笔迹拊膺恸哭愤不欲生缅金陵之古欢忆秦涩之旧夙师生情谊胡能恝自是绝食吐血悒悒成病蓑庵斌玉二人百端苦勤之终不得其淡然冰释忽于月明人静自缢于琼花山之第一峰意者名士美人九京聚首从圆圆夫人以去矣阅者诸君知之吾书特野乘初无涉于清史之大纲故老传闻亦或于正史内容不免有多少出入况魔王忌讳彼所谓平定三藩实录及圣武记东华诸书皆铺张粉饬而为之初不足为典要吾师至此殆渐归收束矣有话即长无话即短滇南局面吴三桂殁后继体尚功军政不专清师南来于焉失败彼琼花山上之英雄儿女方将鹣鹣鲽鲽饱领桃花源里之甜蜜风光独有一个世界伤心人每念国贼未歼夫仇未复人方乐而彼独忧簟畔枕边不知滴几许红冰血泪嫔伊何人哉夜合花公主其人也须弥王绝痛爱之胜于斌琼倍他日商诸二叟拟为之选甥尚婿某山某王之世子斌玉闻而叹曰吾今生安得有夫亦何敢有夫质言之大明国祚即吾夫也明亡即吾夫也除非明祚中兴吾或有嫔夫之一日否者毋宁以山姑椎髻终也王闻之为之悚然不敢再强聒流光如驶日月不居中经十数年忽于金陵地面值清圣祖第一次南巡有拿获刺客女子一事女子衣军服矫为男子装貌绝美胆绝巨盖瞷清圣祖微服泛鹢首画舸经秦淮辽河上突有凫水而据画舫之舵勐跃于舱中出匕首刺二人皆饬龙袍玉带龙章凤姿中咽喉而死其一人匿藏蓑笠中幸而免讵有水军段船闻警赴救所救生者正是清圣祖而能刺之二人尸首则交其侍从之臣化装为秦始皇副车一击不中刺客被擒揭其冠云鬓峨峨嫣然好女子也审讯之默不言搜其身得猎人首二具悬于裤带得有知其事者谓此夜合花斌玉之变相裤带之人头则其先夫之仇人为赵某及蓑庵之仇人佟某也斌玉之至金陵也西不未知之及日知之商所以拯救之策宫莺曰吾昨夜侍玉公主微窥其案头小册为江南缩本地图又有满酋康熙帝之小影以状觇之公主当必至江南于是斌琼欲追之惟此时已衽孕六月出入良不便蓑庵阻其行自愿为之庖代慨然曰义妹诚可怜吾不拯救之殊乖手足谊斌琼戚然曰君为革命党魁大江南北固无人不识君者苟有疏失吾及冰姊将焉托君不念妾等独不念腹中一块肉耶生意决两公主泣送之烟水茫茫又向迢迢江南重游旧地矣斌玉既入重牢满吏以五木之刑治之遍体鳞伤血翼煳模处虫生蠕蠕幻作一个女僵尸素复雪肤花貌临刑先一夕倒卧于粪圂狼籍呻吟闻者酸鼻忽闻铁窗响动有黑影入监牢瞥近斌玉身边低声唤曰小妮子速醒来斌玉于魂梦中惕然惊觉张目视之月色溶溶下萧然一老和尚斌玉跃而起曰师乎若非我潭影师乎曰然曰师何来曰来救汝斌玉泣曰师来救我诚感盛意弟子为国为夫为友复仇三事已毕可无憾矣死可乐生何为弟子欲捐此生以励方来革命种子抑希冀此千秋万世之微名也潭影以言劝之不从遂咨嗟而去翌日斌玉于临刑之先数小时忽见人丛中有蒙袂辑屡之乞丐走近身旁谛视之蓑庵也亟扬其目举其铁锁琅珰勐击蓑庵之面叱曰你伧夫看我何为革命就刑有何可看且斥且挥之以手蓑庵欲扑之炮响三声虎吏行刑矣生知无可挽救复悟斌玉之击之挥之也者还以救之也事讫生贿赂刽子手盗其尸复葬之入诸磁埕中负归山中厚葬如礼题曰夜舍花阡成女志也会葬之日潭影乘五色云祥冉冉而下蓑庵斌琼罗拜之仅合什数言倏忽不见斌玉死后一年须弥王薨苗人拥戴斌琼使袭父爵时斌琼已产雏儿矣冰娘又举一子闺流不习政事风示臣下拥戴蓑庵遂以书生作山中大王焉石猎两叟寿至期颐宫莺夫妇参赞机要其后屡出师犯中原乃以天意难违大事已去屡起屡蹶与郑成功同一恨史滇南疆吏欲招抚毅然不就抚也卒与两公主享虞舜琴瑟之乐云