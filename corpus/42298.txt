智察月晕而风础润而雨人事虽殊其理一也惟善察者能见微知着不察何以烛情照奸察然后知真伪辨虚实夫察而后明明而断之伐之事方可图察之不明举之不显听其言而观其行观其色而究其实察者智不察者迷明察进可以全国退可以保身君子宜惕然察不明则奸佞生奸佞生则贤人去贤人去则国不举国不举必殆殆则危矣筹谋君子谋国而小人谋身谋国者先忧天下谋己者先利自身盖智者所图者远所谋者深惟其深远方能顺天应人守之伐之不如以德伏之宜远图而近取见先机善筹划圣王之举事考之于蓍龟不如谛之于谋虑炫之以武不如伐之以义察而后谋谋而后动深思远虑计无不中故为其诤不如为其谋为其死不如助其生羽翼既丰何虑不翱翔千里察人性顺人情然后可趁其必有谐所谋在势势之变也我强则敌弱敌弱则我强倾举国之兵而伐之不如令其自伐勇者搏之不如智者谋之以力取之不如以计图之攻而伐之不如晓之以理动之以情诱之以利或雷霆万钧令人闻风丧胆而后图之实以虚之虚以实之以其昏昏独我昭昭人皆知金帛为贵而不知更有远甚于金帛者谋之不深而行之不远人取小我取大人视近我视远未雨绸缪智者所为也用人为政之道在于辨善恶明赏罚倘法明而令审不卜而吉劳养功贵不祝而福贤身立而国兴小人立而邦危有国者宜详审之故小人宜务去而君子宜务进大德容下大道容众盖趋利而避害此人心之常也宜恕以安人心故与其为渊驱鱼不如施之以德市之以恩而诱之以赏策之以罚感之以恩取大节宥小过而士无不肯用命矣赏不患寡而患不公罚不患严而患不平赏以兴德罚以禁奸使下畏罚而利赏下也好德而思进上也天下无不可用之材唯在于所用事上事上宜以诚诚则无隙故宁忤而不欺不以小过而损大节忠也智也不欺上亦不辱君勉主以体恤谕主以长策不使主超然立乎显荣之外天下称孝焉荣辱与共进退以俱上下一心事方可济骄上欺下岂可久长攻城易攻心难故示之以礼树之以威上也上怨报之以德上毁报之以誉上疑报之以诚隙嫌不生自无虞事君以忠不涓细流待人以诚不留小隙为上计不以小惠而以长策小惠人人可为长策非贤者不能为之故事之以谀不如进之以忠助之喜不如为之忧思上之所思而虑共无所思为君谋利不如为君求安思之深而虑之远锦上添花不如雪中进炭避祸廓然怀天下之志而宜韬之以晦牙坚而先失舌柔而后存柔克刚而弱胜强人心有所叵测知人机者危矣故知微者宜善藏之考祸福之原察盛衰之始防事之未萌避难于无形此为上智祸之于人避之而不及惟智者可以识其兆以其昭昭而示人昏昏然后可以全身君臣各安其位上下各守其分居安思危临渊止步故易曰潜龙勿用而亢龙有悔失利器者人所欲取故身怀利器者危宜示之以无而去其疑方无咎不矜才不伐功不忘本为人以谦为政以和守其常也有隙则明示之令其谗不得入大用而谕之小用令其毁无以生不折大节不弃小惠进退有据循天理而存人情此所以为全身之术也必欲图之勿以小惠以大德不以图近而谋远恃于人者不如自恃自恃者寿自足者福顺天应人故常在自爱者重危房不可近危邦不可入明珠必待识者宝剑只酬壮士以贤臣而事昏主危矣故明主则谏昏君则去不去而隐于朝宜也知其雄守其雌事不可为而身退此为明哲保身之道也度势势者适也适之则生逆之则危得之则强失之则弱事有缓急急不宜缓缓不宜急因时度势各得所安避其锐解其纷寻其隙乘其弊不劳而天下定势可乘亦可造致虚守静因势利导敌不知我而我知敌或守如处子或动如脱兔善度势者乘敌之隙不善度势者示敌以隙知其心度其情察其微则见其势矣观其变而待其势知其雄而守其雌疲之扰之然后可图势可乘乎势不可乘乎智者睹未明况已着乎惟在断矣智无识不立无胆不行为谋所重者胆所贵者智胆智兼备势则可为见宜远而识宜大谋宜深而胆宜壮军无威无以立令无罚无以行威慑之智取之胆胜之则何敌不克何坚不攻正胜邪直胜曲浩然正气而奸佞折攻心城可摧而心不可折帅可取而志不可夺所难者惟在一心攻其心折其志不战而屈之谋之上也攻心者晓之以理动之以情示之以义服之以威君子好德小人好利辨以羞之耻之驱之于德移花接木假凤虚凰谋略之道唯在一心乱其志折其锋不战自胜治不以暴而以道胜不以勇而以仁故彼以暴我以道彼以勇我以仁然后胜负之数分矣攻心之术多矣如武穆用兵在乎一心乱之扰之激之困之俟之以变然后图之欲得之先弃之欲扬之先抑之畏之危之其心必折计然后可用虚予而实取之示之以害其必为我所用欲得其心莫若投其所好君喜则我喜君憎则我憎我与君同心则君不为我异劝奇善察者明慎思者智诱之以计待之以隙不治狱而明判不用兵而夺城非智者谁为夫欲行一事辄以他事掩之不使疑生不使衅兴此即明修栈道暗度陈仓事有不可拒者勿拒拖之缓之消其势也而后徐图假神鬼以立威而人莫辨真伪伪称天命其徒必广将计就计就势骑驴诡之异之以伏其心此消彼涨此涨彼消其理一也不诡于敌而诡于己己之气盛敌气必衰意欲取之必先纵之意欲除之必先骄之然后乘其势矣敌强则弱之敌实则虚之弱之虚之不我害也偷梁换柱移花接木妙手空空弥祸患于无形釜底抽薪上楼撤梯虽曰巧智岂无大谋人构我我亦构人以彼之道还施彼身反客为主后发制人必欲使人为某事威逼之刑罚之利诱之由远及近从小至大循序渐进然后可用谬数知其诡而不察察而不示导之以谬攻子之盾必持子之矛也智无常法因时因势而已即以其智还伐其智即以其谋还制其谋间者隙也有间则隙生以子之伎反施于子拨草寻蛇顺手牵羊彼阴察之我明示之敌之耳目为我喉舌借彼之口扬我之威机变身之存亡系于一旦国之安危决于一夕唯智者见微知着临机而断因势而起待机而变机不由我而变在我故智无常局唯在一心而已机者变也惟知机者善变变则安不变则危物必先腐而蠹生事必有隙而谗起察其由辨其伪除其隙谗自止矣知机者明善断者智势可度而机可恃然后计可行矣处变不惊临危不乱见机行事以计取之此大将之风也将错就错以讹传讹移花接木巧取豪夺敌快我慢以智缓之敌强我弱以计疲之釜底抽薪此消彼长敌缓则我速敌弱则我强此亦机变也危在我而施于人故我危则人危人不欲危则必出我于厄难讽刺讽所以言不可言之言谏不可谏之谏谏不可拂其意而宜恤其情谏人者宜为人谋不为己虑或激之勉之以达其意或讽之喻之以示其谬进而推之以证其不可行也谏不宜急而宜缓言不宜直而宜曲嬉笑之中蕴手理诙婚之中寓乎道见君之过失而不谏是轻君之危亡也夫轻君之危亡者忠臣不忍为也后缺中伤天下之至毒莫过于谗谗犹利器一言之巧犹胜万马千军谗者小人之故伎口变淄素权移马鹿逞口舌之利剑毁万世之基业或诬之以虚加之以实置其于不义或构之以实诱之以过陷其于不忠宜乎不着痕迹欲抑而先扬似褒而实贬随口毁誉浮石沈木奸邪相抑以直为曲故人主之患在于信谗信谗则制于人宜明察之然此事虽君子亦不免也茍存江山社稷于心而行小人主事可乎小人之智亦可谋国尽忠事上虽谗犹可然君子行小人之事亦近小人宜慎之美色乱德则贤人去失政而小人兴国则殆矣美色置于前而心不动者情必矫也然好色不如尊贤近色而远贤臣智者所不为也孰谓妇人柔弱一颦一笑犹胜百万甲兵智者借色伐人愚者以色伐己色必有宠宠必进谗谗进必危国然天下之失非由美色实由美色之好也借美以藏其奸市色而成其谋千载之下绵绵不绝人主宜详审之圣贤事业非大志者何为故色贤之分知其所取舍是以齐桓晋文犹为霸主汉武唐宗不失明君