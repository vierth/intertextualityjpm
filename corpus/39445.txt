太昊太昊亦作太皞太皓风姓号伏戏氏以木德王是为春皇一云伏羲氏一云宓牺氏一云包羲氏一云庖牺氏都陈在位百十一年一云百六十四年十言之教干坤震巽坎离艮兑消息炎帝帝生于姜水因姓姜以火德王称炎帝一云赤帝一云有焱氏始作耒耜号神农氏一云农皇以起烈山亦号烈山氏一云厉山氏一云连山氏一云朱襄氏初都陈后居曲阜在位百二十年传八世五百三十年一云传十七世一云七十世谨案汉艺文志农家有神农二十篇本註云六国时诸子疾时怠于农业道耕农事托之神农师古引刘向别录云疑李悝及商君所说兵阴阳家又有神农兵法一篇五行家有神农大幽五行二十七卷杂占家有神农教田相土耕种十四卷经方家有神农黄帝食禁七卷周礼医师疏引食禁作食药神仙家有神农杂子技道二十三卷独本草不见见平帝纪及楼护传盖食禁食药即本草矣仓颉造字在黄帝时前此未有文字神农之言皆后人追录晁错所引显是六国时语即六韬及管子文子所载亦不过谓神农之法相传如是岂谓神农手撰之文哉今除本草见存外皆入录神农之禁春夏之所生不伤不害神农之数一谷不登减一谷谷之法什倍二谷不登减二谷谷之法再什倍夷疏满之无食者予之陈无种者贷之新神农之法丈夫丁壮不耕天下有受其饥者妇人当年不织天下有受其寒者神农之教有石城十仞有汤池百步带甲百万而亡粟弗能守也神农书禾生于枣出于上党羊头之山右谷中生七十日秀六十日熟凡一百三十日成忌于寅卯黍生于榆出于大梁之山左谷中生六十日秀四十日熟凡一百日成忌于丑大豆生于槐出于沮石之山谷中九十日华六十日熟凡一百五十日成忌于卯小豆生于李出于农石之山谷中生六十日华五十日熟凡一百一十日成忌于卯秫生于杨出于农石之山谷中七十日秀六十日熟凡一百三十日成忌于午荞麦生于杏出于农石之山谷中生二十五日秀五十日熟凡七十五日成忌于子麻生于荆出于农石之山谷中生七十日秀六十日熟凡一百三十日成忌干未午辰亥小麦生于桃出于须石之山谷中生二百日秀三十日熟凡二百三十日成忌于子稻生于柳出于农石之山谷中生八十日秀七十日熟凡一百五十日成忌于亥五谷以生长日种者多实以老死日种者无实又难生以忌日种之一人不食禾生于己疾于酉长于子老于戌恶于丙丁忌于寅卯黍生于寅疾于午长于丙丁老于戌死于申恶于辰忌于丑豆生于申疾于子长于壬老于丑恶于甲乙忌于丙丁麦生于酉疾于卯长于辰老于午死于巳恶于戌忌于子太岁在四季葶苈子熟时可种禾豆夏至时可种黍麻夏至后百日地气上时可种麦太岁在四仲椹熟时可种禾豆夏至可种黍麻夏至后九十日地气上可种麦太岁在四孟以蚕眠起时可种禾豆夏至前五十日可种稻黍麻夏至后八十日地气上可种麦神农占正月上朔有风雨三月谷贵石五百钱八月有三卯旱麦大善无三卯麦不善凡虫食李则黍贵食枣粟贵食杏麦贵食荆麻贵食桑丝贵正月上朔日风从东来植禾善从南来植黍善从北来稚禾善四月四日风从东来植豆善西来四日至七日中豆善七日至十日稚豆善十四日无风不种豆从冬至日到来年满六十日有大风雨折树木麦大善从平朔至食时植麦善至日中中麦善至日入稚麦善常以夏至后九十日可种四月朔日风从东来从平明至辰时植黍善至日中中黍善至日入稚黍善月朔日入清明蚕善正月有甲子籴初贵后贱正月上辛温者善风寒者不好有焱氏颂听之不闻其声视之不见其形充满天地苞裹六极黄帝帝姓公孙名轩辕一云姓姬始服轩冕号轩辕氏一云居轩辕之丘因以为号亦云帝轩氏一云帝鸿氏一云归藏氏有熊国君少典氏之子亦号有熊氏伐炎帝杀蚩尤以土德王称黄帝在位百年年百一十一道言一者阶于道机于神芒芒昧昧因天之威与天同气声禁重色禁重衣禁重香禁重味禁重室禁重帝无常处也有处者乃无处也以言不刑蹇厉女德而弗忘与女正而弗衰虽恶奚伤四时之不正也正五谷而已矣政语日中必彗操刀必割道若川谷之水其出无已其行无止巾几铭毋翕弱毋俷德毋违同毋敖礼毋谋非德毋犯非义金人铭我古之慎言人也戒之哉戒之哉无多言多言多败无多事多事多患安乐必戒无行所悔勿谓何伤其祸将长勿谓何害其祸将大勿谓无残其祸将然勿谓莫闻天妖伺人荧荧不灭炎炎柰何涓涓不壅将成江河绵绵不绝将成纲罗青青不伐将寻斧柯诚不能慎之祸之根也曰是何伤祸之门也强梁者不得其死好胜者必遇其敌盗怨主人民害其贵君子知天下之不可盖也故后之下之使人慕之执雌持下莫能与之争者人皆趋彼我独守此众人惑我独不从内藏我知不与人论技我虽尊富人莫害我夫江河长百谷者以其卑下也天道无亲常与善人戒之哉戒之哉戒余在民上摇摇恐夕不至朝丹书戒施舍在心平不幸乃弗闻过祸福在所密存亡在所用下匿其私用试其上上操度量以割其下上下一日百战诲颛顼爰有大圜在上大矩在下汝能法之为民父母黄雀占黄者士精赤者火荧爵者赏也余当立大功乎黄雀者集也李法壁垒已定穿窬不繇路是谓奸人奸人者杀兵法甲子从北斗魁第一星起顺数至庚午在第七刚星至辛未还从第六星逆数至丙子又从第一星顺数尽六甲沈阴日月俱无光昼不见日夜不见月星皆有云障之而不雨此为君臣俱有阴谋两敌相当阴相图议也若昼阴夜月出君谋臣夜阴昼日出臣谋君下逆上也日月晕仰视之须臾忽有云气从傍入者急随云以攻之大胜荧惑出太白之阴若不有分军必有他急分大军也太白与辰星俱出东方西方国大败俱出西方东方国大败若客主人俱出军在东方东方军败在西方西方军败言其表面军也在表者不善不获已军坚守可也出军诀牙旗者将军之精金鼓者将军之气一军之形侯也帝颛顼帝名颛顼黄帝孙兴于高阳号高阳氏妘姓一云姬姓以水德王都帝丘在位七十八年年九十八政语帝颛顼曰至道不可过也至义不可易也是故以后者复迹也故上缘黄帝之道而行之学黄帝之道而赏之加而弗损天下亦平也颛顼曰功莫美于去恶而为善罪莫大于去善而为恶故非吾善善而已也善缘善也非恶恶而已也恶缘恶也吾日慎一日其此已也丹书敬胜怠者强怠胜敬者忘义胜欲者从欲胜义者凶凡事不强则枉不敬则不正枉者灭废敬者万世帝颛顼之法妇人不辟男子于路者拂之于四达之衢帝喾帝名喾一云名夋一云名岌黄帝曾孙兴于高辛号高辛氏年十五佐颛顼三十五即位以木德王都亳在位七十年年百有五政语帝喾曰缘道者之辞而与为道已缘巧者之事而学当作与为巧已行仁者之操而与为仁已故节仁之器以修其躬而身专其美矣故上缘黄帝之道而明之学颛顼之道而行之而天下亦平也帝喾曰德莫高于博爱人而政莫高于博利人故政莫大于信治莫大于仁吾慎此而已也帝尧帝姓伊祁名放勋帝喾子兄帝挚封为唐侯以帝挚之九年受禅号陶唐氏以火德王都平阳或云以土德王在位七十年而舜摄又二十八年崩年百七十政语帝尧曰吾存心于千古加志于穷民痛万姓之罹罪忧众生之不遂也故一民或饥曰此我饥之也一民或寒曰此我寒之也一民有罪曰此我陷之也尧戒战战栗栗日慎一日人莫蹪于山而蹪于垤刻璧东沈于雒天子臣放勋德薄施行不玄帝舜帝姓姚名重华或云字都君诸冯人颛顼之后尧征为司徒寻摄政受禅号有虞氏以土德王都浦坂在位五十年年百岁或云百十岁九共予辩下土使民平平使民无敖政语帝舜曰吾尽吾敬而以事吾上故见为忠焉吾尽吾敬以接吾敌故见为信焉吾尽吾敬以使吾下故见为仁焉祠田荷此长㭒耕彼南亩四海俱有夏禹禹姓姒名文命蜀之石纽人颛顼六世孙尧以为司空封夏伯因称伯禹后受舜禅号有夏氏始降称王亦号夏后氏摄位二十年即位十年禹誓济济有众咸听朕言非惟小子敢行称乱蠢兹有苗用天之罚若予既率尔群对诸群疑当作群邦诸君以征有苗禹禁春三月山林不登斧以成草木之长夏三月川泽不入纲罟以成鱼鳖之长且以并农力执成男女之功政语民无食也则我弗能使也功成而不利于民我弗能劝也夏箴中不容利民乃外次小人无兼年之食遇天饥妻子非其有也大夫无兼年之食遇天饥臣妾与马非其有也戒之哉弗思弗行至无日矣开望土广无守可袭伐土狭无食可围竭二祸之来不称之灾天有四殃水旱饥荒其至无时非务积聚何以备之簨簴铭教寡人以道者击鼓教寡人以义者击钟教寡人以事者振铎语寡人以忧者击磬语寡人参狱讼者挥鼗祀六沴若尔神灵洪祀六沴是合无差无倾无有不正若民有不敬事则会批之六沴六事之机以垂示我民人无敢不敬事上下王祀后稷后稷名弃帝喾之胄别姓姬唐虞之际为天官主稷后之言主故号后稷后为司马子孙世居稷官皆称后稷至太康末失官商初代柱为稷神周克商追尊为自出之帝效配天教稷后稷曰所以务耕织者以为本教也后稷曰子能以窐为突乎子能藏其恶而揖之以阴乎子能使吾土靖而甽浴土乎子能使保湿安地而处乎子能使雚夷母淫乎子能使子之野尽为泠风乎子能使藁数节而茎坚乎子能使穗大而坚均乎子能使粟圜而薄糠乎子能使米多沃而食之强乎无之若何凡耕之大方力者欲柔柔者欲力息者欲劳劳者欲息棘者欲肥肥者欲棘急者欲缓缓者欲急湿者欲燥燥者欲湿上田弃亩下田弃甽五耕五槈必审以尽其深殖之度阴土必得大草不生必无螟蜮今兹美禾来兹美麦是以六尺之㭒所以成亩也其博八寸所以成甽也槈柄尺此其度也其槈六寸所以间稼也地可使肥又可使棘人肥必以泽使苗坚而地隙人槈必以旱使地肥而土缓草諯大月冬至后五旬七日菖始生菖者百草之先生者也于是始耕孟夏之昔杀三叶而获大麦日至苦菜死而资生而树麻与菽此告民地宝尽死凡草生藏日中出狶首生而麦无叶而从事于蓄藏此告民究也五时见生而树生见死而获死天下时地生财不与民谋有年瘗土无年瘗土无失民时无使之治下知贫富利器皆时至而作渴时而止是以老弱之力可尽起其用日半其功可使倍不知事者时未至而逆之时既往而慕之当时而薄之使其民而郄之民既郄乃以良时慕此从事之下也操事则苦不知高下民乃逾处种稑禾不为稑种重禾不为重是以粟少而失功商汤汤姓子名履一名天乙契十四世孙即位十七年克夏号曰武王王十三年崩年百岁谥曰汤一曰成汤一曰武汤帝告施章乃服明上下汤征汤曰予有言有视水见形视民见治不伊尹曰明哉言能听道乃进君国子民为善者皆在王官勉哉勉哉汤曰汝不能敬命予大罚殛之无有攸赦汤诰惟三月王自至于东郊告诸侯群后毋不有功于民勤力乃事予乃大罚殛女毋予怨曰古禹臯陶久劳于外其有功于民民乃有安东为江北为济西为河南为淮四渎已修万民乃有居后稷降播农殖百谷三公咸有功于民故后有立昔蚩尤与其大夫作乱百姓帝乃弗予有状先王言不可不勉曰不道毋之在国女毋我怨与诸侯誓汤即天子之位与诸侯誓曰阴胜阳即谓之变而天弗施雌胜雄谓之乱而人弗行故诸侯之治政在诸侯之大夫治与从政语汤曰学圣王之道者譬如其日静思而独居譬其若火夫舍学圣之道而静居独思譬其若去日之明于庭而就火之光于室也然可以小见而不可以大知汤曰药食尝于卑然后至于贵药言献于贵然后闻于卑嫁妹辞无以天子之尊而乘诸侯无以天子之富而骄诸侯阴之从阳女之顺夫本天地之义也往事尔夫必以礼义盘铭茍日新日日新又日新纲祝汤见设纲者四面张祝曰自天下者自地出者自四方至者皆罹我纲汤曰嘻尽之矣非桀其孰能如此令去三面舍一面而教之祝曰蛛蝥作纲今之人循绪欲左者左欲右者右欲高者高欲下者下吾请受其犯命者桑林祷惟予小子履敢用玄牡告于上天后曰今天大时即当朕身履未知得罪于上下有善不敢蔽有罪不敢赦简在帝心万方有罪即当朕躬朕躬有罪无及万方政不节与使民疾与宫室崇与妇谒盛与苞苴行与谗夫兴与武丁武丁小乙子汤十世孙商之第二十二王在位五十九年一云百年庙号高宗说命高宗梁闇三年不言曰以余正于四方余恐德之不类兹故不言曰若金用女作砺若津水用女作舟若大旱用女作霖雨启乃心沃朕心若药不暝眩厥疾不瘳若跣不视地厥足用伤必交修余无余弃也念终始典于学学学半敬孙务时敏厥修乃来惟口起羞惟甲胄起兵惟衣裳在笥推干戈省厥躬爵无及恶德民立而正事纯而祭祀是为不敬事烦则乱事神则难伊尹伊尹名挚姓伊字尹有侁之空桑人初仕桀归相汤为阿衡太甲尊为保衡伊训惟太甲元年十有二月乙丑朔伊尹祀于先王诞资有牧方明天诛造攻自牧宫朕载自亳载孚在亳征自三届从谏而不指微谏而不倦为上则明为下则逊四方献令汤问伊尹曰诸侯来献或无牛马之所生而献远方之物事实相反不利今吾欲因其地势所有而献之必易得而不贵其为四方献令伊尹受命于是为四方令曰臣请正东符娄仇州伊虑沤深九夷十蛮越沤湔发文身请令以鱼皮之鞞𩶭鲗之酱鲛瞂利剑为献正南瓯邓桂国损子产里百濮九菌请令以珠玑玳瑁象齿文犀翠羽菌鹤短狗为献正西昆仑狗国鬼亲枳巳闟耳贯胸雕题离丘漆齿请令以丹青白旄纰罽江历龙角神龟为献正北空同大夏莎车姑他旦略豹胡代翟匈奴楼烦月氏孅犁其龙东胡请令以橐駞白玉野马騊駼駃騠良弓为献汤曰善说汤汤得伊尹祓之于庙熏以萑苇爝以爟火衅以牺猳明日设朝而见之说汤以至味汤曰可得而为乎对曰君之国小不足以具之为天子然后可具夫三群之虫水居者腥肉玃者燥草食者膻臭恶犹美皆有所以凡味之本水最为始五味三材九沸九变火为之纪时疾时徐灭腥去臊除膻必以其胜无失其理调和之事必以甘酸苦辛咸先后多少其齐甚微皆有自起鼎中之变精妙微纤口弗能言志弗能喻若射御之微阴阳之化四时之数故久而不弊熟而不烂甘而不哝酸而不嚛咸而不减辛而不烈淡而不薄肥而不𦞕肉之美者猩猩之脣貛貛之炙隽觾之翠述荡之腕旄象之约流沙之西丹山之南有凤之丸沃民所食鱼之美者洞庭之𩹲东海之鲕醴水之鱼名曰朱鳖六足有珠百碧雚水之鱼名曰鳐其状若鲤而有翼常从西海夜飞游于东海菜之美者崑崙之苹寿木之华指姑之东中容之国有赤木玄木之叶焉余瞀之南南极之崖有菜其名曰嘉树其色若碧阳华之芸云梦之芹具区之菁浸渊之草名曰土英和之美者阳朴之姜招摇之桂越骆之菌鳣鲔之醢大夏之盐宰揭之露其色如玉长泽之卵饭之美者玄山之禾不周之粟阳山之穄南海之秬水之美者三危之露崑崙之井沮江之丘名曰摇水曰山之水高泉之山其上有涌泉焉冀州之原果之美者沙棠之实常山之北投渊之上有百果焉群帝所食箕山之东青鸟之所有甘栌焉江浦之橘云梦之柚汉上石耳所以致之马之美者青龙之匹遗风之乘非先为天子不可得而具天子不可疆为必先知道道者止彼在己己成而天子成天子成则至味具对汤问汤问于伊尹曰欲取天下若何伊尹对曰欲取天下天下不可取可取身将先取汤问伊尹曰三公九卿二十七大夫八十一元士知之有道乎伊尹对曰昔者尧见人而知舜任人然后知禹以成功举之夫三君之举贤皆异道而成功然尚有失者况无法度而任已直意用人必大失矣故君使臣自贡其能则万一之不失矣王者何以选贤夫王者得贤材以自辅然后治也虽有尧舜之明而股肱不备则主恩不流化泽不行故明君在上慎于择士务于求贤设四佐以自辅有英俊以治官尊其爵重其禄贤者进以显荣罢者退而劳力是以主无遗忧下无邪慝百官能治臣下乐职恩流群生润泽草木昔者虞舜左禹右臯陶不下堂而天下治此使能之效也汤问伊尹曰三公九卿大夫列士其相去何如伊尹对曰三公者知通于大道应变而不穷辩于万物之情通于天道者也其言足以调阴阳正四时节风雨如是者举以为三公故三公之事常在于道也九卿者不失四时通于沟渠修堤防树五谷通于地理者也能通不能通能利不能利如是者举以为九卿故九卿之事常在于德也大夫者出入与民同众取去与民同利通于人事行犹举绳不伤于言言之于世不害于身通于关梁实于府库如是者举以为大夫故大夫之事常在于仁也列士者知义而不失其心事功而不独专其赏忠政强谏而无有奸诈去私立公而言有法度如是者举以为列士故列士之事常在于义也故道德仁义定而天下正凡此四者明王臣而不臣汤曰何谓臣而不臣伊尹对曰君之所不名臣者四诸父臣而不名诸兄臣而不名先王之臣臣而不名盛德之士臣而不名是谓大顺也汤问伊尹曰古者所以立三公九卿大夫列士者何也伊尹对曰三公者所以参王事也九卿者所以参三公也大夫者所以参九卿也列士者所以参大夫也故参而有参是谓事宗事宗不失外内若一仲虺仲虺亦作中蘬亦作中垒一曰莱朱薛人夏车正奚仲之后为汤左相仲虺之告我闻于夏人矫天命布命于下帝伐之恶龚丧厥师诸侯自为得师者王得友者霸得疑者存自为谋而莫己若者亡乱者取之亡者侮之齐太公阴谋武王问太公曰愿闻治乱之要太公曰其本在吏武王曰吏者治也所以为治其乱者何太公曰故吏重罪有十武王问吏之重罪太公曰一吏苛刻二吏不平三吏贪汗四吏以威力迫胁于民五吏与史合奸六吏与人无情七吏作盗贼使人为耳目八吏贼买卖贵于民九吏增易于民十吏振惧于民夫治者有三罪则国乱而民愁尽有之则民流亡而君失其国武王曰民亦有罪乎太公曰民有十大于此除者则国治而民安武王曰十大何如太公曰民胜吏厚大臣一大也民宗强侵陵群下二大也民甚富侵国家三大也民尊亲其君天下归慕四大也众暴寡五大也民有百里之誉千里之交六大也民以吏威为权七大也恩行于吏八大也民服信以少为多夺人田宅赘人妻子九大也民之基业畜产为人所苦十大也所谓一家害一里一里害诸侯诸侯害天下武王曰绝吏之罪塞民之大柰何太公曰察民之暴吏明其赏审其诛则吏不敢犯罪民不敢大也武王曰是民吏相同上下不和而结其雠太公曰为君守成为吏守职为民守事如此各居其道则国治国治则都治都治则里治里治则家治家治则善恶分明善恶分明则国无事国无事则吏民外不怀怨内不侥事武王问太公曰贤君治国教民其法何如太公对曰贤君治国不以私害公赏不加于无功罚不加于无罪法不废于仇雠不避于所爱不因怒以诛不因喜以赏不高台深池以役下不雕文刻画以害农不极耳目之欲以乱政是贤君之治国也不好生而好杀不好成而好败不好利而好害不好与而好夺不好赏而好罚妾孕为政使内外相疑君臣不和拓人田宅以为台观发人丘墓以为苑囿仆媵衣文绣禽兽犬马与人同食而万民糟粮不厌裘褐不完其上不知而重敛夺民财物藏之府库贤人逃隐于山林小人任大职无功而爵无德而贵专恣倡乐男女昏乱不恤万民阴阳之气忠谏不听信用邪佞此亡国之君治国也武王问太公曰吾欲轻罚而重威少其赏而劝善多简其令而众皆化为之何如太公曰杀一人千人惧者杀之杀二人而万人惧者杀之杀三人三军振者杀之赏一人而千人喜者赏之赏二人而万人喜者赏之赏三人三军喜者赏之令一人千人得者令之禁二人而万人止者禁之教三人而三军正者教之杀一以惩万赏一而劝众此明君之威福也武王问太公曰吾欲以一言与身相终再言与天地相永三言变诸侯雄四言为海内宗五言传之天下无穷可得闻乎太公曰一言与身相终者内宽而外仁也再言与天地相永者是言行相副若天地无私也三言为诸侯雄者是敬贤用谏谦下于士也四言为海内宗者敬接不肖无贫富无贵贱无善恶无憎爱也五言传之天下无穷者通于否泰顺时容养也武王问尚父曰五帝之戒可得闻乎尚父曰黄帝之时戒曰吾之居民上也摇摇怨夕不至朝故为金人三封其口曰古之慎言人也尧之居民上也振振如临深渊舜之居民上兢兢如履薄冰禹之居民上栗栗恐不满日汤之居民上战战恐不见旦武王曰吾今新并殷居民上也翼翼惧不敢息尚父曰德盛者守之以谦守之以恭武王曰欲如尚父言吾因是为戒随之身金匮唐帝克有苗问人曰吾闻有苗时天雨血沾衣有此妖乎人曰非妖也有苗诛谏者尊无功退有能遇人如仇故亡耳三苗时有日斗三苗之时三月不见日夏桀之时有芩山之水桀常以十月发民凿山穿陵通于河民谏曰孟冬凿山陵是泄天气发地之藏天子失道后必有败桀以为妖言杀之期年芩山一旦崩为大泽水深九尺山覆于谷上反居下耋老谏而杀之汤率诸侯伐之纣常以六月猎于西土发民逐禽民谏曰今六月天务覆施地务长养今盛夏发民逐禽而元元命悬于野君残一日之苗而民百日不食天子失道后必无福纣以妖言而诛之后数月天暴风雨发屋折木文王问太公曰天下失道忠谏者死予子伯邑考为王仆御无故烹之囚予于里以其羹ヱ予武王问太公曰今民吏未安贤者未定何以安之太公曰不须兵器可以守国武王曰五帝之时无守战之具国存者何太公曰守战之具皆在民间耒耜者是其弓弩也锄爬者是其矛戟也簦笠者是其兜鍪也镰斧者是其政战之具也鸡狗者是其钲鼓也武王问太公曰殷已亡其三人今可伐乎太公曰臣闻之知天者不怨天知己者不怨人先谋后事者昌先事后谋者亡且天与不取反受其咎时至不行反受其殃非时而生是为妄成故夏条可结冬冰可释时难得而易失也天道无亲常与善人今海内陆沈于殷久矣何乃急于元元哉武王伐纣至凤皇陂袜系解武王师到牧野阵未毕而暴风疾雨电雷幽冥前后不见太公曰善雷电者是吾军动应天也武王伐殷丁侯不朝尚父乃画丁侯三旬射之丁侯病大剧使人卜之祟在周恐惧乃遣使者请之于武王愿举国为臣虏武王许之尚父乃以甲乙日拔其头箭丙丁日拔目箭戊己日拔腹箭庚辛日拔股箭壬癸日拔足箭谓使者曰归矣吾已告诸神言丁侯前畔义今日遣人来归勿复过之比使者归子之君所息念矣使者辞归至丁侯病乃愈四夷闻之皆惧各以其职来贡越裳氏献白雉重译而至武王平殷还问太公曰今民吏未安贤者未定如何太公曰无故无新如天如地得殷之财与殷之民共之则商得其贾农得其田也一目视则不明一耳听则不聪一足步则不行选贤自代上下各得其所武王伐纣都洛邑未成海内神相谓曰今周王圣人得民心乎当防之随四时而风雨阴寒雨雪十余日深丈余甲子平旦有五丈夫乘车马从两骑止门外欲谒武王武王将不出见太公曰不可雪深丈余而车骑无迹恐是圣人王使太师尚父谢五丈夫曰宾幸临之失不先问方修法服太师尚父乃使人持一器粥开门而进五车两骑曰先王大夫在内方对天子未有出时天寒故进热粥以御寒未知长幼从何起两骑曰先进南海君次东海君次西海君次北海君次河伯雨师风伯粥既毕使者具以告尚父尚父谓武王曰客可见矣五车两骑四海之神与河伯雨师风伯耳王曰不知有名乎曰南海之神曰祝融东海之神曰句芒西海之神曰蓐收北海之神曰玄冥河伯名为冯夷请使谒者各以其名召之武王乃于殿上谒者于殿下门外引祝融进五神皆惊相视而叹祝融拜武王曰天阴乃远来何以告之皆曰天代殷立周谨来受命愿敕风伯雨师各使奉其职武王问太公曰天下神来甚众恐后复有试予者也何以待之太公曰请树槐于王门内王路之右起西社筑垣墻祭以酒脯食以牺牲尊之曰社客有非常先与之语乃命太公祝社曰客有益者入无益者距之岁告以水旱与其风雨泽流悉行除民所苦也赏一人而千人喜者赏之赏二人而万人喜者赏之赏三人而三军劝者赏之杀一人而千人恐者杀之杀二人而万人动者杀之杀三人而三军振者杀之屈一人之下伸万人之上武王曰请着金版夫人可以乐成难以虑始明者见兆于未萌智者避危于未形宰相不富国安主调阴阳和群臣乐万民非吾宰相也武王问师尚父曰五帝之戒可得闻乎师尚父曰黄帝云予在民上摇摇恐夕不至朝故金人三缄其口慎言语也尧居民上振振如临深渊舜之居民上矜矜乎如履薄冰禹之居民上栗栗如不满日汤之居民上翼翼乎惧不敢息吾闻道自微而生祸自微而成慎终与始完如金城敬胜怠则吉义胜欲则昌日慎一日寿终无殃武王曰吾随师尚父之言因为慎书铭随身自诫其冠铭宠以着首将身不正遗为德咎书履行必虑正无怀侥幸书剑曰常以服兵而行道德行则福废则覆书镜曰以镜自昭则知吉兇书车曰自致者急载人者缓取欲无度自致而反武王曰欲造起居之诫随之以身几之书曰安无忘危有无忘亡熟惟二者必后无兇杖之书曰辅人无茍扶人无咎门之书曰敬遇宾客贵贱无二户之书曰出畏之入惧之牖之书曰窥望审且念所得可思所忘钥之书曰昏慎守深察讹研之书曰石墨相着而黑邪心谗言无得污白书锋忍之须臾乃全汝躯书刀刀利皑皑无为汝开书井源泉滑滑连旱则绝取事有常赋敛有节弩之戟为翼弩之书见奔远行在才者与任武者也春三月斗星为天关战背天关向天梁敌不可当冬月奎星为天关金人铭曰周太庙右阶之前有金人焉三缄其口而铭其背曰我古之慎言人也戒之哉毋多言毋多事多言多败多事多害日夜出者纪纲灭大臣专政作威夺权无救大臣戕其主夺其邦其救也亲仁贤退骄佞顺四时布恩惠赦天下则日夜出不为伤也日还者君不秉其政舍法度用私意不任官职而将自治则日还日还者为日出而复下下而复高无救当为大乱不轨皆叛不从其救也正心固一修古道守正法无忒业则日还不为伤也日斗者人君内无聪明邪臣争权日斗者无精众人见乌其中无救期六十六日王者亡其土地其救辟四门来仁贤受爵分职循名责躬则斗不为伤视不明听不聪则云气五色蔽日月之明无救则群臣谋杀关梁不通其救辟四门求仁贤阴符案阴符谓阴符之谋战国策苏秦得太公阴符之谋史记作周书阴符盖即汉志之太公谋八十一篇矣云周书者周时史官纪述犹六韬称周史诸引周书阴符或但称周书验知非逸周书录附太公之末与六韬阴谋金匮互出入不嫌复见也文王昌曰吾闻之无变古无易常无阴谋无擅制无更创为此则不祥矣太公曰夫天下非常一人之天下也天下之国非常一人之国也莫常有之惟有道者取之古之王者未使民民化未赏民民劝不知怒不知喜愉愉然其如赤子此古善为政也凡治国有三常一曰君以举贤为常二曰官以任贤为常三曰士以敬贤为常夫然虽百代可知也年饥上用舆曲不漆矛戟缕缠羽旄不择焉年不登甲则缨滕宫室不容容容熙熙皆为利谋熙熙攘攘皆为利往武王不闭外门以示无惧去剑笏以示无仇太公曰知与众同者非人师也大知似狂不痴不狂其名不彰不狂不痴不能成事武王营洛邑未成四海之神皆会曰周王神圣当知我名若不知水旱败之明年雨雪十余旬深丈余五丈夫乘车从两骑止王门太公曰车骑无迹谓人之变乃使人持粥进之曰不知客尊卑何从骑曰先进南海御次东海御次北海御次西海御次何伯次风师次雨师武王问太公并何名太公曰南海神名祝融东海神名句芒北海神名玄冥西海神名蓐收人感十而生天行五地行五合为十也春为牝阵弓为前行夏为方阵戟为前行季夏圆阵矛为前行秋为牝阵剑为前行冬为伏阵为前行是谓五阵太公曰步贵知变动车贵知地形骑贵知别经奇道故三军同名异用可往而无以还者车之死地越险绝阻乘敌远行者车之竭地前易后险车之困地容车贯阻出而无返者车之患地左险右易上陵仰坂车之逆地深堑黏土车之劳地隐带横亩犯历深泽者车之坏地日夜霖雨旬月不止泥淖难前车之陷地凡骑以陷敌而不能破敌敌人走以步骑反击我后此骑之败地也追北逾限长驱不止敌伏我两旁又绝我后此骑之困地也往无以返入无以出陷于天井填于地牢此骑之死地也所由入者隘所由去者远彼弱可以击我强少可以击我众此骑之没地大涧深谷蓊秽林草此骑之竭地左右有水前有大阜后有高山战于两水之间乘敌过邑是谓表里相合左有深沟右有峭坑高下与地平睹之广易进退相敌北并骑之陷地污下沮泽进退渐洳者骑之患地拙将之所以见擒明将之所以务避也成王将加元服周公使人来零陵取文竹为冠兵法践尔兵革审权矩应诈纵谋出无孔坎名大刚风干名折风兑名小刚风艮名兇风坤名谋风巽名小弱风震名婴儿风离名大弱风大刚风者大阴之气好杀故刚折风者金强能摧折物也小刚风者亦金杀故也兇风者艮在鬼门兇害之所也谋风者坤为地大阴之本多阴谋也小弱风者巽为长女故称弱也婴儿风者震为长男爱之故曰儿大弱风者离为中女又弱于长女也大刚小刚客胜大弱小弱主人胜兇有兇害之事谋有谋逆之人折为将死婴儿风主人强诸军出行将令百官士卒曰某日出某门吏士不得刈稼穑伐树木杀六畜掠取财物奸犯人妇女违令者斩凡行军吏士有死亡者给其丧具使归而葬此坚军全国之道也军人被创即给医药使谨视之医不即治视鞭之军夜惊吏士坚坐阵将持兵无ん哗动摇有起离阵者斩当交战谨出入者若近敌当讥呵出入者夫出军征战安营阵以六为法亦可方六百步亦可六十步量人地之宜表十二辰将军自居九天之上竟一旬复徙开牙门常背建向破太岁太阴太阳大将军凡三军不欲饮死水不欲居死地不居地柱不居地狱日戴光主大兇期不出三年日未入两竿而无光曜其月必主死一曰主忧日四背见军在外有反者日晕始起前灭后币而后成者后面胜日晕周币东北偏厚厚为福东君在东北战西南战败日晕而珥主有谋十日不雨兵起日晕冠三珥天子有喜或有大赦或拜大将军日晕抱珥喜气曰晕黄者主人有喜日中蚀海内兵大起王公忧两乌夹日名为天鸡守日主人君妻家谋夺君处先数视君动静欲行其志天先见变戒之弩之神名远望神后加四仲者以为明堂宫时天一出游八极之外行窈冥之中日昭其前月昭其后当此之时天一自持玉弩执法丞相劾不道者箭之神名续长戟之神名大将矛之神名趺跄决事占太白犯毕口大兵起一岁罢太白出东方入毕口车马贵易政太白犯参左股战大胜阴秘君不明臣不忠故日无光月不明见变不救殃祸生臣欲反主失名其救也安百姓用贤人弱者扶则无害凡四时受王之日日月当清明五星顺度润泽有光此君臣和同或昼不见日夜不月五星失度阴蔽日光乱风连日此国君迷荒不顺时令疾病虫霜忠臣受诛谗言者昌兵火欲起民人惶惶盗贼满道死者不葬日中乌见者君咎双乌见者将相逆入斗者主出走乌动者大饥水旱不时人民流在他乡救之法实仓库举贤士远佞邪察后宫任有道赦不从则灾消矣日中有黑气若一二至四五者此阳中伏阴君害臣上出者臣谋君旁出者君谋臣不出者宫女有忧昏见在臣晨见在君救之法轻刑罚赦无罪节威权安百姓贷不足则灾消矣日中有黑气若一若二至四五者教令不行三公为乱爵赏不平不救者臣图君子谋父救之法任贤直信道德退贪邪省刑罚察奏谏思刑戮则无害〓〓日中有黑气君之过大而臣不谏故日不明见变不救者主有忧救之法承顺天地申用明赏则无害矣日晕明分中赤外青外人胜中青外赤中人胜中黄外青黑中人胜外黄中青黑外人胜外白内青外人胜内白外青中人胜中黄外青外人胜中于外黄内人胜日晕黄白不斗兵未解青黑和解分地色黄土功动民不安色黑有水阴国胜色白有丧色青为疾色赤大旱流血千里日一晕一抱一珥为不和信者更逆不信者顺日晕有背人臣有叛者或曰左右欲有走〓〓日晕有五色云如杵贯日从外入外人胜从内出内人胜欲知姓名白者商赤者征青者角黑者羽黄者宫日晕有众云在左右色黄白吉青白兵行黑白内乱青赤和解青黑流血俱明者未解兵不归明者胜凡出军击贼见大流星所措者将之用兵顺之行则胜流星下入军营必空主将无功避之则吉齐桓公公名小白太公十一世孙襄公少弟初惧祸奔莒兄纠奔鲁无知之乱先纠入得立任用管仲为五霸长在位四十三年谥曰桓公一曰威公令群臣寡人将立管仲为仲父善者入门而左不善者入门而右嫁娶令丈夫二十而室妇人十五而嫁一作男子年二十而室女年十五而嫁禁厚葬令棺椁过度者戮其尸罪夫当丧者遇上令毋贮粟毋曲堤无擅废适子无置妾以为妻子纠兄弟弗忍诛请鲁自杀之召忽管仲雠也请得而甘心醢之不然将围鲁葵丘盟凡我同盟之人言归于好初命曰诛不孝无易树子无以妾为妻再命曰尊贤育才以彰有德三命曰敬老慈幼无忘宾旅四命曰士无世官官事无摄取士必得无专杀大夫五命曰无曲防无遏籴无有封而不告曰凡我同盟之人既盟之后言归于好毋雍泉毋讫籴毋易树子毋以妾为妻毋使妇人易国事齐景公公名杵臼灵公子庄公弟在位五十八年谥曰景公令左右敢有先言归者致死不赦狂华士狂华士东海人兄弟以贤闻太公封于齐三召不见执而杀之立议吾不臣天子不友诸侯耕作而食之掘井而饮之吾无求于人也无上之名无君之禄不事仕而事力管仲仲字夷吾颍上人姬姓之后事齐公子纠纠败桓公以为上卿号仲父卒谥曰敬子有管子十九卷管子案管子八十六篇今七十六篇见存不录录其佚文管子曰夫士怀耿介之心不荫恶木之枝恶木尚能耻之况与恶人同处鲍叔叔名叔牙姒姓之后鲍敬叔之子事齐桓公为大夫塞道誓事之济也听我令事之不济也免公子者为上死者为下吾以五乘之实距路为桓公祝使臣无忘在莒时管子无忘在鲁时宁子无忘车下时凫已疵凫已疵事齐桓公为祝官衅社献胙祝除君苛疾与若之多虚而少实授酒祝又与君之若贤晏婴婴字平仲或云字仲谥曰平莱之夷维人晏桓子弱之子历事齐灵公庄公景公为大夫有晏子春秋七卷楹书布帛不可穷穷不可饰牛马不可穷穷不可服士不可穷穷不可任国不可穷穷不可窃也程本本齐人时称程本子亦称子华子与孔子同时授赵简子使者书主君之亡臣某不能束修越在诸侯以为主君忧臣闻之物扃于所甘士扃于所守主君之亡臣不佞而有四方之志其敢以为执事者之所辱夫丘陵崇而穴成于上狐貍藏矣溪谷深而渊成于下鱼鳖安矣松柏茂而阴成于林涂之人则荫矣主君之亡臣不佞实有隐衷惟执事者昭明其所存如日月之升以光烛于晋国将四海之士重茧狎至以承主君之令闻夫岂唯亡臣亡臣虽复野死以寘沟川其敢忘主君之赐唯执事者财幸焉子华子子华子曰全生为上亏生次之死次之迫生为下子华子曰丘陵成而穴者安矣大水深渊成而鱼鳖安矣松柏成而涂之人已荫矣子华子曰王者乐其所以王亡者亦乐其所以亡故烹兽不足以尽兽嗜其脯则几矣然则王者有嗜乎理义也亡者亦有嗜乎暴慢也所嗜不同故其祝福亦不同子华子曰厚而不博敬守一事正性是喜群众不周而务成一能尽能既成四夷乃平惟彼天符不周而周此神农之所以长而尧舜之所以章也子华子见昭侯昭侯有忧色子华子曰今使天下书铭于君之前书之曰左手攫之则右手废右手攫之则左手废然而攫之必有天下君将攫之乎亡其不与昭侯曰寡人不攫也子华子曰甚善自是观之两臂重于天下也身又重于两臂韩之轻于天下远今之所争者其轻于韩之远君固愁身伤生以忧之戚不得也昭侯曰善教寡人者众矣未尝得闻此言也鲁周公公名旦文王子食采于太王所居之周邑因号周公武王克商封鲁侯不就国成王嗣位以太傅冢宰摄行天子事遇谮东征三年迎归薨谥曰文公元子鲁公先就国传三十四世次子留相王室世世号周公余子受封有凡蒋邢茅胙祭六国周礼则以观德德以处事事以度功功以食民誓命毁则为贼掩贼为藏窃贿为盗盗器为奸主藏之名赖奸之用为大兇德有常无赦在九刑不忘卜居曲阜命龟作邑乎山之阳贤则茂昌不贤则速亡对武王问周武王问于王子旦曰敢问治有必成而战有必胜乎攻有必得而守有必存乎王子旦对曰有政曰诸侯政平于内而威于外矣君子行修于身而信于舆人矣治民民治而荣于名矣故诸侯凡有治心者必修之以道而与之以敬然后能以成也凡有战心者必修之以政而兴之以义然后能以胜也凡有攻心者必结之以约而谕之以信然后能有得也凡有守心者必固之以和而谕之以爱然后能有存也周武王曰受命矣四内盟加富三等就官一列祷书王少未有识奸神命者乃旦也王未有识是旦执事有罪殃旦受其不祥鲁僖公公名申周公十二世孙闵公少弟在位三十三年谥曰僖公亦曰釐公祷请山川辞方今大旱野无生稼寡人当死百姓何依不敢烦民请命愿抚万民以身塞无状鲁宣公公名倭亦作委又作俀一名接文公庶子在位十八年谥曰宣公以书授莒仆邑夫莒太子不惮以吾故杀其君而以其宝来其爱我甚矣为我予之邑今日必授无逆命矣鲁定公公名宋襄公子昭公弟在位十五年谥曰定公命孔子为司寇宋公之子弗甫有孙鲁孔丘命尔为司寇鲁哀公公名蒋亦作将定公子在位二十七年谥曰哀公归齐国书元寘书箧上天若不识不衷何以使下国孔子诔旻天不吊不慭遗一老俾屏余一人以在位茕茕余在疚呜唿哀哉尼父我自律天不遗耆老莫相予位焉呜唿哀哉尼父臧孙辰辰鲁孝公之后僖伯曾孙僖伯字子臧后因为氏事庄闵僖文四公为正卿仲之言次谥曰文故称文仲在齐密遗鲁公书敛小器投诸台食猎犬组羊裘琴之合甚思之臧我羊羊有母食我以同鱼冠缨不足带有余臧昭伯昭伯臧孙辰曾孙武仲纥之兄子从昭公孙于齐盟从者载书戮力壹心好恶同之信罪之有无缱绻从公无通外内季孙行父行父鲁桓公之后季友子事宣成襄三公为正卿谥曰文子戒子吾欲室之狭于两社之间也使吾后世有不能事上者使其替之益速季孙宿宿行父子襄公司徒谥曰武子玺书告取卞闻守卞者将叛臣帅徒以讨之既得之矣敢告卞人将畔臣讨之既得之矣以书告叔孙豹殡子固欲毁中军既毁之矣故告盟臧氏无或如臧孙纥干国之纪犯门斩关季孙斯斯平子意如子武子之孙谥曰桓子被拘以爪锓馈器版某月某日将杀我于蒲力能救我则于是里革甘亦作克鲁太史更鲁公书逐莒仆夫莒太子杀其君而窃其宝来不识穷固又求自迩为我流于夷今日必通无逆命矣孔子子讳丘字仲尼其先宋人殷之后避难奔鲁为鲁人初仕季氏为委吏乘田定公以为中都宰司空司寇去职遍游诸国不遇哀公十六年卒年七十三或云年七十二司马迁尊为至圣今称至圣先师赞易删书诗正礼乐作春秋孝经弟子纪录绪言为论语皆在学官唯乐经不传为鲁哀公下救火令不救火者比降北之罪逐兽者比入禁之罪观吴季札之子葬题字于虖有吴延陵君子之葬燕召公公名奭周之支族食邑于召因称召公武王克商封北燕伯未就封故诗称召伯成王即位以太保主陜以西周公主陜以东故诗有周南召南薨谥曰康公子孙世为卿士仍称召公亦称召伯宣王时召穆公虎有功其就国于燕者传四十三世命齐太公五侯九伯女实征之以夹辅周室共头盟世为长侯守殷常祀相奉桑林宜私孟诸燕惠王王失其名昭王子召公之四十世孙在位七年为其相成安君公孙操所弒谥曰惠王以书让乐毅且谢之先王举国而委将军将军为燕破齐报先王之雠天下莫不振动寡人岂敢一日而忘将军之功哉会先王弃群臣寡人新即位左右误寡人寡人之使骑劫代将军者为将军久暴露于外故召将军且休计事将军过听以与寡人有郄遂捐燕而归赵将军自为计则可矣而亦何以报先王之所以遇将军之意乎燕王喜喜惠王曾孙孝王子在位三十三年为秦所虏以书谢乐间寡人不佞不能奉顺君意故君捐国而去则寡人之不肖明矣敢端其愿而君不肯听故使使者陈愚意君试论之语曰仁不轻绝智不轻怨君之于先王也世之所明知也寡人望有非则君掩盖之不虞君之明罪之也望有过则君教诲之不虞君之明罪之也且寡人之罪国人莫不知天下莫不闻君微出明怨以弃寡人寡人必有罪矣虽然恐君之未尽厚也谚曰厚者不毁人以自益也仁者不危人以安名以故掩人之邪者厚人之行也救人之过者仁者之道也世有掩寡人之邪救寡人之过非君心所望之今君厚受位于先王以成尊轻弃寡人以快心则掩邪救过难得于君矣且世有薄于故厚施行有失而故惠用今使寡人任不肖之罪而君有失厚之累于为君择之也无所取之国之有封疆犹家之有垣墻所以合好掩恶也室不能相和出语邻家未为通计也怨恶未见而明弃之未尽厚也寡人虽不肖乎未如殷纣之乱也君虽不得意乎未如商容箕子之累也然则不内盖寡人而明怨于外恐其适足以伤于高而薄于行也非然也茍可以明君之义成君之高虽任恶名不难受也本欲以为明寡人之薄而君不得厚扬寡人之辱而君不得荣此一举而两失之也义者不亏人以自益况伤人以自损乎愿君无以寡人不肖累往事之美昔者柳下惠吏于鲁三黜而不去或谓之曰可以去柳下惠曰茍与人之异恶往而不黜乎犹且黜乎宁于故国尔柳下惠不以三黜自累故前业不忘不以去为心故远近无议今寡人之罪国人未知而议寡人者遍天下语曰论不修心议不累物仁不轻绝智不简功弃大功者辍也轻绝厚利者怨也辍而弃之怨而累之宜在远者不望之乎君也今以寡人无罪君岂怨之乎愿君捐怨追维先王复以教寡人意君曰余且慝心以成而过不顾先王以明而恶使寡人进不得修功退不得改过君之所揣也唯君图之此寡人之愚意也敬以书谒之遗乐间书纣之时箕子不用犯谏不怠以冀其听商容不达身祇辱焉以冀其变及民志不入狱囚自出然后二子退隐故纣负桀暴之累二子不失忠圣之名何者其忧患之尽矣今寡人虽愚不若纣之暴也燕民虽乱不若殷民之甚也室有语不相尽以告邻里二者寡人不为君取也燕太子丹丹惠王之少孙王喜之太子质于秦亡归坐遣荆轲事为秦所攻走保辽东斩首献秦秦卒灭燕与傅曲武书丹不肖生于僻陋之国长于不毛之地未尝得睹君子雅训达人之道也然鄙意欲有所陈幸傅垂览之丹闻丈夫所耻耻受辱以生于世也贞女所羞羞见劫以亏其节也故有刎喉不顾据鼎不避者斯岂乐死而忘生哉其心有所守也今秦王反戾天常虎狼其性行遇丹无礼为诸侯最丹每念之痛入骨髓计燕国之众不能敌之旷年相守力固不足欲收天下之勇士集四海之英雄破国空藏以奉养之重币甘辞以市于秦秦贪我赂而信我辞则一剑之任可当百万之师须臾之间可解丹万世之耻若其不然令丹生无面目于天下死怀恨于九泉必令诸侯无以为叹易水之北未知谁有此盖亦子大夫之耻也谨遣书愿熟思之乐毅毅灵寿人初仕赵去仕魏为魏使于燕燕昭王以为亚卿拜上将军兼佩赵相国印以破齐功封昌国君惠王即位以骑劫代将去之赵赵封望诸君往来复通燕燕赵以为客卿令军中环画邑三十里无入献书报燕王臣不佞不能奉承先王之教以顺左右之心恐抵斧质之罪以伤先王之明而又害于足下之义故遁逃奔赵自负以不肖之罪故不敢为辞说今王使使者数之罪臣恐侍御者之不察先王之所以畜幸臣之理而又不白于臣之所以事先王之心故敢以书对臣闻贤圣之君不以禄私其亲功多者授之不以官随其爱能当之者处之故察能而授官者成功之君也论行而结交者立名之士也臣以所学者观之先王之举错有高世之心故假节于魏王而以身得察于燕先王过举擢之乎宾客之中而立之乎群臣之上不谋于父兄而使臣为亚卿臣自以为奉令承教可以幸无罪矣故受命而不辞先王命之曰我有积怨深怒于齐不量轻弱而欲以齐为事臣对曰夫齐霸国之余教也而骤胜之遗事也闲于兵甲习于战攻王若欲攻之则必举天下而图之举天下而图之莫径于结赵矣且又淮北宋地楚魏之所同愿也赵若许约楚魏宋尽力四国攻之齐可大破也先王曰善臣乃口受令具符节南使臣于赵顾反命起兵随而攻齐以天之道先王之灵河北之地随先王举而有之于济上济上之军奉令击齐大胜之轻卒锐兵长驱至国齐王逃遁走莒仅以身免珠玉财宝车甲珍器尽收入燕大吕陈于元英故鼎反于历室齐器设于宁台蓟丘之植植于汶皇自五伯以来功未有及先王者也先王以为惬其志以臣为不顿命故裂地而封之使之得比乎小国诸侯臣不佞自以为奉令承教可以幸无罪矣故受命而弗辞臣闻贤明之君功立而不废故着于春秋蚤知之士名成而不毁故称于后世若先王之报怨雪耻夷万乘之强国收八百岁之蓄积及至弃群臣之日余令诏后嗣之遗义执政任事之臣所以能遁法令顺庶孽者施及萌隶皆可以教于后世臣闻善作者不必善成善始者不必善终昔者五子胥说听乎阖闾故吴王远迹至于郢夫差弗是也赐之鸱夷而浮之江故吴王夫差不悟先论之可以立功故沈子胥而不悔子胥不蚤见主之不同量故入江而不改夫免身全功以明先王之迹者臣之上计也离毁辱之非堕先王之名者臣之所大恐也临不测之罪以幸为利者义之所不敢出也臣闻古之君子交绝不出恶声忠臣之去也不洁其名臣虽不佞数奉教于君子矣恐侍御者之亲左右之说而不察疏远之行也故敢以书报唯君之留意焉曲武武姓曲一作鞫一作鞠燕末为太子丹太傅报燕太子书臣闻快于意者亏于行甘于心者伤于性今太子欲灭ぉぉ之耻除久久之恨此实臣所当糜躯碎首而不避也私以为智者不冀侥幸以要功明者不茍从志以顺心事必成然后举身必安而后行故废无失举之尤动无蹉跌之愧也太子贵匹夫之勇信一剑之任而欲望功臣以为疏臣愿合从于楚并势于赵连衡于韩魏然后图秦秦可破也且韩魏与秦外亲内疏若有倡兵楚乃来应韩魏必从其势可见令臣计从太子之耻除愚鄙之累解矣太子虑之卫武公公名和卫釐侯子康叔之九世孙宣王时杀兄共伯余而代立及犬戎之乱举兵入立平王东迁于雒平王命为公在位五十五年谥曰睿圣武公耄箴自卿以下至于师长士茍在朝者无谓我老耄而舍我必恭恪于朝朝夕以交戒我闻一二之言必诵志而纳之以训导我卫庄公公名蒯聩灵公太子以谋杀南子事露出奔宋寻之晋依赵鞅以子出公辄之十二年入立在位三年为晋所伐出奔晋师退复入寻为其下石圃所攻走戎州己氏见杀谥曰庄公战祷曾孙蒯聩敢昭告皇祖文王烈祖康叔文祖襄公郑胜乱从晋午在难不能治乱使鞅讨之蒯聩不敢自佚备持矛焉敢告无绝筋无折骨无面伤以集大事无作三祖羞大命不敢请佩玉不敢爱曾孙蒯聩以谆赵鞅之故敢昭告于皇祖文王烈祖康叔文祖襄公昭考灵公夷请无筋无骨无面伤无败用无陨惧死不敢请礼至至卫大夫以灭邢功为铭余掖杀国子莫余敢止宁俞俞庄子速之子济成公于晋难谥曰武子宛濮盟天祸卫国君臣不协以及此忧也今天诱其衷使皆降心以相从也不有居者谁守社稷不有行者谁扞牧圉不协之故用昭乞盟于尔大神以诱天衷自今日以往既盟之后行者无保其力居者无惧其罪有渝此盟以相及也明神先君是纠是殛孔悝悝庄叔之后文子圉之子事出公辄为卿后逐辄立庄公寻为庄公所逐奔宋鼎铭六月丁亥公假于太庙公曰叔舅乃祖庄叔左右成公成公乃命庄叔随难于汉阳即宫于宗周奔走无射启右献公献公乃命成叔缵乃祖服乃考文叔兴旧耆欲作率庆士躬恤卫国其勤公家夙夜不懈民咸曰休哉公曰叔舅予女铭若缵乃考服悝拜稽首曰对扬以辟之勤大命施于烝彜鼎鄢肸肸卫大夫谥曰武子为蒯聩告即位于周蒯聩得罪于君父君母逋窜于晋晋以王室之故不弃兄弟置诸河上天诱其衷获嗣守封焉使下臣肸敢告执事左传哀十六年宋石石卫将遗荆将卫君书两军相当两旗相望唯毋一战战必不两存此乃两主之事也与子无有私怨善者相避也鬻熊鬻熊姓芈名熊祝融之后陆终第六子季连之裔年九十见文王文王以为师至武王成王皆师事之成王大封异姓会先卒子熊丽孙熊狂亦卒因封其曾孙熊绎于楚子孙皆以熊为氏传三十一世四十三君有鬻子一卷案史记楚世家鬻熊子事文王蚤卒熊通曰吾先鬻熊文王之师也蚤终而鬻子书言年九十见文王而有武王问成王问及康叔封卫事计其年宜过百一二十则蚤卒蚤终谓不及受封先卒耳非不寿之谓也鬻子案汉志道家鬻子二十一篇小说家鬻熊说一篇隋志仅道家一卷意林一卷六篇今本逢行註十四篇以群书治要校之实三篇见存不录录其佚文鬻熊曰运转亡已天地密移畴觉之哉故物损于彼者盈于此成于此者亏于彼损盈成亏随世随死往来相接间不可省畴觉之哉鬻子曰欲刚必以柔守之欲强必以弱保之积于柔必刚积于弱必强观其所积以知祸福之乡强胜不若已至于若已者刚柔胜出于已者其力不可量鬻熊语文王曰自长非所增自短非所损算之所亡若何鬻子曰去名者无忧周文王问于鬻子曰敢问君子将入其职则于其民也何如鬻子对曰唯疑请以上世之政诏于君王政曰君子将入其职则于其民也旭旭然如日之始出也周文王曰受命矣曰君子既入其职则于其民也何若对曰君子既入其职则于其民也々御览引一註云音汉然如日之正中也周文王曰受命矣曰君子既去其职则于其民也何若对曰君子既去其职则于其民也暗暗然如日之已入也故君子将入而旭旭者义先闻也既入而々者民保其福也既去而暗暗者民失其教也周文王曰受命失周武王问于鬻子曰寡人愿守而必存攻而必得战而必胜则吾为此柰何鬻子对曰唯攻守而胜乎同道而和与严其备也故曰和可以守而严可以守而严不若和之固也和可以攻而严可以攻而严不若和之得也和可以战而严可以战而严不若和之胜也则唯由和而可也故诸侯发政施令政平于人者谓之文政矣诸侯接士而使吏礼恭于人者谓之文礼矣诸侯听狱断刑治仁于人者谓之文诛矣故三文立于政行于礼陈于刑由此守而不存攻而不得战而不胜者自古而至于今自天地之辟也未之尝闻也今也君王欲守而必存攻而必得战而必胜则唯由此也而可也周武王曰受命矣周成王年六岁即位享国亲以其身见于鬻子之家而问焉曰昔者先王与子修道而道修寡人之望也亦愿以教敢问兴国之道柰何鬻子对曰唯疑请以上世之政诏于君王政曰兴国之道君思善则行之君闻善则行之君知善则行之位敬而常之行信而长之则兴国之道也周成王曰受命矣周成王曰敢问于道之要柰何鬻子对曰唯疑请以上世之政诏于君王政曰为人下者敬而肃为人上者恭而仁为人君者敬士爱民以终其身此道之要也周成王曰受命矣周成王曰敢问治国之道若何鬻子对曰唯疑请以上世之政诏于君王政曰治国之道上忠于主而中敬其士而下爱其民故上忠其主者非以道义则无以入忠也而中敬其士不以礼节则无以谕敬也而下爱其民非以忠信则无以谕爱也故忠信行于民而礼节谕于士道义入于上则治国之道也虽治天下者由此而已周成王曰受命矣周成王曰寡人闻之有上人者有下人者有贤人者有不肖人者有智人者有愚人者敢问上下之人何以为异鬻子对曰唯疑请以上世之政诏于君王政曰凡人者若贵若贱若幼若老闻道志而藏之知道善而行之上人矣闻道而弗取藏也知道而弗取行也则谓之下人也故夫行者善则谓之贤人矣行者恶则谓之不肖矣故夫言者善则谓之智矣言者不善则谓之愚矣故智愚之人有其辞矣贤不肖之人别其行矣上下之人等其志矣周成王曰受命矣周成王问于鬻子曰寡人闻之圣人在上位使民富且寿云若夫富则可为也若夫寿则不在天乎鬻子对曰唯疑请以上世之政诏于君王政曰圣人在上位则天下不死军兵之事故诸侯不私相攻而民不私相斗阋不私相杀也故圣王在上位则民免于一死而得一生矣圣王在上则君积于道而吏积于德而民积于用力故妇人为其所衣丈夫为其所食则民无冻馁矣故圣王在上则民免于二死而得二生矣圣王在上则君积于仁而吏积于爱而民积于顺则刑罚废矣而民无大过之诛故圣王在上则民免于三死而得三生矣圣王在上则使民有时而用之有节则民无疠疾矣故圣王在上则民免于四死而得四生矣故圣王在上则使盈境内兴贤良以禁邪恶故贤人必用而不肖人不作则己得其命矣故夫富且寿者圣王之功也周成王曰受命矣昔者黄帝年十岁知神农之非而改其政使四面从五圣昔文王见鬻子年九十文王曰嘻老矣鬻子曰若使臣捕虎逐麋则臣已老矣使臣坐策国事则臣年尚少因立为师武王率兵车以伐纣纣虎旅百万陈于商郊起自黄鸟讫于赤斧走如疾风声如振霆三军之士靡不失色武王乃命太公把旄以麾之纣军反走楚文王王名赀武王熊通子鬻熊十九世孙始都郢仆区之法盗所隐器与盗同罪楚成王王名一云名恽文王子弒兄杜敖而代立在位四十六年为其子商臣所弒谥曰成王号令国中寡人之所明于人君者莫如桓公所贤于人臣者莫如管仲明其君而贤其臣寡人愿事之谁能为我交齐者寡人不爱封侯之君焉楚庄王王名旅一云名侣成王孙穆王子在位二十三年谥曰庄王初即位令国中有敢谏者死无赦又令寡人恶为臣而遽谏其君者今寡人有国家立社稷有谏则死无赦葬马令有敢以马谏者罪至死勤箴民生在勤勤则不匮与宋人盟我无尔诈尔无我虞茅门法群臣大夫诸公子入朝马践ニ者廷理斩其戮其御楚平王王名居初名弃疾共王幼子庄王之庶孙以灵王之末为乱入立在位十三年谥曰平王过郑誓有犯命者君子废小人降公子比比字子干庄王之庶孙康王以为右尹灵王行弒自立惧祸出奔晋居十三年观从迎立之立十余日为其弟平王所逼自杀葬于訾谓之訾敖亦曰初王下法死灵王有敢饷王从王者罪及三族敖敖字孙叔又字艾猎一云名饶字叔敖楚之期思人司马子贾为越椒所杀坐废寻以虞丘荐为令尹病疽死将死戒其子王数封我矣吾不受也为我死王则封汝必无受利地楚越之间有寝之丘者此其地不利而名甚恶荆人畏鬼而越人信礻几可长有者其唯此也屈到到字子夕屈荡子令尹子木父事楚共王为乡祭典国君有牛享大夫有羊馈士有豚犬之奠庶人有鱼灸之荐笾豆脯醢则上下共之不羞珍异不陈庶侈观从从字子玉故楚大夫观起子谋复蔡迎楚公子比于晋而立之比寻败平王即位以为卜尹遂复蔡立蔡平公令干师众国有王矣先归复爵邑田室后者迁之沈诸梁诸梁字子高楚叶县尹故称叶公白公之乱入兼令尹司马事平归老于叶顾命毋以小谋败大作毋以嬖御人疾庄后毋以嬖御士疾庄士大夫卿士吴起起卫人师事曾子仕鲁去之魏事魏文侯武侯为西河守公叔害之去之楚楚悼王以为相有兵法一卷南门令有能徙此于南门之外者赐之上田上宅西门令有能徙此于西门之外者赐之如初攻秦亭令明日且攻亭有能先登仕之国大夫赐之上田宅又南门令明日有人偾南门之外表者仕长大夫黄歇歇楚人仕顷襄王至左徒考烈王即位以为令尹封于吴号春申君为李园所杀上书说秦昭王天下莫强于秦楚今闻大王欲伐楚此犹两虎相与斗两虎相与斗而驽犬受其弊不如善楚臣请言其说臣闻物至则反冬夏是也致至则危累棋是也今大国之地遍天下有其二垂此从生民以来万乘之地未尝有也先帝文王庄王之身三世不忘接地于齐以绝从亲之要今王使盛桥守事于韩盛桥以其地入秦是王不用甲不信威而得百里之地王可谓能矣王又举甲而攻魏杜大梁之门举河内拔燕酸枣虚桃入邢魏之兵云翔而不敢救王之功亦多矣王休甲息众二年而后复之又并蒲衍首垣以临仁平丘黄济阳婴城而魏氏服王又割濮磨之北註齐秦之椰绝楚赵之嵴天下五合六聚而不敢救王之威亦单矣王若能持功守威绌攻取之心而肥仁义之地使无后患三王不足四五伯不足六也王若负人徒之众仗兵革之强乘毁魏之威而欲以力臣天下之主臣恐其有后患也诗曰靡不有初鲜克有终易曰狐涉水濡其尾此言始之易终之难也何以知其然也昔智氏见伐赵之利而不知榆次之祸吴见伐齐之便而不知干隧之败此二国者非无大功也没利于前而易患于后也吴之信越也从而伐齐既胜齐人于艾陵还为越王禽三渚之浦智氏之信韩魏也从而伐赵攻晋阳城胜有日矣韩魏叛之杀智伯瑶于凿台之下今王妒楚之不毁也而忘毁楚之强韩魏也臣为王虑而不取也诗曰大武远宅而不涉从此观之楚国援也邻国敌也诗云兔遇犬获之他人有心余忖度之今王中道而信韩魏之善王也此正吴之信越也臣闻之敌不可假时不可失臣恐韩魏卑辞除患而实欲欺大国也何则王无重世之德于韩魏而有累世之怨焉夫韩魏父子兄弟接踵而死于秦者将十世矣本国残社稷坏宗庙毁刳腹绝肠折颈折颐首身分离暴骸于草泽头颅僵仆相望于境父子老弱系ㄕ束手为群虏者相及于路鬼神孤伤无所血食人民不聊生族类离散流亡为仆妾者盈满海内矣故韩魏之不亡秦社稷之忧也今王资之与攻楚不亦过乎且王攻楚将恶出兵王将借路于仇雠之韩魏乎兵出之日而王忧其不返也是王以兵资于仇雠之韩魏也王若不借路于仇雠之韩魏必攻随水右壤随水右壤此皆广川大水山林溪谷不食之地也王虽有之不为得地是王有毁楚之名而无得地之实也且王攻楚之日四国必悉起兵以应王秦楚之兵构而不离魏氏将出而攻留方与钅至湖陵砀萧相故宋必尽齐人南面攻楚泗上必举此皆平原四达膏腴之地而使独攻王破楚以肥韩魏于中国而劲齐韩魏之强足以校于秦齐南以泗水为境东负海北倚河而无后患天下之国莫强于齐魏齐魏得地葆利而详事下吏一年之后为帝未能其于禁王之为帝有余矣夫以王壤土之博人徒之众兵革之强壹举事而树怨于楚迟令韩魏归帝重于齐是王失计也臣为王虑莫若善楚秦楚合而为一以临韩韩必敛手王襟以东山之险带以曲河之利韩必为关内之侯若是而王以十万戍郑梁氏寒心许鄢陵婴城而上蔡召陵不往来也如此而魏亦关内侯矣王壹善楚而关内两万乘之主註地于齐齐右壤可拱手而取也王之地一经两海要约天下是燕赵无齐楚齐楚无弱赵也然后危动燕赵直摇齐楚此四国者不待痛而服矣荀卿荀卿名况赵人时相尊而号为卿方音改易又称孙卿年五十游齐齐襄王以为列大夫三为祭酒去适楚春申君以为兰陵令有孙卿子十三卷集一卷礼赋爰有大物非丝非帛文理成章非日非月为天下明生者以寿死者以葬城郭以固三军以强粹而王驳而伯无一焉而亡臣愚不识敢请之王王曰此夫文而不采者与简然易知而致有理者与君子所敬而小人所不者与性不得则若禽兽性得之则甚雅似者与匹夫隆之则为圣人诸侯隆之则一四海者与致明而约甚顺而体请归之礼知赋皇天隆物以示下民或厚或薄帝不齐均桀纣以乱汤武以贤淑淑皇皇穆穆周流四海曾不崇日君子以修跖以穿室大参乎天精微而无形行义以正事业以成可以禁暴足穷百姓待之而后宁泰臣愚不识愿问其名曰此夫安宽平而危险隘者邪修洁之为亲而杂污之为狄者邪甚深藏而外胜敌者邪法禹舜而能迹者邪行为动静待之而后适者邪血气之精也志意之荣也百姓待之而后宁也天下待之而后平也明达纯粹而无疵也夫是之谓君子之知云赋有物于此居则周静致下动则綦高以鉅圆者中规方者中矩大参天地德厚尧禹精微乎毫毛而大盈乎大寓忽兮其极之远也扌蠡兮其相逐而返也兮天下之咸蹇也德厚而不捐五采备而成文往来忄昏惫通乎大神出入甚极莫知其门天下失之则灭得之则存弟子不敏此之愿陈君子设辞请测意之曰此夫大而不塞者与充盈大宇而不窕人郄穴而不逼者与行远疾速而不可托讯者与往来忄昏惫而不可为固塞者与暴至杀伤而不忆忌者与功被天下而不私置者与托地而游宇友风而子雨冬日作寒夏日作暑广大精神请归之云蚕赋有物于此亻蠡亻蠡兮其状屡化如神功被天下为万世文礼乐以成贵贱以分养老长幼待之而后存名号不美与暴为邻功立而身废事成而家败弃其耆老收其后世人属所利飞鸟所害臣愚而不识请占之五泰五泰占之曰此夫身女好而头马首者与屡化而不寿者与善壮而拙老者与有父母而无牝牡者与冬伏而夏游食桑而吐丝前乱而后治夏生而恶暑喜湿而恶雨蛹以为母蛾以为父三俯三起事乃大已夫是之谓蚕理箴赋有物于此生于山阜处于室堂无知无巧善治衣裳不盗不窃身窬而行日夜合离以成文章以能合从又善连衡下覆百姓上饰帝王功业甚博不见贤良时用则存不用则亡臣愚不识敢请之王王曰此夫始生鉅其成功小者邪长其尾而锐其剽者邪头达而尾赵缭者邪一往一来结尾以为事无羽无翼反覆甚极尾生而事起尾而事已簪以为父管以为母既以缝表又以连里夫是之谓箴理为书谢春申君疠人怜王此不恭之语也虽然不可不审察也此为劫弒死亡之主言也夫人主年少而矜材无法术以知奸则大臣主断国私以禁诛于已也故弒贤长而立幼弱废正适而立不义春秋戒之曰楚王子围聘于郑未出竟闻王病反问疾遂以冠缨绞王杀之因自立也齐崔杼之妻美庄公通之崔帅其君党而攻庄公请与分国崔杼不许欲自刃于庙崔杼不许庄公走出逾于外墻射中其股遂杀之而立其弟景公近代所见李兑用赵饿主父于沙丘百日而杀之淖齿用齐擢闵王之筋县于其庙梁宿夕而死夫疠虽臃肿胞疾上比前世未至绞缨射股下比近代未至擢筋而饿死也夫劫弒死亡之主也心之忧劳形之困苦必甚于疠矣由此观之疠虽怜王可也因为赋曰宝珍隋珠不知佩兮布与丝不知异兮闾姝子奢莫知媒兮媒母求之又甚喜之兮以瞽为明以声为聪以是为非以吉为兇呜唿上天曷惟其同诗曰上天甚神无自瘵也周文王王讳昌姓姬后稷之后商纣以为西伯以虞芮质成之年受命称王或云武王克商追尊为王程寤文王去商在程正月既生魄太姒梦见商之庭产棘太子发取周庭之梓树于阙间化为松柏棫柞寤惊以告文王文王曰慎勿言乃召太子发占之于明堂王及太子发并拜吉梦受商之大命于皇天上帝诏牧不谷不德政事不时国家罢病不能胥匡二三子尚助不谷官考厥职乡问其人因其耆老及其总害慎问其故无隐乃情及某日以告于庙有不用命有常不赦诏太子发汝敬之哉民物多变民何响非利利维生痛痛维生乐乐维生礼礼维生义义维生仁呜唿敬之哉民之适败上察下遂信何向非私私维生抗抗维生夺夺维生乱乱维生亡亡维生死呜唿敬之哉汝慎守勿失以诏有司夙夜勿忘若民之响引汝慎何非遂遂时不远非本非标非微非辉坏非壤不高水非水不流呜唿敬之哉倍本者藁汝何葆非监不维一葆监顺时维周于民之适败无有时盖后戒后戒谋念勿择告四方游旅四方游旅旁生忻通津济道宿所至如归币租轻乃作母以行其子易资贵贱以均游旅使无滞无粥熟无室市权内外以立均无蚤暮闾次均行均行众从积而勿口以罚助均无使之穷平均无乏利民不淫无播蔬无食种以数度多少省用祈而不宾祭服漱不制车不雕饰人不食肉畜不食谷国不乡射乐不墻合墻屋有补无作资农不败务非公卿不宾宾不过具哭不留日登降一等庶人不独葬伍有植送往迎来亦如之有不用命有常不违令县鄙商旅能来三室者与之一室之禄代崇令毋杀人毋坏屋毋填井毋伐树木毋动六畜有不如令者死无赦遗戒我称非早一人固下修我度遵德纪我终之后恒称太子河雒复告遵朕称王文王之法有亡荒阅武王王讳发文王子年八十三嗣位明年观兵商郊三年克商在位十年年九十三谥曰武王大誓唯四月太子发上祭于毕下至于孟津之上乃告司马司徒司空诸节齐栗信哉予无知以先祖先父之有德之臣左右小子受先公功毕力赏罚以定厥功明于先祖之遗师行师尚父左仗黄钺右把白旄以号曰苍兕苍兕总尔众庶与尔舟楫后至者斩太子发升于舟中流白鱼入于王舟王跪取入涘以燎群公咸曰休哉周公曰虽休勿休祗事不怠既渡至于五日有火自上复于下至于王屋流为雕其色赤其声魄五至以谷俱来武王喜诸大夫皆喜周公曰茂哉茂哉天之见此以劝之也恐恃之使上附以周公书报诰于王王动色变八百诸侯不召自来不期同时不谋同辞皆曰纣可伐矣王曰尔未知天命未可伐乃还师归唯丙午王逮师前师乃鼓付鼓噪师乃搯前歌后舞格于上天下地咸曰孜孜无怠天将有立父母民之有政有居王乃作大誓告于众庶今殷王纣乃用其妇人之言自绝于天毁坏其三正离逷其王父母弟四方之多罪逋逃是宗是长是信是使乃断弃其先祖之乐乃为淫声用变乱正音以说妇人故今予发唯其行天罚勖哉夫子不可再不可三周公曰都懋哉予闻古先哲王之格言正稽古立功立事可以永年传于亡穷丕天之大律附下而罔上者死附上而罔下者刑与闻国政而无益于民者退在上位而不能进贤者逐小人见奸巧乃闻不言也发罪钧太子发拜手稽首于去发曰恶乎君子天有显道其行甚章为鉴不远在彼殷王谓人有命谓敬不可行谓祭无益谓暴无伤上帝不常九有以亡上帝不顺祝降其丧惟我有周受之大帝纣越厥夷居不肯事上帝鬼神祝厥先神礻是不祀乃曰吾有民有命无﹃亻鼻务天亦纵之弃而弗葆天视自我民视天听自我民听天聪明自我民聪明民之所欲天必从之文王若日若月乍照光于四方于西土独夫纣予克纣非予武惟朕文考无罪纣克予非朕文考有罪惟予小子无良纣有亿兆夷人亦有离德余有乱臣十人同心同德朕梦协朕卜袭于休祥戎商必克我武惟扬侵于之疆取彼兇残我伐用张于汤有光武成惟一月壬辰旁死霸若翌日癸巳武王乃朝步自周于征伐纣粤若来三月既死霸粤五日甲子咸刘商王纣惟四月既旁生霸粤六日庚戌武王燎于周庙翌日辛亥祀于天位粤五日乙卯乃以庶国祀馘于周庙血流浮杵立重泉戍令民自有百鼓之粟不行役靡令豹襜豹裘方得入朝矢栝铭肃慎氏之贡矢席四端铭席前左端案乐必敬前右端无行可悔后左端一反一侧亦不可以忘后右端所监不远视迩所代机铭皇皇惟敬口生㖃口戕口鉴铭见尔前虑尔后盥盘铭与其溺于人也宁溺于渊溺于渊犹可缓也溺于人不可救也楹铭毋曰胡残其祸将然毋曰胡害其祸将大毋曰胡伤其祸将长杖铭恶乎危于忿惠恶乎失道于嗜欲恶乎相忘于富贵带铭火灭修容慎戒必恭恭则寿履屦铭慎之劳劳则富觞豆铭食自杖食自杖戒之憍憍则逃户铭夫名难得而易失无勤弗志而曰我知之乎无勤弗及而曰我杖之乎扰阻以泥之若风将至必先摇摇虽有圣人不能为谋也牖铭随天之时以地之财敬祀皇天敬以先时剑铭带之以为服动必行德行德则兴倍德则崩弓铭屈伸之义废兴之行无忘自过矛铭造矛造矛少间弗忍终身之羞衣铭桑蚕苦女工难得新捐故后必寒镜铭以镜自照者见形容以人自照者见吉兇觞铭乐极则悲沈湎致非社稷为危冠铭宠以着首将身不正遗为德咎书履行必虑正无怀侥幸书剑常以服兵而行道德行则福废则覆书车自致者急载人者缓取欲无度自致而反书锋忍之须臾乃全汝躯书刀刀利皑皑无为汝开书井源泉滑滑连旱则绝取事有常赋敛有节几书安无忘危存无忘亡熟惟二者必后无兇杖书辅人无茍扶人无咎门书敬遇宾客贵贱无二户书出畏之入惧之钥书昏慎守深察讹牖书窥望审且念所得可思所忘砚书石墨相着而黑邪心谗言无得污白笔书毫毛茂茂陷水可脱陷文不活箠书马不可极民不可剧马极则踬民剧则败成王王讳诵武王子在位三十七年谥曰成王卜居成周命龟予一人兼有天下辟就百姓敢无中土乎使予有罪则四方伐之无难得也定成周惟余一人营居于成周惟余一人有善易得而见也有不善易得而诛也齐鲁之命女股肱周室以夹辅先王赐女土地质之以牺牲世世子孙无相害也伯禽告成王封伯禽为鲁公召而告之曰尔知为人上之道乎凡处尊位者必以敬下顺德规谏必开不讳之门撙节安静以籍之谏者勿振以威勿格其言博采其辞乃择可观夫有文无武无以威下有武无文民畏不亲文武俱行威德乃成既成威德民亲以服清白上通巧佞下塞谏者得进忠信乃畜伯禽再拜受命而辞平王王讳宜臼幽王太子避褒姒之难奔申申伯及郐与西戎攻周而立之东迁于雒在位五十一年谥曰平王命晋文侯与郑夹辅周室母废王命骍旄之盟世世无失职惠王王讳阆一云讳毋凉平王六世孙在位二十五年谥曰惠王赐楚成王胙镇尔南方夷越之乱无侵中国襄王王讳郑惠王子在位三十二年谥曰襄王告难不谷不德得罪于母弟之宠子带鄙在郑地汜敢告叔父策命晋文公王谓叔父敬服王命以绥四国纠逖王慝灵王王讳泄心襄王六世孙在位二十七年谥曰灵王赐齐灵公命昔伯舅太公右我先王股肱周室师保万民世胙太师以表东海王室之不坏翳伯舅是赖今予命汝环兹率舅氏之典纂乃祖考无替乃旧敬之哉无废朕命景王王讳贵灵王子在位二十五年谥曰景王追命卫襄公叔父陟恪在我先王之左右以佐事上帝余敢忘高圉亚圉以阎田辞于晋我自夏以后稷魏骀芮岐毕吾西土也及武王克商蒲姑商奄吾东土也巴濮楚邓吾南土也肃慎燕毫吾北土也吾何迩封之有文武成康之建母弟以蕃屏周亦其废隧是为岂如弁髦而因以敝之先王居梼杌于四裔以御螭魅故允姓之奸居于瓜州伯父惠公归自秦而诱以来使逼我诸姬入我郊甸则戎焉取之戎有中国谁之咎也后稷封殖天下今戎制之不亦难乎伯父图之我在伯父犹衣服之有冠冕木水之有本原民人之有谋主也伯父若裂冠毁冕拔本塞原专弃谋主虽戎狄其何有余一人王子朝子朝景王庶长子与王子勐争国子勐卒而敬王即位是为东王尹氏立子朝是为西王立五年而败奔楚使告于诸侯昔武王克殷成王靖四方康王息民并建母弟以蕃屏周亦曰吾无专享文武之功且为后人之迷败倾覆而溺入于难则振救之至于夷王王愆于厥身诸侯莫不并走其望以祈王身至于厉王王心戾虐万民弗忍居王于彘诸侯释位以间王政宣王有志而后效官至于幽王天不吊周王昏不若用愆厥位携王奸命诸侯替之而建王嗣用迁郏辱阝则是兄弟之能用力于王室也至于惠王天不靖周生颓祸心施于叔带惠襄辟难越去王都则有晋郑咸黜不端以绥定王家则是兄弟之能率先王之命也在定王六年秦人降妖曰周其有髭王亦克能修其职诸侯服享二世共职王室其有间王位诸侯不图而受其乱灾至于灵王生而有髭王甚神圣无恶于诸侯灵王景王克终其世今王室乱单旗刘狄剥乱天下壹行不若谓先王何常之有唯余心所命其谁敢讨之帅群不吊之人以行乱于王室侵欲无厌规求无度贯渎鬼神慢弃刑法倍奸齐盟傲很威仪矫诬先王晋为不道是摄是赞思肆其罔极兹不谷震荡播越窜在荆蛮未有攸底若我一二兄弟甥舅奖顺天法无助狡猾以从先王之命毋速天罚赦图不谷则所愿也敢尽布其腹心及先王之经而诸侯实深图之昔先王之命曰王后无适则择立长年钧以德德钧以卜王不立爱公卿无私古之制也穆后及太子寿早夭即世单刘赞私立少以间先王亦唯伯仲叔季图之敬王王讳丐景王子在位四十三年或云四十二年谥曰敬王请城成周天子曰天降祸于周俾我兄弟并有乱心以为伯父忧我一二亲昵甥舅不遑启处于今十年勤戍五年余一人无日忘之闵闵焉如农夫之望岁惧以待时伯父若肆大惠复二文之业驰周室之忧侥文武之福以固盟主宣昭令名则余一人有大愿矣昔成王合诸侯城成周以为东都崇文德焉今我欲侥福假灵于成王修成周之城俾戍人无勤诸侯用宁蝥贼远屏晋之力也其委诸伯父使伯父实重图之俾我一人无征怨于百姓而伯父有荣施先王庸之辛甲辛甲初事纣七十五谏而不听去之周召公与语贤之以告文王事文王武王为太史封于长子虞箴茫茫禹迹画为九州经启九道民有寝庙兽有茂草各有攸处德用不扰在帝夷羿冒于原兽忘其国恤而思其麀牡武不可重用不恢于夏家兽臣司原敢告仆夫尹逸逸一作佚亦称只佚周初太史事武王成王康王武王即位策殷未孙受德迷先成汤之明侮灭神祗不祀昏暴商邑百姓其彰显闻于昊天上帝策尹佚荚祝曰殷之末孙季纣殄废先王明德侮蔑神祗不祀昏暴南邑百姓其章显闻于天皇上帝齐世家作史佚策祝对成王问成王问政于尹逸曰吾何德之行而民亲其上对曰使之以时而敬顺之忠而爱之有令信而不食言王曰其度安在对曰如临深渊如履薄冰王曰惧哉对曰天地之间四海之内善之则畜也不善则雠也夏殷之臣反雠桀纣而臣汤武夙沙之民自攻其主而归神农氏此君之所明知也若何其无惧也史佚之志非我族类其心必异遗言无始祸无怙乱无重怒兄弟致美救乏贺善吊灾祭敬丧哀因重而抚之动莫若敬居莫若俭德莫若让事莫若咨祝雍雍周初太祝成王冠祝使王近于民远于年啬于时惠于财亲贤使能成王冠颂令月吉日王始加元服去王幼志服衮职钦若昊天六合是式率尔祖考永永无极王满生满生齐人借笔牍书教周公社稷且危传之于膺王子虎虎襄王卿士一称王叔谥曰文公其后为王叔氏盟诸侯于王庭要言皆奖王室无相害也有渝此盟明神殛之俾坠其师无克祚国及而玄孙无有老幼冯旦旦仕西周使人操金与书间遗昌他告昌他事可成勉成之不可成亟亡来亡来事久且泄自令身死吴王阖庐阖庐亦作阖闾名光吴仲雍之二十五世孙余昧子或曰诸樊子弑王僚自立在位十九年与越战李败死作金钩令能为善钩者赏之百金下令孙武寡人已知将军能用兵矣寡人非此二姬食不甘味愿勿斩也吴王夫差夫差阖庐子在位二十三年为越所灭礼越王令今日为越王陈北面之坐群臣以客礼事之输越粟令寡人逆群臣之议而输于越年丰而归寡人免卫君令比十日而卫君之礼不具者死伐齐令寡人伐齐有敢谏者死告诸大夫孤将有大志于齐吾将许越成而无拂吾虑若越既改吾又何求若其不改反行吾振旅焉告劳于周昔者楚人为不道不承共王事以远我一二兄弟之国吾先君阖闾不贳不忍被甲带剑挺铍铎以与楚昭王毒逐于中原柏举天舍其衷楚师败绩王去其国遂至于郢王总其百执事以奉其社稷之祭其父子昆弟不相能夫概王作乱是以复归于吴今齐侯任不鉴于楚又不承共王命以远我一二兄弟之国夫差不贳不忍被甲带剑挺披铎遵汶伐博簦笠相望于艾陵天舍其衷齐师还夫差岂敢自多文武实舍其衷归不稔于岁余沿江沂淮阙沟深水出于商鲁之间以彻于兄弟之国夫差克有成事敢使苟告于下执事矢书射文种蠡军吾闻狡兔以死良犬就烹敌国如灭谋臣必亡今吴病矣大夫何虑乎伍员员字子胥楚人以父奢兄尚为楚平王所杀奔宋寻奔郑至晋复还郑后入吴吴王僚不见用阖闾即位以为行人破楚入郢封于申后相夫差为伯所谮赐死有兵技巧十篇图一篇江上丈人祝江上之丈人天地至大矣至众矣将奚不有为也而无以为为矣而无以为之名不可得而闻身不可得而见其惟江上之丈人乎水战法大翼一艘广一丈五尺二寸长十丈中翼一艘广一丈三尺五寸长九丈六尺小翼一般广一丈二尺长九丈大翼一艘长十丈中翼一艘长九丈六尺小翼一艘长九丈水战法大翼一艘广丈六尺长十二丈容战士二十六人棹五十人舳舻三人操长钩矛者四吏仆射长各一人凡九十一人当用长钩矛长斧各四弩各三十二矢三千三百甲兜鍪各三十二孙武武齐人避乱奔吴吴王阖庐以为客将军有兵法一卷八阵图一卷牝八阵图一卷兵法杂占四卷战斗六甲兵法一卷案汉志孙子兵法八十二篇图九卷史记孙子传云十三篇正义引七录云孙子兵法三卷案十三篇为上卷又有中下二卷如正义说则唐时故书尚存故诸家征引多有出十三篇外者皆中下卷文也唐志别有孙子三十二垒经一卷隋志无算经二卷令隧长一鼓皆振二鼓操进三鼓为战形算经序孙子曰夫算者天地之经纬群生之元用五常之本末阴阳之父母星辰之建号三光之表里五行之准平四时之终始万物之祖宗六艺之纲纪稽群伦之聚散考二气之降升推寒暑之迭运步远近之殊同观天道精微之兆基察理从横之长短采神之所在极成败之符验穷道德之理究性命之情立规矩准方员谨法度约尺丈立权衡平重轻剖豪折黍历亿载而不朽施八极而无疆散之不可轻究敛之不盈掌握响之者富有余背之者贫且窭心开者幼冲而即悟意闭者皓首而难精夫欲学之者必务量能揆己志在所专如是则焉有不成者哉兵法孙子曰凡地多陷曲曰天井孙子曰故曰深草蓊秽者所以逃遁也深谷险阻者所以止御车骑也隘塞山林者所以少击众也沛泽杳冥者所以匿其形也吴王问孙武曰散地士卒顾家不可与战则必固守不出若敌攻吾小城掠吾田野禁吾樵采塞吾要道待吾空虚而急来攻则如之何武曰敌人深入吾都多背城邑士卒以军为家专志轻斗吾兵在国安土怀生以陈则不坚以斗则不胜富集人合众聚谷蓄帛保城备险遣轻兵绝其粮道彼挑战不得转输不至野无所掠三军因馁因而诱之可以有功若欲野战则必因势依险设伏无险则隐于天气阴晦昏雾出其不意袭其懈怠可以有功吴王问孙武曰吾至轻地始入敌境士卒思还难进易退未背险阻三军恐惧大将欲进士卒欲退上下异心敌守其城垒整其车骑或当吾前或击吾后则如之何武曰军至轻地士卒未专以入为务无以战为故无近其名城无由其道路设疑佯惑示若将去乃选精骑衔枚先入掠其牛马六畜三军见得进乃不惧分吾良卒密有所伏敌人若来击之勿疑若其不至舍之而去又曰军入敌境敌人固垒不战士卒思归欲退且难谓之轻地当选骁骑伏要路我退敌追来则击之也吴王问孙武曰争地敌若先至据要保利简兵练卒或出或守以备我奇则如之何武曰争地之法让之者得争之者失若我先至而敌用此术则选吾锐卒固守其所轻兵追之分伏险阻敌人还斗伏兵傍起此全胜之道也吴王问孙武曰交地吾将绝敌使不得来必全吾边城修其守备深绝通路固其隘塞若不先图之彼可得而来吾不得而往众寡又均则如之何武曰既我不有以往彼可以来吾分卒匿之守而易怠示其不能敌人且至设伏隐庐出其不意可以有功也吴王问孙武曰衢地必先若吾道远发后虽驰车骤马至不能先则如之何武曰诸侯参属其道四通我与敌相当而旁有他国所谓先者必重币轻使约和旁国交亲结恩兵虽后至众已属矣简兵练卒阻利而处亲吾军事实吾资粮令吾车骑出入瞻候我有众助彼失其党诸国犄角震鼓齐攻敌人惊恐莫知所当吴王问孙武曰吾引兵深入重地多所逾越粮道绝塞设欲归还势不可过欲食于敌持兵不失则如之何武曰凡居重地士卒轻勇转输不通则掠以继食下得粟帛皆贡于上多者有赏士无归意若欲还出即为戒备深沟高垒示敌且久敌疑通途私除要害之道乃令轻车衔枚而行尘埃气扬以牛马为饵敌人若出阴伏吾士与之中期内外相应其败可知也吴王问孙武曰吾入圮地山川险阻难从之道行久卒劳敌在吾前而伏吾后营居吾左而守吾右良车骁骑要吾隘道则如之何武曰先进轻车去军十里与敌相候接期险阻或分而左或分而右大将四观择空而取皆会中道胜而乃止吴王问孙武曰吾入围地前有强敌后有险难敌绝粮道利我走势敌鼓噪不进以观吾能则如之何武曰围地之宜必塞其阙示无所往则以军为家万人同心三军齐力并炊数日无见火烟故为毁乱寡弱之形敌人见我备之必轻告厉士卒令其奋怒阵伏良卒左右险阻击鼓而出敌人若当疾击务突前斗后拓左右犄角又问曰敌在吾围伏而深谋示我以利萦我以旗纷纷若乱不知所之柰何武曰千人操旌分塞要道轻兵进挑陈而勿搏交而勿去此败谋之法吴王问孙武曰吾师出境军于敌人之地敌人大至围我数重欲突以出四塞不通欲励士激众使之投命溃围则如之何武曰深沟高垒示为守备安静勿动以隐吾能告令三军示不得已杀牛燔车以飨吾士烧尽粮食填夷井灶割发捐冠绝去生虑将无余谋士有死志于是砥甲砺刃并气一力或攻两旁震鼓疾噪敌人亦惧莫知所当锐卒分行疾攻其后此是失道而求生故曰困而不谋者穷穷而不战者亡吴王曰若吾围敌则如之何武曰山峻谷险难以逾越谓之穷寇击之之法伏卒隐庐开其去道示其去路求生透出必无斗志因而击之虽众必破又问曰吾在死地粮道已绝敌伏吾险进退不得则如之何武曰燔吾蓄积尽我余财激士励众使无生虑鼓唿而冲进而勿顾决命争强死而须斗若敌在死地士卒气勇欲击之法顺而勿抗阴守其利绝其粮道恐有奇兵隐而不睹使吾弓弩俱守其所吴王问孙武曰敌勇不惧骄而无虑兵众而强图之柰何武曰绌而待之以顺其意无令省觉以益其懈怠因敌迁移潜伏候待前行不瞻后往不顾中而击之虽众可取攻骄之道不可争锋吴王问孙武曰敌人保据山险擅利而处之粮食又足挑之则不出乘间则侵掠为之柰何武曰分兵守要谨备勿懈潜探其情密候其怠以利诱之禁其樵牧久无所得自然变改待离其固我能破之也孙子曰强弱长短杂用孙子曰远则用弩近则用兵兵弩相解也孙子曰以步兵十人击骑一匹孙子曰人效死而士能用之虽优游暇誉令犹行也孙子曰其镇如岳其氵亭如渊孙子曰长阵为甄孙子八阵有苹车之陈孙子占曰三军将行其旌旗从容以向前是为天送必亟击之得其大将三军将行其旗旌垫然若雨是为天沾其帅失三军将行旌旗乱于上东西南北无所主方其军不还三军将阵雨师是为浴师勿用阵战三军将战有云其上而赤勿用阵先阵战者莫复其迹三军方行大风飘起于军前右以绝军其将亡右周中其师得粮王孙骆骆一作雒又作雄事吴王夫差为左校司马移记公孙圣今日壬午校司马王孙骆受教告东掖门亭长公孙圣吴王书卧觉寤而心中惆怅也如有悔记到车驰诣姑胥之台伯伯亦作白喜晋伯宗曾孙楚伯州犁孙以父宛为楚平王所杀奔吴吴王阖庐以为大夫进太宰夫差嗣位为太宰相国越灭吴复为太宰或云越灭吴以不忠并妻子诛遗文种书狡兔尽则良犬烹敌国灭则谋臣亡大夫何不释吴而患越乎申叔仪仪吴大夫乞粮于鲁公孙有山氏佩玉兮余无所系之旨酒一盛兮余与褐之父睨之越王勾践勾践祝融之后姓芈在位三十二年号为霸王属诸大夫告愿一与徼天下之衷今吴越之国相与俱残士大夫履肝肺同日而死孤与吴王接颈交臂而偾此孤之大愿也若此而不可得也内量吾国不足以伤吴外事之诸侯不能害之则孤将弃国家释群臣服剑臂刃变容貌易名姓执箕帚而臣事之以为吴王争一旦之死孤虽知要领不属首足异处四枝布裂为天下戮孤之志必将出焉号令三军凡我父兄昆弟及国子姓有能助寡人谋而退吴者吾与之共知越国之政试下救火令人之救火者死比死敌之赏救火而不死者比胜敌之赏不救火者比北降之罪伐吴令有敢谏伐吴者罪不赦伐吴命令王乃命有司大令于国曰苟在戎者皆造于国门之外王乃命于国曰国人欲告者来告告孤不审将为戮不利及五日必审之过五日道将不行王乃入命夫人曰自今日以后内政无出外政无入内有辱是子也外有辱是我也吾见子于此止矣王命大夫曰食土不均土地之不修内有辱于国是子也军士不死外有辱是我也自今日以后内政无出外政无入吾见子于此止矣至于军斩有罪者以徇曰莫如此以环通相问也明日徙舍斩有罪者以徇曰莫如此不从其伍之令明日徙舍斩有罪者以徇曰莫如此不从王命明日徙舍至于御儿斩有罪者以徇曰莫如此淫逸不可禁也王乃命有司大徇于军曰有父母耆老而无昆弟者以告王亲命之曰我有大事子有父母耆老而子为我死子之父母将转于沟壑子为我礼已重矣子归殁而父母之世后若有事吾与子图之明日徇于军曰有兄弟四五人皆在此者以告王亲命之曰我有大事子有昆弟四五人皆在此事若不捷则是尽也择子之所欲归者一人明日徇于军曰有眩瞀之疾者以告王亲命之曰我有大事子有眩瞀之疾其归若已后若有事吾与子图之明日徇于军曰筋力不足以胜甲兵志行不足以听命者归莫告明日迁军接和斩有罪者以徇曰莫如此志行不果王乃命有司大徇于军曰谓二三子归而不归处而不处进而不进退而不退左而不在左右而不在右身斩妻子鬻二十一年十月命国人曰吾将有不虞之议自近及远无不闻者复命有司与国人曰承命有赏皆造国门之期有不从命者吾将有显戮令国中曰五日之内则吾良人矣五日之外则非吾之民也又将加之以诛命于夫人曰自今日之后内政无出外政无入各守其职以尽其信内中辱者则是子境外千里辱者则是子令大夫曰食土不均地壤不修使孤有辱于国是子之罪临敌不战军士不死有辱诸侯功隳于天下是孤之责自今以往内政无出外政无入吾固诫子军行成阵即斩有罪者三人以徇于军令曰不从吾令者如斯矣明日徙军于郊斩有罪者三人徇之于军令曰不从吾令者如斯矣乃令国中不行者与之诀而告之曰尔安土守职吾方往征讨我宗庙之雠以谢于二三子明日复徙军于境上斩有罪者三人徇之于军曰有不从令者如此复三日复徙军于李斩有罪者三人以徇于军曰其淫心匿行不当敌者如斯矣乃命有司大徇军曰其有父母无昆弟者来告我我有大事子离父母之养亲老之爱赴国家之急子在军寇之中父母昆弟有在疾病之地吾视之如吾父母昆弟之疾病也其有死亡者吾葬埋殡送之如吾父母昆弟之有死亡葬埋之矣明日又徇于军曰士有疾病不能随军从兵者吾予其医药给其糜粥与之同食明日又徇于军曰筋力不足以胜甲兵志行不足以听王命者吾轻其重和其任明日施军于江南更陈严法复诛有罪者五人徇曰吾爱士也虽吾子不能过也及其犯诛自吾子亦不能脱也有司将军大徇军中曰队各自令其部部各自令其士归而不归处而不处进而不进退而不退左而不左右而不右不如令者斩与国人誓寡人闻古之贤君四方之民归之若水之归下也今寡人不能将帅二三子夫妇以蕃令壮者无取老妇令老者无取壮妻女子十七不嫁其父母有罪丈夫二十不娶其父母有罪将免者以告公医守之生丈夫二壶酒一犬生女子二壶酒一豚生三人公与之母生二人公与之饩当室者死三年释其政支子死三月释其政必哭泣葬埋之如其子令孤子寡妇疾疹贫病者纳官其子其达士其居美其服饱其食而摩厉之于义四方之士来者必庙礼之誓众寡人闻古之贤君不患其众之不足也而患其志行之少耻也今夫差衣水犀之甲者亿有三千不患其志行之少耻也而患其众之不足也今寡人将助天威之吾不欲匹夫之勇也欲其旅进旅退进则思赏退则思刑如此则有常赏进不用命退则无耻如此则有常刑与群臣盟寡人获辱受耻上愧周王下惭晋楚幸蒙诸大夫之策得返国修政富民养士而五年未闻敢死之士雪仇之臣柰何而有功乎范蠡蠡字少伯宛之三户人与文种俱入越越王句践以为上将军平吴后亡去不知所终吕氏春秋悔过篇箕子穷于商范蠡流乎江离谓篇范蠡子胥以此流潭本贾谊新书耳痹篇范蠡负石而蹈五湖或云变姓名曰鸱夷子皮浮海入齐齐以为相成田常之难墨子非儒乃树鸱夷子皮于田常之门淮南子汜论训齐简公专任大臣故使田常鸱夷子皮得成其难吕氏绝祀又去之陶自称陶朱公卒于陶或云仙去与越王为吴王寿下臣句践从小臣范蠡奉觞上千岁之寿辞曰皇在上令昭下四时并心察慈仁者大王躬亲鸿恩立义行仁九德四塞威服群臣于乎休哉传德无极上感太阳降瑞翼翼大王延寿万岁长保吴国四海咸承诸侯宾服觞酒既升永受万福为书辞句践臣闻主忧臣劳主辱臣死昔者君王辱于会稽所以不死为此事也今既以雪耻臣请从会稽之诛臣闻主忧臣劳主辱臣死义一也今臣事大王前则无灭未萌之端后则无救已倾之祸虽然臣终欲成君霸图故不辞一死一生臣窃自惟乃使于吴王之惭辱蠡所以不死者诚恐谗于太宰成伍子胥之事故不敢前死且须臾而生夫耻辱之心不可以大流汗之愧不可以忍幸赖宗庙之神灵大王之威德以败为成斯汤武克夏商而成王业者定功雪耻臣所以当席日久臣请从斯辞矣自齐遗文种书吾闻天有四时春生冬伐人有盛衰泰终必否知进退存亡而不失其正惟贤人乎蠡虽不才明知进退高鸟已散良弓将藏狡兔已尽良犬就烹夫越王为人长颈鸟喙鹰视狼步可与共患难而不可共处乐可与履危不可与安子若不去将害于子明矣文种种字子禽郢人仕楚为苑令范蠡要与入越越王句践以为大夫平吴后遇谗赐死矢书答吴王上天苍苍若存若亡越王句践下臣种敢言之昔天以越赐吴吴不肯受是天所反句践敬天而功既得返国今上天报越之功敬而受之不敢忘也且吴有大过六以至于亡王知之乎有忠臣伍子胥忠谏而身死大过一也公孙圣直说而无功大过二也大宰愚而佞言轻而谗谀妄语咨口听而用之大过三也夫齐晋无反逆行无僭侈之过而吴伐二国辱君臣毁社稷大过四也且吴与越同音共律上合星宿下共一理而吴侵伐大过五也昔越亲戕吴之前王罪莫大焉而幸伐之不从天命而弃其仇后为大患大过六也越王谨上刻青天敢不如命固陵祖道祝词皇天助前沈后扬祸为德根忧为福堂威人者灭服从者昌王虽牵致其后无殃君臣生离感动上皇众夫哀悲莫不感伤臣请荐脯行酒二觞大王德寿无疆无极干坤受灵神辅翼我王厚之祉在侧德销百殃利受其福去彼吴庭来归越国觞酒既升请称万岁文台进祝酒辞皇天助我王受福良臣集谋我王之德宗庙辅政鬼神承翼君不忘臣臣尽其力上天苍苍不可掩塞觞酒二升万福无极我皇贤仁怀道抱德灭雠破吴不忘返国赏无所吝群邪杜塞君臣同和福千亿觞酒二升万岁难极田常常本姓陈名恒陈田相近改姓田汉避孝文讳追改名常帝舜之后陈敬仲六世孙相齐简公寻行弒立事西约晋六卿南通吴越之使遂专齐政四世至太公和竟篡齐遗令无攻越越勐虎也齐王王名遂一云名地田常九世孙宣王子称东帝已而致帝复为王在位四十年燕拔临淄走保莒为其相楚淖齿所弒谥曰王亦曰闵王令杀人者死伤人者刑遗楚王书寡人患楚之不察于尊名也今秦惠王死武王立张仪走魏樗里疾公孙衍用而楚事秦夫樗里疾善乎韩而公孙衍善乎魏楚必事秦韩魏恐必因二人求合于秦则燕赵亦宜事秦四国争事秦则楚为郡县矣王何不与寡人并力收韩魏燕赵与为从而尊周室以案兵息民令于天下莫敢不乐听则王名成矣王率诸侯并伐破秦必矣王取武关蜀汉之地私吴越之富而擅江海之利韩魏割上党西薄函谷则楚之强百万也且王欺于张仪亡地汉中兵锉蓝田天下莫不代王怀怒今乃欲先事秦愿大王熟计之书谢孟尝君寡人不祥被于宗庙之祟沈于谄谀之臣开罪于君寡人不足为也愿君顾先王之宗庙姑反国统万人乎田文文齐王从昆弟嗣父婴爵为薛公好客与赵胜魏无忌黄歇称四公子奉使之秦秦欲以为相寻见囚亡归相齐后谢病就封复见疑去相魏及齐襄王即位去魏归薛卒谥曰孟尝君或云非谥孟字尝邑名遗秦相穰侯魏冉书吾闻秦欲以吕礼收齐齐天下之强国也子必轻矣齐秦相取以临三晋吕礼必并相矣是子通齐以重吕礼也若齐免于天下之兵其雠子必深矣子不如劝秦王伐齐齐破吾请以所得封子齐破秦畏晋之强秦必重子以取晋晋国弊于齐而畏秦晋必重子以取秦是子破齐以为功挟晋以为重是子破齐定封秦晋交重子若齐不破吕礼复用子必大穷书门版有能扬文之名止文之过私得宝于外者疾入谏田单单齐诸田疏属王时为临淄市掾燕破齐走保即墨即墨城中推为将军拒守五年大败燕军杀其将骑劫遂复齐迎襄王于莒襄王以为相封都平君一云安平君令城中当有神人为我师鬼谷先生鬼谷先生不知何许人或云姓留名务滋楚人隐居颍川阳城之鬼谷因以自号有鬼谷子三卷遗书责苏秦张仪若二君岂不见河边之树乎仆御折其权波浪荡其根上无径尺之阴身被数千之痕此木岂与天地有仇怨所居然也子不见嵩岱之松柏华霍之檀桐乎上枝干于青云下根通于三泉千秋万岁不受斧斤之患此木岂与天地有骨肉哉盖所居然也二君足下功名赫赫但春到秋不得久茂日既将尽时既将老君不见河边之树乎仆驭折其枝波浪激其根此木非天下人有仇怨所居者然也子不见嵩岱松柏华霍之树上叶陵青云下根通三泉上有玄狐黑猿下有豹隐龙潜千秋万岁不逢斧斤之患此木非与天下人有骨血盖所居然也今二子好云路之荣慕长久之功轻乔松之永延贵一夕之浮爵痛焉悲夫二君痛焉悲夫二君苏秦秦字季子雒阳轩里人师事鬼谷先生游说为约从长并相六国赵封为武安君后从约解去赵之燕又之齐为客卿齐大夫与争宠刺杀之上书说秦惠王大王之国西有巴蜀汉中之利北有胡貉代马之用南有巫山黔中之限东有肴函之固田肥美民殷富战车万乘奋击百万沃野千里蓄积饶多地势形便此所谓天府天下之雄国也以大王之贤士民之众车骑之用兵法之教可以并诸侯吞天下称帝而治愿大王少留意臣请奏其效臣固疑大王之不能用也昔者神农伐补遂黄帝伐涿鹿而禽蚩尤尧伐兜舜伐三苗禹伐共工汤伐有夏文王伐崇武王伐纣齐桓任战而伯天下由此观之恶有不战者乎古者使车毂击驰言语相结天下为一约从连横兵革不藏文士并饬诸侯乱惑万端俱起不可胜理科条既备民多伪态书策稠浊百姓不足上下相愁民无所聊明言章理兵甲愈起辩言伟服战攻不息繁称文辞天下不治舌弊耳聋不见成功行义约信天下不亲于是乃废文任武厚养死士缀甲厉兵效胜于战场夫徒处而致利安坐而广地虽古五帝三王五伯明王贤君常欲坐而致之其势不能故以战续之宽则两军相攻迫则杖戟相撞然后可建大功是故兵胜于外义强于内威立于上民服于下今欲并天下凌万乘诎敌国制海内子元元臣诸侯非兵不可今之嗣主忽于至道皆忄昏于教乱于治迷于言惑于语沈于辩溺于辞以此论之王固不能行也为齐上书说赵王臣闻古之贤君德行非施于海内也教顺慈爱非布于万民也祭祀时享非当于鬼神也甘露降风雨时至农夫登年谷丰盈众人喜之而贤主恶之今足下功力非数痛加于秦国而怨毒积恶非曾深凌于韩也臣窃外闻大臣及下吏之议皆言主前专据以秦为爱赵而憎韩臣窃以事观之秦岂得爱赵而憎韩哉欲亡韩吞两周之地故以韩为饵先出声于天下欲邻国闻而观之也恐其事不成故出兵以佯示赵魏恐天下之惊觉故微韩而贰之恐天下疑已故出质以为信声德于与国而实伐空韩臣窃观其图之也议秦以谋计必出于是且夫说士之计皆曰韩亡三川魏灭晋国恃韩未穷而祸及于赵且物固有势异而患同者又有势同而患异者昔者楚人久伐而中山亡今燕尽韩之河南距沙丘而至鉅鹿之界三百里鉅于扌干关至于榆中千五百里秦尽韩魏之上党则地与国都邦属而挈者七百里秦以三军强弩坐羊唐之上即地去邯郸二十里且秦以三军攻王之上党而危其北则句註之西非王之有也今鲁句註禁常山而守三百里通于燕之唐曲吾此代马胡驹不东而昆山之玉不出也此三宝者又非王之有也今从于强秦国之伐齐臣恐其祸出于是矣昔者五国之王尝合横而谋伐赵参分赵国壤地着之盘盂属之雠作五国之兵有日矣韩乃西师以禁秦国使秦发令素服而听反温枳高平于魏反三公什清于赵此王之明知也夫韩事赵宜正为上交今乃以抵罪取伐臣恐其后事王者之不敢自必也今王收天下必以王为得韩危社稷以事王天下必重王然则韩义王以天下就之下至韩慕王以天下收之是一世之命制于王已臣愿大王深与左右群臣卒计而重谋先事成虑而熟图之也从约秦攻楚齐魏各出锐师以佐之韩绝食道赵涉河漳燕守常山之北秦攻韩魏则楚绝其后齐出锐师以佐之赵涉河漳燕守云中秦攻齐则楚绝其后韩守城臯魏塞午道赵涉河漳博关燕出锐师以佐之秦攻燕则赵守常山楚军武关齐涉渤海韩魏出锐师以佐之秦攻赵则韩军宜阳楚军武关魏军河外齐涉渤海燕出锐师以佐之诸侯有先背约者五国共伐之苏代代秦弟初事燕王哙又事齐王还燕遇子之之乱复至齐至宋燕昭王召为上卿或云秦兄弟五人兄代厉辟鹄并游说秦最少故字季子案秦弟代代弟厉战国策史记苏秦传皆同唯谯周古史考鱼豢遗燕昭王书夫列在万乘而寄质于齐名卑而权轻秦齐助之伐宋民劳而实费破宋残楚淮北肥大齐雠强而国弱也此三者皆国之大败也而足下行之将欲以除害取信于齐也而齐未加信于足下而忌燕也愈甚矣然则足下之事齐也失所为矣夫民劳而实费又无尺寸之功破宋肥雠而世负其祸矣足下以宋加淮北强万乘之国也而齐并之是益一齐也北夷方七百里加之以鲁卫此所谓强万乘之国也而齐并之是益二齐也夫一齐之强而燕犹不能支也今乃以三齐临燕其祸必大矣虽然臣闻知者之举事也转祸而为福因败而成功者也齐人紫败素也而贾十倍越王句践栖于会稽而后残吴霸天下此皆转祸而为福因败而为功者也今王若欲转祸而为福因败而为功乎则莫如遥伯齐而厚尊之使使盟于周室尽焚天下之秦符约曰夫上计破秦其次长宾之秦秦挟宾客以待破秦王必患之秦五世以结诸侯今为齐下秦王之志茍得穷齐不惮以一国都为功然而王何不使布衣之人以穷齐之说说秦谓秦王曰燕赵破宋肥齐尊齐为之下者燕赵非利之也弗利而势为之者何也以不信秦王也今王何不使可以信者接收燕赵今泾阳君若高陵君先于燕赵秦有变因以为质则燕赵信秦矣秦为西帝赵为中帝燕为北帝立为三帝而以令诸侯韩魏不听则秦伐之齐不听则燕赵伐之天下熟敢不听天下服听因驱韩魏以攻齐曰必反宋地而归楚之淮北夫反宋地归楚之淮北燕赵之所同利也并立三帝燕赵之所同愿也夫实得所利名得所愿则燕赵之弃齐也犹释弊今王之不收燕赵则齐伯必成矣诸侯戴齐而王独弗从也是国伐也诸侯戴齐而王从之是名卑也王不收燕赵名卑而图危王收燕赵名尊而国宁夫去尊宁而就卑危知者不为也秦王闻若说也必如刺心然则王何不务使知士以若此言说秦秦伐齐必矣夫取秦上交也伐齐正利也尊上交务正利圣王之事也自齐献书燕王臣之行也固知将有口事故献御书而行曰臣贵于齐燕大夫将不信臣臣贱将轻臣臣用将多望于臣齐有不善将归罪于臣天下不攻齐将曰善为齐谋天下攻齐将与齐兼贸阝臣臣之所重处重卵也王谓臣曰吾必不听众口与谗言吾信汝也犹划刈者也上可以得用于齐次可以得信于下茍无死女无不为也以女自信可也与之言曰去燕之齐可也期于成事而已臣受令以任齐及五年齐数出兵未尝谋燕齐赵之交一合一离燕王不与齐谋赵则与赵谋齐齐之信燕也至于虚北地行其兵今王信田伐与参去疾之言且攻齐使齐犬马戋而不言燕今王又使庆令臣曰吾欲用所善王茍欲用之则臣请为王事之王欲臣任所善则臣请归事臣茍得见则盈愿楚得枳而国亡齐得宋而国亡齐楚不得以有枳宋事秦者何也是则有功者秦之深雠也秦取天下非行义也暴也秦之行暴于天下正告楚曰蜀地之甲轻舟浮于汶乘夏水而下江五日而至郢汉中之甲乘舟出于巴乘夏水而下汉四日而至五渚寡人积甲宛东下随知者不及谋勇者不及怒寡人如射隼矣王乃待天下之攻函谷不亦远乎楚王为是之故十七年事秦秦正告韩曰我起乎少曲一日而断大行我起乎宜阳而触平阳二日而莫不尽繇我离两周而触郑五日而国举韩氏以为然故事秦秦正告魏曰我举安邑塞女戟韩氏太原卷我下枳道南阳封冀包两周乘夏水浮轻舟强弩在前戈在后决荥口魏无大梁决白马之口魏无济阳决宿胥之口魏无虚顿丘陆攻则击河内水攻则灭大梁魏氏以为然故事秦秦欲攻安邑恐齐救之则以宋委于齐曰宋王无道为木人以写寡人射其面寡人地绝兵远不能攻也王茍能破宋有之寡人如自得之已得安邑塞女戟因以破宋为齐罪秦欲攻齐恐天下救之则以齐委于天下曰齐王四与寡人约四欺寡人必率天下以攻寡人者三有齐无秦无齐有秦必伐之必亡之已得宜阳少曲致蔺石因以破齐为天下罪秦欲攻魏重楚则以南阳委于楚曰寡人固与韩且绝矣残均陵塞黾阝隘茍利于楚寡人如自有之魏弃与国而合于秦因以塞黾阝隘为楚罪兵困于林中重燕赵以胶东委于燕以济西委于赵赵得讲于魏至公子延因犀首属行而攻赵兵伤于离石史记作谯石遇败于马陵而重魏则以叶蔡委于魏已得讲于赵则劫魏魏不为割困则使太后穰侯为和羸则兼欺舅与母适燕者曰以胶东适赵者曰以济西适魏者曰以叶蔡适楚者曰以塞黾阝隘适齐者曰以宋此必令其言如循环用兵如刺蜚绣母不能制舅不能约龙贾之战岸门之战封陆之战高商之战赵庄之战秦之所杀三晋之民数百万今其生者皆死秦之孤也西河之外上雒之地三川晋国之祸三晋之半秦祸如此其大而燕赵之秦者皆以争事秦说其主此臣之所大患为齐阴遗穰侯书臣闻往来者言曰秦将益赵甲四万以伐齐臣窃必之弊邑之王曰秦王明而熟于计穰侯智而习于事必不益赵甲四万以伐齐是何也夫三晋之相与也秦之深雠也百相背也百相欺也不为不信不为无行今破齐以肥赵赵秦之深雠不利于秦此一也秦之谋者必曰破齐弊晋楚而后制晋楚之胜夫齐罢国也以天下攻齐如以千钧之弩决溃痈也必死安能弊晋楚此二也秦少出兵则晋楚不信也多出兵则晋楚为制于秦齐恐不走秦必走晋楚此三也秦割齐以啖晋楚晋楚案之以兵秦反受敌此四也是晋楚以秦谋齐以齐谋秦也何晋楚之智而秦齐之愚此五也故得安邑以善事之亦必无患矣秦有安邑韩氏必无上党矣取天下之肠胃与出兵而惧其不反也孰利臣故曰秦王明而熟于计穰侯智而习于事必不益赵甲四万以伐齐矣苏厉厉代弟为齐王臣为齐遗赵三书臣闻古之贤君其德行非布于海内也教顺非洽于民人也祭祀时享非数常于鬼神也甘露降时雨至年谷丰熟民不疾疫众人善之然而贤主图之今足下之贤行功力非数加于秦也怨毒积怒非素深于齐也秦赵与国以强征兵于韩秦诚爱赵乎其实憎齐乎物之甚者贤主察之秦非爱赵而憎齐也欲亡韩而吞二周故以齐啖天下恐事之不合故出兵以劫魏赵恐天下畏已也故出质以为信恐天下亟反也故征兵于韩以威之声以德与国而实伐空韩臣以秦计为必出于此夫物固有势异而患同者楚久伐而中山亡今齐久伐而韩必亡破齐王与六国分其利也亡韩秦独擅之收二周西取祭器秦独私之赋田计功王之获利孰与秦多说士之计曰韩亡三川魏亡晋国市朝未变而祸已及矣燕尽齐之北地去沙丘鉅鹿敛三百里韩之上党去邯郸百里燕秦谋王之河山间三百里而通矣秦之上郡近挺关至于榆中者千五百里秦以三郡攻王之上党羊肠之西句註之南非王有已逾句註斩常山而守之三百里而通于燕代马胡犬不东下昆山之玉不出此三宝者亦非王有已王久伐齐从强秦攻韩其祸必至于此愿王熟虑之且齐之所以伐者以事王也天下属行以谋王也燕秦之约成而兵出有日矣五国三分王之地齐倍五国之约而殉王之患西兵以禁强秦秦废帝请服反高平根柔于魏反分先俞于赵齐之事王宜为上佼而今乃抵罪臣恐天下后事王者之不敢自必也愿王孰计之也今王毋与天下攻齐天下必以王为义齐抱社稷而厚事王天下必尽重王义王以天下善秦秦暴王以天下禁之是一世之名宠制于王也淳于髡髡齐人梁惠王欲以卿相待之谢去齐以为列大夫十酒说罗襦排门翠笄窥牖鲁仲连仲连齐人邯郸围解赵胜田单欲封之皆不受逃隐海上莫知所终有鲁连子五卷遗燕将书吾闻之智者不倍时而弃利勇士不怯死而灭名忠臣不先身而后君今公行一朝之忿不顾燕王之无臣非忠也杀身亡聊城而威不信于齐非勇也功废名灭后世无称非知也故知者不再计勇士不怯死今死生荣辱尊卑贵贱此其一时也愿公之详计而无与俗同也且楚攻南阳魏攻平陆齐无南面之心以为亡南阳之害不若得济北之利故定计而坚守之今秦人下兵魏不敢东面横秦之势合则楚国之形危且弃南阳断右壤存济北计必为之今楚魏交退燕救不至齐无天下之规与聊城共据期年之弊即臣见公之不能得也齐必决之于聊城公无再计彼燕国大乱君臣过计上下迷惑栗腹以百万之众五折于外万乘之国被围于赵壤削主困为天下戮公闻之乎今燕王方寒心独立大臣不足恃国弊祸多民心无所归今公又以弊聊之民距全齐之兵期年不解是墨翟之守也食人炊骨士无反北之心是孙膑吴起之兵也能以见于天下矣故为公计者不如罢兵休士全车甲归报燕王燕王必喜士民见公如见父母交游攘臂而议于世功业可明矣上辅孤主以制群臣下养百姓以资说士矫国革俗于天下功名可立也意者亦捐燕弃世东游于齐乎请裂地定封富比陶卫世世称孤寡与齐久存此亦一计也二者显名厚实也愿公孰计而审处一也且吾闻效小节者不能行大威恶小耻者不能立荣名昔管仲射桓公中钩篡也遗公子纠而不能死怯也束缚桎梏辱身也此三行者乡里不通也世主不臣也使管仲终穷抑幽囚而不出惭耻而不见穷年没寿不免为辱人贱行矣然而管子并三行之过据齐国之政一匡天下九合诸侯为伍伯首名高天下光照邻国曹沫为鲁君将三战三北而丧地千里使曹子之足不离陈计不顾后出必死而不生则不免为败军禽将曹子以败军禽将非勇也功废名灭后世无称非知也故去三北之耻退而与鲁君计也曹子以为遭齐桓公有天下朝诸侯曹子以一剑之任劫桓公于坛位之上颜色不变而辞气不悖三战之所丧一朝而反之天下震动惊骇威信吴楚传名后世若此二公者非不能行小节死小耻也以为杀身绝世功名不立非知也故去忿恚之心而成终身之名除感忿之耻而立累世之功故业与三王争流名与天壤相敝也公其图之吾闻之智者不倍时而弃利勇士不怯死而灭名忠臣不先身而后君今公行一朝之忿不顾燕王之无臣非忠也杀身亡聊城而威不信于齐非勇也功败名灭后世无称焉非智也三者世主不臣说士不载故智者不再计勇士不怯死今死生荣辱贵贱尊卑此时不再至愿公详而无与俗同且楚攻齐之南阳魏攻平陆而齐无南面之心以为亡南阳之害小不如得济北之利大故定计审处之今秦人下兵魏不敢东面衡秦之势成楚国之形危齐弃南阳断右壤定济北计犹且为之也且夫齐之必决于聊城公勿再计今楚魏交退于齐而燕救不至以全齐之兵无天下之规与聊城共据期年之敝则臣见公之不能得也且燕国大乱君臣失计上下迷惑栗腹以十万之众五折于外以万乘之国被围于赵壤削主困为天下笄笑国敝而祸多民无所归心今公又以敝聊之民距全齐之兵是墨翟之守也食人炊骨士无反外之心是孙膑之兵也能见于天下虽然为公计者不如全车甲以报于燕车甲全而归燕燕王必喜身全而归于国士民如见父母交游攘臂而议于世功业可明上辅孤主以制群臣下养百姓以资说士矫国更俗功名可立也亡意亦捐燕弃世东游于齐乎裂地定封富比乎陶卫世世称孤与齐久存又一计也此两计者显名厚实也愿公详计而审处一焉且吾闻之规小节者不能成荣名恶小耻者不能立大功昔者管夷吾射桓公中其钩篡也遗公子纠不能死怯也束缚桎梏辱也若此三行者世主不臣而乡里不通乡使管子幽囚而不出身死而不反于齐则亦名不免为辱人贱行矣臧获且羞与之同名矣况世俗乎故管子不耻身在缧绁之中而耻天下之不治不耻不死公子纠而耻威之不信于诸侯故兼三行之过而为五霸首名高天下而光烛邻国曹子为鲁将三战三北而亡地五百里乡使曹子计不反顾议不还踵刎颈而死则亦名不免为败军禽将矣曹子弃三北之耻而退与鲁君计桓公朝天下会诸侯曹子以一剑之任枝桓公之心于坛坫之上颜色不变辞气不悖三战之所亡一朝而复之天下震动诸侯惊骇威加吴越若此二士者非不能成小廉而行小节也以为杀身亡躯绝世灭后功名不立非智也故去感忿之怨立终身之名弃忿之节定累世之功是以业与三王争流而名与天壤相弊也愿公择一而行之鲁连子齐之辨士田巴辨于徂丘议于稷下毁五帝罪三王訾五伯离坚白合同异一日而服千人有徐劫者其弟子曰鲁仲连连谓徐劫曰臣愿得当田子使之必不复谈可乎徐劫言之巴曰劫弟子年十二耳然千里之驹也愿得侍议于前可乎田巴曰可鲁连得见曰臣闻堂上之粪不除郊草不芸白刃交前不救流矢何者急不暇缓也今楚军南阳赵伐高唐燕人十万之众在聊城而不去国亡在日暮耳先生将柰何田巴曰无柰何鲁连曰夫危不能为安亡不能为存则无为贵学士矣今臣将罢南阳之师还高唐之兵却聊城之众所为贵谈者其若此先生之言有似枭鸣出声而人皆恶之愿先生勿复谈也田巴曰谨受教明日复见徐劫曰先生之驹乃飞兔也岂特千里哉于是杜口终身不复谈陈无宇谓门客曰昔荆来伐无一人死何国之寡士也门客对曰君车衣文绣士不得以为缘鹅鸭有余食士不足菽稗堂上有酒池士不得一尝财者君之所轻死者士之所重君不能以所轻与士欲得士之所重不亦难乎一井五瓶泄可立待一灶五突烹饪十倍分理者众也谚曰百足之虫至断不蹶者持之者众也人心难知于天天有春夏秋冬以作时人皆深情厚貌以相欺人君所察者三不可以不知不知时与不时譬犹春不耕也不知行与不行譬以方为轮也不知宜与不宜譬以锦缘荐也朝露之蒲工女不能治淄渑之沙计儿不能数东山有松枞高十仞而无枝非忧正室之无柱也南方有鸟名为わ生而食其翼北方有兽名为犭屯生而角当心俯厉其角溃心而死市处者仆妾脍灸而食市饶也壅泉沃韭织屦之从兄弟室父往而不得粗Я焉非爱其仆妾恶其室父也此其饶羡之与不足也舜耕历山而交益陶河滨而交禹古善渔者宿沙瞿子使渔于山则虽十宿沙子不得一鱼焉宿沙非暗于渔道也彼山者非鱼之所生也宿沙瞿子善煮盐使煮滔沙契始封商在太华之阳伊尹负鼎佩刀以干汤得意故尊宰舍共伯名和好行仁义诸侯贤之周厉王无道国人作难王奔于彘诸侯奉和以行天子事号曰共和元年十四年厉王死于彘共伯使诸侯奉王子靖为宣王而共伯复归国于卫得意共山之首楚王成章华之台酌诸侯酒鲁君先至楚王悦之与大曲之弓不琢之璧己而悔之启疆见鲁侯鲁君惧乃归之弦钅旱相第而增矢得高焉专诸刺僚王阖庐乃成名焉齐伐鲁宋桑羽子谓齐将曰子羔为成大夫而善养天下士所同食天下士至陆子谓齐王曰鲁费之众臣甲舍于襄贲朐剧之人辩孟子剧之辩者孟尝君逐于齐谭子曰富贵则就贫贱则去此物之必至而理之固然也愿君勿怨请以市论市朝则盈夕则虚非朝爱而夕则憎之也势使然也展无所为鲁君使遗齐襄君鸿至渑而浴鸿鸿失其装在御者曰鸿之毛物可使若一能买鸿耳无所曰吾非不能买鸿也是上隐君下易币无所不取鲁连先生见孟尝君于杏唐之门孟尝君曰吾闻先生有势数可得闻乎连曰势数者若门关举之而便则可以一指特中而举之非便则两手不起关非益加重两手非加罢也彼所起者非举势也彼可举然后举之所谓势数秦师围赵邯郸魏使将军新垣衍入邯郸令赵尊秦为帝鲁连辨说罢之秦军退平原君欲封之终不肯受平原君乃置酒酒酣起前以千金为寿先生笑曰所贵天下之士者为人排患释难解人之缔结即有取是商贾之事连不忍为也遂策仗去燕伐齐取七十余城唯莒与即墨不下齐田单以即墨破燕军杀燕将军骑劫复齐城唯聊城不下燕将城守数月鲁仲连乃为书着之于矢以射城中遗燕将燕将得书泣三日乃自杀弃感忽之耻累世之功齐太公一太公姓姜亦姓吕名尚字牙东海人四岳之后初事商王纣去隐北海后归周周文王以为师号曰太公望武王嗣位以为司马号曰师尚父既克商封于齐以侯爵就国成王嗣位命得专征伐一云受封后留为太师薨年百余岁传国二十八世有太公六韬六卷阴谋六卷谋三卷阴符钤录一卷金匮二卷兵法三卷又六卷伏谋阴阳谋一卷三宫兵法一卷太乙三宫兵法立成图二卷书禁忌立成集二卷枕中记一卷周书阴符九卷政语师尚父曰吾闻之于政也曰天下圹々一人有之万民丛丛一人理之故天下者非一家之有也有道者之有也故夫天下者唯有道者理之唯有道者纪之唯有道者使之唯有道者宜处而久之故夫天下者难得而易失也难常而易亡也故守天下者非以道则弗得而长也故夫道者万世之宝也周武王曰受命矣武王问太公曰举贤而以危亡者何也太公曰举贤而不用是有举贤之名而不得真贤之实也武王曰其失安在太公望曰其失在君好用小善而已不得真贤也武王曰好用小善者何如太公曰君好听誉而不恶谗也以非贤为贤以非善为善以非忠为忠以非信为信其君以誉为功以毁为罪有功者不赏有罪者不罚多党者进少党者退是以群臣比周而蔽贤百吏群党而多奸忠臣以诽死于无罪邪臣以誉赏于无功其国见于危亡武王曰善吾今日闻诽誉之情矣武王问太公曰得贤敬士或不能以为治者何也太公对曰不能独断以人言断者殃也武王曰何为以人言断太公对曰不能定所去以人言去不能定所取以人言取不能定所为以人言为不能定所罚以人言罚不能定所赏以人言赏贤者不必用不肖者不必退而士不必敬武王曰善其为国何如太公对曰其为人恶闻其情而喜闻人之情恶闻其恶而喜闻人之恶是以不必治也武王曰善四辅太公曰太师者心腹之臣所使口口是人之英故曰前疑常立于前决疑事也太史者耳目之臣所使视听是人之后故曰后承常立于后承主之过取验于天太傅者爪牙之臣所使守卫是人之杰故曰左辅辅人主缺事立于左拒君之难太保者羽翼之臣所使察伺是人之警故曰右弼常立于右弼人主之邪四辅既立王者安而无为百姓济而无害若四辅不具犹格虎无备济河无舟若王者不知古今之务远方之纬不谋于诸侯不达言语动作不合于制太师争之不知天变星历之运天官动静钟律之音山川怪异不善灾害太史陈天文以争之发号令不应先王法度与大臣无礼枉道于民处刑不平独信自专临政不庄又不恤臣仆太傅争之升车不应和鸾揖让不中磬佩淫晏驰骋沈冒酒色宗庙不敬舆服失度朝廷无节太保争之六韬案今所行六韬六卷是宋元丰间删定凡六十篇见存不录录其佚文文韬文王问于太公曰贤君治国何如对曰贤君之治国其政平吏不苛其赋敛节其自奉薄不以私善害公法赏赐不加于无功刑罚不施于无罪不因喜以赏不因怒以诛害民者有罪进贤者有赏后宫不荒女谒不听上无淫慝下无阴害不供宫室以费财不多游观台池以罢民不雕文刻镂以逞耳目宫无腐蠹之藏国无流饿之民也文王曰善哉文王问太公曰愿闻治国之所贵太公曰贵治令之必行治令必行则治道通治道通则民大利民大利则君德彰矣君不法天地而随世俗之所善以为法故令出必乱乱则复更为法是以法令数变则群邪成俗而君沈于世是以国不免危亡矣文王曰法令必行大利人民柰何太公曰法令之必行则民俗利民俗利则利天下是法令利之必行大利人民也文王问太公曰愿闻为国之大失太公曰为国之大失者为上作事而不法法国君不悟是为大失也文王曰愿闻不法法国君不悟太公曰不法法则令不行令不行则主威伤不法法则邪不止邪不止则祸乱起矣不法法则刑妄行刑妄行则赏无功不法法则国昏乱国昏乱则臣为变不法法则水旱发水旱发则万民病君不悟则兵革起兵革起则失天下也文王曰诚哉文王问太公曰人主动作举事善恶有福殃之应鬼神之福无太公曰有之主动作举事恶则天应之以刑善则天应之以德逆则人备之以力顺则神授之以职故人主好重赋敛大宫室多游台则民多病温霜露杀五谷丝麻不成人主好田猎毕弋不避时禁则岁多大风飘牛马发屋拔木民人飞扬数十里禾谷不实人主好破坏名山壅塞大川决通名水则岁多大水伤民五谷不滋人主好武事兵革不息则日月薄蚀太白失行故人主动作举事善则天应之以德恶则人备之以力神夺之以职如响之应声如影之应形文王曰诚哉故义胜怠者王怠胜敬者亡武王问太公曰桀纣之时独无忠臣良士乎太公曰忠臣良士天地之所生何为无有武王曰为人臣而令其主残虐为后世笑可谓忠臣良士乎太公曰是谏者不必听贤者不必用武王曰谏不听是不忠贤不用是不贤也太公曰不然谏有六不听强谏有四必亡贤者有七不用武王曰愿闻六不听四必亡七不用太公曰主好作宫室台池谏者不听主好忿怒妄诛杀人谏者不听主好所爱无功德而富贵者谏者不听主好财利巧夺万民谏者不听主好珠玉奇怪异物谏者不听是谓六不听四必亡一曰强谏不可止必亡二曰强谏知而不肯用必亡三曰以寡正强正众邪必亡四曰以寡直强正众曲必亡七不用一曰主弱亲强贤者不用二曰主不明正者少邪者众贤者不用三曰贼臣在外奸臣在内贤者不用四曰法政阿宗族贤者不用五曰以欺为忠贤者不用六曰忠谏者死贤者不用七曰财货上流贤者不用武王伐殷得二丈夫而问之曰殷国之将亡亦有妖乎其一人对曰有殷国尝雨血雨灰雨石小者如椎大者如箕常六月雨雪深尺余武王曰大哉妖也其一人对曰是非殷国之大妖也殷国之大妖三十七章雨血雨灰雨石盛夏雨雪臣不为妖灾武王然而问三十七章之妖对曰殷君喜射人喜以人餵虎喜割人心喜杀孕妇喜杀人之父寡人之妇孤人之子喜夺喜诬喜刑祸喜以信者为欺欺者为忠以忠为不忠忠谏者死阿谀者赏以君子为下小人为上以便佞为相以女子为政急令暴取万民愁苦喜田猎毕弋走狗出入不时不避大风甚雨不避寒暑喜治宫室修台池日夜无已宫七十有三所大宫百里宫中有九市陈玉杯象箸玉杯象箸不盛菽藿之羹必将熊蹯豹胎喜为酒池肉林糟丘酒池可回船而牛饮者三千人饮之以金鼓坐起无长幼之序贵贱之礼喜听谗用誉无功者赏无德者富所爱专制而擅令无礼义无忠信无圣人无贤士无法度无斗斛无尺丈无锱铢无秤衡有罪放无罪诛此殷国之大妖也其余不可胜数臣言不能尽渊乎无端孰知其源武韬昔柏皇氏栗陆氏骊连氏轩辕氏赫胥氏尊卢氏祝融氏此古之王者也未使民民化未赏民民劝此皆古之善为政者也至于伏羲氏神农氏教民而不诛黄帝尧舜诛而不怒古之不变者有苗有之尧化而取之尧德衰舜化而受之舜德衰禹化而取之圣人恭天静地和人敬鬼文王在岐周召太公曰争权于天下者何先太公曰先人人与地称则万物备矣今君之位尊矣待天下之贤士勿臣而友之则君以得天下矣文王曰吾地小而民寡将何以得之太公曰可天下有地贤者得之天下有粟贤者食之天下有民贤者收之天下者非一人之天下也莫常有之唯贤者取之夫以贤而为人下何人不与以贵从人曲直何人不得屈一人之下则申万人之上唯圣人而后能为之文王曰善请着之金版于是文王所就而见者六人所求而见者七十人所唿而友者千人崇侯虎曰今周伯昌怀仁而善谋冠虽弊礼加之于首履虽新法践之于地可及其未成而图之商王拘西伯昌于里太公与散宜生以金千镒求天下珍怪物而献之以免君之罪于是散宜生受命而行得犬戎氏文马豪毛朱鬣目如黄金名鸡斯之乘九江之浦得大贝百冯本註云诗作百朋宛怀条涂之山得黄熊玉女三人因费仲而献之于商王纣纣大喜遂免西伯杀牛而赐之文王既出里召周公旦筑为灵台纣患刑轻乃更为铜柱以膏涂之加于然炭之上使有罪者缘焉滑跌堕火中纣与妲己笑以为乐名曰炮烙之刑龙韬武王曰士高下岂有差乎太公曰人有九差武王曰愿闻之太公曰人才参差大小犹斗不以盛石满则弃矣非其人而使之安得不殆多言多语恶口恶舌终日言恶寝卧不绝为众所憎为人所疾此可使要问闾里察奸伺猾权数好事夜卧早起虽遽不悔此妻子之将也先语察事实长希言赋物平均此十人之将也切切截截不用谏言数行刑戮不避亲戚此百人之将也讼辨好胜疾贼侵陵斥人以刑欲正一众此千人之将也外貌咋咋言语切切知人饥饱习人剧易此万人之将也战战栗栗日慎一日近贤进谋使人以节言语不慢忠心诚必此十万之将也温良实长用心无两见贤进之行法不枉此百万之将也动动纷纷邻国皆闻出入居处百姓所亲诚信缓大明于领世能教成事又能救败上知天文下知地理四海之内皆如妻子此英雄之率乃天下之主也夫杀一人而三军不闻杀一人而万民不知杀一人而千万人不恐虽多杀之其将不重封一人而三军不悦爵一人而万人不劝赏一人而万人不欣是为赏无功贵无能也若此则三军不为使是失众之纪也武王问太公曰凡用兵之极天道地利人事三者孰称太公曰天道难见地利人事易得天道在上地道在下人事以饥饱劳逸文武也故顺天道不必有吉违之不必有害失地之利则士卒迷惑人事不知则不可以战矣故战不必任天道饥饱劳逸文武最急地利为宝武王曰天道鬼神顺之者存逆之者亡何以独不贵天道太公曰此圣人之所生也欲以止后世故作为谲书而寄胜于天道无益于兵胜而众将所拘者九武王曰敢问九者柰何太公曰法令不行而任侵诛无德厚而用日月数不顺敌之强弱幸于天道无智虑而候氛气少勇力而望天福不知地形而归过敌人怯弗敢击而待龟筮士卒不募而法鬼神设伏不巧而任背向之道凡天道鬼神视之不见听之不闻索之不得不可以治胜败不能制死生故明将不法也太公曰天下有粟圣人食之天下有民圣人收之天下有物圣人裁之利天下者取天下安天下者有天下爱天下者久天下仁天下者化天下虎韬武王胜殷召太公问曰今殷民不安其处柰何使天下安乎太公曰夫民之所利譬之如冬日之阳夏日之阴冬日之从阳夏日之从阴不召自来故生民之道先定其所利而民自至民有三几不可数动动之有兇明赏则不足不足则民怨生明罚则民慑畏民慑畏则变故出明察则民扰民扰则不安其处易以成变故明王之民不知所好不知所恶不知所从不知所去使民各安其所生而天下静矣乐哉圣人与天下之人皆安乐也武王曰为之柰何太公曰圣人守无穷之府用无穷之财而天下仰之天下仰之而天下治矣神农之禁春夏之所生不伤不害谨修地利以成万物无夺民之所利而农顺其时矣任贤使能而官有材而贤者归之矣故赏在于成民之生罚在于使人无罪是以赏罚施民而天下化矣犬韬武王至殷将战纣之卒握炭流汤者十八人以牛为礼以朝者三千人举百重沙者二十四人趋行五百里而矫矛杀百步之外者五千人介士亿有八万武王惧曰夫天下以纣为大以周为细以纣为众以周为寡以周为弱以纣为强以周为危以纣为安以周为诸侯以纣为天子今日之事以诸侯击天子以细击大以少击多以弱击强以危击安以此五短击此五长其可以济功成事乎太公曰审天子不可击审大不可击审众不可击审强不可击审安不可击王大恐以惧太公曰王无恐且惧所谓强者尽得天下之力所谓安者能得天下之所欲所谓天子者天下相爱如父子此之谓天子今日之事为天下除残去贼也周虽细曾残贼一人之不当乎王大喜曰何谓残贼太公曰所谓残者收天下珠玉美女金钱采帛狗马谷粟藏之不休此谓残也所谓贼者收暴虐之吏杀天下之民无贵无贱非以法度此谓贼也武王问太公曰欲与兵深谋进必斩敌退必克全其略云何太公曰主以礼使将将以忠受命国有难君召将而诏曰见其虚则进见其实则避勿以三军为贵而轻敌勿以授命为重而茍进勿以贵而贱人勿以独见而违众勿以辩士为必然勿以谋简于人勿以谋后于人士未坐勿坐士未食勿食寒暑必同敌可胜也辩言巧辞善毁善誉者名曰间谍飞言之士以明告吏士申三五之令教其操兵起居进止旌旗指麾陈而方之坐而起之行而止之左而右之列而合之绝而解之无犯进止之节无失饮食之宜无绝人马之力器满则倾志满则覆世子为政廿七大夫者为筋脉之臣友之友谓之朋朋之朋谓之党党之党谓之群昔烦厚氏用兵无已诛战不休至于涿鹿之野诸侯叛之烦厚氏以亡也尧与有苗战于丹水之浦桀时有瞿山之地桀凿山陵通之于河民有谏者曰冬凿地穿山是发天之阴泄山之气天子后必败桀以妖言杀之桀纣之时妇女坐以文绮之席衣以绫纨之衣常三百人纣作琼室鹿台饰以美玉太公曰桀纣王天下之时积糟为阜以酒为池脯肉为山林对文王曰礼者治之粉泽也先涂民耳目利害相臻犹循环之无端天下攘攘皆为利往天下熙熙皆为利来天之为天远矣地之为地久矣万物在其间各自利何世莫之有乎夫使世俗皆能顺其有是乃溟滓鸿之时为王故莫之能有七十六圣发起其所系天下而有之岂一日哉文王闻杀崇侯虎归至酆令具汤沐文王祖父寿百二十而没王季百年而没文王寿九十七而没太公谓武王曰夫人皆有性趋舍不同喜怒不等太公谓武王曰圣人兴兵为天下除患去贼非利之也故役不再籍一举而得欲伐大国行且有期王寝疾十日不行太公负之而起之曰行已有期君不发天子闻之国亡身死胡不勉之王允焉如无病者武王寝疾十日太公负王乃驾骛冥之车周旦为御至于孟津大黄参连弩大才扶骨车武王伐殷先出于河吕尚为后将以四十七艘船济于河太公曰夫纣无道流毒诸侯欺侮群臣失百姓之心秉明德以诛之谁曰弗克武王伐殷乘舟济河兵车出壤船于河中太公曰太子为父报仇今死无生所过津梁皆悉烧之武王伐纣诸侯已至未知士民何如太公曰天道无亲今海内陆沈于殷久矣百姓可与乐成难与虑始伯夷叔齐曰杀一人而有天下圣人不为太公曰师渡孟津六马仰流赤乌白鱼外入此岂非天命也师到坶野天暴风电前后不相见车益发越辕沖摧折旌旄三折旗帜飞扬者精锐感天也雨以洗吾兵雷电应天也文王问散宜生卜伐殷吉乎曰不吉鉆龟不兆数蓍蓍不交而如折将行之日雨辎重车至轸行之日帜折为三散宜生曰此兇四不祥不可举事太公进曰是非子之所知也祖行之日雨辎重车至轸是洗濯甲兵也兵入殷郊见太公曰是我新君也而商容曰非也其人虎据而鹰峙威怒自副见利欲发进不顾前后见武王曰是新君也见敌不怒纣为无道武王于是东伐纣至于河上雨甚雷疾武王之乘横振而死旗旌折扬侯波周公进曰天不周矣意者君德行未尽而百姓疾恶故天降吾祸太公曰君秉德而受之不可如何也于是太公援罪人而戮之于河三鼓之率众而先以造于殷天下从甲子之日至于牧野举师而讨之纣城备设而不守亲擒纣悬其首于白旗武王伐纣师至汜水牛头山风甚雷疾鼓旗毁折王之骖乘惶震而死太公曰用兵者顺天之道未必吉逆之不必兇若失人事则三军败亡且天道鬼神视之不见听之不闻智将不法而愚将拘之若乃好贤而能用举事而得时则不看时日而事利不假卜筮而事吉不祷祀而福从遂命驱之前进周公曰今时逆太岁龟灼言兇卜筮不吉星变为灾请还师太公怒曰今纣刳比干囚箕子以飞廉为政伐之有何不可枯草朽骨安可知乎乃焚龟折蓍援而鼓率众先涉河武王从之遂灭纣武王伐殷丁侯不朝太公乃画丁侯于策三箭射之丁侯病困卜者占云崇在周恐惧乃请举国为臣太公使人甲乙日拔丁侯蓍头箭丙丁日拔蓍口箭戊已日拔着腹箭丁侯病稍愈四夷闻之各以其职来贡武王伐纣雪深丈余五车二马行无辙迹诣营求谒武王怪而问焉太公对曰此必五方之神来受事耳遂以其名召入各以其职命焉既而克风调雨顺武王伐纣纣蒙宝衣投火而死武王入殷发鉅桥之粟散鹿台之金钱以与殷民武王登夏台以临殷民周公旦曰臣闻之爱其人者爱其屋上乌憎其人者憎其余胥武王平殷还问太公曰今民吏未安贤者未定何以安之太公曰无故无新如天如地冬冰可折夏条可结军处山之高者则曰栖武王问太公曰敌人先至已据便地形势又强则如之何对曰当示怯弱设伏佯走自投死地敌见之必疾速而赴扰乱失次必离故所入我伏兵齐起急击前后沖其两旁又问曰敌疏其陈又远其后挑我流矢以弱我弓弩劳我士卒为之柰何太公曰发我锐士先击其前车骑猎其左右引而分遂以随其后三军疾战凡以少击众避之于易要之于险避之于昼取之于夜故曰以一击十莫善于厄以十击百莫善于险以千击万莫善于阻用众者务易用少者务厄也为将者受命忘家当敌忘身赏如高山罚如深溪大人之兵如狼如虎如雨如风如雷如电天下尽惊然后乃成从孤击虚万人无余一女子当百夫风鸣树者贼在十里鸣条百里摇枝四百里雨沾衣裳者谓润兵其不沾者谓泣兵金气自鸣及焦气者军疲也春以长矛在前夏以大戟在前秋以弓弩在前冬以刀在前此四时应天之法也车骑之将军马不具鞍勒不备者诛以死取人谓之勇武王问太公曰夫贫富岂有命乎将治生不得其意太公曰为之不密密而不富者盗在其室武王曰何谓盗也太公曰计之不熟一盗也收种不时二盗也取妇无能三盗也养女太多四盗也弃事就酒五盗也衣服过度六盗也封藏不谨七盗也井灶不便八盗也举息就礼九盗也无事然镫十盗也取之安得富哉武王曰善宋玉玉楚人师事屈平为顷襄王大夫有集三卷案汉艺文志宋玉赋十六篇今存者风赋大言赋小言赋讽赋高唐赋神女赋登徒子好色赋钓赋笛赋九辨招魂凡十一篇对楚王问高唐对不在此数如九辨为九篇则多出汉志三篇所未审也或云笛赋有宋意送荆卿之语非宋玉作风赋楚襄王游于兰台之宫宋玉景差侍有风飒然而至王乃披襟而当之曰快哉此风寡人所与庶人共者邪宋玉对曰此独大王之风耳庶人安得而共之王曰夫风者天地之气溥畅而至不择贵贱高下而加焉今子独以为寡人之风岂有说乎宋玉对曰臣闻于师枳句来巢空穴来风其所讬者然则风气殊焉王曰夫风始安生哉宋玉对曰夫风生于地起于青苹之末侵淫谿谷盛怒于土囊之口缘泰山之阿舞于松柏之下飘忽淜滂激飏熛怒耾々雷声回穴错迕蹶石伐木梢杀林莽至其将衰也被丽披离沖孔动楗眴焕粲烂离散转移故其清凉雄风则飘举升降乘凌高城入于深宫邸华叶而振气徘徊于桂椒之间翺翔于激水之上将击芙蓉之精猎蕙草离秦衡褱新夷被荑杨回穴沖陵萧条众芳然后倘佯中庭北上玉堂跻于罗帷经于洞房乃得为大王之风也故其风中人状直憯凄惏栗清凉增欷清清泠泠愈病析酲发明耳目宁体便人此所谓大王之雄风也王曰善哉论事夫庶人之风岂可闻乎宋玉对曰夫庶人之风塕然起于穷巷之间堀堁扬尘勃郁烦冤沖孔袭门动沙堁吹死灰骇混浊扬腐余邪薄入瓮牖至于室庐故其风中人状直忄郭混郁邑殴温致湿中心惨怛生病造热中唇为胗得目为蔑啗齰嗽获死生不卒此所谓庶人之雌风也大言赋楚襄王与唐勒景差宋玉游于阳云之台王曰能为寡人大言者上座王因唏曰操是太阿剥一世流血沖天车不可以厉至唐勒曰壮士愤兮绝天维北斗戾兮太山夷至景差曰校士勐毅臯陶嘻大笑至兮摧覆思锯牙云晞甚大吐舌万里唾一世至宋玉曰方地为车圆天为盖长剑耿耿倚天外王曰未也玉曰并吞四夷饮枯河海跋越九州无所容止身大四塞愁不可长据地分天迫不得仰小言赋楚襄王既登阳云之台令诸大夫景差唐勒宋玉等并造大言赋赋毕而宋玉受赏王曰此赋之迂诞则极巨伟矣抑未备也且一阴一阳道之所贵小往大来剥复之类也是故卑高相配而天地位三光并照则大小备能大而不小能高而不下非兼通也能粗而不能细非妙工也然则上座者未足明赏贤人有能为小言赋者赐之云梦之田景差曰载氛埃兮乘剽尘体轻蚊翼形微蚤鳞聿遑浮踊凌云纵身经由针孔出入罗巾飘妙翩绵乍见乍泯唐勒曰析飞糠以为舆剖比糟以为舟泛然投乎杯水中淡若巨海之洪流凭蚋眦以顾盼附蠛蠓而遨游准宁隐微以原存亡而不忧又曰馆于蝇须宴于毫端烹虱胫切虮肝会九族而同哜犹委余而不殚宋玉曰无内之中微物潜生比之无象言之无名蒙蒙灭景昧昧遗形超于大虚之域出于未兆之庭纤于毳未之微蔑陋于茸毛之方生视之则眇眇望之则冥冥离朱为之叹闷神明不能察其情二子之言磊磊皆不小何如此之为精王曰善赐以云梦之田讽赋楚襄王时宋玉休归唐勒谗之于王曰玉为人身体容冶口多微词出爱主人之女入事大王愿王疏之玉休还王谓玉曰玉为人身体容冶口多微词出爱主人之女入事寡人不亦薄乎玉曰臣身体容冶受之二亲口多微词闻之圣人臣尝出行仆饥马疲正值主人门开主人翁出妪又到市独有主人女在女欲置臣堂上太高堂下太卑乃更于兰房之室止臣其中中有鸣琴焉臣援而鼓之为幽兰白雪之曲主人之女翳承日之华披翠云之裘更被白谷之单衫垂珠步摇来排臣户曰上客无乃饥乎为臣炊周彡胡之饭烹露葵之羹来劝臣食以其翡翠之钗挂臣冠缨臣不忍仰视为臣歌曰岁将暮兮日已寒中心乱兮勿多言臣复援琴而鼓之为秋竹积雪之曲主人之女又为臣歌曰内憷惕兮徂玉床横自陈兮君之傍君不御兮妾谁怨日将至兮下黄泉玉曰吾宁杀人之父孤人之子诚不忍爱主人之女王曰止止寡人于此时亦何能已也高唐赋昔者楚襄王与宋玉游于云梦之台望高唐之观其上独有云气崒兮直上忽兮改容须臾之间变化无穷王问玉曰此何气也玉对曰所谓朝云者也王曰何谓朝云玉曰昔者先王尝游高唐怠而昼寝梦见一妇人曰妾巫山之女也为高唐之客闻君游高唐原荐枕席王因幸之去而辞曰妾在巫山之阳高丘之阻旦为朝云暮为行雨朝朝暮暮阳台之下旦朝视之如言故为立庙号曰朝云王曰朝云始出状若何也玉对曰其始出也对兮若松榯其少进也晣兮若姣姬扬袂鄣日而望所思忽兮改容偈兮若驾驷马建羽旗湫兮如风凄兮如雨风止雨霁云无处所王曰寡人方今可以游乎玉曰可王曰其何如矣玉曰高矣显矣临望远矣广矣普矣万物祖矣上属于天下见于渊珍怪奇伟不可称论王曰试为寡人赋之玉曰唯唯惟高唐之大体兮殊无物类之可仪比巫山赫其无畴兮道互折而曾累登巉巖而下望兮临大阺之稸水遇天雨之新霁兮观百谷之俱集濞汹汹其无声兮溃淡淡而并入滂洋洋而四施兮蓊湛湛而弗止长风至而波起兮若丽山之孤亩势薄岸而相击兮隘交引而却会崒中怒而特高兮若浮海而望碣石砾磥々而相摩兮巆震天之潏潏巨石溺溺之瀺灂兮沫潼潼而高厉水淡淡而盘纡兮洪波淫淫之溶氵裔奔扬踊而相击兮云兴声之霈霈勐兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战胁息安敢妄挚于是水虫尽暴乘渚之阳鼋鼍鳣鲔交积纵横振鳞奋翼蜲々蜿蜿中坂遥望玄木冬荣煌煌荧荧夺人目精烂兮若列星曾不可殚形榛林郁盛葩华覆盖双椅垂房纠枝还会徙靡淡淡随波闇蔼东西施翼猗狔丰沛绿叶紫裹丹茎白蒂纤条悲鸣声似竽籁清浊相和五变四会感心动耳回肠伤气孤子寡妇寒心酸鼻长吏隳官贤士失志愁思无已叹息垂泪登高远望使人心瘁盘岸巑岏裖陈硙硙磐石险峻倾崎崖隤巖岖参差从横相追陬互横牾背穴偃跖交加累积重叠增益状若砥柱在巫山下仰视山颠肃何千千炫燿虹蜺俯视崝嵘窐寥窈冥不见其底虚闻松声倾岸洋洋立而熊经久而不去足尽汗出悠悠忽忽怊怅自失使人心动无故自恐贲育之断不能为勇卒愕异物不知所出縰々莘莘若生于鬼若出于神状似走兽或象飞禽谲诡奇伟不可究陈上至观侧地盖底平箕踵漫衍芳草罗生秋兰茝蕙江离载菁青荃射干揭车苞并薄草靡靡联延夭夭越香掩掩众雀嗷嗷雌雄相失哀鸣相号王雎鹂黄正冥楚鸠姊归思妇垂鸡高巢其鸣喈喈当年遨游更唱叠和赴曲随流有方之士羡门高谿上成郁林公乐聚谷进纯牺祷璇室醮诸神礼太一传祝已具言辞已毕王乃乘玉舆驷仓螭垂旒旌旆合谐䌷大弦而雅声流冽风过而增悲哀于是调讴令人惏悷憯凄胁息增欷于是乃纵猎者基趾如星传言羽猎衔枚无声弓弩不发罘鶒不倾涉漭漭驰苹苹飞鸟未及起走兽未及发何节奄忽啼足洒血举功先得获车已实王将欲往见必先斋戒差时择日简舆玄服建云旆蜺为旌翠为盖风起雨止千里而逝盖发蒙往自会思万方忧国害开贤圣辅不逮九窍通郁精神察滞延年益寿千万岁神女赋楚襄王与宋玉游于云梦之浦使玉赋高唐之事其夜王寝果梦与神女遇其状甚丽王异之明日以白玉玉曰其梦若何王曰晡夕之后精神怳忽若有所喜纷纷扰扰未知何意目色仿佛乍若有记见一妇人状甚奇异寐而梦之寤不自识罔兮不乐怅然失志于是抚心定气复见所梦王曰状何如也玉曰茂矣美矣诸好备矣盛矣丽矣难测究矣上古既无世所未见朅姿玮态不可胜赞其始来也耀乎若白日初出照屋梁其少进也皎若明月舒其光须臾之间美貌横生晔兮如华温乎如莹五色并驰不可殚形详而视之夺人目精其盛饰也则罗纨绮缋盛文章极服妙采照万方振绣衣被裳襛不短纤不长步裔裔兮曜殿堂忽兮改容婉若游龙乘云翔嫷被服侻薄装沐兰泽含若芳性和适宜侍旁顺序卑调心肠王曰若此盛矣试为寡人赋之玉曰唯唯夫何神女之姣丽兮含阴阳之渥饰被华藻之可好兮若翡翠之奋翼其象无双其美无极毛嫱鄣袂不足程式西施掩面比之无色近之既妖远之有望骨法多奇应君之相视之盈目孰者克尚私心独悦乐之无量交希恩疏不可尽畅他人莫睹王览其状其状瓘瓘何可极言貌丰盈以庄姝兮苞温润之玉颜眸子蜅其精朗兮了多美而可观眉联娟以蛾扬兮朱唇的其若丹素质干之醲实兮志解泰而体闲既姽婳于幽静兮又婆娑乎人间宜高殿以广意兮翼放纵而绰宽动雾縠以徐步兮拂墀声之珊珊望余帷而延视兮若流波之将澜奋长袖以正衽兮立踯躅而不安淡清静其愔兮性沈详而不烦时容与以微动兮志未可乎得原意似近而既远兮若将来而复旋褰余帱而请御兮原尽心之惓惓怀贞亮之絜清兮卒与我兮相难陈嘉辞而云对兮吐芬芳其若兰精交接以来往兮心凯康以乐欢神独亨而未结兮魂豭豭以无端含然诺其不分兮喟扬音而哀叹頩薄怒以自持兮曾不可乎犯干于是摇珮饰鸣玉鸾整衣服敛容颜顾女师命太傅欢情未接将辞而去迁延引身不可亲附似逝未行中若相首目略微眄精彩相授志态横出不可胜记意离未绝神心怖覆礼不遑讫辞不及究原假须臾神女称遽徊肠伤气颠倒失据闇然而暝忽不知处情独私怀谁者可语惆怅垂涕求之至曙登徒子好色赋大夫登徒子侍于楚王短宋玉曰玉为人体貌娴丽口多微辞又性好色愿王勿与出入后宫王以登徒子之言问宋玉玉曰体貌娴丽所受于天也口多微辞所学于师也至于好色臣无有也王曰子不好色亦有说乎有说则止无说则退玉曰天下之佳人莫若楚国楚国之丽者莫若臣里臣里之美者莫若臣东家之子东家之子增之一分则太长减之一分则太短着粉则太白施朱则太赤眉如翠羽肌如白雪腰如束素齿如含贝嫣然一笑惑阳城迷下蔡然此女登墻窥臣三年至今未许也登徒子则不然其妻蓬头挛耳齞唇历齿旁行踽偻又疥且痔登徒子悦之使有五子王孰察之谁为好色者矣是时秦章华大夫在侧因进而称曰今夫宋玉盛称邻之女以为美色愚乱之邪臣自以为守德谓不如彼矣且夫南楚穷巷之妾焉足为大王言乎若臣之陋目所曾睹者未敢云也王曰试为寡人说之大夫曰唯唯臣少曾远游周览九土足历五都出咸阳熙邯郸从容郑卫溱洧之间是时向春之末迎夏之阳鸧鹒喈喈群女出桑此郊之姝华色含光体美容冶不待饰装臣观其美丽者因称诗曰遵大路兮揽子祛赠以芳华辞甚妙于是处子恍若有望而不来忽若有来而不见意密体疏俯仰异观含喜微笑窃视流眄复称诗曰寤春风兮发鲜荣洁斋俟兮惠音声赠我如此兮不如无生因迁延而辞避盖徒以微辞相感动精神相依凭目欲其颜心顾其义扬诗守礼终不过差故足称也于是楚王称善宋玉遂不退钓赋宋玉与登徒子偕受钓于玄洲止而并见于楚襄王登徒子曰夫玄洲天下之善钓者也愿王观焉王曰其善柰何登徒子对曰夫玄洲钓也以三寻之竿八丝之线饵若蛆寅钩如细针以出三赤之鱼于数仞之水中岂可谓无术乎夫玄洲芳水饵挂缴钩其意不可得退而牵行下触清泥上则波风易玄洲因水势而施之颉之颃之委纵收敛与鱼沈浮及其解弛也因而获之襄王曰善宋玉进曰今察玄洲之钓未可谓能持竿也又乌足为大王言乎王曰子之所谓善钓者何玉曰臣所谓善钓者其竿非竹其纶非丝其钩非针其饵非寅也王曰愿遂闻之玉对曰昔尧舜汤禹之钓也以圣贤为竿道德为纶仁义为钩禄利为饵四海为池万民为鱼钓道微矣非圣人其孰能察之王曰迅哉说乎其钓不可见也宋玉对曰其钓易见王不察尔昔殷汤以七十里周文以百里兴利除害天下归之其饵可谓芳矣南面而掌天下历载数百到今不废其纶可谓纫矣群生浸其泽民氓畏其罚其钩可谓扌勾矣功成而不隳名立而不改其竿可谓强矣若夫竿折轮绝饵坠钩决波涌鱼失是则夏桀商纣不通夫钓术也今察玄洲之钓也左挟鱼右执藁竿立于横污之涯倚乎杨柳之间精不离乎鱼喙思不出乎鲋鳊形容枯藁神色憔悴乐不役勤获不当费斯乃水滨之役夫也已君王又何称焉王若建尧舜之洪竿摅禹汤之修纶投之于渎视之于海漫漫群生孰非吾有其为大王之钓不亦乐乎笛赋余尝观于衡山之阳见奇条异干罕节闲枝之丛生也其处磅唐千仞绝溪凌阜隆崛万丈盘石双起丹水涌其左醴泉流其右其阴则积雪凝霜雾露生焉其东则朱天皓日素朝明焉其南则盛夏清微春阳荣焉其西则凉风游旋吸逮存焉干枝洞长桀出有良名高师旷将为阳春其北则鄙白雪之曲假涂南国至于此山望其丛生见其异形因命陪乘取其雄焉宋意将送荆卿于易水之上得其雌焉于是乃使王尔公输之徒合妙意角较手遂以为笛于是天旋少阴白日西靡命严春使午子廷长颈奋玉手ゼ朱唇曜皓齿頳颜臻玉貌起吟清商追流征歌伐檀号孤子发久转舒积郁其为幽也甚乎怀永抱绝丧夫天亡稚子纤悲微痛毒离肌肠腠理激叫入青云慷慨切穷士度曲口羊肠揆殃振奔逸游志列弦节武毅发沈忧结呵鹰扬叱太一声淫以黯黑甚气旁合而争出歌壮士之必往悲勐勇乎飘疾麦秀渐兮鸟声革翼招伯奇于源阴追申子于晋域夫奇曲雅乐所以禁淫也锦绣黼黻所以御寒也缛则泰过是以檀卿刺郑声周人伤北里也乱曰芳林皓有奇宝兮博人通明乐斯道兮般衍澜漫终不老兮双枝闲丽貌甚好兮八音和调成禀受兮善善不衰为世保兮绝郑之遗离南楚兮美风洋洋而畅茂兮嘉乐悠长俟贤士兮鹿鸣萋萋思我友兮安心隐志可长久兮九辩九首悲哉秋之为气也萧瑟兮草木摇落而变衰憭栗兮若在远行登山临水兮送将归泬寥兮天高而气清寂寥兮收潦而水清憯悽增欷兮薄寒之中人怆怳懭悢兮去故而就新坎廪兮贫士失职而志不平廓落兮羁旅而无友生惆怅兮而私自怜燕翩翩其辞归兮蝉寂漠而无声雁廱廱而南游兮鹍鸡啁哳而悲鸣独申旦而不寐兮哀蟋蟀之宵征时亹亹而过中兮蹇淹留而无成悲忧穷戚兮独处廓有美一人兮心不绎去乡离家兮徕远客超逍遥兮今焉薄专思君兮不可化君不知兮可柰何蓄怨兮积思心烦憺兮忘食事原一见兮道余意君之心兮与余异车既驾兮朅而归不得见兮心伤悲倚结軨兮长太息涕潺湲兮下霑轼慷慨绝兮不得中瞀乱兮迷惑私自怜兮何极心怦怦兮谅直皇天平分四时兮窃独悲此廪秋白露既下百草兮奄离披此梧楸去白日之昭昭兮袭长夜之悠悠离芳蔼之方壮兮余萎约而悲愁秋既先戒以白露兮冬又申之以严霜收恢台之孟夏兮然欿傺而沈藏叶菸邑而无色兮枝烦挐而交横颜淫溢而将罢兮柯仿佛而萎黄萷櫹椮之可哀兮形销铄而瘀伤惟其纷糅而将落兮恨其失时而无当揽騑辔而下节兮聊逍遥以相佯岁忽忽而遒尽兮恐余寿之弗将悼余生之不时兮逢此世之俇攘淡容与而独倚兮蟋蟀鸣此西堂心憷惕而震荡兮何所忧之多方卬明月而太息兮步列星而极明窃悲夫蕙华之曾敷兮纷旖旎乎都房何曾华之无实兮从风雨而飞飏以为君独服此蕙兮羌无以异于众芳闵奇思之不通兮将去君而高翔心闵怜之惨悽兮原一见而有明重无怨而生离兮中结轸而增伤岂不郁陶而思君兮君之门以九重勐犬狺狺而迎吠兮关梁闭而不通皇天淫溢而秋霖兮后土何时而得漧块独守此无泽兮仰浮云而永叹何时俗之工巧兮背绳墨而改错郄骐骥而不乘兮策驽骀而取路当世岂无骐骥兮诚莫之能善御见执辔者非其人兮故驹跳而远去凫雁皆唼夫梁藻兮凤愈飘翔而高举圜凿而方枘兮吾固知其鉏铻而难入众鸟皆有所登栖兮凤独遑遑而无所集原衔枚而无言兮尝被君之渥洽太公九十乃显荣兮诚未遇其匹合谓骐骥兮安归谓凤皇兮安栖变古易俗兮世衰今之相者兮举肥骐骥伏匿而不见兮凤皇高飞而不下鸟兽犹知怀德兮何云贤士之不处骥不骤进而求服兮凤亦不贪餧而妄食君弃远而不察兮虽原忠其焉得欲寂漠而绝端兮窃不敢忘初之厚德独悲愁其伤人兮冯郁郁其何极霜露惨悽而交下兮心尚幸其弗济霰雪雰糅其增加兮乃知遭命之将至原侥幸而有待兮泊莽莽与野草同死原自往而径游兮路壅绝而不通欲循道而平驱兮又未知其所从然中路而迷惑兮自厌按而学诵性愚陋以褊浅兮信未达乎从容窃美申包胥之气晟兮恐时世之不固何时俗之工巧兮灭规矩而改凿独耿介而不随兮原慕先圣之遗教处浊世而显荣兮非余心之所乐与其无义而有名兮宁穷处而守高食不媮而为饱兮衣不茍而为温窃慕诗人之遗风兮原讬志乎素餐蹇充倔而无端兮泊莽莽而无垠无衣裘以御冬兮恐溘死不得见乎阳春靓杪秋之遥夜兮心缭悷而有哀春秋逴逴而日高兮然惆怅而自悲四时递来而卒岁兮阴阳不可与俪偕白日畹晚其将入兮明月销铄而减毁岁忽忽而遒尽兮老冉冉而愈弛心摇悦而日幸兮然怊怅而无冀中憀恻之悽怆兮长太息而增欷年洋洋以日往兮老嵺廓而无处事亹亹而觊进兮蹇淹留而踌躇何氾滥之浮云兮猋廱蔽此明月忠昭昭而原见兮然霠曀而莫达原皓日之显行兮云蒙蒙而蔽之窃不自料而原忠兮或黕点而污之尧舜之抗行兮了冥冥而薄天何险巇之嫉妒兮被以不慈之伪名彼日月之照明兮尚黯黮而有瑕何况一国之事兮亦多端而胶加被荷裯之晏晏兮然潢洋而不可带既骄美而伐武兮负左右之耿介憎愠惀之修美兮好夫人之慷慨众踥蹀而日进兮美超远而逾迈农夫辍耕而容与兮恐田野之芜秽事绵绵而多私兮窃悼后之危败世雷同而炫曜兮何毁誉之昧昧今修饰而窥镜兮后尚可以窜藏原寄言夫流星兮羌儵忽而难当卒廱蔽此浮云下暗漠而无光尧舜皆有所举任兮故高枕而自适谅无怨于天下兮心焉取此憷惕乘骐骥之浏浏兮驭安用夫强策谅城郭之不足恃兮虽重介之何益邅翼翼而无终兮忳惛惛而愁约生天地之若过兮功不成而无嶜原沈滞而不见兮尚欲布名乎天下然潢洋而不遇兮直恂愁而自苦莽洋洋而无极兮忽翺翔之焉薄国有骥而不知乘兮焉皇皇而更索宁戚讴于车下兮桓公闻而知之无伯乐之相善兮今谁使乎誉之罔流涕以聊虑兮惟着意而得之纷纯纯之原忠兮妒被离而鄣之原赐不肖之躯而别离兮放游志乎云中乘精气之抟抟兮骛诸神之湛湛骖白霓之习习兮历群灵之丰丰左朱雀之茇茇兮右苍龙之躣躣属雷师之阗阗兮通飞廉之衙衙前轻辌之锵锵兮后辎乘之从从载云旗之委蛇兮扈屯骑之容容计专专之不可化兮原遂推而为臧赖皇天之厚德兮还及君之无恙招魂朕幼清以廉洁兮身服义而未沫主此盛德兮牵于俗而芜秽上无所考此盛德兮长离殃而愁苦帝告巫阳曰有人在下我欲辅之魂魄离散汝筮予之巫阳对曰掌梦上帝其难从若必筮予之恐后之谢不能复用巫阳焉乃下招曰魂兮归来去君之恒干何为四方些舍君之乐处而离彼不祥些魂兮归来东方不可以托些长人千仞惟魂是索些十日代出流金铄石些彼皆习之魂往必释些归来兮不可以托些魂兮归来南方不可以止些雕题黑齿得人肉以祀以其骨为醢些蝮蛇蓁蓁封狐千里些雄虺九首往来倏忽吞人以益其心些归来兮不可久淫些魂兮归来西方之害流沙千里些旋入雷渊爢散而不可止些幸而得脱其外旷宇些赤蚁若象玄蜂若壶些五谷不生丛菅是食些其土烂人求水无所得些仿徉无所倚广大无所极些归来兮恐自遗贼些魂兮归来北方不可以止些增冰峨峨飞雪千里些归来兮不可以久些魂兮归来君无上天些虎豹九关啄害下人些一夫九首拔木九千些豺狼从目往来侁侁些悬人以嬉投之深渊些致命于帝然后得瞑些归来往恐危身些魂兮归来君无下此幽都些土伯九约其角觺觺些敦脄血拇逐人伂駓駓些参目虎首其身若牛些此皆甘人归来恐自遗灾些魂兮归来入修门些工祝招君背行先些秦篝齐缕郑绵络些招具该备永啸唿些魂兮归来反故居些天地四方多贼奸些像设君室静闲安些高堂邃宇槛层轩些层台累榭临高山些网户朱缀刻方连些冬有宎厦夏室寒些川谷径复流潺湲些光风转蕙汜崇兰些经堂入奥朱尘筵些砥室翠翘挂曲琼些翡翠珠被烂齐光些蒻阿拂壁罗帱张些纂组绮缟结琦璜些室中之观多珍怪些兰膏明烛华容备些二八侍宿射递代些九侯淑女多迅众些盛鬋不同制实满宫些容态好比顺弥代些弱颜固植謇其有意些姱容修态絙洞房些蛾眉曼睩目腾光些靡颜腻理遗视矊些离榭修幕侍君之闲些悲帷翠帐饰高堂些红壁沙版玄玉梁些仰观刻桷画龙蛇些坐堂伏槛临曲池些芙蓉始发杂芰荷些紫茎屏风文缘波些文异豹饰侍陂陁些轩辌既低步骑罗些兰薄户树琼木篱些魂兮归来何远为些室家遂宋食多方些稻粢穱麦挐黄梁些大苦咸酸辛甘行些肥牛之腱臑若芳些和酸若苦陈吴羹些腼鳖炮羔有柘浆些鹄酸臇凫煎鸿鸧些露鸡臛蠵厉而不爽些粔籹蜜饵有餦餭些瑶浆蜜勺实羽觞些挫糟冻饮酎清凉些华酌既陈有琼浆些归来反故室敬而无防些肴羞未通女乐罗些陈钟按鼓造新歌些涉江采菱发扬荷些美人既醉朱颜酡些嬉光眇视目曾波些被文服纤丽而不奇些长发曼鬋艳陆离些二八齐容起郑舞些衽若交竿抚案下些竽瑟狂会搷鸣鼓些宫庭震惊发激楚些吴歈蔡讴奏大吕些士女杂坐乱而不分些放陈组缨班其相纷些郑卫妖玩来杂陈些激楚之结独秀先些菎蔽象棋有六簙些分曹并进遒相迫些成枭而牟唿五白些晋制犀比费白日些铿钟摇簴揳梓瑟些娱酒不废沈日夜些兰膏明烛华灯错些结撰至思兰芳假些人有所极同心赋些酎饮尽欢乐先故些魂兮归来反故居些乱曰献岁发春兮汩吾南征菉苹齐叶兮白芷生路贯庐江兮左长薄倚沼畦瀛兮遥望博青骊结驷兮齐千乘悬火延起兮玄颜烝步及骤处兮诱骋先抑骛若通兮引车右还与王趋梦兮课后先君王亲发兮惮青兕朱明承夜兮时不可以淹臯兰被径兮斯路渐湛湛江水兮上有枫目极千里兮伤春心魂兮归来哀江南对楚王问楚襄王问于宋玉曰先生其有遗行与何士民众庶不誉之甚也宋玉对曰唯然有之原大王宽其罪使得毕其辞客有歌于郢中者其始曰下里巴人国中属而和者数千人其为阳阿薤露国中属而和者数百人其为阳春白雪国中属而和者不过数十人引商刻羽杂以流征国中属而和者不过数人而已是其曲弥高其和弥寡故鸟有凤而鱼有鲲凤皇上击九千里绝云霓负苍天翺翔乎杳冥之上夫蕃篱之鷃岂能与之料天地之高哉鲲鱼朝发昆仑之墟暴鬐于碣石暮宿于孟诸夫尺泽之鲵岂能与之量江海之大哉故非独鸟有凤而鱼有鲲也士亦有之夫圣人瑰意琦行超然独处夫世俗之民又安知臣之所为哉高唐对楚襄王与宋玉游于云梦之野将使宋玉赋高唐之事望朝云之馆上有云气乎直上忽而改容须臾之间变化无穷王问宋玉曰此何气也对曰昔者先王游于高唐怠而画寝梦一妇人暖乎若云焕乎若星将行未至如浮如停详而视之西施之形王悦而问焉曰我帝之季女也名曰瑶姬未行而亡封巫山之台精魂依草实为珪芝媚而服焉则与梦期所谓巫山之女高唐之姬闻君游于高唐愿荐枕席王因而幸之楚襄王与宋玉游于云梦之野望朝云之馆有气焉须臾之间变化无穷王问此是何气也玉对曰昔先王游于高唐怠而昼寝梦见一妇人自云我帝之季女名曰瑶姬未行而亡封于巫山之台闻王来游愿荐枕席王因幸之去乃言妾在巫山之阳高丘之阻旦为朝云暮为行雨朝朝暮暮阳台之下旦而视之果如其言为之立馆名曰朝云宋玉集序附宋玉事楚怀王友人言之王王以为小臣玉让友人友曰姜桂因地而生不因地而辛女因媒而嫁不因媒而亲也景差景与昭屈皆楚同姓差亦作差事顷襄王为大夫按说苑政理有景差相郑与晋叔向同时盖别是一人大招青春受谢白日昭只春气奋发万物遽只冥凌浃行魂无逃只魂魄归来无远遥只魂乎归来无东无西无南无北只东有大海溺水浟浟只螭龙并流上下悠悠只雾雨淫淫白皓胶只魂乎无东汤谷寂寥只魂乎无南南有炎火千里蝮蛇蜒只山林险隘虎豹蜿只鰅鳙短狐王虺骞只魂乎无南蜮伤躬只魂乎无西西方流沙漭洋洋只豕首纵目被发鬤只长爪踞牙诶笑狂只魂乎无西多害伤只魂乎无北北有寒山趠龙赩只代水不可涉深不可测只天白颢颢寒凝凝只魂乎无往盈北极只魂魄归来闲以静只自恣荆楚安以定只逞志究欲心意安只穷身永乐年寿延只魂乎归来乐不可言只五谷六仞设菇梁只鼎臑盈望和致芳只内鸧鸽鹄味豺羹只魂乎归来恣所尝只鲜蠵甘鸡和楚酷只醢豚苦狗脍苴蒪只吴酸蒿蒌不沾薄只魂兮归来恣所择只炙鸹烝凫煔鹑陈只煎鰿臛雀遽爽存只魂乎归来丽以先只四酎并孰不涩嗌只清馨冻饮不歠役只吴醴白蘗和楚沥只魂乎归来不遽惕只代秦郑卫鸣竽张只伏戏驾辩楚劳商只讴和扬阿赵萧倡只魂乎归来定空桑只二八接舞投诗赋只叩钟调磬娱人乱只四上竞气极声变只魂乎归来听歌譔只朱唇皓齿嫭以姱只比德好闲习以都只丰肉微骨调以娱只魂乎归来安以舒只嫮目宜笑娥眉曼只容则秀雅稚朱颜只魂乎归来静以安只姱修滂浩丽以佳只曾颊倚耳曲眉规只滂心绰态姣丽施只小腰秀颈若鲜卑只魂乎归来思怨移只易中利心以动作只粉白黛黑施芳泽只长袂拂面善留客只魂乎归来以娱昔只青色直眉美目媔只靥辅奇牙宜笑嘕只丰肉微骨体便娟只魂乎归来恣所便只夏屋广大沙堂秀只南房小坛观绝霤只曲屋步壛宜扰畜只腾驾步游猎春囿只琼毂错衡英华假只茝兰桂树郁弥路只魂乎归来恣志虑只孔雀盈园畜鸾皇只鵾鸿群晨杂鹙鸧只鸿鹄代游曼鹔鹴只魂乎归来凤凰翔只曼泽怡面血气盛只永宜厥身保寿命只室家盈廷爵禄盛只魂乎归来居室定只接径千里出若云只三圭重侯听类神只察笃夭隐孤寡存只魂兮归来正始昆只田邑千畛人阜昌只美冒众流德泽章只先威后文善美明只魂乎归来赏罚当只名声若日照四海只德誉配天万民理只北至幽陵南交阯只西薄羊肠东穷海只魂乎归来尚贤士只发政献行禁苛暴只举杰压陛诛讥罢只直赢在位近禹麾只豪杰执政流泽施只魂乎归来国家为只雄雄赫赫天德明只三公穆穆登降堂只诸侯毕极立九卿只昭质既设大侯张只执弓挟矢揖辞让只魂乎来归尚三王只唐勒勒楚人仕顷襄王为大夫奏土论我是楚也世霸南土自越以至叶垂弘境万里故号曰万城也赵鞅鞅一称志父赵武孙与秦俱伯翳之后事晋顷公定公出公为上卿谥曰简子孟之言长故自赵盾至鞅通称赵孟鞅专晋权四世至敬侯章与韩魏共灭晋遂为三晋铁誓范氏中行氏反易天明斩艾百姓欲擅晋政而灭其君寡君恃郑而保焉今郑为不道弃君助臣二三子顺天明从君命经德义除谤耻在此行也克敌者上大夫受县下大夫受郡士田十万庶人工商遂人臣隶围免志父无罪君实图之若其有罪绞缢以戮桐棺三寸不设属辟素车朴马无入于兆下卿之罚也自为二书牍与二子节用听聪敬贤忽慢能能勿贱赵武灵王王名雍鞅七世孙肃侯子在位二十七年传国少子何是为惠文王而自号主父后四年公子成李兑作乱饿死沙丘宫谥曰武灵王命相国肥义傅少子毋变而度毋异而虑坚守一心以殁而世潘吾勒石主父常游于此赵惠文王王名何武灵王少子在位三十三年谥曰惠文王空雄约自今以来秦之所欲为赵助之赵之所欲为秦助之代王嘉王名嘉赵悼襄王之适子以无宠废至幽缪王迁之八年秦拔邯郸虏王迁赵人北保代拥立为王王代六年为秦将王贲所虏遗燕王喜书秦所以尤追燕急者以太子丹故也今王诚杀丹献之秦王秦王必解而社稷幸得血食董安于安于赵简子家臣守晋阳范中行之乱以与谋为荀跞所谴自杀书赵简子梦之帝所事赵简子疾五日不知人大夫皆惧医扁鹊视之出董安于问扁鹊曰血脉治也而何怪在昔秦穆公尝如此七日而寤寤之日告公孙支与子舆曰我之帝所甚乐吾所以久者适有学也帝告我晋国将大乱五世不安其后将霸未老而死霸者之子且令而国男女无别公孙支书而藏之秦谶于是出矣献公之乱文公之霸而襄公败秦师于ゾ而归纵淫此子之所闻今主君之疾与之同不出三日疾必间间必有言也居二日半简子寤语大夫曰我之帝所甚乐与百神游于钧天广乐九奏万舞不类三代之乐其声动人心有一熊欲来援我帝命我射之中熊熊死又有一罴来我又射之中罴罴死帝甚喜赐我二笥皆有副吾见儿在帝侧帝属我一翟犬曰及而子之壮也以赐之帝告我晋国且世衰七世而亡嬴姓将大败周人于范魁之西而亦不能有也今余思虞舜之勋适余将以其胄女孟姚配而七世之孙董安于受言而书藏之以扁鹊言告简子简子赐扁鹊田四万亩又书子晰事他日简子出有人当道辟之不去从者怒将刃之当道者曰吾欲有谒于主君从者以闻简子召之曰噎吾有所见子晰也当道者曰屏左右愿有谒简子屏人当道者曰主君之疾臣在帝侧简子曰然有之子之见我我何为当道者曰帝令主君射熊与罴皆死简子曰是且何也当道者曰晋国且有大难主君首之帝令主君灭二卿夫熊与罴皆其祖也简子曰帝赐我二笥皆有副何也当道者曰主君之子将克二国于翟皆子姓也简子曰吾见儿在帝侧帝属我一翟犬曰及而子之长以赐之夫儿何谓以赐翟犬当道者曰儿主君之子也翟犬者代之先也主君之子必且有代及主君之后嗣且有革政而胡服并二国于翟简子问其姓而延之以官当道者曰臣野人致帝命耳遂不见简子书藏之府阳虎虎字货鲁季氏家臣以谋去三桓事败奔齐齐囚之逃奔宋又奔晋赵鞅迎为相议主贤明则悉心以事之不肖则饰奸而试之王登登赵襄子家臣为中牟令上言举中牟二士中牟有士曰中章胥已者其身甚修其学甚博君何不举之谅毅毅赵之辩士献书秦王大王广地宁邑储侯皆贺敝邑寡君亦窃嘉之不敢宁居使下臣奉其币物三至王廷而使不得通使若无罪愿大王无绝其欢若使有罪愿得请之李牧牧事赵孝成王常居代雁门为北边良将悼襄王时以破秦军功封武安君王迁末秦攻赵郭开受秦金诬以谋反诛后三月而虏王迁备边约匈奴即入盗急入收保有敢捕虏者斩秦孝公公姓嬴亦姓赵名渠梁伯翳之后献公子在位二十四年谥曰孝公下令国中昔我穆公自岐雍之间修德行武东平晋乱以河为界西霸戎翟广地千里天子致伯诸侯毕贺为后世开业甚光美会往者厉躁简公出子之不宁国家内忧未遑外事三晋攻夺我先君河西地诸侯卑秦丑莫大焉献公即位镇抚边境徙治栎阳且欲东伐复穆公之故地修穆公之政令寡人思念先君之意常痛于心宾客群臣有能出奇计强秦者吾且尊官与之分土秦昭襄王王名则一名稷孝公之孙悼武王异母弟初为质于燕燕送归得立在位五十六年谥曰昭襄王下令国中有敢言郑安平事者以其罪罪之遗楚怀王书始寡人与王约为弟兄盟于黄棘太子为质至欢也太子陵杀寡人之重臣不谢而亡去寡人诚不胜怒故兵侵君王之边今闻君王乃令太子质于齐以求平寡人与楚接境壤界故为婚姻所从相亲久矣而今秦楚不欢则无以令诸侯寡人愿与君王会武关面相约结盟而去寡人之愿也敢以闻下执事遗楚顷襄王书楚倍秦秦且率诸侯伐楚争一日之命愿王之饬士卒得一乐战详为好书遗平原君寡人闻君之高义愿与君约为布衣之交君幸过寡人寡人愿与君为十日之饮遗赵孝成王书君之弟在秦范君之仇魏齐在平原君之家王使人疾持其头来不然吾举兵而伐赵又不出王之弟于关与夷人刻石为盟要秦犯夷输黄龙一双夷犯秦输清酒一钟华山勒石昭王尝与天神博于此矣秦宣太后后姓芈号芈八子楚人秦相穰侯魏冉之异父妹为惠文王妃生昭襄王王即位尊为太后临朝四十一年为范睢所废其明年薨谥曰宣全文总例母后在诸臣前故不入列女类将死出令为我葬必以魏子为殉杞子杞子秦大夫穆公使戍郑寻谋袭郑事觉奔齐自郑使告于秦郑人使我掌其北门之管若潜师以来国可得也商鞅鞅姓公孙卫之庶孽公子故称卫鞅初事魏相公叔痤为中庶子痤死去魏入秦秦孝公以为左庶长进大良造封之商于号为商君相秦十年秦以富强惠王即位公子虔之徒诬以谋反亡还魏魏弗受复入秦秦获之车裂以徇有商君书五卷定变法之令令民为什伍而相收司连坐不告奸者腰斩告奸者与斩敌者同赏匿奸者与降敌同罚民有二男以上不分异者倍其赋有军功者各以卒受上爵为私斗者各以轻重被刑大小戮力本业耕织致粟帛多者复其身事末利及怠而贫者举以为收孥宗室非有军功论不得为属籍明尊卑爵秩等级各以差次名田宅臣妾衣服以家次有功者显荣无功者虽富无所芬华南门募徙木令有能徙置北门者予十金复募能徙者予五十金遗魏将公子书吾始与公子欢今俱为两国将不忍相攻可与公子面相见盟乐饮而罢兵以安秦魏六法当作立法案商君书二十九篇今二十四篇见存不录录其佚篇先王当时而立法度务而制事法宜其时则治事适其务故有功然则法有时而治事有当而功今时移而法不变务易而事以古是法与时诡而事与务易也故法立而乱益务为而事废故圣王之治国不法古不循今当时而立功在难而能免今民能变俗矣而法不易国形更势矣而务以古夫法者民之治也务者事之用也国失法则危事失用则不成故法不当时而务不适用而不危者未之有也张仪仪魏人与苏秦俱师事鬼谷先生说楚为楚相所辱苏秦激之入秦秦惠王以为客卿寻相秦去而相魏相楚从约解秦封为武信君悼武王即位素有去复相魏有张子十篇答鬼谷先生书先生秉德含弘饥必啖芝英渴必饮玉浆德与神灵齐明与三光同不忘赐书戒以贪味仪以不敏名闻不昭入秦匡霸欲翼时君刺以河边喻以深山虽素空ウ诚衔斯旨仪等曰伟哉先生方览遐鉴兴亡皎然二子不能抑志退身甘蓼虫之乐栖竹苇之巢自掇泯灭悲夫痛哉为秦破从连横献书楚王秦地半天下兵敌四国被山带河四塞以为固虎贲之士百余万车千乘骑万匹粟如丘山法令既明士卒安难乐死主严以明将知以武虽无出兵甲席卷常山之险折天下之嵴天下后服者先亡且夫为从者无以异于驱群羊而攻勐虎也夫虎之与羊不格明矣今大王不与勐虎而与群羊窃以为大王之计过矣凡天下强国非秦而楚非楚而秦两国敌侔交争其势不两立而大王不与秦秦下甲据宜阳韩之上地不通下河东取成臯韩必入臣于秦韩入臣魏则从风而动秦攻楚之西韩魏攻其北社稷岂得无危哉且夫约从者聚群弱而攻至强也夫以弱攻强不料敌而轻战国贫而骤举兵此危亡之术也臣闻之兵不如者勿与挑战粟不如者勿与持久夫从人者饰辩虚辞高主之节行言其利而不言其害卒有楚祸无及为已是故愿大王之熟计之也秦西有巴蜀方船史记作大船积粟起于汶山循江而下至郢三千余里舫船载卒一舫载五十人与三月之粮下水而浮一日行三百余里里数虽多不费马汗之劳不至十日而拒扦关扦关惊则从竟陵已东尽城守矣黔中巫郡非王之有已秦举甲出之武关南面而攻则北地绝秦兵之攻楚也危难在三月之内而楚恃诸侯之救在半岁之外此其势不相及也夫恃弱国之救而忘强秦之祸此臣之所以为大王之患也且大王尝与吴人五战三胜而亡之陈卒尽矣有偏守新城而居民苦矣臣闻之攻大者易危而民弊者怨于上夫守易危之功而逆强秦之心臣窃为大王危之且夫秦之所以不出甲于函谷关十五年以攻诸侯者阴谋有吞天下之心也楚尝与秦构难战于汉中楚人不胜通侯执死者七十余人遂亡汉中楚王大怒兴师袭秦战于蓝田又却此所谓两虎相搏者也夫秦楚相弊而韩魏以全制其后计无过于此者矣是故愿大王熟计之也秦下兵攻卫阳晋必开扃天下之匈大王悉起兵以攻宋不至数月而宋可举举宋而东指则泗上十二诸侯尽王之有已凡天下所信约从亲坚者苏秦封为武安君而相燕即阴与燕王谋破齐共分共地乃佯有罪出走入齐齐王因受而相之居二年而觉齐王大怒车裂苏秦于市夫以诈伪反覆之苏秦而欲经营天下混一诸侯其不可成也亦明矣今秦之与楚也接境壤界固形亲之国也大王诚能听臣臣请秦太子入质于楚楚太子入质于秦请以秦女为大王箕帚之妾效万家之都以为汤沐之邑长为昆弟之国终身无相攻击臣以为计无便于此者故敝邑秦王使使臣献书大王之从车下风须以决事献书韩王韩地险恶山居五谷所生非麦而豆民之所食大抵豆饭藿羹一岁不收民不餍糟糠地方不满九百里无二岁之所食料大王之卒悉之不过三十万而斯徒负养在其中矣为除守侥亭鄣塞见卒不过二十万而已矣秦带甲百余万车千乘骑万匹虎挚之士走幺幺科头贯颐奋戟者至不可胜计也秦马之良戎兵之众探前句后蹄间三寻者不可称数也山东之卒被甲冒胄以会战秦人捐甲徒裎以趋敌左挈人头右挟生虏夫秦卒之与山东之卒也犹孟贲之与怯夫也以重力相压犹乌获之与婴儿也夫战孟贲乌获之士以攻不服之弱国无以异于堕千钧之重集于鸟卵之上必无幸矣诸侯不料兵之弱食之寡而听从人之甘言好辞比周以相饰也皆言曰听吾计则可以强霸天下夫不顾社稷之长利而听须臾之说诖误人主者无过于此者矣大王不事秦秦下甲据宜阳断绝韩之上地东取成臯宜阳则鸿台之宫桑林之菀非王之有已夫塞成臯绝上地则王之国分矣先事秦则安矣不事秦则危矣夫造祸而求福计浅而怨深逆秦而顺楚虽欲无亡不可得也故为大王计莫如事秦秦之所欲莫如弱楚而能弱楚者莫如韩非以韩能强于楚也其地势然也今主西面而事秦以攻楚为敝邑秦王必喜夫攻楚而私其地转祸而说秦计无便于此者也是故秦王使使臣献书大王御史须以决事为文檄告楚相始吾从若饮我不盗而璧若笞我若善守汝国我顾且盗而城李冰冰事秦昭王为蜀守白沙邮三石人刻要水竭不见足盛水没肩范睢睢字叔游魏人为魏齐所辱更姓名曰张禄入秦秦昭襄王以为客卿寻相秦封应侯献书昭王臣闻明主莅正有功者不得不赏有能者不得不官劳大者其禄厚功多者其爵尊能治众者其官大故不能者不敢当其职焉能者亦不得蔽隐使以臣之言为可则行而益利其道若将弗行则久留臣无为也语曰人主赏所爱而罚所恶明主则不然赏必加于有功刑必断于有罪今臣之胸不足以当椹质要不足以待斧钺岂敢以疑事尝试于王乎虽以臣为贱而轻辱臣独不重任臣者后无反覆于王前邪臣闻周有砥厄宋有结绿梁有悬黎楚有和璞此四宝者工之所失也而为天下名器然则圣王之所弃者独不足以厚国家乎臣闻善厚家者取之于国善厚国者取之于诸侯天下有明主则诸侯不得擅厚矣是何故也为其雕荣也良医知病人之死生圣主明于成败之事利则行之害则舍之疑则少尝之虽尧舜禹汤复生弗能改已语之至者臣不敢载之于书其浅者又不足听也意者臣愚而不阖于王心邪亡其言臣者将贱而不足听邪非若是也则臣之志愿少赐游观之间望见足下而入之吕不韦不韦濮阳人一云阳翟大贾秦庄襄王以为丞相封文信侯食河南洛阳十万户始皇即位尊为仲父坐毒事免就封十二年徙蜀自杀有吕氏春秋二十六卷吕氏春秋序意维秦八年岁在滩秋甲子朔朔之日良人请问十二纪文信侯曰尝得学黄帝之所以诲颛顼矣爰有大圜在上大矩在下汝能法之为民父母盖闻古之清世是法天地凡十二纪者所以纪治乱存亡也所以知寿夭吉兇也上揆之天下验之地中审之人若此则是非可不可无所遁矣天曰顺顺维生地曰固固维宁人曰信信维听三者咸当无为而行行也者行其理也行数循其理平其私夫私视使目盲私听使耳聋私虑使心狂三者皆私设精则智无由公智不公则福日衰灾日隆以日倪而西望知之列女柳下惠妻妻失其姓柳下惠鲁大夫展禽柳下惠诔夫子之不伐兮夫子之不竭兮夫子之信诚而与人无害兮屈柔从俗不强察兮蒙耻救民德弥大兮虽遇三黜终不蔽兮恺悌君子永能厉兮嗟乎惜哉乃下世兮庶几遐年今遂逝兮呜唿哀哉魂神泄兮夫子之谥宜为惠兮赵朔妻赵朔妻晋成公姊赵武母置儿绔中祝赵宗灭乎若号即不灭若无声曲沃负负失其姓魏大夫如耳母款门上魏哀王书曲沃之老妇也心有所怀愿以闻于王韩凭妻何氏何氏宋康王舍人韩凭妻今睢阳有韩凭城密遗夫韩凭书其雨淫淫河水大深日出当心遗书于带王利其生妾利其死愿以尸骨赐凭合葬楚处庄侄处庄侄楚县邑之女年十二为顷襄王夫人持帜见顷襄王言隐事大鱼失水有龙无尾墻欲内崩而王不视赵括母母失其姓赵马服君赵奢妻长平之败以先言免随坐上书赵王括不可使将始妾事其父时为将身所奉饭饮而进食者以千数所友者以百数大王及宗室所赏赐者尽以予军吏士大夫受命之日不问家事今括一旦为将东向而朝军吏无敢仰视之者王所赐金帛归藏于家而日视便利田宅可买者买之王以为何如其父父子异心愿王勿遣王终遣之即有如不称妾得无随坐乎阙名金华山鼎铭真金作鼎百神率服谗鼎铭昧旦丕显后世犹怠邑鼎铭王命尸臣官此邑赐尔鸾黼黻雕弋尸臣拜手稽首曰敢对扬天子丕显休命仲山甫鼎铭仲山甫鼎其万年子子孙孙永宝用楚鼎铭楚武王之鼎续汉郡国志二汝南鲷阳侯国註引皇览曰永平中葛陂城北祝里社下于土中得铜鼎而铭汾阳鼎铭寿考天地百祥臻侍山伏其灵海伏其异大夫始鼎铭隹三月初吉甲寅王才易钖王才华宫宅王才邦宫台攵献工易口易章王才邦台攵易友曰考曰攸大夫台攵敢对天子休用作文考日已宝鼎孙子永宝用南宫鼎铭隹王令南宫伐反虎方之年王令中先木皿南或行王居杜贞出中唿风刊王刊宝彜鼎铭隹王廿又三年九月王才宗周王令疑静旧释继非九服乍朕皇考将鼎彜奠鼎亦用享孝于朕皇考用易康和鲁休屯右寿永令其万年无疆子子孙孙永宝用享晋姜鼎铭隹王九月乙亥晋姜曰余隹司朕先姑君晋邦余不妄宁雍明德宣必阝我猷用召所台辛辟妥㻛乃光剌虔不坠讠鲁覃克以我万民嘉遣我易国责鲁绩即鲁缟旧释虎贲非虎贡岂得云千网乎网勿法借为废令卑彳甬征绥汤取乃吉金用乍宝尊鼎用康卤夏妥怀远君子晋姜用蕲素卓绾寿乍为亟万年无︹用享用德允保其孙子三寿是利寰鼎铭隹廿又八年五月既望庚寅王才周康穆宫旦王各大室即立宰右寰入门立中廷北卿史受王令书王乎史氵或册易寰玄衣黹屯赤市朱黄攸勒戈雕纟高必彤矢寰拜稽首敢对扬天子不显休令用乍朕皇考奠白臣女奠鼎寰其迈年子孙永宝用师旦鼎铭隹元年八月丁亥师旦受命乍周王大姒宝尊彜敢拜稽首用蕲眉寿无强子孙其万亿年永宝用享拓本叔夜鼎铭尗夜其饶鼎以征以行用饣用羹用祈寿无强拓本颂鼎铭跟据网上影印版修订如下隹三年五月既死霸甲戌王才周康邵宫旦王各大室即立宰弘右颂入门立中廷尹氏受王令书王乎史虢生册命颂王曰颂令女官𤔲成周𫎓廿家监𤔲新⿱宀艁贮用宫御易女𤣥衣黹屯赤市朱黄䜌旂攸勒用事颂拜𩒨首受令册佩㠯出反入堇𥩫颂敢对扬天子不𣊡鲁休用乍朕皇考龏尗皇母龏⿰台女宝⿰阝𢍜鼎用追孝𣄨匄康虔屯右通彔永令颂其万年衅寿㽙臣天子霝终子二孙二宝用拓本案别有颂簋铭同唯⿰阝𢍜鼎作𬯚㲃爲异原来用码录入及转换为的未修正电子版本如下隹三年五月既死霸甲戌王才周康邵宫旦王各大室即立宰弘右颂入门立中廷尹氏受王令书王乎史虢生册命颂王曰颂令女官成周贮廿家监新贮用宫御易女玄衣黹屯赤市朱黄攸勒用事颂拜稽首受册佩以出反入堇颂敢对扬天子不显尗皇母台女尊鼎用追孝蕲モ康虔屯右通录永令颂其万年爨寿允臣天子终子子拓本案别有颂簋铭同唯鼎作奠毁为异仲称父鼎铭唯王五月初吉丁亥周白边止及中称父伐南淮人孚金用乍宝鼎其万年子孙永宝用鬲攸比鼎铭隹卅又一年三月初吉壬辰王才周康宫辟大室鬲比以攸卫牧告于王曰女孚我田侥弗许鬲比王令相史南以虢旅事攸卫牧誓曰口弗具付鬲比其且射分田邑则攸卫牧则誓比乍朕皇且丁公皇考公鼎鬲攸比其彳万年子子拓本国诸鼎铭者乍旅鼎用モ称鲁礻此用妥眉彖用乍考宫白宝奠彜拓本鼎铭隹王元年六月既望乙亥王才周穆王大口口若曰令女丙攴乃且考卜事易女赤口口用事王才迁广立井尗易赤全无受休口口王用丝金乍朕文考白鼎牛鼎其万用子孙其永宝隹王三月既生辰才丁酉井尗才异为事及小子以限讼于井尗我既卖女王口口父用匹马束丝限诏曰斤斤则俾我赏马效口口俾复乃丝口质效父诏曰于王参门口口木耒央用彳责彳止卖幺幺五夫用百爰非之五夫口口罚又罚金并尗曰才王人卖口口不造付母俾越于斤斤则拜稽首受幺幺五口曰口曰恒曰龙曰彜曰相事爰以告斤斤俾口以奠羊丝三爰用致幺幺人于斤斤〓舍大五秉曰才尚俾处及邑田〓田斤斤则俾复命曰若昔馑岁匡众及臣廿夫寇禾十秭以匡季告东宫曰乃及乃弗辶贝女匡罚大匡稽首于用五田用众一夫曰嗌用臣曰专曰フ曰奠曰用幺幺四夫稽首曰余无具寇足不少余或以匡季告东宫曰尗唯朕赏东宫曰赏禾十秭遗十秭为廿秭来岁弗赏则倍卅秭或即用田二又臣用即田曰人五夫受匡卅秭拓本案此鼎在灵巖山馆隹九月既望申戌王各于周庙于图室徒南中右无内门立中廷王乎友及册令无曰官左王辶贝侧弗乍易女玄衣黹屯弋雕缟必彤矢攸勒无敢对扬天子不显鲁休用乍鼎用享于朕刺考用割眉寿万年子孙永宝用正考父鼎铭隹四月初吉正考父作文王宝鼎其万年无︹子孙永宝用享一命而偻再命而伛三命而俯循墻而走亦莫余敢侮饣于是鬻于是以煳余口彜铭钟鼎款识作季员鼎铭正月王才成周王彳木于楚录令小臣先杳楚广立王至于彳木广立无借为庑易鼎贝拜稽首对易王休用乍季鼎女宝尊彜钟鼎款识又一拓本作易鼎马贝不重易字当别是一器尹彜铭隹十又二月王初祭祭旁唯还在周辰在庚申王卤宫米豆旧释喜非尹休高对乍父内宝尊彜尹甘万年受乃永鲁亡竞才服其长侯子子孙钟鼎款识彜铭从师淮父戌于古以蔑历易贝卅拜稽首对师淮父休用乍文考日乙宝奠彜其子孙永富借为宝未详本亦作乐或作博古释为立戈形或释哉并非复斋钟鼎款识叉彜鼎隹二月初吉丁卯公吉攵令叉田乃叉蔑历易马易裘对公吉攵休用乍宝彜静彜铭隹四月初吉丙寅王才京王易静刀静拜稽首敢对王休用乍宗彜其子孙永宝用隹十又三月王宅京小臣静即事王易贝五十朋天子休用乍父曰宝尊彜拓本彜铭拜稽首休朕君公白易乃臣弟井五易衮冒干弋弗敢望公白休对白休用乍且考宝尊彜吴彜铭隹二月初吉丁亥王才周成大室旦王各庙宰フ右乍册吴入门立中廷北卿王乎史戊册令吴者借为都叔金易鬯玄衮衣赤金车未详或释朱虢未详或释虎借为爻画金甬马三匹攸勒吴拜稽首敢对肠王休用乍青尹宝尊彜吴止子孙永宝用隹王二祀韦彜铭小子韦币以其友乍男王姬将鼎彜毛伯彜铭隹正月吉日乙又毛白乍朕配平姬宫祀彜母吐用祀永母出隹八月初吉王才宗周甲戌王令毛白丙攴虢公服王立乍四方未详令易成王令毛公以邦冢君土驭人我东或国戎王令吴白曰以乃师师右从毛父遣令曰以乃族从父征造卫父身三年静东或国亡不成见寸天俾否里屯陟公告乃事于上隹民亡造才彜未心天令故亡允才显隹茍德亡违班拜稽首曰隹余不不不显省即显皇公受享宗彜厘敏文王于大服广成乃工文王孙亡弗井刑烈觅未详旧释隹乍邵考无益曰大政子孙孙拓本散氏鬲铭用矢散邑即散用田々自以南至于大沽一以陟二至于边柳辶复涉陟雩美以西于枉木于艹又若辶来于道内陟艹又登井于厂源美都美陵陵刚于道于周道以东于东︹右还于二于却辶来道以卤至于工隹莫二井邑田自亭木道至于井邑道以东一还以卤一陟刚三降以南于同道陟州刚登井降或木二大人有二田且武父卤宫襄豆人虞克贞师氏右相小门乃原及虞艿淮工虎孝丰父工隹及有刑凡十又五夫正二天舍散田土未详疑栈旧释必或释出即陉旧释周马兽或释单未详旧释率或释众未详旧释牧二父父克支即克攸火从凡散有十夫唯王九月辰才乙卯天卑且绾也旅誓曰我З付散氏田器有爽实余有散氏心贼则爰千罚千传襄之且旅则誓卑宫襄戎父誓曰我既付散氏湿田墻田余又爽爰千罚千卤宫襄戎父则誓乃为图大王于豆新宫东廷乃执衅史正中吉父铭吉父乍宝甫陈逆铭隹正月初吉丁亥少子陈曰余陈犭亘子之裔孙余未详萑心忄血血阝宗家乃吉金台乍乃元配季姜之祥器丝宝台享台孝一于于未祥未祥一于母乍未详叔朕铭隹十月初吉午尗朕乃吉金自乍荐借为以孚兄乳稻粱万年无︹朕水页寿子子孙孙永宝用曾伯黎铭隹王九月初吉庚午曾白圣元元武孔业克分支人女汤金道行具既卑方余其吉金黄余用自乍辶旅匚古以征以行用盛稻粱用用享于我皇且文考天赐之福曾白即假乐读为嘉乐考工记凫氏两註故书乐作乐黄彳万年衅寿无︹子孙永宝用之享留君铭留君招饣幸用享用用蕲寿口孙永宝用伯其父铭隹白父荐文乍祜用易寿万年子孙永宝用之格柏铭隹正月初吉子癸子癸亥甲子二日王才成周格白受马乘于朋生乃山页贮卅田则析白女彳及似乃从格白女安彳及旬殷乃系零零谷木木禺丙谷方氽游湄东门乃书史讠戈谶省成土簋日匕用冂出典格白田其万年子孙永保用虢姜乍宝尊毁用禅追孝于皇考子孙永宝用享既铭隹正月乙子穆公入右哉王曰令女乍土官耒昔田易女讠弋玄衣赤未详旧释环市楚徒马巨辛彳责五服用事拜稽首对王休用乍朕文考宝既其子子孙孙宰辟父既铭隹四月初吉王才辟宫宰辟父右周立王册命周曰易女朱芾玄衣黹纯方人攸革易弋周彤矢用旧释饣巽乃且考事官仆小身矢底又周稽王休命用乍文考宝既其孙孙子永宝用既铭隹元年月既望丁亥王才未详旧释广立旦王各庙宰入右立中廷王乎史册令王若曰昔先王既令女乍宰王家今余隹京乃令女众曰未详王家外内毋敢又不未详百工未详人姜氏令乃又众又即令乃非先告毋敢侯又人告女弗善效姜氏人勿事敢又侯止从狱易女玄衮衣赤舄敬夙夕勿法朕令拜手稽首敢对天子不显鲁休用乍宝尊既其万年衅寿子子孙既铭旧题弁阝敦误案铭文从正千字籀隹二年正月初吉王才周邵宫丁亥王各于射毛白内门立中廷右祝王乎内史册命王曰昔先王既命女乍邑疑静旧释继非疃々为斋用事拜稽首敢对㻛天子休命用乍朕皇考白奠既寿万年无︹子子孙孙永宝用享师訇既铭王若曰师訇旧释九非即言不显文武孚受天令亦则于女乃圣且考克孚右先王乍乃二字未详大令龠借为和雩政未详临保我乃周四即四周邦妥立余小子乃事隹王身厚乃令令惠雍我邦小大猷邦弘潢茍敬辶率以乃友干橹同弼旱支于艰易女鬯一圭一甬卩邑三百人訇稽首敢对攵天子休用乍朕刺且乙白君益姬宝既訇其彳万同斯年子子孙孙永宝用乍册世宫宝隹元年二月既望庚寅王各于大室艾内右廷师既铭隹王元年正月初吉丁亥白和父若曰师毁乃且考又查并登成也旧释婚非我家我卤扁东扁仆驭百工牧臣妾东栽内外母敢否易女戈周戈高借为缟十五钟一声殳五金敬乃夙夜用事毁拜稽首敢对皇君休用乍朕文考乙中将既毁其万年子子孙孙永宝用享牧既铭隹王十年十又三月既生霸甲寅王才周才师氵子父宫各大室即立公为纟旦入右牧立中廷王乎内史吴册令牧王曰牧昔先王既令女乍土今余隹或废事包多舌不用先王乍井亦多虐庶民乃奚讠奚庶右炎面不井不中囱侯之以今司匐乃自辛召故王曰牧女母敢口先王乍明井用雩乃奚庶右母敢不明不中不井乃申政事母敢不尹丌不中不井今余隹疃鬯一金车木氽车画车朱虢白未详良借为韦长柬火里余三所服〓孚敬夕勿法朕令牧拜稽首敢对王不显休用乍朕文考益白宝奠既牧万年寿考子子吾既铭隹王十月王才成周南淮乃迁及内伐浪昴参泉衮敏阳洛王令吾攵追御于上洛未详旧释谷至于伊班马榜伤也即下禽馘百卅衤集孚人三百于艾白之即于张仲形相近衣讠布即讠甫复付乃君隹王十又一夕王各于成周大庙武公入右吾攵告禽馘百奚卅王蔑历事尹氏受厘圭鬲币贝五十朋易田于含攵舍攵五十田于旱五十田敢对㻛天子休用乍尊既甘彳万年子子孙伯虎既铭隹六年四月甲子王才亏方招白虎告曰余告庆曰公乃木栗未详未详甾即释庸非我考幽白幽姜令余告庆余以邑未详余典勿敢对今余既口有司曰侯主对扬朕宗君其休用乍朕剌且拓本卯既铭隹王十又一月既生霸丁亥季入右卯立中廷白乎令卯曰饣人乃先且考公家昔乃且亦既令乃父舌司人不未皿我家用今余非敢梦先公又隹余懋母先公官今余佳令女宫人女母敢不易女四宗彜一宝易女马十匹牛十易于一田易于一田易于一田易于一田卯拜手首手敢对白休用乍宝阝奠既卯其万年子子孙孙永宝用师酉既铭隹王元年正月王才吴各吴大庙公族工厘入右师酉立中廷王乎史未详乃且啻官邑及虎臣西门卩能卩奉秉阝京阝未祥卩新易女赤市朱黄中显攸勒敬夙废首对扬考姬奠既酉其万年子孙永宝用贞既铭从王伐孚用乍饣幸既伯ぁ父既铭白父乍周姜宝既用夙夕享用蕲万寿陈侯既铭陈侯乍嘉姬宝既其万年子子孙永宝用伯既铭白乍皇考刺公奠既用享用孝万年血寿允才立在位子孙拓本邓公子既铭公子白余曰荐新乍我姑孟畏胜既永寿用止拓本室尗既铭唯王五月辰才丙戌尗乍丰吉女鼓心旅既丰吉女鼓心用宿宿夜孝于公于尗友丝既未详疑既皂亦寿人子孙其永宝用曼父盨铭曼父乍宝盨字说文有之旧释簋疑得借为簋孝宗室用モ寿子子孙孙永宝用迟盨铭彳犀乍姜氵里用享孝于姑姑公用蕲衅寿纯鲁子子孙永宝用单子伯盨铭单子白乍尗姜旅盨其子子孙孙万季永宝用立盨铭立为旅须子孙永宝用鬲叔兴父盨铭鬲尗兴父乍旅页页即首借为盨此盖铭其器铭作须与上立盨铭同其子孙拓本史燕盨铭史乍旅永宝用拓本甲午盨铭隹甲午八月丙寅帝盥清庙乍礼盨吉蠲明神神鉴声殳借为馨畏借为威天钖盨铭帝受元命天易帝用绥于神网弗各隹迈无口丧山又圆钅开铭山又宀员或释鄂史宾三字非古有丧姓广韵引楚大夫丧左自乍钅比钅开用征用行用蕲寿万年无︹子孙永宝是尚伯克尊铭隹十又六年二月既生雨乙未白太师白克仆卅夫白克敢对㻛天右王白友用乍朕穆考后中尊享克用モ寿无僵克其子孙永宝用享钟鼎款识嘉礼尊铭帝嘉礼乍壶尊用荐神保是享隹休于永世拓本案此战国时齐秦称帝所作周壶铭周乍日乙尊壶用享于宗子孙万年永宝用穴铭隹五月初吉王才周令乍册内史易穴卤百未详或释穴蔑静女王休用乍丬攴丬手万年宝用拓本王申笺羊鬲铭王子申乍嘉尔盏盖寿无期期拓本张仲盎铭巨中乍宝即尚书作ぁ求其同声是盎字旧释非之金凿钅台铝钅户熏其玄其黄用成术稷焦刃粱用飨大正歆王宾具巨中受无︹福诸饣人仓食巨寿国差缶詹铭国差立事岁咸丁亥攻市亻昏西宝缶詹三秉用实旨酉侯氏受福寿卑旨卑氵静侯氏母毋母丬厉齐邦宾贮静安宁子子孙孙永保用之剑铭吴季子之子逞之永用剑距末铭吁或从口忄于声旧释愕非乍距末用来石厘或晋夷则镜铭惟晋新公二年七月七日午时于首阳山前白龙潭铸成此镜千年万世阙名离别相去词跞躁摧长恧兮擢戟驭殳所离不降兮以泄我王气苏三军一飞降兮所向皆殂一士判死兮而当百夫道有德兮吴卒自屠雪我王宿耻兮威振八都军伍难更兮势如豸ァ行行各努力兮于乎于乎召将诏社稷安危一在将军今某国不臣愿将军率师应之社稷之命在将军即今国有难愿请子将而应之见其虚则进见其实则避勿以三军为众而轻敌勿以授命为重而茍进勿以贵而贱人勿以独见而违众勿以辩士为必然勿以谋简于人勿以谋后于人士未坐勿坐士未食勿食寒暑必同敌可胜也大始天文册文大虚廖廓肇基化元万物资始五运终天布气真灵总统坤元九星悬朗七曜周旋曰阴曰阳曰柔曰刚幽显既会寒暑驰张生生化化品物咸章丹天之气经于牛女戊分黄今天之气轻于心尾已分苍天之气经于危室柳鬼素天之气经于亢氐昴毕玄天之气经于张翼娄会昭命大命世罚小命罚身福莫大于行义祸莫大于淫祭丑莫大于伤人赏莫大于信义让莫大于贾上罚莫大于贪诈投壶命弟子辞无荒无忄敖无倨立无逾言若是者有常爵命射辞弓既平张四侯且良决拾有常既顺乃让乃降其堂乃节其行既志乃张射夫命射射者之声御车之旌既获弃莫夏令九月除道十月成梁明堂月朔令孟春之月朔令曰挺群禁开闭阖通穷窒达障塞待优其禁毋伐林木仲春之月朔令曰弃怒恶解役臯免忧患休罚刑闭关梁其禁田猎不宿饮食不享出入不节夺民农时及有奸谋季春之月朔令曰宣库财和外怨抚四方行柔惠止刚强九门磔攘出疫于郊以禳春气孟夏之月朔令曰爵有德赏有功惠贤良举力农其禁母隳堤防仲夏之月朔令曰振贫穷惠孤寡虑囚疾出大禄行大赏其禁弃法律逐功臣杀太子以妾为妻季夏之月朔令曰起毁宗立无后封废国立贤辅恤丧疾中央之极令民其禁治宫室饰台榭犯亲戚侮父兄孟秋之月朔令曰审用法备盗贼禁奸邪饬群牧谨贮聚其禁毋弛戎备仲秋之月朔令曰谨功筑遏沟渎修仓决刑狱趣收敛其禁好攻战轻百姓饰城郭侵边竟乃令民畋醵庶毕入于室曰时杀将至毋罹其季秋之月朔令曰除道路守门闾陈兵甲戒百官诛不法除道成梁以利农夫孟冬之月朔令曰申群禁修障塞毕积聚系牛马收泽赋其禁毋作淫巧仲冬之月朔令曰搜外徒止夜禁诛诈伪省酝酿谨闭关其禁简宗庙不祷祠废祭礼逆天时季冬之月朔令曰省牲牲修农器收稭薪筑囹圄谨盖藏春令生而勿杀赏而勿罚罪狱勿断以待期年夏令毋聚大众毋行大火毋断大木诛大臣毋斩大山毋戮大衍灭三大而国有害也秋令罚而勿赏夺而勿子罪狱诛而勿生终岁之罪毋有所赦作衍牛马之实在野者王冬令毋行大火毋斩大山毋塞大水毋犯天之隆五位令五位东方之极太句芒之所司其令曰挺群禁开闭阖通穷窒达障塞行优游弃怨恶解役罪免忧患休罚刑开关梁宣出财和外怨抚四方行柔惠止刚强南方之极赤帝祝融之所司其令曰爵有德赏有功惠贤良救饥渴举力农赈贫穷惠孤寡忧罢疾出大禄行大赏起毁宗立无后封建侯并贤辅中央之极黄帝后士之所司其令曰平而不阿明而不苛包裹覆露无不囊怀溥汜无私正静以和行稃鬻养老衰吊死问疾以送万物之归西方之极少蓐收之所司其令曰审用法诛必辜备盗贼禁奸邪饰群物谨着聚修城郭补决窦塞蹊径遏沟渎徙流水雍溪谷守门闾陈兵甲选百官诛不法北方之极颛顼玄冥之所司其令曰申群禁固闭藏修障塞缮关梁禁外徒断罚刑杀当罪闭关闾大搜客止交游禁夜乐蚤闭晏开以塞奸人已得执之必固天节已几刑杀无赦虽有盛尊之亲断以法度毋行水毋发藏毋释罪军令某日出某门吏士不得刈稼穑伐树木杀六畜掠取财物奸犯人妇女违令者斩无伐树木无掘坟墓无败五谷无焚积聚无捕民虏无聚六畜义兵号令其国之君逆天地侮鬼神决狱不平杀戮无罪天之所诛民之所雠也兵之来也以废不义而授有德也有敢逆天道乱民之贼者身死族灭以家听者禄以家以里听者赏以里以乡听者封以乡以县听者侯其县兵之来也以救民之死子之在上无道倨傲荒怠贪戾虐众恣睢自用也辟远圣制丑先王排訾旧典上不顺天下不惠民征敛无期求索无厌罪杀不辜庆赏不当若此者天之所诛也人之所雠也不当为君今兵之来也将以诛不当为君者也以除民之雠而顺天之道也民有逆天之道卫人之雠者身死家戮不救有能以家听者禄之以家以里听有禄之以里以乡听者禄之以乡以邑听者禄之以邑以国听者禄之以国直币令赀家假币皆以谷准币秦攻齐令有敢去柳下季垄五十步而樵采者死不赦有能得齐王头者封万户侯赐金千镒先王之令天道赏善而罚淫先王之教雨毕而除道水涸而成梁草木节解而备藏陨霜而冬裘具清风至而修城郭宫室先王之法为善者赏为不善罚纳书谮晏子废置不周于君前谓之专出言不讳于君前谓之易专易之行存则君臣之道废矣吾不知晏子之为忠臣也为齐献书赵王臣一见而能令王坐而天下致名宝而臣窃怪王之不试见臣而穷臣也群臣必多以臣为不能者故王重见臣也以臣为不能者非他欲用王之兵成其私者也非然则交有所偏者也非然则知不足者也非然则欲以天下之重恐王而取行于王者也臣以齐循事王王能亡燕能亡韩魏能攻秦能孤秦臣以为齐致尊名于王天下孰敢不致尊名于王臣以齐致地于王天下孰敢不致地于王臣以齐为王求名于燕及韩魏孰敢辞之臣之能也人前可见已齐先重王故天下尽重王无齐天下必尽轻王也秦之强以无齐之故重王燕魏自以无齐故重王今王无齐独安得无重天下故劝王无齐者非知不足也则不忠者也非然则欲用王之兵成其私者也非然则欲轻王以天下之重取行于王者也非然则位尊而能卑者也愿王之熟虑无齐之利害也献书秦王昔窃闻大王之谋出事于梁谋恐不出于计矣愿大王之熟计之也梁者山东之要也有蛇于此击其尾其首救击其首其尾救击其中身首尾皆救今梁王天下之中身也秦攻梁者是示天下要断山东之嵴也是山东首尾皆救中身之时也山东见亡必恐恐必大合山东尚强臣见秦之必大忧可立而待也臣窃为大王计不如南出事于南方其兵弱天下必能救地可广大国可富兵可强主可尊王不闻汤之伐桀乎试之弱密须氏以为武教得密须氏而汤之服桀矣今秦国与山东为雠不先以弱为武教兵必大挫国必大忧献书燕王王而不能自恃不恶卑名以事强事强可以令国安长久万世之善计以事强而不可以为万世则不如合弱将柰何合弱而不能如一此臣之所为山东苦也比目之鱼不相得则不能行故古之人称之以其合两而如一也今山东合弱而不能如一是山东之知不如鱼也又譬如车士之引车也三人不能行索二人五人而车因行矣今山东三国弱而不能敌秦索二国因能胜秦矣然而山东不知相索智固不如车士矣胡与越人言语不相知志意不相通同舟而凌波至其相救助如一也今山东之相与也如同舟而济秦之兵至不能相救助如一智又不如胡越之人矣三物者人之所能为也山东之主遂不悟此臣之所为山东苦也愿大王之孰虑之也山东相合之主者不卑名之国者可长存之卒者出士以戍韩梁之西边此燕之上计也不急为此国必危矣王必大忧今韩梁赵三国以合矣秦见三晋之坚也必南伐楚赵见秦之伐楚也必北攻弱物固有势异而患同者秦久伐韩故中山亡今久伐楚燕必亡臣窃为王计不如以兵南合三晋约戍韩梁之西边山东不能坚为此此必皆亡瞽史之纪唐叔之世将如商数嗣续其祖如谷之滋必有晋国背赂诵佞之见佞果丧其田诈之见诈果丧其赂得之而狃终逢其咎丧田不惩祝乱其兴改葬共世子诵贞之无报也孰是人斯而有是臭也贞为不听信为不诚国斯无刑偷居幸生不更厥贞大命其倾威兮怀兮各聚尔有以待所归兮猗兮违兮心之衰兮岁之二七其靡有征兮若狄公子吾是之依兮镇抚国家为王妃兮城濮诵原田每每舍其旧而新是谋臧纥诵臧之狐裘败我于狐骀我君小子朱儒是使朱儒朱儒使我败于邾子产诵取我衣冠而褚之取我田畴而伍之孰杀子产吾其与之我有子弟子产诲之我有田畴子产殖之子产而死谁其嗣之孔子诵は裘而投之无戾而は裘投之无邮吕氏春秋乐成孔子始用于鲁鲁人衮衣章甫实获我所章甫衮衣惠我无私商箴天降灾布祥并有其职周箴夫自念斯学德未暮大正箴钦之哉诸正敬功尔颂审三节无思民因顺尔临狱无颇正刑有掇夫循乃德式监不远以有此人保宁尔国克戒尔服世世是其不殆维公咸若商铭兼々之德不足就也不可以矜而祗取忧也兼々之食不足狃也不能为膏而祗离咎也嘉量铭时文思索允臻其极嘉量既成以观四国永启厥后兹器维则昆仑柱铭昆仑铜柱其高入天员周如削肤体美焉希有鸟铭有鸟希有绿赤煌煌不鸣不食东覆东王公西覆西王母王母欲东登之自通阴阳相须惟会益工许子将钟铭住正月初吉丁亥邑无子以其吉金自作铃钟中县杨元鸣孔煌穆和钟用匚单以喜用乐嘉宾大夫及我朋友皇攵々越越万季无讠其寿母已子子孙孙永保鼓之薛尚功钟鼎款识齐钟铭隹王五月唇才戊寅师于甾XX公曰女及余经乃先具余既专乃心女小心畏心忌女不彖夙夜宦执女而政事余弘厌乃心余命女政于朕三军成朕师之政德谏罚朕庶民左右母讳乃不敢弗敬心戒虔血阝乃事攴三军徒雩乃行师中乃罚公曰及女敬共台辛命女雁鬲公家女恐朕行师女敏于戎攻余易女都其县二百余命女辞台辛徒三千为女敌寮乃敢用拜首弗敢不对扬朕辟皇君之易休命公曰及女康能乃有事率乃敌寮余用登屯厚乃命女及母曰余小子女差飨为大事命于外内之事中ぁ皿刑女台戒公家雁血阝余于ぁ皿血阝女台血阝余朕身余易女车马戎兵仆二百又五十家女台戒戎乍攵乃用或敢再拜稽首雁受君公之易光余弗敢法乃命及其先旧及其高具々成唐又敢才帝所受天命伐页同贯攵于灵师伊小臣隹甫咸又九州处禹之堵不显穆公之孙其配公之出而饣成公之女雩生上小及是辟于齐疾之所是小心辶齐灵力若虎堇恪其政事又共于公所屎攵吉金铁镐锛铝用乍攵其宝用享于其皇具皇匕皇母皇考用止斤寿命难老不显皇具其乍福元孙其万福屯鲁而九事卑钟鼓外内剀辟都都々辶舍而朋臬刂母或页女考寿万季其身卑百斯男而斯字义政齐医左右母央母己至于叶曰武灵成子孙用享秦钟铭秦公曰不显朕皇且受天命灶又下国十又二公不豕上帝严夤天命保业乃事夏曰余虽小子穆穆帅秉明德锐明刑虔敬联祀以受多福万民唬夙夕刺刺走亘々万生是敕咸畜百辟胤士し々文武钅炅静不廷西夏燮百邦于执事乍钟乃名曰邦其言铣铣雍雍孔煌以邵孝享目受屯鲁多寿无︹立高弘有虔匍及四方永宝迟父钟铭迟父乍姬齐妆姜钟用邵乃穆不显龙光乃用蕲モ多福侯父众齐万年寿子子孙孙亡︹宝楚钟铭隹王五十又六祀辶攴讠今即吟借为熊之于卤方易其永时用享宗周宝钟铭王肇建相文武堇强土南或要敢为虐我土王我其至伐乃都要遣间来逆邵王南人东人具见廿又六邦隹皇上帝百神保余小子朕猷又有成亡竞我隹司配皇天王对乍宗周宝钟仓仓它它雍雍用邵各格不显且祖考先先王其严才上能能丰攴々降余多福福余洎孙参寿隹剌害矢其万年允虢叔大夹钟铭虢上小旅曰不显皇考上小穆秉元明德御于乃辟见寸屯亡旅敢启戈帅井皇考威义为御于天子天子多易旅休旅对天子鲁休扬用乍朕皇考上小大钟皇考严才上异才下々能能降旅多福旅其万年子子孙孙永宝用享邾公钟铭隹王正月初吉乙亥公乃吉金玄Α赤错用乃和钟台乍其皇且皇考曰余异同翼威忌穆不于乃身其钟台血阝其祭礼盟祀台乐大夫台安士庶子为之耳心元器其旧哉公眉寿邦是保其万年无僵子子孙孙永保用享邾公望钟铭隹王九月初吉辰才乙亥公望吉金玄Α蒿吕乍和钟曰余威忌台辛和钟二锗台其屯于和乍天台岂者士至于万年分器是寺楚义钟铭隹王九月初吉丁亥曾孙余斯于之子余邑络之元孙曰于敬哉余义彳楚之良臣而彳责达之字父余万止儿见寸吉金铝台音禾钟台追孝彳先且乐成父兄饣人诃远辶无孙孙用之逡民是楚仲你钟铭隹正月吉丁亥楚王賸仲尔南和钟其眉寿无疆子子孙孙永保用之古逸归藏谨案杜子春注周礼云归藏黄帝也御览六百九引帝王世纪云殷人因黄帝曰归藏礼运我得坤干焉郑云其书存者有归藏疏引熊安生云殷易以坤为首故先坤后干隋志旧新唐志归藏十二卷隋志又云归藏汉初已亡晋中经有之唯载卜筮不似圣人之旨以本卦尚存故取贯于周易之首以备殷易之缺按御览六百八引桓谭新论云归藏四千三百言是西汉末已有此书汉志本七略偶失载耳文献通考引崇文总目云今但存初经齐母本蓍三篇玉海引中兴书目同文渊阁书目不着录盖三篇又亡于元明之际今辑群书所载得八百四十六字视桓谭所见本略存十二焉昔黄神与炎神争斗涿鹿之野将战筮于巫咸曰果哉而有咎昔者丰隆筮将云气而吉核之也昔者河伯筮与洛战而枚占昆吾占之不吉昔常娥以西王母不死之药服之遂奔为月精羿请不死之药于西王母娥窃之以奔月将往枚筮之于有黄有黄占之曰吉翩翩归妹独将西行逢天晦芒毋惊毋恐后且大昌鲧筮之于归藏得其大明曰不吉有初亡后昔者夏后启筮享神于晋之墟作为台于水之阳昔夏后启筮享神于大陵而上钧台枚占皋陶曰不吉启筮徙九鼎启果徙之昔者桀筮伐唐而枚占于荧惑曰不利出征惟利安处彼为狸我为鼠勿用作事伤其父武王伐商枚占耆老曰不吉昔穆王天子筮出于西征不吉曰龙降于天而道里修远飞而冲天苍苍其羽穆王猎干戈之野昔穆王子筮卦于禺强节卦殷王其国常毋谷目剥良人得其玉君子得其粟鼎有黄耳利得鲤有凫鸳鸯有雁干者积石风穴之琴亭之者弗亭终身不瘳君子戒车小人戒徒上有高台下有雍池以此事君其贵若化若以贾市其富如河有人将来遗我货贝以正则彻以求则得有喜则至有人将来遗我钱财自夜望之东君云中干为天为君为父为大赤为辟为卿为马为禾为血卦已上二十五事引见不着篇名其云黄神至夏后启占验当在启筮篇而并及武王穆王者盖太卜增加北堂书钞一百一引桓谭新论归藏藏于太卜故殷易有周事凡繇辞外皆传说耳归藏启筮太昊之盛有白云出自苍梧入于大梁昔女娲筮张云幕而枚占神明占之曰吉昭昭九州日月代极平均土地和合万国共工人面蛇身朱发蚩水出自羊水八肱八趾疏首登九淖以伐空桑黄帝杀之于青丘空桑之苍苍八极之既张乃有夫羲和是主日月职出入以为晦明瞻彼上天一明一晦乃有夫羲和之子出于阳谷帝尧降二女为舜妃滔滔洪水无所止极伯鲧乃以息石息壤以填洪水鲧死三岁不腐剖之以吴刀化为黄龙鲧殛死三岁不腐副之以吴刀是用出禹丽山之子鼓青羽人面马身金水之子其名目羽蒙乃之羽民是生百鸟羽民之状鸟喙赤目而白首昔彼九冥是与帝辩同宫之序是为九歌不可窃辩与九歌以国于下归藏郑母经昔者羿善射毕十日果毕之夏后启筮御飞龙登于天吉明启亦仙也明夷曰昔夏后启上乘龙飞以登飞天皋陶占之曰吉归藏初经初坤初干初离初坎初兑初艮初初巽归藏齐母经瞿有瞿有瓜宵梁为酒尊于两壶两俞饮之二日后稣士有泽我取其鱼归藏本蓍篇蓍末大于本为上吉蒿末大于本次吉荆末大于本次吉箭末大于本次吉竹末大于本次吉蓍一五神蒿二四神荆三三神箭四二神竹五一神筮犯皆臧五筮之神明皆聚焉左传襄九年穆姜梦于东宫初往而筮之遇艮之八注连山归藏皆以七八为占故言遇艮之八疏七为少阳八为少阴九为老阳六为老阴老主而少不变周易以变为占二易以不变为占此筮遇艮之八谓艮之第二爻不变者是八也筮辞谨案周礼太卜掌三易之法一曰连山二曰归藏三曰周易其经卦皆八其别皆六十有四秦焚书唯易以卜筮存易盖统三易言之汉专用周易而夏殷易若存若亡通儒不尽见之后竟佚失可异也余编上古三代文既辑归藏一篇如右而左氏所载或用周易传必明明标出其不标出者实兼三易然亦有筮者临时推测别撰韵语为象辞复以韵语下断者今辑一篇题曰筮辞附归藏后焉同复于父敬如君所涉河侯车败千乘三去三去之馀获其雄狐土羊亦无亡皿也女承筐亦无贶也西邻责言不可偿也归妹之睽犹无相也震之离亦离之震为雷为火为嬴败姬车说其复火焚其旗不利行师败于宗丘归妹癸孤寇张之弧侄其从姑六年其逋逃归其国而弃其家明年其死于高梁之虚南国蹙射其元王中厥目卜颂谨案周礼太卜掌三兆之法一曰玉兆二曰瓦兆三曰原兆其经兆之体皆百有二十其颂皆千有二百盖三兆之颂合三千六百群书所载卜之遇兆曰其繇曰占曰者皆卜颂也卜以五行为兆左传哀九年赵鞅卜救郑遇水适火注水火之兆疏引服虔云兆南行适火卜法横者为土立者为木邪向经者为金背经者为火因光而细曲者为水自汉以来筮专行而卜微今辑卜颂一篇附三易之后焉鼎成三足而方不炊而自烹不举而自臧不迁而自行以祭于昆吾之虚上乡逢逢白云一南一北一西一东九鼎既成迁于三国非龙非螭非虎非罴兆得公侯天遗汝师以之佐昌施及三王蜉蝣之羽飞集于户鸿之戾止弟弗克理重灵降诛尚复其所虫飞集户是曰失所惟彼小人弗克以育君子关亲将留其身归于母氏而后获宁册而藏之厥休将振凤皇于飞和鸣锵锵有妫之后将育于姜五世其昌并于正卿八世之后莫之与京其名曰友在公之右间于两社为公室辅挟以衔骨齿牙为猾戎夏交猝专之渝攘公之俞一薰一莸十年尚犹有臭兆如山陵有夫出征而丧其雄君子得鼋小人遗冠沈阳可以兴兵利以伐姜不利于商如鱼窥尾衡流而方羊裔焉大国灭之将亡阖门塞窦乃自后逾大横庚庚余为天王夏启以光夏书昏墨贼杀夏训有穷后羿昔有夏之方衰也后羿自Θ迁于穷石因夏民以代夏政恃其射也不修民事而淫于原兽弃武罗伯因熊髡圉而用寒浞寒浞伯明氏之谗子弟也伯明后寒弃之夷羿收之信而使之以为已相浞行媚于内而施赂于外愚弄其民而虞羿于田树之诈慝以取其国家外内咸服羿犹不悛将归自田家众杀而亨之以食其子其子不忍食诸死于穷门靡奔有鬲氏浞因羿室生浇及豷恃其谗慝诈伪而不德于民使浇用师灭斟灌及斟寻氏处浇于过处于戈靡自有鬲氏收二国之烬以灭浞而立少康少康灭浇于过后杼灭于戈有穷由是遂亡训语夏之衰也褒人之神化为二龙以同于王庭而言曰余褒之二君也夏后卜杀之与去之与止之莫告卜请其而藏之吉乃布币焉而策告之龙亡而在椟而藏之传郊之及殷周莫之发也秩官敌国宾至关尹以告行理以节逆之候人为导卿出郊劳门尹除门宗祝执祀司里授馆司徒具徒司空视涂司寇诘奸虞人入材甸人积薪火师监燎水师监濯膳宰致饔禀人献饩司马陈刍工人展车百官以物至宾入如归是故大小莫不怀爱其贵国之宾至则以班加一等益虔至于王吏则皆官正莅事上卿监之若王巡守则君亲监之西方之书怀与安实疚大事大度之书举兵之日而境内不贫战而必胜胜而不死得地而国不败为此四者若何举兵之日而境内不贫者计数得也战而必胜者法度审也胜而不死者教器备利而敌不敢校也得地而国不败者因其民也郑书安定国家必大焉先恶直丑正实蕃有徒太府之宪国虽大赦降臣亡子不得与焉礼志将有请于人必先有入焉欲人之爱己也必先爱人欲人之从己也必先从人无德于人而求用于人罪也前志敌惠敌怨不在后嗣志言以足志文以足言高山峻原不生草木松柏之地其土不肥军志允当则归知难而退有德不可敌先人有夺人之心周志勇则害上不登于明堂文王梦天帝服玄穰以立于令狐之津帝曰昌赐汝望文王再拜稽首太公于后亦再拜稽首文王梦之夜太公梦之亦然其后文王见太公而之曰而名为望乎答曰唯为望文王曰吾如有所见于汝太公言年月与其日且尽道其言臣此以得见也文王曰有之有之遂与之归以为卿士汲冢琐语谨案晋书束皙传初太康二年汲郡人不准盗发魏襄王墓或言安厘王冢得竹书数十车其琐语十一篇诸国卜梦妖怪相书也隋志古文琐语四卷汲冢书旧新唐书同宋以后不着录今辑群书引见省并复重得二十五事汇为一篇至穆天子传竹书纪年俱汲冢古文见存不录舜囚尧于平阳取之帝位今见有囚尧城仲壬崩伊放太甲乃自立四年周宣王夜卧而晏起后夫人不出于房其后既出乃脱簪珥待罪于永巷使其傅母通言于宣王曰妾之淫心见矣至使君王失礼而晏起以见君王之乐色而忘德也乱之兴从婢子起敢请罪王曰寡人不德实自生过非夫人之罪也遂复姜后也勤于政事早朝晏退卒成中兴之名宣王之元妃献后生子不恒期月而生后弗敢举天子召问群臣及元史史皆答曰若男子也身体有不全诸骨节有不备者则可身体全骨节备不利于天子也将必丧邦天子曰若而不利余一人命弃之仲山甫曰天子年长矣而未有子或天将以是弃周虽弃之何益且卜筮言何必从天子乃弗弃之幽王娶褒姒楚矢箕服是丧王国周王欲杀王子宜咎立伯服释虎将执之宜咎叱之虎弭耳而服晋冶氏女徒病弃之舞嚣之马僮饮马而见之病徒曰吾良梦马僮曰汝奚梦乎曰吾梦乘水如河汾三马当以舞僮告舞嚣自往视之曰尚可活吾买汝答曰弃之矣犹未死乎舞嚣曰未遂买之至舞嚣氏而疾有间而生荀林父晋平公梦见赤熊窥屏恶之而有疾使问子产子产曰昔共工之卿曰浮游既败于颛顼自没沈淮之渊其色赤其言善笑其行善顾其状如熊常为天王崇见之堂则王天下者死见之堂下则邦人骇见之门则近臣忧见之庭则无伤今窥君之屏病而无伤祭颛顼共工则瘳公如其言而病间晋平公与齐景公乘至于浍上见人乘白骖八驷以来平公之前公问师旷曰有犬狸身而狐尾者乎师旷有顷而答曰有之首阳神其名曰者来首阳之神饮酒霍太山而归其居而于浍乎见之甚善君有喜焉师旷御晋平公鼓瑟辍而笑曰齐君与其嬖人戏坠于床而伤其臂平公命人书之曰某月某日齐君戏而伤问之于齐侯齐侯笑曰然有之有鸟飞从西方来白质五色皆备集平公之庭相见如让公召叔向问之叔向曰吾闻师旷曰西方有白质鸟五色皆备其名曰南方赤质五色皆备其名曰摇其来为吾君臣其祥先至矣齐景公伐宋至曲陵梦见大君子甚长而大大下而小上其言甚怒好仰晏子曰若是则盘庚也夫盘庚之长九尺有馀大下小上白色而髯其言好仰而声上公曰是也是怒君师不如违之遂不伐宋也齐景公伐宋至曲陵梦见有短丈夫宾于前晏子曰君所梦何如哉公曰其宾者甚短大上而小下其言甚怒好亻免晏子曰如是则伊尹也伊尹甚大而短大上小下赤色而髯其言好亻免而下声公曰是矣晏子曰是怒君师不如违之遂不果伐宋范献子卜猎命人占之曰其繇曰君子得鼋小人遗冠范献子猎而无得遗其豹冠陨石于铸三宋景公问于刑史子臣曰陨石于铸三何也刑史子臣答曰天下之望山三将崩初刑史子臣谓宋景公曰从今已往五祀五日臣死自臣死后五年五月丁亥吴亡已后五祀八月辛巳君薨刑史子臣至死日朝见景公夕而死后吴亡景公惧思刑史子臣之言将至死日乃逃于瓜圃遂死焉求得已虫矣智伯既败将出走梦火见于西方乃出奔秦又梦火见于南方遂奔楚也蒲且子见双凫过之其不被弋者亦下齐东有二石高八尺博四尺而入于海汲冢琐语记太丁时事目为夏殷春秋琐语又有晋春秋记献公十七年事琐语春秋载鲁国闵公时事言之最详汲冢所得书寻亦亡逸今惟纪年琐语师春在焉案纪年琐语载春秋时事与左氏同疏圃见琐语汲冢琐语乃载秦望碑古文周书谨案古文周书亦汲冢所得今仅文选注引有二条或以逸周书当之非也周穆王姜后昼寝而孕越姬嬖窃而育之毙以玄鸟二七涂以彘血寘诸姜后遽以告王王恐发书而占之曰蜉蝣之羽飞集于户鸿之戾止弟弗克理重灵降诛尚复其所问左史氏史豹曰虫飞集户是曰失所惟彼小人弗克以育君子史良曰是谓关亲将留其身归于母氏而后获宁册而藏之厥休将振王与令尹册而藏之于椟居三月越姬死七日而复言其情曰先君怒子甚曰尔夷隶也胡窃君之子不归母氏将寘而大戮及王子于治穆王田有黑鸟若鸠扁飞而寺于衡御者毙之以策马逸不克止之踬于乘伤帝左股桃左春秋人主之疾死者不能处半人主弗知则乱多资释氏谨案佛教始于周释藏所载佛说诸经中有敕令书表皆周代外国文也翻译不无润色姑编入三代文其不称佛说者如根本说及西域记所载西土先志中亦往往有书记未详时代编入先唐文迦叶佛佛姓迦叶波罗柰城人梵德子是为贤劫第三尊遗释迦牟尼佛书付伽梨衣我初成道时大梵天王施我彼丝是化出非是缲茧梵天王施经丝坚牢地神王施纬丝由彼二施主共成一法衣由是义故今特施我我自成道以来常披此衣未曾损失今付悉达若得成佛取我僧伽梨安置祇洹中若转毗尼时当为我着今留此衣汝涅盘后一百年初有无智比丘分毗尼藏遂为五部从百年后分汝修多罗当为无量部诤论由兴令法速灭由彼愚僧不闲三藏闻开着缯衣即谓杀蚕汝若成道后彼丝自出诸国非是杀蚕故我将付树神今转付汝此函中并是我遗教亦将付汝住持遗法胜军王王舍卫国王致世尊父凈饭王书汝王太子悉达多证得无上法味法味于世出世间咸蒙济度凈饭王王名凈饭天姓剎利手书召世尊汝一切义成是我亲子既厌烦恼弃国出家为求无上正等正觉己闻成道教化众生思念之心日时相续令他人得乐惟我苦恼譬如大树因地而生既有根苗终望果实汝心已遂宜忆往愿昔者所言若不证无上菩提寂静之道誓不再入迦毗罗城大行已成宜应愍我及眷属等舍卫国贾人与世尊书是女端正甚好无比欲为佛娶之尔释迦牟尼佛佛名悉达多凈饭王子年十九立为太子出家成佛号天人师以周昭王二十四年四月八日生至周穆王五十二年二月十五日死年七十九是为贤劫第四世尊报波罗柰国金色女书人苦皆从恩爱生生当复老老当复病从病致死从死至忧哭天下苦者皆从恩爱生四姓敕冶师书昔育此子子入吾门疾疫相仍财耗当死太卜占云儿致此菑书到极慑投之火中六度集经又与邸阁书此儿到疾以石缚腰沈之深渊梨师跋陀国王上勒那跋弥王送太子表太子在此实所不知辛酸诸事伏想委曲太子今者已还得眼即娉鄙女为太子妻比严办具臣自卫送叶国湿波王与太子须大拏书汝是智慧之人去者亦当忍来者亦当忍云何恚不还须汝饮食耳王舍国瓶沙王与德差伊罗国佛迦沙王书我国中有金银珍宝甚多我不用为宝今我国中生一人华字佛紫磨金色身有七十二相又报弗迦沙王佛教人弃家损妻子断爱欲当除须发着法衣作沙门所以者何人愚痴故不当为者而为之便为痴从痴为行从行为识从识为名色从名色为六入何等为六入一者眼二者耳三者鼻四者口五者身六者心是为六入此六事皆外向眼向色耳向声鼻向香口向味身向细恧心向欲是为六向从六向为合从合为痛乐从痛乐为爱从爱为受从受为有从有为生从生为老死忧悲苦不如意恼如是合大苦阴随习凡合此勤苦合名人智者自去愚痴尽众恶消除恶消除便行尽行尽识尽识尽名色尽名色尽六入尽六入尽合尽合尽痛乐尽痛乐尽爱尽爱尽受尽受尽有尽有尽生尽生尽老死尽老死尽己忧悲苦不如意恼如是合大苦阴随习为尽便不复生不生即得泥洹道无为又报弗迦沙王书卿以宝华见遗今以法事相上详思其义果报深美到便诵习以同道味德差伊罗国弗迦沙王与瓶沙王书愿具闻神佛所施行教戒当所奉行愿具答意加赦国波罗柰城诸族豪贵与梵摩达哆王书长生童子彼作是语汝不畏后为子孙作患邪僧大僧大舍卫国人与兄佛大书大兄起居随时安善二亲在时以吾累兄兄不承之违废亲教以女色故骨肉相残违亲慈教为不孝也残杀人命为不仁也杀一畜生其罪不小况杀应真吾不中止兄自招之今吾有形可得相杀善游寂寞徒复相害长别努力愿从真道某许国王报某国王书惟别历载不得言面每思旧好何日舍怀中间隔绝不及所致不见忽捐复遗贤臣美供绮璝以相谢矣克刂抱来意终始不忘愿一同会及散久回今寄奇珍是身所有贵致微心言面乃叙释氏列女阿育王妾诈为王与太子法慧书尔有慢上之罪不忍面诛书到疾脱眼瞳子付使还国梵志女更四姓与邸阁书吾年西垂重疾日困彼梵志吾之亲友也厥女既贤且明今可任为儿匹极其宝帛娉礼预好小礼大娉纳妻之日按此敕矣〖已上从释藏众经录出敕令书表十九首迦叶佛前乎佛者也胜军王佛父行饭沙王佛之父舍卫国贾人等与佛并世四姓等果报因缘皆前乎佛者其余胜光王等未详时代似皆在佛后未敢入三代文〗仙道彭祖彭祖姓彭名翦一云名籛铿一云姓籛名铿陆终第三子祝融之孙颛顼之玄孙历事唐虞夏至商为守藏史年七百余岁一云八百岁有养性经一卷摄生养性论神强者长生气强者易灭柔弱畏威神强也鼓怒骋志气强也凡人才所不至而极思之则志伤也力所不胜而极举之则形伤也积忧不己则魄神伤矣积悲不已则魄神散矣喜怒过多神不归室憎爱无定神不守形汲汲而欲神则烦切切所思神则败久言笑则藏腑伤久坐立则筋骨伤寝寐失时则肝伤动息疲劳则脾伤挽弓引弩则筋伤沿高涉下则肾伤沈醉呕吐则肺伤饱食偃卧则气伤骤马步走则胃伤喧唿诘骂则胆伤阴阳不交则疮疿生房室不节则劳瘠发且人生一世久远之期寿不过三万日不能一日无损伤不能一日修补徒责神之不守体之不康岂不难乎足可悲矣是以养生之法不远唾不骤行耳不极听目不久视坐不至疲卧不及极先寒而后衣先热而后解不欲甚饥饥则败气食诫过多勿极渴而饮饮诫过深食过则症块成疾饮过则痰癖结聚气风不欲甚劳不欲甚逸勿出汗勿醉中奔骤勿饱食走马勿多语勿生氵食勿强食肥鲜勿沐发后露头冬不欲极温夏不欲极凉冬极温而春有狂疫夏极凉而秋有疟痢勿露卧星月之下勿饥临尸骸之前勿睡中摇扇勿食次露头勿沖热而饮冰水勿凌甚寒而逼炎炉勿沐浴后而迎勐风勿汗出甚而便解衣勿沖热而便入冷水淋身勿对日月及南北斗大小便勿于星辰下露体勿沖霜雾及岚气此皆损伤藏腑败其神魂五味不得偏耽酸多伤脾苦多伤肺辛多伤肝甘多伤肾咸多伤心此并应于五行潜禀四体可理可究矣志士君子深可慎焉犯之必不便损久乃积成衰败是故心为五藏之主气为百体之使动用以太和为马通宣以玄寂为车关节烦劳即偃仰导引若不营摄养之术不顺和平之道须臾气衰于不竟之际形枯于声色之前劳其渺渺之身憔其戚戚之思闻斯道养深可修慎是以真人常日淡泊不亲狂荡而愚者纵意未至损身已败其神魂伤其魄矣悲夫养寿养寿之道但莫伤之而已夫冬温夏凉不失四时之和所以适身也美色淑姿安闲性乐不至思欲之感所以通神也车服威仪知足无求所以一志也八音五色以养视听之欢所以导心也凡此皆以养寿而不能斟酌之者反以速患古之智人恐不才之子不识事宜流荡不还故绝其源故经有上士别床中士异被服药百过不如独卧色使目盲声使耳聋味使口爽言若能节宣其宜适抑扬其通塞者不减年算而得其益凡此之类譬犹水火可否失适反为害耳人不知其经脉养生要忧恚悲哀伤人喜乐过差伤人老子老子姓李名耳即老聃楚国苦县人为周柱下史孔子尝问礼一云即老莱子楚人养生要诀一人之身一国之象胸臆之设犹宫室也支体之位犹郊境也骨节之分犹百川也腠理之间犹四衢也神犹君也血犹臣也气犹民也故志人能理其身亦犹人君能治其国夫爱其民所以安其国爱其气所以全其身民弊即国亡气衰即身谢是以志人上士当施医于未病之间不追修于既败之后故知国难保而易丧气难清而易浊审机权可以安社稷制嗜欲可以保性命若能摄生者当先除六害然后可以延驻何名六害一曰薄名利二曰禁声色三曰廉货财四曰损滋味五曰屏虚妄六曰除疾妒六者若存则养生之道徒设耳盖未见其有益也虽心希妙理口念真经咀嚼英华唿吸景象不能补其促矣诚知所以保和全真当须少思少念少笑少言少喜少怒少乐少愁少恶少好少事少机夫多思则神散多念则心劳多笑则藏腑上翻多言则气海虚脱多喜则膀胱纳客风多怒则腠理奔浮血多乐则心神邪荡多愁则头面焦枯多好则气智溃溢多恶则神爽奔腾多事则筋脉干急多机则智虑沈迷兹乃伐人之生甚于斤斧蚀人之性甚于豺狼无久行无久坐无久立无久卧无久视无久听不饥强食则脾劳不渴强饮则胃胀体欲常劳食欲常少劳勿令过少勿令虚冬则朝勿虚夏则夜勿饱早起不在鸡鸣前晚起不过日出后心内澄则真人守其位气内定则邪物去其身行欺诈则神悲行争竞则神沮轻侮于人当减算杀害于物必伤年行一善则魂神欢构一恶则魄神喜魂神欲人生魄神欲人死常欲宽泰自居恬淡自守则神形安静灾病不生仙录必书其名死籍必消其咎养生之理尽在此矣至于练琼丹而补脑化金液以留神此上真之妙道非食谷啖血越分而修之万人之中得者殊少深可诫焉鬼神西王母西王母国名在西极一云天帝女一云神人授黄帝符太一在前天一备后得兵契信战则克矣玄女玄女未详或云天帝女一云即西王母有玄女战经一卷黄帝问玄女兵法四卷玄女式经要法一卷黄帝问玄女兵法黄帝与蚩尤九战九不胜黄帝归于太山三日三夜天雾冥有一妇人人首鸟形黄帝稽首再拜伏不敢起妇人曰吾玄女也子欲何问黄帝曰小子欲万战万胜万隐万匿首当从何起遂得战法焉黄帝攻蚩尤三年城不下募求术士乃得伍肯与之言曰今日余攻蚩尤三年城不下其咎安在伍肯曰此城中之将为人必白色商音始攻时得毋以秋之东方行乎今黄帝为人苍色角音此雄军也以战为之黄帝曰善为之若何伍肯曰臣请攻蚩尤三日城必下黄帝大喜其中黄直曰帝积三年攻蚩尤而城不下今子欲以三日下之何以为明伍肯曰不如臣言请以军法论黄帝曰子欲以何时臣请以朱雀之日日正中时立赤色征音绛衣之军于南方以辅角军臣请以青龙之日平旦时立青色角音青衣之军于东方以辅羽军臣请以玄武之日人定时立黑色羽音黑衣之将于北方以辅商军臣请以白虎之日日入时立白色商音白衣之将于西方以辅宫军四将以立臣请为帝以黄龙之日日中建黄旗于中央以制四方五军已具四面攻蚩尤三日其城果下黄帝即封肯世世不绝凡行兵之道天地大宝得者全胜失者必负北斗之中禽有旬始状像雄鸡制百兵之母能得其术何神不使九地九天各有表里三奇六合王威军士行兵之道天地之宝九天九地各有表里九天之上六甲子也九地之下六癸酉也子能顺之万全可保战斗之法当从九天之上击九地之下众士默默人无所见九天者春在青龙夏在朱雀秋在白虎冬在玄武四神为九天其沖为九地战斗之法乘一破十百事不失都皆天一乘六神王齐士击冠旅天下一句不足信当云六神甲子旬在河魁甲戌旬在传送甲申旬在胜先据五行大义第二十篇引玄武式经云神后主子大吉主丑功曹主寅大沖主卯天刚主辰太乙主巳胜先主午小吉主未传送主申从魁主酉河魁主戌微明主亥午胜先者阳气大威阴气时动惟阳在先为胜也可以互证甲午旬在罡中甲辰旬在功曹甲寅旬在神后此六神战主也敌人既阵必以其胜阵之敌人为直阵己以方阵攻之方阵者金阵也敌人为兑阵己以曲阵攻之曲阵者水阵也敌人为圆阵己以直阵攻之直阵者木阵也敌人为方阵己以兑阵攻之兑阵者火阵也敌人为曲阵己以圆阵攻之圆阵者土阵也欲知敌人来时视之所从来上神欲以其胜应之假令敌人从大小吉魁罡下来应之以左部青旗从太一胜光下来应之以后部黑旗从功曹太沖下来应之以右部白旗从传送从魁下来应之以前部赤旗从登明神后下来应之以中部黄旗此天道胜也出军行将屯守相与数斗动作必击鼓作声听其音以知已兵强弱也诸见举烽火传言虏且起欲知审来不以言者时所加之得阳者不得阴者为来法六甲将及夫人姓名服色其将皆着赤帻小冠带白绶绂夫人足皆各象其禽兽足凡欲招致神当于帛上书诸神名如法祭之齐事六日见形六十日一祭合诸神祭之祭法脯长一尺广三寸白茅为借编以青丝借长二尺四寸广六寸饼枣粟并脯置借上杯皆黑中以丹砂九两盛米囊九枚置北斗坐上中为九星六甲坐外西南十二坐坐前一杯受道者坛东北南面再拜祝禹问于风后曰吾闻黄帝有胜负之图六甲阴阳之道今安在乎风后对曰其图黄帝藏会稽之山下其坎深千丈广千丈镇以盘石求之者亡视之者见致难得也禹北见六子问海口所出禹乃决江口鸣角会稽龙神为见玉匮浮禹乃开而视之中有天下经十二卷禹未及持之其四卷飞上天禹不能得也其四卷复下陂池禹不能拯也禹得中四卷开而视之乃霍太山三神竹中朱书赵毋卹余霍泰山山阳侯天使也三月丙戌余将使女反灭知氏女亦立我百邑余将赐女林胡之地至于后世且有伉王亦黑龙面而鸟噣鬓麋髭髯大膺大胸修下而冯左衽界乘奄有河宗至于休混诸貉南伐晋别北灭黑姑阙名时儆收而场功彳侍而畚局营室之中土功其始火之初见期于司里四方戒各修乎乃事考乃职事无敢不敬戒国有大刑城石人腹铭摩兜鞬摩兜鞬慎莫言东都门外石铭佳城郁郁三千年见白日吁嗟滕公居此室石棺铭帝令处父不与殷乱赐尔石棺以华氏沙丘石椁铭不逢其子灵公夺而里之阉里石椁铭四体不勤熟为作生不遭遇长附讫赖得二人发吾宅琵琶圻古冢甓文筮吉龟凶八百年落江中孔子圹壁刊文秦始皇何僵梁开吾户据吾床饮吾酒唾吾浆飧吾饣卞以为粮张吾弓射东墻前至沙丘当灭亡阳翁伯碑文居于县北六十里翁同之山后潞徙于西山之下阳公又迁居焉而受玉田之赐情不好宝玉田自去今犹谓之玉田阳小平津北岸古冢铭今卜高原千秋之后化为下泉当逢霸主必为改迁比干墓铜盘铭右林左泉后冈前道万世之宁于焉是保士冠礼祝辞始加士冠始加缁布冠服玄端爵鞞令月吉日始加元服弃尔幼志顺尔成德寿考惟祺介尔景福再加吉月令辰乃申尔服敬尔威仪淑慎尔德眉寿万年永受胡福三加以岁之正以月之令咸加尔服兄弟具在以成厥德黄无疆受天之庆醴辞甘醴惟厚嘉荐令芳拜受祭之以定尔祥承天之休寿考不忘醮辞始醮旨酒既清嘉荐亶时始加元服兄弟具来孝友时格永乃保之再醮旨酒既氵胥嘉荐伊脯乃申尔服礼仪有序祭此嘉爵承天之祜三醮旨酒令芳笾豆有楚咸加尔服肴升折俎承天之庆受福无疆字辞礼仪既备令月吉日昭告尔字爰字孔嘉髦士攸宜宜之于假永受保之曰伯某父土昏礼辞父命子往迎尔相承我宗事勖率以敬先如之嗣若则有常父命女戒之戒之夙夜无违命母命女勉之敬之夙夜无违宫事庶母命女敬恭听宗尔父母之言夙夜无愆视诸衤鞶少牢馈食祝暇辞皇尸命工祝承致多福无疆于女孝孙来女孝孙使女受禄于天宜稼于田眉寿万年勿替引之救日食告天天子臣某谨承皇戒退避正居思行愆误阳精有弊已政类弃正事去非释苛禁不敢直命遗臣钦喻已绝国害之谴近以绪尽力宣文思维表道愿得修政以奉宗祖追往翼今勉开嘉纪纵太阳精以兴日宝蜡祝土反其宅水归其壑昆虫无作丰年若上岁取千百鲁郊祝以斯音赤羽去鲁侯之咎祭侯辞惟若宁侯毋或若女不宁侯不属于王所故抗而射女强饮强射诒女曾孙诸侯百福嗟尔不宁侯为尔不朝于王所故亢而射女强食尔食曾孙侯氏百福立社祝今某月日君为某立社社祭土而主阴气也五谷用成万民以生敢用肥豚嘉蔬清酒敬致大神自今日以来福请雨止惟灵是听子孙眉寿万神含灵请雨祝昊天生五谷以养人今五谷病旱恐不成敬进清酒膊脯再拜请雨雨幸大澍皇皇上天照临下土集地之灵神降甘雨庶物群生咸得其所止雨祝天生五谷以养生民今天雨不止伤五谷如何神灵而行而止杀牲以赛神灵雨则不止鸣鼓攻之朱缘绳索而齐之天生五谷以养人民今天雨不止用伤五谷如何如何灵而不幸杀牲以赛神灵雨则不止鸣鼓攻之朱缘绳萦而协之禳田祝瓯窭满篝污邪满车五谷蕃熟穰穰满家下田污邪得谷百车蟹果者宜禾说苑复恩蟹果者宜禾污邪者百车传之后世洋洋有余蟹果者宜禾污邪者满车五谷蕃熟穰穰满家高得万束下得千斛禁鼠祝付敕屋吏制断鼠虫三时言功鼠不敢行龟祝今日吉谨以粱卵弟黄祓去玉灵之不祥玉灵必信以诚知万事之情辩兆皆可占不信不诚则烧玉灵扬其灰以征后龟假之玉灵夫子夫子玉灵荆灼而心令而先知而上行于天下行于渊诸灵数采莫如汝信今日良日行一良贞假之灵龟五筮五灵不如神龟之灵知人死知人生某身良贞口诫勿谓何有积怨致咎勿曰不传伏流成川蚁孔溃河熘穴倾山诅楚文又秦嗣王敢用吉玉宣璧使其宗祝邵布愍告于不显大神巫咸及大沈久湫以底楚王熊相之多罪昔我先君穆公及楚成王是缪力同心两邦有壹绊以婚姻衤以齐盟曰万子孙毋相为不利亲不显大神巫咸大沈久湫而质焉今楚王熊相康回无道淫失甚乱宣奓竞变输盟制内之则虢虐不辜刑戮孕妇幽刺亲戚拘圉其叔父置者冥室椟棺之中外之则冒改久心不畏皇天上帝及不显大神巫咸大沈久湫之光列威神而兼倍十八世之诅盟卫者侯之兵以临加我却划伐我社稷伐灭我百姓求蔑法皇天上帝及不显大神巫咸大沈久湫之恤祠之以圭玉牺牲逑取彳吾边城新徨及于长亲攴彳吾不敢曰可今又悉兴其众张孑今意怒饰甲兵奋士盛师以逼吾边竞将欲复其迹唯是秦邦之羸众敝赋享俞栈舆礼使介老将之以自救医殳亦应受皇天上帝及不显大神巫咸大沈久湫之几灵德赐克剂楚师且复略我边城敢数楚王熊相之倍盟犯诅箸石章以盟大神之威神赤爵衔丹书敬胜怠者吉怠胜敬者灭义胜欲者从欲胜义者凶凡事不强则不枉不敬则不正枉者废灭敬者万世以仁得之以仁守之其量百世以不仁得之以仁守之其量十世以不仁得之不仁守之不及其世纪国金壶丹书食鱼无反勿乘驽马玉苞舒图已下图谶帝当枢百则禅虞玉牒文祝融司方发其英沐日浴月百宝生玄珪刻文延喜之王受德天赐之佩黑玉赤勒玄精天乙受神福命之予伐桀命克予商灭夏天下服赤爵衔书姬昌苍帝子亡殷者纣王赤乌衔珪天命周文王伐殷有国泰颠来宾河出绿图帝出乘黄降周之岐社凤皇衔书殷帝无道虐乱天下皇命已移不得复久灵远离百神吹去五星聚房昭理四海玉璜刻文姬受命吕佐旌德合昌来提撰尔雒钤报在齐劝进笺註引尚书中侯吕尚立变名答曰望钧得玉璜刻曰云云又见宋书符瑞志麟吐玉书水精之子孙衰周而素王鲁端门血书趣作法孔圣没周姬亡慧东出秦政起胡破术书纪散孔不绝黄玉刻文宝文出刘季握金刀在轸北字禾子天下服孔提命作应法为赤制雀集麟吐图姬周亡赤气起火曜兴玄丘制命帝玉版璇玑一低一昂是七期素书后世修吾书董仲舒护吾车拭吾履发吾笥会稽钟离意璧有七张伯藏其一遗谶亡秦者胡也不知何一男子自谓秦始皇上我之堂踞我之床颠倒我衣裳至沙丘而亡嘉林龟左肋书文甲子重光得我者匹夫为人君有土正诸侯得我为帝王晋惠公公名夷吾武王少子唐叔虞之后献公子以骊姬之难奔梁为里克所迎立在位十四年谥曰惠公在梁遣里克书诚得立请遂封子于汾阳之邑韩誓失次犯令死将止不面夷死伪言误众死晋文公公名重耳惠公兄以骊姬之难出亡十九年秦纳之晋遂世霸在位九年谥曰文公合诸侯盟吾闻国之昏不由声色必由奸利好乐声色者淫也贪奸者惑也夫淫惑之国不亡必残自今以来无以美妾疑妻无以声乐妨正无奸情害公无以货利示下其有之者是谓伐其根素流于华叶若此者有患无忧有寇勿弭不如言者盟示之践士盟凡我同盟各复旧职践土载书王若曰晋重鲁申卫武蔡甲午郑捷齐潘宋王臣莒期令毋淫宫室以妨人宅板筑以时无夺农功晋厉公公名州蒲景公太子在位八年为其臣栾书荀偃所弒谥曰厉公以杀三郄辞于栾书中行偃寡人有讨于郄氏既伏其辜矣大夫无辱其复职位晋平公公名彪悼公子在位二十六年谥曰平公授郑公孙段策子丰有劳于晋国余闻而弗忘赐女州田以胙乃旧勋逐栾盈下令国人自文公以来有力于先君而子孙不立者将授立之得之者赏令国中欲有谏者为隐左右言及国吏罪祖朝朝晋献公时人上书献公草茅臣东郭氏祖朝愿请开国家之计介子推从者推从晋文公出亡一作介之推琴操作介子绥列仙传云姓王名定从者阙姓名悬书宫门龙欲上天五蛇为辅龙已升云四蛇各入其宇一蛇独怨终不见处所有龙矫矫顷失其所五蛇从之周遍天下龙饥无食一蛇割股龙反其渊安其壤土四蛇入穴皆有处所一蛇无穴号于中野雍子雍子阙其名楚人遇谮奔晋为鄐大夫发命于军归老幼反孤疾二人役归一人简兵蒐乘秣马蓐食师陈焚次明日将战巫臣巫臣姓屈庸楚之王族字子灵为申县尹故称申公以争夏姬奔晋为邢大夫而楚灭其族乃通吴于晋以病楚吴于是始大自晋遗楚子重子反书尔以谗慝贪慝事君而多杀不辜余必使尔罢于奔命以死士燮燮太傅随会子以会食邑于随后更受范为范氏位至中军佐谥曰文子与楚盟宋西门外凡晋楚无相加戎好恶同之同恤灾危备救兇患若有害楚则晋伐之在晋楚亦如之交贽往来道路无壅谋其不协而讨不庭有渝此盟明神殛之俾隧其师无克胙国士廞廞士燮子代荀偃为中军将谥曰宣子同盟于亳载书凡我同盟毋蕴年毋壅利毋保奸毋留慝救灾患恤祸乱同好恶奖王室或间兹命司慎司盟名山名川群神群祀先王先公七姓十二国之祖明神殛之俾失其民队命亡氏踣其国家士弱弱太傅士渥浊之子谥曰庄子伯之言长故又称庄伯同盟于戏载书自今日既盟之后郑国而不唯晋命是听而或有异志者有如此盟荀罂罂荀首子代韩厥为中军将谥曰武子以荀首食邑于知故以邑氏为知氏首兄林父将中行故以官氏为中行氏伯之言长故林父之嗣通称中行伯荀首之嗣通称为知伯伐郑令于诸侯修器备盛糇粮归老幼居疾于虎牢肆眚围郑荀偃偃字伯游林父孙代荀罂为中军将谥曰献子棫林令鸡鸣而驾塞井夷灶唯余马首是瞻祷河齐环怙恃其险负其众庶弃好背盟陵虐神主曾臣彪将率诸侯以讨焉其官臣偃实先后之茍捷有功无作神羞官臣偃无敢复济唯尔有神裁之督扬盟大毋侵小羊舌肸肸字叔向一字叔誉晋之公族中军尉佐羊舌职次子食邑于杨亦称杨傅平公初代士渥浊为太傅昭公时位上大夫诒郑子产书始吾有虞于子今则已矣昔先王议事以制不为刑辟惧民之有争心也犹不可禁御是故闲之以义纠之以政行之以礼守之以信奉之以仁制为禄位以劝其从严断刑罚以威其淫惧其未也故诲之以忠耸之以行教之以务使之以和临之以敬莅之以强断之以刚犹求圣哲之上明察之官忠信之长慈惠之师民于是乎可任使也而不生祸乱民知有辟则不忌于上并有争心以征于书而侥幸以成之弗可为矣夏有乱政而作禹刑商有乱政而作汤刑周有乱政而作九刑三辟之兴皆叔世也今吾子相郑国作封洫立谤政制参辟铸刑书将以靖民不亦难乎诗曰仪式刑文王之德日靖四方又曰仪刑文王万邦作孚如是何辟之有民知争端矣将弃礼而征于书锥刀之末将尽争之乱狱滋丰贿赂并行终子之世郑其败乎肹闻之国将亡必多制其此之谓乎诈为苌弘卖周书苌弘谓叔向曰子为我谓晋君所与君期者时可矣何不亟以兵来栾盈盈栾书孙黡子晋下军佐为范モ所逐出奔复入见杀及范氏亡追号曰怀子奔楚过周辞于周行人天子陪臣盈得罪于王之守臣将逃罪罪重于郊甸无所伏窜敢布其死昔陪臣书能输力于王室王施惠焉其子黡不能保任其父之劳大君若不弃书之力亡臣犹有所逃若弃书之力而思黡之罪臣戮余也将归死于尉氏不敢还矣敢布四体唯大君命焉韩厥韩出唐叔虞之后曲沃桓叔子万食邑于韩因为韩氏万曾孙厥事景公为上卿将中军谥曰献子六世至景侯虔与赵魏分晋列为诸侯又二世遂灭晋对问大业之后为祟大业之后在晋绝祀者其赵氏乎夫自中衍者皆嬴姓也中衍人面鸟噣降佐殷帝大戊及周天子皆有明德下及幽厉无道而叔带去周适晋事先君文侯至于成公世有立功未尝绝祀今吾君独灭赵宗国人哀之故见龟策唯君图之申不害不害京人故郑贱臣韩昭侯以为相有申子三卷申子君臣明君治国而晦晦而行行而止止三寸之机运而天下定方寸之基正而天下治故一言正而天下定一言倚而天下靡申子大体夫一妇擅夫众妇皆乱一臣专君群臣皆蔽故妒妻不难破家也而乱臣不难破国也是以明君使其臣并进辐凑莫得专君焉今人君之所以高为城郭而谨门闾之闭者为寇戎盗贼之至也今夫弒君而取国者非必逾城郭之险而犯门闾之闭也蔽君之明塞君之聪夺之政而专其令有其民而取其国矣智均不相使力均不相胜今使乌获彭祖负千钧之重而怀琬琰之美令孟贲成荆带干将之剑卫之行乎幽道则盗犹偷之矣今人君之力非贤乎乌获彭祖而勇非贤乎孟贲成荆也其所守者非特琬琰之美千钧之重也而欲勿失其可得耶明君如身臣如手君若号臣如响君设其本臣操其末君治其要臣行其详君操其柄臣事其常为人臣者操契以责其名名者天地之网圣人之符张天地之网用圣人之符则万物之情无所逃之矣故善为主者倚于愚立于不盈设于不敢藏于无事窜端匿疏示天下无为是以近者亲之远者怀之示人有余者人夺之示人不足者人与之刚者折危者覆动者摇静者安名自正也事自定也是以有道者自名而正之随事而定之也鼓不与于五音而为五音主有道者不为五官之事而为治主君知其道也臣知其事也十言十当百为百当者人臣之事也非君人之道也昔者尧之治天下也以名其名正则天下治桀之治天下也亦以名其名倚而天下乱是以圣人贵名之正也主处其大臣处其细以其名听之以其名视之以其名命之镜设精无为而美恶自备衡设平无为而轻重自得凡因之道身与公无事无事而天下自极也申子百世有圣人犹随踵千里有贤者是比肩而立也有天下而不恣睢命之曰以天下为桎梏天道无私是以恒正天道常正是以清明地道不作是以常静地道常静是以正方举事为之乃有恒常之静者符信受令必行也君必有明法正义若悬权衡以称轻重所以一群臣也尧之治也盖明法审令而已圣君任法而不任智任数而不任说黄帝之治天下置法而不变使民安乐其法也君之所以尊者令令不行是无君也故明君慎令昔七十九代之君法制不一号令不同然而俱王天下何也必当国富而粟多也四海之内六合之间曰奚贵曰贵土土食之本也韩非非韩之诸公子与李斯俱师事荀卿韩王安之五年奉使之秦留而不遣寻为李斯所谮下吏治罪自杀有韩子二十卷上书秦王韩事秦三十余年出则为扞蔽入则为席荐秦特出锐师取韩地而韩随之怨悬于天下功归于强秦且夫韩入贡职与郡县无异也今日臣窃闻贵臣之计举兵将伐韩夫赵氏聚士卒养从徒欲赘天下之兵明秦不弱则诸侯必灭宗庙欲西面行其意非一日之计也今释赵之患而攘内臣之韩则天下明赵氏之计矣夫韩小国也而以应天下四击主辱臣苦上下相与同忧久矣修守备戒强敌有蓄积筑城池以守固今伐韩未可一年而灭拔一城而退则权轻于天下天下摧我兵矣韩叛则魏应之赵据齐以为原如此则以韩魏资赵假齐以固其从而以与争强赵之福而秦之祸也夫进而击赵不能取退而攻韩弗能拔则陷锐之卒勤于野战负任之旅罢于内攻则合群苦弱以敌而共二万乘非所以亡韩之心也均如贵人之计则秦必为天下兵质矣陛下虽以金石相弊则兼天下之日未也今贱臣之进愚计使人使荆重币用事之臣明赵之所以欺秦者与魏质以安其心从韩而伐赵赵虽与齐为一不足患也二国事毕则韩可以移书定也是我一举二国有亡形则荆魏又必自服矣故曰兵者兇器也不可不审用也以秦与赵敌衡加以齐今又背韩而未有以坚荆魏之心夫一战而不胜则祸构矣计者所以定事也不可不察也韩秦强弱在今年耳且赵与诸侯阴谋久矣夫一动而弱于诸侯危事也为计而使诸侯有意我之心至殆也见二疏非所以强于诸侯也臣窃愿陛下之幸熟图之攻伐而使从者闻焉不可悔也韩非子佚文四千五百六十岁为一元元中有厄故圣人有九岁之畜以备之也魏绛魏出周文王庶子毕公高之后毕万仕晋封于魏以邑为氏万曾孙绛事悼公为列大夫进中军司马佐新军谥曰庄子一云昭子六世至武侯击与韩赵三分晋地灭晋后授仆人书日君乏使使臣斯司马臣闻师众以顺为武军事有死无犯为敬君合诸侯臣敢不敬君师不武执事不敬罪莫大焉臣惧其死以及扬干无所逃罪不能致训至于用钺臣之罪重敢有不从以怒君心请归死于司寇臣诛于扬干不忘其死日君乏使使臣狃中军之司马臣闻师众以顺为武军事有死无犯为敬君合诸侯臣敢不敬君不说请死之魏无忌无忌魏绛十二世孙魏安釐王之弟封信陵君以矫夺晋鄙军惧罪留赵十年还魏为上将军秦用反间废之病酒而卒有魏公子兵法二十一篇图十卷下令军中父子俱在军中父归兄弟俱在军中兄归独子无兄弟归养李悝悝事魏文侯为上地守寻入相习射令人之有狐疑之讼者令之射的中之者胜不中者负为魏文侯作尽地力之教地方百里提封九万顷除山泽邑居参分去一为田六百万亩治田勤谨则亩益三升不勤则损亦如之地方百里之增减为粟一百八十万石矣籴甚贵伤民甚贱伤农民伤则离散农伤则国贫故甚贵与甚贱其伤一也善为国者使民毋伤而农益劝今一夫挟五口治田百亩岁收亩一石半为粟百五十石除十一之税十五石余百三十五石食人月一石半五人终岁为粟九十石余有四十五石石三十为钱千三百五十除社闾尝新春秋之祠用钱三百余千五十衣人率用钱三百五人终岁用千五百不足四百五十不幸疾病死丧之费及上赋敛又未与此此农夫所以常困有不劝耕之心而令籴至于甚贵者也是故善平籴者必谨观岁有上中下孰上孰其收自四余四百石中孰自三余三百石下孰自倍余百石小饥则收百石中饥七十石大饥三十石故大孰则上籴三而舍一中孰则籴二下孰则籴一使民适足贾平则止小饥则发小孰之所敛中饥则发中孰之所敛大饥则发大孰之所敛而粜之故虽遇饥馑水旱籴不贵而民不散取有余以补不足也范痤痤亦作座为魏安釐王相献书魏王臣闻赵王以百里之地请杀痤之身夫杀无罪范痤痤薄故也而得百里之地大利也臣窃为大王美之虽然而有一焉百里之地不可得而死者不可复生也则主必为天下笑矣臣窃以为与其以死人市不若以生人市便也又遗其后相信陵君书夫赵魏敌战之国也赵王以咫尺之书来而魏王轻为之杀无罪之痤痤虽不肖故魏之免相望也尝以魏之故得罪于赵夫国内无用臣外虽得地势不能守今能守魏者若如君矣王听赵杀痤之后强秦袭赵之欲倍赵之割则君将何以止之也此君之累也郑桓公公名友厉王少子宣王母弟为周司徒封于郑从平王东迁建国于新郑传十三世幽公为韩所灭与商人盟誓尔无我叛我无强贾毋或丐夺尔有利市宝贿我勿与知郑庄公公名寤生桓公孙世执周政桓王即位为左卿士寻夺政城颍誓不及黄泉无相见也郑定公公名宁简公子在位十三年谥曰定公令国中有能还吴军者吾与分国而治公子归生归生字子家郑执政大夫使执讯与赵盾书寡君即位三年召蔡侯而与之事君九月蔡侯入于敝邑以行敝邑以侯宣多之难寡君是以不得与蔡侯偕十一月克减侯宣多而随蔡侯以朝事于执事十二年六月归生佐寡君之嫡夷以请陈侯于楚而朝诸君十四年七月寡君又朝以蒇陈事十五年五月陈侯自敝邑往朝于君往年正月烛之武往朝夷也八月寡君又往朝以陈蔡之密迩于楚而不敢贰焉则敝邑之故也虽敝邑之事君何以不免在位之中一朝于襄而再见于君夷与孤之二三臣相及于绛虽我小国则蔑以过之矣今大国曰尔未逞吾志敝邑有亡无以加焉古人有言曰畏首畏尾身其余几又曰鹿死不择音小国之事大国也德则其人也不德则其鹿也铤而走险急何能择命之罔极亦知亡矣将悉敝赋以待于修彡改鱼唯执事命之文公二年六月壬申朝于齐四年二月壬戌为齐侵蔡亦获成地楚居大国之间而从于强令岂其罪也大国若弗图无所逃命公子騑騑字子驷穆公孙代子罕执政为盗所杀后别为驷氏以从楚告于晋君命敝邑修而车赋儆而师徒以讨乱略蔡人不从敝邑之人不敢宁处悉索敝赋以讨于蔡获司马燮献于邢丘今楚来讨曰女何故称兵于蔡焚我郊保冯陵我城郭敝邑之众夫妇男女不遑启处以相救也翦焉倾覆无所控告民死亡者非其父兄即其子弟夫人悉痛不知所庇民知穷困而受盟于楚孤也与其二三臣不能禁止不敢不告同盟于戏载书天祸郑国使介居二大国之间大国不加德音而乱以要之使其鬼神不获歆其禋祀其民人不获享其土利夫妇辛苦垫隘无所底告自今日既盟之后郑国而不唯有礼与强可以庇民者是从而敢有异志者亦如之公孙舍之舍之字子展子罕子穆公孙代子孔执政其后为罕氏以服晋告于楚孤以社稷之故不能怀君君若以玉帛绥晋不然则武震以摄威之孤之愿也公孙侨侨字子产一字子美穆公孙公子发子以少正代子皮执政卒谥成子发字子国故子产之后别为国氏寓书以告士匄子为晋国四邻诸侯不闻令德而闻重币侨也惑之侨闻君子长国家者非无贿之患而无令名之难夫诸侯之贿聚于公室则诸侯贰若吾子赖之则晋国贰诸侯贰则晋国壤晋国贰则子之家壤何没没也将焉用贿夫令名德之舆也德国家之基也有基无壤无亦是务乎有德则乐乐则能久诗云乐只君子邦家之基有令德也夫上帝临女无贰尔心有令名也夫恕思以明德则令名载而行之是以远至迩安毋宁使人谓子子实生我而谓子浚我以生乎象有齿以焚其身贿也复叔向书若吾子之言侨不才不能及子孙吾以救世也既不承命敢忘大惠干坤震巽坎离艮兑消息日中必й操刀必割道若川谷之水其出无已其行无止听之不闻其声视之不见其形充满天地苞裹六极有石城十仞有汤池百步带甲百万而亡粟弗能守也一谷不登减一谷谷之法什倍二谷不登减二谷谷之法再什倍夷疏满之无食者予之陈无种者贷之新丈夫丁壮不耕天下有受其饥者妇人当年不织天下有受其寒者春夏之所生不伤不害正月上朔有风雨三月谷贵石五百钱八月有三卯旱麦大善无三卯麦不善凡虫食李则黍贵食枣粟贵食杏麦贵食荆麻贵食桑丝贵正月上朔日风从东来植禾善从南来植黍善从北来稚禾善四月四日风从东来植豆善西来四日至七日中豆善七日至十日稚豆善十四日无风不种豆从冬至日到来年满六十日有大风雨折树木麦大善从平朔至食时植麦善至日中中麦善至日入稚麦善常以夏至后九十日可种四月朔日风从东来从平明至辰时植黍善至日中中黍善至日入稚黍善月朔日入清明蚕善正月有甲子籴初贵后贱正月上辛温者善风寒者不好禾生于枣出于上党羊头之山右谷中生七十日秀六十日熟凡一百三十日成忌于寅卯黍生于榆出于大梁之山左谷中生六十日秀四十日熟凡一百日成忌于丑大豆生于槐出于沮石之山谷中九十日华六十日熟凡一百五十日成忌于卯小豆生于李出于农石之山谷中生六十日华五十日熟凡一百一十日成忌于卯秫生于杨出于农石之山谷中七十日秀六十日熟凡一百三十日成忌于午荞麦生于杏出于农石之山谷中生二十五日秀五十日熟凡七十五日成忌于子麻生于荆出于农石之山谷中生七十日秀六十日熟凡一百三十日成忌干未午辰亥小麦生于桃出于须石之山谷中生二百日秀三十日熟凡二百三十日成忌于子稻生于柳出于农石之山谷中生八十日秀七十日熟凡一百五十日成忌于亥五谷以生长日种者多实以老死日种者无实又难生以忌日种之一人不食太岁在四季葶苈子熟时可种禾豆夏至时可种黍麻夏至后百日地气上时可种麦太岁在四仲椹熟时可种禾豆夏至可种黍麻夏至后九十日地气上可种麦太岁在四孟以蚕眠起时可种禾豆夏至前五十日可种稻黍麻夏至后八十日地气上可种麦一者阶于道机于神芒芒昧昧因天之威与天同气声禁重色禁重衣禁重香禁重味禁重室禁重帝无常处也有处者乃无处也以言不刑蹇厉女德而弗忘与女正而弗衰虽恶奚伤四时之不正也正五谷而已矣