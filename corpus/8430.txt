死心悟新禅师语录X卍XXX黄龙死心新禅师语录初住云巖开堂陞座僧问觉花未开即不问觉花开处事如何师竖起拂子云看进云恁么则一阳交令节迸出一枝荣师云有眼如盲僧提起坐具云争奈这箇何师云自领出去师乃云问答纵横理归一贯问者雷奔电卷答者玉转珠回言言见谛句句咸宗也只是口传心授底葛藤祖师门下总用不着何故祖师门下圆同大虗无欠无余良由取舍所以不如是以真如无动动用三界之中至理绝名名流四天之下亘古亘今未甞间隔世出世间念念不绝念既不绝如大日轮遍照天下日昇之时明遍天下虗空不曾明日没之时暗遍天下虗空不曾暗见今日前不住昼夜卷舒明来暗去暗去明来又作么生说箇不明不暗底道理直饶向这里说得倜傥分明犹是半提未是全提时节且道作么生是全提时节海底火然连碧岫任佗午夜大阳辉X请首座上堂群木森森将抡𣏌梓众石落落贵琢琼瑶得琼瑶为至宝获𣏌梓为良材琢之抡之岂惮勤劳必须入手始可慰心微公首座禅林秀榦奈苑奇姿众议乐推请充首座向曾拜请切见谦辞今日咨求幸希重诺大众会么妙机透彻玄关者舒卷随时号变通上堂抝折拄杖将什么登山渡水拈却钵盂匙筯将什么喫粥喫饭不如向十字街头东卜西卜忽然卜着是你诸人有彩若卜不着也恠云巖不得上堂举陆亘大夫与南泉话次大夫云肇法师道天地与我同根万物与我一体也甚奇恠南泉指庭前花召大夫云时人见此一株花如梦相似师云举即易见还难同根天地又颟顸南泉指出光如梦对此凭君子细看上堂举僧问灵树如何是和尚家风灵树云千年田八百主僧云如何是千年田八百主灵树云郎当屋舍没人修师云灵树家破人亡父南子北如今有人问云巖如何是和尚家风向伊道张公喫酒李公醉复云张公喫酒李公醉意旨如何任从沧海变终不为君通上堂举鵞湖示众云未了底人长时浮逼逼地设使了得底人明得知有去处尚乃浮逼逼地云门问首座云适来和尚道未了底人浮逼逼地了得底人浮逼逼地意作么生首座云浮逼逼地云门云首座在X此头白齿黄作这箇语话首座云上座作么生云门云要道即得见即便见若不见莫乱道首座云只如堂头道浮逼逼地又作么生云门云头上着枷脚下着杻首座云恁么则无佛法也云门云此是文殊普贤大人境界师云云门以锥栽树首座用刀剜空直饶齐用锥刀未免头上着枷脚下着杻上堂举张拙秀才看佛名经问岑和尚百千诸佛但见其名未审居何国土岑云黄鹤楼崔灏题后秀才还曾题也未拙云未曾题岑云无事也好题取一篇师云黄鹤楼前法战时百千诸佛竖降旗渠无国土居何处留得多才一首诗上堂举仰山一日有异僧乘空而来作礼侍立问近离什么处僧云早晨离西天山云何大迟生僧云游山翫水山云神通妙用不无阇梨佛法须还老僧僧云特来东土礼文殊却遇小释迦遂将出西天贝多叶梵书与仰山仍作礼乘空而去师云大小仰山被这僧热瞒更出贝多梵书涂煳一上如今忽有异僧乘空而来合作么生唤来与山僧洗脚因藏经回上堂举僧问投子一大藏教中还有奇特事也无投子云有僧云如何是奇特事投子云演出大藏教师云投子只知其一不知其二若人问云巖大藏教中还有奇特事也无向伊道有如何是奇特事演入大藏教元正日上堂云山僧住持六年承诸人以道相照既X以道相照虗空可尽此道不可尽虗空可量此道不可量虗空可知此道不可知虗空可测此道不可测既不可测作么生理论不见僧问赵州如何是赵州赵州云东门南门西门北门师云赵州老有一诀四门开路通彻入门来明皎洁出门去莫漏泄通一线为君说元正日大年节住翠巖广化法语上堂云空谷传响时时闻于未闻色里胶青日日见而无见见既无见闻所未闻唤作无尽藏三昧门无尽藏神通门无尽藏智慧门无尽藏解脱门若能如是知见如是信解如是修证如是悟入我说是人达佛心宗入佛知见既是入佛知见为是能见见为是所见见若是所见见且以何为能若是能见见且以何为所若作能所二见俱非佛乘作么生是佛乘是以如来非智巧智者必以如来为宗祖师非妙得妙者必以祖师为旨宗旨既分清浊自明既明清浊体用双全既全体用得大自在既得自在灵锋宝劒常露现前亦能杀人亦能活人拟欲进前丧身失命拟欲退后辜负当人且道不进不退一句作么生良久云㵎松千载鹤来聚月中丹桂凤凰栖王正言入寺上堂云无是无非正空妙理忘彼忘此入不二门吞蒲早涉思唯饮水自知冷暖将知风幡非动徒劳鱼兔上求顾影便行宜晓未行之步拈花微笑须知未笑之初欲逢碧眼胡僧必悟红炉消雪X所以指天指地上下无碍亘古亘今往来不殊既无拣择心亦无生灭法冰轮印于天上宝剎现于毛端明明卷蓆峻机默默喫茶妙旨了无间隔自在纵横法王转于脚跟金刚现于言下傥加分别未免轮回不见昔日朱转运问大阳和尚甲子多少大阳云威音王前忘却甲子直至而今不记年朱公云世寿多少大阳云六十四朱云得恁么不觉大阳云青山渌水师云大阳贪观天上月忘却掌中珠虽然如是不因樵子径争到葛洪家谢藏主上堂举古有一僧在经堂内经又不看禅又不参书亦不学每日堆堆地打坐藏主云何不看经僧云不识字藏主云何不问人僧近前低头问讯未审是什么字藏主便休师云这僧闭门家里坐祸从天上来若不是藏主洎被打破蔡州浴佛上堂竖起拂子云看看拂子变作释迦老子示现受生向诸人眉毛眼睫上放大光明诸人还见么若见则眼翚若不见眼在什么处见与不见二头三首毕竟作么生定夺良久云九龙亲吐水沐浴一全身上堂云达磨心宗传至今日涓滴不漏丝发不移既丝发不移作么生传宝印当风妙重重锦缝开上堂举赵州问大慈般若以何为体慈云般若以何为体州呵呵大笑出去慈明日见州扫地次乃问般若以何为体州置扫帚抚掌呵呵大笑慈便归方丈X师云赵州金鍮不辨玉石不分直饶玉石分去也未梦见大慈在上堂举僧问大梅如何是祖师西来意梅云西来无意僧到盐官举前话官云一箇棺材两箇死汉玄沙闻举云盐官是作家雪窦云三箇也得师云雪窦道三箇也得为复是死汉是活汉是不死不活汉具眼者试请甄别上堂举僧问夹山如何是相似句山云荷叶团团团似镜菱角尖尖尖似锥复云会么僧云不会山云风吹柳絮毛毬走雨打梨花蛱蝶飞师云夹山檐前棒月未是高明狭路分岐宁同大辙要会相似句么白鹭沙汀立芦花相对开上堂上无片瓦遮头下无寸土立足此人有家无家若有家因什么却无片瓦遮头若无家十二时中向什么处安身立命妙体本来无处所通身那更有踪由上堂云要识翠巖身身同大地要识翠巖心心同虗空要识翠巖见见无所见要识翠巖闻闻所未闻既有见闻为什么却道未闻若将耳听终难会眼界闻声方始知上堂云凡夫非是圣人圣人非是凡夫凡夫即是圣人圣人即是凡夫非凡夫而无圣人非圣人而无凡夫直得凡圣情尽须知有转身一路若能转得入水不溺入火不烧若转不得有寒暑兮促君寿有鬼神X兮妬君福谢二化士上堂云水中烧火恃地人疑山上使帆会者应稀二理双忘顿入幽微一瓶一钵章江兴归是也还是非也还非白云绽处明月光辉双放双収人不会满山松竹泄天机上堂云参玄上士须参活句莫参死句何也若向活句下明得死却天下衲僧若向死句下明得活却天下衲僧且道不落二涂一句作么生道太湖三万六千顷月在波心说向谁再住云巖语录入院上堂久经阵歒惯战作家疋马单锵便请相见僧便问桃源洞里别脩江江上逢不涉二途请师速道师云三日到此进云与么则露滴寒松添意气月明中夜老猿吟师云且喜没交涉问远离祐圣近屇云巖如何是不动尊师云始随芳草去又逐落花回进云恁么则得住且住可行则行师云你又乱走作么进云争奈始随芳草𠰒师云寻言转更赊师乃云隐显宗风孰辨真去来犹似涉前因须知白首归家者非是今人与昔人既非今人又非昔人且道是什么人良久云陋巷不骑金色马回来却着破襕衫上堂云若论此事如人家养三箇儿相似第一儿聪明智慧孝养父母接待往来主张家业第二儿凶顽狡猾贪婬嗜酒倒街卧巷破坏家业第三儿盲聋瘖X痖菽麦不分事事无能只会喫饭三儿中云巖要选一人用且道选那箇为复选聪明智慧底选凶顽狡猾底选盲聋瘖痖底于此选得始入云巖门未见云巖在要见云巖么春雨无高下花枝自短长上堂云若言其是天下衲僧非不得若言其非天下衲僧是不得何故点䥫化为金即易观人除却是非难上堂云地水火风四缘和合假名为身四缘坏散地还地水还水火还火风还风四大各还身在什么处良久云山花开似锦㵎水湛如蓝上堂举僧问云门树凋叶落时如何门云体露金风师云大小云门境上缚杀云巖即不然树凋落叶时如何珊瑚枝枝若月上堂举僧问投子牛头未见四祖时如何子云与人为师僧云见后如何子云不与人为师师云投子只解闭门作活未能垂手利人云巖则不然牛头未见四祖时如何紫气氤氲见后如何与天下人作牓样上堂举僧问长沙岑和尚如何是沙门眼岑云长长出不得又云成佛成祖出不得六道轮回出不得僧云未审出箇什么不得岑云昼见日夜见星僧云不会岑云妙高山色青又青师云这僧将蚊子足拟穷沧溟底用蜘蛛丝欲系妙高山六道转回出不得即且置成佛成祖为什么出不得青山只解磨今古流水何曾洗是非X上堂举李军容访沩山山泥壁次军容遂于背后端简而立山转头以泥盘作取泥势军容以简作进泥势山放下泥盘便归方丈巖头闻云噫佛法淡薄大小沩山泥壁也不了师云巖头恁么错判名言殊不知沩山军容弄巧成拙迁住黄龙语录入院上堂僧问别云巖法席坐黄龙道场如何是不动尊师云十里行松色千峯听雨声僧云这箇犹是动底如何是不动底师云只解瞻前不能顾后僧云若然者龙向洞中㘅雨出凤从花里带香归师云何不早恁么道僧云洞深云出晚㵎曲水来迟师云不妨解说道理师乃云龙峯绝顶也须亲到及乎亲到顶上无人既是无人阿谁亲到毕钵巖前休话会曹溪路上好商量上堂云知有底人如石含玉不知有底人似一块顽石知有不知有底人玉石不分此语具三玄三要四句料拣五位君臣乃至百千妙义无量法门总不出此语且道此语从什么处出良久云珠沉赤水光仍在玉蕴荆山价转高上堂举仰山凡遇参须入堂不审圣僧一日有僧把住云和尚见了不审不见了不审山云我到这里也疑着师云仰山自疾不能救焉能救他疾正当恁么时还有不疑着者么X解夏上堂僧问承师有言老僧今夏向黄龙潭内下三百六十箇钓筒未曾遇着箇锦鳞红尾为复是钩头不妙为复是香饵难寻师云雨过竹风清云开山岳露僧云与么则巳得真人好消息人间天上更无疑师云是钩头不妙是香饵难寻僧云出身犹可易脱体道应难师云乱统禅和如麻似粟僧云老和尚惯得其便便礼拜师乃微笑师乃竖起拂子云看看拂子结尽干坤大地有情无情一时结拂子解尽大地干坤有情无情一时解直得如是更须向万里无寸草处去且道作么生是万里无寸草处良久云青山忽忆便归去浮世要看还下来上堂举僧问石霜如何是和尚深深处石霜云无须鏁子两头摇师云石霜老秃不识好恶鏁既无须即无两头既无两头摇箇什么良久云青山无适莫白云任卷舒上堂举新罗僧问云居是什么得恁么难道云居云有什么难道僧云便请和尚道云居云新罗新罗师云云居要见新罗僧犹隔海在上堂鹭倚雪巢同中有异鸟投白牯异中有同异中有同穿过诸人髑髅同中有异换却诸人眼睛且道不落同异一句作么生道良久云易分雪里粉难辨墨中煤上堂竖起拂子云看看扶起推倒总由这里扶起也X森罗万象色相宛然推倒也叶落归根云笼碧嶂且道扶起是推倒是想君不是金牙作争解弯弓射蔚迟上堂参玄上士须参活句直得万仞崖前腾身扑不碎始是活句若不如是尽是意根下纽揑将来他时异日涅槃堂内手脚忙乱莫言不道便下座小参僧问如何是夺人不夺境师云死中有活僧云如何是夺境不夺人师云活中有死僧云如何是人境两俱夺师云死中恒死僧云如何是人境俱不夺师云活中恒活师云夫小参者谓之家教何谓家教譬如人家有三箇五箇儿子大底今日干甚事小底今日干甚事是与不是晚间归来父母一一处断丛林中亦复如是院门中今日有甚事是与不是住持人当一一处断观今之时节丛林淡泊人根狭劣不可说也有一般破落户长老驰书达信这边讨院住那边讨院住才讨得箇院子便拣日入院又道我是长老方丈里自在受快活这般底唤作地狱滓如今丛林中若论参禅固是难得其人我看你这一队汉在这里心愤愤口悱悱道我会禅会道入方丈里趂口怿撑一两转语便行不是这箇道理又有一般汉影影响响认得箇顽空便道只是这箇事又有一般道见虗空里光影又有一般道无有不是者错了也救不得了也这般底只宜色身安乐莫教一顿病打在延寿堂内如X落汤螃蠏手忙脚乱见神见鬼这边讨巫师那边讨医愽卜凶卜吉问好问恶你不见我佛如来为三界医王四生慈父医一切众生心病只为你不信自心向外驰求被邪魔魍魉入你心里做得许多见解要识你自心么如太阳当昼天下皆明郍里更有暗处若到这般田地亦无吉凶象亦无是非好恶便能向是非头上坐是非头上卧乃至婬妨酒肆虎穴魔宫尽是当人安身立命之处只为你无量劫来业识浓厚心中趫趫欹欹繘繘繂繂信之不及便被世间情爱缠缚便得七颠八倒江南人护江南人广南人护广南人淮南人护淮南人向北人护向北人湖南人护湖南人福建人护福建人川僧护川僧浙僧护浙僧道我乡人住院我去赞佐他一朝有箇不周全翻作是非到处说苦哉苦哉恁么行脚掩彩杀人钝致杀人若是箇汉一划划断多少自由自在若也划不断处处被爱之所缚爱色被色缚爱院被院缚爱名被名缚爱利被利缚爱身被身缚你何不退步思量你这臭皮袋子有什么好处当时只为你有一念爱心便入母胎中受父精母血交搆成一块脓团母喫热时便受镬汤地狱母喫冷时便受寒冰地狱乃至撞从母胎里出来受寒受热受饥受饱受病受苦煎煎逼逼直至今日只为你不能返观便有许多是非生灭我生你死我死你生生生死死死死生生随业受报无有休息近来又有一般奴狗受雇得钱X买得度牒剃下狗头披佛袈裟奴郎不辨菽麦不分入吾法中破坏吾法一向装褁箇浑身捼腰捺跨胡挥乱兴要做大汉大汉不恁么做要做大汉么须是退步莫面前背后奴唇婢舌嫌好道恶说这里饮食浓厚那里寮舍稳便不消得如此诸上座人身难得佛法难闻此身不向今生度更向何生度此身你诸人要参禅么须是放下着放下箇什么放下箇四大五蕴放下无量劫来许多业识向自己脚根下推穷看是什么道理推来推去忽然心华发明照十方剎可谓得之于心应之于手便能变大地作黄金搅长河为酥酪岂不畅快平生莫只管䇿子上念言念语讨禅讨道禅道不在䇿子上纵饶念得一大藏教诸子百家也只是闲言语临死之时总用不着古人悟了方求明师泽择去其砂石纯一真实秤斤定两恰似人开杂货铺相似无种不有来买甘草便将甘草与他来买黄连便将黄连与他不可买黄连却将甘草与他又似你有一块金将入红炉里锻鍊鍊来鍊去鍊得熟也方上钳鎚打作瓶盘钗钏瓶重几两盘重几两一一分明然后却将此瓶盘钗钏镕成一金唤作一味平等法门若不如此尽是儱侗真如颟顸佛性你还会么你还信么山僧适来答者僧四转语死中有活活中有死死中恒死活中恒活将此四转语验了天下衲僧且道天下衲僧将什么验黄龙良久云大体还他肌骨好不搽红粉也风流X小参僧问如何是黄龙源师云深深无底僧云莫只这深深无底便是也无师云白浪滔天僧云忽遇拏云艧浪底来又作么生师云老僧只管看问如何是黄龙接人句师云开口爱骂人僧云骂底是接人句验人一句作么生师云但识取骂人问如何是黄龙颔下珠师云耀古腾今问滴水滴冻即不问如何是红炉上一点雪师云上座悟也未僧云学人未悟师云草贼大败僧便礼拜师乃云深深无底渺漭无涯白浪滔天如何辨其水脉识得水脉即识其源未识其源且与诸人语箇无义语只这无义语诸人作么生会莫是长老爱骂人是无义语么莫是说世间是非长短是无义语么不是这箇道理我看着你这一队汉也好愁人等闲地趯起来十箇有九箇莽卤只是念得些子闲言长语来相鬪拶着又去不得如今有一般长老爱把言语教人恰似三家村里传口令相似错了也唤作谤大般若诚难忏悔你何不摸索你肚皮里看忽然病在床上临死之时喉咙里气接上接下四大又动不得口里又说不得平生学得底言语到这里总用不着我看你这一队汉没一箇将做事初到时箇箇道我为生死事大及乎出却方丈门到处里只是打𥩌𥩌箇什么痴汉有箇死在头上作么生免得阎老子又不是你爷你何不自家救取不见古人道衣裳得恁X易破道不能成唤作忘身为法你何不看取他我这里亦无禅道与你只要你自家直下悟去你若未悟且默默他参取箇露柱你若参得露柱彻便见新长老参得猫儿狗子彻亦见亲长老更若不会新长老不惜口业与你说箇喻喻似什么喻似箇月初生时只有些子初二初三渐渐光明到十五夜圆明莹净无处不照又至十六十七渐渐消殒至二十九三十夜消得尽也却到初一依前月又生如你诸人有箇迷须得箇悟既得悟了须识悟中迷迷中悟迷悟双忘却从无悟处建立一切法明辨一切法一是一二是二三是三四是四是青是黄是赤是白唤作具择法眼方能入世间法出世间法世出世间便能混同众生众生与佛本来是一一为无量无量为一一声变一切声一切声归一声一声寂处撒手便行可谓大丈夫汉到这里三世诸佛是什么干屎橛一大藏教是什么拭不净故纸诸大祖师天下老和尚是什么尿床鬼子只为你众生业来时又怕来去时又怕去梦里见财见色便爱黑地里突出箇人便疑病在什么处只为你打揲根尘不净所以动着便疑直须教他成一片去方有少分相应你若未能如是且去僧堂里打辨精神坐十年二十年若不会禅将刀来斫取新长老头去虽然如是你若更坐二十年新长老死了也新长老既死又向什么处斫若斫不若是你根性迟钝且向人天路上修取五戒十善三生五X生莫教失却人身才出头来便较省力痴汉一百年只在一剎那间剎那悟去作箇无事道人不见五通仙人问世尊佛有六通我有五通如何是那一通世尊召云五通仙人仙人应喏世尊云那一通你问我师云世尊具一切智那一通不觉遭他毒手珍重小参示众云东边蜡烛得恁么明西边蜡烛得恁么暗莫有不涉明暗者么试出来道看有么有么如无黄龙长老七颠八倒去也寒食一年春禅人竟不闻桃花千万树那树见灵云要见灵云么莫向枝头寻莫向花上觅但顿悟本心自然成现如今参禅人多为不识本心只以聦明强慧便当已能忽然被人推出做长老便向曲木床上胡言汉语问禅答禅问道答道问佛答佛问祖答祖逐句地解将去这箇是向上那箇是向下这箇是道眼那箇是透声色今日会一则明日会一则筑向皮袋里有什么休时有底又道见山但唤作山见水但唤作水一切处平实去凡有问答但据实祗对苦哉苦哉恁么说话总是野狐见解非唯埋没自己抑亦辜负先圣只如达磨西来不立文字直指人心见性成佛又岂是传你言说覔你聦明只要你达自本心见自本性永脱死生归家稳坐若得到家须知家里事既知家里事于一切处鍊教成熟似一头露地白牛去然后触着便发方有自由自在分不见教中道有一商人入海採宝遇一船师引至一银所商人欲採船师云此未为至宝又X至金所商人欲採船师云此未为至宝又至瑠璃众宝所商人欲採船师云此未为至宝又至摩尼宝所乃见龙蛇拥护措手无门到这里可谓佛眼不能窥鬼神莫能测虽然如是更须知有转身一路始得若也转得于一切处自然逈逈地不用安排不着计较信手拈来一一中的便能随处出生随处灭尽在天同天在人同人在畜生同畜生在饿鬼同饿鬼所以一处通千处万处悉皆同譬如一滴雨天下皆雨一花开天下皆春如今禅和家多只是认得饭是米做忽然拈却饭把一片糖糕来亦只唤作饭是故执之失度必入邪路若是大丈夫汉直教彻去莫只半青半黄地他时异日也道见新长老来我且问你新长老是什么面孔莫是齿缺面黑底便是么你若恁么驴年也未梦见新长老脚跟在诸人直须努力于一切时中教伊无踪迹去然后却随缘放旷任性逍遥见色见空灵通自在不见南禅师道心王不妄动六国一时通罢拈三尺釰休弄一张弓只如三尺釰作么生说箇罢拈底道理会么各各归堂歇去偈颂送禅人作丐一二三四五五四三二一千门万户开勘破维摩诘退翠巖欲识本来道劝君不用讨金乌海上生玉兔沉荒草沉荒草休懊恼困来一觉和衣倒X漳水清虗得自由沧溟深处倒骑牛龙王忽怒波涛动无限渔人到此休颂鲁祖鲁祖垂慈不用功逢僧面壁显家风若遇上垂同道者死心室死心心死死全心死得全心一室深密把鸳鸯闲绣出从他人竞觅金针送禅人持钵融融春景绝纤埃五叶腾芳七叶开子内子生枝上菓一花一叶一如来送灵源此别无别无别此别灵源灵源虗空狭劣龙峯顶上休更饶舌和灵源瞌睡歌大道本来无向背骂佛骂人无忌讳涅槃城里现威狞名利场中且瞌睡且瞌睡绝见知大唐国内没禅师莫恠相逢不相识本是金毛师子儿锵刀丛里藏身处虎穴魔宫入定时入定时良有以吾曹本是何宗旨南北东西自本心本心巳死从何起假饶互换现千差也是从来自家底自家底不曾失亘古亘今休更诘任他百恠出头来寂然一照明如日识此灵源瞌睡歌混入尘中体坚密快活歌X心无心而物物明物有心而心不堪不堪心中污心田心田皎皎没人参没人参东作南青青妙色出于蓝见即便见见取好不见莫怨老瞿昙寄灵源逆耳忠言世莫瞋顺流清峻却迷津年来慵懒长缄口不似当时爱骂人禅人写真求赞齿缺面黑广南正贼空腹高心不识文墨面黑不是番僧齿缺亦非达磨性急只爱骂人看你自招口过与空室道人空空室室空不空不空空处彻真空混同尘世非尘世只在尘中尘不同师任云巖日通判段公以颂呈师一切法不生如何有心死乞巧不拈针犹似较些子师以偈答只为法不生是故心长死彻底绝丝毫即是真夫子因先上人南还旅舘云游经几霜此心归日爱南阳无端却度庾峯岭入到曹溪是故乡和衡典座无一庵一庵茆草结万象入吾庵劫坏终无坏松风演妙谈师临顺寂以偈寄师川大夫心心心道道道明斯旨端坐到到不到多计较非计X较合本道禅人以出定僧相请师赞七百年定诳惑众生一念超越天下横行和方侍者颂曹山雪中因缘满山风雪色凝然鸟道立玄没二边凤翅歛时全叶正龙珠耀处却还偏通途辨的谁云妙双鎻金针理未玄若谓孤峯曾不堕依前流落未生前与方侍者念念向本家本家即心也念念行吾道吾道即性也吾心性无二佛祖更无也吾今六十七岁汝侍吾十四夏既能彻自心源一味更无真假他年人问如何将此语传天下启明轩发明至道眼里生花以悟无悟是法王家回光轩东西不顾南北何依水天相照万象涵辉赞六祖六祖当年不丈夫倩人书壁自涂煳明明有偈言无物却爱他家一钵盂师临归寂小参示众说时七颠八倒默时落二落三为报五湖高士心王自在休参黄龙死心新禅师语录