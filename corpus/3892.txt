要修科仪戒律钞要修科仪戒律钞重刊道藏辑要要修科仪戒律钞卷之一三洞道士朱法满撰部秩钞夫圣人应物必资经教不立真宝成济何由口吐琼文演兹灵祕还淳反朴要此凭心就学有方现于斯矣生神章曰天尊以龙汉劫说洞真经赤明劫说洞玄经开皇劫说洞神经此三洞尊经备明奥典随方教化开度天人能使六道归真三乘体悟行有高下法有浅深三十六部自兹彰着真藏经云一者上清二者妙真三者太一四者妙林五者开化六者仙人七者黄林八者上真九者道教十者上鍊十一者上妙功德十二者道德此十二部经藴在大洞玉清境藏中一者洞玄二者元阳三者元辰四者大劫五者上开六者内音七者鍊生八者灵祕九者消魔十者无量十一者按摩十二者上通此十二部经在上清境藏中一者太清二者彻视三者集仙四者洞渊五者内祕六者真一七者集灵八者中精九者无量十者集宫十一者黄庭十二者小劫此十二部属太清境藏中此则三洞着经列于金格七圣垂范明乎玉篇万劫一开法随人出太真科曰太上老君以汉安元年五月一日于鹤鸣山授张道陵正一盟威之经九百三十卷符图七十卷合一千卷付授天师大洞真经二十一卷授于已成真人太平经云真人问曰何爲天经何爲地经何爲人经何爲道经何爲圣经何爲贤经何爲吉经何爲凶经何爲生经何爲死经神人曰然修积真道道者天经也天者好生道亦好生故爲天经修积德者地经也地者好养德亦好养故爲地经修积和而好施与者爲人经和气者相通往来人有财亦当相通往来故和爲人经也修积上古中古下古道辞爲道经修积上古中古下古圣文爲圣经修积上古中古下古贤辞爲贤经其师吉者爲吉经其师凶者爲凶经其师生者爲生经其师死者爲死经也法由圣显道寄人弘道经云侯王若能守万物将自化当知人王有道大道兴隆人王无道大道废矣传经钞夫白羽黑翮摽出代之辞金鱼玉龙岂常人之信可传而不可受难见而亦难遵特由器宇浅深缘生麤细元始明三乘之法镜总括殊流高上开二卷之微言咸令反一本相经云身者三恶之根神仙之本一名良福田二名蒺藜园三名种子戸四名弃生门五名道之域六名脓血村七名珍宝器八名瓦砾盆九名明智室十名九夜昏人能知斯理可名爲真人然而有言无实不可闻经有实有言乃可传授昇玄经云末世人民有三可畏宜善详焉一者道义嫉妬可畏二者诽谤可畏三者贪欲可畏道义嫉妬则经法不行诽谤法师则使百姓信道不浓贪欲财色人所弃薄此三者二在外一者在内除此三患乃可传道本际经云具十善愿便可授之何谓十善愿一者愿离世间秽杂境土二者愿得出家舍俗恩爱随缘告乞广建福田常行慈忍永离人我三者愿逢胜友引接开示四者愿值明师谧受上道五者愿闻正法如说奉行六者愿见天尊亲承圣旨七者愿度一切后已先人八者愿以法音广宣愚暗九者愿诸众生皆发道意劝造经像修营灵观香花灯烛随力供养令诸未悟普见法门十者愿我此心坚固不退具此十愿乃可授之昇玄经云来世欲流通灵宝内教经者有十一事信着万民尔乃可得宣传此经一者奉戒完具内无毁灭二者赈给孤老贫穷有慈愍心三者劝人远恶修善慇懃如父子四者不求名誉称毁如一五者幽隐之处勤行礼拜修诸功德如处大众六者不欺使民信之如四时七者总弃荣华位不加身八者舍远妻子独处闲静九者亲近贤智博问善道十者虽在幽冥不可孤心与贤者论议莫自专执十一者常行谦卑恭敬于人是爲十一事通内教行又有十相可传与此经一者好求胜法从善如流二者好近贤智无猜疑行三者聪喆赏别真伪四者谨慎言不过行五者柔和少无过恶六者能师胜己无骄慢心七者敬师重教如贫得宝八者能奉师长不辞勤劳九者已于先师有报复心十者慇懃请受昼夜不懈是爲十相又云或在下贱内有实德人所未悉其人堪持此法者出在非意人所不疑处当传授此经玉经隐注曰受经不敬师资修之亦无感而后生疾病及六畜之中太平经云是其人而不传名爲闭天之道其害在已非人而传之后蒙其咎定志云是其人不授令人与道隔非人而趣授现世被考责二明犯科夫麤行易染妙行难遵学者如林成者未一才亏正典卽结罪科女青律云受道不知轻重传非其人贪财受利取人自益借物不还以爲私宝天夺算一千二十四律曰不得妄传经宝授与于不信泄真要诀天夺算九万六千黄箓简文曰未合传经而妄传考由明梵曹三被风刀扬而强传考由司正曹赍信诣师阶品未合威势怒师考由四明曹不依俯仰之格考由大仪曹受经悭悋不备法信考由监天曹不关盟五帝私相传度考由司杀曹轻泄经目放露天真考由盟天曹香灯不如法考由威灵曹不爲经师开度弟子三人籍师七人度师九人并考由明威曹爲三师建功旣足年限又登而故蔽匿断绝法门考由太阴曹受法之后不建善功考由明都曹受法之后不广开化度物无名考由下元曹受法之后不爲三师立愿考由明都曹受法之后不度一人抑绝贤路自取功名考由幽都曹身受经法不安斋堂上座斗帐香灯考由明都曹明真科曰受真文各用命缯计歳余壹有关考由玄曹科曰受真文用金龙三枚投于水府及山宅不投三处三官拘人命籍有违考九都曹科曰五帝纹缯各四十尺以关五帝爲告誓之信有违考泉曲曹科曰用上金五两以盟五岳爲宝经之信有违考阴官曹科曰用金钱二十四万以质二十四气无金钱铜钱亦可有违考都神曹科曰香灯以开九府有违考太阴曹科曰受经不持斋有违考太阳曹科曰天文祕重非信不宝故上圣以信效心无信则爲贱道无盟则爲轻宝有违考左右官曹科曰经不师受五帝无盟妄披篇目罪同窃经之科考由明法曹已上诸条难遵易犯寻文抚卷莫不寒心端坐勿传便爲遏绝始顺来意十行全乖进退思量永炭交结况乃贪残之辈鞬固爲心不问前人道行唯欲弟子宝有传经不上宝义何曾借问制伐旣无启斋科信宁有关盟轨则弟子旣见师例后日亦学此传不惧冥府书𠎝只觅名声财利毁道败法正由此人西昇经云迷迷以相传辗转相授与邪伪来入真虚无像如有自伪不别真爲贪利往守非常正复忘痴盲持自咎如木自出火还复自烧腐信哉斯言幸相自励折传钞明真科曰受真文法信当十分折二以送祖师又折二散乞贫人山栖道士余信充香灯爲弟子立功违犯考三官曹太真科曰受天师治割配领戸不得同自化十二之折当中分其功十折五进入天师治宣示此令咸使知闻如其有违五刑律论四极明科曰凡传上清宝经受弟子信物三分散之一分投于山栖以䘏穷乏之士一分供已法服一分以爲弟子七祖立功投物于山栖之日当愿天下穷乏之人清苦隐学并早得道度世昇仙作已法服之日当愿兆身与神仙同色衣冠法服得仙法则明灯捻香当愿弟子及兆之身七祖父母早离刀山三涂五苦之中昇度南宫反胎更仙事事如法克得道真违盟负科考及兆身科曰受上清宝经质信诣师未充科限受经之后年数应传皆不得受他信人已皆当传送先师备充先限然后乃得三分散之尔若违科考及七祖明真科曰受经之身先信未备后遇贤人质信请受皆当以所受之信充备先师之限余者可得爲身法用有违考火官曹已上三处折传不同随经进退今人十二折传尽营身口上慢下暴轻脱之甚矣年限钞夫圣人随劫轮转感应道交是眞乃传非贤不授五称符曰学道受经后四十年传一人已延寿者四百年传一人得地仙者四千年传一人得天仙者四万年传一人得无上道者四万劫传一人太上灵宝大法传授之科备矣登眞隐诀曰天眞授书灵人授书三千年六传二千二百年传十人千年五传七百年三传已上年限并是圣帝相师玉籍金科非代间可拟圣纪经云夫有金格玉名者则眼有日光青齿白血若上清有金书玉箓者则背志如河魁胷前有偃骨若太极有丹简青文者则手理有累人倒大之字方诸有玄青紫名者则眼有四规中有紫光若太清有玉籍者则声有玉音金响口方目圆若太素有金名者则白志见于腹口中有紫气斗中有玄箓者心中有九孔肺外锦文颐下有玉丸目中有緑筋眉角有上干如此之相仙眞之流出处行藏本非凡解传授年限听可依前今日人师促龄难保预逢经教芥子投锋得在受书盲龟遇孔若约年限恐与愿违但令行以慈仁心怀至道合前十愿乃可授之登眞隐诀云有至学之子唯当勤心幽灵启请玄师才分苟合必将感悟得是众眞应付之限然后乃盟盟而修修而必终吾将分金与之爲友不如此者无烦强营徒守之满笈适足累其七祖考河之石弥增其多耳古人谓之皮好吾今号爲耳学所以闻道则膝行道寂则俱亡也夫道必须授受乃得遵修者非爲徒然如世中禁术若非传受则用之不行举此一言足以深悟玄都律曰道士女官身上佩吏兵不得浪传授他人道法若有至心精勤之人听可若授恶逆之人三世被考自然诀曰传授先斋三月或十日三十日二十日竟师与弟子俱登名山峯坛石上传经弟子受经之后若便有至人丹心好道者乃赍宝信求受可授不须年限竟而无其人后听并传其法信爲一切作福田不得师自私用其罪深重明眞科曰浮好三宝执心不专轻怠经法秽慢灵文或传授弟子不依科年或不关天地私传无盟自作一法违负四盟或斋戒怠慢慠忽上眞其罪深重死被髠钳循上劒树八达交风吹树低昂足落刀山往返无数手体烂伤痛不可忍毒不可任万劫当得还生下愚之中或婴六疾聋盲不聪长与道隔永远学门转轮五苦沉沦罪因不得开度长植恶根非法传经自招此考师资贵爱妙之道也要修科仪戒律钞要修科仪戒律钞卷之二写经钞夫龙章炳着凤篆流慈紫笔题篇青林奏响浮黎国土广度天人冶鍊池中高明智炬皇人注之于曩劫青童授之于往年旣开元始之章便勒帝君之笔法桥以架福岸可登抄写书治于斯见矣本际经云若复有人纸墨缣素刻玉镌金抄写素治装褫绦轴流通读诵宣布未闻当知其人已入道分名书金格列字玉篇大戒云抄写经文令人代代聪明博闻妙赜恒值圣代当知今日明贤博达皆由书写三洞尊经非唯来生得益及至见在获福大戒云抄写尊经一钱已上皆得七十四万倍报万钱已上报不可称然舍一得于万倍常所赞叹何况七十四万之倍功德巍巍富贵之家可是虚受千眞科云若写三乘经宝本写大乘而写中小者得五逆罪本写小中令写大乘者无犯存念咒钞夫经出圣口法乃凡修妙意难详麤心易滞旣立文字必不孤然部秩有殊存念亦异依所诵习各明典制一诵本相经存咒先鸣法鼓三十六通礼经三礼咒曰玄玄至眞道清净归冲实天眞洪曜集百灵交景日四辈倾心享故集大仙质天堂周时开咸尔等检膝妙品布宣化拔度三涂出二诵黄庭经存念四极盟科曰诵黄庭经当烧香清斋身冠法服入户北向四拜长跪叩齿二十四通上启高上万眞玉晨太上大道君甲今当入室诵咏玉经鍊神保藏乞胃宫华荣身得乘虚上拜帝庭毕还向东四揖太帝又叩齿十二通上启扶桑大帝旸谷神王甲令入室披咏玉经乞使静室英芝自生玉华实耀三光洞明万徧胎仙得同帝灵毕东向诵十徧爲一过一过竟便还北向四拜东向四揖不须复启若违科风刀之考三诵老君经存念太极隐诀曰先烧香整法服礼十拜心存玄中大法师老君河上眞人尹先生因开经藴咒曰玄玄至道宗上德体洪元天眞虽远妙近缘泥丸君宫室皆七宝牕牖自然分清净常致眞驾景乘紫云日月左右照昇仙长年全七祖上生天世爲道德门毕叩齿三十六通咽液三十六过先心存左青龙右白虎前朱雀后玄武足下八卦神龟三十六狮子伏在前头巾七星五脏生五气罗文覆身上三一侍经各从千乘万骑天地各有万八千玉女玉童衞之读经五百言辄叩齿三咽液三也四诵上清经存念金箓简文曰读上清经当北向经前九拜向东上座左转北向玉经隐注开经藴咒曰微微玄宗门焕朗彻崆峒至道由静默当见三素宫大道于此成骖景乘云龙左右侍经人玉女及玉童身济不死津解罗顺灵风七祖及胎生世爲神仙宗金箓简文云当叩齿九通思九色云气覆满室青龙白虎狮子玄龟仙童玉女三界五帝之官备衞左右前后便行乘天偃地而诵经经竟当从西面下床礼如初玉注云叩齿三十六通咽液三十六过先存徊风混合帝一百神万眞然后读经五诵灵宝经咒金箓简文曰读灵宝经当东向经前烧香礼三拜北向上座玉经隐注开经玄藴咒曰寂寂至无宗虚峙劫仭阿豁落洞玄文谁测此幽遐一入大乘路孰计年劫多不生亦不灭欲生因莲花超凌三界涂慈心解世罗眞人无上德世世爲仙家毕叩齿三十六通咽液三十六过存五藏五色之气上注五星之精而读经六诵三皇经金箓简文曰读三皇文当南向经前烧香再拜西向上床左转南向玉经隐注开经藴咒曰太上定神符勒命天地惠闻召不俟驾万仙焂忽萃招灵无小大岂况于滓秽清斋絶人事眇然与神对上昇玉清宫遨宴九遐外毕简文云当叩齿三通思三色云气覆满一室青龙白虎朱雀玄武备守四方神童玉女营卫左右咽气三过而诵经经竟当东面下床礼如初七诵步虚经隐注曰诵步虚经时先叩齿三下咽液三通心存日月在已面上从鼻孔入洞房金华宫光明出项后焕然作九色圆象薄入玉枕彻照于十方随我绕经旋回而行矣日从鼻左入月从鼻右入毕又叩齿如初因诵命魔密咒百姓斋威仪云命魔咒曰黄中策气斩妖宗察制强精断邪翁太上有命太上房急召北帝诣玉宫受承威令宣魔王五气蓊郁与命冲祕藏玉文方就隆三天运明六天运终贤者哉都讲可唱云众官各思九色圆象咽液三通存命魔密咒步虚如法入出道戸存念金箓简文朝入道戸斋堂于戸外叩齿三通咒曰四明功曹通眞使者传言玉童侍靖玉女爲我通达道室正神上元生气入我身中便进老子存思图曰四明功曹一人通眞使者一人传言玉童二人侍靖玉女二人金箓简文云夜入道戸于戸外向戸叩齿三通咒曰四上功曹龙虎使者正一生气侍靖素女夜有启请愿开明童子上玄少女与我俱入黄房之里通达所启皆使上闻便进老子存思图云四上功曹一人龙虎使者二人侍靖素女一人开明童子一人上玄少女一人金箓简文云出戸又叩齿三通咒曰出阴入阳万神开通关启事讫请闭黄房侍静玉女明备神宫存思图云玉女者是自然妙气应感成形形质明净清皎如玉隐而有润显又无邪学者眞阶渐昇进退在形出入在道道气妙微洪纎毕应应引以次从卑至尊故白日则玉女守宫夜则少女通事济度危难登道场也金箓简文云夜出戸左顾又叩齿三通咒曰玄上太阴八牕开明向有所陈少女通灵事毕复位万神潜宁讲说咒夫眞经圣典焕发诸天玉字金篇流传今日道深甚奥祕藏难开若非大大能人宁使迷迷见晓一明背向者昇玄经曰讲经之时法师与经师对坐座高五尺坐时东西南北随便以三拜爲限二明存思者老君存思图曰上讲时先存三色次存三一行道有六时上讲恒三时食后上晡人定三时入斋堂捻香礼三拜巡回依次坐坐竟有众者法师以板击席仍放板膝前临目握固存头气青两手气赤两足气白三气绕身讫次存三一者三处之神同一道也其道本一应感成三三界内外无乎不在统化主物号三天太上宣教侍经号三素老君降人成德号曰三一三一在人人有三宫头脑名爲上元宫其神曰夷心内名爲中元宫其神曰希脐下名爲下元宫其神曰微皆如婴儿俱长一寸静坐正拱无欲无爲体无应有次存三师先起向座于座前礼三尊三拜次仍存经师籍师度师各礼一拜合六拜乃登高座次存侍卫登座大坐歛板当以鸣鼓三十六通咽液三十六过临目见左青龙右白虎前朱雀后玄武足下八卦神龟三十六狮子伏在前头巾七星五脏生五气罗文覆身上三一侍经各千圣万骑仙童玉女衞之夫存思爲静念之首入定爲息虑之端辩鉴神游不疾而速座下以存三师三一上座又思侍卫威灵三拜足表三尊六拜乖于四众今座下无劳存思但三拜讫上座安坐先存三一次三师后存威灵侍卫稍将简要存思之法心想易周过事盘回乃近时务谨依旧典书而述焉三明赞诵本相经云斋主请法师开讲便起三上香赍香炉诣法师前三拜长跪请曰弟子等千载幸会遭值法轮元始遗教流布于世今日某虽复奉道希闻灵音唯愿法师流布慈泽法师许欲昇高座咏曰弟子仰法师敢启有所陈众生闇塞久思闻至法音大慈开长夜设化万劫新主人建福斋延及四辈人法师昇高座时咏曰斋直道所务妙品元始贵故设祖劫桥广度诸民物尔曰设清斋帐座罗五色天仙游诞上五帝列方軄功曹传符命拥卫左右直我昇龙舆座玉梯附机息神霄助授护天魔不举目五神不移动披宣太上域定座咏曰大道无爲中积气运起形爲众设桥梁故遗无等经修之得长乐莫有三界生烧去六尘垢一心静念听下座咏曰妙品演布化迢迢霄玄音等受无碍智三梁度黄津神霄功曹使疲劳小停神三会因劳赏当报不负言须启更当白便曹未恚悬下座服居位礼拜三宝尊夫论修建福田皆希言简事要类以繁重行者难遵今人唯受斋主拜请兼以上座下座赞咏足得以成法事何俟曲碎云爲故两存焉恐情有去取耳发心钞发心者闻说大乘皆须夷心注念厯耳虽言是一悟入卽乃不同有六种缘缘行不等一则或见邪託正则知非正二则或信邪是正则以入邪三则或闻大悟小则入粗四则或闻小悟大则入妙五则或从心进乃白发愿六则或从心退乃自成咎亦由说有巧拙亦由悟有浅深本际经云若悟理明师巧说诸法无修无得无灭无生非有非无非因非果而有而无非不因果巧解因缘假名中道解此说者能感异类如本际经云天尊一音演说法众生随类各得解又如本相经所明天尊于禅黎说洞玄眞文七十万劫不起于座七百万众悉不迫迮十方龙王放光而来听法天尊弟子静惠云龙兽尚复乐道而况于人言毕龙王忽怒兴云下雹积高十丈于是天尊布五色之气结云成缦上轩雪雹不倾不动说法如故有此威神十方通悟本际经云若说小乘有得之义生灭相法有有有无有因有果如是说者名爲明师大眞科曰当听法说赏议五音调和五德时习赞咏长远郑声和言徐语渐息静辞诵咏灵文应和法唱久克玉响世音之根永断若修经习业以千文爲先讲说令通度人济已化物无穷此爲大乘之人虽才议未堪当发勇勐之志愿得大乘超出三界勿恋小乘贪着利养乐人天乐爲私已之业苟存细益忘忽大功爲人斋章规化䞋信醉酒耽色声味快心假言大乘实不能解所学小术妄求大成误已堕苦可悲玄都律曰法师宣化天下万民是救苍生之道不得贪财传奴婢等法违律考病一年若有德法师爲行清苦上衣法服理合供养大戒云施散法师香油斋食法服一钱已上二十四万倍报功多报重代代丰有恒无穷乏一则若见邪爲正则知非正者如眞藏经云突敖国王恒信正道妖人来欲化王令习伪道变形腾空音乐赞诵宫人綵女观之迷惑三七五旬遂无悟醒王告之曰汝是妖邪急须早去妖人言我是正道劝王修善王曰我闻有道之士藏名匿迹人众不知正道杳冥有形则伪命臣通灵令与论说通灵曰外道多伪不足堪谈共论惠源形无立所仍卽絶对窜影逃踪三千余人更无敢出自然磨灭国内清正信向大乘当知邪不害正其来久矣二则若信邪是正则以入邪者如眞藏经云自通国王行善智劣爲野狐所惑野狐语羣狐徒众云自通国王乐善弃恶智浅不深我有妙术能飞能隐向王殿前去地百丈爲人端正谈空解义使王布施舍命摄归共食可非上计群狐徒众俱声唱善狐王因诵幻术经文数百余卷飞王殿前去地百丈坐虚空中口诵经典国王眷属大小悲泣嗟叹无已出国宝物悉皆舍施复有三十余人一时舍命狐王唱言舍命之人最是上士忽作疾风死尸宝物悉皆摄去到群狐窟共食人肉复遣狐子变作人形赍宝市货至屠儿行中勐狗争骨相囓狐子心怕不觉变形狗便囓杀屠儿惶怖卽告市官官告州州卽申奏王见宝物俱皆自识王云此物并将布施圣道何故得在野狐手中时有大臣名曰仙灵上白王言前所说经教化此是狐魅但诵其文不解其理劝人作善心口乖违飞行殿前卽知虚伪王曰错失奈何仙灵曰可集军众围彼丘陵狐卽变作人形迎王再拜勐狗来逼变爲野狐狗卽囓杀王命群臣凿土窟中大得宝物当知王无深智爲邪所惑三则若闻大悟小则入麤者如昇玄经云道陵所问云众中小行者多大心者少若其不说无由可悟若说大法恐迕小机如说小乘复迕大行天尊曰此其不难机在请缘不论多少小缘请者卽爲说小大缘请者卽爲说大其中悟入亦复无常或有闻小悟小或有闻小悟大或有闻大悟大或有闻大反小昔有善男女等八千四百余人虽解信从执求上道起有得心求无得想封执大乘人成不业经四千余载正得地仙四则若闻小悟大则入妙者昇玄经云天尊云我于始青之天大浮黎国初说法时有一地仙厥乃姓洪名曰法起爲发教缘请我开说我观其人未宜说大卽随其心说三杂经尔时大众无亿数人其中乃有一十八万六千余人闻说小乘深悟大道卽超三有迥出道场五则若从心进自发愿者本际经云若有赞说敷扬妙义应当赞叹称其功德无使外魔破乱其事又云若讲其义趣勿使法师遇诸横恼明以资须给其所乏要令妙教必得流通本相经云天尊说法之时八万四千之众心开意解发无上正眞之心而不退转卽除七十二结百种烦恼又云有长者子名曰法龙信解恭敬有七十二万人皆心务眞空无上之道眞藏经云天尊说法之时有三童子发愿各别一则惠力童子发愿修习二则宝明童子发愿说经三则山际童子发愿学道经云有惠力童子及诸眷属俱发愿言修习大乘誓无退转了诸法性得到边底悟解大乘成无上道又有宝明童子发弘愿心讲大乘法誓度众生到解脱处成无上道又有山际童子勇勐精进发弘誓心学大乘道修四大城决五逆贼除七惑鬼杀十碍魔刳无明障刻三贼心坚硬不退又云有大弟子修行读诵讲说尊经能生信心常行不怠当知是人于诸尊所施行功德而种福田无量劫来尊师大乘今遇此经能生信心六则若从心退自成过咎者昇玄经云有八百七十二人闻说大乘有八男子十一女人生不信意从座而退爲天魔异道惑乱其心此辈卽得重病发毛堕落死入三涂生辄聋盲纵有耳目好言善誉初不闻见当知悟法深浅总从心生以此诸缘足明证信受持钞有四缘夫以经文谁而能入虽云空有非修不成若以修持要乎眞确行合规矩道位迁昇秽慢灵文罪罚明矣一明读诵缘者四极明科曰诵经当令言句相属不得越略天音失一句更却一百言而读失二句却二百言失至五句却五百言始就诵失一句便诵一篇而补之至三十犯刀山之考又云诵经当令目注经文心念神眞不得临经他念异想以乱天音三十犯刀山之考又云诵经千言以下不得临经进饮千言以上至五千言得一进饮五千言以上得二进万言以上得三进至三十犯身被左官考若至万言神疲气极得中住消息后得续句竟篇虽尔不得经宿残句十犯死入地狱诵经时有善男女欲听者得男左女右东西异位道俗殊别不得男女混乱同床共席要在出家人后不得前行有犯身被左官考玄都律曰若通经语论及世务罚油三升又云读经忽乱请问败句罚油五升请问下云读诵如对太上勿得傲慢狡笑论及流俗荣利之务侍经仙童卽奏名于三天司直三天司直上奏太上三奏太上子必失经鬼神乱考必不得以寿死将何仙之有又云经不从师受则侍经仙童恒司考人殃及七世金箓简文曰上座诵经当礼经师籍师度师各一拜余如常法皆始登座一行之后重诵经则不复如始也明日更一过行之耳诵经之次不得与下座交语经句不竟亦不得中住若住后皆更从上始五百言得进清饮咽液也此与前四极盟科稍有通塞盟科云万言得中住卽从前始前似稍通此文全塞诵经时得存念节度并不犯科条立有灵应本际经云若复读诵此经依经修行昼夜不懈是人所在之处自然安乐随所往生得居净土又云若复有人于此经中受持一句意乐讽诵一念之中卽能灭除无量无边宿根罪恼譬如积夜暗室一念灯明暗暗皆尽若入大海遭值恶风诵念是经风浪恬静若入山林逢毒虫勐兽诵念是经虫兽却退若值盗贼𡨚家相逢诵念是经𡨚仇涣释若在怖畏诵念是经鬼魅消却当知夷心注念无不果克大梵国王爲国大旱迎请尊经以灭旱灾多恼国王国多障难迎请尊经故疾新疴并皆痊愈当知经有威神诵念必应太极隐注曰诵道德经常有三万六千仙童玉女侍经烧香散花通致众仙隐注又曰诵道德经万遍云舆下迎若不至可一月三诵之无不至者眞藏经云昔有玉印童子烧香读诵此经忽有仙童玉女徧满虚空一时来至烧反风名香赞咏灵文惊动一国玉印童子安然不恐今日建斋之家亦选能人上座诵经者虽妙极音句座下者曾不存心或閙语喃喃两两相对或争色欲或竞钱财大德高枕安眠低头踞傲上既不能秉正下则岂爲虔恭一则交阙威仪二则不生善信三则主人鄙薄四则宣考至身幸须三思宁繁苦劝大德若能勉励法众何虑不从顷不切磋是灭道法二明听诵经之得益缘自然经诀曰听诵经人至章句辄心拜随意愿念唯令心苦必有感应玄都律曰若听经倚据不正罚油一升若不注念清虚心想意倦爲众所觉罚油三升若能心听诵与自受持无别本际经云若复有人一心正念听读此经欢喜踊跃得其义味忘于寝食不觉爲久当知此人过去世中已曾闻值暂生下世寄惠人间不久仙度终归得道三明供养持经缘眞藏经云天尊问善明童子有人将金玉重宝并悉舍施此人功德以爲多不答曰功德希有然不及于此经中讲说书写受持供养功德胜彼百千万倍此经名爲惠力法城善护群生除邪惑障本际经云若复有人舍家资财或卖妻子市诸香油种种法具及以斋食供养资给持此经人所得功德最爲无量何以故是人能成功十方天尊出生众圣故昇玄经云供养持经者功德相亚次供给香油灯奉上旛花本际经云若有国王及以民庶殿堂帐座宝盖旛幢香花灯烛供养此经者汝等四众及诸天帝三五吏兵天龙神鬼金刚力士侍经眞官应将徒众随逐尊奉礼敬供养护其国土保祐人民本行经云昔有女人奉受是经晨夕诵习夫恒供给香火妇遂昇天受号今爲梵行元君夫后命过经入大山具陈供给之功妇卽来授夫是经卽昇南宫百年得生国王之家大受经法令爲九宫眞人又有贤士受持此经妇意悋惜不与夫同夫得昇天妇后化爲饿鹰夫以化度还爲女身受持经法今爲南极元君皇妃当知持经奉法明明不虚诽谤慢黩自招其考四明谤法缘眞藏经云众生不信法者是爲谤法是爲灭法不信根中而有三宝不信去来而爲眞实不信大乘而爲根本不信众生等天尊性不信诸法寂灭无根无因无果不信众生从无量劫积种未形而无生灭如此不信是名毁法是名灭法法不可灭障法不见名爲灭法既灭法已而得身相是爲生死轮回不絶必堕地狱无缘得出本相经云若见经法忽若土草了无恭敬之心见他行善背面呰笑永无助仰之性斯人从六畜中来始得人形故不信法眞藏经云往古劫时有五贫士不信经法不信众生有眞道性不信众生卽经妙法不信众生不生不灭不信众生心大如海不信众生爲太空聚如此不信卽得重病生入闇狱死入闇狱食入闇狱息入闇狱诸善男女各自思惟勿生不信天尊因作颂曰爲人不信法毁谤于贤良死受酆都报劒树碎形伤万劫无期出魂神痛断肠呌声声不絶狱卒染镬汤受报无休息瞋眼四边张谁能受此苦迷惑乱猖狂寄语修眞子修福永无殃然圣人之言本无虚诞爲不信法自以招殃若更语云经有万八千玉女玉童侍衞益不信受或以敞露或杂世典或不洗口手或无护净但不依读经仪则卽名诽谤请问下云经汚不以香水洗沐则魂魄奔落本际经云若复有人诽谤此经生不信想轻慢法宝疑毁圣文当知此人无量劫来沉沦下鬼受诸苦报备历异形始得受生还于人道愚痴触辟无所解知习恶种因不能信受所行非法动爲罪由背正入邪违眞信俗三官九府记入功过书名黑簿死录之中或在见世恒萦诸苦或犯王法执系鞭笞或在恶风虫癞之病忧厄恼难贫穷困乏或爲外魔异道惑乱其心虽在世间人所弃薄周诣游处不值善缘一失生道永乖贤域死入地狱无有还期受报幽牢缄闭重槛昼夜考掠不覩三光或抱铜柱形体燋伤或上刀山痛毒难忍冥冥长夜万劫无出纵得受生还爲六畜非人之类永失人道总明经法诸缘以毕于此开经受诵子细详之要修科仪戒律钞要修科仪戒律钞卷之三科曰俗人受箓殆未闲科法来谘所疑随解实答不得有欺妄云不知必谏恶还善劝是除非不可阿党爲私害法损己误人九刑论科曰高德道士大治祭酒八十一贤清斋登坛坛是崇虚堂所皇灵之坛者如是不须受法及箓而传箓治唯二十四卷悉微言要旨三洞宝经众符祕讳悉应师受师是道民参受备者盛德爲师天师子孙虽是师卽皆爲弟子之礼天师子孙受众法法信依百姓不得阙阙则三官不悯科曰受诸劵及自然劵后传劵无有经此谬妄之师劵本度经无经何劵师须写经盟可爲师耳年限未得爲师当爲前弟子觅有经具足师不具足者且稍受之以足爲期不限师之多少不格师之男女师不得禁锢弟子不得背叛本师背叛受十苦之考后生六畜之中禁锢者幽牢槛系后生边荒愚痴之群明各愼之科曰宝经禁重万劫一出天地促运辅正须贤七百年听传若有骨分七年得传三年之内无有灾厄四年可传传得其人人我共福非其人同罪俱入火灌风刀万劫负石之役科曰凡事师恒如两手捧物当心勿有坠失师如父也但奉道事师有二种人一曰名二曰义凡言事道系名师门不修妙义不修大功不行无爲处处有滞烦恼生死不能知常妄作致凶此有名事师也若专心凭师动止依法建大福田济身度物无爲而无不爲所在通利无诸障碍长生不死永享贞吉此有义事师也科曰师与弟子言皆称吾我卿弟子弟子亦如此天亲也凡事师门外称弟子内称名不称姓师之师准祖师祖师之师准曾祖曾祖之师准高祖高祖之师一号宗师宗师至弟子身是爲五代祖师至敬礼讯言语书略同悉称弟子不得慢言若有违七刑论科曰事先达与师同先达者言堪爲师崇彼如师一名心师问讯时诸师并在先拜宗师次问讯祖师次问讯籍师度师也科曰弟子法身通辞书疏皆眞书不得草犯者五刑论道士敬先达恒下师一阶律曰弟子谒拜于师朔望皆朝服而朝不得阳说阴私背向异辞律曰道民箓生与师主期失信魂魄闭系水官五十日役律曰弟子见师不敬不恭无礼语言我汝魂魄在水官拘闭六十日考竟减算二纪律曰弟子见师敬事如父母师主见弟子念之如赤子违律罚算各一纪律曰正一家三师者一正一师二天师三度师三五治箓等三师也通当有敬违律被考三十律曰弟子作书与师主须启书悉称名不得轻慢违律考杖十五律曰道民与师主共言语称道民不得称名违律考一十律曰弟子别师主经月晦朔及三元吉日不见师须拜三拜违律师罚考一十重病二十日律曰七世不同得爲师授度七世尚同不得爲师犯者减算三纪然看此律直恐弟子有过累于九祖父母傍及师之祖先若弟子忠诚七戒无犯德合十行骨相应图父亦可以传其子令能九祖俱仙宁有夺算之咎律曰弟子闻师有疾病厄急贫穷彫悴不能创心则无仁孝违负誓言考五十日重病一百日律曰道士不得来佗弟子前语骂及佗弟子师长皆须平正若论善恶人身中魂魄卽去违律水官考病五十日律曰弟子佗人前语及师主父母不善身中吏兵卽奏天曹罚病一百日考三十日律曰弟子得师书告皆烧香执笏整衣冠拜三拜发书读之卽是崇依上圣弘道孝敬乃合先圣心违律罚算一纪律曰弟子别师经一月已下皆冠带执笏问讯不得白服随时违律罚油三斗拒不输者杖二十律曰弟子别师主经一宿已上五宿已下皆整衣服执笏再拜问讯还如法违律罚香五两入三宝弟子向师主皆称名弟子诣师不得辄而坐师命方坐违律考病十日律曰弟子不得唤师作道士皆言家师和师大师尊师师主也违律罚油三斗入三宝考病十日弟子不得犯触名讳若尊人问不已宜须下声答名也违律罚算一纪弟子不唐突师左右左右有问察之神违律罚算一纪弟子见师过失之事当于深隐处长跪歛手恭谏请不得在别人前言师是非丑事违律罚算一纪弟子与师共房不得先在师前眠卧不得在后起违律考病五十日弟子于师处同食不得先食皆须师前弟子后也若师命同食弟子食听在前止住弟子随师起居行止游履皆正当谦卑恭敬不得斯须无有礼法罚考三十下弟子事师师年少弟子年高弟子皆应恭敬譬如官长二千石父母同等不得自恃高年轻忽于师主罚杖八十主者宜科弟子师同在座席若师起居行止弟子起下地倚不得晏然端坐违律考三十弟子先未受法戒或气类有等或复耆年后诣师法便爲师事言皆称名恭敬不得准前违律考四十弟子先与师主姓族同从弟兄孙姪后诣师受法皆须谦卑恭敬言皆称名不得比寻常违律杖四十主者宜科弟子与师亲属缌麻者皆不得相爲师弟所以尔者受法皆证三曾七祖父母来盟子孙所受若违盟九祖受考殃及受法人身病百日弟子不得嗔怒嫉责忿憾师主及怀恚恨在心违律被考三十弟子诣师请道法皆当冠带执笏谦苦求请不得辄尔违律考四十弟子不得与师主诤口违律考四十弟子事师师若来还弟子皆当随路远近奉迎不得端然晏坐以待师主违律罚考四十弟子与师同行不得身践踏着师影违律考三十弟子出入及所作事每先启告谘审师主不得自专违律考五十弟子事师皆当思念信实不得犹豫二心违律考三十弟子不得窃盗发泄师器具笼笈钱物饮食禁诫科律违律杖三十弟子与师主同坐不得污唾左右违律考二十弟子侍从师主若値宾客弟子皆侍衞师左右不得放抗大座与凡无别违律杖七十弟子受师法业后道德成就爲人所崇皆当谦谦存忆师主勿忘恩违律罚算二纪律曰道士女冠年虽已老受法卑下行道不得在大法身小者前其年虽少法戒大者可行于前不得错乱违律考杖六十科曰大德名人同住一处有狡猾弟子若欲归依或爱情未离或枉被威逼应须教习各诚机宜或先令苦使或诱引甜言或独立坐忘或摈令远去或出经宝教授或令斋戒治除或惧自尊威而令傍人抚接若终恶不改而无进善之功畜斯弟子是灭道法永须远离科曰若有弟子爱乐正法深经大义咸愿欲闻直以机在前缘众根闇钝如此之善预旣发可须安慰三戒五戒示静安心大德法师是众生依止若心性高者而令低心下意若动止强梁而须折伏若其懦弱劝进勇勐旣爲众生父母宁不慇懃必契道场永无退转科曰上清法师不应授人大戒不应受人依止不应畜弟子不应爲人教授不预评论众事不得闇夜自行不得亲近邪见当动止在法科曰所养弟子弥加呵责有大罪过引五事责之一我今呵责汝汝须出去二则出离之后莫入我房三则我纵无人亦不用汝作使四则我之生前莫至我所五则我能引化三涂五道终不与汝共语此之呵责折伏爲行之甚不用分外非法考打枷棒悬首反缚昼夜打骂律无此条伤大慈种若师主使令弟子沽酒买肉坐贩卖牧牛养马并爲邪淫驱使弟子弟子可言以此所作非天尊行某不敢爲师若有嗔责可须舍去科曰恶行弟子教不知悔其行有十一则爲恶不耻二则见善不修三则闻谏弥甚四则动非威仪五则强梁我慢而无恭肃六则懒惰狠戾七则友非忠信八则游习姧婬九则好乐屠戮十则醉乱尊卑有此十种行人是破道法若不爲恶能伏勤苦清旦入房除小便器朝中日暮三时问讯求有所习随用驱使不辞劳苦渐盈大器积德成眞有此弟子绍隆正法广以赞叹科曰男女官各得依止男官依止男官女官依止女官大法者爲师每一旬至师所受教训至时整理法服赤心灵宇恭敬谨肃直诣师门不东西异向至师门已通白云某弟子问讯师知已乃端严衣帔烧香于诵经之室命弟子令进进至师前安详三拜问讯云师比者起居安不德无损和师无他故乃答云比日亦无亏礼诵若有疾苦随事应答弟子若有罪过先闻师耳可云汝有某事可加诫诲令其改革弟子拜谢乃云不能自厉劳师诫勑又拜谢云从今以去不敢复犯若是斋前设斋斋后无所施设乃便去再拜云愿师以自珍重师重诫云所在之处勤行斋戒以自愼护勿起骄慢唯然起退三步乃始转去不得更入他房归至本观以师诫悔之言示众大小不得藏匿若女官无大法不解传授者可诣男官请受有高德女官男官亦得请诣受法俯仰之格男女官通用科曰师主大德若从远归命所使先到观中令知归至弟子则整衣帔出观迎接当以大小顾望不得无故掩人不备科曰弟子有所启白师主及同观外观大德皆整衣至房房闭当屈指细细打戸三过停少时不闻人声更三过又不闻人声又三过不闻则退科曰弟子之礼师主有客当卽拂拭牀席机褥洒扫前后师主令命客进乃命科曰弟子之礼师主令过授物事师主若立则立受师主若坐则长跪受科曰参省师主大德皆再拜侍立命坐则拜而坐更问他故则起立而答皆条直身体并脚歛手科曰进尊者之房戸知在房中或库内若不闻声謦咳发觉如不问则退若问称名启白命入则入房开则开闭则闭入戸正视尊者不得左右斜顾科曰出家之人常合忠正出入动止五正爲先一正己身二正门徒弟子三正观中良贱四正四远众法五正顽愚俗人能正己身爲物轨则能正弟子承禀有仪能正观中大小从顺能正四远法义称扬能正顽愚广增慧解能如此者名爲道士若身旣不正爲物所憎弟子不教却贱师至观主恒无禁忌大小贵贱混淆不存信义四远同皆厌恶欺陵愚蔽增长罪目不能广立威恩却更诱引他家子弟奴婢或图物入已或私与交关不依正义立身恒以邪僻爲行有如此色名爲逃课兇贼共所防戒如不可惩国王有法要修科仪戒律钞要修科仪戒律钞卷之要修科仪戒律钞卷要修科仪戒律钞钞要修科仪戒律钞律要修科仪戒律钞戒要修科仪戒律钞仪要修科仪戒律钞科要修科仪戒律钞修要修科仪戒律钞要要修科仪戒律钞法要修科仪戒律钞有要修科仪戒律钞法要修科仪戒律钞要修科仪戒律钞卷之四衆戒及愿念合一千一百条夫经以检恶戒以防非总任枝流难以取用撮其机要易可寻求登眞隐诀云戒者遏秽垢之津路防邪风之往来千眞科曰出家之人不交世俗不求名利不作有爲功德静思入定降伏外魔名爲净戒是眞实法毋观身大戒云有经而无戒犹欲涉海而无舟檝有口而无舌何缘度兆身邪夫学者不知寻经戒是未悟眞要之根长梦而不觉可爲痛心矣千眞科曰出家之人能持三戒五戒九戒十戒乃至三百大戒等一戒之中各有二十四善神之所拥护天人供养不犯众恶有不信戒者众恶故犯罪结冥阴劫劫受生堕落盲道违戒奉戒得福获罪不问道俗至理无偏其功等尔易注云洗心曰斋防患曰戒本际云圣眞所修必名爲教凡夫所行名之习业施教造业一而无二所谓一戒是发无上自然道意如是正因最爲根本又有二戒所谓二观气观神观卽是定慧又有三戒所谓三舍舍身命财又有四戒谓四寄心慈爱善忍又有五戒所谓五念思道清静思道离诸色欲思道动与俗反思道无有禁忌思道非形声法昇玄又有五戒者若见色利荣华粲綵以戒掩目若闻好恶之言五音之属以戒塞耳若有八珍之馔甘香之美以戒杜口若愿想财货七宝奇珍放情极欲以戒挫心若忆姧婬贪趣恶事以戒折足能行此五事者七祖生天又有六戒所谓六度勤信始终谏争离酒色等又有七戒所谓七觉知一知三知凶知吉知俗知道知有无又有八戒所谓八能能受非不自申能让德于人能不欲人所欲能容无理不争能远无道藏身幽处能不达心能不负经戒能不伐口闭塞六情六度生六通三十八戒亦曰六觉亦曰六慧闭塞六情者第一戒者目无广瞻乱诸华色亡精失童光不明彻第二戒者耳无乱听混于五音伤神败正恶声啼吟第三戒者鼻无广丰杂气臭腥易有混浊形不澄正第四戒者口无贪味脂熏之属浊注五神藏腑愤溃第五戒者手无犯恶不窃人物贪利入已祸不自觉第六戒者心无爱欲摇动五神伤精丧气体发迷荒此六戒者身之大患六度生戒者其一者见人穷急度其死戹见世明达能制凶逆年命长远世享无极其二者见人穷乏寒饥困急损已布施令人富贵福报万倍世世欢乐其三者含血之类有急投人能爲开度济其死戹见世康强不遭横恶其四者施惠鸟兽有生之类割口饲之无所爱惜世世饱满常在福地其五者度诸蠢动一切众生咸使成就无有夭伤见世兴盛不履众横其六者常行慈心愍济一切放生度死其功甚重令人见世居危得安居疾得康居贫得富举向从心此六戒者皆以心通智慧能施其德行合自然六通者天爲洞视则天明智高慧洞无穷自上自下四面八方无所不照无所不明虽曰一通智慧而五色总焉天洞自然故无损伤人则法天目中朱童亦有五色之光人不持戒六觉之气不通人孔窍智慧未开广视五色则眼童飞扬光精昏翳令人目盲故设是戒以度天人咸使男女得闻法音欲得过度年命长远当奉是戒勤行勿忘慎勿色视放荡目神每自制御爱养眼童思眞静念令通智慧洞观虚空持戒制已则五色归身五色自归则无伤损保尔年命可得无穷天尊言地爲洞听智远慧闻故响应天上下彻四方无所不穷无所不闻虽曰一通智慧而五音总焉地洞自然以生五音朕而不动故无损伤人则象地耳中则有五声之神人不持戒则智慧不通不可乱听五音之声五音使人五神飞扬耳中空废隆隆悲鸣五神啼泣致令耳聋故说是戒以度天人咸使男女普闻法音欲得长寿当持大戒以制耳神勿爲多听非法之音静听妙经神眞人章令通智慧洞响太空持戒制己则五音归身五音自归则耳无恶声保尔年命刻得长远天尊言东爲洞空始阳之气气出于空智明慧辽故曰洞空洞远无碍不可得穷始青之气虽曰一通智慧而五气总焉空无所纳故无损伤人虽有形形亦法空鼻有黄宁辟非之神人未持戒则智慧不通未入智慧不可杂食臭腥之物臭腥之气使人鼻神壅塞径源易有断絶明梁不通故说是戒以度天人咸使男女得闻法音欲度诸苦八难之中当受是戒以制鼻神勿多受臭涤荡明梁道引生气通明智慧洞气入空持戒制已则众气归身众气自归与气混同长保身命终不毁伤天尊言西爲洞虚少阴之气气出于虚智微慧朗故曰洞虚虚之无碍洞远难穷少阴之气虽曰一通智慧而五味总焉虚无不入虚无不容人虽法虚身不持戒则智慧不通智慧未入则五味爲患贪啖脂熏五神不安致有倾危年命不长故说是戒以度天人咸令男女普闻法音欲得长命当持大戒以制五神愼贪五味甘其脂熏涤荡五脏每令清凉身有智慧则五味和香内则恬夷年命不伤天尊言南爲洞清太阳之气气出于清智清慧开关而洞清故南有赤帝洞阳之庭冶鍊万物受鍊而明也人不持戒则智慧不通智慧未通则心神振动生于爱欲使人迷荒丧神伤命夀不得长故说是戒以度天人咸使男女普闻法音欲得长寿过度诸患当受是戒以制心神除情遣欲弃尘入清通明智慧六觉开津身入洞清与气自然保尔年命永得长存天尊言北曰洞微微生于玄智远慧深微而洞眞阴察罪福主人生元手法四时上应天关天关恒转手亦动焉手有大神接生方盈运人四大观人败成人不持戒智慧不通则摇动人心众恶并生手作不觉贪窃自营致有智命不终天年故说是戒以度天人欲得长寿过度恶根当奉是戒以制手神通明智慧心自开明手不贪穷恶根不生应天顺气身入自然保尔年命永得长存昇玄经云太清九戒者第一戒曰身不得秽浊不清耽染欲境蒙冒身祸诞纵自恣甘恶爲非绮丽华饰所便细滑濡輭自适无有厌足不知动入罪网不能自觉身之罪大不可称计不得身犯不得教令于人摄意持戒终身奉行是吾太上太上太一第一戒也第二戒曰心不得兴恶想恶念不得形想评想贪欲务得蒙冒财利贪毒阴贼谋议非法淫邪偏僻意不平等嫉妒愚痴自是狠戾浊欲饕味无有厌足不知动入罪网不能自觉心过之罪大无有极不自心兴不得教令于人摄意持戒终身奉行是吾太上太上太一第二戒也第三戒曰口不得妄言善恶咒诅骂詈欺诳妄语幻惑两舌鬬讼告诉持人长短自作是非生灾造害兴生无端败衒道法歌诵嗟咏吟啸叹息贪美恃味无有厌足不知动入罪网不能自觉口过之罪大无有极不得口犯不得教令于人摄意持戒终身奉行是吾太上太上太一第三戒也第四戒曰手不得杀害众生蚑行蠕动含血之属皆不得杀劫略强取夺盗偷窃取非其物拾遗取施执持兵器兴用非法不知动入罪网不能自觉手过之罪罪之莫大不自手犯不得教令于人摄意持戒终身奉行是吾太上太上太一第四戒也第五戒曰目不得视非道非法非义荣华容饰淫视女色照曜盈目贪欲洋溢绮丽珍宝淫邪妖孽不正之色目爲后主收百凶来致祸毒罪衅臻集一皆目致心目口手致殃祸主动爲祸端收罪之府不可不迮不可不伏不可不愼不可恣之不知动入罪网不能自觉目过之罪罪之莫大当宣目戒劝化一切一能戒目心想息灭想灭意空空意无着无着入无便得道慧摄意持戒奉行勿废是吾太上太上太一第五戒也第六戒曰耳不得听八音五乐淫声妖孽乱正亡国妖伪之乐无有厌足不知动入罪网不能自觉耳过之罪罪亦复大不自耳犯不得令教于人摄意持戒终身奉行是吾太上太上太一第六戒也第七戒曰鼻不得贪香恶臭妄察善恶不知动入罪网不能自觉鼻过之罪罪亦爲次不自鼻犯不得教令于人摄意持戒终身奉行是吾太上太上太一第七戒也第八戒曰足不得蹈不义不践非法不涉恶履非妖惑境界不知动入罪网不能自觉足过之罪罪亦爲次不自足犯不得教令于人摄意持戒终身奉行是吾太上太上太一第八戒也第九戒曰身不得放情任意强兴神物攻非其敌精消神散三气亡逸放情纵恣无有厌足不知动入罪网倾宗灭族不能自觉如斯之罪罪之莫大不自身犯不得教令于人摄意持戒终身奉行是吾太上太上太一第九戒也十戒者有五定志云度十戒法法师居南弟子向师三礼礼毕请曰愿见成就授以十戒当终身奉行誓不敢有违于是长跪心存见十方大圣在于上方乃擎拳谛受法师烧香便爲说戒一者不杀当念众生二者不淫妄行邪念三者不盗取非义财四者不欺善恶反论五者不醉常思净行六者宗亲和睦无有非亲七者见人善事心助欢喜八者见人有忧助爲作福九者彼来加我志在不报十者一切未得道我不有望是爲十戒受者并云弟子某甲受终身奉修又礼师都毕要修科仪戒律钞卷之四