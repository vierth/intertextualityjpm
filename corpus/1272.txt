史通通释目録钦定四库全书史部十五史通通释目録史评类内篇卷一六家第一卷二二体第二载言第三本纪第四世家第五列传第六卷三表歴第七书志第八卷四论赞第九序例第十题目第十一断限第十二编次第十三称谓第十四卷五採撰第十五载文第十六补注第十七因习第十八邑里第十九卷六言语第二十浮词第二十一叙事第二十二卷七品藻第二十三直书第二十四曲笔第二十五鉴识第二十六探赜第二十七卷八摸拟第二十八书事第二十九人物第三十卷九覈才第三十一序传第三十二烦省第三十三卷十杂述第三十四辨职第三十五自叙第三十六体统纰缪弛张外篇卷十一史官建置第一卷十二古今正史第二卷十三疑古第三卷十四申左第四卷十五㸃烦第五卷十六杂説上第六卷十七杂説中第七卷十八杂説下第八卷十九五行志错误第九五行志杂驳第十卷二十暗惑第十一忤时第十二等谨案史通通释二十卷国朝浦起龙撰起龙字二田无钖人史通注本旧有郭延年王维俭黄叔琳三家递相增损互有短长起龙是注较三家为晚出虽亦仍有疎漏如秦人不死事不知出洛阳伽蓝记蜀老犹存事不知出魏书毛修之传阑单失力字不知出清异録之类然大致引据详明足称该洽惟轻于改窜古书往往失其本㫖如六家篇内尚书条中语无可述四字之下若此二字之上乃有脱句而改此字为止又为增一有字又如列传篇内项王立传而以本纪为名句立字不悞而乃臆改为宜此类至多皆失详慎又句解章评参差夹注如选刻制艺之例于注书之体亦乖惜其不一评一注釐为二书使离之双美也顾其大致精核于知㡬本意多能阐发不可谓之无功焉干隆四十三年六月恭校上总纂官纪昀陆钖熊孙士毅总校官陆费墀原序史通通释原序长安二年余以着作佐郎兼修国史寻迁左史于门下撰起居注㑹转中书舎人暂停史任俄兼领其职今上即位除着作郎太子中允率更令其兼修史皆如故又属大驾还京以留后在东都无㡬驿徴入京专知史事仍迁秘书少监释自惟歴事二主从宦两京遍居司籍之曹久处载言之职昔马融三入东观汉代称荣张华再典史官晋朝称美嗟予小子兼而有之是用职思其忧不遑启处释尝以载削余暇商𣙜史篇下笔不休遂盈筐箧于是区分类聚编而次之释昔汉世诸儒集论经传定之于白虎阁因名曰白虎通予既在史馆而成此书故便以史通为目且汉求司马迁后封为史通子是知史之称通其来自久博采衆议爰定兹名释凡为廿卷列之如左合若干言于时嵗次庚戌景龙四年仲春之月也按此刘氏自序当冠正目之首诸本错置后人序例之间非体观此一序简明典切即可徴其史笔之洁古者经䟽文选凡有自序者皆与正书同注王本此篇亦有注愚亦遵用之大驾还京马融三入东观张华再典史官白虎通史通子举例钦定四库全书史通通释举例二科十别书不必醇乎醇书惟其至于至居巢刘氏之史通是也注书戒自我作故注书欲推心置腹山伧先生之通释是也凡注之用二辨之通与不通而已是书行本相髙厌心盖寡每于通处荐以荆榛而趣乖于不可通处过如炙毂而疵积敝也久矣先生曰趣乖者法宜训正疵积者道在刋譌例摠二科科各有别列如左方训正者兼举其义与辞而是正之也义从文生辞由古出俗学之弊大抵二端凭臆自用者揣义而不徴辞弊且流为束书不观是谓蔑古炫博贪竒者役辞而不问义弊又滋乎灵台日汨是谓䙝天兹用䟽义以㑹辞考辞以赴义则训之爲也训正之科其别六一曰释二曰按三曰证释四曰证按五曰夹释六曰杂按刋譌者譌非一端而已或流传或窜易或原本差池所致之涂既杂于是有缪出有倒施有脱遗羡衍所丛之颣緐兴刺眼而叶落连翩胶牙而泉流濇咽文传侮食怪曲水序之犹踈日思误书叹小屋人之不作夷考诸家刋得者十一待刋者十九焉刋譌之科其别四一曰字之失二曰句之违三曰节之淆四曰简之错史通通释卷一钦定四库全书史通通释卷一无钖浦起龙撰内篇六家自古帝王编述文籍外篇言之备矣古往今来质文递变诸史之作不恒厥体释𣙜而爲论其流有六一曰尚书家二曰春秋家三曰左传家四曰国语家五曰史记家六曰汉书家今略陈其义列之于后按此篇序也史体尽此六家六家各有原委其举数也欲溢为七而无欠欲减为五则不全是史通总挈之纲领也其辨体也援駮俪纯而派同移甲置乙则族乱是六家类从之畛涂也注家认家字不清要领全没今为显説之一记言家也二记事家也三编年家也四国别家也五通古纪传家也六断代纪传家也㑹此分配以观六章观全书如视掌文矣尚书家者释其先出于太古易曰河出图洛出书圣人则之故知书之所起逺矣释至孔子观书于周室得虞夏商周四代之典乃删其善者定为尚书百篇孔安国曰以其上古之书谓之尚书尚书璇玑钤曰尚者上也上天垂文布节度如天行也王肃曰上所言下为史所书故曰尚书也释推此三説其义不同盖书之所主本于号令所以宣王道之正义发话言于臣下故其所载皆典谟训诰誓命之文释至如尧舜二典直序人事禹贡一篇唯言地理洪范总述灾祥顾命都陈䘮礼兹亦为例不纯者也释又有周书者与尚书相类释即孔氏刋约百篇之外凡为七十一章上自文武下终灵景甚有明允笃诚典雅髙义时亦有浅末恒説滓秽相叅殆似后之好事者所增益也至若职方之言与周官无异时训之説比月令多同斯百王之正书五经之别録者也释自宗周既殒书体遂废迄乎汉魏无能继者释至晋广陵相鲁国孔衍以为国史所以表言行昭法式至于人理常事不足备列乃删汉魏诸史取其美词典言足为龟镜者定以篇第纂成一家由是有汉尚书后汉尚书汉魏尚书凡为二十六卷释至隋秘书监太原王劭又録开皇仁夀时事编而次之以类相从各为其目勒成隋书八十卷寻其义例皆准尚书释原夫尚书之所记也若君臣相对词旨可称则一时之言累篇咸载如言无足纪语无可述若此故事虽有脱略而观者不以为非爰逮中叶文籍大备必翦截今文摸拟古法事非改辙理涉守株故舒元所撰汉魏等书不行于代也释若乃帝王无纪公卿缺传则年月失序爵里难详斯并昔之所忽而今之所要如君懋隋书虽欲祖述商周宪章虞夏观其所述乃似孔子家语临川世説可谓画虎不成反类犬也故其书受嗤当代良有以焉释按朱子尝言古史之体可见者书春秋而已史通首此二家皆谈史不谈经注家执经言经繁引义䟽都无交涉其首尚书家者刘氏特以记言之体当之云尔家不类族不备人非其伦书是其体则以其族归之不特七十一篇之周书为其绪余若衍若劭等书皆是记言之族故亦以类相从郭本纷纷讥刘氏以狗尾续貂正縁不识家字所由胥动浮言也上古文字何例可説专以尚书属言其説始自郑荀讵云笃论刘氏不此之辨而疑书例之不纯固哉言也尚书固是史家开体然不编年不纪传原非史体正宗故后世难为其继亦不必有继刘氏讥衍劭为守株画虎洵通识也尚书百篇孔安国璇玑钤王肃爲例不纯又有周书职方时训孔衍汉魏尚书王劭隋书守株家语临川世説春秋家者释其先出于三代释案汲冢璅语记太丁时事目为夏殷春秋释孔子曰䟽通知逺书教也属辞比事春秋之教也知春秋始作与尚书同时璅语又有晋春秋记献公十七年事国语云晋羊舌肸习于春秋悼公使傅其太子左传昭二年晋韩献子来聘见鲁春秋曰周礼尽在鲁矣斯则春秋之目事匪一家至于隐没无闻者不可胜载又案竹书纪年其所纪事皆与鲁春秋同孟子曰晋谓之乗楚谓之梼杌而鲁谓之春秋其实一也然则乗与纪年梼杌其皆春秋之别名者乎故墨子曰吾见百国春秋盖皆指此也释逮仲尼之修春秋也乃观周礼之旧法遵鲁史之遗文据行事仍人道就败以明罚因兴以立功假日月而定歴数籍朝聘而正礼乐微婉其説志晦其文为不刋之言着将来之法故能弥歴千载而其书独行释又案儒者之説春秋也以事系日以日系月言春以包夏举秋以兼冬年有四时故错举以为所记之名也茍如是则晏子虞卿吕氏陆贾其书篇第本无年月而亦谓之春秋盖有异于此者也释至太史公着史记始以天子为本纪考其宗旨如法春秋自是为国史者皆用斯法然时移世异体式不同其所书之事也皆言罕襃讳事无黜陟故马迁所谓整齐故事耳安得比于春秋哉释按此春秋举经不举传章意以记事为主与尚书对举而此为确配非尚书强配记言比也于编年意则带及之至下章左传家尽之其标义也以孔子为宗法其徴名也以前所稽者为原始以后所附者为虚称其苗裔也以迁史所开诸帝纪为具体合而观之家字之原委离合备焉本纪取法春秋一语破的纪所加详者惟在开剏之世及凡诏令之文耳后来朱子作纲目之纲固是仰学春秋亦大率取裁本纪春秋家者尽在鲁矣汲冢璅语羊舌肸竹书纪年百国春秋周礼旧法微婉志晦系日系月包夏兼冬晏虞吕陆亦谓春秋左传家者释其先出于左丘明释孔子既着春秋而丘明受经作传盖传者转也转受经旨以授后人或曰传者传也所以传示来世案孔安国注尚书亦谓之传斯则传者亦训释之义乎释观左传之释经也言见经文而事详传内或传无而经有或经阙而传存其言简而要其事详而博信圣人之羽翮而述者之冠冕也释逮孔子云没经传不作于时文籍唯有战国䇿及太史公书而已释至晋着作郎鲁国乐资乃追采二史撰为春秋后传其书始以周贞王续前传鲁哀公后至王𧹞入秦又以秦文王之继周终于二世之灭合成三十卷释当汉代史书以迁固为主而纪传出表志相重于文为烦颇难周览释至孝献帝始命荀恱撮其书为编年体依左传着汉纪三十篇释自是每代国史皆有斯作起自后汉至于髙齐如张璠孙盛干寳徐贾裴子野吴均何之元王劭等其所着书或谓之春秋或谓之纪或谓之略或谓之典或谓之志虽名各异大抵皆依左传以为的准焉释按春秋经以提纲传以述事事必系年编年之法由是兴焉然编年之义史通不以系经而系传者事待传而显也传有三家史通唯取左氏不及公谷者公谷主释义左主载事公谷非史法左具史法也故左传一家为编年家法之祖也自左而后乐资荀恱以及张孙干徐裴吴何王诸所述撰皆其流也章内错举国䇿迁固殆为乐传荀纪起本犹宋涑水氏採十七史以为通鑑所本者纪传家而所成者乃编年体也此䖏观书略绰定知辨类煳涂又唐之先有王氏元经薛收传正拟是家史通曾不及之因思隋唐二史皆不立王通传至司马君实为之补传谓其事其书出其家人参差不实然则书虽存究在依託然否间况其家所以推之者越分无礼有白牛谿序曰山似尼丘泉似泗涘更为之作文中子世家以配迁史是其滛名僣号罪甚扬雄法亦在所必斥也受经作传乐资荀恱张璠孙盛干寳徐贾裴子野吴均何之元王劭国语家者释其先亦出于左丘明既为春秋内传又稽其逸文纂其别说分周鲁齐晋郑楚吴越八国事起自周穆王终于鲁悼公别为春秋外传国语合为二十一篇其文以方内传或重出而小异然自古名儒贾逵王肃虞翻韦曜之徒并申以注释治其章句此亦六经之流三传之亚也释暨纵横互起力战争雄秦兼天下而着战国䇿其篇有东西二周秦齐燕楚三晋宋卫中山合十二国分为三十三卷夫谓之䇿者盖録而不序故即简以为名或云汉代刘向以战国游士为之策谋因谓之战国䇿释至孔衍又以战国䇿所书未为尽善乃引太史公所记参其异同删彼二家聚为一録号为春秋后语除二周及宋卫中山其所留者七国而已始自秦孝公终于楚汉之际比于春秋亦尽二百三十余年行事始衍撰春秋时国语复撰春秋后语勒成二书各为十卷今行于世者唯后语存焉案其书序云虽左氏莫能加世人皆尤其不量力不度德寻衍之此义自比于丘明者当谓国语非春秋传也必方以类聚岂多嗤乎释当汉氏失驭英雄角力司马彪又録其行事因为九州春秋州为一篇合为九卷寻其体统亦近代之国语也释自魏都许洛三方鼎峙晋宅江淮四海幅裂其君虽号同王者而地实诸侯所在史官记其国事为纪传者则规模班马创编年者则议拟荀袁于是史汉之体大行而国语之风替矣释按二国均为国别家史通虽专以外传标目其实走马递举自封建废而史统于一靡事殊涂矣其或光岳气分各职记注而编年纪传小大相师亦并不用条缀体式若是乎国语一家㡬将説部置之史通不列为家而不可列之为家而体非正用章末笔叅进退不类他家有以也内传外传贾逵注王肃注虞翻注韦曜注战国䇿孔衍后语九州春秋魏都许洛晋宅江淮史记家者释其先出于司马迁自五经间行百家竞列事迹错糅前后乖舛释至迁乃鸠集国史採访家人上起黄帝下穷汉武纪传以统君臣书表以谱年爵合百三十卷因鲁史旧名目之曰史记自是汉世史官所续皆以史记为名迄乎东京着书犹称汉记释至梁武帝又勅其羣臣上自太初下终齐室撰成通史六百二十卷其书自秦以上皆以史记为本而别採他説以广异闻至两汉已还则全録当时纪传而上下通逹臭味相依又吴蜀二主皆入世家五胡及拓㧞氏列于夷狄传大抵其体皆如史记其所为异者唯无表而已释其后元魏济隂王晖业又着科録二百七十卷其断限亦起自上古而终于宋年其编次多依放通史而取其行事尤相似者共为一科故以科録为号释皇家显庆中符玺郎陇西李延夀抄撮近代诸史南起自宋终于陈北始自魏卒于隋合一百八十篇号曰南北史其君臣流例纪传羣分皆以类相从各附于本国释凡此诸作皆史记之流也释寻史记疆宇辽濶年月遐长而分以纪传散以书表每论家国一政而胡越相悬叙君臣一时而参商是隔此其为体之失者也兼其所载多聚旧记时採杂言故使览之者事罕异闻而语饶重出此撰録之烦者也释况通史以降芜累尤深遂使学者宁习本书而怠窥新録且撰次无㡬而残缺遽多可谓劳而无功述者所宜深诫也释按此章乃是着述家深识利病之言闻人通患率在夸多代逺文龎荒诞滋炽无田甫田诗人所以诫也史通葢为通史科録芜编纷出滥觞寔由司马故重诫之其别家于班正复为此评者不察认是诋諆迁史误矣南北史之为体也析置纪传越代黏连而一姓数传多系家不系国于画代为紊例设若八朝各立限断如承祚国志之式则子元不以入史记家延夀亦不受此诃矣至欧阳五代史年祚太促不得以此例绳之尝谓昔人所以甄综古近通为一书者为其时有彚刋羣史定本故耳识者鉴此乃有十七史之刻嗣是而为廿一为廿二循代接编各还原袠既无纂合之劳亦免离散之患实自斯言发之刘氏岂非史部功臣採访家人鲁史旧名史记通史科録断限南北史胡越参商汉书家者释其先出于班固马迁撰史记终于今上自太初已下阙而不録班彪因之演成后记以续前篇释至子固乃断自髙祖尽于王莽释为十二纪十志八表七十列传勒成一史目为汉书释昔虞夏之典商周之诰孔氏所撰皆谓之书夫以书为名亦稽古之伟称寻其创造皆准子长但不为世家改书曰志而已释自东汉以后作者相仍皆袭其名号无所变革唯东观曰记三国曰志然称谓虽别而体制皆同释歴观自古史之所载也尚书记周事终秦穆春秋述鲁文止哀公纪年不逮于魏亡史记唯论于汉始释如汉书者究西都之首末穷刘氏之废兴包举一代撰成一书释言皆精练事甚该宻故学者寻讨易为其功释自尔迄今无改斯道释按纪传家自隋唐以来经籍艺文诸志皆列史部首科谓之正史先马次班此定例也刘氏以时近者易为功代逺者难为力有鉴于通史科録之芜累故特标举断限借史汉二家以示适从云尔夹漈持论有意矫枉其言既悖至评者认此为乙马甲班直不晓文义矣自孟坚有断代之书自知㡬有无改班书之论向后诸史靡弗由之言出而为定式夫岂孟浪之言彪固东观曰记三国曰志纪年不逮魏亡于是考兹六家商㩁千载盖史之流品亦穷之于此矣而朴散淳销时移世异尚书等四家其体久废所可祖述者唯左氏及汉书二家而已释按是篇如奕者开枰布子通领全局以该史家之体即以辨史体之家该体故备陈辨家在协用就于萹尾预作转枢记言而不着嵗序也记事而不详颠末也国别而不归典式也代逺而不立限断也此所谓四家体废者也若乃经年纬月叙时事则铨次分眀纪志表传举一朝则起讫完具此则所谓祖述惟有二家者矣即结夲篇六字即提下篇二字脉理连络史通通部为全局即此可见史通通释卷一史通通释卷二钦定四库全书史通通释卷二无钖浦起龙撰内篇二体三五之代书有典坟悠哉邈矣不可得而详自唐虞以下迄于周是为古文尚书然世犹淳质文从简略求诸备体固以阙如释既而丘明传春秋子长着史记载笔之体于斯备矣释后来继作相与因循假有改张变其名目区域有限孰能踰此盖荀悦张璠丘明之党也班固华峤子长之流也释惟此二家各相矜尚必辨其利害可得而言之释夫春秋者系日月而为次列时歳以相续中国外夷同年共世莫不备载其事形于目前理尽一言语无重出此其所以为长也释至于贤士贞女髙才儁德事当冲要者必盱衡而备言迹在沈𠖇者不枉道而详説如绛县之老把梁之妻或以酬晋卿而获记或以对齐君而见録其有贤如柳惠仁若颜回终不得彰其名氏显其言行故论其细也则纎芥无遗语其粗也则丘山是弃此其所以为短也释史记者纪以包举大端传以委曲细事表以谱列年爵志以总括遗漏逮于天文地理国典朝章显隐必该洪纤靡失此其所以为长也释若乃同为一事分在数篇断续相离前后屡出于髙纪则云语在项传于项传则云事具髙纪又编次同类不求年月后生而擢居首帙先辈而抑归末章遂使汉之贾谊将楚屈原同列鲁之曹沬与燕荆轲并编此其所以为短也释考兹胜负互有得失而晋世干寳着书乃盛誉丘明而深抑子长其义云能以三十卷之约括囊二百四十年之事靡有遗也寻其此説可谓劲挺之词乎释案春秋时事入于左氏所书者盖三分得其一耳丘眀自知其畧也故为国语以广之然国语之外尚多亡逸安得言其括囊靡遗者哉释向使丘眀世为史官皆倣左传也至于前汉之严君平郑子真后汉之郭林宗黄叔度晁错董生之对䇿刘向谷永之上书斯并德冠人伦名驰海内识洞幽显言穷军国或以身隐位卑不预朝政或以文烦事博难为次序皆略而不书斯则可也必情有所恡不加刋削则汉氏之志传百卷併列于十二纪中将恐碎璅多芜阑单失力者矣释故班固知其若此设纪传以区分使其歴然可观纲纪有别释荀悦厌其迂濶又依左氏成书翦截班史篇才三十歴代襃之有踰夲传释然则班荀二体角力争先欲废其一固亦难矣后来作者不出二途故晋史有王虞而副以干纪宋书有徐沈而分为裴略各有其美并行于世释异夫令升之言唯守一家而已释按此篇与六家顶接六家举史体之大全二体定史家之正用先分论其得失不以有失而不行后合勘其两行不得偏任而废一以左荀等字当编年字观以班马等字当纪传字观㑹此替身乃得县觧自后秘省勅撰唯此二途艺文史部必先二类知㡬是篇诚百代之质的也或问替身云云何谓也曰错举多书总归二体盖掲二体之两行非评诸书之优劣也其利害短长体中应有亦不妨两有非此利彼害之谓更非利优害劣之谓但谓二体既立一以诠歳时一以筦事行国史乃无偏缺耳旧评不㑹作替身字看遂皆抛体而议书体两书烦臆揣都错干寳一节能因单得互才是善读书人二体两字贯彻全书纲维羣史人言自袁机仲枢纪事本末出史体叅而三矣余曰亦从二体出非别出也且降史书为类书法不叅立故其书不由史馆不奉勅亦编荀恱张璠华峤绛县老把梁妻栁惠不彰贾谊屈原曹沫荆轲前汉严郑后汉郭黄晁董对䇿向永上书阑单王虞干纪徐沈裴略载言古者言爲尚书事爲春秋左右二史分尸其职盖桓文作霸糺合同盟春秋之时事之大者也而尚书阙纪秦师败绩缪公诫誓尚书之中言之大者也而春秋靡録此则言事有别断可知矣释逮左氏为书不遵古法言之与事同在传中然而言事相兼烦省合理故使读者寻绎不倦览讽忘疲释至于史汉则不然凡所包举务存恢博文辞入记繁富为多是以贾谊晁错董仲舒东方朔等传唯上録言罕逢载事释夫方述一事得其纪纲而隔以大篇分其次序遂令披閲之者有所懵然后史相承不改其辙交错分扰古今是同释案迁固列君臣于纪传统遗逸于表志虽篇名甚广而言无独録愚谓凡爲史者宜于表志之外更立一书释若人主之制册诰令羣臣之章表移檄收之纪传悉入书部题为制册章表书以类区别他皆放此亦犹志之有礼乐志刑法志者也释又诗人之什自成一家故风雅比兴非三传所取自六义不作文章生焉若韦孟讽谏之诗扬雄出师之颂马卿之书封禅贾谊之论过秦诸如此文皆施纪传窃谓宜从古诗例断入书中亦犹舜典列元首之歌夏书包五子之咏者也释夫能使史体如是庶㡬春秋尚书之道备矣释昔干寳议撰晋史以为宜准丘明其臣下委曲仍为谱注于时议者莫不宗之故前史之所未安后史之所宜革释是用敢同有识爰立兹篇庶世之作者覩其利害如谓不然请俟来哲按上二篇标列史体已备自此而下别出已议也彼编年一体绪无杂出而纪传则名类多门商𣙜宜审是篇盖就列传而言方铨事状忽夹长篇未免文气隔越故设此论尝窃计之就如贾生董傅方朔马卿未作要官无他政蹟其生平不朽正在陈书对䇿诗颂论着等文设捡去之以何担重且使此册果立㡬与挚虞流别同科即刘于载文篇亦言非复史书更成文集不且自矛乎况乎后世着述如林弥滋轇轕矣此论不可行韦孟讽谏扬雄出师马卿封禅贾谊过秦本纪昔汲冡竹书是曰纪年吕氏春秋肇立纪号葢纪者纲纪庶品网罗万物考篇目之大者其莫过于此乎释及司马迁之着史记也又列天子行事以本纪名篇后世因之守而勿失譬夫行夏时之正朔服孔门之教义者虽地迁陵谷时变质文而此道常行终莫之能易也释然迁之以天子为本纪诸侯为世家斯诚谠矣但区域既定而疆理不分遂令后之学者罕详其义释案姬自后稷至于西伯嬴自伯翳至于庄襄爵乃诸侯而名𨽻本纪释若以西伯庄襄以上别作周秦世家持殷纣以对武王㧞秦始以承周赧使帝王传授昭然有别岂不善乎释必以西伯以前其事简约别加一目不足成篇则伯翳之至庄襄其书先成一卷而不共世家等列輙与本纪同编此尤可怪也释项羽僣盗而死未得成君求之于古则齐无知卫州吁之类也安得讳其名字唿之曰王者乎春秋吴楚僣拟书如列国假使羽窃帝名正可抑同羣盗况其名曰西楚号止霸王者乎霸王者即当时诸侯诸侯而称本纪求名责实再三乖谬释盖纪之为体犹春秋之经系日月以成歳时书君上以显国统释曹武虽曰人臣实同王者以未登帝位国不建元陈志权假汉年编作魏纪亦犹两汉书首列秦莽之正朔也后来作者宜准于斯而陆机晋书列纪三祖直序其事竟不编年年既不编何纪之有释夫位终北靣一槩人臣傥追加大号止入传限是以𢎞嗣吴史不纪孙和𬗟求故实非无往例逮伯起之次魏书乃编景穆于本纪以戾园虚谥间厠武昭欲使百世之中若为鱼贯释又纪者既以编年为主唯叙天子一人有大事可书者则见之于年月其书事委曲付之列传此其义也如近代述者魏着作李安平之徒其撰魏齐二史于诸帝篇或杂载臣下或兼言他事巨细毕书洪纤备録全为传体有异纪文迷而不悟无乃太甚世之读者幸为详焉释按史记索隐释本纪曰本其事而记之故曰本纪若是则凡纪人事皆可通称不已泛乎史通则曰系日月以成歳时书君上以显国统其于列传篇又曰纪者编年编年者歴帝王之歳月葢言用其纪元纪其时事也似此析义则凡混假是名如项羽前附秦年后附汉年全与本身无与不待辩而其非灼然矣裴世期论史目云天子称本纪诸侯称世家系其本系故曰本是则刘説之所因欤侪项于州吁无知初看似过细按其意特以未成君等之耳非以逆例也或曰魏武权假汉年纪是乎曰帝魏为文者势所必然犹晋三祖也尊创业也非是则唐髙宋太之先世矣莫谎于元魏称谓篇斥之孙和元晃一条断制严明濮议兴献议聚讼可息自此至题目篇条䟽抽论皆是纪传体中之体例后稷至西伯伯翳至庄襄无知州吁权假汉年陆机晋纪𢎞嗣吴史伯起魏书戾园魏着作李安平世家自有王者便置诸侯列以五等䟽为万国当周之东迁王室大坏于是礼乐征伐自诸侯出迄乎秦世分爲七雄司马迁之记诸国也其编次之体与本纪不殊葢欲抑彼诸侯异乎天子故假以他称名为世家释案世家之爲义也岂不以开国承家世代相续至如陈胜起自羣盗称王六月而死子孙不嗣社稷靡闻无世可传无家可宅而以世家为称岂当然乎夫史之篇目皆迁所创岂以自我作故而名实无准释且诸侯大夫家国本别三晋之与田氏自未为君而前齿列陪臣屈身藩后而前后一统俱归世家使君臣相杂升降失序何以责季孙之八佾舞庭管氏之三归反玷又列号东帝抗衡西秦地方千里髙视六国而没其本号唯以田完制名求之人情孰谓其可释当汉氏之有天下也其诸侯与古不同夫古者诸侯皆即位建元专制一国緜緜瓜瓞卜世长久至于汉代则不然其宗子称王者皆受制京邑自同州郡异姓封侯者必从宦天朝不临方域或传国唯止一身或袭爵才经数世虽名班胙土而礼异人君必编世家实同列传而马迁强加别録以类相从虽得画一之宜讵识随时之义释葢班汉知其若是釐革前非至如萧曹茅土之封荆楚葭莩之属并一概称传无复世家事势当然非矫枉也释自兹已降年将四百及魏有中夏而扬益不賔终亦受屈中朝见称伪主为史者必题之以纪则上通帝王牓之以传则下同臣妾梁主勅撰通史定为吴蜀世家持彼僣君比诸列国去太去甚其得折中之规乎次有子显齐书北编魏虏牛𢎞周史南记萧察考其传体宜曰世家释但近古着书通无此称用使马迁之目湮没不行班固之名相传靡易者矣释按由周而来五等相仍当子长时汉封犹在故立此名目以处夫臣人而亦君人者自兹以降去古益逺藩微封耗史无世家时为之也随时之义四字乃持论主句三国南北朝体势相埓各为一史理事当然宋之辽金亦犹是也晋十六国载记统之唐之藩镇是不一姓凡此诸朝都无置世家处独唐末五代十国擅世庐陵逺法龙门继列兹体比于扬益魏虏之云似较櫽当亦时之适逢也然设以十国拟诸载记亦殊妥协帝魏则传蜀帝蜀则纪汉蜀不得与吴例故独不可世家位孔子以世家先儒非之愚谓史记乃从其世及而世家之也故叙后系独长至十一传安国而与已同时继以子卬孙驩而止厥后褒成褒亭宗圣奉圣崇圣恭圣绍圣褒圣衍圣之封与世无极焉乃悟世家二字千古唯孔氏颠扑不破史通纠史于孔子无缀词其亦有㑹于斯欤三晋田氏葭莩去太去甚子显编魏虏牛𢎞周史萧察列传夫纪传之兴肈于史汉盖纪者编年也传者列事也编年者歴帝王之歳月犹春秋之经列事者録人臣之行状犹春秋之传春秋则传以解经史汉则传以释纪释寻兹例草创始自子长而朴略犹存区分未尽如项王宜传而以本纪为名非唯羽之僣盗不可同于天子且推其序事皆作传言求谓之纪不可得也或曰迁纪五帝夏殷亦皆列事而已子曾不之恠何独尤于项纪哉对曰不然夫五帝之与夏殷也正朔相承子孙递及虽无年可着纪亦何伤如项羽者事起秦余身终汉始殊夏氏之后羿似黄帝之蚩尤譬诸闰位容可列纪方之骈拇难以成编且夏殷之纪不引他事夷齐谏周实当纣日而㭊为列传不入殷篇项纪则上下同载君臣交杂纪名传体所以成嗤释夫纪传之不同犹诗赋之有别而后来继作亦多所未详案范晔汉书记后妃六宫其实传也而谓之为纪陈夀国志载孙刘二帝其实纪也而唿之曰传考数家之所作其未达纪传之情乎茍上智犹且若斯则中庸故可知矣释又传之爲体大抵相同而述者多方有时而异如二人行事首尾相随则有一传兼书包括令尽若陈余张耳合体成篇陈胜吴广相叅并録是也亦有事迹虽寡名行可崇寄在他篇爲其标冠若商山四皓事列王阳之首庐江毛义名在刘平之上是也释自兹已后史氏相承述作虽多斯道都废其同于古者唯有附出而已释寻附出之为义攀列传以垂名若纪季之入齐颛臾之事鲁皆附庸自託得厠朋流然世之求名者咸以附出爲小盖以其因人成事不足称多故也窃以书名竹素岂限详略但问其事竟如何耳借如召平纪信沮授陈容或运一异谋树一竒节并能传之不朽人到于今称之岂假编名作传然后播其遗烈也释嗟乎自班马以来获书于国史者多矣其间则有生无令闻死无异蹟用使游谈者靡徴其事讲习者罕记其名而虚班史传妄占篇目若斯人者可胜纪哉古人以没而不朽为难葢为此也释按初谓列传宜无紊例之患又疑史通何多牵涉之辞久而后知其解也拈出本纪连爲互文透顶直指曰纪者纪年也年仰他人者虽纪实传年得自主者虽传实纪片言折狱纪法定而后传例清焉迨乎文胜益流甚者腾声秽史纵谤书其或免宁实録之靡惭篇后发药又是传者通病子长之倡传首也曰非附青云乌施后世子元之严传例也曰生无令闻虚占篇目举意故殊赠言弥逺国史体尊可使夷于家乗哉后羿蚩尤范后妃纪陈志孙刘余耳胜广四皓列王阳之首毛义在刘平之上纪季入齐召平纪信沮授陈容史通通释卷二史通通释卷三钦定四库全书史通通释卷三无钖浦起龙撰内篇表歴盖谱之建名起于周代表之所作因谱象形故桓君山有云太史公三代世表旁行邪上并效周谱此其证欤释夫以表为文用述时事施彼谱牒容或可取载诸史传未见其宜何则易以六爻穷变化经以一字成褒贬传包五始诗含六义故知文尚简要语恶烦芜何必欵曲重㳫方称周备释观马迁史记则不然矣天子有本纪诸侯有世家公卿以下有列传至于祖孙昭穆年月职官各在其篇具有其説用相考覈居然可知而重列之以表成其烦费岂非谬乎释且表次在篇第编诸卷轴得之不为益失之不为损用使读者莫不先看本记越至世家表在其间缄而不视语其无用可胜道哉释既而班东二史各相祖述迷而不悟无异逐狂释必曲为铨择强加引进则列国年表或可存焉何者当春秋战国之时天下无主羣雄错峙各自年世若申之于表以统其时则诸国分年一时尽见如两汉御歴四海成家公卿既爲臣子王侯才比郡县何用表其年数以别于天子者哉释又有甚于斯者异哉班氏之人表也区别九品网罗千载论世则异时语姓则他族自可方以类聚物以羣分使善恶相从先后为次何借而为表乎且其书上自庖牺下穷嬴氏不言汉事而编入汉书鸠居鹊巢茑施松上附生疣赘不知翦截何断而为限乎释至法盛书载中兴改表为注名目虽巧芜累亦多释当晋氏播迁南据扬越魏宗勃起北雄燕代其间诸伪十有六家不附正朔自相君长崔鸿着表颇有甄明比于史汉羣篇其要为切者矣释若诸子小説编年杂记如韦昭洞纪陶𢎞景帝代年歴皆因表而作用成其书既非国史之流故存而不述释按表自三国而下暨乎南北朝皆无之刘氏谓分国时可有一统时不必有故是酌分寸刋枝叶之言然亦难以概后世矣揆之史法叅以时宜亲若宗房贵如宰执传有所不登名未可竟没胥以表括之亦严宻得中之一道哉归安吴提学大受言国史有表似烦文实省文外篇杂说云观太史公之创表也燕越万里而径寸之内牙可接昭穆九代而方尺之中雁行有序使读者举目可详郭评据此以駮兹篇良是大抵内外篇非出一时互有未定之説两存叅取折衷用之不为无助近时四明万季埜氏补作歴代史表六十卷论者推为史氏功臣云桓君山周谱六义五始法盛诸伪十六家韦昭洞纪帝代年歴书志夫刑法礼乐风土山川求诸文籍出于三礼及班马着史别裁书志考其所记多效礼经且纪传之外有所不尽只字片文于斯备録语其通博信作者之渊海也释原夫司马迁曰书班固曰志蔡邕曰意华峤曰典张勃曰録何法盛曰说名目虽异体统不殊亦犹楚谓之梼杌晋谓之乗鲁谓之春秋其义一也释于其编目则有前曰平准后云食货古号河渠今称沟洫析郊祀为宗庙分礼乐爲威仪悬象出于天文郡国生于地理如斯变革不可胜计或名非而物是或小异而大同但作者爱竒耻于仍旧必寻源讨本其归一揆也释若乃五行艺文班补子长之阙百官舆服谢拾孟坚之遗王隐后来加以瑞异魏收晚进𢎞以释老斯则自我作故出乎胷臆求诸歴代不过一二者焉释大抵志之为篇其流十五六家而已释其间则有妄入编次虚张部帙而积习已久不悟其非释亦有事应可书冝别标题而古来作者曽未觉察释今略陈其义列于下云按此爲序论序中含议推美该备之意居多后乃笼下之辞也曰书曰志六句夫两曜百星丽于𤣥象非如九州万国废置无恒故海田可变而景纬无易古之天犹今之天也今之天即古之天也必欲刋之国史施于何代不可也释但史记包括所及区域绵长故书有天官读者竟忘其误𣙜而为论未见其宜班固因循复以天文作志志无汉事而𨽻入汉书寻篇考限覩其乖越者矣降及有晋迄于隋氏或地止一隅或年才二世而彼苍列志其篇倍多流宕忘归不知纪极方于汉史又孟坚之罪人也释窃以国史所书宜述当时之事必爲志而论天象也但载其时彗孛氛祲薄食晦明禆灶梓慎之所占京房李郃之所候至如荧惑退舎宋公延龄中台告坼晋相速祸星集颍川而贤人聚月犯少微而处士亡如斯之类志之可也释若乃体分蒙澒色着青苍丹曦素魄之躔次黄道紫宫之分野既不预于人事辄编之于䇿书故曰刋之国史施于何代不可也释其间唯有袁山松沈约萧子显魏收等数家颇觉其非不遵旧例凡所记録多合事宜寸有所长贤于班马逺矣释按此条就书志中抽出天文论之所论非谓歴数也谓日月列星之象也日之黄道月之九行千古不变三垣之鼎立四七之碁布亦千古不变见之一史足矣何必凡史悉陈但当取其变者志之刘氏之意如此然歴术屡更而宫度改移宫名革易亦未可不约举其目盖爲晋隋二志而发二志成于李淳风标着悬象最爲精整然所列天体经星七曜诸条二书两载修既并时复由一手以此䝉诮也顾此事愈推而愈精近法推尊郭术矣至西法起而体象俱爲改观见端于晚明而大阐于昭代乃爲千古立极是其发端表象有不可不特书者禆灶梓慎京房李郃荧惑退舎中台告坼星集颍川月犯少微伏羲已降文籍始备逮于战国其书五车传之无穷是曰不朽夫古之所制我有何力而班汉定其流别编为艺文志论其妄载事等上篇释续汉已还祖述不暇夫前志已録而后志仍书篇目如旧频烦互出何异以水济水谁能饮之者乎释且汉书之志天文艺文也盖欲广列篇名示存书体而已文字既少披閲易周故虽乖节文而未甚秽累既而后来继述其流日广天文则星占月㑹浑图周髀之流艺文则四部七録中经秘阁之辈莫不各踰三箧自成一家史臣所书宜其辍简而近世有着隋书者乃广包衆作勒成二志骋其緐富百倍前修非唯循覆车而重轨亦复加濶眉以半额者矣释但自史之立志非复一门其理有不安多从沿革唯艺文一体古今是同详求厥义未见其可愚谓凡撰志者宜除此篇释必不能去当变其体近者宋孝王闗东风俗传亦有坟籍志其所録皆邺下文儒之士雠校之司所列书名唯取当时撰者习兹楷则庶免讥嫌语曰虽有丝麻无弃菅蒯于宋生得之矣释按此条抽论艺文也为文史日多而发与天文同㫖故双举言之盖艺文之志始自汉班硎谷灰烬藜照藂残有幸心焉陈范以还斯志中絶唐初勅撰隋书于李颜孔分编史志复有经籍之目故篇内所指唯此两家其言有砥澜之功亦有惩噎之弊书有五厄里仁牛氏三致志焉宋崇文秘省诸目仍登国史而明史则祗载一朝撰述毋亦仪监于史通抑烦不胜丛録乎自迩学士购藏家往往私为目録继轨晁陈借是以当史补续通考者所宜亟收也五车四部七録濶眉半额宋孝王虽有丝麻二句夫灾祥之作以表吉凶此理昭昭不易诬也然则麒麟鬭而日月蚀鲸鲵死而彗星出河变应于千年山崩由于朽壤又语曰太嵗在酉乞浆得酒太歳在已贩妻鬻子则知吉凶递代如盈缩循环此乃闗诸天道不复系乎人事释且周王决疑龟焦蓍折宋皇誓衆竿壊幡亡枭止凉师之营鵩集贾生之舎斯皆妖灾着象而福禄来钟愚智不能知晦明莫之测也然而古之国史闻异则书未必皆审其休咎详其美恶也故诸侯相赴有异不为灾见于春秋其事非一释洎汉兴儒者乃考洪范以释隂阳释其事也如江璧传于郑客逺应始皇卧栁植于上林近符宣帝门枢白髪元后之祥桂树黄雀新都之䜟举夫一二良有可称释至于蜚蜮蝝螽震食崩坼陨霜雨雹大水无氷其所证明实皆迂濶释故当春秋之世其在于鲁也如有旱雩舛候螟蜷伤苗之属是时或秦人归襚或毛伯赐命或滕邾入朝或晋楚来聘皆持此恒事应彼咎征昊穹垂谪厥罚安在探赜索隐其可略诸释且史之记载难以周悉近者宋氏年唯五纪地止江淮书满百篇号为緐富作者犹广之以拾遗加之以语録况彼春秋之所记也二百四十年行事夷夏之国尽书而经传集解卷才三十则知其言所略盖亦多矣而汉代儒者罗灾𤯝于二百年外讨符㑹于三十卷中安知事有不应于人应而人失其事何得茍有变而必知其兆者哉释若乃採前文而改易其説谓王札子之作乱在彼成年夏徴舒之构逆当夫昭代楚严作霸荆国始僣称王髙宗谅隂亳都实生桑谷晋悼临国六卿专政以君事臣鲁僖末年三桓世官杀嫡立庶斯皆不凭章句直取胸懐或以前为后以虚为实移的就箭曲取相谐掩耳盗钟自云无觉讵知后生可畏来者难诬者邪释又品藻羣流题目庶类谓莒为大国菽为强草鹙着青色负蠜非中国之䖝鸜鹆为夷狄之鸟如斯诡妄不可殚论而班固就加纂次曽靡铨择因以五行编而为志不亦惑乎释且每有叙一灾推一怪董京之説前后相反向歆之解父子不同遂乃双载其文两存厥理言无准的事益烦费岂所谓撮其机要收彼菁华者哉释自汉中兴已还迄于宋齐其间司马彪臧荣绪沈约萧子显相承载笔竞志五行虽未能尽善而大较多实何者如彪之徒皆自以名慙汉儒才劣班史凡所辩论务守常途既动遵绳墨故理絶河汉兼以古书从略求征应者难该近史尚緐考祥符者易洽此昔人所以言有乖越后进所以事反精审也释然则天道辽逺禆灶焉知日蚀不常文伯所对至如梓慎之占星象赵达之明风角单飏识魏祚于黄龙董养征晋乱于苍鸟斯皆肈彰先觉取验将来言必有中语无虚发茍志之竹帛其谁曰不然若乃前事已往后来追证课彼虚説成此游词多见其老生常谈徒烦翰墨者矣释子曰盖有不知而作之者我无是也又曰君子于其所不知盖阙如也又曰知之爲知之不知为不知是知也呜唿世之作者其鉴之哉谈何容易驷不及舌无为强着一书受嗤千载也释按此条抽论班志五行也汉自广川董氏湛深经术颇杂纬书伏胜更生后起应和率取春秋洪范影附黏连其流益蕃矣世祖中兴喜征符䜟孟坚撰史特志五行亦㑹逄其适欤其文博而奥其説臆而胶盖史部之竒文而经学之死句也刘论明通与欧史司天合契可作外篇错误题辞杜岐公通典无二文五行门辽史不志天文麟鬭鲸死河变山崩太歳在酉四句周王决疑宋皇誓衆枭止凉营鵩集贾舎江璧栁植门枢白发桂树黄雀春秋恒事应咎征宋氏百篇拾遗语録移的盗钟后生可畏二句禆灶文伯梓慎赵达单飏董养或以为天文艺文虽非汉书所宜取而可广闻见难为删削也对曰茍事非其限而越理成书自可触类而长于何不録又有要于此者今可得而言焉释夫圆首方足含灵受气吉㓙形于相皃贵贱彰于骨法生人之所欲知也四支六府痾瘵所纒茍详其孔穴则砭灼无误此养生之尤急也且身名并列亲踈自眀岂可近昩形骸而逺求辰象既天文有志何不为人形志乎释茫茫九州言语各异大汉輶轩之使译导而通足以验风俗之不同示皇威之广被且事当炎运尤相闗涉尔雅释物非无往例既艺文有志何不为方言志乎释但班固缀孙卿之词以序刑法探孟轲之语用裁食货五行出刘向洪范艺文取刘㰴七略因人成事其目遂多至若许负相经扬雄方言并当时所重见传流俗若加以二志幸有其书何独舎诸深所未晓释歴观衆史诸志列名或前略而后详或古无而今有虽递补所阙各自以为工榷而论之皆未得其最释盖可以为志者其道有三焉一曰都邑志二曰氏族志三曰方物志释何者京邑翼翼四方是则千门万戸兆庶仰其威神虎踞龙蟠帝王表其尊极兼复土堦卑室好约者所以安人阿房未央穷奢者由其败国此则其恶可以诫世其善可以劝后者也且宫阙制度朝廷轨仪前王所为后王取则故齐府肇建诵魏都以立宫代国初迁写吴京而树阙故知经始之义卜揆之功经百王而不易无一日而可废也至如两汉之都咸洛晋宋之宅金陵魏徙伊瀍齐居漳滏隋氏二世分置两都此并规模宏逺名号非一凡为国史者宜各撰都邑志列于舆服之上释金石草木缟纻丝枲之流鸟兽虫鱼齿革羽毛之类或百蛮攸税或万国是供夏书则编于禹贡周书则託于王㑹亦有图形九牧之鼎列状四荒之经观之者擅其博闻学之者骋其多识自汉氏拓境无国不賔则有笻竹传节䈮酱流味大宛献其善马条支致其巨雀爰及魏晋迄于周隋咸亦遐迩来王任土作贡异物归于计吏竒名显于职方凡为国史者宜各撰方物志列于食货之首释帝王苗裔公侯子孙余庆所钟百世无絶能言吾祖郯子见师于孔公不识其先籍谈取诮于姬后故周撰世本式辨诸宗楚置三闾实掌王族逮乎晚叶谱学尤烦用之于官可以品藻士庶施之于国可以甄别华夷自刘曹受命雍豫为宅世胄相承子孙蕃衍及永嘉东渡流寓扬越代氏南迁革夷从夏于是中朝江左南北混淆华壤邉民虏汉相杂隋有天下文轨大同江外山东人物殷凑其间髙门素族非复一家郡正州曹世掌其任凡为国史者宜各撰氏族志列于百官之下释盖自都邑以降氏族而往实为志者所宜先而诸史竟无其録如休文宋籍广以符瑞伯起魏篇加之释老徒以不急为务曾何足云惟此数条粗加商略得失利害从可知矣庶夫后来作者择其善而行之释或问曰子以都邑氏族方物宜各纂次以志名篇夫史之有志多凭旧説茍世无其録则阙而不编此都邑之流所以不果列志也释对曰案帝王建国本无恒所作者记事亦在相时逺则汉有三辅典近则隋有东都记于南则有宋南徐州记晋宫阙名于北则有洛阳伽蓝记邺都故事盖都邑之事尽在是矣释谱牒之作盛于中古汉有赵岐三辅决録晋有挚虞族姓记江左有两王百家谱中原有方思殿格盖氏族之事尽在是矣释自沈莹着临海水土周处撰阳羡风土厥类衆伙谅非一族是以地理为书陆澄集而难尽水经加注郦元编而不穷盖方物之事尽在是矣释凡此诸书代不乏作必聚而为志奚患无文譬夫涉海求鱼登山採木至于鳞介修短柯条巨细盖在择之而已茍为鱼人匠者何虑山海之贫罄哉释按此为篇后余论人形方言二项是设辞特假设以决天文艺文之当除耳四者相衡洪纎雅俗学究能辨之知㡬顾为此戏论乎其后三説乃是商语然尝攷之都邑则畧具于地理非同舆服之无附方物则杂出于外域岂比食货之有经至如氏族一门自是魏晋相沿四姓尚官之习而任子积轻后世尤不可通行知㡬议论大率偏于枯尅不图此处忽生葛藤所言虽不行于史家然后来渔仲贵与诸人已被他爮动痒处尔雅释物缀孙卿探孟轲刘向洪范七略许负相经扬雄方言齐颂魏都代写吴京王㑹卭竹䈮酱宛马巨雀郯子籍谈世本三闾符瑞释老汉三辅典隋东都记宋南徐州记晋宫阙名洛阳伽蓝记邺都故事三辅决録挚虞族姓两王谱方思选格临海水土阳羡风土地里书水经注史通通释卷三史通通释卷四钦定四库全书史通通释卷四无钖浦起龙撰内篇论赞春秋左氏传每有发论假君子以称之二传云公羊子谷梁子史记云太史公既而班固曰赞荀悦曰论东观曰序谢承曰诠陈夀曰评王隐曰议何法盛曰述扬雄曰譔刘昞曰奏袁宏裴子野自显姓名皇甫谧葛洪列其所号史官所撰通称史臣其名万殊其义一揆必取便于时者则总归论赞焉释夫论者释所以辩疑惑释凝滞若愚智共了固无俟商𣙜明君子曰者其义实在于斯司马迁始限以篇终各书一论必理有非要则强生其文史论之烦实萌于此夫拟春秋成史持论尤冝濶略其有本无疑事辄设论以裁之此皆私狥笔端茍衒文彩嘉辞美句寄诸简册岂知史书之大体载削之指归者哉释必寻其得失考其异同子长淡泊无味承祚偄缓不切贤才间出隔世同科孟坚辞惟温雅理多惬当其尤美者有典诰之风翩翩奕奕良可咏也仲豫义理虽长失在緐富自兹以降流宕忘返大抵皆华多于实理少于文鼔其雄辞夸其俪事必择其善者则干寳范晔裴子野是其最也沈约臧荣绪萧子显抑其次也孙安国都无足採习凿齿时有可观若袁彦伯之务饰𤣥言谢灵运之虚张髙论玊巵无当曾何足云王卲志在简直言兼鄙野茍得其理遂忘其文观过知仁斯之谓矣大唐修晋书作者皆当代词人逺弃史班近宗徐庾夫以饰彼轻薄之句而编为史籍之文无异加粉黛于壮夫服绮纨于髙士者矣释史之有论也葢欲事无重出文省可知如太史公曰观张良貌如美妇人项羽重瞳岂舜苗裔此则别加他语以补书中所谓事无重出者也又如班固赞曰石建之浣衣君子非之杨王孙祼葬贤于秦始皇逺矣此则片言如约而诸义甚备所谓文省可知者释及后来赞语之作多録纪传之言其有所异唯加文饰而已至于甚者则天子操行具诸纪末继以论曰接武前修纪论不殊徒为再列释马迁自序传后歴写诸篇各叙其意既而班固变为诗体号之曰述范晔改彼述名唿之以赞寻述赞为例篇有一章事多者则约之使少理寡者则张之令大名实多爽详略不同且欲观人之善恶史之襃贬盖无假于此也释然固之总述合在一篇使其条贯有序歴然可閲蔚宗后书实同班氏乃各附本事书于卷末篇目相离断絶失次而后生作者不悟其非如萧李南北齐史大唐新修晋史皆依范书误本篇终有赞夫每卷立论其烦已多而嗣论以赞为黩弥甚亦犹文士制碑序终而续以铭曰释氏演法义尽而宣以偈言茍撰史若斯难以议夫简要者矣释至若与夺乖宜是非失中如班固之深排贾谊范晔之虚美隗嚣陈夀谓诸葛不逮管萧魏收称尔米可方伊霍或言伤其实或拟非其伦必备加击难则五车难尽故略陈梗槩一言以蔽之释按是篇不分编年纪传仍是纪传为多论賛二字截讲其于论也辞严而不摈于论后之赞则辞决而加絶自是唐后诸史有论无赞皆隂奉其诫可知刘説之当理也子长淡泊无味盖对限篇书论非要强文为言观事无重出文省可知八字三昧仍首马次班也又因此知纪传䟦尾当名史论不当云赞赞铭类也韵体也人以扶风史论皆作賛曰遂因之必也正名宜与读此元史纪传不缀论赞其凡例述勅㫖云据事具文善恶自见也谢承扬雄刘昞袁宏列其所号臧荣绪孙安国习凿齿谢灵运玉巵无当唐修晋书皆词人浣衣祼葬班排贾谊范美隗嚣夀谓诸葛收称尔朱序例孔安国有云序者所以叙作者之意也窃以书列典谟诗含比兴若不先叙其意难以曲得其情故每篇有序敷畅厥义降逮史汉以记事为宗至于表志杂传亦时复立序文兼史体状若子书然可与诰誓相叅风雅齐列矣释迨华峤后汉多同班氏如刘平江革等传其序先言孝道次述毛义养亲此则前汉王贡传体其篇以四皓为始也峤言辞简质叙致温雅味其宗旨亦孟坚之亚欤释爰洎范晔始革其流遗弃史才矜衒文彩后来所作他皆若斯于是迁固之道忽诸微婉之风替矣释若乃后妃列女文苑儒林凡此之流范氏莫不列序夫前史所有而我书独无世之作者以为耻愧故上自晋宋下及陈隋每书必序课成其数盖为史之道以古传今古既有之今何为者滥觞肈迹容或可观累屋重架无乃太甚譬夫方朔始为客难续以賔戏解嘲枚乗首唱七发加以七章七辩音辞虽异㫖趣皆同此乃读者所厌闻老生之恒説也释夫史之有例犹国之有法国无法则上下靡定史无例则是非莫准释昔夫子修经始发凡例左氏立传显其区域科条一辨彪炳可观降及战国迄乎有晋年踰五百史不乏才虽其体屡变而斯文终絶释唯令升先觉逺述丘明重立凡例勒成晋纪邓孙已下遂蹑其踪史例中兴于斯为盛若沈宋之志序萧齐之序録虽皆以序为名其实例也释必定其臧否徴其善恶干寳范晔理切而多功邓粲道鸾词烦而寡要子显虽文伤蹇踬而义甚优长斯一二家皆序例之美者释夫事不师古匪説攸闻苟模楷曩贤理非可讳而魏收作例全取蔚宗贪天之功以为己力异夫范依叔骏班习子长攘袂公行不陷穿窬之罪也释盖凡例既立当与纪传相符释案皇朝晋书例云凡天子庙号唯书于卷末依检孝武崩后竟不言庙曰烈宗释又案百药齐书例云人有本字行者今并书其名依检如髙慎斛律光之徒多所仍旧谓之仲宻明月释此并非言之难行之难也释又晋齐史例皆云坤道卑柔中宫不可为纪今编同列传以戒牝鸡之晨窃惟録皇后者既为传体自不可加以纪名二史之以后为传虽云允惬而解释非理成其偶中所谓画蛇而加足反失杯中之酒也释至于题目失据褒贬多违斯并散在诸篇此可得而略矣按此所谓序皆篇序非总序其所谓例则兼序中附出之例及总立发凡之例大指谓序贵简质例贵严明也中间虽帯引左氏其实皆言纪传家后幅皇后一条当从前卷本纪列传两篇入解不尔不明刘江王贡滥觞七夫子修经凡例邓粲道鸾不言烈宗仲密明月画蛇题目上古之书有三坟五典八索九丘其次有春秋尚书梼杌志乗释自汉已下其流渐緐大抵史名多以书记纪畧为主后生祖述各从所好沿革相因循环递习盖区域有限莫踰于此焉释至孙盛有魏氏春秋孔衍有汉魏尚书陈夀王劭曰志何之元刘璠曰典此又好竒厌俗习旧捐新虽得稽古之冝未达从时之义释榷而论之其编年月者谓之纪列纪传者谓之书取顺于时斯为㝡也夫名以定体为实之賔茍失其途有乖至理案吕陆二氏各着一书唯次篇章不系时月此乃子书杂记而皆号曰春秋鱼豢姚察着魏梁二史巨细毕载芜累甚多而俱牓之以略考名责实奚其爽欤释若乃史传杂篇区分类聚随事立号谅无恒规释如马迁撰皇后传而以外戚命章案外戚凭皇后以得名犹宗室因天子而显称若编皇后而曰外戚传则书天子而曰宗室纪可乎释班固撰人表以古今为目寻其所载也皆自秦而往非汉之事古诚有之今则安在释子长史记别剏八书孟坚既以汉为书不可更标书号改书为志义在互文而何氏中兴易志为记此则贵于革旧未见其能取新释夫战争方殷雄雌未决则有不奉正朔自相君长必国史爲传宜别立科条至如陈项诸雄寄编汉籍董袁羣贼附列魏志既同臣子之例孰辨彼此之殊唯东观以平林下江诸人列为载记顾后来作者莫之遵效逮新晋始以十六国主持载记表名可谓择善而行巧于师古者矣释观夫旧史列传题卷靡恒文少者则具出姓名若司马相如东方朔是也字烦者唯书姓氏若毋将盖陈卫诸葛传是也必人多而姓同者则结定其数若二袁四张二公孙传是也如此标格足为详审释至范晔举例始全録姓名歴短行于卷中丛细字于标外其子孙附出者注于祖先之下乃类俗之文案孔目药草经方烦碎之至孰过于此窃以周易六爻义存象内春秋万国事具传中读者研寻篇终自晓何必开帙解帯便令昭然满目也释自兹已降多师蔚宗魏収因之则又甚矣其有魏世隣编于魏史者于其人姓名之上又列之以邦域申之以职官至如江东帝主则云僣晋司马叡岛夷刘裕河西酋长则云私署凉州牧张实私署凉王李暠此皆篇中所具又于卷首具列必如收意使其撰两汉书三国志题诸盗贼传亦当云僣西楚霸王项羽伪宁朔王隗嚣自余陈涉张步刘璋袁术其位号皆一一具言无所不尽者也释盖法令滋章古人所慎若范魏之裁篇目可谓滋章之甚者乎茍忘彼大体好兹小数难与议夫婉而成章一字以为襃贬者矣释按此亦截讲格前论统名兼二体言后论篇帙题名专主纪传体言就中列传名类烦多分条抽论尤所加意假号不臣都归载记史通殊有理据但陈项軰流于胜国为冦于兴代则非拟诸刘石未便同科况载记例载卷终而羣雄先事发难为我驱除列之传首于分非越故李宻王世充韩林儿徐夀辉等唐书明史并袭兰台不宗东观也读者于此宜审从违又桞州有言每读古人一传数纸已后再三申卷复观姓氏旋又废失钝器正多患此题目加详宜勿深责也自余皆定判矣此上八篇大抵多就纪传体抽论可以都为一帙后有序传篇在第九卷方以类聚亦应移置于此何之元刘璠鱼豢姚察外戚命章平林下江断限夫书之立约其来尚矣如尼父之定虞书也以舜为始而云粤若稽古帝尧丘明之传鲁史也以隐为先而云惠公元妃孟子此皆正其疆里开其首端因有沿革遂相交㸦事势当然非为滥轶也释过此已往可谓狂简不知所裁者焉释夫子曰不在其位不谋其政若汉书之立表志其殆侵官离局者乎释考其滥觞所出起于司马氏案马记以史制名班书持汉标目史记者载数千年之事无所不容汉书者纪十二帝之时有限斯极固既分迁之记判其去取纪传所存唯留汉日表志所録乃尽牺年举一反三岂宜若是胶柱调瑟不亦谬欤释但固之踳駮既往不谏而后之作者咸习其迷宋史则上括魏朝隋书则仰苞梁代求其所书之事得十一于千百一成其例莫之敢移永言其理可为叹息释当魏武乗时拨乱电埽羣雄锋镝之所交网罗之所及者盖唯二袁刘吕而已若进鸩行弑燃脐就戮总闗王室不涉霸图而陈夀国志引居传首夫汉之董卓犹秦之赵髙昔车令之诛既不列于汉史何太师之毙遂独刋于魏书乎兼复臧洪陶谦刘虞孙瓉生于季末自相吞噬其于曹氏也非唯理异犬牙固亦事同风马汉典所具而魏册仍编岂非流宕忘归迷而不悟者也释亦有一代之史上下相交若已见它记则无宜重述故子婴降沛其详取验于秦纪伯符死汉其事断入于吴书沈録金行上羁刘主魏刋水运下列髙王唯蜀与齐各有国史越次而载孰曰攸冝释自五胡称制四海殊宅江左既承正朔斥彼魏胡故氐𦍑有録索虏成传魏本出于边裔窃亦自号真君其史党附本朝思欲凌驾前作遂乃南笼典午北吞诸伪比于羣盗尽入传中但当有晋元明之时中原秦赵之代元氏膜拜稽首自同臣妾而反列之于传何厚颜之甚邪又张李诸姓据有凉蜀其于魏也挍年则前后不接论地则参商有殊何预魏氏而横加编载释夫尚书者七经之冠冕百氏之襟袖凡学者必先精此书次览羣籍譬夫行不由径非所闻焉修国史者若旁采异闻用成博物斯则可矣如班书地里志首全写禹贡一篇降为后书持续前史盖以水济水床上施床徒有其烦竟无其用岂非惑乎昔春秋诸国赋诗见意左氏所载唯録章名如地理为书论自古风俗至于夏世宜云禹贡已详何必重述古文益其辞费也释若夷狄本系种落所兴北貊起自淳维南蛮出于槃瓠髙句丽以鳖桥获济吐谷浑因马鬭徙居诸如此説求之歴代何书不有而作之者曾不知前撰已着后修宜辍遂乃百世相传一字无改盖骈指在手不加力于千钧附赘居身非广形于七尺为史之体有若于斯茍滥引它事丰其部帙以此称博异乎吾党所闻释陆士衡有云虽有爱而必捐善㦲斯言可谓达作者之致矣夫能明彼断限定其折中歴选自古唯萧子显近诸然必谓都无其累则吾未之许也按国史纪传为正纪传断代为正刘子频频提阐是其截断衆流句故首于史记外别立汉书家此于条目后亟缀断限篇也向者极表班书今者首纠越限向以标法式今为辨封畛有相济无相背也评者云髙纪不书子婴魏书不序髙欢未见其可此误解也班书髙纪显带子婴刘非不见刘但谓不复为婴立纪耳魏收铨叙献武崇饰其词非所施于臣子刘氏以为㡬同齐纪无复限制耳岂谓上下交涉处不须及之耶又有以董卓臧陶皆非与操无因而讥刘说为过者亦是误解与前评正同卢循传不入宋黄巢传不入梁讵曰踈脱传首董卓臧陶刘孙沈録金行魏刋水运典午膜拜挍年论地行不由径淳维槃瓠鳖桥马鬭断限编次昔尚书记言春秋记事以日月为逺近年世为前后用使閲之者雁行鱼贯皎然可寻释至马迁始错综成篇区分类聚班固踵武仍加祖述于其间则有统体不一名目相违朱紫以之混淆冠履于焉颠倒盖可得而言者矣释寻子长之列传也其所编者唯人而已矣至于龟筴异物不类肖形而辄与黔首同科俱谓之传不其怪乎且龟䇲所记全为志体向若与八书齐列而定以书名庶㡬物得其朋同声相应者矣释孟坚每一姓有传多附出余亲其事迹尤异者则分入它部故博陆去病昆弟非复一篇外戚元后妇姑分爲二録至如元王受封于楚至孙戊而亡案其行事所载甚寡而能独载一卷者实由向歆之助耳但交封汉始地唘列藩向居刘末职才卿士昭穆既踈家国又别适使分楚王子孙于髙惠之世与荆代并编析刘向父子于元成之间与王京共列方于诸传不亦类乎释又自古王室虽微天命未改故台名逃责尚曰周王君未系颈且云秦国况神玺在握火德犹存而居摄建年不编平纪之末孺子主祭咸书莽传之中遂令汉余数歳湮没无睹求之正朔不亦厚诬释当汉氏之中兴也更始升坛改元寒暑三易世祖称臣北靣诚节不亏既而兵败长安祚归髙邑兄亡弟及歴数相承作者乃抑圣公于传内登文叔于纪首事等跻僖位先不窋夫东观秉笔容或謟于当时后来所修理当刋革者也释盖逐兔争㨗瞻乌靡定羣雄僣盗为我驱除是以史传所分真伪有别陈胜项籍见编于髙祖之后隗嚣孙述不列于光武之前而陈夀蜀书首标二牧次列先主以继焉璋岂以蜀是伪朝遂乃不遵恒例但鹏鷃一也何大小之异哉释春秋嗣子谅闇未踰年而废者既不成君故不别加篇目是以鲁公十二恶视不预其流及秦之子婴汉之昌邑咸亦因胡亥而得纪附孝昭而获闻而吴均齐春秋乃以郁林为纪事不师古何滋章之甚欤释观梁唐二朝撰齐隋两史东昏犹在而遽列和年炀帝未终而已编恭纪原其意㫖岂不以和为梁主所立恭乃唐氏所承所以黜永元而尊中兴显义宁而隐大业茍欲取恱当代遂乃轻侮前朝行之一时庶叶权道播之千载宁为格言释寻夫本纪所书资传乃显表志异体不必相涉旧史以表志之帙介于纪传之间降及蔚宗肇加釐革沈魏继作相与因循既而子显齐书颕达隋史不依范例重遵班法葢择善而行何有逺近闻义不徙是吾忧也释若乃先黄老而后六经后外戚而先夷狄老子与韩非并列贾诩将荀彧同编孙𢎞传讃冝居武宣纪末宗庙迭毁枉入𤣥成传终如斯舛谬不可胜纪今略其尤甚者耳故不复一一而详之释按错举纪传表志中离合收除诸义例比而论之茍非大段创通那能有此即事分拨郁林固昌邑之续萧鸾非博陆之伦而改元易歳亦与不盈月者有别斥之纪外论似未安若更始之于光武其直钧入闗先王上轶重瞳建号书年下殊二牧升传作纪非瞽说也陈氏书録解题谓范晔后汉书志借旧志注补之其后纪传孤行至本朝孙奭始议合之今观蔚宗釐革之语知唐时旧本尚自合行但附置纪传后耳不知何时析去再观外篇正史篇云晔十志未成而死则此云蔚宗釐革者祗就现行范本指其位置如此勿泥作范自手定也陈氏説详正史篇注篇尾公孙𤣥成传议太板逃责祚归髙邑跻僖恶视郁林爲纪颕达隋史孙𢎞传赞𤣥成传终称谓孔子曰唯名不可以假人又曰名不正则言不顺必也正名乎是知名之折中君子所急况复列之篇籍传之不朽者邪昔夫子修春秋吴楚称王而仍旧曰子此则襃贬之大体爲前修之楷式也释马迁撰史记项羽僭盗而纪之曰王此则真伪莫分为后来所惑者也自兹已降讹谬相因名讳所施轻重莫等至如更始中兴汉室光武所臣虽事业不成而歴数终在班范二史皆以刘𤣥为目不其慢乎释古者二国争盟晋楚并称侯伯七雄力战齐秦俱曰帝王其间虽胜负有殊大小不类未闻势穷者即爲匹庶力屈者乃成冦贼也至于近古则不然当汉氏云亡天下鼎峙论王道则曹逆而刘顺语国祚则魏促而吴长但以地处函夏人传正朔度长絜短魏实居多二方之于上国亦犹秦缪楚庄与文襄而并霸逮作者之书事也乃没吴蜀号谥唿权备姓名方于魏邦悬隔顿尔惩恶劝善其义安归释续以金行版荡戎羯称制各有国家实同王者晋世臣子党附君亲嫉彼乱华比诸羣盗此皆茍狥私忿忘夫至公自非坦懐爱憎无以定其得失至萧方等始存诸国名谥僭帝者皆称之以王此则赵犹人君加以主号把用夷礼贬同子爵变通其理事在合宜小道可观见于萧氏者矣释古者天子庙号祖有功而宗有德始自三代迄于两汉名实相允今古共传降及曹氏祖名多滥必无慙德其唯武王故陈夀国志独唿武曰祖至于文明但称帝而已自晋已还窃号者非一如成穆两帝刘萧二明梁简文兄弟齐武成昆季斯或承家之僻王或亡国之庸主不谥灵缪为幸已多犹曰祖宗孰云其可而史臣载削曽无辨明每有所书必存庙号何以申劝沮之义杜渝滥之源者乎释又位乃人臣迹叅王者如周之亶父季歴晋之仲达师昭追尊建名比诸天子可也必若当涂所出宦官携养帝号徒加人望不惬故国志所録无异匹夫应书其人直云皇之祖考而已至如元氏起于邉朔其君乃一部之酋长耳道武追崇所及凡二十八君自开辟已来未之有也而魏书序纪袭其虚号生则谓之帝死则谓之崩何异沐猴而冠腐鼠称璞者矣释夫歴观自古称谓不同縁情而作本无定准至若诸侯无谥者战国已上谓之今王天子见黜者汉魏已后谓之少帝周衰有共和之相楚弑有郏敖之主赵佗而曰尉佗英布而曰黥布豪杰则平林新市冦贼则黄巾赤眉园绮友朋共云四皓奋建父子都称万石凡此诸名皆出当代史臣编録无复张弛盖取叶随时不借稽古及后来作者颇慕斯流亦时採新名列成篇题若王晋之十士寒儁沈宋之二凶索虏即其事也唯魏收逺不师古近非因俗自我作故无所宪章其撰魏书也乃以平阳王为出帝司马氏为僭晋桓刘已下通曰岛夷夫以谄齐则轻抑闗右党魏则深诬江外爱憎出于方寸与夺由其笔端语必不经名惟骇物昔汉世原涉大修坟墓乃开道立表署曰南阳阡欲以继迹京兆齐声曹尹而人莫之肯从但云原氏阡而已故知事非允当难以遵行如收之茍立诡名不依故实虽复刋诸竹帛终罕传于讽诵也释抑又闻之帝王受命歴数相承虽旧君已没而致敬无改岂可等之凡庶便书之以名者乎近代文章实同儿戯有天子而称讳者若姬满刘庄之类是也有匹夫而不名者若步兵彭泽之类是也史论立言理当雅正如班述之叙圣卿也而曰董公惟亮范赞之言季孟也至曰隗王得士习谈汉主则谓昭烈为𤣥德裴引魏室则目文帝爲曹丕夫以淫乱之臣忽隐其讳正朔之后反唿其名意好竒而辄为文逐韵而便作用舍之道其例无恒但近代爲史通多此失上才犹且若是而况中庸者乎今略举一隅以存标格云尔释按篇内所详凡五项一斥鱼孙三国名备名权也一辩志十六国直书为盗也一议晋后嗣世概加庙号也一讥二魏开国追尊可笑也一鄙收书题目创名駴见也其前后二条乃帯及之承祚志蜀寔用纪体二主皆不书名志吴则坚策以后仍书名斟酌权宜愈于鱼豢軰逺矣传曰至敬无文至文尚质礼祖有功而宗有德古之制也汉不虚尊晋加弥广由唐而来庙冠谥前遂爲世典礼时爲上母亦质文之流于既溢者欤称祖称宗一节可作庙谥议悬之册府萧方等赵君主号把夷子爵成穆两帝刘萧二明当涂宦官携飬腐鼠称璞共和郏敖十士寒儁平阳王原氏阡史通通释卷四史通通释卷五钦定四库全书史通通释卷五无钖浦起龙撰内篇採撰子曰吾犹及史之阙文是知史文有阙其来尚矣自非博雅君子何以补其遗逸者哉释盖珍裘以衆腋成温广厦以羣材合构自古探穴藏山之士怀铅握椠之客何尝不征求异説採摭羣言然后能成一家传诸不朽观夫丘明受经立传广包诸国盖当时有周志晋乗郑书楚杌等篇遂乃聚而编之混成一録向使专凭鲁䇿独询孔氏何以能殚见洽闻若斯之博也马迁史记採世本国语战国䇿楚汉春秋至班固汉书则全同太史自太初已后又杂引刘氏新序説苑七略之辞此并当代雅言事无邪僻故能取信一时擅名千载释但中世作者其流日烦虽国有册书杀青不暇而百家诸子私存撰録寸有所长实广闻见其失之者则有茍出异端虗益新事至如禹生唘石伊产空桑海客乗槎以登汉姮娥窃药以犇月如斯踳駮不可殚论固难以污南董之片简霑班华之寸札而嵇康髙士传好聚七国寓言𤣥晏帝王纪多採六经图䜟引书之误其萌于此矣释至范晔増损东汉一代自谓无慙良直而王乔凫履出于风俗通左慈羊鸣传于抱朴子朱紫不别秽莫大焉沈氏着书好诬先代于晋则故造奇説在宋则多出谤言前史所载已讥其谬矣而魏收党附北朝尤苦南国承其诡妄重以加诸遂云马叡出于牛金刘骏上淫路氏可谓助桀为虐幸人之灾寻其生絶𦙍嗣死遭剖斵盖亦隂过之所致也释晋世杂书谅非一族若语林世説幽明録摉神记之徒其所载或诙谐小辩或神鬼怪物其事非圣扬雄所不观其言乱神宣尼所不语皇朝新撰晋史多採以为书夫以干邓之所粪除王虞之所糠粃持为逸史用补前传此何异魏朝之撰皇览梁世之修徧畧务多为美聚博为功虽取説于小人终见嗤于君子矣释夫郡国之记谱谍之书务欲矜其州里夸其氏族读之者安可不练其得失明其真伪者乎至如江东五㒞始自㑹稽典録颍川八龙出于荀氏家传而修晋汉史者皆征彼虚誉定为实録茍不别加研覈何以详其是非释又讹言难信传闻多失至如曾参杀人不疑盗嫂翟义不死诸葛犹存此皆得之于行路传之于衆口傥无明白其谁曰然故蜀相薨于渭濵晋书称呕血而死魏君崩于马圈齐史云中矢而亡沈炯骂书河北以为王伟魏收草檄闗西谓之邢邵夫同説一事而分为两家盖言之者彼此有殊故书之者是非无定释况古今路阻视聴壤隔而谈者或以前为后或以有为无泾渭一乱莫之能辨而后来穿凿喜出异同不凭国史别讯流俗及其记事也则有师旷将轩辕并世公明与方朔同时尧有八眉夔唯一足乌白马角救燕丹而免祸犬吠鸡鸣逐刘安以髙蹈此之乖滥往往有㫋释故作者恶道聴涂説之违理街谈巷议之损实观夫子长之撰史记也殷周已往採彼家人安国之述阳秋也梁益旧事访诸故老夫以刍荛鄙説刋为竹帛正言而辄欲与五经方驾三志竞爽斯亦难矣呜唿逝者不作𠖇漠九泉毁誉所加逺诬千载异辞疑事学者宜善思之释按此篇持论正大方严刘子尝言作史三难首尚学识即此可以证其本领杀青禹生启石伊产空桑海客姮娥王乔左慈非圣不观皇览徧略五儁八龙曾参杀人不疑盗嫂翟义不死诸葛犹存呕血马圏沈炯骂书魏收草檄师旷轩辕并世公眀方朔同时尧八眉夔一足乌白马角犬吠鸡鸣载文夫观乎人文以化成天下观乎国风以察兴亡是知文之爲用逺矣大矣若乃宣僖善政其美载于周诗怀襄不道其恶存乎楚赋读者不以吉甫奚斯为謟屈平宋玉为谤者何也葢不虚美不隐恶故也释是则文之将史其流一焉固可以方驾南董俱称良直者矣释爰洎中叶文体大变树理者多以诡妄为本饰辞者务以滛丽为宗譬如女工之有绮縠音乐之有郑卫释盖语曰不作无益害有益至如史氏所书固当以正为主是以虞帝思理夏后失御尚书载其元首禽荒之歌郑庄至孝晋献不眀春秋録其大隧狐裘之什其理谠而切其文简而要足以惩恶劝善观风察俗者矣若马卿之子虚上林扬雄之甘泉羽猎班固两都马融广成喻过其体词没其义緐华而失实流宕而忘返无禆劝奖有长姧诈而前后史汉皆书诸列传不其谬乎释且汉代词赋虽云虚矫自余它文大抵犹实至于魏晋已下则譌谬雷同榷而论之其失有五一曰虚设二曰厚颜三曰假手四曰自戾五曰一概释何者昔大道为公以能而授故尧咨尔舜舜以命禹自曹马已降其取之也则不然若乃上出禅书下陈让表其间劝进殷勤敦谕重沓迹实同于莽卓言乃类于虞夏且始自纳陛迄于登坛彤卢矢新君膺九命之钖白马侯服旧主䝉三恪之礼徒有其文竟无其事此所谓虚设也释古者两军为敌二国争雄自相称述言无所隐何者国之得丧如日月之蚀焉非由饰辞矫説所能掩蔽也逮于近古则不然曹公叹蜀主之英略曰刘备吾俦周帝美齐宣之强盛云髙欢不死或移都以避其锋或斵氷以防其渡及其申诰誓降移檄便称其智昏菽麦识昩𤣥黄列宅建都若鹪鹩之巢苇临戎贾勇犹螳螂之拒辙此所谓厚颜也释古者国有诏命皆人主所为故汉光武时第五伦为督铸钱掾见诏书而叹曰此圣主也一见决矣至于近古则不然凡有诏勅皆责成羣下但使朝多文士国富辞人肆其笔端何事不録是以每发玺诰下纶言申恻隐之渥恩叙忧勤之至意其君虽有反道败德唯顽与暴观其政令则辛癸不如读其诏诰则勲华再出此所谓假手也释盖天子无戯言茍言之有失则取尤天下故汉光武谓龎萌可以託六尺之孤及闻其叛也乃谢百官曰诸君得无笑朕乎是知襃贬之言哲王所慎至于近古则不然凡百具寮王公卿士始有襃崇则谓其珪璋特达善无可加旋有贬黜则比诸斗筲下才罪不容责夫同为一士之行同取一君之言愚智生于倐忽是非变于俄顷帝心不一皇鉴无恒此所谓自戾也释夫国有否泰世有汚隆作者形言本无定准故观猗与之颂而验有殷方兴覩鱼藻之刾而知宗周将殒至于近代则不然夫谈主上之圣明则君尽三五述宰相之英伟则人皆二八国止方隅而言併吞六合福不盈眦而称感致百灵虽人事屡改而文理无易故善之与恶其説不殊欲令观者畴为准的此所谓一概也释于是考兹五失以寻文义虽事皆形似而言必凭虚夫镂氷为璧不可得而用也画地为饼不可得而食也是以行之于世则上下相䝉传之于后则示人不信而世之作者恒不之察聚彼虚説编而次之剏自起居成于国史连章䟽録一字无废非复史书更成文集释若乃歴选衆作求其秽累王沈鱼豢是其甚焉裴子野何之元抑其次也陈夀干寳颇从简约犹时载浮讹罔尽机要唯王邵撰齐隋二史其所取也文皆诣实理多可信至于悠悠饰词皆不之取此实得去邪从正之理捐华摭实之义也释葢山有木工则度之况举世文章岂无其选但苦作者书之不读耳至如诗有韦孟讽谏赋有赵壹嫉邪篇则贾谊过秦论则班彪王命张华述箴于女史张载题铭于劔阁诸葛表主以出师王昶书字以诫子刘向谷永之上䟽晁错李固之对策荀伯子之弹文山巨源之启事此皆言成轨则爲世龟镜求诸歴代往往而有茍书之竹帛持以不刋则其文可与三代同风其事可与五经齐列古犹今也何逺近之有哉释昔夫子修春秋别是非申黜陟而贼臣逆子惧凡今之为史而载文也茍能拨浮华採贞实亦可使夫彫虫小技者闻义而知徙矣此乃禁淫之隄防持雅之管辖凡为载削者可不务乎释按前之载言欲掣出篇文此之载文就择言着论五失大半皆簒乱褊小时文字标而出之信禁淫之隄防持雅之管辖也其于贾班诸人之作不复以隔越叙事为言足可弥缝前语之隟着书家叅互相捄视诸此矣唐置中书省宋设内外制大抵玉言胥归官掌假手一条不可泥然读此亦足当训词尔雅之箴余读五失而恧然也间尝泛滥史材凡九钖禅代之文檄诰飏言之作撮其艳句用备荒谷以为不虚度矣而此种学问古人鄙之谓之流宕伊川玩物䘮志之诃亦为读史不知择言者戒与绮縠郑卫两都广成刘备吾俦髙欢不死移都斵氷智昏菽麦古诏命第五伦读诏龎萌猗与之颂鱼藻之刾起居讽谏嫉邪过秦王命张华箴女史张载铭劔阁诸葛表王昶诫刘谷晁李荀伯子弹文山巨源启事彫虫补注昔诗书既成而毛孔立传传之时义以训诂为主亦犹春秋之传配经而行也降及中古始名传曰注葢传者转也转授于无穷注者流也流通而靡絶进此二名其归一揆释如韩戴服郑鑚仰六经裴李应晋训解三史开导后学发明先义古今传授是曰儒宗释既而史传小书人物杂记若挚虞之三辅决録陈夀之季汉辅臣周处之阳羡风土常璩之华阳士女文言美辞列于章句委曲叙事存于细书此之注释异夫儒士者矣释次有好事之子思广异闻而才短力微不能自达庶凭骥尾千里絶羣遂乃掇衆史之异辞补前书之所阙若裴松之三国志陆澄刘昭两汉书刘彤晋纪刘孝标世説之类是也释亦有躬为史臣手自刋补虽志存该博而才阙伦叙除烦则意有所恡毕载则言有所妨遂乃定彼榛楛列为子注若萧大圜淮海乱离志羊衒之洛阳伽蓝记宋孝王闗东风俗传王劭齐志之类是也释榷其得失求其利害少期集注国志以广承祚所遗而喜聚异同不加刋定恣其击难坐长烦芜观其书成表献自比蜜蜂兼採但甘苦不分难以味同萍实者矣释陆澄所注班史多引司马迁之书若此缺一言彼增半句皆採摘成注标爲异説有昏耳目难爲披览释窃惟范晔之删后汉也简而且周踈而不漏盖云备矣而刘昭採其所捐以爲补注言尽非要事皆不急譬夫人有吐果之核弃药之滓而愚者乃重加捃拾洁以登荐持此爲工多见其无识也释孝标善于攻缪博而且精固以察及泉鱼辨穷河豕嗟乎以峻之才识足堪逺大而不能探赜彪峤网罗班马方复留情于委巷小説鋭思于流俗短书可谓劳而无功费而无当者矣释自兹已降其失逾甚若萧羊之璅杂王宋之鄙碎言殊拣金事比鸡肋异体同病焉可胜言释大抵撰史加注者或因人成事或自我作故记録无限规检不存难以成一家之格言千载之楷则凡诸作者可不详之释至若郑𤣥王肃述五经而各异何休马融论三传而竞爽欲加商榷其流实繁斯则义涉儒家言非史氏今并不书于此焉释按篇首云传者转也注者流也以训诂爲主此三言者即本篇立説之主乃若聚异同以长烦芜拾吐弃以侈登荐皆非刘氏所喜后世顾以摭遗録别为多知博辩之资韩子曰古今人不相及此之谓与宋人着班马异同一书分校字句之间足资叅互之用而刘云此缺彼増採摘成注有昏耳目其言太执虽考对之小辩亦注例之一端也韩戴服郑裴李应晋摰虞三辅陈夀季汉周处风土常璩华阳松之三国陆澄刘昭刘彤孝标世説萧大圜羊衒之萍实王肃何休马融因习盖闻三王各异礼五帝不同乐故传称因俗易贵随时况史书者记事之言耳夫事有贸迁而言无变革此所谓胶柱而调瑟刻船以求劔也释古者诸侯曰薨卿大夫曰卒故左氏传称楚邓曰王薨于行国之福也又郑子产曰文襄之伯君薨大夫弔即其证也案夫子修春秋实用斯义而诸国皆卒鲁独称薨者此略外别内之㫖也马迁史记西伯已下与诸列国王侯凡有薨者同加卒称此岂略外别内邪何贬薨而书卒也释盖着鲁史者不谓其邦为鲁国撰周书者不唿其上曰周王如史记者事总古今势无主客故言及汉祖多为汉王斯亦未为累也班氏既分裂史记定名汉书至于述髙祖爲公王之时皆不除沛汉之字凡有异方降欵者以归汉为文肇自班书首为此失迄于仲豫仍踵厥非积习相传曾无先觉者矣释又史记陈涉世家称其子孙至今血食汉书复有涉传乃具载迁文案迁之言今实孝武之世也固之言今当孝明之世也事出百年语同一理即如是岂陈氏苖裔祚流东京者乎斯必不然汉书又云严君平既卒蜀人至今称之皇甫谧全録斯语载于髙士传夫孟坚士安年代悬隔至今之説岂可同云夫班之习马其非既如彼谧之承固其失又如此迷而不悟奚其甚乎释何法盛中兴书刘隗録称其议狱事具刑法志依检志内了无其説既而臧氏晋书梁朝通史于大连之传并有斯言志亦无文传仍虚述此又不精之咎同于𤣥晏也释寻班马之爲列传皆具编其人姓名如行状尤相似者则共归一称若刺客日者儒林循吏是也范晔既移题目于传首列姓名于卷中而犹于列传之下注爲列女髙隐等目茍姓名既书题目又显是则邓禹冦恂之首当署为公辅者矣岑彭吴汉之前当标为将帅者矣触类而长实繁其徒何止列女孝子髙隐独行而已释魏收着书标牓南国桓刘诸族咸曰岛夷是则自江而东尽为卉服之地至于刘昶沈文秀等传叙其爵里则不异诸华岂有君臣共国父子同姓阖闾季札便致土风之殊孙䇿虞翻乃成夷夏之隔求诸往例所未闻也释当晋宅江淮实膺正朔嫉彼羣雄称爲僣盗故阮氏七録以田范裴段诸记刘石苻姚等书别剏一名题为伪史及隋氏受命海内为家国靡爱憎人无彼我而世有撰隋书经籍志者其流别羣书还依阮録案国之有伪其来尚矣如杜宇作帝勾践称王孙权建鼎峙之业萧詧为附庸之主而扬雄撰蜀纪子贡着越絶虞裁江表传蔡述后梁史考斯衆作咸是伪书自可类聚相从合成一部何止取东晋一世十有六家而已乎释夫王室将崩霸图云搆必有忠臣义士捐生殉节若乃韦耿谋诛曹武钦诞问罪马文而魏晋史臣书之曰贼此乃迫于当世难以直言至如荀济元瑾兰摧于孝靖之末王谦尉迥玉折于宇文之季而李刋齐史颜述隋篇时无偪畏事须矫枉而皆仍旧不改谓数君为叛逆书事如此襃贬何施释昔汉代有修奏记于其府者遂盗葛龚所作而进之既具録他文不知改易名姓时人谓之曰作奏虽工宜去葛龚及邯郸氏撰笑林载之以为口实嗟乎歴观自古此类尤多其有宜去而不去者岂直葛龚而已何事于斯独致解颐之诮也凡为史者茍能识事详审措辞精宻举一隅以三隅反告诸往而知诸来斯庶㡬可以无大过矣按本篇因字该义不同有在昔为是而在后因之则非者有前人既踈而后人因之仍误者有因往例而不尽因者有自为例而不自因者有当代书例则然而异代不必因不当因者条分乃晳混举则䝉伪史一节猝难㑹悟议者大率于十六国史牢执伪字于越絶书牢执子贡作三字遂生多少惊疑愚初亦锲舟以求不能洒脱至第三易藳乃始悟刘之意不过曰凡方隅偏据之史皆可收归一门语冣平直也盖东晋之十六国正如残唐之十国也考宋史艺文志于史类之末分置霸史一门首列越絶九州春秋等书次则常璩和苞范亨诸志记其后则南唐蜀闽吴越荆湘湖楚诸小史以及刘恕之十国纪年并録无遗兼该数代以是知子元所言早为宋史辟其藩篱也歴览前后史诸志艺籍者从无一门止收一时之册而隋志独立此狭门唐志复因之狃于阮録不能自出宜爲通识所嗤矣崔鸿十六国春秋唐志有宋志无不知何年散佚胶柱刻船曰薨曰卒刘隗刘昶沈文秀阖闾季札孙策虞翻田范裴段刘石苻姚杜宇蜀记越絶江表后梁韦耿钦诞荀济元瑾王谦尉迥葛龚笑林邑里昔五经诸子广书人物虽氏族可验而邑里难详逮太史公始革兹体凡有列传先述本居至于国有弛张乡有併省随时而载用明审实案夏侯孝若撰东方朔賛云朔字曼倩平原厌次人魏建安中分厌次为乐陵郡故又为郡人焉夫以身没之后地名改易犹复追书其事以示后来则知身生之前故宜详録者矣释异哉晋氏之有天下也自雒阳荡覆衣冠南渡江左侨立州县不存桑梓由是斗牛之野郡有青徐吴越之乡州编冀豫欲使南北不乱淄渑可分得乎系虚名于本土者虽百代无易释既而天长地久文轨大同州郡则废置无恒名目则古今各异而作者为人立传每云某所人也其地皆取旧号施之于今欲求实録不亦难乎释且人无定质因地而化故生于荆者言皆成楚居于晋者齿便从黄涉魏而东已经七叶歴江而北非唯一世而犹以本国为是此乡为非是则孔父里于昌平隂氏家于新野而系纂微子源承管仲乃爲齐宋之人非闗鲁邓之士求诸自古其义无闻释且自世重髙门人轻寒族以姓望所出邑里相矜若仲逺之寻郑𤣥先云汝南应劭文举之对曹操自谓鲁国孔融是也爰及近古其言多伪至于碑颂所勒茅土定名虚引他邦冐为已邑若乃称袁则饰之陈郡言杜则系之京邑姓卯金者咸曰彭城氏禾女者皆云鉅鹿在诸史传多与同风此乃寻流俗之常谈忘着书之旧体矣释又近世有班秩不着者始以州壤自标若楚国龚遂渔阳赵壹是也至于名位既隆则不从此列若萧何邓禹贾谊董仲舒是也观周隋二史每述王庾诸事髙杨数公必云瑯琊王襃新野庾信𢎞农杨素渤海髙颎以此成言岂曰省文从而可知也释凡此诸失皆由积习相传寖以成俗迷而不返葢语曰难与虑始可与乐成夫以千载遵行持为故事而一朝纠正必惊愚俗此庄生所谓安得忘言之人而与之言斯言已得之矣庶知音君子详其得失者焉释按详篇内注语爲当日身预史局书地招笑而作邑里从今不从旧定理也好议论者云侨置本州犹存首欧阳寓颍仍署庐陵以谓子元失豺獭之义夫论事者亦论其所归而已请即近者徴之由宋迨明国史班班任举一人一传其曰某处人者有不书当代郡邑者乎假令明冐宋州宋䝉唐县有不起而非笑之者乎小言詹詹徒多事耳野客丛谈载髙从所䟦昌黎盘谷序称陇西李愿隐者也云云陇西去太行数千里而序之文曰居之其题曰送归殊不相合此亦举其郡望之一征也即此可悟袭旧之不足从矣江左侨立居晋齿黄昌平隂氏应劭孔融龚遂赵壹王庾髙杨史通通释卷五史通通释卷六钦定四库全书史通通释卷六无钖浦起龙撰内篇言语葢枢机之发荣辱之主言之不文行之不逺则知饰词专对古之所重也释夫上古之世人惟朴略言语难晓训释方通是以寻理则事简而意深考文则词艰而义释若尚书载伊尹之训臯陶之谟洛诰康诰牧誓泰誓是也释周监二代郁郁乎文大夫行人尤重词命语微婉而多言流靡而不淫若春秋载吕相絶秦子产献㨗臧孙谏君纳鼎魏绛对戮杨干是也释战国虎争驰说云涌人持弄丸之辩家挟飞钳之术剧谈者以谲诳为宗利口者以寓言为主若史记载苏秦合从张仪连横范雎反间以相秦鲁连解纷而全赵是也释逮汉魏已降周隋而往世皆尚文时无专对运筹画策自具于章表献可替否总归于笔札宰我子贡之道不行苏秦张仪之业遂废矣释假有忠言切谏答戏解嘲其可称者若朱云折槛以抗愤张纲埋轮而献直秦宓之酬吴客王融之答魏使此之小辩曾何足云是以歴选载言布诸方册自汉已下无足观焉释寻夫战国已前其言皆可讽咏非但笔削所致良由体质素美何以覈诸至如鹑贲鸜鹆童竖之谣也山木辅车时俗之谚也皤腹弃甲城者之讴也原田是谋舆人之诵也斯皆刍词鄙句犹能温润若此况乎束带立朝之士加以多闻博古之识者㢤则知时人出言史官入记虽有讨论润色终不失其梗槩者也释夫三传之説既不习于尚书两汉之词又多违于战䇿足以验甿俗之逓改知歳时之不同而后来作者通无逺识记其当世口语罕能従实而书方复追效昔人示其稽古是以好丘明者则偏摸左传爱子长者则全学史公用使周秦言辞见于魏晋之代楚汉应对行乎宋齐之日而伪修混沌失彼天然今古以之不纯真伪由其相乱故裴少期讥孙盛録曹公平素之语而全作夫差亡灭之词虽言似春秋而事殊乖越者矣释然自咸洛不守龟鼎南迁江左为礼乐之乡金陵实图书之府故其俗犹能语存规检言喜风流颠沛造次不忘经籍而史臣修饰无所费功释其于中国则不然何者于斯时也先王桑梓沦于外敌更张声教横据神州其中辩若驹支学如郯子有时而遇不可多得而彦鸾修伪国诸史收𢎞撰魏周二书必讳彼本音变成华语而于其间则又妄益文彩虚加风物援引诗书宪章史汉遂使沮渠乞伏儒雅比于元封拓跋宇文德音同于正始华而失实过莫大焉释唯王宋着书叙元髙时事抗词正笔务存直道方言世语由此毕彰而今之学者皆尤二子以言多滓秽语伤浅俗夫本质如此而推过史臣犹鑑者见嫫姆多媸而归罪于明镜也释又世之议者咸以北朝衆作周史为工葢赏其记言之体多同于古故也夫以枉饰虚言都捐实事便号以良直师其模楷是则董狐南史举目可求班固华峤比肩皆是者矣释近有炖煌张太素中山郎余令并称述者自负史才郎着孝德传张着隋后略凡所撰今语皆依倣旧辞若选言可以效古而书其难类者则忽而不取料其所弃可胜纪㢤释葢江芉骂商臣曰唿役夫宜君王废汝而立軄汉王怒郦生曰竖儒㡬败乃公事单固谓杨康曰老奴汝死自其分乐广叹卫玠曰谁家生得宁馨儿斯并当时侮嫚之词流俗鄙俚之説必播以脣吻传诸讽诵而世人皆以为上之二言不失清雅而下之两句殊为鲁朴者何哉葢楚汉世隔事已成古魏晋年近言犹类今已古者即谓其文犹今者乃惊其质夫天地长久风俗无恒后之视今亦犹今之视昔而作者皆怯书今语勇效昔言不其惑乎茍记言则约附五经载语则依凭三史是春秋之俗战国之风亘两仪而并存经千载其如一奚以今来古往质文之屡变者㢤释葢善为政者不择人而理故俗无精麄咸被其化工为史者不选事而书故言无美恶尽传于后若事皆不谬言必近真庶㡬可与古人同居何止得其糟粕而已释按元人採遗山史藁撰金源史特载国语解一册谓其有古人尚质之风不可文也其得子元氏之意者欤子元于拓䟦六浑黒獭诸史屡惜其遗落国语掩覆本色自此篇始裴松之有言凡记言之体当使若出其口辞胜而无实君子所不取也此语可概此下诸篇梦溪笔谈载庆歴中河北大水有公事使臣到阙仁宗召问水灾何如对曰懐山襄陵又问百姓何如对曰如䘮考妣上嘿然既退诏合门今后武臣奏事并须直説读此因触及之不觉失笑北平云信史务在纪实语从其实史法也弄丸飞钳折槛埋轮秦宓酬吴客王融答魏使鹑贲鸜鹆山木辅车皤腹原田混沌裴讥孙盛中国张太素郎余令单固杨康乐广卫玠浮词夫人枢机之发亹亹不穷必有徐音足句为其始末是以伊惟夫葢发语之端也焉哉矣兮断句之助也去之则言语不足加之则章句获全而史之叙事亦有时类此释故将述晋灵公厚敛雕墻则且以不君爲称欲云司马安四至九卿而先以巧宦标目所谓説事之端也又书重耳伐原示信而续以一战而霸文之教也载匈奴为偶人象郅都令驰射莫能中则云其见惮如此所谓论事之助也释昔尼父裁经义在襃贬明如日月持用不刋而史传所书贵乎博録而已至于本事之外时寄抑扬此乃得失禀于片言是非由于一句谈何容易可不慎欤释但近代作者溺于烦富则有发言失中加字不惬遂令后之览者难以取信释葢史记世家有云赵鞅诸子无恤㝡贤夫贤者当以仁恕爲先礼让居本至如伪㑹邻国进计行戕俾同气女兄摩笄引决此则诈而安忍贪而无亲鲸鲵是俦犬豕不若焉得谓之贤㢤又汉书云萧何知韩信贤案贤者处世夷险若一不陨获于贫贱不充诎于富贵易传曰知进退存亡者其唯圣人乎如淮隂初在仄微业无行后居荣贵满盈速祸躬为逆上名𨽻恶徒周身之防靡闻知足之情安在美其善将唿为才略则可矣必以贤为目不其谬乎释又云严延年精悍敏捷虽子贡冉有通于政事不能絶也夫以编名酷吏列号屠伯而輙比孔门达者岂其伦哉且以春秋至汉多歴年所必言貌取人耳目不接又焉知其才术相类锱铢无爽而云不能絶乎释葢古之记事也或先经张本或后传终言分布虽踈错综逾宻释今之记事也则不然或隔卷异篇遽相矛盾或连行接句顿成乖角是以齐史之论魏收良直邪曲三説各异周书之评太祖寛仁好杀二理不同非惟言无凖的固亦事成首鼠者矣夫人有一言而史辞再三良以好发芜音不求谠理而言之反覆观者惑焉释亦有开国承家美恶昭露皎如星汉非靡沮所移而轻事尘㸃曲加粉饰求诸近史此颣尤多如魏书称登国以鸟名官则云好尚淳朴逺师少皥述道武结婚蕃落则曰招携荒服追慕汉髙自余所説多类于此案魏氏始兴邉朔少识兴坟作俪蛮夷抑惟秦晋而鸟官创置岂闗郯子之言髦头而偶奚假奉春之䇿奢言无限何其厚颜又周史称元行恭因齐灭得回庾信赠其诗曰虢亡垂棘反齐平寳鼎归陈周𢎞正来聘在馆赠韦夐诗曰德星犹未动真车讵肯来其为信𢎞正所重如此夫文以害意自古而然儗非其伦由来尚矣必以庾周所作皆为实録则其所襃贬非止一人咸宜取其指归何止採其四句而已释若乃题目不定首尾相违则百药德棻是也心挟爱憎词多出没则魏收牛𢎞是也斯皆鉴裁非逺智识不周而轻弄笔端肆情髙下故弥缝虽洽而厥迹更彰取惑无知见嗤有识释夫词寡者出一言而已周才芜者资数句而方浃案左传称绛父论甲子隐言于赵孟班书述楚老哭龚生莫识其名氏茍举斯一事则触类可知至嵇康皇甫谧撰髙士记各为二叟立传全採左班之録而其传论云二叟隐德容身不求名利避逺乱害安于贱役夫探揣古意而广足新言此犹子建之咏三良延年之歌秋妇至于临穴泪下闺中长叹虽语多本传而事无异説盖凫胫虽短续之则悲史文虽约增之反累加减前哲岂容易哉释昔夫子断唐虞以下迄于周翦截浮词撮其机要故帝王之道坦然明白嗟乎自去圣日逺史籍逾多得失是非孰能刋定假有才堪釐革而以人废言此绕朝所谓勿谓秦无人吾谋适不用者也释按浮之云者溢辞也岐辞也而先之以徐音足句最为理致周圎但篇中所擿离合叅半如云隔卷连行不容殊趣而有若三论二评失则岐矣浮矣又云轻尘曲粉无取杂施而假以邃皇词客失则溢矣浮矣皆法言也独其前此之论称贤论况古后此之论髙士传赞其失则滞而闲刋而去之乃纯锦也史通此等故应分别观之批摘所主仍在北书通前后篇一气伊惟焉㢤巧宦摩笄知韩信贤陨获充诎屠伯首䑕登国名官师少皥道武结婚慕汉髙髦头奉春之策元行恭得回周𢎞正来聘绛楚二老咏三良歌秋妇凫胫叙事夫史之称美者以叙事为先至若书功过记善恶文而不丽质而非野使人味其滋㫖懐其德音三复忘疲百遍无斁自非作者曰圣其孰能与于此乎释昔圣人之述作也上自尧典下终获麟是为属词比事之言䟽通知逺之㫖子夏曰书之论事也昭昭然若日月之代明扬雄有云説事者莫辨乎书説理者莫辨乎春秋然则意指深奥诰训成义微显阐幽婉而成章虽殊途异辙亦各有差焉谅以师范亿载规模万古为述者之冠冕实后来之龟镜既而马迁史记班固汉书继圣而作抑其次也故世之学者皆先曰五经次云三史经史之目于此分焉释尝试言之曰经犹日也史犹星也夫杲日流景则列星寝耀桑榆既夕而辰象粲然故史汉之文当乎尚书春秋之世也则其言浅俗涉乎委巷垂翅不举懘籥无闻逮于战国已降去圣弥逺然后能露其锋颕倜傥不羁故知人才有殊相去若是挍其优劣距可同年自汉已降㡬将干载作者相继非复一家求其善者葢亦㡬矣夫班马执简既五经之罪人而晋宋杀青又三史之不若譬夫王霸有别粹駮相悬才难不其甚乎释然则人之着述虽同自一手其间则有善恶不均精麄非类若史记之苏张蔡泽等传是其美者至于三五本纪日者太仓公龟筴传固无所取焉又汉书之帝纪陈项诸篇是其㝡也至于淮南王司马相如东方朔传又安足道哉岂绘事以丹素成妍帝京以山水为助故言媸者其史亦拙事美者其书亦工必时乏异闻世无奇事英雄不作贤儁不生区区碌碌抑惟恒理而责史臣显其良直之体申其微婉之才葢亦难矣释故扬子有云虞夏之书浑浑尔商书灏灏尔周书噩噩尔下周者其书憔悴乎观明之记事也当桓文作霸晋楚更盟则能饰彼词句成其文雅及王室大坏事益纵横则春秋美辞㡬乎翳矣观子长之叙事也自周已往言所不该其文濶略无复体统洎秦汉已下条贯有伦则焕炳可观有足称者至若荀悦汉纪其才尽于十帝陈夀魏书其美穷于三祖触类而长他皆若斯释夫识寳者稀知音葢寡近有裴子野宋略王劭齐志此二家者并长于叙事无愧古人而世人议者皆雷同誉裴而共诋王氏夫江左事雅裴笔所以专工中原迹秽王文由其屡鄙且㡬原务饰虚辞君懋志存实録此美恶所以爲异也设使明重出子长再生记言于贺六浑之朝书事于士尼干之代将恐辍毫栖牍无所施其德音而作者安可以今方古一概而论得失释夫叙事之体其流甚多非复片言所能覼缕今輙区分类聚定为三篇列之于下按此一章叙事之叙也逺逺説来纯取寛境大指言时风逓降则文亦随之马班不袭二经正是各成信史后有作者就事叙事宁实无虚宁今而真无古而赝彼浮议之为誉为诋不足徇矣苞笼后三注射北四微显阐幽浑浑灏灏噩噩贺六浑士尼干覼缕夫国史之美者以叙事为工而叙事之工者以简要为主简之时义大矣哉释歴观自古作者权舆尚书发踪所载务于寡事春秋变体其言贵于省文斯盖浇淳殊致前后异迹然则文约而事丰此述作之尤美者也释始自两汉迄乎三国国史之文日伤烦富逮晋已降流宕逾逺寻其冗句摘其烦词一行之间必谬増数字尺纸之内恒虚费数行夫聚蚊成雷羣轻折轴况于章句不节言词莫限载之兼两曷足道哉释葢叙事之体其别有四有直纪其才行者有唯书其事迹者有因言语而可知者有假讃论而自见者释至如古文尚书称帝尧之德标以允恭克让春秋左传言子太叔之状目以美秀而文所称如此更无他説所谓直纪其才行者释又如左氏载申生为骊姬所譛自缢而亡班史称纪信为项籍所围代君而死此则不言其节操而忠孝自彰所谓唯书其事迹者释又如尚书称武王之罪纣也其誓曰焚炙忠良刳剔孕妇左传纪随㑹之论楚也其词曰荜辂蓝缕以启山林此则才行事迹莫不阙如而言有闗涉事便显露所谓因言语而可知者释又如史记卫青传后太史公曰苏建尝责大将军不荐贤待士汉书孝文纪末其讃曰吴王诈病不朝赐以几杖此则传之与纪并所不书而史臣发言别出其事所谓假讃论而自见者释然则才行事迹言语讃论凡此四者皆不相须若兼而毕书则其费尤广但自古经史通多此颣能获免者葢十无一二释又叙事之省其流有二焉一曰省句二曰省字释如左传宋华耦来盟称其先人得罪于宋鲁人以为敏夫以钝者称敏则明贤逹所嗤此为省句也春秋经曰陨石于宋五夫闻之陨视之石数之五加以一字太详减其一字太略求诸折中简要合理此为省字也释其有反于是者若公羊称郄克眇季孙行父秃孙良夫跛齐使跛者逆跛者秃者逆秃者眇者逆眇者葢宜除跛者已下句但云各以其类逆必事加再述则于文殊费此为烦句也汉书张苍传云年老口中无齿葢于此一句之内去年及口中可矣夫此六文成句而三字妄加此爲烦字也释然则省句为易省字为难洞识此心始可言史矣茍句尽余賸字皆重复史之烦芜职由于此释葢饵巨鱼者垂其千钧而得之在于一筌捕髙鸟者张其万罝而获之由于一目夫叙事者或虚益散辞广加闲説必取其所要不过一言一句耳茍能同夫猎者渔者既执而罝钓必收其所留者唯一筌一目而已则庶㡬骈枝尽去而尘垢都捐华逝而实存滓去而沈在矣嗟乎能损之又损而𤣥之又𤣥轮扁所不能语斤伊挚所不能言鼎也释按右一章言叙事尚简也四别二流指证简法得间入微是史通全提之正令是叙事不二之法门行之维艰识法者惧髙赤檀弓复调取致原非史部家言刘公特拈句示的耳勿以不知文诟之论古考言贵设身处地刘公时所睹诸近史如何臧之两晋南北之八朝其所载记太半皆骈章俪句嘲已譁世之篇展卷烂然浮文妨要公有激于此束之窄僿之途所谓矫枉者直必过读者谅之而已权舆成雷折轴筚辂蓝缕卫青传孝文纪鲁人以为敏眇秃跛口中无齿一筌一目轮扁伊挚夫饰言者为文编文者为句句积而章立章积而篇成篇目既分而一家之言备矣释古者行人出境以词令为宗大夫应对以言文为主况乎列以章句刋之竹帛安可不励精雕餙传诸讽诵者哉释自圣贤述作是曰经典句皆韶夏言尽琳瑯秩秩德音洋洋盈耳譬夫游沧海者徒惊其浩旷登太山者但嗟其峻极释必摘以尤最不知何者为先然章句之言有显有晦释显也者繁词缛説理尽于篇中晦也者省字约文事溢于句外然则晦之将显优劣不同较可知矣释夫能略小存大举重明轻一言而巨细咸该片语而洪纎靡漏此皆用晦之道也释昔古文义务却浮词虞书云帝乃殂落百姓如丧考妣夏书云启而泣予不子周书称前徒倒戈血流漂杵虞书云四罪而天下咸服此皆文如濶略而语实周赡故览之者初疑其易而为之者方觉其难固非雕虫小技所能斥苦其説也释既而明受经师范尼父夫经以数字包义而传以一句成言虽繁约有殊而隐晦无异故其纲纪而言邦俗也则有士㑹为政晋国之盗奔秦邢迁如归卫国忘亡其欵曲而言人事也则有犀革裹之比及宋手足皆见三军之士皆如挟纩斯皆言近而㫖逺辞浅而义深虽发语已殚而含意未尽使夫读者望表而知里扪毛而辩骨覩一事于句中反三隅于字外晦之时义不亦大哉释洎班马二史虽多谢五经必求其所长亦时值斯语至若髙祖亡萧何如失左右手汉兵败绩睢水为之不流董生乗马三年不知牝牡翟公之门可张雀罗则其例也释自兹已降史道陵夷作者芜音累句云蒸泉涌其为文也大抵编字不只捶句皆双修短取均竒偶相配故应以一言蔽之者辄足为二言应以三句成文者必分为四句弥漫重㳫不知所裁是以处道受责于少期子昇取讥于君懋非不幸也释葢作者言虽简略理皆要害故能踈而不遗俭而无阙譬如用竒兵者持一当百能全克敌之功也若才乏儁颕思多昏滞费词既甚叙事才周亦犹售铁钱者以两当一方成贸迁之价也释然则史汉已前省要如彼国晋已降烦碎如此必定其妍媸甄其善恶夫读古史者明其章句皆可咏歌观近史者恱其绪言直求事意而已是则一贵一贱不言可知无假搉扬而其理自见矣释按右一章言叙事用晦也用晦之道尤难言之简者词约事丰晦者神余象表词约者犹有词在神余者唯以神行㡬㡬无言可説矣叙事至此岂复望之五经三史后哉故止得前幅举似如尚书左传史汉数条惬合章㫖向后着语便一鍼何也如所云不只皆双及处道子昇受责取讥诸注祗从烦省比量移置前章背靣亦得此则反拈互勘取道稍松亦弥见晦法入微无文对举也故曰尤难言之言文斥苦晋盗奔秦如归忘亡犀革挟纩不知牝牡可张雀罗处道子昇昔文章既作比兴由生鸟兽以嫓贤愚草木以方男女诗人骚客言之备矣释洎乎中代其体稍殊或拟人必以其伦或述事多比于古当汉氏之临天下也君实称帝理异殷周子乃封王名非鲁卫而作者犹谓帝家为王室公辅为王臣盘石加建侯之言帯河申俾侯之誓而史臣撰録亦同彼文章假託古词翻易今语润色之滥萌于此矣释降及近古弥见其甚至如诸子短书杂家小说论逆臣则唿为问鼎称巨冦则目以长鲸邦国初基皆云草昧帝王兆迹必号龙飞斯并理兼讽谕言非指斥异乎㳺夏措词南董显书之义也释如魏收代史吴均齐録或牢笼一世或苞举一家自可申不刋之格言𢎞至公之正说而收称刘氏纳贡则曰来献百牢均叙元日临轩必云朝㑹万国夫以吴徴鲁赋禹计涂山持彼往事用为今説置于文章则可施于简册则否矣释亦有方以类聚譬诸昔人如王隐称诸葛亮挑战冀获曹咎之利崔鸿称慕容冲见幸为有龙阳之姿其事相符言之谠矣而卢思道称邢卲䘮子不恸自东门吴已来未之有也李百药称王琳雅得人心虽李将军恂恂善诱无以加也斯则虚引古事妄足庸音茍矜其学必辨而非当者矣释昔礼记檀弓工言物始夫自我作故首剏新仪前史所刋后来取证是以汉初立轊子长所书鲁始为髽丘明是记河桥可作元凯取騐于毛诗男子有笄伯支逺徴于内则即其事也案裴景仁秦记称苻坚方食抚盘而诟王劭齐志述洛干感恩脱㡌而谢及彦鸾撰以新史重规删其旧録乃易抚盘以推案变脱㡌为免冠夫近世通无案食殊俗不施冠冕直以事不类古改从雅言欲令学者何以考时俗之不同察古今之有异释又自羣雄窃据充牣神州声教称名皆与诸华殊异至如翼犍道武原讳黑獭周文本名而伯起革以他语德棻阙而不载葢厖降蒯聩字之媸也重耳黒臀名之鄙也旧皆列以三史传诸五经未闻后进谈讲别加刋定况齐丘之犊彰于载䜟河邉之狗着于謡咏明如日月难为葢藏此而不书何以示后释亦有氏姓本复减省从单或去万纽而留于或止存狄而除厍求诸自古罕闻兹例释昔夫子有云文胜质则史故知史之为务必借于文自五经已降三史而往以文叙事可得言焉而今之所作有异于是其立言也或虚加练饰轻事雕彩或体兼赋颂词类俳优文非文史非史譬夫乌孙造室杂以汉仪而刻鹄不成反类于鹜者也释按右一章论叙事妄饰也通㫖归结在此为元髙宇文而作歴详厥指一言词令之出幅贠不可欺一言服物之制通称不必变一言名号之传謡谶不容揜所争在僣与直非贪俗恶典也与言语篇同意论者不审㡬疑提塘邸抄弹词賔白亦可班之国史矣岂谓是哉刘氏献百牢元日㑹万国诸葛挑战慕容冲邢邵丧子王琳得人心汉初立轊鲁始为髽作河桥男子笄易盘以案变㡌为冠翼犍黒獭字媸名鄙姓复从单去万纽留于存狄除厍史通通释卷六史通通释卷七钦定四库全书史通通释卷七无钖浦起龙撰内篇品藻葢闻方以类聚物以羣分薰莸不同器枭鸾不比翼若乃商臣冒顿南蛮北狄万里之殊也伊尹霍光殷年汉日千载之隔也而世之称悖逆则云商冒论忠顺则曰伊霍者何哉葢厥迹相符则虽隔越为偶奚必差肩接武方称连类者乎释史氏自迁固作传始以品彚相从然其中或以年世迫促或以人物寡鲜求其具体必同不可多得是以韩非老子共在一篇董卓袁绍无闻二録岂非韩老俱称述者书有子名袁董并曰英雄生当汉末用此为断麄得其伦亦有厥类衆伙宜为流别而不能定其同科申其异品用使兰艾相杂朱紫不分是谁之过欤葢史官之责也释案班书古今人表仰包亿载旁贯百家分之以三科定之以九等其言甚髙其义甚惬及至篇中所列奚不类于其叙哉若孔门达者颜称殆庶至于他子难为等衰今乃先伯牛而后曾参进仲弓而退冉有求诸折中厥理无闻又楚王过邓三甥请杀之邓侯不许卒亡邓国今定邓侯入下愚之上夫宁人负我为善获戾持此致尤将何劝善如谓小不忍乱大谋失于用权故加其罪是则三甥见机而作决在未萌自当髙立标格寘诸云汉何得止与邓侯邻伍列在中庸下流而已哉又其叙晋文之臣佐也舟之侨为上阳处父次之士㑹为下其述燕丹之賔客也髙渐离居首荆轲亚之秦舞阳居末斯并是非瞀乱善恶纷拏或珍瓴甋而贱璠玙或䇿驽骀而舍骐骥以兹为监欲谁欺乎释又江充息夫躬䜛謟惑上使祸延储后毒及忠良论其姦凶过于石显逺矣而固叙之不列佞幸杨王孙祼𦵏悖礼狂狷之徒考其一生更无他事而与朱云同列冠之传首不其秽欤释若乃旁求别録侧窥杂传诸如此谬其累实多案刘向列女传载鲁之秋胡妻者寻其始末了无才行可称直以怨怼厥夫投川而死轻生同于古冶殉节异于曹娥此乃凶险之顽人强梁之悍妇辄与贞烈为伍有乖其实者焉释又嵇康髙士传其所载者广矣而颜回蘧瑗独不见书葢以二子虽乐道遗荣安贫守志而拘忌名教未免流俗也正如董仲舒扬子云亦鑚仰四科驰驱六籍渐孔门之教义服鲁国之儒风与此何殊而并可甄録夫回瑗可弃而扬董获升可谓识二五而不知十者也释爰及近代史臣所书求其乖失亦往往而有借如阳瓉効节邉城捐躯死敌当有宋之代抑刘卜之徒欤而沈氏竟不别加标牓唯寄编于索虏篇内纪僧珍砥节砺行终始无瑕而萧氏乃与羣小混书都以恩幸为目王頍文章不足武艺居多躬诣戚藩首阶逆乱撰隋史者如不能与枭感并列即宜附出杨谅传中輙与词人共编吉士为伍凡斯纂録岂其类乎释子曰以貌取人失之子羽以言取人失之宰我光武则受误于龎萌曹公则见欺于张邈事列在方书惟善与恶昭然可见不假许郭之深鉴裴王之妙詧而作者存诸简牍不能使善恶区分故曰谁之过欤史官之责也释夫能申藻镜别流品使小人君子臭味得朋上智中庸等差有叙则惩恶劝善永肃将来激浊扬清郁为不朽者矣按班史人表老手判之只销一语曰不作可耳他所论列亦恐更仆未易尽也品藻非直论史直论人矣论人者衡悬鑑照平明葢难一挂百漏拈放何主愚恐是篇轻犯棘丛髙士传一节非欲其攀载颜蘧乃讥其冒收扬董也史通此类文法甚多解者勿误商冒伊霍三科九等晋之臣佐江充息夫躬石显杨王孙秋胡妻古冶曹娥识二五不知十阳瓒刘卜纪僧珍王頍龎萌张邈许郭裴王直书夫人禀五常士兼百行邪正有别曲直不同若邪曲者人之所贱而小人之道也正直者人之所贵而君子之德也然世多趋邪而弃正不践君子之迹而行由小人者何哉语曰直如弦死道邉曲如钩反封侯故宁顺从以保吉不违忤以受害也释况史之为务申以劝诫树之风声其有贼臣逆子滛君乱主茍直书其事不掩其瑕则秽迹彰于一朝恶名被于千载言之若是吁可畏乎释夫为于可为之时则从为于不可为之时则凶如董狐之书法不隐赵盾之为法受恶彼我无忤行之不疑然后能成其良直擅名今古至若齐史之书崔弑马迁之述汉非韦昭仗正于吴朝崔浩犯讳于魏国或身膏斧钺取笑当时或书填坑窖无闻后代夫世事如此而责史臣不能申其强项之风励其匪躬之节盖亦难矣是以张俨发愤私存嘿记之文孙盛不平窃撰辽东之本以兹避祸幸获两全足以验世途之多隘知实録之难遇耳释然则歴考前史徴诸直词虽古人糟粕真伪相乱而披沙拣金有时获寳案金行在歴史氏尤多当宣景开基之始曹马搆纷之际或列营渭曲见屈武侯或发仗云台取伤成济陈夀王隐咸杜口而无言陆机虞预各栖毫而靡述至习凿齿乃申以死葛走达之説抽戈犯跸之言歴代厚诬一朝如雪考斯人之书事葢近古之遗直欤释次有宋孝王风俗传王劭齐志其叙述当时亦务在审实案于时河朔王公箕裘未陨邺城将相薪构仍存而二子书其所讳曾无惮色刚亦不吐其斯人欤释葢烈士狥名壮夫重气宁为兰摧玊折不作瓦砾长存若南董之仗气直书不避强御韦崔之肆情奋笔无所阿容虽周身之防有所不足而遗芳余烈人到于今称之与夫王沈魏书假回邪以窃位董统燕史持謟媚以偷荣贯三光而洞九泉曽未足喻其髙下也释按此篇与忤时同㫖低囬史笔表襮直材非黏论也其以矜作手正以概时情也文有形有神读者神遇句外是为得之彼扣槃扪烛者难与説日也直如弦四句为于可为二句董狐书崔弑述汉非韦昭仗正崔浩犯讳张俨嘿记辽东本金行渭曲见屈云台取伤董统燕史曲笔肇有人伦是称家国父父子子君君臣臣亲踈既辨等差有别葢子为父隐直在其中论语之顺也略外别内掩恶扬善春秋之义也自兹已降率由旧章史氏有事渉君亲必言多隐讳虽直道不足而名教存焉释其有舞词弄札饰非文过若王隐虞预毁辱相凌子野休文释纷相谢用舎由乎臆説威福行乎笔端斯乃作者之丑行人伦所同疾也释亦有事每凭虚词多乌有或假人之美借为私惠或诬人之恶持报已雠若王沈魏録滥述贬甄之诏陆机晋史虚张拒葛之锋班固受金而始书陈夀借米而方传此又记言之奸贼载笔之凶人虽肆诸市朝投畀豺虎可也释然则史之不直代有其书茍其事已彰则今无所取其有往贤之所未察来者之所不知今略广异闻用标先觉释案后汉书更始传称其懦弱也其初即位南面立朝羣臣羞愧流汗刮席不敢视夫以圣公身在㣲贱已能结客报雠避难緑林名为豪杰安有贵为人主而反至于斯者乎将作者曲笔阿时独成光武之美䛕言媚主用雪伯升之怨也且中兴之史出自东观或明皇所定或马后攸刋而炎祚灵长简书莫改遂使他姓追撰空传伪録者矣释陈氏国志刘后主传云蜀无史职故灾祥靡闻案黄气见于秭归羣乌堕于江水成都言有景星出益州言无宰相气若史官不置此事从何而书葢由父辱受髠故加兹谤议者也释古者诸侯并争胜负无恒而他善必称已恶不讳逮乎近古无闻至公国自称为我长家相谓为彼短而魏收以元氏出于邉裔见侮诸华遂髙自标举比桑干于姬汉之国曲加排抑同建邺于蛮貊之邦夫以敌国相雠交兵结怨载诸移檄用可致诬列诸缃素难为妄説茍未逹此义安可言于史邪释夫史之曲笔诬书不过一二语其罪负为失已多而魏收杂以寓言殆将过半固以仓颉已降罕见其流而李氏齐书称为实録者何也葢以重规亡考未达伯起以公辅相加字出大名事同元叹既无德不报故虚美相酬然必谓昭公知礼吾不信也释语曰明其为贼敌乃可服如王劭之抗词不挠可以方驾古人而魏收持论激扬称其有惭正直夫不彰其罪而轻肆其诛此所谓兵起无名难为制胜者寻此论之作葢由君懋书法不隐取咎当时或有假手史臣以复私门之耻不然何恶直丑正盗憎主人之甚乎释葢霜雪交下始见贞松之国家丧乱方验忠臣之节若汉末之董承耿纪晋初之诸葛母丘齐兴而有刘秉袁粲周灭而有王谦尉迥斯皆破家徇国视死犹生而歴代诸史皆书之曰逆将何以激扬名教以劝事君者乎古之书事也令贼臣逆子惧今之书事也使忠臣义士羞若使南董有灵必切齿于九泉之下矣释自梁陈已降隋周而往诸史皆贞观年中羣公所撰近古易悉情伪可求至如朝廷贵臣必父祖有传考其行事皆子孙所为而访彼流俗询诸故老事有不同言多爽实昔秦人不死验苻生之厚诬蜀老犹存知葛亮之多枉斯则自古所叹岂独于今哉释葢史之为用也记功司过彰善瘅恶得失一朝荣辱千载茍违斯法岂曰能官但古来唯闻以直笔见诛不闻以曲词获罪是以隐侯宋书多妄萧武知而勿尤伯起魏史不平齐宣览而无谴故令史臣得爱憎由已髙下在心进不惮于公宪退无媿于私室欲求实録不亦难乎呜唿此亦有国家者所宜惩革也释按昌黎人旤天殃之説戒心不小惧曲也评者有意斥刘因而悉力怙史夫古人往矣信否何凭秉史笔者读之能勿知惧圣公刮席一段与曩言宜列帝纪相因其言诚别然论人于成败之间代兴之㑹疑案正自可存史通归美王卲书果于犯衆忌而不去口何耶葢观齐丘之谶啮索之谣类于其书见之推此而知近腻辞伙匿瑕地尠召怒深矣彼隋书一传悬诋其着书而独牓其謟语果尽生平耶卲即未云佳士史亦岂无憎词李安平叙崔浩被诛訾其所着曰备而不典备者弗隐也不典者无饰也率是道也亦憎词也知㡬之在史曹径情载笔以此忤时激而为言言及君懋则进之及伯起则挥之伯起者尤工为饰者也所挥在饰即所进在无饰河上之歌曰同病相怜此之谓与虞预相凌休文释纷王沈滥述贬甄陆机虚张拒葛受金借米伯升之怨明皇所定马后攸刋蜀无史軄黄气见秭归羣乌堕江水有景星出无宰相气父辱受髠李称实録公辅大名元叹恶直丑正盗憎主人董承耿纪诸葛母丘刘秉袁粲王谦尉迥秦人不死蜀老犹存鉴识夫人识有通塞神有晦明毁誉以之不同爱憎由其各异葢三王之受谤也值鲁连而获申五霸之擅名也逄孔宣而见诋斯则物有恒准而鉴无定识欲求铨覈得中其唯千载一遇乎释况史传为文渊浩广博学者茍不能探赜素隐致逺钩深乌足以辨其利害明其善恶释观左氏之书为传之最而时经汉魏竟不列于学官儒者皆折此一家而盛推二传夫以丘明躬为鲁史受经仲尼语世则并生论才则同耻彼二家者师孔氏之弟子预达者之门人才识本殊年代又隔安得持彼传説比兹亲受者乎加以二传理有乖僻言多鄙野方诸左氏不可同年故知膏肓墨守乃腐儒之妄述卖饼太官诚智士之明鉴也释逮史汉继作踵武相承王充着书既甲班而乙马张辅持论又劣固而优迁然此二书虽互有修短逓闻得失而大抵同风可为连类释张晏云迁殁后亡龟䇿日者传禇先生补其所缺言词鄙陋非迁本意案迁所撰五帝本纪七十列传称虞舜见阨遂匿空而出宣尼既殂门人推奉有若其言之鄙又甚于兹安得独罪禇生而全宗马氏也释刘轨思商㩁汉史雅重班才惟讥其本纪不列少帝而辄编髙后案𢎞非刘氏而窃养汉宫时天下无主吕宗称制故借其歳月寄以编年而野鸡行事自具外戚譬夫成为孺子史刋摄政之年厉亡流彘歴纪共和之日而周召二公各丗家有传班氏式遵曩例殊合事宜岂谓虽濬发于巧心反受嗤于拙目也释刘祥撰宋书序録歴説诸家晋史其略云法盛中兴荒庄少气王隐徐广沦溺罕华夫史之叙事也当辩而不华质而不俚其文直其事核若斯而已可也必令同文举之含异等公干之有逸如子云之含章类长卿之飞藻此乃绮扬绣合雕章缛彩欲称实録其可得乎以此诋诃知其妄施弹射矣释夫人废兴时也穷达命也而书之为用亦复如是葢尚书古文六经之冠冕也春秋左氏三传之雄霸也而自秦至晋年踰五百其书隐没不行于世既而梅氏写献杜侯训释然后见重一时擅名千古若乃老经撰于周日庄子成于楚年遭文景而始传值嵇阮而方贵若斯流者可胜纪哉故曰废兴时也穷逹命也适使时无识寳丗缺知音若论衡之未遇伯喈太𤣥之不逢平子逝将烟烬火灭泥沈雨絶安有殁而不朽扬名于后世者乎释按曲笔以恩怨废兴言鉴识以明暗异同言曲笔是史之书人鉴识是人之辨史两篇本无一语相混错简二百字持此判之三王获申五霸见诋左氏不列学官膏肓墨守卖饼太官王充着书张辅持论褚先生补刘轨思野鸡巧心拙目刘祥徐广文举公干子云长卿梅氏写献杜侯训释老庄遭值太𤣥逢平子探赜古之述者岂徒然㢤或以取舎难明或以是非相乱由是书编典诰宣父辨其流诗列风雅卜商通其义夫前哲所作后来是观苟失其指归则难以传授而或有妄生穿凿轻究本源是乖作者之深㫖误生人之后学其为谬也不亦甚乎释昔夫子之刋鲁史学者以为感麟而作案子思有言吾祖厄于陈蔡始作春秋夫以彼聿修传诸诒厥欲求实録难为爽误是则义包微婉因攫莓而剏词时逢西狩乃泣麟而絶笔传者徒知其一而未知其二以为自反袂拭靣称吾道穷然后追论五始定名三叛此岂非独学无友孤陋寡闻之所致耶释孙盛称左氏春秋书吴楚则略荀悦汉纪述匈奴则简葢所以贱夷狄而贵诸夏也案春秋之时诸国错峙闗梁不通史官所书罕能周悉异乎炎汉之丗四海一家马迁乗传求自古遗文而州郡上计皆先集太史若斯之备也况彼吴楚者僻居南裔地隔江山去彼鲁邦尤为迂濶丘明所録安能备诸且必以蛮夷而固畧也若驹支预于晋㑹长狄埋于鲁门葛卢之辨牛鸣郯子之知鸟軄斯皆邉隅小国人品最微犹复收其𤨏事见于方册安有主盟上国势迫宗周争长诸华威陵强晋而可遗之者哉又荀氏着书抄撮班史其取事也中外一概夷夏皆均非是独简胡乡而偏详汉室盛既疑丘明之摈吴楚遂诬仲豫之抑匈奴可谓强奏庸音持为足曲者也释葢明月之珠不能无瑕夜光之璧不能无颣故作者着书或有病累而后生不能诋诃其过又更文饰其非遂推而广之强为其説者葢亦多矣如葛洪有云司马迁发愤作史记百三十篇伯夷居列传之首以为善而无报也项羽列于本纪以为居髙位者非闗有德也案史之于书也有其事则记无其事则阙寻迁之驰骛今古上下数千载春秋已往得其遗事者葢唯首阳之二子而已然适使夷齐生于秦代死于汉日而乃升之传首庸谓有情今者考其先后随而编次斯则理之恒也乌可怪乎必谓子长以善而无报推为传首若伍子胥大夫种孟轲墨翟贾谊屈原之徒或行仁而不遇或尽忠而受戮何不求其品类简在一科而乃异其篇目各分为卷又迁之纰缪其流甚多夫陈胜之为丗家既云无据项羽之称本纪何必有凭必谓遭彼腐刑怨刺孝武故书违凡例志存激切若先黄老而后六经进姧雄而退䖏士此之乖刺复何为乎释隋内史李德林着论称陈夀蜀人其撰国志党蜀而抑魏刋之国史以为格言案曹公之创王业也贼杀母后幽逼主上罪百田常祸千王莽文帝临戎不武为国好奢忍害贤良踈忌骨肉而夀评皆依违其事无所措言刘主地居汉宗仗顺而起夷险不挠终始无瑕方诸帝王可比少康光武譬以侯伯宜辈秦缪楚庄而夀评抑其所长攻其所短是则以魏为正朔之国典午攸承蜀乃僣伪之君中朝所嫉故曲称曹美而虚説刘非安有背曹而向刘踈魏而亲蜀也夫无其文而有其説不亦凭虚亡是者耶释习凿齿之撰汉晋春秋以魏为伪国者此葢定邪正之途明顺逆之理耳而檀道鸾称其当桓氏执政故撰此书欲以絶彼瞻乌防兹逐鹿歴观古之学士为文以讽其上者多矣若齐冋失德豪士于焉作赋贾后无道女史由其献箴斯皆短什小篇可率尔而就也安有变三国之体统改五行之正朔勒成一史传诸千载而借以权济物议取诫当时岂非劳而无功博而非要与夫班彪王命一何异乎求之人情理不当尔释自二京板荡羣雄称制崔鸿鸠诸伪史聚成春秋其所列者十有六家而已魏收云鸿丗仕江左故不録司马刘萧之书又恐识者尤之未敢出行于外案于时中原乏主海内横流逖彼东南更为正朔适使素王再出南史重生终不能别有异同忤非其议安得以伪书无録而犹罪归彦鸾者乎且必以崔氏祖宦吴朝故情私南国必如是则其先徙居广固委质慕容何得书彼南燕而与羣雄并列爱憎之道岂若是耶且观鸿书之纪纲皆以晋为主亦犹班书之载吴项必系汉年陈志之述孙刘皆宗魏丗何止独遗其事不取其书而已哉但伯起躬为魏史传列岛夷不欲使中国着书推崇江表所以輙假言崔志用纾魏羞且东晋之书宋齐之史考其所载㡬三百篇而伪邦坟籍仅盈百卷若使收矫鸿之失南北混书斯则四分有三事归江外非唯肥瘠非类衆寡不均兼以东南国史皆须纪传区别兹又体统不纯难为编次者矣收之矫妄其可尽言乎释于是考衆家之异説叅作者之本意或出自胸懐枉申探赜或妄加向背輙有异同而流俗腐儒后来末学习其狂狷成其诖误自谓见所未见闻所未闻铭诸舌端以为口实唯智者不惑无所疑焉释按此篇亦非论史是论论史者易传曰圣人有以见天下之赜而拟之其形容字书云赜通啧然则探赜者探衆论之啧有烦言而辩正之也郭评云孙葛失之迂犹可言也李失之诬檀失之凿魏收失之悍其能逭于子元之掊击乎愚尝论伯夷篇之为传首也当作七十列传揔序观传非本纪丗家之比人兼显晦事待表章龙门寄意于首篇所传在伯夷所附託乃在孔子也稚川之见偏居巢之説臆似皆未得其肯吾祖始作春秋攫莓上计先集太史驹支长狄墨翟先黄老二句李称陈夀党蜀贼后逼主凿齿当桓执政瞻乌逐鹿豪士赋女史箴崔鸿十六家崔氏祖宦史通通释卷七史通通释卷八钦定四库全书史通通释卷八无钖浦起龙撰内篇摸拟夫述者相効自古而然故列御冦之言理也则凭李叟扬子云之草𤣥也全师孔公符朗则比迹于庄周范晔则参踪于贾谊况史臣注记其言浩博若不仰范前哲何以贻厥后来释盖摸拟之体厥途有二一曰貌同而心异二曰貌异而心同释何以言之盖古者列国命官卿与大夫为别必于国史所记则卿亦唿为大夫此春秋之例也当秦有天下地广殷周变诸侯为帝王目宰辅为丞相而谯周撰古史考思欲摈抑马记师放孔经其书李斯之弃市也乃云秦杀其大夫李斯夫以诸侯之大夫名天子之丞相以此而拟春秋所谓貌同而心异也释当春秋之世列国甚多毎书他邦皆显其号至于鲁国直云我而已如金行握纪海内大同君靡客主之殊臣无彼此之异而干宝撰晋纪至天子之葬必云葬我某皇帝且无二君何我之有以此而拟春秋又所谓貌同而心异也释狄灭二国君死城屠齐桓行霸兴亡继絶左传云邢迁如归卫国忘亡言上下安堵不失旧物也如孙皓暴虐人不聊生晋师是讨后予相怨而干宝晋纪云呉国既灭江外忘亡岂江外安典午之善政同归命之未灭乎以此而拟左氏又所谓貌同而心异也释春秋诸国皆用夏正鲁以行天子礼乐故独用周家正朔至如书元年春王正月者年则鲁君之年月则周王之月如曹马受命躬为帝王非是以诸侯守藩行天子班而孙盛魏晋二阳秋毎书年首必云某年春帝正月夫年既编帝纪而月又列帝名以此而拟春秋又所谓貌同而心异也释五始所作是曰春秋三传并兴各释经义如公羊传屡云何以书记某事也此则先引经语而继以释辞势使之然非史体也如呉均齐春秋每书灾变亦曰何以书记异也夫事无他议言从已出辄自问而自答者岂是叙事之理者耶以此而拟公羊又所谓貌同而心异也释且史汉毎于列传首书人名字至传内有唿字处则于传首不详如汉书李陵传称陇西任立政陵字立政曰少公归易耳夫上不言立政之字而辄言字立政曰少公者此省文从可知也至令狐德棻周书于伊娄穆传首云伊娄穆字奴干既而续云太祖字之曰奴干作仪同面向我也夫上书其字而下复曰字岂是事从简易文去重复者耶以此而拟汉书又所谓貌同而心异也释昔家语有云苍梧人娶妻而美以让其兄虽为让非让道也又扬子法言曰士有姓孔字仲尼其文是也其质非也如向之诸子所拟古作其殆苍梧之让姓孔字仲尼者欤盖语曰世异则事异事异则备异必以先王之道持今世之人此韩子所以着五蠧之篇称宋人有守株之说也世之述者锐志于奇喜编次古文撰叙今事而巍然自谓五经再生三史重出多见其无识者矣释惟夫明识之士则不然何则其所拟者非如图画之冩真镕铸之象物以此而似其所以为似者取其道术相㑹义理𤣥同若斯而已亦犹孔父贱为匹夫栖皇放逐而能祖述尧舜宪章文武亦何必居九五之位处南面之尊然后谓之连类者哉释盖左氏为书叙事之最自晋已降景慕者多有类效颦弥益其丑然求诸偶中亦可言焉释盖君父见害臣子所耻义当略说不忍斥言故左传叙桓公在齐遇害而云彭生乗公公薨于车如干宝晋纪叙愍帝殁于平阳而云晋人见者多哭贼惧帝崩以此而拟左氏所谓貌异而心同也释夫当时所记或未尽则先举其始后详其末前后相㑹隔越取同若左氏成七年郑获楚钟仪以献晋至九年晋归钟仪于楚以求平其类是也至裴子野宋略叙索虏临江太子劭使力士排徐湛江湛僵仆于是始与劭有隙其后三年有江湛为元㓙所杀事以此而拟左氏亦所谓貌异而心同也释凡列姓名罕兼其字茍前后互举则观者自知如左传上言羊斟则下曰叔牂前称子产则次见国侨其类是也至裴子野宋略亦然何者上书桓𤣥则下云敬道后叙殷铁则先着景仁以此而拟左氏又所谓貌异而心同也释左氏与论语有叙人酬对茍非烦词积句但是往复唯诺而已则连续而说去其对曰问曰等字如裴子野宋略云李孝伯问张畅卿何姓曰姓张张长史乎以此而拟左氏论语又所谓貌异而心同也释善人君子功业不书见于应对附彰其美如左传称楚武王欲伐随熊率且比曰季梁在何益至萧方等三十国春秋说朝廷闻慕容儁死曰中原可图矣桓温曰慕容恪在其忧方大以此而拟左氏又所谓貌异而心同也释夫将叙其事必预张其本弥缝混说无取睠言如左传称叔辄闻日蚀而哭昭子曰子叔其将死乎秋八月叔辄卒至王劭齐志称张伯德梦山上挂丝占者曰其为幽州乎秋七月拜为幽州刺史以此而拟左氏又所谓貌异而心同也释盖文虽缺略理甚昭着此丘明之体也至如叙晋败于邲先济者赏而云上军下军争舟舟中之指可掬夫不言攀舟乱以刃断指而但曰舟指可掬则读者自覩其事矣至王劭齐志述髙季式破敌于韩陵追奔逐北而云夜半方归槊血满袖夫不言奋槊深入击刺甚多而但称槊血满袖则闻者亦知其义矣以此而拟左氏又所谓貌异而心同也释大抵作者自魏已前多効三史从晋已降喜学五经夫史才文浅而易摸经文意深而难拟既难易有别故得失亦殊盖貌异而心同者摸拟之上也貌同而心异者摸拟之下也然人皆好貌同而心异不尚貌异而心同者何哉盖鑑识不明嗜爱多僻悦夫似史而憎夫真史此子张所以致讥于鲁侯有叶公好龙之喻也袁山松云书之为难也有五烦而不整一难也俗而不典二难也书不实録三难也赏罚不中四难也文不胜质五难也夫拟古而不类此乃难之极者何为独阙其目乎呜唿自子长以还似皆未覩斯义后来明达其鉴之哉释按此篇所论前论书法后论笔法也六朝着述率趋摸拟子元就彼风尚析出形神两途顿使仙凡立判貌同心异貌异心同学古合离秘方尽此愚于左氏读贾辛适县悟韩栁赠行体读薳启疆对楚灵识欧苏论事诀亦所谓貌异心同者乎若六朝之拟汉貌同而已左氏叙一人名封字谥传中错出读者苦之必斟牂产侨之为拟窃谓非是符朗比庄周范晔参贾谊貌同心异谯周古史考江外忘亡归命春王正月帝正月陵字立政字之曰奴干苍梧人姓孔字仲尼江湛羊斟叔牂子产国侨桓𤣥敬道殷铁景仁张长史乎萧方等慕容恪在山上挂丝槊血满袖叶公好龙书事昔荀悦有云立典有五志焉一曰达道义二曰彰法式三曰通古今四曰着功勲五曰表贤能干宝之释五志也体国经野之言则书之用兵征伐之权则书之忠臣烈士孝子贞妇之节则书之文诰专对之辞则书之才力技艺殊异则书之于是採二家之所议徴五志之所取盖记言之所网罗书事之所摠括粗得于兹矣释然必谓故无遗恨犹恐未尽者乎今更广以三科用増前目一曰叙沿革二曰明罪恶三曰旌怪异何者礼仪用舎节文升降则书之君臣邪僻国家丧乱则书之幽明感应祸福萌兆则书之于是以此三科参诸五志则史氏所载庶几无阙求诸笔削何莫由斯释但自古作者鲜能无病茍书而不法则何以示后释盖班固之讥司马迁也论大道则先黄老而后六经序游侠则退处士而进姦雄述货殖则崇势利而羞贱贫此其所蔽也又傅𤣥之贬班固也论国体则饰主阙而折忠臣叙世教则贵取容而贱直节述时务则谨辞章而略事实此其所失也寻班马二史咸擅一家而各自弹射递相疮痏夫虽自卜者审而自见为难可谓笑他人之未工忘已事之已拙上智犹其若此而况庸庸者哉茍目前哲之指踪校后来之所失若王沈孙盛之伍伯起德棻之流论王业则党悖逆而诬忠义叙国家则抑正顺而褒簒夺述风俗则矜夷狄而陋华夏此其大较也必伸以糺摘穷其负累虽擢发而数庸可尽耶子曰于予何诛于此数家见之矣释抑又闻之怪力乱神宣尼不语而事鬼求福墨生所信故圣人于其间若存若亡而已若吞燕卵而商生启龙漦而周灭厉坏门以祸晋鬼谋社而亡曹江使返璧于秦皇圯桥授书于汉相此则事闗军国理涉兴亡有而书之以彰灵验可也而王隠何法盛之徒所撰晋史乃专访州闾细事委巷𤨏言聚而编之目为鬼神传録其事非要其言不经异乎三史之所书五经之所载也释范晔博採衆书裁成汉典观其所取颇有奇工至于方术篇及诸蛮夷传乃録王乔左慈廪君槃瓠言唯迂诞事多诡越可谓美玊之瑕白圭之玷惜哉无是可也又自魏晋已降着述多门语林笑林世説俗説皆喜载调谑小辩嗤鄙异闻虽为有识所讥颇为无知所説而斯风一扇国史多同至如王思狂躁起驱蝇而践笔毕卓沈湎左持螯而右杯刘邕榜吏以膳痂龄石戏舅而伤赘其事芜秽其辞猥杂而歴代正史持为雅言茍使读之者为之解颐闻之者为之抚掌固异乎记功书过彰善瘅恶者也释大扺近代史笔叙事为烦榷而论之其尤甚者有四释夫祥瑞者所以发挥盛德幽赞明王至如鳯凰来仪嘉禾入献秦得若雉鲁获如麕求诸尚书春秋上下数千载其可得言者盖不过一二而已爰及近古则不然凡祥瑞之出非闗理乱盖主上所惑臣下相欺故德弥少而瑞弥多政逾劣而祥逾盛是以桓灵受祉比文景而为丰刘石应符比曹马而益倍而史官征其谬説録彼邪言真伪莫分是非无别其烦一也释当春秋之时诸侯力争各擅雄伯自相君臣经书某使来聘某君来朝者盖明和好所通盛德所及此皆国之大事不可阙如而自史汉已还相承继作至于唿韩入侍肃慎来庭如此之流书之可也若乃藩王岳牧朝㑹京师必也书之本纪则异乎春秋之义夫臣谒其君子觐其父抑惟恒理非复异闻载之简䇿一何辞费其烦二也释若乃百职迁除干官黜免其可以书名本纪者盖惟槐鼎而已故西京撰史唯编丞相大夫东观着书止列司徒太尉而近世自三公以下一命已上茍沾厚禄莫不备书且一人之身兼预数职或加其号而阙其位或无其实而有其名赞唱为之口劳题署由其力倦具之史牍夫何足观其烦三也释夫人之有传也盖唯书其邑里而已其有开国承家世禄不坠积仁累德良弓无改项籍之先世为楚将石建之后亷谨相承此则其事尤异略书于传可也其失之者则有父官令长子秩丞郎声不着于一乡行无闻于十室而乃叙其名位一二无遗此实家牒非闗国史其烦四也释于是考兹四事以观今古足验积习忘返流宕不归乖作者之规模违哲人之凖的也孔子曰吾党之小子狂简斐然成章不知所以裁之其斯之谓矣释亦有言或可记功或可书而纪阙其文传亡其事者何则始自太上迄于中古其间文籍可得言焉夫以仲尼之圣也访诸郯子始闻少皞之官叔向之贤也询彼国侨载辨黄能之祟或八元才子因行父而获传或五羖大夫假赵良而见识则知当时正史流俗所行若三坟五典八索九丘之书虞夏商周春秋梼杌之记其所缺略者多矣释既而汲冡所述方五经而有残马迁所书比三传而多别裴松补陈夀之阙谢绰拾沈约之遗斯又言满五车事逾三箧者矣夫记事之体欲简而且详疎而不漏若烦则尽取省则多捐此乃忘折中之冝失均平之理惟夫博雅君子知其利害者焉释按书事与叙事篇各义叙事以法言书事以理断法戒浮华理归体要用意尤尊严也局分三截旁引正规森如律令荀悦五志班讥司马傅𤣥贬班笑他人二句指踪吞燕卵启龙漦厉坏门鬼谋社江使返璧圯桥授书王乔左慈廪君槃瓠语林笑林世説俗説驱蝇持螯膳痂伤赘嘉禾秦得若雉鲁获如麕唿韩入侍肃慎来庭黄能之祟谢拾沈遗人物夫人之生也有贤不肖焉若乃其恶可以诫世其善可以示后而死之日名无得而闻焉是谁之过欤盖史官之责也释观夫文籍肇剏史有尚书知逺疏通网罗歴代至如有虞进贤时宗元凯夏氏中微国传寒浞殷之亡也是生飞亷恶来周之兴也实有散宜闳夭若斯人者或为恶纵暴其罪滔天或累仁积德其名盖世虽时淳俗质言约义简此而不载阙孰甚焉洎夫子修春秋记二百年行事三传并作史道勃兴若秦之由余百里奚越之范蠡大夫种鲁之曹沫公仪休齐之寗戚田穰苴斯并命代天才挺生杰出或陈力就列功冠一时或杀身成仁声闻四海茍师其德业可以治国字人慕其风范可以激贪励俗此而不书无乃太简释又子长着史记也驰骛穷古今上下数千载至如臯陶伊尹傅説仲山甫之流并列经诰名存子史功烈尤显事迹居多盍各採而编之以为列传之始而断以夷齐居首何龌龊之甚乎既而孟坚勒成汉书牢笼一代至于人伦大事亦云备矣其间若薄昭杨仆颜驷史岑之徒其事所以见遗者盖略小而存大耳夫虽逐麋之犬不复顾兔而鸡肋是弃能无惜乎当三国异朝两晋殊宅若元则仲景时才重于许洛何桢许询文雅髙于杨豫而陈夀国志王隠晋史广列诸传而遗此不编此亦网漏吞舟过为迂濶者释观东汉一代贤明妇人如秦嘉妻徐氏动合礼仪言成规矩毁形不嫁哀恸伤生此则才德兼美者也董祀妻蔡氏载诞胡子受辱虏廷文词有余节槩不足此则言行相乖者也至蔚宗后汉传标列女徐淑不齿而蔡琰见书欲使肜管所载将安凖的释裴几原删略宋史时称简要至如张祎阴受君命戕贼零陵乃守道不移饮鸩而絶虽古之鉏麑义烈何以加诸鲍昭文宗学府驰名海内方于汉代褒朔之流事皆阙如何以申其褒奖释夫天下善人少而恶人多其书名竹帛者盖唯记善而已故太史公有云自获麟以来四百余年明主贤君忠臣死义之士废而不载余甚惧焉即其义也至如四凶列于尚书三叛见于春秋西汉之纪江充石显东京之载梁冀董卓此皆干纪乱常存灭兴亡所系既有闗时政故不可阙书释但近史所刋有异于是至如不才之子羣小之徒或阴情丑行或素餐尸禄其恶不足以曝扬其罪不足以惩戒莫不搜其鄙事聚而为録不其秽乎释抑又闻之十室之邑必有忠信而斗筲之才何足算也若汉传之有傅寛靳歙蜀志之有许慈宋书之虞丘进魏史之王宪若斯数子者或才非拔萃或行不轶羣徒以片善取知微功见识阙之不足为少书之唯益其累而史臣皆责其谱状征其爵里课虚成有裁为列传不亦烦乎释语曰君子于其所不知盖阙如也故贤良可记而简牍无闻斯乃詧所不该理无足咎至若愚智毕载妍媸靡择此则燕石妄珍齐竽混吹者矣夫名刋史册自古攸难事列春秋哲人所重笔削之士其慎之哉释按以书善书恶植史体以劝善惩恶宏史才若善不足以劝恶不足以惩则其用无所施而于体不冝䙝乃史或阙书焉或滥书焉两皆失之论非不谠也虽然谈何容易非矢质鬼神之公心而炳俟百世之明识其孰能与于斯两截胪列或荒逺或细碎举之恐不胜举与品藻篇一类不免翰墨烦劳元凯寒浞飞亷恶来散宜闳夭由余百里奚蠡种曹沬公仪休寗戚田穰苴薄昭杨仆颜驷史岑元则仲景何桢许询秦嘉妻徐董祀妻蔡张祎鲍昭三叛傅靳许慈虞丘进王宪燕石齐竽史通通释卷八史通通释卷九钦定四库全书史通通释卷九无钖浦起龙撰内篇覈才夫史才之难其难甚矣晋令云国史之任委之着作毎着作郎初至必撰名臣传一人斯盖察其所由茍非其才则不可叨居史任释歴观古之作者若蔡邕刘峻徐陵刘炫之徒各自谓长于着书达于史体然观侏儒一节而他事可知释案伯喈于朔方上书谓宜广班氏天文志夫天文之于汉史实附赘之尤甚者也必欲申以掎摭但当锄而去之安可仍其过失而益其芜累亦奚异观河倾之患而不遏以隄防方欲疏而导之用速怀襄之害述史如此将非练达者欤释孝标持论谈理诚为絶伦而自叙一篇过为烦碎山栖一志直论文章谅难以偶迹迁固比肩陈范者也释孝穆在齐有志梁史及还江左书竟不成嗟乎以徐公文体而施诸史传亦犹灞上儿戏异乎真将军幸而量力不为可谓自卜者审矣释光伯以洪儒硕学而迍邅不遇观其锐情自叙欲以垂示将来而言皆浅俗理无要害岂所谓诵诗三百虽多亦奚以为者乎释昔尼父有言文胜质则史盖史者当时之文也然朴散淳销时移世异文之与史较然异辙故以张衡之文而不闲于史以陈夀之史而不习于文其有赋述两都诗裁八咏而能编次汉册勒成宋典若斯人者其流㡬何释是以畧观近代有齿迹文章而兼修史传其为式也罗含谢客宛为謌颂之文萧绎江淹直成铭赞之序温子昇尤工复语卢思道雅好丽词江总猖獗以沈迷庾信轻薄而流宕此其大较也然向之数子所撰者盖不过偏记杂说小卷短书而已犹且乖滥踳駮一至于斯而况责之以刋勒一家弥纶一代使其始末圆备表里无咎盖亦难矣释但自世重文藻词宗丽淫于是沮诵失路灵均当轴毎西省虚职东观伫才凡所拜授必推文士遂使握管怀铅多无铨综之识连章累牍罕逢微婉之言而举俗共以为能当时莫之敢侮假令其间有术同彪峤才若班荀怀独见之明负不刋之业而皆取窘于流俗见嗤于朋党遂乃哺糟歠醨俯同妄作被褐怀玉无由自陈此管仲所谓用君子而以小人参之害霸之道者也释昔傅𤣥有云观孟坚汉书实命代奇作及与陈宗尹敏杜抚马严撰中兴纪传其文曽不足观岂拘于时乎不然何不类之甚者也是后刘珍朱穆卢植杨彪之徒又继而成之岂亦各拘于时而不得自尽乎何其益陋也嗟乎拘时之患其来尚矣斯则自古所叹岂独当今者哉释按载文之言曰文之将史其流一也叙事之言曰其为文也编字不只捶句皆双兹又曰文之与史较然异辙盖三史以上文史一揆骈体既兴文笔难乎为史笔其理然也丽于色者必靡于质工为偶者必拙为疎当公之时值唐初运连轸六朝所谓史局皆文咏之士故对时局再三言之或疑诸史叙事究与六朝碑版不同何累以俳体瞋之噫读书亦不审矣盍姑取晋宋诸书观其叙言乎其中章奏大篇无论他如立谈口语决难猝办四六而时流吐属鲜非骈俪乃至徒河羯氐之流窃时裔种耳应答言句文必叠双其为矜粉饰逐风气显自笔头出矣非俳而何疑者退而捡之皆是史通极诋俪词卒亦自为俳体正所谓拘于时者乎然其言已为退之习之辈前导也晋令侏儒一节朔方上书自叙山栖孝穆在齐光伯自叙两都八咏罗含谢客萧绎江淹温子昇卢思道丽词江总庾信踳駮沮诵失路灵均当轴傅𤣥有言陈尹杜马刘朱卢杨序传盖作者自叙其流出于中古乎案屈原离骚经其首章上陈氏族下列祖考先述厥生次显名字自叙发迹实基于此释降及司马相如始以自叙为传然其所叙者但记自少及长立身行事而已逮于祖先所出则蔑尔无闻释至马迁又征三闾之故事放文园之近作模楷二家勒成一卷于是扬雄遵其旧辙班固酌其余波自叙之篇实烦于代虽属辞有异而兹体无易释寻马迁史记上自轩辕下穷汉武疆宇修阔道路緜长故其自叙始于氏出重黎终于身为太史虽上下驰骋终不越史记之年释班固汉书止叙西京二百年事耳其自叙也则逺征令尹起楚文王之世近録宾戏当汉明帝之朝苞括所及踰于本书逺矣而后来叙传非止一家竞学孟坚从风而靡施于家谍犹或可通列于国史多见其失者矣释然自叙之为义也茍能隠已之短称其所长斯言不谬即为实録而相如自序乃记其客游临卭窃妻卓氏以春秋所讳持为美谈虽事或非虚而理无可取载之于传不其愧乎又王充论衡之自纪也述其父祖不肖为州闾所鄙而已荅以瞽顽舜神鲧恶禹圣夫自叙而言家世固当以扬名显亲为主茍无其人阙之可也至若盛矜于已而厚辱其先此何异证父攘羊学子名母必责以名教实三千之罪人也释夫自媒自衒士女之丑行然则人莫我知君子不耻案孔氏论语有云十室之邑必有忠信不如某之好学也又曰吾毎自省吾身为人谋而不忠乎与朋友交而不信乎又曰文王既没文不在兹乎又曰吾之先友尝从事于斯矣则圣达之立言也时亦扬露已才或託讽以见其情或选辞以显其迹终不盱衡自伐攘袂公言且命诸门人各言尔志由也不让见嗤无礼歴观扬雄已降其自叙也始以夸尚为宗至魏文帝傅𤣥陶梅葛洪之徒则又踰于此者矣何则身兼片善行有微能皆剖晰具言一二必载岂所谓宪章前圣谦以自牧者欤释又近古人伦喜称阀阅其荜门寒族百代无闻而骍角挺生一朝暴贵无不追述本系妄承先哲至若仪父振铎并为曹氏之初淳维李陵俱称拓㧞之始河内马祖迁彪之说不同吴兴沈先约炯之言有异斯皆不因真律无假宁楹直据经史自成矛盾则知扬姓之寓西蜀班门之雄朔野或胄纂伯侨或家传熊绎恐自我作故失之弥逺者矣盖谄祭非鬼神所不歆致敬他亲人斯悖德凡为叙传冝详此理不知则阙亦何伤乎释按篇何以作为史家以自序殿全史而作也史记而下有自序者汉之班宋之沈南北史之李与史迁而四耳而旁及于相如扬雄者史传即其自传也又及于王充魏文传𤣥陶葛诸人序见本集者触类而长借以起讽也以龙门为初式以兰台为踵事以浼身证祖为失体以夸尚妄承为进规核而辩篇当次前序例题目之间恐是错简唐栁仲敷论氏族曰天子建德因生赐姓以国则齐鲁秦吴以谥则文武成宣以官则司徒司马以爵则王孙公孙以字则孟孙叔孙以居则东门北郭以地则三乌五鹿以事则巫乙卜陶秦既灭学公侯子孙失其本系汉始尚官七相五公所由兴也魏立九品置中正尊世胄卑贫士晋宋因之贾氏王氏谱学兴焉自有谱局史职皆具过江则为侨姓山东闗中号郡姓代北则虏姓凡三世有三官者曰膏粱有令仆者为华腴尚书领䕶而上者甲姓九卿若方伯者乙姓散骑太中者丙姓吏部正员郎为丁姓谓之四姓又唐书髙俭传曰太宗以人尚阀阅嫁娶取赀谓之卖昏诏俭与韦挺等责天下谱谍参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号氏族志后李义甫耻其家无名更令孔志约杨仁卿等裁广义例各以品位高下次之缙绅耻焉目为勲格至郑渔仲作通志谓五季以来诸志録皆散佚云谱胄源流兴废可考见者如此史言卖昏求财汨丧亷耻至风教又薄谱録都废而公靡常产之拘士亡旧德之传矣然水心叶氏又言叔向以栾郄胥原狐续庆伯降在皂𨽻忧公室之卑矣若夫志不必忧国行不必及民但为门户世有显宠如晋宋王谢北方崔卢此叔孙豹所谓世禄非不朽也因阅此文附记其説离骚陈氏族相如自叙为传不越史记之年逺征近録窃妻论衡自纪学子名母三千之罪扬雄自叙魏文帝傅𤣥陶梅葛洪仪父振铎始均李陵河内马祖吴兴沈先真律宁楹胄纂伯侨家传熊绎敬他烦省昔荀卿有云逺略近详则知史之详略不均其为辨者久矣释及干令昇史议歴诋诸家而独归美左传云丘明能以三十卷之约囊括二百四十年之事靡有孑遗斯盖立言之髙标着作之良模也又张世伟着班马优劣论云迁叙三千年事五十万言固叙二百四十年事八十万言是班不如马也然则自古论史之烦省者咸以左氏为得史公为次孟坚为甚自魏晋已还年祚转促而为其国史亦不减班书此则后来逾烦其失弥甚者矣释余以为近史芜累诚则有诸亦犹古今不同势使之然也释辄求其本意略而论之释何者当春秋之时诸侯力争各闭境相拒闗梁不通其有吉㓙大事见知于他国者或因假道而方闻或以通盟而始赴茍异于是则无得而称鲁史所书实用此道至如秦燕之据有西北楚越之大启东南地僻界于诸戎人罕通于上国故载其行事多有阙如且其书自宣成以前三纪而成一卷至昭襄已下数年而占一篇是知国阻隔者记载不详年浅近者撰録多备此丘明随闻见而成传何有故为简约者哉释及汉氏之有天下也普天率土无思不服㑹计之吏嵗奏于阙廷輶轩之使月驰于郡国作者居府于京兆征事于四方用使夷夏必闻逺近无隔故汉氏之史所以倍増于春秋也释降及东京作者弥衆至如名邦大都地富才良髙门甲族代多髦俊邑老乡贤竞为别録家牒宗谱各成私传于是笔削所採闻见益多此中兴之史所以又广于前汉也释夫英贤所出何国而无书之则与日月长悬不书则与烟尘永灭是以谢承尤悉江左京洛事缺于三吴陈夀偏委蜀中巴梁语详于二国如宋齐受命梁陈握纪或地比禹贡一州或年方秦氏二世夫地之偏小年之窘迫适使作者採访易洽巨细无遗耆旧可询隠讳咸露此小国之史所以不减于大邦也释夫论史之烦省者但当要其事有妄载苦于榛芜言有阙书伤于简略斯则可矣必量世事之厚薄限篇第以多少理则不然释且必谓丘明为省也若介葛辨牺于牛鸣叔孙志梦于天压楚人教晋以拔斾城者讴华以弃甲此而毕书岂得谓之省耶且必谓汉书为烦也若武帝乞浆于柏父陈平献计于天山长沙戏舞以请地杨仆怙宠而移闗此而不録岂得谓之烦耶由斯而言则史之烦省不中从可知矣释又古今有殊浇淳不等帝尧则天称大书惟一篇周武观兵孟津言成三誓伏羲止画八卦文王加以系辞俱为大圣行事若一其丰俭不类悬隔如斯必以古方今持彼喻此如蚩尤黄帝交战坂泉施于春秋则城濮鄢陵之事也有穷簒夏少康中兴施于两汉则王莽光武之事也夫差既灭句践霸世施于东晋则桓𤣥宋祖之事也张仪马错为秦开蜀施于三国则邓艾钟㑹之事也而往之所载其简如彼后之所书其审如此若使同后来于往世限一槩以成书将恐学者必诟其疎遗尤其率略者矣而议者茍嗤沈萧之所记事倍于孙习华谢之所编语烦于班马不亦谬乎故曰论史之烦省者但当求其事有妄载言有阙书斯则可矣必量世事之厚薄限篇第以多少理则不然其斯之谓也释按篇意都从荀卿子悟来荀言久则论略近则论详略则举大详则举小持此四语括此一篇大致了了不须复赘疏义也其曰但论妄载阙书不论厚薄多少説理尤为圆足史通着论不难其综覈难其寛和如此篇醇乎醇者也此篇用意与叙事三章大相迳庭非前后违反也彼以用笔言此以载事言㑹向此中参悟乃可与言事増文简之法又内篇至此将竟特以斡旋前论偏枯更可识着书补救之法读武帝乞浆一段识史笔之谨严见读书之精宻遇此等不放过便能处处得师逺畧近详令昇世伟介葛天压拔斾弃甲乞浆柏父献计天山长沙戏舞杨仆移闗城濮鄢陵有穷少康王莽光武桓𤣥宋祖为秦开蜀邓艾钟㑹沈萧四句议者茍嗤沈约着宋书衍着齐书萧之所记事倍于孙当晋书凿齿亦着晋书习华谢之所编语烦于班马议者茍嗤沈约萧衍孙盛习凿齿之所编语烦于班马史通通释卷九史通通释卷十钦定四库全书史通通释卷十无钖浦起龙撰内篇杂述在昔三坟五典春秋梼杌即上代帝王之书中古诸侯之记行诸歴代以为格言释其余外传则神农尝药厥有本草夏禹敷土实着山经世本辨姓着自周室家语载言传诸孔氏是知偏记小説自成一家而能与正史参行其所由来尚矣释爰及近古斯道渐烦史氏流别殊途并骛释榷而为论其流有十焉一曰偏纪二曰小録三曰逸事四曰𤨏言五曰郡书六曰家史七曰别传八曰杂记九曰地里书十曰都邑簿释夫皇王受命有始有卒作者着述详略难均有权记当时不终一代若陆贾楚汉春秋乐资山阳载记王韶晋安陆纪姚最梁昭后略此之谓偏纪者也释普天率土人物𢎞多求其行事罕能周悉则有独举所知编为短部若戴逵竹林名士王粲汉末英雄萧世诚怀旧志卢子行知已传此之谓小録者也释国史之任记事记言视听不该必有遗逸于是好奇之士补其所亡若和峤汲冡纪年葛洪西京杂记顾协璅语谢绰拾遗此之谓逸事者也释街谈巷议时有可观小説巵言犹贤于己故好事君子无所弃诸若刘义庆世説裴荣期语林孔思尚语録阳玠松谈薮此之谓𤨏言者也释汝颍奇士江汉英灵人物所生载光郡国故乡人学者编而记之若圏称陈留耆旧周斐汝南先贤陈夀益都耆旧虞预㑹稽典録此之谓郡书者也释髙门华胄奕世载德才子承家思显父母由是纪其先烈贻厥后来若扬雄家谍殷敬世传孙氏谱记陆宗系歴此之谓家史者也释贤士贞女类聚区分虽百行殊途而同归于善则有取其所好各为之録若刘向列女梁鸿逸民赵采忠臣徐广孝子此之谓别传者也释隂阳为炭造化为工流形赋象于何不育求其怪物有广异闻若祖台志怪干宝搜神刘义庆幽明刘敬叔异苑此之谓杂记者也释九州土宇万国山川物产殊宜风化异俗如各志其本国足以明此一方若盛𢎞之荆州记常璩华阳国志辛氏三秦罗含湘中此之谓地里书者也释帝王桑梓列圣遗尘经始之制不恒厥所茍能书其轨则可以龟镜将来若潘岳闗中陆机洛阳三辅黄图建康宫殿此之谓都邑簿者也释大抵偏纪小録之书皆记即日当时之事求诸国史最为实録然皆言多鄙朴事罕圆备终不能成其不刋永播来叶徒为后生作者削藁之资焉释逸事者皆前史所遗后人所记求诸异説为益实多及妄者为之则茍载传闻而无铨择由是真伪不别是非相乱如郭子横之洞冥王子年之拾遗全搆虚辞用惊愚俗此其为弊之甚者也释𤨏言者多载当时辨对流俗嘲谑俾夫枢机者借为舌端谈话者将为口实及蔽者为之则有诋讦相戏施诸祖宗䙝狎鄙言出自牀第莫不昇之纪録用为雅言固以无益风规有伤名教者矣释郡书者矜其乡贤美其邦族施于本国颇得流行置于他方罕闻爱异其有如常璩之详审刘昞之该博而能传诸不朽见美来裔者盖无㡬焉释家史者事惟三族言止一门正可行于室家难以播于邦国且箕裘不堕则其録犹存茍薪构已亡则斯文亦丧者矣释别传者不出胸臆非由机杼徒以博採前史聚而成书其有足以新言加之别説者盖不过十一而已如寡闻末学之流则深所嘉尚至于探幽索隐之士则无所取材释杂记者若论神仙之道则服食鍊气可以益夀延年语魑魅之途则福善祸淫可以惩恶劝善斯则可矣及谬者为之则茍谈怪异务述妖邪求诸𢎞益其义无取释地里书者若朱赣所採浃于九州阚骃所书殚于四国斯则言皆雅正事无偏党者矣其有异于此者则人自以为乐土家自以为名都竞美所居谈过其实又城池旧迹山水得名皆传诸委巷用为故实鄙哉释都邑簿者如宫阙陵庙街㕓郭邑辨其规模明其制度斯则可矣及愚者为之则烦而且滥博而无限论榱栋则尺寸皆书记草木则根株必数务求详审持此为能遂使学者观之瞀乱而难纪也释于是考兹十品徴彼百家则史之杂名其流尽于此矣至于其间得失纷糅善恶相兼既难为覼缕故粗陈梗槩且同自郐无足讥焉释又案子之将史本为二説然如吕氏淮南𤣥晏抱朴凡此诸子多以叙事为宗举而论之抑亦史之杂也但以名目有异不复编于此科释盖语曰衆星之明不如一月之光歴观自古作者着述多矣虽复门千户万波委云集而言皆𤨏碎事必藂残固难以接光尘于五传并辉烈于三史古人以比玉屑满箧良有㫖哉释然则刍荛之言明王必择葑菲之体诗人不弃故学者有博闻旧事多识其物若不窥别録不讨异书专治周孔之章句直守迁固之纪传亦何能自致于此乎且夫子有云多闻择其善者而从之知之次也茍如是则书有非圣言多不经学者博闻盖在择之而已释按从上三十三篇论正史者备矣至是乃旁罗杂乗洪纎靡遗庄谐殚録可谓具体鼓吹者乎于正史则严核之不嫌于孤于杂乗则广收之必赢其类可知子元是书尽意洗伐特欲令着作之庭浄无尘㸃耳非教天下谩弃羣言也核羣史道用勐矣而如彼上篇卒以持平者惬物情收杂述道用寛矣而就中分论仍以袪猥者闲文纪勐以济寛寛以济勐其诸公孙侨之为政北宫文子所谓有礼者乎其流十其举似者四十流别虽多不离史属赜而不乱也举似似烦而约约且取小小册见收大者可知也约而尽也神农本草夏禹山经世本辨姓偏纪四种小録四种逸事四种𤨏言四种郡书四种家史四种别传四种杂记四种地理书四种都邑簿四种洞㝠拾遗刘昞朱赣阚骃辨职夫设官分职伫绩课能欲使上无虚授下无虚受其难矣哉昔汉文帝幸诸将营而目周亚夫为真将军嗟乎必于史职求真斯乃特为难遇者矣释史之为务厥途有三焉何则彰善贬恶不避强御若晋之董狐齐之南史此其上也编次勒成郁为不朽若鲁之丘明汉之子长此其次也高才博学名重一时若周之史佚楚之倚相此其下也茍三者并阙复何为者哉释昔鲁叟之脩春秋也不借三桓之势汉臣之着史记也无假七贵之权而近古毎有撰述必以大臣居首释案晋起居注载康帝诏盛称着述任重理借亲贤遂以武陵王领祕书监寻武陵才非河献识异淮南而辄以彼藩翰董斯邦籍求诸称职无闻焉尔释既而齐撰礼书和士开总知唐脩本草徐世勣监统夫使辟阳长信指撝马郑之前周勃张飞弹压桐雷之右斯亦怪矣释大抵监史为难斯乃尤之尤者若使直若南史才若马迁精懃不懈若扬子云谙识故事若应仲逺兼斯具美督彼羣才使夫载言记事借为模楷搦管操觚归其仪的斯则可矣释但今之从政则不然凡居斯职者必恩幸贵臣凡庸贱品饱食安步坐啸画诺若斯而已矣释夫人既不知善之为善则亦不知恶之为恶故凡所引进皆非其才或以势利见升或以干祈取擢遂使当官効用江左以不乐为谣拜职辨名洛中以不闲为説言之可为大噱可为长叹也释曽试论之世之从仕者若使之为将也而才无韬畧使之为吏也而术靡循良使之属文也而匪闲于辞赋使之讲学也而不习于经典斯则负乗致冦悔吝旋及虽五尺童儿犹知调笑者矣释唯夫修史者则不然或当官卒嵗竟无刋述而人莫之省也或辄不自揆轻弄笔端而人莫之见也由斯而言彼史曹者崇扄峻宇深附九重虽地处禁中而人同方外可以养拙可以藏愚绣衣直指所不能绳强项申威所不能及斯固素餐之窟宅尸禄之渊薮也凡有国有家者何事于斯职哉释昔子贡欲去告朔之饩羊子曰尔爱其羊我爱其礼又语云虽无老成人尚有典刑观歴代之置史臣有同嬉戱而竟不废其职者盖存夫爱礼恡彼典刑者乎释昔丘明之修传也以避时难子长之立记也藏于名山班固之成书也出自家庭陈夀之草志也创于私室然则古来贤儁立言垂后何必身居廨宇迹参僚属而后成其事乎释是以深识之士知其若斯退居清静杜门不出成其一家独断而已岂与夫冠猴献状评议其得失者哉释按内篇研辨史事无賸义矣至是竟作史局议一篇终之寻夫左氏以来三国而往编年纪传都非局课自东观开而局兴焉驯而修必于局矣驯而局且置监矣江左河朔踵成故事爰暨有唐定制加严史馆则移入省中监修则通勅朝宰凡所为禁防程督之具靡弗备至而古风由是尽变而樷弊相仍益滋刘氏原始要终至説病处领者修者分层递勘如扁仓之胗疾抉根因尅传染探症结真可谓洞垣一方吁室创山藏之辙不可复循而儒生迂议卒自孤行不废如此篇是此议对萧至忠辈发与忤时篇相照真将军史佚倚相晋起居注武陵王河献淮南礼书士开总知本草世勣监统辟阳长信马郑周勃张飞桐雷应仲逺坐啸画诺不乐不闲史曹地处禁中语云虽无老成丘明避时成书家庭草志私室冠猴献状自叙予幼奉庭训早游文学释年在纨绮便受古文尚书毎苦其辞艰𤨏难为讽读虽屡逢捶挞而其业不成尝闻家君为诸兄讲春秋左氏传毎废书而听逮讲毕即为诸兄説之因窃叹曰若使书皆如此吾不复怠矣释先君奇其意于是始授以左氏朞年而讲诵都毕于时年甫十有二矣所讲虽未能深解而大义畧举父兄欲令博观义疏精此一经辞以获麟已后未见其事乞且观余部以广异闻次又读史汉三国志既欲知古今沿革厯数相承于是触类而观不假师训自汉中兴已降迄乎皇家实録年十有七而窥览略周其所读书多因假赁虽部帙残缺篇第有遗至于叙事之纪纲立言之梗槩亦粗知之矣释但于时将求仕进兼习揣摩至于専心诸史我则未暇释洎年登弱冠射䇿登朝于是思有余闲获遂本愿旅游京洛颇积嵗年公私借书恣情披阅至如一代之史分为数家其间杂记小书又竞为异説莫不钻研穿凿尽其利害释加以自小观书喜谈名理其所悟者皆得之襟腑非由染习故始在总角读班谢两汉便怪前书不应有古今人表后书宜为更始立纪当时闻者共责以为童子何知而敢轻议前哲于是赧然自失无辞以对其后见张衡范晔集果以二史为非其有暗合于古人者盖不可胜纪始知流俗之士难与之言凡有异同蓄诸方寸释及年以过立言悟日多常恨时无同好可与言者维东海徐坚晚与之遇相得甚欢虽古者伯牙之识钟期管仲之知鲍叔不是过也复有永城朱敬则沛国刘允济义兴薛谦光河南元行沖陈留吴兢夀春裴怀古亦以言议见许道术相知所有搉扬得尽怀抱毎云德不孤必有邻四海之内知我者不过数子而已矣释昔仲尼以睿圣明哲天纵多能覩史籍之繁文惧览者之不一删诗为三百篇约史记以修春秋赞易道以黜八索述职方以除九丘讨论坟典断自唐虞以迄于周其文不刋为后王法自兹厥后史籍逾多茍非命世大才孰能刋正其失嗟予小子敢当此任其于史传也尝欲自班马已降讫于姚李令狐颜孔诸书莫不因其旧义普加釐革但以无夫子之名而辄行夫子之事将恐致惊末俗取咎时人徒有其劳而莫之见赏所以毎握管叹息迟回者久之非欲之而不能实能之而不敢也释既朝廷有知意者遂以载笔见推由是三为史臣再入东观毎惟皇家受命多歴年所史官所编粗惟纪録至于纪传及志则皆未有其书长安中㑹奉诏预脩唐史及今上即位又勅撰则天大圣皇后实録凡所着述尝欲行其旧议而当时同作诸士及监修贵臣毎与其凿枘相违龃龉难入故其所载削皆与俗浮沈虽自谓依违茍从然犹大为史官所嫉嗟乎虽任当其职而吾道不行见用于时而美志不遂郁怏孤愤无以寄怀必寝而不言嘿而无述又恐没世之后谁知予者故退而私撰史通以见其志释昔汉世刘安着书号曰淮南子其书牢笼天地博极古今上自太公下至商鞅其错综经纬自谓兼于数家无遗力矣释然自淮南已后作者无絶必商𣙜而言则其流又衆释盖仲尼既殁微言不行史公着书是非多谬由是百家诸子诡说异辞务为小辨破彼大道故扬雄法言生焉释儒者之书博而寡要得其糟粕失其菁华而流俗鄙夫贵逺贱近传兹牴牾自相欺惑故王充论衡生焉释民者冥也冥然罔知率彼愚䝉墙面而视或讹音鄙句莫究本源或守株胶柱动多拘忌故应劭风俗通生焉释五常异禀百行殊执能有兼偏知有长短茍随才而任使则片善不遗必求备而后用则举世莫可故刘劭人物志生焉释夫开国承家立身行事一文一武或出或处虽贤愚壤隔善恶区分茍时无品藻则理难铨综故陆景典语生焉释词人属文其体非一譬甘辛殊味丹素异彩后来祖述识昧圆通家有诋诃人相掎摭故刘勰文心生焉释若史通之为书也盖伤当时载笔之士其义不纯思欲辨其指归殚其体统夫其书虽以史为主而余波所及上穷王道下掞人伦总括万殊包吞千有自法言已降迄于文心而往固以纳诸胷中曽不慸芥者矣释夫其为义也有与夺焉有褒贬焉有鉴诫焉有讽刺焉其为贯穿者深矣其为网罗者宻矣其所商略者逺矣其所发明者多矣盖谈经者恶闻服杜之嗤论史者憎言班马之失而此书多讥往哲喜述前非获罪于时固其宜矣犹冀知音君子时有观焉尼父有云罪我者春秋知我者春秋抑斯之谓也释昔梁征士刘孝标作叙传其自比于冯敬通者有三而予輙不自揆亦窃比于扬子云者有四焉释何者扬雄尝好雕虫小伎老而悔其少作余幼喜诗赋而壮都不为耻以文士得名期以述者自命其似一也释扬雄草𤣥累年不就当时闻者莫不哂其徒劳余撰史通亦屡移寒暑悠悠尘俗共以为愚其似二也释扬雄撰法言时人竞尤其妄故作解嘲以詶之余着史通见者亦互言其短故作释䝉以拒之其似三也释扬雄少为范踆刘歆所重及闻其撰太𤣥经则嘲以恐盖酱瓿然刘范之重雄者盖贵其文彩若长扬羽猎之流耳如太𤣥深奥理难探赜既絶窥踰故加讥诮余初好文笔颇获誉于当时晚谈史传遂减价于知已其似四也释夫才唯下劣而蹟类先贤是用铭之于心持以自慰释抑犹有遗恨惧不似扬雄者有一焉何者雄之𤣥经始成虽为当时所贱而桓谭以为数百年外其书必传其后张衡陆绩果以为絶伦参圣夫以史通方诸太𤣥今之君山即徐朱等数君是也后来张陆则未之知耳嗟乎倘使平子不出公纪不生将恐此书与粪土同捐烟烬俱灭后之识者无得而观此予所以抚卷涟洏泪尽而继之以血也释按史通非史也而史肆也故于正集之终拟史作叙亦不全乎叙传也而専乎叙书也体例然也其始循年铨综其中况古着述其末待后论定其骨岸然其味油然篇中云贯穿者深矣网罗者宻矣商畧者逺矣发明者多矣又云谈经恶闻服杜之嗤论史憎言马班之失而多讥往哲获罪固宜由今观之所言皆验盖攻刘见智者鲜有不索其瘢而继唐编史者罔敢不持其律乃好胜之私与同然之是交据而不能自㫁卒出于骋辩之一途阴用其言而显訾其书吾不知其何说也曷言乎阴用其言也曰第取唐后成书印证之断可见矣自其以编年纪传辨涂辙也而二体之式定自其以史记汉书昭去取也而断代之例行自其斥秦纪于未帝之先也而开创无冒越之篇自其拟世家以随时所适也而载纪有变通之义自其论后妃称纪或寄外戚皆非也而传首始正自其论篇赞复衍更増铭体尤赘也而骈韵都捐自其力排班志之五行也而灾祥屏䜟纬之芜自其痛诋魏收之标题也而称谓絶诞妄之目自其以书地因习为失实也而邑里一遵时制自其以叙事烦饰为深诫也而𤨏噱半落刋章约举数端后史可覆谓之隂用其言不可概见哉夫古今人不相及望两汉之雄俊则道逺效六朝之藻饰则真丧惟夫约法严修辞洁可以学企可使质全为之向道者史通也综往饬归功亦博矣故同一书也耳食者曰工诃古人心喻者曰导吾先路愿以告具眼读书者毎读新旧书徐坚等七人传益使人想重刘公不敢哆口谩也七人者皆皎皎亮节士也语有之臣非能相人能观人之友也其弗爽矣夫东海徐坚牙期管鲍永城朱敬则沛国刘允济义兴薛谦光河南元行沖陈留呉兢夀春裴怀古覩史籍讫于周淮南子法言论衡风俗通人物志典语文心孝标比敬通慸芥扬雄草撰泪尽继血体统纰缪弛张史通通释卷十史通通释卷十一钦定四库全书史通通释卷十一无钖浦起龙撰外篇史官建置夫人寓形天地其生也若蜉蝣之在世如白驹之过隙犹且耻当年而功不立疾没世而名不闻上起帝王下穷匹庶近则朝廷之士逺则山林之客谅其于功也名也莫不汲汲焉孜孜焉夫如是者何哉皆以图不朽之事也何者而称不朽乎盖书名竹帛而已释向使世无竹帛时阙史官虽尧舜之与桀纣伊周之与莽卓夷惠之与跖硚商冒之与曽闵但一从物化坟土未干则善恶不分妍媸永灭者矣茍史官不絶竹帛长存则其人已亡杳成空寂而其事如在皎同星汉释用使后之学者坐披囊箧而神交万古不出户庭而穷览千载见贤而思齐见不贤而内自省若乃春秋成而逆子惧南史至而贼臣书其记事载言也则如彼其劝善惩恶也又如此由斯而言则史之为用其利甚博乃生人之急务为国家之要道有国有家者其可缺之哉故备陈其事编之于后释按此一段似是儱侗总冒第言史之用重而无専注之语似于史官正史二篇皆可通用又其举意出辞颇浅庸近俗宜可芟薙盖史之建官其来尚矣昔轩辕氏受命仓颉沮诵实居其职至于三代其数渐繁案周官礼记有大史小史内史外史左史右史之名大史掌国之六典小史掌邦国之志内史掌书王命外史掌书使乎四方左史记言右史记事曲礼曰史载笔大事书之于䇿小事简牍而已大戴礼曰太子既冠成人免于保傅则有司过之史韩诗外传云据法守职而不敢为非者太史令也斯则史官之作肈自黄帝备于周室名目既多职务咸异至于诸侯列国亦各有史官求其位号一同王者释至如孔甲尹逸名重夏殷史佚倚相誉髙周楚晋则伯黡司籍鲁则丘明受经此并厯代史臣之可得言者降及战国史氏无废葢赵鞅晋之一大夫尔有直臣书过操简笔于门下田文齐之一公子尔每坐对賔客侍史记于屏风至若秦赵二主渑池交㑹各命其御史书某年某月鼓瑟鼓缶此则春秋君举必书之义也释然则官虽无阙而书尚有遗故史臣等差莫辨其序释案吕氏春秋曰夏太史终古见桀惑乱载其图法出奔商商太史向摰见纣迷乱载其图法出奔周晋太史屠黍见晋之乱亦以其图法归周又春秋晋齐太史书赵崔之弑郑公孙黒强与于盟使太史书其名且曰七子昭二年晋韩宣子来聘观书于太史氏见易象与鲁春秋曰周礼尽在鲁矣然则诸史之任太史其最优乎至秦有天下太史令胡母敬作博学章此则自夏迄秦斯职无改者矣释按此当为第一节是建置原始之正文宜至秦为截其前统徴史官名蹟其后专归太史一官为汉法縁起也此篇本通首直下非分条体也循代为节从古先发端旧本划条小注皆非原文并去之仓颉沮诵孔甲尹逸伯黡司籍赵鞅直臣田文侍史渑池㑹终古向摰且曰七子博学章汉兴之世武帝又置太史公位在丞相上以司马谈为之汉法天下计书先上太史副上丞相叙事如春秋及谈卒子迁嗣迁卒宣帝以其官为令行太史公文书而已释寻自古太史之职虽以着述为宗而兼掌厯象日月阴阳管数司马迁既殁后之续史记者若褚先生刘向冯商扬雄之徒并以别职来知史务于是太史之署非复记言之司故张衡单飏王立髙堂隆等其当官见称唯知占候而已释按此为第二节愚意分节之法宜从三代为界前用逺古作头后用汉兴居首分割尤为定当也史通通部论史而任史职者史官也故外篇首详其建置意綦重焉汉兴司马氏父子相继为太史公而史记始作故太史一官逺溯终向下逮谈迁名又綦重焉至孝宣之后专司占候而其名始轻官亦寻改自是兰台东观着作之名以渐改称矣此节实史氏职名沿革之闗键也马贵与象纬考序本此武帝又置行文书而已兼掌厯象禇刘冯扬知史务张单王髙知占候当王莽代汉改置柱下五史秩如御史听事侍傍记迹言行盖效古者动则左史书之此其义也按此为第三节莽何足志而班史百官表言王莽簒位慕从古官盖其时多所变改史职名衔亦见纷更史既载之故刘亦及之柱下五史汉氏中兴明帝以班固为兰台令史诏撰光武本纪及诸列传载记又杨子山为郡上计吏献所作哀牢传为帝所异徴诣兰台斯则兰台之职盖当时着述之所也自章和已后图籍盛于东观凡撰汉记相继在乎其中而都为着作竟无它称按第四节志后汉也兰台东观着作之所也班固杨子山着作之人也前汉百官表不载史职而有太史公书可据后汉更无专称故但以其所其人证之子山于史未见成书然能为哀牢立传亦可以验史才矣史通故与班氏并举兰台令史杨子山东观当魏太和中始置着作郎职𨽻中书其官即周之左史也晋元康初又职𨽻秘书着作郎一人谓之大着作专掌史任又置佐着作郎八人宋齐已来以佐名施于作下释旧事佐郎职知博採正郎资以草传如正佐有失则秘监职思其忧其有才堪撰述学综文史虽居他官或兼领着作亦有虽为秘书监而仍领着作郎者释若中朝之华峤陈寿陆机束晳江左之王隐虞预干宝孙盛宋之徐爰苏宝生梁之沈约裴子野斯并史官之尤美着作之妙选也而齐梁二代又置脩史学士陈氏因循无所变革若刘陟谢昊顾野王许善心之类是也释按第五节述魏晋及南朝也着作之名始于此其列出诸人氏名意不在表其人意在举其名衔证当时职制耳中秘着作束晳苏宝生刘谢顾许至若偏隅僭国夷狄伪朝求其史官亦有可言者释案蜀志称王崇补东观许盖掌礼仪又却正为秘书郎广求益部书籍斯则典挍无阙属辞有所矣而陈夀评云蜀不置史官者得非厚诬诸葛乎别有曲笔篇言之详矣释吴归命侯时有左右二国史之职薛莹为其左华覈为其右又周处自左国史迁东观令以斯考察则其班秩可知释伪汉嘉平初公师彧以太中大夫领左国史撰其国君臣纪传前凉张骏时刘庆迁儒林郎中常侍在东苑撰其国书蜀李与西凉二朝记事委之门下南凉主乌孤初定霸基欲造国纪以其参军郭韶为国纪祭酒使撰録时事自余伪主多置着作官若前赵之和苞后燕之董统是也释按第六节旁及偏小僣伪最为周宻旧本截作二条则于节首四提句不全故当合之又诸评不知以人证职而泛覈史才浮文妨要是谓顾子失母王崇许盖郄正为秘书蜀不置史官归命侯薛左华右周处左史公师彧刘庆蜀李西凉南凉郭韶和苞董统元魏初称制即有史臣杂取他官不恒厥职故如崔浩髙闾之徒唯知着述而未列名号其后始于秘书置着作局正郎二人佐郎四人其佐三史者不过一二而已普泰以来三史稍替别置修史局其职有六人释当代都之时史臣毎上奉王言下询国俗兼取工于翻译者来直史曹及洛京之末朝议又以为国史当专任代人不宜归之汉士于是以谷纂山伟更主文籍凡经二十余年其事阙而不载专事粉饰隆平非复称信史矣释按第七节述元魏史职也置郎略倣魏晋而添设翻译则国语传偏任代人则史事废稍寓褒贬焉元魏史臣崔浩高闾谷纂山伟髙齐及周迄于隋氏其史官以大臣统领者谓之监修国史自领则近循魏代逺效江南参杂其间变通而已释唯周建六官改着作之正郎为上士佐郎为下士名谥虽易而班秩不殊释如魏收之擅名河朔栁虬之独步闗右王劭魏澹展效于开皇之朝诸葛颍刘炫宣功于大业之世亦各一时也释按第八节述髙齐宇文周而并及于隋也前辨职篇云大臣领史局自晋康帝始而本篇于晋代不言至此始见乍疑前后不符及观下文近循魏代逺效江南之云乃知文章有互藏之用凡研辨古制必彼此叅详愈得定凖书固不可以轻心掉也上士下士栁虬魏澹诸葛颍刘炫暨皇家之建国也乃别置史馆通籍禁门西京则与鸾渚为邻东都则与鳯池相接而馆宇华丽酒馔丰厚得厠其流者实一时之美举释至咸亨年以职司多滥髙宗喟然而称曰朕甚懵焉乃命所司曲加推择如有居其职而阙其才者皆不得预于修撰由是史臣拜职多取外司着作一曹殆成虚设凡有笔削毕归于余馆释始自武德迄乎长夀其间若李仁实以直辞见惮敬播以叙事推工许敬宗之矫妄牛鳯及之狂惑此其善恶尤着者也释按第九节述本朝史局之制也叙盛典则备其辞叙事局则略其槩盖志体应尔至其节尾之未融小注论之矣史官建置正局尽此史官通籍禁门鸾渚鳯池李仁实敬播许敬宗牛鳯及又案晋令着作郎掌起居集注撰録诸言行勲伐旧载史籍者释元魏置起居令史毎行幸䜩㑹则在御左右记録帝言及宾客詶对后别置修起居注二人多以余官兼掌释至隋以吏部散官及挍书正字嫺于述注者修之纳言监领其事炀帝以为古有内史外史今既有着作宜立起居遂置起居舍人二贠职𨽻中书省如庾自直崔濬祖虞世南蔡允恭等咸居其职时谓得人释皇家因之又加置起居郎二员职与舍人同每天子临轩侍立于玉阶之下郎居其左舍人居其右人主有命则逼阶延首而听之退而编录以为起居注龙朔中改名左史右史今上即位仍从国初之号焉髙祖太宗时有令狐徳棻吕才萧钧褚遂良上官仪髙宗则天时有李安期顾𦙍髙智周张太素凌季友斯并当时得名朝廷所属者也释夫起居注者编次甲子之书至于䇿命章奏封拜薨免莫不随事记录言惟详审凡欲撰帝纪者皆称之以成功即今为载笔之别曹立言之贰职故略述其事附于斯篇释按第十节别述起居注一职所谓载笔之别曹也载笔者开局纂脩之员已前所述皆是起居注则专掌侍朝记录杜子羙诗云地分清切任才贤舍人退食收封事正咏是官也以其与泛称史官者职有攸分故曰述附于斯庾崔虞蔡郎左舍人右令狐德棻吕才萧钧禇遂良上官仪李安期顾𦙍高智周张太素凌季友又案诗弼风静女之三章君子取其彤管夫彤管者女史记事规诲之所执也释古者人君外朝则有国史内朝则有女史内之与外其任皆同故晋献惑乱骊姫夜泣床第之私房中之事不得掩焉楚昭王䜩逰蔡姫对以其愿王顾谓史书之蔡姬许从孤死矣夫宴私而有书事之册葢受命者即女史之流乎释至汉武帝时有禁中起居注明徳马皇后撰明帝起居注凡斯着述似出宫中求其职司未闻位号释隋世王劭上䟽请依古法复置女史之班具录内仪付于外省文帝不许遂不施行释按第十一节更是空中建议之词谓女史亦当修职古有证据卒莫兴行可惜也该举史职至此备悉包罗识议卓絶攷唐志内官如六尚司记掌言司簿典闱掌籍等职皆载有女史员额史通何不及之葢所谓录内仪付外省之制既格不行则女史虽设犹不设也彤管骊姬夜泣蔡姫许从至汉武帝八句大抵自古史官其沿革废置如此释夫仲尼修春秋公羊高作传汉魏之陆贾鱼豢晋宋之张璠范晔虽身非史职而私撰国书若斯人者有异于是故不复详而録之释按第十二节两句作一截是为总收八句另一截是为以不详详之蔑复遗余矣夫为史之道其流有二何者书事记言出自当时之简勒成删定归于后来之笔然则当时草创者资乎博闻实録若董狐南史是也后来经始者贵乎儶识通才若班固陈夀是也释必论其事业前后不同然相须而成其归一揆释按第十三节判出当时后日之二流滙为相须成业之一揆以此归宿史事亦辨晳亦融洽如画沙如连璐而论文于兜罗收裹䖏更复矩叠规重观夫周秦已徃史官之取人其详不可得而闻也至于汉魏已降则可得而言然多窃虚号有声无实释案刘曹二史皆当代所撰能成其事者葢唯刘珍蔡邕王沈鱼豢之徒耳而旧史载其同作非止一家如王逸阮籍亦预其列且叔师研寻章句儒生之腐者也嗣宗沈湎麹蘖酒徒之狂者也斯岂能错综时事裁成国典乎释而近代趋竞之士尤喜居于史职至于措辞下笔者十无一二焉既而书成缮冩则署名同献爵赏既行则攘袂争受遂使是非无准真伪相杂生则厚诬当时死则致惑来代而书之谱传借为羙谈载之碑碣増其壮观昔魏帝有言舜禹之事吾知之矣此其効欤释按此为篇尾末节其言仍与自叙忤时一合相熟处难忘习气如此节内细书反覆研辨悟到失汰羡文私喜得解自谓有功古人论史必原职史之官犹买珠并买其匵也故首外篇焉其为体也主考稽其为文也主叙述与史家职官志同方为杜郑马三通发轫通观之有提有束有挨编有抽并元元本本一气呵成乌得以条列之例例之王逸阮籍魏帝有言史通通释卷十一史通通释卷十二钦定四库全书史通通释卷十二无钖浦起龙撰外篇古今正史易曰上古结绳以理后世圣人易之以书契儒者云伏牺氏始画八卦造书契以代结绳之政由是文籍生焉又曰伏牺神农黄帝之书谓之三坟言大道也少昊颛顼髙辛唐虞之书谓之五典言常道也春秋传载楚左史能读三坟五典礼记曰外史掌三皇五帝之书由斯而言则坟典文义三五史䇿至于春秋之时犹大行于世释爰及后古其书不传惟唐虞已降可得言者然自尧而往圣贤犹述求其一二髣髴存焉而后来诸子广造奇説其语不经其书非圣故马迁有言神农已前吾不知矣班固亦曰颛顼之事未可明也斯则坟典所记无得而称者焉释按第一节为正史发端是装头体不作正文用旧本有右説三坟五典一行是以无征不信之书为史家首项殊与节末文义自相违反矣凡此皆非原有之文今槩削之后倣此伏羲氏言常道也神农已前颛顼之事案尧舜相承已见坟典周监二代各有书籍至孔子讨论其义删为尚书始自唐尧下终秦穆其言百篇而各为之序释属秦为不道坑儒禁学孔子之末孙曰惠壁藏其书汉室龙兴旁求儒雅闻故秦博士伏胜能传其业诏太常使掌故晁错受焉时伏生年且百嵗言不可晓口授其书才二十九篇自是传其学者有欧阳氏大小夏侯宣帝时复有河内女子得泰誓一篇献之与伏生所诵合三十篇行之于世其篇所载年月不与序相符㑹又与左传国语孟子所引泰誓不同故汉魏诸儒咸疑其缪释古文尚书者即孔惠之所藏科斗之文字也鲁恭王坏孔子旧宅始得之于壁中博士孔安国以挍伏生所诵増多二十五篇更以𨽻古字冩之编为四十六卷司马迁屡访其事故多有古説安国又受诏为之训传值武帝末巫蛊事起经籍道息不获奏上藏诸私家刘向取挍欧阳大小夏侯三家经文脱误甚衆至于后汉孔氏之本遂絶其有见于经典者诸儒皆谓之逸书王肃亦注今文尚书而大与古文孔传相类或肃私见其本而独秘之乎释晋元帝时豫章内史梅赜始以孔传奏上而缺舜典一篇乃取肃之尧典从慎徽以下分为舜典以续之自是欧阳大小夏侯家等学马融郑𤣥王肃诸注废而古文孔传独行列于学官永为世范齐建武中吴兴人姚方兴采马王之义以造孔传舜典云于大航购得诣阙以献举朝集议咸以为非及江陵板荡其文入北中原学者得而异之隋学士刘炫遂取此一篇列诸本第故今人所习尚书舜典元出于姚氏者焉释按第二节述尚书也史通卷首六家冠以尚书春秋为史家之祖故兹叙列古今正史亦必从二经起元本节虽次第二实正史之初节也颠末依据节节详明自此节始百篇之序孔惠壁藏𨽻古字冩伏生欧阳夏侯河内女马迁屡访王肃梅赜刘炫当周室微弱诸侯力争孔子应聘不遇自卫而归乃与鲁君子左丘明观书于太史氏因鲁史记而作春秋上遵周公遗制下明将来之法自隐及哀十二公行事释经成以授弟子弟子退而异言丘明恐失其真故论本事而为传明夫子不以空言説经也春秋所贬当世君臣其事实皆形于传故隠其书而不宣所以免时难也释及末世口説流行故有公羊谷梁邹夹之传邹氏无师夹氏有録无书故不显于世汉兴董仲舒公孙𢎞并治公羊其传习者有严颜二家之学宣帝即位闻卫太子私好谷梁乃召名儒蔡千秋萧望之等大议殿中因置博士释平帝初立左氏逮于后汉儒者数廷毁之㑹博士李封卒遂不复补逮和帝元兴十一年郑兴父子奏请重立于学官至魏晋其书渐行而二传亦废今所用左氏本即杜预所注者释按第三节述春秋也而必牵连传家者春秋与尚书不同尚书义具经中春秋事详传内故原经者必原传其説己着于六家也传凡五家而举一冠四併四归两抽三剰一则专以左传为主中主焉五传显晦不以优劣言但以乘除言考古之体则然尚书春秋传在六家篇只辨家数在本篇必求原委一略一详各适分际本节又为编年体立根脚丘明恐失真公羊谷梁邹夹董公孙治公羊谷梁蔡萧议置李封郑兴父子杜预注又当春秋之世诸侯国自有史故孔子求衆家史记而得百二十国书如楚之书郑之志鲁之春秋魏之纪年此其可得言者释左丘明既配经立传又撰诸异同号曰外传国语二十一篇斯盖採书志等文非唯鲁之史记而已释楚汉之际有好事者録自古帝王公侯卿大夫之世终乎秦末号曰世本十五篇春秋之后七雄并争秦并诸侯则有战国䇿三十三篇汉兴太中大夫陆贾纪録时功作楚汉春秋九篇释按第四节介在二经之后史记之前作上下束崃盖正史以二经为发原之祖以史记为别子之宗法应分别标举旧本此节与下一连殊失㫁制百二十国书左丘明末孝武之世太史公司马谈欲错综古今勒成一史其意未就而卒子迁乃述父遗志採左传国语删世本战国䇿据楚汉列国时事上自黄帝下讫麟止作十二本纪十表八书三十世家七十列传凡百三十篇都谓之史记厥协六经异传整齐百家杂言藏诸名山副在京师以俟后圣君子释至宣帝时迁外孙杨恽祖述其书遂宣布焉而十篇未成有録而已元成之间禇先生更补其缺作武帝纪三王世家龟䇿日者等传辞多鄙陋非迁本意也释晋散骑常侍巴西谯周以迁书周秦已上或采家人诸子不专据正经于是作古史考二十五篇皆凭旧典以糺其缪今则与史记并行于代焉释按第五节述史记也攷班史蓺文志原本七畧未立史部以太史公书附着春秋之后至隋经籍志继经标史史记升居部元遂为定次故须如此列节也孝武之世百三十篇厥协五句外孙杨恽十篇未成等句谯周六句史记所书年止汉武太初己后阙而不録其后刘向向子歆及诸好事者若冯商卫衡扬雄史岑梁审肆仁晋冯段肃金丹冯衍韦融萧奋刘恂等相次撰续迄于哀平间犹名史记释至建武中司徒掾班彪以为其言鄙俗不足以踵前史又雄歆褒美伪新误后惑衆不当垂之后代者也于是採其旧事旁贯异闻作后传六十五篇其子固以父所撰未尽一家乃起元髙皇终乎王莽十有二世二百三十年综其行事上下通洽为汉书纪表志传百篇其事未毕㑹有上书云固私改作史记者有诏京兆收系悉録家书封上固弟超诣阙自陈明帝引见言固续父所作不敢改易旧书帝意乃解即出固征诣挍书受诏卒业经二十余载至章帝建初中乃成释固后坐窦氏事卒于洛阳狱书颇散乱莫能综理其妹曹大家博学能属文奉诏挍叙又选髙才郎马融等十人从大家受读其八表及天文志等犹未克成多是待诏东观马续所作而古今人表尤不类本书释始自汉末迄乎陈世为其注解者凡二十五家至于专门受业遂与五经相亚释初汉献帝以固书文烦难省乃诏侍中荀悦依左氏传体删为汉纪三十篇命秘书给纸笔经五六年乃就其言简要亦与纪传并行释按第六节述班氏汉书及荀悦汉纪也文虽烦简不齐却是二体并举旧本但以说汉书三字作标段拈一放一既于节意不全且使史体偏缺矣内篇之首云四家久废二体角立岂忘此提唱耶太初后阙刘向等十五人其言鄙俗雄歆美新採其旧事建初乃成坐窦氏事曹大家马续所作注解二十五家荀悦汉纪在汉中兴明帝始诏班固与睢阳令陈宗长陵令尹敏司𨽻从事孟异作世祖本纪并撰功臣及新市平林公孙述事作列传载记二十八篇释自是以来春秋考纪亦以焕炳而忠臣义士莫之撰勒于是又诏史官谒者仆射刘珍及谏议大夫李尤杂作纪表名臣节士儒林外戚诸传起自建武讫乎永初事业垂竟而珍尤继卒复命侍中伏无忌与谏议大夫黄景作诸王王子功臣恩泽侯表南单于西羌传地理志释至元嘉元年复令太中大夫边韶大军营司马崔实议郎朱穆曹夀杂作孝穆崇二皇及顺烈皇后传又増外戚传入安思等后儒林传入崔篆诸人实夀又与议郎延笃杂作百官表顺帝功臣孙程郭愿及郑衆蔡伦等传凡百十有四篇号曰汉记释熹平中光禄大夫马日磾议郎蔡邕杨彪卢植着作东观接续纪传之可成者而邕别作朝㑹车服二志后坐事徙朔方上书求还续成十志㑹董卓作乱大驾西迁史臣废弃旧文散佚及在许都杨彪颇存注记至于名贤君子自永初已下阙续释魏黄初中唯着先贤表故汉记残缺至晋无成释泰始中秘书丞司马彪始讨论衆书缀其所闻起元光武终于孝献録世十二编年二百通综上下旁引庶事为纪志传凡八十篇号曰续汉书又散骑常侍华峤删定东观记为汉后书帝纪十二皇后纪二典十列传七十谱三总九十七篇其十典竟不成而卒释自斯已往作者相继为编年者四族创纪传者五家推其所长华氏居最而遭晋室东徙三惟一存释至宋宣城太守范晔乃广集学徒穷览旧籍删烦补略作后汉书凡十纪十志八十列传合为百篇㑹晔以罪被收其十志亦未成而死释先是晋东阳太守袁宏抄撮汉氏后书依荀悦体着后汉纪三十篇释世言汉中兴史者唯范袁二家而已释按第七节述后汉诸史也亦纪传编年二体并述自汉中兴下暨刘宋时阅四朝作者尤伙故其叙述源流较他史倍烦始诏班固二十八篇春秋考纪刘珍李尤伏无忌黄景边崔朱曹延杂作后传儒林崔篆顺帝功臣蔡伦传马蔡杨卢秘书丞司马彪续汉书散骑常侍九十七篇范晔十志未成后汉纪魏史黄初太和中始命尚书卫觊缪袭草创纪传累载不成又命侍中韦诞应璩秘书监王沈大将军从事中郎阮籍司徒右长史孙该司𨽻校尉傅𤣥等复共撰定其后王沈独就其业勒成魏书四十四卷其书多为时讳殊非实録释呉大帝之季年始命太史令丁孚郎中项峻撰吴书孚峻俱非史才其文不足纪録至少帝时更勅韦曜周昭薛莹梁广华覈访求往事相与记述并作之中曜莹为首当归命侯时昭广先亡曜莹徙黜史官久阙书遂无闻覈表请召曜莹续成前史其后曜独终其书定为五十五卷释至晋受命海内大同着作陈夀乃集三国史撰为国志凡六十五篇夏侯湛时亦着魏书见夀所作便坏已草而罢及夀卒梁州大中正范頵表言国志明乎得失辞多劝诫有益风化愿垂採録于是诏下河南尹就家写其书释先是魏时京兆鱼豢私撰魏略事止明帝其后孙盛撰魏氏春秋王隠撰蜀记张勃撰呉録异闻错出其流最多宋文帝以国志载事伤于简略乃命中书郎裴松之兼採衆书补注其阙由是世言三国志者以裴注为本焉释按第八节述承祚三国志也马班而后史家之作髙简无如此书然简失则略非得西乡注辅之征事考言减趣不少故后段特详裵作前于补注篇以烦芜刺之而于此必以注本全之论取严文取备也曲笔史官二篇深斥蜀无史职之言谓陈夀厚诬其君相然观此节蜀志之先独无撰着又似夀言未必尽诬意或官局虽存而勅修不预与抑子元尊崇史体回䕶武乡姑为斡全之説欤卫觊缪袭诞璩沈籍该𤣥呉大帝召莹续史曜终其书着作陈冩其书夏侯湛异闻错出裴松之补注晋史洛京时着作郎陆机始撰三祖纪佐着作郎束晳又撰十志㑹中朝丧乱其书不存先是歴阳令陈郡王铨有着述才毎私録晋事及功臣行状未就而卒子隠博学多闻受父遗业西都事迹多所详究过江为着作郎受诏撰晋史为其同僚虞预所诉坐事免官家贫无资书未遂就乃依征西将军庾亮于武昌镇亮给其纸笔由是获成凡为晋书八十九卷咸康六年始诣阙奏上隠虽好述作而辞拙才钝其书编次有序者皆铨所修章句混漫者必隠所作时尚书郎领国史干宝亦撰晋纪自宣迄愍七帝五十三年凡二十二卷其书简略直而能婉甚为当时所称释晋江左史自邓粲孙盛檀道鸾王韶之已下相次继作逺则偏记两帝近则唯叙八朝至宋湘东太守何法盛始撰晋中兴书勒成一家首尾该备释齐隠士东莞臧荣绪又集东西二史合成一书释皇家贞观中有诏以前后晋史十有八家制作虽多未能尽善乃勅史官更加纂録採正典与杂説数十余部兼引伪史十六国书为纪十志二十列传七十载记三十并叙例目録合为百三十二卷自是言晋史者皆弃其旧本竞从新撰者焉释按第九节述唐修晋书也叙旧本详叙新本简与后汉史相类上起三国下终五季弃编年而行纪传史体偏缺者五百余年至宋司马氏光始有通鑑之作而后史家二体到今两行坠绪复续厥功伟哉晋之后宋齐正史外尚有裴吴二编年卒亦失传陆机束晳王铨隠虞预私録晋事干宝晋纪邓孙檀王逺两帝近八朝何法盛臧荣绪贞观纂録晋史十八家十六国书宋史元嘉中着作郎何承天草创纪传自此以外悉委奉朝请山谦之补承天残缺后又命裴松之续成国史松之寻卒史佐孙沖之表求别自创立为一家之言孝建初又勅南台侍御史苏宝生续造诸传元嘉名臣皆其所撰宝生被诛大明六年又命着作郎徐爰踵成前作爰因何孙山苏所述勒为一书其臧质鲁爽王僧达诸传又皆孝武自造而序事多虚难以取信自永光已后至禅让十余年中阙而不载释至齐着作郎沈约更补缀所遗制成新史始自义熙肇号终乎昇明三年为纪十志三十列传六十合百卷名曰宋书释永明末其书既行河东裴子野更删为宋略二十卷沈约见而叹曰吾所不逮也释由是世之言宋史者以裴略为上沈书次之按第十节述刘宋二史也纪传编年兼举江淹有言修史之难无出于志而世颇疑三国及南北之梁陈齐周四朝皆无志以为欠事不知实无缺也㫁限篇云宋史上括魏朝隋书仰苞梁代己见其端矣惜此节不另详宋史之所该不若后十八节补述隋志之为明备耳及晚明太仓朱明镐着史纠尝言蜀魏吴之志入于宋书梁陈齐周之志入于隋书在史法宜改其言可补此节之遗改不改姑勿论而使观史者恍然悟志体之皆全洵读古破迷一快语也明镐字昭芑老布衣见梅村集蔡焯云何山裴孙苏徐爰臧鲁王诸传沈裴齐史江淹始受诏着述以为史之所难无出于志故先着十志以见其才沈约复着齐纪二十篇释梁天监中太尉録事萧子显启撰齐史书成表奏之诏付秘阁起昇明之年尽永元之代为纪八志十一列传四十合成五十九篇释时奉朝请吴均亦表请撰齐史乞给起居注并羣臣行状有诏齐氏故事布在流俗闻见既多可自搜访也均遂撰齐春秋三十篇其书称梁帝为齐明佐命帝恶其实诏燔之然其私本竟能与萧氏所撰并传于后释按第十一节述南齐二史也亦纪传编年兼举已上二节攷隋唐志裴吴二书并入编年部而史通内篇之首亦以附左传家不与沈萧本同门以此知宋齐两代亦二体兼举惜此二书后竟废亡愚是以叹五百年史体偏缺也江淹十志沈约齐纪萧子显启撰齐史吴均齐春秋梁史武帝时沈约与给事中周兴嗣步兵挍尉鲍行卿秘书监谢昊相承撰録已有百篇值承圣沦没并从焚荡庐江何之元沛国刘璠以所闻见究其始末合撰梁典三十篇而纪传之书未有其作陈祠部郎中姚察有志撰勒施功未周但既当朝务兼知国史至于陈亡其书不就释陈史初有吴郡顾野王北地傅縡各为撰史学士其武文二帝纪即顾傅所修太建初中书郎陆琼续撰诸篇事伤烦杂姚察就加删改粗有条贯及江东不守持以入闗隋文帝尝索梁陈事迹察具以所成每篇续奏而依违荏苒竟未絶笔释皇家贞观初其子思亷为着作郎奉诏撰成二史于是凭其旧藁加以新録弥歴九载方始毕功定为梁书五十卷陈书三十六卷今并行世焉释按第十二节述梁陈二代之史也二史皆前代未成成于本朝又皆父业未就就于子述故用变例合述之体看节末一段自明编者不察率意割裂其非元始分支益信沈周鲍谢撰録何刘合撰梁典陈史顾傅所修陆琼续撰姚察思亷十六国史前赵刘聪时领左国史公师彧撰髙祖本纪及功臣传二十人甚得良史之体凌修谮其讪谤先帝聪怒而诛之刘曜时平舆子和苞撰汉赵记十篇事止当年不终曜灭释后赵石勒命其臣徐光宗歴傅畅郑愔等撰上党国记起居注赵书其后又令王兰陈宴程阴徐机等相次撰述至石虎并令刋削使勒功业不传其后燕太傅长史田融宋尚书库部郎郭仲产北中郎叅军王度追撰二石事集为邺都记赵记等书释前燕有起居注杜辅全録以为燕纪后燕建兴元年董统受诏草创后书着本纪并佐命功臣王公列传合三十卷慕容垂称其叙事富赡足成一家之言但褒述过美有慙董史之直其后申秀范亨各取前后二燕合成一史释南燕有赵郡王景晖尝事德超撰二主起居注超亡仕于冯氏官至中书令仍撰南燕録六卷释蜀初号曰成后改称汉李势散骑常侍常璩撰汉书十卷后入晋秘阁改为蜀李书璩又撰华阳国志具载李氏兴灭释前凉张骏十五年命其西曹边浏集内外事以付秀才索绥作凉国春秋五十卷又张重华䕶军叅军刘庆在东菀专修国史二十余年着凉记十二卷建康太守索晖从事中郎刘昞又各着凉书释前秦史官初有赵渊车敬梁熙韦谭相继着述苻坚尝取而观之见茍太后幸李威事怒而焚灭其本后着作郎董谊追録旧语十不一存及宋武帝入闗曽访秦国事又命梁州刺史吉翰问诸仇池并无所获先是秦秘书郎赵整叅撰国史值秦灭隐于商洛山着书不辍有冯翊车频助其经费整卒翰乃启频纂成其书以元嘉九年起至二十八年方罢定为三卷而年月失次首尾不伦河东裴景仁又正其讹僻删为秦纪十一篇释后秦扶风马僧䖍河东卫隆景并着秦史及姚氏之灭残缺者多泓从弟和都仕魏为左民尚书又追撰秦纪十卷释夏天水赵思羣北地张渊于真兴承光之世并受命着其国书及统万之亡多见焚烧释西凉与西秦其史或当代所书或他邦所録释段龟龙记吕氏宗钦记沮渠氏失名记秃髪氏韩显宗记冯氏唯有三者可知自余不详谁作释魏世黄门侍郎崔鸿乃考覈衆家辨其同异除烦补阙错综纲纪易其国书曰録主纪曰传都谓之十六国春秋鸿始以景明之初求诸国逸史逮正始元年鸠集稽备而犹阙蜀事不果成书推求十有五年始于江东购获乃増其篇目勒为一百二卷鸿殁后永安中其子缮冩奏上请藏诸秘阁由是伪史宣布大行于时释按第十三节述十六国春秋也虽不得并于正史而巖疆分据地亘川辽戎马交驰事闗江介其书顾可废哉顾崔氏书自宋史蓺文志马贵与通考皆已阙载至明乃有屠乔孙之本贺灿然序之曰晋记流行崔书放散迁之博考旁稽缀遗搜逸爰订斯编吁何其不学也屠果博闻欲起斯废毋假初名毋袭原数谨循纂体显号补亡各于正史载记之余人见书其人事见书其事而条疏其下曰某人见某书某事见某书岂不卓尔大雅功髙津逮哉乃计不出此而匿所自来掩非己有举一切真书胥变而为赝书愚因是叹书之祸焚弃者犹小窜乱者甚焉冒出者又甚焉明穆神之际是巳时则有若丰坊之鲁诗世学矫语传经王某之天禄阁外史佹称蓄古纷纷仿傚伪种朋兴若屠氏者其为冒出犹在阴阳形影间视彼诸家差当末减耳或云杭本汉魏丛书所收十六短録故是彦鸾之旧是说也余犹疑之十六国史崔鸿十六国春秋附録元魏史道武时始令邓渊着国记唯为十卷而条例未成暨乎明元废而不述神䴥二年又诏集诸文士崔浩浩弟览髙谠邓颍晁继范亨黄辅等撰国书为三十卷又特命浩总监史任务从实録复以中书郎髙允散骑侍郎张伟并叅着作续成前史书叙述国事无隐所恶而刋石冩之以示行路浩坐此夷三族同作死者百二十八人自是遂废史官释至文成帝和平元年始复其职而以髙允典着作修国记允年已九十手目俱衰时有挍书郎刘模长于缉缀乃令执笔而口占授之如是者五六嵗所成篇卷模有力焉释初国记自邓崔以下皆相承作编年体至孝文太和十一年诏秘书丞李彪着作郎崔光始分为纪传异科宣武时命邢峦追撰孝文起居注既而崔光王遵业补续下讫孝明之世温子昇复修孝庄纪济阴王晖业撰辨宗室録魏史官私所撰尽于斯矣释齐天保二年勅秘书监魏收博採旧闻勒成一史又命刁柔辛元植房延祐睦仲让裴昂之高孝干等助其编次收所取史官惧相凌忽故刁辛诸子并乏史才唯以髣髴学流凭附得进于是大征百家谱状斟酌以成魏书上自道武下终孝靖纪传与志凡百三十卷释收谄齐氏于魏室多不平既党北朝又厚诬江左性憎胜已喜念旧恶甲门盛德与之有怨者莫不被以丑言没其善事迁怒所至毁及髙曽书成始奏诏收于尚书省与诸家论讨前后列诉者百有余人时尚书令杨遵彦一代贵臣势倾朝野收撰其家传甚美是以深被党援诸讼史者皆获重罚或有毙于狱中羣怨谤声不息孝昭世勅收更加研审然后宣布于外武成尝访诸羣臣犹云不实又令治改其所变易甚多由是世薄其书号为秽史释至隋开皇勅着作郎魏澹与颜之推辛德源更撰魏书矫正收失澹以西魏为真东魏为伪故文恭列纪孝靖称传合纪传论例总九十二篇炀帝以澹书犹未能善又勅左仆射杨素别撰学士潘徽禇亮欧阳询等佐之㑹素薨而止今世称魏史者犹以收本为主焉释按第十四节述后魏书也其初但作编年体其后专行纪传书公最不满收书故加多一段评泊然亦以托起勅改耳本处勿黏看邓渊国记崔浩等撰国书中书郎髙允模有力焉李崔始为纪传宣武时号为秽史辨宗室録魏澹颜辛更撰杨素别撰潘禇欧阳髙齐史天统初太常少卿祖孝征述献武起居名曰黄初传天録时中书侍郎陆元规常从文宣征讨着皇帝实録唯记行师不载他事自武平后史官阳休之杜台卿祖崇儒崔子发等相继注记释逮于齐灭隋秘书监王劭内史令李德林并少仕邺中多识故事王乃凭述起居注广以异闻造编年书号曰齐志十有六卷李在齐预修国史创纪传书二十七卷至开皇初奉诏续撰増多齐史三十八篇以上送官藏之秘府释皇家贞观初勅其子中书舎人百药仍其旧録杂採他书演为五十卷释今之言齐史者唯王李二家云释按第十五节述北齐史也当时兼有二体迨后王志废矣祖孝征陆元规阳杜祖崔王劭李德林百药宇文周史大统年有秘书丞栁虬兼领着作直辞正色事有可称释至隋开皇中秘书监牛𢎞追撰周纪十有八篇略叙纪纲仍皆扺忤释皇家贞观初勅秘书丞令狐德棻秘书郎岑文本共加修缉定为周书五十卷释按第十六节述后周书栁虬牛𢎞德棻文本隋史当开皇仁夀时王劭为书八十卷以类相从定其篇目至于编年纪传并阙其体炀帝世唯有王胄等所修大业起居注及江都之祸仍多散逸释皇家贞观初勅中书侍郎颜师古给事中孔颍达共撰成隋书五十五卷与新撰周书并行于时释按第十七节述隋书也宇文周史本无编年隋虽有王劭书止録诏勅等为记言体亦非编年类也故二代皆一书归束王劭书王胄师古颖达初太宗以梁陈及齐周隋氏并未有书乃命学士分修事具于上仍使秘书监魏征总知其务凡有讃论征多预焉始以贞观三年创造至十八年方就合为五代纪传并目録凡二百五十二卷书成下于史阁释唯有十志断为三十卷寻拟续奏未有其文又诏左仆射于志宁太史令李淳风着作郎韦安仁符玺郎李延夀同撰其先撰史人唯令狐德棻重预其事太宗崩后刋勒始成其篇第虽编入隋书其实别行俗唿为五代史志释按第十八节乃总括五代诸书之词此五书事垂往代史定熙朝志入一家典稽五族故另详之初阅旧书职官志贞观年修五代史五代二字殊鹘突及阅是篇翻检令狐德棻等传乃始爽然盖其时八史唯南之梁陈北之齐周隋是唐修故也禅语有云上元即是正月半因自笑平生经眼不经心处不知凡几只坐繙书熘滑耳五代纪传五代史志惟大唐之受命也义宁武德间工部尚书温大雅首撰创业起居注三篇自是司空房𤣥龄给事中许敬宗着作佐郎敬播相次立编年体号为实録迄乎三帝世有其书释贞观初姚思亷始撰纪传粗成三十卷至显庆元年太尉长孙无忌与于志宁令狐德棻着作郎刘𦙍之杨仁卿起居郎顾𦙍等因其旧作缀以后事复为五十卷虽云繁杂时有可观释龙朔中敬宗又以太子少师总统史任更増前作混成百卷如髙宗本纪及永徽名臣四夷等传多是其所造又起草十志未半而终敬宗所作纪传或曲希时旨或猥饰私憾凡有毁誉多非实録必方诸魏伯起亦犹张衡之蔡邕焉其后左史李仁实续撰于志宁许敬宗李义府等传载言记事见推直笔惜其短嵗功业未终至长夀中春官侍郎牛鳯及又断自武德终于𢎞道撰为唐书百有十卷鳯及以喑聋不才而辄议一代大典凡所撰録皆素责私家行状而世人叙事罕能自逺或言皆比兴全类咏歌或语多鄙朴实同文案而总入编次了无釐革其有出自胷臆申其机杼发言则嗤鄙怪诞叙事则参差倒错故阅其篇第岂谓可观披其章句不识所以既而悉收姚许诸本欲使其书独行由是皇家旧事残缺殆尽释长安中余与正谏大夫朱敬则司封郎中徐坚左拾遗吴兢奉诏更撰唐书勒成八十卷释神龙元年又与坚兢等重修则天实録编为三十卷释夫旧史之坏其乱如绳错综艰难朞月方毕虽言无可择事多遗恨庶将来削藁犹有凭焉释按第十九节述本朝国史而以当职手撰者终之须知所云八十卷三十卷者正如王隠之晋书干宝之晋纪山谦之裴松之之宋史草创起本为后来史局之藁底耳非完书也修本既行其书遂佚往代皆然说者乃谓知几善讥诃鲜撰着不亦寃乎叙古今正史毕创业起居注房许敬等立编年姚长孙等撰纪传犹张衡之蔡邕李仁实牛鳯及朱敬则徐坚呉兢大扺自古史臣撰録其梗槩如此盖属词比事以月系年为史氏之根本作生人之耳目者略尽于斯矣自余偏记小说则不暇具而论之释按第二十节乃通篇总结读此篇须将二体篇处处印合史通一书皆议论体独史官正史二篇属叙事体观其所述自史汉而下悉援序传原文至梁陈以还咸举见闻所接全书谈史安可不辨史曹全史就评安可不综史部议论叙事相须为用是二篇者虽外篇之压卷实内篇之括囊史通正本已尽于是史通通释卷十二史通通释卷十三钦定四库全书史通通释卷十三无钖浦起龙撰外篇疑古葢古之史氏区分有二焉一曰记言二曰记事而古人所学以言为首释至若虞夏之典商周之诰仲虺周任之言史佚臧文之説凡有逰谈专对献䇿上书者莫不引为端绪归其的准其于事也则不然至若少昊之以鸟名官陶唐之御龙拜軄夏氏之中衰也其盗有后羿寒浞齐邦之始建也其君有蒲姑伯陵斯并开国承家异闻奇事而后世学者罕传其説唯夫博物君子或粗知其一隅此则记事之史不行而记言之书见重断可知矣释及左氏之为传也虽义释本经而语杂它事遂使两汉儒者嫉之若雠故二传大行擅名于世又孔门之着録也论语专述言辞家语兼陈事业而自古学徒相授唯称论语而已由斯而谈并古人轻事重言之明效也释然则上起唐尧下终秦穆其书所録唯有百篇而书之所载以言为主至于废兴行事万不记一语其缺略可胜道哉释故令后人有言唐虞以下帝王之事未易明也释案论语曰君子成人之美不成人之恶又曰成事不説遂事不谏既往不咎又曰民可使由之不可使知之夫圣人立教其言若是释在于史籍其义亦然是以美者因其美而美之虽有其恶不加毁也恶者因其恶而恶之虽有其美不加誉也故孟子曰尧舜不胜其美桀纣不胜其恶魏文帝曰舜禹之事吾知之矣汉景帝曰言学者无言汤武受命不为愚斯并曩贤精鑑已有先觉而拘于礼法限以师训虽口不能言而心知其不可者葢亦多矣释又案鲁史之有春秋也外为贤者内为本国事靡洪纎动皆隐讳斯乃周公之格言然何必春秋在于六经亦皆如此故观夫子之刋书也夏桀让汤武王斩纣其事甚着而芟夷不存释观夫子之定礼也隐闵非命恶视不终而奋笔昌言云鲁无簒弑观夫子之删诗也凡诸国风皆有怨刾在于鲁国独无其章观夫子之论语也君娶于呉是谓同姓而司败发问对以知礼释斯验世人之饰智矜愚爱憎由已者多矣释加以古文载事其词简约释推者难详缺漏无补遂令后来学者莫究其源䝉然靡察有如聋瞽今故讦其疑事以着于篇凡有十条列之于后按此疑古之序也不入条数古字专指尚书其为疑字解说则託言于古文隐讳通观十条显斥古圣罪无辞矣然读书尚论其意有可推者敢一雪之知㡬眼见近古自新莽始祸以及当涂典午南则刘萧陈氏北则齐周杨坚累朝践代类以攘窃之诈佹为推挹之文虽逮李唐奋戈除暴犹必虚拥代邸粉饰禅书一则曰宜遵故事再则曰一依前典引经作册居然旧章讳诛伐为恶声掩揖让而䕶迹凡资口实率附陶姚于是古帝前王青天白日气象尘昏雾塞五六百年于此矣作者恫焉假号汲坟之荒简反兵孔壁之遗编所伤在二姓改玉之交所影皆九钖升坛之套其意葢曰古圣且䝉疑谤此事谁容售欺凭伊借面有辞至竟隐形无地耳其所提防葢在于此叵奈知㡬者不学无术以文害志恣行横议妄冀昭姦何其辽哉不揣梼昩颇推其本意而释之如左以鸟名官御龙拜軄后羿寒浞蒲姑伯陵孟子魏文汉景三言隐闵非命恶视不终葢虞书之美放勲也云克明俊徳而陆贾新语又曰尧舜之人比屋可封葢因尧典成文而广造竒说也案春秋传云髙阳髙辛二氏各有才子八人谓之元凯此十六族也世济其美不陨其名以至于尧尧不能举帝鸿氏少昊氏颛顼氏各有不才子谓之浑沌穷竒梼杌此三族也世济其凶増其恶名以至于尧尧不能去缙云氏亦有不才子天下谓之饕餮以比三族俱称四凶而尧亦不能去斯则当尧之世小人君子比肩齐列善恶无分贤愚共贯且论语有云舜举咎繇不仁者远是则当咎繇未举不仁甚多弥验尧时羣小在位者矣又安得谓之克明俊德比屋可封者乎其疑一也按十疑之中不言嬗代之事者独此首条耳亦见凡在盛朝铺张善治必不免于溢辞为后此诸条作引也比屋可封元凯四凶尧典序又云将逊于位让于虞舜孔氏注曰尧知子丹朱不肖故有禅位之志案汲冡𤨏语云舜放尧于平阳而书云某地有城以囚尧为号识者凭斯异说颇以禅授为疑然则观此二书已足为证者矣而犹有所未覩也何者据山海经谓放勲之子为帝丹朱而列君于帝者得非舜虽废尧仍立尧子俄又夺其帝者乎观近古有姦雄奋发自号勤王或废父而立其子或黜兄而奉其弟始则示相推戴终亦成其簒夺求诸歴代徃徃而有必以古方今千载一揆斯则尧之授舜其事难明谓之让国徒虚语耳其疑二也按本篇所疑嬗代之事自此条起即提破近古姦雄可以知其意之所寄嬗局至元明始转然后伪让絶直道伸汲冡𤨏语帝丹朱虞书舜典又云五十载陟方乃死注云死苍梧之野因葬焉案苍梧者于楚则川号汨罗在汉则邑称零桂地总百越山连五岭人风婐划地气歊瘴虽使百金之子犹惮经履其途况以万乗之君而堪廵幸其国且舜必以精华既竭形神告劳舍兹寳位如释重负何得以垂殁之年更践不毛之地兼复二妃不从怨旷生离万里无依孤魂溘尽让王髙蹈岂其若是者乎歴观自古人君废逐若夏桀放于南巢赵嘉迁于房陵周王流彘楚帝徙郴语其艰棘未有如斯之甚者也斯则陟方之死其殆文命之志乎其疑三也按此条追出文命之志一句志在刘宋之于零陵也自零陵后禅位之君罕得全者注云赵迁徙郴汲冡书云舜放尧于平阳益为启所诛又曰太甲杀伊尹文丁杀季歴凡此数事语异正经其书近出世人多不之信也案舜之放尧无事别说足验其情已于篇前言之详矣夫唯益与伊尹见戮并于正书犹无其证推而论之如启之诛益仍可覆也何者舜废尧而立丹朱禹黜舜而立商均益手握机权势同舜禹而欲因循故事坐膺天禄其事不成自贻伊咎观夫近古簒夺桓独不全马仍反正若启之诛益亦由晋之杀𤣥乎若舜禹相代事业皆成唯益覆车伏辜夏后亦犹桓效曹马而独致元兴之祸者乎其疑四也按此条直提破桓𤣥之于晋安意可见已葢举称乱杀身者以为世鉴益为启诛太甲文丁桓独不全汤誓序云汤伐桀战于鸣条又云汤放桀于南巢唯有慙德而周书殷祝篇称桀让汤王位云云此则有异于尚书如周书之所说岂非汤既胜桀力制夏人使桀推让归王于已葢欲比迹尧舜袭其髙名者乎又案墨子云汤以天下让务光而使人说曰汤欲加恶名于汝务光遂投清冷之泉而死汤乃即位无疑然则汤之饰让伪迹甚多考墨家所言雅与周书相㑹夫书之作本出尚书孔父截翦浮词裁成雅诰去其鄙事直云慙德岂非欲灭汤之过增桀之恶者乎其疑五也按千古无假征诛但有伪揖让如此条借影殷祝篇文必欲掩征诛而傅诸揖让曹马軰之态毕献矣即刘氏假杂出之书以禠彼軰之魄亦尽态矣彼为胶柱之解者吾不敢以善读书许之殷祝篇汤让务光夫五经立言千载犹仰而求其前后理甚相乖何者称周之盛也则云三分有二商纣为独夫语殷之败也又云纣有臣亿万人其亡流血漂杵斯则是非无准向背不同者焉又案武王为泰誓数纣过失亦犹近代之有吕相为晋絶秦陈琳为袁檄魏欲加之罪能无辞乎而后来诸子承其伪说竞列纣罪有倍五经故子贡曰桀纣之恶不至是君子恶居下流班生亦云安有据妇人临朝刘向又曰世人有弑父害君桀纣不至是而天下恶者必以桀纣为先此其自古言卒癸之罪将非厚诬者乎其疑六也按此条非寛失国之荒主也欲甚代兴之罪而为之辞也陈琳檄据妇临朝微子之命篇序云杀武庚案禄父即商纣之子也属社稷倾覆家国沦亡父首枭悬母躯分裂永言怨耻生人莫二向使其侯服事周而全躯保其妻子也仰天俯地何以为生含齿戴髪何以为貎既而合谋二叔徇节三监虽君亲之怨不除而臣子之诚可见考诸名教生死无慙议者茍以其功业不成便以顽人为目必如是则有君若夏少康有臣若伍子胥向若陨雠雪怨衆败身灭亦当𨽻迹丑徒编名逆党者邪其疑七也按此条伤魏晋而下诸末造鲜义旅也宁为髙贵乡公死莫作常道乡公生宁为袁粲死莫作禇渊生臣子之于君父其义一也岂祗为殷顽雪涕而已武庚禄父申包胥论语曰大矣周之德也三分天下有其二犹服事殷案尚书序云西伯戡黎殷始咎周夫姬氏爵乃诸侯而輙行征伐结怨王室殊无媿畏此则春秋荆蛮之灭诸姫论语季氏之伐颛臾也又案某书曰朱雀云云文王受命称王云云夫天无二日地惟一人有殷犹存而王号遽立此即春秋楚及吴越僭号而陵天子也然则戡黎灭崇自同王者服事之道理不如斯亦犹近者魏司马文王害权臣黜少帝坐加九钖行驾六马及其殁也而荀朂犹谓之人臣以终葢姬之事殷当比马之臣魏必称周德之大者不亦虚为其説乎其疑八也按此条亦提破司马举昭为例前操后裕等皆比于一科九钖六马荀朂犹谓人臣论语曰太伯可谓至徳也己三以天下让民无得而称焉案吕氏春秋所载云云斯则太王钟爱厥孙将立其父太伯年居长嫡地实妨贤向若强颜茍视懐疑不去大则类卫伋之诛小则同楚建之逐虽欲勿让君亲其立诸且太王之殂太伯来赴季歴承考遗命推让厥昆太伯以形质已残有辞获免原夫毁兹玉体从彼被髪者本以外絶嫌疑内释猜忌譬雄鸡自断其尾用获免于人牺者焉又案春秋晋士蒍见申生之将废也曰为吴太伯犹有令名斯则太伯申生事如一体直以出处有异故成败不同若夫子之论太伯也必美其因病成妍转祸为福斯则当矣如云可谓至德者无乃谬为其誉乎其疑九也按此条独不拈尚书葢因西伯条而及之也太伯之德三让之指理学大儒讫无定解知㡬一以后世情事揣之讵足与辩夫亦心恻于隐太子之事乎吕氏春秋所载云云卫伋楚建鸡断尾为吴太伯尚书金縢篇云管蔡流言公将不利于孺子左传云周公杀管叔而放蔡叔夫岂不爱王室故也案尚书君奭篇序云召公为保周公为师相成王为左右召公不说斯则旦行不臣之礼挟震主之威迹居疑似坐招讪谤虽奭以亚圣之徳负明允之才目覩其事犹懐愤懑况彼二叔者才处中人地居下国侧闻异议能不懐猜原其推戈反噬事由误我而周公自以不諴遽加显戮与夫汉代之赦淮南寛阜陵一何远哉斯则周公于友于之义薄矣而书之所述用为美谈者何哉其疑十也按此亦与上条为类刘之不足与语周公犹其不足语于太伯文王也然为此说者于隐巢之间喋血之变或不能不寓于微辞焉赦淮南寛阜陵大抵自春秋以前尚书之世其作者述事如此释今取其正经雅言理有难晓诸子异説义或可凭参而㑹之以相研覈如异于此则无论焉释夫逺古之书与近古之史非唯繁约不类固亦向背皆殊何者近古之史也言唯详备事罕甄择使夫学者覩一邦之政则善恶相参观一主之才而贤愚殆半至于远古则不然夫其所録也略举纲维务存襃讳寻其终始隐没者多尝试言之向使汉魏晋宋之君生于上代尧舜禹汤之主出于中叶俾史官易地而书各叙时事挍其得失固未可量释若乃轮扁称其糟粕孔氏述其传疑孟子曰尽信书不如无书武成之篇吾取其二三简推此而言则远古之书其妄甚矣岂比夫王沈之不实沈约之多诈若斯而已矣释按此十疑后䟦也不入条数此等书怒其非圣无法而严为摈者谊人之辞也㑹其读史寄愤而悬为解者晓人之辞也徒骇其拂经横议而出我巾箱剰语与之讲是对非则痴人之辞矣浮翳障日日岂陨明促促焉起而詈骂之传称鲁人为敏其类是哉史通通释卷十三史通通释卷十四钦定四库全书史通通释卷十四无钖浦起龙撰外篇申左古之人言春秋三传者多矣战国之世其事罕闻当前汉专用公羊宣皇己降谷梁又立于学至武帝世刘歆始重左氏而竟不列学官释大扺自古重两传而轻左氏者固非一家美左氏而讥两传者亦非一族互相攻撃各用朋党哤聒纷竞是非莫分然则儒者之学茍以专精为主止于治章句通训释斯则可矣至于论大体举宏纲则言罕兼统理无要害故使今古疑滞莫得而申者焉释必扬㩁而论之言传者固当以左氏为首释但自古学左氏者谈之又不得其情如贾逵撰左氏长义称在秦者为刘氏乃汉室所宜推先但取悦当时殊无足採又案桓谭新论曰左氏传于经犹衣之表里而东观汉记陈元奏云光武兴立左氏而桓谭卫宏并共诋訾故中道而废班固蓺文志云丘明与孔子观鲁史记而作春秋有所贬损事形于传惧罹时难故隠其书末世口説流行遂有公羊谷梁邹氏夹氏诸传而于固集复有难左氏九条三评等科释夫以一家之言一人之説而参差相背前后不同斯又不足观也释夫解难者以理为本如理有所阙欲令有识心伏不亦难乎今聊次其所疑列之于后释按此是总序哤聒左氏长义在秦为刘氏陈元葢左氏之义有三长而二传之义有五短释案春秋昭二年韩宣子来聘观书于太史氏见鲁春秋曰周礼尽在鲁矣吾乃今知周公之徳与周之所以王也然春秋之作始自姬旦成于仲尼丘明之传所有笔削及发凡例皆得周典传孔子教故能成不刋之书着将来之法其长一也释又案哀三年鲁司铎火南宫敬叔命周人出御书其时于鲁文籍最备丘明既躬为太史博总羣书至如梼杌纪年之流郑书晋志之类凡此诸籍莫不毕覩其传广包他国每事皆详其长二也释论语子曰左丘明耻之某亦耻之夫以同圣之才而膺授经之託加以达者七十弟子三千逺自四方同在一国于是上询夫子下访其徒凡所採摭实广闻见其长三也释如谷梁公羊者生于异国长自后来语地则与鲁产相违论时则与宣尼不接安得以传闻之説与亲见者争先者乎譬犹近世汉之太史晋之着作撰成国典时号正书既而先贤耆旧语林世説竞造异端强书他事夫以传自委巷而将册府抗衡访诸古老而与同时并列斯则难矣彼二传之方左氏亦奚异于此哉其短一也释左氏述臧哀伯諌桓纳鼎周内史美其谠言王子朝告于诸侯闵马父嘉其辨説凡如此类其数实多斯葢当时发言形于翰墨立名不朽播于他邦而丘明仍其本语就加编次亦犹近代史记载乐毅李斯之文汉书録晁错贾生之笔寻其实也岂是子长藁削孟坚雌黄所构者哉观二传所载有异于此其録人言也语乃龃龉文皆璅碎夫如是者何哉葢彼得史官之简书此传流俗之口説故使隆促各异丰俭不同其短二也释寻左氏载诸大夫词令行人应答其文典而美其语博而奥述远古则委曲如存征近代则循环可覆必料其功用厚薄指意深浅谅非经营草创出自一时琢磨润色独成一手斯葢当时国史已有成文丘明但编而次之配经称传而行也如二传者记言载事失彼菁华寻源讨本取诸胸臆夫自我作故无所准绳故理甚迂僻言多鄙野比诸左氏不可同年其短三也释案二传虽以释经为主其缺漏不可殚论如经云楚子麇卒而左传云公子围所杀及公谷作传重述经文无所发明依违而已其短四也释汉书载成方遂诈称戾太子至于阙下隽不疑曰昔卫蒯瞶得罪于先君将入国太子辄拒而不纳春秋是之遂命执以属吏霍光由是始重儒学案隽生所引乃公羊正文如论语冉有曰夫子为卫君乎子贡曰夫子不为也何则父子争国枭獍为曹礼法不容名教同嫉而公羊释义反以卫辄为贤是违夫子之教失圣人之㫖奖进恶徒疑误后学其短五也释若以彼三长校兹五短胜负之理断然可知释葢周礼之故事鲁国之遗文夫子因而修之而以实録付之丘明用使善恶毕彰真伪尽露向使孔经独用左传不作则当代行事安得而详者哉葢语曰仲尼修春秋逆臣贼子惧又曰春秋之义也欲葢而彰求名而亡善人劝焉淫人惧焉寻左传所録无媿斯言此则传之与经其犹一体废一不可相须而成如谓不然则何者称为劝戒者哉儒者茍讥左氏作传多叙经外别事如楚郑与齐三国之贼弑隐桓昭哀四君之簒逐其外则承告如彼其内则隐讳如此若无左氏立传其事无由获知然设使世人习春秋而唯取两传也则当其时二百四十年行事茫然阙如俾后来学者兀成聋瞽者矣释且当秦汉之世左氏未行遂使五经杂史百家诸子其言河汉无所遵凭释故其记事也当晋景行霸公室方强而云屠岸攻赵有程婴杵臼之事鲁侯御宋得儁乗丘而云庄公败绩有马惊流矢之祸楚晋相遇唯在邲役而云二国交战置师于两棠子罕相国宋睦于晋而云晋将伐宋觇哭于阳门鲁师灭项晋止僖公而云项实桓灭春秋为贤者讳襄年再盟君臣和叶而云诸侯失政大夫皆执国权释其记时也葢秦缪居春秋之始而云其女为荆平夫人韩魏处战国之时而云其君陪楚庄𦵏马列子书论尼父而云生在郑穆公之年扁鹊医疗虢公而云时当赵简子之日栾书仕于周子而云以晋文如猎犯颜直言荀息死于奚齐而云观晋灵作台累碁申诫释或以先为后或以后为先日月颠倒上下翻覆古来君子曾无所疑及左传既行而其失自显语其𢎞益不亦多乎而世之学者犹未之悟所谓忘我大徳日用而不知者焉释然自丘明之后迄于魏灭年将千祀其书寝废至晋太康年中汲冡获书全同左氏故束晳云若使此书出于汉世刘歆不作五原太守矣于是挚虞束晳引其义以相明王接荀顗取其文以相证杜预申以注释干寳借为师范由是世称实録不复言非其书渐行物无异议释故孔子曰吾志在春秋行在孝经于是授春秋于丘明授孝经于曾子史记云孔子西观周室论史记旧闻次春秋七十子之徒口授其传㫖有刺讥襃讳之文不可以书见也鲁君子左丘明惧弟子人各异端失其真意故因孔氏史记具论其语成左氏春秋夫学者茍能徴此二説以考三传亦足以定是非明真伪者矣何必观汲冡而后信者乎从此而言则三传之优劣见矣释按局内两层前专后广所徴年事详明大致皆与二传对勘故申左者申左于髙赤非申左于圣经也莫误㑹伦莫大于君臣父子祸莫大于子弑臣夺史通此处最喫𦂳故三国贼君而以疾赴则诘之再三卫辄拒父而以国据则衷之论语是持世大闲是书譌句脱文羡字外篇较多如此篇其尤也评家训家居然㸃句罔出疑情几于没文理懵字数者可异哉司铎火授经之託周内史闵马父自我作故公谷依违成方遂隽引公羊其言河汉晋霸屠岸鲁㒞马惊遇邲两棠睦晋觇哭灭项为讳再盟失政秦穆荆平韩魏楚庄列子郑穆虢公简子栾书晋文荀息晋灵汲冡书刘歆作五原守王接荀顗志在春秋四句史通通释卷十四史通通释卷十五钦定四库全书史通通释卷十五无钖浦起龙撰外篇㸃烦夫史之烦文已于叙事篇言之详矣虽七卷成言而三隅莫反葢语曰百闻不如一见是以聚米为谷寇虏之虚实可知画地成圗山川之形势易悉释昔陶隐居本草药有冷热味者朱墨㸃其名阮孝绪七録书有文德殿者丹笔写其字由是区分有别品类可知释今輙拟其事钞自古史传文有烦者皆以笔㸃其烦上凡字经㸃者尽宜去之如其间有文句亏缺者细书侧注于其右或回易数字或加足片言俾分布得所弥缝无阙庶观者易悟其失自彰知我摭实而谈非是茍诬前哲释按河东云参之太史以着其洁洁非痩削之谓也刘子则以削为宗然当六朝涂泽之余从未有此辣手刮世眼者故是韩栁軰前驱也可惜传刻失真㸃去文留譬眺古者空凭废蹟而已聚米为谷画地成圗孔子家语曰鲁公索氏将祭而忘其牲孔子闻之曰公索氏不及二年矣一年而亡门人问曰昔公索氏亡其祭牲而夫子曰不及二年必亡今果如期而亡夫子何以知然右除二十四字按篇内加除标数旧作小书系本条大书之下兹縁增有小注及摘辩语因移置次行亚一格大书除上加右字标数必不免有差误㸃失无考惜哉家语曰晋将伐宋使觇之宋阳门之介夫死司城子罕哭之哀觇者反言于晋侯曰宋阳门之介夫死而司城子罕哭之哀民咸悦矣宋殆未可伐也右除二十一字加三字按此条亦见檀弓㸃烦本㸃史笔之烦而首之以家语二条者葢假前古复叠文法启示其端随手渉笔偶及之非有所定主也己下大概皆就史记㸃之亦是随笔所至史记五帝本纪曰诸侯之朝觐者不之丹朱而之舜百姓之狱讼者不之丹朱而之舜讴謌者皆不讴謌丹朱而讴謌舜舜年二十以孝闻三十而帝尧问可用者云云舜年二十以孝闻年三十尧举之右除二十九字加七字按文内如百姓之三字及之字皆字等即细书侧注之所加也传写者溷入之今转嫌溷而存者遗落不全耳又节内有空格者以意起例别断文也如讴謌舜之下则尧舜二纪分章处用者云云之下则舜纪中间节句处也凡此类后皆倣是舜年二十复出之文见舜纪篇尾刘所㸃除正在于此古本有之而郭本削之㸃安所施北平本反从郭本未之思耳夏本纪曰禹之父曰鲧鲧之父曰帝颛顼颛顼之父曰昌意昌意之父曰黄帝禹者黄帝之𤣥孙而帝颛顼之孙也禹之曽大父昌意及父鲧皆不得在帝位为人臣右除五十七字加五字案颛顼纪中已具云黄帝是颛顼祖矣此篇下云禹是颛顼孙则其上不得更言黄帝之𤣥孙既上云昌意及鲧不得在帝位则于下文不当复云为人臣今就于朱㸃之中复有此重复造次笔削庸可尽乎按此上四行旧本与除加标数连下今离列之似较清画也项羽本纪曰项籍者下相人也字羽初起时年二十四其季父项梁梁父即楚将项燕为秦将王翦所杀者也项氏世世楚将封于项故姓项氏右除三十二字加二十四字釐革其次序按此条皆史记原文不见有加字处葢其所云细书侧注者已尽失之矣抑恐此条所钞亦当不止于此若止此三行亦安得有三十余字之除革乎况文内殊少烦复异于他所摘者亦安所庸其除革乎更恐此条原本全失但存项羽本纪四字后人聊写篇头数语以当之耳吕后本纪曰吕太后者髙祖微时妃也生孝惠帝鲁元公主及髙祖为汉王得定陶戚姬爱幸生赵隐王如意髙祖嫌孝惠为人仁弱髙祖以为不类我常欲废太子立戚姬子如意如意类我又戚姬幸常独从上之关东日夜啼泣欲立其子如意以代太子吕后年长常留守希见上益踈如意立为赵王后㡬代太子者数矣赖大臣诤之及留侯䇿太子得无废右除七十五字加十字按此除加一行旧亦与前注并写今照例离立按文亦多髙祖嫌又独如意以等字欲去烦而烦转滋矣故知皆侧注所加之文也而㸃则失之葢见加不见除也宋世家曰初元公之孙紏景公杀之景公卒紏之公子特攻杀太子而自立是为昭公昭公者父公孙纠纠父公子褍秦即元公少子也景公杀昭公父纠故昭公怨杀太子而自立右除三十六字加十三字按诸条间有加字阑入处而无除去原文之文独此失元公曽庶孙等九字必是朱黄所㸃㸃或稍重侵入字里传写者遂遗去之实亦应留受㸃者也三王世家曰大司马臣去病昩死再拜上䟽皇帝陛下陛下过聴使臣去病待罪行间冝专邉塞之思虑暴骸中野无以报乃敢惟他议以干用事者诚见陛下忧劳天下哀怜百姓以自忘亏膳贬乐损郎贠皇子赖天能胜衣趋拜至今无号位师傅官陛下恭让不恤羣臣私望不敢越軄而言臣窃不胜犬马之心昩死愿陛下诏有司因盛夏吉时定皇子位惟陛下幸察臣去病昩死再拜以闻皇帝陛下三月乙亥御史臣光守尚书令奏未央宫制曰下御史六年三月戊申朔乙亥御史臣光守尚书令丞非下御史书到言丞相臣青翟御史大夫臣汤太常臣充大行令臣息太子少傅臣安行宗正事昩死上言大司马臣去病上䟽曰陛下过聼使臣去病待罪行间冝专邉塞之思虑暴骸中野无以报乃敢惟他议以干用事者诚见陛下忧劳天下哀怜百姓以自忘亏膳贬乐损郎贠皇子赖天能胜衣趋拜至今无号位师傅官陛下恭让不恤羣臣私望不敢越軄而言臣窃不胜犬马之心昩死愿陛下诏有司因盛夏吉时定皇子位惟陛下幸察制曰下御史臣谨与中二千石二千石臣贺等议曰古者裂地立国并建诸侯以承天子所以尊宗庙重社稷也今臣去病上䟽不忘其軄因以宣恩乃道天子卑让自贬以劳天下虑皇子未有号位臣青翟臣汤等宜奉义遵軄愚憃不逮事方今盛夏吉时臣青翟臣汤等昩死请立皇子臣闳臣旦臣胥为诸侯王昩死请所立国名右除一百八十四字加一字已上有言语相重者今略㸃废如此但此一篇所记全冝削除今輙具列于斯借为鉴戒者尔凡为史者国有诏诰十分不当取其一焉故汉元帝诏曰葢闻安民之道本由隂阳间者隂阳错谬风雨不时朕之不德庶㡬羣公有敢言朕之过者今则不然媮合茍从未肯极言朕甚悯焉永惟蒸庶之饥寒远离父母妻子劳于非业之作卫于不居之宫恐非所以佐隂阳之道也其罢甘泉建章宫卫士各令就农百官各省费条奏母有所讳有司勉之毋犯四时之禁丞相御史举天下明隂阳灾异者各三人及荀悦撰汉记略其文曰朕惟衆庶之饥寒远离父母妻子劳于非业之作卫于不居之宫其罢甘泉建章宫卫士各令就农丞相御史举天下明隂阳灾异者各三人自余钞撮佗皆倣此近则天朝诸撰史者凡有制诰一字不遗唯去诏首称门下诏尾去主者施行而已时武承嗣监修国史见之大怒谓史官曰公辈是何人而敢輙减诏书自是史官写诏书虽门下赞诏亦録后予闻此説每嗢噱而已必以三王世家相比其烦碎则又甚于斯是知史官之愚其来尚矣今之作者何独笑武承嗣而已哉按已上一叚是引例语亦系另文旧本混作正条谬甚今刋置之按御史叙録霍䟽大似近代公移每转行一畨必全叙一畨所以然者一以免钝胥之摘句失当也一以防姦吏之舞文售欺也乃若垂为史法安可不知所裁魏公子传曰髙祖始微少时数闻公子贤及即天子位每过大梁常祠公子髙祖十二年从击黥布还为公子置守冡五家世世歳以四时奉祠公子太史公曰吾过大梁之墟求问其所谓夷门以徴信陵君故事説者云当战国之时夷门者城之东门也天下诸公子亦有喜士者矣然而信陵君之接巖穴隐者不耻下交名冠诸侯有以也髙祖毎过之奉祠不絶也右除十五字加二十字按此条亦见加不见除之一证传赞加字反觉退味此其手笔落时处攻者顾莫之察要是此书败端也愚不敢蔽鲁仲连传曰仲连好竒伟倜傥之画而不肯仕官任軄好持髙节逰于赵赵孝成王时而秦王使白起破赵长平之军前后四十余万秦遂东围邯郸赵王恐诸侯之救兵莫敢击秦军魏安釐王使将军晋鄙救赵畏秦止于荡隂不进魏王使客将军新垣衍间入邯郸因平原君谓赵王曰秦所为急围赵者前与齐愍王争强为帝已而复归帝号今齐愍王已益弱方今惟秦雄天下此非必贪邯郸其意欲复求为帝赵诚发使尊秦昭王为帝秦必喜罢兵去平原君犹豫未有所决此时鲁连适逰赵㑹秦围赵闻魏将欲令赵尊秦为帝乃见平原君曰事将奈何平原君曰胜也何敢言事前亡四十万之衆于外今又内围邯郸而不能去魏王使客将军新垣衍令赵帝秦今其人在此胜也何敢言事鲁连曰吾始以君为天下之贤公子也吾乃今然后知君非天下之贤公子也梁客新垣衍安在吾请为君责而归之平原君曰胜请为绍介而见之于先生平原君遂见新垣衍曰东国有鲁连先生者今其人在此胜请为绍介而交之于将军新垣衍曰吾闻鲁连先生齐之髙士也衍人臣也使事有軄吾不愿见鲁连先生平原君曰胜已洩之矣新垣衍许诺鲁仲连见新垣衍而无言新垣衍曰吾视居此围城之中者皆有求平原君者也今吾观先生之玊貎非有所求于平原君者也曷为居此重围之中而不去鲁连云云梁未覩秦称帝之害故耳使梁覩秦称帝之害则必助赵矣新垣衍曰秦称帝之害奈何鲁连曰云云吾将使秦王烹醢梁王新垣衍怏然不悦曰嘻亦太甚矣先生之言也先生又乌能使秦王烹醢梁王鲁连曰固也吾将言之云云今秦万乗之国也梁亦万乗之国也俱据万乗之国交有称王之名覩其一战而胜欲从而帝之云云于是新垣衍起再拜谢曰始以先生为庸人吾乃今日知先生为天下之士也云云适㑹魏公子无忌夺晋鄙军以救赵击秦军秦军遂引而去于是平原君欲封鲁连鲁连辞谢者三终不肯受平原君乃置酒酒酣起前以千金为鲁连夀云云右除二百七十五字加七字屈原贾生传曰汉有贾生为长沙王太傅过湘水投书以弔屈原贾生名谊洛阳人也云云谪贾生为长沙王太傅贾生既辞徃闻长沙卑湿自以为夀不得长又以谪去意不自得及渡湘水为赋以弔屈原其词曰云云贾生为长沙傅三年有鸮飞入贾生舍止于坐隅楚人命鸮曰鵩贾生既以谪居长沙长沙卑湿自恐夀不得长伤悼之乃为赋以自广其词曰云云懐王骑堕马而死无后贾生自伤为傅无状哭泣歳余亦死时年三十三矣右除七十六字加三字扁鹊仓公传曰太仓公者齐太仓长临淄人也姓淳于氏名意少而喜医方术髙后八年更受师同郡元里公乗阳庆庆年七十余无子使意尽去其故方更悉以禁方与之传黄帝扁鹊之脉书五色诊病知人死生决嫌疑定可治及药论甚精受之三年为人治病决死生多验云云诏召问所为治病死生验者㡬何人主名为谁诏问故太仓长臣意方伎所长及所能治病者有其书无有皆安受学受学㡬何歳常有所验何县里人也何病医药已其病之状皆何如具悉而对臣意对曰自意少时喜医药方试之多不验者至髙皇后八年得见师临淄元里公乗阳庆庆年七十余意得见事之谓意曰尽去而方书非是也庆有古先道遗传黄帝扁鹊之胗书五色诊病知人死生决嫌疑定可治及药论书甚精我家给富心爱公欲尽以我禁方书悉教公臣意即曰幸甚非意之所敢望也臣意即避席再拜谒受其脉书上下经五色诊竒咳术揆度隂阳外变药论石神接隂阳禁书受读觧验之可一年明歳即验之有验然尚未精也要事之三年所即尝以为人诊病决死生有验精良今庆已死十年臣意年尽三年三十九歳也齐侍御史成自言病头痛臣意诊其脉告曰君之病恶不可言也右除二百九十五字按本节前叚先有决嫌疑六句二十二字亦由㸃重侵字而遗者古本有之须悟是篇诸所採摘文愈复则㸃烦之意愈显注家以为此废卷也竟束史不详孤负多矣宋世家初云襄公嗣立后仍谓为宋襄公不去宋襄二字吴世家云阖闾越世家云勾践毎于其号上加吴王越王字句句未尝舍之孟尝君传曰冯公形容状貎甚辨案形容状貎同是一説而敷演重出分为四言凡如此流不可胜载其十二诸侯表曰孔子次春秋约其辞文去其烦重又屈原传曰其文约其辞微观子长此言实有深鉴及自撰史记榛芜若此岂所谓非言之难而行之难乎按此一节再就史记统摘之以概其余亦非㸃烦正条故亦用亚一格之例汉书龚遂传曰上遣使者徴遂议曹王生请从功曹以为王生素嗜酒亡节度不可使遂不聼从至京师王生日饮酒不视太守㑹遂引入宫王生醉从后唿曰明府且止愿有所白遂还问其故王生曰天子即问君何以治渤海君不可有所陈对宜曰皆圣主之徳非小臣之力也遂受其言既至前上果问以治状遂对如王生天子悦其有让笑曰君安得长者之言而称之遂因前曰臣非知此乃臣议曹教戒臣也云云上以议曹王生为水衡丞右除八十四字新晋书袁宏传曰袁宏有逸才文章絶美曽为咏史诗是其风情所寄少孤贫以运租自业谢尚时镇牛渚秋夜乗月率尔与左右微服泛江㑹宏在舫中讽其所作咏史诗咏声既清㑹词又藻丽遂驻聼久之遣问焉答云是袁临汝郎诵诗即其咏史之作也尚倾率有胜致即迎升舟与之谈论申旦不寐自此名誉日茂云云从桓温北伐作北征赋皆其文之髙者尝与王珣伏滔同在温坐温令滔读其北征赋至闻所传于相传云获麟于此野诞灵物以瑞德奚授体于虞者疚尼父之恸泣似实恸而非假岂一性之足伤乃致伤于天下其本至此便改韵珣云此赋方传千载无容率尔今于天下之后移韵徙事然于写送之致似为未尽滔云得益写韵一句或为小胜宏应声答曰感不絶于予心愬流风而独写云云谢安尝赏其机对辩速后安为扬州刺史宏自吏部郎出为东阳郡乃祖道于冶亭时贤皆集谢安欲卒迫试之临别执其手顾就左右取一扇而授之曰聊以赠行宏应声答曰輙当奉扬仁风慰彼黎庶观者无不叹服时人叹其率而能要焉右除一百一十四字加十九字按节首云新晋书注又云事出檀刘葢是新晋採二书之语入史也但文内两羡句不类加字细书亦决非彼书如此十六国春秋曰郭瑀有女始笄妙选良偶有心于刘昞遂别设一席于座前谓诸弟子曰吾有一女年向成长欲觅一快女婿谁坐此席者吾当婚焉昞遂奋衣来坐神志湛然曰向闻先生欲求快女婿昞其人也右除二十二字按此节文与魏书刘昞传同总按㸃烦一篇㸃既失传靡从捡核矣然深心嗜古者按切史篇循文审挍亦自理绪可寻诸家或未暇也故譌漏尤多云㸃烦所列皆捡章句最缭绕者为条总十有四而摘迁史者乃居其九葢举正史首部以发凡也太史公杂取国语世本国䇿之羣书而彚为一书叠见复出古趣自流数墨㝷行大家弗屑虽烦亦复何疵然刘氏之前论之者已振振有辞矣班叔皮曰一人之身文重思烦故其书刋落不尽尚有盈辞也观是书者切磋究之固不必为烦者病亦不得谓㸃者苛史通通释卷十五史通通释卷十六钦定四库全书史通通释卷十六无钖浦起龙撰外篇杂説上春秋案春秋之书弑也称君君无道称臣臣之罪如齐之简公未闻失德陈恒搆逆罪莫大焉而哀十四年书齐人弑其君壬于舒州斯则贤君见抑而贼臣是党求诸旧例理独有违但此是絶笔获麟之后弟子追书其事岂由以索续组不类将圣之能者乎何其乖刺之甚也按论语陈恒弑其君请讨之圣语森然斥弑者以名矣而春秋乃书人刘子摘之是也称君称臣齐人弑案春秋左氏传释经云灭而不有其地曰入如入陈入卫入郑入许即其义也至柏举之役子常之败庚辰吴入独书以郢夫诸侯列爵并建国都惟取国名不称都号何为郢之见入遗其楚名比于他例一何乖踳寻二传所载皆云入楚岂左氏之本独为谬欤按此条纠左也不以入左传条而以入春秋何也此事左经与公谷经不同仍本经以为言也入楚入郢若此类读书略去者何限可砭心麄者释经曰入入陈卫郑许吴入书郢二传云入楚左氏传左氏之叙事也述行师则簿领盈视哤聒沸腾论备火则区分在目修饰峻整言胜㨗则收获都尽记奔败则披靡横前申盟誓则慷慨有余称谲诈则欺诬可见谈恩惠则煦如春日纪严切则凛若秋霜叙兴邦则滋味无量陈亡国则凄凉可悯或腴辞润简牍或美句入咏歌跌宕而不羣纵横而自得若斯才者殆将工侔造化思涉鬼神着述罕闻古今卓絶如二传之叙事也榛芜溢句疣赘满行华多而少实言拙而寡味若必方于左氏也非唯不可为鲁卫之政差肩雁行亦有云泥路阻君臣礼隔者矣按此亦申左之余也申左多论载事之合离此条乃论文字之工拙衡二传太轩轾失平哤聒左传称仲尼曰鲍庄子之智不如葵葵犹能卫其足夫有生而无识有质而无性者其唯草木乎然自古设比兴而以草木方人者皆取其善恶薰莸荣枯贞脆而已必言其含灵畜智隐身违祸则无其义也寻葵之向日倾心本不卫足由人覩其形似强为立名亦由今俗文士谓鸟鸣为啼花发为笑花之与鸟安有啼笑之情哉必以人无喜怒不知哀乐便云其智不如花花犹善笑其智不如鸟鸟犹善啼可谓之谠言者哉如鲍庄子之智不如葵葵犹能卫其足即其例也而左氏録夫子一时献言以为千载笃论成微婉之深累玷良直之髙范不其惜乎按旧评谓葵犹卫足似诗家兴趣黏皮帯骨则笨矣知㡬此条诚不免是知不如葵舌端浮佻无闗垂训刘氏如曰此非圣人语则入理矣葵犹卫足公羊传公羊云许世子止弑其君曷为加弑讥子道之不尽也其次因言乐正子春之视疾以明许世子之得罪寻子春孝道义感神明固以方驾曾闵连踪丁郭茍事亲不逮乐正便以弑逆加名斯亦拟失其流责非其罪葢公羊乐正俱出孔父门人思欲更相引重曲加谈述所以乐正行事无理輙书致使编次不伦比喻非类言之可为嗤怪也按弑与孝是善恶两尽头处故以儗失其伦怪之许止弑丁郭俱出门人语曰彭蠡之濵以鱼食犬斯则地之所富物不称珍案齐密迩海隅鳞介惟错故上客食肉中客食鱼斯即齐之旧俗也然食鲂鲙鲤诗人所贵必施诸他国是曰珍羞如公羊传云晋灵公使勇士杀赵盾见其方食鱼飱曰子为晋国重卿而食鱼飱是子之俭也吾不忍杀子葢公羊生自齐邦不详晋物以东土所贱谓西州亦然遂目彼嘉馔唿为菲食着之食録以为格言非惟与左氏有乖亦于物理全爽者矣按土物贵贱讵云一概然辩亦稺矣且又无谓史通徃徃有此上客中客食鱼飱汲冡纪年语曰传闻不如所见斯则史之所述其谬已甚况乃传写旧记而违其本録者乎至如虞夏商周之书春秋所记之説可谓备矣而竹书纪年出于晋代学者始知后启杀益太甲杀伊尹文丁杀季歴共伯名和郑桓公厉王之子则与经典所载乖刺甚多又孟子曰晋谓春秋为乗寻汲冡璅语即乗之流邪其晋春秋篇云平公疾梦朱罴窥屏左氏亦载斯事而云梦黄熊入门必欲舍传闻而取所见则左传非而晋文实矣呜唿向若二书不出学者为古所惑则代成聋瞽无由觉悟也按此亦疑古之余也赘尾数语尤为害理观本传其子彚尝以汲冡诸书皆后人追修非当时正史特着外传以判之意亦不直其父説与杂説中凡此类皆出成卷书之前葢其平日观书随手籍记之所存也若已作疑古篇后岂复缀此耶唐人遗集芜章颣句迭见错出不自割弃多似此共伯名和郑桓厉王子朱罴史记夫编年叙事溷杂难辨纪传成体区别异观昔读太史公书毎怪其所採多是周书国语世本战国䇿之流近见皇家所撰晋史其所採亦多是短部小书省功易閲者若语林世说搜神记幽明録之类是也如曹干两氏纪孙檀二阳秋则皆不之取故其中所载美事遗略甚多若以古方今当然则知史公亦同其失矣斯则迁之所録甚为肤浅而班氏称其勤者何哉按或疑此为八条之序此中不应有序例也知㡬服膺左氏内传惜司马之未见故首条及之所云亦略见採撰篇所採多小书曹千孙檀称其勤孟坚又云刘向扬雄博极羣书皆服其善叙事释岂时无英秀易为雄霸者乎不然何虚誉之甚也史记邓通传云文帝崩景帝立向若但云景帝立不言文帝崩斯亦可知矣何用兼书其事乎释又仓公传称其传黄帝扁鹊之脉书五色诊病知人死生决嫌疑定可治诏召问其所长对曰传黄帝扁鹊之脉书以下他文尽同上説夫上既有其事下又载其言言事虽殊委曲何别释案迁之所述多有此类而刘扬服其善叙事也何哉释按此亦简晦㸃烦余论凡章节离立各有定分即如此条所言皆属叙事而首尾唿应复有刘扬句眼其为片段较然明白诸本此断彼连当开反合皆所谓隙中观鬬者也向雄皆服文帝崩景帝立太史公撰孔子世家多採论语旧説至管晏列传则不取其本书以为时俗所有故不复更载也案论语行于讲肆列于学官重加编勒秪觉烦费如管晏者诸子杂家经史外事弃而不録实杜异闻夫以可除而不除宜取而不取以斯着述未覩厥义按论语从何处节採刘子能见其大至史公之传管晏论其轶事意固别有感也然以史法绳之毕竟刘言为正列于学官昔孔子力可翘闗不以力称何则大圣之德具美者衆不可以一介标末持为百行端首也至如逹者七十分以四科而太史公述儒林则不取游夏之文学着循吏则不言冉季之政事至于货殖为传独以子贡居先掩恶扬善既忘此义成人之美不其阙如按此段人多误㑹细按之非恡儒林循吏之绌四贤乃嗤子长之以货殖累端木也葢为范白猗卓之间阑及圣门弟子而发两层文势侧注而先以德不称力比例引端意可知已后閲王厚斋考史已得此解孔子翘闗货殖司马迁自序传云为太史七年而遭李陵之祸幽于缧绁廼喟然而叹曰是予之罪也身亏不用矣自叙如此何其略哉夫云遭李陵之祸幽于缧绁者乍似同陵陷没以寘于刑又似为陵所间获罪于国遂令读者难得而详赖班固载其与任安书书中具述被刑所以傥无此録何以克明其事者乎按子长以别简白罪由惧史体之䙝也子元即以报书攻自叙诫史笔之率也作书读书各自不茍学者两有所取法焉七年而遭句若刋云七年而以讼李陵获罪则事由便明与任安书汉书载子长与任少卿书歴説自古述作皆因患而起末云不韦迁蜀世传吕览案吕氏之修撰也广招俊客比迹春陵共集异闻拟书荀孟思刋一字购以千金则当时宣布为日久矣岂以迁蜀之后方始传乎且必以身既流移书方见重则又非闗作者本因发愤着书之义也而輙引以自喻岂其伦乎若要多举故事成其博学何不云虞卿穷愁着书八篇而曰不韦迁蜀世传吕览斯葢识有不该思之未审耳按从发愤着书得间此条开宋人説部家言不韦春陵虞卿昔春秋之时齐有夙沙卫者拒晋殿师郭最称辱伐鲁行唁臧坚抉死此阉官见鄙其事尤着者也而太史公与任少卿书论自古刑余之人为士君子所贱者唯以弥子瑕为始何浅近之甚邪但夙沙出左氏传汉代其书不行故子长不之见也夫博考前古而舍兹不载至于乗传车探禹穴亦何为者㢤按此亦惜史公不见左传之一证郭最臧坚魏世家太史公曰説者皆曰魏以不用信陵君故国削弱至于亡余以为不然天方令秦平海内其业未成魏虽得阿衡之徒曷益乎释夫论成败者固当以人事为主必推命而言则其理悖矣释葢晋之获也由夷吾之愎谏秦之灭也由胡亥之无遗周之季也由幽王之惑襃姒鲁之逐也由稠父之违子家释然则败晋于韩狐突已志其兆亡秦者胡始皇久铭其説檿弧箕服彰于宣厉之年徴褰与襦显自文武之世恶名早着天孽难逃假使彼四君才若桓文德同汤武其若之何释苟推此理而言则亡国之君他皆倣此安得于魏无讥者㢤释夫国之将亡也若斯则其将兴也亦然释葢嬀后之为公子也其筮曰八世莫之与京毕氏之为大夫也其占曰万名其后必大姬宗之在水浒也鸑鷟鸣于岐山刘姓之在中阳也蛟龙降于丰泽斯皆瑞表于先而福居其后释向若四君德不半古才不逮人终能坐登大寳自致宸极矣乎释必如史公之议也则亦当以其命有必至理无可辞不复嗟其智能颂其神武者矣夫推命而论兴灭委运而忘襃贬以之垂诫不其惑乎释自兹以后作者着述往往而然如鱼豢魏略议虞世南帝王论或叙辽东公孙之败或述江左陈氏之亡其理并以命而言可谓与子长同病者也释按不信禨祥是知㡬识髙处胜五行错误诸篇诸杂説中当推此条为最论既入理文复成章合作可诵败晋于韩亡秦者胡檿弧箕服徴褰与襦妫后莫京毕万必大水浒鸑鷟中阳蛟龙魏略议帝王论诸汉史汉书孝成纪賛曰成帝善修容仪升车正立不内顾不疾言不亲指临朝渊嘿尊严若神可谓穆穆天子之容貎矣又五行志曰成帝好微行选期门郎及私奴客十余人皆白衣袒帻自称富平侯家或乗小车御者在茵上或皆骑出入逺至旁县故谷永谏曰陛下昼夜在路独与小人相随乱服共坐溷淆无别公卿百寮不知陛下所在积数年矣由斯而言则成帝鱼服嫚游乌集无度虽外饰威重而内肆轻薄人君之望不其缺如观孟坚纪志所言前后自相矛盾者矣按赞与志殊体有婉辞有实録固不相妨然尝因是有警焉临朝所接异彼私奴色庄者流时闻行推之而让千乗者勃谿于豆羮逃空谷者撄情于好爵皆其类也故君子慎之鱼服乌集观太史公之创表也于帝王则叙其子孙于公侯则纪其年月列行萦纡以相属编字戢孴而相排虽燕越万里而于径寸之内犬牙可接虽昭穆九代而于方尺之中雁行有叙使读者閲文便覩举目可详此其所以为快也释如班氏之古今人表者唯以品藻贤愚激扬善恶为务尔既非国家递袭禄位相承而亦复界重行狭书细字比于他表殆非其类欤葢人列古今本殊表限必恡而不去则宜以志名篇始自上上终于下下并当明为标榜显列科条以种类为篇章持优劣为次第仍毎于篇后云右若干品凡若干人亦犹地理志肈述京华末陈边塞先列州郡后言户口也释按古今人表之赘而为酌以志名例以地理就格言格云尔非质言也如前者载言一篇及书志篇人形方言等论拈死句者胥失之节首表体一段与表歴篇异议彼按已论之自汉已降作者多门虽新书已行而旧録仍在必挍其事可得而言案刘氏初兴书唯陆贾而已子长述楚汉之事专据此书譬夫行不由径出不由戸未之闻也然观迁之所载往往与旧不同如郦生之初谒沛公髙祖之长歌鸿鹄非唯文句有别遂乃事理皆殊释又韩王名信都而輙去都留信用使称其名姓全与淮隂不别班氏一准太史曾无弛张静言思之深所未了释按班之袭马实多有太因仍者即如后条所论司马迁传可见已至韩王信云云乃子元误非孟坚误也后注辩之由径由戸郦生初谒歌鸿鹄韩王信司马迁之叙传也始自初生及乎行歴事无巨细莫不备陈可谓审矣而竟不书其字者岂墨生所谓大忘者乎而班固仍其本传了无损益此又韩子所以致守株之説也如固之为迁传也其初宜云迁字子长冯翊阳夏人其序曰云云至于事终则言其自叙如此着述之体不当如是耶此条与下二条可分为三可合为一大忘马卿为自叙传具在其集中子长因録斯篇即为列传班氏仍旧曾无改夺寻固于马扬传末皆云迁雄之自序如此至于相如篇下独无此言葢止凭太史之书未见文园之集故使言无画一其例不纯按合两条其序曰其自叙如此观之可得纂状为文之体庐陵碑版多用之困学纪闻云史通云相如以自叙为传今攷之本传未见其为自叙意者相如集载本传如贾谊新书末篇欤伯厚似未见此节而云然马卿自叙文园汉书东方朔传委𤨏烦碎不类诸篇且不述其亡殁歳时及子孙继嗣正与司马相如司马迁扬雄传相类寻其传体必曼倩之自叙也但班氏脱略故世莫之知按东方传之为自叙更无考序传篇亦未之及北平本讥脱略亡殁等语以为见小不考洞𠖇记者噫亦失考矣杂述篇云郭子横之洞𠖇全搆虚词用惊愚俗其言侃侃顾意其为未见而小之邪史通凡王乔左慈辈皆斥其不经洞𠖇荒诞之尤者也紫海丹浆大雅不道夏侯孝若序东方像赞曰谈者以先生神交造化灵为星辰此又竒怪怳惚不可备论者也葢昔人扫弃乆矣苏子卿父建行事甚寡韦𤣥成父贤德业稍多汉书编苏氏之传则先以苏建标名列韦相之篇则不以韦贤冠首并其失也按此条所论论篇题也苏建子武韦贤子𤣥成并父子同传而父之事简子之事烦二事亦同如此则宜一例标题矣今乃苏传以建名篇韦传则以𤣥成名篇传同例异故为此论或笑之曰子未见汉书耶汉书明是韦贤传子何据而言若是曰据史通是节也节之文曰苏传以建标名韦篇不以贤冠首故知题是𤣥成也古人诗集文集篇题一本作某一本作某者不可悉数史传何独无之唐代未行版本随手写録流传各异子元适见是本耳曰是则然矣其不曰父贤而曰父孟有说乎曰误耳自孟至贤五丗故曰其先韦孟家子元非懵岂未见之此又后人涂窜之咎也苏建韦贤班固称项羽贼义帝自取天亡又云于公髙门以待封严母扫地以待䘮如固斯言则深信夫天怨神怒福善祸淫者矣至于其赋幽通也复以天命久定非人理所移故善恶无徴报施多爽斯则同理异说前后自相矛盾者焉按此与孝成帝一条相似然赞是史论赋祗言懐固非一概于公髙门严母扫地赋幽通或问张辅着班马优劣论云迁叙三千年事五十万言固叙二百年事八十万言是固不如迁也斯言为是乎答曰不然也案太史公书上起黄帝下尽宗周年代虽存事迹殊略至于战国已下始有可观然迁虽叙三千年事其间详备者唯汉兴七十余载而已其省也则如彼其烦也则如此求诸折中未见其宜班氏汉书全取史记仍去其日者仓公等传以为其事烦芜不足编次故也若使马迁易地而处撰成汉书将恐多言费辞有踰班氏安得以此而定其优劣邪按此即内篇烦省之说而其下语则烦省篇较平允以此见杂说诸条非一时所作亦非作正书了才作杂説随触随书或先或后故异时所见有合有离观者平心循理而进退之则得矣此条合马班言之故附分论史汉之后张辅汉书断章事终新室如叔皮存殁时入中兴而輙引与前书共编者葢序传之恒例者耳释荀恱既删略班史勒成汉纪而彪论王命列在末篇释夫以规讽隗嚣翼戴光武忽以东都之事擢居西汉之中必如是则賔戯幽通亦宜同载者矣按两汉之交凡所论着为新莽作者前纪收之可也为隗嚣作即与先汉不相及矣若叙传家追称厥考则虽事闗来代而鉅制必登论譔先美礼所尚也此种钩画明晢谛当珥笔者其知所取衷㢤此乃纠荀恱汉纪也观已上二条知前所标汉诸史三字浑成该举委是原文至其下所记条数决非初数耳彪论列末篇賔戯幽通史通通释卷十六史通通释卷十七钦定四库全书史通通释卷十七无钖浦起龙撰外篇杂説中诸晋史东晋之史作者多门何氏中兴实居其最而为晋学者曾未之知倘湮灭不行良可惜也王檀着书是晋史之尤劣者方诸前代其陆贾褚先生之比欤道鸾不揆浅才好出竒语所谓欲益反损求妍更媸者矣按正史篇云贞观中诏以晋史十八家未能尽善更加纂録为百三十二卷自是言晋史者弃其旧本焉吁自唐初一弃遂絶于今洵不能无湮灭可惜之叹后何从覩其优劣耶评者谓玉海言法盛书窃之郗绍讥子元未考夫何果窃而书果善固无伤于居最一语也不亦所砭非所病耶况其事本见南史不待玉海辁才喜卖弄偏纳败缺也臧氏晋书称苻坚之窃号也虽疆宇狭于石虎至于人物则过之案后石之时张据𤓰凉李专巴蜀自辽而左人属慕容涉汉而南地归司马逮于苻氏则兼而有之禹贡九州实得其八而言地劣于赵是何言欤夫识事未精而轻为着述此其不以量也张勔抄撮晋史不求异同而备掲此言不从沙汰罪又甚矣按臧史谓苻坚狭于后石其言实踈而刘之所鄙尤在张勔也晚明版行诸书传刻卤莽读者触处胶牙止如此条曰自辽而左氏属慕容氏字当由民字之譌唐讳民为人亦有信手忘讳者因民作氏岂复成语又曰沙漠西南地归司马自晋之东悬隔朔野逾二千里沙漠二字适从何来细推所自步脱止而成沙汉縁沙而转漠离而益逺遂失其宗人茍稍涉史书冝皆刺眼自来评者于此类曾莫之省方且挦撦冷僻逞诡臆而衒多知不疑其所当疑而强辩其所不必辩载籍极博文章无口书之受诬独史通㢤凉蜀辽汉苻氏兼之张勔夫学未该博鉴非详正凡所脩撰多聚异闻其为踳駮难以觉悟案应劭风俗通载楚有叶君祠即叶公诸梁庙也而俗云孝明帝时有河东王乔为叶令尝飞凫入朝及干寳搜神记乃隐应氏所通而收流俗怪説释又刘敬叔异苑称晋武库失火汉髙祖斩蛇劔穿屋而飞其言不经致梁武帝令殷芸编诸小说及萧方等撰三十国史乃刋为正言释既而宋求汉事旁取令升之书唐徴晋语近凭方等之録编简一定胶漆不移释故令俗之学者説凫履登朝则云旧书旧记释谈蛇剑穿屋必曰晋典明文释遮彼虚词成兹实録语曰三人成市虎斯言其得之者乎释按志怪奚必去谐撰史自宜识大语有轩轾意有隄防非灾非祥靡劝靡戒必严诸此而后史之为体尊而其为用鉅间尝取后史验之遇此等事多放活句子元教之欤搜神异苑收之杂述之篇存小説也史而掇取则猥江璧门枢襃以可称之语徴异兆也事无闗系则讥不合全书叅互不知出语持平可作事始书观可作注书家法殷芸小説萧方等市虎马迁持论称尧世无许由应劭着録云汉代无王乔其言谠矣至士安撰髙士传具説箕山之迹令升作搜神深信叶县之灵此并向声背实舍真从伪知而故为罪之甚者近者宋临川王义庆着世说新语上叙两汉三国及晋中朝江左事刘峻注释摘其瑕疵伪迹昭然理难文饰而皇家撰晋史多取此书遂採康王之妄言违孝标之正説以此书事奚其厚颜按与上条同指许由之事史公亦非遽以为无特设为疑词借其人挑起夷齐之见称耳愚又疑荘列寓言人名有无顾勿深考若家语所称少正卯谓其言行伪僻七日受诛然究无乱政实事更未闻请命行刑曾圣人而为是急切专輙之举乎亦鄙心之所不安也再详此条葢由新晋书採用世説而发义庆之书孝标之摘正如松之之于陈志何去何从亦未可执愚意史氏之文有传闻异説者主其所共宗无废其所别见疑以传疑乃成信史明惠帝实焚而世传行遁今史以史宬为徴信仍以逊国为传疑可以质鬼神俟百世矣汉吕后以妇人称制事同王者班氏次其年月虽与诸帝同编而记其事迹实与后妃齐贯皇家诸学士撰晋书首发凡例而云班汉皇后除王吕之外不为作传并编叙行事寄出外戚篇所不载者唯元后耳安得輙引吕氏以为例乎葢由读书不精识事多阙徒以本纪标目以编髙后之年遂疑外戚裁篇輙叙娥姁之事其为率略不亦甚邪按此条之駮晋史駮凡例也但文内似多脱譌存而不论杨王孙布囊盛尸裸身而葬伊籍对吴以一拜一起未足为劳求两贤立身各有此一事而已而汉书蜀志为其立传前哲致讥言之详矣然杨能反经合义足矫奢𦵏之愆伊以敏辞辨对可免使乎之辱列诸篇第犹有可取释近者皇家撰晋书着刘伶毕卓传其叙事也直载其嗜酒沈湎悖礼乱德若斯而已为传如此复何所取者哉释按合前所论搜神异苑世説及此条刘毕传观之刋除诞放约勒编摩皆华士所畏恶者故史通往往召谤论者认得刘公是尊严国史便自意平谈苑説铃之流原非其所禁絶也杨王孙伊籍刘伶毕卓宋略裴㡬原删略宋史定为二十篇芟烦撮要实有其力释而所録文章颇伤芜秽如文帝除徐傅官诏颜延年元后哀册文颜峻讨二凶檄孝武拟李夫人赋裴松之上注国志表孔希先罪许曜词凡此诸文是尤不宜载者释何则羡亮威权震主负芒猜忌将欲取之必先与之既而罪名具列刑书是正则先所降诏本非实録而乃先后双载坐令矛盾两伤夫国之不造史有哀册自晋宋已还多载于起居注词皆虚饰义不足观必以略言之故宜去也昔汉王数项袁公檄曹若不具録其文难以暴扬其过至于二凶为恶不言可知无俟檄数始明罪状必刋诸国史岂益异同孝武作赋悼亡钟心内宠情在儿女语非军国松之所论者其事甚末兼复文理非工熈先搆逆懐姧矫言欺衆且所为藁草本未宣行释斯并同在编次不加铨择岂非芜滥者邪释向若除此数文别无他説则宋年美事遗略葢寡何乃应取而不取宜除而不除乎但近代国史通多此累有同自郐无足致讥若裴氏者衆作之中所可与言史者故偏举其事以申掎摭云按此条须理㑹略字正名国史何妨详载子野书既以略名而具列芜篇则名实不相副矣与载言载文两篇意皆各出子元歴诋三国裴注为其知博而不知约也裴注徴书甚富而择言不精富则骛博者尚之如踈寮称刘孝标注世説引晋氏一朝记载凡一百六十六家皆出正史外亦是此意不精则识大者病之如朱子论李延夀南北史除司马公通鑑所取其余只是一部好看的小説亦是此意除徐傅官诏元后哀册讨二凶檄拟李夫人赋注国志表罪许曜词后魏书宋书载佛貍之入冦也其间胜负葢皆实録焉魏史所书则全出沈本释如事有可耻者则加减随意依违饰言至如刘氏献女请和太武以师婚不许此言尤可怪也释何者江左皇族水乡庶姓若司马刘萧韩王或出于亡命或起自俘囚一诣桑干皆成禁脔此皆魏史自述非他国所传释然则北之重南其礼如此安有黄旗之主亲屈己以求婚而白登之阵反怀疑而不纳其言河汉不亦甚哉释观休文宋典诚曰不工必比伯起魏书更为良史而收毎云我视沈约正如奴耳此可谓饰嫫姆而夸西施持鱼目而笑明月者也释按刘氏凡涉魏书只是一味斥夸佛貍入冦司马刘萧韩王桑干禁脔黄旗白登近者沈约晋书喜造竒説称元帝牛金之子以应牛继马后之徴邺中学者王劭宋孝王言之详矣而魏收深嫉南国幸书其短着司马叡传遂具録休文所言释又崔浩谄事狄君曲为邪説称拓䟦之祖本李陵之胄当时衆议抵斥事遂不行或有窃其书以渡江者沈约撰宋书索虏传仍传伯渊所述释凡此诸妄其流甚多傥无迹可寻则真伪难辨者矣按此段虽系在説魏之条其实魏沈并举刘氏深斥史家淆讹傅㑹之习愚甚韪之此与上条之説前者因习言语叙事曲笔诸篇累累言之矣此复赘言之故知杂説诸条多半是前书底本非后来继作也观开章第一篇便云自古编述文籍外篇言之备矣可验外篇非定在内篇后也牛继马后拓㧞之祖北齐诸史王劭国史至于论战争述纷扰贾其余勇弥见所长至如叙文宣逼孝靖以受魏禅二王杀杨燕以废干明虽左氏载季氏逐昭公秦伯纳重耳栾盈起于曲沃楚灵败于干谿殆可连类也又叙髙祖破宇文于邙山周武自晋阳而平邺虽左氏书城濮之役鄢陵之战齐败于鞍吴师入郢亦不是过也按知㡬称君懋书不一而足恨不得见矣此所论载四事非止述事乃论文也事最鉅而文亦最详练今观二李令狐所撰次大率皆借为蓝本故引注冝稍尽其曲折不得与他处节见事略者同例文宣逼魏禅常山废干明季逐昭公秦纳重耳栾盈起干谿髙祖破邙山周武平邺城濮鄢陵败于鞌吴入郢或问曰王劭齐志多记当时鄙言为是乎为非乎对曰古徃今来名目各异区分壤隔称谓不同所以晋楚方言齐鲁俗语六经诸子载之多矣释自汉已降风俗屡迁求诸史籍差覩其事或君臣之目施诸朋友或尊官之称属诸君父曲相崇敬标以处士王孙轻加侮辱号以仆夫舎长亦有荆楚训多为伙庐江目桥为圯南唿北人曰伧西谓东胡曰虏渠们底箇江左彼此之辞乃若君卿中朝汝我之义斯并因地而变随时而革布在方册无假推寻足以知甿俗之有殊验土风之不类释然自二京失守四夷称制夷夏相杂音句尤媸而彦鸾伯起务存隐讳重规德棻志在文饰遂使中国数百年内其俗无得而言释葢语曰知古而不知今谓之陆沈又曰一物不知君子所耻是则时无逺近事无巨细必籍多闻以成博识释如今之所谓者若中州名汉关右称羌易臣以奴唿母云姊主上有大家之号师人致儿郎之説凡如此例其流甚多必寻其本源莫详所出閲诸齐志则了然可知由斯而言劭之所録其为𢎞益多矣足以开后进之䝉蔽广来者之耳目微君懋吾㡬面墻于近事矣而子奈何妄加讥诮者哉释按知㡬论史黜饰崇真偏于里音不惜纸费可云有质癖矣处士王孙仆夫舎长多为伙桥为圯南唿北伧西谓东虏渠们底箇乃若君卿中州名汉关中称羌臣奴母姊主上大家师人儿郎皇家修五代史馆中坠藁仍存皆因彼旧事定为新史观其朱墨所圗铅黄所拂犹有可识者或以实为虚以非为是释其北齐国史皆称诸帝庙号及李氏撰齐书其庙号有犯时讳者即称谥焉至如变世宗为文襄改世祖为武成茍除兹世字而不悟襄成有别诸如此谬不可胜纪释又其列传之叙事也或以武定臣佐降在成朝或以河清事迹擢居襄代故时日不接而隔越相偶使读者瞀乱而不测惊骇而多疑释嗟乎因斯而言则自古着书未能精谠书成絶笔而遽捐旧章遂令玉石同烬真伪难寻者不其痛哉释按此条纠百药书所言改庙称谥似非大病紊时则不可然亦约举以见失真之概也至首尾言坠藁涂拂旧章捐烬尤增浩叹矣本来面目屈受改移推其用心不殊于恶害已而去其籍者㳟慎君子戒之哉愚综礉此书有行本互异者必注一作某有更定譌谬者必注旧作某葢深惧涂拂捐烬之为戾也世宗世祖武定河清周书今俗所行周史是令狐德棻等所撰其书文而不实雅而无检真迹甚寡客气尤烦释寻宇文初习华风事由苏绰至于军国词令皆凖尚书太祖勅朝廷他文悉凖于此葢史臣所记皆禀其规栁虬之徒从风而靡释案绰文虽去彼淫丽存兹典实而陷于矫枉过正之失乖夫适俗随时之义茍记言若是则其谬逾多爰及牛𢎞弥尚儒雅即其旧事因而勒成务累清言罕逄佳句释而令狐不能别求他述用广异闻唯凭本书重加润色遂使周氏一代之史多非实録者焉释按此条葢纠令狐周书也其中间一片皆是原徃关右倣行周官启自苏绰其人好縁饰经术以宇文周而貌成周岂特碔砆之与美玉而已用夏变夷圣贤所喜史臣载笔乌得举其国书尽弁髦之客气苏绰词令栁虬牛𢎞隋书昔贾谊上书晁错对䇿皆有益军国足贻劝戒而编于汉史读者犹恨其繁如隋书王劭袁充两传唯録其诡辞妄説遂盈一篇寻又申以诋诃尤其谄惑夫载言示后者贵于辞理可观既以无益而书岂若遗而不载葢学者神识有限而述者注记无涯以有限之神识观无涯之注记必如是则閲之心目视听告劳书之简编缮冩不给呜唿茍自古着述其皆若此也则知李斯之设坑穽董卓之成帷葢虽其所行多滥终亦有可取焉按观两传所録诡辞其人谅不得为纯臣矣但袁充无别见若劭则平生着述实非一种隋书一概抹煞而独扬其所丑实于史体有乖扬雄着书美新冣秽班史不録独于法言𤣥经书之甚详是可识去取之则也王劭任北朝史事大概都辑国书不为饰説人尽丑之令与袁充同传颛载芜篇意显出于偏抑知㡬力与申理言又岂无过激读者叅取史与史通而持平剂量焉庶乎两见其情矣此论愚于曲笔篇颇及之王劭袁充两传李斯坑穽董卓帷葢案隋史讥王君懋撰齐隋二史叙録烦碎至如刘臻还宅访子方知王劭思书为奴所侮此而毕载为失更多可谓尤而効之罪又甚焉者矣按此复抽论令狐隋书之猥杂也节首讥王君懋等句止是挑笔若其脱句不补㡬不知此条何指刘臻还宅王劭思书史通通释卷十七史通通释卷十八钦定四库全书史通通释卷十八无钖浦起龙撰外篇杂説下诸史夫盛服饰者以珠翠为先工缋事者以丹青为主至若错综乖所分布失宜则綵绚虽多巧妙不足者矣释观班氏公孙𢎞传赞直言汉之得人盛于武宣二代至于平津善恶寂蔑无覩持论如是其义靡闻必矜其美辞爱而不弃则宜微有改易列于百官公卿表后庶寻文究理颇相附㑹以兹编録不犹愈乎释又沈侯谢灵运传论全説文体备言音律此正可为翰林之补亡流别之总説耳如次诸史传实为乖越释陆士衡有云离之则双美合之则两伤信矣哉释按类举两传赞论皆属史家变体正见作手化裁用此为讥太煞印板矣然设移班赞为公卿表跋取沈论作流别弁言固自位置得所道可两行者多此类此条当与编次篇尾论彚商公孙𢎞传赞谢灵运传论其有事可书而不书者不应书而书者至如班固叙事㣲小必书至髙祖破项垓下斩首八万曾不涉言李齐于后主纪则书幸于侍中穆提婆第于孝昭纪则不言亲戎以伐奚于边疆小寇无不毕纪如司马消难拥数州之地以叛曾不挂言略大举小其流非一按此条专论可书不应书者举小大相反为言但其中有摘论未允处详具注内垓下斩首八万幸提婆第亲戎伐奚司马消难昔刘勰有云自卿渊已前多役才而不课学向雄已后颇引书以助文然近史所载亦多如是故虽有王平所识仅通十字霍光无学不知一经而述其言语必称典诰良由才乏天然故事资虚饰者矣释案宋书称武帝入关以鎭恶不伐逺方冯异于渭滨游览追思太公夫以宋祖无学愚智所委安能援引古事以酬荅羣臣者乎斯不然矣释更有甚于此者覩周齐二国俱出隂山必言类互乡则宇文尤甚释而牛𢎞王劭并掌䇿书其载齐言也则浅俗如彼其载周言也则文雅若此夫如是何哉非两邦有夷夏之殊由二史有虚实之异故也释夫以记宇文之言而动遵经典多依史汉此何异庄子述鲋鱼之对而辩类苏张贾生叙鵩鸟之辞而文同屈宋施于寓言则可求诸实録则否矣释世称近史编语唯周多美辞夫以博採古文而聚成今説是则俗之所传有鸡九钖酒孝经房中志醉乡记或师范五经或规模三史虽文皆雅正而事悉虚无岂可便谓南董之才宜居班马之軄也释按此亦言语等篇一派话头即是前卷论周史一条注脚通节之㫖总贯在引书助文四字中唐史訾郑余庆奏议类用古语人诮其不适时意正类此鲋鱼鵩鸟犹前云听雀闻牛也颇涉恶道如栁州与韦中立书雪与日岂有过哉顾吠者犬耳此种揶揄鄙心不喜卿渊二句仅通十字霍光无学镇恶方冯异渭滨思太公宋祖无学鲋鱼之对鵩鸟之辞鸡九钖等自梁室云季雕虫道长平头上尾尤忌于时对语俪辞盛行于俗始自江外被于洛中而史之载言亦同于此假有辨如郦叟吃若周昌子羽修饰而言仲由率尔而对莫不拘以文禁一概而书必求实録多见其妄矣按此原平头对语之习盛于梁代也然公自言之乃自袭之何耶岂谓施于文则可施于史不可耶我予互句对推之称人季汉已肈其端臧洪书与陈琳曰足下徼利于境外吾子託身于盟主是也輙读而病之平头上尾辨如郦叟吃若周昌夫晋宋已前帝王传授始自钖命终于登极其间牋䟽欵曲诏䇿频烦虽事皆伪迹言并饰让犹能备其威仪陈其文物俾礼容可识朝野具瞻逮于近古我则不暇至如梁武之居江陵齐宣之在晋阳或文出荆州假称宣德之令或书成并部虚云孝靖之勅凡此文诰本不施行必也载之起居编之国史岂所谓撮其机要翦截浮辞者哉但二萧陈隋诸史通多此失唯王劭所撰齐志独无是焉按此斥南北晚近诸朝自撰钖禅文诏月日以㡬史皆载之愈形其伪王志独无髙出诸史也文出荆州书成并部夫以暴易暴古人以为嗤如彦渊之改魏收也以非易非弥见其失矣而撰隋史者称澹大矫收失者何哉且以澹着书方于君懋岂唯其间可容数人而已史臣美澹而讥劭者岂所谓通鉴乎语曰蝉翼为重千钧为轻其斯之谓矣按此所主在魏书而所刺在魏澹与上条文义不相䝉王劭特带衡之耳故分擘冝稳详诸史诸条皆有承转语助本一片文字后人见头绪纷出遂离立之取便循览未为害事无如当连反断当断反连老杜诗云海图坼波涛旧绣移曲折閲之令人目迷细意分张颇烦裁缉别传刘向列女传云夏姬再为夫人三为王后夫为夫人则难以验也为王后则断可知矣释案其时诸国称王唯楚而已如巫臣諌庄将纳姬氏不言曾入楚宫则其为后当在周室葢周德虽衰犹称秉礼岂可族称姬氏而妻厥同姓者乎且鲁娶于呉谓之孟子聚麀之诮起自昭公未闻其先已有斯事礼之所载何其阙如又以女子一身而作嫔三代求诸人事理必不然释寻夫春秋之后国称王者有七葢由向误以夏姬之生当夫战国之世称三为王后者谓歴嫔七国诸王挍以年代殊为乖刺释至于他篇兹例甚衆故论楚也则昭王与秦穆同时言齐也则晏婴居宋景之后今粗举一二其流可知释观刘向对成帝称武宣行事世传失实事具风俗通其言可谓明鉴者矣释及自造洪范五行及新序説苑列女神仙诸传而皆广陈虚事多构伪辞非其识不周而才不足葢以世人多可欺故也呜唿后生可畏何代无人而輙轻忽若斯者哉夫传闻失真书事失实葢事有不获已人所不能免也至于故为异説以惑后来则过之尤甚者矣释案蘓秦答燕易王称有妇人将杀夫令妾进其药酒妾佯僵而覆之又甘茂谓蘓代云贫人女与冨人女㑹绩曰无以买烛而子之光有余子可分我余光无损子明此并战国之时游説之士寓言设理以相比兴及向之着书也乃用蘓氏之説为二妇人立传定其邦国加其姓氏以彼乌有持为指实何其妄哉释又有甚于此者至如伯竒化鸟对吉甫以哀鸣宿瘤隐形干齐王而作后此则不附于物理者矣复有懐嬴失节目为贞女刘安覆族定以登仙立言如是岂顾丘明之有传孟坚之有史哉释按已上二条并纠刘向也前条言年世舛譌后条言事理傅㑹夏姬昭王秦穆同时晏婴居宋景后世传失实进药酒分余光伯竒化鸟宿瘤隐形懐嬴刘安扬雄法言好论司马迁而不及左丘明常称左氏传唯有品藻二言而已是其鉴物有所不明者也且雄哂子长爱竒多杂又曰不依仲尼之笔非书也自序又云不读非圣之书然其撰甘泉赋则云鞭宓妃云云刘勰文心已讥之矣然则文章小道无足致嗤观其蜀王本纪称杜魄化而为䳌荆尸变而为鼈其言如是何其鄙哉所谓非言之难而行之难也按此条折扬子也即以其言还折之赋家夸威饰事宛虹入轩元𠖇困野何嫌荒诞着书则不可品藻二言爱竒多杂鞭宓妃杜魄荆尸夫十室之邑必有忠信欲求不朽𢎞之在人何者交阯逺居南裔越裳之俗也敦煌僻处西域昆戎之乡也求诸人物自古阙载葢由地居下国路絶上京史官注记所不能及也既而士燮着録刘昞裁书则磊落英才粲然盈瞩者矣向使两贤不出二郡无记彼边隅之君子何以取闻于后世乎是知着述之功其力大矣岂与夫诗赋小技挍其优劣者哉按此条人文互表士燮刘昞皆生长偏陲而人因文显见着述家功用宏长士燮刘昞自战国已下词人属文皆伪立客主假相詶答至于屈原离骚辞称遇渔父于江渚宋玉髙唐赋云梦神女于阳台夫言并文章句结音韵以兹叙事足验凭虚而司马迁习凿齿之徒皆採为逸事编诸史籍疑误后学不其甚邪必如是则马卿逰梁枚乗谮其好色曹植至洛宓妃覩于巖畔撰汉魏史者亦冝编为实録矣按此辟屈原列传之採録渔父辞汉晋春秋之援证神女事也别传一科不涉史乗而此条夹入二史颇嫌为例不纯亦縁此下连举寓言假之起例耳渔父神女马卿好色曹植至洛宓妃嵇康撰髙士传取庄子楚辞二渔父事合成一篇夫以园吏之寓言骚人之假说而定为实録斯已谬矣况此二渔父者较年则前后别时论地则南北殊壤而輙併之为一岂非惑哉茍如是则苏代所言双擒蚌鹬伍胥所遇渡水芦中斯并渔父善事亦可同归一録何止揄袂缁帷之林濯缨沧浪之水若斯而已也庄周着书以寓言为主嵇康述髙士传多引其虚辞至若神有混沌编诸首録茍以此为实则其流甚多至如鼃鼈竞长蚿蛇相怜鷽鸠笑而后言鲋鱼忿以作色向使康撰幽明録齐谐记并可引为真事矣夫识理如此何为而薄周孔哉按已上二条并纠中散书也旧本聨为一通鬬橁未致前论中垒亦分条矣援而例之可无合糅二渔父擒鹬蚌渡芦中混沌其流甚多薄周孔杜元凯撰列女记博採经籍前史显録古老明言而事有可疑犹阙而不载斯岂非理存雅正心嫉邪僻者乎君子哉若人也长者哉若人也按此借元凯书指出着书正令曰显録明言有疑犹阙卓哉当为輓近世掩袭作伪者一提其耳列女记李陵集有与苏武书词采壮丽音句流靡观其文体不类西汉人殆后来所为假称陵作也迁史缺而不载良有以焉编于李集中斯为谬矣按决陵此书为假作具眼在坡老之前可悟此老非不知文者海虞王侍御峻为余言子瞻疑此书出齐梁人手恐亦彊坐江文通上建平王书已用少卿搥心之语岂以时流语作典故哉当是汉季晋初人拟为之杂识夫自古学者谈称多矣精于公羊者尤憎左氏习于太史者偏嫉孟坚夫能以彼所长而攻此所短持此之是而述彼之非兼善者鲜矣又观世之学者或躭翫一经或专精一史谈春秋者则不知宗周既陨而人有六雄论史汉者则不悟刘氏云亡而地分三国亦犹武陵隐士灭迹桃源当此晋年犹谓暴秦之地也释假有学穷千载书总五车见良直而不觉其善逢牴牾而不知其失葛洪所谓藏书之箱箧五经之主人而夫子有云虽多亦安用为其斯之谓也释按此条谓读书颛泥一家局䕶偏遗自亦一病至若博涉羣书而胸迷苍素又为徒读矣葢首条泛举之文桃源夫邹好长缨齐珍紫服斯皆一时所尚非百王不易之道也至如汉代公羊擅名三传晋年庄子髙视六经今并挂壁不行缀旒无絶岂与夫春秋左氏古文尚书虽暂废于一朝终独髙于千载挍其优劣可同年而语哉按集内尚书春秋徃徃连举此条持论庄悫可证向诸疑惑果非质言长缨紫服夫书名竹帛物情所竞虽圣人无私而君子亦党葢易之作也本非记事之流而孔子系辞輙盛述颜子称其殆庶虽言则无媿事非虚美亦由视予犹父门人日亲故非所要言而曲垂编録者矣释既而扬雄寂寞师心典诰至于童乌稚子蜀汉诸贤太𤣥法言恣加襃赏虽内举不避而情有所偏者焉释夫以宣尼叡哲子云参圣在于着述不能忘私则自中庸以降抑可知矣如谢承汉书偏党吴越魏收代史盛夸胡塞复焉足怪哉释按此本为谢魏偏怙而发多事牵扯烘託以自取讥集中授人口实处皆然童乌蜀汉诸贤子云参圣子曰女为君子儒无为小人儒儒诚有之史亦冝然葢左丘明司马迁君子之史也吴均魏收小人之史也其薫莸不类何相去之逺哉按史而以君子小人命之竒情确品此岂于文句间求之向来申左乙马人或以过分疑之观此可以融通前説矣礼云礼云玉帛云乎哉史云史云文饰云乎哉何则史者固当以好善为主嫉恶为次若司马迁班叔皮史之好善者也晋董狐齐南史史之嫉恶者也必兼此二者而重之以文饰其唯左丘明乎自兹已降吾未之见也按好善嫉恶两言分品亦确夫所谓直笔者不掩恶不虚美书之有益于襃贬不书无损于劝诫但举其宏纲存其大体而已非谓丝毫必録𤨏细无遗者也如宋孝王王劭之徒其所记也喜论人帷簿不修言貌鄙事讦以为直吾无取焉按宋与王皆刘氏所盛称者于此仍无恕辞可知胸中不设封府异夫党枯䕶朽辈人夫故立异端喜造竒说汉有刘向晋有葛洪近者沈约又其甚也后来君子幸为详焉按向洪书杂家也休文书正史也故曰又甚昔魏史称朱异有口才挚虞有笔才故知喉舌翰墨其辞本异而近世作者撰彼口词同诸笔文斯皆以元瑜孔璋之才而处丘明子长之任文之与史何相乱之甚乎按此亦史体尚质之㫖口才笔才元瑜孔璋夫载笔立言名流今古如马迁史记能成一家扬雄太𤣥可传千载此则其事尤大记之于传可也至于近代则不然其有彫虫末伎短才小说或为集不过数卷或着书才至一篇莫不一一列名编诸传末事同七略巨细必书斯亦烦之甚者按书贵持择有多而不足传者有少而不可没者冝勿以卷帙为差次然如注内所列除周官礼记二音有关经学余则𤨏杂居多其书即可留而传固可不具载也研神辨茗酪捡今本梁陈纪传原不録恐姚氏前别本有之子曰齐景公有马千驷死之日人无德而称焉伯夷叔齐饿于首阳之下民到于今称之若汉代青翟刘舍位登丞相而班史无録姜诗赵壹身止计吏而谢书有传即其例也今之修史者则不然其有才德阙如而位宦通显史臣载笔必为立传其所记也止具其生前歴官殁后赠谥若斯而已矣虽其间伸以状迹粗陈一二么么恒事曾何足观始自伯起魏书迄乎皇家五史通多此体流荡忘归史汉之风忽焉不祀者矣按后来诸史恐亦不免奈何假如汉书列传人不盈三百宋史年视西汉稍赢而列传人至二千四百有竒又辽金北人不与焉何古才之难而晚秀之蔚若斯其逺耶青翟刘舍姜诗赵壹史通通释卷十八史通通释卷十九钦定四库全书史通通释卷十九无钖浦起龙撰外篇汉书五行志错误班氏着志牴牾者多在于五行芜累尤甚今輙条其错缪定为四科一曰引书失宜二曰叙事乖理三曰释灾多滥四曰古学不精又于四科之中疏为杂目类聚区分编之如后按是篇彊半捡举错误如所指遗脱复沓淆讹糅杂之类皆是至第三科带纠傅㑹尤为法言第一科引书失宜者其流有四一曰史记左氏交错相併二曰春秋史记杂乱难别三曰屡举春秋言无定体四曰书名去取所记不同其志叙言之不从也先称史记周单襄公吿鲁成公曰晋将有乱又称宣公六年郑公孙曼满与王子伯廖语欲为卿案宣公六年自左传所载也夫上论单襄则持史记以标首下列曼满则遗左氏而无言遂令读者疑此宣公亦出史记而不云鲁后莫定何邦是非难悟进退无准此所谓史记左氏交错相併也按春秋以鲁纪年谁不知宣公为鲁君者然既先列他书而踵事续叙则固当于宣公之上加春秋鲁三字此书法定律也单襄吿鲁曼满语志云史记成公十六年公㑹诸侯于周案成公者即鲁侯也班氏凡説鲁之某公皆以春秋为冠何则春秋者鲁史之号言春秋则知公是鲁君今引史记居先成公在下书非鲁史而公舍鲁名胶柱不移守株何甚此所谓春秋史记杂乱难别也按史记成公四字如何胶并判语如谳然此一事班志之误更不止此附悉注中㑹于周案班书为志本以汉为主在于汉时直记其帝号谥耳至于它代则云某书某国君此其大例也至如叙火不炎上具春秋桓公十四年次叙稼穑不成直云严公二十八年而已夫以火稼之间别书汉莽之事年代已隔去鲁尤踈洎乎改説异端仍取春秋为始而于严公之上不复以春秋建名遂使汉帝鲁公同归一揆必为永例理亦可容在诸异科事又不尔求之画一其例无恒此所谓屡举春秋言无定体也按此所攻在例不画一故曰屡举无定体火稼之间案本志叙汉已前事多略其书名至于服妖章初云晋献公使太子率师佩之金玦续云郑子臧好为聚鹬之冠此二事之上每加左氏为首夫一言可悉而再列其名省则都捐繁则太甚此所谓书名去取所记不同也按合前条观之彼以偶脱春秋为轶例此以连缀左氏为冗笔故云去取不同本宁李氏曰古人读书细心一字不肯放过观此数条可见珮金玦聚鹬冠第二科叙事乖理者其流有五一曰徒发首端不副徴验二曰虚编古语讨事不终三曰直引时谈竟无它述四曰科条不整寻绎难知五曰标举年号详略无准志曰左氏昭公十五年晋籍谈如周葬穆后既除䘮而燕叔向曰王其不终乎吾闻之所乐必卒焉今王一歳而有三年之䘮二焉于是乎与䘮賔燕乐忧甚矣礼王之大经也一动而失二礼无大经矣将安用之案其后七年王室终如羊舌所説此即其效也而班氏了不言之此所谓徒发首端不副徴验也按前之引言既徴其所料后之书事不要其所终有头无尾故纠之三年之䘮二志云左氏襄公二十九年晋女齐语智伯曰齐髙子容宋司徒皆将不免子容专司徒侈皆亡家之主也专则速及侈则将以力毙九月髙子出奔北燕所载至此更无他説案左氏昭公二十年宋司徒奔陈而班氏採诸本传直写片言閲彼全书唯征半事遂令学者疑丘明之説有是有非女齐之言或得或失此所谓虚编古语讨事不终也按此条李本宁评最明评曰髙止华定二人并书宜双收以足前志而单徴髙止此叙事逗漏处子容专司徒侈志云成帝于鸿嘉永始之载好为微行置私田于民间谷永谏曰诸侯梦得田占为失国而况王者蓄私田财物为庶人之事乎已下弗云成帝悛与不悛谷永言效与不效谏词虽具诸事阙如此所谓直引时谈竟无它述者也按不书悛不书効断章取义之书则可也班之此志而文惟半至几成虚设矣鸿嘉永始其述庶徴之恒寒也先云釐公十年冬大雨雹随载刘向之占次云公羊经曰大雨雹续书董生之解案公羊所説与上奚殊而再列其辞俱云大雨雹而已释又此科始言大雪与雹继言殒霜杀草起自春秋讫乎汉代其事既尽仍重叙雹灾分散相离断絶无趣释夫同是一类而限成二条首尾纷拏而章句错糅此所谓科条不整寻绎难知者也按此条评家丛刺实未剖疏剖疏之须两截看前一截先举左氏釐十年合公羊经所言雨雹以为之的后一截乃统举全文谓雪雹霜三者忽彼忽此文不归类始于釐十之前先言桓雪而随以釐雹间之矣其下复间之雪事焉忽又间之霜事焉后又还而述雹焉故曰科条不整也评者但摘雹字之讹局于釐十年之一事不复从长片章法处加详是犹覩一指而失肩背也三传中同经异字如君氏尹氏入郢入楚之类未易一二数传写不凖流转靡常而谓子元不识雪字雹字恐未足以相服也夫公羊雹而左雪亦流转之譌也则或左经雪而汉志雹又或唐本雹而近本雪钞胥岐迕事所应有且刘向隂盛之解固以解雨雪即移为雨雹之解亦岂悖理乎愚故于釐十年雨雹注云今作雪疑唐本作雹也刘占董解始言继言夫人君改元肈自刘氏史官所録须存凡例案斯志之记异也首列元封年号不详汉代何君次言地节河平具述宣成二帝武称元鼎每岁皆书哀曰建平同年必録此所谓标举年号详略无准者也按古人此等处多不甚检㸃后世文笔益靡然而犯此者少矣第三科释灾多滥者其流有八一曰商㩁前世全违故实二曰影响不接牵引相㑹三曰敷演多端准的无主四曰轻持善政用配妖祸五曰但伸解释不显符应六曰考覈虽谠义理非精七曰妖祥可知寝嘿无説八曰不循经典自任胸懐志云史记周威烈王二十三年九鼎震是嵗韩魏赵簒晋而分其地威烈王命以为诸侯天子不恤同姓而爵其贼臣天下不附矣案周当战国之世微弱尤甚故君疑窃斧台名逃债正比夫泗上诸侯附庸小国者耳至如三晋䟦扈欲为诸侯虽假王命实由已出譬夫近代莽称安汉匪平帝之至诚卓号太师岂献皇之本愿而作者茍责威烈以妄施爵赏坐贻妖孽岂得谓人之情伪尽知之矣者乎此所谓商𣙜前世全违故实也按揆时势以立言非奖乱也此为通鑑纲目之所託始其文皆曰命晋大夫魏斯赵籍韩䖍为诸侯司马氏言天子自壊其礼也释书法者言以正纲常为万世戒也皆以病周也夫国形至纽解之时天变垂鼎震之警汉志此占为宋儒发脉是矣然耳食者遂不复以世㑹参之矣要之维世觇世各具识解宋人议论搘撑无救于弱势积痿不起者妾乗夫奴制主且然矣噫窃斧逃债莽称安汉卓号太师志云昭公十六年九月大雩先是昭母夫人归氏薨昭不戚而大蒐于比蒲又曰定公十二年九月大雩先是公自侵郑归而城中城二大夫围郓案大蒐于比蒲昭之十一年城中城围郓定之六年也其二役去雩皆非一载夫以国家恒事而坐延灾𤯝歳月既遥而方闻响应斯岂非乌有成説扣寂为辞者哉此所谓影响不接牵引相㑹也按傅㑹征应是五行志真坐病处是科所陈比诸科立意稍岐然仍入肻綮志言某𤯝之罚定作某应此为真傅㑹是科两大雩于年暌罚异之间纠其缪悠故可作傅㑹用亦仍可作错误用也志云严公七年秋大水董仲舒刘向以为严母姜与兄齐侯滛共杀桓公严释父雠复娶齐女未入而先与之淫一年再出㑹于道逆乱臣下贱之之应也又云十一年秋宋大水董仲舒以为时鲁宋比年有乗丘鄑之战百姓愁怨隂气盛故二国俱水案此説有三失焉释何者严公十年十一年公败宋师于乗丘及鄑夫以制胜克敌䇿勲命赏可以欢荣降福而反愁怨贻灾邪其失一也且先是数年严遭大水挍其时月殊在战前而云与宋交兵故二国大水其失二也释况于七年之内已释水灾始以齐女为辞终以宋师为应前后靡定向背何依其失三也释夫以一灾示𤯝而三说竞兴此所谓敷演多端准的无主也按此亦摉抉傅㑹之一间克敌降福之说评者非之以为贪人土地不得云福愚谓本文葢据鲁而言人侵我地而我克之岂贪耶刘説非过比年有战其释厥咎舒厥罚恒燠以为其政弛慢失在舒缓故罚之以燠冬而亡氷寻其解春秋之无氷也皆主内失黎庶外失诸侯不事诛赏不明善恶蛮夷猾夏天子不能讨大夫擅权邦君不敢制若斯而已矣次至武帝元狩六年冬亡氷而云先是遣卫霍二将军穷追单于斩首十余万级归而大行庆赏上又闵悔勤劳遣使巡行天下存赐鳏寡假与乏困举遗逸独行君子诣行在所郡国有以为便宜者上丞相御史以闻于是天下咸喜释案汉帝其武功文徳也如彼其先勐后寛也如此岂是有懦弱凌迟之失而无刑罚戡定之功哉何得茍以无氷示灾便谓与昔人同罪矛盾自已始末相违岂其甚邪此所谓轻持善政用配妖祸也按此讥占者不自闗照解灾罚则然征事实则不然以违反为参合所谓矛盾自已也似此并穷于傅㑹矣崑圃黄氏叔琳谓五行志自走拙路此其是欤志云孝昭元鳯三年太山有大石立眭孟以为当有庶人为天子者京房易传云太山之石颠而下圣人受命人君虏又曰石立于山同姓为天下雄案此当是孝宣皇帝即位之祥也夫宣帝出自闾阎坐登宸极所谓庶人受命者也以曾孙血属上纂皇统所谓同姓雄者也昌邑见废谪居逺方所谓人君虏者也释班书载此徴祥虽具有剖析而求诸后应曽不缕陈叙事之宜岂其若是茍文有所阙则何以载言者哉此所谓但申解释不显符应也按此条与第二科徒发首端略同愚谓志五行者止记灾祥不摭符应并亦不缀凿解乃是正体庐陵司天考所以识冠前史也而班志则必申解必徴应至如此志又类例不全能逃子元之駮乎眭孟志云成帝建始三年小女陈持弓年九嵗走入未央宫又云绥和二年男子王襃入北司马门上前殿班志虽已有证据言多疎濶今聊演而申之案女子九岁者九则阳数之极也男子王襃者王则巨君之姓也入北司马门上前殿者王莽始为大司马至哀帝时就国帝崩后仍此官因以簒位夫人入司马门而上殿亦由从大司马而升极灾祥示兆其事甚明忽而不书为略何甚此所谓解释虽谠义理非精也按班志此事证应已具特九字未释王姓姓字未㸃耳加演二言无闗错误志云哀帝建平四年山阳女子田无啬懐姙未生二月儿啼腹中及生不举葬之陌上三日人过闻啼声母掘土收养寻本志虽述此妖灾而了无解释案人从胞至育含灵受气始末有成数前后有定凖至于在孕甫尔遽发啼声者亦由物有基业未彰而形象已兆即王氏簒国之征生而不举葬而不死者亦由物有期运已定非诛翦所平即王氏受命之应也释又案班云小女陈持弓者陈即莽之所出如女子田无啬者田故莽之本宗事既同占言无一概岂非唯知其一而不知其二者乎此所谓妖祥可知寝嘿无説也按此因本志田无啬前后数事相比各着占解惟此独无故为摘补云尔然在班为阙例在刘为小言葢亦堕入向歆窠臼不能解脱也上二条可省陈之出田之宗当春秋之时诸国贤俊多矣如沙鹿其壊梁山云崩鹢退蜚于宋都龙交鬬于郑水或伯宗子产具述其非妖或卜偃史过盛言其必应葢于时有识君子以为美谈故左氏书之不刋贻厥来裔既而古今路阻闻见壤隔至汉代儒者董仲舒刘向之徒始别构异闻辅申它説以兹后学陵彼先贤葢今谚所谓季与厥昆争知嫂讳者也而班志尚舍长用短捐旧习新茍出异同自矜魁博多见其无识者矣此所谓不循经典自任胸懐也按意宗左氏传为主而斥羣説之支离所言最直截然则陈持弓之演义田无啬之补占得毋亦蹈自矜魁博之诮乎沙鹿梁山鹢蜚龙鬬董刘别构异闻第四科古学不精者其流有三一曰博引前书网罗不尽二曰兼採左氏遗逸甚多三曰屡举旧事不知所出志云庶徴之恒风刘向㠯为春秋无其应刘歆㠯为釐十六年左氏传释六鶂退飞是也案旧史称刘向学谷梁歆学左氏既祖习各异而闻见不同信矣而周木斯㧞郑车偾济风之为害备于尚书春秋向则略而不言歆则知而不传释又详言衆怪厯叙羣妖述雨氂为灾而不録赵毛生地书异鸟相育而不载宋雀生鹯斯皆见小忘大举轻略重葢学有不同识无通鉴故也释且当炎汉之代厥异尤竒若景帝承平赤风如血于公在职亢阳为旱惟纪与传各具其详在于志中独无其説者何哉释此所谓博引前书网罗不尽也按不尽之欵三而前二欵欵从它出后一欵欵在自边越追越𦂳觉此老于此事真路熟眼明木㧞车偾雨氂赵毛生地鸟相育宋雀生鹯赤风如血亢阳为旱左传云宋人逐猰狗华臣出奔陈又云宋公子地有白马景公夺而朱其尾鬛地弟辰以萧叛班志书此二事以为犬马之祸案左氏所载斯流实繁如季氏之逆也由鬭鸡而傅介卫侯之败也因养鹤以乗轩曹亡首于获鴈郑弑萌于解鼋郄至夺豕而家灭华元杀羊而卒奔此亦白黒之祥羽毛之孽何独舍而不论唯徴犬马而已此所谓兼採左氏遗逸甚多也按狗猰鬛朱本非物怪故条内拾遗皆同此类然愚以此段科眼尚未猒心不如直折之曰贪採左氏阑入非妖似更快爽也猰狗朱尾鬛鸡傅介鹤乗轩获鴈解鼋夺豕杀羊案太史公书自春秋已前所有国家灾𤯝贤哲占候皆出于左氏国语者也今班志所引上自周之幽厉下终鲁之定哀而不云国语唯称史记岂非忘本狥末逐近弃逺者乎此所谓屡举旧事不知所出也按数典而忘其祖注书家亦通多此病浚仪王氏有云东坡诗黄花后秋节逺自夏小正葢以夏小正有九月荣鞠之句也注者止引月令非也愚鑑于此如史通本摘元魏书也注家輙引北史当之本摘沈宋萧齐书也注家輙引南史当之自余杂述枚举更多拙注一依文返本庶免举事不原所出之诮云附识不云国语所定多目凡二十种但其失既衆不可殚论故每目之中或时举一事庶触类而长他皆可知释又案斯志之作也本欲明吉凶释休咎惩恶劝善以戒将来释至如春秋已还汉代而往其间日蚀地震石陨山崩雨雹雨鱼大旱大水犬豕为祸桃李冬花多直叙其灾而不言其应此乃鲁史之春秋汉书之帝纪耳何用复编之于此志哉昔班叔皮云司马迁叙相如则举其郡县着其字萧曹陈平之属仲舒并时之人不记其字或县而不郡葢有所未暇也若孟坚此志错缪殊多岂亦刋削未周者邪不然何脱略之甚也释亦有穿凿成文强生异义如蜮之为惑麋之为迷陨五石者齐五子之徴溃七山者汉七国之象叔服㑹葬郕伯来奔亢阳所以成妖郑易许田鲁谋莱国食苖所以为祸诸如此比其类𢎞多徒有解释无足观採知音君子幸为详焉释按此条束上而又推类言之脱略穿凿四字分括班氏志五行纠轕曼延都为五册虽嗜古之士擥未盈卷輙已神惛今观史通之编排错误也科总以四流别二十如铺一箔米砂稗粃稃粒中自献如摊一本律以准皆各例里出支非穿穴烂熟安从措手尝窃自料使我下笔能为杂駮体决定不作科别体非不作也不能也后生口滑嗤㸃前贤假有掩去斯篇第令拟立条目蚤恐不见水端旋其面目者矣敢持斯语箴警嚣嗸者后史志灾祥咸知刋落葛藤矣然篇宗五行卒相踵不改何也门分则有条网举则无漏班仍事祖哉司马迁未暇也蜮为惑麋为迷五石五子七山七国叔服郕伯易田谋莱五行志杂駮鲁文公二年不雨班氏以为自文即位天子使叔服㑹塟毛伯赐命又㑹晋侯于戚上得天子外得诸侯沛然自大故致亢阳之祸案周之东迁日以微弱故郑取温麦射王中肩楚絶苞茅观兵问鼎事同列国变雅为风如鲁者方大邦不足比小国有余安有暂降衰周使臣遽以骄矜自恃坐招厥罚亢阳为怪求诸人事理必不然天髙聼卑岂其若是也按此条所駮专主上得天子句外得诸侯特带引从周衰入议似隔膜㑹葬赐命㑹戚变雅为风春秋成公元年无氷班氏以为其时王札子杀召伯毛伯案今春秋经札子杀毛召事在宣十五年而此言成公时未逹其説下去无氷凡有三载按此条纠年分之譌本颜注立説今春秋未逹其説去无氷三载春秋昭公九年陈火董仲舒以为陈夏徴舒弑君楚严王託欲为陈讨贼陈国辟门而待之因灭陈陈之臣子毒恨尤甚极隂生阳故致火灾案楚严王之入陈乃宣十一年事也始有蹊田之谤取愧叔时终有封国之恩见贤尼父毒恨尤甚其理未闻又案陈前后为楚所灭者三始宣十一年为楚严王所灭次昭八年为楚灵王所灭后哀十七年为楚惠王所灭今董生误以陈次亡之役是楚始灭之时遂妄有占候虚辨物色寻昭之上去于宣鲁易四公严之下至于灵楚经五代虽悬隔顿别而混杂无分嗟乎下帷三年诚则勤矣差之千里何其阔哉按旧评谓董误以楚灵之事移于楚庄是也又有评云宣十一年未尝言灭陈昭公八年乃灭之以三灭之言为不审夫既县之矣非灭而何其初灭而复封其继亦灭而复立至哀十七年之灭然后亡子元此条殊无不审之言也宣十一灭陈本志董占及左传杜注皆有明文蹊田见贤尼父陈为楚灭者三楚严至灵五代春秋桓公三年日有蚀之既京房易传以为后楚严始称王兼地千里案楚自武王僭号邓盟是惧荆尸久传歴文成缪三王方至于严是则楚之为王已四世矣何得言严始称之者哉又鲁桓公薨后厯严闵釐文宣凡五公而楚严始作霸安有桓三年日蚀而已应之者邪非唯叙事有违亦自占候失中者矣春秋釐公二十九年秋大雨雹刘向以为釐公末年公子遂专权自恣至于弑君隂胁阳之象见釐公不悟遂后二年杀公子赤立宣公案遂之立宣杀子赤也此乃文公末代輙谓僖公暮年世寔悬殊言何倒错按此与上条皆駮志中占事年世悬殊之缪年既缪矣占复何施禨祥家言果可依据哉邓盟荆尸楚始称王杀赤立宣春秋釐公十二年日有蚀之刘向以为是时莒灭杞案釐十四年诸侯城縁陵公羊传曰曷为城杞灭之孰灭之葢徐莒也如中垒所释当以公羊为本耳然则公羊所説不如左氏之详左氏襄公二十九年晋平公时杞尚在云按此等皆申左之余有据史记杞亡在获麟后四十八年而病刘未审者不知刘但据春秋言春秋持左氏已足折公羊矣岂待更要其后乎此亦失记题下注语者也杞尚在春秋文公元年日有蚀之刘向以为后晋灭江案本经书文四年楚人灭江今云晋灭其説无取且江居南裔与楚为邻晋处北方去江殊逺称晋所灭其理难通按此止一字之譌或传写者误未可知左氏传鲁襄公时宋有生女子赤而毛弃之堤下宋平公母共姬之御者见而收之因名曰弃长而美好纳之平公生子曰佐后宋臣伊戾䜛太子痤而杀之先是大夫华元出奔晋华合比奔卫刘向以为时则有火灾赤𤯝之明应也案灾祥之作将应后来事迹之彰用符前兆如华元奔晋在成十五年参诸弃堤实难符㑹又合比奔卫在昭六年而与元奔俱云先是惟前与后事并相违者焉按前后既不相㑹后更不得云先一志两失伊戾䜛华元奔晋合比奔卫春秋成公五年梁山崩七年鼷䑕食郊牛角襄公十五年日有蚀之董仲舒刘向皆以为自此前后晋为鸡泽之㑹诸侯盟大夫又盟后为湨梁之㑹诸侯在而大夫独相与盟君若缀旒不得举手又襄公十六年五月地震刘向以为是歳三月大夫盟于湨梁而五月地震矣又其二十八年春无氷班固以为天下异也襄公时天下诸侯之大夫皆执国权君不能制渐将日甚释案春秋诸国权臣可得言者如三桓六卿田氏而已如鸡泽之㑹湨梁之盟其臣岂有若向之所説者邪释然而谷梁谓大夫不臣诸侯失政讥其无礼自擅在兹一举而已非是如政由寗氏祭则寡人相承世官遂移国柄若斯之失也若董刘之徒不窥左氏直凭二传遂广为它説多肆奓言仍云君若缀旒臣将日甚何其妄也释按所駮总由援左起见亦与申左意同鸡泽湨梁二盟苏黄门辙以为合礼赵氏鹏飞以为尊卑之分正及与诸释经之言互证之亦复往往而合然至襄十六之盟在晋平之世权移之渐亦自此矣鸡泽之㑹湨梁之盟政由寗氏二句二传为説奓言春秋昭十七年六月日有蚀之董仲舒以为时宿在毕晋国象也晋厉公诛四大夫失衆心以弑死后莫敢复责大夫六卿遂相与比周专晋国晋君还事之案晋厉公所尸唯三郄耳何得云诛四大夫者哉又州满既死悼公嗣立选六官者皆获其才逐七人者尽当其罪以辱及扬干将诛魏綘览书后悟引愆授职此则生杀在己宠辱自由故能申五利以和戎驰三驾以挫楚威行夷夏霸复文襄而云不复责大夫何厚诬之甚也自昭公已降晋政多门如以君事臣居下僭上者此乃因昭之失渐至陵夷匪由惩厉之弑自取沦辱也岂可輙持彼后事用诬先代者乎按节中凡三提句三駮之诛四大夫一駮也莫敢责大夫又一駮也还事其六卿又一駮也细审之刘为此駮还似含煳彼晋厉之事在鲁成十七八年间下距昭十七之蚀且逾五十载而董占如是直縁成十七年亦有书蚀之文因而误牵及此年迷逺近言出支离只从迷处醒之曰浑将两个十七併做一畨日蚀桶底脱了也刘唯勘未尽彻所以从前书志篇小注反误昭为成而辩亦不中窽㑹閲者宜取而参挍之所尸唯三郄州满六官七人魏綘三驾哀公十三年十一月有星孛于东方董仲舒刘向以为周之十一月夏九月日在氐出东方者轸角亢也或曰角亢大国之象为齐晋也其后田氏篡齐六卿分晋案星孛之后二年春秋之经尽矣又十一年左氏之传尽矣自传尽后八十二年齐康公为田和所灭又七年晋静公为韩魏赵所灭上去星孛之歳皆出百余年辰象所纒氛祲所指若相感应何太疎濶者哉释且当春秋既终之后左传未尽之前其间卫弑君越灭吴鲁逊越贼臣逆子破家亡国多矣此正得东方之象大国之征何故舍而不述逺求他代者乎释又范与中行早从殄灭智入战国继踵云亡輙与三晋连名总以六卿为目殊为谬也释寻斯失所起可以意测何者二传所引事终西狩获麟左氏所书语连赵襄灭智汉代学者唯读二传不观左氏故事有不周言多脱略且春秋之后战国之时史官阙书年祀难记而学者遂疑簒齐分晋时与鲁史相隣故轻引灾祥用相附㑹白圭之玷何其甚欤释按意亦归于申左也三卿分晋而云六卿师古注亦同此误亦可证杂駮所陈只筦在春秋年卫弑君越灭吴鲁逊越春秋釐公三十三年十二月陨霜不杀草成公五年梁山崩七年鼷䑕食郊牛角刘向以其后三家逐鲁昭公卒死于外之象案干侯之出事由季氏孟叔二孙本所不预况昭子以纳君不遂发愤而卒论其义烈道贯幽明定为忠臣犹且无愧编诸逆党何乃厚诬夫以罪由一家而兼云二族以此题目何其滥欤按三志见三处皆有三家逐昭之占此葢专駮三家二字也本为叔孙昭子洗雪而笔端少纵带挈孟孙不免失出釐成与昭隔世三五纠不及此亦更失拈昭子发愤左氏传昭公十九年龙鬬于郑时门之外洧渊刘向以为近龙孽也郑小国摄乎晋楚之间重以强吴郑当其冲不能修徳将鬬三国以自危亡是时子产任政内惠于民外善辞令以交三国郑卒亡患此能以徳销灾之道也案昭之十九年晋楚连盟干戈不作吴虽强暴未扰诸华郑无外虞非子产之力也又吴为逺国僻在江干必略中原当以楚宋为始郑居河颍地匪夷庚谓当要冲殊为乖角求诸地理不其爽欤按此专駮郑当吴冲一语也故曰地匪夷庚至云非子产力不合兼顶晋楚语欠钩画太抹煞了郑居河颍夷庚春秋昭公十五年六月日有蚀之董仲舒以为时宿在毕晋国象也又云日比再蚀其事在春秋后故不载于经案自昭十五年迄于获麟之歳其间日蚀复有九焉事列本经披文立验安得云再蚀而已又在春秋之后也且观班志编此九蚀其八皆载董生所占复不得言董以事后春秋故不存编録再思其语三覆所由斯葢孟坚之误非仲舒之罪也按此条所駮主日比再蚀䓁句故本文当作又云其于再蚀三言悟得是班文非董语擘画最精所谓彼节有间而吾刃无厚观书不当如是耶九蚀八占春秋昭公九年陈火刘向以为先是陈侯之弟招杀陈太子偃师楚因灭陈春秋不与蛮夷灭中国故复书陈火也案楚县中国以为邑者多矣如邑有宜见于经者岂可不以楚为名者哉葢当斯时陈虽暂亡寻复旧国故仍取陈号不假楚名独不见郑禆灶之説乎禆灶之説斯灾也曰五年陈将复封封五十二年而遂亡此其效也自斯而后若颛顼之墟宛丘之地如有应书于国史者岂可复谓之陈乎按此为陈火二字申解义以辟不与蛮夷之説也陈火之义具两解史通从禆説而杜注别为一説今以注补备之陈火招杀偃师史通通释卷十九史通通释卷二十钦定四库全书史通通释卷二十无钖浦起龙撰外篇暗惑夫人识有不烛神有不明则真伪莫分邪正靡别昔人有以髪绕炙误其国君者有置毒于胙诬其太子者夫髪经炎炭必致焚灼毒味经时无复杀害而行之者伪成其事受之者信以为然故使见咎一时取怨千载夫史传叙事亦多如此其有道理难凭欺诬可见如古来学者莫觉其非葢往往有焉今聊举一二加以駮难列之如左按全书纠缪率皆显迹兹又摘诸习相传而习不加察者纠之故以暗惑名篇篇序指明其义大致颇似风俗通过誉等篇髪绕炙毒胙史记本纪曰瞽叟使舜穿井为匿空旁出瞽叟与象共下土实井瞽叟象喜以舜为已死象乃止舜宫难曰夫杳冥不测变化无恒兵革所不能伤网罗所不能制若左慈易质为羊刘根窜形入壁是也时无可移祸有必至虽大圣所不能免若姬伯拘于羑里孔父阨于陈蔡是也然俗之愚者皆谓彼幻化是为圣人岂知圣人智周万物才兼百行若斯而已与夫方内之士有何异哉如史记云重华入于井中匿空出去此则其意以舜是左慈刘根之类非姬伯孔父之徒茍识事如斯难以语夫圣道矣且案太史公云黄帝尧舜轶事时时见于他説余择其言尤雅者着为本纪书首若如向之所述岂可谓之雅邪按此事由孟子不置深辨唯借其忧喜之端指与亲爱之本史家採取杂説据谓其事实然得史通刋正可补孟义匿空旁出左慈易质刘根窜形又史记滑稽传孙叔敖为楚相楚王以霸病死居数年其子穷困负薪优孟即为孙叔敖衣冠抵掌谈语嵗余象孙叔敖楚王及左右不能别也庄王置酒优孟为夀王大惊以为孙叔敖复生欲以为相难曰葢语有之人心不同有如其面故窊隆异等修短殊姿皆禀之自然得诸造化非由倣效俾有迁革如优孟之象孙叔敖也衣冠谈説容或乱真眉目口鼻如何取类而楚王与其左右曾无疑惑者邪昔陈焦既亡累年而活秦谍从缢六日而苏顾使竹帛显书古今称怪况叔敖之殁时日已久楚王必谓其复生也先当诘其枯骸再肉所由阖棺重开所以岂有片言不接一见无疑遽欲加以宠荣复其禄位此乃类梦中行事岂人伦所为者哉按此滑稽耳駮语黏埴可以失笑然谓子元䥘却不错覆思叙优孟事落第二手决不一直当真况国史更非游戯事也优孟陈焦秦谍又史记田敬仲世家曰田常成子以大斗出贷以小斗收齐人歌之曰妪乎采芑归乎田成子难曰夫人既从物故然后加以易名田常见存而遽唿以谥此之不实明然可知又案左氏传石碏曰陈桓公方有宠于王论语陈司败问孔子昭公知礼乎史记家令説太上皇曰髙祖虽子人主也诸如此説其例皆同然而事由过误易为笔削若田氏世家之论成子也乃结以韵语纂成歌词欲加刋正无可釐革故独举其失以为标冠云按民謡或预兆谥成耶郭评云陈司败问昭公时当在定哀之世记者举谥非误也子元摘之非是余所摘皆是此类秦前汉初多有李本宁乃谓公子遂生而赐氏乌知此谥非此类咦弄巧成拙奚自首眼不见史记为一笑田常成子陈桓髙祖又史记仲尼弟子列传曰孔子既殁有若状似孔子弟子相与共立为师师之如夫子他日弟子进问曰昔夫子当行使弟子持雨具已而果雨商瞿年长无子母为取室孔子曰瞿年四十后当有五丈夫子已而果然敢问夫子何以知此有若嘿然无应弟子起曰有子避此非子之坐也难曰孔门弟子七十二人柴愚参鲁宰言游学师商可方回赐非类此并圣人品藻优劣已详门徒商㩁臧否又定如有若者名不𨽻于四科誉无偕于十喆逮尼父既殁方取为师以不荅所问始令避坐同称达者何见事之晚乎且退老西河取疑夫子犹使䘮明致罚投杖谢愆何肯公然自欺诈相䇿奉此乃童儿相戯非复长老所为观孟轲着书首陈此説马迁裁史仍习其言得自委巷曾无先觉悲夫按援举四科品隲有子刘非讲学家故应袭此盲语不须与辩也乃其嗤是史文侪诸童戏龙门有口此判不移有若似圣㡬如孔融之坐饮虎贲学者遇此等语虽孟子亦不可执西河取疑又史记汉书皆曰上自雒阳南宫从复道望见诸将往往相与坐沙中语上曰此何语留侯曰陛下所封皆故人亲爱所诛皆平生讐忌此属畏诛故相聚谋反尔上乃忧曰为之奈何留侯曰上平生所憎谁最甚者上曰雍齿留侯曰今先封雍齿以示羣臣羣臣见雍齿封则人人自坚矣于是上置酒封雍齿为侯难曰夫公家之事知无不为见无礼于君如鹰鹯之逐鸟雀案子房之少也倾家结客为韩报雠此则忠义素彰名节甚着其事汉也何为属羣小聚谋将犯其君遂嘿然杜口俟问方对倘若髙祖不问竟欲无言者邪且将而必诛罪在不测如诸将屯聚图为祸乱宻言台上犹惧觉知羣议沙中何无避忌为国之道必不如斯然则张良虑反侧不安雍齿以嫌疑受爵葢当时实有其事也如复道之望坐沙而语是説者敷演妄溢其端耳按一路説来两面搏击理事俱到皆属蹴下之文节尾数言是正指真晓事人语玉连环谨以解矣涑水氏论此事亦有帝见方对之疑因为之説曰良以帝数任爱憎为诛赏诸将有自危之心故因事纳忠以移帝意使上下无猜忌也此又一解以谋反一语为诡辞谲谏又一妙㑹雍齿知无不为鹰鹯之逐将而必诛又东观汉记曰赤眉降后积甲与熊耳山齐云云难曰案盆子既亡弃甲诚衆必与山比峻则未之有也昔太誓云前徒倒戈血流漂杵孔安国曰葢言之甚也如积甲与熊耳山齐者抑亦血流漂杵之徒欤按此条文简独无駮句如古书义疏于诸条中最为雅饰赤眉盆子又东观汉记曰郭伋为并州牧行部到西河美稷有童儿数百各骑竹马于道次迎拜伋问儿曹何自逺来对曰闻使君始到喜故奉迎伋辞谢之事讫诸儿送至郭外问使君何日当还伋使别驾计日吿之既还先期一日伋为违信止于野亭须期乃入难曰葢此事不可信者三焉案汉时方伯仪比诸侯其行也前驱竟野后乗塞路鼓吹沸喧旌填咽彼草莱稚子龆龀童儿非唯羞赧不见亦自惊惶失据安能犯驺驾凌䄡帷首触威严自陈襟抱其不可信一也又方伯案部举州振肃至于墨绂长吏黄绶羣官率彼吏人颙然伫候兼复扫除逆旅行李有程严备供具憩息有所如弃而不就居止无恒必公私阙拟客主俱窘凡为良二千石固当知人所苦安得轻赴数童之期坐失百城之望其不可信二也夫以晋阳无竹古今共知假有传檄它方葢亦事同大夏访知商贾不可多得况在童孺弥复难求羣戯而乗如何克办其不可信三也凡説此事总有三科推而论之了无一实异哉按三科揭辩殊欠老成傔从可省也供顿可断也竹材可转也然必如史事亦岂事理之常其上文既言所到县邑老幼相逢迎矣独美稷曾无父老尽童稚耶其有导之使然屏视隠处者耶毋乃县令丞喻指里陌工为媚者耶将二千石上计史馆作新语相矜耀稍增饰之也千载美谈一经扑破顿起人㡬许疑端矣郭伋晋阳无竹大夏不多得又魏志注语林曰匈奴遣使人来朝太祖令崔琰在座而已握刀侍立既而使人问匈奴使者曰曹公何如对曰曹公美则美矣而侍立者非人臣之相太祖乃追杀使者云云难曰昔孟阳卧床诈称齐后纪信乗纛矫号汉王或主遘屯䝉或朝罹兵革故权以取济事非获已如崔琰本无此急何得以臣代君者哉且凡称人君皆慎其举措况魏武经纶霸业南面受朝而使臣居君座君处臣位将何以使万国具瞻百寮佥瞩也又汉代之于匈奴其为绥抚勤矣虽复赂以金帛结以亲姻犹恐虺毒不悛狼心易扰如輙杀其使者不显罪名复何以懐四夷于外蕃建五利于中国且曹公必以所为过失惧招物议故诛彼行人将以杜兹谤口而言同纶綍声遍寰区欲葢而彰止益其辱虽愚暗之主犹所不为况英略之君岂其若是夫刍荛鄙説闾巷谰言凡如此书通无击难而裴引语林斯事编入魏史注中持彼虚词乱兹实録葢曹公多诈好立诡谋流俗相欺遂为此説故特申掎摭辩其疑误者焉按裴注固饶博趣史通雅恶谲辞故往往排之而此条通节责裴至末结罪老瞒正名诈诡可云廷尉当是也第嫌具瞻纶綍等句施非其分又检魏志注不见此叚殊不可晓崔琰孟阳卧牀纪信乗纛又魏世诸小书皆云文鸯侍讲殿瓦皆飞云云难曰案汉书云项王叱咜慴伏千人然则唿声之极大者不过使人披靡而已寻文鸯武勇逺慙项籍况侍君侧固当屏气徐言安能檐瓦皆飞有踰武安鸣鼓且瓦既飘陨则人必震惊而魏帝与其羣臣焉得岿然无害也按形容语与积甲山齐同类而侍讲瓦飞语尤过当故彼为解词此为诘词文鸯武安鸣鼓又晋阳秋曰胡质为荆州刺史子威自京都省之见父十余日告归质赐绢一疋为路粮威曰大人清髙不审于何得此绢质曰是吾俸禄之余难曰古人谓方牧为二千石者以其禄有二千石故也名以定体贵实甚焉设使亷如伯夷介若黔敖茍居此职终不患于贫馁者如胡威之别其父也一缣之财犹且发问则千石之俸其费安施料以牙筹推以食箸察其厚薄知不然矣或曰观诸史所载兹流非一必以多为证则足可无疑然人自有身安弊緼口甘麄粝而多藏镪帛无所散用者故公孙𢎞位至三公而卧布被食脱粟饭汲黯所谓齐人多诈者是也安知胡威之徒其俭亦皆如此而史臣不详厥理直谓清白当然缪矣哉按流传清节刻用深文过矣然不怪其父而疵其子人情王道推隠入微楚直证羊齐㢘咽李圣贤不与正见气象光明仲长统论损益曰君子居位为士民之长固宜重肉累帛朱轮驷马今反谓薄屋者为髙藿食者为清既失天地之心又开虚伪之门又张敞饬长吏奏曰假令京师先行让畔异路道不拾遗其实无益亷贪贞淫之行而以伪先天下固未可也即诸侯先行之而伪声轶于京师非细事也其言与此段相发故引申録之胡质威介若黔敖史载非一布被脱粟又新晋书阮籍传曰籍至孝母终正与人围碁对者求止籍留与决既而饮酒二斗举声一号吐血数升及葬食一蒸㹠饮二斗酒然后临穴直言穷矣举声一号因复吐血数斗毁瘠骨立殆致灭性难曰夫人才虽下愚识虽不肖始亡天属必致其哀但有苴绖未几悲荒遽辍如谓本无戚容则未之有也况嗣宗当圣善将殁闵凶所钟合门惶恐举族悲咤居里巷者犹停舂相之音在邻伍者尚申匍匐之救而为其子者方对局求决举杯酣畅但当此际曾无感恻则心同木石志如枭獍者安有既临泉穴始知摧恸者乎求诸人情事必不尔又孝子之䘮亲也朝夕孺慕盐酪不尝斯可至于癯瘠矣如甘㫖在念则觔肉内寛醉饱自得则饥肤外博况乎溺情㹠酒不改平素虽复时一呕恸岂能柴毁骨立乎葢彼阮生者不脩名教居䘮过失而説者遂言其无礼如彼又以其志操本异才识甚髙而谈者遂言其至性如此惟毁及誉皆无取焉按无礼如彼至性如此猖狂生态正复跃见楮墨间愚意刘生此段宜为训俗摭言不须作箴史博议阮籍舂相又新晋书王祥传曰祥汉末遭乱扶母携弟览避地庐江隠居三十余年不应州郡之命母终徐州刺史吕䖍檄为别驾年垂耳顺览劝之乃应召于时冦贼充斥祥率励兵士频讨破之时人歌曰海沂之康实頼王祥年八十五太始五年薨难曰祥为徐州别驾冦盗充斥固是汉建安中徐州未清时事耳有魏受命凡四十五年上去徐州冦贼充斥下至晋太始五年当六十年已上矣祥于建安中年垂耳顺更加六十载至晋太始五年薨则当年一百二十嵗矣而史云年八十五薨者何也如必以终时实年八十五则为徐州别驾止可年二十五六矣又云其未从官已前隠居三十余载者但其初被檄时止年二十五六自此而往安得复有三十余年乎必谓祥为别驾在建安后则徐州清晏何得云于时冦贼充斥祥率励兵士频讨破之乎求其前后无一符㑹也按祥应徐州檄时年垂耳顺以太始五年年八十五计之则与建安兵事无预矣传有从讨母丘俭之文正是淮徐用兵之事而事在累官光禄勲后则其先所谓别驾励兵者又非钦俭等也本条疑根只在徐州㓂盗四字愚谓此四字活看为得篇多颛固之言然所发覆非无理即不情功在惩戏遏伪而貌取之失子羽矣王祥沂徐冦贼凡所駮难具列如右葢精五经者讨羣儒之别义练三史者徴诸子之异闻加以探赜索隠然后辨其纰缪如向之诸史所载则不然何者其叙事也唯记一途直论一理而矛盾自显表里相乖非复牴牾直成狂惑者尔寻兹失所起良由作者情多忽略识惟愚滞或採彼流言不加铨择或传诸缪説即从编次用使真伪混淆是非参错葢语曰君子可欺不可罔至如邪説害正虚词损实小人以为信尔君子知其不然又语曰信书不如无书葢为此也夫书彼竹帛事非容易凡为国史可不慎诸按此为篇尾即是全书结尾书中每以狂惑愚滞邪説小人等字轻易加人子元罪过採彼流言数句乃史通全部通指凡所为纠前失者皆以严后式也吹求病或过正而铨次犂然就班合条成章合章成卷通部一贯岂茍作者惟史与经相为对待谈经之书日益充栋衡史之部邈焉孤行其为结体严重宁讵説家等夷涪翁老眼乃与雕龙并称所由没其实者葢已久矣忤时孝和皇帝时韦武弄权母媪预政士有附丽之者起家而绾朱紫予以无所傅㑹取摈当时㑹天子还京师朝廷愿从者衆予求畨次在大驾后发日因逗留不去守司东都杜门却扫凡经三载释或有谮予躬为史臣不书国事而取乐丘园私自着述者由是驿召至京令专执史笔于时小人道长纲纪日壊仕于其间忽忽不乐遂与监修国史萧至忠等诸官书求退曰释仆幼闻诗礼长渉艺文至于史传之言尤所耽恱寻夫左史右史是曰春秋尚书素王素臣斯称微婉志晦两京三国班谢陈习阐其謩中朝江左王陆干孙纪其厯刘石僭号方䇿委于和张宋齐应箓惇史归于萧沈亦有汲冡古篆禹穴残编孟坚所亡葛洪刋其杂记休文所缺荀绰裁其拾遗凡此诸家其流葢广莫不赜彼泉薮寻其枝叶原始要终备知之矣释若乃刘峻作传自述长于论才范晔为书盛言矜其赞体斯又当仁不让庶㡬前哲者焉释然自䇿名仕伍待罪朝列三为史臣再入东观竟不能勒成国典贻彼后来者何哉释静言思之其不可有五故也释何者古之国史皆出自一家如鲁汉之丘明子长晋齐之董狐南史咸能立言不朽藏诸名山未闻借以衆功方云絶笔唯后汉东观大集羣儒着述无主条章靡立由是伯度讥其不实公理以为可焚张蔡二子纠之于当代傅范两家嗤之于后叶今者史司取士有倍东京人自以为荀袁家自称为政骏每欲记一事载一言皆阁笔相视含毫不断故头白可期而汗青无日其不可一也释前汉郡国计书先上太史副上丞相后汉公卿所撰始集公府乃上兰台由是史官所修载事为博爰自近古此道不行史官编録唯自询採而左右二史阙注起居衣冠百家罕通行状求风俗于州郡视听不该讨沿革于台阁簿籍难见虽使尼父再出犹且成于管窥况仆限以中才安能遂其博物其不可二也释昔董狐之书法也以示于朝南史之书弑也执简以往而近代史局皆通籍禁门深居九重欲人不见寻其义者葢由杜彼颜面防诸请谒故也然今馆中作者多士如林皆愿长喙无闻䶦舌傥有五始初成一字加贬言未絶口而朝野具知笔未栖毫而搢绅咸诵夫孙盛实録取嫉权门王劭直书见雠贵族人之情也能无畏乎其不可三也释古者刋定一史纂成一家体统各殊指归咸别夫尚书之教也以疏通知逺为主春秋之义也以惩恶劝善为先史记则退处士而进姦雄汉书则抑忠臣而饰主阙斯并曩时得失之列良史是非之准作者言之详矣顷史官注记多取禀监脩杨令公则云必须直词宗尚书则云宜多隠恶十羊九牧其令难行一国三公适从何在其不可四也释窃以史置监修虽古无式寻其名号可得而言夫言监者葢总领之义耳如创纪编年则年有断限草传叙事则事有丰约或可略而不略或应书而不书此刋削之务也属词比事劳逸宜均挥铅奋墨勤惰须等某袠某篇付之此职某传某志归之彼官此铨配之理也斯并宜明立科条审定区域傥人思自勉则书可立成今监之者既不指授修之者又无遵奉用使争学茍且务相推避坐变炎凉徒延歳月其不可五也释凡此不可其流实多一言以蔽三隅自反而时谈物议安得笑仆编次无闻者哉释比者伏见明公每汲汲于劝诱勤勤于课责或云坟籍事重努力用心或云嵗序已淹何时辍手切以纲维不举而督课徒勤虽威以刺骨之刑朂以悬金之赏终不可得也语曰陈力就列不能者止所以比者布懐知已厯抵羣公屡辞载笔之官愿罢记言之职者正为此尔释抑又有所未谕聊复一二言之比奉髙命令𨽻名修史而其职非一如张尚书崔岑二吏部郑太常等既廹以吏道不可拘之史任以仆曹务多闲勒令专知下笔夫以惟寂惟寞乃使记事记言茍如其例则栁常侍刘祕监徐礼部等并门可张罗府无堆案何事置之度外而使各无羁束乎释必谓诸贤载削非其所长以仆鎗鎗铰铰故推为首最就如斯理亦有其説释何者仆少小从仕早蹑通班当皇上初临万邦未亲庶务而以守兹介直不附姧回遂使官若土牛弃同刍狗逮銮舆西幸百寮毕从自惟官曹务简求以留后居台常谓朝廷不知国家于我已矣释岂谓一旦忽承恩㫖州司临门使者结辙既而驱驷马入函闗排千门谒天子引贾生于宣室虽叹其才召季布于河东反増其媿释明公既位居端揆望重台衡飞沈属其顾盼荣辱由其俛仰曽不上祈宸极申之以宠光佥议搢绅縻我以好爵其相见也直云史笔阙书为日已乆石渠扫第思子为劳今之仰追唯此而已释抑眀公足下独不闻刘炫蜀王之説乎昔刘炫仕隋为蜀王侍读尚书牛宏尝问之曰君王遇子其礼如何曰相期髙于周孔见待下于奴仆宏不悟其言请闻其义炫曰吾王每有所疑必先见访是相期髙于周孔酒食左右皆餍而我余不霑是见待下于奴仆也仆亦窃不自揆轻敢方于鄙宗何者求史才则千里降追语宦途则十年不进意者得非相期髙于班马见待下于兵卒乎释又人之品藻贵识其性明公视仆于名利何如哉当其坐啸洛城非隠非吏惟以守愚自得宁以充诎撄心但今者僶勉从事挛拘就役朝廷厚用其才竟不薄加其礼求诸隗始其义安施傥使士有澹雅若严君平清亷如段干木与仆易地而处亦将弹铗告劳积薪为恨况仆未能免俗能不蔕芥于心者乎释当今朝号得人国称多士蓬山之下良直差肩芸阁之中英竒接武仆既功亏刻鹄笔未获麟徒殚大官之膳虚索长安之米乞已本职还其旧居多谢简书请避贤路唯明公足下哀而许之释至忠得书大慙无以酬答又惜其才不许解史任而宗楚客崔湜郑愔等皆恶闻其短共雠嫉之俄而萧宗等相次伏诛然后获免于难释按篇名忤时其实只是与萧至忠等一通简札也其前作小序用其后作附䟦用不必连属全札所主只在五不可五层递下其本指更在后二不可葢𦂳对监领非人多作鄙夷负气语故号其篇曰忤时也忤时与自叙相表里自叙主衡史忤时主职史衡史本于识定识定故论定史通作而识寓焉职史期于道行道行故直行史通成而道存焉是二篇者函古砥今屹然分峙为内外篇之殿器鉴风稜不规不随天子还京萧至忠素王素臣葛洪杂记荀绰拾遗东观羣儒伯度讥其不实公理以为可焚史局通籍禁门王劭见雠杨令公宗尚书张尚书崔岑二吏部郑太常惟寂惟寞栁常侍刘祕监徐礼部鎗鎗铰铰引贾生召季布弹铗积薪刻鹄史通通释卷二十史通通释录新唐书刘知几本传附録新唐书刘知㡬本传刘子元名知㡬以𤣥宗讳嫌故以字行年十二父藏器为授古文尚书业不进父怒楚督之及闻为诸兄讲春秋左氏冐往听退輙辨析所疑叹曰书如是儿何怠父竒其意许授左氏踰年遂通览羣史与兄知柔俱以善文词知名擢进士第调获嘉主簿武后证圣初诏九品以上陈得失子元上书讥每歳一赦或一歳再赦小人之幸君子之不幸又言君不虚授臣不虚受妄受不为忠妄施不为惠今羣臣无功遭遇輙迁至都下有车载斗量杷推椀脱之谚又谓㓨史非三载以上不可徙宜课功殿明赏罚后嘉其直不能用也时吏横酷淫及善人公卿被诛死者踵相及子元悼士无良而甘于祸作思慎赋以刺时苏味道李峤见而叹曰陆机豪士之流乎周身之道尽矣子元与徐坚元行冲呉兢等善尝曰海内知我者数子耳累迁鳯阁舍人兼修国史中宗时擢太子率更令介直自守累嵗不迁㑹天子西还子元自乞留东都三年或言子元身史臣而私着述驿召至京领史事迁秘书监时宰相韦巨源纪处讷杨再思宗楚客萧至忠皆领监修子元病长官多意尚不一而至忠数责论次无功又仕偃蹇乃奏记求罢去因为至忠言五不可至忠得书怅惜不许楚客等恶其言诋切谓诸史官曰是子作书欲置吾何地始子元修武后实録有所改正而武三思等不聼自以为见用于时而志不遂乃着史通内外四十九篇讥评今古徐坚读之叹曰为史氏者宜置此坐右也子元内负有所未尽乃委国史于吴兢别撰刘氏家史及谱考上推汉为陆终苗裔非尧后彭城丛亭里诸刘出楚孝王嚣曾孙居巢侯般不承元王按据明审议者髙其博尝曰吾若得封必以居巢绍司徒旧邑后果封居巢县子乡人以其兄弟六人俱有名号其乡曰髙阳里曰居巢累迁太子左庶子兼崇文馆学士皇太子将释奠国学有司具仪从臣着衣冠乗马子元议古大夫以上皆乗车以马为騑服魏晋后以牛驾车江左尚书郎輙轻乗马则御史劾治颜延年罢官乗马出入闾里世称放诞此则乗马宜从䙝服之明验今陵庙巡谒王公册命士庶亲迎则盛服冠履乗辂车他事无车故贵贱通乗马比法驾所幸侍臣皆马上朝服且冠履惟可配车故博带褒衣革履髙冠是车中服韈而镫跣而鞍非唯不师于古亦自取惊流俗马逸人颠受嗤行路太子从之因着为定令开元初迁左散骑常侍尝议孝经郑氏学非康成注举十二条左证其谬当以古文为正易无子夏传老子书无河上公注请存王弼学宰相宋璟等不然其论奏与诸儒质辩博士司马贞等阿意共黜其言请诸家兼行惟子夏易传请罢诏可㑹子贶为太乐令抵罪子元请于执政𤣥宗怒贬安州别驾卒年六十一子元领国史且三十年官虽徙軄常如旧礼部尚书郑惟忠尝问自古文士多史才少何耶对曰史有三长才学识世罕兼之故史才少夫有学无才犹愚贾操金不能殖货有才无学犹巧匠无楩柟斧斤弗能成室善恶必书使骄君贼臣知惧此为无可加者时以为笃论子元善持论辩据明锐视诸儒皆出其下朝有论着輙豫殁后帝诏河南就家写史通读之称善追赠工部尚书谥曰文六子贶餗彚秩迅迥贶字惠卿好学多通子元卒后擢起居郎厯右拾遗内供奉献续説苑十篇以广汉刘向所遗而刋落怪妄贶尝以竹书纪年序诸侯列㑹皆举谥后人追修非当时正史如齐人殱于遂郑弃其师皆孔子新意师春一篇録卜筮事与左氏合知案春秋经传而为也因着外传云子滋浃滋字公茂通经术喜持论以䕃厯涟水令杨绾荐材堪谏官累授左补阙久之去养亲东都河南尹李廙奏补功曹母服除以司勲员外郎知南选时大盗后旱蝗相仍吏不能诣京师故命滋至洪州调补以振职闻贞元二年擢左散骑常侍同中书门下平章事为相无所设施㢘抑畏慎而已卒谥曰贞浃亦有学称生子敦儒家东都母病狂易非笞掠人不能安左右皆亡去敦儒自侍疾体常流血乃能下食敦儒怡然不为痛隠留守韦夏卿表其行诏标阙于闾元和中权徳舆复荐之乃授左龙武军兵曹参军分司东都在母䘮毁瘠㡬死时谓刘孝子后为起居郎逹礼好古有祖风云餗字鼎卿天寳初厯集贤院学士兼知史馆终右补阙父子三人更涖史官着史例颇有法彚左散骑常侍终荆南节度使子赞以䕃仕为鄠丞杜鸿渐自剑南还过鄠厨驿丰给杨炎荐彚名儒子擢浙西观察判官炎入相进歙州刺史政干彊济野媪将为虎噬幼女唿号搏虎俱兔观察使韩滉表赞治有异行加金紫徙常州滉辅政分所统为三道以赞为宣州刺史都团练观察使治宣十年赞以刚勐立威官吏重足一迹宣富饶敛奉结恩不能训子素业衰矣卒赠吏部尚书谥曰敏迥以刚直称第进士歴殿中侍御史佐江淮转运使时新更安史乱迥馈运财赋力于职大厯初为吉州刺史治行尤异累迁给事中秩字祚卿开元末厯左监门卫録事参军事稍迁宪部员外郎坐小累下除陇西司马安禄山反哥舒翰守潼闗杨国忠欲夺其兵秩上言翰兵天下成败所系不可忽房琯见其书以比刘更生至徳初迁给事中久之出为阆州刺史贬抚州长史卒所着政典止戈记至徳新议等凡数十篇迅字㨗卿厯京兆功曹参军事尝寝疾房琯闻忧不寐曰㨗卿有不讳天理欺矣陈郡殷寅名知人见迅叹曰今黄叔度也刘晏每闻其论曰皇王之道尽矣上元中避地安康卒迅续诗书春秋礼乐五説书成语人曰天下滔滔知我者希终不以示人云史通通释书后新唐书知㡬与徐坚等六人同传史臣总论曰唐兴史官秉笔衆矣知㡬以来工诃古人详此是诃古一语非专谓刘自执者偏据胸中有物先入诋諆四起焉愚则谓必知知㡬之人者乃可与知史通之书愚始时閲其书怪其言自迁固而下无完史其谪之太过至或失之𥚹以削或失之泥以胶意其人果谈史之申韩者邪其春夏之气少秋冬之气多者邪及读其本传详其世履不但身席清通而六子齐着声实大官荣名逹于孙曾犹未衰止又疑天之施泽于刘氏何其深厚而加长如此也自迩释其书且数过乃始寤其为人也虽口不谈道而实种道学之胚胎故其为言也虽貌似拂经而实操经物之绳纆葢其根性壹至画而不过其坊画于坊者取于物也必约约必受之以丰秋冬之为严敛也春夏之以长茂也刘氏之泽深厚而加长固其符也诃人以为悦而能享是哉愚故曰知知㡬之人者可与知史通之书也三山伧父起龙书后