钦定大清会典大清会典序大清会典序自郊庙朝廷放之千百国徼荒服属之伦而莫之偝创业守文绳之亿万叶矩矱训行之久而勿之渝非会典奚由哉顾惟自圣作明述政府粲陈其间有因者即不能无损与益而要之悉损益以善厥因则方策所丽乃一成不易之书非閲世递辑之书也国家膺大寳命列圣肇兴礼乐明备皇祖圣祖仁皇帝康熙二十三年始勑釐定会典则以时当大业甫成实永肩我太祖太宗世祖三朝之统绪不可以无述而述固兼作矣皇考世宗宪皇帝雍正五年申谕阁臣敬奉成编攷衷条系则以累洽重熙更兼皇祖景祚延洪化成久道不可以无述而述且未遑言作矣暨朕寅绍丕基祇祇翼翼壹惟法祖宗之法心祖宗之心𤼵册披图罔或偭隃尺寸会西陲大功告蒇幸纉承祖宗欲竟之志事而凡职方官制郡县营戍屯堡觐飨贡赋钱币诸大政于六曹庶司之掌无所不𨽻且我皇考励精图治十三年之间立纲陈纪复不可无纪以垂永世爰咨馆局次苐具草乙夜手批是正而谂之曰向者𤼵凡排篹率用原议旧仪连篇并载是典与例无辨也夫例可通典不可变今将缘典而傅例后或摭例以殽典其可乎于是区会典则例各为之部而辅以行诸臣皆谓若网在纲咸正无缺而朕弗敢専也盖此日所辑之会典犹是我皇祖皇考所辑之会典而俛焉从事于兹者岂直义取述而不作云尔哉良以抱不得不述之深衷更推明不容轻述之㣲指稽典者当了然知宰世驭物所由来无自疑毎朝迭脩为故事耳若夫治法心法表里兼赅精之而贯彻天人扩之而范围今古如徃牒所称惟睢麟足以行官礼者是又数典之原嘉㑹之本也朕其敢不懋诸敢不与子孙臣民交朂诸干隆甲申春御制凡例钦定四库全书钦定大清会典凡例一会典以典章会要为义所载必经久常行之制兹编于国家大经大法官司所守朝野所遵皆总括纲领勒为完书其诸司事例随时损益凡颁之纶綍议自羣寮旧制新裁与夫微文末义缕析条分并详则例以典为纲以则为目庶详畧有体一会典旧本每遇大典礼必胪序列朝行事即一事之更定一节之沿流亦必分年备书诚有如圣谕所云原议旧仪连篇并载反掩正文者兹谨裒集旧典所载并取到各衙门册籍通行校订自本朝开国以来及见修会典告成以前一应典制荟萃源流斟酌详备于朝庙典礼各定为一仪于官司事例各定为一则化参差之迹成画一之规嗣后如间有因时损益之处其畸零节目止于则例内増改即有关大体者亦止刋补一二条无烦全书更动庶一劳永逸以便遵循一旧典分别在京文武衙门文职计四十有八武职惟銮仪衞一官谨按八旗都统经理兵马钱粮戸口田土世爵佐领等事多与戸兵两部关会实有本职专行又领侍衞内大臣护军统领前锋统领居则周庐环卫出则折冲御侮歩军统领提督京营掌管门禁廵捕郊畿皆职任重大今并增辑以备武职之考一会典採取羣书折衷参定凡列圣实録内有应登载者皆从皇史宬敬谨钞録以为全书纲领他若吏部品级考戸部赋役全书漕运新书关税则例礼部礼书学政全书科塲条例兵部中枢政考军衞道里表刑部律例全书督捕则例三流道里表工部河防一览军器则例工程做法钦天监数理精蕴乐部律吕正义大清一统志盛京通志诸书皆已刋刻颁行祗备参考无庸复载至于分门编类槩以各衙门送到册籍为凭或无册可稽者则行移各省督抚据咨覆载入一编纂之体因官分职因职分事因事分门因门分条每条冠以凡字其事本相类毋庸别立专条者则隔圏以书之其设官定制事有原委非条目所能尽者则于每门简端畧叙数语以见大槩一部院诸司事多关渉惟于专掌衙门备载其关渉衙门止摘其要领略见顚末仍于本条内注明详见某典某则一会典不书年分惟戸部丁赋𣙜税每年增减不一仍遵照旧典覈得干隆十八年额数登载工部𣙜税仿此一衙门次第皆按品级遵照旧典序列其四译馆改隶礼曹行人司已经裁汰僧録道録两司已详礼典皆毋庸开载至增入之领侍衞内大臣八旗都统前锋䕶军歩军统领与銮仪衞共为一卷依次列于文职衙门之后一全书告成于干隆二十三年凡在告成以后续定之例槩不登载惟理藩院职掌藩服恭遇西陲平定规制详备展辑条例至干隆二十七年其余各衙门典则有奉特㫖增入者皆不拘年限一图式凡坛庙规制职方舆地莫不有图其五刑之具丧服之制皆具列以垂万世章程表会典馆总裁和硕履亲王臣允祹等恭承勅㫖纂修大清会典告成谨上表恭进者伏以帝治光昭官礼溥睢麟之意皇图郁炳文明开黼黻之休作者圣而述者明协创垂之极轨声为律而身为度昭法守于鸿编载籍聿新规模大备窃惟王者致太平必自典章尽善而圣朝有成宪每于简策昭垂在昔唐虞首着典谟夏商亦传誓诰周则监于二代纪乃六官凡以悬象魏以成一代之治功必当布方䇿以昭万世之道法钦惟我皇上乘六以御奉三无私陈纪立纲观人文以化天下绥猷建极考礼乐以等百王爰以勅几省度之余穆乎绳武绍庭之意谓本朝之典礼经列圣之训行溯自肇迹丰岐已具经纶草昧洎乎握符华夏尤徴创制显庸圣祖仁皇帝化协裁成道隆制作既登郅治旋润鸿猷于康熈二十有九年成会典百六十二卷世宗宪皇帝复加研阅申命纂修固已美善必究其归敷钖咸要于极矣顾时更廿载或轻重异宜事阅两朝或质文异用虽大经大法固已酌今古而定厥中而尽制尽伦有当观会通以神其变况或当时珥笔诸臣有未曾窥之蕴奥或向日分编衆手有不及订之异同徒袭成编每虞胶柱我皇上几余观览洞瞩源流特谕纂修亲为指授既定全书之体式幷示旧本之舛讹凡有指归悉经宸断间多更正咸禀睿裁于是发凡起例若网在纲州次部居如裘挈领为繁为简既损益之得中有革有因亦推行之尽利煌煌乎理器之兼贯洵宜古而宜今郁郁乎经曲之毕该皆有伦而有要继志述事聿成缵绪之休衣德绍闻幷着贻谋之美布之明堂而会归有极传之天下而曲成不遗以正百官以正万民礼乐兴而刑讼息行乎州里达乎闾巷道德一而风俗同猗欤休哉莫可尚已等职忝校讐才惭润色幸借编摩之役仰窥制作之精愧尸素以频年敢谓恪勤将事惟勾稽于衆籍尚虞挂漏贻讥完书具而法制详咸快覩于致太平之迹大典昭而休明备敬拜手以庆王道之成等无任瞻天仰圣激切屏营之至谨奉表随进以闻职名总裁和硕履亲王允祹协办大学士吏部尚书孙嘉淦舒赫德班第太子太师吏部尚书汪由敦吏部尚书王安国副总裁刑部左侍郎钱陈羣原任吏部右侍郎王㑹汾经筵讲官户部左侍郎裘曰修刑部右侍郎蔡鸿业内阁学士兼礼部侍郎李宗文提调都察院左副都御史世袭一等子积德内阁学士兼礼部侍郎吴达善鹤年世臣雅德内阁侍读辅德来朝巴延三富察善富勒浑赛尚阿满纂修翰林院侍读学士文保朱兰泰宏亮翰林院侍读吴尔泰翰林院侍讲官保翰林院编修僧格勒詹事府少詹事德尔泰詹事府左庶子世贵詹事府右中允法亮詹事府右赞善武极理戸科掌印给事中傅参兵科给事中常福掌江南道监察御史柱吏部郎中葛尔福礼部郎中宁福阿成峩工部郎中洙兰泰辅德内阁侍读马明阿杜成章赵锳吏部员外郎绰克托常泰兵部员外郎朱章阿安福刑部员外郎阿林泰太仆寺员外郎方泰吏部主事迈拉逊太仆寺主事常奇内阁中书唐讷宁昌舒宾太常寺博士明泰汉纂修翰林院侍读学士顾汝修翰林院侍讲学士吴履泰翰林院编修朱佩莲储麟趾诸锦李清时郑虎文秦鐄汪廷玙王居正翰林院检讨阮学浩陈兆崙程恂程巖吏科掌印给事中陈作梅戸科掌印给事中程盛修掌京畿道监察御史陈大复福建道监察御史金相吏部郎中陈锷姚成烈戸部郎中李清载兵部郎中张若溎刑部郎中尹嘉铨工部郎中张忠震张曾政吏部员外郎王秉鑑赵春福冯成修孔毓文戸部员外郎徐熊金祖静王铤礼部员外郎郑肇奎吏部主事何曰熈礼部主事秦朝釪沈清任兵部主事张玊阶工部主事薄岱魏梦龙兵部额外主事王宬收掌内阁中书纳钖泰皂保沙色图敏安永喀尔崇义翰图重禄兆坊毓奇翰林院笔帖式富达礼恒昌赫盛额特克图繙译内阁中书巴尼浑吏部笔帖式五云山候补笔帖式文德富隆阿吉禄繙译官舒世禄佛尔格胡图立福勒贺贺之杰鄂岱德克菁莪永成英福特通额舒明阿德福福庆寳舒岳喜满誊录内阁中书费扬古那永阿戸部笔帖式兴圣训兵部笔帖式德庆曾福书泰刑部笔帖式髙大源慈保翰林院笔帖式阎埰候补笔帖式噶禄誊录官卓尔马清泰刘广嗣富兴泰承谟臧士林保宁富僧阿那明华连布汉誊录州同职衔黑光沈鹏九陆华荣州判职衔吴馥候补敎谕孟延祀陈祖槐县丞职衔桂正顺沈霖润彭以谌汪如汸举人范棫士凌景张守约熊之福张三礼童翼熊监生章引年万琳廪生方国柱生员朱廷璋武英殿监理福隆安武英殿总理事务副都统和尔经额监造内务府管理六库事务郎中六十九内务府广储司郎中诚意内务府管理三旗银两庄头处员外郎兼佐领中敏副管领六格扎钦监造永善吉兰太库掌塞勒九格六达色武英殿总裁兵部尚书管理国子监事务陆宗楷兵部左侍郎世袭一等轻车都尉蒋檙提调左春坊左中允陈淦翰林院编修饶学曙翰林院编修敎习庶吉士彭元瑞汉文校对日讲官起居注翰林院侍讲学士钱大昕翰林院编修陈兰森彭绍观胡髙望翰林院检讨芮永肩翰林院编修刘焯卜祚光翰林院检讨邵庾曾翰林院编修董诰褚廷璋翰林院检讨李铎翰林院庶吉士沈世炜清文校对兵部郎中郭鹏翀工部郎中孙琦理藩院员外郎恩成戸部主事赫敏戸部縀疋库司库和隆鄂工部织造库司库富隆泰戸部笔帖式金培惠龄内繙书房繙译官明保工科笔帖式德元汉文校刋候选复设教谕周一鹏候选直隶州州判汪雝候选州同宋振德贡生顾天骏李今万孔传灏戚健中金统张应均目录钦定四库全书史部十三钦定大清㑹典目录政书类一卷一宗人府卷二内阁卷三吏部叙官文选清吏司官制一官制二卷四官制三官制四卷五铨政卷六考功清吏司考察致仕告病功过期限交代囘籍稽勲清吏司守制卷七验封清吏司世爵功臣封爵表封赠廕叙土官书吏卷八戸部叙官疆理卷九戸口卷十田赋卷十一权量卷十二库藏仓庾积贮卷十三漕运卷十四钱法卷十五盐法卷十六关税卷十七杂赋卷十八俸饷卷十九蠲䘏卷二十礼部叙官仪制清吏司嘉礼朝会一卷二十一朝会二卷二十二朝会三卷二十三登极尊崇卷二十四册立尊封册封一册封二卷二十五经筵视学巡幸御新宫卷二十六耕耤亲蚕卷二十七授时颁诏颁赏卷二十八进表进书铸印卷二十九婚礼一婚礼二卷三十冠服卷三十一贡举卷三十二学校风敎乡饮酒礼卷三十三仪衞卷三十四相见仪卷三十五军礼亲征命将献俘受俘卷三十六祠祭清吏司吉礼祭统卷三十七大祀一南郊祈谷雩祭卷三十八大祀二北郊卷三十九升配卷四十大祀三太庙卷四十一升祔卷四十二陵寝卷四十三大祀四社稷坛卷四十四中祀一日坛月坛卷四十五中祀二帝王庙先师庙传心殿卷四十六中祀三先农坛先蚕坛卷四十七中祀四天神坛地祇坛太岁殿卷四十八羣祀一羣祀二卷四十九羣祀三卷五十家祭卷五十一凶礼丧礼一丧礼二卷五十二丧礼三卷五十三丧礼四卷五十四丧礼五䘏典卷五十五䕶日方伎卷五十六主客清吏司宾礼朝贡宾馆马馆卷五十七精膳清吏司燕礼饩廪牲牢卷五十八乐部卷五十九兵部叙官武选清吏司官制卷六十职制上职制中职制下卷六十一守衞大阅大狩出征卷六十二恩䘏土司卷六十三职方清吏司营制卷六十四军政军功简阅卷六十五关禁海禁诘禁巡防公式卷六十六车驾清吏司马政邮政卷六十七武库清吏司军器兵籍武科发配卷六十八刑部叙官刑制律纲卷六十九听断秋朝审钦䘏督捕卷七十工部叙官营缮清吏司宫殿卷七十一坛庙卷七十二城垣府第公廨仓廒营房物材报销卷七十三虞衡清吏司採捕鼓铸军器杂料卷七十四都水清吏司河工海塘桥道船政藏冰卷七十五器用织造关税卷七十六屯田清吏司山陵坟茔薪炭匠役节愼库卷七十七制造库卷七十八盛京戸部盛京礼部盛京兵部盛京刑部盛京工部卷七十九理藩院叙官旗籍清吏司王会清吏司卷八十典属清吏司柔逺清吏司徕逺清吏司理刑清吏司银库卷八十一都察院通政使司大理寺卷八十二太常寺卷八十三太常寺祝文卷八十四翰林院起居注詹事府卷八十五光禄寺太仆寺顺天府奉天府鸿胪寺国子监卷八十六钦天监太医院卷八十七内务府叙官广储司会计司卷八十八掌仪司一卷八十九掌仪司二卷九十掌仪司三卷九十一都虞司愼刑司营造司庆丰司卷九十二上驷院奉宸院武备院卷九十三銮仪衞卷九十四领侍衞府卷九十五八旗都统旗制戸口田宅卷九十六兵制卷九十七训练授官袭爵敎飬优䘏公式卷九十八前锋统领䕶军统领向导卷九十九提要步军统领卷一百火器营圆明园八旗䕶军营健鋭营三旗虎枪营等谨案钦定大清㑹典一百卷干隆二十九年奉勅撰伏考国朝㑹典初修于康熙三十三年续修于雍正五年至是凡三经釐定典章弥补条目弥详考昔成周之制百度分治以六官六官统彚于周礼圣人经世之枢要于是乎在虽越数千载时势异宜政令不能不増法制不能不改职守亦不能不分难复拘限以六官而其以官统事以事隶官则实万古之大经莫能易也故厯代所传如唐六典元典章明㑹典逓有损益而宏纲巨目不甚相逺然其书之善否则不尽繋编纂之工拙而繋乎政令之得失盖一朝之㑹典即记一朝之故事故事有不能删而不书故事之所无亦不能饰而虚载故事有善有不善亦不能有所㸃窜变易如唐六典先颁祥瑞之名目分为三等以代天下之奏报殆于上下相㒺然当时有此制秉笔者不能不载也又如至正条格中偏驳不公之令经御题指摘者人人咸喻其非然亦当时有此制秉笔者不能不载也国多粃政安怪书多驳文乎至于周礼一经朱子称其盛水不漏亦其时体国经野事事为万世开太平故其书亦传之万世尊为法守非周公有所涂饰于其间也我国家列圣相承文谟武烈垂裕无疆规画既皆尽善我皇上执两用中随时损益又张弛皆𠂻于道增删悉合其宜则是书之体裁精宻条理分明足以方驾周礼者实圣主鸿猷上轶丰镐也夫岂厯代规条所能望见涯涘乎干隆四十四年三月恭校上总纂官纪昀陆钖熊孙士毅总校官陆费墀钦定大清会典卷一钦定四库全书钦定大清㑹典卷一宗人府宗令一人左右宗正各一人左右宗人各一人掌皇族之属籍以时修辑玉牒辨昭穆序爵禄均其惠养而布之教令凡亲疏之属胥受治焉府丞一人掌校理汉文册籍左右二司每司理事官二人副理官二人主事二人分掌左右翼宗室觉罗之籍稽承袭次序秩俸等差及养给贫㓜优䘏婚丧之事书其子女适庶生卒婚嫁官爵名谥以备玉牒纪载经歴二人掌出纳文书堂主事二人掌奏疏槀案汉主事二人掌汉文册籍笔帖式二十四人掌繙译清汉文书凡天潢宗派以显祖宣皇帝本支为宗室伯叔兄弟之支为觉罗宗室束金黄带觉罗束红带生子女周嵗书其年月日时母某氏详其适庶次第具册送府宗室载入黄册觉罗载入红册宗室以罪黜为庶人者束红带觉罗以罪黜为庶人者束紫带所生子女备録送府如前法各附黄红册后宗室子女繋皇帝伯叔兄弟所生年至十有五奏请赐婚未及嵗已议婚者奏闻其余宗室所生听本家自择成礼毋致逾时若以女与外藩䝉古结婣者均奏请得㫖迺行凡近支宗室命名向与御名上一字同者惟偏旁稍异之免其回避近支宗室子孙除钦赐名外上一字仍许与皇子皇孙同下一字不得与皇子皇孙名同偏旁其用䝉古名及与汉人姓名相似者禁之凡纂修玉牒每十年由府题请以宗令宗正充总裁官按每年黄册红册所纪彚入于牒以帝系为统以长㓜为序存者朱书殁者墨书误同名改卑者及㓜者每修成一次于皇史宬本府盛京各尊藏一部凡封爵十有四等和硕亲王世子多罗郡王长子多罗贝勒固山贝子鎭国公辅国公不入八分镇国公不入八分辅国公鎭国将军辅国将军奉国将军奉恩将军皇子生十五嵗由府奏请封爵如奉㫖暂停每至五年再奏请亲王适子曰世子仍袭亲王余子封不入八分公世子适子授爵视亲王余子余子封一等鎭国将军郡王适子曰长子仍袭郡王余子封一等鎭国将军长子适子授爵视郡王余子余子封二等鎭国将军贝勒适子降袭贝子余子封二等鎭国将军贝子适子降袭鎭国公余子封三等鎭国将军鎭国公适子降袭辅国公余子封一等辅国将军辅国公适子仍袭辅国公余子封二等辅国将军不入八分鎭国公适子降袭不入八分辅国公不入八分辅国公适子降袭三等鎭国将军一等鎭国将军适子降袭一等辅国将军二等鎭国将军适子降袭二等辅国将军三等鎭国将军适子降袭三等辅国将军余子均封三等辅国将军一等辅国将军适子降袭一等奉国将军二等辅国将军适子降袭二等奉国将军三等辅国将军适子降袭三等奉国将军余子均封三等奉国将军一二三等奉国将军适子均降袭奉恩将军余子受封亦如之奉恩将军适子仍袭罔替余为闲散宗室亲王侧福晋子封二等鎭国将军世子侧福晋子封三等鎭国将军郡王侧福晋子封三等鎭国将军长子贝勒侧室子均封一等辅国将军贝子侧室子封二等辅国将军鎭国公侧室子封三等辅国将军辅国公侧室子封一等奉国将军亲王妾媵子封三等辅国将军世子郡王妾媵子均封三等奉国将军长子贝勒贝子妾媵子均封奉恩将军皇女由中宫出者封固伦公主由妃嫔出者封和硕公主如中宫抚宗室女下嫁亦封和硕公主亲王女封郡主郡王女封县主贝勒女封郡君贝子女封县君入八分鎭国辅国公女封乡君亲王侧福晋女封郡君郡王侧福晋女封县君贝勒侧室女封乡君贝子侧室女授以五品入八分公侧室女授以六品如亲王郡王妾媵女有许字外藩䝉古者亦封乡君余并称宗女不封授亲王世子郡王妻封亲王福晋世子福晋郡王福晋长子贝勒以下至辅国将军妻封夫人奉国将军妻封淑人奉恩将军妻封恭人亲王侧福晋四人世子郡王三人长子贝勒侧室二人贝子公一人冠服各降适一等凡袭封必以适子孙无适子孙许以庶子孙袭絶嗣则以同父兄弟及兄弟之子袭若大宗子孙因罪降革其祖父原爵系军功得封者许以旁支子孙承袭凡袭封之子弟均不限年适子年及二十未袭封者先与余子同授封爵亲王郡王适子奉特㫖始封世子长子其未封世子长子者亦与余子同授封爵至袭封时仍予以应封之爵爵同者改授封为袭封其先授之爵不准传袭凡授封世子长子之适子恩封不入八分公及一等鎭国将军如未恩封与余子同考试授封亲王以下至将军之子除父故袭封外其余应授封者竢年及二十由府彚题试以繙译马歩射皆优者授应封之爵两优一平者降一等一优两平两优一劣者降二等三平及一优一平一劣者降三等一优两劣两平一劣一平两劣及全劣者皆停封竢学习有成再请考试钦定考试授封表优三项皆优者封以应得品级优优优优两优一平者降一等平优优平优一优两平两优一劣者皆降二等平劣平优平平三项皆平及一优一平一劣者皆降三等平劣优平平劣劣劣劣劣奉恩将军考试如停封再考者如前外其应降一等者以爵无可降仍与应得之封停俸二年降二等者停俸三年降三等者停俸四年其二等三等奉国将军如降至奉恩将军仍有应降之等亦每等停俸一年有半凡宗室追封以孙袭祖爵者得追封其父母以曾孙袭曾祖爵者得追封其祖父母父母大宗子孙因罪降革以旁支承袭者父在不得请封若追封得及三代其入继大宗为后因而袭爵者不得追封其本生妻先故者依夫爵追封以庶子袭爵者适母故得封其生母降适一等凡封诸王因素行以定封号嗣王袭封即注名原册不换宝印凡给谥诸王请㫖酌给贝勒以下至辅国将军请㫖酌定凡朔望太庙上香以王贝勒贝子公轮班行礼凡飨太庙奠帛献爵前殿以宗室官六十六人后殿以觉罗官三十二人将事以领府事王公一人监视之凡遇典礼齐集之期自王以下至将军均由府稽察以职名具奏凡遣祭陵寝遇忌辰及清明孟秋望冬至三节以王贝勒往嵗除以贝子公往均由府行太常寺奏遣盛京祖陵以鎭国辅国将军六人往居奉天各给田庐以承祀事皇太子园寝遣贝子公往祭凡立教左右翼各设宗学一择宗室子弟聪秀者入学每学以王公一人总其事宗室总管二人副管八人率教习繙译共十有四人教习骑射共六人稽察课程京堂官四人嵗一校试别优劣定去留以劝学兴行左右翼各设觉罗学四择觉罗子弟聪秀者入学每学以王公一人总其事觉罗副管二人教习清书一人教习骑射一人汉书生徒每十人汉教习一人总稽课程京堂官四人三嵗一校试分别优劣酌定去留学成与旗人同应嵗科及乡㑹试并考用中书笔帖式库使盛京设宗学一觉罗学一凡居盛京宗室觉罗子弟择聪秀者入学以将军及奉天府尹总其事设总管副管清汉书骑射教习与京师同凡习射每月左右翼各三次自王公至闲散宗室皆㑹射于镶黄旗教场由府稽其勤惰优劣注于册劣者给限学习仍怠惰者叅处凡验閲军器左右翼王以下至奉恩将军甲胄弓矢刀枪旗纛閲五嵗以二日分閲府属宗室官及王公等属官军器亦随验閲以覈军实凡録用宗室不令与旗民同试有司不为部院属官分府属各官以半归宗室升除鎭国辅国奉国将军以理事官用奉恩将军宗室佐领以副理官用五六品廕生以主事用考取一二等之宗室以笔帖式用设宗室监察御史二人专稽府事由府属宗室官考选其职事仍𨽻都察院宗室理事等官开列出差及较俸升四五品京堂官与各部满司官同宗室御史转补六科给事中与旗员御史同转科后仍以给事中兼稽府事宗室侍衞九十人一等九人二等十有八人三等六十三人府㑹领侍衞内大臣简选引见补授其侍衞什长即于宗室内补授其职事仍𨽻领侍衞内大臣宗室侍衞及将军云骑尉廕生擢用叅领副叅领与旗员同凡选用觉罗由嵗科考应乡㑹试考选翰林院庶吉士补授部院属官及廕生贡监生员官学生録用均与旗人同凡旌表孝友贞节宗室觉罗均由府覈奏礼部覆题各给银币有差宗室仍赐勅奖谕凡优䘏无品秩宗室及无父㓜子月给养赡银米有差置库于府以待宗室觉罗婚丧之费于王公及大臣内特简二人总理以贤能司官专司之每嵗季冬发库银万两为宗室无产者置田庐失产者复旧业余充嵗暮赏给宗室之用凡禁令宗室不得滥交匪人其汉人落第留京轻薄好事之徒不得延训子弟及与为容纳诸王以下有年少溺于逸乐躭丝竹狎优伶于城内外闗厢放鹰鹞扰居民者由府察实劾奏长史等官不竭诚规谏者并劾闲散宗室有犯亦如之凡议罪王以下及宗室有犯或夺所属人丁或罚金非叛逆重罪不拟死刑不鞭责不监禁不革去宗室宗室觉罗犯笞杖等罪有品秩者照职官降级罚俸例议处无品秩者笞十至二十皆罚养赡银一月笞三十罚二月笞四十罚三月笞五十罚四月杖六十罚养赡银六月杖七十罚七月杖八十罚八月至杖九十罚十月杖一百罚一年止犯军流徒罪者照旗人折荷校日期以二日抵一日犯徒罪者于空室拘禁犯军流于空室锁禁皆于满日省释犯重罪者请㫖定议钦定大清㑹典卷一钦定大清会典卷二钦定四库全书钦定大清㑹典卷二内阁大学士满汉各二人均由特简赞理机务表率百寮补授后请㫖兼殿阁及六部尚书衔钦定殿阁名保和殿文华殿武英殿体仁阁文渊阁东阁尚书协办阁务满汉各一人学士兼礼部侍郎衔满六人汉四人掌敷奏本章传宣纶綍侍读学士满四人䝉古二人汉二人掌收发本章总稽繙译侍读满十人䝉古汉军汉人各二人掌勘对本章检校签票典籍满洲汉军汉人各二人掌收贮图籍出纳文移中书满七十人䝉古十有六人汉军八人汉三十人贴写中书满四十人䝉古六人掌撰拟纪载繙译缮书之事中书科中书舎人满二人汉四人笔帖式十人掌书诰勅凡朝廷徳音下逮宣示百官曰制布告天下曰诏昭垂训行曰诰申明职守曰勅中外封章上达庆贺皇帝皇太后曰表皇后曰笺陈事曰疏内阁检校出纳惟允皇帝登极诸王贝勒文武各官贺表内阁撰拟其余庆贺表笺翰林院撰拟均由大学士奏定颁中外遵行各部院及直省题疏到内阁大学士票拟进呈得㫖转下六科钞发各部院施行以副夲录㫖送皇史宬存贮如原疏折出未定处分竢御门聼政时满学士一人敷奏折夲大学士面奉谕㫖如前施行凡恭上皇太后尊号徽号奏书册寳册立皇后皇太子册寳由大学士恭阅所司撰拟文篆进呈钦定勅下礼部奉行尊封皇贵太妃皇太妃册封皇贵妃贵妃妃嫔各册寳皆大学士恭阅所司撰拟文篆进呈钦定勅下礼部施行凡命皇太子皇子皇孙名大学士承㫖选拟奏请钦定诸王公主封号亦如之凡封诸王公主福晋以下册寳诰命由大学士奏定封外藩王以下及公侯伯以下诰命亦如之其子孙袭封即于原奉诰勅内开注人名年月加用御寳给还中外文武各官遇覃恩封赠五品以上者诰命六品以下者勅命宗室自镇国公以下用为大臣侍卫者封赠与文武官同外任官督抚学政盐政织造提督总兵等官撰给坐名勅书布政使按察使道员运使及副将叅㳺等官止给传勅凡覃恩肆赦大学士承㫖拟恩诏应行事款恭请钦定凡请用御寳先期知㑹内务府转行宫殿监至期学士率典籍官赴干清门验用如遇行幸驻驆以内务府总管一人监视之交泰殿贮御寳二十有五大清受命之寳以章皇序皇帝奉天之寳以章奉若大清嗣天子寳以章继绳皇帝之寳以布诏赦皇帝之寳以肃法驾天子之寳以祀百神皇帝尊亲之寳以荐徽号皇帝亲亲之寳以展宗盟皇帝行寳以颁钖赉皇帝信寳以徴戎伍天子行寳以册外蛮天子信寳以命殊方敬天勤民之寳以饬觐吏制诰之寳以谕臣僚勅命之寳以钤诰勅垂训之寳以扬国宪命徳之寳以奖忠良钦文之玺以重文教表章经史之寳以崇古训廵狩天下之寳以从省方讨罪安民之寳以张征伐制驭六师之寳以整戎行勅正万邦之寳以诰外国勅正万民之寳以诰四方广运之寳以谨封识盛京尊藏御寳十大清受命之寳皇帝之寳皇帝之寳皇帝之寳奉天之寳天子之寳奉天法祖亲贤爱民丹符出騐四方勅命之寳广运之寳凡纂修实录圣训㑹典诸书皆由内阁题请监修总裁等官书成于皇史宬及内阁各尊藏一部并送一部至盛京尊藏内阁尊藏列圣实录以次进呈皇帝恭阅周而复始日以为常凡起居注记载每嵗终送内阁大学士学士监视加封入库收藏凡每月钦奉谕㫖于次月彚録进呈各部院奉㫖特交之事覆奏后具册送内阁其有未结者声明缘由送覈月终则㑹计具奏凡坛庙陵寝神牌由工部送内阁中书敬书清文翰林官敬书汉文命大学士行礼凡尊谥册谥大学士承㫖恭拟奏请钦定勅下礼部奉行册文寳篆由翰林院撰拟大学士恭阅进呈诸王以下及文武大臣谥法均由大学士奏定诸王以一字为谥贝勒以下及大臣以二字为谥凡陵山封号大学士承㫖恭拟封各山川神祇亦如之凡祭告祝文由翰林院撰拟大学士恭阅进呈坛庙祝版由太常寺送内阁中书缮写大学士敬书御名每嵗春秋祀先师孔子命大学士一人行礼御经筵日遣大学士一人祗告传心殿凡赐祭赐葬由翰林院撰拟祭文碑文大学士阅定进呈凡殿试天下贡士由读卷大学士等奏请制策以卷进呈皇帝亲定甲第下内阁中书书榜传胪武殿试亦如之凡庻吉士散馆由内阁请期御试大学士翰林院掌院学士同引见留馆者授编检职余以各部额外主事及知县用勅下吏部奉行凡命将征讨大将军经畧将军勅书内阁撰拟大将军经畧将军或给印或闗防并诹出师吉日皆奏请钦定仍遣内阁官随行管理凡勾决京外重囚刑部以秋朝审情实姓名册送内阁于冬日至前六十日次第奏请勾决皇帝素服大学士学士及刑部堂官起居注官咸常服祗候召入满学士一人跪奏囚册汉大学士一人秉笔遵㫖勾讫宻封下所司施行钦定大清会典卷二钦定大清会典卷三钦定四库全书钦定大清㑹典卷三吏部尚书满汉各一人左右侍郎满汉各一人掌中外文职铨叙黜陟之政釐饬官常以赞邦治所属有文选考功稽勲騐封四司文选清吏司郎中满三人䝉古汉各一人员外郎满汉各二人主事满一人汉二人掌班秩迁除均平铨法考功清吏司郎中满三人汉一人员外郎满二人䝉古汉各一人主事满一人汉二人掌论劾考察旌别功过稽勲清吏司郎中满汉各一人员外郎满二人汉一人主事满汉各一人掌更名改籍终养服制兼稽在京文员俸廪验封清吏司郎中满汉各一人员外郎满二人汉一人主事满䝉古汉各一人掌封赠袭廕土司嗣职堂主事掌文案者满二人掌章奏者满二人汉军一人司务满汉各一人掌出纳文书稽察胥吏笔帖式满五十七人䝉古四人汉军十有二人分隶各司视事之繁简以为额掌繙译清汉章奏文籍文选清吏司官制一京官国家稽古建官立纲陈纪宗人府宗令宗正宗人皆王公领之所属左右司半用宗室其制不隶于吏部惟汉府丞及司属旗员之半以类相从列六部之次内阁丝纶是职政本系焉六部都察院通政使司大理寺为九卿刑部都察院大理寺为三法司以详议国是均平政刑理藩院内务府翰林院詹事府太常光禄太仆鸿胪诸寺国子监钦天监各治一官京尹敷化郊圻各修迺职率厥典常熙庻绩焉太师太傅太保少师少傅少保太子太师太子太傅太子太保太子少师太子少傅太子少保内阁大学士满汉各二人正一品协办大学士满汉各一人学士兼礼部侍郎满六人汉四人从二品侍读学士满四人䝉古二人汉二人从四品侍读满十人䝉古汉军汉各二人正六品典籍满洲汉军汉各二人正七品中书满七十人䝉古十有六人汉军八人汉三十人贴写中书满四十人䝉古六人均从七品中书科中书舍人满二人汉四人从七品笔帖式满十人皇史宬尉满三人正七品吏部戸部礼部兵部刑部工部尚书满汉各一人从一品左右侍郎满汉各一人正二品所属满汉郎中正五品员外郎从五品主事正六品司务从九品笔帖式自七品至九品以出身为差吏部属司四郎中满八人䝉古一人汉四人员外郎满八人䝉古一人汉五人主事满四人䝉古一人汉六人堂主事满四人汉军一人司务满汉各一人笔帖式满五十七人䝉古四人汉军十有二人户部属司十有四郎中满十有八人䝉古一人汉十有四人员外郎满三十八人䝉古一人汉十有四人主事满十有四人䝉古一人汉十有四人堂主事满四人汉军二人司务满汉各一人笔帖式满九十九人䝉古四人汉军十有六人内仓监督满二人寳泉局监督满汉各一人大使满五人总理三库所属郎中三人员外郎六人堂主事一人司库五人正七品大使四人笔帖式十有五人总督仓场户部右侍郎满汉各一人所属坐粮廰满汉各一人仓监督满汉各十有四人大通桥监督满汉各一人笔帖式满四人礼部属司四郎中满六人䝉古一人汉四人员外郎满十人䝉古一人汉二人主事满四人䝉古一人汉四人堂主事满三人汉军一人司务满汉各一人笔帖式满三十四人䝉古二人汉军二人铸印局员外郎汉一人大使汉一人未入流笔帖式满一人㑹同四译馆郎中兼鸿胪寺少卿衔一人大使汉一人正九品序班汉二人从九品朝鲜通事十有二人马馆监督二人乐部所属和声署署正满汉各一人署丞满汉各一人供用官三十人兵部属司四郎中满十有二人䝉古一人汉五人员外郎满十人䝉古三人汉三人主事满四人䝉古一人汉五人堂主事满四人汉军一人司务满汉各一人笔帖式满六十二人蒙古八人汉军八人马馆监督一人刑部属司十有八郎中满十有七人䝉古一人汉二十人员外郎满二十四人䝉古一人汉十有九人主事满十有七人䝉古一人汉十有八人堂主事满五人汉军一人司务满汉各一人笔帖式满一百有五人䝉古四人汉军十有五人赃罚库司库满一人正七品提牢满汉各一人司狱满四人汉军二人汉二人从九品工部属司四郎中满十有七人䝉古一人汉四人员外郎满十有九人䝉古一人汉四人主事满十有二人䝉古一人汉八人堂主事满三人汉军一人司务满汉各一人笔帖式满七十七人䝉古一人汉军八人节慎库员外郎满一人司库满二人正七品笔帖式满二人库使十一人制造库郎中满二人汉一人司库满二人正七品司匠满二人从九品笔帖式满四人䝉古一人汉军二人库使二十二人寳源局监督满汉各一人大使满二人琉璃窰监督满汉各一人街道监督满汉各一人木仓监督满汉各一人柴厰监督满二人煤炭厰监督满一人宗人府府丞汉一人正三品左右二司理事官各一人正五品副理官各一人从五品主事各一人经歴一人正六品堂主事满一人汉二人笔帖式满十有二人理藩院尚书一人从一品左右侍郎各一人正二品所属司五郎中满六人䝉古五人员外郎满十有八人䝉古十有八人主事满四人䝉古五人堂主事满二人䝉古三人汉军一人司务满洲䝉古各一人笔帖式满三十六人䝉古五十五人汉军六人银库司官二人司库满一人正七品笔帖式满二人䝉古繙译房员外郎一人主事一人唐古忒学司业䝉古一人正六品助教䝉古一人从七品笔帖式䝉古四人内馆外馆监督二人游牧处员外郎䝉古十有六人张家口喜峯口独石口杀虎口古北口管理驿站官各一人都察院左都御史满汉各一人从一品左副都御史满汉各二人正三品十五道监察御史从五品京畿道河南道监察御史满汉各二人江南道监察御史满汉各四人浙江道山西道监察御史满汉各二人山东道监察御史满汉各三人陜西道湖广道江西道福建道监察御史满汉各二人四川道广东道广西道云南道贵州道监察御史满汉各一人经歴满汉各一人正六品都事满汉各一人正六品笔帖式满三十五人䝉古二人汉军五人吏科戸科礼科兵科刑科工科掌印给事中满汉各一人给事中满汉各一人均正五品笔帖式满八十人廵视五城满汉各一人五城正指挥各一人正六品副指挥各一人正七品吏目各一人未入流内务府总管正二品所属郎中员外郎主事司库品级均与各部院同郎中二十一人员外郎五十九人主事十有二人司俎官五人正六品内管领三十人正五品副内管领三十人正六品司库十有二人司匠二十人正八品赞礼郎十有七人正九品笔帖式二百九十八人武备院卿二人正三品所属郎中一人员外郎八人主事二人笔帖式二十八人库掌八人掌盖三人正六品司弓八人司幄三人均正七品司矢三人司匠八人均正八品上驷院卿二人正三品所属郎中一人员外郎四人主事二人堂主事二人笔帖式二十五人廐长十有七人牧长十有一人均正七品大凌河牧长三十人正七品奉宸苑卿二人正三品所属郎中六人员外郎八人主事三人苑丞三十二人苑副三十九人库掌二人笔帖式五十九人汉牐官一人未入流通政使司通政使正三品副使正四品叅议正五品均满汉各一人所属经歴知事均正七品满汉各一人笔帖式满六人汉军二人掌登闻鼓笔帖式满洲汉军各一人大理寺卿正三品少卿正四品均满汉各一人所属左右寺丞正六品满洲汉军汉各一人左右评事汉各一人堂评事满一人均正七品司务满汉各一人从九品笔帖式满四人汉军二人翰林院掌院学士兼礼部侍郎满汉各一人从二品侍读学士侍讲学士均从四品侍读侍讲均从五品满汉各三人修撰从六品编修正七品检讨从七品庻吉士食七品俸均无定员所属典簿从八品孔目待诏均从九品满汉各一人笔帖式满四十人汉军四人起居注馆记注官满八人汉十有二人主事满二人汉一人笔帖式满十有四人汉军二人詹事府詹事正三品少詹事正四品均满汉各一人所属主簿满汉各一人从七品笔帖式满六人左右春坊左右庻子正五品左右中允正六品左右赞善从六品均满汉各一人司经局洗马满汉各一人从五品所属正字汉一人从九品太常寺卿正三品少卿正四品均满汉各一人所属寺丞满一人汉二人均正六品典簿满汉各一人博士满洲汉军汉各一人司库满一人均正七品所牧汉一人从七品协律郎汉五人正八品读祝官满八人赞礼郎满二十四人汉十有四人均正九品司乐汉二十三人从九品笔帖式满九人汉军一人光禄寺卿从三品少卿正五品均满汉各一人所属署四署正满汉各四人从六品署丞满八人典簿满汉各一人均从七品笔帖式满十有六人银库司库满二人正七品笔帖式满二人太仆寺卿从三品少卿正四品均满汉各一人所属司二员外郎满二人䝉古二人主事满二人䝉古二人主簿满一人正七品笔帖式满八人䝉古八人顺天府尹一人正三品丞一人正四品所属治中一人正五品通判一人正六品经歴一人从七品照磨一人从九品崇文门分司副使一人未入流司狱一人从九品辖京县二大兴县知县一人正六品县丞一人正七品典史一人未入流廵检三人从九品牐官一人未入流宛平县知县一人正六品县丞二人正七品主簿一人正九品典史一人未入流廵检四人从九品牐官一人未入流儒学教授满汉各一人正七品训导满一人正七品汉一人从七品鸿胪寺卿正四品少卿从五品均满汉各一人所属主簿满汉各一人从八品鸣赞满十有六人汉二人序班汉四人均从九品笔帖式满四人国子监祭酒满汉各一人从四品司业满洲䝉古汉各一人正六品所属监丞满汉各一人正七品博士满汉各一人从七品助教满十有六人䝉古八人汉六人从七品学正汉四人学録汉二人均正八品典簿满汉各一人从八品典籍汉一人从九品笔帖式满四人䝉古二人汉军二人鄂罗斯馆助教满汉各一人算法馆助教汉一人钦天监监正满一人西洋一人正五品监副满汉各一人左右监副西洋各一人均正六品春夏中秋冬五官正满洲䝉古各二人汉军一人汉五人均从六品主簿满汉各一人正八品灵台郎满三人汉军一人汉四人从七品五官挈壶正满汉各二人从八品五官监候汉一人正九品五官司书汉一人正九品五官司晨汉军一人从九品博士满六人汉军二人汉二十四人从九品天文生满十有六人汉军八人汉二十四人食从九品俸笔帖式满十有一人䝉古四人汉军二人太医院院使一人正五品左右院判各一人正六品所属御医十有五人正八品吏目三十人武职衙门司官銮仪卫主事满一人经歴汉一人笔帖式满七人汉军三人三旗领侍卫府主事满一人笔帖式十有二人步军统领衙门员外郎满二人主事满二人司务满一人笔帖式满十有二人亲王府管领四人正六品典膳一人从六品司库二人从七品司匠四人从八品马羣牧长二人从六品牛羣牧长羊羣牧长各一人均从八品郡王府管领三人正六品典膳一人从六品司库二人从七品司匠四人从八品马羣牧长一人从六品牛羣牧长羊羣牧长各一人均从八品官制二坛庙陵寝官天坛地坛尉各八人祠祭署奉祀各一人从七品祀丞各一人从八品太庙尉十人社稷坛尉五人日坛月坛祠祭署奉祀各一人从七品先农坛祠祭署奉祀一人从七品祀丞一人从八品帝王庙祠祭署无专员以汉赞礼郎司乐内一人委理神乐署署正一人正六品左右署丞二人从八品堂子尉八人永陵掌闗防官一人正四品副闗防官二人正五品笔帖式二人福陵昭陵掌闗防官各一人副闗防官各二人尚茶正尚膳正各一人均正四品内管领各一人笔帖式各四人昭西陵礼部郎中一人内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人孝陵掌闗防礼部郎中一人内务府掌闗防郎中一人礼部员外郎二人内务府员外郎一人尚茶正尚膳正各一人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人孝东陵内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人景陵掌闗防内务府总管一人正二品礼部郎中一人礼部员外郎二人内务府员外郎一人尚茶正一人尚膳正二人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人景陵皇贵妃园寝内务府员外郎一人读祝官二人赞礼郎三人景陵妃园寝读祝官二人赞礼郎三人礼部笔帖式二人总管衙门笔帖式一人东陵工部郎中一人员外郎四人笔帖式四人总理东陵内外事务衙门主事二人笔帖式二人泰陵掌闗防内务府总管一人正二品礼部郎中一人工部郎中一人礼部员外郎一人工部员外郎一人内务府员外郎一人尚茶正尚膳正各一人礼部主事一人工部主事一人内务府主事一人内管领一人副内管领二人读祝官二人赞礼郎四人礼部笔帖式四人工部笔帖式二人内务府笔帖式二人总管衙门笔帖式二人泰陵妃园寝读祝官二人赞礼郎三人总理西陵内外事务衙门主事一人笔帖式二人孝贤皇后陵寝礼部郎中一人内务府掌闗防郎中一人礼部员外郎二人内务府员外郎一人尚茶正尚膳正各一人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人端慧皇太子园寝副内管领一人读祝官二人赞礼郎三人圣贤后裔先师后裔太常寺博士一人国子监学正一人尼山书院学録一人洙泗书院学録一人孔颜曽孟四氏学教授一人学録一人南宗五经博士一人元圣周公述圣子思子复圣颜子宗圣曽子亚圣孟子先贤仲子闵子冉子伯牛冉子仲弓端木子言子卜子颛孙子有子周子明道程子伊川程子张子邵子后裔五经博士各一人朱子后裔五经博士二人先儒韩氏后裔五经博士一人闗氏后裔五经博士三人孔庙执事官三品执事官二人四品执事官四人五品执事官六人六品执事官一人七品执事官八人八品执事官十人九品执事官十人司乐一人管句一人典籍一人均七品钦定大清会典卷三钦定大清会典卷四钦定四库全书钦定大清㑹典卷四吏部文选清吏司官制三盛京官盛京戸部礼部兵部刑部工部侍郎各一人正二品所属郎中员外郎主事品级与在京部院同戸部属司三郎中二人员外郎五人主事四人堂主事二人笔帖式满二十一人汉军二人银库掌闗防监督一人副监督一人司库二人正七品正副仓监督各一人管官屯六品官二人礼部属司二郎中二人员外郎四人堂主事一人笔帖式满十人凤凰城迎送官三人正五品助教四人读祝官八人赞礼郎十有六人均正九品兵部属司二郎中二人员外郎四人主事二人堂主事二人笔帖式十有二人驿站正副监督各一人刑部属司四郎中四人员外郎满六人䝉古二人主事四人堂主事满一人汉军一人笔帖式满二十四人䝉古二人汉军五人赃罚库司库一人正七品司狱汉一人从九品工部属司二郎中二人员外郎四人主事二人堂主事二人笔帖式满十有六人汉军一人银库司库二人正七品制造库司匠一人从九品管理琉璃窰官二人正六品管理威远堡等六闗口事务侍郎一人所属威远堡英额门鹻厂汪清霭哈凤凰城守口官各一人笔帖式各一人奉天府尹一人正三品丞一人正四品治中一人正五品理事通判满一人正六品所属经歴一人从七品辖京县一承德县知县一人正六品典史一人未入流司狱一人从九品巨流河廵检一人从九品儒学教授一人正七品盛京将军衙门主事一人笔帖式十有一人牛庄开原辽阳锦州盖州宁远广宁义州等处仓官各一人清河河庄口白土厂彰武台新台松岭法库明水塘寛邦九闗台等处边门并中后所笔帖式各一人吉林将军衙门主事一人助教一人笔帖式一人宁古塔锦州驿站官各二人正七品宁古塔仓官二人白都讷拉林仓官各一人笔帖式各一人黑龙江将军衙门主事三人笔帖式二人黑龙江齐齐哈尔黙尔根城等处驿站官各一人正七品黑龙江齐齐哈尔黙尔根城胡兰等处仓官各一人熊岳锦州副都统衙门笔帖式各二人兴京辽阳复州义州岫巖金州开原鳯凰城城守尉衙门笔帖式各一人牛庄盖州防守尉衙门笔帖式各一人旅顺水师营广宁宁远协领衙门笔帖式各一人各省驻防笔帖式江宁杭州荆州西安凉州绥远城宁夏青州福州广州将军衙门天津水师营都统衙门笔帖式各三人直隶云南总督衙门笔帖式各一人陜甘总督四川总督衙门笔帖式各二人山西甘肃廵抚衙门笔帖式各二人陜西廵抚衙门笔帖式一人山海闗京口副都统衙门笔帖式各三人庄浪热河乍浦右卫四川副都统衙门笔帖式各二人保定府沧州德州太原府开封府郑家庄城守尉衙门笔帖式各一人永平府三河县玉田县防守尉衙门笔帖式各一人独石口古北口冷口防守尉衙门笔帖式各二人喜峯口防守尉衙门笔帖式一人罗文峪防守尉衙门笔帖式二人张家口总管衙门笔帖式二人归化城和林格尔崑都崙托克托城萨拉齐清水河善岱协办同知笔帖式各一人官制四外官直省设总督统辖文武诘治军民廵抚综理教养刑政承宣布政使司掌财赋提刑按察使司主刑名粮储驿传盐法兵备河库茶马屯田及守廵各道覈官吏课农桑兴贤能砺风俗简军实固封守督抚挈其纲领司道布其教令以倡各府府有知府同知通判以倡州县州有知州同知判官县有知县有丞有主簿各治其土田户口赋税辞讼司学校者府曰教授州曰学正县曰教谕其贰皆曰训导修四术造士以倡四民共成治化司府首领州县杂职则有经歴都事理问照磨检校知事司狱吏目典史驿丞廵检牐官仓库大使或司一事或任差委皆尊卑有纪小大相承以分猷効职阜成兆民总督正二品直隶一人江南江西一人福建浙江一人湖北湖南一人陜甘一人广东广西一人四川一人云南贵州一人漕运总督一人正二品河道总督正二品山东河南一人江南一人直隶河道以总督兼理廵抚从二品山东山西河南江苏安徽江西福建浙江湖北湖南陜西甘肃广东广西云南贵州各一人学政直隶山东山西河南江苏安徽江西福建浙江湖北湖南陜西四川广东广西云南贵州各一人奉天学政以奉天府丞兼理福建台湾府学政以台湾道兼理盐政长芦河东两淮各一人福建两广以总督兼理两浙以廵抚兼理甘肃四川云南贵州均廵抚管理织造江宁府苏州府杭州府各一人廵察福建台湾满汉各一人承宣布政使司布政使从二品直隶山东山西河南江苏安徽江西福建浙江湖北湖南陜西甘肃四川广东广西云南贵州各一人经歴从六品直隶山东山西河南安徽江西福建浙江湖北陜西四川广东广西云南贵州各一人理问从六品直隶江苏江西浙江湖南陜西云南各一人都事从七品河南福建各一人照磨从八品山西福建浙江湖北甘肃四川广东各一人库大使正八品直隶山东山西河南江苏安徽江西福建浙江湖北湖南陜西甘肃四川广东广西云南贵州各一人仓大使从九品安徽一人提刑按察使司按察使正三品直隶山东山西河南江苏安徽江西福建浙江湖北湖南陜西甘肃四川广东广西云南贵州各一人经歴正七品直隶山东山西河南江苏江西福建浙江湖北陜西四川广东广西云南各一人知事正八品江西一人照磨正九品安徽福建浙江湖南甘肃广东贵州各一人司狱从九品直隶山东山西河南江苏安徽江西福建浙江湖北湖南陜西四川广东广西云南贵州各一人粮储道江南二人山东河南江西福建浙江湖北湖南广东云南贵州各一人驿传盐法道江苏江西浙江湖北湖南陜西四川云南各一人盐法道福建一人河道直隶四人山东一人河南二人江苏三人分廵道直隶山西福建浙江陜西各四人山东江苏湖北湖南广西各三人河南安徽江西云南贵州各二人甘肃八人四川广东各五人均正四品库大使从九品直隶山东江西福建湖北湖南云南各一人江苏三人仓大使未入流陜西广东各一人都转运盐使司运使从三品长芦山东河东两淮两广各一人运同从四品长芦山东河东两广各一人运副从五品两浙一人运判从六品长芦山东两浙各一人两淮三人监掣官正六品两淮仪所一人盐课提举司提举正五品云南三人盐课司大使正八品长芦十人山东十人两淮二十五人两浙三十二人陜西甘肃各一人四川九人广东十有三人云南十有一人盐引批騐所大使正八品长芦山东两淮各二人两浙四人两广一人库大使正八品长芦山东河东两淮两广各一人仓大使正八品河东三人经歴从七品长芦山东河东两淮两浙两广各一人知事从八品长芦河东两淮两广各一人廵检从九品两淮一人知府从四品直隶山西河南湖南各九人奉天一人江苏安徽甘肃各八人江西贵州各十有三人浙江四川广西各十有一人山东福建湖北广东各十人陜西六人云南二十一人同知正五品直隶二十四人奉天一人山东十有二人山西江西各十有一人河南广西各八人江苏二十二人安徽七人福建湖北甘肃四川广东各十人浙江十有五人湖南九人陜西贵州各六人云南十有三人通判正六品直隶二十七人奉天二人山东河南各十有一人山西十有三人江苏十有八人安徽云南各八人江西湖南湖北四川各十人福建广东贵州各七人浙江九人陜西四人甘肃广西各五人经歴正八品直隶山西福建湖南各九人奉天一人山东湖北广东广西各十人河南江苏安徽甘肃各八人江西贵州各十有三人浙江四川各十有一人陜西四人云南十有七人同知经歴品级同湖南一人卫经歴从七品四川一人知事正九品江苏四人浙江陜西各一人广西二人云南七人照磨从九品江苏六人安徽湖北各三人江西十有二人河南福建贵州各一人浙江五人陜西四人同知照磨品级同江西一人四川五人司狱从九品直隶四人山东十人山西贵州各二人河南安徽四川各一人福建广东各九人浙江湖北广西各七人湖南云南各五人陜西三人通判司狱品级同山西二人茶马司大使正九品甘肃二人宣课司大使从九品江苏二人税课司大使从九品江苏二人浙江四人广东一人仓大使从九品直隶三人山东山西福建各二人江苏一人广东六人库大使未入流山西一人茶引批验所大使未入流江苏一人盐茶大使未入流四川一人递运所大使未入流江苏一人检校未入流江苏四人长官司吏目未入流贵州四人直隶州知州从五品直隶陜西各六人山西十人河南湖南各四人江苏甘肃广东各三人安徽五人江西广西各一人福建二人四川十有九人州同从六品直隶江苏安徽四川各三人福建陜西甘肃各二人河南湖南广东各一人州判从七品直隶五人山西四人河南湖南甘肃各三人江苏陜西广东各二人安徽江西广西各一人四川七人吏目从九品直隶陜西各六人山西十人河南湖南各四人江苏甘肃广东各三人安徽五人江西一人福建广西各二人四川九人税课司大使未入流江苏一人知州从五品直隶十有六人奉天安徽各四人山东四川各十有一人山西河南各六人江苏湖南各三人江西浙江各一人湖北甘肃各八人陜西五人广东七人广西十有五人云南三十一人贵州十有四人州同从六品直隶江苏湖北云南各三人山东九人广西十有三人河南江西湖南甘肃四川各一人安徽四人陜西贵州各二人州判从七品直隶十有七人奉天安徽江西浙江广东各一人山东广西各六人河南湖北各五人江苏甘肃贵州各三人湖南四川各二人云南四人吏目从九品直隶十有八人奉天安徽各四人山东四川各十有一人山西河南各六人江苏湖南各三人江西浙江各一人湖北甘肃各八人陜西五人广东七人广西二十三人云南三十一人贵州十有四人税课司大使未入流山东一人仓大使未入流山东二人库大使未入流直隶一人知县正七品直隶一百十有八人奉天府七人山东九十六人山西八十九人河南九十九人江苏六十一人安徽五十一人江西浙江各七十六人福建六十二人湖北六十人湖南六十四人陜西七十三人甘肃四十四人四川一百十有二人广东八十人广西四十七人云南三十三人贵州三十四人县丞正八品直隶三十六人山东三十五人山西三人河南三十三人江苏江西各四十八人安徽十有七人福建二十九人浙江四十五人湖北二十一人湖南十有三人陜西广东各十有九人甘肃五人四川十有八人广西六人云南三人贵州八人主簿正九品直隶二十二人山东十有三人河南十有四人江苏四十人安徽五人浙江十有一人湖北甘肃广东各一人典史未入流直隶一百十有八人奉天七人山东九十六人山西八十九人河南九十九人江苏六十一人安徽五十一人江西浙江各七十六人福建六十二人湖北六十人湖南六十四人陜西七十三人甘肃四十四人四川一百十有二人广东八十人广西四十七人云南三十三人贵州三十四人税课司大使未入流河南一人江苏二人浙江三人仓大使未入流直隶一人河泊所未入流广东二人廵检从九品直隶四十六人奉天六人山东三十人山西四十四人河南十有七人江苏九十九人安徽六十二人江西九十二人福建湖北各七十四人浙江三十九人湖南五十七人陜西十有一人甘肃二人四川二十六人广东一百四十八人广西六十三人云南二十五人贵州八人驿丞未入流直隶十有三人山西陜西各九人河南湖北各八人江西贵州各二人浙江四人湖南十有五人四川三人牐官未入流直隶一人山东二十八人江苏十有三人教授正七品直隶河南湖北湖南各九人奉天一人山东山西福建甘肃广东各十人江苏安徽各八人浙江广西各十有一人江西贵州各十有三人陜西六人四川十有二人云南二十二人学正正八品直隶二十二人奉天四人山东陜西甘肃各十有一人山西广西各十有六人河南广东各十人江苏六人安徽九人江西福建各二人浙江一人湖北湖南各七人四川八人云南三十一人贵州十有四人教谕正八品直隶一百十有五人奉天二人山东九十一人山西六十二人河南九十九人江苏四十六人安徽四十九人江西七十五人福建五十八人浙江七十六人湖北五十四人湖南五十七人陜西四十三人甘肃二十人四川八十六人广东七十三人广西四十二人云南二十八人贵州三十三人训导从八品直隶一百四十人奉天五人山东百有十人山西九十六人河南一百有五人江苏五十九人安徽六十六人江西九十一人福建七十二人浙江八十八人湖北七十人湖南七十七人陜西八十四人甘肃五十三人四川一百二十二人广东九十四人广西六十四人云南七十五人贵州六十人钦定大清㑹典卷四钦定大清会典卷五钦定四库全书钦定大清㑹典卷五吏部文选清吏司铨政凡满汉出身之途由科目由贡监由廕生由荐举由吏员迁秩改除在京四品以上及翰詹官在外运使以上官列名请特简郎中道府以下循例铨选论俸序迁者曰推升不待俸满者曰即升至署职试俸开复起复降补改补廻避告假悉有定制凡进士第一甲第一名授翰林院修撰二名三名授编修二甲三甲钦定庶吉士及分六部学习外满洲进士记名以知县用者按名次铨选余以通政使司汉字知事国子监丞博士典簿詹事府主簿光禄寺署丞翰林院典簿等官序科选用并考取顺天府满教授汉进士或以知县教授即用或以知县教授归班序选均竢引见钦定凡举人授职近省竢㑹试三科后远省㑹试一科后呈部注册以知县用如愿就教职注册以教职用均序科铨选以知县用者届选咨取赴部时督抚覈騐如年力已衰即改用教职直隶州州同亦以举人选用升转与知县同满洲举人选用知县小京官及考补顺天府教授均与满洲进士同凡贡监考职以賔兴之年五月文结限三月内到部考试不得滥取入选者覆试恩㧞副榜贡生分三等录用一等以州同用二等以州判用三等以县丞用捐贡监生分二等录用一等以主簿用二等以吏目用均注册候选贡生考职不限年监生未满三年不与考其考授职衔未经选用者仍听乡试凡廕叙满官一品廕生以员外郎用二品以各部院主事都察院经歴大理寺寺正光禄寺署丞用三品以通政使司经歴太常寺典簿光禄寺典簿各部寺司库用四品以鸿胪寺主簿用年二十以上咨部引见或以旗员用或分部学习均竢钦定分部者二年期满甄别优者奏留题补其次归班选用平庸者令回旗分䝉古汉军一品廕生以员外郎用二品以主事用三品四品以部院笔帖式用其随旗行走分部学习之例均与满官同汉文武官正一品廕生以员外郎治中用从一品以主事用正二品以主事都察院经歴京府通判用从二品以光禄寺署正大理寺寺副用正三品以中书科中书大理寺评事太常寺主簿博士通政使司经歴用从三品以光禄寺典簿銮仪卫经歴詹事府主簿京府经歴用四品官廕监与贡监一例考职序选其奉㫖外用者正一品廕生以同知用从一品以知州用二品以通判用三品以知县用汉文武官恩廕生到部奏请命大臣考试入选者引见以京外官录用竢钦定后照例铨选文理荒谬者回籍读书三年再试有夙娴武艺愿就武职者咨兵部汉文职难廕三品以上官廕知州四品以下官廕知县布按首领及州县佐杂官六七品者廕县丞八九品者廕县主簿未入流廕吏目凡荐举徴召贤良方正山林隠逸之士督抚确访具题送部请㫖愽学宏辞科奉特㫖举行或令三品以上及科道官保举或令督抚学政疏荐召试入选者均以翰林官酌量补用督抚幕賔有才猷出羣者许特疏荐引司道以下幕賔申督抚保题均送部请㫖考试分别録用凡考试笔帖式试繙译一道按旗定额满洲每旗十人蒙古汉军每旗三人注册序选年未及十八者停选不入班次人员遇阙即补余各按旗分班铨用食俸视出身品级为差笔帖式由举人恩㧞嵗副贡生考取者七品由生员监生考取者八品由官学义学生闲散及亲军䕶军领催库使骁骑考取者九品在京见任笔帖式每三年考试一次入选者留任不入选者黜退如能学习三年后许再试一次临试不到者议处有故不与者补试盛京笔帖式由盛京兵部于本处旗人内考取以试卷封进钦㸃大臣覆阅等第奏定后注册送盛京兵部以次拟补见任者循例三年一试其分别去留学习再试及议处补试之例均与在京笔帖式同陵寝笔帖式及各省督抚驻防城守尉等衙门笔帖式由京补用六年期满各该处注考送部以京阙补用各省驻防将军都统副都统衙门笔帖式由该将军等于本处驻防旗人内考取其阅卷注册序补之例与盛京笔帖式同凡吏员授职在京书吏供事在外吏攒均五年役满考职分四等一等以府经歴用二等以主簿用三等以从九品杂职用四等以未入流杂职用在京事繁书吏役满勤慎无过仓书役满无亏空均免考以从九品未入流兼掣选用礼部儒士三年期满免考职以铸印局大使及外府检校京外典史选用盛京各部及在京八旗外郎六年期满考职以州同州判县丞分别录用凡考选翰林院庶吉士由二甲三甲进士考试命王公大臣公同验阅引见钦授于大臣内简用满汉教习各一人三年期满考试钦定甲乙引见留翰林院者二甲除编修三甲除检讨余分别授官监察御史满洲蒙古由郎中员外郎内阁侍读汉由编修检讨郎中员外郎主事内阁侍读中书科中书大理寺评事太常寺博士考选各堂官择属官之勤敏练达立心正直者保送吏部满洲蒙古不考试汉军汉人由部请㫖考试均竢引见记名遇满洲蒙古员阙以郎中二人员外郎等官一人汉员阙以翰林一人部属二人引见简用汉人不由正途出身及见任京官三品以上外省督抚之子弟均不得考选凡开列大学士以下至京堂翰林詹事官员阙均以应升官列名题请简用应补者列名在应升官之前其转补之员及其次应升外官应升均于疏内具名单进呈本部尚书侍郎以各部院尚书侍郎转补六部左侍郎以右侍郎转补翰林院侍读学士以侍讲学士转补侍读以侍讲转补左春坊左庶子左中允左赞善均以右转补总督以左都御史侍郎廵抚开列廵抚以学士左副都御史府尹布政使开列布政使以按察使开列按察使以运使各道开列运使以知府开列直隶江南浙江学政以侍读侍讲洗马中允赞善开列余省以俸深编修检讨十人郎中十人开列题授三年任满题请更代凡月选京官郎中以下外官道府以下均分双单月选补审其资格覈其班次书籖弥封令应选人亲掣旗员定于每月之初五日汉员以月之二十五日笔帖式以月之二十日在籍选补与外任拟升及出使移疾不能赴部者本部堂官代掣有事故者扣除应选知县之各省进士举人及应升知县之首领佐贰教职等官先期檄令赴部曰截取以次选用将毕复截取如前八品以下选补均不赴部闰月不选京察大计之年是月内外官均暂停升补竢考覈具题命下后仍按班升补旗员月选双月有廕监学习进士散馆庻吉士年满大使三库司库等班单月有捐纳议叙降调开复期满教习年满仓官等班双单月均有进士举人内用班按班序选惟奉㫖即用扣选别补回避调京及指部人员均不入班次双单月皆得先用病痊应补者单月不入班次即用丁忧过班人员各按原选月分先补计阙序补人员各按原定阙数铨补汉员月选双月有廕监教习肄业议叙就职考职役满等班单月有行取外转服满开复降补七品京官盐场期满等班双单月均有学习进士散馆庻吉士进士举人俸满教职捐纳明通等班按班序选惟奉㫖即用裁汰别补扣除别选亲老改补近省服满坐补原部及指定某部某省人员均不入班次双单月先用回避别补病痊坐补者归于单月不入班次即用计阙序补人员与旗员同应选人赴部騐到满五十五日者始得铨选每月朔赴部投供选授后集各员于午门㑹同九卿詹事科道验看才品优长知之有素及行止不端出身不正者各举以闻知县内有年力就衰者请㫖以教职改用试各员履歴如政治确有所见缮折敷陈者听试卷进御奏请日期引见得㫖后具题除授月选知县于签选人员外以其次应选者按班备拟班各一人一同验看考试同签选官引见遇有扣除即以备拟人员简用州县选授福建有棚民之地及年逾六十而任在三千里外者均奏闻请㫖亲老任远者许呈明改选近省凡每月升调降革病故丁忧休致各员阙应归月选者以科钞及内外咨揭稽勲考功司付到之日均即日注册满员阙以月之三十日为限汉员阙以月之二十日为限笔帖式员阙以月之十五日为限限前到者本月选限后到者次月选司官承办迟延者分别议处凡论俸升转旗员见任者遇应升应改员阙论俸拟正陪题补阅俸均则签掣甲乙为序五品以下郎中科道侍读侍讲洗马庻子司业通政使司叅议光禄寺少卿鸿胪寺少卿等官止以本任较俸余均以入仕食俸日为始较屡任之俸武职改文职者通计武职所食之俸如由文授武复用文职者论前后两任文职之俸武职俸不通论骁骑校䕶军校前锋䕶军选补赞礼读祝鸣赞等官以食饷二年准一年俸亲军考补侍衞笔帖式执事人对品题补部院员阙均以食饷之年通行论俸汉员升转止以本任较俸汉军以汉阙补用者论俸与汉人同外任官即升卓异者不论俸余皆论俸推升司道阅俸二年始许升转知府以下有边俸有腹俸腹俸三年始许升转阅边俸二年半准三年边俸腹俸相等者先升边俸内外官员均从实授到任之日论俸其裁汰告假丁忧告病者补官后扣除离任月日仍通理前俸应降应革遇诏免议或降革后本案开复或革职留任后经开复者亦论前俸惟废员奉㫖起用者前俸均不准理凡试俸旗员员外郎主事等官由特㫖补授及议叙选授无前俸者均试俸三年降补者试俸二年廕补初任者试俸五年有主事前俸特授员外郎等官者试俸一年俸满推升者员外郎等官试俸一年主事等官试俸二年遴选保题者员外郎等官试俸三年主事等官试俸五年均竢年满始得升转在内郎中以下在外道府以下援例叙用者满汉均试俸三年称职实授汉内阁中书试俸一年称职实授命徃试用之员自道府以下衔大于官衔与官相当者试用一年官大于衔者试用二年称职实授凡即升议叙及卓异官不论俸遇应升有阙即升各省沿河沿海边地苗疆官员分限三年五年均期满保题即升烟瘴及水土恶劣地方各官分限二年三年五年均期满即升凡遴选升调直省道府员阙应归月选者道以郎中知府府以员外郎同知推升序班铨选同知以下州县以上以满汉应用人员铨补其冲繁疲难之地道府以上请㫖简用同知以下由督抚遴选题补至沿河沿海苗疆烟瘴台湾等处均令督抚于属官内遴选题补升任者引见补授调任者即令补授满郎中见任及前任曽列京察一等或由堂官保送者始得升用道府试时务策一道引见记名论俸序用汉郎中阅俸二年员外郎阅俸三年始推用道府先期令各部堂官甄别宜繁宜简及留部咨部引见后或注册序用或留部或改用及休致均候钦定其留部者届应推时加一级以抵外用直隶州知州要地员阙或调或升令督抚遴选题补送部引见事简者归月选令各部堂官先期于满汉主事及与主事品级相当之小京官内保送到部引见注册以次序用佐杂应调员阙令督抚遴选咨部彚题补授凡各省应题员阙督抚不得逾格保题惟遵㫖题补者如无合例之人许越衔题补应调员阙若合例无人或请升用或请部发均听部议由部推升他省者如原任𦂳要必需旧员方许督抚题请以升衔留任竢留任五年后方准照升衔题补遇事故离任者届补时仍赴升任之省补用余不准行凡府州县官阅俸五年以上始许题升三年以上始许题调升补后莅任三年政绩卓着者保题以贤员注册加一级又阅三年加衔注册即用其有卓异及即升俸深者仍循例推升所加之衔改加一级或员阙𦂳要果人地相须虽年例未苻亦许以调补升署之处据实奏请凡保题即升卓异候升人员未升时縁事离任应补时即予补用其已得推升未经引见縁事离任应补时不归补班仍以原升班升用题升之员已准引见縁事离任于赴部候补日引见请㫖佐杂教职拟升拟选及题升议准奉㫖补授者遇有事故均于题补日以升衔补用凡援例叙用人员由生员例监吏员出身者未经保举注册不得升京官及正印官凡议叙恭修实録玉牒及编纂诸书告成总裁纂修繙译提调官及收掌誊録举贡监生员供事书吏均由该馆请㫖交部议叙以岁月久近等第优劣为衡或应升或叙用或加级纪録各有差刑部司官覆駮重犯出入得情外省遵駮改正者岁终彚叙每案予纪録二次各学教习三年期满引见进士举贡生员笔帖式等分别叙用降官视等第给纪録有差废员列优等者视其原品予职衔有差如再留三年仍列一等者分别録用部院官兼内繙书房执事十年期满列居优等者以应升予叙否则酌减京通各仓监督威逺堡等六口守闗官年满保题以加级予叙盛京驿站正副监督年满保题以应升予叙驻防军营理饷司官笔帖式三年期满回京视该将军所列等第见任者加级纪録有差额外者分班补用坐台笔帖式三年期满回京视该管总管所列等第加级纪录有差凡改补裁汰候补官以对品改授其额少选补无期者许呈明对品改用例得告降者许降品改补旗员以亲老请养者候选人员以京官选应升外官者停其外升均以京官一例较俸升转藩臬以下回京引见候㫖改用京官养亲人员至应补外任之日如年己就衰停其外用世爵武职改补文职者轻车都尉叅领以郎中用骑都尉副叅领佐领以员外郎用云骑尉以主事用䕶军校骁骑校等以七品小京官用其世爵均仍帯于本身侍卫改用文职者一等侍卫以三品京堂用二等侍卫以四品京堂用均遇阙开列三等侍卫以郎中用四等侍卫以员外郎用蓝翎侍卫以主事用均归月选其世爵均仍帯于夲身直省不胜道府之人令督抚酌其才力或堪事简之郡或堪府佐疏请改用否则勒令休致不得请以部员改补月选知县引见改教者进士以教授即用举人以学正教谕卽用督抚题请改教者繋遴选发往之人归班改选系选授之人送部引见凡降补三品以上降官按品补用降至四品以下者如对品无官可补许降品借补仍照原降之品食俸推升四品以上京堂降调不得补部院司官外任降官不得补正印官凡回避京官尚书以下笔帖式以上祖孙父子伯叔兄弟不得同任一署令官卑者廻避官同则后补之人回避外任官于所辖属员有五服之族及外婣亲属师生均令属员回避戸刑二部司官避本省司分顺天直隶人员避五城指挥吏目汉军避直隶府道以下等官亦不得用刑部司官外任官避原籍寄籍及邻省接壤五百里以内教职止避本府如应回避而隠匿及揑饰规避者议处凡给衔总督授都察院右都御史总河总漕同廵抚授都察院右副都御史其应否兼兵部尚书侍郎衔由部请㫖提督学政由部员简用繋二甲进士出身者给翰林院编修三甲给检讨凡官员升任纪録准随帯其军功议叙加级及题明随帯或文武改补品秩相等者原任加级均准随帯其余每级改纪録一次加级食俸者初升以食俸之级改寻常之级再升仍改纪録一次议叙加级见在本任每级准改纪録四次升任仍作纪録一次凡停升内外官员降革留任未经开复及见有议处之案未结者均停升旗员有欠项未完外官有罚俸之案亦停升凡给假旗员有祖父母父母在外省驻防患病欲迎归者或祖父母父母及亲兄弟在外省驻防病故欲迎丧者均许给假京堂以上自行陈奏余由该堂官酌给假期以四阅月为限如非见任由本旗都统酌给有逾限者罪之中涂阻滞及病所在印官结报展限在京汉官告假回籍员阙即入月选食俸十年以上许省墓六年以上许省亲五年以上许迁𦵏送亲及归娶不拘食俸均按逺近定限家居不得过四阅月闻亲有疾或年七十以上急欲觐省者不拘俸亦不定限教职食俸三年以上有故许假归由督抚酌给限期该处兼设训导者两官不得并假以一人兼摄未设训导者令知州知县暂摄凡给凭赴任量逺近为限吏部书凭吏科填限外任官亲赴吏科画凭一月以上不到有罚两月以上夺职在籍候补候选及在外推升之州县佐杂并卓异引见未满三年之州县以上等官文凭封发各督抚转给抵任按季缴凭违限者吏科覈叅计月议处逾限不及一月或中涂风水及疾病阻滞者所在印官具结皆得免议引见回任及命徃各省试用者给照逾期议处与凭限同钦定大清㑹典卷五钦定大清会典卷六钦定四库全书钦定大清㑹典卷六吏部考功清吏司考察凡天下文官三载考绩以定黜陟在内曰京察在外曰大计京察之制三品京堂由部开列事实具奏候旨四五品京堂请特简王大臣验看分别等第引见余官各听察于其长考以四格曰守曰政曰才曰年纠以八法曰贪曰酷曰罢软无为曰不谨曰年老曰有疾曰浮躁曰才力不及各注确实考语具册宻送吏部都察院吏科京畿道各封门覈定等次守清才长政勤而年或青或壮或健称职者为第一等守谨而或政平或才平年或青或壮或健勤职者为第二等守谨而才政平或才长政勤而守平年青及壮健供职者为第三等皆照旧供职八法官贪酷者革职提问罢软无为不谨者革职年老有疾者勒令休致浮躁者降三级调用才力不及降二级调用加级纪録均不准援抵覈毕集听察各官于部以次过堂㑹大学士都察院堂官吏科给事中京畿道监察御史公同阅看别其去畱缮册具题命下后榜示以昭劝惩凡出征公差丁忧告病养亲给假候补降调未补者均由该衙门注考升转降调及旗员改授部院官到任半年者从新任考覈未及半年者从原任考覈一等官除内阁侍读学士翰詹开坊各官不引见不优叙其余各官由部引见准一等者加一级遇保荐时该堂官即于一等人员内选取阅俸未满三年及离任已逾半年者均不得与一等其入八法应去之员除贪酷外均引见注考徇情及遗漏舛错者罪之一等官于本任内犯贪劣事蹟者并罪原荐官自觉举者免议在他处犯者亦免议八法降革官呈辩已寃及诬讦注考官者罪之所告事不准行京察官以二月二十五日为始停其议处竢事毕出榜后补行奉特㫖者不在此例大计之制直省督抚覈其属官功过事蹟注考缮册举以卓异劾以八法不入举劾者为平等限十一月内具题到部㑹同都察院吏科京畿道考察题覆如督抚莅任未久不及周知属官贤否者疏请展限丁忧裁汰官未补授者从原任考覈升转降调官改任一年以上者从新任考覈未及一年者从旧任考覈其老病休致终养官不必注考解任官惟纠叅贪汚者不注考余或一事论劾或彼此讦告仍覈其平日政绩注考不以一时缘事畧之上考曰卓异自道府以至佐杂才守兼优阅俸满三年者均准荐举其因公罣误罚俸降级之员如居官廉能亦许别疏列荐由部覈覆得㫖后檄令赴京引见准卓异者注册赐衣一袭回任候升如荐举不实遗漏该员处分之案者分别议处卓异官犯贪酷不法其原荐官或同省或不同省分别察议能自觉举及经同荐举官觉举者皆免议八法官处分及引见均如京察例纠劾失实者罪之不入举劾官自知州知县以上仍令督抚以守政才年四格注考具册咨部覈定等次彚缮黄册进呈致仕凡满汉大臣引年乞休得㫖或以原品休致或晋秩或加衔或令乘传还乡或官其子孙或给以原俸皆出自特恩不为定制凡四品以下官吿休内则堂官覈咨外则督抚覈咨由部具题以原品休致其年老有疾恋职旷官者纠叅勒令休致告病凡京官告病听囘籍调理不限年三品以上自行陈奏余皆取具同乡官结咨部彚题病痊赴补旗员告病该管官委官确验酌给假期调治以半年为限逾限者咨部别选外任官告病督抚委官确验平庸者勒令休致优者疏请听囘籍调治道府以上应否囘籍由部请旨病痊后州县以上官督抚咨部引见以原官补用佐杂官咨部补用试用官仍赴原省试用内外官员揑饰告病者本人及验看出结官皆议处囘籍官营私滋事扰害地方者夺职有司不行申报及既报而督抚不具题者皆议处功过凡外任官地丁漕项全完盐课盐引全完运粮全完劝民垦荒营田缉获兇盗逃叛私铸私销制造赌具私出海洋等犯以及牧字蕃息狱无疎脱修筑水利捐谷贮仓河工栽桞栽苇者均分别议叙加级纪録有差凡议处官贠援引律文笞杖等罪名审其公私以定议公罪应笞一十罚俸一月二十三十各递加一月四十五十各递加三月杖六十罚俸一年七十降一级八十降二级九十降三级皆留任杖一百降四级调用私罪应笞一十罚俸两月二十罚三月三十四十五十各递加三月杖六十降一级七十降二级八十降三级九十降四级皆调用杖一百革职凡因公降革各部司官及五城指挥等官如实习练政务人才出衆者许该堂官保奏引见请旨或以所降之级从寛留任或降用或别用或照部议降革外任官自知县以上均缮该员履歴附疏进呈如奉旨令督抚出具考语送部引见或以原官铨选者仍带所降之级或降用或别用或照部议降革凡官员议罚升转及降调者各罚现任俸裁汰给假丁忧解任官各竢补官日罚俸革职留任官竢开复扣抵王公以下世爵任部院事者遇罚俸之案照本任应罚之俸于世爵俸内扣除余俸仍给外任官应追罚俸银休致病故者豁免革职知县以上仍追食过编俸佐贰杂职因贪赃枉法革职者追俸因公罣误者免追凡官员升任后遇原任内应得降调处分以见任之职降调大衔借补小任之员遇降调之案系捐职考职者照现任降调原衔带于降调之任不凖以原衔升转如现任无级可降即革任以原衔休致不准补用系候补候选捐职即用者仍照原衔降调降级留任官遇恩诏及议叙加级准其抵销凡降罚系京察大计处分及虚降者皆不抵销余皆准以加级纪录抵销因公罣误降革后经开复仍给还原任内加级纪录老病休致官任内应得加级纪录仍注册催徴督徴未完处分惟军功及钱粮全完所得加级纪录准抵余不准抵司官遗漏抵销及重复抵销者皆议处凡降级留任官三年无过开复革职留任官四年无过开复在京三品以上在外督抚咨部具题余由堂官及上司覈明送部奏请未开复之前有罚俸之案于年限内加扣罚俸月日见缴者免扣如复有降革之案系奉旨从寛留任者计案逓加扣满年限方许开复系例应留任则计其后案开复在前案年限之内者前后案并准开复如在前案年限之外者以后降后革之日为始计满年限开复笔帖式从九品未入流等官无级可降议以革职如所降在三级以内咨询平日居官贤否以别去留降级数多者仍革职其留任未开复又罹降调者革任凡官员兼文武职任并世爵兼文武职任者惟犯贪汚及行止不端爵职并革溺职者文武职任皆革其世爵应否存留具奏请旨若奉特旨革职者其所兼之职及世爵应否去留亦具奏请旨至因公罣误革职者止革本任降级停俸亦如之若所犯不由职任者从大衔议处凡出师官员应罚俸者注册事竣补罚应降调者带所降之级仍留军营应革职者应否留营効力具奏请㫖准留者事竣日送部引见老病休致官应降者降去顶带应革者革去职衔革职官有应罚俸降革者注册凡内外官办事错误自行检举者内自京堂外自藩臬以上或处分或寛免由部请㫖余官按处分例酌减如系营私或先经发觉及断罪已行论决虽经检举不得寛减凡官员议处之案一事有两罪名相因而致者从重议处余皆分别察议一人兼数任者遇同案处分止以一任议处至律例无正条又无可比拟者确察酌议于疏内声明请㫖着为定例期限凡政事期㑹计各部院所受之日立之程限事易决者各部院衙门二十日戸部刑部三十日待咨询及㑹藁各展二十日所㑹衙门吏礼兵工五日户刑十日九卿㑹议三十日户部奏销四十日月终则㑹计已结未结之案具册送科道察覈无故逾限者计日议处外省奉㫖及部咨应题覆者限文到后四阅月具题兼辖两省之总督于所辖隔省事件限六阅月违限者计月降罚有差如案情繁重限内不能完结者确覈具题展限凡承审限期盗案以十月为限命案以六月为限一切审案以四月为限限满不结均再限四月定限之内自州县至督抚又各有分限州县初叅逾限罚俸二叅逾限夺职知府直隶州知州并议处其事属难结二限不能审解者题叅展限承审官革职留任复限四月审结再逾革任䑃溷请展者州县至督抚降革有差承审官公出及人犯患病解审在途各日期均许于定限内扣除接审官视前官承审过日期分别展限上司苛駮以致迟延许承审官直掲三法司刑科覈实议处妄掲者罪之甘肃各属广东琼州及湖南苖疆州县均于正限外展限两月台湾限十阅月凡承缉限期命案初限半年盗犯初限四月限满不获罚俸再限一年严缉三限亦如之如仍不获命案降级留任盗案降级调用其余一切承追接缉等事均以一年限满察叅分别议罚公出日期不准扣除凡各官承督未完遇赦免议即于赦后起限限满不结仍作初叅处分其限未满而告病终养者仍照例议处其特㫖升调及丁忧别案降革者皆以罚俸完结凡督抚题案违限不及一月者免议一月以上降罚有差因公出境入闱监临并计日展限新任及接署者按定限展半通行各属详议之案视事理难易分别展限交代囘籍凡升转降革裁汰患病休致丁忧各官任内无未完事件方许离任如不候交代即离任者本官及上司皆议处知府州县运使等官新旧交代各有定限逾初限者议罚逾二限者夺职上司督催不力或限满不察叅及借端抑勒者降罚有差未完揑报已完及被役燬匿文册侵匿银者降革有差河工厅汛各官及教官交代一如州县例凡交盘前官亏空后官不报者照徇隐亏空例议处亏项责后官赔补如上司䕶庇前官抑勒新官接受者许被抑之人直掲部科上司照徇庇例议处署印官有意迟延不肯接受者降调凡外任旗员离任归旗以五阅月为限计程咨部旗察覈无故逾限或中涂逗遛及寄住他处者皆革职已革者治罪地方官不速催起程督抚以下皆议处患病及中涂阻滞情实者结报免议归旗人员家口令地方官具册咨送部旗察覈隐匿者议处沿涂地方有潜匿者亦如之归旗之人不候给咨不竢察㸃䕶送而越渡者比照逗遛例议处凡内外汉官休致丁忧给假均听囘籍如系叅革应于原籍追赃治罪者有司计程定限到籍后咨部察覈若罪止革职者立限催囘违限及中涂逗遛者本人及地方官皆议处微员离任病故家口无力囘籍者地方有司酌给路费无亲仆扶柩者遣役送还本乡稽勲清吏司守制凡汉官丁忧及承重者以闻讣日始解任囘籍守制不计闰二十七月服阕以原官起用其匿丧短丧及揑饰规避呈报迟延者皆议处月选官在京闻讣取具同乡官结报即听囘籍仍令原籍有司结报在籍选补官呈报有司具结咨部丧服未阕輙易衣冠拜官长与燕㑹者罪之在京旗员丁忧及承重者百日后入署供职二十七月内停升外任则定限归旗百日后本旗引见候㫖以京职委署服阕仍补外任不宜外任者改用京职出师者不得于军营发丧以囘京日守制凡官员为人后者闻本生父母讣许囘籍治丧一年后赴补凡汉官祖父母父母年七十以上家无兄弟及有兄弟而笃疾不能侍养者许告归终养年八十以上虽有兄弟或母老虽有异母兄弟亦许归养其未合例而情有可悯者请㫖定夺旗员外任者亦如之外任官于选补抵任后请归养者补官日仍补原任凡满汉官员笔帖式应给俸廪先期由各该衙门各该旗缮册送部察覈无讹方准移送户部仍于嵗终彚造清册具题钦定大清㑹典卷六钦定大清会典卷七钦定四库全书钦定大清㑹典卷七吏部验封清吏司世爵国初开创功臣䇿勲钖爵爰及苖裔与河山共永矣定鼎以来凡忠诚宣力𢡟建军功膺受封爵者或世袭罔替或承袭数世咸差等功次载在旂常若夫外戚之封以推恩泽衍圣公延恩侯以奉烝尝酬庸展恩崇徳象贤典并隆焉凡世爵之等有九曰公曰侯曰伯曰子曰男曰轻车都尉曰骑都尉曰云骑尉曰恩骑尉自公至轻车都尉又各有三等凡授爵自云骑尉始如云骑尉加一云骑尉则合为骑都尉再加为骑都尉兼一云骑尉再加为三等轻车都尉递加至一等轻车都尉如再加一云骑尉则为一等轻车都尉兼一云骑尉再加则为三等男积云骑尉二十有六为一等公凡公侯伯皆按其勲阀褒钖嘉名以垂永世凡军功议叙由兵部覈定等第移部疏请授爵以战功议叙者统兵参赞都统䕶军统领前锋统领副都统得一等功牌二再得二三四五等功牌各一授云骑尉营总叅领散秩官前锋侍衞得一等功牌三再得二三四五等功牌各一授云骑尉前锋校䕶军校骁骑校得一等功牌四再得二三四五等功牌各一授云骑尉署前锋校䕶军校骁骑校得一等功牌五再得二三四五等功牌各一授云骑尉多一倍至数倍者由云骑尉逓加不足者注册以攻城议叙者视城之大小攻之难易分六等一等城池叙六人第一登城者授一等轻车都尉第二至第六以次递减都统及领云梯攻战官弁授骑都尉指路官弁授云骑尉二等城池叙四人第一登城者授三等轻车都尉第二至第四以次递减三等城池叙三人第一登城者授骑都尉兼一云骑尉第二第三以次递减领云梯攻战官弁授云骑尉指路官弁克两城者授云骑尉克一城者注册四等城池叙二人第一登城者授骑都尉第二授云骑尉五等城池第一无云梯登城者授云骑尉率领攻战官弁克两城者授云骑尉克一城者注册凡已攻毁城池第一先登者授云骑尉领战官弁授骑都尉登城死者不论城池大小均授骑都尉以水战议叙者夺一等舟叙五人先登者授骑都尉第二授云骑尉第三四五注册夺二等舟叙四人先登者授云骑尉第二三四注册夺三等舟叙三人均注册在舟督战官弁各照所夺之舟与第二人同其余官弁与第三人同以阵亡赠爵者统兵参赞都统授骑都尉兼一云骑尉前锋䕶军统领副都统授骑都尉营总叅领前锋校䕶军校骁骑校及有顶带官授云骑尉其先授世爵后阵亡者按其等次加以应赠之秩合为一爵令其子孙承袭至一等公以上爵无可加令以适子袭一等公以别子袭其余爵凡八旗世爵承袭顺治七年九年恩诏以前封爵均世袭罔替或论功授爵在诏后立功在诏前者亦世袭罔替其诏后军功封爵除奉特㫖世袭罔替外其余自云骑尉袭一次递加至一等公袭二十六次功臣封爵表一等公袭二十六次二等公袭二十五次三等公袭二十四次一等侯兼一云骑尉袭二十三次一等侯袭二十二次二等侯袭二十一次三等侯袭二十次一等伯兼一云骑尉袭十九次一等伯袭十八次二等伯袭十七次三等伯袭十六次一等子兼一云骑尉袭十五次一等子袭十四次二等子袭十三次三等子袭十二次一等男兼一云骑尉袭十一次一等男袭十次二等男袭九次三等男袭八次一等轻车都尉兼一云骑尉袭七次一等轻车都尉袭六次二等轻车都尉袭五次三等轻车都尉袭四次骑都尉兼一云骑尉袭三次骑都尉袭二次云骑尉袭一次凡诏前已得世袭之爵诏后又以军功得封合为一爵者至一等男以上世袭罔替自二等男以下除原世袭之爵仍世袭罔替其诏后所得之爵令按次承袭内有因阵亡给与者袭次已完仍授恩骑尉令其世袭若二人军功所封之爵合于一人承袭者仍分计其应袭次数袭毕者次第覈销顺治七年九年三次恩诏所加云骑尉承袭时覈销世爵承袭均由各旗以诰勅送部覈定咨覆该旗奏请承袭得旨后仍以诰勅送部由部掲送内阁书承袭之姓名年月用寳给发凡外戚推恩皇太后皇后之父特封一等公殁者追赠其子孙世袭罔替由该旗具奏承袭咨部先师后裔以本支适长子袭封衍圣公由廵抚疏请部覆承袭明后裔延恩侯世爵由该旗具奏承袭咨部凡世爵之姓氏及承袭之子孙均彚书于皇册歳终合计一歳承袭之爵由部奏闻移内务府将皇册送至保和殿㑹同内阁增注袭以锦囊贮以金匮藏之内府封赠凡职官恭遇覃恩得膺封典均如其品秩给以诰勅并推恩于其先五品以上授诰命六品以下授勅命一品封赠及三代二品三品及二代四品至七品一代八九品止封本身不封父母凡封赠之阶十有七正一品从一品均封光禄大夫正二品资政大夫从二品通奉大夫正三品通议大夫从三品中大夫正四品中宪大夫从四品朝议大夫正五品奉政大夫从五品奉直大夫正六品承徳郎从六品儒林郎吏员出身封宣徳郎正七品文林郎吏员出身封宣议郎从七品征仕郎正八品修职郎从八品修职佐郎正九品登仕郎从九品登仕佐郎命妇视夫若子之品一品封一品夫人二品夫人三品淑人四品恭人五品宜人六品安人七品孺人八品八品孺人九品九品孺人有加级者得进阶受封级多仍限以制七品以下不得逾五品五六品不逾四品三四品不逾二品凡推封父祖见任者不得受子孙封愿解职就封者听父职髙从父官卑则从子官武职之子任文职者亦如之两子皆仕其父母受封从优品适母继母生母并得给封如父之职髙于子嫡母继母从父官生母从子官命妇因子孙受封者加太字受赠则否若夫在及夫之曾祖祖父在虽封亦不加封妻止于一适一继宗室女适公侯伯以下经礼部疏请赐乡君以上名爵者不封外余均视其夫若子官给封为人后者已封赠祖父母父母始许以本身妻室封典貤封本生祖父母父母四品至七品官应封一代者许以本身妻室封典貤封祖父母八九品官许以本身封典貤封父母三品以上貤封者请㫖定夺㓜为外祖父母抚飬其外祖父母殁无嗣者许捐赠凡给封见任官应封之职以诏下日为定署事官奉㫖及题明者许给升衔留任者以升衔给封兼任者以本任给封丁忧终养官及诏后身故者仍给病解候补者不得与各官任内遇前诏已封后改任者照改任封升任者照升任封加级者不准重封各官有应封遗漏及先缘事革职复还职者补给所领诰勅燬失者许重给均疏请或误开姓氏遗忘履歴检举求更改者掲送内阁更改各官曾祖父母祖父母父母有曽犯十恶等罪及妻非礼聘正室或再醮不许请封贪汚革职者不得封赠诏后犯事革职及计察降调者不封失误军机及贪汚革职者所领诰勅追夺若因公罣误与别项革职者免追其祖父本有官阶非因子孙封赠者不在追夺例廕叙凡官员恭遇覃恩文职在京四品以上在外三品以上武职京外二品以上送一子入监读书三年期满候铨不论加级及宫保等衔均照实俸廕子非见任者不廕原品解任食俸者准廕凡承廕必以适长子孙适长子孙出仕或有故方廕适次子孙无适次子孙方廕庶长子孙如庶长皆无方廕弟及兄弟之子应合承继者其子孙在诏后生及縁事治罪者均不准廕凡补廕各官廕监生未经出仕中式而病故及残废者许以诏前所生子孙补廕已补者不再补各官縁事革职其廕子未仕者革廕已仕者免止于降调及文职虽革尚存武职者均留廕革职后如于本案还职即准还廕或特㫖起用品秩相当并逾于原品者亦将原廕监生题请还廕倘原廕之子残废病故或已出仕中式许以诏前所生之子补廕凡官员殁于王事者照本官应升品级加赠并廕一子入监读书六月期满候铨其父母妻有申请恩䘏诰勅者察明题给土官四川龙安府土通判一人龙安府土知事一人牟托水草坪土廵检各一人竹木坎土副廵检一人广西果化州归徳州忠州安平州万承州全茗州龙英州下石西州太平州茗盈州结安州佶伦州都结州镇逺州上下冻州思州江州凭祥州思陵州向武州都康州上暎州下雷州南丹州那地州田州土知州各一人东兰州土州同一人阳万州土州判一人罗阳县罗白县忻城县上林县土知县各一人上龙司白山司兴隆司那马司定罗司旧城司下旺司安定司都阳司古零司大村峝小村峝小镇安土廵检各一人云南景东府䝉化府孟定府永宁府土知府各一人广南府土同知一人丽江府鹤庆府土通判各一人开化府土经歴一人北胜州冨州湾甸州镇康州土知州各一人北胜州顺州镇南州姚州土州同各一人镇南州新兴州土州判各一人景东府土知事一人楚雄县平彜县云南县新平县南涧土县丞各一人云南县定远县土主簿各一人浪穹县土典史一人练象关南平关定西岭青索鼻凤羽乡上江觜下江觜箭杆场蒲陀崆镇南关纳更山囘磴关沙矣旧三岔河保甸勐麻观音山阿雄闗土廵检各一人版桥驿在城驿观音山驿土驿丞各一人贵州镇逺府独山州土同知各一人镇远府土通判一人镇远府土推官一人安化县印江县瓮水司草塘司余庆县土县丞各一人安化县余庆县土主簿各一人重安司朗城司土吏目各一人安化县盘江土廵检各一人凡土知府同知通判推官知州州同州判吏目知县县丞主簿典史经歴知事廵检驿丞等文职承袭由部给牒书其职衔世系及承袭年月于上曰号纸应承袭者督抚察覈先令视事令司府州县邻封土司具结及本族宗图原领号纸纳部具疏请袭适庶不得越序无子许弟袭族无可袭者或妻或壻为夷衆信服亦许袭子或年㓜由督抚选本族土舎䕶理竢其年十有五请袭土官年老有疾请以子代者听土官受贿隐匿兇犯逃人者革职提问不准亲子承袭择本支伯叔兄弟兄弟之子继其职若有大罪被戮则立夷衆素所推服者土官支庶子弟驯谨能率衆者许申请督抚题给职衔视本土官降二等分管疆土视本土官或三之一或五之一再有子孙可分者分土如前例授职再降一等凡土官公罪应降三级以内调用者降一级留任应降五级以内调用者降二级留任应革职者降四级留任如有贪酷不法等罪仍革职遇降罚俸各按品级计俸罚米书吏凡吏员充补内阁供事及在京各衙门书吏均有定额由召募考补或贴冩内遴选掣补严假冒禁阙主毋朋充毋滥役其承充者由部取原籍有司印结按远近立限以结到日着役无结者黜外省吏攅经制阙择勤慎无违碍者承充具结送该管衙门准着役每嵗终仍取结送覈内阁事繁供事各衙门事繁书吏五年役满无过犯送部免其考职以从九品未入流兼掣选用事简供事书吏役满报部毎季闗防考试告示申文各一道试卷封贮其直省吏攅五年期满申督抚毎年七月内闗防考试其试卷封固并原着役日期履歴册送部嵗终合内外吏员试卷校定等第具奏分别録用事繁书吏掣定职衔及各书吏考试后不得在京稽留即令五城官严催一月内囘籍令原籍官以到籍日期申报其考授执照发各省廵抚转给钦定大清㑹典卷七钦定大清会典卷八钦定四库全书钦定大清㑹典卷八户部尚书满汉各一人左右侍郎满汉各一人掌天下土田户口财谷之政平准出纳以均邦赋属司十有四山东清吏司郎中满二人汉一人员外郎满三人汉一人主事满汉各一人掌稽山东布政使司及盛京民赋收支奏册兼覈长芦等处盐课请引疏销山西清吏司郎中满汉各一人员外郎满洲䝉古汉各一人主事满汉各一人掌稽山西布政使司民赋收支奏册兼覈㳺牧察哈尔地亩河南清吏司郎中满汉各一人员外郎满二人汉一人主事满汉各一人掌稽河南布政使司民赋收支奏册兼覈游牧察哈尔及围场捕盗官兵俸饷江南清吏司郎中满汉各一人员外郎满三人汉一人主事满汉各一人掌稽江苏安徽二布政使司民赋收支奏册兼覈江宁苏州织造支销奏册江西清吏司郎中满汉各一人员外郎满二人汉一人主事满汉各一人掌稽江西布政使司民赋收支奏册福建清吏司郎中满二人汉一人员外郎满五人汉一人主事满洲䝉古汉各一人掌稽直隶福建二布政使司民赋收支奏册兼覈直属内府庄田及游牧察哈尔地亩浙江清吏司郎中满汉各一人员外郎满二人汉一人主事满汉各一人掌稽浙江布政使司民赋收支奏册兼覈杭州织造支销奏册湖广清吏司郎中满二人汉一人员外郎满二人汉一人主事满汉各一人掌稽湖北湖南二布政使司民赋收支奏册陜西清吏司郎中满洲䝉古汉各一人员外郎满三人汉一人主事满汉各一人掌稽西安甘肃二布政使司民赋收支奏册并行销茶引兼覈在京汉官俸廪外藩俸币及廵捕三营俸饷各衙门经费四川清吏司郎中满汉各一人员外郎满二人汉一人主事满汉各一人掌稽四川布政使司民赋收支奏册兼覈本省闗税及在京入官户口广东清吏司郎中满汉各一人员外郎满三人汉一人主事满汉各一人掌稽广东布政使司民赋收支奏册兼覈八旗继嗣归宗更正户口广西清吏司郎中满汉各一人员外郎满四人汉一人主事满汉各一人掌稽广西布政使司民赋收支奏册兼覈京省钱局运铜鼓铸及内仓支放供应刍豆云南清吏司郎中满二人汉一人员外郎满三人汉一人主事满汉各一人掌稽云南布政使司民赋收支奏册兼覈山东河南江南江西浙江湖广等省嵗运漕糈京通仓储及江宁水次六仓收支考覈贵州清吏司郎中满汉各一人员外郎满三人汉一人主事满汉各一人掌稽贵州布政使司民赋收支奏册兼覈各闗各口徴收税课堂主事满二人掌八旗编审满二人汉军二人掌酌拨饷银校勘奏章司务满汉各一人笔帖式满百人䝉古四人汉军十有六人分隶各司视事之繁简以为额管理三库大臣于大臣内简用无定员掌总稽库藏节制出纳银库郎中一人员外郎二人大使二人司库一人段疋库郎中一人员外郎二人大使一人司库二人颜料库郎中一人员外郎二人大使一人司库二人分掌银币物料解纳收支堂主事一人掌稽覈文移笔帖式十有五人库使二十六人分隶三库宝泉局监督满汉各一人掌铸造制钱收纳铜课大使满五人分理匠役工料总督仓场户部右侍郎满汉各一人总稽嵗漕之入以均廪禄以储军饷凡南北漕艘京通仓庾悉隶焉坐粮厅满汉各一人掌通济库收支钱粮兼覈漕船程限大通桥监督满汉各一人掌掣验漕粮京通十有五仓监督满汉各一人分掌漕白粮出纳笔帖式四人收掌文书内仓监督满二人掌支放外藩朝贡及各学教习官役廪粟疆理国家统壹寰宇风行海表居重驭轻宏规无外矣两京设尹崇首善也外列十有八省分之为府府领州县直隶州亦领县皆属于布政使司而统治于总督廵抚廵抚专辖本省总督所统或三省或两省乂或以总督管廵抚事或专设廵抚不隶总督莫非因地因时而立之经制以至苖服土司多归郡邑长官夷目胥入版图各相其山川道里形势利便以定厥疆理任土任民而作之贡赋京师顺天府领京县二大兴宛平州五通昌平涿霸蓟县十有七良乡固安永清东安香河三河武清宝坻宁河顺义密云懐柔房山文安大城保定平谷盛京南距大海讫于西南西达山海闗北接边塞黑龙江东北绕之东南界朝鲜国奉天府领京县一承徳州二辽阳复县五海城盖平开原铁岭宁海锦州府领州二宁逺义县二锦广宁直隶总督兼管顺天府属各州县所属府九直隶州六东至于海南界山东西接山西北控边塞东北达山海闗西南距河南保定府领州二祁安县十有五清苑满城安肃定兴新城唐博野望都容城完蠡雄束鹿高阳新安永平府领州一滦县六卢龙迁安抚宁昌黎乐亭临榆河间府领州一景县十河间献阜城肃宁任邱交河宁津呉桥故城东光天津府领州一沧县六天津青静海南皮盐山庆云正定府领州一晋县十有三正定𫉬鹿井陉阜平栾城行唐灵夀平山元氏赞皇无极藳城新乐顺徳府领县九邢台沙河南和平乡广宗鉅鹿唐山内邱任广平府领州一磁县九永年曲周肥乡鸡泽广平邯郸成安威清河大名府领州一开县七元城大名南乐魏清丰东明长垣宣化府领州三蔚延庆保安县七宣化赤城万全龙门懐来西宁懐安直隶遵化州领县二玉田丰润易州领县二涞水广昌冀州领县五南宫新河枣强武邑衡水赵州领县五栢乡隆平高邑临城宁晋深州领县三武强饶阳安平定州领县二曲阳深泽山东廵抚所属府十东至于海南至江苏西至河南北至直隶东北至盛京济南府领州一徳县十有五歴城章邱邹平淄川长山新城齐河齐东济阳徳平禹城临邑平原陵长清泰安府领州一东平县六泰安东阿平隂新泰莱芜肥城武定府领州一滨县九惠民阳信海丰乐陵利津霑化蒲台青城商河兖州府领州一济宁县十有三滋阳曲阜宁阳邹泗水滕峄金乡鱼台阳谷汶上夀张嘉祥沂州府领州一莒县六兰山郯城费沂水䝉隂日照曹州府领州一濮县十菏泽曹范观城朝城郓城单城武定陶鉅野东昌府领州二临清高唐县十有二聊城堂邑博平茌平清平莘冠邱馆陶恩夏津武城青州府领县十有一益都博山临淄博兴高苑乐安夀光昌乐临朐安邱诸城登州府领州一宁海县九蓬莱黄福山栖霞招逺莱阳文登荣成海阳莱州府领州二平度胶县五掖潍昌邑高密即墨山西廵抚所属府九直隶州十东至直隶南至河南西至陜西北控边塞太原府领州一岢岚县十有一阳曲太原榆次太谷祁徐沟清源交城文水岚兴平阳府领州一霍县十有一临汾洪洞浮山赵城岳阳曲沃翼城灵石太平襄陵汾西蒲州府领县六永济临晋虞乡荣河万泉猗氏潞安府领县八长治长子屯留襄垣潞城壶闗平顺黎城汾州府领州一永宁县七汾阳孝义平遥介休石楼临宁乡泽州府领县五凤台高平阳城陵川沁水大同府领州二浑源应县七大同懐仁山阴阳高天镇广灵灵邱宁武府领县四宁武神池偏闗五寨朔平府领州一朔县四右玉马邑左云平鲁直隶平定州领县三乐平盂夀阳忻州领县二定襄静乐代州领县三五台崞繁峙保徳州领县一河曲解州领县四安邑夏平陆芮城绛州领县五垣曲闻喜绛稷山河津吉州领县一乡宁隰州领县三大宁蒲永和沁州领县二沁源武乡辽州领县二和顺榆社河南廵抚所属府九直隶州四东至山东西至陜西西北至山西东南至安徽西南至湖北东北至直隶开封府领州二郑禹县十有八祥符陈留杞通许尉氏洧川鄢陵中牟阳武封邱兰阳仪封荥阳荥泽河阴汜水密新郑陈州府领县七淮宁商水西华项城沈邱太康扶沟归徳府领州一睢县八商邱宁陵鹿邑夏邑永城虞城柘城考城彰徳府领县七安阳汤阴临漳林内黄武安渉卫辉府领县八汲新乡𫉬嘉淇辉延津濬滑懐庆府领县七河内济源原武修武武陟孟温河南府领县十洛阳偃师巩孟津宜阳登封永宁新安渑池嵩南阳府领州二邓裕县十有一南阳南召鎭平唐泌阳桐栢内乡新野淅川舞阳叶汝宁府领州一信阳县八汝阳正阳上蔡新蔡西平遂平确山罗山直隶许州领县四临颍襄城郾城长葛陜州领县三灵宝阌乡卢氏光州领县四光山固始息商城汝州领县四鲁山郏宝丰伊阳两江总督统辖江苏安徽江西江苏廵抚所属府八直隶州三东至于海南至浙江西至安徽北至山东江宁府领县七上元江宁句容溧水江浦六合高淳苏州府领县九吴长洲元和崑山新阳常熟昭文吴江震泽松江府领县七华亭娄奉贤金山上海南滙青浦常州府领县八武进阳湖无钖金匮江阴宜兴荆溪靖江鎭江府领县四丹徒丹阳金坛溧阳淮安府领县六山阳阜宁盐城清河安东桃源扬州府领州二高邮泰县五江都甘泉仪徴兴化宝应徐州府领州一邳县七铜山萧砀山丰沛宿迁睢宁直隶太仓州领县四鎭洋崇明嘉定宝山海州领县二赣榆沭阳通州领县二如臯泰兴安徽廵抚所属府八直隶州五东及北至江苏南至江西西至河南东南至浙江西南至湖北安庆府领县六懐宁桐城潜山太湖宿松望江徽州府领县六歙休宁婺源祁门黟绩溪宁国府领县六宣城宁国泾太平旌徳南陵池州府领县六贵池青阳铜陵石埭建徳东流太平府领县三当涂芜湖繁昌庐州府领州一无为县四合肥庐江舒城巢凤阳府领州二夀宿县六凤阳懐逺定逺虹凤台灵璧颍州府领州一亳县五阜阳颍上霍邱太和䝉城直隶六安州领县二英山霍山泗州领县三盱眙天长五河和州领县一含山滁州领县二全椒来安广徳州领县一建平江西廵抚所属府十有三直隶州一东至浙江南至广东西至湖南北至安徽东南至福建南昌府领州一宁县七南昌新建丰城进贤奉新靖安武宁饶州府领县七鄱阳余干乐平浮梁徳兴安仁万年广信府领县七上饶玉山弋阳贵溪铅山广丰兴安南康府领县四星子都昌建昌安义九江府领县五徳化徳安瑞昌湖口彭泽建昌府领县五南城新城南丰广昌泸溪抚州府领县六临川金谿崇仁宜黄乐安东乡临江府领县四清江新淦新喻崃江吉安府领县九庐陵泰和吉水永丰安福龙泉万安永新永宁瑞州府领县三高安新昌上高袁州府领县四宜春分宜萍乡万载贑州府领县九贑雩都信丰兴国㑹昌安逺长宁龙南定南南安府领县四大庾南康上犹崇义直隶宁都州领县二瑞金石城闽浙总督统辖福建浙江福建廵抚所属府十直隶州二东南至海西北至江西西南至广东东北至浙江福州府领县十闽侯官古田屏南闽清长乐连江罗源永福福清泉州府领县五晋江南安惠安安溪同安建宁府领县七建安瓯宁建阳崇安浦城政和松溪延平府领县六南平将乐沙尤溪顺昌永安汀州府领县八长汀宁化上杭武平清流连城归化永定兴化府领县二莆田仙游邵武府领县四邵武光泽泰宁建宁漳州府领县七龙溪漳浦南靖长泰平和诏安海澄福宁府领县五霞浦福鼎福安宁徳夀宁台湾府领县四台湾凤山诸罗彰化直隶永春州领县二徳化大田龙巖州领县二漳平宁洋浙江廵抚所属府十有一东至于海南至福建西至安徽北至江苏西南至江西杭州府领县九钱塘仁和海宁富阳余杭临安于潜新城昌化嘉兴府领县七嘉兴秀水嘉善海盐石门平湖桐乡湖州府领州一安吉县六乌程归安长兴徳清武康孝丰宁波府领县六鄞慈谿奉化鎭海定海象山绍兴府领县八山阴㑹稽萧山诸暨余姚上虞嵊新昌台州府领县六临海黄巖天台仙居宁海太平金华府领县八金华兰谿东阳义乌永康武义浦江汤溪衢州府领县五西安龙游江山常山开化严州府领县六建徳淳安桐庐遂安夀昌分水温州府领县五永嘉瑞安乐清平阳㤗顺处州府领县十丽水青田缙云松阳遂昌龙泉庆元云和宣平景宁湖广总督统辖湖北湖南湖北廵抚所属府十东至安徽南至湖南西至四川北至河南东南至江西西北至陜西武昌府领州一兴国县九江夏武昌嘉鱼蒲圻咸宁崇阳通城大冶通山汉阳府领县四汉阳汉川孝感黄陂安陆府领州二沔阳荆门县五钟祥京山潜江天门当阳襄阳府领州一均县六襄阳宜城南漳枣阳谷城光化郧阳府领县六郧房竹山竹谿保康郧西徳安府领州一随县四安陆云梦应城应山黄州府领州一蕲县七黄冈黄安蕲水罗田麻城广济黄梅荆州府领县八江陵公安石首监利松滋枝江宜都逺安宜昌府领州二归鹤峯县五东湖长阳兴山巴东长乐施南府领县六恩施宣恩来凤咸丰利川建始湖南廵抚所属府九直隶州四东至江西南至广东西至贵州北至湖北西南至广西西北至四川长沙府领州一茶陵县十有一长沙善化湘潭湘阴宁乡浏阳醴陵益阳湘乡攸安化岳州府领县四巴陵临湘华容平江宝庆府领州一武冈县四邵阳新化城歩新宁衡州府领县七衡阳清泉衡山耒阳常宁安仁酃常徳府领县四武陵桃源龙阳沅江辰州府领县四沅陵泸谿辰谿溆浦沅州府领县三芷江黔阳麻阳永州府领州一道县七零陵祁阳东安宁逺永明江华新田永顺府领县四永顺龙山保靖桑植直隶澧州领县五石门安乡慈利安福永定桂阳州领县三临武蓝山嘉禾靖州领县三㑹同通道绥宁郴州领县五永兴宜章兴宁桂阳桂东陜甘总督统辖陜西甘肃陜西廵抚所属府六直隶州六东至山西南至四川西至甘肃北控边塞东南至湖北西安府领州一耀县十有五长安咸宁咸阳兴平临潼高陵鄠蓝田泾阳三原盩厔渭南富平醴泉同官同州府领州一华县八大荔朝邑郃阳澄城韩城白水华阴蒲城凤翔府领州一陇县七凤翔岐山宝鸡扶风郿麟游阳汉中府领州一宁羌县八南郑褒城城固洋西乡凤沔畧阳延安府领县十肤施安塞甘泉保安安定宜川延长延川定边靖边榆林府领州一葭县四榆林神木府谷懐逺直隶商州领县四鎭安雒南山阳商南干州领县二武功永夀邠州领县三三水淳化长武兴安州领县六平利洵阳白河紫阳石泉汉阴鄜州领县三雒川中部宜君绥徳州领县三米脂清涧吴堡甘肃廵抚所属府九直隶州三东至陜西西达西番南至四川北控边塞兰州府领州二狄道河县四臯兰金渭源靖逺平凉府领州三固原泾静宁县七平凉崇信华亭鎭原灵台庄浪隆徳巩昌府领州一岷县八陇西安定㑹宁通渭漳宁逺伏羌西和庆阳府领州一宁县四安化合水环正宁宁夏府领州一灵县四宁夏宁朔平罗中衞西宁府领县二西宁碾伯凉州府领县五武威鎭番永昌古浪平番甘州府领县二张掖山丹安西府领县三敦煌渊泉玉门直隶阶州领县二文成秦州领县五秦安清水礼徽两当肃州领县一高台四川总督所属府十有一同知一直隶州九土司五十有七南至贵州北至陜西东南至湖南东北至湖北西南至云南西北至西番成都府领州三简崇庆汉县十有三成都华阳双流温江新繁金堂新都郫灌彭崇宁新津什邡宁逺府领州一㑹理县三西昌冕宁盐源保宁府领州二巴剑县七阆中苍溪南部广元昭化通江南江顺庆府领州二蓬广安县八南充西充营山仪陇渠大竹邻水岳池叙州府领县十有一宜宾庆符富顺南谿长宁高筠连珙兴文隆昌屏山重庆府领州二合涪县十有一巴江津长夀永川荣昌綦江南川铜梁大足璧山定逺䕫州府领县六奉节巫山云阳万开大宁龙安府领县四平武江油石泉彰明潼川府领县八三台射洪盐亭中江遂宁蓬溪乐至安岳嘉定府领县七乐山峩眉洪雅崃江犍为荣威逺雅州府领州一天全县五雅安名山荣经卢山清溪叙永同知领县一永宁直隶资州领县四仁夀资阳井研内江绵州领县五徳阳安绵竹梓潼罗江茂州领县二汶川保酉阳州领县三秀山黔江彭水忠州领县三酆都垫江梁山达州领县三东乡太平新宁眉州领县三丹稜彭山青神卭州领县二大邑蒲江泸州领县三纳谿合江江安宣慰使四石砫董卜韩胡明正徳尔格忒宣抚使三卭部里塘巴塘安抚使二十有三长宁加渴瓦寺梭磨小金川大金川沃日瓜别木里单东革什咱巴底绰斯甲喇滚瓦述余科竹窝霍耳章谷霍耳孔撒霍耳甘孜麻书霍耳咱霍耳林葱东科春科下瞻对上纳夺长官司二十有六静州陇州岳希松冈卓克基威龙州普济州昌州沈边冷边瓦述崇喜瓦述毛丫瓦述曲登瓦述他色瓦述更平霍耳纳林冲霍耳白利春科高日上瞻对䝉葛结中瞻对茹色泥溪平夷蛮夷沐川九姓副长官司一马喇两广总督统辖广东广西广东廵抚所属府十直隶州三东至福建南至于海西至广西北至江西西北至湖南广州府领县十有四南海番禺顺徳东莞从化龙门新宁增城香山新㑹三水清逺新安花韶州府领县六曲江乐昌仁化乳源翁源英徳南雄府领县二保昌始兴惠州府领州一连平县九归善博罗长宁永安海丰陆丰龙川河源和平潮州府领县九海阳丰顺潮阳揭阳饶平惠来大埔澄海普宁肇庆府领州一徳庆县十有二高要四㑹新兴阳春阳江高明恩平广宁开平鹤山封川开建高州府领州一化县五茂名电白信宜吴川石城亷州府领州一钦县二合浦灵山雷州府领县三海康遂谿徐闻琼州府领州三儋万崖县十琼山澄迈定安文昌㑹同乐㑹临高昌化陵水感恩直隶连州领县二阳山连山嘉应州领县四长乐兴宁平逺鎭平罗定州领县二东安西宁广西廵抚所属府十有一直隶州二土司三十有三东至广东南至于海西至云南北至湖南西北至贵州西南至安南国桂林府领州二永宁全县七临桂兴安灵川阳朔永福义宁灌阳柳州府领州一象县七马平雒容罗城柳城懐逺来宾融庆逺府领州二河池东兰县三宜山天河思恩思恩府领州一宾县三武縁迁江上林泗城府领县一陵云平乐府领州一永安县七平乐恭城富川贺荔浦修仁昭平梧州府领县五苍梧藤容岑谿懐集浔州府领县四桂平平南贵武宣南宁府领州三新宁横上思县三宣化隆安永淳太平府领州四养利左永康宁明县一崇善鎭安府领州二归顺奉议县一天保直隶西隆州领县一西林郁林州领县四博白北流陆川兴业土州二十有六忠归徳果化下雷下石西思陵凭祥江思万承太平安平龙英都结结安上下冻佶伦茗茗盈鎭逺那地南丹田向武都康上映土县四罗阳上林罗白忻城长官司三迁隆峝永定永顺云贵总督统辖云南贵州云南廵抚所属府二十有一土司二十有一东至广西南至安南国北至四川西南至海东北至贵州西北至西番云南府领州四嵩明晋宁安宁昆阳县七昆明富民宜良呈贡罗次禄丰易门大理府领州四赵邓川宾川云龙县三太和云南浪穹临安府领州四建水石屏阿迷宁县四通海河西嶍峨䝉自楚雄府领州二南安鎭南县三楚雄定逺广通澂江府领州二新兴路南县二河阳江川广南府领县一宝宁广西府领州二师宗弥勒顺宁府领州一云曲靖府领州六霑益陆凉罗平马龙㝷甸宣威县二南宁平彞姚安府领州一姚县一大姚鹤庆府领州一剑川武定府领州二和曲禄劝县一元谋元江府领县一新平普洱府领县一宁洱永昌府领州一腾越县二保山永平开化府领县一文山东川府领县一㑹泽鎭沅府领县一恩乐昭通府领州一鎭雄县二恩安永善永北府丽江府土府四䝉化景东孟定永宁土州四富湾甸鎭康北胜宣慰使一车里宣抚使四耿马陇川干崖南甸副宣抚使二遮放盏达安抚使三潞江芒市勐卯副长官司三纳楼亏容十二闗贵州廵抚所属府十有三土司六十有五东至湖南西至云南东南至广西西北至四川贵阳府领州三开定番广顺县四贵筑龙里贵定修文思州府领县二玉屏青溪思南府领县三安化婺川印江鎭逺府领县三鎭逺施秉天柱石阡府领县一龙泉铜仁府领县一铜仁黎平府领县三开泰锦屛永从安顺府领州二鎭宁永宁县三普定清鎭安平南笼府领州二永丰普安县二普安安南都匀府领州二麻哈独山县三都匀清平荔波平越府领州一黄平县四平越瓮安湄潭余庆大定府领州三平逺黔西威宁县一毕节遵义府领州一正安县四遵义桐梓绥阳仁懐长官司六十有二中曹白纳养龙虎坠程番上马小程卢番方番韦番卧龙小龙金石罗番大龙木𤓰麻向新添大平平伐小平大谷龙小谷龙羊场慕役顶营沙营杨义都匀邦水思南丰宁上丰宁下烂土平定乐平卭水偏桥蛮夷沿河朗溪都坪黄道都素施溪潭溪新化欧阳亮寨湖耳中林八舟龙里古州洪州省溪提溪乌罗平头乖西底寨岩门副长官司三西堡康庄石阡钦定大清㑹典卷八钦定大清会典卷九钦定四库全书钦定大清㑹典卷九户部户口凡编审八旗戸口以三年为率届期移文八旗满洲䝉古汉军都统及盛京将军各省驻防将军都统副都统饬所属佐领简稽丁壮登名于籍达部汇疏以闻以周知八旗繁衍之数凡编旗丁每户书某氏某官未仕者曰闲散某上书父兄官职名氏旁书子弟兄弟之子及户下若干人或在籍或他往皆备书驻防及居外省者编二册一申部一咨旗检校凡八旗氏族载在册籍者曰正户僮仆而本主听出户者曰开户由所隶佐领别宗支覈眞伪稽逺近考其谱系以时除注其有年久丁册脱漏世系无可稽考者别载册籍均条晰申部用资简阅凡八旗汉军除从龙勲戚子孙外或有田宅或依婣戚或操工作需在各省营生食力者许呈本旗都统及所在督抚随其人地之宜听其生业督抚于嵗终具册咨部彚奏凡旗人立后先兄弟之子次从兄弟之子次族姓择昭穆相当者听立为后立后时必闻族长呈叅佐领押字若本宗无人许抚异姓正户之子为嗣呈两家族长佐领亦如之有同宗而立异姓及收僮仆并汉人者禁之凡旗人儥僮者官给印票记户册稽亲邻察其非犯罪脱籍假冒者徴信而质剂焉所儥繋旗人领催押字汉人兵马司书劵在奉天各省者所在官掌其成市亦如之若满洲䝉古壮丁越旗自鬻及以僮仆鬻汉人者论凡户下人随主出征有先登得城者准其出户其亲伯叔兄弟亦准随出编入正户册凡直省户口以干隆十八年奏报民数册计之得户三千八百八十四万五千三百五十有四口万有三百有五万直隶人丁三百七万一千九百七十五户九百三十七万四千二百十有七口盛京人丁五万九千二百十有二户二十二万一千七百四十二口山东人丁四百五十三万九千九百五十七户一千二百七十六万九千八百七十二口山西人丁百七十七万九千二百四十七户五百十有六万二千三百五十一口河南人丁三百二万九千五百二十八户七百十有一万四千三百四十六口江南江苏人丁五百四十七万八千二百八十七户一千二百六十一万八千九百八十七口安徽人丁四百十有三万六千一百二十五户一千二百四十三万五千三百六十一口江西人丁二百十有八万五千一百九十五户五百五万五千二百五十一口福建人丁一百十有二万七千七百四十六户四百七十一万三百三十九口浙江人丁三百四万三千七百八十六户八百六十六万二千八百有八口湖广湖北人丁百七十五万六千四百二十六户四百五十六万八千八百六十口湖南人丁百六十六万四千七百二十一户四百三十三万六千三百三十二口陜西西安人丁一百三万三千一百七十七户三百八十五万一千四十三口甘肃人丁百万二千五百十有八户二百十有三万三千二百二十二口四川人丁七十五万七百八十五户一百三十六万八千四百九十六口广东人丁百二十四万一千九百四十户三百九十六万九千二百四十八口广西人丁九十四万三千二十户一百九十七万五千六百十有九口云南人丁三十七万一千二百八十四户百万三千有五十八口贵州人丁六十二万九千八百二十五户一百七十一万八千八百四十八口凡编审直省户口以五年为期州县官通稽境内民数每百有十户推丁多者十人为长余为十甲甲繋以户户繋以口编为一册城中曰坊近城曰厢在乡曰里民年十六始傅六十以上除之布政使司以所属比册上之督抚督抚疏报以册达部部受直省之册彚疏以闻以周知天下生民之数凡人丁计口出银以代徭役前代相沿载在版籍者曰徭银自昇平嵗久生齿益繁康熙五十二年廼因恩诏以五十年编册为率永免增丁之赋雍正二年以册存见数按直省州县均入田赋代输其无田之户悉免之闲有不便均输者仍依旧制丁地分徴以从土俗之宜凡直省徭银均入田赋者二百七十二万六千二百十有一两有竒每五年编审丁有滋生徭无加额若田有垦复升科者仍取田赋内代输徭银计其轻重而通均之凡保甲之法户给印单书其姓名习业出注所往入稽所来十户为牌立牌长十牌为甲立甲长十甲为保立保长自城市达于村乡使相董率遵约法察姦宄劝媺行善则相共辠则相及以安保息之政钦定大清㑹典卷九钦定大清会典卷十钦定四库全书钦定大清㑹典卷十戸部田赋粤自东土肇基于燕斯宅沈辽奥区称九州之上腴焉近畿五百里内当明季兵燹之后野多旷土定鼎之初以钖羣策羣力垂爲世业墟市不改邱冡如故有民田犬牙相错者取别州县闲田易之俾旗人各安其业以正经界其征输之籍尽除之直省民田则三壤以行两税而常赋以定修和岁久田野日辟廼取徭银计亩而均输之永免口率之征以寛百姓之输将底愼国家之财赋凡宗室王贝勒贝子公将军赐畿辅庄园各有差通计八旗万三千三百三十八顷有竒凡勲戚世爵职官军士赐畿辅庄田各有差通计八旗十有四万百二十八顷七十一亩有竒凡畿辅旗庄国初颁赐已定厥后皇子分封公主赠嫁皆取诸内府庄田承平以来边界益拓盛京东北及诸边口外古称瓯脱不毛之土多辟爲腴壤八旗戸口滋繁咸取给焉凡八旗官兵所受之田毋许越旗卖儥及私售与民违者以隐匿官田论凡牧场近京之地阡陌相连尽给八旗官兵以沙地不耕者爲场盛京及沿边之地广漠无际屯垦所不能尽择水草肥美者爲场以牧上廐马及驝驼牛羊次给宗室王公八旗官兵以广牧政凡直省田赋以干隆十八年奏销册计之共民田七百八万千一百四十二顷八十八亩赋银二千九百六十一万千二百一两粮八百四十万六千四百二十二石各有竒草五百十有四万五千五百七十八束直隶布政使司民田六十五万七千百九十一顷八十七亩赋银二百四十一万千二百八十六两粮十万千二百二十九石各有竒草九万四千四百四束盛京民田二万五千二百四十三顷二十一亩赋银三万八千百有十两粮七万六千二百六石各有竒山东布政使司民田九十七万千有五十四顷七亩赋银三百三十四万六千二百五十七两粮五十万七千六百八十石各有竒山西布政使司民田三十二万九千五百八十六顷二十一亩赋银二百九十七万二百六十六两粮十有六万九千二百四十六石各有竒河南布政使司民田七十二万二千八百二十顷三十六亩赋银三百三十万三千八十两粮二十四万八千八百六十五石各有竒江南江苏布政使司民田六十八万九千八百八十四顷四十五亩赋银三百三十七万千三百三十四两粮二百十有五万五千二十一石各有竒安徽布政使司民田三十三万八千百二十顷九十三亩赋银百六十八万八千两粮八十四万五千二百四十八石各有竒江西布政使司民田四十七万九千二百七顷六十二亩赋银百八十七万九千八百十两粮八十九万九千六百三十二石各有竒福建布政使司民田十有二万八千二百七十顷八十七亩赋银一百十有七万七千八百九十九两粮十有六万八千四百五十三石各有竒浙江布政使司民田四十五万九千七百八十七顷七十亩赋银二百八十一万二千四百四十九两粮一百十有三万四百八十一石各有竒湖广湖北布政使司民田五十六万六千九百十有三顷四十九亩赋银百有十万八千一百五十三两粮二十八万六千五百五十四石各有竒湖南布政使司民田三十一万二千二百八十七顷九十八亩赋银一百十有六万三千六十三两粮二十七万七千六百四十一石各有竒陜西西安布政使司民田二十五万二千三百七十一顷三亩赋银百五十三万九百七两粮十有六万八千四百五十三石各有竒甘肃布政使司民田十有七万七千八百三十一顷三十三亩赋银二十五万七千七百二十三两粮五十万三千四百七十六石各有竒草五百五万千一百七十四束四川布政使司民田四十五万九千百四十六顷六十七亩赋银六十五万九千七十五两粮万四千三百二十九石各有竒广东布政使司民田三十二万八千八百三十二顷九十三亩赋银百二十五万七千二百八十六两粮三十四万八千九十五石各有竒广西布政使司民田八万七千四百顷六十亩赋银三十八万二千五百九十七两粮十有三万三百七十五石各有竒云南布政使司民田六万九千四百九十九顷八十亩赋银十有五万三千七百五十两粮二十三万八百四十八石各有竒贵州布政使司民田二万五千六百九十一顷七十六亩赋银十万一百五十六两粮十有五万四千五百九十石各有竒凡天下屯田咸给运军军运漕粮隶卫所田赋归州县征収隶布政使司其赋或输本色或输折色或本折各半或本七折三所输不同皆与民田同科屯田荒芜召军民垦复无力者官给牛具荒地内有军指爲民民诡爲军者以时清釐民册承差衞所毋许牵累军册有役州县不得重科民佃军田输租则免军役军佃民田完赋则免民徭军田许照民田售典与军者听与民者禁违则以田归衞以直充公各省布政使司屯田以干隆十八年奏销册计之共田二十五万九千四百十有六顷四十八亩赋银五十万三千五百五十七两粮三百七十三石各有竒山东屯田二万二千顷八十九亩赋银五万六千十有八两各有竒山西屯田九千九百九十九顷三十亩赋银五万九千百二十一两各有竒河南屯田七千二百五十二顷九十八亩赋银万七千九百九十一两各有竒江南江苏屯田万一千五百九十六顷九十二亩赋银三万七千三十五两各有竒安徽屯田万一千八百五十六顷八十六亩赋银四万五千八百六十两粮三百七十三石各有竒江西屯田六千四百三十五顷六十六亩赋银万四千九百三两各有竒福建屯田七千八百四十五顷三十一亩赋银四万四千三百十有六两各有竒浙江屯田千七百四十一顷六十四亩赋银万七千八百九十七两各有竒湖广湖北屯田二万四百十有六顷二十三亩赋银五万二千七百两各有竒湖南屯田五百十有一顷十有八亩赋银三千二百四十八两各有竒陜西西安屯田三万九千二百三十六顷八亩赋银七万四百二十六两各有竒甘肃屯田十万七千二百四顷七十八亩赋银二万八千五百七十五两各有竒四川屯田百三十四顷八十二亩赋银一百两各有竒广东屯田五千二百七十一顷八十四亩赋银千八百七十七两各有竒广西屯田千九百九十六顷六十二亩赋银八千五百十有六两各有竒云南屯田五千九百十有五顷三十七亩赋银四万四千九百七十四两各有竒凡免科田郊坛社稷山川厉坛学校阙里孔林四氏学周公庙各圣贤祠墓寺观地计三千六百二十顷有竒凡学田专供修学及赡给贫士其田与赋即在州县田赋之中惟佃耕収租以待学政檄发闲有山塘园屋统名曰田所収有银有钱有粮统名曰租田之多寡租之重轻各学不齐旧无定额直隶学田千四百二十九顷八十八亩租银二千七百七十六两粮千九百十有六石各有竒山东学田四百十有七顷七十二亩租银千三百二十九两各有竒山西学田二百七十七顷九十八亩租银二百五十七两粮十有六石各有竒河南学田二百十顷七十一亩租银九百六十五两各有竒江南江苏学田四百十有八顷五十八亩租银五千四百九十一两各有竒安徽学田二百二十顷十有八亩租银千六百四十两各有竒江西学田六十八顷租银十有八两粮八千四百十有七石各有竒福建学田九十顷七十亩山园池屋不计数租银百五十四两粮千二百四十九石各有竒浙江学田三百顷十有七亩租银三千五十两有竒湖广湖北学田百二十顷五十七亩租银八百三十二两粮百九十二石各有竒湖南学田七千三百顷八十亩租银二十九两粮四千三百五十八石各有竒陜西西安学田五十五顷二十亩租银百五十四两粮千二百四十九石各有竒甘肃学田三百十有一顷二十五亩租银八十九两粮千二百九十四石各有竒四川学田二十三顷有竒广东学田百五十一顷十有六亩租银千九百三十两有竒广西学田百三十四顷七亩租银千七十三两粮三十二石各有竒云南学田十有四顷八十八亩租银三十六两粮五百九十一石各有竒贵州学田四十四顷十有八亩租银二百四十六两粮四百八十七石各有竒凡土司贡赋川广云贵布政使司所属宣慰宣抚安抚长官等司及土府州县社寨夷猺向化旣久或比年一贡或三年一贡各因其土俗以定制焉四川布政使司所属土司岁贡荞麦马牛狐皮贝母折银四千七百二十三两粮千二百七十石各有竒马十有三匹三年一贡马折银三百十有二两有竒马五十三匹广西布政使司所属土司岁贡马折等银六百三十三两有竒云南布政使司所属土司岁贡矿课及苎布鹿皮等折银万三千七百八十二两有竒贵州布政使司所属土司岁贡米糓万六千四百三十石马折等银二万二千四百八十两各有竒凡丈量按部颁弓尺广一歩纵二百四十歩爲亩有司于农隙时亲率里甲履亩丈勘以定疆界杜占争均亩赋有差委滋扰及徇私者罪之州县册籍原载邱叚四至不清者丈欺隐牵累有地无粮有粮无地者丈亩步不符赋则或浮者丈熟荒相间旗民盐灶以及边地民番相错者丈壤界相接畛域不分者丈荒芜召垦寄粮分隶者丈水冲沙压公占应抵应豁者丈濒江濒海之区五年一丈视其或涨或坍分别升免凡开垦各州县卫所荒芜膏腴地迁涨新开地各边口外旷土咸分给兵民垦种无力者官给牛种招徕外籍入甲及徒流之人均准屯垦给照为业番夷地亩亦准租垦屯兵及边地民苗不谙耕获者为治耒耜佣夫教之以竢其娴习开渠洞以资灌漑建房堡以备栖止水田六年起科旱田十年起科如本管官召垦及官生捐垦者以田归佃次年起科隐垦首报者就首报年起科有豫徴私歛者罪之州县卫所官劝垦多寡道府等督率勤惰岁终并入考成绅士倡率者予叙隐匿自首者免罪有横加科则抑报开垦者罪之凡劝课农桑由地方犬吏倡有司课民力耕耘修𧖟织广树蓄以勤生业戒㳺惰惩蹂躏禁种妨农杂物以崇本计革暴殄浮靡以节物力举力田老农荣以冠带以劝勤劳凡有利于民生者均随宜鼓舞令民乐于从事不得督责严急绳以官法有忽视民隐奉行不善者劾之凡直省田赋由州县官徴觧布政使司执其总而量度之或听部拨觧京或充本省经费或需邻省酌剂岁陈其数析为春秋冬三册由廵抚咨部春二月秋八月冬十月部受其计簿覈其盈绌授以式法列其留存拨觧之数以时疏闻以定财用出纳之经运觧京饷除陜甘四川云南贵州等布政使司赋税全支本省经费余省由部按廵抚所报实存册移文拨觧布政使司具批二一申部一申科廵抚选委觧官十万两上以府同知通判五万两上以州同州判官及县丞簿五万两下以杂职皆择其俸深亷干者任之计程限日到部直隶近畿不立限山东山西河南以六十日江南江西浙江湖北湖南以八十日福建广东广西以百日过期者劾部限三日校数无阙以实収及原批发觧官赍赴戸科騐毕囘缴布政使司为信起运之时毎程给脚直毎椟给扄鐍费银有改煎给耗费所经州县大道给车马僻径给担夫不得沿涂累民督抚饬弁兵防䕶书椟数于兵牌按程稽覈防䕶疎失者论留充经费布政使司以毎岁经费之数申廵抚咨部留贮正赋以待支发岁终㑹讣以所属计簿申廵抚奏销邻省协饷由部按廵抚所报实存册以应协之数移文发饷受饷二省抚司拨饷布政使司钤封部定权衡付觧吏赍往受饷布政使司騐印封覈収如银数阙少权衡不符者委运承运官皆论如法其按程给脚直按椟给扄鐍等费并与觧京饷同凡直省田赋酌留分贮备用于毎岁经费外按直省事务之繁简道里之远近赋入之多寡各畱赋银有差或贮布政使司库或贮知府直隶州库贮司库者遇省有急需督抚疏报即发贮府州库者遇州县有急需府州申详即发事竣以时奏销凡岁课奏销布政使司㑹所属见年赋税出入之数申廵抚疏报以册逹部曰奏销册备载旧管新収开除实在四柱条析起运存留支给拨协採办为数若干以待检校部㑹全数而覆覈之彚疏以闻以慎财赋出入以定奏销考成量地逺近以定报销之期直隶山东山西河南陜西甘肃以四月到部江蘓安徽江西浙江湖北湖南以五月福建广东广西四川云南贵州以六月有故疏闻展限若申册迟延一月至一年以上者册籍遗漏舛错及数不符者廵抚以下皆论如法凡岁课考成按银数以诏最见年赋税奏销前全完者予叙经征州县以五万两下至十万两上督征之道府直隶州以十万两下至二十万两上廵抚布政使司以五十万两下至百万两上为差经征守备千总督征都司于奏销前全完者予叙以千两下三千两上爲差各衞督征通判视知府经征经歴视州县按分数以诏殿州县分经征之数爲十分抚司道府州分督征之数为十分见年赋税不完者州县自不及一分至五分司道府州至六分廵抚至七分论劾有差旧逋赋税催征州县限一年督催司道府州限一年有半廵抚限二年限年内不完者再分三限自原叅不及一分至四分论劾有差各衞催征守千视州县督催都司视道府受代官见年征催计赋额分数限年征催计莅任月日摄篆官见年征催摄一月后限年征催摄一年后均按所征所欠为考成凡州县官征収田赋如期运觧布政使司以待部拨其应充本地经费者如数存畱以待支给布政使司受其出入之籍而钩考之以待奏销凡州县上计布政使司自下申牒曰批文以一纸为两牒相连两牒之闲书银数编号中分之一申廵抚一发解役赴司交纳自上给单曰实収布政使司于批解到日以部定权衡掣椟校数无阙给实収及原批呈廵抚合批相符发回州县存㩀凡州县催科以分限之法纾民力以轮催之法免追唿以印票之法征民信以亲输之法防中饱分限之法州县按全书所编赋额分为夏秋两限及期榜谕俾纳户周知其数二月开征四月输半五月停征八月续征十一月完征若物土异宜四月未能输半者督抚察所属农事女红収成早晚以定征输之期轮催之法简閲里甲或五户或十戸同立一单书纳戸姓名于上毎戸区作十限以次递催印票之法毎票三联书纳戸所完赋额编号钤印而三分之一畱县一附簿一给纳戸征信亲输之法置匦署前听民封银亲投以部定权衡凖其轻重若竒零之数愿以钱纳者听毎十钱当银一分以禁吏胥侵渔民有负赋者责追职官生监及吏役兵丁各以其所负之数别而论之横歛加征者劾凡稽察库藏督抚司道及本管府州毎岁于奏销前覈视所属库藏如有亏阙叅革究追由法司覈实依律罪之凡赋役全书由布政使司彚所属州县衞田赋各数以地丁赋粮商牙课税为一书应支官役俸工驿传料价为一书应解本色折色物货为一书分别原额新增开除实在彚纂成编毎十年则修辑之书成申部科颁州县以备考覈钦定大清会典卷十钦定大清会典卷十一钦定四库全书钦定大清㑹典卷十一戸部权量度量衡受法于律黄钟絫黍汉志仅存其説圣祖仁皇帝考古法以制度而量与权衡准焉皇帝参古今尺度制爲嘉量而权衡攸同圣明相继作述兼隆诚度越前规式昭万禩矣度横黍度古尺纵黍度今尺以絫黍定分寸之率一黍之广度为一分横絫十黍得古尺一寸一黍之纵度为一分直絫十黍得今尺一寸今尺八寸一分当古尺十寸今尺七寸二分九釐当古尺九寸即黄钟之长十寸为尺十尺为丈十丈为引总以尺该之工部制造颁直省布政使司通颁所属以准度营造权以寸法定轻重之率铸金为方上下四旁均一寸各按其质求之赤金方寸得十有六两八钱白金方寸得九两红铜方寸得七两五钱黄铜方寸得六两八钱黑铅方寸得九两九钱三分倭铅方寸得六两轻重之准既得廼随大小之用制以为权其形圆其制以黄铜由部定式工部铸造颁直省布政使司通颁所属以出纳邦赋量以寸法定容积之率升方积三十一寸六百分靣底方四寸深一寸九分七釐五毫斗方积三百一十六寸靣底方八寸深四寸九分三釐七毫五丝斛方积一千五百八十寸口方六寸六分底方一尺六寸深一尺一寸七分两斛为石容积三千一百六十寸各得容量之准斛之制由部定式工部铸造以铁颁仓场侍郎漕运总督直省布政使司布政使司如式造木斛通颁所属以出纳仓粮凡官司所掌营造官物収支粮赋货赋下逮市廛里巷商民日用度量权衡皆如式较定有违制私造增减成宪者皆论如律嘉量圆制斛积八百六十寸九百三十四分四百二十釐容十斗深七寸二分九釐幂一百十有八寸九分八十釐径一尺二寸二分六釐二毫斗积八十六寸九十三分四百四十二釐容十升深七分二釐九毫幂一百十有八寸九分八十釐径一尺二寸二分六釐二毫升积八千六百有九分三百四十四釐二百毫容十合深一寸八分二釐二毫五丝幂四百七十二分三十九釐二十毫径二寸四分五釐二毫合积八百六十分九百三十四釐四百二十毫容二龠深一寸有九釐六毫幂七十八分五十三釐九十八毫径一寸龠积容深为合之半幂径同按工部营造尺为纵絫百黍之度营造尺九之九即律尺爲横絫百黍之度嘉量方制斛积八百六十寸九百三十四分四百二十釐容十斗深七寸二分九釐幂一百十有八寸九分八十釐方一尺有八分六釐七毫斗积八十六寸九十三分四百四十二釐容十升深七分二釐九毫幂一百十有八寸九分八十釐方一尺有八分六釐七毫升积八千六百有九分三百四十四釐二百毫容十合深一寸八分二釐二毫五丝幂四百七十二分三十九釐二十毫方二寸一分七釐三毫合积八百六十分九百三十四釐四百二十毫容二龠深八分六釐有九丝幂八分方一寸龠积容深为合之半幂方同按工部营造尺为纵絫百黍之度营造尺九之九即律尺为横絫百黍之度右嘉量圆方各一皆范铜涂金上斛下斗左耳为升右耳爲合龠其重二钧声中黄钟之宫掌以工部陈之殿廷垂宪于亿万斯年钦定大清会典卷十一钦定大清会典卷十二钦定四库全书钦定大清㑹典卷十二戸部库藏凡库藏之隶于部者有三一曰银库直省田赋及关市盐茶诸税课岁输至京者咸入焉二曰叚疋库织造缣帛纱縠歳输至部者咸入焉三曰颜料库铜钖铅铁丹青赭緑香楮茶蜡之属咸入焉凡三库之政令特简大臣综理之其财用出入之数月有要歳有㑹皆覈实以闻凡三库所藏各异其物其出入品式各异其宜皆设郎中员外郎分理之司库大使属焉主事一人兼掌三库文案凡财贿之受藏于库及取用于库者皆书其数歳终乃执其总㑹三库羣吏之籍而叅考之以待奏销凡三库司官各部院于所属诸司遴选贤能者送部引见补用閲三年更选以代笔帖式库大使如之凡直省赋税输部者歳有常数覈数无阙廼移银库凖部定权衡受之如启椟验封有作弊及数不实者论凡歳用缣帛纱縠由织造官市丝民间织染输部部移叚疋库受之其上供御服者则输于内府歳所需财用皆给公帑具册达部以待稽覈有造作不如法者论凡器用所需百物之良各有土产直省有司歳支正赋市自民间大者疏闻下部小者以册达部部覈其数移颜料库受之採择不精良者论凡朝廷经费官司庶物之待给者岁有常数其财用取诸三库所司籍其数移部部稽其籍相符廼牒诸库主事主事受其牒而书之颁之承用之府覈实而发之凡直省布政使司粮盐驿传道皆有库库设大使一人其他道府州县库以主藏吏司其出纳典守不愼或积久滋弊者官吏并论如法仓庾凡京师仓十有三八旗三营兵食官军牧马豆贮焉通州仓二王公百官俸廪米贮焉又专隶本部仓一供内府奉祭祀待外藩属国廪饩之米牧马之豆咸贮焉仓各分廒每廒贮米以万石为率出陈纳新各依其序以为常法凡仓场之政掌于总督侍郎承以坐粮㕔分司于大通桥监督及各仓监督坐粮㕔简用科道部郎二年更代各仓监督简用内阁中书部院监寺属官三年更代均由部引见差委大通桥监督由总督仓场侍郎于各监督内简选引见调补凡稽察仓储京仓以都统副都统通仓以通永道通州副将专稽仓有渗漏米有盗窃者移仓场治之歳差满汉御史通稽一歳之内収漕发米釐剔弊端閲四年特命王公大臣徧履诸仓察覈以重天庾储备凡催船各省粮船既过天津抵通交兑以及空船回南皆总督仓场侍郎董率沿河文武官弁催行毋许停泊凡兑粮各省粮船既抵通州正兑漕粮于石坝交兑改兑漕粮于土坝交兑坐粮㕔察米色皆纯呈验于总督仓场侍郎廼按数起斛白粮交兑亦如之运军有亏欠者以应给回空食米抵补不足则发本籍责追次年附运交仓凡转运正兑漕粮由石坝入通惠河经普济平下平上庆丰四牐每牐换船至大通桥监督掣验无阙廼分水陆运交京仓収贮改兑漕粮由土坝里河至通州城南换陆运交通仓収贮其起斛掣验换车皆有号房暂贮过坝由牐上岸下船皆雇夫肩负石坝至京仓水运以经纪陆运以车戸土坝至通仓水陆运皆以车户承领各给运价有差白粮之运京运通亦如之凡収粮正兑漕粮以加二五斛改兑漕粮以加一七斛白粮以称重百六十斤为一石连正耗同収以杜胥役侵渔之弊其转运到仓总督仓场侍郎给以印单京仓期十日通仓期七日毕収如逾期留难及重斛有需索者稽察御史叅奏依律罪之凡发米王公百官俸廪以春秋仲月八旗兵食以四季每季按旗先后分月关支开仓时部委司官二人各旗均委叅领一人与监督互相纠察如搀和沙土通贿舞弊越陈廒发新廒及斛有重轻者稽察御史皆劾论如法凡随粮耗米除牐坝盘折运军回空食米入仓閲月至三年按月计耗有差其余统入正米支销凡随粮经费各省皆先漕赍解仓场发贮通济库坐粮㕔司其出纳歳发京通各仓水陆运价牐坝负运北河濬浅诸费运军䉡夫羡余起駮等银咸取给焉凡仓粮収支库帑存发总督仓场侍郎歳籍其数具疏以闻由部覆覈奏销凡直省常平仓皆州县官专司之社仓义仓建自商民官为经理省㑹重地大府雄镇兵糈所贮属之道府其他水陆四达之衢设仓以便转运提镇大标沿海沿边距省遥远偏僻汛防各设营仓积粮以备借粜皆随时制宜裕不匮之储永为军民之利积贮国家循古制设常平仓随时籴谷用资振贷丰年则劝民出升斗以益之厥后戸口殷阜廼出库藏市籴闲或截漕运贮各州县卫分上中下等以三万二万万六千石为差承平歳久生齿日繁益需委积聼所在俊秀纳粟入监视其土地广狭山川险易物产盛衰酌旧额而更定之直隶积谷二百十有五万四千五百二十四石盛京百二十万石山东二百九十五万九千三百八十六石山西百三十一万五千八百三十七石河南二百三十一万九百九十九石江苏百五十二万八千石安徽百八十八万四千石江西百三十七万七百十有三石福建二百五十六万六千四百四十九石浙江二百八十万石湖北五十二万九百三十五石湖南七十万二千百三十三石陜西二百七十三万三千有十石甘肃三百二十八万石四川百有二万九千八百石广东二百九十五万三千六百六十一石广西百二十七万四千三百七十八石云南七十万一千五百石贵州五十万七千有十石凡三千三百七十九万二千三百石有竒凡常平积贮之法必相风土之寒暄燥湿东南西北异方稻麦粟米异宜江南江西福建浙江湖广四川广东广西云南贵州宜稻宜粟直隶盛京山东山西河南陜西或以米或以杂粮贮米者半谷之数每歳出陈易新土髙燥者以十之七存仓十之三平粜卑湿则存半粜半各因时地而变通之以均歳之丰歉督抚于歳终覈实奏销以册送部稽察如有亏阙先请动帑买补将亏空官题叅照例治罪限年追赔凡买补之法春夏出谷秋冬还仓依市价于本地产谷之区或邻邑价平处买运如数还仓遇歳歉市贵则展至次年若仓庾阙乏亟需补足者申明上官凖于价贱之州县和籴抑富民派保甲者劾之凡顺成之方本省仓庾既足督抚具疏请旨出库藏委官収籴毋致价贱伤农若有多为曲蘖以糜谷者禁之凡直省仓谷有在常平额外者如河南漕谷仓江南江宁省仓崇明仓福建台湾备贮仓浙江永济仓玉环同知仓广东广粮通判仓或备本省急需或备邻省协济或因山海逺僻借以充振备粜皆饬所在官按其额数时其出纳以佐常平之所不及歳终彚入仓粮奏销册内申报督抚送部察覈凡民间収获时随其所赢聼出粟麦建仓贮之以备乡里借贷曰社仓公举殷实有行谊者一人为社长能书者一人副之共领其事按保甲印牌有习业而贫者春夏贷米于仓秋冬大熟加一计息以偿中歳则捐其息之半下歳免息社长社副执簿检校歳以谷数呈官经理出纳惟民所便官不得以法绳之丰年劝捐社谷在顺民情禁吏抑派有好义能捐十石至百石以上者旌奨有差社长社副经理有方者按年给奖仍以息谷酌酬劳勚凡绅士捐谷以待振贷曰义仓各就市鎭乡村建廒春颁秋敛取赢散滞奖善酬劳悉依社仓规条惟颁敛之期出入之籍时呈所在官覈之所在官于去任莅任时授受簿籍察其虚实以行惩劝凡直省营戍沿边沿海及去省遥远者设仓贮谷曰营仓以营弁经理遇青黄不接之时或借或粜以接济军士如有那移亏阙照常平积谷例题叅追赔钦定大清会典卷十二钦定大清会典卷十三钦定四库全书钦定大清会典卷十三戸部漕运自元濬会通河明导汶水北会漳衞而东北之运道以通国朝南凿桃宿之道开中运河以避黄河之险于是粮艘由淮浦渡河径趋山东逹京师皆衔尾无阻刓弊剔姦以肃漕政垂万世之利赖于无穷焉凡嵗漕京师者八省其漕有五等曰正兑米入京仓以待八旗三营兵食之用以干隆十八年奏销册计之山东十有五万七千九百九十四石河南八万一千六百二十八石江苏百有七万六千三百九十三石安徽三十万七千十有六石江西三十五万千五百有三石浙江五十五万九百四十七石湖北九万四千五百七十四石湖南九万五千五百三十一石各有竒曰改兑米入通州仓以待王公百官俸廪之用山东六万九千四百七十三石河南三万九千九百十有一石江苏九万二千四十四石安徽十有一万八千八百四十五石江西十有五万千八百五十石浙江二万九千三百六十五石各有竒曰白粮分入京通仓以供内府光禄寺以待王公百官各国贡使廪饩之用江苏六万九千四百四十七石浙江三万五百五十三石各有竒曰麰麦入京仓以供内府之用河南正兑五千八十六石改兑三千三十三石各有竒曰黑豆入京仓以待八旗官军及宾馆牧马之用山东正兑四万五百有四石改兑万六千五百石河南正兑三万二千六百七十四石改兑万五千五百八十八石各有竒凡漕粮改折曰永折米征银解部山东河南嵗折征各七万石江苏十万六千四百九十二石安徽七万五千九百六十一石湖北三万二千五百二十石湖南五千二百十有二石曰改折灰石米征银解部以待工部灰石之用江苏嵗折征二万一千一百十有六石浙江万三千三百二十三石各有竒凡漕粮经费曰正耗各省正兑米每石二五加耗改兑米一七加耗以备通州五牐运耗贮仓折耗及运军囘船食米之费曰轻赍正兑米山东河南每石一六加耗江苏安徽二六江西浙江湖北湖南三六改兑米江苏安徽江西浙江每石二升加耗均折银征解仓场通济库漕船至通计运道逺近每船给羡余银又按到通米数每石给䉡夫银各有差曰船耗除山东河南及江苏徐州府属之铜丰沛萧砀漕船不给耗余船正兑米每石一五及五升加耗改兑米二三一三及八升加耗各有差以给运军沿涂耗折曰席木各省正兑改兑米每二石征苇席一以十分之一七随船解通为仓庾苫盖之用江西湖北湖南每正兑米二千石征楞木一松版九以十分之五解通为仓庾铺垫之用余均折银征解通济库浙江及江苏常镇安宁池太等府太仓州征版木如之皆折征解库曰行粮月粮各省运弁运军凡出运之年各支行粮二石四斗至三石有差运军月粮八石九斗至十有二石有差或折银征给或银米各半各因其地之宜山东苏松江安粮道所属半于领运时发给半征解水次六仓山东则临清徳州江苏安徽则江宁鳯阳淮安徐州沿涂发给曰赠贴明代漕粮繋军民交兑民受需索之苦国初改为官收官兑因酌定赠贴官为支给随其方俗各省异名山东河南漕船每运米百石给润耗银五两米五石江安粮道所属给漕赠如之苏松粮道所属米同银倍浙江给漕截银三十四两有竒江西给贴运银三两米三石副耗米十有三石湖北湖南给贴运米二十石皆随漕科征凡白粮经费江苏每石正耗三斗浙江四斗五升以备入仓耗折及运军沿涂折耗之费江苏每船给束包人夫工食银十有四两每运米百石给漕截银三十四两食米七石各有竒又盘耗米二十石浙江给漕截银如江苏食米三十四石有竒运弁行粮运军行粮月粮与漕粮同皆随粮科征凡漕粮转输蓟州易州以待陵寝官兵俸饷之用蓟州酌拨漕粮四万六千八百七十石白粮千三百十有五石自天津府转输易州酌拨漕粮万九千一百八十七石白粮四百五十石自白沟河转输凡漕粮嵗留天津府沧州以待水师及驻防官兵俸饷之用粮船过沧留漕粮万一千七百十有九石过天津留四万五千石各有竒凡漕粮截留或一方偶遇偏灾截漕转运以备拯荒平粜之用或酌留直省分贮府县每嵗出陈易新以为经久不匮之储皆随时调剂不限常数凡蠲免田赋之嵗漕粮以天庾储备征输如常若被灾府县完纳维艰令督抚确勘情形酌应缓应蠲之数具疏请旨凡漕船六千九百六十有九每嵗出运者直隶三十七山东九百七十五苏松粮道所属五百八十九江安粮道所属三千八十四内运白粮者百三十六于通省漕船内简调三年践更江西七百有八浙江千二百十有四内专运白粮者六十三湖北百八十湖南百八十二成造漕船以长九丈载米四百石为度江西湖北湖南加长一丈每嵗修理出运十年改造如成造不坚固不及十年损坏者责运军补造督运官弁皆劾论遇运河水涸须分载过浅囘南阻冻不能依期归次须以别船代运赴通均许和雇民船官为定价毋许运弁抑派及船户居竒髙索凡漕政掌于漕运总督各省以粮储道专司之各府以管粮同知通判分治之征收兑运由州县官总其成于巡抚布政使司运道疏濬牐坝启闭自江北至淮自淮北至天津则河道总督任之天津以北仓场侍郎经理之嵗以给事中御史分巡通州而下天津济宁淮安至扬子江口以稽察运道剔除漕弊凡有漕之省随漕之多寡以建衞每衞守备一人以治衞军酌漕船之多寡以分帮每帮领运千总二人分年番休武举一人随帮効力每船领运衞军十人每运选用一人由守备举报滥举不慎者论每军出运副一人随运以本军子弟充之水手十人由运军雇募令十船互保滋事不法者连坐凡征粮以十月朔启征米取干洁不分赤白兼收白粮则官为舂治民输舂耗有差立聮三票稽覈如制凡兑运以漕船到次之日为始至十一月终兑毕以府同知通判为监兑官总漕按船数米数刋发全单开明耗赠粮道依全单之数分刋号单颁之州县每单兑米百石一单兑足令运弁注明收数一船兑足即发水程开行凡察验米色监兑官以米一石包封为式粮道亲验钤印至淮总漕拆封掣验通船米如式仍钤封至通仓场侍郎拆验亦如之其包封米作正交仓凡漕运行程重运北上顺流日行四十里逆流日行二十里巡抚给以水程所过沿河州县入境出境皆注日时至淮总漕察验无误换给水程所过州县注日时至通州仓场侍郎察验如之空船南下顺流日行五十里逆流日行三十里仓场侍郎给发水程所过州县注日时至淮总漕察验如北上时先后还次不得过十一月巡抚察验亦如之惟经渉河淮江湖重险不立程期守牐候风阻冻均准注限若内河无阻有违行程者领运官弁及运军皆论如法凡通漕限期山东河南以次年三月初一日到通江苏安徽大江以北本年十二月秒过淮次年四月初一日到通大江以南次年正月秒过淮五月初一日到通浙江湖北次年二月秒过淮六月初一日到通江西湖南次年三月初十日过淮六月初一日到通受兑开行由巡抚疏报过淮由漕运总督经皂河由江南河道总督过济宁逾临清由河东河道总督皆具疏专逹天津以北仓场侍郎五日一奏报如过淮迟延责在巡抚抵津迟延责在漕河三督及所属沿河文武官皆按期劾论凡督运山东河南漕船兑运已毕粮道简委府通判管押赴通江淮以南则监兑官亲送至淮候总漕察验毕或即委监兑官或别委通判以行过淮已毕总漕随运北上率所属官弁相视运道险易调度全漕察不用命者俾舳舻相接毕渡天津廼入觐述职以重官守各省通判仍竢漕船卸载管押囘南廼既厥事凡催漕道府董率州县官于入境时按程催行毋许停泊出境廼止沿河营汛镇将董率汛弁催行亦如之催行不力致有羁迟者专催督催各官弁劾论有差凡屯田各省多寡不一皆按漕船均分给领运之军耕以济运其不能自耕者或官召民佃征租赡军或民赁军田军自取息有争讼则州县官治之私相质买者与受皆辠凡优䘏运军每船北上许随载土产物百石头工舵工水手共二十六石囘空随载梨枣六十石经过闗津免其输税过淮如期抵通交粮无阙总漕酌加奖赏二十年领运无过给九品冠带荣身凡漕运禁令州县征粮毋许吏役浮加斛面抑派杂费府倅监兑无许弁军需索陋规私收折色重运北上空船南囘毋许运军水手盗卖漕米渗水和沙或私带客货冒渡闗津或扰害民船强横生事或行船越次以避稽察或中涂幷载脱船私归运弁毋许擅离漕船催运弁兵毋许索运军土物违者皆论如法凡漕运考成漕粮白粮并随粮经费皆限本年征足粮道造具四柱清册逹总漕疏报征收官以经征督征之数作十分考成如有未完经征之州县卫所自不及一分至五分督征之道府自一分至六分巡抚自一分至八分论劾有差叅后州县衞所限一年道府限一年有半巡抚限二年逾限不完不复作分数照原叅分数叅处廵抚以完欠支存之数随奏销疏报转运之官抵通交仓粮数无阙总漕粮道及押运领运官弁议叙有差如有未完按分数叅处勒限责偿逾限不完者皆论如法凡漕船偶遭风浪在河淮江湖失事者如船粮漂没无存地方官勘实报总漕题豁若内河遇风收泊不慎或不戒于火致船与粮有失者皆不准豁免领运押运并地方文武官弁劾论如法钦定大清会典卷十三钦定大清会典卷十四钦定四库全书钦定大清会典卷十四戸部钱法凡鼓铸缗钱以资国用农末之交利百物之流转于是乎权衡焉过轻则民多私铸过重则民利盗燬权轻重之中以重二铢八十有八黍为率镕赤金和以白黑铅及钖依古九府圜法制之径八分轮郭外周中作字两面皆阳起清文曰寳泉汉文着年号左右列通寳二字以颁行天下凡京师鼓铸统设二局其隶于部者曰寳泉局嵗铸钱六十一卯得钱七十六万千二百八十缗遇闰加铸四卯得钱四万九千九百二十缗凡寳泉局政令掌于满汉右侍郎其满汉司官由部遴选保举引见简用二年更代大使由本部笔帖式选委咨吏部注册五年更代勤谨无过者任满以应升官用不称者劾凡寳泉局出钱以兵饷为大兵饷十分以钱一分或二分配银给发皆视局钱之盈缩以定其增减之数凡铜之良者产于云南召商开採嵗输京师五百七十万四千斤有竒分为六运承运官正副二人以府贰牧令为正丞倅为副以九十日为一运由寻甸东川水陆兼运至四川之永宁下三崃沿于江汉经湖南北江西安徽江苏逹于运粮河由运粮河逹于京自起运至京以十有四月为期运舟由有司和雇舟不坚固致损败者经理之有司论其触险沉溺者所在有司责令雇水手探取铜有遗失者责偿其输纳于部也必辨色之髙下以定其数色恶数不足者承运之官论持衡不平致有轻重低昻者主藏之吏论凡商贾有挟重赀愿航海市铜者官给符为信听其出洋往市于东南日本诸夷舟囘司闗者按时直收之以供官用有余则任其售于市肆以便民用凡白铅黑铅产于湖南贵州亦召商开採嵗输京师白铅三百八十四万千九百十有四斤黑铅七十万五百七十一斤分为上下二运上运起自四月至十月抵京下运起自十月至次年三月抵京钖之良者产于南洋诸夷国番舶之以时至者由广东和买嵗输京师二十一万千七百十有二斤均以佐杂官承运凡运铜及铅钖皆有定限计日到京逾期者论经行之地所在有司督催出境毋许淹留法与督漕同催行不力者纠劾凡直省奏准开铸者直隶山西江苏江西福建浙江湖北湖南陜西四川广东广西云南贵州十有四省惟云南即山採铜其他或收本境废铜或买云南余铜各随其地之宜作之泉布以利民用一面铸清文寳字并本省一字其余轻重制度咸如京局凡钱禁莫重于盗燬民有犯者立正典刑其次私铸其次剪边取镕其次用古废钱其次私行小钱犯者悉论如法中外文武官失察者皆劾若夫转移出入上操其权交易流通下收其利有藏积私家居竒病民者并治之钦定大清会典卷十四钦定大清会典卷十五钦定四库全书钦定大清会典卷十五戸部盐法凡𣙜盐之法顺物土之宜而理之或府海以收其利或产于池或汲诸井而成之皆通商转运以便民食收其税以供国用凡盛京沿海之地皆民自煮盐市易奉天府锦州府盐场二十皆以州县佐贰官司其场务不𣙜不几统隶于奉天府尹凡直省沿海及有池井之地听民辟地为场置灶开畦为盐而售之商或官出帑收盐授之商而行之以盐课大使掌其场之政令与场地之征治其交易审其权衡而平准之日稽其所出之数以杜私贩之源运同运判分司其地而纠察之长芦都转运盐使司运使所属分司天津运同治场八沧州运判治场二山东都转运盐使司运使所属分司滨乐运同胶莱运判各治场五每场设大使统隶于廵视长芦盐政两淮都转运盐使司运使所属分司泰州运判治场十有二通州运判治场十淮安运判治场三每场设大使统隶于巡视两淮盐政河东都转运盐使司运使所属中分司运同治山西解州安邑县盐池一场三每场设大使陜西甘肃定边大池一设盐池大使统隶于巡视河东盐政其灵州小池一设盐池大使别隶于甘肃巡抚两浙驿盐道所属分司宁绍运副治场二十嘉松运判治场十有一每场设大使统隶于浙江巡抚兼巡视盐政福建盐法道所属盐场十有三在内地者十有一其八场委简发试用官余委知县及首领佐贰官司其场务在台湾者二以知府兼理之统隶于闽浙总督广东都转运盐使司运使所属分司惠潮汀贑运同治场十有三每场设大使统隶于两广总督四川驿盐道所属盐井七千七百有三盐井大使十有二人统隶于四川总督云南驿盐道所属盐课提举司三分辖盐井十有六盐井大使十有一人统隶于云南巡抚凡行盐以商商有世业行有地限其转输于各省者先纳课而后领运各按应行之地随时价而销售之凡产盐之省运使盐道察场民之生计与商之行息而平其盐价行盐之省由驿盐道或分巡道知府兼理之其水陆挽运必计其道里时其往来平其贵贱俾商无滞引民免澹食以听于盐政盐政掌弊羣吏纠其征收督征之不如法者以时审其价而酌剂之凡盐赋之奏课与盐法之宜更者以闻总督廵抚兼盐政者如之凡行盐符信由部给引盐政受而布之商其受盐于场掣盐于批验所转运于应行府州县皆按引以知其数输赋于运使盐道上计于盐政皆积引以定其算嵗周则收已行之引截角送部以待稽覈更颁新引凡盐课视每嵗应行引数以定课最以干隆十八年奏销册计之直省共行销六百三十八万四千二百三十一引课入五百五十六万五百四十两有竒长芦盐行直隶及河南开封彰徳衞辉陈州怀庆南阳府属之舞阳许州属之临颍郾城长葛引九十六万六千四十有六课入六十万三百九十四两有竒山东盐行本省及河南归徳府江南宿州徐州府属之铜丰沛萧砀正引五十五万票引十有七万千七百四十课入二十四万五千六百八十八两有竒两淮盐行江南之江宁安庆鳯阳庐州池州太平宁国颍州淮安扬州各府六安滁和泗通海各州徐属之邳宿睢宁三州县江西之南昌饶州九江南康建昌抚州临江吉安瑞州袁州河南之汝宁光各府州及湖北湖南引百六十八万五千四百九十有二课入二百十有七万九千二百六十四两有竒河东盐行山西及河南之南阳河南陜汝等府州许州属之襄城陜西之西安鳯翔同州邠干商兴安等府州引四十二万六千九百四十有七课入四十二万九千三百八十二两有竒陜甘盐行汉中延安鄜绥徳各府州引三万九千四百课入八千九百八十两有竒行兰州巩昌平凉庆阳宁夏秦阶各府州灵州洮州等衞引七万二千六百八十有八课入二万四百十有六两有竒两浙盐行本省及江南之苏州松江常州镇江徽州太仓广徳江西之广信等府州正引七十万四千六百九十有八票引十万六百九十有八课入七十三万七千七百五两有竒福建盐行本省引九十四万六千四百八十有五课入三十九万七千三百四十二两有竒广东盐行本省及江西之南安贑州福建之汀州湖南之桂阳郴各府州贵州之古州引五十三万八千五百二十有二课入四十六万八千七百八十七两有竒行广西引六万五千六百有十课入十有一万三千七百八十二两有竒四川盐行本省及湖北之施南府宜昌府属之鹤峯长乐二县云南之东川昭通二府曲靖府属之南宁霑益平彞三县引十有一万五千百八十有五课入八万九千五百三十六两有竒云南盐行本省以道逺不颁引按井给票课入二十六万一千六百四十三两有竒贵州各府近湖广者食淮盐近四川者食川盐不通商不颁引小民就近负贩而输税于官布政使粮驿道兼理之统隶于贵州廵抚课入七千六百十有五两有竒凡灶地之征视年之上下嵗登尽入其税给由单书其应入之数令如数输纳嵗终会而上之部荒则辨其等其宜蠲宜缓法如田赋凡商之征责之运使盐道引之行责之州县官课登引疏通者予叙课有逋负引有稽滞者劾议各计其分数而殿最之凡无引而私行及越禁私贩者有禁民或犯令由地方文武官缉治之疎纵者论若老弱孤独担负四十斤以下者免几钦定大清㑹典卷十五钦定大清会典卷十六钦定四库全书钦定大清会典卷十六户部关税凡天下水陆衢会舟车之所辐辏商旅之所聚集设闗置尹掌其治禁以安行旅以通货贿爰系之税以便诇几以佐国家经费凡直省闗税以干隆十八年奏销册计之税入四百三十二万四千有五两有竒京师崇文门税入十万二千百七十五两左翼右翼均万两通州万二千六百四十七两直隶天津闗七万四千五百六十九两山海闗三万二千二百两龙泉紫荆独石等闗口四千三百有六两张家口二万两杀虎口万六千九百十有九两潘桃口七千六百四十五两古北口二千六百六十九两胡纳胡河二千三十两辉发莫钦二百八十两白都讷二百有七两奉天四千八十八两中江三千二百九十四两山东临清闗四万三千三百有五两山西武元城千二百三十一两江苏海闗七万七千五百有九两浒墅闗四十九万五千二百二十六两淮安闗三十二万五千一百六十三两扬州闗二十万一千九百有八两西新闗十有二万九千九百十有五两安徽鳯阳闗二十八万七千九百二十两芜湖闗三十一万六千八百二十五两江西九江闗三十五万四千二百三十四两贑闗九万六百八十二两福建海闗三十一万四千四百四十八两闽安闗二万三千三百六十五两浙江海闗八万七千六百五十四两北新闗二十一万六千五百六十二两湖北武昌厂五万三千九百六十七两荆闗四万一千六百十有七两湖南辰闗万六千四百二十二两四川䕫闗十有六万三千一百十有四两打箭鑪一万九千六百七十五两广东海闗五十一万五千一百八十八两太平闗十有三万七千二百九十七两广西梧厂六万三千有八两寻厂四万五千八百二十两各有竒凡直省闗务或差京官监督或以督抚总理或以将军织造盐政兼理京差由部疏请嵗周更代督抚委所属道府专司之具疏以闻凡货财之经过闗津者必行商大贾挟赀货殖以牟利者廼征之物有精麤直有贵贱利有厚薄各按其时地以定应征之数部设科条颁于各闗刋之木榜俾商贾周知而吏不能欺其有匿应税之物者论如法至小民日用所需担负竒零之物皆不在征𣙜之条凡海舶贸易外洋者给之照以稽察之其出洋归港皆慿照为信因按其照税之有藏匿姦匪私带违禁之物者论如法凡内江内河赁载客货之船经辽旷閲险阻皆给之照抵闗投验以辨姦良各闗税货税船各随其地之宜有私冒越渡者论如法凡闗津之征每嵗豫作空白册申部部于册内编定年月钤印发还一曰亲填簿商贾到闗输税令揭其货物按次月日亲书于册不得假手吏胥一曰循环簿一留署一发闗据商贾所书货物分析其应税之数亦按次月日备书于册循发则环留环发则循留司闗者随时计度而钩考之一曰稽考簿以循环簿所书一嵗征收之数分记而总结之亦按次月日备书于册一送部一存闗一自收执亲填簿循环簿于嵗终缴部稽考簿于任满缴部由部覆覈之以待奏销凡商贩米谷往被灾地方售儥者所在官司给照过闗毋许羁留及各省鼓铸铜铅官仓营汛所籴米谷验其文符并免输税凡闗税考成监督一嵗差满条析经征之数具疏专逹其隶督抚总理者嵗周疏报亦如之皆以册逹部部受其要而会之定其殿最以闻惟闗隶工部者赋输部库考覈则由工部钦定大清会典卷十六钦定大清会典卷十七钦定四库全书钦定大清会典卷十七戸部杂赋周礼山泽之赋供之大府金玉钖石之地卝人守之絘布总布质布廛人歛之盖利用通财而薄征之以便民也前代以来杂赋繁重国家宽政频施复除殆徧矣惟其治于有司者系之赋籍俾在官者有稽焉凡濒江沙淤成洲之地小民植芦为业或治阡陌种麦稻与良田等均曰洲田其输赋于官均曰芦课以干隆十八年奏销册计之江苏安徽江西湖北湖南所属芦洲共七万九千九百四十六顷四十六亩赋入十有九万八千二百五十两三钱各有竒芦洲夹大江两岸沙随水性迁移不常此落彼淤民以闻于官州县官随时亲勘以申布政使司逹于巡抚备书之籍閲五年巡抚选道员㢘能者按籍履亩而覆覈之辨其坍于水者除赋水落沙长者分年起征以方田之法度其丈尺周知其坍长之数而征除之征除之法以新淤之地补其坍者如有余地别给民工筑其隔江对岸地分两属则令所治牧令会勘酌其盈缩以定抵补之数有不以实者官劾民论如律清釐芦洲以嵗十月水涸为始次年四月竣事巡抚疏闻下部部受其要而覆覈之其报竣逾期者论芦课之征各随其地之宜以定轻重之等其分隶两江湖广者各制上中下三则冬时开征至次年嵗终迺综其簿籍而申于部民有逋负者经理之官论凡山乡宜茶之地土人树艺为业者无征惟商贾转运而售之民者征其商曰茶课𣙜茶之法由部颁引州县官暨茶马司批验茶引所受而布之商商採茶于山及经过闗津居积待售于各府州县运行于边界土司皆凭引以为信无引冒行者为私茶私茶之禁与私盐同茶引之颁于各省者江苏安徽江西浙江湖北湖南陜西甘肃四川云南贵州嵗行三十六万四千九百四十有九已行之引由所司照验截角更颁新引茶课之专入奏销者陜甘嵗征银六千二百六十六两有竒茶十有三万六千四百八十箆四川嵗征银五万九千七十两有竒商有逋负者经理之官论若江苏安徽浙江所属茶课由经过闗津验引征收归入闗税江西湖北湖南及贵州仁怀一县归入杂税云南归入田赋其他直省不产茶及虽产茶不颁引者皆听民贩运赋归闗市不列茶课陜甘茶商受引于本省市茶于湖南囘经河南由陜州照验出闗均不征课惟行于陜甘有征其所赋箆茶初制于边外互市以易番马后停易马之令所赋箆茶贮库发售四川茶引行于内地州县者为内引行于沿边者为边引行于土司者为土引其赋入不同各酌土俗之宜以定其征输之等凡五金之产为器用所必需其藏于山巖土石之中者曰矿小民入山开採以资生计有司者治之因赋其什一曰矿课广西云南贵州产黄金白金赤金钖铅铁水银丹砂雄黄山西四川广东产赤金钖铅铁湖南产赤金钖铅铁水银丹砂雄黄皆召商试採矿旺则开竭则闭各省赋入视出产之衆寡嵗无常数深山穷谷资斧不能继及近民墓宅田地均不开採承商鸠工必用土着辨姦良四方客民走集者禁争讼滋事者禁以牧令丞倅掌其戒令戍之弁兵以防姦宄其经理之不善者论如法凡泽国多鱼其渔者有税曰鱼课明代多设河泊所大使以几其征国朝弛泽梁之禁惟留江西二所广东三所余皆裁革嵗课江南江西福建浙江湖广广东共二万四千四百十有二两有竒凡民间卖买田宅皆凭书契纳税于官以成其质剂曰契税税契之法布政使司作契帖钤以司印颁之州县民之卖买田宅者领契帖于官征其税书其姓名揭其物数并原契予之以防诈伪以治诉讼其税输藩库布政使司覆覈之以逹于部嵗无常数凡城厢衢市山场镇集舟车所辏货财所聚择民之良者授之帖以为牙侩使辨物平价以通贸易而税其帖曰牙税质库商行操竒赢以逐利者有行舖税牲畜之鬻于市者防其暴盗有马牛税猪羊税水陆之珍自逺至者有落地税若夫阛阓旗亭日陈百物贩夫贩妇担负竒零皆无征其征于有司者嵗终则会与田赋合疏以闻以干隆十八年奏销之数计之直省嵗课共百有五万二千七百有六两有竒钦定大清㑹典卷十七钦定大清会典卷十八钦定四库全书钦定大清会典卷十八戸部俸饷凡颁禄亲王嵗支俸银万两世子六千两郡王五千两长子三千两贝勒二千五百两贝子千三百两镇国公七百两辅国公五百两一等镇国将军至奉恩将军凡十有三等禄自四百十两每降一等减二十五两宗室云骑尉八十五两授云骑尉品级者八十两固伦公主四百两和硕公主三百两郡主至乡君凡五等禄自二百五十两递减三十两固伦公主额驸二百八十两和硕公主额驸二百五十五两郡主额驸二百三十两县主额驸百八十两郡君额驸百五十五两县君额驸百三十两乡君额驸百有五两一等公七百两二等公至云骑尉凡二十五等禄自六百八十五两递减二十五两恩骑尉四十五两不入等次之公侯伯子男及授轻车都尉骑都尉云骑尉品级者自二百五十五两递减至八十两亦以二十五两为差在京文职八旗武职一品官百八十两二品百五十五两三品百三十两四品百有五两五品八十两六品六十两七品四十五两八品四十两均正从同禄九品三十三两从九品三十一两各有竒未入流与从九品同笔帖式七品三十三两八品二十八两九品二十一两文职于正俸外加增一倍曰恩俸又一品至九品月给银五两至一两有差曰公费禄米自王公至文武官弁均以俸定数每俸银一两支米一斛盛京五部及陵寝文武各官俸银与京官正俸同王公公主额驸领俸以旗册呈宗人府满世爵暨文武官由本旗汉文官由本部院册送吏兵二部覈实咨部嵗以春二月秋八月给发外文职自一品至未入流颁禄与内文职正俸同中外緑旗武职正一品嵗支俸银九十五两从一品八十一两正二品六十七两从二品五十三两各有竒薪银均百四十四两三品俸银三十九两薪银百二十两四品俸银二十七两薪银七十二两五品俸银十有八两薪银四十八两六品俸银十有四两薪银三十三两各有竒正从相同七品俸银十有二两有竒薪银与六品同京营緑旗武职领俸由歩军统领册送兵部覈实咨部给发外省文武各官册送布政使司给发外藩喀尔喀杜尔伯特等汗科尔沁亲王嵗支俸银二千五百两俸币四十各亲王均银二千两币二十有五世子银千五百两币二十科尔沁扎萨克图郡王同各郡王均银千二百两币十有五长子银八百两币十有三贝勒同贝子银五百两币十镇国公银三百两币九辅国公银二百两币七扎萨克台吉等银百两币四下嫁外藩固伦公主银千两币三十和硕公主银二百两币十有二郡主银百五十两币十县主银百两币八郡君银五十两币六县君银四十两币五乡君银三十两币四固伦公主额驸银三百两和硕公主额驸银二百两均币九郡主额驸银百两币八县主额驸银五十两币五郡君额驸银四十两币四县君额驸银三十两币三干清门一等台吉银百两二等八十两三等六十两四等四十两子男轻车都尉骑都尉云骑尉视八旗世禄减半授逹尔汉号者银二十两币四八品官俸禄同均由理藩院咨部嵗终给发凡兵饷京师八旗前锋军亲军䕶军领催弓匠长月支饷银四两骁骑弓匠铜匠三两均嵗支米四十八斛歩军领催二两歩军一两五钱铁匠一两至四两均嵗支米二十四斛礮手二两嵗支米三十六斛由觉罗充前锋军亲军䕶军者加一两敎养兵一两五钱马驼刍牧月给银三两出牧之月停支均由本旗佐领具册申都统覈实咨部按月给饷按季给米闰月如之緑旗廵捕三营马兵月支银二两歩兵一两米均三斗马月给豆草银二两五钱由本营将备具册申步军统领覈实咨部给发直省驻防八旗兵饷月支银二两米二斗五升马月支豆九斗至七斗五升草四十束至三十束各有差礮手月饷二两弓匠铁匠一两水手修船匠一两至二两有差均由该旗册送布政使司申督抚咨部豫年拨本省正赋给发惟盛京陵寝及上驷院马驼牧羣内务府牛羊牧羣太仆寺左右两翼牧场并热河古北口围场各官兵均由部给发直省标营兵饷马战兵月支银二两步战兵一两五钱守兵一两均月支米三斗马冬春月支豆九斗夏秋六斗草均三十束由标营册送布政使司申督抚咨部如前拨给凡优䘏俸饷王公薨逝无子袭封者亲王郡王福晋嵗给银千五百两贝勒贝子夫人五百禄米如之公将军夫人给夫俸之半咸终其身有子未袭封者镇国将军以下给半俸一年宗室无官爵者十嵗以上月给银二两年至二十者三两觉罗年至十八者二两孤子不拘年限宗室给三两觉罗给二两均银一两支米一斛八旗世爵年幼未入朝班及年老休致未承袭者均给半俸殁后无子袭封者给母妻半俸以终其身内外文职一品官予告归里者请旨给以全俸武职一二品因老病乞休奉旨以原官致仕者所司上其军功或给全俸或半俸请旨定夺三品以下武职乞休曾出师受伤及得有功牌者给以全俸但经出师者半之八旗兵丁年老告退无亲族可倚者月给银一两曾出师得有功牌者银一两米一斛官兵已故其妻守节者视其夫应得俸饷之半佽助一年其夫曾出师得功牌者全给之阵亡者嵗给俸饷之半竢其子入伍支饷足抵嵗给之数而止钦定大清会典卷十八钦定大清会典卷十九钦定四库全书钦定大清会典卷十九户部蠲䘏古者以保息养万民嵗有不登则聚之以荒政国家频赐天下租税鳏寡孤独者有养其保息斯民者至矣一方告饥百岀其道以拯救之荒政于是乎详焉所以有备无患而民不失其所也凡保息之政十一曰赐复国家府修事和屡丰既告务本节用繁费不兴于是徳音时沛赐复天下一年计地之逺近以为先后凡三年而徧盖旷典也至于䘏民之艰或免新或除旧省方所至或赐半或赐全均由部遵谕速行使生民共食昇平之福二曰免科江浙财赋甲天下前代以来赋浮于田小民困于输纳殊恩叠沛命有司覈实先后免江苏正赋共六十五万浙江正赋共十有二万七千七百两有竒民力以纾其他直省赋浮于田者报垦升科不实者山侧岭畔辟地竒零者江渚河洲海壖田圯于水者利兴于山薮旺竭不常货集于闗津往来靡定者以及藂杂之课累积于因沿科歛之条弊生于豪猾者稽其赋税虽载在地官之籍悉与豁除三曰除役城郭宫室桥梁道路河渠墉防凡有大兴作皆出公帑计工授直古所谓力役之征并弛之官司所涖公私差遣则有水陆舟车廨署需用则有厨匠薪蔬吉嘉典礼则有采章服物或出自公帑或取给养㢘自昔里甲之供亿商行之承直一切报裁四曰振㷀独设养济院以居穷民无告者自京师以逮直省皆有养也土着之民愿入者收之如流落异乡视其年尚能归籍者询其里居移文本籍收养其不能归籍者察实随在收养嵗给银米冬衣棉布各有差民有力者能出财佽助为嘉奖以劝之道府以事至所属州县必亲为巡视如屋宇不修事废弛者胥役侵渔者经理之官劾道府容隠并论如法五曰养幼孤京师广渠门设育婴堂收养婴孩之遗弃者给库帑立产嵗收租息以供乳哺之费顺天府尹覈其实而支给之直省则有司经理倡好义之民以广其惠济择良善为衆所信服者董其事所收婴孩识其年月日时及长有愿收为子孙者登诸籍而予之其本家有访求者归之六曰收羁穷五方之民多聚京师有贫病无依者五城各设栖流所以收养之日给钱米有差隆冬酌给棉被所佣一人扶持之病故者给棺以瘗标识其处以待其家访寻者其费由部闗支冬十月至春三月五城设厂为饭以食羁旅行乞者其米由通仓闗支巡城御史督兵马司指挥举行左都御史左副都御史亲省视之广宁门外设普济堂贫给饮食病有医药没为敛瘗起于绅民好义者捐设嵗颁崇文门税银千两京仓米二百石以倡率之七曰安节孝妇女矢志守节养舅姑抚遗孤者或贫无以自存命有司察访给粮以养之俾有所依赖嵗终以支给之数具册逹部八曰䘏薄宦直省丞簿以下罢官囘籍者资斧维艰给以道里之费身故给以归丧之费学官距本邑五百里外者囘籍亦如之嵗终部综直省支给之数覆覈之具疏以闻九曰矜罪囚民罹罪系圜土饥寒切肤命司狱者体䘏之自刑部以逮直省按察使司府州县狱每囚日给食米盐菜隆冬给棉布襦袴嵗终具册送部稽覈十曰抚难夷外洋夷民航海贸易猝遇飘风舟楫失利幸及内洋海岸者命督抚饬所属官加意抚绥赏给糗粮修完舟楫禁海滨之人利其资财所携货物商为持平市易遣归本国以广柔逺之恩凡荒政十有二一曰救灾川泽水溢湮田禾漂庐舍有司即率衆救济申报上官视所壊民居辨其为茅苫为瓴甓给修理费各有差有伤人者加䘏之督抚立与施行具疏以闻有怠玩需迟致民衆流离者惟督抚之二曰拯饥水旱成灾督抚疏闻即行抚䘏先给饥民一月粮以免待哺廼察被灾之轻重及民之极贫者与其次贫者除抚䘏一月外被灾六分者极贫予一月粮被灾七分八分者极贫予两月粮次贫一月被灾九分者极贫予三月粮次贫两月被灾十分者极贫予四月粮次贫三月每戸计口日授米五合幼弱半之如米谷不足则依时价以银代给州县官亲为省视极贫之外凡乏食者皆作次贫毋许遗漏具籍申府司廵抚以逹于部豫为文告列戸口姓名首力农者次游手无艺业者书其发粟散财之数与日月次第使民周知颁之票以为信以防牙侩之冒领转售者设厂城中必当四履之中乡村则视居人稠集之地集待振之民于厂成戸者给以米一月一发㷀独不能自举火者为粥以食之每日一发饥民赴厂者男左女右老弱先壮者后其自逺乡来赴者令就食于厂方冬为谋栖止及春和而后遣还寒士则学官具籍牒州县官移粟黉舍就给以别于齐民胥吏楮墨诸费官为赍发以杜其需索若灾出非常督抚特疏以闻则因时因地而量度之或于极贫加至五六月七八月次贫加至三四月五六月不拘常格有不尽心抚字及胥吏侵蚀致泽不下逮者论如法三曰平粜谷贱伤农则增价以籴谷贵伤民则减价以粜仓名常平此常法也若嵗或大饥有司先酌时价应减之数以报督抚覈定具奏即与施行设厂城中及四乡示期出粜以济民食其散粜之法与拯饥同如仓谷不足则动库帑遣官告籴于邻省再不足则截留漕粮以济之竢市价既平而止发仓储者籴谷还仓动库帑者易银归库截漕粮者或增入常平或报部候拨皆因时酌定有经理不善者论如法四曰贷粟或歉收之后方春民乏耔种贫不能耕或早禾初插夏遇水旱及既雨既霁民贫不能补种廼命府州县开常平仓或社仓出谷贷之俾耕插有资以待秋熟其兵丁之贫乏者亦贷焉及秋视其收成之丰歉收成在八分以上者加息征还七分者免息征还六分者本年征还其半来年再征其半五分以下者均缓征以待来秋之熟若上年被灾稍重初得丰收其还仓也亦准免息直省有向不加息者各从其土俗之宜特旨本息均免者率视督抚奏请即与豁除五曰蠲赋年不顺成命有司察其实而蠲其租赋视被灾之轻重以别其宜蠲之数被灾十分者蠲赋十分之七九分者蠲赋十分之六八分者蠲赋十之四七分者蠲赋十之二六分五分者均蠲赋十之一六曰缓征如屡丰之后忽遇偏灾虽民不重困而输赋维艰或积歉之嵗旧负未偿新逋又至廼缓其催科之期以寛民力被灾八分以上者分作三年带输被灾五分以上者分作二年带输均期至次年麦熟起征若次年又无麦则期至秋收后征之仍按其应缓之年麦后递缓至秋后其带征之数已多亦视督抚奏请特旨均与豁除七曰通商年不顺成令邻境毋遏籴以通有无商旅贩米谷赴市者闗无几诇市毋减价俾闻风辏集东南夷国岛屿大者地多产谷频海诸省䑩客出洋贸易者令其归舶载米为减税以招徕之嵗丰谷贱则复其旧八曰劝输缙绅士民有敦任䘏之风者遇嵗之不登或输粟或输银籴谷或助官拯饥或依官价减粜或利及族婣或施及乡里由州县而府而司道而督抚为表其闾视所输之多寡以为差等过二三百石者以闻于朝官予纪録民予品衔以旌奖之九曰严奏报之期州县官遇水旱即申知府直隶州布政使司逹于廵抚廵抚具疏以闻夏灾不出六月秋灾不出九月愆期及匿灾不奏报者论如法廵抚疏闻下部部行覆勘逮其察实请拯也以四十五日为期其报可举行造册逹部也以两月为期逾期者论至督抚奏报水旱每降旨先事绸缪则较具疏部覈之期更为迅速十曰辨灾伤之等为水为旱为风为雹为虫各有轻重夏灾既告如晚禾可种及田有一嵗再熟者竢秋熟既获再定其分数若夏种秋收之田灾后不及晚耕者则不竢秋后即以成灾论秋灾既告督抚委邻邑官会本邑牧令履亩亲勘辨其成灾五分至十分以别其为蠲为缓之宜及拯济多寡之数疏闻即命举荒政之宜行者速布于民其受灾重者或特命廷臣或该督抚经纪其事未及分数者虽不成灾亦省视民力以酌行缓贷之政十有一曰兴土功使民就佣嵗饥有力之家皆罢兴作闲民转移任执事者生计益艰迺命有司相时地之宜庀材鸠工或筑城垣或濬沟渠或固隄防或治仓廨俾废坠可修而民就佣赁得食以免于阻饥事竣则疏报所济饥民与所费工筑之数由部覆覈而奏销之十有二曰反流亡使民生聚郡邑猝被灾祲州县官晓示百姓毋得逺行覔食轻去乡土即给一月粮以抚安之其已出在外者所在有司劝谕还乡以就拯贷老弱被疾者暂为留养春和遣归欲归无力者计其费资给之钦定大清㑹典卷十九钦定大清会典卷二十钦定四库全书钦定大清㑹典卷二十礼部尚书满汉各一人左右侍郎满汉各二人掌吉嘉军賔凶之秩序学校贡举之法以赞邦礼所属有仪制祠祭主客精膳四司仪制清吏司郎中满二人汉一人员外郎满三人汉一人主事满汉各一人掌嘉礼军礼学校贡举并隶焉铸印局员外郎汉一人笔帖式署主事满一人大使汉一人掌铸造寳印祠祭清吏司郎中满二人汉一人员外郎满三人䝉古汉各一人主事满汉各一人掌吉礼凶礼主客清吏司郎中满一人䝉古一人汉一人员外郎满二人主事满汉各一人掌賔礼提督㑹同四译馆兼鸿胪寺少卿一人大使汉一人序班汉二人朝鲜通事八人掌通外国语言治馆舍委积马馆监督正一人副一人掌圉人牧刍以待外藩朝觐精膳清吏司郎中满汉各一人员外郎满二人主事满一人䝉古一人汉一人掌五礼燕飨之仪与其牲牷堂主事满三人汉军一人司务满汉各一人笔帖式满三十四人䝉古二人汉军四人分隶各司视事之繁简以为额乐部典乐掌五音六律以合隂阳之声和声署署正满汉各一人署丞满汉各一人供奉供用分掌协律之事仪制清吏司嘉礼朝㑹一凡元日长至次日万夀圣节及遇国家庆典皇帝御太和殿羣臣上表称贺则有大朝之仪在外直省官及四夷属国豫期表贺至日各率属望阙行礼与京朝官同月之每旬五日皇帝御太和殿受朝则有常朝之仪折本降㫖则有御门之仪随时听政则御燕朝召臣工入对日以为常凡大朝常朝皇帝礼服羣臣朝服御门燕朝各从所宜服元日万夀圣节前后三日羣臣入朝咸朝服退朝在公所采服元宵节前后一日如之常朝日退朝在公所及月之朔望逄五逄十日咸补服凡陈设笔砚案在殿内右楹之南东向华盖在殿门外正中法驾卤簿陈东西檐下及丹陛夹两阶至丹墀以南静鞭在午阶下北向仗马在左右阶下歩辇在太和门外五辂在午门外驯象在五辂之南朝象在天安门外皆东西相向大朝庆贺设表案于殿内左楹之南西向遇颁诏设诏案二一于殿内左楹之北西向一于丹陛正中南向凡乐悬中和韶乐在殿檐东西丹陛大乐在太和门左右均北向鼓吹大部在午门外东西相向中和韶乐皇帝御座及还宫则奏之乐章御座元日奏元平长至奏遂平万夀圣节奏干平常朝奏隆平还宫元日奏和平长至奏允平万夀圣节奏太平常朝奏显平丹陛大乐羣臣行礼则奏之乐章王公百官奏庆平外国使臣奏治平大朝常朝同凡班位亲王世子郡王长子贝勒一班贝子入八分镇国公辅国公一班在丹陛之上立位左翼西面右翼东面皆北上拜位亲王一班世子郡王一班长子贝勒贝子一班镇国公辅国公一班左翼西上右翼东上皆北面不入八分公以下文武百官在丹墀之内立位东西各九班班如其品满官左翼四旗西面右翼四旗东面皆北上汉官东班吏部戸部礼部宗人府通政使司翰林院詹事府太常寺光禄寺鸿胪寺国子监吏科戸科礼科内阁中书钦天监太医院在左翼之南西班兵部刑部工部都察院大理寺銮仪卫太仆寺中书科兵科刑科工科顺天府京县五城兵马司京营将弁在右翼之南拜位正従各依品级山序立东西各十有八班左翼西上右翼东上皆北面外国使臣在西班末立位东面北上拜位北面东上大朝常朝同凡侍班大学士学士詹事少詹事读讲学士立于殿东檐第三柱西面左都御史左副都御史立于西檐第三柱东面皆北上记注官四人立于殿内西三楹东面前引大臣十人在宝座前立东西面后扈内大臣二人在御座旁左右佥立内大臣率豹尾班侍卫左右各十人在寳座后两旁序立大朝常朝同导驾大朝礼部堂官二人立于丹陛螭头下常朝鸿胪卿二人立于丹陛上均东西面北上凡执事乐部典乐一人立于中和乐悬之次东面鸿胪寺鸣赞官四人立于东西檐第二柱引王公鸿胪寺官二人立于丹陛引百官引外国使臣鸿胪寺官序班各二人立于丹墀皆北上东西面銮仪卫传鸣鞭官六人立于丹陛西阶每阶二人皆东面大朝常朝同若大朝庆贺宣表官一人立于东檐第三柱内阁学士后西面凡纠仪御史二人立于西檐第三柱东面北上御史四人礼部司官四人立于丹陛御史八人立于丹墀班前御史四人礼部司官二人立于班后皆北上东西面御史四人吏部礼部司官各二人于班末东西立皆北面大朝常朝同御门听政给事中二人御史二人立于西阶下东面北上凡赐坐王公位殿内左右楹之后重行北上皆东西面大学士内大臣位王公后不入八分公以下文武百官位原立处大朝常朝同凡御门听政以戸礼兵工四部分日首对三法司直第三班吏部直第六班若宗人府进章在各部之先均以满汉司官各二人陪奏鱼贯相次立于东阶下进奏跪于御榻之左尚书左都御史一班侍郎左副都御史大理卿二班陪奏官三班皆西面北上记注官四人立于西檐下编修检讨四人立于西阶下皆东面北上各部院豫期具所属满汉官各四人考语移送吏部是日吏部按序列名单随班引见亦曰侍班凡燕朝内阁部院每晨入奏事引见各官遇皇帝行幸驻跸则分日奏事以六部都察院内务府銮仪卫为九班其宗人府理藩院通政使司大理寺詹事府太常太仆光禄寺国子监鸿胪寺钦天监咸分附焉八旗奏事按旗次第轮直以为常如有事应速奏者不论班次钦定大清㑹典卷二十钦定大清会典卷二十一钦定四库全书钦定大清㑹典卷二十一礼部仪制清吏司朝㑹二凡大朝之礼元日长至次日万夀圣节皆豫月由部疏请御殿受贺得㫖先期戒百执事至日五鼓銮仪使率官校至太和殿前陈法驾卤簿乐部率和声署陈乐悬仪制司郎中奉在京王公百官贺表入殿内陈左楹表案内阁中书奉笔砚陈右楹案上皆退质明王公暨文武一二品官从皇帝朝于皇太后宫三品以下官㑹午门阙下均行礼毕鸿胪官引王公暨一二品官入右翼门引三品以下官入左右掖门东班由昭徳门西班由贞度门外国使臣从西班咸入就位立礼部堂官二人诣干清门奏请御殿午门鸣钟鼓领侍卫内大臣二人率豹尾班执枪侍卫十人佩刀侍卫十人立于干清门外礼部堂官二人立于干清门阶下前引大臣十人立于太和殿后阶下祗竢导引皇帝乘舆出干清门后扈内大臣二人及御前干清门侍卫从礼部堂官二人恭导由保和殿御中和殿座侍班导从官于殿前行三跪九叩礼不赞礼毕侍班官趋出各就班位立驾兴礼部堂官二人暨十大臣前导后扈如初中和韶乐作皇帝御太和殿陞宝座导从官各就位立乐止銮仪卫官进至中阶之右三传鸣鞭阶下三鸣鞭退复位鸣赞官赞排班丹陛大乐作鸿胪官引王公百官各就拜位班齐赞进衆进赞跪衆跪赞宣表宣表官入殿左门诣表案前奉表出大学士二人同至殿檐下宣表官正中北面跪大学士二人左右跪展表乐暂止宣表官宣讫奉表还于案复位立乐作鸣赞官赞叩兴王公百官行三跪九叩礼毕乐止引退复位立次引外国使臣就拜位乐作赞跪叩兴各行三跪九叩礼毕乐止引退复位立赐羣臣坐诸王公由殿左右门入大学士由殿左门入就位内大臣等各就本立位均跪行一叩礼坐赐王公以下文官三品武官二品以上暨外国使臣茶受茶及坐饮毕皆行一叩礼銮仪卫官传鸣鞭如初衆皆兴阶下三鸣鞭驾兴中和韶乐作还宫乐止鸿胪官引王公百官各以次退凡内朝之礼元日长至次日万夀圣节及恭遇国家庆典内监设中和韶乐于干清宫檐下设丹陛大乐于干清门内均左右北向皇帝御太和殿受羣臣朝贺毕乘舆还宫入至干清宫檐下降舆中和韶乐作皇帝御座乐止内监引皇后率贵妃妃嫔具礼服诣干清宫皇后就正中拜位立贵妃妃嫔稍后左右立均北面丹陛大乐作奏雝平之章行六肃三跪三拜礼毕乐止皇后率贵妃妃嫔各回后宫内监引皇子由东西阶升丹陛就拜位立东班西上西班东上均北面丹陛大乐作行三跪九叩礼毕乐止退立两旁北上东西面立中和韶乐作皇帝降座乐止皇子各退盛京三大节朝贺之礼是日漏未尽内务府官诣崇政殿启扉拂拭御座礼部官恭设香案于殿外正中黎明将军及戸礼兵刑工五部侍郎率所属官弁按旗分左右翼于丹墀内列九班班如其品奉天府尹丞治中通判京县等官从右翼协领叅领视府尹暨丞降一等东班西上西班东上朝服行礼与京师同直省三大节朝贺之礼于行礼公所恭设万夀龙亭于正中南向设香案于亭南将军总督巡抚提督学政率所属官弁文东武西于阶下列班行礼分驻之提镇道府州县率僚属行礼与省㑹同凡常朝之礼先期由鸿胪寺奏请御殿得㫖戒百执事至日各入陈设如仪鸿胪官引王公由午门左右门入太和门左右门引百官由午门左右掖门入昭徳门贞度门各就立位鸿胪卿二人鸣赞官二人诣干清门请驾前导皇帝御太和殿受朝谢恩官暨见朝辞朝各官以次出班就拜位行礼外国使臣之以时至者行礼亦如之礼毕皇帝还宫余仪与大朝同若常朝日皇帝不御殿王公㑹太和门阶上百官㑹阙下左右门之南若皇帝行幸驻跸王公百官均㑹午门前王公于阙下百官于阙门之南咸朝服按朝班东西列坐如仪纠仪用御史二人吏部礼部司官各二人坐班首御史二人吏部礼部司官各二人坐班末东班西面西班东面皆北上每月左右翼王公分单日双日常服列坐月朔及月之十日二十日王公分翼暨八旗武官咸补服列坐班位均如常朝元日万夀圣节均七日上元节三日上三旗四品以上官于太和门外五品以下暨下五旗官于午门外咸朝服列坐亦如之盛京文武官遇月朔及每旬五日咸朝服㑹崇政殿八旗朝堂前按班列坐班视三大节皆东西面北上与京师同凡御门听政之礼先期内阁得㫖传知各部院官至日黎明咸集竢侍卫传㫖宣入迺鱼贯以进皇帝陞座记注官由西阶升翰林科道至西阶下咸就位立部院奏事官由东阶升尚书一人奉疏折旋而西余入就位西面跪奉䟽者至正中北面进诣黄案前跪恭设于案兴少退趋至左楹转入班跪奏某事毕兴少退循东阶左降其次各班依序进奏如前仪吏部引见各部院属官毕退内阁侍读学士二人升东阶诣案前跪奉奏疏退降阶翰林科道暨侍卫皆退大学士学士升自东阶以次跪御榻之左西面北上记注官进立御榻之右满内阁学士一人奉折本至黄案前北面跪奏每奏一事皇帝降㫖大学士学士承㫖讫兴由东阶降记注官由西阶降皇帝还宫皆退钦定大清㑹典卷二十一钦定大清会典卷二十二钦定四库全书钦定大清㑹典卷二十二礼部仪制清吏司朝㑹三凡元日长至次日皇太后圣夀节直省文武官豫期进表称贺至日五鼔内銮仪卫陈仪驾于慈宁门阶下至长信门外东西向内监陈中和韶乐于慈宁宫檐下陈丹陛大乐于长庆门内左右均北向鸿胪官设表案于慈宁门东鸿胪官引王以下入八分公以上诣隆宗门外祗竢引不入八分公以下暨二品以上官于长信门外引三品以下文武各官于午门外各序立内阁学士自内阁奉表大学士随行内阁官二人前导至永康左门外学士奉表授大学士礼部堂官前引升慈宁门东阶陈表于案内监四人舁案二人前导由左门入陈于慈宁宫宝座之东武备院卿设皇帝拜位于慈宁门正中质明礼部堂官诣干清门奏时皇帝礼服乘舆出宫扈卫如常仪礼部堂官恭导出隆宗门至永康左门外降舆入王公随入皇帝升东阶至慈宁门左西向立王公等阶下左右立前引十大臣及侍卫立仪驾外御史二人鸣赞官四人郄立慈宁门东西檐下御史礼部鸿胪官各二人立长信门外又二人立午门外均东西面北上鸿胪官八人分立于永康左门右翼门熙和门午门内外传示礼部尚书奏请皇太后御慈宁宫内监接奏皇太后礼服出宫中和韶乐作奏豫平之章皇太后陞座乐止礼部尚书奏行礼恭导皇帝就拜位北向立丹陛乐作奏益平之章鸿胪官引羣臣各就拜位立鸿胪官由内接传逹午门外羣臣各就拜位立左翼西上右翼东上均北面鸣赞官奏跪拜兴皇帝率羣臣行三跪九叩礼毕乐止恭导皇帝复位立羣臣各复位立礼部尚书奏请皇太后还宫内监接奏中和韶乐作奏履平之章皇太后还宫乐止礼部尚书奏礼成恭导皇帝降阶出永康左门外陞舆还宫王公百官各退内监移设丹陛乐于慈宁门内檐下左右北向女官设皇后拜位于慈宁宫檐前正中设贵妃妃嫔拜位于左右稍后公主福晋以下二品命妇以上自永康右门入进慈宁门序立东西丹墀礼部堂官奏请皇后行礼内监接奏皇后率贵妃妃嫔礼服乘舆出启祥门前引女官八人恭导至徽音左门外降舆入皇后陞丹陛至檐前西向立贵妃妃嫔东西序立公主福晋命妇按翼于丹陛上立均东西面北上引礼女官四人立丹陛上左右东西面引礼女官奏请皇太后御慈宁宫内监接奏皇太后礼服出宫中和韶乐作皇太后陞座乐止引礼女官恭导皇后贵妃妃嫔就拜位北向立公主福晋命妇各就拜位立左班西上右班东上均北面丹陛乐作奏雝平之章引礼女官奏行礼皇后率贵妃妃嫔行六肃三跪三拜礼公主福晋命妇随行礼毕乐止引礼女官恭导皇后贵妃妃嫔复位立公主福晋命妇各复位立引礼女官奏请皇太后还宫内监接奏中和韶乐作皇太后还宫乐止奏礼成恭导皇后贵妃妃嫔降阶出徽音左门外陞舆还宫公主福晋命妇皆退内监引皇子诣皇太后宫行礼如仪万夀圣节皇帝率王公百官于皇太后宫行礼皇后千秋节皇后率贵妃妃嫔公主福晋以下二品命妇以上于皇太后宫行礼均与前仪同恭遇皇太后圣夀大庆皇帝行庆贺礼大学士恭奉御制表文诣慈宁门东陈于案退竢于东檐宣表官稍后立大学士一人竢于西檐丹陛大乐作皇帝就拜位北向跪宣表官奉表至正中北面跪大学士二人同进左右跪展表乐暂止宣表官宣讫兴奉表还于案乐作皇帝率羣臣行三跪九拜礼礼成皇帝还宫礼部堂官奉表授内监恭奉入宫余同前仪凡元日长至次日皇后千秋节内外文武官皆豫期进笺称贺是日皇后朝于皇太后皇帝礼毕御交泰殿行庆贺礼内銮仪卫豫陈仪驾于殿前陈车舆于干清门外均东西相向内监陈中和韶乐于交泰殿檐下陈丹陛大乐于仪驾之南均左右北向设贵妃妃嫔拜位于殿门内公主福晋以下二品命妇以上咸朝服集隆宗门外至时贵妃率妃嫔具礼服诣交泰殿陞丹陛序立于殿前东西向内监引公主福晋命妇由隆宗门内右门入序立于丹陛左班西面右班东面均北上引礼女官奏请皇后御殿内监接奏中和韶乐作奏淑平之章皇后礼服陞座乐止引礼女官引贵妃妃嫔就拜位立公主福晋命妇各就拜位立左班西上右班东上均北面丹陛乐作奏正平之章行六肃三跪三叩礼毕乐止引礼女官引贵妃妃嫔复位立公主福晋命妇各复位立引礼女官奏礼成中和韶乐作奏顺平之章皇后还宫乐止贵妃妃嫔各还宫公主福晋命妇咸出内监引皇子诣皇后宫行礼如仪钦定大清㑹典卷二十二钦定大清会典卷二十三钦定四库全书钦定大清㑹典卷二十三礼部仪制清吏司登极凡登极之礼先期分遣官祗告天地太庙社稷至日五鼓各执事官入太和殿设宝案于御座前正中设诏案笔砚案表案陈法驾卤簿乐悬均如仪内阁学士一人奉诏书礼部仪制司官奉表内阁中书奉笔砚均陈于案大学士一人率学士诣干清门恭奉皇帝之宝至太和殿奉安宝案正中质明皇帝诣几筵前行祗告受命礼毕至侧殿更礼服诣皇太后宫皇太后更吉服陞座皇帝行三跪九拜礼至时礼部堂官二人诣干清门告时皇帝由干清门左旁门出乘舆导引扈卫如仪午门鸣钟鼓皇帝御中和殿内大臣侍卫内阁礼部都察院执事各官于殿前行礼毕各共执事礼部尚书一人进至檐下跪奏请即皇帝位皇帝御太和殿陞座鸣鞭王公百官行三跪九叩礼毕大学士奉诏诣宝案恭视学士用宝讫廼颁诏布告天下礼成鸣鞭皇帝退朝至干清门外降舆仍由左旁门入更衣还苫次大学士率学士奉宝至干清门交贮大内是日宫悬大乐皆设而不作表陈而不宣余仪均与大朝同尊崇凡恭上皇太后尊号徽号之礼遇国有大庆加晋鸿称则有尊崇之仪均先期勅所司备仪物制册寳既诹吉分遣官祗告天地太庙后殿奉先殿社稷前期一日恭上皇太后奏书所司陈皇太后仪驾乐悬如常仪设案于中和殿及慈宁门均正中南向大学士朝服奉奏书至中和殿陈于案礼部堂官二人奏请閲奏书皇帝礼服乘舆出宫导引扈卫如常仪礼部堂官恭导至保和殿北阶降舆诣中和殿奏书案前北向立祗閲讫大学士一人恭奉奏书礼部堂官二人前导诣慈宁宫皇帝乘舆从至永康左门外降舆入奉奏书大学士由慈宁门中阶升郄立左门之东西面皇帝陞自东阶西向立大学士一人由西阶升立于西檐下宣读官一人从升稍后立鸿胪寺鸣赞二人分立于东西檐下礼部尚书奏请皇太后御慈宁宫内监接奏皇太后礼服出宫中和韶乐作皇太后陞座乐止礼部尚书奏行礼恭导皇帝诣案南北向立大学士进至案前左右立鸣赞官奏跪皇帝跪大学士跪进奏书于右皇帝受奏书恭献授于左大学士跪接奉奏书诣案跪陈兴皆退自东西阶降赞宣奏书宣读官进至案前北面奉奏书跪宣讫陈于案兴退自西阶降奏拜兴丹陛大乐作皇帝行三跪九拜礼乐止复位立中和韶乐作皇太后还宫乐止礼部尚书奏礼成恭导皇帝降阶出永康左门乘舆还宫大学士以下皆退至日五鼓所司陈法驾卤簿乐悬陈皇太后仪驾乐悬皆如仪设案于太和殿内又设案于慈宁门外暨阶下均正中南向又设案于左门之东西向质明礼部堂官诣内阁奉金册金宝并册宝文于龙亭銮仪校舁行礼部官前导至太和殿设册亭于案东宝亭于案西奉册宝陈于案皆退鸿胪官引王公由太和门左右门入序立丹陛上引公侯伯子男文武一二品官序立右翼门外三品以下各官序立午门外咸朝服届时礼部堂官奏请进册宝皇帝礼服乘舆出宫导引扈卫如常仪礼部堂官二人恭导至太和殿北阶降舆诣册宝案前北向立祗阅讫奉册宝官奉安于龙亭銮仪校舁行诣慈宁宫皇帝乘舆从礼部堂官前导王公暨文武二品以上官各于所立位跪候册宝龙亭御驾过兴以次从至永康左门外皇帝降舆入龙亭至慈宁门东阶下止奉册宝官恭奉金册宝陈于阶下案大学士二人奉册文宝文由中阶升陈于门左案退立于案东西面皇帝陞自东阶西向立大学士二人由西阶升立于西檐下宣读官二人从升稍后立均东面鸿胪寺鸣赞二人立东西檐下王公文武二品以上官记注纠仪传赞各官序立均与三大节同礼部尚书奏请皇太后御慈宁宫内监接奏皇太后礼服出宫乐作皇太后陞座乐止奉册宝官就案奉金册宝升中阶陈于中案退自西阶降礼部堂官恭导皇帝诣拜位北向立羣臣各就拜位大学士进至中案前左右立鸣赞官奏跪皇帝跪羣臣皆跪奏进册大学士跪进册文于右皇帝受册恭献授于左大学士跪接诣中案跪陈兴皆退奏进宝皇帝恭献大学士跪进跪接如之皆退自东西阶降赞宣册宣读官进至案前北面奉册跪宣讫陈于案兴退赞宣宝亦如之皆退自东西阶降内监四人舁册宝案二人前引由中门入陈于慈宁宫门外正中奏拜兴丹陞大乐作皇帝率羣臣行三跪九拜礼毕乐止恭导皇帝复位羣臣复位立中和韶乐作皇太后还宫乐止礼部尚书奏礼成恭导皇帝降阶出永康左门乘舆还宫羣臣各退是日皇后礼服率妃嫔公主福晋命妇诣皇太后宫行庆贺礼次日皇帝御太和殿羣臣上表行礼颁诏布告天下直省文武官及四夷属国进表称贺均与三大节同钦定大清㑹典卷二十三钦定大清会典卷二十四钦定四库全书钦定大清㑹典卷二十四礼部仪制清吏司册立凡册立皇后之礼先期勅所司备仪物制册宝既诹吉分遣官祗告天地太庙后殿命大学士尚书充正副使前期一日皇帝亲诣奉先殿以册立告至日五鼓所司陈法驾卤簿乐悬陈皇后仪驾乐悬皆如仪设节案于太和殿正中南向设册案于左西向宝案于右东向内监设节案于皇后宫正中前设香案均南向设册宝案于两旁东西向设皇后拜位于香案之南礼部堂官诣内阁偕内阁学士奉节及金册金宝册宝文于龙亭銮仪校舁行礼部官前导至太和殿阶下亭止执事官奉节册宝以次升中阶入殿内陈于案退质明授节大学士一人立殿左门外宣制官一人立大学士后均西面正副使立丹墀之东西面北上届时礼部堂官奏请御殿皇帝礼服乘舆出宫导引扈卫如常仪御太和殿中和韶乐作陞座乐止阶下鸣鞭鸿胪官引正副使就拜位丹陛乐作赞如仪行三跪九叩礼乐止引正副使由左阶升立丹陛左北面西上宣制官进至殿中门外东立西面赞有制正副使跪宣制官宣制讫大学士由殿左门入奉节出殿中门授正使正使受兴副使随兴西面立执事官由殿左右门入举册宝案出殿中门正使持节前行副使随案后均降自中阶陈册宝于龙亭銮仪校舁行由太和门中门出赐王公百官坐赐茶毕鸣鞭中和韶乐作皇帝还宫乐止羣臣各退正副使至景运门外以节授内监内监持节舁册宝亭至皇后宫门外亭止以次奉节册宝由中门入丹陛乐作皇后御礼服引礼女官二人恭导出迎于宫门内道右候过随入殿东面立内监奉节陈于中案册宝册宝文陈于东案乐止女官二人恭导皇后就拜位北面立又女官四人立拜位左右均东西面宣读女官二人立东案之南西面引礼女官奏跪皇后跪赞宣册宣读女官奉册文宣讫赞受册女官一人奉册自右跪进皇后祗受授于左女官一人跪接兴陈于西案次宣宝受宝仪如之奏兴皇后兴奏行礼丹陛乐作皇后行六肃三跪三拜礼毕乐止恭导皇后至宫门内道右立内监奉节出丹陛乐作皇后恭送如初迎仪候过乐止皇后还宫内监至景运门外以节授正使正使持节同副使诣后左门复命翼日皇帝礼服率羣臣诣皇太后宫行庆贺礼皇后礼服率妃嫔公主福晋命妇行礼如仪皇帝御太和殿王公百官上表行庆贺礼颁诏布告天下皇后礼服朝于皇帝如仪皇后还宫贵妃妃嫔礼服公主福晋命妇朝服诣皇后宫行庆贺礼王公百官直省文武官及四夷属国进表进笺称贺均与三大节同尊封凡尊封皇祖妃嫔皇考妃嫔之礼勅所司备仪物制册宝印既诹吉前期一日遣官祗告太庙后殿奉先殿至日銮仪卫设仗于本宫门外内监设册宝印案于宫内正中南向礼部尚书朝服诣内阁内阁官奉册宝印于采亭銮仪校舁行列繖仗礼部官前导大学士礼部尚书各一人恭送至太妃太嫔宫门授内监内监舁亭入至阶下亭止奉册宝印陈于案恭上太妃太嫔出告礼成大学士尚书各退如尊加太妃封号皇帝亲诣行礼銮仪卫设仗如前仪内监设太妃座于宫内所司设案于宫门外正中南向又设案于门左西向礼部侍郎诣内阁暨内阁学士朝服奉金册金宝金印并册宝印文于采亭内銮仪校舁行列御仗前导如仪至太和殿御座前左右陈设皇帝礼服乘舆出宫导引扈卫如常仪御太和殿南向立閲册宝印讫銮仪校舁亭诣太妃宫至宫门阶下亭止大学士二人奉册宝印文由中阶升陈于门左案郄立案后西面礼部侍郎内阁学士奉册宝印从升陈于中案退宣读官二人立西檐下纠仪御史礼部官各二人立西阶下均东面鸿胪寺鸣赞二人立左右檐下东西面皇帝乘舆至太妃宫门阶前降舆礼部堂官二人恭导陞自中阶门左西向立内监启太妃礼服升座皇帝诣正中案前北向立大学士进至中案左鸣赞奏进册大学士跪进册文皇帝立受拱举仍授大学士大学士兴陈于中案退奏进宝印仪与进册同大学士皆退自东阶降赞宣册宣读官进至中案前北面奉册跪宣讫陈于案兴退赞宣宝印亦如之皆退自西阶降内监舁册宝印案进设太妃座前奏跪拜兴皇帝行二跪六拜礼太妃起避立座旁礼毕太妃降座还宫礼部尚书奏礼成皇帝由中阶降乘舆还宫各退册封一凡册封之礼皇贵妃贵妃册宝妃册印嫔册皆制以金先期勅所司备物具礼既诹日遣官祗告太庙后殿奉先殿由部奏请命大学士尚书侍郎学士充正副使至日鸿胪寺设节案于太和殿正中设册案于左宝印案于右内监设节案于受封皇贵妃贵妃妃嫔宫内正中前列香案均南向设册宝印案于左右东西向设仗于本宫门前銮仪卫设采亭于内阁门外内阁礼部官奉节册宝印及宣读册宝印文陈于亭銮仪校舁行前列繖仗礼部官前导至太和殿阶下亭止奉节册宝印升入殿陈于案大学士一人立于殿外正副使立于丹墀东咸朝服西面届时鸿胪官引正副使升自东阶至丹陛左北面立大学士入殿左门奉节由中门出正副使跪大学士奉节授正使正使受节兴副使随兴西面立礼部官入殿举册宝印各案出正使持节前行副使随案后由中阶降仍陈采亭内出太和门中门至景运门外以节授内监内监持节舁采亭入陈节于中案陈册宝印及文于东案受封皇贵妃贵妃妃嫔礼服出迎于宫门内道右候过随入引礼女官引就拜位北面跪赞宣册宣读女官奉册文宣讫赞受册宣读女官奉册文授侍右女官跪授皇贵妃贵妃妃嫔祗受讫授侍左女官女官跪接兴陈于案次宣宝印受宝印亦如之迺行六肃三跪三叩礼毕引礼女官引复原位立内监持节出皇贵妃贵妃妃嫔送如初迎仪内监出景运门以节授正使正副使诣后左门复命册封二凡册封亲王暨王世子册宝皆金制郡王册印银制饰以金以领侍卫内大臣内大臣散秩大臣礼部侍郎内阁学士翰林院读讲学士充正副使长子贝勒贝子册纸制以内阁侍读学士翰林院读讲学士侍读侍讲礼部郎中员外郎主事充正副使先期备物具礼至日执事官设案于太和殿丹陛上正中南向又设节案于受封王等殿堂正中前设香案均南向左设册宝印案西向设王等仪卫于庭銮仪卫设采亭于礼部仪制司官奉节举册宝印陈于亭内銮仪校舁行前列御仗礼部官前导礼部侍郎随行至太和殿阶下亭止仪制司官奉节至太和殿阶上陈节于案正副使朝服诣案左跪北面西上礼部侍郎奉节授正使正使受节偕副使兴銮仪校舁亭出太和门中门至午门外正使以节授礼部官出长安门咸乘马将及府第下马正使持节前行副使奉册礼部官奉宝印随行乐作受封王等率所属官跪迎于府门外道右候过兴随入乐止正副使奉节册入殿堂礼部官奉宝印随入各陈于案正副使就案东立西面王等就拜位北面立乐作行三跪九叩礼乐止兴进至香案前跪宣读官宣册讫正使奉册授王等王等祗受转授从官从官跪受兴陈于案次宣宝印讫副使奉宝印授王等王等祗受如前仪兴复位乐作行三跪九叩礼毕乐止正使持节出副使从王等跪送如初迎仪凡册封公主册用金制以内阁侍读学士翰林院读讲学士侍读侍讲礼部郎中员外郎主事充正副使至日设节案于公主府听事正中前设香案左设册案设公主仪卫于庭正副使自太和殿持节往封均如王等受封之仪及府第公主率所属官命妇朝服跪迎于大门内道右候过随入及听事正副使陈节册于案退就案东立西面公主就拜位北面立乐作行六肃三跪三叩礼兴进至香案前跪宣读官宣册讫正使奉册授女官女官跪接以授公主祗受仍授女官公主兴复位行六肃三跪三叩礼乐止正副使出公主跪送节如初迎仪凡亲王世子郡王福晋长子贝勒贝子夫人每五年由部彚疏请行册封礼制册节使各视夫爵均先期备物具礼至日设节册案于王等殿堂设仪卫于庭正副使持节往封福晋等朝服跪迎正副使设节册于案迺就拜位宣册受册行礼毕正副使出福晋等跪送节仪并与公主受封同凡郡主县主郡君每五年由部彚请册封册以纸制余仪与福晋夫人受封同钦定大清㑹典卷二十四钦定大清会典卷二十五钦定四库全书钦定大清㑹典卷二十五礼部仪制清吏司经筵凡经筵之礼以大学士尚书左都御史侍郎学士詹事充经筵讲官满汉各八人嵗春秋仲月由部疏请得㫖翰林院列讲官名具奏以满汉各二人分讲经书掌院学士暨直讲官拟篇目撰讲章奏请钦定至日黎明遣大学士一人祗告皇师帝师王师先圣先师于传心殿鸿胪官设御案于文华殿御座前南向设讲案于御案之南北向翰林院官奉讲章及进讲副本左书右经各陈于案退记注官四人立西阶下东面满讲官暨侍班之大学士吏部戸部礼部尚书侍郎通政使副使詹事少詹事立丹墀左西面汉讲官暨侍班之兵部刑部工部尚书侍郎左都御史左副都御史大理卿少卿立丹墀右东面纠仪给事中御史各二人鸿胪寺鸣赞二人立侍班官稍后东西面均南上如衍圣公入觐恭遇经筵立于东班之首至时礼部堂官诣干清门奏请御经筵皇帝御常服乘舆出宫导引扈卫如常仪由后左门出左翼门至文华殿丹陛上降舆入陞座记注官升西阶入立殿内右楹之西鸣赞升立东西檐下赞排班讲官暨侍班官咸就拜位北面立赞跪叩兴行二跪六叩礼毕鸿胪卿东西各一人引讲官暨侍班官分行升自东西阶满讲官由殿左门之右汉讲官由右门之左入立于东西楹之南东侍班官由左门之左西侍班官由右门之右入立于讲官后纠仪官随入立东西隅均东西面北上鸿胪卿退立于殿檐下鸣赞赞进讲满汉直讲官四人出至讲案前东班西上西班东上行一跪三叩礼复位立满讲官一人出就案左北面展讲章进讲四子书毕复位汉讲官一人趋过案左进讲如之皇帝阐发书义宣示臣工讲官暨侍班官跪聆毕兴又满讲官一人趋过案右汉讲官一人出就案右先后进讲经义毕皇帝阐发经义各官跪聆亦如之鸿胪卿引出殿至丹墀各就拜位立鸣赞赞如初行二跪六叩礼毕内监设坐氊于殿内东西各二行鸿胪卿引讲官侍班官按品胪序仍升东西阶入殿内赐坐赐茶仪与常朝同礼部尚书奏礼成驾兴至丹陛陞舆还宫是日赐燕于太和门东廊讲官暨侍班记注纠仪各官咸与燕毕诣内金水桥南丹墀东行一跪三叩礼各退视学凡视学之礼豫期由部疏请行取衍圣公五经博士至圣裔五人元圣周公裔四配十二哲裔各二人乘传赴京暨各氏子孙列官于朝者各官学师生直省在京需次之进士举人贡监生咸与观礼内阁拟经书国子监祭酒司业撰讲章均进呈钦定至日工部官张大次于大成门东设黄幄御座于彛伦堂内鸿胪寺设御案于幄前少东均南向设讲案二于左右东西向祭酒司业奉讲章及进讲副本左书右经各陈于案皇帝礼服乗舆诣学法驾卤簿前导前引后扈如常仪祭酒司业率所属官暨进士举人朝服诸生公服跪迎于成贤街道右皇帝至庙门外降舆入太常卿二人恭导诣大成殿释奠于先师孔子礼毕出大成门入大次更衮服王公以下咸更采服王公序立于大次之南各官均先诣彛伦堂庭中按朝班东西序立衍圣公在东班之首五经博士各氏后裔在班末均东西面北上记注官四人立西阶下东面纠仪给事中御史各二人鸿胪寺鸣赞二人立东西阶下均东西面北上宣制官一人立东檐下西面祭酒司业率所属官及进士举人肄业诸生序立太学门内东西面南上礼部尚书奏请行讲学礼太学鸣钟鼓皇帝出大次至门外乘舆导迎乐作由太学中门入王公等随入祭酒以下跪候驾过兴咸随入皇帝至彞伦堂降舆御讲幄陞座记注官升西阶入立堂内右楹之西纠仪官升东西阶立东西檐下第三柱鸣赞升立第二柱王公立阶上各官立阶下均东西面鸣赞赞排班衍圣公率五经博士各氏后裔祭酒司业率所属官及进士举人诸生咸就拜位北面立班齐赞进衆进赞跪叩兴衆行三跪九叩礼毕赐王公暨衍圣公大学士九卿坐鸿胪官引由左右门入堂内咸跪行一叩礼坐翰詹四品以下官国子监官六堂诸学师儒五经博士各氏后裔进士举人肄业诸生皆列东西阶下圜堂下听讲鸣赞赞进讲满汉祭酒二人由左门入司业二人由右门入均北面立赞举案执事官举御案至御座前赐直讲官座祭酒就东案西面司业就西案东面各行一叩礼坐满汉祭酒以次讲四子书司业讲经亦如之讲毕赞举案执事官举御案置原位王公以下起立祭酒司业出率所属官暨进士举人诸生就拜位北面立礼部尚书奏传制鸣赞赞有制祭酒以下皆跪宣制官进至中门左宣制曰圣人之道如日中天讲究服膺用资治理尔诸生其勉之宣讫赞叩兴祭酒率衆行三跪九叩礼先退至成贤街恭竢赐王公大臣茶跪受坐饮各行一叩礼毕由左右门出就阶下序立礼部尚书奏礼成驾兴陞舆出太学门导迎乐作祭酒以下跪送如初迎仪皇帝还宫次日衍圣公率五经博士各氏后裔祭酒司业率所属官暨进士举人诸生具表谢恩所司陈法驾卤簿乐悬如常仪王公百官咸朝服㑹阙下皇帝礼服御中和殿执事各官行礼毕御太和殿鸿胪官引王公百官各就位赞行三跪九叩礼次引衍圣公暨祭酒以下东西分班各就拜位跪宣表官奉表跪宣讫赞行三跪九叩礼赐坐赐茶均如大朝之仪是日赐衍圣公内阁翰林院詹事府国子监各官燕于礼部五经博士各氏后裔暨执事官咸与越三日颁勅于太学诏诸生而策励之赐衍圣公貂冠朝服祭酒司业监丞五经博士各氏在京官衣皆一袭各氏后裔太学六堂师生宗学觉罗学咸安宫学景山学八旗学义学副管教长助教教习学生暨进士举人白金有差増广是科太学乡试中额送各氏后裔观礼者入监读书皇帝特举幸鲁盛典展礼先师迺讲学于阙里豫期命大臣偕衍圣公遴选圣裔贤裔二人充直讲官翰林院撰拟讲章均奏请钦定前期一日有司张大次于奎文阁前设御座于诗礼堂内设御案于座前设勅案于左楹之东均南向设讲案于堂西檐下东向至日翰林院官陈讲章于御案进讲副本于讲案内阁官陈勅于勅案皇帝龙袍衮服乘舆出行宫诣阙里骑驾卤簿前导前引后扈如常仪衍圣公采服率五经博士暨各氏后裔跪迎于庙门外道右皇帝至奎文阁前降舆太常卿二人恭导诣大成殿致祭于先师孔子礼毕出同文门至奎文阁入大次少憇随驾官暨地方守土官序立于承圣门左衍圣公以下序立于承圣门右礼部尚书奏请行讲学礼皇帝出大次乘舆礼部堂官二人恭导入承圣门衆皆跪候驾过兴地方官司道以下竢立于门外各官随入皇帝至诗礼堂降舆陞座各官至庭中仍按左右序立大学士一人立东檐下西面宣勅官一人立大学士后鸿胪卿二人鸣赞二人立两阶上东西面鸣赞赞排班衍圣公五经博士各氏后裔就西阶拜位立北面东上赞跪叩兴行三跪九叩礼毕复位赞进讲直讲一人升自西阶诣讲案前一跪三叩兴东面立讲四子书讫次直讲一人诣案讲经亦如之皆退复位立鸿胪卿奏宣勅衍圣公以下诣拜位立鸣赞赞跪衆皆跪大学士由堂左门入奉勅由堂中门循闑左出授宣勅官奉至阶前西面立宣讫降自中阶授衍圣公衍圣公祗受授执事官鸣赞赞叩兴衍圣公率五经博士各氏后裔行三跪九叩礼毕鸿胪官引各官出毓粹门序立祗竢礼部尚书奏礼成驾兴乘舆礼部堂官二人恭导出毓粹门诣孔林行礼毕还行宫衆皆退翼日赐衍圣公蟒衣狐裘貂裘表里书籍五经博士书籍衣币各氏后裔衣币白金各有差学政简各氏弟子员有文行者贡入太学其在仕籍者均进一阶増广是年山东各府州县入学名额巡幸凡巡幸之礼皇帝省方观民特举时巡盛典既诹吉王公暨内阁部院府寺监各官均列名具奏请㫖扈跸先期一日遣官以巡狩祗告奉先殿至日銮仪卫陈骑驾卤簿于銮舆所出禁门外皇帝御征衣乘舆出宫领侍卫内大臣前锋䕶军统领率禁旅翊卫扈跸诸臣皆征衣乘骑以次随发王公百官咸采服跪送内阁学士率中书恭奉御宝以从部院有执事者携行在印备用銮辂所经禁随驾官弁军士扰吏民践禾稼内务府供御营器用守土官动公帑备糗粮刍茭有借端科敛者论如法直省将军督抚提镇及所属文武官弁咸朝服各于所治境外恭迎道右绅士耆老随逺近跪迎既驻跸督抚提镇率属朝于行营正门之外至巡省之方翼日望秩于方岳及祭古昔帝王功徳隆重者先圣先师皆亲诣行礼境内山川先贤名臣忠烈祠墓并遣官致祭驻跸行营日觐封疆大吏监司郡县谘询风土人情临视河防指授方畧召试陈诗献赋之士拔其尤者量授以官亲閲方镇重兵以辨将备军士材武经过州县赐复蠲租存问髙年赏赉各有差皇帝回銮守土官于所治境外跪送在京王公文武京堂武官副都统以上暨内廷供奉记注翰林科道等官咸采服出郊外跪迎驾还宫次日遣官以回銮祗告奉先殿如初礼御新宫凡皇帝御新宫前期一日遣官各一人祗告天地太庙社稷届期内大臣侍卫齐集候随皇帝临新宫銮仪卫设法驾卤簿乐部设乐悬于太和殿前礼部官设王等所进庆贺表文于太和殿内左楹黄案上王以下文武各官咸朝服齐集于太和殿前礼部堂官奏请陞殿皇帝御中和殿陞座内大臣侍卫内阁大学士礼部都察院堂官鸿胪寺鸣赞官行三跪九叩礼毕皇帝御太和殿鸣钟鼓乐作陞座乐止鸣鞭内外王以下公以上于丹陛上两旁立鸣赞官赞进赞跪衆皆跪赞进表宣表官奉表文至檐下正中跪宣毕鸣赞官赞行三跪九叩礼毕各就原位立乃赐燕王公等入殿内内大臣侍卫在丹陛上各官在丹墀青幕内各就坐行一叩礼燕毕谢恩行一跪三叩礼礼成鸣鞭作乐皇帝还宫衆皆退凡皇太后御新宫前期一日遣官祗告太庙后殿奉先殿届期豫设皇太后仪驾乐悬于宫门内外皇太后礼服乘舆出宫乐作仪驾前导引礼大臣命妇前引至慈宁宫候皇太后陞后宫暂憇执事官豫设皇帝拜位于慈宁门正中礼部堂官奏请皇帝礼服乘舆出宫礼部堂官恭导出隆宗门至永康左门降舆至慈宁门下东旁立礼部堂官转传内监奏请皇太后陞座乐作皇太后御慈宁宫陞座乐止礼部堂官恭导皇帝诣正中拜位上立鸿胪寺官引内大臣侍卫于仪驾末排立鸣赞官奏跪拜兴丹陛乐作皇帝行三跪九拜礼内大臣等皆随行礼毕礼部堂官恭导皇帝复原位立转传内监奏请皇太后还宫乐作还宫乐止礼部堂官导皇帝出乘舆还宫执事女官豫设皇后拜位于慈宁宫檐前正中设贵妃妃嫔拜位于左右稍后礼部堂官转传内监奏请皇后礼服率贵妃妃嫔诣皇太后宫行礼依次乘舆自启祥门出前引命妇八人恭导至徽音左门外降舆至慈宁门下东旁立贵妃妃嫔等序立引礼女官转传内监奏请皇太后陞座皇太后御慈宁宫乐作陞座乐止引礼女官恭导皇后诣正中拜位立贵妃妃嫔于左右稍后均北向立丹陛乐作二大臣命妇奏请皇后率贵妃妃嫔行六肃三跪三拜礼礼成咸入慈宁宫内赐燕燕毕谢恩行二肃一拜礼二大臣命妇导皇后率贵妃妃嫔复原位立转传内监奏请皇太后还宫乐作皇太后还宫乐止引礼女官恭导皇后率贵妃妃嫔自徽音左门出乘舆还宫衆皆退钦定大清㑹典卷二十五钦定大清会典卷二十六钦定四库全书钦定大清㑹典卷二十六礼部仪制清吏司耕耤凡耕耤之礼置耤田于南郊先农坛之东南中为帝耤筑台于耤田北为皇帝观耕之位嵗仲春吉亥皇帝躬耕于帝耤豫期由部奏请命王三人卿九人从耕鸿胪寺豫于帝耤两旁东西各设从耕位立表以识前期一日遣官祗告奉先殿如常仪是日顺天府尹设二案于太和殿东檐下以龙亭三采亭四陈设耕具皇帝躬耕耒耜及鞭皆饰以黄布嘉种以稻从耕三王九卿布种以麦谷菽黍各贮青箱由长安左门入至午门外亭止府属官恭奉入左门至太和殿东檐次第陈于案皇帝御中和殿閲祭先农祝版礼毕御保和殿戸部官举案入中和殿陈于殿正中鞭耒案在前种箱案在后戸部礼部尚书侍郎率属立中和殿丹陛之南重行北上均西面礼部尚书一人至保和殿请驾皇帝御中和殿閲耕具毕奏礼成乘舆还宫戸部官舁案出至太和殿东檐顺天府官彻案奉耕具出午门仍陈各亭内銮仪校舁行前列旗仗和声署作乐前导送耤田耕所陈龙亭于帝耤左右陈采亭于东西从耕位至日皇帝礼服诣先农坛致祭毕御具服殿更龙袍从耕暨侍班各官咸退更采服以竢帝耤正中陈躬耕黄耒驾以黄犊戸部尚书一人立于右东面顺天府尹奉鞭立于左西面耤田东西陈从耕朱耒各六驾以黝牛府属丞倅奉青箱者咸竢于次乐部典乐一人和声署正二人丞二人立耤田左右署史歌禾辞者十有四人司金鼓版篴笙箫者各六人顶带老农四人以次立耤田左右麾五色采旗者五十人披蓑戴笠执钱镈者二十人牵牛耆老三十四人上农夫十人中农夫十人下农夫十人立歌禾辞者之外相间为班均东西面鱼贯序立鸿胪寺鸣赞二人侍仪御史二人夹耤田序立不从耕王公暨三品以上文武官序立于观耕台侧礼部尚书奏请行耕耤礼皇帝出具服殿恭导至耕位南向立从耕三王九卿以次就耕位东西面立鸿胪官引王公各官至观耕䑓南左右隅均南向立鸣赞赞进耒戸部尚书北面跪进耒赞进鞭顺天府尹北面跪进鞭皆兴退皇帝右秉耒左执鞭耆老二人牵犊上农夫二人扶犁礼部太常寺銮仪卫堂官各二人恭导皇帝行耕耤礼和声署署史扬采旗司乐官引署史鸣金鼓歌禾辞左右随行顺天府丞奉青箱以从戸部侍郎播种皇帝三推三返毕歌止鸣赞赞受耒戸部尚书北面跪受耒赞受鞭顺天府尹北面跪受鞭皆兴暨顺天府丞奉青箱仍设龙亭和声署正率所属退礼部尚书奏请御观耕台皇帝由午阶陞座记注官四人由西阶升立䑓上西南隅东面鸿胪官引王公百官退立于䑓下左右均东西面北上从耕三王九卿以次受鞭耒皆耆老一人牵牛农夫二人扶犁顺天府属丞倅一人奉青箱一人播种三王五推五返九卿九推九返毕释鞭耒入侍班位立执事官各设青箱于采亭鸿胪官引顺天府尹及丞率所属官耆老农夫至䑓前甬道西北面东上鸣赞赞跪叩兴行三跪九叩礼毕退至耤田终亩礼部尚书奏礼成驾兴由东阶降乘舆还宫导迎乐作奏祐平之章王公从各官以次退是日赉耆老农夫布各四疋及秋玉粒告成择吉收贮神仓以供天地宗庙社稷之粢盛恭遇时巡省方遣官祭先农礼毕顺天府尹率属耕耤与直省督抚耕耤礼同直省耕耤之礼奉天府及直省府州县于东郊先农坛侧择地为耤田嵗仲春吉亥既有事于先农迺行耕耕礼省㑹督抚秉耒府佐贰一人奉青箱一人播种司道秉耒县佐贰奉青箱播种府县秉耒首领杂职官奉青箱播种各府州县如之专城卫所正印官秉耒掾史奉青箱播种咸采服每嵗收获以供祭祀之粢盛督抚以奉行耕耤日期具疏以闻亲蚕凡亲蚕之礼置桑田于西苑先蚕坛之东南中为躬桑位筑䑓于桑田北为皇后观採桑之位设蚕母二人蚕妇二十七人掌蚕事置内监蚕宫令丞各一人以董之嵗仲春吉已皇后躬祀先蚕礼成迺于蚕生日行躬桑礼豫期宫殿监督领侍奏请妃嫔二位内务府奏以公主福晋夫人三人命妇四人从採桑所司于桑田设从採桑位于䑓南东西立表以识前期一日宫殿监设案于交泰殿中内务府奉宸苑堂官率所属以龙亭一采亭二陈採桑具皇后金钩黄筐从採桑妃嫔银钩柘黄筐福晋夫人命妇鐡钩朱筐各贮亭内由内务府入隆宗门至内右门外亭止宫殿监督领侍率蚕宫令丞暨内监恭奉入至交泰殿次第陈于案宫殿监督领侍等奏请皇后吉服御交泰殿閲採桑具毕奏礼成皇后还宫内监奉出内右门仍陈各亭内銮仪校舁行前列旗仗和声署作乐前导送採桑所陈龙亭于䑓右陈采亭于东西从採桑位至日豫引从採桑暨侍班公主福晋命妇咸采服至观採桑䑓左右恭竢礼部内务府堂官诣干清门奏请宫殿监督领侍等接奏皇后率从採桑妃嫔咸吉服乘舆出宫导从如常仪至内壝东门外降舆御茧馆相仪女官二人奉钩筐立于䑓前左右东西面掌仪司内监率歌採桑辞内监十人司金鼓版篴笙箫内监二十四人立䑓前麾五色采旗内监四十人于桑田内东西面鱼贯序立传赞女官二人立䑓前左右不从採桑公主福晋命妇序立于䑓侧典仪女官奏请行採桑礼皇后出茧馆引礼女官恭导至採桑位南向立从採桑妃嫔公主福晋夫人命妇以次就採桑位东西面立传赞引不从採桑公主福晋夫人命妇至䑓南左右隅南向立相仪二人北面跪进钩筐兴退皇后右执钩左执筐蚕母二人恭助皇后行採桑礼内监扬采旗鸣金鼓歌採桑辞皇后于第一行东西三採毕歌止相仪二人北面跪受钩筐皆兴奉钩仍设龙亭内典仪奏请御观採桑䑓皇后由午阶陞座妃嫔侍立于䑓上左右传赞引公主福晋夫人命妇于䑓下东西面序立均北上从採桑妃嫔公主福晋夫人命妇以次受钩筐蚕妇二人助採妃嫔于第二行各五採福晋夫人于第三行命妇于第四行各九採毕释钩筐入侍班位立执事女官各设钩于采亭传赞引蚕母升阶至皇后前北面跪相仪举筐授蚕母蚕母祗受兴引退至蚕室切之授蚕妇洒于箔蚕母还告典仪奏请御茧馆皇后降阶前引暨赞引女官恭导赞引相仪从妃嫔以下咸从典仪奏请皇后陞座传赞赞行礼赞引引从採桑暨侍班妃嫔公主福晋命妇在丹陛上蚕母蚕妇在丹墀各就拜位北面行六肃三跪三叩礼毕典仪跪奏礼成皇后降座引从如初至内壝东门外乘舆还宫公主福晋命妇以次退至献茧日蚕母率蚕妇择佳茧贮以筐恭献皇后皇后献皇帝皇太后以告蚕事之登遂率妃嫔乘舆出宫导从如仪亲临织室蚕母率蚕妇全献茧之所登者皇后行缫三盆手礼妃嫔从缫以五为节蚕妇助之毕遂布于蚕妇之吉者使缫既成丝迺命染人朱緑元黄之以供郊庙黼黻之用礼成赐执事女官暨蚕妇银币有差钦定大清㑹典卷二十六钦定大清会典卷二十七钦定四库全书钦定大清㑹典卷二十七礼部仪制清吏司授时凡颁朔之礼嵗以孟冬一日颁来嵗十有二月之朔钦天监官设黄案于午门外正中又设二案于御道左右奉恭进皇帝皇太后皇后时宪书于中案奉颁给王公百官时宪书于左右案陈设毕举中案由午门中门入监正监副从至太和门陈于左右阶监正等于丹墀左行三跪九叩礼毕授内务府掌仪司官奉至干清门慈宁门恭进是日王贝勒贝子公以下文武百官咸朝服集阙下鸿胪寺鸣赞赞排班王贝勒贝子公序立御道上文武百官序立御道左右皆北靣东班西上西班东上赞有制衆咸跪宣读官西靣宣制讫衆行三跪九叩礼王公百官皆以次跪领遂颁布于畿甸以前民用直省布政使司各给钦天监时宪书印贮于库歳四月钦天监以奏准来嵗时宪书式颁各布政使司刋刻成书钤以所贮监印孟冬月汇送督抚署督抚设香案陈时宪书礼生引赞率所属文武官朝服望阙行三跪九叩礼祗领讫布政使司廼分发专城之道府转行所属州县分驻之提镇转行所属标营到日行礼祗领均与㑹城同廼颁布民间山陬海澨无有不徧伪造者论如律外藩䝉古部落内外扎萨克诸边番夷由驿给发朝鲜国遣使赴部祗领凡迎春之礼顺天府豫于东直门外制芒神春牛视嵗建干支辨其形色以迎生气占嵗时立春前一日府尹率僚属朝服迎春于东直门外隶役舁芒神土牛导以鼓乐至府署前陈于采棚立春日大兴宛平县令设案于午门外正中奉恭进皇帝皇太后皇后芒神土牛配以春山各陈于案钦天监候时官报届时府县学生员舁案礼部司官前导尚书侍郎顺天府尹暨丞后随由午门中门入至干清门慈宁门恭进皇帝皇太后皇后内监各接奏礼毕皆退顺天府尹廼出土牛环击以示劝耕之意直省府州县豫于东郊外各制芒神土牛立春之日率丞倅掾史暨师儒耆老迎春于东郊如顺天府之仪颁诏凡颁诏之礼礼部鸿胪寺官豫设诏案于太和殿内左楹之南及丹陛正中銮仪衞设黄盖云盘于丹墀内龙亭香亭于午门外工部豫设金凤朶云于天安门上堞口正中设宣诏台于东第一楹设黄案于台上奉诏宣诏各官咸朝服恭竢领催耆老咸齐集天安门外金水桥南届时内阁学士奉诏至干清门恭用御寳毕奉至太和殿陈于东案皇帝御殿羣臣朝贺行礼毕大学士一人入殿左门诣案奉诏由中门循左闑出至殿檐下授礼部尚书礼部尚书跪受兴由中阶左降至丹陛正中陈于案行一跪三叩礼跪奉诏兴由中阶降置云盘内礼部仪制司官奉云盘张黄盖由中道出太和门文武各官由昭徳门贞度门随出诏至午门外礼部官奉云盘设龙亭内銮仪校舁亭前列御仗导引乐作礼部尚书率属随至天安门登城陈诏书于宣诏台案上文武各官于金水桥前按翼序立鸿胪官赞排班文武各官按班次北靣立领催耆老序立于后宣诏官登台西面立鸿胪官赞有制衆皆跪宣诏毕文武各官领催耆老均听赞行三跪九叩礼奉诏官奉诏承以朶云由金凤啣下礼部官祗受仍设龙亭内銮仪校舁行前列黄盖御仗导迎乐作由大清门出至礼部礼部尚书侍郎率属跪迎于仪门陈诏于大堂行三跪九叩礼毕恭鑴诏书誊黄颁行天下直省㑹城传集耆老衆庶于公廨候听宣读将军督抚提镇率所属文武官具龙亭黄盖龙旗御仗出郭恭竢诏至跪迎赍诏官奉设龙亭内旗仗导行各官兴皆乘马从至公廨陈诏于堂上正中通赞赞排班礼生引各官就阶下拜位文东武西北靣序立如朝贺仪赞跪衆咸跪宣诏官恭奉西靣宣读讫赞跪叩兴衆行三跪九叩礼毕廼誊黄颁布府州县衞营汛宣播徳音无有不徧颁赏凡颁赏恭遇庆典恩诏王公百官公主福晋命妇各赐金币有差恭修实録告成赐监修总裁副总裁各金币有差鞍马一提调纂修收掌誊録官各金币有差供事各金币有差匠役各金布有差玉牒告成赐总裁副总裁各金币有差提调纂修官各金币有差收掌誊録官供事匠役各白金有差均由部移取颁给监修总裁以下各祗领如仪将军总督都统廵抚副都统提督总兵官奉命除授述职入觐均由吏兵二部覈明咨部具奏请旨赐廵抚副都统总兵官鞍马一将军都统提督加赐櫜鞬一弓一矢十总督加赐朝服一由部于午门外颁赏本官朝服行三跪九叩礼直省卓荐官得㫖准其注册者文官赐朝服武职赐采服均由部发邮递各省督抚转给后报部钦定大清㑹典卷二十七钦定大清会典卷二十八钦定四库全书钦定大清㑹典卷二十八礼部仪制清吏司进表凡进表之礼元日长至在京王公百官在外将军都统总督廵抚提督副都统总兵官恭行庆贺进表皇帝皇太后进笺皇后均由内阁撰拟定式颁发王公百官恭进表笺先期仪制司官豫由内阁祗领在外督抚表笺具疏送通政使司转送内阁具题将军都统提督副都统总兵官表笺由督抚汇齐驿递送部至日五鼓礼部鸿胪寺官设表案于太和殿内左楹之南仪制司官恭奉表文陈于采亭銮仪校舁行和声署作乐前导入长安左门中门由天安门端门左门至午门外采亭止礼部官奉王公百官所进皇帝表文入太和殿内陈于案恭竢皇帝御殿宣表行礼毕由殿内奉出并将军都统总督廵抚提督副都统总兵官所进表笺均送内阁收贮万夀圣节与元日长至同皇太后圣夀皇后千秋王公暨中外文武百官恭进表笺均陈于午门外竢行礼后送内阁收贮恭遇国家有大庆典内阁临时撰拟表笺定式颁发中外届期恭进均如前仪朝鲜国王庆贺皇帝三大节表文遣使于嵗杪赴部恭进元日随直省表笺送内阁殿试传胪后五日状元率诸进士上表谢恩是日鸿胪寺设案于午门外正中鸣赞二人监礼御史二人夹御道立序班引状元暨诸进士由长安左门北门入至阙下序立御道左右均东西面状元奉表诣案前北面跪陈于案三叩兴退复位立鸣赞赞排班引状元暨诸进士就东西拜位北面立赞跪叩兴行三跪九叩礼毕仪制司官奉表送内阁鸿胪官彻案皆退进书凡恭进实録圣训前期一日礼部鸿胪寺设实録案圣训案于保和殿正中设表案于殿门外稍东皆南向设表亭香亭龙亭于实録馆内至日质明銮仪衞陈法驾卤簿于太和殿阶下乐部设乐悬于东西檐如常仪王公集太和门外金水桥北文武百官集桥南监修总裁提调纂修各官集实録馆咸朝服举案侍衞于保和殿外内监于干清门外恭竢咸采服届期监修官恭奉表文陈于表亭纂修官恭奉实録圣训陈于龙亭各官行三跪九叩礼校尉舁行张黄盖列龙旗御仗作导迎乐鸿胪官前引监修以下官从以次入协和门中门至金水桥南王公百官跪迎候过兴香亭龙亭由中道入太和门中门表亭由道左入太和门左门监修以下官从至太和殿阶下亭止监修以下官行一跪三叩礼纂修官恭奉实録圣训鸿胪卿二人前引由中阶升入太和殿中门监修官恭奉表文由左阶升入殿左门至保和殿各陈于案监修以下官于丹陛东行三跪九叩礼所司设皇帝拜位至时引王公入太和门左右门至丹陛上文武各官入昭徳门贞度门至丹墀内均按翼序立礼部堂官奏请皇帝御殿恭受实録圣训皇帝礼服乘舆出宫礼部堂官二人导驾后扈大臣侍衞扈从至保和殿后降舆入诣实録圣训案前北向行三跪九拜礼兴立案左侍衞入殿恭举实录案圣训案表案由保和殿后中门出恭送至干清门交内监送入大内礼部尚书奏礼成皇帝御中和殿执事各官行三跪九叩礼驾兴前引后扈午门鸣钟鼔皇帝御太和殿作乐鸣鞭均如常仪监修总裁纂修提调各官入百官班内序立鸣赞赞排班班齐赞进衆进赞跪王以下各官咸跪宣表官一人进至殿中门外西面跪代致辞鸿胪卿宣制答致辞毕赞叩兴王公百官行三跪九叩礼毕皇帝还宫各官皆退翼日监修以下官诣干清门恭进副本择吉恭送实录圣训于皇史宬尊藏工部官豫设香亭龙亭于馆内正中监修总裁纂修提调官咸朝服恭奉实録圣训陈于龙亭行三跪九叩礼銮仪校舁行龙旗御仗黄盖前导作导迎乐恭送皇史宬藏于金匮是日纂修官送副本交内阁收贮恭送实録圣训至盛京尊藏先期宗人府奏遣王公一人礼工二部奏遣堂官各一人率实录馆提调官一人纂修官二人礼部工部司官各一人钦天监官一人乘传送往届期工部官设香亭龙亭于馆内正中纂修官恭奉实录圣训陈于龙亭送往之王公各官行三跪九叩礼毕校尉舁行黄盖旗仗作乐导引如前仪至朝阳门外乐止旗仗前导如初所过地方文武官咸朝服出郭跪道右迎送至奉天府城外盛京将军五部侍郎奉天府尹以下有顶带官以上咸朝服出郭跪迎豫备龙亭鼓乐恭迎至崇政殿内安设各官行三跪九叩礼择吉期恭舁龙亭至凤凰楼前送往之王公各官暨守土官均行一跪三叩礼提调纂修官暨盛京五部司官恭奉实录圣训登楼尊藏于金匮既毕行三跪九叩礼凡恭进玉牒之礼礼部鸿胪寺官按玉牒卷数豫设案于中和殿工部官设采亭于玉牒馆至日质明王公集太和门外文武各官集午门外咸朝服东西序立总裁王大学士尚书暨提调纂修官朝服集玉牒馆恭奉玉牒正本及副本陈于采亭总裁王曁各官行三跪九叩礼毕銮仪校舁行前列御仗黄盖作导迎乐总裁以下乘马从由大清门入至天安门外各官下马至午门外诸王下马齐集之百官跪迎至太和门外齐集之王公跪迎皆候过兴至太和殿阶下亭止纂修官恭奉玉牒由中阶升入太和殿中门总裁以下官由东阶升入殿左门至中和殿陈玉牒于各案总裁率提调纂修官于丹陛东行三跪九叩礼毕总裁诣案前恭展玉牒礼部堂官奏请皇帝礼服乘舆出宫至保和殿后降舆至中和殿诣案左西向立礼部尚书奏阅玉牒皇帝诣中案北向阅毕奏礼成皇帝还宫总裁率提调纂修官恭奉玉牒交内监进呈移采亭于干清门外竢大内交出仍陈于采亭内銮仪校舁行前列御仗黄盖由太和门协和门东华门中门出作导迎乐恭送至皇史宬尊藏齐集之王公于太和门外文武各官于协和门外跪送如初迎仪恭送玉牒至盛京尊藏于敬典阁崇谟阁与恭送实录圣训仪同铸印凡铸造金寳金印皇太后金宝盘龙纽皇后金宝交龙纽皇贵妃贵妃均金宝蹲龙纽妃金印龟纽均清篆左汉篆右篆用玉筯文亲王世子金宝龟纽郡王金饰银印麒麟纽均芝英篆朝鲜国王金印龟纽芝英篆安南琉球暹罗三国王金饰银印均驼纽尚方大篆凡铸造银印闗防内外文职一二品尚方大篆内三品顺天奉天二府以上外承宣布政使司尚方小篆均直纽内外武职一二品均栁叶篆虎纽衍圣公尚方大篆直纽䝉古诸部扎萨克盟长右䥴清文左䥴䝉古文虎纽凡铸造铜印闗防钤记内文职三品詹事府以下外提督学政提刑按察使司尚方小篆内四五品外三四品钟鼎篆内六品外五品以下垂露篆内外武职三四品殳篆四五品以下悬鍼篆均直纽凡増铸之印内外文武官新设者改调职守者由吏兵二部㑹部拟定印文字数题准咨部付局铸给凡改铸之印内外官印嵗久糢煳应改铸者题咨到部铸给凡发印各印铸成呈堂验阅发司封固钤以司印在内各部院寺监遣官赍文赴领在外文职府通判武职总兵官以上专差赍文赴领文知县武副将以下发提塘邮寄于印四角加柱钤封如前本官得印去柱启封以用印年月日报部存案凡缴印内外官接到新印于旧印篆文中加鑴缴字送部销燬凡封印开印前期札钦天监择吉具疏通行中外遵行钦定大清㑹典卷二十八钦定大清会典卷二十九钦定四库全书钦定大清㑹典卷二十九礼部仪制清吏司婚礼一凡大婚之礼由部行钦天监诹吉翰林院恭拟册文勅所司制册宝备仪物豫期行纳采礼所司具仪物以礼部尚书一人充使内务府总管一人副之是日五鼓鸿胪官设案于太和殿丹陛左右銮仪衞设采亭于丹墀左右又设案于皇后邸听事正中内务府官奉仪物陈于丹陛各案陈马于丹墀质明正副使朝服入执事官举仪物案降自中阶陈仪物于采亭前列御仗由太和门中门出至皇后邸后父朝服跪迎于大门外道右候过随入采亭止仪门外执事官奉仪物由中门入各陈于案陈马于庭正副使以次奉仪物授后父后父北面跪受兴率子弟望阙行三跪九叩礼仍送正副使于门是日就皇后邸设纳采燕燕后父二品以上官咸与燕燕后母及内亲属二品以上官命妇与燕亦如之前期一日遣官各一人以大婚祗告天地太庙廼行纳征礼所司具大征仪物以礼部尚书内务府总管各一人充正副使各执事官具采亭设案于太和殿丹陛及皇后邸听事正副使朝服将事至门后父跪迎入正副使以次奉仪物授后父后父跪受仪与纳采同赐后父母金银衣服鞍马暨后之兄弟服物有差后父率子弟望阙行三跪九叩礼后母率诸妇行六肃三跪三叩礼毕正副使出后父送于门至日发册奉迎以大学士一人充正使礼部尚书一人副之䕶送之内大臣侍衞暨前导后随二品以上官命妇恭侍女官执事内监均豫期由所司疏名奏请钦定是日五鼓皇帝法驾卤簿乐悬全设如常仪銮仪衞设皇后仪驾于皇后邸设龙亭二于太和门阶下鸿胪官设册案于左西向设宝案于右东向又设册宝案于皇后邸听事设皇后拜位于案南礼部堂官内阁学士奉金册金宝及册宝文于龙亭銮仪校舁行礼部官前导至太和殿阶下亭止执事官奉册宝以次升中阶入殿内各陈于案退质明正副使立丹墀之东西面内大臣侍衞立丹墀之西东面均北上王公百官咸朝服各按翼序立执事命妇女官内监豫诣皇后邸祗竢届时礼部堂官奏请御殿皇帝礼服朝于皇太后宫行礼毕乘舆出宫导引扈衞如常仪御太和殿中和韶乐作陞座乐止阶下鸣鞭鸿胪官引正副使就拜位丹陛乐作赞如仪行三跪九叩礼毕乐止引正副使由左阶升至丹陛御道左北靣西上立大学士奉册授正使奉宝授副使正副使跪受兴由中阶降陈册宝于龙亭銮仪校舁行前列御仗自午门外鼓吹乐作正副使前导内大臣侍衞随亭后由太和门午门大清门中道出廼赐王公百官坐赐茶毕鸣鞭中和韶乐作皇帝还宫正副使至皇后邸后父朝服率亲属跪迎于大门外道右候册宝龙亭过随入至仪门亭止正副使奉册宝授内监内监奉册宝以次由中门入皇后御礼服引礼女官二人恭导出迎于庭中道右后母及诸妇咸朝服跪候过随入听事皇后东靣立后母及诸妇立皇后后内监奉册宝册宝文陈于东案引礼女官恭导皇后就拜位北靣立又女官四人立拜位左右均东西靣宣读女官二人立东案之南西靣引礼女官奏跪皇后跪赞宣册宣读女官奉册文宣讫赞受册女官一人奉册自右跪进皇后祗受授于左女官一人跪接兴陈于西案次宣宝受宝仪如之奏兴皇后兴奏行礼皇后行六肃三跪三拜礼毕恭导皇后入内内监奉册宝出授正副使正副使受册宝各陈于亭钦天监官报陞舆吉时銮仪校舁册宝亭先行正副使随行女官恭导皇后陞舆銮仪卫内监舁舆仪驾鼔乐列舆前女官四人前导七人后随均乗骑内大臣侍卫前导后从后母率诸妇跪送于庭后父率亲属跪送于大门外皇后舆由大清门中门入至午门外仪驾止皇后舆入午门中门正副使同内大臣侍卫退龙亭止内监奉册宝前导皇后舆入自中门至中宫阶下降舆前导后随女官各退恭侍女官迎皇后入中宫内监奉册宝安于皇后宫退至午时皇帝御太和殿赐后父及亲属燕王公百官咸与皇太后御宫赐后母及亲属燕公主福晋大臣命妇咸与合卺吉时届宫中设燕行合卺礼翼日皇帝偕皇后朝于皇太后宫越三日皇帝率羣臣皇后率公主福晋命妇诣皇太后宫行礼毕皇帝御太和殿王公百官上表行庆贺礼皇后诣皇帝前行礼毕御中宫公主福晋命妇行庆贺礼是日以大婚礼成颁诏布吿天下仪均与册立同直省文武官及外藩属国进表皇太后皇帝前进笺皇后前各称贺婚礼二凡皇子婚礼先期内务府行钦天监诹吉召福晋父采服至干清门命大臣之夫妇偕老者一人传旨以某氏女作配与皇子某为福晋福晋父祗受命谢恩行三跪九叩礼退皇子具采服往见福晋父母至门福晋父采服出门外迎入升堂皇子拜福晋父答拜凡三叩兴请谒福晋母皇子拜福晋母答拜叩如前毕辞出福晋父送如初迎仪廼诹吉行纳采礼所司豫日具仪物舁以采亭以内务府总管将事至门福晋父迎于门外使者入陈仪物于听事以次授福晋父福晋父跪受讫兴率子弟望阙行谢恩礼福晋母率其族诸妇行礼如之使者出福晋父送如初迎仪是日赐福晋父母服物鞍马金银各有差燕福晋父于其第公侯伯暨一二品官往㑹燕福晋族人之有职者咸与燕福晋母暨诸妇一二品命妇㑹燕亦如之至期迎娶命内务府总管一人率内务府官及内府䕶军导从䕶衞以大臣命妇二人襄事福晋家咸采服以竢是日皇子采服诣皇太后皇帝皇后宫行礼如常仪届时内务府官具绛舆至门福晋父出迎如纳采仪舆入陈听事正中执事女官以升舆吉时告福晋具吉服升舆母率诸妇送于庭父率子弟送于门内府䕶军前导女官随舆后内务府总管各官䕶从如仪至皇子所居宫门外从官各退女官导舆由中门入至宫前降舆女侍迎入宫合卺吉时届廼设燕行合卺礼是日于皇子所居及前亭均结采内外具筵席燕福晋父母仪与纳采日同翼日皇子偕福晋咸采服诣皇太后皇帝皇后宫行礼各如仪皇孙婚礼与皇子同惟纳采仪物有差凡公主釐降之礼先期内务府行钦天监诹吉额驸采服恭竢于干清门命大臣之夫妇偕老者一人传旨以某公主择配某人额驸祗受命谢恩行三跪九叩礼毕退廼诹吉行纳采礼是日质明额驸诣午门恭进驼马酒筵光禄寺具馔所司张燕设乐于保和殿暨皇太后宫届时与燕之王公大臣暨侍衞咸采服入额驸之父率族人咸朝服先诣慈宁门外行三跪九叩礼廼诣保和殿序立丹陛上各如仪皇帝龙袍衮服御保和殿陞座鸿胪寺赞如仪额驸父率族人于殿外丹陛上行三跪九叩礼引入殿各就席坐进茶讫进酒大臣恭进皇帝觞额驸父率族人出班跪丹陛左右北向行一叩礼毕复位坐赐进酒大臣酒廼徧爵进馔作乐升歌既彻燕额驸父率族人出就丹陛拜位谢燕行一跪三叩礼毕皇帝还宫额驸父率族人诣皇太后皇后宫门前行三跪九叩礼毕退是日皇后率妃嫔具吉服诣皇太后宫如常仪额驸之母率族中诸妇咸朝服入宫门序立丹陛上皇太后吉服陞座引礼女官引额驸母率诸妇就拜位行六肃三跪三叩礼引入殿皇后以下各就席坐进茶讫进酒命妇恭进皇太后觞额驸母率诸妇出班跪丹陛左右北向行一叩礼毕复位坐赐进酒命妇酒廼徧爵进馔作乐升歌既彻燕额驸母率诸妇出就丹陛拜位谢燕行二肃一跪一叩礼毕皇太后还宫皇后率妃嫔各还宫额驸母率诸妇诣皇后宫行六肃三跪三叩礼毕退既诹吉釐降豫期所司以近支福晋夫人名氏奏请钦㸃一人送嫁以内务府官率䕶军导从䕶送及赍送装奁以命妇充襄事女官前一日额驸率族人诣干清门皇太后宫门前行谢恩礼至日陈设奁具女官率女侍先诣额驸第祗竢额驸具马驼甲胄牲酒馔筵诣午门恭进如纳采仪銮仪校舁奁具赍奁官导行至额驸第女官率女侍铺装是日公主吉服诣皇太后皇帝皇后前行礼如仪届时钦天监以升舆吉时告公主廼自宫门升舆女官前引后从出宫门外仪衞前列各官导䕶如仪送嫁福晋夫人乘舆随行至门仪衞止舆入至仪门各官止立至听事中降舆女官前引入室送嫁之福晋夫人随入额驸礼宾于听事女宾礼于中堂飨各执事人合卺吉时届廼设燕行合卺礼礼成衆宾皆退是日燕于保和殿皇太后宫如纳采仪翼日公主朝服诣皇太后皇帝皇后宫行礼额驸朝服诣宫门外行礼各如仪若公主下嫁外藩纳采及下嫁日止进牲酒不进馔筵余仪同凡王公婚礼王等自聘廷臣女为婚者既成言王等往谒福晋夫人父母如皇子仪遂诹吉行纳采礼自亲王至辅国公各具簪珥领约指环衣裳衾褥有差以府属官充使从者以礼物从至门主人迎入使者陈礼物于听事主人受礼廼飨使者使者退主人送于门是日设燕亲王婚礼自亲王以下侍郎男以上公主福晋以下郡王贝子夫人以上咸㑹燕世子郡王㑹燕与亲王同贝勒婚礼自郡王以下尚书子以上郡主郡王福晋以下郡君贝子夫人以上咸㑹燕贝子婚礼自贝勒以下公以上及本旗官属郡君贝勒夫人以下县君辅国公夫人以上咸㑹燕镇国公婚礼自贝子以下奉国将军以上县君贝子夫人以下乡君奉国将军淑人以上咸㑹燕辅国公惟贝子贝子夫人不㑹燕余如镇国公婚期前一日女氏赍奁具诣府陈于室至日具福晋夫人仪衞采舆往迎以府属官充导从至门仪衞止舆入听事中福晋夫人具吉服升舆仪衞前引府属官随从如仪至府由中门入至殿堂前降舆执事官退女侍迎入室届时行合卺礼是日设燕与纳采日同若聘外藩女为婚纳采用鞍马甲胄缯布婚期前行聘礼如之其物数多寡均以王贝勒贝子公为差聘礼又以外藩王贝勒台吉之女为差余如前仪福晋夫人之父若母及外藩女之兄弟从人各分别给赏王等如奉旨赐婚具朝服诣太和殿前谢恩行礼如仪既成婚行礼亦如之王公之子未受爵者婚礼得视其父已受爵者各从其爵镇国将军以下至闲散宗室纳采及成婚日亲友僚属咸㑹礼物燕席视公之数递减各有差觉罗有官者从其品无官视闲散宗室余均如前仪凡郡主以下于归之礼王等自择配既许字行纳采礼自郡主至乡君额驸各具鞍马甲胄有差遣使赍礼物至府府属官迎入陈甲胄于殿堂陈鞍马于庭引使者见王等行二跪六叩礼飨使者使者退府属官送于门是日设燕燕礼郡主视亲王县主视郡王郡君视贝勒县君视贝子乡君镇国公女视镇国公辅国公女视辅国公婚期前一日府属官赍奁具往陈额驸家郡主以婢八人男妇五户从媵县主郡君递减其一乡君镇国公女以婢四人辅国公女以婢三人男妇各二户届期本府具仪衞采舆府属官充导从䕶衞郡主等具采服于王公福晋夫人前行礼毕媵婢侍奉升舆仪衞前引府属官随从如仪至额驸第仪衞止至听事中降舆女侍迎入室届时行合卺礼是日设燕与纳采日同若嫁外藩王贝勒台吉纳采用马驼羊聘易驼以牛其数自郡主至乡君各有差筵燕之牲如之余如前仪凡品官婚礼先以媒妁通言二姓遂诹吉行纳采礼自公侯伯至九品以上官各具簪珥领约衣服衾褥有差主人吉服命子弟为使从者赍礼物如女氏至门女氏主人吉服迎入从者陈礼物于听事宾致命主人祗受告于庙廼礼宾宾退主人送于门使者还复命是日设燕燕具牲酒自公侯以下数各有差婚期前一日女氏以奁具往陈壻家至日壻家具合卺燕于室壻吉服以竢廼设仪衞以妇舆如女氏女氏主人告于庙笄而命之醴女以竢迎者迎者至姆奉女升舆行至门女侍导妇入室壻妇交拜讫行合卺礼是日设燕与纳采日同品官之子未受职者礼得视其父已受职者各从其品士婚礼得视九品官庶民纳采首饰数以四为限舆不采饰余均得视士越三日主人主妇率新妇见于庙分不得立庙者见祖祢于寝如常告仪钦定大清㑹典卷二十九钦定大清会典卷三十钦定四库全书钦定大清㑹典卷三十礼部仪制清吏司冠服凡礼服皇帝冠服春冬暖冠缘皮为题缘青表朱里夏秋凉冠素表朱里缘以纁锦均覆朱纬青组缨施金龙顶髙四重上用珍珠一下三重贯东珠三为龙十有二间珠如龙之数凉冠刻金为金佛饰东珠十有五缀冠前蹙金为舍林饰东珠七缀冠后服色南郊用青北郊用黄东郊用赤西郊用玉色朝㑹均用黄有披肩腰襞积前后正幅如帷备十二章施五采襟袘及袂缘以金花青缯冬缘以貂衮服色用青长覆膝织金为卷龙文四大裘如衮服制长裾深袖表以元狐为之带用黄组南郊施方青金石四衔以金石各缀东珠五北郊用琥珀东郊用珊瑚西郊用白玉衔金缀珠各如之宗庙朝㑹用绿松石四衔以金饰东珠如前制周缀珍珠各二十带下左右均衔金环佩嚢彯帛各二帛二色鋭下垂以为饰朝珠用东珠南郊饰以青金石北郊饰以琥珀东郊饰以珊瑚西郊餙以白玉朝㑹无定饰系均用黄组采服冠顶二重顶端衔大珍珠一服用龙袍色尚黄裾四启备十二章施五采襟袂龙文青绮缘以金花青缯衮服如朝㑹礼服制朝珠以杂寳及诸香为之帯以各色寳石为之彯帛一色下方佩嚢同前常服冠用结线顶袍色尚黄亦用诸色表衣用青均不施章采织文用卷龙及各色花文朝珠如采服制皇后冠施鳯顶髙四重上用大东珠一下三重贯东珠三刻金为三鳯鳯各饰东珠三冠前左右缀金鳯七各饰东珠九猫睛石一后缀翟鸟饰猫睛石一承以朶云垂珠为歩揺凡五行二就行间施圆青金石衔以金缀东珠珍珠各六冠下施金约周蔽前后缀东珠十有三珠相间处饰青金石结珠垂后为歩揺五行三就行间施方青金石二衔以金各缀东珠珍珠八耳饰以金为之缀东珠十有二领约以金为之如环有端却结于后饰以珊瑚缀东珠十有五服色尚黄织为龙鳯翟鸟之文施五采襟袘及袂缘以金花青缯冬缘以貂表衣色用青长裾无袂织金为卷龙文八裳施龙鳯章采均缀以金珠朝珠以珊瑚琥珀为之饰以珠及青金绿松等石系用黄组采服袍色尚黄裾启左右织绣龙鳯文施五采表衣用青深袂长裾织金为卷龙文八裳朝珠如礼服制常服袍无定色表衣色用青织文用龙鳯翟鸟之属不备采朝珠如采服制皇贵妃贵妃冠顶施三鳯上用大珍珠一余饰东珠十有二珍珠三冠鳯七鳯各饰东珠九翟鸟饰猫睛石一歩揺三行二就行间饰青金石缀东珠珍珠各四金约饰东珠十有二歩揺三行三就行间饰青金石二各缀东珠珍珠六领约缀东珠七余制如前妃冠顶施金鳯二上用猫睛石一余饰东珠十有一珍珠二冠鳯各饰东珠七余饰与贵妃同嫔冠顶施金翟鸟二上用暗猫睛石一余饰东珠八珍珠二冠前缀翟鸟五各饰东珠五歩揺二具行门一饰青金石一缀东珠珍珠各三一饰青金石二各缀东珠珍珠八余并与妃同惟后翟鸟不饰猫睛石皇贵妃贵妃妃服用翟鸟龙文缘饰如前制表衣用圆龙文八嫔服视妃表衣用圆龙文四裳施绣备五采其服色均不得用黄采服皇贵妃贵妃妃嫔均用翟鸟龙文各施五采裳如礼服制常服皇贵妃贵妃妃嫔袍织文如采服表衣织文如礼服不施章采朝珠均以珊瑚琥珀为之皇贵妃贵妃饰以珠及青金绿松等石系用黄组妃嫔饰以青金绿松石系用柘黄组凡王公朝服亲王至入八分公冠顶均三重上用红寳石中饰东珠亲王饰珠十世子郡王贝勒贝子镇国公辅国公以次减一冠前缀舍林亲王世子饰东珠五郡王贝勒贝子镇国公递减如之辅国公与镇国公同冠后缀金花亲王世子饰东珠四郡王贝勒贝子递减亦如之镇国公辅国公各饰绿松石一服亲王世子郡王用满翠龙文缯贝勒贝子镇国公辅国公用蟒文采缯襟袂及袘缘以金花缯冬缘以貂补服亲王用圆龙文四前后正龙左右旁龙世子郡王旁龙圆文四长子贝勒正蟒圆文二贝子正蟒圆文二镇国公方正蟒二辅国公方正蟒二表裘得用元狐带均用金黄色组施方玉四衔以金亲王玉各饰猫睛石一东珠四世子郡王贝勒贝子各以次减一镇国公辅国公止各饰猫睛石一镇国将军冠顶同一品补服用麒麟辅国将军同二品补服用狮奉国将军同三品补服用豹奉恩将军同四品补服用虎服均用蟒文采缯带各如其所同之品其余宗室及觉罗冠顶补服各从其品余服宗室得视公以下带用金黄组觉罗得用金花采缯及诸花素缯带用红组公主郡主冠顶均三重郡君以下均二重上用红寳石饰以东珠固伦公主饰珠十和硕公主九郡主八县主七郡君六县君五乡君镇国公女四辅国公女三其大簪金约耳饰领约饰珠各如之服公主郡主用翟鸟龙文满翠绣缯县主以下用蟒文绣缯缘饰用金花缯冬用貂补服固伦公主视亲王和硕公主郡主视世子县主视郡王郡君视贝勒县君视贝子乡君镇国公女视镇国公辅国公女视辅国公诸王贝勒侧室女冠服降适二等贝子侧室女视五品公侧室女视六品裳自公主以下均得施采绣亲王福晋冠服视固伦公主世子福晋饰珠视和硕公主郡王福晋饰珠视郡主服均视亲王福晋贝勒夫人冠服均视县主贝子夫人饰珠视郡君服如贝勒夫人镇国公夫人冠服均视县君辅国公夫人冠服均视镇国公女亲王世子侧福晋冠降适一等服如适福晋郡王侧福晋及贝勒以下各侧夫人冠服均降适一等若不入八分公夫人及镇国辅国奉国各将军夫人冠服唯正室得从夫品民公侯伯冠顶均上用红寳石中饰东珠公用珠四侯伯以次减一服得用貂缘及蟒绣金花采缯补服用方蠎文二表裘用貂带用圆玉四衔以金公饰玉以猫睛石侯绿松石伯红寳石子男冠服各从其品固伦公主额驸冠顶上用红寳石中饰东珠六舍林饰东珠二后花饰东珠一带用圆玉四衔以金玉各饰东珠一服视贝子若爵在贝子以上则从其爵和硕公主额驸冠顶衔寳石如之中饰东珠四舍林饰东珠一后花饰绿松石一带玉各饰猫睛石一服视公若爵在公以上则从其爵郡主额驸冠顶上衔珊瑚中饰东珠三带玉各饰绿松石一县主额驸冠顶用镂花珊瑚带用圆金版四各饰红寳石一服均与和硕公主额驸同郡君额驸冠服均视三品带用圆金版四县君额驸视四品乡君额驸视五品带均用鋄金方铁版四各侧室女额驸冠服均降适二等品官一品至八品均镂金为顶一品上用红寳石中饰东珠二品用镂花珊瑚中饰小红寳石三品用蓝寳石中饰如二品四品用青金石中饰小蓝寳石五品用水晶中饰如四品六品用砗磲中饰如五品七品用素金顶中饰水晶八品用镂金顶九品用镂银顶未入流视九品服自一品至三品得用貂缘及蟒绣金花采缯七品以上得用金花采缯八九品得用素缯领袂均得用蟒绣及金花缯补服文职一品用鹤二品锦鸡三品孔雀四品雁五品白鷴六品鹭七品鸂鶒八品鹌鹑九品练雀武职一品麒麟二品狮三品豹四品虎五品熊六品彪七八品犀牛九品海马都察院左都御史至监察御史直省按察使均用獬豸其都察院都事经歴笔帖式按察使司经歴照磨等官仍从其品貂裘四品以上及翰林科道官用之带一品用金衔方玉四各饰红寳石一二品镂金圆版四饰如一品三品镂金圆版四四品银衔镂金圆版四五品银衔素金圆版四六品银衔玳瑁圆版四七品银圆版四八品银衔明羊角圆版四九品银衔乌角圆版四士庶公服状元顶带视六品㑹试中式贡士冠用裹金三枝九叶顶服均如常制举人官生贡生监生冠带视八品服皂缯缘青生员冠带视九品服青缯缘皂外郎耆老冠顶以钖公侯伯子男及品官已受封父母冠服并得从子妇冠服从其夫凡采服王公百官冠顶均二重王公冠顶用红寳石民公侯伯及一品官均珊瑚二品镂花珊瑚三品以下至未入流各视朝冠顶采服王公宗室裾均四启亲王世子郡王用龙文采缯贝勒贝子公用蟒文采缯公主福晋命妇各视其朝服所得用龙蟒各采缯为之民公侯伯以下文武官裾启前后均用蟒文采缯襟袂缘以金花缯补服与朝服同凡常服亲王至入八分公冠用红寳石顶余均如采服制袍色均用蓝亦间用诸色表衣色用青均不施章采织文亲王世子郡王贝勒用龙文贝子公用蟒文亲王福晋以下各从其夫之服宗室各将军民公以下四品官以上及御前侍从官均得用蟒文七品以上官得用诸花缯八九品官用杂花及素缯举人视七品贡监生员视八品军民商贾吏员得用绫绢余并不得僭拟上用服色及色相近者王公以下均毋得用若有赐毋得如制自为之王等赏所属服物不得逾其品品官革职留原任者仍视原品革职官无封衔者原品冠服不得用凡朝珠王以下文职五品武职四品以上及翰林科道官公主福晋以下五品官命妇以上均得用以杂寳及诸香为之礼部主事太常寺博士典簿读祝官赞礼郎鸿胪寺鸣赞光禄寺署正署丞典簿国子监监丞博士助教学正学录除在坛庙执事及殿庭侍仪外余处不准用珠系及佩嚢惟诸王公主福晋得用金黄组贝勒以下均不得僭拟孔雀翎翎端三圆文者贝子戴之二圆文者镇国公辅国公和硕额驸戴之一圆文者内大臣一二三四等侍衞前锋䕶军各统领叅领前锋侍衞诸王府长史散骑郎一等䕶衞均得戴之翎根并缀蓝翎贝勒府司仪长亲王以下二三等䕶衞及前锋亲军䕶军校均戴染蓝翎坐褥亲王冬用貂夏用龙文赤缯世子郡王冬用猞猁狲缘貂夏蟒文青缯贝勒冬用猞猁狲夏青缯施采贝子冬白豹夏采缯缘青缯均借红白氊镇国公冬用全赤豹皮夏青花赤缯辅国公冬用方赤豹皮夏赤花皂缯均借红氊镇国将军视一品辅国将军视二品奉国将军视三品奉㤙将军视四品民公冬用全虎皮夏皂缯侯伯冬均用方虎皮夏侯用缘花皂缯伯用青云缯均借红氊子男各从其品固伦公主额驸视贝子和硕公主额驸视镇国公郡主额驸冬用獾夏皂褐缘红褐均借红氊郡君额驸视三品县君额驸视四品乡君额驸视五品文武官一品冬用狼夏红褐二品冬用獾夏红褐缘皂褐三品冬用貉夏皂褐缘红褐四品冬用青山羊夏皂布均借红氊五品冬青羊夏青布六品冬黑羊夏椶色布七品冬用鹿夏灰色布八品冬用狍夏土布九品冬用獭夏与八品同均借白氊佩嚢彯帛左右垂带下为饰王公百官咸用之佩刀櫜鞬饰杂寳凡寒燠更用冠服以季春季秋月之五日十五日或二十五日始先期请㫖通行若缘貂朝服及表裘歳以仲冬朔日始孟春十六日止凡遇雨雪服雨冠雨衣以氊或羽縀油䌷为之皇帝用明黄色亲王至宗室公用红色职官一品至三品冠用红色四品至六品红色青缘七品以下有顶带人员青色红缘军民用青色雨衣一品以上用红二品以下均用青钦定大清㑹典卷三十钦定大清会典卷三十一钦定四库全书钦定大清㑹典卷三十一礼部仪制清吏司贡举凡贡举之法太学及直省府州县学诸生三年賔兴试于顺天府各布政使司曰乡试取其中式者贡于部合天下贡士大比之曰㑹试取其中式者以闻皇帝亲䇿试于太和殿丹墀曰殿试凡试有定期歳在子卯午酉以八月乡试丑辰未戍以三月㑹试均于九日十有二日十有五日锁闱三试之㑹试及大省乡试揭晓以逾月十有五日中省先五日小省再先五日为率殿试以四月二十六日传胪以五月一日凡试以文艺乡会试均第一场书艺三论一第二场经艺四五言八韵诗一第三场时务䇿五殿试御制䇿问令贡士条对经书文取雅正诗取清华䇿对取切实敷陈浮文妨要及诡异雷同者皆不录凡考官乡试正副各一人由部列侍郎以下编检中赞科道中书评事博士以上官㑹试正副各二人列大学士学士尚书左都御史侍郎左副都御史殿试读卷官十有四人列大学士学士九卿詹事各疏请简用凡同考官乡试顺天十有八人由部列员外郎以下评博以上官㑹试十有八人列翰詹给事中部曹各疏请简用各省乡试江南十有八人浙江十有六人江西十有四人山东河南各十有二人福建十有一人湖北陜西广东广西各十人山西湖南各九人云南贵州各八人由监临官于所属府同知通判知州县内选择入闱凡慎选考官除三品以上简自宸𠂻外吏部咨取四品以下由进士出身官恭竢御试按钦定名次引见仍开列具疏候㫖简用凡经理试事乡试顺天监临以府尹提调以府丞内外监试以御史各省监临以廵抚提调监试以道员内监试亦以道员或府佐㑹试知贡举以本部侍郎提调以仪制司官殿试提调以本部尚书侍郎监试均以御史凡执事乡试㑹试受卷弥封誊录对读四所暨收掌试卷均以主事等官各省乡试受卷弥封誊录对读收掌以知县对读以歳考降青生誊录以州县掾吏殿试受卷弥封收掌以翰林给事中内阁侍读中书本部仪制司官供给官乡试以府倅㑹试以本部精缮司官率京县丞史殿试以光禄寺官凡送试乡试由学政录取科举每中式一名大省准录科八十名中省六十名小省五十名副榜一名准录科二十名国子监录取贡监生分南北中卷数亦如之京学教习各馆誊录生部院笔帖式钦天监天文生贡监生由国子监生员由顺天学政录科考取然后册送乡试㑹试由本省布政使司咨呈送部直𨽻限豫年十二月山东河南山西陜西十一月江南江西浙江湖广十月福建四川广东广西云南贵州九月各如期起送司府稽迟违限由部覈叅举人用中书评事博士太学师儒笔帖式者由该管衙门直省敎官由布政使司各给文送部贡监生初于京闱中式不及回籍起文者取具同乡官印结呈明均准应试凡试规㑹试及顺天乡试书义三题诗题皆由钦命试前一日本部侍郎顺天府尹㳟领诣贡院交知贡举提调送入内帘经义䇿论各省乡试四子书题诗题皆正副考官公定校刻题纸是日应试者由贡院东西门鱼贯序进听唱名捜检入大门给卷各归号舍试日五鼓内帘出题纸知贡举监临提调监试视执事官分送号舍及早晩给饮食毋有不周试毕随其交卷次第给签验出三试皆同殿试前一日读卷官㳟领制䇿扄内阁门刋版搨黄毕翼日所司设案于太和殿左楹之南又设案于丹陛正中设诸贡士试案于东西丹墀内阁官奉制䇿入殿陈于东案读卷暨执事官入丹墀左西面序立诸贡士集午门外听本部唱名给卷銮仪校代执考具鸿胪官引由左右掖门入昭徳贞度门至丹墀东西班末序立均东西面大学士一人入殿左门奉制䇿出中门授礼部尚书尚书跪接兴陈于丹陛案北面跪三叩兴仪制司官举案降自中阶陈于御道正中读卷暨诸执事官就拜位听赞行三跪九叩礼复位立诸贡士就拜位三跪九叩毕仍北面立本部仪制司官奉制䇿分授诸贡士诸贡士跪受三叩兴各就试案读卷官出竢于内阁诸贡士对䇿毕銮仪校引出长安门各退凡试卷乡㑹试由提调钤考舍坐号授应试者每场试竣受卷所检墨卷违式者揭于院壁以合式者移弥封所煳名坐号改钤内号皆簿记之誊录所易书以朱对读所取墨卷校讐譌脱改注以紫收掌官钤内号于朱卷既毕监试以朱卷送内帘交内监试收入殿试受卷官稽卷数弥封官煳名不易书收掌官赍卷及监试御史送内阁交读卷官校閲凡閲卷乡㑹试由内收掌分经送各同考官閲以蓝笔择三试全佳者为首荐其第一埸文义致佳二三场无疵第一场文义无疵二三场致佳者为次荐考官閲以墨笔既入选副考官书取正考官书中不入选者批摘瑕疵仍取各经房落卷通校有佳卷未荐者特㧞之廼书取中名次于卷端以待揭晓殿试收掌官以卷送读卷官分閲公定前列十卷进呈御览皇帝御便殿召读卷官入记注官随入侍班赐读卷官坐各就位一叩坐皇帝亲定甲乙命大学士一人秉笔书一甲三名至二甲七名于卷端既毕奉卷出至内阁扄门拆巻书榜以待传胪凡出榜乡㑹试由考官诹日豫行知贡举监临届期内帘启门及外帘各官㑹于一堂出中式朱卷对内号坐号检校墨卷无譌廼按名书榜毕各官朝服望阙行三跪九叩礼乡试于顺天府及各布政使司署前㑹试于本部署前悬榜三日殿试读卷毕以钦定前十名合二三甲进士名次书黄榜进呈御览翼日所司设案于太和殿内及丹陛如䇿士仪内阁官奉黄榜入殿陈于案銮仪卫备黄盖云盘于殿阶下设龙亭于午门外鸿胪官六人立于丹陛东阶每阶二人皆西面銮仪卫陈法驾卤簿乐部和声署陈乐悬皇帝礼服御殿王公百官朝服侍班如常朝仪诸贡士于丹墀东西班末北面序立读巻暨执事官出班就拜位听赞行三跪九叩礼大学士奉黄榜出授礼部尚书尚书跪接兴陈于丹陛案北面跪三叩兴退立于左鸣赞赞有制诸贡士跪宣制官奉制至丹陛南西面立宣讫廼唱第一甲第一名暨二名三名皆传唱者三鸿胪官引出班至御道东西各以次跪又传唱二甲一名三甲一名某某等若干名不出班均听赞行三跪九叩礼赞举榜礼部尚书诣案跪奉榜兴降自中阶驾兴还宫仪制司官以云盘承榜导以黄盖礼部堂司官暨一甲进士随榜出太和门中门诸进士东班由昭徳门西班由贞度门出至午门外陈榜于龙亭和声署乐作御仗前导出长安左门悬榜三日凡中额乡试顺天八旗满洲䝉古汉军直𨽻诸生及直省贡监生肄业太学者皆分编字号取中共二百十有五名川广云贵贡监生每二十巻中一名无定额山东六十九名山西六十名河南七十一名江苏七十六名安徽四十五名江西浙江皆九十四名福建八十五名湖北四十八名湖南四十五名陜西六十一名四川六十名广东七十二名广西四十五名云南五十五名贵州四十名副榜视正榜取五之一以为额㑹试竢三试既毕之后知贡举分列直省贡士卷数疏请钦定中额殿试一甲三名赐进士及第二甲三甲无定数二甲赐进士出身三甲赐同进士出身各有差凡官生巻京堂五品以上及翰詹科道外官文三品武官二品以上之子若孙同胞兄弟及兄弟之子乡试准作官生卷顺天乡试满洲䝉古汉军官卷以十名取中一名南北贡监生官巻以十五名取中一名直𨽻江南江西福建浙江湖广官卷以二十名取中一名山东山西河南陜西四川广东官巻以十五名取中一名广西云南贵州官巻以十名取中一名如官巻不满十者入民巻通校文不充数者以民卷补中凡回避㑹试及顺天乡试考官同考官知贡举提调监试及外帘执事官之子弟宗族有服婣娅皆令回避不得与试凡磨勘乡试以取中朱墨卷解部由部奏请以京堂三品以下翰詹六品以上官暨给事中御史集天安门朝房各分卷磨勘㑹试出榜后由部请㫖简员磨勘有违式干禁者皆论如法凡赐燕乡㑹试赐考官知贡举监临提调监试同考执事各官燕乡试初入闱顺天燕于府署各省燕于布政使司㑹试入闱出闱均燕于礼部及乡试揭晓赐考官以下至中式诸生燕曰鹿鸣燕殿试传胪赐一甲进士三人燕于顺天府府尹暨丞送归第翼日赐读巻官以下至诸进士燕于礼部命内大臣一人主席曰恩荣燕与燕者皆簪花行礼凡赏赉诸生中式各赐冠服及白金二十两㑹试给公车费既成进士赐白金三十两一甲三名外加五十两第一名朝冠朝衣二名以下表里各一端凡科场条例据屡科沿革及见行事宜纂辑成编每三年续编颁发直省遵行钦定大清㑹典卷三十一钦定大清会典卷三十二钦定四库全书钦定大清㑹典卷三十二礼部仪制清吏司学校凡学校之制京师立国子监曰太学直省府州县卫各于所治立学皆祀先师以崇矩范辟黉舍以聚生徒时肄习以广术业勤训廸以储人材各学诸生升于太学者由国子监考课直省提督学政选差京堂翰詹科道部曹盛京以奉天府丞福建台湾府广东琼州府以廵道兼之提调以知府同知直𨽻州分教以教授学正教谕训导等官凡学政考校初视事按各府直𨽻州逺近定期歳试及期按临校閲文武生童艺业既竣事定期科试专校文生童文艺三年皆徧疏报任满竢新学政抵任还朝复命凡学政闗防廵试所至以府首领州县佐杂官充廵捕地方有司视沿涂供备次舍提调官视考院门垣涂径务絶窥探交通之迹既至亲视掾吏承皂及承直水火洒扫夫役封入内署其临考执事及司门传事官吏由提调官选委各居外舍禁絶往来每日启门收发文书进纳薪水皆廵捕官检察无弊廼许出入如门以内潜通闗节责之学政门以外招揺传递责之提调官互相徇隐者同论凡教职考覈初选时满教官由部试文艺录取者引见序用直省府州县学教官由督抚考试列等第以别用舍学政廵试所至考其文章师范不称职者黜愿应乡㑹试者由布政使司申送凡童生入学满洲䝉古汉军由本旗佐领考录顺天府大宛二县由知县考录均册送府丞直省由州县考录册送知府同知直𨽻州均以其录取者册送学政歳科考择其秀者入学曰附学生员其每考入学之数京师满洲䝉古共六十人汉军半之盛京满洲䝉古共十有一人汉军八人直𨽻顺天府大兴宛平二县学均二十五人各府学二十三人大州县视府学其次州县大学十有八人中学十有五人小学十人江南浙江府学均二十五人大州县视府学其次州县大学二十人中学十有六人小学十有二人余省府学均二十人大州县视府学其次州县大学十有五人中学十有二人小学八人初建之府州县视人文以定大中小学不足小学之数者虚其额以待人文之盛若大县分为二县者中分入学原数或较人文之多寡以为差凡诸生考课入学生员各治一经本学教官月有课季有考别其等差册报学政歳科考取其最优者食饩于官曰廪膳生员其数京师满洲䝉古共六十人汉军半之盛京满洲䝉古共六人汉军三人直省府学四十人州学三十人县学二十人卫学十人次优者别于附学曰増广生员如廪膳生员之数若府州县初建及大县分为二县者分设廪增之法与附学生员同凡贡士成均选㧞贡生每十二年一举由国子监疏请得㫖下部行直省学政于科考后合两试优等生员考择文行兼优者京师满洲䝉古每旗选㧞二人汉军每旗选㧞一人盛京满洲䝉古共二人汉军一人直省府学二人州县学各一人八旗钦命大臣盛京㑹奉天府尹直省㑹督抚覆试文艺兼择才品疏请贡入成均才不充选者宁阙毋滥既赴部奏请廷试考列一二等者简选引见候㫖录用皆钦命大臣涖其事考列三等及简选所遗者送国子监肄业文理有疵者发回本籍读书三年再送廷试荒谬者黜革原选拔各官论如律其有赴部后期者学政以事由咨报部㑹国子监补考一二三等均送监肄业余与廷试同副贡生以顺天及各省乡试取中副榜升入太学准作贡生与选拔贡生同歳贡生以各学廪膳生员食饩年久者依序贡入成均京师满洲䝉古歳贡二人汉军歳贡一人盛京满洲䝉古三歳一人汉军五歳一人直省府学歳贡一人州学三歳二人县学二歳一人若府州县新建及分设者或府视州州视县或两县更年迭贡或四歳五歳贡一人均因地定制恩贡生遇国家覃恩以本歳正贡作为恩贡与选㧞及副贡同以需次待贡之生作为歳贡如州县学不值贡期竢应贡之年补行优贡优监生学政歳科试竣于所报优生中择其尤者送部考试廪增准作贡生附学及武生准作监生功贡生诸生有从军者以功升诸太学准作贡生与优贡生均视歳贡廕监生及纳粟准贡准监各在籍者归本学教官约束宾兴之歳与生员同科考由学政录取廼册送乡试凡考试艺业童生试书艺二覆试减书艺一加论有能习御纂经义者䇿对不失㫖视正考卷无疵即准招覆诸生歳试书艺二经艺一冬日减书艺一科试书艺经艺时务䇿各一冬日减经艺仍摘问御纂经义必条对明晰考案始居前列优生始贡成均选拔分试二日首日书艺二经解一次日䇿一五言八韵诗一廷试书艺一诗一歳贡试书艺经艺诗各一凡釐正文体制义代圣贤语言理解务取清晰格律必归雅正有尚诡异矜浮华者黜之学政歳科试竣取各学生员前列十巻两次送部以待磨勘凡颁行书籍御纂经解性理诗古文辞及校订十三经二十二史三通等书皆颁行直省儒学并许书贾鑴版流传若非圣之书一家之言不立于学宫者士子不得传习淫辞小説坊肆不得刋行民间不得留藏学政廵试所属严饬地方官禁止凡考场规条满洲䝉古汉军先试骑射合式廼准应歳科试提调官按应试人数豫刋坐号戳记投学署先试一日提调官编号于试卷尾弥封钤印簿记之卷面加浮签书生童姓名试日彚巻纳场内学政豫于东西文场适中之地设公座左右各设长案分置坐号戳记令教官数人立案侧昧爽生童集大门外提调官视外捜检唱名隶执照入牌序进候内捜检毕听唱名领巻单名向东案双名向西案教官各取坐号钤巻面生童各就考案依号列坐既毕廼封门命试题场四隅置役了望以防邻号交通作弊者及生童试艺完自掲卷面浮签交巻领照出牌积三十人一启门序出日落时出尽不继烛有怀挟文字倩代作文及场内移号换卷者皆论如法童生以所知廪生一人具保结临试偕至识别有冒籍冒姓匿䘮倩替及出身卑贱者罪之廪保同坐翼日出考取字号示期覆试覆定书等第名次于原卷𤼵提调官启封对号书名出案学政集诸生给閲原卷批评奖优斥劣劝惩各有差凡衡文黜陟歳考一等増附青社均补廪无廪阙附青社先补增无增阙青社先复附其丁忧起复缘事辨复之候廪及因考停廪各生准复廪均依名次序补二等增补廪附青社补增无增阙青社先复附停廪降增者复廪增降附者复增三等无黜陟候廪候增者复廪增均与考列一二等之增附新旧间补停廪者收复候廪增降附者收复候增青衣𤼵社者复附四等廪停食饩限六月送考原停廪者竢下次歳考均凭文定夺增附青社扑责示惩五等廪停作阙原停廪者降增增降附附降青衣青衣𤼵社原𤼵社者黜为民六等廪十年以上𤼵社六年及増十年以上𤼵本籍充吏不愿者听入学未及六年者𤼵社余皆黜为民科考列一二等者册送賔兴三等候考遗才录取者册送不取者不准乡试其补复廪增与歳考同凡劝惩优劣学政歳考所至行令提调州县教职等官各举诸生优劣开具事蹟封送学政体访确实随场咨部至三年任满彚疏以闻由部覆覈优生行谊最着者升入太学其次量予奖赏劣生悔悟自艾者以改过注册怙终者除名凡优䘏诸生初入学免本身徭役入学三十年及未至三十年齿已七十者免歳科试以生员冠带终其身逰学逺方随祖父任所赴试不及者临试而病者均给假限期补考父母服及承祖父母重三年免试本生父母服期免试期免试者廪增不作阙贫不自存者𤼵学田租周之犯事情轻后自悔改者既革许开复经定罪者许以原名应童子试所坐㣲细地方有司具详学政㑹敎官戒饬不得同齐民鞭挞凡广励学业京师立宗室学觉罗学咸安宫学景山学八旗义学设满汉教习以进士举人恩㧞副贡生充之满敎习兼用翻译生员及因公罣误之废官通翻译者均由部请㫖考试补授宗室等学以京堂翰詹义学以礼部司官稽察课程三年期满分别等差引见叙用直省㑹城立书院府州县立义学社学选择生徒肄业其中聘荐绅宿儒学问淹贯者为之师束脩膏火之费官为供备以宏乐育凡执事奉祠直省府州县庆贺三大节及遇颁诏行礼春秋释奠于先师设通赞二人引赞二人以生员娴于礼仪者充之山东阙里设乐舞生百五十四人各省府州县学各四十人选本地俊秀子弟充之先贤先儒建有专祠者每代择适裔一人由督抚学政咨部给执照充奉祠生凡学政全书三年一修颁𤼵直省督抚学政分行府州县学以示遵循风教凡崇祀名宦乡贤之礼直省司牧之官有功斯民遗爱难泯者荐绅处士积学力行垂范乡里者由学校师生公举以达州县州县以达督抚学政歳于八月具疏部加覆覈歳终彚疏以闻列祀名宦乡贤二祠凡旌表节孝之礼宗室觉罗由宗人府覈奏部覆题旌宗室以孝着者诸王以下至闲散宗室公主福晋以下至闲散宗室之妻若女均降勅褒奖赐银币有差若以女守贞及闲散宗室之妻守节者如之觉罗节孝赐建坊银加币一夫亡殉节者请㫖赐羊酒楮帛内阁撰文遣官致祭八旗由佐领报都统直省由州县报督抚学政均详具实蹟造册送部覈定歳终彚疏以闻孝子崇祀忠义孝弟祠其节妇自年三十至五十或年逾四十而殁守节己閲十五年以上者赐清标彤管四字以表其闾仍于节孝祠内彚姓氏勒诸贞珉其有奇节苦行者各赐银三十两建坊里门春秋祭于祠内孝女与孝子同贞女烈妇与节妇同凡旌表义行之礼民有屡世同居和睦无间者建坊里门题名忠义孝弟祠若出粟以周族党振贫乏捐财以治桥梁修道路均由有司旌其闾为数多者奏请叙录凡优老之礼百歳老民赐银三十两建坊里门题以昇平人瑞四字逾百歳者加赏银十两内府币一百有十歳者倍之百二十歳以上者请㫖加赏不拘成例凡慈幼之礼直省各设育婴堂収养幼孤之无归者又民有一产三男者给米五石布十疋凡掩骼埋胔之礼八旗及内府佐领各给茔地直省州县建义塜有贫不能𦵏及无主暴骨皆收埋之民有收瘗遗骸年久不怠者有司旌表其闾乡饮酒礼凡乡饮酒之礼歳以孟春望日孟冬朔日举行于顺天府庠豫期由大兴宛平县令各举耆年致仕徳望懋着者一人为賔次介次三賔次衆賔均以齿徳兼优者为之届期以本部汉堂官一人监礼府尹为主人教授一人为司正赞礼执事以府县学生员先一日设坐次于庠之讲堂设律令案于堂东司正官率执事诸生习仪乐部和声署设乐于西阶下至日质明主人偕僚属执事生均诣学迺速賔介既至考钟伐鼓主人出迎于庠门之外賔介东面主人西面主人揖賔介入衆賔从入三揖至于阶三让廼升主人东阶上北面再拜賔介西阶上北面答再拜主人揖賔介就位三賔衆賔咸就坐賔席西北南向介西南东向主人东南西向三賔衆賔在賔席之西东向坐定赞者赞司正扬觯司正由西阶升诣堂中北面立賔主以下皆立司正揖衆皆揖司爵酌酒于觯授司正司正扬觯而语曰㳟惟朝廷率由旧章敦崇礼教举行乡饮非为饮食凡我长幼各相劝勉为臣尽忠为子尽孝长幼有序兄友弟恭内睦宗族外和乡里无或废坠以忝所生迺毕饮以觯授司爵揖賔主以下皆揖司正退衆皆坐执事者举律令案于堂中读律令者诣案北面立賔主以下皆立揖如前读毕退主人起献賔席前北面立司爵酌酒授主人主人受爵诣賔位司馔举馔案于賔前主人奠爵于席降再拜賔答再拜退复位賔起酢主人席前东面立司爵酌酒授賔賔受爵诣主人位馔案从賔奠爵于席再拜主人答再拜賔复位主人起献介介酢主人均如前仪司爵酌酒献三賔衆賔徧工升鼓瑟歌鹿鸣賔主以下酒三行司馔供羮笙磬作奏南陔闲歌鱼丽笙由庚司爵以次酌酒司馔供羮者三迺合乐歌闗睢工告乐备执事者彻馔案賔主以下皆起主人就东阶賔介就西阶均再拜賔介降阶出主人送于门外如初迎仪直省举行乡饮酒礼府以知府州以知州县以知县为主席余仪与顺天府同钦定大清㑹典卷三十二钦定大清会典卷三十三钦定四库全书钦定大清会典卷三十三礼部仪制清吏司仪卫凡仪卫亲王红罗绣五龙曲柄繖一红罗绣四季花繖二红罗销金瑞草繖二红罗绣四季花扇二青罗绣孔雀扇二立𤓰卧𤓰骨朶吾仗各四大纛二条纛二旗枪十豹尾枪四仪刀四马六匹世子红罗绣四龙曲柄繖一红罗销金瑞草繖二红罗繖一红罗绣四季花扇二青罗绣孔雀扇二立𤓰吾仗各四卧𤓰骨朶各二大纛一条纛一旗枪八豹尾枪二仪刀二马六匹郡王红罗绣四龙曲柄繖一红罗销金瑞草繖二红罗绣四季花扇二青罗绣孔雀扇二立𤓰吾仗各四卧𤓰骨朶各二条纛二旗枪八豹尾枪二仪刀二马六匹以上执事人轿夫用绣团狮緑叚衣亲王以下入八分公以上轿夫执事人均黑氊㡌缀绒缨上安铜管挿红翎系红布带长子贝勒红罗销金瑞草繖二红罗绣四季花扇二立𤓰卧𤓰骨朶吾仗各二条纛一旗枪六马四匹贝子红罗销金瑞草繖一红罗绣四季花扇二立𤓰骨朶吾仗各二条纛一旗枪六镇国公红罗销金瑞草繖一青罗绣孔雀扇一骨朶吾仗各二旗枪六辅国公与镇国公同以上执事人轿夫用素緑叚衣镇国将军杏黄繖一旗枪六辅国将军同奉国将军旗枪四镇国将军以下至宗室轿夫执事人均黑氊㡌上安裹钖木顶挿緑翎用青布衣系緑镶红布带遇元日万夀圣节冬至朝贺之期各仪卫全设常日在京师亲王用曲柄繖一红罗繖扇各二立𤓰卧𤓰骨朶吾仗全马四匹引导十人世子减曲柄繖及引导二人余视亲王郡王马二匹余视世子贝勒繖一立𤓰卧𤓰骨朶吾仗全引导六人贝子用立𤓰骨朶吾仗引导四人镇国公用骨朶吾仗引导二人辅国公同镇国将军用前引二人后从六人辅国将军前引一人后从四人奉国将军后从同若因事出京王以下均全设如仪固伦公主红罗曲柄绣寳相花繖一红罗绣寳相花繖二青罗绣寳相花扇二红罗绣孔雀扇二黑纛二立𤓰卧𤓰骨朶吾仗各二引导十人和硕公主减寳相花扇及引导二人余视固伦公主郡主减曲柄繖卧𤓰引导二人余视和硕公主以上执事人衣㡌与亲王同县主寳相花繖一寳相花扇二立𤓰吾仗各二引导二人以上执事人衣㡌与贝勒同亲王福晋视固伦公主世子福晋视和硕公主郡王福晋视郡主贝勒夫人视县主遇朝贺日固伦公主许随入侍女五人亲王福晋和硕公主世子福晋四人郡主郡王福晋县主三人郡君贝勒夫人二人县君贝子夫人乡君公夫人各一人固伦公主额驸红繖一豹尾枪二旗十红仗二执事人青㡌银顶挿红翎青衣红带和硕公主额驸杏黄繖二旗十红棍四大小扇二各饰方金四执事人红㡌铜顶挿緑翎青衣红带郡主额驸杏黄繖一旗十红棍四扇二各饰方金三县主额驸杏黄繖一旗六郡君额驸旗如之县君额驸旗四乡君额驸旗二公视和硕公主额驸侯金黄棍四余视郡主额驸其有加级者棍得用红伯扇二各饰圆金一余视侯子繖一旗八棍二扇二各饰圆金四男旗六扇二各饰圆金三余视子京官一品视子二品视男三品扇二各饰圆金二余视二品四品旗四扇二各洒以金余官均用素扇一宗室觉罗之有职者各从其品其扇柄及棍均髤以朱各仪卫出京外得全设在京师不得用旗繖黄棍公以下三品官以上得用前引二人后从一品官八人二品六人三品四人四品二人五品以下一人文官三品以上得用甘蔗棍二武官三品以上得用椶竹棍二自一品至九品均得用扇扇各用清汉字书衔若进皇城内大扇棍及前引人均不得入直省官文官总督旗八飞虎旗黄繖扇兵拳鴈翎刀兽剑黄棍桐棍槊各二枪四回避牌二肃静牌二巡抚枪二减飞虎旗兵拳鴈翎刀余视总督布政使按察使旗六减兽剑桐棍枪余视巡抚道知府旗四黄繖扇各一桐棍槊回避肃静牌各二府倅知州知县蓝繖一减回避牌余视知府县佐蓝繖一桐棍二学官蓝繖一杂职竹板二总督河道漕运视总督学政盐政织造三品以上视巡抚四品以下视两司武官提督刑杖二减桐棍槊棍余视总督总兵官枪二大刀二减兵拳鴈翎刀刑杖余视提督副将旗六黄繖一扇二黄棍回避肃静牌各二叅将游击都司旗四扇一桐棍二余视副将守备减牌余视都司驻防将军视内都统副都统以下官均与京官同凡舆马王公乘明轿亲王世子郡王贝勒舆夫八人贝子公四人暖轿亲王金黄盖金黄幨红帏世子红盖金黄幨红帏郡王红盖红幨红帏贝勒红盖青幨红帏贝子红盖红幨青帏镇国公皂盖红幨皂帏辅国公青盖红幨青帏均用银顶马缰亲王世子郡王用金黄贝勒贝子用紫公用青公主亲王世子郡王福晋用金黄长子贝勒贝子夫人用紫公主以下县主以上乘轿及车郡君以下乘车帏盖幨均用缯固伦公主金黄盖四角縁红和硕公主红盖四角縁金黄均红帏金黄幨郡主红幨盖角縁皂县主青幨盖角縁青均红盖红帏郡君青帏红盖四角縁青县君皂帏皂盖四角縁红均红幨镇国公女乡君皂盖四角縁青皂帏红幨辅国公女青帏盖去縁饰余视镇国公女王福晋以下贝勒夫人以上乘轿及车贝子夫人以下乘车郡王长子福晋以上得用朱辕奉国将军淑人以上均得用朱轮帏盖幨均用缯镇国将军夫人以下缯用素亲王福晋金黄幨世子福晋红幨郡王福晋皂幨均红盖红帏盖角縁皂贝勒夫人盖角縁皂皂帏贝子夫人盖角縁青青帏均红盖红幨镇国公夫人盖角縁红辅国公夫人盖角縁青均皂盖皂帏红幨王以下公以上各侧室均降适一等镇国将军一品夫人皂盖辅国将军夫人青盖均青帏红幨奉国将军淑人帏盖幨均用皂奉恩将军恭人如之闲散宗室青帏余亦如之京官满洲文武均乘马一品文官年老疾病不能乘马者许乘轿汉人文官乘轿三品以上顶用银帏盖用皂在京舁夫四出京舁夫八四品以下顶用钖舁夫二出京四直省文官乘轿督抚舁夫八司道以下教职以上舁夫四杂职乘马余同京官总督河道漕运视总督学政盐政织造暨各钦差官三品以上视巡抚四品以下视两司武官将军副都统提督总兵官视督抚副将视两司协领叅游以下均乘马文三品武二品官以上用引马文武四品官以上马系繁缨各品官命妇乘车轮辕均用黑色民公夫人盖角縁皂侯伯夫人盖角縁青均緑盖皂帏緑幨子一品夫人皂盖四角縁緑余视伯男夫人去縁饰余视子品官命妇一品视子二品视男三品皂幨余视二品四品青帏余视三品五品以下均青盖余视四品三品以上命妇顶用银余均用钖帏盖幨二品以上命妇用素缯余均用布钦定大清会典卷三十三钦定大清会典卷三十四钦定四库全书钦定大清会典卷三十四礼部仪制清吏司相见礼凡外藩亲王见亲王之礼至府第令从官致辞王府执事官转启迺延宾宾下马入主人降阶迎宾升入殿中门宾东面主人西面行二跪六叩礼兴宾西主人东各就坐从官阶下北面东上二跪六叩兴由右门入从宾后坐执事官献茶宾受茶一叩主人答饮讫从官楹前跪一叩先退宾离席一叩辞主人答兴降阶送宾出执事官送宾于大门外外藩郡王见亲王主人出殿迎不降阶宾升主人导宾入宾二跪六叩主人跪答礼半宾辞退离席跪一叩主人跪受如初兴导宾出送于殿外余如外藩亲王礼外藩贝勒见亲王宾由殿右门入主人出坐迎宾北靣行二跪六叩礼主人立受即席正坐宾侍坐辞退宾离席跪一叩余如外藩郡王礼外藩贝子公见亲王府属官引宾入殿二跪六叩主人坐受辞退宾离席跪一叩从官趋阶下跪一叩兴随宾出余如外藩贝勒礼外藩亲王见郡王主人迎送于大门内见毕辞退宾主各就坐一叩余仪及外藩郡王见郡王均如内外亲王相见礼外藩贝勒见郡王如外藩郡王见亲王礼外藩贝子公见郡王如外藩贝勒见亲王礼外藩亲王见贝勒主人迎于大门外宾入主人从宾主各一跪三叩从官亦一跪三叩辞退主人送于大门外外藩郡王见贝勒宾主一跪三叩余均如外藩亲王见郡王礼外藩贝勒见贝勒宾主一跪三叩余如内外郡王相见礼外藩贝子公见贝勒宾一跪三叩主人跪拱手受余如外藩贝勒见郡王礼外藩王贝勒见贝子宾主一跪一叩坐从官一跪一叩辞退从官跪叩如初主人均拱手受送于大门外候乘马迺退余如外藩亲王见贝勒礼外藩贝子公见贝子如内外贝勒相见礼外藩王贝勒见宗室公如外藩王贝勒见贝子礼外藩贝子见宗室公主人迎送于大门外余如外藩郡王见贝勒礼外藩公见宗室公如内外贝子相见礼凡在京王公涂遇之礼亲王出郡王让道贝勒仪卫引避让道旁行贝子镇国公勒马鞠躬立道旁候过辅国公固伦额驸和硕公主额驸镇国将军民公侯伯一品官以下皆下马郡王出贝勒以下与遇亲王同贝勒出贝子镇国公固伦额驸和硕公主额驸让道旁行辅国公镇国将军民公侯伯内大臣都统尚书勒马立道旁候过二品官以下皆下马贝子出镇国公固伦额驸和硕公主额驸分道行辅国公镇国将军民公侯伯子内大臣都统尚书让道旁行辅国将军男副都统侍郎及叅领等官勒马立道旁候过佐领等官以下皆下马镇国公出辅国公镇国将军民公都统尚书分道行辅国将军副都统侍郎及叅领等官勒马立道旁候过佐领等官以下皆下马辅国公出镇国将军都统尚书分道行辅国将军副都统侍郎等官让道旁行奉国将军叅领佐领等官勒马立道旁候过䕶军校骁骑校等官及军民人等皆下马镇国将军出辅国将军副都统侍郎分道行奉国将军叅领佐领等官勒马立道旁候过䕶军校骁骑校等官及军民人等皆下马辅国将军出奉国将军叅领等官让道旁行佐领等官勒马候过䕶军校骁骑校等官及军民人等皆下马奉国将军出佐领等官让道䕶军校骁骑校等官及军民人等皆勒马候过凡王贝勒府庆贺之礼亲王郡王生辰及元日本府属员谒贺行二跪六叩礼贝勒生辰及元日所属行一跪三叩礼凡京朝官敌体相见之礼宾至门主人迎于大门内宾降舆入主人揖宾入及阶让于宾宾西主人东升至听事宾主皆北面再拜兴主人趋正宾坐东向宾礼辞主人固请卒正坐左还宾正主人坐西向如宾礼宾就坐揖执事者献茶宾受茶揖主人均答揖宾起告辞揖主人答揖宾降阶主人降送及门宾揖主人答揖宾礼辞主人固请送宾于大门外宾升舆主人揖送宾降一品者主人趋正宾坐宾辞宾还正主人坐辞如之余仪同二品以下京堂官至翰詹科道见大学士主人迎于仪门内送于大门外不视宾升舆余仪同五品至七品官见大学士宾至大门外降舆入主人迎于堂阶下宾由阶东升主人导宾入宾北面拜主人辞宾三揖主人东面答揖宾趋正主人坐主人礼辞固请卒正坐左还告坐揖主人答揖宾西面主人东北面坐若旅见则宾以次西面坐北上茶至宾起受茶揖主人答揖坐饮启事毕辞退三揖如初出主人送于二门外科道见左都御史左副都御史各部尚书如京堂官见大学士仪翰詹科道见二三品官如宾降一品礼见四品官如同官礼凡京朝官涂遇之礼固伦额驸出镇国公和硕公主额驸分道行辅国公镇国将军民公侯伯都统尚书让道旁行辅国将军副都统侍郎及叅领等官勒马候过佐领等官以下皆下马民公侯伯和硕公主额驸郡主额驸出都统子尚书分道行副都统侍郎等官让道旁行叅领郎中佐领员外郎云骑尉主事等官勒马候过䕶军校骁骑校等官及军民人等皆下马内大臣都统子尚书县主额驸出副都统侍郎等官让道旁行叅领以下与遇民公侯伯同前锋䕶军步军统领副都统侍郎男郡君额驸出叅领郎中等官让道旁行佐领以下与遇都统同一等侍卫䕶卫叅领轻车都尉郎中县君额驸出佐领员外郎云骑尉主事等官让道旁行䕶军校骁骑校等官及军民人等皆勒马候过二等侍卫骑都尉佐领员外郎乡君额驸云骑尉主事等官出䕶军校骁骑校等官及军民人等皆让道行凡属官见长官之礼初见属官公服诣署首领官引自东阶升堂具衔名履歴呈于各长官坐案属官以次各向上三揖长官咸避席答揖退若燕见于私宅如五品官见大学士仪凡国学生见国子师之礼初见弟子公服诣学首领官引自东阶升堂北面三揖侍立于左西面受教毕三揖如初退若燕见于私宅入门通名竢召师迎于阶上弟子升阶揖竢师入门从入北面再拜师西面答揖遂趋正师坐毕左还命坐北面揖弟子西面师东北面坐若旅见弟子均西面北上茶至起受茶揖坐饮受教毕辞退三揖师咸答礼送至二门师前行弟子从竢师入三揖迺退翰林院庻吉士见大学士暨教习庻吉士亦如之凡直省文武官敌体相见之礼宾乘舆至署门吏禀白启门仪卫止门外宾由中门入至堂檐下降舆主人出迎于檐前揖入宾退送于初迎处视宾升舆退余与京官同品相见仪同文职属官见长官之礼司道初见督抚具衔名履歴公服诣署大门外降舆入自左门长官迎于堂后屏内先行属官从至听事禀庭叅长官辞三揖命坐揖长官正坐属官西面坐若旅见则东西面均北上受茶揖辞出三揖毎揖长官咸答揖送至屏门外属官北面三揖长官西面答毕先入属官复三揖趋出至大门外升舆退若燕见常服通衔名不禀叅余仪同知府直隶州知州见督抚行庭叅礼禀拜见免三揖长官不迎送余与司道同府倅见督抚辕门外降舆余与知府同州县教职直隶州佐贰官见督抚辕门外降舆入北面再拜兴三揖告辞三揖长官皆立受不答揖余与府倅同首领佐杂官进见行一跪三叩礼不揖不坐知府直隶州知州府倅见司道司迎送于屏门外道于堂檐下坐次属官西面长官东北面余与见督抚同州县教职直隶州佐贰官见司道长官不迎送余与知府同首领佐杂官见司道与见督抚同州县教职见知府迎送于屏门外余与见司道同首领佐杂官见知府与见司道同州县教职见府倅迎送于堂檐下余与见知府同府首领县佐贰官见府倅与州县见司道同杂职官见府倅与见知府同直隶州属知县教职及杂职官见知州与见知府同杂职官见州县与州县官见知府同见直隶州同州判与见知县同武职属官见长官之礼副将初见提督具衔名履歴披执佩刀至辕门外下马门吏禀白传命免披执易补服由左门入至听事北面禀庭叅长官辞三揖长官西面答揖正坐属官西面坐茶毕辞退三揖如初长官送至檐下退若燕见常服通衔名余仪同叅将游击见提督北面跪三叩兴三揖坐辞退揖如初长官起立于位答揖出不送余与副将同都司守备初见提督披执长官正坐属官入北面跪自宣衔名三叩兴西面席地跪坐不设茶辞退三叩如初趋出长官不起立若燕见常服不宣衔名余均与游击同千总把总见提督不坐余与守备同副将见本镇总兵官长官迎送于堂后屏内坐次长官东北面属官西面属官揖长官平立答揖余与见提督同叅将游击见总兵官坐次长官正坐属官西面坐属官揖长官西面答揖出不送余与副将同若非本镇所辖仪与副将见提督同都司以下官见总兵官皆与见提督同游击见本协副将茶毕辞退长官离坐送余与见总兵官同都司守备初见副将三叩长官起立告辞不揖不送余与叅游同燕见三揖长官答揖余仪同非本协所辖与叅游同千总以下官进见与见总兵官同都司守备初见本管叅将游击禀庭叅长官辞三揖长官西面答揖告退长官离坐送余与见副将同燕见三揖告辞揖如初长官咸答揖余仪同非本管者迎送于大堂后屏内余仪同千总以下官见叅游与见副将同千总初见都司守备与守备见叅游同燕见一揖告辞不揖余仪同把总初见都司守备三叩长官答揖告辞起立不送余与千总同文武官相见之礼提督见总督三揖总督正坐提督隅坐若提督带一品世爵者总督西面提督东面余与敌体相见同总兵官见总督与司道同副将见总督初见披执燕见常服佩刀均北面跪三叩兴西面立茶毕北面三揖退见巡抚与知府同叅将以下见督抚均侍立不坐余与守备见提督同千把总见司道如之司道见提督与提督见总督同知府同知通判见提督总兵官与司道见提督同州县见提督具衔名由左门入提督迎于阶下至听事三揖就坐提督正坐州县西面坐茶毕辞出三揖如初提督送至堂后屏门外揖退见总兵官仪同八九品以下佐杂官见提督总兵官与见督抚同余官相见均如敌体仪河道漕运各总督与直省官相见之礼与督抚同学政与督抚相见用敌体仪司道见学政具衔名仪门外降舆学政迎送于堂檐下余与敌体仪同知府直隶州府同知通判见学政不禀叅送至堂后屏门外余与见督抚同州县见学政初见庭叅常见三揖学政咸避席答揖送至堂后屏门内余与见督抚同教职见学政初见再拜常见三揖学政皆起立拱手余与州县同首领佐杂官见学政与见督抚同若学政官三品以上者司道以下官进见均与督抚同盐政及钦差官与各官相见均与学政同运使盐道见盐政与司道见督抚同运同运判见盐政与知府见督抚同科目出身盐大使见盐政与知县见督抚同满汉官相见之礼自司道以下官见将军与见总督同见副都统与见总兵官同协领叅领见督抚与司道同佐领防御见督抚与知府同骁骑校以下官见督抚与州县同余官相见皆如敌体仪直省学校生员见师长之礼学政涖任后讲学于明伦堂教职引本学生员谒见咸公服重行北面再拜学政拱立于位嵗科试毕生员列一二等者咸公服诣试院升堂三揖閲卷毕三揖退余仪如之见本学学师与国学生见国子师同凡顺天府属官见长官之礼治中通判见府尹与直省司道见督抚同见府丞与直省司道见学政同所属州县教职见府尹与直省州县教职见督抚同见府丞与见司道同见治中通判与见府倅同经歴以下官见尹丞治中通判与直省首领官见知府府倅同奉天府属知府见府尹如直省知府见督抚见府丞如直省知府见学政余均与顺天府同府州县见盛京五部侍郎与府尹同凡士相见之礼宾造门主人出迎于大门外揖宾宾入及门及阶皆揖如初宾西主人东升宾再拜主人答再拜兴主人趋正宾坐宾辞固请卒正坐左还宾正主人坐亦如之宾受茶揖辞退揖主人送宾及阶及门宾揖辞主人皆答揖遂送宾于大门外揖如初迎仪凡弟子见受业师师东向坐弟子北面侍坐不迎送余如国学生见国子师之礼凡见有服尊亲父之执友之礼入门通名命见升阶北面再拜尊者西面答揖命坐揖视尊者坐所向旁侍坐茶至揖辞退三揖尊者皆答揖出不送若尊长来见迎送于大门外余如前仪钦定大清会典卷三十四钦定大清会典卷三十五钦定四库全书钦定大清会典卷三十五礼部仪制清吏司军礼亲征凡亲征之礼皇帝将有讨于弗庭者既卜日先期遣官祗告天地宗庙社稷太嵗颁行军律令至日遣官致祭道路之神于天安门祭火礮之神于教场銮仪卫陈骑驾卤簿于午门外兵部陈八旗䝉古画角十有六海螺二百于堂子街门外西向设御营黄龙大纛于堂子内门外设八旗䕶军纛八火器营纛八于黄龙大纛后均北向所司豫设皇帝拜位于圜殿外甬道正中及大纛前从征王公将士咸征衣佩刀不从征之王公暨满一品官咸采服至街门内东靣祗竢礼部堂官诣干清门奏吉时皇帝御征衣佩刀出宫乘骑前引后扈如常仪驾𤼵警跸午门鸣钟骑驾卤簿前导至长安桥八旗鸣角军鸣角䕶军吹螺驾入堂子街门螺角止皇帝降骑礼部堂官二人恭导由内门中门入就圜殿外拜位南向立鸿胪官引王公于丹陛上衆官于丹陛下序立鸣赞官奏跪拜兴皇帝率羣臣行三跪九拜礼毕恭导皇帝就大纛前拜位南向立引王公百官咸就拜位皇帝率从征将士及羣臣行三跪九拜礼螺角齐鸣礼部尚书跪奏礼成皇帝属櫜鞬乗骑导迎乐作奏祐平之章内大臣侍卫率亲军举黄龙大纛随行驾由都门出八旗官军分翼陈列郭外皇帝出郭三举礮官军皆马上俯伏候驾过不从征之王公百官咸采服于郊外跪送迺启行军士各整伍以次扈跸毎舍远侦候设巡警如制所过名山大川及应祀风雨之神均遣官祗告六军凯旋是日銮仪卫陈法驾卤簿自郊外五里设至堂子街门外在京王公以下有顶带官以上咸采服出郭五里跪迎于道右京城绅士军民各悬采设香案跪迎皇帝由都门入前引后扈如仪法驾卤簿前导导迎鼓吹皆作驾诣堂子率从征不从征之王公一品官于圜殿行三跪九拜礼毕皇帝回銮百官于午门外按翼跪迎王公随至内金水桥候驾还宫皆退翼日遣官祗告天地宗庙社稷致祭陵寝行饮至礼凡从征将士皆与燕策勲行赏各有差择吉礼部奏请皇帝御太和殿受羣臣表贺如大朝仪颁诏布告天下直省文武官咸奉表贺遣官祭随营旗纛火礮之神于都门外教场分遣各官致祭岳镇海渎前代帝王陵寝先师阙里廼告成太学勒石纪功以平定方畧宣付史馆命将凡命将之礼皇帝命大将军统帅军旅择吉出师先期临轩授勅印是日銮仪卫陈法驾卤簿大将军率从征诸将咸采服集午门外内阁豫陈勅印于太和殿内东旁黄案皇帝御殿王公百官咸朝服侍班鸿胪官引大将军由左阶升至殿檐下大学士一人奉勅一人奉印出授大将军大将军跪受转授内阁官跪接毕行三跪九叩礼兴随奉勅印官降左阶出太和门中门皇帝还宫至日遣官祗告于奉先殿所司张黄幄于长安左门外设御座皇帝率大将军诣堂子行礼拜纛均如仪礼毕御黄幄陞座赐大将军巵酒大将军跪受饮毕属櫜鞬乘马文武大臣承诏饯于郊设祖帐礼兵二部堂官奉茶大将军率从征将士望阙谢恩迺率大军进𤼵既涖营申明军令肃队启行大军凯旋次于近郊或御驾亲临或命廷臣迎劳还京日皇帝御太和殿大将军由左阶升奉上勅印行三跪九叩礼毕廼赐大将军等燕及爵赏有差遣官以成功祗告天地宗庙社稷陵寝释奠于先师均如仪王公内外文武百官咸奉表贺并勒碑太学命儒臣辑平定方畧军前受降露布入告得旨迺许成筑坛于营左南向坛南百步建大旗降人匐伏前大将军登坛纳款宣上徳意迺班师命重臣经畧军务亦如之若即军中命大将军以大臣充正副使赍勅印往封将至军大将军率所属将弁诣教场豫设勅印案香案于听事正中正副使至陈勅印于案大将军诣香案前跪候宣勅毕正使奉勅副使奉印授大将军大将军跪受转授左右将弁跪接行三跪九叩礼毕廼奉勅印回营视事献俘凡献俘之礼择日皇帝遣官献俘于太庙兵部官率解俘弁兵以白组系俘颈由长安右门天安门右门入至太庙街门外北靣立候遣官至皆跪遣官入庙行礼复献俘于社稷坛兵部官仍以俘跪候于社稷街门外遣官诣坛行礼毕兵部官率弁兵解俘出受俘凡受俘之礼献俘之次日皇帝受俘于午门楼先期工部设御座于午门楼正中至日质明内大臣率侍卫咸采服立两观翼楼阶上䕶军统领率䕶军立阶下均佩刀环卫武备院张黄盖于楼檐外銮仪卫设丹陛卤簿于阙下丹墀卤簿于阙左右门南金鼓铙歌于卤簿前乐部和声署设丹陛大乐于卤簿之末内阁大学士学士翰林院学士都察院左都御史左副都御史于丹陛卤簿之左右王公于丹陛卤簿外文武各官于丹墀卤簿外均按翼东西序立纠仪御史鸿胪寺官各分班立均与太和殿大朝礼同兵刑二部尚书侍郎立于右翼丹墀卤簿外兵部官率解俘将校押俘立竢于右翼金鼓外刑部官立于兵部之次礼部堂官诣干清门请驾皇帝御龙袍衮服乘舆出宫午门鸣钟前引后扈如常仪驾至太和门鸣金鼓奏铙歌皇帝陞午门楼至檐前降舆陞座乐止宣旨大臣二人立于阶下鸿胪官赞排班引解俘将校进至御道西北靣立乐作将校行三跪九叩礼毕退立原位受俘兵部官率将校引俘至金鼓下跪兵刑二部堂官均趋至午门前兵部尚书跪奏平定某地所获俘囚某等谨献阙下宣旨大臣宣制曰所献俘交刑部刑部堂官跪领旨兵部官引俘出金鼓外交刑部官刑部官械俘出施行若得旨赦俘罪宣制释缚俘叩首毕将校引由天安门右门出丹陛大乐作王公百官各就拜位行三跪九叩礼毕乐止礼成鸣金鼓奏铙歌皇帝乘舆还宫王以下各官皆退是日赐解俘弁兵银币有差钦定大清会典卷三十五钦定大清会典卷三十六钦定四库全书钦定大清会典卷三十六礼部祠祭清吏司吉礼祭统凡祭三等圜丘方泽祈谷雩祀太庙社稷为大祀日月前代帝王先师孔子先农先𧖟天神地祇太嵗为中祀先医等庙贤良昭忠等祠为羣祀凡大祀天地太庙社稷皇帝亲行礼太庙后殿遣官行礼天地从坛太庙两庑均遣官分献甲丙戊庚壬年亲朝日丑辰未戍年亲夕月从坛遣官分献余年均遣官致祭每嵗耕耤亲飨先农特行崇典则亲飨前代帝王先师孔子余均遣官致祭凡齐戒大祀三日中祀二日南北郊祀皇帝于大内斋宫致斋二日坛内斋宫致斋一日颁勅羣臣誓戒百执事恭书于版王公陈设于府第文武官陈设于公署各致斋二日随坛斋宿一日飨太庙祭社稷皇帝于大内致斋王公于府第文武官于公署各致斋朝日夕月飨前代帝王先师先农皇帝于大内致斋王公百官均于私第致斋斋戒之日不理刑名不燕会不听乐不入内寝不问疾弔丧不饮酒茹荤不祭神不埽墓有疾有服者皆弗与皇后亲飨先蚕致斋二日陪祀妃嫔公主福晋以下文三品武二品命妇以上皆斋如遣妃恭代公主福晋命妇致斋亦如之凡郊坛斋宿皇帝祀南郊乘玉辇设大驾卤簿祭北郊乗金辇设法驾卤簿前祀一日诣坛先至皇穹宇皇干殿皇祇室上香次视坛位次閲笾豆牲牢迺御斋宫是夜严更宿卫警跸环巡凡祀期圜丘以冬日至方泽以夏日至朝日以春分夕月以秋分孟春祈谷以辛龙见而雩太庙时飨孟春诹吉以上旬夏秋冬均以孟月朔季冬大祫以嵗除前一日春秋二仲祈报社稷以戊释奠于先师以丁仲春飨先农以亥季春飨先蚕以巳仲春仲冬飨先医以甲祭太嵗于每嵗终始孟春以上旬诹吉季冬以嵗除前一日春秋飨前代帝王庙贤良祠昭忠祠及羣祀皆卜吉祭日均质明行事惟朝日以夘时夕月以酉时凡玉六等以苍璧祀天黄琮祭地黄珪祭社青珪祭稷赤璧祀日白璧祀月凡帛七等郊祀制帛以祀天地告祀制帛以祈以雩以昭告于天地奉先制帛以飨太庙礼神制帛以祭社稷祀日月神祇飨前代帝王先师先农先蚕先医展亲制帛以飨宗藩报功制帛以飨功臣素帛徧于羣祀其色各以类从凡牲四等天地用犊配位同从位日月用特余均太牢宗庙太牢配飨东庑太牢西庑少牢社稷太牢配位同日月神祇均太牢月坛配位同前代帝王先师先农先蚕太嵗先医之祀如之配位少牢羣祀如之牛色尚黝大祀入涤九旬中祀三旬羣祀一旬凡乐四等九奏以祀天八奏以祭地六奏以飨太庙七奏以祭社稷朝日飨先农如之六奏以夕月飨前代帝王先师先𧖟祀神祇太嵗如之凡祝版祀天青质朱书祭地黄质墨书飨太庙祭社稷白质墨书朝日赤质朱书夕月白质墨书太嵗以下均白质墨书凡祭器天地匏爵笾竹丝纯里髤以漆豆登簠簋牺尊皆用陶太庙玉爵笾竹丝画里登用陶饰以文采豆与簠簋皆木髤漆饰以玉铏范铜为之饰以金春用牺尊夏象尊秋着尊冬壶尊大祫山尊皆范铜为之社稷玉爵配位用陶日月先农先蚕陶爵豆登簠簋铏尊同前代帝王先师及诸人鬼之祭豆登铏簠簋尊爵皆范铜不饰篚用竹俎用木皆髤以漆凡祭物登实以大羮铏实以和羮簠实以黍稷簋实以稻梁笾实以形盐藁鱼枣栗榛菱芡鹿脯白饼黑饼糗饵粉餈豆实以韭菹醓醢菁菹鹿醢芹菹兔醢笋菹鱼醢脾析豚拍酏食糁食凡祭服皇帝有事于郊庙皆御祭服祀天青色祭地黄色朝日赤色夕月玉色余祭均黄色陪祀王公百官咸朝服凡閲祝版香帛南郊御太和殿北郊太庙社稷日月前代帝王先师先农均御中和殿如遇忌辰天地太庙祝版仍躬閲社稷等祀均太常寺官由内阁恭奉至祭所安设遣官恭代及羣祀亦如之凡视牲大祀天地前五日遣官恭代视牲前二日遣礼部尚书一人省牲飨太庙祭社稷前三日朝日夕月飨前代帝王先师先农先蚕前二日均礼部尚书一人省牲凡省齍展器祀日漏未尽礼部侍郎一人率属视太常寺官展祭器陈祭物迺省齍盛及登铏笾豆之实凡刲牲大祀中祀前一日光禄寺卿礼部都察院太常寺官具朝服监视并瘗毛血羣祀太常寺官监视凡陪祀皇帝大祀郊坛自王公至文职五品员外郎武职四品佐领骑都尉以上外任官来京文职四品武职三品以上飨太庙祭社稷至文职五品科道郎中武职三品冠军使叅领轻车都尉以上咸斋戒陪祀若遣官行礼王公内大臣侍卫不与自大学士以下文武各官咸陪祀如仪凡恭请神位郊坛于斋宫鸣钟时各坛庙于皇帝降舆时均礼部尚书率太常寺官恭奉神位安于祭所礼成而复太庙以王公二人率宗室觉罗官将事凡执事皇帝亲祀坛庙赞引用太常寺卿二人奉福胙用光禄寺卿二人接福胙用侍卫二人奠帛献爵各坛庙均用太常寺官太庙前殿用宗室官后殿用觉罗官南北郊奠帛六人献爵六人太庙时飨奠帛五人献爵十有五人后殿奠帛四人献爵八人祫祭奠帛九人献爵二十有三人社稷坛奠帛献爵各四人日坛奠帛献爵各一人月坛奠帛献爵各二人前代帝王庙奠帛献爵各三人先师先农均奠帛献爵各一人凡侍仪皇帝亲行礼礼部尚书侍郎二人西面都察院左都御史左副都御史二人东面王公拜位御史二人礼部官二人百官拜位御史四人礼部官二人均东西面凡陪祭执事有违误失仪者劾之凡告祭国有大事祇告天地宗庙社稷遇庆典遣官致祭陵寝及五岳五镇四海四渎前代帝王陵寝先师阙里皇帝巡狩所至亲祭方岳命所在地方官徧祭岳镇海渎所过名山大川帝王陵寝先圣祠墓或亲祭或遣官致祭亦如之钦定大清会典卷三十六钦定大清会典卷三十七钦定四库全书钦定大清会典卷三十七礼部祠祭清吏司大祀一凡郊天之礼兆阳位于南郊圆以象天曰圜丘其制三成嵗以冬日至祀皇天上帝奉太祖髙皇帝太宗文皇帝世祖章皇帝圣祖仁皇帝世宗宪皇帝配以大明夜明星辰云雨风雷从祀上帝位第一成南向列圣东西向四从位第二成大明西向星辰在其次夜明东向云雨风雷在其次均设青幄上帝苍璧一帛十有二犊一登一簠二簋二笾豆各十有二尊一爵三鑪一镫六燔牛一列圣均帛一犊一登一簠簋各二笾豆各十有二尊一爵三鑪一镫四大明夜明均帛一牛一登一簠簋各二笾豆各十尊一爵三琖二十鑪一镫二星辰帛十有一云雨风雷帛四均牛一羊一豕一登一铏二簠簋各二笾豆各十尊一爵三琖三十鑪一镫二玉帛实于篚牲载于俎尊实酒疏布幂勺具先祀一日乐部设中和韶乐于坛下分左右悬銮仪卫陈大驾卤簿于午门外玉辇于太和门阶下已刻太常卿诣干清门奏请皇帝诣斋宫皇帝御龙袍衮服乘礼舆出宫前引内大臣十人后扈内大臣二人豹尾班执枪佩刀侍卫二十人佩弓矢侍卫二十人翊卫如仪至太和门阶下降舆乘辇驾发警跸午门鸣钟大驾卤簿前导不陪祀王公文武各官咸朝服跪送导迎鼔吹设而不作銮仪卫校鸣斋宫钟皇帝入坛西门至昭亨门外降辇赞引太常卿二人恭导皇帝由左门入诣皇穹宇于上帝列圣前上香毕行三跪九拜礼两庑从位遣分献官上香行礼皇帝诣圜丘视坛位诣神库视笾豆并视牲牢毕由内壝南左门出外壝南左门至神路右陞辇诣斋宫陪祀王公百官咸采服分班集斋宫门外恭候皇帝入廼退祀日日出前七刻太常卿诣斋宫告时皇帝御祭服乗礼舆出降舆乘辇銮仪卫校鸣斋宫钟皇帝至外壝南门外神路右降辇赞引太常卿二人恭导入大次礼部尚书率太常官诣皇穹宇恭请神位安奉青幄毕太常卿奏请行礼皇帝出大次盥洗赞引太常卿恭导皇帝由外壝南左门入内壝南左门陞午阶至二成黄幄次拜位前立大常赞礼郎引分献官四人由南右门入至阶前夹甬道立鸿胪官引陪祀诸王贝勒位第三成阶上贝子公位阶下百官位外壝门外左右序立均北面典仪官赞乐舞生登歌执事官各共迺职武舞八佾进赞引官奏就位皇帝就拜位立迺燔柴迎帝神司香官各奉香盘进司乐官赞举迎帝神乐奏始平之章赞引官奏陞坛恭导皇帝诣第一成上帝位前司香官跪进香赞引官奏跪皇帝跪奏上香皇帝上柱香次三上瓣香兴以次诣列圣配位前上香仪同赞引官奏复位皇帝复位赞引官奏跪拜兴皇帝行三跪九拜礼王公百官均随行礼司玉帛官各奉篚进奏景平之章皇帝陞坛诣上帝位前司玉帛官跪进篚皇帝跪受篚奠玉帛兴以次诣列圣配位前奠帛仪同皇帝复位迺进俎皇帝转立拜位旁西向有司贮羮于壶恭执自坛下陟午阶升诣上帝位列圣位前各跪拱举兴以羮沃俎者三皆退由西阶降皇帝复位奏咸平之章皇帝陞坛诣上帝位配位前跪进俎兴复位行初献礼司爵官各奉爵进奏夀平之章舞干戚之舞皇帝陞坛诣上帝位前司爵官跪进爵皇帝跪献爵奠正中兴退就读祝拜位立司祝至祝案前跪三叩奉祝版跪案左乐暂止皇帝跪羣臣皆跪司祝读祝毕奉祝版诣上帝位前跪安于案三叩退乐作皇帝率羣臣行三拜礼兴诣配位前以次献爵仪同赞礼郎引分献官由东西阶升坛各诣从位前上香奠帛以次献爵毕降阶退立原位乐止武功之舞退文舞八佾进行亚献礼奏嘉平之章舞羽籥之舞皇帝陞坛以次献爵奠于左仪如初献复位行终献礼奏永平之章皇帝陞坛以次献爵奠于右仪如亚献复位分献官献爵均如初乐止文徳之舞退太常官赞赐福胙光禄卿二人就东案奉福胙进至上帝位前拱举皇帝诣饮福受胙拜位立侍卫二人进立于左奉福胙官降立于右皇帝跪左右执事官咸跪右官进福酒皇帝受爵拱举授左官进胙受胙亦如之三拜兴复位率羣臣行三跪九拜礼彻馔奏熙平之章有司诣上帝位前奉苍璧退送帝神奏清平之章皇帝率羣臣行三跪九拜礼有司奉祝次帛次馔次香恭送燎所皇帝转立拜位旁西向候祝帛过复位从位香帛均由东西阶奉送至各燎鑪奏太平之章祝帛燎半奏望燎恭导皇帝由内壝南左门出至望燎位望燎引分献官各诣左右门外望燎奏礼成恭导皇帝由外壝南左门出入大次更衣礼部尚书率太常官恭请神位还御皇穹宇皇帝至昭亨门外陞礼舆大驾卤簿前导导迎乐作奏祐平之章皇帝囘銮王公从各官以次退不陪祀王公百官仍朝服于午门外跪迎午门鸣钟王公随驾入至内金水桥恭候皇帝还宫各退因事祗告遣官将事五鼓太常寺设青幄于圜丘鸡初鸣遣官恭竢于昭亨门外太常卿率所属恭奉皇天上帝神位安奉幄内陈帛一尊一爵三鑪一镫二荐鹿脯鹿醢兔醢果五品不设牲俎不奏乐赞引太常赞礼郎二人引遣官入昭亨门右门由外壝南右门入内壝南右门诣圜丘升自西阶至第三成午阶上拜位前北面立典仪官赞执事官各共迺职赞引官引遣官就拜位立迺迎神司香官奉香盘进赞引官赞升坛引遣官由西阶升至第一成香案前司香官跪奉香赞引官赞跪遣官跪赞上香遣官上柱香次三上瓣香兴赞复位引遣官自西阶降复位赞跪叩兴遣官行三跪九叩礼迺奠帛行初献礼司帛官奉篚司爵官奉爵以次进遣官升坛诣上帝位前司帛官跪奉篚遣官跪受篚奠于案司爵官跪奉爵遣官跪受爵恭献奠正中兴司祝诣祝案前跪三叩奉祝版跪案左赞引官引遣官由第一成午阶右降至第二成读祝拜位北面跪司祝读祝毕诣神位前跪安于案叩如初退遣官行三叩礼仍降西阶复位次亚献奠爵于左次终献奠爵于右仪并同迺送神遣官行三跪九叩礼有司奉祝次帛次香恭送燎所遣官转立拜位西旁东面候过复位引诣内壝南右门外望燎位望燎告礼成引由外壝南右门出太常卿率所属恭请神位还御皆退凡祈谷之礼于南郊圜丘之北为坛三成上覆以殿曰祈年嵗以月正上辛祀上帝为民祈谷皇天上帝位第一成殿中南向奉太祖髙皇帝太宗文皇帝世祖章皇帝圣祖仁皇帝世宗宪皇帝配飨东西向先祀一日皇帝诣南郊斋宿至祈谷坛外壝南门右降辇赞引太常卿二人恭导皇帝入祈年门左门诣皇干殿上香行礼诣祈年殿恭视坛位毕由东门出诣神库视笾豆并视牲牢毕迺诣斋宫祀日设皇帝拜位于第一成殿门内设读祝受福胙位于拜位之前皇帝由祈年门左门入陞左阶进殿左门至拜位行礼陪祀王公位殿外第一成阶上文武百官位第三成阶下礼部尚书率太常官诣皇干殿恭请神位安奉祈年殿上帝前用帛一乐章燔柴迎帝神奏祈平奠玉帛奏绥平进爼奏万平初献奏寳平亚献奏穰平终献奏瑞平彻馔奏渥平送帝神奏滋平望燎奏谷平礼成礼部尚书率太常官恭请神位还御皇干殿余仪均与圜丘同凡常雩之礼嵗以已月龙见卜日祀皇天上帝于圜丘为百谷祈膏雨先祀一日皇帝斋宿于南郊诣皇穹宇上香诣圜丘视坛位神库视笾豆并视牲牢祀日设皇天上帝位配位从位均与冬日至大祀同上帝前用帛一与祈谷同乐章燔柴迎帝神奏霭平奠玉帛奏云平进爼奏需平初献奏霖平亚献奏露平终献奏霑平彻馔奏灵平送帝神奏霮平望燎奏霈平余仪均与冬日至大祀同凡大雩之礼嵗孟夏常雩之后如不雨遣官祗告天神地祇太嵗越七日不雨告社稷仍不雨复告神祇太歳三复不雨迺大雩先祀一日以举行大雩遣官祗告太庙是日巳刻皇帝御常服诣斋宫不作乐不除道不设卤簿祀日雨冠素服躬祷于圜丘设皇天上帝位四从位陪祀王公以下咸雨冠素服三献礼终乐阕列舞童十有六人为皇舞衣元衣执羽翳歌御制云汉诗八章以祈优渥余仪及乐章均与常雩同雨则报祀遣官朝服行礼如常仪已斋末祈而雨报祀亦如之钦定大清会典卷三十七钦定大清会典卷三十八钦定四库全书钦定大清会典卷三十八礼部祠祭清吏司大祀二凡祭地之礼兆隂位于北郊曰方泽其制二成四周以方坎蓄水嵗以夏日至祭皇地祇奉太祖高皇帝太宗文皇帝世祖章皇帝圣祖仁皇帝世宗宪皇帝配以五岳五镇四海四渎启运天柱隆业昌瑞永宁五陵山从祭皇地祇位第一成北向列圣东西向四从位第二成五岳启运天柱永宁三山西向四海在其次五镇隆业昌瑞二山东向四渎在其次均设黄幄皇地祇黄琮一帛一犊一登一簠二簋二笾豆各十有二尊一爵三鑪一镫四列圣均帛一犊一登一簠簋各二笾豆各十有二尊一爵三鑪一镫四从位各帛一每幄均牛一羊一豕一登一铏二簠簋各二笾豆各十尊一爵三琖三十鑪一镫二玊帛实于篚牲载于俎尊实酒疏布羃勺具先祭一日乐部设中和韶乐于坛下分左右悬銮仪衞陈法驾卤簿于午门外金辇于太和门阶下巳刻太常卿诣干清门奏请皇帝诣斋宫皇帝御龙袍衮服乘礼舆出宫内大臣侍衞前引后扈如常仪至太和门阶下降舆乗辇驾𤼵警跸午门鸣钟法驾卤簿前导不陪祀王公文武各官咸朝服跪送导迎鼓吹设而不作銮仪衞校鸣斋宫钟皇帝入坛西门至方泽北门外降辇赞引太常卿二人恭导皇帝由右门入诣皇祇室于皇地祇列圣前上香毕行三跪九拜礼从位遣分献官上香行礼皇帝诣方泽视坛位诣神库视笾豆并视牲牢毕由内壝北右门出外壝北右门至神路左陞辇诣斋宫陪祀王公百官咸采服分班集斋宫门外恭候皇帝入迺退祭日日出前七刻太常卿诣斋宫告时皇帝御祭服乗礼舆出降舆乗辇銮仪衞校鸣斋宫钟皇帝至外壝北门外神路左降辇赞引太常卿二人恭导入大次竢礼部尚书率太常官诣皇祇室恭请神位安奉黄幄毕太常卿奏请行礼皇帝出大次盥洗赞引太常卿恭导皇帝由外壝北右门入内壝北右门陞子阶至二成黄幄次拜位前立太常赞礼郎引分献官四人由北左门入至阶前夹甬道立鸿胪官引陪祀王公位阶下百官位外壝门外均就位左右序立均南向典仪官赞乐舞生登歌执事官各共迺职武舞八佾进赞引官奏就位皇帝就拜位立迺瘗毛血迎神司乐官赞举迎神乐奏中平之章赞引官奏跪拜兴皇帝行三跪九拜礼王公百官均随行礼司香官各奉香盘司玉帛官各奉篚进奏广平之章赞引官奏陞坛恭导皇帝诣第一成皇地祇位前司香官跪进香赞引官奏跪皇帝跪奏上香皇帝上柱香次三上瓣香兴皇帝诣玊帛案前司玉帛官跪进篚皇帝跪受篚奠玉帛兴以次诣列圣配位前上香奠帛仪同赞引官奏复位皇帝复位迺进俎皇帝转立拜位旁西向有司贮羮于壶恭执自坛下陟子阶升诣皇地祇位列圣位前各跪拱举兴以羮沃俎者三皆退由西阶降皇帝复位奏含平之章皇帝陞坛诣皇地祇位配位前跪进俎兴复位行初献礼司爵官各奉爵进奏大平之章舞干戚之舞皇帝陞坛诣皇地祇位前司爵官跪进爵皇帝跪献爵奠正中兴退就读祝拜位立司祝至祝案前跪三叩奉祝版跪案左乐暂止皇帝跪羣臣皆跪司祝读祝毕奉祝版诣皇地祇位前跪安于案三叩退乐作皇帝率羣臣行三拜礼兴诣配位前以次献爵仪同赞礼郎引分献官由东西阶升坛各诣从位前上香奠帛以次献爵毕降阶退立原位乐止武功之舞退文舞八佾进行亚献礼奏安平之章舞羽籥之舞皇帝陞坛以次献爵奠于左仪如初献复位行终献礼奏时平之章皇帝陞坛以次献爵奠于右仪如亚献复位分献官献爵均如初乐止文德之舞退太常官赞赐福胙光禄卿二人就西案奉福胙进至皇地祇位前拱举皇帝诣饮福受胙拜位立侍衞二人进立于左奉福胙官降立于右皇帝跪左右执事官咸跪右官进福酒皇帝受爵拱举授左官进胙受胙亦如之三拜兴复位率羣臣行三跪九拜礼彻馔奏贞平之章有司诣皇地祇位前奉黄琮退送神奏宁平之章皇帝率羣臣行三跪九拜礼有司奉祝次帛次馔次香恭送瘗坎奉配位前帛馔香恭送燎所皇帝转立拜位旁西向候祝帛过复位从位香帛均由东西阶奉送各瘗所乐作配位帛燎半奏望瘗恭导皇帝由内壝北右门出至望瘗位望瘗引分献官各诣左右门外望瘗奏礼成恭导皇帝由外壝北右门出入大次更衣礼部尚书率太常官恭请神位还御皇祇室皇帝出至北门外陞礼舆法驾卤簿前导导迎乐作奏祐平之章皇帝回銮王公从各官以次退不陪祀王公百官仍朝服于午门外跪迎午门鸣钟王公随驾入至内金水桥恭候皇帝还宫各退因事祗告遣官将事太常寺设黄幄于方泽太常卿率所属恭请皇地祇神位安奉幄内太常赞礼郎引遣官入方泽北门左门由外壝北左门入内壝北左门诣方泽第二成子阶下拜位行礼上香奠献均升自西阶读祝由第一成子阶右降至第二成读祝拜位仍降西阶复位余仪均与圜丘祗告同钦定大清㑹典卷三十八钦定大清会典卷三十九钦定四库全书钦定大清㑹典卷三十九礼部祠祭清吏司升配凡列圣升配之礼勅工部敬制升配神牌南郊于昭亨门外北郊于坛北门外祈年殿于坛西门内之左各设恭制神牌黄幄内阁翰林院官书字大学士二人上香行礼既成先配南郊后配北郊均前期分遣官祗告天地宗庙社稷如仪升配圜丘先一日太常寺官豫设升配青幄寳座几案于坛銮仪衞设龙亭黄盖御仗于昭亨门外之左恭制神牌黄幄前是日皇帝诣南郊斋宿先诣皇穹宇上香行礼诣圜丘视坛位迺诣斋宫大学士二人朝服诣恭制神牌处太常寺官设香烛大学士上香行礼饰青毕礼部尚书恭奉升配神牌安奉于黄案上香行礼各退祀日王公祗竢于降辇处至时太常卿奏请皇帝御祭服出斋宫乗辇前引后扈如仪皇帝出广利门至昭亨门右降辇盥洗赞引太常卿恭导皇帝入黄幄左门诣神位前行一跪三拜礼兴进前跪恭奉神牌兴由中门出安奉于亭跪三拜兴避立左侧校尉舁亭前列黄盖御仗礼部太常寺官十人左右导引前引大臣赞引官恭导皇帝于龙亭后行陪祀王以下内大臣侍衞等均于黄幄外北面跪候亭过随行龙亭至外壝门百官均跪迎于次北上东西面候过兴龙亭至内壝左门外止皇帝诣亭前跪三拜兴奉神牌入内壝左门至圜丘三成阶下黄盖御仗退赞引官恭导皇帝奉神牌陞坛太常官豫设神位拜席于正中设皇帝拜位于后太常卿跪奏庙号皇帝祗见皇天上帝皇帝恭奉神牌跪安于拜席退就拜位奏跪拜兴皇帝恭代行三跪九拜礼毕太常卿跪奏请陞座皇帝进前跪奉神牌兴跪安于配幄退至幄外香案前行一跪三拜礼赞引官恭导皇帝诣二成拜位立迺举大祀礼如仪升配方泽豫设升配黄幄寳座于坛设鳯亭黄盖御仗于坛内垣北门之左恭制神牌幄前皇帝恭奉神牌升坛恭代神位行祗见皇地祇礼迺安奉神位于黄幄一如圜丘仪升配祈年殿豫设升配寳座于祈年殿设龙亭黄盖御仗于坛西门内之左恭制神牌黄幄前皇帝恭奉神牌由左阶升入祈年殿左门安奉神位于寳座大祀如仪钦定大清㑹典卷三十九钦定大清会典卷四十钦定四库全书钦定大清㑹典卷四十礼部祠祭清吏司大祀三凡飨太庙之礼崇建太庙于端门之左前殿爲飨祫行礼之地后殿中室奉安肇祖原皇帝原皇后神位左一室奉安兴祖直皇帝直皇后神位右一室奉安景祖翼皇帝翼皇后神位左二室奉安显祖宣皇帝宣皇后神位中殿中室奉安太祖高皇帝孝慈高皇后神位左一室奉安太宗文皇帝孝端文皇后孝庄文皇后神位右一室奉安世祖章皇帝孝惠章皇后孝康章皇后神位左二室奉安圣祖仁皇帝孝诚仁皇后孝昭仁皇后孝懿仁皇后孝恭仁皇后神位右二室奉安世宗宪皇帝孝敬宪皇后神位均设几陈玉册玉寳箧并设牀榻衾枕楎椸帷幔如事生仪前殿东庑配飨通达郡王武功郡王武功郡王福晋慧哲郡王慧哲郡王福晋宣献郡王宣献郡王福晋怡贤亲王西庑配飨信勇公费英东𢎞毅公额宜都武勲王扬古利果毅公图尔格雄勇公图赖忠达公图海超勇襄亲王䇿凌勤襄伯鄂尔㤗大学士张廷玉每嵗孟春上旬诹吉夏秋冬以孟月朔行时飨礼嵗除前一日行大祫礼时飨之日恭奉后殿列祖列后神位于殿中寳座皆南向奉中殿列圣列后神位于前殿寳座太祖位南向列圣以昭穆序东西向前殿皇帝恭诣行礼后殿遣官将事帝后同案皆牛一羊一豕一簠二簋二笾十有二豆十有二鑪一镫二各帛一登一铏一尊一玉爵三金匕一金箸二帛共篚牲共俎尊实酒疏布羃勺具东庑五案皆牛一羊一豕一簠二簋二笾十豆十鑪一镫二各帛一铏一爵三共尊三西庑九案皆羊一豕一铏一簠一簋一笾四豆四鑪一镫二各帛一爵三共尊五帛各实于篚牲俎尊酒羃勺具大飨前一日乐部设中和韶乐于前殿第一成阶上分左右悬祭日銮仪衞陈法驾卤簿于午门外金辇于太和门阶下日出前四刻太常卿诣干清门告时皇帝御祭服乗礼舆出宫内大臣侍衞前引后扈如常仪至太和门阶下降舆乗辇驾发警跸午门严鼓法驾卤簿前导不陪祀王以下文武各官咸朝服跪送导迎鼓吹设而不作皇帝由太庙街门左门入至外垣南门外神路右降辇赞引太常卿二人恭导皇帝由太庙南门左门入至㦸门幄次公一人率觉罗官诣后殿上香行礼恭请神位安奉殿中寳座王一人率宗室官诣中殿上香行礼恭请神位安奉前殿寳座毕太常卿奏请行礼皇帝出幄次盥洗赞引太常卿恭导皇帝由㦸门左门入陞左阶入前殿左门就拜位前北向立太常赞礼郎引分献官至阶前夹甬道立鸿胪官引陪祀王公位殿外阶上陪祀百官位阶下左右序立均北面典仪官赞乐舞生登歌执事官各共迺职武舞八佾进赞引官奏就位皇帝就拜位立迺迎神司香官各奉香盘进司乐官赞举迎神乐奏贻平之章赞引官奏诣香案前恭导皇帝诣太祖高皇帝香案前司香官跪进香赞引官奏跪皇帝跪奏上香皇帝上柱香次三上瓣香兴以次诣列圣香案前上香仪同奏复位皇帝复位奏跪拜兴皇帝行三跪九拜礼王公百官均随行礼奠帛爵行初献礼宗室司帛官奉篚司爵官奉爵各诣列圣列后神位前奏敉平之章舞干戚之舞司帛官跪奠帛三叩司爵官立献爵奠正中皆退两庑分献官上香执事生奠帛献爵各如仪司祝至祝案前跪三叩奉祝版跪案左乐暂止皇帝跪羣臣皆跪司祝读祝毕奉祝版诣太祖神位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏敷平之章舞羽籥之舞司爵官献爵奠于左仪如初献行终献礼奏绍平之章司爵官献爵奠于右仪如亚献两庑毕献仪如初乐止文德之舞退太常官赞赐福胙光禄卿二人就东案奉福胙进至太祖位前拱举降立于皇帝拜位之右侍衞二人进立于左皇帝跪左右执事官咸跪右官进福酒皇帝受爵拱举授左官进胙受胙亦如之三拜兴率羣臣行三跪九拜礼彻馔奏光平之章彻馔毕太常官跪告礼成于神三叩退举还宫乐奏乂平之章皇帝率羣臣行三跪九拜礼有司奉祝次帛次香恭送燎所皇帝转立拜位旁西向候祝帛过复位乐作祝帛燎半奏礼成恭导皇帝由㦸门左门出先是于皇帝入㦸门幄次时太常赞礼郎二人引后殿承祭官至殿垣门右东面立竢皇帝入㦸门赞引官引后殿承祭官入右门升自右阶至殿外中阶拜位前北面立典仪官赞执事官各共迺职赞引官赞就位引承祭官就拜位立司香官奉香盘进赞引官赞诣香案前引承祭官由殿右门入诣香案前司香官跪奉香赞引官赞跪承祭官跪赞上香承祭官上柱香次三上瓣香兴以次诣各香案前上香仪同赞复位引承祭官出殿右门复位赞跪叩兴承祭官行三跪九叩礼奠帛爵行初献礼觉罗司帛官奉篚诣案前跪奠帛三叩司爵官奉爵立献奠正中皆退司祝至祝案前跪三叩奉祝版跪案左承祭官跪司祝读祝毕奉祝版诣正中神位前跪安于案叩如初退承祭官行三叩礼次亚献司爵官献爵奠于左次终献司爵官献爵奠于右均如初献仪承祭官行三跪九叩礼有司奉祝次帛次香恭送燎所承祭官转立西旁东面候过复位祝帛燎半告礼成引承祭官仍降自西阶由㦸门右门出王公二人率宗室觉罗官恭请前殿神位还御中殿寝室后殿神位还御后殿寝室上香行礼如前仪皇帝至外垣南门外神路右陞礼舆法驾卤簿前导导迎乐作奏祐平之章皇帝回銮王公从各官以次退不陪祀王公百官朝服于午门外跪迎午门鸣钟王公随驾入至内金水桥恭候皇帝还宫各退歳暮大祫日王公二人各率宗室官恭奉后殿中殿列圣列后神位安奉前殿寳座肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后太祖高皇帝孝慈高皇后皆南向太宗文皇帝孝端文皇后孝庄文皇后世祖章皇帝孝惠章皇后孝康章皇后圣祖仁皇帝孝诚仁皇后孝昭仁皇后孝懿仁皇后孝恭仁皇后世宗宪皇帝孝敬宪皇后以昭穆序东西向乐六奏迎神奏开平初献肃平亚献协平终献裕平彻馔諴平还宫成平余仪均与时飨同大祫前一日遣官一人祗告后殿一人祗告中殿内监恭启各寝室帷幕执事官各陈帛篚及尊爵鑪镫如常祭荐脯醢果实太常赞礼郎引遣官由庙街门右门㦸门右门入经前殿西分诣后殿中殿皆升自西阶至中阶上拜位行礼诣列圣位前上香出入由殿右门祝帛送燎所避立拜位西旁东面均与后殿时飨同因事祗告天地宗社则告于太庙中殿若同时并告奉先殿则告于太庙后殿将事之仪均与大祫祗告同如皇帝亲祗告于中殿王公陪祀百官不陪祀出入由殿左门于殿内行礼余与祗告同钦定大清㑹典卷四十钦定大清会典卷四十一钦定四库全书钦定大清㑹典卷四十一礼部祠祭清吏司凡升祔之礼山陵礼成皇帝恭奉神主还京师升祔太庙前期三日遣官以祔庙祗告于天地太庙社稷前一日皇帝还宫恭候奉迎神主遣官一人恭代行朝夕奠礼升祔之日王公率宗室官恭请中殿列祖列后神位奉安于前殿所司恭设升祔宝座于列祖之次届时神主黄舆入城随行之王公各官咸朝服以从在京百官朝服跪迎于大清门外皇帝御礼服率王公内大臣侍衞等朝服恭迎于太庙街门外神主黄舆入天安门皇帝率羣臣南向跪黄舆由太庙街门中门入皇帝率王公百官由左门随入至太庙南门外舆止皇帝盥洗诣黄舆前行一跪三拜礼恭奉神主御仗黄盖前导赞引太常卿二人恭导由左门入至㦸门外黄盖御仗止入㦸门左门升左阶进太庙左门至正中北向立执事官豫设神主拜席于正中设皇帝拜位于后赞引官跪奏庙号皇帝祗见列祖皇帝恭奉神主跪安于正中拜席退就拜位恭代行三跪九拜礼兴赞引官跪奏请陞座皇帝恭奉神主依昭穆之序奉安于列祖之次行一跪三拜礼迺行大飨礼与时飨仪同列后升祔礼节并如前仪凡加上尊谥之礼皇帝御极之初仰思创守隆规勅礼臣定议恭加列祖列后尊谥以大追崇之典大学士九卿翰林詹事科道㑹同议上皇帝恭定迺改题神主于太庙中前期遣官行祗告礼届日内阁翰林院官敬书大学士二人上香行礼既成诹吉行恭加上尊谥礼先期遣官祗告天地社稷届期遣亲王祭太庙后殿皇帝礼服诣前殿安奉神位恭上尊谥行大飨礼与时飨同凡恭进玉册玉宝之礼皇帝恭上大行皇帝大行皇后尊谥庙号勅工部敬制玉册玉宝恭加列祖列后尊谥勅重造玉册改镌玉宝均于太庙街门内奉祠署敬造内阁大学士礼工二部堂官咸朝服上香行礼既成卜吉献于太庙是日昧爽太常官豫设册宝案于太庙前殿工部官豫设采幔于奉祠署外设黄案于采幔正中各陈玉册玉宝于案设香案于前张幄次于太庙㦸门外之左銮仪卫官布皇帝拜褥于香案前正中设奉安册宝采亭于采幔左右奉册宝王公大学士尚书都统侍郎咸朝服分班序立于采幔外两旁祗竢届时礼部堂官奏请行礼皇帝御礼服出宫陈法驾卤簿不作乐午门严鼓王公文武百官咸朝服跪送皇帝至降舆处降舆盥洗礼部堂官恭导皇帝诣册宝案前恭视玉册玉宝诣香案前上香退就拜褥行一跪三拜礼兴立案东奉册宝王公大臣进至案前各一跪三叩恭奉册宝安采亭内跪叩如前校尉舁亭御仗前导册宝采亭以次至太庙南门由中门入皇帝率王公大臣等由左门随入皇帝至㦸门外幄次少竢亭至殿外阶上止以次序列均南向王公大臣诣亭前一跪三叩各奉册宝入太庙前殿中门至案前各恭设于案上跪叩如初退立左右銮仪卫官布拜褥于正中礼部堂官恭导皇帝由㦸门左门入陞东阶入殿左门就拜位行三跪九拜礼执事王公大臣均随行礼毕王公大臣各至册宝案前一跪三叩兴恭奉册宝出殿后门皇帝随行至中殿立案东西向王公大臣奉册宝分藏于金匮跪叩如初退礼部堂官恭导皇帝由左门入诣各寝室香案前上香毕至正中拜位行一跪三拜礼礼成礼部堂官恭导经前殿左出㦸门南门至乘舆处乘舆还宫作乐午门鸣钟王公百官跪迎如仪凡功臣配飨之礼既得㫖迺勅工部制神主镌字并龛座祭案祭器如仪恭遇四时大飨前期奏遣官一人祗告太庙遣官一人奉主配飨太常寺官设龛座陈俎豆至日设采亭于工部大堂露台上遣官诣工部奉主置采亭民校舁行前列仗自工部中门出鸿胪寺官二人前引至长安左门仗采亭止遣官奉主鸿胪官二人导引由长安左门北门端门左门太庙街门北门庙南门西门入至㦸门右门鸿胪官止太常官引进至神路右拜位北面立遣官置神主于拜位代行三跪九叩礼毕奉神主兴奉安于两庑功臣之次行三叩礼届祭时分献如仪钦定大清㑹典卷四十一钦定大清会典卷四十二钦定四库全书钦定大清㑹典卷四十二礼部祠祭清吏司陵寝凡山陵肇祖原皇帝兴祖直皇帝景祖翼皇帝显祖宣皇帝陵曰永陵在兴京启运山距盛京二百四十里原皇后直皇后翼皇后宣皇后各合葬太祖髙皇帝陵曰福陵在奉天府之承徳县天柱山距盛京二十里孝慈髙皇后合葬太宗文皇帝陵曰昭陵在奉天府之承徳县隆业山距盛京十里孝端文皇后合葬孝庄文皇后陵曰昭西陵在顺天府之遵化州昌瑞山之南世祖章皇帝陵曰孝陵在顺天府之遵化州昌瑞山距京师二百四十里孝康章皇后合葬孝献皇后祔葬孝惠章皇后陵曰孝东陵在昌瑞山孝陵之东圣祖仁皇帝陵曰景陵在昌瑞山孝东陵之东孝诚仁皇后合葬孝昭仁皇后孝懿仁皇后孝恭仁皇后祔葬敬敏皇贵妃从葬世宗宪皇帝陵曰泰陵在易州永宁山距京师二百八十里孝敬宪皇后合葬敦肃皇贵妃从葬孝贤皇后陵寝在昌瑞山孝陵之西均设礼部工部内府奉祀各官暨官兵人役以重守卫以供洒扫又各设牛羊圏置吏以饲牺牲各设庄园置长以供粢盛界内禁止樵採嵗时祭飨国有大庆则告孝陵景陵泰陵特命王公大臣侍卫前徃守䕶永陵飨殿曰启运殿福陵以下均曰隆恩殿各设龙鳯宝座几案后为寝室设神龛宝牀帷幔衾枕楎椸以奉神主大飨将事于隆恩殿展谒山陵拜于宝城前凡谒陵之礼皇帝展谒山陵或躬祭山陵前期行展谒礼是日不启隆恩殿门礼部堂官二人于降舆处恭候皇帝素服扈跸王公百官咸素服皇帝至隆恩门外两厢南降舆礼部堂官二人恭导皇帝由隆恩门陵寝门左门入至宝城明楼前祭台北正中行三跪九拜礼不赞鸿胪官引王以下各官咸按翼于陵寝门外东西上北面序立随行礼有司进奠几酒罍于拜位前正中皇帝诣几前北向跪羣臣东西面跪进爵大臣进爵皇帝三祭酒每祭行一拜礼兴东立西向举哀王公百官随行礼举哀毕礼部堂官恭导皇帝出以次诣各陵行展谒礼仪同至孝贤皇后陵寝礼部堂官不导引皇帝乘舆由中门入自飨殿左直至明楼前阶下降舆陞阶旁坐祭酒鸿胪官引王公百官于大门外按翼北向行三跪九叩礼兴东西面立皇帝祭酒时行礼举哀是日遣王公大臣诣景陵皇贵妃园寝妃园寝行礼凡恭遇皇太后皇后谒陵之礼守陵女官二人自隆恩门恭导皇太后进隆恩门至殿阶下左旁降舆皇后贵妃妃嫔至隆恩门内降舆公主于门外扈从妇女于桥南各下车马女官二人恭导皇太后皇后至寳城明楼前祭台北贵妃妃嫔于祭台旁公主等于祭台南行六肃三跪三拜礼执事女官进奠几于拜位前正中皇太后诣几前北向正中跪皇后贵妃妃嫔公主等西向跪女官进爵皇太后三祭酒每祭行一拜礼兴东立西向举哀皇后等均随行礼举哀毕女官恭导皇太后皇后至降舆处乘舆还行宫如至孝贤皇后陵寝皇太后乘舆由中门入至明楼前降舆旁坐祭酒皇后率贵妃妃嫔公主降舆行礼如前仪凡恭谒盛京祖陵之礼皇帝亲诣盛京展谒祖陵驾发前一日皇帝亲祗告于奉先殿启銮日陈骑驾卤簿不作乐导从扈衞与时巡同午门鸣钟不随从王公百官咸常服跪送于午门外銮舆所经守土官咸常服跪迎道右如仪驾至兴京先期盛京文武各官咸朝服出境跪迎朝鲜国王遣使表请起居至日恭谒永陵皇帝素服由行营乘舆出王公内大臣侍衞三品以上官咸素服从皇帝至永陵正门之右垣侧降舆礼部堂官二人恭导皇帝由左门入进启运门左门至宝城前立鸿胪官引王公于启运殿左右百官于门外按翼序立皇帝就拜位率羣臣行三跪九拜礼兴有司进奠几于拜位前正中皇帝诣几前北向跪羣臣东西面跪进爵大臣进爵皇帝仰瞻四陵各三祭酒每祭行一拜礼兴东立西向举哀王公百官随行礼举哀毕礼部堂官恭导皇帝出至右垣侧乘舆还行营翼日皇帝御礼服羣臣咸朝服行大飨礼如仪礼成赏赉守陵官兵有差是日遣官致祭永陵内祔葬之武功郡王恪恭贝勒墓其附近之觉罗等祖茔皆遣官往奠驾至盛京日恭谒福陵至红门外左门降舆礼部堂官恭导皇帝入隆恩门左门至宝城前率羣臣行三跪九拜礼有司进奠几进爵大臣进爵皇帝诣几前北向跪三祭酒每祭行一拜礼兴东立西向举哀衆皆随行礼举哀毕礼部堂官恭导皇帝出陞舆还行营翼日行大飨礼礼成皇帝即往谒昭陵翼日行大飨礼仪均与永陵同是日分遣官致祭福陵之寿康太妃园寝昭陵之宸妃懿静大贵妃康惠淑妃园寝皇太后皇后谒祖陵之礼皇太后率皇后贵妃妃嫔至永陵启运门前降舆至门下行六肃三跪三拜礼女官设奠几进爵皇太后北向跪仰瞻四陵各三祭酒每祭行一拜礼皇后贵妃妃嫔随行礼兴西向举哀如仪福陵昭陵于正门之右门内降舆至宝城明楼前行礼各祭酒三爵余仪与谒永陵同祀事礼成赏赉守陵官兵及盛京官兵各有差越日皇帝亲临克勤郡王暨功臣武勲王扬古利信勇公费英东果毅公额宜都墓祭酒其余亲王贝勒及大臣墓皆以次遣官往奠皇帝回銮守土官咸朝服跪送如前驾至京在京王公百官咸朝服跪迎候皇帝还宫皆退翼日皇帝以恭谒祖陵礼成亲祗告于奉先殿礼部奏请择吉行庆贺礼仪与三大节同凡大飨之礼嵗于忌辰清明孟秋望冬日至嵗暮及国有庆典行大飨礼是日恭请帝后神位奉安于隆恩殿宝座南向如皇贵妃同殿设位于西旁东向帝后同案共牛一羊二尊四各奉先制帛一羮饭脯醢一筵饼饵果品一筵茶盌一金爵三金匕一金箸一双帛共篚牲共俎尊实酒䟽布羃勺具夏则荐瓜孝贤皇后陵寝用素帛余同皇贵妃各素帛一羮饭脯醢一筵饼饵果品一筵余同恭遇皇帝亲诣行礼礼部堂官诣行宫告时皇帝素服乘舆出行宫内大臣侍卫前引后扈如仪皇帝至隆恩门外两厢南降舆赞引太常卿二人恭导皇帝入东旁大次内府奉祀官恭请神位奉安宝座鸿胪官引扈跸王公于两厢前引各官豫进至隆恩殿阶下两旁北上东西面序立礼部堂官奏请行礼皇帝出大次前引大臣十人前导后扈大臣二人随从赞引官恭导皇帝入隆恩门左门陞正面左阶入隆恩殿左门东立西向鸿胪官引王等于阶上两旁东西面序立内府官献茶毕赞引官恭导皇帝至拜位前北向立鸿胪官引王公百官各就班位均东西上北面序立典仪官赞执事官各共迺职赞引官赞就位皇帝就拜位司香官奉香合进赞引官恭导皇帝诣香几前立司香官跪进香奏跪皇帝跪奏上香皇帝受香合拱举授司香官兴三上香奏复位皇帝复位奏跪拜兴皇帝行三跪九拜礼王公百官均随行礼奠帛爵行初献礼司帛官奉篚司爵官以次奉爵进司帛官跪奠于帛案三叩司爵官以次立献爵奠正中皆退司祝至祝案前跪三叩奉祝版跪案左皇帝跪羣臣皆跪司祝读祝毕奉祝版诣神位前跪安于案三叩退皇帝率羣臣行三拜礼行亚献礼司爵官以次献爵奠于左仪如初献行终献礼司爵官以次献爵奠于右仪如亚献皇帝率羣臣行三跪九拜礼司祝司帛官各进至案前一跪三叩奉祝在前次帛恭送燎所皇帝转立拜位旁西向候祝帛过复位祝帛燎半奏礼成恭导皇帝由隆恩殿左门出降东阶进陵寝门左门至明楼前西向举哀鸿胪官引王公百官于陵寝门外东西面序立随行礼举哀毕恭导皇帝由隆恩门左门出至两厢南乘舆还行宫王公百官以次退皇陵内府奉祀官恭奉神位还御寝室如因庆典躬行大飨礼皇帝御礼服陪祀王公百官咸朝服行礼如仪礼成仍由左阶降不诣明楼前遣官行礼赞引执事官均用各陵奉祀礼部赞礼郎读祝官承祭官及陪祀执事各官咸朝服是日奉祀官备陈俎豆毕进祝版内监启寝室神龛内府官恭请神位奉安宝座赞礼郎豫引陪祀官先进至阶下赞引赞礼郎二人引承祭官由隆恩门右门入升正面右阶于西旁东面立献茶毕引至正中北面行礼上香复位由隆恩殿右门出入读祝时司祝进至祝案奉祝版由中门循右闑出于西旁跪读毕仍循右闑进诣神位前跪安于案祝帛恭送燎所时引承祭官避立西旁东面余仪同礼成仍由隆恩门右门引出陪祀官以次退各易素服竢彻馔阖门赞礼郎引承祭官于隆恩门外左阶上西面各官于阶下举哀毕皆退冬日至暨庆典不举哀孝贤皇后陵寝祭日于未启寝室前各执事官陈设俎豆牲牢毕皆退出司祝官奉祝版至中门内监接进安设祝案行三叩礼司祝于门外左旁随行礼迺启龛门祭时尚茶献茶内监于中门接奉奠献遣官就拜位司香内监奉香合进赞引官引遣官至右门止遣官自入右门赞引官由门外趋至中门左右赞上香复位仍由右门引出奠帛献爵均以内监将事初献后奉祝内监就祝案司祝进至中门外右旁各行三叩礼内监奉祝至中门内东面跪授司祝司祝跪受读毕仍授内监内监跪安于帛篚各三叩如前祝帛送燎内监二人就帛案司祝司帛于中门外两旁各行一跪三叩礼内监奉祝帛授司祝司帛恭送燎所礼成恭奉神位还御寝室阖门各执事官进殿彻馔余如前仪凡每年清明上土之礼前一日皇陵工部官每陵进设挂纸钱宝花一座各设于隆恩殿内东旁于附近处取黄土各一担如恭遇躬行上土礼于祭前二刻礼部太常寺堂官二人恭导内大臣二人后扈王公大臣二人随进一人荷土皇帝素服进至明楼方城下亲荷土王公大臣二人前后翼衞礼部太常官前导由明楼东磴道陞方城至东石䦨王公大臣以二筐土幷为一筐跪进衆皆止皇帝奉筐陞跪奠土于宝顶降授筐王公大臣跪受礼部太常官恭导由原路出至隆恩门外入大次竢奉请神位毕行大飨礼如仪遣官上土素服奉祀礼部赞礼郎二人前引一人荷土随进至方城下遣官荷土由明楼西磴道升方城至西石䦨以二筐土幷为一筐奉筐升跪奠土于宝顶退引出更朝服行礼如仪凡祭告之礼帝后同案各陈果实十二盘羊一酒三爵内监启神龛帷幔守陵王公大臣总管分诣将事奉祀礼部赞礼郎唱赞读祝奠帛献爵行礼万寿圣节不用羊余仪同凡朔望致祭之礼陈羊酒果实内监启神龛帷幔守陵王公大臣及内府掌关防官将事奉祀礼部赞礼郎导引惟十月朔赞礼余朔望日不赞皇贵妃园寝妃园寝朔望内府官上香行礼凡皇子谒陵之礼皇子至下马石牌下马皇陵奉祀礼部赞礼郎导引由左阶升至隆恩门阶上虚中位于左旁行礼毕立门东西向举哀如入门礼部官引至隆恩门右门止内府奉祀官接引至陵寝门外右旁行礼西立东向举哀祭日由右门进于隆恩殿阶上正中行礼遣官奉祀礼部赞礼郎引王公于隆恩门外阶上虚中位按翼行礼祭日由右门进于阶上正中行礼各妃园寝皇太子园寝祭日承祭官均由东路行由左门出入于阶上正中行礼王公有生母在妃园寝内者行礼毕内府官引由左右门进园寝门左右门至墓前月台上设奠几内府官进爵祭酒举哀行礼如仪凡公主皇子福晋谒陵之礼是日启陵寝门公主福晋至下舆处下舆本陵女官二人导引由神道西进隆恩门右门至陵寝门外虚中位于右旁行六肃三跪三叩礼退立门西东向举哀毕女官仍由原路引出至妃园寝于琉璃花门外行四肃二跪二叩礼毕女官引进至墓前月台上设奠几女官进爵祭酒举哀行礼如仪凡出使官员谒陵之礼亲王以下三品以上官奉使盛京者于福陵昭陵门外行三跪九叩礼遇祭飨日二品以上官入门内随守陵官分班陪祀归时行礼亦如之奉使石门经过者王贝勒于昭西陵隆恩门外阶上虚中位按翼行三跪九叩礼行礼时启门贝子以下三品官以上行礼均不启门贝子公于阶上䝉古王公暨三品以下官于阶下行礼毕引至大红门外正中及左右门外遥望孝陵孝东陵景陵孝贤皇后陵寝各行三跪九叩礼均由皇陵奉祀礼部赞礼郎导引归时不进谒由易州经过者谒泰陵王公于隆恩门外三品以上官于大红门外行礼仪同凡忌辰太祖髙皇帝八月十一日孝慈髙皇后九月二十七日太宗文皇帝八月初九日孝端文皇后四月十七日孝庄文皇后十二月二十五日世祖章皇帝正月初七日孝惠章皇后十二月初六日孝康章皇后二月十一日圣祖仁皇帝十一月十三日孝诚仁皇后五月初三日孝昭仁皇后二月二十六日孝懿仁皇后七月初十日孝恭仁皇后五月二十三日世宗宪皇帝八月二十三日孝敬宪皇后九月二十九日孝贤皇后三月十一日是日自大内以下文武有顶带官员以上皆素服不祭神不燕㑹不理刑名列圣列后忌辰遣官诣陵行礼仪同时飨皇帝亲诣奉先殿寿皇殿行礼陵寝祝文永陵清明祝文维干隆年嵗次月朔越日孝孙嗣皇帝谨遣昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰兹当新春万物茂育清明节届敬荐时馨尚飨孟秋望祝文曰兹当孟秋宜修时祭谨荐苾芬用申禋祀尚飨冬至祝文曰时当长至万类萌生节序迁流阳气来复仰瞻启运祈钖洪庥谨以牲醴庶品用申祭奠尚飨嵗暮祝文曰气序以周嵗将更始用修时祭敬荐馨香尚飨福陵清明祝文维干隆年嵗次月朔越曰孝孙嗣皇帝谨遣昭告于太祖承天广运圣徳神功肇纪立极仁孝睿武端毅钦安𢎞文定业髙皇帝孝慈昭宪敬顺仁徽懿徳庆显承天辅圣髙皇后曰兹当新春万物茂育清明节届敬荐时馨尚飨孟秋望祝文曰时当孟秋宜修时祭谨以牲帛醴齐庶品用申禋祀尚飨冬至祝文曰时当长至万类萌生节序迁流阳气来复仰瞻天柱祈钖洪庥谨以牲醴庶品用申祭奠尚飨嵗暮祝文曰气序以周嵗将更始用修时祭敬荐馨香尚飨忌辰祝文曰礼重孝飨遇时序而増伤时际讳辰望山陵而永慕兹因皇祖忌辰谨以牲醴庶品用申祭献尚飨曰礼重孝飨遇时序而増伤时际讳辰望山陵而永慕兹因皇祖妣孝慈髙皇后忌辰谨以牲醴庶品用申祭献尚飨昭陵清明祝文维干隆年嵗次月朔越日孝孙嗣皇帝谨遣昭告于太宗应天兴国𢎞徳彰武寛温仁圣睿孝敬敏昭定隆道显功文皇帝孝端正敬仁懿哲顺慈僖庄敏辅天协圣文皇后曰兹当新春万物茂育清明节届敬荐时馨尚飨孟秋望祝文曰兹当孟秋宜修时祭谨以牲帛醴齐庶品用申禋祀尚飨冬至祝文曰时当长至万类萌生节序迁流阳气来复仰瞻隆业祈钖洪庥谨以牲醴庶品用申祭奠尚飨嵗暮祝文曰气序以周嵗将更始用修时祭敬荐馨香尚飨忌辰祝文曰礼重孝飨遇时序而増伤时际讳辰望山陵而永慕兹因皇祖忌辰谨以牲醴庶品用申祭献尚飨曰礼隆孝飨遇时序而増伤时逢讳日望山陵而永慕兹因皇祖妣孝端文皇后忌辰谨以牲醴庶品用申祭献尚飨昭西陵清明祝文维干隆年嵗次月朔越日孝孙嗣皇帝谨遣昭告于孝庄仁宣诚宪恭懿至徳纯徽翊天启圣文皇后曰时届新春万物滋茂维此清明用申禋祀伏惟尚飨孟秋望祝文曰兹以新秋因时致祭谨以牲帛醴齐庶品敬献伏惟尚飨冬至祝文曰时维长至万物含生运应阳初瞻望山陵祈求笃祜䖍备牲醴庶品用申禋祀伏惟尚飨嵗暮祝文曰时维嵗暮节届履端因时致祭伏惟尚飨忌辰祝文曰礼重孝飨遇时序而増伤时逢讳日望山陵而永慕兹因皇祖妣孝庄文皇后忌辰谨以牲醴庶品用申祭奠尚飨孝陵清明祝文维干隆年嵗次月朔越日孝孙嗣皇帝谨遣昭告于世祖体天隆运定统建极英睿钦文显武大徳𢎞功至仁纯孝章皇帝孝康慈和庄懿恭惠温穆端靖崇天育圣章皇后孝献庄和至徳宣仁温惠端敬皇后曰时届新春万物滋茂维此清明用申祭奠伏惟尚飨孟秋望祝文曰兹以孟秋因时致祭谨以牲帛醴齐庶品敬献伏惟尚飨冬至祝文曰时维长至万类含生运应阳初瞻望山陵祈求笃祜䖍备牲酒庶品用申祭奠伏惟尚飨嵗暮祝文曰时维嵗暮节届履端䖍备庶品因时致祭伏惟尚飨忌辰祝文曰礼重孝飨遇时序而増伤时逢讳日望山陵而永慕兹因皇祖忌辰谨以牲醴庶品用申祭奠尚飨曰礼重孝飨遇时序而増伤时逢讳日望山陵而永慕兹因皇祖妣孝康章皇后忌辰谨以牲醴庶品用申祭献尚飨孝东陵清明祝文维干隆年嵗次月朔越日孝孙嗣皇帝谨遣昭告于孝惠仁宪端懿慈淑恭安纯徳顺天翼圣章皇后曰清明届节万类用昌敬荐馨香聿申祭享伏惟尚飨孟秋望祝文曰兹届孟秋时修禋祀谨以牲帛醴齐庶品敬献伏惟尚飨冬至祝文曰时维长至一阳复始玉律迎和遥望山陵永惟瞻慕䖍备牲酒庶品用申祭奠伏惟尚飨嵗暮祝文曰时维嵗暮节届履端䖍备庶品因时致祭伏惟尚飨忌辰祝文曰礼重孝飨抚时序而増伤时际讳辰望山陵而永慕兹因皇祖妣孝惠章皇后忌辰谨以牲醴庶品用申祭献尚飨景陵清明祝文维干隆年嵗次月朔越日孝孙嗣皇帝谨遣昭告于圣祖合天𢎞运文武睿哲恭俭寛裕孝敬诚信中和功徳大成仁皇帝孝诚恭肃正惠安和淑懿俪天襄圣仁皇后孝昭静淑明惠正和安裕钦天顺圣仁皇后孝懿温诚端仁宪穆和恪奉天佐圣仁皇后孝恭宣惠温肃定裕慈纯赞天承圣仁皇后曰清明节届物候频迁䖍备庶品因时致祭伏惟尚飨孟秋望祝文曰节届中元秋气始肃用修时祭特荐维馨伏惟昭格尚飨冬至祝文曰节届阳初日逢南至永懐怙恃莫逮瞻依遥望山陵肃陈俎豆伏惟昭格鉴此馨香尚飨嵗暮祝文曰时维嵗暮节届履端䖍备庶品因时致祭伏惟尚飨忌辰祝文曰礼隆孝飨遇时序而増伤时际讳辰望山陵而永慕兹因皇祖忌辰谨以牲醴庶品用申祭献尚飨曰礼隆孝飨抚时序而増伤时际讳辰望山陵而永慕兹因皇祖妣孝诚仁皇后忌辰谨以牲醴庶品用申祭献尚飨孝昭仁皇后忌辰孝懿仁皇后忌辰孝恭仁皇后忌辰祝文同泰陵清明祝文维干隆年嵗次月朔越日孝子嗣皇帝谨遣昭告于皇考世宗敬天昌运建中表正文武英明寛仁信毅大孝至诚宪皇帝皇妣孝敬恭和懿顺昭惠佐天翊圣宪皇后曰节届清明感深春露䖍修时祭肃荐维馨伏惟尚飨孟秋望祝文曰玉露初零金风应候中元节届肃荐馨香伏惟尚飨冬至祝文曰葭琯初调日当长至永懐顾复莫报恩勤瞻望山陵䖍陈牲醴伏祈昭鉴俯赐格歆尚飨嵗暮祝文曰节近履端因时饯嵗敬陈柏酒鉴此苾芬伏惟尚飨忌辰祝文曰钦惟皇考世宗宪皇帝徳合干坤道光日月聪明睿智十三年普被照临文武圣神千百国咸归广运综宪承之谟烈佑启诒庥仰陟降之神明音容如在恭逢讳日怆念终天陈筵几以伸忱抚嵗时而増感泽余寰海方深遗慕于山陵露湛松楸弥切追思于风木伏祈昭格俯鉴苾芬尚飨曰深秋届候讳日惊心怆霜气之寒凝痛慈颜之永隔春晖莫报孺慕无穷瞻企山陵肃陈奠醊伏祈昭鉴俯赐格歆尚飨孝贤皇后陵寝清明祝文维干隆年嵗次月朔越日皇帝遣致祭于孝贤皇后之灵曰懿则垂芳清明届序肆陈瑶斚用迓云軿尚飨孟秋望祝文曰坤教常昭中元应候苾芬式荐灵爽斯凭尚飨冬至祝文曰时逢长至睠念坤仪爰荐馨香庶期来格尚飨嵗暮祝文曰嵗月其除坤贞永着用修嘉荐惟冀居歆尚飨忌辰祝文曰融风应候讳日萦懐睇淑序之频迁怆徽音之长逝追维懿徳䥴琬琰以难穷睠企仪型閲嵗时而弥永抚三春而増感览百世以含悽荐此苾芬灵其歆格尚飨景陵皇贵妃园寝清明祝文维干隆年嵗次月朔越日皇帝遣致祭于悫惠皇贵妃之灵曰禁烟节届雨露既濡用荐苾芬庶几歆格尚飨孟秋望祝文曰序届初秋白露既肃爰将祀事庶克歆承尚飨冬至祭文曰序届仲冬一阳来复用修时祀庶达馨香尚飨嵗暮祭文曰嵗周星纪腊谢春回爰展祀仪载歆载格尚飨景陵妃园寝清明祝文维干隆年嵗次月朔越日皇帝遣致祭于温僖贵妃慧妃惠妃宜妃荣妃平妃良妃宣妃成妃顺懿密妃纯裕勤妃定妃之灵曰阳和应候节届清明爰荐苾芬庶其来格尚飨孟秋望祝文曰序属中元秋露始降感时展祭用达馨香尚飨冬至祭文曰一阳始升节届长至聿申时祀庶克歆承尚飨嵗暮祝文曰时当饯腊节序将新芬苾载陈庶几歆格尚飨泰陵妃园寝清明祝文维干隆年嵗次月朔越日皇帝遣致祭于齐妃宁妃之灵曰阳和应候序属清明式荐苾芬庶其来格尚飨孟秋望祝文曰秋露既零中元节届感时陈祭来格来歆尚飨冬至祝文曰律转初阳候逢长至聿修时祀用达馨香尚飨嵗暮祝文曰节逢除嵗淑气方回酒醴式陈用申时祭尚飨端慧皇太子园寝清明祝文维干隆年嵗次月朔越日皇帝遣谕祭于端慧皇太子之灵曰榆火方新物候初易荐以馨香尚其来格孟秋望祝文曰秋气始肃节届中元抚时以祀用克歆承冬至祝文曰律回舜琯气以昇新芬苾载陈尚其歆飨嵗暮祝文曰嵗聿云莫斗杓回春修我时祀以荐维馨钦定大清㑹典卷四十二钦定大清会典卷四十三钦定四库全书钦定大清㑹典卷四十三礼部祠祭清吏司大祀四凡祭社稷之礼崇建社稷坛于端门之右为坛二成上敷五色土如其方色嵗春祈秋报皆以仲月上戊日祭太社太稷之神以后土句龙氏后稷氏配太社位右太稷位左均北向后土句龙氏东位西向后稷氏西位东向太社太稷各方珪一帛一牛一羊一豕一登一铏二簠簋各二笾豆各十有二尊一玉爵一陶爵二鑪一镫二后土句龙氏后稷氏各帛一牛一羊一豕一登一铏二簠簋各二笾豆各十有二尊一陶爵三鑪一镫二先祭一日乐部设中和韶乐于坛下分左右悬祭日銮仪卫陈法驾卤簿于午门外陈金辇于太和门阶下日出前四刻太常卿诣干清门告时皇帝御祭服乗礼舆出宫内大臣侍卫前引后扈如常仪至太和门阶下降舆乘辇驾发警跸午门鸣钟法驾卤簿前导不陪祀王以下各官咸朝服跪送导迎鼔吹设而不作皇帝由阙右门至坛北门外神路右降辇賛引太常卿二人恭导入坛北门右门诣㦸门幄次礼部尚书率太常官恭请神位安奉毕太常卿奏请行礼皇帝出幄次盥洗賛引官恭导皇帝至内壝北门外拜位前南向立鸿胪官引陪祀王公至拜殿南百官至拜殿东西隅各就位序立典仪官賛乐舞生登歌执事官各共迺职武舞八佾进賛引官奏就位皇帝就拜位立迺瘗毛血迎神司香官二人奉香盘升坛司乐官賛举迎神乐奏登平之章賛引官奏陞坛恭导皇帝进内壝北门陞坛诣太社位前司香官跪进香賛引官奏跪皇帝跪奏上香皇帝上柱香次三上瓣香兴次诣太稷位前上香仪同奏复位皇帝复位司香官二人以次升坛诣东西配位前上香毕退賛引官奏跪拜兴皇帝行三跪九拜礼王公百官均随行礼奠玉帛行初献礼司玉帛官奉篚司爵官奉爵各升坛诣太社太稷位前奏茂平之章舞干戚之舞司玊帛官跪奠玊帛三叩司爵官跪献爵奠正中配位前奠帛献爵仪同皆退司祝至祝案前跪三叩奉祝版兴升坛稍西跪乐暂止皇帝跪羣臣皆跪司祝读祝毕诣太社位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏育平之章舞羽籥之舞司爵官诣神位前跪献爵奠于左仪如初献行终献礼奏敦平之章司爵官跪献爵奠于右仪如亚献乐止文徳之舞退太常官賛赐福胙光禄卿二人自坛下西案奉福胙升坛进至神位前拱举降阶出内壝北门立皇帝拜位之右侍卫二人进立于左皇帝跪左右执事官皆跪右官进福酒皇帝受爵拱举授左官进胙受胙亦如之三拜兴率羣臣行三跪九拜礼彻馔奏博平之章有司奉方珪退送神奏乐平之章皇帝率羣臣行三跪九拜礼有司奉祝次帛次馔次香恭送瘗所皇帝转立拜位旁西向候祝帛过复位迺望瘗奏征平之章恭导皇帝诣望瘗位望瘗奏礼成恭导皇帝由㦸门出礼部尚书率太常官恭请神位还御皇帝至坛北门外神路右陞礼舆法驾卤簿前导导迎乐作奏祐平之章皇帝回銮王公从各官以次退不陪祀王公百官朝服于午门外跪迎午门鸣钟王公随驾入至内金水桥恭候皇帝还宫各退因事祗告遣官将事太常卿率所属恭请太社太稷神位奉安坛上陈帛二尊爵鑪镫如常祭荐脯醢果实太常賛礼郎二人引遣官入社稷街门由坛南门入循内壝西行至内壝北门外拜位行礼余仪均与常祭同嵗孟夏常雩后不雨既祈神祇太嵗如未应越七日迺祈于太社太稷并设配位荐玉遣官素服将事作乐行礼乐章迎神奏延丰奠玊帛初献奏介丰亚献奏滋丰终献奏霈丰彻馔奏绥丰送神奏贻丰望瘗奏溥丰文武官应陪祭者咸与祈祷其仪物与因事祗告同得雨报祭与常祭同水潦祈晴冬旱祈雪礼亦如之直省府州县各择爽垲之地建社稷坛均北向嵗以春秋仲月上戊日为民祈报会城则总督若廵抚主之道官分治各府者于所治主其祭其余府州县皆正官将事以各学教官紏仪生员充礼生会城以丞倅府州县以掾史执事社稷位前各帛一铏二簠二簋二笾四豆四爵三共羊一豕一尊一祭日鸡初鸣承祭官以下咸朝服齐集黎明賛引礼生二人引承祭官诣盥洗所盥洗通賛礼生賛执事者各司其事賛引礼生賛就位引承祭官至阶前拜位立引班礼生二人分引陪祭官文东武西各就拜位序立迺迎神賛引賛升坛引承祭官升坛诣香案前司香跪奉香賛引賛上香承祭官三上香賛复位引承祭官降复位賛跪叩兴承祭官行三跪九叩礼陪祭各官皆随行礼奠帛初献爵司帛奉篚进跪奠篚司爵奉爵进献爵奠正中皆退司祝礼生至祝案前跪承祭官暨陪祭各官皆跪司祝读祝毕诣神位前跪安于案叩如初退承祭官暨陪祭各官行三叩礼亚献爵奠于左终献爵奠于右均仪如初献迺彻馔送神承祭官行三跪九叩礼陪祭各官皆随行礼司祝奉祝司帛奉帛恭送瘗所承祭官转立拜位西旁东面候祝帛过复位引至望瘗位望瘗賛引告礼成引退衆皆退钦定大清会典卷四十三钦定大清会典卷四十四钦定四库全书钦定大清会典卷四十四礼部祠祭清吏司中祀一凡朝日之礼兆阳位于东郊其制一成嵗以春分迎日出祀大明甲丙戊庚壬年皇帝亲朝日奉大明位西向赤璧一帛一牛一羊一豕一登一铏二簠簋各二笾豆各十尊一爵三琖三十鑪一镫二先祀一日乐部设中和韶乐于坛下分左右悬祀日銮仪衞陈法驾卤簿于午门外日出前八刻太常卿诣干清门告时皇帝御礼服乘礼舆出宫前引后扈如常仪驾发警跸午门鸣钟法驾卤簿前导不陪祀王公百官咸朝服跪送导迎鼔吹设而不作銮仪衞校鸣坛内钟皇帝至坛北门外降舆賛引太常卿二人恭导皇帝由坛北门中门入诣具服殿更祭服礼部尚书率太常官恭请神位安奉坛上毕太常卿奏请行礼皇帝出具服殿盥洗賛引太常卿恭导皇帝入内壝左门由中阶陞坛至黄幄次拜位前东向立鸿胪官引陪祀王公入内壝门位阶下百官位内壝门外左右序立均东面典仪官賛乐舞生登歌执事官各共迺职武舞八佾进賛引官奏就位皇帝就拜位立迺迎神司香官奉香盘进司乐官賛举迎神乐奏寅曦之章賛引官奏就上香位恭导皇帝诣香案前司香官跪进香賛引官奏跪皇帝跪奏上香皇帝上柱香次三上瓣香兴奏复位皇帝复位奏跪拜兴皇帝行三跪九拜礼王公百官均随行礼迺奠玊帛司玉帛官奉篚进奏朝曦之章司玊帛官跪奠玊帛三叩退行初献礼司爵官奉爵进奏清曦之章舞干戚之舞司爵官立献爵奠正中司祝至祝案前跪三叩奉祝版跪案左乐暂止皇帝跪羣臣皆跪司祝读祝毕诣神位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏咸曦之章舞羽籥之舞司爵官献爵奠于左仪如初献行终献礼奏纯曦之章司爵官献爵奠于右仪如亚献乐止文徳之舞退太常官賛答福胙光禄卿二人就南案奉福胙至神位前拱举降立于皇帝拜位之右侍衞二人进立于左皇帝跪左右执事官皆跪右官进福酒皇帝受爵拱举授左官进胙受胙亦如之三拜兴率羣臣行二跪六拜礼彻馔奏延曦之章有司诣神位前奉赤璧退送神奏归曦之章皇帝率羣臣行三跪九拜礼有司奉祝次帛次馔次香恭送燎所皇帝转立拜位旁北向候祝帛过复位乐作祝帛燎半奏礼成恭导皇帝出内壝左门入具服殿更衣礼部尚书率太常官恭请神位还御皇帝出至坛北门外陞舆法驾卤簿前导导迎乐作奏祐平之章皇帝回銮王公从各官以次退不陪祀王公百官于午门外跪迎午门鸣钟王公随驾入至内金水桥恭候皇帝还宫各退遣官行礼由北门左门入内壝门右门行礼于坛下上香升坛升降均由右阶賛引以太常賛礼郎祝帛送燎位避立右旁王公不陪祀百官陪祀如仪凡夕月之礼兆隂位于西郊其制一成嵗以秋分迎月出祀夜明以北斗五星二十八宿周天星辰配丑辰未戍年皇帝亲夕月奉夜明位东向配位南向均设玉色幄夜明位白璧一帛一牛一羊一豕一豋一铏二簠簋各二笾豆各十尊一爵三琖三十鑪一镫二配位帛十有一牛一羊一豕一豋一铏二簠簋各二笾豆各十尊一爵三琖三十鑪一镫二祀日乐部豫设中和韶乐于坛下分左右悬銮仪衞陈法驾卤簿于午门外日入前四刻太常卿诣干清门告时皇帝御礼服乘礼舆出宫前引后扈如常仪驾发警跸午门鸣钟法驾卤簿前导不陪祀王公百官咸朝服跪送导迎鼔吹设而不作銮仪衞校鸣坛内钟皇帝至坛北门外降舆賛引太常卿二人恭导皇帝由坛北门中门入诣具服殿更祭服礼部尚书率太常官恭请神位安奉坛上毕太常卿奏请行礼皇帝出具服殿盥洗賛引太常卿恭导皇帝入内壝左门由中阶陞坛至黄幄次拜位前西向立太常賛礼郎引分献官入内壝右门至阶前甬道北立鸿胪官引陪祀王公入内壝门位阶下百官位内壝门外左右序立均西面典仪官賛乐舞生登歌执事官各共迺职武舞八佾进賛引官奏就位皇帝就拜位立迺迎神司香官各奉香盘进司乐官賛举迎神乐奏迎光之章賛引官奏就上香位恭导皇帝诣正位香案前司香官跪进香賛引官奏跪皇帝跪奏上香皇帝上柱香次三上瓣香兴奏复位皇帝复位太常賛礼郎引分献官由北阶升坛诣配位前上香毕降阶退立原位奏跪拜兴皇帝行二跪六拜礼分献官王公百官均随行礼奠帛行初献礼司玊帛官各奉篚司爵官各奉爵进奏升光之章舞干戚之舞司玊帛官各奠玊帛行三叩礼司爵官各献爵奠正中退司祝至祝案前跪三叩奉祝版跪案左乐暂止皇帝跪羣臣皆跪司祝读祝毕诣正位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏瑶光之章舞羽籥之舞司爵官献爵奠于左仪如初献行终献礼奏瑞光之章司爵官献爵奠于右仪如亚献配位献爵仪均同乐止文徳之舞退太常官賛答福胙光禄卿二人就北案奉福胙至正位前拱举降立于皇帝拜位之右侍衞二人进立于左皇帝跪左右执事官皆跪右官进福酒皇帝受爵拱举授左官进胙受胙亦如之三拜兴率羣臣行二跪六拜礼彻馔奏涵光之章有司诣正位前奉白璧退送神奏保光之章皇帝率羣臣行二跪六拜礼有司奉祝次帛次馔次香恭送燎所皇帝转立拜位旁南向候祝帛过复位乐作祝帛燎半奏礼成恭导皇帝出内壝左门入具服殿更衣礼部尚书率太常官恭请神位还御皇帝至坛北门外陞舆法驾卤簿前导导迎乐作奏祐平之章皇帝回銮王公从各官以次退不陪祀王公百官于午门外跪迎午门鸣钟王公随驾入至内金水桥恭候皇帝还宫各退遣官行礼由坛北门左门入内壝门右门上香时升降由右阶分献官位在遣官后之左升降由左阶行二跪六叩礼余仪与朝日遣官同钦定大清会典卷四十四钦定大清会典上论康熙六十年四月初六日奉㫖朕披览史册于前代帝王每加留意书生辈但知讥评往事前代帝王虽无过失亦必刻意指摘论列短长无一人为帝王公言者朕见厯代帝王庙每朝崇祀不过一二主或庙享其子而不及其父或配食其臣而不及其君皆因书生议论而定甚未允当况前代帝王曽为天下主后世之人俱分属臣子而可轻肆议论定其崇祀与不崇祀乎今宋明诸儒人尚以其宜附孔庙奏请甚多至古帝王宜入庙崇祀从未有人奏请前代帝王皆无后裔后之君天下者继其统绪即当崇其祀典朕君临宇内不得不为前人言也朕意以为凡曽在位除无道被弑亡国之主此外尽应入庙即一二年者亦宜入庙崇祀尔等将朕此㫖写出㑹同从容详议具奏钦此康熙六十一年四月初三日奉㫖这所议应崇祀之处皆是但其中尚有应详细斟酌者明代甚近朕少时尝问有明遗旧宦官愍帝无甚过失皆由万厯泰昌天启时衰微及至愍帝虽励精图治终不能补救也国之灭亡皆伊祖所壊于愍帝何涉稗官野史所载岂足为凭愍帝不可与亡国者一例同论而万厯㤗昌天启实不应入崇祀之列至从前所配享之功臣大概皆开国元勲居多如明之徐达不过一草莽武夫刘基系元之进士皆遭遇成功遂以元勲配享耳其有治安之世辅佐太平有功君国者反不得与配享之列是皆未为允当大学士㑹同九卿詹事科道将此等处详悉从容确议具奏钦此干隆四十九年七月初二日奉上谕朕因览四库全书内大清通礼一书所列庙祀厯代帝王位号乃依旧㑹典所定有所弗惬于心敬忆皇祖实録有勅议増祀之谕令查取礼部原议红本则系康熙六十一年十一月内具题尔时诸臣不能仰体圣懐详细讨论未免因陋就简我皇祖谕㫖以凡帝王曽在位者除无道被弑亡国之主此外尽应入庙即一二年者亦应崇祀煌煌圣训至大至公上自羲轩下至胜国其间圣作明述之君守文继体之主无不馨香妥侑不特书生臆论无能仰喻髙深即厯代以来升歆议礼未有正大光明若此者也乃㑹议疏内声明偏安亡弑不入祀典而仍入辽金二朝不入东西晋元魏前后五代未免意有偏向视若仰承圣意而实显与圣谕相背朕意若谓南北朝偏安不入正统则辽金得国亦未奄有中原何以一登一黜适足启后人之訾议即因东西晋前后五朝有因簒得国摈而不列如操丕不得为正统之例殊不知三国时正统在昭烈故虽以陈夀三国志之尊魏抑蜀而卒不能夺万世之公评至司马氏簒窃以还南朝神器数易如宋武帝掘起丹徒手移晋祚自不能掩其簒夺之罪其他虽祖宗得国不正而子孙能继绪承休即为守文中主亦不可概从缺畧况自汉昭烈以至唐髙祖统一区夏时之相去三百余年其间英毅之辟节俭之主史不絶书又安可置而不论至于后五代如朱温以及郭威或起自冦窃或身为叛臣五十余年更易数姓中华统绪不絶如线然周世宗承借郭氏余业凭有疆域尚不失为令主此而概不列入则东西晋前后五代数百年间创守各主祀典缺如何以协千秋公论他若元魏雄据河北地广势强太武道武勤思政理讲学兴农亦可为偏安英主并当量入祀典以示表章朕前命馆臣録存杨维桢正统辨谕内详晰宣谕以维桢所辨正统在宋不在辽金之説为是所以存春秋纲目之义见人心天命之攸归且检閲孙承泽春明梦余録所载明代崇祀古帝王位号原未列辽金二朝今帝王庙崇祀辽金而不入东西晋前后五代似此互相入主出奴伊于何底是皆议礼诸臣有懐偏见明使后世臆説之徒谓本朝于厯代帝王未免区分南北意存轩轾甚失皇祖降谕之本意也至明之亡国由于神熹二宗纪纲隳而法度弛愍帝嗣统时国事已不可为虽十七年身厯勤苦不能补救倾危卒且身殉社稷未可与荒淫失国者一例而论是以皇祖睿裁将神熹二宗撤出而愍帝则特令庙祀褒贬予夺毫釐不爽实千古大公定论乃诸臣于定议时转复将汉之桓灵増入岂未思炎汉之亡亡于桓灵而不亡于献帝乎从前定议未将东汉全局详审论断转使昏闇之君滥叨庙食所议未为允协夫自古帝王统绪相传易代以后飨祀庙庭原以报功崇徳至于严簒窃之防戒守成之主或予或夺要必衷于至当而无所容心于其间方协彰瘅之义所有厯代帝王庙祀典着大学士九卿更行悉心详议具奏并着于定议后交四库馆恭録皇祖谕㫖并朕此㫖于通礼庙飨卷首以昭殷鉴厯朝垂示万年之至意钦此干隆四十九年七月二十八日奉上谕据大学士九卿等㑹议増祀两晋元魏前后五代各帝王一折并声请唐宪宗金哀宗应否一体増祀等语宪宗处唐中叶各镇节度凭陵跋扈僭叛不臣宪宗命将专征削平淮西厥功颇伟在有唐一代中尚属英主其末年被弑系祸变猝乘与荒乱失徳召变致衅者不同至金哀宗处衰弱之时国势已不可问推其致败之由实因熙宗海陵淫虐阶厉哀宗自缢殉国与明之愍帝事同一例自应一体増祀余俱着照所议行钦此卷四十五钦定四库全书钦定大清会典卷四十五礼部祠祭清吏司中祀二凡祭前代帝王之礼为庙于皇城之西殿曰景徳崇圣内设七室中一室奉太昊伏羲氏炎帝神农氏黄帝轩辕氏东一室奉少昊金天氏颛顼髙阳氏帝喾髙辛氏帝尧陶唐氏帝舜有虞氏西一室奉夏王禹启仲康少康杼槐芒泄不降扄厪孔甲臯发商王汤太甲沃丁太庚小甲雍己太戊仲丁外壬河亶甲祖乙祖辛沃甲祖丁南庚阳甲盘庚小辛小乙武丁祖庚祖甲廪辛庚丁太丁帝乙东二室奉周武王成王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王景王悼王敬王元王贞定王考王威烈王安王烈王显王慎靓王西二室奉汉高祖惠帝文帝景帝武帝昭帝宣帝元帝成帝哀帝光武帝明帝章帝和帝殇帝安帝顺帝冲帝昭烈帝晋元帝明帝成帝康帝穆帝哀帝简文帝宋文帝明帝孝武帝齐武帝陈文帝宣帝魏道武帝明元帝太武帝文成帝献文帝孝文帝宣武帝孝明帝东三室奉唐高祖太宗高宗睿宗元宗肃宗代宗徳宗顺宗宪宗穆宗文宗武宗宣宗懿宗僖宗后唐明宗后周世宗宋太祖太宗真宗仁宗英宗神宗哲宗高宗孝宗光宗宁宗理宗度宗端宗辽太祖太宗景宗圣宗兴宗道宗西三室奉金太祖太宗世宗章宗宣宗哀宗元太祖太宗定宗宪宗世祖成宗武宗仁宗㤗定帝文宗宁宗明太祖惠帝成祖仁宗宣宗英宗景宗宪宗孝宗武宗世宗穆宗愍帝位均南向凡异代同室者隔别之两庑各以其名臣配飨东庑风后仓颉夔伯夷伊尹傅説召公奭毕公高召穆公虎仲山甫张良曹参周勃魏相邓禹耿弇诸葛亮房元龄李靖宋璟郭子仪许逺李晟裴度曹彬李沆王曾富弼文彦博李纲韩世忠文天祥宗翰穆唿哩布唿宻徐逹常遇春杨士竒于谦刘大夏位均西向西庑力牧臯陶龙伯益仲虺周公旦太公望吕侯方叔尹吉甫萧何陈平刘章丙吉冯异马援赵云杜如晦狄仁杰姚崇张巡李泌陆贽耶律赫噜吕䝉正寇准范仲淹韩琦司马光赵鼎岳飞斡鲁宗望巴延托克托刘基李文忠杨荣李贤位均东向嵗以春秋仲月诹日遣官致祭皇帝特行崇典则亲诣行礼景徳崇圣殿中三皇各一案五帝共三案夏商周代设一案其余每室三案每位帛一每室牛一羊一豕一尊一每案登一铏二簠簋各二笾豆各十爵三鑪一镫二两庑各设十案每位帛一爵三每案铏二簠簋各二笾豆各四东西各羊二豕二尊二鑪四镫八先祭一日乐部设中和韶乐于殿外阶上分左右悬銮仪卫陈法驾卤簿于午门外日出前六刻太常卿诣干清门告时皇帝御祭服乘礼舆出宫前引后扈如常仪驾发警跸午门鸣钟法驾卤簿前导不陪祀王公百官咸朝服跪送导迎鼓吹设而不作銮仪卫校鸣庙内钟皇帝至庙由中门入至景徳门降舆賛引太常卿二人恭导皇帝入大次少憇太常卿奏请行礼皇帝出幄次盥洗賛引官恭导皇帝由景徳中门陞中阶入殿中门至拜位前北向立太常賛礼郎引分献官至阶下夹甬道立鸿胪官引陪祀王公位殿外阶上百官位阶下左右序立均北面典仪官賛乐舞生登歌执事官各共迺职武舞八佾进賛引官奏就位皇帝就拜位立迺迎神司香官各奉香盘进司乐官賛举迎神乐奏肇平之章賛引官奏就上香位恭导皇帝诣太昊伏羲氏香案前司香官跪进香賛引官奏上香皇帝立上柱香次三上瓣香毕以次诣炎帝神农氏黄帝轩辕氏香案前上香仪同各室司香官诣各香案前上香賛引官奏复位皇帝复位奏跪拜兴皇帝行二跪六拜礼王公百官皆随行礼奠帛行初献礼司帛官奉篚司爵官奉爵以次进奏兴平之章舞干戚之舞司帛司爵各诣神位前司帛官跪奠帛三叩司爵官立献爵奠正中两庑分献官上香执事生奠帛献爵如仪皆退司祝至祝案前跪三叩奉祝版跪案左乐暂止皇帝跪羣臣皆跪司祝读祝毕诣太昊伏羲氏位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏崇平之章舞羽籥之舞司爵官献爵奠于左仪如初献行终献礼奏恬平之章司爵官献爵奠于右仪如亚献两庑毕献仪如初乐止文徳之舞退太常官賛答福胙光禄卿二人自东案奉福胙进至太昊伏羲氏位前拱举降立于皇帝拜位之右侍卫二人进立于左皇帝跪左右执事官皆跪右官进福酒皇帝受爵拱举授左官进胙受胙亦如之三拜兴率羣臣行二跪六拜礼彻馔奏淳平之章彻馔毕送神奏匡平之章皇帝率羣臣行二跪六拜礼有司奉祝次帛次馔次香恭送燎所皇帝转立拜位旁西向候祝帛过复位乐作祝帛燎半奏礼成恭导皇帝由景徳中门出陞礼舆导迎乐作奏祐平之章皇帝回銮王公从百官以次退不陪祀王公百官于午门外跪迎午门鸣钟王公随驾入至内金水桥恭候皇帝还宫各退遣官王公由景徳门左门入于阶上大臣由左旁门入于阶下均行三跪九叩礼读祝王公引入殿内大臣引至阶上賛引以太常賛礼郎上香时賛就上香位引承祭官进殿诣三皇案前上香五帝以下均执事官上香升降自东阶出入由殿左门祝帛送燎所避立西旁东面不饮福受胙王公等不陪祭余均如仪皇帝巡狩方岳所至之地遣行在三品以上官致祭帝王陵寝在三十里以内者其功徳隆重之君间亲诣行礼至日昧爽行在銮仪卫陈骑驾卤簿于行宫门外扈从王公暨文武官应陪祭者均陪祭守土官文知府武副将以上亦如之咸采服日出前三刻行在太常卿诣行宫告时皇帝御龙袍衮服乗舆出行宫前引后扈如常仪不陪祭扈从官咸集行宫前跪送驾发警跸及祭所不陪祭守土官朝服跪迎庙中不设乐舞不饮福受胙余仪与京师庙祭礼同恭遇国家大庆举行典礼遣官赍祭文香帛祭伏羲氏陵于淮宁女娲氏于赵城神农氏于酃轩辕氏于中部少昊氏于曲阜高阳氏高辛氏于滑陶唐氏于濮有虞氏于宁逺夏王禹于㑹稽商王汤于荥河中宗于内黄高宗于西华周文王武王成王康王于咸阳汉高祖于泾阳文帝于咸宁宣帝于长安光武帝于孟津后魏孝文帝于富平唐高祖于三原太宗于醴泉宪宗于蒲城宣宗于泾阳后周世宗于郑宋太祖太宗真宗仁宗于巩辽太祖于广宁金太祖世宗于房山元太祖世祖于宛平明太祖于江宁宣宗孝宗世宗于昌平所在有司具帛一牛一羊一豕一豋一铏二簠簋各二笾豆各十尊一爵三遣官前祭期致斋二日将事行礼与遣官祭岳镇海渎仪同所在直省府州县嵗于春秋仲月诹日致祭以正官将事用羊一豕一余与遣官致祭同凡释奠于先师之礼为庙于城东北隅太学之东殿曰大成以四配十二哲侑飨殿中以先贤先儒从祀两庑先师孔子正位南向四配复圣颜子述圣子思子东位西向宗圣曾子亚圣孟子西位东向东序先贤闵子损冉子雍端木子赐仲子由卜子商有子若西序先贤冉子耕宰子予冉子求言子偃颛孙子师朱子熹位均东西向东庑先贤蘧瑗澹䑓灭明原宪南宫适商瞿漆雕开司马耕梁鳣冉孺伯虔冉季漆雕徒父漆雕哆公西赤任不齐公良孺公肩定鄡单罕父黑荣旂左人郢郑国原亢廉洁叔仲会公西舆如邽巽陈亢琴张歩叔乘秦非颜哙颜何县亶乐正克万章周敦頥程颢邵雍位西向西庑先贤林放宓不齐公冶长公晳哀髙柴樊须商泽巫马施颜辛曹䘏公孙龙秦商颜髙壌驷赤石作蜀公夏首后处奚容蒧颜祖句井疆秦祖县成公祖句兹燕伋乐欬狄黒孔忠公西蒧颜之仆施之常申枨左丘明秦冉牧皮公都子公孙丑张载程颐位东向东庑先儒公羊髙伏胜董仲舒后苍杜子春诸葛亮王通范仲淹欧阳修杨时罗从彦李侗吕祖谦蔡沈陈淳魏了翁王栢赵复许谦吴澄胡居仁王守仁罗钦顺西庑先儒谷梁赤髙堂生孔安国毛苌郑康成范寗韩愈胡瑗司马光尹焞胡安国张栻陆九渊黄干真徳秀何基陈澔金履祥许衡薛瑄陈献章蔡清陆陇其位均东西向庙后建祠曰崇圣中设肇圣王木金父左裕圣王祈父右诒圣王防叔左次昌圣王伯夏右次启圣王叔梁纥位皆南向祠内配飨先贤颜无繇孔鲤东位西向曾㸃孟孙氏西位东向两庑从祀先儒东庑周辅成程珦蔡元定西庑张廸朱松年位均东西向嵗以春秋仲月上丁遣官释奠皇帝特举崇典则亲诣行礼先师位前帛一牛一羊一豕一豋一铏二簠簋各二笾豆各十尊一爵三鑪一镫二四配各帛一羊一豕一铏二簠簋各二笾豆各八爵三鑪一镫二东西各尊一十二哲各帛一铏一簠簋各一笾豆各四爵三东西各羊一豕一尊一鑪一镫二两庑二位共一案每位爵一每案簠簋各一笾豆各四东西各羊三豕三尊三统设香案二每案帛一爵三鑪一镫二牲载于俎帛正位四配异篚十二哲东西共篚尊实酒疏布幂勺具崇圣祠正位前各帛一羊一豕一铏二簠簋各二笾豆各八爵三尊一鑪一镫二四配各帛一簠簋各一笾豆各四爵三东西各羊一豕一尊一鑪一镫二两庑东二案西一案均簠簋各一笾豆各四每位爵一东西各帛一羊一豕一尊一鑪一镫二俎篚幂勺具先祭一日乐部设中和韶乐于大成殿外阶上分左右悬至日五鼔銮仪衞陈法驾卤簿于午门外日出前六刻太常卿诣干清门告时皇帝御祭服乘礼舆出宫前引后扈如常仪驾发警跸午门鸣钟法驾卤簿前导不陪祀王公百官咸朝服跪送导迎鼓吹设而不作皇帝至庙门外降舆賛引太常卿二人恭导由中门入至更衣大次少憇太常卿奏请行礼皇帝出大次盥洗賛引官恭导皇帝入大成中门由中阶入殿中门至拜位前北向立太常賛礼郎引分献官至阶下夹甬道立鸿胪官引陪祀王公位殿外阶上百官位阶下左右序立均北面典仪官賛乐舞生登歌执事官各共迺职文舞六佾进賛引官奏就位皇帝就拜位立迺迎神司香官奉香盘进司乐官賛举迎神乐奏昭平之章赞引官奏就上香位恭导皇帝诣先师香案前立司香官跪进香賛引官奏上香皇帝立上柱香次三上瓣香奏复位皇帝复位奏跪拜兴皇帝行二跪六拜礼王公百官均随行礼奠帛行初献礼司帛官奉篚司爵官奉爵进奏宣平之章舞羽籥之舞司帛官诣先师位前跪献三叩司爵官诣先师位前立献奠正中皆退分献官各诣四配十二哲两庑先贤先儒位前上香奠献如仪司祝至祝案前跪三叩奉祝版跪案左乐暂止皇帝跪羣臣皆跪司祝读祝毕诣先师位前跪安于案三叩退乐作皇帝率羣臣行三拜礼兴行亚献礼奏秩平之章司爵官诣先师位前献爵奠于左仪如初献行终献礼奏叙平之章司爵官诣先师位前献爵奠于右仪如亚献分献官以次毕献均如初乐止文徳之舞退乃彻馔奏懿平之章彻馔毕送神奏徳平之章皇帝率羣臣行二跪六拜礼有司奉祝次帛次馔次香恭送燎所皇帝转立拜位旁西向候祝帛过复位乐作祝帛燎半奏礼成恭导皇帝由大成中门出先是皇帝入大成门大次时賛引太常賛礼郎二人引崇圣祠承祭官太常賛礼郎引分献官均于祠门外东面序立竢皇帝出大次賛引引承祭官入祠左门分献官随入承祭官盥洗毕引诣殿阶下正中分献官以次序立于后均北面典仪賛执事官各共廼职賛引官賛就位引承祭官就拜位立迺迎神司香奉香盘进賛引官賛就上香位引承祭官升东阶由殿左门入诣肇圣王香案前立司香跪奉香賛引官賛跪承祭官跪一叩賛上香承祭官上柱香次三上瓣香一叩兴以次诣裕圣王诒圣王昌圣王启圣王位前上香仪同賛复位引承祭官退至殿左门北面揖出复位分献官各诣四配位两庑从祀位前上香如仪皆复位賛引官賛跪叩兴承祭官行三跪九叩礼分献官均随行礼奠帛行初献礼执事生各奉篚执爵进承祭官入殿左门诣神位前跪一叩司帛跪奉篚承祭官受篚拱举奠于案司爵跪奉爵承祭官受爵拱举奠于正中一叩兴以次奠献毕司祝至祝案前三叩奉祝版跪案左承祭官诣读祝位跪司祝读祝毕诣正中神位前跪安于案三叩退承祭官行三叩礼毕仍由殿左门出复位分献官奠帛献爵各如仪皆复位次亚献奠爵于左次终献奠爵于右四配两庑毕献仪均与初献同彻馔送神承祭官及分献官均行三跪九叩礼执事生奉祝次帛次馔次香恭送燎所承祭官避立西旁东面竢祝帛过复位引诣望燎位望燎引承祭官退皇帝至庙门外陞舆法驾卤簿前导导迎乐作奏祐平之章皇帝回銮王公从各官以次退不陪祀王公百官于午门外跪迎午门鸣钟王公随驾入至内金水桥恭候皇帝还宫各退遣官王公由大成左门入于阶上大学士由左旁门入于阶下均行三跪九叩礼诣先师四配位前上香跪一叩上香毕复一叩兴奠帛献爵亦如之均退至殿门北面揖出两序两庑分献官上香奠献仪同承祭官饮福受胙送神毕引至望燎位望燎余仪与遣官祭帝王庙同皇帝临雍讲学行释奠礼上香奠帛爵一献乐三奏不读祝翰林詹事官七品以上曁国子监官均陪祭行取衍圣公率五经博士孔氏族五人颜曾等族各二人乘传赴京及官京师者咸与祭余仪与春秋丁祭同出师凯旋告成太学仪与春秋遣官行礼同特举幸鲁盛典释奠于阙里届日昧爽守土大吏率属清跸除道行在銮仪衞陈骑驾卤簿于行宫门外分献官扈从王公文官郎中武官叅领以上守土文官知府武官副将以上衍圣公暨十三氏五经博士皆与祭咸采服日出前三刻太常卿诣行宫告时皇帝御龙袍衮服乘舆出行宫前引后扈如常仪不陪祭扈从官序立行宫前跪送衍圣公率十三氏五经博士及不陪祭之守土官序立庙门前跪迎鸿胪官引陪祭王公序立于奎文阁前各官东由金声门入西由玊振门入序立于庙廷左右驾至奎文阁前降舆賛引太常卿恭导皇帝诣大成殿正中拜位王公由东西阶升位杏坛上分献官暨百官位杏坛下均东西上北面序立迺行释奠礼仪与春秋丁祭礼同崇圣祠遣官同时致祭并如太学之礼遇国家大庆遣官诣阙里致祭与遣官祭帝王陵寝礼同月朔国子监祭酒率师生行释菜礼祭酒献先师四配所属官分献两序两庑崇圣祠司业主献所属官分献亦如之皆笾二豆一爵三献升由东阶降自西阶就拜位行三跪九叩礼望日司业行礼仪同直省府州县嵗以春秋仲月上丁祭先师于頖宫会城以督抚学政将事司道府县分献学政廵试属郡及道官之分驻各府者即于其地将事以府州县分献余以正官将事佐贰分献监礼以师儒賛引执事以生员中和韶乐羽籥之舞及牲豋铏簠簋笾豆尊爵之数将事之仪均如太学丁祭礼直省府州县附庙左右各建忠孝节孝名宦乡贤四祠嵗春秋释奠礼毕教谕一人公服诣祠致祭各帛一羊一豕一笾四豆四尊一爵三读祝望燎承祭官行三叩礼如仪凡释奠传心殿之礼为殿于禁城内文华殿之东每嵗春秋仲月皇帝御经筵先遣官祗告传心殿皇师伏羲氏皇师神农氏皇师轩辕氏帝师陶唐氏帝师有虞氏王师夏禹王王师商汤王王师周文王王师周武王均正位南向先圣周公东位西向先师孔子西位东向皇师帝师王师位各一案每案帛一铏一笾二豆二爵三鑪一镫二尊共一篚共一先圣先师位各一案每案帛一铏一笾二爵三尊一篚一鑪一镫二帛爵均豫设恭遇皇帝亲诣行礼日出前三刻太常卿诣干清门奏请行礼皇帝御衮服乘舆出宫前引后扈如常仪皇帝入文华门降舆賛引太常卿二人自殿垣西门恭导由景行门入传心殿中门就拜位前北向立典仪官赞执事官各共迺职賛引官奏就位皇帝就拜位立司香官各奉香盘进賛引官恭导皇帝诣皇师伏羲氏位前司香官跪进香賛引官奏上香皇帝立上柱香次三上瓣香以次诣各神位前上香毕复位賛引官奏跪拜兴皇帝行二跪六拜礼司祝至祝案前跪三叩奉祝版跪案左賛引官奏跪皇帝跪賛读祝司祝读祝毕诣皇师位前跪安于案三叩退皇帝行二跪六拜礼典仪官賛奉祝帛诣燎位有司奉祝次帛次香恭送燎所皇帝转立拜位旁西向候祝帛过复位祝帛燎半奏礼成恭导皇帝出景行门诣文华殿御经筵礼成陞舆还宫遣官祗告由殿垣东门入循景行门东夹道诣传心殿堦下正中行三跪九叩礼祝帛送燎所避立西旁东面余如仪每月朔望太常寺堂官一人诣传心殿陈酒果上香行礼钦定大清会典卷四十五钦定大清会典卷四十六钦定四库全书钦定大清会典卷四十六礼部祠祭清吏司中祀三凡飨先农之礼为坛一成于正阳门外耤田之西嵗以仲春吉亥皇帝躬耕帝耤于南郊迺亲飨先农之神以祈先啬先农神位南向设黄幄帛一牛一羊一豕一登一铏二簠簋各二笾豆各十尊一爵三琖三十鑪一镫二豫日乐部设中和韶乐于坛下分左右悬祭日銮仪衞陈法驾卤簿于午门外辰时三刻太常卿诣干清门告时皇帝御祭服乗礼舆出宫前引后扈如常仪驾发警跸午门鸣钟法驾卤簿前导不陪祀王公百官咸朝服跪送导迎鼓吹设而不作礼部尚书率太常官恭请神位安奉黄幄毕赞引太常卿二人恭导皇帝入坛东门内降舆盥洗由午阶陞坛至黄幄次拜位前北向立鸿胪官引陪祀王公百官于坛下左右序立均北面典仪官赞乐舞生登歌执事官各共迺职武舞八佾进赞引官奏就位皇帝就拜位立迺瘗毛血迎神司香官奉香盘进司乐官赞举迎神乐奏永丰之章赞引官奏就上香位恭导皇帝诣香案前立司香官跪进香赞引官奏上香皇帝立上柱香次三上瓣香奏复位皇帝复位奏跪拜兴皇帝行三跪九拜礼王公百官均随行礼奠帛爵行初献礼司帛官奉篚司爵官奉爵诣神位前奏时丰之章舞干戚之舞司帛官跪奠帛三叩司爵官跪献爵奠正中皆退司祝至祝案前跪三叩奉祝版跪案左乐暂止皇帝跪羣臣皆跪司祝读祝毕诣神位前跪安于案三叩退乐作皇帝率羣臣行三拜礼兴乐止武功之舞退文舞八佾进行亚献礼奏咸丰之章舞羽籥之舞司爵官跪献爵奠于左仪如初献行终献礼奏大丰之章司爵官跪献爵奠于右仪如亚献乐止文德之舞退太常官赞答福胙光禄卿二人就东案奉福胙至神位前拱举降立于皇帝拜位之右侍衞二人进立于左皇帝跪左右执事官皆跪右官进福酒皇帝受爵拱举授左官进胙受胙亦如之三拜兴率羣臣行二跪六拜礼彻馔奏屡丰之章彻馔毕送神奏报丰之章皇帝率羣臣行三跪九拜礼有司奉祝次帛次馔次香恭送瘗所皇帝转立拜位旁西向候祝帛过复位迺望瘗奏庆丰之章恭导皇帝降阶诣望瘗位望瘗奏礼成恭导皇帝诣太嵗殿上香毕入具服殿更衣礼部尚书率太常官恭请神位还御王公百官出坛西门更衣入恭竢皇帝行躬耕礼遣官行礼由坛西门入行礼于坛下上香时太常赞礼郎赞升坛升降均由东阶不饮福受胙王公不陪祭礼成顺天府尹率属行耕耤礼奉天府尹直省督抚率所属府州县均嵗以仲春吉亥行耕耤礼各于治所东郊建先农坛朝服行礼用帛一羊一豕一铏二簠簋各二笾豆各四尊一爵三余仪与直省祭社稷坛同礼成更采服率属行耕耤礼凡飨先𧖟之礼为坛一成于西苑之东北嵗以季春吉已皇后躬亲𧖟事迺飨先𧖟之神以率女红先𧖟神位南向设黄幄帛一牛一羊一豕一登一铏一簠簋各二笾豆各十尊一爵三琖三十鑪一镫二豫日乐部率掌仪司内监设乐于坛下左右祭日銮仪衞率内监陈皇后仪驾于顺贞门外辰时五刻太常卿暨内务府总管诣干清门告时宫殿监督领侍转奏皇后礼服乘凤舆出宫仪驾前导陪祀妃嫔咸乗舆从由顺贞门神武门北上门入陟山门至坛门外降舆前引女官十人赞引女官二人恭导皇后由左门入至具服殿妃嫔入配殿恭候传赞女官引公主福晋命妇位于坛下东西面𧖟宫令恭请先𧖟神位安奉黄幄毕相仪女官奏请行礼皇后出具服殿盥洗妃嫔随行赞引女官恭导皇后由午阶陞坛至黄幄次拜位前北向立前引女官十人于阶下两旁序立相仪女官二人随升坛左右稍后佥立传赞女官引陪祀妃嫔公主福晋命妇于坛下各就位序立均北面典仪女官赞执事官各共迺职赞引奏就位皇后就拜位立迺瘗毛血迎神司香女官奉香盘进司乐女官赞举迎神乐奏庥平之章赞引奏就上香位恭导皇后诣香案前司香女官跪进香赞引奏跪皇后跪奏上香皇后上柱香次三上瓣香奏复位皇后复位奏跪拜兴皇后行六肃三跪三拜礼妃嫔以下均随行礼奠帛行初献礼司帛女官奉篚司爵女官奉爵诣神位前奏承平之章司帛跪奠帛一叩司爵跪献爵奠正中皆退行亚献礼奏均平之章司爵跪献爵奠于左仪如初献行终献礼奏齐平之章司爵跪献爵奠于右仪如亚献乐止女官一人赞答福胙奉福胙女官二人就东案奉福胙至神位前拱举降立于皇后拜位之右受福胙女官二人进立于左皇后跪左右执事女官皆跪右官进福酒皇后受爵拱举授左官进胙受胙亦如之行一拜礼兴率妃嫔以下行四肃二跪二拜礼彻馔奏柔平之章彻馔毕送神奏洽平之章皇后率妃嫔以下行六肃三跪三拜礼执事女官奉帛次馔次香恭送瘗所皇后转立拜位旁西向候帛馔过复位迺望瘗乐作恭导皇后降阶诣望瘗位望瘗奏礼成恭导皇后至具服殿更衣𧖟宫令恭奉神位还御皇后乗舆还宫妃嫔从公主福晋命妇以次退翼日行躬桑礼遣妃恭代行礼至坛门外降舆由右门入行礼于坛下上香时赞引女官赞升坛升降皆由东阶不饮福受胙妃嫔不陪祀余仪同翼日𧖟宫令监视𧖟母𧖟妇行採桑礼如皇帝遣官行礼与飨先农礼同钦定大清㑹典卷四十六钦定大清会典卷四十七钦定四库全书钦定大清㑹典卷四十七礼部祠祭清吏司中祀四凡祀天神之礼为坛一成于正阳门外设石龛四于坛北皆镂以云文以奉云师雨师风伯雷师之神均南向嵗孟夏常雩后如不雨诹日遣官祗告祈雨天神位前各陈脯醢果实帛一爵三尊一鑪一镫二先祈告一日乐部设中和韶乐于坛下分左右悬祀日日出前二刻遣官诣坛太常卿率所属恭请神位奉安各龛内赞引太常赞礼郎二人引遣官由外壝左门入至内壝南左门赞盥洗遣官盥洗入门至坛下拜位前立鸿胪寺官引陪祀各官至内壝南门外左右序立均北面典仪官赞乐舞生登歌执事官各共迺职武舞八佾进赞引官赞就位引遣官就拜位立迺迎神司香官奉香盘进司乐官赞举迎神乐奏祈丰之章赞引官赞升坛引遣官由东阶升诣云师香案前司香官跪奉香赞引官赞上香遣官上柱香次三上瓣香以次诣雨师风伯雷师前上香仪同赞复位引遣官降阶复位赞跪叩兴遣官行三跪九叩礼陪祀各官均随行礼奠帛初献爵司帛官奉篚司爵官奉爵各以次进奏华丰之章舞干戚之舞司帛官跪奠篚三叩司爵官立献爵奠正中皆退司祝至祝案前跪三叩奉祝版跪案左乐暂止遣官以下皆跪司祝读祝毕诣神位前跪安于案三叩退乐作遣官暨陪祀各官行三叩礼乐止武功之舞退文舞八佾进亚献奏兴丰之章舞羽籥之舞司爵官献爵奠于左仪如初献终献奏仪丰之章司爵官献爵奠于右仪如亚献乐止文德之舞退彻馔奏和丰之章彻馔毕送神奏钖丰之章遣官行三跪九叩礼陪祀各官均随行礼有司奉祝次帛次香共送燎所遣官转立西旁东面候祝帛过复位乐作引诣望燎位望燎赞引官告礼成引遣官退太常卿率所属恭奉神位还御陪祀官皆退得雨霑足后诹日遣原祈官报祀天神位前各帛一爵三登一铏一簠二簋二笾十豆十尊一鑪一镫二共牛一羊一豕一乐章礼仪均与祈告同凡祭地祇之礼为坛一成于天神坛西设石龛五于坛南镂山文者三水文者二以奉五岳五镇五陵山四海四渎之祇均北向设石龛二于东石龛二于西各镂山文者一水文者一东奉京畿名山京畿大川之祇西向西奉天下名山天下大川之祇东向嵗孟夏常雩后如不雨遣官祇告祈雨与天神坛同日举行坛上北向五案东西向各一案皆陈脯醢果实尊一鑪一镫二每位帛一爵三遣官入外壝右门由内壝北右门诣拜位陪祀各官拜于内壝北门外有司奉祝帛香送瘗所引诣望瘗位望瘗其余乐章礼仪均与祈告天神同得雨报祭地祇位七案皆登一铏一簠二簋二笾十豆十尊一鑪一镫二每位帛一爵三共牛一羊一豕一余与天神坛报祀同水潦祈晴冬旱祈雪遣官祗告天神地祈既应而报礼亦如之皇帝时巡所至亲祭方岳岳神位前帛一牛一羊一豕一登一铏二簠二簋二笾十豆十尊一爵三鑪一镫二先祭一日行在乐部设中和韶乐于殿外阶上分左右悬所司设大次于㦸门外南向至日昧爽行在銮仪衞陈骑驾卤簿于行宫门外扈从王公暨文武官陪祭如常仪地方文官知府武官副将以上与朝臣陪祭者以其班序咸采服日出前三刻行在太常卿诣行宫告时皇帝御龙袍衮服乗舆出行宫前引后扈如常仪不陪祭扈从各官咸集行宫前跪送驾𤼵警跸及岳庙不陪祭地方官序列跪迎皇帝入庙中门至㦸门降舆入大次少憇太常卿奏请行礼皇帝出大次盥洗赞引太常卿二人恭导皇帝由㦸门中门陞中阶入殿中门至拜位前北向立鸿胪官引王公位阶上百官位阶下左右序立均北面典仪官赞乐舞生登歌执事官各共迺职赞引官奏就位皇帝就拜位迺瘗毛血迎神司香官奉香盘进司乐官赞举迎神乐奏祈丰之章赞引官奏就上香位恭导皇帝诣香案前司香官跪进香赞引官奏上香皇帝立上柱香次三上瓣香奏复位皇帝复位奏跪拜兴皇帝行二跪六拜礼王公百官均随行礼奠帛行初献礼司帛官奉篚司爵官奉爵进奏华丰之章司帛官跪奠篚三叩司爵官立献爵奠正中皆退司祝至祝案前跪三叩奉祝版跪案左乐暂止皇帝跪王公百官皆跪司祝读祝毕诣神位前跪安于案三叩退乐作皇帝率羣臣行三拜礼亚献奏兴丰之章司爵官献爵奠于左仪如初献终献奏仪丰之章司爵官献爵奠于右仪如亚献彻馔奏和丰之章彻馔毕迺送神奏钖丰之章皇帝率羣臣行二跪六拜礼有司奉祝次帛次馔次香恭送瘗所皇帝转立拜位旁西向候祝帛过复位赞引官奏礼成恭导皇帝出㦸门陞舆不陪祭地方官跪送于庙门外不陪祭扈从官跪迎于行宫门前皇帝还行宫衆皆退銮舆所至方镇及所过名山大川均遣官致祭仪与祭地祇坛同遇国家大庆典致祭岳镇海渎以二品至四品京堂官充使以礼部太常寺笔帖式赍祝文香帛导以繖仗龙旗诹日发京师往祭东岳泰山于山东泰安府东镇沂山于青州府南岳衡山于湖南衡州府南镇㑹稽山于浙江绍兴府中岳嵩山于河南登丰县中镇霍山于山西霍州西岳华山于陜西华隂县西镇呉山于陇州北岳恒山于山西浑源州北镇医巫闾山于盛京广宁县长白山于黑龙江东海于山东莱州府南海于广东广州府西海于山西蒲州府北海于吉林河渎于山西蒲州府江渎于四川成都府淮渎于河南唐县济渎于济源县皆帛一牛一羊一豕一登一铏二簠簋各二笾十豆十尊一爵三鑪一镫二遣官前祭期致斋二日将事行礼均与祭地祇坛仪同所在有司嵗以春秋仲月诹日致祭牲用羊一豕一余仪与遣官致祭岳镇海渎同直省府州县各建神祇坛中设云雨风雷之位左设本境山川之位右设本境城隍之位嵗以春秋仲月诹日致祭以帛七羊一豕一铏二簠二簋二笾四豆四尊一鑪一镫二爵各三余仪与直省祭社稷同孟夏诹日行常雩礼如常雩后不雨自督抚至州县咸率所属致斋修省虔祷神祇为民请命既应而报陈设礼仪均与春秋常祭同若乆雨祈晴冬旱祈雪礼亦如之凡祀太嵗之礼爲殿于正阳门外之西嵗以正月上旬诹吉及嵗除前一日均遣官太嵗之神正殿神位南向帛一牛一羊一豕一登一铏二簠二簋二笾十豆十尊一爵三琖三十鑪一镫二牲俎帛篚羃勺咸具四时十二月各有主者分祀两庑东庑司春秋为位六均西向西庑司夏冬为位六均东向两庑各设二案每案帛三余陈设与正殿同先祀一日乐部设中和韶乐于殿内分左右悬祀日日出前四刻遣官诣坛太常卿率所属恭请太嵗神位出龛安奉神座启十二月神龛毕赞引太常赞礼郎二人引遣官由拜殿南左门入出北门降阶赞引官赞盥洗遣官盥洗引由正殿左阶升至门外正中拜位向上立赞礼郎各二人引两庑分献官于中夹甬道左右向上立典仪官赞乐舞生登歌执事官各共迺职武舞八佾进赞引官赞就位遣官就拜位迺迎神司香官奉香盘进司乐官赞举迎神乐奏保平之章赞引官赞就上香位引遣官入正殿左门诣香案前立司香官跪奉香赞引官赞上香遣官立上柱香次三上瓣香赞复位引遣官复位赞跪叩兴遣官行三跪九叩礼分献官均随行礼奠帛初献爵司帛官奉篚司爵官奉爵进奏定平之章舞干戚之舞司帛官跪奠帛三叩司爵官立献爵奠正中皆退司祝至祝案前跪三叩奉祝版跪案左乐暂止遣官跪分献官皆跪司祝读祝毕奉祝版诣太嵗位前跪安于案三叩退乐作遣官行三叩礼分献官均随行礼分献官诣两庑上香执事生奠帛献爵毕分献官退复位乐止武功之舞退文舞八佾进亚献奏嘏平之章舞羽籥之舞司爵官献爵奠于左仪如初献终献奏富平之章司爵官献爵奠于右仪如亚献两庑以次毕献均如初乐止文德之舞退太常官赞赐福胙执事生二人奉福酒福胙诣神位前拱举降由中门出立遣官拜位之右执事生二人进立于左遣官跪左右执事生皆跪右执事生授福酒遣官受爵拱举授左执事生受胙亦如之三叩兴偕分献官行二跪六叩礼彻馔奏盈平之章彻馔毕送神奏丰平之章遣官行三跪九叩礼分献官均随行礼有司奉祝次帛次馔次香恭送燎所遣官避立拜位旁东面候祝帛过复位乐作引遣官仍由左阶降诣望燎位望燎告礼成引遣官出分献官以次退太常卿率所属恭请神位还御衆皆退嵗孟夏常雩后如不雨遣官祗告祈雨得雨报祀百官应陪祀者咸与均与神祇坛同日举行乐章迎神奏需丰奠帛初献爵奏宜丰亚献奏晋丰终献奏协丰彻馔奏应丰送神奏洽丰水潦祈晴冬旱祈雪礼亦如之钦定大清㑹典卷四十七钦定大清会典卷四十八钦定四库全书钦定大清㑹典卷四十八礼部祠祭清吏司羣祀一凡祀北极佑圣眞君之礼歳以万夀圣节遣官致祭北极佑圣眞君于地安门外日中坊桥东显佑宫神位南向帛一饼饵果实二十盘茶琖三鑪一镫二祀日和声署陈乐于右阶上日出前二刻遣官朝服诣庙赞引太常赞礼郎二人引遣官由庙左门入盥洗毕升左阶入殿左门就正中拜位前北面立典仪官赞执事官各共迺职赞引官赞就位遣官就拜位迺迎神司香官奉香盘进赞引官赞就上香位引遣官诣香案前赞上香司香官跪奉香遣官上柱香次三上瓣香毕赞复位遣官复位赞跪叩兴遣官行三跪九叩礼奠帛行初献礼司帛官奉篚司茶官奉琖进至神位前司帛官跪奠帛三叩司茶官立献琖奠正中皆退司祝至祝案前跪三叩奉祝版跪案左遣官跪司祝读祝毕奉祝版诣神位前跪安于案叩如初退遣官行三叩礼亚献司茶官献琖奠于左仪如初献终献奠于右仪如亚献迺送神遣官行三跪九叩礼有司奉祝次帛次香恭送燎所遣官避立拜位旁东面竢祝帛过复位引遣官望燎告礼成退凡祀司火神之礼歳以季夏下旬三日遣官致祭司火之神于地安门外日中坊桥西火神庙神位南向帛一牛一羊一豕一果实五盘尊一爵三和声署设乐遣官朝服行礼迎神上香奠帛读祝三献爵送神望燎均如前仪凡祀礮神之礼每间二歳以季秋月朔陈列八旗汉军礮位于卢沟桥之北均西向遣八旗汉军都统或副都统八人承祭叅佐领陪祭每旗异案各设神位皆羊一豕一鑪一镫二爵三琖二十共尊二设祝案于镶黄旗礮位前祀日日出前二刻太常赞礼郎各二人引八旗承祭官具补服各诣本旗礮位前东向立典仪官赞执事官各共迺职赞引官赞就位引承祭官各就拜位立司香官各奉香盘进赞引官引各承祭官诣香案前赞上香承祭官各上柱香次三上瓣香赞复位引承祭官复位赞跪叩兴承祭官各行三跪九叩礼八旗陪祀叅领佐领等官咸补服随行礼初献司爵官各奉爵进立献爵奠正中皆退司祝至祝案前跪三叩奉祝文跪案左承祭官跪陪祀官皆跪司祝读祝毕奉祝版诣镶黄旗礮位前跪安于案叩如初退承祭官暨陪祀官行三叩礼亚献司爵官献爵奠于左仪如初献终献奠于右仪如亚献毕奉神位及祝文同送燎所承祭官各避立两旁赞引官引各承祭官望燎告礼成皆退汉军祀礮后火器营祀礮神于卢沟桥遣火器营总綂一人承祭叅领等官陪祭仪均与汉军同羣祀二凡祭都城隍神之礼歳以万夀圣节遣官致祭于都城西南隅都城隍庙神位南向帛一牛一羊一豕一果实五盘尊一爵三鑪一镫二祭日和声署设乐于西阶下日出前二刻遣官朝服诣庙赞引太常赞礼郎二人引遣官由庙左门入盥洗毕升东阶至殿门外就正中拜位前北面立典仪官赞执事官各共迺职赞引官赞就位遣官就拜位迺迎神司香官奉香盘进赞引官赞就上香位引遣官由殿中门入诣香案前赞上香司香官跪奉香遣官上柱香次三上瓣香毕赞复位遣官复位赞跪叩兴遣官行三跪九叩礼奠帛行初献礼司帛官奉篚司爵官奉爵进至神位前司帛官跪奠帛三叩司爵官献爵奠正中皆退司祝至祝案前跪三叩奉祝版跪案左遣官跪司祝读祝毕奉祝版诣神位前跪安于案叩如初退遣官行三叩礼亚献司爵官献爵奠于左终献奠于右仪均与初献同送神遣官行三跪九叩礼有司奉祝次帛次香恭送燎所遣官避立拜位旁东面候祝帛过复位引遣官望燎告礼成引退秋日诹吉遣官致祭陈帛一牛羊豕各一铏二簠簋各二笾豆各十尊一爵三迎神上香奠帛三献爵读祝送神望燎均如前仪凡祭东岳神之礼歳以万夀圣节遣官致祭朝阳门外东岳庙神位南向帛一牛一羊一豕一果实五盘尊一爵三鑪一镫二和声署设乐承祭官朝服行礼如仪凡祭黒龙潭龙神之礼歳以春秋诹吉遣官致祭昭灵沛泽龙神于都城北三十里金山之麓神位东向帛一羊一豕一铏二簠二簋二笾十豆十尊一爵三鑪一镫二和声署设乐承祭官朝服行礼如仪凡祭玉泉龙神之礼歳以春秋诹吉遣官致祭惠济慈佑龙神于玊泉山神位前陈设及祭仪均与祭黒龙潭龙神礼同凡祭后土司工神之礼有大兴作遣官各一人致祭工部官随营造所在设左右二坛太常官书后土之神司工之神各为位南向皆帛一羊一豕一饼饵果实二十盘尊一爵三鑪一镫二和声署设乐承祭官朝服行礼均如仪凡迎吻祭窰神门神之礼遣官各一人承祭工部官为坛于琉璃窰及经过之坛庙正门正阳门皇城紫禁城各门和声署设乐于各坛前设导迎乐于琉璃窰门外太常官设神位陈羊豕饼饵果实香帛尊爵鑪镫与祭司工礼同遣官暨礼部太常寺有职事工部内务府在工各官咸朝服簪花披红迺陈吻于窰前太常赞礼郎引遣官诣琉璃窰神位前各门神位前行礼均与祭司工礼同祭毕导迎乐作銮仪衞校舁吻礼部太常官前导承祭官从所经诸门陪祀官及执事官各于门前恭迎至工所管工官列班恭迎以入竢安吻事竣各退凡祭司仓神之礼歳以春秋诹吉遣仓场侍郎致祭仓储之神左翼于海运仓右翼于兴平仓朝阳门外于储济仓通州于大西仓皆有庙神位均南向各帛一羊一豕一果实十盘尊一爵三鑪一镫二承祭官率各仓监督咸朝服行礼如仪钦定大清㑹典卷四十八钦定大清会典卷四十九钦定四库全书钦定大清㑹典卷四十九礼部祠祭清吏司羣祀三凡祭先医之礼为庙于太医院内殿曰景惠中奉太昊伏羲氏左炎帝神农氏右黄帝轩辕氏均南向配位句芒风后西向祝融力牧东向两庑从祀东僦贷季岐伯伯高少师雷公伊尹淳于意华陀皇甫谧巢元方韦慈藏钱乙刘完素李杲皆西向西鬼臾区俞跗少俞桐君马师皇扁鹊张机王叔和葛洪孙思邈王冰朱肱张元素朱彦修皆东向歳以春秋仲月上甲日遣官致祭三皇位前牛一羊一豕一各帛一铏二簠二簋二笾十豆十尊一爵三鑪一镫二配位东西各一案每案帛一羊一豕一铏一簠簋各二笾豆各十尊一爵六鑪一镫二两庑各帛一爵三尊一鑪一镫二各设三案每案簠一簋一笾四豆四腥二琖十和声署设乐于西阶下日出前四刻遣官朝服竢于医署至时赞引太常赞礼郎二人引遣官由庙左门入咸济左门赞盥洗遣官盥洗引诣中阶下拜位前立分献官于遣官后夹甬道序立太医院陪祭官以次分左右序立咸北面典仪官赞执事官各共迺职赞引官赞就位遣官就拜位立迺迎神司香官奉香盘进赞引官赞就上香位引遣官由殿左门入诣太昊伏羲氏位司香官跪奉香赞引官赞跪遣官跪赞上香遣官上柱香次三上瓣香兴以次诣炎帝神农氏黄帝轩辕氏位司香官诣配位上香各如仪赞引官赞复位引遣官复位赞跪叩兴遣官行三跪九叩礼分献陪祭官均随行礼奠帛初献爵司帛官司爵官各诣神位前司帛官跪奠帛三叩司爵官立献爵奠正中皆退赞引官赞就读祝位引遣官诣读祝拜位立司祝至祝案前跪三叩奉祝版跪案左遣官跪分献陪祭官咸跪司祝读祝毕奉祝版诣太昊伏羲氏神位前跪安于案叩如初退遣官暨分献陪祭官行三叩礼赞复位引遣官复位分献官诣两庑上香执事生奠帛献爵毕分献官退复位亚献司爵官献爵奠于左终献司爵官献爵奠于右两庑以次毕献仪均如初迺彻馔送神遣官暨分献陪祭官行三跪九叩礼有司奉祝次帛次馔次香恭送燎所遣官转立拜位旁东面候祝帛过复位祝帛燎半引遣官诣望燎位望燎告礼成引遣官出衆咸退凡祀关帝之礼歳以春秋仲月诹吉遣官祭关帝于地安门外之西关帝庙前殿后殿神位均南向前殿帛一牛一羊一豕一登一铏二簠二簋二笾十豆十尊一爵三鑪一镫二和声署设乐后殿祭追封三代公三案各帛一羊一豕一铏二簠簋各二笾豆各八尊一爵三鑪一镫二祭日前后殿承祭官咸朝服诣庙赞引太常赞礼郎各二人引由庙左门入分诣前后殿各升阶至殿门外就拜位前北面立典仪官赞执事官各共迺职赞引官赞就位承祭官就拜位迺迎神司香官奉香盘进赞引官赞就上香位引承祭官由殿左门入诣香案前赞上香司香官跪奉香承祭官上柱香次三上瓣香赞复位引承祭官复位赞跪叩兴承祭官行三跪九叩礼后殿赞引官引后殿承祭官诣三案上香行二跪六叩礼奠帛初献爵司帛官奉篚司爵官奉爵进至神位前司帛官跪奠帛三叩司爵官立献爵奠正中皆退司祝至祝案前跪三叩奉祝版跪案左承祭官跪司祝读祝毕奉祝版诣神位前跪安于案叩如初退承祭官行三叩礼后殿执事生奠帛献爵司祝官读祝各如仪亚献司爵官献爵奠于左终献司爵官献爵奠于右后殿以次毕献均如初送神承祭官行三跪九叩礼后殿承祭官行二跪六叩礼有司奉祝次帛次馔次香恭送燎所承祭官避立拜位旁东面候祝帛过复位引承祭官望燎告礼成引退后殿承祭官望燎引退如仪仲夏中旬三日歳遣官致祭前殿后殿惟不设笾豆陈果实五盘余与春秋祭同直省府州县春秋二仲及仲夏中旬三日均祀关帝牲帛礼仪均与祭京师关帝庙仪同凡祀御灾捍患诸神之礼因所捍御之地建立专祠特加封号饬所在有司歳以春秋诹吉致祭祭英卫公伍员于浙江钱塘县通佑王李冰于四川灌县安澜之神张廵于江西浮梁县诚应武肃王钱镠于浙江临安县显佑通济王谢绪于江南宿迁县静安公张夏于浙江萧山县宁江伯汤绍恩于绍兴府宁漕公宋礼永济之神白英于山东汶上县均帛一羊一豕一尊一爵三仪与祭关帝同凡祭贤良祠之礼为祠于地安门外之西歳以春秋仲月诹吉遣官致祭前殿中设和硕怡贤亲王神位左设和硕超勇襄亲王神位均南向后祠设天聪名臣大学士榜式达海崇德名臣大学士范文程副都统褚库巴图鲁顺治名臣大学士寗完我额色黒定西将军公爱星阿内大臣哈世屯都统墨勒根辖李国翰总督孟乔芳李国英康熈名臣大学士图海魏裔介王熈李之芳阿兰㤗伊桑阿张玉书吴琠马齐张英李光地领侍卫内大臣福善费扬古尚书米思翰姚文然魏象枢汤斌顾八代马尔汉励杜讷赵申乔徐潮徐元梦陈璸靳辅都统根特頼塔冯国相提督施琅张勇孙思克王进寳䕶军统领莽依图将军佛尼勒总督赵良栋傅腊塔于成龙雍正名臣大学士富宁安朱轼张鹏翮田从典高其位内大臣尹德阿尔纳尚书杨名时总督杨宗仁齐苏勒李卫干隆名臣都统傅清左都御史拉布敦总督那苏图陈大受喀尔吉善廵抚徐士林潘思榘位均南向前殿二案各素帛一羊一豕一果五盘尊一爵三鑪一镫二后祠五案共帛一羊一豕一尊一爵三鑪一镫二每案果实五盘前后承祭官咸朝服行二跪六叩礼所祀王公后裔暨大臣子孙在京有爵秩者咸朝服随行礼上香奠帛读祝三献爵望燎均如仪直省㑹城咸立贤良祠凡守土大臣有功德于民者由督抚疏请设位歳春秋以少牢致祭祭日视京师贤良祠承祭官行礼仪亦如之凡祭功臣专祠之礼歳以春秋仲月诹吉遣官致祭武壮王孔有德并妃白氏李氏于广宁门外专祠帛三羊一豕一果五盘爵九尊一祭恪僖公遏必隆并夫人舒舒觉罗氏于安定门外专祠帛二羊一豕一果五盘爵六尊一祭承恩公谥勤襄佟图頼并夫人觉罗氏承恩公谥忠勇佟国纲并夫人他塔喇氏温都氏承恩公谥端纯佟国维并夫人赫舍里氏于朝阳门外专祠帛七羊三豕三果十有五盘爵二十有一尊三祭大学士公谥文襄图海并夫人觉尔禅氏钮祜禄氏于德胜门外专祠帛三羊一豕一果五盘爵九尊一祭宏毅公额宜都于安定门外专祠帛一羊一豕一果五盘爵三尊一祭承恩公谥恪僖哈世屯并夫人觉罗氏承恩公谥敏果米思翰并夫人穆溪觉罗氏博尔济吉特氏承恩公谥庄悫李荣保并夫人觉罗氏于东安门内专祠帛七羊三豕三果十有五盘爵二十有一尊三均鑪一镫二凡祭昭忠祠之礼为祠于崇文门内自王公大臣及偏裨士卒授命戎行者咸设位祠中歳以春秋仲月诹吉遣官致祭前殿和硕敬谨庄亲王尼堪简亲王巴尔堪巴赛英诚武勲王扬古利定南武壮王孔有德忠勇王黄芳度居中南向东第一室一等公佟养正西哈二等伯巴都里一等伯巴什泰程尼续顺公沈瑞一等公佟国刚一等侯马得功一等伯宜理布三等伯穆和琳一等子觉罗莫洛浑三等伯王之鼎一等公达福一等伯傅清一等公班第西第一室三等子钖喇巴一等子代音布额驸托柏大学士龙西尚书图扪二等子博波图一等轻车都尉绰和诺一等子穆克覃三等子图鲁钖罗沙拜兰巴朗都尔莽鼐大学士张泰太子太保佟济佐领佛义保尚书布颜岱都统沙里布一等伯拉布敦襄勤伯鄂容安东第二室总督佟养甲二等子觉罗顾纳岱大学士莫洛色思泰云骑尉吴丹总督甘文琨范承谟廵抚马雄鎭傅宏烈盐运使高天爵尚书道禅总督额伦特一等子阿南达内大臣马尔萨副将军查弼纳尚书名盖二等子拜三西第二室䕶军统领新泰三等男阿兰柱䕶军统领阿尔岱喀尔䕶吉侍郎朝哈尔讷尔特廵抚贾维钥副都统孟魁罗济三等男觉罗拜三竒塔特魏正罗立纳海䕶军统领叶喜喀尔他拉东第三室䕶军叅领吴沙郭色前锋统领刘哈三等轻车都尉萨苏哈侍郎马如璧廵抚张文衡副都统吉三白魏正浑锦多颇洛卢钖觉罗阿克善三等轻车都尉金玊和三等男甘都伊尔格德阿喇密何特赫二等男胡伸布禄三等男阿纳海一等男拜才前锋统领胡里布䕶军统领哈克三廵抚朱国治廵海道陈启泰䕶军叅领费扬古粮储道叶映榴三等男色楞总督王秉仁廵抚柯永昇副都统科普苏长史雅赉西第三室副都统阿仕国巴雅思虎朗阿喀倪科尔坤阿尔䕶穆舒迈图前锋叅领葛思特一等男克什图三等男察浑二等轻车都尉讷尔布三等男艾音察罗希二等男色经口一等男路什三等男巴查尔噶尔都巴雅尔杰士前锋统领定夀侍郎永国副都统戴豪苏图海兰钖密赉常禄舒楞格马尔齐三等轻车都尉郎保三等男阿哈丹随德苏班达立东第四室将军董廷儒提督孙定辽总兵徐勇提督叚应举纪法康泰一等轻车都尉博尔和对总兵吴万福张存福费雅达王承业都督佥事洪征副将杨三虎蔡隆总兵司九经叅将赵登举总兵任举三等侍卫丹泰游击陈维屏西第四室武备院卿胡穆散兵备道李懋祖廵道金汉惠水利道副使于跃龙兵备道邬象鼎御史刘显名知府纪国相定边道夏时芳知府杨致祥黄廷栢廵道陈丹赤按察使李兴元知府郭万国王之仪张瑞午刘浩通政使莫洛浑武备院卿达穆布廵道杨三知知县张令宪总兵刘良臣杨佐云骑尉张廷辅总兵郝効忠阿尔泰叅将甘应龙总兵朱天贵康海欧阳凯游击杨光祖均分左右以次南向东配楼七品官觉罗星德等西配楼䕶军校雅思哈等均东西相向后正室布政使迟变龙等均南向东庑三等轻车都尉郝尔德等西庑守备刘泽久等均东西相向祔祀兵丁共万余人前正殿设七案中一案羊一豕一左三案共羊一豕一右三案如之每案各帛一果五盘爵三两配楼各设五案东西各羊一豕一每案帛爵果品之数与正殿同后正室设五案共羊一豕一后两庑各设三案东西各羊一豕一每案帛爵果品之数均与前殿同祔祀兵丁共设三十六案案各豕肉一盘果二盘爵三祭日所祭王公诸臣后裔陪祭前后殿承祭官及分献官行礼均与祭贤良祠仪同凡祭双忠祠之礼为祠于崇文门内岁以春秋仲月诹吉遣官致祭都统一等伯谥襄烈傅清左都御史一等伯谥壮果拉布敦帛二羊一豕一果五盘尊一爵六鑪一镫二仪与祭昭忠祠同直省府州县咸立忠义孝弟祠祠内设本乡忠臣义士孝子悌弟各牌位所在有司岁以春秋致祭用帛一羊一豕一爵三尊一承祭官行礼仪与祭省㑹贤良祠同八旗左右翼及直省郡县均立节孝祠妇女以节孝贞烈被旌者已故设牌位于祠有司春秋致祭陈设礼仪均与祭忠义孝弟祠同直省府州县歳清明节七月望十月朔日祭厉坛于城北郊前期守土官饬所司具香烛公服诣城隍庙以祭厉告本境城隍之神上香跪三叩兴退至日所司陈羊三豕三米饭三石尊酒楮帛于祭所设燎鑪于坛南黎明礼生奉请城隍神位入坛设于正中香案一鑪镫具赞礼生二人引守土官公服诣神位前赞跪守土官跪赞上香守土官三上香赞叩兴守土官三叩兴退执事者焚楮帛守土官诣燎鑪前祭酒三爵退礼生仍奉城隍神位还庙各退钦定大清㑹典卷四十九钦定大清会典卷五十钦定四库全书钦定大清㑹典卷五十礼部祠祭清吏司家祭凡王公家祭之礼亲王郡王于正寝之东度地立庙五间通为堂左右各一间隔以墙为夹室堂檐南三纳陛阶各七级东西庑各三间东藏遗衣冠西藏祭器乐器庭缭以垣南为中门又南为庙门左右各设侧门燎鑪一在中门内东庑南刲牲所在中门外西向贝勒贝子公立庙三间通为堂左右夹室各一间阶五级余同堂中楣北设五室以藏神主中奉始封之祖世世不祧高曽祖祢依世次为二昭二穆昭东穆西亲尽则祧自昭祧者藏于东夹室升昭之二位于一室以二室奉新祔之主自穆祧者藏于西夹室升祔亦如之室皆南向配以适歳于四仲月诹吉致祭春举合食礼设位于堂始祖南向昭东位西向穆西位东向迎东夹室祧主位二昭上西夹室祧主位二穆上亲王郡王之祭始祖专案东夹室祧主共案西夹室祧主如之二昭共案二穆如之每位帛一爵三箸匕具每案羊一豕一铏二簠簋各二笾豆各八铏实和羹余簠簋笾豆之实一如太庙东庑尊一鑪一镫二贝勒贝子公之祭东夹室祧主与二昭共牲西夹室祧主与二穆共牲每案笾六豆六余与王同夏秋冬三时惟祭始祖及四亲于室设位皆南向每室专案亲王郡王每案异牲贝勒贝子公二昭共牲二穆如之余与合食同中设祝案少西北向东设香帛案陈香槃帛篚如供案之数南为尊案羃勺具爵在尊北胙槃在爵北皆西向洗在东阶上乐在西阶上读祝一人通赞引赞各一人司拜褥二人以本府官属为之奉香奉帛每案一人奉爵每位一人以始祖下子孙为之子孙成人以上皆助祭拜于阶上以世次为序同世序齿官属皆陪祭拜于阶下以品秩为序先祭三日主人致斋遂戒执事者前夕执事者入设位布案主人盛服升自东阶北面视洁除降视涤器展乐出诣刲牲所视杀载于俎迺退祭日夙兴执事者入陈设毕主人朝服入庭东西面伯叔兄弟子孙少后序立官属朝服入庭西南隅东面皆北上子弟之长诣各室前启室出主安奉于位退通赞赞执事者各司其事引赞引主人升自东阶盥手通赞赞就位主人由左门入就正中拜位族属咸就拜位北面立迺迎神执事者奉香槃进乐作主人诣始祖香案跪执事者跪奉香主人三上香兴以次诣各香案上香仪并同复拜位率族属行二跪六叩礼乐止行初献礼执事者举篚挹尊酒实爵以次诣神位前乐作奠帛于供案南奠爵于案北正中皆退读祝乐暂止司祝诣祝案跪奉祝兴诣案东跪主人及族属咸跪读祝毕祝诣始祖案奠于篚退乐作主人率族属三叩兴乐止亚献奠爵于左终献奠爵于右皆如初受福胙执事者一人取胙槃诣始祖案抄簠簋之实于槃一人取中一爵咸退至主人拜位右执事者二人进至拜位左右执事者跪奉爵奉胙槃主人受拱举左执事者以次跪接皆退主人三叩兴迺送神乐作主人及族属行二跪六叩礼乐止执事者奉祝文香帛诣燎所主人避立西面既过复位族属退就庭东西立位燎半主人降东阶诣望燎位东面望燎引赞告礼成主人仍就庭东立位竢子弟之长奉神主入室阖门皆退颁胙于族属徧歳时则荐亲王郡王庶羞六槃时果六槃贝勒贝子公各四槃设案室前每案琖箸具香槃一壶一主人夙兴率子弟入埽除陈设毕迺启室主人跪上香三叩子弟取壶注酒于琖徧献主人二跪六叩子弟稍后随行礼兴迺彻馔阖室各退每月朔望庶羞时果递减二槃余仪同因事致告与朔望同祧主朔望就夹室上香跪叩仪同凡品官家祭之礼于居室之东立家庙一品至三品官庙五间中三间为堂左右各一间隔以墙北为夹室南为房堂南檐三门房南檐各一门阶五级庭东西庑各三间东藏遗衣物西藏祭器庭缭以垣南为中门又南为外门左右各设侧门四品至七品官庙三间中为堂左右为夹室为房阶三级东西庑各一间余制与三品以上同八九品庙三间中广左右狭阶一级堂及垣皆一门庭无庑以箧分藏遗衣物祭器陈于东西序余与七品以上同堂后楣北设四室奉高曽祖祢四世皆昭左穆右妣以适配南向高祖以上亲尽则祧由昭祧者藏主于东夹室由穆祧者藏主于西夹室迁室祔庙悉依昭穆之次东序西序为祔位伯叔祖之成人无后者伯叔父之成人无后及其长殇者凡弟成人无后及其长殇中殇者妻先殁者子姓成人无后及其长殇中殇下殇者皆以版按行辈墨书男统于东女统于西东西向歳以春夏秋冬仲月择吉致祭戒子弟读祝一人赞礼一人执爵每案二人分荐祔位东西各一人凡在庙所出子孙年及冠以上者皆㑹行礼先祭三日主人及在事者咸致斋前一日主人率子弟盛服入庙视洁除拂拭毕执事者于各室前设几几前供案堂南总香案一鑪檠具祔位东西各统设一案设祝案于香案之西设尊爵案于东序设盥盘于东阶上视割牲一品至三品官羊一豕一四品至七品特豕八品以下豚肩不特杀视涤祭器三品以上每案俎二铏二敦二笾六豆六七品以上笾四豆四八品以下笾二豆二皆俎一铏敦数同辨祭器之实俎实牲体铏实羹敦实饭笾实时果饼饵鱼腊兽腊之属豆实炙胾时蔬之属届日五鼓主人朝服与祭执事者盛服入庙主人竢于东阶下族姓竢庭东西以昭穆世次为序执事者陈鑪镫于供案南陈尊爵于东序案上陈祭文于祝案实水于盥盘加巾主妇率诸妇盛服入诣㸑所视烹饪羮定入于东房治笾豆之实陈铏敦七箸醯酱以竢质明子弟之长者盥诣各室前跪一叩兴启室奉主以次设于几昭位考右妣左穆位考左妣右分荐者设东西祔位毕赞礼立堂东檐下西面诸执事分立东西序端相向赞就位主人升自东阶盥诣中檐拜位立族姓行尊者立于东西阶上卑者立于阶下皆重行北面赞叅神主人入堂左门诣香案前跪执事二人一奉香盘一挹尊酌酒诣主人左右跪左奉香主人三上香右奉爵主人酹酒于地以爵奠于案兴退出右门复拜位及族姓行一跪三叩礼赞初献主妇率诸妇出于房荐匕箸醯酱于几前案北跪一叩兴徧及祔位退入于房庖人解牲体实于俎执事者奉以升各荐于供案主人诣高祖考案前执爵者奉爵主人献爵奠于正中跪叩兴以次诣曽祖祖祢案前献爵如前仪分荐者徧献祔位酒讫退立于拜位赞读祭文主人跪族姓皆跪祝诣祝案之左跪读讫兴以祭文复于案退主人以下三叩兴赞亚献庖人纳羹饭于东房主妇率诸妇和羮实于铏实饭于敦出荐于案及腊肉炙胾徧跪叩兴退如初礼主人献爵于各位之左赞三献主妇率诸妇出于房荐饼饵果蔬叩退主人献爵于各位之右分荐者徧献祔位酒皆如初献仪赞受嘏祝取髙祖供案酒馔降至香案旁主人诣香案前跪祝代祖考致嘏于主人主人啐酒尝食反器于祝接以兴主人三叩兴复位赞送神主人以下一跪三叩赞望燎祝取祭文由中门出送燎主人退避东阶下行辈长者咸降阶主人诣燎位视燎毕与祭者出主人率子弟纳神主上香行礼彻祭器传于燕器洁涤谨藏之阖门各退日中馂与祭者尊卑咸在按昭穆布席东西相向位别以行行均以齿主人揖尊者入席诸父兄弟子孙各揖尊者及相揖廼坐主人酌酒献于尊者尊者酬之主人进馔于尊者尊者饭衆皆饭诸卑幼各酌酒献于所尊献酬毕尊者起衆皆起随出主妇馂于内仪同恭遇覃恩告庙诹吉致斋陈设均如时祭先期别书制辞一通祭日进爵祝读告辞后主人奉考主卑者奉妣主竢于庙门外宣制者一人朝服奉制入庙门主人率族姓跪接随至阶下序立考东妣西族姓重行立其后皆北面宣制者升东阶至香案前南向立主人以下皆跪宣制毕主人奉主率族姓行三跪九叩礼宣制者奉安神案南正中降阶出主人奉主诣神案前改题新赠爵位奉主复位退各就拜位再进爵三进爵授福胙如时祭礼毕焚黄嵗时则荐一二三品时果庶羞每案四四五六七品时果每案二槃庶羞每案四槃八九品及未入流时果庶羞每案各二设案于室每案琖箸壶具香案陈香槃一夙兴主人率子弟入埽除陈设毕迺启室主人跪上香三叩兴子弟取琖酌酒进于主人主人奠酒讫子弟复奉羮饭从主人荐献讫以次诣各案荐献如前仪徧主人一跪三叩兴迺阖室每月朔望庶羞时果各递杀一等余仪同八九品及未入流者止供茶一跪三叩因事致告与朔望同凡庶士家祭之礼于寝之北为龛以版别为四室奉高曽祖祢皆以妣配位如前仪南向前设香案总一服亲男女成人无后者按軰行书纸位祔食男东女西相向事至则陈已事焚之不立版歳以春夏秋冬节日出主而荐粢盛二槃肉食果蔬之属四器羮二饭二前期主人及与祭者咸致斋荐之前夕主妇盛服治饭于房中厥明夙兴主人吉服率子弟设香案于南然烛置祭文于堂北设供案二昭东穆西均以妣配位南向设祔案于两序下各一男东女西东西向主人以下盥奉木主设于案设祔位于两序案讫主人东阶下立衆各依行軰东西序立主人诣香案前上香毕率在位者一跪三叩兴主妇率诸妇出房中荐七箸醯酱跪叩如仪退子弟奉壶主人诣神案以次酌酒荐熟讫皆就案南跪叩兴子弟荐祔位毕主人跪在位者皆跪祝进至香案之右读祭文讫兴退主人以下叩兴再献主妇荐饭羮三献主妇荐饼饵时蔬主人酌酒跪叩均如初仪毕主人率族姓一跪三叩兴祝取祭文及祔食纸位焚于庭衆出主人纳木主彻退日中而馂春一举布席于堂东西北上陈倚琖七箸如其人数传祭食于燕器热酒馔族姓至主人肃入序位以行軰年齿为等旅揖即席进酒馔酬酢如礼汤饭毕长者离席告退主人送于门外诸子弟皆随以出彻仆人馂余食皆尽月朔望日主人及家衆夙兴盥洗启寝室然烛诣香案前依行軰序立主人上香讫子弟奉茶主人献茶复位率衆一跪三叩兴彻茶阖室衆退若家有吉事主人盥洗启室然烛焚香以其事告行礼如朔望仪凡庶人家祭之礼于正寝之北为龛奉高曽祖祢神位歳逢节序荐果蔬新物每案不过四器羮饭具其日夙兴主妇治馔主人率子弟设案然镫启室奉神主于案上以昭穆序主人立于香案前家衆序立于主人下以行軰为先后主人上香一跪三叩兴纳主于室彻退日中衆馂神食歳一举论行軰先后同行序齿列坐酒行饭已肃揖以退月朔望日献茶然香镫行礼告事亦如之均与庶士仪同钦定大清㑹典卷五十钦定大清会典卷五十一钦定四库全书钦定大清㑹典卷五十一礼部祠祭清吏司䘮礼一凡列圣大䘮仪初䘮嗣皇帝就主䘮位冠去纬哭踊宫中自皇后以下咸摘耳环去首饰届时恭奉梓宫奉安于宫中正殿设几筵建丹旐于宫门外之左陈法驾卤簿于宫门之外至太和门外特简王公大臣恭理䘮仪既敛迺奠王公以下民公侯伯子男以上二品官于干清门外三品以下文武有顶带官于景运门外皇后妃嫔宫人公主皇子皇孙福晋及近支王公福晋夫人于几筵殿内诸王公福晋夫人郡主县君以上二品夫人于丹墀右三品淑人以下于隆宗门外齐集哭临皆男摘冠纬女去首饰奠献时皆随行礼举哀毕各退皇帝成服截髪辫居倚庐皇子皇孙随成服截髪辫居宫中别室王公百官宗室觉罗咸成服截髪辫旗员居阙左门外汉员于各官署皇后率妃嫔等成服剪髪皇子皇孙福晋随成服剪髪诸王福晋命妇及内府三旗官员䕶军等妻咸成服剪髪皇帝行三年䘮礼百日内上谕用蓝笔百日后素服御门听政郊坛大祀祭服行礼诣几筵前仍䘮服诸皇子皇孙及恭理䘮仪王公大臣殡宫守卫执事各官百日除服羣臣二十七日除服咸百日薙髪奏疏文移二十七日内皆用蓝印京朝官二十七月不作乐期年不嫁娶在京军民人等二十七日素服百日不作乐一月不嫁娶颁遗诏于天下顺天府尹率属制服跪迎开读毕奉安公署举哀在京候选官及教习举贡在监肄业贡监咸集顺天府署举哀直省督抚率所属文武各制服跪迎开读奉安于㑹城公署分驻之提镇道员及府州县奉安于各治所举哀皆朝夕哭临三日绅士咸与移文直省督抚提镇免其遣官进香直省官期年不作乐百日不嫁娶不薙髪军民去冠纬素服二十七日百日不作乐一月不嫁娶外藩䝉古王公台吉等公主福晋等服内来京者咸成服除服后来京者皆男摘冠纬女去首饰三日朝鲜使臣同成服后朝晡日中三设奠朝夕奠设法驾卤簿三日后至一月设銮驾卤簿每奠王公百官咸齐集质明钦天监报时各执事皆办礼部堂官奏请朝奠皇帝出倚庐诣几筵前东立西向举哀迺启宫门恭理䘮仪王大臣及执事官率尚茶尚膳举茶膳由中门中路进至几筵前尚茶跪进茶内外齐集衆咸跪皇帝亲举茶恭奠于茶几行一拜礼衆皆随行礼尚茶彻茶衆皆兴次尚膳进膳皇帝亲上食毕执事官进奠几于正中皇帝诣几前跪进爵王大臣跪进爵皇帝祭酒三爵每祭行一拜礼衆皆随行礼兴迺彻馔出阖门衆哀止皇帝还倚庐衆皆退午奠晡奠仪同诹日行殷奠礼王公百官公主福晋命妇咸齐集陈俎豆设馔筵二十一席羊九酒十有一尊楮帛九万张黄幕于宫门外之右设反坫具尊罍设卤簿陈冠服于几筵前列馔筵于丹陛两旁陈羊酒于黄幕积楮帛于燎所设祭文案于西檐下届时礼部尚书奉祭文侍郎二人前引由中门入祗设于案退礼部堂官奏请皇帝诣几筵前视馔上食举哀读祝官奉祭文至阈外正中北面跪礼部堂官二人跪展祭文进奠几皇帝于几前跪衆于齐集处跪哀暂止读文毕仍复于案退衆举哀迺进爵皇帝祭酒三爵毎祭行一拜礼衆随行礼举哀毕彻俎豆读祝官奉祭文礼部堂官前引侍臣奉冠服自殿陛内大臣十人前引恭送燎所皇帝举哀随行诣燎所内大臣侍卫扈从齐集王公百官咸从皇帝于燎所祭酒三爵行礼举哀衆随举哀行礼如前礼毕皇帝还倚庐迺焚冠服楮帛衆各退诹日而殡先期以奉移梓宫祗告几筵行启奠礼陈设礼仪与殷奠同至日奉移梓宫于殡宫豫设大昇轝于景运门外届时礼部堂官奏请皇帝诣几筵举哀执事官进奠几皇帝祭酒三爵恭理䘮仪王公大臣銮仪卫工部堂官率校尉恭进小轝奉梓宫出登大昇轝礼部尚书祭轝焚楮帛内大臣祭所经门桥皆三祭酒毎祭行一叩礼焚楮帛皇帝歩送王公百官各以次随行皇后率妃嫔等先诣殡殿后左旁恭竢灵驾至行奉安礼设几筵皇帝祭酒举哀衆随行礼举哀毕焚楮帛丹旐各退以侧殿为苫次二十七日后还宫倚庐行初祭礼设法驾卤簿于殡宫大门外陈馔筵八十一席羊二十七酒四十一尊楮制丹旐一楮帛四十万五千张黄幕于二门外之右设反坫尊罍如仪皇帝亲诣上食祭酒其齐集读文送燎均如前仪翼日绎祭遣官行礼陈馔筵十有一席羊五酒五尊楮帛三万不设卤簿不齐集不读祝惟恭理䘮仪大臣内务府礼部工部光禄寺堂官执事余如仪行大祭礼陈设礼仪与初祭同翼日绎祭陈设礼仪与初祭次日绎祭同周月读文致祭陈馔筵二十一席羊九酒九尊楮帛十万余仪与启奠同王公九卿及文武官承㫖恭拟尊谥庙号进呈御览勅所部制玉册寳香册宝绢册宝诹吉行恭上尊谥礼前期遣官祗告天地太庙后殿奉先殿社稷至日设卤簿于殡宫大门外恭理䘮仪王公大臣率内府官大常寺官恭设册宝案于几筵前鸿胪官设册宝案于太和门正中銮仪卫官设黄亭于阶下礼部堂官豫奉绢册宝陈亭内大学士二人恭奉香册宝升阶陈于案三叩退礼部堂官奏请皇帝素服御太和门恭阅册宝毕行一跪三拜礼兴退立东旁大学士诣案前一跪三叩恭奉册宝降阶陈于各黄亭跪叩如前校尉舁亭御仗黄盖前导王以下入八分公以上齐集协和门外册宝亭至跪候过随行皇帝还宫易䘮服豫诣殡宫侧殿祗竢民公侯伯以下四品官以上咸于大门外按翼序立候亭至跪迎亭由大门中门入至内门止礼部堂官奉绢册宝先入陈于案退大学士诣亭前三叩恭奉香册宝由中门入陈于案三叩退赞引太常卿二人恭导皇帝由左门入王以下入八分公以上随入民公侯伯以下四品官以上于大门外各序立典仪官赞执事官各共迺职赞引官奏就位皇帝就位立赞跪拜兴皇帝率羣臣行三跪九拜礼兴奏跪皇帝率羣臣跪典仪奏进册大学士诣案奉册跪献于左皇帝受册拱举授礼部堂官跪接兴奉安于案三叩退进宝由右仪亦如之迺宣册宣册官诣案奉绢册宣讫三叩退宣宝仪同皇帝率羣臣行三跪九拜礼迺奠帛读祝三献爵如仪礼成恭奉祝帛绢册绢宝送燎所由中道出皇帝转立拜位旁西向候过复位燎半奏礼成皇帝还宫衆皆退翼日颁诏天下百日奠献陈馔筵二十五席羊九酒十有三尊楮帛十有一万五千仪同初祭既卜𦵏吉奉移山陵前期遣官祗告天地太庙社稷前奉移一日行祖奠礼陈馔筵三十一席羊九酒十有五尊楮帛十有五万仪与启奠同祭毕焚銮驾卤簿至日执事官陈大昇轝于殡宫大门外设册宝亭于阶下王公百官公主福晋一品夫人以上及内府妇女咸齐集皇帝诣梓宫前举哀祭酒三爵衆随行礼毕皇帝先至大门东旁立竢奉移梓宫出跪候过歩随行梓宫登大昇轝礼部尚书祭轝三祭酒行三叩礼毕焚楮帛灵驾发册宝亭及骑驾卤簿咸前列沿涂分站豫设芦殿缭以黄幔城皇帝歩送至郊由别道先往祗竢皇太后以下亦先往祗竢王公大臣官员侍卫内监等随轝行恭理䘮仪王公大臣内务府工部銮仪卫堂官左右翼卫所经门桥遣内大臣祭酒焚楮帛灵驾将至宿次王公百官先至幔城北门外皇帝率王公百官举哀跪迎灵驾安奉于芦殿衆至大门外序立陈设卤簿迺行晡奠如仪奠毕皇帝还行宫衆皆退翼日昧爽行朝奠如仪皇帝跪送启行歩送里许仍先诣宿次在涂皆朝夕奠如初日皇太后以下与朝奠不与晡奠所过百里内守土官于道右百歩外跪迎灵驾举哀至宿次于幔城外行三跪九叩礼奠献时各于右翼班末随行礼至陵日守陵贝勒公大臣官员咸于十里外举哀跪迎自红门设法驾卤簿前导灵驾至隆恩门外降大昇轝安奉梓宫于隆恩殿皇帝祭酒三爵衆随行礼举哀是日遣官祭告各陵寝并祭后土皇陵山神翼日行遣奠礼陈馔筵二十五席羊七酒十有五尊楮帛九万往送之王公百官及在陵贝勒公大臣官员咸齐集仪如祖奠大𦵏前期行迁奠礼仪如遣奠至时恭理䘮仪王大臣等率夫校进小轝奉移梓宫于宝城前芦殿恭奉梓宫登龙輴进馔筵皇帝祭酒三爵衆随行礼举哀毕驾还行宫衆皆退迺焚楮帛法驾骑驾卤簿讫至日皇帝诣梓宫前祭酒届吉时恭移龙輴自隧道入地宫安奉宝牀设香册宝于左右几遂掩闭元宫皇帝于方城前举哀祭酒行礼毕卒哭出至幄次易吉服王公百官咸采服礼部堂官奏请皇帝诣隆恩殿行题主礼銮仪卫官豫设黄舆于殿外阶下执事官设神主宝座于殿内正中南向设题主案于东旁西向设奉安主椟案于宝座旁南向设皇帝拜位于殿门内正中北向赞引太常卿二人恭导皇帝入殿左门就拜位立鸿胪寺官引王公于阶上文五品以上武四品以上官于阶下东西上北面序立大臣一人启椟奉神主设于题主案大学士二人朝服诣案东行一跪三叩礼兴就位西向恭题神主毕大臣奉主安于宝座三叩退迺行虞祭礼皇帝就拜位王公百官各就拜位上香奠帛读祝三献爵送燎均如仪礼成銮仪卫堂官率校尉舁黄舆设阶上正中南向太常卿跪奏恭请神位升祔太庙皇帝诣寳座前行一跪三拜礼恭奉神主大学士前引由殿中门出奉安黄舆内行一跪三拜礼兴校尉舁舆前列御仗黄盖内大臣十人大学士礼部堂官导引启行皇帝率王以下各官于大门外跪候过先诣涂次黄幄祗竢恭理䘮仪及执事诸臣随行沿涂朝夕奠皇帝亲诣上香行三跪九拜礼还京升祔太庙期年小祥读文致祭张黄幄于皇陵方城前陈俎豆列馔筵于祭台左右皇帝䘮服诣黄幄内奠献随往之王公百官咸于陵寝门外随行礼举哀与前祖奠同再期大祥陈设礼仪与期年同二十七月行除服礼皇帝䘮服于皇陵方城前行奠献礼陈设礼仪与百日奠献同祭毕除服三周行礼仪同再期䘮礼二凡列后大䘮圣子皇帝主䘮仪初䘮恭奉梓宫奉安于宫中正殿设几筵建丹旐于宫门外之右陈仪驾于宫门外皇帝成服截髪辫诸王之为子者皆成服截髪辫皇后成服剪髪诸王福晋为子妇者皆成服剪髪皇太后宫中女侍内监皆成服剪髪截髪辫既歛王以下及婣戚于宫门外三品官以下于外门之外福晋以下及婣戚妇女于丹墀右三品淑人以下于宫门外齐集举哀奏疏文移十五日用蓝印颁遗诰于天下内外各官百日不作乐不嫁娶军民二十七日不作乐不嫁娶朝晡日中之奠进茶膳以女官恭理䘮仪王公大臣内务府总管率之内监转进于皇帝亲奠殷奠既彻馔女官奉冠服诣燎所福晋命妇内府妇女皆从钦命公主福晋或婣戚大臣夫人一人于燎所祭酒行礼将𦵏随行有女侍及内府妇女余皆如列圣䘮仪凡皇后大䘮皇帝主䘮仪初䘮皇帝冠去纬辍朝皇子去冠纬哭踊宫中自妃嫔以下咸摘耳环去首饰届时奉安梓宫于宫中正殿设几筵建丹旐于宫门外之右陈仪驾于宫门之外特简王公大臣恭理丧仪既歛迺奠王公以下民公侯伯二品官以上及婣戚于宫门外三品官以下文武有顶带官于外门之外妃嫔宫人公主皇子皇孙福晋近支王等福晋于几筵殿内诸王公福晋夫人郡主县君二品夫人及婣戚妇女于丹墀右三品淑人以下于宫外齐集举哀皆男摘冠纬女去首饰奠献时随行礼举哀毕各退皇帝成服皇子成服截发辫居宫中别室皇孙随成服王公百官宗室觉罗及婣戚咸成服王公于府第斋宿大臣官员于各公署斋宿皇子福晋成服剪发皇后宫中女侍内监咸成服剪发截发辫妃嫔公主福晋命妇及婣戚妇女内府三旗官员䕶军等妻咸成服皇帝缟素十三日而除两月后御门听政郊坛大祀祭服行礼亲临几筵前素服视奠恭遇皇太后皇帝亲诣几筵皇太后乘舆由中门中道至檐下降舆皇帝乘舆由中门中道至阶上降舆皇子丧服百日余日素服诣几筵前仍丧服皇子福晋亦如之皇孙恭理丧仪王公大臣及殡宫守卫执事各官及婣戚百日除服羣臣二十七日除服皆百日薙发十三日内各衙门文移用蓝印奏本用朱印京朝官二十七日不作乐不嫁娶颁勅谕于天下顺天府尹率属制服跪迎宣读毕奉安公署举哀直省督抚率所属文武各官跪迎宣读奉安于㑹城公署分驻之提镇道员及府州县各奉安于治所举哀皆朝夕哭临三日移文各省督抚提镇免其遣官进香直省官二十七日不作乐不嫁娶皆百日薙发军民素服七日不作乐不嫁娶外藩䝉古王公台吉等公主福晋等服内来京者皆成服除服后来京者男摘冠纬女去首饰各三日朝鲜使臣同成服后朝晡日中三设奠朝晡设仪驾每奠王公百官咸齐集质明钦天监报时各执事皆办执事官告朝奠皇子出苫次诣几筵前西向举哀迺启门恭理丧仪王公大臣内务府总管及内务府总管夫人内管领妻率尚膳尚茶女官举茶膳由中门中路进至几筵前尚茶女官跪进茶内外齐集衆皆跪恭奠于茶案行一叩礼衆随行礼尚茶女官彻茶衆皆兴次尚膳女官进膳上食毕执事官进奠几于正中皇子诣几前跪执事官跪进爵皇子三祭酒每祭行一叩礼衆皆随行礼兴迺彻馔出阖门衆哀止皇子还苫次衆皆退午奠晡奠仪同诹日行殷奠礼王公百官公主福晋命妇咸齐集陈馔筵二十一席羊九酒十有一尊楮帛九万设仪驾陈冠服张黄幕于宫门外之右设反坫具尊罍陈俎豆于几筵前列馔筵于丹陛两旁陈羊酒于黄幕积楮帛于燎所设祭文案于东檐下礼部堂官奉祭文侍郎二人前引由中门入祗设于案退皇帝亲临上食毕读祝官奉祭文至阈外正中跪皇子衆皆跪哀暂止读文毕执事进奠几皇帝旁坐祭酒三爵每祭皇子行一叩礼衆随行礼举哀毕彻馔读祝官奉祭文礼部堂官引至燎所付内监退王公百官咸退次女官奉冠服内监十人前引恭送燎所皇子随出王福晋命妇婣戚内府妇女皆随出皇子福晋出诣燎所祭酒三爵举哀衆随行礼举哀毕迺焚冠服楮帛各退诹日而殡先期以奉移告几筵行启奠礼仪与殷奠同至日奉移梓宫于殡宫豫设大昇轝于景运门外届时皇帝亲临祭酒三爵恭理丧仪王公大臣銮仪卫工部堂官率校尉进小轝奉梓宫出宫由干清门右门出至景运门外登大昇轝礼部尚书祭轝内大臣祭所过门桥皆三祭酒每祭行一叩礼焚楮帛皇子步送王公百官婣戚各以次随行妃嫔等先诣殡殿后左旁恭竢灵驾至行奉安礼设几筵陈册宝于左右皇子祭酒衆随行礼举哀毕焚楮帛丹旐各退行初祭礼设仪驾于殡宫门外陈馔筵八十一席羊二十七酒四十一尊楮制丹旐一楮帛四十万五千张黄幕于二门外之右设反坫尊罍如仪齐集上食读文祭酒送燎如前仪翼日绎祭陈馔筵十有一席羊五酒五尊楮帛三万不设仪驾不齐集不读祝惟恭理丧仪大臣内务府礼部工部光禄寺堂官执事余如仪行大祭礼陈设礼仪与初祭同翼日绎祭陈设礼仪与初祭次日绎祭同周月奠献陈馔筵二十一席羊九酒九尊楮帛十万皇子行礼仪与启奠同承旨恭拟谥号勅工部制册宝诹吉行册谥礼前期遣官祗告太庙后殿奉先殿至日设仪驾于殡宫大门外恭理丧仪王公大臣内务府总管率内府太常官进册宝案视内监设于几筵前两旁内府官设御座于太和门正中鸿胪寺官设册宝案于御座之南左右銮仪衞官设黄亭于阶下正副使素服于阶下西向立礼部官豫奉绢册宝陈亭内内阁官奉香册宝升阶陈于案三叩退礼部堂官奏请皇帝素服御太和门陞座正副使由东阶升诣册宝案前一跪三叩兴正使奉册副使奉宝由中阶降陈于各黄亭跪叩如前礼成皇帝还宫校尉舁亭御仗黄盖前导王以下入八分公以上齐集协和门外册宝亭至跪候过随行民公侯伯以下四品官以上咸于殡宫大门外按翼序立册宝亭至跪迎亭由大门入至内门止礼部堂官奉绢册宝入授内官先陈于案退正副使诣亭前三叩恭奉香册宝由中门入陈于案三叩兴鸣赞赞上香正使上香复原位立赞宣册内官奉授宣册官于槛外宣讫仍授内官复于案宣宝仪同正使奉册副使奉宝授内官陈于几筵左右行一跪三叩礼兴由殿西门出太常赞引官引正使于殿外阶上拜位立鸿胪官引皇子王以下入八分公以上于二门内四品官以上于大门外按翼序立上香奠帛读祝三献爵如仪礼毕内官奉绢册宝祝帛授各执事官恭送燎所燎讫衆皆退礼成正副使复命翼日颁诏天下百日奠献陈馔筵二十五席羊九酒十有三尊楮帛十有一万五千仪同初祭既卜葬吉奉移前三日遣官祗告天地太庙社稷奉移前期一日行祖奠礼陈馔筵三十一席羊九酒十有五尊楮帛十有五万仪与启奠同至日陈大昇轝于殡宫大门外设册宝亭于阶下王公百官公主福晋一品夫人及内府妇女咸齐集皇帝亲诣梓宫前祭酒三爵不往送祭酒时皇子行礼衆随行礼毕奉移梓宫登大昇轝礼部堂官祭轝三祭酒行三叩礼毕焚楮帛灵驾发册宝亭及仪驾咸前列沿涂分站豫设芦殿缭以黄幔城皇子王公百官内监女侍内府妇女六十人皆以次随行恭理丧仪王公大臣内务府礼工二部銮仪卫官左右翼衞所经门桥遣内大臣祭酒焚楮帛妃嫔以下由别道先往宿次祗竢灵驾将至宿次王公百官先至幔城北门外举哀跪迎灵驾安奉于芦殿衆至大门外序立陈设仪驾迺行晡奠如仪奠毕各退翼日昧爽行朝奠如仪皇子跪送仍随行在涂皆朝夕奠如初日妃嫔以下与朝奠不与晡奠所过五十里内守土官于道右百步外跪迎灵驾举哀至宿次于幔城外行三跪九叩礼奠献时各于右翼班末随行礼至陵寝日守陵寝贝勒公大臣官员咸于十里外举哀跪迎灵驾至飨殿大门降大昇轝安奉梓宫于飨殿皇子祭酒三爵衆随行礼举哀是日遣官祭告各陵寝并祭后土皇陵山神翼日行遣奠礼陈馔筵二十五席羊七酒十有五尊楮帛九万往送之王公百官及在陵贝勒公大臣官员咸齐集仪如祖奠先葬一日行迁奠礼仪如遣奠至时恭理丧仪王公大臣等率夫校进小轝恭奉梓宫于宝城前芦殿登龙輴进馔筵皇子三祭酒毕衆退迺焚楮帛仪驾讫至日皇子诣梓宫前祭酒届吉时恭移龙輴自隧道入地宫安奉宝牀设香册宝于左右几遂掩闭元宫皇子于祭台前祭酒举哀行礼毕迺卒哭各退行题主礼銮仪衞官豫设黄舆于阶下执事官设神主宝座于殿内正中南向设题主案于东旁西向设奉安主椟案于宝座旁南向至时赞引官引遣官就拜位鸿胪寺官引王公百官各就位大臣一人启椟奉神主设于题主案大学士二人朝服诣案东行一跪三叩礼兴就位西向恭题神主毕大臣奉主安于宝座三叩退迺行虞祭礼上香奠帛读祝三献爵送燎均如仪礼成銮仪衞堂官率校尉舁黄舆于阶上遣官诣宝座前行一跪三叩礼恭奉神主由殿中门出奉安黄舆校尉舁舆前列御仗黄盖内大臣十人礼部堂官导引启行王以下各官随行沿涂仍朝夕奠竢还京时升祔期年小祥读文致祭陈设礼仪与前初奠同再期大祥陈设礼仪与期年同二十七月行除服礼皇子丧服行奠献礼王公百官随行礼陈设礼仪与百日礼同祭毕皇子皇子福晋除服三周行礼仪同再期钦定大清会典卷五十一钦定大清会典卷五十二钦定四库全书钦定大清㑹典卷五十二礼部祠祭清吏司丧礼三凡皇贵妃丧礼疾革自大内移至吉安所初薨皇帝辍朝五日素服十日命所出皇子公主持服皇子去冠纬公主皇子福晋去簪珥届时入金棺奉安金棺于正殿设几筵建丹旐于二门外之右陈仪仗于大门外简命王公大臣办理丧仪既歛迺奠王以下四品官以上公主福晋以下一品夫人以上咸齐集男摘冠纬女去首饰所出皇子皇子福晋成服截发辫剪发皇孙皇孙妇婣戚随成服至大祭日而除百日薙髪奏除诸皇子及近支王公等并内务府总管一人散秩大臣三人侍卫九十人内府三旗佐领下官员及其妻以三分之一成服至大祭日而除薙髪本内管领下官员及执事男妇皇子侍从成服至大祭日除服皆随皇子百日薙髪朝晡日中三设奠朝晡设仪仗王公官员公主福晋命妇咸齐集行礼举哀如仪诹日而殡前期行启奠礼仪仗全设陈馔筵七席羊五酒五尊楮帛万有五千王公官员公主福晋命妇咸齐集皇子祭酒衆随行礼举哀毕各退至日豫设大轝于大门外届时皇子祭酒三爵办理丧仪王大臣銮仪衞工部堂官率舁夫进小轝奉金棺出昇大轝礼部堂官祭轝内大臣祭所经门桥皆三祭酒焚楮帛皇子步送王公各官婣戚以次随行齐集之公主福晋命妇先往以竢金棺至奉安毕设几筵皇子祭酒衆随行礼举哀毕焚楮帛丹旐各退行初祭礼王公官员公主福晋命妇咸齐集设仪仗于殡宫大门外陈馔筵三十五席羊二十一酒二十一尊楮制丹旐一楮帛十有八万九千张黄幕于二门外之右设反坫具尊罍设仪仗陈冠服遣官读文致祭皇子及衆随行礼举哀彻馔奉祭文冠服送燎所皇子福晋祭酒行礼衆随行礼举哀毕迺焚冠服楮帛各退翼日绎祭陈馔筵七席羊三酒三尊楮帛万有五千不设仪仗不齐集办理丧仪大臣内务府礼工二部光禄寺堂官执事内务府总管夫人内管领妻祭酒行礼如仪行大祭礼仪与初祭同翼日绎祭仪与初祭次日绎祭同周月奠献设仪仗陈馔筵十有一席羊五酒五尊楮帛二万一千衆齐集皇子祭酒仪同大祭内阁拟谥号候钦定工部造绢册宝诹日行册谥礼设采亭于午门外正副使二人诣内阁于册宝前行一跪三叩礼恭奉由午门中门出安设于采亭一跪三叩校尉舁亭前列黄盖御仗至殡宫大门外亭止正副使于亭前跪三叩正使奉册副使奉宝兴由中门入陈于案三上香毕宣读官以次宣册文宝文毕各退迺行读文致祭礼正使祭酒仪如月奠百日读文致祭陈馔筵十有五席羊七酒七尊楮帛五万仪与月奠同既卜葬吉先期行祖奠礼陈馔筵十有五席羊七酒七尊楮帛三万七千仪与启奠同奏遣皇子及王公大臣官员往送沿涂分站豫设芦殿缭以席垣皇子王公各官内监女侍内府妇女三十人皆以次随行至宿次设晡奠翼日昧爽朝奠皇子祭酒行礼如仪至园寝日在陵贝勒公大臣及不直班之官员咸于十里外道右跪迎举哀候过随行奉安金棺于芦殿翼日行遣奠礼设仪仗送往之王公大臣官员及在陵贝勒公大臣官员暨贝勒公夫人大臣官员妻咸齐集陈设礼仪一如祖奠及葬先期行迁奠礼陈馔筵十有三席羊五酒五尊楮帛三万仪与遣奠同届时奉移金棺于墓前芦殿升太平车奠献行礼毕各退焚楮帛仪仗至日奉金棺由隧道入墓圹掩闭墓门皇子于月台前祭酒举哀行三叩礼衆皆随行礼毕卒哭是日皇子暨送往之王公大臣官员皆还京行题主礼豫期近园寝之外设芦殿制造神牌工竣设于案内阁大学士礼部堂官朝服行一跪三叩礼刻字将近大祭以前卜吉填青各行礼如初毕迺安奉于芦殿日㸃香烛逢大祭日奉入飨殿依次奉安于座礼成奉安寝室期年小祥致祭行礼如仪再期大祥如期年仪三周行礼仪同再期凡贵妃丧礼疾革自大内移至吉安所初薨皇帝辍朝五日命所出皇子公主持服皇子去冠纬公主皇子福晋去簪珥届时入金棺奉安金棺于正殿设几筵建丹旐于二门外之右陈仪仗于大门外简命王公大臣办理丧仪既歛迺奠王以下三品官以上公主福晋以下一品夫人以上咸齐集男摘冠纬女去首饰所出皇子皇子福晋成服截发辫剪发皇孙皇孙妇婣戚随成服至大祭日而除百日薙发奏除近支王公等及内务府总管一人散秩大臣三人侍衞六十人内府三旗佐领下官员及其妻以三分之一成服大祭日除服薙发本属二内管领下官员执事男妇皇子侍从皆成服大祭日除服皆随皇子百日薙发朝晡日中三设奠设仪仗内府成服官员及䕶军领催等男妇咸齐集行礼举哀如仪诹日而殡至日豫设大轝于大门外届时皇子祭酒三爵办理丧仪王大臣銮仪衞工部堂官率舁夫进小轝奉金棺出昇大轝礼部堂官祭轝礼部官祭所经门桥皆三祭酒焚楮帛皇子步送王公各官婣戚以次随行齐集之公主福晋命妇先往以竢金棺至奉安毕设几筵皇子祭酒衆随行礼举哀毕焚楮帛丹旐各退行初祭礼仪仗全设陈馔筵三十一席羊十有九酒十有九尊楮制丹旐一楮帛十有四万九千张金黄幕于二门外之右设反坫具尊罍王公官员公主福晋命妇咸齐集遣官读文致祭皇子及衆随行礼举哀如仪翼日绎祭陈馔筵五席羊三酒三尊楮帛万不设仪仗不齐集内务府礼工二部光禄寺堂司官执事内管领妻祭酒行礼如仪行大祭礼仪与初祭同翼日绎祭仪与初祭次日绎祭同周月奠献设仪仗陈馔筵十有一席羊五酒五尊楮帛二万衆齐集行礼仪与大祭同行册谥礼与皇贵妃同百日奠献陈设礼仪皆与月奠同既卜葬吉先期行祖奠礼设仪仗陈馔筵十有三席羊五酒五尊楮帛三万衆齐集奠献行礼如仪奏遣近支王公大臣官员往送沿涂奉安芦殿宿次设晡奠翼日朝奠皇子祭酒行礼如仪至园寝日在陵贝勒公大臣及不直班之官员咸于十里外道右跪迎举哀候过随行奉安金棺于芦殿翼日行遣奠礼送往之王公大臣官员及在陵贝勒公大臣官员暨贝勒公夫人大臣官员妻咸齐集陈设礼仪均如祖奠及葬先期行迁奠礼仪与遣奠同至日奉金棺由隧道入墓圹掩闭墓门皇子于月台前祭酒举哀行三叩礼衆皆随行礼毕卒哭是日皇子暨送往之王公大臣官员皆还京行题主礼豫期近园寝之外设芦殿制造神牌工竣设于案内阁大学士礼部堂官朝服行一跪三叩礼刻字将近大祭以前卜吉填青各行礼如初毕迺安奉于芦殿日㸃香烛逢大祭日奉入飨殿依次奉安于座礼成奉安寝室期年小祥致祭行礼如常仪再期大祥如期年仪三周行礼仪同再期凡妃丧礼疾革自大内移至吉安所初薨皇帝辍朝三日命所出皇子公主持服皇子去冠纬公主皇子福晋去簪珥届时入金棺奉安金棺于正殿设几筵建丹旐于二门外之右陈采仗于大门外简命王公大臣办理丧仪既歛迺奠王以下三品官以上公主福晋以下一品夫人以上齐集男摘冠纬女去首饰所出皇子皇子福晋成服截发辫剪发皇孙皇孙妇婣戚随成服至大祭日而除百日薙发奏除近支王公等及内务府总管一人散秩大臣三人侍衞六十人成服至大祭日除服薙发所属内管领一人并内管领下官员男妇皇子侍从皆成服至大祭日除服皆随皇子百日薙发朝晡日中三设奠设采仗内务府成服官员及䕶军领催等各男妇齐集行礼举哀如仪诹日而殡至日豫设大轝于大门外届时皇子祭酒三爵办理丧仪王大臣銮仪衞工部堂官率舁夫进小轝奉金棺出昇大轝内务府堂官祭轝礼部官祭所经门桥皆三祭酒焚楮帛皇子步送王公百官婣戚以次随行齐集之公主福晋命妇先诣殡宫以竢金棺至奉安毕设几筵皇子祭酒衆随行礼举哀毕焚楮帛丹旐各退行初祭礼采仗全设陈馔筵三十一席羊十有九酒十有九尊楮制丹旐一楮帛十有四万九千张金黄幕于二门外之右陈反坫具尊罍王公官员福晋命妇咸齐集遣官读文致祭皇子及衆随行礼举哀如仪翼日绎祭陈馔筵五席羊三酒三尊楮帛万不设采仗不齐集内务府礼工二部光禄寺堂司官执事内管领妻祭酒行礼如仪行大祭礼仪与初祭同翼日绎祭仪与初祭次日绎祭同周月致祭陈馔筵十有一席羊五酒五尊楮帛二万衆齐集行礼仪与大祭同百日致祭陈设礼仪皆与月奠同既卜葬吉先期行祖奠礼陈馔筵十有三席羊五酒五尊楮帛三万衆齐集奠献行礼如仪奏遣近支王公大臣官员往送沿涂奉安芦殿宿次设晡奠翼日朝奠皇子祭酒行礼如仪至园寝日在陵贝勒公大臣及不直班之官员咸于十里外道右立迎举哀候过随行奉安金棺于芦殿翼日行遣奠礼送往之王公大臣官员及在陵贝勒公大臣官员暨贝勒公夫人大臣官员妻咸齐集陈设礼仪均如祖奠及葬先期行迁奠礼仪与遣奠同至日奉金棺入墓圹掩闭墓门皇子于月台前祭酒举哀行三叩礼衆皆随行礼毕卒哭是日皇子暨送往之王公大臣官员皆还京行题主礼豫期近园寝之外设芦殿制造神牌工竣设于案内阁大学士礼部堂官朝服行一跪三叩礼刻字将近大祭以前卜吉填青各行礼如初毕迺奉安于芦殿日㸃香烛逢大祭日奉入飨殿依次奉安于座礼成奉安寝室期年小祥致祭行礼如常仪凡嫔丧礼疾革自大内移至吉祥房初薨皇帝辍朝二日命所出皇子公主持服皇子去冠纬公主皇子福晋去簪珥届时入金棺奉安金棺于正殿设几筵建丹旐于二门外之右陈采仗于大门外既歛迺奠王以下一品官以上公主福晋以下一品夫人以上咸齐集男摘冠纬女去首饰所出皇子皇子福晋成服截髪辫剪髪皇孙皇孙妇姻戚随成服至大祭日而除百日薙髪奏除王公内务府总管成服至大祭日除服薙发执事内管领一人及内管领下男妇之半成服随皇子除服薙发朝晡日中三设奠陈采仗内务府成服官员及䕶军领催各执事人男妇分班齐集行礼举哀如仪诹日而殡至日豫设大轝于大门外届时皇子祭酒三爵工部堂官率舁夫进小轝奉金棺出昇大轝内务府堂官祭轝礼部官祭所经门桥皆三祭酒焚楮帛王公各官婣戚以次随行步送齐集之公主福晋命妇先诣殡宫以竢金棺至奉安毕设几筵祭酒三爵衆随行礼举哀毕焚楮帛丹旐各退行初祭礼设采仗陈馔筵二十一席羊十有一酒七尊楮制丹旐一楮帛十万五千张金黄幕陈反坫如仪衆齐集皇子祭酒衆随行礼举哀毕各退翼日绎祭陈馔筵三席羊三酒三尊楮帛六千不设采仗不齐集内务府礼工二部堂司官执事内管领妻祭酒行礼如仪行大祭礼仪与初祭同翼日绎祭仪与初祭次日绎祭同周月奠献陈馔筵七席羊三酒三尊楮帛万有四千仪与大祭同百日奠献陈设礼仪均与月奠同既卜葬吉先期行祖奠礼陈馔筵九席羊三酒三尊楮帛二万内府成服官员男妇咸齐集祭酒行礼如仪奏遣近支王公大臣官员往送沿涂安奉芦殿宿次设晡奠翼日朝奠皇子祭酒行礼如仪至园寝日在陵贝勒公大臣及不直班之官员咸于十里外道右立迎举哀候过随行奉安金棺于芦殿翼日行遣奠礼送往之王公大臣官员及在陵贝勒公大臣官员暨贝勒公夫人大臣官员妻咸齐集陈设礼仪均如祖奠及葬先期行迁奠礼仪与遣奠同至日奉金棺入墓圹掩闭墓门皇子于月台前祭酒举哀行三叩礼衆随行礼毕卒哭是日皇子暨送往之王公大臣官员皆还京期年小祥致祭行礼如常仪凡贵人丧礼疾革自大内移入吉祥房初薨命所生皇子公主持服皇子去冠纬公主皇子福晋去簪珥届时入金棺设几筵建丹旐于二门外之右既歛迺奠贝勒以下一品官以上贝勒夫人以下一品夫人以上咸齐集不摘冠纬不去首饰所出皇子皇子福晋成服截发辫剪发皇孙皇孙妇婣戚随成服至大祭日而除百日薙发执事内管领一人及执事内管领下男妇之半成服随皇子除服薙发朝晡设奠内务府成服官员及护军领催执事人男妇分班齐集行礼举哀如仪诹日而殡至日豫设大轝于大门外届时皇子祭酒三爵工部堂司官率舁夫进小轝奉金棺出昇大轝礼部官祭轝并祭所经门桥皆三祭酒焚楮帛贝勒各官以次随行步送齐集之夫人命妇先诣殡宫以竢金棺至奉安毕设几筵祭酒三爵衆随行礼举哀毕焚楮帛丹旐各退行初祭礼陈馔筵十有五席羊九酒七尊楮制丹旐一楮帛六万三千衆齐集张红幕于二门外皇子祭酒衆随行礼举哀毕各退翼日绎祭陈馔筵三席羊三酒三尊楮帛五千不齐集内务府堂司官执事内管领妻祭酒行礼如仪行大祭礼仪与初祭同翼日绎祭仪与初祭次日绎祭同周月奠献陈馔筵七席羊三酒三尊楮帛万有四千仪与大祭同百日奠献陈设礼仪均与月奠同既卜葬吉行祖奠礼陈馔筵七席羊三酒三尊楮帛万有四千内府官及执事内管领下男妇齐集行礼如仪奏遣大臣官员送往至园寝之次日行遣奠礼送往之大臣官员及在陵大臣官员暨命妇等咸齐集陈设礼仪均如祖奠及葬先一日行迁奠礼仪与遣奠同至日奉金棺入墓圹闭墓门皇子于月台前祭酒举哀行三叩礼衆随行礼毕卒哭是日皇子暨送往之大臣官员皆还京期年小祥致祭行礼如常仪凡皇祖皇考妃嫔薨各按封号以治丧追封者视所追封之号治丧皆如仪钦定大清会典卷五十二钦定大清会典卷五十三钦定四库全书钦定大清会典卷五十三礼部祠祭清吏司丧礼四凡皇太子丧礼未分封之皇子薨逝有追封皇太子者已冠皇帝成服十三日而除未冠皇帝去冠纬辍朝七日既歛奉安金棺于皇太子宫正殿设几筵建丹旐于宫门外之左简命王公大臣办理丧仪奏除王公散秩大臣皇太子近侍及侍衞九十人内府佐领内管领下官员䕶军等六百人成服至二十七日而除亲王以下有顶带官员以上咸摘冠纬素服七日直省官摘冠纬素服三日外藩王公台吉及公主福晋等服内来京者咸摘冠纬去耳环朝鲜使臣在京者素服七日在京官员军民十三日内不作乐不嫁娶直省以文到三日内不作乐不嫁娶初薨之日陈仪驾亲王以下奉恩将军以上民公侯伯以下有顶带官员以上公主福晋以下一品夫人以上咸齐集朝晡日中三设奠朝夕奠设仪驾齐集行礼如仪诹日而殡先期行启奠礼遣官读文致祭王公百官公主福晋命妇咸齐集仪驾全设陈馔筵十有五席羊七酒九尊楮帛三万张秋香色幕于大门外之右设反坫具奠罍设冠服于几筵礼部堂官引读祭文官进祭文于殿檐之左进馔毕执事官进奠几遣官就奠几前跪读祭文官奉祭文至殿中门阈外北靣跪礼部堂官二人展祭文读毕仍复于案遣官三祭酒行三叩礼竢彻馔读祝官奉祭文送燎所皇太子近臣侍衞奉衣冠内大臣十人前引送燎所遣官祭酒行礼如仪礼毕迺焚冠服楮帛各退至日豫设大轝于大门外届时皇子祭酒三爵办理丧仪王大臣銮仪衞工部堂官率舁夫进小轝奉金棺出昇大轝礼部堂官祭轝内大臣祭所经门桥皆三祭酒焚楮帛皇子步送王公各官以次随行齐集之公主福晋命妇先诣殡宫以竢金棺至奉安毕设几筵皇子祭酒衆随行礼举哀毕焚楮帛丹旐各退行初祭礼设仪驾陈馔筵六十三席羊二十一酒二十五尊楮制丹旐一楮帛二十三万五千齐集行礼仪与启奠同翼日绎祭陈馔筵九席羊三酒三尊楮帛万有五千办理丧仪大臣礼部工部内务府光禄寺堂官及内府成服官员男妇咸齐集行礼如仪行大祭礼仪与初祭同翼日绎祭仪与初祭次日绎祭同周月奠献陈馔筵十有七席羊七酒七尊楮帛五万设仪驾齐集行礼越日行册谥礼先期遣官祗告太庙后殿奉先殿至日銮仪衞陈仪驾于殡宫大门外内府官设册宝案于几筵前鸿胪官设册宝案于太和门阶上正中设采亭于阶下正副使二人素服立于阶下之东内阁大臣奉绢册宝陈于案一跪三叩退正副使由东阶升正使奉册副使奉宝降阶安采亭内跪叩如前兴校尉舁亭前列黄盖御仗正副使随行内大臣侍衞于午门内金水桥旁王以下奉恩将军以上于午门外常朝处跪送民公侯伯以下四品官以上豫往殡宫大门外齐集竢亭至跪迎亭由长安门出至殡宫由中门入至二门止正副使诣亭前一跪三叩奉册宝陈于案三上香毕宣读官以次宣册宝毕各退承祭官出至月台正中迺奠帛读祝三献行礼如仪礼成奉祝帛绢册宝至燎所焚燎正副使复命次日颁示天下百日奠献陈馔筵十有九席羊七酒七尊楮帛七万仪与月奠同既卜葬吉先期行祖奠礼陈设礼仪与启奠同奉移日陈大轝于殡宫大门外王公官员公主福晋命妇以次齐集灵驾至跪举哀启行后各退办理丧仪王公大臣礼部工部内务府銮仪衞堂官及奏遣往送之王公大臣侍衞等咸随行翼衞所过门桥内大臣祭酒焚楮帛沿涂安奉芦殿朝夕设奠祭酒三爵往送之王公官员皆随行礼沿涂守土官跪迎至宿次皆叩谒行二跪六叩礼至园寝日在陵贝勒公大臣及不直班之官员咸于附近处跪迎举哀候过随行奉金棺暂安飨殿次日行遣奠礼陈馔筵一羊一送往王公大臣官员及在陵之贝勒大臣官员咸随行礼仪如祖奠先葬一日行迁奠礼陈馔筵十有五席羊七酒九尊楮帛二万齐集行礼与前遣奠同届吉时奉移金棺于墓前芦殿升太平车奠献行礼毕各退焚楮帛仪驾至日奉金棺由隧道入奉安于墓圹奠献行礼毕卒哭各退送往之王公大臣官员皆还京行题主礼豫设神座于飨殿正中设奠案香几于前设主案于奠案之东礼部堂官启椟奉主于东案大学士诣案前行一跪三叩礼兴东向㳟题毕礼部堂官奉主奉安于神座三叩退迺行虞祭礼陈牛一羊二帛一爵三馔筵一上香奠帛读祝三献承祭官行礼如常仪期年小祥致祭行礼仪与月奠同再期大祥如期年仪三周行礼仪同再期凡皇子丧礼未分封之皇子薨逝适长者皇帝辍朝五日既歛奉采棺于正殿设灵座建丹旐于门外之左已生子者皇子福晋及所生皇孙皆成服大祭日除二十七月内素服除亲兄弟伯叔成服外奏遣近支王公及散秩大臣三人侍衞六十人内管领二人内府两佐领下男妇咸成服二十七日而除初薨之日王以下四品官以上公主福晋以下二品夫人以上咸齐集朝晡日中三设奠朝晡奠齐集如之诹日而殡至日豫设大轝于大门外届时皇孙祭酒三爵銮仪衞工部官率舁夫进小轝奉采棺出昇大轝内务府官祭轝礼部官祭所经门桥皆三祭酒焚楮帛皇孙步送王公各官以次随行齐集之公主福晋命妇先诣殡所以竢采棺奉安毕设灵座皇孙祭酒衆随行礼举哀毕焚楮帛丹旐各退行初祭礼遣官读文致祭设仪衞陈馔筵三十一席羊九酒九尊楮制丹旐一楮帛十有四万读文致祭王公官员福晋命妇咸齐集皇孙奠献衆随行礼举哀毕各退翼日绎祭陈馔筵五席羊五酒五尊楮帛四千不齐集内务府官祭酒行礼如仪行大祭礼仪与初祭同翼日绎祭仪与初祭次日绎祭同周月奠献陈馔筵十有五席羊九酒七尊楮帛二万仪与初祭同如奉旨追封择吉行追封礼正副使二人诣内阁册宝前行一跪三叩礼㳟奉由午门中门出安奉于豫设之采亭一跪三叩校尉舁亭前列黄盖御仗至殡所大门外亭止正副使于亭前一跪三叩正使奉册副使奉宝由中门入陈于案三上香毕宣读官以次宣册宝毕各退迺进馔读祭文祭酒行礼如月祭仪百日奠献陈设礼仪与月奠同既卜葬吉先期行祖奠礼陈馔筵十有五席羊九酒五尊楮帛二万齐集行礼与百日同至日奉移王公官员福晋命妇以次齐集竢采棺至立举哀启行后各退礼部工部内务府堂官各一人及原成服之王公大臣侍衞皆送往所过门桥礼部官祭酒焚楮帛沿涂安奉芦棚祭酒三爵至园寝日行遣奠礼陈设礼仪均如祖奠先葬一日行迁奠礼陈馔筵一羊一仪与遣奠同届吉日奉安采棺于园寝墓穴焚仪衞祭酒行礼毕卒哭各退送往之王公大臣官员皆还京行题主礼豫期制造神主工竣设于案内阁礼部大臣朝服行一跪三叩礼刻字塡青咸各行礼如初毕迺安奉于飨堂期年小祥致祭行礼如常仪再期大祥如期年仪三周行礼仪同再期中殇幼殇各杀其仪凡亲王薨丧闻皇帝辍朝三日有特恩亲临者王子率合属官员跪迎于大门外设御座于左礼部堂官前引有司设奠几皇帝坐祭酒三爵举哀毕驾兴王子率属跪送如初迎仪亲王以下奉恩将军以上民公侯伯都綂尚书子以下佐领骑都尉本翼宗室以上固伦公主亲王福晋以下县君奉恩将军恭人以上咸㑹丧府前陈仪衞诸会丧者男摘冠纬女去首饰遴府属官典丧事备采棺既歛施织龙红绮帷帐设灵座奠案建丹旐于大门之左王子以下府属官并长史䕶衞典仪命妇本支诸王贝勒贝子公宗室应有服者皆成服余㑹丧者各还丧主居苫次每朝晡日中三设奠设馔如生时府属男妇咸集王子祭酒府属官随行礼举哀卜日发引前期启奠设馔筵十有一席羊三酒三尊楮帛三千发引日王以下应集者咸集束采棺以织金红绮三前引丹旐次列仪衞鞍马散马各十有五匹以次前导覆棺以织龙红绮帏金黄幨舁夫八十人长史祭轝所经门桥䕶衞祭酒皆焚楮帛王子及府属官员皆步送王福晋王府眷属咸乘车以从至殡次奉采棺安于殡堂王子祭酒三爵衆随行礼举哀毕焚楮帛丹旐各散䘏典由礼部题请谕祭二次翰林院撰祭文官给祭品初祭赐给犊牛一羊八酒九尊楮帛三万遣礼部堂官一人往奠是日本王府设馔筵三十一席并赐祭羊共十有八酒九尊楮帛十有四万楮制丹旐一设冠服为尸礼部堂官率所属奉谕祭文司官笔帖式前引至殡次王子率阖属官僚跪迎于大门外读祭文官奉谕祭文由中门入堂官随入设祭文于左案迺上食奠献进奠几礼部堂官近几前立读祭文官北向立宣谕祭文王子衆皆跪宣毕礼部司官进爵堂官跪三祭酒每祭行一叩礼王子衆等皆随行礼毕彻馔奉祭文王属䕶衞奉冠服送至燎所焚燎王子祭酒行礼举哀毕率属望阙谢恩行三跪九叩礼是日大功服王公宗室除服次日绎祭设馔筵五席羊三酒三尊楮帛一万越日大祭仪如初祭是日期服王公宗室及本属旗员䕶军等除服次日绎祭同前部给茔费银五千两宗人府奏请赐谥给立碑银三千两翰林院撰文勒石百日致祭设馔筵十有五席羊九酒七尊楮帛二万祭毕王子以下府属男妇皆除服衆皆薙发置守茔人十户茔竣期年而葬前期祖奠仪与启奠同至日陈仪衞与发引同王以下应送葬者皆往送葬前一日行遣奠礼仪如祖奠葬日窆棺封墓王子率属祭酒行礼毕迺卒哭行题主礼毕设主于飨堂行虞祭礼期年致祭礼与百日同再期致祭与期年同三周致祭与再期同王子以下易吉服世子薨丧闻皇帝辍朝二日亲王以下奉恩将军以上民公侯伯都綂尚书子以下㕘领以上固伦公主亲王福晋以下县君奉恩将军恭人以上咸㑹丧采棺歛奠赐谥勒碑及期年而葬舁夫人数皆与亲王同部给茔费银四千两立碑银二千五百两守茔人八戸发引时前导鞍马散马各十有四覆棺以织龙红绮幨帏初祭大祭赐给羊酒如亲王楮帛减五千祭日皆馔筵三十一席羊十有八酒九尊楮帛十有三万楮制丹旐一百日致祭设馔筵十有五席羊九酒七尊楮帛二万郡王薨丧闻皇帝辍朝二日亲王以下会丧及采棺歛奠赐谥勒碑覆棺幨帏鞍马散马守茔人戸咸与世子同葬以七月部给茔费三千两立碑银二千两发引时舁夫六十四人初祭大祭赐给羊酒视世子减二楮帛减二千祭日皆馔筵二十五席羊十有三酒七尊楮帛十有二万楮制丹旐一百日致祭设馔筵十有三席羊七酒七尊楮帛二万贝勒薨丧闻皇帝辍朝一日世子郡王以下奉恩将军以上民公侯伯都綂尚书子以下本旗佐领以上和硕公主世子福晋以下县君奉恩将军恭人以上咸会丧采棺歛奠赐谥勒碑葬期舁夫咸与郡王同部给茔费银二千两立碑银千两守茔人六戸发引时前导鞍马散马各十有三覆棺织蟒红绮帏青绮幨初祭大祭赐给羊酒视郡王减二楮帛减八千祭日皆馔筵二十一席羊九酒五尊楮帛十万楮制丹旐一百日致祭设馔筵十席羊五酒五尊楮帛二万贝子之丧贝勒以下奉恩将军以上民公侯伯都綂尚书子以下本旗㕘领郎中以上咸㑹丧歛奠赐谥勒碑舁夫均与贝勒同日设朝晡奠二葬以五月部给茔费银千两立碑银七百两发引时前导鞍马散马各十有二覆棺织蟒青绮幨帷初祭大祭赐给羊酒如贝勒惟无犊楮帛减五千祭日皆馔筵十有五席羊七酒五尊楮帛八万楮制丹旐一百日致祭设馔筵八席羊五酒五尊楮帛万有六千鎭国公之丧贝子以下奉国将军以上郡君贝子夫人以下奉恩将军恭人以上咸㑹丧棺服歛奠赐谥勒碑葬期帷幔舁夫皆与贝子同部给茔费银五百两立碑银四百五十两发引时前导鞍马散马各十初祭大祭赐给羊酒视贝子减一楮帛减千祭日皆馔筵十有五席羊七酒四尊楮帛六万楮制丹旐一百日致祭设馔筵七席羊四酒三尊楮帛万有四千辅国公之丧贝子以下奉国将军以上郡君贝子夫人以下奉恩将军恭人以上咸会丧棺服歛奠赐谥勒碑建茔葬期帷幔舁夫均与鎭国公同发引时前导鞍马散马各八初祭大祭赐给羊酒如鎭国公楮帛减千祭日皆馔筵十有五席羊七酒四尊楮帛四万楮制丹旐一百日致祭设馔筵七席羊四酒三尊楮帛万有二千鎭国将军丧辅国公以下奉恩将军以上咸㑹丧辅国将军丧鎭国将军以下奉恩将军以上咸㑹丧奉国将军丧辅国将军以下奉恩将军以上咸㑹丧咸用朱棺官给茔费鎭国将军五百两辅国将军四百两立碑鎭国将军三百五十两辅国将军三百两发引时备鞍马鎭国将军七匹辅国将军五匹奉国将军四匹谕祭文鎭国将军由翰林院撰辅国将军以下由内阁撰初祭大祭鎭国将军各给羊二酒二尊楮帛五千祭日皆馔筵十席羊五酒三尊楮帛二万八千楮制丹旐一辅国将军初祭大祭各给羊一酒一尊楮帛四千祭日皆馔筵九席羊三酒一尊楮帛二万四千楮制丹旐一奉国将军初祭大祭共给羊一酒二尊楮帛六千祭日皆馔筵六席羊三酒一尊楮帛二万楮制丹旐一奉恩将军故不会丧其朱棺歛奠与奉国将军同发引鞍马三惟不读祭文初祭大祭官给羊酒如奉国楮帛减半祭日各馔筵五席楮帛一万六千楮制丹旐一凡亲王福晋薨亲王以下奉恩将军以上固伦公主亲王福晋以下县君奉恩将军恭人以上咸会丧采棺歛奠及周月百日之祭卜日而葬之礼悉从王爵惟设丹旐于府门之右发引前导惟鞍马无散马谕祭一次初祭大祭官给犊牛一羊八酒九尊楮帛二万祭日皆馔筵三十一席羊十有八酒九尊楮帛十有四万楮制丹旐一亲王侧福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺歛奠与适福晋同百日之祭馔筵视适福晋减二羊减一初祭大祭如䝉赐祭官给羊视适福晋减二酒减二尊楮帛减三千祭日皆馔筵二十七席羊十有五酒七尊楮帛十有二万楮制丹旐一世子福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺歛奠发引陈鞍马皆与世子同百日之祭用羊七馔筵十有三席初祭大祭官给犊牛一羊六酒七尊楮帛万有七千祭日皆馔筵二十七席羊十有五酒九尊楮帛十有二万楮制丹旐一世子侧福晋之丧世子郡王以下奉恩将军以上固伦公主亲王福晋以下县君奉恩将军恭人以上会丧如适福晋采棺歛奠发引鞍马并与适福晋同百日之祭馔筵减一初祭大祭如䝉赐祭官给楮帛视适福晋减二千祭日馔筵二十五席羊十有三酒七尊楮帛十有二万楮制丹旐一郡王福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺歛奠发引鞍马皆与郡王同百日之祭馔筵十有二席羊七初祭大祭官给犊牛一羊六酒七尊楮帛万有五千祭日皆馔筵二十五席羊十有三酒七尊楮帛十有二万楮制丹旐一郡王侧福晋之丧世子郡王以下奉恩将军以上和硕公主世子福晋以下县君奉恩将军恭人以上咸会丧采棺歛奠与适福晋同百日之祭馔筵视适福晋减二羊数减亦如之初祭大祭无犊牛如䝉赐祭官给羊视适福晋减一酒减二尊楮帛减五千祭日皆馔筵二十席羊九酒五尊楮帛十万楮制丹旐一贝勒夫人之丧世子郡王以下奉恩将军以上和硕公主世子福晋以下县君奉恩将军恭人以上咸会丧采棺歛奠及百日之祭皆与贝勒同初祭大祭共给羊五酒五尊楮帛一万祭日皆馔筵二十席羊九酒五尊楮帛十万楮制丹旐一贝勒侧夫人之丧贝勒以下奉恩将军以上郡主贝勒夫人以下县君奉恩将军恭人以上咸会丧采棺歛奠如适夫人惟百日之祭馔筵视适夫人减二初祭大祭如蒙赐祭官给羊酒视适夫人减二楮帛减三千祭日皆馔筵十有五席羊七酒二尊楮帛八万楮制丹旐一贝子夫人之丧贝勒以下奉恩将军以上郡主贝勒夫人以下县君奉恩将军恭人以上咸会丧采棺歛奠及百日之祭皆与贝子同初祭大祭共给羊三酒三尊楮帛七千祭日皆馔筵十有五席羊七酒二尊楮帛八万楮制丹旐一贝子侧夫人之丧贝子以下奉恩将军以上郡君贝子夫人以下县君奉恩将军恭人以上咸会丧采棺歛奠如适夫人百日之祭馔筵羊只视适夫人各减一初祭大祭如蒙赐祭官给羊酒视适夫人各减一楮帛减千祭日皆馔筵十有五席羊七酒二尊楮帛六万楮制丹旐一鎭国公夫人之丧贝子以下奉恩将军以上郡君贝子夫人以下县君奉恩将军恭人以上咸会丧采棺歛奠及百日之祭羊只祭筵皆与鎭国公同初祭大祭共给羊二酒二尊楮帛六千祭日皆馔筵十有五席羊七酒二尊楮帛六万楮制丹旐一鎭国公侧室之丧贝子以下奉恩将军以上贝子夫人以下县君奉恩将军恭人以上咸会丧采棺歛奠及百日祭筵羊只之数咸如适夫人辅国公夫人之丧贝子以下奉恩将军以上贝子夫人以下奉恩将军恭人以上咸会丧采棺歛奠及百日之祭与辅国公同初祭大祭共给羊二酒二尊楮帛五千祭日皆馔筵十有五席羊七酒二尊楮帛四万楮制丹旐一辅国公侧室之丧辅国公以下奉恩将军以上咸会丧采棺歛奠如适夫人百日之祭羊减一馔筵减一席凡固伦公主之丧采棺歛奠帷幔舁天及祭葬之礼皆与亲王同惟发引前导有鞍马无散马初祭大祭官给犊牛一羊八酒九尊楮帛二万有特恩亲临仪与亲王同如下嫁外藩丧闻由内院撰给谕祭文遣内大臣侍衞及礼部理藩院堂官奉至坟读文致祭置守茔人八戸和硕公主之丧采棺歛奠帷幔舁夫及祭葬之礼均与世子福晋同坟院之制与贝勒同下嫁外藩则遣官前往读文致祭置守茔人六戸郡主之丧采棺歛奠及帷幔舁夫祭葬之礼与郡王福晋同坟院之制与和硕公主同下嫁外藩遣官读文致祭置守茔人六戸县主之丧采棺歛奠帷幔舁夫及祭葬之礼皆与贝勒夫人同坟院之制与公同如下嫁外藩并遣官读文致祭置守茔人四户郡君之丧采棺歛奠帷幔舁夫及祭葬之礼皆与贝子夫人同坟院之制与县主同如下嫁外藩则遣官读文致祭置守茔人四户县君之丧采棺歛奠帷幔舁夫及祭葬之礼皆与鎭国公夫人同坟院之制与郡君同如下嫁外藩则遣官读文致祭置守茔人三户乡君之丧采棺歛奠帷幔舁夫及祭葬之礼皆与辅国公夫人同坟院之制与县君同置守茔人二户钦定大清会典卷五十三钦定大清会典卷五十四钦定四库全书钦定大清会典卷五十四礼部祠祭清吏司丧礼五凡民公溘逝之礼子截发去冠纬夫人侧室女子妇等去簪珥剪发兄弟以下仆婢以上皆男去冠纬女去首饰设帷堂立丧主内丧主赴告于亲戚僚友择时进采棺置寝室正中既歛设灵座陈奠几五服之人皆成服丧主及诸子居苫次大功以下异室者各归其家成服后每朝夕奠肴馔午奠饼饵陈设执事族人咸齐集上食设馔如生时遇朔望则于朝奠具殷奠肴核加盛卜日而发引前夕启奠翼日以槓轝舁柩以灵车载魂帛陈鞍马八匹仪从各以次前导棺覆以帷帷用青蓝采绮舁夫六十四人前引以丹旐铭旌及殡所暂安每日设奠如前行初祭礼亲族咸集设馔筵十有五席羊七楮帛四万设衣冠为尸祭毕焚之大功者至此易素服行大祭礼仪与初祭同期服者至此易素服百日致祭礼与初祭同丧主以下咸薙发五月而葬豫期行题主礼届葬期先期祖奠至时舁柩如发引仪葬毕虞祭羊酒楮帛随宜酌用祭毕卒哭守茔人四戸期年小祥再期大祥及三周悉诣茔域致祭羊楮馔筵各视前减半二十七月服阕迺释服从吉侯伯溘逝歛以朱棺发引陈鞍马七匹初祭大祭皆用羊六楮帛侯三万六千伯三万二千馔筵侯十有三席伯十有二席余皆与公同凡一品官溘逝发引陈鞍马六匹覆棺以销金青蓝色绮为帷三月而葬守茔人二戸初祭大祭楮帛二万八千羊五馔筵十余与侯伯同二品官之丧发引陈鞍马五匹初祭大祭皆羊四馔筵八席楮帛二万四千余与一品官同三品官之丧发引陈鞍马四匹覆棺以青蓝云绮为帷舁夫四十八人守茔人一户初祭大祭皆用楮帛二万馔筵六席羊三余与二品官同四品官之丧发引陈鞍马三匹初祭大祭皆用楮帛一万六千馔筵五席余与三品官同五品官之丧发引陈鞍马二匹初祭大祭皆用楮帛一万二千馔筵四席羊二余与四品官同六七八品官之丧覆棺用青蓝素绮为帷舁夫三十二人守茔二人初祭大祭皆用楮帛一万馔筵三席余与五品官同九品官及凡有顶带官员之丧覆棺用青绢舁夫二十四人余与八品官同兵民发引陈鞍马一匹覆棺以布舁夫十有六人祭用楮帛六千馔筵二席羊一余与有顶带官员同民公以下兵民以上居丧二十七月内不燕会不鼓乐不娶妻纳妾门户不换旧符凡服制有五曰斩衰三年曰齐衰杖期不杖期五月三月曰大功九月曰小功五月曰缌麻三月服之差等有八曰斩衰三年者子为父母子之妻同子为继母慈母养母子之妻同庶子为适母为所生母庶子之妻同为人后者为所后父母为人后者之妻同女在室为父母已嫁被出而反在室者同适孙为祖父母及高曾祖父母承重适孙之妻同妻为夫妾为家长同曰齐衰杖期者适子衆子为庶母适子衆子之妻同子为嫁母子为出母夫为妻适孙祖在为祖母承重曰齐衰不杖期者祖为适孙父母为适长子及衆子父母为适长子之妻父母为女在室者父母为子为人后者继母为长子衆子子为改嫁继母从子为伯叔父母及姑在室者为已之亲兄弟及姊妹在室者为亲兄弟之子及女在室者孙为祖父母孙女为祖父母虽适人不降庶孙为生祖母女出嫁为父母为人后者为其本生父母女在室及虽适人而无夫与子者为其兄弟姊妹及兄弟之子兄弟之女在室者女适人为兄弟之为父后者妇为夫亲兄弟之子及女在室者妾为家长之父母妾为家长之正妻妾为家长之长子衆子与其所生子为同居继父两无大功以上亲者曰齐衰五月者为曾祖父母女孙虽适人不降曰齐衰三月者为高祖父母女孙虽适人不降为继父先同居今不同居者为同居继父两有大功以上亲者曰大功九月者祖为衆孙及孙女在室者祖母为适孙衆孙及孙女在室者生祖母为庶孙父母为衆子妇及女之已嫁者伯叔父母为从子妇及兄弟之女已嫁者为人后者为其兄弟及姑姊妹在室者夫为人后其妇为夫本生父母为已之同堂兄弟及姊妹在室者为姑及姊妹之已嫁者为兄弟之子为人后者女出嫁为本宗伯叔父母及兄弟与兄弟之子为姑姊妹及兄弟之女在室者妇为夫之祖父母为夫之伯叔父母曰小功五月者为伯叔祖父母为同堂伯叔父母为同堂姊妹之出嫁者为再从兄弟及再从姊妹在室者为同堂兄弟之子及女在室者为祖姑在室者为堂姑之在室者为兄弟之妻祖为适孙之妇为兄弟之孙及兄弟之孙女在室者为外祖父母为母之兄弟姊妹为姊妹之子及女之在室者为人后者为其姑及姊妹之已嫁者妇为夫兄弟之孙及孙女在室者妇为夫之姑及夫之姊妹妇为夫之兄弟及夫兄弟之妻妇为夫同堂兄弟之子及女之在室者女出嫁为本宗姊妹之出嫁者为本宗堂兄弟及堂姊妹之在室者曰缌麻三月者祖为衆孙妇曽祖父母为曽孙曽孙女高祖父母为元孙元孙女祖母为适孙衆孙妇为乳母为曽伯叔祖父母为族伯叔祖父母为族伯叔父母为族兄弟及族姊妹在室者为曽祖姑在室者为族祖姑及族姑在室者为兄弟之曽孙及曾孙女在室者为兄弟之孙女出嫁者为同堂兄弟之孙及孙女在室者为再从兄弟之子及女在室者为祖姑及堂姑及已之再从姊妹出嫁者为同堂兄弟之女出嫁者为父姊妹之子为母兄弟之子为母姊妹之子为妻之父母为壻为外孙及外孙女为兄弟孙之妻为同堂兄弟子之妻为同堂兄弟之妻妇为夫高曾祖父母为夫之伯叔祖父母及夫之祖姑在室者为夫之堂伯叔父母为夫之堂姑在室者为夫之同堂兄弟及同堂兄弟之妻为夫之同堂姊妹为夫之再从兄弟之子及女在室者为夫同堂兄弟之女出嫁者为夫同堂兄弟子之妻为夫同堂兄弟之孙及孙女在室者为夫兄弟孙之妻为夫兄弟之孙女出嫁者为夫兄弟之曽孙及曽孙女之在室者女出嫁为本宗伯叔祖父母及祖姑在室者为本宗同堂伯叔父母及堂姑在室者为本宗堂姊妹之出嫁者为本宗堂兄弟之子及女在室者䘏典凡赐䘏之礼大臣病故有位隆望重功德懋着者丧闻朝廷轸念辍朝亲临祭酒或遣皇子王公大臣侍衞往奠或赐爵秩祀发帑治丧并出特恩余皆按品给与祭葬之费文官尚书武职都綂以上由内院撰文遣官宣读致祭祭银二十五两葬费五百两易名赐谥由部具题请旨予谥者勒碑给费三百五十两碑文由内阁撰拟侍郎廵抚等二品官应得䘏典者不请谥在任已及三年给葬费四百两未及三年者半之遣官致祭与一品官同给祭银二十两公侯伯子男世爵兼他职宣劳者由部以给与全葬或半葬及应否予谥声明疏内请旨裁定祭银公四十两侯三十五两伯三十两葬费公六百五十两侯六百两伯五百五十两子如一品官之数予谥立碑公侯伯各给银四百两子三百五十两散秩世爵止给祭银无葬价男爵无谥全葬半葬皆视其兼他职与否祭银之数与二品官同满汉文武一二品官以年老有疾原官致仕病故者应得䘏典与见任同三品官以下云骑尉三等侍衞文官知县武官守备以上如死事行间者以加赠品级给与祭银三品官十有六两四品官十有二两五品官十两葬费三品官三百两四品官二百两五品至七品官百两在内由工部给发直省由布政使司给发钦定大清会典卷五十四钦定大清会典卷五十五钦定四库全书钦定大清会典卷五十五礼部祠祭清吏司护日凡日月食由钦天监豫推交食时刻及食之分秒具疏以闻旨下通行直省及四夷属国奉正朔者按钦天监所推时刻分秒随地测验祗行救䕶凡䕶日食之礼部委祠祭司郎中一人暨钦天监博士一人赴观象台测验礼部设香案于露台上设各官拜位于香案前鸿胪寺鸣赞二人纠仪御史四人礼部监礼司官四人序立于案左右銮仪衞陈金鼓于仪门外左右文武有顶带官以上咸朝服齐集钦天监候时官以日初亏告鸿胪官引各官就拜位序立鸣赞赞上香礼部尚书诣香案前上香赞跪叩兴暨各官行三跪九叩礼赞跪礼部尚书就案前跪衆皆跪和声署官二人奉鼓及枹进赞伐鼓救䕶礼部尚书援枹伐鼓者三仪门金鼓皆作礼部堂官更畨上香各官分班祗跪仪同候时官以日复圆告金鼓止衆听赞行三跪九叩礼如初礼成皆退月食于太常寺行礼救䕶仪与䕶日礼同直省救护日月食省会于督抚署各府州县各于其公署齐集自初亏时鸣金鼓至复圆止上香行礼仪均与京师同方伎凡阴阳家由直省有司官择明习术数者申督抚咨部给札为阴阳学府州县各一人府曰正术州曰典术县曰训术以辖日者形家之属禁其幻妄惑民郡邑有大典礼大兴作卜日候时用之凡医师由直省有司官选谙于医理者咨部给札为医学府州县各一人府曰正科州曰典科县曰训科凡疾医疡医咸属之民有疾病者疕疡者使医分治狱囚病视疗亦如之官给其药饵故者结报有诈病而扶同欺隐者罪之凡民有出家为僧道者置首领以约束之在京师者曰僧录司左右善世二人阐教二人讲经二人觉义二人曰道录司左右正一二人演法二人至灵二人至义二人由部选择移吏部补授在直省者府曰僧纲道纪州曰僧正道正县曰僧会道会府二人州县各一人由直省咨部给札均择其朴谨者为之仍服方外衣冠不得与职官并列僧道不守规律者听所司究治若所犯事涉军民听有司讯鞫有作姦犯科者论如法编管为民僧尼受戒者给度牒道士女冠给执照年逾四十许授徒一人以牒照相传若僧未受戒及道有室者不得授徒牒照止其身送部彚销寺观以僧道为庙祝有远方僧道投止验无牒照即报有司讯究私留者论妇女入庙游观庙祝不禁拒者罪与本人同僧道不得于市肆诵经托钵陈说因果歛聚金钱违者惩责游手顽民託名方外或指称仙佛谬许前知以惑民听者从重治之若创立无为白莲焚香闻香混元龙元洪阳圆通大乗等教诱致愚民男女扰杂击鼓鸣金迎神赛会者论如律步军綂领五城司坊及直省守土官严行禁止内监凡民有愿为内监者十五岁以内具保呈部十五岁以外本籍州县官具结送部由部咨送内务府察验收用钦定大清会典卷五十五钦定大清会典卷五十六钦定四库全书钦定大清㑹典卷五十六礼部主客清吏司賔礼朝贡凡四夷朝贡之国东曰朝鲜东南曰琉球苏禄南曰安南暹罗西南曰西洋缅甸南掌皆遣陪臣爲使奉表纳贡来朝凡勅封国王朝贡诸国遇有嗣位者先遣使请命于朝廷朝鲜安南琉球钦命正副使奉勅往封其他诸国以勅授来使赍囘迺遣使纳贡谢恩朝鲜国王王妃与王同封子长则请封世子皆三品以上官充正副使服色仪从各从其品安南琉球以翰林院科道礼部五品以下官充正副使特赐一品麒麟服以重其行仪从皆视一品使归还其服于所司凡贡期朝鲜歳至琉球间岁一至安南六岁再至暹罗三岁苏禄五岁南掌十岁一至西洋缅甸道逺贡无定期凡贡道朝鲜贡使渡鸭緑江入境由鳯凰城陆路至盛京入山海闗赴京师琉球由福建闽安镇苏禄由厦门西洋由广东澳门暹罗由虎门皆浮舟于海经渉重洋入境安南由广西太平府缅甸由云南永昌府南掌由普洱府皆陆行款闗入境各至省城督抚具疏以闻由部覆准命下廼礼遣入京凡贡物各将其国之土实非土产者勿进朝鲜安南琉球缅甸苏禄南掌皆贡有常物西洋暹罗无常贡惟其所献或输内务府或入武备院或纳銮仪衞或留于盛京及边省各付所司备用有因事庆贺及谢恩加贡者廪饩赉予如常贡其方物则留充正贡之数凡从人朝鲜贡使从书状官一人大通官三人䕶贡官二十四人有赏从役三十人无赏从役无常数琉球西洋暹罗苏禄贡舟无过三每舟人无过百赴京无过二十安南缅甸南掌入贡人无过百赴京无过二十其不赴京者留于边境边吏廪饩之竢使囘至边率之归国凡进表各国贡使就馆次日黎明礼部设案于堂正中提督㑹同四译馆鸿胪寺少卿朝服率贡使暨从官各服其国朝服由馆赴部入左角门竢于阶下礼部侍郎一人出立于案左仪制司官二人鸿胪寺鸣赞二人立于左右楹南咸朝服馆卿先升立于阶前鸣赞赞进表司宾序班二人引贡使奉表升阶副使从官随升赞跪正使以下皆跪赞接表侍郎恭接陈于案正中复位立赞跪叩兴正使以下行三跪九叩礼毕序班引退仪制司官奉表送内阁恭竢命下纳方物于所司凡朝仪贡使至京遇大朝常朝之期皇帝御太和殿王公百官朝贺毕序班引贡使暨从官各服其国朝服就丹墀西班末听赞行三跪九叩礼赐坐赐茶皆如仪若不遇朝期由部奏请召见皇帝御便殿领侍衞内大臣侍衞左右侍立礼部尚书一人采服引贡使服其国朝服入至丹墀西行三跪九叩礼毕引由右阶升通事一人从升至殿门外跪礼部尚书传㫖慰问贡使以其国语对通事译言礼部尚书代奏礼毕引出如待以优礼则议政大臣内大臣八旗大臣咸补服入殿侍立礼部尚书引贡使至丹墀西行三跪九叩礼升右阶入殿右门立右翼大臣之末廼赐坐贡使随衆跪一叩坐赐茶跪接坐饮皆行一叩礼皇帝慰问贡使起跪奏对如前仪礼毕引出赐食于朝房翼日诣午门外谢恩如常仪凡赐予由部疏请得㫖行诸司供具届期设案于午门外御道左户部工部内务府司官各陈赐物于案上驷院陈马于庭礼部堂官一人立案南西面主客司官随后立御史四人鸿胪寺鸣赞二人序班二人夹御道左右东西面立咸朝服提督㑹同四译馆鸿胪寺少卿朝服率贡使暨从官各服其国朝服由长安左门入至午门外立御道右东面鸣赞赞排班序班引贡使从官北面序立听赞行三跪九叩礼毕廼颁赐于国王主客司官奉授贡使贡使跪受转授其从人次颁赐于正副使及从官从人主客司吏奉授各跪受讫廼谢恩行三跪九叩礼毕引贡使退堂官以下皆退凡馆饩各国贡使就馆工部饰房宇备器具给炭薪户部支粟米刍豆光禄寺日具脯资饩牵皆馆卿稽察而均调之凡赐燕各国贡使朝贡事竣赐燕于部将归燕于馆舍主席以礼部堂官一人归及边境燕于省城主席以司道一人凡迎送朝鲜贡使以礼部通官迎于鳯凰城送亦如之各国贡使由各省督抚遣丞倅迎于边界即令伴送至京及朝贡礼毕安南琉球暹罗缅甸苏禄均疏列礼部满汉司官各二人引见恭候钦㸃一人送至各省㑹城督抚遣官伴送出境南掌仍以伴送来京之人送往西洋贡使以内务府司官暨西洋人之供职钦天监者迎送于广东皆徃来乘传所需舟车夫马次舍饔饩有司官凭邮符供备经过地方递拨官军防䕶以达逺人凡市易各国贡使入境其舟车附载货物许与内地商民交易或就边省售于商行或携至京师市于馆舍所过闗津皆免其徴若夷商自以货物来内地交易者朝鲜于盛京边界中江毎歳春秋两市㑹宁岁一市庆源间岁一市以礼部通官二人宁古塔笔帖式骁骑校各一人监视之限二十日毕市海外诸国于广东省城每夏乘潮至省及冬候风归国均输税于有司与内地商民同凡禁令外国有事陈请专差陪臣赍文赴部或外由督抚爲之转奏专达于朝者禁贡使入境及贡道所经各定地界不由正道越行他省者禁私买违制服色史书兵器铜铁油蔴熖硝及带内地人口米谷出境者禁江海相际越境渔採者禁陆界瓯脱之地中外军民设屯堠辟田庐逋逃寄寓者禁封疆文武官不因公事通文书于外国者禁奉使出疆多受餽遗往来送迎私索土宜者禁有干禁令者论如法凡赒䘏朝鲜安南琉球国王卒其嗣子遣使告哀迺赐故王谥以勅封嗣王之使兼充谕祭使赍祭文香帛白金往其国谕祭贡使殁于内地在京遣祠祭司官在道遣所在有司致祭愿携柩归国者听愿葬内地者有司择地封窆立表以识之费资于官其国有大饥馑遣使乞籴者令邻疆官吏发仓庾以平其价仍以粟赒之凡拯救外国商民船有被风飘至内洋者所在有司拯救之疏报难夷名数动公帑给衣食治舟楫候风遣归若内地商民船被风飘至外洋者其国能拯救资赡治舟送归或附载贡舟以还皆降勅褒奖该国王赐其陪臣有差宾馆凡宾馆设广厦以待诸国贡使之至置象译以通言语习番夷书曰㑹同四译馆凡馆舍一在御河桥一在宣武门内一在正阳门外贡使将至行工部庀治以除燥湿既至馆卿率大使稽其出入视其脯资饩牵毋有不给贡使至次日奉表诣部纳贡遇朝期随廷臣后朝贺事竣赐燕于部及馆颁赏于午门外皆馆卿率使臣行礼馆内日给饔饩由光禄寺供备食米刍菽器用薪炭由户工二部支应刍草依五城所报时价和买运费草价均领于户部事竣具其数申部察覈移所由各衙门奏销防䕶官兵奏交兵部拨送馆舍或倾圮应修费巨者奏请费轻者移工部委官暨馆卿㑹计修理凡象译朝鲜安南琉球表章皆用中国书惟习朝鲜言语设译生二十人于各旗朝鲜子弟内选充习囘囘西番书设西域馆译生四人习暹罗缅甸苏禄南掌书设百夷馆译生四人均于顺天府属儒童内选充凡授职大使员阙咨吏部以序班序补通官及序班员阙均以译生选补咨吏部注册马馆凡设馆以牧外藩马驼在宣武门内者曰内馆在广渠门外者曰外馆下嫁外藩公主郡主暨额驸归宁外藩王公台吉来朝及索伦贡貂乘来马驼均入牧焉凡刍牧之期以冬十月一日入馆至次年夏四月一日出馆由理藩院具外藩马驼之数移馆以稽出入凡刍牧之数外藩亲王马驼六十匹郡王五十贝勒四十贝子三十有五公二十有五扎萨克台吉十台吉等八都统子副都统五固伦公主马驼六十五匹额驸视贝勒和硕公主视亲王额驸视贝子郡主视郡王县主视贝勒郡君视贝子额驸均视公县君视公额驸暨公主之子戚畹封台吉者均十有五乡君视扎萨克台吉凡刍牧需费每马驼十有三匹用夫一名豆支于户部柴支于工部盐支于光禄寺草依五城所报时价和买雇直运费草价均于户部支领监督一年期满具册申部察覈仍咨各衙门奏销凡监视刍牧内馆旗员一人外馆二人防䕶骁骑校如之兵各二十名由兵部移八旗均委轮直钦定大清㑹典卷五十六钦定大清会典卷五十七钦定四库全书钦定大清㑹典卷五十七礼部精膳清吏司燕礼凡大燕之礼恭遇元日万夀圣节及大庆典前期部疏请得㫖由领侍衞内大臣奏命进酒大臣尚茶庀茶尚膳内管领庀御馔王以下入八分公以上进馔席牲酒有不足者光禄寺供酒席两翼税务供羊均由司示备是日已刻内外王公台吉百官朝服咸集銮仪衞设卤簿乐部设乐悬如朝仪武备院张黄幕于丹陛正中内务府设反坫于幕下陈尊罍巵爵于坫上礼部设青幕于丹墀夹卤簿东西各八豫陈御筵于宝座上稍南宝座下左右设内外王公大臣台吉席各七行席各四十有一均东西相向宝座左右陛后设后扈大臣席各一佥向宝座前左右设前引大臣席各三东西相向宝座后左右豹尾班侍衞席各一西豹尾班之次起居注日讲官席一均南向殿门外西檐下都察院乐部堂官席一东向丹陛上一二品官侍衞各三行席各二十有三东西相向黄幕东礼部堂官席一西向西内务府堂官席一东向丹墀青幕下东爲镶黄正白镶白正蓝四旗官及内阁吏部户部礼部宗人府通政使司翰林院詹事府理藩院太常寺光禄寺吏科户科礼科鸿胪寺国子监钦天监太医院席西爲正黄正红镶红镶蓝四旗官及兵部刑部工部都察院大理寺銮仪衞太仆寺中书科兵科刑科工科顺天府兵马司外国贡使席各二十有四东西向午刻鸿胪寺官引内王公百官理藩院官引外藩王公入王以下公以上在丹陛上百官在丹墀东西序立礼部堂官奏请御太和殿皇帝礼服出宫前引后扈午门鸣钟鼓中和韶乐作陞座乐止鸣鞭记注官入殿右门立均如朝仪鸿胪官引王公大臣由殿左右门入暨百官各就席行一叩礼坐尚膳内管领䕶军叅领升迩御筵降迺进茶丹陛清乐奏海宇昇平日之章尚茶正率尚茶侍衞执事等举茶案以次由中道进至檐下进茶大臣奉茶入殿中门羣臣咸就本位跪进茶大臣由中陛升至御前跪进茶退立于西旁皇帝饮茶羣臣均行一叩礼进茶大臣跪受茶椀由右陛降出中门羣臣咸坐侍衞分赐王公大臣茶内府䕶军执事等分赐幕下大臣官员茶尚茶正等彻茶案乐止展席羃迺进酒内府掌仪司官二人奉壶爵一人奉巵进丹陛清乐奏玉殿云开之章羣臣起立掌仪司官于殿左门外西向酌酒进酒大臣出席释补服入殿中跪羣臣咸于坐次跪掌仪司官奉爵入西向跪授大臣退进酒大臣奉爵兴由宝座中陛升由御筵右进至御座侧进爵兴由右陛降至原位跪皇帝进酒进酒大臣行一叩礼羣臣均随行礼进酒大臣由右陛升跪受爵仍由中陛降至原位跪掌仪司官入跪奉爵退羣臣起立赐进酒大臣酒掌仪司官酌金巵以入立授进酒大臣大臣受一叩卒饮掌仪司官立受巵退进酒大臣一叩兴羣臣坐进酒大臣出加补服入席坐迺进馔中和清乐奏万象清宁之章尚膳承㫖分赐食品于各席徧乐止笳吹作奏毕庆隆舞进舞扬烈舞毕队舞大臣进殿中舞喜起舞所司举反坫进至殿陛下御前侍衞酌巵酒升至御座前皇帝简召王公大臣赐酒领侍衞内大臣视侍衞徧赐殿陛王公大臣酒光禄寺官分赐左右青幕下百官酒羣臣咸跪受一叩卒饮一叩坐队舞退朝鲜国俳进百技以次并作退尚膳升彻御筵降羣臣起立鸿胪官引殿内王公大臣由左右门出引丹陛各官皆降东西阶丹墀百官咸出幕就东西班序立谢恩听赞行一跪三叩礼丹陛大乐作礼毕乐止鸣鞭中和韶乐作皇帝还宫乐止所司彻席幕各退凡皇太后宫设燕之礼恭遇皇太后圣夀元日各庆典前期部疏请得㫖命所司庀馔尚膳内管领庀皇太后皇后御筵贵妃妃嫔馔筵亲王郡王各进馔筵牲酒不足者光禄寺备具以足四十席至日内銮仪衞设皇太后仪驾内监设乐悬如朝仪尚膳女官内管领妻设皇太后御筵于宝座上稍南宝座之东佥设皇后筵稍后设贵妃妃嫔筵又后设公主福晋以下乡君入八分公夫人以上席重行均东西相向丹陛上设公侯伯子男满一二品大臣命妇侍衞妻席均东西相向张黄幕于慈宁门外正中幕下设反坫上陈尊罍巵爵届时行燕礼凡保和殿赐燕之礼歳除日燕外藩䝉古于保和殿前期内务府庀馔请㫖命进酒大臣是日武备院张黄幕于殿南正中所司设反坫于幕下陈尊罍巵爵如仪尚膳设御筵于宝座上殿内设外藩王公暨内大臣并与燕文武大臣席丹陛上设台吉暨侍衞席均按翼东西相向乐部设宫悬于殿左右檐下设丹陛大乐于中和殿北左右均北面届时行燕礼正月十四日十五日燕外藩䝉古或于保和殿或于行幸驻跸仪同凡视学礼成翼日燕有事诸臣于礼部司视人数付光禄寺庀馔是日朝服视设布席于堂视官次爲左右衍圣公大学士内阁学士翰林院詹事府官国子监祭酒司业礼部太常寺光禄寺鸿胪寺及执事官十三氏子孙咸与三品以上异席四品以下共席设香案于露台上序班引各官诣香案前望阙序立鸣赞赞排班赞行三跪九叩礼毕廼就席坐茶至一叩酒至一叩饮毕一叩茶一行酒三行兴诣香案谢恩行礼如前各退凡经筵礼成燕进讲暨侍班执事各官于协和门前期付光禄寺庀馔至日门南西向设席讲官大学士尚书侍郎左都御史左副都御史通政使副使大理卿少卿詹事少詹事起居注日讲官鸿胪卿纠仪科道鸿胪寺鸣赞各官序坐以北爲上燕毕诣太和门前金水桥南谢恩一跪三叩毕各退凡㑹试入闱日燕有事各官于礼部是日本部官朝服齐集视设堂后楣之东设主考官知贡举监场副都统席同行西向前楣西设本部堂官席后设司官席重行东向堂左右设同考监试监场叅领叅将收掌外帘四所官席露台左右设鸣赞医官监门廵绰等官席均重行相向设香案露台上南向主考以下官咸朝服集午门外候宣㫖毕迺赴燕陪燕堂官迎于堂檐下拱揖遂诣香案前鸣赞官夹案立赞排班赞跪叩兴衆北面望阙行三跪九叩礼毕廼升堂光禄寺官奉壶爵尚书立揖祭酒三遂送主考酒以次送知贡举副都统光禄寺官分送同考以下各官主考酬酢主席徧依次就席光禄寺供馔燕毕仍诣香案谢恩行礼如前主考各官入闱送如迎仪彻闱燕同凡殿试传胪翼日燕有事各官及诸进士于礼部曰恩荣燕豫期由部奏请命主席大臣至日司官朝服视设堂后楣之东设主席大臣席于正中读卷官銮仪衞堂官席于左右同行西向前楣西设本部堂官席同行东向皆异席受卷弥封收掌监试䕶军叅领填榜印卷各官席堂左右供给官席露台左鸣赞官席露台右相向二人共席一甲进士在供给官席前二甲一名三甲一名进士在一甲南稍后均西向专席余进士席露台下左二甲右三甲相向二人共席设香案如入闱燕仪主席大臣各官朝服集金水桥诸进士集于部以竢席备光禄寺官诣金水桥以告主席大臣各官至部堂官迎檐下揖遂率诸进士诣香案前鸣赞赞排班赞行三跪九叩礼如仪退各官依席次序立旅揖和声署乐作序班引一甲进士至堂檐下东面立诸进士序立于后向主席大臣四拜主席答揖次读卷官本部銮仪衞堂官如之次执事官再拜执事官答再揖毕主席出堂檐前立光禄寺官奉壶注酒于爵主席受爵揖祭酒三揖授虚爵光禄寺官复注酒授一甲进士进士受爵揖立饮卒三爵主席复位各官就坐诸进士依席次坐廼燕和声署乐作燕毕谢恩如前仪凡恭修实録开馆日燕监修总裁各官或于礼部或于馆内前期由部奏请命主席大臣付光禄寺庀馔监修总裁官主席大臣均专席在部则堂官陪燕纂修提调收掌誊録繙译各官共席均左右相向燕毕谢恩如仪凡衍圣公来朝燕于礼部以尚书陪燕是日设宾主席于后堂东向以南爲上博士席北向以西爲上设香案于露台上廼速宾衍圣公入仪门降舆尚书迎于堂檐下揖又旅揖博士诣香案前听赞行三跪九叩礼毕廼坐光禄寺官奉茶酒馔和声署作乐燕毕诣香案前谢恩行一跪三叩礼毕送如迎仪凡外国贡使朝见毕燕于礼部以堂官主席至日设席主席位堂正中正使居其右副使在正使下均专席从官从人席副使后均共席露台上设香案廼速贡使至二门歩入主席率诣香案前听赞行三跪九叩礼毕正副使见主席一跪三叩主席答揖三廼坐茶一行酒三行燕毕诣香案谢恩行一跪三叩礼使者禀辞各退凡外藩王公入朝元正在京正红镶白镶红正蓝镶蓝五旗王公于元日后择吉各筵燕一次每旗主席以亲王或郡王一人就府中设席其余本旗诸王贝勒贝子公咸赴陪燕主人席西向宾席东向均专席北上从官席门外檐下及露台上东向稍后咸共席宾至主人迎入行礼序坐视宾秩尊卑各以其班接待既入坐从官门外行二跪六叩礼各就坐王府乐作杂剧并陈燕毕从官先出谢燕行礼宾主各行礼出席宾辞出送如迎礼饩廪凡会试饔饩豫札顺天府移取直𨽻布政使司库银送部委大宛二县丞倅承办咨取户部米给领又咨取工部薪炭委顺天府治中领办临期委司官一人充供给所官监视举子三场饮食毋有不洁自考官知贡举以下场内有事官吏日供肴馔各有差等𨽻卒匠役均予稍食事竣部㑹顺天府尹奏销凡宾馆饔饩东南西徼外及海岛诸国朝贡使者日给脯资饩牵部札光禄寺二日一送馆西北诸番部落遣使西域番僧遣徒盛京及陜甘边境诸寺番僧朝贡至京者由理藩院咨部转札光禄寺供备凡馈饩下嫁外藩公主暨额驸馆于京师外藩王公来朝遇元旦令节均由部奏赐除夕筵席从官酒肉各有差分行所司供备衍圣公来朝初至由所司具食品致饩外国朝贡陪臣在京度歳除夕赏赉均札光禄寺供备凡廪给盛京以北人户移家来京及边界新附人户来京者由旗咨部札光禄寺按其人数日给肉盐至三岁廼止盛京礼部岁进陵寝供品盛京吉林等处将军及户部内务府所属採捕地方岁进水陆物产赍送官役日有廪给均咨到部札光禄寺供备牲牢凡供祭牲牢盛京礼部设牛羊牧羣以供三陵岁时祭飨岁以滋息及取用之数咨部并咨户部察覈东陵西陵每祭取乳牛行左右翼税务供备领牛官役行粮乳牛刍牧移文户部给票沿涂支取凡燕㑹牲牢庆典令节赐燕于宫殿各典礼及番夷来朝入贡赐燕于衙署馆舍均行左右翼税务供羊凡宾馆牲牢下嫁外藩公主馆于京师日给羊一郡主以下三日给羊一除夕赐公主额驸外藩王公席赏赉外国陪臣及番夷贡使每日馆饩所用䝉古羊行左右翼税务汉羊行光禄寺按数供备凡赐䘏牲牢宗室王公暨福晋夫人谕祭行左右翼税务备羊下嫁外藩公主郡主以下暨外藩王公谕祭所用牛羊行户部给价各有差钦定大清㑹典卷五十七钦定大清会典卷五十八钦定四库全书钦定大清㑹典卷五十八乐部典乐以礼部满尚书兼之各部院内务府堂官知乐者简用无定员掌五音六律以合隂阳之声所属有神乐和声二署掌仪司銮仪衞乐并𨽻焉神乐署汉署正一人汉署丞二人汉协律郎五人汉司乐二十二人和声署署正满汉各一人署丞满汉各一人供奉供用分掌协律之事凡郊庙祠祭之乐神乐署司之殿廷朝㑹燕飨之乐和声署司之宫中庆贺燕飨之乐掌仪司司之铙歌鼓吹前部大乐銮仪衞司之均统于乐部春秋季月大合乐于乐部典乐率所属咸涖视之凡祠祭乐律南郊以黄钟爲宫北郊以林钟爲宫太庙以太蔟爲宫社稷春以夹钟爲宫秋以南吕爲宫祈雨以夹钟爲宫报祭以南吕爲宫朝日以太蔟爲宫夕月以南吕爲宫前代帝王先师孔子均春以夹钟爲宫秋以南吕爲宫先农以姑洗爲宫先蚕以仲吕爲宫天神以黄钟爲宫地祇以林钟爲宫太岁以太蔟爲宫凡乐章天地太庙社稷帝王庙文庙先蚕太岁均曰平日曰曦月曰光先农曰丰祷祀亦曰丰祀天九奏冬至迎帝神奏始平奠玊帛景平进俎咸平初献夀平亚献嘉平终献永平彻馔熙平送神清平望燎太平祈谷迎帝神奏祈平奠玊帛绥平进俎万平初献宝平亚献穰平终献瑞平彻馔渥平送神滋平望燎谷平常雩迎帝神奏霭平奠玊帛云平进俎需平初献霖平亚献露平终献霑平彻馔灵平送神霮平望燎霈平祭地八奏迎神奏中平奠玊帛广平进俎含平初献大平亚献安平终献时平彻馔贞平送神宁平太庙六奏时飨迎神奏贻平奠帛初献敉平亚献敷平终献绍平彻馔光平还宫乂平大祫迎神奏开平奠帛初献肃平亚献协平终献裕平彻馔諴平还宫成平社稷七奏春秋祈报迎神奏登平奠玊帛初献茂平亚献育平终献敦平彻馔博平送神乐平望瘗征平祈雨报祭迎神奏延丰奠玊帛初献介丰亚献滋丰终献霈丰送神贻丰望瘗溥丰朝日七奏迎神奏寅曦奠玊帛朝曦初献清曦亚献咸曦终献纯曦彻馔延曦送神归曦夕月六奏迎神奏迎光奠玊帛初献升光亚献瑶光终献瑞光彻馔涵光送神保光飨前代帝王六奏迎神奏肇平奠帛初献兴平亚献崇平终献恬平彻馔淳平送神匡平释奠于先师六奏迎神奏昭平奠帛初献宣平亚献秩平终献叙平彻馔懿平送神德平飨先农七奏迎神奏永丰奠帛初献时丰亚献咸丰终献大丰彻馔屡丰送神报丰望瘗庆丰飨先蚕六奏迎神奏庥平初献承平亚献均平终献齐平彻馔柔平送神洽平祈报天神地祗均六奏迎神奏祈丰奠帛初献华丰亚献兴丰终献仪丰彻馔和丰送神钖丰祀太嵗六奏祖迎迎神奏保平奠帛初献定平亚献嘏平终献富平彻馔盈平送神丰平祈雨报祭迎神奏需丰奠帛初献宜丰亚献晋丰终献协豊彻馔应丰送神洽丰羣祀自先医以下均和声署奏庆神欢乐凡佾舞坛庙初献舞武功之舞亚献终献舞文德之舞均八佾文庙六佾三献均文舞先蚕及羣祀无佾舞凡乐器中和韶乐八音咸备金之属曰钟石之属曰磬丝之属曰琴曰瑟竹之属曰排箫曰箫曰篴曰篪匏之属曰笙土之属曰壎革之属曰鼓曰搏拊木之属曰柷曰敔坛庙均麾一编钟编磬各十有六琴十瑟四排箫二萧篴笙各十壎二篪六建鼓一搏拊二柷敔各一木笏十文庙琴箫篴笙各六篪四木笏六余均同先蚕坛方响十有六琴四瑟二云璈二箫篴笙各六鼓一杖鼓二拍二木笏十羣祀乐云璈一篴笙管各二鼓一拍一佾舞器引舞以旌节左右各一武功之舞以干戚文德之舞以羽籥各六十有四凡设乐四郊社稷先农先蚕设于坛下祈年殿太庙帝王庙文庙设于阶上太岁殿设于殿内均左右悬羣祀乐设于右阶上下凡朝㑹乐律御殿还宫奏中和韶乐三大节均以黄钟爲宫常朝正月以太蔟二月以夹钟三月以姑洗四月以仲吕五月以㽔宾六月以林钟七月以夷则八月以南吕九月以无射十月以应钟十一月以黄钟十二月以大吕爲宫遇闰节前从上月律节后从下月律爲宫皇太后皇后宫三大节均以南吕爲宫凡乐章皇帝陞殿元日奏元平长至遂平元宵怡平万夀圣节干平常朝隆平还宫元日奏和平长至允平元宵昇平万夀圣节㤗平常朝显平皇太后陞座奏豫平还宫履平皇后陞座奏淑平还宫顺平朝贺行礼奏丹陛大乐乐章太和殿羣臣行礼奏庆平外藩四夷使臣行礼奏治平内朝行礼奏雝平皇太后宫三大节皇帝率羣臣行礼奏益平皇后率贵妃妃嫔公主福晋命妇行礼与内朝同皇后宫三大节贵妃妃嫔公主福晋命妇行礼奏正平凡乘舆出入及庆典奏导迎乐躬祀坛庙礼成囘銮奏祐平廵狩方岳车驾出入进春进表笺进书进穜稑进钩筐颁诏颁朔迎吻赍榜均奏禧平凡清乐均以乐辞首句爲章名章多者择奏数阕恭上皇太后徽号御太和殿閲册宝奏海上蟠桃之章大燕进馔奏万象清宁之章皇太后宫大燕同上元节张镫奏火树星桥之章耕耤礼成设燕进馔奏风和日丽之章幸翰林院设燕进馔奏玊署延英之章凯旋赐燕进馔奏日耀中天之章均殿廷清乐大燕进茶奏海宇昇平日之章进酒奏玉殿云开之章皇太后宫大燕同耕耤礼成设燕进茶奏喜春光之章进酒奏云和迭奏之章幸翰林院设燕进茶奏文物京华盛之章进酒奏延阁云浓之章凯旋赐燕进茶奏景运干坤㤗之章进酒奏圣德诞敷之章均丹陛清乐皇帝耕耤歌三十六禾辞皇后亲採桑歌採桑歌大燕进酒歌庆隆舞乐九章车驾至盛京大燕歌世德舞乐十章凯旋赐燕歌德胜舞乐章并于笳吹乐之六十七章番部合乐之六章择奏数阕大閲驾出铙歌大乐奏壮军容之章驾入铙歌清乐奏鬯皇威之章衍圣公来朝赐燕于礼部五魁舞乐奏洙泗发源长之章赐恩荣燕于礼部奏启天门之章鹰扬燕于兵部奏和气洽之章行乡饮酒礼于顺天府庠歌鹿鸣笙御制补南陔之章门歌鱼丽笙御制由庚之章合乐闗睢凡铙歌清乐二十七章大乐二十八章皇帝省方驻宿御营每朝鸣䝉古画角每夕间奏铙歌乐数阕躬祀郊庙礼成囘銮及献俘均奏前部大乐铙歌鼓吹凡队舞殿廷燕飨之舞有扬烈舞喜起舞合称庆隆舞盛京称世德舞凯旋赐燕称德胜舞又有朝鲜国俳舞瓦尔喀部乐舞掷倒伎舞绳伎舞元日燕羣臣于太和殿岁除燕外藩于保和殿元宵于禁苑诸舞备举凡乐器中和韶乐均麾一编钟编磬各十有六琴四瑟二排箫二箫篴各四笙八壎篪各二建鼓一搏拊二柷敔各一丹陛大乐戏竹二方响二云璈二篴管笙各四大鼓二杖鼓拍各一清乐均云璈篴管笙各二小鼔杖鼓拍各一导迎乐云璈二篴四管六笙二鼓拍各一三十六禾辞乐金鼓箫篴笙拍各六採桑歌乐金鼓拍各二箫篴笙各六庆隆乐筝阮各一琵琶三絃各八节拍各十有六世德舞德胜舞同笳吹乐笳阮筝口琴各一番部合奏乐筝琵琶三絃二絃月琴胡拨阮四絃阮云璈篴管箫笙拍各一部燕乐云璈篴管笙各二鼓拍各一乡饮酒乐编磬八琴瑟各一箫篴笙各四铙歌鼓吹画角二十有四㧏鼓四十有八杖鼓拍各二金二钲四篴十有二大铜角小铜角各八前部大乐大铜角小铜角金口角各四铙歌大乐大铜角小铜角金口角各八铜鼓四金二钹㸃鼓各一铙歌清乐云璈篴管笙各二钹㸃鼓各一队舞器扬烈舞介胄弓矢大刀面具禺马喜起舞具朝服佩仪刀凡设乐宫悬设于太和殿保和殿檐下丹陛大乐设于太和门中和殿后檐下清乐二部一设于殿外中和乐之东一设于丹陛乐之东扬烈舞及诸乐舞于丹陛喜起舞及笳吹番部合奏乐于殿内庆隆乐及瓦尔喀部乐舞于檐下均先竢于殿外东序钦定大清㑹典卷五十八钦定大清会典卷五十九钦定四库全书钦定大清㑹典卷五十九兵部尚书满汉各一人左右侍郎满汉各一人掌中外武职铨选简覈军实以赞邦政所属有武选车驾职方武库四司武选清吏司郎中满三人䝉古一人汉一人员外郎满四人汉二人主事满汉各一人掌武职除选封廕及征伐训诰颁其政令车驾清吏司郎中满三人汉一人员外郎满二人䝉古一人主事满汉各一人掌驿传邮符中外马政职方清吏司郎中满四人汉二人员外郎满三人䝉古一人汉一人主事满洲䝉古各一人汉二人掌天下舆图以周知险要叙功覈过以待赏罚黜陟武库清吏司郎中满二人汉一人员外郎满洲䝉古各一人主事满汉各一人掌兵籍戎器乡㑹武科及编发戍军堂主事掌文案者满二人掌章奏者满二人汉军一人司务满汉各一人馆所监督满汉各一人笔帖式满六十二人䝉古八人汉军八人分𨽻各司视事之繁简以为额武选清吏司官制凡侍从武职领侍卫内大臣六人内大臣六人均正一品散秩大臣无定员从二品一等侍卫六十九人正三品二等侍卫百六十八人正四品三等侍卫三百三十三人正五品四等侍卫无定员从五品蓝翎侍卫九十人正六品亲军校四十五人从六品汉侍卫无定员銮仪卫掌卫事内大臣一人正一品銮仪使满二人汉一人正二品冠军使满七人汉军三人正三品云麾使满二十人汉军八人正四品治仪正满二十人汉军二十二人正五品整仪尉满十有三人汉军十有六人正六品凡八旗武职都统满洲䝉古汉军旗各一人正一品副都统旗各二人正二品骁骑叅领满洲旗各五人䝉古旗各二人汉军旗各五人正三品副骁骑叅领如叅领之数佐领无定员均正四品骁骑校每佐领下一人从六品前锋统领左右翼各一人正二品前锋叅领旗各二人正三品前锋侍卫旗各二人正四品委署前锋叅领旗各一人前锋校旗各十有二人从六品䕶军统领旗各一人正二品䕶军叅领旗各十有四人正三品副䕶军叅领如叅领之数正四品委署䕶军叅领旗各七人䕶军校每佐领下一人从六品提督九门廵捕三营歩军统领一人正二品左右翼翼尉二人正三品协尉旗各三人城门领二十五人均正四品副尉如协尉之数歩军尉旗各四十二人均正五品城门吏二十五人正七品火器营总统六人鸟枪䕶军叅领十有六人正三品骁骑叅领二十四人司礮官九十六人䕶军校一百十有六人骁骑校五十二人各从其品圆明园总统无定员营总䕶军叅领旗各一人均正三品副䕶军叅领旗各二人正四品署副叅领旗各四人正五品䕶军校旗各十有六人从六品健锐营总统无定员翼领左右翼各一人前锋叅领旗各一人均正三品副前锋叅领如叅领之数正四品前锋校旗各五人从六品白塔信礮总管一人正四品司信礮官旗各一人正五品南苑总尉一人正四品防御八人正五品内府三旗䕶军统领三人正三品䕶军叅领副䕶军叅领骁骑叅领旗各五人均正五品佐领三十五人正四品前锋校旗各二人䕶军校旗各三十五人骁骑校每佐领下一人均从六品圆明园内府三旗䕶军营总一人正四品䕶军叅领副叅领旗各一人均正五品署叅领如叅领之数䕶军校旗各三人均从六品王公府属武职亲王长史一人正三品散骑郎四人以世爵领之䕶卫一等六人从三品二等六人从四品三等八人从五品典仪从四品从五品从六品各二人亲军校无定员从六品世子长史一人散骑郎三人䕶卫一等六人二等五人三等六人典仪从四品一人从五品从六品各二人郡王长史一人散骑郎三人䕶衞一等六人二等四人三等五人典仪从五品从六品各二人长子长史一人䕶卫一等二人二等四人三等六人典仪从五品二人从六品一人贝勒司仪长一人正四品䕶衞二等六人三等四人典仪从五品一人从六品二人贝子三等䕶衞六人典仪从六品一人从七品二人鎭国公辅国公均三等䕶卫四人典仪从七品从八品各一人五旗王公府属叅领旗各五人从五品佐领旗各七人从四品骁骑校每佐领下一人从六品凡陵寝武职永陵总管一人翼领二人司工匠一人均正四品防御十有六人正五品福陵总管一人翼领二人防御十有六人司工匠一人昭陵总管一人翼领二人防御十有六人司工匠一人昭西陵防御十有六人骁骑校二人从六品孝陵总管一人翼领二人防御十有六人骁骑校二人孝东陵防御十有六人骁骑校二人景陵总管一人翼领二人防御十有六人骁骑校二人皇贵妃园寝防御四人骁骑校一人妃园寝防御八人骁骑校一人泰陵总管一人翼领二人防御十有六人骁骑校二人妃园寝防御八人骁骑校一人孝贤皇后陵寝总管一人翼领二人防御十有六人骁骑校二人妃园寝防御八人骁骑校一人端慧皇太子园寝防御八人凡八旗驻防武职将军盛京等处一人吉林等处一人黒龙江等处一人山东青州府一人山西绥逺城一人江南江宁府一人福建福州府一人浙江杭州府一人湖广荆州府一人陜西西安府一人宁夏府一人凉州府一人广东广州府一人从一品都统直𨽻天津府一人山西归化城二人甘肃巴里坤一人从一品副都统直𨽻天津府一人山海关一人热河一人盛京三人吉林五人黒龙江三人青州府一人归化城二人绥逺城二人右衞二人江宁府二人京口二人福州府二人杭州府二人乍浦一人荆州府二人西安府四人宁夏府二人凉州府一人庄浪一人巴里坤二人四川成都府一人广州府二人从二品城守尉郑家庄一人保定府一人沧州一人盛京八人黒龙江一人山东德州一人山西太原府一人河南开封府一人从三品协领天津府六人山海关二人热河六人盛京十有四人吉林十有九人黒龙江十有六人青州府四人绥逺城十人右衞十有二人江宁府十人京口八人福州府九人杭州府十有三人乍浦五人荆州府十人西安府十有八人宁夏府六人凉州府六人庄浪三人巴里坤八人成都府五人广州府九人从三品总管黒龙江十人㳺牧察哈尔八旗各一人正三品张家口一人从四品叅领吉林一人黒龙江一人游牧察哈尔八旗各一人从三品京口八人杭州府四人西安府八人副管游牧察哈尔八旗各一人从三品黒龙江二十六人从四品防守尉昌平州良乡县寳坻县固安县东安县霸州雄县采育里永平府顺义县三河县玉田县古北口独石口冷口喜峯口各一人盛京三人从四品佐领郑家庄六人天津府三十二人山海关八人热河二十人盛京一百三十人吉林一百二十二人黒龙江二百三十八人游牧察哈尔一百十有四人青州府十有六人绥逺城三十二人右衞五十二人开封府十人江宁府五十六人福州府十有八人杭州府三十二人乍浦十有六人荆州府五十六人西安府五十六人宁夏府二十四人凉州府二十四人庄浪十有二人巴里坤二十四人成都府二十四人广州府十有八人从四品防御昌平州良乡县寳坻县固安县东安县霸州雄县采育里各二人保定府四人郑家庄六人张家口三人古北口独石口千家店各二人天津府三十二人沧州四人山海关八人永平府顺义县三河县玉田县冷口喜峯口各二人罗文峪一人热河二十人盛京百有三人吉林七十五人黒龙江二十四人青州府十有六人德州四人太原府四人绥逺城三十二人右衞五十二人开封府十人江宁府五十六人京口四十人福州府十人杭州府四十人乍浦八人荆州府五十六人西安府九十六人宁夏府二十四人凉州府二十四人庄浪十有二人巴里坤二十四人成都府二十四人广州府三十四人从五品歩军尉宁夏二人凉州府四人庄浪二人从五品骁骑校昌平州良乡县寳坻县固安县东安县霸州雄县采育里各一人保定府四人郑家庄张家口各六人古北口四人独石口二人千家店一人天津府三十二人沧州四人山海关八人顺义县一人永平府三河县玉田县各二人冷口三人喜峯口四人罗文峪二人热河二十人游牧察哈尔八旗一百十有四人盛京二百六人吉林一百二十四人黒龙江二百三十七人青州府十有六人德州四人太原府四人绥逺城三十二人右衞五十二人开封府十人江宁府五十六人京口四十人福州府二十二人杭州府五十二人乍浦十有六人荆州府五十六人西安府九十六人宁夏府二十四人凉州府二十四人庄浪十有二人巴里坤二十四人成都府二十四人广州府三十八人从五品䕶军校黒龙江二人游牧察哈尔八旗一百十有一人从六品捕盗官游牧察哈尔八旗各二人从六品管水手官吉林四品二人五品二人六品二人黒龙江四品五人五品三人六品五人凡直省武职提督直𨽻一人两江一人闽浙三人湖广一人陜甘三人四川一人两广二人云贵各一人从一品总兵官直𨽻五人山东山西河南各二人两江七人闽浙十有三人湖广四人陜甘七人四川四人两广九人云贵十有三人正二品副将直𨽻九人山东四人河标一人山西二人两江八人江宁将军标二人河标二人漕标一人闽浙十有九人福州将军标一人湖广十有三人陜甘十有八人四川五人两广二十二人广州将军标一人云贵十有三人从二品叅将京营三人直𨽻八人山东九人山西十有六人河南五人两江十有七人河标二人漕标一人闽浙二十人湖广十有三人陜甘二十一人四川八人两广十有九人云贵二十人正三品游击京营三人直𨽻二十三人山东七人河标二人山西八人河南三人两江三十人江宁将军标三人河标三人漕标四人闽浙六十一人福州将军标一人湖广三十二人陜甘七十人四川二十二人两广四十四人广州将军标三人云贵五十五人从三品都司直𨽻六十一人山东十有二人河标二人山西二十七人河南六人两江四十六人江宁将军标二人河标三人漕标五人闽浙四十二人福州将军标一人湖广二十一人陜甘八十二人四川三十一人两广五十一人广州将军标一人云贵三十六人正四品营守备京营十有九人直𨽻六十八人河标一人山东二十一人河标六人山西二十八人河南十有七人两江七十人江宁将军标三人河标二十四人漕标六人闽浙一百二十人福州将军标一人湖广六十人陜甘百有七人四川四十三人两广百有十人广州将军标三人云贵百有六人正五品衞守备直𨽻一人山东四人江南十有九人江西三人浙江七人湖广十人甘肃六人四川二人从五品守御所千总山东一人江西八人浙江五人湖广一人甘肃一人四川四人从五品衞千总直𨽻四人山东四十一人江南一百二十八人江西十有七人浙江三十七人湖广十有二人甘肃五人贵州九人从六品门千总京城内外门三十二人从六品营千总京营十有五人直𨽻一百三十八人河标八人仓场二人山东四十七人河标十有二人山西六十三人河南二十九人两江一百三十六人江宁将军标九人河标二十六人漕标十有二人闽浙二百五十人福州将军标四人湖广一百三十六人陜甘一百九十三人四川百有四人两广二百三十七人广州将军标八人云贵二百三十人从六品把总京营三十人直𨽻三百十有八人河标十有五人仓场二人山东百人河标十有九人山西一百三十四人河南六十人两江二百八十五人江宁将军标十有七人河标五十人漕标二十五人闽浙五百有五人福州将军标八人湖广二百七十五人陜甘四百三十五人四川二百有三人两广四百五十五人广州将军标十有六人云贵四百六十九人正七品钦定大清㑹典卷五十九钦定大清会典卷六十钦定四库全书钦定大清㑹典卷六十兵部武选清吏司职制上凡八旗武职一二品官由部列名奏补领侍卫内大臣内大臣掌銮仪衞事内大臣均候㫖简用銮仪衞銮仪使以下官均由该衙门以应用之人列名奏补在京叅领以下驻防协领以下官由各旗简选应升应用之人引见补授以名咨部五品以上者按月彚题六品以下者注册凡列名疏请满洲都统由部以本翼䝉古都统满洲䝉古副都统满洲䝉古见任汉军都统副都统前锋䕶军歩军各统领驻防满洲将军都统副都统满洲外任提督列名具疏请补䝉古都统以本翼满洲䝉古副都统满洲䝉古见任汉军副都统前锋䕶军歩军各统领驻防满洲䝉古将军都统副都统满洲䝉古外任提督列名具疏请补汉军都统以本翼前锋䕶军歩军各统领副都统驻防汉军将军副都统汉军外任提督列名具疏请补满洲副都统以本翼䝉古副都统满洲䝉古见任汉军副都统及侍郎总兵官列名具疏请补并以应升䝉古汉军副都统各官列名于后以备调用其散秩大臣公侯伯子男冠军使王府长史一等侍衞䕶衞前锋䕶军骁骑各叅领内府统领圆明园营总健锐营翼领叅领别列名单附疏以进䝉古副都统以本翼䝉古见任侍郎及歩军翼尉游牧总管满洲䝉古外任总兵官列名具疏请补其散秩大臣以下各官附疏如前汉军副都统以本翼汉军见任侍郎及歩军翼尉各官列名具疏请补其散秩大臣以下各官附疏并同前锋统领以本翼䕶军统领满洲䝉古见任汉军副都统列名具疏请补䕶军统领以本翼满洲䝉古副都统满洲䝉古见任汉军副都统及俸满之前锋䕶军各叅领由叅领补授之王府长史列名具疏请补歩军统领以满洲䝉古副都统满洲䝉古见任汉军副都统歩军翼尉列名具疏请补驻防满洲将军以八旗满洲䝉古副都统满洲䝉古见任汉军副都统本驻防副都统满洲䝉古外任提督列名驻防汉军将军以内外汉军副都统汉军外任提督列名驻防都统以前锋䕶军各统领满洲䝉古副都统满洲䝉古见任汉军副都统满洲䝉古外任提督列名驻防满洲副都统以满洲骁骑叅领本驻防协领及各城守尉三品总管满洲䝉古外任总兵官八旗副都统列名驻防汉军副都统以汉军叅领各驻防协领黒龙江水师营总管汉军外任总兵官八旗副都统列名右衞副都统以八旗副都统按翼列名归化城副都统以上三旗满洲䝉古前锋䕶军骁骑各叅领列名均由部具疏请补有职守无专官者以一二品大臣摄理之火器营总统以领侍衞内大臣前锋䕶军各统领满洲䝉古都统副都统满洲䝉古见任汉军都统副都统列名管理营房以本旗都统副都统列名向导官总统以前锋䕶军各统领满洲䝉古副都统满洲䝉古见任汉军副都统列名廵察京仓八旗直年以都统副都统列名均由部奏请兼摄其在京都统各官或署外任或督师及出差悬阙者由部将应摄之人奏请凡信礮总管于轻车都尉骑都尉司信礮官内简选牺牲所所牧于骑都尉云骑尉内简选均由部引见补授黒龙江吉林四五六品管水手官由各将军于属官内按品简选送部引见补授或所送之人不胜任由部咨取在京八旗应升之人引见王府长史贝勒司仪长由都统于下五旗前锋䕶军骁骑各叅领佐领散骑郎一二等䕶衞子男轻车都尉骑都尉内每旗简选二人送部部㑹领侍衞内大臣同王贝勒拟定正陪引见补授䕶衞典仪散骑郎于子以下云骑尉以上各官内简选五品以上者由该王贝勒贝子公等㑹部拟定正陪引见补授六品以下者咨部注册凡降补各照所降之级按品拟补于正升人后列名请㫖一二品官应降补六品者令在旗効力三年无过进一级拟补驻防官降调属将军都统副都统所辖者竢本处驻防员阙按品补用余令囘旗候补文职改补旗员者给事中御史道府以副叅领佐领城门领用员外郎同知知州以歩军尉司信礮官用主事通判知县以骁骑校用小京官府州县首领笔帖式以城门吏用旗员任緑旗武职仍改补旗员者副将以歩军翼尉城守尉协领用叅将游击以前锋䕶军骁骑各叅领用都司以前锋侍衞副叅领歩军协尉佐领防守尉用守备以防御歩军尉用王府官降调按级拟补无官可补者罢职凡入觐驻防将军都统副都统更番来京先将军都统次副都统有副都统三四人者分两次止一人者越一歳一次均于十二月至京入觐述职既得㫖则囘原任驻防协领总管城守尉叅领各官任满三年令该管官注考送部引见分别黜陟以示劝惩将军副都统入觐豫以起程之日报部印交同官署理无同官者委属官䕶理赴任未久者遇入觐之期准缓至下次协领以下各官亦如之凡治丧旗员丁父母忧及为祖父母承重者准治丧百日不供职副都统以上由部奏请署理余由本旗委署祖父母以下各照服制月日给假凡更改姓名五品以上者彚题六品以下者注册职制中凡直省武职副将以上列名具疏请补叅将以下按月升选引见补授凡列名疏请提督由部以俸深副都统十人列名并别列各鎭总兵官附疏以进总兵官以汉军俸深叅领十人列名并别列各协副将附疏以进副将以俸深叅将十人列名并别列各营叅将附疏以进副将叅将有记名军功保举及俸满议叙应升即用者均于疏内注明提督总兵官有应补者均指名具疏请补副将惟服阕者指名具疏请补至降调开复于疏内列名于前凡月选单月叅将以游击论俸推升游击以都司论俸推升都司以蓝翎侍衞按应升之月推升余月先用应升之功加守备次以守备论俸推升守备以蓝翎侍衞按应升之月推升余月分各途以次升选门衞千总应升营守备者为升班功加千总考騐一等及无职任之功加应用营守备者为功班难廕守备及福建澎湖台湾俸满千总为札班俸满分发千总经本管官咨部入选者为分发班京营効力千总为当差班双月叅将游击都司以二等三等侍衞及军政卓异者按应选之月推选余以在部投供候补者推选守备以武进士简选一二等在部候选及分省学习经本管官咨部入选者为科班年满千总发囘候推者为委班武举充补提塘及武进士武举之在部効力者为劳班武进士充补提塘期满以营守备用者为効力班俸满分发千总经本管官咨部入选者为分发班京营効力千总为当差班降革开复为还班卓异官以二四六十月用一二等侍衞以二月分叅将游击用歳一人三等侍衞以四六八月分游击都司用歳三人蓝翎侍衞以单月分都司守备用歳五人奉㫖即用及裁汰赴补亲老改补近省并领札无任可到者均双单月不入班次即用廻避赴补者双月不入班次即用奉㫖用守备无班可归者归双月五人之后用在京候选者月之二十五日掣签于前月之朔投供三日騐到掣籖后考骑射引见补授庸劣者奏退掣籖不到者罢职每月升调降革病休应归月选者于科钞及内外咨掲到日注册以月之二十日为限限前到者本月选限后到者次月选题奏下部议十二日以前到者五日内覈覆归本月选十三日以后到者归下月选候补都司以上视文到先后月选守备视俸先后门衞千总功加视引见先后无职任功加视入伍先后武进士视简选等次及年月先后俸满千总武举充补材官及难廕守备视引见先后武进士武举充补提塘材官视期满先后降革开复视还职先后同日补授同日到任官视前俸先后初任官视原疏名次先后京营二年俸满余一日准常俸一日有半由军功议叙者准以京俸论边疆分三年五年俸满海疆分二年三年俸满水土恶劣之地二年俸满见任官以到任受札之日论俸试署官以实授受札之日论俸裁汰告假丁忧开复及应降应革遇恩诏免议者准理前俸均计其年月深浅按班推升议叙即升及卓异官均不论俸推升凡拔补把总于外委及未简选之发标武举内拔补千总于把总及已简选之发标武举内拔补均咨部彚题给札惟马兰泰宁二鎭千把总由总督拟正陪送部引见补授千总六年俸满由督抚提鎭甄别优者送部引见或分发本省以守备题升或发囘原营候部以守备推升阅三年未得题升推升者再加甄别差其等次为用舍凡八旗世爵武职外用子男一等侍衞冠军使叅领歩军翼尉长史以副将用轻车都尉二等侍衞云麾使前锋侍衞副叅领佐领歩军协尉以叅将游击用骑都尉三等侍衞治仪正歩军副尉歩军尉以都司用云骑尉恩骑尉四等侍衞蓝翎侍衞整仪尉亲军校前锋校䕶军校骁骑校以守备用亲军前锋䕶军以千总用直𨽻山西沿边各营于副将至守备内分定地方归于旗员按旗次第简用西安甘肃二省四川松潘一鎭在外题补之副将叅将以七之一游击都司以六之一守备以五之一直𨽻内地各营副将叅将以五之二游击都司守备以十之三令外任沿边将备之旗员调补其简选题补要地及论俸推升均与緑旗武职同凡汉世爵外用伯子男用副将轻车都尉用叅将骑都尉兼一云骑尉用游击骑都尉用都司云骑尉用守备凡武科録用武进士一甲一名授一等侍衞二名三名授二等侍衞二甲均授三等侍衞三甲入选者授蓝翎侍衞其余请㫖简选列一等二等者注册以营守备用三等者以衞守备用武举㑹试报罢愿入伍学习者发本省标营给食马兵粮随营差操三年优者准保送部由生监中式者发邻省由营兵中式者发本省均以千把总拔补凡功加叙用从军得有功加者由本管官考覈系外委及无职任効用者一等保送引见候㫖用二等轮拔把总三等留营学习系见任千把总一等保送引见按功加应得之官用二等以千把总应升之官用三等报部注册凡廕生改武者考骑射引见各视得廕品级以都司守备及守御所千总衞千总用阵亡官廕守备者考骑射引见分定营衞归入月选用凡提塘三年期满由武进士充补者依简选等第以营衞守备用由候选候补守备充补者以应得之官即用凡材官三年期满由一二等武进士充补者用与充补提塘同由武举充补者分别等第引见一等者候㫖以营衞守备用二等者以守御所千总用凡题补调补京营叅将游击守备由歩军统领简选应升之人题补直省外海内河边塞冲要省㑹各标营副将以下守备以上有豫保奉㫖注册者由部籖掣补授无豫保注册者令督抚提鎭简选才技优长谙练地方之人题补苗疆及番夷棚民错处水土恶劣瘴疠之地各营将备均令督抚提鎭简选熟悉风土人地相宜者调补凡降补提督降一级二级及总兵官降一级均补副将副将降一级及提鎭以下降级多者依次递降补用无职可降者罢职应补副将者与应升之人同列名具题应补叅将至营守备者轮班候推应补营千总把总者发原籍附近之省交督抚提鎭考验拔补门千总应降把总者交歩军统领考验拔补凡武职养亲或推升时经督抚提鎭以亲老奏请留任或初选时由部改奏近地日后均以原任原选之人坐补凡病痊起用除老病乞休外其因病请解任调理者游击以下由部覈覆即令囘籍叅将以上覈覆得㫖廼行痊日在原任地方由督抚提鎭在本籍由督抚䟽请送部引见以原官用千把总患病告退材尚可用者咨部注册痊日准补凡武职廻避月选官均避本省题补官叅将以上避本省都司以上避本籍五百里守备避本府千把总避本营水师及河营官不论至同族及婣亲属管辖者均令官卑者回避凡武职丁忧提鎭由督抚题报副将由统辖官题报皆归籍守制服阕赴补叅将以下给假归籍治丧毕仍囘任二十七月之内不升转见任官丁忧未及报部已推升者原官若已补人令赴新任未补人者留原任服阕补升候选官丁忧服阕赴补若选后丁忧已给札者照见任官给假治丧未给札者归籍守制服阕补选凡武职籍贯更复姓名者叅将以上督抚提鎭题请游击以下咨部注册仍于歳终彚题任所不得置产遇丁忧及因事解任均令归籍若身故之后叅将以下子孙无力迁移欲于祖父任所入籍者地方官申报督抚咨部准其入籍副将以上不在此例职制下凡衞所武职单月衞守备以衞千总领运全完议叙即升者为即升班门衞千总俸深应升者为应升班守御所千总议叙即升及加衔以衞用者为守御所升班双月衞守备以开复降补还职者为还班武进士简选三等及蓝翎侍衞归班以衞用者为科班难廕守备以衞用者为给札班武举効力三年期满为劳班武进士充提塘期满者为効力班守御所千总以开复降补还职者为还班南漕効力者为委用班廕生改武者为给札班武举効力期满以守御所用者为劳班门千总以汉军武举为科班随帮効力期满者为帮班衞千总以开复降补还职者为还班简选一二三等武举为一二三等科班南漕効力者为漕班难廕为廕班候推守御所千总随帮运满者为守御所帮班一二三等武举随帮运满者为一二三等帮班汉军武举随帮运满者为汉军帮班随帮武举科分最前者为深科班简选最早者为简班世爵随帮者为给札班随帮代领重运及南漕効力科分最前者为代重班廕生以衞千总用者为恩廕班甘肃衞所守备专用武进士千总专用武举如值班无应选者即用下班之人营官改衞用者视奉㫖先后南漕効力重运武举视檄委先后世爵随帮视简选先后其余班次均与緑旗同衞所官以营用者于每月截限之前归入营班用至候选衞所官以不识文义辞者准入营班用凡调改衞守备千总有职任繁剧者由漕运总督于所属守备千总内选才优者调补贵州衞千总由总督于所属千把总内选通晓文义熟悉苖情者或调或拔五年俸满以营守备题升边逺难廕候推衞千总者因家贫告降准以把总用凡简选武举㑹试后由部请简大臣㑹部考试骑射分为五等一二三等以衞千总用四等囘籍学习五等褫革漕标随帮効力官由部于候推千总武举内简选引见命徃运粮三次咨部注册推用凡降补衞守备降一级以守御所千总用守御所千总降一级以衞千总用衞千总降一级以营千总用南漕随帮武举降一级以营千总用降二级以把总用应降营千总者发邻省考拔应降把总者发本省考拔凡给凭赴任照文职例量逺近为限由部书凭兵科塡限该员亲赴兵科画凭其在外推陞并以简调繁毋庸送部引见等官凭限封发各督抚转给抵任即行缴凭违限者兵科覈叅计月议处引见囘任及命徃各省试用者给与验票逾限议处亦如之钦定大清㑹典卷六十钦定大清会典卷六十一钦定四库全书钦定大清㑹典卷六十一兵部武选清吏司守衞凡宿衞宫门领侍衞内大臣率侍衞分班入直紫禁城门前锋䕶军统领率前锋䕶军叅领前锋䕶军分班入直皇城门前锋䕶军叅领率所属官兵及歩军尉歩军分班入直三旗司钥长一人于景运门五旗司钥长一人于阙左门直宿掌各门锁钥有旷直及擅纵人出入者各论如法凡城守内外城城门领司城门之筦启闭以时掌之歩军统领不以时至者合符廼启歩军统领于次日疏闻遇朝㑹祭祀日所司移部咨歩军统领于暁钟时启门纳与事官役行人出入仍依常时凡汛守内外城垣街道及仓库歩军统领分遣歩军尉率所属歩军直宿廵警诘姦禁暴缉盗捕逃罔或疎纵部遣官稽察有旷厥职守者论如法恭遇车驾廵幸八旗都统于各城及街道増设弁兵守衞歳终封印后亦如之设信礮五于白塔山掌以总管等官以备警急九门设礮亦如之凡夜禁歩军尉率歩军分界直宿入夜传筹击柝止行人诇姦匪歩军统领翼尉分廵部遣官稽察有疎縦夜行及扰累行人者官兵责罚有差凡防御火灾八旗各设火班领以都统或副都统一人官十人兵八十人有失火之处分直宿官兵之半即徃扑灭南城外报歩军统领启正阳门城内报相近之旗均立率官兵徃救禁城内及仓库公廨每翼两旗同赴有不至者罪之大阅凡大阅由部三歳一奏请得㫖疏列王公大臣名简王公大臣总理其事先饬八旗都统等各帅所部训练成式总理王公大臣合八旗将校甲兵擐甲操演凡鹿角长枪鸟枪神威礮子母礮䝉古画角海螺旗纛之属各饬所司修整以供用列阵之法左翼镶黄正白镶白正蓝四旗以次而东西上右翼正红正黄镶红镶蓝四旗以次而西东上各按旗为队首列汉军火器营鹿角歩卒于中满洲火器营骑军于左右统兵大臣十有七人将校七百二十人兵九千一百七十有六人次前锋营䕶军营骁骑营并列而各分其队统兵大臣十有六人将校二百九十六人兵四千四百十人分大臣四之一而赢将校甲兵五之一而赢以为殿又次䕶军营骁骑营并列而各分其队统兵大臣八人将校百四十四人兵三千五百二十八人其分张两翼缀于左右四旗大营之末者为䕶军骁骑营按旗相属而斜列其队统兵大臣八人将校百三十六人兵千七百六十四人掌画角官十有七人禁约官三十二人兵六百四十人传宣官二十四人先期武备院于大阅所立御营前设帐殿銮仪衞陈骑驾卤簿铙歌鼓乐于行宫门外左右陈上三旗䝉古画角于帐殿前兵部陈传令海螺于台下逹于军阵及期总理王大臣暨八旗领操都统等帅将校军士甲胄出营既成列兵部堂官奏请驾将发声礮三铙歌大乐作奏壮军容之章驾自行宫乘马侍衞二十人内大臣十人骑而导前张黄盖领侍衞内大臣二人后扈侍衞班领率豹尾班执枪侍衞佩刀侍衞各十人佩弓矢侍衞二十人骑而从驾入御营躬擐甲胄内大臣侍衞咸甲胄兵部尚书奏请阅兵皇帝佩刀出御营属櫜鞬乘马兵部堂官甲胄骑而导内大臣侍衞前后扈从如前仪总理王大臣暨满大学士咸甲胄骑而从豹尾班后三旗内大臣散秩大臣率亲军举黄龙大纛二三旗侍衞亲军各随侍衞什长亲军校按队而行不入阵之王公九卿均按翼序立于左右皇帝入自左翼由列阵中路行经骁骑䕶军前锋诸队而南火器营诸队而北出右翼周阅毕廼还下马释櫜鞬御帐殿豹尾班三旗侍衞分翼列侍建黄龙大纛二帐殿左右陈亲军海螺十二于纛前内大臣侍衞亲军罗列环侍执事王公大臣满汉九卿分翼序立八旗传宣官骑而列于台下侍衞每翼六人骑而列于传宣官之前又选侍衞中善驭马者三十人不擐甲列于侍衞之后以控轶马兵部尚书奏鸣角銮仪使率鸣角军进䝉古画角先鸣台上海螺台下传令海螺以次逓鸣逹于军阵军中画角海螺毕鸣传令海螺以次退立于台下军中三举礮廼伐鼓行阵舁鹿角整列而进每进以十丈为率鸣金廼止一字列阵麾红旗则枪礮齐发各一周鸣金廼止再伐鼓整列而进鸣金麾旗发枪礮如初如是者九第十进枪礮连环齐发无间鸣金廼止八旗开鹿角成八门首队前锋䕶军骁骑各整列以次出至鹿角外次队随之火器营列于后既成列鹿角门阖八旗齐鸣螺唿譟而进两翼协队皆鴈缀以进军中鸣金廼止为殿之八旗火器营枪礮䕶军骁骑及首队前锋䕶军骁骑各列于本旗大纛之下鸣螺振旅而还八旗汉军分鹿角为八行本旗都统建龙纛整队而还首队兵殿后兵各以次鸣螺结队徐旋退列于初成列之地兵部尚书奏大阅礼成皇帝出帐殿入御营释甲胄内大臣侍衞咸释甲胄囘銮导引扈衞如前仪铙歌清乐作奏鬯皇威之章驾进行宫声礮三将士各归营释甲胄是日赐燕赏赉各有差大狩凡狩田设围场于古北口外曰木䦨以总管掌其地政歳遇皇帝行田既奉㫖总理行营王大臣奏请向道官一人先莅围场于銮舆所经之地除道清轨行文所司储备宗人府内阁部院奏请钦命扈从王公各官八旗䕶军统领请命统领三人营总三人其叅领以下及䕶军由八旗酌委奏闻先期由部行文驻防将军都统副都统各选所属官兵材艺优长者分班遣赴京师随围学习先期一日遣官以狩田祗告奉先殿至日皇帝御征衣乘马出宫翊衞诸臣前引后扈百官采服跪送均如廵幸仪行营驻跸䕶军统领营总各一人率䕶军叅领䕶军校䕶军先莅其地度地广狭以立御营禁随驾官兵践禾稼扰吏民营总廵警严讥察止夜行违者论如法既至行在兵部颁行围禁令钦命统围大臣数人先莅围场按旗为队分两翼斜行成列各置旃以为表前哨左右用蓝两协左白右红中军用黄前哨驰而进则后队以次随发绕围场蝉聫环匝由逺而近毋差池毋间断皇帝临围场亲御弓矢围合兽突皇帝发矢殪之御前大臣侍衞咸射轶于围外者从官追射遇大兽虎枪官兵从之既获兽各比次其类以献驾还行营以所获兽分颁扈从诸臣大狩礼成赐燕赏赉有差凡廵幸所至各备围场车驾东廵由部移文盛京等处将军经行䝉古诸部由理藩院行知扎萨克王等各率所属官兵以从命统围大臣分翼合围均如前制凡田于近郊设围场于南苑以奉宸苑领之统围大臣督八旗统领等各率所属官兵先莅围场布列镶黄正白镶白正蓝四旗以次列于左正黄正红镶红镶蓝四旗以次列于右两翼各置旃以为表两哨前队用白两协用黄中军用镶黄驾至围场合围较猎与前制同每歳孟冬八旗都统统领奉天吉林黒龙江及直省驻防将军都统提鎭各率所属官兵于郊原旷野习田猎毋蹂躏民田毋旷延时日格而不举者论出征凡亲征皇帝躬统六军征讨弗庭先简大臣总理军营遣官于銮舆所经之地计程设驿统兵各官率士旅秣马砺兵以待调发既卜日廼陈将士列军阵而亲训之颁行军律令遣官祗告天地宗庙社稷及期銮仪卫陈骑驾卤簿于午门外兵部陈八旗䝉古画角十有六海螺二百于堂子街门外设御营黄龙大纛于内门外设八旗䕶军纛火器营纛各八于黄龙大纛后均北向皇帝御征衣佩刀乘马出宫诣堂子行礼毕致礼于大纛之神礼成皇帝属櫜鞬乘马内大臣侍卫率亲军举黄龙大纛随行八旗官军豫于郭外分左右翼陈列首前锋军次鸟枪䕶军次䕶军次鸟枪骁骑次骁骑次满洲礮兵次汉军火器兵驾出郭声礮三官军皆马上俯伏候驾过各整伍以次随发不随征之王公百官于大军列队之前两旁跪送师行之制兵四人从役各一人为一幕每兵给马四匹兵役各乘其一以二马负甲胄军械糗粮镬帐之属各分队以次而行牧马于涂分左右路前队牧马于路左则留路右以待后队均总𨽻于领侍卫内大臣每舍䕶军统领营总武备院卿立御营设帐殿幕幄于正中缭以幔城前为旌门领侍卫内大臣率侍卫亲军宿卫建刁斗设廵警其外为网城设门三每门以上三旗䕶军守之外营连帐大城设门四每门以八旗䕶军守之前锋军列为二营屯于御营之前八旗䕶军骁骑列为十六营八旗汉军火器营兵列为四营扈从部院堂司官笔帖式列为一营八旗察哈尔䝉古扎萨克绿旗兵各列为一营每营以王公大臣领之均绕御营而屯六军列阵中设鹿角汉军火礮鸟枪及绿旗兵左右列满洲火器营鸟枪䕶军鸟枪骁骑礮营骁骑次首队列前锋䕶军骁骑及前锋䕶军骁骑殿兵各按旗为队一字列阵二队列䕶军骁骑如之其分列于左右两翼者为援兵各按旗相属而斜列其队大军辎重各随本旗叅领立于阵后百歩之外部院官暨内务府䕶军执事人前锋军均扈从御驾以备调遣䝉古军别为一队以备追击六军凯旋銮仪衞陈法驾卤簿在京王公百官均出郭五里跪迎皇帝入都门诣堂子行礼毕还宫翼日行饮至䇿勲礼从行将士爵赏有差择吉御殿受贺如大朝仪凡命将皇帝命大将军统帅军旅择吉出师先期所司陈钦赐甲胄弓矢于午门颁赏毕大将军率从征将士恭诣御前授行师方畧至日皇帝临轩授大将军勅印大将军启行乘舆亲饯于长安门赐巵酒大将军跪受饮毕属櫜鞬乘马文武大臣承诏饯于郊设祖帐礼兵二部堂官奉茶大将军率从征将士望阙谢恩廼整旅而行首列上赐军械次令箭次勅印䕶勅印官内阁学士一人随行大将军骑后建大纛叅赞大臣及户部官一人兵部官一人刑部官一人记室官四人内阁中书二人翰林院笔帖式二人均随纛行次标旗次大军整旅随发既莅营简阅营伍大将军启行鼓吹声礮守营将士离营候送每至一营官兵皆整队列阵大将军廵阅既周统兵提鎭率所属官随行离汛廼止其行军机要听大将军因地乘时运筹决胜奏凯还朝皇帝临轩大将军恭缴勅印行礼毕迺赐燕及爵赏有差择吉献俘受俘告成功于天地宗庙社稷勒碑太学以表殊勲若命重臣经畧军务其出师节制亦如之凡行军律令将帅禀庙谟作士气度虚实审机宜毋偷安毋喜功毋信谗毋虐士卒毋私用佥壬毋轻进以挫先声毋侥倖以失机要毋避难而阻挠毋嫉功而倾轧毋玩宼毋养姦毋老师縻饷毋掊克糗粮毋暴残降卒其悖违矫诬干成宪以自取戾者刑兹毋赦将士糓甲胄砺兵刃备枪礮峙糗粮铠仗书名马驼烙印师行有期如约而至整旅以行视旗纛为行列毋越伍毋离次毋拥挤喧譁毋游骑驰骤毋追射禽兽军过无骚扰毋践踏母掠货财毋毁民居毋姦妇女驻营时帐各出一人以竢见蓝旗出则取薪见黒旗出则取水毋擅出入议军机毋窃听宣洩传军令毋増减要言毋私语觖望毋煽惑流言毋疑鬼疑神毋醉酒行暴毋行窃逋逃毋拾遗私匿毋溺情怠惰而违使令毋不戒于火以致燎原遇夜警则设备制敌毋仓皇骇乱梦寐毋警唿侦谍毋妄报守哨毋偷安马驼牲畜牧养如法毋纵蹂毋污水泉毋遗忘军械毋狼戾资粮违者视其所犯轻重以行军法将校论罚有差临阵接战听金鼓以为进止毋却顾毋耳语毋离队而尾人后毋弃伍而入别行毋违指授而误事机毋倡邪说而揺衆志军中毋疾驰渉险毋嗟怨击敌必奋勇前驱毋畏葸退避毋纵宼逺飏敌人奔溃选骑骑追之将领率大兵殿于后以御伏宼毋贪取辎重而乱行伍毋横杀良民以报战功有不用命者戮以徇振旅而归以整以暇毋后先踰越毋骄矜毋纵恣俘获之人毋禠其衣服毋离散其夫妇毋掠人之战功毋诡无为有毋举轻报重以冒功赏违者军法从事钦定大清㑹典卷六十一钦定大清会典卷六十二钦定四库全书钦定大清㑹典卷六十二兵部武选清吏司恩䘏凡旗员封赠公侯伯暨一品官均封光禄大夫妻一品夫人上及三代二品资政大夫妻夫人三品通议大夫妻淑人上及二代四品中宪大夫妻恭人五品奉政大夫妻宜人六品承德郎妻安人七品文林郎妻孺人上及一代八品修职郎九品登仕郎秪封本身有愿貤封其亲者准父母并封父视其子之品母均封孺人直省武职封赠公侯伯与旗员同正从一品官封荣禄大夫妻一品夫人正二品武显大夫从二品武功大夫妻均夫人正三品武义大夫从三品武翼大夫妻均淑人正四品昭武大夫从四品宣武大夫妻均恭人正五品武德郎从五品武畧郎妻均宜人正六品武信郎从六品武信佐郎妻均安人正七品奋武郎妻孺人其封赠三代至一代与旗员同土司请封由该督抚覈明按其品级题给凡恩廕内外武职二品以上各廕一子入监读书三年期满咨吏部授官愿改武职者八旗廕生随旗効力按品食俸盛京驻防及游牧察哈尔官所得廕生愿留本处効力绿旗廕生愿改武职者并听凡䘏典满汉武职阵亡给祭葬予赠廕各视品秩之大小为差八旗武职由部叙其官阶移文吏部按品赠爵予廕直省武职由部议给提督总兵官各加赠二级廕一子以都司用副将叅将各加赠二级游击加赠一级均廕一子以守备用都司守备各加赠一级均廕一子以卫千总用千总以下各加赠一级均廕一子以把总用其应得祭葬移文礼部议给八旗一二品武职病故由部叙其官阶稽其治绩移文礼部奏请给以䘏典直省提鎭病故奉㫖察例具奏者由部覈明任满三年题请加赠凡䘏赏阵亡官给赏视爵秩为差等八旗武职都统一等子赏银千一百两次二等子次三等子次一等男兼一云骑尉次前锋䕶军统领副都统一等男次二等男次三等男次叅领一等轻车都尉兼一云骑尉次一等轻车都尉次二等轻车都尉次三等轻车都尉王府长史次骑都尉兼一云骑尉次骑都尉次佐领次云骑尉次散秩官各递减五十两六品官二百五十两七八品官二百二十两不典兵之一品官视一等男二品视三等轻车都尉三品视骑都尉四品视云骑尉五品视散秩官委署官衔小者按本职加银五十两直省武职提督赏银八百两次总兵官次副将次叅将次游击各递减百两都司三百五十两次守备次守御所千总次卫千总次营千总次把总各递减五十两外委官视把总兵丁阵亡给赏八旗䕶军领催二百两骁骑百五十两礮手百三十两棉甲兵百两从役七十两绿旗马兵七十两歩兵五十两土兵减歩兵之半临阵受伤给赏八旗兵一等伤五十两递降至五等每等减十两伤至残废者视阵亡例减半仍别其残废之轻重加赉有差绿旗兵一等伤三十两递减至五等每等减五两官兵出征病故量予䘏赏有未完公帑由部奏请蠲除凡优䘏休致官旗员二品以上以老疾乞休者由本旗稽其服官歳月军功等次请㫖给以恩俸三品以下年逾六十曽经出征者给半俸临阵得有功牌者给全俸年逾五十曽出征得功者给半俸由部覈实疏请旗员任外省武职者亦如之汉武职叅将以上曽出征得功以老疾休致者督抚提鎭覈实请㫖加恩赏赉兵丁効力行间年老辞退八旗兵月给银一两米一斛绿旗兵给守兵粮一分以终余年若身故无子亲老妻寡及有子幼穉者均酌予银米养赡凡歳给名粮八旗武职曰随兵名粮领侍卫内大臣满洲都统八名䝉古汉军都统前锋䕶军统领六名公满洲副都统四名侯伯䝉古汉军副都统三名内大臣大学士尚书左都御史子前锋䕶军骁骑各叅领二名䕶军骁骑副叅领前锋侍卫一名有半侍郎散秩大臣左副都御史学士通政使大理卿詹事王府长史男佐领各一名每名月给饷银三两米二斛歩军统领九名翼尉四名协尉三名副尉捕盗官二名歩军尉一名均于额设歩军内支领直省武职曰养廉名粮提督八十名总兵官六十名副将三十名叅将二十名游击十有五名都司十名守备八名千总五名把总四名均以马歩各半支领外委千把总给歩粮一名均不许额外多占土司凡土官甘肃指挥使八人指挥同知七人指挥佥事八人千户十人副千户二人百户九人青海千户一人百户二十三人百长二十六人西藏百户十有四人百长十人四川宣慰使司宣慰使四人宣抚使司宣抚使五人副使三人安抚使司安抚使二十三人副使一人长官司长官三十二人副长官三人千户三十九人百户一百六十三人广西长官司长官二人副长官一人云南宣慰使司宣慰使一人宣抚使司宣抚使四人副使二人安抚使司安抚使三人长官司副长官三人千户一人贵州长官司长官六十五人副长官二十一人凡土官承袭由督抚覈明应袭之人先令任事随取司府州县邻封土司印结及本族宗图原领部牒于半年限内具疏请袭部覆得㫖书其官阶世系及承袭年月于牒给为慿信不能于限内题请者声叙所由咨部存案异日准袭承袭之法以适长子请袭如无子准孙袭无孙准弟袭无子弟或妻及壻为彼衆信服者许一人袭承袭之子孙年幼督抚选本族土舍䕶理印务竢其年十有五请袭不按宗支假冒凌夺者罪之年老有疾请以子代者听土官支庶子弟有驯谨能率衆者许土官详报督抚疏请颁给部牒分土官所辖疆土三之一或五之一令其视事授职视土官降二等更有子孙可分者亦如之授职再降一等凡叙功土司有军功者由原衔递加至宣慰使指挥使止无可复加者注册仍以本职治事承袭时止授原爵其治绩勤敏者量予加级纪録有差凡议过视流官例其不食俸者遇降罚之案按品计俸罚米贮常平仓备振因公罣误例应革职者准降四级留任贿纵滋事者论如法凡改土归流土司倾心向化率属内附由督抚疏请改𨽻民籍者授以守备或千总把总之职准其世袭其年富才优者随营効力该管官保题与武职同升转若土司获罪革除迁地安置袭替无人者土地人民归地方官管辖钦定大清㑹典卷六十二钦定大清会典卷六十三钦定四库全书定大清会典卷六十三兵部职方清吏司大清皇舆全图直隶全图盛京全图吉林全图黒龙江全图山东全图山西全图河南全图江南全图江西全图福建全图浙江全图湖广全图陜西全图四川全图广东全图广西全图云南全图贵州全图内扎萨克诸䝉古部落全图喀尔喀四部落全图青海四部落全图西域全图西藏四部落全图营制凡营制相都邑之冲㑹山川之险要设戍置兵立之将帅授之节制以绥靖嘉师控驭遐裔垂久安长治之道于亿万年焉直隶总督本标左右前后四营同城保定城守一营分防新雄东路南路西路北路张家口独石口永定河北运河南运河十营其属副将一人叅将一人游击三人都司二人守备五人千总二十五人把总四十五人兵五千八百四十五人提督本标中左右前四营同城古北口城守一营分防河屯三屯山永三协昌平遵化喜峯密云石塘顺义八沟潘家口蓟州山海石门燕河建昌居庸鎭边巩华怀柔唐三营汤泉黄花路二十营其属副将三人叅将二人游击五人都司十有八人守备十有一人千总三十七人把总九十人兵九千四百三十人马兰鎭总兵官本标左右二营同城余丁一营分防曹家路墙子路黄花山三营其属游击一人都司二人守备三人千总九人把总二十一人兵二千七十三人㤗宁鎭总兵官本标左右二营分防紫荆闗易州广昌白石马水沿河插箭岭房山水东村九营其属叅将一人游击二人都司四人守备九人千总十人把总二十六人兵三千三百十有六人宣化鎭总兵官本标中左右三营同城宣化城守一营分防张家口独石口二协蔚州柴沟怀安赤城西城永宁龙门怀来长安万全膳房堡新河堡洗马林西阳河左衞城滴水崖云州鎭安龙门所东城岔道周四沟四海冶葛峪二十四营其属副将二人叅将一人游击三人都司十有二人守备二十四人千总十有八人把总四十七人兵八千五百八十九人天津鎭总兵官本标左右二营同城天津城守一营分防河间通州二协涿州务闗拱极霸州大沽采育三河玉田丰润张家湾宝坻文安武清静海蒲河乐亭旧州四党景州崔黄口良乡大城二十二营其属副将二人叅将二人游击五人都司十有四人守备十有二人千总二十七人把总七十二人兵八千六百六十一人正定鎭总兵官本标左右二营同城龙固城守一营分防大名一协固闗广平顺德磁州杜胜王家坪龙泉闗倒马闗忠顺开州茨沟十有一营其属副将一人叅将一人游击四人都司八人守备五人千总十有九人把总三十二人兵六千四百三十四人山东廵抚兼提督本标左右二营其属叅将一人游击一人守备二人千总四人把总八人兵九百十有六人兖州鎭总兵官本标左右二营分防沂州临清二协曹州德州㤗安台荘寿张高唐东昌梁山沙沟范县十营其属副将二人叅将四人游击三人都司六人守备九人千总二十人把总四十三人兵七千六百十有二人登州鎭总兵官本标左右前三营分防文登胶州二协济南莱州即墨青州武定安东宁福寿乐成山九营其属副将二人叅将四人游击三人都司六人守备十人千总二十三人把总四十九人兵八千二百六十九人河东河道总督本标中左右三营同城济宁城守一营分防黄运河怀河豫河三营其属副将一人游击二人都司二人守备六人千总十有二人把总十有九人兵三千二百五十五人山西廵抚兼提督本标左右二营其属叅将一人游击一人守备二人千总四人把总八人兵千二百人太原鎭总兵官本标左右二营同城平阳城守一营分防蒲州一协太原汾州潞泽平垣盂寿吉州运城靖安隰州石楼泽州十有一营其属副将一人叅将四人游击三人都司八人守备八人千总十有九人把总四十二人兵八千八百二十人大同鎭总兵官本标中左右前四营分防杀虎口一协平鲁宁武偏闗河保老营灵邱新平得胜助马北楼东路水泉井平朔平朔州利民神池桦林鎭西保德靖远浑源天城阳和高山怀仁平郉忻州山隂小石口应州三十一营其属副将一人叅将十有一人游击四人都司十有九人守备十有八人千总四十人把总八十四人兵万八千六百八十七人河南巡抚兼提督本标左右二营其属叅将一人守备一人千总四人把总八人兵九百六十六人河北鎭总兵官本标左右二营分防河南衞辉开封彰德陜州嵩县王禄店七营其属叅将二人游击一人都司四人守备八人千总十有二人把总二十七人兵四千七百十有五人南阳鎭总兵官本标左右二营分防汝宁归德襄城陈州商城邓新信阳七营其属叅将二人游击二人都司二人守备七人千总十有三人把总二十五人兵四千七百五十五人两江总督本标中左二营同城江宁城守一协分防安庆一协徽州宁国奇兵游兵潜山池州芜采浦口溧阳广德青山瓜洲十有二营其属副将三人叅将二人游击六人都司七人守备十有五人千总二十四人把总五十三人兵九千一百二十七人江苏巡抚本标左右二营同城苏州城守左右二营其属叅将二人守备五人千总六人把总十有四人兵千七百六十一人安徽巡抚本标左右二营其属叅将一人游击一人守备二人千总四人把总七人兵七百七十三人水陆提督本标中左右前后五营同城松江城守一营分防太湖一协鎭江金山川沙吴淞刘河福山常州江隂杨舍孟河南汇柘林平望青村靖江十有五营其属副将一人叅将五人游击九人都司七人守备十有八人千总三十八人把总六十八人兵万三千六百七十四人崇明鎭总兵官本标中左右奇四营其属游击三人都司一人守备四人千总八人把总十有六人兵三千四百七十七人狼山鎭总兵官本标中左右三营分防扬州泰州泰兴掘港三江五营其属游击四人都司三人守备六人千总十人把总二十七人兵四千四百六十九人寿春鎭总兵官本标中左右三营分防六安泗州庐州亳州四营其属叅将一人游击二人都司四人守备五人千总十人把总二十一人兵三千四百十有二人江宁将军本标左右二营分防京口一协高资一营其属副将二人游击三人都司二人守备三人千总九人把总十有七人兵四千五百八十二人江南河道总督本标中左右三营同城苇荡淮徐淮扬二营分防淮徐河营淮扬河营萧营丰萧砀铜沛睢灵南岸邳州北岸宿虹南岸宿迁北岸桃源南岸桃源北岸宿迁运河山清里河山阳里河山清外河山阜海防山安安阜北岸高堰山旴桃源安清中河高寳运河扬州江防二十三营其属副将二人叅将二人游击三人都司三人守备二十四人千总二十七人把总五十人兵万三千七十二人漕运总督本标中左右三营同城淮安城守一营分防庙湾盐城海州佃湖小闗东海六营其属副将一人叅将一人游击四人都司五人守备六人千总十有二人把总二十五人兵五千有二人江西廵抚兼提督本标左右二营分防袁州九江二协樟树南康南湖三营其属副将二人叅将一人都司五人守备二人千总九人把总二十人兵三千二百有七人南昌鎭总兵官本标前后二营同城南昌城守南昌二营分防广信饶州建昌铅山鄱湖浮梁广昌武宁瑞州抚州铜鼓十有一营其属叅将二人游击三人都司八人守备七人千总十有一人把总二十六人兵五千六百八十四人南贑鎭总兵官本标中左后三营同城贑州城守一营分防宁都南安吉安兴国文英永鎭横冈羊角龙泉万安永丰永新十有二营其属叅将三人游击二人都司十有一人守备六人千总十有二人把总三十三人兵五千四百二十一人闽浙总督本标中左右三营同城南台一营其属副将一人叅将三人都司一人守备三人千总八人把总十有六人兵四千二百二十一人福建巡抚本标左右二营其属叅将一人游击一人守备二人千总四人把总八人兵千二百九十人水师提督本标中左右前后五营分防闽安一协烽火门铜山二营其属副将一人叅将三人游击四人都司二人守备九人千总十有八人把总三十六人兵八千五百四十四人金门鎭总兵官本标左右二营其属游击二人守备二人千总四人把总八人兵二千三百有四人海坛鎭总兵官本标左右二营其属游击二人守备二人千总四人把总八人兵二千三百有四人南澳鎭总兵官本标左右二营其属游击一人守备一人千总二人把总四人兵千一百五十九人台湾鎭总兵官本标中左右三营同城台湾城守左右二营分防台湾澎湖北路三协南路北路淡水南路下淡水三营其属副将三人叅将二人游击八人都司三人守备十有三人千总二十八人把总五十六人兵万二千六百七十人陆路提督本标中左右前后五营同城泉州城守一营分防福州兴化二协长福安海二营其属副将二人叅将二人游击四人都司六人守备九人千总二十二人把总四十五人兵万二百五十二人福宁鎭总兵官本标中左右三营分防桐山连江罗源三营其属游击六人守备六人千总十有二人把总二十四人兵四千八百有一人汀州鎭总兵官本标中左右三营分防邵武一营其属叅将一人游击三人都司一人守备四人千总十人把总二十人兵四千四百七十一人建宁鎭总兵官本标中左右三营分防延平一协枫岭一营其属副将一人游击三人都司二人守备六人千总十有一人把总二十二人兵四千七百二十人漳州鎭总兵官本标中左右三营同城漳州城守一营分防同安诏安平和龙巖云霄灌口红花岭七营其属叅将一人游击七人都司二人守备十人千总十有八人把总三十七人兵七千九百七十人福州将军本标左右二营其属副将一人游击一人都司一人守备一人千总四人把总八人兵千八百六十人浙江巡抚本标左右二营其属叅将一人守备二人千总三人把总八人兵七百八十六人水陆提督本标中左右前后五营同城宁波城守一营分防杭州湖州嘉兴绍兴四协乍浦太湖钱塘安吉四营其属副将四人叅将二人游击五人都司七人守备十有七人千总三十二人把总六十四人兵万二千三百七十六人黄巖鎭总兵官本标中左右三营分防台州一协宁海太平二营其属副将一人叅将二人游击三人都司三人守备八人千总十有六人把总三十五人兵六千五百九十六人定海鎭总兵官本标中左右三营分防象山一协鎭海昌石二营其属副将一人㕘将一人游击三人都司三人守备六人千总十有三人把总二十五人兵五千八百二十三人温州鎭总兵官本标中左右三营同城温州城守一营分防乐清瑞安平阳三协玉环盘石大荆三营其属副将三人叅将一人游击三人都司七人守备十人千总二十二人把总四十四人兵八千一百三十五人处州鎭总兵官本标中左右三营分防金华一协丽水一营其属副将一人游击三人都司三人守备五人千总十有一人把总二十一人兵三千九百二十四人衢州鎭总兵官本标中左右三营同城衢州城守一营分防严州一协枫岭一营其属副将一人游击三人都司三人守备五人千总十有二人把总二十四人兵三千八百八十九人湖广总督本标中左右三营其属副将一人游击二人都司一人守备二人千总六人把总十有二人兵千四百有三人湖北廵抚本标左右二营其属叅将一人游击一人守备二人千总四人把总八人兵九百五十五人湖南廵抚本标左右二营其属叅将一人游击一人守备二人千总四人把总八人兵千一百四十一人水陆提督本标中左右前四营分防湖北黄州一协荆州武昌德安兴国汉阳荆门蕲州道士洑安陆九营湖南长沙辰州靖州衡州寳庆洞庭永顺七协澧州岳州绥宁长安武冈常德九谿永定城歩九营其属副将八人叅将七人游击九人都司十有三人守备二十四人千总五十五人把总一百十有二人兵万九千百有一人襄阳鎭总兵官本标中左右前四营同城襄阳城守一营分防郧阳一协均房竹山竹谿三营其属副将一人叅将一人游击六人都司二人守备九人千总二十人把总四十人兵五千六百有五人宜昌鎭总兵官本标中左前后四营分防施南一协远安衞昌宜都三营其属副将一人游击六人都司二人守备七人千总十有六人把总三十三人兵五千四百有二人鎭筸鎭总兵官本标中左前右四营分防沅州永绥二协保靖晃州二营其属副将二人游击四人都司三人守备八人千总十有九人把总三十八人兵六千二百人永州鎭总兵官本标中左右三营分防宜章临武桂阳三营其属叅将三人游击三人守备六人千总十有二人把总二十四人兵三千六百四十人陜甘总督本标中左右前后五营同城建威城守一营其属副将一人叅将一人游击四人都司一人守备五人千总十有二人把总二十四人兵四千九百人西安廵抚本标左右二营其属叅将一人游击一人守备二人千总四人把总八人兵千一百九十五人固原提督本标中左右前后五营同城固原城守一营分防西鳯潼闗庆阳靖逺四协西安城守下马闗神道岭商州红德平凉芦塘鳯翔闗山盩厔富平金鎻闗长武邠州西安州芦沟八营永安十有八营其属副将四人叅将四人游击九人都司十有二人守备十有一人千总二十七人把总五十三人兵万一千四百七十七人延绥鎭总兵官本标中左右三营同城延绥城守一营分防波罗神木定边三协延安宜君黄甫常乐䨇山绥德向水怀远建安高家鎭羌狐山靖边鎭靖安边鄜州保宁渔河清平栢林大栢油永兴木瓜园宁寨柳树涧甎井二十六营其属副将三人叅将二人游击四人都司十有七人守备十有五人千总十人把总三十三人兵九千二百九十九人兴汉鎭总兵官本标中左右三营同城兴安城守一营分防汉中一协汉鳯阳平闗白土路渔渡旧县宁羌畧阳紫阳七里闗九营其属副将一人叅将二人游击八人都司四人守备十人千总十有四人把总二十八人兵七千二百四十三人河州鎭总兵官本标左右二营分防洮岷一协阶州巩昌秦州循化兰州岷州旧洮文县西固临洮保安起台十有二营其属副将一人游击七人都司七人守备三人千总十有四人把总三十人兵七千八十九人甘肃巡抚本标左右二营其属叅将一人游击一人守备二人千总四人把总八人兵千二百人甘州提督本标中左右前后五营其属叅将一人游击三人都司一人守备五人千总十人把总二十五人兵六千人西宁鎭总兵官本标中左右前后五营同城西宁城守一营分防大通一协鎭海永安摆羊戎北川白塔南川归德威逺碾伯河拉库托巴暖亦杂石十有二营其属副将一人叅将一人游击六人都司九人守备十人千总二十二人把总四十四人兵九千六百五十六人宁夏鎭总兵官本标左右前后四营同城宁夏城守一营分防中衞花马池二协灵州平罗洪广玉泉广武兴武横城堡石空寺古水井安定同心城十有一营其属副将二人叅将二人游击七人都司五人守备十有四人千总十有三人把总四十九人兵九千六百四十六人凉州鎭总兵官本标中左右前后五营同城凉州城守一营分防永昌一协鎭番大靖庄浪高古城阿坝鎭羌新城张义蔡旗安逺岔口三眼井高沟西把截堡土门水泉宁逺松山红水十有九营其属副将一人叅将三人游击六人都司十人守备十有五人千总二十人把总四十三人兵九千九百五十二人肃州鎭总兵官本标中左右三营同城肃州城守一营分防金塔寺永固二协甘州鎭夷髙台洪水山丹大马嘉峪闗清水黑城梨园马营墩硖口平川红崖威鲁堡南古城十有六营其属副将二人叅将一人游击九人都司八人守备八人千总十有九人把总四十四人兵万六百有十人安西提督本标中左右前后五营同城安西城守一营分防靖逆沙州二协瓜州卜隆吉桥湾赤金黄墩踏实塔尔湾七营其属副将二人叅将二人游击五人都司八人守备七人千总二十四人把总四十六人兵九千人四川总督本标中左右三营其属副将一人游击二人都司一人守备二人千总六人把总十有二人兵二千四百人提督本标中左右前后五营同城成都城守左右二营分防泰宁永宁二协普安黎雅峩边阜和叙马建武大坝马边安阜青云沱赤水十有一营其属副将二人叅将三人游击七人都司九人守备十有五人千总三十四人把总六十三人兵万九百八十四人川北鎭总兵官本标中左右三营分防顺庆逹州太平潼绵通巴五营其属游击四人都司三人守备六人千总十有一人把总二十二人兵三千六百人重庆鎭总兵官本标中左右三营分防䕫州一协绥宁巫山梁万黔彭忠州五营其属副将一人叅将一人游击二人都司六人守备五人千总十有五人把总三十人兵四千八百人建昌鎭总兵官本标中左右三营分防㑹川越嶲靖远㑹盐永定宁越嘉顺怀远冕山泸宁十营其属叅将二人游击四人都司六人守备八人千总二十人把总四十人兵六千三百人松潘鎭总兵官本标中左右三营分防维州一协龙安漳腊叠溪茂州平番南坪小河七营其属副将一人叅将二人游击三人都司六人守备七人千总十有八人把总三十六人兵五千八百八十六人两广总督本标中左右前后五营同城肇庆一营分防理猺海防二营其属副将一人叅将五人都司一人守备五人千总十有二人把总二十七人兵五千五百八十四人广东廵抚本标左右二营其属叅将一人游击一人守备二人千总四人把总八人兵千四百三十人水陆提督本标中左右前后五营同城惠州左右二营分防肇庆广州二协增城平海大鹏和平四㑹三水东莞七营其属副将三人叅将四人游击四人都司八人守备十有四人千总三十四人把总五十八人兵万二千八百八十三人左翼镇总兵官本标中左右三营分防虎头门香山春江三协新㑹新安广海那扶四营其属副将三人叅将一人游击五人都司六人守备十有三人千总二十七人把总五十一人兵万一千四百三十八人右翼镇总兵官本标中左右三营分防三江南雄二协连阳英清二营其属副将二人游击三人都司三人守备八人千总十有五人把总二十九人兵六千七百八十六人碣石镇总兵官本标中左右三营分防惠来一营其属游击四人守备四人千总八人把总十有六人兵三千五百三十二人潮州鎭总兵官本标中左右三营同城潮州城守一营分防黄冈一协平鎭饶平潮阳兴宁四营其属副将一人游击六人都司三人守备九人千总十有九人把总三十八人兵六千三百九十人髙州鎭总兵官本标左右二营分防雷州罗定龙门三协海安电白吴川钦州亷州化石洲徐闻八营其属副将三人游击六人都司八人守备十有四人千总二十九人把总五十六人兵万一千六百十有九人琼州鎭总兵官本标左右二营同城琼州一协分防崖州儋州万州三营其属副将一人叅将一人游击三人都司二人守备六人千总十有三人把总二十四人兵五千三百五十八人南澳鎭总兵官本标左右二营分防澄海一协海门逹濠二营其属副将一人叅将一人游击一人都司一人守备五人千总九人把总二十人兵四千七十八人广州将军本标左右前后四营其属副将一人游击三人都司一人守备三人千总八人把总十有六人兵三千四百六十七人广西巡抚本标左右二营其属叅将一人游击一人守备二人千总四人把总八人兵千二百二十二人提督本标中左右前后五营同城柳州城守一营分防义宁平乐庆逺三协全州融怀宾州桂林富贺麦岭三里东兰八营其属副将三人叅将四人游击五人都司七人守备十有三人千总三十一人把总六十一人兵万一千三百二十三人左江镇总兵官本标中左右三营同城南宁城守一营分防梧州浔州新泰三协郁林馗纛龙慿上思怀集五营其属副将三人叅将一人游击一人都司九人守备九人千总二十人把总三十五人兵七千五百十有一人右江镇总兵官本标中左右三营分防镇安一协思恩隆林上林三营其属副将一人游击四人都司三人守备六人千总十有二人把总二十四人兵四千百有十人云贵总督本标中左右前后五营同城云南城守一营分防奇兵一营其属副将一人叅将二人游击四人都司一人守备六人千总十有四人把总二十八人兵六千一百四十人云南巡抚本标左右二营其属叅将一人游击一人守备二人千总四人把总八人兵千二百八十人提督本标中左右前后五营同城大理城守一营其属叅将一人游击四人都司一人守备六人千总十有二人把总二十四人兵四千六百七十人临元鎭总兵官本标中左右三营分防元江新㠄二营其属叅将二人游击一人都司二人守备六人千总十人把总二十四人兵四千五百九十人曲寻镇总兵官本标中左右三营分防武定寻霑二营其属叅将二人游击二人都司一人守备五人千总十人把总二十人兵四千六百八十人开化镇总兵官本标中左右三营分防广罗一协广南一营其属副将一人叅将一人游击一人都司三人守备四人千总十人把总二十人兵四千五百九十人楚姚镇总兵官本标中左右三营分防景䝉一营其属叅将一人游击三人守备四人千总八人把总十有六人兵三千一百二十人永顺鎭总兵官本标中左右三营分防腾越一协顺云一营其属副将一人游击一人都司四人守备三人千总九人把总十有八人兵三千八百人鹤丽鎭总兵官本标中左右三营分防维西一协剑川一营其属副将一人叅将一人游击一人都司三人守备四人千总十人把总二十人兵四千有九十人永北鎭总兵官本标中左右三营其属游击一人都司二人守备三人千总六人把总十有二人兵千九百五十三人昭通鎭总兵官本标中左右前四营分防东川鎭雄二营其属叅将二人游击四人守备八人千总十有二人把总二十八人兵六千九百九十人普洱鎭总兵官本标中左右三营其属游击三人守备三人千总六人把总十有二人兵二千六百五十一人贵州巡抚本标左右二营分防古州都江二营其属叅将一人游击一人守备三人千总五人把总十人兵千七百五十人提督本标左右前后四营同城安顺城守一营分防大定黔西平逺遵义定广五协长寨贵阳归化仁怀新増五营其属副将五人叅将二人游击五人都司九人守备十有四人千总三十九人把总七十六人兵万一千人安笼鎭总兵官本标中左右三营分防安南长坝永安普安四营其属游击四人都司三人守备五人千总十有三人把总二十六人兵三千七百五十人古州鎭总兵官本标中左右三营分防都匀上江二协黎平朗洞荔波下江四营其属副将二人叅将二人游击八人都司一人守备十有三人千总二十四人把总五十人兵八千四百六十人鎭远鎭总兵官本标中左右三营分防清江铜仁二协丹江台拱平越思南凯里天柱石阡黄平八营其属副将二人叅将二人游击八人都司五人守备十有三人千总三十人把总六十一人兵一万一百六十七人威宁鎭总兵官本标中右二营分防毕赤水城二营其属游击三人都司一人守备四人千总八人把总十有六人兵二千九百五十人钦定大清会典卷六十三钦定大清会典卷六十四钦定四库全书钦定大清㑹典卷六十四兵部职方清吏司军政凡军政五年一举考察中外武职以定黜陟注上考者荐举卓异注下考者纠劾均具疏以闻不入举劾者以中平注考彚册送部以备稽覈凡军政荐举奉㫖以卓异注册候升者赐采服一袭凡军政纠劾贪酷革职提问罢软不谨革职老疾休致才力不及降二级浮躁降一级皆调用前有卓异应升及加级纪录均不准抵如遇恩赦提问免罪余仍照例处分凡考察八旗武职都统统领副都统驻防将军都统副都统由部列其官阶稽其治绩具疏请㫖三品以下官以次考察于其长定以四格曰操守曰才能曰骑射曰年歳纠以八法曰贪曰酷曰罢软无为曰不谨曰年老曰有疾曰浮躁曰才力不及有出征受伤及得功者并书于册在京八旗武职由部疏请特简大臣考察各省驻防协领以下由将军都统副都统廵抚覈实具疏部会都察院兵科京畿道覈议彚疏以闻荐举官必行止端方居官勤愼弓马娴习驭兵有律给饷无虚廼为合格令送部引见奉㫖准卓异者注册候升荐举驻防旗员视地之大小官之多寡以定额黒龙江七人盛京六人吉林五人西安绥逺城各四人江宁杭州荆州各三人天津京口宁夏凉州广州成都各二人热河山海关青州福州各一人余无定额举非其人者论如法纠劾官干六法者五品以下应否引见由部疏请其应革职官罢任候㫖曾出征効力以老疾休致者审其资格覈其军功量予恩俸有差凡考察绿旗武职銮仪卫汉冠军使至整仪尉由本管官注考达部京营千总以上直省营守备以上以次听察于其长册注考语定以四格曰才技曰年力曰驭兵曰给饷纠以八法京营由提督九门廵捕三营歩军统领覈实达部直省营由将军督抚提督覈实具疏卫所守备千总由司道注考督抚覈疏部㑹都察院兵科京畿道覈议彚疏以闻荐举官必以才技优长年力强壮驭兵有术给饷无虚人覈其阅俸三年任内并无叅罚迺为合格其因公降罚而亷能过人者除盗案处分外亦准卓异合格之游击以上引见未满三年者具奏请㫖已满三年及都司以下均檄令送部引见奉㫖准卓异注册候升纠劾官如曾出征受伤着有劳绩除犯贪酷外应革职者仍给原品应休致者或酌调简任不堪录用者或予守兵粮或令子弟入伍以养余年如愿引见由督抚提鎭给咨送部凡甄别绿旗将备以二年半为期由督抚提鎭简副将至守备贤能合格者陜西举五人直𨽻江南福建浙江湖广四川广东各四人山东山西广西云南贵州各三人河南二人及应纠劾之将备均具疏以闻部覆得㫖荐举者予纪録纠劾者凖八法议处如值军政之年停其甄别军功凡议叙军功或开辟疆宇或平定絶域或飞輓以给军或乗险以灭冦或攻取关隘俘获渠魁有㫖优叙者由部覆议奏请随时酌定其由统兵将帅列序官兵功绩等次造册送部者部覈其实分为五等八旗官兵给以印轴曰功牌应授爵者移吏部甄别未至授爵者注册仍令图功凖其积算从征有功者文职视武职王公所属䕶卫亲军视官兵委署官视见任各以所得军功等第予叙绿旗官兵第功议叙者曰功加立一等功者凖功加一等纪录二次二等加一级纪録一次三等纪録三次四等纪録二次五等纪録一次立功多者积算授以世爵文职军功应功加一等者准加一级叙功不实者各论如法凡叙八旗官兵战功用云梯攻城视城之大小攻之难易分五等一等叙六人二等叙四人三等叙三人四等叙二人五等叙一人均移吏部授爵赏赉以府州县卫所为差等克府城者赏五人第一人赏银五百两第二人三百五十两第三人二百五十两第四人百五十两第五人百两领战官视第二人指示官视第三人射箭官视第五人克州城者减府城一等克县城者减州城一等卫城与州城同所城与县城同凿毁城垣者视云梯攻城议叙以礮攻城及夺门入城者减云梯攻城一等议叙敌兵坚壁未克能越衆前驱破敌获贼者叙三人第一人移吏部授爵赏银百两第二人给二等功牌银八十两第三人给三等功牌银六十两均注册积两次三等者准作一次二等积两次二等者移吏部授爵交锋时于本旗内出衆冲锋克敌者叙三人第一人给一等功牌第二人给二等功牌第三人给三等功牌均注册赏赉减前驱之半积至三次一等移吏部授爵执纛人以首进续进为差首进者叙三人第一人移吏部授爵赏银百两第二人八十两第三人六十两续进者叙一人赏银五十两交锋时一叅领下执纛人首进者叙三人第一人给一等功牌赏银五十两积至三次一等移吏部授爵第二人赏银四十两第三人三十两续进者叙一人赏银二十两水战夺舟分舟之大小为三等一等舟叙五人第一先豋者赏银二百五十两第二人二百两均移吏部授爵第三人给三等功牌赏银百五十两第四人给四等功牌赏银百两第五人给五等功牌赏银五十两均注册二等舟叙四人第一先登者赏赉视一等舟之第二人其余以次递减三等舟叙三人第一先登者赏赉视一等舟之第三人其余以次递减其不列等次之舟叙三人赏赉减三等舟十分之四先后所得功牌准其积算得两次一等舟三等功牌者移吏部授爵余均准此招抚敌兵千人敌舟三十艘者为第五等军功兵増五百人舟増至十艘各加一等兵至三千五百人舟至七十艘者为一等军功招抚城池以府州县卫为差等立功官兵未及议叙病故者均按其立功等次以为叙官得一二等军功者给一子监生食七品官俸三四等军功者给一子监生食八品官俸均令随旗効力五等军功给一子监生准其应试兵丁给葬银二十两得一等军功者赏功牌银五十两二等以下每等减银十两凡叙绿旗官兵战功用云梯克府城者视城之大小分五等一等叙五人第一人授职叅将其次游击次都司次守备次千总二等叙四人授职自游击以下三等叙三人授职自都司以下四等叙二人授职自守备以下五等叙一人授千总克州城者分四等一等议叙视克府城二等二等以下递降授职克县城者分三等克卫所城者分二等递降授职亦如之议叙四人以上者领战官加四等指示官加一等议叙二人以上者加等半之议叙一人者领战官加一等指示官不叙若攻䧟城垣乘势先登者授千总领战官加二等赏赉以府州县卫所为差等克府城者赏五人第一人赏银二百五十两次二百两次百五十两次百两次五十两克州城者减府城一等克县卫所城者减州城一等强敌在前阵坚垒固倡衆战胜者叙三人第一人授职守备赏银五十两次千总赏银四十两次把总赏银三十两势均力敌率先摧锋者叙二人第一人授千总赏银三十两次把总赏银二十两水战夺舟者视舟之大小分三等大舟叙四人第一人授职都司赏银百两次守备赏银八十两次千总赏银六十两次把总赏银四十两中舟叙三人授职自守备以下赏赉视大舟之次以次递降小舟叙二人授职自千总以下赏赉视中舟之次以次递降在舟之本管官及同战官视舟之大小加级纪录有差礮手夺舟者叙功与兵丁同以礮沉舟者一舟赏银二十两二舟授把总赏银四十两三舟授千总赏银六十两多者依次递加招抚敌人自五百人以上舟自五艘以上难民五千人以上计其多寡大小纪録加级及功加等次各有差立功官未及议叙病故者一二等军功给一子监生以把总用三四等军功给一子监生以外委把总用五等军功给一子监生随营食粮愿应试者听简阅凡八旗简阅军士春月分操二次合操一次秋月合操二次列阵之法与大阅同骁骑营官兵校射月凡六次由本旗都统监视春秋擐甲歩射二次由旗定期咨部骑射二次由部定期通行前锋䕶军各营官兵校射月凡六次春秋擐甲骑射均由统领监视三年考验由部疏列领侍卫内大臣八旗都统统领副都统奏请每翼特简四五人监视甄别优劣以闻芦沟桥演礮三歳一次疏列本部尚书侍郎奏请特简一人监视仲春孟秋习鸣螺部遣官稽阅歳以为常各省驻防官兵合操骑射与京营同八旗水师营操舟张㠶鸣角发礮进退疾徐之节讲习于四时其出洋练习候各不齐或于春秋或于夏秋视潮平风正之日乘战舰列阵将军都统副都统递临阅之视其优劣以为赏罚凡直省简阅营伍直𨽻提督分所属为三路歳阅一路三歳而徧马兰宣化正定三鎭歳一阅泰宁天津二鎭二歳一阅山东两鎭均歳阅二歳而徧山西二鎭歳一阅河南两鎭江南提鎭歳各一阅江西两鎭均歳阅二歳而徧闽浙总督涖任一阅浙江提督三歳一阅定海黄巖温州三鎭歳各一阅衢州处州两鎭一歳再阅福建水陆二提督各分所属为二路歳阅一路二歳而徧八鎭歳各一阅湖广总督涖任一阅提督歳阅湖北湖南三歳而徧四鎭歳各一阅陜甘总督五歳提督三歳均一阅七鎭歳各一阅四川四鎭三歳一阅广东七鎭歳各一阅广西提督三歳一阅两鎭歳各一阅云南贵州提鎭酌数年内一阅各疏报出廵囘任日期及所属营伍之整玩以待部覈凡特命大臣出京简阅部列满大学士领侍衞内大臣都统尚书侍郎名疏请简命直𨽻山西一人山东河南一人江南江西一人福建浙江一人湖广一人陜西四川一人甘肃一人广东广西一人云南贵州一人诘士伍稽戎马覈军实备陈戎政之修废具疏以闻首直𨽻山西陜甘四川次湖广云贵次闽浙两广次山东河南两江四歳而徧直省应简阅之年或差在京大臣或交本省督抚或仍循常例均候㫖遵行提督简阅之年则各鎭停简阅督抚简阅之年则提鎭停简阅特命大臣简阅则督抚提鎭槩停墩台营房设于边关扼要及水陆孔道拨兵驻宿以备侦候防守遇有倾圮次第修理本营官随时廵阅遇新旧接替时察验交代钦定太清㑹典卷六十四钦定大清会典卷六十五钦定四库全书钦定大清㑹典卷六十五兵部职方清吏司关禁凡边关岀入禁令以印票达行旅旗人由都统扎萨克䝉古由理藩院伐木烧炭工人由工部商贩民人由该管官各咨部给票出口征戍屯种之人由将军及各该管官给票入口以旗员专司锁钥按名验票放行每季按出入人数彚册报部察覈无票私越者禁守关官兵失察贿纵各论如法以稽察止姦慝凡军器硝硫黄牛角纲铁诸违禁之物毋许私挟出关其喀尔喀厄鲁特及䝉古各扎萨克等欲进内置备军器者由理藩院请㫖下部给票守关官验票放行数目不符者禁私相卖买者禁山海关奉天吉林产人参东珠之地各设官兵廵缉盗採者禁捕获私挟参珠者官予叙兵给赏各视所获之数以为差失察贿纵者论如法以互市通财用朝鲜贸易设市于中江喀尔喀贸易设市于库伦准噶尔贸易设市于巴里坤及乌里雅蘓台鄂罗斯贸易设市于恰克图从人有定数市期有定限经纪司其事毋相欺诈海禁凡海外耕种之禁海滨居民不得潜住岛屿招聚耕垦致藏姦匪台湾职官不得託名垦地自置庄田侵占民番产业违者论如法凡海船制造之禁商渔各船由地方官取船戸族里保结果属殷实良民许其制造给以执照桅樯双单船梁丈尺及在船人数各限以制于执照内登注漆桅编号书船户姓名各异其色江南青质白书浙江白质绿书福建绿质朱书广东赤质青书以昭识别以备口岸稽察凡出入海洋之禁江南浙江福建广东商船许徃东洋南洋贸易他省船不得私徃渔樵谋生者许徃濒海港屿经由汛口均由官弁验照以稽出入偷渡及验照不符者论凡货物出洋之禁硝硫黄钢铁出洋船不得私载食米计人定数油麻足备船用而止不得多携以杜出售外夷接济姦匪之弊凡军器出洋之禁商船徃东洋南洋贸易者酌带弓矢刀枪火礮以备不虞于执照内登注囘日依数察验有沉失者于所在地方官报明取同船人结状呈缴备案近洋商船及渔樵船不得越禁私携凡沿海弁兵之禁海船有被风飘至近岸或触礁阁浅者守口弁兵急出汛船拯救有争夺货财任人船覆溺及救𫉬人命因而夺财或飘来空船干没货物或因禁畧夺坐视不救者各按所犯轻重治罪其实力拯救不贪财利者守备千总加级纪録把总及汛兵记功升拔诘禁凡保甲直省府州县自城市达于乡村居民十户立牌头十牌立甲长十甲立保正戸给印纸登姓名习业悬于门楔以稽出入徃来以诘姦宄有藏匿盗匪及干犯禁令者甲内互相觉举如官吏奉行不善及牌头甲长保正瞻徇容隐或致需索扰累者皆论聚族而居至百人以上者保甲之外兼立族长以司稽察其近京屯庄及江海採捕渔船并熟苗熟獞次第编排治以保甲之法凡缉盗于盗案呈报之日立限缉捕京城三月直省四月逾限不获疏劾疎防职名曰初叅再限一年缉捕不获揭报承缉职名曰二叅以及三叅四叅各以一年依限揭报部于月终彚疏以闻专汛兼辖统辖各官鑴级夺俸有差盗案处分京城为重直省次之直省城内为重村庄道路次之村庄道路有墩防者为重无墩防者次之承缉为重接缉次之专汛为重兼辖次之统辖又次之兼统同城者为重不同城者次之均于叅揭时声叙由部覈明以致轻重之罚承缉官获盗过半兼获盗首盗窝者免议全获者纪录接缉官获盗虽不及半亦免议过半者纪録𫉬邻境之盗计数加级纪录因捕盗致死伤者照阵亡阵伤例议䘏京城窃贼限四月获犯不获专汛官夺俸直省窃贼至十人以上不能察禁缉捕者照盗案疎防例纠劾凡捕逃旗人私逃居停营汛地方失察在半年以内者免议若逾半年及知情容留专汛兼辖统辖各官皆论如法其捕获私逃旗人十五名者加一级多者准此递加兼辖统辖官视所属捕获之数分别议叙凡缉私钱私铸燬盐私行贩矿私开採者营汛各官各于境内廵缉失察故纵者论凡禁赌营汛地方有制造赌具之家若已逾半年者失察之专汛兼辖统辖各官分别降革能拏获者加级纪録各有差揑报邀叙及隐匿失察之案不报者皆论廵防凡外海廵防盛京以协领为总廵佐领防御骁骑校为分廵直省以总兵官为总廵副将以下为分廵各于所治界内率舟师沿海上下更番徃来以诘姦禁暴两界相交之所戒期㑹哨同时并集聫名申报将军督提察覈若因风汛阻滞或先或后各以到界之日申报其期约以二四五月为始至九月事竣囘营将军督提仍随时委官稽察有引避不廵及廵有不周者论海盗发觉各按洋汛将总廵分廵各官疏劾一年不获夺俸鑴级有差限内获半免议至承缉官初廵不获者记过再廵不获夺俸其余议处议叙均与陆路缉盗同外海战船直𨽻八盛京六山东二十有四江南八十有三福建三百四十有二浙江百九十有七广东百六十有六修造届期由督抚提镇具疏以闻委副将叅将为督修都司守备为承修均㑹文职庀材兴工如期竣事仍册注丈尺及在船器具歳终委官察验保题凡内河廵防长江自四川巫山而东出三江口至湖广界过岳州武昌兴国至江西界下九江南昌至江南界经安庆江宁京口狼山东至于海由将军督抚提镇分委旗标弁兵沿泝江流上下游廵及交界之处㑹廵申报互相考覈与外海廵防同直省巨川中流险要之处所在营汛均设哨船拨兵游廵遇有盗案发觉其考成均照海洋行船被刼之例内河战船江南二百五十江西四十有六浙江二百二十有一湖广百二十有七广东三百九十有二歳终察验保题与外海战船同凡廵海遭风受伤者在外洋官准军功加级兵准一等伤给赏在内洋官准军功纪録兵准二等伤给赏身故者在外洋官兵皆照阵亡之例在内洋官照阵亡例减一等兵减半各给䘏典若在黄河大江及洞庭洪泽等湖遭风者视外洋赏䘏公式凡武职处分按律定杖笞之罪辩公私以致轻重之法公罪应十笞者罚俸一月二十三十各递加一月四十五十各递加三月杖六十者罚俸一年七十降一级八十降二级九十降三级皆留任满百降四级调用私罪应十笞者罚俸两月二十罚俸三月三十四十五十各递加三月杖六十者降一级七十降二级八十降三级九十降四级皆调用满百革职其例有专条者八旗按其职掌及有无兼任绿旗按专辖兼辖统辖各分别定议一事有两罪名者从重议一人兼数任者就一任议革职发审审虚还职如有别案降革及审虚尚有余罪者照所犯轻重议被议降调任内有加级纪録者准按数抵销军功加一级抵降二级纪録二次抵降一级若军功察议及例载不准抵销者虽有加级纪録降调如法离任官遇原任议处应罚俸者已升任于新任议候补于补任议应降调者公罪由原任议私罪由见任议出征官遇有处分应罚俸者事竣补罚应降调者带所降之级留军营效力应革职者由部请㫖许留军营则不注阙均仍食俸事竣本管官覈其事实送部引见候㫖三品以下官有犯议处由本管官覈实具疏劾叅六品以下者咨部察议月终彚疏以闻都统将军副都统提督总兵官因公事检举者䟽列应得处分及应否寛免请㫖叅领协领副将以下照例酌减若事属营私或先经发觉及罪已论决者虽经检举不准寛免凡休致二品以上具疏自陈三品以下在京由都统奏请在外由将军具题交部覈覆其出征临阵受伤得有功牌者给以全俸若出征并未御敌及无功牌者给以半俸皆请㫖令其原品休致凡病假以六月为限逾限未痊见任官注阙痊日候补世爵停俸痊日起支钦定大清㑹典卷六十五钦定大清会典卷六十六钦定四库全书钦定大清㑹典卷六十六兵部车驾清吏司马政凡牧马八旗马每歳季春由部以出牧之数具奏并列副都统名请每翼简用一人掌出牧事每旗视马多寡拨委官兵陆续领赴口外马场择水草丰茂处牧养听副都统管辖调度归牧之期以八九月为率在场禁纵逸在涂禁践踏田禾囘京由部察验肥瘠副都统及官兵议叙议处有差出牧橐驼亦如之陜西甘州凉州西宁肃州各设牧马场以游击为总统场分五羣各以千把总为牧长外委为牧副兵为牧丁羣各牧马二百四十匹歳课孳生之数通计三马得一匹至三歳均齐计其盈亏为赏罚差以三等由总督报部察覈具各官功过以闻橐驼牧场五歳均齐官兵赏罚如马场例江南营马有牧场者依界植桞编篱或掘沟为限越境及蹂躏禾稼者兵论如律本管官弁分别降罚凡直省营马提督二十匹总兵官十有六副将十有二叅将八游击六都司守备各四千总把总各二兵由马歩各半至马一歩九各按营制歳终奏销刍秣之数具册报部察覈官兵每月朋扣俸饷存营马阙动支买补直省营马报毙各限以数福建歳准九百三十五匹广东九百二十一匹直𨽻及余省均不得过十分之三报毙之马定以年限江南江西福建浙江湖北湖南四川广东广西云南贵州三年直𨽻山东山西河南陜西甘肃五年未及期毙者责赔其买补按省按年各定价有差直省由督抚京城廵捕营由叅将各具册报部察覈题销凡马禁官马饲秣失宜致有疲瘦因公领骑事竣交还不如数及私卖官马者皆劾论该管官议处有差直省购买营马至口外者咨部至邻省者咨该地督抚均按数印烙给照令所过地方官弁察验若于照外多买及将私马附入照内者罪之文武官有以自畜之马及受商贩行贿以不堪骑乘之马抑勒营汛驿站并所属官索取高价者从重治罪督抚不纠叅者并论失察商贩卖马与贼者论如法挐获者议叙有差盗窃官马营汎追捕不力者论收获逸马者不得隐匿报官竢失主认领外夷贡使不得私买内地马携归有犯并通事皆治其罪邮政凡置邮视道涂逺近冲僻适中设驿邮递之事州县官及驿丞掌之以司道总其成凡邮符勘合火牌编号钤印书奉使所由及应得夫马舟车廪给口粮系其官职姓名司驿官验符廼应防诈伪严驿扰滥支滥给者皆论勘合火牌在京由部给发月终彚其所用之数疏闻在外由部豫颁以待用各有定数歳终直省由司道造册报督抚驻防将军都统及提鎭歳终亦造册送督抚督抚覈明具疏奉天由盛京兵部吉林黒龙江由各将军造册具疏部㑹兵科察覈奏销劾违例者奉差官夫马舟车廪给及仆从口粮均以品秩定差等赍奉诏勅并携有甲胄者増给急差及取道口外军台者减给驻防官计家衆定数各有差颁诏及遣祭官赍香帛奉差官赍勅印者解送帑项及要犯者在京由部在外由督抚给发兵牌拨兵䕶送沿涂官弁验牌廼应歳终督抚开具所属标营拨兵数目造册报部覈题其以私事擅拨及借端扰累者论如法解送内外帑项随征督饷及应聘邻省同考者用马不得过三匹章奏专差赍进者不得过二匹云贵㑹试举人马一匹从征官病故给夫马送归籍在任在差病故者京官一品至九品外官文职道以上武职游击以上四川广西云南贵州文职八品以下武职五品以下均给夫马归籍之日各将勘合火牌由地方官申送督抚缴部凡驿费直省均于田赋编徴本部馆所张家喜峯独石三口盛京吉林黒龙江均于户部支领一歳所费日月有籍以待奏销奏销册直𨽻由按察使余省由驿道申报督抚逹部馆所张家口由司驿官径逹于部喜峯口由热河副都统独石口由提督盛京由兵部吉林黒龙江由各将军各以其册逹部均以五月为期部受其册咨户部㑹覈具疏以闻凡驿程自京师达于四方一曰东北路达盛京一曰东路达山东一曰中路达河南一曰西路达山西由盛京以达于吉林黒龙江余省皆由山东河南山西以达由山东者二路一达江宁安徽江西广东一达江苏浙江福建由河南者二路一达湖北湖南广西一达云南贵州由京师至山西二路一经关内一经关外由山西以达于西安甘肃四川勘合火牌均注道所由纡回逗遛者有禁纪程直省以督抚关外以将军都统驻札之地为准至直𨽻三百三十里盛京千四百六十里吉林二千八百八十里黒龙江四千一百二十七里山东九百二十里山西二千九十有五里河南千四百九十里江宁东路二千五百五十七里中路二千二百九十五里水路二千八百七十里江苏二千七百三十七里水路三千九十一里安徽二千六百十五里水路三千四百三十里江西三千二百二十五里水路四千九十里福建四千八百六十二里浙江三千一百十有七里水路三千四百八十六里湖北二千七百七十里水路四千三百三十里湖南三千六百七十里水路五千九十里西安二千四百七十五里甘肃四千三十有五里四川四千六百七十五里广东五千六百七十里广西四千九百有九里云南五千九百三十里贵州四千七百七十五里赍进本章分别缓急日行有限司驿官无故稽迟计其时刻议处至奏章有关机要不可缓待者许由驿立限驰递寻常之事不准凡驿夫陆驿供刍牧舆台奔走之役水驿供舟楫牵挽之役视事繁简以上下其食需用之时先尽见夫应付不敷迺募于民计里授直凡驿马按冲僻以差多寡各有定数若饲秣失宜以致罢瘦并强索民马充应者皆论如法驿马倒毙歳有常依数买补给价有差倒毙逾额及悬额不买者禁驿马交代新旧司驿官限一月竣事出结申报逾限者劾凡驿船江苏安徽浙江湖北湖南四川广东广西均设船以供差使船各烙号于上以杜私赁私借编保甲以防姦匪小修大修拆造责成驿传道经理届期督抚报部㑹工部察覈题覆凡驿车计人之衆寡物之重轻以定应给之数由部覈给车票沿涂司驿官验票拨官车以应无官车者准和雇钦定大清㑹典卷六十六钦定大清会典卷六十七钦定四库全书钦定大清㑹典卷六十七兵部武库清吏司军器凡军器造自工部部掌其政制度有定式给发有定数简阅有定期年久朽损或出征残阙者准如数修补官兵新旧接代令交明军器自制者给直营伍赢余军器令官兵典守以备用有损敝者毁之私卖私典者论凡军器制度胄制以革髤漆或浴铁前后有梁近额横铁曰舞擎其下曰䕶额胄上为盘以植管管以受枪枪周以缨垂于胄后者曰䕶项左右曰䕶耳其下曰䕶颈皆敷以棉或铁鍱锓饰采色其制有差皇帝大阅胄以革髤漆顶三层上衔东珠金升龙三承之饰红寳石圆珠寳盖均镂龙饰珠寳垂薫貂缨二十有四赤缯里梁左右镂金梵文三重上重八次十有八间以金璎珞次二十有四胄饰均镂金龙文杂缀珠寳䕶项䕶耳䕶颈均明黄绮表月白里青缘采绣金龙中敷棉外布金钉胄衬用绮青表朱里上缀红绒亲王郡王顶镂金火燄衔寳石金立龙二承之垂薫貂缨十有八梁左右镂金梵文三重上重八次七次二十饰皆镂龙衔寳石惟不得用东珠䕶项䕶耳䕶颈均石青鎻子锦表月白绮里青缯缘外布金钉贝勒贝子固伦额驸顶衔素金垂薫貂缨十有四入八分公植蜜䑕尾垂貂尾缨十有二不镂梵文胄衬均石青绮表月白绸里领侍卫内大臣都统统领直省总督提督廵抚均顶植鵰翎二垂貂尾缨十有二锓饰龙及花文䕶项䕶耳䕶颈均石青绮表蓝布里绣蟒五中敷铁外布银钉内大臣和硕额驸郡王额驸内大臣里行之公侯伯散秩大臣均顶植蜜䑕尾垂红缨随旗行之公侯伯子男文武一品文二品副都统宗室将军县主额驸直省总兵均顶植薫獭尾垂红缨文三品至五品骁骑叅领郡君额驸以下直省副将均顶植獭尾垂红缨侍卫銮仪卫官均顶植豹尾垂红缨前锋䕶军叅领侍卫均顶植獭尾垂黒缨文六品至九品直省叅将以下均顶植獭尾垂朱缨不加锓绣王府官均顶植猞猁狲尾长史垂黒缨䕶卫典仪红缨前锋校䕶军校均铁顶红缨䕶项䕶耳䕶颈均以素绮绣莲花外布黄铜钉前锋䕶军绿营军士皆如之䕶项以下用青布不绣骁骑校骁骑均铁顶黒缨䕶项以下各如旗色校以绮兵以布均绣莲花甲制上衣下裳左右䕶肩左右䕶腋左右袖裳间前裆后裆裳亦分左右凡十有一属均敷铁鍱其敷棉者曰棉甲施铁鍱于外者曰明甲采饰制皆有差皇帝大阅甲明黄绮表月白里青缯縁聫以明黄绦金铰通绣金龙二十有三裳幅以金线相比为金鍱五重前悬䕶心镜后横金云叶勒以明黄绦中敷棉亲王以下至入八分公甲石青鎻子锦表月白绸里青缯缘裳幅䕶肩皆露铁鍱饰珊瑚绿松青金石金云龙中敷铁外布金钉前悬䕶心镜勒以绦亲王郡王金黄色贝勒以下石青色固伦额驸同领侍卫内大臣都统统领内大臣散秩大臣公侯伯子男宗室将军县主额驸以上文武一品文二品副都统直省总兵均石青绮表蓝布里青缯缘通绣蟒十䕶肩露铁鍱文三品以下骁骑叅领郡君额驸以下直省副将均通绣蟒六侍卫銮仪卫官前锋䕶军叅领侍卫王府长史䕶卫典仪均通绣蟒四裳幅露铁鍱皆鋄金云龙中敷铁外布银钉前锋校䕶军校素绮表绣莲花裳幅露铁鍱无袖外布黄铜钉前锋䕶军绿营军士均青布表加缘月白里不加绣余与校同骁骑校骁骑表各从旗色校以绮兵以布均绣莲花弓矢之制弓干用榆木靣傅牛角背施筋胶干一而角两接接处加鹿角以煖木皮裹之日弓弝弰用桑锲两末以受弦弦有二曰纒丝弦教射用之曰皮弦战陈用之弓力强弱视干与角厚薄筋胶轻重为断矢用桞桦笴刻其末曰括其端受镞剪鵰鹳翎胶黏括上曰箭羽羽间亲王至长子书爵贝勒以下至官兵均书衔名旗纛之制八旗旗纛视本旗之色镶四旗均左平右剡正四旗均正幅都统纛长五尺五寸广五尺绘龙铁顶朱髦惟正红旗黒髦佐领纛长四尺二寸广五尺不绘采黒髦领催小旗长尺有五寸广尺有八寸镶黄旗斜幅镶白镶红镶蓝旗均左平右剡正四旗均正幅不绘采铁顶各异制以示别䕶军纛斜幅缘为火燄形直长五尺五寸斜长七尺三寸绘龙铁顶朱髦䕶军校小旗直长尺有二寸斜长尺有三寸前锋营旗方幅长二尺三寸广尺有八寸绘飞虎顶饰豹尾朱髦汉军佐领纛尺寸如都统纛绘飞虎铁顶朱髦汉军小旗长二尺二寸广二尺九寸火器营纛䕶军骁骑各如本营之式加号带以别之健锐营旗纛左翼镶黄右翼正黄均正幅加号带直省标营纛绿色直长五尺八寸斜长一丈缘为火燄形铁顶朱髦什长旗直长二尺三寸有竒斜长三尺八寸如纛式督抚提鎭大帅旗以黄布为之方幅广丈有八寸长丈四尺书帅字汉文加号带长丈五尺广一尺其门旗督阵旗先锋旗禀事旗均随营异制驻防各营旗纛盛京西安江宁绥逺城伊犁将军天津察哈尔都统热河副都统皆用镶黄吉林宁夏青州杭州福州将军归化城右翼都统山海关察哈尔右翼副都统皆用正黄黒龙江凉州广州荆州将军归化城左翼都统成都察哈尔左翼副都统皆用正白各将军都统兼辖之副都统各视将军都统旗色凡给军器金鼓以示进退之节八旗汉军鸟枪营礮营每旗各鼓一金五海螺以定朝昏之聚散八旗骁骑营每佐领下各设海螺一毎叅领下各设海螺二䕶军营每旗设海螺三十六前锋营左右翼设海螺十有六火器营每旗随礮海螺各五鸟枪䕶军鸟枪骁骑海螺各十有四藤牌营每旗海螺各五鹿角以御人马汉军八旗每佐领设鹿角各一直省标营金鼔海螺鹿角视营之大小兵之多寡随地酌设军士应用军器按名给发八旗前锋䕶军领催均甲一胄一櫜鞬一弓一矢七十佩刀一骁骑矢五十余同歩军甲一胄一佩刀一弓一矢三十八旗䕶军骁骑每二人给长枪一每佐领下鸟枪前锋鸟枪䕶军鸟枪骁骑各给鸟枪一汉军每旗藤牌兵百名各给藤牌一㓲刀一挑刀兵五十名各给挑刀一棉甲兵各给连耞棍一副八旗满洲每旗设子母礮五其余大小铜铁礮均分贮于汉军八旗礮局需用迺发直省各营马歩兵应给甲胄佩刀与八旗同操演军器专习者为弓矢为大礮为鸟枪为藤牌兼习者为大刀为长枪为挑刀水师则有排枪钩䥥枪标枪大斧铁弹火箭火罐之属水陆异用险易异宜习者期纯熟教者无擅更大礮以兵千名设十礮为率郡邑城守边海要隘水师战舰各贮礮于其所兵少及非要隘营汛贮礮于督抚提镇驻札之地需用迺发仍以时演放毋令鏥蚀收贮火药加谨防䕶毋致疎虞有弃毁及私移他所者论私铸大小礮私藏鸟枪者罪之八旗世爵暨文武官各备甲一胄一弓二櫜鞬一佩刀一公之矢五百五十侯五百伯四百五十子四百男三百五十轻车都尉二百五十骑都尉二百云骑尉百五十武官一品至五品视子男以下六品以下均矢百文官三品京堂视武二品四品京堂科道郎中视三品员外郎视四品主事鸣赞廕监生视五品笔帖式视六品直省督抚提鎭及武职副叅以下官应备甲胄弓矢各按品级与八旗武职同凡简覈军器八旗前锋营䕶军营骁骑营及内府䕶军营各官员铠仗五年一次由八旗奏请特命王公大臣验阅驻防将军都统副都统于到任后率所属简稽军营铠仗同城限二月外属限三月竣事游牧兵丁铠仗由部奏请特命大臣验阅各察其盈绌利钝具疏以闻直省标营军器以都司守备为专管官副将叅将游击为兼管官遇有动用修补估价详报给公项治备歳终彚送布政使司覈销督抚提鎭歳委官察验取具册结歳终彚疏保题以册达部稽覈亏阙者论兵籍凡八旗亲军前锋鸟枪䕶军于䕶军骁骑歩军教养兵壮丁内拔补䕶军于骁骑歩军教养兵壮丁内拔补骁骑于歩军教养兵正身壮丁内拔补歩军于正身壮丁及户下人内拔补教养兵于正身㓜丁内拔补领催于䕶军骁骑内选充均由叅领佐领选应补之人呈都统统领等简覈录其材力骁勇者既入伍令各旗籍其名按季报部以时稽其盈绌驻防兵由该管官于驻防壮丁内拔补若驻防官子弟有娴习骑射愿于任所充伍者听凡直省考拔营兵以人材强壮技艺优娴者充补骑兵拔于歩战兵歩战兵拔于守兵守兵拔于余丁无余丁乃募于民督抚提鎭本标及相近营汛均亲考拔余令副叅考拔仍于廵阅属营时覆覈考拔失实及虚占名粮者论如法营兵令五人聫名具保互相觉察其有不遵约束生事扰民容姦保慝离次失伍有干纪律者皆论如法并坐其长武科凡武乡试期以子卯午酉歳十月㑹试期以丒辰未戌歳九月殿试期以歳之十月乡㑹试皆分三场一场试马射立表三各去三十五歩发矢九以中四者为合式二场试歩射树大鹄一去五十歩发矢九以中二者为合式又以开弓舞刀掇石试技勇均差以三等视其力能胜者为合式尤杰出者别识之与合式者并籍送内场钤注于卷而煳其名三场试论二时务䇿一阅卷官先就武艺杰出者取录如不及数迺于合式卷内取录殿试发䇿问一合武举之中式者令对策于太和殿庭试毕由部奏请皇帝御紫光阁考试一日阅马射二日阅歩射及技勇如乡㑹试三日由部以次列钦选者请定甲第揭榜传胪赐燕如文进士凡中额乡试顺天一百五十一名山东四十六名山西四川各四十名河南四十七名江南六十三名江西广东各四十四名福建浙江西安甘肃各五十名湖北二十五名湖南二十四名广西三十名云南四十二名贵州二十三名㑹试由部㑹外场考试官以各省武举武艺之杰出及合式者籍其数疏请钦定凡考官顺天乡试由部遴委满汉司官各一人为提调外场考试官疏列领侍卫内大臣大学士都统名请简四人㑹本部侍郎顺天府尹丞考试又疏列满汉御史名请简四人监试事遴委司官四人分监试事内场考试官疏列翰林院詹事府各官名请简正副二人同考官由吏部疏列科甲出身之六部员外郎主事及七八品京官名请简四人外亷官疏列科甲出身之六部员外郎主事及七八品官名请简四人各省乡试以廵抚为考试官附近之提督总兵官同监射以科甲出身之同知州县为同考官㑹试由部疏列满汉司官请简提调各一人外场考试官疏列领侍卫内大臣大学士都统名请简四人㑹本部尚书侍郎考试又疏列满汉御史名请简外监试四人内监试一人遴委司官四人分监试事知武举官疏列本部汉侍郎名请简一人内场考试官疏列内阁学士六部尚书侍郎都察院左都御史左副都御史翰林院读讲学士詹事府詹事少詹事各官名请简正副二人同考官疏列中书六科给事中六部科甲出身司官名请简四人掌卷官疏列中书名请简一人受卷弥封印卷及各执事官于本部司官内拟定疏请简用殿试读卷官疏列内阁九卿翰林学士詹事少詹事各官名请简四人提调官疏列本部尚书侍郎名印卷官列本部司官名监试官列御史名掌卷受卷弥封官列内阁侍读翰詹六科名廵绰官列銮仪衞各官名书黄榜列内阁中书名供给官列光禄寺属官名本部司官分𨽻各所共襄厥事均由部拟定疏请简用凡试録乡㑹试竣籍举子籍贯名次及策论驯雅者刋刻进呈曰试録㑹试録由部恭进顺天乡试録由府尹恭进各省乡试録由部彚齐恭进凡试规文生文举人不得应武试武生武举人不得应文试直省标营骑兵愿就武乡试者听京城门千总直省营卫见任千把总及俸满候推千总愿就武㑹试者听不中式仍归原职伍见任武职子弟不准临期入伍应试文武生不得入伍食粮滥收者论凡武童三歳一试先试骑射歩射及弓刀石八旗汉军京县武童由部疏列副都统名请简一人直省由督抚委副将叅将游击之附近者一人奉天由将军委协领一人均㑹学政考试次试策论入学肄业之数府学取二十名州县大学十有五名中学十有二名小学七八名八旗惟汉军许应武试满洲䝉古不与汉军武童入学每考取八十名凡武生三歳一试差以六等一二等及三等前列者准应乡试其録遗呈报丁忧游学患病请给衣顶及举报优劣均与文生同武生文艺尚优不能骑射愿就文童试者听八旗武生届学政试期有驻防随任及丁忧事故或请给衣顶者由本旗叅领佐领具结申送都统移咨学政注册以达于部凡旗试八旗士子应文试者先较骑射试文生童文举人由部疏列领侍卫内大臣大学士尚书都统䕶军统领名请各简一人试文进士疏列领侍卫内大臣大学士都统名请简二人试繙译疏列领侍卫内大臣名请简二人奉天旗人与文童试者由将军副都统较骑射均以能控纵发矢者准与试若十五歳以下五十五歳以上者只较歩射愿骑射者听有疾不能射者由佐领具结准免凡稽察顺天武乡试歩军统领委官二人率兵二十人于东西闱墙外廵防㑹试如之八旗士子应乡㑹试者由部请㫖每翼简副都统各一人至场内廵察又每翼委叅领一人每旗委叅领佐领等官于场外唱名送考兼令约束发配凡编发罪人充军充附近军者发二千里边卫发二千五百里边逺发三千里极边发四千里应发烟瘴者道里如极边之数各就本犯原籍府属以定逺近外遣之犯发宁古塔吉林黒龙江安置均由刑部审拟具奏在刑部狱者咨部发配在外省狱者督抚定地发配报部察覈凡解送军犯一案有数犯者每起毋过五人罪犯有家属者每六人给一车老疾残废者一二人亦给一车各给传牌令沿涂州县选役递解取所至地方官收管文结缴部覈销有脱逃者该管官失察故纵各论如法起解时若遇盛暑严寒皆停发已在中涂者十月照常接递若十一月至春正月夏六月皆于所过处停留或抵配不逺本犯愿徃者听凡安置军犯畿辅盛京不得编发罪人苗夷杂处之地令该督抚酌移别属军犯到配年六十以上及有废疾者入养济院年力强壮者充驿站及各衙门夫役有艺业能自谋生者交地保收管仍于月朔按名㸃验凡军犯在配悔过安静恭遇恩诏或以三年为限或以十年为限该抚奏明请㫖释放还乡若定卫发配之时恭遇赦令咨囘刑部援免军犯随徃家属本犯在涂病故者即令囘籍在配病故其妻子愿归者听钦定大清㑹典卷六十七钦定大清会典卷六十八钦定四库全书钦定大清㑹典卷六十八刑部尚书满汉各一人左右侍郎满汉各一人掌法律刑名以肃邦宪所属十有八司直𨽻清吏司郎中满汉各一人员外郎满一人䝉古一人汉二人主事满汉各一人掌直𨽻及八旗游牧察哈尔左翼所属刑名奉天清吏司郎中䝉古一人汉一人员外郎满汉各一人主事满汉各一人掌盛京黒龙江吉林将军及奉天府所属刑名兼宗人府理藩院文移关白之事江苏清吏司郎中满汉各一人员外郎满二人汉一人主事满汉各一人掌江苏所属刑名安徽清吏司郎中满汉各一人员外郎满汉各一人主事满汉各一人掌安徽所属刑名兼镶红旗文移关白之事江西清吏司郎中满汉各一人员外郎满汉各一人主事满汉各一人掌江西所属刑名兼正黄旗文移关白之事福建清吏司郎中满汉各一人员外郎满汉各一人主事满汉各一人掌福建所属刑名兼户部户科镶蓝旗文移关白之事浙江清吏司郎中满汉各一人员外郎满一人汉二人主事满汉各一人掌浙江所属刑名及都察院刑科文移关白之事兼司本部条奏彚题及各司爰书駮正者㑹其成比年一奏湖广清吏司郎中满一人汉二人员外郎满二人汉一人主事满汉各一人掌湖北湖南所属刑名河南清吏司郎中满汉各一人员外郎满二人汉一人主事满汉各一人掌河南所属刑名兼礼部詹事府太常寺光禄寺国子监鸿胪寺礼科正红旗文移关白之事凡夏令热审则布告各司颁行天下钦䘏如制山东清吏司郎中满汉各一人员外郎满二人汉一人主事满汉各一人掌山东所属刑名兼兵部太仆寺兵科文移关白之事凡歩军营捕获盗窝歳登其数请叙山西清吏司郎中满汉各一人员外郎满汉各一人主事䝉古一人汉一人掌山西及八旗游牧察哈尔右翼建威将军右衞都统所属刑名兼内阁翰林院起居注馆中书科内务府奉宸苑武备院上驷院钦天监镶白旗文移关白之事陜西清吏司郎中满一人汉二人员外郎满二人汉一人主事满汉各一人掌陜西甘肃所属刑名兼大理寺文移关白之事并稽覈囚粮出纳俾无侵冐四川清吏司郎中满汉各一人员外郎满汉各一人主事满汉各一人掌四川所属刑名兼工部工科文移关白之事秋审则序次直省之爰书而稽覈之广东清吏司郎中满汉各一人员外郎满二人汉一人主事满汉各一人掌广东所属刑名兼銮仪衞正白旗文移关白之事广西清吏司郎中满汉各一人员外郎满汉各一人主事满汉各一人掌广西所属刑名兼通政使司文移关白之事及以时散给囚衣朝审则序其爰书而稽覈之云南清吏司郎中满汉各一人员外郎满汉各一人主事满汉各一人掌云南所属刑名兼太医院镶黄旗文移关白之事贵州清吏司郎中满汉各一人员外郎满汉各一人主事满汉各一人掌贵州所属刑名兼吏部吏科正蓝旗文移关白之事督捕清吏司郎中满汉各一人员外郎满一人主事满汉各一人掌中外旗人逃亡之事堂主事掌文案者满二人掌章奏者满三人汉军一人司务满汉各一人掌廵察出入约束胥𨽻凡直省解囚投文登其数给以批廻讼者收其状呈堂分司听之笔帖式百二十有四人满百有五人䝉古四人汉军十有五人分𨽻各司视事之繁简以为额提牢主事掌稽覈罪囚出入所属司狱满四人汉军二人汉二人分掌南北监禁官医二人以疗囚之疾病禁卒更夫昼夜廵警凌虐需索者问如法赃罚库司库一人库使二人掌收见审赃赎银律例馆刑制凡五刑一曰笞刑自一十至五十分五等用小竹板折责一十折四板二十折五板三十折十板四十折十五板五十折二十板旗人及旗奴犯笞者以鞭代之不折责杖罪同二曰杖刑自六十至一百分五等用大竹板折责六十折二十板七十折二十五板八十折三十板九十折三十五板一百折四十板凡行杖之数不得过此罪重于杖者枷示自一月至三月悉从本法皆先枷后责三曰徒刑发本省驿递自一年至三年分五等各依年限应役役满囘籍徒一年者杖六十一年半杖七十二年杖八十二年半杖九十三年杖一百若犯迁徙者准徒二年杂犯三流准徒四年杂犯斩绞准徒五年并杖一百五徒及准徒皆于充徒之所折责旗人旗仆犯徒者并折枷示徒一年者折枷二十日一年半折二十五日二年折三十日二年半折三十五日三年折四十日准徒四年者折五十日五年折六十日各按杖数鞭责凡此皆徒之属四曰流刑安置逺方终身不返分二千里二千五百里三千里为三等三流并杖一百至配所折责惟缘坐者不杖旗人犯流二千里者折枷五十日二千五百里折五十五日三千里折六十日并鞭一百旗仆犯流发驻防兵丁为奴罪重于流者为充军军有五均发衞所改设州县者则发州县各量地逺近发之附近发二千里邉衞发二千五百里邉逺发三千里极边及烟瘴皆发四千里五军并杖一百至戍所折责旗人犯附近军折枷七十日边衞七十五日边逺八十日极边及烟瘴九十日并鞭一百旗仆犯军发边省给驻防兵丁为奴若发边外为民者杖与军等旗人折枷如边衞军旗仆亦发驻防为奴重于军者为发遣免死强盗发黒龙江等处给兵丁为奴其以他罪犯遣者旗人正身当差旗仆为奴民犯视其情稍可原或无妻室改发云贵川广烟瘴地安置凡此皆流之属五曰死刑曰绞曰斩皆下三法司覈拟罪当者监候秋后处决其罪应立决者三法司奏上得㫖迺行刑若罪大恶极者枭首示衆凌迟处死皆决不待时凡赎刑轻者为收赎若年七十以上十五以下及废疾犯军流以下罪者若妇人犯非姦盗不孝及习业已成之天文生有犯罪止杖笞者若过失杀伤人自笞罪至绞罪者并准收赎次轻者为赎罪若官员正妻若妇人有力及例难的决者杖罪余罪并准赎免重者为纳赎分有力稍有力二等若军民有力若举人监生生员冠带官犯非姦盗诈伪者若官员革职有余罪及革后别犯流以下罪者并听纳赎受赃者不准凡刺字犯逃盗者刺谋故及拒捕杀人者刺死囚决不待时者刺旗人刺臂奴仆刺靣民徒罪以上刺靣杖罪以下刺臂再犯者亦刺靣刺靣在鬓之下颊之上刺臂在腕之上肘之下逃犯刺左余犯刺右初犯刺左者再犯累犯刺右初犯刺右者再犯累犯刺左罪名刺左者地名刺右罪名刺右者地名刺左字方一寸五分画濶一分有半并不得过限立决者狱成即刺监候者奉㫖始刺余犯悉于起解责释之前刺之若官员犯侵盗旗人正身脱逃及准盗论罪与妇人有犯者不论轻重皆免刺字凡刑具板以竹箆为之小竹板重一斤八两濶一寸五分大竹板重二斤濶二寸梢各减五分长各五尺五寸枷以干木为之长三尺濶二尺九寸重二十五斤绁颈以钳以铁为之承以贯索共长七尺重五斤轻重囚皆用械手以杻以干木为之长一尺六寸厚一寸死罪及重囚用之绁足以釱铁为之连环重一斤徒罪以上用之夹棍用木三根中梃木长三尺四寸旁木各长三尺上圆径一寸八分下方濶二寸自下而上至六寸于三木四靣相合处各凿圆窝径一寸六分深七分重案不输实情始用之不得过二次拶指用圆木五根各长七寸径围各四分五釐妇人犯重案不得实用之凡监禁死囚禁内监军流以下禁外监其强盗十恶谋故杀及奉特㫖拏问之犯手足颈各绁三道窃盗鬬殴人命及军流徒犯之情重者手足颈各绁一道情轻各犯及罪止杖笞与妇人犯轻重罪者止绁颈一道老幼废疾者散禁妇人犯罪应禁者皆别置一室官员犯罪公罪自流以下私罪自杖以下皆散禁并责令禁卒看守律纲凡明刑勅法其文有二曰律曰例律以定罪例以辅律凡三十篇曰名例曰职制曰公式曰户役曰田宅曰婚婣曰仓库曰课程曰钱债曰市廛曰祭祀曰仪制曰宫衞曰军政曰关津曰廐牧曰邮驿曰贼盗曰人命曰鬬殴曰骂詈曰诉讼曰受赃曰诈伪曰犯姦曰杂犯曰捕亡曰㫁狱曰营造曰河防其目三百四十有六例各随之以平庶狱以儆官邪以靖兇顽以昭风劝廼列十恶之条定八议之典别公私之罪量轻重之情分首从之法立加减之科颁行天下永为遵守凡十恶一曰谋反二曰谋大逆三曰谋叛四曰恶逆五曰不道六曰大不敬七曰不孝八曰不睦九曰不义十曰内乱此十者常赦之所不原凡八议一曰议亲二曰议故三曰议功四曰议贤五曰议能六曰议勤七曰议贵八曰议賔此八者犯罪所司陈奏请㫖毋擅勾问若奉㫖推鞫者开具所犯罪名奏请上裁应议者之祖父母父母妻及子孙犯罪亦如之犯十恶者皆不用此律其亲属奴仆倚势虐民者加常人罪一等凡文武官犯公罪应笞一十者罚俸一月二十三十各递加一月四十五十各递加三月应杖者六十罚俸一年七十降一级八十降二级九十降三级皆留任一百降四级调用犯私罪应笞一十者罸俸两月二十罸俸三月三十四十五十各递加三月应杖者六十降一级七十降二级八十降三级九十降四级皆调用一百革职无官犯罪有官事发公罪笞杖纳赎私罪论如律卑官犯罪迁官事发在任犯罪去任事发皆依律分公私罪科断其以理去官者与见任同封赠官与正官同妇人义絶于夫不改适者得与其子之官品同犯罪者并依职官犯罪律拟断失䧟城池获罪军旅及犯贪墨者追夺诰勅无官犯赃有官发觉以无禄人科有官犯赃无官发觉以有禄人科致仕及封赠官犯赃与无禄人同同僚官犯公罪以吏典为首首领官减吏典二等佐二官又减二等长官又减一等若同僚官断罪一人有私者自依故出入论余不知情者止以失出入论下司申上司失误准行者各递减下司官吏二等上司行下司失误奉行者各递减上司官吏三等公事失错自觉举免罪同僚有一人觉举者余人并免罪断罪已论决者不用此律凡数罪并发及一罪先发未论决余罪后发者并从其重者论罪同者从一科断一罪先发已论决余罪后发罪同者勿论重者通计已决之数以充后数若应入官赔偿刺字罢职罪止者各尽本法本条虽有罪名而有所规避罪重者从其重论犯时不知者本应罪重依凡人论本应罪轻听从本法其因人连累致罪而正犯自死者减本罪二等若正犯原免及减等收赎亦准原免减等收赎法凡人共犯罪者以先造意一人为首余人为从减为首罪一等一家人共犯罪者止坐尊长尊长老疾坐尊长之次者侵盗损伤于人以凡人首从论共犯罪而首从本罪异者各以本律首从论其律本文言皆者罪无首从不言皆者依首从法犯罪事发在逃有见获者称逃者为首更无明证即决其从罪逃者后获转称前获人为首质问得实还依首论通计已决之数以充后数如逃者所犯衆证明确获日即同狱成不必更质以应得之罪罪之凡加罪就本罪递加而重减罪自本罪递减而轻加者数满廼坐罪止杖一百流三千里不得加至于死减者死罪减一等为流流罪减一等为徒二死三流皆同一减准徒减以一年为差正徒减以半年为差流罪加徒者一减为准徒四年再减为正徒三年杖以下递减以十其罪之应减者若为从若自首若故失若公罪若因人干连正犯自死者并得累减减尽者无科凡同居亲属及不同居大功以上亲外祖父母外孙妻之父母子壻孙之妇夫之兄弟兄弟之妻有罪相为容隐奴仆雇工人为家长隐者皆勿论若漏泄其事通报消息致罪人匿逃者亦不坐小功以下减凡人三等无服之亲减一等谋叛以上者不用此律凡化外人犯罪者依律拟断𨽻理藩院者依䝉古例苗夷犯军流徒者折枷情重者同家口迁徙六百里外安置罪应论死者如常法其自相讼者以苗例科之凡读律内外诸司百执事不得妄生意见变更成法歳终各从上司考校有不能讲解律义者论律之书法有八非正犯而与正犯同罪者曰以取此以例彼曰准不分首从曰皆情有别而法无异者曰各更端而竟所未尽者曰其因类而推曰及无庸再计者曰即设言以广其义曰若律中称期亲祖父母者曽高同称孙者曽元同适孙承祖与父母同适母继母慈母养母与亲母同称子者男女同称道士女冠者僧尼同若于其受业师与伯叔父母同其于弟子与兄弟之子同称监临以分位言凡统摄所属专制由己者并是称主守以责任言凡官吏库级躬亲典守者并是称一日者以百刻称年者以三百六十日称人年者以籍册为定称衆者三人以上称谋者二人以上有谋诸心者一人同二人之法称与同罪者至死减一等称罪同者不减钦定大清会典卷六十八钦定大清会典卷六十九钦定四库全书钦定大清㑹典卷六十九刑部听断凡鞫狱官听讼依原告人本状推问不得于状外别求他事摭拾人罪谳狱必研讯实情得确供孚合廼定爰书囚不能自书者吏録供辞读之两造允服乃丽于法不得删改供辞鍜錬成招或证据无慿草率定案凡停囚待对囚有同犯在他所者听勾取其在他所事发见问者以轻囚就重囚罪相等者少囚就多囚数相等者后发从先发若地隔三百里者移文关白各从事发处归断凡罪囚决配在京徒流罪从顺天府军罪从兵部在外军流徒罪从府州县内外问边外为民者并从户部问发遣者并从兵部死罪在京法司定议在外督抚拟断法司覆覈定议奏闻得㫖处决者内委刑曹外委正官监视行刑印官因公出境令同城佐贰官㑹武职监之如无同城佐贰官则转委府属代监官仍具由申报凡引律断罪遇律例数事同条得止引所犯本罪若一条止断一事不得删截原文附㑹入罪罪无正条许比律加减定议于疏内陈明若本有正律正例不得傅㑹虚辞别引重条新定之例以颁行日为始有年限者以限年为始犯在定例之先者仍依旧律若新律从寛则依新例奉特㫖断罪临时处治者不为定律成案未通行者不得援引凡用刑具毋违式刑毋滥加督抚颁印簿于鞫狱官歳听狱㡬某案某人坐某事治某罪具识于印簿歳终缴督抚稽覈监狱毋禁平人毋设私禁立循环簿识狱囚出入姓名月终送知府稽覈凡限期刑部审案笞杖限十日军流徒限二十日命盗及重案应题者限三十日应㑹题者限五十日各省具题钦部案均限二月人命发冢抢夺窃贼私铸私销私盐烧锅赌具姦诱限四月盗案限一年其总督所辖两省之隔属及边海苗疆均得展限若督抚新任并署事者原限二月展一月四月展二月公事出境监临科场题明扣展州县新任接审前官涖任一月内外者按日扣展涖限过半者扣半加展前官于二叅限内离任者扣限四月刑部于八旗内务府五城顺天府移询行提者三日送解直省于隔属移询行提者两月送解其内外承审扣限有人犯患病者以病愈日始提质犯证者以人到日始移咨行察者以文到日始凡农忙停讼歳以四月始七月止户口婚婣田土细事不得受理命盗重案不在此限凡杀人谋故论意鬬殴论伤共殴论伤之轻重先后戏杀论戏之情误杀论误之由杀讫者皆抵死惟过失不期而杀者得收赎凡盗强取窃取皆为盗器物钱帛移徙已离本所者是若木石重器已䭾载者是若牛马驼驘已出䦨廐者是若鹰犬专制在已者是若珠玊金寳已入手隐藏未将行者亦是未成盗而有显迹证见者依已行未得财律科之已成盗者依得财律科之凡检验尸伤在京旗人委刑部司官民人委知县指挥等官在外委州县正官正官因公出境移邻邑官代验邻邑遥逺或他出者委佐贰官佐贰官具结及伤格通报仍由正官承问各省驻防令管旗官㑹理事同知通判检验申报审理如无理事官即㑹州县人命报到必䆒问果非自尽病亡而揑控方予检验先鞫兇器伤痕据供立案随带仵作一人吏一人役二人亲诣尸所如法检报立尸格具图详开致命不致命各伤形色分寸通报再质原供证据符合然后定谳若亲属控称伤痕互异具愿检甘结许复检一次其轻生自尽亲属告免者准免检凡伤而未死者验伤官亲徃不得舁伤者就验验明立限责令犯人保辜以手足他物伤者限二十日刃及汤火伤者三十日折伤肢体及破骨堕胎者五十日限内因伤死者始论抵限外因本伤死及限内因他故死者各从本法凡勘被盗之家地方官㑹营汛亲诣验明出入情形并事主有无殴缚伤痕开具失单叅报疎防获盗即收禁毋许捕役私拷起赃必由捕官止令事主认赃一次听审一次拖累及抑勒讳盗者论凡赃欵曰枉法曰不枉法曰坐赃曰窃盗曰常人盗曰监守盗侵官之赃还官犯禁之物及与受同罪之赃入官公取窃取及求索之赃给主还官赃至十两入官赃至二十两给主赃至三十两并限一年追征逾限无力完者彚题请㫖豁免若犯人身死与不及前数而无力完者从所司勘免惟监守盗数多者征足还官不得滥请豁免凡鞫狱官与被鞫人有亲故仇嫌者申请回避毋得受理秋朝审凡秋审录直省狱囚朝审録刑部狱囚歳以四月督抚率其属集囚之坐大辟者亲讯而覆覈之分拟情实缓决可矜可疑具题不得逾五月刑部总其成分案刋册以七月初旬进呈御览八月中旬㑹九卿詹事科道于天安门外之金水桥西公阅直省审册所拟情实缓决可矜可疑有不当者正之刑部具疏以情实各犯招册恭呈御览命下可矜可疑者减流缓决者仍监候其情实者内阁按地逺近以序先后首云贵次四川两广福建次盛京陜甘次湖北湖南浙江江西次安徽江苏次河南次山东山西次直𨽻命钦天监择期以冬至六十日前奏请勾决及期刑科给事中覆奏一次皇帝素服御便殿大学士学士刑部尚书侍郎起居注官咸常服侍满学士一人按册奏犯人名皇帝降㫖大学士一人秉笔勾毕进御覆阅阅实内阁授之刑科刑科授之该道御史赍送刑部行文各省勾者处决未勾者牢固监禁文到之期云贵川广福建限四十日江西浙江湖南甘肃二十五日江苏安徽陜西湖北十八日河南十二日山东山西九日直𨽻四日盛京十五日黒龙江吉林三十日皆以州县正官监视行刑朝审册以霜降前进集刑部大辟囚于天安门外金水桥西㑹九卿詹事科道按册鞫之分情实缓决可矜可疑具题候勾刑科三覆奏择日于冬至齐戒前御便殿勾决悉如秋审河南道御史赍本至行刑处刑部侍郎一人率所属㑹刑科给事中监视行刑秋审朝审歳举行或勾决或停决皆候㫖遵行遇停勾之年有情罪极重之案如聚衆抗官殴差夺犯侵贪多赃者由部节叙情由请㫖正法钦䘏凡老幼疾病犯罪不拷掠据证定罪军流以下并免的决准收赎至死罪者年七十以上十五以下及废疾如常法八十以上十歳以下及笃疾具议奏闻九十以上七歳以下虽犯死罪不加刑有教令主使者坐之犯反逆者不在此限未老疾犯罪老疾发觉者依老疾论幼小时犯罪长大发觉者依幼小论凡留养兄弟同犯死罪者奏留一人养亲若独子犯罪应死非常赦所不原有祖父母父母年七十以上及成笃废疾合留养鞫狱官録具初情详报系戏误杀人并鬭殴杀人理直伤轻之犯移询被杀之家如亲非老疾及有次丁者并准申请留养督抚开具罪名将应留情由附谳陈奏三法司覈实请㫖准留养者免死减流不论旗民折枷责释杀人之犯量力征埋葬银给死者之家其情罪稍重不准留养者督抚于秋审时察其父母尚存次丁未立取结报部彚为一册奏请钦定至军流徒及免死减等之犯未起发以前告请留养者非常赦所不原皆准折枷责释嫠妇独子有犯军流徒罪及戏误杀人应死告留养者以守节二十年为断犯鬭殴杀人以守节二十年见年五十余者为断不在七十为老之限凡承祀夫殴妻至死非故杀者果父母皆亡家无承祀之人督抚附谳陈奏三法司覈实请㫖准承祀者免死减流不论旗民折枷责释凡热审歳于小满后十日始立秋前一日止由部先期奏闻颁行中外笞罪寛免摘释杖枷减等保候徒罪以上在监之犯咸令寛减刑具清理狱舍惟盗犯遇热审不准寛减凡狱囚日给仓米一升冬给棉衣一袭夜给镫油病者给医药酌寛刑具凡疑狱监候待质过三年者杀人及强盗之案附入秋朝审详鞫赃实证确者入情实册稍渉疑似者入缓决册余犯保释其逆案牵连之犯虽过三年仍监候凡寃狱详鞫得情开具所枉事蹟实封奏闻委官追问昭雪罪坐诬告人原问官以故失入人罪论其罪囚在狱果有寃滥许狱官据实申明长官追问若诈称寃者不得辄与辨理凡立决死囚遇正月六月停止行刑竢二月初及七月立秋后正法若遇庆贺祭祀斋戒封印之期元宵端午中秋重阳令节每月初一初二日四月初八日及素服日期皆停刑并不得决罚拷讯其孕妇犯罪应死者竢产后百日行刑百日未满应拷决者并停拷决凡起解军流遣犯每年自十月至正月及六月皆停发已起发者十月照常接递余月悉于所过处停留或抵配不逺本犯愿前进者听其从配所逃囘应发原配及改发者虽遇寒暑并不准停异地犯徒应递囘原籍转发计程越千里者并准停解在涂亦如之若各犯中涂患病无论寒暑皆报官取结留养医治随行亲属同凡犯烟瘴充军者择其少轻之地发之水土恶劣之地不得安置凡军流遣犯妻妾如强窃盗及情重律应縁坐者皆佥发若无妻及有妻而愿留养亲或其妻年踰六十有痼疾不能行者皆免佥余犯不愿佥者听佥者开具犯妻姓氏年貎籍贯旗人发遣开明旗分佐领附谳声明行知配所若各犯有子女愿随者免其差押到配之后别载册籍不得一例覊管不愿随者听有子女随行之遣犯而妻已物故者仍改发内地勿同有妻论凡军流在配身故非干遇赦不还之条其佥随妻子愿还故土者所司报部给咨准令携骸囘籍若发遣当差之犯身故其妻子自随遣所者并如前律情罪重者不准囘籍凡流徒以下刺字之犯有安分悔过及在配所原籍充警能获盗者准其报明官司起除所刺之字私起除者论如法凡犯罪未发而自首者免其罪犹徴正赃其一罪虽发因首他罪轻罪虽发因首重罪者各免其所首之罪遣人代首若于法得相容隐者为之首及相告言各如自首法自首不实不尽者仍科不实不尽之罪至死减一等知人欲告及逃叛而自首者减罪二等强窃盗诈欺取人财物而于事主处首服及受枉法不枉法赃悔过还主并知人欲告而首还者与经官司自首同皆得减免若损伤于人于物不可赔偿事发在逃私越度关犯姦及强窃盗首免后再犯强盗之杀人行姦放火殴事主伤重者虽自首并不准减免凡大赦特赦临时取自上裁若常赦则十恶杀人放火发塜姦盗诈伪受枉法不枉法赃畧卖和诱人姦党谗言左使杀人故出入人罪及一应有心实犯并不原宥余皆宥之钱粮婚婣田土之事罪虽赦免仍追征改正若流犯在道㑹赦计程无违及虽至配所而程限未满者与徒犯㑹赦不论已未到配并听放还流犯已到配及缘坐应流者遇赦并不准还凡出征阵亡者之子孙犯罪应死量情奏免一次督捕凡旗下逃人不论良贱均分初犯二犯三犯治罪逃而十日内获者不计次并如初逃法窃骑仗逃而获者不在此限窃主财物逃赃重者依盗例家长同逃者坐家长若年六十以上十五以下逃者并免议妇女逃者计次定罪收赎定例前白契所买人逃者与奴同法庄头家下壮丁公主等所属家人逃者与家奴同宗室公以上家下庄头戸部官庄头光禄寺园头开戸人及公主等所属正户人逃者与正身同凡窝家以逃人所隐末家为断旗人窝逃不知情者过三月罪之知情者不计日旗奴犯者同并罪其主民人窝逃不知情者过六月罪之知情者计日加等保甲邻右各如之官犯者与民同妇人犯者坐夫男若逃人赁典房产及佣工本主不知情者坐保人无保者仍罪本主逃人于空地结舍居者坐地主无地主者坐乡长无乡长者坐地保其甲长以邻右论凡逃人自首初犯限一年二犯限六月三犯限三月限内首者免罪限外首者减等其亲属或同逃之人首告者与自首同窝家能首告逃人及首逃人之家属者免罪闻捕而首逃人之家属者减等其亲族相首告者亦与自首同其有知逃人消息者旗人许于刑部首告民人于所在官司首告不得私自拘拏如所首逃人带家业者将家业三分为率二分给主一分给告人充赏凡逃人罪不至遣者并给主无主认领者给八旗兵丁为奴其在逃所娶妻及随逃之妻生有子女并断给主其女私聘未嫁者断给主已嫁者免离异逃人获后主家转卖与人其外娶家属事发者断给后买之主逃人未获而身故者家属免提口外䝉古人逃入内地娶妻者其妻断归母家公主属下人不在此限凡逃人杂犯他罪若借逃行诈告提妻子供称窝家而不实及诬认他人妻子诬指良人为窝家者并于本罪外分别拟断凡投递逃牌在京限五日二百里内限十日四百里内限十五日赴该管官司投递不得隐匿遗漏又无故谎递该管官据牌移知缉逃衙门获日在京逃者刑部断决奉天所属逃者盛京刑部断决若外省逃而罪止鞭刺者督抚断决仍关白刑部销案有窝家及三犯者送部断决各省驻防获逃㑹同城地方官审理申报凡旗人告假外出该管官将所徃某地某事并限期注册给与印票囘日缴销不得领票他徃及无票私出凡民人卖身旗下即开除丁粮无丁粮者地方官晓谕存案其例后白契所买人犯逃应断为民者即递囘原籍管束若旗人诈称民人卖身民人犯罪潜逃卖身旗下旗人将家人卖充逃人抵数民人诈称旗奴并冒抵逃人者罪如例钦定大清㑹典卷六十九钦定大清会典卷七十钦定四库全书钦定大清会典卷七十工部尚书满汉各一人左右侍郎满汉各二人掌天下工虞器用辨物庀材以饬邦事所属有营缮虞衡都水屯田四司营缮清吏司郎中满四人䝉古一人汉一人员外郎满五人汉一人主事满二人䝉古一人汉二人掌缮治坛庙宫府城垣仓库廨宇营房料估所满汉各三人掌审曲面势以鸠百工琉璃窰监督满汉各一人掌大工陶冶木仓监督满汉各一人掌储㣥木材皇木厰监督满一人掌稽收运木虞衡清吏司郎中满四人汉一人员外郎满四人䝉古一人汉一人主事满三人汉二人掌山泽採捕及陶冶器用修造权衡武备寳源局监督满汉各一人大使满汉各一人掌鼓铸泉布都水清吏司郎中满五人汉一人员外郎满五人汉一人主事满四人汉二人掌水利河防桥梁道路街道㕔满汉各一人掌平治道涂清理沟洫屯田清吏司郎中满四人汉一人员外郎满五人汉一人主事满三人汉二人掌修缮陵寝供亿薪炭柴薪监督满正副各一人煤炭监督满二人掌採取薪炭以供宫府节愼库满郎中一人满员外郎一人司库二人库使十有一人掌出纳金钱制造库郎中满二人汉一人司匠二人司库二人库使二十二人掌攻治金革堂主事四人掌章奏者满一人汉军一人掌案牍者满二人司务满汉各一人笔帖式满九十三人䝉古二人汉军十有二人视各司之繁简以为额掌繙译清汉章奏文籍营缮清吏司宫殿国家定鼎燕京宅中建极宫殿之制环以皇城重以紫禁城左太庙右社稷外朝内宫别殿翼室秘省掖垣东西分列不俭不奢万年攸宅矣正阳门之内为大清门三阙上为飞檐崇嵴门前地正方绕以石䦨左右石狮各一下马石牌各一门之内千歩廊东西向各百有十间又折而北向各三十四间皆聫檐通嵴东接长安左门西接长安右门门各三阙东西向两门之中南向者天安门为皇城正门皇城之制广袤三千六百五十六丈五尺高一丈八尺下广六尺五寸上广五尺三寸甃以甎朱涂之上覆黄琉璃城四门南即天安北曰地安东曰东安西曰西安天安门五阙上覆重楼九间彤扉三十有六门前环御河跨石梁五石桥前立华表二门之内立华表二东西两庑各二十六间东庑正中为太庙街门西庑正中为社稷街门两庑之北正中南向者为端门门制与天安门同门之内东西两庑各五间其北东有太庙右门西有社稷左门迤北两庑各四十二间均聫檐通嵴为六科垣舍及部院府寺监朝房又北东出者为阙左门西出者为阙右门门北东西庑各三间为王公朝集之所中午门为紫禁城正门门前左设嘉量右设日圭紫禁城之制南北长二百三十六丈二尺东西长三百有二丈九尺五寸高三丈堞高四尺五寸五分下广二丈五尺上广二丈一尺二寸五分城四门南即午门北曰神武东曰东华西曰西华四维角楼各一午门三阙上覆重楼九间南北彤扉各三十有六左右设钟鼔明廊翼以两观杰阁四耸左右各一阙西向者曰左掖东向者曰右掖外朝之制午门内东西两庑各二十二间皆崇基东庑之中为协和门西庑之中为熙和门门各五间东西向两庑之北正中南向者为太和门九间三门重檐崇基石䦨前后陛各三出左右陛各一出门前列铜狮二其南环以金水河跨石梁五左右各一门皆南向左曰昭德右曰贞度门各三间门之内东西两庑各三十二间东庑之中为体仁阁西庑之中为𢎞义阁东庑之北为左翼门西庑之北为右翼门各五间皆东西向其正中南向者为太和殿基高二丈殿高十有一丈广十有一间纵五间上为重檐垂嵴正吻二旁吻四前后金扉四十金琐牕十有六殿正中一间设御座殿前为丹陛环以白石䦨陛五出各三成列鼎十有八铜龟铜鹤各二日圭嘉量各一丹墀为文武官行礼位范铜为山形䥴正从一品至九品清汉文东西各二行行十有八列于御道两旁殿左右各一门左曰中左右曰中右皆三间南向殿之后东西两庑又各三十间正中南向者为中和殿纵广各三间方檐圆顶金扉琐牕各二十有四南北陛各三出东西陛各一出殿之后为保和殿九间前陛各三出与太和殿丹陛相属中和殿左右陛各三成东西出保和殿后陛三成三出北向殿左右各一门左曰后左右曰后右皆三间南向前后出陛其北东为景运门西为隆宗门三门五间前后出陛东西向正中干清门为内宫正门内宫之制干清门南向五间三门前三出陛环以石䦨陛前列金狮二门内左右陛北出者二正中南向者为干清宫广九间纵五间中设宝座前为丹陛列宝鼎龟鹤日圭嘉量丹陛中道与干清门相属左右陛南出者二东西出者各一宫之东为昭仁殿西为𢎞德殿皆南向东庑为端凝殿西向其南东出者为日精门西庑为懋勤殿东向其南西出者为月华门宫之北正中为交泰殿金顶制与中和殿同殿后为坤宁宫宫之东为东暖殿西为西暖殿宫后正中北向者为坤宁门门后正中南向者为天一门后为钦安殿殿后北向者为承光门门之后左曰延和门右曰集福门中为顺贞门后曰神武门为紫禁城北门由日精门而东南出者曰内左门门之北南向者曰近光左门自是而北为东一长街街东以次列三宫前为景仁宫其北为承干宫又北为钟粹宫三宫之东为东二长街街东以次列三宫前为延禧宫其北为永和宫又北为景阳宫日精门之东为斋宫殿曰孚颙殿斋宫之东为毓庆宫殿曰惇本殿前为祥旭门外为前星门宫垣东向之门为昭华门又东为苍震门由月华门而西南出者曰内右门门之北南向者曰近光右门自是而北为西一长街街西以次列三宫前为永夀宫其北为翊坤宫又北为储秀宫三宫之西为西二长街街西以次列三宫前为启祥宫其北为长春宫又北为咸福宫三宫之北为重华宫殿曰崇敬殿宫之西为建福宫殿曰抚宸殿宫之南为延庆殿月华门之西为养心殿宫垣西向之门为启祥门又西为长庚门景运门之东为奉先殿西门曰诚肃门正门曰奉先门中为正殿后为寝殿皆九间南向如太庙寝制左列神库前列神㕑奉先殿之东为宁夀宫其北为景福宫南为撷芳殿由协和门东出为文华殿后为主敬殿东为传心殿门曰景行门后列祭库神㕑其前稍东东出者东华门为紫禁城东门隆宗门之西为慈宁宫前为慈宁门门东为永康左门西为永康右门前为长信门又前为长庆门东为慈祥门宫之西为夀康宫北为夀安宫宫之东为中正殿殿之西为英华殿由熙和门西出为武英殿前跨石梁三西为咸安宫南为南薫殿西出者西华门为紫禁城西门凡营建宫殿皆先期上请钦命大臣㑹部督建至午门以内干清门以外及皇城紫禁城有应修葺者报部会估如工鉅则冬庀材春举工事竣题销其随时修缮银数至百两以上者管工官具其工直之实于御史御史赴工勘验㑹部覈销不符者劾之凡皇城垣部遣官以时廵视补其阙损与丹雘之剥落者去草之蔓生者其南歳一茀治东西北五歳一茀治凡修建宫殿所需物材攻石炼灰皆于京西山麓枏木採于湖南福建四川广东杉木採于江南江西浙江湖北金甎取备于江苏城甎取备于临清琉璃甎甓取备于京窰五金之用采色之需悉取给于户部工竣皆由部覈实题销凡宫殿工成在工员役均别久暂叙赏有差钦定大清㑹典卷七十钦定大清会典卷七十一钦定四库全书钦定大清会典卷七十一工部营缮清吏司坛庙凡坛庙规制圜丘在正阳门外南郊形圆象天南向三成上成径九丈高五尺七寸二成径十有五丈高五尺二寸三成径二十一丈高五尺上成石靣九重自一九环甃递加至九九二成自九十递加至百六十有二三成自百七十有一递加至二百四十有三合一三五七九阳数每成四出陛皆白石九级上成石䦨七十有二二成百有八三成百八十合三百六十周天之度柱如之内壝形圆周百有六丈四尺高五尺九寸壝门四皆六柱三门柱及楣阈皆白石扉皆朱櫺壝外东南丙地燔柴鑪一高九尺径七尺甃以绿琉璃瘗坎一东南燎鑪五西南镫杆三外壝形方周二百十丈一尺高八尺六寸门制与内壝同燎鑪四分设于壝东西门之左右壝北门后为皇穹宇南向环转八柱圆檐上安金顶基高九尺径五丈九尺九寸石䦨四十有九东西南三出陛各十有四级左右庑各五间一出陛殿庑覆瓦均青色琉璃围垣形圆周五十六丈六尺八寸高丈有八寸南设三门崇基石䦨前后三出陛各五级外壝东门外东北隅神库神㕑各五间井亭一祭器库乐器库椶荐库各三间又东为宰牲亭井亭各一壝外内垣门四东曰泰元南曰昭亨西曰广利北曰成贞皆朱扉金钉纵横各九昭亨门外东西石坊各一祈年殿在成贞门北坛圆三成南向上成径二十一丈五尺二成径二十三丈二尺六寸三成径二十五丈靣甃金甎围以石石䦨四百二十南北三出陛东西一出陛上成二成各九级三成十级坛上建祈年殿制圆内外柱各十有二中龙井柱四檐三重上安金顶左右庑各九间均覆青琉璃前为祈年门崇基石䦨前后三出陛各十有一级门外东南燔柴鑪一瘗坎一燎鑪五制如圜丘内壝周百九十丈七尺二寸门四北门后为皇干殿五间上覆青琉璃南向正靣三出陛东西一出陛各九级石䦨五十有九内壝东门外长廊七十二间二十七间至神㕑井亭又四十五间至宰牲亭为祭时进俎豆避雨雪之用壝外围垣东西北三靣各有门南接成贞门成贞门外西北为斋宫东向正殿五间崇基石䦨三出陛陛前左设斋戒铜人石亭一右设时辰牌石亭一后殿五间左右配殿各三间内宫墙方百二十三丈九尺九寸中三门左右各一门墙外环池前跨石梁三左右各一东北隅钟楼一外宫墙方一百九十八丈二尺环以廻廊一百六十三间复遶以深池宫门石梁均与内同广利门外西北为神乐署东向大门三间中凝禧殿五间后显佑殿七间凡奉祀协律各廨舍均连檐通嵴分设廊庑中西为牺牲所大门三间南向房九十三间中祀牺牲之神后为官署东西列屋以饲牲牵外垣内西南钟楼一圜丘祈年殿共围垣二重内垣高丈一尺址厚九尺顶厚七尺周千二百八十六丈一尺五寸外垣高丈一尺五寸址厚八尺顶厚六尺周千九百八十七丈五尺西向门二南北并列南入圜丘北入祈年殿皆三门角门一方泽在安定门外北郊形方象地方折四十九丈四尺四寸深八尺六寸濶六尺泽中贮水方丘北向二成上成方六丈下成方十丈六尺均高六尺上成正中六六方甃外八方均以八八积成纵横各二十四路二成倍上成八方八八之数半径各八路以合六八隂数皆甃以黄色琉璃每成四出陛各八级皆白石二成上南左右设五岳五鎭五陵山石座凿山形北左右设四海四渎石座凿水形均东西向水形座下凿池贮水以祭内壝方二十七丈二尺高六尺厚二尺壝北三门六柱东西南各一门二柱柱及阈皆白石扉皆朱櫺壝北门外东北镫杆一西北瘗坎一燎鑪五外壝方四十二丈高八尺厚二尺四寸门制与内壝同东西门内从坛瘗坎南北各二壝南门后皇祇室五间北向覆黄琉璃围垣正方周四十四丈八尺高丈一尺北向设一门外壝西门外神库神㕑祭器库乐器库各五间井亭二又西为宰牲亭亭前井亭左右各一西北为斋宫东向正殿七间崇基石䦨五出陛左右配殿各七间内宫门三间左右门各一外宫墙周百有十丈二尺门三东向门东北钟楼一坛内垣周五百四十九丈四尺北西各三门东南各一门外垣周七百六十五丈西向门三角门一太庙在阙左南向朱门丹壁覆以黄琉璃卫以崇垣大门三左右门各一㦸门五间崇基石䦨中三门前后均三出陛中九级左右各七级门内外列㦸百有二十左右门各三间均一出陛各五级前殿十有一间重檐嵴四下沉香柱正中三间饰金梁栋阶三成缭以石䦨正南及左右凡五出陛一成四级二成五级三成中十有一级左右九级中殿九间同堂异室内奉列圣列后神龛均南向后界朱垣中三门左右各一门内为后殿制如中殿奉祧庙神龛均南向前殿两庑各十有五间东庑为配飨公王位西庑为配飨功臣位东庑前西庑南燎鑪各一中殿后殿两庑各五间均藏祭器后殿东庑南燎鑪一㦸门外东西井亭各一前跨石梁五桥南东为神库西为神㕑各五间庙门东南为宰牲亭井亭庙垣周二百九十一丈六尺西南太庙街门五间西北太庙右门三间均西向社稷坛在阙右坛制方北向二成高四尺上成方五丈二成方五丈三尺四出陛各四级皆白石上成以五色土辨方分筑内壝方七十六丈四尺高四尺厚二尺甃以四色琉璃甎各随方色覆瓦亦如之门四各二柱柱及阈皆白石扉皆朱櫺内壝西北瘗坎二坛北拜殿㦸门各五间㦸门列㦸七十有二均上覆黄琉璃前后各三出陛内壝西南神库神㕑各五间井一坛垣周二百六十八丈四尺内外丹雘覆以黄琉璃北三门东西南各一门西门外宰牲亭一井一坛北门外东北隅正门一左右门各一南门外东南社稷街门五间东北社稷左门三间均东向日坛在朝阳门外东郊制方西向一成方五丈高五尺九寸靣甃金甎四出陛皆白石各九级圆壝周七十六丈五尺高八尺一寸厚二尺三寸壝正西三门六柱东南北各一门二柱柱及阈皆白石扉皆朱櫺壝西门外燎鑪一瘗坎一西北钟楼一壝北门外东为神库神㕑各三间宰牲亭井亭各一北为祭器库乐器库椶荐库各三间西北为具服殿正殿三间南向左右配殿各三间卫以宫墙宫门三南向坛垣周二百九十丈五尺西北各门一皆三门北门西角门一覆瓦均緑色琉璃月坛在阜成门外西郊制方东向一成方四丈高四尺六寸靣甃金甎四出陛皆白石各六级方壝周九十四丈七尺高八尺厚二尺二寸壝正东三门六柱西南北各一门二柱柱及阈皆白石扉皆朱櫺壝东门北门外燎鑪各一瘗坎一东北钟楼一壝南门外西为神库神㕑各三间宰牲亭井亭各一南为祭器库乐器库各三间东北为具服殿正殿三间南向左右配殿各三间卫以宫墙宫门三南向坛垣周二百三十五丈九尺五寸东北各门一皆三门北门东角门一覆瓦均绿色琉璃前代帝王庙在阜城门内南向庙门三间左右门各一前石梁三内景德门五间崇基石䦨前后三出陛中十有一级左右各九级左右各一门正中景德崇圣殿九间重檐崇基石䦨南三出陛中十有三级左右各十有一级东西一出陛各十有二级两庑各七间燎鑪各一殿东御碑亭一后祭器库五间均南向景德门外东为神库神㕑各三间宰牲亭井亭各一西为承祭官致斋所东南钟楼一围垣周百八十六丈三尺八寸庙门外东西下马牌各一凡正殿门庑均覆绿琉璃门楹涂丹梁栋五采先师庙在安定门内太学左南向街门三间西为持敬门一间西向大成门五间崇基石䦨中三门前后三出陛门左右列㦸二十有四石鼓十右石鼔音训碣一左右各一门门内东西列舍各十有一间北向大成殿七间崇基石䦨三出陛正靣十有二级东西各十有七级两庑各十有九间东西向殿东西列舍各十有一间南向西庑南燎鑪一西北瘗坎一甬道左右御碑亭八大成门外东为神㕑五间宰牲亭井亭各一西为神库五间承祭官致斋所三间更衣亭一每科进士题名碑分列左右外卫崇垣凡正殿正门碑亭皆覆黄色琉璃余屋均㼧瓦楹柱门扉均丹饰梁栋五采后为崇圣祠正殿五间东西庑各三间燎鑪一庙门三间南向围垣一重门一西向正殿正门均覆緑琉璃门楹丹雘两庑㼧瓦门楹同庙街门外东西下马牌各一先农坛在正阳门外西南制方南向一成方四丈七尺高四尺五寸四出陛各八级东南为瘗坎坛北为殿五间以藏神牌东神库西神㕑各五间左右井亭各一东南为观耕台方广五丈高五尺靣甃金甎四围黄绿琉璃南东西三出陛各八级绕以白石䦨柱前为耤田后为具服殿五间南向三出陛南九级东西各七级东北为神仓中廪制圆前为收谷亭左右仓十有二间后为祭器库缭以周垣南门一太嵗殿在先农坛之东北正殿七间南向三出陛各六级东西庑各十有一间前为拜殿七间拜殿东南燎鑪一坛内垣南北东西各三门神祇坛在先农坛内垣外之东南正南三门缭以重垣东为天神坛制方南向一成方五丈高四尺五寸五分四出陛各九级坛北设青白石龛四镂以云形各高九尺二寸五分祀云雨风雷之神壝方二十四丈高五尺五寸壝正南三门六柱东西北各一门二柱柱及楣阈皆白石扉皆朱櫺西为地祇坛制方北向一成广十丈纵六丈高四尺四出陛各六级坛南设青白石龛五内镂山形者三祭五岳五鎭五山之祇镂水形者二龛下四围凿池祭则贮水祭四海四渎之祇各高八尺二寸坛东从位石龛山水形各一祭京畿名山大川之祇西从位石龛山水形各一祭天下名山大川之祇各高七尺六寸壝方二十四丈高五尺五寸壝正北三门六柱东西南各一门二柱柱及阈皆白石扉皆朱櫺坛内垣东门外北为庆成宫南向正殿五间崇基石䦨前左右三出陛各九级后殿五间左右配殿各三间正殿前时辰牌石亭一内宫墙南三门东西掖门各一外宫墙南中三门左右各一门东南钟楼一坛外垣周千三百六十八丈东向门二南北并列南入先农坛北入太歳殿皆三门角门一先蚕坛在西苑之东北制方南向一成径四丈高四尺四出陛各十级西北为瘗坎坛东南先蚕神殿三间西向朱扉覆以绿琉璃崇基三出陛左右宰牲亭一井亭一北为神库南为神㕑各三间坛东为採桑台方广三丈二尺高四尺台靣甃以金甎围以白石南东西三出陛各十级绕以朱䦨前为桑园採桑台后为具服殿五间南向三出陛各五级东西配殿各三间后殿五间东西配殿各三间四周廻廊二十间均覆以绿琉璃宫墙自殿南东西转各北抵外垣东南西各一门浴蚕河在宫墙东自外围北垣流入由南垣出垣下各设牐启闭木桥二桥东蚕署三间蚕室二十七间连檐通嵴均西向坛垣周百六十丈西南隅正门三左右门各一西北隅角门一坛垣南室二重各五间均西向显佑宫在地安门外南向缭以周垣庙门三间显佑门三间正殿五间崇基石䦨三出陛中九级东西各七级两庑各五间殿前左右碑亭各一东南燎鑪一后殿五间庙门内东西钟鼔楼各一庙门外牌坊一凡正殿门楼均黒緑琉璃余均㼧瓦门楹丹雘梁栋饰以五采火神庙在地安门外缭以周垣庙门一间东向左右门各一内为牌坊门正殿三间南向西庑三间东向南殿三间左右各三间东西庑各一间燎鑪一正殿后阁五间东西各三间后羣楼十有五间庙门内南北钟鼓楼各一庙门外牌坊一门楼覆黄绿琉璃殿覆绿琉璃门楹丹雘梁栋五采都城隍庙在宣武门内南向缭以周垣庙门顺德门阐威门凡三重均三间左右门各一前殿五间东西两庑各三间廻廊各二十二间连檐通嵴前为甬道东御碑亭一西燎鑪一后殿五间阐威门外东为治牲所三间井亭一门南东西钟鼔楼各一凡殿宇门庑覆㼧瓦门楹丹雘梁栋五采东岳庙在朝阳门外南向内外围垣二重庙门三间牌坊门三间瞻岱门五间正殿七间两庑各三间廻廊各三十六间连檐通嵴前为甬道左右御碑亭各一燎鑪二左右墙门各一后殿五间东西庑各三间廻廊各七间三靣环楼三十三间庙门内钟鼔楼各一庙门外石梁三左右铁狮各一前建琉璃坊东西牌坊各一凡殿宇门庑均㼧瓦绿琉璃邉门楹丹雘梁栋五采御碑亭覆黄琉璃钟鼔楼覆绿琉璃黒龙潭龙神庙在京西北三十里金山之西正殿三间东向崇台朱䦨殿左燎鑪一前为庙门缭以朱垣门外御碑亭二又前为牌坊左右碑亭各一东北为龙潭水从山崃流出绕潭廻廊三十三间潭南小潭一其外为大门自殿至大门凡五层磴道百级御碑亭正殿庙门牌坊均覆以黄琉璃余均㼧瓦门楹丹雘梁栋五采神㕑治牲所皆在庙外之右玉泉龙神祠在京西玉泉山之麓正殿三间东向覆以黄琉璃门楹丹雘梁栋饰以金碧其下玉泉趵突荡漾成湖殿阶上下左右御书碑各二燎鑪一先医庙在太医院署内之左围垣一重庙门一间咸济门三间左右更衣室各三间景惠殿三间南向左右歩廊六间东西庑各五间庙门南燎鑪一凡正殿门庑覆㼧瓦门楹丹雘梁栋五采关帝庙在地安门外南向缭以周垣庙门一间左右门各一正门三间前殿三间三出陛各五级东西庑各三间殿西御碑亭一东庑南燎鑪一庑北斋室各三间殿后界墙一重门三内后殿五间东西庑及燎鑪与前殿同殿后东为祭器库西为治牲所各三间石梁一在庙门外凡正殿门庑均覆绿琉璃余均㼧瓦门楹丹雘梁栋五采昭忠祠在崇文门内南向围垣一重正门五间三阶左右门各一二门三间左右御碑亭各一正殿七间南向左右序各七间东西楼各五间楼南两庑各三间殿东燎鑪一西向殿后正屋五间左右屋各三间正屋左右羣房各五间左右屋之旁羣房各三间均南向东西燎鑪一殿东为祭器库宰牲房治牲所井亭正门前石狮二东西门各一凡殿门正屋均覆緑琉璃余均㼧瓦门楹丹雘梁栋五采贤良祠在地安门外南向缭以周垣大门二门各三间左右门各一正殿三间东西庑各三间东庑南燎鑪一后屋五间两庑及燎鑪如前左右门各一东为治牲所西为宰牲房二门外左右御碑亭各一凡正殿正门均覆绿琉璃余均㼧瓦门楹丹雘梁栋五采双忠祠在崇文门内南向围垣一重大门三间左右门各一正中御碑亭一二门一间正屋三间东西庑各三间东庑南燎鑪一凡正屋正门均覆黒琉璃其余门楹梁栋之制与昭忠祠同功臣专祠武壮王祠在广宁门外恪僖公祠宏毅公祠均在安定门外勤襄公祠在朝阳门外文襄公祠在德胜门外恪僖公祠在东安门内各正屋三间两庑各三间大门三间均覆以黒琉璃门楹朱饰前立碑一缭以朱垣绕以朱栅两翼忠孝祠节孝祠各大门一间内立石碑一二门一间正屋三间两庑各三间后屋五间两庑各三间大门外各建牌坊一凡建造坛庙由部营度或内务府或太常寺委官㑹同计费以闻动支户工二部库帑公同监造覈实奏销如恭遇皇帝视学释奠及六师奏凯勒石于国学大成殿之前每科进士题名勒石于㦸门外两旁均由部委官料估兴修工竣题销凡修葺坛庙工程由部㑹太常寺估修循例奏销至每届祭期先时整饰及歳修祭器各工均由太常寺官经理计一歳所需豫请由户部支给年终奏销如有工鉅费繁者绘图上请选官任事钦命大臣督率动支户部库帑工竣奏销在工官议叙有差凡禁令各坛庙十有五歩之内禁止开渠栽种如有附近瘗埋令该城御史察勘督迁其无力者报部酌给以银至各坛庙遇有应修所司不即具报以致损失木石等物者题叅议处凡直省坛庙各督抚饬守土官察其境内之应修者计费申报咨部动项葺治工竣请销其祭器未备以及歳久残阙者亦饬有司按数修造以供祀事文庙学宫均动帑修葺如有荐绅生监等愿修者听仍列名以闻交部议叙岳鎭海渎神庙及先圣先贤名臣忠烈祠宇有倾圮应修者地方有司动本省公项葺治报部覈销钦定大清㑹典卷七十一钦定大清会典卷七十二钦定四库全书钦定大清㑹典卷七十二工部营缮清吏司城垣凡都城之制内城周四十里辟九门南曰正阳崇文宣武东曰朝阳东直西曰阜成西直北曰安定德胜四维角楼各一四周修七千八百七十九丈八尺崇三丈五尺各有竒堞广五尺有八寸趾厚六丈二尺上濶五丈下设水关七外为重城环内城南靣转抱东西两角楼迤北而止广袤二十八里辟七门南曰永定左安右安东曰广渠东便西曰广宁西便角楼六三靣修四千六百三十二丈七尺有竒崇二丈堞广四尺趾厚二丈上濶丈有四尺下设水关三各门建城闉形皆圆内九门惟东直西直门外七门惟永定门形方东西便门无城闉门各启楼楼前对峙者为谯楼城闉门各启楼一惟正阳门楼三内外城各启角楼城垜共二百三十有五旗礮房九储火药屋及列戍二百二十五所内城濠源发玉泉山西北入城经大内二支分流自东西御河出遶九门滙流逹大通桥两岸各甃甎石其所经城下皆设牐以导出入外城濠亦自玉泉山分流环遶九门东逹运河凡都城修缮储火药屋倾圮由歩军统领移部察覈奏修城靣渗漏城濠或水潦冲啮内城部遣其属治之外城顺天府尹及五城官治之工竣均由部勘验坚否限以三年保固其验不如式及限内坍损者令原修官赔修以示惩罚凡直省城垣各督抚察其所属境内之崇广深厚及倾圮与否详覈丈尺登诸册以时稽其修废工省则有司于农隙缮治工费浩繁者州县申督抚报部疏请兴举其有玩视不修不报者劾之守土官更代必按籍稽覈有不符者分别先后赔修歳旱潦督抚酌量缓急次第修筑寓振济于工程凡城垣禁令内外城楼禁民登临及窃甎者有犯皆论如律各省城垣令督抚率属加意防䕶毋纵民登陟有残阙处急修整严禁踰越以防姦宄府第凡亲王府制正门五间启门三缭以崇垣基高三尺正殿七间基高四尺五寸翼楼各九间前墀环䕶石䦨台基高七尺二寸其上后殿五间基高二尺后寝七间基高二尺五寸后楼七间基高尺有八寸共屋五重正殿设座基高尺有五寸广十有一尺修九尺后列屏三高八尺绘金云龙雕龙有禁凡正门殿寝均覆緑琉璃嵴安吻兽门柱丹雘饰以五采金云龙文禁雕刻龙首压嵴七种门钉纵九横七楼屋旁庑均用㼧瓦其为府库为仓廪为㕑厩及典司执事之屋分列左右皆版瓦黒油门柱世子府制正门五间启门三缭以崇垣基高二尺五寸正殿五间基高三尺五寸翼楼各五间前墀环䕶石䦨台基高四尺五寸其上后殿五间基高二尺后寝五间基高二尺五寸后楼五间基高一尺四寸共屋五重殿不设屏座梁栋绘金采花卉四爪云蠎金钉压嵴各减亲王七之二余与亲王府同郡王府制与世子府同贝勒府制基高三尺正门一重启门一堂屋五重各广五间㼧瓦压嵴五种门柱红青油漆梁栋贴金采画花草余与郡王府同贝子府制基高二尺正门一重堂屋四重各广五间余与贝勒府同鎭国公辅国公制与贝子府同凡第宅公侯以下至三品官基高二尺四品以下高一尺门柱饰黝垩中梁饰金旁绘五采杂花二品以上房嵴得立望兽公门钉纵横皆七侯以下至男递减至五五均以铁士庶人惟油漆与职官同余各有禁逾制者罪之凡赐宅以秩之崇卑定宅之大小其折价以宅之大小酌价之等差若赐侍卫等宅与视文职差等同凡八旗官兵分定居址禁毋逾越如遇调旗更地或仍居旧土或置宅迁移各随其便随所调旗分筑室徙居者该都统酌给本旗官地凡衢市庐舍如有力不能修渐至倾圮者或酌贷官银旗民自为修缮或给价置买动帑葺治均区别缓急先后完整其不告官司私行折售者依律科罪凡直省㑹试举人至芦沟桥于桥西北税局旁筑室以待其止宿俾行李不与客商相杂以免稽察之扰凡栖流所分设京师五城交司坊官经管俾流寓穷民无所栖止者归焉以免失所公廨凡公廨国史馆在午门内熙和门西南内阁在协和门东南诰勅房在午门内东廊起居注馆在西廊六科中书科在午门外东西两廊内务府在右翼门外内銮仪卫在东华门内宗人府吏部户部礼部兵部工部翰林院鸿胪寺钦天监太医院在长安左门外刑部都察院通政使司大理寺太常寺銮仪卫在长安右门外理藩院詹事府在御河桥东顺天府国子监在安定门内光禄寺在东安门内太仆寺在正阳门内之东四译馆在正阳门外河南道察院在大理寺后中城东城北城察院在正阳门内迤西南城察院在宣武门内迤东西城察院在刑部后歩军统领署在地安门外其制均筑围墙一重门二重前堂五间左右分曹两庑列屋穿堂三间后堂三间左右政事㕔各三间基高二尺门柱饰黝垩栋梁施五采观象台在崇文门内之东紫微殿五间官㕔十有二间缭以两庑台高五十尺磴道百级上设仪器入北为贡院围墙布棘东西门各一南向门三内为龙门楼曰明逺堂在外曰至公在内曰聚奎执事有所号舍万间锁院试㕔六十有一宗学分建左右翼官学义学按旗分置八旗教场在崇文宣武朝阳阜成东直西直安定德胜等门外各有演武㕔至于刑有犴狱财用器械有库百官各居其所以治事焉凡修葺公廨由该部院衙门照例咨部委官覈估㑹修工竣别委官察覈奏销定限保固如违例行文及工有浮冐者论凡直省文武官廨小修各官随时苫补大修及有増建者均由督抚疏请部覆动帑兴修工竣奏销前后官接任入册交代如督抚提鎭监司及州县守御等官涖任有抑勒所属修治衙署致累及兵民者文官以科歛律武官以克减律论仓厫凡仓厫之制京师仓十有三通州仓二均每间广丈有四尺纵五丈三尺檐高丈五尺有竒下借青甎上加木版墙址留下孔以洩其湿厫顶建气楼以散其蒸门用栈版聨五间或四间六间为一厫统数十厫或百余厫为一仓中建官舍四旁凿井外环围墙京师禄米仓建于朝阳门内凡五十七厫内二厫四间余各五间共二百八十三间井六南新仓建于朝阳门内凡七十六厫内二厫六间余各五间共三百八十二间井九旧太仓建于朝阳门内凡八十九厫内三厫六间余各五间共四百四十八间井九海运仓建于东直门内凡百厫内四厫六间余各五间共五百有四间井十北新仓建于东直门内凡八十五厫每厫五间共四百二十五间井十富新仓建于朝阳门内凡六十四厫每厫五间共三百二十间井十兴平仓建于朝阳门内凡八十一厫每厫五间共四百有五间井八太平仓建于朝阳门外凡八十六厫每厫五间共四百三十间运水门三万安东西二仓建于朝阳门外凡九十三厫每厫五间共四百六十五间西仓运水门五东仓井四裕丰仓建于东便门外凡六十三厫每厫五间共三百十有五间储济仓建于东便门外凡百有八厫每厫五间共五百四十间井三本裕仓建于德胜门外清河桥凡三十厫每厫五间共一百五十间井三丰益仓建于德胜门外安河桥凡三十厫每厫五间共一百五十间通州西仓建于新城凡二百有三厫内一厫六间余各五间共一千十有六间井九中仓建于旧城南门内凡一百十有九厫内一厫四间二厫六间余各五间共五百九十六间井五凡漕粮输运入仓所经之处曰土坝曰石坝及通州之南门各建屯屋以免露积大通桥为督催舟运稽察盘粮之要津屯屋之外更建监督官舍吏胥屋宇其各仓铺借席版放米后藏诸别屋以防朽蠹凡仓门外均开水道跨以桥梁每歳春秋仲月监督廵视疏濬凡各仓歳修仓场侍郎豫领户部库帑每仓歳以百金为率随时修葺年终彚报由部察覈题销其数逾歳修定数者仓场侍郎咨部㑹都统御史覈计领帑各委官㑹修工竣报部覈销凡直省有漕州县及积贮备荒米谷均设有仓厫如不敷收贮或有寄贮寺观及露积者许详督抚题建新仓其应建不建者守土官论如法营房凡京师营房在皇城内者八旗满洲歩军宿卫之处九十所内城九门各设廵房左翼三百二十七所右翼二百九十九所分𨽻八旗满洲䝉古汉军门以内皆令循环廵警附城列屋三千六百十有六间每旗各拨满洲䝉古汉军官兵挈家驻防并于城门外各设廵房八间即令驻防官兵分班守卫外城七门设马歩兵廵房三百四十二所分隶廵捕三营廵守凡内外城门各设班房更房内城百有五间外城八十间城上各设戍守望内城八十四所外城四十三所圆明园等处共设马歩兵廵房百五十所凡八旗旧教场内每旗建屋二千间共万有六千间分给官兵居止圆明园四周八旗䕶军每旗各设官兵营房千五百五十间内府三旗䕶军官兵营房共五百有四间静宜园设健锐营官兵营房左右翼共三千五百三十二间碉楼六十有八凡京城营房营建修缮各由该总管都统暨歩军统领咨部随时葺治工竣覈销凡直省营房山海关热河盛京吉林黒龙江绥逺城西安宁夏凉州成都控制邉关天津青州京口江宁福州杭州荆州广州襟帯江海均分营列戍驻防八旗官兵若㑹城重地大府雄鎭标协兵丁皆酌给庐舍如有随时増建者由各督抚疏请动帑营造报部覈销至水陆冲涂及地沿边海均计里画界设汛铺置斥堠以资守望地方官㑹同营弁随时稽察离任入册交代其歳修工费六年限内每间歳给银二钱限外歳给银三钱草房量减有差年终各督抚彚计报销有頺壊不修理者文武官弁叅劾分赔物材凡物材或成于钧陶或市于商贾均有定制委积有所任载有费各异其宜凡陶甓之制设琉璃窰于正阳门外之西以陶琉璃器具质用澄泥色有青黄翡翠紫緑黒甎甓异名各按模式吻有大小垂嵴之饰各有等差以供大工之用临清窰设于山东临清州以水土之良作甎坚腻部颁式于山东廵抚给帑制造用则征解部辨坚脆而差其直苏州窰设于江南苏州府制造金甎大者方二尺二寸次二尺次尺有七寸每正甎十备副甎三由江苏廵抚给帑委官监造输部部选收其精良者以备用凡收木之制木仓设天安门右千歩廊外及通州之张湾京师内外营建歳需各色木材由江苏江西浙江湖南动支正赋市自民间输运张湾部委官㑹监督验收运入京仓以待需用其他出自逺方及非歳需者竢有取用计其多寡度其长径行所产之省採办运送亦如之凡採石之制工程需用之石各有宜称视近畿州县诸山产石最良者委官定限採取按工计运给发价直採石煅灰亦如之凡物价木辨良楛量其长径石辨坚疎度其厚薄甎甓辨精粗计其大小以差等其价之高下若采饰之用杂需之材均因时採访刋颁定则以便遵循俾百物之良要于平准凡输运水以舟陆以车舟运木计颗甎甓计数车运甎木皆权轻重程近逺分春夏秋冬以辨其运价而差等之由粮艘附运者不给价运石之车以石方一尺为度积二十七尺以一马御石大则按数递増琉璃瓦吻运以人挽小车计数按程近逺均差等其价以时给领凡禁令官舍不得用琉璃瓦城甎民房不得用㼧瓦窰厰去城五里不近通衢处始许设立京师城北禁立私窰山地木石产于寺观坟茔及有关坟脉者不得採伐违禁者论办运官採择不精良解送逾期交纳亏数及验收官借端抑勒逾限不给实收者皆论报销凡京师营建工程物价以银计工直以钱计遇有大兴作奏支户部库帑其余银逾二百両钱逾五十缗者奏请交部㑹覈兴工事竣报销不及数者移部覈修月一㑹计列册具奏直省营建工程由督抚疏请部覆兴举动存公帑项按数支给如有鉅工需费浩繁经时告竣照原估之数陆续给发工竣题销凡监工官修建坛庙宫殿钦命大臣董率选官任事各衙门工程部委司官笔帖式同该衙门委官监造管工官不料估原估官不承修以杜侵冐有浮多扣克及造作不坚三年内倾圮者论凡料估京师工程无论大小皆豫为营度专设料估所以量丈尺权物价计佣直授成于督工之官工竣覆覈委满汉司官四人领其事直省工程所司视其缓急按时确估具其实申督抚报部急工则随估随修工在可缓竢部覆准鸠举工竣均别委官勘实具结题咨其有増估续估者皆先事报部仍于报销册内声明待覈凡覈销在京修造工竣委官察验与原估相符数在二百两以下者彚疏二百两以上者专案题销并令管工官备册移科道详勘有浮冐及侵蚀者论直省报销工程造正副册逹部有应駮减者签注副册发还改造如駮诘再三终未清晰者由部酌数覈减疏请完结若原估不敷续増工料未报请销不得借称捐垫冀抵本案覈减之数凡报销期限特㫖修理工程工竣管工官限十日呈报清册司官限十五日覈销应缴费余限五日内交库各工计费在二百两以内者限一月五百两二月二千两三月五千两四月五千两以外按银数至三千増限一月盛夏隆冬暂停工作余月均令按限完竣仍于十日内呈报察验覈销二千两以上十五日外増限五日万两以上再増十日应缴费余定限如前其不依限完工及覈销与缴库迟延者并论专设督催所以掌催工完帑之事逾期呈堂察覈直省工程督抚酌其大小难易定限报部或有他故不能如期告竣则题咨展限工完逾期及报销迟延者叅劾至工程覈减承修承追各官均定以年限不完者论如律钦定大清㑹典卷七十二钦定大清会典卷七十三钦定四库全书钦定大清㑹典卷七十三工部虞衡清吏司採捕凡採捕有三曰东珠曰貂皮曰人参貂珠歳由黒龙江将军捕牲总管按数选取输纳人参由户部给票委官经理均㑹同内务府分等验收贮库凡採捕之法採珠设珠轩置长上三旗珠轩五十有四下五旗珠轩三十有四每珠轩以得东珠十有六颗为率重自一分至十分为度每歳合计所入之数佳者或以一当五或以一当四当三当二㝷常者仍以一当一分为五等不及等者不入正数内捕貂索伦壮丁每名歳捕一貂冬季选贡鄂伦椿食粮壮丁如之其不食粮者每名亦歳捕一貂三等以上给直不及等者不给直乌良海壮丁每名歳捕二貂按数输纳採人参户部委官携信票出口招商给票入山开採每票以纳人参十有二两为则每歳所採以给票之多寡为盈缩採二年三年间停一年由盛京吉林将军宁古塔副都统随时酌奏凡採捕赏罚总管翼长骁骑校领催等督採东珠溢数至三十颗为一分多者按分加算赏给布帛有差溢数得千颗者总管翼长加一级骁骑校领催等按分加赏上三旗由内务府下五旗由各王贝勒贝子等给予阙额至十颗为一分阙多者亦按分加算官降罚壮丁鞭责各有差貂分三等一等五百二等一千余以三等收纳足数及等者计额给赏银布足数不及等者无赏免议不足数者罚责各有差凡採捕禁令貂珠人参禁偷採旗民有犯皆论如法私载私贩与盗採同该管官及守口官弁失察徇纵者并论鼓铸凡鼓铸之法𨽻工部者曰寳源局置鑪二十有一歳铸钱七十一卯得钱四十四万三千六百九十八缗百七十文遇闰加铸四卯得钱二万四千九百九十七缗有八十文月运节愼库备用凡寳源局事掌于满汉右侍郎其满汉司官简用更代及选委笔帖式期满升用与户部寳泉局同凡寳源局出钱以给工直余竢户部咨领到库按数给发兵饷月以三万缗为率凡云南之铜歳输京师寳源局者如户部三分之一正运四每运铜三十六万斤加运二每运铜三十万六千七百二十斤共铜二百五万三千四百四十斤其色之高下运之迟速验收考察均如户部凡寳源局需用黒白铅钖歳输自出产之省与户部所用统解分收贵州白铅上下正副分为四运共一百三十万一千九百十有四斤湖南黒铅上下二运共二十三万三千五百二十三斤广东钖歳一运计七万五百七十一斤承运官及定限与运铜同军器凡修造甲胄櫜鞬佩刀由八旗以应造之数具册咨部部按官校及马歩军等则各旗定价移户部豫支官兵俸饷令军需局依式造给需用鸟枪由旗咨部以库贮给发吉林新来京官兵给以军器由该管官册具人数咨部折价令其自备车驾廵幸官兵需用帐房官以蓝色兵以白色皆布为之由部备造贮库各旗届期领用囘日按数交纳直省驻防及緑旗营官兵铠仗或増置或补阙均由督抚按修理城垣衙署例定价报部刋定章程画一报销凡制造火器大者曰礮其制或铁或铜或铁心铜体或铜质木瓖或铁质饰金重自五百六十斤至七千斤轻自三百九十斤至二十七斤长自一尺七寸七分至丈有二尺其击逺或宜铁弹或宜铅子均助以火药引以烘药铁弹自四十八两至四百八十两铅子自二两至二十八两火药自一两三钱至八十两烘药自三四钱至二两皆按礮尺髙下度数以定所及之逺近铸礮之时或奉㫖命官监督或由部委官无常制小者曰鸟枪曰火甎曰火毬曰火箭曰弩箭曰喷筩曰铳皆随时成造部设濯灵厰委官制备火药特命大臣督理厰设石碾二百盘每盘置药三十斤为一台每台碾三日者以备军需碾一日者备演枪礮豫贮军需火药以三十万斤为率随用随备八旗试演枪礮盛京热河右卫绥逺城及各䝉古等处兵丁操演所用火药皆按年备造随时凭文支给每火药百斤随烘药一斤由部覈给硝黄工价制成请命大臣验收覈实奏销直省驻防标协各营及邉关要隘分贮神功神威子母等礮每歳演放或年久鏥蚀燬旧铸新或综覈盈绌酌拨均贮由各将军督抚提鎭题准报部存案至修造鸟枪等器及歳需火药铅弹皆动用公帑报部覈销凡王命旗牌自经畧军务至直省督抚提鎭皆赐给以重委任损失者论旗以蓝绘为之方二尺六寸金书令字钤以兵部印牌以木制形圆高一尺二分濶七寸五分厚一寸髤以朱漆中䥴令字饰以金旁䥴号数枪长七尺围一寸亦䥴号以备考察歩军统领及直省驻防将军皆给令箭箭上书金字如其官名缀以黄缯小旗歳久疏请由部更制颁给杂料凡铸器颁行户部及直省有司度量权衡由部按成式铸造坛庙陵寝内务府八旗各部院寺及外藩外国賔馆并各工所需用铜铁器具皆委官督匠造给需用物料或以库贮给发或移户部支取或按市价採买皆月要其数奏销凡陶器内务府及各衙署工所取用陶器计其高下尺寸口径大小按市价採买给发凡黄布幔城网城及桩镢驼屉备造贮库遇车驾廵幸需用内务府八旗太仆寺各衙门定数咨取事毕如数交还凡造车八旗礮车及棉帘车遇有修造购木材于直省支物料于户部委官监制工竣题销部设马车九以供木仓门帘库等处运送物件之用草豆役食均于户部支领凡苇席竿绳贮于惜薪厰收掌所内务府及各部院寺工所賔馆遇有需用按数给发如用久残朽给直採办工完按时日之久暂定成数之多寡分别交囘有逾限不交及损失者论钦定大清会典卷七十三钦定大清会典卷七十四钦定四库全书钦定大清会典卷七十四工部都水清吏司河工凡河道工程黄淮二渎为大运河次之永定河又次之及南北条诸川湖淀附流入海分流济运者咸受治焉凡职掌江南河道总督一人掌黄淮㑹流入海洪泽湖汕黄济运南北运河洩水行漕及𤓰洲江工支河湖港疏濬隄防之事所属河库道一人掌出纳河帑淮徐河道一人辖铜沛邳睢宿虹桃源同知四人丰萧砀宿迁运河通判二人二十四汛州同州判各一人县丞五人主簿十有二人廵检七人分管淮扬河道一人辖山清里河山清外河山安海防江防同知五人髙堰山旴桃源安清中河扬河扬粮水利通判六人三十八汛州同州判各三人县丞十有四人主簿十人廵检八人又西溪司安丰司管河廵检各一人十四牐牐官十有一人分管河营叅将一人统辖淮徐淮扬各营淮徐河营游击一人辖九营守备九人二十一汛千总八人把总十有三人淮扬河营游击一人辖十一营守备十有一人二十六汛千总九人把总十有七人苇荡营叅将一人辖左右营守备千总把总各二人山东河南河道总督一人掌黄河南下汶水分流运河蓄洩及支河湖港疏濬隄防之事所属山东运河道一人辖运河沂郯海赣同知二人泇河捕河上河下河泉河通判五人二十八汛州同州判各三人县丞十人主簿十有二人分管分理泉河州同二人府经歴三人县丞六人廵检一人四十八牐牐官三十一人兖沂曹兼管黄河道一人辖曹单黄河同知一人四汛县丞一人主簿二人廵检一人黄运河营守备一人辖七汛千总五人把总二人东昌徳州二衞管河守备各一人徳州运河南北两岸管河千总各一人河南开归陈道一人辖上南河下南河同知二人仪考商虞通判二人十二汛州判一人县丞七人主簿四人彰衞懐道一人辖懐庆黄河开封上北河下北河同知三人彰徳河务衞辉盐河懐庆河务曹仪河务通判四人二十汛县丞八人主簿十人廵检二人又林县管河典史一人豫河懐河二营守备各一人协办守备各一人辖七汛千总四人把总三人直隶总督兼河道总督一人掌漳衞入运归海永定河归淀疏濬隄防之事所属永定河道一人辖石景山永定河南岸北岸同知三人三角淀通判一人十五汛州判三人县丞主簿各五人吏目二人通永河道一人辖北运河务关同知一人北运河杨村蓟运粮河通判二人十三汛州同一人州判四人县丞三人主簿五人天津河道一人辖南运河津军河间河捕同知二人泊河子牙河通判二人西汛清河故城吴桥管河县丞各一人东汛景州沧州管河州判各一人天津管河县丞一人东光交河南皮青静海献管河主簿各一人青县管河廵检一人清河道一人辖保定河务同知一人正定粮马河通判一人分汛冀州祁州安州管河州判各一人武强隆平宁晋兼管河务知县各一人清苑蠡髙阳新安雄安肃新城管河县丞各一人保定任邱唐管河主簿各一人满完方顺桥管河廵检各一人深泽管河典史一人大广顺河道一人辖广大漳广平河务漳河同知三人分汛永年邢台沙河南河平乡广宗鉅鹿唐山内邱任元城大名魏东明长垣兼管河务知县十有五人元城大名魏长垣管河县丞各一人永年成安管河典史各一人永定河河营守备一人辖南北岸淀河三汛千总把总各一人石景山汛千总一人北运河汛千总把总各三人南运河汛千总一人把总八人东淀垡船千总一人西淀垡船把总一人凡河兵各有定额于绿旗营兵之外别自为伍专属河工调遣及守汛防险之事其分战守给饷仍如绿旗营制惟江南苇荡营河兵专司樵採不与杂役凡夫役江南山东河南设堡夫山东江南设牐夫直隶山东设浅夫河南设柳船长夫桩埽夫山东设徭夫泉夫坝夫军夫桥渡夫直隶设衩夫防夫各随其地之宜其食于官也则视役之轻重以为差山东运河届疏濬之年按其工之大小别募夫役工竣则止凡工式蓄洩随宜曰牐蓄洩以渐曰涵洞束水曰隄隄外重以隄曰遥隄隄外筑隄俾河流遶越而过曰越隄亦曰月隄兀立者曰缕隄截流曰坝洩涨者曰滚水坝曰竹络坝锐出河流以分水势者曰矶觜坝䕶隄曰埽埽有鱼鳞龙尾丁头之别䕶埽曰障障有六楞三楞棑木之异他如以导大澑则有木龙柳以济覆舟则有救生桩木均如式建置限年保固凡经费各工有修防之费有俸饷之费有役食之费有歳报图册之费江南河工有歳增五寸之费山东有疏濬运河之费各有常额江南以河库道河南以开归陈道彰衞懐道山东以运河道直隶以天津道通永道永定河道清河道大名道掌其出纳歳要其数于河道总督覈实奏销侵蚀者论凡物材苇柳秫稭论束麻论斤土论方甎论块石料分双单桩木别杉杨下至石灰米汁钉铁之属各有定则有额者岁办如额无额者如其需用之数购备均按则给价克扣浮冒者论凡修防以工程告竣保固限满交汛之日为始其工当冲澑须用长桩大埽岁加镶筑费有定额者曰岁修或河流迁徙及三汛届临偶被刷损随时抢䕶工费在五百两以内者曰抢修江南黄运河隄工每岁增髙五寸亦曰岁修其覈费具题也岁修以十月抢修无定期题销均以次年之四月逾限者论别案大工不在此限凡三汛岁以清明节阅二十日为桃汛自桃汛后至立秋前为伏汛自立秋至霜降为秋汛届期该管官弁督率兵夫多备物材昼夜分防有警则鸣金为号集附近兵夫协力抢䕶如汛临工固河道总督驰奏安澜凡疏濬河道面必广底必深运土必于隄内无隄者以去河百丈为率运河岁小濬间岁大濬黄河无定期遇沙停淤积即为濬治其法或以勺或以刮版或以浚船皆因地制宜不拘器具凡浚船以疏瀹河道柳船以济运物材垡船与浚船同石船与柳船同均以三年小修五年大修更造则河南江南以八年直隶以十年凡保固黄河工程限一年运河限三年江南河东同直隶南运河限三年北运河限二年永定诸河险工限一年平易工程并限三年均以报竣之日起限限内冲决责承修官暨督修官赔修不修治以罪限外冲决守汛官弁暨该管文武官沿河州县皆分别议处凡苇柳议叙河工官弁于沿河隙地捐资种植苇柳小杨备用者苇以一顷柳以五千株杨以五百株计算各纪录一次按数递加苇至四顷柳至二万株杨至二千株者各加一级居民捐种苇柳小杨至官弁应议加一级之数者各予以九品顶带荣身苇荡营余苇至十万束以上者议叙不及数者分别议处凡禁令牐官非时启闭粮船不候㑹牌官民船不遵漕规擅自争放并顽民包揽夫役盗决河防或傍隄驱车占隄盖房者均有禁违者并论如律凡水利直省河湖淀泊川泽沟渠有益于民生者以时修治务令蓄洩随宜旱潦有备以府州县丞倅佐贰董其役各给以管理水利职衔海塘凡海塘江南以苏松太道浙江北塘以杭嘉湖道南塘以宁绍台道掌其修防之政承以府丞倅分理以州县佐贰等官事关题奏均由督抚凡塘工皆以石其非潮汐冲撼之所间用土工或用柴工均如式建置限年保固物材价直率与江南河工同凡岁修岁以冬至前该管道察其境内塘工之应修治者计费以申于督抚督抚覈实廼率属兴工工竣限四阅月奏销每岁俸饷役食之费咸入奏焉凡塘汛沿塘十里或五里为一汛每汛设一斥堠在汛各兵昼夜分廵以资防守凡夫役江南设塘长每塘四里或五六里设一长浙江设堡夫北塘一里一夫南塘二里一夫皆令在塘主守遇柴土各工偶有刷损即为补治岁给役食有差凡江防四川以成都府同知湖广以武汉黄徳道上荆南道下荆南道江西以九江府同知掌其修理均无定期如所属隄岸工程偶被冲刷该管道厅即履勘计费以申于督抚督抚覈实具题兴工工竣报销惟江南𤓰洲江工岁修由江南河道总督奏销桥道凡都城街道十有六外曰正阳门街曰崇文门街曰宣武门街曰左安门街曰右安门街均南北为衢曰广宁门街曰广渠门街均东西为衢内曰崇文门街曰宣武门街曰安定门街曰徳胜门街曰地安门街均南北为衢曰朝阳门街曰阜成门街曰东直门街曰西直门街均东西为衢坊二十有四在正阳门外正阳桥者以桥名坊朝阳门外达东郊日坛神路者曰景升阜成门外达西郊月坛神路者曰光恆安定门外达北郊方泽坛者曰广厚东西长安街均以街名坊大清门东曰敷文西曰振武崇文门内曰就日宣武门内曰瞻云东大市街南北均以街名坊东曰履仁西曰行义西大市街与东大市街同太学东西皆曰成贤府学东西皆曰育贤帝王庙东西皆曰景徳其界则外属五城内隶八旗平治由歩军统领缮修均由部直省坊衢之政各由地方有司掌之禁侵占时修理其工要而费鉅者并准动帑修造报部覈销凡都城桥梁内外跨御河者十䕶禁城者十有五水陆大小桥梁三百有七十均由部时其修理以利行人直省府州县治䕶城河均设桥梁与京师同其津要之处随宜建置动帑者按则报销凡除道恭遇乗舆出入九门以内由歩军统领九门以外由大兴宛平县令先期清跸廵幸直省由地方有司平治御道向导大臣暨随驾之本部堂司官察勘凡栅䦨禁城内外共千七百二十有六以司启闭遇有损壊内城由八旗外城由三营各申步军统领咨部修葺凡水沟周通京城大小衢巷以洩夏秋潦水岁以暮春或季秋司坊官旗弁各列内外城应疏沟道呈步军统领募夫濬治工竣由部委官察勘船政凡粮船山东河南江苏安徽浙江每船长七丈一尺濶一丈四尺四寸江西湖广长十丈短者九丈每造一船给工料银二百八两由部准戸部移咨覈覆兴工各令本省粮道监造造后出运十年报部题销凡战船每船长十有一丈至一丈九尺濶二丈三尺五寸至九尺六寸各有差天津山东福建船均属外海江西湖广均属内河江南浙江广东分属外海内河外海定限三年小修六年大修九年再大修不堪修者更造内河三年小修八年大修十一年再小修十四年再大修不堪修者更造修造之费有正价有津贴正价各以其直无定额津贴每正价百两自加四加六加八至加倍倍半有差由部准兵部移咨覈覆修造各令本省道员会同副叅等将弁监造工竣报部题销凡水驿船江苏安徽江西湖广广东均定限三年小修五年大修十年更造其湖广之宣楼船每岁一修更造同浙江四川大修以六年小修更造同广西小修以三年更造以五年工料银小修自一两七钱至九十七两大修自二两九钱至一百九十一两更造自六两九钱至二百九十四两岁修湖北二十一两湖南十有六两各有差由部准兵部移咨覈覆修造工竣㑹兵部题销凡应差船江南定限三年小修六年中修九年大修十二年更造浙江三年小修六年大修十年更造工料银小修自十有九两至六十八两中修自七十三两至九十四两大修自二十九两至一百五十九两更造自九十七两至二百六十两各有差由部准督抚移咨覈覆修造工竣报部题销凡直省河海江湖及滩汛危险之处各设救生船修造年限视内河战船各省同惟山西之河津甘肃之归徳所船无修限率数年一造工料银小修自二两二钱至二十七两大修自四两三钱至四十五两更造自七两七钱至七十九两各有差由部准督抚移咨覈覆修造工竣报部题销凡直省水陆通衢有浮梁有渡船或岁修或限年修各省不同更造率以十年惟浙江尖山浮梁以二年四川通西藏渡船以三年福建广东海口渡船修造与战船同并准动帑办理由部覈销藏冰凡伐冰取诸御河及龙王堂莲花池岁以冬至后半月部委司官一人募夫伐冰取其明净坚厚者以方尺有五寸为块凡纳冰紫禁城内窖五藏冰二万五千块景山西门外窖六藏冰五万四千块徳胜门外窖三藏冰二万六千七百块以供各坛庙祭祀暨内廷之用徳胜门外土窖二藏冰四万块正阳门外土窖二藏冰六万块以供公廨官学及各门各监狱官设暑汤之用凡工费计块酬直以纳于紫禁城内及各门外为差如藏冰不敷用从市採买以夏月及秋月为差均由部给发凡畿辅藏冰以供陵寝祭祀昭西陵由遵化州蓟州孝陵孝东陵由丰润县景陵由遵化州妃园寝由蓟州泰陵由易州孝贤皇后陵寝由丰润县均豫年伐藏凡车驾廵幸直省均由地方有司供用无常数惟热河定冰二千块喀喇河屯三百块巴克什营两间房长山峪桦榆沟中关小营波罗河屯各百块均豫年伐藏钦定大清㑹典卷七十四钦定大清会典卷七十五钦定四库全书钦定大清㑹典卷七十五工部都水清吏司器用凡表函皇帝恭进皇太后表文函髙三寸长尺有六寸广六寸杉木质黄髤绘金云龙文上皇太后奏书函髙二寸一分长尺有一寸五分广五寸八分杉木质煳以黄云龙绮王公百官恭进皇帝表文函髙六寸长尺有八寸广五寸五分杉木质煳以黄绫恭进皇太后表文皇后笺文同凡尊藏实录金匮髙四尺五寸广四尺一寸五分纵二尺二寸枏木质裹以铜涂金琢云龙文内贮格四及裹均煳以黄缯凡尊藏玉牒匮广四尺深三尺九寸箱广三尺一寸深尺有九寸髙视卷帙以为度每届纂修之年各依成式增髙六寸杉木质黄髤者匮二箱四朱髤者匮二箱六均绘金云龙文凡岁藏记注匮髙二尺长二尺五寸广尺有六寸松木质朱髤凡啣诏金鳯髙二尺一寸五分承以朶云广三尺四寸均铜制涂金凡诏勅均用黄纸诏书表里二层勅书三等龙香笺表里四层画龙笺三层印龙笺二层殿试金榜与诏书同凡世袭佐领印轴黄纸制表里二层髙尺有五寸五分长数丈至数十丈有差四周作螭文缘以色绫轴端用紫榆木凡功牌五等均白纸制表里二层一等功牌长三尺六寸五分二等三尺三寸五分三等三尺有五分四等二尺八寸五分五等二尺六寸五分均髙尺有五寸五分余制与印轴同凡煳饰太和殿保和殿中和殿文华殿牕牖用朝鲜贡纸岁一煳饰博缝用黄绫二年一煳饰各坛庙牕牖路镫由太常寺移文外藩王公外国贡使馆舍由礼部理藩院移文到部委官煳饰凡设案朝㑹庆贺诸典礼设表案经筵设御书案讲案颁赏设赏案赐燕设食案考试设阅卷案准各该衙门移文供用凡簪花进士赴恩荣燕用金饰银花一枝采花五百枝各筵燕及安吻上梁需用银花均准礼部移文置造供用凡公署馆舍日用器物及钦差官恭赍诏勅筩箱锁钥之属均详具明目由部覈给造作器用需用竹木砂石由部行直省出产州县採买解送织造凡祭帛七等曰郊祀制帛曰告祀制帛其色青黄曰奉先制帛色白曰礼神制帛青赤黄白黒五色曰展亲制帛曰报功制帛均色白各制帛名皆织清汉文于帛端曰素帛无文岁由江宁织造入贡输部以供太常祭祀之用凡诰勅轴诰曰奉天诰命勅曰奉天勅命皆织清汉文于轴端绕以龙文诰命四品以上用五色纻丝五品以下三色勅命用白绫一品玉轴鹤锦面二品犀轴螭锦面三四品裹金轴五品角轴均花锦面六品以下轴同五品小团花锦面凡校尉服色供坛庙及宫殿之役者服逊衣舁辇舆用䌷执事用绢色赤织团花文凡采绘织染五色以供国家庆典耕耤亲蚕祭祀筵燕及各公署典礼张幔结采之用关税凡天下关津𣙜务戸部掌之其隶工部者专税竹木商旅辐辏之地间𣙜船货皆因地制宜凡直省工关应征木税悉收折色惟盛京宁古塔或十五取一以供工作或十取其一变价解京凡工关税额以干隆十八年奏销册计之岁入二十七万千五百四十六两有奇潘桃口七千六百四十五两古北口千十有二两杀虎口七千六百四十六两武元城千二百三十一两宁古塔辉发穆钦等处三百七十两各有奇甎版牐四千五百七十二两龙江关五万七千六百有七两宿迁关四万八千八百八十四两𤓰仪由牐七千六百六十六两芜湖关七万一百四十六两南新关三万二百四十七两荆关万七千十有九两辰关万二千五百两渝关五千两凡工关解饷潘桃口古北口杀虎口岁入节慎库余输戸部岁要其成定殿最以闻凡司𣙜务或戸关并摄或由部疏请京差监督或督抚奏闻委官专司或以将军织造兼管制如戸部凡竹木经过关津验量得实各按时地以权征𣙜之平部颁科则规条诸关刋榜昭示俾吏不能欺有匿税者论如法凡司关岁领部册曰循环簿亲填簿稽考簿皆排次月日按实备书条析无遗岁终申部以待覆覈法与戸部各关同钦定大清㑹典卷七十五钦定大清会典卷七十六钦定四库全书钦定大清会典卷七十六工部屯田清吏司山陵永陵在兴京启运山距盛京二百四十里福陵在盛京天柱山距盛京二十里昭陵在盛京隆业山距盛京十里孝陵在遵化州昌瑞山距京师二百四十里孝陵居中东南昭西陵东孝东陵又东景陵泰陵在易州永宁山距京师二百八十里孝贤皇后陵寝在遵化州昌瑞山孝陵之西凡山陵规制甃石为地宫筑以黄土环以宝城前起方城覆以崇楼上题陵名内碑一鑴庙号方城阶下设祭台上陈石香鑪一烛台花缾各二祭台前二石柱一门朱櫺又前琉璃花门三为陵寝门前为隆恩殿重檐五间殿中设暖阁寝室如太庙制东西庑各五间左右燎鑪各一前为隆恩门五间三门缭以朱垣门外东西厢各五间守䕶官军班房东西各三间前为神道碑备鑴尊谥庙号覆以亭皆绘五采饰金亭前石桥三桥左右下马石牌各一宰牲亭神厨神库井亭皆绘采桥南神路正中龙凤门门外两旁班房各三间文臣武士及麒麟狮象马驼等石像左右序列前为望柱二又前石桥一桥前圣徳神功碑覆以崇楼擎天柱前后各二神路前为大红门门三绘采嵴四下左右角门二门南石坊一东西石坊二左右下马石牌一大红门内左为具服殿三间缭以周垣门一殿三间均西向皆覆以黄琉璃为乗舆更衣之所凡神路两旁封以树十株为行各间二丈周垣之外植红柱以为界限禁樵採耕种凡园寝规制妃皇太子均以石嫔贵人以甎为圹均砌月台上筑土为塜各以位次序列前为琉璃花门三前飨殿五间东西庑各五间燎鑪一前为门三间均覆绿琉璃绘五采饰金缭以周垣大门外东西厢各五间官军班房各三间朱饰门前石桥一凡陵寝工部设郎中员外郎专司岁时祭飨之事先期赴部请领库帑覈给供应事竣报销凡陵工修葺总理贝勒大臣等岁以冬十月察明应修之所彚疏下部委官确勘计费以闻春融部遣官会修工竣覈实题销其有急需葺治者随时专案疏请部遣官估修亦如之凡陵工岁需甎瓦灰石悉于去山遥逺无关龙脉之地酌定处所烧造採取以资修造之用凡陵寝廨舍营房昭西陵孝陵孝东陵景陵孝贤皇后陵寝及妃园寝守衞贝勒公官员执事人役共府第舍宇三千八百三十三间八旗官兵营房千三百五十九间马兰镇官兵营房千三百有八间泰陵及妃园寝守衞贝子公官员执事人役共府第舍宇千二百七十八间八旗官兵营房三百七十三间泰宁镇官兵营房二千有五十五间遇有应修两镇由直督余由皇陵工部皆确估咨部工竣覈销坟茔凡坟茔飨堂亲王五间世子以下至辅国公皆三间亲王世子郡王门三贝勒以下门一亲王绘五采饰以金覆以绿琉璃世子郡王止绘五采皆覆绿琉璃瓦贝勒以下施朱不绘用㼧瓦凡墓碑亲王至辅国公皆交龙首龟趺惟郡王以上得建碑亭镇国将军螭首辅国将军麒麟首奉国将军天禄辟邪首皆龟趺奉恩将军圆首方趺凡坟院亲王周百丈世子郡王八十丈贝勒贝子七十丈镇国辅国公六十丈镇国辅国将军三十五丈奉国奉恩将军均三十丈凡守塜人亲王十戸世子郡王八戸贝勒贝子六戸镇国辅国公四戸镇国辅国将军二戸凡固伦公主坟茔规制视世子郡王和硕公主郡主视贝勒贝子县主郡君县君视镇国公凡公侯伯墓碑视镇国将军坟院四十丈守塜人视辅国公一品官墓碑视镇国将军二品官视辅国将军坟院守塜均视镇国将军三品官墓碑视奉国将军四五品视奉恩将军坟院同守塜皆一戸凡建坟立碑自宗室王公将军五等世爵至一二品官皆给费由本家营造以爵秩为差三品官以下殁于王事者视加赠官品给与凡古昔帝王圣贤忠烈陵墓令直省督抚饬所在州县官防䕶修葺岁终册报由部覆覈以闻薪炭凡内廷岁需薪炭各设厂委官豫期给价以时储备递年盈缩由内务府经理部稽其出入岁终彚覈奏销凡车驾廵幸行营所需薪炭先期定数饬知地方有司动帑豫备事竣报部覈销凡坛庙需用薪炭太常寺随时咨部取给凡陵寝岁需薪炭守土官以时供应彚数报销凡在京衙署及文武会试外藩宾馆需用薪炭均按经制定数凭文支给凡薪炭两厰各设监督铸给关防以董其事岁周更代凡开採煤窰如出边关隘口者均酌指处所报部给票与内地官山各输常课民业听之其不遵禁约私擅开採者论如法匠役凡内廷工程需用匠役监工官选朴实有身家者为夫头召募匠夫责令具结备案人给腰牌稽察出入不奉法者惩逐有窃匪隐藏工所夫头不举者论如法凡匠役之畱部待用者遇有营造量予工直闲日按月给米夫役廪食于各司及库厂者月给银米皆按季关支各有差若临时召募工匠及暂雇夫役计日给直均有定价凡食粮匠役设有定数营缮司九十七名虞衡司五十九名都水司百有八名屯田司十有六名各司库局隶役七十九名其支领银米均会覈应给之数造册移戸部关支虞衡司库硝黄库濯灵厂库丁二十四名每三岁各给羊裘由制造库办给节慎库凡收纳帑项每岁奏支戸部库帑十万两或二十万两贮库潘桃古北杀虎等口木税密云县出口炭税山东河南江南建旷裁夫存银均解部由各司于文到日覈数移库解官赴库交收宝源局岁铸钱按月按卯各工营造费余按限均输库以备支𤼵凡支𤼵帑项各工所物价工直均由各司各库覈明应给之数具领移库按数给𤼵戸部移取宝源局钱配𤼵兵饷按月支给岁以三十六万缗为度凡奏销帑项月要其数具奏岁终则会计一岁收𤼵存畱之数列册具疏以闻凡遇大兴作库存帑项不敷用度随时疏请咨戸部移取备支工竣奏销钦定大清会典卷七十六钦定大清会典卷七十七钦定四库全书钦定大清会典卷七十七工部制造库凡制宝盝印盝皇帝宝盝高九寸方八寸五分宝色池高三寸四分方六寸四分均金制盝镂花草文外椟高尺有三寸方尺有二寸椟架高二尺一寸方尺有八寸均枏木制朱髤椟绘金云龙架雕龙文袱垫均用黄绮皇太后皇后宝盝高七寸八分方八寸宝色池高二寸方四寸八分均金制外椟绘龙鳯文余制及袱垫与皇帝同皇贵妃贵妃宝盝金制宝色池银制金饰椟均杉木架均椴木朱髤金饰皇贵妃绘鸾凤文袱垫用金黄色贵妃绘云凤文袱垫用金黄色妃印盝印色池制如贵妃亲王世子宝盝高七寸八分方八寸宝色池高二寸方四寸八分均银制金饰椟绘斗牛云文袱垫均绛绮郡王印盝印色池皆银制余如亲王凡制册皇太后皇后金册十页高七寸一分广三寸二分每页重十有八两聨以枢纽面钑升降龙文内函高九寸长一尺广六寸五分外椟高尺有三寸长尺有三寸五分广一尺架高二尺一寸方一尺八寸均枏木制朱髤金饰绘龙凤文袱垫均黄绮皇贵妃金册十页每页重十有五两椟以杉木架以椴木制朱髤金饰绘鸾凤文余制同贵妃金册如之椟绘云凤文袱垫用金黄色妃金册每页重十有四两八钱余制同嫔金册四页每页重十有四两六钱有奇袱垫用绛绮余制均同亲王世子册均金制十页每页重十有五两椟绘斗牛云文袱垫均用绛绮郡王册银制金饰十页每页重十有四两余与亲王同贝勒贝子册均纸制十页高尺有一寸广七寸五分绘金云龙表里饰黄缯镇国公以下奉恩将军以上给诰纸制高一尺长丈有六尺绘金龙玉轴牙签公主金册四页余制如亲王亲王世子郡王福晋册皆四页余各视其夫册之制贝勒贝子夫人郡主县主郡君及外藩王公均纸册制同文武官功封世爵给勅长一丈黄纸龙边皇册匣五均皮制高一尺五寸四分广一尺深无定数视册之多寡厚薄以为度盖高三寸五分广一尺有三分边角均周缘以铜及搭环饰件均涂金钩花上面暨前左右绘金龙七后绘宝相花黄皮为携带涂金铜锁钥各一左悬钥匙牌右悬编次铜牌袱用黄绮销金团龙凡制宣读册宝加上徽号册立册封诸典礼均仿金册宝印之式纸制册面饰黄绮宝饰黄缯盝用黄色者云龙五采绮面缯里用金黄色者云绮面缯里凡制玉册宝升祔太庙玉册十页每页高九寸广四寸五分厚四分聨以黄组中鑴清文五页汉文三页前后二页镂升降行龙册文填青庙号填金玉钱一径二寸厚六分孔方五分鑴天下太平清汉文填以金青二色玉宝台方广五寸厚一寸九分鑴清汉文交龙纽泥金高二寸六分宝色池金饰高一寸三分方六寸一分宝盝方八寸六分高尺有六分外椟方一尺一寸三分高一尺三寸二分册函长一尺有七分广六寸六分高九寸七分外椟长一尺三寸九分广九寸高尺有三寸三分均枏木制朱髤绘金云龙云鳯袱垫皆用黄绮恭上尊谥册谥追封宣读册宝均绢制陵寝地宫册宝檀香制制与玉册宝同凡卤簿之制皇帝卤簿有四曰大驾卤簿曰法驾卤簿曰銮驾卤簿曰骑驾卤簿制均有辩大驾卤簿玉辇穹顶高二尺方六尺二寸饰天青色前后左右各嵌圆花苍玉一上安金顶青绮为重幨绣金云龙屋高五尺三寸方五尺柱绘金龙门高四尺八寸广二尺三寸五分中设饰金云龙宝座氊帏青色夏易朱帘辇座高二尺四寸上方七尺六寸下方七尺七寸朱髤绘金四周朱阑四中辕二长三丈八尺五寸外辕二长二丈九尺朱髤前后饰金龙首尾舁以三十六人合法驾銮驾骑驾卤簿全设法驾卤簿金辇顶饰泥金嵌金版四幨帏均黄色屋高五尺方四尺九寸中二辕长二丈八尺一寸外二辕长二丈六尺一寸舁以二十八人余如玉辇玉辂穹顶形圆高三尺一分饰天青色四面嵌苍玉各一上安涂金顶高一尺二寸九分下环镂金云龙版百六十有二叠为三成幨绮如顶色屋四方高六尺七寸九分广八尺二寸五分柱四高五尺八寸四分门高五尺一寸九分广二尺四寸九分左右门广二尺二寸五分内四周饰金斗拱中设宝座外绕朱阑三辂后左右太常旗二旗各十有二斿攒竹朱竿左旗绣日月五星二十八宿右旗绣升龙座下朱辕二各长二丈二尺九寸五分前设驾象靷环一轮二轴一轮各十有八辐皆朱髤饰以钑金花文辂座去地四尺一寸五分金辂穹顶饰黄色四面嵌金版各一左右二旗各绣黄色升龙余制如玉辂象辂穹顶饰赤色高二尺六寸五分四面嵌象牙版各一屋高六尺四寸九分广八尺九寸五分柱高五尺五寸四分门高五尺九分广二尺四寸五分左右门广二尺二寸五分座上朱阑四太常旗左绣朱凤右绣升龙座下朱辕三各长二丈五寸九分驾马八前设引马游环一马项系铃斋戒日则辍辂座去地三尺四寸五分余制如玉辂革辂穹顶饰银色高二尺五寸五分四面嵌黄色羊皮版各一屋高五尺五寸九分广七尺九寸五分柱高五尺四寸五分门高五尺广二尺二寸五分左右门广二尺一寸九分左旗绣金虎右旗绣升龙下辕二各长丈九尺五分驾马四余制如象辂木辂穹顶饰黑色高二尺六寸一分四面嵌花梨木版一屋高六尺五分广八尺八寸柱高五尺八寸门高五尺二寸广二尺二寸五分左右门广二尺二寸阑制如玉辂左旗绣龟蛇右旗绣升龙辕三各长二丈五寸驾马六余同象辂礼舆高五尺八寸五分广三尺深四尺重顶高一尺三寸上层八角下层四方皆髤金垂绣金龙黄绮重幨每角饰金蹲龙计十有二上安钑花金顶嵌珊瑚青金绿松等石内天井饰蟠龙一柱四高二尺八寸均绕以刻金盘龙一门端镂金云龙二左右涂金龙阑干均平傅直辕之上前辕下左右金蹲龙各一仰承直辕饰以黄绮纱氊帏各一随时施设中设金盘龙宝座高一尺七寸广二尺七寸直辕二各长丈七尺六寸五分大横竿二各长九尺小横竿四各长二尺五寸肩竿八各长五尺八寸撑竿二各长三尺皆髤以朱绘金云龙两端饰以钑金龙首尾舁以十有六人仪象五施锦鞯金勒各负涂金铜宝缾一仗马十色纯白饰金鞍玉勒锦鞯黄缰拂尘二朱氂为之柄长二尺一寸二分金提鑪二两耳三足盖镂蟠龙上悬天盘钩三金索以系鑪举以朱竿两末雕龙首尾涂金香合二椭圆形高三寸五分大径六寸三分小径四寸二分洗一高四寸五分径尺有五寸水盂一高五寸径四寸五分大缾一高尺有五寸七分小缾一高尺有四寸五分均赤金质钑云龙珠火瑞草嵌珊瑚青金绿松等石金交倚一广二尺二寸深尺有一寸前高尺有八寸二分后高三尺一寸枏木髤金倚背嵌钑金云龙足踏一金髤金方几一枏木髤以金绘云龙高尺有五寸方尺有八寸面饰钑金角云仪刀二十纯钢为刃柄长三尺七寸三分鞘用绿皮鋄金玲珑饰件弓矢櫜鞬各二十弓各一弓䩨长二尺三寸三分矢各十有二矢箙长尺有一寸四分矢镞长三寸笴长三尺豹尾枪二十长丈一尺有七分攒竹朱竿绘金龙纯钢为枪首枪帽黄髤绘五彩龙文下垂朱髦悬豹尾长三尺三寸殳四铁质长尺有四寸八楞鋄金龙文攒竹为柄绘金龙长八尺㦸四纯钢为直刃旁为曲刃承以鋄金龙口柄与殳同曲柄黄盖四高丈二尺二寸顶径五尺冒以九龙黄绮三幨缀金铃四十有五顶高尺有一寸盖橑三十有二弓竹铁相间攒竹为桯桯曲处雕木涂金龙首仰承上宇翠华盖二冒以绿绮三幨绣孔雀羽紫芝盖二紫绮三幨绣五色灵芝顶皆嵌青金绿松红宝石余制同曲盖九龙直柄繖二十黄色十有二青赤白黑色各二均直柄饰金银顶各长丈有二尺二寸幨无金铃以所用绮色异名余制与曲盖同直柄花繖十五色各二皆垂三幨采织四季花宝相花文余同龙繖方繖八红紫各四顶方五尺垂三幨上安金顶四角金龙首各衔帉余制与直柄繖同夀扇八形圆径三尺二寸中用黄罗绮绣字如其名旁绣回文金字三十亦如其名背以黄罗绮销金盘龙攒竹柄朱髤长丈一尺八寸黄双龙团扇八单龙团扇八绯色扇如其数皆高丈有八寸圆径三尺五寸中用罗绮各如其色采绣金龙别以双单余制同夀扇孔雀扇八木质高三尺巨腰锐上椭下上广三寸中广二尺七寸下广二尺冒以绿罗绣孔雀羽朱竿长八尺八寸雉尾扇八用霞色罗绮环绣雉羽余同孔雀扇绯罗鸾凤方扇八高丈一尺二寸扇高三尺四寸广二尺八寸下广二尺五寸攒竹柄髤以黑色长夀幢四高丈一尺一寸黄绮重幨宝盖黄纱绣夀字为幢长八尺径一尺内缀朱缨上覆铜盘四隅出龙首悬铜佩二十间系铜铃二十有四皆涂金攒竹柄朱髤高一丈柄首屈铜为鵞项上安龙首系铜索以携天盘末以铁为镦紫幢四以紫纱绣金蝶花为幢霓幢四以青纱绣五色虹霓为幢制均与长夀幢同羽葆幢四五色罗绮绣龙为宝盖下缀朱髦组以红丝余制与各幢同信旛四宝盖三幨垂红罗绣金龙为旛长六尺五寸广六寸五分缀以黄绮牌中绣清汉金字如旛名余如幢制绛引旛四以五色罗绮绣龙无字制同信旛豹尾旛四覆以铜莲宝盖中垂豹尾长八尺龙头旛四青罗为旛竿长九尺八寸五分上刻枏木为龙首含㦸横木以携天盘余制与各旛同教孝表节旌明刑弼教旌行庆施惠旌褒功怀逺旌振武旌敷文旌纳言旌进善旌各二均以绛绮为旌长七尺三寸广六寸五分中缀黄绮牌各按旌名绣清汉金字竿长一丈攒竹朱髦上安枏木枪首出鵞项龙首如幢制金节四黄纱绣双龙为衣长八尺广二尺六寸上安铜鵞项钩携天盘内缀朱髦五竿长丈有一尺仪锽氅四锽制如双钺雕木为之以五色罗绮绣金云为氅长广如幢竿长八尺六寸黄麾四以绛绮绣龙缀牌绣字制如信旛骁骑纛二十有四正黄正白正红正蓝各三质长六尺广四尺镶黄镶白镶红镶蓝各三质长四尺二寸中广四尺左右广三尺各以其旗之色用云绮绘金龙薰竹为竿长丈有五尺五分朱髤藤固之上安涂金顶垂以朱髦䕶军纛八八旗各一以云绮为质长四尺八寸广上锐下形如三角旁缀以带余制同骁骑纛前锋纛八八旗各一竿长丈有五尺上饰金顶冠以豹尾余制如前五色销金龙纛各四皆以云绮绘龙高五尺二寸斜长九尺一寸广六尺四寸五分余制如䕶军纛仪凤旗长四尺八寸斜广八尺五寸下广六尺五寸竿长丈五尺二寸五分又翔鸾仙鹤孔雀黄鹄白雉赤乌华虫振鹭鸣鸢凡禽旗十各以青素绮游麟彩狮白泽角端赤熊黄罴辟邪犀牛天鹿天马凡兽旗十各以黄素绮均按名绣其形于旗制均与仪凤旗同青龙白虎朱雀神武旗各一用素绮各依四方之色绣其形于旗长五尺二寸五分斜长九尺下广六尺四寸五分竿长丈有五尺五分四渎旗各一江赤河白淮青济黑用素绮均采绣水纹五岳旗各一用素绮各如五方之色采绣金线山形五星旗各一按五行之色用素绮各绣金线星形二十八宿旗各一均用青素绮各绣本宿星形于旗余制如前甘雨旗四用素绮如雨色中绣云龙缘以黑素绮竿长丈有五尺二寸五分八风旗八干坎艮以黑震以青巽离坤以赤兑以白均用素绮各绣八卦金文竿长丈有五尺五分以铜为飞鸢涂金栖竿首五雷五云旗各五用五色素绮各绣云文雷文余制与岳渎旗同日月旗各一以青素绮绣金乌玉兔形制与龙虎旗同门旗八以绛素绮绣金清汉门字金鼓旗二以黄素绮绣金清汉金鼓二字制如日月旗翠华旗二玉色绮绣孔雀竿顶饰绿素绮绣孔雀羽为髦余制同云雷旗销金龙帜二十五色各四用云绮各如其色长二尺五寸斜广四尺五寸皆销金龙文竹柄朱髤长九尺五寸二分上安枪首如豹尾枪制出警八跸旗各一黄素绮绣清汉金字如其名金钺六高八尺九寸刻枏木为斧形承以龙首上出直刃竿长六尺二寸二分星六高八尺七寸刻枏木为香草六瓣旁珠缀如星承以龙首竿长六尺五寸立瓜六长七尺二寸卧瓜六长六尺九寸二分均刻木为瓜形各卧立于竿首吾仗六长七尺一寸攒竹朱髤沥粉金花云二段各长一尺一寸御仗六各长六尺九寸攒竹朱髤两端匝以铜镦各长一寸六分引仗六以竹为之形如隔漏长五尺三寸广三寸首置圆木长九寸二分红烛笼六竹丝为之笼以绛纱承以铜盘举以朱竿竿上饰金为钩悬镫其上㧏鼓四十有八匡高六寸四分面径一尺五寸三分各冒以革竹架朱髤绘五采龙文鼓衣皆红绿绮销金云龙杖鼓四高一尺七寸黑质细腰上下革面径一尺五分铁环铜钩系以黄紃余制如㧏鼓拍板四花梨木质上广二寸五分下广二寸八分长一尺四寸厚五分计六片聨以黄组龙十有二截竹为管长尺有七寸两端饰金龙首尾畵角二十有四木质巨腹两端微锐长五尺四寸六分腹径四寸三分黑髤绘金云龙海马文金钲四径九寸五分大小铜角各八大者筩长尺有七寸五分口径六寸三分小者筩长尺有三寸五分口径四寸二分金二以铜为之取以节乐径尺有八寸静鞭四黄丝组之箠末渍蜡柄刻龙首警跸者肃焉銮驾卤簿步舆高三尺三寸广二尺二寸深一尺八寸地平广二尺二寸深三尺均金髤直辕二长一丈五尺五寸大横竿二长七尺六寸小横竿四长二尺八寸肩竿八长五尺六寸撑竿二长尺有八寸两端铜匝涂金舁以十六人双龙团扇十高丈有四寸圆径三尺其黄绮销金直柄龙繖十五色销金龙纛十五色销金龙帜十金钺星立瓜卧瓜吾仗御仗各四制均与法驾同骑驾卤簿轻步舆广二尺二寸深一尺八寸三分高三尺四寸金髤地平广二尺二寸深二尺九寸辕二长丈七尺大横竿二长六尺七寸小横竿四长二尺有八寸肩竿八长六尺撑竿二各长一尺有七寸均朱髤饰金龙首尾舁以十有六人仪刀十櫜鞬十豹尾枪十制如法驾五色糚花绮直柄繖十制与法驾花繖同黄罗双龙扇六绛罗单龙扇六皆面绣双单龙背销金双单龙余如銮驾双龙扇五色销金龙纛十五色销金龙帜十金钺星立瓜卧瓜吾仗御仗各六制如法驾鼓二广上锐下高一尺五寸上径一尺二寸下径五寸八分余制与㧏鼓同笙二匏质黑髤上置紫竹十有七管云璈二架高二尺广尺有五寸悬铜琖十柄长五寸五分管二乌木质长六寸八分九孔以芦为哨铜㸃二鼓钹四四金钲四大小铜角各八金二制同法驾金口角八花梨木管长尺有二分径一寸五分铜口如小铜角径四寸六分䝉古画角六木质中空黄髤绘金龙两节铜饰金瓖上节长四尺四寸下节长三尺五寸下安金口如小铜角长一尺六寸七分径六寸七分垂五色采幡凡仪驾之制皇太后皇后仪驾大仪舆高七尺一寸五分广三尺六寸五分深四尺八寸重顶高七寸五分上层八角下层四方均黄髤绘金云垂以销金龙鳯黄绮幨每角饰以金鳯计十有二上安钑花金顶嵌珊瑚青金绿松等石柱高四尺九寸门端镂金云左右牕槅绘金龙凤中设黄髤宝倚直辕二各长丈五尺二寸大横竿二各长八尺一寸小横竿四各长三尺肩竿八各长五尺撑竿二各长二尺九寸皆黄髤两端饰金鳯首尾舁以十有六人凤舆高三尺二寸广三尺一寸深四尺九寸重顶高八寸上层八角下层四方均黄髤绘金云垂以销金龙鳯黄绮幨每角饰以金鳯计十有二上安钑花金顶嵌珊瑚青金绿松等石柱高三尺二寸舆座左右绘金龙鳯辕二各长丈有七尺四寸轮高五尺均黄髤轻舆二各高五尺四寸广三尺深四尺一寸方顶广三尺八寸深四尺九寸高六寸均黄髤黄绮为衣垂以重幨上安金顶中设黄髤宝倚直辕二各长丈五尺六寸横竿二各长六尺五寸肩竿四各长五尺四寸撑竿二各长二尺八寸皆黄髤舁以八人仪舆二各高二尺八寸广三尺二寸深四尺六寸方顶广四尺深五尺有七寸各高八寸均黄髤黄绮为衣重幨绛里上安金顶柱高三尺六寸辕二各长一丈六尺轮高四尺皆黄髤拂尘二朱氂为之柄长二尺六寸八分金提鑪二金香合二金洗一金水盂一金缾二均赤金质钑龙鳯山水珠火嵌珊瑚青金绿松等石八角盘方几绘金龙凤文余与法驾卤簿同金交倚一木质髤金广二尺二寸深一尺后高三尺前高余制并同前黄背嵌钑金龙鳯髤金足踏一金方几一木质髤以金绘云鳯高尺有四寸五分方尺有八寸五分面饰钑金角云九鳯曲盖一冒以黄绮垂三幨幨各绣彩鳯三余制与法驾九龙曲盖同九凤直柄繖十五色各二柄长丈有五寸余制与曲盖同黄绮直柄花繖四三幨各绣宝相花红方繖四顶方五尺用绛绮垂三幨余制并同前黄龙凤扇四高二尺三寸广二尺四寸以蓝罗绣龙鳯柄长丈有九寸合竹朱髤红龙凤扇四制如之黄雉尾扇四红雉尾扇四各高二尺三寸广尺有九寸均用绛罗绣雉羽竹柄黑髤余制如龙鳯扇金节二以黄素纱绣五色龙凤上安铜鵞项钩携天盘内缀朱髦攒竹为竿长丈一尺二寸五分龙凤旗十以五色云绮为质长四尺五寸广五尺四寸各绘金龙凤一薰竹为竿均朱髤长丈有四尺九寸卧瓜立瓜吾仗各四制如法驾凡仪仗之制皇贵妃翟舆一高四尺七寸广三尺深四尺重顶广三尺七寸深四尺八寸高一尺二寸六角下层四方均黄髤饰金翟鸟十上安金顶黄绮为衣垂幨二重辕二长丈五尺二寸横竿二长六尺一寸五分肩竿四长四尺七寸五分皆朱髤舁以八人翟车一广三尺深四尺七寸柱高三尺三寸五分顶广三尺九寸深五尺六寸高一尺二寸辕长丈六尺六寸轮高四尺八寸黄髤帷用黄云绮垂幨二重上安金顶轻舆二舆帏黄云绮余与前轻舆同拂尘二朱氂为之柄长二尺六寸两末钑金翟鸟首尾金提鑪一举以朱竿两末雕翟鸟首尾涂金香合一洗一水盂一缾二均金质钑翟鸟花草云文金交倚一金方几一制如仪驾不绘金鳯七凤曲盖一顶径五尺冒以黄绮垂三幨上下幨各绣彩鳯二中幨绣彩鳯三攒竹朱柄长丈有一尺余如九凤曲盖宝相花繖六黄绛青绮各二垂三幨各绣宝相花直柄长丈有一尺余同曲盖瑞草繖四冒以绛绮者二冒以青绮者二各垂三幨绣瑞草余制同花繖雉尾扇四青绛罗各二高二尺三寸广一尺九寸周绣雉羽黑髤合竹柄长丈有九寸金黄云绮素扇二高二尺三寸广二尺三寸五分合竹朱柄长丈有五寸五分红云绮黑云绮素扇各二制如之金节二以红素纱绣五色采鳯余制与仪驾金节同金鳯旗六金黄青绛云绮各二制如龙凤旗赤黑素旗各二皆素云绮为旗立瓜卧瓜吾仗各二制均如前贵妃曲盖车舆色用金黄无素方扇金黄鳯旗二余制一如皇贵妃妃采仗翟舆一轻舆一车一拂尘二鑪一香合一洗一水盂一缾二交倚一方几一金黄七凤曲盖一金黄青绛绮绣花繖各二青绛素云绮扇各二金节二青绛云绮金鳯旗各二卧瓜立瓜吾仗各二诸制皆同贵妃仪仗惟鑪合等器均银质轻舆广二尺七寸深三尺七寸高四尺五寸顶广三尺五寸深四尺五寸上高五寸辕二长丈四尺肩竿长五尺舁以四人舆顶车顶皆铜质饰金嫔采仗无拂尘无青色花繖二素扇二鳯旗二余制与妃同皇太子仪仗画角十有二㧏鼓二十有四大小铜角各四金二金钲二杖鼓二拍板二龙头篴二金黄绮绣九龙曲柄盖一红曲柄盖二青黄直柄繖各二红瑞草繖二青赤方繖各二青赤双龙扇各二青赤孔雀扇各四白泽旗二金节二羽葆幢二传敎旛告止旛信旛绛引旛各二仪锽氅二黄赤白青黑龙纛各二豹尾枪弓矢仪刀各十仗马八立瓜卧瓜金钺星吾仗各四五色龙帜各二拂尘二金鑪二金缾二金香合二金水盂一金盆一金髤方几一交倚一足踏一金辂一高一丈二尺二寸九分濶八尺九寸辂上平盘版前后车櫺并雁翅及四垂如意滴珠版其下辕二条皆朱髤辕各长一丈九尺五寸用抹金铜龙头尾龙鳞叶片装钉前施朱色马搭攀皮二条平盘左右下䕶泥版及车轮二贯轴一每轮十有八辐皆朱髤周围辋全各以抹金钑花叶片装钉轮内车心各以抹金铜钑莲花瓣轮盘装钉轴首左右各用铁辖拴一以抹金铜钑龙头管心装钉轴中缠红绒驾辕等索辂座去地三尺五寸辂亭高六尺二寸朱髤四柱各长五尺六寸槛座高六寸其上四周雕木沉香色描金云版十有二下同门高五尺濶二尺三寸左右门濶二尺三寸前左右各槅二扇后槅三扇明栨全皆朱髤以抹金铜钑花叶片装钉槅编金黄线绦穿朱髤匡软座金黄线坠座大绳四条座下莲花坠石软座上施花毯秋香色金绮褥并席朱髤坐倚一靠背雕沉香色描金云龙一倚圏戗金云龙下雕朱髤云版一福夀版一并衣倚中秋香色金绮坐褥四围倚衣全周围施秋香色绫帏幔或用秋香色线罗亭外用青段缘边朱帘十扇拽帘圆绦二条黄铜圏全辂顶圆盘高二尺七寸镀金铜蹲龙顶并仰覆莲座高一尺五寸垂攀顶红绒绳四条盘上下朱髤以青饰辂盖承以朱髤木匡宝盖顶为八方冐以秋香色段顶心周围绣五彩云龙天轮三层皆朱髤上安雕木贴金龙耀叶版七十有二间绘五彩云衬版七十有二盘下周围黄铜装钉上施秋香色段沥水三层每层七十二折门绣五彩云龙文四角垂青段络带四条绣五彩云升龙三圆盘四角连座版用攀顶金黄线圆绦四条并贴金木鱼辂亭前一字阑干一扇后一字带转角阑干一扇左右阑干二扇内嵌绦环版皆朱髤四扇计十有四柱柱首各雕木贴金蹲龙一用描金五彩莲花抱柱阑干内布素毯并席太常旗二面在辂亭后左右用秋香色云段夹为旗每面十有二斿每斿内外绣升龙一朱髤攒竹旗竿左旗腰绣日月北斗竿首用抹金铜龙头右旗腰绣黻字竿首用抹金铜㦸每竿缀抹金铜铃二垂红缨十有二上施抹金铜宝盖下垂青线帉踏梯一行马架二均木质朱髤以抹金铜钑花叶片装钉秋香色布面绢里幰衣油䌷雨衣各一油合扇梯托扞各一马鞍鞯秋辔铃缨全龙轿一面濶二尺九寸深三尺九寸高五尺扫金重顶顶濶三尺五寸五分深四尺六寸重顶八方每方濶一尺五分高一尺三寸秋香色素绫销金龙沥水二层直辕二各长一丈七尺七寸大横竿二各长九尺四寸小横竿四各长二尺九寸肩竿八各长五尺七寸撑竿二长二尺六寸均朱髤轿顶饰金龙十有二金顶钑龙文嵌珊瑚青金绿松等石辕竿均装抹金铜龙头尾全秋香色布幰衣油䌷雨衣氊顶各一亲王仪衞明轿一广二尺二寸深尺有八寸高三尺三寸地平广二尺二寸深二尺九寸均施羊肝漆洒金辕二长丈五尺横竿二长六尺二寸肩竿四长五尺均朱髤饰金舁以八人暖轿一广三尺深四尺高四尺七寸顶广三尺七寸深四尺八寸高一尺二寸金黄盖幨红帏银顶辕竿与明轿同绛绣曲盖一顶径五尺冒以绯罗垂三幨绣五色龙五攒竹竿长九尺五寸绛绣花繖二用绯罗绣四季花直柄长九尺余与曲盖同赤销金繖二用绛罗销金瑞草余同绣繖绛绣扇二广二尺三寸五分高二尺三寸面背皆绯罗绣四季花合竹朱柄长九尺二寸孔雀扇二用皂罗面绣孔雀余如绛绣扇豹尾枪四攒竹朱竿长八尺一寸绘金云龙上安饰金枪首冒朱鞘绘五采龙文垂朱髦下悬豹尾仪刀四柄长三尺五寸鋄金玲珑饰绿皮鞘旗枪十攒竹朱髤竿长八尺系云纻丝旗长三尺广一尺三寸上安铁枪如豹尾枪制大纛二三角长三尺三寸斜长七尺五寸条纛二长二丈广二尺四寸五分均各以本旗之色用云绮为旗缘以绛绮火焰边绘金云龙薰竹为竿朱髤长丈四尺上安银饰金顶垂朱髦骨朶四各长七尺攒竹朱竿朶首刻木为香草六瓣旁珠缀如星承以龙首立瓜四攒竹朱柄长五尺三寸刻木为瓜立置于上卧瓜四柄长五尺五寸以瓜卧置竿首吾仗四攒竹朱髤长七尺郡王绛绣曲盖一用绛罗绣龙四赤销金繖二绛绣扇孔雀扇各二条纛二旗枪八豹尾枪二仪刀二立瓜卧瓜骨朶吾仗各二制与亲王同固伦公主暖轿一金黄云绮盖红云绮帏红缘盖角金黄云绮垂幨银顶余制与亲王同朱轮车一帏盖及幨银顶均与暖轿同绛绣曲盖一以绛纻丝绣宝相花余制与亲王曲盖同绛绣宝相花繖二直柄余如曲盖孔雀扇二高二尺四寸五分广二尺二寸用绛罗绣孔雀合竹朱柄长九尺二寸青花扇二以皂罗绣四季花文余制同孔雀扇回避纛二黑云绮三角薰竹为竿长丈有三尺上安饰金顶垂朱髦骨朶立𤓰卧𤓰吾仗各二制均如亲王和硕公主无宝相花扇车轿红绮帏金黄盖角制与固伦公主同世子以下及郡主仪衞自备充用皆不由部制造凡恭遇皇帝躬祭坛庙应备御拜位黄幄次更衣大次及御榻屏几均由部先期委官及内监陈设凡元正各宫殿门神对聨于十二月二十六日部委官张挂二月初三日彻出贮库凡坛庙宫殿铺设椶荐由内务府太常寺移咨各按尺寸用江南解送细椶成造凡宫殿各门鋄金银锁钥檐端门面所用涂金铜钉诸櫺扉施用龙叶金铺以及罘罳门镮帘钩之属随时成造凡各宫殿门牕所悬氊帘竹帘每岁冬夏委官更易遇有修造部会内务府都察院确勘分别疏请修理凡赏赐督抚提镇蟒段朝衣鞍辔櫜鞬卓异官朝衣采服会试主考同考官裹金银花文武状元朝衣绒冠甲胄佩刀鞓带钦天监博士狐皮端罩天文生羊裘各学敎习袍帽鞾袜均由部造给凡赏给喀尔喀等处金银茶筩茶椀朝鲜琉球安南等国来使袍服鞍辔氊革之属照例造给凡卤簿仪仗采绣金绮均绘图行江苏织造依式制成解部至备造一应器用所需珠宝金银铜铁皮革绮纻绢布颜料皆于内务府戸部支取应用凡制造库匠役分为五作银作之属十有二工匠五十八人鋄作之属九工匠百四十四人皮作之属十有三工匠一百十有二人绣作之属五工匠八十八人甲作之属八工匠三十八人总五作之属计领催十有五人工匠四百二十五人领催工匠各有食粮种地之别食粮领催七人各月给银二两岁给食米三十斛按四季支给食粮工匠二百九十人米与领催同银半之种地领催八人月给银视食粮领催岁给米四十二斛二斗三季支给种地工匠百三十五人给银视食粮匠役米亦分三季支给每名岁给米二十一斛楼军二十三人月各食米三斗门帘二库各领以内监一等二人每季各给银四两五钱二等十有六人每季各给银三两米均一斛四斗工匠之属五十计百六十一人各月给米一斛二斗五升四季支给库役各三人每人月给米三斗所需银米皆按月按季册咨戸部给领钦定大清会典卷七十七钦定大清会典卷七十八钦定四库全书钦定大清㑹典卷七十八盛京戸部侍郎一人掌盛京赋税之出纳其属经㑹司郎中一人员外郎一人主事一人粮储司郎中员外郎各一人主事二人农田司员外郎二人主事一人银库郎中一人员外郎一人堂主事二人司库二人掌官庄六品官二人笔帖式二十三人内仓监督正副各一人凡官庄粮庄百十有八所分四等一等庄十有二所每庄岁输米三百八十二石二等庄二十所庄三百五十二石三等庄三十七所庄三百有七石四等庄四十九所庄百九十二石棉花庄五所每庄岁输棉七百斤盐庄三所每庄岁输盐万二千斤由部岁于秋成时奏请钦简在京部院堂官一人诣盛京㑹视收纳以供陵寝祭祀及廪饩刍茭之用余米输内仓存贮凡旗地兴京辽阳复盖平宁海开原等州县锦州府宁逺义二州广宁县及牛庄岫巖凤凰熊岳等城旗丁限田五万六千四百七十六顷七十四亩九分输草豆者二万一千九百八十顷七十七亩有竒每六亩岁输豆一升七合七勺草一束输米者三千八百六十顷二亩有竒每六亩岁输米二升六合五勺五抄又锦宁逺广宁义四州县官庄余田七千七百二十顷四亩有竒招旗丁耕种定上中下三则岁分半输豆输银各三千八百六十顷二亩有竒上则每亩豆一斗三升四勺三抄有竒银三分中则豆八升六合九勺五抄有竒银二分下则豆四升三合四勺七抄有竒银一分令各城守尉征收解部充用凡储积锦县宁逺州储米各十万石辽阳州广宁县半之承德海城盖平铁岭开原五县复义二州各四万石宁海县半之岁以三分出借平粜七分存仓侍郎㑹奉天府尹稽其出入凡廪给官役在盛京及国戚子孙年十有八许其守䕶陵寝者计月授糈三旗牧副牧人计月授食各给银有差京差官兵採取物产吉林黒龙江以北人户移家入居内地本部及各官署夫役㕑匠各给盐米有差凡赏给服物三陵官署执役军校㕑匠饲牲人岁给春秋衣三岁给冬裘猎取虎皮送部官兵赏布帛黒龙江以北入贡貂皮水獭皮官役及各寺庙喇嘛番僧赏帛绢纱布均移户部领取凡供给物用三陵殿宇及宫殿牕櫺表饰各官署寺庙岁需诸色纸及银朱均由部关支凡支给刍茭三陵供祭牛羊京差来东採取物产官兵徃来乘马吉林黒龙江以北官兵人戸移家内地所乘马牛发徃吉林屯田耕牛岁猎虎鹿等兽运送京师车牛均部给草豆凡抚䘏流人流徙盛京宁古塔等处发驿站官屯当差及为奴各犯釡椀柴薪䕶送兵车及出威逺堡验票均移所司发给在道口粮及发吉林屯田者既至徙所牛种耕具均由部关支凡奏销每岁赋入米谷菽麦禾麻盐棉及移取帛布绢纱朱楮柴薪器皿动用之数均四时册报歳终彚疏听戸部覈销盛京礼部侍郎一人掌盛京朝祭之礼仪其属左右二司各郎中一人员外郎二人堂主事一人读祝官八人赞礼郎十有六人笔帖式十人管千丁六品官一人七品官一人凡恭遇万夀圣节元日长至朝贺之礼是日内务府官诣崇政殿启扉拂拭御座本部官恭设香案于殿外正中黎明将军五部侍郎率所属官弁按旗分左右翼于丹墀内列班奉天府尹丞治中通判京县等官从右翼东班西上西班东上咸朝服行三跪九叩礼凡陵寝之祭清明孟秋望冬至歳暮四祭福陵昭陵忌辰均由部列承祭宗室官职名咨太常寺转奏候㫖分遣行礼十月朔日永陵总管行礼每月朔日永陵掌关防官行礼福陵昭陵均宗室官行礼万夀圣节祭福陵昭陵同清明孟秋望冬至歳暮祭夀康太妃懿静大贵妃园寝掌关防官行礼祭品移取库帑以备牺牲及米盐菌蕨皆供自盛京戸部饲乳牛以取乳及乳酥皆供自两翼牧场设田园鱼泊任壮丁以艺菽麦莳𤓰果畜鱼罗雉祭则供其物奉先制帛香蜡及时果饴品产于京师者每歳秋由太常寺赍送贮库以时供祭奉先殿及畿辅陵寝供祭歳取盛京所产嘉鱼嘉果遣官敬送所司凡祠庙之祭春秋二仲祭长白山神以吉林将军或副都统承祭部遣读祝赞礼郎前徃襄事万夀圣节及仲秋祭盛京城隍之神以本部侍郎承祭牺牲果品移取盛京戸部库帑供备香帛菱芡由太常寺赍送春秋祭贤王祠以奉天府尹承祭祭品府尹供备兴京盛京勅建寺庙歳各致祭香蜡之需及僧道歳给米盐衣服各有定数均移盛京户部工部内务府分给凡贡使馈遗朝鲜国入贡使臣徃来取道盛京官有饔饩役有廪给马有刍秣黒龙江以北入贡貂皮獭皮官役赏以冠带袍鞾及廪饩刍粮均由部行所司支给盛京兵部侍郎一人掌盛京武备及邮驿边防之政其属左右二司各郎中一人员外郎二人主事一人堂主事二人笔帖式十有二人凡简稽军实每三年侍郎率其属验盛京五部及将军各属官兵甲胄器械毋有不整以次验北路东路南路西路事竣具疏以闻凡监射盛京各旗官春秋㑹射据将军咨委属官监视稽其不至者凡驿递自盛京西至山海关设驿十有七东至兴京驿四南至朝鲜驿八东北至吉林黒龙江驿三北至法库边门驿二马共九百九十有疲瘠者十匹歳易三匹车和雇以应役每里银一分徃来乗传者车马廪粮内据兵部外据吉林黒龙江将军文移给之所需帑金于盛京户部移取歳终以廪粮册送户部以车数册送兵部均察覈奏销凡驿官自盛京至山海关总设管理官一人至兴京吉林黒龙江法库门朝鲜总设管理官一人每驿设丞一人站丁无定额管理官于盛京五部司官选补三年更代部㑹盛京户部察覈贤能者保奏咨吏部升用不称职者纠叅丞由管理官于站丁内遴选部㑹锦州副都统覆选咨吏部注册序补站丁每三年编册送户部凡仓库官辽阳州盖平开原二县锦州府宁逺州义州广宁县及牛庄城各设仓官一人由部㑹盛京将军四部侍郎于笔帖式内遴选有行检操守者拟正陪送吏部引见补用五部设库使二十六人由礼部考取官学生咨部注册以次序用凡考取笔帖式盛京陵寝及将军衙门五部外城边门设笔帖式三十六人由部集应考者分清字繙译考取遇员阙不拘旗分依考取次序送吏部引见补用凡关门禁防山海关及各边门官民徃来出入均由部予印牒守者騐实迺准经行盛京刑部侍郎一人掌盛京旗民之狱讼其属肃纪前司郎中一人员外郎二人主事一人肃纪左司郎中一人员外郎二人主事一人肃纪右司郎中一人主事一人䝉古主事二人肃纪后司郎中一人员外郎一人主事一人堂主事二人赃罚库司库一人汉司狱一人笔帖式三十一人凡谳狱盛京所属旗人讼者所在理事官谳之旗民交讼者所在理事官㑹州县官谳之轻者判断省释重者送部侍郎㑹奉天府尹共谳之边外䝉古讼者侍郎㑹该扎萨克之副台吉共谳之皆依律定拟按罪之轻重以别咨题由法司覆覈题结与直省同凡秋审每歳秋侍郎总本部及奉天府谳定重囚㑹盛京户礼兵工侍郎奉天府尹廵察御史虚公详愼分别情实缓决可矜疑册送刑部凡审断私採人参部㑹盛京将军及管辖威逺堡六边侍郎奉天府尹按参数轻重律拟定罪盛京工部侍郎一人掌盛京营作之事其属左右二司各郎中一人员外郎二人主事一人堂主事二人四品官五品官各一人六品官二人司库二人司匠一人笔帖式十有七人凡土木工作陵寝殿宇遇有修葺据掌关防官移文城垣据盛京将军宫殿坛庙据内务府公廨仓库据所司各移文度物用计工直移工部㑹覈竢覆到移取盛京户部库帑庀材鸠工工竣疏报册送工部覈销盛京城在沈水之阳周九里三百三十二歩高三丈五尺厚一丈八尺雉堞六百五十有六堞高七尺五寸谯楼八角楼四东南西北各门二东曰抚近曰内治南曰德盛曰天祐西曰懐逺曰外攘北曰地载曰福胜濠广十有四丈五尺周十里二百有四歩关城周三十二里四十八歩高七尺五寸四靣门各二南曰大南关小南关北曰大北关小北关东西如之东南隅水关二沈水经焉宫殿之制正殿曰崇政殿左右翊门二殿廷南正门曰大清旁曰东西角门门外左右奏乐亭二廷左飞龙阁右翔凤阁殿北凤凰楼前东师善斋南日华楼西协中斋南霞绮楼凤凰楼北清宁宫东衍庆宫关睢宫西永福宫麟趾宫崇政殿东颐和殿北介祉宫又北敬典阁崇政殿西廸光殿北保极宫又北继思斋又北崇谟阁缭以垣南北八十五丈三尺东西三十二丈二尺垣南左阙曰文德右阙曰武功崇政殿东垣之东殿曰笃恭廷左右各列亭五为诸王大臣议政之处别缭以垣垣前列奏乐亭二坛庙之制圜丘在德盛门南周百有十丈南三门东西北各一门太庙在抚近门东正殿五间前殿三间南大门三间东西门各一间正殿后房六间陵寝之制永陵在兴京城西北十里启运山寳城周十有五丈四尺前飨殿三间曰启运东西庑各三间外为红门缭垣四十二丈七尺碑亭四福陵在盛京城东北二十里天柱山寳城周五十九丈五尺前为方城明楼楼前飨殿三间曰隆恩东西庑各五间门名与殿同门外碑亭一又外为红门缭垣六百十有一丈五尺西为夀康太妃园寝昭陵在盛京城西北十里隆业山寳城周六十一丈三尺缭垣五百七十丈二寸余与福陵制同西为懿静大贵妃园寝遇应修葺据掌关防官来文兴工公廨之制盛京将军署在德盛门内之东其北奉天府尹署南为户部又南礼部又南工部又南奉天府儒学刑部在天祐门内之西其南兵部其东府通判署其西试院次西府丞署南承德县署迤西典史署抚近门外南治中署北经厯署外攘门内北税课司敎场在外城外西北隅凡匠役设匠以供营造设千丁以供埏埴分领以四品五品六品司匠等官应支米盐移盛京戸部支取分给凡支给柴薪守䕶三陵官役及各官署执事人厨役匠役守显佑宫道士歳给盛京礼部修治果品及京师遣来匠役月给职官兵丁内府差役外国贡使及三陵牺牲驿递马匹日给各有定数至修造屋宇苫盖之用罪犯炊㸑并按定数移取盛京户部库帑买给歳终移工部覈销钦定大清㑹典卷七十八钦定大清会典卷七十九钦定四库全书钦定大清㑹典卷七十九理藩院尚书一人左右侍郎各一人额外侍郎一人掌内外藩䝉古囘部之政令控驭抚绥以固邦翰所属有旗籍王㑹典属柔逺徕逺理刑六司旗籍清吏司郎中满二人䝉古一人员外郎满三人䝉古四人主事䝉古一人掌䝉古科尔沁等诸部落封爵㑹盟及归化城索伦除授官校之事王㑹清吏司郎中满洲䝉古各一人员外郎满三人䝉古二人主事满洲䝉古各一人掌科尔沁等诸部落朝贡禄赐之事典属清吏司郎中满洲䝉古各一人员外郎满五人䝉古四人主事满洲䝉古各一人掌喀尔喀及西徼䝉古厄鲁特诸部落封爵㑹盟准疆屯田游牧察哈尔喇嘛番僧承袭之事柔逺清吏司郎中满一人员外郎满二人䝉古三人主事䝉古一人掌喀尔喀等部落及喇嘛番僧朝贡禄赐之事徕逺清吏司郎中䝉古一人员外郎满洲䝉古各二人主事满洲䝉古各一人掌哈密吐鲁番及囘部诸城爵禄贡赋并移驻囘民耕牧之事理刑清吏司郎中满洲䝉古各一人员外郎满洲䝉古各三人主事满一人掌䝉古及番囘刑罚之事银库司官二人司库满一人笔帖式满二人库使满二人掌帑金出纳䝉古繙译房员外郎主事各一人唐古忒学司业助教各一人笔帖式䝉古四人稽察内馆外馆二人堂主事满二人䝉古三人汉军一人译书汉文堂主事满洲汉军各一人校正汉文官二人司务满洲䝉古各一人笔帖式满三十六人䝉古五十五人汉军六人分𨽻各司视事之繁简以为额旗籍清吏司国家肇基东土威德逺播漠南䝉古诸部落或谊属戚畹或着有勲绩或率先归附咸奉其土地人民比于内臣设官分职编户比丁与八旗无异定鼎以来屏藩攸寄带砺之封爰及苗裔録功存旧事隶所司凡疆理科尔沁等二十五部落之地东至盛京黒龙江西至厄鲁特南至长城北至朔漠袤延万有余里科尔沁东至扎頼特西至扎鲁特南至盛京边墙北至索伦东西八百七十里南北二千一百里至京千二百八十里扎頼特东至杜尔伯特西与南均至郭尔罗斯北至索伦东西六十里南北四百里至京二千有十里杜尔伯特东至黒龙江西至扎頼特南至郭尔罗斯北至索伦东西百七十里南北二百四十里至京二千五十里郭尔罗斯东至吉林西与北均至科尔沁南至边墙东西四百五十里南北六百六十里至京千八百九十七里敖汉东至奈曼西至喀喇沁南至土黙特北至翁牛特东西百六十里南北二百八十里至京千有十里奈曼东至喀尔喀左翼西至敖汉南至土黙特北至翁牛特东西九十五里南北二百二十里至京千一百十里翁牛特东至阿禄科尔沁西至热河禁地南至喀喇沁及敖汉北至巴林及克西克腾东西三百里南北百六十里至京七百六十里巴林东至阿禄科尔沁西至克西克腾南至翁牛特北至乌朱穆秦东西二百五十一里南北二百二十三里至京九百六十里扎鲁特东至科尔沁西至阿禄科尔沁南至科尔沁及喀尔喀左翼北至乌朱穆秦东西百二十五里南北四百六十里至京千五百十里喀尔喀左翼东至科尔沁西至柰曼南至土黙特北至扎鲁特及翁牛特东西百二十五里南北二百三十里至京千二百十里阿禄科尔沁东至扎鲁特西至巴林及翁牛特南至喀尔喀左翼北至乌朱穆秦东西百三十里南北四百二十里至京千三百四十里克西克腾东至翁牛特及巴林西至正蓝旗游牧察喀尔及蒿齐忒南至翁牛特北至乌朱穆秦东西三百三十四里南北三百五十七里至京八百十里土黙特东至盛京养什木西至喀喇沁南至边墙北至敖汉及喀尔喀左翼东西四百六十里南北三百十里至京千里喀喇沁东至土黙特及敖汉西至正蓝旗王屯界南至边墙北至翁牛特东西五百里南北四百五十里至京七百六十里乌朱穆秦东至索伦西至蒿齐忒南至巴林北至瀚海东西三百六十里南北四百二十五里至京千一百六十三里阿霸垓东至阿霸哈纳尔西至苏尼特南至正蓝旗游牧察哈尔北至瀚海东西二百里南北三百十里至京千里蒿齐忒东与北均至乌朱穆秦西至阿霸垓南至克西克腾东西百七十里南北三百七十五里至京千一百八十五里苏尼特东至阿霸垓西至四子部落南至正蓝旗游牧察哈尔北至翰海东西四百有六里南北五百八十里至京九百六十里阿霸哈纳尔东至蒿齐忒西至阿霸垓南至正蓝旗游牧察哈尔北至瀚海东西百八十里南北四百三十六里至京九百六十里四子部落东与北均至苏尼特西至归化城土黙特及喀尔喀右翼南至镶红旗游牧察哈尔东西二百三十五里南北二百四十里至京九百六十里喀尔喀右翼东至四子部落西至毛明安南至归化城土黙特北至瀚海东西百二十里南北百三十里至京千一百三十里吴喇忒东至毛明安及归化城土黙特西至鄂尔多斯南至黄河北至喀尔喀右翼东西二百十有五里南北三百里至京千五百二十里毛明安东至喀尔喀右翼西至吴喇忒南至归化城土黙特北至瀚海东西百里南北百九十里至京千二百四十里鄂尔多斯东至归化城土黙特西至喀尔喀右翼北至吴喇忒三靣距河南至陜西界长城是为河套自山西偏关县界至陜西宁夏卫袤延二千余里至京千一百里归化城土黙特东至四子部落西至鄂尔多斯南至山西界长城北至喀尔喀右翼及毛明安东西四百有三里南北三百七十里至京千一百六十里凡旗制科尔沁六旗扎頼特杜尔伯特均一旗郭尔罗斯二旗敖汉奈曼均一旗翁牛特巴林扎鲁特均二旗喀尔喀左翼阿禄科尔沁克西克腾均一旗土黙特二旗喀喇沁三旗乌朱穆秦阿霸垓蒿齐忒苏尼特阿霸哈纳尔均二旗四子部落喀尔喀右翼均一旗吴喇忒三旗毛明安一旗鄂尔多斯七旗归化城土黙特二旗凡封爵亲王郡王贝勒贝子公为五等秩视宗藩世袭罔替自扎萨克外皆属散秩公主之子亲王之子弟授一等台吉郡主之子郡王贝勒之子弟二等县主郡君县君之子贝子公之子弟三等台吉之子弟槩授四等均品如其等竢十八歳入班供职若简用扎萨克则秩皆一等应袭爵之亲王长子秩视公郡王贝勒长子视一等台吉贝子公长子视二等如长子不称袭爵于余子内择其优者报院奏闻届期承袭科尔沁亲王郡王各四人贝勒二人贝子一人鎭国公二人辅国公六人扎頼特贝勒一人杜尔伯特贝子一人郭尔罗斯鎭国公辅国公一等台吉各一人敖汉郡王二人贝子一人辅国公二人奈曼郡王一人翁牛特郡王贝勒贝子鎭国公各一人巴林郡王一人贝子二人辅国公一人扎鲁特贝勒二人鎭国公一人喀尔喀左翼贝勒一人阿禄科尔沁贝勒一人克西克腾一等台吉一人土黙特贝勒贝子各一人附喀尔喀贝勒一人喀喇沁郡王一人贝子二人鎭国公一人辅国公二人一等塔布囊一人乌朱穆秦亲王贝勒鎭国公辅国公各一人阿霸垓郡王二人贝子辅国公各一人蒿齐忒郡王二人苏尼特郡王二人贝勒辅国公各一人阿霸哈纳尔贝勒贝子各一人四子部落郡王一人喀尔喀右翼贝勒一人贝子二人鎭国公一人吴喇忒鎭国公二人辅国公一人毛明安贝勒一等台吉各一人鄂尔多斯郡王一人贝勒二人贝子三人辅国公一等台吉各一人归化城土黙特辅国公一人凡册诰亲王郡王贝勒受封赐册贝子公以下赐诰命各赴阙祇领有故不能来者报院遣官赍送遗失者罪之因水火盗贼失毁者准复给凡谱系䝉古诸部落世次及钖封根源备载于册藏诸内府十年一修换出旧册凡仪从亲王销金赤繖二纛二小旗十典仪四品五品各一人郡王销金赤繖一纛一小旗八典仪五品六品各一人贝勒赤繖一纛一小旗六典仪五品一人贝子赤繖一小旗六典仪六品一人公旗繖与贝子同典仪七品一人王贝勒贝子公冠服及长史司仪长䕶卫之制悉视宗藩惟马缰非奉特赐不得用金黄紫色台吉冠服各从其品都统以下官校视在内都统副都统叅佐领骁骑校各杀一级凡军功王贝勒贝子公量功议叙台吉得一等功牌六次以上者为一等三次以上者为二等一二次者为三等得二等功牌二次以下者槩为四等䝉古人以军功赐达尔汉号者以功之大小别承袭之差等世袭者秩视都统虽世袭而功稍次者视副都统袭六次五次四次者视叅领袭三次二次及授本身者视佐领凡设官科尔沁等二十五部落五十一旗每旗扎萨克一人或繋世管或由简任不拘爵秩协理旗务二人或四人以王贝勒贝子公台吉为之每百有五十丁设佐领一人骁骑校一人领催六人骁骑五十人六佐领设叅领一人佐领多者设都统一人副都统二人十佐领以下设都统副都统各一人都统副都统于本旗台吉内遴选以原爵兼任如台吉内无人于叅领内遴选叅领于佐领内遴选佐领于骁骑校内遴选以次递升骁骑校领催选丁男有力者充补自都统以下有年老残疾或才不胜任者罢之均由扎萨克秉公黜陟报院彚奏以闻归化城土黙特副都统一人𨽻绥逺城将军分翼其叅领佐领骁骑校及防御等官均由该将军等遴选拟定正陪送院引见补授围场总管一人翼长二人五品官骁骑校各八人八沟驻札司官一人笔帖式一人乌兰哈达三座塔驻札司官各一人凡移驻内地之索伦达虎里总管副管佐领骁骑校等官由黒龙江将军遴选正陪送院引见补授凡㑹盟简稽军实廵阅边防清理刑名编审丁册每三年疏列领侍卫内大臣散秩大臣一等侍卫满九卿八旗都统副都统前锋䕶军统领暨本院尚书侍郎请简命四人率刑部暨本院司官笔帖式赍勅以徃各扎萨克以时赴盟长所在罚后至者科尔沁扎頼特杜尔伯特郭尔罗斯四部落十旗为一㑹盟于哲里穆敖汉奈曼翁牛特巴林扎鲁特喀尔喀左翼阿禄科尔沁克西克腾八部落十一旗为一㑹盟于召乌达喀喇沁土黙特二部落五旗为一㑹盟于卓索图乌朱穆秦阿霸垓蒿齐忒苏尼特阿霸哈纳尔五部落十旗为一㑹盟于钖林郭尔四子部落喀尔喀右翼吴喇忒毛明安四部落六旗为一㑹盟于乌兰察布鄂尔多斯七旗为一㑹盟于伊克召每㑹设盟长副盟长各一人归化城土黙特㑹盟集于本城不设盟长听简命大臣裁决凡军纪一旗战郄一旗力战在战郄旗分分一佐领人丁给力战之旗各旗皆战一旗战郄一旗之王贝勒等皆降为庶人所属佐领尽数彻出散给各旗之力战者若一旗之内力战者半战郄者半战郄之王贝勒等降为庶人所属佐领尽给本旗之力战者若各旗未及整备而一旗独先冲锋斩获立功者按功之大小获之多寡分别给赏凡军器自亲王以下均不得私藏甲胄弓櫜鞬刀枪过二十鸟枪过十矢过千硫黄硝过三十斤者皆奏闻购买颁给信票沿途察验放行不及前数者由院转行兵部给票违者论如法凡比丁每三年由简命㑹盟之大臣㑹同盟长编审如停止简命由各扎萨克具册送院以闻以周知䝉古人丁之数丁男年十八以上六十以下者皆入册老疾除名隐匿者罪之每三丁共一骁骑遇有征伐以二丁遣战一丁留家壮丁不务本业私投喇嘛为徒及为伍巴什者罪之妇女非年老残疾不得为齐罕察凡户口以籍为慿乏嗣者告明佐领于族内择继族内无人方准乞养异姓不得私自继立絶户家产听扎萨克充公用凡族长每族各设一人择有行谊能任事者为之台吉以下有不率者则举以告凡什长十家设立一人视十家有无违法以别功过不设什长者王以下议罚有差凡力役亲王随丁六十郡王五十贝勒四十贝子三十五公三十一等台吉十有五二等台吉十有二三等台吉八四等台吉四固伦额驸四十和硕额驸三十多罗额驸二十都统四副都统二叅领佐领各一均于所属人丁内选择使令兼任者不重给亲王守墓十户郡王八户固伦公主与郡王同贝勒贝子各六户和硕公主郡主与贝勒同公四户郡君与公同县君乡君从夫之爵凡婚婣以时嫁娶聘物以马二牛二羊二十为率少者听多者罚聘定后壻故全还女故还半王以下有悔婚夺娶者罚如例凡徴收所属畜产二十而取一有乳牛五者纳酥羊成羣者纳氊丁至百户以上出车一牛一马一滥征者禁凡寄籍内地人民寄居䝉古部落所在部长察明耕种贸易踪迹无可疑者给与印票安置其地有专理民事之官则㑹同察覈并取乡长总甲牌头甘结存案凡游牧近山河者以山河为界无山河者设鄂博为界越界游牧者王以下议罚有差凡採捕各依界限毋得越境滋事私入禁地採捕者逐令迁移仍治以罪索伦捕貂者计丁贡貂貂分三等赏赐有差凡汛地各设斥堠以资防御有关隘者以时启闭诘姦宄禁逃亡兵弁有旷误者罚无赦凡邮政每百里为一传自喜峯口至扎赖特置邮十有六自古北口至乌朱穆秦置邮九自独右口至蒿齐忒置邮六自张家口至四子部落置邮五自杀虎口至吴喇忒置邮九又自归化城至鄂尔多斯置邮八均于水泉形势之地安设驿官五路各设员外郎一人由本院司官内奏委司其事笔帖式一人佐之均三年任满更代驿丁喜峯口六百名古北口三百名独石口四百五十名张家口五百五十名杀虎口七百五十名均于各路穷户内选充驿骑每一传马五十匹每年均以三分报销疲乏发帑买补驿使计程在千里以内者乗官马千里以外及奉要差不计程途均乗驿马仍以使臣之品级为差王㑹清吏司漠南䝉古诸部落每歳朝觐修贡惟谨燕飨赐予舍馆饔饩之礼分𨽻所司凡朝期歳以十二月十有五日后二十五日前咸集凡朝仪王以下均行三跪九叩礼奉制书亦如之凡来朝班次扎萨克暨散秩王公分为三班周而复始一班哲里穆㑹盟内科尔沁亲王郡王贝勒鎭国公辅国公郭尔罗斯一等台吉各一人召乌达㑹盟内敖汉郡王辅国公翁牛特贝勒巴林郡王贝子各一人卓索图㑹盟内土黙特贝子喀喇沁贝子各一人辅国公二人一等塔布囊一人钖林郭尔㑹盟内苏尼特郡王贝勒阿霸垓郡王贝子蒿齐忒郡王阿霸哈纳尔贝勒乌朱穆秦贝勒鎭国公辅国公各一人乌兰察布㑹盟内吴喇忒辅国公一人伊克召㑹盟内鄂尔多斯贝勒辅国公各一人归化城土黙特辅国公一人二班哲里穆㑹盟内科尔沁亲王郡王各一人辅国公三人扎頼特贝勒郭尔罗斯鎭国公辅国公各一人召乌达㑹盟内翁牛特郡王鎭国公扎鲁特贝勒鎭国公喀尔喀左翼贝勒敖汉贝子巴林贝子辅国公各一人卓索图㑹盟内喀喇沁郡王鎭国公各一人钖林郭尔㑹盟内蒿齐忒郡王苏尼特郡王阿霸哈纳尔贝子各一人乌兰察布㑹盟内四子部落郡王毛明安贝勒一等台吉喀尔喀右翼贝子吴喇忒鎭国公各一人伊克召㑹盟内鄂尔多斯郡王一人贝子二人一等台吉一人三班哲里穆㑹盟内科尔沁亲王郡王各二人贝勒贝子鎭国公各一人辅国公二人杜尔伯特贝子一人召乌达㑹盟内敖汉郡王辅国公柰曼郡王阿禄科尔沁贝勒扎鲁特贝勒翁牛特贝子克西克腾一等台吉各一人卓索图㑹盟内土黙特贝勒附喀尔喀贝勒喀喇沁贝子各一人钖林郭尔㑹盟内乌朱穆秦亲王阿霸垓郡王辅国公苏尼特辅国公各一人乌兰察布㑹盟内喀尔喀右翼贝勒贝子鎭国公吴喇忒鎭国公各一人伊克召㑹盟内鄂尔多斯贝勒贝子各一人散秩台吉愿随入觐者视其旗台吉多寡分班来朝有千余人者每次不得过二百人五百余人者不得过百人二三百人者不得过六十人如扎萨克有故不能入觐者酌遣所属台吉代觐凡位次亲王郡王贝勒贝子公在宗室亲王郡王贝勒贝子公之下一二等台吉在内大臣之下其次为子又其次为三等台吉又其次为都统又其次为四等台吉又其次为副都统又其次为叅领佐领其男以下云骑尉以上各依品级凡贡道科尔沁扎頼特杜尔伯特郭尔罗斯由山海关土黙特喀喇沁敖汉柰曼扎鲁特阿禄科尔沁翁牛特喀尔喀左翼由喜峯口乌朱穆秦巴林阿霸垓蒿齐忒阿霸哈纳尔克西克腾由独石口四子部落苏尼特毛明安喀尔喀右翼由张家口吴喇忒归化城土黙特鄂尔多斯由杀虎口均驰驿徃来凡贡物每旗进羊一羫乳酒一埕凡燕飨以歳除日新正十四日十五日各赐燕一次余日五旗王府各设燕一次自王贝勒以下至长史护卫等官咸与焉凡赏赉亲王白金四百三十两各部落同惟科尔沁亲王五百有二两郡王三百十有七两各部落同惟科尔沁扎萨克图郡王三百九十两贝勒二百三十八两贝子百五十两公一百十有七两掌旗务台吉七十六两散秩台吉一二品者六十三两三四品者五十三两凡廪给视随从多寡以为差固伦公主五十人和硕公主四十人郡主三十五人县主三十人郡君二十五人县君二十人乡君十人宗室女八人公主郡主额驸各二十五人县主额驸二十人郡君额驸十有五人县君额驸十人乡君额驸六人亲王四十人郡王三十五人贝勒三十人贝子二十五人公二十人掌旗务台吉十人公主子孙及有戚谊之台吉六人散秩台吉二人都统子副都统男各与散秩台吉同长史叅佐领骑都尉云骑尉各一人饩羊按日散给薪米之属代以白金凡牧刍固伦公主养马四十五坐马十有五和硕公主养马四十坐马十有三郡主养马三十五坐马十县主养马三十坐马八郡君养马二十五坐马六县君养马二十坐马四乡君养马八宗室女养马六坐马各三公主郡主额驸养马各二十五坐马各六县主郡君额驸养马各二十坐马各四县君额驸养马十坐马三乡君额驸养马六坐马一亲王养马四十坐马十有五各部落同惟科尔沁三亲王养马各四十五坐马同郡王养马三十五坐马十贝勒养马三十坐马八各部落同惟科尔沁一贝勒养马四十五坐马十有五贝子养马二十五坐马六公养马二十坐马四掌旗务台吉养马十坐马三公主子孙及有戚谊之台吉养马坐马亦如之散秩台吉养马六坐马一都统以下养马四叅领以下养马二坐马各一领催骁骑各坐马一并给牧刍之费凡路费视程途逺近按日给发科尔沁亲王及一贝勒徃来给费余惟归途给之自散秩台吉以下止给其身不及仆从凡俸币固伦公主俸千两币三十和硕公主俸二百两币十有二郡主俸百五十两币十县主俸百两币八郡君俸五十两币六县君俸四十两币五乡君俸三十两币四固伦公主额驸俸三百两和硕公主额驸俸二百两均币九郡主额驸俸百两币八县主额驸俸五十两币五郡君额驸俸四十两币四县君额驸俸三十两币三亲王俸二千两币二十五各部落同惟科尔沁三亲王俸各二千五百两币各四十郡王俸千二百两币十有五惟科尔沁一郡王俸千五百两币二十贝勒俸八百两币十有三贝子俸五百两币十鎭国公俸三百两币九辅国公俸二百两币七掌旗务台吉俸百两币四干清门一等台吉俸百两二等八十两三等六十两四等四十两其子男轻车都尉云骑尉等俸各视八旗世爵减半凡尚主者或遇主先薨逝如未别娶仍称额驸给以俸币已别娶者停止凡振䘏各部落偶遇歳荒扎萨克设法养赡不足告盟长协济再不足㑹报到院奏请发帑并豫支王以下次年俸金以济其乏钦定大清㑹典卷七十九钦定大清会典卷八十钦定四库全书钦定大清㑹典卷八十理藩院典属清吏司国初䝉古北部喀尔喀三汗同时纳贡厥后朔漠荡平庇我宇下与漠南诸部落等承平以来怀柔益逺北踰瀚海西絶羌荒青海厄鲁特西藏准噶尔之地咸入版图其封爵会盟屯防游牧诸政事厥有专司凡疆理喀尔喀后路土谢图汗部东至肯特山接车臣汗部界西至翁金河接赛因诺颜部界南至瀚海通苏尼特界北接俄罗斯界至京二千八百里喀尔喀东路车臣汗部东至厄尔得尼拖罗海西至插汉齐老台南至他尔衮柴达木北至翁都尔䍐至京三千五百里喀尔喀西路扎萨克图汗部东至翁克西尔哈儿朱忒西至喀喇乌苏俄落克诺儿南至阿尔察喀喇托辉北至推河接赛因诺颜部界至京四千里喀尔喀赛因诺颜扎萨克亲王部东至博罗布尔哈苏鄂伦西至库尔萨牙索郭图厄格岭南至车车尔齐克北至齐老图河至京三千里青海四部落东至陜西西宁洮岷边境西至西藏南至四川松潘北至肃州安西府袤延二千余里至京五千七十里贺兰山厄鲁特东至陜西宁夏西至甘州南至凉州各府边境北至瀚海袤延七百里至京五千里乌兰乌苏厄鲁特推河厄鲁特属喀尔喀赛因诺颜部辖疆理同额济内土尔古特东至古尔鼐西至陜西肃州边境南至三岔河北至坤都崙湖袤延八百里至京五千里都尔伯特原驻额尔齐斯因资其耕牧移其部于乌兰古木在喀尔喀疆理之内乌鲁木齐东至巴里坤东南接辟展界西至博罗塔拉西南接伊犁界南至天山踰山接哈拉沙拉界北至塔尔巴哈台通俄罗斯界东北至额尔齐斯西北至斋尔通哈萨克界至京九千八百九十里伊犁东至辟展西至吹塔拉斯南至天山踰山接回部诸城界北至乌鲁木齐通哈萨克界至京万八百二十里游牧察哈尔东至克西克腾西至归化城土黙特南至太仆寺牧场及山西大同朔平二府边境北至苏尼特及四子部落袤延千有余里至京千里西藏之地有四曰衞曰藏曰喀木曰阿里辖六十余城东至四川边境西至大沙海南至云南边境北至青海东西六千四百余里南北六千五百余里至京万四千余里凡旗制喀尔喀四部落后路土谢图汗部二十旗东路车臣汗部二十三旗西路扎萨克图汗部十有七旗赛因诺颜扎萨克亲王部二十二旗青海四部落厄鲁特二十一旗回特三旗土尔古特四旗喀尔喀一旗贺兰山厄鲁特一旗乌兰乌苏厄鲁特二旗推河厄鲁特一旗额济内土尔古特一旗都尔伯特十有四旗游牧察哈尔八旗凡封爵喀尔喀后部土谢图汗一人亲王二人郡王一人贝勒二人辅国公七人一等台吉八人东部车臣汗一人亲王郡王各一人贝勒贝子各二人镇国公辅国公各三人一等台吉十有三人西部扎萨克图汗一人贝勒一人镇国公三人辅国公六人一等台吉九人赛因诺颜部扎萨克亲王一人亲王一人郡王二人世子一人贝勒二人镇国公二人辅国公八人一等台吉九人青海亲王一人郡王三人贝勒一人贝子二人镇国公一人辅国公五人一等台吉十有六人贺兰山厄鲁特贝勒一人镇国公二人乌兰乌苏厄鲁特贝子二人推河厄鲁特一等台吉一人额济内土尔古特贝勒一人都尔伯特特古斯库鲁克汗一人亲王郡王各一人贝勒二人贝子四人辅国公二人一等台吉五人西藏辅国公三人一等台吉一人噶卜伦四人代贲五人第巴三人堪布一人凡册诰仪从品服悉如定制凡设官每旗设扎萨克一人以汗王贝勒贝子公台吉等为之所属都统副都统叅领佐领骁骑校等官并与漠南诸䝉古同喀尔喀四部落䝉古副将军四人叅赞四人都尔伯特左右翼副将军二人游牧察哈尔都统一人副都统二人总管八人理事员外郎十有六人凡驻札喀尔喀军营定边左副将军一人叅赞大臣无定员乌里雅苏台叅赞大臣一人笔帖式一人库伦恰克图司官各一人䝉古副将军笔帖式八人西宁大臣一人司官一人笔帖式三人乌鲁木齐提督一人伊犁将军一人叅赞大臣领队大臣暨侍衞无定员西藏大臣二人司官一人笔帖式二人凡㑹盟喀尔喀土谢图汗部二十旗为一㑹盟于汗阿林车臣汗部二十三旗为一㑹盟于克鲁伦巴尔河屯扎萨克图汗部十有七旗为一㑹盟于扎克毕頼塞钦毕都里也诺尔赛因诺颜部二十二旗为一㑹盟于齐齐尔里克以饬边防训士伍简军实及比丁谳狱各副将军嵗于所部举行间嵗则以土谢图汗车臣汗两部落为东路扎萨克图汗赛因诺颜两部落为西路遣军营叅赞大臣二人分徃㑹覈统听定边左副将军裁决青海厄鲁特听西宁驻札大臣都尔伯特听定边左副将军游牧察哈尔听都统各裁决具䟽以闻凡防守乌鲁木齐以安西提督率所属标兵移驻伊犁以满洲索伦席伯察哈尔厄鲁特兵驻守屯田用緑旗兵官给地亩秄种口粮嵗获悉以输官留充兵饷凡互市库伦设市一通喀尔喀贸易恰克图设市一通俄罗斯贸易其来京贸易之期以子辰申年并令简约舆从从经纪贸易限八十日启行凡驻牧唿伦布俞尔之巴尔虎设总管副管佐领骁骑校等官由黒龙江将军遴选正陪送院引见补授凡喇嘛道行至髙者曰胡图克图转世者曰胡毕尔汗其秩之贵者曰国师曰禅师次曰扎萨克大喇嘛副扎萨克大喇嘛扎萨克喇嘛又次曰大喇嘛副喇嘛闲散喇嘛扎萨克喇嘛以上给印余给札付其徒有德木齐格思规格隆班第之差陜甘洮岷诸寺住持番僧曰都纲曰僧纲曰僧正各给札付有不守戒规者论如法京师总管喇嘛班第扎萨克大喇嘛一人副扎萨克大喇嘛一人扎萨克喇嘛四人大喇嘛十有八人副喇嘛七人闲散喇嘛十人归化城扎萨克大喇嘛一人副扎萨克大喇嘛一人扎萨克喇嘛六人多伦诺尔扎萨克大喇嘛一人大喇嘛二人副喇嘛一人盛京实胜寺大喇嘛一人永安寺大喇嘛一人玛哈噶喇楼大喇嘛二人东西南北四塔大喇嘛各一人西勒图库伦扎萨克大喇嘛一人扎萨克喇嘛四人西安广仁寺大喇嘛一人五台山扎萨克喇嘛一人射虎川台麓寺大喇嘛一人科尔沁以下二十四部落大喇嘛各一人西宁大喇嘛察汗诺们汗一人松山报恩寺大喇嘛达克隆胡图克图一人红山堡报恩寺都纲一人河州普纲寺灵庆寺𢎞化寺都纲各一人西宁县西那寺塔尔寺扎藏寺元觉寺沙冲寺仙密寺佑宁寺僧纲各一人碾伯县瞿昙寺𢎞通寺羊尔贯寺普化寺僧纲各一人大同衞广化寺僧纲一人归德所二叠阐寺僧纲一人洮州衞禅定寺国师一人垂巴庙玛尼寺着落族僧纲各一人阎家寺龙元寺圆成寺僧正各一人凡庆祝礼西藏达赖喇嘛暨班臣额尔德尼间年一进喀尔喀泽卜尊丹巴胡图克图遇国家有大庆典则进贡物有佛像金经银塔五色帕八吉祥之属各具奏书遣使以闻达赖喇嘛班臣额尔德尼于庆祝之外别具夀帕珊瑚琥珀数珠藏香氆氇以贡贡使还国均降勅慰问赐金币有差柔逺清吏司国家声教所被无逺弗届大漠以北流沙以西诸部君长稽首偕来画疆置吏有如郡县其来朝述职诸政事分𨽻本司凡朝觐喀尔喀厄鲁特及驻札额济内之土尔古特分四班一班扎萨克图汗及部内贝勒一人一等台吉三人土谢图汗部内亲王一人辅国公三人一等台吉二人车臣汗部内贝子辅国公各一人一等台吉二人赛因诺颜部内郡王世子辅国公一等台吉各一人土尔古特贝勒乌兰乌苏厄鲁特贝子贺兰山厄鲁特镇国公推河厄鲁特一等台吉各一人二班土谢图汗及部内辅国公一等台吉各一人赛因诺颜部内亲王贝勒镇国公各一人辅国公二人一等台吉四人车臣汗部内郡王一人镇国公二人辅国公一人一等台吉三人扎萨克图汗部内镇国公一人辅国公二人一等台吉四人贺兰山厄鲁特郡王镇国公各一人三班车臣汗及部内贝勒辅国公各一人一等台吉四人土谢图汗部内亲王郡王贝子各一人辅国公二人一等台吉四人扎萨克图汗部内镇国公一等台吉各一人赛因诺颜部内辅国公二人一等台吉三人乌兰乌苏厄鲁特贝子一人四班赛因诺颜扎萨克亲王及部内郡王贝勒镇国公各一人辅国公三人一等台吉二人车臣汗部内亲王贝勒贝子镇国公各一人一等台吉四人土谢图汗部内贝子辅国公一等台吉各一人扎萨克图汗部内镇国公一人辅国公四人一等台吉一人青海分四班一班厄鲁特郡王贝子各二人镇国公一等台吉土尔古特一等台吉各一人二班厄鲁特贝勒辅国公各一人一等台吉三人回特辅国公土尔古特一等台吉各一人三班厄鲁特亲王一人辅国公二人一等台吉三人土尔古特一等台吉一人四班厄鲁特郡王贝子各一人一等台吉四人土尔古特一等台吉喀尔喀一等台吉各一人都尔伯特西藏不分班阅数年奏请得㫖则来觐凡贡期喀尔喀厄鲁特土尔古特青海各如其朝觐之班西藏间年一贡附达赖喇嘛以进贡道喀尔喀厄鲁特土尔古特由张家口独石口喜峯口青海由西宁西藏由四川之打箭鑪贡物喀尔喀厄鲁特以驼马汤羊土尔古特青海以藏香氆氇马西藏贡与达赖喇嘛同凡俸币喀尔喀三汗都尔伯特汗俸各二千五百两币四十世子俸千五百两币二十八品官俸二十两达尔汉奉㫖给俸者与八品官同加币四游牧察哈尔有职任官按品给全俸无职任者半俸亲王以下俸币及燕飨赏赉饩廪牧刍均与漠南二十四部落同汗之赏赉廪刍与亲王同世子与郡王同凡泽卜尊丹巴胡图克图之贡以九白白驼一白马八嵗一遣使贡道与喀尔喀同其番僧入贡者红山报恩寺五年一贡贡道由庄浪衞圆觉等二十六寺分四班三年一贡贡道由岷州衞贡物各以马及延夀果青木香之属西宁瞿昙等九寺西纳演教寺河州𢎞化等寺均入贡贡无常物亦无定期或力不能来即交所在有司官转进贡使还赏泽卜尊丹巴胡图克图银币番僧表里各有差徕逺清吏司国家既平准噶尔凡天山以南诸回部素为准夷所苦者一时如觧倒悬归仁恐后厥后余孽未靖逆回负恩搆乱致烦征讨天戈所指臣服弥遐拓西域版图数万里而遥今自嘉峪关以外旧部若哈密若辟展吐鲁番新疆若哈拉沙拉若库车若沙雅尔若赛里木若拜若阿克苏若乌什若喀什噶尔若叶尔羌若和阗碁布星罗同属内地其哈萨克之左右部布鲁特之东西部以及安集延玛尔噶朗霍䍐那木干塔什䍐㧞达克山博罗尔爱乌䍐竒齐玉斯乌尔根齐等部列我藩服并隶所司凡疆理哈密东至塔尔纳沁接喀尔喀界西至喀拉都伯通吐鲁番界西南至半池泉星星崃博罗特口接安西府界南至沙碛北至天山接巴里坤界城二旧城周四里新城周里许堡五曰苏门哈尔辉曰阿思他纳曰桃和气曰喀拉都伯曰拉卜楚喀至京七千百八十里辟展东至塔库西至伊拉里克接哈拉沙拉界南至沙碛北至博克达山接天山北路界城一周里许所属城村二十有九最着者曰吐鲁番至京八千百有十里哈拉沙拉东至乌沙克他尔出苏巴什山口东南至察䍐通格出那林气拉山口接辟展界西至第纳尔河接库车界北至天山踰山接乌鲁木齐界南至沙山入沙碛城二旧城在海杜河西新城在特博尔古西所属城村十有五最着者曰库尔勒曰布古尔至京九千一百里库车东至第纳尔河接哈拉沙拉界西至鄂根河接赛里木界南至鄂根河接沙雅尔界北至额什克巴什山通伊犁界城一周四里六分六釐至京万有八十里沙雅尔东至托衣坡罗的接哈拉沙拉界南至特里木濵大河西至荅阿什根科接阿克苏界北至鄂根河接库车界城一周二里许北距库车城百五十里至京万二百三十里赛里木东至赫色尔河接库车界西至哈拉乌苏接拜界南至穆萨尔河踰河接沙雅尔西南境外界北至天山踰山接伊犁西北路界城一周一里九分在赫色尔河西四十里东北距库车城二百十里所属村庄十有一至京万二百九十里拜东至哈拉乌苏接赛里木界南至穆萨尔河踰河接沙雅尔西南境外界西至沙拉尔岱接阿克苏界北至天山踰山接伊犁西北路界城一踞山冈周一里三分在哈拉乌苏西三十里赛里木西九十里所属村庄二十有二至京万三百八十里阿克苏东至雅尔汉接拜界西至遮尔格吉克得通乌什界北至他木哈他什通伊犁界南至喀什噶尔河城四踞髙崖二三十丈四城连峙每城周里许东西南三靣环一大城垣垣外以沟界之东距雅尔汉三百二十里所属村庄三十有六至京万七百九十里乌什东至噶斯汉接阿克苏界西至色波尔拜通喀什噶尔界南至库鲁克山踰山通叶尔羗和阗北路界北至天山踰山通伊犁西北路界城一周三里二分南踞髙崖北帯长流在阿克苏西境遮尔格吉克得西九十里所属村庄十有一至京万九百九十里喀什噶尔东至阿尔古通乌什界东南至赫色尔布依通叶尔羗界西北皆至葱岭通布鲁特安集延界城一周四里余在巴尔昌西南百四十里乌什西南九百三十五里所属城村十有六最着者曰英阿萨尔至京万一千九百二十五里叶尔羗东至查特齐林接阿克苏界西至他克布依入葱岭通拔达克山界东南至皮雅尔玛接和阗界北至喀什噶尔河接喀什噶尔界城一周十余里凡六门东道由阿克苏八百里西道由喀什噶尔五百里至其地所属城村甚多最着者二十有七至京万二千四百二十五里和阗东至克里雅河入沙碛西至皂瓦河接叶尔羌界南至南山北尽和阗河接阿克苏界城六曰伊立齐曰哈拉哈什曰玉陇哈什曰齐喇曰塔克曰克里雅至京万二千百五十里凡部长回部之久经内属者一如䝉古之制设扎萨克以理旗务哈密以功晋郡王品级贝勒一人辟展郡王一人其哈拉沙拉以西诸回城皆设伯克伯克之秩以三品至七品为差其综理城村庶务者曰阿竒木伯克伊沙噶伯克贰之掌田赋者曰噶杂那齐伯克尚伯克职掌同回民买卖田宅产业掌其质剂平其争讼兼收其税入者曰密图瓦里伯克整饬回教者曰摩提沙布伯克掌兵马册籍兼递送文檄者曰都管伯克理刑名者曰哈子伯克导水泉以资灌溉者曰密拉布伯克董匠作营造之事曰讷克布伯克又有明伯克以分领回衆头目有阿尔把布伯克以司征比有巴济格尔伯克以评市价有克勒克雅拉克伯克以𣙜商税有杂布提摩克塔布伯克以掌经典有什唿尔伯克以供行人刍粮路费有巴克玛塔尔伯克以典园林蔬果有达鲁䍐伯克以警斥堠有帕提沙布伯克以司廵逻侦缉及主守罪人有塞衣得里伯克以平治道涂哈拉沙拉三品四品伯克各二人五品六品伯克各四人七品伯克十人库车三品四品伯克各一人五品六品伯克各二人七品伯克十有四人沙雅尔三品伯克一人四品五品伯克各二人六品伯克一人七品伯克六人赛里木三四五六品伯克各一人七品伯克二人拜四五六品伯克各一人七品伯克三人阿克苏三品四品伯克各一人五品伯克二人六品伯克六人七品伯克三十四人乌什三品四品伯克各一人五品伯克二人六品伯克六人七品伯克二十八人喀什噶尔三品伯克一人四品五品伯克各七人六品伯克二十七人七品伯克十有七人叶尔羌三品伯克一人四品伯克四人五品伯克十有四人六品伯克二十四人七品伯克八人和阗三品伯克一人四品伯克六人五品伯克五人六品伯克七人七品伯克三十一人管理台站回子头目哈密阿克苏喀什噶尔叶尔羌和阗各一人辟展哈拉沙拉各二人凡户口以干隆二十六年版籍计之辟展千八百六十三户八千二百四十口哈拉沙拉千一百三十户四千五百二十口库车八百十有五户二千六百十口沙雅尔四百二十户千二百十口赛里木五百四十九户千六百七十口拜四百八十三户千二百七十口阿克苏五千七百五十三户万八千六百口乌什二千九百六十七户万二千六百三十口喀什噶尔万五千五百有六户五万五百四十口叶尔羌万五千有二十五户六万四百五十口和阗万三千八百三十八户四万三千五百十口各有竒凡权量回俗以内地重十斤者为一查拉克八查拉克为一噶尔布尔八噶尔布尔为一帕特玛计一帕特玛之数得内地仓斛五石三斗其钱曰普儿计一普儿之重得内地库平二钱直银一分每普儿百文为一腾格直银一两普儿以红铜为之其轮廓孔方鼓铸之法一如内地靣用干隆通寳汉字以叶尔羌阿克苏诸地名回字附于背凡田赋回地不计顷亩率以秄种为度官田嵗征其十之五次者十之二民田十之一厥有常额所纳来牟谷糜之属不一色惟其土之宜各回城同喀什噶尔叶尔羌和阗于嵗粮之外并征普儿有差凡杂赋铜铅以供鼓铸硝硫黄以供军器火药棉花红花以供织染水碓之征杂粮与普儿各半果园之徴本色与折色各半𣙜税外藩商人在回部贸易者三十分抽一皮币二十分抽一回部商人自外藩贸易者二十分抽一皮币十分抽一其牲畜货物不及抽分之数者视所直低昻以普儿折算凡土贡哈密以干𤓰葡萄䌷帕佩刀辟展同辟展之罗布淖尔以哈什翎毛水獭皮喀什噶尔以黄金緑葡萄金丝段毛毯及木𤓰苹果秋梨石榴诸果品叶尔羌以黄金葡萄和阗以黄金嵗有常额和阗之哈拉哈什玉陇哈什以玉无常额凡驻札哈密大臣二人军台笔帖式四人辟展大臣一人军台笔帖式十有三人哈拉沙拉大臣一人笔帖式二人军台笔帖式九人库车大臣一人兼辖沙雅尔笔帖式二人军台笔帖式十人赛里木侍衞一人兼理拜城军台笔帖式三人阿克苏大臣二人兼辖赛里木拜城侍衞十人随印司官一人笔帖式一人理回官一人笔帖式二人军台笔帖式十有四人乌什大臣一人侍衞一人坐卡官三人笔帖式一人喀什噶尔大臣二人侍衞十有二人随印司官一人笔帖式二人理回官一人笔帖式一人军台笔帖式二人英阿萨尔侍衞一人军台笔帖式三人叶尔羌大臣二人侍衞十有五人随印司官一人笔帖式二人理回官一人笔帖式一人军台笔帖式十有七人和阗总兵官一人军台笔帖式四人大臣由特简候㫖轮替侍衞官员笔帖式三年更代如制凡兵防哈密驻兵五百名哈密之塔尔纳沁二百名辟展五百名哈拉沙拉七百名库车二百六十名赛里木百五十名阿克苏八百名乌什百五十名喀什噶尔九百名所属之英阿萨尔四百名叶尔羌九百名和阗二百名皆以緑旗兵有马兵驻防者则满洲索伦緑旗兵兼设台站卡伦嘉峪闗至哈密千四百七十五里设台二十一哈密西路至辟展九百八十里设台十有二辟展至吐鲁番二百四十里设台三吐鲁番至库车千七百九十里设台二十一库车至阿克苏六百九十里设台八阿克苏至叶尔羌千一百七十里设台十有七阿克苏西路至乌什二百四十里设台二叶尔羌西路至喀什噶尔四百九十里设台七叶尔羌南路至和阗六百五十里设台六每台设回民十户緑旗兵五名驼四只马十五匹有可通车行者设车二两以营员及笔帖式领之卡伦驻守则视其地之大小简要为差满洲回兵叅用以侍衞统之凡回部王贝勒俸币与䝉古之制同伯克则按其品级而授之地三品给二百帕特玛秄种地种地人百名四品百五十帕特玛秄种地种地人五十名五品百帕特玛秄种地种地人三十名六品五十帕特玛秄种地种地人十有五名七品三十帕特玛秄种地种地人八名驻札大臣给养亷银口粮官弁兵丁给薪水银口粮各有差凡移驻伊犁之回民设三品四品伯克各一人五品伯克二人六品伯克一人七品伯克七人以掌其耕种畜牧之政户口以干隆二十七年版籍计之得户千三百三十有二计口三千百四十有竒凡外藩朝贡哈萨克左右部布鲁特东西部安集延玛尔噶朗霍䍐那木干四城塔什䍐㧞达克山博罗尔爱乌䍐竒齐玉斯乌尔根齐诸部落汗长皆重译来朝遣使入贡或三年或间年无常期厥贡罽刀马匹理刑清吏司国家控驭藩服仁至义尽爰按䝉古土俗酌定律例以靖边徼死刑之外罪止鞭责不及流徒统于罚例凡罚例以五论者犍牛一乳牛一㸬牛一犙牛二以九论者马二犍牛二乳牛二㸬牛二犙牛一至九九而止罚马者自五至百而止因公犯罪䝉古王等应罚马百或九九牲畜贝勒贝子公应罚马七十或七九牲畜台吉应罚马五十或五九牲畜者皆罚俸一年王等应罚马四十或五九牲畜贝勒贝子公应罚马三十或四九牲畜台吉应罚马二十或三九牲畜者皆罚俸九月王等应罚马三十及二十或三九牲畜贝勒贝子公应罚马二十及十有五或二九牲畜台吉应罚马十或一九牲畜者皆罚俸六月王等应罚马十或一九牲畜贝勒贝子公应罚马七或一七牲畜台吉应罚马五或一五牲畜者皆罚俸三月如犯私罪及所犯虽公而本秩无俸者仍依本法应罚马匹牲畜除给主外余交扎萨克办公充赏每年彚奏一次凡死罪由扎萨克审明报院由院㑹三法司定拟具奏其应监候秋后处决者刑部秋审时㑹满九卿议奏减等者佥发邻近盟长给効力台吉为奴凡重囚系科尔沁扎赖特杜尔伯特郭尔罗斯敖汉奈曼扎鲁特喀尔喀左翼土黙特喀喇沁旗分者送八沟理事同知监禁系翁牛特巴林阿禄科尔沁克西克腾乌朱穆秦阿霸垓蒿齐忒苏尼特阿霸哈纳尔及喀尔喀土谢图汗车臣汗西套厄鲁特旗分者送多伦诺尔理事同知监禁系归化城土黙特四子部落喀尔喀右翼吴喇忒毛明安鄂尔多斯及喀尔喀扎萨克图汗赛因诺颜部落亲王旗分者送归化城理事同知监禁凡听讼边内人在边外犯罪依刑部律边外人在边内犯罪依䝉古律八旗游牧察哈尔有犯均依䝉古律治罪凡疑狱及犯罪应罚而无力者均令设誓完结银库旧制䝉古王台吉等来朝由户工二部及光禄寺备器用具廪饩自康熙四十六年建立银库设官经理计宾馆所需按直给赀以惠逺人凡库帑额贮宾馆廪给银五万两薪刍银五千两于户部支领嵗或一支或再支视人数之衆寡若颁给等次视爵秩之崇卑以为差凡奏销下嫁䝉古公主郡主等馆于京师擢侍御前之额驸台吉及来朝公主额驸王公台吉给过廪饩薪刍月要其数具奏嵗一㑹计列册具疏以闻钦定大清㑹典卷八十钦定大清会典卷八十一钦定四库全书钦定大清㑹典卷八十一都察院左都御史满汉各一人左副都御史满汉各二人掌察覈官常整饬纲纪右都御史右副都御史经歴满汉各一人都事满汉各一人笔帖式十人给事中满汉各十有二人掌传达纶音稽考庶政吏科掌印给事中满汉各一人给事中满汉各一人分稽铨衡注销吏部顺天府文卷戸科掌印给事中满汉各一人给事中满汉各一人分稽财赋注销户部文卷礼科掌印给事中满汉各一人给事中满汉各一人分稽典礼注销礼部宗人府理藩院太常寺光禄寺鸿胪寺国子监钦天监文卷兵科掌印给事中满汉各一人给事中满汉各一人分稽戎政注销兵部太仆寺銮仪衞文卷刑科掌印给事中满汉各一人给事中满汉各一人分稽刑名注销刑部通政使司大理寺文卷工科掌印给事中满汉各一人给事中满汉各一人分稽工程注销工部文卷笔帖式吏科户科兵科刑科各十有五人礼科工科各十人监察御史满汉各二十八人掌纠劾官邪条陈治道京畿道掌印监察御史满汉各一人监察御史满汉各一人分理院事及直𨽻盛京刑名稽察内阁顺天府大兴宛平县河南道掌印监察御史满汉各一人监察御史满汉各一人分理河南刑名照刷部院诸司卷宗稽察吏部詹事府步军统领五城江南道掌印监察御史满汉各一人监察御史满汉各三人分理江南刑名稽察户部寳泉局宣课司左右翼监督在京十有二仓总督漕运磨勘三库月终奏销之籍浙江道掌印监察御史满汉各一人监察御史满汉各一人分理浙江刑名稽察礼部都察院山西道掌印监察御史满汉各一人监察御史满汉各一人分理山西刑名稽察兵部翰林院六科中书科总督仓场坐粮㕔大通桥监督通州二仓山东道掌印监察御史满汉各一人监察御史满汉各二人分理山东刑名稽察刑部太医院总督河道催比五城命盗案牍缉捕之事陜西道掌印监察御史满汉各一人监察御史满汉各一人分理陜西刑名稽察工部寳源局覈勘在京工程湖广道掌印监察御史满汉各一人监察御史满汉各一人分理湖广刑名稽察通政使司国子监江西道掌印监察御史满汉各一人监察御史满汉各一人分理江西刑名稽察光禄寺福建道掌印监察御史满汉各一人监察御史满汉各一人分理福建刑名稽察太常寺四川道掌印监察御史满汉各一人分理四川刑名稽察銮仪衞广东道掌印监察御史满汉各一人分理广东刑名稽察大理寺广西道掌印监察御史满汉各一人分理广西刑名稽察太仆寺云南道掌印监察御史满汉各一人分理云南刑名稽察理藩院钦天监贵州道掌印监察御史满汉各一人分理贵州刑名稽察鸿胪寺笔帖式京畿道江南道各三人河南浙江山西山东陜西湖广江西福建四川广东广西云南贵州道各二人廵视五城分中东南西北每城给事中或御史满汉各一人掌弹压地方釐剔姦弊其属兵马司指挥副指挥吏目各一人凡宪纲左都御史给事中御史皆许风闻言事事闗朝政得失民生利弊大臣徇私骩法不饬簠簋并听据实陈奏摭拾陈言及琐屑伤治体者不得渎告官民寃枉所司不受理及受理不得伸者许赴院陈愬鞠实大事奏请上裁小事立予昭雪奏章奉㫖后给事中録送吏科御史録送京畿道封贮如奉㫖褒奖或经训饬备着于册三年一次进呈凡科钞中外疏章既上㫖下内阁日以给事中一人诣内阁祗领分致各科备録谕㫖及原疏发所司奉行豫定注销日期事涉数衙门者以主稾衙门为正钞㑹稾及应闗白之衙门为外钞钞毕别録二通敬谨校对钤盖印信一送内阁曰史书一贮科垣曰録书嵗终还原疏于内阁凡封駮奉㫖事理确有未便施行者封还执奏阁臣拟㫖批答字句舛错部院督抚疏章事有谬误者并听駮正凡颁给勅书直省总督廵抚由吏科总督漕运总督仓场坐粮㕔监督各闗监督各盐政由户科学政由礼科提督总兵官由兵科总督河道及各闗监督之隶工部者由工科均于午门外授本官祗领如由外任升转给该省提塘官赍徃任满各送科缴内阁凡掌察部院诸司所治之事以六科十五道分掌稽察月以已结未结之数两次具册分送注销月终各具题直省督抚题达之案具揭各科道察覈事有难结者嵗终彚题罣漏及易结不结者劾宗人府以宗室御史二人内务府以满御史二人专司稽察别给印信注销具题同八旗各以满给事中或御史一人稽察月一注销月终奏闻满洲䝉古汉军同八旗暨九卿奉㫖㑹议之事以满汉御史各一人稽察无故不到者劾廵视五城科道审理之事嵗委满汉御史各一人督催月具册申院送刑部者两月具题五城振济平粜左都御史左副都御史分城亲察以絶弊端凡考覈中外文武官三嵗京察大计五嵗军政均由本院吏科兵科京畿道㑹吏兵二部覈实具疏宗人府吏部有奉㫖议处之事由院咨取职名定议各闗监督任满由户科考覈盐政任满由京畿道考覈验视月选官列掌印给事中御史名咨吏部奏请简命满汉各二人随班察覈文职司道以下武职副将以下由吏兵二科给与赴任文凭违限者劾五城司坊官三年俸满堪列荐剡者廵城科道详具政蹟申院覈实咨吏部引见凡监试顺天乡试礼部会试外场以满汉御史各二人外帘同内帘各一人殿试各二人顺天武乡试兵部会试外场兼外帘满汉御史各二人会试内帘一人殿试各二人考校见任笔帖式考取中书官学教习各馆誊録生选㧞贡生朝考贡监生考授职衔均满汉御史各一人有潜通关节怀挟及传递文字冒名代考武场选入好字号覆校技勇不符者并劾顺天府考试文童满汉御史各一人会府丞审音劾冒籍者凡谳狱重囚审案勅下三法司会覈定拟者虚公拟断期于明允或所见不同徃复详议以归一是若始终不能画一许两议并陈恭候上裁不得一衙门为一议及用夹单申明前议指駮后议刑部见审之犯罪应死者承审司官録初供移知该道定期满汉御史各一人至刑部会大理寺官公审既定谳左都御史左副都御史会刑部大理寺堂官详审覈拟具题不得据稾定拟草率从事秋审给事中御史皆与议御史不掌印者则分省与议朝审给事中及各道之掌印者与议秋审勾决由各道具题刑科覆奏朝审勾决由京畿道具题刑科三覆奏均候命下各道御史赍本授刑部施行朝审决囚刑科给事中监视行刑热审期内薄刑小罪院道皆与议刑部狱囚及各门枷犯每月满汉御史各一人稽察凡侍仪朝㑹御殿左都御史左副都御史均于殿檐下西第三柱序立躬祀坛庙满汉各一人于西南隅序立凡纠仪朝㑹御殿以满御史十有四人汉御史八人皇帝率羣臣诣皇太后宫行礼以满御史四人汉御史六人御门给事中御史满汉各二人御经筵给事中御史满汉各一人车驾出入午门耕耤常朝坐班天安门宣诏午门颁朔颁赏中式举人进士诣阙谢恩均满汉御史各二人有紊越班行言语喧譁威仪不肃者劾坛庙祭祀以满汉御史各四人告祀各二人救护日月食各四人祈雨报祀各二人祭祀宰牲监视各一人有临事不共牲币不洁或刑余丧服有隐疾之人滥与祀典斋期有违戒令斋宿不于其所及行礼失仪者并劾凡差遣廵视盐政长芦河东两淮各一人均给勅书一年更代廵察京师通州十有四仓每仓给事中或御史一人一年更代廵视漕运以给事中或御史瓜仪济宁每处一人杨村通州每处二人嵗以次奏请各给闗防事竣复命济宁廵漕兼理疏濬运河之事廵察盛京吉林黒龙江各以满给事中或御史一人福建䑓湾府以给事中或御史满汉各一人均閲三年奏请候㫖差遣事竣复命稽察宗人府银库理藩院内外馆银库鄂罗斯来京贸易各以满给事中或御史一人银库三年期满奏请更代余事竣即还给事中御史奉㫖离任在一年外者题请署理一年内者由院委署先奉差不离任继奉别差离任其任其差署理亦如之凡升迁给事中御史三年内升满汉各一人外转各一人由院覆无降革事故者序俸列疏并彚其任内敷陈奏章缮册进呈候㫖简用六科给事中员阙由院列御史无降革事故者咨吏部引见简用科道掌印六科及京畿河南两道由院于给事中御史内简选正陪疏请补授余以本道见任资深者转补凡五城地方各以廵视科道为统辖官指挥为专管官副指挥吏目为分管官各治一坊中城中西中东二坊东城崇南朝阳二坊南城东南正东二坊西城宣南闗外二坊北城日南灵中二坊凡条教每月朔望廵城科道率司坊各官集衆于公所令乡约一人宣讲圣谕孝父母敬长上睦乡里教子孙各安生理毋作非为凡辞讼司坊各官分职而理各依限审讯録供详报应觧审者觧犯送本城覆审定议完结事有疑窦駮令再审不得草率结案徒罪以上槩送刑部每月二次以已结未结之数造册申院注销凡禁令首严邪教传造妖言私销私铸聚衆开窰烧炭及书吏招揺骫法役满逗遛寺院坊店容留行踪诡秘之人廵城科道率所属随时稽察以儆姦邪至于使酒骂街见即逮治不得以地非所属过而不问凡平粜五城各设厰二遇米价腾贵由户部奏请酌拨京仓成色米分给各城减价平粜廵城科道率指挥副指挥经理其事凡振济嵗于十月初一日至次年三月二十日每城各设厰二日支京仓米二石柴薪银一两煮饭以振贫民廵城科道率指挥副指挥吏目经理其事凡栖流所中东南北城各一西城二流民无依及衢巷卧病者总甲即报指挥悉令入所日给薪米病给医药冬给絮衣布被病故者给棺木廵城科道以时亲察勿致屯膏凡承追承缉承变承验伤痕并内外问刑衙门行提人犯或逓觧回籍及各公事差委令副指挥吏目分任验尸专委指挥通政使司通政使满汉各一人副使满汉各一人叅议满汉各一人掌达天下章奏经歴满汉各一人知事满二人掌出纳文移笔帖式满六人汉军二人掌繙译登闻鼓笔帖式满一人汉军一人凡内外臣工封事许自达其陈事之疏在京径送内阁在外皆邮逓至司移送内阁进呈御览凡疏章定式每幅六行行二十格平行空二格疏语称宫殿者上一格称皇帝上谕称㫖称御者上二格称天地宗庙山陵庙号列祖谕㫖者逾格一字首列官衔姓名末书年月日钤以印别纸摘録疏中要语黏于疏尾曰贴黄凡疏章不拘字数期于辞达其颂而谀繁以支者禁之凡上疏陈事在内由部院堂官在外由将军督抚提镇余令上司官代奏毋得越职陈事凡接受疏章设案于堂正中经歴知事二人左右侍立通政使或副使叅议一人出听事至案侧赍奏人奉疏及霤跪经歴恭接陈案上退廼校阅封送内阁五日后以随疏赍到之牒应致各部院者授提塘官分投凡驰奏程限由具疏官计程刻日登注文内钤印申司覈验违限者罪坐所由失注日期者并劾之如雨潦阻行致逾定限由所在官司具结申司者免议凡封发疏章箧内汚损议处具疏之官箧外汚损有专差者罪奉差官吏无专差者罪驿逓官役其错误遗漏及不合体式者由司勘明重则叅处轻则请㫖饬行凡军民实有寃抑所司不受理击登闻鼔陈诉者由司覈实奏闻得㫖下所司昭雪诬控越诉者论如法大理寺卿满汉各一人少卿满汉各一人掌平反重辟以贰邦刑左寺正满一人汉军一人汉一人评事汉一人右寺正满一人汉军一人汉一人寺副汉一人评事汉一人分掌京师五城顺天府属直省府州县衞死罪之刑堂评事满一人掌文案司务满汉各一人掌收发文移笔帖式满四人汉军二人掌繙译凡直省重辟寺受各省牒下其事于左右寺司谳者凖律定谳卿受其中竢刑部简正既孚致辞于寺迺叅覈焉议合者弊之不合者反之刑部重辟囚以左右寺司谳者暨御史㑹刑司察其辞辨其死刑之罪而要之致辞于卿廼诣刑部暨都御史㑹听之各丽其法以议狱议合者弊之不合者覆之必尽合廼㑹疏互异者各疏所见以闻凡秋审直省候决之囚刑部㑹其狱成寺受而覈之嵗以八月㑹九卿詹事科道于天安门外察于狱辞之丽而求其情别其情实者缓决者矜疑者㑹疏以闻以为处决畱系减等之差凡朝审刑部候决之囚嵗以霜降后旬日出囚于天安门外㑹九卿詹事科道察于狱辞之丽而质讯之别其情实缓决可矜疑者与秋审同凡热审每嵗小满后旬日刑部小大之狱以左右寺官暨御史㑹刑司听之质其成于卿笞者免杖者折减荷校者暂释竢立秋浃旬一㑹疏俾夏暑无留狱至立秋前一日廼蒇事钦定大清㑹典卷八十一钦定大清会典卷八十二钦定四库全书钦定大清会典卷八十二太常寺卿满汉各一人少卿满汉各一人掌典守坛壝庙社以岁时序其祭祀所属寺丞满一人汉二人博士满一人汉军一人汉一人读祝官满八人赞礼郎满二十四人汉十有四人掌相仪序事备物絜器典簿满汉各一人掌文移笔帖式满九人汉军一人掌繙译司库满一人库使满二人掌库藏牺牲所牧满汉各一人掌系牲牷而刍牧之以待祭祀神乐署汉署正一人署丞二人协律郎五人司乐二十三人掌乐舞之节奏以诏乐舞生执事生九十人乐生百八十人舞生三百人咸隶焉凡题奏祭祀礼部于豫岁以题定祭期札寺大祀天地前二十五日由寺具疏谨以皇帝亲诣行礼或遣官恭代并列分献官名题请太庙社稷中祀日月恭遇皇帝亲诣之岁均前二十日具疏亦如之其余中祀前二十日羣祀前十有五日均列承祭分献官名具疏恭候简命永陵福陵昭陵前四十日昭西陵孝陵孝东陵景陵泰陵孝贤皇后陵寝端慧皇太子园寝前二十日列承祭官名疏请凡进斋戒牌铜人恭遇皇帝亲诣行礼于斋期前一日具奏届期黎明卿率属补服奉斋戒牌铜人入至干清门恭设于中门左楹前祀天祭地如遇皇帝宿斋宫至第三日恭设斋戒牌铜人于斋宫丹陛左如不宿斋宫恭设于干清门三日飨太庙祭社稷恭设于干清门三日朝日夕月飨前代帝王先农恭设于干清门二日如皇帝不亲诣则不奏设斋戒牌铜人皇后亲飨先蚕进斋戒牌铜人于干清门转交内监恭设于交㤗殿二日凡亲閲祝版大祀南郊皇帝御太和殿閲祝版玊帛香大祭北郊御中和殿閲祝版均御龙袍衮服执事官咸采服太庙社稷以下诸祭均御中和殿皇帝衮服执事官补服前二日司祝奉祝版送内阁恭书祝文前一日卿诣干清门恭请皇帝御殿廼率属奉祝版入殿内恭设黄案上皇帝恭閲如仪礼毕奉送各坛庙恭设神库遣官及羣祀祝版均司祝自内阁奉送祭所凡大祀天地皇帝御斋宫日诣神位前上香恭视坛位于祀前五日奏请前期二日奏御斋宫仪并奏遣分献官恭视笾豆牲牢如遣官恭代奏遣承祭官恭视坛位并视笾豆牲牢凡祀日请驾大祀天地于日出前七刻飨太庙祭社稷于日出前四刻朝日于日出前八刻夕月于酉时前四刻飨前代帝王先师均于日出前六刻祗告传心殿于日出前三刻飨先农于已时前六刻均先期行钦天监取候时官二人至时卿诣宫门请驾凡遣官恭代天地太庙太庙后殿社稷以亲王郡王有事祗告同日月以王贝勒贝子公先农太岁以亲王郡王先蚕以内务府总管奉宸苑卿奏遣承祭前代帝王以领侍衞内大臣散秩大臣都统尚书释奠于先师祗告传心殿亲诣释奠日祭崇圣祠均以大学士丁祭崇圣祠以祭酒承祭先医庙以礼部尚书侍郎火神庙显祐宫东岳庙龙神庙以本寺卿少卿都城隍闗帝庙以领侍衞内大臣散秩大臣都统尚书贤良祠昭忠祠双忠祠如之礮神以汉军都统后土司工窰神门神以礼工二部尚书侍郎均豫期行取职名疏请简命兴京永陵盛京福陵昭陵由盛京礼部以命往盛京居住奉祀祖陵之宗室将军开送昭西陵孝陵孝东陵景陵㤗陵孝贤皇后陵寝端慧皇太子园寝由宗人府以王公开送均列名具疏有事祗告同闗帝庙后殿附疏声明各功臣祠不具题均以本寺卿承祭凡分献两郊从位太庙两庑以领侍衞内大臣散秩大臣都统尚书皇帝亲夕月分献从位亦如之亲祭帝王庙分献两庑均以尚书左都御史遣官承祭以侍郎内阁学士左副都御史亲释奠于先师分献四配以尚书十二哲两庑以侍郎均列名疏请遣官释奠于先师及四配分献十二哲以翰林院编修检讨太岁殿两庑以本寺卿少卿先医两庑以太医院使院判均附疏声明分献大成殿两庑及崇圣祠四配两庑以国子监监丞博士助敎贤良祠昭忠祠后室两庑配室以本寺卿少卿博士典簿均不具题凡祭日执事皇帝亲祭以礼部堂官本寺卿二人赞引对引典仪赞行礼之节典乐赞举乐通赞赞赐福胙引礼引分献官传赞赞王公百官拜跪司香奉香槃司玉帛奉篚司爵献爵司祝读祝司馔奉馔槃掌燎视燎掌瘗视瘗司麾示乐节司旌节导干戚羽籥之舞大祀南北郊进俎以挈壶官沃俎天地日月先农之祭皇帝拜位司拜牌拜褥官均以本寺官充之太庙司帛司爵以宗室觉罗官太庙社稷帝王先师之祭司拜褥以銮仪衞官遣官承祭赞引以赞礼郎不设司拜牌拜褥官分献司香帛爵以本寺执事生遣官释奠于先师以国子监官及肄业诸生若因事祗告设赞引典仪司祝司香司帛司爵掌燎掌瘗与正祭同凡祭祀备物岁支户部库帑五千两以供各祀笾豆之实夏季具疏题销凡牺牲入涤大祀九旬中祀六旬羣祀三旬既入涤牲有病者易之毙则埋之每歳牛二百四十由顺天府行近畿各州县市儥及张家口外牧场选供羊四百三十有九豕三百九十有九由左右翼税务分四时市儥均由寺卿会顺天府尹及两翼税务监督选收鹿四十有五供自内务府奉宸苑兎四百四十有九供自光禄寺均每祀行取豫日送寺岁支户部仓豆草价及两翼税课银千六百两以供刍牧牺牲所牧率牧人谨饲之博士五日一赴所验视所牧勤职者五年送吏部兵部议叙如洗涤失宜侵冐刍牧者论如法凡簠簋之实以黍稷稻粱歳取帝耤所登谨贮神仓以供齍盛登之实以大羮铏之实以和羮笾豆之实形盐藳鱼鹿脯果以枣栗榛菱芡菹以韭菁芹笋醢以豕鹿兎鱼脾析用牛豚拍用胁白饼黑饼用麦糗饵粉餈用米粉食用稻均雍人治之监以博士等官凡祝版制帛香烛薪炭行户工二部支取酒醴形盐行光禄寺苇行大兴宛平二县均豫日送寺凡陵寝祭物永陵福陵昭陵供祭果品由寺验送制帛香烛茗鹻行户工二部支取香越嵗彚送无常期余于季秋月兵部具路引供人夫工部供藤箧氊索由寺委官赍送昭西陵孝陵孝东陵景陵泰陵孝贤皇后陵寝端慧皇太子园寝祭物由寺库拨银治备祝版制帛香烛行户工二部羊行左右翼税务支取春秋二季各陵奉祀礼部移本寺祗领岁终具册移寺覈销凡朔望上香南郊北郊以本寺卿太庙以王公咸朝服社稷以典守官日月先农以奉祀咸补服各诣神位前上香行三跪九叩礼帝王庙太岁殿都城隍庙闗帝庙贤良祠昭忠祠双忠祠均以典守官传心殿以寺丞上香行礼太庙日以典守官常服诣各寝室上香与朔望同凡祭祀习仪大祀前四十日中祀前三十日每旬三六九日卿率读祝赞礼等官及执事乐舞集天坛神乐署习仪于凝禧殿飨太庙以王公一人监视宗室觉罗官先师以国子监祭酒司业监视国子师生同日习乐于殿廷会乐部典乐监视亦如之陵寝读祝官赞礼郎每旬三六九日习仪于皇陵奉祀礼部与京师同孟秋寺卿二人分诣东西陵閲验第其优劣囘日奏闻凡典守官南郊北郊各设坛尉五品各一人六品各七人掌扃钥宿直奉祀祀丞各一人掌库藏祭器太庙设庙尉四品二人掌殿库扄钥五品八人主宿直门库社稷坛设坛尉五品一人六品四人日月坛各设奉祀一人先农坛设奉祀祀丞各一人职掌皆同卿时稽其勤惰而申警之凡执役太庙首领内监一人内监二十人社稷坛首领内监一人内监四人传心殿如之各坛坛户九十四人庙户二十三人祠户二十六人斋宫夫十有六人具服殿夫八人执洒扫启闭之役守寺库兵二十人神乐署库夫四人执宿直廵防之役本寺雍人二百九十人执刲牲烹㸑之役牺牲所所军十有九人夫二十七人执刍牧洗涤之役坛庙祠户及宫殿所夫由顺天府和雇库兵由八旗拨送均一年更代凡岁修坛庙有土木兴修之工奏交工部督修委官㑹本寺官监视若止缮完涂塈奏支工部库帑委本寺官董其事工竣咨部覆覈岁秋彚册题销凡升补本寺属官满寺丞员阙由卿于博士典簿读祝官赞礼郎内选拟正陪引见録用读祝官满赞礼郎各陵读祝官赞礼郎行取八旗人员内选拟正陪引见録用盛京陵读祝官赞礼郎由盛京礼部㑹将军及户兵刑工各部选拟正陪送寺引见亦如之汉寺丞员阙由协律郎赞礼郎赞礼郎员阙由司乐奉祀员阙由祀丞神乐署署正员阙由署丞协律郎员阙由司乐各如例升补司乐员阙由乐舞生祀丞署丞由执事生拔补均由寺咨名吏部补授执事生阙于乐舞生遴选充补钦定大清㑹典卷八十二钦定大清会典卷八十三钦定四库全书钦定大清会典卷八十三太常寺祝文冬日至大祀圜丘祝文维干隆年岁次十一月朔越日嗣天子御名敢昭告于皇天上帝曰时维冬至六气资始敬遵典礼谨率臣僚以玊帛牺齐粢盛庶品备此禋燎祇祀于上帝奉太祖承天广运圣德神功肇纪立极仁孝睿武端毅钦安𢎞文定业髙皇帝太宗应天兴国𢎞德彰武寛温仁圣睿孝敬敏昭定隆道显功文皇帝世祖体天隆运定统建极英睿钦文显武大德𢎞功至仁纯孝章皇帝圣祖合天𢎞运文武睿哲恭俭寛裕孝敬诚信中和功德大成仁皇帝世宗敬天昌运建中表正文武英明寛仁信毅大孝至诚宪皇帝配尚飨正月上辛祈谷祝文维干隆年岁次正月朔越日辛嗣天子御名敢昭告于皇天上帝曰仰承眷命抚育万方念切民生亟图康乂兹者候届上辛春耕将举爰摅诚悃上迓洪庥谨率臣僚以玉帛牲醴粢盛庶品恭祀上帝伏祈昭鉴时若雨旸俾百谷用成三农攸赖奉太祖承天广运圣德神功肇纪立极仁孝睿武端毅钦安𢎞文定业髙皇帝太宗应天兴国𢎞德彰武寛温仁圣睿孝敬敏昭定隆道显功文皇帝世祖体天隆运定统建极英睿钦文显武大德𢎞功至仁纯孝章皇帝圣祖合天𢎞运文武睿哲㳟俭寛裕孝敬诚信中和功德大成仁皇帝世宗敬天昌运建中表正文武英明寛仁信毅大孝至诚宪皇帝侑神尚飨孟夏常雩祝文维干隆年岁次四月朔越日嗣天子御名敢昭告于皇天上帝曰㳟承帝命率育寰区民爲邦本深思稼穑之艰难食迺民天惟冀雨旸之时若用蠲吉日肃展明禋兹当龙见之期爰举祈年之典惟皇上帝鉴兹将飨之诚用康兆民咸受明昭之赐俾五风十雨黍稷惟馨九谷三农顺成有庆奉太祖承天广运圣德神功肇纪立极仁孝睿武端毅钦安𢎞文定业髙皇帝太宗应天兴国𢎞德彰武寛温仁圣睿孝敬敏昭定隆道显功文皇帝世祖体天隆运定统建极英睿钦文显武大德𢎞功至仁纯孝章皇帝圣祖合天𢎞运文武睿哲恭俭寛裕孝敬诚信中和功德大成仁皇帝世宗敬天昌运建中表正文武英明寛仁信毅大孝至诚宪皇帝侑神尚飨夏日至大祭方泽祝文维干隆年岁次五月朔越日嗣天子御名敢昭告于后土皇地祇曰时当夏至羣物方亨生长发育有生咸頼功德至厚上配皇天谨以玉帛牲醴粢盛庶品用将祗祭奉太祖承天广运圣德神功肇纪立极仁孝睿武端毅钦安𢎞文定业髙皇帝太宗应天兴国𢎞德彰武寛温仁圣睿孝敬敏昭定隆道显功文皇帝世祖体天隆运定统建极英睿钦文显武大德𢎞功至仁纯孝章皇帝圣祖合天𢎞运文武睿哲㳟俭寛裕孝敬诚信中和功德大成仁皇帝世宗敬天昌运建中表正文武英明寛仁信毅大孝至诚宪皇帝配尚飨春分朝日祝文维干隆年岁次二月朔越日嗣天子御名谨告于大明之神曰惟神阳精之宗列神之首神光下照四极无遗功垂今昔率土仰赖兹当仲春式遵古典谨以玊帛牲醴之仪㳟祀于神伏惟鉴歆赐福黎庶尚飨秋分夕月祝文维干隆年岁次八月朔越日嗣天子御名谨告于夜明之神曰惟神配阳之德钟隂之精周环九野普照万方继明于夕天下共赖兹当仲秋式遵古典谨以玊帛牲醴庶品之仪致祀惟神歆鉴福我兆民尚飨四孟时飨太庙祝文维干隆年岁次月朔越日孝孙嗣皇帝御名敢昭告于太祖承天广运圣德神功肇纪立极仁孝睿武端毅钦安𢎞文定业髙皇帝孝慈昭宪敬顺仁徽懿徳庆显承天辅圣髙皇后太宗应天兴国𢎞德彰武寛温仁圣睿孝敬敏昭定隆道显功文皇帝孝端正敬仁懿哲顺慈僖庄敏辅天协圣文皇后孝庄仁宣诚宪恭懿至德纯徽翊天启圣文皇后世祖体天隆运定统建极英睿钦文显武大德𢎞功至仁纯孝章皇帝孝惠仁宪端懿慈淑恭安纯德顺天翼圣章皇后孝康慈和庄懿恭惠温穆端靖崇天育圣章皇后圣祖合天𢎞运文武睿哲㳟俭寛裕孝敬诚信中和功德大成仁皇帝孝诚㳟肃正惠安和淑懿俪天襄圣仁皇后孝昭静淑明惠正和安裕钦天顺圣仁皇后孝懿温诚端仁宪穆和恪奉天佐圣仁皇后孝㳟宣惠温肃定裕慈纯赞天承圣仁皇后世宗敬天昌运建中表正文武英明寛仁信毅大孝至诚宪皇帝孝敬恭和懿顺昭惠佐天翊圣宪皇后曰时届孟谨以牲帛醴齐粢盛庶品用展追思伏惟尚飨时飨后殿祝文维干隆年岁次月朔越日孝孙嗣皇帝御名谨遣敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰时届孟谨以牲帛醴齐粢盛庶品用展追思伏惟尚飨大祫前期祗告后殿祝文维干隆年岁次十二月朔越二十日孝孙嗣皇帝御名谨遣敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰兹者岁暮特修祫祭之礼于太庙㳟迎同格飨祀伏惟鉴知谨告大祫前期祗告中殿祝文维干隆年岁次十二月朔越二十日孝孙嗣皇帝御名谨遣敢昭告于太祖承天广运圣德神功肇纪立极仁孝睿武端毅钦安𢎞文定业髙皇帝孝慈昭宪敬顺仁徽懿德庆显承天辅圣髙皇后太宗应天兴国𢎞德彰武寛温仁圣睿孝敬敏昭定隆道显功文皇帝孝端正敬仁懿哲顺慈僖庄敏辅天协圣文皇后孝庄仁宣诚宪㳟懿至德纯徽翊天启圣文皇后世祖体天隆运定统建极英睿钦文显武大德𢎞功至仁纯孝章皇帝孝惠仁宪端懿慈淑恭安纯德顺天翼圣章皇后孝康慈和庄懿㳟惠温穆端靖崇天育圣章皇后圣祖合天𢎞运文武睿哲㳟俭寛裕孝敬诚信中和功德大成仁皇帝孝诚恭肃正惠安和淑懿俪天襄圣仁皇后孝昭静淑明惠正和安裕钦天顺圣仁皇后孝懿温诚端仁宪穆和恪奉天佐圣仁皇后孝㳟宣惠温肃定裕慈纯赞天承圣仁皇后世宗敬天昌运建中表正文武英明寛仁信毅大孝至诚宪皇帝孝敬㳟和懿顺昭惠佐天翊圣宪皇后曰兹者岁暮特修祫祭之礼恭迎肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后同格飨祀伏惟鉴知谨告岁暮大祫祝文维干隆年岁次十二月朔越二十日孝孙嗣皇帝御名敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后太祖承天广运圣德神功肇纪立极仁孝睿武端毅钦安𢎞文定业髙皇帝孝慈昭宪敬顺仁徽懿德庆显承天辅圣髙皇后太宗应天兴国𢎞德彰武寛温仁圣睿孝敬敏昭定隆道显功文皇帝孝端正敬仁懿哲顺慈僖庄敏辅天协圣文皇后孝庄仁宣诚宪恭懿至德纯徽翊天启圣文皇后世祖体天隆运定统建极英睿钦文显武大德𢎞功至仁纯孝章皇帝孝惠仁宪端懿慈淑㳟安纯德顺天翼圣章皇后孝康慈和庄懿㳟惠温穆端靖崇天育圣章皇后圣祖合天𢎞运文武睿哲㳟俭寛裕孝敬诚信中和功德大成仁皇帝孝诚㳟肃正惠安和淑懿俪天襄圣仁皇后孝昭静淑明惠正和安裕钦天顺圣仁皇后孝懿温诚端仁宪穆和恪奉天佐圣仁皇后孝㳟宣惠温肃定裕慈纯赞天承圣仁皇后世宗敬天昌运建中表正文武英明寛仁信毅大孝至诚宪皇帝孝敬恭和懿顺昭惠佐天翊圣宪皇后曰气序已周歳事告成谨以牲帛醴齐粢盛庶品特修大祫礼于太庙用申追感之情伏惟尚飨元日后殿祝文维干隆年岁次正月朔孝孙嗣皇帝御名谨遣敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰兹逢元旦岁序方新岁事更始谨以香帛醴齐粢盛庶品特修祀礼用申追慕之情伏惟尚飨皇太后圣夀后殿祝文维干隆年岁次十一月朔越二十五日孝孙嗣皇帝御名谨遣敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰兹逢皇太后圣节仰荷恩佑追慕良深谨以香帛醴齐粢盛庶品特修祀礼用申报忱伏惟尚飨万夀圣节后殿祝文维干隆年岁次八月朔越十三日孝孙嗣皇帝御名谨遣敢昭告于肇祖原皇帝原皇后兴祖直皇帝直皇后景祖翼皇帝翼皇后显祖宣皇帝宣皇后曰兹臣诞辰深承启佑莫罄报私谨以香帛醴齐粢盛庶品特修祀礼用展微忱伏惟尚飨春秋上戊祈谢社稷坛祝文维干隆年岁次月朔越日戊皇帝御名敢昭告于社稷之神曰惟神赞辅𤼵生嘉谷粒我烝民万世永赖兹当仲谨以玉帛牲醴庶品配以后土句龙氏后稷氏尚飨春秋祭帝王庙祝文维干隆年岁次月朔越日皇帝遣致祭于太昊伏羲氏炎帝神农氏黄帝轩辕氏帝金天氏帝髙阳氏帝髙辛氏帝陶唐氏帝有虞氏夏十四王商二十六王周三十二王汉二十一帝唐十五帝辽六帝宋十四帝金五帝元十一帝明十三帝曰仰惟诸帝应运代兴作君作师抚育黎烝创治维艰基业用宏守文不易谟烈是承风敎既逺功德可称报于仲神其式慿尚飨春秋上丁释奠先师祝文维干隆年岁次月朔越日丁皇帝遣致祭于至圣先师孔子曰惟师德配天地道冠古今删述六经垂宪万世兹当仲祗奉旧章谨以牲帛酒果致祭配以复圣颜子宗圣曾子述圣子思子亚圣孟子尚飨崇圣祠祝文维干隆年岁次月朔越日皇帝遣致祭于肇圣王裕圣王诒圣王昌圣王启圣王曰惟王诞生至圣爲万世王者之师功德显着兹因仲谨以庶品之仪致祭配以先贤颜氏先贤曽氏先贤孔氏先贤孟孙氏尚飨春秋经筵祭告传心殿祝文维干隆年岁次月朔越日皇帝遣致祭于皇师伏羲氏皇师神农氏皇师轩辕氏帝师陶唐氏帝师有虞氏王师夏禹王王师商汤王王师周文王王师周武王先圣周公先师孔子神位前曰两仪既辟开治统道统之原干圣同归建作君作师之极自上古鸿蒙而降迄一中授受以来五帝开天乗时而迭运三王治世异尚而同功制作大备于元公删述集成于宣圣继修明之后仰溯传心综道法之详缅惟典学羮墙如见㑹列圣于一堂俎豆用馨绍斯文于万禩惟启承之永赖冀陟降之匪遥肃荐明禋伏祈歆格尚飨仲春吉亥飨先农坛祝文维干隆年岁次月朔越日亥皇帝致祭于先农之神曰惟神肇兴农事万世永赖兹当东作之时躬耕耤田祈诸物丰茂爲民立命谨以牲帛酒醴庶品之仪致祭尚飨太岁祝文维干隆年岁次月朔越日皇帝遣致祭于某甲太岁之神曰兹当孟春谨以牲帛酒果庶品之仪致祭尚飨显佑宫祝文维干隆年岁次八月朔越十三日皇帝遣致祭于北极佑圣真君曰兹朕诞辰惟神永垂黙佑谨以茶果庶品之仪致祭尚飨火神庙祝文维干隆年岁次六月朔越二十三日皇帝遣致祭于司火之神曰惟神令司赤帝德炳离明届此良辰爰修专祀鉴兹特典绥我烝民尚飨季秋朔祭礮神祝文维干隆年岁次九月朔皇帝遣致祭于神威无敌大将军神功将军制胜将军神威将军之神曰惟神钦天命而无私助扬威武有功国家兹当季秋之时特以牲醴遣官致祭神其鉴之尚飨都城隍祝文维干隆年岁次九月朔越日皇帝遣致祭于都城隍之神曰惟神正直实赞灵化捍御之功都邑所赖祇严岁祀用答神庥尚其歆兹永福黎庶尚飨万夀节致祭祝文维干隆年岁次八月朔越十三日皇帝遣致祭于都城隍之神曰兹予初度之辰仰荷神庥永垂䕶佑谨以牲醴致祭尚飨东岳庙祝文维干隆年岁次八月朔越十三日皇帝遣致祭于东岳㤗山之神曰兹朕诞辰惟神永垂黙佑谨以牲醴庶品之仪致祭尚飨黒龙潭龙神庙祝文维干隆年岁次月朔越日皇帝遣致祭于昭灵沛泽龙王之神曰惟神泽润生民膏流甸服雨旸时若夙彰孚应之灵年谷顺成溥被盈宁之福念神庥之丕着惟典祀之宜崇兹值仲用申时飨尚其歆格鉴此精诚尚飨玉泉龙神祠祝文维干隆年岁次月朔越日皇帝遣致祭于惠济慈佑龙王之神曰惟神润下流膏应时泽物珠泉涌地毓灵脉于山林玉液成川畅清流于畿甸滋畇畇之绣壤允资灌注之功通翼翼之漕艘长助輓输之利聿昭灵贶宜奉明禋蠲二仲以荐馨洁粢表敬永千秋而崇报备物明䖍神式凭依尚其歆格仲春仲冬甲日飨先医庙祝文维干隆年岁次月朔越日皇帝遣致祭于太昊伏羲氏炎帝神农氏黄帝轩辕氏曰古昔圣人德泽深宏创治医药拯济斯世仁夀庶民兹当时谨以牲醴致祭惟神慈惠蠲除疾疢笃佑朕躬致和天下配以句芒氏之神祝融氏之神风后氏之神力牧氏之神尚飨五月十三日致祭闗帝庙前殿祝文维干隆年岁次五月朔越十三日皇帝遣致祭于闗圣大帝曰惟帝纯心取义亮节成仁允文允武迺圣迺神功高当世德被生民两仪正气歴代明禋英灵丕着封号聿新敬修岁事显佑千春尚飨后殿祝文维干隆年岁次五月朔越十三日皇帝遣致祭于闗帝之曾祖光昭公祖裕昌公父成忠公曰礼隆报祀谊重推恩当崧生岳降之期溯木本水源之始辉煌栋宇凭依已妥于上公修洁豆笾将飨告䖍于仲夏惟神昭鉴尚其格歆春秋祭前殿祝文维干隆年岁次月朔越日皇帝遣致祭于闗圣大帝曰惟神秀毓河山名垂今古英风正气世歴乆而弥新大节纯心史相传而莫匹念神灵之显着命典礼以优隆兹当仲用昭时飨尚其歆格鉴此精虔尚飨后殿祝文维干隆年岁次月朔越日皇帝遣致祭于闗帝之曾祖光昭公祖裕昌公父成忠公曰惟公盛德相承令仪足式歴数传之积累遂钟河岳精灵储旷代之威名堪作巖廊矩矱殊恩既沛于三世时飨宜钖于上公兹当仲用昭祀事豆笾致洁典礼加隆尚飨春秋致祭昭忠祠祝文维干隆年岁次月朔越日皇帝遣谕祭八旗直省尽节立功之和硕敬谨亲王等之灵曰周礼有司勲之职名勒旂常祭法载勤事之文光生俎豆盖舍生取义臣子抒报国之忱而服德酬庸朝廷示作忠之典英标如在渥泽宜颁尔和硕敬谨亲王等丹心自励正气挺生果敢本于性成见危授命忠诚矢于敌忾视死如归生当开创之年执鋭披坚实赖干城之佐运际承平之日安边除暴亦资御侮之才或陷阵以争先或守土而尽职或被诱不辱迺授首以从容或深入无援遂致身于仓卒虽天戈所指如振藁而摧枯迺大义爲昭可凌霄而贯日我皇考轸懐曩烈诞贲殊荣命立专祠俾膺特典王公将帅跻正宇之辉煌士卒偏裨列两庑而陪侍盖所以表忠贞于既往昭节义于无穷朕洪绍丕基遵行常祀功书竹帛既扬乆逺之芳徽礼荐牲牢勿替春秋之血食苾芬在列灵爽歆承贤良祠祝文维干隆年岁次月朔越日皇帝遣谕祭贤良祠王大臣和硕怡贤亲王大学士榜式达海等之灵曰功铭钟鼎尚书崇元祀之文德冠巖廊周礼着大烝之典盖旂常载绩本臣子之素懐而俎豆荐馨迺朝廷之崇报尔和硕怡贤亲王望重亲贤粹钟川岳竭忠诚而体国着勲德于当年大学士榜式达海等或当列祖开基之日佐命立功或际熙朝极盛之时宣猷赞化或驱除暴乱定疆宇于域中或震耀声灵收版图于海外内则台星卿月奏亮工熙载之勲外则赐钺授麾襄阜物安民之治老成谋国者进黄髪之嘉猷清白持身者表素丝之高节纯勤尽职则夙夜匪躬密勿承休则堂亷一德我皇考追思前蹟特焕褒纶崇庙宇于神京布几筵而时祭盖以表扬既往沛酬庸褒德之恩激劝将来励懐古钦风之志朕寅承丕绪嗣举旧章抚节物以懐贤洁牲牢而致飨英灵如在尚克歆承双忠祠祝文维干隆年岁次月朔越日皇帝遣谕祭于襄烈伯傅清壮果伯拉布敦之灵曰臣子効匪躬之节报礼斯隆国家昭异数之恩褒忠罔替既旂常之永勒宜俎豆之世延惓抚流光长懐往绩尔傅清拉布敦共矢精诚同宣义烈捐生絶塞已铭殊绩于钟镛晋爵崇阶用妥贞魂于庙食兹当仲爰命祠官载考彞章聿修秩祀馨香申荐閲日月以如新琬琰扬芳与山河而共乆尔灵不昧尚克歆承定南武壮王祠祝文维干隆年岁次月朔越日皇帝遣谕祭于定南武壮王孔有德之灵曰人臣尽忠仗节矢天日而不渝朝廷䘏死酬勲抚岁时而増感尔定南武壮王孔有德肤功早着伟烈常存兹当仲之辰益念忠良之绩特颁祭典用慰幽灵王如有知尚克歆飨宏毅公祠祝文维干隆年岁次月朔越日皇帝遣谕祭于宏毅公额宜都巴图鲁之灵曰谊重酬庸茂典聿加于勲旧礼隆展祀岁时宜备于馨香尔宏毅公额宜都巴图鲁开国名臣从龙上佐表成劳于钟鼎青史扬芬纪伟绩于旂常丰碑示宠既叨恩于庙食更赐祭于专祠式贲新纶允符彞宪时当仲用布几筵灵如有知尚其歆格恪僖公祠祝文维干隆年岁次月朔越日皇帝遣谕祭于恪僖公遏必隆之灵曰沛隆恩于勲旧国有彞章展时祭于春秋礼踰常格尔恪僖公遏必隆名垂青简绩着丰碑矧追椒寝于所生宜荐专祠以有永兹当仲申侑几筵灵如有知尚克歆飨勤襄公祠祝文维干隆年岁次月朔越日皇帝遣谕祭于勤襄公佟图赖公妻一品夫人觉罗氏忠勇公佟国纲公妻一品夫人塔他喇氏公妻一品夫人温都氏端纯公佟国维公妻一品夫人何舍里氏之灵曰崇功报德礼首逮于元臣钖类推恩谊尤敦于懿戚考彞章而立庙因时序以荐觞惟尔一门宣猷累叶効忠贞而体国名着旂常秉孝义以型家芳传国史望高阀閲蔚爲勲旧之宗庆衍庭帏光启圣慈之范兹当仲特遣专官设奠几筵灵其歆飨文襄公祠祝文维干隆年岁次月朔越日皇帝遣谕祭于文襄公图海之灵曰义重酬勲眷钧衡之旧德礼隆秩祀因节序以申恩尔文襄公图海望高国器功赞王猷表世德于㦸门生膺茀禄赠崇阶于鼎爵殁被荣名涣新綍而建祠遣专官而致祭时当仲式布几筵灵如有知尚其歆格恪僖公祠祝文维干隆年岁次月朔越日皇帝遣谕祭于恪僖公哈什屯公妻一品夫人觉罗氏敏果公米思汉公妻一品夫人穆溪觉罗氏博尔济吉特氏庄悫公李荣保公妻一品夫人觉罗氏之灵曰礼隆念旧千秋之俎豆攸光义重酬庸奕代之馨香勿替考彞章而秩祀因时序以申恩惟尔一门夙称望族忠诚体国数传纪绩于旂常端敬型家累叶垂芳于图史祥开坤极早钖荣封佑启勲贤复新庙貌命祠官而陈芬苾落成已贲恩纶随节候而展几筵岁荐弥昭懿典兹当仲常祀聿修灵如有知尚其歆格钦定大清会典卷八十三钦定大清会典卷八十四钦定四库全书钦定大清会典卷八十四翰林院掌院学士兼礼部侍郎满汉各一人掌国史图籍制诰文章之事侍读学士侍讲学士侍读侍讲均满汉各三人修撰编修检讨无定员掌撰述编辑儤直经幄庶吉士无定员入馆肄业不任以事典簿满汉各一人掌出纳文移孔目满汉各一人掌收贮图籍待诏满汉各二人掌校对章疏文史笔帖式满四十人汉军四人掌缮书繙译凡经筵讲官满汉各八人满讲官以由阁院升任之三品以上官汉讲官以由院升任之三品以上官疏请简用以原官兼充岁二月八月两举经筵讲书满汉各一人讲经满汉各一人由院列名请㫖经书讲义由讲官掌院学士㑹拟奏请钦定届期上御文华殿讲官同诸臣于阶下行礼入殿出班进讲如仪讲毕恭聆御论即日同讲义进呈凡日讲官满八人汉十有二人自掌院学士詹事以下坊局编检以上皆得以原官充补兼起居注官凡撰文祭告郊庙陵寝社稷岳镇海渎暨帝王陵寝先师阙里各祝文由院撰拟奏请钦定恭上皇太后徽号尊封太妃册立皇后册封妃嫔王贝勒贝子公将军及外藩属国各册文寳文印文由院撰拟奏请钦定恭加上尊谥升祔册谥各册文寳文内外文武官奉㫖予谥者各碑文祭文均由院撰拟奏请钦定凡㳟纂实録圣训以掌院学士充副总裁官读讲学士以下充纂修官恭修玊牒及各馆编辑诸书以修撰编检充纂修官凡侍直皇帝御殿掌院学士于殿左门外侍班班在阁臣之次御门编检四人于干清门右阶下侍班班在科道之上驻跸圆明园掌院学士于直班日以编检十人更番引见亦曰侍班其入直南书房者并由特简无定员凡扈从躬谒陵寝廵狩方岳掌院学士列本院官名具奏以二人从并参用詹事府官凡春秋仲月上丁遣官释奠于先师以资深之修撰编检二人分献十二哲本院先圣祠以本院官资深者一人主祭余均助祭凡乡会试墨卷本院会礼部録其文之佳者进呈由礼部刋本颁行凡升除由院列应升官衔名咨送吏部其应会詹事府者㑹咨吏部奏请简用考选御史以编检保送凡考选庶吉士殿试胪传后集诸进士于保和殿试以论诏奏议诗赋録其佳者进御特命王大臣简选分三等入奏吏部牒院请期掌院学士以诸进士引见入选者授翰林院庶吉士次日以庶吉士名单送内阁分读清汉书凡敎习庶吉士给馆舍充贮内府经史诗文月有廪饩由院列内阁学士掌院学士衔名咨吏部具疏请简用满汉各一人掌敎习事遴选读讲以下学优品端者分司训课凡庶吉士敎习三年期满疏请散馆试以诗赋上亲定甲乙越日引见留馆者二甲授编修三甲授检讨余以主事知县用或令再肄业三年与次科庶吉士同散馆考试凡读讲学士以下编检以上间奉特㫖考试引见便殿亲定甲乙而进退之俾木天储彦无滥员焉起居注馆记注官满八人汉十有二人以翰林詹事官充之均兼日讲官掌侍直起居记言记动主事满二人汉一人掌出纳文移校对典籍笔帖式满十有四人汉军二人掌繙译章奏凡恭逢朝㑹御殿御门听政有事郊庙閲祝版御经筵耕耤视学殿试读卷外藩来朝上元岁除钖燕大閲校射出师命将凯旋迎劳受俘及每岁勾决重囚记注官皆分日侍直凡谒陵校猎驻跸南苑廵狩方岳记注官皆扈从凡侍直敬聆纶音退而谨书之具年月日及当直官姓名于籍每月成帙封鐍于匮岁以十二月具疏送内阁收藏记注官㑹内阁学士监视贮库詹事府詹事少詹事均满汉各一人掌经史文章之事与翰林院学士同主簿满汉各一人掌文移笔帖式满六人掌繙译左春坊左庶子满汉各一人左中允满汉各一人左赞善满汉各一人掌记注纂修与翰林院读讲编检同右春坊右庶子右中允右赞善均满汉各一人职掌与左春坊同司经局洗马满汉各一人掌经籍图书正字汉一人掌判正文字凡经筵讲官詹事府少詹事以原官兼充日讲官起居注自詹事以下暨坊局各官以原官兼充均与翰林院同凡少詹以下中允赞善以上间奉特㫖考试与翰林院官一同引见亲定甲乙以慎文章之选凡奉㫖下九卿翰詹科道㑹议之事及验看月选官秋审朝审詹事少詹事均入班与议钦定大清㑹典卷八十四钦定大清会典卷八十五钦定四库全书钦定大清㑹典卷八十五光禄寺兼管寺事大臣卿满汉各一人少卿满汉各一人掌大内膳羞及燕飨饔饩之需辨其物品以待供馈所属大官署正满汉各一人丞满二人珍羞署正满汉各一人丞满二人良醖署正满汉各一人丞满二人掌醢署正满汉各一人丞满二人分掌饩牵禽鱼酒醴盐醢果蔬之物以时供具典簿满汉各一人掌奏疏文移司库满二人掌库帑出纳笔帖式十有八人掌繙译凡祭祀执事皇帝亲祀坛庙前期本寺卿一人诣祭所监视刲牲祭日皇帝饮福受胙以卿一人进爵一人进胙祭毕署官率厨人舁福胙进尚膳房颁膰肉于陪祀各官凡大内膳羞视尚膳房来文供具恭遇车驾巡幸日需膳羞视内务府来文供具委署官二人随行经理凡祭祀供具奉先殿毎月荐新由大官珍羞掌醢三署节序忌辰应用牲牷由大官署各备物以进奠筵凡近前馔筵随筵午奠筵用麪一百二十斤以下及牲牷酒醴之属均由寺供具其据内务府掌仪司来文取用者物价仍归寺覈销凡燕筵满席视用麪多寡定以六等价直以是为差万夀圣节及元日赐燕皇子成婚公主下嫁赐福晋父母额驸父母燕除夕赐下嫁外藩公主䝉古王公台吉等酒馔用四等筵燕朝鲜国及达赖喇嘛贡使用五等筵御经筵讲书衍圣公来朝安南琉球西洋暹罗缅甸苏禄南掌诸国贡使朝鲜国押贡官都纲喇嘛番僧用六等筵均满席文武㑹试入闱出闱燕均用汉席正副考官知贡举上席同考官监试御史提调中席内帘收掌外帘四所及礼部光禄寺鸿胪寺太医院各执事官下席实録㑹典告成燕与㑹试燕同文武进士恩荣燕㑹武燕读卷执事各官上席进士中席凡饔饩下嫁外藩公主郡主暨额驸馆于京师月给牲禽朝鲜等诸国贡使日给脯资饩牵果蔬盐酱盛京住持西藏番僧遣徒入贡陜西岷州诸寺番僧来京朝贡日给牲牵肉盐分饬四署供具凡馈饩除夕赐下嫁外藩公主郡主暨额驸䝉古王公台吉筵席牲酒从官从人酒肉衍圣公入觐至京日应馈食品均由四署供具凡廪给咸安宫教习景山教习及内药房制药医生钦天监通晓天文之西洋人各日给以肴馔盛京礼部送陵寝供品盛京吉林黒龙江将军进水陆土产各官役盛京住持番僧领香徒衆给肉盐十日戸部内务府所属之捕牲乌喇进人参貂皮赫征费雅喀等部落乡长来京娶妇给肉盐二十日归并上三旗佐领之厄鲁特䕶军骁骑校给肉盐一月盛京以北人戸移家来京计口给肉盐三年索伦贡貂皮官兵壮丁朝鲜诸国贡使从人日给肉盐饬四署按数供具凡典守司库收贮金器银器及铜器之属大官署收贮几席蓐垫之属珍羞署收贮瓷器钖器及龙旗御杖之属良醖署收贮釡甑勺箸酿具碾碓之属有年乆损壊者以时修整凡奏销嵗支戸部库帑六万两及嵗入果园地租治备供用饮食物品设黄册房选满汉署官各一人专司综覈内用物品按月具奏内外支应银数按月题销嵗终彚奏仍具册彚题浮冒侵尅者论凡承应戸役设茶长以煎乳茶设园长以供果实均给之地以任其役设行戸以和买牲牵禽鱼果蔬醯酱均随物定直因时而酌剂焉太仆寺卿满汉各一人少卿满汉各一人掌两翼牧马场均齐赏罚之政所属有左右二司左司员外郎满一人䝉古一人主事满一人䝉古一人掌䭾载幔城网城之驼以备巡幸之用右司员外郎满一人䝉古一人主事满一人䝉古一人掌察騐牧场马匹盈亏以时印烙主簿满一人掌章奏文移笔帖式满八人䝉古八人掌繙译凡扈从恭遇车驾巡幸列卿及少卿名奏请一人随跸豫备幔城网城䭾载橐驼于八旗取用沿途有罢惫者奏请更换凡司牧统辖两翼牧场总管一人两翼牧场总管二人副管一人防御二人翼领四人骁骑校三人䕶军校八人协领十人䕶军三百十有四人马群百九十二每群牧长牧副各一人牝马群百六十每群牧丁八人牡马群三十二每群牧丁十有四人统辖总管员阙以副都统等兼理总管员阙于察哈尔佐领世爵等官内简选一人牧场翼领等官内简选一人拟定正陪副管以下各员阙各将应用之人均拟定正陪由寺引见补授凡牧场分界左翼四旗自布濩衣卜拉克至察汉齐劳台东西百五十里自都什山至巴颜托罗垓南北百三十里右翼四旗自努赫图沟至乌赫尔齐劳东西百五十里自克衣格达瓦都得衣哈喇至布尔噶苏台河岸南北三十二里彼此不得侵越总管翼领各住适中之地约束牧长等加意牧放副管防御骁骑校䕶军校各于本翼本旗场内巡察严缉盗马及垦耕者凡牧群左右两翼设牝马一百六十群毎群二百四十六匹至一百三十二匹有差扇马三十二群毎群二百有五匹至五十九匹有差凡牧课毎年夏季列卿及少卿名请简一人率属赴牧场稽其孳生毙损之数分注于册三年均齐一次以定赏罚仍以均齐册送兵部覈奏牝马群毎三马三嵗征孳生驹一以孳生正数外余百六十匹者为上八十匹以上次之八十匹以下又次之正数内少百匹者为下五十匹以上次之五十匹以下又次之牧长牧副视上下等次以定赏罚牡马群以在场见牧者为十分视驯习及毙损之多寡以定赏罚至协领以上各官各统计所管之马按其孳生驯习及毙损之多寡赏罚有差顺天府兼管府事大臣尹一人丞一人掌京畿治理所属治中一人通判一人经歴一人照磨一人司狱一人知大兴县一人知宛平县一人府学教授满汉各一人训导满汉各一人凡进春嵗以六月移钦天监按年建干支辨春牛之色先立春一月具疏进春设场东直门外豫制芒神土牛前一日率僚属迎春于东郊立春日随礼部恭进春于皇太后皇帝皇后退率僚属鞭春牛以示劝耕之意遂颁春于民间凡耕耤襄事恭制亲耕耒耜丝鞭色黄从耕耒耜丝鞭色赤具青箱实穜稑先一日随戸部恭进于保和殿竢皇帝閲毕送诣耕所至日具亲耕黄犊尹进鞭丞奉青箱戸部侍郎播种从耕三王九卿黝牛治中以下官奉青箱播种礼毕率僚属及耆老农夫行三跪九叩礼毕视农夫终亩迺颁赏于耆农及秋玉粒告成呈礼部具疏交太常寺纳于神仓以供祭祀粢盛凡经理钱谷府属州县田赋出纳仓谷收支由尹就近稽覈㑹直𨽻总督奏销凡祭祀供具嵗交太常寺牺牛二百以备入涤饬所属州县动帑和买坛戸庙戸库夫牺牲所夫饬所属州县和雇礼部太常寺救䕶日月京师寺观祈祷雨旸饬大兴宛平二县供香烛致祭金元明陵饬大兴宛平房山县昌平州供牺牲凡提督本府学政嵗科两试八旗及大兴宛平两县童生由丞校文録名册送学院考取入学凡顺天乡试以尹为监临丞为提调三场试题由尹恭进试毕疏报掲晓日期榜发送题名録于内阁恭进皇太后皇帝皇后翼日㑹主考同考执事各官朝服集阙下率贡士谢恩毕赴府筵燕凡㑹试供具豫提直𨽻布政使库帑呈送礼部以大宛两县丞簿充外委官治备饔饩内委官入闱支应均听礼部供给所稽覈事竣㑹部题销凡殿试传胪设采棚于长安左门外尹丞为一甲三进士簪花披红赴府燕毕以鼓乐送状元归第凡乡饮酒礼嵗以正月望十月朔举行豫择宾介具疏以闻至期集僚属师儒延宾介于府学礼部堂官监礼乐部和声署设乐府学诸生侍执事歌诗饮酒揖让献酬均如仪凡豫备公事支戸部库帑分贮大兴宛平县库各万两遇办公急需详府动用嵗终由尹覈实报部请领还项凡和雇民车公事需用之车内务府豫期移府饬大兴宛平房山三县专雇毎车行程日给费七钱二分守候日五钱二分囘空与守候同计重载程涂十日囘空准七日凡画界分治大宛两县与五城兵马司接壤之地五城以京营所辖为界两县以在外营汛所辖为界各治境内以重官守凡分发流徒部㫁三流道里逺近由尹定地拨配部㫁五徒年限由尹发驿安置奉天府尹一人丞一人掌畱京治化兼辖锦州府府属治中一人理事通判一人熊岳理事通判一人经歴一人司狱一人凡治赋丁赋口率出银田赋银米分征米贮仓银供地方祭祀官役俸廪之用余解盛京戸部嵗终彚疏以册达戸部覈销凡立学奉天所属满洲䝉古汉军及民籍童生由府丞考取入学生员嵗科两试补廪补増序贡拔贡与直省学政同盛京立宗学设教习以教宗室觉罗子弟敎习勤惰子弟优劣由府尹㑹盛京将军稽察期满分别叙用凡先农先师社稷云雨风雷山川都城隍之祭府尹暨丞率其属以时致祭仪与直省同凡谳狱奉天所属民讼之事由所在州县官审讯上其事于府尹尹定其谳旗民交讼之事州县官㑹所在理事官审讯尹㑹盛京刑部侍郎共定其谳皆㑹侍郎详慎分别由部造册解刑部覆夺鸿胪寺卿满汉各一人少卿满汉各一人掌朝㑹祭祀燕飨之仪鸣赞满十有六人汉二人掌导引行礼唱赞序班汉四人掌序百官之班位主簿满汉各一人掌文移笔帖式满四人掌繙译凡常朝御殿豫期由寺奏请得㫖传知王公百官届期疏谢恩官姓名陈于殿内东案凡紏察文武各官有失误朝贺及行礼失仪者由寺题叅外任官员辞朝逾期叅劾亦如之凡习仪新进士传胪习仪于礼部外国贡使入朝习仪于本寺均委鸣赞序班教以升降拜跪之仪凡赞相礼仪皇帝诣皇太后宫行礼宫门檐下鸣赞四人阶下引王公长信门外引二品以上官鸣赞各二人午门外引三品以下官鸣赞序班各二人自永康左门至午门传示行礼鸣赞序班七人皇帝大朝御殿中和殿引执事各官行礼鸣赞二人太和殿檐下鸣赞四人丹陛上引王公卿二人鸣赞二人丹墀内引百官鸣赞序班各二人引外国贡使每国鸣赞二人赐茶引王公入殿卿二人太和殿大燕殿檐下鸣赞四人丹陛上引王公卿二人鸣赞二人引大臣鸣赞二人丹墀内引百官鸣赞序班四人保和殿大燕殿檐下鸣赞四人丹陛上引䝉古王公额驸鸣赞二人恭遇庆典颁诏引百官跪听行礼鸣赞序班各二人常朝御殿请驾导驾卿二人鸣赞二人册立遣使传制官一人引正副使受节行礼鸣赞一人视学进讲经书引王公大臣入彞伦堂春秋经筵引讲官侍班官入文华殿卿二人进讲行礼鸣赞四人恭进实録玉牒前引卿二人临轩䇿士随礼部请驾卿二人殿檐下鸣赞二人引读卷官及诸进士行礼鸣赞各二人传胪请驾卿二人殿檐下鸣赞二人引读卷执事官行礼鸣赞二人宣制胪唱三传鸣赞三人引一甲进士出班行礼鸣赞三人引诸进士行礼鸣赞二人耕耤进耒耜进鞭鸣赞四人引从耕三王九卿鸣赞序班十有二人引顺天府官属及耆农行礼鸣赞序班各二人赞礼鸣赞四人颁朔宣制官一人赞礼鸣赞四人引王公百官行礼鸣赞序班各二人颁赏赐燕赐茶谢恩辞朝进书进表赍榜受勅印救䕶日月食各官行礼引班唱赞均鸣赞各二人坛庙祭祀引陪祀王公百官鸣赞各二人堂子行礼卿二人赞礼鸣赞二人引王公大臣鸣赞各二人拜纛赞礼鸣赞四人引王公鸣赞二人引大将军从征将士鸣赞二人凡巡狩方岳豫期奏请行知守土官朝服于道右百步外跪迎囘銮时跪送亦如之凡简选鸣赞序班满鸣赞由寺于八旗内选择引见补授汉序班于直𨽻生员在寺学习者选取汉鸣赞由序班递升咨送吏部题补国子监兼管监事大臣祭酒满汉各一人司业满䝉古汉各一人掌成均之法以教国子及俊选之士监丞掌学规以督教课纠勤惰均廪饩博士掌阐明经説以助启迪典簿掌簿书以稽文移之出入均满汉各一人典籍汉一人掌经史以备诸生诵习率性堂汉助敎一人学正一人修道堂汉助教一人学正一人诚心堂汉助教一人学正一人正义堂汉助教一人学正一人崇志堂汉助敎一人学録一人广业堂汉助教一人学録一人掌教直省俊选之士八旗官学助教满洲十有六人䝉古八人掌分教八旗子弟算法馆助敎汉一人掌分教算学生鄂罗斯学助教满汉各一人掌分教鄂罗斯子弟于官学及六堂助教内委员兼司之笔帖式满四人䝉古汉军各二人掌文移繙译凡成均之教分经义治事以教诸生经义以御纂经説为宗旁及诸家治事若兵刑天官河渠乐律之类各名一家皆综其源流详其得失助教学正学録课以制艺䇿论司业月试祭酒季考以辨其诣力之勤惰学业之优劣而董劝之凡直省贡监生到监持本籍文书赴监考到分堂学习贡生积十有四月期满监生积二十四月期满恩贡生选拔贡生副榜贡生嵗贡生优贡生愿就教职及州县佐贰者移吏部分班序选遇乡试之年与援例贡监均送吏部考职廕监生由覃恩者积二十四月由赐䘏者积六月均移吏部铨用凡畱学肄业贡监生考到列一二等者复加考騐恩拔副嵗优贡生考列一二等援例贡监生考列一等者准其肄业在学肄业者百五十六人在外肄业赴学考课者百二十人积三十六月择其才学优异者保荐引见録用余移吏部满肄业生以笔帖式用遇官学助教员阙同与考选汉军准简选川广云贵州县佐贰官汉肄业生以教职先用恩拔副优贡生选入武英殿供书者由该管处按年议叙凡官学之教八旗各立学选子弟年少资敏者满洲六十人䝉古汉军各二十人令入学读书满助教教以清文国语䝉古教习教以䝉古语言文字汉教习教以经书文艺月试繙译四子书艺校射各六次祭酒司业以时入学稽其勤惰春秋㑹文㑹射于太学三年学成者请命大臣考试取其尤者升为监生工繙译者考充各部寺库使在学年乆者考充本旗外郎凡算学之教设肄业生满洲十有二人䝉古汉军各六人于各旗官学内考取汉十有二人于举人贡监生童内考取附学生二十四人由钦天监选送教以天文算法诸书五年学业有成举人引见以钦天监博士用贡监生童以天文生补用凡四夷之学番夷诸国有愿遣其子弟诣学观光者准其肄业以满汉助教各一人教以语言文字所司供其居室服食器用业成愿归国者听凡考取教习䝉古教习于领催䕶军内选补五年期满以本旗䕶军校骁骑校用汉敎习奏请钦命大臣㑹本监于肄业之恩拔副嵗及优贡生内考取按名次序补三年期满以知县教职用均由监引见候㫖咨吏兵二部铨选汉教习有勤职列一等者请㫖再畱学三年以知县即用算学教习于习算有成之学生内考补五年期满以钦天监博士叙用凡録送乡试在监肄业贡监生及武英殿供书各学教习钦天监天文生遇大比之嵗均由监集试校文録科册送顺天府乡试凡进士题名毎科进士诣学释褐后移取工部库帑百两按诸进士甲第先后详其姓名里居勒碑于㦸门外凡成均膏火嵗支戸部库帑六千两月给内外肄业生廪饩有差凡各学膏火教习月给银二两米二斛学生给银有差均于戸部支领官学汉教习嵗给夏衣秋衣各一袭二嵗给冬裘一袭均于工部支领钦定大清㑹典卷八十五钦定大清会典卷八十六钦定四库全书钦定大清㑹典卷八十六钦天监兼管监事大臣监正满一人西洋一人监副满汉各一人左右监副各西洋一人掌测候推步之法占天象以授人时所属时宪科春夏中秋冬五官正满二人䝉古二人汉军一人汉五人博士满三人汉军二人汉十有六人天文生满十有二人汉军八人汉二十四人五官司书汉一人掌推天行之度騐嵗差以均节气天文科五官灵台郎满三人汉军一人汉四人五官监候汉一人博士满三人汉二人天文生满二人汉三十二人掌观天象之垂书云物以协嵗占漏刻科五官挈壶正满二人汉二人五官司晨汉军一人博士汉六人天文生满二人汉六人隂阳生汉十人掌调壶漏测中星相隂阳以卜营建主簿满汉各一人掌章奏文移簿籍笔帖式十有七人掌繙译凡推步之法遵御制厯象考成以推日月交食七政经纬躔度合朔弦望节气交宫月五星相距遵钦定仪象考成以测星度遵钦定万年书以注御览及民用时宪书遵钦定协纪辨方书以选择年月日时凡测量仪器御制天体仪赤道仪黄道仪地平经仪均径六尺地平纬仪一名象限仪纪限仪一名距度仪均半径六尺地平经纬仪地平径五尺象限径六尺御制玑衡抚辰仪径六尺设于观象台上测日圭表立表高一丈平案长一丈六尺二寸末植立表长三尺五寸设于台下晷影堂候时壶漏播水壶三分水壶一受水壶一中浮时筹水盈筹尽洩水于池设于堂下壶室凡测候之法设观象台于京城东南隅日以满汉官各一人率天文生十有五人登灵台考仪器以窥干象毎时以四人分观四方昼夜轮直按时记风雷云气流星诸象次日报监应奏者按占宻题不应奏者注册元日寅时騐风起之方八节如之雷始发声騐雷起之方皆即时报监按占宻题晴雨按日记注彚録一册至次年二月一日恭进京师直省及各䝉古部落朝鲜国日出入昼夜时刻以实测北极出地之度为定节气早晩以实测东西偏度为定遇册封外国遣官随徃测騐凡时宪书嵗以二月一日进来嵗时宪书式四月一日颁式直省刋刻十月一日恭进皇太后皇帝皇后皇贵妃贵妃妃嫔颁赐王公百官凡日月交食豫推京师直省见食分秒时刻方位前期五月绘图具疏以闻㫖下礼部颁行中外临期集官吏于公所救䕶监正以下赴观象台同礼部官测騐按占宻题别委官赴救䕶衙门候时如隂云不见不占食不及一分不救䕶凡相度风水遇大工营建委官相隂阳定方向诹吉兴工凡春牛图顺天府嵗以六月移监校嵗建干支按五行以辨牛色迺绘图缮本进呈凡直更候时嵗委博士二人率隂阳生十人轮直谯楼日委博士一人轮直神武门指示更㸃恭遇车驾巡幸委官随从直更亦如之内廷时辰房日委天文生一人看香候时朝祭庆典由各衙门行文诹日委官候时凡升除于应升官内论俸拟正简选拟陪咨送吏部保举应升及考取应用者指名咨吏部均引见补授天文生满洲䝉古汉军由算学㑹同本监考定算学生名次送吏部注册按旗依次补用时宪天文两科汉天文生由算学㑹同本监考定算学生暨肄业生名次送监漏刻科汉天文生隂阳生由监考取肄业生均与世业子弟分班补用谨按汉初洛下闳造浑天仪后汉张衡制浑象隋志云浑天象者其制有玑而无衡本朝康熙十二年制天体仪即古之浑象也铸铜为球径六尺两端中心为南北极以钢轴贯之面刻黄赤二道平分十二宫布列星汉以肖穹象其外为子午圏径六尺一寸两面刻去极度东面两极开半圆孔以受天体之轴别以半圆合而固之其下为地平圏径与子午圏等面濶七寸周为水渠外刻四象限度及地平时刻方位下施四足承以圆座设螺柱以取平南北正中向西开阙口以受子午圏半入地平下半出地平上自天顶设高弧带地平游表以察诸曜地平经纬度北极安时盘定于子午圏设游表于极枢令能自转以指日度又能随天体旋转以指时座下又设机轮使北极能升降则各地天象隠见之界皆可暸然尤古制所未及焉谨按浑天仪制为仪三重外曰六合仪次内曰三辰仪最内曰四游仪凡七圏本朝康熙十二年制赤道经纬仪二重凡三圏盖合三辰于六合而又省一地平圏也其外正立为子午圏外径六尺一寸两面皆刻去极度数京师天顶距北极五十度五分北极出地南极入地各三十九度五十五分两极侧面各安钢轴以半圆合而固之距两极各九十度横直赤道纬圏外径五尺九寸内规面及上侧面刻周天时刻外规面及下侧面刻周天度分又自南极两旁承以两象限弧使不倾垫次内为赤道经圏外径五寸六寸四面刻赤道纬度贯于南北极之两轴其内又为通轴径一寸中半安横表长三寸赤道上设游表对直轴以测赤道经度经圏上设游表对横表以测赤道纬度其下为半圆云座以龙架承之谨按浑天仪制有黄道纬圏而无黄道经圏本朝康熙十二年制黄道经纬仪三重凡四圏其外正立为子午圏制与赤道仪子午圏同次内为过极至圏外径五尺五寸规面濶二寸三分侧面厚一寸一分两面皆刻去极度数贯于南北极之两轴以象天之左旋距赤道极二十三度三十一分三十秒为黄道极距黄极九十度横置黄道纬圏其径及濶厚皆与过极至圏等四面皆刻黄道经度以象七政之右旋又次内为黄道经圏外径五尺一寸四分规面濶九分侧面厚二寸三分四面皆刻黄道纬度以钢轴贯于黄极以象黄道之四游两极安直轴径一寸中半安横表长三寸纬圏上设游表对直轴以测黄道经度经圏上设游表对横表以测黄道纬度其下为半圆云座以龙架承之谨按浑天仪制有地平圏能测三辰当地平之经度而不能测地平上之经度本朝康熙十二年制地平经仪平置地平圏外径六尺二寸濶二寸四分厚一寸二分上面侧面皆刻四象限度上面自南北起初度侧面自东西起初度东西设通径下设圆盘四面以立龙承之地平圏之下中心安立柱高与地平圏等适当地平圏之圆心上出圆轴地平圏之上东西植二龙柱结为横梁中心开孔下与圆心相直中间安立表长四尺四寸上应天顶下应地心立表之末结十字横表与地平圏相切长与地平圏全径等立表中空上下设倒正小圆柱顶开一孔旁开二孔中结直线斜贯于横表之两端成两三角形凡测日月星无论距地平上若干度但将横表推转令三线与所测叅直视横表所指度分即得各曜之地平经度焉谨按浑天仪制有地平圏而无地平经圏元郭守敬简仪设立运圏以测三辰出地之度即地平经圏也本朝康熙十二年制象限仪为全圆四分之一亦名地平纬仪其制上正方角为圆心纵横两边皆为半径各长六尺濶二寸一分厚一寸一分象限弧濶二寸六分厚一寸一分正面刻九十度分外规面刻度数字其数自上而下者以纪地平高度自下而上者以纪距天顶度中间聨以云龙背面正中为立轴以运之立轴与仪之直边平行长九尺七寸濶二寸一分厚一寸七分圆其两端东西立柱高九尺四寸上下为横梁濶七尺八寸饰以云龙正中设圆孔以受立轴东西运转圆心安横轴长三寸一分轴本安游表濶二寸一分厚三分长与半径等游表之末设立耳以测地平纬度较之全圆尤便焉谨按诸曜在天之度赤道经纬以南北二极为宗黄道经纬以黄极为宗地平经纬以天顶为宗至于两曜斜距之度古无测器本朝康熙十二年制纪限仪亦名距度仪其制一弧一干弧为圆周六分之一通弦六尺面濶二寸五分中至两旁各列三十度干为圆之半径长亦六尺干末安柄以便推移半径上端为圆心设立柱以安游表长与半径等游表之末设立耳为测一曜之用弧背左右各设窥表为别测一曜之用又于干之两旁设两立柱相距应弧背之十度以为借测之用仪面聨以流云背安枢纽可使低昻承以半圜周施轮齿可使平侧其下立柱入于仪座可使转旋而凡两曜相距之度皆可测焉谨按康熙五十四年圣祖仁皇帝命监臣纪利安制地平经纬仪合地平象限二仪而为一其制平置地平圏外径五尺濶七寸七分周围刻四象限度下设四柱以圆座承之地平圏之中心倒安螺柱上出立轴东西安立柱高一丈一尺上结曲梁正中开孔以容立轴之上端中间安象限仪圆心在下半径六尺弧濶二寸七分正面刻九十度中聨方圆及弧矢形背面结于立轴以运之圆心安游表长八尺本设横耳末设横柱以备仰窥凡测诸曜将象限仪推转又将游表低昻令与诸曜参直则横半径所指即地平经度游表所指即地平纬度是一测而经纬悉得矣谨按虞书舜典在璇玑玉衡以齐七政孔疏曰玑衡者王者正天文之器汉世以来谓之浑天仪者是也干隆九年御制玑衡抚辰仪径六尺其外即古之六合仪而不用地平圏正立子午双环为天经两面刻去极度数以云座承之北极出地三十九度五十五分天顶距北极五十度五分距两极九十度结赤道单环为天纬两面刻周日十二时九十六刻以龙柱扶之次内即古之三辰仪而不用黄道圏两极绾赤经双环两面刻去极度数中要结游旋赤道两面刻周天度分以象七政之运行最内即古之四游仪通径设直距中心施窥衡以测七政之经纬架座施螺柱以取平天顶施垂线以取正体制仿乎浑天之旧而时度倍为整齐运量同于赤道新仪而重环更能合应至用游表窥测则上下左右无不宜焉谨按周礼考工玉人土圭尺有五寸以致日宋史云何承天始立表候日影前明观象台下设晷影堂南北平置铜圭于石台上长一丈六尺二寸濶二尺七寸周设水渠以为平准南端植铜表高八尺上设横梁用影符以取中影本朝加二尺表高一丈上端安铜片中开圆孔径二分午正太阳之影自圆孔射至圭面成椭圆形南界为日体上边之影北界为日体下边之影中心为中影京师夏至之影长二尺九寸四分八釐是为最短过此则渐长冬至之影长一丈九尺九寸四分是为最长过此又渐短因圭长不及长影之数又于北端设立圭高三尺五寸冬至之影上立圭二尺七寸四釐用以比例太阳高度亦同于平圭之比例焉谨按隋志云黄帝创观漏水制器取则以分昼夜其后因以命官周礼挈壶氏则其职也宋志有求壶复壶废壶建壶及平水壶之制本朝因前明旧制播水壶三形方承以木架上名日天壶即宋之求壶水欲常满上濶一尺九寸下濶一尺三寸高一尺七寸次名夜天壶即宋之复壶次名平水壶高濶皆递减一寸分水壶一如平水壶之度置于平水壶后稍下即宋之废壶受水壶一形圆径一尺四寸高三尺一寸置于架前地平上名万水壶即宋之建壶播水三壶前面近下皆有龙口以次漏于万水壶平水壶后面近上开孔洩于分水壶以平其水而均其漏万水壶盖安铜人抱时刻漏箭下安箭舟浮于水面水长则箭上出周日水盈箭尽则启其下口洩之于地而时刻复起午正壶安室内各设水盖龙口小管以玉为之太医院院使一人左右院判各一人掌医之政令率其属以供医事其属御医十有五人吏目三十人医士四十人医员三十人掌九科之法以治疾医生二十六人掌炙制之法以治药咸给事内庭供使令焉敎习二人课医人习医简御医吏目之能者任之凡升补院使院判由院申礼部拟正陪咨吏部奏补御医吏目由院奏补申礼部转咨吏部注册均循资叙俸各以次升医士以下由院考选申礼部拔补医士有内直者有外直者升则先内后外其考选皆如定制凡进院业医人察其身无过恶且通医者由本院官士任之迺令进院发教习㕔肄业院使院判以时试其能否而进退之凡侍直自院使至医士以所业专科分班侍直给事宫中者曰宫直给事外廷者曰六直宫直于各宫外班房侍直六直于东药房侍直各以其次更代凡扈从行在或奉特㫖随行或按班次其应给车马器物饩廪之类申所司发给凡御药本院官定方具奏以药二剂合煎同近臣监视候熟分贮二器一器本院官暨近臣次第先尝一器进御如合和误不依本方或封题错者以不敬论凡奉㫖视诸王公主暨文武大臣疾者既事仍具状覆奏外藩公主额驸台吉大臣遇疾请医奉㫖徃视者亦如之文武㑹试以医士一人入闱供职由院简送礼部听委军前需医由院遴选二人具奏得㫖即驰驿徃兵部遣官䕶行其随征医人私以庸医充代者罪之刑部设医士二人令狱囚之病者受其药由院简送六嵗一更更之日稽其医事之优劣优者升吏目劣者斥之凡祭先医礼嵗两举春二月冬十一月上甲日致祭于本院之景福殿以院使院判二人分献两庑余均陪祭钦定大清㑹典巻八十六钦定大清会典卷八十七钦定四库全书钦定大清会典卷八十七内务府总管无定员于满洲文武大臣或王公内简用掌内府一切事务奉宸苑武备院上驷院并𨽻焉所属广储会计掌仪都虞慎刑营造庆丰七司广储司管理六库郎中二人郎中四人员外郎十有二人主事一人司库十有二人掌理内府库藏笔帖式二十六人管理江宁府苏州府杭州府织造官各一人司库各一人库使各二人笔帖式各二人㑹计司郎中三人员外郎六人主事一人掌理内府帑项笔帖式二十六人内管领三十人副内管领三十人笔帖式八人管理三旗纳银庄郎中一人员外郎六人主事一人笔帖式十有二人掌仪司郎中二人员外郎八人主事一人掌内府典礼司俎官五人赞礼郎十有七人笔帖式二十二人尚膳正尚茶正一等侍衞各一人二等侍衞各二人尚膳副尚茶副三等侍衞各一人尚膳三等侍衞六人尚茶三等侍衞三人尚膳蓝翎侍衞七人尚茶蓝翎侍衞四人主事一人笔帖式十有二人中正殿员外郎二人笔帖式三人雍和宫郎中员外郎各一人笔帖式三人咸安宫官学笔帖式一人南府景山笔帖式各二人药房主事一人未入流库掌二人笔帖式十有五人都虞司郎中二人员外郎五人主事一人掌府属武职陞补及内府䕶军供应畋渔笔帖式二十六人掌御舟笔帖式二人尚虞笔帖式一人鹰房鹘房笔帖式各二人狗房笔帖式三人慎刑司郎中二人员外郎四人主事一人掌内府刑罚笔帖式二十人营造司郎中二人员外郎八人主事一人掌理造作兼司薪炭笔帖式二十六人官房租库笔帖式七人未入流库掌一人刋刻御书处监造一人未入流库掌三人署库掌四人笔帖式二人武英殿修书处监造二人库掌四人署库掌五人笔帖式五人飬心殿造办处郎中二人员外郎二人主事一人库掌六人笔帖式十有六人庆丰司郎中二人员外郎十人主事一人掌牧馆廐牛羊及口外牧场孳生蕃息笔帖式十有六人堂郎中一人主事二人掌治堂事凡府属文职升补及章奏文移皆隶焉笔帖式三十八人稽察内务府御史所属笔帖式八人凡升除郎中至八品苑副由府及该处简选引见补授未入流司库以下由府除授其升选调补均依成法凡京察府属官员每三年由总管考察一次分别去留具题请㫖凡遇三大节太和殿皇太后宫行礼均与百官同皇后宫行礼于内右门外躬祀坛庙车驾出入于午门外跪候迎送驾经由内务府衙门总管率所属官排班祗候凡常朝内务府总管率所属文武官于右翼门外总管于门阶上各官以次列坐于阶下以都虞司司官察班凡直宿日以总管一人如因事不能入直以郎中代恭遇皇帝宿斋宫行幸驻跸皇太后皇后在宫中奏留总管一人在京如遇皇帝进宫皇太后皇后在圆明园奏留总管一人在园凡恭遇皇太后皇后妃嫔出入总管一人率内府䕶军统领叅领内府䕶军豹尾班扈从如总管乏人行丈领侍衞内大臣以散秩大臣一人代凡用御宝恭遇行幸驻跸总管一人同内阁学士于干清门监视凡舆制皇太后皇后舆重顶上层六方各面濶一尺四寸二层深四尺四寸濶三尺六寸皆饰以金垂幨二层均黄绫销金鳯覆以黄云绮风衣上安钑花金顶舆屋髙四尺五寸深三尺五寸濶二尺八寸帏用黄云绮轮辕均髤以黄辕两端轮鐗辖均以铁爲之鋄以金皇贵妃舆鋄以金银余同贵妃舆安钑花鋄金顶帏用金黄绮余同皇贵妃之制妃舆用金黄绫销金凤覆以金黄云绮风衣帏用金黄云绮余如贵妃之制嫔贵人舆顶深四尺四寸濶三尺六寸幨帏均用金黄云绮轮辕髤以金黄余如妃之制常在以下幨帏均用青云绮铜顶轮辕髤以朱鋄以银余如贵人之制皇子福晋舆幨帏均用绛云绮上安银顶余同前广储司凡府库有六曰银库曰叚库曰衣库曰茶库曰皮库曰瓷器库各有专司物相类者则兼掌之总管率郎中司库等官慎出纳时供奉每月终奏销次年彚造黄册具题閲五年奏简司官清釐库藏凡供奉皇太后皇帝皇后御用冠服妃嫔暨皇子公主朝冠朝服皆依礼部定式敬谨成造岁进皇太后宫金珠表里皇后妃嫔宫表里均按数供奉随时应用器物皆准宫殿监督领侍移文恭进恭遇车驾时廵赍金钱皮币及应用器物以从凡出纳山西岁贡潞䌷由工部江南浙江贡茶由户部光禄寺䝉古王公台吉外国君长番部喇嘛朝贡方物由礼部理藩院均移送至府付各库验收捕牲乌喇贡珠索伦乌亮海贡貂㑹户工二部区别等次盛京宁古塔贡人参宁古塔瓜尔察贡貂由府区别等次均具奏贮库山海闗外屯衞贡狼狐水獭等皮盛京贡布棉盐靛张家口贡红花三旗游牧处贡羊皮玉草均送库验收其支发库物见有者不得逾六日移取户工二部者不得逾十日均准各处文移发给凡遣官制造江南江宁苏州二府浙江杭州府差织造官各一人司库各一人笔帖式各二人库使各二人设机募匠分织龙衣采币锦叚纱䌷绢布棉甲及採买金丝织绒之属岁由府拟定色様及应用之数奏行织造上用者陆运官用者水运各依限输库验收以数咨户部奏销江西九江府景德镇差官制造瓷器输库收贮歳终由府奏销凡供用宫中祭神奉先殿制帛并需用金银币布及香纸之属由银库叚库茶库封开御宝需用鑪镫爵盆由银库瓷器库年节张镫躬祀坛庙堂子驾前及各门擎执引镫由皮库瓷器库各宫殿寺庙供花御燕前所用采花由茶库均准移文恭进凡赏赉王公大臣侍衞每岁冬至前应赐朝冠朝服端罩閲校大臣侍衞内府三旗所属官兵骑射奉㫖赏鞍马银币均由府具奏颁赐视学幸鲁礼成赐衍圣公朝冠朝服恭纂实録告成赏监修总裁纂修官表里来朝之䝉古王公台吉进贡之朝鲜安南琉球西洋暹罗缅甸苏禄南掌诸国王西藏番部喇嘛及其使臣赏貂皮表里瓷器直省举报夀民夀妇年逾百岁者奉㫖加赏银币均准礼部理藩院移文发给凡官给衣物朝祭燕㑹豹尾班侍衞蟒袍内朝筵燕及飨先𧖟执事命妇朝衣卤簿内执兵仗驭马亲军䕶军冠服宿衞之侍衞至领催歩军冬夏被褥准领侍衞内大臣銮仪衞掌仪司移文按时给𤼵㑹试举子御寒棉袯准礼部移文兵丁操演棉甲准八旗移文支领均事毕交还敝则补制凡优䘏内府三旗官兵婚丧给恩赏银年七十以上男妇给银币宫殿内监岁给衣服守护陵寝内监尚茶尚膳妇女供奉奉先殿㕑役内管领下内外执事男妇及匠作夫役之𨽻内府者岁给羊裘叚布各有差凡匠作七等银作铜作皮作染作衣作绣作花作各有定数皆以执艺之优劣定役食之多寡长以领催总以司匠阙则召募惰则革除㑹计司凡皇庄各有等次盛京庄八十有四一等庄三十五二等七三等八四等三十四山海闗外庄二百十有一一等庄六十六二等四三等二十四等百二十一喜峯口古北口外庄百三十八均一等归化城庄十有三捕牲乌喇庄五驻马口外弥陀山庄十有五均不分等次畿辅庄三百二十有二一等庄五十七二等十有六三等三十八四等二百十有一半庄七十一豆粮庄六稻田庄三均不分等次每庄设庄长一人瓜田菜圃置庄设长亦如之别给耕地以飬其家衆禁苑稻麦田供上几余观省委官一人董率庄长祗承厥事凡庄赋共地万三千二百七十二顷八十畆赋粮九万三千四百四十石菽二千二百二十五石刍八万一千九百四十束各有竒凡征粮盛京一等庄每庄岁纳粮三百八十二石二等三百五十二石三等三百有七石四等百九十二石除给三旗丁粮外以三万石贮窖万石贮奉天府仓由盛京内务府总管徴收闗外一等庄岁纳粮三百二十二石二等二百九十二石三等二百六十二石四等百九十二石每粮十石折银二两每庄于正数外不论等次各纳杂粮二十九石一斗六升折银四十一两有竒由锦州副都统徴收口外每庄岁纳粮二百五十石每粮二石折米一石贮热河仓每运米十石抵粮一石正数内各纳杂粮三十三石折银四十两有奇由热河总管徴收归化城每庄岁纳粮二百石贮本城旗仓由都统徴收捕牲乌喇每庄岁纳粮六百有四石八斗以二万石贮仓余粮平粜由总管徴收驻马口外每庄岁纳米二百石贮本处旗仓由右衞将军徴收畿辅一等庄每庄岁纳粮二百五十石二等二百二十石三等一百九十石四等百二十石半庄六十石每粮十石折银五两一二等庄于正数内纳杂粮三十三石折银六十八两三四等庄纳杂粮二十九石折银六十两各有奇豆粮六庄岁纳菽二千二百二十五石刍八万一千九百四十束稻田三庄每亩纳米二斗四升至三斗六升有差旱地每亩纳粮四斗五升均由司徴收刍菽除豆粮庄岁输所入外余按内外廐圏牧羣所需之数分拨于各庄岁于九月望至次年二月杪出场游牧以前计日饲秣近者以马就庄逺者运料供马均准抵正粮杂徴盛京及闗外每庄均岁输鵞一闗外并纳茜草线麻及蒌蒿黄花薤诸蔬畿辅一二等庄岁纳豕三三四等庄岁纳豕二及麻麦稻秫诸秸并红花蓼子芥子菜子瓢箒飘翎之属凡内廷岁时祭神暨奉先殿应用黍稷稻梁之属均令朝阳门外八庄供奉贮于官三仓凡徴输考成按各庄应纳粮数析爲十分欠一分至十分者枷责有差五分以下者于次年并徴六分以上者革所欠豁免刍菽杂徴同庄长输将急公閲四五十年无逋欠者给八品顶带閲二三十年及经年无欠因年老告退者均给九品顶带领催于承催之庄三年无欠者亦给九品顶带逾限不完者与庄长并论凡勘灾畿辅各庄偶遇旱潦即报府由地方官履勘具册结于总督转达于府如与原报相符给口粮议蠲免揑报者庄长治罪盛京及闗外口外各庄同由总管将军都统副都统达府至于卤硗沙瘠不能按则输将者勘实大庄改半庄半庄交地方官召佃凡庄长阙各以其亲属承充欠粮或縁事革退及新设之庄均于本庄及别属壮丁内选补除縁罪没入及投充之人选爲庄长外余陈人子弟均准应试凡编审壮丁每三年一次盛京及闗外口外各庄由总管将军都统副都统畿辅由府委官各具册于府由府彚册奏闻以周知各庄壮丁之数若庄长自买之人不准入册其自国初投充及无罪拨遣之壮丁内有力能谋生者令庄长报府听入民籍凡奏销内廷祭神金银牲币于十二月官三仓黏稻蜜盐于六月米蜡于八月畿辅庄粮于十二月各庄刍菽于四月盛京及闗外口外庄粮于文到一月内各具题均于次年覈销上年之数凡皇子分封各按爵秩给以庄地人丁公主郡主赠嫁亦如之凡选宫女于内府三旗佐领内管领下女子年十三以上者造册送府奏交宫殿监督领侍等引见入选者留宫余令其父母择配其留宫之女至二十五岁遣还择配凡宫中乳母保姥于各佐领内管领下选充仍别雇乳母以哺乳母之子女凡尚膳尚茶及鹰鹞鹘狗房执事人各廐圏廐丁均以佐领内管领下应选之人送该管处选用凡收録内监由礼部册列姓名籍贯移府总管察其来由无异迺委年老内监一人验实具奏候㫖分拨年老者听其囘籍爲民凡支给内监月费执事人匠役饩廪盛京三旗内管领下人丁口粮守热河行宫仓庾兵丁月饷盛京捕送鹿兔捕牲乌喇贡珠官役廪给刍秣均行文所司支领辨其多寡増减之数各有差凡恩䘏三旗佐领内管领下鳏寡孤独者月给银米飬赡孤子竢成人能执役迺止絶嗣有产业者爲立祭田及守墓奴仆余给其女暨姊妹有差凡宫中祭神内廷供奉均以内管领率所属男妇敬谨从事凡官三仓分贮米盐蜜蜡每仓以内管领副内管领各二人经理出纳每年一次或二次于户部支领岁终具册奏销凡瓜菜园菜园六十丁瓜园三十丁各给畦地一顷八十亩或以旱地五亩准畦地一畆畦地园丁各纳瓜蔬有差旱地园丁徴银如果园丁例凡监造醯醢以内管领二人未入流库掌二人库守四人董其事凡造办饼饵设造办房二所一以内管领分班轮直监视造办进御者一以内管领一人专司造办供品凡车舆设库收贮以内管领四人典守凡器皿日用有额以内管领二人典守非常用之器别贮于广储司库岁一检稽凡纳银庄顺治初年畿辅之民携地来投者各就其地而立之庄计庄百三十有二不立庄者并仍其户计户二百八十有五又蜜户三十有八苇户七各携地自三十畆至二十八顷有差其以身来投给官地四十二畆耕种者曰绳地人计户二十有九凡田赋共地五千七百四十八顷三十畆赋银三万八千九百二十两刍十有二万一千七百九束各有奇凡徴收各视其地之多寡肥硗以定则二十八顷之庄一岁徴银七百两二十七顷之庄一徴银三百两二十一顷之庄一徴银四百两畦地二顷三十八畆之庄一徴银二百五十两十八顷之庄二十有九各徴银二百两九顷庄二各徴银百两七八顷之庄九十七每畆徴银一钱一分有竒不立庄者每畆徴银三分刍一束逺户每束折银三分蜜户每六畆徴蜜五斤苇户每畆徴银一分至八分有差内徴芦苇六千二百五十斤每斤准扺银三釐五毫有奇绳地人与不立庄者赋同均照例徴银交广储司贮库刍交廐馆蜂蜜芦苇交官三仓杂徴各庄户岁纳栁条苘麻绳箒之属共折银千四百八十三两有奇令催长採买交官三仓凡徴输劝惩庄地勘灾编审各庄户壮丁均如例庄长阙各以其子弟充补奏销以次年之十二月钦定大清㑹典卷八十七钦定大清会典卷八十八钦定四库全书钦定大清㑹典卷八十八内务府掌仪司一凡飨奉先殿之礼国初定鼎燕京崇建太庙以奉列祖岁时祫飨又于大内景运门之东建奉先殿朔望瞻拜时节荐新生忌祭飨出入启告以展孝思前殿后殿均九间中爲穿堂以联前后缭以周垣前殿设列圣列后龙鳯神寳座笾豆案香帛案祝案尊案后殿同殿异室各设神龛寳牀寳倚楎椸前设供案镫檠均如事生之仪中室奉安太祖髙皇帝神位居左孝慈髙皇后神位居右左室奉安太宗文皇帝神位居中孝端文皇后神位居左孝庄文皇后神位居右右室奉安世祖章皇帝神位居中孝惠章皇后神位居左孝康章皇后神位居右左第二室奉安圣祖仁皇帝神位居中孝诚仁皇后神位居左孝昭仁皇后神位居右孝懿仁皇后神位居左次孝恭仁皇后神位居右次右第二室奉安世宗宪皇帝神位居左孝敬宪皇后神位居右左第三室奉安孝贤皇后神位均南向凡朔望皇太后圣夀万夀圣节元正冬日至及国有大庆均恭奉列圣列后神牌于前殿祭飨礼成还御后殿寝室前殿正中设太祖髙皇帝位于左孝慈髙皇后位于右左间设太宗文皇帝位于右次孝端文皇后位次孝庄文皇后位右间设世祖章皇帝位于左次孝惠章皇后位次孝康章皇后位左第二间设圣祖仁皇帝位于右次孝诚仁皇后位次孝昭仁皇后位次孝懿仁皇后位次孝恭仁皇后位右第二间设世宗宪皇帝位于左次孝敬宪皇后位均南向帝后同案左第三间设孝贤皇后位西向皆簠二簋二笾十有二豆十有二篚一鑪一镫二各登一铏一奉先制帛一尊一金爵三金七一金箸二帛共篚尊实酒疏布羃勺具其登铏簠簋笾豆尊篚陈设一如太庙之制惟不设牲俎不行饮福受胙礼王公百官不陪祀祭前一日本司官率所属进祝版于神库祝案迺省齍展器刲牲瘗毛血乐部及本司内监设中和韶乐于阶上分左右悬祭日读祝官诣神库祝案前行一跪三叩礼恭奉祝版赞礼郎二人前引由奉先门中门入进殿中门跪设于西旁祝案三叩退内府奉请神牌各官进至后殿内各就寝室前上香一跪三叩恭奉神牌依次行至前殿各依次奉安于寳座一跪三叩退司拜褥官设御拜褥于殿门内正中及各香案前掌仪司官诣干清门奏请皇帝御衮服乗金舆出宫由景运门至诚肃门降舆前引大臣十人次赞引太常卿二人恭导皇帝入奉先门左门大臣二人后扈及豹尾班侍从如仪内监跪进盥盘帨巾于阶下皇帝盥洗由左阶陞进至殿内拜位前北向立豹尾班侍衞至阶下左右前引导十大臣至殿陛上两旁均止立东西面后扈二大臣随入于皇帝后两旁佥立典仪官赞乐舞生登歌执事官各共迺职引舞官二人执旌节引武舞八佾进赞引官奏就位皇帝就拜位立典仪官赞迎神司香官各奉香盘进赞乐官唱举迎神乐奏贻平之章司香官进至各香案旁立赞引官奏就上香位恭导皇帝诣太祖髙皇帝香案前司香官跪进香赞引官奏跪皇帝跪奏上香皇帝上柱香次三上瓣香兴以次诣列圣香案前上香仪同赞引官奏复位各香案司拜褥官起拜褥皇帝复位奏跪拜兴皇帝行三跪九拜礼孝贤皇后位司香官奉香盘进赞引官恭导皇帝诣孝贤皇后香案前司香官跪进香皇帝立上柱香次三上瓣香恭导皇帝复位乐止典仪官赞奠帛爵行初献礼司帛侍衞奉篚司爵侍衞奉爵以次进北面立赞乐官唱举初献乐奏敉平之章乐作舞干戚之舞司帛诣列圣列后神位前跪奠帛篚于案三叩司爵诣案前立献爵奠于爵垫正中皆退司祝至祝案前跪三叩奉祝版跪案左乐暂止赞引官奏跪皇帝跪赞引官赞读祝司祝读祝毕奉祝版诣太祖神位前跪安于帛篚三叩退赞引官奏拜兴乐作皇帝行三拜礼兴乐止引武功之舞退引舞官二人执旌节引文舞八佾进典仪官赞行亚献礼司爵奉爵以次进赞乐官唱举亚献乐奏敷平之章舞羽籥之舞司爵献爵奠于爵垫左仪如初献乐止典仪官赞行终献礼司爵如前进赞乐官唱举终献乐奏绍平之章司爵献爵奠于爵垫右仪如亚献乐止引文德之舞退典仪官赞彻馔赞乐官唱举彻馔乐奏光平之章乐止赞礼郎一人趋至中间左旁北面跪奏礼成请还宫三叩退赞乐官唱举还宫乐奏乂平之章赞引官奏跪拜兴皇帝行三跪九拜礼乐止典仪官赞奉祝帛恭送燎所司祝司帛各诣神位前跪三叩奉祝奉帛司香跪奉香兴恭送燎所赞引官恭导皇帝转立拜位东旁西向司拜褥官起拜褥候祝帛过仍设赞引官恭导皇帝复位祝帛燎半奏礼成恭导皇帝由殿左门奉先门左门出内府官各诣神位前行礼恭奉神牌还御后殿寝室皇帝至诚肃门外陞金舆还宫遣官行礼奠献均如前仪赞礼读祝用内府赞礼郎遣皇子行礼具补服至诚肃门本司官赞礼郎二人前导皇子由奉先门右门入升西阶至正中行礼上香由殿右门出入祝帛送燎时避立西旁礼成仍由西阶降由原进门出遣王公内大臣行礼同凡恭上徽号册立册封御经筵耕耤谒陵廵狩囘銮及诸庆典均祗告于后殿前一日本司官一人视刲牲瘗毛血祭日陈香镫神位前各设爵三每案笾六豆二读祝官诣神库祝案前一跪三叩恭奉祝版赞礼郎二人前引入后殿中门跪设于西旁祝案三叩退内监启神龛司拜褥官设御拜褥于后殿门内正中至时掌仪司官诣干清门奏请皇帝御衮服乗金舆出宫由景运门至诚肃门降舆内大臣侍衞前引后扈如仪赞引太常卿二人恭导皇帝入奉先门左门由殿东夹道门入至后殿左阶下豹尾班止于门外内监跪进盥盘帨巾皇帝盥洗由左阶陞入后殿左门至拜位前北向立后扈二大臣随进在后佥立前引十大臣至穿堂内两旁东西面立典仪官赞执事官各共迺职赞引官奏就位皇帝就拜位立司香官各举香合进赞引官恭导皇帝诣太祖寝室香案前立赞引官奏跪皇帝跪奏上香皇帝接香合拱举仍授司香官兴三上香赞引官恭导皇帝依次诣左右寝室前上香毕赞引官奏复位恭导皇帝复位奏跪拜兴皇帝行三跪九拜礼兴恭导皇帝至孝贤皇后寝室前立上香毕复位典仪官赞奠帛爵行初献礼司帛爵侍衞各奉篚奉爵进至神位前司帛跪奠帛于案三叩司爵立献爵奠于爵垫正中皆退司祝进至祝案前跪三叩奉祝版跪案左赞引官奏跪皇帝跪赞读祝司祝读祝毕奉祝版诣太祖寝室前跪安于帛篚三叩退赞引官奏拜兴皇帝行三拜礼兴典仪官赞行亚献礼司爵献爵奠于爵垫左仪同初献典仪官赞行终献礼司爵献爵奠于爵垫右仪同亚献赞引官奏跪拜兴皇帝行三跪九拜礼兴典仪官赞奉祝帛恭送燎所司祝司帛各诣神位前一跪三叩奉祝帛恭送燎所赞引官恭导皇帝转立拜位东旁西向司拜褥官起拜褥候祝帛过仍设赞引官恭导皇帝复位奏礼成恭导皇帝由后殿左门东夹道奉先门左门出至诚肃门外陞金舆还宫遣官行礼皇子具补服至诚肃门本司官赞礼郎导引由奉先门右门入由殿西升穿堂右阶至穿堂正中行礼上香由后殿右门出入祝帛送燎时避立西旁礼成仍由右门出遣王公内大臣行礼同凡恭遇列圣圣诞列圣列后忌辰及元宵清眀霜降岁除等日于后殿行礼神位前各陈香镫设酒脯果实毕内监启神龛掌仪司官诣干清门奏请内务府总管同内府赞礼郎恭导皇帝入后殿诣各寝室上香所司设御拜褥于殿内正中皇帝就位行礼一如祗告仪忌辰御素服节令御衮服遣官行礼与祗告同凡立春端阳重阳等节及四月八日于后殿陈香镫每神位前设酒脯果实毕内监启神龛本司官一人具补服上香行礼夀皇殿尊奉圣祖仁皇帝世宗宪皇帝御容凡遇圣诞忌辰及元正令节皇帝躬率诸皇子及近支王等展谒行礼其歳时奠献一如事生仪凡祀堂子之礼建堂子于长安左门外街门北向内门西向建祭神殿于正中南向前爲拜天圜殿殿南正中设大内致祭立杆石座次稍后两翼分设各六行行各六重第一重爲诸皇子致祭立杆石座次亲王郡王贝勒贝子公各依次序列均北向东南建上神殿南向岁正朔皇帝率王公满一品文武官诣堂子行拜天礼是日内府官设皇帝拜位于圜殿外甬道正中鸿胪卿率鸣赞官夹甬道东西面序立有司陈香镫内务府总管一人率诸王一等䕶衞各一人豫诣圜殿内进楮帛銮仪衞陈法驾卤簿于午门外日出前十刻礼部堂官诣干清门奏请皇帝诣堂子行礼皇帝御礼服乗礼舆出宫前引大臣十人后扈大臣二人豹尾班执枪佩刀侍衞二十人佩弓矢侍衞二十人翊衞如仪驾𤼵警跸午门鸣钟法驾卤簿前导不与行礼之百官及外藩䝉古王公台吉朝鲜诸国使臣咸朝服跪送导迎鼓吹设而不作皇帝由堂子街门入礼部堂官二人恭导至内门降舆皇帝由中门入至圜殿前就拜位南向立鸿胪官引王公于丹陛上各官于丹陛下均南向序立东位西上西位东上鸿胪官奏跪拜兴皇帝率羣臣行三跪九拜礼奏礼成礼部堂官恭导皇帝出内门陞舆法驾卤簿前导导迎乐作奏祐平之章皇帝囘銮王公从各官以次退不与行礼之百官及䝉古王公台吉诸国使臣于午门外跪迎午门鸣钟王公随驾入至内金水桥恭候皇帝还宫王贝勒贝子赴干清门竢入坤宁宫祭神殿行礼凡立杆祭神于堂子之礼岁以季春季秋月朔举行祭前一日有司立杆于圜殿南正中石座祭日悬黄幡系采绳缀五色缯百缕楮帛二十有七备陈香镫司俎官由大内恭请神位安奉于祭神殿内南向陈餻饵九盘酒琖三圜殿陈餻饵三盘酒琖一楮帛如前数设御座于祭神殿檐下西旁銮仪衞陈法驾卤簿日出前十刻礼部堂官诣干清门奏时皇帝御龙袍衮服乗礼舆出宫警跸扈从如元正仪礼部堂官朝服自街门恭导皇帝至内门降舆由中门入至祭神殿陞阶至檐下就御座东向坐王贝勒于丹陛上贝子入八分公于丹陛下均按翼北上东西面相向坐赞祀二人先于祭神殿次于圜殿内均九酌献三致祷司俎官率执事奏乐举和毕所司设御拜褥一于祭神殿一于圜殿礼部堂官恭导皇帝诣祭神殿圜殿赞祀各致祝辞皇帝各行一跪三拜礼王公百官序立丹陛下两旁不随行礼礼毕恭导皇帝至檐下就御座南向坐王公等各就原处列坐司俎尚膳彻馂尚茶彻酒皇帝命分赐王公各祗受讫降丹陛下序立礼部堂官跪奏礼成恭导皇帝由中门出陞舆奏乐还宫百官跪迎仪均与元正同司俎官恭奉神位还御如皇帝不亲诣行礼王公百官不齐集以赞祀致辞行礼王公等致祭日立杆于各班位石座至街门外下马自内门右门入坐于西檐前阶下东面大内致祭后越日爲马祭神于堂子如仪官员庶人不得设立堂子有违例致祭并王公不按爵次争祭者论凡月祭之礼孟春上旬三日余月朔日大内遣司俎官率堂子官吏于圜殿奠献餻酒楮帛赞祀六酌献三致祷司俎官率执事奏乐举和赞祀祝辞行礼如仪是日内管领一人于上神殿献餻酒楮帛亲王郡王各遣䕶衞一人于上神殿献楮帛执事者均令先期斋戒凡浴佛之礼歳以孟夏上旬八日司俎官率执事人等自大内请佛至堂子祭神殿陈香镫献餻酒王公各遣人献餻执事设盥盘赞祀二人浴佛毕六酌献三致祷如仪礼成奉佛还御是日大内及军民人等不祈祷不祭神禁屠宰不理刑名凡大内祭神之礼奉晨祀神位于祭神殿西位东向奉夕祀神位于西北南向日昧爽于晨祀神位前设餻饵九盘尊一琖一鑪三寅刻进二豕于庭赞祀就神位酌献祝祷司俎官率所属奏乐举和毕赞祀跪致辞迺刲牲先荐血次熟而荐于俎赞祀酌献致辞行礼毕彻馔分胙如仪申刻于夕祀神位前陈琖五鑪五不酌献祝祷时伐鼓余均与朝荐同皇帝躬祭坛庙斋戒日忌辰清明禁屠日不祭余皆日以爲常月朔之翼日昧爽立杆于庭陈豕一以祀天司祝致辞毕刲牲先荐血次伦肤爲脍并炊谷饭以荐司祝致辞如前岁以四孟月用马牛金币祗荐于神赞祀致辞如仪凡出师展拜堂子之礼皇帝亲征诹吉启行内府官豫设御拜褥于圜殿外及内门外御营黄龙大纛前兵部陈螺角銮仪衞陈卤簿均如仪皇帝先诣圜殿次诣纛前均行三跪九拜礼六军凯旋皇帝入都门先诣堂子行礼如仪命将出师皇帝率大将军及随征将士诣堂子行礼次拜纛仪均与亲征同凯旋日诣堂子行告成礼凡祀羣神之礼建凝和庙于紫禁城之东以奉云师之神岁以秋分后三日致祭建宣仁庙于紫禁城之东北隅前殿奉风伯之神后殿奉八风之神岁以立春后丑日致祭建昭显庙于紫禁城之西以奉雷师之神岁以立夏后申日致祭建时应宫于紫禁城之西北隅前殿奉四海四渎龙神中殿奉京畿龙神后殿奉八方龙神岁以季夏旬有三日致祭均素羞香烛遣内府官行礼如遇亢旱遣官祈雨各神位前均陈帛一果馔十有五盘尊一爵三鑪一镫二祭日设乐于西阶下日出前二刻遣官及执事官皆雨冠素服诣庙内府赞礼郎二人引遣官入庙左门赞引赞盥洗遣官盥手毕引升左阶进殿左门就正中拜位前北向立典仪赞执事官各共廼职赞引赞就位遣官就拜位典仪赞迎神乐作司香奉香盘进赞引赞就上香位引遣官诣香案前赞上香司香跪奉香遣官立上柱香次三上瓣香毕赞复位遣官复位赞跪叩兴遣官行三跪九叩礼典仪赞奠帛爵行初献礼司帛奉篚司爵奉爵进至神位前司帛跪奠帛三叩司爵立献爵奠正中皆退司祝至祝案前跪三叩奉祝版跪案左赞引赞跪遣官跪赞读祝司祝读祝毕奉祝版诣神位前跪安于帛篚叩如初退赞叩兴遣官行三叩礼典仪赞行亚献礼司爵献爵奠于左赞行终献礼司爵献爵奠于右仪均如初献赞送神赞引赞跪叩兴遣官行三跪九叩礼典仪赞奉祝帛诣燎所有司奉祝次帛次香恭送燎所引遣官避立拜位西旁东面候祝帛过引复位祝帛燎半赞望燎引遣官出望燎赞礼成引退得雨后报祀陈帛一羊一豕一果实五盘余同祈告遣官及各执事官咸朝服行礼建城隍庙于紫禁城内西北隅奉紫禁城城隍之神建永佑庙于皇城西安门内奉皇城城隍之神一如祭都城隍庙之礼岁以万夀圣节并季秋遣内务府总管各一人致祭万夀圣节神位前陈帛一羊一豕一果实五盘尊一爵三鑪一镫二秋祭陈铏二簠簋各二笾豆各十余同祭日均设乐于西阶下日出前二刻遣官具朝服诣庙内府赞礼郎二人引遣官入庙左门赞引赞盥洗遣官盥手毕引升左阶进殿左门就正中拜位前北向立典仪赞执事官各共廼职赞引赞就位遣官就拜位典仪赞迎神乐作司香奉香盘进赞引赞就上香位引遣官诣香案前赞上香司香跪奉香遣官立上柱香次三上瓣香毕赞复位遣官复位赞跪叩兴遣官行三跪九叩礼典仪赞奠帛爵行初献礼司帛奉篚司爵奉爵进至神位前司帛跪奠帛三叩司爵立献爵奠正中皆退司祝至祝案前跪三叩奉祝版跪案左赞引赞跪遣官跪赞读祝司祝读祝毕奉祝版诣神位前跪安于帛篚叩如初退赞叩兴遣官行三叩礼典仪赞行亚献礼司爵献爵奠于左赞行终献礼司爵献爵奠于右仪均如初献赞送神赞引赞跪叩兴遣官行三跪九叩礼典仪赞奉祝帛馔香诣燎所有司奉祝次帛次馔次香恭送燎所引遣官避立拜位西旁东面候祝帛过引复位祝帛燎半赞望燎引遣官出望燎赞礼成引退如仪钦定大清㑹典卷八十八钦定大清会典卷八十九钦定四库全书钦定大清㑹典卷八十九内务府掌仪司二凡朝贺设乐皇帝率羣臣朝贺皇太后设中和韶乐于慈宁宫左右檐下设丹陛大乐于长庆门内左右太和殿朝贺礼成皇帝御干清宫皇后率贵妃妃嫔朝贺诸皇子皇孙咸朝贺设中和韶乐于干清宫左右檐下设丹陛大乐于干清门内左右皇后受贵妃妃嫔暨皇子皇孙公主福晋命妇期贺设中和韶乐于交㤗殿左右檐下设丹陛大乐于干清宫后左右均北向作乐咸以内监凡赐茶恭遇皇帝御殿移文尚茶备茶届期分委䕶军执事人等分赐丹墀两翼文三品武二品以上各官及外国使臣茶由内务府官监视凡燕外藩之礼岁除及正月十五日赐外藩䝉古燕奏请钦命进酒大臣内管领备筵九十席及期武备院张黄幕于保和殿南正中内管领设反坫于幕下广储司陈尊罍巵爵于坫上尚膳正豫陈御筵于寳座上正中稍南寳座下左右设外藩䝉古王公三旗内大臣及与燕文武大臣席各五行左右各二十有六东西向寳座左右设后扈大臣席各一佥向寳座前左右设前引大臣席各二东西向寳座后左右豹尾班侍衞席各一次西设日讲起居注官席一均南向殿外丹陛左右设台吉塔布囊侍衞席各三行左十有三右十有二东西向丹陛东设理藩院堂官席一庆隆舞大臣席一均西向黄幕旁左设礼部堂官右设内务府堂官席各一东西向乐部设中和韶乐于保和殿左右檐下设丹陛大乐于中和殿后檐下左右均北向届时鸿胪寺理藩院官引䝉古王公台吉入领侍衞内大臣序王公暨与燕大臣等各就班次班齐掌仪司官奏请御保和殿中和韶乐作奏隆平之章皇帝陞寳座乐止䝉古王公暨与燕文武大臣侍衞台吉各就席行一叩礼坐尚膳正尚膳副䕶军叅领升迩御筵降迺进茶丹陛清乐作奏海宇昇平日之章尚茶正率尚茶侍衞执事等举茶案由中道进至檐下正中北向跪注茶于椀进茶大臣奉茶入中门羣臣皆就本位跪进茶大臣由中陛升至御前跪进茶退立于西旁皇帝饮茶与燕之䝉古王公内大臣各官均行一叩礼进茶大臣跪受茶椀由右陛降出中门衆皆坐侍衞分赐䝉古王公各官茶皆于本位一叩饮毕复行一叩礼尚茶正等彻茶案退乐止展席羃迺进酒掌仪司官二人自反坫奉壶爵一人奉巵由中道进至檐下左楹前丹陛清乐作奏玉殿云开之章进酒大臣出席释端罩羣臣皆起立进酒大臣入殿内正中北面跪羣臣皆于坐次跪掌仪司官奉壶酌酒于爵由中门入西向跪授大臣退进酒大臣奉爵兴由中陛升跪御座右进酒兴由右陛降至原位跪皇帝进酒进酒大臣行一叩礼羣臣皆随行礼进酒大臣由右陛升跪受爵仍由中陛降跪掌仪司官入跪受爵退羣臣皆起掌仪司官一人酌金巵以入赐进酒大臣酒大臣受巵一叩卒饮掌仪司官立受巵退进酒大臣一叩兴羣臣皆坐进酒大臣出加端罩入席坐尚膳正等率尚膳进馔殿廷清乐作奏万象清宁之章尚膳正等承㫖分赐食品于各席徧乐止笳吹作奏毕庆隆舞进舞扬烈舞毕队舞大臣进殿中舞喜起舞所司举反坫进至殿陛下御前侍衞酌巵酒升至御座前皇帝简召王公大臣赐酒领侍衞内大臣起立视侍衞徧赐殿陛王公大臣台吉侍衞酒羣臣咸跪受一叩卒饮一叩坐队舞退朝鲜国俳进百伎并作退尚膳正副䕶军叅领等升彻御筵降与燕䝉古王公大臣等谢燕行一跪三叩礼丹陛大乐作奏治平之章礼成皇帝还宫中和韶乐作奏显平之章乐止鸿胪寺理藩院官引外藩暨衆官以次退正月十四日颁赐外藩䝉古燕于各邸第筵席之数六十席凡慈宁宫筵燕恭遇皇太后圣夀元日各庆典前期礼部疏请得㫖命所司庀馔尚膳内管领庀皇太后皇后御筵肴馔贵妃妃嫔馔筵亲王郡王各进馔筵牲酒不足者光禄寺备具以足四十席豫期请命进酒大臣命妇至日武备院张黄幕于慈宁门外阶下正中内管领设反坫于幕下广储司陈尊罍巵爵于坫上内銮仪衞设皇太后仪驾本司内监设乐悬如仪尚膳女官内管领妻设皇太后御筵于寳座正中稍南东设皇后筵西南向稍后设贵妃妃嫔筵又后设公主福晋以下乡君入八分公夫人以上席重行丹陛上设公侯伯子男满一二品大臣命妇侍衞妻席重行均东西相向届时内监引公主福晋以下二品以上命妇咸朝服自永康右门入进慈宁门序立于丹墀礼部堂官转传内监奏请皇后率贵妃妃嫔礼服乗舆出启祥门前引命妇八人恭导由慈祥门入至徽音左门外降舆入皇后进殿内东旁西向立贵妃妃嫔随入东西面序立公主福晋命妇按翼于丹陛上东西面序立均北上引礼女官奏请皇太后御慈宁宫内监接奏皇太后礼服出宫中和韶乐作奏豫平之章皇太后陞座乐止引礼女官引公主福晋以次入殿大臣命妇于丹陛上各就位皇后贵妃以下皆一拜就坐尚膳女官内管领妻升迩御筵降迺进茶丹陛清乐作奏海宇昇平日之章尚茶女官率尚茶妇举茶案由中道至檐下阈外正中北向跪注茶于椀进茶女官奉茶由中陛升至皇太后座前跪进茶退立西旁皇太后饮茶皇后率贵妃妃嫔以下均行一拜礼进茶女官跪受茶椀由右陛降出中门皇后坐衆皆坐侍衞妻等进皇后茶及分赐贵妃妃嫔公主福晋命妇茶皇后率贵妃妃嫔以下于本位行一拜礼饮毕复行一拜礼尚茶女官率尚茶妇等彻茶案退乐止展席羃迺进酒内管领妻二人自反坫奉壶爵一人奉巵由中道进至檐下左楹前丹陛清乐作奏玊殿云开之章进酒大臣命妇出席皇后以下皆起立于本位进酒大臣命妇入殿正中北面跪皇后率贵妃妃嫔以下跪于坐次内管领妻奉壶酌酒于爵由中门入西向跪授进酒大臣命妇退进酒大臣命妇奉爵兴由中陛升跪皇太后座右进酒兴由右陛降至原位跪皇太后进酒进酒大臣命妇行一叩礼皇后率贵妃妃嫔以下行一拜礼进酒大臣命妇由右陛升跪受爵仍由中陛降跪内管领妻入跪受爵退皇后以下皆起内管领妻一人酌金巵以入赐进酒大臣命妇酒大臣命妇受巵一叩卒饮内管领妻立受巵退进酒大臣命妇一叩兴皇后以下皆坐进酒大臣命妇出就席坐尚膳女官率尚膳妇进馔殿廷清乐作奏万象清宁之章尚膳女官内管领妻承懿㫖分赐食品于各席徧乐止内监下慈宁宫帘御前大臣礼部满堂官引笳吹作奏毕庆隆舞进至丹陛舞扬烈舞毕引队舞大臣进至丹陛舞喜起舞尚茶妇等举反坫进至殿陛下大臣命妇进皇后酒侍衞妻分赐贵妃妃嫔公主福晋命妇等酒皇后率贵妃妃嫔以下一拜饮毕一拜坐队舞退次朝鲜国俳进百伎并作退尚膳女官内管领妻升彻御筵降皇后贵妃妃嫔于殿内公主福晋命妇于丹陛上排班谢燕行二肃一跪一拜礼丹陛大乐作奏正平之章礼毕乐止女官跪奏礼成皇太后还宫中和韶乐作奏履平之章乐止引礼女官恭导皇后贵妃妃嫔降阶出徽音左门陞舆还宫内监引公主福晋命妇各退皇子成婚公主下嫁设燕皇太后宫仪同凡恭进馔筵元日正月十四十五岁除日皇太后宫皇帝皇后宫皆进馔筵内务府总管一人省视恭进贵妃妃嫔暨诸皇子公主均备馔筵有差恭遇皇太后圣夀皇帝万夀圣节皇后千秋令节各进馔筵如仪每岁正月十六日皇太后燕下嫁外藩公主郡主县主郡君县君乡君䝉古王公福晋夫人仪均与正月初二日大燕同凡皇子婚礼先期移文钦天监诹吉以闻迺命夫妇偕老之大臣传制曰以某官某人之女某氏作配皇几子爲福晋传制毕福晋父率阖族谢恩行三跪九叩礼择吉简内大臣侍衞随皇子诣福晋家行定亲礼福晋父率阖族采服迎于大门外延皇子入至正寝于福晋父母前行三叩礼毕皇子囘宫福晋父率族送于大门外诹吉行纳采礼金领约一金耳饰六皆饰以东珠金簪大小各三皆饰以珠表里百端棉三百斤貂皮百四十白狐皮九十狐皮百六十以内务府总管宫殿监督领侍充使赐福晋父母冠服簪环金带鞍马筵燕五十席羊三十六酒五十尊及门福晋父母迎入中堂谢恩行三跪九叩礼与燕大臣陪福晋父及族人之在官者燕于中堂内务府总管命妇女官同与燕命妇陪福晋母暨诸妇燕于内室迺作乐陈戏宾主酬酢毕中堂谢燕行一跪三叩礼内室谢燕行二肃一跪一叩礼内务府总管暨宫殿监督领侍等囘朝复命成婚前一日皇子于皇太后皇帝皇后前行礼福晋母率诸妇至皇子所居宫中设牀帐妆奁工部于箭亭及皇子所居宫皆结采成婚日设燕六十席羊四十五酒六十尊礼部传集与燕大臣侍衞各官暨与燕命妇延福晋父暨族人福晋母暨诸妇内外筵燕如纳采仪届吉时于皇子宫设锦褥二东西向设酒馔案于前置两爵两卺于案请皇子西面福晋东面相向行两拜礼各就坐执事者执金缾女官以卺爵酌酒合和以进皇子与福晋皆饮迺进馔酒馔三行皇子与福晋皆起仍行两拜礼彻馔案次日皇子偕福晋朝见皇太后皇帝皇后女官二人引皇子居左稍前行三跪九叩礼福晋居右稍后行六肃三跪三叩礼皇孙婚礼与皇子同惟纳采仪物羊酒馔筵有差凡公主下嫁之礼前期钦天监诹吉以闻迺命夫妇偕老之大臣传制曰以某官某之子某尚某公主传制毕本官率阖族谢恩行三跪九叩礼择吉纳采授额驸爵额驸诣皇太后皇帝皇后宫门前行礼恭进纳采礼于午门外是日于保和殿设燕集三品以上大臣燕额驸额驸之父及族人在官者王公有特召者亦与礼仪均如岁除筵燕之制下嫁前一日内府女官率执事妇女至额驸府第设牀帐陈妆奁下嫁日钦命皇子福晋或近支王福晋贝勒夫人送至公主府第是日设燕延额驸父暨族人在官者与纳采礼同届吉时女使设锦褥二于室东西向设酒馔案于前置两爵两卺于案请公主东面额驸西面相向行两拜礼各就坐女官一人执金缾一人以卺爵酌酒合和以进公主与额驸皆饮迺进馔酒馔三行公主与额驸皆起仍行两拜礼彻馔案次日额驸偕公主见舅姑行两拜礼舅姑立受一拜答一拜择吉公主偕额驸进宫于皇太后皇帝皇后前行礼公主行礼于宫中额驸行礼于宫门外王公之女奉㫖授爲和硕公主郡主暨宗女抚飬宫中者其下嫁之礼各视爵秩以别差等筵燕㑹礼部办理凡进时宪书岁以十月朔钦天监堂官奉至太和门授本司官奉至干清门慈宁门各授内监恭进凡进春岁以立春日礼部率顺天府官恭进皇太后宫春山土牛本司官补服导引由永康左门至慈宁门授内监接进安设于皇太后宫恭进皇帝皇后春山土牛于后左门外本司官导引至干清门授内监奉进恭呈皇帝御览仍奉出安设于太和殿东暖阁恭进皇后春山土牛安设于保和殿东暖阁凡恭纪玉牒黄册据宗人府来文具奏请㫖竢宫殿监督领侍等承㫖以未载入玉牒之妃嫔等封号姓氏父族未载入玊牒黄册之皇子皇女皇孙皇孙女其行几某年月日时生及母氏收生妇详书于册授内务府总管封送宗人府载入玉牒凡亲蚕爲坛于西苑皇后躬飨先𧖟执事女官典仪一人赞引二人传赞三人司香一人司帛一人司爵一人奉福酒接福酒各一人奉福胙接福胙各一人前引十人相仪二人补阙八人均于宫人内选充如不足数于内府及八旗命妇内选充置桑田于先𧖟坛东南建茧馆织室𧖟宫二十七从室于坛东北设𧖟母二人于内外命妇中择髙年娴礼仪者充之𧖟妇二十七人择内苑熟悉𧖟事者充之均由府选充𧖟初生皇后躬採桑于桑田从採妃嫔二位由府奏请钦命公主亲王福晋以下县君辅国公夫人以上三人文三品武二品官以上命妇四人由各旗开列送府奏请𧖟母率𧖟妇助採𧖟妇居𧖟室视𧖟之眠起而谨饲之董以𧖟宫令一人丞一人由宫殿监督领侍于首领内监内选拟奏请歌採桑辞十人司金鼓拍版六人司笙箫篴十有八人执采旗四十人皆以内监充之及茧成皇后献茧于皇太后皇帝亲诣织室缫三盆手皆以𧖟母襄其礼钦定大清㑹典卷八十九钦定大清会典卷九十钦定四库全书钦定大清会典卷九十内务府掌仪司三凡列圣列后大事皇太子皇贵妃妃嫔之事皆由司豫行知㑹礼部检稽案卷工部营造司备物材器皿兵部备守衞光禄寺备供用其一切应行典礼皆㑹同礼部具题请㫖按例遵行所需白布取于户部梓宫大事应用币帛取诸内库金棺之事取诸户部其制造定式及应用事宜自初丧以及除服内务府实司之凡陈设初丧设几筵奉安梓宫于殿中南向覆以帏帐前设宝榻借以锦茵榻前设香案陈银香鼎烛檠花缾案前设香几陈博山鑪香合筯缾案左右设镫几陈羊角镫帏帐左右设白绫幔障数架以别内外幔前列几四陈册于左寳于右次设金莲花缾左右各一地皆借以氊席每奠暂移香案香几镫几于旁奠毕复设如初皆内监司其事建织金九龙绮丹旐于宫门外之左旐悬以竿承以座竿及座皆髤以黄日以工部内务府广储司营造司司官各一人守之每日暮下旐广储司官恭奉内务府总管一人率至宫门授宫殿监督领侍等首领内监一人接受奉入设几筵左侧次日黎明宫殿监督领侍等率首领内监奉出至宫门外授内务府总管广储司官接受升悬至暮仍送进如前列后丹旐用织金九鳯绮建于宫门外之右暮则陈于几筵右侧余皆同金棺以下皆织金丹旐竿座各如金棺槓轝之色由司官送至宫门授内监奉进余如前凡奠献朝夕奠设肴馔筵一计槃十有五羮饭椀各一馔筵下设承案一左右设几二陈熟牲午奠设果实饼饵筵一余并同午奠以正午朝夕奠随月令之气候以爲制恭理丧仪王公大臣内务府总管率尚茶尚膳正尚茶尚膳人员内管领掌仪司官等执事届时举馔筵至宫门皆办内监启门衆皆举哀恭理丧仪王公大臣内务府总管率尚茶正尚膳正举承案尚茶副一人举茶几尚茶奉茶筩茶椀尚膳举肴馔案牲几羮饭内管领举奠盆奠几掌仪司官奉壶爵以次进至几筵殿前尚茶尚膳正进承案由中门入陈于几筵前迺进茶几尚茶奉茶由中门入跪奠于茶几退行一叩礼进前举茶出酹于门外阶上尚茶副彻茶几各退尚膳举馔案奠于承案设牲几于两旁尚膳正进羮饭于馔案毕由右门退出内管领进奠几于正中祭酒行礼毕彻奠几举奠盆酹酒毕尚膳正等入殿彻馔奠几前行次馔案牲几次茶几承案以次出恭理丧仪王公大臣内务府总管随后出哀止内监阖门列后几筵前奠献用女官恭理丧仪王公大臣内务府总管率尚茶尚膳进至二门授内管领妻尚茶尚膳女官率妇女进奠午奠馔筵内监进奠如亲临祭酒奠几壶爵授内监惟恭理丧仪王公大臣内务府总管引入妃嫔以下丧仪如皇子祭酒内务府总管率入内管领进奠几于殿内掌仪司官进爵酹酒余皆内管领妻率诸女官妇女奠献内管领妻祭酒于殿外阶上女官进爵酹酒内务府总管掌仪司官于二门下监视凡祭日内监陈冠服于几筵工部张黄幕于宫门外之右东向内管领设反坫于黄幕正中广储司官陈尊罍掌仪司光禄寺陈牲二十七及环饼饦饵于反坫两旁前列酒尊四十礼部内务府光禄寺堂官立幕下皆东向内务府总管率内管领所属人员由左右门豫进随筵七十九席列于几筵殿外丹陛两旁各加牲体次率尚茶尚膳正内管领等豫进承案稍前设饼饵馔筵于几筵殿内皆北向积楮帛于燎位设奉安冠服牀于前届时启宫门进茶进馔奠献如仪读文祭酒举哀行礼毕迺彻馔以次出内管领举奠几至燎位立于右竢陈冠服于牀迺进奠几于牀前正中南向祭酒行礼酹酒毕各退内务府总管同宫殿监督领侍内监等视燎毕率内管领所属由左右门入彻馔筵及两旁随筵出凡临丧皇帝亲临皇祖皇考太妃之丧内监进奠几于殿内北向内监跪进爵皇帝跪祭酒行三拜礼余皆左旁设榻内监进奠几西向衆皆跪内监跪进爵皇帝坐祭酒不行礼衆仍行一叩礼致祭日如皇帝亲临由内务府豫进仪注凡果园徴收南苑五园各给地一顷十有九畆别给赡家地各二顷十畆岁纳桃李不徴地赋盛京百三十六园给地自七十畆至二顷十畆畿辅置百四十八园地自一顷至五十顷每园设园长一人徴收之法以丁计者丁给地三十五畆岁徴银三两家不过六丁如有余丁止编名入籍地不増给丁不起徴以地计者投充果园每畆徴银五分新増果园每畆徴银一钱通计地千顷四十畆有奇丁千二百六十赋九千二百三两有奇完欠以十分定殿最覈功过偶有水旱偏灾蠲赋与㑹计司粮庄同岁纳时果按其直以抵丁赋不准抵者与杂徴同各园贡果及由司置备之干鲜各果均贮内果房设未入流掌果二人署掌果二人司果执事十有二人专司出纳岁委司官二人笔帖式二人经理以供内廷之用其由司置备之果即支丁赋和买均于岁终奏销畿辅果园各选三人爲承催免其身及子孙一人丁赋盛京设笔帖式一人催长一人领催三人副领催三人广宁设催长一人领催三人均𨽻盛京内务府总管三旗佐领阙则依次选补各园充补园长及三年一次编审均与㑹计司粮庄同凡内监品级及升降黜陟据宫殿监督领侍来文呈堂移咨吏部官学凡学舍景山六学清书汉书学各三万善殿汉书学一咸安宫十有六学清书学四汉书学十有二凡敎习满敎习简选八旗之善于书射者充补汉敎习景山及万善殿官学于举人贡生咸安宫官学于进士举人考选充补均三年期满引见咨送吏部凡官学生景山官学选内府三旗幼丁每满洲佐领下八名旗鼓佐领下四名内管领下六名万善殿官学选幼年内监无定额咸安宫官学于八旗及内府三旗贡监生员及官学生内选其秀者每旗不过十名凡考校满汉敎习各以时训课毋或旷废景山官学每三年咸安宫官学每五年一次奏请钦命大臣考试考列优等者引见以笔帖式库使録用未録用者分别奨赏劣者黜之药房凡合药医生十名召募合药民医生二十名凡合和御药由药房官会同太医院医官敬谨监视凡药料由太医院医官详验择其佳者送药房备贮凡奏销每岁伏暑设暑汤除夕进苍术及随时所用药味均三月一次具奏人参无定额每次酌量斤两奏请备用用毕以某人某月日患某症服参若干缮册进呈如前奏请于广储司茶库支领钦定大清㑹典卷九十钦定大清会典卷九十一钦定四库全书钦定大清㑹典卷九十一内务府都虞司凡内府三旗之制䕶军营镶黄旗正黄旗正白旗䕶军统领各一人䕶军叅领各五人副䕶军叅领各五人䕶军校委署叅领各三人䕶军校各三十三人䕶军委署䕶军校各五人䕶军共千有六十五人前锋营前锋校委署叅领各二人前锋校各二人前锋委署前锋校各二人前锋共百十有四人骁骑营掌关防叅领三旗各五人以司官兼摄副叅领各五人满洲佐领各五人旗鼓佐领各六人正黄旗朝鲜佐领二人骁骑校正黄旗十有三人镶黄正白二旗各十有一人共领催百四十人三旗三十内管领下共领催百二十人骁骑五千二百五十人均隶于内务府总管由司掌其升选佥补及咨行俸饷之事凡圆明园三旗之制四品营总一人䕶军叅领副䕶军叅领䕶军校委署叅领旗各一人䕶军校各三人䕶军共百二十人由圆明园总统王公大臣掌其升选佥补仍隶于司凡盛京三旗之制佐领各一人骁骑校各一人司库二人主事一人笔帖式十有六人催长一人领催十有八人库使十有六人头目及执事人六十七人委署领催之骁骑六十人骁骑六百四十八人均隶盛京内务府总管仍由司掌其升选凡军器内府三旗䕶军凖兵部奏定日期由内务府总管察验官员各随本旗由兵部暨钦命之王公大臣察验凡训练内府䕶军骁骑岁以春秋二季由该管官督率操演前锋营随时练习赏罚各有差凡宿卫大内宫禁以内府䕶军统领内管领䕶军叅领䕶军校次以䕶军叅领䕶军校次以骁骑叅领紫禁城内外重地以䕶军叅领散秩官䕶军校骁骑校余以各佐领内管领下之有顶带领催率骁骑分班直宿其合䕶军骁骑歩军及三旗服役人銮仪卫校尉别立班次者曰防范兵专司戒火凡导引扈从车驾出入躬祀各坛庙以䕶军校二人库使七人䕶军二十一人擎执引镫以库守二十人䕶军二十人于午门外设镫以库守十人䕶军十人于堂子街门内外设镫均委司官䕶军叅领䕶军校专司稽察皇太后皇后妃嫔出入以内务府总管或散秩大臣一人司官八人内府䕶军统领一人䕶军叅领四人䕶军校十人率䕶军豹尾班执枪者十人佩仪刀者十人翊卫䕶军百人导引扈从公主皇子福晋出入内府官䕶军叅领䕶军校䕶军导引随从各有差凡畿辅行宫京东七处京西四处京北六处口外十有三处各设千总自一人至七人委署千总自一人至十有二人兵自四人至二百七十一人有差分隶汤泉盘山黄新庄热河各总管管辖凡稽察坛庙祭祀斋戒以司官二人御殿赐茶以司官䕶军校各四人䕶军三十人各执事三十人监领俸饷毎旗以叅领佐领骁骑校内副管领各一人管安河桥丰益仓岁以司官内管领各一人稽察内管领下服役人毎月以司官四人若典守工程帑项及慎刑司起解犯人应用八旗绿旗官兵均由司呈堂转咨兵部拨给凡捕牲乌喇官弁总管一人翼领二人骁骑校七人笔帖式七人副骁骑校七人领催三人委署领催十有一人管理虞人採捕之事弓匠铁匠各一人凡虞人地赋新旧牲丁共二千三百八十有二丁赋四千四百八两七钱地千七百七十二顷二十四亩地赋八千八百六十一两各有竒凡採捕捕牲乌喇珠轩各岁纳东珠十六颗参丁毎丁纳人参七两五钱蜜户毎丁纳蜂蜜七十斤盛京牛庄诸处网戸毎丁纳鱼五百斤鹰手毎丁纳雉百狐戸毎丁纳狐皮四张蜜戸毎丁纳蜂蜜五十斤王多罗树猎户毎丁纳野豕二鹿腊九十束水獭戸毎丁纳水獭皮四张鹳戸毎丁纳鹳翎十有五副渔戸毎丁纳细鳞鱼五十尾密云县枪手毎丁纳鹿二鹰手毎丁纳雉一百有十蓟州蜜戸毎丁纳蜜四十斤永平府蜜户毎丁纳蜜六十斤张家口鹰手毎丁纳雉百冷口鹰手毎丁纳雉百有六其畿辅各州县投充牲丁及以地来投之鹰手鹌鹑戸狐戸雀戸鵰戸野鸭戸所纳鹰鹞诸物各如应用之数无定额东珠人参及水獭狐皮交广储司蜂蜜交内管领鹳翎交武偹院鹰鹞海青交鹰鹞房余交尚膳房均按则折银准抵正赋凡雇车恭遇谒陵巡幸计内府所属应用车数行顺天府和雇按日给费以行程驻跸及辎重囘空为差由府属扈从官沿涂稽察凡官马内府三旗䕶军营共养官马四百六十三匹前锋营百三十二匹骁骑营九十九匹分给官兵各支马干银牧养盛京听差马三羣羣各五十匹各设牧长一人牧丁六人岁无倒毙牧长以下均给赏倒毙六匹以上议罚各有差凡府属公文均由司转发兵部赍送愼刑司凡处分内府所属文武官员遇有议处之案皆依吏部兵部例定议凡审谳内府所属人犯罪在杖一百以下者依刑部律例议结杖一百以上及旗民交渉之案槩送刑部定拟如遇首告机密及事干职官者请㫖推鞫凡奉特㫖交司及由府奏准审理之犯罪应死者㑹同三法司覈拟由府主稾具题得㫖交刑部依原题治罪凡军流徒罪折枷及本罪应枷之犯皆送刑部枷示满日仍由司责放凡发遣人犯应发黑龙江宁古塔者咨兵部应发云贵川广烟瘴等处者咨刑部应发捕牲乌喇者移都虞司应发各庄屯安置者移㑹计司皆呈堂转发其安置庄屯之犯身故后妻子愿囘京者听凡律例于吏兵刑部咨取刑具于刑部取用尸伤㑹刑部司官检騐凡监禁除奉㫖收禁人犯外其情罪重大者职官请㫖收禁无职人即行收禁按其情罪加以缧绁拨官兵防守女犯别置一室皆日给薪米夏给氷块病给医药一如刑部之制凡清理赃赎内府人犯应追还官入官等赃及收赎纳赎诸锾追缴广储司库凡内监私逃按其次数分别自首被获治以枷责发遣之罪营造司凡廵视皇城岁简本司员外郎与直年歩军协尉分班轮直掌修城垣肃清街道凡恭遇车驾出入皇太后皇后妃嫔出入均移咨歩军统领工部街道㕔先期清跸司属内监谨备歩障凡匠役均有定额内府所属人在官执艺者于佐领内管领下选取召募民匠于工部咨取分隶于司六库及诸作长以库掌承以库守又设司匠领催以督率之均月给银米阙则取补惰则革除凡修造紫禁城内工程小修大修建造皆㑹工部大内缮完由内监匠人皇城墻垣有应修理者奏交工部均由钦天监诹吉兴工宫殿苑囿春季疏濬沟渠夏月搭盖凉棚秋冬禁城墙垣芟除草棘冬季扫除积雪均移咨工部及各该处随时举行府属公廨馆廐及官用器物有应修造者据各该处咨文修理成造按则报销凡直殿及营缮内监太和殿中和殿保和殿文华殿及内造匠作各设首领内监副首领内监内监各有差首领内监阙于内监遴选充补内监阙移咨掌仪司拨补均由司领月费岁给裘帽悉如定制凡徴输石灰煤炭设灰丁煤丁炭丁毎丁地三十五亩草子匠每匠地四十二亩坐落大宛昌平等州县各设千总二人把总四人董之又设外郎四人专司簿籍免其本身丁赋灰丁五百三十一人草子匠八人计地百八十九顷二十一亩应徴银九百四十六两有竒岁纳青白灰毎万斤准银十有一两二钱五分包金土毎千斤准银三两余银徴交广储司库煤丁五百三十五人草子匠三人计地百八十八顷五十一亩应徴银五百六十五两有竒岁纳煤毎万斤准银十有六两五钱余银徴交广储司徴草万八千八百五十一束交㑹计司分发各廐炭丁五百二十八人计地百八十四顷八十亩应徴银五百五十四两均纳白黑炭毎白炭千斤准银十两五钱黑炭千斤准银三两三钱有竒徴草万八千四百八十束交㑹计司同官三仓岁需筐筥之属令各丁分纳均抵正赋凡长夫除官员执事人䕶军骁骑及工匠服役人等不编夫外内府三旗佐领下每十有六丁编长夫一名内管领下毎八丁编一名共计长夫二百五十八名每夫月徴银二钱一分有奇岁徴银六百七十三两有竒以备紫禁城内外及行宫运送物材雇觅人夫之用凡徴赋考成以十分为率编审军丁以三年为期其法并与㑹计司同凡官给印票昌平州炭丁岁给票三百出大水峪河防口外伐木烧炭盛京匠人岁给票八十有四出口外伐取木槽箭杆均由司呈堂转咨戸部给发并限次年缴销陈票凡支取官物内府祭祀焚帛应用芦苇杨木柴造办应用物材各公廨应用器皿内外牛羊各廐圏应用牧具均由司呈堂于戸工二部及广储司官三仓支领凡奏销各司领取工部物材器具均造册送司月要其数与工部同日具奏本司岁支工部柴薪煤炭及徴收各丁本色折色计一岁所用及见贮若干并于五月内覈明题销凡入官房舍由司召民赁住岁收其直以供六库及诸匠作採买物材之用岁终题销庆丰司凡牧所定额设内三圏于西华门外养扇牛十有二牛六牡牛三青牛一乳牛无定数视用乳之多寡为増减设外三圏于南苑养扇牛八乳牛同内圏又专供乳饼之乳牛百别为一圏设六圏于丰台养羖羊千有八百一等者六百二等者千二百牝羊四十乌朱穆秦羊二十设牛羊牧羣于张家口外养牛三万以百二十为一羣羊二十一万以四百为一羣设羊羣百有十于逹里冈崖毎羣以五百为率设牛羣五于养什木毎羣养扇牛五牡牛五乳牛九十各牧所牛羊均由该管官烙印内圏牧数不足则取诸外圏外圏牧数不足则取诸张家口外牧羣有老羸不堪畜飬者并归口外牧放凡典牧京城内外牛羊各圏共设廐长十有三人廐副二十五人廐丁百八十五人司刍服役三十九人壮丁十有四人司菽壮丁六人壮丁头目一人张家口外牛羊牧羣总管一人副管二人効力笔帖式二人牛羣恊领三人委署恊领六人笔帖式六人牧长六十人牧副六十人牧丁三百六十人羊羣恊领三人委署恊领六人笔帖式六人牧长百五十人牧副百五十人牧丁九百人逹里冈崖羊羣恊领一人委署恊领二人笔帖式二人牧长五十人牧副五十人牧丁二百人隶张家口外总管管辖均由司咨行俸饷养什木牛羣牧长一人牧副一人牧丁十人隶盛京将军管辖均由司咨行俸饷凡供用坛庙祭祀供黝牛大内四季敬神供全牛奉先殿及皇城紫禁城城隍诸祀供饩羊内廷尚茶尚膳供膳羊乳酪乳饼皇子公主婚嫁供礼羊毎年马羣出牧及由京补授游牧察哈尔之官校犒赉牛羊均由内外各牧所如数供奉凡刍菽岁由各廐长约计应用之数册呈本司由司移㑹计司令各皇庄供给不敷于戸部支领或动帑採买刍计束菽计升按日给发牛以供用备用羊以一等二等为差游牧各羣不给刍菽凡出牧岁以三月十五日后四月初一日前均于南苑寛闲丰草之地牧放停给刍菽以九月二十五日后十月十五日前各归原圏饲养内圏牛及乌朱穆秦羊不令出牧凡支领官物煮豆给煤炭夜给镫油伏暑给冰块造乳饼给布口外取送牛羊给路费出牧给帐房圏圯给修理之赀及牧养所须诸器物均由各廐长报司移文各该处给领凡劝惩内外各圏视牛犊毙损之多寡以别功过游牧诸羣毎三牛三年孶生一犊三羊三年孶生二羔于定数内阙少者治罪定数外孶生者由该总管奏闻凡交纳官物牛皮羊毛交武备院羊皮及牛羊变价银交广储司库均无定数惟游牧总管岁交牛皮八百小牛皮二千犊皮二百张家口外牛羊羣达里冈崖羊羣每羣给牡马一牝马二閲三岁各纳驹一游牧处报垦地亩岁徴米二百五十石附纳于宣化府万全县仓凡奏销每年内外十三圏牛羊出入之数以次年之二月游牧各羣孶生牛羊以该总管具奏得旨后一月内各由司具题覈销钦定大清㑹典巻九十一钦定大清会典卷九十二钦定四库全书钦定大清㑹典卷九十二内务府上驷院兼管院事大臣卿二人掌羣牧之政所属左司郎中一人侍卫员外郎各二人主事一人掌均齐赏罚右司侍衞员外郎各二人主事一人掌俸饷刍菽堂主事二人掌章奏文移笔帖式二十五人分隶堂司掌繙译侍衞二十一人掌侍直内八人兼试御马司鞍长二人司鞍八人司辔二十人皇子每位司鞍二人司辔八人掌服驾凡圉牧设内廐于皇城外廐于南苑设牧羣于盛京及张家口外以畜马蕃庶籍其数而颁之内廐御马副马川马各一廐均无定数仗马一廐七十匹公马五廐廐各二百附橐驼十匹驾车马二廐廐各马五十驘五十匹外廐御马内马凡六廐内挏马一羣腾马四牝马三十有六余无定数安河公马一廐二百匹又应差廵羣马二百十匹附各廐大凌河牝马二十四羣扇马十羣每羣附驼三匹张家口外上都达布逊诺尔牝马百三十四羣扇马二十四羣扇驼六羣达里冈崖牝马六十羣走马一羣牝驼十有六羣乌良海牝马三羣各牧羣每羣马自二百匹至五百匹驼自百匹至二百匹有差凡典牧设牧长五人副牧长五人牧副十人牧丁百名内外廐每廐设廐长一人廐副二人川马廐以公马廐长兼辖廐丁二十人草夫自十有四人至四十四人有差凡五百八十六人内百总六人外郎十有四人驾车马二廐各设骁骑四十人大凌河牧羣设总管一人翼领二人効力笔帖式二人每羣牧长一人副牧长一人牧副一人署牧副一人扇马羣牧丁各二十人牝马羣各十有五人上都达布逊诺尔牧羣总管一人副管一人翼领五人署翼领九人笔帖式七人効力笔帖式三人达里冈崖牧羣翼领二人署翼领三人効力笔帖式二人每羣皆牧长一人上都达布逊诺尔毎扇马羣牧副二人余羣皆一人牧丁每驼羣十人马羣七人凡捍牧官兵上都达布逊诺尔牧羣设防御三人骁骑校二人护军校十有二人护军三百四十五人达里冈崖牧羣防御一人骁骑校一人护军校三人䕶军百人司巡羣缉匪如马驼有被窃者论如法凡考牧内外各廐院卿岁一按视各牧羣每三岁由总管申院奏遣堂属官二人徃验牝驼羣间六岁奏遣所属官一人徃验亦如之各具息耗实数以闻惟苑廐挏马岁閲积三岁具奏不议赏罚其余疲瘠毙损及孳生各计其数以赏罚廐牧长副有差内外廐疲瘠之数于百匹内计多寡一二匹议赏三四匹免议五六匹罚责游牧羣同六匹以上及游牧羣五匹以上皆议赔毙损之数内外廐合较分数少数平数多为三等以定赏罚上都达布逊诺尔达里冈崖牧羣赏罚与内外廐同大凌河牧羣及上都扇驼羣以百匹计自一匹至四匹五匹至八匹皆议赏十匹至十二匹免议十三匹至十六匹以上皆罚责上都达布逊诺尔达里冈崖每三岁牝马三匹额生驹一大凌河每三岁牝马五匹额生驹二扇马合羣驯养之牝驼及达里冈崖驼羣每六岁牝驼五匹额生驼二各牧长牧副孳生马浮额百六十匹以上八十匹以上一匹以上阙额百匹以上五十匹以上一匹以上孳生驼浮额阙额二十一匹以上十有一匹以上一匹以上均分为三等赏罚有差总管副管合计所辖各羣原数以多五百匹为一分阙二百匹为一分依分数以议赏罚上都翼领赏罚如之余翼领合所辖马驼作十二羣计之以各羣之赏罚多寡为赏罚赏罚均者免议凡出牧岁四月朔以内外廐公马四百匹就草张家口外限九月望囘廐豫月奏遣侍衞二人率廐长廐副经理出入南苑六廐廵羣马以九十匹挏马全羣卽南苑就草出入期如之大凌河牧羣岁四月朔始迄九月底以扇马牝马全羣就草均典牧官掌其出入之事凡供直马日以内廐御马四齐其毛具鞍辔立院门外行幸驻跸以御马六立园门右如之直班侍衞司鞍司辔咸侍恭遇车驾巡幸日以十马备上乘御由掌御马大臣奏请于御马内马内简其尤良者以从其需用驾车马公马及橐驼之数附疏以闻由院奏遣卿及侍衞各一人掌御马侍衞一人沿涂监视支放马驼刍菽若扈跸之尚茶尚膳各执事官役及内监所乘之马由所司行院如数以公马拨给囘日缴院不足具数奏行兵部以八旗官马拨给皇子出行拨给官役应乘公马如之凡禂马岁春秋二季祷马于神系绛帛于御马鬛尾以为识凡三十匹大凌河扇马羣系青帛者三十匹牝马羣系绛帛者千三百匹青帛者百七十六匹仗马廐附养四色马四十匹今祭堂子率以十匹诣神前受釐系绿帛亦如之凡用马岁四孟月敬神用青白马二皇子婚礼荐币以马旣婚迺给乘马公主釐降荐币以马驼生子弥月以马充赏分封王贝勒贝子给马驼公给马直省将军都统副都统督抚提鎭入觐各钖马朝鲜国使臣来朝如之均由所司行院于公马中选其良者给用凡贡马䝉古岁贡马驼由理藩院具奏送院钦命掌御马大臣侍衞视选不入选者罢还之其选受者行广储司如例给赏驼发内廐马发南苑六廐刍秣索伦贡马选取给赏亦如之归化城两旗䝉古岁贡马喀尔喀泽卜尊丹巴胡图克图岁贡马驼陜西岷州各寺番僧岁贡马均由理藩院咨送发各廐刍秣其发南苑贡马掌御马大臣率本院侍衞诣廐盘试辨御马内马公马之属疏其等以闻凡汰补马驼御马之不驯者汰入公马廐疲瘠病毙应补者上乘御马阙以内廐御马补内廐御马阙以外廐御马补外廐御马阙简内马之良者奏补仗马及祭神受釐四色马阙行取大凌河良马充补川马阙行崇文门税务驾车驘阙行戸部转行左右翼税务各监督买补驾车马阙以公马补公马及应差巡羣马阙彚数行各牧羣总管盛京应差马阙由内务府行院转行大凌河总管各如数拨补凡公使乘骑大臣应乘马十侍衞六笔帖式四廐牧长各五廐牧副各三廐丁牧丁二人共马三均于公马中拨给廐长记所给马数于册月申院卿每三月卿彚数以闻行该管官覈对其马有涂次病毙者岁终彚数奏销如调习失宜致疲瘠及遗失者牧人鞭责议革凡马驼皮革京师各廐所出用左司印记交武备院每月彚数咨覈上都达布逊诺尔达里冈崖牧羣由总管咨张家口税务监督大凌河牧羣由总管咨锦州城守尉送院各以皮革转交武备院覈收凡刍菽京师各廐所需黑豆谷草均令各庄输纳仓米行㑹计司呈堂转行戸部羊草行奉宸苑各如数支取如豆不敷用于户部支取如之犹不敷用由院委官彚计实数行㑹计司转行广储司支银和买谷草不敷用由院和买如之豆米谷草岁于季秋羊草于季冬各豫计一年应用之数行取分给各廐廐长月三次以马驼増减之数报院岁终彚具已用见存刍菽各数行㑹计司覈销大凌河所需刍菽每岁季秋由院行㑹计司转行盛京所属各庄输纳凡巫马设医长䝉古二人医师䝉古十有八人癞医六人兽医汉十有六人主治马驼之疾由院行所司支取药物诸医受而治之岁终㑹计于次年二月奏销凡本院官升除郎中员外郎主事员阙移内务府应升人员内上驷侍衞移领侍衞内大臣简送左右司侍衞于上驷侍衞内掌试御马侍衞于上驷侍衞司鞍长司鞍司辔内司鞍长于司鞍内司鞍于司辔内司辔于散司辔领催廐丁牧丁及三旗亲军内府䕶军内南苑廐长于各廐长牧长内各廐长牧长于副牧长内副牧长于廐副牧副内廐副牧副于司辔散司辔领催廐丁牧丁内各遴选引见补授笔帖式员阙行内务府签掣送补皇子司鞍司辔于廐丁牧丁内简补医长医师移八旗兽医移礼部转饬五城各简送充补癞医于廐丁牧丁内简补廐丁牧丁移内务府于壮丁内驾车马廐骁骑行都虞司于骁骑内各简送充补各廐百总以草夫充补草夫以草夫本戸子弟充补各牧羣总管员阙于内务府司官本院侍衞司官内由院简选引见补授上都副管于翼领内翼领于署翼领内大凌河翼领于牧长内牧长于副牧长内副牧长于牧副内牧副于署牧副内均由各总管简送由院引见补授上都署翼领于䝉古笔帖式牧长内牧长于牧副内䝉古笔帖式及牧副于牧丁内牧丁于牧丁子弟内均由总管简补大凌河署牧副于牧丁内牧丁于义州锦州驻防各兵丁子弟内由总管简补効力笔帖式由牧丁充补者三年期满由候补人员充补者一年有半期满总管保送由院转行内务府以笔帖式补用各牧羣防御员阙由总管于骁骑校䕶军校内简选骁骑校䕶军校于䕶军什长内简选均送院引见补授䕶军由总管于牧丁内拔补奉宸苑兼管苑事大臣卿二人掌苑囿之政所属郎中二人员外郎四人主事一人分管苑囿诸事笔帖式十有六人南苑郎中一人员外郎二人主事一人畅春园郎中一人圆明园兼管大臣协理二人主事一人清漪园兼管大臣员外郎一人静宜园员外郎一人六品苑丞十人七品苑丞五人七品苑副十有六人七品库掌一人八品苑丞十有七人八品苑副二十三人未入流苑丞十有三人未入流苑副三十人笔帖式三十九人分置禁苑各供典守稻田场六品库掌一人笔帖式三人未入流催长一人掌徴收银谷凡稻田玉泉山十有五顷九十七亩供上方玉粒余田三十六顷三十六亩岁征银二千四十三两旱地九顷三十一亩岁征银二百二十九两各有奇其御河三海诸处岁各有莲藕之租均量地薄徴以供内庭莳植花卉之用余交广储司库凡京城内外河道桥牐均由苑经理督率牐军随宜蓄洩凡苑囿亭台池沼林麓船坞均由苑随时稽察应修理者即为葺治动帑金至五十两者奏闻兴工各禁苑所设之园戸园丁及执事人役均由苑于内府三旗人丁内选补凡网戸沙河二十六人覇州四十六人江南六人霸州网戸江南网戸岁给银米有差凡升除苑丞库掌员阙由苑及各该处简选应升人员引见补授未入流苑丞苑副催长阙由苑简补笔帖式员阙由内务府掣签补用织染局管局大臣及兼摄局务之司官均奏请简用司库一人笔帖式三人库使六人司匠二人领催六人凡缯币先拟色様奏准如式织造岁以三节进呈凡物材丝移浙江布政使司解送颜料由戸工二部支取均岁终造具清册送戸部覈销凡靛戸百人各给地二十四亩每戸岁输蓝靛百斤除供染外余靛折征银纳广储司库凡匠役八十二人三织造选送十有二人余由局募民充补各给以工食房屋凡蚕户十有三人各给以工食衣服房屋武备院兼管院事大臣卿二人掌供御用武备制造兵仗郎中一人掌章奏及库帑出纳主事二人掌文移所属四库各设员外郎二人库掌二人未入流库掌二人笔帖式二十八人库守五十九人司函长一人司函六人司弓司矢各三人掌御用甲胄弓矢掌盖三人掌擎御盖司幄三人掌御幄帐殿司匠七人分掌各作匠役成造器物凡扈从乘舆恭遇亲祭坛庙以司弓司矢各一人奉御用弓矢櫜鞬随侍左右巡狩方岳及大閲军旅先期奏请以御用甲胄从并绘帷宫帐殿幔城网城图呈览卿一人管领辎重咨取䕶军叅领张设城幄凡御盖皇帝御太和殿受朝设黄绮绣九龙三幨曲柄华盖以掌盖一人执西向立殿门外正中恭遇祭祀亲诣行礼掌盖率擎盖六人自太和殿丹陛擎盖出午门外乘马前导至坛庙门下马仍导至降辇处止立巡幸卤簿设黄罗绘金九龙三幨曲柄华盖掌盖率擎盖六人自殿陛擎盖出紫禁城门外乘马前导亦如之凡鞍辔卤簿仗马鞍十均鋄金雕龙勒绣龙黄绮䩞鞯夏秋繁缨用茜朱氂牛尾春冬用青狐尾均于换季日更易凡设褥太和殿中和殿保和殿文华殿干清宫御座各设褥春冬用黑貂夏秋用黄龙绮均于换季日更易凡兵仗豹尾班豹尾朱氂枪十琢龙大仪刀十由院成造皇太后皇后豹尾班成造枪刀如之紫禁城内各门给兵仗内务府总管同直班叅领㸃验交代遇有朽敝移院修整如致毁坏由院察叅凡採伐木材鞍版岁令古北口外鞍工採送以百有四具贮北鞍库六百具贮南鞍库弓榦岁遣司弓一人弓人族长每旗各一人弓人十名各给官马备四十日粮徃墙子岭採取御用弓榦六百具官用弓榦四千六百具以二千具贮库余交兵部陆续取用弓弰弓靶需用椿树皮库贮者不敷用时奏派弓匠族长一名三旗匠役各三名㑹兵部官一人前徃保定府属望快等处採取矢笴由盛京内务府总管岁採送杨木笴七千收贮氊库凡征纳物料象皮由光禄寺鹿狍熊豕皮由尚膳房马牛驼皮由牧羣随时交纳外藩岁贡薰皮由理藩院移送均无定数张家口税务监督岁纳牛皮八百小牛皮二千犊皮二百盛京将军岁纳上用皂皮十有五礼部移送朝鲜国岁贡佩刀十鹿皮百牧场岁剪羊毛由庆丰司熟皮羊毛由广储司张家口牧场岁剪羊毛由税务监督㑹游牧总管选择运送均无定数寒羊毛行文戸部转行山东廵抚岁纳三千斤羊羢由院採买䝉古王公台吉岁贡鵰翎由理藩院捕戸捕取鵰翎由都虞司孔雀翎由奉宸苑等处移交鹤翎雉翎雁翎于需用时行都虞司转饬捕戸交送盛京将军岁纳鵰鹳等翎令司矢閲验分别等第奏闻折赏有差牛角由牛羣鹿角鹿筋鱏鳔由尚膳房随时交纳鱼鳔广鳔于需用时行戸部支取桦皮由吉林将军每二岁纳呈様桦皮二百片上用桦皮四千八百片官用桦皮五千片送兵部移交凡採买物料岁支崇文门税务银千两以五百两贮库供採办物材余银交广储司库收贮如库贮银不敷用于广储司库支取岁终覈数奏闻凡奏销岁将成造已用及见存之物分款覈销御用黄盖乘鞍氊幄坐褥及甲胄櫜鞬枪刀弓矢应用物材均移戸部支领于次年四月缮本具题库贮物材于次年八月缮四柱黄册具题余缮蓝册于次年九月呈结每月将支领广储司金银数目奏闻仍各造册移稽察内务府御史稽察凡赏给田庐沙河氊作及司匠笔帖式领催库守氊工共官房三百三十间氊工头目每名给官地一亩二分其余工匠各一亩均令新旧交替牛羊牧羣牧人每羣给帐房一具间岁更易凡俸饷掌盖给六品俸司幄给七品俸司弓给七品俸司矢司匠均给八品俸司函长司函由散秩官充补者给原俸由䕶军充补者给原饷幄长月给银四两未入流库掌各给三两由骁骑充补之幄人擎盖均给原饷由闲散人充补者各月给银二两库守领催司弓司矢鸣镝长弓工矢工各应役人给银亦如之其余工匠月各给银一两沙河氊工月给米二斛马银掌盖司弓鸣镝长幄长月给银三两司函承应人随侍弓人及各应役人给银半之随侍矢人马银限三十分擎盖人限二十分每分与应役人同凡升除郎中员外郎主事阙由内务府于内府及本院应升人员内简选库掌以下员阙于院属应升人员内各作司匠员阙于笔帖式库守领催内掌盖员阙于擎盖班领内司幄司弓司矢鸣镝长员阙于署司幄司弓司矢署鸣镝长内均由院简选引见补授擎盖班领阙由擎盖人内擎盖人阙由内府䕶军骁骑闲散人内署司幄阙于幄长内署司弓司矢鸣镝长阙于各工族长内幄长阙于幄人内矢工族长阙于随侍矢人内弓工鸣镝工族长阙于弓工鸣镝工内随侍矢人阙于满洲矢工内满洲矢工阙于八旗满洲䝉古人内汉矢工阙于内府三旗闲散壮丁内弓工阙于该旗满洲人员内鸣镝工阙于内府三旗骁骑及闲散壮丁内席伯鸣镝阙于八旗席伯教养兵内幄人阙于该旗骁骑内氊工阙于各工子弟内其余工匠阙均于该旗闲散壮丁内各简选充补领催阙于库守各工头目及幄人应役人内简补内监领催阙行掌仪司拨补内监钉工阙亦如之钦定大清㑹典卷九十二钦定大清会典卷九十三钦定四库全书钦定大清㑹典卷九十三銮仪衞掌衞事内大臣一人銮仪使满二人汉一人掌乘舆供奉秩序卤簿所属左右中前后五所驯象一所旗手一衞左所冠军使满一人云麾使满三人汉二人治仪正满四人汉四人整仪尉满二人汉九人掌辇辂右所冠军使满一人云麾使满三人汉一人治仪正满三人汉三人整仪尉满三人掌繖盖仪刀弓矢枪殳㦸中所冠军使满一人云麾使满三人汉一人治仪正满三人汉三人整仪尉满二人汉二人掌麾氅旛幢纛帜节钺仗马前所冠军使满一人云麾使满三人汉一人治仪正满三人汉五人整仪尉满二人汉二人掌扇拂鑪合盂槃几倚星御仗引仗椶荐静鞭品级山后所冠军使满一人云麾使满三人汉二人治仪正满三人汉三人整仪尉满二人掌旗𤓰吾仗驯象所冠军使满一人云麾使满三人汉一人治仪正满三人汉二人整仪尉满一人汉一人掌仪象骑驾卤簿铙歌前部大乐旗手衞冠军使满一人汉一人云麾使满二人治仪正满一人汉二人整仪尉满一人汉二人掌金钲鼔角铙歌大乐赞鸣鞭八人陪祀冠军使汉二人主事满一人经歴汉一人笔帖式十人凡卤簿皇帝大祀南郊乘玉辇陈大驾卤簿前列导象四民尉二十八人次寳象五民尉八十人云麾使一人治仪正二人次静鞭四民尉十有四人治仪正一人次前部大乐大铜角四小铜角四金口角四和声署史十有二人次革辂驾马四民尉三十二人木辂驾马六民尉三十二人象辂驾马八民尉三十四人金辂驾象一民尉四十四人玉辂驾象一民尉四十四人云麾使一人治仪正二人次铙歌大乐金二金钲四钹二鼓二㸃二篴四云璈二管二笙二金口角八大铜角十有六小铜角十有六金钲四红镫二画角二十四㧏鼓二十四红镫二篴十有二拍版四仗鼓四金二㧏鼓二十四红镫二署史四十八人民尉百八十八人冠军使一人整仪尉二人次引仗六御仗十有六吾仗十有六立𤓰十有六卧𤓰十有六星十有六钺十有六出警入跸旗各一旗尉九十人民尉六十七人五色帜四十旗尉三十人民尉四十人云麾使一人整仪尉二人次翠华旗二金鼓旗二门旗八日月旗各一五云旗五五雷旗五八风旗八甘雨旗四民尉七十二人列宿旗二十八五星旗五五岳旗五四渎旗四神武朱雀白虎青龙旗各一民尉九十二人天马天鹿辟邪犀牛赤熊黄罴白泽角端游麟彩狮振鹭鸣鸢赤乌华虫黄鹄白雉云鹤孔雀仪凤翔鸾为旗二十民尉四十人五色龙纛四十前锋纛八䕶军纛八骁骑纛二十四旗尉四十人民尉百二十人云麾使一人治仪正二人整仪尉二人次黄麾四仪锽氅四金节四进善纳言敷文振武旌各二褒功怀远行庆施恵明刑弼教教孝表节旌各二民尉五十六人龙头旛四豹尾旛四绛引旛四信旛四羽葆幢四霓幢四紫幢四长夀幢四民尉六十四人云麾使二人治仪正二人整仪尉二人次鸾凤赤扇八雉尾扇八孔雀扇八单龙赤扇八单龙黄扇八䨇龙赤扇八䨇龙黄扇二十夀字黄扇八旗尉二十四人民尉百二十八人云麾使一人治仪正二人整仪尉二人次赤素方繖四紫素方繖四五色花繖二十间以五色九龙繖十旗尉三十人民尉八十四人九龙黄盖二十紫芝盖二翠华盖二九龙曲柄黄盖四旗尉三十人民尉八十四人銮仪使一人云麾使一人治仪正二人整仪尉二人次㦸四亲军八人殳四亲军八人豹尾枪三十䕶军六十人弓矢三十仪刀三十亲军各六十人云麾使一人治仪正二人整仪尉四人次仗马十䕶军二十人冠军使云麾使二人次金方几一金交倚一金缾二金盥槃一金盂一金合二金鑪二拂二旗尉二十二人云麾使一人治仪正二人次九龙曲柄黄华盖一执盖武备院掌盖司盖四人前引佩刀大臣十人提鑪二执鑪侍衞二人玉辇在中左右奉辇銮仪使二人扶辇冠军使一人云麾使一人治仪正二人整仪尉二人旗尉民尉各十有八人后扈佩刀大臣二人豹尾班执豹尾枪侍衞十人佩仪刀侍衞十人佩弓矢侍衞二十人领侍衞内大臣一人侍衞班领二人次后管散秩大臣一人前锋䕶军统领一人给事中御史二人各部郎中员外郎四人侍衞班领一人署侍衞班领一人侍衞什长二人次黄龙大纛二领侍衞内大臣或散秩大臣一人司纛侍衞什长二人建纛亲军四人佩鸣螺亲军六人礼成回銮乘礼舆扈从大臣侍衞从官均自午门外乘马至祀所门外止大祭北郊乘金辇陈法驾卤簿前列导象次寳象次静鞭次前部大乐次五辂与大驾同民尉署史云麾使治仪正数均如之次铙歌大乐大铜角八小铜角八金钲四角二十四㧏鼓二十四篴十有二拍版四杖鼔四金二㧏鼔二十四次引仗御仗吾仗立𤓰卧𤓰星钺各六出警入跸旗各一五色帜二十次翠华金鼔门旗日月云雷风雨列宿五星五岳四渎神武朱雀白虎青龙天鹿天马辟邪犀牛赤熊黄罴白泽角端游麟彩狮振鹭鸣鸢赤乌华虫黄鹄白雉云鹤孔雀仪凤翔鸾各旗如大驾之数五色龙纛二十前锋纛八䕶军纛八骁骑纛二十四次麾氅节旌旛幢次鸾凤赤扇雉尾扇孔雀扇单龙赤扇单龙黄扇双龙赤扇夀字黄扇均如大驾之数双龙黄扇八次赤素紫素繖各四五色花繖十间以五色九龙繖十九龙黄盖十紫芝翠华盖各二九龙曲柄黄盖四次㦸殳如大驾之数豹尾枪二十䕶军四十人弓矢二十仪刀二十亲军各四十人次仗马如大驾之数次几倚缾槃盂合鑪拂次九龙曲柄黄华盖前引佩刀大臣十人提鑪二执鑪侍衞二人金辇在中左右奉辇銮仪使二人扶辇冠军使云麾使各一人治仪正整仪尉各二人旗尉民尉各十有四人后扈佩刀大臣豹尾班执豹尾枪佩仪刀佩弓矢侍衞领侍衞内大臣侍衞班领后管散秩大臣前锋䕶军统领给事中御史郎中员外郎侍衞班领署侍衞班领侍衞什长黄龙大纛领侍衞内大臣散秩大臣司纛侍衞什长建纛佩鸣螺亲军均与大驾同飨太庙祭社稷不设前部大乐祭堂子朝日夕月耕耤飨先农亲飨前代帝王先师乘礼舆余均与郊大祀同朝㑹御殿陈法驾卤簿华盖在太和殿门外正中拂鑪合盂槃缾在殿檐东西仪刀弓矢豹尾枪殳㦸在丹陛东西九龙曲柄黄盖翠华盖紫芝盖九龙黄盖五色九龙繖五色花繖自丹陛三成相间达于两阶阶下静鞭仗马在甬道东西紫素赤素繖扇及幢旛旌节氅麾纛旗帜出警入跸钺星𤓰仗在丹墀东西玉辇金辇在太和门外五辂在午门外寳象在五辂之南铙歌大乐在寳象之南朝象在天安门外从官旗尉民尉及各执事均与前同御楼受俘陈法驾卤簿设丹陛卤簿于午门外左右两观下设丹墀卤簿于阙左右门至端门北设仗马于两角楼前设歩辇五辂寳象于天安门外设静鞭于两角楼前夹御道左右设前部大乐于午门下设金鼓铙歌大乐于卤簿之南驾出鸣午门钟廵幸皇城内陈銮驾卤簿前列御仗四吾仗四立𤓰四卧𤓰四星四钺四次五色帜十五色龙纛十双龙黄扇十九龙黄繖十次九龙曲柄黄华盖一乘舆在中前引后扈大臣豹尾班执豹尾枪佩仪刀如常仪时廵省方陈骑驾卤簿前列铙歌大乐金二金钲四钹二鼔二㸃二篴四云璈二管二笙二金口角八大铜角八小铜角八次御仗六吾仗六立𤓰六卧𤓰六星六钺六次五色帜十五色龙纛十单龙赤扇六双龙黄扇六五色花繖十次豹尾枪弓矢仪刀各十次九龙曲柄黄华盖一御骑在中前引后扈大臣左右侍衞均佩刀属櫜鞬豹尾班侍衞殿于后以领侍衞内大臣一人侍衞班领二人率之次黄龙大纛领侍衞内大臣司纛侍衞什长建纛佩鸣螺亲军均与大驾同扈从内大臣侍衞及亲军䕶军均乘马擎执用旗尉乘马亦如之驻宿御营每朝鸣角每夕奏铙歌乐恭遇大阅陈骑驾卤簿于行宫门外驾出奏铙歌大乐开操时率鸣角军鸣画角于台上囘銮奏铙歌清乐皇太后宫陈仪驾拂二金香鑪二金合二金槃一金盂一金缾二金方几一金交倚一次九凤曲柄黄盖一节二黄花繖四赤素方繖四五色九凤繖十龙凤黄扇四龙凤赤扇四黄雉尾扇四赤雉尾扇四五色龙凤旗十卧𤓰四立𤓰四吾仗四明黄八人仪轿二仪舆二十六人凤轿一凤舆一皇后宫陈仪驾同皇贵妃仪仗拂二金鑪合槃盂各一金缾二金方几一金交倚一次七凤明黄曲柄盖一节二明黄赤黒花繖各二赤黑瑞草繖各二金黄赤黒素扇各二赤黒雉尾扇各二金黄金凤旗二赤黒金凤旗各二赤黒素旗各二卧𤓰立𤓰吾仗各四明黄八人仪轿一仪舆一八人翟轿一贵妃仪仗减金黄赤黒素扇各二金黄金凤旗二赤黒素旗各二卧𤓰立𤓰吾仗各二七凤曲柄盖花繖及轿舆色用金黄余与皇贵妃同妃綵仗拂二银鑪合槃盂各一银缾二银方几一银交倚一次金黄七凤曲柄盖一节二金黄素繖二赤黒花繖各二赤黒素扇各二赤黒金凤旗各二卧𤓰立𤓰各二吾仗二四人仪轿一仪舆一金黄八人翟轿一嫔采仗减拂二金黄素繖二黒花繖二黒素扇二黒金凤旗二増金花繖二七凤曲柄盖色用赤余与妃同凡朝㑹执事皇帝御太和殿受朝贺及庆典筵燕先一日司椶荐官铺椶荐于殿陛至日五鼓陈设卤簿委官率校尉自礼部舁表笺亭陈于午门外冠军使等官立于丹陛西阶三成每成二人传賛鸣鞭驾出宫午门严鼔鸣钟皇帝御殿三传鸣鞭礼成传鸣鞭如初颁诏设云盘黄盖于太和殿丹陛下设龙亭引仗于午门外诏至三成阶下承以云盘张黄盖出午门载以龙亭校尉舁亭引仗前导至天安门宣读毕金凤衔下仍设龙亭由大清门出送至礼部殿试榜舁出长安门余同御经筵讲书临轩策士考选庶吉士御史主考廷试博学宏辞庶吉士散馆均委官率校尉执事凡祭祀执事冬日至大祀圜丘孟春祈谷孟夏常雩先一日皇帝恭閲祝版玉帛香委官率校尉舁香亭龙亭诣太和殿竢礼成舁至祀所神库安设夏日至大祀方泽先一日设亭于午门外竢太常官奉祝版出纳于亭校尉舁至祭所是日陈设卤簿皇帝诣斋宫午门鸣钟卤簿前导前部铙歌大乐设而不作祭日请神位委官率校尉恭舁神亭皇帝于大次前盥手以冠军使云麾使恭奉盥盘进帨巾礼成囘銮作前部铙歌大乐陈卤簿鸣钟如初时飨太庙驾出午门严鼓囘銮鸣钟春秋祭社稷朝日夕月祭堂子飨前代帝王先农先师驾出午门鸣钟陈设卤簿盥手进盘巾囘銮作乐鸣钟均如前仪谒陵驾出入午门均鸣钟行幸出入午门鸣钟亦如之凡本衞官除授掌衞事内大臣员阙由领侍衞府以领侍衞内大臣内大臣列名疏请补授满銮仪使员阙于冠军使及一等侍衞内简选冠军使于云麾使内简选云麾使治仪正于治仪正整仪尉内以次简选如选不得人移领侍衞府简选三旗三等侍衞拟补云麾使蓝翎侍衞拟补治仪正整仪尉于满洲䝉古世爵及佐领内简选均由衞引见补授汉銮仪使员阙由兵部以直省提督总兵官本衞汉冠军使列名疏请补授冠军使云麾使治仪正于云麾使治仪正整仪尉内以次简选整仪尉于汉军领催骁骑闲散人内简选均由衞引见补授大计军政届期均由衞注考冠军使以下密咨兵部主事以下密咨吏部彚疏以闻凡军尉仪刀弓矢殳㦸用亲军豹尾枪仗马用䕶军䝉古画角用䝉古鸣角军奉辇擎执各校尉由内府选充者为旗尉五城选充者为民尉奉辇旗尉百六十八人民尉六十人各执事旗尉二百四十六人民尉三百二十二人左右中前后五所民尉计千三百二十八人驯象所民尉二百有六人八旗汉军更夫四十人凡谯漏神武门及钟鼓楼每夕委官率校尉直更廵幸驻跸率更夫直更亦如之恭遇大閲前夕于行宫门前鸣角鼔鼜钦定大清㑹典卷九十三钦定大清会典卷九十四钦定四库全书钦定大清会典卷九十四领侍衞府国初以八旗将士平定海内镶黄正黄正白三旗皆天子所自将爰选其子弟命曰侍衞用备随侍宿衞统以勲戚大臣视古虎贲旅贲氏职綦重焉领侍衞内大臣六人内大臣六人散秩大臣无定员掌统领侍衞亲军以先后宸御左右翊衞侍衞一等六十人二等百五十人三等四等二百七十人蓝翎侍衞九十人三旗宗室侍衞一等九人二等十有八人三等六十三人每十人各设什长一人御前侍衞干清门侍衞皆无定员随印协理事务侍衞班领十有二人汉侍衞无定员主事一人笔帖式十有二人贴写笔帖式十有五人掌办理章奏收发文移凡宿衞更畨轮直凡六班班分两翼各设侍衞班领一人署班领一人侍衞三十人宿衞干清门散秩大臣一人侍衞亲军十人宿衞中和殿侍衞什长三人侍衞亲军三十人宿衞太和门以领侍衞内大臣一人总统之内大臣散秩大臣二人随班入直行幸驻跸宿衞一如宫禁之制凡扈从后扈二人于领侍衞内大臣内简命前引十人于内大臣散秩大臣曁统领副都统内简用豹尾班侍衞于三旗侍衞内选功臣后裔六十人日以二十人直后左门乘舆出入以十人执豹尾枪十人佩仪刀侍于干清门阶下左右驾出豹尾班侍衞殿于后以领侍衞内大臣一人侍衞班领二人领之驾还宫随至干清门退归直皇帝诣皇太后宫行礼前引大臣自隆宗门内导引至慈宁门阶止豹尾班至门阶下墙角左右止立后扈大臣随升阶稍后立皇帝御殿前引大臣自太和殿后导引由寳座两旁趋至寳座前左右东西面立后扈大臣二人自宫内随出升至御座左右佥立豹尾班于寳座后左右南向立躬祀坛庙以一二等侍衞二十人佩弓矢竢于太和门于豹尾班之次随行前引后扈大臣均佩刀引扈如仪南郊前引大臣立于三成阶上豹尾班立于内壝门外祈年殿太庙前引大臣立于第一成阶上殿门前豹尾班立于三成阶下北郊日坛月坛前引大臣立于阶下豹尾班立于内壝门外社稷坛前引大臣立于内壝门外豹尾班立于拜殿南门外展拜堂子前引大臣立于甬道北豹尾班立于祭神殿两旁先农坛前引大臣立于阶下豹尾班立于乐悬南均分左右序立后扈大臣均随升降于皇帝后左右佥立廵狩方岳御前大臣侍衞曁干清门侍衞均随从轮直侍衞以二班或三班随从日行以侍衞二十人前导左右各十人豹尾班侍衞二十人扈从领侍衞内大臣侍衞班领率之次二班侍衞列队行次王公一二品文武大臣随行次领侍衞内大臣或内大臣散秩大臣一人侍衞什长二人率黄龙大纛行余侍衞曁扈从各官均于大纛后以次行仍分令侍衞稽察踰越喧譁者驻跸行营以内大臣一人散秩大臣二人入直御前内大臣侍衞暨干清门侍衞分宿御营两厢御营黄幔城旌门以侍衞班领一人署班领一人内班侍衞二十人四隅班领二人署班领二人率内班侍衞各十人网城门内以侍衞什长三人率外班侍衞亲军三十人环共宿衞大閲日前引后扈大臣均甲胄前引后扈豹尾班侍衞甲胄殿后如仪御前大臣侍衞等均甲胄随行其次黄龙大纛随行上三旗侍衞亲军均甲胄按次随行驾御帐殿豹尾班侍衞按翼排列左右建设黄龙大纛三旗侍衞亲军按队环衞凡常朝三旗领侍衞内大臣内大臣散秩大臣侍衞除直宿出差外日于黎明㑹集于太和门按翼坐班凡朝㑹班次嵗于十二月将应入坐次之一品大臣散秩大臣前锋䕶军统领曁外省来京将军都统职名开列进呈恭候钦定凡升除领侍衞内大臣员阙除奉特㫖补授外将满洲都统内大臣散秩大臣前锋䕶军统领曁各省满洲将军职名开列具奏恭候简命内大臣员阙以散秩大臣曁都统前锋䕶军统领各省满洲将军职名开列亦如之散秩大臣多由特恩补授或人员不敷于宗室镇国辅国公镇国辅国将军宗室一等侍衞曁公侯伯子男内简选引见或授散秩大臣或署散秩大臣恭候钦定世袭散秩大臣员阙移咨该旗将应袭人员开送引见补授銮仪衞掌衞事内大臣员阙由府以领侍衞内大臣内大臣列名疏请补授随印协理事务侍衞班领员阙于侍衞班领署班领什长内不论等级遴选引见补授侍衞班领员阙于署班领什长内遴选署班领什长员阙于侍衞内遴选均引见补授侍衞初选均授为三等侍衞蓝翎侍衞嵗以冬月推升一等侍衞员阙以二等侍衞引见升补二等三等侍衞员阙以次递行引见升补至勲戚后裔内有特㫖初选卽授为一二等侍衞者卽坐补本旗员阙宗室侍衞不论镇国辅国奉国奉恩将军先选三等四等侍衞遇阙以次升补亦如之上驷院侍衞每旗七人司辔司鞍侍衞无定员隶上驷院其兼尚虞鹰鹞房鹘房狗房十五善射善骑射善射鹄善强弓善扑䓁处侍衞各有専管统在三旗额内无定员汉一等侍衞以一甲一名武进士补授二等以一甲二名三名武进士补授三等于二甲内简选蓝翎侍衞于三甲内简选侍衞主事员阙于三旗侍衞笔帖式内遴选引见补授移咨吏部注册照保题例按俸升转笔帖式员阙于贴写笔帖式内按资开列咨吏部考试补用三年期满如题留者候补本府主事移送吏部者调选贴写笔帖式员阙于亲军内考试补用凡习射三旗侍衞按期于该旗侍衞教场骑射二次歩射六次领侍衞内大臣曁侍衞班领察验遇閲军器之年更番擐甲胄骑射亲军按期习骑射于侍衞教场协理事务侍衞班领及亲军校察验凡考察遇京察之年主事笔帖式由领侍衞内大臣甄别贤否册送吏部都察院吏科京畿道考覈侍衞例不入兵部军政有庸惰老疾者班领什长随时呈领侍衞内大臣覈奏以别去留钦定大清㑹典巻九十四钦定大清会典卷九十五钦定四库全书钦定大清㑹典卷九十五八旗都统满洲八旗旗各都统一人副都统二人掌宣布教养整诘戎兵以治旗人所属叅领五人副叅领五人掌颁都统副都统之政令以达于佐领佐领镶黄旗八十五人正黄旗九十三人正白旗八十六人正红旗七十四人镶白旗八十四人镶红旗八十六人正蓝旗八十四人镶蓝旗八十七人骁骑校毎佐领一人掌稽所治人户田宅兵籍以时颁其职掌蒙古八旗旗各都统一人副都统二人所属叅领二人副叅领二人佐领镶黄旗二十八人正黄旗二十四人正白旗二十九人正红旗二十二人镶白旗三十一人镶红旗三十二人正蓝旗三十人镶蓝旗二十五人骁骑校每佐领一人汉军八旗旗各都统一人副都统二人所属叅领五人副叅领五人佐领镶黄正黄正白三旗各四十人正红旗二十八人镶白旗三十人镶红旗二十九人正蓝旗三十人镶蓝旗二十九人骁骑校每佐领一人旗制国家以神武开基龙兴之初建旗辨色用饬戎行厥后归附旣衆卽按行军旗色以定户籍设官分职以养以教而兵寓其中始立四旗重为八旗合满洲蒙古汉军为二十四旗制度备焉及定鼎燕京分田授宅辨方定位居则环衞周防出则折冲御侮臂指之使磐石之固诚超越百代垂治万年者矣凡八旗序次曰镶黄曰正黄曰正白为上三旗曰正红曰镶白曰镶红曰正蓝曰镶蓝为下五旗行军蒐狩以镶黄正白镶白正蓝四旗居左为左翼正黄正红镶红镶蓝四旗居右为右翼官职除授公差践更以上下旗为辨朝祭班列旗籍界止以左右翼为辨凡八旗方位左翼自北而东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼自北而西自西而南正黄旗在徳胜门内正红旗在西直门内镶红旗在阜成门内镶蓝旗在宣武门内皆四周星共以环衞宸居凡八旗直班各有定所更畨宿直内城九门安定徳胜东直西直朝阳阜成崇文宣武八门各按军士居止方位八旗满洲蒙古汉军分直惟城门领安定门以正蓝旗徳胜门以镶蓝旗东直门以镶白旗西直门以镶红旗朝阳门以正白旗阜成门以正红旗崇文门以镶黄旗宣武门以正黄旗正阳门八旗轮直以满洲蒙古九门外旧营房以满洲蒙古新营房以满洲蒙古汉军外城七门镶黄旗直东便门正黄旗直西便门正白旗直广渠门正红旗直广宁门镶白镶蓝二旗直左安门镶红旗直右安门正蓝旗直永定门均以汉军凡遇皇帝恭谒陵寝行幸驻跸及逄年节于城上设堆拨六处廵幸口外及远省设十有五处均以八旗满洲蒙古汉军官自叅领以下骁骑校以上一人至四人领催自一人至四人骁骑自二人至五十人分班轮直昼夜廵宿以専责成凡防御火灾每旗以都统或副都统一人叅领三人散秩官八人领催八人骁骑七十二人更番轮直遇旗界内及接壤之地有不戒于火者直班官兵㑹歩军统领卽徃扑救乘火攫物者逮治之户口凡编审丁册阅三年各旗都统饬所属佐领骁骑校领催稽新旧壮丁五尺以上及已食饷未及嵗者咸登诸册每户书氏族官爵无职者曰闲散某备载其父兄子弟兄弟之子及户下人旧册之应开除者注名裁除编印册二一贮旗一达户部部彚疏以闻盛京将军各省驻防将军都统副都统等饬所属编丁亦如之有以未成丁及非正身子弟冒入册以应入册及不应开除之壮丁隠漏者皆论如律凡分晰户丁八旗氏族册籍可稽及以军功劳绩奉㫖入册者曰正户至世系溷淆年远无考别载册籍者抚养汉人为子者户下家人本主念其勤劳愿令开除出户者皆聼其为民由本旗询明愿居何省何府州县行文地方官收入民籍仍册送户部存案设法赎身私入民籍事发作为开户者或充内务府庄园壮丁或准其改入民籍由本旗详察根源㑹户部分晰请㫖凡閲选秀女以三年为率届期户部移文八旗都统饬各佐领取具族长保结叅佐领详覈申都统造册咨送户部请㫖閲选有故后期及未及嵗者竢下次补閲各省驻防协领等官暨文官同知以下武官游击以下之女不送选有隠匿遗漏扶同徇纵及不待选私自聘嫁者论凡改籍八旗汉军本贯有庐墓田宅及他省有婣戚族党可依或习艺操作自能食力者许改归民籍移居外省内申都统外呈督抚均于年终达部彚奏从龙勲旧之子孙不与凡抚养嗣子八旗官兵无子者许以兄弟之子及远近族人昭穆相当者入继为后若本宗无人许抚正户亲属之子为嗣均取族长叅佐领印甘各结诈称无同宗溷立异姓及继户下人并汉人为子者论如律凡旗人僮仆越旗买卖者禁满洲蒙古家僮私鬻与汉军汉人者禁旗人买旗仆由领催买汉人由司坊官及大宛二县各覈真伪注册验以印票持文契赴两翼输税吉林黒龙江等处官兵有奉差来京买仆携回者如之驻防旗员不许于所治买民为仆兵丁之无家人者买不得过二名违者皆论如法凡旗人逃失在京者以五日二百里内以十日四百里内以十五日为限投递逃牌开具姓名年貌日期移咨刑部通行顺天府五城直隶总督八沟热河副都统盛京等处将军蒙古扎萨克等委官兵严缉解刑部详鞫按律治罪失察之该管官及地方官并论田宅国初王公勲戚下逮禁旅以近畿旷土分为恒产承平嵗乆渐有迁移而随时经理之道起焉所以通变经乆垂利頼于万年也凡授田之法始给畿辅闲田除其赋税永为世业厥后户口繁滋盛京东北及诸边口外新辟之壤咸分授焉凡经理旗产官军移外驻防应退之田未彻者户絶不报佃人乘机隠匿者冒首垦荒占为民业者均令八旗都统委所属叅领㑹直省地方官勘丈清釐作为公产征租解部分给八旗以赡贫乏民典旗产动支公帑取赎以典后十年为率十年内给原价十年外减原价十之一以次按年递减至五十年外给半价均令退田还官旗下开户人承典正户田者照民典减价之法户下人承典本主田者十年内减原价十之一十年外减十之二均以次按年递减官为取赎令原业人交价领田无力交价许以俸饷分五年扣抵无原业人许其子孙及亲伯叔兄弟兄弟之子承领如无力交价又无俸饷可抵及原系卖絶之田均入官作为公产嵗计所入之租彚疏以闻为八旗赡贫之用有私相典卖者追田价入官与受旗民及失察徇隠之该管各官咸论如法开濬河道动用旗地令地方官丈明界址畆数开具原业姓名旗色册申户部转行各旗限半年覈明具结咨覆按数补偿凡授宅之法始定八旗界止方位授宅分居厥后户口繁滋视里衖隙地及市廛废业有愿售者动支公帑买建官房给贫乏旗人栖止得房私售者论调旗官兵准住原分旗界有愿买宅迁居者听愿自筑室者给以本旗官地索伦达虎里厄鲁特等部落新附官兵移家来京者按所分旗界动支公帑买屋授居无出售之屋行工部建筑凡承买入官房地交价领买者银输户部库即咨该旗行两翼给以印照以俸抵者分五限完日行两翼给照皆免输税託名领买转售圗利及拆毁者禁如房地原系典契限一年内命原业领赎或以俸扣抵不愿者听凡承追公帑外任亏空官行旗变产赔偿者按限催交就近完纳给予执照其银由都统咨交户部行知直省免其解送归欵变抵足数有余产者给还祀田坟园守坟人口槩免入官私债自理完公不准开欠抵追如家产尽絶该管佐领骁骑校叅领覈实申都统保题豁免不得滥及亲族追赔豁免后有隠匿发觉者该管官皆论如法钦定大清㑹典卷九十五钦定大清会典卷九十六钦定四库全书钦定大清会典卷九十六八旗都统兵制凡八旗设兵之制满洲蒙古旗每佐领下亲军二人上三旗隶领侍衞内大臣下五旗隶宗室王公前锋二人𨽻前锋统领䕶军十有七人隶䕶军统领歩军领催二人歩军十有八人隶歩军统领鸟枪䕶军三人鸟枪骁骑四人礮骁骑一人隶火器营领催五人骁骑二十人弓匠一人铁匠或鞍匠一人各隶本旗都统口外八旗游牧察哈尔每佐领下亲军二人前锋二人䕶军二十五人领催六人骁骑三十五人每旗捕盗兵二十人各属本旗总管管辖统隶于八旗蒙古都统圆明园䕶军营䕶军三千八百人教养兵四百八十人健鋭营前锋军千人委前锋千人教养兵百人汉军旗每佐领下领催五人鸟枪骁骑四十二人每旗藤牌军百人于骁骑内选充各隶本旗都统歩军领催一人歩军十有二人隶歩军统领凡教养兵八旗余丁及孤子未成丁者给饷养赡教之艺业以备军伍之选各旗佐领下多寡不齐于本叅领下均匀选取凡守衞陵寝永陵福陵昭陵昭西陵孝陵孝东陵景陵泰陵孝贤皇后陵寝各总管所属均骁骑八十人景陵皇贵妃园寝妃园寝㤗陵妃园寝胜水峪妃园寝端慧皇太子园寝各防御所属均骁骑四十人凡畿辅驻防郑家庄城守尉所属八旗满洲蒙古两旗合设一佐领每佐领下领催四人骁骑九十六人弓匠一人铁匠一人汉军左右翼各立一佐领每佐领下鸟枪领催四人鸟枪骁骑九十六人弓匠一人铁匠一人共领催十有六人鸟枪领催八人骁骑三百八十四人鸟枪骁骑百九十二人匠役十有二人昌平州防守尉所属正黄旗满洲领催四人骁骑三十三人蒙古领催一人骁骑十有二人良乡县防守尉所属正红旗满洲蒙古寳坻县防守尉所属镶白旗满洲蒙古固安县防守尉所属镶红旗满洲蒙古东安县防守尉所属镶蓝旗满洲蒙古霸州防守尉所属正黄正红两旗满洲雄县防守尉所属镶红旗满洲蒙古镶蓝旗满洲蒙古均领催五人骁骑四十五人采育里防守尉所属正蓝旗满洲领催四人骁骑二十九人蒙古领催一人骁骑十有六人保定府城守尉所属正红镶红两旗满洲蒙古领催四十人骁骑鸟枪骁骑共四百六十人弓匠二人铁匠二人天津府水师营都统所属八旗满洲蒙古领催百二十八人前锋百人骁骑二千七百三十二人礮军四十人教养兵百九十二人战船八号水手七十二人兼辖之沧洲城守尉所属八旗满洲蒙古领催三十一人骁骑四百八十人弓匠二人铁匠二人山海关副都统所属八旗满洲蒙古汉军领催四十人前锋四十人鸟枪骁骑二百人骁骑四百四十人礮军八十人兼辖之永平府防守尉所属镶白正蓝二旗满洲蒙古三河县防守尉所属正白旗满洲蒙古均领催十人骁骑九十人顺义县防守尉所属镶黄旗满洲蒙古领催五人骁骑四十五人玉田县防守尉所属镶黄正白二旗满洲领催八人骁骑六十人蒙古领催二人骁骑三十人冷口防守尉所属正黄正蓝二旗满洲蒙古领催十有二人骁骑百三十八人喜峯口防守尉所属八旗满洲蒙古领催十有六人骁骑百八十四人罗文峪防御所属镶白正蓝二旗满洲蒙古领催八人骁骑九十二人张家口总管所属八旗满洲蒙古领催十有六人骁骑二百八十四人古北口防守尉所属正黄正红镶白正蓝四旗满洲领催十有二人骁骑百八十八人独石口防守尉所属八旗满洲领催四人骁骑九十六人兼辖之千家店防御所属八旗满洲领催四人骁骑三十六人热河副都统所属八旗满洲蒙古委前锋校八人前锋九十二人领催百人鸟枪骁骑五百人骁骑千二百人礮手四十人弓匠箭匠铁匠各二十人凡盛京驻防盛京将军所属八旗满洲蒙古汉军领催五百二十八人前锋二百人骁骑四千九百三十四人弓匠六十六人守门军八人库军二十四人守黄寺军八人守御花园军八人歩军领催八十人歩军七百二十人铁匠六十六人箭匠六十三人夜捕手二十九人盛京将军统辖之兴京城守尉所属八旗满洲蒙古汉军领催六十四人骁骑四百十有一人又铁匠十人兴京城守尉兼辖之抚顺防御所属席伯及左翼四旗汉军领催十有六人骁骑百二十四人又铁匠二人开原城守尉所属八旗满洲领催六十八人骁骑九百二十三人弓匠九人又铁匠十人开原城守尉兼辖之铁岭防御所属席伯及右翼四旗汉军领催十有六人骁骑百二十四人又铁匠二人法库边门防御所属领催一人骁骑三十七人台领催二人辽阳州城守尉所属八旗满洲蒙古领催五十四人骁骑六百有二人又铁匠九人广宁县协领所属八旗满洲蒙古汉军领催四十八人骁骑四百五十二人弓匠五人又铁匠六人广宁协领兼辖之巨流河白旗堡小黒山闾阳驿各佐领所属满洲汉军均领催十有六人骁骑百二十四人又铁匠二人彰武台边门防御所属满洲汉军领催一人骁骑三十九人牛庄协领所属满洲汉军领催四十人骁骑三百六十人又铁匠二人凤凰城城守尉所属满洲蒙古汉军领催六十二人骁骑六百三十五人弓匠八人又铁匠十二人锦州府副都统所属八旗满洲领催百有四人骁骑八百八十八人弓匠八人又铁匠十有三人锦州府兼辖之义州城守尉所属八旗满洲蒙古汉军领催百二十四人骁骑千一百五十八人弓匠十有八人又铁匠二十人宁远州小凌河中前所中后所佐领所属席伯汉军领催均十有六人骁骑均百二十二人弓匠二人又铁匠二人松岭边门新台边门两防御所属均领催一人骑骑三十九人台领催二人白石觜边门防御所属领催一人骁骑三十九人台领催一人梨树沟边门明水塘边门两防御所属均领催一人骁骑二十九人台领催一人义州城守尉兼辖之清河边门防御所属领催一人骁骑三十九人台领催一人白土厂边门防御所属领催一人骁骑二十九人台领催一人九关台边门防御所属领催一人骁骑三十九人台领催二人熊岳副都统所属八旗满洲蒙古领催七十八人骁骑九百十有八人弓匠九人又铁匠十一人熊岳副都统兼辖之复州城守尉所属八旗满洲蒙古领催六十二人骁骑六百二十五人弓匠九人又铁匠十一人金州协领所属八旗满洲蒙古汉军领催七十四人骁骑七百五十七人弓匠九人又铁匠九人水师营汉军领催二十六人水师五百七十四人水手百人岫巖城守尉所属八旗满洲蒙古领催五十四人骁骑五百四十一人弓匠九人又铁匠十三人盖州协领所属八旗满洲蒙古汉军领催四十人骁骑三百五十八人弓匠二人又铁匠二人威远堡边门领催九人骁骑四十一人英额边门领催八人骁骑四十二人兴京边门领催九人骁骑四十一人鹻厂叆阳二边门各领催四人骁骑四十六人凤凰城边门领催五人骁骑四十五人以为防御凡吉林驻防吉林将军所属八旗满洲二千五百七十人汉军百二十人巴尔虎三百五十人席伯六十人内前锋八十人领催二百八十八人骁骑二千七百三十二人又汉军鸟枪领催四十八人鸟枪骁骑九百五十二人水师营运粮船三十号桨船二十号水手二百五十八人修船匠四十五人江上捕鱼处满洲领催六十人捕鱼兵九百四十人吉林将军统辖之宁古塔副都统所属八旗满洲前锋四十人领催六十人骁骑九百人白都讷副都统所属八旗满洲三百人蒙古百人𤓰尔察六百人内前锋四十人领催七十二人骁骑八百八十八人三姓地方副都统所属八旗满洲前锋四十人领催百二十人骁骑千三百六十人浑春协领所属八旗满洲领催十有八人骁骑二百三十二人拉林副都统所属原设八旗满洲领催四十八人骁骑四百六十四人后増设千三百人又増设三千人伊屯佐领所属八旗满洲领催十有二人骁骑百八十八人鄂黙黒索罗佐领所属八旗满洲领催六人骁骑一百十有四人伊屯边门镶黄正白二旗赫尔索边门正黄正红二旗巴颜俄佛罗边门镶白正蓝二旗布尔圗库苏巴尔汉边门镶红镶蓝二旗各满洲领催一人骁骑十有九人凡黒龙江驻防齐齐哈尔将军所属八旗满洲九百六十人索伦达虎里九百六十人巴尔虎二百四十人汉军二百五十二人内前锋八十人领催二百四十人骁骑二千四十人驿站哨兵五十三人水师营领催七人水手二百六十八人吉林伐木领催八人水手三百人官屯领催二人齐齐哈尔将军统辖之黒龙江副都统所属八旗满洲九百六十人索伦达虎里四百八十人汉军百人内前锋四十人领催百五十六人骁骑千三百四十四人水师营领催八人水手四百十有九人官屯领催三人黙尔根副都统所属八旗索伦达虎里九百人汉军百人内前锋四十人领催百有二人骁骑八百五十八人水师营领催一人水手四十三人官屯领催一人唿伦布兪尔总管所属八旗索伦达虎里九百六十人巴尔虎九百六十人厄鲁特八十人内领催二百人骁骑千八百人湖兰城守尉所属八旗满洲领催四十五人骁骑四百五十五人运粮船领催四人水手四十人官屯领催一人凡直省驻防山东青州府将军所属八旗满洲蒙古委前锋校十有六人前锋百八十四人鸟枪领催四十八人鸟枪骁骑七百五十二人礮领催八人礮骁骑八十人领催四十人骁骑八百七十二人步军四百人弓匠铁匠十有六人德州城守尉所属镶黄正黄两旗满洲蒙古领催三十四人骁骑二百六十六人鸟枪骁骑二百人弓匠二人铁匠二人河南开封府城守尉所属八旗满洲蒙古鸟枪领催十有五人鸟枪骁骑二百八十五人领催二十五人骁骑四百七十五人弓匠十人铁匠十人江南江宁府将军所属八旗满洲蒙古委前锋校十有六人前锋百八十四人鸟枪领催五十六人鸟枪骁骑七百四十四人礮骁骑九十人领催二百八十人骁骑二千七百二十人歩军八百人弓匠箭匠铁匠各五十六人教养兵九百人江宁将军统辖之京口副都统所属八旗汉军领催四百有二人骁骑千五百九十八人礮手七十二人歩军千人弓匠铁匠各八人铜匠二人福建福州府将军所属八旗满洲委前锋校十六人前锋百八十四人领催百六十人骁骑千二百人歩军四百人弓匠铁匠共四十人水师营左翼四旗汉军领催三十人鸟枪二百四十人弓箭七十人礮四十人大刀四十人挑刀四十人藤牌九十人修船匠八人外郎二人水手四十二人浙江杭州府将军所属八旗满洲蒙古委前锋校十有六人前锋百八十四人鸟枪领催十有六人鸟枪骁骑百八十四人领催百六十人骁骑千有四十人步军四百五十人弓匠箭匠铁匠各三十二人四旗汉军鸟枪领催百人鸟枪骁骑七百人领催百人骁骑七百人礮手十六人歩军二百五十人铁匠三十七人杭州将军统辖之乍浦副都统所属左右营八旗满洲领催七十二人骁骑千一百二十八人蒙古领催二十四人骁骑三百七十六人弓匠箭匠铁匠各十有六人湖广荆州府将军所属八旗满洲蒙古前锋二百人乌枪领催百十有二人鸟枪骁骑千七百八十八人领催二百二十四人骁骑千六百七十六人礮手八十人教养兵四百人歩军七百人弓匠箭匠铁匠各五十六人山西绥远城将军所属八旗满洲蒙古汉军委前锋校十有六人前锋百八十四人领催百二十八人骁骑二千八百七十二人箭匠铁匠各二十八人绥远城将军统辖之右衞副都统所属八旗满洲蒙古汉军前锋八十人领催二百有八人骁骑三千二百十有六人箭匠铁匠各四十人太原府城守尉所属正蓝镶蓝两旗满洲蒙古领催四十人骁骑四百六十人教养兵四十人弓匠铁匠各二人陕西西安府将军所属八旗满洲委前锋校二十四人前锋二百七十六人领催二百十有六人骁骑三千七十人礮手八十二人歩军五百有六人教养兵七百二十人弓匠箭匠铁匠各四十人蒙古委前锋校八人前锋九十二人领催八十八人骁骑千二百二十六人礮手三十二人歩军百九十四人教养兵二百八十人弓匠箭匠铁匠各十有六人汉军领催二百人骁骑千八百人礮手四十六人歩军三百人弓匠八人宁夏府将军所属八旗满洲蒙古委乌枪前锋校十有六人鸟枪前锋百八十四人鸟枪领催四十八人鸟枪骁骑千三百五十有二人礮领催八人礮骁骑百六十有二人领催七十二人骁骑三百五十八人鸟枪歩军四百人歩军二百人教养兵六百人弓匠箭匠铁匠各二十四人凉州府将军所属八旗满洲蒙古汉军委前锋校十有六人前锋百八十四人鸟枪领催五十二人鸟枪骁骑八百四十八人领催五十二人骁骑八百四十八人礮手五十二人歩军六百人弓匠箭匠铁匠各二十四人凉州将军统辖之庄浪副都统所属八旗满洲蒙古汉军委前锋校八人前锋九十二人鸟枪领催二十六人鸟枪骁骑四百二十四人领催二十六人骁骑四百二十四人礮手二十八人歩军四百人弓匠箭匠铁匠各十有二人四川成都府副都统所属八旗满洲蒙古委前锋校八人前锋百五十二人领催百四十四人骁骑千二百九十六人礮手四十八人歩军四百人弓匠箭匠铁匠各三十二人广东广州府将军所属八旗满洲领催百六十人骁骑千三百四十人汉军领催百六十人骁骑千三百四十人礮手三十人弓匠铁匠二十六人水师营八旗汉军领催三十人水师四百七十人修船匠十有二人教习绿旗兵百人内正工五十人遇阙仍选緑旗兵充补副工五十人遇阙以八旗壮丁选补凡㧞补兵丁亲军前锋鸟枪䕶军于䕶军骁骑歩军教养兵壮丁内简㧞䕶军于骁骑歩军教养兵壮丁内简㧞骁骑于歩军教养兵壮丁内简㧞棉甲军于教养兵壮丁内简㧞歩军礮手于壮丁内简㧞弓匠于骁骑内选充铁匠于壮丁内选充领催于䕶军骁骑内简㧞均由叅领佐领择取应补之人呈都统统领副都统覈定凡八旗军实毎旗都统龙纛一毎佐领纛一毎领催小旗一都统以下骁骑校以上各甲一胄一弓二櫜鞬一佩刀一都统矢四百副都统三百五十叅领二百五十佐领二百骁骑校百骁骑弓一矢五十二人合长枪一余同海螺毎叅领下各二毎佐领下各一汉军毎佐领下鹿角一连耞棍四藤牌兵毎人藤牌㓲刀各一毎旗海螺五毎旗鸟枪营礮营各鼔一金五镶黄旗汉军礮局贮礮六十有九正黄旗七十有九正白旗六十有九正红旗七十有四镶白旗六十有三镶红旗六十有八正蓝旗六十有五镶蓝旗七十有二凡八旗马驼满洲䝉古佐领下各牧马二十三或二十四匹驼二匹毎旗简都统或副都统一人専掌牧政佐以叅领骁骑校等官嵗以孟夏上旬视马驼之肥瘠计差务之繁简酌留应用外其余悉出牧场以就青草毎营以副都统一人总理官校佐之择䕶军骁骑勤慎者充刍牧之役约百五十日仍还京归原牧遇有毙损准其变价并豫支马亁银买补呈验烙印至官军扈从行围所需官马驼责令谨于饲秣不得以疲乏者缴还及交价抵销钦定大清㑹典卷九十六钦定大清会典卷九十七钦定四库全书钦定大清会典卷九十七八旗都统训练凡大阅皇帝躬擐甲胄御櫜鞬廵阅军营登台视操八旗将领简精锐饬器械集教场结阵肃听军令阵法前列汉军火器营左翼四旗以次而东西上右翼四旗以次而西东上每旗鹿角二十舁鹿角棉甲兵八十人引绳棉甲兵四人长枪二十连耞棍二十鹿角两旁礮营神威将军礮十䕶礮鸟枪百藤牌百礮手三十人御礮车骁骑百有十人鸟枪骁骑百人藤牌兵百人叅领纛十执纛骁骑三十人随礮小旗二十负旗领催二十人红旗二麾旗领催二人金五鼓一鸣金骁骑十人舁鼓棉甲兵四人击鼓骁骑二人海螺五鸣螺骁骑五人每旗叅领三人散秩官十人骁骑校十人每旗鸟枪二百二十鸟枪领催二十人骁骑二百人大纛一执纛领催一人骁骑三人随纛散秩官一人领催二人骁骑二十人叅领纛五执纛骁骑十五人红旗二麾旗领催二人小旗二十二金五鼓一鸣金骁骑十人舁鼓棉甲兵四人击鼓骁骑二人海螺十有三鸣螺骁骑十三人每翼都统二人每旗副都统一人叅领二人散秩官五人给使官二人骁骑校七人共八旗汉军火器营都统四人副都统八人官校三百二十人礮手二百四十人随礮领催骁骑二千二百三十二人藤牌兵八百人鸟枪领催骁骑二千三百四人舁鹿角舁鼓引绳棉甲兵七百三十六人通计兵六千三百十二人鹿角百六十长枪百六十连耞棍百六十神威将军礮八十鸟枪二千五百六十藤牌八百大纛八叅领纛百二十红旗三十二小旗三百三十六鼔十有六金八十海螺百四十四火器营左翼四旗在汉军左翼之左右翼四旗在汉军右翼之右鸟枪䕶军营鸟枪百二十䕶军百二十人总统五人每旗纛二执纛䕶军四人红旗一麾旗䕶军二人小旗十二负旗乌枪什长十二人海螺十鸣螺䕶军十人䕶军叅领二人䕶军校十四人骁骑营子母礮六每礮小旗一负旗随礮领催一人骁骑九人纛一执纛骁骑二人叅领一人散秩官五人骁骑校五人乌枪骁骑营鸟枪百二十骁骑百二十人纛二执纛骁骑四人红旗一麾旗骁骑二人小旗十有二负旗领催十二人海螺十鸣螺骁骑十人叅领二人散秩官七人骁骑校十四人共八旗火器营总统五人官校四百人鸟枪什长九十六人鸟枪䕶军九百六十人鸟枪领催九十六人鸟枪骁骑九百六十人礮营领催骁骑四百八十人执旗鸣螺䕶军领催骁骑二百七十二人通计兵二千八百六十四人鸟枪千九百二十子母礮四十八纛四十红旗十有六小旗二百四十海螺百六十头队前锋营每翼前锋统领一人每翼前锋叅领一人前锋侍衞一人前锋校八人每佐领下前锋一人每前锋二人用鸟枪前锋一人小旗八海螺四䕶军营每翼䕶军统领一人每旗䕶军叅领五人每佐领下䕶军二人每旗䕶军统领纛一八旗海螺共五十四每䕶军四人用小旗一骁骑营每翼都统二人每旗副都统一人叅领二人每叅领下散秩官二人骁骑校二人每佐领下领催骁骑二人每旗叅领纛七海螺七每骁骑四人用小旗一共头队将领十六人官校二百九十六人兵四千四百十人纛六十四小旗六十四海螺百四十二此内拨出前锋营前锋统领一人前锋叅领二人前锋侍衞二人前锋二百人䕶军营䕶军统领一人䕶军叅领八人䕶军四百人骁骑营副都统二人叅领八人散秩官十六人骁骑校十六人骁骑三百二十人再于火器营内拨出鸟枪䕶军叅领四人乌枪䕶军百六十人鸟枪骁骑叅领二人鸟枪散秩官四人鸟枪骁骑百六十人共将领四人官六十二人兵千二百四十人于退兵时殿后次队䕶军营每翼䕶军统领一人每旗䕶军叅领三人每佐领下䕶军三人每旗䕶军统领纛一八旗海螺共四十八每䕶军六人用小旗一骁骑营每翼都统一人副都统二人每旗骁骑叅领一人每叅领下散秩官一人骁骑校一人每佐领下骁骑一人每旗叅领纛四海螺四每骁骑四人用小旗一共将领八人官校百四十四人兵三千五百二十八人纛四十海螺八十左右两翼应援兵䕶军营每翼䕶军统领一人每旗䕶军叅领二人每佐领下䕶军一人每旗䕶军统领纛一每䕶军四人用小旗一骁骑营每翼都统一人副都统二人每旗骁骑叅领一人每叅领下散秩官一人骁骑校一人每佐领下骁骑一人每旗叅领纛三海螺三每骁骑四人用小旗一共左右两翼应援兵队将领八人官校百三十六人兵千七百六十四人纛三十二海螺二十四銮仪卫䝉古画角十官七人鸣角军二十一人五旗诸王䝉古画角十官十人鸣角军二十人海螺十有二鸣螺亲军十二人共䝉古画角二十官十有七人鸣角鸣螺军五十三人禁约喧譁每旗䕶军叅领一人䕶军校一人䕶军四十人满洲䝉古汉军三旗合委散秩官八人骁骑校八人骁骑三百二十人共官三十二人兵六百四十人满洲䝉古汉军三旗合委传宣官八人骁骑校八人䕶军校八人共二十四人以上八旗各营将领四十九人官校千三百六十九人兵万九千五百七十一人阵后共设三十四营左翼汉军四旗四营火器营四旗四营前锋四旗一营四旗䕶军与骁骑相间立八营右翼汉军四旗四营火器营四旗四营前锋四旗一营四旗䕶军与骁骑相间立八营每营广二十四丈长四十丈各营相距各一丈共三十二丈自立营处至次队相距七十五丈次队䕶军骁骑列阵每旗广一百十有一丈共广八百八十八丈自次队至头队相距十有五丈头队䕶军骁骑列阵每旗广一百十有一丈共广八百八十八丈头队左右应援兵列阵每旗广五十五丈五尺共广四百四十四丈合计头队护军骁骑两翼护军骁骑列阵共广千三百三十二丈头队之前前锋列阵每旗广十有二丈共广九十六丈自头队至鹿角相距二十五丈汉军鹿角火礮鸟枪列阵广三百三十八丈火器营鸟枪护军骁骑列阵每旗广三十七丈共广二百九十六丈合汉军鹿角火礮鸟枪火器营兵列阵共广六百三十四丈自鹿角至初次进步相去二十丈自初次进步七丈五尺以至九进共六十七丈五尺头队兵出鹿角外列阵去鹿角十有五丈唿譟前进五十步驻立去鹿角外列阵处二十五丈殿军殿后处去前进驻立处十有五丈前离八旗号纛五丈八旗号纛与閲武台相距百五十丈自立营处至閲武台相去四百十有二丈五尺大閲阵法及将士甲兵枪礮旗纛金鼔画角鸣螺鹿角之数均以是为定制凡操兵八旗官军岁以春月分操于本旗教场二次合操于镶黄正黄二旗敎场一次秋月豫奏操期会八旗诸营大操于仰善洼二次其大操队伍号令及官军旗纛器械之数均如大閲之制汉军旗藤牌军每岁春秋二季均四旗合操二次八旗合操一次遇大閲及八旗诸营大操之时仍守护大礮入阵演习八旗鸣螺岁以春二月十五日至三月一日秋七月十五日至八月一日晨集军士吹演兵部委官稽察凡演试火器汉军岁以春二月十六日秋八月十六日为始各演鸟枪四十五日本翼四旗仍合操二次春秋各演标准三次岁由兵部奏演神威将军等礮镶黄旗汉军都统㑹八旗列名奏请简命都统副都统各二人监视先期运礮至芦沟桥树的以百弓为率自九月一日始每礮日演十出至一月止鸟枪营及礮营每三岁一合操其金鼓号令均如大閲之制凡校射八旗骁骑营以每月上旬四八日中下旬三八日为校射之期都统以下各官亲往閲视若遇奏事及会议之日畱副都统一人往閲春秋擐甲胄步射二次由本旗定期移文兵部马射由兵部定期通行八旗均遣官稽察叅校一二次失操者记过三次叅处军士一二次失操者鞭责三次责革都统副都统不亲诣敎场或徇庇官军者察出幷论先期以閲射官衔名册送稽察御史临期视操有不遵定例者叅劾凡练习步猎岁以初冬依行围之法步猎二次或三次直年都统等会八旗定期具奏各旗都统副都统简校选兵率往郊野亲视操演授官凡授官拔擢论才品推升计资俸保举视政绩记名即升与卓异应升分先后以定正陪系本旗及两旗公补之官由本旗及两旗都统系八旗公补之官由直年都统均引见候㫖补授六品以下注册五品以上咨兵部汇疏以闻八旗都统副都统驻防将军都统副都统均由兵部疏请补授满洲叅领由本旗都统列副叅领五人并移宗人府领侍卫府简选宗室侍卫镇国将军以下奉国将军以上咨送列名蒙古汉军叅领列副叅领五人均引见补授副叅领于印房理事之佐领世爵及应升各官内选拟正陪引见补授世袭佐领三等国初各部落长率其属来归授之佐领以统其衆爰及苖裔者曰勲旧佐领系适长房承袭者员阙以其子孙拟正以支庶曾管此佐领之子孙拟陪如承袭人无嗣及以罪废子孙例不得袭仍于适长房分出之支简选拟正系支庶承袭者员阙亦以其子孙拟正以适长房之子孙拟陪如承袭人无嗣及以罪废子孙例不得袭于适长房无佐领之支简选拟正于通族内简选拟陪及列名备用奉㫖分给各支者按支分袭奏明衆支均与者每支选拟一人不分正陪适长房之子孙愿让与支庶子孙承袭者系曾管此佐领人子孙方准义让始授佐领人无嗣未经立后有亲兄弟暨伯叔之子孙者不论曾否管此佐领均得与正陪之选若伯叔祖虽曾管此佐领其子孙均不得与承袭人无嗣继族子为后者得与正陪之选继异姓为后不得与一支有两三佐领者以未管佐领人子孙拟正已袭佐领人子孙拟陪两支各管一佐领者以承袭本支佐领人子孙拟正别支拟陪两支族人列名拟备携挈族里倡义归诚或功在旂常得赐戸口爰立佐领奕叶相承者曰世管佐领系始授佐领人子孙承袭者员阙以其子孙拟正以别支曾管此佐领人子孙拟陪系始授佐领人伯叔兄弟之子孙承袭者员阙仍以始授佐领人子孙拟正以其伯叔兄弟之子孙拟陪族人均列名拟备始授佐领人无嗣未经立后以兄弟之子孙承袭无兄弟子孙次及伯叔之子孙无伯叔子孙次及近族不论曾否管此佐领均得拟正拟陪若兄弟之子孙未袭以伯叔之子孙承袭者员阙以兄弟之子孙拟正其伯叔之子孙与选正陪伯叔祖曾伯叔祖曾管此佐领者其子孙但准拟陪髙祖以上及于远族曾管此佐领者其子孙但准列名均不得拟正始授佐领人子孙愿让与伯叔兄弟子孙及远族承袭者不论曾否管此佐领均准义让因本支已有佐领于别支有分之佐领不愿与选者听至一族编成之佐领以承袭人子孙拟正于通族简选拟陪及列名拟备戸少丁稀合编佐领两姓三姓迭为是官者曰互管佐领员阙以未管佐领人子孙拟正已管佐领人子孙拟陪余与勲旧佐领同皆由都统等造具谱牒分系列名名下注应袭所由进呈御览引见补授盛京八旗及游牧察哈尔世袭佐领同公中佐领以本旗不兼部务之世爵及一品以下五品以上文武官内简选满洲䝉古骁骑校于本佐领下䕶军领催内选二人拟正陪引见汉军骁骑校于本佐领下领催内选拟正陪领催不得人于出征効力年久之骁骑内选拟如本佐领下不得其人于本旗内选拟均由本旗都统等引见补授信礮总管于八旗轻车都尉骑都尉信礮官内简选由直年都统等引见补授监守信礮官于骑都尉云骑尉䕶军校骁骑校及六七八品官内选拟正陪城门吏于前锋䕶军领催骁骑内选拟正陪均由本旗都统引见补授牺牲所牧于八旗骑都尉云骑尉内选拟守䕶陵寝总管由旗调取本处翼领一人翼领调取本处防御一人均由直年都统等引见补授翼领距京路逺者列名以请或在外无应列名之人于在京应升人内简选防御由总管于本处应升骁骑校及由前锋䕶军选补之赞礼郎内简选一人拟正送京其原官効力已逾数世者子弟亦准与选本旗都统等于亲军前锋䕶军骁骑诸校及七八品官内选一人拟陪骁骑校由总管于本翼骁骑内选拟正陪送京均由本旗都统引见补授直省驻防协领由将军等于本翼叅佐领内遴选山海闗协领由副都统于所属之永平等处防守尉并本处佐领内遴选城守尉由将军等于本处佐领世爵内遴选叅领佐领于本翼防御内遴选防御于本翼骁骑校内遴选均咨送来京骁骑校远省于记名一二等之领催及恩骑尉内选补近省于领催骁骑内遴选送京均由本旗都统引见补授其在外无应送之人令该旗都统于应升人内遴选引见补授德州城守尉应两黄旗公补沧州城守尉应两白旗公补保定府城守尉应两红旗公补太原城守尉应两蓝旗公补由两旗都统于所属叅领侍卫内遴选郑家庄河南开封府城守尉应八旗公补由直年都统等于八旗叅领侍卫内遴选防守尉由本旗都统于前锋侍卫䕶军骁骑副叅领佐领二等三等侍卫内遴选均引见补授游牧总管由本旗䝉古都统会理藩院于本翼一等侍卫前锋䕶军骁骑各叅领各部院䝉古郎中内简选四人副管由总管于本处子男轻车都尉叅领骑都尉内选一人送京游牧捕盗官于前锋䕶军领催内遴选送京均由本旗都统引见补授黑龙江宁古塔四五六品管水手官由将军于水手官领催骁骑内以次选拟正陪送京八旗直年都统等引见补授王府长史贝勒司仪长由本旗都统于下五旗前锋䕶军骁骑各叅领佐领散骑郎一二等䕶卫子男轻车都尉骑都尉内每旗选二人送兵部会领侍卫内大臣该王贝勒定拟䕶卫以下由王公等选拟均会兵部引见补授府属叅领佐领均由本旗都统于本属下䕶卫内选拟正陪引见补授凡兼摄职事各旗随印协理事务叅领以本旗骁骑叅领兼摄印房理事官以本旗世爵及佐领骁骑校兼摄均由都统选拟正陪引见简委笔帖式于本旗䕶军领催骁骑内简选外郎咨取汉军官学生均送吏部考补管辖旧营房于满洲䝉古世爵内拟正陪管辖新营房以每旗叅领世爵选拟正陪均由都统引见简委骁骑校由都统等简委八旗俸饷房马册房理事官由都统以本旗叅佐领骁骑校简委兼摄凡文武官改补旗员授緑旗营将弁五年任满不宜营务者由督提咨送兵部交旗改补八旗武职副将以步军翼尉城守尉协领用游击以前锋䕶军骁骑各叅领用都司以前锋侍卫副叅领步军协尉佐领防守尉用守备以步军尉防御用文职改补者给事中御史道府以副叅领佐领城门领用员外郎同知知州以步军尉监守信礮官用主事通判知县以骁骑校用小京官府州县首领笔帖式以城门吏用均试职一年拟补凡降补一品官降一级调用由兵部列名请㫖降二级以下二品至五品官降一级以下各照所降之级按品拟补于正升人后列名请㫖一二品官应降补六品者令在旗効力三年无过进一级拟补三品官降四级四品官降三级五品官降二级调用均以城门吏拟补无官可补者罢职袭爵凡列爵五等曰公曰侯曰伯曰子曰男其次三等曰轻车都尉曰骑都尉曰云骑尉自轻车都尉以上又各分三等为等二十有六以酬勲庸以推恩泽凡授爵自云骑尉始积功至两云骑尉为骑都尉积三为骑都尉兼一云骑尉积四为三等轻车都尉积五为二等轻车都尉积六为一等轻车都尉积七为一等轻车都尉兼一云骑尉以上视此递积累加计二十六云骑尉至一等公凡袭次开创之初不分爵秩大小或世袭罔替或定以世次皆以原奉诰勅为据海宇混壹之后云骑尉袭一世骑都尉袭二世骑都尉兼一云骑尉袭三世三等轻车都尉袭四世二等轻车都尉袭五世一等轻车都尉袭六世一等轻车都尉兼一云骑尉袭七世三等男袭八世二等男袭九世一等男袭十世一等男兼一云骑尉袭十一世三等子袭十二世二等子袭十三世一等子袭十四世一等子兼一云骑尉袭十五世越十五世者世袭罔替凡承袭必以受爵人子孙无子孙次及兄弟之子孙无兄弟之子孙次及伯叔之子孙无伯叔之子孙次择近族一人承袭爵系适长承袭者员阙以其子孙拟正支庶之子孙拟陪如承袭人无嗣及以罪废子孙例不得袭仍于适长分出之支简选拟正系支庶承袭者员阙亦以其子孙拟正适长之子孙拟陪如承袭人无嗣及以罪废子孙例不得袭即以适长之子孙拟正于通族简选拟陪及列名备用适长之子孙愿让与支庶子孙承袭者听其义让受爵人子孙未袭以兄弟之子孙承袭者员阙以受爵人子孙承袭兄弟之子孙止于谱内注承袭次数受爵人无嗣有兄弟之子孙未袭以伯叔之子孙承袭者员阙以兄弟之子孙承袭伯叔之子孙止于谱内注承袭次数均不得与正陪之选继本族子孙为后者与选正陪继异姓为后者不得与一人前后受封合为一爵者其子孙仍令合袭一人兼袭数爵合为一爵者其子孙准与分袭两爵幷授一人经长次两房子孙承袭尚有别房子孙者员阙以承袭人子孙拟正未袭之子孙拟陪一支承袭两爵者以未袭之子孙拟正拟陪受封人因有衆子奏明均许与选者每支简选一人不分正陪各按宗系造具谱牒分支列名名下注应袭所由进呈御览引见子袭凡推恩续封诰勅内载有承袭世次及袭数在十五世以下者载稽始封系由阵亡授爵竢世次已尽续封恩骑尉俾世袭罔替凡承袭谱牒各钞录二本一钤本旗都统印送内阁收贮一钤叅佐领闗防图记送本旗公署存贮有应增入者岁终纂辑积十年再钞录一本送内阁凡察覈世次诰勅内世袭罔替及载明袭次者顺治八年恩诏未加爵及加爵注销余应准袭者诏后未立功及初立军功得爵者均由本旗奏请承袭得㫖后以诰勅送吏部増注承袭人名若诰勅内有应注销者送部覈定然后请袭教养凡旗学八旗各设官学以教官军子弟之颕秀者国子监掌之各设义学以教贫不能延师者礼部掌之本旗月委叅领会礼部司官稽察两翼各设世爵官学简满洲大臣十人分莅其事各委叅领二人更番稽察世爵十八岁以下十岁以上均令入学习国语骑射三年期满疏简王大臣考试一等者引见录用二等按品补用旗员三等留学更閲三年再试无成除爵别袭敎习国语于满洲散秩官笔帖式及因公罣误之废官敎习骑射于满洲䕶军校前锋䕶军内每翼选补四人期满议叙不善教者罚斥有差满洲䝉古每叅领下汉军每旗各设学舍一十二岁以上子弟满洲汉军令习淸文国语䝉古兼习䝉古语其教习满洲䝉古于前锋䕶军领催骁骑汉军于满洲散秩官笔帖式及因公罣误之废官内各由该都统择通繙译者二人充补别委一二人敎以骑射都统叅领等随时稽察课程期满分别等差请㫖叙录凡录送考试八旗满洲䝉古汉军童生遇岁科试各由本旗佐领取本旗廪生保结俾无溷冒申都统定期行咨翰詹衙门满官一人会叅佐领考录录毕呈都统送礼部咨兵部请简大臣校试骑射合式乃准入场临试该叅领等仍偕至识别诸生届岁科试由都统转饬各叅佐领严催赴考有不能如期应试者各叅佐领确察申都统以事由咨学政分别定限补考託故规避及徇隠苛索者论遇乡会试由兵部咨取衔名疏请钦命副都统叅领散秩官每翼各一人率领催五人入闱巡视试竣乃出试日唱名每旗委叅领散秩官一人送考繙译生员三载两试由各佐领彚造名册申送直年都统疏请钦命满大臣考试清文录取无定额中式者咨吏部以中书笔帖式库使选用凡旌表建昭忠祠于京师八旗及直省驻防官兵有授命行阵者由都统详具事蹟疏请入祀八旗分左右翼建忠义孝弟祠节孝祠由各旗佐领骁骑校确勘本旗之孝子顺孙义夫孝妇节妇送叅领申都统覈实咨礼部汇疏请旌得㫖题坊于祠故则设位春秋遣官致祭皆给戸部库银三十两令自建坊节妇之仅合年例者酌量嘉奖题名于碑附疏以闻优䘏凡优给职官领侍卫内大臣满洲都统给亲随兵八名䝉古汉军都统前锋䕶军统领各六名步军统领五名满洲副都统四名䝉古汉军副都统各三名翼尉一名前锋䕶军骁骑叅领各二名副䕶军骁骑叅领前锋侍卫均一名有半每名月给饷银三两岁折米价十有二两由戸部闗支给都统副都统衔有职掌者部院堂官兼都统副都统郎中兼叅领佐领及额外旗员之任事者皆按等兼支又岁给养廉银领侍卫内大臣九百两满洲都统七百两䝉古汉军都统前锋䕶军统领各六百两满洲副都统步军统领各五百两蒙古汉军副都统步军翼尉各四百两按两季支给叅领各六十两副叅领前锋侍卫各四十两印房官视副叅领均于歳终分给凡公费八旗各给入官房地入租以充公用满洲每旗岁约千余两蒙古旗三百两汉军旗五百两本旗用不敷许于别旗通融动支余贮戸部库需用时请领凡䘏赏岁于戸部移取长芦两淮盐课银十二万两赏䘏官军满洲每旗月七百两蒙古旗三百两汉军上三旗各三百两下五旗各二百二十两均于四季支取按旗分贮丧葬有䘏婚嫁有赏前锋亲军䕶军骁骑诸校领催骁骑步军教养兵各执事人及休退闲散病废孤寡者各按等差给与由叅佐领骁骑校领催族长覈实具保结支领兵丁之在屯者亦如之岁终该都统汇疏以闻有虚冐者罪之该管稽察各官论如律凡出征官军月饷给本家以资养赡无家者饷银由佐领收贮米咨戸部存仓凯旋日按数给与凡优给休退官兵武职引年量军功给全俸半俸有差文职予告者同世爵未及岁者给半俸及岁给全俸世爵无嗣族人袭者以三分俸之一无人袭者以其俸之半给孀妇终其身骁骑患病伤残及年六十以上告退者有军功月给银一两米一斛仅从征者无嗣亦准给官兵身故给其妻俸饷之半一年驻防官兵之妻归旗者亦如之无嗣者终身给与敎养兵饷凡随任留养外任旗员子弟独子准随任所有二三子者留一子四五子者酌留二三子余均至十八歳以上送京选充执事人其考取之进士举人贡生廪膳生繙书房生监咸安宫国子监学生皆不咨送直省驻防官兵降革病休及兵丁之已退者愿就养于在外子孙无子孙及兄弟之子愿就养于戸下之人食饷者皆听病故官兵妻亦如之无嗣归旗者该管官给邮符遣官押送凡贷给库帑八旗大小官员愿借俸银者丧葬准借六月婚嫁准借四月按季扣除如先有坐扣之项展限扣还前锋亲军䕶军骁骑诸校准借三十两前锋亲军䕶军领催及族长二十两骁骑十有五两按月坐扣循环出纳以资生计不愿借者听病故告休及获罪力不能完者豁免公式凡军政五岁一举二品以上由兵部疏其官阶治绩以闻余均考察于其长定为四格格分三等一操守曰廉曰平曰贪一才能曰长曰平曰短一骑射曰优曰平曰劣一年岁曰壮曰中曰老注上考者弊以五事曰行止端方曰居官勤慎曰弓马娴习曰驭兵有律曰给饷无虚具五事者荐举卓异注下考者议以八法曰贪曰酷曰罢软无为曰不谨曰年老曰有疾曰浮躁曰才力不及干一法者纠劾各官有出征受伤及得功者考列中平不入举劾者均注册于本年九月初旬送兵部候部疏请钦命大臣考察凡计功以功纪录者系职官奏请得㫖用兵部印纸填注咨部领催应得纪録注册存贮旗部竢得官日咨部覈给有议处之案附咨抵销凡劾过五品以上官身干法纪具疏纠叅因人连及与失察等事及六品以下官有犯均咨兵部劾议汇疏以闻以旷职记过者岁终考察一次免议官二次以上议处领催三次责惩在京三品以下五品以上旗员因公罪降革者咨送都察院覈覆该管官出具考语驻防降调官由驻防该管官出具考语送在京本旗转咨都察院覈覆均引见候㫖世爵兼文武职任者犯贪汚及行止不端爵秩兼革若公罪获谴应否留世爵疏请候㫖奉特㫖革职者按其获罪所由或在兼任或在本爵疏请亦如之世管佐领世爵于所兼任内军政考察以浮躁议降者留世爵以才力不及议降者并留佐领其选补侍卫以力不胜任咨回者留世爵佐领怠惰旷职有玷官箴者兼革缘事降级无论留任或调任皆降罚世爵本俸以抵降调降级留任者三年无过革职留任者四年无过奏请开复凡班聨大朝庆贺常朝坐班东左翼西右翼按品序列均如仪每月朔及月之十日二十日补服皇帝巡狩方岳每日常服均于午门外列坐万寿圣节元正均七日上元节三日咸朝服上三旗四品以上官于太和门外五品以下及下五旗官于午门外列坐均与常朝同下五旗王公所属佐领官员元正七日上元三日于本王公府第会集余日仍于午门外坐班八旗分班奏事每旗各以所属官十人侍班引见与六部同内有兼文武阶或充御前干清门侍卫及部院司官者不与凡稽察大祀豫期列都统副都统名奏请简命稽察斋戒册有舛漏官有规避者劾论每旗各委官一人巡察坛庙有䙝越不恭者逹于其长劾论如之朝会每旗各委骁骑校二人同门衞官稽察各官傔从有出入喧杂者逮治之京仓每仓以都统或副都统一人稽察出入率三岁奏代廒有渗漏米有盗窃者移仓场侍郎治之京通各仓每仓以叅领一人往会监督监视支放有通贿舞弊者听仓场侍郎劾论凡闗支俸饷俸银禄米岁以春秋二季支领与部官同兵米以四季每季镶黄正黄二旗以孟月正白正红镶白三旗以仲月镶红正蓝镶蓝三旗以季月赴仓支领饷及马银以每月赴部支领先由旗册送俸册内以见任官俸糈为一则有降罚者详书恩䘏俸糈为一则世爵任外官留京俸糈为一则饷册内以见额兵饷为一则恩䘏兵饷为一则各册送部之限俸册春季于豫岁之十二月秋季于六月均以十五日饷册以豫月之十五日马银册以豫月之十八日逾限不送者论限外由闲散人升补之京官在春秋孟月晦日前者许具册补支缘事开复官亦如之由外省升调来京其原俸以离任截支者并得补支原俸余均不得援拟岁终各旗汇缮黄册以闻凡出入符信旗人以事请假往外省者均由旗具结移咨兵部给以路引往盛京及畿辅近地者职官给引如之兵丁由叅领给票注限期及所往之地钤以闗防前锋䕶军各执事人凭来文给票亦如之闲散人钤票以图记均于回日缴销其逾限不回回不缴引票及不请假私往或往非所指之地者并论驻防旗人及随任外省各官之子弟以事来京者所司册具籍贯年貎行在京本旗并注年貎于咨文给本人赍投回日由旗行知该管官仍给回咨其不候咨私行或领咨而潜往他处及所司留难不给咨者论夜行凭本旗印帖为验有事须速传者临期填注时日给传事人传逹次日缴销该管官豫发印帖及缴帖漏销者论凡服制父母所后父母故及为祖父母承重者在外任以闻讣日出征以凯旋日为始皆持服百日京官由本旗驻防官由该管官各咨兵部准假其自驻防回京者往返日月皆不入限假满呈本旗行部销假各复原任供职二十七月内文官停升余均如常直省文武官由督抚咨部行旗十日内具结送部转发各省饬令回京持服停升与在京文官同凡终养祖父母父母老疾家无次丁援例呈请者京官由叅佐领覈实具结申都统奏咨兵部注册停升外任外官由所司咨部行旗取结调回引见候㫖以旗员改补如系佐杂无改补之职者咨旗简委差使其不愿就者听驻防官兵已离职役衰老贫困与已故官兵之妻呈请留养外省者必有子孙兄弟及奴仆可倚者迺准留驻防兵丁呈请归养者必在京有祖父母父母或亲伯叔祖父母年老家无次丁迺准归养若兵丁离京岁久戸絶以无人守墓呈请者准令一人挈属回京承祀余人不得偕回均由旗覈实具结咨兵部各准所请凡公署治事设八旗公署岁列都统副都统衔名奏请简命直年掌八旗会理之事选左右翼官校之贤能者分治之领催骁骑掌书钞各举职以从其长课事考成每事率限十日其需行文会覈者二十日给余限各如正限之数岁终则会已结未结之事汇疏以闻所属之称职者于每岁更代日咨本旗以应升注册各旗专理之事正余各限与直年同其叅领以岁计佐领骁骑校领催以三岁计各议功罪有差钦定大清会典卷九十七钦定大清会典卷九十八钦定四库全书钦定大清㑹典卷九十八前锋统领统领左右翼各一人掌本翼四旗前锋之政令前锋叅领前锋侍卫左右翼各八人署前锋叅领各四人掌督率前锋警跸宿卫每翼随印协理事务前锋叅领侍卫各一人前锋校二人笔帖式二人凡营制镶黄正白镶白正蓝为左翼正黄正红镶红镶蓝为右翼前锋校左右翼各四十八人每旗十有二人为一队鸟枪什长左右翼各二十四人队长如之前锋八旗满洲䝉古每佐领二人本旗教场操演步射月六次骑射嵗二次或四次三年考验一次又于左右翼内各分前锋之半兼习鸟枪月演十次均由统领督率叅卫校长如法训练以定黜陟凡卡伦距御营一二里外安设立前锋旗二以为门戸左右以次列帐日则了望夜则守卫以前锋叅领前锋侍卫共八人前锋校前锋共百二十人董其役犯卡伦者坐以军法凡升除统领由兵部列名奏请简命笔帖式由吏部补用外前锋叅领员阙于本旗䕶军叅领一二等侍卫宗室将军一二等侍卫前锋侍卫内遴选六人或七人前锋侍卫员阙以署前锋叅领一人列于前再于本旗二三等侍卫䕶卫副䕶军叅领前锋校内遴选五人或六人署前锋叅领员阙于本翼前锋校内遴选正陪前锋校员阙于本旗鸟枪什长队长内遴选正陪若阙多人少于前锋内每阙遴选四人或五人均由统领引见补授协理事务前锋叅领侍卫员阙于本翼前锋叅领侍卫内各遴选正陪引见补授随印前锋校阙于本翼前锋校内选委前锋乌枪什长阙于本旗队长队长阙于本旗前锋各遴选充补凡拔补前锋由统领㑹本旗䕶军统领于䕶军骁骑执事人教养兵闲散壮丁内遴选补用凡两翼前锋统领遇一人奉差外出者即以未出差之人兼摄如二人均差奏请简署䕶军统领䕶军统领每旗一人掌䕶军之政令䕶军叅领每旗满洲十人蒙古四人内司钥长署司钥长各一人副䕶军叅领如叅领之数䕶军校署䕶军叅领每旗七人随印协理事务䕶军叅领副䕶军叅领各一人䕶军校各二人笔帖式各二人门笔帖式镶黄正黄正白三旗各十人䕶军校八旗满洲䝉古每佐领各一人䕶军每佐领各十有七人凡宿卫景运门统领一人司钥长一人䕶军校三人门笔帖式二人閲门籍䕶军一人䕶军十有七人隆宗门协理事务䕶军叅领一人䕶军叅领二人䕶军校三人门笔帖式一人閲门籍䕶军一人䕶军十有七人后左门后右门各䕶军叅领一人䕶军校三人门笔帖式一人閲门籍䕶军一人䕶军十有二人左翼门右翼门各䕶军校二人閲门籍䕶军一人䕶军八人中左门中右门各䕶军校二人閲门籍䕶军二人䕶军八人太和殿体仁阁𢎞义阁昭徳门贞度门各䕶军校二人䕶军八人太和门左右门各亲军校二人亲军八人协和门熈和门各䕶军校二人䕶军八人中和殿䕶军校二人䕶军三人东廊西廊各䕶军校一人䕶军四人苍震门䕶军叅领一人䕶军校三人閲门籍䕶军二人䕶军十有二人启祥门䕶军叅领一人䕶军校三人閲门籍䕶军一人䕶军十有二人吉祥门西北隅银库各䕶军叅领一人䕶军校二人䕶军八人凝华门中正殿后门东北隅东南隅文华殿箭亭紫禁四门内磴道栅䦨各䕶军校二人䕶军八人防范火班䕶军校一人䕶军七人午门䕶军叅领一人左门閲门籍䕶军二人左右门各䕶军校三人䕶军十有二人东华门西华门神武门各䕶军叅领一人䕶军校四人閲门籍䕶军二人䕶军十有六人北上门䕶军校二人䕶军八人恭遇车驾巡幸东华门西华门神武门各増统领或协理事务前锋䕶军叅领一人以镶黄正黄正白三旗官军按日分班直宿每班五百二十五人阙左门司钥长一人䕶军校一人䕶军九人阙右门䕶军叅领一人䕶军校一人端门天安门大清门各䕶军叅领一人䕶军校二人䕶军十有八人紫禁城外周环十六堆舖各叅领一人䕶军校一人䕶军九人四栅䦨各䕶军校一人䕶军九人以正红镶白镶红正蓝镶蓝五旗官军分班直宿每班三百有一人统𨽻于景运门直班统领稽察旷误者论如法凡禁门启闭各以其时车驾出入启中门以景运门直班统领率隆宗门叅领祇承其事并令䕶军清跸每夕景运门直宿司钥长自后左门后右门中左门中右门左翼门右翼门太和门昭徳门贞度门以次验视扃鐍午门以隆宗门䕶军叅领东华门以苍震门䕶军叅领西华门以启祥门䕶军叅领神武门以吉祥门䕶军叅领分视扃鐍毕各遣䕶军校纳钥于司钥长司钥长受验诸门钥汇贮于箧复加扃鐍诘朝各门校以次领钥启门紫禁城外各门启闭由阙左门司钥长委䕶军叅领一人验视扃鐍紫禁城内景运门隆宗门东华门西华门神武门各颁隂文合符如遇夜间有㫖启门大内出阳文合符该䕶军叅领即取隂文合符验明启钥其苍震门启祥门等门报统领赍隂文合符至门与阳文合符比验迺启均于次日奏闻凡门禁百官执事人出入紫禁城门皆凴门籍籍内备书爵秩姓名于经由之门各置一通擅入及纵入者并论凡禁门军器紫禁城内各门各堆舖及午门东华门西华门神武门外班房均陈列櫜鞬弓矢长枪之属弓日令弓人张弛矢旬日简视必利必整枪及弢嵗终皆易以新櫜鞬以八年弓矢以十年枪以十五年移文武备院更换一次损失者论凡扈跸恭遇亲祀坛庙统领一人同内大臣侍卫于豹尾班后管束驾宿斋宫南郊辇路清跸䕶军叅领三十二人䕶军校䕶军八百人神乐署周围清跸䕶军叅领八人䕶军校䕶军八十人圜丘外清跸叅领二人䕶军校䕶军二十人门五以统领一人协理事务叅领二人䕶军叅领五人司钥长二人䕶军校䕶军百人宿卫设十四堆舖以䕶军叅领六人䕶军校䕶军百五十四人巡守北郊辇路清跸与南郊同坛外清跸䕶军叅领十有一人䕶军校䕶军百有十人门四以统领一人协理事务叅领二人司钥长二人䕶军叅领四人䕶军校䕶军八十人宿卫设十一堆舖以䕶军叅领八人䕶军校䕶军百有十人巡守车驾经行城内以上三旗官军城外以八旗官军卫道清跸均由景运门直班统领计程逺近随时酌委以统领一人率䕶军叅领一人稽察回銮亦如之凡行在宿卫扈跸以统领三人营总三人掌其政令御营宿卫网城三门以上三旗䕶军叅领六人䕶军校䕶军六十人设九堆舖以上三旗䕶军叅领九人䕶军校䕶军九十人外连帐四门以下五旗䕶军叅领八人䕶军校䕶军八十人设四堆舖以下五旗䕶军叅领四人䕶军校䕶军四十人警跸以八旗䕶军叅领八人䕶军校䕶军百二十人顿营守卫以䕶军叅领二人䕶军校䕶军四十人每日扈从及合围官军并于八旗内酌简凡训练月以初二初六十一十六二十一二十六等日步射六次嵗以春秋擐甲胄骑射各一次或二次三年考验一次均由统领督率叅校军士如法训练以严黜陟凡升除统领由兵部列名奏请简用笔帖式咨吏部考取补用外协理事务叅领员阙于䕶军叅领内司钥长署司钥长员阙于䕶军前锋鸟枪叅领内䕶军叅领员阙于本旗骁骑叅领冠军云麾使一二等侍卫䕶卫前锋侍卫副䕶军叅领宗室一二等侍卫镇国辅国等将军子男轻车都尉等官内选六人或七人副䕶军叅领员阙以署䕶军叅领一人列于前再于本旗副骁骑叅领云麾使治仪正二三等侍卫䕶卫宗室二三等侍卫奉国奉恩将军佐领骑都尉云骑尉等官内选二人并于䕶军校内选一人署䕶军叅领员阙于本旗䕶军校内均由该统领会本翼四旗统领遴选正陪引见补授䕶军校员阙于本佐领下前锋亲军䕶军领催及食四两饷银之执事人内遴选二人拟定正陪由该旗统领会同本翼四旗统领引见补授凡拔补䕶军由该统领㑹同本旗都统于本佐领下骁骑执事人教养兵步军闲散壮丁内遴选善于国语弓马娴熟人材壮健者补用凡官员亲随兵养亷支借俸银官军优䘏均与八旗骁骑营同向导总统无定员以前锋统领䕶军统领八旗副都统兼理于八旗前锋营䕶军营内选叅领侍卫四人前锋校䕶军校前锋䕶军六人佐之恭遇时巡省方以向导总统一人先期率官校诣车驾经行之地周览山川通桥梁夷险隘计程入告驾行佩櫜鞬前导既驻跸以次日程涂及驻跸之所奏闻交行在兵部晓谕阖营回銮亦如之驻跸御营及顿营看城均由向导总统先期指示饬所在有司修筑营盘钦定大清会典卷九十八钦定大清会典卷九十九钦定四库全书钦定大清会典卷九十九步军统领提督九门巡捕三营步军统领一人掌管门禁锁钥统率八旗步军三营将备以肃清辇毂协理刑名部臣一人掌叅酌刑律所属文职十有七人武职六百六十人员外郎二人主事二人掌句检旗营簿书司务一人掌稽察簿书兼理俸饷笔帖式十有二人掌文移繙译左右翼步军翼尉各一人八旗步军协尉副尉各二十四人掌董率守衞廵警扫除步军尉每旗满洲二十四人䝉古汉军各九人委署步军尉每旗满洲各五人䝉古汉军各二人掌分汛警夜清道诘姦捕盗步军尉满洲每旗各三人䝉古汉军每旗各一人缉捕盗贼稽察姦宄领催二千三十一人步军万七千八百四十七人城门领内九门每门二人外七门每门一人城门吏同门千总内外门每门均二人掌严启闭出入以稽诈伪信礮总管一人五品官八旗各一人掌监守白塔信礮中南北三营叅将各一人游击各一人掌训练弁兵分驻巡缉守备十有九人千总十有五人把总三十人掌分守营汛缉捕姦匪外委千总十有五人外委把总二十六人分汛协防随营差委马兵千四百四十人步兵三千五百六十人凡本属文武官升除员外郎员阙咨吏部转行各部院遴选主事移送与本衙门主事同简选主事于司务笔帖式内选拟正陪由统领引见补授司务于笔帖式内选拟正陪咨送吏部笔帖式咨吏部行各部院保送笔帖式简选拟调由吏部引见补授步军翼尉㑹该翼满洲都统䕶军统领各选骁骑叅领䕶军叅领一人引见补授协尉于该旗城门领副尉步军尉内选拟如步军营不得其人㑹同该旗都统于男以下骑都尉以上世爵内选拟正陪副尉于该旗步军尉等官内选拟步军尉㑹该旗都统于委署步军尉云骑尉前锋䕶军骁骑诸校城门吏随旗行走之五六七八品官及调旗部员内选拟正陪委署步军尉㑹同该旗都统于云骑尉䕶军骁骑诸校及随旗行走之五六七八品官内选拟均引见补授捕盗步军尉于该旗步军尉内遴委城门领内九门以八旗满洲外七门以八旗汉军均于该旗步军副尉步军尉内选拟步军营无可升授者㑹该旗于骑都尉云骑尉内选拟正陪城门吏由该旗都统于前锋䕶军领催骁骑内选拟均引见补授门千总移咨兵部铨补监守信礮总管由八旗直年都统等以八旗三四品世爵及监守信礮官内简选十人引见补授监守信礮五品官该旗都统于骑都尉云骑尉䕶军骁骑校及六七八品官内拟正陪引见补授巡捕三营叅将游击守备以次升补均简选引见补授千总以把总选补把总以外委千把总及马兵并𤼵营补用之人拔补外委千把总皆循次拔补凡拔补军士步军领催于该旗步军内拔补步军咨该旗册送正身闲散壮丁及旗下家人选补捕盗步军于该旗步军内拔补城门骁骑三百人内九门以满洲䝉古外七门以汉军各咨取该旗年壮骁骑调补门军六百四十人内九门以满洲䝉古外七门以汉军各于该旗步军内选补均不得以教养兵充选礮手每门各二人内九门咨取汉军旗礮手外七门以该门城门骁骑各选取充补监守信礮领催四人礮手八人咨该旗于汉军领催礮手内移送步军十有六人即以汉军旗步军选验调补三营马兵咨取八旗汉军内府闲散壮丁与召募良民一同选充其开戸人充兵后有技优能効力者以拔补外委千把总为限番捕人役皆召募民人充当凡城门朝启以昧爽夕闭以日入皇城诸门自大淸天安端门而外皆属八旗步军官兵守衞遇朝㑹之期委步军协尉副尉各四人步军尉十有六人酌拨步军于大淸门内午门外御道左右廵警扫除逐止从役又委捕盗步军尉四人于长安左右门外稽察出入京城诸门颁隂文合符于步军统领及正阳西直二城门领如遇夜间有㫖启门大内出阳文合符正阳西直二城门领即取隂文合符验明启钥其余各门报统领赍隂文合符至门与持至之阳文合符比验迺启次日奏闻朝祭御门及行幸驻跸王公百官有应早启城门出入者兵部覈所经由限以时刻转行统领传知各门早启平时启闭均循常制郊祀先一日驾宿斋宫统领于附近城门内翼尉一人协尉副尉四人于祀所直宿外垣以内八旗步军设汛巡警外垣以外三营弁兵设汛稽察恭遇时巡省方奏请翼尉一人扈跸仍委协尉一人笔帖式守备千总把总各一人八旗捕盗步军尉八人健步官十人三营马步军捕役六七十人随从皇城及正阳崇文宣武门内外通衢要道均增置汛防别委旗营官弁倍常巡警各门亦严加守卫竢回銮日迺撒凡守衞皇城内专隶八旗满洲分汛九十列栅一百十有六皇城外八旗满洲䝉古汉军分汛六百二十有五列栅千一百九十有九均令步军尉督率步军按所辖地界防守稽察夜则击柝传筹巡更黎明迺止外城分隶三营中营所属马兵汛五十有四步兵汛五十有五列栅百九十有三南营所属马兵汛六十有二步兵汛八十有二列栅百四十有五北营所属马兵汛四十有九步兵汛四十列栅百有二各统以叅游辖以专汛守备分防以千把总率兵巡警如前内九门城上设步军汛八十七所恭遇行幸驻跸増八旗骁骑汛四十八所如车驾省方巡狩撤步军分防通衢城上汛守悉易以八旗骁骑外七门城上设汛四十三所营兵更番防守辖以千把总三人圆明园八旗步军汛凡五十三营马兵汛十有五步兵汛五十有二静明园三营马兵汛十有二静宜园三营马兵汛一步兵汛十西山小屯村及冷泉各设三营马兵汛一步兵汛四凡遇驻跸叅将一人率各汛守备于通衢千把总等于僻巷昼夜严谨稽巡乘舆经由内外城统领率所部官兵先时除道设幛衢巷以跸行人凡缉姦京城内外遇有强窃横恶负罪潜逃私毁私铸赌博鬬殴者均责成八旗三营专汛兼辖等官随时缉获按名议叙有差逾限不获讳匿不报军捕受财纵放该管官扶同徇隐者并论如法凡断罪八旗三营缉䕶违禁犯法之民罪止笞杖者即时审㫁发落不得拘畱徒罪以上送刑部审拟旗人犯姦应坐流罪折枷责以下者依律㫁结罪至死㑹三法司满堂官审拟具奏凡训练八旗步军习步射城门骁骑习鸟枪均春秋操练步军翼尉同城门领更番考閲内九门设大礮各十外七门设大礮各五每门礮手二名三营叅将游击月考其属之弓矢守备千总把总各练汛兵春秋习乌枪与城门骁骑同凡优䘏给入官房千四百三十四间地四百亩有竒歳収租银以为办差公费及赏赉番捕之用官有养廉武职给兵粮统领马兵九名翼尉四名协尉步军三名副尉二名步军尉委署步军尉各一名叅将马八步十有二游击马六步九守备马三步五千总马一步四把总马一步三外委千把总均步一每营设公费名粮马兵步兵各五名文职给以房租员外郎主事司务皆岁支银百两笔帖式八十两军有䘏赏八旗步军婚丧之事于本旗优䘏银内赏给三营军士以房地余租九千两生息丧葬䘏以四两婚嫁赏以二两步军尉随围捕盗步军尉差委缉捕视其日之久暂给路费三十两或二十两于生息银内动支步军差巡垫道每旗统备帐房四十架俾避雨雪于工部咨取凡禁令京城内传更闭栅王公官民皆禁行走惟奉㫖差遣各部院传事民间婚丧祭祀或疾病产娩延医召媪均询明听出若无故夜行及弁兵疎纵与非时妄拏者论如律火灾随时防范偶遇有失官兵各按旗营界址即时赴救旷误者论五城米厰平粜禁商贾囤贩肩负数寡者听送葬者禁出正阳门夏日至祭北郊春秋祀东西郊临期朝阳阜成安定诸门禁亦如之八旗官军躭于优剧内外城阛阓侵占街涂送死者用火化三冬风髙演放起火以及番捕擅设白役侦探部院事端扰害良善者皆有严禁钦定大清会典卷九十九钦定大清会典卷一百钦定四库全书钦定大清会典卷一百火器营总统六人掌教演火器之政令八旗鸟枪䕶军叅领十有六人旗各二人鸟枪骁骑叅领二十四人满洲旗各二人䝉古旗各一人管鸟枪散秩官五十六人管礮散秩官四十人鸟枪䕶军校一百十有二人鸟枪骁骑校一百十有二人管礮骁骑校四十人八旗满洲䝉古每佐领下鸟枪䕶军三人鸟枪骁骑四人礮骁骑一人凡训练岁于七月十七日始至次年四月十八日止月以初四初九十四十九二十四二十九等六日演礮初二初七十二十七二十二二十七等六日演鸟枪初六十六二十六等三日校射春秋㑹操于安定门外教场大操日随大队列阵合操于仰善洼每年秋后奏请于芦沟桥演放子母礮得㫖率官军前往芦沟桥演放十日开演日一应祭礮仪节均与汉军同圆明园八旗䕶军营总统无定员掌圆明园翊卫之政令营总八人䕶军叅领八人均旗各一人副䕶军叅领十有六人旗各二人署䕶军叅领三十二人旗各四人䕶军校百二十八人副䕶军校百二十八人均旗各十有六人䕶军三千六百七十二人旗各四百五十九人敎养兵四百八十人旗各六十人凡翊卫于圆明园周围相度地势建营房八处分旗驻札圆明园设堆舖七十有六日以营总䕶军叅领各二人副䕶军叅领署䕶军叅领十有五人䕶军校䕶军七百六十人守卫长春园设堆舖二十日以䕶军叅领一人副䕶军叅领署䕶军叅领四人䕶军校䕶军二百人守卫清漪园设堆舖六日以副䕶军叅领或署䕶军叅领一人䕶军校䕶军六十人守卫恭遇驻跸静宜园设堆舖五十有一日以营总二人䕶军叅领一人副䕶军叅领署䕶军叅领十有三人䕶军校䕶军五百十人守卫畅春园设堆舖十有九日以营总一人副䕶军叅领署䕶军叅领五人䕶军校䕶军一百九十人守卫恭遇车驾行幸官军沿涂清跸随时酌委凡训练步射骑射鸟枪步猎及军政考验均与八旗䕶军营同又于八旗营房内各设学舍以繙绎生员六人充敎习分敎本营肄业子弟凡升除总统员阙由本处奏请特简营总员阙于本营䕶军叅领及京中䕶军叅领内䕶军叅领员阙于本营署䕶军叅领内副䕶军叅领员阙于本营署䕶军叅领内署䕶军叅领员阙于本营䕶军校内䕶军校员阙于副䕶军校内均由总统遴选拟正陪引见补授副䕶军校笔帖式均于䕶军内䕶军于敎养兵闲散壮丁内遴选均由总统考验拔补凡八旗牧养官马三千一百十有二匹每遇车驾巡狩需用官马回时缴还一如京中八旗之制其官员亲随兵养亷官军优䘏均与京城同健锐营总统无定员翼领二人前锋叅领八人副前锋叅领八人署前锋叅领十有六人前锋校五十人副前锋校四十人什长五十人笔帖式四人前锋千人委前锋千人习云梯马步射鸟枪驰马跃马舞鞭舞刀水战驾船驶风之技翼领督率所属随时训练恭遇巡狩视京城䕶军营官军十分之二委叅副校士随跸凡升补翼领员阙于前锋叅领内前锋叅领员阙于副前锋叅领内副前锋叅领员阙于署前锋叅领内署前锋叅领员阙于前锋校内前锋校员阙于副前锋校笔帖式内均由总统遴选拟定正陪引见补授副前锋校阙由总统于笔帖式什长内选补什长笔帖式阙于前锋内前锋阙于委前锋内委前锋阙于教养兵闲散壮丁及八旗骁骑敎养兵内敎养兵阙于壮丁内拔补凡官军俸饷优䘏亲随兵养廉均与圆明园䕶军营同三旗虎枪营总统一人总领六人三旗虎枪六百人旗各二百人虎枪长旗各七人副长七人恭遇车驾巡狩虎枪总统总领日以十人佩虎枪于前导侍卫前行安营后侦虎豹出入备伏弩箭犁刀行田遇大兽则列枪从之奉㫖杀虎或追踪或㝷山得实具奏有㫖则杀虎以献以首先刺虎一二人名奏闻如差往畿辅近地或于口外杀虎量地方远近奏请简总统或总领酌带虎枪人前往选八旗善骑射者旗各叅领二人前锋䕶军校二人前锋䕶军十有八人共一百六十人行田时于䝉古围后列队随行兽有逸出围外者驰骋射猎以厉士气以整军容钦定大淸会典卷一百