慈悲道场水忏法科註X卍XXX慈悲道场水忏原叙凡谓圣教制作未有无所感而为之者也昔唐懿宗时有悟达国师知玄者邂逅迦诺尊者于京师丛林尊者化身示迦摩罗疾众皆嫌恶惟知玄师殷勤顾问略无厌色欲分袂尊者感其风义祝之曰向后有难可往西蜀彭州九龙山相诣其山有松为志无何知玄师以道德昭着懿宗亲临法席称为国师复赐沉香为座恩渥甚厚自尔忽生人面疮于膝上眉目口齿俱备每以饮食餧之则开口吞啖与人无异徧召名医皆不能治因记昔日尊者之语入山相寻果见二松于烟云间即趍其所崇楼广殿金碧交辉尊者顾接甚欢遂以所苦告之尊者曰无伤也巖下有泉濯之当愈命童子引至泉所方掬水间其疮大唿曰且未可洗师曾读汉书袁盎晁错传乎师曰曾读既曾读宁不知盎斩错于东市其冤为何如哉累世求报于师而师为十世高僧戒律精严报不得其便今师受人主宠遇过奢名利心起于德有损故能害之师即袁盎吾即晁错也适蒙迦诺尊者洗我以三昧法水自此不复与师为冤矣国师凛然魂不住体其痛彻髓绝而复甦疮亦不见回顾殿宇忽然如失师遂卓菴于所修忏文三卷由历劫因果之不昧举X世受报之有征葢取三昧水洗冤业为义故名曰水忏缘起文恭闻水忏僧宝建言迦诺尊者澍三昧中之法流悟达国师洗十生前之罪垢观心空处随形孽影全消掬水灌时剧报恶疮寻灭巳释生生莫解之冤必忏佛佛无赦之罪譬如药中服其善见是病皆瘳照中耀其神光无幽不烛者矣玄公既感遇圣师愿施仁末世由是录诸佛之洪名釆羣经之玄义俾展演者转冤家如眷属敬礼者变罪薮为福田兹者要祈业海波平仰叩觉王必蒙加被例言六经之有註疏内典之有译解由来久矣顾註经多而註忏少此何说欤窃以竺干立教既开忏悔一门则忏从何忏悔从何悔必当使忏文大义纲举目张肌分擘解然后四众闻之心地顿开言言有会科註之役师正欲如上所说肩仔勿辞也至其寒暑罔间既竭苦心而证据则援引诸经攷究又悉本大藏即或有未註或云再考者皆系阙疑初非忽略讲过又讲之疵固无庸其重复杜撰臆见之陋绝未敢为私增忏文文有长短註亦详略不齐今科註长段处既依X总科分为段落其短段註法恐前后繙检猝难理会槩遵藏本诸品经典少指头绪览者徐可得之以云挂一漏万则不敢辞若言饰智炫奇失之远矣忆师业儒授经即留心内典后因家难洊至抛弃世缘礼超凡大师于金峨授记为贤首法嗣虽常随大师之请都讲执事如陈婆渡与江心定桥洎今龙住皆躳自陞座者也科註之成师固夙有弘愿然起于某年某月者向未前闻竣于丁卯年腊月者因师病笃绝笔註忏高阁未及启讲不无遗哀但素衷少遂而法宝流通继往开来亦窥见一斑矣忏文三卷首简俱有赞佛偈四句今首两卷不註独註末卷师遵古本科註仍註末卷不及註者病笃而止识者幸勿附和忌嫉吾师者翻前刻心经脱略之案妄肆讥评要当自具重瞳万母为彼魔娆内典难字向俱音註极易攷详然亥豕鲁鱼舛譌正复不免今科註悉本字彚细心订核缮写工梓既便唪持亦通书法一切音韵笔画务归典雅并不侏𠌯捐资剞劂固佛祖之光明随力舍施亦檀那之福慧卷内如心莲汤子首先顿施外其四众两钱分计咸各彚登刻之卷首洵与受报酬之盛举矣若师高足唯一匍匐善门锱铢不爽总期龙象永耀贝叶常荣劳不可忘名应均附旹在康熈己巳初秋谷旦传人龙伯寅倪培基筦生X汤建章心莲杨灵伊即中徐行睿二鲁周嗣炳旦如闻灵瑞璘友同识释本生契山寂干行观成式莲因重隆祖定同校X水忏总科水忏科大分分初总出忏名二正陈忏文初叙述分初证信初序说忏由引经证成二发起初略序罪因二泛指罪相三约忏三世四求证佛圣二正说分初忏悔门初标章总示三障初显益劝归二示相令忏三略陈罪相初起障之因二除障之缘初列数定名二劝修获益三运心审灭初另标七种二征名列类三牒名别释初惭愧初牒二释三结二恐怖初牒二释三结三厌离初牒二释三结四发心初牒二释三结五平等初牒二释三结六报恩初牒二释三结七性空初牒二释三结X四结上劝诫初劝如法之得二诫不如法之失初反明诫怠二引喻诫迷三引经诫覆二追前略释三障初由借二结忏三分章广释三障初烦恼障初推烦恼根本初标障所起二因申三毒三果感五趣四结令忏悔二出烦恼过患初诸圣所呵二结令忏悔三明烦恼造罪初列数分忏初三数初明时处二列相三结罪四陈忏二四数初明时三结罪二列相四陈忏三五数初明时二列相三结罪四陈忏四六数初明时二列相三结罪四陈忏五七数初明时二列相三结罪四陈忏六总数初明时二列相三结罪四陈忏二发愿总忏初承前申愿二礼佛结愿四示烦恼忏悔X初承前起后二立忏之意初牒名二释义三出过四诫覆五获益三行忏之法初策三业二发二心初标举二念无常三念正法初不修善二复造恶初诸圣难瞒二怨证莫解三业无可隐四报无人代五策励及时四结令忏悔五列烦恼名目六广烦恼行障二业障三报障二回向门五列烦恼名目初列数分忏初原因二列数初忏十使初列相二陈忏二忏十三随三忏三乘四结罪五陈忏二发愿总忏初承前申愿初离过二成德二礼佛结愿六广烦恼行障初承前起后二策修观行初及时勉进二征名标观三叠名别释初观因缘初牒名二释义三结观二观果报初叠名二释义三结观三观自身初叠名二释义三结观四观如来初叠名二释义三结观三总念忏悔四沓陈名数X初原因二列障初三宝二三世三人天初三界二六结四二乘初七方便二心慧三三观四道品五禅定六智定五菩萨初说通二六度三四摄四四弘五明行六向愿七十地六佛果三忏五发愿总忏初承前申愿初成德初成胜报二广修行三得定慧四善说法二断惑初永断二顿悟二礼佛结愿二业障初显业报初承前起后二示不明业力三因不达业理初正明二标征三叠释四详明五引证四令行忏获益二列业相初总相忏初忏悔初列相初总明二犯重三犯轻四杂举二结罪三陈忏二发愿初离过二成德三结愿二别相忏X二别相忏初承前起后二别中总举三别中别列初总标二分列初牒标二分释初身业初杀初列罪分忏初食噉初引经证罪初伤慈二苦报初略明苦报初明报二悔罪二备明苦报初三涂二人类二结忏令除初结罪二陈忏二种种杀初杀因二杀业三结罪四陈忏三畜类初伤生二苦相三警迷四人类初列相初人类二杂类二结罪三陈忏五微命初列罪二无知三陈忏六刑狱初列罪二陈罪三陈忏二发愿总忏初拔苦二与乐三结忏二盗X初承前起后二列罪分忏初总举以劝初出过二显报三结罪四陈忏二别释令忏初官民物初列罪二陈忏二三宝物初列罪二陈忏三亲隣物初列罪二陈忏四百姓物初列罪二陈忏五交易物初列罪二陈忏六杂举物初列罪二陈忏三承忏发愿初四缘不缺二檀度同修三婬初列罪分忏初诃欲初诫欲习二示苦报三陈忏悔二列罪初出罪相二陈忏悔二发愿总忏初感胜报二修观行三结忏二口业三诸根四三宝五诸恶二口业初承前起后二列相分忏初总举初引经示报二结忏令除二别列初恶口初列相二结罪三陈忏二妄语初列相二结罪三陈忏三绮语初列相二结罪三陈忏四两舌初列相二结罪三陈忏三发愿总忏初感胜益X二结忏三诸根初承前起后二列相分忏初列相二结罪三陈忏三发愿总忏初感胜报二结忏四三宝初承前起后二列相分忏初总明初引经证成二示苦令修三结忏令灭二别列初慢佛初列相二结罪三陈忏二轻法初列相二结罪三结忏三紊法初列相二结罪三陈忏四蔑僧初列相二结罪三结忏五搅众初列相二结罪三陈忏三发愿总忏初供养二劝请三修行四结忏五诸恶初承前起后二总举诫劝初引经诫罪二如法劝诫X三列相分忏初邪倒初列相二陈忏二傲慢初列相二陈忏三秽浊初列相二陈忏四暴戾初列相二陈忏五贪诳初列相二陈忏六残忍初列相二陈忏七放逸初列相二结罪三示报四陈忏八结忏四蹑前结忏初总举二陈忏五发愿总忏初世界法二出世法三结忏三报障初承前起后二列相分忏初总明初引经示劝二指事作证三举报警迷四人命无常五世事虗假六天福有尽七取譬世事八劝离罪报X九结忏令除二分列初地狱初列相分忏初正狱初总标二略说三结报四陈忏二余狱初列忏二示苦三忆苦四陈忏二发愿总忏初离苦二得乐三结忏二恶道初承前起后二列相分忏初人道初列相二结报三陈忏二畜生初列报二结报三陈忏三饿鬼初列报二结报三陈忏四鬼神初列报二结报三陈忏三发愿总忏初解脱初分释二总明二示现三人天初承前起后二列相分忏初略忏过现初促命二原因三陈忏二广忏现未初列报二结报三陈忏二回相门初承前起后二正名回相初总举前文二普及众生初现生得益初感乐果二植善因二当来得益初近佛二远魔三感胜四尚善五值圣六二利三上同诸圣三统结回相初反明四法有尽二正明修行无尽三总结归敬三宝水忏总科X水忏科註卷上龙住释成简西宗集註赞文天上天下无如佛十方世界亦无比世间所有我尽见一切无有如佛者启运慈悲道场忏法启运者启忏时便要一心运想道场者修道之场也此慈悲道场忏法方能利益众生葢建此慈悲道场以有慈悲忏法故又道场二字有事有理事则于阿兰若以香华灯烛等事而施设庄严等处者是也理则虔恳至诚清净心中者是也忏者梵语忏摩此云悔过忏谓止断未来非悔谓巳耻心于往犯故云巳作之罪愿乞消除未起之恶更不敢造故名忏也法者轨持为义轨则轨生物解持则任持自性亦总不出自利利他之道谓之法也一心归命三世诸佛一纯洁精专之谓也人虽自能忏悔又必求佛拔X济故要一心归命诸佛过去未来现在是为三世以下八佛正三世佛也南无过去毗婆尸佛梵语毗婆尸又名维卫此云胜观释迦于是佛出世初种相好故为七佛之首作付法偈曰身从无相中受生犹如幻出诸形像幻人心识本来无罪福皆空无所住乃过去庄严劫第九百九十八尊佛南无尸弃佛梵语尸弃此云持髻作付法偈曰起诸善法本是幻造诸恶业亦是幻身如聚沫心如风幻出无根无实性乃过去庄严劫第九百九十九尊佛也南无毗舍浮佛梵语毗舍浮此云徧一切自在偈曰假借四大以为身心本无生因境有前境若无心亦无罪福如幻起亦灭乃是过去庄严劫第一千尊佛也南无拘留孙佛梵语拘留孙此云所应断偈曰见身无实是佛身了心如幻是佛幻了得身心本性空斯人与物何殊别乃现在贤劫第一尊佛也初减人寿六万岁时出成佛道为贤劫千佛之首也南无拘那含牟尼佛梵语拘那含牟尼此云金寂仙偈曰佛不见身知是佛若实有知别无佛智者能知罪性空坦然不X怖于生死此现在贤劫第二尊佛次减人寿四万岁时出成佛道南无迦叶佛梵语迦叶此云饮光偈曰一切众生性清净从本无生无可灭即此身心是幻生幻化之中无罪福此现在贤劫第三尊佛也人寿减至一万岁时出成正觉贤劫中第九小劫南无本师释迦牟尼佛梵语释迦牟尼此云能仁寂默仁慈化导利他之号寂默证真利巳之名自利利他故云能云云偈曰法本法无法无法法亦法今付无法时法法何曾法是贤劫第四尊佛也人寿百岁时出现于世若言劫者人寿八万四千岁过一百年减一年又过百年减一年减至十岁而又过百年增一年乃至增至八万四千岁如是一增一减为一小劫二十增减为一中劫八十小劫为一大劫亦有云八十增减为一中劫不知孰是当知一增一减一千六百八十万年住劫初至第九劫人寿百岁时该一万五千一百一十九万年减至十岁犹有一万年在后可知南无当来弥勒尊佛梵语弥勒一译梅怛丽此云慈氏姓也又云阿逸多此言无能胜名也现在兜率天宫说法后降生于翅头末国城中大婆罗门家托胎长成身长三X十二丈胸广十丈面长五丈人民年寿皆八万岁人长一十六丈相貌端严衣食化生不须劳苦金银七宝满藏无人视之无有灾患寒暑盗贼诸不吉祥事住劫内第十小劫人寿八万四千岁减至八万岁时出开经偈无上甚深微妙法佛法最上更无一法与之齐佛法最深更无一法穷其底理趣幽微不可思议故云无上云云百千万劫难遭遇经云诸佛兴出世悬远值遇难正使出于世说是法复难又云无量无数劫空过无有佛既无有佛亦无有法故云百千云云我今见闻得受持今以释迦世尊留传圣教于诸方故得见闻受持幸之极矣见闻可解受持者领纳前境曰受操执不舍曰持依义修行之谓也今权将礼诵曰受持亦可愿解如来真实义今本有作愿解如来忏法义者亦可依古愿解如来真实义不必改作古无改故而此忏中诸佛洪名原出如来金口况忏文亦引佛经无非如来真实之义故不必改也此四句即是赞法亦表志心虔恳之意也佛法难闻今幸得闻惟愿解了如说X修行慈悲水忏法卷上此一部忏文但略解义趣若依古科判文繁不尽法见上义卷者对舒而言葢西域法宝非梵本非方册但以一轴而庄成欲览则舒之览毕则卷之卷舒不定故云卷此经三卷故云上志心礼忏须先识忏悔两字义忏者忏除巳往悔者从今改悔故惟能悔者乃能为忏曰慈悲者慈能与乐悲能拔苦祖师立忏法正起大慈悲心所以救拔众生苦而与众生之乐故曰慈悲忏法也水忏者因三昧水以解怨故取立名详见前缘起中一切诸佛愍念众生为说水忏道场总法良以众生垢重何人无罪何者无愆凡夫愚行无明闇覆亲近恶友烦恼乱心立性无知恣心自恃因垢重所以多诸罪𠎝垢者身心不净三毒流秽染污妙明如尘坌污于宝镜使之不明故云垢也无明闇覆至恣心自恃正言垢重处无明者不明也执迷而不知自巳之过非也暗覆者因无明故迷暗而覆蔽其真性也凡夫之人彼此皆然而言亲近等者有二义一者互相竞造故云亲近二者宿无信种善根不能亲近善友反交恶人总被贪嗔痴等昏迷烦恼乱于真心以至如此文中自明贪嗔痴慢疑邪见六种根本并二十种随烦恼等文无知亦即无明也云云X不信十方诸佛不信尊法圣僧不孝父母六亲眷属盛年放逸以自憍倨于一切财宝一切歌乐一切女色心生贪恋意起烦恼亲近非圣媟狎恶友不知悛革或复杀害一切众生或饮酒昏迷无智慧心恒与众生造逆破戒过去诸罪现在众恶今日至诚悉皆忏悔未作之罪不敢更作不信诸佛至饮酒昏迷正言罪愆之多所以要披诚忏悔信三宝是出世福田十方者东西南北四维上下也佛者觉也觉即对迷而言自觉觉他觉行圆满法者正也即三藏经律论是也僧者净也即菩萨声闻缘觉及西方东土历代祖师是也盛年壮盛之年血气之勇故一者普及为言切者尽际为义总该统摄故云一切贪财长其傲贪乐助其婬贪色乱其正心等之言据相宗说集起名心属赖耶即第八识筹量为意即第七末那了别为识即前六等识今云心生意起大抵重在前六等识动身发语乃至起惑造业皆由六识以为殊胜故可知之矣恋执着之义也不正邪狎之徒故曰非圣复乃至害人命等智是当人性体慧是当人照用智慧对识性而言转识成智则能断惑证真因迷无智故造如是等罪云云悉皆忏悔即是改往修来之意所以向佛说未作之罪不敢更作这才是真忏悔三卷忏文此二句为大旨毕竟如此真为改恶从善之人真能消释往X罪真能一拜断除不但地狱无分抑且成佛何难倘凡心私心自恃有忏悔之法便谓日日造罪亦是无妨则是忏法反开罪于人而非度人矣日日礼忏日日造罪以求灭罪生福无有是处譬如酒灌漏巵终不能满故是故今日至心归依十方尽虗空界一切诸佛诸大菩萨辟支罗汉梵王帝释天龙八部一切圣众愿垂证鉴十方见前尽虗空界者无穷无尽也上上品十善清净冤亲平等乃至修四无量心者即得成佛无量法门不出于十善不可不知华严云上品十善修治清净心广无量故具足大悲广修六度行愿广大故成苦萨辟支者从上品十善清净不从他教故大悲方便不具惟自觉悟解了甚深因缘法故成独觉乘罗汉四果从上品十善以智慧修习心狭劣故怖三界故阙大悲故从他声闻解了四谛法故为声闻乘达磨论云向者趋向果者证果四果四向有八补特伽罗此云数趋谓数数往来生死也谓行四向及住四果梵王即色界天主大梵天王是也帝释即欲界天主释提桓因是也八部者禅考云一天二龙三夜叉四干闼婆即天乐神也五阿修罗不饮酒常与帝释鬬六迦楼罗即金翅鸟神七紧那罗似人头有角八摩睺罗伽即大蟒神人首蛇身腹行是也舍X利问经云八部鬼神以何因缘生于恶道而常闻正法佛言以二种业一以恶故生于恶道二以善故受于快乐又问善恶二异可得闻耶佛言亦可得耳一天神者先以车辇舍宅饮食供养三宝父母贤圣之人犹怀悭嫉故二虗空龙神修德行檀不依正念急性好嗔故三夜叉神者好大布施或先损害后加饶益随功胜负在天上空中地下四干闼婆者好施有嗔献伎乐故五阿修罗神者志强喜舍不随善友所作净福好逐幻伪作诸邪福故六迦楼罗神者先修大舍高心凌物故七紧那罗神者昔好劝人发菩提心未正其志逐诸邪行故八摩睺罗迦神者布施护法性好嗔恚故如是皆由依附邪师以邪乱正俱谓是道以自建立有颂云由作二因善不善乃为八部人非人南无毗卢遮那佛毗卢佛即清净法身是也梵语毗卢遮那此云徧一切处谓毗卢性海烦恼体净众德悉备身土相称徧一切处也南无本师释迦牟尼佛释迦佛为娑婆教主三界大师故曰本师即千百亿化身是也释迦牟尼此云能仁寂嘿谓其德仁济羣类其道寂嘿无为南无阿弥陀佛梵语阿弥陀此云无量谓无量寿无量光一切无X量故为乐邦教主今人求生净土正生彼佛国土也南无弥勒佛弥勒下生时万亿阎浮皆以真金为地地平如掌秔稻自生衣食自至无量快乐男女五百岁乃婚姻贤愚经佛云弥勒三会度人无数悉我遗法种福众生然后乃化同缘之徒南无龙种上尊王佛龙种上尊王梵语那伽此云龙勇健之谓也种是种族义必是姓氏也上尊者言其乃是种族中之最上最尊故以上尊而彰其圣号也王者自在之称佛乃五住究尽二死永亡往来无碍故云自在云云南无龙自在王佛龙自在王王即自在义同上解随德彰名大同小异云云南无宝胜佛宝胜者譬如摩尼超胜于众宝之上如来至宝超出乎众圣之宝故云云南无觉华定自在王佛觉华定此必是定名约理而言觉是果觉表本智华即是因表始智始本不二理智一如不可思议故云觉华定彼常居此定故以此为号也自在王亦同上解X南无迦裟幢佛迦裟幢大净法门经云迦娑晋名去秽又大集经名离染如云福田离尘莲华等言亦可又教中有迦裟幢世界或以世界而立名未可知也幢表其正佛乃催邪显正建大法幢等又幢者喻法无上故称迦裟幢也南无师子吼佛师子吼者譬如师子出窟百兽潜踪佛师子出羣魔窜伏故又云大师子一吼小师子勇健佛师一吼诸菩萨等悉皆勇勐精进故云尔然而十方诸佛不过以德彰名随义解释别无奇巧南无文殊师利菩萨文殊师利此云妙德经云了了见佛性犹如妙德等为诸菩萨中上座故首称文殊又号曼殊室利此云妙吉祥又号满殊尸利此云妙首南无普贤菩萨普贤菩萨梵语邲输䟦陀或云三曼䟦陀此云普贤行弥法界曰普位邻极圣曰贤菩萨中行愿第一故云普贤又观经大论并翻徧吉余繁不引南无大势至菩萨大势至梵语摩诃那钵此云大势至思益云我投足之处震动三千大千世界及魔宫殿故云大势至观经云以智慧光普照一切令离三涂得无上力故云尔X南无地藏菩萨地藏誓愿云地狱不空誓不作佛为幽冥教主地藏经云若未来世闻是菩萨名字或赞叹或瞻礼或称名或供养乃至彩画刻镂塑漆形像是人当得百返生于三十三天南无大庄严菩萨大庄严菩萨此菩萨虽未确查其出载必以六度万行种种功德庄严法身而立圣号亦可知之矣南无观自在菩萨观自在者心经行深般若波罗蜜多时照见五蕴皆空照见便是观皆空便是自在至下文是故空中无色无受想行识乃至于菩提萨埵依般若波罗蜜多故而得远离颠倒梦想究竟涅槃安得不为观自在又永嘉集云无法可得即如来方得名为观自在礼诸佛巳次复忏悔承上启下之辞夫欲礼忏必须先敬三宝所以然者三宝即是一切众生良友福田若能归向者则灭无量罪长无量福此明福田之征验也能令行者离生死苦得解脱乐良友之验也佛法僧是为三宝三宝能令人背尘合觉开示悟入佛之知见宁非良友喻如世X间良朋善友令人入于善道故非但此也又能作众生之广大福田福田者三一既知三宝便能敬信谓之敬田二能报父母恩谓之恩田三能悲愍贫苦谓之悲田三宝中能种一切福故总名之曰福田若能以下正显益处文可见是故归依十方尽虗空界一切诸佛礼忏行人必以三归为入道之因一归依佛佛者觉也即大觉也尊也归依佛终不堕地狱觉即对迷而言自觉觉他觉行圆满十方虗空一切见前归依十方尽虗空界一切尊法二归依法法者正也即三藏经律论是也归依法终不堕饿鬼又法即上轨持之义教中所诠四谛十二因缘六度四等之法依此修行得成正觉故云法也归依十方尽虗空界一切圣僧三归依僧僧者净也即菩萨声闻缘觉及西方东土历代祖师是归依僧终不堕旁生三宝有三此是十方三宝更有住持三宝泥龛塑像黄金雕彩等是佛宝黄卷赤轴方册梵荚等是法宝圆顶方袍戒律精严等是僧宝更有一体三宝人人本具者是自性常觉不昧等是佛宝自性轨持不失等是法宝自性清净和合等是僧宝如上俱称宝X者独尊独贵无比无俦自非世间奇珍异物之所及故称为宝三宝每须顶礼一拜今人好简不礼非也某甲等今日所以忏悔者凡言某等必当称自巳名下皆倣此正为无始以来在凡夫地莫问贵贱罪相无量或因三业而生罪或从六根而起过或以内心自邪思惟或借外境起诸染着如是乃至十恶增长八万四千诸尘劳门无始巳来过去生生世世直从未有天地以前无量劫来所起罪业如下文所云此身俱是罪业根本身口意为三业者身有杀盗婬业口有妄言绮语两舌恶骂业意有贪嗔痴业总言为三业分之为十恶不行十恶即是十善善业恶业由起故名三业六根者眼耳鼻舌身意此六为妄缘之根内心思惟属意想所缘外境染着属感触而动经云以心生故种种法生以法生故种种心生此即内邪外染等意也八万四千尘劳如华严所谓众生于色声香味触境约五根对五尘谓内烦恼五百外烦恼五百则有一千此约见惑十使论见惑十使谓贪嗔痴慢疑身见边见邪见见取戒取也复约身三口四七支各有一千则成七千更约三世成二万一千复约贪行多者二万一千嗔行多者二万一千痴行多者二万一千等分X行者二万一千共成八万四千矣以八万四千律仪对治之则成八万四千法门也然其罪相虽复无量大而为语不出有三一者烦恼二者是业三者果报此三种法能障圣道及以人天胜妙好事是故经中目为三障人身罪业虽有千万然三障所染以为深重故知身口意为罪障之根本而三障者直为尘劳之渠魁耳障者碍也蔽也有此三种便障碍掩蔽一切圣道及人天胜事譬如今人平素极有善念一遇感触遂生烦恼兴起恶业因缘致使阻退许多善心非障而何况入三恶道报又安知有圣道及人天胜事哉要知有业必有障人生俱必有业故知忏悔谛缘六度等为圣道十善五戒等是人天好事也所以诸佛菩萨教作方便忏悔除灭此三障者则六根十恶乃至八万四千诸尘劳门皆悉清净方者方法便者取便下云兴七种心为忏悔而灭除罪障之方法便道者即与此相应一部水忏前后止说三障中间将贪嗔痴配入烦恼障将身三口四六根三宝间罪配入业障将地狱鬼畜人天余报配入报障演为三卷忏文以世人俱受此三障重累所以不能出离生死苦恼故必忏悔然忏必心忏故当兴七种心以为忏悔方可除灭也是故众等今日运此增上胜心忏悔三障欲灭三障X者当用何等心可令此障灭除先当兴七种心以为方便然后此障乃可得灭何等为七一者惭愧二者恐怖三者厌离四者发菩提心五者怨亲平等六者念报佛恩七者观罪性空阿毗达磨原有七种忏法所谓兴七种心以为方便本此正与上诸佛菩萨教作方便句相应惭愧者如相宗云惭者依自法力崇重贤善为性对治无惭止息恶行为业自即自身法谓教法言我如是身解如是法敢作诸恶也愧者依世间力轻拒暴恶为性对治无愧止息恶行为业谓世人讥诃名世间力轻有恶者而不亲拒恶法业而不作故曰轻拒等其余下文忏中自明第一惭愧者自惟我与释迦如来同为凡夫而今世尊成道以来巳经尔所尘沙劫数而我等相与躭染六尘轮转生死永无出期此实天下可惭可愧可羞可耻一以不得作佛为耻葢圣凡同体不成圣道终堕轮回作是想可为愧死无地自惟者当自思惟思惟过去久远劫前世尊未得道时亦是凡夫但言世尊今生成佛巳来似乎未久追论前因即如逢事古释迦等七万五千佛满第一阿僧祇劫乃至逢事然灯如来七万七千佛满第二阿僧祇劫乃至逢事胜观如来满第三阿僧祇劫此后复经九十一劫修妙相业直至逢事迦叶波佛方得圆X满其间上生为天帝下生为转轮圣王各三十六返又或间为仙人为比丘为小王为婆罗门不可称数度生无量故曰成道以来尘沙劫数然而如是三祇等事惟法华寿量品中犹为方便非真实也其实世尊成佛巳来而更无量无边不可思议尘沙劫数故云尔也如经所明兹不繁解六尘即色声香味触法为六种坌污妙明为尘如上八万尘劳等所明如是惭愧思惟而巳必须竭诚忏悔改往修来勇勐精进直得一生取办速脱轮回乃至得成无上菩提与佛无异方得满我忏悔之弘愿始得除我愧耻之初心也下文恐怖厌离发菩提心等六章大意例推可知第二恐怖者既是凡夫身口意业身三口四意三恶业未能免故常与罪相应以是因缘命终之后应堕地狱畜生饿鬼受无量苦如此实为可惊可恐可怖可惧如是恐惧怖畏之处毕竟不能免也如是惊怖思惟而巳必须竭诚忏悔同前云云二恐入三恶道地狱饿鬼畜生是也作是想者可为凛凛恐者恐惧怖者怖畏如是惊怖等者如上第三厌离者相与常观生死之中惟有无常苦空无我不净虗假如水上泡速起速灭往来流转犹如车轮生老病死八苦交煎无时暂息众等相与但观自身从头至足其中但有三十六物发毛爪齿X眵泪涕唾垢汗二便皮肤血肉筋脉骨髓肪膏脑膜脾肾心肺肝胆膓胃赤白痰癊生熟二藏如是九孔常流是故经言此身众苦所集一切皆是不净何有智慧者而当乐此身生死既有如此种种恶法甚可患厌三当厌离此身无常也苦也空也无我也不净虗假也作是想者直教骷髅堕地此乃先自以观察智而照之了知生死中事如是虗幻而不实下文令众亦尔推广之义相与者亦是思惟自知之意也如来一代时教三藏十二部并不出于无常苦空等句因空故毕竟无我亦无我所下文自明水泡起灭流转车轮正喻无常虗假生老病死三句正言苦空八苦者谓生苦老苦病苦死苦求不得苦爱别离苦冤憎会苦五阴炽盛苦如是八种皆言苦者生如活剥牛皮死如落汤螃蟹老者眼暗耳聋腰跎背曲乃至疾患呻吟无能疗治如是等事恒常逼迫煎熬无暂停息故云苦也众等相与者亦令一切行人思惟而共知此事并观下文等意而修行之三十六物正言不净无我修不净观者当依此三十六等而行不可免也眼耳口鼻有七水道谷道是二故曰九孔常流不净可知余当例推指经言以证上文苦空无我不净虗假之意所以当厌离经指涅槃经有智慧者信心清净了知此身四大合成八苦所X集如斯秽恶不堪总是生死根本岂当好乐而贪着乎如是厌患思惟而巳同上云云第四发菩提心者经言当乐佛身佛身者即法身也从无量功德智慧生从六波罗蜜生从慈悲喜舍生从三十七助菩提法生从如是等种种功德智慧生如来身欲得此身者当发菩提心求一切种智常乐我净萨婆若果净佛国土成就众生于身命财无所悋惜因上惭愧恐怖厌离等故发菩提心当舍不净之幻身乐求清净之法身也所以谨取经中当乐一句而为修行之本乐即愿也求也欲求佛法等身当发菩提心及广大行愿以无量智慧修无量法门而始得生下明菩提法身之生处从无量等一句是总从六波罗蜜等是别六波罗等即六度也布施持戒忍辱精进禅定智慧是为六波罗蜜是梵语此云彼岸到即是到彼岸也修此六度万行去了贪嗔愚痴等惑直至涅槃妙果故云到彼岸又云度慈悲喜舍四无量心也三十七等随机设化方便法门故云助三十七助菩提法即下文三十七品谓四念处即四念位也四正勤即煖位也四如意足即顶位也五根即忍位也五力即世第一位也七觉支系修道八正道系初果共为三十七助道品也四念处者谓观身不净观受是苦观心无常观法无我是也四正勤者谓巳生恶令X断未生恶令不生未生善令生巳生善令增长是也四如意足者得如意足念如意足进如意足慧如意足是也五根者谓信根进根念根定根慧根是也五力者谓信力进力念力定力慧力是也七觉支者谓念觉支择法觉支精进觉支喜觉支轻安觉支定觉支舍觉支是也八正道者谓正见道正语道正思惟道正业道正命道正精进道正念道正定道是也从如是下结上六度四等三七之文意谓有如是功德妙行始得生如来身如来身即上佛身法身此身若非菩提智等则不能生故云当发菩提心等云云求一切种智者智有三种内法内名外法外名能知能解者名一切智即声闻缘觉之智也能用诸佛一切道法发起众生一切善种差别分别而无谬者名道种智即菩萨之智也能知一切道知一切种名一切种智即佛果智也常乐我净涅槃四德也常者即真常之体也不迁不变万古恒如故言常非对断而言常也乐者安稳寂灭离二生死苦乐双融故云乐非对苦而言乐也我者有主宰义具八自在得大安乐即我无我不二之真我非凡夫外道邪妄等我而言我也净者三业清净三惑永断如大圆镜了无纤翳故云净非对染而言净也萨婆若梵语萨婆若多又云萨云若秦言一切智相因名般若果名萨婆大品云此是声闻辟支佛智非后X二智今据果字而言亦应该后一切种智其理不妨详之可了净佛等二句初句上求佛果心净即佛土净故也二句下化众生若得自利则能利他故如是上求下化当于檀度为先故云无悋于身命财也此为修行悭悋者以为警不可不知也第五怨亲平等者于一切众生起慈悲心无彼我相何以故尔若见怨异于亲即是分别以分别故起诸想着想着因缘生诸烦恼烦恼因缘造诸恶业恶业因缘故得苦果五以不平等故直至造诸恶业而得苦果所以必要平等作如是想自然四相俱空怨者冤讐亲者亲爱怨亲一体不起憎爱是为平等圆觉云观冤家如巳父母既发菩提心求无上道必当冤亲平等若不平等道无由成文中自明欲求出世乐因反招于苦果者皆因一念憎爱之心忘失菩提之正智以至如此所以云至道无难惟嫌拣择但莫憎爱洞然明白此乃申明第四发菩提心六度等文之余行也果能如是思惟观察始得一理而贯通焉礼忏行人宜当自揣云云第六念报佛恩者如来往昔无量劫中舍头目髓脑支节手足国城妻子象马七珍为我等故修诸苦行此恩此德实难酬报是故经言若以顶戴两肩荷负于恒沙劫亦不能报我等欲X报如来恩者当于此世勇勐精进捍劳忍苦不惜身命建立三宝弘通大乘广化众生同入正觉六如来为度我等一切众生故修诸苦行此恩当报作是想者当为如来肩所荷负作佛长子此承上文如上惭恐厌离发菩提心六度等法皆出于佛教我依佛教修行庶使当来成佛所以佛恩难报当念报之如来苦行不为自求但求一切众生同入正觉俱出生死故我等当体佛心如佛所愿酬佛所望是名真报佛恩是真一乘无上之道也顶戴荷负于恒沙劫之久亦不能报极言佛恩深重第七观罪性空者罪无自性从因缘生颠倒而有既从因缘而生亦从因缘而灭从因缘而生者狎近恶友造作无端从因缘而灭者即是今日洗心忏悔是故经言此罪性不在内不在外不在中间故知此罪从本是空七观罪性空无有实相作是想者从来热水即寒水法苑珠林云观罪性空罪从心生心若可得罪不可无我心自空空云何有善心亦然罪福无主非内非外亦无中间不常自有但有名字名之为心但有名字名为罪福名字即空还原返本毕X竟清净是为观罪性空永嘉集所谓了即业障本来空是也然而了之一字正好思量若非斩钉截铁之根基说时似悟触境即迷净名云无造无作无受者善恶之业亦不忘此句大半对虗搆文言者说慎之哉宗镜云洗心者洗濯身心清净无余毫无邪念乃为真忏悔若能如此罪性便空若不洗心而求忏悔祇为自欺罪相宛然安能除灭洗之一字深有意焉不在内外中间正谓从本是空无有实相之意非真有在有不在而分别之也古云罪性本空由心造心若灭时罪亦忘罪忘心灭两俱空是则名为真忏悔此非易事宜当扞劳忍苦而行之可也生如是等七种心巳缘想十方诸佛贤圣擎拳合掌披陈致祷惭愧改革舒沥心肝洗荡肠胃如此忏悔何罪不灭何福不生若复不尔悠悠缓缓情虑躁动徒自劳形于事何益修行人着眼看此舒沥心肝洗荡肠胃二句分明要脱皮换骨却将从前所为尽情改换从前知见着实倾倒一番此时汗泣交流若将愧死无地直见本来面目决不复恶此真心忏悔佛必哀怜摄受方有利益心肝即意肠胃指识情可也凡人忏悔倏俯倏仰形则劳矣若不悔过无补于罪福X故曰于事何益上文兴七种心于此收缴此下文儆人及蚤忏悔之意可知且复人命无常喻如转烛一息不还便同灰壤三涂苦报即身应受不可以钱财宝货嘱託求脱杳杳冥冥恩赦无期独婴此苦无代受者莫言我今生中无有此罪所以不能恳祷忏悔经中谓言凡夫之人举足动步无非是罪又复过去生中皆悉成就无量恶业追逐行者如影随形如响应声转烛之喻如旋火轮亦如倒烛其火即灭言速之甚也故云一息等云云三涂者火涂血涂刀涂即地狱饿鬼畜生也阳网疎而易漏阴网密而难逃岂同人间贿嘱之所能为哉所以三涂苦报云云三涂远旷受苦幽长渺莫可穷了无恩赦故云杳杳云云自作自受影响相符纵有父子至亲岂能相代哉莫言下䇿发自恃之流或自谓言我今无罪何忏之有故云莫言等而䇿之所以引经证其凡夫必不能无罪云云非但今生之罪过去之罪犹多之甚矣故曰又复过去云云若不忏悔罪恶日深故知包藏瑕玼佛不许可说悔先罪净名所尚故使长沦苦海实由隐覆有如是因必有如是果历劫穷年不能自免惟有忏悔乃可灭除故云若不云云如法华经云护惜瑕玼是名小智之类一开忏时便说众生垢X重何人无罪故知有罪而不勤忏悔固为不可忏悔而不肯发露犹然佛不许可净名乃经名即维摩经也此经意义不着佛求不着法求惟在反观诸身而求故曰说悔先罪净名所尚既曰忏悔而不肯发露即此瞒昧一念自欺犹甚对佛尚且瞒昧则我心巳永无开晓之期安得不长沦苦海是故等今日发露忏悔不复覆藏所言三障者一曰烦恼二名为业三是果报此三种法更相由借因烦恼故所以起诸恶业恶业因缘故得苦果是故等今日至心忏悔是故下言巳毕竟忏悔不敢覆藏结显上文惭愧洗心披陈发露无罪不灭无福不生之大意而终其悔文也人既自知必有罪自知必有报所以向佛礼忏何不洗心刻责将杀盗淫妄贪嗔痴等一切尽扫则永离苦海竟超彼岸故曰苦海茫茫回头是岸若止身忏而不勤心忏罪业仍存恶报不免忏悔二字原从心字立名不发露不洗心亦不成忏悔故云耳所言下叠前三障之句立名广释资次而忏一一申明上文慙愧恐怖等七种大意其义可见三世迭迁递互相资而起故曰更相云云所以资始为因助因为缘又云展转感果为因互相由借为缘因亲缘疎故作二释因缘果报流转无穷故云三世迭迁云云巳上大X槩先叙人必有罪总之不出三障理所应忏次言七种忏法且宜及蚤发露忏悔之意尚未行忏巳下方次第详言三障由于三业方是求哀忏悔上总指三障以明三世因果下别举三障以为忏悔之详第一先应忏悔烦恼障而此烦恼皆从意起所以者何意业起故则身与口随之而动意业有三一者悭贪二者嗔恚三者痴闇由痴闇故起诸邪见造诸不善第一先忏烦恼障由于意业贪嗔痴故身三口四一切烦恼随之而生烦恼者据相宗中有贪嗔痴慢疑邪见六种根本烦恼更有二十种随烦恼小随十中随二大随八文繁不引是故经言贪瞋痴业能令众生堕于地狱饿鬼畜生受苦若生人中得贫穷孤露兇狠顽钝愚迷无知诸烦恼报由贪嗔痴烦恼之苦因受三涂之苦报三涂报竟纵得人身穷露顽迷此皆烦恼所感之报故曰诸烦恼报意业既有如此恶果是故等今日至心归命诸佛求哀忏悔上结忏夫此下出烦恼过患云云夫此烦恼诸佛菩萨入理圣人种种诃责亦名此烦恼以为怨家何以故能断众生慧命根故X圣者正也正智之人也除佛菩萨外诸祖师僧凡有智者悉皆诃其烦恼如教中诃欲弃葢等事可知诃责烦恼为怨家为贼为瀑河为覊锁诃责不一故曰种种诃责总见烦恼为大过患下出过患之名而广释之亦名此烦恼以之为贼能劫众生诸善法故相宗中善法十一善为信慙愧无贪等三根勤安不放逸行舍及不害六为贼媒自劫家宝之谓亦名此烦恼以为瀑河能漂众生入于生死大苦海故亦名此烦恼以为覊锁能系众生于生死狱不能得出故波涛冲逆为瀑河轮转无穷漂流无尽受苦深远了无边涯故喻如大海所以六道牵连四生不绝恶业无穷苦果不息当知皆是烦恼过患六道者净名云一天道有二十八天二人道五常五戒三修罗道鬼畜人天所摄四地狱道八寒八热等五饿鬼道九种十类六畜生道胎卵溼化是也亦名六趣四生者胎卵溼化也依殻而延曰卵生含藏而出曰胎生假润而兴曰溼生无而忽有曰化生六道牵连四生不绝所谓轮回无间也即应上文诸烦恼报上举烦恼过患巳竟下正求忏悔后五节文亦尔是故今日运此增上善心求哀忏悔X以此烦恼过患作忏悔之增上胜缘故云增上善心云云上引圣言出其烦恼过患巳竟此下五章广显烦恼罪业之名相莫不皆从意业而生某等自从无始以来至于今日或在人天六道受报有此心识常怀愚惑繁满胸襟有此心识正根意业而来无智不信了无出世之心故曰繁满等云云或因三毒根造一切罪或因三漏造一切罪或因三苦造一切罪或因三倒造一切罪或贪三有造一切罪如是等罪无量无边女乱一切六道四生今日慙愧皆悉忏悔贪能致老瞋能致病痴能致死故云三毒根又三为生死罪恶之根本故曰根阿毗达磨论云三漏者一欲漏欲界二有漏上二界一切烦恼除无明三无明漏三界无明令心连注流散不绝故曰为漏又流动其心故名为漏三苦者一苦苦三界巳苦欲界复苦二坏苦乐坏时苦等于三涂三行苦即处中苦通于无色三倒者心颠倒想颠倒见颠倒三有者即三界谓欲有色有无色有即三界之因果不忘有生有死故名曰有如是等罪总顶上三毒以至三有一切罪来凡言如是等俱倣此又复等自从无始以来至于今日或因四住造一切罪或因四流造一切罪或因四取造一切罪或因X四执造一切罪或因四缘造一切罪或因四大造一切罪或因四縳造一切罪或因四贪造一切罪或因四生造一切罪如是等罪无量无边女乱六道一切众生今日惭愧皆悉忏悔四识住者阿毗昙杂论云色识住受识住想识住行识住也四流者唯识论云一欲流欲界惑二有流上二界惑除见痴三见流三界见四无明流三界痴亦名四轭四取者唯识论欲取见取戒取我语取能取自身相续不绝故名为取四执者圆觉云一生执不生二不灭执灭三断执不断四不常执常四缘者圆觉云一因缘诸法和合二次第缘心心数法三所缘缘法无所依四增上缘法无所得四大者地大水大火大风大谓四大假合而成身也四缚者唯识论云贪縳痴縳戒取缚见取縳谓不出三界不得解脱故云缚四贪者情色食婬也四生者瑜伽论云胎卵溼化也又复等自从无始以来至于今日或因五住造一切罪或因五葢造一切罪或因五悭造一切罪或因五见造一切罪或因五心造一切罪如是等烦恼无量无边女乱六道一切众生今日发露皆悉忏悔五住者永嘉集云见为一住名见一切住又思惑分三住一欲爱住一色爱住一无色爱住又尘沙惑与无明惑合为一住五葢者覆真实义为X葢永嘉云色受想行识亦名五阴即覆葢之意如日月本明而云雾为之掩覆则日月阴翳为之葢蔽自性真如本体却被色受想行识五者阴葢便因迷造罪又名五蕴积聚之谓又止观云贪欲瞋恚愚痴睡眠掉举为五葢五悭者成论住处悭护他物悭称赞悭财悭法悭五见者首楞严云一萨迦耶见即身见执我我所执身有我故二边见随身计断常堕二边见故三见取执前诸见为胜为能或执一切有漏等法妄谓常乐我净即是涅槃故四戒取非因计因五邪见拨无因果五心者赖耶云率尔心寻求心决定心染净心等流心也又复等自从无始以来至于今日或因六根造一切罪或因六识造一切罪或因六想造一切罪或因六受造一切罪或因六行造一切罪或因六爱造一切罪或因六疑造一切罪如是等烦恼无量无边女乱六道一切众生今日慙愧发露皆悉忏悔六根者一眼根谓喜怒视相二耳根谓听审相续三鼻根谓爱憎香臭四舌根谓尝味甘苦五身根谓贪嫌滑涩六意根谓审察思量即眼耳鼻舌身意中六情俱以识为之根也六识者净名云眼识玄黄不真耳识苦乐音异鼻识观气旋光舌识辩说邪正身识随机现仪意识缘虑循空六想者析玄云眼耳鼻舌身意其识各有相应想六X受者空品云眼受色耳受声鼻受香舌受味身受触意受法六根领受六境也六行者眼耳鼻舌身意各有所司则各有所行也六爱者毗昙云眼耳鼻舌身意各因所触而生爱六疑者净名云贪瞋痴慢疑觉六者俱有疑亦名俱生惑又复等自从无始以来至于今日或因七漏造一切罪或因七使造一切罪七漏者李论云见漏诸根漏忘漏恶漏亲近漏爱漏念漏七使者首楞云欲使恚使爱使慢使无明使见使疑使或因八倒造一切罪或因八垢造一切罪或因八苦造一切罪如是等烦恼无量无边女乱六道一切众生今日发露皆悉忏悔八倒者涅槃云无常计常无乐计乐无我计我不净计净此凡夫四倒也常计无常乐计无乐我计无我净计不净此二乘四倒也八垢者涅槃云念垢不念垢念不念垢我垢我所垢自性垢差别摄受垢也即八妄想自性污染总名为垢八苦者维摩云生苦老苦病苦死苦怨憎会苦爱别离苦求不得苦五阴炽盛苦也又复等自从无始以来至于今日或因九恼造一切罪或因九结造一切罪或因九缘造一切罪九恼者净名云过去爱我怨家过去憎我知识过去恼我巳身现在爱我怨家现在憎我知识现在X恼我巳身未来世亦然一世有三三世有九故云九恼即名九结结者结集不散之意九结者爱结恚结慢结无名结见结取结疑结嫉结悭结也当中此中能和合苦故名为结九缘者一眼识缘明缘空缘根缘境缘作意缘根本依缘染净依缘分别依缘种子二耳识缘空缘根缘境缘作意缘根本依缘染净依缘分别依缘种子三鼻识缘根缘境缘作意缘根本依缘染净依缘分别依缘种子四舌识缘根缘境缘作意缘根本依缘染净依缘分别依缘种子五身识缘根缘境缘作意缘根本依缘染净依缘分别依缘种子六意识缘作意缘根本依缘染净依缘分别依缘种子七第七识缘染净依缘分别依缘种子也八第八识缘根本依缘染净依缘分别依缘种子也总名曰九缘生识或因十烦恼造一切罪或因十缠造一切罪十烦恼者一忿二恼三恨四覆五谄六诳七憍八害九嫉十悭十缠者一忿恚缠曰瞋二隐覆自罪缠曰覆三意识昏迷缠曰睡四五情暗冥缠曰眠五嬉游缠曰戏六三业躁动缠曰掉七屏处起罪不自羞缠曰无慙八露处起罪不羞他缠曰无愧九财法不能惠施缠曰悭十他荣心生热恼缠曰嫉谓之十缠也或因十一徧使造一切罪X十一徧使者谓不信懈怠不慙不愧多贪多瞋多痴昏迷放逸悭悋毒害此十一徧使也反此则为十一善或因十二入造一切罪十二入者谓眼耳鼻舌身意此内六根入属能能者能见闻觉知也色声香味触法此外六尘入属所所者着见闻觉知之所也入以互相涉入为义亦名十二处或因十六知见造一切罪十六知见者智论云一我者知见起我我所二生者知见如父有子三受者知见命根成就四命者知见能举事故五有情者知见蕴和合生六养育者知见因缘故长七众数者知见诸法有数八人者知见妄计我是人九作者知见手足能所十使作者知见力能役他十一起者知见作后世业十二使起者知见亦令他作十三受者知见苦乐果现十四使受者知见厌于苦乐十五知者知见五识名知十六见者知见目观色像或因十八界造一切罪十八界者即六根六尘六识为十八界者有分别辨析之义又种族义界畔义或因二十五我造一切罪二十五我者即二十五谛依百论结颂曰一堕冥初为世间本性乃生觉二从觉为中阴即生我心X三从我心中我慢便生五尘巳上成八五尘生于五大五大生十一根通上总成二十四又至神我主谛共为二十五我也色声香味触五为五尘地水火风空为五大又十一根者眼耳鼻舌身为五知根手足口併大遗根小遗根为五业根又心平等共十一根大遗小遗即大小便利也或因六十二见造一切罪六十二见者即色受想行识五阴于三世推之而成也每一阴具四句如云色大我小我在色中我大色小色在我中离色是我即色是我余四例推可知五阴共成二十以过去现在未来三世配之成六十加根本断常二法共成六十二也或因见谛思惟九十八使百八烦恼昼夜炽然开诸漏门造一切罪见谛思惟九十八使者大藏一览云见谛摄欲界三十二使色界二十八使无色界二十八使共八十八使思惟摄欲界四使色界三使无色界三使共十使合之成九十八也见谛所摄何谓欲界三十二使苦谛下十使集灭下各七使除身边戒道下八使除身边二见何谓色界二十八使苦下九使除瞋集灭下各六使除瞋身边戒道下七使除瞋身边何谓无色界二十八使苦下九使除瞋集灭下各六使除瞋身边戒道下七使除瞋身边思惟所摄何谓欲界四使一贪二瞋三痴四慢此四X使从斯陀含向入修道断至阿那含果九品方尽何谓色界三使一贪二痴三慢并是阿罗汉向修道断何谓无色界三使一贪二痴三慢此是罗汉向至果方尽四谛者苦集灭道也苦谛下十使谓身边戒见邪贪瞋痴慢疑也集灭下各七使者止有见邪痴疑贪瞋慢七故云除身边戒也道下八使者止有邪痴疑戒见贪瞋慢八故云除身边二见也下各倣此苦为有漏果集为有漏因灭为无漏果道为无漏因楞严註云萨迦耶见者此云身见执身有我故边见者执我断常堕二边见故戒取见者执持狗牛等戒为生天因故见取见者执前诸见为胜为能或执一切有漏等法妄为乐净即是涅槃故邪见者拨无因果断灭善种名为邪见百八烦恼者即九十八使更加十缠成一百八也又云即一百八见女乱贤圣及以四生徧满三界弥互六道无处可避今日至祷向十方佛尊法圣众惭愧发露皆悉忏悔三界者一欲界天自他化巳下皆名欲界希须乐欲故名欲二色界天初禅至四禅未出色笼故名色三无色界四空天只有四阴无色蕴故名无色六道者天道人道修罗道旁生道饿鬼道地狱道亦名六趣十方者东西南北四维上下俱有佛剎国土故也愿等承是忏悔三毒一切烦恼所生功德生生世X世三慧明三达朗三苦灭三愿满愿某下上文广举罪相忏悔巳竟下文发愿求其功德何也忏悔毕竟灭罪灭罪毕竟福生福生则智慧功德自然成就也所以次第发愿求其功德而显是忏悔力用之功能也三慧者闻思修也闻而不听无受润因听而不思无深旨趣思而不修终无证理所以当明三达之说诸处未见所出但梵网经上卷中有法达义达辞达更有教化达未知可否又达者明也或天眼智宿命智漏尽智之三明亦未可知也俟再考三苦者苦苦三界巳苦欲界复苦坏苦乐坏时苦等于三涂行苦即处中苦通于无色此苦当灭三愿者一愿一切众生得证知法二愿以无厌心为众生说法三愿舍身命护持正法此愿当满愿承是忏悔四识等一切烦恼所生功德生生世世广四等心立四信业灭四恶趣得四无畏四等心者净名云直心是道场无虗假故发行心是道场能办事故深心是道场增益功德故菩提心是道场无错谬故此心当广四信者一信佛乐常称赞佛二信法乐欲听法三信僧乐供养众四信戒乐离五欲此信要立四恶趣者大论云一地狱八寒八热等二旁生水陆空行等三饿鬼三类九种等四修罗鬼畜人天所摄此趣当灭四无畏者智论云一得总持无畏二得知根无畏X三得决疑无畏四得答报无畏又云一切智无畏漏尽无畏说障道无畏说苦尽无畏也愿承是忏悔五葢等诸烦恼所生功德度五道竖五根净五眼成五分又五葢如上文即五蕴一色蕴谓积聚虗假二受蕴谓领纳资贪三想蕴谓取像奔驰四行蕴谓微细迁流五识蕴谓炽然了别五道者法华云天道人道二善道也地狱饿鬼畜生三恶道也皆当度之五根者赖耶云一信根信谛一切无漏根力禅定解脱三昧等法海消除疑网二念根住持不忘三进根念兹在兹四定根湛寂虗通修心不乱五慧根明辩实谛以慧照了愿当竖立五眼者涅槃颂曰天眼通非碍肉眼碍非通法眼惟观俗慧眼了知空佛眼如千日照异体还同圆明法界内无处不鉴容开示悟入佛之知见具足五眼故愿净之智度云菩萨初发心时以肉眼见苦众生心生慈愍学诸禅定修得五通以天眼徧见六道受种种身益加哀怜故求慧眼以救济之得见众生心相种种不同云何令彼得是实法故求法眼引导令入法中后求佛眼得一切智成就佛法又金刚註内外空寂名肉眼见自真性自在平等名天眼见自性般若之智名慧眼见一切法无一切法见一切相空一切相名法眼见前无烦恼可断中无自性可守后无佛位可求三际清净X名为佛眼成五分者璎珞经云成五法香也一成戒分香以摄身二成定分香以摄意三成慧分香以摄乱四成解脱分香以摄倒见五成知见分香以摄无明一说成五分法释签云一分无作戒为戒身二分无漏净禅为定身三分无漏智慧为慧身四分三种解脱为解脱身五分无生为解脱知见身也愿承是忏悔六受等诸烦恼所生功德生生世世具足六神通满足六度业不为六尘惑常行六妙行六神通者如意通天眼通天耳通他心通宿命通漏尽通是也如意通三种一者能到身飞行如鸟无碍移远令近不往而到此没彼出一念能至二者转变能以大作小小作大一多等三者圣如意此如意通惟佛有之天眼通二种一修得一报得天耳通一切声他心通知他人之喜瞋怖畏宿命通知过去世事漏尽通四漏故愿具足六度业者善戒云一布施治悭贪得富报二持戒治破戒得具足善道报三忍辱治瞋恚得有相好报四精进治懈怠得寿神通报五禅定治散乱得安乐生天报六智慧治愚痴得辩才破烦恼报此六善业须满足色声香味触法为六尘谓之惑者色如热金丸执之则烧声如涂毒鼓闻之必死香如敝龙气嗅之则病味如沸蜜汤又如涂蜜刀䑛之则伤触如卧师子近之则啮法如象纷纭故皆不可X为之惑也六妙行者色界初禅云厌下之苦行麤行障行三忻上之净行妙行乐行三也又愿承是忏悔七漏八垢九结十缠等一切诸烦恼所生功德生生世世坐七净华七净华者净名云一戒净身口意始终净也二心净三乘制烦恼断结漏尽也三见净见法真性不起妄想也四度疑见染疑断也五分别道是道宜行非道宜舍也六行断知见所行所断通达分明也七涅槃得无生法忍也洗八解水八解者一内有色观外色解脱为初禅二内无色观外色解脱为二禅三观净解脱具足住为三禅四观空无边处解脱五观识无边处解脱俱为四禅六观无所有处解脱七观非非想处解脱俱为四空八观想受灭解脱为过三界上七净以所修因言故曰华曰坐八解以入法流言故曰水曰洗具九断智九断智者一干慧地五停心总别相念处二性地煖顶忍世第一巳上犹伏见思惑三初果断三界八十八使见惑尽见真谛四二果断欲界九品思惑五三果断欲界残思尽六四果断三界见思尽七支佛断见思尽更侵三习气八菩萨断三界正使尽修六度行九佛位顿断三界见思残习坐木X菩提树下生艹为坐成劣应身能断此九者为具智成十地行成十地行者华严云登十地断十障证十真初地断异生障证徧行真如二地断邪解障证最胜真如三地断暗钝障证圣流真如四地断细惑现行障证无受真如五地断下乘涅槃障证无分别真如六地断麤相现行障证染净真如七地断细相现行障证智所依真如八地断无相加行障证不增减真如九地断不欲相利他障证所依真如十地断法自在障证法无分别真如欢喜离垢乃至法云为十地也愿以忏悔十一徧使及十二入十八界等一切诸烦恼所生功德愿十一空能解常用栖心自在十一空者涅槃经云一内空六根无体二外空六尘无相三内外空六识无有四有为空生灭相无五无为空无相亦无六无始空体本元虗七性空法本常无八无所有空俱无亦无九第一义空功用投现十空空病去药除十一太空小乘法无此十一法空必愿能解常用心既解空自得解脱三昧故曰栖心自在能转十二行法轮十二行法轮者法华法轮三转一示转二劝转三证转也每转有四即苦集灭道也三四成十二第X一示转云此是苦逼迫性此是集招感性此是灭可证性此是道可修性第二劝修转云此是苦汝应知此是集汝应断此是灭汝应证此是道汝应修第三作证转云此是苦我巳知不复更知此是集我巳断不复更断此是灭我巳证不复更证此是道我巳修不复设修以此苦集等四法三唱令知故云三转十二也轮者从喻而言如世之车轮有推碾义运转义以此四法运入众生心中摧灭烦恼而证涅槃故云十二行法轮也具足十八不共之法无量功德一切圆满发愿巳归命礼诸佛十八不共者梵网经云身口意三业无失无不定心无异想心无不知舍心志欲无减忆念无减精进无减智慧无减解脱无减解脱知见无减身业随智慧行口业随智慧行意业随智慧行知过去无碍知现在无碍知未来无碍是为十八之数不共法者此出世法惟佛为独不与二乘共故十八等下其余更有无量功德莫能尽述者愿求一切悉皆圆满成就方始成我忏悔之大心也欲求忏悔必先礼佛以为忏罪之本故当发愿归命云云南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛X地藏经云又于过去不可思议阿僧祇劫时世有佛号曰觉华定自在王如来像法之中有一婆罗门女宿福深厚诸天卫护其母信邪常轻三宝不久命终魂神堕在无间地狱时女见觉华定自在王如来形像瞻礼尊容倍生敬仰私自念言佛名大觉具一切智我母死后必知处所忽闻空中声曰我是汝所瞻礼者见汝忆母故来告示汝但端坐思惟我之名号即当知母所生去处时女寻礼佛足思惟经一日一夜忽见自身到一海边以念佛力故自然无惧有一鬼王名曰无毒稽首来迎白圣女曰此是大铁围山西面第一重海造恶众生七七之内无人继嗣为作功德先渡此海三海之内是大地狱愿圣女速返悦帝利罪女生天以来经今三日云承孝顺之子为母设供修福布施觉华定自在王如来塔寺非惟菩萨之母得脱地狱此日无间罪人俱同生讫婆罗门女便立弘誓愿愿我尽未来劫应有罪苦众生广设方便使令解脱时鬼王无毒者当今财首菩萨是婆罗门女者即地藏菩萨是南无袈裟幢佛南无师子吼佛南无文殊师利菩萨南无普贤菩萨南无大势至菩萨南无地藏菩萨地藏经云文殊师利白佛言惟愿世尊广说地藏菩萨摩诃萨因地作何行立何愿而能成就不思议事佛告文殊师利譬如三千大千世界所谓草X木丛林稻蔴竹苇山石微尘一物一数作一恒河一恒河沙一沙一界一界之内一尘一劫一劫之内所积尘数尽充为劫地藏菩萨证十地果位巳来千倍多于是数何况地藏菩萨在声闻辟支佛地南无大庄严菩萨南无观自在菩萨礼诸佛巳次复忏悔夫论忏悔者本是改往修来灭恶兴善人之居世谁能无过学人失念尚起烦恼罗汉结习动身口业岂况凡夫而当无过改往修来者改往昔之过咎修来世之福田灭三毒六根等恶兴六度万行等善学人者学之为言效也效古圣先贤精修道业故谓之学如云勤修戒定慧息灭贪瞋痴识心达本源故号为沙门如斯等辈堪称学人稍有些些怠惰即为失念了也古云暂时不在犹同死人今言失念而起烦恼者正此意也楞严经云非不回心大阿罗汉尚有尘沙微细惑至如钝阿罗汉者能免结习乎结习者谓从凡夫以来所结之习气未能消融之尽也岂况者出缠尚尔况在缠者乎但智者先觉便能改悔愚者覆藏遂使滋蔓所以长夜积习晓悟无期覆藏者知有过隐而不发其罪日增如论语云小人之过也必文文饰之也小人惮于改过而不惮X于自欺故必文以重其过此之谓也所以必须发露方为忏悔智者悔罪喻如斩艹必发其根使后更不复生故云改悔愚者隐覆而不发者如艹埋根于深土之中雨露滋成即成蔓延日滋日茂罪业渐深若不发露如处于天暗之中终成迷昧了无所见乃至堕于三涂苦恼之中亦莫知其所以故云晓悟无期也若惭愧发露忏悔者岂惟止是灭罪亦复增长无量功德竖立如来涅槃妙果忏悔获益如此之妙此下复明忏法之方若欲行此法者先当外肃形仪瞻奉尊像内起敬意缘于想法恳切至祷外肃者即齐庄恭谨之意也华严行愿品一者礼敬诸佛今礼忏时而左顾右盻窃为语笑者岂直形仪不肃即其内无敬意维摩经云瞻仰尊颜目不暂舍礼敬正宜目视而心想若无敬意瞻奉且虗何况缘想当知敬意正不在七种心之后生二种心何等为二一者自念我此形命难可常保一朝散坏不知此身何时可复若复不值诸佛贤圣忽逢恶友造众罪业复应堕落深坑险趣此身四大假合而成四大分散则此身坏矣况石火电光无常莫测不蚤为预办后悔无及犹恐一失人身万劫不复故也深坑险趣即三涂八难以喻言之也因难出故喻其深受苦恼故喻其X险二者自念我此生中虽得值遇如来正法不为佛法绍继圣种净身口意善法自居不为佛法者人身难得佛法难闻今又僧遇而又不能为一念此身无常死堕恶趣无有出期二念此身罪恶不能瞒昧诸佛神祇毕竟到阎罗王所受诸苦恼有此二种心自然惭愧恐怖急求忏悔不敢自欺兴显佛法使圣道昌隆而无断绝谓之绍继圣种也而今我等私自作恶而复覆藏言他不知谓彼不见隐慝在心慠然无愧此实天下愚惑之甚非伹不能绍继佛法而反私自云云此身私自作恶只道佛不知不见所以身口意业倍为深重一经发露罪业冰消忒恶也私谓佛菩萨不知不见毕竟佛菩萨尽知尽见如下文所云故曰天下愚惑之甚即今现有十方诸佛诸大菩萨诸天神仙何曾不以清净天眼见于我等所作罪恶又复幽显灵祇注记罪福纤毫无差楞严经云阿那律见阎浮提如观掌中菴摩罗果诸菩萨等见百千界十方如来穷尽微尘清净国土无所不瞩众生洞视不过分寸般若经云天眼能见十方沙界众生成就身语意业恶行诽毁贤圣邪见因缘身坏命终当堕恶趣幽者鬼使X显者聦明正直之神也因既无差果终无谬下正指果报无谬夫论作罪之人命终之后牛头狱卒录其精神在阎罗王所辩覈是非当尔之时一切怨对皆来证据各言汝先屠戮我身炮煑蒸炙或先剥夺于我一切财宝离我眷属我于今日始得汝便于时现前证据何得敢讳惟应甘心分受宿殃录者取而收之也阎罗梵语正云阎摩罗此云静息又云夜磨罗此云双世鬼官总司也阴界之名苦乐并受故云双世古云兄与妹而双王苦与乐而同受正此谓也屠戮煑炙言杀生食肉之业剥夺离散言偷盗势夺之业汝先或先当知两先字皆往昔过去之意因剥夺故或至父南子北兄弟东西等故曰离我眷属今日始便者自来业缘未熟似乎未便今既业报至时诚难逃避故得其便也甘心分受者谓罪报当如其罪业之分量故受报者一如其分而甘心受之也正是随罪轻重考而罚之者是也如经所明地狱之中不枉治人若其平素所作众罪心自忘失者临命终时造恶之处一切诸相皆现在前各言汝昔在于我边作如是罪今何得讳楞严经云三界惟心万法惟识随心所作随心所现无所讳也又楞严云临命终时未舍煖触一生X善恶俱时顿现即此意也各言我昔下执对之辞也是时作罪之人无藏隐处于是阎罗王切齿诃责将付地狱历无量劫求出莫由此事不远不关他人正是我身自作自受虽父子至亲一旦对至无代受者我等相与得此人身体无众疾各自努力与性命竞大怖至时悔无所及凡人多谓恶业可隐故不思忏悔蚤知终无隐藏何如先向佛前发露忏悔冀得免耳慎勿懈怠然而忏后改过必不更作庶可得免如或倚其忏悔更造新殃欲求免者未之有也思之慎之当自勉之诃责者如云痴人狱种汝在世时不孝父母邪慢无道无有惭愧汝今生处名阿鼻地狱受此苦恼为乐不耶此等苦切责之只要他人改过自新故耳又王见其人忘失其罪而自不知故诃责之也将付者将此罪人付之于无间地狱之中故历劫无由求出也众等相与下忏主激励行人知过速忏无怠懈也大怖至时谓无常忽到眼华落地四大分张前路茫茫未知何往抑且平素资粮无办宁不大可畏怖者哉莫待罪苦临头那时措手不及故当舍命忘身力求忏悔始得是故至心求哀忏悔某等自从无始以来至于今日积聚无明障蔽心目随烦恼性造三世罪谓之无始以来则过去世数无算而造罪亦无算X况今生又不觉悟则现在无明烦恼开八万四千尘劳门造罪何可胜计未来生死无有穷期四生六道改形易相可不惧哉故曰此身不向今生度更向何时度此身当知勇勐精进超出三界正在今生切勿放过此下二章复举无始无明而忏三世之过恶也法性本明本来无有罪业因无明烦恼之所昏蔽而不明故云随烦云云所以云自从无始迷心海旷劫漂流生死波者正此之谓也又积聚无明者即无智慧之明不能了境惟心而遮蔽心目故随之而造诸恶业故曰随烦恼性也或耽染爱着起贪欲烦恼或瞋恚忿怒怀害烦恼或心愦惛懵不了烦恼或我慢自高轻傲烦恼疑惑正道犹豫烦恼谤无因果邪见烦恼不识缘假着我烦恼迷于三世执断常烦恼朋狎恶法起见取烦恼僻禀邪师造戒取烦恼乃至一切四执横计烦恼今日至诚悉皆忏悔凡夫但以昏散二病以为生死根本愦即烦愦散乱之谓也疑惑不信犹豫不决皆无明障蔽之过也统前统后无不皆尔天堂是妄造地狱无真说是谤无等语也不识因缘虗假遂不知四大本空因而执着我见而生烦恼也断常二见即有无二见同志曰朋附近曰狎既曰恶法必有其人而近之故曰见取者谓执身见边见戒取见自X以为胜为能或执一切有漏等法妄为乐净即是涅槃故戒取者非因计因谓执持牛狗等戒为生天因故四执即前一生执不生二不灭执灭三断执不断四不常执常巳上忏十使十使即十烦恼又复无始以来至于今日守惜坚着起悭悋烦恼不摄六情奢丑烦恼心行獘恶不忍烦恼当知六度之中忍为最急忍该六度古云一忍能令百祸消讲说忍字极多文繁不赘怠堕缓纵不勤烦恼疑虑躁动觉观烦恼觉观差别麤心相名觉细心相名观初缘心中发相名觉后分别筹量好丑名观又智度论入初禅定名有觉有观初禅二禅中间是名无觉有观从二禅乃至非有想非无想定是名无觉无观触境迷惑无知解烦恼说时似悟对境即迷未得谓得者亦此意也随世八风生彼我烦恼随世八风者谓随世之风之有八也一利谓得可意事二衰谓失可意事三毁谓不现前诽拨四誉谓不现前赞美五称现前赞美六讥现前诽拨七苦逼女身心八乐适悦身心彼我之间随此八者而互生烦恼谄曲面誉不直心烦恼强犷难触不调和烦恼X犷者暴戾之兽不调和之人似之难触者刚强而不可近也易忿难悦多含恨烦恼嫉妒击刺狠戾烦恼㐫险暴害惨毒烦恼乖背圣谛执相烦恼空假中三谛亦可名圣谛即下苦集等四俱名圣谛若言圣谛第一义即中道可知也言乖背者因顺于凡俗之流故违于出世之圣谛故云执相也巳上忏十三随下忏三乘于苦集灭道生颠倒烦恼苦集灭道者即四谛也苦即上文生者八苦者是集即贪瞋痴等烦恼者是灭即寂灭二乘所证空理也道即三十七品等法此皆真实无谬故云谛也随从生死十二因缘轮转烦恼十二因缘者法华经云无明缘行行缘识识缘名色名色缘六入六入缘触触缘受受缘爱爱缘取取缘有有缘生生缘老死等也然有二乘还灭等文亦详法华经中此但言生起不言还灭故不录乃至无始无明住地恒沙烦恼起四住地构于三界苦果烦恼起者此四皆因无明而起也构结构也四住地者摄论云见一切住地欲爱住地色爱住地有爱住地也若兼上无明住地即五住地也无量无边女乱贤圣六道四生今日发露向十方佛X尊法圣众皆悉忏悔烦恼无量女乱无边若圣若凡无不恼故若得忏尽无明一切悉皆殄灭也故当恭对十方三宝之前竭诚礼拜求哀忏悔也如上广举三世罪业忏悔巳竟下文次第发愿而求其功德同上云云愿等承是忏悔意业所起贪瞋痴等一切烦恼所生功德生生世世折憍慢幢竭爱欲水灭瞋恚火破愚痴闇拔断疑根裂诸见网又上种种惑业皆承忏悔之智力折之竭之乃至于拔之裂之始得清净故云愿某等承是云云折憍慢幢等文承上忏悔意业等句而来我慢犹若高幢忏悔智力犹如利器足以折之爱欲如水性空真火足以竭之瞋恚如火性水真空足以灭之暗喻痴迷无知而智灯足以破之疑惑如树之根亦以智手足以拔之网喻见解执缚慧剑足以裂之深识三界犹如牢狱四大毒蛇五阴怨贼六入空聚爱诈亲善三界极尊福尽还作牛领中虫况复其余无福德者故菩萨观三界犹如牢狱深识二字直贯下五句当云深识三界如牢狱深识此身为四大犹如毒蛇深识色受想行识五阴如怨贼深识眼耳鼻舌身意为六入犹如空聚俱是盗贼藏匿其中深识此等一切欲爱犹如怨家诈为亲善若实识X知无能为害也巳修八圣道断无明源正向涅槃不休不息三十七品心心相续十波罗蜜常得现前一切皆以邪妄不正为无明之根源故当修圣道而断之八圣道即八正道也修道者如畏毒蛇怨贼涉路避之而去也涅槃者具云般利涅槃那般利言普也即究竟也涅即出离槃那即烦恼合言普究竟出离烦恼又云涅而不生槃而不灭又梵语摩诃般涅槃那此云大寂定又云大固牢固具四德足证三身云云不休不息者无有疲厌意心心相续无有间断意常得现前纯熟优行意三十七品见前三十七助菩提法中十波罗蜜梵语檀波罗蜜尸罗波罗蜜羼提波罗蜜毗黎耶波罗蜜禅波罗蜜般若波罗蜜方便愿力智共为十华云一布施二持戒三忍辱四精进五禅定六智慧为六波罗蜜又名六度后四度愿与力即禅定开出方便与智即般若开出梵语波罗蜜此云彼岸到如涅槃经云修戒定慧解脱知见六波罗蜜三十七品以为船筏依乘此栰渡烦恼河到于彼岸常乐涅槃正此意也又此五句亦同上意忏悔而加修八正道无烦恼而不除无无明而不断乃至直成无上菩提莫不皆从忏悔修八正道之所得也忏悔发愿巳至心信礼常住三宝X常住者十方三宝无去无来不生不灭本无定相无住无不住但有求皆应无祷不从常在世间救苦众生令得解脱故云常住亦如释迦世尊常在娑婆世界化度众生之意耳慈悲水忏法卷上疮如人面宿憾何多清泉一掬即消磨悯巳复怜佗述为忏摩万古沐恩波音释原叙邂逅嫌恶餧啖掬盎晁凛髓甦缘起文澍孽薮开经偈解愍念后文憍倨媟狎悛辟夫欲文夫长令行离罪相文相着厌离文眵肾脏乐X菩提文种乐若别捍劫观罪文擎拳瑕玼先应文兇狠钝瀑系互竖改往文蔓涅值坑慝慠祗纤覈分枉素蔽耽烦恼文愦懵僻触誉犷易戾折续註音释启运文註轨译兜率慈悲註乐𠎝坌巵从劣数鬬辇施备嘿秔窟窜邲归依註诠塑荚渠惭愧註闲X厌离註骷髅螃蠏跎呻疗不净观註鼻纤翳怨亲註拣揣观罪註截易扞擎拳註倏缴更相註递四住註昙六根註涩九结註中六受等註䑛啮觉华佛註嗣讫覆藏註文艹外肃註齐天眼註瞩差不关註首诃责註乐不赘殄羼栰X慈悲道场水忏法科註X卍XXX水忏科註卷中龙住释成简西宗集註赞文四八端严微妙相僧祇三大劫修来面如满月目如莲天上人间咸恭敬慈悲水忏法卷中一切诸佛愍念众生为说水忏道场总法今当归命一切诸佛南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨南无普贤菩萨南无大势至菩萨南无地藏菩萨地藏菩萨白佛言我从久远劫来蒙佛接引使获不可思议神力具大智慧我所分身徧满百千万亿恒河沙世界每一世界化百千万亿身每一身度百千万亿人令归敬三宝永离生死至涅槃乐南无大庄严菩萨南无观自在菩萨礼诸佛巳次复忏悔此下承上文而起观行以作灭罪之方然而礼忏虽在一日一时入道功程必当随力渐次而能成就某等即今身心寂静无谄无障正是生善灭恶之时复应各起四种观行以为灭罪方便X即今等者指初卷后折憍竭爱等以至礼佛巳毕之时斯时至诚虔恳即今道场之内身口意三业了无过失故得身心寂静无谄诳无私曲趂此心静之时复加观行而进之观行如下观察思惟等文中自明何等为四一者观于因缘二者观于果报三者观我自身四者观如来身上总标下别释第一观因缘者知我此罪借以无明不善思惟无正观力不识其过远离善友诸佛菩萨随逐魔道行邪险迳如鱼吞钩不知其患如蚕作茧自缠自缚如蛾赴火自烧自烂以是因缘不能自出观因缘者之一字叠上标下而释之也借托也因缘者要自知起罪之因习罪之缘皆由无明遂至不能自出无正观力即所谓无正知见力也天台止观云正观者观诸法无相并是因缘所生因缘无性即是实相先了所观之境一切皆空能正之心自然不起无正观之力所以不识其过自然有许多缠缚贪着要知十恶五逆乃至无穷之罪业皆由不识其过而生不识即不知不知即不明不明即无明无明即不善也以是因缘失于正智故云无正观力梵语魔罗此云夺命乃至夺智慧命故又名杀者又梵语波卑夜亦名波旬此云恶释迦出世魔王之名亦翻杀者又恶中之恶常X欲断人慧命故即今毁宗诱法邪见等流亦同此类也依随此等即当堕三恶道故云险径云云鱼伹知有香饵不知有丧身之患重看不知二字蚕求坚固蛾贪色见而自害无非自取重看自字三者皆贪着因缚作是观者当永断无明以求正知见若以法合鱼合我人及一切众生钩合无明不善并五欲等之钩饵也蚕及飞蛾皆合我等之言茧合爱缠之患火合贪欲之殃若能如是观察即名正智即名善思惟修忏行人喫紧于斯慎毋忽之而不自知也第二观于果报者所有诸恶不善之业三世轮转苦果无穷沉溺无边巨夜大海为诸烦恼罗剎所食未来生死冥然无涯设使报得转轮圣王王四天下飞行自在七宝具足命终之后不免恶趣四空果报三界极尊福尽还作牛领中虫况复其余无福德者而复懈怠不勤忏悔此亦譬如抱石沉渊求出应难二果报观行果报者既有恶业必招恶果不修出世纵有福如圣王如四空天福尽还应堕落所以必勤忏悔作是观者定修出世不求福报三世无穷者经云假使百千劫所作业不忘因缘会遇时果报还自受故云耳沉溺大海谓受苦无量如在黑暗大海亦喻言也以罗剎为喻非真罗剎也诸烦恼似之为烦恼之罗剎耳非真为罗剎所食也为烦恼汩没之尽耳王四天下王者X治也晋本华严云金轮宝名胜自在象宝名青山绀马宝名勇疾风神珠宝名光藏云主藏臣宝名大财玉女宝名净妙德主兵臣宝名离垢眼谓之七种王宝得此七宝作转轮王飞行自在王四天下者也如此福德尚堕苦报未知何日出离况无福而不求忏悔乎四空者即无色界四空天也一空无边天二识无边处天三无所有处天四非非想处天证四空果报为三界之极尊三界即欲界色界无色界诸天共二十八天也第三观我自身虽有正因灵觉之性而为烦恼黑闇丛林之所覆蔽无了因力不能得显我今应当发起胜心破裂无明颠倒重障断灭生死虗伪苦因显发如来大明觉慧建立无上涅槃妙果三自身观行自身虽凡夫实可以超凡而入圣惟在发起胜心耳作是观者当知我身即如来身自身亦有三身慧身妙法身应一切身也黑闇丛林就是烦恼发挥充满处覆蔽本性犹如黑暗丛林非烦恼之外更有黑暗丛林也大乘法界论云众生法身既与功德相应何故无有如来德用应知此如莲华未开诸恶见叶共包裹故亦如金山被瞋恚泥所封着故亦如虗空被愚痴云之所蔽故有三种因玄妙云有心者皆得作佛即法身种谓之正因一切世智三乘解心即般若种谓之了因一切低头举手即解脱种谓之缘因X亦可以说师教外熏等缘谓之缘因有缘因故始得了因可知胜心即今虔恳至诚乃至止观之心可为胜心也因无明遂有许多颠倒重障故须破裂觉慧是无上之因也因即果果即因因果双忘不可思议故云无上妙果涅槃有三一性净为外道妄计涅槃一方便净为二乘取证涅槃皆非无上一圆净如来究竟涅槃是谓无上涅槃是出世第一义故为妙果又涅槃有四一本来自性清净涅槃一切众生平等共有即真如理也二有余涅槃二乘烦恼虽断余习未除故云有余三无余涅槃谓烦恼既尽余习亦减故云无余四无住涅槃谓不住生死不住涅槃穷未来际利乐有情故云无住此指无依无住即是出世第一义谛故云无上第四观如来身四如来观行以此观如来身直须常如佛学常如佛心能作是观者当知吾身亦同如来岂独如来为如来身哉无为寂照无有少法故曰无为永嘉所谓不见一法即如来是也寂照者譬如明镜照物恒自无心心体本来常寂寂而常用用而常寂随境鉴辨皆是实性自尔非是有心方始用也只为众生不了自心常寂妄计有心心便成境所以有四句百非妄生许多X见解无为寂照自然离绝百非不动心相故也所以者何以即心无心故心恒是理即理无理故理恒是心理恒是心故不动心相心恒是理故不得心相不得心相故即是众生不生不动心相故即是佛亦不生以生佛俱不生故即凡圣常自平等法界性也纯一道清净更无异法离四句绝百非离四句绝百非者大明觉慧之中念念清净一切邪妄知见不生此即如来清净法身也本无四句百非之想又安有所谓离之绝之耶特世人视之见为如来离之绝之耳四句者伹举一对或举一字便成四句即如有无对作四句者如云有无亦有亦无非有非无便成四句也一异二字或断常二字俱可成四句楞严经云净极光通达寂照含虗空却来观世间犹如梦中事百非者法教数云凡作四句有本末三世巳起未起积成四句皆非得真故云百非也即就上有无对作四句者言之若云有是增益谤若云无是损减谤若云亦有亦无是相违谤若云非有非无是戏论谤此是本四句也复此四句每句有四句有中四句者有有有无有亦有亦无有非有非无又无中四句者无有无无无亦有亦无无非有非无又亦有亦无中四句者亦有亦无有亦有亦无无亦有亦无亦有亦无亦有亦无非有非无又非有非无中四X句者非有非无有非有非无无非有非无亦有亦无非有非无非有非无如上四句每一句成四句则成四四十六句此是末四句也三世皆有此十六句则成四十八句此四十八句皆有巳起未起成九十六句搭上本四句则成百句也余法四句皆倣此众德具足湛然常住众德即万行感报百福庄严具足圆满故曰具足湛然常住者即如来万亿圆满之报身也湛然即湛寂常住者即常住不动之谓也又湛然常住者如宗门统要云佛光如满禅师因唐顺宗问佛从何方来灭向何方去既言常在世佛今在何处师云佛从无为来灭向无为去法身等虗空常在无心处有念归无念有住归无住来为众生来去为众生去清净真如海湛然体常住帝又问曰佛向王宫生灭向双林灭住世四十九又言无法说山河及大海天地及日月时至皆归尽谁知不生灭疑情犹若斯智者善分别师曰佛体本无为迷情妄分别法身等虗空未曾有生灭有缘佛出世无缘佛入灭处处化众生犹如水中月非常亦非断非生亦非灭生亦未曾生灭亦未曾灭了见无心处自然无法说虽复方便入于灭度慈悲救接未曾暂舍方便入灭而不舍救接所谓他方此土分身无数X皆如来化身也别有示现而人不识耳非真入灭故曰未曾暂舍生如是心可谓灭罪之良津除障之要行是故至诚求哀忏悔生如心三句总收缴上与四种观行以为灭罪作前方便等语相应以此四心总申忏悔则无罪不灭无福不生也上明四种观行忏悔巳竟下复重举烦恼障道因缘重求忏悔盖因烦恼深厚慧眼即盲障道因缘从兹而起烦恼一起种种善法悉为障蔽不生故云起障等云云文在后面某等无始以来至于今日长养烦恼日深日厚日滋日茂覆葢慧眼令无所见断除众善不得相续业力覆蔽纵善法在前而心境俱违自然断除众善一切善法俱障如下文所云皆是耳起障不得见佛不闻正法不值圣僧烦恼起障不见过去未来一切善恶业行出离烦恼障受人天尊贵之烦恼人天尊贵以异三涂微贱之比人天之天欲界诸天也障生色无色界禅定福乐之烦恼色为色界天无色为无色界天色界禅见下四禅定内无色界禅具见后八解脱九空定中禅定福乐禅法要解云得初禅相云何答曰离生喜乐先以正念呵止五欲深入一心有觉有观离不善X法得未到地身心快乐证初禅相转复增胜身心轻安嗔处不嗔喜处不喜世间八法所不能动至于衣服饮食等心不贪着但以诸善功德为贵得初禅巳进求二禅二禅厌患觉观何以故如欲界五欲五葢令心散乱初禅觉观女乱定心亦复如是即用无漏初禅呵责觉观内得清净定生喜乐入于二禅问云何是二禅相答曰以无觉观动故内心清净如水澄清无有风波星月诸像悉皆照见定生喜乐妙胜初禅喜乐从离欲生此中喜乐从初禅定生得二禅大喜然心变着喜生诸结使以是喜故为烦恼本况喜为麤乐今欲舍麤而求细乐故言离喜更入深定以求妙乐问云何是第三禅乐答世间最乐无有过者麤者为喜根细者为乐根譬如极热得清冷水持洗手面是名为喜入清凉地举身沐浴是名受乐既得三禅之乐一心守护常恐退失则为是恼是故乐复为患当求离乐譬如人求富贵之乐求时既苦得之无厌则复为苦得巳守护亦复为苦行者患乐亦复如是葢初禅乐以觉观女乱故舍二禅大喜动故舍三禅知乐无常难守故舍以是故当舍此乐进求四禅安隐地前依禅定乐舍于欲乐今依何等而舍禅乐且舍禅乐得何利益答曰依涅槃乐能舍禅乐而得三利所谓罗汉辟支佛佛道以三乘道随意而入清净涅槃问云何是第四禅相答曰X断乐断苦无喜无忧故念清净初禅觉观未定二禅喜大发动三禅乐心多乱并皆念不真清净虽有定心出入息故令心难摄四禅纯清净故无出入息故心则易摄是为真禅譬如善御良马随意所至欲行四无量心四无色定等随意皆得欲得六通求之亦易前三禅麤相清净心第四禅细相清净心障不得自在神通飞腾隐显徧至十方诸佛净土听法之烦恼或隐或显迅速无碍山崖墻壁直过如空凌虗往来犹如飞鸟地中出没如出没水可以徧至十方即此神境通也障学安那般那数息不净因缘观等诸烦恼安那云出息般那云入息习坐禅者有止观法门天台小止观云数息观对治游思之病先数入息后数出息从一至十终而复始不令散乱亦有数入不宜数出数出不必数入双数反恐有病故耳不净观者对治贪欲谓观身不净也如上卷三十六等所明尽此干慧一信住行向各十共四十一清净心次成四种妙圆加行四种妙行此即煖地顶地忍地世第一地也障学煖顶忍第一法七方便等诸烦恼所诸煖顶忍第一法者谓以佛觉用为巳因地心若出未出犹如钻火欲燃其水名为煖地又以巳X心成佛所履若依非依如登高山身入虗空下有微碍名为顶地心佛二同善得中道如忍事人非怀非出名为忍地数量消灭迷觉中道二无所目名世第一义七方便者小乘七贤一五停心位二别相念位三总相念位四煖位五顶位六忍位七世第一义位也五停心者数息停散心不净停贪心慈悲停瞋心因缘停痴心念佛停障心谓之圆五品停五心别教云忍位有五一伏忍证十信二柔顺忍证十行十向三信忍证十住四无生忍证十地五寂灭法忍证妙觉障学慈悲喜舍闻思修等诸烦恼慈悲喜舍即四无量心发菩提心论云闻思修为三慧一闻慧如所闻法心常爱乐无有厌足二思慧思念观察一切有为法如实相谓无常苦空无我不净念念生灭不久败坏即生厌离趋佛智慧三修慧谓离欲不善法渐次修入障学空平等中道解三观义诸烦恼空者一念无相因缘所生法我说即是空平等者无法不备亦名为假中道者不一不异亦名为中空与平等中道是为三观习观者要解此三观义此出中轮障学助道品念处正勤根力如意足诸烦恼助道品者即上卷三十七助菩提法中四正念处四正勤五根五力四如意足是也四念处者X一观身不净谓染缘有故二观受是苦谓执取增缚三观心无常谓念念迁灭四观法无我谓无有定相四正勤者巳生恶时勤令断未生恶时勤令不生未生善时勤令生巳生善时勤令增长五根者一信根能入法海信于业报消除疑网二念根住持不忘三精进根念兹在兹四定根湛寂虗通修心不乱五慧根明辩实谛以慧照了五力者一信力一念万年魔不能坏二念力纯清绝点烦恼不能坏三进力尘劫无怠天人不能坏四定力须弥坚固无有能动五慧力摧邪显正知世间出世间法无一法能坏四如意足者即四神足也一定根如意足谓深固幽远此得也二定觉如意足谓寂而常照此念也三定力如意足谓魔不能动此进也四正定如意足谓入佛三昧此慧也障学八正道示相之烦恼八正道者无尽意经云一正见道谓不起断常见二正思惟道谓思不起于贪等而思戒定慧解脱解脱知见也三正语道凡所演说除口邪命故四正业道顺理而修清净业故五正命道以无漏智除三业五种邪命无诸奸谄故六正精进道勤修涅槃善入正谛七正念道进向涅槃系心不忘故八正定道决定不乱故八正道即八圣道总是依法而修为有法可得义故曰示相X障学七觉支不示相烦恼七觉支者无尽意经云支者分也一念觉分谓观一切法自性皆空故二择法觉分谓能分别了义不了义故三进觉分谓勤修不退故四喜觉分谓所修法喜故五除觉分谓除诸烦恼故六定觉分谓如所入定觉了诸法故七舍觉分谓不为世法所牵无着无碍故七觉支即七菩提分总是观一切法空为无法可得义故曰不示相障学八解脱九空定烦恼八解脱者大集云一内有色观外色解脱背弃色爱心此谓初禅二内无色观外色解脱背弃色爱心此谓二禅三净胜解心作证具足住背弃不净心此为三禅四超一切色想灭有对想不思惟种种想入无边空处定具足住弃下地法此为四禅五超一切空无边处入无边识处定具足住非弃下地法亦为四禅六超一切处识无边处入无所有处定具足住非弃下地法此为四空七超一切无所有处入非想非非想定具足住非弃下地法亦为四空八超一切非想非非想处入灭想受定具足住背弃一切有缘心此为过三界解脱者离缚之义也九空定者初门云一次第定初禅喜乐二次第定二禅妙喜生三次第定三禅妙乐四次第定四禅浮尽五次第空处定空能普入六次第识处定识能明了七次第无所有处定无有即X有八次第非非想定无想即想九次第灭受想定心灭无灭障学于十智三三昧烦恼十智者华严云一三世智二佛法智三法界无智智四法界无边智五充满一切世界智六普一切世界智七住持一切世界智八知一切众生智九知一切法智十知无边诸佛智三三昧者有觉有观为空三昧无觉无观为无相三昧无觉有观为无作三昧三昧者此云正受不受诸受乃为正受又云正觉即具自在神通之意也又圆觉註云言佛入于神通三昧之谓也障学三明六通四无碍烦恼三明者一天眼智明谓声闻辟支菩萨三乘诸佛于天胜妙得彼天眼二宿命智明佛于三世境界无有不知不同二乘三漏尽智明证见道时远离四漏谓欲漏有漏见漏无明漏不同二乘所证又大经云一菩萨般若明二诸佛天眼明三无明毕竟空六通者般若云一神境通能起种种神变震动十方变一为多变多为一或隐或显迅速无碍山崖墻壁直过如空凌虗往来犹如飞鸟地中出没如出没水身出烟焰如燎高原体注众流如消雪岭日月神德威势难当以手𢪛摩光明隐蔽转身自在此即身如意通二天耳通过人天耳能如实闻十方各殑伽沙界情非情类种种音声三X他心通能知十沙界诸有情类一切心心所法谓贪嗔痴等心或着或离乃至聚散小心大心寂静否心解脱否心皆如实知四宿命通能知十方有情一心十心百千心若一日二日至百千年劫如是时处如是姓名死此生彼若自若他若广若略等事五天眼通能见十方情非情种种色像或粗或妙死时生时善趣恶趣复知彼随善业恶业受生胜劣等报六漏尽通能知十方有情若自若他漏尽不尽此通断诸障习方得圆满菩萨得漏尽通得不退转不堕声闻独觉之地四无碍者四无碍智一义无碍智知诸法义了了通达二法无碍智诸法名字分别无滞三词无碍智辩说无碍令各得解四者乐说无碍智十二部经随其根性为说也障学六度四等烦恼六度者一布施二持戒三忍辱四精进五禅定六智慧也四等者楞伽经字语身法四者与我同等字等者一切如来佛名字无别语等者六十四种梵音无差身等者诸佛法身相好是同法等者我彼同得菩提分法四者等无差别故云四等障学四摄法广化之烦恼四摄法者妙玄云一布施摄法谓乐财者以财施乐法者以法施二爱语摄法谓以软语随顺安慰一切众生三利行摄法谓随起身口意行令各沾X利益四同事摄法谓和光同事令其各得沾益故得广化障学大乘心四弘誓愿之烦恼大乘四弘誓者行愿品云众生无边誓愿度烦恼无尽誓愿断法门无量誓愿学佛道无上誓愿成誓愿弘深故为大乘障学十明十行之烦恼十明者华严云一知一切众至业报二知一切众生寂灭三知一切惟是实相四能以无量声坏染着五能以方便受生六舍离一切想受七知一切法非想八知一切法非无想九知一切有法本无有生十济度一切众生十行者一欢喜行谓始入法界不为邪动二饶益行谓常化众生使得法利三无嗔恨谓常修善法谦下恭敬四无屈挠谓行大精进令一切至究竟涅槃五无碍乱谓不为无明之所失乱六善现谓生生常在佛国中生七无着谓于我我所一切皆空八尊重行谓成就难得善根九善法行谓说法授人成佛轨则十真实行谓二谛非如亦非非相障学十回向十愿之烦恼十回向者别教云一救护众生离众生相回向谓以无想心常行六道而入果报不受而受二不坏回向谓观一切法有受有用念念不住三等一切诸佛回向谓三世佛法一切时行四至一切处回X向谓以大愿力入一切佛土供一切佛五无尽功德藏回向谓以常住法授与前人六入一切平等善根回向谓行无漏善善而不二七等观随顺一切众生回向谓观善恶无二一相八真如相回向谓心得自在等三世佛常照有无九无缚无着解脱回向谓以般若照三世诸佛是一合相十入法界无尽回向谓觉一切法中道无相十愿者行愿品云一者礼敬诸佛无限善根愿二者称赞如来爱法增上愿三者广修供养亲近增上愿四者忏悔业障护法神通愿五者随喜功德自证正智愿六者请转法轮令他解了愿七者请佛住世摄受正法愿八者常随佛学广利羣生愿九者恒顺众生荷负众生正法愿十者普皆回向如说修行愿障学初地二地三地四地明解之烦恼障学五地六地七地诸知见烦恼障学八地九地十地双照之烦恼初地菩萨见自身真如佛性名见道位从二地至七地是修道位犹有功用而修其行从八地至十地名究竟位十一地等觉位中普贤行方终十二地是妙觉佛果别教云一欢喜地达佛境界二离垢地身心清净三发光地净极明生四焰慧地明极觉满五难胜地功行超越六现前地性净明露七远行地随方应化八不动地一真如心忍智X自如九善慧地发真如用道力自在十法云地慈阴妙云大智圆明也又由证圣位故欢喜身心清净名离垢智巳生明名发光妙解廓然名焰慧功行超越名难胜通达真俗名现前随方应化名远行忍智同如名不动道力自在名善慧大智圆明名法云巳履佛境种种功德从此发生故名地双照者永嘉集云无即不无有即非有有无双照妙悟萧然又有真俗二谛註云空智照真为实假智照俗为权此真俗二谛空假二智双照权实双显故名双照地者蕴积前法至于成实一切佛法依此发生故谓之地障学佛果百万阿僧祇诸行之烦恼阿此云无僧祇此云数合言无数如释迦历三祇又九十一劫方成佛果若障学诸行未免烦恼一切业障忏悔俱完又伸发愿如是行障无量无边今日致祷稽恳向十方佛尊法圣众惭愧忏悔愿皆消灭发愿总忏巳竟下承前申愿愿借此忏悔障于诸行一切烦恼所生功德愿在在处处自在受生不为结集业行之所回转以如意通于一念顷徧至十方净诸佛土摄化众生于诸禅定甚深境界及诸知见通达无碍心能普周一切诸法乐说无穷而不染着得心自在得法自在方便自在令此烦恼及无知结习毕竟永断不复相续无漏圣X道朗然如日身如意通见前六通内摄化众生即说法广化也以下直至方便自在等俱是具足神通力修诸小乘善法人天小果是为有漏之因于圣道尚有渗漏故也若为了生死而行菩萨道修无余涅槃妙果是为无漏圣道无漏者于大乘法更无遗漏之谓朗然者开悟无漏之义也又无漏圣道正指上文见佛闻法值贤圣僧乃至于十地等妙阿僧祇等悉皆名为无漏圣道以忏悔故烦恼既尽圣道朗然如杲日丽于中天无幽不烛者也发愿巳归命礼诸佛南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨南无普贤菩萨南无大势至菩萨南无地藏菩萨南无大庄严菩萨南无观自在菩萨礼诸佛巳次复忏悔某等略忏烦恼障竟今当次第忏悔业障上文三障总分三大段一曰烦恼二名为业三是果报今忏烦恼巳毕故云云此处忏悔业障夫业者能庄饰世趣在在处处不复思惟求离世解脱所以六道果报种种不同形类各异当知皆是业力所作X能庄饰者伹能庄严光饰于六道所以在在处处庄者庄严饰者修饰此句言凡夫作业繁多勤勤无怠似有庄严修饰之象也世者如造三毒十恶等之罪业庄严地狱三涂之世趣也纵行五戒十善等之善业生于天上人间犹为世趣未能出世而超三界故也不复思惟者不修戒定慧乃至不求无上菩提故云业力所作即庄饰世趣之所感也力造恶业故云业力者众生之业力也与下文业力甚深不同业力甚深乃佛之业智力也佛十力中业力甚深凡夫之人多于此中好起疑惑佛十力者谓佛应正等觉有十种实智见力也详见后十力无畏处业力甚深一句引例凡夫业力之甚深也六道众生自家业力不同诸佛无上菩提莫非善业功德智力之所成就故云甚深当知凡夫不得圣道皆是恶业惑力之所障蔽故亦是甚深可知之也所以若好若歹无不于此善恶业力之所惑众生不知故起疑惑也下先举疑惑之由何以故尔现见世间行善之人触向轗轲何以者征起何以起惑下释成坎险也坎险多迍之貌触向轗轲所为之事多不如意也为恶之者是事谐偶谓言天下善恶无分X肉眼凡夫不能了知三世事故所以便言善恶无分云云如此计者皆是不能深达业理即下三世善恶因缘果报等谓之业理何以故尔经中说言有三种业何等为三一者现报二者生报三者后报现报业者现在作善作恶现身受报生报业者此生作善作恶来生受报后报业者或是过去无量生中作善作恶于此生中受或在未来无量生中受引经言三种业有现报有生报有后报正见过去有业所以有后报总归重下文云过去既有如此恶业一句观上文当知皆是业力所作一句可见经言至或在未来无量生中受止若今行恶之人现在见好者此是过去生报后报善业熟故所以现在有此乐果岂关现在作诸恶业而得好报若今行善之人现在萦苦者此是过去生报后报恶业熟故现在善根力弱不能排遣是故得此苦报岂关现在作善而招恶报若今者详明上文若如也若今云云行恶之人行善之人二段正发明经中现报生报后报义意而释之此段文理甚妙世人正当此处着眼此全重在业字看不必重在报上看当知有二义若就前生善业巳熟今受乐果是过去生报若或多生X巳前善业巳熟现得受乐必非现作恶因而反得善果也下行善一节例上可知此释上行善行恶等二种之疑也现在善根力弱不能胜过去极重恶业苦报岂能除灭故曰不能排遣所以然者现见世间为善之者人所赞叹人所尊重故知未来必招乐果过去既有如此恶业所以诸佛菩萨教令亲近善友共行忏悔见善知识于得道中则为全利是故今日至诚归依于佛此正释前意过去既有如此恶业一句正与上文六道果报种种不同形类各异当知皆是业力所作等语照应所以此处只重在业不重在报报特带言之耳且此处原是忏悔业障后面另有忏悔报障文理显然可见矣某等无始以来至于今日积恶如恒沙造罪满大地舍身与受身不觉亦不知此下广举业相而求忏悔与上七种方便之心反观照应细翫可知梵语殑伽此云天堂来又云恒河从高处流下故广一由旬长不知其数沙细如面如佛说法有多数者即以恒河为喻云耳舍身受身者谓生生死死舍此一身又受一身也身世间隔不啻醉梦即此所舍所受之身且不自觉其来因又安知过去所作恶业故曰不觉亦不知前文云过去既有如此恶业是一句总话下文正一一说出人身中过去诸恶业如作五逆造阐X提等皆是也或作五逆深厚浊缠无间罪业或造一阐提断善根业轻诬佛语谤方等业破灭三宝毁正法业深厚浊缠极重莫解之意阐提者一向修证因疑惑而生恶相恶法除去善心故名阐提梵语一阐提此云信不具拨无因果之人所以谤佛谤法也不信罪福起十恶业迷真反正痴惑之业不孝二亲反戾之业轻慢师长无礼敬业朋友不信无义之业或作四重八重障圣道业不信直至下文俱是断善根之罪业也十恶者身三口四意三恶业是也迷真反正谓之迷真心反正道也四重者杀盗婬妄波罗夷根本罪有四也波罗夷此云极重罪比丘有四波罗夷比丘尼有八罗夷前四重与比丘同第五男身触六于染心男捉手捉衣入屏处共立共话共行身相依相期七覆他重罪八随所举大僧供给衣食波罗夷又云弃若犯此四重八重者永弃佛边地外犹如大海不受死尸故云弃是之谓波罗夷毁犯五戒破八斋业五篇七聚多缺犯业五戒有在家出家二种五戒者一不杀生二不偷盗三不犯婬四不妄语五不饮酒破此五禁谓之毁犯八斋者每月有八斋日五篇七聚者戒律之篇目也僧祇云五篇者一夷二残三提四X尼五言为五篇夷者四波罗夷重罪比丘四条比丘尼八条残者十三僧残比丘十三条比丘尼十七条提者三十尼萨耆九十波逸提比丘百二十条比丘尼一百八条尼者四提舍尼比丘四条比丘尼八条吉者突吉罗即一百众学比丘一百条比丘尼一百条突者恶也吉罗者作也七聚者一弃二众残三丑恶四堕五可呵六恶作七恶说破此等戒则为多缺犯业优婆塞戒轻重垢业或菩萨戒不能清净如说行业前后方便污梵行业优婆塞此云近事男谓在俗亲近三宝尽寿持五戒者也五戒者一不杀生二不偷盗三不邪婬四不妄语五不饮酒食肉又报恩经云优婆塞有五戒一不得贩卖畜生二不得贩卖弓箭刀杖三不得沽酒四不得压油天竺麻有蛊故五不得大色染业外国染皮伤虫四分云前四波罗夷法十三僧伽婆尸妙法二不定法三十尼萨耆波逸提法九十波逸提法四波罗提提舍尼法一百众学法七灭诤法比丘所受此皆属比丘戒若菩萨十重四十八轻戒出梵网经前后方便即大小便利或不依律规所行故也梵行净行也污秽清净之行安得无业月无六斋懈怠之业年三长斋不常修业每月六斋日初八二十三日天王使者巡案善恶X十四二十九日天王太子巡十五三十日天王亲巡年三斋月正五九月是也天以大宝镜照四大部洲正五九此三月正照南赡部洲故宜持斋修福三千威仪不如法业八万律仪微细罪业不修身戒心慧之业纂要云三千者四重十三僧残二不定三十尼萨耆九十波逸提四提舍尼一百众学七灭诤共成二百五十戒各有行住坐卧四威仪合为一千循三世为三千八万律仪首楞云四威仪中各有二百五十戒成一千对三聚戒各一千成三千配身口七支成二万一千复配贪嗔痴等分为八万四千细行亦即此但言其八万者举大数耳春秋八王造众罪业行十六种恶律仪业于诸众生无愍伤业不矜不念无怜愍业不拔不济无救护业心怀嫉妒无度彼业于怨亲境不平等业八王日提谓云立春春分立夏夏至立秋秋分立冬冬至此八日天地鬼神阴阳交代故言八王四天王案行以比诸天民𨽻有福增寿有罪减算若冐冥无知不预作善収付地狱如来拔苦劝修斋戒令其得乐十六种恶律仪业者一屠儿二魁侩三养猪羊四捕鱼五猎师六网鸟七捕蛇八养鸡狗九呪龙十作贼十一捕贼十二狱吏十三婬女家十四沽酒家十五洗染家十六压油家嘉X善而矜不能即爱老怜贫之事也乃至拔济救护等事一总不为者此皆不善业力之深故也耽荒五欲不厌离业或因衣食园林池沼生荡逸业或以盛年放恣情欲造众罪业或作有漏善回向三有障出世业五欲者财色名食睡也不厌离正是耽荒所以为业作善而回向三有是修人天福报福尽还应堕落便非大乘因果故曰障出世业故曰有漏善三有者欲有色有无色有即三界之因果不忘故名有既谓之有安得无漏有者谓因属有漏果系有为有生有死故如是等罪无量无边今日发露向十方佛尊法圣众皆悉忏悔如上广举业相忏悔巳竟下文发愿誓不更犯而求成福慧等如文愿某等承是忏悔无明等罪诸不善业尽皆消灭所生福善愿生生世世灭五逆罪除阐提惑如是轻重诸罪恶业从今巳去乃至道场誓不更犯阐提业从惑而起故曰阐提惑常习出世清净善法精持律行守护威仪如渡海者爱惜浮囊浮囊即今涉海者系葫芦带于腰以渡海者相类也浮囊本非我身然为爱我身故不得不爱惜浮囊如修涅槃者我身亦非我有然必借身以修性X则不得不为性以检束身心故须精持律行守护威仪爱惜浮囊者似之育王譬喻经云昔行人见彼路傍有一死人天神下来散华尸上以手摩之行人问其故天神答曰是我故身前生之日孝顺父母忠信事君奉敬三宝受师父教令我生天良由其恩故来报耳前行又见一死人恶鬼鞭之亦问其故鬼言是我故身在生之日不忠不孝种种非为令我恶报故来鞭耳观此故身为浮囊讵可不慎六度四等常标行首戒定慧品转得增明六度四等为万行之首故云常标行首戒生定定生慧故曰转得增明又戒定慧谓之三学修惑戒如去捉贼定如去缚贼慧如杀贼也速成如来四字直管至八自在我句三十二相三十二相者一足下平安二足下千辐轮相三手足指长胜余人四手足柔软五手足指合缦网六足踉满足七足趺高好八伊尼延鹿王腨九立手摩膝十阴藏如马王十一身纵广等十二身毛上生青色柔软十三毛向上右旋十四金色光十五身光面各一丈十六皮肤细滑不停尘水十七两足下两手肩七满处十八腋下满十九身如师子王二十身端直二十一肩圆好二十二四十齿具X足二十三齿白净齐密根深二十四牙大而白二十五颊车如师子二十六得味中上味二十七舌薄覆面至发际二十八梵音深远如频伽鸟二十九眼色如金精三十眼睫如牛王三十一眉间白毫如兜罗绵三十二顶上肉髻成八十种好如来身有八十种好一无见顶相二鼻高孔不现三眉如初月四耳轮辐相理成五身坚固如那罗延六骨际如钩锁七身一时回如象王八行时足去地四寸印文现九爪如赤铜色十膝骨坚着圆好十一身清净十二身柔软十三身不曲十四指长忏圆十五指文藏覆十六脉深不现十七踝不现十八身润泽十九身自持不逶迤二十身满足二十一容仪备足二十二容仪满足二十三住处安无能动者二十四威振一切二十五一切乐观二十六面不长大二十七正容白不挠色二十八面具满足二十九唇如频婆果色三十言音深远三十一脐深圆好三十二毛右旋三十三手足满三十四手足如意三十五手文明直三十六手文长三十七手文不断三十八一切恶心众生见者和悦三十九面广殊好四十面净如满月四十一随众生意和悦与语四十二毛孔出香气四十三口出无上香四十四威仪如师子四十五进止如象王四十六行法如鵞王四十七头如摩陀那果X四十八一切声分具足四十九四牙白利五十舌香赤色五十一舌薄广五十二毛红色五十三毛软净五十四广长眼五十五孔门相具五十六手足赤白如莲华色五十七脐不出五十八腹不现五十九细腹六十身不倾动六十一身持重六十二其身大六十三身长六十四手足软滑六十五四边光各一丈六十六光照身而行六十七等视众生六十八不轻众生六十九随众生音声不增不减七十说法不着七十一随众生语言说法七十二发音报众声七十三次第有因缘说法七十四一切众生不能尽观相七十五观无厌足七十六发长好七十七发不乱七十八发旋好七十九发色青珠八十手足有德相十力无畏大悲三念佛十力者宝云谓一是处非处如实力知善恶因缘果报定相二业智力知一切众生过现未来诸业诸受果报三定力知一切诸禅解脱三昧四根力知他众生诸根上下五欲力知他众生种种欲乐六性力知世间种种性七至处力知一切道至处相八宿命力知一世乃至百千世中姓名苦乐寿命长短等九天眼力知众生生时死时善恶道等十漏尽力自知我生巳尽不受后有四无畏者智论云一总持一切智无畏二知根漏尽无畏三决疑说障道无畏四答报说苦尽道无畏于大X众中广说自他智断既决定无所失则无恐惧之相三念者宝藏云一得供不高无妄失法二逢毁不下永拔习气三不供不毁不生惭感一切种妙智常乐妙智八自在我归依诸佛愿垂护念即此十力无畏大悲三念便是常乐妙智八自在我涅槃经云一能示一身多身数如微尘二以尘身满大千界三以大身轻举远到四观无量常居一国五诸根互用六得一切法如无想七说一偈经无量劫八身如虗空存没随宜不穷某等前巳总相忏悔一切诸业今当次第更复一一别相忏悔此承前启后前文总忏诸业后复别相忏悔身三口四六根业以至佛法僧间余障若总若别若麤若细若轻若重若说不说品类相从愿皆消灭此又别中总举别相忏者先忏身三次忏口四其余诸障次第稽颡此忏身三业杀盗婬是为身三业也身三业者第一杀害如经所明恕巳可为喻勿杀勿行杖虽复禽兽之殊保命畏死其事是一若寻此众生无始以来或是我父母兄弟六亲眷属以业因缘轮回六道出生入死改形易报不复相识而今兴害食噉其肉伤慈之甚X第一杀害者即就身中第一杀业为重故先言之梵网经云佛言佛子若自杀教人杀方便赞叹杀见作随喜乃至呪杀杀因杀缘杀法杀业乃至一切有命者不得故杀菩萨应起慈悲心救护而恣意杀者是波罗夷罪恕巳可喻者人多自恕既知恕巳便知恕他故曰可为喻即将心比心之谓也是故佛言设得余食当如饥世食子肉想何况食噉此鱼肉耶饥世易子而食极为不得巳正见饥世之苦今得食有余时便当念饥馑之苦勿使过度可也余食尚不敢过分多用况食众生肉而不痛念哉且众生往世安知非我父母兄弟六亲眷属而乃食之耶究极于此大可流涕又言为利杀众生以财网诸肉二俱是恶业死堕号呌狱此文出楞伽经为利杀者屠儿贩卖或宰夫之流杀以求利财网肉者不敢自杀而恃财广买逞口腹贪饕无厌者也二意互参故知杀害及以食噉罪深河海过重丘岳故知下先明杀业之果报而后忏悔杀业之罪然我等无始以来不遇善友皆为此业是故经言杀害之罪能令众生堕于地狱饿鬼受苦若在畜生则受虎豹豺狼鹰鹞等身或受毒蛇蝮蝎等身常怀恶X心或受麞鹿熊罴等身常怀恐怖经言至多病短命出华严经杀害食噉本因恶心而然故感狠毒身报而常怀恶心熊兽其形似豕古云大秦之国出玄熊赤熊类黄白者是也好杀者令众生恐怖故受恐怖报上畜生报下人中苦报若生人中得二种果报一者多病二者短命杀害食噉既有如是无量种种诸恶果报多病者杀害众生痛苦之报短命者杀害众生未尽天年之报是故至诚求哀忏悔上略明杀业果报忏悔巳竟下广举杀业之罪而重求忏悔有四章云云某等自从无始以来至于今日有此心识常怀𢡖毒无慈愍心或因贪起杀因瞋因痴及以慢杀或兴恶方便誓杀愿杀及以呪杀此种种杀之杀因也或破决湖池焚烧山野畋猎渔捕或因风放火飞鹰放犬女害一切如是等罪今悉忏悔决者行流也破也破决湖池令其干竭焚烧山野令其光净可以畋猎渔捕无藏躲处因风放火即焚烧之意飞鹰放犬即畋猎之意或以禽兽略知逃死故又言之也或以槛弶坑拨扠戟弓弩弹射飞鸟走兽之类或以X罟网罾钓撩漉水性鱼鳖鼋鼍鰕蚬蠃蚌溼居之属使水陆空行藏窜无地笼闭为槛露置为弶坑者上陷拨者机械扠戟者铁黏戈矛之属罟者网之总名撩者撩理漉者竭也水性撩理使竭鼋鳖之大者鼍长一丈其声如鼓蚬小蛤蚌长蛤水陆空行者鱼族水行走兽陆行飞鸟空行一切各有敛藏使之逃窜无地者由乎掩取百计杀害多方使之恐怖而然也所以云网于山罟于渊多方掩取曲而钩直而矢百计搜罗诚为苦切也或畜养鸡猪牛羊犬豕鵞鸭之属自供庖厨或赁他宰杀使其哀声未尽毛羽脱落鳞甲伤毁身首分离骨肉销碎剥裂屠割炮烧煑炙楚毒酸切横加无辜上举伤残水陆空行罪业巳竟下举故畜家豢自供等业而忏悔之自供庖厨即烹庖之所也赁借也剖割之谓宰但使一时之快口得味甚寡不过三寸舌根而巳然其罪报殃累永劫如是等罪今日至诚皆悉忏悔得味寡而受报多可为勐省古云吾食众生肉形殊体不殊一般同性命只是别形躯苦楚令他受肥甘为我需不须阎老判自揣道如何义亦在斯矣古云饮食于人日月长精麤随分塞饥疮才过三寸成何物勿用将心细较量修道之人宜以此为警戒X又复无始以来至于今日或复兴师相伐疆场交争两阵相向更相杀害或自杀教杀闻杀欢喜或习屠侩赁为刑戮烹宰他命行于不忍或恣暴怒挥戈舞刃或斩或刺或推着坑堑或川水沉溺或塞穴坏巢或土石磓磹或以车马𨎿轹践踏一切众生如是等罪无量无边今日发露皆悉忏悔疆场疆界之谓也屠侩杀人侩手之谓上言伤杀物命固为不忍此则伤杀人类犹为𢡖恶故曰行于不忍坑堑陷阱也巢鸟兽所居有意坏之磓磹聚石塞之又云以石投之之谓𨎿轹即輘轹车陵践也此下俱是伤杀微细诸虫罪业又复无始以来至于今日或堕胎破卵毒药蛊道伤杀众生垦土掘地种植田园养蚕煑茧伤杀滋甚堕胎者用药堕人胞胎及杀母羊而取羔之类破卵者今人食鸡鸭之卵及毁巢堕卵皆是毒药用药毒人及药虫鱼狗鼠鸟兽皆是蛊道者如川广中下蛊伤人此皆名蛊道又蛊者惑也又谷久积变为飞蛊垦掘种植蝼蝈蚯蚓之类茧煑熟抽丝或打扑蚊蚋掐啮蚤蝨或烧除粪扫开决沟渠枉害一切蚋小飞虫即蠛蠓粪扫乃腐烂之物皆有虫螘决通也开决必有戕害故枉屈也冤抑也或噉菓实或用谷米或用菜茹横杀众生或然樵薪X或露灯烛烧诸虫类或取酱醋不先摇动或泻汤水浇杀虫蚁菓实谷米菜茹皆生虫故然樵薪即是烧然一切柴艹露灯烛暑天时夜见灯飞集又云怜蛾不点灯如是乃至行住坐卧四威仪中恒常伤杀飞空着地微细众生凡夫识闇不觉不知今日发露皆悉忏悔四威仪即指行住坐卧而言佛观一钵水八万四千虫又空中充满微细诸虫惟天眼能见凡夫肉眼茫无所见故不觉不知又复无始以来至于今日或以鞭杖枷锁桁械压拉拷掠打掷手脚蹴踏拘缚笼系断绝水谷如是种种诸恶方便苦恼众生今日至诚向十方佛尊法圣众皆悉忏悔即今囹圄中柙牀等刑之类是也掠者笞也打击也掷抛也蹴蹴踘踏践踏此俱伤残害物之象也用方法机智巧便而行恶谓之恶方便即鞭杖枷锁以至断绝水谷皆是苦毒陷害之方法故如上披陈发露忏悔巳竟下发愿成德云云愿承是忏悔杀害等罪所生功德生生世世得金刚身寿命无穷永离怨憎无杀害想于诸众生得一子地若见危难急厄之者不惜身命方便救脱然后为说微妙正法使诸众生覩形见影皆蒙安乐闻名听声恐怖悉除X此发愿总忏拔苦与乐杀害之罪当得多病短命等报所以忏悔之后愿得金刚身愿无怨憎杀害之想金刚身坚固之谓故云寿命无穷非真得金刚神之身也当知得而无得是真得也得一子地者如佛视众生等同一子故地字即作位字解说方便者智术权巧以救之谓之方便救脱为说微妙正法即今放生时对生说三归五戒称佛为师不堕三恶道不堕邪见之类是也众生常惧杀害以故覩形见影不得安乐闻名听声悉皆恐怖今愿救护一切且为说微妙正法令知佛道皆蒙安乐恐怖悉除此真慈悲发愿之致也我今稽颡归依于佛南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨南无普贤菩萨南无大势至菩萨南无地藏菩萨南无大庄严菩萨南无观自在菩萨礼诸佛巳次复忏悔上忏杀业巳竟下文次忏盗业劫盗之业经中说言若物属他他所守护于他物中一艹一叶不与不取何况窃盗但自众生惟见现利故以种种不道而取致使未来受此殃累梵网经云若佛子自盗教人盗方便盗呪盗盗因X盗缘盗法盗业乃至鬼神有主物劫贼劫一针一艹不得故盗而菩萨以慈悲心常助一切人生福生乐而反盗人物波罗夷罪属字当训实字颇通此物实是他人之所有故云属他详之可见不与不取者言虽一艹一叶之微人不与我不得取况窃盗乎窃取之物决不止一艹一叶之间其过极重于前故况而比之也众生泛举一切兼之于巳意云我及众生有如是业不道者非理强取是故经言劫盗之罪能令众生堕于地狱饿鬼受苦若在畜生则受牛马驴骡骆驼等形以其所有身力血肉偿他宿债先明劫盗之果报而后忏悔劫盗之业畜生偿宿债不止于牛马等看等形二字可见凡人间豢养之畜如猪羊犬豕之类取而贩卖杀食皆是身力血肉偿他宿债之故也如细分更有二意如文可见若生人中为他奴婢衣不蔽形食不充口贫穷困苦人理殆尽劫盗既有如是苦报纵不堕于三涂以贪盗故生在人中其苦如此可不慎哉是故今日至诚求哀忏悔某等自从无始以来至于今日或盗他财宝兴刃强夺或自奋身逼迫而取或恃公威或假势力高桁大X械枉压良善吞纳姦货拷直为曲为此因缘身罹宪网上文总忏盗业罪报巳竟下六节别忏盗业广明罪相之文兴刃一句似明火劫盗等事自恃等者倚顽夺取人物公威有司贪酷之徒势力豪宦图谋之类云云倚官托势豪贵自强之类或自制刑具枉害于人也或吞估而纳之或奸欺而售之乃至屈打成招无所不至者也罹遭也宪即险也或任邪治领他财物侵公益私侵私益公损彼利此损此利彼割他自饶口与心悋窃没租估偷渡关津私匿公课藏隐使役如是等罪皆悉忏悔任邪治者不行正事妄取之徒侵益者或因巳在私故侵公或巳在公故便侵私割即损也饶即益也如云何知割他肉不念他贫只念巳富者是也悋鄙也悭也租田赋估市税偷渡者于关津渡口公漏输税私匿渡钱也亦可以偷渡即是私匿关津便是公课公课者朝廷之官税国课侵匿而私用也藏隐使役者民间而躲避差徭军中而走背调戍是也又复无始以来至于今日或是佛法僧物不与而取或经像物或治塔寺物或供养常住僧物或拟招提僧物或盗取误用恃势不还或自借或贷人或复换贷漏忘或三宝物混乱杂用X要集问云何故盗僧物罪偏重耶答曰施主本舍一毫一粒拟十方鼓钟一响遐迩同闻圣凡受用俱成道业冥资施主得福无边今见愚痴众生或食噉僧食或受用华果或将僧奴随逐或以僧畜乘骑或私借贷僧物不还或以官势伺求僧过等具列难尽有道高僧守护不与者岂惟愍白衣后受苦报亦及知事未来生处同受其殃庄桩录云盗常住一文钱一日一夜长三分七𨤲利第二日夜利上又长利来世作牛马偿之所以云作一生之容易为万劫之艰难若舍一文钱入常住一日一夜长福亦尔梵语招鬪提奢唐言四方僧物譌云招提即十方常住之所也古云住常一根艹劝君休要讨佛地有伽蓝阴司有阎老慎诸混乱杂用者如施栴檀塑像混而焚烧或放生钱混而斋僧斋僧钱混而造寺皆犯罪业而况私自利巳乎罪福决疑经或施主本作释迦改作弥陀本作大品改充涅槃本造僧房改供僧食本施二众改入一众本拟十方回入现前皆违反施主又许此处乃与彼处皆犯罪也准此文检校佛像有余彩色不得作菩萨圣贤等形以师徒位别故不得互用五百问事律云用佛彩色作鸟兽形得罪除在佛前供养不犯矣或以众物谷米樵薪盐豉酱醋菜茹果实钱帛竹木缯綵幡盖香华油烛随情逐意或自用或与人或摘X佛华果用僧鬘物因三宝财物私自利巳如是等罪无量无边今日惭愧皆悉忏悔或以众物句直贯下香华等六句皆指众物而言随情随人之声逐意逐巳之意鬘华鬘缨络也看因字自他俱不可乱用如造像造经造塔造寺及僧家讽经拜忏钱粮以至檀越斋僧布施放生钱皆三宝财物也倘不能酬三宝因而藏匿取用谓之私自利巳也又复无始以来至于今日或作周旋朋友师僧同学父母兄弟六亲眷属共住同止百一所须更相欺誷同志曰朋递相恭敬曰友和尚曰师清众曰僧姑姨伯叔等曰六亲如斯等类或共一处得有周给即百分之一所须之物而或彼此互相欺诈诬誷而私用之或于乡邻比近移篱拓墻侵他地宅改标易相虏掠资财包占田园因公託私夺人邸店及以屯野如是等罪无量无边今悉忏悔拓推也移拓即侵之意标记也改易即移拓之意虏掠者明火持杖劫夺之谓因公者借公事而狥巳私邸舍也至也言所归至也店肆也所以置货鬻物也屯者聚也或山野屯聚之所也又复无始以来或攻城破邑烧村坏栅偷卖良民诱他奴婢或复枉压无罪之人使其形殂血刃身被徒锁家缘破散骨肉生离分张异域生死隔绝如是等X罪无量无边今悉忏悔枉即屈也殂殒也死也缘因也亦可作园异域他乡也又复无始以来至于今日或商估博货邸店市易轻秤小斗减割尺寸盗窃分铢欺誷圭合以麤易好以短换长欺巧百端希望毫利如是等罪今悉忏悔商行商估论价博货兑换贸易也市易以其所有易其所无尺寸丈尺之数分铢者秤与𨤲等之星斤两之数二十四铢为一两四分一两七毫为一铢六粟为圭十圭为撮十撮为抄十抄为勺十勺为合十合为升言其少极之微物亦不可欺誷而取之此处皆言市井贸易一涉欺誷便类偷盗又复无始以来至于今日穿窬墻壁断道抄掠抵捍债息负情违要面欺心取或非道陵夺鬼神禽畜四生之物或假托卜相取人财宝如是乃至以利求利恶求多求无厌无足如是等罪无量无边不可说尽今日至祷向十方佛尊法圣众皆悉忏悔穿窬墻壁窥窃也断道抄掠即今拦路要截劫掠之类也抵捍债息负情违要者抵借不还而乃欺负实情违背旧约也要约也面欺者觌面相欺心取者私心谋取皆偷盗之类鬼神享际血肉故有禽畜四生之物当知鬼神等亦俱各有所得之物人见之即欺凌而夺之也以利求利即利上加利也恶求多求恃势逼迫也X愿承是忏忏上广忏悔盗业巳竟下发愿求成功德劫盗等罪所生功德生生世世得如意宝常雨七珍上妙衣服百味甘馔种种汤药随意所须应念即至一切众生无偷夺想皆能少欲知足不耽不染常乐惠施行给济道舍头目髓脑如弃涕唾回向满足檀波罗蜜七珍八宝金银琉璃等妙宝珍服美味汤药应念即至者即如佛国自然化现在前偷夺之业多起于贫穷或不知足而然今愿种种所须如意自然无偷夺想且能少欲知足布施满足发愿宜然檀波罗蜜正布施到彼岸也上忏盗业巳竟某等次复忏悔贪爱之罪此下忏悔身婬欲业经中说言伹为欲故关在痴狱没生死河莫知能出众生为是五欲因缘从昔以来流转生死一切众生历劫生中所积身骨如王舍城毗富罗山所饮母乳如四海水身所出血复过于此父母兄弟六亲眷属命终哭泣所出目泪如四海水是故说言有爱则生爱尽则灭故知生死贪爱为本梵网经云若佛子自婬教人婬婬因婬缘婬法婬业乃至畜生女诸天鬼神女及非道行婬菩萨应净法与人而反起一切人婬波罗夷罪欲即色欲痴狱者耽滞愚痴而不省如系牢狱而无所逃X恩爱生死深如河海云五欲者财色名食睡此处正言婬欲五欲特带言之耳历劫生中身骨乳血目泪如此之多正见历劫生死之多其苦亦多流转生死无穷无尽无非以贪爱为本故婬心一灭则生死亦灭耳所以经言婬欲之罪能令众生堕于地狱饿鬼受苦若在畜生则受鸽雀鸳鸯等身若在人中妻不贞良得不随意眷属婬欲既有如此恶果是故今日至诚求哀忏悔此处先明婬欲之果报以下方忏悔婬欲之罪贞真洁也不随意眷属一切不廉不洁愚蒙难化暴悍难驯之类皆是又复无始以来至于今日或偷人妻妾夺他妇女侵凌贞洁污比丘尼破他梵行逼迫不道浊心邪视言语嘲调或复耻他门户污贤善名上先忏婬欲罪报竟下广举婬欲罪相而复忏悔之梵行此云净行即净戒也心多婬秽故曰浊心色目行淫名同慾火故曰邪视因怀淫秽之心故云浊心常观不正之色故云邪视正修行之人目不观邪色可知之也嘲戏谑之谓也或于男子五种人所起不净行如是等罪无量无边今日至诚皆悉忏悔男子者疑是梨园子弟及歌僮之类法华云不乐畜年少弟子沙弥小儿是也又弹考唱令家作音X乐人也西方谓之寻香人五种人者生剧妒变半五种不男之人上忏悔巳竟下发愿成德云云愿承是忏悔婬欲等罪所生功德生生世世自然化生不由胞胎清净皎洁相好光明六情开朗聪利明达了悟恩爱犹如桎梏观彼六尘如幻如化于五欲境决定厌离乃至梦中不起邪想内外因缘永不能动忏悔发愿巳归命礼三宝或生西方或生十方净土常得莲华化生不同五浊恶世胞胎受生也六情开朗六根通利也在足曰桎在手曰梏如脚镣手肘之类故云耳前巳忏悔身三业竟今当次第忏悔口四恶业上忏身三下忏口四科文自明此忏口四业恶口妄言绮语两舌是也经中说言口业之罪能令众生堕于地狱饿鬼受苦若在畜生则受鸺鹠鸲名鸟鸟形闻其声者无不憎恶若生人中口气常臭有所言说人不信受眷属不和常好鬪诤先明口业之恶果以下次第忏悔口四恶业梵网经云若佛子自妄语教人妄语方便妄语妄语因妄语缘妄语法妄语业菩萨常生一切众生正语正见而反起一切人邪语邪见等者波罗夷罪鸺鹠怪鸟所云怪鸱是也鸱之名多一名鸺鹠一名鵋䳢一名鵅鵅昼无所见夜出飞噉蚊蝱鸲鵅X或即是鵅鵅亦未可知若云鸲鹆今之八哥非怪非恶何为憎恶又云恶声多婬之乌也若生人中若字纵不至堕畜生云云口业既有如此恶果是故今日至诚归依三宝皆悉忏悔此结上罪报忏悔其等自从无始以来至于今日以恶口业于四生六道造种种罪出言麤犷发语暴横不问尊卑亲疎贵贱稍不如意便怀瞋怒骂詈毁辱猥亵秽恶无所不至使彼衔恨终身不忘连祸结雠无有穷巳上总忏口业恶报竟此广举口四恶业而次第忏之其文有四可见恶口者怨恨骂詈呪咀恶毒皆是犬不可附曰犷即丑恶粗强之语不堪听闻者是也猥亵者亦即丑恶不堪之谓故云无所不至连祸结雠者即殃累永劫之谓故云无有穷巳又或怨黩天地诃责鬼神贬斥圣贤诬污良善如是恶口所起罪业无量无边今日至诚皆悉忏悔怨黩诃责今有瞋天骂地呪雨呵风等类是也贬斥者抑也摈也诬污者以恶言丑语虗诬污其清名故云诬污良善云又复无始以来至于今日以妄语业作种种罪意中希求名誉利养匿情变诈昧心厚颜指有言空指空言有见言不见不见言见闻言不闻不闻言闻知言X不知不知言知作言不作不作言作欺誷贤圣诳惑世人至于父子君臣亲戚朋旧有所谈说未尝诚实致使他人误加听信亡家败国咸此之由妄语者全无影向设为欺诳故曰匿情指有言空直至如是妄语俱是匿情变诈昧心厚颜处瞒昧巳心面目可羞故曰昧心厚颜成假妖幻每自称赞谓得四禅四无色定安那般那妖幻者假借外道邪术以惑人也每自称赞直管下旋风土鬼皆至我所句皆是自称赞处得四禅谓得二字直管下十六观故得须陀洹等得四禅者谓得四禅天定也初禅三天二禅三天三禅三天四禅九天色界共十八天也宗敬录云一作异计忻上厌下而修是外道禅二正信因果亦以忻厌而修是凡夫禅三了生空理证偏真道而修是小乘禅四达人法二空而修是大乘禅四无色定者谓得四空天之禅定也一空无边处定二识无边处定三无所有处定四非想非非想处定此四无色界空天故云四无色定安那般那见前十六行观得须陀洹至阿罗汉得辟支佛不退菩萨十六行观者论曰初根处名为煖法是总缘共相法念住差别如是所修能烧烦恼薪圣道火前相如钻火位初煖相生能具观察四圣谛境由此具修十六行相观苦圣谛修四行相一非常若有还X无故谓非常二苦随逐相恼故谓之苦三空观空本无故谓之空四非我不自在故谓之非我次观集圣谛修四行相一因生相似果故谓之因二集能生流转故谓之集三生能牵生死故谓之生四缘能相和合故谓之缘次观灭圣谛修四行相一灭生死相违故谓之灭二静除烦恼火故谓之静三妙胜一切法故谓之妙四离能舍生死故谓之离又次观道圣谛修四行相一道能至非品故谓之道二如不颠不倒故谓之如三行圣足所履故谓之行四出永超生死故谓之出总上观四圣谛修四行相名为十六行观行者修此煖巳次起顶法犹如山顶人不久住若无诸难必过此山至于彼山若遇诸难即便退还若无诸难必到于忍既入忍位于四谛境极堪忍故次起世第一法世中绝胜故如是观四谛境总修十六行相渐近见谛善根无即缘欲界若圣谛境而生无漏法忍此之忍故名为法智得四禅四无色安般那十六行观是谓得行向得须陀洹中间该括斯陀含阿那含以至阿罗汉得辟支佛不退菩萨是谓得果以学入者须陀洹斯陀含阿那含无学入者阿罗汉辟支佛有学者谓学意未满故学无学者谓阿罗汉辟支佛诸自利行修学以成惟应作他利益事故金刚经云须陀洹名为入流斯陀含名一往来阿那含名为不来阿罗汉有三义谓应X供杀贼无生辟支佛谓独觉出无佛世菩萨具云菩提萨埵华言觉有情天来龙来神来鬼来旋风土鬼皆至我所显异惑众求其恭敬四事供养如是妄语所起罪业无量无边今日至诚皆悉忏悔天龙神鬼不能常见旋风即今所谓鬼阵风土鬼者乡土中鬼也求其恭敬二句正照应上希求名誉利养之意四事供养即饮食衣服卧具医药涅槃名为四爱又复无始以来至于今日以绮语业作种种罪言辞华靡翰墨艶丽文过饰非巧作歌曲形容妖冶摸写婬态使中下之流动心失性耽荒酒色不能自返或恣任私讐忘其公议彼虽忠臣孝子志士仁人强作篇章文致其恶后世披览遂以为然令其抱恨重泉无所明白如是绮语所起罪业无量无边今日至诚皆悉忏悔绮语者文饰装点即巧言善谑翰华文藻婬词艶曲皆是华靡美而文秀艶丽新而光明所以能饰其非令人信伏看巧作形容摸写无非好作聪明小奸小诈矫现声色至于歌曲小说令人好乐致使耽荒迷恋而不能自返也恣任私讐者恣意任性不念正人君子移是掇非设陷防而必染污之无处伸解致使重泉抱恨无所明白也又复无始以来至于今日以两舌业作种种罪面誉X背毁巧语百端向彼说此向此说彼惟知利已不顾害他谗闲君臣诬毁良善使君臣猜忌父子不和夫妻生离亲戚疎旷师资恩丧朋友道绝至于交扇二国渝盟失欢结怨连兵伤杀百姓如是两舌所起罪业无量无边今日至诚向十方佛尊法圣众发露求哀皆悉忏悔两舌者面是背非彼此搆衅者也猜忌疑惑惧恨之辞也此只因其谗毁故五伦之道二国之好使之各各疑惑不明乃至于怀冤结恨无由解释者皆在于斯如惟知利巳不顾害他云云愿承是忏悔口四恶业上来披诚忏悔巳竟下发愿而求口四善业之功德所生功德生生世世具八音声得四辩才常说和合利益之语其声清雅一切乐闻善解众生方俗言语若有所说应时应根令彼听者即得解悟超凡入圣开发慧眼忏悔发愿巳归命礼三宝佛有八音显扬论云一极好音二柔软音三和适音四尊慧音五不女音六不误音七深远音八不竭音四辩才者一义辩显了诸法之义二法辩称说法之名字三词辩能说名之语言四乐说必须乐说前三出光明大辩往昔所有口业由于无智慧无辩才故今求常说和合利益等语发愿宜尔方俗言语四方风俗华夷土音乡语各各X不同善解众生者如九天禽语九地兽言亦在其内前云先忏身三次忏口四其余诸障次第披陈故下六根次第披陈之文也前巳忏悔身三口四业竟今当次第忏悔六根所作罪障某等无始以来至于今日此下先举六根罪相而忏悔也或眼为色惑爱染玄黄红绿朱紫珍玩宝饰或取男女长短黑白之相姿态妖艶起非法想此列眼根相或耳贪好声宫商絃管伎乐歌唱或取男女音声语言啼笑之相起非法想列耳根相宫商絃管之声不出五音宫商角征羽也或鼻借名香沉檀龙麝郁金苏合起非法想列鼻根相麝香狸也或舌贪好味鲜美甘肥众生血肉资养四大更增苦本起非法想列舌根相四大者一地大谓坚凝质碍二水大谓润下滋爱三火大谓炎上生瞋四风大谓鼓籥操动又六大云五空大谓不见边表六识大谓万法本源杀食众生血肉而资养四大来生益多苦报故曰更增苦本或身乐华绮锦绣缯縠一切细滑七珍丽服起非法想X列身根相或意多乱想触向乖法列意根相由此六根所造罪业无量无边今日至诚向十方佛尊法圣众皆悉忏悔巳忏六种罪相竟下发愿求成六种功德愿以忏悔眼根功德愿令此眼彻见十方诸佛菩萨清净法身不以二相不二相者无眼色二相也净名云有佛世尊得真天眼常在三昧见诸不以二相什曰不为色作精麤二相肇曰真天眼谓法身无相之目万色弥目有若目前未尝不定未尝不见故无眼色之二相也愿以忏悔耳根功德愿令此耳常闻十方诸佛贤圣所说正法如教奉行愿以忏悔鼻根功德愿令此鼻常闻香积入法位香舍离生死不净臭秽维摩经云上方界分过四十二恒河沙佛土有国名众香佛号香积其国香气比于十方人天之香最为第一香积如来无文字说法但令菩萨各各坐香树下闻斯妙香即获一切德藏三昧故愿闻香积入法位香又香积如来一切菩萨身诸毛孔皆香愿以忏悔舌根功德愿令此舌常飡法喜禅悦之食不贪众生血肉之味X泥洹经云佛问福罽得何法喜对曰比丘力蓝坐于树下时五百乘车过人问曰见羣车否答曰不见又问闻车声否答曰不闻曰时卧耶言我不卧时在道耶其人叹曰车声漓禸漓禸觉而不闻用心何专难有乃尔深嘉其志遂得法喜参禅入悟则妙法自怡禅理悦心是为法味饱满故斋仪云当愿众生禅悦为食法喜充满者以此葢曰以法喜禅悦为食也维摩云虽复饮食而以禅悦为味增一云出世五食一禅悦食二愿食三念食四解脱食五法喜食也孟子云既饱以德言饱乎仁义也所以不愿人之膏粱之味也空门以法喜禅悦为食不以饮食为味当与此参看愿以忏悔身根功德愿令此身披如来衣着忍辱铠卧无畏牀坐法空座法华经法师品云入如来室着如来衣坐如来座尔乃应为四众广说斯经如来室者一切众生中大慈悲心是如来衣者柔和忍辱心是如来座者一切法空是修如来寂灭法有佩服义故云衣忍辱为坚固义故云铠铠者金甲也处众无畏为安乐义故云牀四空禅为静定义故云座愿以忏悔意根功德愿令此意成就十力洞达五明深观二谛空平等理从方便慧入法流水念念增明显发如来大无生忍五明者大论云一声明谓释诂训字铨目流别二X工巧明技艺机关阴阳历数三医方明禁呪闲邪药石针灸四因明考定邪正研覈真伪五内明究畅五乘因果妙理此五明必愿洞达二谛者一世俗谛二第一义谛也世俗谛者佛事门中不舍一法如劝臣以忠劝子以孝劝国以治劝家以和弘善示天堂之乐治恶显地狱之苦皆依俗谛第一义者彰本寂之理一性浑然实际理地不受一尘指万有为真如会三乘归实际此依第一义谛也此二谛及空平等理俱愿深观具足十力五明二谛空平等理则为方便慧而非干慧矣由此方便慧而起十妙行云云十妙行者一色心不二境妙行二内外不二智妙行三修性不二行妙行四因果不二位妙行五染净不二法妙行六依正不二感应妙行七自他不二神通妙行八三业不二说法妙行九权实不二说法妙行十受润不二利益眷属妙行此十妙行也因不二故为妙行十妙行总是方便慧处而生起入法流水者楞严云欲爱干枯根境不偶纯是智慧干有其慧名干慧地欲习初干未与如来法流水接即以此心流入圆妙妄想灭尽中道纯真名信心住便能起十妙行便是与如来法流水接境界即所谓流入圆妙是也大无生忍无生者即不生不灭之法而曰忍者此法将证未证如忍事人非怀非出故名为忍大无生忍者此如来一乘无上之法也X故曰大发愿巳归命礼常住三宝发愿总忏之结忏也慈悲水忏法卷中西蜀九陇有泌其泉厥名三昧涤冤愆迦诺启真源清净通玄其法广流传音释复应后文应观行远离王四王长养障学文般数息数乐说乐触向文轗轲萦排一阐提文阐毁戾八王麤杀害文已字巳寻为蝮蝎虎螫人麞熊罴弶拨弹射射罟蚬蚌窜场侩推着坑堑坏X磓磹𨎿轹蛊蚋掐啮桁械拉掠打蹴踏劫盗文不道之道罹估豉缯摘誷拓殂铢合断常雨之雨婬欲文嘲桎梏口四文鸲鵅僧恶之恶犷詈衔黩斥文过文致二文摸强披渝六根文鼻麝縠註音释观因缘文註饵茧观果报註汩绀除障註盲易迅殑楞差挠圣道註渗杲业力甚深註歹迍另面贩三十二相註辐缦跟腨腋颊睫八十好註纤踝逶迤脐杀业註逞饕躲黏窜豢揣阱螘囹圄笞踘盗业註酷售戍譌鬻殒婬业註悍驯镣肘口四註鵋䳢咀衅六根註籥罽漓禸诂铨慈悲道场水忏法科註X卍XXX水忏科註卷下龙住释成简西宗集註赞文大慈大悲愍众生大喜大舍济含识相好光明以自严众等志心归命礼佛称大慈悲父慈能与乐悲能拔苦慈悲而言大者世间父母亦有慈悲爱惜儿孙止在一世X若子不孝背恩违义者心生恚恨慈心薄小不名为大诸佛菩萨慈心不尔见苦众生悲心益重乃至入于无间地狱大火轮中代诸众生受无量苦如是慈悲过于父母无量无边故称为大愍即哀愍怜念之谓也众生指六道四生而言父精母血巳灵种子乃至五阴四大众法相生故曰众生喜者庆他众生离苦得乐舍者冤亲平等无憎爱心济者拔济拯接之谓也含识抱识含灵之类即上六道众生也此二句赞佛四无量心也佛之报身应身皆有三十二相八十种好八万四千光明此赞佛之庄严也归命者梵语南无此云归命见佛悲愿弘深即以身命竭诚而归投之故云志心等礼者敬礼又礼即履也进也进退有度尊卑有分以卑敬尊故名曰敬礼先以此四句称扬赞美于佛者总表发觉初心虔恳至诚之谓也慈悲水忏法卷下一切诸佛愍念众生为说水忏道场总法今当归命一切诸佛南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨普超三昧经佛言我今得佛皆文殊之恩本是我X师过去无央数佛皆其弟子当来者亦是恩力所致文殊乃佛道中父母也尔时众念文殊既在佛前何不成佛耶佛言文殊深入善权广化众生故未成道而又当知文殊三佛分三世成成佛巳久谁曰不成过去龙种上尊王佛巳成者是见在欢喜藏摩尼宝积佛亦算巳成未来普见佛当成者是此出诸经亦非臆说也而今逆流度生故称菩萨南无普贤菩萨南无大势至菩萨南无地藏菩萨南无大庄严菩萨南无观自在菩萨菩萨受记经德藏菩萨白佛言观世音得大势至二大士于何国土成等正觉佛答阿弥陀佛正法灭后观世音成等正觉号普光功德山王如来彼佛国土号曰众宝善集庄严般涅槃后得大势即于其国成等正觉号善住功德宝王如来势至永不入灭更无所补也礼诸佛巳次复忏悔上来巳忏身三口四竟今当忏悔佛法僧间一切诸障此承前起后上忏三业中所造之罪巳竟下忏悔佛法僧间业障三宝分中所造之业如下文云云然而三业六根乃至于三宝分中若福若业莫不出于自心自心清净虔恳至诚珍敬无怠则无罪不灭无福不生否则虽云礼忏唱和相资欲求罪灭福生者亦恐未必然也思之X经中佛说人身难得佛法难闻众僧难值信心难生六根难具善友难得而今相与宿植善根得此人身六根完具又植善友得闻正法于其中间复各不能尽心精勤恐于未来长溺万苦无有出期是故今日至诚求哀忏悔经中佛与阿难游行歇息间以爪取土问阿难言爪上土多大地土多阿难答言爪上之土少许之甚大地之土无穷佛言得人身者如爪土之上失人身者如大地之土又云佛行偶至爪园取土喻之亦尔呜唿我与众等观此人身难得之一言便应大生恐惧惭愧交心二六时中当观得人身是何法得耶如是始与忏法相应正法念处经云五戒不持人天路绝五戒坚持人天交接正在于斯慎毋忽也所以人身难得今巳得佛法难闻今正闻者尽皆宿德之所感当生庆幸必也尽心精勤至敬毋得因循怠惰而招下文种种之过𠎝也慎之上略明起障之由忏悔巳竟下广举起障之由而尽情忏悔此由皆在不能尽心精勤一句直贯下文不能尽心恭敬乃至于三宝中种种过患无出于斯临文自见某等自从无始以来至于今日常以无明覆心烦恼障意见佛形像不能尽心恭敬轻蔑众生残害善友破塔毁寺焚烧经像出佛身血或自处华堂安置尊像卑猥之处使烟熏日暴风吹雨露尘土污坌雀鼠X毁坏共住同宿曾无礼敬或裸露像前初不严饰遮掩灯烛关闲殿宇障佛光明如是等罪今日至诚皆悉忏悔初忏慢佛业障不能尽心恭敬者今人于三宝像前不肎礼拜供养正在于此也焚烧经像者如一切印造佛马所造纸作皆是焚烧今道场事毕火化一切皆所不宜故云栖法禁之不用也出佛身血者如调达推山之类今之佛面刮金之类亦是华堂岑楼䆳阁之中卑猥者不净之所尘翳也坌埲塕也埲塕尘起貌礼敬者礼佛一拜罪灭河沙无礼敬者安得无业也裸露裸身露体缕线不挂如是等皆不能尽心精勤以至如此下皆倣此又复无始以来至于今日或于法间以不净手把捉经卷或临经书非法俗语或安置牀头坐起不敬或开闭箱箧虫蠧朽烂或首轴脱落部帙失次或挽脱漏悞纸墨破裂自不修习不肎流传如是等罪今日至诚皆悉忏悔次忏悔轻法业障法者即三藏十二部一切诸经教典之佛法也言不净手者每于晨朝或未梳洗或大小行乃至执捉一切秽污之物者皆应洗盥如不洗盥总名不净必须以清净水而盥其手方许捧持经典所以教中有洗手偈呪详明他处不引非法等者间言杂语以至恶俗麤谈俱X为非法俗语也金刚经云若是经典所在之处即为有佛汝既不敬岂无罪乎箧箱匣也或全卷或数卷为部一套为帙失次者颠倒无序之谓也挽脱漏误者遗落不全之谓也破裂者字句残缺也流传流通人间为流传传转也展转无尽日流传也或眠地听经仰卧读诵高声语笑乱他听法或邪解佛语僻说圣意非法说法法说非法非犯说犯犯说非犯轻罪说重重罪说轻或抄前着后抄后着前前后着中中着前后绮饰文词安置巳典或为利养名誉恭敬为人说法无道德心求法师过而为论义非理弹击不为长解求出世法或轻慢佛语尊重邪教毁呰大乘赞声闻道如是等罪无量无边皆悉忏悔此紊法也眠地仰卧以下种种紊乱不敬之甚法即世出世间之正法非法即世出世间之邪法也非法说法六句正是邪解僻说处乃至云天堂是妄造地狱非真说酒肉不碍菩提婬欲不妨正性等言俱是邪解僻说之意也重即戒律中四弃八弃十波罗夷等轻即戒律中三十九十乃至四十八等轻也抄等四句可就上文轻重二句三等分之如律中前篇至重中篇稍重稍轻后篇纯轻邪解者即以抄之将轻重等事混乱于后人者可知之矣智者详之绮饰文词安置巳典者工于法语庄饰巳意而窜入经典也求法X师过至赞声闻道正是为利养名誉无道德心处诸经要集云不以悲心利益众生贪取财物或用饮酒或与女人共饮食自卖求财如是法施其果甚少生于天上作智慧鸟能说偈颂是名下品法施若为名闻为胜余法师故而为人说法得报亦少生于天中受中异报或生人中是名中品法施若以清净心为欲增长众生智慧及令住正法不为财利如是法施自利利人无人最胜乃至涅槃其福不尽是名上品法施至于悭恡佛法不肎开示众生障他慧明后生边地无佛法处犹为过咎又复无始以来至于今日或于僧间有障杀阿罗汉破和合僧害发无上菩提心人断灭佛种使圣道不行或剥脱道人鞭拷沙门楚挞驱使苦言加谤或破净戒及破威仪或劝他人舍于八正受行五法或假託形仪闚窃常住如是等罪今悉忏悔次忏蔑僧业障五分律云调达不能害佛欲破其和僧佛语调达曰若僧巳破能和合者其人生天若僧和合而破之者堕地狱中僧众和合而故为诽谤离间谓之破阿罗汉和合僧无上菩提心人皆佛种也而弒之而破之而害之故曰断灭佛种道人者是有道有德之人故曰道人亦即沙门之等类也破诸魔经佛云菩提有三种若人虽发菩提心但乐自利以求解脱故名声闻菩提X又虽发菩提心于大乘法不乐修习但起心念观诸缘法随所观察而行故名缘觉菩提若复有人发生阿耨多罗三藐三菩提心巳复劝他人发如是心于轮回身不生厌倦乐欲利乐一切众生皆令解脱以巳善利普施一切故名为无上菩提以上至此文同七逆可知梵语阿罗汉此云杀贼应供无生此三号也梵语沙门又云桑门三门等此云勤息勤修戒定慧息灭贪瞋痴摄心达本原故号为沙门云云八正见前五法者涅槃五种世法名世句世缚世法世执着是名世谛五法闚窃者瞰伺之谓也或裸露身形轻衣唐突在经像前不净脚履踏上殿塔或着屧屐入僧伽蓝涕唾堂房污佛僧地乘车䇿马排揬寺舍凡如是等于三宝间所起罪障无量无边今日至诚向十方佛尊法圣众皆悉忏悔裸露赤体也赤身露体谓之裸露轻衣小衣小衣轻跳谓之唐突又唐突即傏𠊲不逊也比丘不着三衣礼拜亦名轻衣唐突屧屐也又履中荐也屐木屐又履为无跟凉履屐为脚靸而套经云着屐见佛生马蹄国梵语僧伽蓝此云众园清众所居之处也排揬推排冲突轻触之谓也愿生生世世常值三宝尊仰恭敬应有厌倦天缯妙綵众宝缨络百千伎乐珍异名香华果鲜明尽世所有常以供养若有成佛先往劝请开甘露门若入涅X槃愿我常得献最后供上忏悔竟下发愿成德说法度人是为甘露开甘露门即转法轮也甘露名不死药食之长生不死喻若得佛法即证不生不灭常住之法故云甘露云尔门通出入义令人出生死入佛法门故也献最后供考经律异相云佛临入灭有拘尸城工巧之子名曰纯陀泣告世尊我等从今无主无救贫穷困苦欲从如来求将来食惟愿哀怜摄受我等微供然后涅槃佛言我今为汝断除贫穷以无上法雨雨汝身田令生法芽令汝具足檀波罗蜜纯陀号哭复白大众同共礼劝佛莫涅槃佛告纯陀诸佛法尔有为亦然速办所施不宜久停是时天人皆来奉供佛悉不受大众唱言善哉纯陀成就大福我等供具则为唐捐世尊欲满众望一一毛孔化无量佛一一诸佛各有无量诸比丘僧悉皆受供释迦如来自受纯陀所奉设者食满八斛以佛神力皆悉充足一切大众于众僧中修六和敬得自在力兴隆三宝上弘佛道下化众生六和者一身和同住二口和无诤三意和同悦四戒和同修五见和同解六利和同均修此六和匪敬弗得故曰修六和敬所以云无不敬者亦此意也如上所说于三宝间轻重诸罪皆以忏悔其余诸恶X上结忏下结前起后之文其余诸恶葢谓如上所说说所不尽故又言其余今当次第复更忏悔承前起后如经中说有二健儿一者自不作罪二者作巳能悔又有二种白法能为众生灭除众障一者惭自不作恶二者愧不令他作有惭愧者可名为人若不惭愧与诸禽兽不相异也是故今日至诚归依于佛如法忏悔此引经文如法劝诫健者精进自强之谓白者洁白纯净之词显密圆通云白法功德只须惭愧二种能为众生灭除众障不须财宝而自成就此功德故云白法慙愧二字亦即智信之意也无始以来至于今日或信邪倒见杀害众生解奏魑魅魍魉鬼神欲希延年终不能得或妄言见鬼假称神语如是等罪皆悉忏悔此邪倒列相忏悔下皆因无智不信无慙无愧故有邪倒等种种过恶直贯下文正忏上若不惭愧等二句魑魅者老物之精山泽之怪魍魉大力鬼也欲希延年当知非但不得延年抑且难免地狱之苦妄言见鬼假称神语者如关亡捕鬼重子女巫开堂附体及关神乱语之类如是等罪者陈忏也后同又复无始以来至于今日或行动傲诞自高自大或X恃种姓轻慢一切以贵轻贱用强凌弱或饮酒鬬乱不避亲疎惛醉终日不识尊卑如是等罪今悉忏悔此傲慢列相忏悔傲者慢也倨也诞者放也种姓者种族尊胜自恃高贵自高自大等以贵轻贱二句释上轻慢一句经云饮酒者过失无量若持酒器与人饮者五百世中无手何况自饮何况鬬乱等云云乃至教人饮者犯轻垢罪饮酒犯三十六种失大藏一览云不孝父母轻慢长上不敬三宝不信经法诽谤沙门訏露人罪恒说妄语诬人恶事传言两舌恶口伤人致病之根鬪诤之本恶名流布人所憎嫌排斥圣贤怨黩天地废忘事业破散家财恒无惭愧不知羞耻无故捶打奴婢横杀众生奸婬他妻偷人财物疎远善人狎近恶㕛常怀恚怒日夜忧愁牵东引西持南着北倒沟卧路堕车堕马逢河落水持灯失火暑月热亡寒天冻死此是三十六种失也或嗜饮食无有期度或食生鲙或噉五辛熏秽经像排揬净众纵心恣意不知限极疎远善人狎近恶友如是等罪今悉忏悔此秽浊列相忏悔嗜欲也好也鲙鱼鲙生鲙或鯹羴之物五辛梵网经云一大蒜二茖葱即韭薤三慈葱即家葱四兰葱即小蒜五兴蕖即胡荽为之五辛附食辛有五失一多过熟食发婬生噉增恚二天远纵能说法诸天远离三鬼近鬼䑛神𠯳常X与鬼住四福消福德日消长无利益五魔集魔来说法非毁禁戒排揬净众者臭气触秽一切斋戒善友等众故也或贡高矫假偃蹇自用跋扈抵揬不识人情自是非他希望侥倖如是等罪今悉忏悔此暴戾列相忏悔矜满才能为贡高矫情饰诈为矫假怠缓率意为偃蹇自用自强自逞肆无忌惮为䟦扈抵揬总是不随顺之意也凡其所有不当得而滥叨得者谓之侥倖或临财无让不廉不耻屠肉沽酒欺诳自活或出入息利计时卖日聚积悭尅贪求无厌受人供养不惭不愧或无戒德空纳信施如是等罪今悉忏悔此贪诳列相忏悔屠刳也杀也屠者割肉知牛之长少沽者买也梵网经云若佛子自沽酒教人沽酒沽酒因沽酒缘沽酒法沽酒业是酒起罪因缘菩萨应生一切众生明达之慧而反生众生颠倒之心者波罗夷罪出入息利者放债盘折积算子母钱谓之出入利息本为父母利即如子故云息也而今世人放债取利月不过五等说谓之计时卖日尅积贪求也无净戒之德而纳受檀信之布施则信施难消故曰空纳信施婬杀盗妄饮酒昏迷乃至上文临财无让欺诳自活等者一总名为无戒无德也或捶打奴婢驱使僮吏不问饥渴不问寒暑或发撤X桥梁杜绝行路如是等罪今悉忏悔此残忍列相忏悔或放逸自恣无记散乱摴蒱围棊羣会屯聚饮酒食肉更相扰饯无趣谈话论说天下从年竟岁空丧天日初中后夜禅诵不修懈怠懒惰尸卧终日于六念处心不经理见他胜事便生嫉妒心怀惨毒备起烦恼致使诸恶勐风吹罪薪火常以炽然无有休息三业微善一切俱焚善法既尽为一阐提堕大地狱无有出期是故今日至祷稽颡向十方三宝皆悉忏悔此放逸列相忏悔摴蒲博戏也即赌赛之具围棊尧造丹朱善之酒者仪狄作酒醪杜康作秫酒食肉者梵网经云断大慈悲犯轻垢罪又食肉有十过一览云一一切众生无始以来皆是巳亲二食肉人众生见即惊怖三坏他信心四慈心薄少五增恶罗剎习气六令学呪术不行七众生身命于巳无别八诸天贤圣远离恶神恐怖九不净所出十死堕恶道扰者乱也搅也饯送行之燕初中等者欲求无上菩提宜应昼夜禅诵精勤不可暂时怠惰而无空丧可也故遗教经云汝等比丘昼则勤心修习善法无令失时初夜后夜亦勿有废中夜诵经以自消息无以睡眠因缘令一生空过无所得也禅者梵语禅那此云息寂息虑忘缘体究自心顿悟无生之理即今谓之参禅也诵者持呪诵经念佛等是也因不修习而堕昏X沉散乱生死二病之中岂非空丧天年虗延岁月者乎见他胜事者即念佛参禅持诵等事六念者念佛为慈悲导师念法为三世佛母念僧为人天福田念天为长寿安乐念戒为清净身心念施为普济贫穷是为六念心不经理者于此处懈怠毫无儆醒可知恶业属风烦恼怒气属火因积习业风所扇罪火炽焰烧断菩提径路故曰一切俱焚三业微善者上言诸恶不出十恶等业今之微善不出五戒十善恶胜善微故曰俱焚此乃嫉妒烦恼之所害也梵语一阐提此云退没善心亦云信不具向来所有一切众罪若轻若重若麤若细若自作若教他作若随喜作若以势力逼迫令作如是乃至赞叹行恶法者今日至诚皆悉忏悔总指上文其余罪业重求忏悔而发露之愿承是忏悔一切诸恶所生功德生生世世慈和忠孝谦卑忍辱知廉识耻先竟问讯修良正谨清洁义让远离恶友常遇善缘收摄六情守护三业捍劳忍苦心不退没立菩提志不负众生发愿巳归命礼诸佛上来总申忏悔巳竟愿承下发愿成德慈和至义让是世界法远离至众生是出世法下结忏经云谦下诸比丘远离自高心道生于卑退德生于安和故云尔知耻近乎勇其意亦在斯矣X修良正谨修顺良导不生违忤之心正直谨庄了无恣情偏曲等也恶友行十恶之人善缘五戒十善之行回光反照摄念归真故云收摄等六情眼耳鼻舌身意六根之识称为六情识情分别起贪爱等故也捍即勇勐精进之谓也若依文看来中卷宜此处完以忏悔业障竟故也南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨宝积文殊云愿我成佛之时以恒沙诸佛世界为一佛剎名为普见诸菩萨言文殊所得佛剎与弥陀佛剎等不世尊告言譬如有人析一毛为百分以一分于大海中取一滴水喻弥陀佛剎庄严彼大海水喻普见佛剎庄严复过于是南无普贤菩萨南无大势至菩萨南无地藏菩萨南无大庄严菩萨南无观自在菩萨礼诸佛巳次复忏悔向来巳忏悔烦恼障巳忏悔业障所余报障今当次第披陈忏悔上忏烦恼业障巳竟此处忏悔果报障果报之中有地狱报畜生报饿鬼报阿修罗报更有人天之中无量余报皆为果报从此逐一次第忏悔经中说言业报至时非空非海中非入山市闲无有地方所脱之不受报唯有忏悔力乃能得除灭X此引经言以示劝四不可得经云兄弟四人学仙得五神通宿对来至自知寿尽各自念神足飞腾所至无碍各以神通力而自避死于是一踊空中藏形一入市中人多无觅之处一入大海三百三十六万里下不至底至于其中一噼开山隐形石闲自谓无常之对无从而觅以后死俱不免入空者死堕于地如果熟落入市者死于众中入海者死为鱼鳖所食隐山者死为禽兽所噉佛既观知谓此四人欲舍宿对三毒未除安脱此患何以知然释提桓因五衰相现恐惧切心归诚三宝五相即灭得延天年如是等比经教所明其事非一故知忏悔实能灭祸此指一事以作证验譬喻经云有帝释天五德离身自知福尽甚大忧愁念三界中济人苦厄唯有佛耳往到佛所时佛坐禅入普济三昧大帝作礼伏地志心三归佛法圣众未起之闲其命忽出便至陶家驴母腹中作子时驴自解走瓦坏闲践坏坯器其主打之寻时伤胎其神复反还为天帝佛三昧觉赞言善哉能于殒命之际归命三尊罪对巳毕更不勤苦佛为说法得须陀洹道涅槃经云诸天五衰相一头上华萎二腋下汗出三衣常垢染四身体臭秽五不乐本座此大五衰必死之相又俱舍云衣服绝香身光忽灭浴滴沽身本性嚣驰两目眴运此小五衰遇胜缘犹可解非定死X相也今得延天年必是小五衰释提桓因即释帝也故知忏悔等直至文尽皆是䇿发激励后昆必自知其业障重深定应忏悔而灭之免其后悔难追之患也但凡夫之人若不值善友奖导则靡恶而不造致使大命将尽临穷之际地狱恶相皆现在前当尔之时悔惧交至不预修善临穷方悔悔之于后将何及乎殃祸异处宿预严待当独趣入到地狱所但得前行入于火镬身心摧碎精神痛苦如此之时欲求一礼一忏岂可复得此举报以警迷人奖劝也称誉也又助也导引也启迪也穷极也究竟也殃祸犹言灾害异处者轻重各异其报也人未命终一生宿业冥府巳预分明故罪业之报宿预严待宿者宿昔预先严者严明以待罪人之至也趣疾也又督迫也镬鼎镬釜属火镬即地狱之所也此下䇿进激励于后人也众等切莫自恃盛年财宝势力懒惰懈怠放逸自恣死苦一至无问老少贫富贵贱皆悉摩灭奄忽而至不令人知夫人命无常喻如朝露出息虽存入息难保云何忽此而不忏悔此言人命无常正云临穷方悔悔无所及处当知无常迅速生死难期无常忽到欲忏无及乘此无病正宜精进切勿以少年且得自宽致令后悔X先贤有云莫待老来方学道孤坆尽是少年人摩灭即消灭也奄忽即倏忽也息一唿一吸为一息故有出入息甚言其速也金刚经云一切有为法如梦幻泡影如露亦如电应作如是观云何忽此句忏主痛责之词学人母得种种放过而不解之也慎夫哉慎夫哉但五天使者既来无常杀鬼卒至盛年壮色无得免者当尔之时华堂䆳宇何关人事高车大马岂得自随妻子眷属非复我亲七珍宝饰乃为他玩以此而言世闲果报皆为幻化此言一切世事皆是虗假五天据增一阿含经云须弥山半有四种天毗沙门天王将诸夜叉毗留波叉天王将诸鬼神毗留勒天王将诸魔鬼提头赖咤天王将诸干沓和等又婆沙论云自四天王巳下有日月天星宿天常憍天持鬘天坚首天此为五天上天所勅为天使冥司所遣为杀鬼又阎罗王请问经云生老病死刑为五天使者其文甚详古云三寸气在千般用一日无常万事体纵有华堂等用与我了不相关故曰何关人事亦指自言也到此地位世间乐事皆非我有迷者不思厌离而求出世反生贪恋更增苦本非复我亲者先贤俚语云夫妻一似同林鸟大限来时各自飞七珍金玉珠宝珊瑚琥珀玛瑙等玩弄也戏也好也他玩于巳无益徒为他有幻化幻X者西域幻术之法依艹木等幻作人畜宛似往来动作之相须臾法谢还成艹木法喻各开五法喻中五者如结一巾幻作一马一所依巾二幻师术法三所幻马四马有即无五痴执为马法中五者一真性二识心三依他起四我法即空五迷执我法一切世间有为之法无不例然故云幻化也天上虽乐会归败坏寿尽魂逝堕落三涂是故佛语须䟦陀言汝师郁头蓝弗利根聪明能伏烦恼至于非非想处命终还作畜生道中飞狸之身况复余者故知未登圣果巳还皆应轮转备经恶处如不谨慎忽尔一朝亲婴斯事将不悔哉此云天福有尽梵语须䟦陀罗此云好贤唐言善贤梵语郁头蓝弗此云勐喜又云极喜仙人之名也郁头蓝弗果报智度论云郁陀罗伽仙人得五神通飞到王宫王夫人接足而礼夫人手触即失神通从王求车驾而出更修五通一心专志而鸟鸣以乱其意次诣水边求定复闻鱼鬬即生瞋恚曰我当尽杀鱼鸟此人久后得定生非非想天后彼寿尽下生报为飞狸杀诸鱼鸟作无量罪堕三恶道狸之伎俩止可杀鱼今为飞狸併杀飞鸟以遂其恶致堕恶道嗔时一念可不慎哉圣果即无上涅槃妙果婴受也又触也如今被罪行诣公门巳是小苦情地障惶眷属恐惧求赦百端地狱众苦比于此者百千万倍不得为喻X此以世事小苦喻大阳闲官府小苦尚知可畏地狱众苦比之无量而反不畏不预修善岂不大愚而更大错者也岂不惧哉岂不畏哉下举众发叹巳上大槩言罪报必不可免故须忏悔力方得除灭巳下正言地狱中一切恶相恶报今日至诚求哀忏悔众等相与尘劫以来罪若须弥云何闻此安然不畏不惊不恐令此精神复婴斯苦实为可痛此苦劝脱离罪报云人生无有无罪岂可不谨慎而不忏悔可伤可痛是故至诚求哀忏悔结忏令除巳上忏悔业障巳竟下文忏悔报障有四先忏地狱罪报某等从无始巳来至于今日所有报障然其重者第一唯有阿鼻地狱地狱众苦说不可尽至于阿鼻犹为极重阿者言无鼻者言遮阿者言无鼻者言救合言无遮无救即无闲地狱也下正说阿鼻狱中恶相恶报受苦无量如经所明今当略说其相此狱周匝有七重铁城复有七重铁网罗覆其上下有七重铁刀为林无量勐火纵横八万四千由旬罪人之身徧满其中罪业因缘不相妨碍上火彻下下火彻上东西南北通彻交过如鱼在𨫼脂膏皆尽此中罪苦亦复如是X经楞严经地狱中无非是铜是铁是石是火阿鼻狱乃八大狱之一谓斩活黑绳石磕叫唤大叫唤焰热大焰热阿鼻狱前七者各濶五百由旬唯阿鼻狱三十二万里前七者各寿千岁唯阿鼻狱王寿二万岁俱治第一根本极重罪谓弒父母弒阿罗汉破和合众逼奸净尼出佛身血而阿鼻之罪所犯犹重人间六十小劫此狱方为一昼夜故曰甚重者第一阿鼻地狱故谓阿鼻狱王即此直为纵横为广梵云由旬此云限量犹言此方之驿大者八十里中者六十里小者四十里为一由旬因本经佛告诸比丘于四大洲八万小洲诸余大山须弥山王之外外有一山名日铁围高六百八十万由旬纵广亦尔弥密牢固金刚所成难可破坏此铁围外复有一重大铁围山高广正等两山之间极大黑暗无有光明日月具有八大地狱谓活大地狱黑大地狱合大地狱叫唤大地狱大叫唤大地狱热恼大地狱大热恼大地狱阿鼻至大地狱此八大地狱各各复有十六小地狱周匝围绕而为眷属皆纵广五百由旬谓黑云沙地狱粪屎泥地狱五叉地狱饥饿地狱燋渴地狱脓血地狱一铜釜地狱多铜釜地狱铁铠地狱函量地狱鸡地狱灰河地狱斫截地狱剑叶地狱狐狼地狱寒冰地狱除上八大狱复有十次地狱文长难录又次之则有孤独地狱此狱在阎浮提诸处X或旷野山闲或海畔庙中有八万四千座苦报转轻寿亦不定所摄有情上下品十恶来生其中偈曰阎浮地濶七千旬处处皆有孤独狱或在山林旷野中或在大海江河畔或在城隍社庙间所摄上品下恶罪汤火刀兵虽各具时日年月减前科随因感果苦多端眷属八万如经说地狱勐火等相大抵如十习因中婬习之所感更兼瞋习之所招后楞严经可知如鱼者引喻法而人难受可知鏊饼鏊槃脂膏戴角者脂无角者膏又曰凝者脂释者膏总皆身中润泽之物而可尽乎上来根本地狱如州司牢狱边处地狱如县道牢狱孤独地狱如场镇锁杻之属其城四门有四大铜狗其身纵广四千由旬牙爪锋长眼如掣电复有无量铁嘴诸鸟奋翼飞腾噉罪人肉牛头狱卒形如罗剎而有九尾尾如铁叉复有九头头上十八角角有六十四眼一一眼中皆悉迸出诸热铁丸烧罪人肉然其一瞋一怒哮吼之时声如霹雳此明狱中兽类形状甚可怖畏掣电者言其红光闪烁故如掣电奋者勇也发忿腾跃之势耳复有无量无边刀轮空中而下从罪人顶入从足而出于是罪人痛彻骨髓苦切肝心如是经无数岁求生不得求死不得如是等报今日皆悉稽颡惭愧忏悔X此皆恶业所感之报不可不知也今皆稽颡慙愧者忏悔巳上阿鼻狱报巳下乃是忏悔其余诸狱如刀山剑树以至八万四千鬲子地狱之类如是等报即同经中十因六报大略相同楞严经云一切众生自业所感造十习因受六交报云何十因一者婬习交接发于相磨故有勐火铁牀铜柱诸事二者贪习交计发于相吸故有寒冰咤咤波波诸事三者慢习交陵发于相恃驰流不息故有血河灰河铜灌诸事四者瞋习交冲发于相忤忤结不息心热发火铸气为金故有刀山剑树斧越诸事五者诈习交诱发于相调引起不住故有绳木绞校杻械诸事六者诳习交欺发于相罔诬妄不止飞心造奸故有尘秽没溺诸事七者恐习交嫌发于䘖恨故有擒捉击射诸事八者见习交明发于邪业萨迦耶见邪悟诸业故有王吏推鞫诸事九者枉习交加发于诬谤故有合山耕磨诸事十者讼习交諠发于覆藏故有业镜对验诸事云何六报一切众生六识造业所招恶报从六根出一者见报招引恶果此见业交则临终时先见勐火满十方界亡者神识飞坠乘烟火入无间狱发明二相一者明见见种种恶生无量畏二者暗见寂然不见生无量恐如是见火烧听能为镬汤烊铜烧息能为黑烟紫焰烧味能为燋丸铁糜烧触能为热灰炉炭烧心能为星火迸洒二者闻X报此闻业交则临终时先见波没天地神识乘流入无间狱发明二相一者开听种种閙乱二者闭听寂无所闻如是闻波注闻则能为责为诘注见则能为雷为毒注息则能为雨为虫注味则能为脓为秽注触则能为畜为鬼注意则能为电为雹推碎心魄三者齅报此齅业交则临终时先见毒气充塞神识从地涌出入无间狱发明二相一者通闻恶气熏心二者塞闻不通闷绝如是齅报冲息则能为质为履冲见则能为火为炬冲听则能为没为溺冲味则能为馁为爽冲触则能为绽为烂冲思则能为灰为瘴四者味报此味业交则临终时先见铁网周覆神识下透挂网倒悬入无间狱发明二相一者吸气结冰冻裂二者吐气为火燋烂如是甞味历甞则能为承为忍历见则能为然金石历听则能为利兵刃历息则能为大铁笼历触则能为弓为箭历思则能为热铁雨五者触报此触业交则临终时先见四山来合无复出路神识被驱入无间狱发明二相一者合触合山逼体二者离触身心屠裂如是合触历触则能为厅为案历见则能为烧为热历听则能为撞为击历息则能为拷为缚历甞则能为耕为钳历思则能为煎为炙六者思报此思业交则临终时先见恶风吹坏神识被吹上空旋落堕无闲狱发明二相一者不觉迷极荒走二者不迷觉知则苦如是邪X思结思则能为方为所结见则能为鉴为证结听则能为冰为霜结息则能为火车火槛结甞则能为叫为唤结触则能为大为小为一日中万死万生是名地狱十因六果皆是众生迷妄所造自业之所招感也次复忏悔刀山剑树地狱身首脱落罪报忏悔镬汤炉炭地狱烧煑罪报忏悔铁牀铜柱地狱焦然罪报忏悔火车地狱噼砾罪报忏悔拔舌犁耕地狱楚痛罪报刀山等者亦即十习之中瞋习之所招感也云云炉炭者亦是六交报中见火之所招感也砾小石也研碎之意也忏悔吞噉铁丸烊铜灌口地狱五内消烂罪报忏悔铁磨地狱骨肉灰粉罪报忏悔黑绳地狱肢节分离罪报忏悔灰河沸屎地狱恼闷罪报忏悔咸水寒冰地狱皮肤拆裂裸冻罪报五内即五脏也灰粉者以绳牵扯如世闲分尸之例也忏悔豺狼鹰犬地狱更相残害罪报忏悔刀兵距爪地狱更相搏撮斫刺罪报忏悔火坑地狱炮炙罪报忏悔两石相磕地狱形骸碎破罪报忏悔众合黑耳地狱解剔罪报或豺害于犬犬害于豺故云更相等距爪者鸡距爪鹰之类鸡距凡刀锋有倒剌皆曰距赵广汉善X为钩距钩之有距吞之则顺吐之则逆使人入其术中而不能出以钩索其隐情也搏手击斫刀斩搏撮斫剌皆受苦之状磕石相筑声众合黑耳者或有众物相合黑暗耳目更有锯解刀剔之苦忏悔暗冥肉山地狱斩剉罪报忏悔锯解钉身地狱断截罪报忏悔铁棒倒悬地狱屠割罪报忏悔焦热叫唤地狱烦冤罪报忏悔大小铁围山闲长夜冥冥不识三光罪报忏悔阿波波地狱阿婆婆地狱阿咤咤地狱阿罗罗地狱自上至下种种地狱受如是苦各各之所不同者皆有牛头狱卒马面夜叉等各以大力追逐驱逼而使之然也然而皆众生业力之所招感本非天降亦非人与当自知之而莫自昧也波波婆婆咤咤罗罗俱寒狱中忍寒之声也如是八寒八热一切诸地狱中复有八万四千鬲子地狱以为眷属如是者总上地狱而言八热即八狱阿鼻即其一也惟阿鼻狱至大故云狱之王八寒狱一頞部陀二尼剌部陀此二从寒逼身疱裂立名三頞折咤四嚯嚯婆五唬唬婆此三从寒苦痛发声立名六嗢钵罗七钵特摩八摩诃钵特摩此三从身裂如三种莲华立名一青莲二红莲三大红莲此为八寒狱无游增八热狱一等活谓斩剌磨捣吹活等二黑绳谓以黑绳绷量后方斩锯三众合谓苦具X众至合党相残四嘷叫谓众苦所逼悲嘷发声五大叫极苦所逼谓大叫称怨六炎热谓炎逼身转极苦难堪七极热内外自他身出勐火互相烧害八阿鼻趣果受苦时命及形五皆无间此八热狱每一狱各有四门每门各有四狱谓煻煨尸粪锋刃烈河增也一狱既有十六则八狱总有一百二十八皆名游增连八大狱其成一百三十六座有情游彼其苦增苦故名游增自行十恶五逆感八大地狱教他行逆恶感十六眷属游增狱八万等者鬲子地狱梁皇忏略见八万四千未曾具陈以为眷属者以为同类之谓谓八寒八热大地狱中总有一百二十八游增狱即此一切诸地狱中复有八万四千鬲子地狱正与大狱相为表里互为分属合此众苦而成大狱故曰眷属正与大狱小狱相合而成之如人之有大小眷属然耳非真有眷属也诸地狱中者以其为主以为眷属者如主有从者故云眷属此中罪苦炮煑楚痛剥皮刷肉削骨打髓抽膓拔肺无量诸苦不可闻不可说南无佛刷者刮也扫也削者刮削皆剐剔之意忏悔至此宁不骇污南无佛心心念念早办资粮急为改革勿致此苦资粮即所修福智是也人间五百岁地狱方为一昼夜寿命一千岁则无始巳来经生父母倘受重罪者竟不知其凡几矣此尚小狱X为然况阿鼻狱王人间六十小劫此狱方一昼夜寿命二万岁受苦何所穷极更有无量无边不可思议之长时难以说尽可不痛惜也哉不为预办资粮不速为渐愧改革地狱之苦宿预严待可不惧哉经云念佛一声灭八十亿劫生死重罪忏主叙至于此称南无佛者以至极悲深痛地狱之中一切苦恼众生无非无始恶业因缘以至于此然而非唯一切或我无始以来未必不然所以总申恳祷念佛发露求哀忏悔愿乞除灭离诸苦恼得解脱乐也今日在此中者或是我等无始以来经生父母一切眷属我等与彼命终之后或当复堕如此狱中今日洗心恳祷叩头稽颡向十方佛大地菩萨求哀忏悔令此一切罪报毕竟消灭巳上忆苦忏悔地狱报竟下即发愿离苦得乐愿承是忏悔地狱等报所生功德即时破坏阿鼻铁城悉为净土无恶道名其余地狱一切苦具转为乐缘刀山劒树变成宝林镬汤炉炭莲华化生牛头狱卒除舍暴虐皆起慈悲无有恶念地狱众生得离苦果更不造因等受安乐如第三禅一时俱发无上道心忏悔巳至心信礼常住三宝离喜妙乐为三禅人间最乐无有过者三禅谓三禅天一少净天二无量净天三徧净天此三天巳X无男女婬慾以禅定法喜为食所以说更不造因等受安乐如第三禅也发无上道心即发阿耨多罗三藐三菩提心也梵语阿耨云云者华言无上正等正觉南无毗卢遮那佛南无本师释迦牟尼佛南无阿弥陀佛南无弥勒佛南无龙种上尊王佛南无龙自在王佛南无宝胜佛南无觉华定自在王佛南无袈裟幢佛南无师子吼佛南无文殊师利菩萨南无普贤菩萨南无大势至菩萨南无地藏菩萨南无大庄严菩萨南无观自在菩萨礼诸佛巳次复忏悔巳忏地狱报竟今当忏悔三恶道报承前启后此下忏悔果报中三恶道报即下畜生道饿鬼道修罗道是也兼上地狱名四恶道经中佛说多欲之人多求利故苦恼亦多知足之人虽卧地上犹为安乐不知足者虽处天堂犹不称意伹世闲人忽有急难便能舍财不计多少而不知此身临于三涂深坑之上一息不还便应堕落此忏人道出其多求不足悭吝之苦代为忏悔此处三涂且指地狱饿鬼畜生而言文义不在修罗故也忽有知识劝营功德令作未来善法资粮执此悭心无肎作理善知识者怜其罪苦故来劝彼令修善法使之灭X罪乃至于修戒修定修慧作种种福德者亦俱可称善法资粮也夫如是者极为愚惑何以故尔经中佛说生时不赍一文而来死亦不持一文而去苦身积聚为之忧恼于巳无益徒为他有无善可恃无德可怙致使命终堕诸恶道赍即赍装也送也行道所用也既不益巳纵是自有还成他有因悭贪故无善无德故生恶道也是故今日归命三宝至诚忏悔上总明悭贪苦报忏悔竟下别开三道次第披诚忏悔先忏畜生道次复忏悔畜生道中无所识知罪报忏悔畜生道中负重牵犁偿他宿债罪报忏悔畜生道中不得自在为他斫剌屠割罪报忏悔畜生道中无足二足四足多足罪报忏悔畜生道中身诸毛羽鳞甲之内为诸小虫之所唼食罪报如是畜生道中有无量罪报今日至诫皆悉忏悔此忏畜生道畜生道如楞严经云是诸众生若于本因贪物为罪遇物成形名为怪鬼物销报尽生于世闲多为枭类酬足为人参合顽类贪色为罪遇风成形名为魃鬼风销报尽生于世间多为咎征酬足为人参合异类贪惑为罪遇畜成形名为魅鬼畜死报尽生于世间多为狐类酬足为人参合庸类贪恨为罪遇蛊成形名虫毒鬼蛊灭报X尽生于世间多为毒类酬足为人参合狼类贪忆为罪遇衰成形名为疠鬼衰穷报尽生于世间多为蛔类酬足为人参合微类贪傲为罪遇气成形名为饿鬼气销报尽生于世间多为食类酬足为人参合柔类贪罔为罪遇幽成形名为魇鬼幽销报尽生于世闲多为服类酬足为人参合劳类贪明为罪遇精成形名魍魉鬼精销报尽生于世间多为应类酬足为人参合文类贪成为罪遇明成形名役使鬼明灭报尽生于世间多为休征酬足为人参合明类贪党为罪遇人成形名传送鬼人亡报尽生于世闲多为循类酬足为人参合达类次复忏悔饿鬼道中长受饥渴百千万岁不闻浆水之名罪报忏悔饿鬼食噉脓血粪秽罪报忏悔饿鬼动身之时一切肢节火然罪报忏悔饿鬼腹大咽小罪报如是饿鬼道中无量苦报今日稽颡求哀皆悉忏悔上忏畜生道竟次忏饿鬼道饿鬼道者如正法念处经云饿鬼险恶之业由心贪嫉欺诳于人贪惜积聚欲望长富广积众恶不行布施沙门婆罗门及诸病瘦盲瞑贫穷有来乞求心生悭嫉不肎施与不作功德不持禁戒以是因缘堕饿鬼中复次若有众生受他寄物抵拒不还生于彼处一者人中住若人夜行则有见者二者在阎浮提下五百由旬有住海中有住海渚恶道眷属其数无量X略言有三十六种且举七八种一者炬口口出勐火肢节烟生二者针咽腹大如鼓项颈如针形状苦瘦三者臭口口气臭恶臭不可闻四者大瘿颈生瘿瘤噉彼脓血五者针毛出毛如针转刺身体六者臭毛身毛臭秽而不堪闻七者得弃食人所弃以充饥饿八者得失物失不堪方得就喫一日一夜比人间十年如是五百岁名为一生腹大咽小者针咽鼓腹之徒焰口焦身之辈即此类也次复忏悔一切鬼神修罗道中谀谄憍诈罪报忏悔鬼神道中担沙负石填河塞海罪报忏悔鬼神罗剎鸠槃茶诸恶鬼神生噉血肉受此丑陋罪报如是鬼神道中无量无边一切罪报今日稽颡向十方佛大地菩萨求哀忏悔悉令消灭次忏阿修罗道阿修罗此云非天由前因中虽愿得天身而不信正业福田力故智度论云欲界众生三种善根上分天道果报中分人道果报下分修罗果报修罗结使腹心心多邪曲得道甚难诸天虽随结使直心信道修罗虽则与天相似以其近道难故故在人下天之怨敌名阿修罗王于欲界中化身大小随意能作楞严经云阿修罗有四种若于鬼道以护法力成通入空此阿修罗从卵而生鬼趣所摄若于天中降德贬坠其所卜居邻于日月此阿修罗从胎而出人趣所摄有修罗王执持世界力洞无畏能与释梵四天争权此阿X修罗因变化有天趣所摄下劣修罗生大海心旦游虗空暮归水宿此阿修罗因湿气有畜生趣摄前阿修罗王住大海底须弥山侧所住之城名曰光明纵广八千由旬寿五千岁一日一夜比人间五百岁谀谄面从曰谀侫言曰谄憍恣也逸也纵肆也诈伪也诡谲也罗剎是食人鬼亦是噉精气鬼人心中有七滴甜水和养精神鬼噉一滴令人头痛三滴闷绝七尽即死一心持呪者即脱此难鸠槃茶是可畏鬼愿承是忏悔畜生等报所生功德生生世世灭愚痴垢自识业缘智慧明照断恶道身上忏三报巳竟此发愿求成三道之功德灭恶生善必承忏法而入也因愚痴无慧故受畜生身报今得智慧一念醒悟即可断畜生恶道身而生人天善道愚垢既除畜生报尽或生天上或生人间慧性开明自识业缘果报必不更受于畜生者莫非忏悔之功亦自知之也愿以忏悔饿鬼等报所生功德生生世世永离悭贪饥渴之苦常餐甘露解脱之味愿以忏悔鬼神修罗等报所生功德生生世世质直无谄离邪命因除丑陋果福利人天梵语阿修罗此云非天有天福而无天行故又云无酒等其形极丑常与诸天鬬战力不胜故但彼縳故又云具缚有四如上所明为利养故现奇X特相或高声现威令人畏敬此则心多邪曲皆邪命因也今既质直无谄是即离邪命因修正因缘自然除丑陋果得端正报乃至于自利利他亦承忏法之力而得如是也愿从今以去乃至道场决定不受四恶道报唯除大悲为众生故以誓愿力处之无厌鬼畜修罗兼前地狱故云四恶道报此下忏果报中人天余报巳忏三涂等报今当复次稽恳忏悔人天余报相与禀此阎浮寿命虽曰百年满者无几于其中间盛年夭枉其数无量但有众苦煎迫心形愁忧恐怯未曾蹔离巳忏云云者承前起后相与禀此云云分忏过现促命阎浮具云南阎浮提此云秽树盛年夭枉者或少年横死之流是也此皆有业而未及忏悔之报如此皆是善根微弱恶业滋多致使现在凡有所为皆不称意当知悉是过去巳来恶业余报所致是故今当忏悔此分忏过现原因善根微弱故有盛年夭枉等苦也以下一切罪报正明凡有所为皆不称意处人间恶报无非众苦煎逼心形者是无始以来至于今日所有现在及以未来人天之中无量余报X上先明余报之由竟下正举无量余报罪业总申忏悔也忏悔人间流殃宿对癃残百病六根不具罪报忏悔人间边地邪见三恶八难罪报忏悔人间多病消瘦促命夭枉罪报忏悔人间六亲眷属不得常相保守罪报忏悔人间亲友凋丧爱别离苦罪报此广忏现未列报流者流落殃即灾殃此因无始宿业纵修善法而得人身恶业未尽犹有流落余剩之殃故曰流殃宿对等云耳六根眼耳鼻舌身意不能完具三恶者恶大恶恶中恶恶者人以恶加巳还以恶报之大恶者人不侵巳无故加害于人恶中恶者人来恭敬供养不念报恩而反害之八难者生于边地邪见之家便不知三宝一地狱二饿鬼三旁生此又名三恶道亦在八难数中四盲聋瘖痖五世智辩聪六佛前佛后七北俱卢洲此四者在人道中八无想天此八者有一于此不得见佛闻法总名八难出净名疏不得常相保守者父母兄弟妻子中有一死别生离便是凋瘁也焦瘁也忏悔人间冤家聚会忧愁怖畏罪报忏悔人间水火盗贼刀兵危险惊恐怯弱罪报忏悔人间孤独困苦流离波迸亡失国土罪报忏悔人间牢狱系闭幽执侧立鞭挞拷楚罪报忏悔人间公私口舌更相罗染更相诬谤罪报X幼而无父曰孤老而无子曰独流离波迸亡失国土无家可归困苦非常幽执侧立在牢狱之中不得自在而鞭挞也彼此互相绮饰文词乃至彼此恶言加谤故曰更相等忏悔人间恶病连年累月不差枕卧牀席不能起居罪报忏悔人间冬瘟夏疫毒疠伤寒罪报忏悔人间贼风肿满否塞罪报忏悔人间为诸恶神伺求其便欲作祸崇罪报忏悔人间鸟鸣百怪飞尸邪鬼伪作妖异罪报差病瘳也毒疠秋间疟疠春患伤寒此言四季之中尝怀病苦者如法华云水肿干痟疥癞痈疽如是等病以为衣服者是也痞气隔不通也邪风涨满痞塞缠绵等病直至下文种种罪报无非过去之余殃也伺侦候也探伺也崇神祸也尸死者在牀曰尸飞尸即怪异百怪等者或即毗陀罗起尸之类便是忏悔人闲为彼虎豹豺狼水陆一切诸恶禽兽所伤罪报忏悔人闲自缢自刺自杀罪报忏悔人闲投坑赴火自沉自坠罪报忏悔人闲无有威德名闻罪报忏悔人闲衣食资生不能称心罪报忏悔人闲行来出入有所运为值恶知识为作留难罪报如是现在未来人天之中无量祸横灾疫厄难衰恼罪报虎勐兽豹似虎圜文豺狼属狼似犬皆恶兽也缢绞也自经死也剌穿也伤也闻声誉也皆不X称其所为故云留难巳上等报正所谓但有众苦煎逼心形愁忧恐怯未曾暂离者此也人闲有此许多不称意正缘善根微弱恶业滋多故有此等苦报可不生大慙愧大恐怖以哀求忏悔也某等今日至诚向十方佛尊法圣众求哀忏悔愿皆消灭上来忏悔三障巳竟下文总申发愿求成功德前巳忏悔三业六根一切烦恼障一切业障四生六道一切报障今当次第发愿回向承前起后下正名回向某等愿以此忏悔三障所生功德悉皆回向施与一切众生俱同忏悔愿与一切众生现生之内身心安乐三灾八难不吉祥事咸悉消除衣食丰饶此普及众生现生感乐果饥馑疾疫刀兵为三小灾火劫水劫风劫为大三灾此特以小三灾言之耳八难见前毗婆沙论云人能一日一夜持不杀戒于未来世决不逢刀兵灾若以一诃梨勒菓起殷净心奉施病僧于当来世决不逢疾疫灾若一抟之食起殷净心奉施僧众于当来世决定不逢饥馑灾正信三宝舍此报身皆得往生极乐世界亲觐弥陀得授记莂当来世中见弥勒佛听闻正法如教进修正信三宝句亦普及众生现生植善因信此一乘无上之法为正信也舍此以下是普及众生X当来近佛舍此者前生所作恶业善业今生此身正为来受苦乐之报故为报身死即舍此形命而往故曰舍此报身弥陀佛国清净人民种种快乐皆是阿鞞䟦致不比五浊恶世也见小弥陀经莂者禾稻秧种字义从艹从别禾秧为艹中别一佳种故曰莂以喻授记即作佛秧故曰得授记莂也弥勒佛国其地平正无有山陵谿谷人民众多少贪婬瞋恚愚痴寿皆八万四千岁面目桃华色弥勒龙华三会说法初会度九十六亿万人二会度九十四亿万人三会度九十二亿万人弥勒佛住世六万岁正法如是像法亦复如是愿得生生世世在在处处常值国王兴降三宝不生外道邪见之家此普及众生当来远魔外道邪见即不得兴隆也又愿生生世世在在处处莲华化生种族尊胜安隐快乐衣食自然此普及众生当来感胜从此忏法功勋更加一心念佛以净其心在处佛土悉皆清净所以不受父母胞胎常在莲华托质耳若必莲华化生种族不止豪贵高门若据此二句劣者犹在化乐天宫胜者必生十方净土更观下文可见也又愿生生世世在在处处慈仁忠孝等心济物不生一念逆害之心此普及众生当来尚善也X又愿生生世世在在处处常为诸佛之所护念能降魔怨及诸外道与诸菩萨俱会一处菩提道心相续不断此普及当来值圣也净印法门经云以无所为心即能降诸魔当知有四知苦能降蕴魔断集能降烦恼魔证灭能降死魔修道能降天魔婆沙论云断慧命故名魔复次常行放逸而害自身故名魔魔者杀也华严会上第二十一位知识徧行外道告善财言阎浮提内九十六种外道各起异见而生执着我悉于中方便调治令其舍离所有诸见乃至普及十方世界悉亦如是楞严註云悟道之人一生众里与道相应不作三业所以不受三界死生又一乘人常入生死度生实由道力所资不染三界根本烦恼来往自由又愿生生世世在在处处兴显佛法修行大乘分身无量救度众生直至道场无有退转此普及当来自利利他华严云虽复现身于世中生而于世法心无所着不同凡夫永没三界又不同二乘求出三界方知学佛人能免生死义在于斯乃无生死可免无三界可出观四生如一子等三界于同仁故也分身无量如法华经云我分身谓佛在于十方世界说法者今应当集云云如诸佛菩萨所发誓愿所修福智所行回向我亦如是发愿修集迥向X此上同诸圣发誓愿者如四弘誓愿等修福智即福慧双修回向有十一者救护一切众生离众生相回向度无所度二者不坏回向坏其可坏远离诸离故三者等一切佛回向觉齐佛觉四者至一切处回向发明无地五者无尽功德藏回向身土涉入六平等善根回向同于佛因七等观一切众生回向性同众生八真如相回向不即不离九无缚解脱回向十方无碍十等法界无量回向性得圆成虗空界尽众生界尽众生业尽众生烦恼尽统结回向反明四法有尽我此修行回向终无有尽正明修行无尽发愿回向巳至心信礼常住三宝总结归敬三宝巳上如是十种回向楞严广明兹不繁引然而人回向者回因向果回小向大乃至回向真如实际庄严无上佛果菩提经云回巳施众生皆共成佛道正此意也此中言如是回向虗空界尽等言如忏悔文云乃至虗空世界尽众生及业烦恼尽如是四法广无边愿今回向亦如是所以说我此回向终无有尽也发愿巳而更信礼常住三宝者当知前来一部忏文所说无量无边一切罪业欲求忏灭者毕竟全凭十方常住三宝广大威德神通之力巳躳一念竭诚之力始得罪X业消融福慧增长直至成就无上菩提无出于此故也我众等欲求忏法当于三宝巳躬之处宜尽心焉慎毋忽耳慎毋忽耳倘或稍有一念轻微便是虗搆文言非但不能益于理亦恐不能益于事也思之慈悲水忏法卷下忏如浣涤以水为名至心顶礼罪根清罪灭福由生慧日昭灵觉海性圆澄音释佛法僧间后文毁曝坌裸箧轴帙挽肎抄着呰杀着屧屐其余文魑摴蒱相见杀卒䆳鼻掣砾搏磕斫鬲三恶道文营賷唼人闲文差闻莂X註音释赞佛偈分卑猥註埲塕盥套紊闚窃註瞰伺靸乩饮酒註黩生鲙註羴蒜茖韭薤荽䑛吻屠沽註刳醪秫衰相註坏殒萎眴地狱註疱嚯唬嗢捣绷煻煨剐剔鞫齅畜生註魃魅蛔魇饿鬼註瘿癅忏悔註剩八难之难瘁瘳痞侦候崇圜