太上灵宝洪福灭罪像名经太上灵宝洪福灭罪像名经昔时安忍国王太子名太虚字海空行心至愿出家修道父王愍其执心秉直非可断遏乃召国中眞士无上眞人降天宫内太子匍匐膝行前进叩头顿首乞恩太虚千载有幸得遇眞师仰愧天地一切神灵喜惧屏营不知所谢弟子伏闻灵宝大法三元眞经上淸紫书金简玉箓字方一丈文彩焕明丹诚所依仰希韬藴愿垂敷演下慰尘心无上眞人欣然答曰善哉善哉汝精心求道顶拜归依累劫以来实未曾有闻吾眞经下世度诸天人科禁威严灵文宝祕至道之奥非中仙所知虽位贵储君洗心慕法而臭滓浊秽莫敢轻传太子于是五体顿地顺风膝行上启眞人曰在世浮虚无一眞实生老病死劫劫不停位虽居高谁能长保石火逝水浮泡电光莫有喻也虽至法高祕希盼篇题幸愿弘慈赐垂开示太虚请辞储位栖託幽林父王愍之允其诚愿眞人知太虚诚心可录眞道有期爲开紫阳玉笈云锦之囊具依法科盟天而传灵宝眞文三元品戒太虚于是叩头搏颊仰谢洪恩自禀受眞经固辞父王入人鸟山中淸斋研思十二年中五老帝君爲太虚受书得爲眞人以中元之日于宫正殿严净庄饰神旛宝盖灵果名花国中所有珍玩之彩名香贵宝百味饮食鲜洁精华建立山盘随方布施反风名香径冲九天上至天宫时元始天尊照见太虚堪可化度与飞天神仙诸天帝君玉童玉女金刚神王天丁力士前导后从自天西北而来隘空降席是时天宫之中上圣云集亦无迫迮俄顷之间天尊口吐五色微妙光明照彻诸天三千大千世界洞视如一无有障阂如观指掌不可思议天尊告四众曰我闻国人若男若女累劫已来不能淸净骄奢自恣烦恼自纒年命短促无由解脱吾爲诸来生开方便门拔治众苦普使安乐咸归善道同趋玄津尔时四众擎拳敬听法音天尊告曰众生行业非只一源善恶苦空徧诸法界杂恶报对无量无边爲诸来生畧示科简遂演二十四门戒约诱劝迷途究竟道场随分获果作断烦恼之宝劒爲照四迷之法灯内静尘劳外除缠缚诸根咸净登正观门并令众生到解脱地于是无上眞人及诸仙众咸受戒示作礼奉行尔时会中有一眞人名曰仙威见是妙会难可譬喻欢喜无量上问天帝君曰昔闻大会说法威光焕明不谓于今亲得遭遇诸天诸圣同一法音此土他方明如指掌元始天尊威光赫弈惊骇神祗左侍仙卿右衞眞伯朱凤玄龟靑龙白虎天男天女无鞅之众浮空隘然大开宝藏是时会众进高眞位其初学者咸入仙阶伏闻下界众生染习三恶不慈不孝不爱不仁累系三官无由解脱当何归向可得原愆复何修行而得赦贷天尊曰汝宜谛受吾今爲汝开示未闻解释烦恼断除惑障当开玄都之境琼简眞文天尊应号以悟来生皈命至诚淸斋烧香然灯志心信礼元尊玄号宝祕灵文及诸仙众礼拜愿念削落明眞九幽玉匮长夜之函得生人天离苦解脱消恆沙罪累获尘数善缘是故志心归命信礼信礼虚无自然元始天尊信礼天上金阙玉房虚无自然天尊信礼香林园内放大光明拔度诸苦天尊信礼天皇大帝天尊信礼妙观仙慧天尊信礼道慧眞空天尊信礼长乐空寂天尊信礼救生平等天尊信礼桥梁一切天尊信礼一乘云罗天尊信礼金号妙寂天尊信礼至德普慈天尊信礼慧明慧空天尊信礼无爲无惠天尊信礼眞空妙有天尊信礼法王混同天尊信礼重玄妙胜天尊信礼元同无碍天尊信礼梵气元功天尊信礼结成琼瑶天尊信礼金华凝始天尊信礼道海宝山天尊信礼上洞三天天尊信礼三境逍遥天尊信礼宝眞法宝天尊信礼百宝大淸天尊信礼广训方便天尊信礼太玄元眞天尊信礼中山常寂天尊信礼三天高皇天尊信礼太玄重玄天尊信礼仙素上眞天尊信礼香光混成天尊信礼净空云宫天尊信礼政智玄元天尊信礼梵行法宝天尊信礼因果常一天尊信礼因缘庆流天尊信礼高胜光相天尊信礼最胜救苦天尊信礼道运高慧天尊信礼法政三天天尊信礼太眞圣王天尊信礼玄纪戒生天尊信礼玄会法轮天尊信礼常行运度天尊信礼法海圣眞天尊信礼神道智运天尊信礼玉眞飞天天尊信礼空净云宫天尊信礼紫淸九圣天尊信礼碧落结成天尊信礼正启空寂天尊信礼逍遥金光天尊信礼金姿凝尊天尊信礼银简妙乐天尊信礼道运神化天尊信礼寂然玉光天尊信礼戒生自然天尊信礼决定常德天尊信礼玄光妙宝天尊信礼凝寂金天天尊信礼高胜法灯天尊信礼上灵开辉天尊信礼感因开导天尊信礼光敷百变天尊信礼空洞德徧天尊信礼感赴香林天尊信礼度世长乐天尊信礼西明妙化天尊信礼素元妙乐天尊信礼万道光明天尊信礼道元广运天尊信礼万淸眞元天尊信礼西明妙化天尊信礼明都西明天尊信礼法王南极天尊信礼法轮东华天尊信礼金台妙尊天尊信礼金法凝空天尊信礼希微无滞天尊信礼无等大慈天尊信礼方便众妙天尊信礼六度三乘天尊信礼玄明眞通天尊信礼运明广行天尊信礼明慧至道天尊信礼应期仙阶天尊信礼无爲上品天尊信礼神应方便天尊信礼朱极开度天尊信礼金圣妙尊天尊信礼西灵三华天尊信礼妙言常宣天尊信礼常除烦恼天尊信礼高胜舟航天尊信礼升玄法济天尊信礼戒生度厄天尊信礼紫霄结成天尊信礼东华上品天尊信礼救生无色天尊信礼凝寂金城天尊信礼十华无滞天尊信礼道应眞空天尊信礼拔苦眞济天尊信礼宝明紫虚天尊信礼素颜妙乐天尊信礼难思普慈天尊信礼慧道高运天尊信礼上京玉眞天尊信礼安演云宫天尊信礼玄救解脱天尊信礼大道虚明天尊信礼空明高胜天尊信礼玄明眞道天尊信礼照明至运天尊信礼妙静方便天尊信礼眞道业成天尊信礼湛然常乐天尊信礼救苦法王天尊尔时一百二十应号三十六部尊经一切贤圣天尊等俱在妙乐眞境化度三界羣生使普入乐境契道合眞若百姓男女至心徧礼此天尊慈悲应号卽得无极世界灵官之府玉匮之函下考酆都诸恶地狱厯劫辛苦无由解脱万恶备履望返何期如此之罪咸乞灭除三涂并解五道淸闲长离幽夜更生天堂逍遥无爲衣食自然上頼天尊慈悲广被下副男女归命之诚信礼东方普慈救度天尊信礼南方大慈救苦天尊信礼西方慈敬护魂天尊信礼北方延生郄死天尊信礼东北方护魂保命天尊信礼东南方万善慈救天尊信礼西南方延夀度人天尊信礼西北方弘普救度天尊信礼上方大慈普救天尊信礼下方扶衰延命天尊次礼洞眞十二部尊经信礼上淸经信礼妙眞经信礼太一仙经信礼妙林仙记经信礼开化经信礼仙人品经信礼黄林先生经信礼太上眞经信礼道教经信礼太上练精经信礼太上功德经信礼道德经右经十二部天宝君爲教主在玉淸境淸微天玉淸宫中计二十三万五千四百四十卷次礼洞玄十二部尊经信礼太上洞玄灵宝经信礼元阳经信礼原辰经信礼太劫经信礼太上开山海经信礼诸天内音经信礼太上八练生尸经信礼灵惒经信礼太上消魔经信礼太上无量夀经信礼老君按摩经信礼太上通身经右十二部经灵宝君爲教主在上淸境禹余天玄都元阳七宝紫微宫计八十五万八千一百二十卷次礼洞神十二部尊经信礼太淸经信礼老君彻视经信礼太上集仙品经信礼洞渊神咒经信礼无上内祕经信礼眞一志经信礼太上集灵经信礼太上小中精经信礼元置品经信礼黄老集灵经信礼老君黄庭经信礼大小劫经右十二部经神宝君爲教主在太淸境太赤天太淸太极宫计七十万二千八十卷右三十六部尊经符图金书玉字凝结三洞飞玄之气五合成文文彩焕耀洞照八方元始天尊以延康劫延康元年于大罗天中金耀玉殿明霞之馆传授太上大道君三元太素君以教三十六天各攒成一部遂成三十六部流演大梵天中无极世界高眞大士宗奉敬礼以爲契仙之妙门次礼十方一切得道诸仙圣众信礼郁罗翘眞人信礼光妙音眞人信礼眞定光眞人信礼普德妙行眞人信礼正一眞人信礼广成子眞人信礼万正紫极眞人信礼若士眞人信礼沈文泰眞人信礼道当眞人信礼白石眞人信礼黄山君眞人信礼皇初平眞人信礼华子期眞人信礼乐子长眞人信礼衞叔卿眞人信礼魏伯阳眞人信礼陈安世眞人信礼李八百眞人信礼南极子柳融眞人信礼天门子王刚眞人信礼九灵子黄化眞人信礼绝洞子李修眞人礼三宝已次复至心懴悔弟子等各从无量劫来至于今日身口意业造恶爲愆数若尘沙不可臆测或盛年放逸驰骋百端姦盗损伤恣心快意宠用凶悖不顾顚危奉上事亲不忠不孝酷虐爲行谋害系怀侵削平人妄生相妬遂使天民畏惧上下憎嫌若有此愆请从首谢或三春放火烧杀虫蛇畋猎捕围害诸物命胎卵湿化水陆飞沈濳窜无方悉被屠戮快情悦目无改悔心若有此愆请从首谢或浮词绮语谗毁善人鬬乱亲朋扇惑隣里遂使内外怀恨远近亲疎致生嫌隙之讐各起谋害之意若有此愆请从首谢或贪积世财不知厌足方便刻削对面侵欺割他自饶损人益已不济贫若专事悭贪苦有此愆请爲首谢或受法诫不精不勤慕利资身无惠念想假设方便诳惑人天取功德钱私己破用无慙无耻不惧当来若有此愆今日运上至诚求哀懴悔已归命礼三宝至心启愿愿弟子等从今懴悔己后所造功德愿生生世世永离悭贪无欺夺想常行施惠起慈悲心广造桥梁济度羣品天民足用上下和同福德果报世世庄严长生具足愿共四生六趋俱契良缘同证妙门成无上道启愿已皈命礼三宝信礼上品济度天尊信礼丹天万灵天尊信礼北元玄应天尊信礼金光法王天尊信礼金宝妙光天尊信礼玉淸洞眞天尊信礼玉宝金颜天尊信礼玄解上宫天尊信礼上灵普度天尊信礼明化万运天尊信礼神通洞达天尊信礼紫虚静明天尊信礼西明妙道天尊信礼上灵善慧天尊信礼玉淸洞眞天尊信礼天皇眞一天尊信礼地皇五君天尊信礼混成应化天尊信礼上运徧明天尊信礼东华智慧天尊信礼西明妙化天尊信礼众眞眞品天尊信礼法宝宝慈天尊信礼太淸五帝天尊信礼飞驾九空天尊信礼神道行运天尊信礼化成眞空天尊信礼道智洞虚天尊信礼紫淸重悟天尊信礼方便广训天尊信礼安化慧元天尊信礼妙光丹阙天尊信礼阳光太元天尊信礼普朗救难天尊信礼大道玄明天尊信礼一切雨露天尊信礼方便慧日天尊信礼珠妙素光天尊信礼慧观上宫天尊信礼布化紫极天尊信礼万智运明天尊信礼普度无爲天尊信礼正徧高胜天尊信礼丹霞妙果天尊信礼妙果正法天尊信礼流铃自然天尊信礼眞徧运明天尊信礼玄会妙法天尊信礼西明咸化天尊信礼一切众慧天尊信礼拔苦慈威天尊信礼明照玄道天尊信礼朱焕妙乐天尊信礼拔苦眞仙天尊信礼运时高徧天尊信礼凝尊金域天尊信礼上道广运天尊信礼眞解升玄天尊信礼开训宝命天尊信礼玄元千龄天尊信礼神运照明天尊信礼眞元众妙天尊信礼成就太玄天尊信礼三乘玄寂天尊信礼玉晨救生天尊信礼最胜诸有天尊信礼法海琼颜天尊信礼妙宝上品天尊信礼丹紫道空天尊信礼法宝无爲天尊信礼神通慧明天尊信礼浮云紫素天尊信礼朱光太元天尊信礼上道明慧天尊信礼三业善淸天尊信礼玄应垂光天尊信礼天眞月光天尊信礼凝光金洞天尊信礼太元玉音天尊信礼琼法海空天尊信礼六度一乘天尊信礼万国眞元天尊信礼眞道法乘天尊信礼宝灵法海天尊信礼化成妙容天尊信礼威摧外道天尊信礼缘感太元天尊信礼七宝重玄天尊信礼十转庄严天尊信礼出有寂然天尊信礼果化普慈天尊信礼宝集西灵天尊信礼八遐北元天尊信礼千中宝运天尊信礼太淸徧明天尊信礼法桥善设天尊信礼仙阶上元天尊信礼先因玉光天尊信礼神眞无碍天尊信礼平等云宫天尊信礼应缘洞阳天尊信礼无爲度脱天尊信礼空歌碧落天尊信礼虚舟广济天尊信礼洞空道玄天尊信礼威明九夜天尊信礼缘起四方天尊信礼常敷道奥天尊信礼轮转丹天天尊信礼慈航苦海天尊信礼结气混成天尊信礼一乘静定天尊信礼妙果素灵天尊信礼生死常乐天尊信礼眞相常明天尊信礼金苑妙宝天尊信礼玉淸法王天尊信礼道运玄行天尊信礼道君广明天尊信礼流精上品天尊信礼三天降魔天尊信礼化被无垠天尊信礼六道普同天尊信礼开道微明天尊信礼注录中仙天尊信礼重玄静默天尊信礼罗玄圣王天尊信礼自然九圣天尊信礼妙光十号天尊信礼逍遥妙有天尊信礼逍遥太霞天尊信礼三玄结成天尊信礼七宝太玄天尊信礼道冲众妙天尊信礼重玄华盖天尊信礼四气生成天尊信礼静定太平天尊信礼上灵浮香天尊信礼玄会长乐天尊信礼方空大运天尊信礼眞淸等眞天尊信礼感念法桥天尊信礼仙巖洞元天尊信礼化通三宫天尊信礼宝明四天天尊信礼法海琼湛天尊信礼圣王倾光天尊信礼梵行云锦天尊信礼元梵升轩天尊信礼八方等一天尊信礼玄通三有天尊信礼无滞无形天尊信礼妙有眞空天尊次礼三十六部尊经信礼大洞玉经信礼上淸经信礼无上祕要经信礼老君黄庭经信礼妙林仙记传经信礼太上集仙经信礼太上开天化经信礼太上八史经信礼黄林先生经信礼老君鍊精养生经信礼老君黄书经信礼道教经右出洞眞部信礼太上灵宝经信礼功德经信礼元阳经信礼大小劫经信礼太上开山海经信礼诸天内音经信礼太上鸣宝经信礼太上集灵经信礼无量夀经信礼太上灵祕经信礼太上济众经信礼太平经右出洞玄部信礼高上玉皇经信礼太淸经信礼正一消魔章仪经信礼老子经信礼玄妙眞经信礼太上洞渊神咒经信礼老君玄中精经信礼黄老集宫捍厄图经信礼无上金眞上妙玄经信礼太上眞一经信礼太上一乘海空经信礼玄门道德经右出洞神部如是三洞宝经盖以混成郁积玄景分以两参阴阳潜化干坤列而覆载三五启绪八会结文或作金书凤篆或造玉字龙章洞治莹鲜紫林绣艳或浮黎而现八角垂芒太虚而呈五篇焕烂光辉耀于三界映朗照于九冥分其分度演教诸天天各一部合爲三十六部置安玉台玄座七宝藏中九色锦云悬覆经上金童在左捧香玉女在右㪚花供养或四万刧一出三千载一传是以天眞奉之以淸升地仙受之以谧甯日月磨之以高明五岳捧之以鎭灵天子崇之以圣化公王敬之以太平士庶恭而福佑学士修而长生若能称扬礼唱福被无边是故至心归依信礼次礼十方一切得道诸仙圣信礼马明生眞人信礼张道陵眞人信礼李少君眞人信礼王眞眞人信礼壶公眞人信礼葪子训眞人信礼董君异眞人信礼李常在眞人信礼陈永伯眞人信礼葛孝先眞人信礼泰山下老人眞人信礼河上公眞人信礼赤容公眞人信礼靑乌公眞人信礼秀眉公眞人信礼离娄公眞人信礼务光眞人信礼高邱公眞人信礼羡门子眞人信礼容成公眞人信礼灵夀光眞人信礼不肯来子眞人礼三宝已次复至心懴悔弟子等各从无量旷劫已来至于今日身心狂乱不识因缘恶业弥多无所知觉迷聋倒见难可具陈今对道场三宝前求哀懴悔伏愿十方天尊慈悲道场三十六部尊经玄中法师一切眞仙虚空圣众有天耳者有天眼者愿使知闻证明懴悔所有罪根愿皆消灭懴悔弟子无量生中至于今日或违神背道不惧明灵麤行恶言诽谤正教见像闻经无恭敬心怪他修功德笑人习善因未曾改悔无亷耻心今日至诚悉皆懴悔次复懴悔不识因果及父母恩造作非爲自恃种性悖逆麤行对于尊卑父母在生堂中甘脆终身不见死于旷野祭亯永劫不闻遂使冥灵有考逮之殃人世无善福之应如此之罪无量无边至诚悉皆懴悔次复懴悔劫盗之罪经中说言若物属他他所守护一毫一线不与不取何况盗窃但自众生不能觉悟兴意劫夺仍作纵横致使未来受诸殃考若有此愆请从首谢又复经中说言凡夫之人造罪尤甚死入冥灵阿鼻地狱然阿鼻地狱者纵广正等八万由旬七重鐡城地上有七重铁网下有十八隔周帀七重皆是刀林其七重城内复有劒林下有十八隔其一隔八万四千重于其四角复有四大铜狗其身长大四千由旬眼如电光牙如劒树齿如刀山舌如鐡钩爪如鐡义尾如鐡蟒一一尾光皆出勐火其烟臰恶无有比者其狱四门一一门边复有十八狱卒一如罗刹头上十八角手把鐡义义着罪人望心而撞从背而出一一隔门复有八万四千鐡蟒大蛇口吐毒火徧满城中其声哮吼如大雷风雨大鐡丸亦满城中此城甚苦又四方门一一门外各有勐火东南西北交过通彻周匝鐡墙鐡网弥覆上火彻下下火彻上四维上下周匝一时苦事俱起如上所说犯戒五逆及毁谤功德若依经文懴悔而不惭愧其人命终必婴此苦有轻三宝偷盗常住净财污他梵行不出此狱罪人受苦之时勐火入心闷绝而死一日一夜万死万生受诸苦恼如上所说从阿鼻地狱出以破戒因缘虚称信施复入于诸小十八地狱所谓寒冰地狱黑暗地狱焦然地狱刀轮地狱劒轮地狱火车地狱镬汤地狱劒林地狱鐡牀地狱铜柱地狱鐡机地狱鐡轮地狱鐡丸地狱尖石地狱饮铜地狱各八百万𡻕然后得出常生下处五百劫中不识三宝値善知识得发无上道心不値善知识者无复出期是故弟子宿値良缘今复闻经教身心踊跃一意䖍诚懴洗已往之愆愿修自新之业愿从九祖下至见存不闻不见此之恶缘永离此苦懴悔已归命礼三宝至心发愿愿弟子等承此懴悔所修功德愿生生世世不行三恶趣常修十善因果报具庄严福德皆圆满千殃从此舍万庆自斯臻妙慧资身心圣功增夀算先亡九祖咸沐道恩洗志灵津游神道岸逍遥眞境散诞无爲一切有缘离苦解脱发愿已归命礼信礼靑华延夀天尊信礼善说妙法天尊信礼玄通静行天尊信礼明照道空天尊信礼浮空眞品天尊信礼慈威拔苦天尊信礼元始丹天天尊信礼道光妙运天尊信礼万光道元天尊信礼开慧宝生天尊信礼徧悟眞经天尊信礼五老大元天尊信礼救生护命天尊信礼高胜天人天尊信礼上仙眞元天尊信礼云宫空净天尊信礼高运迁化天尊信礼广运大智天尊信礼丹老道元天尊信礼道要运明天尊信礼妙光十号天尊信礼玄都三元天尊信礼空境混成天尊信礼眞品玄虚天尊信礼长乐万变天尊信礼圣眞玉房天尊信礼眞意重悟天尊信礼皇上保明天尊信礼开行度命天尊信礼虚无观空天尊信礼眞道度明天尊信礼徧照玄会天尊信礼光相玄通天尊信礼珠相妙光天尊信礼天眞嘉庆天尊信礼光映眞人天尊信礼延康上品天尊信礼降魔三天天尊信礼救生眞境天尊信礼黄层运空天尊信礼圣王度人天尊信礼素老天皇天尊信礼灵眞隐光天尊信礼大千神化天尊信礼丹老地皇天尊信礼静空日驭天尊信礼妙光光映天尊信礼凤文仙素天尊信礼益算法王天尊信礼法轮无爲天尊信礼金灵湛一天尊信礼凤台上洞天尊信礼玄会奉修天尊信礼混元长生天尊信礼玄风广扇天尊信礼静定太平天尊信礼一乘高上天尊信礼至运明慈天尊信礼玄元眞一天尊信礼启悟道心天尊信礼神通自在天尊信礼常烛长夜天尊信礼诸天玄号老子天尊信礼太玄老子总谓天尊信礼老子八明天尊信礼玄御老子流霞天尊信礼太丹老子三眞天尊信礼黄庭老子太一天尊信礼北帝老子太皇天尊信礼天威老子浩气天尊信礼紫极老子回眞天尊信礼龟山老子五气天尊信礼圆行老子保练天尊信礼道通老子侍德天尊信礼千通老子回道天尊信礼四座老子随生天尊信礼昙庆老子云光天尊信礼游言老子上景天尊信礼宝量老子元老天尊信礼太微老子三度天尊信礼九极老子百唱天尊信礼太皇老子庆生天尊信礼紫阳老子养神天尊信礼定相老子飞行天尊信礼高业老子观天天尊信礼飞黄老子九光天尊信礼大法老子玄极天尊信礼元孙老子素黄天尊信礼回元老子三度天尊信礼六合老子八辰天尊信礼紫度老子流婴天尊信礼与相老子眞气天尊信礼观化老子至容天尊信礼百仙老子延眞天尊信礼劫仞老子五气天尊信礼九变老子淸净天尊次礼三十六部尊经甚深法藏信礼云龟西室王屋南山宝祕眞文甚深法藏信礼凝空云篆八角垂芒宝祕眞文甚深法藏信礼香林紫笔玉简金书宝祕眞文甚深法藏信礼凤文紫藴七宝台中宝祕眞文甚深法藏信礼太淸仙境人鸟山中宝祕眞文甚深法藏信礼玉淸圣境玄都山中宝祕眞文甚深法藏信礼三天祕策五老玉篇宝祕眞文甚深法藏信礼皇人玉诀玄老金书宝祕眞文甚深法藏信礼太玄眞一九光琼章宝祕眞文甚深法藏信礼正一盟威神符宝录宝祕眞文甚深法藏信礼长生祕诀召制灵图宝祕眞文甚深法藏信礼寂境开化九色云罗宝祕眞文甚深法藏次礼十方一切得道诸仙圣众信礼蓬莱山上黄褐玄巾子明眞人玄中法师信礼天台山上顶负圆光监度三眞玄中法师信礼人天教主得道眞人玄中法师信礼正一眞人三天法师道陵眞人玄中法师信礼孚佑上帝三教宗师纯阳眞人玄中法师信礼妙乐国土七宝台中善缘眞人玄中法师信礼弟子侍经眞人普得妙行眞人玄中法师信礼传经演教拔度羣迷太极眞人玄中法师信礼高上老子河上眞人文儒先生玄中法师信礼过见未来常住世间救度苦厄玄中法师信礼尘沙得道随世应缘饶益众生玄中法师信礼成就十方恆沙众生解悟眞性玄中法师如是尽虚空徧法界一切三宝皈命懴悔弟子等自从无量劫来至于今日或前生今世不识因缘触事乖违所行顚倒混同尘俗无平等心旣于凡伦有邪僻行疎薄门族亲眄他人假继身名诈称豪杰淫行色慾非分悭贪吓掠愚䝉侵夺善政轻欺老病抑压孤𢝼或自处于家日夜凌辱驱役仆妾枉加鞭笞乘马驾牛不料饥困心怀恶想口出狂言触突神祇诃风骂雨无故咒诅横造人愆此世来生受诸殃累如此之罪无量无边今日至诚悉皆懴悔弟子等禀受障恼举止成愆或醉酒昏酗凌突尊卑妖言荒语诈妄无度求人过恶谄曲生情违负二恩常行欺冒或安经置像阙絶香火以不净手披读灵文将触秽体而临法席掇斋不能行施受供而无愧心取债负约不还放钱倍生子利如此等罪无量无边今日至诚悉皆懴悔弟子等存殁二缘身是凡夫无明障蔽不识慈忍性好损伤或邪祀鬼神谄延賔侣及有男婚女礼社节𡻕时广致庖厨恣情烹宰血肉充羞之味脂膏可继永夜明灯殃对无穷难可计测𡨚家债主冥宻道中逮讼无休牵引生死所以魂囚九夜魄系三涂洗雪无门求哀无路谨当设斋造像披露诚心所获功德善缘回奉前𡨚宿债愿承福力託荫人天永舍恶缘不相执对重于四生六趣广施慈恩若见临危迫难诸恶苦恼方便救解令得解脱然后爲说微妙正法开度因缘使覩形见影闻名听声恐怖悉除烦恼释㪚得如是者毕竟安乐懴悔已归命礼三宝至心发愿愿弟子等存亡两代承是懴悔所建功德愿生生世世永离三涂长辞八苦不爲𡨚家所执不见恶相来前逍遥解脱乡游翫无爲境随喜人天供常闻雅乐音见世保安和不爲烦恼着门多善瑞宅足丰饶福庆自新灾殃未灭发愿已皈命礼三宝