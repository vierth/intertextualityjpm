金刚经注解X卍XXX序从古圣人之书皆所以垂教也而统智愚圣凡胎卵溼化而胥度之者莫如金刚经是经也以无念为宗以离相为旨以断除贪妄为功夫以清净涅槃为究竟诚昏衢之巨烛苦海之慈航也自西域传人中华上自王候绅士下迄牧竖樵夫靡不家置一编顶礼而供奉之较四书六经倍加尊重然虽明衣洁裳净体端容敲碎木鱼而口之所诵非心之所知目之所暗非意之所会如入暗室不见一物如游蛮邦莫辨何言亦安能起大坚固生大智慧而臻无上菩提之岸哉门下士黄子正元悯世人但诵经文不晓经义请直解于予予瞿然曰此经为我佛之传灯微妙祕密予何人斯敢以蠡测之见妄语高深哉黄子请甚力不获辞因节取昔贤之论而增损之谬参巳见而串合之前载註语既字诠而句释后列讲旨复缕晰而条分或过递下卷不凌不躐或回顾上意不漏不遗务使口吻顺适脉络贯通俾诵者对其文晓其义如亲历祇树园中见佛与空生娓娓问答向之在暗室者处处开明向之游蛮邦者言言尽解亦一大快事也葢佛书谈空儒书言实解佛之书以解儒书者解之则理顺诃通后学之人一见了然X易于遵循若于经中之章节问答起伏联贯处概置不讲而多引棒喝堂参之语以作训诂如镜中华探之不得如水中月捉之不能揆之我佛传经之心断不如是兹刻寿世必有寻文究义而得阿耨多罗三藐三菩提者黄子之功将与佛土并永岂特胜于三千大千世界七宝以用布施者哉旹大清干隆元年律次夹钟之月纯阳子沐手敬序夫斯经者乃大雄氏之准绳昔孔圣之大易老子之道清斯三者窃阴阳之造化夺宇宙之精华诚雨粟夜哭之再发明也故其后略掘ㄆ门墙者无不以奉此三者为尺璧寸珠之奇珍焉然而履其国历其阶虽千万人无一往矣其孔老之教一以理数匡时为万世之木铎一以修真度众作九转之金鍼惟佛氏之书皆以庄严借喻空寂传宗自有为而彻无为因四相而参灭相其意奥其旨玄欲求洞其一班者解矣虽有昭明之缕分纯阳之笺释自六朝以至今日纷纷解晰不巳千百余家各了各乘之奥妙其不能特X赠与人也不过按图索骥究其省识则庐山面目失其本真矣但其不可思议之硕果定不以异语谎后学人也努志者贵坚修持诵何必以穷章彻句摘底搜源作禅门之苦恼乎奚不悟如如不动一旦慧觉而不知焉故非法非非法即可以识西来意之本源者也旹道光辛丑年仲春月定光佛降笔于西江芝阳同善堂何须远慕见莲台但把菩提心地栽悟得真空无一物此身便是活如来金刚经启请若有人受持金刚经者先须至心念净口业真言然后启请八金刚四菩萨名号所在之处常常拥护净口业真言脩利脩利摩诃脩利脩脩利萨婆诃净三业真言唵娑嚩婆嚩秫䭾娑嚩达摩婆嚩婆嚩秫度憾安土地真言南无三满多母䭾喃唵度噜度噜地X尾萨婆诃普供养真言唵誐誐曩三婆嚩韈日啰斛奉请南无青除灾金刚南无辟毒金刚南无黄随求金刚南无白净水金刚南无赤声火金刚南无定持灾金刚南无紫贤金刚南无大神金刚奉请南无金刚眷菩萨南无金刚索菩萨南无金刚爱菩萨南无金刚语菩萨发愿文稽首三界尊皈依十方佛我今发宏愿持此金刚经上报四重恩下济三途苦若有见闻者悉发菩提心尽此一报身同生极乐国云何梵X云何得长寿金刚不坏身复以何因缘得大坚固力云何于此经究竟到彼岸愿佛开微密广为众生说开经偈无上甚深微妙法百千万劫难遭遇我今见闻得受持愿解如来真实义X金刚经孚佑帝君註解后学培真道人校正金刚般若波罗蜜经註金刚金中之刚利而能断之意般若智慧也波罗蜜到彼岸也即诸佛菩萨超脱究竟之地经径也言此经为修行之径路也石天基註凡系如来语句用圈须菩提语句用黑圈阿难结集语用尖圈问答起语用连点点语句分明便于初学法会因由分第一如是我闻一时佛在舍卫国祇树给孤独园与大比邱众千二百五十人俱尔时世尊食时着衣持钵入舍卫大城乞食于其城中次第乞巳还至本处饭食讫收衣钵洗足巳敷座而坐註如是指全经而言我阿难自称也言此经之所云乃我亲闻于佛者也佛教主之称舍卫国波斯匿王所居树为匿王太子祇陀手种故曰祇树给孤独名须达拏乐善好施人皆称为给孤独长者须达深重佛教向祇陀借园建精舍用黄金布地请佛说法故佛常住园中比邱乞士也上乞法于X诸佛菩萨下乞食于善信之谓世尊佛号也三界共仰之意敷排布也讲阿难说我向者尝闻我佛如来在舍卫国祇树给孤独长者园中座下乞士共一千二百五十人时方正午当进食之际佛乃着和柔忍辱之衣持四天王所献之钵率诸大众于舍卫城中乞食不越贫而从富不舍贱而后贵平等无相次第乞巳还至园中饭食讫收衣钵洗足毕排布高座而坐焉善现启请分第二时长老须菩提在大众中即从坐起偏袒右肩右膝着地合掌恭敬而白佛言希有世尊如来善护念诸菩萨善付嘱诸菩萨世尊善男子善女人发阿耨多罗三藐三菩提心云何应住云何降伏其心佛言善哉善哉须菩提如汝所说如来善护念诸菩萨善付嘱诸菩萨汝今谛听当为汝说善男子善女人发阿耨多罗三藐三菩提心应如是住如是降伏其心唯然世尊愿乐欲闻註长老年高有德之称梵语须菩提华言善现一名空生左为邪道右为正道故偏袒右肩右膝着地合掌心合于道道合于心也白启也希少也希有世尊先叹其少有又唿佛号也下倣此如来佛之通称谓真性自如随所来而现也菩觉也萨情也义理先具能觉一切有情之意阿无也耨多罗X上也三正也藐等也三菩提正觉也云何应住者言此心当住于何处谛详审也唯然既诺而复是其言也讲当佛敷座而坐之时有长老名须菩提者于大众中从座而起袒其右肩屈其右膝合掌恭敬白佛言曰希有哉世尊座下诸菩萨有一千二百五十人不为不多倘如来不护持眷念俾信受是法则外诱得以扰乱之矣不付委嘱託俾奉行是法则宗传有时而断绝矣但真性虽人同具而妄念未易消除三千大千之内若有善男子善女人发无上正等正觉之心者此心当住于何处方得降伏其妄念乎佛曰善哉善哉须菩提汝云如来善教诸菩萨此言深合我心汝其详审静听当为汝说除妄之道世间若有善男子善女人发无上正等正觉之心者当绝去外缘一尘不染念念常住清净则能自见其性而降伏其心矣维时须菩提心开意解曰唯曰然曰世尊曰愿乐欲闻极致其倾会而赞叹焉大乘正宗分第三佛告须菩提诸菩萨摩诃萨应如是降伏其心所有一切众生之类若卵生若胎生若溼生若化生若有色若无色若有想若无想若非有想非无想我皆令入无余涅槃而灭度之如是灭度无量无数无边众生实无众生得灭度者何以故须菩提若菩萨有我X相人相众生相寿者相即非菩萨註摩诃萨梵语也即华言心体广大不可测量之意卵生禽鸟也胎生人与兽也溼生水中鳞甲也化生蝇蚊等类也有色谓但有色声而无情欲也无色谓但有灵识而无色身也有想方寸之中尚有计虑也无想静涵万有一念不动也非有想非无想虽一念不动不似木石之无知也后五者皆天上之人无余此外无余也涅不生也槃不死也灭度者灭尽一切诸相而度化之也讲须菩提闻佛所说心意开解佛于是复告之曰须菩提诸菩萨性量广大应如是降伏其心固巳然我之心即人物之心所有一切众生之类若世间之卵生胎生溼生化生天上之有色无色有想无想非有想非无想虽品类不同见地各异我皆令其不生不死消灭其种种诸相而度化之使之亦如是降伏其心焉如是无尽量无数目无边界之众生悉皆灭度亦众生之自灭自度于我何功哉所以者何葢众生之灭度若归功于我则此心便有所着而不免于四相之累矣如心着于贪一边则为巳计私而有我相心着于瞋一边则分别尔汝而有人相心着于痴一边则愿生诸天而有众生相心着于爱一边则希冀长年而有寿者相有此四相尚得谓之菩萨乎妙行无住分第四X复次须菩提菩萨于法应无所住行于布施所谓不住色布施不住声香味触法布施须菩提菩萨应如是布施不住于相何以故若菩萨不住相布施其福德不可思量须菩提于意云何东方虗空可思量不不也世尊须菩提南西北方四维上下虗空可思量不不也世尊须菩提菩萨无住相布施福德亦复如是不可思量须菩提菩萨但应如所教住註复次谓再编次佛与须菩提问答之言也菩萨于法之法指心与身之所运用酬酢者而言住执着也布普也施散也色形像声音乐香芬芳之气味烹炮之品触动也或云男女之欲亦通法者事物之则也诸法皆缘心生故属于意讲佛承上无相之义又告须菩提曰菩萨于一切心之所运用身之所酬酢者皆当无所住着而布施为尤甚何也凡夫布施往往希求利益如目之于色耳之于声鼻之于香舌之于味身之于触意之于法一不如其所欲则必布施以求快其所欲此住相布施也菩萨六根清净无诸欲之求惟以法施利益一切众生如水在地中行所无事所谓不住相布施也须菩提菩萨布施必须如是无六尘之累方为真布施方获大利益此何故哉葢财施为凡法施为圣菩萨无住相布施毫无希冀之心纵脱生死苦受大快乐历万劫而不毁超三界X以长存其福德虽大亦听其自然实不可思维较量以一经思量则此心便住于相而福德反小矣夫福德固不可思量而思量亦属无益吾试问尔东方虗空可谓大矣尔思量不须菩提曰此等虗空之处想之何用吾不思量也佛又曰南西北方四维上下虗空尤为大矣尔思量不须菩提曰此等虗空之处想之亦无用吾不思量也佛曰尔知虗空不可思量则知菩萨之无住相布施其福德亦如虗空一般断不可思量也但须依吾之教心住于无相则自获超证矣如理实见分第五须菩提于意云何可以身相见如来不不也世尊不可以身相得见如来何以故如来所说身相即非身相佛告须菩提凡所有相皆是虗妄若见诸相非相即见如来註于意云何发问之词身相谓现具之色身见犹看也非相见之见讲佛谓须菩提曰汝知福德不可思量则布施当不住于相明矣岂独布施为然哉即吾现具之形体亦非真实吾试问尔可以执四大色身遂谓如来在是不须菩提曰色身滞于官骸佛与比夫无异殆不可以身相见如来也何以故佛以法为身清清净净如太虗之不着形迹虽有身相而实无身相今如来所说身相是法身非色身也法身可X见如来色身岂可见如来乎佛曰须菩提尔之言是也凡人所有之相皆属虗妄虗则不实妄则不真以不实不真之相欲见如来譬若认外寇作家人终无是处若人能见诸相非相则见色身中有法身而如来在是矣正信希有分第六须菩提白佛言世尊颇有众生得闻如是言说章句生实信不佛告须菩提莫作是说如来灭后后五百岁有持戒修福者于此章句能生信心以此为实当知是人不于一佛二佛三四五佛而种善根巳于无量千万佛所种诸善根闻是章句乃至一念生净信者须菩提如来悉知悉见是诸众生得如是无量福德何以故是诸众生无复我相人相众生相寿者相无法相亦无非法相何以故是诸众生若心取相即为着我人众生寿者若取法相即着我人众生寿者何以故若取非法相即着我人众生寿者是故不应取法不应取非法以是义故如来常说汝等比丘知我说法如筏喻者法尚应舍何况非法註如是言说章句指上数章而言五百岁约举之词言其远也持戒诸恶莫作修福众善奉行以此为实确信不疑也种善根即持戒修福之意净信者心常清净而为信之也如来悉知悉见心合于佛佛合于心也无法相万法皆空无非法相外缘悉净如来常说云者葢古佛有是语而佛复述之X也筏船也喻譬也佛法济度众生譬以船渡人也讲须菩提恐佛灭后传法无人后来众生未能生信故白佛曰世尊以大慈之心着希有之论座下诸比邱固莫不尊奉矣倘佛涅槃之后后来众生得闻如是言说章句未知亦能生实信之心否佛曰须菩提性体常明心灯不灭尔莫作是说也葢此言说章句至微至妙即如来灭后至五百余岁之遑犹有持净戒修天福之人以此为真实妙谛而确信不疑者夫能确信于五百余岁之后则其善根必预种于五百余岁之前当知是人不于一佛二佛三四五佛而种善根巳于无量千万佛所种诸善根见佛多闻法多修行多也不但持戒修福者善根不可胜记即世间众生闻是章句乃至一念之间生净信心此心便与如来相合如亲受教于如来一般如来佛慧佛眼悉知之而悉见之是诸众生所得福德如是无量此何故哉盖巳得生法二空之妙义故也是诸众生虽止一念净信而此一念巳无复有我相人相众生相寿者相是生空也无法相亦无非法相是法空也生法二空其义云何葢不着相也是诸众生若心取相即为执生便着我人众生寿者若取法相即为执法便着我人众生寿者若取非法相亦为执法亦着我人众生寿者生相固不可执法与非法亦不可执如此是故持戒修福之人须令此心空空洞洞一X物不有不应取法相亦不应取非法相此种义理最为微妙所以古之如来常谓大家曰尔等诸比邱知我以法度人譬如以筏济渡人既登岸筏即无用人能了悟法亦无用矣由此观之法尚应舍何况非法之外道乎无得无说分第七须菩提于意云何如来得阿耨多罗三藐三菩提耶如来有所说法耶须菩提言如我解佛所说义无有定法名阿耨多罗三藐三菩提亦无有定法如来可说何以故如来所说法皆不可取不可说非法非非法所以者何一切贤圣皆以无为法而有差别註得阿耨多罗三藐三菩提耶者了却真空无定法可得也有所说法耶者因人而教无定法可说也不可取不可以色相取不可说不可以口舌说非法虽有而却无非非法虽无而却有皆以之以字作用字解讲佛告须菩提曰吾教固以无上菩提为第一义然或由持戒而得之或由禅定而得之功失不同获效各别尔之意以为如来于无上菩提有一定之法可得耶佛门广大固不择人而教然智者与之言深愚者与之言浅资禀不齐施诲亦异尔之意以为如来有一定之法可说耶须菩提答曰如我解佛所说义知佛以无上菩提之义自修无一定之法可名以无上菩提之义教人亦无一定之X法可说也何以故如来所说之法可以性修而不可以色相取可以心悟而不可以口舌说以为有法耶虽有而不滞于有以为无法耶虽无而不论于无此所以无一定之法可得也所以者何法本无为自古圣贤皆用无为之法诲人而浅者见浅深者见深不能不有差别此所以无一定之法可说也依法出生分第八须菩提于意云何若人满三千大千世界七宝以用布施是人所得福德宁为多不须菩提言甚多世尊何以故是福德即非福德性是故如来说福德多若复有人于此经中受持乃至四句偈等为他人说其福胜彼何以故须菩提一切诸佛及诸佛阿耨多罗三藐三菩提法皆从此经出须菩提所谓佛法者即非佛法註普天之下谓之小世界一千小世界谓之小千一千小千世界谓之中千一千中千世界谓之大千其实一大千耳斯为三千大千世界七宝琉璃玻瓈珍珠玛瑙珊瑚金银福德修布施之德享现在之福福德性修性中之德性弥六合其受福亦如是也四句偈当指无我相人相众生相寿者相方有着落谓此偈不必说破者似属空滑不可从讲前言法无为矣佛意欲显无为之福乃先与之论有尽之福因设问曰须菩提于意云何若有人X于此用三千大千世界之七宝以为布施是人所得福德宁为多否须菩提曰凡人布施原欲希求利益所得福德岂有不欲其多但所得者身外之福德而非性中之福德也何以故聚宝布施不过借物而修物有限而其福德亦有限非性中之福德可比然如来犹谆谆以是人之福德为问者以彼所得虽多犹可以数计故也佛曰须菩提尔言诚然也借物而修不若率性而修而性修之法不外此经若复有人于此经中受之不忘于心持之不厌其久乃至四句偈等为他人宣说不但觉一巳之性且将觉亿万人之性其福德岂不胜彼布施之福德乎何以故葢此经乃修行之径路凡一切诸佛及诸佛无上菩提之法皆从此出夫无上菩提之法即佛法也而佛法岂可泥乎所谓佛法者本来无有不过假此开悟众生耳宁有真实之佛法哉一相无相分第九须菩提于意云何须陀洹能作是念我得须陀洹果不须菩提言不也世尊何以故须陀洹名为入流而无所入不入色声香味触法是名须陀洹须菩提于意云何斯陀含能作是念我得斯陀含果不须菩提言不也世尊何以故斯陀含名一往来而实无往来是名斯陀含须菩提于意云何阿那含能作是念我得阿那含果不须菩提言不也世尊何以故阿那含X名为不来而实无不来是故名阿那含须菩提于意云何阿罗汉能作是念我得阿罗汉道不须菩提言不也世尊何以故实无有法名阿罗汉世尊若阿罗汉作是念我得阿罗汉道即为着我人众生寿者世尊佛说我得无诤三昧人中最为第一是第一离欲阿罗汉世尊我不作是念我是离欲阿罗汉世尊我若作是念我得阿罗汉道世尊则不说须菩提是乐阿兰那行者以须菩提实无所行而名须菩提是乐阿兰那行註能作是念谓尚萌得道之念也前四我字乃代须陀洹等设想之词非佛自称也梵语须陀洹华言预流谓初人真流也梵语斯陀含华言一来谓色身一住天上一生入间也梵语阿那含华言不来谓不来受生慾界也梵语阿罗汉华言无生谓相灭生尽也无诤毫无争竞之意梵语三昧华言正见谓远离邪见也乐好也阿兰那即无诤也乐阿兰那行者葢佛尝有是语而须菩提举以为证也讲前言无为之法不可取不可说则诸菩萨修行俱当以无念为宗而不可存得果之心故佛设问曰吾教大众修阿罗汉道者大约有四等曰须陀洹曰斯陀含曰阿那含曰阿罗汉用功不同得果亦异须菩提于意云何须陀洹当修行之时若预作得果之念便得须陀洹果否须菩提曰不也世X尊何以故须陀洹得预圣人之流名为入流而心无所得不着入流之相不入色声香味触法之六尘境界谓之须陀洹其以是与佛曰须菩提于意云何斯陀含当修行之时若预作得果之念便得斯陀含果否须菩提曰不也世尊何以故斯陀含色身一往住天上一来生人间虽曰一往一来而心无所得不着生灭之相实无往来谓之斯陀含其以是与佛曰须菩提于意云何阿那含当修行之时若预作得果之念便得阿那含果否须菩提曰不也世尊何以故阿那含内无欲心外无欲境不来世界受生名为不来而心无所得不着不来之相谓之阿那含其以斯与佛曰须菩提于意云何阿罗汉当修行之时若预作得果之念便得阿罗汉道否须菩提曰不也世尊何以故阿罗汉万缘悉净无烦恼可断无贪瞋可离无得果之心也既无得果之心即无道可得无法可名矣谓之阿罗汉其以斯与世尊若此四等之阿罗汉稍萌所得于心谓我之修行可以得阿罗汉道即着我人众生寿者四相尚得谓之阿罗汉乎即如弟子当日会蒙我佛许过谓哉与人无竞与物无忤远离邪见得无诤三昧在大众之中极为难得是第一离欲阿罗汉世尊所以许我为第一离欲阿罗汉者以我不存得果之念故也若我稍存得果之念谓我可以得阿罗汉道则此心便有所着世尊不X应称我为乐阿兰那行者矣以我乐阿兰那行而实无所行故佛深契之而以乐阿兰那行名之也则凡欲得果者可不去其所得之心哉庄严净土分第十佛告须菩提于意云何如来昔在然灯佛所于法有所得不不也世尊如来在然灯佛所于法实无所得须菩提于意云何菩萨庄严佛土不不也世尊何以故庄严佛土者即非庄严是名庄严是故须菩提诸菩萨摩诃萨应如是生清净心不应住色生心不应住声香味触法生心应无所住而生其心须菩提譬如有人身如须弥山王于意云何是身为大不须菩提言甚大世尊何以故佛说非身是名大身註如来佛自称也然灯佛释迦牟尼授记之师一大世界必有一佛设化故曰佛土庄严如写经造寺供养布施之类是故须菩提诸菩萨皆概称也应无所住而生其心者谓心当住于无所住处也须弥山高广三百三十六万里为众山之王非身法身也乃如如不动之真心讲前须菩提自言所证之果既不存得心矣佛终恐其所得之心未尽故又从而点化之曰须菩提于意云何尔谓我昔日在然灯佛所受记于法有所得否须菩提曰不也世尊如来一心清净虽在然灯佛所受记于法实无所得也佛曰一大世界必有一佛设化故谓之佛土不知菩萨居是土亦X写经造寺供养布施使佛土庄严否须菩提曰不也世尊庄严不过外相于自性无涉菩萨必不为此也何以故葢佛土即净土也净土不事修饰所谓庄严者非真庄严也不过虗名为庄严而巳是故吾教之须菩提诸菩萨虽性量广大俱应如是生清净之心清净云何不应住于有形色者而生心不应住于有声音馨香滋味及触与法而生心惟应屏绝六尘于无所住处而生其心也佛又曰须菩提譬如有人身似须弥山王尔之意以为大否须菩提曰甚大世尊但此身虽大究不定为大何以故凡有形相者皆属有尽色身纵如须弥山王毕竟还有生灭必如佛所说之非身方可名为大身耳夫非身者法身也即真心也可以包太虗藏世界岂仅如须弥山王而巳哉无为福胜分第十一须菩提如恒河中所有沙数如是沙等恒河于意云何是诸恒河沙宁为多不须菩提言甚多世尊但诸恒河尚多无数何况其沙须菩提我今实言告汝若有善男子善女人以七宝满尔所恒河沙数三千大千世界以用布施得福多不须菩提言甚多世尊佛告须菩提若善男子善女人于此经中乃至受持四句偈等为他人说而此福德胜前福德註恒河周四十里在西土人所共见故佛取以为喻等同也X讲前第八分言三千大千世界七宝以用布施不如持经佛又推广其义而言曰须菩提恒河周四十里可谓大矣其中所有沙数难以悉计若一沙各为一河俱等于恒河之大尔之意以为此诸恒河之沙宁为多否须菩提曰甚多世尊一沙即为一河一河各有其沙河尚无数何况其沙乎佛曰须菩提我今实言告汝若有善男子善女人将七宝满尔所说恒河沙数三千大千世界以用布施是人得福可云多否须菩提曰甚多世尊佛曰布施得福虽多究竟不若持经若善男子善女人于此经中乃至四句偈等非特受持自见其性且为他人解说使之亦见其性则彼此共证无上妙道此种福德视彼七宝布施福德岂不相悬万万乎尊重正教分第十二复次须菩提随说是经乃至四句偈等当知此处一切世间天人阿修罗皆应供养如佛塔庙何况有人尽能受持读诵须菩提当知是人成就最上第一希有之法若是经典所在之处即为有佛若尊重弟子註随说随顺众生而为说法心无分别也此处即此心也世间世上之人天人天上之人阿修罗阿无也罗众也即不修之众生魔王等类是也殡佛之身为塔供佛之像为庙尊重弟子弟子中之可尊可重者若诸菩萨是也讲上言特说福德胜于布施则经不可不说故佛X又唿须菩提曰经功甚大不可思议如有善信之人随顺众生高下逢凡说凡逢圣说圣为之讲解是经乃至四句偈等多方演说当知说经一偈之处一切世间天人阿修罗皆当以香华璎珞幢幡宝葢香油酥灯恭敬供养是人如藏佛身之塔与供佛像之庙一般何况有人尽能受持读诵一经全文者乎须菩提当知是人所成就者为世间第一希有之法若是经所在之处便是佛在之处人皆清净奉持即与佛无异与可尊可重之弟子诸大菩萨无异矣如法受持分第十三尔时须菩提白佛言世尊当何名此经我等云何奉持佛告须菩提是经名为金刚般若波罗蜜以是名字汝当奉持所以者何须菩提佛说般若波罗蜜即非般若波罗蜜是名般若波罗蜜须菩提于意云何如来有所说法不须菩提白佛言世尊如来无所说须菩提于意云何三千大千世界所有微尘是为多不须菩提言甚多世尊须菩提诸微尘如来说非微尘是名微尘如来说世界非世界是名世界须菩提于意云何可以三十二相见如来不不也世尊不可以三十二相得见如来何以故如来说三十二相即是非相是名三十二相须菩提若有善男子善女人以恒河沙等身命布施若复有人于此经中乃至受持四句偈等为他人说其福甚多X註微尘尘中之微者譬众生妄念之多也佛分身成化于诸世界之中示现无边大神力使一切众生在尘离尘在世出世故云非微尘非世界三十二相庄严端好指全身而言俗本谓头如何脚如何未免太拘葢佛不一佛相不一相故也末言布施不如持经重言以结上文之意讲须菩提白佛言世尊持说是经成就希有之法既闻命矣不识此经当以何命名我等云何受持乎愿明以教我佛曰须菩提是经当名为金刚般若波罗蜜葢明是经者其智慧如金刚之坚利断绝外妄直达诸佛菩萨之彼岸也以是名字汝其遵奉而持守之然真性本空无可执着智慧达彼岸之说吾性中亦岂有是哉何以故须菩提佛所说般若波罗蜜实非般若波罗蜜不过虗名为般若波罗蜜以引诱众生耳真性本来清净如此则知一切诸法总属外相更有何法可说乎吾试问尔如来有所说法否须菩提曰如来万法皆空有何可说即不得巳而有说亦与无说等也佛曰须菩提于意云何三千大千世界所有微尘是为多否须菩提曰甚多世尊佛曰须菩提我今明言告汝微尘虽多而无定体世界虽大数尽则坏皆为虗妄如来所说微尘非真实微尘是虗名为微尘如来所说世界非真实世界是虗名为世界惟真性至真至实自古及今无变无坏也去真性即法X相非身相也佛恐须菩提不解故又曰须菩提于意云何可以三十二相见如来否须菩提曰不也世尊不可以三十二相见如来佛曰三十二相乃现具之色身而不可以此见如来者此何故哉葢如来虽现色身涅槃则尽不能久存如来说三十二相非真实相是虗名为三十二相由斯以观色身既属空虗则着相布施获福宁有几何益信持说之福胜矣须菩提若有善男子善女人舍身命布施併恒河沙佈施俱属着相因果何益于事若复有人于此经中乃至受持四句偈等为他人说自利利他其福甚多可见人法两空吾前言所谓不着相布施于此益信矣离相寂灭分第十四尔时须菩提闻说是经深解义趣涕泪悲泣而白佛言希有世尊佛说如是甚深经典我从昔来所得慧眼未曾得闻如是之经世尊若复有人得闻是经信心清净即生实相当知是人成就第一希有功德世尊是实相者即是非相是故如来说名实相世尊我今得闻如是经典信解受持不足为难若当来世后五百岁其有众生得闻是经信解受持是人即为第一希有何以故此人无我相无人相无众生相无寿者相所以者何我相即是非相人相众生相寿者相即是非相何以故离一切诸相即名诸佛佛告须菩提如是如是若复有人得闻是经不惊不怖不畏当X知是人甚为希有何以故须菩提如来说第一波罗蜜即非第一波罗蜜是名第一波罗蜜须菩提忍辱波罗蜜如来说非忍辱波罗蜜是名忍辱波罗蜜何以故须菩提如我昔为歌利王割截身体我于尔时无我相无人相无众生相无寿者相何以故我于往昔节节支解时若有我相人相众生相寿者相应生瞋恨须菩提又念过去于五百世作忍辱仙人于尔所世无我相无人相无众生相无寿者相是故须菩提菩萨应离一切相发阿耨多罗三藐三菩提心不应住色生心不应住声香味触法生心应生无所住心若心有住即为非住是故佛说菩萨心不应住色布施须菩提菩萨为利益一切众生故应如是布施如来说一切诸相即是非相又说一切众生即非众生须菩提如来是真语者实语者如语者不诳语者不异语者须菩提如来所得法此法无实无虗须菩提若菩萨心住于法而行布施如人入暗即无所见若菩萨心不住法而行布施如人有目日光明照见种种色须菩提当来之世若有善男子善女人能于此经受持读诵即为如来以佛智慧悉知是人悉见是人皆得成就无量无边功德註实相法身也前屡言福德此独言功德者葢功成果满福不足道也波罗蜜有十种一布施二持戒三忍辱四精进五禅定六智慧七慈八悲九方便十不退今云第一波罗蜜者指布施而言也非X第一波罗蜜者拂去假名不住于相也下言非忍辱波罗蜜亦是此意梵语歌利王华言无道极恶君也歌者慧也利者刀也王者心也是用慧刀断除无明烦恼之心也割截支解等句俱系喻意不可认作实有其事应生无所住心者谓凡有住着处不得起心也此即第十分之义而推广言之讲上言受持之法尔时须菩提深解无相义趣涕泪悲泣伤值遇之晚白佛言希有世尊佛说如是甚深经典我从昔来修行虽其慧眼闻法甚多未曾有如是之妙者世尊若复有人得闻是经生笃信心湛然清净则色身中有法身即生如来实相此人成就功德识为第一希有世尊是实相者譬若大虗所谓有相即是非相是故如来所说实相总属镜华水月岂真有实相之可名哉世尊我今闻是经典信而不惑解而不疑受而不辞持而不厌不足为难若当来世五百岁后其有众生闻是经者亦能信解受持此人即为第一希有何也此人依是经修行屏除妄念不着诸相无我相无人相无众生相无寿者相所以者何我相即是非相人相众生相寿者相即是非相何以故葢了悟四相皆空方能离一切诸相成无上菩提名为诸佛不难矣佛曰须菩提信如尔之言也葢大乘之法非具大乘根器者闻之未免惊焉而恐惧不宁怖焉而忧疑不定畏焉而退缩不前若不惊不怖不X畏谛听受持永无退转此人甚为希有何以故如来到彼岸之法第一曰布施次则曰忍辱如来有布施之名而不着布施之相是知如来所说第一波罗蜜即非第一波罗蜜不过假名为第一波罗蜜而巳如来有忍辱之名而不着忍辱之相是知如来所说忍辱波罗蜜即非忍辱波罗蜜不过假名为忍辱波罗蜜而巳由斯以观人苟不惊不怖不畏则布施忍辱二相皆空诸相从此俱空谓为希有宁为过与即如我昔日会为歌利王割截身体若非得无相妙义则被伊节节支解时应生瞋恨心乃我则毫无瞋恨以忍辱力身复如故非惟无苦且复乐也然忍辱岂仅一世哉又念过去五百世后作忍辱仙人于尔所世虽遇外侮亦无我相人相众生相寿者相此岂独我然哉须菩提凡属吾教之诸菩萨俱应离一切相发无上正等正觉心不应住于色而生心不应住于声香味触法而生心应生无所住之心若心有住则住非所当住即为非住而非菩萨之心矣所以古之如来甞有言曰菩萨之心莫不欲布施但众苦之本眼根不净为先不应住于色而为之布施也须菩提菩萨布施原为利益一切众生若心住于色便是眼有财物则布施有时而穷故应如是无住相布施方获真利益然心无住矣若稍存施受之念终为着相故如来常说一切诸相毕竟虗妄而非真实X即是非相又说一切众生能悟真空离众生相即非众生须菩提如来此语是真语而非假也是实语而非虗也是如语而当理也是非诳语而欺人也是非异语而骇听也夫一切诸相既非真性所有则一切诸法又岂真性所有哉须菩提如来所得法为众生而说原非真实然又不可不借此以悟真性又非虗假有而不有无而不无真空之妙如此须菩提若菩萨之心住于法而行布施则教化众生无由开悟如人入暗室昏昏冥冥一无所见若菩萨之心不住于法而行布施则教化众生皆得开悟如人有目又得日光明照种种诸色无不毕见夫真空无相莫如此经须菩提当来之世若有善男子善女人能于此经受持读诵非但为口耳之功抑亦究心学之妙即为如来所眷顾用无上智慧知见是人而照鉴之不但利于一身且将普于羣生不但利于一时且将及于千万亿劫而无量无边功德皆得成就矣持经功德分第十五须菩提若有善男子善女人初日分以恒河沙等身布施中日分复以恒河沙等身布施后日分亦以恒河沙等身布施如是无量百千万亿劫以身布施若复有人闻此经典信心不逆其福胜彼何况书写受持读诵为人解说须菩提以要言之是经有不可思议不可称量无边功德如来为发大乘者说为发最X上乘者说若有人能受持读诵广为人说如来悉知是人悉见是人皆得成就不可量不可称无有边不可思议功德如是人等即为荷担如来阿耨多罗三藐三菩提何以故须菩提若乐小法者着我见人见众生见寿者见即于此经不能听受读诵为人解说须菩提在在处处若有此经一切世间天人阿修罗所应供养当知此处即为是塔皆应恭敬作礼围遶以诸华香而散其处註信心不逆者生笃信心不相违背也乘车也阿罗汉独了生死不度众生谓之小乘缘觉之人半为人半为巳谓之中乘菩萨普度一切谓之大乘发犹启也最上乘者兼菩萨而载度之佛乘也荷担仔肩之意乐好也小法外道也诸华香即法华经所载未利青莲白莲等香是也讲佛恐世人执忍辱之说徒以身布施堕入贪痴障中故唿须菩提曰若有善男子善女人初日分寅卯辰时以恒河沙等身命布施中日分巳午未时复以恒河沙等身命布施后日分申酉戌时亦以恒河沙等身命布施如是一日三分历无量百千万亿劫以身行布施世间所断无之事即有之亦不过得世间福耳若复有人闻是经典信之于心顺而不逆其所得之福尚胜于彼何况更能书写受持读诵为人解说者乎须菩提要而言之此经不可以心思不可以口议不可以器物称量功X德广大无有边际然非遇发大乘心发最上乘心者如来断不与之说也若果有人受持读诵逢凡说凡逢圣说圣广为阐发便后学各见性中无相之理则是人心即是佛佛即是心如来佛智佛慧悉知之悉见之皆得成就不可量不可称无有边不可思议功德如来无上菩提不难以一身荷担之矣岂乐小法者所可同日语哉葢乐小法之人迷于外道恒着我见人见众生见寿者见即于此经不能听受读诵为人解说不知此经普度一切至微至妙须菩提在在虗处有此经典便如摩尼宝珠瑞光灿烂一切世间凡在天道人道阿修罗道者莫不至心供养当知此处与藏佛真身舍利宝塔一般皆应恭敬作礼围遶以诸华香而散其处所谓一人辨心诸天办供者此类是也能净业障分第十六复次须菩提若善男子善女人受持读诵此经若为人轻贱是人先世罪业应堕恶道以今世人轻贱故先世罪业即为消灭当得阿耨多罗三藐三菩提须菩提我念过去无量阿僧祗劫于燃灯佛前得值八百四千万亿那由他诸佛悉皆供养承事无空过者若复有人于后末世能受持读诵此经所得功德于我所供养诸佛功德百分不及一千万亿分乃至算数譬喻所不能及须菩提若善男子善女人于后末世有受持读诵此经所得功德我若具说者或有人X闻心即狂乱狐疑不信须菩提当知是经义不可思议果报亦不可思议註轻贱谓疾病贫穷诸衰相为人所憎恶也恶道地狱饿鬼畜生也梵语阿僧祗华言无央数梵语那由他华言一万万具说详言也讲持诵此经宜为天人恭敬供养而往往不免人之轻贱鲜不以持诵为无益矣故佛曰须菩提若善男子善女人受持读诵此经反为人所轻贱是人生前罪业深重当堕地狱饿鬼畜生三恶道中以今生持诵之功故祇为人轻贱而巳前生罪业即为消灭来世无上正等正觉佛果当得成就须菩提即如我往日曾历无量无央数劫于燃灯佛前得遇八百四千万亿那由他诸佛悉皆供养承事无空过者然祇求福而巳不能出离苦海若复有人于后末世能受持读诵此经自悟本性永脱轮回其所得功德以我所供养诸佛功德较之百分不能及其一分极而千万亿分乃至算数之多譬如微尘恒沙皆不能及葢供养为财施受财施之报者日渐少而终至于有尽持诵为法施受法施之报者日益增而终至于成佛然则此经岂人所易闻者乎须菩提若善男子善女人于后末世有受持读诵此经者其所得功德我若详言其妙下根之人闻之甚者心即狂乱次者狐疑不信皆以我言为夸而惊怪矣须菩提当知此经之义趣X与功德之果报皆不可以心思而日议我又何庸具说为哉究竟无我分第十七尔时须菩提白佛言世尊善男子善女人发阿耨多罗三藐三菩提心云何应住云何降伏其心佛告须菩提善男子善女人发阿耨多罗三藐三菩提心者当生如是心我应灭度一切众生灭度一切众生巳而无有一众生实灭度者何以故须菩提若菩萨有我相人相众生相寿者相即非菩萨所以者何须菩提实无有法发阿耨多罗三藐三菩提心者须菩提于意云何如来于燃灯佛所有法得阿耨多罗三藐三菩提不不也世尊如我解佛所说义佛于燃灯佛所无有法得阿耨多罗三藐三菩提佛言如是如是须菩提实无有法如来得阿耨多罗三藐三菩提须菩提若有法如来得阿耨多罗三藐三菩提者燃灯佛即不与我授记汝于来世当得作佛号释迦牟尼以实无有法得阿耨多罗三藐三菩提是故燃灯佛与我授记作是言汝于来世当得作佛号释迦牟尼何以故如来者即诸法如义若有人言如来得阿耨多罗三藐三菩提须菩提实无有法佛得阿耨多罗三藐三菩提须菩提如来所得阿耨多罗三藐三菩提于是中无实无虗是故如来说一切法皆是佛法须菩提所言一切法者即非一切法是故名一切法须菩提譬如人身长大须菩提言世尊如来说人身X长大即为非大身是名大身须菩提菩萨亦如是若作是言我当灭度无量众生即不名菩萨何以故须菩提实无有法名为菩萨是故佛说一切法无我无人无众生无寿者须菩提若菩萨作是言我当庄严佛土是不名菩萨何以故如来说庄严佛土者即非庄严是名庄严须菩提若菩萨通达无我法者如来说名真是菩萨註梵语释迦华言能仁梵语牟尼华言寂默也由尔时以下至实无有法发阿耨多罗三藐三菩提句虽与第三分相似但第三分言灭度一切在生如是心此言生如是心亦非真实语同而意有浅深由于燃灯佛所以下至无实无虗句虽与第七分第十四分相似但第七分言无有定法尚有法在此言实无有法则併法俱空矣第十四分不着四相专指布施忍辱而言此则兼一切而言也较前更觉精深濶大由是故如来说一切法句以下至末虽与第十分相似但第十分非庄严非大身等语虗论其理此言通达无我法便可直登彼岸兼论其效更得引诱后学之意讲此经既不可以心思而口议则受持读诵不容巳矣尔时须菩提白佛言世尊善男子善女人发无上正等正觉心者此心当住于何处方能降伏其妄念乎佛告须菩提善男子善女人发无上正等正觉心者当生如是超证一切众生心举一切X众生皆消灭其妄想而度化之灭度一切众生尽巳成佛而无有一众生实灭度者良由众生自灭自度我无功也所以然者何也葢存灭度之念即为着相若菩萨之心一着于相即有我人众生寿者之见而即非菩萨矣夫无相可着则无法可名不但尘缘外感尽属空虗即所谓发无上正等正觉心者亦吾性中自具岂是循途守辙依于法而后然哉吾试问尔我昔日在燃灯佛所多蒙授记得无上菩提尔谓有一定之法否须菩提曰不也世尊如我解佛所说义空诸一切则知于燃灯佛所无有法得无上菩提也佛深以其言为然曰如是如是须菩提实无有法如来得无上菩提若如来得无上菩提果有一定之法燃灯佛即不与我授记当即传以成佛之法矣何待沾沾然向我言曰汝于来世当得作佛号释迦牟尼乎惟实无有法得无上菩提故燃灯佛与我授记作是言谓汝于来世当得作佛号释迦牟尼云云也夫记乃如来得果之妙谛而如来者即真性也真性贯彻三世绵亘十方即诸法皆得自如之义岂有定法之可名哉若有人言如来得无上菩提必有定法此皆妄语而不足信也庸讵知如来得无上菩提皆由积功累行之久具心领神会之妙万缘净而诸相空实无有法可得然无法可得而又不可谓非得得而无得之中实而不实虗而不虗所以如来X常说一切诸法皆是用之以修行而成佛之法也夫用以修行即虗而不虗也而成佛初不在是即实而不实也此岂可泥乎须菩提如来所言一切法非真实一切法不过假此修行虗名为一切法耳此义可借喻而知之矣须菩提譬如人身长大果真实否须菩提曰世尊如来说人身长大然有生灭有限量非真实大身不过虗名为大身而巳佛曰须菩提菩萨教化众生非为真实亦如大身之不真实若菩萨作是言谓无量众生皆由我而灭度之知此见识是成佛有法矣尚得名之为菩萨乎何以故葢真性空空洞洞非雅无法併菩萨之名亦属虗假实无有法名为菩萨是故佛说一切诸法无我人众生寿者既无四者又安得有所谓菩萨乎至于离相以度众生使一切世界皆为清净正是真庄严处若菩萨不于此是求反曰我当以金珠等宝庄严世间佛土值凡夫之见耳不得名为菩萨何以故如来说庄严佛土者不过外饰之庄严非真庄严但强名为庄严而巳夫起度化心着庄严相不得名为菩萨毕竟发何等心方得名为菩萨乎必也四通八达深明无我之法远离一切诸相人法两忘则度化之心与庄严之心俱不起矣故如来说名真是菩萨一体同观分第十八须菩提于意云何如来有肉眼不如是世尊如来有X肉眼须菩提于意云何如来有天眼不如是世尊如来有天眼须菩提于意云何如来有慧眼不如是世尊如来有慧眼须菩提于意云何如来有法眼不如是世尊如来有法眼须菩提于意云何如来有佛眼不如是世尊如来有佛眼须菩提于意云何如恒河中所有沙佛说是沙不如是世尊如来说是沙须菩提于意云何如一恒河中所有沙有如是沙等恒河是诸恒河所有沙数佛世界如是宁为多不甚多世尊佛告须菩提尔所国土中所有众生若干种心如来悉知何以故如来说诸心皆为非心是名为心所以者何须菩提过去心不可得现在心不可得未来心不可得註见众生形色名曰肉眼见大千世界名曰天眼见自性般若名曰慧眼见一切法无一切法名曰法眼无自性可守无诸佛可求放大光明破诸黑暗名曰佛眼如是世尊既然而复称之也若如也干数也谓众生之心种种有差别也非心妄想之心也是名为心不起妄想即是本心也过去现在未来谓之三世不可得犹言不可有也讲上言通达无我法而后可名为菩萨然真空之中自有实见故佛曰须菩提于意云何如来有观见众生之肉眼否须菩提曰如是世尊如来有肉眼佛曰须菩提于意云何如来有普照世界之天眼否须菩提曰如是世尊如来有天眼佛曰须菩X提于意云何如来有返观内照之慧眼否须菩提曰如是世尊如来有慧眼佛曰须菩提于意云何如来有见诸法皆空之法眼否须菩提曰如是世尊如来有法眼佛曰须菩提于意云何如来有真性常昭上自诸天下至九幽毫无障碍之佛眼否须菩提曰如是世尊如来有佛眼佛既具此五眼则所知极广岂有不能觉一切众生之心乎故佛又曰须菩提于意云何如恒河中所有之沙佛说是沙否须菩提曰如是世尊如来说是沙佛曰须菩提于意云何如一恒河中所有之沙分之各为一恒河而诸恒河中所有之沙分之各为佛世界佛世界如是宁为多否须菩提曰甚多世尊佛曰须菩提彼佛世界虽多所有一切众生若干种心总名妄心如来悉能知之诚以性体光明无不徧照也无不徧照者常住之真心历万劫而不变者也何以故如来说一切诸心总属虗假皆为非心若识诸心非心是名为心又安有过去现在未来之妄想哉所以者何须菩提凡思念前事为过去心思念今事为现在心思念后事为未来心此三种心本来无有乃因事而生今真心常住则万法背空三种心于何而有哉法界通化分第十九须菩提于意云何若有人满三千大千世界七宝以用布施是人以是因缘得福多不如是世尊此人以X是因缘得福甚多须菩提若福德有实如来不说得福德多以福德无故如来说得福德多註因缘即因由也福德有实者只福德为有而妄生希冀也福德无故者以福德为无而不着一切相也此与第八分相似但第八分言七宝布施不如持经是望人借经行布施此言七宝布施福德有限是望人离相行佈施较第八分更觉空濶讲心有所着即为非心可见福德不宜执着而生希望矣故佛曰须菩提于意云何若有人满三千大千世界七宝以用布施是人以是布施因缘得福多否须菩提曰如是世尊是人以是因缘得福甚多佛曰修因得果报应之常七宝布施得福甚多理固然也但下乘之人以福德为有借布施以乘遂其私此为妄心福德虽多终属小果未免有尽故如来不说得福德多惟大慧之人以福德为无借布施以修巳之性此为佛心所得福德譬如虗空无有边界故如来说得福德多也岂彼着相布施所可同日而语哉离色离相分第二十须菩提于意云何佛可以具足色身见不不也世尊如来不应以具足色身见何以故如来说具足色身即非具足色身是名具足色身须菩提于意云何如来可以具足诸相见不不也世尊如来不应以具足诸相见何以故如来诸相具足即非具足是名诸相X具足註具足毫无亏欠也色身三十二相也具足诸相变化神通不止三十二相而巳也此与第五分第十三分相似但第五分言凡所有相皆是虗妄是欲人于有相之如来见无相之如来此言具足色身又云具足诸相是欲人于神妙不测之如来见真性一定之如来第十三分言与其见如来三十二相之假不如持经之真是引人持经此言不但三十二相是假即变化神通亦非真也是极赞如来语同而意自别讲前言诸佛所证乃无为福德又何身相之可见乎故佛曰须菩提于意云何可以三十二相具足之色身见佛否须菩提曰不也世尊一切色身皆为虗假不应以此见佛也何以故如来说具足色身即非具足色身惟真性无变无坏方可名为具足色身佛曰须菩提于意云何具足色身既不可以见如来可以变现神通具足之诸相见如来否须菩提曰不也世尊色身诸属虗假诸相亦非真实亦不应以此见如来也何以故如来说诸相具足即非具足惟真性静涵万有方可名为诸相具足总之身相华也真性实也欲见如来奈何不求之于其实而徒求之于事华哉非说所说分第二十一须菩提汝勿谓如来作是念我当有所说法莫作是X念何以故若人言如来有所说法即为谤佛不能解我所说故须菩提说法者无法可说是名说法尔时慧命须菩提白佛言世尊颇有众生于未来世闻说是法生信心不佛言须菩提彼非众生非不众生何以故须菩提众生众生者如来说非众生是名众生註莫作是念者教须菩提不可存此念也慧以德言命以寿言即长老之称此分前半与第七分如来无所说之义相似后半与第十四分一切众生即非众生之义相似但第七分乃须菩提自作答语此则就须菩提所巳明者而复进之也第十四分言之略此则言之详也讲色身诸相既不足以见如来则为人说法又岂足以见如来乎故佛曰须菩提汝见如来日与众生讲解遂谓如来有法可说耶汝莫作是念也何以故葢明真性者则无法可说若人言如来有所说法是谓如来不明真性即为谤佛良由不能解我所说法空之义故也须菩提所谓说法者不过为众生为除外妄不得巳而有说耳若众生既悟则此法应舍实无可说但虗名为说法而巳尔时长老须菩提心开意解白佛言世尊颇有众生于未来世闻说是法生信心否佛曰须菩提彼具真一之性与佛同源非众生也然现具众生之相又不可谓非众生何以故众生众生者如来说非真实众生但虗名为众生而巳若众生能生信心了X悟真性亦即是佛又安有众生之名哉无法可得分第二十二须菩提白佛言世尊佛得阿耨多罗三藐三菩提为无所得耶佛言如是如是须菩提我于阿耨多罗三藐三菩提乃至无有少法可得是名阿耨多罗三藐三菩提註上言无法可说即无法可得此言真性清净空虗不但无法可得并无上菩提之名亦属虗假较第七分之义更深讲须菩提闻佛无法可说之义恍然有悟白佛言世尊有法可得是名法缚无法可得方谓解脱今佛得无上菩提于法殆无所得耶佛深以其言为然曰如是如是须菩提我于无上菩提毫不着稍乃至无有少法可得亦併无名可名但虗名为无上菩提而巳葢万法皆空故得而无得也净心行善分第二十三复次须菩提是法平等无有高下是名阿耨多罗三藐三菩提以无我无人无众生无寿者修一切善法即得阿耨多罗三藐三菩提须菩提所言善法者如来说即非善法是名善法註是法指真性而言平等佛与众生无高下也修一切善法谓常行方便随顺众生而为说法令悟真性也讲如来无少法可得则诸相皆空尚安有人巳之X见哉故唿须菩提曰人皆以佛为高以众生为下不知法皆平等上自诸佛下至蝼蚁皆含真性无所分别葢色身有高下而真性无高下是以名为无上菩提也然所以名为无上菩提者以真性中本无我人众生寿者故也若能悟此四相皆空而修一切善法则得无上菩提不难矣然一切善法佛不过借此以开悟众生耳究竟本来无是也须菩提所言善法者如来说即非善法是虗名为善法而巳善法者真性也真性岂可谓之法哉真性我所本有又岂可谓之得哉福智无比分第二十四须菩提若三千大千世界中所有诸须弥山王如是等七宝聚有人持用布施若人以此般若波罗蜜经乃至四句偈等受持读诵为他人说于前福德百分不及一百千万亿分乃至算数譬喻所不能及註此分之义第八分言之第十一分第十九分言之至此又言之但第八分言聚宝布施不如持说重在持说此言持说福德胜于布施重在福德第十一分以恒河沙譬极言福德之多此以须弥山王譬极言福德之大第十九分归重福德无故言福德亦属虗假兴此毫不相复总之后十数分与前十数分语同而意别者甚多世人不察谓如来为续到者重言之不知如来敷宣妙义着而为经诸大弟子皆可按简寻求何必为续到者覆说一X遍乎且此经为阿难尊者所记若有复语自应删去岂有重为叙入之理讲前言修一切善法即得无上菩提则持说福德宁有限乎故唿须菩提曰大世界中所有须弥山王若有人聚三千大千世界之七宝如须弥山王之高持以佈施其福德似不可量矣然非性中之福德也若人以此般若波罗蜜经乃至四句偈等受持读诵为他人说是修自性福德聚自身七宝不但自利亦且利他如此无量福德以前七宝布施之福德较之百分不能及其一分极而至于百千万亿分乃至算数之多譬如微尘恒沙皆不能及也葢世间福有时而尽出世间福无时而穷岂可相提而并论哉化无所化分第二十五须菩提于意云何汝等勿谓如来作是念我当度众生须菩提莫作是念何以故实无有众生如来度者若有众生如来度者如来即有我人众生寿者须菩提如来说有我者即非有我而凡夫之人以为有我须菩提凡夫者如来说即非凡夫是名凡夫註此与第三分第十七分相似但第三分言灭度众生如来不居其功第十七分言灭度众生如来实无有法此言众生本非凡夫所以能自灭度语句虽同各有精义讲持说有无量福德则此经洵能灭度一切矣然X与如来无与也故唿须菩提曰于意云何汝等勿谓如来作是念我当以此经度众生汝莫作是念也何以故葢众生自灭自度如来不过为之指示出头路耳实无有众生为如来度者若有众生为如来度者如来即有我人众生寿者四相矣如来既无四相因何有时而称我须菩提当知如来说有我者乃对凡夫而言所谓有我者即非有我而凡夫之人以为如来有我耳然佛此性凡夫亦此性佛与凡夫宁有异乎须菩提凡夫者如来说即非凡夫是名凡夫葢凡夫能悟自性便是如来不过虗名为凡夫而巳岂有真实之凡夫哉法身非相分第二十六须菩提于意云何可以三十二相观如来不须菩提言如是如是以三十二相观如来佛言须菩提若以三十二相观如来者转轮圣王即是如来须菩提白佛言世尊如我解佛所说义不应以三十二相观如来尔时世尊而说偈言若以色见我以音声求我是人行邪道不能见如来註转轮圣王即四大天王管四部州如车轮之转邪道外道也此与第五分第十三分相似但前二分乃须菩提巳悟三十二相不可以见如来之旨自作註语此则佛恐须菩提执相之见未除故就其巳悟者而复申明之也讲真性中既无佛与凡夫之别则相之不可执也X明矣故佛唿须菩提曰于意云何可以三十二相观如来否须菩提疑佛与凡夫既无异性则凡夫有身佛亦有身故答曰如是如是可以三十二相观如来佛曰三十二相外貌也非真性也若以此观如来则色身庄严者莫如转轮圣王彼亦可谓之如来矣如来恐不在此区区外貌间也须菩提疑心顿释白佛言世尊如我解佛所说义则知色身有尽法身无穷不应以三十二相观如来有断然矣佛于是迎其机而作偈曰如来者真性也真性即我也视之不见以形色相见不可也听之不闻以音声相求不可也若见我求我于形色音声之间是人徒观外貌而不识真性则所行者邪道岂能见常住之如来闻无上之妙义哉无断无灭分第二十七须菩提汝若作是念如来不以具足相故得阿耨多罗三藐三菩提须菩提莫作是念如来不以具足相故得阿耨多罗三藐三菩提须菩提汝若作是念发阿耨多罗三藐三菩提心者说诸法断灭莫作是念何以故发阿耨多罗三藐三菩提心者于法不说断灭相註诸法断灭者谓一切法皆不用也于法不说断灭相者谓未悟时必须依佛法修行也此分凡二段前段是宝后段是主前段首句不以具足相故不字系衍文古本皆无此字X讲如来常言无法可说又恐人执着无字流入空寂故唿须菩提曰汝若作是念谓如来以具足相故得无上菩提是以有相视如来汝莫作是念也葢如来之无上菩提不以具足相而得者也然万法虽空而修行有径法又岂可断灭乎须菩提汝若作是念谓发无上菩提心者说一切法皆当断灭是以空寂视如来汝莫作是念也何以故葢发无上菩提心者于一切法相不说断灭故也譬如渡水既渡之后不须舟楫未渡之先岂可无舟楫乎不受不贪分第二十八须菩提若菩萨以满恒河沙等世界七宝持用佈施若复有人知一切法无我得成于忍此菩萨胜前菩萨所得功德何以故须菩提以诸菩萨不受福德故须菩提白佛言世尊云何菩萨不受福德须菩提菩萨所作福德不应贪着是故说不受福德註聚宝佈施福德有限前屡言之俱是虗论其理此则示以下手工夫使学者有所遵循不致浮空掠影讲法固不可断灭若欲受福德又未免食着故唿须菩提曰若菩萨以满恒河沙等世界之七宝持以佈施福德终属有尽若复有人知一切法本来无有我相忍之于六尘未接之先忍之于六尘方接之际忍之于六尘既寂之后忍之又忍至于成X佛而后巳此菩萨所得功德胜前七宝布施之菩萨所得功德何以故须菩提以诸菩萨之心活泼泼地洞若太虗不受世间一切福德故也尔时须菩提得闻妙义白佛言世尊菩萨济渡众生原为希求福德今反云不受何也佛曰须菩提菩萨本不为作福德而度众生此心不应少有贪着是故说不受福德究之不受福德而福德随之有不期然而然者巳威仪寂净分第二十九须菩提若有人言如来若来若去若坐若卧是人不解我所说义何以故如来者无所从来亦无所去故名如来註若来若去犹云若住若行无所来无所去二句形容赞叹之词三如来俱指真性而言讲菩萨之心既不求福德则诸相皆空尚何威仪之外着乎故佛曰须菩提来去坐卧谓之四威仪若有人言如来若来若去若坐若卧是以有相视如来而于我所说无相之义殊未解也何以故所谓如来者即真性也真性放之弥于六合无所从来敛之藏于一心亦无所从去去来皆得自如方可名为如来既无来去自无坐卧葢空空洞洞而威仪寂净也一合理相分第三十须菩提若善男子善女人以三千大千世界碎为微X尘于意云何是微尘众宁为多不须菩提言甚多世尊何以故若是微尘众实有者佛即不说是微尘众所以者何佛说微尘众即非微尘众是名微尘众世尊如来所说三千大千世界即非世界是名世界何以故若世界实有者即是一合相如来说一合相即非一合相是名一合相须菩提一合相者即是不可说但凡夫之人贪着其事註微尘妄念也众犹多也一合相真性也贪着依恋也事即色身中六根也讲凡夫妄念纷纭不可胜计故佛借喻曰须菩提若善男子善女人以三千大千世界碎为微尘尔之意以为是微尘众宁为多否须菩提曰甚多世尊何以故若是微尘众是实有者佛即不说是微尘众所以不说者何故葢佛说微尘众即非微尘众是虗名为微尘众而巳知微尘众非真实则知世界矣世尊如来所说三千大千世界亦非实有不过末劫之人强名为世界耳何以故若世界是实有者即与一合相无异矣一合相者真性也真性弥沦六合有而非有无而非无故一而不可二合而不可分也若世界则是假合劫尽则坏故不可与真性相比也然所谓一合相岂果有相乎如来说一合相即非一合相亦虗名而巳岂真有一合相哉佛曰须菩提一合相者包涵万有是诚不可以言说也所以不可说者因凡庸之夫贪着性X中所现之事如目遇色则为色引耳闻声则为声诱六根不净了悟无期即与之说彼亦不解故不如不说之为愈也知见不生分第三十一须菩提若人言佛说我见人见众生见寿者见须菩提于意云何是人解我所说义不不也世尊是人不解如来所说义何以故世尊说我见人见众生见寿者见即非我见人见众生见寿者见是名我见人见众生见寿者见须菩提发阿耨多罗三藐三菩提心者于一切法应如是知如是见如是信解不生法相须菩提所言法相者如来说即非法相是名法相註如来言不着四相之见屡矣始则令诸学人除去粗重四相如大乘正宗分中所说是也次则令诸学人见性之后复除细微四相如究竟无我分中所说是也此言理中清净四相由浅而深循循善诱所以开悟学人者至矣讲凡夫贪着其事以有我人众生寿者之见也故唿须菩提曰诸相皆空者佛也苦有人言佛尚说我见人见众生见寿者见此等妄议之人汝之意以为是人解我所说无相之义否须菩提曰不也世尊妄议之人堕于痴迷不解如来所说义何以故葢此四相之见真性中本来无有世尊说我见人见众生见寿者见即非我见人见众生见寿者见是虗名为我见人见众生见寿者见而巳须菩X提悟佛不着四相之见则知见广而信解深矣故佛又曰须菩提四见既属空虗则发无上菩提心者凡于一切法皆应如是知如是见应如是信解而后人巳胥忘畛域俱化不生一切法相须菩提所谓法相者如来说非真实是虗名而巳葢初入道时不假法相无门可九既见性后当离法相不宜执着所谓波河当用筏到岸不须船者也应化非真分第三十二须菩提若有人以满无量阿僧祇世界七宝持用布施若有善男子善女人发菩提心者持于此经乃至四句偈等受持读诵为人演说其福胜彼云何为人演说不取于相如如不动何以故一切有为法如梦幻泡影如露亦如电应作如是观佛说是经巳长老须菩提及诸比邱比邱尼优婆塞优婆夷一切世间天人阿修罗闻佛所说皆大欢喜信受奉行註如如者自如之极也有为法布施等类是也梦幻泡影露电皆不长久者也全经大旨无非欲人由法相而悟真空持说之功胜于聚宝佈施故于篇末重言以结之男僧谓之比邱女僧谓之比邱尼居士谓之优婆塞道姑谓之优婆夷讲上言发无上菩提心者在不生一切法相然则无上菩提于何而得哉则莫若持说此经故终唿须菩提而告之曰若有人以满无量无央数世界X之七宝持以佈施其所得之福可谓多矣然所得乃世间之福有时而尽况因受福而又作恶乎若有善男子善女人发菩提心于此经中乃至四句偈等受持读诵为人演说此出世间福历劫无穷殊胜于彼也云何谓人演说如欲为天人演说则现而为天人欲为异类演说则现而为异类随感而应不拘定相自如之极而实寂然不动此所谓无为法也何以故凡一切法皆属有为纵得世间福不过如梦耳幻耳泡耳影耳露耳电耳应作如是等观而不得长久也惟知万法皆空悟真性为实则智慧生而到彼岸不难矣前所谓应如是住者正住此如如不动之真心也如是降伏者正降伏此有为之妄心也全经大义不于此而益明哉佛说是经巳毕长老须菩提及一切大众闻此妙义尽生欢喜敬信承受而奉行不怠焉葢圣凡悉济而人天胥度云阎罗天子敕取藏中补阙真言唵唿嚧唿嚧社曳穆契莎诃补阙真言南无喝啰怛那哆啰夜耶佉啰佉啰俱住俱住摩啰摩啰虎啰吽贺贺苏怛拏吽泼抹拏娑婆诃赞金刚般若功德难宣四句妙义广无边须菩X提信力坚无说无传应作如是观南无祇园会上佛菩萨金刚般若波罗蜜经