九皇新经註解X重刊九皇新经註序张大眞人序吾想太初之古太上亲自度人无人得度入函关始化西胡尹喜望紫气而得圣传此后太上无法方注灵文欲人向文精进世人愚昧不省察其意认爲诵读之篇又不得已授先天正传吾方演科文亦欲度世也不意日趋日下世人皆以爲科文二字可以超生死济吉凶招福禳祸孰知先圣苦心寓于内人不向𥚃参求随口唱念自后诸眞一出各着道书行世隐隐显显显显隐隐欲吐不吐不吐又吐使人难摸难捉是以天仙无人神仙少种地仙失传人仙不眞鬼仙杂出且幸有纯阳开化将己己所演九皇新经一部复于己己又阐玄藴细註精微五仙口诀一盘托出朝斗延年诀一口说尽使后世得所归宿将修鍊有所的指全无朦混一语竝可以证诸天之宝经亦可以实诸眞之道书将太上开化之心始全而后世度人有传仙脉庶可以不絶矣吾本开教一老慈爲纯阳度尽凡夫之愿不觉一叙葛大眞人序夫道也者不可须臾离也可离非道也此见大道不远于人根于性人不可一日离性则一日不可离道修于教人一日不可离教则人一日不可离道但是道也放之则弥六合无物不有卷之则退藏于密无时不然此不可离者一大柱脚也惟吾道有天仙正理不离乎铅汞交媾有神仙正传不离乎阴阳顚倒有地仙正派不离乎清静常应有人仙功夫不离乎福善二字有鬼仙凭据不离乎功行一端此五者皆难离乎戒愼恐惧动静互爲之功如无此省察涵养之学则道卽离我我卽离道何也人欲一起铅不能投汞阴不能际阳卽此两途尚不可离此纯乎天理之正而况地人与鬼乎今有九皇新经註解一出则修天仙者不难吞金进火修神仙者不难行符得药至于人地鬼三者自不难勇勐精进而成吾忝天仙正途鍊丹于真明之天修持于三元之所兹爲纯阳度尽凡夫之愿只得略叙大意以爲註中一引云许大眞人序自斗姆从西竺国静怡以来修元始大道以金莲九苞化生九子主持造化掌握阴阳其爲天之枢纽人之司命此理浑然未传下世至永夀元年太上化身坐玉局授天师北斗秘诀下方始知人有斗爲之主持此理又未透彻迨汉明帝在崑崙山遇斗姆化身开方便门说北元统章一星吐一理一元演一道后世方知七元各有所掌九皇各有所拜及诸眞无法度人又从斗中精微之理阐出拜斗之法七十二家或爲奇门或爲默朝或爲运用或爲唱念等类皆未吐出天机使人各授而行死而后已若夫笔录与梵音二斗一以降性一以覩光自青田删乱将梵音之字音失眞将笔录之符诀失形遂有顚者顚而魔者魔何益之有哉惟吾玉淸内相广化度人之纯阳子爲度尽凡夫之念不得遂设法阐教奈烦临乩于己酉年己月演九皇新经内寓本命斗诀仅以引証未曾讲明今又于己未嵗己月复演註解以本命斗诀阐出所以然之理功夫効验无不指点使门下各认本命依诀而行七日顿见本命星官降驾何灾不灭何福不臻此亦千古难遇之奇缘也如所演五仙等诀吾不必复赞且聊爲众善诚信畧叙斗法一端以爲万世鑑之萨大眞人序宇宙之内混混茫茫万物之中跻跻跄跄浑然大道行持有方惜乎失传精微隐藏百家杂出碌碌忙忙不得一正端绪汪洋人多忽爲沈沦无常永劫流转怎上天堂虽曰上古经典煌煌虽曰中古眞文彰彰虽曰下古科教成行隐显莫测藴奥未扬惟有慈悲莫如纯阳大阐玄风宏立道场处处方便人人有相不辞辛苦医救多方己酉演己焕乎文章又虑难测特奏玉皇奉勅下界复临楚江奉道弟子吴刘蔡杨诸等善士各力共勷设乩坚念演说灵章五仙大道炯炯煌煌本命斗诀浩浩荡荡起手成功示我周行吾今奉命上帝勅相身乘紫云来赴乩厂特叙一二万世津梁玉淸内相纯阳演正警化孚佑上帝自序大道浑沦无名无形此卽先天一炁也有何名形大道显微有象有声此卽太极一理也岂无形声谓之有形有名非大道也故有形有名则不爲先天一炁之大道谓之无象无声非常道也无象无声岂爲太极一理之常道道在天地未判之先干坤依此而淸甯日月依此而光明风雷赖之而变化人物借之而成形此先天一炁之道本在天地未判之先浑浑沦沦所以干坤依此一炁而淸者淸甯者甯日月倚此而光者光明者明风之一唿一吸雷之一阖一辟皆赖此一炁而变者变化者化变而化化而变人之一动一静物之一枯一荣皆借此一炁而成者成形者形成而有形形而必成道在太极旣分之后两仪奠定者此也四象阖辟者此也八卦分列者此也九宫呈现者此也若道在太极一理旣分天地之后两仪赖此一理而奠定四象赖此一理而阖辟干坎艮震巽离坤兑之八卦借此一理而分列方位天一地二天三地四天五地六天七地八天九地十之九宫本同戴九履一左三右七二四爲肩六八爲足五十爲腹两相表𥚃皆借此一理而成形现相圣人得之而爲圣贤人得之而爲贤神将得之而爲神天仙得之而爲仙愚昧背之而爲愚鬼邪反之而爲鬼自有此一炁一理圣人得之一贯而爲圣贤人得之一豁而爲贤神将得之一正而爲神天仙得之一粒而爲仙愚昧背之一窍而爲愚鬼邪反之一心而爲鬼固有方土之不同亦关气数之有异淸可以浊淸者自浊也浊可以淸浊者自淸也此圣贤神仙愚邪固有刚柔燥湿方土之不同亦关上中下末气数之有异得乎方土气数之淸者可以教乎浊者淸者如不能得其淸亦自浊也浊者有能得乎淸者浊者自当可淸乃浊者自反于淸也爲仁由己善由己自自淸者之圣贤仙神皆由己爲仁己自爲善非由人也逃乎五行之数出乎二气之外自浊者之愚昧鬼邪皆不由己爲仁己由自爲善亦非由人也岂方土气数之所能囿哉能如是反浊爲淸便逃五行之数出乎二气之外如不能反浊爲淸自安于浊妄心欲逃乎五行之数出乎二气之外岂道也耶吾今怜尔凡夫之强持不由大道之自然吾今怜尔凡夫不知一炁一理而强持东抹西捉总不由先天太极之大道一点自然之一炁一理始混终忽死而后已体太上好生之德演元始恩慈之意不惮木铎之震醒而摇金铃以唤发纯阳方体太上好生度人之德演说元始阐法恩慈之意唤发愚昧不啻摇木铎之金铃以振醒醉汉阐玄蕴抉秘语继千秋垂万古总之玄蕴未透秘语未彻阐之抉之演于经上註于经中使千秋之仙脉得继使万古之口诀常垂旣启方便之门户何敢隐其程途吾于此旣念羣生万物启度人方便之门户何敢欲吐不吐隐其五仙之秘诀人能照秘诀之程途一步一步走来是经也探斗宫之玄奥吕九皇之秘密方得是先天之经太极之经庶可探心中七窍北斗宫分之玄奥庶可出面上七孔叅九皇之秘密人有一心心有七窍面有七孔孔应乎窍窍应乎斗受南宫之熬鍊取北方之温养后得南宫鍊度而成五仙先得北方养元而朝上帝人无此窍而迷窍不应斗而死愚人不知此窍而迷惑则必不能应斗宫而死也自然爲鬼爲邪爲愚爲昧元始哀悯众生故垂教法元始天尊哀悯众生到此一步故垂救生济死之教法以设慈航普度孚佑姑念羣魂故演奥义姑念羣魂到此一步故演至眞妙道之奥义以临坛劝戒下方蒸民各各自澟身中主人时时若存尔等下方天生之蒸民各各当自澟然把身中灵台上一箇主人翁时时存察不使他出入无乡符乎元始之炁感乎七元之星庶几乎与大道合一矣便可与元始先天之炁合符便可与七元包在太极中之星相感安有不与浑沦显微之大道合一也哉玉皇赦罪大天尊先天一炁宝典未开先阐玄偈一偈包罗全部几言道破眞机夫先天一炁者乃天仙神仙之先天也乃铅汞阴阳之一炁也化生万物有此先天方能化生有此一炁方有万物太极一理太极从无极而来卽天仙神仙鍊成之太极也一理自玄元肇端卽天仙神仙合竝之一理也包涵羣生必是太极方可包涵必此一理方度羣生图书旣现卦数之灵文此先天太极皆在图书之内此一炁一理皆寓卦数之中如无此灵文焉得化生万物包涵羣生河图洛书旣将此先天太极之一炁一理现于灵文之上河洛复阐龙马之精义故河洛复阐龙马之精义者此也胎息大道开化圣眞若夫胎息大道者天仙无胎息安能使铅汞交媾而生黄芽神仙无胎息安能使阴阳顚倒而结婴儿两者得此大道可成自然立功累行而开化圣眞也一颗宝珠夺尽干坤之造化此宝珠原是干坤二炁结成之宝珠天仙神仙如不下手夺尽来安得先天太极中这造化成就一颗宝珠而生光也一粒金丹採取日月之精华金丹原是日月合明凝成之金丹天仙神仙如不下手採取来安得先天太极中这精华发出一粒金丹而成胎也终而龙跃虎伏始而心猿意马有此夺尽採取功夫方得龙跃虎伏要此龙跃虎伏必先鎻住心猿拴住意马动则裁成天地之有余辅相天地之不足静则正性命于一身保太和于九窍有这般始终功夫得𨚫先天中之一炁养却太极中之一理自然动则裁成天地之有余辅相天地之不足静则正性命于一身保太和于九窍但有余与不足必按上下二弦方知裁成辅相之宜但一身九窍必按上下二桥方知性命得正太和得保分阴阳之对待运刚柔于上下如是知之则阴对阳而成圣父灵母阳待阴而行子午抽添阴卽是柔阴中有一点纯阳又却至刚阳卽是刚阳中有一点纯阴又要至柔阳不柔安得在上之阴运于我阴旣至刚又当柔以济之方得阳安于下此皆先天太极之至妙一炁一理之精微乃天仙神仙一大畧也清甯不宁元始之安鎭乃人地两仙总语人仙不知先天何物不识太极何理仅乘前世根缘福田广种今生方落乐土福禄寿三者俱全富与贵两端安然不入于邪径不起乎奸巧怜贫恤孤植善种德自反无一过尤自入于万灵之中此从元来一点始生之气便安鎭于此地仙不透彻乎先天一炁不贯通乎太极一理仅知一段修心养性或运水济火或运肾朝心淸静自应内观心外观物心无心物无物生则费此一番苦鍊阴神之功总是他从元来一点始生之气安鎭在此故死则三魂不散七魄不飞一种灵性灵光自入于方灵之内此二者皆禀天淸地甯之宁德而来也生死皆系虚灵之存亡人生从虚灵中来其元本如如自在自后爲人欲气禀拘蔽便有生死存亡分关亦有生不负乎虚灵者或忠贯千古孝钦百世节标千载义重人伦将生死二字丢开只顾虚灵不昧此虚灵自复还本来的如来土官真官城隍社令自然堪让一席此鬼仙又次乎人地者也总之天地神人鬼五者皆有紧要亲切处註入尊经中此不过大畧耳今开实笈口咏灵章天启十二玄瑞照世界地发二十四应护真玄乃玄阳因五仙失传欲透漏天机超化羣生万物方开演九皇之宝笈始以口咏七元之灵章不意天启十二时辰之玄瑞照映宇宙世界地发二十四气候之灵应护乎真玄仙人但宝笈乃先天一炁之宝笈灵章乃太极一理之灵章此宝笈灵章从天姆十二时辰中来自地父二十四气候中结妙道通梵气至理费眞思彩气旋绕于尘宇琳琅震响于中天是顚倒之妙道通乎先天之梵气是交泰之妙理费乎太极之真思有此运用得来方有彩气旋绕于尘宇有此彩气充足方得琳琅震响于中天剖秘奥扬精微瑶池羣仙皆降驾紫府列神咸护持吾乃纯阳爲度众生不得不今日剖先天之秘奥扬太极之精微自纯阳一剖一扬瑶池玉女一种羣仙皆来降于羣生之中谁知爲仙驾紫府金童列神咸来护我身躯在万物之内谁知爲天持普消一世之氛秽漙济万方之灾魂此能普消一世氛秽之气只有先天一气漙济万方之灾魂之理总是太极一理恩光远大慈悲靡穷大量玄玄𢎞仁恢廓开经演说至眞妙道大天尊这种恩光慈悲自然远大靡穷皆因纯阳玄玄之眞有此大量故而发恢廓之𢎞仁开九皇之新经註五仙之灵文演七元之眞机说拜斗之秘诀众生有能体贴者方口口不离至真时时修鍊妙道焉有不感大天尊之𢎞恩大量也哉九皇新经註解X九皇新经註解卷上孚佑上帝纯阳吕祖天师註太淸紫微中天北斗九皇七元救生济死至眞妙道尊经卷上夫太淸者乃元始说法之宫在金丹爲第一点先天炁紫微者乃元始聚会之所在金丹爲紫红精微黍米中天者乃眞一不二正中之天北斗者乃在人心却是天之枢机在金丹无此心火枢机安能得眞铅归我九皇七元者卽是人之本命在金丹无此九皇七元安能接命救生济死者虽元始玄座说法救生济死在金丹其实得来自然救生而住世长年济死而解脱飞昇至眞妙道者成了至眞自显妙道尊经者此欲至眞以显妙道非元始之金丹尊经不可也此乃经名第一註脚人当潜玩必见玄机是时元始天尊四字已托出金丹总领在淸微天宫元始天尊本是淸微玄炁也自在淸微之天宫说法八景玄苑此八景在天宫乃欝罗一景萧台一景森罗一景净霐一景梵相一景神通一景眞玄一景趋类一景在人身乃泥丸一景玉枕一景夹嵴一景双关一景尾闾一景玄关一景绛宫一景太和一景元始天尊爲度众生之八景自在玄苑之八景也金童侍侧此童在元始天尊之处乃混元一炁凝成金液之童玉女扬烟此女在元始天尊之处乃先天一炁凝成玉液之女侍侧者同侍于天尊之侧也扬烟者所扬何烟卽扬淸微中之妙烟卽扬八景中之玄烟也此烟就是一粒黍米透出者是矣宝花倩烂于诸天是宝花也皆金童手植之宝花花而谓之曰宝自必有颜色倩烂于诸天所在也异香喷吐于瑶池是异香也皆玉女所放之异香香而谓之曰异自必有瑞炁喷吐于瑶池水内此二语已隐透金丹矣正值己酉己旦之期此己酉己旦本属天尊开南天门放宝光之时按道则甲己己土丹非此土不结虽曰流戊其实就己巳合成金局酉有辛金必是己酉己一点辛金之局方是西方来的一点真金且庚金生在己庚己会成自见先后两天之分元爲会始旦爲交初在用己土者就必须交会酉家一点始初的真金才呌是流戊以就也一阳初动之会此一阳还属己还属酉答曰己也有酉也有己无一阳初动何以能刚能柔酉无一阳初动何以爲柔爲炁天尊开天门放宝光正此己酉元旦一阳初动之际也诸天神王飞天大圣日月二曜满天星㝛玉府羣真瑶台列仙普皆来集都见己酉元旦一阳初动有宝光大放俱来叨光而朝至尊在道则一身之天百节之圣皆因己酉元旦一阳初动而聚集于精炁神三宝之宫以听天尊说法也是时也乃一阳初动之时龙飞天端凤舞瑶堦鸾鸣锵锵麟戱紫炁龙凤鸾麟在天则爲四大灵物在道则爲四大灵性龙本淫性凤本动性鸾本养性麟本静性天宫有此四物天尊方登座道中有此四性圣灵方演玄凡夫未知惟眞能明天尊于是开南天之门天尊因在己酉元旦一阳初动有此大吉之时于是集者集飞者飞舞者舞鸣戱者鸣戱方开南极丹天之门户在天则如此说按人则南天之门卽綘宫离火之天也放百宝祥光彩色烁烁赤气煌煌祥光自必有彩色可爱赤气可观是百宝者在天则爲天家之百宝在人则爲那百宝卽爲百节生荣百宝之祥光也此百节生荣百宝之祥光有彩色𨚫是五脏所生之五彩有赤炁郄是心家爲五脏之神君总领然后生出五脏之彩色聚成祥光而烁烁电掣煌煌赫耀也照见山岳河海之内天下万国九洲之地迸射三十三天透开一十八重地狱惟其是百宝祥光方使漙天漙地诸境有彩色赤炁也在天则如此说在道有此祥光自然得之者必出乎山岳河海天下万国九洲之上神入三十三天之处法度十八重地狱之鬼总是道高龙虎伏德重鬼神钦也是光也卽玉帝一十七道之宝光光卽百宝之祥光当日玉曰三千二百劫修成一十七道之光然后有此发于外此一十七道之宝光皆是所修所鍊所断障所本行集来故有此奇特卽斗姥之紫金光卽牟尼之百千亿万之神光卽帝乙之混元光紫金光乃从华池中龟台上修鍊得来神光卽从波罗蜜舍利子鍊成混元光卽从太无元始玄修出是三大修鍊者皆不外元始天尊百宝祥光也天子得见是光而国祚兴隆皇道荡荡臣庶得见是光而爵禄亨达声名彰彰学士得见是光而聪明智慧睿哲文明此九句乃前世有玄根者见此宝光如是効验得此百宝如是灵应至若下此者则不然凡夫得见是光而福夀绵绵永除灾殃此凡夫非等闲之凡夫也亦广种福田㝛有道缘之凡夫得见是百宝祥光必然多福多夀灾殃永除何也有此宝光在身尚可住世解人之厄安得自己犹无福夀竝除灾殃也哉求功名者得见是光而功名遂愿求子孙者得见是光而子孙盈庭保父母者得见是光而孝心以动天地祈君恩者得见是光而忠义以贯斗牛夫百宝祥光乃自金丹鍊成百节生荣而来求功名者欲仁施万类化及百姓先有此鍊成宝光灵性自是如来安有功名之不遂愿此如许旌阳是求子孙者欲不做无根无后的神仙先有此宝光充足百节余炁一洒安有子孙之不盈庭此如彭祖是保父母者一有此宝光能得见之九祖尚且超昇上界与天同休父母自然魂灵常存祈君恩者有此宝光得见君上且圣德无疆本身焉有不忠不义之理一切有缘得见是光而缘益接缘洞洞彻彻朗朗明明一切乃自天子以至于庶人皆本元始之一气而生太极之一理而成凡有缘得见是百宝祥光而缘益接缘永远不絶如缕洞洞彻彻毫无遮蔽朗朗明明毫无隐藏此皆一种眞光发着于外者由眞宝诚于中也天尊观见众生亿劫轮回继续漂沈此众生皆是亿劫中未得见是光者故有轮回漂沉之苦继续不已嗟叹良久抚几哀悯乃天尊放光之后照见这等无缘之众生欲说法超度故先发嗟叹哀悯之声臣孚佑是时在侧识天尊慈悲之意稽首长跪而请曰此时孚佑正在朝元之会侍立放光之旁见天尊如此嗟叹哀悯有超度说法之意故孚佑亦觉念起不得不逢天尊之机而请超度说法之旨天尊大圣天尊大慈祈开洪恩广启方便旣怜众生复合拯提此孚佑识意跪请之言天尊良久默然注目下方而叹曰此天尊爲孚佑跪请存神良久哀悯藴含不得已而叹方启奥言以发挥哀哉众生不知大道此天尊哀悯未得见宝光之众生不知固精保炁凝神之大道迷迷沈沈死死生生于七情六慾迷之又迷于三灾八难沈而又沈于刀山血海死而又死于四生六道生而又生吾今爲汝说此良因汝当敬授汝当谛听乃天尊唿孚佑爲汝说此众生所以轮回在亿劫之中难脱所以漂沈有继续之故难断这等良因发爲哀悯今特宣说孚佑当敬以授之当谛真听之于是招集雷神勅命斗宫会聚九皇说太淸紫微中天北斗九皇七元救生济死至眞妙道尊经此己酉元旦一阳初动之时雷府诸神斗宫诸眞九皇七元皆在宝光会中天尊欲说良因故招集者复集两班勅命者复命敬侍会聚者复聚座下是法宝未阐先聚至眞方说太淸紫微中天北斗九皇七元救生济死至眞妙道一部眞经也元始曰天开以来地辟而后人在其中物育于内百千万劫靡有穷止生而又死死而复生单安元始曰不安天尊当看元始二字有无许精味爲全部纲领人当深思元始二字天开地辟言此可知其先爲混沌正先天太极之初言此又可知其后爲杂气故有人生物育之繁一开一辟便有劫数无穷一生一育便有生死在内一气循环一理流行此一气在未开未辟爲先天之一气在旣开旣辟爲后天之一气惟其落于后天故有循环无端此一理在未生未育爲太极包藏之一理在旣生旣育爲两仪分形之一理惟其分于两仪故有流行不已若夫在先天之一气混沌未见循环在太极之一理浑然未见流行淸者圣浊者愚修者仙失者鬼此一气一理自得其至淸者爲圣人万世垂教自得其至浊者爲愚顽一时不惺有淸者稍得而心得开悟知爲一气本乎先天一理原乎太极用功修复必然神仙浊者稍失而心又牿亡丧却一气一理全无先天毫昧太极魂魄㪚荡自必爲鬼圣有大成小成因得一炁一理而有最上与中之分得其上乘自是大成如尧舜周孔是也得其中乘自是小成如伊尹柳下惠各得其一端是也愚有遵道背伦此一炁一理主持日用大道贯乎一身五伦日用之间在天理之正合人事之宜此愚民能于浊中求淸可谓遵道者也五伦之内如有一不能兼尽或五伦皆未克行此愚民于浊中更浊安得非背伦乎此总是源头上不淸故气禀物欲内多浊仙有天地人神之别仙有五等仅别四端以天地爲淸浊源头天之轻淸得之者能修自爲天仙白日飞昇以其轻淸也地之重浊得之者能修自爲地仙脱壳尸解以其重浊也人神爲淸浊源流人之中有淸有浊或前有源远后必流长或自能降本自必流末神则有淸有浊皆能修持淸者仍归于至淸浊者亦可以返于淸故能阳神出现天地两大皆可游行此其别之不混也鬼有灵爽邪魔之分五仙之中亦有鬼仙此鬼抽出分灵爽邪魔以灵爽卽爲淸可入鬼仙之列以邪魔卽爲浊乃在鬼趣之内故另抽出分言之夫圣何以圣本道以成愚何以愚昧道而行仙何以仙道炁常存鬼何以鬼道大不凝此数句承上而来畧分所以爲圣愚仙鬼之故犹未指出眞实皆在卷内宇宙内理不外伦常气不出浩气此二句见上道字中有此两端人皆把道看难了不知卽两大之中一行理炁只在伦常中含住本来浩然内寓着道何远人直养无害尽性合天此二句正是人去循理持气的功夫上一句属炁讲下一句属理说有直养无害之功炁自浩然常充于天地之间有尽性合天之能理自偕伦克尽大道之本故吾观众生以下便以伦常分言之吾观众生不孝父母不知父母之恩与天同大不敬君王不知君王之义与天同体不恭师友不知师友辅我尽伦不和兄弟不知兄弟手足至情不睦夫妇不知夫妇关乎阴阳造化此父母君王数端皆伦常也我之气旣本天地之浩然理应先尽此伦常大纲何得有不知之事总是众生皆在细事上着脚忘乎大纲故多有不能尽性以希圣学仙皆每安于愚堕于鬼天尊安得不哀悯也乎大纲不尽细事难言此二句乃结上语非关气数不由姿质总观此心七窍不明言这等不知伦常大道之人亦禀天地之气清而生亦负阴阳之妙理而成㘞的一声便有道寓于形色之中而兹大纲不能尽者岂爲气数所束又岂爲资质所縳总是将天理牿亡人欲蒙蔽此心之七窍遂迷惑大道不明伦常而顿失人身也故尔一念差忒念念差忒见诸身口彰诸形象心本至虚能具众理心本至灵能应万事一段在细事上着脚不在大纲上起念时时刻刻皆是人欲无一天理自必将念头无不差忒如此存于中定然形于身口形象皆是背理灭伦之态无不发现彰着也天地昭然善恶报定念一动鬼神尽知何况所见所彰者皆是天地自以善恶之报昭昭不爽道德经所谓天网恢恢疎而不漏者此也尸神奏之游神记之三官检录北斗注借司命对簿上帝降临东南双岳酆都幽冥考其罪过察其匿隐尸神卽魄也游神卽魂也不须天地鉴察善恶而自己魂魄便先将所行所存奏记三官北斗三官虽在云台𨚫属身中三丹田北斗虽在梵天𨚫属身中七窍有善恶归入三官之三元府检录已定赍上北斗然后注籍不知家中司命先已定簿以簿对籍毫无半爽方呈上帝于腊月二十五日降临察考之后将善恶一一发下东岳斟酌赏罚南岳校定生死东岳南岳于是善恶之人死后拘魂束魄遣在酆都命十殿阎罗大王有罪者考罪有过者考过还有一等奸猾鬼魂阴行不良鬼神不能测其机者更仔细察夺将匿隐之病一一针出善者赏善恶者怒恶匿隐之中果是善则一善能解百恶赏之以爲作善者鉴匿隐之中果多恶则恶重难爲善解怒之以爲作恶者镜刀山血海不顺人情铁锁铜〓岂容逃遁百千万状一一搜寻四生六道轮回漂沉人类物类走兽飞禽男女殀童贫贱困窘任尔投奔永堕红尘此皆作恶者的的报应怒恶者的的形象人当囘头仔细思量还是恶者相还是善者不相吾今垂恩汝等谛听授训凡夫演此妙经传佈人间依此惧恶怕行此以下乃是天尊单爲作恶众生说法今于己酉元旦放光之时大垂凡夫普度之恩命孚佑诸臣谛听妙音将所演救生济死之妙经授而训之凡夫传而佈诸人间使背伦灭常者惧恶有此的的报应悔而生怕不行自必改过从善以体天尊之意究其渊旨何爲在心此恶皆从心生天尊究竟此恶之渊旨在心者何爲也心爲天君百体从令心一正万心皆正五官百体皆从之无不正心一歪万心皆歪五官百体皆从之无不歪以心爲一身主宰卽是天君百体一身卒徒自当从令心乃血肉只在七窍之灵七窍卽是本命七元卽是真汞天君此最灵通要洩就洩就得不正要正就正就得不洩至如心不过血肉耳总是七窍维持窍窍虚灵窍窍光明窍窍理道窍窍性命一窍有一窍之虚灵不昧具众理以应万事一窍有一窍之光明透彻照本身而映万物一窍有一窍之道理含⬤本然自然当然所以然四者一窍有一窍之性命贯通水火铅汞精神气七宝此窍亦大矣哉爲人身之根本爲智慧之法门爲金丹运用爲採取之斡旋不混不迷不嫉不淫不贪不嗔不姤不争勿损勿害勿怒勿憾乐莫乐于知足贪莫贪于多慾人一生下脐带一剪灵性一负心中窍个个通灵自后不知足便爲多慾遮蔽故天尊于此处力爲蔽窍者施开窍一法人能不混沌而爲非理之事不昏迷而爲作孽之徒不嫉毒而爲有恩之事不淫乱而爲淸心之贤不贪求而爲安分不嗔怒而爲平和不姤狠而爲善良不争竞而爲静逸勿损人之心勿害人之意勿迁怒于甲乙勿怀憾于隐微则是人之天君泰然无时不有天理之乐此乐莫不从知足中来岂爲多慾内生乎噫人难得一个真乐难去一个真贪多慾慾以生慾知足足无不足如不能去一贪字则窍终爲慾蔽慾多慾上生慾反转来窍不爲慾蔽一知足足中无有不足可见这窍开也容易蔽也不难窍本空虚窍原寂静这窍又从足无不足中得来空虚寂静乃是去了贪字有了乐字的景象空无可空此窍方空虚无可虚此窍方虚寂而更寂窍自寂寂静中养静窍必静静此八句正解窍本空虚二语其中𨚫有无许功夫何以言之要得真空必先从实处下手做到无彼此相无人我相这般如来自在所以才是一空才是一个无可空此窍方得真空要到至虚必先从真处着力做到浑然一理泛应曲当这般贯通田地所以才是一个虚才是一个无可虚此窍方得至虚要得正寂不是寂灭那般乃是从真实至极的地位源流融洽本末浑化此窍所以不求寂而自寂寂也要得常静不是清静那等乃是从眞实至极的地位到了寂然无累的境界则万天敛迹百神归静无思无虑一派眞灵观乎世音不求静而此窍自必静静此以上当看无可而更中养几字又当着眼在方字自字必字上才知这了性的学问窍一静万事皆静窍一寂万物皆寂窍一虚万欲皆虚窍一空万理皆空此八句又是上八句的効验何以言之惟其用无可空无可虚的功夫才得万欲万理从窍一空一虚后无不空无不虚也惟其用更寂养静功夫才得万事万物从窍一寂一静后而无不寂无不静也此总见自在不是容易观得一得观自在便无往不观自在矣可见禅家一旦顿悟可见鍊性家忽然通慧有如此妙用致柔专笃抱一守中此二句方是上一节见性的正功夫何以爲柔乃绵远不绝之意非刚柔之柔徐徐渐进不燥弛亦不躐等如锐进其必退速所以绵远不绝之意切勿错看何以爲笃乃确乎不拔之意非笃实之笃坚以行之信以守之不畏难不苟安以是爲的总不思迁所以爲确乎不拔之意如是而推致其极则得其一而紧抱不失如是精专其功则得其中而谨守不放日积月累念兹在兹自不觉一旦豁然贯通焉而灵虚寂静从太无中来也此一字中字切莫学近日习清静者看心肾两家谈金丹者认做铅汞两途内系于脏腑外系于官骸象悬乎南宫体应乎北斗此又将一中二字推而言之言此一与中本在乎内乃脏腑之所系持发现乎外爲官骸之所系映在脏腑中其象专注南宫却非实受其实虚悬在官骸上其体排列北斗却非虚假其实有应故圣贤学问允执厥中一以贯之世人不识其理徒以己见那知灵明大关系处也夫北斗爲万星之枢纽七元爲万星之领首左辅右弼共成九皇之体此紧承北斗爲体应说下天尊爲众生说法原在北斗九皇尊经必先从存理遏欲明心见性元元说来方到此正讲可见斗卽在人身不见真性则斗不降厄何能解生何能延必以心窍合斗以性灵生光厄卽自解生卽自延又何用天尊说法开度特人不知惺惺耳故天尊说到此处谆谆曰北斗爲天之枢纽七元爲星之领首而万星无不朝拱加以辅弻有象左右无缺九星共成至大至尊之体其斗之功用无穷故能解厄延生人当于此勐然一醒心乃万身之纲维七窍乃万身之宰制左龙右虎共成九窍之眞此卽配上北斗九皇而言天尊说到北斗九皇处正好接着实发如何又说到人之心处此正是天尊叮咛愚昧处使人知心卽北斗万身卽万星九窍卽九皇合并爲一方好下手救生济死故必于此处反覆谆谆言之总见天尊一种婆心处窍以合斗斗卽是窍斗来应窍窍卽是斗此四句中上二句承上下二句起下何以见窍卽是斗斗卽是窍天一大天人一小天天无心成化人有心成能都皆是七窍配成九可见天人合应之理一曰贪狼此北斗第一元卽人心第一窍此窍正在那心上第一个名爲天元窍得北斗之靑气应东方甲乙之木爲肝气相结人能通肝炁以开此天元窍则可以上明天文之理贪者贪狼者狼人生来此窍皆开自后贪心一起狼心一纵便将此窍遮蔽此窍最怕的是这般襍慾我若不贪不狼贪自不贪狼自不狼人若不贪不狼谨守心和则灵元自舒贪狼在本命亦不使我贪狼也宜用柔以尅刚故曰阳明贪狼欲去贪狼柔以尅刚则阳明大现便是原来阳明贪狼总只此窍根子在贪狼只分好歹开则便是北斗之贪狼蔽则便是我之贪狼此窍属阳故爲子生人之本命者子乃天一生水水以生东方肝木木炁旺则能生此窍之阳火使毫窍通灵当用何功默朝当用静坐北室面向东方以口部口部唏𠺅口诀工夫运起肝气方得朝入心家此窍才能电彻通体合我本来神光致阳脉大长可阳以鍊阴不可阴以搏阳但口部口部唏𠺅七七四十九遍之先须在子元宫用一唵字提起肝家母炁朝拜方呌着阳以鍊阴非阴以搏阳然后得本命星君降驾于靑衣靑冠之中二曰巨门巨者大也门者户也巨有长短门有翕辟此二句正解巨门二字正是形容此窍之象北斗第二心窍次一此窍上应地元卽名地元窍通此一窍者能明地理之精微何以能通此窍属脾家中央戊己之数人欲运此脾气只在中主挕灵养得中宫精气足自然葆得元神通方使利走矞黄而通窍也其用脾气以通此心窍之功只在秉乎正直用刚刚二字之诀七七四十九遍之先必用一唵字于脾家妻宫提起才得水来济火致丑土十数合乎中央亥水六数合乎祖气之八道心精察人心自退本命特朝然后道心精于察理人心退而听命此窍属阴耦数成文故曰阴精巨门所以属阴者以丑亥居乎阴命所以爲耦者以十六在乎双数故曰阴精巨门降于黄衣黄冠之中北斗第三眞人禄存此位星君明在命门三阳干元万物含生命门者肾家之门也有一点眞火故爲三阳干元上应北方壬癸之气有黑气存乎其中万物皆借此眞一之水而滋润化生人身之五官百骸皆赖此元阳之气而流通养脉心肾相交则灵通无二其功在日月金轮处用升降运用不待言也却在挤挤二字功夫七七四十九遍之先必用一唵字在本宫一寸三分灵明处运起才使寅戍本命得水生木木尅土土被木尅而求火生心窍灵通惩慾窒忿方得此窍灵通而得明日元窍中精微其实在慾当惩忿当窒方能行此功运此炁自得真人禄存司此丙丁鍊魂而见是禄存真人于黑衣黑冠之中禄存司此窍丙丁鍊魂者必须赤赤两字真气配合刚刚二字口诀方得北液上昇而使那黑衣黑冠到命门中盘旋不已北斗第四文曲玄㝠此窍难言亦爲北方壬癸之候有无许妙用有无许功夫诚爲玄元太冥此窍乃坎精乃胞元不是坎精何爲玄元不是胞元何爲太冥有感皆通鬼神拟灵不待握持大化谓神此四句内系透彻功夫运用方得如此効验何功夫也其功在休休意意四字一炁运用出来此窍才得使卯酉沐浴生人本命提此运用四十九遍于任脉处提起唵字元神上朝此窍大通光明然后寔结娃娃之形现于黑衣黑冠之中凝成一团梵气便是月元象中外明而内暗也可以晓月殿嫦娥之形矣过此以往丹元廉贞此位星君大矣至矣在天爲北斗之中在窍爲一心之灵凡人皆得此窍不闭只是难真炁入窍必须用箴箴森森源源晶晶健健健健光光光光此十字口诀方得罡炁朝斗万邪灰尘此窍不在别处卽在本心绛灵宫修仙者得此罡炁而保体衞眞驱遣雷霆凡夫心一正罡炁来临招使万神位列五斗窍居玄灵故得此本宫眞炁而修仙可以唿遣风云雷雨至若凡夫有辰申本命能运用上十六字加一唵字四十九遍的口诀默朝此窍便能南方丙丁之眞炁降于我身招玄灵宫廉贞丹元星君降驾于赤衣赤冠之中也贵乎廉洁守其利贞但凡夫平生必须廉洁凡事无不利贞一尘不染鬼魔遁形一毫尘贼不染又能行持此诀自然鬼魔遁形此窍总在午烈二字眞妙用处六曰北极武曲高眞此星乃居心窍第六应西方庚辛之炁爲天乙北斗之宫上映肺俞二穴左爲金咤右爲金钵号曰白虎二眼实映眞铅虚盈此窍亦斗中难开者也经纬万端纵横羣生居所不动枢纽天心此四句不过形容此星爲北辰之象不过拟合此窍爲一身之极耳斩妖灭爽刚毅莫竝此二句才有功夫在内其功尽在唵先从金生之子宫提起这口梵炁方有蹈蹈蹈蹈四字从肺俞二穴金家咤钵门户运来降入此窍则四大无不扩充妖爽从何而来此等功夫非用刚毅狠手难得开通故曰北斗第六北极武曲纪星君蹈蹈蹈蹈七七四十九遍然后北斗第六北极武曲纪星君降于白衣白冠之中一团口亡然梵炁盘旋不已凡巳未生人可不知此火生土土生金之本命也哉六窍合符怀抱干坤干乃我身之首坤乃我身之足上而泥丸下而涌泉只用此六窍默运乎唵蹈蹈蹈蹈的眞诀自然合符而怀抱矣七曰天关破军此星有内垣外垣之分有天罡帝座之尊此窍有优钵娑呵之妙有北元北液之降大矣至矣功亦难言矣窍开天关奚有鬼门主宰一立大破三军此窍二句正形容天关二字处在斗爲天关在心爲守窍故如是言之此主宰一立二句正是说此窍有功夫处其功乃纪纪纪纪四字先提唵字有声后运纪字无音七七四十九遍方得西方庚辛之金炁午命主此要知金浮肺家妙用方得干元振振两字入此窍之门何有一心之主宰不立三军之万魔不破也哉鬼从此灭爽妖从此亡魂正是纪字効验有此肺家金炁被午火尅发入于此窍合并爲一始能制三百六十骨节之鬼爽降一万二千大数之妖魂此窍天元地元日月以下诸元俱开本宫怎得那白衣白冠几种三百六十降入朱陵天宫之中人能如此默朝无不効验无不通玄无不成眞大哉妙言七窍同度万慾不侵有人能万慾抛开不染一尘精心默朝此七元用七窍全功先用肝导肾炁而上朝于心接用肺传心液而下降于肾中用戊己勾合将吱㕭哒哩㖿唵嚤唎唧𠴏娑呵运动魁𩲃𩵄䰢魓𩳐魒罡炁来临则七窍无不闪开自与北斗七元同其天度也此能保命延年此能南宫鍊度人何不照吾诀而力行之至哉妙道此理浑然无形千古无人打破混沌此数语乃赞上斗诀妙处又叹万世罕得此言故天尊于此处说妙道二字言此功夫亦可以爲真妙之大道也已我今吿汝谛听乃天尊复叮咛之意也已下又将左辅右弻二星以应肝肺二窍另有一段大功夫开通此二窍门户左有天皇大帝右有紫微大神爲辅爲弻羊陀二尊此总只一辅弻名号也人能见此道炁合真主世长年胎结圣成人怎能得见此二星人怎能得开此二窍夫肝乃心之母也母窍不开怎使子窍能开肺乃心之妻也欲开夫窍先开妻窍此生尅之理一定不移人如用铃铃铃铃壮壮壮壮升升升升此十二字在肝家盘旋四十九遍则龙雷之火一发而肝窍开上而薰蒸子府心窍同开如能用里里里里甯甯甯甯平里平里甯里甯里十六字运用于肺家窍中则金液降而肺窍开下而流滴于心则夫受而窍俱齐开此以先当用唵字从肝之母肺之子宫中提起一口眞炁方得有如此妙处此斗姆大法语乌可忽焉上有三台映我一身三宫合之光照崑崙三台卽虚精六湻曲生也虚精者映我泥丸宫六湻者映我百合宫曲生者映我玉枕宫此虽俱在我巓顶比爲崑崙光照其实却自华盖上肺俞两穴而来此二穴不开三宫怎开要他开只一唵字长长提动起来圣卽以此而圣神卽以此而神小人反是愚蠢不肖此四句以上有如此功夫効验反覆这四等人指明愚人省之大哉此理包乎一心心窍理明斗注长生此四句总接上文收于一心之内天尊复加大哉二字赞美之授汝指点流传警人此二语天尊又复叮咛于孚佑也臣孚佑方作礼欢欣稽首而歌曰天清地甯日照月临生人生物万类咸亨上帝仁爱元始𢎞恩大慈大悲超度羣生千古以后此理阐明人能醒此乃圣乃神天罡在手北斗居心理以制欲一以合精保我身体钖我康甯纲常皆持性命各正太和周身与道长存尔时法筵会中有一眞人名曰长春越班而出稽首作礼而请曰仰惟天尊圣慈加悯苍生劫数此时光中孚佑闻说经法之后长春眞人又出班请旨说劫数二字者有大小之劫数有一日一时之劫数不同下方发挥此二字或爲水火漂焚而死或爲刀兵残戮而亡凶灾流行或疫疠瘟㾮天灾默传或饥馑虫荒或水旱饿莩天下众生遭此大厄值此磨难固十恶不赦之罪当发哀悯之心此俱是劫数中事以此求天尊哀悯说法济度也引诱开导劝戒警觉使改恶以从善令忏罪而除殃此系长春求天尊说法改过修善处更有众生或爲毒药所害或爲横恶所伤或爲虎狼噉食或爲欝闷忧亡或爲吊颈悬梁或爲枷鎻械死一切寃枉孤魂游魄酆都铁围幽冥地狱一切罪众永难解脱此亦众生遭劫数中事从生至死求天尊说法超离诸苦当爲超度伏望天尊广开方便大展𢎞恩垂立教法爲近世众生救生济死设值科律爲末劫羣庶脱难超魂此是长春求天尊说法超脱处天尊凝神遐想定气啸朗良久沉吟辗转悲悯曰汝今言念末劫众生而请问于我岂不善乎此天尊开口说法处近世众生三涂五苦九灾八难皆是前生不舍业垢今生受其罪障今生不舍结习来生受厥牵枉以业垢结习四字说众生所以遭劫数处吾今啸命汝当谛听传佈众生改恶归仁长春眞人于是再拜稽首而请曰先请除业之法次请救业之策此天尊叮咛长春听法长春复请除业救业所以然处于是天尊复吐紫炁重放祥光口咏洞章宣说宝法此正是天尊开口说法处便有紫炁祥光从元始口中而来可见这洞章宝法不可不听言彼众生日用常行多背大道业垢重生此言众生之所以正遭劫数处以大道二字加上多背二字可见下文之所以背大道而遭上许多劫数也妄言绮语诽谤大乘欺凌圣贤毁渎佛神辱骂父母败伤天伦舌毒兄弟伤损至性此先从口业说起可见口爲遭灾惹罪之门扬人之恶短人之善多造口业罪过有犯天庭口乃祸福之门言有休咎之程生造口业死则苦受舌刑报应不爽迟早分定此将口业说尽复以报应昭彰可见古圣先贤三复白圭之诗不可不留连致味也若知口业除法只在敬谨心发乎言言爲心声心敬口谨言自合心此天尊以敬谨二字爲众生作除业第一法门或讲大道以尽五伦或说仁义以劝化行或注报应警醒愚昧或立功过董戒贪嗔或演说灵章恢弘大化或诵持宝经体贴天心勿出淫辞勿启邪论勿发妖言勿传怪行此一段方指出口中脱劫离数之诀以使人照此力行或字俱活勿字却死口中出一切淸音法语人所乐闻鬼神尊敬上帝遥听吉神敬重凶恶逃奔获保天年与道长存此首一句归总上讲大道等类俱是人所乐闻之淸音法语鬼神尊敬云者乃是口中有如此淸音法语便有如此効騐人当推开一層看不可执着只有这些子夫此一身关系匪轻是天尊将口业除法说毕又从身之元来说至遭劫难处父母凝质天地赋形乃说身之生成处头似干元上住三淸玉皇宫殿泥丸崑崙瑶台琼府神室炁庭俱在巓顶下佈三宫九府脏腑羣神乃形容头之一处爲身之至大与天同体可见身业第一不可爲也足履坤元柔顺合溟涌泉宝穴上注天庭尾闾关口直入黄庭此以足爲身之至极处亦是形容之辞可见足与地同体业之不可爲也如是夫节节有神神神有名此虽接上文从头至脚皆有神有名不可轻之却又起下文耳目等类益见业之不可爲也耳本天聪聪无不闻巽气风贯两肾穴门自人好情多闻邪声声以乱耳败我聪灵此又分说身之节节神神处配卦言之卽配道言之也此耳爲肾家之门户坏在一个情字故有乱泛出来目本至明明无不视慧眼天生三魂永久魄无丧倾兑金尅木靑龙绕睛肝府玄冥黑白分明上耀日月下照太溟中注丹田童子推轮自人多慾损其本明邪视淫色坏我精神此又说目之所以然者将神名于魂日寓于目夜含于肝无不指出与人看坏在一个慾字便有损坏出来鼻系乎肺白虎大神中藏唿吸出牡入牝天地正炁定息结凝伏气服炁兑入坎吞精液週流玉柱胎成自人好恶嗅香避腥香以累鼻腥以污金散我妙香丧我息音此又说鼻之所关切处内寓唿吸大道人当着眼亦将神之名与所以去累去污无不指出与人看此坏在一恶字上故有散丧二字出来口乃丹朱吐秽除氛齿神罗列白玉森森能刚能柔驱邪含眞舌神活命千口液精华池涌濯丹田水升左有阳精穴右有阴精门源头正伦干液死门灵台心苗离火腾腾朱雀赤光南宫飞昇自人嗜味业累口神败我元阳伤我命门酸甜损脾胃伤甘辛此又将口中招业处一一指出其神之名与所以招业者无不指点出与人看此之有败伤元阳命门者皆人不知眞味上多去好世味也此以上内有大道存焉可见这些业断不可爲也矣五官排面百体系身上一句以五官二字结足上文耳目口鼻等下一句以身字揭起下文身业一段内而周天之甲子外而营衞之五行未说生如此何有业与除业之法先大身之内外有如此实处不灭不沦可保长生一伤一损促夀倾命此又说学道修其身者有长生之妙嗜欲而败其身者有促倾之祸先以此四句提明下方畅言之人不爱身贼毁彜伦父母遗体天地形骸或凿于淫慾或断于酒色或爲靡丽所扰或爲富贵攻侵或爲贫贱劳饿体肤骨筋皆爲业累此一段正说人之所以爲业累其身者皆不自爱之过也生则人面兽心死落枯骨化土一顷此种人旣不自爱可见有身之名无身之实自然无恻隐是非羞恶辞让等心非禽兽而何到了一死固然至贤皆不免黄土一坵此却枯得化的更快吾想天尊这样警觉人人还不惺奈何若知身业消净修善避恶积德累行是天尊开除身业大法门要得清净只在修避积累四字上看又只在善恶德行四字上斟酌如保赤子似爱良金不染淫秽不粘色羣不蹈罗网不落火坑不立巖墻不犯非刑毫无身业方是知命此数句正是人人自爱处先有善与德行三端爲纲领次以如保等类爲条目此方是知命之人焉有业累于一身哉更爲参道修身鍊魂捉魄採阳化阴先天炁足后天补精精以养炁气以生精精气充足自现元神鬼妖丧胆精怪亡魂唿风吸雨掣电驱使雷霆证仙超道保万炁长存乃是天尊进一層说法能如此淸净行持在生自无业累死后自是鬼仙何也鍊魂则魂不散捉魄则魄不走採阳则阳气常昇化阴则阴气常降此二句一路功夫不外子午运用周天之甲子总在卯酉沐浴营衞之五行先天居乎命门后天存乎黄庭有能鍊之採之者自使元炁足于命门之中元精补自黄庭之内精一补而先天之炁得其养炁得养而精更生其精两者充足于一身则水火常得旣济于中宫心肾常得交感于神室日复一日月复一月绵绵不已而一点元神自从充足之精炁中化现出来元神得现便是真人有象一切鬼妖精怪见之遁形亡迹安得搬弄元精元炁元神也这种不是外来的却是自身中九幽八地𥚃藏伏的人能于此常清常静一声唿吸便成风雨一点灵光便成神电一阵罡炁便来雷霆故大宋元城有炁化爲长虹之说总是养得足也旣能参道如此修身如此则一身之万炁自长存于宇宙不随影逐形这般灵性炼就是仙可证道可超而身虽死精炁神则万古不死人乎人乎其力行之乎至若众生言必有行行亦从身又是天尊降一等说法爲众生开一身中的内外之法门旣有形象难免死生言人一落后天炁质便有生死但自古人生谁无死只要留得丹心照汗靑父母生我行在家庭顾复劬劳罔极深恩冬温夏凊晨昏定省此言爲子者当自思其身从何来如此行孝便无业累于家庭君王养我行在朝庭位列三台身爲大臣靖共厥职忠心主敬鞠躬尽瘁成仁杀身此言爲臣者当自致其身于彤殿如此行在忠字上有无业累于朝廷此二者乃人生一身之大行也勿论凡人不可不尽心竭力在此卽修仙者当要尽此二端方得大行无亏故俗云那有不忠不孝的神仙子死孝臣死忠史贯干坤名声万古魂超帝廷罡炁变像红光炼形神王大圣皆是此人驱魔降鬼保护羣眞此又是天尊极言臣子之行处一片赤衷丹心浩然之炁充塞天地有如此魁罡自必爲神爲将观十七史与诸神传多有此类行仁行义行礼行智行道德行性命行经典行飞昇行方便行功行广种福田广结善缘怜孤寡恤贫贱饥馑癃残疾痛顚连排难解纷损事灭言上之死忠死孝人所难爲天尊故又以此人所易行者指出此皆人性分之所固有与职分之所当爲者皆善行也非恶行也乃总结之语又点醒之词善行而不行终不得善根恶行而强行终久落恶魄又是加一層点惺处不进天堂大路走入地狱无门恶鬼挐恶人恶神审恶人恶将杀恶人恶魔磨恶人恶地生恶人恶家载恶人此又是天尊以强行恶行者抽出狠狠提醒人处想来不可作恶人还是爲善人又是从恶转到善处亦点醒之词不骄不謟不杀不盗不投财害命不惹火焚身不刁唆讼非不暗箭伤人此又是天尊接着还是爲善人当于此推行处一心行正道那怕恶鬼神又是天尊将善行与恶行总归在一心更从一心指出爲善人的好处𨶒王见我齐拱手无常见我让道行牛头马面远远遁形童子夜乂箇箇逃奔只见选仙桥上选亡魂仙童仙女幢幡来迎无量佛太乙救苦大天尊阿弥佛慈悲救难观世音离地狱上天堂参三宝谒玉皇脱鬼趣列仙行岳府曹官俱是善人职土地社令总是善人乡仙乡眞官皆是善人类城隍部将总是善人郎此正是爲善人的有这般善报千古以来凡爲鬼仙者皆不外一善字外又能鍊魂捉魄等做淸净许多功夫自加上一等爲地仙也尔等下方善男善女善有善报缓待休忙此总是一个善字加在男女上天尊怕他望求速报不至有埋怨退悔处故又以此提醒之䖍诚拜金刚志心礼虚皇自无地狱必得天堂此是爲吃素诵经念佛者说法更有修眞之子怡神凝想修持妙道参透玄纲此又转到正爲地仙上先有无许之善更有勤修之功能得淸静妙道精晓玄家的大纲此等人可谓修眞之子静中养静忘𥚃寻忘静无不静忘无所忘爲无可爲自然而然功成缘满神化无方此正说修眞者修持参透之处旣已静矣何爲静中又去养静旣已忘矣何爲忘𥚃又去寻忘此正是金丹下手两口诀干坤颠倒地天交泰如若不静则顚之倒之难入玄关一窍如若不于静中养静怎能以汞知爲接铅的景界如若不忘虽铅来投汞则鼎必有迸如若不忘𥚃寻忘怎能铅汞际会运入中宫此皆是无爲而爲自然而然才得静无不静忘无所忘出玄入牝囘风混合田地百日功灵三年有成面璧缘满阳神出现变化无方总皆从静中一养字忘𥚃一寻字上得来此中有火候有抽添皆在中卷上细玩之仰朝玉帝勅封玄皇登证仙果永佐帝乡此乃得道之后上而神爲玉帝之良臣祖宗解脱六亲拔出地网子孙玄嗣继续仙榜此亦得道之后下而神爲三代之津梁天地同体太极包藏此见修眞而得道者有金丹爲不坏法身有阳神爲先天眞炁故而千劫万劫千会万会能与眞元一体也净此三业总由一心此三业上边皆是人所自造之业总来人心最坏譬如先信大乘正教者而后走入岔路反生毁谤大乘正教卽此一端可见日用寻常之间一切五官百体言行等类无往不是业山业海所以天尊指人欲尽除其业者俱关乎一心之内噫人当于清夜平旦时向腔子𥚃摩问我虚灵含愧否别业易除心业更见难行乃足上语心有五使一曰志二曰意三曰念四曰魂五曰魄志爲帅气使意爲人鬼使念爲在兹使魂爲阳神使魄爲阴神使此从心业中分出言之志在心窍气之帅吾之使志衰吾衰志弱炁弱委颓不堪纲常难持大道难爲此见志爲心之第一使必要先𥪡起方好做事业譬之树木无根花果从何而生枝叶从何而扶譬之三军无主万将从何听令百卒从何听使军无主而自㪚虽有大将之材无主罔然树无根而枯虽有雨露之恩无根罔然此系天尊加一譬语欲众生惺悟处人无志而无根无主虽有学道之心欲前不前欲后不后半上半下将信将疑大道虽呌我而爲只恐能说难以力行此正讲到志字不立獘病处先从学道者不立志说起可见此经重在学道处是故爲乱臣爲贼子爲奸党爲恶人皆是此志不立因而此心败坏志之所系于心夫何大焉此一段又将坏人说他不立志处方有此等坏心大恶大奸出来爲圣贤爲神仙爲忠孝爲节烈皆是此志坚立确乎不拔虽有鼎镬加身刀斧噼头此志不衰心之所贵乎志岂曰小哉此一段又将好人说他能立志处方有此等眞心大善大忠出来天尊以此两段好的也指人看坏的也指人看看人还是愿做那一种是如一台戱人当见岳武穆而生敬见奸秦桧而生怒方是一点本来眞灵明处意之在心机之微动之萌善恶此时而分理欲此时而别祸福自此而始欺慊自此而辨人所不知我所独知鬼神不能测其机天地不能窥其微此一段又丢了志说到意上称意有这般微处可见这匹马儿人当仔细拴着于此时而不察能察而不守随其意之所之直任一巳之情慾不顾理道之安危直图一心之快乐不计所爲之非礼直恋一日之遂愿不虑后来之忧患则我卽非我心卽非心禽兽奚择焉此一段先以察守二字示人除心中意业之法人当细玩自不察而不守者便有无许任意处到了禽兽的田地才知此人鬼关第一要过得去过得此关方是人过不得此关便是鬼所以大学于诚意章说到至精至微处是故过此是人着此是鬼一愼其独自无厌然之丑此是圣贤大学问天尊提出重在一愼独处下面方指出愼独当这般这般若尔众生不欺暗室不惧衾影不行私事不起机巧吉神护持恶神远避天尊先于众生当诚意除心业说来以不欺四句指意当如此诚方得吉神护持二句妙处自诚字中致神向真意𥚃感通而出更有修眞之子一意不苟意意不苟心若太虚意若明镜此五句有大讲究乃金丹正下手处合前静中养静二句摘来一齐看方得精微处何也止在那空中色色中空之际必须如对上帝如吾之父母敬领玄中妙趣意一苟心便不若太虚之空了只当一个昏镜子照见男女的形像认不眞怎得这玄中灵丹入我宝藏库𥚃来果能意意无半点苟且此便是明镜高悬照见太虚中无一毫氛尘此何愁认不眞坦然无碍廓然大公又足上意言此心之意能如皓月当空自必坦然廓然那有罣碍那有私念便如阿罗汉得了舍利子空无半点着相处则心广体胖有如芝兰之秀冰玉之洁玉液凝体金液还丹默朝上帝五色紫气常覆顶焉此说的无苟且处景象内着玉液凝体金液还丹人正当于此着眼上帝紫炁皆是自身中的切不可看做另外来的至于念头最关于心天尊又将心中之念使大大说来总见学神仙者不可不先有个念头不惟此也凡人在世皆要有个好念头才是个好正品人一念差万念皆差一念善万念皆善天尊先要人从善字立起念头来一差便罢了譬如走路三条路畧只一差便要走了许多路念头卽是金丹头绵绵若存干干不息念兹在兹允厥在兹行居坐卧不离这个语默动静常有一定毛猿不狂烈马不奔此是天尊着力在学神仙的人头上说法金丹出来时要他念头眞出来者才眞金丹归来时要他念头正归来者才正这念头不是凡念头正是生死的关头学神仙者只要传授眞念头眞纵是海底寻针我也去才是绵绵干干念兹允兹一番苦念才是行居坐卧动静语默一段诚念那怕道不得成那怕海底针抹不着有这样十分念头猴儿沿山走走不出我这念头马儿放蹄跑跑不过我这念头只人认不眞一时是这个念头一时是那个念头世上人还不将念头挐稳等待死后转念说这苦海无边囘头是岸则迟矣三魂常守其舍此魂字虽从心使中说却根念头一真来才有常守二字昼不外驰夜不外游日寓于目夜含于肝此正是魂之常守其舍也但此三魂者一曰天魂二曰地魂三曰人魂天魂属阳主乎昼地魂属阴主乎夜人魂主乎阴阳二炁阳则日寓于目司五藏之精华瞳仁儿卽魂也阴则夜含于肝爲心肾之子母梦神儿卽魂也修眞之子能把念头挐在三才上三魂自无驰游定然常守虚灵中那有搬弄者能敌这一把降魔剑提元阳伏眞炁存眞神炼眞精此是常守三魂的正功夫全在一眞字上首一句乃下三句之纲精炁神俱从元阳发来伏存鍊俱从提字中足来将他命门中一点元阳提在我命门中会合我之元阳则我之后天精气神皆变爲先天之眞精炁神才可以伏得住存得着鍊得到这搬提法不是醍醐灌顶之提法却是如傀儡儿我要提着一根眞消息方得唱旦便是旦粧生就是生伏不是伏藏之伏却是内唿吸盘旋于三田之伏只看夏天三伏何曾藏着眞炁不生不长虽曰伏天炎酷却眞炁在天地中盘旋做一团子不散存字是存养之存推得动的不是死死存着那一块无所转移如是这般何以呌做大而化之之谓圣圣而不测之谓神也鍊字有沐浴有抽添不是死死只在我身中一块出精处去鍊却在造化炉中常常鍊方得偃月𥚃一点真精鍊来成就我的一日轮中真精如此念头只在命上着脚那有三魂之不常守其舍乎魂不归阴常朝命门此是言上有这眞功夫魂自有这眞归阳处天尊提出命门二字这命门不是脐下三步的命门却是我生我死的眞命门魂之所以常朝者岂魂去朝生我之门死我户乎乃是我挐稳念头在生我之门死我户上则一点眞魂自不离脐下一寸三分之命门中也人当活看爲妙时会黄庭这才是我身中得他眞魂处来会我眞魂地我之魄原不眞一得眞魂魄亦眞他往那𥚃走这黄庭眞处在何地黄庭也有比爲中宫者也有比爲神室者其名多端何名是眞此正藏药处结胎处人将一黄字认爲中央之色便比做脾胃殊不知脾虽土母凡胎元固从脾家元炁提住一经络而另有一地此地卽在脾胃夹中处离外肉皮有三寸三分单分一经络结爲妇人之子宫男子欲怀胎将何处是子宫却此地一经络实通住男子之阳龙故常人洩精时心必一痒非心痒乃此一点真炁走洩带牵母之心酸此理渊微道书不传其眞恐洩天机吾今旣尽大愿只得一一指出眞理庭以黄名者不过因脾家取号黄而有庭者却实是夹居脾胃上通心液下通肾水左通肝汁右通肺液人能修持神仙者自于清夜中囘想夫妇交姤时那一点精液从何来从何去便知这黄庭眞口诀也妙哉天尊洪慈普度慈哉孚佑婆心济人人当体贴神仙何难纵有七魄搬弄其人爲好爲歹魄是祸根名爲尸神姓则三彭随地作弄便是死门此又因魂说到魄上亦心业之一使也夫魂属阳而魄属阴魂最怕人死魄最乐人死魂怕脱生入于妇人血海苦地狱中故怕人死魄怕人之常在者人一死则魂散而独有魄守其尸只徒享祭祀故乐人死也能用提伏存鍊之功者使魂修爲至眞妙道纵有心之赤魄肝之青魄脾之黄魄肺之白魄肾之黑魄头之上关魄足之下关魄安能以好歹搬弄我之一身内外此一种尸神常爲我之三昧火七曲水烹鍊做一团随魂听用故太上云三魂永久之后七魄自然丧倾以此死门变爲生门则三彭必变爲老彭这其中都要一番降龙伏虎的手段方得眞魂归于结成之婴儿内七魄亦随附于阳神之外听我调动他那能随地作弄爲祸根也凡修道者先于此魂魄上下狠狠功夫仗眞眞降魔剑方可斩尽六贼安魂而定魄矣每日子时奏我善恶之情庚申甲子启我祸福缘因一朝告准他去脱身我则亡魂子时者阴极阳生之时也心肾正交人在贪眠之际忽有一醒便有无许欲念此时阳一旺这个东西他便来搬你做一段好快活事情你去做他却去说便将精也损神也伤炁也耗更于庚申甲子此二日子时正上帝提阴曹内一些阴魂阳魂发在五殿点卯过数人于此日此时最难躱脱此一卯也如修持有三魂永久七魄丧倾之妙者到了手便无此等若未到手而欲躱此卯者或静坐挐住念头或诵经典灵文或拜本命星君或行金玉还丹则尸神远远谨守他岂敢弄我而去自说其善恶自说其祸福纵有大意之时他或去告奏阴曹察对亦不准也他那得脱身我那得亡魂故诸子丹书有云命之夀殀俱在我自爲之又吾师云我命由我不由天总是从金丹中眞眞下手降住七魄我命自在我也堪笑世之愚人云阎王注定三更死定不留人到五更此言可对愚昧坏了五脏六腑者说若是修道者能使元阳中精炁神妙用于脏腑之内则可道炁常存焉有此哉若尔众生当力爲善切莫起恶心急早囘头还有复程若是终久爲恶永坐地狱之门不得超昇此系一总束语仍转到当爲善莫爲恶上以一善字爲修道之始进德之基以急早囘头还有后程八字爲平素不知修省者开一法门人当斟酌此八个字想超昇不想坐地狱便向囘头是岸上走一走不想囘头只想爲恶地狱也要人坐堪笑俗人云只见活人受罪那曾见死鬼带枷此二句真可爲地狱中无间的种子若要超昇当诵此经此则正转乃天尊无奈人何说此妙经爲救生济死的一杯甘露水长春眞人闻此妙义不觉欢然稽首作礼再拜而请曰天尊眞大慈心眞大悲心惟愿众生人人向善箇箇成眞敢启天尊重展洪恩再呈秘法普救众生使末劫众生生当何以消灾死当何以解脱此又是长春子闻天尊说到无许造业除业处更进一步求天尊使众生消灾解脱只重在人人向善箇箇成眞一愿字此八箇字上人当看到此处着力体贴神仙们度人的心肠天尊于是重宣宝经吾今吿汝汝当谛听非人勿传切勿轻䙝敬之愼之宝之重之此乃妙法语实是秘密言以此超生消灾解厄永除𡨚牵大劫大难皆得脱离以此济死酆都銕围长夜九幽孤魂野鬼六亲宗祖一切罪众皆得解脱超证仙境此一段乃天尊闻惟愿众生人人向善箇箇成眞等语不觉又大发慈悲以消灾解脱之法实实说于后先以郑重其词使万世欲上超宗祖下拔幽魂中成已道者好去向后妙语秘言上行持也长春眞人欢喜踊跃稽首顿首静默而听一切法筵清众皆诚敬拱闻此长春子闻天尊如此慈悲语便遂意而不觉欢喜踊跃长春子尚且静默而听诚敬拱闻后世看此註者到天尊救生济死处亦当静默参悟诚敬行持可也天尊曰人人皆可作仙人人皆可长生不知本命自丧天年此以人人皆可十二字提出人当梦中一惊呵我的本命原长生可作仙何自向苦海中去把天年丧也天尊于此开口时便说本命二字可见人当向本命中寻北斗七元要一箇眞把柄各有本命掌于七元各认本命各守一元斋戒礼诵䖍诚志心每逢三七庚申甲子每遇朔望三元五腊面朝北方心注斗口酌水献花焚香燃灯随力建功尽心恳愿始终如一厯久不变惟竞惟业不怠不惰每逢子时沐浴凡体洗濯凡心广呈凡仪特尽凡体此天尊将本命的源头竝朝本命的星君与日子时候一切行仪尽和盘托出人只照此行之可也但其中妙用机关只在一箇每逢子时上这子时眞眞是我本命星君当要认得实在子生人口诵志心朝礼北斗一宫阳明贪狼太星君子生人一段先将口诵志心朝礼六字讲明以后便不复说有志心二字便不徒口口唱诵有朝礼二字便不徒心心谨志此乃默朝运用之功也口乃内炁出入之门户口开神气散欲要口中眞诵字必须四门𦂳闭将一团眞气养定于我本命宫中然后才好用志心朝礼之功心字加一志字者神寓于心志乃心之所之之谓也心神欲往本命宫去必随心之所之之志而去人能将唿吸欲出不出欲入不入舌抵上腭心注斗口以自来津液一口一口送下本命宫去便是朝礼也此一箇志心内有七十二箇唵字默运肾气而起必须有一点心痒处才是此本命星君所管一箇窍开活活现出一箇北斗来此六字如此行持先生后熟有无穷的妙处子生人必朝北斗第一者何也别生庚不在此第一分中而必以阳明贪狼属之岂别生庚不能朝或此第一星君不能管乎非也其中有奥理存焉夫心之爲窍左三右四左三窍经络各有所管右四窍经络各有所系其精其炁其神各有专注处且天下子生人亦多矣岂尽爲此一位星君斡旋造化乎但此子庚乃十二地支第一本天一地六合爲七数乃眞天一之水正在坎宫一点眞阳正属命门一点眞精处所谓两肾中间一点明是也如人驳云命门中乃一点眞火子属水何以爲命门中之眞精也殊不知相火虽在命门乃后天之火眞精之在命门乃先天之水人能如火𥚃寻水水𥚃寻金便得坎卦中间一阳眞机便是大罗天仙也阳明贪狼此第一星君卽在我心左第一箇窍中这窍一根通乎肝之血海一窍肝之血海一窍却与命门正相通连子生人欲见此位星君降我本命须静养心神静伏肾气静存真精则志心朝礼四字都向我一箇箇唵字在舌抵的舌根下不觉一阵阵的正朝于此一窍中去了七日来复后忽然青衣青冠现光于我本命斗牛宫中也丑亥生人口诵志心朝礼北斗二宫阴精巨门元星君丑亥生人一段运朝口诀前已註明但此第二星君居心左第二窍中必丑亥生人属之以亥乃肾宫正位丑乃脾土寄旺经络俱通此窍能照前诀运朝者亦得如前见光寅戍生人口诵志心朝礼北斗三宫眞人禄存眞星君此位星君属心左第三窍以寅戍生人默朝感格更快者以寅乃肝家正位戍乃脾土正旺经络互通此第三窍能照前诀讲究行持亦得如前见光卯酉生人口诵志心朝礼北斗四宫文曲玄㝠纽星君此位星君又在心窍右第一宫有能感格者卯乃肝家辅位酉乃肺家弻位经络各有相通只照前诀运用便见光照形现辰申生人口诵志心朝礼北斗五宫丹元廉贞罡星君此位星君正在心窍右第二其实却居心窍畧中则六窍畧畧团住他凡人虽别窍或间有未开者此窍定然不闭凡人一派应事应物皆是此心窍爲之主宰但此窍虽常开此窍中一种真罡炁除非是真真忠孝节义决烈汉方得一时流露卽我之先天一点眞性是也必辰申生人感格者以辰乃天罡正位属脾土中宫申乃白元正座属肺家天蓬经络无不联贯此窍一得前诀将一种罡炁卽时现象于红光之中巳未生人口诵志心朝礼北斗六宫北极武曲纪星君此位星君属心窍右第三下正映六腑上正总五脏此窍轻易难开必巳未生人乃本命者以巳爲地二之火未爲地十之土经络度数各各相通依前诀亦得前验午生人口诵志心朝礼北斗七宫天关破军关星君此位星君总握金星上督雷门此窍一开成道不难便有南宫护衞必午生人属之者以午爲在天之眞火在人之三昧在罡爲正步得七阳眞数至刚莫敌依前诀行之不独此一位星君降驾连七窍无不开矣此乃斗宫妙法语元始密𦂳言斗宫虽曰在天实属吾心七窍元始虽曰在天实属吾身祖气此以上七星默朝总要七窍中一点眞灵炁收摄祖气中一点眞灵元提起方得各人本命生庚做各人如前所说功夫才是妙法𦂳言题于白玉龟台之上录之中天梵炁之中白玉龟台卽我之肾家也一个灵龟有七座宝台都是白玉森森装成中天梵炁卽我之心家也一箇中天有生生梵炁都是赤赤结成爲像题卽题于此录卽录于此人间稀有古今未闻此种眞台眞炁本是稀有未闻之事吾今授汝汝当谛听乃叮咛之词设法演义教导羣生伸命之词昔者斗姥元君在西竺弥罗之国圆明淸净之天修持玄灵妙道勤奉三宝天尊此处说出斗姥元君虽是七星之母实是七窍之主西竺弥罗乃是肺罩心之上中间一点梵炁盘旋之处眞眞的圆圆明明到极清净地的一国中天才呌做斗姥所居之处世人乌知方有玄灵二字出来方得三宝天尊归上故下云修持玄灵妙道二句人当体贴此修持勤奉四字爲妙怡神养颐凝精结炁怡神卽志心朝礼之功也养颐卽口诵之功也凝精结炁卽口诵志心朝礼之总功也充满旋绕结一宝台金光燎亮辉煌覆一华葢卽口诵志心朝礼内功夫纯熟做到无爲田地得手处不独斗姥有宝台华葢卽我之眞精炁充于身满于体旋绕于脏腑金光出现则一团眞灵结覆自然下有宝台座我上有华葢遮我眞神也身坐七曲华池之中光吐混元紫府之上此身乃眞元阳得来鍊就之身毫无前面一点业障当日斗姥虽曰有七曲华池而人之身孰无此也我能捉定眞魂如如不动卽时在七曲华池之中则如来自在其身坐之焉有不如斗姥之莲花宝座也哉特人认错此华池耳混元紫府卽先天一炁之府也卽却七曲华池而身坐之其自然光明透于混元紫府之上可见元君之身非凡身也光爲神光也现七眞彩炁自然成文结爲七元眞君此总是眞身眞光所现所结也前有天罡名曰螭魅未尔此天罡乃在雷城十二门之前观雷经自知其妙在人爲十二经络之总凡志心朝礼者如不先运起天罡之炁纵有前功妙诀七窍却难一开此诀卽前七十二箇唵字一口气到底也故名曰螭魅未尔夫螭魅未尔者一气至之云尔此可爲之一解使智愚皆明若论其实精微则此二字在祖炁中藏又于十二时辰寓于脏腑各有所运所主方是此螭魅未尔眞名号也正气充塞天地左右辅弻光如车轮精彩眞贯斗口正气充塞一句乃足天罡语见此罡爲七元护衞作七窍关头其气甚大不可藐视左右辅弻此说到擎羊陀罗爲七元内外之隐光洞明此二星把持婆罗帝座上座二宫其光甚大无不贯彻雷神皆爲洞洞灼灼能见之者便可长生此精彩之光如何得见内在肝肺眞窍通七窍处见外在我两目车轮连眞元处见若得此见一见必须先要鍊一鍊凡彼下方天子侯王学士大夫皆是七元主持神化溥博德润苍生道高千古恩施万物可以超难超之众生可以拔难拔之穷魂可以修自己之妙道可以证最上之仙品功德无量不可思议可以使天下太平王道兴隆致国家享万年有道之福使家庭和顺人物康甯获百世庆衍之祥此乃天尊极赞七元主持人身处先自天子以至于庶人壹是皆以七元爲本或遭水旱虫蝗持念是七元宝号水旱卽平虫蝗卽灭或遭兵戈盗贼持念是七元宝号兵戈卽退盗贼自安或遇疫疠瘟㾮持念是七元宝号疫疠鬼散瘟㾮神灭或爲疾病生产持念是七元宝号而疾病皆痊生产无恙或爲星辰迟留运限凶恶或爲妖怪鬼魅所侵或爲吐血蛊毒疮疥痈疽所害持念是七元宝号皆得解厄除殃消灾散毒或爲牢狱枷鎻𡨚枉难伸或爲邪师败圣搬弄作殃持念是七元宝号皆得永清大定一切口业身业行业心业持念是七元宝号皆得永无罪业此乃天尊极赞持念七元効验处重在持念二字上此持念非行持之持非口念之念卽前志心朝礼之大持念也天尊于此处将前所说一切业障俱在持念七元宝号中一併消除眞救业之大法也一善解百恶一念消百过天尊又将前所说无许处尽归到一箇善字一个念头上来故于此叮咛不已总欲世人先拿稳念头行善方好做多少功夫此经至大此经至妙吾今所说卽是大淸紫微中天北斗九皇七元救生济死妙经此天尊说毕又以此经指明卽是所说之本经也玩味一大字两妙字此谓一卷尊经果大也果妙之又妙也人当时时念念方得妙经之妙处授与下世教化众生非道根深重夙有善缘不能得睹是经汝当遵之切勿洩漏于匪人此天尊叮咛请说经人处重在道根善缘四字上又重切勿洩漏四字上人当于此着眼天尊于是重宣妙经而说偈曰大道在一心泰然座天君包涵诸天象浑然化无形我今说妙法尽在此一经消灾竝度厄济死又救生亡魂得超度万民皆遐龄灭去万种罪钖我吉祥临求子可得子保命卽长命生产无灾难𡨚枉可自伸富贵皆如愿证仙得归正䖍敬拜七元必不负诚心此经故难遇永载此干坤北斗呪曰北斗七元本命星君紫微天皇辅弻二星中天大圣号曰七眞贪狼巨门禄存玄冥丹元廉贞武曲破军上有三台天罡听令魅未尊魅未帝魅未摩魅未尼魅未达魅未里大神魅未吽⬤魅未叱将请降来临金光覆护保衞身形三十六节节节生荣百千万孔孔孔氤氲惟我七窍窍窍通灵七元合一道炁长存魁𩲃𩵄䰢魓𩳐魒急急如律令此一偈词一呪语俱各有所重处偈重在大道在一心上呪重在急急如律令上一起首一煞尾皆有极妙奥至理存焉人只将此偈起句此呪煞句仔细玩味便晓得首尾应合与此一卷尊经所说地也长春真人与诸天神王飞天大圣日月星㝛官将雷神一切会众闻说宝经皆大欢喜舞蹈瑶堦稽首紫庭齐声遥唱而作颂曰大哉此经万世沾恩天地同休日月合明拔救众生超度鬼魂玄座说法元始天尊宝光百道透出天门消愆赐福大显威灵孚佑演义慈悲仁心拯提趣类拔济漂沉监持邓辛上将雷神鉴察无私责罚不诚主坛将军木兰之神都督号令谁敢不从代天宣化普救众生大哉此经大哉此经太淸紫微中天北斗九皇七元救生济死至眞妙道尊经此乃长春子闻说而喜以一颂词作一卷大总结重在三个大哉此经上首一个大哉此经先天之大哉此经也后二个大哉此经乃后天之大哉此经也人当着眼提出邓辛二君来监持可见大道中少不得这二脏真炁真经中少不得这二将监察吾註至此而毕不觉欢然而说歌曰大哉此经先天无形大哉此经后天有名人欲修持先培善行除业消罪拜斗通心默运眞炁唵提罡临念头拿稳保固本命依诀朝礼子时志心虽曰斗法能延长生中有大道卽是仙京首卷如此中卷可併合而参之五仙自分天尊慈悲人当勐省万世之下恩顶此经若要识得夀阳玄根首善立念永远刋行天地同体日月长明张大眞人偈曰法中有施施中有法大道起手先从心家借斗默运祖炁生发一爲鎻猿二爲拴马三爲内观四爲採霞五爲坐照六爲提撒七爲升降八爲抓挐九爲运用十爲搬踏从此起手鍊就丹砂红光耀体眞人护咱故有孚佑于此实发人能体贴立证仙家道陵垂偈留万世下欲求眞一翘首天涯葛大眞人赞曰大罗大罗谓之大药培德在善行善要乐植本以心养心在确心中有斗起手一着运用习熟好採大药如不默朝节节阻却如能志心节节得药孚佑演註全重此处明明透彻字字当咀其味无穷指人如如照此行之金丹自许万世之下当思葛语许大眞人赞曰道无烦言只一先天首在默运北斗七元次在鍊剑慧剑斩缘三在补筑借用后天四在还元子午抽添末后一着默契先天卽是斗诀眞火緜绵熟之又熟始终同鍊孚佑大慈人当着眼萨大眞人颂曰此经名爲尊经却自元始口生此註名爲仙註宝赖孚佑洪仁一字皆爲金玉一句当作大乘上卷起首之卷先斩六慾七情次立善念一端专行默朝用运梵炁祖炁元炁纯熟节节生荣先从此地起手后好行持吞金万世有缘之子一得眞一法门力而爲之不怠倾刻可见三清巳未大种此德名扬夀阳玄根九皇新经註解卷中孚佑上帝纯阳吕祖天师註大道无形玄理幽深一粒金丹得飞昇补还成至眞道德眞经降生大天尊宝卷开金丹层层透出来阐口诀洗仙怀丹经子书皆皮毛惟此妙註多自在万世下看悟者各自安排一得天机请上琼眞台玉皇赦罪大天尊玄穷高上帝凡修天仙者能时时持念此宝号神丹必成凡修神仙者时时持念此宝号金丹必成人地鬼仙亦然故此卷首放此宝号非徒然也乃欲修此五仙者或临炉火或运鼎器或採先天一炁或取后天至宝或行清静水火或修善德因缘皆当时时如对上帝矣今稽首统领坛下百拜丹墀宣说心印妙经之精藴恐洩天机请祈恕赦无非爲世众生多迷大道多入邪径以讹传讹不得其眞此乃请演之序只重在心印妙经四字上今演奥十品妙经救生济死超昇众生上天庭孚佑再拜稽首敬说大淸紫微中天北斗九皇七元救生济死至眞妙道尊经卷中提出十品便爲此卷一大纲也尔时法筵清众一切在会尊仙尊神朝过元始闻过妙经复谒玉淸圣境太上道君是时道君坐琼台登紫府放混元百千亿万变化之祥光凝结混元百千亿万层次之宝葢玉女奇特金童庄严彩衣翩翩妙香勃勃奏钧天妙乐歌八景洞章文仙班列端拱执圭凛天颜于咫尺武神飞扬舞蹈瑶堦拜丹墀以谒圣己乃序此巳酉元旦一阳初动朝会元始之后又朝道君复请演至真妙道尊经以度修玄之众生也但见班中有一上帝名曰昊天有一眞人名曰萨公俱鞠躬而出稽首作礼向道君前而言曰今日朝元之期有元始天尊在淸微天宫放百宝祥光开南天之门照见众生近世末劫难以解脱而说救生济死之妙经此处提出一昊天上帝见大道本之昊天凡修鍊到得手时丹必归于昊天宫方成故此宫𥚃有箇上帝主宰提出萨公眞人见得大道本证眞人凡修鍊自起手时必须罡炁护法此萨公得天罡大法之正传故此眞人必学萨公有此二位请演至眞妙道之经道君方大阐玄藴爲众生证果法门仰惟道君阐玄扬教复说至眞妙道尊经使近世末劫之众生皆入玄门俱守道法不至爲恶失善永遭劫难永堕地狱伏祈宣说使修眞之子得鍊金丹得证仙果岂不善哉此只重得鍊金丹四字启道君传诀之旨道君曰尔等臣工在淸净之天处琼瑶之府寂淡逍遥快乐自在度尽凡夫固尔大愿凡夫难度无如之何此叙道君开口说法却重在淸净琼瑶寂淡逍遥快乐自在处何也必是一身淸净之子有琼瑶之富能自寂淡逍遥快乐自在方可修金丹之大法也其班中长春眞人闻说及此亦越班作礼而进曰承道君慈悲仰玉帝法旨赐天仙状元之府演龙门玄静之教下方众生凡在道者孰非吾徒出吾正派皆是支派天下寺观楼阁之中诸山巖空洞之内道貌道体道形道像俨然以道自居究竟不得眞道此又提出长春眞人者以长春爲七眞之首天仙之元凡修道得道者无论寺观楼阁山巖空洞皆爲长春收摄故此云云言道貌道体等说者乃是言一派假修道之人未得金丹正传徒向丹经上捉抹自矜自张终归于死空当修道讲道之名者说法今旣承恩光悬想宣扬正长春继昊天萨公请演之秘意也道君曰修鍊宝法金丹大道道君开口便说修鍊金丹四字乃一卷纲领爲万世之柱脚作五仙之慈航立死生之关头故开口下此二句亘古亘今自混元之始以至十二万年甲子之末孰能过乎玉皇心印妙经药品全备奥旨无穷持法栋梁修鍊秘旨莫过于此此将心印妙经提出作金丹一证将混元与十二万甲子提出作修鍊者一柱心体力行此四字至重乃全卷修鍊金丹大道者𥪡一法则照此四字向前行之自是仙缘有分何患大道不成除此之外有何他说此是足上之词长春眞人再拜而进曰玉皇心印妙经妙道无穷藴含莫测凡夫愚昧孰能省此祈我道君宣说宝音大慈大悲引度众生明白显豁浅近味深使人易晓淡而弥永此是长春子闻道君言心印经爲道之祖恐凡夫不知深奥之味恳求道君明言浅旨以使贤智愚不肖众生同登道岸此等此处说箇心印二字要修鍊金丹者与玉皇之心相印方是眞经于是道君欢然颜悦大阐妙道曰吾卽抽心印妙经之精味以阐大道金丹之眞传此道君闻长春子说得度人之心到十分慈悲处不觉发欢然之悦颜而大阐妙道以度众生妙在一箇抽字眞有意味两箇眞传字最的确人当默识方可心通此以下便将心印妙经首尾源流一层一层向金丹眞传上实发将玉皇天尊一派玄穷高上的仁恩字字宣扬夫大道不外精炁神之三品而必本先天之祖炁始末源流总在人之一身夫人身有精炁神爲三宝借先天祖炁爲本脑爲精海故修鍊者有补脑还元之说心爲炁海故修鍊者有补心养炁之说神卽寓于精炁之中实本命门祖炁而有丹不先由祖炁补足精炁神三宝安能得还先天一炁此始末源流总在人之一身可见人身卽大道之天根月窟也身内是道身外非道要得身外道必本身内道此四句卽投汞採铅之说故曰道贵同类者此也其理不外乎无极太极之一理其数不出乎九宫八卦之大数道必有理可凭理必有数可㨿道不合理则不正理不合数则不大至若无极太极九宫八卦之理数皆在其后自见妙用莫逃动静难出五行阴阳二炁道炁长存此动静五行阴阳道炁皆在无极太极九宫八卦之内观后自知言此以足理数之用耳虽然大体亦在其中矣五脏六腑必有至眞功夫年月岂无一定下手得手皆有途程结丹还丹自见分明此五脏六腑乃金丹之室宅功夫年月乃金丹之运用下手得手乃金丹之始末结丹还丹乃金丹之源流其精微俱在后人当细玩恐讹传讹不求真名而宗假名烧丹鍊汞皆自强名烹药煮草皆自强名丹砂水银赤汞黑铅黄金黑钖皆是强名闭谷缩龟採战吞丹皆自强名旁门小道切不可宗此拨三千六百旁门之一枝也外丹大道怎能得成乃道君言此神丹非三世天子福十世状元身不可也总见只是有金丹一途爲神仙𥳑易法门也一切非我身中所有一切不是天理至正一切不是父母所种一切不是天地所凝皆是异端邪行此提出身中天理父母天地等项可见此外皆不是大道怎能成仙惟我大道廓然至公泰然至正本乎父母所生本乎天地所凝岂是强持捴要力行此提出至公至正四字乃见万世无弊之道道离天地不是阴阳二气之理道无父母不是精血会合之数此所以贵明乎至公至正之大才去力行方不强持捴要人得其眞传耳从有爲以至无爲从当然而到自然关乎阴阳造化合乎日月推轮此正隐隐渐渐说到行持金丹处了起手必须有爲一熟方到无爲下功必自当然一眞方得自然此有爲无爲当然自然俱是阴阳造化之理爲日月推轮之数此处如演戱已有一影子矣有象可指有形可名象归无象名复无名便是上乘天外有天身外有身此形象就是阴阳日月之有爲当然处此归无象复无名乃卽无爲自然之本阴阳日月处始而形象可据终而象名无实虽言不是空却是色中一箇眞空此便是天外天身外身之最上一乘也人当从有爲想到无爲从当然做到自然方得见天外天身外身矣明明白白朗朗明明未得难得一得永得此是至道特说汝听此结上起下以一派难得永得之明白处俱在后註发挥世上抛父母撇妻子忘兄弟背君臣神仙岂逃五伦总是凡夫强爲吾今细论其源却深不指迷途此道终久难明汝等复位敬听良因从头说起层层推论打破千古疑团说出万载仙经此又将世上一种无五伦的不明大道正理大数动輙入山归洞以爲除俗尘不知皆强爲也故天地生人于五伦之中总要人不离阴阳二炁方是大道成仙道君以后层层阐明人有缘而得参悟者自是仙经总无疑团此处便将叙到至正至公一一交结矣再看下文精深处才好下手得手无极而太极太极本无极此二句卽先天后天之说卽先天中有后天后天中可复先天之义观下文分解便知之无极者天地之根万物之母正乃元始之先空洞之中也此在洪蒙未判天地未分一团元炁浑沦故曰天地根万物母元始先空洞中也譬如一箇十四五嵗的处女经未见关未破纯乎一团元阳眞是夫妇之根儿女之母一点元精元气元神只当元始之先空洞之中也观此譬如自知无极之理无声无臭无形无名浑浑噩噩混混沌沌卽先天之精气神胎息氤氲此无声四句乃正形容以足上语卽先天之精炁神二句正解无极之精微可见修神仙者最难得此一根一母之空洞中元始天尊也欲明此理此数者当玩胎息氤氲四字太极者天地之始万物之祖有炁有理有数有文形形色色变化生生亦是先天之精炁神此太极本无极之混沌而来天地从此而始生万物从此而初成故祖气盘结开化两仪真炁凝成推移四象凡人物之大数皆从此见凡宇宙之大文皆从此出形无不成形色无不有色此太极化生变动之至理也如此譬之十四以后处女天癸已至巳水二星已判明月犹未配合犹未生育其实一团元阳眞炁凝结有上弦下弦之分能识此譬如便知此太极之理亦是先天之元精元炁元神也不将俗言譬说怎能教醒愚人若眞修鍊之子能将无极太极两大柱脚诚敬参悟便可神游玉京矣识此则是后天之精炁神先天弗违后天奉时裁成天地之有余辅相天地之不足造化在手运御干坤超仙位眞何道不成自初太上垂教着道德五千言无句不是生死关头无句不是修鍊至言无奈凡夫仙缘浅薄功行不到使自迷自愚将先天正理以讹传讹将后天培筑以假作假不知从古得道者皆有仁慈惟愿众生箇箇俱离地狱苦海人人都上天堂乐境那知得失之理如先天已过便是后天修眞者能知五千四十八归黄道而弗违乎先天之一炁能知三十时辰两日半而奉行乎后天之一阳此先天后天非上下两弦之说卽无极太极之理有能作上天梯偷得蟠桃一枚有能造铁船儿过得西海一囘便是造化在手运御干坤何愁天地间地天上有余不足不尽爲我所裁成辅相乎噫人要超仙位眞须当先明太极之理再进而明无极之理何患乎起手得手之大道不爲我一大成也哉无极动而爲阳眞水存焉此非无极就有一动一静出来乃是无极中含住的眞动眞静当看一存字便知此含住之理下面火木金土皆然夫此之谓阳动而卽有眞水存者以水爲天一所生乃眞元之炁先化成此水故属无极中之阳也夫此眞水何水也卽元精元炁元神也乃正解眞水二字名爲太易而生玄光九皇上眞之炁生于天一壬子之方而成于地六癸亥之乡太易者正混沌之先又混沌一点玄光从此太易而生玄光者卽元精元炁元神合成眞水一团玄元之光也故此炁无形无名居于九皇上眞之处而谓之九皇上眞之炁者乃一团九九纯阳上上眞宰此在何处生何处成卽生于天一壬子卽成于地六癸亥卽位北方玄武浑元之眞乡也愚人乎就是浑浑噩噩的肾家处尔可惺否无极静而爲阴眞火存焉名曰太初而生元命天皇上眞之炁生于地二丁巳之方而成其天七丙午之乡此由无极所存天一之水说到地二之火上水内有眞阳故爲动之阳火内是眞阴故爲静之阴此火在无极未形之时亦属混沌之先又混沌一点太初眞炁凝住而生元命者此眞火爲眞眞的元命此火一熄人便归阴精炁神三者皆从此絶非元命而何此炁爲天皇上眞之炁者天皇在至静之处内有上眞主持此眞火方有此元命之炁何处生来从丁巳地二宫生来何处成来从丙午天七宫成来此二七亦爲九数也分之则有奇耦与上一六合七分之者然愚人乎尔可知人生原有箇朱陵洞否尔不知当看丙丁是何如之天火巳午是何如之地火又当看地二丁必巳所生之火必要天七所成之火从此参透自见水木金土四者亦如是看来静极复动而又爲阳眞木存焉名曰太始而生太炁太乙上元之炁生于天三甲寅之方而成于地八乙卯之乡此又根静极说到复动之阳来眞木本在太始此太始所生之太炁者亦在混沌之先又混沌方名太始太炁太乙上元之炁卽肝家浑沦之一团眞炁也生在何处生在天三甲寅之方成在何处成在地八乙卯之乡此天三又自天一生之此地八又自地六成之有壬癸方有甲乙有子亥方有寅卯此等木虽曰水生而天地合一木自眞木也愚人乎尔可知此静极复动之阳在青华长乐界内有东极妙严宫乎么明月子云太乙救苦天尊卽太乙上元之炁者太乙天尊本属混沌无极之先加了救苦二字圣讳则是救太极分开已后众生之苦了吾着此凡道一答使万世参此註中之青华东极在混沌之先便有动而复静而又爲阴眞金存焉名爲太素而生梵炁太眞九光轮之炁生于地四辛酉之方而成于天九庚申之乡此又由动极复静阳极复阴说来亦是无极中所存者并未说到太极已分后此眞金何以爲阴因地四辛酉耦数所生天九庚申奇数所成故爲阴名爲太素而生梵炁者此太素亦混沌之先又混沌方有此梵炁爲太眞九光轮之炁寿阳子云梵炁卽眞一之炁者仅说其统名五行之炁皆可通那未说出此眞金中眞梵炁也吾存此凡善一答使参此註者知眞一二字可移梵炁二字不可移何也此梵炁必是西天竺国方是太素月光王所生故太眞有九光轮满之炁凝成一团眞金寓于肺家华葢之下正居大智光中爲眞空妙相爲无上玄元愚人乎尔可知圣慧先天在盘古祖劫之先便知此无极中动而复静之理四炁已备形质俱成此二语乃道君总上无极中水火木金四炁全备则形质方得具成此四炁仍是九皇上眞天皇上眞太乙上元太眞九光轮混沌之炁先有之炁方有水火金木之形质具成寓于无极之内存于动静无象之中有此二句足上作一小结方好接下生人之本生物之根必然赖土而生此本根二字虽自水火木金四炁而两生字却𦂳赖乎土之一炁故下必然二字人得土而成形万物得土而长养大道得土而上乘金丹得土而聚凝精得土而入黄庭炁得土而归神室神得土而座牝门各极其位是曰太极此又是从无极说到太极来了如玄根子拨问曰水火木金旣属无极中所存难道土不属无极中所存乎吾教之曰土爲寄位如仁义礼智之信然水火木金皆不离乎土言水火木金便有土在何也土尅水是水不离土火生土是火不离土木尅土是木不离土土生金是金不离土土在无极中之正中浑沦无形爲水火木金四炁之主又爲水火木金之寄若无极中之土必曰无何以有太极出来故土一随水火木金四炁而一动一静则人物金丹大道精炁神三宝皆赖之而成形长养并得之而入而归而座以聚凝乎上乘也此土之所以爲根爲本也玄根子闻此拜而请曰黄庭神室牝门各极其位是曰太极之理吾又教之曰黄庭居脾胃之中神室居脾胃之上牝门居脾胃之下故土皆入归座此玄根子复敬拨问曰丹经谓黄庭卽神室牝门卽生门道祖何以谓精入黄庭炁归神室神座牝门俱不离土所教弟子者俱与丹书相异恐爲后世拨吾正容教之曰丹书多不明指仅言其名目未指其实地至使后人认不眞以此爲彼以彼爲此讹中传讹如吾旣设慈航普渡便指人一箇的的明处方不致人在黑暗中坐夫黄庭亦混沌之名也故道君以黄庭二字爲一经名司周身百节何得以神室二字亦在周身百节之神名中乎乃人不自参求耳如知参求者便晓此黄庭爲流戊就己之祖此神室爲鍊精化炁之所此牝门爲採药行符之宫三者各得土而极其各居之位会而爲三宝合一便曰太极故曰太极有水火木金土又精炁神从水火木金土而出一团先天充足欲有发挥出来是以分阴分阳生人生物皆自太极中开化也子其知之乎但愿万世下皆明此太极本无极之至理也矣太极纯阳总领四象中冲五灵上旣出了太极二字此便根太极说出所以然之理来此太极卽是上流戊就己合成一太极也故曰纯阳四象爲水火木金之四象此皆爲一太极之所总领存于无极之中中能总领则合四象而爲五灵但先天一粒黍米后天一点眞炁皆从此五灵冲满冲合而来若五灵之炁不冲眉光必无彩色牝门焉得眞一人当从此参透总领中冲四字便知此道非常道也生于天五戊辰戊戍之方而成于地十己丑己未之乡此虽配合天干地支而言其理其实戊己皆有本位辰戍丑未总是煞炁能除四金之煞炁便得土字之眞炁也故中黄老人独立鎭星之位而爲北斗南极东公西母之所对待矣此理本属至理打得穿便是黄婆勾引之景也一动一静以互根分阴分阳以合形一粒先天开天立地化生品类人人统体一太极物物各俱一太极人能修持太极仍还于无极此互根之动静合形之阴阳皆从太极中分来有这眞阴眞阳爲之一动一静方有一粒先天出来开天立地使清浊定位然后化生品类结成性命根蒂此皆是太极本有之理合而人人统一太极原无二致分而物物各一太极本同一原人能参透此理精心修持这太极中眞阴眞阳久久纯熟道归自然体复如来则太极仍还于无极之元精元炁元神也此由始及终扼流溯源之学无极合虚而生炁炁生于空空生于始始生于元元生于玄无极本无形无名浑然一太虚也卽合虚而生先天之一炁此一炁虽生于太虚中却生于太虚之空处空无可空又有一始始有自始又爲一元元极无元又名曰玄玄之又玄方曰无极此五句正说无极之所以爲无极者也故道君从无极说到太极上又于太极上追到无极之无极处阐发此理使凡人知无极又非无根之无极也混沌太原无始之炁九万九千九百九十亿万炁赤混太元元之炁九万九千九百九十万炁冥寂通玄太元之炁九万九千九百九十万炁此三种炁都是无极之先玄之又玄时一派眞炁道君于讲无极的源头下着此三种九万九千等炁者欲起下文三丹田也故混沌太原无始之炁在上丹田有九万九千九百九十亿万炁盘结于此赤混太元元之炁在中丹田有九万九千九百九十万炁盘结于此冥寂通玄太元之炁在下丹田有九万九千九百九十万炁盘结于此此皆三丹田中父母未生前卽有此炁混凝于太虚无之中爲金丹之祖爲玉液之宗人不知此三丹田有这等玄之又玄炁在空讲採药鍊丹徒说长生道炁总是枉然故天仙不易爲故道不易传也道君此处提明欲修天仙者必先得此三种炁方成至宝修神仙者必先复此三种炁方证灵通至若地仙不先明此三种炁空爲清静死而后已人能存养上田涵养中田温养下田问玄枢子曰上田在何处中田下田各在何处玄枢子敬请曰愚味不识眞三丹田口诀虽看诸家丹经所载恐有讹处此三丹田乃修鍊𦂳要处祈师明指吾教之曰上丹田乃泥丸宫司上部之元炁中丹田乃绛神宫司中部之眞炁下丹田乃命门司下部之梵炁周身百节皆爲三丹田所管营衞经络皆爲三丹田所总卽曰前从任脉至后尾闾督脉与两肾并夹嵴双关玉枕以上巓顶百合玉皇宫太和宫同十二重楼乃美女口黄庭神室等更及三车三桥竝下鹤膝臁根鞋带涌泉等一派穴道关节皆不离此三丹田领属故精炁神三品爲一身之圣药上中下三田爲三品之宫殿勿论金液玉液不以存者存涵者涵温者温问他药从何来丹从何结神从何出道从何成于是玄机子进而问曰三丹田同一养也何以上田之养曰存中田之养曰涵下田之养曰温道君下此三字必有眞口诀祈师明指以惺愚昧吾又教之曰上田乃神所居只存神以养其神中田乃炁所凝只涵炁以养其炁下田乃精所主只温精以养其精此起手之所以存涵温之养也至于得手时三田皆有至宝且下田之宝可移中田中田之宝可昇上田虽养有存涵温三者之分其实精炁神到此得手时三已会一道至得一万事毕矣故曰鍊精化炁鍊炁化神鍊神还虚只在雍雍存养涵养温养而已是说非将大清静一部周天运意存用不能得知此三田所养之妙用也一生三三生九此一字乃丹田所养之精气神会凝爲一之一卽一阳也旣有一阳久久则生三阳三阳久久则生九阳到了九便是纯阳其中有加进功夫非白白生之此一阳不是一阳初动之一阳乃是精炁神变化之一阳未有功夫则爲阴旣得眞功夫行持到地则阴卽化爲阳由此叅之三阳亦非三阳开泰之三阳乃是阳渐生阳之三阳九阳不是亢龙有悔之九阳乃是阳渐爲纯之九阳人当悟此妙用方得一生三三生九之至理也才好向金丹中下手得手不然终亦必亡而已九生万炁而凝神则精华遍体炁㪚寒琼神充溢盈心广体胖晬面盎背返老还童此根九九纯阳之体说出効验来有此纯阳则无极先一种九万等炁便仍复生而凝先天之元神则元精元炁皆充足于内发着于外一身无不复还始初生来本面目也故曰返老还童此可见三田之功乃一大功夫也有复于无始归于元元归于玄玄归于太无则生生不穷之道具矣而金丹圣胎成矣此有复于无四句卽鍊精化炁鍊炁化神鍊神还虚三言也修到归虚之时得道炁常存而生生不已金丹圣胎焉有不成者乎此自无极而太极太极本无极立纲至此其中虽多阐发修来修去只是无极而太极从太极仍返于无极才是一箇神仙天仙的景界道君于此二大讲句句不脱太极处处皆含无极看此註而悟此经者当焚香静坐默识心通可也斯时昊天上帝默然不言萨公眞人缄口敬凛惟长春眞人再拜而进问曰道君爲开天辟地道德之祖万仙百帝成证之师发五千之秘言成八十余度之教化又是一大叙头虽是再加请问却是更求精深发明起手得手工夫处俟有仙缘者依之而成握太极而开天地浑一炁而化三清虽亦在叙头之间此二语实爲修金丹者大题目人当嚼此两句自见精味伏望哀怜苍生慈念末代祈将至眞妙道透露勿秘恢廓明扬敢启大道如何必要三品如何必当九转如何必从九宫八卦而成如何必由二炁五行而结如何谓之先天后天如何谓之金液玉液如何谓之龙虎水火如何谓之铅汞黄芽如何谓之黍米圣胎如何得至百日飞昇如何得至尸解脱壳如何谓之天仙地仙人仙神仙鬼仙此亦叙中语也却乃长春子将道中由始至终一一呈于道君之前请说详序爲后面道君发挥的地步人间未尝无书书中未尝无言非顚倒错乱必传讹假借不得眞传怎证大道此数句便将后世一种隐隐笼笼的道书经丹说吊了天机固难尽洩程途何妨指点露而不露不露而露此四语乃长春子口虽言不敢求道君尽洩天机意中却实欲道君将天机从程途中一一洩出妙在露而不露一隐又妙在不露而露一显长春子眞善启问人也人人易晓个个可行道根深重者就是智者易悟分薄缘浅者就是昧者难行上智明此而顿悟下愚见此而亦不敢爲恶人仰惟道君等稽首敢不静听敢不宣行下方众生敢不尊敬敢不宝愼此一段虽是叙中语却重在道根深重分薄缘浅两语上才见得易悟与难行者之有缘无缘道君曰大道无穷一字难言汝旣哀众生而必欲吐出吾当发仁慈而亦宣说以使末代蒸民末劫众生虽不能超度天界箇箇飞昇亦可保养身体脱劫延年且先论工夫之凖绳次谈修鍊之药物再宣得手之効验定爲十品卽是十品妙经汝等复位敬听吾言此乃道君开口说法先叙出十品妙经四字爲后一部大主宰却看首二句八箇字眞眞有味经者数之体数者经之用经乃大道之大路数乃大道之坦途此四句中道君提一经字一数字正金丹之𦂳要先明白处明白此经数两字则大道都穿了下手也易得手也不难纵任金丹子书说来说去支离烦解都不能说破此两字呌世上人不得眞传者怎样修鍊吾爲度尽凡夫之愿不能了只得将此二字说穿与人看经者虽在诸经典上有曰尊经有曰妙经有曰宝经其实不讲出所以然之经怎见得是尊又是宝又是妙经也必以此经字爲无字经方得见是先天第一点眞经能救生能济死能脱劫能证至眞妙道才算得这经的的有五千四十八一藏之数足来爲一粒黍米又爲一颗明珠圆陀陀赤灼灼活泼泼在造化窟𥚃含住只待眞人搯指算得眞见那红光闪耀一口念来卽到我身中化成无边法界现出三十三天诸位眞仙菩萨此才呌做是一部尊经宝经妙经也故道君以此经数二字而爲体用指人以大路坦途使合掌向西天去取眞经者好往前进想世人只痴想见活佛不知活佛卽在目前故圣人云道不远人人之爲道而自远也天地以数而运人物以数而生生成也以数败坏也亦以数仙神隐括而不言百姓日用而不知此数语特证其数之不可不明耳不知理可合数数不可合劫数可合气而不可称大有劫无数犹可以逃有数无劫亦可以生劫数共一太数已定理不能解气不能化此数语中因一数字透出理大劫炁四字来亦以证数在道有若是之大本乎先天而爲眞经之用到了后天便有劫数炁数一定之理数大数若修金丹者不能透彻眞经一藏之数更难逃乎劫数炁数大数也尚能知理数乎此一段正道君提醒修鍊人处故劫不要数数不要大人能明乎大数何惧劫数道君以是之故特足上文耳数卽太极阴阳动静之理数卽河图洛书之文天数五地数五五位各有相得五位各有相合此道君又将先天之数发出明所自然来说箇太极阴阳动静便有箇无极爲本上已发明所存五行之数矣又说箇河图洛书之文其理在下文一一解出天地之数各有五者相得相合之理俱在下文发明得则生不合则死此二句乃数之大要语道君言修金丹者得先天元始眞经之的数则生生不已如行之不合五千四八大藏之数则死死不已此大藏之数已有天五地五之二五矣人当惺之天数二十有五地数三十无五五十五数交相变化交相交感而生先天之精炁神此五十五数亦眞经中五千四八内之一数也阐眞经者有此天地五十五数交相变化交感将五五叠之又叠将五十五数重之又重从天属之天地属之地一一算来便是生先天之精炁神也此非归算不可五十五数交相络绎交相错综而复先天之精炁神此系念眞经者的的认得是五十五数之络绎错综便可复自已失了之先天精炁神此何妨又用小九九也奇阳轻淸之数一五七耦阴重浊之数二六十此又将一五七二六十提出与人算这五千四八之数加减成文方得纯是奇阳毫无耦阴才呌做是先天元始的一部眞经大藏数也爲干元资始我以纯阳资身爲坤元资生我以纯阴资肾此言阐经者有资始之干元我借来爲纯阳资身有资生之坤元我借来爲纯阴资肾此是道君配合而言其理大总只在一箇经数二字上五配二三四五合八九十此二句又呌人借干元之六箇九坤元之六箇六合着两箇五加上二三四八九十合盘算来看五千四八之数中有一藏真经否爲两仪分象我以两肾分脏爲四象分八卦我以五脏生六腑此四句又是合配言之亦接上之词亦要人从阐经者照我身中两肾与五脏六腑算算这五千四八大数可的的否此以将数说毕又下面从数字说到眞经处故出出一字来一卽经也人当善看活看侧面看正面看折散看合来看九宫万炁八八六十四卦三百六十週天不外乎极中一点理五官百体三百六十骨节皆起于中间一点明此道君把一字当眞经经字言经从元始祖炁天演出卽是一从九宫万炁八八六十四卦三百六十週天与五官百体三百六十骨节中生来一点理与一点明同一也只在极中与中间四字内外分别此要讲一字眞诀须在下文当俟夀阳子来同听方是玄根人才有明月当空照住枢机是一也本乎父母未生前原于天地未分先性命之本生死之原圣神之门户仙佛之槖籥此乃道君根上一字说明一字之理是一卽先天一点眞炁无形无名恍恍惚惚杳杳冥冥在圣父则爲一颗眞汞在灵母则爲一粒眞铅此铅非凡铅也亦非后天三三弦弦之铅也乃是混元结就之铅所以谓之在父母未生之前天地未分之先正人身性命之本生死之原这种偃月门户乃圣神出入之处这种玄牝槖籥乃仙佛往来之地谓之门户者卽生我之门死我户也谓之槖籥者卽地上天上之槖籥也非世人所说有形有象之门户亦非世人所说用金用银之槖籥也门户中有龙入虎跃之象槖籥中有抽铅添汞之法如此认得印堂中一点眞炁现出方可取得虎穴中一箇虎子先不明此一字安能明六十四卦卦炁三百六十週天天度又安能明极中一点理卽是三百六十骨节中一点明乎道君说到此地眞令铁石点头也失此一点则爲鬼散此一点则爲魔能变化婴儿而突出能脱现元神以游天保养乎此而延年凿丧乎此而妖亡充满乎此而却病轻薄乎此而刮骨一之所系大矣至矣蔑以加矣此是道君把一字第一赞叹也言一字有如此利益如此大害帝道从一而化生诸天帝乃开天之祖正五行之宗卽无极也有此一一字而死生诸天皆是从无极中一点先天真炁金丹从一而超昇上界金丹卽一也又何以言从一而超昇上界乎金丹乃一总名一乃金丹骨髓金爲西王母之至宝丹爲西王母之大药不从先天眞一之炁鍊成至宝焉得爲长生大药怎使修鍊者超昇上界乎此以金丹配帝道言之者金丹亦不外无极中九万九千九百九十等炁矣孚玄胎元诞始传眞此二句根金丹从一来金丹有是一则玄元精炁神卽孕胎于此处亦可以生诞此始之一炁而传于修眞之子也天得一淸地得一甯人得一生物得一亨性得一尽命得一致心得一养意得一诚念得一专魂得一守魄得一留情得一复炁得一充神得一化圣得一贯佛得一证仙得一昇一之所系大矣至矣蔑以加矣此又是道君把一字第一赞叹法人当惺豁许多一字处所谓精因形生形以炁立炁以神充神以一盈者此也先天在此后天何如得丹则灵不得则倾者岂非此卽回风混合之所哉凡人之精皆后天物也金丹之精乃先天炁也后天精将混元破失之时卽当依先天炁于抽添时生之精一得生而炁神无不立无不充要得炁立神充非一盈于身中不可也此系先天在此而谓后天何如者卽用一者将自己之后天永去得丹便通灵不得便连一也倾也曰回风混合者此卽将后天接先天之时以玄关玄牝两相混合用吾巽风皷起运动离火转过眞铅回于巽风离火交会之处便呌做得丹则灵也稍有一失便倾至宝堕于地狱永无人身矣自男子二八一泄混元破而先天失元阳走而生死分此道君将先天眞炁一字说过又说到修鍊者之失却本身先天只有后天来从男子二八一十六嵗混元时说来吾想男子当二八以前能如韩真人知道绿英色中空空中色挐稳念头修来何愁不成天仙乎无奈世上男子当一晓得知识之时便慾火烧心将那一团眞精走洩出来可怜如一的的水晶石又如一眞眞珀琥丸把此至宝丧于无用之地把此眞汞失于梦昧之中或又从指头上放出或又从骷髅𥚃迸走此元阳一失生死便分如有道根玄炁者知此去做回风混合功夫那消鍊甚么眞汞此便是一箇活活的西方如来佛也先天旣失当用后天以补之元阳旣走当用眞阳以复之此自二八一泄到后皆是道君单就男子大丈夫决烈汉身上说法了故曰先天之精旣已向一切骷髅场中失了却当静养后天以补之元阳之炁旣已向本来夫妇头上走了却当访的眞阳以复之此中有眞功夫在后註出亦不出乎九宫之数亦必关乎八卦之文此是鍊精补精鍊炁复炁人之九宫八卦也非比前说在先天则一干二兑三离四震五巽六坎七艮八坤老阴老阳生我之尊少阴少阳养我之神道君以此先天伏羲卦配合人身之老阴老阳少阴少阳说也原先人本一箇干体自后二八一泄混元破元阳走便虚其上而爲兑虚其中而爲离又虚其上中而爲震渐渐到了五十已后他又自下而虚乎上则爲巽爲坎爲艮爲坤一团纯阴毫无一阳此在配合人身者如此说非比伏羲当日画卦之理说也不过是借来与人看我之一身所关匪轻干圆象头足方合坤身体如艮山唿吸似巽风声音符雷霆精液同兑泽营血坎水合衞炁离宫同此系道君卽根先天八卦配做一箇人说从生来就是如此可见人之爲八宝罗汉者亦不小矣八卦旣备于我我旣备乎八卦从此童体捉一握元⬤精养神保气合眞何患乎百日不功成此道君以先天八卦爲人身之童体呌人从此童体一团眞汞捉得𦂳𦂳的一点眞元握得稳稳的精以⬤之神以养之炁以保之将一派眞清静功夫用存涵温于三丹田之中则通身节节生荣窔窔光明自然百日功成如此一下手安得不有回风混合之妙哉惜乎人当不省事时眞不省事如禽兽也已此註一出如后世倘有贤父兄见子弟有些仙风道骨将此经此註与他读书时偷闲教训不至迷本丧失人身一得觉悟便可明了惜乎世之爲父兄者见子弟有些聪明智慧便追他向功名路上走反止他休参神谒佛恐悞正事此种人舍正路而不由哀哉若在后天干居西北坤居西南已俱三男三女之象宜退休于无用之位此以下皆言破过体者道君将后天八卦来配说亦指与人看西北者金水之乡也而干反居之西南者金火之方也而坤反居之一干坤皆居于西只分南北此老阴老阳配合已有生三男育三女之象到了生育便精炁神㪚矣可见宜退休于无用之位也故下文又言已具三男三女二句坎离正居中宫才用子午正位此是一正南一正北一居子一居午皆得其正此一男一女配合得眞眞好看何也一虚中一实腹人若到生过男女后能虚其心实其腹便可学得取坎塡离之法便可学得子进阳火午退阴符之理震乃阳交之始宜居东方生长之乡兑乃阴交之初宜建西方媾凝之场此震爲东方之木一阳初动其炁足而生长不已兑爲西方之金一阴在上其炁越而媾凝无厌于子午抽添后加此卯酉沐浴之卦可见到了后天者便少不得此抽添沐浴筑基鍊己之事也艮巽驳杂难交无感偏居一隅同我修鍊艮有一阳在上巽乃一阴在下不当在上而上不当在下而下乃驳杂难交之时也故八卦于后天中把此二卦偏处一隅以伺我静养神炁而修之鍊之矣出震齐巽劳坎入坤悦兑成艮必当使离火文明以后干元用九此系道君教后天人修鍊者当于一阳初动之时读易经系词从出乎震起手一步步做到依然还了干元用九止其中虽曰齐劳入悦成五字内有无穷精义包涵总在一箇离火文明无火难修鍊无火难复干元人能玩味自见用九妙处噫万不可使亢龙有悔也九乃阳数非阳不生九九八一还丹方成此系道君说复干元者须当用九阳补筑之功要得破干体者复还干元须用九九眞炁将此一点阳丹还于我身用九九八十一囘之功再无不成矣丹母眞阳眞阳者铅产于坤方丹父火王火王者汞种在干乡此六句明明将火药说出一箇母字一箇父字譬如人间夫妇只见阴阳会合生男育女一般吾想道君以一铅字说在丹母身上必定这坤方实在有箇眞阳方呌是铅以一汞字说在丹父身上必定这干乡实在有箇火王方呌是汞不然这铅乃金银之类何以比做眞阳这汞乃流利之物何以比做火王必定铅中有一点眞炁在癸水须急採之时必定汞中有一点眞机在心火一阳动之时才能如此以干坤至大者配来人当玩产字种字自有妙义存焉夺天地爲炉鼎採日月爲药粮黄婆欢合木公金母入房雌雄混一交合阴阳天炁下降地炁上昇或生万物或死万物皆此一升一降之炁也只分一顺逆耳顺则生人生物者世俗法也逆则成佛成仙者道中法也欲要逆除非把地反转来做天把天反转去做地然后才呌做一箇逆字不如此怎夺得来谓之炉鼎者炉爲偃月炉我道中将此一顶黄冠做爲此象顶在头上可爲太上至宝也切不可轻视此物鼎爲三足鼎在我道中鍊丹时用一足将一爲朝屯一爲暮蒙守看宝色时候方得不断工夫想此一鼎必定天造地设神完炁足方好用造化功烹鍊性命根不然何以谓之夺天地爲炉鼎乎炉鼎卽是天地药粮必是日月日有赤黄二道月有晦明两期日行黄道则月必圆而应之日行赤道则月必缼而应之若日行黑道月则一线皆不现矣譬人中男子卽一太阳当空要光足方照十方女子如一太阴当空要光足方得普照万国故男有日精之象女有月信之说不譬些俗语说则天高地厚日月照临之理不能明矣此採字当配夺字讲有此炉鼎药粮必须黄婆这箇意土方得东方木公西方金母一雌一雄一阴一阳混合于流戊就己之时故道以心肾相交水火旣济必须脾胃中宫两相欢合也不欢合又焉得炉鼎中一药粮自虚无中夺之採之也肾炁直上冲心府心液直下媾元阳此二句正混一交合之功也黄芽生而胎结黍米成而神昇婴儿突现大道顷刻而成此正混一交合之効也追二炁于黄道合一元于三清浑是太极何有五行此正混一交合之大成也此一功一効一大成之精微俱在后面经中故不繁註我观众生好慾多损骋性驰情㪚了眞阳何处觅眞阳丧了元神那里寻元神此系道君将复干元一段功効说毕又警戒劝勉破了干体之众生急早复还切莫只是㪚眞阳丧元神速把六慾断絶五性莫骋七情勿驰何处觅那里寻六箇字眞眞有味吾今哀悯尔等众生死𥚃逃生阐出后天以补眞阳元神此又是天尊将后天之理叮嘱众生速补眞阳元神有能如此依行自然死𥚃逃生少年顿悟可以一纪飞昇中年醒觉可以二纪长春老年豁阔可以三纪复源此又叮嘱众生中三等人自少至老皆可通行以复干元精固是先天精精亦有后天精炁固是先天炁炁亦有后天炁神固是先天神神亦有后天神此言寻后天中一点眞阳元神来复还我身之眞阳元神将精炁神三品药说这后天中亦有先天此须详癸生须急採一语便知月出庚方之时后天中亦有先天含住也失了先天精就寻后天精后天精补精自然复还先天精里精失了先天炁就寻后天炁后天炁长炁自然复还先天炁上炁失了先天神就寻后天神后天神壮神自然复还先天神中神此道君急救人复还也要得精补精炁还炁神益神却向土府问元音此将精炁神三品欲要补还益功夫者只在土府内有元音提出土府二字开下之张本此土乃眞土非生万物之土亦非属脾胃之土乃眞意是也精无此眞意何以运来补精炁无此眞意何以行来还炁神无此眞意何以往来益神故意爲玄关玄牝之至玄凡一切玉液还丹金液还丹阴还丹阳还丹阴阳两还丹三千六百旁门七十二品丹法除了眞意便不是皇天大道卽如书符呪用祖炁用罡炁少眞意焉能用乎是土府也戴九履一三七作腹以配九一之阳二四以合六八之阴爲肩爲足以成九一之形象而独土府位列中宫扼五以贯九一二四六八之络脉青城丈人云是土府也者卽运用先天之眞意也意由心神凝聚而发意由虚机闪灼而动意到神到意动炁动意留精留上至泥丸宫下至涌泉穴前至任部六脉后至督部六脉非一已眞意不能上下前后周流非搬运之意也乃神交之意也非有爲之意也乃无爲之意也故道君以九宫大数配合言之总在九一中正理参参无许精微俱从戴字履字中出修鍊者欲安身立命当先知眞意爲金丹之媒妁也纯阳师曰青城丈人将此一段土府眞意明透玄机使万世下修眞之子起手得手皆有把柄不至东摸西捉荒芜嵗月至死无门可寻一十五数通乎五十五数变化错综以成三才之大道经天纬地而结丹田之眞炁正阳老祖註曰此一段系道君从河洛大数透出眞炁二字十分慈悲人当体贴此数卽五千四八中一段小数我有眞意一出则眞汞卽随眞意而出半留于玄关之地则是眞意不独一人要运当西南得朋之时朋亦有眞意也方是变化错综之理故曰天曰地曰经曰纬天有眞意地亦有眞意方是经纬之道然后出玄入牝眞炁从眞意中得来始结丹田至宝此道不明明透出焉得使众生人人向善箇箇成眞吾本金丹正宗特将一十五数五十五数酙酌出眞意二字运用眞炁一点庶后天者不费大力复还先天也纯阳师曰思吾当日悟道之时从黄梁一梦大地皆醒吾师始口口相传方将地天大数顚倒指出眞意斡旋之功今道君垂此法乳吾师又明透眞汞随眞意而出而留而收而放此亦天地中之一大造化也水从眞炁而肥火从眞炁而瘦金从眞炁而鍊木从眞炁而发果老张祖曰此金木水火水火金木四种法象配合身中肺肝心肾人自有生以来被一切粉面油头遭踏身中三宝灵物则五脏之眞炁皆爲他枕上床间用一把无形劒向有情中尽行杀得我枯骨成堆我这肺𥚃金液肝中木汁心中火熖肾𥚃水源都被他一一消耗道君怜悯着此九皇七元救生济死至眞妙道灵文救一切苦度一切人把眞炁二字根眞意二字说来眞要人端然正坐口对口窔对窔你运去我运来肺入肺肝入肝心合心肾合肾体一隔神一交唿一唿吸一吸那怕神仙做不成此是的的语眞眞言万世下行方便度尽众生无爲天出苦海脱尘缘讲甚么天爲地地爲天用甚么鼎中器器中鼎入甚么炉中火火外炉行甚么阴配阳阳配阴靠甚么骨肉言甚么顷刻天堂地狱道甚么业海无边纯阳师曰这老果然是老乃上古眞仙中一大老也说这些天话果有趣味但有根深蒂固者欲证果成眞须当用此确确的清静眞一不二法门木尅土土旺而又生木火生土土润而湿以尅火土生金金被火尅而又生土土尅水水遇木生而又尅土皓翁妄註曰此系道君一段顚倒五行生尅之理也生中有尅尅中有生夫妻对待干坤定位五行生成八卦有象此道正是玉清中一眞道也非吾祖所垂玉枢尊经中云以诚而入以默而守以柔而用非三句不可行也纯阳师曰此五行系一大关节处有玉枢宝经上三句行持口诀人当遵之钦之如有违此正理者便打入阿鼻地狱矣水不得土尅而邪秽何以除眞水何以凝火不生其土而火何以得土而勾引眞水上生下尅达摩师妄註云此语水火一段眞功俱要土生土尅是土也卽㗳哩喞𠴏娑婆诃卽南无叱咤吽喃呠人能明乎此理打得破这意中无形的干坤便可以打得水水过长江大河也只怕力量小难得勾引眞水入乒乓中来也纯阳师曰此达摩先生一段又言其意卽佛法中眞景象空哆啰欲学金丹者须要三教通达方可识这一水分开一兵合形之运用也能合能分才得勾引的眞消息出来生尅交加夫妻对待方可俱藏土而媾精上下相求阴阳合辟方可俱入土府而含孕丹阳马子妄註曰道君于洪蒙未判之先只将此土爲无极之眞二五之精左来右去总以是土作主可见鍊己筑基不离乎土起手得手不外乎意意之运用全在唿吸一窔故曰生尅之夫妻俱入土府之中宫两下媾凝上下之合辟俱在中宫之土府两下含孕此一点眞土能生尅万物此一点眞意能生死人命欲以性就命者当于此处抓挐方有箇眞南海中一普陀岩也纯阳师曰箇中人方说箇中话马丹阳乃从眞意中得道方透出此眞意语不然那说得如此活泼泼的使其上生下生生生不已各去投生谁肯向中宫而问信使其上尅下尅尅尅交战各去寻尅谁来入中宫而讲好重阳妄註曰妙哉此经妙哉此文反足乎上正起乎下天造地设道君一管好笔写来头头是意字字是金人生世间凡日用动静语默行持五官百骸有形有象者孰不从意中运用凡一飮一食一绵一丝一草一木谁不是土中造化使其只有生没有尅天地内只该有箇春夏便不该有箇秋冬使其只有尅没有生天地内只该有箇女人国便不该有箇丈夫乡何以自干坤日月山水以至昆虫草木皆有阴阳配合之一生一尅也可见这点眞意要挐来做生意便生生不已要挐来做死意便尅尅交战人当体之卽如西游记内说出唐三藏以东土和尚向西天取经东本木炁有生生之意西本金方有尅尅之理以东土人往西方去岂不爲西尅乎所以处处生妖时时遭魔便是一段生尅之理寓于其中若非有箇孙行者这一点眞三昧火怎能除得这些妖魔若非有这一匹白马儿是一点通明意怎能把三箇五千四八藏中大和尚走得这些路西旣有尅东土之意怎么到底东土和尚必然取得西天眞经来也可怜那白白的丧了多少妖魔却终爲眞经超化人当体贴这土是箇眞奈烦的长久意思不然那千百年的一箇大团团的鱼儿便把这眞经闪在爱河𥚃打湿也惟其一生一尅又遇上生下尅下尅上生壶公妄註曰口吐道德自然之香敬献玉清太上之前䖍念九皇七元新经内几句眞言云是一生也五行中眞意之一生是一尅也五行中眞意之一尅上有眞意者生我下有眞意者尅他只可于此顚倒五行切不可学世俗法顺去五行又敬读曰中有生者尅者枢纽于中向生者说生向尅者说尅是中卽五行中中宫也正是生水火金木正是尅金木水火者有此无极内眞土合成刀圭在婴儿姹女之中自然一炁贯成生者由我说生尅者由我说尅若非此眞意从流戊就己中用得停当安能水火旣济心肾相交也乎哉久而生与尅合尅与生合自然旣济成文长桑公妄註曰此生乃无极中水生木木生火火生土土生金金生水此尅乃无极中水尅火火尅金金尅木木尅土土尅水又是还丹内隔傍相生相尅顚倒复生复尅久而三年五载自然水火之相尅者而会合金木之相尅者而交併可见一团生意只在土府中盘旋故黄庭爲还丹之宗眞意爲交媾之祖此一种大文本乎自然而然却也非识可识此处已结完生尅字面也下文又说脏腑中之归宗于脾胃也已是故先两肾而后生肝肝生心心生脾胃胃生肺肺复生肾桂花子妄註曰此由先天讲来人生先生两肾肾天一水也肾炁旺而接生肝肝天三木也肾中一神名曰桃康君主管一身祖炁肝中一神曰无英君主持一身血炁此系玄中𦂳要处先把眞意于桃康君复还祖炁方得无英君不发龙雷之火烧干一身之血气也肝旣天三之木心亦天七之火心中有一神名曰丹元司一身符炁能通修眞之意此火乃君火也使任督二脉之总经能刚能柔知取知舍故曰心爲肝之子女肾之妻也心旣天七之火脾胃亦天五地十之土此土爲肾之夫肝之妻心之子女其神名曰黄庭君这点眞脾胃乃后天之祖欲先天复还正位以归神室非是黄庭君上命美女口接甘露下命田大帅捉祖炁不可也脾胃旣曰中宫其实无形无象非停饮注食之口袋比也故肺爲天九之金以生地六之水合爲一十五数又是中宫成数也金爲水母水中有眞金水又复爲金母也此中设若无戊土以与癸水化合焉得一粒水中金出来人当思此爲先天正五脏也青龙左辅白虎右弻朱雀上衞玄武下护白云子妄註曰此在清净法门则青龙属肝白虎属肺朱雀爲心玄武爲肾脾胃卽爲勾陈腾蛇也在金液还丹青龙乃东方青衣郎君白虎乃西方素鍊玉女郎爲左辅女爲右弻中有黄帝居焉雌一雄一帝一三一之道是爲金丹之祖故朱雀口吐眞火烧断无情慾念玄武翅动眞水搅起无形法象上衞黄帝下护黄帝总不使眞元下洩道君将此四句配合六神说来虽賛叹有味其中实将大道明明合盘托出人当细玩土处其中坐黄庭卧神室黄帝之尊中央之位上系血海下注炁海麻姑妄註曰医书云心爲血海肝爲炁海总是脾胃上系下注二脏方得元神週流至若肝导肾炁而上朝于心必须黄庭神室枢纽中央欲下手者先须脾胃运足眞土贯彻五脏六腑然后得丹辟谷自有路径不难也吾今几句畧言人当体贴道君仁恩炁海足必要脾胃足血海充必要脾胃充脾胃乃后天之根本正土府之源头爲五脏六腑之大关作百骸千窔之枢机魏伯阳妄註曰此在八卦震巽之木内有元汁週通则震上之二阴巽上之二阳两相交会而成血海离之火中有元液聚凝则中之一阴外之二阳合成虚实而爲炁海此一血一炁爲一身之营衞欲得充焉足焉必须肝得艮土心得坤土一生一尅两下充足方使足无不足充无不充若非此艮坤之眞土一寄于西南一寄于东北安得此还丹从西方正位金乡而来入东方本位之地乎食入㪚液于五脏而眞炁生焉飮入洒汁于六腑而眞水生焉关乎性命之大系乎死生之会费长房妄註曰数句单说脾胃中宫爲一身之本饮食皆爲雷火薰蒸五脏六腑皆爲此把持眞炁者修眞之元炁也眞水者修眞之神水也性命生死皆所关系故谈大道者先用侣伴补足后天之说其实侣伴者调理之功也人当省之休入迷途爲妙谷化则昌谷滞则亡一日不食则饥七日不食则絶四时以胃炁爲本八节以脾神爲寄採和眞人妄註曰道君谆谆只在脾胃上叮嘱以凡做神仙人仙地仙鬼仙四种仙人先当补足后天方好运动一身以眞意採取行持也故将凡人饮食不饮食说来生死关头打破使修持四仙者好做后来地步至若天仙先要固脾胃后得神丹可以拔宅一粒饵之何用长将饮食讲求也纯阳师曰自壶公以至採和子八家说来一理同源总在眞意上着脚可见眞意是金丹第一祖宗是修鍊第一法门后世欲得眞传起手先向眞意中来故曰念头卽是金丹头结丹田者此也益神室者此也送黄庭者此也传牝门者此也先天不足补以后天后天不足补以味食拐李妄註曰丹田中能生无形黄芽神室中能居无象灵光丹田中能生黄庭内能收彼我眞炁牝门内能出虎口金液此皆有先天方可结之益之送之传之如有不足养道者当养后天以补足一身血炁使运用有本不至枯藁难以修鍊故道君以味食二字根脾胃之后天说来虽然仙子又有一种至甘至洁之味食在华池中寻神水也味必淡食而益肾味必甯静而寡慾味能生精味能补炁味能壮神李青莲妄註曰此肾在卦爲坎内有一阳在天爲水内有眞金形如刀圭有日光月华之象灵仙劒环有龙飞凤腾之势中藏一点眞明与天地合其德外敷万有火生与四时合其序鸡无肾却得巽上之二阳只下一断龙淫肾而却本乎干元之三阳故多生亢山有肾而生玉石水有肾而生明珠人有肾而生命门如此而可以不益之乎盖必淡泊甯静方至肾中有鸣高致远之美也可见交梨火枣爲心中之眞味龙肝凤髓爲肾家之佳餚饮石浆者夀可无数甲子吞玉汁者算可添至海屋至若曼倩盗蟠桃而伐毛退髓又作一异味解也尔凡人焉得乎鹿脯以足督脉菊泉以换肌肤但欲生精补炁壮神非寡欲之飡云食霞不可此五句系道君以苍松古栢烹爲玄霜冰藕也此一段系鄙陋之语倘有后世高明自知捞月非空景象也精不足者补之以味炁不足者补之以味神不足者补之以味神得味补而神益生神炁得味补而炁益和炁精得味补而精益添精精添而精则生炁炁和而炁则生神神生而神则鍊精精得神鍊而复还先天之精炁得精生而复还先天之炁神得炁生而复还先天之神翠玄子稽首妄註曰此一段文章从虚无中做来实有着脚处将精炁神三宝俱在味字𥚃添补说得亲切清缴至极可见这味非凡味也虽难得先天之味却要后天之味得却后天之味亦可复我先天之精炁神复足再寻先天之味来化我复足先天之精炁神亦不迟也这味果然在甚么地此味卽是乌肝八两兔脑半斤有此一斤乌肝兔脑用黄金买来放在造化炉中用文武火烹鍊出添些油加些水合做一箇铁馒头将四门𦂳闭用眞意吞下咀嚼到一百二十分田地吃时用蟠桃好酒一嚥吃得薰薰大醉犹如死的一般则肾𥚃桃康君心中丹元君神室内黄庭君血海中无英君华盖下白元君五君问我此般佳餚从何处得来可常有否我对曰此般佳餚从一箇黄婆婆挐十万贯钱去向赤城县𥚃一箇高门大户人家是那无情无欲的姹女儿⬤藏的珍馐过了三伏捡了三冬藏得𦂳𦂳的一团好酱油被黄婆婆甜言蜜语买得来我方能如此受用你说常有只要有钱便有缘有缘便有铅是这般得此真味方得精炁神三宝复还先天故道君哀我生死出此法语只在生字和字添字鍊字上着脚何愁性命没得好饮食养之虽然杏林亦妄言也总要尔等众生不泄元阳不破混元不得子难免夫妻之理旣得子当保父母之体何必常把元阳耗㪚何必常把眞精走作纵无情之欲止图一时之乐过此以往淡而无味不知情慾之胜便是地狱之门阳尽精竭丧无日矣翠虚子稽首妄註曰此道难言非难言也说不出口故难言也经无一字非无一字也经在混元故无一字也但尔等众生须要明道君所说不得子难免夫妻之理旣得子当保父母之体这四句虽曰劝勉之词实系董戒之语吾想人自婚姻以来一种元阳眞精都爲那一片白舌头两块赤红肉夺去夺来可怜枕边柔媚白骨生涯镜𥚃娇姿黄梁公案日间费尽千辛万苦投衣投食夜间一上一下抽骨抽髓无子者旣向三十时辰两日半中交媾以接祖宗之禋祀故曰不孝有三无后爲大或得一子便曰独子不如无又去交媾或生二子三子以至六七八九子亦云足矣还向乐中寻乐三妻四妾今夜抱此明夜眠彼人有几多元阳几多眞精或劳或蛊或痰火或痢疟皆从此元阳一泄眞精一走或四十或五十或六十难免无常之大数也死后还要问箇到底有何好处且而未交媾时慾火一动其乐无涯旣交以后眞水一败四肢酸软有何撘撤到不如反转来看虎项金铃谁人系解铃还是系铃人不入虎穴焉得虎子他得我的便生男育女我得他的亦可成佛爲仙何乐不爲是必要临死方悔前非乎人生在世如一鸡犬知惺悟者鸡能听经闻法犬能随修伴鍊不知惺悟者鸡遭一刀而死犬被一棍而亡吾但愿后世之下脱却陷阱之中出乎网罗之外不爲美人枷住而爲色空法象是吾之大愿也亦道祖纯阳之大愿也凡彼众生当知脏腑之理可识保养之功不知脏腑之理爲鬼爲蜮不知保养之功乃禽乃兽能知脏腑之理可神可仙能知保养之功永夀永年紫贤道光子稽首妄註曰此一段有知与不知数字知卽孔子云朝闻道夕死可矣不知卽孟子云人之异于禽兽者几希人孰无五脏六腑都是淫脏色腑如有保身养命功夫便是道脏玄腑鬼蜮坏了脏腑禽兽细小脏腑神仙无爲脏腑夀年长久脏腑此只在阴阳中分一箇天堂地狱便是死生关头可怜哉人爲男子身八宝罗汉体一入粉面𥚃丧却前世根今奉帝勑降註眞经道君赦罪人当惺省人之初生固是此人人之未生岂易成人母血先进而父精后行爲男父精先进而母血后行爲女玄黄未兆形色未分而两肾先立一点元阳一身之本万形之根资之以爲造化借之以爲性命修仙者修此保己者保此紫阳张子稽首妄註曰道君言父之精母之血先进后行爲男爲女总是玄黄之始形色之初先有两肾中间一点元阳从虚无中立人身之本作万形之根蚁想道君此言要人从父交媾时从母怀胎时仔细思量到伤心的田地原来我身卽父母之身不该造业琢踏理应反本还源知此造化借此性命保之而爲仙家修行妙道则父母生成之恩不惟根之并可以超之且与天地同体日月同光鬼神同其吉凶四时同其节度亦不枉在阳世三间把灵光灵性来一囘也何苦不向五行中寻造化反去顺洩中坏了性命今有道祖纯阳开演法註以垂万世欲遂度尽凡夫之愿吾于悟眞篇中已透金丹要言今又神赴乩沙继续一註以爲骥尾之附愿后世修仙者思父精母血而悔此身不易得可也纯阳师曰此自东华以至紫阳诸家前后口说皆是教人做性之根命之蒂鍊其己筑其基妙用功夫总欲万世下有缘子一觉便醒好向虚无中寻舍利子也命门之火腐熟五谷烹鍊眞水此火一动眞水一泄始靑天大觉子註曰火爲相火由于木生水爲元水由于金传水火共居火水同源可谓尅中求生也人当保此水火内一点眞明之炁于夫妇未交已媾之际可也此水一泄相火必腾万邪蜂起百病虫生人而无此炁尽神飞由于眞精损丧故而龙雷难当太靑天大悟子註曰水随火泄火亦随水灭故一身空干六淫之炁入而百病生焉若修鍊人学得孙行者过得火熖山入得东海宫便先保此水火做运用眞意法活泼筋骨成一箇通天教主何难爲金液眞人也吾今所垂众生当养目多邪视精以视耗炁以视㪚神以视伤始素天大元子註曰此道君于木本水源后示人以断六贼之法先于目示洞明象故将精炁神三宝先皈洞明君不使洩于盗元贼伙中去耳多乱听精以听耗炁以听㪚神以听伤此又于耳示以洞空象欲人把三宝次皈洞空君不使入于盗听贼伙中去此耳目二者最是弄人的坏猴属也心多邪思精以思耗炁以思㪚神以思伤身多邪劳精以劳耗炁以劳散神以劳伤太素天火明子註曰此二段道君继耳目示以洞玄象洞淸法欲人于心寻灵台君于身寻太无君把三宝接皈无爲天不使堕入三涂五苦中去此一思一劳乃人日用之常当以思神鍊液不可以劳形费躬也如此之类皆是耗精㪚炁伤神精耗而走炁㪚而损神伤而困始丹天大灵子註曰此乃警觉语淸净言人当推而看之玩耗㪚伤三字诲人一行一止无时不然无处不有更有色慾过度斧钺相加凶暴横行刀锯着身太丹天大动子註曰此进一层说法人当血炁方刚莫不好色色虽床间芙蓉粉涂牡丹人人爱之但二八佳人腰藏巨劒暗割人头胸怀火车暗烧人髓是何如之斧钺刀锯有若此之兇暴乎人能躱得此锋快刀山看破得此月月血海便是箇淸净法身若尔众生以美色爲枷鎻以膏梁爲刮剔以旨酒爲牢狱以暴气爲桁杨明哲保身下愚蹈网大眞子居始玄之天下降註曰若此一段以明哲保身下愚蹈网作一大结内寓大解大劝人当留心大洞子居太玄之天下降註曰大眞明来王所註道君戒劝一段仅说其大要未透其精微吾细而论之此卽酒色财气少一财字却含于中明哲者知此理一味诚意正心修身自可保父母之体而走道中径路常淸常净无染无着自号人中圣卽人仙一分也下反此仰有愧俯有怍暗欺室幽欺影自爲人中禽兽永入四生六道也可见圣人教人先在一心正一身修一意诚乃大关键也更有修眞之子明乎我之一身心爲液之源肾爲炁之根液中生炁炁中生水肾传肝炁肝导肾炁而眞炁朝心心传肺液肺导心液而眞液入肾液中正阳之炁会合炁中眞元之水始梵天大玄子太梵天大妙子併出臆见合註曰此一段正讲玉液源头地仙本领先有此玉液源头然后方有金液本领先有此地仙本领然后方讲神仙源头心肾肝肺在玉液中爲𦂳要工夫地也液炁在淸净中爲𦂳要药物也修眞之子欲学金液神仙先从玉液地仙起手用一部大周天运肝炁运肺液此功先从任脉用眞意运动脐下一寸三分九九八一使𤍠炁动于肾肾中以盘旋緜緜之象传于肝炁以周囘修修之象动肝引导肾炁过黄庭越腕中出美女口一点眞炁如有龟蛇头而朝心家之上帝也此前一周天也又从督脉用眞意运九九八一在尾闾上一寸三分盘旋刚刚送上夹嵴双关九九八一周囘升升直入肺窔此入要从风门入入了肺肺一煖而液从火𥚃自生引导心液过绛神宫越神室从文昌宫透入两肾而耳忽一响目忽一亮便是心液到肾景象也此后一周天也此方呌前昇后降至于头足皆爲此四脏所管四脏之眞炁动眞液动则中八景生神而上八景下八景无不生神矣炁原通天彻地液原周流一身至于送上顶而用耸肩法降下泉而用伸足法皆煳言也吾本中央教主不得不以黄庭眞景现身说法指人用玉液好寻金液也用年中之盛衰而养液炁之盛衰用月中之递迁而行液炁之递迁用日中之子午而保液炁之周流用时中之分刻而养液炁之添减观天地升降而知液炁升降观日月晦明而知液炁晦明赤脚子妄註曰道君以液炁配合年月日时分刻极其明醒欲人知天一大天人亦小天也不须揭遍丹经子书只观天地升降日月晦明而悟金丹正理依持玉液工夫皆是自然而然何有一毫勉强搬运枯坐皆非正途有天卽有一地配之天亦帝也而何常离乎地而孤行週天度数有日卽有月配之日亦阳也何常离乎月而孤行赤黄二道人亦天地之正气所生也人亦日月之精华所成也怎么便不照天地大父母修持而必讲静坐孤修而配合一身独立之孤阴孤阳乎怎么不照日月大光明行爲而必讲空修盲鍊而运用一箇臭皮囊之独阴独阳乎人能省此可悟无爲大道则一身之液炁何难复还本来自在菩萨矣春生夏长秋收冬藏生则培之长则充之收则保之藏则歛之天地年年循环液炁年年周身何以天地阴阳年年如是何以吾身液炁年年非常此将液炁单根上天地升降说来惺人于迷雾之中斗见天地循环正理春如人少年时液炁止是圆明夏如人中年时液炁还可充足秋如人老年时液炁便渐衰朽冬如人临归时液炁皆难发生颜子三十二嵗归岂曰非保养之人耗㪚炁液乎乃父母种植之天元薄故大数与炁数合休其精炁神三者至今犹浩然常存人当思此少年亡一理切莫把那轻薄少年短命自死卽来比彭祖八百嵗终岂曰能保养如是足乎却有四十九妻独非耗㪚眞元者乎而却不爲大数所拘不爲气数所迫而独脱壳尸骸而去至今犹在仙中往来人当思此老夫娶少妻名曰枯杨生稊者一理切莫把那老来色心不断者抱着十七八嵗女子滚来滚去良心何在天理何存这种地狱种子休得一比如有囘头眞心向道理参求看破庄周梦者须把天地春夏秋冬正理一一思到鬼神通的田地自将三丹田摩一摩实在否自将泥丸宫摇一摇可晕否自将涌泉穴搯一搯可空否若是不实在常常晕已有空只恐后面粘着无常此时要悔自己做错了多少事便迟矣倘能稍明一二层玄家之理或早晚间一二玄家讲究或每夜在演经解註台上侍立如木偶人便当自己活泼一活泼睡到一阵醒时囘头一想光阴有限祖师这番慈悲还不囘头等到棺木一盖休矣月受日魂而何以爲上弦月受日魄而何以爲下弦又何以月满而盈爲望明何以月缺而损爲晦朔此又将液炁单根上文日月晦明说来上弦下弦凡丹经子书皆未明言不过指出两弦之炁以教人认先天后天耳吾今欲遂度尽凡夫之大愿明透眞机以惺万世迷途夫上弦者月光之金水二星将生而出之时也下弦者月光之金水二星过身落后之时也上弦在癸生之前下弦在壬足之后上弦爲未来如草木将萌之际正是先天一点元叶在月宫丹桂枝上盘旋下弦已过又淸时如草木开过花又逢春发芽之际虽未见芽其实浊过反淸七日来复之时也亦是后天后一点先天人当明此二弦之炁便有朝屯暮蒙之理故曰三足爲鼎不可缺一却观蟾宫形象打破筑基鍊己关头先固要运动周天骨节豁罗世界好寻眞人看摩泥宝珠若不吹此无孔笛鼓此没弦琴焉得关节俱从两弦眞液之炁而开也若有此一筑一鍊然后方好向先天无爲中寻一藏眞经得西天如来之骨髓也不然何以月中有唐明皇之一游而张大眞人之设上天梯乎故此处道君先将天地升降比一身液炁又将日月晦明比同类之液炁乎又足二句云明乎此理何虑大道不成人当急进可也液中眞一之炁名曰阳龙炁中眞元之水名曰阴虎虎跃眞水而得眞铅龙腾眞炁而得眞汞汞以鍊铅而铅中生铅铅以烹汞而汞中添汞阳以鍊阴而阴变爲阳阴以养阳而阳纯制阴阴无阳而丹不结阳无阴而丹不成抽铅须添汞不添汞而正阳之水不能生铅添汞须抽铅不抽铅而眞一之炁不能加汞三丰祖师註曰此一段道君透出龙虎铅汞抽添正要后世有根有缘从此下手虽曰神仙还得神仙做吾却偏曰凡人亦可做神仙只怕不明金丹理方入地狱爲兽员此龙属阳自阳一失却是一阴此虎属阴自阴有宝却是一阳龙卽我之玄关也虎卽彼之玄牝也龙却好淫我却不洩一水添一点土偏要成一箇瑶字成爲玉液至宝虎却好吃人我却不洩眞火加一柬字偏要成一箇炼字收爲金液至宝虎虎虎那怕你张口漏牙把人亡魂丧胆我却有伏虎手段将你爲空中色色中空用龙一戱把你爲龙虎风云会不怕你不爲我把你虎穴中虎子得来入我三田之中龙龙龙纵任你是淫慾之物我却有降龙手段那怕你变化无穷我用一那咤金刚圈降住你抽你筋做爲一条养性接命的金带时时系着那怕你不去向太极眞人前请一点眞一不二法门来与我爲混合之大道也铅卽两弦之铅汞卽我身天地之汞有日月之光明天地才成地天泰不爲天地否人身自父母生来原有一汞一铅男女交媾之理故曰干爲父坤爲母男女媾精万物化醕易爲先天之太极人不明此一理只把汞去投铅生男生女不把铅来投汞成佛成仙这箇铁馒头打得破何难爲三丰中之三丰也保肾必要养心不养心而心火常炽肾终不能保之⬤精必要固炁不固炁而炁常散精终不能⬤之养神必要添精不添精而精常泄神终不能养之还先天必要补后天不补后天而先天终不能还补后天必要健脾胃不健脾胃而后天终不能补养肾家必要培壬水不培壬水而肾终不能养正心家必要收意马不收意马而心终不能正此一段道君明明指人不须烦註功夫在后还返之中也心不正而丙火见色而起慾见情而发风下则眞精泄两肾伤命门损元阳走眞炁耗阳神㪚因而脾土弱饮食不能以保身肝木衰而邪火常来冲顶门肺金钝而痰喘常来入绛宫若能不耗不损不伤不断苦海无边囘头是岸此一段道君明明戒人不须烦註功夫在前土府之中也一心向善万慾撇开挐稳心火𦂳闭命门动𥚃养静静中寻静阳时鍊阴阴时补阳养成白玉之体鍊就金精之质此一段先要善字根源方得养静补阳养成鍊就大事不然后半仙家玄宗功夫効騐从何做从何得也向子至卯而用阴中阳半之功向卯至午而用阳中阳之功向午至酉而用阳中阴半之功向酉至子而用阴中阴之功汉武侯妄註曰此一段系道君将鍊己筑基眞诀用在三鼎分足之象一箇爲朝屯子卯时用之一箇爲暮蒙午酉时用之一箇守他金花现于子午进退用之沐浴则在屯蒙之上向子至卯子至卯正在水生木时故有阴中阳半之功夫向卯至午卯至午正在木生火时故有阳中阳功夫向午至酉乃火尽金生阳极阴来故有阳中阴半功夫向酉至子正是金尽之中癸水又生乃阴尽无阴之时故有阴中阴功夫此由一子循环无端凡爲修鍊金丹者安可一时无鼎使火熄也必是阴中有阳阳中生阳之鼎方足补我阳中阴阴中见阴之体也不然焉得爲仙又焉得爲仙中之神乎子时一阳生心肾相交端然正坐定息伏炁𥪡起嵴骨运动涌泉阔开泥丸不使神昏外游梦昧希有日日如此神完炁足午时一阴生剥卦欲变坤端然正坐闭口吞津运动神室吞入黄庭心无毫念静𥚃养元日日如此补老还元卯酉二时推论自见紫阳张子妄註曰此系採药行符之功也如无孔笛吹尽之后没弦琴弹尽之时便岂空空无功以运用乎道君爲金丹天仙之始祖尚且至今犹在採药鍊丹以爲十二万年会会不坏之功也凡夫乌知仅爲一笑殊不知此理自混元之始以至复混沌之际皆难脱此眞一法门此一段不须烦解只用两语尽之诀曰玉枕泥丸常寄信夹嵴双关每流泉叅此二语打通关节自好向先天一粒中下手也此是秘密语精微言妄传获罪于天谨愼自保长年有能从此年用年月用月日用日时用时刻用刻分用分丹结丹田上含下含金液玉液龙交虎媾黄芽颗圆九转七返脱质昇仙超凡入圣拔祖归天此一段正从上许多功夫说来呌人不放年月日时分刻做去先有玉液后得金液获了神仙景界脱质超凡入圣拔祖归入天仙之景象故下文又将九转七返细细言之何爲九转一段系道君亲嘱传教大眞人总註口诀在何爲难言四字之中也子时一阳生拔祖归天希夷陈子妄註曰智者秉天地之淸炁能悟大淸静起手可以行週天之运用愚者受覆载之驳杂须悟眞搬运起手可以活筋骨之贯通行居坐卧皆有龙虎腾跃语默动静不离水火升降是功也先将两手交扳两肩头站立脚根顚来四十九次一起一顿尾闾动天潮下降嵴骨通又将两手乂腰摆摆动双腰两腰开前后任督皆通窔四十九次休放倒卽用左手向右右向左如同开弓势相当左右各分四十九双关可开通泥丸开了此关又托天两手上升四十九托天夹嵴一路俱已开扬颈泥丸宫尽得自在玉枕也从此处开做过此点头点脑运下来从此端然乂腰坐坐下凝精定神眞意注中宫中宫一注百节到一唿一吸数天然如此已后来睡下一足伸来一足缩左手托着玉枕骨不落枕头是天然用意只在泥丸上泥丸百节都有神如此日日不放闲玉液不洩在小便又能运化骨节去关关开通是眞言此又𥳑此又便愚者行之活活现坚心百日如此用再接阴阳鍊己圆吾平生只会养一牯牛儿先是又放又要收自后熟来不放也不收常在家园同卧处不觉人间四十秋何爲九转九转难言何爲七返七返难言三阳聚顶五炁朝元先有层次难逃月年关尹子妄註曰此一段人之未生也无精无血人之有生也父精母血人之已生也我精我血人之婚姻也妻精妻血人之交媾也夺精夺血人之生育也传精传血人之常淫也㪚精散血人之行洗也耗精耗血人之中年也败精败血人之将老也枯精枯血人之耳聋目盲手酸足软也堕精堕血人之炁断神飞魂㪚魄走也干精干血人之欲修性也保精保血人之欲修命也养精养血人之淸净一身也运精运血人之筑基鍊己也採精採血人之子午抽添也摄精摄血人之鍊火还丹也尻精积血人之点化阳丹也还精返血人之怀胎出神也凝精聚血人之超凡而入圣也开精化血人之面壁九年也一精一血人之脱壳尸骸也精无其精血无其血人之谒帝封仙也精神其精血神其血如此始终无非精血起手得手不离精血打破精血自见精血精中有血血里有精精包乎血血包乎精三丹田之三阳随精血而聚于泥丸五眞脏之五炁随精血而朝于元海照吾註精血之层次自难逃鍊精鍊血之年月此段吾师自李下腋生以来皆着于竹帛以垂教愚智明者可以顿悟返者亦宜勐省道德五千言句句不脱补还精血黄庭一卷书字字皆含骨节精血我今一字经经经俱向精血中化生万世下负阴抱阳者皆当于此精血中作一双慧眼观看自可见龙复爲龙麟复爲麟复龙复麟更当复还元根一月生胞金丹一还想人始生父母媾精二炁化醕悬入元宫会于脾土土能生物因结胞元凝形于己六阳纯全先有壬水以生次有丁火相合更有己土寄旺自然丁壬化木而结胎元诚能修鍊卦用豫随火候抽添而用丁丑戊寅周天自得东方九阳之木炁凝成必获帝眞胞命元一正潢之炁而生胞元宫主泥丸天号郁禅无量天纯阳师曰凡修大还丹者于筑基鍊已之后要修此十月怀胎工夫须用先天无爲之鼎当作先天自然之功妇人受精而怀孕也先于一月生胞此胞非胞裹之胞卽人之泥丸也故人生先生鼻而爲鼻祖此鼻卽从泥丸生形所以鼻之窔通乎肺筒十二重楼其根实通泥丸之百节道君于此经中讲出生胞之理无非阐明此理以醒世人欲修大还丹者先于无爲中夺此一点精血收入元宫用脾土眞意鍊成一胞长就泥丸好爲下步成胎之地岸也此一月工夫只在注意于自己泥丸上其胞自成一泥丸也故螟蛉子有似我似我之说二月生胎金丹二还想人始生精入血凝含入胞元亦会脾土土能成物因结胎形却属戊土乃阳中藏阴先有癸水成壬更得戊来化火故而始生命门而成胎炁诚能修鍊卦用蛊临火候抽添而用己卯庚辰周天自得南方三阳之火炁凝成必获帝眞胎命元眞一之炁而生胎根宫主明堂天号上禅无量弥寿天此已生胞便有成胎之气妇人怀孕先于一月已生小儿泥丸之形卽将自己精血盘旋又于泥丸生出明堂宫之象有明堂宫方成胎形道君于中说出此理照此醒豁欲修大还丹者如此成胞生胎之时自将先天无爲之精炁眞血夺一点于命门成胞之处用眞意鍊就自成明堂宫之象明堂宫卽玉皇宫也有此宫象便有上帝眞元附也此第二箇月只用意注明堂宫处自亦得似我似我之理也三月生魂金丹三还一返想人始生一点灵魂就是这点灵性人生魂存人死魂昇先从门户而入次从门户而出出入无时莫知其乡生从灵性而来死从灵性而去去来有定不可耗伤操则存舍则亡诚能保灵性透灵光三魂鍊就纯阳要脱壳必先变象当以西方七阳之金气凝成自得帝眞魂命元长灵明仙之炁而复三魂宫主上丹田天号梵监须延天火候主乎辛巳壬午还当观与噬嗑抽添此中正理道君已明言于上但妇人怀孕成了胞胎之时便有灵魂盘于胎中只将自己精血盘旋爲一无爲之象修大还丹者到此便加进一层功夫于先天无爲之精血运来招我台光幽精爽灵之眞魂用一步唿之之法将灵性含于此眞精眞血之内把一箇上丹田成完一形自顶以至两眉间左右前后无不是灵光透彻此第三箇月虽曰将先天精血还于自身无爲之中却自己本来之精血已得一返矣此从生胞生胎生魂乃一部大还丹乃三天大仙鼎成就到此功夫接接不断自必似我皆眞矣三丰张子妄註曰一月一月都是少连花里眞精血不须安炉立鼎只用无爲抽彻也不候两弦炁到候只候印堂星阅也不候八两半斤爲活子候只候五千四八正当月不用神交与体隔只用上唿下吸两口说一来浑身煖二来顖门彻三来天目开便见大千世界此等效验处方是生胞生胎生魂的的来吩咐世上修仙子须向云中跨鹤切莫沙土中埋紫阳张子頫顖作礼而妄註曰三月功夫三箇丹箇丹不离钓鱼竿眞精血眞宝船撑来会合精血了大还不须三三又三三但用盘盘又盘盘何曰应星应潮宜运圆陀圆团丹田中鹤息绵緜绛宫内火炁联联泥丸宫第一仙明堂宫第二仙上丹田第三仙此一部乃修仙之首着爲大罗之妙天道君明言孚佑恩无边张三丰直透眞言我紫阳敢曰知薄识浅不将悟眞骨髓垂留万年四月生魄金丹四还二返想人始生恨有七魄引人作过作善一块纯阴归室只在午时出门则在子时午时正阳阴见阳而惧故修鍊者于午而用武火子时一阳初动纯阴乘一阳而游奏我心意告我常行故修鍊者于子而用文火诚能拘制七魄保肺金而生眞阳之水养心火以尅肺金七魄之阴自获北方五阳之水炁凝成必得帝眞魄命元𥓘冥潢由之炁而复七魄宫主洞房天号寂然兠率天火候岂外癸未甲申抽添难少贲剥週天张大眞人註曰妇人家一块纯阴之体便是十二时中女妖魔障自受夫精而怀孕成胞成胎生魂生魄则阴中一阳凝聚化成男儿形象在姙娠中便有九灵眞炁入窔是九灵也在玉枢宝经中召之一段内参详有此九灵召入修鍊大还丹者这七魄之一名尸狗二名伏矢三名雀阴四名天贼五名飞毒六名阴秽七名臭肺此七魄从三尸之硚踞踬搬弄而作祸作善又有三尸中之三虫一曰靑姑作人之耳目六贼虫也二曰白姑作人之嗜味嗜慾之五脏虫也三曰黄姑作人之好淫好贪之六腑虫也人死都爲此三虫生九虫九虫生一万二千虫孔孔有虫窔窔有虫死则虫飞虫飞则尸神㪚尸神㪚则眞魄走眞魄走则阳魂飞了大还丹者必须务鍊阳魂以伏七魄伏七魄以助阳魂则眞炁不㪚精血凝成而爲先天一点欲行此功肺金当爲心火鍊入洞房宫中此宫在明堂宫入一寸三分内名爲寂然兠率天卽人之脑海也眞魂常在泥丸阴魄常寓脑海此理不可不透彻参悟以了大还修天仙神仙者先不于两箇魂魄鍊就一箇眞魂魄如同婴儿怎成爲大罗也玄玄孙紫阳张子继老祖稽首妄註曰七魄七魄听我分说源从肺金流自脑彻人之好善好淫皆尔作业道君制度慧劒斩灭胎形化解阴转阳铁不生亦不灭先天採来配日月鍊成一团万万劫劫常存宇宙道炁挥阅紫阳特说万世当爲金刚不坏老祖爷玄玄孙三丰张子继老祖而妄註曰老祖名爲降魔护道祖贯通七魄制于酉酉内有眞金金能保长生帝眞魄命元从此妙玄玄洞房花烛夜对景忘情耶㗳哩㖿嚤唎㖿唫叱木叱啘喃㖿唵似我㖿南无般若波罗蜜㖿纯阳子曰七魄爲第一魔王非龙虎山大眞人出现用雌雄二剑急急如律令法水一口不能制也老祖有眞魂制度之说紫阳又有慧剑斩灭之说三丰又请观音从南海中来观世上一切音可谓说之尽矣纵任万世下有大罗出焉未敢于画蛇处添一足也五月生五脏金丹五还三返五脏以心爲主心之神曰司命肝之神曰无英公子肺之神曰白元尊神脾之神曰黄帝主宰肾之神曰保命修鍊者诚能以心神而生五神以肾神而运五神便得东北之炁凝成而获帝眞五仙中灵之炁以复五脏宫主绛宫天号波罗尼不骄乐天火候则在乙酉丙戍抽添必由复无妄週天妇人怀孕到了五月小儿便有心肝脾肺肾则五脏之眞神皆付焉修大还丹者如此一月内採先天无爲之精血保护婴儿之眞体以心爲主三昧眞火蒸之蒸之故宫主绛宫天号波罗尼不骄乐天绛宫如一帐然乃心之眞包络是也司命之神寓于此宫故天亦有是号也其功务俯视五脏仰呵眞炁使五脏精华变爲四象归于中宫以爲养命之元也六月生六腑金丹六还四返六腑爲五脏之使胃有运化尊神胆有决断将军大肠有九曲文昌小肠有七元郎宫惟膀胱津液之府神曰导引童子修鍊者诚能不绝胃炁不滞隔肠府不竭胆汁不耗民火自得西北之炁凝成而获帝眞腑命元高蒸冲融之炁而生六腑宫主中丹田宫天号洞灵元应声天火候不免丁亥戊子抽添难少大畜颐週天妇人怀孕到了六箇月小儿便有六腑生焉六腑皆有神名寓于经上修大还丹者于先天无爲之精血生成婴儿有象之六腑此功当从泥丸一齐做下自上丹田以至中丹田将洞灵元应声天时时不放则天耳通天目通他心通我性通㝛命通如意通举此六通力放大光明此六腑自辅五脏而成似我之眞炁矣七月开心七窔金丹七还五返人有此心而虚灵具天地造化之理应无极太极之眞惟赖七窔含北斗七元之灵修鍊者诚能以窔开窔以心鍊心惟见红光照体白炁冲顶必得帝眞廓然灵元之炁以合东南梵宝之炁而开心窔火候不免己丑抽添难少太过与坎週天宫主元谷宫天号灵元梵辅天妇人怀孕到了七箇月小儿心便有七窔俱成此七窔上应北斗之生炁自应一己之七孔修大还丹者以先天无爲之精血用爲一己之心血心见此先天之精血不用些须力七窔之心血便不觉自开能知过去事未来事古今人物相故道君曰诚能以窔开窔以心鍊心彼此两箇窔一对心将彼窔开此窔将彼心入此心心无其心窔合其窔心家之红光自照胞胎之魂魄肺家之白炁自冲脏腑之眞液要得此七窔生成于婴儿之体中当把腕中元谷宫开通我身之七窔故玉枢宝经有慧光生三字从忘形忘物忘我中来也方得与道爲一始呌做道在天地天地不知有情无情惟一无二矣紫阳张子妄註曰脏腑有眞炁五老焕元神无极中含象原是道常存淸静爲寂静金丹专鍊金人能识三一玄牝自通灵庆云与祥烟死户合生门三十六节处脏腑炁来荣欲修大还丹挐稔白心猿心能透三昧七窔合七星天聪与天明天虚竝天灵天元与天玄天眞降七眞此爲七窔名北元斗有圣借人精同血返我心无心一旦眞皇临恍惚智慧生了性又了命双修号丹成三丰张子妄註曰道君坐太微降生大天尊垂此眞法语引人上玉清一箇〓〓字诀七箇月象形左二右三名爲五太极浑然有五灵五灵方得七窔开须把天目运此来呌人修眞的的是穿破机关上琼台此爲玄关天根子火鍊眞金不坏体能将壁直有刚柔便得谷神眞不死八月八景生神金丹八还六返神卽先天元神先有此元神而生炁炁以生精精复生此元神以足炁炁以化精修鍊者诚能复还元神必得帝眞自然玄照之炁以合东北正阳之炁而生神火候岂少庚寅抽添不免离咸週天宫主极阴宫天号高虚清明天纯阳师曰此段卽是鍊精化炁鍊炁化神鍊神化精循环鍊化还于虚一之地也妇人怀孕到此已有形象完成只少一口炁㘞地一声也修大还丹者到此精炁神皆借先天无爲之精血而复返先天也神爲元神精炁皆归于元神之中合而爲一其功犹在命门之极阴宫时时用眞精血盘旋这高虚清明天主降于此天盘膝而坐请问明堂宫之玉皇上帝演说一十七道大光明照彻无极世界一如同琉瓈玻瓈便于元神之后九窔通时化爲阳神出现于泥丸之宫以朝三清矣九月九窔开通金丹九还七返修鍊者最难九窔开通九窔通万窔通九窔开万窔开现出九头狮子身坐九朶莲花宝台金液鍊成金体玉液鍊成玉质阳还阴丹而返老转童阴还阳丹而换影脱形元神常现眞阳常出卽是神仙境界犹少聚顶飞昇朝元脱质修鍊者诚能以中央戊己之炁而得帝眞上皇仙境之炁以开道九窔则宫乃下丹田宫天号波黎答光天其火候至此而辛卯壬辰抽添至此而恆遁週天妇人怀孕到此九月便有爪熟自落之机却少圆通佛一段圆光来修大还丹者到了上八景生神中八景生神下八景生神三八二十四景合乎二十四炁成爲一大週天合乎黄帝九鼎之象则金液充足玉液浑化神仙已是我了我卽是神仙了此身此体已爲劫劫常存但犹有功夫在下丹田焉九窔卽在下丹田有九箇门列爲九宫象有眞精眞血九九八十一囘数则此九窔开通横身之万窔无不开矣贼窔开则六贼去情窔开则七情㪚苦窔开则五苦除涂窔开则三涂灭幽窔开则九幽之七祖昇天天窔开则三十六天之天尊降虫窔开则一万二千之虫皆去此无数光景皆难逃乎心中七窔之一开也十月形神坚固脱质昇仙金丹十还圣胎成丹炁满元阳聚顶眞炁朝元指日飞昇超入仙界拔祖出幽救宗脱冥修鍊者诚能以黄芽而变爲白玉以黍米而长爲玄珠则大道成而宫主黄庭金丹就而天号极至尊火候犹有癸巳甲午抽添只在大壮与晋週天妇人怀孕至此而生者多多矣故修大还丹者到了九箇月是神仙十月满足是天仙此也不用鼎不用月只用面壁开通泥丸穴泥丸正照黄庭处胎移黄庭要出穴至于一尺到一丈一丈至十丈试试阳神胆何如到了此各爲极至尊便有玉旨下天门传玉符授金箓功夫满足百日昇天鹤跨飞在十二金楼扫却一切前面苦行收了一切无边法界便是自在如来南无佛南无僧南无法只有玉皇大天尊那有十殿与泰华眞人紫阳张子妄註曰自纯阳道祖阐教以来眞玄已洩七八今于此十月怀圣胎之时又将天机十分透彻只在好道求命者知十月月月不离先天精血知我身身身不外梵炁总是忘中寻忘静里养静八字眞窔以通乎玄牝之二窔也三丰张子妄註曰弄玉仙姑吹玉箫声声吹入玄关窔此窔名爲天地根先天足来八景自生神八景生了二十四诸天九窔自通灵圣胎原借眞一炁王母瑶池汛金液莲花心心心含着黄芽生香在里锦干坤夺得眞香妙氤氲保我劫劫常存自我纯阳道祖一洩此万世贤良细用心蓬莱岛当留名瀛洲会须效许眞君白日间拔宅飞昇三丰今日苦叮咛但愿人人俱有夀阳合玄根凡彼众生在道之子欲得修持必如妇人怀孕次第年月方可成就若不得眞传妄执一见泛滥羣书不谋眞本而依假借徒费嵗月死而后已此一段在叮咛欲得修持者必如妇人怀孕上又在切戒妄执一见者不可依定假借吾今所说卽是至眞妙道尊经以了此一卷经名也定爲十品以爲众生入道之门进德之基第一品九还七返超证天仙第二品鍊丹结元脱质神仙第三品保炁固液夀永人仙第四品养心益肾魂归地仙第五品修善积德夺胎鬼仙第六品功深行大广种福田生爲帝子第七品修身方便普济孤穷生爲王子第八品博施济众哀怜癃残生爲宦子第九品解事分难正直无私生爲富子第十品持斋诵经向道归玄生爲贵子此将五仙分明又示人以归着之路也除此十品之外生在中国上有父母下有妻子左有兄弟右有朋友六亲不至于鳏寡孤独犹是前生善念但善不能始终如一或一念好善又一念行恶之人多招如此此乃叮咛好善者当乐善不倦始终如一爲来世之根本或生在困苦又属孑立絶嗣短食少衣或生在边地苦寒之地或生在无人荒僻之乡皆是前生十恶等罪不好善行不存善心诽谤正教大斗小秤明瞒暗骗遭踏谷米损坏五伦大则雷击火烧水淹刀砍小则爲苦爲孤更有胎生卵生变禽变兽皆因前生爲恶造罪更有男变女身或作娼妓或作乞婆皆是前生色慾过度遭踏水家儿女生则不见报于妻女死则亦现报以还㝛债此理一定断不爽失吾今垂此教法由尔受下宣行此一段乃说遭踏尊经迷惑大道一味爲恶者有如此报应不爽正老君云天网恢恢踈而不漏是也长春眞人闻说及此不觉欣然鼓舞稽首作礼而谢曰道君眞大慈悲眞大恩泽立此教法浅而易明𥳑而易行人虽至愚皆可以爲此一谢恩语又一指人语在浅而易明𥳑而易行八字中参求眞是大道不费些须力眞经原无一字求也如有不从者眞永堕地狱无出日矣此三句乃戒执着并一世爲人者又爲结足上文之词如是而作颂曰妙哉此经妙哉此经超度众生可出幽冥智者易悟愚者可行大道活现修品广呈谆谆诰诫循循诱人提耳面命棒打脑心从此前进罪灭福生孽消愆除福禄来临修眞之子此理一明大可飞昇小可长生却病驱疾保体固身道君说法大慈悲心妙哉此经妙哉此经赞莫能穷赞莫能尽如是一颂在四句妙哉此经上参一颂字眞味斯时昊天上帝萨公眞人皆作礼而退与一切法筵淸众俱大欢喜皆叹此义而作偈曰太上功德大宝台说妙经道味无穷尽玄理最幽深九宫八卦数层层阐玄藴九转七返诀一一透光明坦视一大路指人向前行无隔亦无碍可仙亦可神不论圣合智从此皆可成此经眞难遇冬天加葛巾此经眞难遇黄河年年淸此经眞难遇东海波日平此经眞难遇日出南北分此经眞难遇月向南北行旣得遇此经前缘亦非轻我今说偈辞万古放光明斯时一偈在几箇此经眞难遇上参这一偈中眞诀太淸紫微中天北斗九皇七元救生济死至眞妙道尊经中卷终又找完经名可见这先天之尊经本自太淸发于紫微在于中天合乎北斗九皇七元人能于九皇眞炁上用七元神窔眞功夫念动尊经入我神会中能救生于长生不老能济死于脱壳昇天岂非至尊妙道也乎哉吾于此註一毕不觉掀髯而大歌曰经兮经兮实爲西方眞金兮道兮道兮实用南方火盗兮一粒兮一粒兮实是亘古永厯兮圣胎兮圣胎兮实乃精血结胎兮道君慈悲兮立爲万古长生之碑纯阳广化兮又作费伟辛鹤之画设此度凡夫兮凡夫只须根基有能眞体贴兮体贴当要着力一言难尽兮静里干坤须叅之叮咛不已兮口含眞窔入希夷又偈曰中卷一部大道满载金液次得玉液先在淸静起手打通灵台先天得手无爲安排中有后天鍊筑所待年老修法全倚月胎此註一演候有缘来张大眞人偈曰开辟以来混沌之后先天大道无爲居首能度生死能超枯骨此一先天名爲首经元炁未破灵宝常存含入虎口吞自龙腹脏腑皆春骨节皆灵觅之最难得之最易不须採取只须唿吸三昧火到来自虚无有缘得此金刚不坏可与三清同证天台道陵留偈万世蓬莱借吾慧剑斩断尘埃葛大眞人颂曰妙哉天尊语仁哉孚佑言字字传口诀行行吞先天欲少以至老皆有妙玄玄由男以至女皆有眞汞铅人能体贴爲立证通明天如有不知悟永堕狱无间许大眞人偈曰白虎首经至宝华池神水眞铅火文火武煅炼採取铅内先天先将水银死过次用朱砂成元不用白铅黑铅不须硫黄砒仙只用金鼎温养独取丹田三元人能明此至理白银黄金皆全一粒吞入中宫可爲大罗天仙孚佑仁慈演正恢𢎞大德无边萨大眞人颂曰一朶金莲竝头开却向瑶池火种来莲台先爲斗姆座默朝功夫先自裁莲花却爲斗姆踏一驾铁船採灵台万世有缘修眞子可上莲舟会蓬莱九皇新经註解卷下孚佑上帝纯阳吕祖天师註太淸紫微中天北斗九皇七元救生济死至真妙道尊经卷下乃经名也前已註过尔时有九天应元雷声普化天尊统领五百雷神上将仰朝玉帝玉帝曰时有元始天尊在淸微天宫说救生济死妙经太上道君在玉淸上宫说至眞妙道尊经吾已勅令按法宣行尔旣主宰雷府赏善罚恶霹𩆝无私雷光惊透人心雷声震动天地十恶五逆决不饶恕邪魔外道胆战魂惊平日有一念差恶者闻雷声战战竞竞平日有一事欺心者见电光躱躱藏藏平日有不孝父母者闻雷声而皆悚慄平日有不敬公姑者闻雷声而皆遁形平日有图财害命者闻雷而皆束手受死平日有奸淫邪盗者闻雷而皆惶恐人心本有良知良能也有怕恶悔善如何雷过依然如旧不知天地本有好生之德太上皆有仁慈之心百姓不知其故皆妄意施爲今旣垂此二经汝当鉴察人心倘有不顺按律施行神霄雷祖帝于是命邓辛二天君鉴察此经是经中必先以神霄雷祖居乎首者非徒言报应也乃谓至眞妙道之中肺之华盖三台居乎九天之上爲金丹之祖人能将十字圣讳念得过便得一切邪障见下龙雷之火而消灭也雷祖之必用邓辛二天君以监此尊经者乃是心火不发则邓君不降肝木不动则辛雷不明此二天君在心肝二脏之中正是金丹中一大运用请来护法不可不明也尔时三元三品三官大帝统领七十二曹三百六十感应天尊上朝玉帝玉帝曰时有元始天尊在淸微天宫说此救生济死妙经太上道君在玉淸上宫说此至尊妙道尊经旣有此经吾已勅令宣行汝旣统掌人间生死执典天下善恶平日有爲恶而遭天厄者一念囘转讽诵是经当命天官以解天厄平日有爲恶而遭地厄者一念囘转讽诵是经当命地官以解地厄平日有爲恶而遭水厄者一念囘转讽诵是经当命水官以解水厄平日有爲恶而遭火厄者一念囘转讽诵是经当命火官以解火厄三元皆稽首奉命而退卽差女靑眞人护持是经倘有不顺按律施行是经必次以三元主宰继乎雷祖者亦非徒言报应也乃爲至眞妙道之中以三丹田爲考较之总领作金丹之必厯人能将三元黑簿躱过便得一切罪过从三丹田眞炁以消灭也三元之必用女靑眞人以监此尊经者乃是肝木之靑方不来则肾液之阳不上昇脾土之中宫不降则美女口不开此一眞人在中宫一部藏住欲运用金丹者全在此女靑眞人明奏三丹田之三元三品大帝也人当明此三元之理以爲金丹先天中好出阳神也时有五方煞神统领部下煞兵煞将瞻礼金阙玉帝曰尔等煞神执掌刀兵杀戮之厄典守剖刮砍剔之灾权衡巍峩法令森严今有元始天尊在太淸上宫说救生济死妙经太上道君在玉淸圣境说至眞妙道尊经吾已勅令汝等敬听倘有下方众生平日有爲恶而理应斩戮者一念囘向是经汝当削去斩罪平日有爲恶而理应寡刂剖者一念囘向是经汝当削去寡刂罪吾今命汝汝当谛听于是五方煞神卽时稽首奉命而退卽差煞兵煞将检察煞刑倘有不顺按律施行道君于此又将煞神演出用玉帝吩示者以丹在三丹田结就默朝明堂宫玉皇上帝恐一身诸魔盗宝须用天罡煞炁以制之此煞神卽心家一点眞火光从三昧中出扫却无明也故于此处必将煞神演说一段非徒言报应也如有不能尊敬此尊经者自然当爲白虎大神之煞星煞去也时有衞房圣母与痘痳夫人统领催生娘娘送子仙姬痘公痘母痘哥痘嫂参谒玉帝欲领法旨玉帝曰汝等执掌生产之事权守天花之衡代天宣化决不狥私今有元始天尊在太淸天宫演说救生济死妙经太上道君在玉淸圣境演说至眞妙道尊经吾已勅令汝等谛听倘有下方众生平日有爲恶而理当绝嗣者一念囘转是经汝当降赐贵子以传后人平日有爲恶而子孙当于痘痳而亡者一念囘转是经汝等当令善神护持保其痘痳平安以得酬谢于是衞房圣母痘痳夫人闻说卽时作礼奉命而退卽差催生送子列神佈种天花诸仙检察天下倘有不顺按律施行此处又将衞房圣母演出者以圣母乃护衞丹房之圣母也人身原有洞房一宫在心肾相交之处此圣母卽居于是宫中总领多少姻眷仙侣故有催生痘痳等诸元君在也却虽是报应案中一段故事寔爲金丹中一段作证痘痳名爲天花夫人种得是天花一身上来收功结果保了一个婴儿这催生者自不免催生送子者自不免送子此中𦂳要处全在夫人娘娘几字上珍重敬戴也不然何以必安于此尊经之上也时有瘟㾮大帅疫疠魔王统领瘟兵瘟将瘟神瘟鬼疫兵疫将疫神疫鬼参谒金阙欲领法旨玉帝曰汝等瘟疫之神执掌瘟病疫灾今有元始天尊哀悯众生在太淸天宫说救生济死妙经太上道君垂念苍生在玉淸圣境说至眞妙道尊经吾已勅令汝等敬听倘有下方众生平日有恶积而理应瘟㾮者一念转向是经汝当削去瘟病而喝退兇神平日有恶累而理应疫死者一念转向是经汝当削去疫病而斩退疠鬼于是瘟㾮大帅疫疠魔王叩首奉命而退卽时命部下瘟鬼瘟神疫鬼疫神检察天下瘟疫之厄倘有不顺按律施行此一段正是修道的魔头人身中有天瘟地瘟阴㾮阳㾮内疫外疫魂疠魄疠十二经络中之流利瘟三十六节中之透骨瘟五脏六腑之凝结疫五官百体之坏骸疫这些魔鬼皆是自身中招承人一爲恶遭践自身中三宝天尊轻损先天中无爲眞经百神皆散诸魔便来若修金丹者虽曰得丹则灵把守不到徧地魔起如之奈何必须运用默朝上帝之功上帝自然吩示他尊善卑恶按律施行也修眞之子第一要打得魔王开便可扫却得九幽中酆都内一带阴鬼也可得命门安静大宝不致终洩也时有东岳天齐仁圣大帝统领十殿𨶒罗仰朝玉帝玉帝曰汝等执掌幽冥权衡生死今有元始天尊在太淸宫中演说救生济死妙经太上道君在玉淸圣境演说至眞妙道尊经吾已勅令汝等谛听倘有下方众生有平日爲恶而理应短命恶死者一念转向是经汝当削去罪簿增延上夀赐善病而终平日有爲恶而理应永坐地狱者一念转向是经汝当削去地狱昇入天堂重复人身生长中国于是东岳大帝十殿𨶒罗作礼稽首而退卽时命掌簿判官轮回法王牛头马面童子夜乂催命无常诸大鬼王检察生死簿籍考核罪孽轻重倘有不顺按律施行可以伏制得十大魔王二十四大鬼王方可逃得脱仁圣大帝生死案得却金丹者虽曰已出生死关头若德行不加功行不满一念有差魔鬼盗去至宝便要于仁圣大帝生死案上加一等罪也故得却金丹者而证仙果还有五百年一大劫三百年一小劫之劫过或过雷火鍊劫或过天兵刀劫或过溺水劫或过罡风劫此已成道者尚且过劫躱劫况未成道而爲魔鬼盗去至实者乎故吾于梁灏公躱劫可作一証观也此种报应亦当省悟时有文昌七曲开化梓潼帝君与大成至圣文宣王统领文昌宫中羣仙诸将上圣高眞仰朝玉帝玉帝曰汝等文星执掌天下俊秀禄秩典守古今英才夀算今有元始天尊在淸微天宫演说救生济死妙经内贯儒理太上道君在玉淸圣境演说至眞妙道尊经中含儒学汝等谛听吾已勅令下方众生业儒者倘有平日损心败德而理应削除功名者一念囘转敬受此经汝当削去原罪增上功名有平日诽谤大乘欺忤神将理应减算短夀者一念囘转敬受此经汝当削去原罪增上夀纪于是梓潼帝君与文宣王作礼奉命而退卽时命复圣曾公桂花眞人检录功簿考核罪册查点天下如有不顺者按律施行脱得仁圣大帝生死案了便入文昌宫开化本性也故此处又有梓潼帝君一段得此本性便是金仙此本性如何得开化须在文昌七曲宫鍊来此文昌宫卽得金丹之宫也故大洞经中有钧天胡檀宝珠等说此经中虽爲文人说法只是当看桂花眞人四字时有南瞻部洲普陀巖中紫竹林内观世音大士菩萨叅谒玉帝玉帝曰汝乃千变万化以救苦救难爲心今有元始天尊在淸微天宫演说救生济死妙经以拔众生而出苦海太上道君在玉淸圣境演说至眞妙道尊经以拯提趋类而超正果吾已勅令汝当授之下方众生倘有经厯三灾八难起心诚诵是经汝当念善慈而救苦倘有孽债三途五苦起心敬领是经汝当哀痛切而救难于是观世音作礼奉旨而退卽时命善财龙女捧杨柳淸静之水以洒人间浊垢之魂如有不顺按律施行得却开化本性便可观得世音也故此处又将大士菩萨说来救一切苦救一切难能观得世音自然能救一切苦救一切难甘露水卽金丹变化之法水龙女君卽姹女含眞体道之元神有此眞眞伽啰吠哆自必摩呵娑也时有九天东㕑司命府君仰朝玉帝欲领善恶之法旨玉帝曰汝执掌善恶典守功过汝在天爲北斗之喉舌在佛爲凖提之化身在人间爲司命之主宰大矣尊矣凡彼下方众生一家之善恶一年之善恶一月之善恶一日之善恶一时之善恶莫能逃汝汝逢庚申甲子三元五腊本命生辰又于腊月二十五日统领尸神上奏吾庭领吾法旨下传阴曹赏善者赏善罚恶者罚恶增福者增福降殃者降殃延年者延年减夀者减夀赐子者赐子絶嗣者絶嗣惟令是从毫不狥私今有元始天尊在淸微天宫演说救生济死妙经太上道君在玉淸圣境演说至眞妙道尊经倘有下方众生一家信受是经汝当赐一家之福一人信受是经汝当赐一人之福合门尊敬是经汝当降合门之吉祥若有始信而终疑者始降之百祥而终降之百殃若有诽谤而竝妄言者汝当卽时奏吾按律施行司命府君于是稽首作礼奉命而退护持此经严察此人司命爲一家之主卽一身之主也心之神曰司命火爲木生故曰东㕑肺传心液故曰九天东㕑司命府君修道得了还丹者能观一世之音便能观世世之音到此地只有心之神用事便无他脏主宰何也万法归一也此中报应人当惺悟可见是七元之眞经不可不尊也时有北方玄天上帝荡魔天尊统领十二雷神二十四大天君三千神兵五百灵官仰朝玉帝玉帝曰汝威鎭北方神化无边今有元始天尊在淸微天宫演说救生济死妙经太上道君在玉淸圣境演说至眞妙道尊经吾已勑令汝当敬听下方众生倘有平日爲邪魔妖魅所缠者一念囘转诚诵是经汝当遣神兵爲此人以除之有平日爲恶而爲山魈魍魉所害者汝当遣神将爲此人而灭之以报一念囘转诚诵是经之功北方玄天上帝于是稽首奉命作礼而进曰玉帝慈悲敢不奉行玉帝法旨敢不奉命但此经旣演以救众生今仅录于上舘未传于下方仰惟玉帝勑旨当令何传授何方宣布天下流传万古以使下方遵而行之玉帝曰汝旣威鎭北方汝当领此妙经以爲宣传玄天上帝复稽首而进曰玉帝旣命敢不奉命但望圣慈勑命班中何卿下界演说灵章时班中闪出一卿名曰天雷上相纯阳演正警化孚佑帝君广化天尊稽首作礼而进曰此经功德让于敢领法旨下界宣行玉帝曰汝领吾法旨下界宣行以救众生以度凡夫固大慈心固大悲心汝当设何法宣行当在何处阐扬时北方玄天上帝稽首而进曰化身威鎭木兰有唐朝得道忠心报国孝心感天烈性超古已蒙玉帝慈悲勅封忠孝烈女驱邪降魔都督崔将军今在阙下已谒玉帝敢启圣恩法旨宣示玉帝卽下勅旨都督将军卽时稽首阶下俯伏而进曰敢领法旨宣何示玉帝曰汝性禀天地淸刚之性气赋天地浩然之气只頋忠孝不頋刀斧只计君亲不计利害抱此大志方享血食于千古吾旣勅令永鎭木兰尔卽木兰之王威鎭此山广行方便多开利益之门功德如山可谓神中之帝也今有元始天尊在淸微天宫演说救生济死之妙经太上道君在玉淸圣境演说至眞妙道之尊经已录于紫府未传于下界吾已勅令仰加法旨命尔保护孚佑下界演传有功之日特赐帝号斯时都督崔将军敬领法旨跪受勅令再拜稽首俯伏而进曰领此法旨授此勅令下界愿择淸净之地愿捡霜洁之所保护孚佑帝君演说灵章愿竭心力不敢惰弛斯时北方玄天上帝不胜欢喜踊跃作礼而退玉帝复曰木兰之神鎭山之王旣愿保护旣愿演传吾赐尔十律钖尔讳号汝掌此经之权伺吕相演经之后垂示下方流传人间讽诵者畏此一律而坚心改恶者卽得一方之福有畏此十律而坚心从善者卽得十方之福有得见是律而宣传戒人者吾卽勅令十方善神拥护其人有得见是律而写录流传者吾卽勅令三界吉神保持其人勅令第一律雷击电掣以定忤逆父母凌辱公姑粪污谷米谋杀孤客之罪勅令第二律火焚水漂以定欺心欺天害人害物投财夺财之罪勅令第三律刀斩兵戮以定持强持暴行恶行兇唆是唆非之罪勅令第四律瘟病疫灾以定白口呪诅瞒心昧已奸盗邪淫之罪勅令第五律刑害絶嗣以定欺孤凌寡辱鳏骂独倚富欺贫之罪勅令第六律减夀削名以定爲官不清爲士不仁爲民不良之罪勅令第七律妖精魔缠以定鬼眼鬼心邪肝邪肺淫肠淫肚之罪勅令第八律妻淫女贱以定淫人妻女夺人妾倖奸人奴婢之罪勅令第九律急症暴死以定挟賍舞文擢讼翻事作媒拐骗之罪勅令第十律缺衣短食以定奢华银钱过费口味作沓丝绵之罪勅此十律之外或疥癞痈疽或损目聋耳缺足跛手之类皆前生大秤小斗挟私害公无许口过身过心过行过之罪所致汝受此十律下界施行倘有犯令者决不容情倘有悔过者卽时削去不待消停于是都督崔将军奉命作礼而退到了此地便有雷神护衞天君保持故此处将玄帝说来以爲北方壬癸之主宰也此主宰一立万魔皆灰自可见金阙之化身也故玄帝爲混元六天传法教主以收北方一切魔修了还丹者玄天一宫有是法宝必见是法象也此中报应亦当着眼以尊是经爲北方之至宝矣凡在北方得壬癸水炁而生者皆口喊南无报恩教主无量夀佛伹要思此无量夀佛滋味从何处得来伹此尊经演到此处必将吾纯阳演经说出爲是经演主虽然是如此说其实非纯阳安得广化乎北方玄帝又将木兰将军说出爲保演佐经之人者以木兰将军爲忠孝勇烈之神又是北方辅佐第一大帅可以驱邪逐魔可以救生济死是至眞妙道中若非决烈汉能尽忠尽孝持节义者焉能证金丹大果故此一部经必要木兰将军方可保得纯阳道祖下界演说也体贴此注者当玩愿择淸静之地霜洁之所一句斯时北方玄帝一段此一段中玉帝复赐木兰将军之十律此十律都爲不尊是经者说法如能尊是经以爲性命之津梁自免此十律之罪后世又有能尊是经而更能体贴信从是经之註者亦当如是观十律之外又有如许等罪收到口过身过心过行过上卽上卷所云一切业处都归总结毕时有紫光金尊摩利攴天大圣圆明道姆统领九皇三台二十八㝛聚会东斗西斗南斗中斗普皆来集仰朝玉帝玉帝曰汝等斗宫冠居天象职在星曜掌人间功过之事判死生善恶之期今有元始天尊在太淸仙宫所说与北斗宫中九皇星君救生济死之妙经以超拔下方众生太上道君在玉淸圣境所说至眞妙道尊经卽是辅汝九皇救生济死之经下行吾已勅令许布人间吾之已颁法旨命天雷上相下界演说命木兰将军下界护持汝等斗㝛当从吾法旨所颁十条下界主宰各各众生今在以逃劫难以消灾厄勅令第一条命北斗第一阳明贪狼太星君护好善子生人以解一律之罪勅令第二条命北斗第二阴精巨门元星君护好善丑亥生人以解二律之罪勅令第三条命北斗第三真人禄存真星君护好善寅戍生人以解三律之罪勅令第四条命北斗第四玄冥文曲纽星君护好善卯酉生人以解四律之罪勅令第五条命北斗第五丹元廉贞罡星君护好善辰申生人以解五律之罪勅令第六条命北斗第六北极武曲纪星君护好善巳未生人以解六律之罪勅令第七条命北斗第七天关破军关星君护好善午生人以解七律之罪勅令第八条命北斗第八洞明外辅星君护好善始终如一者以解八律之罪勅令第九条命北斗第九隐光内弻星君护好善年深月久者以解九律之罪勅令第十条命北斗三台护好善修正成眞者以解十律之罪竝解众生前九律之罪吾今勅令汝等斗㝛谛听此一段落后说到斗姆竝北斗九皇七元身上将上中二卷尽行收过仍说到是经源头上去了但凡讲金丹大道者不先体贴北斗九皇七元从斗姆莲花九苞化生处安得谓知道者也是金莲九苞乃从华池中涌出卽在西天结胎生竺国之处也明月子当场一问后世理当体贴圣母于西天结胎生竺国之地可也至若玉帝将十条付九皇星君救人生济人死云者虽曰解十律之罪实爲十二时辰生人运动华池中神水默朝心家七窔中之元辰者说法也故曰神水华池非舌下实爲命门祖炁根神獬宝座托猪辈亥宫天一地六神白玉龟台能静怡大梵天宫坐元君人能知此眞妙诀宝月光中现长生夀阳子又当场一问曰知此斗窔卽知金丹乎吾正容答曰金丹原是三一道大叶本从玉兔捣七元方能降眞炁北斗原从西天生立根子又当场问曰三一道何名吾正容对曰帝一雌一雄一名爲三一修玄灵妙道者知此三一定明金丹故曰雌是阴中阳雄是阳中阴能爲默朝者帝卽七元君斯时抱阳子默默不言吾则指之曰是元君也卽从金莲九苞化生也是金莲也卽金汁所结之莲也内有眞香氤氲种子不坏人能得是九苞莲馨亦可顷刻见斗姆于白玉龟台之上也惟玄枢子玄机二子欣欣然有喜色而相问曰是白玉龟台在何处实落吾亦开颜而答曰是白玉龟台在大智光中是卽黄庭上一美女口是也能修玄灵妙道到节节生荣之时便能结此白玉龟台之形秘书郎又注目而问曰黄庭则爲中宫正色美女口亦系脾胃关口如何谓之白玉吾则明指之曰宝楼阁卽肺腑也肺液下降于心心中眞火鍊结是眞液到美女口上聚成于洞房宫中故成爲龟台则名白玉是也明月子复稽首俯问曰三十九节师何以止言三十六节是三节于是经註中何以隐而不言三一之名已闻三一之地何所指实吾复哑然笑而答曰雌一卽灵母也雄一卽圣父也帝一卽混合之帝一也卽玄关玄牝玄窔用七元眞炁运来囘风混合之三一也如所谓三十九节止名三十六节者是三十六节按三十六宫尽是春邵尧眞所云是也外三节乃玉枕一宫泥丸一宫明堂一宫此三节居一头上前于谈金丹註中己明指实处故只统言三十六节不是言三节也子其知之乎道在目前一节所言只一心中眞形也故曰魁𩲃等九字若非心中眞火出现焉得罡炁来临若非心中眞元生光焉得节节生荣子当省之愿后世观此註者反到自身上细心体贴也惟愿众生讽诵时各各信心不徒口头念过必当见之于行若能口诵心维身体力行汝等卽时按此条示奉命而行于是斗宫诸㝛皆领法旨稽首作礼而退乃上帝慈悲语其中所重口诵心维身体力行八字上此八字爲一部尊经大结之主宰教诲语于是玉帝复召崔将军曰以此十条合同十律下界宣行于是崔将军不胜欣喜踊跃稽首作礼而谢曰玉帝大慈玉帝大圣万佛之主万天之师敢领法旨愿在下方施行重宣此意而作颂曰乃上帝将此十条十律专付崔将军主此尊经故崔将军领其意而大作歌颂也太上弥罗主玉皇高上尊垂此大法旨勅此我小臣仰赖恩光远愿及我众生善恶报不爽人心感帝心天律眞可畏森严似雷霆天条不可犯犯之遭天刑倘有善男女信之诵此经上帝自赐福九皇保本命我今领法旨执法不顺情但愿皆行善和合得安甯玉帝复下勅旨宣命雷府复召铁笔邓上将歘火辛天君二神见召一时赴命舞蹈玉阶稽首阙下玉帝曰仰尔二将保护此经下传十方倘有不信心者尔可按律施行差经漏字阴杖八十晕口读诵阴杖八十床榻不净便将安置阴杖八十污手触犯秽衣瞻礼阴杖八十覩此眞经而诽谤讥笑者阴杖八十阳降喉㾮有覩此眞经而妄言绮语嬉笑常言者阴杖八十阳降嚼舌吾今勅令汝等谛听于是邓辛二将拱手俯伏作礼而歌曰玉帝慈悲主玄穹至上尊妙相冠诸天玄化总十方帝今垂法语儆戒世众生贤智超正果愚昧亦惊醒消灾竝度厄永劫无漂沈如有不知务邓辛不顺情卽时请法旨按律迅火霆又将雷府邓辛二将监察此经是邓辛二将在天一爲铁笔一爲歘火在人身一居心元一居肝元故金丹非此二脏不能爲招摄也故邓辛二将领其慈悲而大作歌颂也说此歌毕稽首而退一切法筵清众叹未曾有皆稽首而作偈曰至道无敌玄理幽深智者易悟昧者难行今日大吉帝发纶音垂此戒饬普救众生苦者得乐悲者得伸可拔七祖能超三魂诵持一遍万罪灰尘诵持十遍百祸不侵诵持百遍松鹤遐龄诵持千遍永年长生诵持万遍大道必成超证仙果拜谒玉京仰朝上帝赐仙三品尔等众生何乐不爲尔等众生何不修行有此功德如何迯遁我等说偈体贴帝心惟愿众生箇箇长生惟愿众生人人善人乃一切法筵淸众得闻玉帝慈悲之意故又作偈以愿其大圣大慈也诸仙诸神说此偈毕不觉天花乱坠妙乐齐鸣龙飞凤舞麟戱鸾鸣孚佑见此希有鞠躬上伸稽首复请曰有此效验有此奇特愿领勅旨愿受法戒愿统领邓辛二将木兰崔神愿率诸城隍社令眞官土地下界演说卽时作礼而退方同木兰共议木兰崔将军曰我有门徒乃太上之弟子乃玉淸之郎君而今二百余年未复原根愿求帝君赴乩随感演说灵章判断眞经使此子得复根原更愿演经功德普及于众生更愿天尊慈悲道君仁圣玉帝恩光普及于众生孚佑帝君于是下界临坛统领善信弟子吴傅马任诸士演说于公善堂其经功德不可思议又归重孚佑与崔将军演经佐演者身上内提出扶演之人竝所演之处人当在公善二字上着眼可见是经爲天下万古之公经是道卽爲天下万古之公道也吾发十愿一愿君王万嵗二愿国土清平三愿官清吏明四愿人物康甯五愿五谷丰登六愿父母长龄七愿富贵充盈八愿子孙盈庭九愿七祖解脱十愿十方超昇愿以十愿普及于众生坛下弟子闻此妙经皆灰百念坚心信从闻此十愿皆大欢喜皆大踊跃皆稽首顿首诚惶诚恐作礼而赞曰元始天尊哀我众生太上道君哀我众生玉皇上帝哀我众生玄座说法救济生灵玉淸演教至妙玄文上帝勅令发示宣行诸神护将羣仙衞眞慈悲普及于遐方恩光远照于海滨愿九皇眞君愿七元大圣常照我生灵常主持我本命此十愿乃天下万古之公愿此一赞乃天下奇缘难逢之一大赞也后将太淸紫微经各一结完此一卷人能常如吴傅马任何愁时时无眞人下界演说灵章人能如蔡夀阳杨玄根又何愁时时无纯阳祖师临世恢宏正化也特世人皆爲七情六慾所迷不能一心淸静因而不能一身淸静因而不能一世淸静不能一世淸静因而不能世世淸静也吾于己酉嵗卽临汉上公善堂演此眞经以度凡夫又于是己未年复临汉上紫炁院演说尊经大註中阐五仙灵文朝斗眞诀金丹大道玉液口诀吾之心卽天地生成万物之心也惟愿箇箇成眞吾之身卽众生自在之身也惟愿人人超证吾对万世发一誓倘有虚言定复降尘世如万世执迷不体吾心亦当永堕无间地狱不复轮回吾今留此惟愿有根缘者复还根缘有道本者仍归道本有福田者仍获福田有仙种者仍归仙种三淸在上监临吾心上帝在上酙酌吾心吾心亦婆心度尽凡夫之愿从此一立翘望不执着不迷惑不堕毁者皆上蓬莱仙岛与诸仙诸眞同爲云侣霞友也巳太淸紫微中天北斗九皇七元救生济死至眞妙道尊经卷下终张大真人偈序斯时高明大帝对小葛而言曰夫下卷者有辟邪衞眞之法也有诸天现象之妙也故首以雷祖爲主将玉淸圣境神霄天界打通一箇大光明世界现出麒麟当空如意悬虚九天亦得其慧光生何愁诸天法界不从此而照彻大千也未以斗姆作结以斗姆爲人一身之主宰乃心肾相关之司命故七元合乎七窔经中教人先默朝七元以开七窔使人好用唵字作大还丹运用也吾闻高明大帝此言不觉拱手而敬答曰妙哉眞人之法乳诚爲万世之慈航先必要大眞人雌雄二剑法水一口将急急如律令方唿得十界通灵万象朝眞也已葛大眞人偈曰上卷劝善鬼仙地仙中卷演道天仙神仙上中二卷内藏人仙至于下卷诸神诸天报应惩戒其寔通玄宝剑三口内寓未言一无情剑北方玄天一神通剑神霄九天一摩利剑斗姆西天有此三剑安入三田得道得仙先朝三元文昌检录司命取结三官保举方引朝谒先见王公次见王母方见四相始朝玉帝帝发勅旨东岳启奏毫无过愆纯是善德然后发牒检选洞天加号授箓始曰眞仙如此证果下卷难言妙哉大哉玄之又玄许大眞人偈曰先阐妙道后阐法万世度人上仙槎何用赞叹多言语註中行行是仙歌萨大眞人偈曰下卷爲辅中上不离三卷合一成爲尊经经在元始道在玉淸法在上帝註内诸眞可度生死可超仙眞有缘一遇劫劫常存韩眞人偈曰一部新经有眞诀难以讲明其中穴若能参透眞骨髓何愁还丹不全得正阳眞人偈曰太极大道内藏眞奥七元轮转上下通窔北斗新经探若精妙垂之千古且任歌啸蓝眞人偈曰无根树却有根斗中诀内观心紫炁运用先天详究精微有本东华帝君高明偈曰七星拱照北斗中凤凰运推入洪蒙天地交泰水火转如雷如潮菩提空果祖眞人偈曰人生世上如蝼蚁洪蒙未开道难知眞心观住无穷妙一点灵光落桥西曹眞人偈曰理微意深眞难识诀全法备有功夫若要金阙化身日先从金丹鍊子午一阴一阳通心窔海底莲花便生枝何眞人偈曰醍醐灌顶甘露水一步一趋到紫微结成一块金灵霜泥丸涌波有轮回偈垂千古竝万世自有成仙驾鹤飞己酉演经众生未悟修习已未奏演註解等蒙祖师之仁慈同天地恩德竝日月乃稽首顿首俯伏而敬献颂曰善哉元始妙道之祖太上道君尊经拔苦上帝勅律书于紫府玄帝朝谒请颁下土己酉三春孚佑演主临乩公善众生得覩中天北斗右弻左辅救生济死仁慈恩溥愚昧难醒请勅演註己未季秋复临汉土紫炁道院天象云护斗示默朝玄生脏腑五仙修习智愚皆悟恩同天地覆载今古德竝日月运行寒暑斯註留传万世普度八极静谈九华宜住皇图帝道绵远巩固