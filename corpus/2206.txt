岑嘉州诗岑嘉州集序岑嘉州诗集序自古文体变易多矣梁简文帝及庾有五属始为轻浮绮靡之词名曰宫体自袭务扵妖艶谓之摛锦布绣焉其有敦尚风格颇存规正者不复为当时所重讽諌比兴由是废缺物极则变理之常也圣唐受命斵雕为朴开元之际王纲复举浅薄之风兹焉渐革其时作者凡十数軰颇䏻以雅叅丽以古杂今彬彬然然近建安之遗范矣南阳岑公声称尤着公讳参代为本州冠族曽大父文本大父长倩伯父羲皆以学术徳望官至台辅早嵗孤贫能自砥砺徧覧史籍尤工缀文属辞尚清用意尚切其有所得多入佳境迥㧞孤秀出扵常情毎一篇絶笔则人人传冩虽闾里士庶戎夷蛮貊莫不讽诵吟习焉时议拟公扵呉均何逊亦可谓精当矣天寳三载进士髙第觧楬右内率府兵曹叅军转右威卫録事叅军又迁大理评事兼监察御史充安西节度判官入为右𥙷阙频上封章指述权佞改为起居郎寻出号州长史又改太子中允兼殿中侍御史充关西节度判官圣上潜龙藩邸总戎陜服叅佐僚史皆一时之选由是委公以书奏之任入为祠部考功二贠外郎转虞部库部二正郎又出为嘉州刺史副元帅相国杜公鸿渐表公职方郎中兼侍御史列为幕府无㡬使罢寓居扵蜀时西川节度因乱受职本非朝㫖其部綂之内文武衣冠附㑹阿䛕以求自结皆曰中原多故剑外少康可以庇躬无暇向阙公乃着招蜀客归一篇申明逆顺之理抑挫佞邪之计有识者感叹姦谋者惭沮播徳泽扵梁益畅皇风扵卭𤏡旋轸有日犯车犬俟时吉徃㐫归呜唿不嵗月逾迈殆三十年嗣子佐公复纂前绪亦以文采登名翰塲收公遗文贮之筐篚以确接通家余烈忝同声后軰命编次因令缮録区分类聚勒成八卷倘后之词人有所观覧亦由聆广乐者识清商之韵逰名山者仰翠微之色足以莹彻心府发挥髙致焉京兆杜确序岑嘉州集附録岑嘉州诗附録眺氏曰唐岑参南阳人文本裔孙天寳三年进士累官𥙷阙起居郎出为嘉州刺史杜鸿渐表置幕府为职方郎中兼侍御史罢终于蜀参愽覧史籍尤工缀文属辞清尚用心良苦其有所得徃徃超㧞孤秀度越常情毎篇絶笔人竞传讽至徳中裴荐杜甫等甞荐其识度清逺议论雅正佳名早立时軰所仰可以备献替之官云集有杜确序刻岑诗成题其后殷璠评嘉州诗曰语逸体俊意毎造奇而严沧浪则云岑诗悲壮读之令人感嘅味斯言也予未甞不抚卷叹焉而台峯子叙之亟称其近于李杜斯可谓知言者矣夫俊也逸也是太白之长也若奇焉而又悲且壮焉非子美孰其当之子美甞曰岑生多新诗又曰篇章接混茫又曰沈鲍得同行味斯言也意未甞不敛衽于嘉州也二子之言不有征乎哉今诵其集如所谓山风吹空林飒飒如有人斯悲壮而奇矣又知长风吹白茅野火烧枯桑之句不俊且逸也乎哉夫俊也逸也奇也悲也壮也五者李杜弗能兼也而岑诗近焉斯不可以刻而传之也乎哉故曰台峯子知言者矣叙成之朙旦华泉边贡题岑嘉州诗集后序经曰诗言志又曰诗乐之章也盖志发于言言叶扵音然后可以𬒳诸管絃形诸歌咏以宣中和理性情苟扵音韵不叶言虽精不可以语乐也古人之诗尚音而不尚律律亦有时或见扵音如元首股肱胡马越鸟之类是非有意扵律也意之所至文之所㑹有不容扵不律者如隂阳竒耦亦自然之势耳自唐以来律始与音而并尚呜唿诗之体至是一变矣然自律诗论之彼善扵此则惟盛唐焉盛唐诸公音固未甞不谐律亦未甞大拘犹有古人之遗意若岑嘉州亦其一人也予尝慕其㓗身扵崔旰之义及得其诗而读之清新俊逸弗若李太白而正大过之视之老杜竒且工弗若焉冲淡雄浑则有不相下者故杜亦尝称之爲佳句至于大暦以后诸子不啻八十寻之木而视拱把之条耳然每以不得见其全集为恨今年来巡按山东华泉邉子廷实号称博雅偶过而问之邉子曰贡有一集珍袭乆矣请出以视子乃相与论之邉子曰贡之意亦犹夫子也但是集不复传扵天下而天下亦徒知参之䏻诗耳子盍文以表之梓以行之使天下之学者因言以求其志因志以求其行不惟其诗亦惟其人由是进之扵杜兼音律而时出焉优㳺厌饫以直造乎古人大雅之域不亦可乐乎㢤予曰夫子知诗者且敎我者君子也敢不如命乃以其事付诸济南知府髙屿而同知刘信寔董之云正徳十五年庚辰岁仲秋朔赐进士文林郎河南道监察御史江瑞㷱相书岑嘉州诗岑嘉州集卷第一岑嘉州诗卷之一五言古诗送许子㩴第归江宁拜亲因寄王大昌龄建业控京口金陵𣢾沧𬈑君家临秦淮傍对石头城十年自勤学一鼓逰上京青春登甲科动地闻香名解榻皆五侯结交尽群英六月槐花飞忽思莼菜羔跨马出国门丹阳返柴荆楚云引归帆淮水浮客程到家拜亲时入门有光荣鄕人尽来贺置酒相邀迎闲眺北顾楼醉眠湖上亭月从海门出照见茅山青昔为帝王州今幸天地平五朝变人世千载空江声玄元告灵符丹洞获其铭皇帝受玉册群臣罗天庭喜气薄太阳祥光彻窅冥奔走朝万国崩腾集百灵王兄尚谪宦屡见秋云生孤城带后湖心与湖水清一县无诤辞有时开道经黄鹤垂两翅徘徊但悲鸣相思不可见空望牛女星武威送刘单判官赴安西行营便呈髙开府热海亘鐡门火山赫金方白草磨天涯胡沙奔茫茫夫子佐戎幕其锋利如霜中嵗学兵符不能守文章功业湏及时立身有行藏男儿感忠义万里忘越鄕孟夏邉候迟胡国草木长马疾过飞鸟天穷超夕阳都护新出师五月发军装甲兵二百万错落黄金光扬旗拂崑崙伐皷振蒲昌太白引官军天威临大荒西望云似蛇戎夷知丧亡浑驱大宛马繋取楼兰王曾到交河城风土㫁人肠塞驿逺如点邉烽互相望赤亭多飘风鼓怒不可当有时无人行沙石乱飘扬夜静天萧条鬼哭夹道傍地上多髑髅皆是古战塲置酒髙舘夕邉城月苍苍军中宰肥牛堂上罗羽觞红泪金烛盘娇歌艶新妆望君仰青冥短翮难可翔苍然西郊道握手何慨慷送王大昌龄赴江宁对酒寂不语怅然悲送君明时未得用白首徒攻文泽国从一官沧波㡬千里群公满天阙独去过淮水旧家富春渚尝忆卧江楼自闻君欲行频望南徐州穷巷独闭门寒灯静深屋北风吹微雪抱𬒳肯同宿君行到京口正是桃花时舟中饶孤兴湖上多新诗潜虬且深蟠黄鹤飞来晚惜君青云器努力加䬸饭送祁乐归河东祁乐后来秀挺身出河东徃年诣骊山献赋温泉宫天子不召见挥鞭遂从戎前月还长安囊中金巳空有时忽乗兴画出江上峯牀头苍梧云帘下天台松忽如髙堂上飒飒生清风五月火云屯气烧天地红鸟且不敢飞子行如转蓬少华与首阳隔河势争雄新月河上出清光满关中置酒灞亭别高歌披心胷君到故山时为吾谢老翁北庭贻宗学士道别万事不可料叹君在军中读书破万卷何事来从戎曾逐李轻车西征出太蒙荷戈月窟外擐甲崑崙东两度皆破胡朝廷轻战功十年秪一命万里如飘蓬容鬓老胡尘衣裘脆邉风忽来轮台下相见披心胷饮酒对春草弹棊闻夜钟今且还龟兹臂上悬角弓平沙向旅舘匹马随飞鸿孤城倚大碛海气迎邉空四月犹自寒天山雪蒙蒙君有贤主将何谓泣途穷时来整六翮一举凌苍穹送许拾遗思归江宁拜亲诏书下青琐驷马还呉洲束帛仍赐衣恩波涨沧流微禄将及亲向家非逺逰看君五斗米不谢万户侯适出西掖垣如到南徐州归心望海日鄕梦登江楼大江盘金陵诸山横石头枫树隠茅屋橘林繋渔舟种药䟽故畦钓鱼垂旧钩对月京口夕观涛海门秋天子怜谏官论事不可休早来丹墀下髙驾无淹留州郡斋南池幽兴阎二侍御道别池色净天碧水凉雨凄凄快风从东南荷叶飜向西性本爱鱼鸟未䏻返巖溪中嵗徇微官遂令心赏睽及兹佐山郡不异寻幽栖小吏趋竹迳讼庭侵药畦胡尘暗河洛二陜震皷故人佐戎轩逸翮凌云霓行军在函谷两度闻莺啼相看红旗下饮酒白日低闻君欲朝天驷马临道嘶仰望浮与沉忽如云与泥夜眠驿楼月暁发关城鸡惆怅西郊暮郷书对君题送青龙招提归一上人逺逰呉楚别诗乆交应真侣最叹青龙僧弃官向二年削髪归一乗了然莹心身洁念乐空寂名香泛窻户幽磬清暁夕徃年杖一劔由是佐二庭扵焉乆从戎兼复解论兵世人犹未知天子愿相见朝从青莲宇暮入白虎殿宫女檠钖杖御筵出香炉说法开藏经论邉穷阵图忘机厌尘喧浪迹向江海思师石可访惠逺峯犹在今旦飞钖去何时持钵还湖烟冷吴门淮月衔楚山一身如浮云万里过江水相思眇天外南望无穷巳送李翥逰江外相识应十载见君只一官家贫禄尚薄霜降衣仍单惆怅秋草死萧条芳嵗䦨且寻沧洲路遥指呉云端匹马关塞逺孤舟江海寛夜眠楚烟湿晓饭湖山寒砧净红鲙落袖香朱橘圑㠶前见禹庙枕底闻严滩便获赏心趣岂歌行路难青门须醉别少为解征鞍送王着赴淮西幕府作燕子与伯劳一西复一东天空信寥廓翔集何时同知已怅难遇良朋非易逢怜君心相亲与我家又通言笑日无度书札凡㡬封湛湛万顷陂森森千丈松不知有机巧无事干心胷满堂皆酒徒岂复羡王公早年抱将略累嵗依幕中昨者从淮西归来奏邉功乗恩长乐殿醉出明光宫逆旅悲寒蝉客梦惊飞鸿发家见春草却去闻秋风月色冷楚城淮光透霜空各自务功业当须激深衷别后能相思何嗟山万重送张秘书充刘相公通汴河判官便赴江外觐省前年见君时见君正泥蟠去年见君处见君巳风搏朝趋赤墀前高视青云端新登麒麟阁适脱獬豸冠刘公领舟楫汴水扬渡澜万里江海通九州天地寛昨夜动使星今旦送征鞍老亲在呉郡令弟双同官鲈鲙剰堪忆莼羔殊可餐旣参幕中画复展膝下驩因送故人行试歌行路难何䖏路最难最难在长安长安多权贵珂珮声珊珊儒生直如弦权贵不须干斗酒取一醉孤瑟为君弹临𡵨欲有赠持以握中兰冬宵家㑹饯李郎司兵赴同州急管杂青丝玉瓶屈金卮寒天髙堂夜扑地飞雪时贺君关西掾新绶腰下垂白面皇家郎逸翮青云姿明旦之官去他辰良㑹稀惜别冬夜短务欢桮行迟季女由自小老夫未令归且㸔疋马行不得鸣鳯飞昔嵗到冯翊人烟接京师曽上月楼头遥见西岳祠沙苑逼官舎莲峯压城池多暇或自公读书复弹棋州县信徒劳云霄亦可期应须力为政聊慰此相思送颜平原十二年春有诏𥙷尚书十数公为郡守上亲赋诗觞群公宴于蓬莱前殿仍钖以缯帛宠饯加等参羙公是行为宠别章句天子念黎庶诏书换诸侯仙郎授剖符华省辍分忧置酒㑹前殿赐钱若山丘天章䧏三光圣泽该九州吾兄镇河朔拜命宣皇猷驷马辞国门一星东北流夏云照银印暑雨随行辀赤笔仍存箧鑪香惹衣裘此地邻东𬈑孤城带沧洲海风掣金㦸导吏唿鸣驺郊原北连燕剽刼风未休鱼盐隘里巷桑柘盈田畴为郡岂淹旬政成应未秋易俗去勐虎化人似驯鸥苍生巳望君黄覇宁乆留送狄员外巡按西山军兵马守西山中国非得计不知何代䇿空使蜀人弊八州崖谷深千里云雪闭泉浇阁道滑水冻绳桥脃战士常苦饥糗粮不相继胡兵犹不归空山积年嵗儒生识损益言事皆审谛狄子幕府郎有谋必康济胷中悬明镜照耀无巨细莫辞冐险艰可以禆节制相思江楼夕愁见月澄霁州送郑兴宗弟归扶风别庐佐郡巳三载岂能长后时出关少亲友頼汝常相随今且忽言别怆然俱泪垂半生沧洲意独有青山知州县不敢说云霄谁敢期因懐陈溪老最忆南峯缁我为多种药还山应未迟潼关镇国军句覆使院早春寄王同州胡冦尚未尽大军镇关门旗旌遍草木兵马如云屯圣朝正用武诸将皆承恩不见征战功但闻歌吹喧儒生有长䇿闭口不敢言昨从关东来思与故人论何为庙廊器至今居外藩黄覇宁淹留苍生望腾骞卷帘见西岳仙掌明朝暾昨夜闻春风戴胜过后园各自限官守何由叙凉温离忧不可忘襟背思树萱青山峡口泊舟懐狄侍御崃口秋水壮沙邉且停桡奔涛振石壁峯势如动揺九月芦花新弥令客心焦谁念在江岛故人满天朝无䖏豁心胷忧来醉能销徃来巴山道三见秋草彫狄生新相知才调凌云霄赋诗折造化入幕生风飈把笔判甲兵战士不敢骄皆云梁公后遇鼎还能调一别倐经时音尘殊寂寥何当见夫子不叹郷关遥寄青城龙溪奂道人五岳之丈人西望青瞢瞢云开露崖峤百里见石稜龙溪盘中峯上有莲华僧絶顶小兰若四时岚气凝身同云虗无心与谿清澄诵戒龙毎听赋诗人则称杉风吹袈裟石壁冷孤灯乆欲谢㣲禄誓将归大乗愿闻开士说庻以心相应梁州对雨懐麴二秀才便呈麴大判官时疾赠余新诗江上云气黒山昨夜雷水恶平明飞雨从嶓冡来𪷟𪷟随风过萧飒鸣庭槐隔帘湿衣巾当暑凉幽斋麴生住相近言语阻且乖卧疾不见人午时门始开终日看本草药苗满前堦兄弟早有名甲科皆秀才二人事慈母不弱古老菜昨叹携手迟未尽平生懐爱君有佳句一日吟㡬囬潼关使院懐王七季友王生今才人时軰咸所仰何当见颜色终日劳梦想驱车到关下欲徃阻河广满目徒春华思君罢心赏开门见太华朝日映髙掌忽觉莲花峯别来更如长无心顾㣲禄有意在独徃不负林中期终当出尘网至大梁却寄匡城主人一从弃鱼钓十载干明王无由谒天阶却欲归沧浪仲秋至东郡遂见天雨霜昨夜梦故山蕙帐色巳黄平明辞鐡丘薄暮逰大梁仲秋萧条景㧞刺飞鹅鸧四郊隂气闭万里无晶光长风吹白茅野火烧枯桑故人南燕吏籍籍名更香聊以玉壷赠置之君子堂宿华隂东郭客舎忆阎防次舎山郭近觧鞍鸣钟时主人炊新粒行子充夜饥关月生首阳照见华隂祠苍茫秋山晦萧瑟寒松悲乆从园庐别遂与朋知辞旧兰杜晚归轩今巳迟春遇南使贻赵知音端居春心醉襟背思树萱羙人在南州爲尔歌北门北风吹烟物戴胜鸣中园枯杨长新条芳草滋旧根网丝结寳琴尘埃𬒳空樽适遇江海信聊与南客论郊行寄杜位崷崪空城烟凄清寒山景秋风引归梦昨夜到汝颍近寺闻钟声映陂见树影所思何由见东北徒引领懐叶县关操姚扩韩渉李叔齐数子皆故人一时吏宛叶经年总不见书札徒满箧斜日空半庭旋风走梨叶去君千里地言笑何时接𥘉至西官舎南池呈左右省及南宫诸故人黜官自西掖待罪临下阳空积犬马恋岂思鸳鹭行素多江湖意偶佐山水鄕满院池月静卷帘溪雨凉轩䆫竹翠湿案牍荷花香白鸟上衣桁青苔生笔牀数公不可见一别尽相忘敢恨青琐客无情革省郎早年迷进退晚节悟行蔵他日䏻相访嵩南旧草堂敬詶杜华淇上见赠兼呈熊耀杜侯实才子盛名不可及秪曽効一官今巳年四十是君同时者巳有尚书郎怜君独未遇淹泊在他鄕我从京师来到此喜相见共论穷途事不觉泪满面忆昨癸未嵗吾兄自江东得君江湖诗骨气凌谢公熊生尉淇上开舘常待客喜我二人来欢笑复朝夕县楼压春岸戴胜鸣花枝吾徒在舟中纵酒兼弹棋三月犹未还客愁满春草頼蒙瑶花赠讽咏慰懐抱酬成少尹骆谷见行呈闻君行路难惆怅临长衢岂不惮险艰王程剰相拘忆昨蓬莱宫新授刺史符明主仍赐衣价值千万余何幸承命日得与夫子俱携手出华省连镳赴长途五马当路嘶按节投蜀都千崖信萦折一径何盘纡层氷滑征轮宻竹碍隼旟深林迷昏旦栈道凌空虗飞雪缩马尾烈风擘我肤峯攅望天小亭午见日𥘉夜宿月近人朝行云满车泉浇石罅拆火入松心枯亚尹同心者风流贤大夫荣禄上及亲之官随板舆髙价振䑓阁清词出应徐成都春酒香且用俸钱沽浮名何足道海上堪乗桴中詶陜西甄判官赠㣲才弃散地拙宦慙清时白髪徒自负青云难可期胡尘暗东洛亚相方岀师分陜振皷二崤满旌旗夫子廊庙器逈然青㝠姿阃外佐戎律幕中吐兵竒前者驿使来忽枉行军诗昼吟庭花落夜讽山月移昔君隠苏门浪迹不可覊诏书自徴用令誉天下知别来春草长东望转相思寂寞山城暮空闻画角悲过梁州奉赠张尚书大夫公汉中二良将今昔各一时韩信此登坛尚书复来斯手把铜虎符身緫文人师错落北斗星照耀黒水湄英雄若神授大材济时危顷嵗遇雷云精神感灵祇勲业振青史恩徳继鸿私羗虏昔未平华阳积彊尸人烟絶墟落鬼火依城池巴汉空水流襃斜惟鸟飞自公布徳政此地先生辉百堵创里闾千家恤惸嫠层城重皷角甲士如熊罴坐笑风自调行春雨仍随芃芃麦苗长蔼蔼桑叶肥浮客相与来群盗不敢窥何幸承嘉惠小年即相知富贵情易踈相逢心不移置酒宴髙舘娇歌杂青丝锦席绣拂庐玉盘金屈卮春景透髙㦸江云篲长麾枥马嘶柳隂美人映花枝门传大夫印世拥上将旗承家令名扬许国苦节施戎幕宁乆驻台阶不应迟别有弹冠士希君无见遗冀州客舎酒酣贻王绮寄题南楼夫子傲常调诏书下徴求知君欲谒帝扶马趋西州逸足何骎骎美声实风流冨学赡清词下笔不能休君家一何盛赫奕难为俦伯父四五人同时为诸侯忆昨始相值值君客贝丘相看复乗兴携手到冀州前日在南县与君上北楼野旷不见山白日落草头客舎梨花䌓深花隠鸣鸠南邻新酒熟有女弹箜醉后或狂歌酒醒满离忧主人不相识此地难淹留吾庐终南下堪与王孙逰何当肯相寻澧上一孤舟北庭西郊候封大夫受降囬军献上胡地苜蓿羙轮䑓征马肥大夫讨匈奴前月西出师甲兵未得战降虏来如归橐驼何连连穹帐亦累累隂山烽火灭劔水羽书稀却笑霍嫖姚区区徒尔爲西郊候中军平沙悬落晖驿马从西来双节夹路驰喜鹊捧金印蛟龙盘画旗如公未四十冨贵䏻及时直上排青云傍㸔疾若飞前年斩楼兰去嵗平月攴天子日殊宠朝廷方见推何幸一书生忽蒙国士知侧身佐戎幕歛袵事邉陲自逐定逺侯亦着短后衣近来能走马不弱并州儿使交河郡奉使按胡俗平明发轮䑓暮投交河城火山赤崔嵬九月尚流汗炎风吹沙埃何事隂阳工不遣雨雪来吾君方忧邉分阃资大才昨者新破胡安西兵马囬鐡关控天崖万里何辽哉烟尘不敢飞白草空皑皑军中日无事醉舞倾金罍汉代李将军㣲功今可咍秋夜宿僊逰寺南凉堂呈谦道人太乙连太白両山知㡬重路盘石门窄匹马行才通日西到山寺林下逢支公昨夜山北时星星闻此钟秦女去已乆僊䑓在中峯箫声不可闻此地留遗踪石潭积黛色毎嵗投金龙乱流争迅湍喷薄如雷风夜来闻清磬月出苍山空空山满清光水树相玲珑囬廊映宻竹秋殿隠深松灯影落前溪夜宿水声中爱兹林峦好结宇向溪东相识唯山僧邻家一钓翁林晚栗𥘉拆枝寒梨巳红物幽兴易惬事胜趣弥浓愿谢区中縁永作金人宫寄报乗辇客簮𥚑尔何容上嘉州青衣山中峯题惠浄上人幽居寄兵部杨郎中青衣之山在大江之中屹然逈絶崖壁苍峭周广七里长波四匝有惠浄上人庐于其颠唯绳牀竹杖而巳恒持莲华经十年不下山余自公浮舟聊一登眺友人夏官弘农杨侯清谈之士也素工为文独立于世与余有方外之约毎多独徃之意今者幽躅胜槩叹不得与此公俱爰命小吏刮磨石壁以识其事乃诗之逹杨友尔青衣谁开凿独在水中央浮舟一跻攀侧沿穹苍絶顶访老僧豁然登上方诸岭一何小三江奔茫茫兰若向西开峨眉正相当猿鸟乐钟磬松萝泛天香江云入袈裟山月吐绳牀早知清净理乆乃机心忘尚以名宦拘聿来夷獠郷吾友不可见鬰为尚书郎早嵗爱丹经留心向青囊渺渺云智逺幽幽海懐长胜赏欲与俱引领遥相望为政愧无术分忧幸时康君子满天朝老夫忆沧浪况值庐山逺抽簮归法王自潘陵尖还少室居止秋夕凭眺草堂近少室夜静闻风松月出潘陵尖照见十六峯九月山叶赤溪云淡秋容火点伊阳村烟深嵩角钟尚子不可见蒋生难再逢胜惬只自知佳趣为谁浓昨诣山僧期上到天坛东向下望雷雨云间见囬龙乆与人群踈转爱丘中心淡水木㑹兴幽鱼鸟通稀㣲了自释出䖏乃不同况本无宦情誓将依道风陪狄员外早秋登府西楼因呈院中诸公常爱张仪楼西山正相当千峯带积雪百里临城墻烟氛扫晴空草树映朝光车马隘百井里闬盘二江亚相自登坛时危安此方威声振蛮貊惠化钟华阳旌节罗广庭戈鋋凛秋霜阶下豼虎士幕中鸳鹭行今我忽登临顾思不忘乡知已犹未报鬓毛飒巳苍时命难自知功业岂暂忘蝉鸣秋城夕鸟去江天长兵马休战争风尘尚苍茫谁当共携手頼有冬官郎登嘉州凌云寺作寺出飞鸟外青峯戴朱楼搏壁跻半空喜得登上头殆知宇宙阔下㸔三江流天晴见峨眉如向波上浮逈野烟景豁隂森棕枬稠愿割区中縁永絶尘外逰囬风吹虎穴片雨当龙湫僧房云蒙蒙夏月寒飕飕囬合俯近郭寥落见逺舟胜槩无端倪天宫可淹留一官讵足道欲去令人愁与髙适薛据同登慈恩寺塔势如涌出孤髙耸天宫登临出世界磴道盘虚空突兀压神州峥嵘如鬼工四角碍白日七层摩苍穹下窥指髙鸟俯听闻惊风连山若波涛奔凑似朝东青槐夹驰道宫舘何玲珑秋色从西来苍然满关中五陵北原上万古青𪷟𪷟浄理了可悟胜因夙所宗誓将挂冠去觉道资与穷登北庭北楼呈幕中诸公甞读西域传汉家得轮台古塞千年空隂山独崔嵬二庭近西海六月秋风来日暮上北楼杀气凝不开大荒无鸟飞但见白龙塠旧国眇天末归心日悠哉上将新破胡西郊絶烟埃边城寂无事抚劔空徘徊幸得趋幕中托身厠群才早知安边计未尽平生懐登千福寺楚金禅师法华院多寳塔多寳灭已乆莲华付吾师寳塔凌太虚忽如涌出时数年功不成一志坚自持明主亲梦见世人今始知千家献黄金万匠磨琉璃旣空秦山木亦罄天府赀焚香如云屯幡盖珊珊垂窸窣神绕护衆魔不敢窥作礼覩灵境闻香方证疑庻割区中縁脱身恒在兹宿太白东溪李老舎寄弟姪渭上秋雨过北风正骚骚天晴诸山出太白峯最髙主人东溪老两耳生长毫逺近知百嵗子孙皆二毛中庭井栏上一架狝猴桃石泉饭香粳酒瓮开新糟爱兹田中趣始悟世上劳我行有胜事书此寄尔曹出关经华岳寺访法华云公埜寺聊觧鞍偶见法华僧开门对西岳石壁青稜层竹迳厚苍苔松门盘紫藤长廊列古画髙殿悬孤灯五月山雨热三峯火云蒸侧闻樵人言深谷犹积氷乆愿寻此山至今嗟未能谪宦忽东走王程苦相仍欲去恋双树何由穷一乗月轮吐山郭夜色空清澄潭石淙望秦岭㣲雨贻友人昨夜云际宿旦从西峯囬不见林中僧㣲雨潭上来诸峯皆晴翠秦岭独不开石皷有时鸣秦王安在哉东南云开䖏突兀狝猴䑓崖口悬瀑流半空白皑皑喷壁四时雨傍村终日雷北瞻长安道日夕多尘埃若访张仲蔚衡门满蒿莱南池夜宿思王屋青萝旧斋池上卧烦暑不栉复不巾有时清风来自谓羲皇人天晴云归尽雨洗月色新公事常不闲道书日生尘早年家王屋五别青萝春安得还旧山东溪垂钓纶题华严寺环公襌房寺南㡬十峯峯翠晴可掬朝从老僧饭昨日崖口宿钖杖倚枯松绳牀映深竹东溪草堂路来徃行自熟生事在云山谁能复覊束峨眉东脚临江听猿懐二室旧庐峨眉烟翠新昨夜秋雨洗分明峯头树倒揷秋江底乆别二室间图佗五斗米哀猿不可听北客欲流涕春半与群公同逰元䖏士别业郭南䖏士宅门外罗群峯胜槩忽相引春华今正浓山厨竹里㸑埜碓藤间舂对酒云数片卷帘花万重巖泉嗟到晚州县欲归慵草色带朝雨滩声兼夜钟爱兹清俗虑何事老尘容况有林下约转懐方外踪终南两峯草堂歛迹归山田息心谢时軰昼还草堂卧但见双峯对兴来资佳逰事惬符胜槩着书髙䆫下日夕见城内曩为世人误遂负生平爱乆与林辞及来杉松大偶兹精庐近数预名僧㑹有时逐樵渔尽日不冠带崖口上新月石门破苍霭色向群木深光揺一潭碎缅懐郑生谷颇忆严子瀬胜事犹可追斯人邈千载东归留题太常徐卿草堂不谢古名将吾知徐太常年才三十余勇冠西南方顷曾䇿匹马独出持两枪虏骑无数来见君不敢当汉将小卫霍蜀将凌关张卿月益清澄将星转光芒复居少城北遥对岷山阳车马日盈门賔客常满堂曲池䕃高树小迳穿丛篁江鸟飞入帘山云来到牀题诗芭蕉滑对酒椶花香诸将射猎时君在翰墨塲圣主赏勲业邉城最辉光与我情绸缪相知乆芬芳忽作万里别东归三崃长过王判官西津所居胜迹不在逺爱君池舘幽素懐巖中诺宛得尘外逰何必到清溪忽来见沧洲潜移岷山石暗引巴江流树宻昼先夜竹深夏已秋沙鸟上笔牀溪花篲帘钩夫子贱簮冕注心向林丘落日出公堂垂纶乗钓舟赋诗忆楚老载酒随江鸥脩然一傲吏独在西津头田假归白阁西草堂雷声傍太白雨在八九峯东望白阁云半入紫合松胜槩纷满目衡门趣弥浓幸有数亩田得延二仲踪早闻逹士语偶与心相通悞徇一㣲官还山愧尘容钓竿不复把野碓无人舂惆怅飞鸟尽南溪闻夜钟太一石鳖崖口潭旧庐招王学士骤雨鸣淅沥飕飗溪谷寒碧潭千余尺下见蛟龙蟠石门吞衆流絶岸呀层峦幽趣倐万变竒观非一端偶逐干禄徒十年皆小官抱板寻旧圃弊庐临迅湍君子满清朝小人思挂冠酿酒漉松子引泉通竹竿何必濯沧浪不䏻钓严滩此地可遗老劝君来考槃左仆射相国冀公东斋幽居同黎拾遗所献丞相百僚长两朝居此官成功云雷际翊圣天地安不矜南宫贵秪向东山㸔宅占鳯城胜䆫中云岭寛午时松轩夕六月藤斋寒玉佩罥女萝金印耀牡丹山蝉上衣桁野䑕縁药盘有时披道书竟日不着冠幸得趋省闱常欣在门䦨何当复持衡短翮期风抟过缑山王处士黒石谷隠居旧居缑山下偏识缑山云处士乆不还见云如见君别来逾十秋兵马日纷纷青溪开战塲黒谷屯行军遂令巢由軰逺逐麋鹿群独有南涧水潺湲如昔闻林卧偶得鱼鸟趣复兹水木凉逺峯带雨色落日摇川光臼中西山药袖里淮南方唯爱隠几时独逰无何鄕缑山西峯草堂作结庐对中岳青翠常在门遂耽水木兴尽作渔樵言顷来阙章句但欲闲心䰟日色隐空谷蝉声喧暮村曩闻道士语偶见清净源隠几阅吹叶乗秋眺归根独逰念求仲开迳招王孙片雨下南涧孤峯出东原栖迟虑益澹脱畧道弥敦野霭晴拂枕客帆遥入轩尚平今何在此意谁与论伫立云去尽苍苍月开园观楚国寺璋上人写一切经院南有曲池深竹璋公不出院群木闲深居誓写一切经欲向万卷余挥毫散林鹊研墨惊池鱼音飜四句偈字译五天书鸣钟竹隂晚汲水桐花初雨气湿衣钵香烟泛庭除此地日清浄诸天应未如不知将钖杖早晚蹑空虗骊姬墓骊姬北原上闭骨巳千秋浍水日东注恶名终不流献公恣耽惑视子如仇讐此事成蔓草我来逢古丘峨眉山月落蝉鬓野云愁欲吊二公子横汾无轻舟东归晚次潼关懐古暮春别乡树晚景低津楼伯夷在首阳欲徃无轻舟遂登关城望下见洪水流自从巨灵开流血千万秋行行潘生赋赫赫曹公谋川上多徃事凄凉满空洲楚夕旅泊古兴独鹤唳江月孤帆凌楚云秋风冷萧瑟芦荻花纷纭忽思湘州老欲访云中君骐驎息悲鸣愁见豺虎群先主武侯庙先主与武侯相逢云雷际感通君臣分义激鱼水契遗庙空萧然英灵贯千嵗文公讲堂文公不可见空使蜀人传讲席何时散髙堂岂复全丰碑文字㝠寞不知年杨雄草玄台吾悲子云居寂寞人已去娟娟西江月犹照草玄䖏精怪憙无人睢盱蔵古树司马相如琴台相如琴台古人去台亦空台上寒萧瑟至今多悲风荒台汉时月色与旧时同严君平卜肆君平曽卖卜卜肆荒已乆至今杖头钱时时地上有不知支机石还在人间否张仪楼传是秦时楼巍巍至今在楼南两江水千古长不改曽闻昔时人嵗月不相待昇迁桥长桥题柱去犹是未逹时及乗驷马车却从桥上归名共东流水滔滔无尽期万里桥成都与维阳相去万里地沧江东流疾帆去如鸟翅楚客过此桥东㸔尽垂泪石犀江水𥘉荡潏蜀人㡬爲鱼向无尔石犀安得有邑居始知李太守伯禹亦不如龙女祠龙女何䖏来来时乗风雨祠堂青林下宛宛如相语蜀人竞祈恩捧酒仍撃皷𥘉过陇山途中呈字文判官一驿过一驿驿骑如星流平明发咸阳暮到陇山头陇水不可听呜咽令人愁沙尘扑马汗雾露凝貂裘西来谁家子自道新封侯前月发安西路上无停留都护犹未到来时在西州十日过沙碛终朝风不休马走碎石中四蹄皆血流万里奉王事一身无所求也知塞垣苦岂为妻子谋山口月欲出光照关城楼溪流与松风静夜相飕飗别家頼归梦山塞多离忧与子且携手不肯前路脩东归发犍为至泥溪舟中作前日觧侯印泛舟归山东平旦发犍为逍遥信囬风七月江水大沧波涨秋空复有峨眉僧诵经在舟中夜泊防虎豹朝行逼鱼龙一道鸣迅湍两邉走连峯猿拂岸花落鸟啼崖树重烟霭呉楚连泝船湖海通忆昨在西掖复曾入南宫日出朝圣人端笏陪群公不意今弃置何由豁心胷吾当海上去且学乗槎翁与鲜于庻子自梓州成都少尹自襃城同行至利道中作剖竹向西蜀岷峨眇天涯空深北阙恋岂惮南路賖前日登七盘旷然见三巴汉水出嶓冡梁山控襃斜栈道宠迅湍行人贯层崖巖倾劣通马石窄难容车深林怯魑魅洞穴防龙蛇水种新揷秛山田正烧畬夜猿啸山雨曙鸟鸣江花过午方始饭经时旋及瓜数公各㳺宦千里皆辞家言笑忘覊旅还如在京华下外江舟中懐终南旧居杉冷暁猿悲楚客心欲絶孤舟巴山雨万里阳台月水宿巳淹时芦花白如雪颜容老难赭把镜悲鬓髪早年好金丹方士传口诀弊庐终南下乆与真侣别道书谁更开药灶烟遂㓕顷来厌尘网安得有僊骨巖壑归去来公卿是何物安西舘中思长安家在日出䖏朝来喜东风风从帝鄕来不与家信通絶域地欲尽孤城天遂穹弥年但走马终日随飘蓬寂寞不得意辛勤方在公胡尘净古塞兵气宅邉空鄕路眇天外归期如梦中遥凭长房术为缩天山东暮秋山行疲马卧长坂夕阳下通津山风吹空林飒飒如有人苍旻霁凉雨石路无飞尘千念集暮节万籁悲萧辰鶗鴂昨夜鸣蕙草色巳陈况在逺行客自然多苦辛赴犍为经龙阁道侧迳搏青壁危桥透沧波汗流出鸟道胆碎窥龙涡骤雨暗溪谷归云网松萝屡见羗儿笛厌听巴童歌江路险复永梦魂愁更多圣朝幸典郡不敢嫌岷峨江上阻风雨江上风欲来泊舟未能发气昏雨未过突兀山复出积浪成髙丘盘涡为嵌窟云低岸花掩水涨滩草没老树蛇蜕皮崩崖龙退骨平生抱忠信艰险殊可忽经火山火山今始见突兀蒲昌东赤熖烧虏云炎氛蒸塞空不知隂阳炭何独燃此中我来严冬时山下多炎风人马尽汗流孰知造化功题鐡门关楼鐡门天西涯极目少行客关门一小吏终日对石壁桥跨千仭危路盘两崖窄试登西楼望一望头欲白早上五盘岭平旦驱驷马旷然出五盘江囬两崖闘日隠群峯攅苍翠烟景曙森沉云树寒松踈露孤驿花宻蔵回滩栈道溪雨滑畬田原草干此行为知已不觉蜀道难入劔门作寄杜扬二郎中时二公并为杜元帅判官不知造化𥘉此山谁开拆双崖倚天立万仭从地噼云飞不到顶鸟去难过壁速驾畏巖倾单行愁路窄平明地仍黒停午日暂赤凛凛三伏寒巉巉五丁迹与时忽开闭作固顺逆磅礴跨岷峨巍蟠限蛮貊星当觜参分地起西南僻斗觉烟景殊杳将华夏隔刘氏昔颠覆公孙曽败绩始知徳不脩恃此险何益相公总师旅逺近罢金革杜母来何迟蜀人应更惜暂囬丹青虑少用开济䇿二友华省郎俱爲幕中客良筹佐戎律精理皆硕画髙文出诗骚奥学穷讨赜圣朝无外戸寰宇𬒳徳泽四海今一家徒然劔门石阻戎泸间群盗南州林莾深亡命聚其间杀人无昏暁尸积填江湾饿虎衔髑髅饥乌啄心肝腥裛滩草死血流江水殷夜雨风萧萧鬼哭连楚山三江行人絶万里无征船唯有白鸟飞空见秋月圆罢官自南蜀假道来兹川瞻望阳台云惆怅不敢前帝鄕北近日泸口南连峦何当遇长房缩地到京关愿得随琴高骑鱼向云烟明主毎忧人节使恒在邉兵革方御寇尔恶胡不悛吾窃悲尔徒此生安得全西蜀旅舎春叹寄朝中故人呈狄评事春与人相乖柳青头转白生平未得意览镜心自惜四海犹未安一身无所适自从兵戈动遂觉天地窄功业悲后时光隂叹虗掷却为文章累幸有开济䇿何负当途人心无矜窘厄囬瞻后来者皆欲肆轥轹起草思南宫寄言忆西掖时危任舒卷身退知损益穷巷草转深闭门日将夕桥西暮雨黒篱外春江碧昨者𥘉识君相看俱是客声华同道术世业通徃昔早须归天阶不能安孔席吾先归鞅旧国如咫尺行军二首吾窃悲此生四十幸未老一朝逢世乱终日不自保胡兵夺长安宫殿生野草伤心五陵树不见二京道我皇在行军兵马日浩浩胡雏尚未㓕诸将恳征讨昨闻咸阳败杀戮尽如扫积尸若丘山流血涨澧镐干戈碍乡国豺虎满城堡村落皆无人萧然空桑枣儒生有长䇿无处豁懐抱块然伤时人举首哭苍昊早知逢世乱少小谩读书悔不学弯弓向东射狂胡偶从谏官列谬向丹墀趋未能匡吾君虗作一丈夫抚劔伤世路哀歌泣良图功业今巳迟览镜悲白须平生抱忠义不敢私㣲驱郡斋闲坐负郭无良田屈身徇㣲禄平生好踈旷何事就覊束幸曽趋丹墀数得侍黄屋故人尽荣逹谁念此幽独州县非宿心云山忻满目顷来废章句终日披案牍佐郡竟何成自悲徒碌碌巩北秋兴寄崔明允白露披梧桐玄蝉昼夜号秋风万里动日暮黄云髙君子佐休明小人事蓬蒿所适在鱼鸟乌能徇锥刀孤舟向广武一鸟归城皐胜槩日相与思君心郁陶衙郡守邉世事何反覆一身难可料头白飜折腰归家还自笑所嗟无产业妻子嫌不调五斗米留人东溪忆垂钓佐郡思旧逰已亥春三月参自𥙷阙转起居舎人夏四月署州长史适见秋草凉风复来晋桓谭出为六安丞常忽忽不乐今知之矣悲州县琐屑思掖垣清闲因呈左右省旧逰幸得趋紫殿却忆侍丹墀史笔衆推直諌书人莫窥平生恒自负垂老此安卑同类皆先逹非才独后时庭槐宿鸟乱阶草夜虫悲白髪今无数青云未有期尹相公京兆府中棠树降甘露诗相公尹京兆政成人不欺甘露降府庭上天表无私非无他人家岂少群木枝𬒳兹甘棠树羙掩召伯诗圑团甜如蜜晶晶凝若脂千柯玉光碎万叶珠颗垂崑崙何时来庆云相逐飞魏宫铜盘贮汉帝金掌持玉泽布人和精心动灵祇君臣日同徳贞瑞方潜施何术令大臣感通䏻及兹忽惊政化理暗与神物期却笑赵张軰徒称今古稀为君下天酒麴蘖将用时刘相公中书江山画帐相府徴墨妙挥毫天地穷始知丹青笔能夺造化功潇湘在帘间庐壑横座中忽疑鳯凰池暗与江海通粉白湖上云黛青天际峯昼日恒见月孤帆如有风巖花不飞落涧草无春冬担钖香炉缁钓鱼沧浪翁如何平津意尚想尘外踪富贵心独轻山林兴弥浓喧幽趣颇异出处事不同请君为苍生未可追赤松秋夕听罗山人弹三崃流泉皤皤岷山老抱琴鬂苍然衫䄂拂玉徽为弹三崃泉此曲弹未半髙堂如空山石林何飕飗忽在䆫户间绕指㺯呜咽青丝激潺湲演漾怨楚云虗徐韵秋烟疑兼阳台雨似杂巫山猿幽引鬼神听净令耳目便楚客肠欲㫁湘妃泪班班谁裁青桐枝搄以朱丝絃能含古人曲递与今人传知音难再逢惜君方老年曲终月巳落惆怅东斋眠精卫负劔出北门乗桴过东溟一鸟海上飞云是帝女灵玉颜溺水死精卫空为名怨积徒有志力微竟不成西山木石尽巨何时平石上藤石上生孤藤弱蔓依石长不逢髙枝引未得凌空上何䖏堪託身为君长万丈南池宴饯辛子赋得科斗字临池见科斗羡尔乐有余不忧网与钓幸得免为鱼且愿充文字登君尺素书岑嘉州诗岑嘉州集卷第二岑嘉州诗卷之二七言古诗韦员外家花树歌今年花似去年好去年人到今年老始知人老不如花可惜落花君莫扫君家兄弟不可当列卿御史尚书郎朝囬花底恒㑹客花扑玉缸春酒香蜀葵花歌昨日一花开今日一花开今日花正好昨日花巳老人生不得恒少年莫惜牀头沽酒钱请君有钱向酒家君不见蜀葵花青门歌送东台张判官青门金鎻平旦开城头日出使车廽青门柳枝正堪折路傍一日㡬人别东出青门路不穷驿楼官树灞陵东花扑征衣看似绣云随去马色疑骢胡姬酒垆日未午丝绳玉缸酒如乳灞头落花没马蹄昨夜㣲雨花成泥黄鹂翅湿飞屡低关东尺书醉懒题湏臾望君不可见扬鞭飞鞚疾扵箭惜问使乎何时来莫作东飞伯劳西飞燕梁园歌送河南王说判官君不见梁孝王脩竹园頽墻隠辚势仍存娇娥曼脸成草蔓罗帷珠帘空竹根大梁一旦人代改秋月春风不相待池中㡬度鴈新来洲上千年鹤应在梁园二月梨花飞却似梁王雪下时当时置酒延枚叟肯料平䑓狐兎走万事飜覆如浮云昔人空在今人口单父古来称虙生秪今为政有吾兄輶轩若过梁园道应傍琴䑓闻政声白雪歌送武判官归京北风卷地白草折胡天八月即飞雪忽如一夜春风来千树万树梨花开散入珠帘湿罗幕狐裘不暖锦衾薄将军角弓不得控都护鐡衣冷难着瀚海䦨干百尺氷愁云惨淡万里凝中军置酒饮归客胡琴琵琶与羗笛纷纷暮雪下辕门风掣红旗冻不飜轮䑓东门送君去去时雪满天山路山廽路转不见君雪上空留马行处热海行送崔侍御还京侧闻隂山胡儿语西头热海水如煑海上衆鸟不敢飞中有鲤鱼长且肥岸傍青草常不歇空中白云遥旋㓕蒸沙烁石燃虏云沸浪炎波煎汉月隂火濳烧天地炉何事偏烘西一隅势吞月窟侵太白气连赤坂通单于送君一醉天山郭正见夕阳海邉落栢䑓霜威寒逼人热海炎气为之薄走马川行奉送出师西征君不见走马川行雪海邉平沙莽莽黄入天轮䑓九月风夜吼一川碎石大如斗随风满地石乱走匈奴草黄马正肥金山西见烟尘飞汉家大将西出师将军金甲夜不脱半夜军行戈相拨风头如刀面如割马毛带雪汗气蒸五花连钱旋作氷幕中草檄砚水凝虏骑闻之应胆慑料知短兵不敢接车师西门伫献捷轮台歌奉送封大夫出师西征轮䑓城头夜吹角轮台城北旄头落羽书昨夜过渠黎单于巳在金山西戌楼西望烟尘黒汉兵屯在轮台北上将拥旄西出征平明吹笛大军行四邉伐皷雪海涌三军大唿隂山动虏塞兵气连云屯战埸白骨纒草根劔河风急云片阔沙口石冻马蹄脱亚相勤王甘苦辛誓将报主静边尘古来青史谁不见今见功名胜古人敷水歌送窦渐入京罗敷昔时秦氏女千载无人空䖏所昔时流水至今流万事皆逐东流去此水东流无尽期水声还似旧来时岸花仍自羞红脸堤柳犹能学翠眉春去秋来不相待水中月色长不改罗敷飬𧖟空耳闻使君五马今何在九月霜天水正寒故人西去度征鞍水底鲤鱼幸无数愿君别后垂尺素函谷关歌送刘评事使关西君不见函谷关崩城毁壁至今在树根草蔓遮古道空谷千年长不改寂寞无人空旧山圣朝无事不须关白马公孙何䖏去青牛老子更不还苍苔白骨空满地月与古时长相似野花不省见行人山鸟何曽识关吏故人方乗使者车吾知郭丹却不如请君时忆关外客行到关西多致书天山雪歌送萧治归京天山雪云常不开千峯万岭雪崔嵬北风夜卷赤亭口一夜天山雪更厚䏻兼汉月照银山复逐胡风过鐡关交河城边鸟飞絶轮台路上马蹄滑晻霭寒氛万里凝䦨干隂崖千丈氷将军狐裘卧不暖都护寳刀冻欲㫁正是天山雪下时送君走马归京师雪中何以赠君别惟有青青松树枝胡笳歌送颜真卿赴河陇君不闻胡笳声最悲紫髯緑眼胡人吹吹之一曲犹未了愁杀楼兰征戌儿凉秋八月萧关道北风吹㫁天山草崑崙山南月欲斜胡人向月吹胡笳胡笳怨兮将送君秦山遥望陇山云邉城夜夜多愁梦向月胡笳谁喜闻火山云歌送别火山突兀赤亭口火山五月火云厚火云满山凝未开飞鸟千里不敢来平明乍逐胡风㫁薄暮浑随塞雨囬缭绕斜吞鐡关树氛氲半掩交河戌迢迢征路火山东山上孤云随马去秦筝歌送外甥萧正归京汝不闻秦筝声最苦五色纒絃十三柱怨调慢声如欲语一曲未终日移午红亭水木不知暑忽弹黄钟和白纻清风飒来云不去闻之酒醒泪如雨汝归秦兮弹秦声秦声悲兮聊送汝与独孤渐道别长句兼呈严八侍御轮台客舎春草满颕阳归客膓堪㫁穷荒絶漠鸟不飞万碛千山梦犹懒怜君白面一书生读书千卷未成名五侯贵门脚不到数亩山田身自耕兴来浪迹无逺近及至辞家忆鄕信无事垂鞭信马头西南㡬欲穷天尽奉使三年独未归邉头词客旧来稀借问君来得㡬日到家不觉换春衣髙斋清昼卷罗幕纱帽接䍦慵不着中酒朝眠日色髙弹棋夜半灯花落氷片高堆金错盘满堂凛凛五月寒桂林蒲萄新吐蔓武城㓨蜜未可䬸军中置酒夜挝皷锦筵红烛月未午花门将军善胡歌叶河蕃王䏻汉语知尔园林压渭濵夫人堂上泣红裙鱼龙川北盘溪雨鸟䑕山西洮水云䑓中严公扵我厚别后新诗满人口自怜弃置天西头因君为问相思否送郭乂杂言地上青草出经冬方始归博陵无近信犹未换春衣怜汝不忍别送汝上酒楼𥘉行莫早发且宿灞陵头功名须及早嵗月莫虚掷早年已工诗近日兼注易何时过东洛早晚渡盟津朝歌城邉柳亸地邯郸道上花扑人去年四月𥘉我正在河朔曽上君家县北楼楼上分明见恒岳中山明府待君来须计行程及早回到家速覔长安使侍汝书封我自开送费子归武昌汉阳归客悲秋草旅舎叶飞愁不扫秋来倍忆武昌鱼梦着只在巴陵道曽随上将过祁连离家十年恒在邉劔锋可惜虚用尽马蹄无事今巳穿知君开舘恒爱客摴蒱百金毎一掷平生有钱将与人江上故园空四壁吾观费子毛骨竒广眉大口仍赤髭看君失路尚如此人生贵贱那得知髙秋八月归南楚东门一壷聊出祖路指鳯凰山北云衣沾鹦鹉洲邉雨莫叹蹉跎白髪新应须守道勿羞贫男儿何心恋妻子莫向江村老却人送魏升卿擢第归东都因懐魏校书陆浑乔潭井上梧桐雨灞亭卷秋风故人适战胜匹马归山东问君今年三十㡬能使香名满人耳君不见三峯直上五千仭见君文章亦如此如君兄弟天下稀椎词健笔皆若飞将军金印亸紫绶御史鐡冠重绣衣乔生作尉别来乆因君为问平安否魏侯校理复何如前日人来不得书陆浑山水佳可赏蓬阁闲时亦应徃自料青云未有期谁知白髪偏䏻长垆头青丝白玉瓶别时相顾酒如倾揺鞭举𬒮忽不见千树万树空蝉鸣送张献心充副使归河西杂句将门子弟君独贤一从受命常在邉未年三十巳髙位腰间金印色赭然前日承恩白虎殿归来见者谁不羡箧中赐衣十重余案上军书十二卷看君谋智若有神爱君词句皆清新澄湖万顷深见底清氷一片光照人云中昨夜使星动西门驿楼出相送玉瓶素蚁腊酒香金鞍白马紫逰缰花门南燕支北张掖城头碛云黒送君一去天外忆送魏四落第还鄕东归不称意客舎戴胜鸣腊酒饮未尽春衫缝巳成长安柳枝春欲来洛阳梨花在前开魏侯池舘今尚在犹有太师歌舞䑓君家盛徳岂徒然时人注意在吾贤莫令别后无佳句祗向垆头空醉眠送韩巽入都觐省便赴举槐叶苍苍柳叶黄秋髙八月天欲霜青门百壷送韩侯白云千里连嵩丘北堂倚门望君忆东归扇枕后秋色洛阳才子能㡬人明年桂枝是君得送李副使赴碛石官军火山六月应更热赤亭道口行人絶知君惯度祁连城岂能愁见轮䑓月脱鞍暂入酒家垆送君万里西撃胡功名祗向马上取真是英雄一丈夫送宇文南金放后归太原寓居因呈太原郝主簿归去不得意北京关路賖却投晋山老愁见汾隂花飜作灞陵客怜君丞相家夜眠旅舎雨晓醉春城鸦送君繋马青门口胡姬垆头劝君酒为问太原贤主人春来更有新诗否西亭子送李司马高髙亭子郡城西直下千尺与云齐盘崖縁壁试攀跻群山向下飞鸟低使君五马天半嘶丝绳玉壷为君提坐来一望无端倪红花緑柳莺乱啼千家万井连囬溪酒行未醉闻暮鸡点笔操𥿄爲君题惜觧携草萋萋没马蹄临河客舎呈狄明府兄留题县南楼鳯阳城南雪正飞黎阳渡头人未归河邉酒家堪寄宿主人小女能缝衣故人髙卧黎阳县一别三年不相见邑中雨雪偏着时隔河东郡人遥羡邺都唯见古时丘漳水还如旧日流城上望鄕应不见朝来好是懒登楼寄西岳山人李冈君隠䖏当一星莲花峯头饭黄精仙人掌上演丹经鸟可到人莫攀隠来十年不下山䄂中短书谁为逹华隂道士卖药还玉门关盖将军歌盖将军真丈夫行年三十执金吾身长七尺颇有须玉门关城逈且孤黄沙万里百草枯南隣犬戎北接胡将军到来备不虞五千甲兵胆力麤军中无事但欢娱暖屋绣帘红地炉织成壁衣花氍毺灯前侍婢泻玉壷金铛乱点野酡酥紫绂金章左右趋问着即是苍头奴羙人一双闲且都朱唇翠眉映明眸清歌一曲世所无今日喜闻鳯将雏可怜絶胜秦罗敷使君五马谩踟蹰野草绣窠紫罗檽红牙镂马对摴蒱玉盘纎手撒作卢衆中夸道不曽输枥上昻昻皆骏驹桃花叱拨价最殊骑将猎向城南隅腊日射杀千年狐我来塞外按邉储为君取醉酒剰沽醉争酒盏相喧唿忽忆咸阳旧酒徒赠酒泉韩太守太守有能政遥闻如古人俸钱尽供客家计亦清贫酒泉西望玉关道千山万碛皆白草辞君走马归长安思君倐忽令人老银山碛西舘银山崃口风似箭鐡门关西月如练双双愁泪沾马毛飒飒胡沙迸人面丈夫三十未富贵安能终日守笔砚邯郸客舎歌客从长安来驱马邯郸道伤心丛䑓下一旦生蔓草客舎门临漳水邉垂杨下繋钓鱼船邯郸女儿夜沽酒对客挑灯夸数钱酩酊醉时日正午一曲狂歌垆上眠宿蒲关东店忆杜陵别业关门鎻归路一夜梦还家月落河上暁遥闻春树鸦长安二月归正好杜陵树邉纯是花感遇二首五花骢马七香车云是平阳帝子家鳯凰城头日欲斜门前髙树鸣春鸦汉家鲁元君不闻今作城西一古坟昔来唯有秦王女独自吹箫乗白云又北山有芳杜靡靡花正发未及得採之秋风忽吹杀君不见拂云百丈青松柯纵使秋风无奈何四时长作青黛色可怜杜花不相识客舎悲秋有懐两省旧逰呈幕中诸公三度为郎便白头一从出守五经秋莫言圣主长不用其那苍生应未休人间嵗月如流水客舎秋风今又起不知心事向谁论江上蝉鸣空满耳卫节度赤骠马歌君家赤骠画不得一圑旋风桃花色红缨紫鞚珊瑚鞭玉鞍锦鞯黄金勒请君鞴出看马骑尾长窣地如红丝自矜诸马皆不及却忆百金𥘉买时香街紫陌鳯城内满城见者谁不爱扬鞭骤急白汗流弄影行骄碧蹄碎紫髯胡雏金翦刀平明翦出三騣凶髙枥上看时独意气衆中牵出偏雄豪骑将猎向南山口城南狐兎不复有草头一点疾如飞却使苍鹰飜向后忆昨看君朝未央鸣珂拥盖满路香始知边将真富贵可怜人马相辉光男儿称意得如此骏马长鸣北风起待君东去扫胡尘为君一日行千里田使君羙人如莲花北铤歌羙人舞如莲花旋世人有眼应未见髙䑓满地红氍毺试舞一曲天下无此曲胡人传入汉诸客见之惊且叹慢脸娇娥纎复秾轻罗金缕花葱茏囬裙转䄂若飞雪左铤右铤生旋风琵琶横笛和未帀花门山头黄云合忽作出塞入塞声白草胡沙寒飒飒飜身入破如有神前见后见囬囬新始知诸曲不可比採莲落梅徒聒耳世人学舞只是舞姿态岂能得如此裴将军宅芦管歌辽东九月芦叶㫁辽东小儿採芦管可怜新管清且悲一曲风飘海头满海树萧索天雨霜管声寥亮月苍苍白狼河北堪愁恨玄兎城南皆㫁肠辽东将军长安宅羙人芦管会佳客弄调啾飕胜洞箫发声窈窕欺横笛夜半髙堂客未囬秪将芦管送君盃巧䏻陌上惊杨柳复向园中误落梅诸客爱之聴未足高卷珠帘列红烛将军醉舞不肯休更使美人吹一曲太白胡僧歌太白中峯絶顶有胡僧不知㡬百嵗眉长数寸身不制缯帛衣以草叶恒持楞伽经云壁逈絶人迹罕到甞果峯有闘虎弱者将死僧杖而觧之西湫有毒龙乆而为患僧器而贮之商叟前年採茯苓深入太白偶值此僧访我予恒有独徃之意闻而悦之乃爲歌曰闻有胡僧在太白兰若去天三百尺一持楞伽入中峯世人难见但闻钟窻邉钖杖觧两虎牀下钵盂蔵一龙草衣不针复不线两耳垂肩眉覆面此僧年纪那得知手种青松今十围心将流水同清凈身与浮云无是非商山老人巳曽识愿一见之何由得山中有僧人不知城里看山空黛色范公丛竹歌职方郎中兼侍御史范公廼扵陜西使院内种竹新制丛竹诗以见示羙范公之清致雅操遂爲歌以和之世人见竹不觧爱知君种竹府庭内此君託根幸得所种来㡬时闻巳大盛夏翛翛丛色寒闲宵摵摵叶声干能清案牍帘下见宜对琴书䆫外看为君成隂将蔽日迸笋穿阶踏还出守节偏凌御史霜虗心愿比郎官笔君莫爱南山松树枝竹色四时也不移寒天草木黄落尽犹自青青君始知优钵罗花歌参尝读佛经闻有优钵罗花目所未见天寳景申嵗参忝大理评事摄监察御史领伊西北庭度支副使自公多暇乃扵府庭内栽树种药为山凿池婆娑乎其间足以寄傲交河小吏有献此花者云得之扵天山之南其状异扵衆草势巃嵸如冠弁嶷然上耸生不傍引攅花中拆骈叶外包异香秀色媚景因赏而叹曰尔不生扵中土僻在遐裔使牡丹价重芙蓉誉髙惜哉夫天地无私隂阳无偏各遂其生自物厥性岂以偏地而不生乎岂以无人而不芳乎适此花不遭小吏终委诸山谷亦何异懐才之士未㑹明主摈扵林薮耶因感而爲歌歌曰白山南赤山北其间有花人不识緑茎碧叶好颜色叶六瓣花九房夜掩朝开多异香何不生彼中国兮生西方移根在庭媚我公堂耻与衆草之爲伍何亭亭而独芳何不爲人之所赏兮深山穷谷委严霜吾窃悲阳关道路长曽不得献于君王醉后戏与赵歌儿秦州歌儿歌调苦偏能立唱濮阳女座中醉客不得意闻之一声泪如雨向使逢着汉帝怜董贤气咽不能语渔父扁舟沧浪叟心与沧浪清不自道鄕里无人知姓名朝从滩上饭暮向芦中宿歌竟还复歌手持一竿竹竿头钓丝长丈余皷枻乗流无定居世人那得识深意此翁取适非取鱼醉题匡城周少府妇姑城南风雨秋妇姑城中人独愁愁云遮却望鄕䖏数日不上西南楼故人薄暮公事闲玉壷羙酒琥珀殷颕阳秋草今黄尽醉卧君家犹未还炖煌太守后庭歌炖煌太守才且贤郡中无事髙枕眠太守到来山出泉黄沙碛里人种田炖煌耆旧鬓皓然愿留太守更五年城头出月星满天曲房置酒张锦筵羙人红妆色正鲜侧垂髙䯻揷金钿醉坐蔵钩红烛前不知钩在若箇邉为君手把珊瑚鞭射得半叚黄金钱此中乐事亦巳偏梁州舘中与诸判官夜集弯弯月出挂城头城头月出照梁州梁州七里十万家胡人半觧弹琵琶琵琶一曲膓堪㫁风萧萧兮夜漫漫河西幕中多故人故人别来三五春花楼门前见秋草岂能贫贱相㸔老一生大笑能㡬囬斗酒相逢须醉倒喜韩樽相过三月灞陵春巳老故人相逢耐醉倒瓮头春酒黄花脂禄米只充沽酒资长安城中足年少独共韩侯开口笑桃花点地红斑斑有酒留君且莫还与君兄弟日携手世上虗名好是闲酒泉太守席上醉后作酒泉太守能剑舞髙堂置酒夜撃皷胡笳一曲㫁人肠座上相㸔涙如雨琵琶长笛曲相和羌儿胡雏齐唱歌浑炙犂牛烹野駞交河羙酒金叵罗三更醉后军中寝无奈秦山归梦何登古邺城下马登邺城城空复何见东风吹野火暮入飞云殿城隅南对望陵㙜漳水东流不复囬武帝宫中人去尽年年春色为谁来偃师东与韩樽同诣景云晖上人卽事山隂老僧觧楞伽颕阳归客逺相过烟深草湿昨夜雨雨后秋风渡漕河空山终日尘事少平郊逺见行人小尚书碛上黄昏钟别驾渡头一归鸟岑嘉州诗岑嘉州集卷第三岑嘉州诗卷之三五言律诗碛西头送李判官入京一身从逺使万里向安西汉月垂鄕泪胡沙费马蹄寻河愁地尽过碛觉天低送子军中饮家书醉里题浐水东店送唐子归嵩阳野店临官路重城压御堤山开灞水北雨过杜陵西归梦秋䏻作鄕书醉懒题桥廽忽不见征马尚闻嘶送张子尉南海不择南州尉髙堂有老亲楼䑓重蜃气邑里杂鲛人海暗三江雨花明五岭春此鄕多寳玉慎莫厌清贫送都尉东归白羽緑弓弦年年只在邉还家剑锋尽出塞马蹄穿逐虏西踰海平胡北到天封侯应不逺燕颔岂徒然祁四再赴江南别诗万里来又去三湘东复西别多人换鬓行逺马穿蹄山驿秋云冷江帆暮雨低怜君不觧说相忆在书题州送天平何丞入京市马关树晚苍苍长安近夕阳囬风醒别酒细雨湿行装习战邉尘黒防秋塞草黄知君市骏马不是学燕王陜州月城楼送辛判官入奏送客飞鸟外楼头城最髙樽前遇风雨䆫里动波涛谒帝向金殿随身唯寳刀相思灞陵后秪有梦偏劳送王七録事赴州早嵗即相知嗟君最后时青云仍未逹白髪欲成丝小店关门树长河华岳祠弘农人吏待莫使马行迟送羽林长孙将军赴歙州剖竹向江濆能名计日闻隼旗新刺史虎劔旧将军驿舫宿湖月州城浸海云青门酒楼上欲别醉醺醺送懐州呉别驾灞上柳枝黄垆头酒正香春流饮去马暮雨湿行装驿路通函谷州城接太行覃懐人喜别驾得王祥送襄州任别驾别乗向襄州萧条楚地秋江声官舎里山色郡城楼莫羡黄公盖须乗彦伯舟髙阳诸醉客唯见古时丘送崔员外入奏因访故园欲谒明光殿先趋建礼门仙郎去得意亚相正承恩竹里巴山道花间汉水源凭将两行泪爲访邵平园送韦侍御先归京闻欲朝龙阙应须拂豸冠风霜随马去炎暑为君寒客泪题书落鄕愁对酒寛先凭亲友报后月到长安送郑侍御谪闽中谪去君无恨闽中我旧过大都秋鴈少只是夜猿多东路云山合南天瘴疠和自当逢雨露行矣慎风波武威春暮闻宇文判官西使还巳到晋昌片云过城头黄鹂上戌楼塞花飘客泪邉树挂鄕愁白髪悲明镜青春换弊裘君从万里使闻巳到瓜州寻少室张山人闻与偃师周明府同入都中峯錬金客昨日逰人间叶县凫共去葛陂龙暂还春云凑深水秋雨悬空山寂寞青谿上空余丹灶闲嵗暮碛外寄元撝西风传戍皷南望见前军沙碛人愁月山城犬吠云别家逢逼嵗出塞独离群髪到阳关白书今逺报君高宫谷口招郑鄠谷口来相访空斋不见君涧花然暮雨潭树暖春云门径稀人迹檐峯下鹿群衣裳与枕席山霭碧氛氲寄左省杜拾遗聮歩趋丹陛分曹限紫薇晓随天仗入暮惹御香归白髪悲花落青春羡鸟飞圣朝无阙事自觉諌书稀春兴思南山旧庐招柳建正字终嵗不得意春风今复来自怜蓬鬓改羞见梨花开西掖诚可恋南山思早囬园庐幸接近相与归蒿莱酬崔十三侍御登玉垒山思故园见寄玉垒天晴望诸峯尽觉低故园江树北斜日岭云西旷野㸔人小长空共鸟齐山髙徒仰止不得日攀跻奉和杜相公𥘉夏发京城作按节辞黄阁登坛恋赤墀衔恩期报主授律逺行师野鹊迎金印郊云拂画旗叨陪幕中客敢和出车诗汉川山行呈成少尹西蜀方携手南宫忆比肩平生犹不浅覊旅转相怜山店云迎客江村犬吠船秋来取一醉待倚月光眠与鄠县郡官泛渼陂万顷浸天色千寻穷地根舟移城入树岸阔水浮村闲鹭惊箫管潜蚪傍酒罇暝来喧小吏列火俨归轩终南东溪口作溪水碧扵草潺潺花底流沙平堪濯足石浅不胜舟洗药朝与暮钓鱼春复秋兴来从所适还欲向沧洲与鄠县源少府泛渼陂载酒入天色水凉难醉人清揺县郭动碧洗云山新吹笛惊白鹭垂竿跳紫鳞怜君公事后陂上日娱賔与鲜于庻子泛汉江急管更须吹杯行莫遣迟酒光红琥珀江色碧瑠璃日影浮归棹芦花罥钓丝山公醉不醉问取葛彊知登总持阁髙阁逼诸天登临近日邉晴开万井树愁看五陵烟槛外低秦岭䆫中小渭川早知清浄理常愿奉金仙题金城临河驿楼古戌依重险高楼见五凉山根盘驿道河水浸城墻庭树巢鹦鹉园花隠麝香忽如江浦上忆作捕鱼郎㩦琴酒寻阎防崇济寺所居僧院相访但寻钟门寒古殿松弹琴醒暮雨卷幔引诸峯事惬林中语人幽物外踪吾庐幸相近兹地兴偏浓喜华隂王少府使到南池宴集有客至铃下自言身姓梅仙人掌里使黄帝鼎邉来竹影拂棋局荷香随酒杯池前堪醉卧待月未须囬奉陪封大夫九日登髙九日黄花酒登髙㑹昔闻霜威逐亚相煞气傍中原横笛惊征鴈娇歌落塞云邉头幸无事醉舞荷吾君陪封大夫宴瀚海亭纳凉细管杂青丝千杯倒接䍦军中乗兴出海上纳凉时日没鸟飞急山髙云过迟吾从大夫后归路拥旌旗梁州陪赵行军龙冈寺北庭泛舟宴王侍御谁宴霜台使行军粉署郎唱歌江鸟没吹笛岸花香酒影揺新月滩声聒夕阳江钟闻巳暮归棹緑川长过酒泉忆杜陵别业昨夜宿祁连今朝过酒泉黄沙西际海白草北连天愁里难消日归期尚隔年阳关万里梦知处杜陵田宿鐡关西舘马汗踏成泥朝驰㡬万蹄雪中行地角火处宿天倪塞逈心常怯鄕遥梦亦迷那知故园月也到鐡关西发临洮将赴北留别闻说轮䑓路连年见雪飞春风不曽到汉使亦应稀白草通踈勒青山过武威勤王敢道逺私向梦中归首秋轮台异域隂山外孤城雪海邉秋来唯有鴈夏尽不闻蝉雨拂氊墻湿风揺毳幕羶轮䑓万里地无事历三年北庭作鴈塞通塩泽龙堆接醋沟孤城天北畔絶域海西头秋雪春仍下朝风夜不休可知年四十犹自未封侯轮台即事轮䑓风物异地是古单于三月无青草千家尽白榆蕃书文字别胡俗语音殊愁见流沙北天西海一隅晚发五谿客厌巴南地鄕邻劔北天江村片雨外野寺夕阳邉芋叶蔵山迳芦花杂渚田舟行未可住乗月且须牵巴南舟中夜书事渡口欲黄昏归人争渡喧近钟清野寺逺火点江村见鴈思鄕信闻猿积泪痕孤舟万里夜秋月不堪论𥘉至犍为作山色轩槛内滩声枕席间草生公府静花落讼庭闲云雨连三崃风尘接百蛮到来䏻㡬日不觉鬓毛斑咏郡斋壁画片云云片何人画尘清粉色微未曽行雨去不见逐风归只恠偏凝壁囬看欲惹衣丹青忽借便移向帝鄕飞临洮龙兴寺玄上人院同咏青本香丛移根自逺方种得在僧房六月花新吐三春叶巳长抽茎髙钖杖引影到绳牀只为能除病倾心向药王宿关西客舎寄山东严许二山人时天寳髙道举徴云送关西雨风传渭北秋孤灯然客梦寒杵捣鄕愁滩上思严子山中忆许由苍生今有望飞诏下林丘长门怨君王嫌妾妬闭妾在长门舞䄂垂新宠愁眉结旧恩緑钱生履迹红粉湿啼痕羞𬒳桃花笑看君独不言夜过盘石隔河望永乐寄闺中効齐梁体盈盈一水隔寂寂二更𥘉波上思罗袜鱼邉忆素书月如眉巳画云似鬓新梳春物知人意桃花笑索居赵少尹南亭送郑侍御江亭酒瓮香白面绣衣郎砌冷虫喧坐帘踈月到牀钟催离思急絃逐醉歌长关树应皆落随君满路霜敬酬李判官使院即事见呈公府日无事吾徒只是闲草根侵柱础苔色上门关映砚时见鸟卷帘晴对山新诗吟未足昨夜梦东还晚过磐石寺礼郑和尚暂诣髙僧话来寻野寺孤岸花蔵水碓溪竹映风炉顶上巢新鹤衣中得旧珠谈禅未得去辍棹且踟蹰送李太保充渭北节度诏出未央宫登坛近总戎上公周太保副相汉司空弓抱关西月旗飜渭北风弟兄皆许国天地荷成功饯李尉武康潘郎腰绶新霅上县花春山色低官舎湖光映吏人不须嫌邑小莫即耻家贫更作东征赋知君有老亲送秘书虞校书虞卿丞花绶傍腰新关东县欲春残书厌科斗旧阁别麒麟虞坂临官舎条山映吏人看君有知已坦腹向平津崔驸马山池重送宇文明府竹里过红桥花间借緑苗池凉醒别酒山翠拂行镳鳯去粧楼闭凫飞叶县遥不逢秦女在何䖏听吹箫送张郎中赴陇右觐省中郎鳯一毛世上独贤豪弱冠巳银印出身惟寳刀还家鄕月迥度陇将星髙幕下多相识邉书醉懒操送郑少府赴滏阳子真河朔尉邑里带清漳春草迎𫀆色晴花拂绶香青山入官舎黄鸟度宫墻若到铜䑓上应怜魏寝荒送四镇薛侍御东归相送泪沾衣天涯独未归将军𥘉得罪门客复何依梦去湖山阔书停陇鴈稀园林幸接近一爲到柴扉送张卿郎中军赴硖石尉卿家送爱子愁见灞头春草羡青𫀆色花随黄绶新县西函谷路城北大阳津日暮征鞍去东郊一片尘送扬州王司马君家旧淮水水上到扬州海树青官舎江云黒郡楼东南随去马人吏待行舟爲报吾兄道如今巳白头题永乐韦少府壁大河南郭外终日气昏昏白鸟下公府青山当县门故人是邑尉过客驻征轩不惮烟波阔思君一咲言宿𡵨州北郭严给事别业郭外山色暝主人林舘秋踈钟入卧内片月到床头遥夜惜已半清言殊未休君虽在青琐心不忘沧洲巴南舟中思陆浑别业泸水南州逺巴山北客稀岭云撩乱起溪鹭等闲飞镜里愁衰鬂舟中换旅衣梦魂知忆处无夜不先归南楼送魏冯近县多过客似君诚亦稀南楼取凉好便送故人归鸟向望中㓕雨侵晴处飞应湏乗月去且为觧征衣送王伯伦应制授正字归当年最称意数子不如君战胜时偏许名髙人总闻半天城北雨斜日岭西云科斗皆成字无令错古文送宇文舎人岀宰元城双凫出未央千里过河阳马带新行色衣闻旧御香县花迎墨绶关柳拂铜章别后能为政相思淇水长陪使君早春西亭送王賛府赴选西亭繋五马为送故人归客舎草新出关门花欲飞到来逢嵗酒却去换春衣吏部应相待如君才调稀同刘郎将归河东借问虎贲将从军凢㡬年杀人寳剑缺走马貂裘穿山雨醒别酒关云迎渡船谢君贤主将岂忘轮䑓邉西亭送蒋侍御还京忽闻骢马至喜见故人来欲语多时别先愁计日回山河宜晚眺云雾待君开为报乌台客湏怜白髪催水亭送刘颙使还归节度无计留君住应须绊马蹄红亭莫惜醉白日眼看低觧带怜髙柳移床爱小溪此来相见少王事各东西送王録事充使夫子方寸里清秋澄霁江关西望第一郡内政无双侠室下珠箔连宵倾玉缸使乎仍未醉斜月隠髙囱送裴判官自贼中再归河阳幕府东郊未觧围忠义似君稀误落胡尘里能持汉节归卷帘山对酒上马雪沾衣却向嫖姚幕翩翩去若飞送陜县王主簿赴襄城成亲六月襄阳道三星汉水邉求凰应不逺去马賸须鞭野店愁中雨江城梦里蝉襄阳多故事为我访先贤赋得孤岛石送李卿一片他山石巉巉映小池緑窠攅剥藓尖顶坐鸬鹚水底㸔常到花邉势欲欹君心能不转鄕月岂相离送二十二兄北逰寻罗中斗柄欲东指吾兄方北逰无媒谒明主失计干诸侯夜雪入穿履朝霜凝敝裘遥知客舎饮醉里闻春鸠送王録事却归华隂相送欲狂歌其如此别何攀辕人亦借觧印日无多仙掌云重见关门路再过双鱼莫不寄县外是黄河送郑甚归东京汜水别业客舎见春草忽闻思旧山看君灞陵去匹马成臯还对酒风与雪向家河复关因悲宦逰子终嵗无时闲送崔全𬒳放归都觐省夫子不自衒世人知者稀来倾阮氏酒去着老莱衣渭北草新出关东花欲飞楚王犹自惑片玉且将归送孟孺卿落第归济阳献赋头欲白还家心已穿羞过灞陵树归种汶阳田客舎少鄕信床头无酒钱圣朝徒侧席济上独遗贤送裴校书从大夫淄川郡觐省尚书东岀守爱子向青州一路通关树孤城近海楼懐中江橘熟倚䖏㦸门秋更奉轻轩去知君无客愁送杨千牛趂嵗赴汝南郡觐省便成亲问吉转征鞍安仁道姓潘归期明主赐别酒故人懽珠箔障炉暖狐裘耐腊寒汝南遥倚望早去入春盘送胡象落第归王屋别业看君年尚少不第莫凄然可即献赋山村归种田野花迎短褐河柳拂长鞭置酒聊相送青山一醉眠送颜韶迁客犹未老圣朝今复归一从襄阳住㡬度梨花飞世事了可见怜君人亦稀相逢贪醉卧未得作春衣送杜佐下第归陆浑别业正月今欲半陆浑花未开岀关见青草春色正东来夫子且归去明时方爱才须还及秋赋莫即隠蒿莱送楚丘曲少府赴官青𫀆羙少年黄绶一神仙微子城东面梁王苑北邉桃花色似马榆筴小扵钱单父闻相近家书早为传送蜀郡李掾饮酒俱未醉一言聊赠君功曹善为政明主还应闻夜宿剑门月朝行巴水云江城橘花发满道香氛氲还髙冠潭口留别舎弟昨日山有信秪今耕种时遥传杜陵叟恠我还山迟独向潭上钓无人林下期东溪忆汝处闲卧对鸬鹚醴泉东溪送程皓元镜微入蜀蜀郡路漫漫梁州过七盘二人来信宿一县醉衣冠溪逼春衫冷林交宴席寒西南如喷酒遥向雨中看夏𥘉醴泉南楼送太康颜少府何地堪相饯南楼出万家可怜髙䖏送逺见故人车野果新成子庭槐欲作花爱君兄弟好书向颕中夸送严诜擢第归蜀巴江秋月新阁道发征轮战胜真才子名髙动世人工文能似舅擢第去荣亲十月天官待应须早赴秦送张直公归南郑拜省夫子思何速世人皆叹竒万言不加点七歩犹嫌迟对酒落日后还家飞雪时北堂应乆待鄊梦从征期临洮泛舟赵仙舟自北庭罢使还京白髪轮䑓使邉功竟不成云沙万里地孤负一书生池上风回舫桥西雨过城醉眠鄕梦罢东望羡归程送周子下第逰京南足下复不第家贫寻故人且倾湘南酒羞对关西春山店橘花发江城枫叶新若从巫崃过应见楚王神送薛彦伟擢第东都觐省时軰似君稀青春战胜归名登郄诜第身着老莱衣称意人皆羡还家马若飞一枝谁不折棣蕚独相辉沣头送蒋侯君住沣水北我家沣水西两村辨乔木五里闻鸣鸡饮酒溪雨过弹棊山月低徒开蒋生迳尔去谁相携送永夀王賛府迳归县当官接闲暇暂得归林泉百里路不宿两鄕山复连夜深露湿簟月出风惊蝉且尽主人酒爲君从醉眠鳯翔府行军送程使君赴成州程侯新出守好日发行军拜命时人羡䏻官圣主闻江楼黒塞雨山郭冷秋云竹马诸童子朝朝待使君送张升卿宰新淦官柳叶尚小长安春未浓送君浔阳宰把酒青门钟水驿楚云冷山城江树重遥知南湖上秪对香炉峯送陈子归陆浑别业虽不旧相识知君丞相家故园伊川上夜夣方山花种药畏春过入关愁路賖青门酒垆别日暮东城鸦稠桑驿喜逢严河南中丞便别驷马映花枝人人夹路窥离心且莫问春草自应知不谓青云客犹思紫禁时别君能㡬日看取鬓成丝送蒲秀才擢第归蜀去马疾如飞看君战胜归新登郄诜第更着老莱衣汉水行人少已山客舎稀向南风候煖腊月见春晖送郭司马赴伊吾郡请示李明府安西羙少年脱剑缷弓弦不倚将军势皆称司马贤秋山城北面古治郡东邉江上舟中月遥思李郭仙送滕元擢第归苏州拜觐送尔姑苏客沧浪秋正凉橘懐三箇去桂折一枝香湖上山当舎天邉水是鄕江村人事少时作捕鱼郎临洮客舎留别祁四无事向邉外至今仍不归三年絶鄕信六月未春衣客舎洮水聒孤城胡鴈飞心知别君后开口咲应稀送弘文李校书徃汉南拜亲未识先已闻清词果出群如逢穪䖏士似见鲍叅军梦暗巴山雨家连汉水云慈亲思爱子㡬度泣沾裙送樊侍御归丹阳便觐卧病穷巷晚忽惊骢马来知君京口去借问㡬时回驿舫江风引鄕书海燕催慈亲应倍喜爱子在霜䑓送颜少府投郑陈州一尉便垂白数年惟草玄岀关䇿匹马逆旅闻秋蝉爱君多酒债罢官无俸钱知君覉思少所适主人贤送许贠外江外置常平仓诏置海陵仓朝推画省郎还家锦服贵出使绣衣香水驿风催舫江楼月透床仍懐陆氏橘归献老亲尝送江陵泉少府赴任便呈卫荆州神仙吏姓梅人吏待君来渭北草新出江南花巳开城邉宋王宅崃口楚王䑓不畏无知已荆州甚爱才送江陵黎少府悔繋腰间绶飜为膝下愁那堪汉水逺更值楚山秋新橘香官舎征帆拂县楼王程不敢住岂是爱荆州阌鄕送上官秀才归关西别业风尘柰汝何终日独波亲老无官飬家贫在外多醉眠轻白髪春夣渡黄河相去关城近何时更肯过送崔主簿赴夏阳常爱夏阳县徃年曽再过县中饶白鸟郭外是黄河地近行程少家贫酒债多知君新称意好得柰春何送梁判官归女几旧庐女几知君忆春云相送归草堂开药褁苔壁取荷衣老竹移时少新花旧䖏飞可怜真傲吏尘事到山稀送人归江宁楚客忆鄕信向家湖水长住愁春草緑去喜桂枝香海月迎归楚江云引到鄕吾兄应借问爲报鬓毛霜送李司諌归京别酒爲谁香春官駮正郎醉经秦树逺夣怯汉川长雨过风头黒云开日脚黄知君觧起草蚤去入文昌送绵州李司马秩满归京呈李兵部乆客厌江月罢官思早归眼看春色老羞见梨花飞剑北山居小巴南音信稀因君报兵部愁泪日沾衣送柳録事赴梁州英掾柳家郎离亭酒瓮香折腰思汉北随传过巴阳江树连官舎山云到卧床知君归梦积来去剑川长送裴侍御赴嵗入京羡它骢马郎元日谒明光立䖏闻天语朝回惹御香䑓寒栢树緑江煖柳条黄惜别津亭暮挥戈忆鲁阳送颜评事入京颜子人叹屈宦逰今未迟伫闻明主用岂负青云姿江柳秋吐叶山花寒满枝知君客愁䖏月满巴川时送赵侍御归上都骢马五花毛青云归䖏髙霜随祛夏暑风逐振江涛执简皆推直勤王岂告劳帝城谁不恋回望动离骚送任郎中出守明州罢起郎官草𥘉分刺吏符城邉楼枕海郭里树侵湖郡政傍连楚朝恩独借呉观涛秋正好莫不上姑苏晦日陪侍御泛北池春池满复寛晦节耐邀懽月带虾䗫冷霜随獬豸寒水云依锦席岸柳覆金盘日暮舟中散都人夹道㸔早春陪崔中丞泛浣花溪宴旌节临溪口寒郊斗觉暄红亭移酒席画祊逗江村云带歌声飏风飘舞䄂飜花间催秉烛川上欲黄昏雪后与群公过慈恩寺乗兴忽相招僧房暮与朝雪融双树湿纱闭一灯烧竹外山低塔藤间院隔桥归家如欲懒俗虑向来销江行夜宿龙吼滩临眺思峨眉隠者兼寄幕中诸公官舎临江口滩声人惯闻水烟晴吐月山火夜烧云且欲寻方士无心恋使君异鄕何可住况复乆离群宋东溪懐王屋李隠者山店不凿井百家同一泉晚来南村黒雨气和人烟霜畦吐寒菜沙鴈噪河田隠者不可见天坛飞鸟还虢州南池候严中丞不至池上日相待知君殊未囬徒教柳叶长谩使梨花开驷马去不见双鱼空复来相思不觧说孤负舟中杯闻崔十二侍御灌口夜宿报恩寺闻君寻野寺便宿攴公房溪月冷深殿江云拥囬廊燃灯松林静煑茗柴门香胜事不可接相思幽兴长寄宇文判官西行殊未巳东望何时还终日风与雪连天沙复山二年领公事两度过阳关相忆不可见别来头巳斑郡斋南池招杨辚郡僻人事少云山遮眼前偶从池上醉便向舟中眠与子居最近同官情又偏闲时耐相访正有牀头钱丘中春卧寄王子田中开白室林下闭玄关卷迹人方䖏无心云自闲竹深喧暮鸟花缺露春山胜事那能说王孙去未还州酬辛侍御见赠门柳叶巳大春花今复䦨鬓毛方二色愁绪日千端夫子屡新命鄙夫仍旧官相思难见面时展尺书㸔陪使君早春东郊逰眺太守拥朱轮东郊物候新莺声随坐啸柳色唤行春谷口云迎马溪邉水照人郡中叨佐理何幸接芳尘登凉州尹䑓寺胡地三月半梨花今始开因从老僧饭更上夫人䑓清唱云不去弹弦风飒来应须一倒载还似山公回郡斋望江山客路东连楚人烟北接巴山光围一郡江月照千家庭树纯栽橘园畦半种茶梦魂知忆䖏无夜不京华春寻河阳闻䖏士别业风暖日暾暾黄鹂飞近村花明潘子县柳暗陶公门药椀揺山影鱼竿带水痕南桥车马客何事苦喧喧寻巩县南李䖏士别居先生近南郭茆屋临东川桑叶隠村戸芦花映钓船有时着书暇尽日䆫中眠且喜闾井近灌田同一泉暮秋㑹严京兆后竹斋京尹小斋寛公庭半药栏瓯香茶色嫩䆫冷竹声干盛徳中朝贵清风画省寒能将吏部镜照取寸心㸔寻杨郎中宅即事万事信苍苍机心乆巳忘无端来出守不是猒为郎雨滴芭蕉赤霜催橘子黄逢君开口笑何䖏有它鄕题新鄕王釡㕔壁怜君守一尉家计复清贫禄米常不足俸钱供与人城头苏门树陌上黎阳尘不是旧相识声同心自亲题山寺僧房䆫影揺群木墻隂戴一峯野炉风自爇山碓水䏻舂勤学翻知误为君好欲慵髙僧暝不见月出但闻钟行军雪后月夜宴王卿家子夜雪华余卿家月影𥘉酒香薫枕席炉气煖轩除晚嵗宦情薄行军欢宴踈相逢剰取醉身外尽空虗奉陪封大夫宴西邉虏尽平何䖏更专征幕下人无事军中政巳成坐叅殊俗语乐襍异方声醉里东楼月偏能照列卿州西亭陪端公宴集红亭出鸟外骢马繋云端万岭窓前睥千家肘底看开瓶酒色嫩踏地叶声干为逼霜䑓使重裘也觉寒州卧疾喜刘判官相过水亭卧疾甞晏起朝来头未梳见君胜服药清话病能除低柳供繋马小池堪钓鱼观棊不觉暝月出水亭𥘉河西春暮忆秦中渭北春巳老河西人未归邉城细草出客舘梨花飞别后鄕梦数昨来家信稀凉州三月半犹未脱寒衣早发焉耆懐终南别业晓笛引鄕泪秋氷鸣马蹄一身虏云外万里胡天西终日见征战连年闻皷故山在何䖏昨日梦清溪还东山洛上作春流急不浅归栧去何迟愁客叶舟里夕阳花水时云晴开蝶蝀棹发起鸬鹚莫道东山逺衡门在夣思杨固店客舎梨叶赤隣家闻㨶衣夜来常有夣坠泪縁思归洛水行欲尽缑山㸔渐㣲长安秪千里何事信音稀𥘉授官题髙冠草堂三十始一命宦情都欲䦨自怜无旧业不敢耻微官涧水吞樵路山花醉药栏秪縁五斗米孤负一渔竿题州西楼错料一生事蹉跎今白头纵横皆失计妻子也堪羞明主虽然弃丹心亦未休愁来无去䖏秪在郡西楼省中即事华省谬为郎蹉跎鬂巳苍到来恒幞𬒳随例且含看竹影遮窓暗花隂拂箪凉君王亲赐笔莫奏向明光江上春叹腊月江上煖南桥新柳枝春风触䖏到忆得故园时终日不得意出门何所之从人覔颜色自叹弱男儿使院新栽栢树子呈李十五栖筠爱尔青青色移根此地来不曽䑓上种留向碛中栽脆叶欺门柳狂花咲院梅不须愁嵗晚霜露岂能摧送李别将还伊吾令充使赴武威便寄崔贠外词赋满书囊胡为在战塲行间脱寳剑邑里挂铜章马疾行千里凫飞向五凉遥知竹林下星使对星郎春日醴泉杜明府承恩五品宴席上赋诗凫舄旧称仙鸿私降自天青𫀆移草色朱绶夺花然邑里雷仍震䑓中星欲悬吾兄此栖棘因得贺𥘉筵成王歌幽山悲旧桂长坂怆余兰地底孤灯冷泉中一镜寒铭旌门客送骑吹路人看谩作琉璃椀淮王误合丹苗侍中歌欇政朝章重持行国相尊笔端通造化掌内运乹坤青史遗芳满黄枢故事存空悲渭桥路谁对汉皇言其二天子悲元老都人惜上公优贤几杖在㑹塟市朝空丹旐翻斜日清笳怨暮风平生门下客继羙庙堂中仆射裴公歌盛徳资邦杰嘉谟作世程门瞻驷马贵时仰八裴名罢市秦人送还鄕綘老迎莫埋丞相印留着付玄成其二五府瞻髙位三台䘮大贤礼容还故綘宠赠冠新田气歇汾隂鼎魂归京兆天先时剑巳没壠树乆苍然其三富贵徒言乆鄕闾没后归锦衣都欲未丹旐忽先飞哀辞秦塞悲笳出帝畿遥知九原上渐逺吊人稀西河太守杜公歌䝉叟悲蔵壑殷宗惜济川长安非旧日京兆是新阡黄霸官犹屈苍生望巳愆惟余卿月在留向杜陵悬其二皷角城中出坟茔郭外新雨随思太守云从送夫人蒿里埋双劔松门闭万春回瞻北堂上金印巳生尘其三漫漫澄波阔沉沉大厦深秉心常匪席行义毎挥金汲引窥兰室招携入翰林多君有令子犹注世人心其四忆昨明光殿新承天子恩剖符移北地受钺领西门塞草迎军幕邉云拂使轩至今闻陇外戎虏尚亡魂河南尹𡵨国公赠工部尚书苏公歌河尹恩荣旧尚书宠赐新一门传画㦸㡬世驾朱轮夜色何时暁泉䑓不复春惟余朝服在金印巳生尘其二白日扃泉戸青春掩夜䑓旧堂堦草长新院砌花开山晚铭旌去郊寒骑吹回三川难可见应惜庾公才韩贠外夫人清河县君崔氏挽歌令徳当时重髙门举世推从夫荣巳絶封邑宠难追陌上人皆惜花间鸟自悲仙郎看陇月犹想画眉时其二遽闻伤别剑忽复叹蔵舟灯冷泉中夜衣寒地下秋青松吊客思丹旐路人愁徒有清河在空悲逝水流岑嘉州诗岑嘉州集卷第四岑嘉州诗卷之四五言长律送严黄门拜御史大夫再镇蜀川兼觐省授钺辞金殿承恩恋玉墀登坛汉主用讲徳蜀人思副相韩安国黄门向子期刀州重入梦劔阁再题词春草连青绶晴花间赤旗山莺朝送酒江月夜供诗许国分忧日荣亲色飬时苍生望巳乆来去不应迟送郭仆射节制劔南鐡马擐红缨幡旗出禁城明主亲授钺丞相欲专征玉馔天厨送金盃御酒倾劔门乗崄过阁道踏空行山鸟惊吹笛江猿看洗兵晓云随去阵夜月逐行营南仲今时徃西戎计日平将心感知已万里寄旗旌送卢郎中除杭州赴任罢起郎官草𥘉分刺史符海云迎过楚江月引归吴城底涛声震楼端蜃气孤千家窥驿舫五马饮春湖柳色供诗用莺声送酒须知君望鄕䖏枉道上姑苏六月十三日水亭送华隂王少府还县亭晚人将别池凉酒未酣关门劳夕夣仙掌引归骖荷叶蔵鱼艇藤花罥客簮残云收夏暑新雨带秋岚失路情无适离懐思不堪頼兹庭戸里别有小江潭早秋与诸子登州西亭观眺亭髙出鸟外客到与云齐树点千家小天围万岭低残虹桂陜北急雨过关西酒榼縁青壁瓜田傍緑溪㣲官何足道爱客且相携唯有鄕园处依依望不迷陪群公龙冈寺泛舟汉水天一色寺楼波底看钟鸣长空夕月出孤舟寒映酒见山火隔帘闻夜滩紫鳞掣芳饵红烛燃金盘良友兴正惬胜逰情未䦨此中堪倒载须尽主人欢送李賔客荆南迎亲迎亲辞望苑恩诏下慈闱昨见双鱼去今看驷马归驿㠶湘水阔客舎楚山稀手把黄香扇身披莱子衣鹊随金印喜鸟傍板舆飞胜作东征赋还家满路辉饯王崟判官赴襄阳道故人汉阳使走马向南荆不猒楚山路秪怜襄水清津头习氏宅江上夫人城夜入橘花宿朝穿桐叶行害群应自慑持法固湏平暂得青门醉斜光速去程送薛昪归河东薛丈故鄕䖏五老峯西头归路秦树㓕到鄕河水流看君马首去满耳蝉声愁献赋今未售读书凢㡬秋应过伯夷庙为上关城楼楼上能相忆西南指雍州送薛播擢第归河东归去新战胜成名人共闻鄕连渭川树家近条山云夫子能学圣朝全用文弟兄负世誉词赋超人群雨气醒别酒城隂低暮曛遥知出关后更有终军和刑部成贠外秋寓直䑓省寄知已列宿光三署仙郎直五宵时衣天子赐厨膳大官调长乐钟应近明光路不遥黄门持𬒳覆侍女捧香烧笔为题诗点灯縁起草挑竹喧交砌叶柳軃拂窓条粉署荣新命霜䑓忆旧寮名香播兰蕙重价藴琼瑶撃水翻沧海搏风透赤霄微才喜同舎何幸忽闻韶送严维下第还江东勿叹今不第似君殊未迟且归沧洲去相送青门时望鸟指鄕逺问人愁路疑敝裘沾暮雪归棹带流澌严子滩复在谢公文可追江臯如有信莫不寄新诗长短五七言题李氏曹壁画度雨云似出栋梁里如和风雨飞掾曹有时不敢归谓言雨过湿人衣铭唐愽陵郡安喜县令岑府君墓铭泾水汤汤汉陵苍苍木萧萧兮草自黄门一闭兮夜何长果毅张先集墓铭茂陵南头渭水东流山原万秋兄弟一丘白杨脩脩秪令人愁岑嘉州诗岑嘉州集卷第五岑嘉州诗卷之五七言律诗和祠部王员外雪后早朝即事长安雪后似春归积素凝华连曙晖色借玉珂迷晓骑光添银烛晃朝衣西山落月临天仗北阙晴云捧禁闱闻道仙郎歌白雪由来此曲和人稀奉和中书贾至舎人早朝大明宫鸡鸣紫陌曙光寒莺啭皇州春色䦨金阙晓钟开万户玉阶仙仗拥千官花迎劔佩星𥘉落柳拂旌旗露未干独有鳯凰池上客阳春一曲和皆难西掖省即事西掖重云开曙辉北山踈雨点朝衣千门柳色连青鎻三殿花香入紫㣲平明端笏陪鸳列薄莫垂鞭信马归官拙自悲头白尽不如巖下偃荆扉九月使君席奉饯卫中丞赴长水节使横行西出师鸣弓擐甲羽林儿䑓上霜威凌草木军中杀气傍旌旗预知汉将宣威日正是胡尘欲㓕时爲报使君多泛菊更将弦管醉东篱使君席夜送严河南赴长水娇歌急管杂青丝银烛金杯映翠眉使君地主能相送河尹天明坐莫辞春城月出人皆醉野戌花深马去迟寄声报尔山翁道今日河南胜昔时暮春州东亭送李司马归扶风别庐柳亸莺娇花复殷红亭緑酒送君还到来函谷愁中月归去磻溪梦里山帘前春色应须惜世上浮名好是闲西望鄕关肠欲㫁对君衫䄂泪痕斑赴嘉州过城固县寻永安超禅师房满寺枇杷冬着花老僧相见具袈裟汉王城北雪𥘉霁韩信坛西日欲斜门外不须催五马林中且听演三车岂料巴川多胜事为君书此报京华奉和相公发益昌相国临戎别帝京拥旄持节逺横行朝登劔阁云随马夜渡巴江雨洗兵山花万朶迎征盖川柳千条拂去旌暂到蜀城应计日须知明主待持衡奉和春日幸望春宫应制和风助律应韶年清跸乗髙出望仙花笑莺歌迎帝辇云消日霁俯皇川南山近献仙杯上北斗平临御扆前一奉恩荣欢在镐空知率舞听薫絃首春渭西郊行呈蓝田张主簿廽风度雨渭城西细草新花踏作泥秦女峯头雪未尽胡公陂上日𥘉低愁窥白髪羞微禄悔别青山忆旧磎闻道辋川多胜事玉壷春酒正堪携秋夕读书秋幽兴献兵部李侍郎年纪蹉跎四十强自怜头白始为郎雨滋苔藓侵堦緑秋飒梧桐覆井黄惊蝉也觧求髙树旅鴈还应厌后行覧卷试穿隣舎壁明灯何惜借余光岑嘉州诗岑嘉州集卷第六岑嘉州诗卷之六五言絶句题三㑹寺苍颉造字䑓野寺荒䑓晚寒天古木悲空堦有鸟迹犹似造书时秋思那知芳嵗晚坐见寒叶堕吾不如腐草飜飞作萤火行军九日思长安故园强欲登髙去无人送酒来遥怜故园菊应傍战塲开叹白髪白髪生偏速教人不柰何今朝两鬓上更觉数茎多日没贺延碛作沙上见日出沙上见日没悔向万里来功名是何物忆长安曲二章寄龎㴶东望望长安正值日𥘉出长安不可见喜见长安日长安何䖏在只在马蹄下明日归长安为君急走马西过渭州见渭水思秦川渭水东流去何时到雍州凭添两行泪寄向故园流经陇头分水陇水何年有潺潺逼路傍东西流不歇曽㫁㡬人肠㓕胡曲都护新㓕胡士马气亦麤萧条虏尘净突兀天山孤醉里送裴子赴镇西醉后未能别醒时方送君㸔君走马去直上天山云寄韩樽夫子素多疾别来未得书北庭苦寒地体内今何如尚书念旧垂赐𫀆衣率题絶句献上以申感谢富贵情还在相逢岂问然绨𫀆更有赠犹荷故人怜题井陉双溪李道士所居五粒松花酒双溪道士家唯求缩却地鄕路莫教賖题云际南峯演上人读经堂结宇题三蔵焚香老一峯云间独坐卧秪是对杉松题梁锽城中髙居居住最髙䖏千家恒眼前题诗饮酒后只对诸峰眠戏题关门来亦一布衣去亦一布衣羞见关城吏还从旧道归题汾桥邉柳树此地曽居住今来宛似归可怜汾上柳相见也依依岑嘉州诗岑嘉州集卷第七岑嘉州诗卷之七七言絶句奉送贾侍御使江外新骑骢马复承恩使出金陵过海门荆南渭北愁难见莫惜衫襟着泪痕崔仓曹席上送殷寅充石相判官赴淮南清淮无底緑江深宿处津亭枫树林驷马欲辞丞相府一樽须尽故人心题首蓿烽寄家人苜蓿烽边逢立春胡芦河上泪霑巾闺中只是空思想不见沙塲愁杀人玉关寄长安主簿东去长安万里余故人何惜一行书玉关西望堪肠㫁况复明朝是嵗除献封大夫破播仙凯歌六章汉将承恩西破戎捷书先奏未央宫天子预开麟阁待秪今谁数贰师功官军西出过楼兰营幕傍临月窟寒蒲海晓霜凝马尾葱山夜雪扑旌竿鸣笳叠皷拥廽军破国平蕃昔未闻丈夫鹊印迎边月大将龙旗掣海云日落辕门皷角鸣千群靣缚出蕃城洗兵鱼海云迎阵秣马龙堆月照营蕃军遥见汉家营满谷连山遍哭声万箭千刀一夜杀平明流血浸空城暮雨旌旗湿未干胡烟白草日光寒昨夜将军连晓战蕃军只见马空鞍赴北庭度陇思家西向轮䑓万里余也知鄕信日应踈陇山鹦鹉能言语为报家人数寄书逢入京使故园东望路漫漫双䄂龙钟泪不干马上相逢无𥿄笔凭君传语报平安春梦洞房昨夜春风起遥忆羙人湘江水枕上片时春梦中行尽江南数千里州后亭送李判官使赴晋綘西原驿路挂城头客散红亭雨未休君去试看汾水上白云犹似汉时秋五月四日送王少府归华隂僊掌分明引马头西㸔一点是关楼五日也须应到舎知君不肯更淹留原头送范侍御百尺原头酒色殷路傍骢马汗斑斑别君只有相思夣遮莫千山与万山送李明府赴陆州便拜觐太夫人手把铜章望海云夫人江上泣罗裙严滩一点舟中月万里烟波也夣君虢州西山亭子送范端公百尺红亭对万峰平明相送到斋钟骢马劝君皆缷却使君家醖旧来浓送崔子还京疋马西从天外归扬鞭只共鸟争飞送君九月交河北雪里题诗泪满衣赵将军歌九月天山风似刀城南猎马缩寒毛将军纵博塲塲胜赌得将军貂䑕𫀆春兴戏赠李侯黄雀始欲啣花来君家种桃花未开长安二月眼㸔尽寄报春风早爲催草堂村寻罗生不遇数株溪柳色依依深巷斜阳暮鸟飞门前雪满无人迹应是先生出未归山房春事风恬日㬉荡春光戏蝶逰蜂乱入房数枝门柳低衣桁一片山花落笔床同梁园日暮乱飞鸦极目萧条三两家庭树不知人去尽春来还落旧时花题观楼荒楼荒井闭空山关令乗云去不还羽盖霓旌何䖏在空余药臼向人间碛中作走马西来欲到天离家见月两囬圎今夜不知何䖏宿平沙万里絶人烟醉戏窦子絶句朱唇一点桃花殷宿粧娇羞偏髻鬟细㸔只是阳䑓女醉着莫许归巫山胡歌黒姓贤王貂䑕裘葡萄宫锦醉缠头关西老将能苦战七十行兵仍未休武军送刘判官赴碛西行军火山五月人行少㸔君马去疾如鸟都护行营太白西角声一动胡天晓入关先寄秦中故人秦山数点似青黛渭水一条如白练京师故人不可见寄将两眼㸔飞燕过燕攴寄杜位燕攴山西酒泉道北风吹沙卷白草长安遥在日光邉忆君不见令人老秋夜闻笛天门街西闻捣帛一夜愁杀江南客长安城中百万家不知何人夜吹笛戏问花门酒家翁老人七十仍沽酒千壷百瓮花门口道傍榆叶青似钱摘来沽酒君肯否