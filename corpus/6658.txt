圆觉经夹颂集解讲义X卍XXX光严住持是谓众生清净觉地这一叚话直指后学路头十分径捷盖不入大光明藏不得清净觉地未到清净觉地不为大圆满此圆则明明则觉之本旨也矧大疏略疏大钞少钞总而计之奚翅数万言横说竖说总在圆觉圈里要人各自识破或者字字钻剌不寻的当随前人脚后跟巳落第二谊是终日圆觉而未甞圆觉久况依幻而说觉者乎琪夙耽是经遍阅诸疏偶因糟粕忽悟醇醲敬以孝宗皇帝御註及众大知识讲义颂偈章分类附用锓诸梓愿与诸高德共之如大海水随意斟酌无不清凉如恒河沙随意取舍无不具足读卷未终便即感悟固自有顿机者若曰舍筌而得鱼则是犹幻翳妄见空华必欲刻舟而求劒则有照有觉俱名障碍今日对面说破轮转生死故曰无明若无轮转方始是觉休将萤火烧须弥要得针芒凑芥子旹淳祐六秊丙午﨟月辛丑旦日丙戌觉如周琪序X十二章来意文殊章顿悟本有圆觉妙心本无无明生死方名信解成发起因普贤章以悟脩之理难明故须征释令解用心普眼章开示身心无性二空理显根尘诸法普净普徧见境同佛金刚藏章令深悟轮回分别邪正故乃征释弥勒章穷展转根元推差别种性令断贪爱清净慧章巳知圆觉染净无殊辨随顺脩证威德自在章众生根性不同烦恼厚薄不等立三观门随根趣入辨音章就前三观示观网交罗随宜各契净诸业障章约计深浅分我四相若除我执便是圆觉普觉章由前除障脩习用意依善知识免溺四病及诸细惑圆觉章道场克期加功用行以求证入上中下根普归圆觉贤善首章正宗之法法义巳周欲使广益他方远霑来世流传通泰展转无穷一部诸章大旨如是阅者预明可知始末X大方广圆觉脩多罗了义经夹颂集解讲义御註大方广者无量无边之广也盖圆觉性体周遍法界如大方之广故也圆者圆照具足觉者虗明灵照脩多罗者按诸註疏乃总括诸经之辞了义经者赞此一经是究竟了达之义西蜀复菴晖禅师类解讲义曰经题十有一字以八义释之一约体用二法义三能所四名义五立名六取舍七问难八总収第一体用者于中又有从体起用及摄用归体谓大字一字属体方广二字属用此从体起用也其次圆觉二字属体上大方广三字属用此摄用归体也第二法义者欲释诸经论必须明释法义依法解义义即分明以义照法法即显着今经题中圆觉二字属其法大方广三字属其义谓当体虗明广大常住本觉法上有此之大义方义广义其次经之一字属其教法上脩多罗了义五字是叹教法胜能之义也第三能所者谓脩多罗了义经六字属能诠之文大方X广圆觉五字属所诠之义又有总别脩多啰三字属总谓指一代时教了义经三字属别谓别叹此圆觉经谓此经乃是一代时教中诸部宣说胜谛决了究竟之义非是宣说世俗因果不了之义所以云脩多罗总指诸部了义者别叹斯文也第四名义者又分为二初唐后梵谓大方广圆觉了义经八字即此方唐言也脩多罗三字即西域梵语也大以当体得名常徧为义当体觉性无边强名为大常则竖通三际徧则横徧十方方以就法为名轨持为义轨则轨生物解使众生悟入佛之知见持则任持自性于生死海中而此性不曾生灭广则从用得名包博为义包则无外博则普徧圆以不偏得名满足周备为义觉以不昏得名虗明灵照为义此皆就唐言释名义也其次脩多罗此翻契经契与契合合机合理也经者有贯串义有摄持义谓贯穿诸佛所说之法摄持一切众生之类故称大方广圆觉脩多罗了义经也第五立名者且诸经得名或佛自立或结集人立或兼斯二者立今经题目据下贤首章中有其五名一名大方广圆觉陀罗尼二名脩多罗了义三名秘密王三昧四名如来决定境界五名如来藏自性差别以此推之是知此经之名乃佛自立也第六取舍者经中虽有五名首题唯取其二者良以宗本体用是法义之宏纲诠指功能乃言像之皎镜事周X义尽须建五名以要标题且存两号遂存前二略去后三此译人巧意也第七问难者又分为二初难本题后难别题难本题云脩多罗与经但唐梵之文有异今双置题目岂非重叠耶答上则总指诸部此则唯目当经对总叹别故非重也次难别题中又分为二初难法义后难三大难法义云且大方广佛华严经彼经题目以大方广三字为法佛华严三字为人今经何故却以大方广三字为义耶答彼经对人故称法此经对法故称义也难三大云华严经说三大起信论说三大与今经说三大是同是别耶答配属三大约法则同释义随宗则别起信论就凡上建立三大为宗华严经就玄上及事上建立三大为宗今经就本觉体上建立三大为宗故不同也所以起信约凡以为心圆觉约佛以标名华严不逐机宜直显一真法界也又起信大分约因位说圆觉与华严大分约果位说第八总収者意谓此二十八纸能诠之文乃是吾佛大圣人于一代时教诸部中特为顿机之者宣说决了究竟真实常住之义欲使后代顺佛法脩行之人诵此能诠之文解此所诠之理如说脩行于一切处决疣溃痈挑痾去毒遣障除疑证自巳广大灵明真实常住圆觉之体于此体上发起如是大义如是方义如是广义从此超凡入圣一得永常尽未来际自利利他受用无尽X也四明聪讲师心镜曰大方广圆觉者此经廼穷理尽性之书洁净精微之教部虽属于方等教味唯归一圆瞿昙示因地之良规妙德启脩行之正路故襃之以大方广实之以脩多罗今言圆即大也曰规觉即方也曰矩盖圣人用此模范众生能成十方诸佛轨则名善法行也又圆是圆融觉是觉性真觉之性圆融之道如大海水澄湛圆融楞严云觉海性澄圆圆澄觉元妙又圆则寂也觉则照也照而常寂故曰圆寂而常照故曰觉觉取照义圆取寂义照而寂寂而照寂照同源故曰圆澄觉元妙此非独取广大无边之义为圆觉须知众生旅泊三界生死结根无明业识非圆觉寂照之功幻翳空华孰能销殒故圆觉之义义尽于斯脩多罗者此翻契经契理契机故曰契经了义者法华以前圆觉之外皆不了义盖权实未融故也今既闻开显同法华之圆并为了义所以事理圆融因果顿足佛法之妙岂复有过于此经者径也经由圣人心口故得万古同遵百世不易准佛地论解则能贯能摄此方儒书则训法训常余如常释不复繁引罽宾国三藏法师佛陀多罗奉诏译西蜀复庵晖禅师曰译师也梵语佛陀多罗此云觉救罽宾者即北印度也由西域有五印度此觉X救三藏乃是北印度罽宾人也初于东都白马寺译此经不载年月译之一字乃是度语之称又译者易也大抵变易以成华言郑氏註曰王制五方之民言语不通嗜欲不同达其志通其欲因是命通言语之官曰象胥盖象胥有才智者也又说东方官曰寄南方官曰象胥西方官曰狄鞮北方官曰译今据经多从西来今用北方之官名者但汉时多与北狄交通然北方译官兼善西方之语佛法初自西来乃用北方之官翻之自此佛经咸称译也唐圭峯定慧禅师宗密述疏钞科节疏主也圭峯即终南之别山定慧禅师即唐宣宗追谥之号此经前后造疏解者有京报国寺惟悫法师先天寺悟实禅师荐福寺坚志禅师北京道诠法师今圭峰定慧禅师皆曾备讨各有所长悫邈经文简而可覧实述理性显而有宗诠多专于他词志可利于群俗然圆顿经宗未见开拓性相诸论迢然不干故圭峯之疏俱不依也大凡佛说一代时教皆有三分一序分二正宗三流通分今经从如是我闻至平等法会名序分自文殊至圆觉共一十一章经文并是正宗分最后贤善首章经文属流通分今先序分科者科含半义乃是包括酌量一部经文大意故曰科也四明聪讲师心镜曰沙门或云桑门肇云出家都名阿含经云舍离恩爱出家脩道摄御诸根不染X外欲故号沙门郊祀志云沙门汉言息心削发出家绝情洗欲而归于无为也瑞应云息心达本源故号为沙门梵语佛陀多罗者唐言觉救北印度罽宾人也于东都白马寺译圆觉一部不载岁月译者易也以彼方言易成华语也如是我闻御註曰阿难谓如是经教亲从佛闻一时佛说此经之时婆伽婆藏经曰佛之异称西蜀复庵晖禅师曰经首必具六种成就若六缘不具教法不兴谓一信成就二闻成就三时成就四主成就五处成就六众成就今此一段文具前四也如是者乃信成就佛法大海信为能入若信则言是事如是若不信言是事不如是又信则所言之理顺顺则师资之道成是知信之一字乃信顺之辞如人有手取物则得华严经曰信是道源功德母长养一切诸善根断除疑网出爱河开示人天涅槃路我闻者乃闻成就我有四种一凡夫实我二外道神我三菩萨假我四佛之真我今当假我也闻从耳根发识既是耳闻今何称我废耳之别从我之总故曰我也又唯识家解如是二字X作指定之辞谓指定下来所说之教法阿难二十年中为佛侍者亲从佛闻所以云如是玄义我亲得闻亲光菩萨将此六种成就谓之经前五事信散在闻时主处众中也一时者乃时成就谓此时不定俱是师资会合听说之时也婆伽婆者乃主成就此具六种义一自在二炽盛三端严四名称五吉祥六尊贵如是六种义差别应当总名婆伽婆大抵教家有五不翻一祕密不翻即神呪等二多含不翻即罗汉须菩提等三此方无故不翻如阎浮提树苾蒭等四顺古不翻如阿耨多罗等五生善故不翻如佛般若菩萨等若云觉此方人轻薄不生善故今婆伽婆于五不翻中当多含故不翻也然婆伽婆即是佛若出其体乃是圆觉也四明聪讲师曰如是者理无不如之谓是事无不是之谓如亦是信顺之词文如理是也我闻者阿难称我者非人我之我谓万法皆备于我之我本是耳闻盖我是耳之主宰故也一时者一者多之所宗谓之一又一之所起谓之时天上人间长短不同天竺国不分春夏秋冬只云三际正月十六日至五月十五日为热际五月十六日至九月十五日名雨际九月十六日至正月十五日名寒际今言一时者巳包四季故也婆伽婆者说经教主即佛也亦曰婆伽婆亦曰薄伽梵佛顶云十方薄伽梵一路涅槃门具足六义自在炽盛端严名称X吉祥尊贵如是六德义圆满应当总号薄伽梵诸经多称为佛盖译师取与不同非有他也今定说经定是何身所说佛有法身报身应身法身有二种理体法身用中法身报身亦有二种有自报他报应身亦有二种有胜应有劣应今定用中法身亦曰他报亦曰胜应三身一体也亦云即生身为尊特身佛盖释迦来此南阎浮提八十返亲近父母生身五十年说法三百会谈经只此丈六四八之相华严云父名净饭母名摩耶吾名悉达但大小乘机见不同大乘住地菩萨用业识见之即此丈六即尊特身即用中法身龙女所赞微妙净法身具相三十二也二乘凡夫只用六识见是父母生身三十二相说小乘法同一座席二见不同伹此尊特身有二种一者示现尊特如光明法华圆光一寻能照无量凡穷一相皆不可得如应持不穷其顶目连莫究其声外道欲量佛身南山斫丈六竹量之佛头在丈六竹上古云斫尽南山竹仍旧长丈六二者现起尊特如十莲华藏海微尘相好又十六观经真法身高六十万亿眼如四大海水眉间白毫如五须弥山皆是现起尊特也不思议德岂容凡夫以有思惟心之所测度也入于神通大光明藏佛入大定中神通光明无穷无尽故名曰藏三昧正受X三昧者正受中自得之妙正受者不受诸受名曰正受西蜀复庵晖禅师曰乃处成就谓佛入法性源现无边无碍剎土亦不定分自他受用故曰依真所以大疏云经宗既诠实境教主须明真身居受用土为诸大士说圆觉经然此经说处及说教之主与别经不同金刚经处即是舍卫国给孤独园说主乃是丈六化身今此经则不然说处即定中乃是依真实之境说主即法身与报身不分乃是真身说也神则妙用难测通则自在无壅大光明藏有三义故一拣滥二破名三显理何谓之拣滥谓一代时教中佛所说有如来藏有自性清净藏有法身藏有法界藏恐滥彼故今谓此是大光明实性神通之藏何谓之破名佛恐后人不知法体本来平等于平等中强生分别以谓十方诸佛如来大光明藏大包天地光明烜赫无所不照无所不包无所不摄无所不容有如此之名相若作如此见解遂作两箇故破有执心即相无相故无大字名相无光字名相无明字名相无藏字名相也何谓显理此一义妄尽觉明大开眼于一切处圆陀陀净躶躶赤洒洒头头是物物全尽十方世界无不融通如大日轮昇空天下洞明此所谓显理虽然如是更须亲行一步始得话圆所以论云心性不起即是大智慧徧照也三昧者梵语此云正受X即唐梵双举此即入定正受者不受诸受故曰正受正以拣邪义受以领纳义若眼领纳色耳领纳声鼻香舌味身触意法以至一切时领纳爱喜乐舍等者此名邪受唯是入定之时于所缘境审正思察眼不领纳色乃至身意法以至一切时爱喜乐舍等法然后不妨眼炽然见色耳炽然闻声乃至鼻舌身意炽然等所以贤首云虽空空绝迹不妨义天之星像灿然湛湛亡言岂碍教海之波澜浩瀚只如上至十方诸佛下及六道众生皆有此大光明藏三昧正受且如何得入但向十二时中息诸妄想攀缘颠倒分别之心智与理冥境与神会便入得此大光明藏三昧正受脱或不然只知门外走宁识在其中一切如来金刚经曰如来者无所从来亦无所去故名如来光严住持光严者光明庄严也住者常住不住持者受持无失西蜀复庵晖禅师曰一切者普该之言如来者其义有四一约法身者谓无所从来亦无所去也二约报身者谓过去脩因来成佛果也三约化身者谓乘如实道来成正觉也四约理智如谓本觉来谓始觉因本觉而有不觉因不觉而有始觉本始不二故曰如来又十方诸佛悟此真如之理故曰X如来六道四生迷此真如之理故曰如去不得称来今如来者即指化身也光严者重重交光照耀炳着妙相之上安住任持永绝攀缘不曾遗失所以序云具足圆觉住持圆觉者如来也是诸众生清净觉地佛与众生本同一性故诸佛光严住持处即众生净觉心地西蜀复庵晖禅师曰上文明圣同此文明凡同是字乃指定之辞诸则不一之义众生者以色受想行识五蕴众缘和合而生故曰众生又云有多生死故曰众生清净者离烦恼障离所知障垢不能染妄不能变故曰清净觉是法地是喻此谓之法喻双举谓一切众生迷真失湛徇相执名妄见众生然妄体元空全是本觉此之本觉体上能出生一切河沙功德喻如大地能生一切物等问众生分上何不称住持耶答诸佛证此境故得称住持众生不证此境但具佛性故不得称住持二字但指其分上有此清净本觉之地所以序云终日圆觉而未尝圆觉者凡夫也首楞云虽终日行而不自觉枉入诸趣在禅家谓之终日焚香不知身是道场在周易谓之百姓日用而不知在孟子谓之终身由之而不知其道者众也在老子谓之不善身之所保亦同意也又法灯和尚云无根兮得活离地兮不倒日用尚不知更向何处讨X身心寂灭平等本际既证寂灭圣凡体同方见本来真际了无差等圆满十方觉性圆满徧法界故不二随顺虽顺诸缘觉性常一西蜀复庵晖禅师曰身心寂灭平等本际圆满十方者身即所执之妄身心即所执之妄心寂灭是毕竟空义圆则不徧满则具足谓上文举一切如来光严住持又举是诸众生清净觉地乃是立宗盖此经以心境空寂凡圣平等为宗忘情等佛观行速成为趣恐行人不知觉性本来平等生分别之心以谓凡是凡圣是圣若如此解何时了悟故云有心分别一切皆邪无意攀缘万途自正又云心异则千差竞起心乎则法界坦然此之执心能作诸佛能为众生能作天宫能为地狱是知着其相则凡圣有霄壤之隔故不平等若以性观之则凡圣染净之相而诸法当体悉皆空寂便见圆觉本际之性本来平等本来无欠少非唯无四圣之高亦无六凡之下人人具足箇箇圆成心佛及众生是三无差别所以道如缾巳满更不再添佛佛道齐法法平等此之觉性在东全东南西北方亦复如是包于天地充塞六虗徧满法界六通四辟大小精麤无乎不在此谓竺土大仙心东西密相X付庄子齐物篇亦云其形若藁木其心若死灰忘物忌智则万物一府死生同状又云自其异者视之肝胆楚越也自其同者视之万物皆一也不二随顺者随则不乖顺则相应且说有二二是两箇不二是一箇二即是凡夫顺生死二乘趣涅槃凡夫迷圆觉之体失圆觉之用起惑造业轮转大苦海中方死方生方生方死头出头没无有解脱此时被妄法之所染着不能趣于涅槃无量劫中只在生死此岸所以望于二乘涅槃彼岸为二其二乘之人见三界无安犹如火宅希求出离如救头然如獐独跳不顾后群虽然得出生死脱离三界又一向灰身灭智沈空滞寂随解脱坑卧涅槃城有其三义一者心狭劣二者怖三界三者缺大悲只解如是去不解如是来又被空之所留滞在空里望凡夫生死此虽为二是二人大过不及皆不处乎中道唯吾佛大圣人证无住处大涅槃以大悲故常在生死而不住涅槃以大智故而不住生死常在涅槃在此岸不妨常在彼岸在彼岸不妨常在此岸此是佛之用处谓之不二随顺若学者说时即于十二时中妄想攀缘念念无明生死根本不是执凡便是执圣不是执真便是执妄不是执有便是执无与他凡夫二乘一般唯是一切处一切时不着凡圣真妄有无然后在真全真在妄全妄打成一片方合得他随顺不二X于不二境现诸净土佛一性中名不二境以无着无染之法接化众生西蜀复庵晖禅师曰于者依也教家谓之境声就境上得此于字之声不二境者即上文说中道随顺不二之境诸者随类普应曰诸净土者乃对秽土之称然此土有四一法性土法身所居二受用土于中又分为二一自受用土唯佛自见二他受用土唯地上菩萨见地前小乘不见三变化土丈六化身所居今经统唯二种谓净土及秽土佛说此经之时地前大众见佛化身居于娑婆世界瓦砾荆棘坑坎堆阜秽土之中说圆觉经地上大众见佛他受用报身居于琼林玉树宝殿金台净土之中为其说圆觉经所闻之法则一所见之人各别岂非吾佛于中道不二境中随顺普应乎注云地前大众得佛加被方见报身不蒙加被即不见又前所说凡圣一体者此是从自受用土入法性土今此应诸菩萨现诸净土者此即从法性土现他受用土故次文云与大菩萨等是也四明聪讲师曰入于神通大光明藏至现诸净土者神者名天心通者名慧性大者即法身德光者即般若德明者即解脱德此之三德会无量三谛法归祕密藏包一切善法曰藏三昧翻调直定正受者即正心行处也三昧梵语正受华言今华梵双举其实一切圣贤皆用三昧正受为出入之门X以无分别智缘无相理故曰正心行处光严者即了因智慧也住持者即缘因福德也一切如来皆用缘了二因庄严本有正因而成佛也是诸众生者诸之一字不一之辞该一法界皆云众生佛亦谓之无上众生性净之理故曰觉地在佛曰果在众生曰因今将佛果对众生因地并具圆觉妙明之性无身心相故曰寂灭亦无差别相故曰平等经中凡言十方即是十法界也今言十界界界融通入妙圆觉故曰圆满只一本觉真如佛性随染净缘故曰不二随顺于不二境正明现土即秽为净即娑婆秽为寂光净行法云释迦牟尼名毗卢遮那徧一切处其佛住处名常寂光常波罗蜜所摄成处我波罗蜜所安立处乐波罗蜜灭受想处净波罗蜜不住身心相处不见有无诸法相处又十六观经佛与韦提希夫人现诸净土或有国土纯是莲华或有国土如玻王梨镜或有国土如自在天宫岂非即此灵山便是报国无上报事不须坏此灵山突出寂照恐人狐疑不免谆复晓之与大菩萨摩诃萨十万人俱其名曰梵语菩提萨埵秦人好略略去提埵二字只云菩萨翻大道心成就众生亦可云菩提翻道又翻觉此十万众皆隣真亚圣地住圣贤或权或实或显或晦同入寂光启扬圆觉此经不入二乘之手不X列声闻缘觉众也最后流通却列凡夫众须弥山王并吉槃荼火首金刚等以知同在灵山但凡圣所见有异也文殊师利菩萨文殊久成正觉即龙种上尊王佛降尊就卑佐辅牟尼又翻妙德又曰妙首昔因女人而发道心又昔为妙光菩萨化八王子次第而成最后第八王子廼然灯佛彼时释迦为儒童买五茎莲华供养然灯并布发掩泥然灯与之授记曰汝将来于五浊世为佛号释迦牟尼以然灯往望妙光九代祖师瞿昙乃玄孙也普贤菩萨曲济无遗曰普邻极亚圣曰贤乃东方宝威德上王佛国菩萨也闻灵山说法华经法会将终方至驾白象王入我娑婆即法华经劝发品也普眼菩萨徧观为义普观法界众生皆具入圆觉性金刚藏菩萨金取铦利为义刚则刚健喻般若之慧能断众惑包覆因果善恶曰藏弥勒菩萨翻慈氏姓也阿逸多字也昔为国王驾白象游城外其象见野象而欲性狂发王几失命乃惩治调象之人象人答曰其象本自可调为见野象欲心X发生不然请王令调之象至王前烧红铁弹丸曰汝于王得罪令吞铁丸令象开口吞之丸从后出跪而伏调王见是事发慈悲心故以姓号慈氏也王曰汝既能调如何令之有失曰臣能调象身不能调象心其象心非臣之所能调王曰世间孰有善调心者乎曰唯有佛善能调心王往问佛佛曰世间调心各有方法调象调牛马若干诸类欲调之无遏所欲随其所好而渐调之如禽畜乌鸢蝼蚁之属皆可调之净名云先以欲钩牵后令入佛智其难调者唯世人心尔古云高可射深可钓唯有人心咫尺间只尺人心难可料所以须菩提首问净心此经示二十五定轮三种妙观正是调心之术人心散即用止止之止则息攀缘之心也昏即用观观之其昏即朗止观廼明静之法明静即寂照散即止寂也昏即观照也以此为药无明之病不远而复也清净慧菩萨澄心如月虗巳若潭月晈潭清神清慧朗斯之谓欤威德自在菩萨圭峯云三藏成就功用勐利邪魔不能扰妄惑不能侵故也今云人之动静莫过四威仪行住坐卧道在乎动静之间此之圣流行如象王威如师子进退以礼折旋俯仰威仪详序以模范后贤故斯X名不朽也辨音菩萨此菩萨善能辨别随类圆音故曰辨音净诸业障菩萨一切业障尽依四相而生此菩萨身口意三业如珠玉无瑕疵泯绝诸恶奉行众善普觉菩萨自觉亦能觉他念起即觉是也觉非也觉觉是觉非所以针艾随身膏肓之鬼自惧圆觉菩萨理无不圆事无不觉故曰圆觉贤善首菩萨等近圣曰贤顺理曰善故曰贤善首一会法众十方人俱故曰等而为上首与诸眷属皆入三昧同住如来平等法会西蜀复庵晖禅师曰上文皆处成就此即众成就与者并也大者拣小义即指登地大菩萨菩萨是不全梵语全云菩提此云觉萨埵此云有情谓此人既能自觉亦复觉他有情众生但行二利之人总可谓菩萨摩诃即大也谓此有情信大法解大义发大心趣大果脩大行证大道之人皆是指诸上菩萨也皆入三昧者谓佛既入大光明藏三昧正受而十二菩萨与诸眷属亦皆入定同止住释迦如来凡圣平等因果不二法性之会今将正宗X分中十一章问答束之为二谓初一问答令信解真正成本起因后十问答令依解脩行随根证入也今先纶贯一经涂辙初一问答令信解真正成本起因者盖文殊表解普贤表行夫欲运心脩行先须信解真正解若不正所脩一切皆邪纵使精勤徒为劳苦也又若是愚教始教终教多先且脩行后方顿悟若华严与此经仪式则不然先且顿同佛解然后脩行盖先要了悟自心所以华严云若不了自心云何知正道由彼颠倒慧增长一切恶是知有信须得解有解须得信何以知之华严三圣观云有信无解增长无明有解无信增长邪见信解圆通方为行本如今有一般人虽有信心无正解乃是中无主既然是中无主一被邪魔外道顽朋败友相诱将去到底只染得外道知见增得一切无明种子又一般人有邪解悟事事会得却无信心一向拨无因果增长邪见是知信解二字如车两轮如鸟两翼此不可阙今此第一文殊章通为上中下三根之人开解第二普贤章通为上中下三根之人开行第三普眼章依文殊之解普贤之行教示上根之人运心入二空观兼倣脩法界观行人入观方有疑念故有第四金刚藏一章起疑既是有疑必推究轮回根本故有第五弥勒一章既知轮回根本必须断之既断轮回根本方证入圆觉才证入便自然有阶差地位安排故X有第六清净慧一章安排地位从凡入圣如是六章经文中二空观只了得上根之人其次更有一类中根之人虽闻佛说开悟巳竟只是根劣于二空观不能证入于是故有威德菩萨为中根之人请问三观虽蒙佛开示三观行相未知有几种脩习故有辨音菩萨请问蒙佛开示二十五轮被二十五种机行人既入三观诸轮方犯着四相故有净诸业障菩萨请问断除四相既除四相四病未亡故有普觉菩萨请问令依师离作止任灭四病四相既除四病巳去如是一类中根之人一时悟道更有一类下根之人根劣障重又于三观诸轮不能证入于是故有圆觉菩萨请问蒙佛开示道场加行三期脩练被及下根所谓一法巧被三根也问华严经科云举果劝乐生信分此经科云初一问答令信解真正成本起因何故彼经就果上发信此经就解上发信耶答彼经以事事无碍为宗故就事上发信此经以理为宗故就体上发信不同也聪讲师曰十二开士皆唱导之师故曰上首与诸眷属者则十万人俱是也后叹德云皆入三昧即大光明藏也谓法界圆融真如清净因人果人同住一处故曰同住平等法会于是文殊师利菩萨在大众中即从座起顶礼佛足右绕三匝长跪叉手而白佛言大悲世尊愿为此会X诸来法众说于如来本起清净因地法行本起者佛从凡夫时最初所起之心因地者佛之初地法行者佛之妙行西蜀复庵晖禅师曰此乃伸请也于是者盖指平等法会之处运前起后之辞梵语文殊此云妙吉祥从座而起者乃是从法座而起悲济之用悲愍众生起教之故顶礼佛足者以至贵至尊之顶礼世尊至卑之足此敬之至右绕者表顺佛法之理不背三匝者表归依三宝断三毒等长跪者表安危不易叉手者表人境交参又从座而起至三匝此表洗身业长跪叉手表洗意业而白佛言巳下并表口业也此一段文皆是结集人缀缉也大悲世尊方是文殊赞佛也大以拣小为义慈能与乐悲能救苦问何故不云大智大悲耶答盖文殊请问意为末代众生行利他之行不是自利故赞云大悲且如小乘之人有智无悲大乘之人悲智双运唯佛全行利他之行得称大悲譬如有人落水若小乘之人见之便不肯救由小乘人巳知无量劫来轮转生死海中受大苦恼自一脱离三界之后更不敢再入所以不救若菩萨人见之便先自着脚然后救之乃自利利他也若佛见之即便入水令速出离到安隐处故谓之大慧也世尊者具上九号为世所尊故曰世尊愿为此会诸来法众者愿以希求乐欲为义法众即十万大众也文殊X白佛者告佛慈悲方便宣说当初未成佛时创初根本本起清净因地法行也大凡圆顿之教脩行仪式必先发三重因地何谓三重因地一了悟觉性二发菩提心三脩菩萨行谓先顿悟自巳分上本有灵明广大真实圆觉之性顿信本无无明顿信本无生死此谓之大悟觉性然后方发菩提心梵语菩提此云觉既了悟觉性却于行住坐卧折旋俯仰起居问讯动容㗛语一切处一切时常起觉悟之心此之悟心要得念念与最初所悟本觉相应所以本生和尚云只这动转施为还合得本来主人公也无若也合得十二时中无虗弃底道理若合不得喫茶说话往往作茶话会若得契合此谓之发菩提心此心便是大智之心其次方脩菩萨行者谓于一切处念念慈念念悲利乐有情饶益群品教化成熟不舍摄受一切众生脩菩萨行如华严经中善财童子先是文殊了悟觉性遂乃南游一百十城参见五十三人善知识凡见一善知识皆先自云我巳先发菩提心而未知菩萨脩何等法行何等行云何发心又如起信论云了二觉发三心脩五行亦同今来经文谓问我佛世尊于无量劫中未曾成等正觉之时创初根本因地如何发起一念脩习心地法门如何行清净离相称性法行何故文殊始初发问便问此事却为最初发心脩行一着最为要紧切宜子细寻得真正X路然后方行所谓见道方脩道不见复何脩若还不辨邪正忽被朋友引去薰得邪见无明种子才到眼光落地之时沦入地狱百劫千生无由解脱如人种瓜须是预先子细寻取好种若错用苦种之时纵是得瓜还成苦味何以知之圭峯云夫欲求果者必先观于因因若不真果还是妄又楞严云因地不直果招迂曲所以华严云不能了自心云何知正道由彼颠倒慧增长一切恶宗门中谓之打底不遇作家到老番成骨董纵饶精进勤苦一时错了所谓不省这箇意脩行徒苦辛以此推之是知文殊大智首先问佛最初发心脩行一着开示利益后代众生岂小补哉及说菩萨于大乘中发清净心远离诸病诸病者诸幻也能使未来末世众生求大乘者不堕邪见西蜀复庵晖禅师曰谓非唯说世尊最初根本因脩心地称性法行更告佛说一切菩萨于大乘觉悟心中发清净菩提之心大以拣小乘以运载能运载一切众生离生死此岸度烦恼中流到涅槃彼岸妄不能变垢不能染离烦恼障离所知障故曰清净远离诸病者谓着有着无见妄见真分能分所并四相四病但是离心之外皆是病也上初一段文正是教示行人了悟觉性此发心离病一段文当第二发菩提心第三脩菩萨行即下普眼X章也意令能使末世求于大乘之人依此开悟依此脩行于本始觉中不堕落邪见如何谓之邪见但本心之外见妄见真皆是邪见由唯此一事实余二即非真倘乖清净之心必堕偏邪之见也四明聪讲师曰于是文殊师利菩萨至求大乘者不堕邪见者一问如来本起清净因地法行如来本起因地有二种一本门因地如法华本门寿量如五百千万亿三千大千世界抹为微尘一尘为一劫我成佛来复过于此此非凡力所及也二迹门因地远推自大通前覆讲及遇阿私仙舍身为牀座採薪汲水为求妙法及中间遇然灯买五茎莲华供养布𩬊掩泥蒙记为释迦牟尼舍身求偈剜灯问法饲虎代鸽如是足迹可寻今云本起因地是乃迹中因地此等皆以慈脩身非秽浊之行故曰清净法行者是深观也法句经云吾博学无厌奉法不懈精进持戒心不放逸缘是得道自致泥洹此非深观忍力脩心安能解黏去缚而成佛道故得妙德发扬意在规凡入圣也二问菩萨于大乘中发清净心远离诸病菩萨发心如善财南求见五十三善知识皆云我巳先发阿耨多罗三藐三菩提心又如常啼东请求般若波罗蜜卖身割肉供养昙无竭闻法证无生忍菩陀波崙打骨取髓以求般若此等皆是菩萨为法亡躯远离诸病行法经中阿难亦发三问一问X如来灭后云何众生起菩萨心脩行何等经典正念思惟一实境界二问云何不失无上菩提之心三问云何复当不断烦恼不离五欲得净诸根灭除诸罪父母所生清净常眼不断五欲而能得见诸障外事此三问略尔广如彼文同是发清净心远离诸病三问能使未来末世众生求大乘者不堕邪见法华云此经佛在世时犹多怨嫉况佛灭后去圣逾远圣贤隐伏附佛法外道增炽多学邪空诃佛毁教不存土木毁灭缘生引不吉人恣行非法谓婬怒痴尽是菩提岂知一慢尊容长沦暗道一轻圣典永坠邪林自坠见坑复引盲者当此之际孰能开正故文殊不愤特启激扬为末世众生箴此见病故设此问也作是语巳五体投地如是三请终而复始五体者头与四肢也三请者礼之至也尔时世尊告文殊师利菩萨言善哉善哉善男子汝等乃能为诸菩萨咨询如来因地法行及为末世一切众生求大乘者得正住持不堕邪见汝今谛听当为汝说时文殊师利菩萨奉教欢喜及诸大乘默然而听西蜀复庵晖禅师曰此乃展诚许听也默然者谓洁巳虗心収视反听如渴思水如病思药也此等科段下文例然更不重释善男子无上法王X佛之尊称也佛悟最上乘法为万法之主更无在其上者故也有大陀罗尼门名为圆觉陀罗尼门者藏经曰总持门也今圆觉为大陀罗尼门者总摄八万四千陀罗尼门故也西蜀复庵晖禅师曰此显真宗本体也善则顺理男子则刚断为义此即指对告文殊菩萨为善顺刚断之男子也无上法王者法以轨则为义无明烦恼一切不净垢浊当用无上真空轨则之法洗去王者自在为义无上者谓世间之法莫能先之故曰无上且例如铁轮王之法但于一天下而得自在铜轮王之法但于二天下而得自在银轮王之法但于三天下而得自在金轮王之法但于四天下而得自在以至梵王帝释之法但三界内而得自在出三界之外便不得自在唯佛之法王不但三界内三界外以至剎剎尘尘无数世界而得自在故曰无上法王此即指佛也大之一字乃绝对待之大非拣小之大梵语陀罗尼此云总持门以出入无拥为义圆觉者谓众生十二时中虽具有此圆字只是不觉何以知之序云终日圆觉而未甞圆觉者凡夫也菩萨念念证此觉字又不圆何以知之序云欲证圆觉而未极圆觉者菩萨也唯是菩佛圣人有圆有觉以有圆故则德无不周以有觉故则灵源不昧何以知之序云具足圆觉X而住持圆觉者如来也然此圆觉上至四圣下及六凡无有一众生不具伹以凡夫尘经未出宝藏犹埋既不自知枉受贫苦惟十方诸佛证此全得其用故今但标无上法王有大圆觉也四明聪讲师曰善男子无上法王有大陀罗尼门名为圆觉世之为王君臣朝会统摄万邦光宅天下法王启运寂默以证真舍金轮而驭大千耀玉毫而制法界涅槃云法无上者涅槃是众生无上者佛是陀罗尼者天台云三昧与陀罗尼乃相成之法相成乃互具也法华云普现色身三昧与陀罗尼犹是解一切众生语言陀罗尼三昧者又名三摩提翻正心行处亦云调直定盖无始以来常曲不端得此三昧故云正心行处陀罗尼翻能持集聚种种善法持令不散不失又云遮持能遮一切恶不善根令不起故又翻总持若名若义行地功德皆悉任持故号总持但三昧专论持善陀罗尼兼遮恶义或相应或不相应分二名义行法云心纯是法与法相应又此陀罗尼三昧唯佛菩萨所行之法行持此法门得成佛道所以不共二乘也门者未必专取出入为义自凡脩因得入圣果以立门义有云方便门解脱门普门婆罗门等岂专一义今取遮恶持善如世兵甲之器外遮鎗刀内固名利衣甲即今之圆觉也遮其外恶持其内善但此觉性俱摄百界千如善恶性相故得遮六X凡之恶持四圣之善究论善恶乃全性之善恶诸佛所以不断佛若断此之恶普现色身从何而立当知圆融觉性运一切善遮一切恶心佛众生三无差别也名为圆觉者既陀罗尼名为圆觉圆觉为陀罗尼但诠名有异其体本同如火名热亦名为烧陀罗尼遮恶义圆者如珠走盘圆无际故觉者乃相义如十镜环绕中燃一灯灯体交参东西莫辨须知圆觉以百界千如为体缘生性具各各自圆但迷之为无明悟之为法性故云三千在理同名无明三千果成咸称常乐三千无改无明即明三千并常俱体俱用又须知照用同时众生无始无明业识非圆照觉相以何遣迷以何破障故裴相国云统众德而大备烁群昏而独照故曰圆觉流出一切清净真如真空妙性如如不动者是也裴休亦曰不妄不变故曰真如菩提此翻觉也六祖曰前念着境即烦恼后念离境即菩提非觉而何涅槃此翻寂灭及波罗蜜此云到彼岸亦云事究竟X教授菩萨佛指教传授诸菩萨故西蜀复庵晖禅师曰此显圆觉之德用也流出者觉性本无出入去来动静非有别法从圆觉中流出于外但是依此圆觉之性显发示现诸门功德无有穷尽应用无有疲厌名为流出一切者普该之言此正是总标清净者必竟空义谓离烦恼障离所知障妄不能变垢不能染非诸有漏之法故曰清净所以大般若经始自色心终至无上菩提八十余科皆谈清净此谓小乘怖空故曰清净此二字又总下文真如涅槃波罗蜜真如者真谓真实显非虗妄如谓如常表无变易谓一真之理也此之真字非是对伪之真如者似也若将此真字顿在佛界尽十方世界都似佛若将此真字顿在菩萨界尽十方世界都似菩萨若将此真字顿在声闻缘觉界尽十方世界都似声闻缘觉若将此真字顿在天人地狱饿鬼畜生脩罗界者则此真字便以天人地狱饿鬼畜生脩罗等何也为此真理之上具二义故一者随缘义二者不变梵语菩提此云觉乃是本觉及始觉此之觉上本无无明本无生死梵语涅槃此云圆寂谓觉性既圆无法不寂又曰涅者不生槃者不灭不生不灭故曰涅槃菩提即果上之智涅槃即果上之理理即体智即用梵语波罗此云彼岸蜜多此云到若要回X文顺此方俗应云到彼岸此波罗蜜有十种何谓之十一布施二持戒三忍辱四精进五禅定六智慧七方便八愿九力十智问此十度其义如何谓车发巳施人曰施防非止恶曰戒堪受诸法逆顺忘怀曰忍鍊心于法为精精心务达为进虗心寂静为禅推求拣择为慧方法便宜为方便希求乐欲为愿不可屈伏为力如实决断为智然吾佛圣人始以六度对治六蔽为悭贪故说布施为毁禁故说持戒为嗔恚故说忍辱为懈怠故说精进为散乱故说禅定为愚痴故说智慧若据华严经中开此六度为十度对治十地十种障亦只就六度中智慧一度中开出方便度愿度力度智度良由第六智度具根本智与后得智故开出后得智也谓吾佛圣人有大圆觉于中流出一切清净真如清净菩提清净涅槃清净波罗蜜真如菩提涅槃皆属果十度波罗蜜属因因果不同故云及字非唯流出因亦及流出果教示付授欲使后代顺佛法脩行菩萨断障遣疑从因至果反妄归真然菩萨是所教之人上因果皆是能教之法也甞考诸经所谈门之一字有四谓教理行果何以知之如法华经云以佛教门出三界苦此是教门楞严经云十方薄伽梵一路涅槃门此是理门又云我今犹如旅泊之人忽蒙天王赐与华屋虽获大宅要因门入此属行门又华严行愿经云若欲成就此功X德门者应脩十种广大行愿一者礼敬诸佛二者称赞如来此属果门谓吾佛圣人有一法门总持教理行果四法教示付授与一切菩萨所以佛性和尚云包凡育圣摄巨含织为一总持号大自在四明聪讲师云圆觉妙心具足十界百界千如三千世间生佛依正色心染净诸法故曰一切以由圆觉无自性故遇染则情生十界俱染在理则性净十界俱净亦非研究而然乃本来净也今从净缘脩起不改不变故曰清净真如菩提翻道涅言不生槃言不灭大道无形不生不灭波罗蜜翻到彼岸巳摄六度一一度皆到彼岸真如法身德也菩提般若德也涅槃解脱德也此之三德皆从圆觉生故云流出菩萨以此为轨则故曰教授众生性具此三德故一念能感佛证此故无谋而应神通用此故化化而穷父子得此故天性相关知之者可以脱生死度含灵此圆觉之大略耳一切如来本起因地皆依圆照清净觉相皆依者皆因也圆照者圆明寂照清净者一切无染觉相者无相之相傅大士曰有身非觉体无相乃真形者是也永断无明方成佛道西蜀复庵晖禅师曰此一经安布有类华严先本后末只如华严经首先便云尔时世尊于菩提场处师子座一切法上成等正觉智入三世悉皆平X等其身充满一切世间其音普顺十方国土普见一切众生悉皆成佛此之谓一口吞尽十方世界更无凡圣其间众生根劣障重承当不得遂放开一线曲为今时故说十信十行十回向十地等觉妙觉此正是渐该枝末今经亦尔于此段经文亦一口吞尽十方世界恐无人承当下遂便与开解开行为上根人说二空观为中根人说三观诸轮为下根人说道场加行此是渐该枝末皆依圆照者此简二乘及菩萨徧局之照若了得圆照便是佛佛是圆照者于十二时中条丝不挂廓尔无依念念常光现前念念常在里许依倚圆照未无间断所谓以无缘境上起无缘智以无缘智上起无缘境如镜照像像非外缘如珠发光光还自然照见内心外境山河大地色空明暗所照之处莫不尽是十方诸佛广大无漏无染清净妙觉之相十方诸佛三世诸佛等创始因地脩行莫不皆依倚此圆照永断无明而成正觉所以肇论云内有独鉴之明外有万法之实圆照是能照之用觉相是所照之体问圆体上本无能所今何却言觉相是所圆照是能耶答伹以初悟之时似有能所到悟之后即无能所此正如华严会上第六十一卷经中善财童子初于福城东际大塔庙前见文殊文殊遂指善财南游历一百一十城见五十三善知识㝡后于庄严藏楼阁中参见弥勒受弥勒之X教再欲求见文殊却不能得见其身是时文殊遂伸右手过一百一十城摩善财顶此意与今经说初分能所悟后无能所一同且初见文殊者表信智再见文殊者表证智证智绝能所故所以不见文殊能所既绝尽十方世界只是自巳一颗明珠是大解脱法门到此岂有无明不断岂有烦恼不除岂有佛道不成就如是则只用此一段经文巳答文殊前问了悟觉性发菩提心脩菩萨行三重因地皆毕四明聪讲师曰一切如来本起因地皆依圆照清净觉相者三世十方故云一切成如实道来成正觉故曰如来圆照者照之一字即三观也空观破一切法假观立一切法中观妙一切法此三观名三而体一也故云圆照圆融圆妙三只是一一即是三此三立则俱立破则俱破亦云始觉楞严云妙奢摩他空一切法也觉相者即真谛俗谛中谛三谛也此三谛亦一体异名全本觉而起谓之不思议境也此之境智境如砧智如槌砧槌鑪韛发跃中间无明业识谓之淳朴安能不变无明即明烦恼为菩提苦道即法身不得此妙境智无明不断佛道如何得成今人担簦负笈只笠腰包行尽无限之山水坐消数岁之春风达磨到梁常以四卷楞伽为标准故得十方诸佛三世如来莫不皆依圆照清净觉相是知经教不可偏废也今恐X多有不晓境观错用身心一生空过再出境智为入道之要莫嫌多事然此境智人皆知之所解终成二物相合盖以不晓境智之体故也欲知境体须简顽境及偏小妄心假立真如此境安能与智不二今依马鸣立境体者所谓本觉其智体者所谓始觉故起信论云所言觉义者谓心体离念离念相者等虗空界无所不遍法界一相即是如来常住法身依此法身说名本觉此觉是性全性起脩名为始觉论云始觉者即同本觉既云离念岂有思议既等虗空无所不遍岂有一时一尘一心而非本觉及始觉耶是故得云三世十方生佛依正为所观境三世十方生佛依正为能观智境智名别其体不殊是故能所二非二也此不思议境智一切如来皆依圆照清净觉相成于佛道到此不可不苦口也永断无明方成佛道者无明因何得断因圆照觉相也圆照即三观觉相即三谛三谛真俗中道第一义也三观空假中也向下二十五定轮亦只三观也如世药方治一切众生种种诸病众生生死结根无明妄识非此为药治之无明安得永断故诸如来以如如智照如如境境智融融妄识无迯避处只得转为法性伹妄识只是我见前一念虗妄浮心也此虗妄虽本是佛天然之性争奈逐迷如演若达多晨朝以镜照面头在身上放下镜了不见自头只一向问人讨头佛云X此人虗妄颠倒心狂其狂若歇歇即菩提今此妄心若歇则无达多之狂要破此迷始由观力专假因缘性欲为因师教为缘因缘成观达本三障无明业识即转为明名菩提灯若非感应因缘之力岂得无明永断故知成佛全假因缘也云何无明众生妄想迷失明悟真觉之性故曰无明西蜀复庵晖禅师曰此乃欲推穷妄宰故此一句征问谓之连前起后之辞佛恐后代脩行之人闻说永断无明便谓实有无明可断然此无明以痴为体虽有本觉光明而无始觉照了故曰无明除却无字只此一明字便是灵灵不昧了了常知之明才一念不觉面前不明只是黑地里走便是无明大涅槃经云若与烦恼诸结俱者名为无明若与一切善法俱者名之为明华严经云第一义谛不了故名无明此之无明毕竟自何处起当如起信论说三细六麤从细至麤而起三细者一业相二转相三现相六麤者一智相二相续相三计名字相四执取相五起业相六业系苦相谓才于本觉上一念动心不觉谓之业相才有所见谓之转相境界现谓之现相此三细也起分别心谓之智相念念相续不断谓之相续相此上五相皆为法执也于分别中此是名此是利此是善此是恶此是亲此是疎此是青黄赤白等谓之计名字相好X之则喜恶之则嗔随所好处而生执着之心谓之执取相此上二相即我执也既执物为我相就五蕴之上或嗔喜或打骂或更相杀害互为冤雠造种种恶谓之起业相既造恶业业果成就似镜照像如影随形便被业缚随业受报于六道四生大苦海中无由解脱谓之业系苦相也今经从云何无明巳下经文直至轮转生死三细六麤一时具足良由一念不觉便是无明此谓之独头无明横从空起如天或云如镜忽尘更不假触境遇缘也善男子一切众生从无始来种种颠倒犹如迷人四方易处众生自无始劫来以妄为真正如迷路之人东西南北不知定处西蜀复庵晖禅师曰此即按定其非也众生者乃色受想行识五蕴众缘和合而生蕴者以积聚为义或称阴者以盖覆为义且色以质碍为义受以领纳为义想以収像为义行以迁流造作为义识以了别为义此众生除去了悟觉性之人其余一时収在里许无始者以西天外道六师执一切法皆从冥谛出以为有始楞严中吾佛圣人为对治彼故说无始颠倒者此从喻得名颠即是首向上曰正向下曰倒此以喻说若以法说者心识狂乱曰颠背觉合尘曰倒倒有所执颠但荒狂庄子谓之倒置之民种种者非是一也若通说则不过是X执我执法故曰种种若就今经则迷身迷心有四对何谓四对且四大非我执为我法身真我而不信此是第一对其次四大如幻本无而见有法身真实本有而见无此是第二对其次缘念生灭为真心真心了然而不自识此是第三对其次缘念如殊中黑色全空而执有真心如珠中明相实有而见无此是第四对第一第三对乃属我执第二第四对乃属法执既四对不同故曰种种又人之倒执其相非一楞严中谓执悟中迷号性颠倒皆同其义犹如迷人四方易处者上文先举法次是举喻四方者即东西南北易者转也改也处者所也上文征起云何众生无明此便按定其非云一切四生九类众生只缘自从无始旷大劫来与天地同生与日月并明与诸佛同体与万象同源所以诸佛巳成正觉而众生轮转者良由于十二时中心识狂乱徇小怀私背义合尘离根失本种种取舍种种攀缘种种颠倒于一切时一切处无过是执我执法如人入川原之中忽然迷失道路将东作西以南为北是时东西不辨南北不分殊不知正迷之时方所只在旧处不曾移动也四明聪讲师曰云何无明善男子一切众生从无始来种种颠倒一切众生括十法界从无始来迷真逐妄为风火识动此一念无明业识入父母胎揽父母遗弃为此色身于此颠倒行事如教中文X殊问净名曰善不善以何为本以身为本又问身孰为本曰欲贪为本曰欲贪孰为本曰虗妄分别为本曰虗妄分别孰为本曰颠倒想为本曰颠倒想孰为本曰无明为本曰无明孰为本曰无住为本文殊师利从无住本立一切法无住即无明无明即法性如冰与水水即是冰氷水无二也四大三毒为身心之病而常情不觉今佛反从无住本逆推从无住生颠倒从颠倒生虗妄分别从虗妄生欲贪从欲贪生身身造善恶皆生死本究其元由即无明为本永断无明无明破即转为法性法性即佛道也犹如迷人四方易处者喻上无始以来种种颠倒东西南北本来定位游人自迷不识定方遂认南为北指东作西非方位之相易廼迷者之惑过在迷人不在方位此一节经意皆因妄动其风火识驰我入胎揽其遗弃之时此时不识本来面目故生下文妄认妄认四大为自身相地水火风假合而成幻体众生颠倒认为自身实相六尘缘影为自心相色声香味触法六种尘缘之影众生颠倒认为自心实相西蜀复庵晖禅师曰此即正释其相也妄认者虗妄执认四大者地水火风六尘者色声香味触法X缘影即是六识此是于六尘境上起能攀缘之妄心非是直心但是揽尘成体如身中之影如镜中之像如水上之泡脱体是空前文云种种颠倒犹如迷人四方易处此是按定四生六道一切众生定不是了譬如世人捉得一人巳定是贼次当出其罪犯今此经亦然上文既按定其罪尚未明过咎行相今云不合妄执地水火风百骸九窍不实之法作自巳清净无漏法身又不合妄执色声香味触法虗幻不实颠倒之境并中间所起分别攀缘不实妄心作自巳广大清净无漏真心只此便是四生六道一切众生所迷行相殊不知殻漏子因过去于本觉上一念不觉迷真逐妄撞入父母胞胎是时便就天地中假借地水火风和合在此譬如世人欠债相似莫教一旦被主人索债之时一化而为臭腐再化而为尘垢虽一指一爪一毛一𩬊欲存不得是时方知平生念念保惜四大皆是错用其心唤作见鑛不识金入鑛方知错虽悔之何益于事所以吾佛圣人慈悲之故于此章经首痛警末代一切众生然佛金口宣说真语实语如语不诳语不异语可不信乎所以裴相云呜唿后之学者当取信于佛无取信于人当取信于本法无取信于末习也四明聪讲师曰妄认四大为自身相六尘缘影为自心相此文正明生法二空境妄认四大四大性X各自起灭不同业因缘故名曰缘生认之为身风火搏识入胎揽赤白二滴水大也生𩬊毛爪齿皮肉地大也认此为身生我所相名色阴也领纳遗弃即受阴也内生苦乐名想阴也随业造作名行阴也识住其中名识阴也此五阴亦名五蕴至此且论在胎受身谓之生空境色受想行识众共而生故曰生空亦曰人空相者即境也既认为身相岂非生空境也以上未涉根尘识也至六尘缘影方具根尘识三根即六根尘即六尘识即六识也此根尘识方涉外尘逆起五欲境界主此为法空境六根六尘六识三六十八为十八界谓之诸法空相既云为自心相相即境也此是法空境相若能觉此四大五阴皆空根尘识三皆无我相可谓四病出体小乘悟此成阿罗汉大乘菩萨造境即中破无明证三德成初住佛法华三周授记作佛即初住佛也譬彼病目见空中华及第二月妄认身相心相譬如翳者妄见空华揑目者妄见两月四明聪讲师曰譬彼病目见空中华者无明为病目全空作华故曰空华若观上四大五阴本性空寂一一皆是圆觉实性则无是身相故曰生空观四大五阴不灭不破则水受轮回楞严云见闻如幻翳三界如空华观成则身灭三界可出也及第X二月者此法空观只谓妄认六尘缘影为实身心体眼缘色影耳缘声影嗅香甞味觉触乃至心缘法尘此缘尘心皆是虗妄如捏目人见第二月错认月外之月廼真月之影为月非真月也阿难认听法之心为心佛咄叱为非心此乃法尘分别影事是以楞严七处征心八还辨见今认六尘缘影为自心相如认第二月影为真月二影无差皆是虗妄若能了缘尘二月本如来藏见圆觉性是则名为法空观也如前四大五阴六根六尘其体皆是无明业识虗妄病源并是眼病虽分二空如药治病但求虗妄病消今总归一科共释病源不出无明病眼空花二月也善男子空实无花病者妄执诸幻本空众生妄认为有如空华本无翳者妄执为有也西蜀复庵晖禅师曰此乃就喻释也虗空喻真身空华喻四大妄身第一月喻真心第二月喻缘影妄心此喻如世间之人心疑生暗鬼眼病见空华不知空本无华但是眼中病翳而妄见有华古人云一翳在眼千华乱空天唯一月本无第二但因揑目而见有之喻如一切众生于广大清净真身中本无四大妄身又真心中本无妄心伹是因起分别执心而妄见有所以道真性本有众生迷而为无妄法本空众生执而为实若全其经者更加X一句云天唯一月揑者妄见也由妄执故非唯惑此虗空自性亦复迷彼实华生处众生因妄执之故不唯迷惑自巳虗空之性亦且不知他之翳目实是空华生处也西蜀复庵晖禅师曰此乃展转倒见也由者因也故字出所以谓妄执见空中有华所以之故盖眼无二用只见空中有华却失了广大虗空之性非唯惑此虗空自性亦复迷彼实华生处者非者不也唯者独也不独是迷惑虗空广大之性又却迷彼实华生处要知实华生处者只在眼翳上而生此喻说若法说之时因妄执四大幻身所以之故便失了广大灵明真空之性不独是失了自巳真空之性又且不知四大幻身来处要知四大幻身来处者只在一念不觉无明妄心之上也然此一段经文之意法喻未全今分开此段经文为二本喻后补喻本喻中又二一空华喻显二四大法合一空华喻显者良由妄执空华所以之故不独是失了广大虗空之性又且不知实华生处未审实华自何而生只在眼翳上生何以知之岂不见道眼病见空华二四大法合者良由妄执四大幻身所以之故不独是失了自巳无漏无为清净法身又且不知四大幻身来处未审四大为身自何而来只在一念不觉后补喻中又二一第二月喻显二缘影法合一第二月喻显者良由妄执第二月X所以之故不独是失第一月又且不知第二月生处未审第二月自何而生只在揑目上生何以知之岂不见道天唯一月揑者妄见二缘影法合者良由妄执六尘缘影所以之故不独是失了自巳常住真心又且不知六尘缘影来处未审六尘缘影自何而来只在一念不觉执心上起如此方见经文法喻俱全也四明聦讲师曰善男子空实无华病者妄执至实华生处如人不识真金认鍮为金又不识瓜认瓠为瓜金鍮不辨瓜瓠不分不识真空认华为空以由迷真起妄执妄为真此犹众生不知自巳是佛迷为众生造种种业轮回生死若达无明业性本空则无是生死轮回病者是无明只知无明业识不知是自巳真空故以翳目见是空华若知华从翳生则知空不生华翳不知翳目生华故以惑此虗空自性若知华从翳有则不迷实华生处只缘是一着不到处满盘空用心由此妄有轮转生死故名无明因此种种颠倒遂妄有轮转生死也本无轮转生死故曰妄有西蜀复庵晖禅师曰此乃出其过患以结之也轮以摧碾为义良由因此妄执之故所以落在三界轮回生死海中头出头没变形易质改头换面为人为鬼为畜为兽其间或眉横或鼻直或传翼或X戴角或分牙或布爪或仰飞或伏走人间八苦天上五衰如汲井轮互为高下种种摧碾百杂千碎至今主人公不知下落处古云或受焰口针喉之体经劫而饥火焚烧或作披毛戴角之身触目而纲罗萦绊或堕无间狱抱极苦而常处火轮或生脩罗中起鬪争而常雨刀劒或暂居人界剎那而八苦交煎或偶处天宫倐忽而五衰陷坠长沈三障不出四魔故名无明乃结归妄原也四明聪讲师曰四大五阴本如来藏只缘自巳主宰不守自性妄生爱欲揽四缘生为巳色身因是轮回生死不息今推妄因业起极其所起业性体是无明无明无体体是法性如永如水二无二也若不达性生死不了如飞蛾赴明烛不能自止故曰无明善男子此无明者非实有体无明因妄而起非实有体相也西蜀复庵晖禅师曰此乃显性本空先标定也此因前云永断无明方成佛道恐谓真箇有无明可断不知无明本空以此遂告云只这无明脱体是虗妄无明既无实体皆是本来圆觉妙心故楞严云汝身汝心外及山河虗空大地咸是精真妙明中所现物四明聪讲师曰无明无体以法性为体无明转为明如清浊水浊为本有又推法性亦无自体以无X明为体氷以水为体水以氷为体各各自性遇缘成就也又须知悟了即无明为法性迷时即法性为无明其名虽转其体不转也总是众生一念妄心若也离念则铁床非苦变易非迁故吾佛圆明之体即是众生凡夫本具性德故云毗卢身土不逾下凡之一念阿鼻依正同处极圣之自心如梦中人梦时非无及至于醒了无所得此谕众生迷时深以无明为实若觉悟之后方知无明是幻如众空华灭于虗空不可说言有定灭处何以故无生处故无明之灭如空华之灭不可指说灭处者盖无明本无生处故也西蜀复庵晖禅师曰此喻释也由前说种种过患皆归无明今又云无体道理难见言语路绝故此约喻以释教家以四梦判梦一曰无明熏习二曰旧识巡游三曰四大偏增四曰善恶先兆又如列子曰神遇为梦形接为事只如夜间阴气盛则梦涉水阳气盛则梦涉火阴阳气俱壮则梦生杀虗疾梦飞空实疾梦溺水饱则梦与饥则梦取种种恐惧怕怖如此之时恰似真有说无不得及至觉时一切皆无故龙牙云在梦那知梦是虗觉来方觉梦中无迷时恰似梦中事悟后还同睡起夫又永嘉云梦里明明有六趣觉后空空无大千然一X切众生但是迷时见有四大幻身六尘缘影悟后即无四大幻身六尘身缘影虽然如是正当迷时向他说无亦不得也问前说无明既无实体如梦中事醒时了不可得未审从何灭去答曰如众空华灭于空时不可说言有定灭处又问若无灭处即当还在以何因由所以之故却言一时空无答曰此华当初本无生处故也四明聪讲师曰如梦中人梦时非无及至于醒了无所得者须明无知有二义一体空义二成事义云梦时非无乃成事义也因无明心发善恶之事成及至于醒了无所得此体空义也醒时尚记梦中所作之事则事事无实可见体空者虽曰无明无体人人未免全梦作醒同醒作梦故云人人尽道此身如梦何曾梦里知身如众空华灭于虗空不可说言有定灭处何以故无生处故者此言真妄同源如众空华妄也灭于虗空真也空本不曾生华今何用论灭言有灭者巳知是妄既知是妄灭无生处妄动而生妄灭即灭本圆觉性谁生谁灭众生未灭妄见生灭诸佛巳灭寂灭为乐一切众生于无生中妄见生灭是故说名轮转生死众生妄见幻身有生灭相故佛说名轮转生死说名者非实有也西蜀复庵晖禅师曰此断疑也前就横见故说是有此就实论故说本无不合于无生死真性之上X妄计横见有生有死是故指前文说名生死所以寿禅师云向不迁境上虗受轮回于无缚法中自生系缚上文皆是顿信本无生死顿信本无无明且文殊一章经文之意大分不出于此四段其四段者一标示真宗二推究妄宰三释成因地四结牒问词且标示真宗者以顿宗之法先且就圆觉体上上至四圣下至六凡具有此之觉性此之觉性上无菩提可求下无众生可度中无万行可脩心佛与众生是三无差别然后方说迷真逐妄遂推究妄宰之源返妄归真悟此圆觉之性其次释成因地者方答文殊请问世尊昔日创初起一念如何脩清净心地法门之文答意既同故内结緤所问之词也四明聪讲师曰一切众生本来是佛佛自生迷迷生为佛佛若不迷生即是佛生若是佛即无轮回真随妄佛即是生是故说名轮转生死善男子如来因地脩圆觉者知是空华即无轮转初脩圆觉者知生灭相如彼空华生灭顿空即无轮转亦无身心受彼生死既无轮转身心亦空身心既空生死安寄非作故无本性无故非作为然后无性本清净无故西蜀复庵晖禅师曰显示此即依真悟妄顿出生X死也脩圆觉者牒前所标即依真也知是空华者此悟妄也即无轮转者此无生死之法也亦无身心受彼生死者此无生死之人也此上皆顿出生死前文殊请问如来本起因地法门如何脩证此下方牒答云十方诸佛创初根本发起一念因脩心地圆觉者莫不皆如上文宣说依真悟妄顿出生死谓悟知五蕴十二处十八界一切诸法皆如空华阳焰梦幻泡影非真实有便免得生死轮转何也丸丹一粒点铁成金至理一言转凡成圣到此境界非唯无生死之法抑亦无生死之人所以疏云外遗世界内脱身心不计身故身同虗空不计心故心同法界也非作故无本性无故者世尊到此所谓一等为人须为彻又恐一切众生疑情以谓十方如来于无量劫中入观脩六度万行方得无生死且凡夫不曾入观脩行如何便说得无生死故告之曰不是诸佛入观造作而后方得无生死自是本性之上从本巳来无欠无余无脩无证无生无死所以道莫将闲学解埋没祖师心懒瓒云妙性及灵台何曾受薰鍊圭峯昔在遂州任灌家读到此处忽然大悟何以知之大钞云读到一二纸忽然大悟其一二纸正当此也四明聪讲师曰善男子如来因地至本性无故者如来因地为凡夫入山採樵遇弗沙佛脩火光三昧于岩穴间以一偈七昼七夜赞佛云天上天下X无如佛十方世界亦无比一切世间我尽见世间无有如佛者因此精进功超弥勒九劫今知之一字即上文圆照觉相也圆照即观也觉相即境也以斯观照斯境此无明业识不得不转为明即此空华全无明作观此无明即空华相全性为华全华为性亦无无明亦无无明尽乃至无老死亦无老死尽无苦集灭道无智亦无得证此境界即无轮转也观四大五阴皆空故曰亦无身也观六尘缘影亦空即无心也既无身心谁受生死既无生死此生死无作故无为不作故无须知凡夫性德真常本无生死五阴既空不容主宰所住既不住生死亦不住涅槃亦不住圣亦不居凡当知此说以性夺脩成无作行生死涅槃犹如作梦故云非作故无本性无故也彼知觉者犹如虗空觉上起知所觉亦妄如彼虗空了非佛性知虗空者即空华相心执顽空还归色相亦不可说无知觉性不起断灭之相有无俱遣是则名为净觉随顺有知无知一无所着故曰有无俱遣净觉随顺者觉性清净不立我相故能随顺一切无所迷执如孔之绝四是也X西蜀复庵晖禅师曰此因上文知是空华一句又恐脩行之人错会坐在有知有觉之中遂于此处展转拂去其能执踪迹文有四重一拂觉妄之智二又泯其能拂之心三遮断灭之见四总结离过依此四重拂迹离过用心方是真正创初根本因地如文云彼知觉者犹如虗空此第一重也知虗空者即空华相此第二重也亦不可说无知觉性此第三重也有无俱遣此第四重也意谓彼知是空华之人虽然悟知得地水火风四大虗幻之法皆当体即空如大虗空中都无有物虽然觉知妄法皆无只这能知如虗空之心亦不是真实便与前不觉空华一般由前不觉之心是于觉性上添得一箇浓色空华此觉知之智又是于觉性上添得一箇淡色空华浓淡虽异而空华即同谓之泰山虽去微尘犹存又谓之前念是凡后念是圣前念是病后念是药病巳虽除药岂存之乐天云未悟病时须去病巳知空后莫依空如僧问赵州云沈沈绝照时如何州云堕坑落壍了也晦堂云妄病若忘真药尽洞然明白旧时人古云药是病病是药到头两事俱拈却到此又不可说是我分上一时无灵灵真知觉性若作此解何异外道断见然则于十二时中毕竟如何用心但将前不觉妄执四大之心并次知觉执无之心一时拂去情尽见除面前依然露堂堂活鱍鱍回避不及底道理X便是本来面目圆觉之性可以随顺勿背逆可以保护勿遗失可以承当勿蹉过如是则兴运心行扣寂课虗合掌低头聚沙画地莫不皆以成佛道如斯脩习岂非正因所以脩山主云是柱不见柱非柱不见柱是非巳去了是非里荐取四明总讲师曰彼知觉者知者智也觉者照也此之智照亦云始觉全本觉起即是凡夫见前一念无明业识脩三昧者以此为境以此为观为生为住为灭又此妄觉别无有体以无明为体此无明亦本无体故云犹如虗空又须知知虗空者即始觉也此始觉复觉虗空即空华相此谓之智照于境境复照智智照于境曰空华相境照于智曰犹如虗空所以凡脩行者不可癈此境智若不用此境智则无始以来无明业识如何消殒故云亦不可说无知觉性也以此知觉性虽从不觉而起以全本觉起于脩觉有破惑之功是不可癈也业惑若尽如汤消水能所俱亡有无双遣唯真如智独存良由脩圆觉者观性德苦药而兴与拔以即理毒害为所消伏脩性德三因名性德行报应二身即名法身盖以性而泯于脩苦则拔无拔相毒则消无消形行乃则脩无脩佛乃即证无证故得有无俱遣方名净觉随顺也何以故虗空性故常不动故盖由性如虗空常不动念之故X如来藏中无起灭故无知见故如来藏中即净觉性中也净觉性中本无生灭相本不立知见故也如法界性圆觉性体如法界之广故曰如法界性也究竟圆满徧十方故众德具足无有边际西蜀复庵晖禅师曰此征起拂迹之所以释归圆实也谓以何义故前妄认四大此念是幻则可言拂今彼知觉者此念是智与觉性相应何故亦拂云耶遂出所以云虗空性故常不动故虗空说不动约寂说大凡佛书故字在句末者乃是出所以今有二故字是也譬如虗空之中山河大地草木丛林种种之物有盛有衰有兴有癈有生有死而此虗空之性寂然不动本无生灭本无去来心于一心本无变易本无动静非巳去非未来非现在所以道诸法从本来寂灭无所动楞严云佛告阿难汝观世间可作之法皆从变灭然终不闻烂坏虗空此上虗空性故常不动故二句乃诸法不动之义下文并是显上亦复如是如来藏者在缠谓之如来藏出缠号大法身及在有情数中曰如来藏在无情数中曰法界性其理则一藏有隐覆义含摄义谓一切众生皆有此如来之性被贪嗔痴无明烦恼之所隐覆不能发现虽然如是而此藏X中常含摄一切河沙功德又如来藏是总下无起灭故无知见故是别此是空如来藏如法界性究竟圆满徧十方故此亦是别此是不空如来藏然脱离一切烦恼谓之空如来藏具过河沙不思议佛法谓之不空如来藏且空如来藏即是离过不空如来藏即是具德又如来藏即是因中之果何谓因中之果谓因地中便能含摄果地中一切功德以如来是果藏是众生烦恼所覆曰藏为此藏中有如来故名如来藏此六释之中当有财释何谓之有财释恐相滥大凡作释有滥方作释无则不必作此有财释者恐谓藏便是如来而藏不是如来为藏中有如来故曰如来藏如柜不是金缘柜中有金故曰金柜无起灭者此释前妄认四大为自身相等文此是起能执迷心见有生有死无知见者此释前彼知觉者犹如处空等文此是起能觉悟之智达无生死谓见生死起时即云执情达生死灭时即云知觉今如来藏中迷时生死不曾起此乃无迷悟时生死不曾灭此乃无悟无迷故无起灭无悟故无知见所谓实际理地不受一尘更无一法可当情如法界性者此下乃不空如来藏法界性与如来藏其体则同其义则别别有二意在有情数中名如来藏在无情数中名法界性究则初也竟则终也从初至终坚穷三际始终常然圆则周徧虗空满则众德具足意谓此不空X如来藏竖穷三际横徧十方从本巳来自性满足一切功德所谓自体有智慧光明义徧照法界义真实识知义自性清净义常乐我净义清凉不变义具足如是过于恒河不离不断不思议佛法无有欠少更不须减旧添新灭惑生智所以古德云汝等诸人但先觅取一箇悟门若悟之后所有世间工巧伎艺书数筭计文章道德种种奇特之事一时具足但令心得应真神通相好不求自至更不须苦志劳形役心去学便与黄面老子若符合节以是离过具德合于本觉将此为本脩行始得名为正因四明聪讲师曰此节经意谓前有无俱遣净觉随顺明观成相不动即今剎那之念而能尽未来际作三千化事此之剎那即法界故有何穷尽故云虗空性故微尘本含法界芥子常纳须弥因果互融色心不二故曰不动藏者即或藏定藏因果藏佛性常住藏祕密藏总取包含为义此言如来藏性也藏性即第一义谛不生不灭无去无来通三际亘十方岂容有起有灭有起灭者非如来藏即四大五阴根尘识此则有起灭也若如来藏无生死无涅槃无凡无圣非如非异非染非净故诸佛之所师众生之体性经云法华经藏深固幽远无知见者无身心相如法界性者法界即十界法六凡四圣也大圆觉性廓十法界界界互融出生无X尽自行则净秽亡泯无不空中化他则帝网交罗三千皆假故曰究竟圆满徧十方即数上十界也是则名为因地法行菩萨因此于大乘中发清净心末世众生依此脩行不堕邪见西蜀复庵晖禅师曰此结牒问词盖初文殊诸问了悟觉性及发菩提心并为末代众生世尊到此结答云如我上来所说此无明者非实有体知是空华即无轮转乃至有无俱遣如来藏无迷无悟只此便是发心只此便是末代众生脩行之要路除此之外余皆落邪见四明聪讲师曰巳上文殊发此三问世尊一一答三问以物来斯现镜像分明其间被未晓者老婆心切重说偈言尔时世尊次重宣此义而说偈言文殊汝当知一切诸如来从于本因地皆以智慧觉了达于无明知彼如空华即能免流转又如梦中人醒时不可得觉者如虗空平等不动转觉徧十方界即得成佛道众幻灭无处成道亦无得本性圆满故菩萨于此中能发菩提心末世诸众生脩此免邪见西蜀复庵晖禅师曰大凡偈有四种一曰数即西域以三十二字为一偈如云华严十万偈等二曰讽颂即孤起不与长行相应者三曰应颂与长行X相应故四曰集施以少言摄多义故今即第三梵云秪夜此云应颂颂长行故或为钝根重说或为后来之徒或为增明前说今先以长行及偈讽相望有五对谓长有偈无长广偈略长离偈合长先偈后长隐偈显亦可反是言之只如此偈中云能发菩提心一句皆是长隐偈显长行只云发清净心是也其他以偈词照长行则文义可见后诸偈中皆例此矣四明聪讲师曰如来说一代时教大小乘有九部十二部此经具有之即此长行为之散华一部重说偈为之贯华亦一部佛世时人以华来供佛前风飘去后以线贯之故曰贯华也唐圭峯定慧禅师宗密颂文殊菩萨章曰妙德初征本起因曾知离病可脩真陀罗尼门周法界大圆觉海绝涯津无明梦里迷缘影翳眼花中妄执身忽然梦醒翳花灭何曾动着本来人文殊菩萨章终一圆觉经夹颂集解讲义X卍XXX大方广圆觉脩多罗了义经夹颂集解讲义经起普贤菩萨章X西蜀复庵晖禅师曰解行纶贯先举类以显大疏云此经人法仪式悬符华严且说人仪式同者华严经首先是文殊起请次是普贤其次诸菩萨今此经亦然首先亦是文殊请问次普贤又次普眼诸菩萨此谓之人仪式与华严同法仪式与华严同者且华严八十卷经不出是信解行证第一菩提场说经六品十一卷举如来依正之果劝一切众生忻乐生信此属信经第二普光明殿说经六品四卷第三叨利天宫说经六品三卷第四夜摩天宫说经四品三卷第五兜率天宫说经三品十二卷第六佗化自在天宫说经一品六卷第七重会普光明殿说经十一品十三卷共四十一卷经乃脩因契果令人生解此属解经第八三会普光明殿说经一品七卷乃托法进脩令人成行此属行经第九逝多林说经一品二十一卷乃依人证入法界成佛之德此属证经今此经亦然第一文殊章经文通为上中下三根开发信解第二普贤一章经文通属上中下三根开行然后次第分三根证入且上根人二空观法界观证入中根人三观诸轮证入下根人道场加行证入此之仪式与华严同约教相配二菩萨者先问云如华严九会之中文殊则出会诸问普贤只在会中更不动何也请普贤表理文殊表智由智有回转之义能和会顿教终教始教愚教归于一众别教也今文殊X一章是顿解悟普眼一章二空观是顿证悟三观诸轮是渐证悟且如先悟后修者如日出后生先脩后悟者如眼药病痊先悟后修者譬如欲往佗方必先遥见所在然后裹粮而行先修后悟者如先行然后忽到切见今人多有将解悟作证悟只是解到诸佛解处行全未有一旦忽遇逆顺境界无明烦恼则生灭之心依前尚在与凡夫何异要敌生死不得要须依解起行方得证入此经正对治此等禅病也四明聪讲师曰诸经中多先列文殊普贤者盖二圣来此土佐辅释迦凡说经处无不居其左右如观音势至辅弼弥陀二圣乃净土中良伴文殊巳成正觉号龙种上尊王佛观世音号正法明王如来普贤势至未详所闻也凡此圣流皆下乔木入幽谷降尊就卑共成一同慈薰众生发明圆觉今第二章普贤菩萨启请其意有三大科分四不异前章更不重列于是普贤菩萨在大众中即从座起顶礼佛足右绕三匝长跪叉手而白佛言大悲世尊愿为此会诸菩萨众及为末世一切众生修大乘者闻此圆清净境界云何修行西蜀复庵晖禅师曰此征修行也言普贤者此有三释一约自体谓体性周徧曰普随缘成德曰贤二约诸经曲济不遗曰普隣极亚圣曰贤三约当X经德无不周曰普调柔善顺曰贤然学道之人欠文殊普贤不得须得智慧眼睛于一切处一切时觑破一切障碍境界故云毗卢遮那如来以金刚王宝劒授与文殊文殊常用此劒挥斫此是文殊大智也其次要得坚固道力克荷如来付属之重担使后五百岁中佛种不断又云普贤行愿徧满虗空此是大行普贤今此门中依圆觉妙心征幻法而明正行故当此菩萨请问大乘者大以简小乘以运载大乘以本始二觉为体愿者希求乐欲闻此圆觉清净境界者指在文殊章中闻佛宣说广大灵明圆觉境界也修行者譬如道路久被损坏当修整令平坦使一切人长行此道今此亦然无量劫来熏习无明生灭种子分彼分此憎爱我慢种种损坏今当除去令此心地坦平然后十二时中常行此道问未审此平坦心道其行相如何答华严经云佛子于一切时当慈念众生故饶益众生故安乐众生故怜愍众生故摄受众生故不舍众生故成熟众生故调伏众生故教化众生故觉悟众生故清净众生故四明聪讲师曰于是普贤菩萨至而白佛言者普贤者伏道之顶其因周徧曰普断道之后隣于极圣曰贤又翻徧吉从座而起请问世尊仪式并如前释大悲世尊至云何修行者徧吉因闻前章知是空华即无身心受彼生死动宿疑情启扬三门X世尊若彼众生知如幻者身心亦幻云何以幻还修于幻既知一切如幻则身心亦是幻也何故复以幻身幻心修彼幻法西蜀复庵晖禅师曰此问幻幻何修也若彼众生者指前当根之人知如幻者身心亦幻者此领文殊章知是空华之解云何以幻还修于幻者此问起行以幻者即幻智于幻者即妄幻意谓于文殊章中闻佛宣说知是空华即无轮转既知妄身及妄心皆如幻师作幻术故以巾结为兔马并皆不实只此能知之智亦是不实我今云何以智幻却遣其妄幻普贤意谓若以真遣妄则合其理何故以妄遣妄耶然理则顿悟乘悟併消事非顿除因次第尽普贤设此一问特为后代拨无因果不肯修行之人除执故也四明聪讲师曰太虗水月并喻体生兔角龟毛皆况名假因动背定比舟行而岸移由妄迷真譬云驶而月运故经云心如幻化驰骋六情既知是幻此幻如何灭之答意还以幻智灭此幻心普贤方且兴难云既以幻智灭于幻心必竟以幻修幻幻幻何穷若诸幻性一切尽灭则无有心谁为修行云何复说修行如幻若灭诸幻性则冥然无心亦无修行之人矣其性X既不可灭则修行非幻也何故复谓修行如幻此菩萨设问之意西蜀复庵晖禅师曰此第二问断灭谁修也诸幻即上文说妄幻与智幻若以前妄执身相妄幻之心与彼知觉之智幻心都拂尽之时我则无有起修行之智心如此之时都成断灭外道解遣谁修行若此所见何得成佛若要成佛须假起智之心修行既要起智修行世尊又却如何重说起智之心亦是妄耶四明聪讲师曰既用幻智灭自心幻心智俱灭幻观幻境俱遣复谁作主宰云何复说修行如幻如古德云弟子问师如何是佛师云佛在眼前儞自不见曰如何不见曰为汝有我在是故不见曰如和尚无我还能见否曰才分儞我转加不见曰无儞无我人还能见否曰既无儞又无我教谁能见今之幻心亦复如是以声止声如谷答响若诸众生本不修行于生死中常居幻化曾不了知如幻境界令妄想心云何解脱若谓本来不须修习则常在幻中不明幻境令彼妄心何由解脱西蜀复庵晖禅师曰三遮不修之失也此恐惑者云一切如幻无不是觉觉性无生本来清净但知便了安用修行故此遮云若谓一切众生本性之上本来清净圆满无修无证之时争奈一切众生X见今轮回生死大苦海中受种种形躭着五蕴十二处十八界幻化不实颠倒境界谓此是我此是彼乃至田园屋宅尽将作真实之事曾无一人了达觉悟知是虗妄不实之境譬如幻师结成兔马等曰幻化者无而忽有谓之幻有而忽无谓之化只是幻师以术之故将手巾作兔马此是无而忽有才到解术之从兔马依前只是手巾此是有而忽无此约喻说之苦法说之时一切众生未入父母胞胎亦无此身既一念不觉入胎之后便有百骸四大五蕴九窍此如将手巾结成兔马也才到一口气不来一化而为臭腐再化而为尘垢虽一指一爪一毛一发欲存之而不可得此是幻师解术兔马还空也既然不觉不悟躭着虗妄颠倒之境认为实有于一切处一切时前念续后念后念续前念尽是尘劳妄想情状万态颠倒分别计度之心如此之时如何得悟理见性弃背生死解脱于涅槃所以圭峯云从来不达事妄想不解脱令还不了知如何得解脱四明聪讲师曰古德云要免心中閙应须看古教若不看古教不免心中閙三世十方诸佛莫不依教修行出尘若不依教退失者多如郁头蓝弗得非非想定居山为飞禽所恼居水边为鱼龙皇惑念欲杀是禽鱼后退堕作飞狸形如大鹏一飞何啻九万两翅收录众生如夜蝙蝠拾于蚊蚋善星X比丘往昔为菩萨子今生近佛一向毁谤生身陷入地狱此等并无师教为缘纵任妄心以受轮转此虗妄心不依圆照观力破此业识则永沈生死故启三问慇懃发明愿为末世一切众生作何方便渐次修习令诸众生永离诸幻作是语巳五体投地如是三请终而复始尔时世尊告普贤菩萨言善哉善哉善男子汝等乃能为诸菩萨及末世众生修习菩萨如幻三昧方便渐次令诸众生得离诸幻汝今谛听当为汝说时普贤菩萨奉教欢喜及诸大众默然而听西蜀复庵晖禅师曰诚请许听也言如幻三昧者如幻不实前喻中释三昧此云正受疏云不受诸受故曰正受受以领纳为义如明镜当台而镜中本无青黄赤白长短大小阔狭之相此虽不受而不碍青黄赤白长短大小阔狭之相发辉菩萨修如幻三昧亦然于平等觉性之内上无菩提可求下无众生可度中无万行可修虽无可未可度可修亦不碍饶益有情利乐群品广修万行只要如梦如幻相似且如见有一蚁落水之时若不救之便落小乘见解若菩萨之人不妨即便救之正当救时不见有能救之人所救之物此谓之修如幻三昧也又如学道之人于十二时中行时不得作行会住时不得作住会乃至坐卧看经礼拜慈悲方便并不得作一纟系毫情见执有然后不妨行住X坐卧等所以道修习空花万行宴坐水月道场降伏镜里魔军成就梦中佛事四明聪讲师曰愿为来世一切众生作何方便渐次修习令诸众生永离诸幻真歇科为第四问今谓此因发上三问如寻病根今此愿为如请药方若能依此法印无明心识氷冸云消故作结上三问也今请世尊处方合药治病故云愿为末世方便渐次修习作是语巳五体投地如是三请终而复始者三请为礼诚至意切尔时世尊至如幻三三昧者焰幻之名通于偏圆今从圆说一心三幻楞伽云如工幻师依草木瓦石作种种幻起一切众生若干形色起种种妄想今之如幻三昧乃依了义大乘圆顿全性起修如水月精神本自无体虽然无体水月宛然昔猿猴见月在池底云今夜月死在池内我等救之一猿攀树枝次第相绾直至池底树枝忽断众猿堕水而亡皆由众生愚痴探于水月不识方便如幻三昧至以生死不息也方便渐次至默然而听者若非诸佛方便点示如幻三昧究其体性幻实幻虗灭幻法门则我等未受轮转故诫之谛听善男子一切众生种种幻化皆生如来圆觉妙心西蜀复庵晖禅师曰答文有四今一标幻从觉生以为义本也言众生六凡也种种幻化即五蕴十二处十八界皆是有漏之法如来即佛也圆者离X相不偏觉者空而不空妙者染而不染心者梵云乹栗䭾此云坚实心不同缘虑集起之心此心之一字今约五教明之若愚教假说一心谓小乘人不知心外无法执心外有境故若始教以第八阿赖识为一心谓心外无境故若终教以如来藏为一心理事无二故若顿教以泯绝染净但是一心破诸数故若圆教以总该万有即是一心谓理事本末无别异故今此心乃是泯绝染净但是一心之心也谓此顿宗呵教劝离毁相泯心生心即妄不生即佛更不依倚地位渐次意谓一切众生五蕴十二处十八界内之一身外之万物一切有漏之法并从十方诸佛广大灵明妙心之上起此是妄从真起此中便是起信三细六麤也问此之圆觉妙心凡圣平等令经何故不云众生妙心耶答诸佛巳证故众生性具故所以独标佛也四明聪讲师曰一言幻者盖三种幻一者四性无生幻二者一理随缘幻三者以性夺修幻前二种属偏前行门之幻为权实未融故也今之幻者乃以性夺修之幻此幻乃圆具诸法偏发由熏以性夺修法法无作亦谓之性德行一尘应色无非法身自他依正不逾秘藏方为色香中道起对法界此非虗幻之幻乃依圆觉妙心而起此幻为之有本之幻不同无本之幻也一切众生者十法界之众生即四圣六凡也众生诸佛所有依正色心四X大五蕴六根六尘谓之种种幻化此种种幻全本觉妙明真心而生故云皆生如来圆觉妙心如地界饿鬼刀山劒树镬汤炉炭全是圆觉妙心大用发生观经云地狱勐火化作清凉风调达地狱种性法华授记为天王如来龙女畜类中身即往南方成佛此等经论若非理毒害性德行皆以性夺修如何销释只谓众生无始无明强生隔碍以至生佛体殊色心不泯若也顺性圆修觉观寂照之功始觉有力体用显现成就自性本具圆觉然后迷悟体用不二波水湿性无殊其或不然精义必无二至当止归于一也犹如空华从空而有幻华虽灭空性不坏妙心未明诸幻竞起譬如空华从空而有及至幻灭妙心独存譬如华灭空性无损西蜀复庵晖禅师曰此下二明幻尽觉满以释前疑三中一举喻释也前说种种幻化皆生如来圆觉妙心似人缘眼病之故所以妄见空中有花故曰一翳在眼千花乱空一妄在心河沙生灭眼翳若除空花即灭而此广大虗空之性本无损坏所谓翳瘥花亡众生即佛故起信论云一切境界唯依妄念而有差别若离妄念则无一切境界之相华严云了达三界依心有十二因缘亦复然生死皆由心所造心若灭时生死尽四明聪讲师曰犹如空华从空而有者此喻圆觉X妙心中本无众生亦无诸佛只为真如不守自性无明熏发本觉妙明转作无明故有生死今于生死中具有菩提种性遇佛出世及善知识教修圆觉寂照复观生死结根知是空叶此生死空华亦复从何而有此全本觉大圆觉性而生非别有生处水从水结妄从觉生犹如空华者空华是妄从空而有者且指觉性但此觉性亦是妄觉未可认为真觉亦是圆外之月其实名为始觉又如空华从眼翳生此翳无根体是无明此无明又从法性而生故云从空而有暂指为真虽为真性亦是全妄之真此真名为始觉有破妄之功缘被眼翳之累真还成妄若始本一合时无明法性俱遣境观双亡无复差别幻华虽灭空性不坏者幻翳若灭幻华亦随灭病除也空性不坏者此空性名为始觉毕竟不坏且存药方故云不坏修显极时复本妙明始本一合有无俱遣境智双融金刚云法尚应舍何况非法众生幻心还依幻灭彼幻心者因幻而起复因幻智方得除灭诸幻尽灭觉心不动诸幻悉灭圆觉本性元不曾动西蜀复庵晖禅师曰此第二法合本义幻心即妄幻也幻灭即智幻也谓众生既起妄执四大六尘缘影之幻心如何除去须是依倚彼知觉者幻智X之心而灭去也此谓之明来暗谢智起惑亡如秤两头低昂不等虽然灭前妄幻之心尚存能觉幻智之心未妄更须妄幻与智幻都拂却到诸幻尽处方始见本来圆觉妙心无去无来寂然不动其犹波因水起波灭水存幻从觉生幻灭觉满方是行到水穷处坐看云起时到这般田地方许移身转步十方纵横万化千变而无穷极此一段文盖普贤前问幻幻何修今答云不妨以幻修幻正如以屑出屑因声止声也四明聪讲师曰众生幻心还依幻灭者幻心境也即一念阴心是此幻阴心亦起作幻智还照幻境亦一念也谓之境照于境智照于智如燃火杖亦复自燃智起为幻灭幻为智灭幻之智非智不灭故云众生幻心还依幻灭灭幻之智智即是幻如汤消冰如木生火斯之谓欤诸幻尽灭觉心不动者诸幻指众生四大五阴色心依正种种诸法皆名为幻故云诸幻也尽灭者诸幻从觉生觉生即幻灭灭幻之觉犹如虗空故云不动须知诸幻本从翳生翳灭幻灭翳幻本一体翳幻从觉起觉还灭幻翳本是一家人心生故分二既是心中病还将心药医如以水洗水以湛合湛以屑出屑佛顶经云舜若多性可销亡烁迦罗心无动转与今文会如上答以幻修幻竟依幻说觉亦名为幻X离幻说觉尚在幻中依幻而言故宜为幻若说有觉犹未离幻说无觉者亦复如是本来觉性不属有无若说有无皆未离幻是故幻灭名为不动幻灭之后觉性如如西蜀复庵晖禅师曰此第三兼拂问幻之觉拂有三重第一若谓对妄幻说有觉悟之心者此是对待之法只此能觉之心亦是幻也第二若谓前来之觉乃是对幻之觉今不对幻说觉自别有一真觉者若起此心又未离幻与前依幻说觉一般前是犯着麤病此是犯着细病第三若更谓前说自别有一觉乃是着有今和此有觉一切皆无只这说无底心亦是幻也何故若谓自巳分上有此一段殊胜奇特之事充塞六虗徧满法界此是于圆觉性上分外着一箇有遂成两箇若谓只这奇特殊胜之事都无又是于圆觉性上分外着一箇无亦是两箇所以道舍一取一终无了日将心用心转见病深又云叶有着空病亦然还如避溺而投火云门道光不透脱有两般病一切不明面前有物是一也透得一切空隐隐地似有箇物亦是光不透脱是二也是与么也不得不与么也不得然则毕竟如何用心但将前对幻说觉之心与不对幻说觉之心及说无觉之心诸幻一时拂去之后方是不染二边清净无去无来不生不灭之觉性X也故金刚云如如不动又云有无俱去处特地好干坤四明聪讲师曰依幻说觉至亦复如是者此答第二问问云若诸幻性一切尽灭则无有心谁为修行偈中亦有三句初句云幻从诸觉生觉只是一何云诸觉推其问中云若诸幻性缘上幻性有种种曰诸今以幻智灭于诸幻故觉亦有诸故云诸觉依幻说觉觉亦名幻故云犹未离幻此觉妄觉也亦云始觉属修也今若以性泯之以性夺之故修与觉并皆为幻此览既从妄而生还能灭妄破惑有功立名始觉妄既灭了此觉亦须自灭如猎犬相似猎既尽巳其犬自烹妄既尽巳觉不容住四大既空我神无主但能尘销觉圆不须复问谁作主宰修行也说无觉者亦复如是上文云亦不可说无知觉性若无觉妄之智如渡无船安能到岸须用此妄觉如火燃木无此觉智旧病仍生众生长受生死但今文若说有觉者有觉亦妄是妄皆除到此圣凡情尽若羚羊挂角灵龟曳尾绝踪绝迹方见圆觉是故幻灭名为不动者上问中云诸幻尽灭则无有心将谁修行今意但除其幻了其生死何虑无修行人偈云幻灭觉圆满觉心不动故舟乃自行岸实不动如上答第二问竟X善男子一切菩萨及末世众生应当远离一切幻化虗妄境界由坚执持远离心故远离一切幻境者本由坚固执持求无一切幻心心如幻者亦复远离我之灵心如幻化者亦当远离不可执着远离为幻亦复远离远离诸幻之心亦是一幻亦当远离离远离幻亦复远离欲遣远离之心亦是一幻亦当远离西蜀复庵晖禅师曰此下三展转离幻显觉其文有四重一离妄二离觉三遣离四遣遣前二是我执后二是法执从善男子至虗妄境界此第一离妄也谓世尊召普贤及一切众生修行之者合当如我所说劝诫于十二时中远离五蕴十二处十八界幻化虗妄不实之境界所谓出乎阴阳造化形器度数之外用心是也由坚执持至亦复远离此是第二重离觉也虽然妄法皆舍犹尚坚执能觉之心确然不舍只此能觉之心又是虗幻不真实心亦当离却远离为幻亦复远离此是第三重遣离也虽然离得能觉之心尚有能离之心未忘此犹是细病只此能离之心亦当再遣也离远离幻亦复远离者此是第四重遣遣也虽然遣得能离之心尚有微细能遣之心未妄只此能遣之心亦当更遣遣之又遣以至于无遣譬如遇着冤家X但莫与他共住即得无患大凡学道之人于十二时中常以观慧念念不断如鸡抱卵须是暖气相接始得又须知有细病若坐在情执中弃舍不得之时唤作碍鹰之物所以药山告李翱曰太守欲得保任此事直须向高高峯顶立深深海底行关闭中物舍不得俱为参漏所以道学道先须细识心细中之细最难寻可中寻到无寻处方信凡心是佛心得无所离即除诸幻尽离一切幻心则幻无所容矣西蜀复庵晖禅师曰后密显真觉也言密显则经中无觉字故上之四重虗幻之法一时遣尽之后又却依前面前活鱍鱍地动地放光在在处处回避不得此方是本来真觉之性全体独露无一丝毫是外物到此境界诸天捧花无路外道潜觑不见圭峯云灵灵自觉元无物扰扰他缘尽是空白乐天云前后际断处一念不生时才更生心动念即乖法体失正念故四明聪讲师曰善男子至虗妄境界者此第三问上文云若诸众生本不修行于生死中常居幻化令妄想心云何解脱今乃劝云应当远离应当即劝修也众生若不依教修观无明业识如何解脱则轮回无际也若依师教以教照心则远离一切幻化生死况生死结根如铜墻铁壁非幻智如何X得出故说云应当远离一切幻化虗妄境界境界者即是我等现前六根六尘故心经云无眼界乃至无意识界根尘既净觉圆满故即上文净觉随顺也由坚执持至即除诸幻者以上四离四幻皆是征释幻心执情执情不遣幻妄复生此之幻智展转微细眼伏藏识最为难遣以为四离离之诸家解释不同今用天台解法华经知法常无性用龙树大论缘生四句解知法常无性云无自生性相无他生性相无共生性相亦无无因生性相无相亦无故曰实相实相即今圆觉妙心也今观此四离四幻即龙树四句性计也一者远离一切幻化虗妄境界即论中云无自性也既远离幻化境界即我一念根尘境界虗妄浮心若执之不远离即计自性也今既以性夺修即自性计根尘一一无作六根清净也即自性离计也由执坚持远离心故者远离心即始觉也亦即从妄中起此觉也即妄觉之智此远离心智虽从性起大似从外而有似有能觉即论中计他生性也既非他生故云亦复远离也远离为幻亦复远离者此论中共性计也远离属他为幻属自自佗共成执计破云离时既无共时安有既非共生计执自亡故云亦复远离离远离幻亦复远离者此论云无因性计计其无因而生即非有非无不因有无而有此谓之无因故此谓之计自然执也破云此非无因不生X有因缘故亦可得生即今文远离是观是智离幻一句是妄是境既远离则无观智既云离幻则无有妄心若执境智计之为执今复远离故云无无因性亦复远离也故大论云诸法不自生亦不从他生不共不无因是故说无生如上四离四幻皆计四性自佗共离四离各有四计四四十六四幻各有四计亦有十六四幻四离共三十二今推此三十二一一无根皆从圆觉妙心而有今反观圆觉妙心从我心有今观我心自空罪福无主又观心无心注不住法不住结使不离使海虽体烦恼不离烦恼四病出体心华发明故云得无所离即除诸幻譬如钻火两木相因火出木尽灰飞烟灭西蜀复庵晖禅师曰喻显也木喻妄火喻觉灰喻离烟喻遣合是烟灭然后灰飞此译人之倒谓前文四重离妄离觉遣离遣遣之意喻如大地生木两木相因热性才发则火出烧却木橛然既烧了虽然有灰也被风吹去烟亦灭了而大地不曾动着却将大地喻圆觉性元无起灭龙牙云学道如钻火逢暖且莫休直待金星现归家始到头四明聪讲师曰以木钻木而火生以幻修幻而幻灭今云二木相因所因之木譬妄执心而为之境也能因之木喻观即幻智即能观观也能所相即境与观合境观相研中间无明阴妄方尽又中二X木可喻砧槌所因之木曰砧即境也能因之木曰槌即观也砧槌自分能所中间无明虗妄即物也鑪󱨏既发砧槌现前中间之妄心无逃避处不得不消妄心消处真觉妙明显发也二木相因一木是远离即能观观也一木是所观阴境故云一切幻化虗妄境界阴消也此等自分一重能所也火出木尽者火喻空观能坏一切法能空一切相经云由坚执持远离心故远离心即上能空观若更执此能空观药还成病故须远离即二重能所也灰飞者喻空观本是药能治病病去药亡又复执此药药还成病药病之执如灰亦云执空之病既空一切相复执于空此为之空病圭峯云本烟在前灰在后谓译师之倒今谓不然正是灰前烟后何谓也此是药病灰尚有形相喻远离为幻此幻尚麤故以喻灰非译师之倒此药上之病亦须远离此第三重能所砧槌也烟灭者喻上药病更合新药治旧药病此是新药病空上空病故云离远离幻有两箇离字者便见药上之病空上空病祖云智还成障亦此经菩萨为解碍也可谓大聪明人前果有三尺暗故云亦复远离此四离四幻但分麤细此四离等如銕铜银金为锁虽分贵贱鎻义为一并须去除若于此四外更起计着又如之何亦须断除今且云四者事不过三以幻修幻亦复如是诸幻虽尽不入断灭X以木钻火木为火焚木火俱尽独有地存如以幻心复修幻法诸幻尽灭觉性常在西蜀复庵晖禅师曰此合喻也以幻者即前文殊章第二番智幻修幻者即前文殊第一番妄幻意谓用智幻修习妄幻之时亦如母人钻火相因两木火出木烧灰飞烟灭虽然用智遣得妄幻尚有智幻存更将智幻一时尽遣然后遣不去处方不虗豁不同断灭外道空无之见古云妄起即觉妄灭觉灭觉妄俱灭即是真如问一切尽灭则心心佛答诸幻虽尽不入断灭善男子知幻即离不作方便心知是幻即当远离何假方便离幻即觉亦无渐次尽离诸幻即是真觉顿悟本心更无渐次一切菩萨及末世众生依此修行如是乃能永离诸幻西蜀复菴晖禅师曰此第四辨幻觉不俱结酬其请也此普贤前问作何方便渐次修习令诸众生永离诸幻今答云但照见五蕴十二处十八界一切有漏之法是幻妄非实即是离幻更不必方便譬如世人梦见身疮百计千般求药疗治才睡觉之后此疮本无更求何药学道之人但离得幻法即幻便是真觉更无地位渐次阶级所以云一念顿悟便是观音弹指回心立为妙德但得雪消去自然春到来更劝嘱云一切菩萨及末世顿机众X生但依我教法修行便可永超梦幻出离轮回真趋无上佛果菩提也四明聪讲师曰以幻修幻至亦无渐次者以幻修幻合两木相因也诸幻虽离不入断灭合上火出木尽知幻即离不作方便合灰飞离幻即觉亦无渐次合烟灭也一切菩萨至求离诸幻者此总结普贤三问若能依此四离四幻修行故得永离诸幻也尔时世尊欲重宣此义而说偈言普贤汝当知一切诸众生无始幻无明皆从诸如来圆觉心建立犹如虗空华依空而有相空华若复灭虗空本不动幻从诸觉生幻灭觉圆满觉心不动故若彼诸菩萨及末世众生常应远离幻诸幻悉皆离如木中生火木尽火还灭觉即无渐次方便亦如是唐圭峯定慧禅师颂普贤章曰普贤次问渐修真通为三根审行门幻匪觉心心外物花非空性性中存觉心不动妄华寂妄境无生智孰论幻尽觉圆真体现灰飞烟灭火无因普贤菩萨章终二X圆觉经夹颂集解讲义X卍XXX大方广圆觉修多罗了义经夹颂集解讲义西蜀复菴晖禅师曰经起普眼菩萨章自下广明行相有九章经初四乃通明观行上根修证令普眼一章乃开示观门同佛也言普眼者由此法门令观身心无体根识尘境世及幽世自身他身一切清净徧满法界普同诸佛观行成就顿见如此境界是真普眼也此含悲智谓普见诸法清净是大智普眼普见众生成佛是大悲普眼此章依文殊文解及普贤之行入二空观并倣修法界观然则科谓之通明观行者通指三根之人别明观行者上中下三根各各不同根有上中下不同机即是顿机也然疏中谓此诸章前前不假后后后后必蹑前前也四明聪讲师曰盖闻菩提之为极神妙寂通圆智湛然道绝形识之封理毕生灭之境众生无始之病起自四大五蕴六根喻如人之两足有足则能行无足则不能动是以圣人有以见动足以丧志举足以失方于是止而观之静而明之便其动而能静静而能明普眼观众生动而未静欲息空花之病足广谈如幻之法门故有此章之来意也X于是普眼菩萨在大众中即从座起顶礼佛足右绕三匝长跪叉手而白佛言大悲世尊愿为此会诸菩萨众及为末世一切众生演说菩萨修行渐次云何思惟如何思惟方为正念云何住持如何住持方得无失众生未悟作何方便普令开悟亦同法华欲令众生开示悟入修何方便世尊若彼众生无正方便正思惟般若经以不堕无为为正方便以断妄想为正思惟今曰无正方便者是堕于无为也无正思惟者是不断妄想也闻佛如来说此三昧心生迷闷即于圆觉不能悟入愿兴慈悲为我等辈及末世众生假说方便前章说知幻即离不作方便众生未悟故普眼请佛假说方便作是语巳五体投地如是三请终而复始尔时世尊告普眼菩萨言善哉善哉善男子汝等乃能为诸菩萨及末世众生问于如来修行渐次思惟住持乃至假说种种方便汝今谛听当为汝说时普眼菩萨奉教欢喜及诸大众默然而听西蜀复菴晖禅师曰请问之内先标请修行渐次者良由前章普贤所问幽微深远世尊之答又称X理而告先使消除心病然后万行齐修又恐前问世尊知幻即离不作方便亦无渐次便谓但知之则巳何必更修今普眼欲使教门圆足故此请问思惟即思慧住持即修慧伫听等即闻慧此乃从凡入圣反妄归真必假三慧故楞严云从闻思修入三摩地今问云于彼众生无正方便及正思惟闻佛如来说此三昧心生迷闷即于圆觉不能悟入意云必由方便等得入故疏云反显请也此指文殊章及普贤章开解行之人此三昧即普贤章离幻法门迷则不悟闷则不入若据悟入二字深浅不同豁然明了曰悟修行契证曰入所以道大开曲示始悟终入也牒请等科例前可解四明聪讲师曰于是普眼菩萨至而白佛言者请法式仪例如前释大悲世尊至修行渐次者此位菩萨因闻幻化空花如幻三昧虽闻未知如何思惟虽思未知如何修行虽修未知如何取证故特启问如来思惟修证之法依经本有六问摄六归二且存二问经曰云何思惟云何住持立二云何是止是二问诸宗立说不同唯慈室云两番云何显是正请也但思惟必借方便住持必摄开悟故今列二正问以兼修行渐次并假设方便开悟也云何思惟云何住持者十六观经韦提希夫人请修净业亦有二问与此大同彼云教我思惟教我正受正受住持名异体同但观经云正受即三昧X非令住院之住持此云住持即秘密藏住如幻三昧经云入理般若名为住今问思惟修习亦是正心行处也佛因韦提希问答以三种净业即孝养父母行世仁慈受持三归具足众戒此经思惟修习岂越于此三业彼云教我正受佛答以十六妙观观即住三昧也经云诸佛如来以法界身入众生心想中是心作佛是心是佛诸佛正徧知海从心想生今之云住持岂离法界身此经能证者虽作止任灭亦是观经是心作佛是心是佛心作心是即与向下作止任灭义意不迷金刚亦云应云何住云何降伏其心今住即住理二乘住真谛菩萨住俗谛佛住中道第一义谛亦与诸佛住处名常寂光寂光即三德也岂非三德秘藏也又经云以大圆觉为伽蓝安住平等性智岂作世间伽蓝解会也众生未悟作何方便普令开悟者未悟即是未开思修人未入三昧正心行处人更作方便曲巧善权此是再三懃恳之意世尊若彼众生无正方便至默然而听正方便法华谓之秘妙方便十六观经有异方便即是如来善权诱引之辞通谓之方便盖佛本无身无说亦无众生亦无成佛不成佛一真法界实相理地秖谓众生迷真逐妄之久不能觉悟刚强难化诸佛慈悲心切假说方便立圆觉名圆无自性人人本具此圆觉即佛知佛见法华谓之开佛知见可谓一潮以通百浦也X善男子彼新学菩萨及末世众生欲求如来净圆觉心应当正念远离诸幻正念者无念也无一切念诸幻自远修圆觉者应当如是西蜀复菴晖禅师曰答文有四此第一起行方便也正念者即文殊开解远离诸幻者即普贤章开行所以前云第三普眼菩萨依文殊之解普贤之行入观乃指此文何谓正念即无念谓之正念有念是魔业无念是法印分别魔军炽忘机佛道隆又云离念相者等虗空界谓一切诸法皆因妄念而有差别若离妄念即无一切境界是知无念为正念若考诸经皆各有方便且华严以修诸行门皆无所得而为方便金刚以无住为方便禅门以离念为方便此经以正念为方便良以外存一法则内起缘念内有缘念则外见有法远离诸幻即普贤章四重遣遣之文也四明聪讲师曰正念者即正心行处三昧也诸家解说不同多以无念为正念今谓未然若论本来无念何用正之只缘见今有念其念虗妄不正必须以正正之如世人屋屋若不邪何正之有正之必为邪也众生无始妄心六尘缘影此妄邪念念念是病圣人假设法药以正閧邪其邪必正如来净圆觉心本无邪正只为不守正性为邪妄熏动正随妄转水逐波流假说方便为筏以八正为船X渡难度者其念若正五蕴空华六根重病任运自离故云远离诸幻但知离幻之方求知幻药实用故后具出方药先依如来奢摩他行此翻为止即定也圆觉疏曰奢摩他行者至静为行坚持禁戒一切禁戒皆当坚持因戒入定故也安处徒众我之徒众皆令安处我心无恼可以辨道宴坐静室西蜀复菴晖禅师曰二观行也文有二节今先戒定也奢摩他此云止即定支静何谓之止盖止绝一切妄想观诸法性空何以知之起信云若修止者住于静处端坐正意不依气息不依形色不依于空乃至不依地水火风不依见闻觉知一切诸想随念皆除能除之心此谓之止也坚持禁戒者谓一向绝缘的不毁犯曰坚持防禁根门戒约身口曰禁戒戒则防非止恶独标如来奢摩他行者以简不是小乘及菩萨之定大抵学道之人莫不皆由三无漏学而成圣果此文巳具谓奢摩他即定坚持禁戒即戒下二空观即慧若持三归五戒便出三途生在人天若修定者即超六欲若修慧者便出三界如二乘人是也古云戒出三途定超X六欲慧出三界又云定慧等学明见佛性此就法说若就喻说者戒如捉贼定如缚贼慧如杀贼问诸经皆言戒定慧今经何言定戒慧耶答有二故一者行人若用乱心持戒不堪入此观门故先言定后言戒二者此经教人先了悟觉性次修菩萨行所以持戒居定之后此属行安处徒众者即同见同闻同学论量佛法之众宴者默也静室喻圆觉意谓若行人欲入二空观之时必先依倚十方诸佛之定及十方诸佛之戒约束禁制身口六根然易伏勐兽难降寸心学道之人初虽有悟门而无量劫来习气种子尚在于十二时中当以诸佛清净之戒守护无令犯人苗稼然后安处在于同学之中心地默默常如在静室之中圭峯云坐为摄身身住则心安心闲则境寂经云一切业障海皆从妄想生若欲忏悔者端坐念实相见𦘕跏趺坐魔王尚惊怖何况入道人端坐不倾动下经云无碍清净慧皆因禅定生从定生慧其理必然四明聪讲师曰先依如来奢摩他行者圆觉体寂因元静乃称止本觉虗照由常明故曰观妄风俄动假妙奢摩他而止之心珠久昏须毗婆舍那而观之散即止昏即朗非此法药觉性何由可显奢摩他此云止涅槃名为能灭能灭一切烦恼又云能调能调诸根恶不善故又云寂静能令三业成寂静故又云远离离众生五欲故又云能净能清X贪欲嗔恚愚痴三浊恶法故以是义故名止为定毗婆舍那此云观涅槃名正见又名了见曰能见曰徧见曰次第见曰别见慧之总名也优毕叉此云止观平等涅槃名为平等又名不诤永嘉云奢摩他曰寂而常照毗婆舍那曰照而常寂优毕叉非照非寂奢摩他名出楞严圆觉如前所引三名出涅槃也天台出时楞严圆觉未至后智者自影傍三观立三止名体真止方便随缘止息二边分别止亦曰定此经为之二十五定轮今依如来因地法行须明深观又观耶是境天台云对观名境对止名谛其实三止三观名异体同如水与氷氷名为止水名为观水性虽流观也结而为氷止也今先依奢摩他行此用三止止其虗妄流动之心息其攀缘一念若止巳即止即观照此幻心自然消落幻心离念一切精神动静不移忆忘如一因地修行想见其为人也坚持禁戒者夫持戒者精洁如氷壶玉井立志如节操严霜秋毫无犯方曰坚持戒品有三一曰毗尼二名尸罗三名波罗提木叉天台戒疏云戒乃运善之初章却恶之前阵亦谓之长生符不死药据理先受三归次受五戒此三归五戒大小乘为发行之初修观之始龙树云念佛如医王念法如服药念僧如看病人念戒如药禁忌故三归之后方明诸戒X也佛初出世未转法轮先为白衣波离提谓二人受三归次受五戒若在家佛弟子破此五戒者则非清信士女经云五戒者天下之大禁忌若犯五戒在天则违五星在地则违五岳在方则违五帝在身则违五脏如是世间违犯无量若约出世间犯五戒者则破五分法身一切佛法所以者何五戒一切大小尸罗根本若犯此五戒则不得更受大小乘戒也此五通名戒者以防止为义能防恶律仪无作之非止三业所起之恶此出天台法界次第今时道俗虽云持戒岂知有大小乘律仪之殊今依大智律师资持事钞出小乘僧尼所受五篇七聚名目五篇者一波罗夷二僧伽婆尸沙三偷兰遮四波逸提五波罗提提舍尼如上五篇更加六突吉罗为六聚若云七聚者分突吉罗为二聚身名恶作口名恶说分身口为二聚故云五篇七聚智论云禁戒为性剃发染衣为相氷洁其心玉润其德如前戒品僧尼所受之法不通俗人僧则二百五X十尼则五百并五篇七聚持之无犯证阿罗汉后出大乘菩萨律仪通道俗七众人受大乘三聚戒者一摄律仪戒二摄善法戒三摄众生戒知则断恶修善度生梵网云戒如明日月亦如缨络珠微尘菩萨众由是成正觉又云诵我本师戒甘露门则开当知修圆觉者先依如来奢摩他定其志摄其心次依毗尼轨则其心然后身开遮口容说默意行止观远离诸幻到清凉池也安处徒众者道不孤运弘之由人圣人制法假缘进道如陶户家轮作瓶瓦等先择良处水草丰便始立作所欲结期限建置坛场必安处徒众选择良朋胜友互相策发为同行善知识如法华净藏净眼与净德夫人化妙庄严王飜邪为正同见宿王华智佛此皆良友也所以云蓬生麻中不扶而直安处徒众意在于斯宴坐静室者天台依大藏教立四种三昧穴白先二十五方便建立坛场楞严圆觉皆有期限制之一处今宴坐者安坐以摄身住身住则心安心闲则境寂故摄身心者必须静室要知道虽无在必假缘生故古之修道者多于山间林下阿兰若閴寂之处薙草结茅木食㵎饮或依蕙嶂或友𤠔鹤或枯木身心或韬光晦迹或飞钖泉涌或翠峗晏寂如此圣流道高龙虎德重鬼神岂比今时缨情好爵者佛在世时有一沙门过失遣出外居绝无衣食适遇四王会下有一神鬼亦有过失遣X下人间相会共言衣食鬼云吾虽有过神力尚在汝可上吾肩上游行世间人见之谓是阿罗汉每日得食两共欢喜忽一日四王遣神将收录此鬼鬼急走奔越肩上沙门堕地苦恼自当又如五扇提罗果报曾不畏哉思之古人或得志之后云房岩屋长养圣胎或黄卷青灯亦不遗深志因念此世浪死虗生之徒偶言及此恒作是念我今此身四大和合安坐静室于一切时中常自念云我今幻身乃地水火风和合而有尔所谓毛发爪齿皮肉筋骨髓脑垢色皆归于地唾涕脓血津液涎沫痰泪精气大小便利皆归于水煖气归火动转归风四大各离今者妄身当在何处自念四大各归其源今之幻身当在何处西蜀复菴晖禅师曰二观慧也又有二章今先二空观自此巳下先观我空也世尊教示行人于行住坐卧中常作寻求伺察之正念观我今一个形骸并是假借天地之中地水火风和合成形子细思量毕竟那个是汝真身所以庄子云百骸九窍五脏六腑骸而存焉吾谁与为亲汝皆悦之乎其有私焉今此一段文亦然初云我今此身四大和合此是总举其次所谓下文皆是别举所谓二字评量之词评量如今此身之上发毛爪齿皮肉筋骨髓脑垢色都是质碍之物自当归还于地大又X发毛爪齿皮肉筋骨髓脑乃是别垢色二字为总谓此发毛等皆是垢皆是色也涕唾脓血津涎液沫痰泪精气大小便利皆是润湿之物自当归还于水大身上所有煖气自当归还于火大于十二时中回转上下折旋俯仰起居问讯自当归还于风大然四大假合阙一不可若是唯有地大无水大者如握干灰终不成团若唯有水大无地大者譬如油水无有坚实若唯有地大与水大无火大者譬如夏月阴处肉团无日光照即便坏烂若唯有地水火大无风大者则不能得增长何故为风能长万物既然四大各各别有所属之时今汝等一切众生唯复地大是你水大是你火大是你风大是你若作此见之时地归地水归水火归火风归风四大各离离者空义则又不知前妄执之身当在何处此是捉败四大殻漏子虗幻不被渠瞒方是正念正解正行也即知此身毕竟无体和合为相实同幻化四大散灭之后方知幻体本空假合成形实同幻化列子言偃师所造之倡善于歌舞及其剖之则革木所为尔正此谓也西蜀复菴晖禅师曰此乃因前入寻伺观观四大妄身皆令妄尽方见真如实理也智度论云佛在世时有一人远行独宿空舍夜中忽有一鬼抢一死人来放着其前复有一鬼逐来嗔骂云死人是X我物汝何担来先鬼言是我物我自担来二鬼各捉一手一足争之不巳前鬼言此间有人可共问之后鬼问曰是死人是谁担来是人思惟此二鬼力大若答之实与不实俱不免死不如实说乃曰是前鬼将来后鬼大怒捉其人手拔出着地前鬼悯之急取死人一臂附之即着如是两臂两脚两手头脇举身皆易于是二鬼遂将所易人身对坐共喫却拭吻而去以此推之即知一切众生之身毕竟无实体但是死人之尸权时补在此岂非幻化虗妄不实之物乎庄子云託异物以成体不其然乎四明聪讲师曰恒作是念至和合为相实同幻化者此明生空境生空者常作此念即以空慧观见此身从虗伪生最初一性与本觉同体忽为无明业熏不守自性随业受报为风火持此识性入母胎中错认遗弃如巳舍宅生爱乐心以为巳身生我所相揽此不净聚成一块为之色身是名色蕴领受此身生苦乐想是名受蕴思想苦乐是名想蕴目此造作是名行蕴识居其中是名识蕴如五指头成一拳相是名身见又名人见又名众生见揽此四大五蕴成此色身故名生空境推其根本是无明业识假四大生风火二大搏识来入母胎赤白二滴是名水大如水生泡聚而为身是名地大此四大并无实性错认为身故名五阴实法此X四大虽无实体假缘而生因缘和合而有故曰缘生缘是因缘于父母有少因缘来生我家若识去时息风随去煖亦随之地水二大既无火风所养是故地水自然散灭前世善业为因故名为生生者成也因业若谢则此色身为之果亡四大分散故名为死死者尽也魂识荡散主宰既去因得尽矣发毛者血之苗也爪齿者髓之苗也皮肉发毛所依之地以血润之则有增长筋骨者爪齿所依之地以髓润之则有增长凡有三百六十骨节九万九千毛孔八万四千户虫巳上总归地大唾涕脓血便利水大也暖火大也动转风大也父母合气成身从生至长及以老死皆名垢色地水火风各自还源故曰各离四大既散妄身即灭死了烧了灰飞烟灭故云今者妄身当在何处结上文云即知此身毕竟无体和合为相实同幻化结生空境也四缘假合妄有六根四缘者四大也四大假合之后遂有眼耳鼻舌身意六根也六根四大中外合成中有四大外有六根中外假合成此幻身妄有缘气于中积聚缘气者虗妄色心从缘而现者也于中积聚者于幻身之中聚而不散也X似有缘相假名为心缘气积于中缘相形于外似有者非实有此相假名者非真有此心西蜀复菴晖禅师曰前则观身无我此则观心无我也四缘即地水火风六根为外四大为中缘气者此即于六尘之上起能攀缘之心此心是真心上一分之气与真心气分契合意谓此之一身但是地水火风四缘假合而成既是于中妄有四大则外妄有六根既有六根必有六尘既有六尘则牵惹引起中间分别缘气之妄心于四大六根之间积聚似有形相一般遂破云但是假合为心不是真实之心此乃勘破无量劫来颠倒妄想攀缘之心所以楞严会上庆喜执此心而无据七处茫然世尊告阿难云咄哉此非汝心此是前尘分别妄想颠倒非汝真心与此同意也四明聪讲师曰四缘则四大此四假和合如水生泡名之为身此身具眼耳鼻舌身意为六根如眼缘色尘之类五根亦各有所缘空品云各各自缘诸尘境界中外合成者于中内六识积聚似有缘相假名为心错认缘影为自心相又云虗妄浮心多诸巧见涅槃德王品云譬如有王以四毒虵盛之一箧令人胆养若令一虵生嗔恚我当准法戮之都市其人怖畏舍箧迯逝王遣五旃陀罗拔刀随之一人藏刀诈为亲友其人不信投一聚落欲X自隐匿既入聚落中不见人物闻空中声今夜当有六大贼来其人恐怖复舍而去路值一河其水漂急即取竹木为筏截流而过达彼岸巳安稳无患菩萨亦尔闻涅槃经观身如箧四大如虵五旃罗如五阴诈为亲友即贪爱空聚落六大贼即外六尘河即烦恼以道品之筏到于常乐涅槃彼岸向下经文结上根尘缘尘之心亦是结上法空境此与空品明生法二空境同先贤未知不作此释善男子此虗妄心若无六尘则不能有一切妄心若无色声香味触法六种幻尘诱之于外则此心从何而起四大分解无尘可得四大坏时所染诸尘并无一尘可得而有于中缘尘各归散灭毕竟无有缘心可见四缘六尘散灭之后所谓缘心了不可见西蜀晖禅师曰此妄心牒前缘气之心此能分别妄心若外无色声香味触法之六尘则中便无能分别之心故傅大士云未有无心境曾无无境心若正观之时四大分解各空无六尘可得于中四大及六尘各散归空之后到底毕竟亦无能缘分别之心可见前章云妄认四大为自身相到此我空观中经文从恒作是念至实同幻化处一时破之又妄认六尘缘影为自心相到此经文从四缘假合至无有缘心可见又一时破之故得妄身妄X心皆同实相也四明聪讲师曰须知在母胎未生时四大成身为之生空境出胎之后根揽外色缘六尘影名为六根六尘方名法空境以由六根六尘六识总为十八界谓之诸法故云法空境今文正结法空境根缘尘影认之为心故云此虗妄心若无六尘则不能有此结法空故云无有缘心可见善男子彼之众生幻身灭故幻心亦灭幻心灭故幻尘亦灭幻身既灭则幻心无所依止故散灭也幻心既灭则幻尘无染着者故亦散灭也幻尘灭故幻灭亦灭幻尘既灭诸幻悉空幻灭之迹亦复无有西蜀复菴晖禅师曰前则我空观此则法空观彼则指前开解起行众生到此入我空观之后则觉四大幻身皆空非唯身空中间缘气幻心亦空幻心灭故者此一句牒上起下非唯幻心空则幻尘亦空此六尘万法非唯法空幻灭亦灭此智亦空故心经云无眼耳鼻舌身意无色声香味触法乃至无智亦无得盘山云心月孤圆光吞万像光非照境境亦非存光境俱亡复是何物幻灭灭故非幻不灭诸幻尽灭幻灭亦灭觉性非幻终不断灭西蜀复菴晖禅师曰前皆破执此方显二空真如X理也文亦有二此举法也行人前既修二空观破我法二执执尽见除证觉三空真理故曰非幻不灭既不是前身心法智数重之幻岂可灭耶若谓可灭即落断见古云心法双亡性即真即斯旨也四明聪讲师曰此明生空观也观必对境故曰生空境若四大和合成此色身名境复用幻观观此四大色身四大有散有灭故云幻身灭故幻心本依四大色身而住既身灭巳无四大身此心无依止处故云幻心亦灭此幻心既灭巳无取尘者故云幻尘亦灭灭尘之幻此幻亦自无体性本自空故云幻灭亦灭幻灭之智智还成障此智亦灭故云幻灭灭故如燃火杖亦复自燃以屑出屑屑亦顿出心身俱灭境观双亡始本一合无能合者故曰非幻不灭唯真如之智独存也此智亦知镜中像有像则现无像则虗全修是性全性成修性无所移修常宛尔譬如磨镜垢尽明现镜喻本性垢喻诸幻垢尽明现幻尽性明西蜀复菴晖禅师曰此举喻也为上文法说恐人难明遂将世间可见之物譬喻垢喻我法二执磨喻寻伺观现喻我法二执空明喻圆觉二空理显磨镜本是磨尘今取文顺谓前说破我法二执执尽见除真理既现由如世人以药揩尘镜上尘垢既尽镜里光明发现大凡磨尘二字亦有多说谓X或近善知识听闻大乘忏除业障或对治烦恼或跏趺正受或心法一境或呵欲弃盖皆是磨尘也上文皆二空观向下经文乃法界观四明聪讲师曰此譬生空观去四大色身之垢须假圆照观力幻身方灭如镜之昏须药磨之垢去明现圆觉之性不待磨也更了垢即是明明即是垢无明法性二无二也氷水之喻可知也善男子当知身心皆为幻垢幻身幻心障我觉性譬如垢秽染污净物垢相永灭十方清净身心垢相既巳永灭于十方界清净无染西蜀复菴晖禅师曰此乃印前显后也当知身心皆为幻垢此印前也垢相永灭十方清净此显后也幻谓虗幻无有实体垢谓尘垢坌污为义佛告普眼菩萨言汝等当须觉知此之四大妄身及能觉分别缘影妄心皆是幻化不实之法譬如尘垢有坌污真身真心义既知是幻不执人法便是垢相永灭以何得知盖人执曰垢相法执亦曰垢相既我空法寂何所不通便见十方世界都是本有离相无染妙觉所谓山河及大地全露法王身四明聪讲师曰此明法空观当知身心者身六根心即缘尘之影一心三智荡一切相不出六根六尘六识此十八界而此根识与尘相偶用攀缘心以五爱根取五欲尘此五欲境如花上露见阳则X晞非真如理观垢相如何永灭当知圆觉寂照如红炉一点雪岂容暂住十方即十界地狱转即天堂秽邦转即净国依正不相妨色心无罣碍善男子譬如清净摩尼宝珠映于五色随方各现圆觉钞云梵语摩尼珠者如意珠也珠体明净映彼五方之色如圆觉心湛然清净应现十方也诸愚痴者见彼摩尼实有五色愚人不知珠体明净映现五色乃谓珠中实有五色正如众生谓佛实有色相也西蜀复菴晖禅师曰此设喻也摩尼此云雨宝谓世间摩尼之珠其中圆明莹洁本无形色随方各现若将此珠顿在东方时彼珠中即现青色若顿在中央方时彼珠中即现黄色若顿在西方时彼珠中即现白色若顿在南方时彼珠中即现赤色若顿在北方时彼珠中即现黑色然彼珠中之体圆明莹净本无青黄赤白黑等色相但随处发现耳然世有愚人东西不辨南北不分真谓摩尼珠中实有如是五色此乃就喻说若法说者五色喻五道青色喻饿鬼道黄色喻人道白色喻天道赤色喻畜生道黑色喻地狱道问镜之与珠同耶别耶答云别也盖前举磨镜者但喻修二空观破二执显二空之理今此举摩尼珠者用作下三重法界之宗故不同也何以知之且珠之体本来圆明莹净了无丝毫物污谓之真空绝相观而珠中所X现诸像像不碍珠珠不碍像此谓之理事无碍观不离诸像像像全珠此谓之事事无碍观若以三性配之者摩尼喻圆成性即所显二空之理也各现色者喻依佗性即所说诸幻愚人执为实有也五色者喻徧计性即前所说尘垢也然世尊一日以珠问五方天王云此珠作何色时五方天王互说异色世尊遂藏珠于袖中却擡手云此珠作何色天王云佛手无珠何处有色世尊叹曰汝何迷倒之甚吾将世珠示之便各强说青黄赤白吾将真珠示之便总不知时五方天王闻佛开示悉皆悟道然我等心珠还曾自见么四明聪讲师曰此文正譬五根取五欲尘珠喻圆觉一性也圆觉不守自性随五欲根取五尘境如珠映色随方显现愚者见色凡夫自昧二乘自离如鬼虎龙虵菩萨见色皆是圆觉色即法界佛见色非如非异永嘉云心是根法是尘两种犹如镜上痕痕垢尽除光好现心法双亡性即真圣人区区假说方便如採花成蜜善男子圆觉净性现于身心随类各应圆觉净性化现身心随众生类各各应现如观音之三十二应是也彼愚痴者说净圆觉实有如是身心自相亦复如是愚人见佛现诸身心乃谓净圆觉中实有如是色相而自巳色相亦复如是可谓真愚痴也X西蜀复菴晖禅师曰前摩尼珠是就喻说此方就法上说合前喻文谓一切众生若将此圆觉净性顿在饿鬼道之时而此圆觉性中便现饿鬼形状直得眼光似电咽孔如针不闻浆水之名不见饮食之面肢节一时火起动转五百车声若将圆觉性顿在人道之时而此圆觉性中便现人之相皃箇箇眉横鼻直头圆像天脚方似地其间若至尊至贵者食前方丈侍妾数百堂上一唿堂下百喏若至贫至贱者或居陋巷或处道涂衣不盖形食不充口若将此圆觉性顿在畜生道者而此圆觉性中便现畜生形状或背翼或戴角或分牙或布爪或仰飞或伏走若将此圆觉性顿在天道者而此圆觉性中便现天仙之相或身长五百丈或寿八千年以龙起龙眠而为春秋以莲开莲合而为昼夜天男天女天香天乐常相围绕顾东忘西视南忘北快乐无穷若将此圆觉性顿在地狱道之时而此圆觉性中便现地狱之相便乃刀林耸目劒戟参天沸镬腾波红炉起焰铁城昼掩铜柱夜燃煑魄烹魂舂头擣脚受无量苦楚然此圆觉之性如是随类各各应现五道之中而此圆觉本体之上本无天人地狱饿鬼畜生之相但是不曾明悟心地愚痴之人忘执为有此种种差别之相亦如愚人执珠中有五色故云亦复如是古云珠中无五方之色因光所映性中无五趣之身随业而X现迷珠者执珠中实色昧性者执性内虗身法喻皎然真仪可验然此五道非唯一向就外取之若一身之上亦具十法界何以知之六祖云汝若思恶法此心即化为地狱思善法即化为天堂毒害化畜生贪嗔化为饿鬼修罗慈悲喜舍即化为诸佛菩萨是知万行由心一心在我内虗外终不实外细内终不麤善因终值善缘恶行难迯恶境取祸招雠固非天之所出亦非地之所生观斯之说修行之人若于十二时中安顿自巳分上摩尼宝珠宜着好处勿使异日有噬脐之悔也四明聪讲师曰此结法空观圆觉随缘作一切法在身则全觉性为四大地水火风觉性在心则眼结为色耳结为声鼻结为香舌结为味身结为触得非随类各应也迷者为愚谓净圆觉性实有身心之相认之为我生四见心执之为我妄见生灭故云亦复如是也由此不能远于幻化众生由此迷执之故不能远离诸幻是故我说身心幻垢因彼迷执身心故佛说云幻垢对离幻垢说名菩萨对离幻垢者以觉除幻如对病与药之谓也今对幻之觉能离幻垢佛说是人名为菩萨垢尽X身心幻垢悉皆永灭对除对幻之觉亦复无有即无对垢无对幻者亦无幻垢及说名者说名菩萨亦是幻名今对垢两空岂有此菩萨相也西蜀复菴晖禅师曰此拂迹入玄幻化指身心此一段有人有法有能有所人是三能法是三所人是三能者一众生是能执也垢是所执也二菩萨是能离也垢是所离也三佛是能说也执垢离垢人法等皆是所说也意谓因众生妄执净圆觉性中实有如是四大六尘缘影不能远离虗幻不实境界以此之故于是世尊不得巳遂有王宫降诞雪岭修行金刚座下悟道菩提树下降魔出世四十九年说法三百余会其说法者只说一切众生不知此身此心皆是幻化垢污对执幻垢说法者使令如说修行断障离垢且众生未离垢之时即是凡夫若离垢之后便是菩萨虽然离得凡夫了而菩萨犹存凡夫如病菩萨如药病虽除去药尚犹存要须凡夫之垢尽后而对凡夫底菩萨亦须除去如病去药亦除凡圣俱尽便无对与垢非唯无凡夫与菩萨并对机说离垢世尊之相亦无此X是拂迹归真圭峯云法身说法义在兹矣若据大钞中经文到此有二种方便一者近方便二者远方便谓前二空观及摩尼珠乃是后三重法界观之远方便此拂迹入玄经文乃是法界观近方便顿教门中用此二方便诱引行人直造入华严不思议门法界观所以云此经正属顿教分属圆教且顿机若证二空观了便自然任运直造华严境界便是圆机若约喻释者顿教喻如门若开得门自然任运到得入也又今经顿教正以二空观为正途所以有法界观者即倣修也欲令行人倣傚华严圆机修行何以知之后说周徧含容观了经云当知菩萨不与法缚不求法脱不厌生死不爱涅槃不敬持戒不憎毁禁不重久习不轻初学何以故下若是修法界观者合当云事事无碍故今既不云事事无碍而乃告云一切觉故者此是归顿教宗旨凡学佛书者当晓其宗旨并其途辙也且法界二字论其体也无增无减语其用也徧在森罗一得永常尽未来际诸佛以此为师众生以此为体万像以此为源不可以形求不可以㒵识但是一心耳问既是一心何故又名法界答为一心之上有二义故一者轨持义故称法二者性分义故称界性是理法界分是事法界盖性无分限事有千差然法之一字有随缘义若在理为理法界若在事为事法界若在理事为理事无碍法界X若在事事为事事无碍法界此之法界当以法义分之且一真法界属法圭峰云未明理事不说有空直指本觉灵源故曰一真法界然后就此一真法界中分出理法界事法界理事无碍法界事事无碍法界此四重法界皆属义昔者唐初有帝心和尚乃文殊应身用自巳无尽之智见华严大经所说义理莫不一一是此四重法界于是束其所诠之义为三重观门一曰真空绝相观二曰理事无碍观三曰周徧含容观第一真空观中有四句十门唯要拣去凡夫外道执断空实色之情显出一真法界之理虽然显出一真法界中本来一真之理但得其体尚未明山河大地与自巳是异是一遂用第二理事无碍观发起妙用顿见理即事事即理如千波即水万器同金此观中于理上说有随缘不变义而于事上说有成事体空义犹未造诸佛广大不思议境界又要第三周徧含容观中明一法遍在一切法中一切法全摄在一法内于一切事上一切境上说事事无碍如善财童子至毗卢遮那庄严大楼阁前白弥勒言唯愿大圣开楼阁门令我得入于是弥勒弹指其门即开命善财入入巳还闭遂见楼阁广愽无尽同于虗空又见其中有无量百千诸妙楼阁中皆有弥勒一一弥勒前皆有善财一一善财悉皆合掌见一善财之身入一切善财之身一切善财摄入一善财X内一楼阁为主一切楼阁为伴诸法重重无尽所以清凉云诸佛与众生交彻净土与秽土融通法法皆彼此该收尘尘悉包容世界相即相入无碍圆融具十玄门重重无尽问二空观破执与法界观中第一真空绝相观拣情是同是别耶若谓同世尊何故于二空观后又说真空绝相观若谓别岂有修二空观证入了又却修真空观方始拣去断空实色之情执决无此理答二空观中破执即是真空观拣情彼中拣情此中破执破执彼此各有所宗言不併出文不顿书理不顿显也但初于二空观后显理文云幻灭灭故非幻不灭一句说未尽者却于此处广说六根六尘六识外内四大世出世间诸法及自他依报正报七段经文皆谈清净广显出法界中真空绝相之理又前二空破执及摩尼珠是远方便并拂迹入玄是近方便此二方便不可不分色相空净一科即当彼真空观中第三空色无碍观一句也此是解终趣行其次空色同如一科即当彼真空观中第四泯绝无寄观中一句也此正成行体即当彼法界中真空观中会色归空及明空即色二句也此是拣情显解也四明聪讲师曰此节经意即是总结上生法二空若境若观众生初中阴来受胎时只为迷于无明始无明缘行终至老死十二缘中初认无明错用X之始四大五蕴为生空六尘缘影为法空生法二空是众生妄执之境今用奢摩佗圆觉寂照名二空观空此四大五蕴十二处十八界并无根元悟空华相幻化根尘转为觉明此圆觉性性亦本空无明垢尽即无对垢垢既尽巳六度行圆强名菩萨平等性中亦无生佛之名故云及说名者是诸法空相不生不灭不垢不净亦无老死无老死尽无苦集灭道无四谛也无智无得方可名菩提萨埵善男子此菩萨及末世众生证得诸幻灭影像故尔时便得无方清净诸幻影像皆灭即得无方清净无方者不拘方所也无边虗空觉所显发既得无方清净则无边际之虗空因觉而显矣西蜀复菴晖禅师曰经文显所引行人进入华严法界不思议境界承前二空境界所作功用由此功用之故所以得证入起于后文意谓如世尊告普眼云入二空观菩萨并末世众生因何得证入法界观见十方清净良由所修二空观行成就悟得自心是幻化不实却又灭五蕴十二处十八界依佗影像之法若执身心即有东西南北方所今既不执身心之时便见尽十方世界无量无边虗空并是广大灵明圆觉之性无不开发也显谓空X消觉现发谓妄尽心开所谓尽大地是沙门一只眼若未悟时见彼虗空便作虗空会了若悟之后即彼虗空便是本觉更不见有虗空之相此谓之浑虗空为体性乘愿行以弥纶故楞严云若有一人发真归源十方虗空悉皆销殒岂非此云无边虗空觉所显发乎四明聪讲师曰此明当机之众末世众生远及如来灭后后五百岁中如是修圆觉者观行功成众生在迷如古镜未磨觉性不显今用圆观照于觉相境观双运如垢去镜明百界三千一时显现又须知心鑑本明性德三千本具但圆觉未显盖三惑尘垢所覆今既去尘影像俱灭如幻三昧现前全由性具到此一切诸法法法清净有何方所故曰无方清净佛顶云十方虗空生我心内故曰无边虗空境智双融故云觉所显发觉者观也所者境也显发即感应道交指要云凡地三千无隔随一念以俱圆佛地三千既融随一应而尽具况生感心中之佛佛应心中之生感应之体尚同权实之益何别故云但化菩萨不为二乘其有闻法者无一不成佛以上观成理显向下经文复将所显三千妙法一一历于色心依正众生诸佛百千三昧无量行门一一无非圆觉妙心如是则一切众生皆毗卢体一切国土悉常寂光心佛众生三无差别X觉圆明故显心清净所证之觉既巳圆明方显自心本来清净心清净故见尘清净见清净故眼根清净根清净故眼识清净欲有所见皆是尘念故曰见尘眼为见之本源故曰眼根眼能分别诸色故曰眼识识清净故闻尘清净闻清净故耳根清净根清净故耳识清净欲有所闻皆是尘念故曰闻尘耳为闻之本源故曰耳根耳能分别诸声故曰耳识识清净故觉尘清净如是乃至鼻舌身意亦复如是心有所觉亦是尘念故曰觉尘鼻舌身意各有尘根识皆因自心清净之故悉得清净善男子根清净故色尘清净色清净故声尘清净香味触法亦复如是六根既巳清净则色声香味触法六种幻尘亦皆清净西蜀复菴晖禅师曰明六根六尘六识清净即色相空净中一内身根识也至六根清净下二外境六尘也根有生识之义尘有坌污之义识有了别之义且六尘中色之一字有三义一有见有对二无见有对三无见无对且有见有对者即眼所见之色也无见有对者即声香味触法虽然不可见然有对也无见无对者唯法处所摄色也然眼所X见麤色中又有三一显色即青黄赤白光影明暗等二形色即大小方圆麤细长短高下正不正等三表色即行住坐卧屈伸俯仰取舍分别好恶等声有执受义不执受义执受不执受义香有好恶和合等味有变易生熟可意等触有四大冷暖涩滑饱饥等法有意所知境除五尘外余皆是法也四明聦讲师曰觉圆明故至鼻舌身意亦复如是者始觉之智谓之觉圆明此之觉智与本觉合合起本觉妙明谓之圆觉圆觉即佛也既巳成佛毗卢遮那遍一切处将此毗卢历一切法即摄一切诸法归巳识心反观诸法唯心所造今之历法要显心具具无别具尽是缘生生无别生尽是心具心生心具法法清净故云显心清净华严云三界无别法唯是一心作心清净见尘清净诸经多云心见者只谓心与眼在先明之楞严七处征心八还辨见此经亦云虗妄浮心多诸巧见见尘属色色即法界尘清净故则眼根清净浮尘根即眼是也行法云眼渐渐见障外事岂非净乎根既净识又安得不净故云识清净此识乃七识亦云传送识如世传言送语也此则心见一双故先明也闻尘即耳根根尘识三事清净觉尘即身根亦尘识三事清净鼻舌身意亦皆清净故云亦复如是经中先言心后言意心意一也觉触即身也此二并出佛慈郑重如上历六根竟善男子根清净故至X亦复如是者此六尘亦云六入属识所游涉故亦名六尘尘以染污为义以能染污情识故通名为尘也在眼曰色在耳曰声在鼻曰香在舌曰味在身曰触在心曰法法即心缘想一切诸法也此六尘境大能引人入于恶道大修行人道俗须用防谨如家贼贪欲炽盛者且当恣其所向如轮钓鱼鱼强丝弱不可强牵但钓饵入口其近远亦不久而获于尘修观亦复如是如佛在世在家之人皆得道果鸯崛摩罗弥杀弥慈末利夫人唯酒为戒和须蜜多婬而梵行提婆达多邪见即正当知恶不妨道须用之有方祖师云呵五欲者为障道故今经一一历此六尘境皆是圆觉婬坊酒肆柳巷华街皆是觉性色本不迷人自迷之酒无醉人之心人自醉之圣人见之如毒虵许由洗耳巢父饮牛先贤尚畏声色吾何以独不畏哉所以金刚经云不着色声香味触法者良哉其言矣善男子六尘清净故地大清净地清净故水大清净火大风大亦复如是六尘既巳清净则地水火风四大妄缘亦皆清净西蜀复菴晖禅师曰三内四大及外四大也然人之一身皆地水火风四大而成在生之时随缘和合到死之后内外四大一切俱空也故云悉皆清净四明聪讲师曰此则言一人四大遍一切处如楞X严中西竺人家牛时无火种将阳燧取火先将镜在手中以艾安于镜前朝于太阳须臾之间自然火出今穷四大之性亦复如是火从天降为役芟生为从镜出若从天降空中须有一带火路而来若从艾生艾是野径之物在野不见生火若从镜出未取火时镜在台上不见火生如是因缘和合而有镜艾日三各居不和合时断不生火缘者是缘生缘生中具火性镜艾日三若差别时虽三各有性具缘不合时亦不生火以此例之若非圆觉观力尘终不消用圆觉照之是为缘生因缘和合尘消觉圆生死情尽善男子四大清净故十二处六根六尘合为十二处六根者眼耳鼻舌身意六尘者色声香味触法十八界般若经云六根六尘并六种分别之识是也二十五有清净二十五有清净者庄椿录云欲界色界无色界中有二十五种之有名为四洲者东胜身洲西牛货洲南瞻部洲北俱卢洲也六欲天者四天王忉利天夜摩天兜率天化乐天他化自在天四恶趣者地狱饿鬼畜生阿脩罗也四禅天者初禅天二禅天三禅天四禅天也四空天者空无边处天识无边处天无所有处天非想非非想处天也又X有一梵王天一无想天一净居天总为二十五种之有总名为有者皆属有漏故也今因自心清净之故悉得清净西蜀复菴晖禅师曰四世间法也十二处即六根六尘乃是心识生处十八界即六根六尘六识成十八也界以性分为义眼根与识为界识与色为界等问举十二处又言十八界岂非重叠耶答此三科法初举五蕴时即当六根次正举六尘带起六根谓之十二处后举六识带起六根六尘谓之十八界故非重也颂曰聚生门种族故说蕴处界五蕴者以色受想行识积聚为义十二处者是心识生处出入之门故或曰六入种族者眼与色为种族耳与声为种族等二十五有者四洲四恶趣四禅天四空处无想天净居天梵天六欲为二十五有谓皆是有各的实报非正智摄故四明聪讲师曰此历众生法四大五阴十二处十八界二十五有者四洲四恶趣六欲天梵天四禅天四空处天无想天那含天各有界入根尘空品云其心在在常处诸根如鸟投网如佛世一比丘树下坐禅经一十二年心缘六尘不能觉悟佛化一僧至晚同宿树下河中忽一龟从河而出渐至路傍有野狗搏此龟其龟藏了六处狗不得便而去龟下水佛问比丘汝见否曰见见甚么见龟藏六得活性命佛云汝十二年贪香味触攀缘尘境X不能入道反不如龟能藏达性反常比丘闻之证阿罗汉果彼清净故十力般若经曰一是处非处如实力二知三世报业力三知诸禅解脱三昧力四知诸根上下力五知众生种种欲力六知世间种种性力七知一切道至力八得宿命智力九得天眼能观一切力十得漏尽智力四无所畏般若经曰一一切智无畏二漏尽无畏三说障道无畏四说苦尽道无畏四无碍智一义无碍智二法无碍智三词无碍智四乐说无碍智宝积经说义无碍智者谓成就第一义智法无碍者谓于诸法如实了知词无碍者谓以善言种种分别乐说无碍者谓随机演说不作二相也佛十八不共法般若经曰一无误失二无卒暴音三无忘失念四无不定心五无种种想六无不择舍七志欲无退八精进无退九忆念无退十般若无退十一解脱无退十二智见无退十三若智若见于过去世无着无碍十四若智若见于见在世无着无碍十五若智若见于未来世无着无碍十六一切身业智为前导随智而转十七一切语业智为前导随智X而转十八一切意业智为前导随智而转此即佛十八不共法也不共法者唯佛独得不与二乘共也三十七助道品清净般若经曰四念处四正勤四神足五根五力七觉支八圣道支总为三十七品也四念处者观身不净观受是苦观心无常观法无我四正勤者精进根精进觉精进力正精进四神足者定根定觉定力正定五根者信根念根精进根定根慧根五力者信力念力精进力慧力定力七觉支者念觉择法觉精进觉喜觉除觉定觉舍觉八圣道支者正语正业正命正思惟正方便正念正定正见如是乃至八万四千陀罗尼门一切清净藏经曰陀罗尼门者总持门也盖众生有八万四千尘劳故有八万四千法门今自心清净逈脱尘劳故此法门悉皆清净西蜀复菴晖禅师曰五出世诸法也言十力者能摧怨敌不可屈伏故就用分十种者一是处非处智力二者三世业智力三诸禅解脱三昧力四五根上中下力五种种欲乐智力六一切种智力七一切道智力八宿住智力九天眼智力十漏尽智力也四无所畏者一一切智无所畏二漏尽无所畏三说法障道无所畏四说尽苦道无所畏也四无碍智者一性无碍智二义无碍智三词无碍智X四乐说无碍智佛十八不共法者一身无失二口无失三念无失四无异想五无不定心六无不知巳舍七欲八精进九念十慧十一解脱十二解脱知见十三十四十五即一切身口意三业随智慧行十六十七十八以智慧知过未现在三世通达无碍也三十七助道品者助谓资助助正道故道即是因所谓止观品即是类正因类故亦云菩提分分亦因义三十七者谓四念处四正勤四神足五根五力七菩提八正道然三十七助道品属因余皆如来所证之法属果八万四千总持门者若未悟明心地之者即八万四千尘劳妄想悟了番染为净为八万四千陀罗尼总持门者也四明聪讲师曰十力者一处非处力二业力三定力四根力五欲力六性力七至处道力八宿命力九天眼力十漏尽力四无畏者一智无所畏二漏尽无所畏三说障道无所畏四说尽苦道无所畏四无碍智者一义无碍智二法无碍智三辞无碍智四乐说无碍智十八不共法者一身无失二口无失三念无失四无异想五无不定心六无不记巳舍七欲无减八精进无减九念无减十慧无减十一解脱无减十二解脱知见无减十三一切身业随智慧行十四一切口业随智慧行十五一切意业随智慧行十六智慧知过去世无碍十七智慧知未来世无碍十八智慧知现在世无碍三十X七助品者入道浅深之气类也四念处四正勤四如意足五根五力七觉支八正道陀罗尼门广有八万四千处中说有五百略说有三种有旋陀罗尼有百千万亿旋陀罗尼有法音方便旋陀罗尼皆遮持义遮恶持善如完器水不漏如是法门入圆觉中一时清净善男子一切实相性清净故一身清净前所说根尘四大及三十七品等性如实有相故曰实相性金刚经云是实相者即是非相是故如来说名实相者是也此等之性清净无染故一真法身全体清净也一身清净故多身清净一真法身既巳清净一切化身亦皆清净如法华经说佛化身遍往河沙佛土皆是佛身者岂非一身清净则多身清净也多身清净故如是乃至十方众生圆觉清净多身清净之故遍观十方众生之性悉皆如此圆觉清净圆觉疏亦曰此乃一人悟性知一切众生本性清净非谓一人脩道多人成佛X西蜀复菴晖禅师曰言实相者即无相也法性本虗假言实相一身等者此第六正报也即人等形质或肥或瘦血气所聚心识了知之者也四明聪讲师曰初是登圆初住菩萨破一品无明证一分三德三德即实相也此菩萨证实相巳分身百世界作佛岂止一身多身乃至十方众生悉入圆觉圆明清净况四十二直至妙觉分身不可以心思此是佛正报正报正报身是也以身历一切法也善男子一世界清净故多世界清净一世界中既巳清净众多世界无不清净如维摩诘经说佛土清净如自在天宫及佛以足指按地则三千大千世界悉皆严净者岂非一世界清净则多世界清净也多世界清净故如是乃至尽于虗空圆裹三世一切平等清净不动多世界清净之故尽无量无边世界悉皆一等清净不动也圆裹三世者谓上下横周虗空世界尽在其中非谓过现未来之三世也西蜀复菴晖禅师曰此第七依报也谓所住屋宇床榻台观园林一切受用之物属依报圆则圆徧虗空裹则含裹三世此七段经总色相空净一科当法界观中第三空色无碍观钞云前七段文诸法即空净更不待除去诸法故当第三句也法界X观注云虽有色空二字本意唯归于空以色是虗名虗相无丝毫之体可得只要显真空之理然迷时悟时悉皆相蹑也四明聪讲师曰初住菩萨分身百世界作佛何止圆裹三世此圣人力用三千大千火起一唾能灭三千大千荡为虗空则一吹便成掷大千于方外吞万象于胸中将一毛吞大海水不挠龙鱼以芥子藏须弥山不伤树木故曰清净善男子虗空如是平等不动当知觉性平等不动四大不动故当知觉性平等不动如是乃至八万四千陀罗尼门平等不动当知觉性平等不动虗空四大及诸法门泯然一等了无动相当知觉性亦复如是西蜀复菴晖禅师曰虗空与四大陀罗尼门皆属幻色觉性二字即真空此空色同如一科即当法界观真空观中第四泯绝无寄观上文总当真空绝相观也意显诸法当体本寂平等不动四明聪讲师曰圆顿极致本无位次约所证浅深而立其阶降今且从圆初住中间四十一位观成历法摄一切诸法无遗不从心外生也虗空性与觉性平等不动者楞严云十方虗空生汝心中犹如片云点太清里十方佛国世界在虗空中虗空尚在我心佛国世界又安得不在我心我心不动虗空性亦不动虗空不动十方佛国亦不动身不X动心不动依正二报俱不动不动即常住不迁不变法法如如谓之诸法寂灭相不可以言宣此不动性非造作令不动乃觉性天然不动本性空中自无动相四大不动不出依报当知觉性只圆觉之性非动非不动不动之动为之动此不动性摄八万四千陀罗尼门皆归不动性中不宽不窄常住湛然性自清净即空如来藏第一义谛也善男子觉性徧满清净不动圆无际故当知六根徧满法界根徧满故当知六尘徧满法界尘徧满故当知四大徧满法界如是乃至陀罗尼门徧满法界圆无际者觉性圆满浩无边际也此性徧满法界则根尘四大等亦莫不然西蜀复菴晖禅师曰此理事无碍观觉性即法界真理六根六尘四大陀罗尼门皆属事法即理不碍事事不碍理互相融摄发起妙用所以理即事故无有智外如为智之所入事即理故无有如外智为智之所证六根徧满法界者此谓之六根门头各各动地放大光明照十方界佛果云若以眼见文殊横身若以耳闻观音彰用若以心知普贤当堂又高城云应眼时若千日万像不能逃影质凡夫只是不曾观何得自轻而退屈应耳时若幽谷大小音声无不足十方击鼓一时闻灵光逈然常相续楞严云一根反源六根解脱乃至离即离非无是非是真正俱融依正平等在法界观理事X无碍观有乎十门今经正当第二事徧于理门兼余门也前真空中但摄事归理今则动静一一周遍起用四明聪讲师曰此是妙觉究竟世界果觉历法故云徧满且中间四十一位未圆故不言满妙觉者如十五夜月轮郭既满更无邪光诸佛所证证诸众生根尘见闻觉知佛即是众生众生即是佛况陀罗尼门而不徧满须知八万四千尘劳即八万四千法藏亦八万四千相好依中现正正中现依一毫端上现宝王剎座微尘里转大法轮岂非是大圣历一切法也或云不然者下文云彼妙觉性既指彼者即前经文果觉历法也过茶无字金刚后心入妙觉位所证既极一切清净法界含容本无色像有何更存往来故下文显言妙觉善男子由彼妙觉性徧满故根性尘性无坏无杂根尘无坏故如是乃至陀罗尼门无坏无杂圆觉妙性遍满法界则根尘诸法之性皆如虗空不相染着故无所变坏亦无所混杂如百千灯光照一室其光徧满无坏无杂灯光喻根尘等性一室喻无边法界西蜀复菴晖禅师曰此周徧含容观妙觉二字为下事事之因由下六根六尘皆就事上为宗如法界观中第三观十门前三门谈理与事后七门皆不谈理只说无碍今经妙觉二字亦是彼中前三X门之意也到此事事无碍中唤作见山依前是山见水依前是水见拄杖依前是拄杖更不许移易一纟系毫许雪窦云不得动着动着三十棒兜率悦云要真尽属真立假全归假平地上行船虗空里走马然室喻法界灯喻真空光喻事法只如自巳分上人人有一椀灯如是光明如是普照互相显烛不曾相碍不曾杂坏不然试穷究看若识得此理便许你入华严大楼阁之中亲见善财弥勒故演义云凡圣不碍状多镜以纳众形彼此无妨若千灯而共一室又云理随事变一多缘起以无边事得理融千差涉入而无碍问法界之中有何义故而得诸法融通如此耶答大疏有十义故一唯心所现故二法无定相故三缘起相由故四诸法融通故五如幻梦故六如影像故七因无限故八佛证穷故九深定用故十神通解脱故十中随举其一即见诸法融通无碍也四明聪讲师曰言妙觉即本觉也本觉即见前众生一念性德此性即本觉性如氷与水无二此性圆融徧在众生根尘内无坏无杂无坏者岂可坏了一根别取一根只为今人情生智隔不融见有生灭十信菩萨六根清净不易生身即是法身如法华云父母所生眼悉见三千界父母所生耳闻三千大千世界声龙女即此父母生身便往成佛智者大师悟法华经见灵鹫山X俨然未散皆是肉眼可为不坏也无杂者且如人眼与耳不过一二寸各守界分眼只能见不能闻耳只能闻不能见鼻舌身意各各皆然于内虽通于外常隔可谓不杂松直棘曲乌黑鹄白亦不相杂虽不坏不杂又须知亦坏亦杂盖佛法中以非相为相所以凡所有相者皆是虗妄也当知陀罗尼门即遮思持善今论善恶无坏无杂恶不坏如性恶性恶如水性善如氷若去性恶则诸佛普现色身从何而立若去其水即无其氷以是知性恶不断陀罗尼虽云遮恶恶即是善何恶之有恶虽不断善恶自分明亦无坏亦无杂春风无高下花枝自短长世间幻术尚能即无即有何况大圣所证真幻之术幻有则成一切法幻无则空一切相空而不空谓之空有而非有谓之有当知心生法生心灭法灭吕公尚能撮土为香况佛能融五岳枯四海穷无量劫事岂可以凡心所测也如百千灯至无坏无杂者楞严制坛场以十镜环绕中燃一灯灯体交参莫分向背况百千灯光照于一室虽百千灯其光归一彼十镜灯光亦归一妙觉证性遍入根尘根性尘性皆是觉性觉性满故根性尘性亦满陀罗尼门无坏无杂故云亦复如是古云镜灯灯镜本无差大地山河眼里花黄叶飘飘满庭际不知砧杵落谁家人祗知佛性遍满殊不知自性遍满要知自性遍满么饥来喫饭困来眠X莫向人间辨是非善男子觉成就故当知菩萨不与法缚不求法脱觉性圆明名为成就于一切法非缚非脱不厌生死不爱涅槃觉既成就则知生死涅槃皆如空华故无所厌亦无所爱不敬持戒不憎毁禁觉既成就则一切禁戒不持不犯故无所敬亦无所憎不重久习不轻初觉觉既成就则视诸觉者平等无二故不以宿习而加重不以新学而加忽如孔子于升堂之子路则抑而敬之喫巳之童子则与而进之何以故一切觉故八者皆无憎爱盖由一切是觉西蜀复菴晖禅师曰此是用心见境一一称真顿同诸佛所见之境界也法缚即六凡以六凡被贪嗔痴之所缚也法脱即四圣法也生死即染法也涅槃即净法也持戒即奉持戒律也对八境之上不起胜劣之心便与十方诸佛之心一同更无两箇所以晦堂云不用爱圣圣是空名不用厌凡凡是妄立但得圣凡情尽自然体露真常又僧问南阳国师云如何是佛答云佛与众生一时放却当处解脱又征云以何义故四对八境得如此成就X遂出所以云良由于一切处一切时念念常与本觉相应故梵云佛陀耶此云觉圭峰云我心元与佛心齐旷劫沉沦只为迷梵云菩提此云觉觉心寂照是菩提其实与佛一同但觉与不觉耳永嘉云自从顿悟了无生于诸荣辱何忧喜四明聪讲师曰觉成就此指果人妙觉所证既极观一切世间之法无能无所无缚无脱当知菩萨指因人菩萨虽居因地亦解心虗通亦见一切法本源无染无净无缚无脱亦不厌生死亦不爱涅槃盖此菩萨虽未得度先欲度人佛顶云自未得度先欲度人菩萨发心也生死涅槃犹如昨梦如昨梦故持戒毁禁初觉久习不起憎爱文殊般若云清净行者不入涅槃犯重比丘不入地狱何以故一切觉故此言因人果人诸法平等无修无证譬如眼光晓了前境其光圆满得无憎爱觉性圆明照了诸境正如眼光晓了面前之境盖其光明圆满具足故得豁然尽见无所憎爱何以故光体无二无憎爱故眼光觉光同一空体兼无憎爱故可比喻西蜀复菴晖禅师曰上文举法此是举喻眼是现量只如以眼洞达照了前面净秽高低一切境界而眼光岂有憎秽爱净憎下爱高乎以何义故得如此盖眼之光体本无二故所以无憎无爱也眼光喻于本觉平等无自他相X四明聪讲师曰此且取眼光照前境时光但直视其物未分憎爱盖憎爱从人心生今取光照物时不分憎爱若分憎爱于我爱者则照之于我憎者则昧之光既憎爱物亦二之今以光喻菩萨心平等于一切法上圆满无欠无剩不重不轻不毁不赞弥勒云一钵千家饭孤身万里游人无青白眼问路白云头善男子此菩萨及末世众生修习此心得成就者于此无修亦无成就修习圆觉既巳成就方知本无所修亦无所得也圆觉普照圆觉光明遍照法界寂灭无二寂则无念灭则无相清净本源湛然常一于中百千万亿阿僧祇藏经曰阿者无也僧祇者数也合而言之乃无数也不可说恒河沙诸佛世界恒河沙者恒河中所有沙也金刚经曰恒河尚多无数何况其沙盖喻圆觉性中有如此无数佛土犹如空华乱起乱灭诸佛世界本无住处如空中华随起随灭不即不离所现世界起灭无常者初不即近圆觉亦不远离X圆觉皆在大圆觉中不可以离即论也无缚无脱本无所缚于解何有始知众生本来成佛修证至此巳成佛果方知众生本来之性见成是佛生死涅槃犹如昨梦既知本性见成是佛方知迷时之生死悟后之涅槃皆如梦中事尔西蜀复菴晖禅师曰上明用心同佛此明见境同佛上之用心者即能观无分别之智非唯智与佛同然所观境上亦与佛同修习此心者指前观行及八境无修无成者恐更向头上安头屋下架屋若实有修成则有两个圆觉是总指寂灭乃圆觉之体普照乃圆觉之用等觉照寂妙觉寂照到此用即体体即用无二无二分无别无断故如空合空似水投水了无痕迹问何故此文不先言寂灭而先言普照耶答盖欲显行人在观中顿问佛故尽等觉与佛是同若妙觉者便是佛位何同之有故先言普照于中者于圆觉普照寂灭之中或百千万亿此皆是此方小数与大数阿僧祇此云无数劫不可说恒河沙此西域之数恒河方四十里其沙细如面将一颗沙数一个诸佛世界如是许多世界于圆觉中犹如空中之华相似在空中乱X起乱灭然而不作即圆觉会亦不作离圆觉会何故如是由不离故觉性夺之以成空华由不即故世界不妨有起灭此无缚无脱故楞严云根尘同源缚脱无二识性虗妄犹如空华到此境界方知三界四生九类本来是佛到此始知诸佛众生其犹影像涅槃生死俱是强名所以禅宗云人人尽握灵蛇之珠个个皆抱荆山之璞无欠无余更不假修证然后却来观世间凡夫生死之法与出世间圣人涅槃之法一似夜来见梦中事还曾是实有乎此之梦字今依大智度论说其五义故一热气梦二冷气梦三风气多梦四见闻多梦五天神与梦今此梦乃是见闻多梦又此一段文配三种世间及三觉世者即器世间众生者即有情世间佛即智即正觉世间此观行成就能融三种世间为一味法又始知者即始觉本来即本觉成佛即究竟觉约教者始知即顿教本来成佛即圆教若五教各有成佛且愚教说悉达太子一生成佛始教说三大阿僧劫修行成佛终教说相尽性显成佛顿教说一念成佛圆教说本来成佛谓初发心时便是佛也不可说者圭峯注云乃是华严大数也后经云修菩萨行无数无量无边无等不可数不可称不可思不可量不可说今当第九数也四明聪讲师曰此明菩萨功成道辨所证之法所成就法离性绝非见性本元达性法界不从心生X不从外入所以非修非证不即不离不缚不脱虽佛有出世没世如石火电光虽具有梵音语言如金针玉线诸佛世界乱起乱灭如空中华生死涅槃并如昨梦可谓佛是众生众生是佛岂非始知本来是佛善男子如昨梦故当知生死及与涅槃无起无灭无来无去生死涅槃既如昨梦则起灭来云之相亦何有哉其所证者无得无失无取无舍所证圆觉本是自性既不可而得亦不可得而失既不可得而取亦不可得而舍其能证者无作无止无任无灭能证圆觉者无作用心无止息心无任彼自然心无毕竟寂灭心有此四心即为四病于此证中无能无所无能证之智无所证之相毕竟无证亦无证者本无可证之法亦无证之人一切法性平等不坏修证圆觉至于人法两忘则一切根尘诸法之性亦皆平等无二永不变坏矣西蜀复菴晖禅师曰此称实同也谓于能观之智所观之境称其真实之理此文有四段一总标称实二别指能所三双拂能所四总结称实如昨梦X故一句蹑前犹如梦故也当知生死及与涅槃无起无灭无来无去此是总标称实谓迷生死时如空花起悟涅槃时如空花灭既知一切法如梦之后岂有生死之起涅槃之灭乎非唯无起无灭亦无圣法新来凡法灭去其所证无分别理境上无得真无失妄非唯无得真无失妄亦无取妙舍麤之事所证理上既然如是能证无分别智亦无作止任灭之病此是别指能所也于此能证所证之中无能无所毕竟无所证之境与能证之智此是第三双拂能所下总结称实问如何得无上来能证所证一切诸病耶答良由行人入观于一切处一切时顿同诸佛用心顿悟一切或凡或圣或染或净或性或相或本或末种种诸法之性本来平等无坏无成老氏云大成不缺楞严云歇即菩提圣净明心不从人得古人云本来具足无欠无余皆斯义也若尔则本是净洁人枉来泥里污四明聪讲师曰瞿昙毕竟老婆心切将自巳所证之法换众生所逆之心大似在梦中与人交易将黄金换彼顽䥫换时虽知贵贱觉来物之与人贵之与贱皆是梦事当知生死涅槃取亦得不取亦得为在梦中非实起灭去来亦复如是其所证者亦如梦中得点䥫成金之术果向梦中巳成梦事梦事非实得失取舍皆不可得虽不可得梦事宛然其能证者即是观慧非奢摩他圆觉妙观安能X证之点金之术非易可得及觉来时还在梦中全梦是空其梦亦宛然也到此有亦得不作亦得止亦可不止亦可任之与灭亦复如是复结云于此证中无能无所毕竟无证既无我人亦无证者今问证者是谁谁是证者梦中说梦非虗非实圆觉如梦梦即是觉觉即是梦梦觉即空空无空相永嘉云梦里冥冥有六趣觉来空空无大千斯之谓矣善男子彼诸菩萨如是修行如是渐次如是思惟如是住持如是方便如是开悟求如是法亦不迷闷西蜀复菴晖禅师曰此结牒问辞前普眼设七段问后此结答但依世尊教示令汝等先入定持戒修二空观兼倣修三重法界观如是用心修行如是渐次如是方便如是开悟若能如是入观用心即不迷闷便能悟入圆觉境界同佛知见矣四明聪讲师曰结上所问思惟住持皆是正修行路修时不无圆觉觉后圆觉亦无证时说有众生诸佛证了生佛皆空觉比空华空华亦是于觉如是修行定不迷闷也尔时世尊欲重宣此义而说偈言普眼汝当知一切诸众生身心皆如幻身相属四大心性归六尘四大体各离谁为和合者如是渐修行一切悉清净不动徧法界无作止任灭亦无能证者X一切佛世界犹如虗空华三世悉平等毕竟无来去初发心菩萨及末世众生欲求入佛道应如是修习西蜀复菴晖禅师曰偈中一切悉清净与不动二字皆颂真空观徧法界三字颂理事无碍观与事事无碍观也无作止下颂顿同佛境等也四明聪讲师曰此偈实以无说示说无和合中求和合故有四大六尘圣凡之合虽然皆梦中幻事唐圭峯定慧禅师宗密颂普眼菩萨章曰普眼圆融因果相身心影像休随妄先了二空清净门次修三观圆顿行能所兼妄凡圣情爱憎宁复论差当曾知本有摩尼珠五色青黄焉可状普眼菩萨章终三圆觉经夹颂集解讲义X卍XXX大方广圆觉修多罗了义经夹颂集解讲义四明聪讲师曰金刚藏菩萨因文殊问如来本起因地觉心要与常住果位名目相应谓菩提涅槃真如佛性菴摩罗识空如来藏大圆镜智等因地之觉果位藏性相容相通无明法性本来不二故X得金刚藏以迷难悟以事难理以因难果以生难佛是以来意若斯于是金刚藏菩萨在大众中即从座起顶礼佛足右绕三匝长跪叉手而白佛言西蜀复庵晖禅师曰此征释迷悟始终金刚者从喻得名金刚不取青黄大小贵贱等唯取其金刚体上有坚义利义金刚之体坚一切物不能坏金刚之用利能坏一切万物今此菩萨之智亦然此之智体坚一切烦恼不能侵一切魔境不能动此之智用利能断疑能遣障能证体能起用藏者有含摄义能断疑尽即具一切无量功德故曰藏良由行人于普眼章中入观观中遂起三重难难佛互相发扬以消末世之疑故当此菩萨请问大悲世尊善为一切诸菩萨众宣扬如来圆觉清净大陀罗尼因地法行渐次方便与诸众生开发蒙昧在会法众承佛慈诲幻翳朗然慧目清净此菩萨赞佛于前三章善说因地法行渐次方便西蜀复庵晖禅师曰此乃庆悟也因地者蹑文殊章问本起因地此是一切行位之根本后必蹑前也蒙昧者蒙则蒙蔽昧则昏昧杨氏曰天降生民倥侗颛蒙恣子情性聦明不开承者受也幻翳者幻喻生死之相翳喻无明之执慧目者即根本智此智达理照一切法无不清净四明聪讲师曰于是金刚藏菩萨至慧目清净者X启发之初争得不叙由来蹊迳请法式仪例如前释世尊若诸众生本来成佛何故复有一切无明此是设第一问也若诸无明众生本有何因缘故如来复说本来成佛此是设第二问也十方异生本成佛道后起无明一切如来何时复生一切烦恼此是设第三问也十方异生者十方世界异类众生也西蜀复庵晖禅师曰此金刚藏起三疑难问佛一疑真能生妄二疑说妄为真三牒而纵之责无穷过也世尊若诸众生本来成佛者此是蹑前普眼章中闻世尊云始知众生本来成佛二句也何故复有一切无明者此二句是疑真能生妄也若诸无明众生本有何因缘故如来复说本来成佛者此五句是疑说妄为真也谓世尊既说一切众生本来自成佛了以何义故如今现见一切众生妄认四大为自身相六尘缘影为自心相于一切处一切时触境对事依前却有无明烦恼耶莫是真能生妄否若谓一切无明烦恼众生本性上本来自有之时便说作佛不得又以何义故世尊却说一切众生本来自成佛了何故如此自语相违友复不定耶莫是说妄为真否第三牒世尊说纵起X无明便举十方如来巳成佛了不知几时却生烦恼如是责难于世尊也十方异生本成佛道二句是牒也后起无明一句是纵也一切如来何时复生一切烦恼者此六句责无穷之过十方异生者即十法界中众异类生也谓且说十法界中异类众生人人具足箇箇圆成先成佛了后方起一念贪瞋痴无明烦恼之时此说且置一边只如三世诸佛十方如来如今都巳成佛了又不知从此去几时再起无明烦恼耶且十方诸佛巳成圣人岂有复为凡夫乎下文佛答非为正问也然刚藏非真有此疑盖为后代之人起疑生正信也四明聪讲师曰此之三疑乃因闻普眼章始知众生本来成佛慈室云成佛者佛即觉也一切无明者无明不觉也觉与不觉不可并立众生既本是佛佛即觉也何故云复成不觉此第一疑又无明若本来是有无明是不觉又如何复云众生本来成佛佛即觉也又云本来是佛又云本来无明无明与佛言不并出此第二疑此且指一人有觉有不觉下疑十法界众生十方即十界若十法界异生始自诸佛下至地狱本来巳成佛了何故后来复起无明一切如来何时复生一切烦恼此第三疑今别出楞严经中富楼那亦有此问大同此意彼经云世尊若复世间一切根尘阴处等皆如来藏清净本然云何忽生山河大地诸有为相次第迁X流终而复始富楼那再问言若此妙觉本妙觉明与如来心不增不减无状忽生山河大地诸有为相如来今得妙空明觉山河大地诸有为相何当复生若此妙觉本妙觉明与如来藏心不增不减金刚藏云十方异生本成佛道是同又云后起无明富楼那云无状忽生山河大地等是同金刚藏云如来何时复生一切烦恼富楼那云如来今得妙空明觉等是同但金刚藏所问唯属因富楼那所问兼因果有此之异惟愿不舍无遮大慈为诸菩萨开秘密藏开秘密藏者开说秘密佛语也其妙义广大无尽故名曰藏及为末世一切众生得闻如是脩多罗教了义法门正谓圆觉了义一经永断疑悔永无疑惑退悔之心作是语巳五体投地如是三请终而复始西蜀复庵晖禅师曰秘密藏者有秘藏有密藏秘藏者如不开柜密藏者说一切法中含一切法今文不简末世众生则是开秘藏显了而说则是开密藏疑则于真谛理中生二心犹豫也然此疑有三种一疑自二疑师三疑法譬如有病之人疑自疑医疑药若如此者则所患之病终不能愈今刚藏之疑乃疑法也悔是不定之辞悔善则恶悔恶X则善今是悔恶也尔时世尊告金刚藏菩萨言善哉善哉善男子汝等乃能为诸菩萨及末世众生问于如来甚深秘密究竟方便是诸菩萨最上教诲了义大乘能使十方脩学菩萨及诸末世一切众生得决定信永断疑悔汝今谛听当为汝说时金刚藏菩萨奉教欢喜及诸大众默然而听善男子一切世界始终生灭前后有无聚散起止圆觉大疏曰创变为始极证为终新新而起曰生念念落谢曰灭过去名前未来名后现在住劫名有空劫名无成劫名聚坏劫名散现行为起调伏为止念念相续循环往复种种取舍皆是轮回不断始终生灭等念虽能取真舍妄取净舍尘亦皆是轮回之见西蜀复庵晖禅师曰答中总标轮回之所以一切世界者此世界通举有情世界并器世界有情者即众生器世界即山河国土何以知之此世界二字通指情器如金刚经十三分所说三千大千世界所有微尘天亲论以世界为器世界无着论以世界为众生受想行识四蕴之心以微尘为众生一蕴之色以此证之是知今经世界二字通举有情与器二世界也始终生灭者此二对属情世界并器世界也前后有无聚散者此三对唯属器世X界也起止者此一对唯属有情世界也始谓创变谓一切众生于本觉上一念不觉动心便成业相转相现相此迷真逐妄也终谓极证谓一切众生因遇佛教如说脩行断疑遣障地位满足舍微细烦恼成等正觉生谓新新不住灭谓念念落谢前谓过去后谓未来有谓住劫无谓空劫聚谓成劫散谓坏劫起谓现行之念如金刚说现行疑同止谓端坐调身调息捺伏其心上说有情无情世界皆因一念妄心分别相续不断而有便见器世界成了复坏坏了复成有情世界生了复死死了复生所有一切众生或业袭习报应轮转改形易质受种种苦尘沙劫波莫之遏绝其间或取我身或厌离我身或舍麤障或取净妙或厌生死或取涅槃或厌舍娑婆或乐生净土或舍有或取无种种生心动念此之妄念便结云皆是众生颠倒轮回系缚不能出三界之心也问极证则出轮回何以总结云皆是轮回耶答此六对皆是所计之幻境能计之心是轮回故所计之境亦流转也未出轮回而辨圆觉彼圆觉性即同流转若免轮回无有是处在轮回中辨别圆觉其圆觉性亦属轮回若更起念轮回则妄上增妄了无是处西蜀复庵晖禅师曰此真随妄转谓若用前始终生灭前后聚散起止种种取舍不出轮回三界之X心明辨如来广大圆觉之时便妄见如来圆觉之性亦同妄心有始有终有生有灭有前有后有有有无有聚散起止动转流散然而圆觉之性本不会流散动转伹是不合将妄心凑泊妄见耳譬如世人将筯搅水中之月一般正当搅时却见水中之月百杂千碎随手中筯流转而本月何曾动静今行人若将妄心凑泊圆觉真性欲起梦幻出轮回如此用心一时错了岂有是处此上经就法说之也四明聪讲师曰金刚藏问因上文众生本来成佛之语遂出三疑佛今答之且从近事故云始终生灭前后有无聚散起止此言器世界下至风轮风驰水水驰火火驰金遂立世界若有情世界即世人之色身四大五蕴六根尘入等上至佛下至地狱皆是有情世界此二世界有情无情亦谓之依正二报有始有终有生灭有前后有无聚散有起止如是六双生灭之境念念相续种种取舍究理言之总是众生无始无明业识无明未破顺业轮回趣生趣死无有休息若将此无休息之心欲辨圆觉则此圆觉随众生心转加不休息譬如动目能摇湛水妄念不停迷惑本性如动目之能摇湛水也又如定眼犹回转火性为妄念所惑如定目之见火轮安得不随而转X也云驶月运舟行岸移亦复如是云舟谕妄念月岸谕本性妄念未息本性似乎不定西蜀复庵晖禅师曰次就喻眼转火者即以手搓火成轮此盖眼识迟钝妄见成轮驶者奔流急走之义此四克取亲所见之物为喻然水成波火成轮但是眼目定动喻于圆觉见凡见圣但是流转妄心岸移月运但是云驶舟污亦同此意亦复如是一句总结四喻合前法也此四喻亦如行人将未出轮回妄心而明辨圆觉便妄见圆觉之性亦同流转然此四喻不必配法但用眼前可见之物譬之令其易晓四明聪讲师曰动目定眼云驶舟行此四譬妄动也水火月岸此四喻真性也真即圆觉妄即无明无明业识未断圆觉随妄转为迷作众生者破此无明业识为之悟则无明不觉转为觉皆是无明业识次第相番入海筭沙若非直截何时得了善男子诸旋未息彼物先住尚不可得诸旋者眼目云舟也彼物者水火月岸也谓眼目云舟其动未息则水火月岸安能先住何况轮转生死垢心曾未清净观佛圆觉而不旋复西蜀复庵晖禅师曰此一段文先合喻次合法诸旋未息彼物先住尚不可得者此合喻也诸旋者X指喻中眼目云舟彼物者指水火月岸也眼目云舟喻前始终生灭等生死垢心水火月岸喻圆觉世尊告金刚藏云且如世间之人不肯住自只要湛水不摇动尚不能得又如定却眼睛只要搓火不成轮尚不能得又如天上云奔流急走不肯住只要月不运行尚不能得又如江河水上之人不肎住船只要两岸先住尚不能得此皆是世间容易麤浅不难之法尚自千难万难要他先住尚不可得又岂况凡夫之人直将无量劫来始终生灭前后有无聚散起止种种取舍分别计度轮回生死垢污之心求见十方诸佛广大不可思议清净圆觉境界如何得不妄见佛之圆觉不随汝等妄心旋复流转耶是故汝等便生三惑未能净染污之心复圆觉之性前之三惑安得不生三惑者金刚藏之三问是也西蜀复庵晖禅师曰此结指前疑以是上来所说因由之故刚藏等便生三疑一疑真能生妄二疑说妄为真三疑先真后妄上来之文且是佛先为刚藏等标举建立答问之义使令息如上之念即前疑自亡也下文将空花一喻通答三疑金鑛一喻别答第三疑牒而纵之责无穷过也四明聪讲师曰善男子至便生三惑彼物先住者诸家释意不尽此说小乘生死涅槃且二乘住真X谛理此真如鍮非真金也又是无明未尽菩萨直到等觉隣真亚圣尚用入重玄之门倒脩凡事如布袋丰干寒山拾得皆是倒脩凡事若以四十二品无明节节破之彼物亦可节节先住真既未满故喻尚不可得况凡夫众生所见思惑未断纤毫常居迷闷无明业识如大石压草要显圆觉今之善知识者脚未蹈实地得少知见便生上慢诃佛骂祖可谓自作孽也似此之辈如稻麻竹苇彼物先住者又是解心虗通未入品位亦是菩萨为解碍如西竺有一罗汉游俗姓家见教子不利打骂不巳尊者大笑彼云比丘慈悲为念见我打子反贻笑耶问曰汝为何打子曰教读声明论不利曰论是谁造曰古仙人造仙人在否曰不在既不在打之何益尊者曰即汝此子便是仙人是他所造曰何以教之不利曰虗妄心上发少聪明都属虗妄如人居暗室未获灯光满室皆暗忽获灯光室内蹔明油尽灯灭其暗复存汝岂不闻昔南海边有枯木五百蝙蝠穴居其中忽五六人疲宿树下时遇冬寒拾柴向火中有一人念阿毗达磨梵音深远五百蝙蝠谛听乐闻忽树梢烟焰发生五百蝙蝠为火闭死其神生一国土为五百男子出家证阿罗汉造大毗婆沙论者即彼五百蝙蝠贫道预其一也学不达性不破无明仍落生死入无明乡昔佛在世四禅比丘得四禅定谓证四果以X自诳故堕阿鼻狱学圆觉者须要深细求善友决择不可自任善男子譬如幻翳妄见空华幻翳若除不可说言此翳巳灭何时更起一切诸翳幻翳既灭不可说言何时更起者正答金刚藏所问如来何时复生烦恼之说何以故翳华二法非相待故翳非待华而有华非待翳而生西蜀复庵晖禅师曰幻之一字若据圭峰疏云谓不知华因翳有妄执华从空生推此之意谓譬如世人眼才有翳便见空中有华法上心若有妄便见轮回所谓一翳在眼千华乱空一妄在心河沙生灭谓眵有患翳使见空中有华眵翳若差空华即灭既灭之后又不可更说此眼翳巳除不知此去几时眼中更生翳耶譬如人睡起梦觉又更云何妨明夜再梦今此翳差华亡众生即佛人罕能知又征云以何义故不可说此翳更起耶却为眼中翳才差而空中便无华此之二法同时而起同时而灭非是一箇先去一箇尚在此相等待决无此理翳喻无明华喻生死如众生若有无明执心便见有生死此心若除便见无生死岂可此无明去后又有生死者也所以圭峰云众生本自不生空华毕竟不起莫将翳待莫以迷求此之谓也亦如空华灭于空时不可说言虗空何时更起空华X空华既灭不可谓何时更起者正如妄念既空不可谓何时更有也何以故空本无华非起灭故空华本无安有起灭西蜀复庵晖禅师曰前说翳不再起此说华不再生乃是通答前刚藏三疑谓又如空华在虗空中灭了汝等又不可更作此见解以谓空中此去几时更再起华征云以何因由所以之故不得言空华再起耶为虗空中本自无华既本不曾有华必无华起华灭之理今法上亦然十方诸佛成等正觉之后岂更再作凡夫圭峰云空华既不再起果位何得再迷生死涅槃同于起灭彼空中华实无起灭生死涅槃亦复如是妙觉圆照离于华翳证圆觉者心境两空如彼净目了无华翳西蜀复庵晖禅师曰此将法合喻云但是众生迷时见有生死如空华起悟时见有涅槃如空华灭但是见有凡夫见有圣人并是生心动念即乖法体失正念故殊不知十方诸佛不思议妙觉圆照之体本无眼翳之无明本无空华之生死所以楞严经云真净界中云何更容他物惮宗云去他家无如是事四明聪讲师曰善男子一切诸翳金刚藏以因X难果以迷难悟众生在因也若本来成佛是果也众生在因若便是佛如花即是果故有花果同时之疑若本是佛何故复有一切无明既成佛了复作众生莫是颠倒又难众生无明既是本有何因缘故如来复说本来成佛却见众生即佛愈加其惑本只二疑为迷真重者解黏去缚种种取喻所疑只是幻翳与空华二物楞严云犹如狂华非从空来非从目出若空来者既从空来还从空入若有出入即非虗空空若非空自不容其华相起灭若目出者既从目出还从目入即此华性从目出故当合有见若有见者出既华空旋合见眼若无见者出既翳空旋当翳眼究论相状无物为空无物为华空华本无亦非今有为之空华乃眼病见有欲除空华须去眼翳翳既去巳空华自亡喻意见生佛者都是眼翳眼翳若去无佛无生何以故翳华二法至离于华翳者此明翳自眼生华自空有此二各不相知若二物相对谓之相待此二非相待而有何以故华自空生翳在我眼即非相待又复虗空元本无华亦非待翳而生只可于翳上寻华不可于空中而取盖空本来不曾生花但愚者迷自翳之华取空中华相如渴鹿见阳焰谓是水奔之终非水也又只如华灭不识翳消复更于华灭处云此华灭后何时更生向本是愚今愚复甚故云何时更起空华此翳在眼但除眼翳不须问华但X破无明业尽佛道现前圆觉自显亦不须问今巳成佛何时再作众生再起无明华生华灭自翳中有不在虗空虗空本无华相亦非起灭当知凡夫生死二乘涅槃此二同于华翳若大乘菩萨脩圆顿行以性夺脩名无作行皆是性恶法门直指华翳生死涅槃本如来藏即大圆觉可谓热𨫼不留故蚋足红炉岂容片雪存斯之谓欤善男子当知虗空非是暂有亦非蹔无况复如来圆觉随顺而为虗空平等本性虗空历劫不变非乍有乍无也况圆觉本性与虗空一等湛然真常岂有变易西蜀复菴晖禅师曰列子云天地乃是有形中之最巨者空中之细物此谓万物虽有形状不如天地之形最大若以万物观之则天地为大若以无边虗空观之则天地未足为大乃是虗空中之细物尔何也谓虗空又包却天地据他道道教所谈止此而巳今我佛于楞严中说则又不然经云空生大觉中如海一沤发谓虚豁无知无觉顽空生在十方诸佛广大灵明圆觉妙性之中如大海中一浮沤或沉或浮相似大海即喻妙觉一沤即喻虚空是知此说又过于列子之说故殻法师云首楞严叹虚空之水圆觉嗟法性之宽比之常谈海形牛迹若以寻常列子之说比于世尊之说世尊之说如海之形广大深远无穷无尽列子之说如牛迹X之狭其浅有限谓汝等须知外面顽空乃是世间麤浅之法尚不同空花蹔起蹔灭蹔去蹔来何况诸佛广大真实常住随顺圆觉之性而能与虚空混同一体无二无别平等之性岂有同凡之迷同二乘之悟如空花起灭耶此意明觉性无迷无悟无染无净无去无来无生无灭湛然常住廓尔无私里许无一丝毫许是生灭法永嘉云火千世界海中沤一切贤圣如电拂四明聪讲师曰此言圆觉之性无起灭无去来非新非故非迷非悟非虗非实亘古今而不迁不变虽比虗空取虗空无边际义无穷尽义即非觉性与虗空等楞严云十方虗空生汝心中犹如片云点太清里我心者圆觉妙心也含裹十方虗空在圆觉妙心内岂可言蹔有蹔无耶凡夫生死曰有二乘涅槃曰无大圆觉性非有非无非虗非实所以不入凡夫生死不居二乘涅槃楞严又云净极光通达寂照含虗空与此大同故云况复如来圆觉平等本性而为虗空要见圆觉之虗空非今之虗空今之虗空属显色非是真空也善男子如销金鑛金非销有鑛本是金因销而现非因销而有性本是佛因脩而悟非因脩而得既巳成金不重为鑛经无穷时金性不坏不应说言本非成就如来圆觉亦复如是X鑛巳成金永不变坏不可谓鑛本非真金也性巳觉悟永无迷惑不可谓性本非圆觉也西蜀复庵晖禅师曰此再举喻也如人以鑪冶销去其鑛镕出真金金在鑛中须假镕出金既出后金性之体本自有之又不是因销而后有若是因销方有金者试将瓦砾土石等销之又不见有金是知此之金性本自有之既然成金之后岂更有再作鑛之理假使经无穷之时此金性应无改变损坏楞严云又如金鑛杂于精金其金一纯更不成杂到此谓之病去药除鑛销金见若如此之时不当说言此之金性本不成就上就喻说也如来圆觉亦复如是此二句就法合也意谓十方诸佛巳于三祇脩鍊得成正觉更不再为凡夫也然刚藏前起三疑世尊遂以前段空华一喻通答三疑又以此段金鑛一喻别答第三疑牒而纵之责无穷过所以须将金鑛一喻别答第三疑者盖第三疑疑诸佛成等正觉之后却再作凡夫此疑过患甚深所以别答之此两喻如两服药相似脩行人皆要服之若世尊但用前空华一喻即令后代众生阐提拨无因果迷悟之相便成邪见若但用金鑛一喻即令一切众生本觉性上有染不清净滞在脩习以谓自是凡夫未曾脩行如何是佛失真常理亦成邪见又前空华一喻对治太即病不即不离方处乎中道故也X四明聪讲师曰鑛中之金喻迷中有佛性也销成之金喻悟中佛体也此二佛性体虽二而不二在迷此性不迷在悟此性亦非悟盖此性本来不曾迷悟故在迷不迷在悟非悟故云众生本来成佛众生虽有佛性如鑛中金待销鑛了出鑪后方复本来真佛性也众生本佛法喻甚齐但众生是理成未是事成欠缘了二因庄严脩证在诸佛巳成如入鑪煅成之金有脩有证称法界成始觉本觉一合无复分张如出鑪金故云不重为鑛也众生理虽具如鑛中金尚在迷中谓之在缠如来藏佛是离鑛之金谓之出缠如来藏二如来藏体性不殊但分迷悟也众生在鑛佛巳成金又喻氷如鑛中金金喻氷中水如汤消氷氷还成水不应说言本非成就花能成果若不开花何由生果未有不花之果不果之花今取果义莫究花因既成果不重花如来圆觉亦复如是善男子一切如来妙圆觉心本无菩提及与涅槃亦无成佛及不成佛圆觉性中万法空寂菩提涅槃等皆是假名无妄轮回及非轮回妄入轮回及出轮回圆觉性中都无此事西蜀复庵晖禅师曰妙则染而不染圆者离相觉者不空心者常住真实之心何谓染而不染此圆觉性若在佛界之时即全同诸佛而圆觉之性不X是佛若在菩萨界时即全同菩萨而圆觉之性不是菩萨乃至若是声闻缘觉天人地狱饿鬼畜生即全同天人饿鬼畜生等而此圆觉性非声闻畜生等此谓染而不染何谓之圆者离相谓此圆觉体上非青黄赤白阴阳高下长短方圆邪正等相此之谓离相何谓之觉者不空谓此圆觉性不是无知无觉虗豁断灭顽空而里许有大智慧光明义徧照法界义真实识知义清净不变义常乐我净义具足如是过于河沙无量无边功德一时满足此谓之不空也心者无像无名无依无住细入无间之中而不可言其小大包干象之外亦不可语其宽处圣称真在凡号俗如金作器随器得名在指曰镮饰臂曰钏不可以智知不可以识识此谓之心也此是先标十方如来圆觉妙心为宗下方拂迹也本无菩提及与涅槃者谓因地转烦恼果上证菩提因地转生死果上证涅槃此是二转依号此名皆是因妄而得而圆觉中本无此事又成佛不成佛轮回非轮回两对四只皆是对待之法而觉性之中亦都无此若存少见则迷圆觉华严云于法若有见此则未为见若无有见者如是乃见佛圭峯云灵灵自觉元无物扰扰他缘尽是空四明聪讲师曰楞严中富楼那以生灭难如来藏云清净本然云何忽生山河大地与此金刚藏疑X众生本来成佛何故复有无明一同如来答云一切世界始终生灭若常住真心自所证法则无生无灭故彼经云我以妙明不生不灭含如来藏而如来藏唯妙觉明圆照法界是故于中一为无量无量为一小中现大大中现小不动道场遍十方界身含十方无尽虗空于一毫端现宝王剎坐微尘里转大法轮灭尘合觉故发真如妙觉明性而如来藏本妙圆心不生不灭即斯之义今云本无菩提及与涅槃义理一贯岳师云当知用虽万变体实无渝是由天动星回辰极镇居其所璇玑轮转衡轴常执其中能知此者则知本无菩提涅槃成与不成轮回及非轮回皆归如来大圆觉海善男子但诸声闻所圆境界身心语言皆悉断灭终不能至彼之亲证所现涅槃声闻者闻声教而悟者也所圆境界者所悟境界也以彼所悟境界虽灰身灭智亦不能造佛寂灭之妙西蜀复庵晖禅师曰声闻之人皆于鹿野苑请佛三转法轮闻声悟道故曰声闻三转法轮者初曰示转二曰劝转三曰证转初示转者佛告云此是苦此是集此是灭此是道次劝转者此是苦汝应知此是集汝应断此是灭汝应证此是道汝应脩次证转者此是苦我巳知此是集我巳断此是灭我巳证此是道我巳脩此谓之三转法轮也此声X闻之人于音声中而得开解闻佛宣说苦集灭道四谛法门于是悟道今且将此比较谓声闻圆脩有余涅槃并无余涅槃之境界不执四大五蕴妄身并六尘缘影妄心一切所有为言句皆悉断灭无执着之心一向沉空滞寂灰身灭智如此脩行尚不能造到声闻亲证所现有余涅槃并无余涅槃也有一种声闻人作如是言我梵行巳立所作巳办不受后有巳出三界巳无生死不妨留此身飞行自在与一切众生供养此谓之证有余涅槃所以肇云余缘不尽余迹不泯业报犹魂圣智尚存又有一种声闻人作如是言我梵行巳立所作巳办不受后有巳出三界巳无生死安用此身于是自放三昧火焚之归无此谓之证无余涅槃所以肇云夫圣人灰身灭智扫形绝虑内无机照之勤外息大患之本超然与群有永分浑尔与太虗同体冥冥长往莫知所之问既是声闻人身心语言皆悉断灭何故楞严经云如何三有众生及出世间声闻缘觉以所知心测度如来无上菩提用世语言入佛知见耶答二经意同但语别尔盖二乘人于今经中断灭所知之心尚不能证自巳之道岂况楞严经中许有所知用世语言入佛知见愈不许也何况能以有思惟心测度如来圆觉境界西蜀复庵晖禅师曰前证我空之理及证我空之X智是声闻小乘人如此加功练行忘情泯迹脩行尚未能到岂况凡夫之人直用前始终生灭前后有无聚散起止种种取舍未出轮回思惟分别计度识心便要拟测度量十方诸佛广大圆觉清净不思识界中湛然常住廓尔无私亘古亘今不生不灭岂可以凡心测度也若根身器界种子许第八识缘若有漏无漏二法及四我许第七识缘若三性通内外一切差别之法许第六识缘若色声香味触许前五识缘此圆觉不可思议若以思惟心学法者譬如幻刀斫石若雾染空相似终不能得所以圭峯云百僚尚畏宰相百姓岂亲天子百僚者喻声闻宰相者喻所现涅槃百姓者喻凡夫思惟妄心天子者喻如来圆觉也古云自古上圣犹未到造次凡流那得知此二段文谓之举声闻之胜彰凡夫之劣凡事莫不胜从劣显顺由逆彰也四明聪讲师曰善男子但诸声闻至圆觉境界此一节经意只缘金刚藏本论圆觉妙心大圆镜智本无生灭前后有无因闻上文众生本来成佛兴起问端以生灭心法难圆觉不生灭法吾佛欲打成一片生灭及不生灭凡夫诸佛生死涅槃地狱天堂皆归第一义谛空如来藏于非相上满足菩提空澄云净花咲鸟啼尽是正法眼藏涅槃妙心如是则金刚之所疑富楼那之所惑亦并不离见X色闻声若以色见我以音声求我则行邪道只为声色乃口齿之间无非生灭如何可极如来圆觉境界圆觉虽不属见闻觉如亦不离见闻觉知故云不可以有思惟心而测度之亦不可以无思惟心而得之故今文斥声闻缘觉所圆境界只局在身心经言不出断灭之见肇云小圣灰身灭智扫形绝虑内无机照之勤外息大患之本超然与羣有永别浑尔与太虗同体冥冥长往莫知所之楞经云三有众生及声闻缘觉以所知心测度如来无上菩提用世语言入佛知见如取萤火烧须弥山终不能着灰身灭智莫造佛地况以妄心测度佛境譬如须弥至高至大岂可以萤火烧之乎以轮回心生轮回见入于如来大寂灭海终不能至以此妄心生此妄见入佛寂灭终不能到寂灭之义广大深妙故以海喻西蜀复庵晖禅师曰萤火即凡夫思惟妄心须弥山亦云妙高峯此喻圆觉然此山出水八万四千逾缮那入水八万四千逾缮那又安可用不真之火而拟燎者哉经云如人聚集于萤火欲烧四宝大峯峦纵使勤劳经累劫岂能损着一毛端楞严经云阿难汝今云何于中措心以诸世间戏论名相而得分别如以手掌撮摩虗空祇益自劳虗空云何随汝执捉次文法合可见伹寂灭喻圆觉境X界也是故我说一切菩萨及末世众生先断无始轮回根本佛谓妄念为轮回本一切众生当先断念西蜀复庵晖禅师曰此劝止息思惟妄心根即举喻喻如树根也本即举法爱为本也古云伐树不尽根数数更生树断爱爱不尽数数得生苦四明聪讲师曰萤火譬小圣之智声闻缘觉约惑断见思初证真谛理小乘涅槃所见佛只丈六之身穷尽八万大劫若望极圣之智不啻萤火况萤光非火是光尚不能照身又安能烧物须弥之大萤光之小难能可知也小圣虽断分段生死更有变易生死亦是轮回心以生灭轮回心终不能至如来寂灭海等觉后心四十二品无明断尽入妙觉位如十五夜月更无斜光大觉之智智极于斯无始轮回根本者始必对终无明终者终尽也至此妙觉根本无明尽矣永无生死遍法界证一切清净故云三贤十圣住果报唯佛一人居净土善男子有作思惟从有心起皆是六尘妄想缘气非实心体巳如空华用此思惟辩于佛境犹如空华复结空果展转妄想无有是处六尘者色声香味触法也缘气者虗妄色心从缘而现者也此心巳如空华本不曾有况以此心辨别圆觉何异望空华之结实也X西蜀复庵晖禅师曰有作思惟者即再显前始终生灭前后有无聚散起止种种取舍思惟计度之心此心从第六意识上起问何故有此识心耶答为因有色声香味触法六尘之法遂牵引起中间能攀缘分别之心此心乃是真心上起一分缘虑影像妄心如水上之泡如镜中像如空中之华此心常与真心气分契合所以楞严会上庆喜执心而无据直得七处茫然此并不是真实之心体一似空中之华且空中华是实是虗耶只此自是一重妄想而脩行之者又不知觉悟却用此思惟妄心要求辨别明了十方诸佛广大圆觉不思议境界却是两重妄想如见空华巳是不是又见结果又是一重妄想如此展转相依一时错了有甚是处所以楞严经云汝等皆是迷中倍人又云观相无妄无可指陈犹邀空华复结空果诚哉是言得不铭心者哉四明聪讲师曰法华云是法非思量分别之所能解有思惟心即是分别心也分别心即六尘缘影阿难认之为心佛咄叱之此非汝心此是法尘分别影事如此心病只在一有字不合存有心便落思惟若无心即无思惟行法云观心无心法不住法又云我心自空罪福无主起信云离念相者等虗空界无所不徧法界一相即是如来平等法身空得尽处方曰离念非如木石之无心顽然之无X性须知现前心识更不须改变别有新识心为离念但于日用中无我无人无众生无寿者四见既无五蕴消落四大不拘将谁缘六尘影凡有一毫之相皆是虗妄若见非相即见如来非相者非凡夫生死相非声闻涅槃相非有非无相是名实相到此魔界如佛界如一如无二如如此空华空果皆归佛果有性无性齐成佛道古人云江谷春风吹不起鹧鸪啼在深花里三级浪高鱼化龙痴人犹戽野塘水善男子虗妄浮心多诸巧见不能成就圆觉方便妄心巧见障圆觉故西蜀复庵晖禅师曰此指金刚藏前三疑皆是无量劫来熏习颠倒病想分别虗浮不实特地生出巧伪之见终不得断障遣疑证入成就十方诸佛广大圆觉方便之法门也如是分别非为正问前之三问佛始曰善哉者美其起教终曰非正者显其实理西蜀复庵晖禅师曰此结三疑谓于佛法中不是真正当理之问也四明聪讲师曰即今见前日用念起者此是虗妄浮心此念不实为之浮心横生是非为之巧见一念嗔心起百万障门开一念菩提心佛道即可成十善菩萨发大心长别三界苦轮海龙女一念善X心相应心纯是法女便为男凡即成圣往南方成佛善里恶心谤佛见生身陷地狱古之所谓天堂地狱门相对只在人心一念中若起颠倒心生于巧见终不能成圆觉盖圆觉如美玉瑕不能染圆觉清净秽不能入圆觉真实虗妄不入又须知圆觉之性即三千具德之生亦包藏一切善恶楞严云即如来藏元明心妙即心即空即地即水即风即大即眼即耳鼻舌身意即色声香味触法即眼识界如是乃至即意识界即明无明明无明尽如是乃至即老即死即老死尽即苦即集即灭即道即智即得即檀那即尸罗如是乃至即常即乐即我即净以是俱即世出世间即如来藏妙明心元离即离非是即非即如何以所知心测度如来无上菩提用世间语言入佛知见譬如琴瑟箜篌琵琶虽有妙音若非妙指终不能发汝与众生亦复如是宝觉真心各各圆满如我按指海印发光汝暂举心尘寂先起不能成就圆觉方便者说着圆觉亦是方便一大藏教皆方便门所以法华经谓之开方便门示真实相且道如何是诸法实相古人诵法华偈至诸法从本来常自寂灭相忽然发悟有云春暖百花红鹧鸪啼柳上非为正问正是结斥尔时世尊欲重宣此义而说偈言金刚藏当知如来寂灭性未曾有终始X若以轮回心思惟即旋复但至轮回际不能入佛海譬如销金鑛金非销故有虽复本来金终以销成就一成真金体不复重为鑛生死与涅槃凡夫及诸佛同为空华相思惟犹幻化何况诘虗妄若能了此心然后求圆觉西蜀复庵晖禅师曰偈云譬如销金鑛金非销故有此二句说本有之法对治有脩执虽复本来金终以销成就此二句对治无脩执思惟犹幻化此颂长行中有作思惟从有心起至巳如空华何况诘虗妄此颂用此思惟辨于佛境谓前思惟之心自是虗妄幻化岂况又将此虗妄之心诘辨分别圆觉境界如是分别展转不是者也四明聪讲师曰长行中巳是穷理尽性至重颂如析竹皆迎刃而解不复雪上加霜且夫金刚藏是梦中人释迦老子又于梦中说梦忽被无心道人一时惊破其梦元来总是如幻三昧梦中佛事唐圭峰定慧禅师宗密颂金刚藏菩萨章曰金刚执难圣凡身本悟缘何有妄因三问连环分别见诸门开喻性元真空华起灭元由妄金鑛销融水绝尘若要测量圆觉海入思惟地倍沉沦金刚藏菩萨章终四X圆觉经夹颂集解讲义X卍XXX大方广圆觉脩多罗了义经夹颂集解讲义弥勒菩萨章四明讲师曰至论诸法本元清净绝名离相尚非是一何况有诸众生未了常在轮回圣人哀之无名相中假名相说于不二中而辨其二是故慈氏究轮回根殷勤启问于是弥勒菩萨在大众中即从座起顶礼佛足右绕三匝长跪叉手而白佛言西蜀复庵晖禅师曰此深究轮回之根也弥勒此云慈氏乃是其姓也良由此门深究爱根荡除细惑穷其展转根元推其差别五种之性弥勒是等觉菩萨一生补处表除细惑大凡教中说等觉位方断四事四事者一劣无漏二微细习气三分段生死及变易生死四内外转依断此四事方入妙觉故当弥勒请问大悲世尊广为菩萨开秘密藏令诸大众深悟轮回菩萨赞佛于前章开说秘密深妙之义如动目湛水等谕及说种种取舍皆是轮回也分别邪正能施末世一切众生无畏道眼此赞佛于前章辨说种种邪正令诸众生道眼清X净不畏魔恼于大涅槃生决定信无复重随轮转境界起循环见大涅槃者不生不灭广大法门也决定信者信受此法绝无疑悔也其信心如是坚固又岂复入妄境起诸妄见循环见者即前章所谓念念相续循环往复者是也西蜀复菴晖禅师曰深悟轮回即慧眼分别邪正即法眼然慧眼证真法眼达事又慧眼即根本智法眼即后得智然天台以根本智为拙智谓只证得自巳之性以后得智谓能鉴机逗教分别邪正说法度生言道眼即具上二眼也决定信者即能信之智大涅槃者即所信之法无复重随轮转者即指前云驶月运等也四明聪讲师曰弥勒补处大士今居兜率内院常说妙法今预斯会请究生死根本轮回始末如钟在架非扣之则不鸣世尊若诸菩萨及末世众生欲游如来大寂灭海涅槃之道广大深妙故以海喻云何当断轮回根本前章佛说先断无始轮回根本故菩萨于此问修断之因于诸轮回有几种性诸轮回者四生六道诸轮回也轮回之相甚多未审有几种性X西蜀复菴晖禅师曰此举法以请先断轮回也大则绝对待之大性本自静曰寂相本自寂曰灭海是喻喻如大海体深用广具河沙功德游者不住即指无住处大涅槃也当断轮回根本者由前金刚藏章闻佛说末世众生先断无始轮回根本今请问未审是那箇根本如何断绝并诸轮回六趣之中有几般种性之人也修佛菩提几等差别修证圆觉之法共有几等差别回入尘劳当设几种教化方便度诸众生佛化身复入尘劳中当设几种教法普度众生西蜀复菴晖禅师曰此请悲智也修佛菩提几等差别此当大智回入尘劳当设几种教化方便度诸众生者此当大悲又初则从假入空观次则从空入假观又初当无边法门誓愿学次当无边众生誓愿度上文说云何当断轮回根本者此当无边烦恼誓愿断然诸佛有无量无边法门亦要学之何谓之无边法门只如一代时教修行法门以至禅门诸方尊宿接人差别之智各自不同既知诸法之门便须依文解义悟理见性之后此方是自行边事然后却要行利他之行何故却要行利他之行耶缘为根本智只了得自巳边事谓之理孤事寡终不圆通只翼单轮岂能飞运譬如一水无以和其味一木无以成大厦一衣无以称众体一X药无以疗殊疾一綵无以为纹绣一声无以谐琴瑟一言无以劝众善一戒无以防多失只如华严会上大海龙王置十千之问普慧菩萨申二百之疑若遇斯机当如之何所以释迦老子有后得之智遂为龙王开八万尘劳之门答普慧大士二千乐说之辨今欲鉴机说法行利他行者亦复如是直须要会于无言说中假以言说于无方便中假立方便于无譬喻中假立譬喻念念慈念念悲行无缘慈作不请友广开方便饶益有情利乐群品以此推之后得智者真巧智也所以禅宗道大凡参玄之士须具二眼一巳眼明宗二智眼辨惑序云佛称种智修假多闻又寿禅师云百川虽润何妨大海广含五岳自高不碍太阳普照也四明聪讲师曰大寂灭海者行法云般涅槃海涅言不生槃言不灭即不生不灭也今言寂者即彼之不生今言灭者即彼之不灭也海即无涯佛以圆觉为性海若入圆觉而不能了生死者则佛海中死尸花林中腐鼠也岂不自警哉轮回根本者法界次第云生死根本即名色为始以初受一期妄报歌罗逻时但有名色二法当知名色即是一切世间出世间之根本能生一切法普摄一切法智度论云一切世间中但有名与色智者云一名者心也但名字故曰名是心及相应数法虽有能缘之用而无质碍可寻既异于色而有心意识及X诸数法种种之别也二色者有形质碍之法谓之色是十界及一入少分皆是质碍之法并无知觉之用说异心意识法故指为色有几种性者曰心曰意曰识曰色受想行识曰六根曰六尘曰六识十八界也曰身三曰口四曰意三曰见思曰尘沙曰无明皆是轮回种性其实八万四千尘劳恒河沙数烦恼皆属几种内不可用心思不可以数极既总是轮回根本只合为一问也修佛菩提者佛名曰觉觉有情也菩提翻道即大道心成就众生也众生旅泊三界无由出于火宅只为迷菩萨之路情着不觉大圣启大道心出三界狱令诸众生游寂灭海到菩萨岸俵何法门修行几等如迷方人无指路者终无出时智者云如来未兴于世尔时虽有十善法之化是为旧善未有三宝之可归大圣初成正觉先为提谓长者开授三归以为入道之根本进行之初首也三归正破三邪济三途接三乘出三有况百千三昧无量行门非止一路故云差别回入尘劳设化度生者圭峯云众生无边誓愿度即从空入假或大悲济物惑病既多方药非一若无方便有如少汤添水恐落爱见大悲故须问也惟愿不舍救世大悲令诸修行一切菩萨及末世众生慧目肃清照耀心镜清净之智照了诸相故曰慧目心如镜明廓然莹X彻故曰心镜圆悟如来无上知见圆悟者圆满具足无所不悟也无上者佛之知见最尊最胜也作是语巳五体投地如是三请终而复始西蜀复菴晖禅师曰慧目即能照也肃清则尘缘影像一切境界皆不能杂坏也照耀即所照也心是举法镜是举喻谓欲使末世脩行之人若于十二时中能照之智及所照之境如镜对像互不相瞒于中不受不拒物来斯照物去斯忘应变无穷卷舒自在若能如是即圆满证悟十方如来无上知见也圆悟即无能所世间之法莫能先之故曰无上然无上知见者谓见闻觉知也此举初后摄中间耳何谓之无上知见古云有所知有所不知无所知无所不知有所见有所不见无所见无所不见且有所见有所不见者如夜秉烛相似有所照有所不照也无所见无所不见者如日轮昇空天下洞然也且行时若见有行时底则不见住时底坐时若见有坐时底则不见有卧时底唯是行时不见行住时不见住以至坐卧时不见坐卧底乃至见闻觉知于一切处一切时不妨行住坐卧见闻觉知千差万别一时坐断触目对境无非是登解脱清净法殿无非是证大圆觉妙庄严域这箇唤作无上知见岂有世间虗幻之法而过得此X法也如是会者方始有大利益所以古云无心则十方诸佛千里同风有知则十方诸佛对面胡越又老子得此道理乃曰不出户知天下不窥牖见天道若约教家配者无上知见即涅槃性菩提即涅槃法也四明聪讲师曰惟愿不舍救世大悲至无上知见者慈室云慧目即如如智也心镜即如如境也智如于境境如于智即文殊章圆照觉相也若非圆觉寂照之功此知见永失亦是赞请之辞作是语巳至终而复始者圣智慜物为物作则故慇懃三请尔时世尊告弥勒菩萨言善哉善哉善男子汝等乃能为诸菩萨及末世众生请问如来深奥秘密微妙之义令诸菩萨洁清慧目及今一切末世众生永断轮回心悟实相具无生忍实相者无相之相也金刚经曰是实相者即是非相是故如来说名实相者是也无生忍者于无生中坚忍不动也般若经曰无生法忍能令烦恼不生诸法不起者是也汝今谛听当为汝说时弥勒菩萨奉教欢喜及诸大众默然而听西蜀复菴晖禅师曰心悟实相具无生忍者实相于一切法上不动乃无相之相若出其体即圆觉也忍者有五若资粮位谓之伏忍见道位初地谓X之信忍修道位二地至六地谓之顺忍通达位七地至九地谓之无生忍无学位十地至妙觉谓之寂灭忍当五忍中无生忍也谓前章说一切众生未悟轮回妄见生灭今既悟实相了妄心不生心既不生轮回永绝如是即可名无生忍也四明聪讲师曰尔时世尊至当为汝说者无生忍非易可阶忍有多种有生忍有法忍唯无生忍圆位初住菩萨证之一品无明既破一分三德分显证无生忍凡遇难缘如割水吹光分身百界救苦众生何啻挟泰山以超北海也时弥勒菩萨至默然而听者如犊思乳如蜂依蜜争得不听善男子一切众生从无始际由有种种恩爱贪欲故有轮回佛名经云有爱则生爱尽则灭故知生死贪爱为本又法华云诸苦所因贪欲为本西蜀复菴晖禅师曰答中别释爱本中约欲以标指此指四生九类种种者或天属之恩如父母等或感事之恩或任运生爱或因敬成爱因恩成爱恩之与爱种种不一今贪欲者的指婬欲也四明聪讲师曰佛顶云流爱为种纳想为胎交媾发生吸引同业以是因缘故有生死又经云汝爱我心我怜汝色故有生死五欲贪嗔皆曰种种若极其漏源平等性中无生佛名亦无轮回及不轮回生死交谢寒暑迭迁因于妄动至有物迁变今X且略陈元始四明云良由众生性具染恶不可变异其性圆明名之为佛性染性恶全体起作修染修恶更无别体全脩是性故得迷逆之事无非理佛即以此理起惑造业轮回生死而全不知事全是理长劫用理长劫不知不由不知便非理佛以全是故名理即佛今欲穷源从真起妄初既是真如何以变之为妄此理难明须知无明法性同体平等性内具为善恶但性善其性则柔性恶其性则刚其刚柔在平等性内如天地天性刚而能柔如霜雪雾露等地性本柔亦能刚如金银铜铁等皆从地生在平等性中未分生佛如水如氷未分氷水只为妄动恶性力强真如内熏其性恶随善缘起起作净用若极净则为佛也成佛了恶与妄无明业性还在性善中不断纤毫先君子为小人所化暂为小人今遇善人所化仍为君子即本来人也肇云梵志出家白首而归隣人见之曰昔人尚在乎梵志云吾犹昔人非昔人也恶烦恼性转为性善亦名性善亦云理毒害烦恼本不动纤毫为之本来面目四明指要云除无明有差别此性中之恶与凡夫见行之恶如何分别如水与氷众生情执执氷不知是水即氷故云情生智隔想变体殊终日用水只作氷想故有天堂地狱之异净邦秽国之殊今且要穷今身从何处来极轮回本楞严云皆由不知二种根本错乱脩习犹如煑沙X欲成嘉馔纵经尘劫秪名热沙一者无始生死根本则汝今者与诸众生用攀缘心为自性者即有为生灭心此心揽妄尘为体缘会而生缘散而灭二者无始菩提涅槃元清净体则汝今者识精元明能生诸缘缘所遗者由诸众生遗此本明虽终日行而不觉枉入诸趣识精者廼即今虗妄浮心也元明者即如来藏性也不合随染缘则成九法界随净缘成佛界故曰能生诸缘虽染净俱缘而得失两异净缘得真性染缘失真性今别指染缘故曰缘所遗者云枉入诸趣涅槃经云亦有二种根本一者无始无明二者现在爱欲意同此经若诸世界一切种性卵生胎生湿生化生皆因婬欲而正性命一切种性者诸种类性也卵生则从卵殻中生胎生即从胞胎中生湿生即由湿气而生化生则因变化而生如此种类之性皆由染着婬欲有此性命也圆觉疏曰但是情染总得名婬纵使化生亦因业染故总曰皆因婬欲也当知轮回爱为根本一切轮回皆是爱起西蜀复菴晖禅师曰二约受生即欲界六天及六趣杂居之中正者受也古云爱不重不生娑婆念不一不生净土娑婆者皆因爱欲之心重也止如忉利天以交抱为行欲兜率天以执手为行欲化X乐天以戏笑为行欲他化自在天以相视为行欲以至鸦以觜传气鹊以枝传绕此皆因婬欲受身命也凡世间之人临命终时若一生作十善法之人先从下冷上至斋自腰以上煖气后尽者即生人道若至头面热后尽者此人即生天道也若一生造十恶者与此相返从上至腰热后尽者堕于鬼趣中从腰至膝热气后尽者堕于畜生中从膝巳下乃至脚热气后尽者堕地狱中无学之人入涅槃者或在心煖或在顶煖又死之后若一生善法功德多者即生善道若恶业重者即堕恶趣若善恶相半未定者遂于暗昧之处谓之中有身须四十九日自定之如秤秤物相似若善业稍胜即先受善趣若恶业稍胜即先受恶报后受善报满足之后随还受生临受生时所有託生之处虽远由业力故见在目前有福之者或闻大众歌舞声钟铃罗鼓声兼寂静美妙种种可意之声无福之者或闻风雨雷电声江河泛涨声及纷乱种种不可意之声是时或妄见自身入台观宫殿之中或见身入荆棘丛林芦苇之中若变成男者于母胎中即起男人欲心背外而面向内在其左脇若变成女者即于父身上起女人欲心背内而面向外在其右脇是时父精母血和合巳灵即生欢喜乃托彼生矣在母腹中生脏之下熟脏之上母噉一盃热食之时其体如在镬汤母饮一盃冷水之时X其体犹如寒氷切身母饱之时迫窄体痛不可具言母饥之时腹中亦似倒悬其苦无量前说卵胎受生若湿化二生者则又不然湿生但染香故若至生处此香或净或不净随其宿业所感也若化生者但爱乐所依之处或好或恶亦随宿业所感俱舍去颠倒处欲境湿化染香处凡在胎中三十八箇七日方得出生一七如生酪二七如凝酥三七如药杵四七如温石五七体形渐现六七现肘膝七七生手足八七现二十指九七生眼耳等十七如浮囊十一七身孔通十二七生腹胃十三七生饥渴想十四七生筋十五七生诸脉十六七诸孔出气十七七眼鼻等明净十八七诸根长十九七具三根二十七生诸骨二十一七生肉二十二七生血二十三七生皮二十四七生肤二十五七生肉增长二十六七生发毛爪甲二十七七各随善恶业若想一一觉智二十八七生颠倒想二十九七现形色三十七毛爪增长三十一七至三十三七人相具足三十六七生厌离想三十七七生五种恶想三十八七欲生之时母腹风起或上或下转其儿身令倒悬头向于产门犹如两石夹山其有福者时心自念言我投浴池水中游戏如堕高床花香之处其无福者时心自念言吾从高山堕落悬崖沟坑溷中或如地狱罗网荆棘之上及旷野石㵎剑戟之中愁忧无量又如欲生之时母X危儿怖生堕草上身体细软风草触身如履刀剑之上忽然失声大呌其痛苦亦无量出生之后一七日内身中方生八万户虫以此推之四生九类莫不皆因婬欲中而受其身以至竛竮五趣匍匐四生无由解脱者皆为爱欲为根本根是举喻本是举法何以知之伐树不尽根数数更生树断爱不尽本数数得生苦良可为证四明聪讲师曰受生别者且言六道轮回最初一念于大觉性熏起迷妄无明宿业顺六道性处处受生因风火二大驰我神识酬其宿债作福相似来生我家皆由起自贪欲贪属爱爱欲为因爱命为果遂揽父母遗弃成五蕴色身故有胎卵湿化四生之始殻中生曰卵胞胎生曰胎湿润而生曰湿无而倐有曰化天道地狱纯是化生修罗具四生人亦具四生鬼道胎化生畜生具四生人有卵生者昔西土毗舍佉母生三十二卵为三十二子湿生人者如柰女于柰树上生一池水水中生一女既无父母以柰为姓故曰柰女值佛证果亦云菴提遮女后瓶沙王得之生一男曰耆婆天医也淫是躭染爱着但是情染总名为淫纵是化生亦初依业有如斯之类皆由心染气传受性禀命既性命由淫淫复由爱故云爱为根本也由有诸欲助发爱性是故能令生死相续因有一切可欲之境助发一切贪爱之心彼此染X着随业受报所以生死不息西蜀复菴晖禅师曰欲助成因也由者因也诸欲即境也爱性即无量劫来种子由外尘境牵起爱心种子所以十二时中爱绳万结情网千重因此爱心贪欲故造业造业故受报由此生死不断因缘相牵譬如磁石吸针针乃北方銕北属阴石乃南方之物南属阳由阴阳相感耳楞严云我爱汝色汝怜我心以是因缘百劫千生常在绳缚肇云众生所以久流转者皆由着欲故也若欲止于心无复生死也四明聪讲师曰众生欲心在内若未见境欲心未起以由境故牵起欲心所以佛顶云尔爱我心我怜汝色以是因缘生死不断如膏助火宁不转炽欲助爱心造业受报肇云众生所以久流转者皆由着欲故也若欲止于心则无生死潜神玄默与虗空合其德是名涅槃遗教云多欲之人多求利故苦恼亦多是以镬汤虽沸不煑无欲之人如佛弟难陀着其妻故佛引之游天宫见一宫天女胜妙而独无夫难陀遂问天女天女答曰佛弟难陀持戒生此为我丈夫难陀为欲持戒要生天上佛又引之游大地狱忽一狱空陀亦问佛佛云尔自问狱卒卒曰佛弟难陀为欲持戒报尽来生此狱以斯念之五欲无常如花上露见阳则晞若知而不戒则遗教所谓老象溺深泥者是也X欲因爱生一切欲心皆从爱起命因欲有众生身命因欲而有众生爱命还依欲本众生爱命念念不舍是谓复依婬欲之本爱欲为因爱命为果始爱欲而受生故为因也始爱命而受报故为果也西蜀复菴晖禅师曰此明因欲故因果展转更相依倚不断欲谓贪婬命谓身命若无爱欲则不生此身当知一切众生欲从能爱之心上有既于过去因有婬欲生得此身今生又就此身之上又生爱惜保护贪着之心由爱此身所以之故又依傍此身作来生婬欲之因因此又感来生生死果报如是展转相续无穷故云爱为因果四明聪讲师曰光明云是身虗伪犹如空聚良由众生最初揽阴成身阴者五阴和合假名为身如揽五指故有拳名凡夫不了执此假名而为我等广有十六我人知见今诸经略云五阴我者聚阴等法于中若即若离计我我所之实人者亦于五阴妄计我是行人众生相者于五阴中此五共生故曰众生寿者亦于五阴妄计我受一期报寿命者亦于阴法中妄计我命根连持不断以执此故X计有我身故名身见今于十六中具出四见皆是妄想并无实事男托胎时见母为所取境见父为所竞境于母起贪于父起嗔父流为是巳有乘兹妄念故得托胎女人反此委在涅槃经男女之名由是妄想而为始也此身幻质名为假名既由妄想及从精血以验此身名为虗伪如上二空境中是生空境也欲谓贪婬命谓身命若无爱欲诸缘不生身亦不有当知欲因爱身身因欲生既有此身还生于爱由爱身故还为欲因复感未来生死果报如是展转相续无有穷也由于欲境起诸违顺因彼可欲之境有违我者有顺我者故违顺之境杂然而起也境背爱心而生憎嫉造种种业所见之境或违我之爱心则心生憎嫉小则骂辱大则杀害种种恶业从此而有是故复生地狱饿鬼既有恶业即受恶报随业受生堕于恶道西蜀复菴晖禅师曰此恶业招苦报也违者不可意顺者可意由爱彼境境不顺心便生热恼憎嫉起嗔之故或杀或害或打骂凌辱种种恶业若境顺爱心而生染着婬盗饮啖侵夺绮妄种种恶业若于十二时中如此用心者遂感三途之报若起嗔心感地狱之报若起痴心感畜生之报若起贪X心感饿鬼之报不言畜生者有二义故一欲成文二举初后摄中间也四明聪讲师曰欲境者则色声香味触五欲境也众生见此五境起违顺相且如色境顺则成喜逆则成嗔或不相从谓之境背背爱心便生憎嫉即嗔心生便有打骂杀害种种恶业因色而起余四欲境亦复如是顺逆者色若顺心而乃躭着淫盗饮啖侵凌绮语亦造众多恶业以此逆顺二业招恶强报先堕地狱次作畜生后作饿鬼受三恶报次生人间贫穷下贱复与宿昔冤债始相酬对此经文虽无畜生报意亦含摄之矣当知色欲能生于火烧诸世间如西竺述伽婆市鱼为业一见贵公主出忽生爱乐因而久病其母问其故说如上事母由是常供贵人之鱼公主问其供鱼之意欲何所求母乃言子爱欲事公主设计相期于自在天庿尅日而至渔者先到其神以睡魔着之令彼熟寐贵人左右求之无有忽看纸钱堆中见彼睡着不醒用物遗之而去觉来闻异香见物知贵人来忽然思念身上欲火发生先燃其纸钱次烧及天庙故云欲火烧天庙将绳系子咽知欲可厌知欲是恶因深可厌离也爱厌业道X爱彼厌离恶业之道也圆觉疏亦曰于离恶法门深生爱乐舍恶乐善复现天人舍诸恶业乐修善业善业既熟即现天人之果天人者天道人道也西蜀复菴晖禅师曰此造善招乐报也谓前文说众生则不知不觉起惑造业随于恶道今巳知觉悟前来起贪欲之心非是善道深可厌舍念念只是爱厌于三途恶业之道遂舍去能造十恶之心却起乐十善法功德之心脩信进念定慧得十善之法若于十二时如此用心遂感人间及六欲天福报虽然如是亦未为善何也为人间有八苦天上有五衰八苦者一生苦二老苦三病苦四死苦五爱别离苦六怨憎会苦七求不得苦八五阴炽盛苦五衰者一衣垢染二花鬘萎顇三两腋汗流四体便臭秽五不乐本座广说五衰八苦见文殊章四明聪讲师曰欲者五欲唯色最切人畏之焉若论欲性本菩提性如带刀入阵不独卫身亦获名利菩萨用色观色法界离五欲境别无佛性今且论厌欲乐善如大论云有须陀洹在人间住亦有妻正断欲界九品思断思尽即超欲而于欲境倍胜常情妻不喜每忧之忽有一圣人至言及此事彼云吾教汝但云须陀洹果法应如是妻如其言X语于其夫夫欲心顿断如汤消氷灰飞烟灭隣人不知其故和之夫取一画瓶出五彩装成甚是可爱云若与吾翫此画瓶妻贪此瓶常不释手夫忽讨此画瓶妻度与夫夫闪此瓶堕地破碎臭秽流出夫云与吾拾此画瓶来妻云画瓶打破夫云以吾翫汝犹如画瓶复说偈曰勐者入定观身心所与尘见巳生秽恶犹如彩画瓶岂非知欲可厌也又如佛在世时一妇人生三四子悉皆死亡其母以忆子心狂披发裸形而走忽一日直至祇园寺径造佛前佛威神故忽然勐省无礼蹲地佛令阿难取袈裟与之披后归去同夫来见佛皆证阿罗汉若是厌恶乐善极则止生人天若于欲深省者可登圣阶人天五戒三归五戒为首种种福利皆天人果报也上来通言人天之善向下四禅天初禅梵王二禅少光等三禅少净四禅无云福生广果等此四禅天皆因脩禅定得生又知诸爱可厌恶故弃爱乐舍还滋爱本既知种种爱心可厌可恶乃弃诸爱专乐舍法不知此心亦生于爱故曰还滋爱本便现有为增上善果既有弃爱乐舍之因即现声闻缘觉之果因脩而得在诸善果之上故曰有为增上西蜀复菴晖禅师曰此感色界不动业也依报谓又不知其前来爱造恶及爱造善之心俱未免苦X轮遂弃彼爱心及乐修善心一时皆舍去又不知此之舍心与彼爱心一般依前润起爱心之本如此用心乃是有为之心感得色界渐渐增上无色界正报及依报俱舍论云梵王天人身长十由旬无色界之人身长三十六由旬不动业者谓因不动果不动也因则不被下欲界境之动果则不被四禅心定之所动也如初禅不被欲界境之所动二禅又不被初禅境界所动三禅又不被二禅境界之所动如是渐增至四空处天也皆轮回故不成圣道谓恶果善果及有为增上善果皆属轮回不成佛道西蜀复菴晖禅师曰此总结也以是上来所说爱欲之心不断受三途之报舍心不断受上二界之报此皆三界轮回不成佛道也四明聪讲师曰入道之门先须伏爱欲前云舍恶乐善者在人间脩三归五戒孝养父母行世仁慈修桥布路写经造佛扫塔涂地种种善利得生天上初是四天王天二忉利天极至六欲天或生人间富贵故云复见天人今云又知诸爱可厌恶故弃爱乐舍禅是弃者弃前欲界欲乐麤强此人厌弃生梵天若加修四无量心为王爱者二禅天此天有四支禅内净支喜支乐支一心支既存喜乐故曰爱禅乐者三禅天此禅第一快乐胜前X二禅亦有五支禅怡悦之心名之为乐舍者四禅天此天有四支禅断苦乐故灭忧喜故不苦不乐行舍念净行者欲离前三禅时种种呵责于乐乐既谢灭则不动之定与舍俱发离乐不悔此心名舍如上弃爱乐舍此四反生禅味着于定心药反为病还滋爱本此上色无色界非可易登因离欲故脩增上善得生此天虽然仍是轮回不成圣道若望脩圆觉者霄壤之殊故云不成圣道是故众生欲脱生死免诸轮回先断贪欲及除爱渴生死轮回贪爱为本欲免此苦先断贪爱渴者谓众生爱心如渴故也西蜀复菴晖禅师曰此劝断根本以此之故一切众生欲脱三界生死出六道轮回者必先依佛说断除贪婬之心及能起爱渴之心爱心喻渴求水之谓报应云事起必由其心报应必由其事是故自报以观事而事可变举事以责心而心可反譬如世人欲要流轧先须竭其水源欲要汤不沸先须除其火所以古云拥其流者未若杜其源扬其汤者未若扑其火由源出于水源未杜而水无穷火沸于汤火未扑而汤谁息故有杜源之客不拥流而自干扑火之宾不扬汤而自止类斯而谈可得详矣厌其果者未若绝其因怖其苦者未若惩于恶因滋于果因未绝而果未穷恶生于苦恶未惩而苦讵息故使绝因之士不厌果而自亡惩恶X之贤不怖苦而自离凡百君子书而诫欤所以道一切众生轮回根本只是贪欲及爱三字也前文殊章无明为生死根本此即发业也今弥勒章以贪爱为轮回根本此即润业也诸经或说发业未若此经文简而具备矣四明聪讲师曰贪欲爱渴此二轮回根本不得不除贪是三毒之首爱因此起乃着物之端因爱故揽五阴为体如鳞集仰流此贪爱大凡皆有但轻重之殊杀戮重者即地狱轻者鬼畜报爱亦有轻重胜则生天劣则人界贪爱体是无始无明修圆觉者能观贪爱皆是佛性中道终日贪爱不碍菩提文殊自云我是贪欲师利此如抱虎弄虵不达性则为物所伤善达性者不独入佛亦能入魔善男子菩萨变化示现世间非爱为本但以慈悲令彼舍爱假诸贪欲而入生死菩萨示现受生非本于爱也盖起慈悲心摄化众生令舍诸爱故假借婬欲之事入于生死海中与之同事而化之尔非实有贪欲心也西蜀复菴晖禅师曰此通妨慈能与乐悲能拔苦恐有此疑害其观智只如庞居士岂是真箇萦妻育男养女贪着世间之事耶又如猪头和尚等皆菩萨化现但是示现受生同于凡夫为欲利益调伏摄受教化一切众生故也四明聪讲师曰如傅大士布袋和尚和须密多女X如观音为马郎妇猪头稠树皆以欲法化人云门南泉德山等皆用魔法入佛菩萨慈悲利物若纯用善其间恶逆重者善化不受示恶入恶于恶达恶为性恶法门以摄恶者皆是菩提盖麤恶重者从恶入易从善入者不伤物如把线放鹞纵未成佛不失人天也若诸末世一切众生能舍诸欲及除憎爱永断轮回勤求如来圆觉境界于清净心便得开悟无一切念即免轮回净圆觉心豁然开悟西蜀复菴晖禅师曰此显觉也一切众生能舍诸欲及除憎爱永断轮回者此一段文约禅宗说之乃是熟处放教生其次勤求如来圆觉境界于清净心便得开悟者乃是生处放教熟约教家说者先是出鑛后方成金巳上经文总答弥勒前问欲游如来大寂灭海云何当断轮回根本今告云爱欲二字也四明聪讲师曰欲爱大小乘俱断未尽声闻尚有习气如迦叶闻琴起舞云吾于三界五欲吾巳断竟此是界外胜妙五欲吾闻之不能自安界外五欲亦云法爱亦云法尘今且就末世众生修圆觉人先降心治性爱心习尽如氷清玉洁不牵轮回心纯是法与法相应更念兹在兹求圆觉速得开悟圆觉即止观散即止昏则即憎爱自然消落如印印泥印坏文成X善男子一切众生由本贪欲发挥无明显出五性差别不等因本来贪欲之心发扬一切妄幻遂显出五种差别不同之性圆觉疏文论五性一曰二乘性二曰菩萨性三曰不定性四曰外道性五曰无性依二种障而现深浅理障在心故曰深事障在境故曰浅西蜀复菴晖禅师曰二明种性中总标因依发则显发挥则挥散无明即根本烦恼谓一切众生因背觉合尘贪欲之故遂发显挥散根本无明是时便显出声闻性缘觉性菩萨性外道性不定性各各差别不同何故如此为始初若遇着邪师教者则于人法二我上坚执不舍此障对于二乘为深若遇着二乘之教说人空理虽巳知人空其于法执未忘对前邪师为浅若遇着菩萨之教对二乘又为浅也然此众生觉性之上本无浅深之障但随其所熏习耳四明总讲师曰本贪欲者即根本无明具十法界善恶之性发挥无明枝末无明也此无明随染净缘成凡成圣凡夫虽迷而其迷中假实依正未始离性须知染缘熏于性染方成染法净缘熏净方成净用性染性净其体本融全体而起随染缘则染净俱染随净缘则染净俱净不二门云三千在理同名无明三千果成咸称常乐今此无明具染X净缘发挥显出五性差别不等五性者永嘉云一阐提性枝末无明二决定性三不定性四菩萨性根本无明也五佛性别教果佛也一障全在信不具者名阐提性二破事障见思之惑名决定性取灭度想者也三破见思巳不取灭度想者如方等会有密求耻小者名不定性四菩萨性者破理障者破障理无明也佛性者就当教究竟破也此非是被机立五性教亦非为声闻缘觉立此教名伹佛点出迷圆觉之人成五差别亦是惑有厚薄证有浅深答弥勒生死根本之问也云何二障一者理障碍正知见修证之理一有所执正知正见曷能明了二者事障续诸生死一切有为皆名事障随业受报生死相续西蜀复菴晖禅师曰此所依二障也凡夫有我执即前妄认四大为自身相故曰事障所以竛竮四生匍匐六道二乘有法执故曰理障所以有智无悲考此二障若在起信论谓之我执法执盖起信说初于本觉上一念不觉动心为业相有所见为转相境界现为现相起分别心为智相此心不断为相续相此五者皆为之法执起取着之心为取着相于取着处计度其名字为计名字相此二相属我执若在唯识谓之烦恼障及所知障为烦恼障障心心不解脱所知障障慧慧不解脱若在此X经谓之理障事障若二障之体在起信论二障之义在唯识论二鄣之名在今经也又天台教烦恼曰界内见思所知曰界外见思注云我执即一蕴之色法执即四蕴之心在参同契谓之执事犹是迷契理亦非悟故楞严经云初伏客尘烦恼又云永断根本无明大意皆同四明聪讲师曰一名理障者即根本无明也能覆出世间真明之慧而能增长生死碍正知见属菩萨断二名事障者起信论谓之六麤亦从见爱而起初受一期妄报歌罗逻时四大五蕴根尘等此惑谓之见思属声闻缘觉所断若不断者生死相续轮回不息云何五性巳解在前兹不重述西蜀复菴晖禅师曰此征问也性字从心从生谓从心而生谓之性善男子若此二障未得断灭名未成佛既为事理所障安得成就佛果西蜀复菴晖禅师曰此简未熏之者正当楞伽经中无性此经本以发心修证约二障故成五性此一种人都未曾闻佛教求熏修性二障未曾断故不当其五性中之数也四明聪讲师曰此文诸说不同圭峰云本以发心修证约断二障故成五性此都不断故非五数慈X室云此总劝非指根性于通途敦勗又一说云未曾断惑不当五教与圭峰同意又与楞伽五性中无性同圭峰亦云若据楞伽文即当第五无性也诸说不同在人取舍今观此文诸经中有阐提性未破见思无明即今云未破二障此种性本是佛法中外人亦有佛性又有经文贬之为无佛性人若不是一种性如何云善男子此二障未断灭等验此是阐提性也涅槃云佛告纯陀若有比丘比丘尼优婆塞优婆夷发麤恶言诽谤正法无惭愧不改悔名为趣向一阐提道又梵行品云一阐提者不信因果无有惭愧不信业报不亲善友不随诸佛教戒名一阐提也若诸众生永舍贪欲先除事障未断理障但能悟入声闻缘觉未能显住菩萨境界于事虽不攀缘于理尚有所执但能悟入声闻缘觉之道未能显然安住菩萨境界也传心法要曰因声教而悟者名声闻观因缘而悟者名缘觉西蜀复菴晖禅师曰五性中此当第一声闻性第二缘觉性此之声闻缘觉皆是二乘之数于中声闻乃闻佛三缘四谛法门而悟道当二乘中钝根之人所以华严经云随他语解故号声闻辟支伽此云缘觉此人出无佛世但观四时迁变代谢而悟道更不假师绳所以道春观百华开秋见黄叶落此当二乘中利根者也此二乘之性不先求了X悟觉性但知生死苦遂止息攀缘先除事障巳除我执尚有法执理障未除虽云超出三界于台教四土之中约居方便土未到菩萨境界此人一向厌下苦麤障欣上净妙离也四明聪讲师曰声闻修四谛缘觉修十二因缘息诸攀缘断见思惑为声闻更侵息气名为缘觉缘觉亦多种不同有部行部党而行如今时社会有禀十二因缘先观无明至于老死尽此是依教修行人又一种独觉春观百花竞秀秋观万卉咸衰覩外境荣枯类内心起灭谓之独觉也圭峰云虽至长者之家犹在后园除粪止宿草菴法华云雇汝除粪正二乘也善男子若诸末世一切众生欲汎如来大圆觉海先当发愿勤断二障二障巳伏即能悟入菩萨境界二障巳伏者谓理事巳平不作障碍也止能悟入菩萨境界者二障虽平尚未能尽灭故也若事理障巳永断灭即入如来微妙圆觉满足菩提及大涅槃二障俱空即成正觉西蜀复菴晖禅师曰此第三菩萨性先当发愿者似令修证不是分别五性此译人之讹今文只要分别出五性差别不同当云唯先发愿又悟入者当作顺入此中亦只先愿断障不先了心未觉了真性而二障又巳伏之不行此当地前菩萨双伏X自然潜同菩萨故云顺入永断者此约地上果位盖地上方双断也大涅槃者即无住处大涅槃也四明聪讲师曰此菩萨修圆觉者独圆之教不无于别发大心修大行先当发愿即四弘誓也自未得度先度于人要心懃断二障无明业识巳伏若石压草入品非遥具烦恼性能知如来秘密之藏居此位巳伏无明即能悟入菩萨境界若二障断名铜轮位即十信菩萨既断见思谓之事障也若断理障即登圆初住菩萨破一品无明证一分三德分身百世界作佛龙女成佛即此位也故云二障永断永断之言该四十二位住行向地等觉并后心方无明永尽破阿梨耶无明业识最后一品如贴体汗衫着时最先脱时最后亦云天刚水际入妙觉位如十五夜月更无斜光古云昨夜一轮满清光何处无故云即入如来微妙圆觉满足菩提及大涅槃也善男子一切众生皆证圆觉圆觉妙性众生本有逢善知识依彼所作因地法行尔时修习便有顿渐利根之人便能顿悟钝根之士须假渐修若遇如来无上菩提正修行路根无大小皆成佛果大根者顿悟小根者渐悟若遇圆觉法门不拘根器大小皆得成佛西蜀复菴晖禅师曰此第四不定性问既是四生X九类巳皆证入十方如来圆觉了何故更要依倚善知识所教示修习因地法门耶若据圭峰注以谓译师讹之当云证诸众生皆有圆觉谓吾佛大圣人普为一切众生保任作证人人具有此广大灵明圆觉之性此之性上本无菩提可求下无众生可度中无万行可修所以道人人壁立千仞箇箇常光现前一道恩光何人无分人人平肩佛祖各各鼻孔辽天本来具足本来无欠但以妄想执着而不证得于是有褁粮负笈拨草瞻风寻师访道之事或逢箇知真识妄知病识药底善知识之教因修心地法门行称性法行也若遇顿师教之则成顿证若遇渐师教之则成渐证然彼众生觉性之体与佛一般初无顿渐若遇如来之教并许成佛良由此不定性之人遇善则善遇恶则恶如一张白帋相似褁香则香褁臭则臭孟子所谓人之性其犹于水决诸东则东流决诸西则西流论语所谓中人巳上可以语上也可以语下也老子谓中士闻道若存若亡也又如大智论云昔王不立廐于寺者谓此王有象可敌诸国每有争战庄严器仗令象前战无不克胜而诸国皆惧久而无敌遂立廐养僧寺之久闻僧众持念之声其象遂乃心善后有敌国兵众相侵依前以象前敌其象皆不肯战其王忧愁虑国衰败有智之臣白于王前此象久处僧舍见闻善事与之俱化矣今可移X处屠坊令常见杀往未经久其象恶心还起畜生尚尔况复于人近善不善近恶不恶耶故儒典亦常令学者择其所习可不信哉四明聪讲师曰圭峰云皆证圆觉者译师讹也应云证诸众生皆有圆觉可谓聪明人前有三尺暗岂不闻上文云始知众生本来成佛成岂非证耶法华云一百八十劫空过无有佛既无佛出世证明众生应无圆觉耶见今众生有不遇佛后五百岁众生应无圆觉也又须知圆觉之性常自现前只未遇缘如两木相因方能生火修圆觉者逢善知识依彼因地法行修妙奢摩他深观也观力有浅深修证有渐次此渐根性利钝迟速之渐也若遇真正导师训以正修行路以如如智照如如境境智融融如入鑪鞴念念化成无上知觉若入此煅铜銕鍮鉐化为真金故云根无大小皆成佛果若诸众生虽求善友遇邪见者未得正悟是则名为外道种性邪师过谬非众生咎唯信邪师不明自性是名外道种性外道种性者非佛性也此乃邪师薰习之过非众生之过也西蜀复菴晖禅师曰此第五外道性此有二义故若约事则西天有九十六种外道若约理则心游理外便谓之外道不必六师也邪师过谬者谓众生觉性不同诸佛正觉之体但是遇着邪师熏成杂种谓之外道此非众生之过乃邪师妄谬之过X所以道我眼本正因师故邪故仁王经云天王国有一太子名班足登位时有一外道名善施与王灌顶乃令班足取千王头以祀家间摩诃迦罗大黑天神班足自登位巳得九百九十九王唯少一王地行万里见一王名普明班足欲取之普明乃曰愿听一日礼敬三宝饭食沙门班足许之普明遂敷百高座请百法师一日二时讲说般若班足闻巳即证空定遂告诸王言我为外道邪师所误非汝等咎因以国付弟出家得果是知修行之人创初发意持心宜须拣择邪正也四明聪讲师曰人之学道最初须择师选友若不别邪正虽劳苦行非涅槃因迦叶尊者尚云未闻涅槃皆名邪见何况去圣遥远邪师充满世间龙树初学隐身术几乎丧命后遇十三祖舍邪归正佛世有二人一人犯婬一人犯杀求优波离忏罪反为结罪后求净名忏悔居士云汝将罪来我与忏悔二人覔罪相不可得净名云我与汝忏罪竟永嘉云有二比丘犯婬杀波离萤光增罪结维摩大士顿除疑犹如赫日消霜雪又西土天亲菩萨先学小乘广造众论毁大乘教后遇无着始知大乘欲截舌忏悔无着云汝以舌毁今复以舌赞何须截舌今之邪正且指两教二乘三教菩萨都属邪至法华开显涅槃谈常方名曰正若是九十五种外道都是邪法师徒弟子总是邪见即非论修X圆觉者若是正修行人须求真善知识具择法眼具择法眼者佛世五品灭后四依昔有一蛇头尾相争大小头云我是大我有眼能见有耳可闻有舌可甞尾云我是大我有尾若我不随你你终去求食不得其尾一日待头将欲求食以尾绾着树根其头果然去不得终日受饥事无奈何许尾做大尾在前行忽遇溪坑不知险阻堕坑丧命无有慧眼不择良友正知见者亦复然也古云亲慕善友如雾露中行虽不湿衣时时有润是名众生五性差别圆觉钞曰习近声闻则成声闻性习近缘觉则成缘觉性习近菩萨则成菩萨性习近三乘则成不定性都不习近则成无性此即众生五性差别也西蜀复菴晖禅师曰此结答弥勒前问世尊云于诸轮回有几种性今答有五种差别不同也四明聪讲师曰差别者荆溪云遇熏自异非由性殊五种人与圆觉不异于不异中过熏自异仲尼有云与善人居如入芝兰之室与不善人居如入鲍鱼之肆如今之世魔强法弱正废邪兴一木安能支泰山之颓乎善男子菩萨唯以大悲方便入诸世间开发未悟菩萨以大慈悲心方便化身入诸尘劳开发一切未悟众生也乃至示现种种形相X菩萨变化示现种种形相随机接化如观音之示现三十二身是也逆顺境界与其同事化令成佛所恶之境曰逆所爱之境曰顺佛化身于此二境中与众生同在尘劳而摄化之令证佛果皆依无始清净愿力菩萨接化众生皆乘无始劫来清净愿力清净者于一切法无所染着也愿力者誓愿深固魔不能坏也西蜀复菴晖禅师曰此答前问修大悲心又问云回入尘劳当设几种教化方便度诸众生今答大凡菩萨之人亦现世间之时此乃是独用昔日修行发大悲拔苦愿力遂作方法便宜入四生六道之中种种说法教化开示发觉未明心地之人使其达真本有了妄本空舍权就实弃小从大所谓或现天人身或现比丘身乃至三十二应入诸国土如楞严经典法华经说逆顺境界者如华严说婆须蜜女起贪婬心此乃示现诸顺境又如无厌足王以起嗔心此乃示现逆境其间或为眷属或为亲友或为冤家或喜或怒与一切众生同行同坐同住同卧以至士农工商莫不皆同之然后渐渐陈善闭邪令一切众生欢喜生善破恶入理于四摄中当同事摄也四摄者一布施摄二爱语摄三利行摄四同事摄也如南华经人间世云孔子X教颜回往卫国化卫君子告云彼且为婴儿与之为婴儿彼且为町畦亦与之为町畦彼且为无涯与之为无涯达之入无瘕今菩萨示现世间度脱众生者皆不忘因地修行之时发无边众生誓愿度之愿也清净者谓凡为众生说法不染着名利又非希望恩报即是无漏菩提之心与本觉相应故曰清净所以高僧传云夫说法者应如履劒不贪利养不惮劬劳方可为一切人剪万古之槃根破百年之暗室四明聪讲师曰菩萨从涅槃空出建立假破尘沙惑有五事可出假一者大悲二者方便三者精进四者忍辱五者智慧今此经具二大悲方便也大悲者悲能拔苦慈能与乐如观音七难二求皆拔苦与乐三十二应皆为众生作则释迦因地化为鱼山肉釆唐世民荒人取螺蚌为食次年岁丰人亦取食忽得一蚌长二三尺打破擘开众皆不能遂乃送往水处放之临水忽然自开内有一身佛像唐文宗皇帝好喫蛤蜊唇御厨盈盘而进忽一擘不开者帝乃异之燔香祷祝忽亦自开一身菩萨形相可敬如楞严云佛灭度后勑诸菩萨及阿罗汉末法之中作种种形度诸轮转或作沙门白衣居士人王宰官童男童女如是乃至婬女寡妇奸伦屠贩与其同事称赞佛乘令其身心入三摩地法华云我本立誓愿欲令一切众如我等无X异凡此皆依宿昔愿力现同事摄以设化也若诸末世一切众生于大圆觉起增上心当发菩萨清净大愿修证圆觉起增进向上之心当发清净广大誓愿应作是言愿我今者住佛圆觉求善知识莫值外道及与二乘菩萨发愿时当曰愿我今日安住圆觉最上乘法亲近大善知识以为师友永不遭值一切外道邪师及声闻缘觉二乘也依愿修行渐断诸障依清净愿修行圆觉渐次断除一切障碍障尽愿满便登解脱清净法殿证大圆觉妙庄严域诸障既除本愿圆满一切处解脱清净故曰法殿一切处圆觉光明故曰妙庄严域西蜀复菴晖禅师曰此答前问修佛菩萨几等差别今答云一切众生于十方诸佛广大圆觉性中发起决定起向殊胜增上心更当发菩萨清净大愿愿我修起圆觉求知真识妄知病识药之人誓愿决定不随前五性中外道及小乘之人依发愿之力修行问今经属顿教何云渐断障耶答若据理则顿悟乘悟併销事非顿除因次第尽所以渐断诸障障尽则行住坐卧一切时中触向无非大解脱门故以法殿说之愿满则触目对境一切诸法无非是大圆觉故以庄严域喻之问法殿与妙X庄严域何异耶答殿者乃王者之所居处今借用心然法王宫殿有二若受法乐即涅槃若令他同巳即处慈悲宫殿今障尽常在解脱故喻如殿如华严第一卷中初以宫殿喻于涅槃涅槃者即解脱故解脱曰殿庄严者此未证真法之时但空但假然圆觉超绝空假逈然独立不名涅槃今愿满全证一境三谛一心三观观谛无二故诸法无非圆觉而圆觉性中具此无量无数一切诸法是庄严觉性也域者如国界王都三京触目皆是圆觉彊界境域然解脱是一向超绝之义非庄严之流类圆觉与诸法本末相摄离于诸法无别所在无可住处故与宫殿亦非流类以此二事各喻一法可见也问前弥勒请问者先问大智即修佛菩提几等差别文次问大悲即回入尘劳文今佛何故先答悲而后答智耶答悲智相即故若智不即悲者为小乘观智之所寂遂见三界无安犹如火宅希求出离如教头燃如獐独跳不顾后群若悲不即智者在在处处不能离相起贪爱心即落凡夫爱见如楞严云我爱汝色汝怜我心以是因缘百劫千生常在缠缚若智即悲者不为小乘观智之所寂不妨在生死界中度脱众生饶益群品若悲即智者不为凡夫爱见之所动终日度生而不见有众生可度也如金刚经前三纸经文教示行人悲智相即同此意彼文从一切众生之类至而灭X度之此正发大悲心又从如是灭度至得灭度者此兼发大智心此乃是悲即智又从复次须菩提菩萨至不住于相此不住色与不住相皆正发大智心布施二字兼发大悲心此乃智即悲然对彼经文可解今意也四明聪讲师曰后五百岁魔强法弱非同佛世人纯道真故今之时世红紫乱朱附佛法外道炽盛世间无力量者随染其化以盲引盲所以吾佛付嘱起增上心须青白眼甄别邪正楞严中阿难赞佛偈云愿今得果成宝王还度如是恒沙众又云舜若多性可销亡烁迦罗心无动转若遇修圆觉人用寂照止其昏散昏散既去心镜自明恶人邪法自不入心用正观观察心缘大极目注玄虗一念法界含褁十方佛之与魔相去几何邪之与正有何欠剩其间云莫值外道及二乘者此被愿力不深人迷真重者无择法眼人也增上心者修圆观也不思议境境观融融二障销落行住坐卧无非解脱触目对境无非圆觉如登清净殿入庄严域矣尔时世尊欲重宣此义而说偈言弥勒汝当知一切诸众生不得大解脱皆由贪欲故堕落于生死若能断憎爱及与贪瞋痴不因差别性皆得成佛道二障永消灭求师得正悟随顺菩萨愿X依止大涅槃十方诸菩萨皆以大悲愿示现入生死现在修行者及末世众生勤断诸爱见便归大圆觉唐圭峰定慧禅师宗密弥勒菩萨章曰弥勒推究轮回本若断贪爱生死尽爱欲为因过既深爱命为果缘难泯二障就于五性分四生遂成六道蕴若亲善友爱见亡自然悟入无生忍弥勒菩萨章终五圆觉经夹颂集解讲义X卍XXX大方广圆觉修多罗了义经夹颂集解讲义起清净慧菩萨章西蜀复菴晖禅师曰先伦贯文意之来者初从文殊章至普眼章乃是教示行人以悟解之力破所知障得慧解脱虽得慧解脱犹有无量劫来习气业障未除心未清净于是刚藏知几为发三疑佛责分别流转之见及未断轮回之过使令觉了又乃劝云是故我说永断无始轮回根本至弥勒问断轮回根本佛令断贪欲及除爱渴爱欲断尽方是清净之门行人到此二章经文方破烦恼障得X心解脱然慧净心净方可从凡人圣故有清净慧菩萨一章经文安排凡贤圣果无位之位也四明聪讲师曰长安肇法师称摩诃衍论云诸法不动去来处是以言常而不住称其去而不迁也不迁故虽往而常静不住故虽静而常往故往而弗迁虽往而常静故静而弗留矣然庄生之所以藏山仲尼之所以临川斯皆感往者难留岂曰排今而可往清净慧问觉性圆满本来不动云何修证者所得差别而有位次浅深之殊肇云不动者即诸法实相也而动者法华三草二木也又云虽动而不动言照而寂也又言虽静而常往者即寂而常照也此章大意论静中动故有位次阶降于是清净慧菩萨在大众中即从座起顶礼佛足右绕三匝长跪叉手而白佛言西蜀复菴晖禅师曰此表修证地位中因果之相而智慧不为行相之所染着又前巳智圆觉净性軆上凡圣无殊缚脱不二但未辩随顺圆觉之心从凡入圣之差别故当此菩萨请问大悲世尊为我等辈广说如是不思议事菩萨为佛前章所言皆是不可思惟不可拟议之事本所不见本所不闻佛所说不思议事菩萨等本来不曾得见本来不曾得闻X我等今者蒙佛善诱身心泰然得大饶益承佛诱诲无诸疑惑善诱者即论语循循然善诱人之说西蜀复菴晖禅师曰此发文者也广说如是不思议事此指弥勒章说轮回及五性不可以心思言议之事也谓名是言语道路法本无名故言议不及相是心之行处法本无相故心思不及所以云理圆言遍言生理丧法无相想思则乱生寻常佛说诸相法门有染有净破相法门染净俱绝此巳亲覩巳亲闻毕独未曾见未曾闻宣说如是顿教大乘染净二法融通法门也小乘破我空曰小饶益菩萨破二空曰大饶益也四明聪讲师曰其间本所不见眼也本所不闻耳也菩萨慧眼不及佛眼故云本所不见等请法仪式具释前章愿为诸来一切法众重宣法王圆满觉性菩萨请佛重说圆觉法门也佛为万法之主故曰法王圆觉妙性广大圆满故曰圆满觉性一切众生及诸菩萨如来世尊所证所得云何差别菩萨又请佛说众生菩萨佛所证悟处差别不同之理令末世众生闻此圣教随顺开悟渐次能入欲令众生闻佛说此圣妙之教顺而不违开悟本性渐次修行入于圆觉X作是语巳五体投地如是三请终而复始西蜀复菴晖禅师曰此请问也重宣法王者前文殊章巳说无上法王等今重说也一切众生者即凡位也诸菩萨者即三贤及十圣二位也如来世尊者即果位也此乃请问世尊凡贤圣果所证之法及所得涅槃中云何得有差别次第四明聪讲师曰清净慧本意问圆觉性性自圆满不流不动不生不灭可谓满而不溢及令末世修圆觉者亦依如来妙奢摩他妙观修之本合一超直入如来地与佛相似何故证得之时有佛菩萨声闻缘觉之殊大凡在迷者亦具圆觉性有天人阿修罗鬼畜地狱之异欲佛开显迷悟生佛三乘五性所证所得阶位高下浅深使诸末世至不疑之地尔时世尊告清净慧菩萨言善哉善哉善男子汝等乃能为末世众生请问如来渐次差别汝今谛听当为汝说时清净慧菩萨奉教欢喜及诸大众默然而听善男子圆觉自性佛谓圆满觉性乃本来自性非从缘而有也非性性有前说五性皆非圆觉自性故曰非性诸非性中圆觉自性一一具足故曰非性性有循诸性起圆觉自性随顺诸缘故五性起时觉性亦起圆觉X疏亦曰圆觉随缘遍诸差别之性诸性起时觉性亦起无取无证圆觉妙性廓然清净无可取者无可证者于实相中实无菩萨及诸众生圆觉空性无一切相故曰实相此实相中一切无有岂有菩萨众生之相西蜀复菴晖禅师曰此明圆觉体上无修无证之理圆觉自性非性者谓十方诸佛圆觉自性本体上本无五性及贪爱轮回差别之性也性有循诸性起者则前差别之性皆有圆觉既有圆觉然圆觉之性有随缘义而圆觉不守自性能随诸差别性起遇声闻人则成声闻性遇缘觉人则成缘觉性遇菩萨人则成菩萨性遇不定性人则成不定性遇外道则成外道性然此圆觉性中本无取轮回本无证涅槃又于圆觉真实相中亦本无四圣及六凡所以永嘉云了了见无一物亦无人亦无佛大千世界海中沤一切圣贤如电拂四明聪讲师曰圆觉之性人所难知有二种性一者真性清净真如是也此乃离无明外三教果佛所证如云外月如水上油二者即染之性此性染时十界俱染净时十界俱净此性与无明同体无明即法性法性即无明虽分二名体即是一亦谓之理毒害亦谓之性恶法门此性显时从凡夫地X上修圆觉妙观观五阴境空达本性空寂到境观双绝处病去药亡能所双绝于双绝之处融妙三千一时显现豁然同皆真净法法皆实故曰真皆非染碍故曰净如是则一切众生皆毗卢体一切国土悉常寂光又须知此圆觉之性非独佛有凡法界众生共之盖性无定一之性乃三千之性也以佛具三千方摄心生众生具三千故方融心佛我心具三千故岂隔生佛若心无佛性岂能摄佛佛无生性何能摄生故知性体无殊一切咸徧华严云心佛及众生是三无差别今之觉性乃即染之性乃曰非性亦可云凡所有性皆是非性若见诸性非性非性乃真圆觉性此性既以九界为性验知不是定一之性故曰非性性有者乃真性随缘变为一切诸性故曰循诸性起此圆觉若寂然不动则无取无证于实相中无菩萨众生差别亦由菩萨众生未证实相未破无明但幻生幻灭非实性相即非圆觉境界故曰无取证者若真圆觉性即染是圆觉之性则能随染净缘染则十界俱染则无佛惟众生若净则十界俱净即独尊于佛此佛性随净缘则四圣起若随染缘则六凡起虽随染净性不曾变故曰寂而常照感而遂通诸家不知性具染恶故恶时便作恶会净时便作净会先辈多把真如分为两派错会佛性也何以故菩萨众生皆是幻化幻化灭故无取证者X菩萨众生所有身心非有真实不灭之相故曰皆是幻化幻化身心既巳寂灭则一切取证之相悉皆无有西蜀复菴晖禅师曰此征释所以谓以何义故前文说无菩萨及诸众生耶良由菩萨与众生皆是对待之法得有其名亦名幻化不实之相但是约有垢故曰众生约虽垢故曰菩萨到此菩萨与众生一道拂去故曰幻化灭故既然幻化灭尽于中非唯无取轮回之众生亦无取修证之菩萨所以道诸佛众生其犹影像涅槃生死俱是强名又云凡名圣号皆是假称殊相劣形并为幻化又云世间名字假称唿随顺缾盘与钗钏是知不用憎凡凡是妄立不用爱圣圣是假名若得圣凡情尽自然体露真常譬如眼根不自见眼众生不见自性如人之眼根不自见其眼也性自平等无平等者一切法性本自平等初无凡圣之异亦无能平等之者西蜀复菴晖禅师曰此恐未晓前文法说故此举喻前文说幻化灭故无取证者有似人之眼根而眼只能照见前种种差别之境不能照自家之眼如刀不自斫指不自触镜不自照也更将自家之眼见有一眼之时却成两眼然而圆觉性上本来X平等无二不可以加矣如缾巳满更不再添佛佛道齐法法平等里许全超独脱离相绝名无四圣之高亦无六凡之下所谓是法平等无有高下若于平等性上别生分别之心更覔平等之性便是头上安头屋下架屋所以道亲从宣德门前过更问行人覔汴州是也大凡儒释道三教之书皆有举法举喻于举喻中不过如周易中说近取诸身远取诸物二义只如彼云近取诸身者以干为首坤为腹以震为足以巽为股以坎为耳离为目艮为手以兑为口也远取诸物者以干为天坤为地以震为雷以巽为木坎为水离为火艮为山以兑为泽也又如道经云近取诸身者为腹不为目也远取诸物者三十辐共一毂也又如庄子云天地一指此即近取诸身万物一马此即远取诸物今释书亦然只如第二普贤章云譬如钻火两木相因火出木尽灰飞烟灭者此远取诸物为喻此譬如眼根不自见眼者此近取诸身为喻凡学圣人之书者不可不通此理也四明聪讲师曰圭峰云眼能见一切物唯不能见自眼根又如眼光照瞩物时境自万差见只是一故云平等慈室亦云眼只是一谁为能观谁为所见南岳止观云眼不自见水不自湿刀不自伤今言本来自平等鹄白乌黑天然之理鹤长凫短亦天然理性自平等天然也非造作而有白黑长短X也今言无平等者无人能平之然后等也鹄白非染就乌黑岂作成皆自而然岂可截鹤之长续凫之短假使得成亦属造作且人将物帛染为五色乃造作也今为圆觉之性性自天然非人能为之也故云无平等者众生迷倒未能除灭一切幻化众生迷惑颠倒未能除灭诸幻于灭未灭妄功用中便显差别一切幻化欲灭未灭之间凡所修为皆是虗妄于此等功用中有顿有渐即显出五种差别性也西蜀复菴晖禅师曰此明对机说证众生若无迷惑自巳颠倒逐物则无有差别之义此迷倒即三细六麤既迷倒之甚不知五蕴十二处十八界一切之法皆是幻化不实执为实有但觉前念为非不觉后念此是凡贤圣三位之人也妄功用中者此是圣位中第七地巳前菩萨皆是梦中修道谓到此地之后方纯作无相观盖圆明证悟始知烦恼本无则见能断智慧功用巳是虗幻譬如梦中以药治病得差寤后病药俱无故言妄功用中也若得如来寂灭随顺实无寂灭及寂灭者妄功用中若悟寂灭随顺之理寂然无念灭而无相随顺一切不执我见则实无寂灭之法亦无寂灭之人可谓人法两忘也西蜀复菴晖禅师曰此果位若证得十方诸佛一X心寂灭相应无乖之理非独是不见有所证寂灭之法亦无能证寂灭之人到此谓之二边不滞能所俱绝一切处潇潇洒洒一切处密密堂堂弥纶八极峥嵘大千无处不周无剎不现所以道出头天外看谁是箇般人此上皆是总标凡贤圣果四位不异下文方是开四位一信位息灭相二贤位息异相三圣位息住相四果位息生相大分与起信四位同也四明聪讲师曰众生迷倒至及寂灭者未能除灭一切幻化者此言声闻缘觉两教二乘三教菩萨不独五性差别亦声闻缘觉等此等皆于灭未灭人也今依天台宗明小衍小者明四大实从无明生实从无明灭衍教明四大有三教不同通教四大体本自空故本不生灭由无明故见有生灭如幻化生如幻化灭别教四大体是佛性由无明故四大生灭性无生灭相有生灭圆教四大体亦佛性而往本具九界四大故九四大若生若灭皆是法界是故性相俱不生灭乃不思议论生灭也与法华经世间相常住其义宛然于灭未灭正二乘声闻虽断见思观四大五蕴空证不生灭止是三界里分段之身不生灭故云于灭三界外无明尘沙有变易生灭故云未灭中间三教果头佛三教菩萨都是妄功用但止化城未到宝所今有一种不师圣教人自立巳见硬把身心制缚X纵得一知半见皆是邪法如持鸡大戒教人坐禅不识法度从朝至暮坐得焦枯转加瞪梦梁氏云如破块落空谷如飞蛾赴明烛斯言不谬令大觉预鉴末俗云众生迷倒未能除灭一切幻化除圆佛修证极自觉圣智如圆镜虗豁灵通真证不生不灭地此之生灭既归性中即无生灭与不生灭如世间人锁了自巳屋宅失却匙钥经多岁月远游他国在彼亦别造舍宅居止终非究竟后还归本乡拾得元来匙钥开本巳舍宅先所用物不动纤毫更不他求复本家业大圣修极复其本性元物不动无明即是明四谛十二缘本来不动谓之本来面目也人自不了自取生灭纵证小圣仍非家业故得妄功用中自生自灭吾佛斥非皆非正路寂灭随顺者则始本一合修性同源无修无性行法云观心无心法不住法灭谛寂静如上经意迷圆觉者有五性差别并声闻缘觉诸小菩萨于妄功用中随力所证不同故有浅深不明其麤岂辨其细以后明圆教纯圆独妙但圆顿本无位次借别教位次以明浅深今依台宗立六即位次隔量不尔恐凡夫以滥极圣此节经文唯四明慈室真解以明斯义但其间明义未圆今依经依祖分为六段一理即佛二名字即佛三观行即佛四相似即佛五分真即佛从初住菩萨至等觉菩萨名分真即佛六究竟即佛妙觉佛即者是也亦云六X是曰理即是也众生即是佛故云六是善男子一切众生从无始来由妄想我我体元无妄想为有及爱我者爱我者执着我相之心也曾不自知念念生灭众生妄心执着我相不知此心念念之间旋生旋灭本无坚固不坏之相维摩诘经曰是身如电念念不住者是也故起憎爱耽着五欲圆觉疏曰由执我故顺我则爱违我则憎故着五欲也五欲者一财二色三食四名五睡也西蜀复菴晖禅师曰此十信位于中有二初具足贪嗔痴凡夫后十信凡夫今初此一段文乃是未入信位所以有此文者若不约凡迷即无信位故先标云众生者指四生九类也由妄想我者此是所执之体及爱我者此是能执之是谓一切众生九类自从无始旷大劫来因一念不觉妄想错入父母胞胎被父精母血包里自巳一灵之性三缘和合遂生得此身这箇是所执着底我而今又不知因起所由又于妄想一身之上又生起爱着之见谓这箇是我眼我耳我鼻谓此是我手我足我身我性我名一切处不得动着我争人争我并不曾有一箇于此自觉知十二时中前念续后念后X念续前念念念生灭如灯之炎炎如水之涓涓尘劳妄想情状万态顺我则爱违我则憎于一切处耽着色声香味触法之五欲也四明聪讲师曰天台云若佛不出世众生不知自有佛性若佛不说无能知者一理即佛者言圆觉遍一切处诸法无不明了虽五无间皆解脱相虽昏盲倒惑其理存为斯理灼然世间常住有佛不能益无佛不能损得之不高失之不下故言众生理即佛也四明云然若不知性染性恶所有染恶定须断破如何可论全体即是邪全体是故免于退屈六分别故免于上慢六不离即即不妨六六即义成圆位可辨良由众生性具染恶不可变异其性圆明名之为佛性染性恶全体起作修染修恶更无别体全修是性故得迷事无非理佛即以此理起惑造业轮回生死而全不知事全是理长劫用理长劫不知与今经同从无始来由妄想我及爱我者念念生灭故起憎爱耽着五欲妄受生死不知自巳有佛失本妙明此谓之理即佛也若遇善友教令开悟净圆觉性发明起灭即知此生性自劳虑众生因教悟性发明妄念起灭之理方知此生本有之性空自劳役思虑也若复有人劳虑永断得法界净永息思虑则一切处皆得清净故曰得法界净X即彼净解为自障碍以净为净是名净解为彼解心障碍自性故于圆觉而不自在作意于觉故不自知此名凡夫随顺觉性众生谓觉性本来清净故起净心随顺修习不知此心亦为障碍此乃凡夫之见非菩萨见也西蜀复菴晖禅师曰既知生灭之念有害于道遂上绝驰求造作之心因息妄心妄心不起处故得法界净法界有二一理法界二事法界若理法界净者于本性之上本来离相绝名无可分别并劳虑六尘之境并皆不生若事法界净者于五蕴十二处十八界外及山河大地草木丛林诸法当体即空良由心净则净心秽则秽古云心虗境寂念起法生水浊波浑潭清月朗然麤念既除得少安净于净时心生爱着作净见解便被净解之相自穿了鼻孔非干外有尘境而来挠之故曰自所以于大圆觉无为寂照之中不得纵横自在古云莫向白云深处坐切忌寒灰煨杀人此乃是十信凡夫常与本觉之性相应不背之者也四明聪讲师曰若遇善友至性自劳虑者此名字即佛无明长夜生死巨关无佛长鎻故佛出世开甘露门照世光明令知三宝十号是常住味此光此味乃从众生心性流出还使众生解此光味即X本性佛须达闻名身毛皆竖昏夜大朗巨关自辟名字即佛也与今文同若遇善友即善知识教授之师从此起修开悟领解也亦由力熏知本具圆觉性发明起灭但未曾修未曾证犹如世人知有玉质木具火性不假雕琢击发之也知而不为法体仍迷纵然求师真明未发徒自劳虑又如世人临河羡鱼百千计较若阙筌网终无获理此名字即佛若复有人劳虑永断至随顺觉性者此明观行即佛此位巳修圆观观三谛境境观融融虽具烦恼性能知如来秘密藏理慧相应心观明朗天台智者正居此位法华五品位也今云劳虑永断者即永伏烦恼之性不起此人解心虗通故云得法界净即彼净解此之净解如虫蚀木偶为成字不知是字非字故云为自障碍但用圆觉之观圆于自心未圆十界心未遍圆故云而不自在既未断见爱无明贬之为凡夫到此觉性永无退失故云随顺觉性善男子一切菩萨见解为碍见前净解为障碍故虽断解碍犹住见觉净解虽除不作障碍正在觉位复为觉碍觉碍为碍而不自在圆觉大疏曰所觉是碍故能觉亦碍由存此迹还X碍觉心故不自在此名菩萨未入地者随顺觉性如此随顺本性乃菩萨未入佛地者之见也西蜀复菴晖禅师曰此十住十行十回向三十位三贤之人此谓之资粮位然三贤之人见解又高于十信之人遂觉十信之人所见之解是障碍之境于是便断除着净之解虽除得净解犹有能见能觉之心遂住着能觉不知放舍只此能觉之心又是障碍故于圆觉无为寂照之中不得自在此谓之地前菩萨未入初地之人与觉性相应者也四明聪讲师曰四相似即佛天台云似者二物相类如鍮似金若瓜比瓠犹见火先煖涉海初平水性至冷饮者可知渴不掘井听说何为如法华六根清净即是其相此位未入分真位如真金今居十信后心相似位如鍮比金令且是鍮更入一步鍮变为金本觉清凉其犹冷水似觉饮之知消烦热见解为碍者此菩萨巳断见爱初信断见二信至七信断思八九十信断尘沙虽用圆解断见思仍住解慧故云见解为碍此解为智智反为障亦云为碍解碍解断犹住见觉解碍未断复用觉观观力既强解碍自破虽药治病病去本药随亡犹执其药药反为病虽以空觉觉其解碍此觉复为碍故到此将登圆住踞涅槃山顶住虗湛觉观之中未肯前进十六观经佛现六十万亿之身似位X见此殊相速进无生谓之增长念佛三昧住观觉中谓之而不自在故结云此名菩萨未入地者随顺觉性未入地地借别十地名为圆十住此是别初地圆初住佛未究竟故云随顺也善男子有照有觉俱名障碍有照者即前之净解心也有觉者即前之觉碍心也圆觉性中皆名障碍西蜀复菴晖禅师曰此十圣位也上菩萨有照者指前信位之人净解有觉者指前贤位之人能见之觉是二皆是障碍之境此谓之悟前二位之人所见皆非只如达磨欲西反之际命弟子各呈巳见时有道副出曰如我所见不执文字不离文字而为道用达磨曰汝得吾皮尼总持曰我今所解如庆喜见阿閦佛国一见更不再见达磨曰汝得吾肉道育曰四大本空五阴非有而我见处无一法可得达磨曰汝得吾骨此三大士皆是有照有觉法执未除者也是故菩萨常觉不住湛然常觉不住于相金刚经所谓菩萨应生无所住心者也照与照者同时寂灭谓所照之境与能照之智悉皆寂灭此乃巳入佛地者也西蜀复菴晖禅师曰常觉者常则常常不变之称X即无分别之智照者即能照之智与照者即所照之境寂灭者即空义谓此入地菩萨无分别智不住着能照之智及所照之境能所俱空二执并离所谓从本巳来离心缘相离文字相离分别相离能所相此谓之以无缘智缘无缘境以无缘境起无缘智如水投水似空合空了无痕迹何以知之唯识云若时于所缘智都无所得尔时住唯识离二取相故所以盘山云光非照境境亦非存光境俱忘复是何物到此境界风吹不入水洒不着清寥寥白滴滴脱于是非之表本仁和尚谓清镜云高山顶上无可与道者㗖啄如二祖出礼拜了依位而立达磨曰汝得吾髓唯二祖是照与照者同时寂灭者也四明聪讲师曰善男子有照有觉至同时寂灭五分真即佛四明依起信并华严明初住位此菩萨破一品无明证一分三德分身百世界作佛大千火起一唾能灭大千一空一吹便成顿修顿证初发心发本觉心也常用寂照寂而常照故云寂照双融破一品惑证初住破十品证十住今论初住功用入此住心法双亡境智俱泯寂照同源无能无所有照者观也有觉者境也上文云清净觉相觉相即境也若立境观俱为障碍此人常觉不住觉常照也亦不住照照觉俱不住境智双亡如日依空不住空常境无相常智无缘谓之同时寂灭X虽百界度生无生可度金刚经云实无众生可度真是菩萨譬如有人自断其首首巳断故无能断者则以碍心自灭诸碍碍巳断灭无灭碍者以净觉心灭除诸碍诸碍巳除觉心亦泯如彼世人自断其首首巳断绝别无能断之人也西蜀复菴晖禅师曰譬如有人自断其首首巳断故无能断者此举喻喻如世人头未断之时头为所也手为能也既自将剑斩断之时头为所断手为能断自家之头既巳断了岂更分能断之手所断之头乎决无是理故东坡先生云首断故无能断者冰消那复更知冰则以碍心自灭诸碍碍巳断灭无灭碍者此合也碍心者即能觉碍之觉诸碍者即所觉之碍谓既用能觉之碍心觉去所觉碍之觉心更将能觉之心一时拂去即无能灭碍之心亦是能所俱忘经文从常觉不住至此皆明地上菩萨不住着能证所证也四明聪讲师曰此譬境智寂照不二而二二而不二境属所断智属能断境智一合无复分张谁为能断谁为所断以如如智照如如境境智既融色心依正同一觉体八相成道百界度生虽是药病仍以药治故云则以碍心自灭诸碍境智亡了唯有真智独存故云无灭碍者修多罗教如标月指若复见月了知所标毕竟非月X因指见月见月忘指因教诠心悟心忘教西蜀复菴晖禅师曰此下明不住教也今初标喻梵语修多罗此云契经总目一代时教也疏云夫设言象在于得意无言象而倒惑执言象而迷真故以标月之指喻于言教谓见月须借指端悟心须依佛教因指见月见月忘指因教筌心悟心忘教存指则失真月执教则失本心肇云善言言者求言所不能言善迹迹者寻迹所不能迹祖云如来一切法除我一切心我无一切心何须一切法佛言我说三乘十二分教如空拳诳小儿如黄叶止啼相似何以知之庞居士云孩儿正啼哭母言来与金捻他黄叶把便是止啼音禅云见人须弃敲门物得路仍忘堠子名大凡未入地之人须假教法修行才入地见道之后登地证理更不假教也一切如来种种言说开示菩萨亦复如是诸佛开说法性正如以指标月西蜀复菴晖禅师曰此法合也谓十方诸佛种种方便种种言说种种譬喻开发教示一切菩萨一切众生亦如标月之指良由一代时教皆是不得巳为众生方便之故演说诠显本性若复见性之人了知一切言说毕竟非性自然不复执着文字语言泥着文言经云了法不在言又云拈得鼻孔失却口晦堂云五千文字唯标指用指因观月在X天月落指忘无别事醉眠醒坐但随缘庄子云筌之所以在鱼得鱼忘筌罤之所以在兔得兔忘罤言之所以在意得意忘言经云伹有言说都无实义不然则载空言以求道则去道之远矣若将佛祖言教而为奇特者大似勐虎入槛灵凤投笼有甚快活岂不见洞山云若是上流应不将祖佛言教贴在额头若贴在额上者如龟负图自取丧身之兆此名菩萨巳入地者随顺觉性如此随顺本性乃菩萨巳入佛地者之见也入地者入佛之地位者也西蜀复菴聪禅师曰此结前不住证及不住教此是入地菩萨与觉性相应如此四明聪讲师曰修多罗至随顺觉性修多罗此翻契经诠理辨性莫不由兹法华云一百八十劫空过无有佛如何有经可以发明世雄垂慈设教模范众生然后成佛且如孔子不立五经治世今时如何取士教如筌蹄可取鱼兔也但不可执教教仍是病故云标月指未识月时假指指之因指见月见了月须忘指若执指为月尚犹不可何况月非指乎一大藏教皆是假施设金刚经云如我说法犹如筏喻法尚应舍何况非法古云一兔横身当古路苍鹰才见便来擒近来猎犬无灵性却向枯椿旧处寻盖如来种种言说亦复如是巳入X地者通顺觉性初住圣人入流亡所所入既寂动静二相了然不生何止于随顺觉性善男子一切障碍即究竟觉菩萨初发心时名本始觉圆觉成就名究竟觉今见诸障碍即究竟觉者盖巳入佛地无一切差别心也得念失念无非解脱得念是无念失念是有念佛知诸念本空了无得失故皆得解脱成法破法皆名涅槃进修曰成毁谤为破佛知诸法本空了无成坏故皆名涅槃智慧愚痴通为般若智慧者巳悟之性愚痴者未悟之性究其本源同一佛性故曰通为般若菩萨外道所成就法同是菩提菩萨外道所立之法虽有邪正之殊皆是菩提觉性无明真如无异境界真妄一体性本解脱诸戒定慧及淫怒痴俱是梵行戒定慧是净淫怒痴是染佛于染净无分别心故曰俱是梵行众生国土同一法性X涅槃经云我以佛眼遍观三界有情无情一切人法悉皆究竟究竟者即法性也地狱天宫皆为净土佛知善恶二报皆如空华故谓苦乐二境皆为净土有性无性齐成佛道有性三乘也无性阐提也佛眼观之悉皆是佛一切烦恼毕竟解脱佛谓烦恼本空故云毕竟解脱西蜀复菴晖禅师曰此当等觉妙觉果位也前则十圣之人但只换骨洗膓纯清绝点一向与么去不解与么来所谓出得魔界入魔界不得唤作离物遗人颓然吉凶之外打净洁毬子抱得不哭孩儿才到果位非唯解与么去亦解与么来非唯出得魔界抑亦入得魔界到此天堂地狱虎穴魔宫月下风前婬坊酒肆刀山劒树尽是安身立命之处所以禅宗云翻身魔界转脚邪途又净名云不离烦恼而得涅槃天女云不出魔界而入佛界此一段经文共有十对一识智对二成破对三愚智对四邪正对五真妄对六染净对七依正对八苦乐对九有无对十缚脱对一切障碍即究竟觉者此二句是总标下十对之别谓到佛位智冥圆觉血无胜劣分别之心所以下十对之法皆同真实一性又若见有障可断断巳名为觉者此觉非究X竟不见有障可断障碍即觉方名究竟矣得念者即智也谓十二时中正念现前之时则前五识遂成成所作智第六意识成妙观察智第七识成平等性智第八阿赖耶识成大圆镜智失念者若失正念则四智番成八识今明念本自空非是无念故皆解脱此谓识智一对也成法者即修行精进也破法者即不修进毁于律仪也又曰众生缘会曰成缘离曰破缘无自性成破一如此谓之成破一对也智慧者即智也愚痴者即愚也大宝积云痴犹分别生分别亦非有痴性与佛性平等无差别此谓之愚智一对也外道即邪也菩萨即正也思益经云住正道者不分别是邪是正古云一念心不生六根总无过此谓之邪正一对也无明即妄法也真如即真法也古云迷则真如是妄想悟则妄想是真如此谓之真妄一对也戒定慧无漏三学即净法也婬怒痴三妄即染法也谓三毒本空俱是净行诸法无行经云贪慾即是道恚痴亦复然如是三事中有无量佛法此谓之染净一对也众生即正报也国土即依报也涅槃经云我以佛眼遍观三界有情一切人法悉皆究竟究竟者即法性也此谓之以性融相融相皆性即依正一对也地狱即苦也天宫即乐也若造极恶业就之时身虽处天宫即是地狱也若造极善业就之时身虽处地狱即是天宫也二业之念由心地狱天X宫岂实故云心能作诸佛心能作众生心能作天堂心能作地狱心异则千差𥪰起心平则法界坦然心凡则三毒萦缠心圣则六通自在如谷应声语雄而响厉似镜鉴像形曲而影凹故知万行由心一切在我善因终感善缘恶行难迯恶境使一心不生万法无咎此谓苦乐一对也有性即有三乘性也无性即未曾闻熏教法阐提性也以正眼观来非唯他日回心现今巳齐成佛道此谓有无一对也烦恼即缚法也解脱即脱法也然烦恼但是依识性上起识性既当体即空烦恼何缚之有智度论云若有人言我当得一切种智是为戏论我当断一切烦恼是为戏论亦可缚之一字属六凡脱之一字属四圣故楞严经云根尘同源缚脱无二识性虗妄犹如空华与此同意此缚脱一对也巳上十对名相之境虽异其意不殊何也但以佛证圆觉之心此心更无胜劣取舍由此之故故得一切诸法普同圆妙一一称性普融无碍所以华严到此说事事无碍法界清凉云诸佛与众生交彻净土与秽土融通法法皆彼此该収尘尘悉包含世界相即相入无碍圆融具十玄门重重无尽四明聪讲师曰善男子一切障碍即究竟觉者即究竟觉即者是也要见究竟佛但于一切障碍处见之障碍即无明业识烦恼重障是要见得用佛X眼见用佛智知佛顶云如我按指海印发光汝暂举心尘劳先起此明究竟佛亦云妙觉天台云道穷妙觉位极于茶唯佛与佛乃能究尽诸法实相四明云始觉道穷本觉理极本始既泯无以名焉强称妙觉妙明既乃极证证一切诸法尽十法界依正色心因果善恶净秽生佛地狱天堂魔界佛界尽入圆觉性海亦谓之融通诸法亦谓之入恶入魔一如无二如也得念失念无非解脱者大抵世间事凡在乎有念则为病若无念者当时无念而得今亦无念中失既无念而得得之何喜既无念而失失之何忧既乃无念何喜何忧既无其念得失何有哉但解脱者即绝思虑之心既绝思虑得失岂非解脱乎成法破法皆名涅槃者成法生也破法灭也涅言不生槃言不灭一切诸法皆因缘而生亦因缘而灭非有缘则不生非有因则不灭缘生而生缘灭而灭须到寂灭为乐处则不生不灭矣智慧愚痴通为般若者通为者愚痴浊水也般若清水也清浊虽异湿性元同般若之湿性通愚痴之湿性老子亦云大辩若讷大巧若拙菩萨外道所成就法同是菩提者菩萨翻道外亦云道此二道字但邪正之异菩萨之道正正即是邪外道之道虽是邪邪即是正佛之与魔相去几何邪之与正有何欠剩同是者邪正归一也无明真如无异境界者演若达多晨朝以镜照面若放X下镜不见其面问一切人覔头云你见我头在处问人人谓此人狂矣佛云此狂才歇歇则菩提无明者狂性也真如者菩提也无明若歇歇即真如境界即指目前境界无非真如无非无明无异境界也诸戒定慧及婬怒痴俱是梵行者戒定慧净也婬怒痴秽也文殊云我是贪欲师利以理用事无非梵行以情用事善恶不可同日而语众生国土同一法性者依正也众生正报人之身也国土人之所依山河屋宅等也究竟到家依即是正正即是依依正不相妨色心无罣碍华严破一微尘出大千经卷又云于一毫端现宝王剎坐微尘里转大法轮斯之谓也地狱天宫皆为净土者天宫地狱以事相论之霄壤之殊究理言之不出人一念造古云天堂地狱门相对只在人心一念中净土亦只人一念心也心净则佛土净荆溪云阿鼻依正全处极圣之自心毗卢身土不逾下凡之一念有性无性齐成佛道者有性者有情应蠢动之物皆有情性无性者无情如草木瓦砾之类皆无情也成佛了有情无情总名为佛一切烦恼毕竟解脱者烦恼即是菩提在因地时烦恼成佛后变为菩提众生将烦恼作烦恼用佛将烦恼作菩提用有时亦将烦恼只作烦恼用若能转物即同如来也法界海慧照了诸相犹如虗空此名如来随顺觉性X法界海慧者佛之智慧如法界之广如大海之深故也其慧光照了诸相如太虗空廓然无碍方为佛之随顺觉性此之随顺如孔子之无可无不可是也西蜀复菴晖禅师曰上文十对皆明所证之境即无差别之理此则明能观之心即无分别之智法界即妙觉之用其体用深广如海故称海此法喻双举问十对境上何故得事事无碍今答云良由用离念深广法界海慧照彻了达前之十对诸境之相皆如梦如幻如泡如影如镜像如水月如龟毛如兔角如干城如阴晴如黑白脱体皆空所以心不碍心心境融通理事一致岂不见寿禅师云截琼枝而寸寸是玉折栴檀而片片皆香又云末后一句始到牢关也此明十方如来入妙觉果位常与觉性相应也上来凡贤圣果四位深浅各各不同对文可见禅教同归今时学者彼此迷源修心者以经论为别宗称说者以禅门为别法闻谈因果修证便推属经论之家不知修证正是禅门之本事闻说即心即佛便推属胸臆之禅不知心佛正是经论之本意以参学为户牖各自开张以禅教为干戈互相攻击情随䤴矢而迁变法逐人我以高低是非纷拏莫之能辨譬如一父两子其一子爱其父右足若左足之子出则其右足之子遂以利刃剌其父左足若右足之子出则其左X足之子亦然是二子不知左右之足皆其父之一体也今佛之弟子亦然不知禅是佛心教是佛语然诸佛心语必不相违脱会参禅者必不谤佛会学教者必不毁禅岂不见苏子由撰龙并记云禅而不知教是杜所入之门斆而不知禅是不识家也辨才法师于教得禅口说如澜翻而不失道根心湛如止水德风輙灿然何也只如禅家云禅和子汝未出行脚之时见山只是山见水只是水见柱杖只是柱杖洎乎摆脱尘缘担簦负笈拨草瞻风见善知识行脚之后忽然得箇悟门是时见山不是山见水不是水见柱杖不是柱杖盍饶到这般田地方是小歇场打净洁毬子花不哭孩儿颓然于吉凶之外未解竿头放步悬崖撒手要得依前似未行脚时相似见山依前是山见水依前是水见柱杖依前是柱杖是法位住其相常住不得移易一丝毫许方是七纵八横得大自在无障无碍安乐解脱大歇场也所以禅宗云莫谓胡须赤更有赤须胡今此经亦有这箇消息只如第一文殊章文云妄认四大为自身相六尘缘影为自心相者此正是禅和子未行脚之时见山是山见水是水见柱杖是柱杖也其次普眼章文云宴坐静室恒作是念我今此身四大和合所谓发毛爪齿皮肉筋骨髓脑垢色皆归于地乃至幻身灭故幻心亦灭幻心灭故幻尘亦灭幻尘灭故幻灭亦灭X幻灭灭故非幻不灭者此是行脚之后悟道捉败内之一身外之万物一时百襍碎都卢是自巳本来面目恁时见山不是山见水不是水见柱杖不是柱杖也最后经文到此云一切障碍即究竟觉等乃是依前见山是山见水是水见柱杖是柱杖也又如佛印四牛图表行住坐卧者亦与此经之意符合且第一牛全黑第二牛半白半黑第三牛全白第四牛又成黑颂第一牛曰初学看牛曰牛儿尽力争爱从荒草去不向坥途行转鼻绳难拽加鞭眼转生勿教犯苗稼由要及时畊颂第二牛曰蓦地转头来胸腰黑渐开出栏羗笛引归晚野歌催见鬪情犹愤逢群目尚擡良由鞭索在心地渐成灰颂第三牛曰且喜全躯白安眠露地中身心如土木闻见若盲聋一朵云生谷成团雪堕空皓然无异色不与众牛同颂第四牛曰巳白仍回黑还君旧曰牛乱山闲放纵千古更无忧渴饮逢饥噉和光亦混流迢迢凡圣外谁敢向前収然此四牛只如妄认四大为自身相等此即黑牛其次普眼章初入我空观者即半白半黑牛其次证得二空之理见六根清净六尘清净乃至四大依报正报世出世间法八万四千陀罗尼门悉皆清净此露地白牛到此十对之境混融一致此即最后黑牛是知一心之法穷本极末禅教无异始终一同但以闇证禅人徇文学士自以为肝胆楚越尔X呜唿是说足以息争不然则转增后人之病何利益之有哉足宜察焉四明聪讲师曰法界海慧照了诸相犹如虗空者佛惠如海无涯能映照一切森罗万象虽照了诸相皆为色相如水底树影故云犹如虗空此名如来随顺觉性者如上明六即佛至究竟即妙觉极圣无过之者伹圆觉寂照之性随六即转在凡在圣并皆具之觉性无浅深随证有浅深耳今至极证亦云随顺者此且约六而言之若论即字则是也一切诸法无非是者有甚随与不随善男子伹诸菩萨及末世众生居一切时不起妄念不起妄念者不起一切念也于诸妄心亦不息灭妄心即是真心不必求其息灭住妄想境不加了知于此妄想境界不起了知之心于无了知不辨真实知心既寂即是真实何必更起辨别之念西蜀复菴晖禅师曰此忘心顿证也谓前说凡贤圣果地位阶降渐次乃就机说有浅深不同又恐后人随语生执执实有地位定存渐次若如此者则悟入无期故又示之以安心随顺也令人速证圆觉所以永嘉云直截根源佛所印摘叶寻枝我不能也文三初妄心入觉内一指示妄心文有四X节言居一切时不起妄念此第一节于诸妄心亦不息灭此第二节住妄想境不加了知此第三节于无了知不辨真实此第四节世尊到此复告清净惠菩萨云善男子伹诸菩萨及末世众生居处一切行住坐卧之时不得起妄想之念行时不得起行时念住时不得起住时念坐时不得起坐时念卧时不得起卧时念一念不生前后际断然后于诸妄心亦不得息灭何也既知是妄即全妄为真以至举足下足鸟道无殊坐卧经行莫非玄路譬如波外无水前若不止息无量劫来颠倒攀缘分别妄想生死之心者即是着常见此则若更止息真心者又落断见所以云我师说法常依二谛定有着常定无着断是故智者不着断常所以禅宗云死虵拈得作狞龙粪土握来成至宝也住妄想境不加了知者谓此行住坐卧着衣喫饭妄想境界全是圆觉妙境更不可分别此是生灭畜生饿鬼地狱人天生死凡夫之境界也于无了知不辨真实者谓于无分别了知境界之中亦不辨别此是真实涅槃是诸圣人境界所以道衲僧行履要周旋坐卧经行触处圆举步直教千圣外擡眸常在月明前也盖一则不起妄第二不灭真第三不作凡见第四不作圣解凡圣俱尽一念不生即是圆明妙觉之心此谓之忘心顿证也亦可一忘妄二忘灭三忘知四妄辨也问此忘心顿证未审X就何处耶答只就前凡贤圣果四位之中忘矣若于地位中能忘其差别之相名顿证也亦可行人以此安心于一切法悉得般若现前也彼诸众生闻是法门信解受持不生惊畏是则名为随顺觉性众生修此无念法门不惊不畏者乃顺其本来无念之性无所迷执故也西蜀复菴晖禅师曰二依法顿入也是法门即忘心顿证法门惊则初心怖则续心畏则决定心闻则闻惠信解则思惠受持则修惠以谓彼当根之众若闻此方便法门心无疑惑体达领受任持则坦然合道与本觉相应也四明聪讲师曰善男子但诸菩萨至随顺觉性但诸且言十二大士及末世众生佛灭后后五百岁亦有修圆觉者常以寂照照此妄念但是觉性任运不起又此妄心本是圆觉不须息灭若息灭者即无圆觉去氷求水无益于求虽住此妄想此妄既是圆觉不属思惟不属造化不假修证本性具故若向思惟处见则是了知今云不加了知不在修之乃尔要须知妄想多则觉性大也水长船高故也上虽真妄同体又须于无了知中不辨真实若辨真实则存了知到此不存真如方见本来无也彼诸众生末世之人佛在世时为真正导师则无疑诲去圣逾远邪法炽盛龙虵混襍恐闻此圆X觉即成佛道之语或生惊畏所以叮咛若是正信受持必不生惊畏何以故知本性具本不改变踏着故乡田地稳更无南北与东西觉遍虗空觉遍法界自觉觉他觉行圆满故云随顺觉性善男子汝等当知如是众生巳曾供养百千万亿恒河沙诸佛及大菩萨植众德本众生于过去劫中曾供养无数诸佛菩萨种诸善根方得闻此法门西蜀复菴晖禅师曰此验果知因也如金刚经云非于一佛二佛三四五佛而种善根巳于无量千万亿佛所种诸善根此谓以今生得闻得信得解之果验过去曩劫种植善根之所以也佛说是人名为成就一切种智名为成就者性本圆成假名成就尔种者种性智者智慧西蜀复菴晖禅师曰此印成佛智然此智有三种一切智道种智一切种智且一切智者即自觉道种智觉他一切种智即觉满然初即小乘次即菩萨后即佛也四明聪讲师曰善男子汝等当知如是众生至一切种智时人多有不知今生富贵前世种得一饮一啄根椽片瓦莫非修因况乎闻大乘圆觉又闻而修修而证者也此非供养诸佛今复亲近耶阿难与佛同于空王佛时发心修行阿难乐多闻故X未成圣证释迦精进今先成佛如庄严王邪见五逆调达皆有缘种遇灵山得受记尔时世尊欲重宣此义而说偈言清净惠当知圆觉菩提性无取亦无证无菩萨众生觉与未觉时渐次有差别众生为解碍菩萨未离觉入地永寂灭不住一切相大觉悉圆满名为遍随顺末世诸众生心不生虗妄佛说如是人现世即菩萨供养恒沙佛功德巳圆满虽有多方便皆名随顺智西蜀复菴晖禅师曰偈中初一偈圆觉无证次二偈就机说证后二偈顿悟圆满贯前后章意者唐圭峯定惠禅师颂清净惠菩萨章曰净惠伦排证悟人强分四位顺天真凡贤圣果虽然异悟迷染净与谁亲先明依位循诸性次辨忘心顿证因一智了然超脱处有无情尽觉芽春清净慧菩萨章终六圆觉经夹颂集解讲义X卍XXX大方广圆觉修多罗了义经夹颂集解讲义X威德自在菩萨章西蜀复庵晖禅师曰第一文殊一章通为上中下三根之人开解第二普贤一章通为上中下三根之人开行第三普眼一章依文殊之解及普贤之行入二空观兼倣脩法界观既入观方有疑故有第四刚藏一章发起三疑请问于佛既有疑必推究轮回根本故有第五弥勒一章请问断除轮回根本佛令断贪爱之心既断贪爱之后行人到此行解具足必有所证故有第六清净慧一章安排凡贤圣果地位阶降掇送行人从凡入圣所以道因解起行因行入观因观起疑因疑有断因断有证问云行人于普眼章入二空观证入圆觉成佛否答成佛又难云既入二空观巳成佛了何故更有刚藏之疑情弥勒之贪爱清净慧章之地位耶答能所分故谓普眼一章即行人能观之智刚藏与弥勒二章皆是行人观中所断之惑清净慧一章亦是行人观中所证之地位是知此三章经文皆是观中所除之节病病尽只就观中成佛离观之外更无别有经文也又难云既是观中去节病之经何故却于观后宣说耶答此谓之言不併出文不累书理不顿显所以在后今威德章者由世尊广开方便说法度人或有一类上根之人于前六章经文中闻佛开示二空观行相并断贪爱轮回根本及示证入地位阶级莫不一时踊跃欢喜悟明X心地证入圆觉譬如出厩良驹才见鞭影而行也其间更有一类中根之人亦于六章经文中闻佛如是开解如是开示观门如是遣疑惑如是证入差别但以根劣执麤不能入二空等观譬如大宝埋在尘土之中于是威德自在菩萨伤迷救悞接下垂方以此之故遂起请问世尊作何方便救度中根之人故有此章经文又云别明观行者此别之一字乃对前通明观行得名此有二义一则由一类上根之人巳依前二空观门证入毕更不假修三观诸轮故称别二则此三观诸轮各各自别只如三观或是一人具修三观或只修一观或修二观或单复交络遂成二十五轮被二十五种人故称别也于中前二章经三观修行后二章经两重除障今威德章即正明三观行相也四明聪讲师曰实相体寂因元静乃称止本觉虗照因常明故曰观妄风俄动假妙奢摩他而止之心珠久昏须毗婆舍那而观矣故圣人设教非秪一端或止或观或云谛境或云止观病既多端药亦随转威德随顺觉性承佛圆音启三观之雄规导四门之正路故有义也于是威德自在菩萨在大众中即从座起顶礼佛足右绕三匝长跪叉手而白佛言西蜀复庵晖禅师曰言威德者此有二义一约事说二约理说且事说者譬如有人有威故令下畏X之有德故令下慕之且理说者威字如道如德盖威即圆觉体德即圆觉用何以知之如华严法界观序云甚矣众生之迷也身反在于心中若大海之一沤耳而不自知有广大之威神而不能用又如道德经云民不畏威则大威至解云小威者死生也大威者道体也由此门三观成就功用勐利邪魔不能挠妄惑不能侵故表菩萨于圆觉体用中得大自在故曰威德大悲世尊广为我等分别如是随顺觉性菩萨赞佛于前章善说凡夫菩萨如来等随顺觉性令诸菩萨觉心光明承佛圆音不因修习而得善利闻佛宣说心即开悟不待修行先获利益圆音佛音一震四众普闻也西蜀复庵禅师曰广为我等分别如是随顺觉性者此是领前章依凡贤圣果地位渐证之经文也令诸菩萨觉心光明承佛圆音不因修习而得善利者此领前章居一切时不起妄念等忘心顿证之经文也觉心光明者谓前闻佛说渐证顿证法门使一切菩萨了达本觉真心之体于此体上起大光明遍照法界之妙用此之觉心光明显发者有类楞严经云如我按指海印发光若就事说即佛手指上有纹印也若理说则表能入之智海印者即表所入之定即体也发光者表于体上起大妙用也承佛圆音者承受也圆音者于一音之中X具一切音谓之圆者此是佛说圆顿之音也不因修习而得善利者谓闻此法门尚更不假三大阿僧祇修行而使克获成就圆觉胜善利益何况勤而行之者也此谓之不历化城便跻宝所楞严云狂法顿歇歇即菩提胜净妙明不从人得何借劬劳肯綮修证世尊譬如大城谕圆觉性外有四门谕诸行门随方来者非止一路东西南北之人各由一门而入岂止一路而巳盖喻悟入圆觉者非止一法也一切菩萨庄严佛国及成菩提非一方便庄严佛地及成圆觉方便法门非一而巳唯愿世尊广为我等宣说一切方便渐次请佛宣说一切行门并修行人总有几种又请佛说诸修行者令此会菩萨及末世众生求大乘者速得开悟游戏如来大寂灭海涅槃之道广大深妙故以海喻作是语巳五体投地如是三请终而复始西蜀复庵晖禅师曰此中先立理也唯愿下乃正X请也譬如大城至非止一路此先举喻也一切菩萨至非一方便此次举法也大城者喻圆觉也四门者喻行门也何谓之行门即信解行证也只如有一大城欲东门入者当示之以东路欲西门入者当示之以西路南北亦然今一切菩萨亦复如是于三界之中度脱一切众生掇送直至无上正等正觉庄严诸佛国土岂是一方便而能了得此大事因缘然欲从信门入者当示之以信法欲从解门入者当示解法行证亦然良由病有千门药生多品投机随器不得一同宗镜云根机莫等乐欲匪同然四门入处虽殊在一真见时无别如获鸟者罗之一目不可以一目为罗似理国者功在一人不可以一人为国此之谓也教中说凡度得一人成佛曰庄严者由佛果本具借因饰成也四明聪讲师曰实相是一法佛说种种名今言四者且略而言之四门者空门有门亦空亦有门非空非有门佛世有四外道云供养佛得福生天我只要生天不要证阿罗汉一人先去供养佛了便要去佛云诸行无常此人掩耳而走第二人亦如是欲去佛云是生灭法掩耳而走第三人亦如然临去佛云生灭灭巳掩耳而走第四人亦如是供养了便欲去佛云寂灭为乐又急掩耳而走四人去后共在一处聚问你见佛如何一人云佛说诸行无常一人云是生灭法一人云生灭灭巳一人X云寂灭为乐四人共闻一偈俱证阿罗汉一偈是圆觉四句是四门随汝一句而入云方便者即渐次圣人设方便非止一端证有渐次根性既殊所修差别所证浅深阶降不同大寂灭海如捣万种香为丸烧一丸具足众气众流入海同一咸味即圆觉海会尔时世尊告威德自在菩萨言善哉善哉善男子汝等乃能为诸菩萨及末世众生问于如来如是方便汝今谛听当为汝说时威德自在菩萨奉教欢喜及诸大众默然而听善男子无上妙觉徧诸十方出生如来无上妙觉之性大包太虗故曰遍诸十方众生悟此妙性方证佛身故曰出生如来与一切法同体平等既证佛身则无染无净无凡无圣也于诸修行实无有二诸修行者实无二法西蜀复菴晖禅师曰称性标本也无上妙觉在东则全东西则全西南北上下亦然所谓六通四辟糠粃瓦砾小大精麤其运无乎不在所以华严云法性徧在一切处一切众生及国土三世悉在无有余亦无形相而可得且一切诸佛果上得号为如来者盖因地莫不同修此妙觉同证此妙觉皆从此妙觉而出也非唯一切如来从此而出乃至X五蕴十二处十八界外及山河大地色空明暗一多大小凡圣染净心境种种诸法亦尽从此妙觉而出也何以知之且如一切众生于十二时中大开眼见时且道天为谁高地为谁厚山为谁青水为谁碧以至春为谁暖夏为谁热秋为谁凉冬为谁冷庄子云孰主张是孰维持是孰居无事而行乐是以此推之一切法尽从自巳一段光明中发现称自巳之性与如来之性同一真体平等无二无分无别无断故一切菩萨若于此中起行修行更无两条路皆是修前二空观门于此观中莫不破疑断爱根尘普净悲智双行离境离心无能无所前佛后佛皆如是修行岂有二法乎方便随顺其数无量随顺修习方便甚多圆摄所归循性差别当有三种周圆収摄归于一性随性差别则有奢摩他三摩钵提禅那也西蜀复庵晖禅师曰此约随机之行以举数也若据佛说一代时教法门皆是用方法便宜对机治病其数自有无量无边卒难穷尽今且圆融収摄循随此中根众生之性差别不同者当有三种也良为众生根性利钝不同烦恼厚薄沉掉不等随其机性设教多端若不如此则难为趣入故楞伽云所说非所应于彼为非说彼彼诸病人良医为X处方今此中根众生其性虽有万差而静幻寂三门一时収尽也四明聪讲师曰无上者众生无上佛是也妙觉证之极也亦可云觉者照也照即是观即今之所示三观也妙者空即假中假即空中中即空假三观互融故为之妙如楞严妙奢摩他亦如此解今向下正明三观必其然也徧诸十方者觉性亦名实相亦名真如亦名空如来藏三世十方诸佛皆依此三出生出生即修证依大圆觉妙理修之证之不依妙觉真如理观修之即我见等无明业识命根不断行法云十方诸佛从方等生不独是修之得成佛亦依此迷之而入生死生佛虽殊妙理平等但有迷悟之殊非佛性有悟迷乃佛生自有悟迷也生佛一如故曰无二若迷圆觉循性差别何止百端今且言修圆顿三观者故云圆摄所归的分三种善男子若诸菩萨悟净圆觉西蜀复庵晖禅师曰此下正宗三观初泯相澄神观中初标本也此乃于前经开解谓若欲入此观者当须先且了悟自巳分上本有灵明圆觉也以净觉心取净为行既悟圆觉本来清净则当以此心专取寂静以为法行由澄诸念觉识烦动X因以寂静澄诸念虑故清净之识显矣西蜀复庵晖禅师曰此正释起行也上悟净圆觉者属解此以净觉心取静为行者属行有解无行如有目无足有行无解如有足无目单轮只翼不能飞运既了悟觉性此是行本必须依解而修方为妙行譬如膏明相赖目足更资意谓用了悟清净本觉真心为本于十二时一向取静悄悄地为所行之行禅云一念万年去古庙香炉去寒灰枯木去一条白练去所以达磨云外息诸缘内心无喘心如墻壁可以入道又宝藏论云夫入道之径内虗外静如水澄凝万象光映其意不沉其心不浮不出不入湛然自如此乃还家捷径治病神方前来十二时中一向用动底心此之𨔝心是识所以不见识今因澄故息种种攀缘妄念心中才静静即是智以此之故方始觉知无量劫来分别业识前念续后念后念续前念如此烦𨔝元不曾少住也静慧发生因静生慧故云静慧昔昧今显故云发生身心客尘从此永灭非性所有故曰客尘永无此相故曰永灭便能内发寂静轻安内发者非自外得也寂静轻安者至寂至静无累无恼也X西蜀复庵晖禅师曰此功成也前因澄息诸妄念方始觉知分别识心烦乱躁𨔝不停由是觉来觉去识心才静即到极静之境界静才极便自然妙慧发生既妙慧发生则勘破六根六尘六识之妄法故云静极光通达寂照含虗空却来观世间犹如梦中事此之十八界非是主人公譬如行客出入无定若是主人无攸往尘以坌污为义今既静慧发生则一时捉败故云永灭灭者无也如明来暗谢智起惑忘便能内发寂静清虗轻安调畅此是于静中得箇悟门如干卦刚徤中正可以辟邪降魔圆觉寂照轻安可以存心入道良不虗矣由寂静故十方世界诸如来心于中显现如镜中像因寂静故空性湛然十方佛心悉皆如是故假云于中显现如镜中像也盖谓镜净则像现心净则佛现故也西蜀复庵晖禅师曰此感应也良由寂静之故遂得妙慧发生所以感应便见十方三世诸佛之心在行人心中显现历历可见如镜照像了了分明故云镜明则像像历然智显则心心交彻永嘉又云心镜明鉴无碍廓然莹彻法界问行人入此观悟明心地之后当知唯是一心心外更无境界今何却言十方如来之心来行人心中显现耶答孟子云说诗者不以言害辞不以辞害志以意逆志为得之矣今此非谓有十方如来心来行人观X中现但是行人才明悟心地之后便知十方如来同信此心同解此心同修此心同悟此心即是于中显现古云不烦问师匠心王应自知老氏云不出户知天下不窥牖见天道同意问镜中真箇有像否答云镜中岂有像乎又问既云镜中无像今何故见有耶答云虽然见有而脱体是空久巳知矣又问何故现耶既有像须有来处岂不见晦堂云镜像若是有揽之不盈手镜像或谓无分明俨然圆今何有义如此耶答云今约慈恩宗法相家说者谓镜之光明莹净孤洁不受外之光明然眼之光明亦莹净孤洁不受外之光明我将眼光去照彼明却被彼之光明倒射回我眼光却自照见我面一似在镜中然镜本无像水中亦尔若无光明之物无所现之像即及是说矣此方便者名奢摩他圆觉疏曰此翻云止寂静义也又云泯相澄神观西蜀复庵晖禅师曰此结观名也梵语奢摩他此云止止即定谓止绝一切妄想境界观法性诸空所以起信云若修止者住于静处端坐正意不依气息不依形色不依于空不依地水火风见闻觉知一切想念皆除亦遣除想当知唯心之外别无境界也四明聪讲师曰善男子若诸菩萨至于中显现者奢摩他涅槃经名为能灭灭烦恼故又云能调调X诸极恶不善法故又曰寂静又云远离天台云对观名境对止为谛天台影望三观立止名一奢摩他体真止凝心安其理谓之毕竟空以三观解之奢摩他空观也破一切法又云一念无相谓之空二乘以此空破见思惑证真谛理大乘亦空一切相破无明惑今论大乘空义也修圆觉者普眼章中所谓宴坐静室然后凝心止息攀缘取静为行因澄念故用心太功觉识烦动于中客尘销落佛顶云犹如行客不得久住若实主人毕竟不去麤垢既去觉心轻安澄之久久静慧虗明大圆镜中十方世界诸如来心于中显现此非论圣人果地且在凡夫见前须归自心一念虗妄浮心荆溪云见思王数此是破尘合觉所在处所不可不知今之经意且先用妙止安妄心此亦与楞严同但彼文云返流全一六用不行十方国土皎然清净如琉璃内悬明月乃至一切如来密圆净妙皆现其中意无殊此如镜中像此方便者名奢摩他境观者如人咽喉之病今正明用妙止止其众生散心此用麤心造次不得末世修圆觉者须是依师友以软善心调治若只将圣人圣宝言下寻之于道转远圣人说方依之自服则取効矣今引镜像乃喻观成若依若正并无妨碍依即正正即依依是十方世界依报也诸如来心正报也观成之后依正自融本只为迷情强融分依分正若观成情遣X尘去鑑净现像非关磨者则镜无现像之功像无涉镜之德终自炳然无有罣碍六祖云菩提本无树明镜亦非台本来无一物自不惹尘埃结云此方便者名奢摩他妙止也今圆家论境观须知境观互融本无有二今就偏宜用止或用止之不悟即此止便是观但止属止散观属朗心虽止而不散乱如枯木无用纵三条椽下数载春风兀兀然虽秊深而无益更须抖擞精神用观朗之见一念觉性昏时当再朗之朗处如暗室遇灯即明要朗之时不得将心攀缘用思惟心测度以无思惟销灭诸暗如澄水法但不动此念水自合理只为水体元清众生自浊今还本体恐有人不用意锓削故以苦口言之当须听信善男子若诸菩萨悟净圆觉以净觉心知觉心性及与根尘皆因幻化心既开悟则知能觉之心所觉性之及眼耳鼻舌身意六根色声香味触法六尘皆因妄幻化现而有也即起诸幻以除幻者起诸幻智方便修习灭彼身心等幻变化诸幻而开幻众随机化现种种幻法开示众生也大涅槃经曰瞿昙譬如幻师幻作王身沙门等身或说无常或说有常者是也X西蜀复庵晖禅师曰此下第二起幻消尘观今初标本起行也以净觉心至而开幻众者即起行也知觉者即觉悟之智心性者即六识也根即六根尘即六尘诸幻即幻智除幻即幻法谓修此幻观之时亦且了悟圆觉之性然后用净清觉悟之心常常知觉此六识六根六尘皆因幻化不实之法假合在此由一切众生迷本圆明是生虗妄性自无体非有所依即便发起幻智之心除去十八界有漏幻法既除去有漏幻法须与大悲行利他行随机赴感千变万化种种譬喻种种假说无量诸幻法门开法引导教亦四生六道一切如梦如幻之众生若就法说者谓变起差别幻智徧观八万四千尘劳之众一一称真清净非障非蔽即是开幻众所以禅宗云闹处剌头稳处下脚又云踪迹处莫藏身藏身处勿踪迹是修此观之意由起幻故便能内发大悲轻安因起幻智开示幻众但生悲济之心别无烦恼之念西蜀复庵晖禅师曰此功成也因起幻智照破幻法以此之故便得自他不二彼我无差故能内发同体大悲所以禅宗云一向目视云霄壁立千仞则辜负诸圣一向拖泥带水灰头立面则埋没自巳到此须要自利利人方得话圆此大悲之心乃是从性空起非是凡夫爱见故得轻安畅适此是X閙处有箇悟门也一切菩萨从此起行渐次增进从此观门起诸法行渐渐增修至于佛果西蜀复庵晖禅师曰此结通也此明菩萨莫不皆从此幻观门方能起于悲智乃至佛果也彼观幻者非同幻故慧目清净观见诸幻者非与诸幻同体故也非同幻观皆是幻故所观之智不与幻同者亦皆是幻不可执着西蜀复庵晖禅师曰彼观幻者即幻法非同幻观即幻智此一段文恐有相滥故今拣之前文云即起诸幻以除幻者尚未知幻智与真觉相去如何今拣云设使入此观观彼六根六尘六识皆是幻法此能观之智不同前来幻法只此说不同底心又是虗幻故楞严云将欲复真巳非真真如性非真求复宛成非相直须和此智幻之心一时拂去幻相永离是诸菩萨所圆妙行于诸幻相永不染着是名菩萨所成妙行如土长苗菩萨圆此妙行如土之长苗也苗日增长必致结实妙行增进必致成佛故偈曰如幻三摩提如苗渐增长也西蜀复庵晖禅师曰此总结也种喻觉心土喻幻法苗喻幻智谓此菩萨所以圆融修此观妙行者X乃是依妄报智妄智入觉所以道太平本是将军建不许将军见太平譬如依土长苗弃苗収子法喻晈然也此方便者名三摩钵提圆觉疏曰此云等至盖谓凡圣一等至于胜定也又名起幻销尘观西蜀复庵晖禅师曰此结观名也此即幻观亦云三摩钵底此云等至等谓齐等离沉棹故至谓至到到胜定故沉者乃是坐禅之时昏沉瞌睡也掉者乃是醒来举心纷飞妄想也若于坐处不瞌睡者即离昏沉若于行处不纷飞攀缘逐物者即离掉举既离昏沉掉举方到得此观胜妙之定处且前静观即门内做工夫此幻观即门外千差万别处做工夫何以知之起信云若修观者当观一切世间有为之法无得久停须臾须臾变坏一切心行念念生灭应观过去所念诸法恍惚如梦应观现在所念诸法犹如电光应观未来所念诸法犹如空云欻尔而起应观世间一切有身悉皆不净种种秽污无一可乐如是当念一切众生从无始来皆因无明所熏习故念念生灭巳受一切身心大苦现在即有无量逼迫苦未来所苦亦无量难舍难离而不觉知众生如是甚为可愍作是思惟即应勇勐发大誓愿愿令我心离分别故徧于十方修行一切诸善功德尽未来际以无量方便救X一切苦恼众生令得涅槃第一义乐此谓之修幻观所以禅宗到此云虽然鼻孔辽天也要脚跟点地四明聪讲师曰善男子若诸菩萨至所圆妙行者涅槃名毗婆舍那此经名三摩钵提名正见又名了见又名能见曰徧见名次第见名别相见是名慧慧即观即假观也天台云方便随缘止也止名为定体属慧法修圆觉菩萨用假慧出假化物登住圣人出假有十六门先证圆觉涅槃空从此空出建立假度生故悟净圆觉既证净心如鉴照物六根六尘一一体之皆是幻化虽知根尘是幻以何法灭此虗幻光明云心如幻化驰骋六情欲灭此幻还依幻心复起幻观始觉也观此根尘之幻故云即起诸幻以除幻者虽用幻观灭于幻化出假自有十六门被机既多幻岂只用于一病变药变如人四百四病岂以一药治之故云变化诸幻而开幻众如昔有人到五台山一僧附书託寻萨苛与之及抵京徧寻皆无有也后见街路赶猪人呌萨苛遂问之答云内一大者名萨苛群众中着渠一箇不踪横遂度书与之起立看书便乃立化皆是菩萨出没合变应机化物由此善用其心幻智渐增幻机渐度此谓之破尘沙惑故云内发轻安舍利弗出假行六度外道乞眼珠取珠与之外道弃地身内嗔心起退落五道凡夫非大忍辱力X孰能为之故云渐次增进彼观幻者是且指菩萨度生非同幻故者无机可度盖众生本性空寂也非同幻观即始觉之智用此智摄也众生性空我性亦空亦是境观俱空亦机应双亡幻境幻观俱泯机缘感应无差既亡能所则幻相永离楞严云入流亡所所入既寂动静二相了然不生所圆妙行亦复如是如土长苗此方便者名三摩钵提者假观属有也立一切法亦数法故云三摩三乃数也森罗万象皆依圆觉妙心一切幻化从觉心生如土长苗若无觉心幻不能生若无幻觉觉幻不灭灭幻之觉如苗幻灭觉圆如苗归土皆是圣人方便门名三摩钵提也善男子若诸菩萨悟净圆觉以净觉心不取幻化及诸静相不取幻化及诸静相者谓不取三摩钵提之幻觉及不取奢摩他之静观也了知身心皆为罣碍既离幻静二观了知幻身幻心在觉性中皆是罣碍无知觉明无智觉者非顽然如木石也但圆觉净性不起一切知觉心尔明明不昧如镜之净故曰无知觉明不依诸碍不依者无所染着诸碍者身心等幻X永得超过碍无碍境既离诸碍则有碍无碍之境一时超过受用世界及与身心相在尘域如器中锽声出于外烦恼涅槃不相留碍世界身心等相虽在尘域然觉性圆通不为烦恼涅槃之所碍譬如器之中空者金铁为簧声达于外不为器之所隔也锽字说文音皇西蜀复庵晖禅师曰此下第三绝待灵心观也先标本起行也既了悟觉性次当起行谓了悟清净本觉之心不取着第二三摩钵提及不取着第一奢摩他何故如是谓此之寂观离前二观处乎中道到此境界便了达知觉四大妄身与缘影妄心并不是无为寂照虗遍之理皆是能所障碍之境以了知是能身心是所才有能所便有真妄并是障碍之法也无知觉者心缘曰知身触曰觉既了知能所皆是罣碍之法若入此观中境界便无能知所觉既无所能唯是一心此之一心明明不昧了了常知尽未来际常住不灭所以道心月自孤明干坤都一照此明之一字正显灵妙绝待之体然此灵体之上上无顶下无底傍无边中无在既无当中有何东西南北上下四维乎欲言空寂不似太虗欲言相用不同缘起欲言知见异于分别欲言质碍异于木石欲言其觉不同醒悟之初欲言其明不同日月之类肇云夫菩提之道高而无X上广不可极渊而无下深不可测大包天地细入无间故谓之道上引诸说只显灵心绝待今此入观恐知字引惹分别之心故本觉但云明不依诸碍即身心能所今不依者谓入此观时更不依倚身心及能所直造灵明本觉禅宗谓之单刀直入独步丹霄又如金翅鸟擘海直取龙吞寒山云男儿大丈夫作事莫莽卤径捷铁石心直取菩提路邪道不须行行之转辛苦永得超过碍无碍境者永得乃究竟之辞超过者逈殊对待碍即前幻观此观涉于烦恼无碍境者即前静同于涅槃谓修此观证入之时便永得超过前幻观与静观之境界非唯超过前二观和自巳资缘所受用之物并国土世界一时超出既然一时超出之后又不可一向打净洁毬子抱不哭孩儿一时空空去落在无事界中黑山下坐死木里淹须知宛然依旧还他身有地水火风四大宛然还他心有见闻觉知此之六根六尘六识之相宛然只在尘域之中而此之灵明觉性出乎阴阳造化形名度数之外如金器中大钟之声若一击着则其声锽锽出乎其外若到此境界之时且凡夫烦恼生死之法与圣人涅槃出世之法皆不能留滞障碍然此之涅槃为理故云留烦恼属事故云碍今先明锽字初以唐韵未修故圭峯疏中唯切韵训乐不是器中声今取其声势不取训字此应是金石等器中声相X今且现闻击钟声之声其声锽锽然即知锽字是声之相状译人回润稍拙应云如金器声锽锽出外故诗云钟皷锽锽其义可见也次取大钟乃器中之大者其声远闻今见行广韵再经修定故于注下添云大钟也与疏正同意今文中正取大钟而兼用声相也后正释喻旨以锽喻世界身心声喻于灵明观智谓从器声出器不能拘故声闻四远器局本处以喻观智约身心修之身心所不能拘观智廓尔无边身心不离旧处但以法喻相当不必局喻所依物也便能内发寂灭轻安觉性圆通一切无碍则自心寂灭无累烦恼妙觉随顺寂灭境界妙觉之性随顺本来寂灭境界不起一切生灭念也自他身心所不能及自之身心即我相也他之身心即人相也盖妙觉随顺寂灭境界非我相人相所能至也众生寿命皆为浮想我相人相尚未能及佛境界如众生相寿命相非虗浮妄想而何西蜀复菴晖禅师曰到此功成也功成之后不取静相静相即寂不取幻相幻相即灭便能内发离前二观轻安得箇悟门才方悟入便与佛寂灭一X心境界一般故云妙觉随顺此是在观时同佛所以初地菩萨在观同诸佛出观同凡夫寂灭境界者即一心也故楞伽云寂灭者名为一心非是息动之寂灭也自他身心所不能及者谓依体起智曰自根尘发识曰他若到此境不可以智知不可以识识故曰自他身心所不能及众生寿命皆为浮想者回观一切众生所执我相人相众生相寿者相皆是虗妄浮想之所执持其实本无实体故华严云一切众生但想所持其犹空云云是空之浮气了虗空者即知浮云毕竟非空喻如众生寿命是真上之浮想了真寂者即知众生毕竟非真也此方便者名为禅那圆觉疏曰此云静虑又名绝待灵心观西蜀复庵晖禅师曰梵语禅那此云静虑盖静是静观虑是幻观若修此寂观不即前二观亦不离前二观谓正当静时不见有静悄悄底相便如閙浩浩处然亦不妨全在静处正当閙时不见有閙浩浩底相便如静悄悄处不妨全在閙处如是则在静不见有静静只是渠谓之动静一源往复无间何以知之疏云即虑而静故无散动即当定义即静而虑故非无记即当慧义定慧平故曰禅那然此三观若约所配亦有多说初观即体次观即用后观即相若约悲智初观即智次观即悲后X观即悲智双运若约定慧初即定次即慧后即定慧平等若约三谛初即真谛次即俗谛后即真俗不二第一义谛若约所照初照空次照有后照不空不有也若天台教初即空观次即假观后即中观若天台教约义理则同若约意趣则别此三观明行人用心方便彼三观则推穷诸法相又此多约心成行故不立所观之境彼多约义生解故对所观三谛也若约修初小乘次菩萨后佛若约对治初即对治凡夫着相次即对治小乘不发大悲后双治凡夫小乘也又如弄珠吟云正当弄时其珠不住空不落地不在手既不在三处方不住一处不住空中即喻不住空观不落地上即喻不住假观不在手里即喻不住中观既不住三亦不成一则非一非三而三而一斯为妙矣若约禅家譬如猫儿捉鼠相似若于穴前瞌睡之时则鼠出不知若于穴前呌唤之时则鼠亦不出唯是于穴前不睡不呌为得之矣穴前睡者即入静观而昏沉不得悟道穴前呌者即入幻观而散乱亦不能悟道穴前不睡不呌者即入后观中非唯不昏沉亦不掉举斯为得之矣此约前二不得意者形对而云若各得入处即成三观耳四明聪讲师曰善男子若诸菩萨至相在尘域者天台云禅那息二边分别止亦云止观平等前奢摩他以寂静为相三摩钵提以幻化为相禅那俱X离寂静幻化二相若三观言之即空即假即中禅那乃即空假归中亦可空有俱中三观互融亦可无空无假而不中天台出时楞严圆觉未传中国天台于止观中云此三止名虽未见经论今影望三观随义立名其相云何体无明颠倒即是实相之真名体真止如此实相徧一切处随缘历境妄心不动名随缘方便止生死涅槃静散休息名息二边分别止孤山云楞严阿难虽请于止以即一而三故止观亦即平等三一互融是以称妙以由妙故方曰楞严大定也今云悟净觉者且言菩萨从闻圆觉至思修修而证破虗妄巳发其真明未说极证且说初住一分真明故云悟净圆觉此真净乃空假即中之净复以此净心知觉心性即知四大妄身假和合毕竟无体次云及与根尘方知六尘缘影虗妄浮心亦是幻化此之幻化若不消落仍是生死菩萨后于幻心起于幻智幻智始觉以此始觉寂照照于根尘十八界等消落幻化故云以除幻者以者用也用幻智除幻妄幻者是谁谁是幻者骑牛覔牛斯之谓矣今言悟净圆觉者此菩萨从闻思脩以证觉性无明氷消心净如水故云净圆觉以此净慧照了法相不属有无故云不取幻化假观属有法及亦不取静相静是止亦是不取空假二观即空假归中氷化为水唯一无二故云不取静相云静相者相本是境亦是空观今要X见空即是假故云静相用中道禅那正观观之了知身心身心是色质可是罣碍今了知皆是空华自然心无罣碍既无罣碍远离颠倒梦想到此不眼界无意识界无无明乃至无老死无苦集灭道无智亦无得今云无知觉者知属心明属见知见俱泯游心法界诸心若寂如日依空复不住空既绝根尘不依诸碍求得超过碍无碍境能观之智亦乃不留若留智还为障还为碍境此境名为觉相亦不可留境观双融百尺竿头坐底人虽然得进未为真百尺竿头进一步十方世界现全身受用世界依报也及与身心正报也相是世间相不离尘劳具诸佛法故云相在尘域不局在一身一心色心依正剎剎尘尘一一皆不离自性故谓之域也如器中锽声出于外者锽音皇此喻中观即空是中即假是中空即无假即有要知有无不相留碍器中锽众说不同有云钟磬之声韵为皇有云声是色器亦是色二色不相妨碍今观中道即二边为中世俗之皷中间以铁器为皇在皷之内及鸣皷时锽声于外今此观成了生死涅槃色心依正毕竟无二一一皆归正性明显寂灭极处内发轻安心轻故徧一切法皆是佛法身遮那徧一切处烦恼涅槃至名为禅那者烦恼即生死涅槃不生灭也生死即涅槃二具不留碍又烦恼即俗谛也涅槃即真谛也真即是俗俗即是真二亦无X留碍烦恼如氷涅槃如水氷即水水即氷亦二无二不相留碍真性自通通即不相留碍既烦恼融为法性法性即空慧发明内自寂灭为乐若身若心自然轻安轻安即神通也此非究竟佛谓之妙觉初住圣人随顺寂灭境界指所证寂灭为妙自他身心所不能反此指自他所证之极自觉圣智真如独存不属他身心自身心亦所不及盖圆觉无身心相自他身心所不能及四见又何由可生四见即我见人见众生见寿者见今具二见众生寿者寿者众生巳包人我二见皆为浮想以中道种智观一切法是为浮想何况自他身心众生寿命我人之见争得不为浮乎结云此方便者名为禅那是佛方便假名禅那平等性中佛尚不爱作况种种假名于我如浮云善男子此三法门皆是圆觉亲近随顺三法门者奢摩他三摩钵提禅那也始依圆觉而起观行终因观行以证圆觉始终不离故云亲近随顺十方如来因此成佛因此者因修此三法门也十方菩萨种种方便一切同异皆依如是三种事业脩习虽有异同究竟不离三法若得圆证即成圆觉三法圆修即证圆觉X西蜀复庵晖禅师曰此显圆修也法门者指前三观圆觉是一心之法门是三观乃为圆觉之门尸盖门有出入义悟此法即入此门迷此法即出此门然此三法门皆是依倚悟净圆觉而起观行行行皆趣入圆觉始终不相舍离故云亲近随顺然佛及菩萨同修此三观同证此圆觉也然随机随事行相各异或多人同修一门或一人具修多行若三四五若千百种同之与异随类难准然必皆依此三种事业也圆证者三观齐修方得圆证若但修一者为偏矣四明聪讲师曰此三法门即空假中三观也此三观三只是一一即是三破则俱破三观悉彰破相假中亦然立则俱立妙则俱妙成一切法立一切法空一切法只为圆觉之性具一切性亲近随顺者则成佛菩萨成佛菩萨出假化物成就众生未甞不由此也故云皆依三种事业圆证者若非圆心此觉不圆圆心者一念三千百界千如三千世间乃指南之法妙极于此依此修证者即顿成佛道善男子假使有人修于圣道教化成就百千万亿阿罗汉辟支佛果不如有人闻此圆觉无碍法门一剎那顷随顺修习成就百千万亿小乘之果不如蹔修圆觉无碍法门X西蜀复庵晖禅师曰此较量显胜也梵语阿罗汉此有三义一无贼二应供三不生此乃第四果也梵语辟支迦此云独觉亦谓之缘觉此是小乘中利根之人是二小乘所作巳办梵行巳立不受后有永出三界具足六通八解且如劝得一人二人持于五戒十戒据诸经说福巳甚多何况令尔许亿人成就辟支罗汉之果此福与前之福譬如海形牛迹又不可以比较虽如是都不如有人蹔得闻此十方诸佛广大灵明圆觉大自在无障碍一心法门于剎那极促顷刻之间用不背心于闻思修三慧熏修习学圆觉之功德何故如是以此法门能令行人不历三祇便登佛位如法华说龙女献珠一生成佛也四明聪讲师曰声闻辟支乃小圣只修四谛十二因缘观缘入道此如一滴水今修圆觉者如大海水破一切相具一切相等法界修等法界证起信云离念相者等虗空界无所不遍法界一相只是如来常住法身亦是一切众生本具性德龙女一历耳根便往南方成佛故云随顺修习也如上威德所问借鰕为眼牟尼广示亦是凭虗作响而不知如如之理本乎一性而巳得之为悟失之为迷一理而巳迷之而为凡悟之而为圣迷者自隔理不隔也失者自失理不失也三观之作所辨异同而究圣性使群生正性而顺理者也正性顺理所X以觉路不纡解脱之门至矣不知此法门则学何所入功何所施智何所发梁氏云去圣久远贤人不出庸昏之徒含识而巳致使魔邪诡惑诸党并炽空有云云为坑为穽有胶于文句不敢动者有流于漭荡而不能住者有太远而心不至者有太近而我身即是者有枯木而称为定者有窍号而称慧者有奔走非道而言权者有假鬼神而言通者有放心而为广者有罕言而为密者有齿舌潜传为口诀者凡此之类自立为祖继祖为家反经非圣味者不觉仲尼有云道之不明也我知之矣由物累也梁氏之言可谓救世辨惑之要闻之者得不自镜其或未然吾未如之何也矣尔时世尊欲重宣此义而说偈言威德汝当知无上大觉心本际无二相随顺诸方便其数即无量如来总开示便有三种类寂静奢摩他如镜照诸像如幻三摩提如苗渐增长禅那唯寂灭如彼器中锽三种妙法门皆是觉随顺十方诸如来及诸大菩萨因此得成道三事圆证故名究竟涅槃唐圭峰定慧禅师宗密颂威德自在菩萨章曰威德请开三种观中根始此分章段四门开处任方来三类修时非杂乱静镜圆明全显彰幻苗增长无涯畔X器中锽可喻禅那三法能超生死岸威德自在菩萨章终七圆觉经夹颂集解讲义X卍XXX大方广圆觉修多罗了义经夹颂集解讲义辨音菩萨章四明聪讲师曰净名云三转法轮于大千其轮本来常清净天人得道此为证三宝于是现世间又云佛以一音演说法众生随类各得解佛不出世梵音自何而闻既无闻以何法修既无脩如何有证证者可出三界火宅之苦辨音巳离苦人若不度生非菩萨心也是以吾佛示劝证三转法轮虽一音举畅其间随类各解不同辨音且于圆觉门问几种修习劳吾大觉括尽生死结根修证病源将三种妙药互换汤事总二十五种若无心人则二十五皆属剩法既未离膏肓圣贤欲垂救药故有此章进问也于是辨音菩萨在大众中即从坐起顶礼佛足右遶三匝长跨叉手而白佛言西蜀复菴晖禅师曰我佛以一音逗于万类其所说法者说一乘法而众生心地差别之故逐见佛X所说之法各各不同如娑竭龙王一念降雨于一切处所见不同若大海中见雨清净水名为无断绝他化天雨箫笛及种种音乐名为美妙化乐天雨大摩尼珠名为放大光明兜率天雨大庄严具名为垂髻夜摩天雨众妙香名为悦意四天王雨天宝衣名为覆盖龙王宫雨赤直珠名为涌出光明阿脩罗宫雨诸兵伏名为降伏怨敌北郁单越雨种种华名为开敷以龙王一味之雨各随诸天所感不同今佛亦然但说一乘之法若声闻在座之时其所听者乃是四谛法若缘觉在座之时其所听者乃十二因缘法若菩萨在座之时其所听者乃六度万行法然诸文但说一心法门随众生所闻时有差别今前门虽统明三观而随机单复不同故二十五轮各有证入此菩萨善能辨别随类圆音故当其问也大悲世尊如是法门甚为希有西蜀复菴晖禅师曰此指前三观法门甚是希奇少有也世尊此诸方便如是法门及诸方便皆谓奢摩他三摩钵提禅那也一切菩萨于圆觉门有几修习修证圆觉观门共有几种修习西蜀复庵晖禅师曰此请法也此诸方便者即指X前三观于圆觉者指前所依了悟觉性之行本也有几修习者谓前威德章中蒙佛开示三观行相分明并巳知了尚未审诸菩萨所修为复是一人具修三观为复是三人各修一观为前修为后修为同时修为不同时修为依次第为超次第故云有几修习也意问威德章中三观如何而修矣愿为大众及末世众生方便开示令悟实相圆觉空性无一切相故曰实相作是语巳五体投地如是三请终而复始尔时世尊告辨音菩萨言善哉善哉善男子汝等乃能为诸大众及末世众生问于如来如是修习汝今谛听当为汝说时辨音菩萨奉教欢喜及诸大众默然而听西蜀复庵晖禅师曰无相之相故曰实相出体即圆觉也善男子一切如来圆觉清净本无修习及修习者诸佛本性圆觉清净实无可修之法亦无能修之人一切菩萨及末世众生依于未觉幻力修习因未觉悟之故以诸幻力修习圆觉尔时便有二十五种清净定轮二十五轮者即奢摩他三摩钵提禅那之三观或单修或济修或先修或终修或复修或圆修共有二十五种名也曰清净定轮者盖觉性无染能转万法及摧辗诸幻故也X西蜀复庵晖禅师曰此答文举意标数也一切如来者即指三世诸佛与十方诸佛广大灵明圆觉清净体上本无所修之法亦无能修之人既然无修无证因甚诸教所说一切菩萨及末代众生又有修有证耶良由于本觉上一念不觉迷真背湛丧本受轮以诸佛所说者但依本觉故说有幻力修习遂有修有证此之修习以被机之故便有二十五种清净定轮轮有摧碾义谓能摧惑障令正智转故名为轮言二十五轮者且初三观单修次三七二十一轮交络复修后一轮圆修三观悫法师疏中于二十五观约喻各立一名而圭峯疏中全用之以管经文令行相显着四明聪讲师曰于是辨音菩萨至终而复始者辨音因闻威德问三观义且只就三种根性释尊开示亦是随所问而言之若论机有浅深根有利钝何止于三故得辨音再问几种修习尔时世尊至清净定轮者若论觉性本自圆融一切如来修显清净圆极之理无高下无修习及修习者能所俱绝佛不度生大圣慈悲隆重观众生心具如来藏性泊没时长故特开方便门示圆觉性故尼犍经云王名严炽有大菩萨遮来入其国王出远迎乃为王说大王当知依烦恼身观如来身何以故此身即是如来藏故一切烦恼诸垢藏中佛性满足如石中玉木中火地中水乳中酪麻中油子中禾X藏中金模中像孕中胎云中日是故我言烦恼之中有如来藏今佛方便欲示众生种种藏性广开无量今处中且示二十五种单修复修具足修但事不过三不出只是三止三观三谛三境根有利钝观有浅深或一或二或三诸轮绮互若天主三目如梵伊三点今先出三止三观异同后皆易晓一止有二种大止小止小三止者一止息止从破惑得名二停止止从能定得名三不止止从谛理得名此出小乘经大三止者此是天台智者影傍三观立此三名一軆真止破见思惑证真谛理二方便随缘止破尘沙惑证俗谛理三息二边分别止破无明惑证中道理奢摩他即軆真止凝其心安其理即毕竟空也三摩钵提即方便随缘止虽名为定体属于慧法菩萨出假化物用观法亦翻观亦翻慧义亦归于止也禅那息二边分别止禅那翻静虑静即止空也属即观假也空假不二而修名中道也三观者即空假中恢扬肇自于如来妙悟近推于智者于一心中宛有三用空者破一切法彰其荡相也假者立一切法彰不坏诸法也中者妙一切法彰世间之相常住荆溪云一念无相谓之空无法不备谓之假不一不异谓之中如璎珞经敬首菩萨问三观法界诸佛自性清净道一切菩萨所修三观法门中观论云因缘所生法我说即是空亦名为假名亦名中道义皆一心三X观之明文今二十五轮正为修圆觉者皆依顿教大乘觉性而修也若诸菩萨惟取极静由静力故永断烦恼究竟成就唯取奢摩他至静一法永断无明终得成就不起于座便入涅槃即就座处便证寂灭言其不待别法修习也此菩萨者名单修奢摩他此乃专修静观西蜀复菴晖禅师曰若诸菩萨等此下二十五轮皆有标列结亦应一一标云悟净圆觉以为起行所依之本今为前观既标列有了今恐文繁故略不载又此三观行相前巳具释了今但要分成二十五数被二五种机并显单复之相故略去不存今此澄浑息用观也此观譬如浊水先且澄令清洁清洁后则可于中以见于物今修此静观亦复如是谓行人自从无量劫来只用此无明烦恼一切业障妄想颠倒攀缘分别之心未曾暂歇今既入此观当以定力止息调伏勿令再起如人执杖视牛勿令犯人苗稼唯取极静者此明一味静念更不依倚形色不依倚地水火风及见闻觉知良静念沉虑之力遂觉身心悉皆空寂至于瞥示之念尚无烦恼如何得有既烦恼不起即全是觉心故云究竟成就不起于座便入涅槃者谓不起当体法空之座便入诸佛寂灭涅槃真如理也X四明聪讲师曰一单修空观止观云为昏与散翳动定明不可随不可畏随之将人向恶道畏之则妨修正行此修圆觉者先取极静专用止止即定也无明本是法性以迷故覆理成无明如寒结水为氷如眵变心起梦今用至静体无明即是法性起是性起灭是性灭不复更论倒惑起灭以法性系法性以法性念法性常是此性无非性时体达既成不得其真亦不得妄还源返本法界俱寂是为止又观无明等于法性本来皆空乃至一切法无不即空譬如劫尽之时上至初禅无非是火洞然又虗空藏所现皆空又海慧所现一切皆水介尔念起所念念者无不即空空亦不可得法界洞朗咸皆大明是名为观观即止止即观无二无别然心神冥昧迅利或时止之愈驰愈散或时观之愈昏愈昧敌强力弱鹬蚌相持进退莫可当方便消遣若起决定心强软降魔寂照自然深证故云永断烦恼究竟成就从此便入登圆初住入涅槃不生灭地分身作佛岂小补哉单修奢摩他者则是单修空观亦乃单修体真止也故结云名单修奢摩他若诸菩萨唯观如幻以佛力故变化世界种种作用备行菩萨清净妙行X观一切法皆如幻化故变化作用起三摩钵提之妙行于陀罗尼不失寂念及诸净慧在圆觉总持法中不失禅那之寂念不失奢摩他之静慧也此菩萨者名单修三摩钵提此乃专修幻观西蜀复菴晖禅师曰此庖丁恣刃观也本出庄子养生萹彼文乃寓言一屠者姓庖名丁为文惠君解牛三秊之前所见无非是牛三年之后不见有全牛其杀之刀十九年更不曾少损有若新刃初发于硎石之上也夫牛之百体有离有合有曲有直有窍有穴至于毫毛之末莫不各有法界而况解于细骨之间独无条理乎且离处因而离之合处因而合之曲处横而理之直处从而通之有窍则行无窍则止若夫解牛至此则犹上解也始动而百巳判矣尚何用力于其间哉若然则牛巳不伤而刀复如故盖牛譬于物也譬于生也善解牛者所解之牛虽众而刀初不少损善遇物者所遇之物虽繁而生无不伤也十乃阴数九乃阳数此见其年岁之往巳久也三季之前见牛者此不见道而见物也三秊之后不见有全牛者此见道而不见物也夫以吾之一生而处于无穷事变之间苟非顺性命之情以颐养之则残生伤性伐德损X寿与死为隣其能久而精神不耗魂魄不劳乎据庄子之意以牛喻世上高名厚利及荣华富贵酒色财气种种虗幻不实之物以刀喻吾之一身以一身顺万物凡事付之以自然不越性分之理者则能保养一身远乎患难终乎天年尽其寿考不夭斤斧处于中道今经之意即不然以牛喻万行以刀喻灵明观智喻如菩萨入此观时利益众生广修万行应缘入俗种种施为于自巳灵明观智之上常明明常历历全超独露初无亏缺一念不在家之时便是损巳之智刃故以庖丁恣刃譬之也经言佛力即觉悟之力备行菩萨清净妙行者即戒广度群品备学法门不失寂念者即定也及诸静慧者慧也四明聪讲师曰二单修假观唯观如幻幻即假法也先证涅槃空达空法界建立众生深观幻性即万象森罗达森罗性皆入幻假为之变化世界皆由自证觉性谓之佛力非是果佛加被之力为之佛力此是自觉性觉即佛也自巳佛力种种作用应遍无穷出假化导不住大悲行菩萨行虽出假化利不失寂念即用方便随缘止及诸静慧者慧即是假观止观双行名单修三摩钵提也若诸菩萨唯灭诸幻不取作用独断烦恼烦恼断尽X便证实相唯欲灭除诸幻不取三摩钵提之作用独以禅那寂观断诸无明即证圆觉无相之相也此菩萨者名单修禅那此乃专修寂观西蜀复庵晖禅师曰呈音出碍观此前寂观云如器中锽声出于外殻法师疏云如万钧之镛星楼受碍摇杵一声声振寰区自体兼他不能留碍岂有楼拘钟相使响不通形碍管声令音不透者也唯灭诸幻不取作用者以诸幻境无边难可穷究故直云灭灭者绝念也作用绝为又妨禅寂故云不取独断烦恼者独者不假诸行也此正是绝待之义便证实相此明伹与灵心本觉相应烦恼自无所有所断既空无所有处即便自证悟此上静幻寂三观乃是单修然静与寂何以异耶由静是二乘境寂是佛境又静是禅定寂是涅槃故不同也次二十一轮分为三类类各有七轮也第一先用静观为首幻观与寂观兼修乃是先修后修有二轮先修中修后修有二轮先修齐修后修有三轮共成七轮第二却用幻观为首静寂兼修亦是先修后修有二轮先修中修后修二轮先修齐修后修有三轮共成七轮第三却用寂观为首静幻兼修如前次第也故共成三七二十一轮今当第一静观为首也X四明聪讲师曰三单修中观此圣人入圣流先灭诸幻未说出假度生此唯用独存之智圆照法界一相无生可度故云先灭诸幻不取作用如龙王行雨渠自不动作用自成中道既息二边空假归中便证实相名单修禅那若诸菩萨先取至静以静慧心照诸幻者便于是中起菩萨行此菩萨者名先修奢摩他后修三摩钵提先取奢摩他之至静故云先修后取三摩钵提之妙行故云后修西蜀复庵晖禅师曰一运舟兼济观禅谓此菩萨修定以出尘即运舟发慧以化物即兼济也先取至静者标首由至虗极守静笃也故此标静观为首以静慧心从静蹑迹起行以者运也静慧心者即舟也照诸幻者便于是中起菩萨行者此兼修幻观若无静则自居幻化何能照幻者而度脱之如舟自沉焉能救溺此菩萨者名先修奢摩他后修三摩钵提即结名此是先修并后修第一轮也四明聪讲师曰四双修先空后假此先用止云先取至静止也照诸幻者用假观照即观也空假二药自行化他故云起菩萨行X若诸菩萨以静慧故证至静性便断烦恼永出生死此菩萨者名先修奢摩他后修禅那先以奢摩他之静慧取证故云先修后以禅那断烦恼而出生死故云后修西蜀复庵晖禅师曰二湛海澄空观湛海则波澜不动先静观以反流澄空则水性清明后寂观以显性若诸菩萨以静慧故静也证至静性性即寂也蹑静而兼修寂矣便断烦恼永出生死二观功用断烦恼是因亡出生死是果丧此菩萨者名先修奢摩他后修禅那此结名是先修及后修第二轮也四明聪讲师曰五双修先空后中只将静慧两字分止观静者止也慧者观也止观愈进断烦恼出生死若诸菩萨以寂静慧复现幻力种种变化度诸众生后断烦恼而入寂灭此菩萨者名先修奢摩他中修三摩钵提后修禅那X先有奢摩他之静慧故云先修中现三摩钵提之幻力故云中修后入禅那寂灭故云后修西蜀复菴晖禅师曰三首罗三目观也此三观俱修如摩醯首罗面上三目若诸菩萨以寂静慧静也复现幻力种种变化度诸众生幻也复断烦恼而入寂灭寂也此菩萨者名先修奢摩他中修三摩钵提后修禅那结名此是先修中修后修一轮四明聪讲师曰六具足修先空中假后中此圣先以空观治其内病复用假观利物度生后断烦恼证寂灭中观也若诸菩萨以至静力断烦恼巳后起菩萨清净妙行度诸众生此菩萨者名先修奢摩他中修禅那后修三摩钵提先有奢摩他之静力故云先修中以禅那断尽烦恼故云中修后起三摩钵提之妙行故云后修西蜀复庵晖禅师曰四三点齐修观也三点者梵书伊字∴也悫疏曰一人具修三观即名齐非是同时若诸菩萨以至静力静也断烦恼巳寂也后起菩萨清净妙行度诸众生幻也烦恼既尽爱见巳亡故所起行无不净妙可解他缚此菩萨者是先修中修后修第二轮也四明聪讲师曰七具足修先空中中后假此圣空X观体真止勐勇力强顿断烦恼即生死结根断巳复用中假二观度生即随缘息二边分别二止共成佛界若诸菩萨以至静力心断烦恼复度众生建立世界此菩萨者名先修奢摩他齐修三摩钵提禅那先有奢摩之静力故云先修于禅那断灭烦恼时就起三摩钵提之幻行建立世界故云齐修西蜀复菴晖禅师曰五品字单双观也上单静观如上一口后双明寂幻如下两口故云单双若诸菩萨以至静力静也心断烦恼复度众生建立世界此菩萨者名先修奢摩他齐修三摩钵提禅那此乃齐兼幻寂也初句是静后二句是幻寂也此是先修齐后第一轮也四明聪讲师曰八具足修先修空齐修假中此圣空观力强以圆觉妙心顿断烦恼于一念中普度有情一吹大千世界即成功用如是故云建立境界也若诸菩萨以至静力资发变化后断烦恼此菩萨者名齐修奢摩他三摩钵提后修禅那X先以奢摩他之静力助发三摩钵提之变化故云齐修后以禅那断除烦恼故云后修西蜀复庵晖禅师曰六双头独足观也白泽图中有山精头如皷有两面前后俱见此喻静幻双照二利齐运如双头也单寂观如独足也若诸菩萨以至静力资发变化齐标静幻以至静力资助䇿发变化之力以度众生也后断烦恼此菩萨者名齐修奢摩他三摩钵提后修禅那者此寂也前二利备故入中道此段与前段经文异前则静独为初后始单修于寂也此则静与幻齐为初后始兼修幻寂也欲易见者前则上单下双此则上双下单此是齐修后修第二轮也四明聪讲师曰九具足修齐修空假后修中以至静体真止亦云空观力强复兼假观方便随缘故云资发变化以中为体复修禅那破无明惑若诸菩萨以至静力用资寂灭后起作用变化世界此菩萨者名齐修奢摩他禅那后修三摩钵提先以奢摩他之静力资助禅那之寂灭故云齐修后起三摩钵提之作用变化世界故云后修西蜀复庵晖禅师曰七菓落花敷观既以静定之树结寂灭中道果后花敷者复以幻观入有情界度诸众生同令获得涅槃之果若诸菩萨以至静X力用资寂灭齐灭也后起作用变化世界此菩萨者名齐修奢摩他禅那后修三摩钵提兼幻也此是齐修第三轮也四明聪讲师曰十具足修齐修空中后修假以至静体真止亦云空观力强以中观润之用资寂灭后以假观变化现前世者世有方位界者界有界分且如释迦于娑婆有缘来此随方度生若诸菩萨以变化力种种随顺而取至静此菩萨者名先修三摩钵提后修奢摩他先以三摩钵提之幻力随顺故云先修后取奢摩他之至静故云后修西蜀复庵晖禅师曰今初先武后文观也谓武王先兴兵收伐纣王之后倒载干戈归马于华山之阳放牛于桃林之野铸戈戟为农器偃武修文也喻此菩萨先变化种种随顺度脱众生巳后入静观若诸菩萨以变化力种种随顺此标幻而取至静此菩萨者名先修三摩钵提后修奢摩他静也此是先后第一轮也四明聪讲师曰十一双修先假后空此先用变力度生随所度处观空入灭X若诸菩萨以变化力种种境界而取寂灭此菩萨者名先修三摩钵提后修禅那先有三摩钵提之幻力故云先修后取禅那之寂灭故云后修西蜀复庵晖禅师曰二功成退职观也此喻如秀才及第之后于朝廷立大功成大名至于功成名遂身退拂衣归闲依前只是旧时秀才也喻菩萨发惠利物度生毕即是功成习寂内修名为退职若诸菩萨以变化力种种境界此幻也而取寂灭此菩萨者名先修三摩钵提后修禅那兼寂也此是先后第二轮也四明聪讲师曰十二双修先假后中此先用假观出建立假故曰种种境界然后入真空涅槃故曰而寂灭居中道观若诸菩萨以变化力而作佛事安住寂静而断烦恼此菩萨者名先修三摩钵提中修奢摩他后修禅那先以三摩钵提之幻力而作佛事故云先修中则安住奢摩他之寂静故云中修后以禅那寂灭之道断除烦恼故云后修西蜀复庵晖禅师曰三幻师解术观谓先起变化作术法后归静体寂故曰解术幻静此是先中后X一轮也四明聪讲师曰十三具足修先假中空后中以变化力而作佛事者此圣流出假化物如傅大士示迹于婺州双林有妻有子种田作世间事若以俗眼观之而自愧以道眼观之无非佛事安住寂静者弥勒兜率内院常说妙法身在人间而内院不动古云颠狂弥勒到明州布袋横桃柱杖头饶汝化身千百亿一身还有一身愁若诸菩萨以变化力无碍作用断烦恼故安住至静此菩萨者名先修三摩钵提中修禅那后修奢摩他先以三摩钵提之幻力无碍作用故云先修中以禅那寂灭之道断除烦恼故云中修后则安住于奢摩他之至静故云后修西蜀复庵晖禅师曰四神龙隐海观谓起幻化生如神龙布云也归体入静如隐海也此先中后第二轮也四明聪讲师曰十四具足修先假中中后空此菩萨先用假化度众生皆以变化无碍作用如持地菩萨常居渡船处入水与人搬担种种作务唯取一钱岂不至静而取佛道X若诸菩萨以变化力方便作用至静寂灭二俱随顺此菩萨者名先修三摩钵提齐修奢摩他禅那先以三摩钵提之幻力方便作用故云先修后则奢他之至静及禅那之寂灭悉皆随顺修习故云齐修西蜀复庵晖复禅师曰五龙树通真观也谓先起幻后归寂如龙树初行幻术广化邪途后习真乘自阶圣果其名龙树者传镫云西印度城北有大树荫覆五百大龙其树王名龙树常为众说法初入佛道之时九十日念尽如来一代时教遂高声唱言孰谓如来言教广博遂入龙宫诵出下本华严十万余偈今现传于世者也此先齐第一轮也四明聪讲师曰十五具足修先修假齐修空中以变化力并方便正是止名方便随缘止即假观假观为先锋空中为中军故云至静寂灭空中观即体真息二边为止二俱随顺也若诸菩萨以变化力种种起用资于至静后断烦恼此菩萨者名齐修三摩钵提奢摩他后修禅那先以三摩钵提之幻力种种起用资于奢摩他之X至静故云齐修后以禅那寂灭之道断除烦恼故云后修西蜀复菴晖禅师曰六商那示相观也商那和修即优波毱多之师也先以神力示相降伏毱多弟子慢心后乃入定归寂此是齐后第二轮也四明聪讲师曰十六具足修齐修假空后修中先假观空观二观皆依中道而起种种变化至静空也若诸菩萨以变化力资于寂灭后住清净无作静虑此菩萨者名齐修三摩钵提禅那后修奢摩他先以三摩钵提之幻力资于禅那之寂灭故云齐修后以奢摩他安住清净不起静念故云后修西蜀晖禅师曰七大通宴默观也大通如来即佛也先用利物后则归寂此齐后第三轮也后七轮一一标寂为首次兼余二四明聪讲师曰十七具足修齐修假中后修空变化用假观资于寂灭中观也无作静虑空观也假中即是体用也复入空复入静虑可谓坐筹惟幄有决胜千里之功X若诸菩萨以寂灭力而起至静住于清净此菩萨者名先修禅那后修奢摩他先有禅那寂灭之力故云先修后起奢摩他之至静住于清净故云后修西蜀复庵晖禅师曰今初宝明空海观也佛顶经云同入如来宝明空海今灵心观即本觉明如宝明也后静观如空海也又宝明即慧空海即修此是先后第一轮也四明聪讲师曰十八双修先中后空此圣用中道即圆觉一性也此性不守发而为静为空破一切相荡一切法凡起修以此观照之立一切法无法不足若诸菩萨以寂灭力而起作用于一切境寂用随顺此菩萨者名先修禅那后修三摩钵提先有禅那寂灭之力故云先修后起三摩钵提之作用随顺一切故云后修西蜀复庵晖禅师曰二虗空妙用观也谓灵心之体如虗空起化即妙用此先后第二轮也四明聪讲师曰十九双修先中后假此圣用中道寂灭理上而用假故云而起作用于一切境用中道照之故云寂用随顺办一切事无事不办X若诸菩萨以寂灭力种种自性安于静虑即起变化此菩萨者名先修禅那中修奢摩他后修三摩钵提先以禅那寂灭之力故云先修中则种种自性安于奢摩他之静虑故云中修后则起三摩钵提之变化故云后修西蜀复庵晖禅师曰三舜若呈神观也出楞严经舜若即虗空神遇日光映之暂现如修此观先寂次静后幻此先中后第一轮也四明聪讲师曰二十具足修先中中空后假此从中道第一义谛起种种自性差别亦用空观发用如火得空则明水得空则莹变化万端摄化一切即假观之力若诸菩萨以寂灭力无作自性起于作用清净境界归于静虑此菩萨者名先修禅那中修三摩钵提后修奢摩他先有禅那寂灭之力故云先修中则不动自性起三摩钵提之作用故云中修后则清净境界归于奢摩他之静虑故云后修西蜀复庵晖禅师曰四饮光归定观也即大迦叶亦云大龟氏昔为金师善明金性使其柔伏以金X涂佛感得金色此观先证神通后乃归定也此先中后第二轮也四明聪讲师曰二十一具足修先中中假后空此圣用中观绝待为义妙一切法无越于中只常智无缘无缘而缘无缘大悲谓之无作自性虽起作用终归于空作用假也如钟在架扣之则鸣钟者中道观也钟内中空空观也扣之鸣假观中空假三观发用也如此若诸菩萨以寂灭力种种清净而住静虑起于变化此菩萨者名先修禅那齐修奢摩他三摩钵提先有禅那寂灭之力故云先修彼则住于奢摩他之静虑而起三摩钵提之变化故云齐修西蜀复菴晖禅师曰五多宝呈通观也以多宝佛先成道证真如体后于塔中发起出法华经中如静幻无碍此是先齐第一轮也四明聪讲师曰二十二具足修先中齐修空假先修中观即秘藏包容种种诸法于诸法中常照而寂亦寂而照故云起于变化名不虗得X若诸菩萨以寂灭力资于至静而起变化此菩萨者名齐修禅那奢摩他后修三摩钵提先以禅那寂灭之力资于奢摩他之至静故云齐修后起三摩钵提之变化故云后修西蜀复庵晖禅师曰六下方腾化观也此下方腾化观者出法华六万恒沙菩萨从下方现此是齐后第二轮也四明聪讲师曰二十三具足修齐修中空后修假此圣用中道寂灭力资于至静中道如水至静如清而起变化如水上波波亦无穷浪亦无尽其假也如是若诸菩萨以寂灭力资于变化而起至静清明境慧此菩萨者名齐修禅那三摩钵提后修奢摩他先以禅那寂灭之力资于三摩钵提之变化故云齐修后起奢摩他之至静故云后修清明境慧者至静之中境智俱净也西蜀复庵晖禅师曰七帝青含变观也出华严偈云譬如帝青宝照物皆同色众生见佛时同佛菩提色此宝含诸物像对即变应应而还空如灵心观成包含德用应缘起幻而复安静此是齐后第三轮也后一轮圆修三观X四明聪讲师曰二十四具足修齐修中假后修空此圣流中道有力并假观熏动资于变化至静空观如太清天清而且明安致是中左右逢原若诸菩萨以圆觉慧圆合一切以圆觉性中之智慧圆摄一切法也于诸性相无离觉性既是圆合一切则于种种性相皆不离圆觉妙性此菩萨者名为圆修三种自性清净随顺观齐修是名圆觉西蜀复庵晖禅师曰此名如意圆修观有如如意宝珠四方俱照大智顿觉三观齐修然如意珠世人得者一切所欲皆如其意应心所求无不皆现今圆修此亦复如是于诸法中举体相即无不同具于诸性者即静观相字即幻观觉性即中道寂灭观以圆觉慧圆合一切者此是从体起用于诸性相无离觉性者此是会归体也谓若菩萨用广大灵明圆觉之慧圆融和合一切或理或事或性或相或真或妄或色或空或本或末种种诸法举体全真以何义故良由以觉合理理即非理故全即事又由以觉合事事即非事故全即理到此境界全理全事全性全相全真全妄全色全空全本X全末全得全失全彼全此双遮双照体用无二寂照同时是为圆融无上妙觉此菩萨者下皆结名也四明聪讲师曰二十五圆修三观三止此菩萨圆修三观三止以圆觉慧圆合一切者圆觉即中道第一义谛亦名常住真心亦云性净明体亦云本觉亦云空如来藏亦是法华经藏修而显之具一切名通一切法在迷为恶为愚为痴为三毒为婬怒痴性为杀为盗为邪见为魔为诸阿颠迦为昏钝性障为性恶具无量名为之性恶法门也今言为佛为圆觉就修显立名为真谛为俗谛为真俗不二为中道为真谛者即凡圣色声因果等法皆无自性谓之性空亦非研究而空乃本来空也是名空观也俗谛者于性空中具足诸法无所不遍自佗无碍毫剎含容亦即假观本来具也然此真俗不二无二也混而为一而未甞为一离而为二未甞二也当知即中道观也此二谛观即圆觉性寂而照照而寂圆合一切于诸性相者性真谛也相俗谛也亦向真俗二谛二谛即一岂离觉性以觉性遍在一切众生心中生即是佛也以众生心中觉性在佛佛即众生生即是佛佛即是生生佛平等觉性在地狱地狱即佛佛即地狱其鬼畜生人天何莫由斯于一切法上用三观照之了之于身心脱之见解非今始悟由本不迷佛也生也一X而巳善男子是名菩萨二十五轮一切菩萨修行如是菩萨修行不出此二十五轮唐僧惟悫以此二十五轮为二十五观第一名澄浑息用观第二庖丁恣刃观三呈音出碍观四运舟兼济观五湛海澄空观六首罗三目观七三点齐修观八品字单双观九独足双头观十菓落花敷观十一先武后文观十二功成退职观十三幻师解术观十四神龙隐海观十五龙树通真观十六商那示相观十七大通宴默观十八宝明空海观十九虗空妙用观二十舜若呈神观二十一饮光归定观二十二多宝呈通观二十三下方腾化观二十四帝青含变观二十五如意圆修观四明聪讲师曰此二十五轮本被机修证若论机缘入道若权若实若偏若圆有利有钝何止二十五经中自云若论菩萨于一轮中有若诸关涉多少故不能穷理尽情也今括出二十五轮于后一单修奢摩他二单修三摩钵提三单修禅那四先修奢摩他后修三摩钵提X五先修奢摩他后修禅那六先修奢摩他中修三摩钵提后修禅那七先修奢摩他中修禅那后修三摩钵提八先修奢摩他齐修三摩钵提禅那九齐修奢摩他三摩钵提后修禅那十齐修奢摩他禅那后修三摩钵提十一先修三摩钵提后修奢摩他十二先修三摩钵提后修禅那十三先修三摩钵提中修奢摩他后修禅那十四先修三摩钵提中修禅那后修奢摩他十五先修三摩钵提齐修奢摩他禅那十六齐修三摩钵提奢摩他后修禅那十七齐修三摩钵提禅那后修奢摩他十八先修禅那后修奢摩他十九先修禅那后修三摩钵提二十先修禅那中修奢摩他后修三摩钵提二十一先修禅那中修三摩钵提后修奢摩他二十二先修禅那齐修奢摩他三摩钵提二十三齐修禅那奢摩他后修三摩钵提二十四齐修禅那三摩钵提后修奢摩他二十五圆修三种自性清净随顺若诸菩萨及末世众生依此轮者当持梵行寂静思惟持梵行者持佛戒行也寂静者自澄其心也思惟者审察邪正也X求哀忏悔经三七日恐为业力障蔽净心故求哀忏悔以二十一日为期也于二十五轮各安标记至心求哀随手结取如探筹然不可拣择依结开示便知顿渐结得前单修三轮及圆修一轮即是顿门结得余二十一轮即是渐门一念疑悔即不成就苟有疑悔之心观行终不成就西蜀复庵晖禅师曰此总示修习梵行净也此即戒学寂静者此即定学思惟即慧学此是三无漏学也大凡学道之人莫不皆因三学而从凡入圣有如庄子云泰字定发乎天光与此同旨谓修此二十五轮之时于事相中威仪法式及用心方便必须持戒防非止恶入定对治动乱发慧辨别邪正是非真妄等法如是修习必定成佛倘若观中有碍宜须于三七日中求告哀投十方诸佛忏露先罪改往修来书写二十五轮名字文句安置道场之中礼念虔诚精祈一行若是于三观之中巳的乐修一观者即便随意修习更不必求若心于犹豫不决胜劣难分即当凭仗圣力以卜之不宜拣择但依所捻结开而看之而顿渐自知休贪别观若更怀疑则失前功不可等闲轻于事相也X四明聪讲师曰此示菩萨末世众生须依教修之若不依轮次终成虗设梵行者即不婬慾净身业也寂静净口业也思惟净意业也三业清净随智慧行为之求哀忏悔经三七日者尅期也二十一日中精进谓之尅时破障域意修真二十五轮各安标记至心求哀此言凡夫浅识观力未着须依事相如假船过渡用筏到岸书二十五名于签上于佛前诚心祷之乞求冥力加被勿起少疑心祈祷忏悔巳至于三七日诚心深固为之即非造次然后信手抽签不宜拣择依结开示或顿或渐依教修行若自的乐一门随便修习既胜劣难分不能自决故凭圣力以卜应修当即依结以修无得复贪余观若单修一轮并圆修三观者此名为顿若兼修互修者此名为渐此渐非渐教之渐此则同以圆觉发观之始同缘实相同以上品寂先为观体但根有利钝证有先后为之渐也不问迟钝聪利伹心怀疑悔即不成就也尔时世尊欲重宣此义而说偈言辨音汝当知一切诸菩萨无碍清净慧皆依禅定生所谓奢摩他三摩提禅那三法顿渐修有二十五种十方诸如来三世修行者无不因此法而得成菩提唯除顿觉人并法不随顺一切诸菩萨及末世众生常当持此轮随顺勤修习X依佛大悲力不久证涅槃西蜀复庵晖禅师曰偈中二偈标意及观纲也次一偈结因后二偈拣示云唯除顿觉人并法不随顺此二句长行既无此偈即显谓独除却上根圆顿悟解之人并及于一切定相之法不随顺者则不必依二十五轮及道场探结等法不随顺者不取相也既不随相即随真觉此乃顿入圆明触目合道遇缘即宗本自无伤不可加之以绳索也是知前普贤章知幻即离不作方便等类故拣之矣又下文云随顺勤修习者此指下根人前不随即不随倒法此不随即不随正法若下根之人其可不随正法乎后六句总示也四明聪讲师曰偈与长行无异义也有唯除顿觉人并法不随顺二句不免重释圭峰云唯除上根圆顿悟解之人并及于一切定相之法不随顺者则不必具依二十五轮及道场探结等不随顺法者不取相也既不随相即随真觉此乃顿入圆明触目合道不可加之以绳索无疮自疣也是前知幻即离不作方便等类故云唯除之矣释迦老子性颠蹶蜘蛛网捞水底月辨音不解拈金弹断贯索系天边鴈二十五轮更互修得便宜处便垂钩锦鳞不在纟系轮上莫向烟波深处求唐圭峰定慧禅师宗密颂辨音菩萨章曰X辨音又问几般轮几种脩持可证真单复圆门虽有异静幻寂观要区分各安标记欲探结先莫求哀悔罪根二十五轮依幻觉无修习处示修因辨音菩萨章终八圆觉经夹颂集解讲义X卍XXX大方广圆觉脩多罗了义经夹颂集解讲义净诸业障菩萨章四明聪讲师曰观夫圣贤垂训以身者是禀父母之遗体诚不可毁伤但凡夫无知执之为实生我所相地持经云世间受生皆由着我若离我着则无世间受生身处大论云一切世间中莫过名与色若欲如实观但当观名色名是心色是质是故净业障虽巳自度亦欲度人于无迷闷处起生迷闷问于如来释迦老子又于鬼门贴挂好肉剜疮穷四见源故有此章来意也于是净诸业障菩萨在大众中即从座起顶礼佛足右遶三匝长跪叉手而白佛言西蜀复庵晖禅师曰谓行人入前三观诸轮才有证便执着四相四相者一我相二人相三众生相X四寿命相谓证心不忘曰我相悟心不忘曰人相了证了悟了心不忘曰众生相前三相俱尽唯是一味觉昭现前觉心不忘曰寿命相然一切业障皆由四相而生今此问答除去诸业自然清净故当此请问也大悲世尊为我等辈广说如是不思议事谓前所说二十五轮皆是不可思惟不可拟议事一切如来因地行相二十五轮即诸佛初地观行之相令诸大众得未曾有大众闻所未闻故云得未曾有覩见调御历恒沙劫勤苦境界一切功用犹如一念我等菩萨深自庆慰大众自见旷劫脩行功用如在一念间西蜀复菴晖禅师前总明观行一向称理而脩犹可领解今于一味之中广张诸轮屈曲差别虽然差别不乖一味之法尤为难见故曰不可心思言议也因地行相者此指文殊章问本起清净因地法行也夫果德称真约理可照因地治染体解是难今蒙佛开示观门有所悟入其昔所修因地勤苦境界一念之中备知炳然齐现如琉璃瓶盛多芥子故深庆慰然楞严经说众生洞视不过方寸阿那律见阎浮提如掌中果菩萨见百千世界十方如来穷尽微尘清净国土今既入观以观智之X力所以彻见如来因地恒沙劫中脩行之事也问此之调御未审十号之中当第几号耶答云当第七号也然十号者一如来者髣同先迹号二应供堪为福田号三正遍知者达伪通真号四明行足者果从因得号五善逝者妙往菩提号六世间解者穷尽法界号七无上士调御丈夫者降生成道号八天人师者应机说法号九佛者三觉圆明号十世尊者出世独尊号以此证之是知调御二字当十号中第七号也谓能调伏一切众生心猿意马也四明聪讲师曰不思议事只是如来因地行相历恒沙劫勤苦求索古云无自然释迦也世尊若此觉心本性清净因何染污使诸众生迷闷不入西蜀复菴晖禅师曰此中问意不说本来都迷意明巳知觉性圆明诸法清净何得凡心宛在所作所为情犹憎爱未审有何之法染污令我用心异于诸佛迷则不悟闷则不证入本觉也四明聪讲师曰此问圭峰慈室两家都言不是全不知都迷意明巳知觉性圆明但疑凡心宛在不合觉源令谓正为凡夫迷于圆觉未有脩入之路何关圣人巳知若巳知何复问佛果佛巳证因人自迷经有云使诸众生迷闷不入使诸众生岂是圣者乎X惟愿如来广为我等开悟法性迷惑之时总摄本性开悟之后方名法性令此大众及末世众生作将来眼现未众生闻佛开示尽未来际永无迷惑说是语巳五体投地如是三请终而复始惟是遮尽一切法为义愿以希求乐欲为义法性者乃诸法之性若直谈本体则名觉性若推穷差别之法皆同自体同于一性即名法性今此章推破四相豁融诸法皆同觉性故云开悟法性从前经文但云觉性此段云法性意在兹矣四明聪讲师曰圭峰云若直谈本体则名觉性若推穷差别之法皆无自体同于一性即名法性今谓觉性法性一体无二但说果人所脩所显名觉性因人所迷中脩所显者名法性法性通一切法也尔时世尊告净诸业障菩萨言善哉善哉善男子汝等乃能为诸大众及末世众生咨问如来如是方便汝今谛听当为汝说时净诸业障菩萨奉教欢喜及诸大众默然而听善男子一切众生从无始来妄想执有我人众生及与寿命众生从无始劫来妄想执着以为有我相人相众生相寿命相也认四颠倒为实我体妄认四相为实我体不知此四颠倒本来自无X西蜀复庵晖禅师曰此中说四相有二义一总叙过由二别释其相今且先总叙其执四相之过由谓四生六道二乘菩萨一切众生自从无始旷大劫来用妄想颠倒攀缘分别之心执认有我相人相众生相寿命相不过是真我本有迷之为无妄我本空执之为实横计此四是真实我之身体所以楞严经云一切众生无始巳来迷巳为物失于本心为物所转轮转苦海丧本受轮皆由此也然此四相有二说一凡夫迷识境四相二菩萨迷智境四相且识境四相者谓执取自体为我相此妄认四大云是我也计我转趣于余趣是为人相此谓我若作善得生人天若作恶得生三涂也计我盛衰苦乐种种变异为众生相此谓我一身生在世上百岁之中或少壮或衰败苦乐得失种种相续之事也计我一报命根不断而住为寿者相谓我舍此一报之身死后便生张三李四之家常住不断灭也此乃金刚经中说四相也今此亦可总収在内下文别释四相方是菩萨迷智境四相至文可见四明聪讲师曰尔时世尊至默然而听者一大藏教百千三昧无量行门皆是佛之方便开甘露门若究本源生佛平等一切诸法皆是佛法佛法即实相实相即诸法只为众生在迷圣人布路作筏度人谓之方便也善男子一切众生至为实我体X者天台云神我本不可得而未见道者迷于心色四大五阴根尘识等法中妄计有我我所计我之心历缘甚多今略辨四见今云一切众生从无始来但世间所作之法皆有创始如起屋起宅皆有始也唯此一念识心无始初时只云轮转生死如今身现在要知父母未生巳前我在何处将何为始故云从无始来今且从风火搏我识神入于母胎揽二滴为身即此谓之妄想此滴本非我有父母遗弃妄认之为巳有为妄计色受想行识此五和合如草头露蹔聚少时又如五指成一拳相五阴为身亦复如是况凡夫不了执此假名而为我等经云我者于五阴四大根尘识中若即若离计我我所之实是名我见人者亦于五阴等法妄计我是行人妄计自身相貌为人见荆溪云我以计内人以计外众生者亦于五阴色等诸法共成此身计有我生是谓之众生见寿者亦于阴入界中计一期有寿若长若短如人愿年百二十岁此皆寿者见荆溪云众生以续前为义寿者以趣后为能凡夫既执我认四颠倒为实我体佛欲破众生妄执与二乘人说无我法二乘离我成阿罗汉由此便生憎爱二境由执四相为我体故所以顺我则爱违我则憎于虗妄体重执虗妄X四大幻体巳是虗妄更执四相妄上增妄也二妄相依生妄业道二妄者即四大并四相也二者因作业受报故曰生妄业道有妄业故妄见流转既有妄业即受轮回本无轮回故曰妄见厌流转者妄见涅槃厌彼轮回欲证涅槃本无涅槃故无妄见西蜀复菴晖禅师曰谓因执四相为实我体所以于自憎爱妄生执箸顺我者即爱之违我者即憎之所以道同我者为是异我者为非如是憎爱是非不同者皆因不合执我也既有憎爱之心未免于虗妄身上又生一重妄想何故如是为这箇四大五蕴百骸九窍乃是于过去本觉之上一念不觉背湛迷真之复错撞入父母胞胎被色受想行识众缘假合在此唤作托异物以成体借他家而权住只此一身巳是虗妄了那堪今生又于此身之上执着我人四相即是两重虗妄所以楞严云汝等皆是迷中倍人既不知是两重虗妄未免就此二妄之中不过是憎是爱于憎爱上或毁或谤更相杀害互为冤讐于爱上被形体坏男根为地狱种作无间业生起造作种种无边之业牵入苦乐之趣譬如道路能引入至地头故曰道既妄业成就即受生死流转此谓之一念受染地狱门开X瞥起瞋心刀锋耸立化书云至婬者化为妇人至暴者化为勐虎楞严云多婬之人化为火聚此上皆是四生六道因执我故轮转生死苦海之中不能解脱也其次二乘之人厌三界无安犹如火宅希求出离如救头燃息缘断惑如獐独跳不顾后羣才出三界后一向趣寂躭定灰身灭智妄见涅槃寂静之理可证殊不知此正是化城本至宝所大钞云趣寂缠定化城非宝宝藏云譬如困鱼止泺病鸟栖芦其二者不识于大海不识于丛林二乘之人趣于小道亦然以小安而自安不以大安而安矣禅家到此谓之纵饶脱得髑髅前未免堕在黑山下一向黑雾罩定这箇唤作焦谷芽败种子永不发生此一段文总有十句初四句由迷起惑次二句造业次二句受报后二句虽出三途却堕二乘之境然此十句经文总当二乘宗中生灭四谛法门谓初由此便生爱憎二境至二妄相依生妄业道者此当集谛有妄业故妄见流转者此当苦谛厌流转者此当道谛妄见涅槃者此当灭谛初二谛乃世间之因果后二谛乃是出世间之因果也由此不能入清净觉非觉远拒诸能入者因彼妄见所障不能悟入净觉非是净觉障拒入者有诸能入非觉入故X众生能悟入于觉尔非觉来入众生性中也孔子谓人能弘道非道弘人者是也西蜀复庵晖禅师曰由此不能入清净觉者此正是结答前问云若此觉心本性清净因何染污使诸众生迷闷不入今答云只应不合执认四相展转生过纵离六道复堕二乘皆是执我故不能证入圆觉也非觉违拒诸能入者诸能入即信解行证前问云因何使诸众生迷闷不入今答云不是本觉违背拒敌使令不得证入自是一切众生因执我之故所以不入譬如夜间梦见别有一身或往或来或于种种之事然此梦身既然未忘毕竟不能合于本身亦非是本身违背拒敌使之不合但是梦未醒也所以僧问龙牙云佛祖还解瞒人否牙云你道江湖还有碍人心否又云江湖虽无碍人之心为时人过不得佛祖虽无瞒人之意为时人透不得所以道自是不归归便得五湖烟浪有谁争此则形无妨而人自妨之物无滞而人自滞之悲夫有诸能入非觉入故者意谓若悟入圆觉之时自是因信解行证之故所以得证入而圆觉本无出入与不出入初不干本觉之事只如参禅之人或十年二十年处众不悟明心地者此不干主人公事自是你不肯做工夫一旦忽然悟道之时此亦不干主人公事自是你因夜以继日坐以待旦䇿发进脩加功练行做工夫而悟若是与X么人何愁与么事不是与么人莫怨与么事此之谓也是故动念及与息念皆归迷闷诸念动时固不能觉纵使止念亦无入处西蜀复庵晖禅师曰动念即前苦集二谛息念即前灭道二谛谓以是上来所说道理因由所以之故动念是凡夫苦集二谛之法息念又是二乘灭道二谛之法纵舍凡夫境界又堕二乘境界所以皆归迷闷不悟圆觉不入圆觉也四明聪讲师曰因上妄执计有我身是名身见身见既起见爱即起违我者憎顺我者爱如是爱憎皆由执我故曰由此二境即憎与爱憎属见即见惑五利使邪心观理情迷颠倒爱者贪染之心名之为爱若于男女色身情迷随心逐物染者缠绵通名为爱爱属烦恼即属思惑五钝使也因虗妄故错认遗弃四大五阴根尘为身巳是虗妄于上复生憎之与爱谓重执虗妄二妄相依如氷与水生妄业道轮转三界入于火宅业道即六道也因兹妄业有轻有重善恶二业亦分轻重善业重生人天中轻则阿脩罗恶业重则入地狱次则畜生饿鬼故曰妄见流转或于人道中厌流转者修四谛十二因缘法证声闻缘觉小乘涅槃有为之法此人少悟空法达四大五阴本性空寂不立我人知见得小乘道灭二谛犹止宿草庵入于化城非X究竟灭谓之妄见涅槃由此不能入清净觉者以大斥小小乘之智有如萤火岂可比大乘之智杲日丽天觉是圆觉不入圆觉者又觉照也即清净觉相非是觉相违拒不是圆觉不容汝入只为汝能入者是小乘之智自隔自碍非觉碍汝故云有诸能入非觉入故大圆觉智破一切暗灭萤光之小智揭金粟之高明动念即凡夫也息念二乘涅槃也凡夫二乘皆归迷闷至此薰莸同器不得不辨也何以故由有无始本起无明为巳主宰动静皆迷闷者由无始劫来无明妄想为我之主故也西蜀复庵晖禅师曰此征云重念皆是背觉息念即合契真今以何义故俱称迷闷即答云良由动念是我动息念是我息我相既在动息俱迷所以不能证入此皆是无始世来于最初根本所起独头无明此之无明不待对境自然于无事平常中而起如天忽云如镜忽尘以此无明作自巳主宰躭着我相主是无明之体宰是无明之用有运判宰之义也一切众生生无慧目有生以来不见自性故曰生无慧目身心等性皆是无明既无慧目则四大五蕴一切幻性皆是无明执着X之心譬如有人不自断命众生妄执无明不肯除灭譬如世人不肯自杀西蜀复庵晖禅师曰此一段文却转释前文良由四生六道一切众生有无始本起独头无明为巳主宰之故不能悟入圆觉类如世上有一般人若十岁二十岁之后盲却其眼虽眼不见物说之则能了知若在胎中便自无目生出来便盲之时则对色之时种种为说终无所益如涅槃云如盲不识乳色便问他言乳色何似答曰色如白贝盲人复问是乳色者如贝䩕耶答曰不也复问贝色复何似耶答犹如稻米末又问乳色柔软如稻米末耶稻米末者复何所似答曰犹如雨雪复言彼稻米末冷如雨雪雨雪复何所似答曰犹如鹄是生盲人间说如是四种譬喻终不能得识乳真色所以寒山诗云因缘都未详盲人问乳色如是则盲人问乳跛者访路与此同意身心等性皆是无明者前文殊章得本起因地则所修之法皆是佛因今用本起无明则所修一切法皆是魔业又前以觉圆明故根尘普净所以经云一切是觉今以无明为本故云皆是无明前如以金为千器千器皆金此如以土为器也譬如有人不自断命者此之认我之相不觉不知不能自断有似世间卑贱之人假饶卑陋六根不具衣不盖形食不充口X曾肯自断着性命否终是不肯此一喻又可喻于后段爱我之言及养无明之语后段血脉连环故此喻通前后文也四明聪讲师曰何以故由有无始至皆是无明者起信云无明为因生三细境界为缘生六麤今言无始者即是根本不觉熏习真如生三种相业相转相现相故云本起无明既是根本无明内惑为因也四大地水火风此四围空汝之无明妄识于中假作主宰若论不能降伏者亦被他人所恼不能忍辱者二义不成亦不成主宰今论四大和合心在五根之初名之为主遗教云此五根者心为其主成此色身于中立我且云为巳主宰若心无慧眼不能分别色心四大五蕴根尘识等皆是幻化空华则身心等性皆是无明生灭之法不离虗妄譬如有人不自断命者此喻爱欲也前文爱欲为因爱命为果亦是无明为因无明为果大论云老死有果所谓无明无明有因乃指老死是故生灭皆从无明今明上说无明为巳主宰生灭我爱爱巳色身谁肯断命既云爱欲为因爱命为果因果皆爱性不舍任运不自断命若肯断命应是舍爱既不舍爱三界不出是故当知有爱我者我与随顺彼有爱我者我亦随顺彼境而生爱心非随顺者便生憎怨X非随顺彼境而生爱心则往往怒其违巳起憎怨心为憎爱心养无明故相续求道皆不成就种种憎爱增长我见念念不断成道愈难西蜀复庵晖禅师曰此一道总结前经文从无始来至此皆是障道之所以有爱我者我与随顺者此对顺境生爱心以明有我非随顺者便生憎怨者此对违境以起憎心以明有我也用上来憎爱二心长养无明种子及现行种子所谓种子熏现行现行熏种子不过是见不超色听不出声境起心随攀缘不息以至念念憎爱念念取舍念念相续以此之心求悟圆觉成就佛道者无有是处纵令勤苦经劫种种行门但转助得无明所谓钻氷覔火握地寻天缘木求鱼蒸沙作饭抂用功夫修不能成此上经文皆是总叙过由下文方别释四相也四明聪讲师曰爱者即是见爱烦恼只为众生迷烦恼故恼乱身心致使真明不发今言爱者即贪染之心染着缠缚通名为爱此爱顺我者则爱之逆我者则憎之此之憎爱皆我在虗妄浮心内此虗妄心体是根本不觉现行无明业识未起善恶时本自无事伹于名色阴界入等法中起憎爱心妄计我能养育于他故亦计我从生巳来为父母养育故名为养育今以憎爱养育X无明于内心中忽遇逆顺境界便生憎爱此是十六我人知见中第六养育见若以憎爱存心憎则怨爱则喜怨恨见爱总是情想以此求道去道转远故云皆不成就善男子云何我相谓诸众生心所证者众生之心无所取证则不着我相才有所取证即执此心以为自巳故曰我相也西蜀复菴晖禅师曰此下文乃别释菩萨迷智境四相今且征云如何是菩萨犯着我相耶答云谓之一字乃评量之词评量菩萨大心众生才入初地用第七识心证第八识然第七末那识是能证第八阿赖识为所证假令修道舍妄证真只此能证之心不忘便谓之我相然第七识属见分第八识属相分也盖梵语末那此云染污根四惑者我痴我慢我爱我见也四明聪讲师曰圭峰意谓所证者此指罗汉证者尚有我相今谓未然我是十六见中第一名我见只为名色阴界不了妄计有我我所之实吾佛恐人不识此见此见潜在内心难识其相故云心所证者虽云心所证所证何相貌下有喻晓之善男子譬如有人百骸调适忽忘我身此喻众生无所取证时不知有我相也四肢絃缓摄养乖方微加针艾则知有我此喻众生才有所取证方知有我相也X是故证取方现我体证是我证取是我取故证取时我体发现西蜀复庵晖禅师曰絃即紧急缓即是慢此皆系肢体不调手足失度之状方法也针艾譬逆顺境界经云诸有智者以譬喻得解如世上之人百骸不调手足失度并不知紧慢何故如是谓只缘调摄保养乖角失其方法好寒却热宜热却寒所谓煖者假衣于春晹冻者反冷乎冬风缘此失度其保养之故便不觉有其四大一朝医师至或以针针之或以艾灸之此时方呌唤烧我痛也今学道之人亦然或燕居静室或隐处深山虽物遗人颓然于吉凶之外心绝经营境无违顺习闲成性蹔得忘情不觉自他便谓我得道巳无我相了也这般人假使世间高名厚利荣华富贵酒色财气皆动此人不得但以赞叹其所得之法所悟之法即便欢喜若毁谤其所得之法即便嗔恨只此喜心怒心便是我相也以自谓舍妄证真一时无我了才被人以逆顺之境来取之我相依前在也四明聪讲师曰如人平常无病痛痒俱无忽少不安加之针艾针艾临体方云有疼有痛既知疼痛始觉有我故云心所证者且就众生显我不是罗汉经云谓诸众生若是众生用加针艾故云证取方现也善男子其心乃至证于如来毕竟了知清净涅槃皆X是我相我心未断虽能入佛涅槃亦皆是我相尔西蜀复庵晖禅师曰上文并是麤相此结指细相也其心乃至证于者此属能也如来毕竟了知者此属所也所中又如来毕竟了知是能清净涅槃是所意谓非但了知二乘涅槃为我相设若了知如来涅槃亦是我相也然如来涅槃但是虗无圆照无为觉体非别可证今既证得涅槃不忘能所即皆是我相所以古德云纵饶穷到底犹是涉风波四明聪讲师曰此例我相不独凡夫众生有之至佛亦有之故云其心证于如来者此是分真佛不是究竟妙觉佛也佛亦称我者无法之我此具我者非凡夫情我之我未证无生忍地刀割火涂皆是痛苦圣人遇难如割水吹光何难之有为凡夫未破无明其病全在若知佛地了知我证涅槃所了知心亦是我也直至妙觉四十二品无明破尽百非洞显万惑咸亡如十五夜月到此田地无尔无我无此无彼无凡无圣无善无恶天堂地狱净邦秽国打成一片故云佛身充满于法界普现一切羣生中善男子云何人相谓诸众生心悟证者人相者悟我是空能不执着也心悟证者悟所证之我相为非故也X善男子悟有我者不复认我所悟非我悟亦如是虽悟我相为非不复执着我相然所悟者既是非我则其能悟者亦非我矣非我之相即人相也悟巳超过一切证者悉为人相使此悟心胜彼一切证我相者亦皆是人相尔西蜀复菴晖禅师曰心悟证者此觉悟前证心不是也者之一字正名人相意谓此之入地众生到此又悟知前来证心是我相既知证心是我相更不肯再作证底道理解会故谓之不复认我今来所悟之心更无我相了殊不知只这底心悟所依前只是人相之我与前我相一般前证心是粗底识此悟心是细底识假饶谓之此悟心超出过越前来一切证心未免皆属人相何也尚有能绝能除之心存焉四明聪讲师曰智者法界次第云人相者于名色阴界入等法中妄计我是行人异于非行之人故名为人亦计我生人道异于余道故名为人慈室云复知后三相皆依我相从根本而立荆溪云人以计外为人相大论云但于五众取相故计有人相而生我心以我心故生我所我所心生故有利益我者生贪欲违逆我者生嗔恚此结使不从智生从诳惑生是名为痴三毒为一切烦恼之根本今言众生心悟证者恐人误作悟道之悟证道之证故言非也意云以我若比异类我是人者计是X人相㒵尊贵利益违逆等相我人道胜其实专自巳身立人相也悟是悟彼人证是证我相貌富贵故云悟巳超过一切证者意云我巳过一切人皆不如我我能他不能我会他不会如是皆是超过即不是证圣人境界名为超过故云悉为人相善男子其心乃至圆悟菩萨俱是我者心存少悟备殚证理皆名人相虽能圆悟自性涅槃备极一切取证之理然尚有一毫悟心亦是人相尔西蜀复庵晖禅师曰不取能所故曰圆悟无非不尽故曰备殚意谓此之众生用第七识心不取能所之相而前能所之相俱是有我直饶圆悟涅槃备尽得前证心之理不取能所者此尚有少能悟之心不忘故曰人相何也为少悟之智不是差别之心故曰少也四明聪讲师曰其心者此指一切众生之心龙女是畜生心调达是地狱心妙庄严王是邪见心十法界皆云其心除究竟佛非心既存有心有心生天乃至有心证涅槃故云俱是我者心存少悟悟我为人非悟成佛殚者尽也尽其理言之错认巳身强立主宰故名人相善男子云何众生相谓诸众生心自证悟所不及者众生别发一心自谓前所证之我相所悟之人相未能及此不知此心乃众生相也X西蜀复庵晖禅师曰此又征云如何是众生相谓觉前能悟悟是所觉悟既成所觉又名能展转无穷皆成能所能所及处皆是相待了此无定故离前非计所不及谓免诸过不觉此计又是众生众生者不定执一之谓也谓前证心不及此心前悟心亦不及此心者之一字便是了心不忘善男子譬如有人作如是言我是众生则知彼人说众生者非我非彼此假借人言以谕巳为众生相则非我相人相也云何非我我是众生则非是我云何非彼我是众生非彼我故曰非我者盖乃是众生则非是我也曰非彼者盖巳是众生则非是人也非彼我者非彼人之我也西蜀复菴晖禅师曰此举喻释通此一段文但借世人语词以为义势以显众生相不妨义理至浅近而文且幽隐今为子细分柝于兹世尊召净业云善男子要知众生相者譬如世上有一人口中自作如是之说问说道如何说道云我此一身不是张三亦非李四若我是张三则便有彼之李四为对待若我是李四则便有彼之张三为对待今我自是色受想行识众缘和合而生也则知彼人说众生者此却是佛说也谓彼人既道我这一身自是众缘而和合生之时而世尊便知彼说众生之人巳无自我了非唯无自我亦无彼我也既不X执是我即无彼我对待之法上文征释巳自可见了世尊又恐后代众生不会再来将非我非彼一句分开为两段征释使其易晓今先征起非我二字云上文说非我如何是非我答云彼人适来自道我这一身自是众缘和合而生既道我是众生即使无自我了又征起非彼二字云上文说非彼如何是非彼答云彼人适来自道我这一身自是众缘和合而生既道我是众生即便无彼我了虽然于自我彼我都无了尚不合有执众生之心也无自我者即无初证心无我相也无彼我者即无第二悟心无人相也尚有众生者即此能了之心不忘也大凡佛书有文易意难者文难意易者有文意俱难者文意俱易者此乃文难意易也善男子但诸众生了证了悟皆为我人了知前所证者为我相前所悟者为人相也而我人相所不及者了知巳之所见胜彼我人二相存有所了名众生相了心未忘故名此相西蜀复庵晖禅师曰此合喻对辨也意谓但是地上众生虽然了达得第一证心是我相又了达得第二悟心是人相而了心不忘便是众生相也疏云了证者空则我不及了悟者空则人不及不及之处存有一箇所了之心岂非众生相乎此谓之X灵龟曳尾拂迹迹生也四明聪讲师曰善男子云何众生至名众生相天台云于名色阴入界等法和合中妄计有我生故名众生相今谓初受胎时揽父母遗弃为有五事一色二受三想四行五识此五者皆揽四大共成其体彼时便有四大和合五阴和合假名色身立我所相众缘者众共而生故众生者五阴和合而生如五指头束成一拳此五成拳故有拳名五阴成身假名众生亦云众生见亦云人见于母胎中便有此名皆是妄计非实有体心自证悟所不及者此因我人知见自高自大我是众生彼非众生此是我自起高心慢彼非我故此有两不及一者他不及我二者我不及他下者一字兼于自它故下立譬云我是众生则知彼人说众生者非我非彼下再自释云云何非我我是众生则非是我此是我既非他是众生他亦非我为众生则非我者他非于我也云何非彼我是众生者我既非他他亦非我我是众生总结云非彼我故并非彼非我是我而非彼如彼亦非我但众生妄情执有分彼分此有悟有证如此皆是我人而此我人所不及者存有所了立悟立证皆是我人妄想不离此五阴聚而为身名众生相善男子云何寿命相谓诸众生心照清净觉所了者觉所了者觉前执众生相时了心未泯也此觉心X绵绵相续欲不断灭故曰寿命相一切业智所不自见犹如命根一切觉心皆是清净业智然此智幽微不能自见所以念念不断如命根之不可断也西蜀复庵晖禅师曰才有证心证心不忘便谓之我相才有悟心悟心不忘便谓之人相了得证心了得悟心了心不忘谓之众生相若前三相俱尽唯是一味照觉现前觉心不忘谓之寿命相今且先征起云如何是寿命相答谓等觉位大心众生修行到此用即心之照此之即心之照全是自巳光明里许离烦恼障离所知障无一丝毫污染遂觉前来我相人相众生相一切皆尽照彻真源一切处一切时全是此之一觉更无两箇便拟将此作用之智修习一切无漏之业业即业用或自利或利他种种等行此之智照正是微细染识谓之细中之细一似人之作根常常相续不能自断又不能自见之如楞严云阿难此湛非真如急流水望如恬静流急不见非是无流禅宗谓之命根不断不到牢关亦谓之智照现前犹是真常流注又云万里不挂片云虗空正好喫棒何故如是只为到此境界不合犹有依倚在犹涉帘纤在唤作着体华鬘严身缨络又唤作百尺竿头未能放步万仞洪崖未能撒手尚有佛法存于胸中所以僧问古德云牛头未见四祖时为什么百鸟衔花答云X闻时富贵又云见后为什么不衔花答云见后贫穷今此寿命相正是牛头未见四祖时底时节又僧问赵州云朗月当空时如何州云犹是阶下汉僧云请师一接州云待月落了来相见只如古人有降龙伏虎诸天送供百鸟献花者皆在此相中収也善男子若心照见一切觉者皆为尘垢心光发明见种种觉在净性中悉为尘垢觉所觉者不离尘故照心觉心皆是尘念故也西蜀复菴晖禅师曰若以此法门智照照见前之三相一切觉者皆是尘劳垢污者只此能觉所觉之智依前不离尘劳妄想何也为更有能觉之智未忘所以与前病痛一般孟子所谓以五十步㗛百步虽五十步未免是走尔如汤销氷无别有氷知氷销者存我觉我亦复如是存我则如水之为氷觉我则如汤之销氷氷汤虽异同归一水别无能知氷销者所以存我觉我同归一性别无能知我觉者西蜀复庵晖禅师曰如汤销氷无别有氷知氷销者此举喻譬如世上之人用百沸汤泼氷相似汤至而氷即泮同成一水虽然氷销去了尚有能知氷之人只如言尽便是不尽水喻真性冰喻四相汤喻智慧所以东坡云首断更无能断者氷销那X复更知氷存我觉我亦复如是者今存能觉之我觉前三相所觉之相虽然遣除前三相之我无那有我不合更存此能觉我尽者便是寿命相喻中知氷不合更存知冰销者也若依教家约地位说此四相者第一我相即初地菩萨所犯第二第三人相与众生相即二地至十地菩萨所犯最后寿命相即等觉位菩萨所犯此寿命相谓之贴肉污衫最后方脱得此一相便入妙觉位即佛矣四明聪讲师曰寿命者金刚经只云寿者不言命今言寿命者寿者是于色心五阴中妄计有长有短曰寿命者亦于色心阴法界计我命根成就连持不断曰命其命寿只一也大论分为二计我命根连持不断以执此故计有我身名为身见心照清净者心便是命命只是出入息气气只是风大此息风若不清净则结滞皆由此心知一切法知者智也智即照也照一切法曰觉所了者一切业智者此业即智此智即业以此无明业力知于诸佛法此智非一切种智之智此是业上生此智慧时人号灵台此智所不见犹如命根世间知命者少此之谓也若心知命有长有短知是幻化空品云心如幻化故云若心照见一切觉者照即知也即知见了一切法皆是虗妄故云觉者下一者字兼能觉智能觉皆是尘垢垢是四大五阴根尘识皆为过患能觉所觉能知所知并皆尘垢能觉如X汤所觉如氷故云如汤消氷知氷消者是谁能知所知并皆无体故云者字若存我能知之知觉我所觉境也亦如汤氷能销所销并皆无相故云亦复如是也善男子末世众生不了四相虽经多劫勤苦脩道但名有为终不能成一切圣果不能了达我人众生寿命之相虽经累劫勤脩亦不能证无为圣果是故名为正法末世圆觉疏曰正法之时修则皆证末世之时人多取相今既取相虽是正法亦同末世也西蜀复庵晖禅师曰此下皆是明存我失道谓既将此四相之心脩行则行行皆带能所此皆是有为生灭之法故不成圣果正同华严云多劫六度不名菩萨非唯不成圣果亦谓正宗佛法中末世何以故夫正法一千年像法一千年末法一万年且正法之时人不取相修则皆证末世之时人多取相今既取着其证相之时虽是正法亦同末世若遇此顿教了达病源则虽末世还同正法庄子曰世丧道矣道丧世矣四明聪讲师曰神我本是藏性性不自守随薰和合于名色中妄计有我不了四相纵经尘劫修行终不成圣为未除我火性未断故除我是入道要门大小乘若不除我终非圣人佛在世时亦有如X是故云正法末世今后五百岁中法是正法奈弘持者多以邪法误人呵佛骂祖皆正法末世其法虽正弘者曰邪谓之末世也何以故此一句征起云前来修行之者劫数既多行又勤苦以何义故不证圣果耶认一切我为涅槃故有证有悟名成就故何故名为正法末世盖由执着诸相为寂灭之道有所证悟及有成就之名故也西蜀复庵晖禅师曰此明认我为真答云谓只因不合认我以为涅槃有证有悟有了有觉故所以虽多劫勤苦终无所益譬如认梦身以为自巳勤于家业种种疲劳终无一事益于资产四明聪讲师曰今世间有一种学无生之术欲不生灭起此之心巳落生灭反求之者去道逾远我是罗汉我是无心我巳到家以盲引盲盲盲无穷涅槃者何法谓之涅槃尔不识真理二乘三界小乘涅槃出分段生死有余涅槃大乘破无明登圆初住证一分三德大乘涅槃佛是究竟涅槃岂有纯是凡夫三毒不断纤毫婬怒痴性全在何等涅槃可证若将得神通亦是涅槃魔魅亦有业报五通岂得为证涅槃又大教斥小乘声闻缘觉亦谓之邪人迦叶自云未闻大涅槃前尚皆邪见何况错认我人知见者此如认鱼目如珠以为到家名X悟名证亦云我巳成就古有云是拣择是明白若不择良朋胜友别其见之邪正不独自误亦乃误他其过可胜言哉譬如有人认贼为子其家财宝终不成就盖谕取相修行终不成佛西蜀复菴晖禅师曰此举喻以显前文疏云贼若在外犹可隄防养之为儿如何捡获又知贼是贼贼无能为认之为儿宁免破败以喻六根取境犹可制御藏识妄我难以辨明所以楞严云阿难汝今现前眼耳鼻舌及与身心六为贼媒自劫家宝由此无始众生世界生缠缚故于器世间不能超越寿禅师云认妄贼而为真子劫尽家珍収鱼目以作骊珠空迷智眼又永嘉云损法财灭功德莫不由斯心意识学人不了用修行深成认贼将为子庄子云贼莫大于德有心而心有眼故圣人去之四明聪讲师曰贼者即六尘之六贼也于色声香味触法之中自相劫夺家宝岂复就聚哉此正言贼者是无明业识此贼无始以来害我甚多只不自省此无明业识亦谓之父子天性本觉佛性流浪之后父子相失今日修圆觉会天性定父子无明法性一体父即子子即父贼即将将即贼若也错认未免为他所害何以故X西蜀复菴晖禅师曰前征何以多劫不证答云由认我取证故此又征云涅槃是万法之真性即我体性亦是涅槃纵使认我取证以何因由所以之故便妨于道耶有我爱者亦爱涅槃伏我爱根为涅槃相爱我即爱涅槃究竟未离于爱但能降伏我之爱心使之不起尔不起之相似涅槃相其实非真涅槃也有憎我者亦憎生死既憎我相必憎生死憎心未忘终不解脱不知爱者真生死故本爱涅槃拟除生死不知爱心真生死根本也别憎生死名不解脱既起爱涅槃之心巳为生死所缚别更起憎恶生死之念是名真不解脱西蜀复菴晖禅师曰疏云夫生死轮回本由憎爱欲求解脱须尽二源今憎生死亦是本憎弃苦欣乐虽殊憎爱元是本习带之修道佛果岂成伏我爱根为涅槃相者由调伏之故爱根不起之处相似涅槃之相以似为真本爱涅槃拟除生死爱心既在即生死根爱根憎苗岂名解脱谓只此爱涅槃心便是生死之心又郄安用别生一箇憎生死之心只此一心在两处用既用此心憎生死又用此心爱涅槃也X云何当知法不解脱此等憎爱心在圆觉法中非解脱之见故也西蜀复庵晖禅师曰法之一字即涅槃因前云爱涅槃者名不解脱故此又征起云若爱生死即是系缚今悟涅槃是寂灭一心之法以何相状得知云不解脱耶四明聪讲师曰佛法不可以有心求不可以无心得须以有心作无心用今文云有我爱者爱心不断求涅槃者爱心是无明无明不破若以爱心求无为去道远矣伏我爱根者如木只去枝柯还复再生若断木根则求无生理断根证真涅槃蹔伏爱根如石厌草遇缘再生即非究竟外道凡夫以伏为断认为涅槃相虽用药治病执药为病病根愈深故云真生死故名不解脱不是法不妙不解脱生死自是汝用不得法故经云盲者不见非日月咎此法如人入阵中用武器善用者游刃不伤不善用者挥戈刺吻非止伤手命亦难存善男子彼末世众生习菩提者以巳微证为自清净由未能尽我相根本在巳小有所证便为自心清净盖由未能忘我也西蜀复庵晖禅师曰以巳微证为自清净者佛法大海无量无穷其能入之者渐入渐深今彼众生方且外知根尘假合内觉性体寂然殊未有大彻大悟之门而我相根本必不能尽除何以知之下X文用境验之即知也若复有人赞叹彼法即生欢喜便欲济度若复诽谤彼所得者便生慎恨则知我相坚固执持闻毁誉而生瞋喜者盖由坚执我相潜伏藏识游戏诸根曾不间断执我之心潜伏于藏识而游戏于六根念念不断故也宗镜曰识即是心不守自性随染净缘不合而合能含藏一切真俗境界故名藏识西蜀复庵晖禅师曰只如庄子云宋荣之为道也举世而誉之而不加劝举世而非之而不加阻今彼众生未能臻乎此境遇赞则喜遇毁则嗔以此验知我相犹在何也然世境违顺麤重易明唯就法门最难觉察但言为法嗔彼爱此不知此心元是我相此之我相蹔时潜伏藏在第八阿赖耶识中若触着逆顺境界依然于六根门头炽然发现常常永不曾有间断休歇古德云聊将柱杖轻轻拨烧郄三千与大千然藏识者属第八识种子诸根者即属眼识耳识鼻识舌识第六意识第七末那识现行种子熏现行现行熏种子常无间断若约此中赞毁者乃属八风称利衰毁誉讥苦乐也四明聪讲师曰末世中即后五百岁鬪诤坚固学菩提者道也今时学道者我见不除纵少知见便谓了证如此之人只缘不识真菩提路妄入异路邪乡以为真道未证谓证未得谓得故云以巳微X证为自清净佛在世时九十六种外道皆是邪见数中亦有通力者尚属邪见何况今时唯以口业诳惑众生世无青白眼随顺入邪乡以盲引盲同入火坑佛悯此辈以苦切之辞拔济邪见使归正见故赞叹彼法即生欢喜便欲以邪化济度其人受者自谓巳得彼之真道可出生死岂知生死重积实乃迷中倍迷之人弟子与师俱从沦坠若明眼人善别淑慝出其恶指其妄此人便生瞋恨尽世之中便为怨结如是之人只为我相不除坚执我故体是无明第八识亦名梨耶识此我识至究竟佛方尽等觉菩萨尚未尽我此识微细故云执持潜伏内心八识田中既伏在内游戏诸根即六根在眼曰见在耳曰闻六根门头贪色声等尘顺则喜逆则怒总我执不断所以我见居首者谓若是也善男子彼修道者不除我相是故不能入清净觉不能断除我相安能悟入净觉西蜀复庵晖禅师曰此结前所说至是存我失道所以不能得悟入清净圆觉也四明聪讲师曰觉是圆觉此性净之理如白圭不容少瑕或少瑕玼则不清净瑕即我执也若留我执性不清净如孤鹤不入鸡羣也善男子若知我空无毁我者若知我体本空则知彼之毁我者亦无立处X有我说法我未断故才作我见演说诸法皆是我相未断灭故众生寿命亦复如是我相未除有此过患若执人相众生相寿命相其患一同西蜀复庵晖禅师曰此下乃是说病为法此恐闻前佛说赞之则喜毁之则嗔嗔喜未忘便是我相今此便拟忍受不嗔用为无我以谓我今一身自是众缘和合而成毕竟无我我巳空了汝毁何人念汝无知之故今为汝种种说我空之法只此见有无毁之人便是未得我空只此为彼说法便是未断我相然我人众生寿者亦复如是疏云毁者是彼说者是我经文于毁者言无此是反明过也于说者言有此是顺明过也四明聪讲师曰若知我空此空是本来空非作为空亦谓性德之空此空空一切相具一切相非空之空非有之有此空有本来性中自具见喜不喜见瞋不瞋乃本有何瞋喜哉今我说者不到此田地因说故人虽毁我吾不生瞋虽不瞋他内念不息蹔时捺伏唯不形于颜色念中仍存故云若知我空无毁我者永嘉有云身与空相应则刀割香涂何苦何乐心与空相应则讥毁赞誉何忧何喜然立我能说是以不瞋若起此念能所未亡有彼有我皆为我相未断之故也如佛世中有二人窃X人莲华谋计云他人忽觉唤云谁盗我花应当傚鸳鸯鸣令他不疑一人果入池中盗花主人云谁盗我花不傚其鸣郄乃应云我是鸳鸯为主所获元本我之一字毕竟未除谁人不为此我病之所害是以众生寿命之见不断故云亦复如是善男子末世众生说病为法是故名为可怜愍者我相人相众生相寿命相乃是四病众生愚痴说此四病以为正法是诚可愍也虽勤精进增益诸病是故不能入清净觉执相修行愈勤愈病何由悟入净觉西蜀复菴晖禅师曰善男子至增益诸病者此结成存我失道所以不能悟入圆觉病者即四相也四相若存总名为病今彼众生皆是以四相之病作十方诸佛一心圆觉之法门所谓认鸡作凤拾砾为玉诚可哀怜然虽勤苦精进转增其病譬如将薪投火以水助氷是故不能入清净觉者此结障道谓彼修道之人不合以上来所说之病为法故遂不能证入清净圆觉也四明聪讲师曰如人有病必服诸药药到病除药亦应舍或有人以药能治病故执而不舍药反成病岂知疾病易医药病难愈精进修行能说之人悉名为病根本只为不识真性本空致以说药为病虽勤求道精进不达我人性空还生虗妄学佛本为治病久之反药为病徒劳苦行如佛世有一X女子厌身烧身临将入火时忽遇知识汝烧身厌身仍不脱苦其苦复苦不达性空纵烧千身亦不离苦譬如坏驴之车驴厌车坏了旧车旧车虽坏新车复来不达无我无人无众生无寿者如鸟投网无可出处心虽念念欲出奈何无可出路要求出路古云游心法界诸心寂如日依空不住空善男子末世众生不了四相以如来解及所行处为自修行终不成就不能了达我相人相众生相寿命相虽以佛之见解及佛所行之道为自巳脩行之法终亦不能成佛也西蜀复庵晖禅师曰此下文说将凡夫以滥圣人先抑圣同巳疏云佛说了义称理法门皆言心境本空惑业本净凡圣不异因果皆圆就佛见之理实如此且众生迷倒巳久种习根深纵令信解法门现用元来随念但以分别心识解他无碍言教谓佛意亦祇如此便乃叹天问地拨无因果不信有修有证若作如此见解者永嘉所谓豁达空拨因果莽莽荡荡招殃祸又譬如贫人数他财宝自无半钱分不能成就圆觉或有众生未得谓得未证谓证未有所得自谓巳得未有所证自谓巳证如此妄语之人盖由未断我见西蜀复庵晖禅师曰上文抑圣同自巳此乃是骋X自巳齐圣人或者不定之辞谓有一般骋巳齐圣之人未曾得圣人所证之理巳谓得了未曾证圣人所证之智巳谓证了若未证而言证者根本戒中犯大妄语罪所以佛于楞严会上告阿难言我教比丘直心道场于四威仪一切行中尚无虗假云何自称得上人法譬如贫人妄号帝王自取诛灭况复法王如何妄窃因地不直果招迂曲庄子云是今日适越而昔至也见胜进者心生嫉妬由彼众生未断我爱是故不能入清净觉见胜巳而进道者便生忌心盖由爱我之心念念不断故也如此之人安能悟入净觉西蜀复庵晖禅师曰见胜进者心生嫉妬者疏云夫圣人用心他巳无二见他胜进或教法流行以念念欢喜必能随顺自验内心如此或即证悟不虗何以故十方诸佛日夜常放毫光伺侯一切众生断恶修善若有一人发菩提心学佛法者十方诸佛则生无量欢喜若自觉巳衰他盛则生嫉妬巳盛他衰则生欢喜者纵令深解妙境但是心之所缘勿错认之谓得证者也由彼众生未断我爱是故不能入清净觉者此结成障道谓皆因前抑圣同巳及骋巳齐圣两类众生皆是未曾断去我爱由我爱故所以不能悟入清净圆觉此净业菩萨前问若此觉心本性清净因何染污使诸众生X迷闷不入今答云有三过咎一不合认我为真不能入清净觉二不合说病为法不能入清净觉三不合将凡监圣不能入清净觉观此之意是谁之过欤四明聪讲师曰善男子末世众生不了四相至入清净觉者此四见本是真如佛性起妄计故为此色身巳为实有又计我能解如来藏性即是我心及四三昧是入道门我是所行人我所解者是上人法我所行者是如来行如此解行并是妄计无非我人于圆觉性终不成就为有我见作主宰故又有一种增上慢人未得为得未证为证诈称善知识规图利养如经云昔有贫穷人逃于它国诈号王子彼国不识以公主妻之此人遇饮食间常起嗔责后有本国人偶然见其公主说如上事此客曰教汝一偈佗若起嗔时便念此偈其嗔自伏偈曰欠债逃它国诈称为贵人麤食是常食何劳复作嗔此人嗔心果伏今增慢人诈云了证邀求名利嫉妬贤能造地狱因自不知觉故云由未断我爱不能入清净觉岂非诈也善男子末世众生希望成道无令求悟惟益多闻增长我见望成佛果者不使求悟自性惟令广学多闻则彼之我见转加转长矣西蜀复庵晖禅师曰此明趣果迷因也希望成道X者此即趣果唯益多闻者此即迷因大凡顿教宗旨先须了悟觉性然后方可多闻广其智慧不妨如龙得水似虎靠山序云医方万品宜选对治海宝千般先求如意然末世之人多迷此意唯宗名句一向徇文寻枝摘叶不务了心心既不了假饶记得河沙会尽尘墨于巳何益楞严云欲漏不先除畜闻成过惧则所见所闻尽是增长一切诸恶论云多闻无智慧是不知实相譬如暗中有宝而无目诸教说声闻人唯观于果不观于因如狗逐块不逐于人又如列子说大道以多岐亡羊学者以多方丧生庄子亦云夫道不欲多多则杂杂则扰扰则忧忧则不救此皆责不先了心然后多闻列子说符篇云杨子之隣人亡羊既率其党又请杨子之竖追之杨子曰嘻亡一羊何追者之众隣人曰多岐路既返问获羊乎曰亡之矣曰奚亡之曰岐路之中又有岐焉吾不知其所之所以返也杨子戚然变容不言者移时不笑者竟日门人恠之请曰羊贱畜又非夫子之有而损言笑者何也杨子不答门人不获所命弟子孟孙阳出以告心都子心都子佗日与孟孙偕入而问曰昔有昆弟三人游齐鲁之间同师而学进仁义之道而归其父曰仁义之道若何伯曰仁义使我爱身而后名仲曰仁义使我杀身以成名叔曰仁义使我身名并合彼三术相反而同于儒孰是孰非耶杨子曰X人有濵河而居者习于水勇于泅操舟鬻渡利供百口褁粮就学者成徒而溺死者几半不学泅不学溺而利害如此若以为孰非心都子默然而出孟孙阳让之曰何吾子问之迂夫子答之僻吾惑愈甚心都子曰大道以多歧亡羊学者以多方丧志学非本不同非本不一而末异若是唯归同反一为亡得丧子长先生门习先生之道而不达先生之说也哀哉芙蓉颂曰休将闻见学玄宗学得徒劳枉用工争似无为闲放旷廓然豁尔自圜通但当精勤降伏烦恼望成佛果者不必广学多闻但须精勤禁制妄念起大勇勐未得令得未断令断当发广大勇决之心佛果未得当令必得妄念未断当令必断贪瞋爱慢谄曲嫉妬对境不生彼我恩爱一切寂灭佛说是人渐次成就若无此等妄心必可渐成佛果求善知识不堕邪见更须亲近善人方得绝诸邪见西蜀复庵晖禅师曰此劝断惑方成正因意谓世尊劝戒一切众生欲成就十方诸佛广大圆觉者但当如我所说降伏烦恼起大勇勐增胜之心若未得圆觉真实境中大智慧光明义徧照法界义真实识知义清净不变义常乐我净义一切妙用X者当使令克获成就得之若未断去凡夫颠倒境中贪嗔爱慢谄曲嫉妬一切障碍虗妄之法者当使令断除一切恩爱悉皆空寂则无上佛果自然成就更须求善知识以为证明导师不堕落邪见何也疏云商人入海须假导师学者修行必资善友所以禅宗云威音王巳前无师自悟威音巳后无师自悟者尽是天魔外道贪瞋爱慢者此即根本烦恼中生也爱无别性贪数所摄谄曲嫉妬即小随烦恼也若于所求别生憎爱则不能入清净觉海若于所求善知识处不能信受其法别生憎爱则不能成就圆觉广大之果西蜀复庵晖禅师曰上文乃顺释此文乃反释反明不生憎爱则得证入圆觉憎爱者于自生爱于他生憎所以道但莫憎爱洞然明白四明聪讲师曰善男子末世众生至清净圆觉者求道者用心希望亦是我慢不灭若用心求悟亦是我人纵得一知半见复入我乡真道不在多闻不在强记佛顶云阿难汝虽忆持诸佛如来十二部经清净妙理如恒河沙不如一念修无漏业又云阿难纵强记不免落邪思欲漏不先除畜闻成过误故经云惟益多闻增长我见若要修真道者须用圆觉寂照散时止之昏时朗之勇勐精进强软降伏灭除烦恼发四弘誓愿誓度生誓断惑誓X学法门誓成佛道观心愈进则嗔爱谄曲对境不生复将所见之境一一皆是圆觉以觉照之所对之境如汤消氷忽有障重境界不退求善知识决择明白庶不迷邪见所求之师别起爱憎则不能入清净觉海尔时世尊欲重宣此义而说偈言净业汝当知一切诸众生皆由执我爱无始妄流转未除四种相不得成菩提爱憎生于心謟曲存诸念是故多迷闷不能入觉城若能归悟剎先去贪瞋痴法爱不存心渐次可成就我身本不有憎爱何由生此人求善友终不堕邪见所求别生心究竟非成就西蜀复庵晖禅师曰觉城者以城喻觉即法喻双举也城有三义一防外敌二养人众三开门引摄谓一了心性众惑不入如防外敌二见恒沙功德万行圆增如养人众三道无不通自他引摄如开门引摄也若能归悟剎者剎即梵语剎那此云世界此如率土之土无非王土行人既悟法法属悟如云邪人说正法正法亦成邪正人见邪法邪法亦成正法爱者即涅槃也我身本不有者我身即憎爱之本欲除憎爱莫执妄身所依既空能依何立其由皮既不存毛将安附唐圭峰定慧禅师宗密颂净诸业障菩萨章曰X净业断除人我执俱缘四相妄迷习无明主宰为我根心存证者乃人立寿命业智潜续存众生我人所不及由兹憎爱烦恼生觉城味此何能入净诸业障菩萨章终九圆觉经夹颂集解讲义X卍XXX大方广圆觉修多罗了义经夹颂集解讲义普觉菩萨章四明聪讲师曰禅本无病病者非禅病是自病非病是禅净名疏云禅者佛心智鑑圆明又翻弃恶如来纯净之智本不有恶恶即病也圣人以禅为药治众生病岂可以病治人之病今普觉快说禅病者盖禅能治病故云禅病法华云善知识者是大因缘所以化导令得成佛今求善知识者言为人师范人今末世中巳见不明一盲引盲瞎人眼目说邪为正自诳诳人吾佛悬鉴将来急说救病之方略言四病其实病则无量然此四病本自身生身从心有病根在心禅无异路但人心多端悲智不同遂成四病若也覔病于心何心是病何心非病作止任灭方之可知X于是普觉菩萨在大众中即从座起顶礼佛足右绕三匝长跪叉手而白佛言西蜀复庵晖禅师曰行人前有我相未可施功到此前诸过巳离四相既除方堪修习于修习用意中复有是非既有是非觉犹未普故此令依师免溺四病四病既除觉性无瑕觉方普矣又云普觉本末普觉麤细普觉浅深故当请问也大悲世尊快说禅病赞佛于前章善说四相也令诸大众得未曾有心意荡然获大安稳使诸法众闻所未闻心意豁然获大利益西蜀复庵晖禅师曰禅病即前说四相乃是行人入禅观中之病也荡然者如水之荡荡深远之㒵大安稳者对二乘与菩萨分证分断分觉此乃小安稳也唯佛满证般若为大安稳耳世尊末世众生去佛渐远贤圣隐伏邪法增炽使诸众生求何等人依何等法行何等行除去何病云何发心令彼羣盲不堕邪见菩萨起此五问请佛开示不羣迷作是语巳五体投地如是三请终而复始西蜀复庵晖禅师曰此明请问之意如人有子病者偏忧菩萨大悲先哀末世贤圣隐没正法将沉而外道邪法攘臂于其间如火炽然盛行于世正当佛种累卵危时及夭伤之际未审使一切众生X求何等人前云求善知识故今问也二依何等法三行何等行四除去何病使末世羣盲无目众生依此诸法不堕六师邪见然羣盲者但是不见道之人皆谓之羣盲如瞽却两眼不见一切纵有谈说亦非真实涅槃经云譬如有王告大臣言汝牵一象以示盲者时大臣受勑乃集众盲以象示之时彼众盲各以手触触巳而大臣即还而白王言臣以其象示群盲竟大王即唤众盲各各问言汝见象耶众盲各言我巳得见王言象是何类其触牙者即言象形如芦菔根其触耳者言象如箕其触头者言象如石其触鼻者言象如杵其触脚者言象如木臼其触嵴者言象如床其触腹者言象如瓮其触尾者言象如绳所谓羣盲摸象各说异端若使羣盲开眼分明照境验象真体终不说其尾牙等也今经举羣盲即此类矣问前云发心与此发心何异答云前发信心此发住心故不同也四明聪讲师曰禅体静观体朗禅则止心不散观则照心不昏大乘入道以止观为筹幄用定慧为先锋破阵坏魔良由于此今云快说禅病者为去佛既远圣贤隐伏邪法炽盛魔强法弱金鍮不辨泾渭不分说病为药以邪为正周璞郑璞名同体异若无正见徒劳苦行故云求何等人而乃正之法亦多种邪法正法恶法善法以何等法而作规模行亦多种有正有邪九十六种皆是邪行因採X花婆罗门见比丘身生疮痒以火炙之外道见之以火炙身为道故有五热炙身比丘不得命断遂乃投崖外道傚之故有投崖赴火等至有裸形持鸡犬等戒皆是邪法今云依何等行修之病亦多种见思病尘沙病无明病身病心病二乘人不识真病往于贫里止宿草菴皆是佛法中病当以何法去此二病发心亦有多种今求圆觉者如何发菩提心于是深识不思议境如善财参五十三善知识皆云我巳先发阿耨多罗心未知仁者如何发心如斯五事并在末世龙亡虎逝正废邪兴普觉如击石火善逝如谷答响尔时世尊告普觉菩萨言善哉善哉善男子汝等乃能咨问如来如是修行能施末世一切众生无畏道眼能使众生道眼清净不畏魔恼令彼众生得成圣道汝今谛听当为汝说时普觉菩萨奉教欢喜及诸大众默然而听四明聪讲师曰发心脩行先求正知见人决择善男子末世众生将发大心求善知识欲修行者当求一切正知见人西蜀复庵晖禅师曰发无量广大之心亲近大善知识欲修圆觉者富择正知见之人一切正知见者种种知见悉无染着者是也四明聪讲师曰大心者菩提心也修圆觉者非大道为心孰能成就大志发大心者多成佛者少经X云鱼子庵摩花菩萨初发心三事因中多及期结果少鱼虽生子多成鱼者少为风涛浪击损多成少菴摩花开花多成果者少菩萨发心亦复如是百人发心未必一人成佛如佛与阿难过去空王佛时同发道心阿难乐多闻释迦勤精进释尊巳成佛庆喜为侍者安世高与一人同修行此人虽脩行嗔心多世高云汝与我相似不在我下汝不戒嗔将恐沦溺死后在閧亭湖作大蟒蛇有千里威风能分风送舟受人牲灵祭享后遇世高现身相见具说上事尽将庙中所积金帛与世高造寺后生天界所以守戒在心人之难能今发心脩圆觉用寂照观心亦须求正知见人次择用心最初一步若邪终身为魔眷属求正知见者有云用佛眼见在心曰知只可六学佛知见然后用佛知见接化众生非是唯独在佛善知识通该凡圣凡师人师也佛世四信灭后五品普觉善用知见者正问今时人菽麦不辨遇人先入者为主宰避邪师如避蛇虎如入蛊毒之乡滴水不可濡唇古云宁破戒如须弥山不可被邪师熏一念流入藏识中永劫取不得心不住相正知见人心不着相不着声闻缘觉境界正知见人心不执着二乘境界传心法要曰因声X教而悟者名声闻观因缘而悟者名缘觉虽现尘劳心恒清净正知见人虽化身于尘劳之中其心未甞有所染着示有诸过正知见人示诸过患者欲与众生同事而摄化之也维摩诘经曰示行贪欲离诸染着示诸烦恼心常清净者是也赞叹梵行不令众生入不律仪虽示现种种过患亦常赞叹真梵行不使众生入于不依戒律之仪式中也求如是人即得成就阿耨多罗三藐三菩提发心修行者求此正知正见之人以为师友方得成就无上正等觉也藏经曰阿者无也耨多罗者上也三藐者正也三者等也菩提者觉也西蜀复庵晖禅师曰此答指示明师令伏事之人也将发大心者拣二乘之人发小心也此属正因求善知识者此属正缘然因亲缘踈譬如种子即因水土等即缘因在内缘在外而种子虽自有之若不假水土则不发生水土虽能发生若无种子之时而水土亦不能使有今行人学法亦然虽内有佛性若不假师教开导则佛性亦不能发显如土木瓦砾等本无佛性则为师之者亦不能使之有是知因亲缘疎今此行人内既发大心外求善X知识者乃是因缘具备因缘既备佛道方成何以知之华严中文殊告善财云亲近供养诸善知识是具一切智最初因缘故光赞般若经云欲学六度波罗者当与真善知识相随常当承事正知见人也当求一切正知见人者谓善解深法空无相无作无生无灭了达一切诸法从本巳来离言说相离心缘相离能所相究竟平等不可破坏无业无报无因无果性相如如住于实际然后于毕竟空中不妨炽然建立一切诸法此名正知见人也心不住相者此离凡夫烦恼境界也不着声闻缘觉境界者此离二乘滞寂境界也经云宁在地狱经百千劫终不发二乘之心法华云若以小乘化我则堕悭贪此事为不可谓此正知见人于十二时中心常远离凡夫及二乘境界虽然示现贪嗔痴在三界尘劳染境之中而心不曾染着也亦同华严说婆须密女爱水而不溺无厌足王瞋火而不烧胜热婆罗门痴邪而不惑又云菩萨在家与妻子俱未曾舍离菩提之心示有诸过赞叹梵行谓此正知见人以无量劫来愿力欲度有过众生之故遂假以同事相摄爱令其心不相疑等与相亲近心既相亲方堪受教可以教之当告之曰若起婬怒痴等者此是过当堕三涂若修戒定慧者此是超梦幻出轮回真实清净之行如是种种赞叹梵行常常使一切众生入佛法律仪轨则中来X不使他从魔邪外道凡夫无律仪轨则中去大抵有轨则者谓之佛法无轨则者是外道法问今佛法未审有何轨则耶答有真空轨则之法此之轨则之法能令行人断障破疑证体起用若求如此正知见人受教者即便克获成就无上正觉也四明聪讲师曰心不住相至入不律仪者具大道心人必不住相不着有无不醉声色金刚经云不着色声香味触此人心如虗空如鸟飞空不住于空若住相之心乃是凡心二乘心顽境偏小妄心并是小径乃燕雀所游之道若大道心是佛境界是菩萨境界如大象所往蹊径故云十善菩萨发大心长别三界苦轮海声闻止断见思惑缘觉更侵习气无慈悲心不度众生如麞独跳不顾后群也正知见人如良玉居山石间混在人世或现尘劳麤恶境界非是虎其皮羊其质如取鱼垂钩不免香饵无饵鱼不吞钩知识用香饵为佛事网罗法界众生之鱼如傅大士有妻子眷属作世间事梁武帝岂不识人庞居士十万家财载沉湘江岂是搏财临死云但愿空诸所见慎勿实诸所无此二大士搏财妻子仍赞修圆觉者教令断欲惑为在俗者教不罹欲皆是方便仍入律仪净名云示受于五欲亦复见行禅又云示有妻子常乐远离此皆示现过患也求如是人即得成就阿耨多罗三藐三菩提者如是人者即四依道眼端正阿耨X等九字翻无上正等正觉善知识以正观示人以律仪戒法防非此人即得正心行处即无上等依此发菩提心皆入萨婆若海末世众生见如是人应当供养不惜身命见此正知正见之人须当供养参问其法不可顾惜身命也古人立雪齐腰断臂求法者正是此意西蜀复庵晖禅师曰此举内财之难舍尚当舍之谓若决择真实正见之人便当舍自巳泡幻之躯以资金刚不坏之质如将瓦器以换金瓶即雪山童子是也涅槃经云我念过去作婆罗门在雪山中修菩萨行时无佛亦无经法时天帝释观见即下试之以变身作罗剎像甚可怖畏住菩萨前口说半偈巳菩萨闻偈心生欢喜即从座起以手举发四向顾视唯是菩萨即便往问云大士何处得是半偈义乃是三世诸佛正道罗剎言汝不须问我不食来巳经多日饥渴苦恼心乱谬语非我本心之所知也菩萨曰若能为我说是偈竟我当终身为汝弟子剎言汝智太过但自忧身都不见念我今饥逼实不能说菩萨曰汝食何食答曰我所食者唯人暖肉热血菩萨曰但为我具足说是偈竟我当以身奉施剎言谁信汝为八字故弃所爱身菩萨曰我今释梵四王为我作证剎即许之遂脱皮衣为敷法座白言和南愿坐此座善为我说剎即说云生灭灭巳寂灭为乐说是偈巳菩萨深X思然后于处处石壁遂书写此偈竟即上高树投身而下未至地顷时空中出种种声时剎复帝释身接取菩萨安置平地忏悔顶礼而去彼善知识四威仪中常现清净乃至示现种种过患心无憍慢善知识行住坐卧四威仪中常现清净之行忽然现出一切过患则学者之心不可便生憍慢西蜀复菴晖禅师曰四威仪者即行住坐卧也常现清净者即前顺行也种种过恶者即前逆行也所以永嘉云或是或非人不识逆行顺行天莫测疏云夫菩萨化现权道难测但依法门莫疑其迹不以顺行即効虔诚或覩逆行便生憍慢禅家亦云伹摘取菓莫问其树故智度论云于诸师尊如世尊想若有开释深义解散疑结者于我有益则当尽心敬之不念余恶如弊囊盛宝不得以囊恶故不取其宝又如夜行险道弊人执炬不得以人恶故不取其照菩萨亦复如是于师得智慧光明亦不计其恶然为师之难为徒不易勿因此戒错敬麤人欲验真虗如前拣择依此遵承又此药治徒师勿错服服之增病无药可治只如经云剃头着袈裟持戒及毁戒天人常供养常令无所乏如是供养彼名为供养我又云破戒诸比丘犹胜精进诸外道此乃俗徒所服之药佛弟子不得服之服之即入地狱又云破戒之人五百大鬼常遮其X前扫其脚迹不得于国王地上行不得饮国王水宁以䥫槌碎身如尘及热䥫缠身种种诸苦破戒身口不得受信心檀越衣服饮食卧具此乃比丘所服之药俗徒不得服之服之亦入地狱后代缁白切宜善解佛语也四明聪讲师曰释迦昔为国王舍位求阿私仙学法一千岁中舍身为床座仙人起坐于其上又採薪汲水千年道心不退今得成佛此岂非是不惜身命又昔有埜狐为师子所逐逃命坠坑无缘可出此狐于深坑底思惟自说偈可惜此身不饲狮子若饲狮子亦自获福我今抂死空丧此身无益于事天帝释遥闻狐说偈下来见之于坑上问狐言汝不惜身命有正知见吾今欲闻汝法可以说之狐曰岂法师在下弟子在上便说法要耶帝释以神力出之出巳亦未肯说以衣叠之为座请说是佛因地如此之类皆是规鉴末世众生求圆觉者岂任胸臆萨多波沦敲骨取髓以求般若岂存过患憍慢之心乎况复搏财妻子眷属求法之人尚不可顾惜身命况搏聚财宝妻子眷属身外之物耶西蜀复庵晖禅师曰此例外财之易舍也此搏字圭峰注云此译人之讹略古来西天不使匙筯以手搏而食之谓之搏食后唐时义净三藏以谓此X搏收法不尽只如水浆湿物且搏之不得遂改搏字作段字谓如此方一分一段之食楞严亦用此段字今经用搏者乃是讹略也当更添一食字云况复段食此方不讹略也今只有搏字是略也食有四种一段食二触食三思食四识食然段食以变化为相触食以触境为相思识以希望为相识食以增胜为相不离前三食也财即钱财疋帛也妻子即最亲眷属即仆从等意谓若遇前之知真识虗知病识药正知见人者而自巳一身难舍之物尚自能舍而供养之岂况身外分段之食及钱财疋帛妻子仆从易舍之物而不布施者哉若善男子于彼善友不起恶念即能究竟成就正觉一切疑心皆名恶念学者于善知识不起此等恶念方能成就佛果心华发明照十方剎心光发现照诸剎土西蜀复庵晖禅师曰此显亲近善友有大利益谓若于善友处或逆或顺不得憍慢之心若起恶念便生障覆自心于法不能得入自古为师不等闲受法非容易法句经云若善知识诸有所作不应起于毛发疑心不得正受甚深法句庄子渔父篇尚云遇长不敬失礼也见贤不尊非仁也彼非至人不能下人下人不精不得其真故长伤身惜哉不仁之于人也祸莫大焉既无恶念障覆则得善X友欢喜诱谕无上妙道依彼之教究竟法门克获成就十方诸佛无上正觉此之正觉不离一心觉心既明慧光开发触处无染朗然明白如百花开敷尽十方世界中无所不照无所不烛从此反本还源超凡入圣一得求常尽未来际受用无尽是知亲近善友岂小补哉四明聪讲师曰况复搏财至照十方剎世人只知用事不知用理事即是婬怒痴性不善法善即用理者即婬怒痴即大解脱门佛为凡夫二乘人说离婬怒痴为菩萨说即婬怒痴皆是佛法如华严和须密多以婬法接人鸣者啐者皆获三昧鸯掘摩罗怒佛持剑杀佛喝佛云瞿昙儞住儞住佛云儞不住反教我住鸯掘于一言悟性放下劒证阿罗汉善用恶法入道者谓之入魔魔如佛如一如无二如也给孤长者铺金布地买园造寺岂以聚财之故而害其为善知识也佛弟难陀在俗爱妻不相舍离佛去乞食其弟难陀将一钵饭送佛其妻将一点唾抹夫鼻上莫令唾干了归引到祗园强令剃发佛令把袈裟角游天宫难陀见天女好问天女曰儞何无夫天女答曰佛弟难陀持戒来此为丈夫难陀遂乃持戒后成阿罗汉授记作佛岂可以着色之心欺之不成圣证仙预大王杀五百婆罗门仙预生天五百皆堕地狱如此经论皆以迷逆为佛事可谓莲出污泥不生陆地若迷中X实相即冰是水恶具一切善法性恶法门亦理毒害此如医者善知诸病若是善病用人参茯苓亦可疗病别有热病须以黄龙汤治之即愈黄龙粪清也以瘥病故不嫌药秽思之可知心华才朗十方佛国自然现前潭清月朗也善男子彼善知识所证妙法应离四病云何四病修证圆觉不可起作止任灭之心有此四心即为四病西蜀复庵晖禅师曰此下分别四病令除四病者一者作病二者止病三者任病四者灭病此且先总标起云彼善知识所证妙法此法是所依之体上脱离作止任灭四病然心病无边要唯此四随有其一即不堪为师又征起云如何是四病下文答之一一辨示其相也四明聪讲师曰法华云善知识者是大因缘所谓化导令得见佛禅经云众缘虽具足开导由良师于善知识为观者大品云佛菩萨是善知识法性实际是善知识净名云道品善知识由是成正觉华严云有善知识魔三昧魔菩提心魔魔能使人舍善从恶又能化人堕二乘地魔经云除诸法实相外余皆魔事如此等安得不辨若也不识正知见人堪为依栖则水浊珠昏何暇息心何暇修观故云是大因缘今云应离四病此是为人师者自巳之病有四即非其徒有四病也今为人师者自X言所得深妙非汝等境界此真魔王所说若真知识所证境界如鸟飞空不住空亦自度空度无所度众生断无所断烦恼学无所学法门成无所成佛道一者作病若复有人作如是言我于本心作种种行欲求圆觉彼圆觉性非作得故说名为病作种种行者修一切有为之行也圆觉妙性非因有为而得悟故曰非作得故圆觉疏亦曰既是造作生情岂合无为寂照西蜀复庵晖禅师曰疏云谓或思惟揣度计校筹量兴心运为拟作行相造塔造寺供佛供僧持呪持经僧讲俗讲端然宴坐种种施为止息深山游历世界勤忧衣食谓是道缘故受饥寒将为功德观空观有爱身厌身于多行门随执其一託此一行欲契觉心既是造作生情岂合无为寂照之理此病从前幻观中来彼云一切菩萨从此起行至诸轮中皆云度生起行今失彼文意成此作病也四明聪讲师曰智者说止观正为众生治此诸病彼云近多附佛法外道又云此人依法起见如是所得亦复无边若不精详是非难辨舛谬邪正错杂差之毫𨤲失之亿兆真实之法辨之不出玉石不分自误误佗二俱堕落况外人所见亦谓说妙外人视相亦作佛形相如镇头迦加罗迦二果颜色一般一能杀人一能活人镇头迦如柿则善加X罗迦则恶不识者误服为害之甚纵依师教恐堕二乘外道魔王神我全是缚法非自在我互相是非以小所证为涅槃方沉生死爱处生爱嗔处生嗔虽有慈悲只成爱见虽俲涂割终为强忍虽具一切智不出推度虽是神通皆是漏化所学四韦陀典非总持之力虽断钝使如屈步虫世医之治差巳更发八十八使集海浩然二十五有苦网无际如斯之类岂可认为真法且如诸佛说空法为度着有者若有着空者诸佛所不化作病者作是造作作以身作此身虗伪假名为身纵尔能现佛身亦不可认为真佛爱之即错便随邪徒如毱多尊者化一外道外道能现佛三十二相与佛无殊至狐有通天狐能现佛身若造作作生作佛作人作天神作魔王善须甄别我于本心作种种行此心虗妄浮心多诸巧见岂可信此虗妄便取圆觉况圆觉不属虗妄亦非造作而得故云非作得故若依真圆者即实相实相即善法也通名为法亦名法身若法身实相依而修修时亦有见实相法身亦无我能修圆觉他不能修不生我所相亦须知能修之心本性空寂我心自空罪福无主虽不求作圆觉圆觉自至如镜中像伹得镜上垢尽镜中像何所虑哉二者任病若复有人作如是言我等今者不断生死不求涅槃涅槃生死无起灭念任彼一切随诸法性X欲求圆觉彼圆觉性非任有故说名为病谓如不断轮回不求寂灭不起诸念亦不灭念随缘任性欲证圆觉不知圆觉妙性非因此任心而能悟故曰非任有故圆觉疏亦曰设令善恶不拘即名无记之性西蜀复庵晖禅师曰疏曰前则駈驰覔佛此乃放纵身心也意谓生死是空更何所断涅槃本寂何假修求不厌不忻无作止念但于一切法上任真自然如天高地厚火热水湿风摇土静松直棘曲鹄白乌玄各各差别之类此是其性自然今时有一般人云妄从他妄真任他真各称其心何必改作作必任作好闲任闲逢饥即餐遇衣即着好事恶事一切不知任运而行信缘而活困来即卧兴来即行东西南北何定去住谓言闲即契道殊不知是病所以腾腾和尚云不用广学多闻不要辨才聪俊不知月之大小不管岁之余闰人来问我若为不能共伊谈论寅朝用粥充饥斋时更飡一顿今日任运腾腾明日腾腾任运此病因前辨音章文云圆觉清净本无修习及修习者失彼文意自谓巳觉何必作幻故成任病也四明聪讲师曰此四者皆云病者病是见病爱佛爱外道都属见病此任为病此云任见之病此病难医若云不断生死此是凡夫妄见妄病不断生死生死自至堕地狱轮回六道二十五有并是生X死不求出离生死无际岂非病耶涅槃二乘所证不求涅槃不出三界爱涅槃亦是见病圆觉不在小乘涅槃中若尔所见生死涅槃不是佛性若着二边求者尚且是病何呪都不求者此病尤甚生死涅槃此二法堕落二边永不成佛故说为病今时学佛学空法要见性殊不知空是第一病空病难医只闻空能坏一切法不见一切法能坏其空火得空故烧坏一切水得空故荡散一切地得空故生育一切风得空故成一切法坏一切法何况人心着空不为病耶不是空不可用只为用不得法如人有病眼药治病药反为病只为众生不识本性空寂不达性空至以有失性空本来空不是作为成空若不断生死不求涅槃则落二边见病若要离二边病须依中道第一义谛若依而行之则脩种种功德脩无作行言语道断心行处灭破诸颠倒心心寂灭任运流入萨婆若海故说任心以之为病三者止病若复有人作如是言我今自心永息诸念得一切性寂然平等欲求圆觉彼圆觉性非止合故说名为病谓如永止诸念得种种性寂然不动平等无二求证圆觉不知圆觉妙性非止心之所能合圆觉疏亦曰性本无止止亦违性西蜀复菴晖禅师曰疏云前则生心恐非次则随X情虑失今但止息其妄妄尽则自然平等平等即真何须别照由息念故离相离相故得性此性是诸法无性之性非即觉性也此病从前静观中来迷彼取静为行及澄诸念之言因成此止病也四明聪讲师曰止病者妄心若散当止止之其散即止是好良药谁不服之十方如来皆依奢摩他止之今说为病者是汝不善用止故说为病凡夫用止其散虽息不能用为四禅天为魔王为二乘为偏菩萨为坑为穽如净名经中魔王领诸魔女来惑持世菩萨魔谓菩萨言正士受是万二千天女可备洒扫菩萨不识彼为魔也乃云憍尸迦无以此非法之物要我沙门释子此非我宜所言未讫净名在前云此非帝释是为魔来绕围汝尔时魔波旬念维摩不为所挠欲隐形去而不能尽其神力亦不能去闻空中声曰以女与之乃可得去魔以畏故俛仰而与维摩云诸姊魔以汝等与我汝等皆当发阿耨多罗三藐三菩提又为诸女说诸离欲之法诸女得未曾有魔复来白净名言居士一切舍者是为菩萨我欲与诸女俱还天宫净名云我巳舍矣汝便将去诸女言我于居士处有法乐自娱不复乐五欲乐也我今随魔还宫居士以何法教我止于魔宫居士云有无尽灯法汝等当学无尽灯者乐常敬佛乐供养众乐坚持戒乐广行施夫一菩萨开导百千众生发阿耨多X罗三藐三菩提心譬如一灯燃百千灯明终不尽当以此法住止魔宫将来佛道成就也若以无尽灯为止者灯能破暗在暗止之即明在散止之即定在吝止之则舍在凡止之即圣但善用不为病不能用止外道也用止变九十五种皆是邪声闻缘觉用止只有余涅槃偏菩萨用之如云外月出水花皆是止病今脩圆觉用以中道佛性诸法实相如如之理为观为境为凭仗行亦禅坐亦禅语言动静息二边生死涅槃凡圣声色因果依正名利富贵种种诸法皆是二边不着二边亦不着中道法爱如游大海不假舟楫不加橹棹自然到岸不如是学是名为病若中道妙奢摩他空一切相破一切惑谓之体真止此止是观境观如如直至金刚后心不为病也四者灭病若复有人作如是言我今永断一切烦恼身心毕竟空无所有何况根尘虗妄境界一切永寂欲求圆觉彼圆觉性非寂相故说名为病谓如永断诸幻身心本空六根六尘等悉皆寂灭永证圆觉不知圆觉妙性非灭相之所能证圆觉疏亦曰住寂之心何能契合西蜀复菴晖禅师曰疏云前则但止息心念令寂此则计于身心根尘本来空寂又前不妨见有根尘但不随念爱染故云止息此则根尘亦无坚持空寂之相由见空无故云除灭竟云烦恼之本即X是身心若执身心烦恼何断故标断烦恼释以身空又断烦恼空却身心身心尚空根尘何有身等本空故名永寂诸相既泯寂相现前拟将此心求证圆觉夫觉体灵明不唯寂灭惑空住寂岂得相应况圆觉体非动非静双融动静恒沙妙用无碍难思住寂之心何能契合言即似近理即全乖与理相违故成灭病此病从前寂观中来彼诸轮中皆云寂灭及断烦恼迷彼成此此之四病皆缘不以圣教为绳墨不以师友为指南但自举心作如是意所以经首皆云若复有人作如是言也四明聪讲师曰灭为病者皆由不达空性取空像貌而行善恶住空理者此空盖有四人取之不同小乘声闻观灭谛为折尽为灭缘觉观十二因缘无明灭行灭为至理得缘觉证菩萨用六度为至寂理为灭小乘之灭不至圆觉通人以幻为灭别人以一理随缘为灭如是三人皆不中理尽是住寂理中为灭故今说之为病不达灭性本如来藏第一义谛犹住门外止宿草庵今明灭者灭而不灭生死涅槃不灭众生不灭佛也不灭六凡四圣不灭色心不灭依正二报不灭天堂地狱不灭烦恼无明不灭见爱不灭八万尘劳不灭一切陀罗尼门不灭水火不灭魔邪不灭尽世出世间法佛法众生法都不灭为之世间相常住为俗谛为森罗万象为空如来藏为不空如来藏为常住真心为X性净明体为毗卢遮那皆显圆觉一切法是圆觉体万窍怒号是圆觉用圆觉在众生生死中在声闻涅槃中亦在诸日用中终日圆觉未甞圆觉如人说火不能烧口楞严云如我按指海印发光汝暂举心尘劳先起会用生灭灭本不灭不能用之生灭即灭令言不达灭性住生灭中指灭为灭坑穽为灭如破块落空谷今取大圆觉性本来无灭何须论灭本来灭是本来空何须更空以性夺修直指十二因缘苦集灭道生死无明皆本不灭故经云不断结使而净诸根又云不住使海父母所生眼悉见三千界庞居士云难难百硕油麻树上摊庞婆应声云易易百草头边祖师意灵照云也不难也不易饥来喫饭困打睡今云难非难易非易饥来喫饭困来不打睡作止任灭满世间究竟皆归第一义离四病者则知清净无作止任灭之心方本性清净作是观者名为正观若他观者名为邪观清净无染即名正见别生见解即堕于邪西蜀复庵晖禅师曰此总结前四病真伪也离四病者则知清净者疏云但将前四行自验其心随落一门则知是病故言离者则知清净然其四门皆是诸经劝赞况前三观具有斯文今此以为病者有其二意一者四门中皆无观慧二者但以率X心偏住一行不穷善友圆意不究佛教圆文才悟一门之义便不能久事明师才见一经妙文便不能广穷圣意但贪单省执一为圆是以经文总呵为病也作是观者离四病也故名正观若他观者取四病也故名邪观外典有曰适尧舜之道者正道也非尧舜之道者他道也与此同意然此四门但除其病不除其法若未见道之时此四皆成执病若见道之后此四皆可入道自然终日作而未甞作终日止而未甞止终日灭而未甞灭禅宗唤作不改旧时人只改旧时行履处只如昔时释迦在于僧中演无上道与僧不异维摩在俗说解脱果与俗无殊胜鬘女说大乘法与女人形不改善星比丘行阐提行僧相不移又如世间仕宦之人为迁职改官高官岂即㒵别据此话说但去内之执心何关色身男女相㒵衣服好丑等事耶若言形随证改㒵逐悟迁是圣人者则瞿昙改形方成释迦维摩迁相乃成金粟若不达此理纵是脚蹈莲华亦同魔作问此之四病为说拣师师离四病耶为学人自离四病耶若说师病者何以问中别举并又结云作是观者名为正观若说学人病者云何标中云彼善知识所证妙法应离四病答二皆不异既闻经识病须求离病之师既事此师即修离病之行若师若徒病无别相也四明聪讲师曰有心曰邪无心曰正行法云观心X无心法不住法灭谛寂静永嘉云心是根法是尘两种犹如镜上痕痕垢尽除光始现心法双亡性即真正观邪观打成一片若要降龙伏虎莫学弄蛇手段金刚经云法尚应舍何况非法安得不舍善男子末世众生欲修行者应当尽命供养善友事善知识欲修圆觉者若遇真善友真善知识当须不惜身命承事供养彼善知识欲来亲近应断憍慢见善知识有相亲之意不得生憍慠慢易之心若复远离应断瞋恨见善知识有远我之意不得生瞋怒怨恨之心现逆顺境犹如虗空凡善知识现违我顺我之境而我视之犹如虗空了无憎爱了知身心毕竟平等与诸众生同体无异如是修行方入圆觉了知自巳身心与彼虗空平等无二与诸众生同一真体方能悟入圆觉西蜀复庵晖禅师曰此辨事师之心答前问行何等行何以知之后结如是修行方入圆觉然法句经说善知识有二十一种譬喻一如父母二眼目三脚足四梯橙五饮食六宝衣七桥梁八财宝九日月十身命等乃结善知识者有如是无量功德X是故教汝亲近大众闻巳举声号哭自念旷劫巳来常为善知识之所陶铸守护保庇摄受种种恩德言欲来亲近者此现顺也若复远离者此现逆也夫善友种种方便俯就物机相亲相近愚者无识憍慠怠慢之心便生或遇异缘相去相离便生瞋恨云疎我亲彼说爱说憎既一念才瞋百万障起非唯失道亦堕三涂也胜鬘经云应摄受者而摄受之应折伏者而折伏之则佛法久住也意谓末世众生希求乐欲修圆觉妙行者合当尽其身命恭敬供养承事善友知识若彼善友知识或来亲近或有远离此乃是现逆顺之境相试不得起憍慢及瞋恨之心况诸佛用心或慈或威或定或慧救拔众生得大自在此时用心犹如虗空湛然常住廓尔无私更无改变当以观智了达彼善知识身心之中具广大灵明佛性此之性上有如此竖通有如此横徧有如此真常有如此绝迹有如此不变有如此随缘有如此普天匝地有如此逼塞虗空非唯善友身心之中如是且自巳与一切众生身心中亦有如此竖通如此横徧如此真常如此绝迹如此不变如此随缘如此普天匝地如此填沟塞壑自他不二彼我无差同軆平等更无有别此谓之发同体大悲心故华严云若有欲知佛境界当净其意如虗空远离妄想及诸取令心所向皆无碍脱或不然则难知菩提之道世间所X尊可进可求而不能折伏我慢不能屈节事师虽知萨埵众生可悲而不能忘躯弘道故所以世尊于此痛言教示之若能依此教示修此所说之行方许证入圆觉反明若不如是修行则不能入圆觉也四明聪讲师曰众生用情立分别心诸佛用理无分别念经云于一切人犹如佛想戒经云一切男子是我父一切女人是我母我生生无不受生学佛者用慈悲不立人我故云末世修行应当尽命供养善友事善知识善友有琢磨之功知识有指迷之德亲近知识更须断除憍慢来亲近者不得憍为人师者不得慢示弟子或有亲疎勿起瞋恨凡见如此逆顺境观想犹如虗空空无分别既无亲疎无憍慢无瞋恨若身若心自然平等此圆觉性与一切众生皆有之皆同体汝亦圆觉我亦圆觉只一圆觉无二圆觉心佛众生三无差别以此清净心平等心无罣碍心入圆觉如在羲和中行圆觉私隐也善男子末世众生不得成道由有无始自他憎爱一切种子故未解脱无始劫来于自则爱于他则憎此一等心能发生一切憎爱故名曰种子既有此等种子安得解脱也西蜀复庵晖禅师曰此明除病之行也自他憎爱X者前巳频明今复说者是种子故即入道之微细病也谓舍此取彼憎妄爱真盖现行麤而易觉种子细而难明故偏指之夫四之与三而众狙妄生喜怒非之与是而世人𥪰起爱憎悲夫若复有人观彼怨家如巳父母心无有二即除诸病视冤如亲即无一切憎爱西蜀复庵晖禅师曰此等自巳之心亲一切之人若将上怨同上亲观之者即得无上法乐也于诸法中自他憎爱亦复如是心既平等则一切法中种种爱巳憎他之心亦复如是西蜀复庵晖禅师曰此等自巳之心观涅槃之法前既云怨家父母无二例此观法应云涅槃生死不殊不殊则无自他憎爱故知诸病只由爱真憎妄见自见他故不肯久事宗师但自生情起行今既断斯种子则诸病自除所以前云即除诸病此文亦复如是由与能观人除病之意一同也四明聪讲师曰善男子末世众生至亦复如是此经巳除无明业识为极说有无明生我见即我执有我执便有嗔爱喜怒若能断我执憎爱不生既无憎爱即无怨家若见怨家如父母想不应于父母起逆害心于我自除憎爱他亦于我亦无憎爱故云自他憎爱亦复如是平等慈悲不求圆觉自至何况以此妙心求于圆觉如锦上铺花岂不顺X哉善男子末世众生欲求圆觉应当发心作如是言西蜀复菴晖禅师曰此下经文答显发心深广答前问云何发心也谓十方诸佛本地因地皆发此四心依此愿脩行方成正觉若无愿力䇿发则所修之行亦不成就四心者一广大心二第一心三常心四不颠倒心弥勒颂云广大第一常其心不颠倒此之四心与金刚经发四心同也故下依颂节释也尽于虗空一切众生西蜀复庵晖禅师曰此发广大心也金刚经云所有一切众生之类若卵生若胎生若湿生若化生至若非无想此是三界四生九类今经云尽于虗空一切众生与彼同也我皆令入究竟圆觉初脩行时即当发此广大誓愿西蜀复菴晖禅师曰此发第一心也金刚经云我皆令入无余涅槃而灭度之谓三界四生九类菩萨之人不择怨亲发第一心皆以真如寂灭之理而普使脩行同证入十方诸佛不生不灭涅槃之理若不如此即与二乘无异今此经云我皆令入究竟圆觉者各随其经宗旨以举法也于圆觉中无取觉者圆觉光中明明不昧未甞起心取证圆觉X西蜀复庵晖禅师曰此发常心也金刚经云如是灭度无量无数无边众生实无众生得灭度者谓此真如寂灭之理普度三界四生九类了不见有能度之人亦不见有所度众生能所俱忘若见有能度所度即不平等既不平等岂能常常运如是心耶常之一字即平等之义今经云于圆觉中无取觉者疏云我入觉时我即圆觉众生亦尔意谓我证圆觉即以此圆觉度脱一切众生皆入圆觉众生既入圆觉我即不见一切众生因我度之而入圆觉若见有众生因我度之而入圆觉者乃是取着相即非平等之心也除彼我人一切诸相不着我相人相众生相寿命相如是发心不堕邪见一无自佗憎爱二愿众生成佛三不取证圆觉四不执着诸相发此四心方为正见西蜀复庵晖禅师曰此发不颠倒心也金刚经云何以故须菩提若菩萨有我相人相众生相即非菩萨谓设或见有能度之人所度之者又有何因由所以之故便妨于道耶由若见有能度与所度者须菩提此菩萨之人即着我人众生寿者四相即不是菩萨用心乃是凡夫用颠倒之心反明不见有能度与所度者须菩提此菩萨之人方无我人众生寿者四相此乃是菩萨用不颠倒之心今X经云除彼我人一切诸相者谓若不见有众生因我入圆觉者方除我人众生寿者四相并一切能所之相若离四相即是菩萨不颠倒心前发五问今垂五答一问求何等人答云当求一切正知见善知识二问依何等法答云当依倚圆觉妙法三问行何等行答云应当尽命供养善友办事师之心不见逆顺境界不得憍慢及起瞋恨如是修行四问除云何病答云当除去自他憎爱一切种子五问云何发心答云当如前发广大心第一心常心不颠倒心其次序来历对文一一可见四明聪讲师曰善男子至不堕邪见一切众生我皆令入究竟圆觉者四弘誓中第一云众生无边誓愿度菩萨发心度如虗空之众生举一愿而三愿相从又云无取觉者不云我是能觉他不能觉彼能觉我不能觉到此无彼我心不取觉不取不觉度与不度断与不断觉与不觉无彼我相如是心是平等心法界心虗空心是圆觉寂照心是众生心如是发心不随邪见圣人如是丁宁赞圆觉以此照我自心与此合否合者与修多罗合若不合者名为妄想人而不为吾未如之何也矣尔时世尊欲重宣此义而说偈言普觉汝当如末世诸众生欲求善知识应当求正见心远二乘者法中除四病谓作止任灭亲近无憍慢远离无瞋恨X见种种境界心当生希有还如佛出世不犯非律仪戒根永清净度一切众生究竟入圆觉无彼我人相当依正智慧便得超邪见证觉般涅槃西蜀复庵晖禅师曰戒根永清净者此颂前能治也以所治憎爱是犯戒因故云未得解脱证觉般涅槃者般者梵语此云入证觉者即唐言也涅槃即梵语此云灭度即唐梵互举也四明聪讲师曰四病才出体心华自发明昨夜三更月毕竟为谁清唐圭峯定慧禅师宗密颂普觉菩萨章曰普觉离病託师亲当依端正知见人行住坐卧迹莫计作止任灭病非因自他除病不除法供事舍财及舍身憎爱直须无种子始于圆觉可修真普觉菩萨章终十圆觉经夹颂集解讲义X卍XXX大方广圆觉脩多罗了义经夹颂集解讲义西蜀复菴晖禅师曰圆觉菩萨章通前纶贯于此一部经文大意血脉者盖第一文殊一章经文通X上中下三根之人开解第二普贤经文通为上中下三根之人开行为文殊是能证之智普贤是所起之行遍周法界若唯有解而无行者一似沙井而无润若有行而无解者似空有云而无雨唯是解行相应方可进脩入道譬如结网而终是取鱼褁粮而必须前进故有普贤开行其次第三普眼一章经文依文殊之解及普贤之行脩我法二空观兼倣修华严三重法界观既入观门恐有疑情故有第四刚藏菩萨起三疑请问第一疑云众生本来成佛何故复有一切无明莫是从真起妄否第二疑云众生无明本有何因缘故复说本来成佛莫是说妄为真否第三疑云十方异生本成佛道后起无明一切如来何时复生一切烦恼莫是先真后妄否故牒而纵之责无穷过也既刚藏有此三疑而世尊遂将空华一喻通答三疑以金鑛一喻别答第三疑然刚藏有此疑情者皆由无始轮回根本未曾断也故有第五弥勒菩萨请问云何当断轮回根本未审如何是轮回根本世尊遂告云轮回根本莫不皆由贪爱二字使令断去贪爱贪爱既断即便有证入既证入必有差别不同故有第六清净慧菩萨请问一切众生及诸菩萨如来世尊所证所得云何差别世尊遂告之以凡贤圣果四位阶降当时会中有一类上根之人闻佛如是广开方便种种法门便能如是信如是解X如是行如是证一时超梦幻出轮回直趣无上佛果菩提所谓良马见鞭影而行其次在座更有一类中根之人虽于前六章经文中闻佛如是开解了伹以根劣故不能证入二空之观于是有第七威德菩萨请问于佛譬如大城外有四门随方来者非止一路且如上根之人巳证入二空及法身观而中根之人未审有何方便而得证入世尊遂示之以奢摩他三摩钵提禅那静幻寂三观行相既知此三观行相之后而尚未知一人具脩三观三人各脩三观为复有次第故有第八辨音菩萨请问云此诸方便于圆觉门云何脩习世尊遂告之以单脩复脩圆修共有二十五轮被二十五种机行人既入三观诸轮必有所悟既有所悟便犯我相人相众生相寿者相故有第九净诸业障菩萨一章经文特为行人除去四相四相既除方可用心修习而用心之处觉由未普复有是非若不依相指教即堕四病故有第十普觉一章经文为行人除去作止任灭四病四相既除四病亦遣其觉方普当时于佛会中在座有一类中根之人闻佛开示如是四章经文便能依如是信如是解如是行如是证入圆觉其次在座更有一类下根之人虽巳于初六章经文中闻佛说二空等观并其次四章经文中三观诸轮于观中断障遣惑除病破疑种种法门悉皆开解但障重习深不能证入X由此经者若只接得上根之人接中根之人不得时不得谓之圆觉若接得上根及中根之人不能接得下根之人亦不谓之圆觉唯是上中下三根之人一时普被是觉方圆故曰圆觉故有第十一圆觉菩萨为下根之人请问佛云我等今者巳得开悟若佛灭后末世众生未得悟者云何安居脩此圆觉世尊遂告之以上中下三期道场于道场中加功练行䇿发进脩不过亦是脩前静幻寂三观也当时在座有一类下根之人闻佛宣示道场加行法门依如是信如是解如是行如是证入所以云一法巧被三根经云譬如大海不让小流乃至蚊䗈及阿脩罗饮其水者皆得充满方谓之圆觉也然大科云初四问答通明观行上根修证次四问答别明观行中根修证后一问答道场加行下根修证也四明聪讲禅师曰诸佛出世为度生故度生须说法法即教谓之脩多罗教教法诠理诠理以辨性见性以成佛所以种种经论开人眼目教眼开即解心通解心虽通无行则孤故须依解以立行解行相资如膏助明目足并进清凉到巳今圆觉菩萨闻前开士一一立义各伸其问各陈其说故吾佛拈华摘叶开明觉性圆觉大士择所未闻假设权宜请问建立道场安居处所若用三观何种为首末世众生进道仪式一经旨趣总括于斯X于是圆觉菩萨在大众中即从座起顶礼佛足右绕三匝长跪叉手而白佛言西蜀复庵晖禅师曰此当后一问答道场加行下根脩证疏云然此正宗中诸菩萨等与佛问答发扬本意欲显圆觉但缘节节过患未尽义意未圆收机未普故表法菩萨未标圆觉之名今此有其三意得名圆觉一前虽病尽理圆仍恐下根难入此又曲开方便三期道场即上中下根普得圆觉二由前节级行解巳圆至此名为证极证极之境更无别体唯是圆觉三最初标指圆觉为陀罗尼门者此乃是从本起末也今显法义巳圆还标圆觉者此乃摄末归本也表此三意故当此菩萨请问也大悲世尊为我等辈广说净觉种种方便令末世众生有大增益此指前二空观及三观诸轮种种方便法门也世尊我等今者巳得开悟此赞佛善说修证圆觉之法令彼开悟也若佛灭后末世众生未得悟者云何安居脩此圆觉清净境界请说将来众生如何安住脩证此法此圆觉中三种净观以何为首请说初脩奢摩他之静观三摩钵提之幻观禅那之寂观云何起行X惟愿大悲为诸大众及末世众生施大饶益作是语巳五体投地如是三请终而复始西蜀复菴晖禅师曰此有二问初问道场经云未得悟者云何安居脩此圆觉次问加行经云此圆觉中三种净观以何为首是也四明聪讲师曰一问安居习大乘脩圆觉行先选住处或阿兰若阒寂处或处伽蓝避喧求寂远离阓閙今云安居且就伽蓝内有三种安居前安居中安居后安居佛在世九旬安居亦云禁足亦云护生盖西竺分三际以辨寒暑故佛以热际护生热际蜎飞蠕动咸出于穴佛意慈念诸比丘出入蹂践物命结业增冤是以制禁九旬不出九旬安居始于四月十五日十六日结夏终乎七月十五日十六日夏休为自恣毗尼母云比丘安居若无缘事出界不宿则犯制僧家以结夏为岁腊不序秊齿腊者接也交接之义今通涂问脩圆觉行安居未必问僧家九旬安居也二问三种净观以何为首奢摩他三摩钵提禅那此三即空假中之三也此三种者为先用空为先用假为先用中于空利者巳达法性不须脩假中于假利者不须脩空中于中利者不须脩空假若此三中各于一观不利者则兼脩如二十五定轮互脩是也兹为具学大乘圆行者故问之也尔时世尊告圆觉菩萨言善哉善哉善男子汝等乃X能问于如来如是方便以大饶益施诸众生汝今谛听当为汝说时圆觉菩萨奉教欢喜及诸大乘默然而听善男子一切众生若佛住世若佛灭后若法末时有诸众生具大乘性信佛秘密大圆觉心欲脩行者若在伽蓝安处徒众具大乘性者具足佛之根性也伽蓝者藏经曰此云众园盖今之僧舍也有缘事故随分思察如我巳说既为缘事所拘当随巳分量脩习可也西蜀复庵晖禅师曰先答道场也若法末世者即末法一万秊具大乘性者即宿有闻熏种也缘事者即利他之事也随分思察如我巳说者此指前普眼法门及三观诸轮所说谓圆机菩萨不滞空闲种种施为作诸利益广度羣品备学法门随其闲暇无事时分之中则便思察三观故云随分非是见解未圆为随分也若复无有他事因缘即建道场当立期限若立长期百二十日中期百日下期八十日佛谓日久则凡心易厌日促则妙行未圆故立三期以为中制安置净居安置道场当于清净之地西蜀复菴晖禅师曰此即道场期限也无有他事因缘谓菩萨之人但是逢着有益于人之事即便X为之遇着善缘即赴之也今无此二事故曰无有他事既无利他之事当入三期克志加功以期圣果为自行边事此三期者若太过则行人情生疲倦若少则行人功行未圆所谓敏则伤于太过钝则愧乎不及故量尅三期亦无别义然约三根配之其有二意一约障尽难易者长期乃下根中期乃中根下期乃上根二约精进解怠者即反于此盖根有利钝期有远近对病设药斯所谓欤安置净居者此欲内外清净身心洁白事理称可也四明聪讲师曰尔时世尊至默然而听者安居脩观即是方便应属言教悉是如来善权方便善男子至安置净居者若立期限必制日辰制期者役意脩真尅时破障一大藏教立种三昧皆有期限如法华三七日为期光明弥陀一七日为期不先立期则如猿猴心散埜马奔逸道业难成故脩圆觉须依伽蓝此翻众园园是种殖之所种殖道芽增长或云梵剎或云招提或云浮屠隋时改天下寺院为道场或云灵庙为寺为院为莲社为精舍有多种名皆脩心练行之所也经制脩行有常坐有常行有半行半坐有非行非坐唯非行非坐此云随自意此三昧行坐俱脩得若上三种三昧具身开遮口说默意止观第四三昧于四威仪中意起即觉永嘉云行亦禅坐亦禅或有缘事故随分思察亦是随自意三昧中诸经行法且不局限念X起即觉意起时思惟观察亦与修多罗合如我巳说者如上巳说二十五轮三种观法如无他事因缘即立期限建并道场天台云道场者清净境界治五住糠显实相米据此虽立三期不专常行常坐半行半坐细观经意乃随自意中诸经行法中収此三昧中有善性恶性无记性第四诸经行法非善恶无记即是诸经所脩行法此収一切经亦以身开遮口说默意止观但为根有利钝故分三期亦不专定满日数若利根者一七日中发明若钝根者百二十日中下亦然不以期限为制也如昔六祖闻诵金刚经至应无所住而生其心忽然开悟圭峯读圆觉至既无我人谁受轮转而悟大抵不入规矩不成方圆况楞严有云理则顿悟乘悟併销事非顿除因次第尽岂新学舍范模而能入道哉进学解云业精于懃荒于嬉行成于思毁于随是以道若未成必借思脩而入今云随分思察者则成于思毁于随之谓也若佛现在当正思惟若佛住世之时当正心思惟绝诸妄想可也般若经中亦谓断除妄想为正思惟若佛灭后施设形像心存目想生正忆念还同如来常住之日生正忆念者无念之谓也盖谓虽对佛像亦当如佛现在不可起妄念也X悬诸幡华经三七日幡华供养经二十一日也稽首十方诸佛名字求哀忏悔至心稽首称扬佛号求佛哀悯忏悔三业遇善境界得心轻安念佛忏悔之后或见佛像或见光明及一切善境即得自心轻安畅适西蜀复菴晖禅师曰此明道场行相然行相之中又有二意一随相用心二离相用心今乃是随相用心若佛现在当正思惟者只如此经十万之人皆是佛现在之时当机之者既有此机又遇在世亲闻佛所说法即正念思惟一切诸法不离一心当知唯心之内则无境界若佛灭后施设形像者此明如来世尊巳入涅槃不覩真仪但设以形像谛观引心入法相即无相即见如来亦可想佛真身常住不灭也此是约事说若约理说者行人若观行无间断名为佛现在若观行间断之时名为佛灭后也断后复作观者名为施设形像也所以大珠和尚云身口意悉清净是名佛出世身口意不清净是名佛灭度今既为下根之人设教且从初事相释也悬诸幡华者即礼忏之仪式也经三七日者此但是云其久近无别所表方等经说极少七日矣稽首者谓以头稽留于地少时方起故曰稽首忏即梵语忏摩悔即唐言悔过忏则陈露X先罪悔则改往脩来若离垢慧菩萨所问礼佛法僧中说总有八重一供养二赞佛三礼佛四忏悔五劝请六随喜七回向八发愿今略唯有其二者即礼佛忏悔也然文虽略法中亦具也遇善境界得心轻安者此感应也若见佛像或覩光明不作圣心名善境界若作圣解即受群邪故下文云非彼所闻一切境界终不可取也若天台之意只许与信解行证相应名善境界如楞严云又以此心成就清净净心初极忽见大地十方山河皆成佛国具足七宝光明遍满又有恒沙诸佛如来遍满空界楼殿华丽下见地狱上观天宫得无障碍此名忻厌凝想日深想久化成非为圣证不作圣心名善境界若作圣解即受群邪四明聪讲师曰若佛见在至诸佛名字者此明行三昧时入道场设心用意若佛在世丈六金身三十二相八十种好紫金刚体当正思惟未必止思佛容貌相好且如十六观经韦提希问佛教我思惟佛教脩三种净业孝养父母行世仁慈受持三归具足众戒此是答思惟后以十六妙观答正受今之思惟又须身口意三业清净更慈悲行方便摄心静虑并是入道正方便故曰当正思惟若佛灭后施设形像心在目想生正忆念还同如来常住之日悬诸X幡华者楞严云欲坐道场先持比丘清净禁戒要当选择戒清净者结界建立道场或道或俗心灭贫婬持佛净戒合佛清净轨则四外遍悬幡华于坛室中四壁敷设十方如来及诸菩萨所有形相又于当阳张卢舍那诸大变化佛菩萨等初七日中顶礼十六如来六时诵呪行道第二七中一向专心发愿第三七中一向持呪至七七日十方如来一时出现镜交光处此乃楞严建立道场仪法如是此云悬诸幡华意同于彼唯庄严之仪略尔若依现行脩忏法脩之经三七日邀期稽首诸佛名字如楞严三七日中顶礼发愿也又如世人服药言三七日中巳能感应稽首者只礼忏法礼佛时想念云能礼所礼性空寂感应道交难思议我今道场如帝珠释迦牟尼影现中我身影现如来前头面接足归命礼礼佛礼法亦应如是想念求哀忏悔遇善境界得心轻安者求哀忏悔者如行法经云我今云何但见释迦牟尼佛不见多宝佛塔恒在不灭我浊恶眼是故不见作是语巳复更忏悔过七日巳多宝佛塔从地涌出以是知道业未成必有三障之阻碍应须发露巳身先所作恶业忏悔以自巳忏悔之力更众佛加被之力魔障不起获善境界得心轻安梵语忏摩此翻悔过西国人云忍义大似恼人他人怒意云请恕愿勿嗔天台云忏者首也悔者伏也如人得罪于王伏欵X求恕又忏名白法悔名黑法黑法悔而不作白法企而尚之取舍合论又忏名改往悔名脩来又忏名惭悔名愧惭是惭天愧是愧人人见显天见冥天台立三种忏一者作法忏二者取相忏三者无生忏作法忏成灭身口意三业罪此依戒门取相忏成灭性罪此依定门无生忏成妄想罪灭此依慧门作法忏如建道场十科行仪精进一一不失余罪虽灭大论云如比丘斩草害命二罪不灭取相忏如梵网经见光见花手中有罪灭字闻空中声或感梦无生忏如行法经一切业障海皆从妄想生端坐念实相众罪如霜露此三种忏随修一种灭罪虽然得少轻安亦如楞严云皆是方便暂得如是不作圣心名善境界若作圣解即受群邪若无生忏成便登初住分身百世界作佛何止轻安而巳三忏悉是善境界皆可显圆觉也过三七日一向摄念越二十一日之后更不念佛忏悔一向收摄正念不令放逸也西蜀复菴晖禅师曰此明离相用心摄念者起信云若脩止者住于静处端坐正意乃至心若驰散即当摄来住于正念正念者当知唯心无外境界也四明聪讲师曰三七日中烧香礼佛求哀忏悔皆属造作动而未静如浊水挠之愈浊今言摄念澄X心归一或专观空或专观假或专观中或专念实相或数息气出入或一念法界境观如如摄心既久忽不见身不见心如云如影如琉璃舍于宝月无明妄心自消圆觉妙心自显若经夏首三月安居当为清净菩萨止住若遇夏初即当结夏安居观室三月不出是名清净菩萨止住之观心离声闻不假徒众传心法要曰因声教而悟者名声闻今既安居净观何待声教也故曰心离声闻既是心离声闻何假徒众之助至安居日即于佛前作如是言安居净观之日即对佛作此誓也西蜀复菴晖禅师曰为清净菩萨止住者此指大乘菩萨也声闻即小乘也徒众即六和之众也六和众者一身和二口和三意和四戒和五利和六见和身和共住非所勿去诸上善人同会一处口和无诤非礼勿听同气相求同声相应意和同知勿爱便宜不善厌作心不可欺戒和同脩慎勿贪求防非止恶莫结冤雠利和同均平等最亲你分八两我得半斤见和同作莫生轻薄不恃巳长大家安乐今则依大乘而脩不假须此徒众也我比丘比丘尼优婆塞优婆夷比丘者圆觉疏曰一名怖魔二名乞士三名净戒X比丘尼者女比丘也优婆塞者行者也优婆夷者尼童也某甲踞菩萨乘脩寂灭行自谓按菩萨大乘之法脩习妙行也同入清净实相住持悉皆悟入无相之相住持无失以大圆觉为我伽蓝伽蓝者众园也今曰以圆觉为伽蓝者尽明我众不依倚别法也身心安居平等性智身心安处于大圆觉中性与智慧泯然一等涅槃自性无系属故寂灭本性廓然自在无所系缚亦无所统属故也今我敬请不依声闻当与十方如来及大菩萨三月安居为脩菩萨无上妙觉大因缘故不系徒众不依倚声闻小乘之法至心敬请诸佛菩萨三月安居修此广大圆觉法门又岂在乎徒众也西蜀复菴晖禅师曰梵语比丘此含三义谓一怖魔二乞士三净戒比丘尼即尼师也尼者女也优婆塞此云近事男即行者学法之人也优婆夷此云近事女即学法女人然小乘局于二众大乘道俗俱霑也某甲则各称其名踞者居也菩萨乘者拣羊鹿车也脩寂灭行者拣四谛也实相住持者非事相住持也伽蓝此云众园园是众所居之处X故圆觉为万悳之所依此一段文据圭峰疏意云乃转八识为四智也问何谓之八识耶答眼耳鼻舌身即前五识也第六意识第七末那识第八阿赖耶识也然前五识属外即用也后三识属内即体也又前五识属后得智后三识属根本智也何谓四智答一成所作智二妙观察智三平等性智四大圆镜智也今转者谓菩萨之人才登初地方转得第六意识成妙观察智此智善达诸法也然此第六识中具善性不善性无记性为三性乃分别一切法也其次入二地至十地方转得第七末那识成平等性智此智乃是番因得名盖因执我不平等故须番之也然末那此云染污根谓此识内执我痴我慢我爱我见外执有凡有圣有高有下有彼有此不能平等也然上二识乃是菩萨之人因地于十地之中转也其次于等妙二觉果位上方转得第八阿赖耶识成大圆镜智此智乃是从喻得名然此第八识执内身外境山河大地根身器界种子也今则譬如大圆镜光明圆满也如第十七祖一日遇一童子手持一鑑祖问曰汝手中以何所表童子曰诸佛大圆镜内外无瑕翳两人同得见心眼皆相似此是果上转也第八识成大圆镜智而前五识只就果上一道转成成所作智此智作诸佛事也所以祖师云大圆镜智性清净平等性智心无病妙观察智见非功成所作智X同圆镜五八六七果因转但用名言无实性若非转处不留情繁兴永处那伽定虽云六七因中转五八果上圆但转其名不转其体也今经身安即成所作智也心安即妙观智也此以四惑相应妄计阿赖耶为自内我于平等理中起不平等见今既所缘性寂能缘七识自如如性皆同故成平等性智也以大圆觉者此即大圆镜智也岂不见乎普融示众云德山入门便棒此岂不是成所作智玄沙与天龙游山见虎此岂不是平等性智临济示众云有一无位真人在汝等面门出入未证据者看看此岂不是妙观智雪峯示众云我这里似一面古镜相似胡来胡现汉来汉现此岂不是大圆镜智意谓用一圆觉为我一箇住处既以圆觉为所住之处则一切识性尽成圆觉之智即是十方诸佛不死本涅槃自性此之涅槃自性以顺理故六通四辟大小精麤其运无乎不在更无方所可系者不似小乘系着方所也大菩萨者地上大乘菩萨也大因缘者不拘小节之谓也四明聪讲师曰若经夏首三月安居者上问安居则是脩圆觉人别卜阒寂置道场处所今言安居是佛方便脩圆觉之人如遇夏首僧家禁足九旬不出入檀越送供各自脩真脩圆觉或别安道场用归众结夏有结期不归恐妨结夏归又妨忏期入观遇此境界或恐疑虑其进脩佛别出其圣制X使不妨正脩故云若经夏首三月安居当为清净菩萨止住至不假徒众者此明大乘修圆顿行不比小乘声闻缘觉用心不同菩萨以法界为心绝待为念观法界众生是我父母眷属梵网云一切男子是我父一切女人是我母我生生无不从彼受生一切地水是我先身一切火风是我本体地水尚犹自身观之何况草木江河大地皆我自身境界何况有情蠢动含灵而不度脱菩萨如此用心与二乘顿别声闻自调自度怱怱取证怕怖生死如鬼虎虵只要出离不顾众生若望大乘霄壤悬殊今云菩萨止住脩圆觉者专用寂照用观深切尽虗空遍法界含褁十方无一众生不在圆觉心内依正二报皆是常寂光若身若心皆是毗卢如此身心安可以时限制之不限制结一念中度尽众生一念中要取正觉岂局九十制夏制结夏者依律小乘制身心自行非存大忘心离声闻不假徒象者大有意哉宜自详悉至安居日即于佛前作如是言我比丘至不系徒众者此意别于静处立圆觉道场不入小乘千二百五十人祇园结制之限自于圆觉脩心或经夏首只就道场自结制期所以云不系徒众若小乘声闻结制之日仍于佛前对首作法曰我某甲今依甚处僧伽蓝大界内前三月夏安居房舍破修治故是今时僧与佛世结夏言词一般今立大乘菩萨道场既无徒X众对佛自制身心自立言词不与小乘语同故至安居日即于佛前作如是言比丘男僧比丘尼女僧西竺以男称那以女称尼比丘飜乞士以乞为活不求邪食不立常住优婆塞清信男亦云邬婆斯迦优婆夷清信女亦云邬婆索迦亦云族姓男族姓女亦云谛信男谛信女则今时受三归五戒善男善女也此谓之四众凡道俗依制结夏脩圆觉者对佛白云我某甲踞菩萨乘脩寂灭行菩萨云大道心成就众生寂灭不生不灭为寂灭不是小乘生灭之灭同入清净觉相者是诸法实相不生死相不涅槃相不生死非凡夫也不涅槃非二乘也今云实相是佛性见常住真心是性净明体是空如来藏是佛知是佛见是圆觉性海是第一义谛是实相理地依此安住是住毗卢藏是住戒藏是住因果藏是我等见前一念虗妄心不须佗覔空尽妄心即空如来藏若色若心依正因果凡一切诸法皆是实相依此住持以法界为心地安住一切众生于此即成佛道不依实相为住持如何度生如何得显圆觉故云以大圆觉为我伽蓝为我二字指我自身心伽蓝即道场是我练心修圆觉处所圆觉即法界法界绝待为义包色心依正十法界天堂地狱无不在乎其间菩萨为若此也此之身心即平等性无有一法不称性智是大圆觉智一切种智无一法不现其中若小乘涅槃X则系属有限量今是大乘涅槃无系属故不局一法界故云我今敬请不依声闻当与十方如来及大菩萨三月安居若大乘菩萨安居一切众生随所住处安乐一切不局制内制外所以放生施食乃长生符不死药故立戒以不杀为首善男子此名菩萨示现安居前说三月安居者乃菩萨示现安居之相过三期日随往无碍长期百二十日中期百日下期八十日安居脩行者过此三期日数欲往他处亦无妨碍西蜀复菴晖禅师曰道明三期巳满小乘夏限未终以本非小乘安居故不妨随往无碍也四明聪讲师曰明大乘结夏满足谓之自恣小乘作法立二五悳对首出罪忏悔云众僧今日自恣我比丘某甲亦自恣若有见闻疑罪大德长老哀悯故语我我若见罪当如法忏悔为之解夏自恣此后出界游山无妨今顿教圆修亦满三月安居期满随往无碍此非对五德之人出罪忏悔为自恣忏罪辞但云随往无碍善男子若彼末世脩行众生求菩萨道入三期者非彼所闻一切境界终不可取正在禅定中忽然别有他念起时当以智慧观察非上所闻三期正行之外若善若恶一切境界皆X名邪见并不可取着后皆倣此西蜀复菴晖禅师曰此总标于加行境所证境中诫劝不得取着邪谬境界故般若经云魔能入一切众生心令归依魔党如漆断手截臂不以为难魔力之故人皆信伏又法华云深着虗妄法坚受不可舍此皆非是观中所闻所见若夫信解行证虽然阶级不同而所信所解所行所证之法始终无别若不是最初根本了悟觉性三重因地之法不应取着也谓解则解其所信脩则修其所解证则证其所脩也下文方列三观谓静幻寂也四明聪讲师曰此圣人要制欲一念徧含法界三世如来十方菩萨法界众生一念中度脱众生一念安乐众生一念心中修菩萨乘者未成就使即成就一念心中观十方如来在我心中成就正觉在我心中安置诸子在我心中住秘密藏法华云安置诸子秘密藏中吾亦不久自住其中其斯谓欤若非如此境界者善用其心非此心地终不可取善男子若诸众生脩奢摩他先取至静不起思念静极便觉脩奢摩他之静观则先断思念静力既极自然开悟如是初静从于一身至一世界初习静观始则一身内外了无动念渐觉静性徧X满于一世界中矣觉亦如是静极而觉则亦先悟身相不空渐觉法身徧满于一世界中矣西蜀复菴晖禅师曰此静观也不见有身曰静便觉者此即慧也以静是体是定觉是慧是用行人入此观初成之时不见自身之相名一身静以我身静时当体是觉名一身觉若不见有山河大地世界之时即此慧亦徧一世界中故云如是善男子若觉徧满一世界者一世界中有一众生起一念者皆悉能知百千世界亦复如是我觉性与虗空同体而众生者皆在我觉性中故所起念无不知者西蜀复菴晖禅师曰众生念者世界既全成觉而众生全在觉中故所起之念无不了达如影入镜镜照无遗如像入壶壶应无惑四明聪讲师曰此三观明文圆觉未到此土时涅槃亦出三观奢摩他者是也又出璎珞经明次第三观谓之空假中至下卷云佛顶发放一切光复集十方百亿佛土诸菩萨众即于众中告文殊普贤法慧功德林金刚幢金刚藏善财童子汝见是众中敬首菩萨问三观法界诸佛自性清净道一切菩萨所修三观法门否汝等各领百万大众皆应修学又大论云因缘所生法我说即是空亦名X为假名亦名中道义此皆一心三观所出之明文今云奢摩他曰空观也空者以至静为义静则如浊水澄之则静静则清净净则何处不清何物不净楞严云净极光通达寂照含虗空却来观世间犹如梦中事若取空义即破一切法无法不破破者荡也荡坏烦恼结使爱缠色心幻化假立虗伪若无空破之则执之为有受于轮回若空治则四大五蕴我人众生寿者皆不着相况众生无明业识颠倒非空药治之则生死不了先取至静不起思念者此用三止中体真止只谓我心含一切法具一切法一切法皆我心我今以此虗空复息虗妄止即息攀缘止散心即为寂心心寂即静极静极处万法清净一心念如明月临于万象故云从于一身至一世界无非圆觉如此净心遍满法界一世界中有一众生起一念心以圆觉心了之以大圆镜智照之尽百千世界众生皆悉能知之先用空观此观先锋将逢山开路遇水叠桥破一切恶莫若于空散即用体真止之昏则用空朗之空一切法先用空观即奢摩他也非彼所闻一切境界终不可取西蜀复菴晖禅师曰此诫取邪境也天台教云凡在定中若见善相者当以三法验之一以定研磨二依本修治三以智慧观察譬如世上之人欲知真金以三法试之一烧二打三磨也如楞严钞中X说昔有禅师在山中坐禅忽见一孝子擎一死尸来向师前着便哭云如何杀我阿母师知是魔思之此是魔境我将斧斫却可不解脱便于柱上取斧遂斫一斧孝子走去后觉股上湿便看之乃见血出不期自斫也又有一禅师坐禅时见有一猪来在面前师谓是魔则捉擎猪鼻唱呌把火来小师来看乃见和尚自把其鼻唱呌斯乃皆是正坐禅时心中起见遂感外魔来入也所以楞严经中于五阴说有五十种魔者良由此也四明聪讲师曰此言邪党教人说邪空偏小妄心偏指清净真如及顽空析空幻化空凡夫不识学此邪方要治心病其病转深邪师过谬又有一种为衣食故忍受诸苦学于邪术心劳力疲纵学成就身心俱苦又有一种附法外学以自胸中狂解邪见附佛法所说妄引经论证自巳恶知恶觉以婬怒痴无妨般若以烦恼不碍菩提行禅坐禅不须习定错认名言疑该后昆原始迫以口给滥窃佛法贪图施利岂知殃及来报致此宁不寒心诸佛设教非此境界终不可取我师哀愍其何以行之哉善男子若诸众生修三摩钵提先当忆想十方如来十方世界一切菩萨依种种门渐次修行勤苦三昧脩三摩钵提之幻观则先须思想诸佛菩萨使心不乱然后依诸法门渐脩正定X广发大愿自薰成种广发至大之愿以自熏习成佛之种性也西蜀复菴晖禅师曰此幻观也前至静观不假外缘今于幻观门中须凭圣境前威悳章幻观即约大悲化生今道场之内且自尅修故约大智求佛也发愿者谓䇿励运意为发希求乐欲为愿谓众生无始以来念念希求乐欲悲智六度等境熏心成习也四明聪讲师曰此观以幻化为相取观义假观立一切法莫过乎假此假从本性空中具一切法十界百界千如森罗万象天堂地狱皆本来性具谓之假此性具法不损一法法法宛然假也者立于一切法不造作立之本来具也以止言之如上一切诸法即是实相遍相一切随缘历境安心不动故名随缘方便止智度论云一切禅定摄心皆名三摩钵提秦言正心行处若菩萨以度生出假化物众生种种诸病如尘若沙菩萨法药治尘沙病慈悲忍劳出没合变种种现形如观音马郎妇弥勒傅大士之俦然肯綮修证为法忘劳分身散影本瓶和尚花瓶浴懒瓒粪火黄独文殊普贤寒山拾得皆是出假化人故云一切菩萨依种种门渐次脩行勤苦三昧若自凡至圣则可以自熏成种若也忆念在怀十方如来未甞不度生而成佛发四弘誓愿利益有情当修三观X非彼所闻一切境界终不可取巳解在前西蜀复菴晖禅师曰此诫取邪境也善男子若诸众生修于禅那先取数门修禅那之寂观先须自知种种妄念之分剂头数故曰数门圆觉疏亦曰所知生灭心念便是数门心中了知生住灭念分剂头数妙明心中了然自知生住异灭四种念头也生者初起之念住者现在之念异者差别之念灭者寂灭之念经中无异字者取其成句故略之尔圆觉疏中亦如是说如是周徧四威仪中分别念数无不了知行住坐卧四威仪中种种念数无不了知也西蜀复菴晖禅师曰此寂观也数门者数字上声唿此即数息观也谓调和气息令不澁不滑若数则从一至十想心在数不令驰散也良由数息之故息调心净遂乃了达知觉心中生住异灭四相麤细妄念本末分剂头绪数量无有不知者何也为心静则觉动也今经无异字者即脱略也以论中所说十信凡夫觉灭相三贤觉异相十地觉住相位满觉生相也生相者动念都尽唯是一心也上文则坐时觉知非唯坐时觉知是妄抑乃于行住坐卧四威仪中四相之念麤细本末头绪数量一时知之知则无患譬如妖魅所欲着人若知其X名自然消灭所谓知贼是贼贼无能为此数门者乃五停心中之门也何谓五一多贪众生佛令入不净观二多瞋众生佛令入慈悲观三多散乱众生佛令入数息观四多痴众生佛令入因缘观五多障众生佛令入念佛观渐次增进乃至得知百千世界一滴之雨犹如目覩所受用物行住坐卧念念是觉则觉力渐进体无不周故诸世界中有一滴雨亦如亲见也西蜀复菴晖禅师曰谓净心是圆觉自体而世界本在其中观行成就全合根源知雨滴数固宜本分非唯雨滴万物皆然举一例诸且标雨滴也然凡夫之类迷此真心随念所知故失其用也荀子尚云君子养一之微处一之危危微之机君子能知之尚书云人心惟危道心惟微惟精惟一𠃔执厥中华严经说龙王行雨摩醯首罗尚知滴数况行人观乎若究竟者直到佛位方知之今约观中妙慧发生故许所见同佛耳非彼所闻一切境界终不可取巳解在前是名三观初首方便奢摩他之取静三摩钵提之忆念禅那之数门及三观最初起首之法西蜀复菴晖禅师曰是名三观初首方便者前圆X觉菩萨问云三种净观以何为首故此结答云单修静幻寂为初首方便也四明聪讲师曰非彼所闻一切境界终不可取者出假化物涉世最难虽分身百亿内心不动如妙庄严王多逢声色终被声色所动又佛世有贫人双生二男一名双福一名双德方生四五十日间因父去犁田母出採薪二子在卧内语话父忽先归见闻彼云生在贫贱之家父母勤苦情何可堪父惊异之以告其妻妻未之信也后夫妻又出妻先归密伺之二子如先说无异妻云恐是精灵鬼魅欲积薪活烧夫妇各抱一子至田野处佛眼遥观急来救之佛问其夫妻云二子抱去欲何为夫妻说如上事今欲活烧佛云是迦叶佛时两位菩萨将入圣堦忽邪心起退堕至此不可烧也佛为摩顶说法二子皆证圣果父母亦证须陀洹果古人为见寸心难降诫云非彼境界谓非真三摩钵提随缘方便止皆不可取若取邪证自生疮疣为害非浅善男子若诸众生修于禅那至终不可取者此中道观亦名息二边分别止即不一不异为之中也即俱离寂静幻化二相既离二相故名中妙一切法也今先取数门者此云六妙门门即涅槃为妙门为能六法次第相通能至真妙泥洹故云妙门也一数息门二随息门三止门四观门五还门六净门修禅者先摄心在息从一至十为数X行者为修无漏真法先须调心入定欲界麤散难摄非数不能治之故须善调身息从一至十则麤乱静息心神停住是为入定之要术故云先取数门二随息门细心依息知出知入故名为随三止门息心静虑名为止修禅者若凝心寂虑心无波动则诸禅定自然开发四观门分别推析之心为观五还门转心返照名为还六净门妄波不兴名为净今用数息为门者是为定定即止智者云息二边分别止定寂慧察能发真明出离生死以此止通后五门其心清净则万邪灭矣纵不灭邪亦了知生住灭念分剂头数断三界结使不了知结使种种诸法头数亦能行住坐卧四威仪中分别自巳出息入息念数无不了知亦自巳身中三百六十骨节八万四千户虫四大六根众毛孔中息出息入无不观察分明亦能知百千世界一雨滴数有如目击故云犹如目覩所受用物非止定之功孰能如是今中观是名息二边以止为体只由心净极如轩辕镜则森罗万象难迯影迹凡夫修此观成理显造境即中如驾大白牛车直到清凉岂小因缘哉非此境界断不可取是名三观初首方便者方便者如舟抵岸始名到家未渡迷津须假智檝今云三观初首方便者随根量利于何种宜于先修如宜空则先修空假中亦然是佛第一方便宜善思之X若诸众生徧修三种勤行精进即名如来出现于世圆觉三观精进无怠如此众生无异出世之佛也西蜀复菴晖禅师曰此即徧修也何谓徧修乃圆修静幻寂三种观也良由三观既备万行巳圆故就此行人分上便是诸佛出世也又即此人本觉离念名为佛出佛即觉义圭峰云我心元与佛心齐旷劫沉沦只为迷菩提乃梵语也唐言觉觉心寂照即菩提也四明聪讲师曰三种徧修者即总修三观也中即空假空即假中假即空中三法一体不一不异破一切法用总空观立一切法用总假观妙一切法用总中观此三观如水与波水者空也波者假也波即是水氷即是波中观也波水同体假空亦然又如用刀断物用钻透窍虽利用不同銕则一也法亦如是以此三观破一切惑证一切智如来出世亦只如然若后末世钝根众生心欲求道不得成就由昔业障根性顽钝学道不成者皆由宿业所障故也西蜀复菴晖禅师曰此下互修也互修即复修也今初明钝根之人修观未成也当勤忏悔常起希望勤忏巳往之业常起成佛之心先断憎爱嫉妬谄曲求胜上心断诸恶念发无上心X西蜀复菴晖禅师曰此重发誓愿决心欲证加功励志忏业断惑也三种净观随学一事此观不得复习彼观心不放舍渐次求证三种净观者即奢摩他之静覩三摩钵提之幻观禅那之寂观也随学者心精习一观不可兼学他观也此精习心若不放逸渐渐增进可证圆觉西蜀复菴晖禅师曰此正明互脩也序云别徧互习也指此及上文也疏云有人被色相所碍空静之观难成先观色幻幻即全空静观方成复有执定实色碍于心识难脩幻观先知其体本无而不妨覩相方成假幻复有脩中难成绝待先知假全空而无假空全假而无空空假俱无绝于对待方成寂灭其中又有人直见心源方知诸法即性故空不坏相故假或但从性现故假无别所现故今意若脩静观不得者却许脩幻观若脩幻观不得者却许脩静靓二观皆脩不提者却许脩寂观也只如天台教云破一切惑莫甚乎空建一切法莫甚乎假究竟一切性莫甚乎中故一空一切空无假无中无不空一假一切假无空无中无不假一中一切中无假无空无不中反意可类四明聪讲师曰若后末世钝根众生心欲求道不得成就者此言障重不得成就加磨镜加药加功道心坚固亦可得之古云人一次学能之巳百次X学之人十次学能之巳千次学之果怀此志也虽愚者必明虽柔者必强故下明力不遂心令忏除惑业而起希慕也由昔业障当勤忏悔至求胜上心者有障重如增上心勇勐精进深加观力更助五悔五悔如灰皂用清水浣濯障自去五悔者见行脩法华等忏皆有五悔嫉妬謟曲不得不先除也三种净观随学一事至渐次求证者如世医师治病此药不痊复投别药病若变药亦转岂可以一药理百病耶众生习业非止一种诸佛以一方便门设百千种药方医之服者皆得病除故楞伽云如医疗众疾无有若干论以病差别故故说种种法尔时世尊欲重宣此义而说偈言圆觉汝当知一切诸众生欲求无上道先当结三期忏悔无始业经于三七日然后正思惟非彼所闻境毕竟不可取奢摩他至静三摩正忆持禅那明数门是名三净观若能勤脩习是名佛出世钝根未成者常当勤心忏无始一切罪诸障若消灭佛境便现前西蜀复菴晖禅师曰于此十一章经文并属正宗分竟其顿渐悟脩者盖此经文殊一章是顿解悟普眼观成是顿证悟三观诸轮是渐证悟圆觉一章道场加行是渐脩悟也甞考禅家有二句义X一者最初句二者末后句初句即初发明之谓也须得末后句始到牢关今经亦然初文殊章顿解悟即最初句也普眼观成顿证悟即末后句也如善财初见文殊与末再见文殊其意一同第二流通分谓正宗分中法义巳周欲使广益他方远霑来世流传通泰展转无穷故有此分而来若都无人传是不流流则不住不滞或传之遇其障难是不通通则不壅不塞如水之流无碍也梁朝傅大士三观颂曰独自精其实离声名三观一心融万品荆棘丛中何处生独自作问我心中何所着推检四运并无生千思万虑何能缚唐圭峯定慧禅师宗密颂圆觉菩萨章曰圆觉道场圆证悟下根于是开真路三期限量可随宜四众安居绝缘故以大圆觉为伽蓝踞菩萨乘行愿度曾知证入总该前诸佛共依如是住圆觉菩萨章终十一圆觉经夹颂集解讲义X卍XXX大方广圆觉脩多罗了义经夹颂集解讲义贤善首菩萨章X四明聪讲师曰肇论云以名求物物无当名之实以物求名名无得物之功物无当名之实非物也名无得物之功非名也贤善首因十一位大士各问深义虽释尊开示圆觉廼谈性具圆觉然未的指是故亦问立其名字所以问名者盖有名物之功物有应名之得圆觉即名也陀罗尼即体体即物也此则名体相副故云陀罗尼门流出圆觉既存名体必须奉持奉即取也持即心也以取圆觉持之于心则众生若身若心念念圆觉常以寂照止观如护身符即心纯是法与法相应裴相国云血气之属必有知凡有知者必同体一经旨意无出于斯于是贤善首菩萨在大众中即从座起顶礼佛足右绕三匝长跪叉手而白佛言西蜀复菴晖禅师曰贤则亚圣谓地前三贤位次十圣位地上菩萨也善则顺理首是头首然欲使万善齐兴俱顺真理成因正位亚次圣果者必借经教流通经教流通是贤善之首故流通分中当此菩萨请问也大悲世尊广为我等及末世众生开悟如是不思议事赞佛于前十一章演说圆觉妙义开悟众生皆是不可思惟不可拟议之事复菴晖禅师曰不思议事者近庆道场远庆一部X也谓一部经内世尊为上根人开示二空观为中根人开示三观诸轮为下根人开示道场加行如是种种法门离于精粗之域出于形质之外脱于言意之表故云不可思议之事而儒典尚云夫子之道上有出乎天之高下有入乎地之深瞻之在前忽然在后不可以形皃求不可以聪明得与此不思议同意也世尊此大乘教谓此圆觉大乘经教名字何等请问此等教法是何名字云何奉持请问众生教法如何受持众生脩习得何功德请问众生修此教法获何利益云何使我护持经人请问如何使我卫护受持此经之人流布此教至于何地请问此圆觉经教流转分布至于何处作是语巳五体投地如是三请终而复始西蜀复菴晖禅师曰然正宗分中伹问所诠法义法义虽巳圆备凡心难可任持闻时领会分明过后恐还遗忘事须持教贯穿文既不遗随文解义依义起观方成正修故此问经名字也云何奉持X者前虽巳说即持法也今此所问者即持教也谓自遵奉行为人持说也流布此教者此行十法行也谓若人一向于此了义经教供养写施听受读诵说释思修如是分布流传末代未审此人智慧功德毕竟至于何地然地有菩萨地有佛地也四明聪讲师曰名字虽是假名无名则物无定名如筌蹄之取鱼兔非筌蹄则鱼兔无所获故欲鱼必用筌欲兔必用蹄也猿鹤之类谁与安名麒麟凤凰孰为作字耕田凿井皆无名中立名劫初万物无名无字皆圣人依真以立名如理能通圣人开疏为道如理能该罗依真以作网故伏牺画八卦神农甞草药后稷播百谷伯益凿井货狄造舡奚仲作车蚩尤制五兵黄帝造冠冕以至仓颉制字𨽻首筭数蒙恬笔蔡伦纸如此之类皆圣贤轨真理造之济万民也一大藏教百千三昧皆立名目又如经卷不以首题何以区分故祖师云假名中具三千法门是故名有召物之功也名字既立奉持脩习神物护持至于流通他方世界脩之直至佛地如斯五问利益愽哉尔时世尊告贤善首菩萨言善哉善哉善男子汝等乃能为诸菩萨及末世众生问于如来如是经教功德名字汝今谛听当为汝说时贤善首菩萨奉教欢喜及诸大众默然而听善男子是经百千万亿恒河沙诸佛所说X佛谓此圆觉经教无数诸佛悉皆如是宣说三世如来之所守护佛谓过去现在未来三世诸佛悉皆守护此经十方菩萨之所归依佛谓法界诸菩萨等无不敬信此经十二部经清净眼目佛谓此经清净明了为十二部经之眼目也十二部经者一名修多罗二名祇夜三名授记四名伽陀五名优陀那六名尼陀那七名阿波陀那八名伊帝目多伽九名阇陀伽十名毗佛略十一名阿浮陀达磨十二名优波提舍西蜀复菴晖禅师曰说此经佛既是真身真身无碍尘沙同体故一说即一切说三世一时说无说无不说如华严云我不见有佛国土不说此经若不知了义教者则随方有说不说也三世如来之所守护者如华严云我等诸佛护持此法令未来世一切菩萨未曾闻者皆悉得闻十方菩萨之所归依者谓因行之中无不从此法而成佛十二部经清净眼目者良以推穷迷本照彻觉源是以理贯群经义无不尽于此若解则诸教焕然可见如指诸掌云眼目者如人有眼一切境界历历可见也十二部经者亦谓之十二分教一契经二应颂三授记四讽诵五因缘六自说七本事八本生九方广十未曾有十一譬喻十二论议此谓之十二X部经也今此经即属契经及方广二分所摄也前诸佛所说如来守护菩萨归依者此印定圆觉之法也十二部经眼目者此印定为一切经之宗也所以序云以印定其法为一切经之宗也即指此文也问此经对三时五时之教否答顿教不论先后处所但遇顿机即说故不对三时五时之教也又难云既不对教者法华经云是法华经诸佛神力之所护此又何如分耶答法华诸佛神力守护者即属正宗也此经诸佛守护者即属流通分也若彼经守护在流通分者即许不可拣之彼既居正宗分是知不同也是经名大方广圆觉陀罗尼亦名修多罗了义亦名祕密王三昧亦名如来夫定境界亦名如来藏自性差别汝当奉持佛谓此经有此五名汝等菩萨应当奉持西蜀复菴晖禅师曰前问此大乘教名字何等云何奉持此答之有五名也然此经题者乃佛自立也且诸经得名有其多种或以人为目或以法为名人有请说等殊法有法喻等别或体或用或果或因或能诠所诠或真或妄或境或智乍复乍单不因今经五名巳含多种大者体也方广者用也圆觉者果也祕密者因也王者喻也三昧者法也修多罗了义者是叹能诠也余皆所诠如来是能证人也决定境界者即所证境也如来藏者即属X总乃在缠之名则真妄和合也又自性即空如来藏也差别即不空如来藏也斯则人法总彰法喻皆举具体具用有果有因诠旨双题真妄俱显方诸经目莫备于斯了义之名昭然显矣而世尊遂勑令依此名法而持谓巳悟明心地者文字性离即是解脱不妨满纸放光而持法也若未悟明心地者迷一切诸法真实之性向心外取法而起文字之见今还将文字对治示其本来之性如以声止声以楔出楔以机夺机以毒攻毒无离文字如说修行而持义也四明聪讲师曰法华云一切治生产业皆与实相不相违背纵非今佛所说亦是过去诸佛曾说何况今之圆觉是如来藏性故云恒沙诸佛所说也金刚经所谓有佛性种子人感诸佛之所护念此圆觉本元是如来成佛真体佛体真实安得不能守护故云三世如来之所守护十二部经亦云十二分教教能诠理为义部者部类为义一修多罗二祇夜三和伽那四伽陀五优陀那六尼陀那七阿波陀那八伊帝目多伽九闇陀伽十毗佛略十一阿浮达摩十二优婆提舍法华经云我此九部法随顺众X生说小乘曰九部大乘十二部也其实大小相通此十二部经非独为清净眼目语其旨趣则四种悉檀理妙域中固非名号所及化擅系表又非情智所寻致于遣累忘筌淘神尽照近超生死远证涅槃播阐五乘接群机之深浅该明六道辨善恶之升沈敻期出世而法无不週迩比王化而事无不尽能博能要不质不文自非天下之至虑孰能与于斯教哉清净眼目理出于此经有五名一名大方广圆觉陀罗尼大方广即所立法也大方是体广即用也此是空如来藏具不空如来藏之用又可常遍曰大执持曰方包博曰广亦可配法身般若解脱亦如来藏之三德也圆即寂觉即照亦是止观寂止也照观也陀罗尼庶恶持善圆觉是从定立名楞严亦是大定二名修多罗了义翻契经圆融定慧非偏小所知了义究竟显说指权归实约开显说一切诸法皆是实相亦有不了义经方圆不相入者今即权是实一念三千三名祕密王三昧如来祕要之藏定善慧之异名祕密王亦是能说之人楞严云妙莲华王十方佛母以密王三昧为人即正心行处净觉亦以莲华王为人解四名如来决定境界即坚固为义大涅槃更无能过者即不变义也五名如来藏自性差别圆觉妙性性不自守随缘作种种名或云常住真心或云性净明体或云空如来藏或云涅槃妙心曰X诸法实相曰王三昧曰真如曰法界曰第一义谛曰无生妙理此圆觉亦能入恶随恶受名为性恶为性善为理毒害为诸阿颠迦为昏钝性障为生老病死为成住坏空为䦆汤炉炭皆是圆觉随恶受称其实圆觉非圣非凡非善非恶非生死非涅槃非色非心非天堂非地狱非佛非众生则凡所有相皆是虗妄若见诸相非相即名圆觉如是则终日圆觉未尝圆觉也汝当奉持者此五种名名虽差别其实是佛一路涅槃门过去诸佛悉巳成就现在诸菩萨今皆入圆觉未来修学当依如是法此是如来藏无漏不思议法如人因事远出未得还家今日明了归家之路父子相见团圆宁不欣乐奉持耶善男子是经惟显如来境界惟佛如来能尽宣说此经独能显示佛境惟佛宣说曲尽其妙西蜀复菴晖禅师曰前云是诸众生清净觉地又说无明贪爱四相四病今云唯显如来境界者既云唯显佛之妙觉不思议境界独佛方能尽其所说其所说者何耶谓说众生无明皆无所有止是佛境佛境若不显现众生岂得皆空生若不空岂彻觉地故华严信位即佛境皆是此意也然后代浅识劣解之人以谓佛法止此者请观是说也四明聪讲师曰此圆觉即如来藏妙明心元离一切相即一切相但世间众生声闻缘觉欲以所知X心测度如来圆觉境界用世语言入佛知见犹如藕丝悬须弥山终不能举此言果人所证之法深妙非小乘凡夫之所能及又此经非世间语言三昧亦非雕虫篆刻之辞非是外道典籍非声闻诸小乘偏圆权实之法此是圆顿圆觉妙心此法如火聚四边不可取若能取者唯佛一人到究竟即佛如十五夜月蟾光桂影圆满无亏出三惑破二死百千三昧无量行门一时显现如百千灯光照一室其光圆无际故一切世间种种诸病惟佛能医故云惟佛能尽宣说若诸菩萨及末世众生依此修行渐次增进至于佛地若依此经修行渐渐增进心至佛之地位西蜀复菴晖禅师曰前问流布此教至于何地今答云良由此经惟显佛境故修十法行之者必至佛地佛地即妙觉位也所谓不住化城便跻宝所在禅家谓之不动凡夫便登佛位四明聪讲师曰今言菩萨乃因人凡夫末世依上所立法制用寂照止心寂念专一便不顿修亦可渐次只要道心坚固加功进行何患不成佛其间有闻而不修修而不证者此人有障更须礼佛忏悔终久至于佛地此非妙觉佛乃登圆初住菩萨名佛亦百世界作佛故云佛地善男子是经名为顿教大乘X此经名为顿悟之教大乘之法顿机众生从此开悟利根众生有圆顿之机者皆因此经而得开悟亦摄渐修一切群品钝根众生须假渐脩而此经教无不圆摄西蜀复菴晖禅师曰贤首国师以一大藏教深浅之义判为五教五教者一小乘教即四阿含经是二大乘始教即八部般若是三大乘终教即楞严涅槃宝积等是四大乘顿教即圆觉楞伽等是五大乘圆教即华严是令经乃属顿教独被顿机众生于顿机中又分为上中下三根也疏云宗门是顿教事具渐门既顿渐俱收则迟速皆益会与不会入与不入皆可留心所以脩山主云会得甚奇特不会也相许四明聪讲师曰此大乘教本妙觉明与如来心不增不减无渐无顿今云顿渐者为修学人根有利钝障有重轻虽精进而开悟有迟速立行有渐顿非教体有迟速迷悟有机缘名顿教渐脩楞严云佛告富楼那言譬如迷人于一聚落惑南为北此迷为复因迷而有因悟所出富楼那言如是迷人亦不因迷又不因悟何以故迷本无根云何因迷悟非生迷云何因悟佛言彼之迷人正在迷时倐有悟人指示令悟富楼那于意云何此人纵迷于此聚落更生迷不不也世尊佛言十方如来亦复X如是此迷无本性毕竟空昔本无迷似有迷觉觉迷迷灭觉不生迷亦如翳人见空中华翳病若除华于空灭忽有愚人于彼空华所灭空地待华更生汝观是人为愚为慧富楼那言空华无华妄见生灭见华灭空巳是颠倒敕令更出斯实狂痴今此圆觉亦复如是本无顿渐但上机先悟渐机次悟若是圆觉之性本无利钝渐顿今云亦摄渐脩者非小乘之渐今脩圆者同缘实相皆用止观寂照之法机有利钝悟有迟速为渐也譬如大海不让小流大海者谕顿教大乘不让小流者论能摄一切渐证乃至蚊蝱此谕渐脩众生也及阿脩罗此谕顿机众生也饮其水者皆得充满此谕顿渐之徒脩此经教悉皆圆满西蜀复菴晖禅师曰此举谕也大海谕顿教小流谕渐教蚊䗈喻二乘阿脩罗喻菩萨饮其水等者谕三乘之人受持此经者皆得悟入疏云大海有无量之水而饮之者则量腹多少圆觉有无边之法门而受持之者随器顿渐四明聪讲师曰阿脩罗此翻无酒初欲採四天下X华酿海水为酒鱼龙之业酿之不成誓不饮酒故云无酒用手掌遮月人间谓之月蚀有大力用饮海水不竭何况蚊蝱此大乘教亦摄小乘渐脩人善男子假使有人纯以七宝积满三千大千世界以用布施不如有人闻此经名及一句义以至七宝布施者其福报有尽闻此经义而脩证者其智慧无穷西蜀复菴晖禅师曰此显福也法会既终所谈上中下三根及谈因果法义复恐后代众生不信脩如是因感如是果遂于此流通分中一道较量功德欲使后人生信忻乐也如金刚经中两重因果三番较量之意梵语檀波罗蜜此云布施谓运心宽广曰布辍巳惠人曰施此布施一度众行皆摄华严经说有十度一布施谓财法无畏无不皆舍二持戒谓防非止恶内外无瑕三忍辱谓违顺不干谛察忍可四精进谓离身心相万法增脩五禅定谓念虑皆忘安心理境六般若谓心无分别善达心空七方便谓涉有常空施为无碍八愿度谓上求下化穷尽未来九力度谓思脩成功万境不动十智度谓决断无惑证法颐神今以布施一度以较量经福也一句义者此显胜七宝也意谓虽以金银琉璃赤珠等宝不为自巳求安乐之故普施与一切众生者是有为有漏之因感得人天果报譬如仰箭射虗空势力尽箭还坠招得来生不X如意今若闻此经一句合宜之义如说脩行断障遣疑是无漏最上之因便能超梦幻出轮回直趣无上佛果菩提所以此功德胜前七宝布施功德也疏曰世珍盈剎能为漏果之资妙法一言必获菩提之报禅家亦云识得一句一生参学事毕在教家亦云教典千一心能贯之在书云诗三百一言以蔽之在记云通于一万事毕在语云吾道一以贯之古诗云学虽不多可齐上圣如是则归同反一一处既通千处万处一时透脱所以道一叶落天下秋一尘起大地收一花开天下春一事寂万法真与此一句义同意也四明聪讲师曰七宝者金银及琉璃玻瓈砗磲玛瑙真珠三千大千可为众多尽以布施比闻经一句福皆不及盖慧能趣菩提施福不趣菩提也善男子假使有人教百恒河沙众生得阿汉果西蜀复菴晖禅师曰此显劣智也梵语阿罗汉此有三义谓不生应供无贼也恒河者方四十里其沙细如面假饶教得一百箇恒河中许多沙数之人克获成就小果圣人者其福非是究竟故乃劣也不如有人宣说此经分别半偈阿罗汉果盖是小乘之法此经与偈乃是大乘之教西蜀复菴晖禅师曰上文举劣此显胜也意谓设X使教百恒沙众生得阿罗汉果所得功德不如有人代佛宣扬此经半偈之功德也疏云凡全偈者所谓四句句有二种一文句二义句若约文句即两句为半偈若约义句即说一切法本来空寂是半偈也显相空体不空是全偈也四明聪讲师曰药王菩萨为法焚身雪山童子舍全身求得半偈光明经云满城盛火应从中过乃为法亡躯也波㖮打骨取髓为求法故世尊因地剜身作千盌灯求得半偈今云胜阿罗汉罗汉是小乘今是大乘顿机众生可闻法一超入如来地如龙女一生便往南方成佛不比小乘时长行远此如灵丹点銕可成金也善男子若复有人闻此经名信心不惑西蜀复菴晖禅师曰此明闻信也不惑即不疑惑也然大乘教法无量劫来难见难闻或时闻巳不信不顺不悟不入者有之矣所以论语云人而无信不知其可也夫圆觉深旨一心妙门非大智而不能观非大根而不能信观即举佛智也信之即入圆觉但恳志无疑决取成办也当知是人非于一佛二佛种诸福慧如是乃至尽恒河沙一切佛所种诸善根闻此经教闻此经名深信不疑者盖曾于无数佛处种诸福慧及诸善根方得闻尔西蜀复菴晖禅师曰比验宿因也如金刚经云当X知是人不于一佛二佛三四五佛而种善根巳于无量千万佛所种诸善根闻是章句乃至一念生净信者诸善根者不过是断贪瞋痴三毒发闻思修三慧也然此经宗信者必是即解之信信该果海不是小缘故验其宿因曾积信种四明聪讲师曰起信论说未入正定聚众生故说脩行信心一信乐念真如法故真如法诸佛所师众行之源二信佛有无量功德常念亲近供养发起善根求一切智故三信法有大利益常念脩行诸波罗蜜四信僧能正脩行自利利他常乐亲近诸菩萨众求学如实行故如高僧传中高僧有十科世之难学虽有破群者无麤不择细如韩昌黎始未信佛法时上论佛骨表因此贬潮参大颠颠云公虽过人世智辨聦是世间有之汝胜晋时佛图澄否韩曰不及汝比姚秦时鸠摩罗什否曰不如汝尚不如此贤况佛是大圣天人之师又安可破之后于大颠有以发明张无尽初年时游僧寺见佛书梵夹严整怫然怒曰吾孔圣人反不如胡人人所仰重欲造无佛论毁之在书院中思惟深夜不睡其妻云如何不睡张云欲造无佛论妻向氏云既是无佛何论之有当须着有佛论也无尽疑其言遂阁笔后因访一同列见佛龛前有维摩诘经信手开卷见云此病非地大亦不离地大乃叹曰胡人之语亦能尔耶遂问有几卷曰有三卷X借归看其妻问曰读者何书曰维摩诘经向日熟读此可造无佛论否无尽疎果其言于是归心佛乘后参兜率悦大有发明此皆宿下缘种今日契悟起信云复有五门能成信心一施门二戒门三忍门四进门五止观门彼文稍广今录止观门止者谓止一切境界息诸外尘念以圆觉寂照照诸尘劳息诸攀缘故云止今之随顺奢摩他体真止也观者谓分别因缘生灭相随顺毗婆舍那此云观昏即观之以此二义渐渐脩习不相舍离又云若脩止者端坐正意不依气息不依形色不依空不依地水火风乃至见闻觉知一切诸想随念皆除亦遣除想以一切法本来无想念念不生念念不灭亦不得随心外念境界后以心除心心若驰散即当摄来住于正念是正念者当知惟心无外境界即复此心亦自无相念念不可得若四威仪中有所施作于一切时常念方便随顺观察久习淳熟其心得住如此脩行闻经之人非于一佛二佛下种乃至恒河沙佛所以是无种不植此经又安得不闻汝善男子当护末世是脩行者佛令菩萨卫护将来如是信心脩行之人无令恶魔及诸外道恼其身心令生退屈障碍觉性之事皆为恶魔非其同志之人皆为外道今菩萨护持此脩行者不可令此二害恼彼身X心使之退转西蜀复菴晖禅师曰前问云何护持今答云但莫令恶魔外道恼其身心者即是护持也近有人撰其偈词添入经中盖不知此是流通分故阅者幸勿疑焉四明聪讲师曰起信云莫令此心堕于邪网若众生无善根力则为诸魔外道鬼神之所惑乱若于坐中现形恐怖或现端正男女等相当念惟心境界则灭终不为恼龙树云除诸法实相外余皆魔事逢此境界当勤正念不取不着则能远是诸业障应知外道所有三昧皆不离见爱我慢之心贪着世间名闻利养正脩行人善为分别此吾佛最后教诲至此流通意竟尔时世尊欲重宣此义而说偈言贤善首当知是经诸佛说如来等护持十二部眼目名为大方广圆觉陀罗尼增进至佛地如海纳百川饮者皆充满假使施七宝积满三千界不如闻此经若化河沙众皆得阿罗汉不如闻半偈汝等于来世护是宣持者无令生退屈唐圭峯定慧禅师宗密颂贤善首菩萨章曰善首流通正法门五名于是为区分十二部经真了义百千诸佛共谈论佛境佛地己开演顿教顿机令得闻X傥解百川归大海何妨一法备多根尔时会中有火首金刚摧碎金刚尼蓝婆金刚等八万金刚并其眷属即从座起顶礼佛足右绕三匝而白佛言世尊若后末世一切众生有能持此决定大乘我当守护如护眼目此诸金刚欲守护受持此经之人也决定大乘者谓此大乘经教乃决定成佛之义乃至道场所修行处我等金刚自领徒众晨夕守护令不退转金刚又欲守护道场内修行此等大乘法处令修行者无退转心其家乃至永无灾障疫病销灭金刚又欲守护其家令无灾害财宝丰足常不乏少办道资粮常令不阙西蜀复菴晖禅师曰此下禀命加卫外护流通也火首者此神头有火焰手中执金刚杵也四明聪讲师曰金刚梵语䟦阇罗波腻此云金刚手谓手执金杵以立名正法念经云昔有国王有二夫人一生千子欲试千子当来成佛次第故俱留孙探得第一筹释迦第四筹乃至楼至第千筹第二夫人生二子一愿为梵王请千兄转法轮次愿为密迹金刚神护千兄教法依经僧寺三门只合一身金刚一身梵王今为对故塑二金刚X非也楞严云十恒河沙金刚密迹此八万亦未为多火首摧碎等未详所译尔时大梵王圆觉疏曰即初禅天王也二十八天王欲界色界无色界共有二十八天每天各有一王其号曰四大天王忉利天王夜摩天王兜率天王化乐天王他化自在天王梵众天王梵辅天王大梵天王少光天王无量光天王光音天王少净天王无量净天王徧净天王福生天王福受天王广果天王无想天王无烦天王无热天王善见天王善现天王色究竟天王无边空处天王无边识处天王无所有处天王非非想处天王并须弥山王护国天王等即从座起顶礼佛足右绕三匝而白佛言世尊我亦守护是持经者常令安隐心不退转大梵王等皆欲守护受持此经之人西蜀复菴晖禅师曰大梵王者即初禅天王也二十八天王者即三界主也须弥山王者即帝释也护国天王者即别指四天王也四明聪讲师曰梵语迦夷此言净身居色界禅天梵是西语此云离欲因中脩梵行不行婬秽也今为天主统娑婆三千大千世界皆属号令有言语觉观世间虽脩梵行者多唯加脩四无量心X故得为天主也二十八天王者欲界六天色界十八天无色界四天总二十八天也护国天王等即护世四天王光明云护国四镇即帝释天神将常领八部鬼神护弘持人心不退转尔时有大力鬼王名吉槃荼圆觉疏曰吉槃荼者亦云鸠槃荼食人之精血其疾如风变化稍多住于林野与十万鬼王即从座起顶礼佛足右绕三匝而白佛言世尊我亦守护是持经人朝夕侍卫令不退屈诸鬼王等亦欲守护受持此经之人其人所居一由旬内藏经曰一由旬者四十里也若有鬼神侵其境界我当使其碎如微尘为护法故尽其威力西蜀复菴晖禅师曰吉槃荼者亦鸣槃荼此鬼食人精气其疾如风管林野诸鬼众一由旬者即四十里也四明聪讲师曰郑玄云圣人精气谓之神贤人精气谓之鬼又有云天神曰灵坤神曰祇人神曰鬼鬼者畏也虗祛多畏又有威能令人畏或云希求名饿鬼从人求食以活性命光明疏云神者能也大力者能移山填海劣者能隐显变化肇云神受善恶杂报现形胜人劣于天其身轻微难见鬼类众多不能尽释今言吉槃荼亦名鸠槃荼亦名俱X槃荼此翻瓮形旧云冬瓜此神阴如冬瓜行至肩上坐便踞之即厌魅鬼也厌眠内不祥圭峯云食人精血其疾如风变化稍多住林野间管诸鬼众是号为王故云大力鬼王与十万鬼王护持经人不令鬼神侵恼佛说此经巳一切菩萨天龙鬼神八部眷属八部者一天神二龙神三夜叉四干闼婆五阿脩罗六迦楼罗七紧那罗八摩睺罗及诸天王梵王等一切大众闻佛所说皆大欢喜信受奉行西蜀复菴晖禅师曰疏云良由文殊所问经说有三种义欢喜奉行一能说者清净不取着名利所染故二所说法清净以如实知法体故三得果清净即说益也问经首信成就与此信是同是别耶答前信浅此信深何以知之大智论云如是我闻生信也信受奉行生智也信为能入智为能度又云信为入法之初机智为究竟之至要虽深浅之不同在智信一贯则无别也四明聪讲师曰佛说经通该凡圣既闻圆觉妙心实相常住解圆即徧同服醍醐咸霑妙益是故欢喜奉行也此经后有加重说偈者非也圭峯不着诸家不留况世尊说经当机之人故有重颂今法会将散唯是天龙鬼神各言护持流通不须重说又重颂被晚来未至者至此时安有晚来也X大方广圆觉修多罗了义经夹颂集解讲义前住持灵隐禅寺痴绝老人跋大光明藏情与无情咸处其中无上法王世间出世悉归所统一时薄伽婆无说而说十二大菩萨不闻而闻况此经不涉言诠诸讲师如何註解略通线路随世刊行据令而行合投诸火淳祐丙午佛成道日金陵玉山庵主书径山长老圆照老人䟦唤作圆亏缺了也道箇觉迷昧了也黄面瞿昙十二大士密说显演巳是註解其余经师论师于注解下又添解注且正文毕竟在甚处恁么问好与三十柱杖觉如居士倘能下手径山甘受不辞淳祐丁未二月三日无准叟敬书X灵隐长老石溪老人䟦知而无知是第二头不知而知落第三首请居士不得动着还我圆觉觉如底第一筹来丁未仲春旦日石溪老僧书于灵鹫一峯庆元府雪窦长老偃溪老人䟦诸经各标时处惟圆觉一经不标时处何耶淳祐丁未夏觉如居士书来乞圆觉讲义䟦是日千丈巖主方与湖海宿衲作安居佛事未暇也友上人归日试问居士所集讲义巳到第几菩萨千丈岩主书于丛竹小轩庆元府雪窦长老偃谿老人䟦钞解疏疏解经经解什么觉如居士穷诸家疏钞掇而X拾之且道此经从何而出忽若一语不玄谤斯经故四明千丈嵓主题