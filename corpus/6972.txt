不空羂索陀罗尼自在王呪经不空羂索陀罗尼自在王呪经卷上唐天竺三藏宝思惟奉诏－三奉诏－宋元明奉诏译奉诏译南谟啰哆那怛啰夜耶南谟阿唎耶阿弭哆婆耶怛他孽多耶南谟阿唎耶跋嚧吉帝失筏啰耶菩地萨埵耶摩诃萨埵耶摩诃迦嚧尼迦耶怛跌他唵阿慕伽钵啰底喝多𤙖𤙖𠰢咤娑婆诃如是所说不空陀罗尼自在王呪即是一切祕密神呪之主若有人能诵此神呪成就之者即能通达一切神呪但是呪法所有事业皆得圆满成就尊者说不空神呪功德分第一尔时圣观自在菩萨摩诃萨复说不空羂索神呪王法若成就者福不唐捐能令无量无边诸众生界一切业障悉皆清净能集无量福德资粮增长善根方便善巧通达无边智慧境界六波罗蜜多皆得圆满复能证得无上菩提四无所畏十八不共一切佛法及四圣谛神足根力菩提分法复能示现静虑解脱诸三摩地三摩钵底复能证得声闻辟支佛及如来地成就般若聪慧利根有大威德精进势力具足辩才腾空隐形为斫羯啰伐赖底曷啰阇一切自在能成呪仙获世安乐得吉祥瓶及如意珠随应所作一切皆得驱策使者进退无违令罗剎娑随意而转复能入于阿素洛窟或烧众香或置药眼中能见地下一切伏藏所为事业自在成就疗治众病调伏鬼神守护坛场令诸龙王欢喜悦乐降雨止雨皆得自在复能于彼一切人中而得自在能令一切众罪厄难悉皆销灭资财宝物所求皆得复能成就无边陀罗尼门及三摩地门此大不空羂索神呪之法于诸呪中功德最上殊胜广大能令一切天龙药叉健闼缚阿素洛揭路茶紧捺洛莫唿洛伽诸部多鬼一切饿鬼毕舍遮拘畔茶罗剎娑星宿鬼障碍鬼等承事供养尊重赞叹复为帝释诸梵王等之所拥护复为一切成呪仙者共所庆慰复为常离一切散乱无所着者之所承习受持所说供养恭敬尊重赞叹成就受持供养神呪法分第二尔时圣观自在菩萨摩诃萨复说神呪之法若有欲诵此神呪时应先洗浴着新净衣洁净诵呪受菩萨戒起慈悲心哀愍众生意乐作真实语远离嫉妬利益安乐一切有情直心净信爱乐功德舍离贪爱瞋恚愚痴忆念三宝期心报恩应广供养圣观自在菩萨摩诃萨烧香散花涂香末香庄严幢幡及诸华盖于尊者前一心净信意乐坚固应诵圣者不空羂索心神呪王一百八遍即入不空陀罗尼三摩地门作莲花印禁出入息默然而住由是此人所应作事皆得具足即于梦中得见圣观自在菩萨或现苾刍形或现婆罗门形或现童子形或现帝王形或现宰官形赞诵呪人作如是言善哉丈夫汝能受持我之所说汝所爱乐皆得圆满汝今持呪心何所欲随意求索能令汝愿速得成就由是得灭一切业障永不堕于地狱畜生常生一切诸善趣中般若现前辩才无滞增长正念诸天随顺而为伴侣所作自在无有障碍具大威神复能持呪随心所欲不为一切怨贼侵夺贤圣赞叹常为国王大臣婆罗门居士等之所敬重一切众生之所爱乐供养恭敬承事礼拜善言赞叹常与一切惊怖之者作归依处能得一切善人腹心若有常诵此神呪者三业恶障皆悉销灭若诵万遍所须饮食卧具汤药衣服什物无所乏少安乐无病长寿自在成就亲见圣观自在菩萨法分第三若人欲得亲见圣观自在菩萨应往寂静山寺塔庙之中或园林河边深山巖谷阿兰若处着新净衣持八戒斋受菩萨戒三业清净入三摩地修四梵行无所悋惜于诸持戒福德人边常求欢喜然后于圣观自在菩萨像前受其呪法既受法已即便于彼清净之处吉祥草上结加趺坐应诵不空羂索心呪一心不动若昼若夜不惊不怖乃至忽闻虚空之中有虎啸声亦不惊怖若见闻空中诸天音乐歌舞唱伎不应惊异或见天雨曼陀罗华摩诃曼陀罗华钵特摩华嗢钵罗华俱没陀华奔茶利华等亦不惊怪是时圣观自在菩萨至其人前唱言善哉善哉汝能如是供养于我诵持神呪何所求耶其诵呪人即从坐起于尊者前烧香散华水和粳米及诸杂华供养圣观自在菩萨右遶三匝头面礼足菩萨尔时随其意乐悉皆与之成就画像帧法分第四尔时尊者说画像法及成就呪法若画圣观自在菩萨形像之时应织绢㲲随其长短不截两头所用綵色和以香胶勿取余胶画师先受八戒斋法然后方画圣观自在菩萨形像其身黄白首戴华冠绀发分被两肩前后慈颜和悦放百千光清净殊胜面有三目以纯白綖交络肩臆以瑿泥耶鹿王皮而覆肩上庄饰宝带以系其腰尊者四臂左边上手执持莲华下手执持澡瓶右边上手施无畏下手执数珠皆以珍宝而严饰之身着天衣立莲华上有大威德璎珞短长交髆垂下耳珰臂印及以环钏皆宝饰之顶上画作无量寿佛于其帧内画种种华若欲作坛于春秋时白月八日或十五日吉祥星下选择好时无风无云即于城外择取好处随其方地有诸树木根茎枝叶华果茂盛条蔓交加周遍皆有流泉浴池处处青草皆悉充遍应用黄土为泥涂地种种修理尽令如法不于荆棘瓦砾骨石诸恶土地其坛四面以金精赤土雄黄石灰及紫金色青黄赤白及以紫色画其界道于坛方面各开一门门外各有二吉祥柱于其坛内应画螺形万字香印门内各有二吉祥瓶随其处所应作浴池池内周遍嗢钵罗华俱没头华奔茶利迦华于池四边应画鹅形如贯华鬘周匝围遶应置像帧坛场之内散种种华烧种种香幢幡宝盖而供养之或用金银诸宝及以赤铜作吉祥瓶盛满一切诸妙香药末尼真珠金银等宝和杂盛之以杂华绳系其瓶项取烧稻谷作华散以严饰坛上应以白缦覆之于坛四角各立一人身被甲仗而守护之是时呪师每日三时洗浴清洁着新净衣三业清净受持律仪于圣观自在菩萨像前应以乳糜酥酪粆糖石蜜盛满器中而供养之后以栴檀沈水苏合龙脑如是等香和杂烧之而为供养于像帧前敷吉祥草结加趺坐作莲华印安心合掌敬礼一切诸佛菩萨即诵护身呪呪曰第二唵阿慕伽钵啰底诃多啰叉啰叉𤙖泮咤若欲护身时取自发一茎应以此呪呪二十一遍常护自身无能损害呪鬼神呪呪曰第三唵阿慕伽漫陀𤙖𤙖泮咤若呪鬼神先诵此呪呪五色綖一百八遍系坛四面然后呪水一百八遍或呪芥子或呪净灰随四方面坛内散之即令一切恶鬼神等无能恼乱禁恶鬼呪呪曰第四唵阿慕伽钵啰底诃多唵𤙖泮咤若禁恶鬼应诵此呪呪水一百八遍或呪白芥子或呪净灰随四方面坛外散之令诸恶鬼不得其便禁恶魔呪呪曰第五唵阿慕伽帝晒路枳耶毘阇耶俱噜磨𤙖泮咤若呪魔时应诵此呪呪水一百八遍或白芥子及呪净灰于其坛外散洒十方即禁诸恶魔不能娆乱禁诸恶魔鬼呪呪曰第六唵阿慕伽啰叉娑婆诃若欲禁诸恶魔鬼时应以此呪呪水一百八遍或白芥子及呪净灰点自顶上额上心上及两肩上遍洒其身即令一切恶鬼恶魔不能恼乱呪同伴人呪呪曰第七唵阿慕伽𤙖佉若欲呪同伴人时应诵此呪呪水一百八遍或白芥子及呪净灰于其坛内散洒同伴即护彼人恶魔鬼众无能恼乱呪香呪呪曰第八唵阿慕伽淡磨淡磨𤙖泮咤若烧香时先以此呪呪种种香二十一遍然后烧香恭敬供养呪饮食及华果呪呪曰第九唵阿慕伽䞘醯利儜䞘醯唎儜𤙖泮咤若以饮食及华果等欲散之时先诵此呪呪一百八遍然后于其坛外随四方面而遍散之随作事成就呪呪曰第十唵阿慕伽毘阇耶𤙖泮咤随作何事若诵此呪悉皆成就世尊能持呪者作是法已于其坛内应诵不空陀罗尼自在王呪若见圣观自在菩萨像帧动时或烟出时或焰出时如常诵呪不应惊怖若见帧动得富贵自在若见烟出成就曷啰阇位若见焰出腾空自在得成呪仙其诵呪者若见焰出心无惊怖身不动摇即得圣观自在菩萨现其人前而安慰之其人见已所求皆遂即得菩萨诸三摩地于阿耨多罗三藐三菩提得不退转现身忆念宿世生事及得无量百千功德成就使者能办事法分第五尔时圣观自在菩萨复说使者能办事法此之使者即是圣观自在菩萨不空羂索王神呪之使若欲驱使应以綵色及㲲布帧上画使者形又作药叉童子像头发直竖如盛火焰面目瞋怒绿眼平鼻形貌赤色身服赤衣口出四牙二上二下其舌于口或入或出一手持剑一手执索严身之具皆悉周备欲作法时于白月八日或十四日持斋洁净安置帧像四衢道中或空室内应以华香及诸饮食除血肉等种种供养其持呪者先应诵呪自防护身于㲲帧前诵不空王呪一百八遍是时使者现其人前语持呪者言欲何所须若见处分皆能成办其持呪者随心所欲使者依行于时使者随所见闻悉皆具说若持呪人日索金钱百文应时即得然不应别用及生悋惜但应供养佛法僧宝如是之事但当自知不得辄向人说之亦复不得共人结怨应食净食不得杂食每食之时先减己身一分饮食供养使者然后自食常须忆念不得忘之心常舍离贪瞋痴等不得妄语出诚谛言为他说法于一切众生常起饶益慈悲之心复以香华衣服幢幡宝盖涂香末香烧香散华恒常供养圣观自在菩萨作报恩心若能如是即彼使者日日供承得五百人所须资具饮食衣服涂香末香烧香散华一切具足乃至持呪之者尽形已来随意皆得无所乏少不空羂索陀罗尼自在王呪经卷上不空羂索陀罗尼自在王呪经不空羂索陀罗尼自在王呪经卷中唐天竺三藏宝思惟奉诏译成就驱策僮仆使者分第六尔时圣观自在菩萨复作是言若欲成就驱策僮仆其持呪者应先造作僮仆者形而此使者即是不空羂索王神呪之僮仆容貌端正当以一切庄饰之具而严其身于其头上作五发髻身之色相犹如童子若欲作时应用白檀或用紫檀或妙香檀或用天木或一切木若金若银以作其形若画帧时或白㲲上或于绢上其僮仆者所有衣服皆作赤色以燕脂和紫矿汁又取朱砂及以欝金若根若香诸杂色等画其形相应使端严面目喜悦熙怡微笑其身形相浅黄白色应作两臂一手执菴摩罗果一手持种种华其像常于密处安置散华烧香末香涂香然灯种种饮食而为供养又于像前诵不空羂索王呪一千八遍其持呪者应受八戒起慈悲心呪法即成即能覩见彼使者形驱策自在此持呪者所有处分皆得成办然其使者若耳所闻若眼所见皆来说向持呪之人随持呪者使令去处能速往来一切事业皆得成就又能施与持呪之者一切财宝随持呪人心欲去处其使者即将去来于持呪者住止之处常净扫洒若泥涂地所有一切隐密之事及吉祥事皆来向说一切恶声一切苦恼悉皆销灭一切病患能令除愈诸恶鬼神皆自隐没诸毒销散欢乐圆满一切福业皆得增长一切罪行悉能除灭犹如孝子恭敬供养尊量其父彼持呪人若欲自身安隐快乐不得于彼使者轻欺作恶及怀瞋怒应净洗浴常勤诵呪而修供养口不妄言其心哀愍一切众生施与无畏于三宝所起深净信常散诸华及悬华鬘烧香末香以如是等供养尊者圣观自在菩萨又先以种种饮食散华烧香然灯供养使者乃至不得于一日中忘不供养若不供养求事不成若其使者隐没不现即便舍去是故持呪之人不应放逸常修精进不应懈怠于尊重处常勤供养恒不忘失菩提之心于施戒忍精进定慧应常修习远离悭悋污戒尘垢于生死中常生怖畏深怀惭愧心常正念不得散乱智慧观察若如是作即能成办一切呪业成就吉祥瓶法分第七尔时圣观自在菩萨复说成就吉祥瓶法持呪之人若欲成就法者应结同伴并修十善至心坚固欲作坛时应选好处若山林地吉祥之所或是往昔仙人所住寂静之处如法修理洗浴清净俱着新衣唯食麦子及以乳糜受八戒斋与同伴人持呪自护随心远近作四方坛面各一门香泥涂地以香画叶应用雄黄赤土紫檀等末而界其道于其坛内随四方面应画四大天王以诸宝物庄严其身皆被甲仗手执刀剑其坛东面应画金刚南面刀剑西面画棓北面画镩于其四角画赤色幡散种种华于坛场中以诸彩色画吉祥瓶用杂华鬘以系瓶项取莲华池水盛满瓶中复以香华妙药并诸杂果一切种子及以金银真珠等宝并置瓶内复以四槃一槃盛酪一盘盛苏一盘盛乳一盘盛蜜于瓶四面各置一盘其持呪者须伴五人勇健无畏皆严器仗于其四方各立一人于五人中得心腹者简取一人与持呪者隣近而住五人之外更取一人勇勐无畏能为难事者令洗浴清净着新净衣其持呪人于坛四方散种种饮食除血肉等于吉祥瓶前取吉祥草敷座而坐应当呪水及以粳米洒散十方烧香散华如法结界第十一唵阿慕伽播奢钵啰底诃多帝囇噜枳耶微阇耶啰叉𤙖𤙖泮咤此呪呪自身及与同伴如是呪已应作大印诵圣观自在菩萨不空羂索心神呪王若一日二日诵此呪时若有毘那夜迦鬼来故相惊怖而作障碍其持呪人应起勇勐勿生恐惧如常诵呪心莫散乱复于坛南面闻罗剎娑可畏之声其诵呪人呪白芥子七遍散之诸罗剎娑寻即退散不能障碍南西北方亦复如是呪吉祥瓶呪曰第十二唵阿慕伽阿波啰耳多诃曩诃曩𤙖泮咤此呪呪吉祥瓶呪呪瓶之时瓶现异相或倾或侧或动或摇呪人见已如常诵呪不应惊怖亦不解其结加趺坐何以故以吉祥瓶如末尼珠随心所欲一切皆得要当策励加功方得成就此吉祥瓶有大威力甚难成就若得成者自在安乐增长福业由是呪人常勤精进不应空过恣诸放逸若吉祥瓶中出火日焰或出金银末尼真珠璎珞诸宝色相或时出现种种衣服复现诸天美妙婇女及诸殊胜童男童女或丈夫形严净装饰或复示现城邑聚落及诸巷陌象马车乘一切人众宫殿园林美妙饮食香华幡盖诸音乐等虽见如是种种异相如常诵呪不应惊起其时圣观自在菩萨复变自身现作普贤菩萨形像无量菩萨眷属前后围遶从彼瓶中忽然出现圣观自在菩萨现此相时如上所现一切神变种种异相悉皆隐没唯有尊者现作普贤菩萨形像与无量菩萨皆共赞彼持呪人言善哉善哉汝能成就此神呪法随汝所求皆当与汝呪人闻已即从座起合掌恭敬右遶尊者顶礼供养而作是言唯愿尊者当摄受我施吉祥瓶圣观自在菩萨所现普贤菩萨言善男子汝之所求我今施汝随意受用呪人取得吉祥瓶已置于顶上复以香华种种供养从吉祥瓶而乞愿言南谟尊者愿随我意乐一切事业悉皆圆满其持呪人作此愿已及诸同伴随心去处皆得如意时吉祥瓶变现其体如净瑠璃为持呪人等现作童子常能承事恭敬供养成就策使罗剎童子分第八尔时圣观自在菩萨复说策使罗剎童子之法若欲使时其持呪者应先画作罗剎童子色相形容如童子像以一切庄具严饰其身于头之上为五发髻面状喜悦身相端严衣服黄色如乘空行手执莲华其体金色如是画已安置密处若佛堂中若在房内于白月八日或十四日持八戒斋于像帧前散华烧香末香涂香悬诸华鬘及种种饮食而为供养于其像前结加趺坐诵不空羂索心神呪王一百八遍现前即见罗剎童子随持呪人有所希愿皆令满足其持呪者语童子言汝今作我驱策使者童子答言如是如是我当策励承事供养随汝驱使皆令速疾而得成办不生疲厌其持呪人常应勤心供养童子形像不作轻欺若欲食时先与童子不得遗忘若能如是驱使自在所须财物皆能与之亦复示其伏藏之处随持呪人所须庄具及与资财皆为将来无所乏少而此童子若眼所见若耳所闻皆来密向持呪之人耳边而说令持呪者忆念宿世所有生事若持呪人问童子过去未来现在之事皆依实答终无虚妄成就使死尸取伏藏分第九尔时圣观自在菩萨说取伏藏之法若有欲取地中伏藏其持呪人先当诵呪防自身已即往冢间取丈夫尸身形之上无疮瘢者应与洗浴洗浴尸已即取香华涂其两足而供养之而便诵呪呪尸令起作如是言尊师今者与我何事彼尸即从索纸笔墨其持呪人即赍纸等而与死尸彼尸即如法抄写取伏藏珍宝之法与持呪人若持呪人不用抄写即语尸言汝应为我自取将来其尸如言即为将来所得珍宝应如法受用供养三宝及将施与一切众生而此死尸随持呪人所得珍宝若受用尽即便送来若不施三宝及一切沙门婆罗门贫穷众生即便不送若持呪人自身不欲至于墓中又复不欲令彼尸起若自能知伏藏之处应往彼取若夜中取应将同伴爱乐功德同心同行深怖罪业善解经论聪慧之者先作吉祥禁身呪已即以苏膏涂布为烛诵不空羂索心神呪王一百八遍用舍弥木然大火聚发弘誓愿为令一切众生永断贫穷苦恼等事即以苏烛掷向空中随有广大伏藏之处其烛即于伏藏之上空中而下随其宝物入地深浅所有尺数其烛依此尺数空中而住待持呪人来至藏所明了知处结界围之其烛方灭知伏藏已后若取时应以乳麋及油麻粥以祭天神如是祭已共其同伴而往取之取得珍宝分为三分一分自为已身一分与其同伴一分共同伴和顺供养三宝又以自身所得一分与一切众生之所共用若能如有自身一分乃至持呪之人命未尽期用之无尽成就入婇女室分第十尔时圣观自在菩萨复说成就入婇女室法若持呪人欲入此室应将同伴腹心之者先当具足作吉祥法以呪自身然后往至其室其室可爱常有流泉浴池及诸华果种种乐具世间皆以此室是灵仙处若欲入时其持呪人当于白月十五日持八戒斋澡浴清洁着白净衣然后往至泉水出处应以稻粟大麦小麦大豆小豆及胡麻等七种之谷和乳酪酥诵不空羂索心神呪王每一一遍常以此谷散于火中要使此室其门自开持呪之人见室门开不应惊怖不得辄起应专诵呪若有婇女各各执持种种华香从室而出语呪人言善来尊者唯愿受我如是香华其持呪者不应辄受乃至三请持呪之人作如是言善来姊妹若为摄受我等故来愿持此香华与我同伴其同伴人观此婇女随所爱者即便执手取以为妻而此婇女知其人心所爱重故犹如婢使而承事之此同伴人随欲去处任情来往其形色相少如童子游戏受用五尘境界若舍人身即得天身成就呪仙其持呪者如是诵呪乃至更有胜妙婇女五百眷属从室而来执持种种衣服庄具及诸香华顶礼呪人作如是言善哉圣者为欲摄受哀愍我故久来在此唯愿领受此衣服等至三请已其持呪人为欲调伏诸呪仙故应受其请随所受已持呪之人及诸婇女便没不现成就呪仙转轮王位若舍人身得于天身一切呪仙皆来恭敬顶礼其足称赞吉祥愿常住世奏种种音乐作诸歌舞建立百千宝幢幡盖欢乐具足其持呪人自在受用天王果报其心安乐然常念佛终不忘失菩萨之行得宿命智超过一切诸恶趣门亦不耽着五尘境界恒常得见诸佛菩萨而能教化无量有情于无上菩提道中入不空智诸陀罗尼三摩地门成就眼药分第十一尔时圣观自在菩萨复说成就眼药方法其持呪人若欲成就此法之者应以雄黄牛黄及苏毘罗眼药于香叶中裹此三种于白月十五日沐浴清净着新净衣受持八戒广大供养圣观自在菩萨已于尊者前结加趺坐先念佛已后诵不空羂索心王神呪一百八遍其持呪人先应入彼火遍处定待彼叶中烟出即以泥涂坛而取眼药置于菩提树叶之内若火星焰出烧练此药其持呪人即知所作眼药成就应呪芥子等散于十方及诵呪自护己身欲取药时先诵此呪呪曰第十三唵阿慕伽钵啰底诃多𤙖什筏啰什筏啰泮咤娑婆诃诵此呪已即取眼药石上研之使其为末安着眼中即令余人不得见于诵呪之者复身能自见一切伏藏所欲往处随其意乐或入或出复能自见一切菩萨天龙药叉健达缚等及见一切众生若在天趣或那落迦中傍生饿鬼若没若生悉能见之若诸众生作福作罪悉皆能见于一切处常得自在作诸供养复能见于阿素洛窟及诸龙宫复能随类示现变化应往便往无有障碍证得神通往诸佛所自见已得受阿耨多罗三藐三菩提记复为诸大菩萨之所灌顶得诸菩萨出离方便一切善巧于诸静虑三摩地门而得自在成就根力菩提分法又得一切呪陀罗尼而无所畏成就除鬼着病法分第十二尔时圣观自在菩萨复说成就能除一切着鬼魅法若持呪人欲成就此法应发信心修清净业精进坚固心无疑惑至诚决定常怀报恩起慈悲心此诸菩萨方能成就非诸下劣怯弱有情何以故由佛教中先为阿难说于四种不思议法所谓末尼宝珠威力不思议神呪威力不思议妙药威力不思议佛境界威力不思议若能诵呪一百八遍一切诸鬼所着之病皆得除差或经一日乃至七日专诵圣者不空羂索神呪下至一遍乃至拨声一句若患天行时气一切热病悉能除差复次有法应呪白线二十一遍一遍一结以系病人即得除差一切诸病亦复不为诸鬼扰乱复次有法若患疟鬼之病经四日者先应泥作四角之坛散诸香华令其病者坛中而坐复以面作病人形像应诵不空羂索心王神呪称病人名用淳镔铁刀段段截之病人见闻心即惊怖疟鬼舍离永不复来复次有法若欲呪人其持呪者洗浴清净着新净衣先诵神呪自防其身后以牛粪而用作坛随四方面画种种色散诸杂华及置白食供养坛场应取童男或复童女洗浴清净妙香涂身着白净衣种种庄具而严其身令于坛中结加趺坐应诵此呪结童子发呪曰第十四泮咤诵此神呪结童子发已复取杂华满于所呪童子手中又以妙香若熏若涂及末散之复呪粳米及与华水洒散坛内应烧沈香诵不空羂索神呪呪华三遍散童子面童子身动若欲令语应诵此呪呪净水洒童子面呪曰第十五唵阿慕伽钵啰诃底多啰叉啰叉萨婆裴曳弊𤙖漫陀泮咤娑婆诃诵此神呪不得以手触所呪人如此呪已童子即语若问去来现在好恶之事皆能答之其持呪者若欲发遣着童子神复应诵此呪呪曰第十六唵阿慕伽啰阇钵啰底诃多𤙖没地耶咤待耶若腊波波耶𤙖𤙖泮咤复次有法若欲成立以手摩触所呪之人令其病差应作坛场散诸香华复烧沈香安置病人于坛中坐呪之令动其持呪人以无名指押一本云左手中指及无名指捏作印其中指呪彼病人病人即语作是誓言我令放舍终不敢来若不发语应以此呪更治罚之呪曰第十七唵阿慕伽钵啰底诃多孽车孽车娑婆诃诵此呪已所呪病人身如火热作如是言我今即去永不复来复次有法若为诸鬼之所魅着或瘦或癫应诵神呪呪白芥子或呪三遍或复七遍火中烧之我今复说火烧之法先以牛粪作坛坛中应烧菩提树木及舍弥木牛膝草等以酥酪蜜相和呪之一百八遍一遍一烧如是诵呪或一日或三日若为药叉鬼所着者应诵圣观自在不空羂索神呪呪白芥子或一切种子一遍一烧或安悉香和白芥子呪之一遍一烧如是诵呪或一日或三日若为天龙神鬼之所着者以白檀末及沈香末相和呪己一遍一烧如是诵呪或一日或三日若为一切鬼神之所着者应取胡麻以和芥子或和白芥子呪之一遍一烧如是诵呪或一日或三日即令一切诸鬼除灭若有抂横及诸灾厄或星现恶相若王难鬪诤饥馑之事应以牛乳和盐呪之一遍一烧如是诵呪或一日或三日一切恶事即自销灭不空羂索陀罗尼自在王呪经卷中不空羂索陀罗尼自在王呪经不空羂索陀罗尼自在王呪经卷下唐天竺三藏宝思惟奉诏译成就入坛法分第十三尔时圣观自在菩萨说不空羂索神呪坛法此坛是大乘法为诸菩萨之所摄受其应入坛若王若臣若诸凡夫想持愿者与佛平等以持呪故能益自他不生恶趣常生善道故入坛者勤修供养其持呪者被精进甲踊跃欢喜发起饶益一切众生不生悭悋专注其心依坛法用如法作之远离嫉妬不怀矫诈无诸谄曲所了知法念之不忘无所希求于诸众生善巧方便心行平等所作勇决能速成就不起我慢离诸诤论守持禁戒洗浴护净如是之人方堪持呪入此坛场其所作坛法有三种一者地坛二者国坛三者民坛若为王作名为地坛为大臣作名为国坛为凡人作名为民坛地坛大作国坛中作民坛小作若不依此大中小法便恶事起或王或臣及诵呪者有诸恶事以是应知当依法作若欲作坛先择星日若路逢善相选吉祥地或于河边或山林处或园苑中应离荆棘骨石瓦砾高下不平秽草稠林险恶之地于其好处除去恶土好土填之泥涂摩拭平坦如掌周遍细滑犹如镜面若造王坛纵广各有三十二肘应用金银真珠等末以和赤白黄绿黑色而界其道于坛四面各开一门去门不远皆竖双柱种种庄饰作吉祥门于此门外布诸妙华周遍围遶坛东门外画二天王守护其门左边应作持国天王右边应作增长天王俱被衣甲器仗严净作瞋怒面眼光赤色持国天王以手执剑增长天王以手执棓坛南门外应画二王守护其门左边应作丑目天王右边应作赤目神王此之二王面皆黑色赤金严身皆被衣甲其手执持弓箭刀剑坛西门外画二药叉王守护其门左边应作末尼跋达罗药叉王右边应作布栗拏跋达罗药叉王作此二王应如本色种种庄严身被衣甲手持斧索坛北门外画二天王守护其门左边应作多闻天王右边应作金刚手天王画此二王各依本色众宝庄严执持器仗正于坛中画圣观自在菩萨形像其像立在莲华座中顶上螺髻绀发垂下首上宝冠画无量寿佛其尊者身一切庄具而严饰之形状白色如颇胝迦应作四臂右边二手一持莲华一持澡罐左边二手一持数珠一施无畏面貌端严熙怡寂静圆光之上画作天华而严饰之于其胸前作万字印俯身低视尊者左边画大势至菩萨形像其形色相如白金色身着天衣众宝严饰偏袒右肩面向圣观自在菩萨前合掌恭敬复于右边画作普贤菩萨形像其形如彼白莲华色顶作螺髻绀发垂下面貌端严熙怡微笑偏袒右肩面向尊者合掌恭敬于普贤菩萨像下应画摩么鸡天女金刚使天女于大势至菩萨像下应画多罗天女毘俱胝天女其多罗天女着白色衣余三天女衣皆杂色此四天女并着天衣众宝严饰颜貌和悦熙怡微笑悉皆䠒偏袒右肩向尊者前合掌恭敬复于观自在菩萨像前应画不空羂索呪王其形色相非赤非白衣服赤色头发动摇面有三目赤色赤光耳珰垂下口出四牙二上二下两眉或嚬下脣时动身有四臂长短璎珞交垂胸臆于尊者前双膝着地曲躬瞻仰侧耳而听复于尊者两边近处应画梵王帝释及那罗延自在大自在等诸天之众各依本形衣服庄严俱向尊者合掌而立于坛四面各应画作一大龙王所谓娑竭罗龙王阿那婆踏多龙王难陀龙王邬波难陀龙王于坛四角应各画一阿素洛王所谓光明阿素洛王罗帖罗阿素洛王毘摩质怛罗阿素洛王吼声阿素洛王结是坛已复作诸印及诸器仗庄严坛场谓应画作螺形之印轮形之印莲华形印难地迦印莎底迦印万字印文又应画作棓镩戈戟及弓箭等诸器仗形复作白盖若华若幢欲画之时应令画师先净洗浴着新净衣受持八戒应取欝金牛黄雄黄金精朱砂胜妙彩色勿以胶和当用健陀洛娑香汁及酥和之以此而画于坛周遍应悬青黄赤白四种色幡坛上应以白盖覆之复以金银赤铜作八大瓶其瓶皆用栴檀沈水龙脑欝金和此诸香画彼瓶上即以贯华系其瓶项各满盛水置于坛中复取好香酥蜜乳酪如是五物各盛四器安着坛中以酥煮饼用沙糖石蜜而涂饼上取粳米饭及以乳糜若胡麻粥若大麦粥种种好食唯除血肉皆以盘盛坛中供养坛外四面筑墙掘堑或竖篱栅随作一种又于坛等四面各开一门于其门外令人守护其守护者令身被甲手执器仗复去坛外一俱卢舍周匝四面陈列四兵象兵马兵车兵步兵而为守护御敌非人其持呪人香汤沐浴着新净衣作吉祥法诵呪自护不令非人而得其便复于坛外立一小坛即令其王及王眷属应入坛者于小坛内香汤洗浴着纯白衣持八戒斋经一日一夜皆令断食口嚼杨枝呪白芥子令王自身及诸眷属皆手执之以吉祥瓶水灌王顶上令王正念方便安慰至心改悔其诵呪人即先入坛诸呪神众以香华饮食及以灯明种种供养顶礼圣观自在菩萨应诵此呪呪白芥子散于十方呪曰第十八唵阿慕伽赦䚡耶赦䚡耶𤙖泮咤此是结界呪欲结界时先以此呪呪白芥子散十方面而为防护呪曰第十九唵阿慕伽钵啰底诃多漫陀漫陀啰叉啰叉啰攘萨婆萨埵𤙖俱㘕唵泮咤娑婆诃此是结坛神呪欲结坛时先以此呪呪水呪灰或白芥子散洒四方随其远近即成界畔而为防护呪曰第二十唵帝晒噜枳耶微阇耶慕伽播赊娑蟒啰三摩耶地瑟咤南摩诃娑蟒耶钵啰答波𤙖若此是禁自身呪若入道场先以此呪呪禁自身不令非人而得其便呪曰第二十一唵阿慕伽啰叉啰叉𤙖泮咤此是呪香呪若入坛场欲烧香时先以此呪呪香然后烧之供养第二十二唵阿慕伽淡磨淡磨钵啰底掣度谤忙微㘕么娑婆诃此是呪华呪若入坛场欲以华鬘供养时先以此呪呪华鬘用散坛场第二十三唵阿慕伽阿诃啰阿诃啰布澁波达嚩闇微么阿遮唎尼𤙖泮咤此是献供神呪欲献供时先以此呪呪水粳米及诸杂华然后散洒于坛之内奉献供养第二十四唵阿慕伽阿啰阇钵啰底车杰啰伽跛店孽里醯拏孽哩醯拏沫林娑婆诃此是呪座神呪若欲坐时先以此呪呪坛内座然后于上结加趺坐以其两手作莲华印诵不空羂索心呪如是诵呪威神力故于虚空由有异相现或时闻有说法之声或闻弹指或唱善哉声或见雨华诵呪之人见闻如是不可思议吉祥事已即知所作坛法成就王及眷属应即入坛是诵呪人即从座起顶礼圣观自在菩萨及诸圣众从坛内出执王右手引至坛门令王合掌即取白缯掩王两目令王敬礼诸佛菩萨及神呪王并多罗天女毘俱胝天女摩么鸡天女金刚使天女及大势至菩萨普贤菩萨已令王发心至诚忏悔作大誓愿手捧妙华呪人引王从西门入至于坛中以所捧华于诸像前随意而置所置华处即以为师䠒合掌受菩萨戒永断酒肉不食荤辛不复归余邪魔外道知恩报恩唯愿三宝菩萨声闻慈念加护从今已后于众生类常施无畏誓不断命发菩提心出真实言不为邪行常行正见不起我见及众生命者补特伽罗一切邪见勤求出离证空法性终不执着一切诸相第二第三亦复如是即作誓言愿以如是所生功德速出世间当作导师两足中尊令一切众生断烦恼病受诸律仪于是呪人授王不空羂索心呪印法引出坛外复应次第引王眷属一一入坛如王受法其事毕已王及眷属应以财宝什物施呪人等方自还宫若造臣坛纵广一十六肘于其坛内所有界道勿用金银随其力分用诸綵色画呪王等诸形像时如王坛法应置饮食坛内供养于坛四面各立幢幡四吉祥瓶各满盛水用置四方应入坛者先净洗浴着新净衣烧众名香散华供养所有法用皆如王坛若造民坛纵广八肘于其坛内应画尊者圣观自在菩萨呪王像及以印文其余形像不应如彼王臣坛法若画坛时用赤白黄色三道界之其吉祥瓶或用白铜或用赤铜或以银作随自力分严办香华幡盖种种饮食及诸果子而为供养应入坛者洗浴受戒入出坛场一切轨则皆如王法如是坛场所有利益皆是世尊善巧方便调伏众生令于长夜而得解脱若求声闻者即以声闻乘而调伏之若求辟支佛者即以辟支佛乘而调伏之若求菩萨者即以大乘而调伏之若以如是祕密神呪而调伏者即以神呪善巧方便令趣善道乃至菩提是故于此神呪应断疑惑若有成就佛及菩萨所说神呪如此之人即得预流一来不还阿罗汉果辟支佛果乃至证得阿耨多罗三藐三菩提是故入此坛者成大福业具足智慧神通宿命乃至十地所有功德皆悉成就超越众魔一切境界摧伏怨敌断诸障恼乃至五无间业悉皆销灭无量功德皆悉成就成就调伏诸龙得自在分第十四尔时圣观自在菩萨复说调伏龙法若有欲得调伏诸龙得自在者持呪之人应往至彼龙所居处取净黄土用和牛粪涂作坛场烧栴檀香及沈水香散华供养应诵尊者圣观自在不空羂索心呪王一百八遍龙所居池水皆枯竭龙及男女自然而现皆悉欢喜顶礼呪人赞呪者言善来善来何为至此呪者报言我有所欲希能相为龙即问言何所须耶呪者报言我所思念汝宜随顺速应我心其龙闻已顶礼呪人忽然不现须臾之间龙所居处池水还满龙及眷属归于本宫无复暴恶其性调柔住不放逸常惧呪人重加其罚失于自在及其眷属恐堕恶道不贪五欲呪人于后欲求财物广行惠施饶益众生念彼龙时其龙即变作童子形应念而至身服珍宝种种庄严于呪者前胡跪而问欲作何事呪人报言我须财物以施贫乏龙复报言今随意乐当令满足作是语已即入海中取如意宝珠奉施呪人而发大愿以如意珠施赡部洲一切众生舍离贫穷得大富贵所求满足自在无碍呪人得珠而语龙言汝可还宫我若须汝应念可来无得遗忘呪人得此如意宝珠所须皆遂利益无量诸众生类皆令快乐富贵自在呪人复以种种香华供养宝珠惟应自见勿示他人若示他珠即失神变复不自在后若卖时于百俱胝价中但得其半复更卖时又减半价如是后后复更卖时常减其半乃至如石一无所直弃之于地无有光明若于后时有佛出世此如意珠还有神变入于海中如是福力皆由神呪若不如是如意宝珠甚难可得若彼呪人见时气旱稼穑燋黄心念彼龙其龙尔时化作人形应念而至顶礼呪人而作是言仁者复何所须呪人报言今者气旱苗稼不登可降甘雨普令润泽于是时间即复龙形昇于空中兴大云雨普洽一切无不丰足作是事已白呪人言其所应作我今已办呪人告言可还本所我若忆念汝当赴我其龙于是礼呪人足即没不现还于本宫若彼呪人欲于龙宫有所游观忆念彼龙其龙即能应念而至而作是言仁者复何所须呪人报言欲往龙宫有所游观即将呪人欻然而去至彼龙宫龙变呪人以为龙子虽共游处终不为彼龙毒所伤呪人游戏淹时还忆人间即採龙宫所有珍宝衣服饮食香华缯綵及诸乐器画缋等事悉皆殊胜人中所无龙与呪人赍持彼物于须臾顷还至本处复语呪人作如是言更欲何求呪人报言众事已办随意而去其龙尔时昇空而逝若彼呪人意欲移龙置于他国即往龙池而诵此呪结界自护呪曰第二十五唵阿慕伽乌波味赊𤙖泮咤丹本有呪云唵阿慕伽毘社耶摩诃那漫陀漫陀娑婆诃此是护自身呪欲结界时先诵此呪以呪十方随心远近作其界畔一切非人无能得便以净黄土于其界内选择净地作四方坛于其坛内烧香散华应画羂索犹如蛇形名龙羂索尔时呪人以右足拇指蹑画索头诵不空羂索心呪王一百八遍其龙尔时身如焚灼至呪人前以呪力故虽有瞋怒不能为害即变其形以为水蛇呪人取之以置瓶内或箧笥中无所逃避所去之处恒将随逐饮以乳汁存其躯命设有余国旱涝不调能货易之以取财物为护国故不将货卖若有国土旱涝不调令其降雨无有过失龙至他国降注甘雨一切苗稼甘蔗稻谷悉皆成熟又能令彼多诸水牛彼国众生因之耕植由此远离饥馑疫病鬪战诤论复无贼盗及以恶兽衣食丰足安隐快乐一切人民皆行善事惠施贫乏坚持禁戒广修福业恒念无常说如是言我等众生生于边国无量时来饥馑逼迫应知皆是大龙威德力故令我等辈舍离如是无量苦恼大龙由是得无量福复为彼国承事供养龙王欢喜守护人民时持呪人摄取彼龙劝立誓愿常令利益一切众生复与受戒彼龙因此善根力故舍畜生身得不退地乃至证获无上菩提其持呪人为利众生施其命故檀波罗蜜乃得圆满不得生于地狱饿鬼畜生趣中常生人天速得佛地成就见不空羂索王法分第十五若有欲得见不空羂索神呪王者其持呪人应先洗浴着新净衣坚持禁戒然后择空闲处或于树下或于塔边或园林中以白月八日或十四日治地作坛用水洒之敷吉祥草应诵此呪自结顶发而护其身呪曰唵一㫊慕伽上二跛啰视多三𠸪叉𠸪𠸪叉三叉𠸪𠸪叉宋元明叉𠸪叉四我某甲五𧵊唿奄反六拨七娑＋细註宋元细註明娑嚩＋细註宋元细註明嚩诃八－三八－宋元明八㫊𠸪叉𠸪𠸪叉我某甲𧵊拨娑嚩诃诵此呪已应诵不空羂索王呪呪白芥子三遍散于四方即得一切障碍鬼神退散驰走无能恼乱然后于草上结加趺坐以衣蒙头作定手印应诵不空羂索神呪王满一千八遍尔时即有大声及大光明或空中华下持呪之人见闻如是不应惊怖当知即是成就见尊者不空羂索王法然后从座而起烧香散华一心忆念尊者圣观自在遍观十方即见圣不空羂索神呪王从南方来乘空而行威光晃曜如百千电一切珍宝庄严其身面有三目现瞋怒相口牙上出发如火焰其色叆叇犹如夏云身有四臂一手执剑一手执索所执剑索有火焰光被赤衣服鼻中气出如盛火焰遍满虚空明耀一切手足皆以真金金刚末尼及吠琉璃而庄严之以大龙王而为璎珞于是大笑声如天鼓其形可怖山河振涌树木摧折持呪之人虽见如是种种异相不应惊怖但诵不空羂索心呪王及专心忆念圣观自在菩萨烧香散华复以净水和白粳米散之供养尔时呪王从空而下容貌寂静犹如天身熙怡微笑赞呪人言善哉善哉我今欢喜汝求何事若求自在安乐若曷啰阇作斫羯罗伐底曷啰阇位若隐形若腾空若呪仙若呪仙斫羯啰伐底曷啰阇若帝释若梵王若护世若宿住随念智若五通若预流果一来果不还果阿罗汉果辟支佛果乃至阿耨多罗三藐三菩提道随汝所乐其所乐者礼拜求索如上所说应作是言汝可与我而作使者尔时呪神为作使者随有处分皆悉能作所行之处常随逐之所见所闻向呪人说若持呪人不用呪王亲近住时即自远去呪人忆念应时即至或将伏藏与持呪人或示伏藏若持呪人见鬼病者意欲疗治使者即为除遣并治罚之若患寒热等病能令除灭亦能禁止一切水火刀剑毒药云龙盗贼复能摧破他军怨敌随持呪者所作无违呪人瞋时亦不敢瞋亦不逃避呪人若不如法及以怯弱即不成就由是呪人常应如法勤修福业不假多功而得成就成就见如来法分第十六若有欲得见如来者其持呪人行十善业起慈悲心发增上意乐精进坚固自誓要期为欲利益一切众生供养三宝于圣观自在菩萨像前涂地造坛随力所办种种资具灯烛华香而用供养清净其身着鲜白衣日别三时洗浴并换衣服于其坛内或三日或七日断食结加趺坐作如来印应诵不空羂索心呪王尔时圣观自在菩萨像身震动或现神变或行或坐或低或昂或现一身多身或麁或细或起腾空放大光明若见如此种种异相当知即是呪法成就其持呪人应令普贤得见如来复由此相圣观自在菩萨令普贤菩萨奉请世尊使呪人见复由此相当知如来允许圣观自在菩萨之所启请为欲利益哀愍一切众生故时持呪者见如是相欢喜踊跃复以种种供养之具供养圣观自在菩萨应诵不空羂索心呪王乃至圣观自在菩萨像于其座上示现隐没如来出现申金色臂安慰呪人唱如是言汝者如来大悲者哀愍汝故汝所希求我当满足汝愿于时呪人瞻仰世尊踊跃欢喜右绕七匝香花供养修敬已毕白言世尊我今肉眼得见如来我所希求愿令满足尔时世尊告呪人言随汝意乐悉当与汝汝今何求若求多闻若求财宝富贵自在若求呪仙若于如来法中求声闻缘觉菩提若求灌顶菩萨之位若求人中无病长寿或求生婆罗门家居士大种姓家转轮王家殊胜生处若求生四大王众天三十三天焰摩天覩史多天化乐天他化自在天梵身天净居天及求圣果如是等处所求皆得以如来神力故福德加持故如来祕密神呪故圣观自在菩萨愿力故不空羂索心呪王威力故持呪之人意乐清净故如来语言无虚谬故诸所希求必当成就若持呪者于如来前欲得授记如来亦为授记愚夫少智不应分别生如是疑佛智难成要经无量百千俱胝那庾多阿僧企耶劫修行净业百千业行善巧方便方得成满云何以少呪法一生修集便得授记勿起此疑何以故以持呪人修行般若善巧方便信力精进力念力三摩地力由是因缘一切成就乃至成佛故我今者安慰呪人劝发精进为之授记当成阿耨多罗三藐三菩提欲令呪人得授记已依菩萨行次第修习一切自在得静虑三摩地如是自在菩萨得近阿耨多罗三藐三菩提由是呪人先求自在若有未甞菩提乐者应生净信乘信力故一切事成速达彼岸若不信者假使经于百千俱胝多劫精进唐捐其功终无获证远离阿耨多罗三藐三菩提世尊由是了知众生意乐故为之授记呪人由是于世尊前求授记故佛为之记尔时呪人得授记已应知决定我当成佛为天人师无上福田而发是心我下劣身不净所生无常败坏寿命短促生灭逼迫复何所用为求如来不坏身故持养此身发愿不作身语及意不善之业常行身语及意善业必当舍离五趣之身修行佛因精勤苦行以持呪人神呪力故定证菩提为能积集不可思议功德力故诵持如来陀罗尼故修习殊胜三摩地力故由是如来呪藏中说如此神呪有大印法及结坛法并入坛法攘灾法增益法治罚一切障碍鬼法若有信者以呪方便而调伏之能现菩萨种种神变所作吉祥善巧方便无病长寿灭诸烦恼离五无间业复能销灭厄难灾障能除疫病及能除呪起死尸鬼魇魅并起尸鬼及恶征祥复能令毒药蛊毒器仗赤疮黑疮痔瘘塞建陀鬼癎鬼影鬼小儿鬼由呪力故不能为害复得色力富贵自在安乐身心悦豫智慧聪明忆念有大威德众人敬爱复能成就福智资粮增长善根面貌端正光辉可爱若有成就尊者圣观自在菩萨不空羂索心呪王法即得如是无量功德如如意宝及劫腊波树所求皆得此神呪法假使经于百千俱胝劫生求尚难可得何况少福众生而得此法法尚难得何况成就当知此呪难得见闻以一切如来之所护持一切菩萨之所同入一切如来所共成就一切诸天之所拥卫常为呪人之所供养是大福聚能应众生皆得满足示现无上正等菩提若有人受持此呪以诸花香幢幡宝盖供养恭敬尊重赞叹终不堕于地狱饿鬼畜生诸恶趣中常生极乐世界阿弥陀佛前寿命无量一切皆如圣观自在菩萨威德神力第二十六呪南谟啰哆那怛啰夜耶南谟阿弭哆婆耶怛他𦽆多耶南谟阿唎耶跋嚧吉帝失筏啰耶菩提萨埵耶摩诃萨埵耶摩诃迦嚧尼迦耶怛跌他唵阿慕伽钵啰底喝多僧诃啰僧诃啰𤙖泮咤此是收除呪凡结坛事毕欲收除时先诵此呪然后除之不空羂索陀罗尼自在王呪经卷下