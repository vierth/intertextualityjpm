甲乙集甲乙集目録甲乙集目録余杭罗隐昭谏第一卷曲江春感皇陂寄郑补阙牡卅花黄河汴河西京崇德里居投所思经张舎人旧居维城作陪曹使君逰寄姑苏曹使君送章碣赴举寄杨袐书金庭胜事见示叙得窦尚书书二首雪暇日寄曹使君寄右省王谏议焚书坈始皇陵送沈先辈春日叶秀才曲江西京道德里忆夏口武牢关途中献孟中丞长安秋夜秋晚寄友人春晚寄钟尚书秋日有酬所思送魏校书四皓庙浮云早发香邺城第二卷七夕送臧溃清明日曲江怀友送郑州严郎中孙贠外赴阙衡阳泊木居士庙钟陵见杨秀才登孙权城寄卢校书贺卢贠外赐绯春日独游禅智寺送韦士赴后土庙金陵夜泊上江州陈贠外广陵开元寺作上鄂州韦尚书早春巴陵道中酬臧溃见寄送李司空朝觐见裴郎中题名忆池阳有寄题岳麓寺僧舎出试后投所知湘南春日怀古江州望庐川金陵寄窦尚书清溪江今公宅郑州献卢舎人别池阳所居送内使周大夫酬黄从事见寄绣西施自遣白角箆铜雀台莺鹉金钱花梅第三卷钱尚父生日寄前户部陆郎中登瓦棺寺阁费徴君所居途中寄怀京口见李侍御秋日酬张特玄登髙咏菊登夏州城栖水边偶题伤洛阳公杜陵秋思过江陵感事夜泊毗陵无钖县桃花筹笔驿过故兵部李侍郎商驿楼东望有感寄南城韦逸人梅花髙骈所造迎仙楼和禅月大师见赠谒文宣王庙代文宣王荅重送朗州张贠外秋夜读常修三篇逼试投所知汉江上作秋夜寄进士顾荣寄渭北徐从事徐㓂南逼感事寄三衢孙贠外送卢端公归台炀帝陵马嵬坡柳隋堤柳孟浩然墓秦纪仙掌第四卷咏月宿荆州江陵馆抚州别阮兵曹新安投所思江边有寄送友人归夷门湘中见进士乔诩上霅川裴郎中钱塘江潮送人赴职任褒中临川投穆中丞早春送张坤东归途中作送臧濆归池州湘中赠范郧寄张侍郎渚宫愁思闲居早秋建康送傅少府经故洛阳城夏州胡常侍寄进士卢休赠先辈令狐补阙送秦州从事裴郎中赴阙秋日寄裴郎中西塞山秋日客舎酬友人东归李仆射哭孙贠外箧中得王郎中书泪子规姑苏台王濬墓京中晩望寄窦泽处士二首第五卷秋风生桂枝思故人寄陆龟蒙题方干诗秋江寄制诰李舎人秋日怀孟夷庚送李右丞分司郴江迁客感旧鹰秋日寄狄补阙寄易定公乗亿寄大理徐郎中寄苏拾遗寄许融寄礼部郑贠外菊台城旧游寄䖍州薛大夫苏小小墓寒食日早春城东秋日怀贾惰进士乱后逢友人残花秋日冨春江行寄侯慱士送沈光侍御寄袁皓侍御寄金吾李荪常侍与于韫玉话别封禅寺居钱投寄韦右丞红叶期徐道者不至歳除夜雪旅梦秋寄张坤伤华发九江早秋初秋寄友人秋居有寄雪霁堠子初夏寄顾绍宗寄第五尊师寄西华黄鍊师所思第六卷送萧中丞赴阙送人归湘中自贻暇日感怀寄呉蜕偶兴题凿石山僧院圉城偶作乌程送杨錬师暇日投钱尙父览齐史感别元帅尙父尚父建小楼三首题玄同先生草堂城西作冬暮城西晓眺秋霁后茅斋使者途中逢刘知逺遁迹陇头水秦中冨人思归行即事中元甲子魏城故人游江夏口春思黄鹤驿偶题安陆赠徐砺寄钟常侍中秋夜不见月罗令公附卷有回寄处黙师病中上钱尚父第七卷送梅处士归宁国经故友所居大梁从事居汜水杜处士新居絶境雪中怀故人秋晚昇迁桥姑苏眞娘墓灵山寺倚棹秋夕对月寄征士魏贠外宿彭蠡馆萤早秋宿叶随所居蝶春居轻飈燕陜西晚思除夜寄张逹寄罗令公五首投钱塘元帅尚父又钱塘府亭野狐泉宿纪南驿赠无相禅师遣兴江南酬髙崇节莺声放玉台体第八卷戏呈义兴邑宰听琵琶经林工部墓题张逸人所居昇平公主旧第寄黔中王从事关亭春望寄徐济进士寄韦赡霅溪晚泊寄裴庶子送姚安之赴任寄乔逸人塞外裴庶子除太仆卿咏史中元夜泊淮口寄池州郑贠外归梦送溪州使君送霅川郑贠外酬寄右司李贠外莲塘驿甘露寺火后春日登石头故城送宣武徐巡官冬暮寄裴郎中驾幸蜀四首题润州妙善前石羊寄窦常侍台城看雪上周相公寄陆郎中昆仲偶题故都董仲舒献尚父大王蜂帘二首第九卷送顾云下第村桥送刘校书官池秋夕奉使宛陵金陵思古送王使君赴苏台忆九华送裴饶归㑹稽送程尊师之晋陵寄句曲道友贵池晓望寄崔庆孙寄扬袐书酬章处士见寄送丁明府赴任寄前宣州窦常侍秦望山僧院送光禄崔卿赴阙寄程尊师定逺楼送程尊师东游江亭别裴饶江南寄周仆射钱塘见芮逢江都歳暮感怀寄友人送张绾游钟陵送𧦬光大师息夫人庙漂母冢感怀扇上画牡丹书怀七夕柳罗敷水正月七日立春贵游严陵滩第十卷牡丹县斋秋晚酬友人第五将军入道寄无相禅师秋日有寄送前南昌崔令下第作丁亥歳作北邙山三衢哭孙贠外送蕲州裴贠外重九日广陵道中东归别所知旅舎书怀寄所知秋思西京道中粉赠渔翁下第寄张坤东归别常翰言蕳令生日晚眺野花病騘马狄浦南康道中北固亭东望寄黙师华清宫韩信庙韦公子望思台帝幸蜀王夷甫鹭鸶书淮隂侯传青山庙小松竹漫天岭甲乙集目録甲乙集补甲乙集甲乙集卷第一甲乙集卷第一余杭罗隐昭谏诗曲江春感江头日暖花又开江东行客心悠哉髙阳酒徒半彫落终南山色空崔嵬圣代也知无弃物侯门未必用非才满船明月一竿竹家往五湖归去来皇陂皇陂㶑滟深复深陂西下马聊登临垂杨风轻弄翠带鲤鱼日暖跳黄金三月穷途无胜事十年流水见归心输他谷口郑夫子偷得闲名直至今寄郑𥙷阙夫子门前数仞墻毎经过处忆游梁路从青琐无因见恩在丹心不可忘未必便爲谗口隔只应贪草谏书忙别来愁悴知多少两度槐花马上黄牡丹花似共东风别有因绛罗髙卷不胜春若教解语应倾国任是无情亦动人芍乐与君爲近侍芙蓉何处避芳尘可怜韩令功成后辜负秾华过此身黄河莫把阿胶向此倾此中天意固难明解通银汉应须曲才出崑崙便不清髙祖誓功衣带小仙人占斗客槎轻三千年后知谁在何必劳君报太平汴河当时天子是闲游今日行人特地愁柳色纵饶粧故国水声何忍到扬州干坤有意终难㑹黎庶无情岂自由应笑秦皇用心错谩驱神鬼海东头西京崇德里居进乏梯媒退又难强随豪贵殢长安风从昨夜吹银汉泪拟何门落玉盘抛掷红尘应有恨思量仙桂也无端锦鳞頳尾平生事却𬒳闲人把钓竿投所思顦顇长安何所爲旅魂穷命自相疑满川碧嶂无归日一塌红尘有泪时雕琢只应劳郢匠膏肓终恐悟秦医浮生七十今三十从此恓惶未可知经张舎人旧居行尘不是昔时尘谩向朱门忆侍臣一塌巳无开眼处九泉应有爱才人文余吐鳯他年诏树想栖鸾旧日春从此恩深转难报夕阳衰草泪沾巾维城作大卤旌旗出洛濵此中烟月巳埃尘更无楼阁㝷行处只有山川识野人早得铸金夸范蠡旋闻垂钓哭平津旧游难得时难遇回首空城百草春姑苏城南湖陪曹使君游水蓼花红稻穗黄使君兰棹泛回塘倚风藻荇先开路迎斾凫鹥尽着行手里兵符神与术腰间金印綵爲囊少年太守勲庸盛应笑燕台两鬓霜秋日有寄姑苏曹使君多病无因棹小舟阖闾城下谒名侯水寒不见双鱼信风便唯闻五袴讴早说用兵长暗合近传观稼亦闲游须知谢奕依前醉间阻清谈又一秋送章碣赴举苹鹿歌终别酒催粉闱星綵动昭回乆经罹乱心应破乍覩昇平眼渐开顾我昔年悲玉石怜君今日藴风雷龙门盛事无因见费尽黄金老隗台寄杨祕书潮水平来见鲤鱼偶因烹处得琼琚披㝷藻思千重后吟想冰光万里余漳浦病来情转薄赤城吟苦意何如锦衣公子怜君在十载兵戈从板舆往年进士赵能卿尝话金庭胜事见示叙㑹稽诗客赵能卿往歳相逢话石城正恨故人无上寿喜闻良宰有髙情山朝佐命层层耸水接飞流歩歩清两火一刀罹乱后㑹须乗兴雪中行得宣州窦尚书书因投寄二首双鱼迢递到江濵伤感南陵旧主人万里朝台劳寄梦十年侯国阻趋尘㝷知乱后尝辞禄共喜闲来得养神时见齐山敬亭客不堪戎马战征频曽逐旌旗过板桥丗途多难竟蓬飘歩兵校尉辞公府车骑将军忆本朝醉里旧游还历历病中衰鬓柰萧萧遗簮坠履应留念门客如今只下僚雪细玉罗纹下碧霄杜门倾巷落偏饶巢居只恐髙柯折旅客愁闻去路遥撅冻野𬞞和粉重扫庭松叶带酥烧寒䆫呵笔㝷诗句一片飞来纸上销暇日有寄姑苏曹使君兼呈张郎中郡中賔僚嘉植隂隂覆劒池此中能政动神祗湖边观稼雨迎马城外犒军风满旗融酒徒夸无筭爵俭莲还少最髙枝珊瑚笔架眞珠履曽和陈王几首诗寄右省王諌议耳边要静不得静心里欲闲终未闲自是宿縁应有累可能时事更相关鱼慙张翰辞东府鹤怨周颙负北山看却金庭芝术老又驱车入七人班焚书坑千载遗踪一窖尘路傍耕者亦伤神祖龙筭事浑乖角将爲诗书活得人始皇陵荒堆无草树无枝懒向行人问昔时六国英雄谩多事到头徐福是男儿送沈先辈归宋上嘉礼青青仙桂触人香白苎衫轻称沈郎好继马卿归故里况闻山简在襄阳盃倾别岸应须醉花傍征车渐欲芳拟把金钱赠嘉礼不堪栖屑困名埸春日叶秀才曲江江花江草暖相隈也向江边把酒盃春色恼人遮不得别愁如疟避还来安排贱迹无良䇿禆补明时望重才一曲呉歌齐拍手十年尘眼未曽开西京道德里秦树团团夕结隂此中庄舄动悲吟一枝丹桂未入手万里沧波长负心老去渐知时态薄愁来惟愿酒盃深七雄三杰今何在休爲闲人泪满襟忆夏口汉阳渡口兰爲舟汉阳城下多酒楼当年不得尽一醉别梦有时还重游襟带可怜吞塞鴈风烟好是冷江鸥月明更想曽行处吹笛桥边木叶秋武牢关楚人曽此限封疆不见清隂六里长一壑暮声何怨望数峯秋势自顚狂由来四皓须神伏大底秦皇谩气强欲学鸡鸣试关吏太平时节懒思量途中献晋州孟中丞太平天子念蒲东又委星郎养育功昨日隼旟辞阙下今朝珠履在河中楼移庾亮千山月树待袁宏一扇风不及政成应入拜晋州何足展清通秋晚寄友人洞庭霜落水云秋又泛轻涟任去留丗界髙谈今巳得宦途清贵旧曽游手中綵笔夸题鳯天上泥封奨狎鸥更见南来钓翁说醉吟还上木兰舟秋日有酬旧业传家有佩刀近闻挥力更挥毫腰间印绶黄枢贵卷里文章白雪髙宴罢佳賔吟鳯藻猎归诸将问龙韬登坛甲子才三十犹拟回头赌锦𫀆所思梁王兎苑荆榛里炀帝鸡台梦想中只觉惘然悲谢传未知何以报文翁生灵不幸台星拆造化无情丗界空划尽寒灰始堪叹满庭霜叶一牎风送魏校书兼呈曹使君乱罹无计驻生涯又事东游惜歳华村店酒旗沽竹叶野桥梅雨泊芦花雠书发迹官虽屈负米安亲路不賖应见使君论丗旧扫门重得向曹家四皓庙汉惠秦皇事巳闻庙前髙木眼前云楚王谩费闲心力六里青山尽属君浮云溶溶曵曵自舒张不向苍梧即帝郷莫道无心便无事也曽愁杀楚襄王早发北去南来无定居此生生计竟何如酷怜一觉平明睡长𬒳鸡声恶破除香沉水良材食栢珍愽山炉暖玉楼春怜君亦是无端物贪作馨香忘却身邺城台上年年掩翠蛾台前髙树夹漳河英雄亦到分香处能共常人校几多甲乙集卷第一甲乙集甲乙集卷第二轻才子好谒尤常醉少年万里故郷云缥缈一春生计泪澜汍多情柱史应相问与话归心正浩然清明日曲江怀友君与田苏即旧游我于交分亦绸缪二年隔絶黄泉下尽日悲凉曲水头鸥鸟似能齐物理杏花疑欲伴人愁寡妻稚子应寒食遥望江陵一泪流送郑州严贠外欲将刀笔润王猷东去先分圣主忧满扇好风揺郑圃一车甘雨别皇州尚书碛冷鸿声晚仆射陂寒树影秋从此文星在何处武牢关外庾公楼孙贠外赴阙后重到三衢逺山髙树思悠哉重倚危楼尽一杯谢守巳随徴诏入鲁儒犹逐断蓬来地寒谩忆移暄手时急方须济丗才宣室夜䦨如有问可能全忘未燃灰衡阳泊木居士庙下作鸟噪残阳草满庭此中枯木似人形只应水物长爲主未必浮槎即有灵八月风波飘不去四时黍稷荐惟馨南朝庾信无因赋牢落祠前水气腥钟陵见杨秀才孺亭滕阁少踟蹰三度南游一事无秪觉流年如鸟逝不知何处有龙图云归洪井枝柯歛水下漳江气色麤赖得与君同此醉醒醒争柰𬒳椰榆自湘川东下立春泊口阻风登孙权城吴门此去逾千里湘浦离来想数旬只见风师长占路不知青帝巳行春危怜坏堞犹遮水狂爱寒梅欲傍人事往时移何足问且凭村酒暖精神春日忆湖南旧游寄卢校书旅榜前年过洞庭曽提刀笔事甘宁玳筵离隔将军幕朱履频窥处士星恩重匣中孤劒在梦余江畔数峯青金貂见鵩嘉賔散回首昭丘一涕零贺淮南节度卢贠外赐绯俭莲髙贵九霄闻粲粲朱衣降五云騘马早年曽避路银鱼今日且从军御题綵服垂天眷袍展花心透谷纹应笑当年老莱子鲜华都自降明君春日独游禅智寺逺树连天水接空几年行乐旧隋宫花开花谢还如此人去人来自不同鸾鳯调髙何处酒呉牛蹄健满车风思量只合腾腾醉煑海平陈一梦中和淮南李司空同转运贠外层层髙阁旧瀛洲此地须征第一流丞相近年荣倚望重才今日喜遨游荣持健笔金黄贵恨咽离筵筦吹秋谁继伊臯送行句梁王诗好郢人愁后土庙四海兵戈尚未宁始于云水学仪形九天玄女犹无圣后土夫人岂有灵一戴好云侵鬓緑两层危岫拂眉青韦郎年少知何在端坐思量太白经金陵夜泊冷烟轻傍衰丛此夕秦淮驻断蓬栖鸟逺惊沽酒火乱鵶髙避落帆风地销旺气波声急山带秋隂树影空六代精灵人不见思量应在月明中上江州陈贠外寒江九派转城楼东下钟陵第一州人自中台方贵盛地从西晋即风流旧班乆望鹓晴翥余力犹闻虎夜浮应恨属官无健令异时佳节阻闲游广陵开元寺阁上作满槛山川漾落晖槛前前事去如飞云中鸡犬刘安过月里笙歌炀帝归江蹙海门帆散出地吞淮口树相依红楼翠幕知多少长向东风有是非上鄂州韦尚书往歳先皇驭九州侍臣才业最风流文穷典诰虽余力俗致雍熈尽密谋兰省换班青作绶柏台前引绛爲鞴都縁未负江山兴开济生灵校一秋早春巴陵道中逺雪亭亭望未销岳阳春浅似相饶短芦冒土初生笋髙柳偷风巳弄条波泛洞庭獱獭健谷连荆楚鬼神妖中流菱唱泊何处一只画船兰作桡广陵秋日酬进士臧濆见寄驿西斜日满䆫蝉独凭秋栏思渺然数尺断蓬慙故国一轮清镜泣流年巳知丗事眞徒尔纵有心期亦偶焉空媿荀家好兄弟鴈来鱼去是因縁送淮南李司空朝觐圣君霄旰望时雍丹诏西来雨露浓宣父道髙休叹鳯武侯才太本吟龙九州似鼎终须负万物爲铜秪待镕腊后春前更何事便看经度奏东封秋日禅智寺见裴郎中题名寄韦赡野寺踈钟万木秋偶㝷题处认名侯官离南郡应闲暇地胜东山想驻留百盏醲醪成别梦两行垂露浣羇愁心知只有韦公在更对眞踪话旧游广陵春日忆池阳有寄烟水蒙蒙接板桥数年经历驻征桡醉凭危槛波千顷愁倚长亭柳万条别后故人冠獬豸病来知己赏鹪鹩清流夹宅千家住㑹待闲乗一信潮春中湘中题岳麓寺僧舎蟾宫虎穴两皆休来凭危栏送逺愁多事林莺还谩语薄情边鴈不回头春融只待干坤醉水阔深知丗界浮欲共髙僧话心迹野花芳草柰相尤出试后投所知此去蓬壷两日程当时消息甚分明桃须曼倩催分熟橘待洪崖遣始行岛外音书应有意眼前尘土渐无情莫交更似西山鼠啮破愁肠恨一生湘南春日怀古晴江春暖兰蕙薫凫鹥苒苒鸥着羣洛阳贾谊自无命少陵杜甫兼有文空阔逺帆遮落日苍碍归云松醪酒好昭潭静闲过中流一弔君江州望庐山东南苍翠何崔嵬横流一望幽抱开影寒巳冷水底去脚阔欲过湖心来深处不唯容鬼怪暗中兼恐有风雷仙人往往今谁在红杏花香重首回金陵寄窦尚书二年歧路有西东长忆优游楚驿中虎帐谈髙无客继马卿官傲少人同丗危肯使依刘表山好犹能忆谢公此去此恩言不得谩将闲泪对春风清溪江令公宅蛮牋象筦夜深时曽赋陈宫第一诗宴罢风流人不见废来踪迹草何冝莺怜胜事啼空卷蝶恋余芳舞好枝还有往年金甃井牧童樵叟等闲窥郑州献卢舎人海槎闲暇阆风轻不是安流不肯行鸡省露浓汤饼熟鳯池烟暖诏书成渔筹巳合光儒梦尧印何妨且治兵㑹待两都收复后右图仪表左题名别池阳所居黄尘初起此留连火耨刀耕六七年雨夜老农伤水旱雪晴渔父共舟船已悲丗乱身须去肯愧途危迹屡迁却是九华山有意列行相送到江边送内使周大夫自杭州朝贡入都上将近平戎便附輶轩奏圣聦三变驾前朝觐礼一函江表战征功云间阆阙何时见水底瑶池触处通知有殿庭余力在莫辞消息寄西风酬黄从事怀旧见寄旧游不合到心中把得君诗意亦同水馆酒䦨清夜月香街人散白杨风长䋲系日虽难绊辩口谈天不易穷丗事自随蓬转在思量何处是飞蓬绣一片緑罗洞房西室女工劳花随玉指添春色鸟逐金针长羽毛蜀锦谩夸声自贵越绫虚说价功髙可中用作鸳鸯被红叶枝枝不碍刀西施家国兴亡自有时呉人何苦进西施西施若解倾吴国越国亡来又是谁自遣得即髙歌失即休多愁多恨亦悠悠今朝有酒今朝醉明日愁来明日愁白角箆白似琼瑶滑似苔随梳伴镜拂尘埃莫言此箇尖头物几度撩人恶发来铜雀台强歌强舞竟难胜花落花开泪满缨秪合当年伴君死免交憔悴望西陵鹦鹉莫恨雕笼翠羽残江南地暖陇西寒劝君不用分明语语得分明出转难金钱花占得佳名绕树芳依依相伴向秋光若交此物堪收贮应被豪门尽斸将梅天赐烟脂一䏞腮盘中磊落笛中哀虽然未得和羮便曾与将军止渇来甲乙集卷第二甲乙集甲乙集卷第三甲乙集卷第三余杭罗隐昭谏诗钱尚父生日大昴分光降斗牛兴唐宗社作诸侯伊夔事业扶千载韩白机谋冠九州贵盛上持龙节钺延长应续鹤春秋锦衣玉食将何报更俟庄椿一举头寄前户部陆郎中出驯桑雉入朝簮萧洒清名映士林近日篇章欺白雪早年词赋得黄金桂堂纵道探龙颔兰省何曽驻鹤心罹乱事多人不㑹酒浓花暖且闲吟登瓦棺寺阁下盘云迹上云浮偶逐僧行歩歩愁暂憩巳知须用意渐来争忍不回头烟钟树老重江晚林铎风轻四境秋懒指台城更东望鹊飞龙鬪尽荒丘九华山费徴君所居草堂何处试徘徊见说遗踪向此开蟾树自归三迳后鹤书曽降九天来白云事迹依前在青琐光隂竟不回尽夕爲君思曩日野泉呜咽路莓苔途中寄怀不知何处是前程合掌腾腾信马行两须巳衰时未与数峯虽在病相婴尘埃巩洛虚光景诗酒江湖漫姓名试哭军门看谁问旧来还似祢先生京口见李侍郎傞傞江柳欲矜春铁瓮城边见故人屈指不堪言甲子披风常记是庚申别来且喜身俱健乱后休悲业尽贫还有杖头沽酒物待㝷山寺话逡巡秋日酬张特玄病寄南徐两度秋故人依约亦扬州偶因鴈足思闲事拟棹孤舟访旧游风急几闻江上笛月髙谁共酒家楼平生意气消磨尽甘露轩前看水流登髙咏菊尽篱畔霜前偶得存苦教迟晚避兰荪能销造化几多力不受阳和一点恩生处岂容依玉砌要时还许上金罇陶公没后无知己露滴幽丛见泪痕登夏州城楼寒声猎猎戍旗风独倚危栏怅望中万里山川唐土地千年魂魄晋英雄离心不忍听边马往事应须问塞鸿好脱儒冠从校尉一枝长㦸六钧弓水边偶题野水无情去不回水边花好爲谁开只知事逐眼前去不觉老从头上来穷似丘轲休叹息达如周召亦尘埃思量此理何人㑹家邑先生最有才故洛阳公鎭大梁时隐得游门下今之经历事往人非聊杼所怀以伤以谢孤舟欲泊思何穷曽忆西来值雪中朱履少年初满座白衣游子也从公狂抛赋笔瑠璃冷醉倚歌筵玳瑁红今日斯文向谁说泪碑棠树两成空杜陵秋思南望商于北帝都两堪栖托两无图只闻斥逐张公子不觉悲同楚大夫巖畔早凉生紫桂井边踈影落髙梧一杯渌酒他年忆沥向清波寄五湖隐甞在江陵忝故中令白公叨蒙知遇今复重过渚宫感事悲身遂成长句往歳鄼侯鎭渚宫曽将清律暖孤蓬才怜曼倩三冬后蓺许由基一箭中言重不能轻薄命地寒终是立春风鳯凰也合台星拆回首𡵨山忆至公夜泊毗陵无钖县有寄草虫幽咽树初团独系孤舟夜巳䦨浊浪势奔呉宛急踈钟声出慧山寒愁催鬓发彫何易贫恋家郷别渐难他日亲朋应大笑始知书劒是无端桃花暖触衣襟漠漠香间梅遮柳不胜芳数枝艶拂文君酒半里红欹宋玉墻尽日无人疑怅望有时经雨乍凄凉旧山山下还如此回首东风一断肠筹笔驿抛掷南郷爲主忧北征东讨尽良筹时来天地皆同力运去英雄不自由千里山河轻孺子两朝冠劒恨谯周唯余喦下多情水犹解年年傍驿流重过随州故兵部李侍郎恩知因杼长句周髙论百牙琴闲夜思量泪满襟四海共谁言近事九原从此负初心鸥翻汉浦风波急鴈下郧溪雾雨深惭愧苍生还有意解歌𥜗袴至如今商驿楼东望有感山川去接汉江东曽伴隋侯醉此中歌遶夜梁珠宛转舞娇春席雪朦胧棠遗善政隂犹在薤送哀声事巳空惆怅知音竟难得两行清泪白杨风寄南城韦逸人杜甫诗中韦曲花至今无赖尚家家美人晚折露沾袖公子醉时香满车万里丹青传不得二年风雨恨无涯羡他南涧髙眠客春去春来任物华梅花吴王醉处十余里照夜拂衣今正烦经雨不随山鸟散倚风疑共路人言愁怜粉艶飘歌席静爱寒香扑酒罇欲寄所思无好信爲君惆怅又黄昏淮南髙骈所造迎仙楼鸾音鹤信杳难回鳯驾龙车早晚来仙境是谁知处所人间空自造楼台云侵朱槛应难到虫网闲䆫永不开子细思量成底事露凝风摆作尘埃和禅月大师见赠髙僧惠我七言诗顿豁尘心展白眉秀似谷中花媚日清如潭底月圎时应观法界莲千叶肯折人间桂一枝漂荡秦呉十余载因循犹恨识师迟谒文宣王庙晚来乗兴谒先师松栢凄凄人不知九仞萧墻堆瓦砾三间茅殿走狐狸雨霖状似悲麟泣露滴还同叹鳯悲傥使小儒名粗立岂教吾道受栖迟代文宣王荅三教之中儒最尊止戈爲武武尊文吾仐尚自披蓑笠你等何须读典墤释氏寳楼侵碧汉道家宫殿拂青云若教颜闵英灵在终不羞他李老君重送朗州张贠外朱轮此去正春风且驻青门听断蓬一榻早年容孺子双旌今日别文翁诚知汲善心常在争柰干时迹转穷酬德酬恩两无路谩劳惆怅鳯城东广陵秋夜读进士常修三篇因题入蜀归呉三首诗藏于箧笥重于师劒关夜读相如听瓜歩秋吟炀帝悲景物也知输健笔时情谁不许髙枝明年二月春风里江岛闲人尉所思逼试投所知桃在仙翁旧苑傍暖烟晴霭扑人香十年北地频偷眼二月春风最断肠曽恨梦中无好事也知囊里有仙方㝷思仙骨终难得始与回头问玉皇汉江上作汉江波浪渌于苔毎到江边病眼开半雨半风终日恨无名无迹几时回云生岸谷秋隂合树接㠶樯晚思来对此空慙圣明代忍教缨上有尘埃秋夜寄进士顾荣秋河耿耿夜沉沉往事三更尽到心多病谩劳窥圣代薄才终是费知音家山梦后帆千尺尘土搔来发一簮空羡良朋尽髙价可怜东箭与南金寄渭北徐从事暖云慵堕柳垂条騘马徐郎过渭桥官秩旧参荀袐监罇罍今伴霍嫖姚科随鹄箭频曽中礼向侯弓以重招莫恨东风促行李不多时节却归朝徐㓂南逼感事献江南知己次韵酒䦨离思浩无穷西望惟扬忆公万里漂零身未了一家知奨意曽同云撗晋国尘应暗路转呉江信不通今日便成卢子谅满襟珠泪堕霜风寄三衢孙贠外小敷文伯见何时南望三衢渇复饥天子未能崇典诰诸生徒欲恋旌旗风髙緑野苗千顷露冷平楼酒满巵尽是数旬倍奉处使君争肯不相思淮南送卢端公归台鸾凰势逸九霄寛北去南来任羽翰朱绂两骖王俭府绣衣三领杜林官道从国曽匡济才向牢盆始重难应笑张纲谩生事埋轮不得在长安炀帝陵入郭登桥出郭船红楼日日柳年年君王忍把平陈业只换雷塘数畒田马嵬坡佛屋前头野草春贵妃轻骨此爲尘从来絶色知难得不破中原未是人柳灞岸晴来送别频相偎相倚不胜春自家飞絮犹无定争解垂丝绊路人隋堤柳夹岸依依千里遥路人回首认隋朝春风未借宣华意犹费工夫长緑条孟浩然墓数歩荒榛接旧蹊寒江漠漠草萋萋鹿门黄土无多少恰到书生冢便低秦纪长䇿东鞭极海隅鼋鼍奔走鬼神趋怜君未到沙丘日肯信人间有死无仙掌掌前流水驻无掌下轩车日日新谩向山头髙举手何曽招得路行人甲乙集卷第三甲乙集甲乙集卷第四甲乙集卷第四余杭罗隠昭谏诗咏月湖上风髙动白苹暂延清景此逡巡隔年违别成何事半夜相看似故人蟾向静中矜爪距兎隈明处弄精神常娥老大应惆怅倚泣苍苍桂一轮宿荆州江陵馆西游象阙媿知音东下荆溪称越吟风动芰荷香四散月明楼阁影相侵闲欹别枕千般梦醉送征帆万里心薜荔衣裳木兰檝异时烟雨好追㝷抚州别阮兵曹雪时天外见诸峯幽轧行轮有去踨内史宅边今独恨歩兵厨畔旧相容十年别鬓疑朝镜千里归心着晚钟若不他时更青眼未知谁肯荐临卭新安投所知少年容易舍樵渔曽辱明公荐子虚汉殿夜寒时不食宋都风急命何踈云埋野艇吟归去草没山田赋遂初长劒一㝷歌一奏此心争肯爲鲈鱼江边有寄江边旧业半彫残毎轸归心即万端狂折野梅山店暖醉听村笛酒楼寒只言圣代谋身易争柰贫儒得路难同病同忧更何事爲君提笔画渔竿送友人归夷门二年流落大梁城毎送君归即有情别路筭来成底事旧游言着似前生花荒懒认词人㑹门在空怜烈士名至竟男儿分应定不须惆怅谷中鸎湘中见进士乔诩呉公台下别经秋破虏城边暂驻留一笑有时堪解梦数年无处不同游云牵楚思横渔艇柳送郷心入酒楼且酌松醪依旧醉谁能相见向春愁上霅川裴郎中贵提金印出咸秦萧洒江城两度春一泒水清疑见胆数重山翠欲留人望崇早合归黄阁诗好何妨恋白苹自是受恩心未足却垂双翅羡呉均钱塘江潮怒声汹汹势悠悠罗刹江边地欲浮漫道往来存大信也知返覆向平流任抛巨浸疑无底勐过西陵只有头至竟朝昏谁主掌好骑赤鲤问阳侯送人赴职任褒中物态时情难重陈夫君此去莫伤春男儿只要有知己才子何堪更问津万转江山通蜀国两行珠翠见褒人海棠花谢东风老应念京都共苦辛临川投穆中丞试将生计问蓬根心委寒灰首戴盆翅弱未知三㠀路舌顽虚棹五侯门啸烟白狖沉髙木擣月清砧触旅魂家在碧江归不得十年渔艇长苔痕早春送张坤归大梁萧萧羸马正尘埃又送归轩向吹台别酒莫辞今夜醉故人知是几时回泉经华岳犹应冻花到梁园始合开爲谢东门抱关吏不堪惆怅满离杯东归途中作村橘苍黄覆钓矶早年生计近年违老知风月终堪恨贫觉家山不易归别鴈客帆知岸落逺程霜叶向人飞买臣严助精灵在应笑无成一布衣送进士臧濆下第后归池州赋成无处换黄金却向春风动越吟天子爱才虽仄席诸生多病又沾襟柳攀灞岸狂遮袂水忆池阳渌满心珍重綵衣归正好莫将闲事系昇沉湘中赠范郧丹桂无心彼此谙二年踈懒共江潭愁如酒盏终难舍老觉人情转不堪云外鸳鸾非故旧眼前胶是烟岚劳歌一奏霜风暮击折湘妃白玉簮寄张侍郎衰羸岂合话荆州争柰恩多不自由无路重趋桓典马有诗曽上仲宣楼尘销别迹堪垂泪树拂他门懒举头一种人间太平日独教零落忆沧洲渚宫愁思楚城日暮烟霭深楚人驻马还登临襄王台下水无赖神女庙前云有心千载是非难重问一江风雨好闲吟欲招屈宋当时魄兰败荷枯不可㝷闲居早秋槐杪清蝉烟雨余萧萧凉叶坠衣裾噪槎鸟散沉苍岭弄杵风髙上碧虚百歳梦生悲蛱蝶一朝香死泣芙蕖六宫谁买相如赋团扇恩情日日踈建康潮平逺岸草侵沙东晋衰来最可嗟庾舅巳能窥帝室王郎还是预人家山寒老树啼风曲泉暖枯骸动芷牙欲起九原看一遍秦淮声急日西斜送舒州宿松县傅少府离江漠漠树重重东过清淮到宿松县好也知临浣水官闲应得看灊峯春生緑野呉歌怨雪霁平郊楚酒浓留取余杯待张翰明年归棹一从容经故洛阳城败垣危堞迹依稀试驻羸骖吊落晖跋扈以成梁冀在简书虽问杜乔归由来丗事须翻覆未必余材解是非千载昆阳好功业与君门下作恩威夏州胡常侍百尺髙台勃勃州大刀长㦸汉诸侯征鸿过尽边云阙战马闲来塞草秋国计巳推肝胆许家财不爲子孙谋仍闻陇蜀由多事深喜将军未白头寄进士卢休半年池口恨萍蓬今日思量巳梦中游子马蹄难重到故人罇酒与谁同山横翠后千层緑蜡想歌时一烬红从此客程君不见麦秋梅雨遍江东赠先辈令狐补阙中闲声迹早薰然阻避钧衡过十年碧海浪髙终济物苍梧云好巳归天花迎綵服离莺谷柳旁东风触马鞭应念凄凉洞庭客夜深双泪忆渔船送秦州从事一枝何足解人愁抛却还随定逺侯紫陌红尘今别恨九衢双阙夜同游芳时易失劳行止良㑹难期且驻留若到边庭有来使试批书尾话梁州湖州裴郎中赴阙后投简寄友生锦帐郎官塞诏年汀州曽驻木兰船祢衡酒醒春瓶到柳恽诗成海月圆歌蹙逺山珠滴滴漏催香烛泪连连使君入拜吾徒在宣室他时岂偶然秋日泊平望驿寄太常裴郎中苹洲重到杳难期西倚邮亭忆往时北海罇中常有酒东阳楼上岂无诗地清毎负生灵望官重方升礼乐司闻说江南旧歌曲至今犹自唱呉姬西塞山呉塞当时指此山呉都亡后水孱颜岭梅乍暖残粧恨沙鸟初晴小队闲波阔鱼龙应混杂壁危猨狖正姧顽㑹将一副寒蓑笠来与渔翁作往还秋日汴河客舎酬友人梁宋追游早歳同偶然违别事皆空年如流水催何急道似危途动即穷醉舞且忻连夜月狂吟还聚上楼风烦君更枉骚人句白鳯灵虵满袖中东归仙桂髙髙似有神貂裘弊尽取无因唯将白髪期公道不觉丹枝属别人双阙往来慙请谒五湖归后耻交亲盈槃紫蟹千巵酒添得临歧泪满巾广陵李仆射借示近诗因投献朝论国计暮论兵余力由随鳯藻生语继槃盂抛俗格气兼河岳带商声闲㝷绮思千花丽静想髙吟六义清天柄巳持尧典在更堪回首问縁情重过三衢哭孙贠外烂柯山下忍重到双桧楼前日欲残华屋未移春照灼故侯何在泪澜汍不唯济物工夫大长忆容才尺度寛一恸旁人莫相笑知音衰尽路行难箧中得故王郎中书鳯里前年别望郎丁宁唯恐滞呉郷劝踈杯酒知妨事乞与书题作褁粮苹鹿未能移海曲县花㝷巳落河阳九原自此无因见返覆遗踪泪万行泪逼脸撗頥咽复匀也曽谗毁也伤神自从鲁国澘然后不是姧人即妇人子规铜梁路逺草青青此恨那堪枕上听一种有冤由可报不如衔石叠沧溟姑苏台让髙泰伯开基日贤见延陵复命时未㑹子孙因底事解崇台榭爲西施王濬墓男儿未必尽英雄俱到时来命即通若使呉都由王气将军何处事殊功京中晚望心如野鹿迹如萍谩向人间性一灵往事不知多少梦夜来和酒一时醒寄窦泽处士二首兰亭醉客旧知闻欲问平安隔海云不是金陵钱太尉丗间谁肯更容身鳌背楼台拂白榆此中槎客亦踟蹰牢山道士无仙骨却向人间作酒徒甲乙集卷第四甲乙集甲乙集卷第五甲乙集卷第五余杭罗隐昭谏诗省试秋风生桂枝凉吹从何起中宵景象清漫随云叶动髙傍桂枝生漠漠看无际萧萧别有声逺吹斜汉转低拂白榆轻寥泬工夫大干坤歳序更因悲归客长望一枝荣思故人故人不可见聊复拂鸣琴鹊绕风枝急萤藏露草深平生四方志此夜五湖心惆怅友朋尽洋洋漫好音寄陆龟蒙龙楼李丞相昔歳仰髙文黄阁㝷无主青山竟未焚夜船乗海月秋寺伴江云却恐尘埃里浮名点汚君题方干诗中间李建州夏汭偶同游顾我论佳句推君最上流九霄无鹤板双鬓老渔舟丗难方如此何当浣旅愁秋江秋江待晚潮客思斾旌遥细雨翻芦叶髙风却柳条兵戈村落破饥俭虎狼骄吾土兼连此离魂望里销寄制诰李舎人梁王握豹韬雪里见枚皐上客趋丹陛游人叹二毛门闲知待诏星动想濡毫一首长阳赋应嫌索价髙秋日怀孟夷庚秋日黄陂下孤舟忆共谁江山三楚分风雨二妃祠知巳秦貂没流年贾鵩悲中原正兵马相见是何时送李右丞分司分曹得洛川谠议更昭然左省曽批勑中台肯避权所悲时渐薄共贺道由全卖与清平代相兼直几钱郴江迁客不是逢清丗何由见皂囊事虽危虎尾名胜汨鸳行毒雾郴江阔愁云楚驿长归时有诗赋一爲吊沉湘感旧劒佩孙弘合戈铤太旧营重言虚有位孤立竟无成丘壠笳箫咽池台歳月平此恩何以报归处是柴荆鹰越海霜天暮辞韬野草干俊通司职严奉武夫官眼恶藏蜂在心麤逐物殚近来脂腻足驱遣不妨难秋日寄狄补阙红尘扰扰间立马看南山谩道经年往何妨逐日闲病中霜叶赤愁里鬓毛斑不爲良知在驱车巳出关寄易定公乗亿谢舞仍宫柳髙竒丗少双侍中生不到园令死须降班秩通乌府罇罍奉碧幢昭王有余烈试爲祷迷邦寄大理徐郎中佐棘竟谁同因思证圣中事难忘显报理合有隂功官序诜枝老幽尘范甑空几时潘好礼重与话清风寄苏拾遗早歳长杨赋当今谏猎书格髙时辈伏言数宦情踈慷慨传丹桂艰难保旧居退朝藁草能望马相如寄许融多病仍踈拙唯君与我同帝郷年共老江外业俱空燕冷辞华屋蝉凉咽晚丛白云髙几许全属採芝翁寄礼部郑贠外栾郄门风大裴王礼乐优班资冠鸡舌人品压龙头夜直炉香细晴编䟽草稠闻潘散骑三十二悲秋菊篱落歳云暮数枝聊自芳雪裁纎蘂宻金坼小苞香千载白衣酒一生青女霜春丛莫轻薄彼此有行藏台城水国春长在台城夜未寒丽华承宠渥江令捧杯盘宴罢明堂烂诗成宝炬残兵来吾有计金井玉构栏旧游良时不复再渐老更难言逺水犹经眼髙楼似断魂依依宋玉宅历历长卿村今日空江畔相于只酒罇寄䖍州薛大夫祝融峯下别三载梦魂劳地转南康重官兼亚相髙海鹏终负日神马背眠槽㑹得窥成绩幽䆫染兎毫苏小小墓魂兮擕里城由未有人耕好月当年事残花触处情向谁曽艶冶随分得声名应待呉王日兰桡暗送迎寒食日早春城东青门欲晓天车马巳喧阗禁柳踈风细墻花拆露鲜唯言夸丽景只是叹流年不得髙飞便回头望带鸢秋日怀贾隋进士边宼日搔动故人音信稀长缨惭贾谊孤冢忆韩非晓匣鱼肠冷春园鸭掌肥知君安未得聊且示忘机乱后逢友人沧海去未得倚舟聊问津生灵㓂盗尽方镇改更贫梦里旧行处眼前新贵人从来事如此君莫独沾巾残花巳叹良时晩仍悲别酒催暖芳随日薄轻片逐风回黛歛愁歌扇粧残泣镜台繁隂莫矜衒终是共尘埃秋日冨春江行逺岸平如翦澄江静似铺紫鳞仙客驭金颗李衡奴冷叠羣山阔清凾万象殊严陵亦髙见归卧是良图寄侯博士规谏扬雄赋邅回贾谊官乆贫还往少孤立转迁难清镜流年急髙槐旅舎寒侏儒亦何有饱食向长安送沈光侍御赴职闽中未至应居全家出帝郷礼优逢苑雪官重带台霜夜浦呉潮乱春滩建水狂延平有风雨从此是腾骧寄袁皓侍郎东堂失路歧荣辱事堪悲我寝牛衣弊君居象角危风尘惭上品才业愧明时千里芙蓉幕何由话所思寄金吾李荪常侍西班掌禁兵兰锜最分明晓色严天仗春寒避火城安危虽巳任韬略即嘉声请问何功德壷关㓂始平商驿与于韫玉话别南朝徐庾流洛下忆同游酒採闲坊菊山登逺寺楼相思劳寄梦偶别巳经秋还被青青桂催君不自由封禅寺居盛礼何由覩嘉名偶寄居周南太史泪蛮徼长卿书砌竹揺风直庭花泣露踈谁能赋秋兴千里隔吾庐钱志士不敢道贮之成祸胎小人无事蓺假尔作梯媒解释愁肠结能分睡眼开朱门狼虎性一半逐君回投寄韦右丞赤壁征文聘中台拜郄诜官资参令仆曹署辖星辰幞被从谁起持纲自此新举朝明典教封纳诏书频禁树曽摛藻台乌旧避尘便应酬倚注何处话穷鳞红叶不柰荒城畔那堪晚照中野情霜裛緑山冷雨催红游子霸陵道美人长信宫等闲居歳暮揺落意无穷期徐道者不至辽鹤虚空语冥鸿未易亲偶然来即是必拟见无因霜霰穷冬冷杯盘旅舎贫只应蓟子训醉后懒分身歳除夜官历行将尽村醪强自倾猒寒思暖律畏老惜残更歳月巳如此㓂戎犹未平儿童不谙事歌次待天明雪尽道丰年瑞丰年事若何长安有贫者爲瑞不冝多旅梦旅梦思迁次穷愁有叹嗟子鹅京口逺粳米㑹稽賖漏澁才成滴灯寒不作花出门聊一望蟾桂向人斜秋寄张坤庭树巳黄落闭门俱寂寥未知栖托处空羡圣明朝酒醒郷心阔云晴客思遥吾徒自多感颜子只箪瓢伤华发旧国迢迢逺清秋种种新巳衰曽轸虑初见忽沾巾日薄梳兼懒根危镊恐频青铜不自见只拟老他人九江早秋雨过晚凉生楼中枕簟清海风吹乱木巖磬落孤城百歳几多日四蹄无限程西隣莫髙唱俱是别离情初秋寄友人九华曽屏迹罹乱与心违是处堪终老新秋又未归病中芳草歇愁里白云飞樵侣兼同志音书近亦稀秋居有寄端居湖岸东生计有无中魇处千般鬼寒时百种风性灵从道拙心事奈成空多谢金台客何当一笑同雪霁南山雪乍晴寒气转峥嵘鎻却闲门出随他骏马行一竿如有计五鼎岂须烹秋见天街草青青又欲生堠子终日路歧旁前程亦可量未能惭面黒只是恨头方雅㫖逾千里髙文近两行君知不识字第一莫形相初夏寄顾绍宗江上偶分袂四回寒暑更青山无路入白发满头生郢浦鴈㝷过镜湖蝉又鸣怜君未归日杯酒若爲情寄第五尊师苕溪烟月乆因循野鹤衣裘独蠒纶只说泊船无定处不知携手是何人朱黄㨂日囚尸鬼青白临时注脑神欲访先生问经诀丗间难得自由身寄西华黄錬师西华有路入中华依约山川认永嘉羽客昔时留篠簜故人今又种烟霞坛髙巳降三清鹤海近应通八月槎盛事两般君揔得老莱衣服戴颙家所思西上青云未有期东浮沧海去何迟酒阑梦觉不称意花落日明空所思长恐病侵多事日可堪忙过少年时闘鸡走犬五陵道惆怅输他轻薄儿甲乙集卷第五甲乙集甲乙集卷第六甲乙集卷第六余杭罗隐昭谏诗送支使萧中丞赴阙八年刀笔别京华归去青冥路未賖今日风流卿相客旧时基业帝王家彤庭綵鳯虽添瑞望府红莲巳减花从此常僚如有问海边麋鹿斗边槎送人归湘中兼寄旧知青溪烟雨九华山乱后应同梦寐间万里分飞休掩袂两旬相见且开颜君依宰府貂蝉贵我恋王门鬓发斑爲谢伏波筵上客几时金印拟西还自贻衰老应难更进趋药畦经卷自朝晡纵无显效亦藏拙若有所成甘守株汉武巡游虚轧轧秦皇吞併谩驱驱如何只见丁家鹤依旧辽东叹緑芜暇日感怀因寄同院呉蜕拾遗璧池清秩访燕台曽捧瀛洲札翰来今日二难俱大夜当时三幅谩髙才戏悲槐市便便笥狂忆樟亭满满杯犹幸小兰同舎在毎因相见即衔哀偶兴逐队随行二十春曲江池畔避车尘如今梦得将衰老闲看人间得意人题凿石山僧院日夜潮声送是非一回登眺一忘机怜师好事无人见不把兰芽染褐衣圉城偶作东望陈留日欲曛毎因刀笔想夫君自从郭泰碑铭后只见黄金不见文乌程两府攀陪十五年郡中甘雨幕中莲一缾犹是乌程酒须对霜风度泫然送杨鍊师却归眞浩巖宦途不复更经营归去东南任意行别后几回思㑹面到来相见似前生乆居竹盖知勤苦旧业莲峯想变更爲谢佯狂呉道士耳中时有铁船声暇日投钱尙父牛斗星边女宿间栋梁虚敞丽江关望髙汉相东西合名重淮王大小山醴设闘倾金凿落马归争撼玉连环自惭麋鹿无能事未报深恩鬓巳斑览齐史齐王僚属好男儿偶覔东归便得归满目路歧抛似梦一船风雨去如飞盘擎紫线莼初熟筯拨红丝脍正肥惆怅中途无限事与君千载两亡机感别元帅尚父玉函瑶检下台司记得当时捧领时半壁龙蛇蟠造化满筐山岳动神祗疲牛䑛犊心犹切隂鹤鸣鶵力巳衰稚子不才身抱疾日窥眞迹泪双垂尚父偶建小楼特摛丽藻絶句不敢称扬三首结搆叨冯柱石材敢期盖此徘徊阳春曲调髙难和尽日焚香倚隗台玳簮珠履愧非才时凭栏干首重回只待淮妖剪除后别倾巵酒贺行台栏槛初成愧楚才不知星彩尚迃回风流孔今陶钧外犹记山妖逼小台题玄同先生草堂三首杳杳诸天路苍苍大涤山景舆留不得毛节去应闲相府旧知已教门新启关太平匡济术流落在人间先生诀行日曽奉数行书意宻㝷难㑹情深恨有余石桥春暖后勾漏药成初珍重云兼鹤从来不定居常时忆讨论历历事犹存酒向余杭尽云从大涤昏往来无道侣归去有台恩自此玄言絶长应闭洞门城西作从军无一事终日掩空斋道薄交游少才踈进取乖野禽鸣聒耳庭草緑侵阶幸自同樗栎何妨惬所怀冬暮城西晚眺谬忝莲华幕虚沾栢署官欹危长抱疾衰老不禁寒时事巳日过丗途行转难千崖兼万壑只向望中看秋霁后净碧山光冷圎明露点匀渚莲丹脸恨堤柳翠眉颦蝉巳送行客鴈应辞主人蝇蚊渐无况日晩自相亲茅斋从事不从事养生非养生职爲尸禄本官是受恩名时态巳相失歳华徒自惊西斋一巵酒衰老与谁倾使者使者衔中㫖﨑岖万里行人心犹未革天意似难明四海霍光第六龙张奉营陪臣无以报西望不胜情途中逢刘知逺吴烟波里巢由季孟间只言无事贵不道致身闲别渚莲根断归心桂树顽空劳钟璞意尘丗隔函关遁迹遁迹知安住沾襟欲柰何朝廷犹礼乐郡邑忍干戈华马慿谁问胡尘自此多因思汉明帝中夜忆廉颇陇头水借问陇头水年年恨何事全疑呜咽声中有征人泪自古无长䇿况我非深智何计谢潺湲一宵空不寐秦中冨人髙髙起华堂区区引流水粪土金玉珍犹嫌未奢侈陋巷满蓬蒿谁知有颜子思归行不耕南畒田爲爱东堂桂身同树上花一落又经歳交亲益相薄知已恩潜替日开十二门自是无归计即事中元甲子三秦流血巳成川塞上黄云战马闲只有羸兵塡渭水终无竒士出商山田园已没红尘内弟姪相逢白刃间惆怅翠华犹未返泪痕空滴劒文斑魏城逢故人一年两度锦江游前值东风后值秋芳草有情皆碍马好云无处不遮楼山将别恨和心断水带离声入梦流今日因君试回首淡烟乔木隔緜州游江夏口醉别江东酒一盃往年曽此驻尘埃鱼听建业歌声过水看瞿塘雪影来黄祖不能容贱客费祎终是负仙才平生胆气平生恨今日江边首懒回春思荡漾春风渌似波惹情摇恨去傞傞燕翻永日音声好柳舞空城意绪多蜀国暖回溪崃浪衞娘清转遏云歌可怜户外桃兼李仲蔚蓬蒿柰你何黄鹤驿寓题野云芳草遶离鞭敢对青楼倚少年秋色来催榆塞鴈人心先下洞庭船髙歌酒市非狂者大嚼屠门亦偶然车马同归莫同恨古人头白尽林泉安陆赠徐砺灵蛇桥下水声声曽向桥边话别情一榻偶依陈太守二年深忆祢先生尘欺鬓色非前事火爇蓬根有去程还把余杯童相劝不堪秋色背郧城寄钟常侍一从朱履歩金台蘖苦冰寒奉台峻节不由人学得逺途终是自将来风髙渐展摩天翼干耸方呈构厦材应笑樟髙旧同舎九州无验满炉灰中秋夜不见月隂云薄暮上空虚此夕清光共破除只恐异时开霁后玉轮依旧养蟾蜍魏慱罗令公附卷有回寒门虽得在诸宗栖北巢南恨不同马上固惭销髀肉幄中由羡愈头风蹉蛇歳月心仍切迢递江山梦未通深荷吾有知已好将刀笔爲英雄寄处黙师甘露卷帘看雨脚樟亭倚柱望潮头十年顾我醉中过两地与师方外游乆隔兵戈长寄梦近无书信更堪忧香炉烟霭虎溪月终棹铁船㝷惠休病中上钱尚父左脚方行右臂挛毎惭名迹汚賔筵緃饶呉主容衰病争柰燕台费料钱藜杖巳干难更把竹轝虽在不堪悬深恩重德无言处回首浮生泪泫然甲乙集卷第六甲乙集甲乙集卷第七甲乙集卷第七余杭罗隐昭谏诗送梅处士归宁国十五年前即别君别时天下未纷纭乱罹且喜身俱在存没那堪耳更闻良㑹谩劳悲曩迹旧交谁去弔荒坟慇懃爲谢逃名客想望千秋岭上云经故友所居槐花漠漠向人黄此地追游迹巳荒清论不知庄叟逹死交空叹赵岐忙病来未忍言闲事老去唯知覔醉郷日暮街东䇿羸马一声横笛似山阳大梁从事居汜水前年帝里从行尘记得仙家第四人泉暖旧谙龙隁息露寒初见鹤精神歌声上榻梁园晚梦遶残钟汜水春知有箧中篇什在只应从此是经纶杜处士新居翠歛王孙草荒诛宋玉茅宼余无故物时薄少深交迸笋侵行迳饥鶵出坏巢小园吾亦有多病近来抛絶境絶境非身事流年但物华水梳苔发直风引蕙心斜凡客从题鳯肤音未胜蛙小船兼有桨始与问渔家雪中怀友人腊酒复腊雪故人今越郷所思谁把盏端坐恨无航兎苑旧游尽龟台仙路长未知邹孟子何以奉梁王秋晚宰邑慙良术爲文愧壮图纵饶长委命争柰渐非夫盃酒有时有乱罹无处无金庭在何域回首一踟蹰昇迁桥危梁枕路歧驻马问前时价自友朋得名因妇女知直须论运命不得逞文词执㦸君郷里荣华竟若爲姑苏眞娘墓春草荒坟墓萋萋向虎丘死犹嫌寂寞生肯不风流皎镜山泉冷轻𥚑海雾秋还应伴西子香迳夜深游灵山寺晚景聊摅抱凭栏几荡魂槛虚从四面江阔柰孤根幽径薜萝色小山苔藓痕欲依师问道何处系心猿倚棹倚棹听隣笛沾衣认酒炉自縁悲巨室谁复爲穷途树解将军梦城遗御史乌直应齐始了倾酌向寒芜秋夕对月夜月色可掬倚楼聊解颜未能分宼盗徒欲满闗山背冷金蟾滑毛寒玉兎顽姮娥谩偷药长寡老中间寄徴士魏贠外家遁苏门节清贫粉署官不矜朝命重只恨路行难䆫晓鸡谭倦庭秋蝶梦阑羡君归未得还有钓鱼竿宿彭蠡馆孤馆少年旅解鞍増别愁逺山矜薄暮髙柳怯清秋病里见时态醉中思旧游所怀今巳矣何必恨东流萤空庭夜未央点滴度西墻抱影何微细乗时忽发扬不思曽腐草便拟倚孤光若道通文翰车公业肯长早秋宿叶堕所居池荷叶正圎长历报时殚旷野云蒸热空庭雨始寒蝇蚊犹得志簟席若爲安浮丗知谁是劳歌共一懽蝶汉王刀笔精写尔逼天生舞巧何妨急飞髙所恨轻野田黄雀虑山馆主人情此物那堪作庄周梦不成春居东风百卉摇旧国路迢迢偶病成踈散因贫得寂寥倚檐髙柳弱乗露小桃妖春色常无处村醪更一瓢轻飈轻飈掠晚莎秋物惨关河战垒平时少斋坛上处多楚虽屈子重汉亦忆廉颇不及云台议空山老薜萝燕不必嫌溧露何妨养羽毛汉妃金屋逺卢女杏梁髙野逈双飞急烟晴对语劳犹胜黄雀在栖息是蓬蒿陜西晚思长途巳自穷此去更西东树色荣衰里人心往返中别情流水急归意故山空莫忘交游分从来事一同除夜寄张逹梅花已着眼竹叶况粘脣只此留残歳那堪忆故人乱罹书不逺衰病日相亲江浦思归意明朝又一春寄酬邺王罗令公五首营室东回廕斥丘少年承袭拥青油坐调金鼎尊明主横把琱戈列侯书札二王争巧拙篇章七子避风流西园旧迹今应在衰老无由奉胜游脉散源分历几朝纵然官宦只卑僚正忧末派沦沧海忽见髙枝拂绛霄十万貔貅趋玉帐三千賔客珥金貂良时难得吾宗少应念门更寂寥敢将衰弱附强宗细筭还縁血脉同湘浦烟波无旧迹邺都兰菊有遗风毎怜罹乱书犹逹所恨云泥路不通珍重珠玑兼绣叚草玄堂下寄扬雄水云开霁立髙亭依约黎阳对福星只见篇章矜镂管不知勲业柱青冥早縁入梦金方砺晚爲传家鼎始铭鹤发四垂烟阁逺此生何处拜仪形锦笈朱囊连复连紫鸾浙江边绡从海室夺烟雾乐奏帝宫胜管絃长笑应刘悲显逹毎嫌伊霍少诗篇戴湾老圃根基薄虚费工夫八十年春日投钱唐元帅尚父二首正忧衰耄辱金台敢望昭王顾问来门外旌旗屯虎豹壁间章句动风雷三都节巳聮翩降两地花应次第开若比紫髯分鼎足未闻余力有琼瓌征东幕府十三州敢望非才忝上游官秩巳叨呉品职姓名兼显鲁春秋盐车頋后声方重火井窥来熖始浮一句黄河千载事麦城王粲谩登楼钱唐府亭新恩别启馆娃宫还拜呉王向此中九牧土田周制在两藩茅社汉仪同春生旧苑芳洲雨香入髙台小径风更有宠光人未见问安调膳尽三公野狐泉潏潏寒光溅路尘相传妖物此潜身又应改换皮毛后何处人间作好人宿纪南驿䇿蹇南游忆楚朝隂风淅淅树萧萧不知无忌姧邪骨又作何山野葛苗赠无相禅师人人尽道事空王心里忙于市井忙唯有马当山上客死门生路两相忘遣兴青云路不通归计柰长蒙老恐医方悞穷忧酒盏空何堪罹乱后更入是非中长短遭讥笑回头避钓翁江夏酬髙崇节腊雪都堂试春风汴水行十年虽抱疾何处不无情羣盗正当路此游应隔生劳君问流落山下巳躬耕莺声井上梧桐暗花间雾露稀一枝晴复暖百啭是兼非金屋梦初觉玉关人未归不堪闲日听因尔又沾衣放玉台体青楼枕路隅壁甃复椒涂晚梦通帘押春寒逼酒炉解吟怜芍药难见恨菖蒲试问年多少隣姬亦姓胡甲乙集卷第七甲乙集甲乙集卷第八甲乙集卷第八余杭罗隐昭谏诗夜泊义兴戏呈邑宰溪畔维舟问戴星此中三害在图经长桥可避南山逺却恐难妨是最灵听琵琶香筵酒散思朝散偶向梧桐晤处闻大底曲中皆有恨满楼人自不知君经来阳今林工部墓紫菊馨香覆楚醪奠君江畔雨萧骚旅魂自是才相累闲骨何妨冢更髙骥騄丧来空蹇蹶芝兰衰后长蓬蒿屈原宋玉怜君处几驾青螭缓郁陶题袁溪张逸人所居蒲梢健健燕差差数里溪光日落时芳树文君机上锦逺山孙寿镜中眉鸡䆫夜静开书卷鱼槛春深展钓丝若使浮名拘绊得丗间何处有男儿昇平公主旧第乗鳯仙人降此时玉篇才罢到文词两轮水硙光明照百尺绞绡换好诗带砺山河今尽在风流罇俎见无期坛埸客散香街暝惆怅齐竽取次吹寄黔中王从事故人刀笔事军书南转黔江半月余别后郷关情几许近来诗酒兴何如贪将醉袖矜莺谷不把瑶缄附鲤鱼今日举埸君莫问生涯牢落鬓萧踈关亭春望关畔春云拂马头马前春事共悠悠风欺岸柳长条困露裛山花小朶愁越信功夫髙似狗裴王气力大于牛未知至竟将何用渭水泾川一向流寄徐济进士往年踈嬾共江湖月满花香记得无霜压楚莲秋后折雨催蛮酒夜深酤红尘偶别迷前事丹桂相轻愧后徒出得函关抽得手从来不及阮元瑜寄韦赡石城蓑笠阻心期落尽山花有所思羸马二年蓬转后故人何处月明时风催晓燕看看别雨胁秋蝇渐渐痴禅智阑干市桥酒纵然相见只相悲霅溪晚泊寄裴庶子溪风如扇雨如丝闲歩闲吟柳恽诗盃酒踈狂非曩日野花狼籍似当时道穷谩有依刘感才急应无借宼期满眼云山莫相笑与君俱是受深知送姚安之赴任秋浦官罢春坊地象雷片帆髙指贵池开五侯水暖鱼鳞去九子山晴鴈叙来江夏黄童徒逞辩广都庞今恐非才到头称意须年少赢得时光向酒盃寄乔逸人南经湘浦北扬州别后风帆几度游春酒谁家禁烂熳野花何处最淹留欲凭尺素边鸿懒未定雕梁海燕愁长短此行须入手更饶君占一年秋塞外塞外偷儿塞内兵圣君宵旰望昇平碧幢未作朝廷计白挺犹驱妇女行可使御戎无上䇿只应忧国是虚声汉皇第宅秦田土今日将军巳自荣裴庶子除太仆卿因贺楚珪班序未爲轻莫惜良途副圣明宫省旧推皇甫谧寺曹今得夏侯婴秩随科第临时贵官逐簮裾到处清应笑马安虚巧宦四回迁转始爲卿咏史蠹简遗编试一㝷寂寥前事似如今徐陵笔砚珊瑚架赵胜賔朋玳瑁簮未必片言资国计只应邪说动人心九原郝泚何由起虚误西蕃八尺金中元夜泊淮口木叶回飘水面平偶停孤棹巳三更秋凉雾露侵灯下夜静鱼龙逼岸行欹枕正牵题柱思隔楼谁转遶梁声锦帆天子狂魂魄应过扬州看月明寄池州郑贠外兽绕朱轮酒满船郡城萧洒贵池边衣同莱子曽分笔扇似袁宏别有天九点好山楼上客两行髙柳雨中烟陵阳百姓将何福社舞村歌又一年归梦陆海波涛渐渐深一迥归梦抵千金路傍草色休多事墻外莺声肯有心日晚向隅悲断梗夜䦨浇酒哭知音贪财败阵谁相悉鲍叔如今不可寻送溪州使君兵㓂伤残国力衰就中南土借良医鳯衔泥诏辞丹阙鵰倚霜风上画旗官职不须轻逺地生灵只是计临时灞桥酒盏黔巫月从此江心两所思送霅川郑贠外明时塞诏列分麾东拥朱轮出帝畿铜虎贵提天子印银鱼荣傍老莱衣歌听茗坞春山暖诗咏苹洲暮鸟飞知有掖垣南歩在可能须待政成归酬寄右司李贠外当年忆见桂枝春自此清途未四旬左省望髙推健笔右曹官重得名人闲摛丽藻嫌秋兴静猎遗编笑过秦犹把隋和向泥滓应怜踈散任天眞莲塘驿莲塘馆东初日明莲塘馆西行人行隔林啼鸟似相应当路好花疑有情一梦不须追往事数盃犹可慰劳生莫言来去只如此君看鬓边霜几茎甘露寺火后六朝胜事巳尘埃犹有闲人怅望来只道鬼神能护物不知龙象自成灰犀慙水府浑非怪燕说吴宫未是灾还识平泉故侯否一生踪迹比楼台春日登上元石头故城万里伤心极目春东南王气只逡巡野花相笑落满地山鸟自啼傍人谩道城池须险阻可知豪杰亦埃尘太平寺主惟轻薄却把三公与贼臣送宣武徐巡官傲睨公卿二十年东来西去尽悠然白知关畔元非马玄觉壷中别有天汉帝诏衔应异日梁王风雪是初筵临行不惜刀圭便愁杀长安买笑钱冬暮寄裴郎中晓发星星入镜冝早年容易近年悲敢言得事时将晚只恐酬恩日渐迟南国倾心应望速东堂开口欲从谁仙郎旧有黄金约沥胆隳肝更祷祈中元甲子以辛丑驾幸蜀四首子仪不起浑瑊亡西幸谁人从武皇四海爲家虽未逺九此多事竟难防巳闻旰食思眞将㑹待畋游致假王应感两朝巡狩迹緑槐端正驿荒凉爪牙柱石两俱销一点渝尘九土摇敢恨甲兵爲弃物所嗟流品误清朝几时睿筭殱张角处愚人载隗嚣跪望峻山重启告可能余烈不胜妖邪气奔屯瑞气移清平过尽到艰危纵饶犬彘迷常理不柰犲狼幸此时九庙有灵思李令三川悲忆恨张仪不怜一曲还京乐重对红蕉教蜀儿白丁攘臂犯长安翠辇苍黄路屈盘丹鳯有情尘外逺玉龙无迹渡头寒静怜贵族谋身易危惜文王创业难不将不侯何计是钓鱼船上泪阑干题润州妙善前石羊紫髯桑盖此沉吟银石犹存事可㝷汉鼎未安聊把手楚醪虽满肯同心英雄巳往时难问苔苏何知日渐深还有市鄽沽酒客雀喧鸠聚话蹄涔登宛陵条风楼寄窦常侍乱罹时节懒登临试借条风半日吟逺见晚山含晓律不知髙阁动归心溪喧晚棹千声浪云护寒郊数丈隂自笑踈慵似麋鹿也教台上费黄金台城晚云隂映下空城六代累累夕照明玉井巳干龙不起金瓯虽破虎曽争亦知罢丗才难得却是穷尘事最平深谷作陵山作海茂弘流辈莫伤情甘露寺看雪上周相公筛寒洒白乱溟蒙祷请功兼造化功光薄乍迷京口月影交初转海门风细粘谢客衣裾上轻堕梁王酒盏中一种爲祥君看取半攘灾沴半年丰寄京阙陆郎中昆仲栢台兰署四周旋賔榻何妨鴈影连才见玳簮欹细柳便知油幕胜红莲家从入洛声名大迹爲依刘事分偏争柰乱罹人渐少麦城新赋许谁传偶题钟陵醉别十余春重见云英掌上身我未成名君未嫁可能俱是不如人故都江南江北两风流一作迷津一拜侯至竟不如隋炀帝破家犹得到扬州董仲舒灾变儒生不合闻谩将刀笔指干坤偶然留得隂阳术闭却南门又北门献尚父大王数年铁甲定东瓯夜渡江山瞻斗牛今日朱方平殄后虎符龙节十三州蜂不论平地与山尖无限风光尽被占採得百花成蜜后不知辛苦爲谁甜帘二首叠影重纹映画堂玉钩银烛共荧煌㑹应得见神仙在休下眞珠十二行翡翠佳名丗共稀玉堂髙下巧相冝殷勤爲嘱纎纎手卷上银钩莫放垂甲乙集卷第八甲乙集甲乙集卷第九甲乙集卷第九余杭罗隠昭谏诗送顾云下第行行盃酒莫辞频怨叹劳歌两未伸汉帝后宫犹识字楚王前殿更无人年深旅舎衣裳弊潮打村田活计贫百歳都来多几日不堪相别又伤春村桥村桥酒斾月明楼偶逐渔舟系叶舟莫学鲁人疑海鸟须知庄叟恶牺牛心寒巳分灰无熖事往曽将水共流除却思量太平在肯抛踈散换公侯送刘校书之新安寄呉常侍野云如火照行尘㑹绩溪边去问津才子省衔非末客楚君科第是同人彺思下国千埸醉病负东堂两度春他日酒筵应见问鹿裘渔艇隔朱轮官池秋夕池边月影闲婆娑池上醉来成短歌芙蓉抵死怨珠露蟋蟀苦口嫌金波往事向人言不得旧游临老恨空多松醪作酒兰爲棹十载烟尘柰尔何奉使宛陵别二三从事梁王雪里有深知偶别家郷隔路歧官品共传胜曩日酒盃争肯忍当时豫章地暖矜千尺越峤天寒愧一枝还有钓鱼蓑笠在不堪风雨失归期金陵思古杜秋在时花解言杜秋死后花更繁柔姿曼态葬何处夭红腻白愁荒原髙洞紫箫吹梦想小䆫残雨湿精魂绮筵金缕无消息一阵征帆过海门送王使君赴苏台东南一望可长吁犹忆王孙领虎符两地干戈连越絶数年麋鹿卧姑苏疲甿赋重全家尽旧族兵侵太半无料得伍贠兼旅寓不妨招取好椰榆忆九华九华巉崪廕柴扉长忆前时此息机黄菊倚风村酒熟緑蒲低雨钓鱼归干戈巳是三年别尘土那堪万事违回首佳期恨多少夜阑霜露又沾衣送裴饶归㑹金庭路指剡川隈珍重良朋自此来两鬓不堪悲歳月一巵犹得话尘埃家通曩分心空在丗逼横流眼未开笑杀山隂雪中客等闲乗兴又须回送程尊师之晋陵栋间云岀认行轩郊外隂隂夏木繁髙道乍爲张翰侣使君兼是丗龙孙溪含句曲清连底酒贳余杭渌满樽莫见时危便乗兴人来何处不桃源吴门晚泊寄句曲道友採香迳在人不留採香迳下停叶舟桃花李花鬪红白山鸟水鸟自献酬十万梅鋗空寸土二分孙䇿竟荒丘未知到了关身否笑杀雷平许逺游贵池晓望根莠叅天翦未平且乗孤棹且行行计踈狡兎无三窟羁甚賔鸿欲一生合眼亦知非本意伤心其柰是多情前溪好泊谁爲主昨夜沙禽占月明寄崔庆孙故人何处又留连月冷风髙镜水边文阵解围才昨日醉郷分𬒮巳三年交情澹薄应长在俗态流离且勉旃还拟山隂一乗兴雪寒难得渡江船寄杨祕书萧萧檐雪打䆫声因忆江东阮歩兵两信海潮书不逹数峯岭眼长明梅繁几处垂鞭看酒好何人倚槛倾㑹待与君开社瓮满船般载镜中行酬章处士见寄中原甲马未曽安今日逢君万事端乱后几回郷梦隔别来何处路行难霜鳞共落三门浪雪鬓同归七里滩何必新诗更相戏小楼吟罢暮天寒送丁明府赴紫溪任金徽玉轸肯躇蹰偶滞良途半月余楼上酒䦨梅拆后马前山好雪晴初栾公社在怜郷树潘令花繁贺版舆县谱莫辞留旧本异时度更何如寄前宣州窦常侍往年西谒谢玄晖罇酒留懽醉始归曲槛柳浓莺未老小园花嫰蝶初飞喷香瑞兽金三尺舞雪佳人玉一围今日乱罹㝷不得满蓑风雨钓鱼矶春望山僧院巉巉危岫倚沧洲闻说秦皇亦此游霸主卷衣才二丗老僧传钖巳千秋隂崖水赖松根直藓壁苔侵画像愁各是病来俱未了莫将烦恼问汤休送光禄崔卿赴阙十年目断望西辕此日殷勤圣主恩上国巳留虞寄命中朝应听范汪言官从府幕归卿寺路向干戈见禁门鹓侣寂寥曹署泠更堪呜咽问田园寄程尊师鹤信虽然到五湖烟波迢递路﨑岖玉书分簿花生眼金鼎功迟雪满须三秀紫芝劳梦寐一畨红槿恨朝晡未知朽败凡间骨中授先生指教无定逺楼前年上将定妖氛曽筑严城驻大军近日关防虽弛柝旧时栏槛尚侵云蛮兵续盛人皆伏坐石名髙丗共闻唯恐乱来良吏少不知谁解叙功勲送程尊师东游有寄华盖峯前拟卜耕主人无柰又闲行且凭鹤驾㝷沧海必恐犀轩过赤城绛简便应朝右弼紫旄兼合见东卿劝君莫忘归时节芝似萤光处处生江亭别裴饶行盃且待怨歌终多病怜君事事同衰鬓别来光影里故郷归去乱惟中干坤垫列三分在井邑摧残一半空日晚长亭问西使不堪车驾尚萍蓬江南寄所知周仆射曽陪公子醉西园岘首碑前事懒言丗乱共嗟王粲老时危俱受信陵恩潮怜把盏吟江徼雨忆平阑望海门飞盖寂寥清宴罢不知簮履更谁存钱唐见芮逢蔡伦池北鴈峯前罹乱相兼十九年所喜故人犹㑹面不堪良牧巳重泉醉思把筯欹歌席狂忆判身入酒船今日与君嬴得在戴家湾里两皤然江都淮王髙宴动江都曽忆狂生亦坐隅九里楼台牵翡翠两行鹓鹭踏眞珠歌听丽句秦云咽诗转新题蜀锦铺惆怅晋阳星拆后丗间兵革地荒芜湖上歳暮感怀有寄友人雪天萤席几辛勤同志当时四五人兰版地寒俱受露桂堂风恶独伤春音书乆绝应埋玉编简难言竟委尘唯有广都庞令在白头罇酒忆交亲送张绾游钟陵南忆龙砂两岸行当时天下尚清平醉眠野寺花方落吟倚江楼月欲明老去亦知难重到乱来争肯不牵情西山十二眞人在从此烦君话姓名送𧦬光大师禹祠分首戴湾逢健笔㝷知逹九重圣主赐衣怜絶艺侍臣摛藻许髙踪宁亲乆别街西寺衘诏初离江上峯一种苦心师得了不须回首笑龙钟息夫人庙百雉摧残连野青庙门犹见昔朝庭一生虽抱楚王恨千载终爲息地灵虫网翠鬟终缥缈风吹宝瑟助微冥玉颜浑似羞来客依旧无言照画屏漂母冢寂寂荒坟一水濵芦洲絶㠀自相亲青娥巳落淮边月白骨甘爲泉下尘原上荻花飘素发道傍菰叶碎罗巾虽然寂寞千秋魄犹是韩侯旧主人感怀石迳松轩亦自由谩随浮丗逐飘流驽骀路结恨蟋蟀牀生半夜秋掩耳恶闻宫妾语低颜须向路人羞谁教小事相催逼未到青云拟白头扇上画牡丹爲爱红芳满砌堦教人扇上画将来叶随綵笔参差长花逐轻风次第开闲挂几曽停蛱蝶频揺不怕落莓苔根生无地如仙桂疑是姮娥月里栽书怀钓船抛却异郷来拟向何门用不才日晚独登楼上望马蹄车辙满尘埃七夕月帐星房次第开两情唯恐曙光催时人不用穿针待没得心情送巧来柳一簇青烟鎻玉楼半垂栏畔半垂沟明年更有新条在绕乱春风卒未休罗敷水雉声角角野田春试驻征车问水濵数树枯桑虽不语思量应合识秦人京中正月七日立春一二三四五六七万木生涯是今日逺天归鴈拂云飞近水游鱼迸冰出贵游馆陶园外雨初晴绣毂香车入鳯城八尺家僮三尺箠何知髙祖要苍生严陵滩中都九鼎勤英毛渔钓牛蓑且遁逃丗祖昇遐天子死原陵不及钓台髙甲乙集卷第九甲乙集甲乙集卷第十甲乙集卷第十余杭罗隐昭谏诗虚白堂前牡丹相传云太傅手植在钱唐欲询往事柰无言六十年来此托根香暖几飘袁虎扇格髙长对孔融罇曽忧丗乱隂难合且喜春残色尚存莫背栏干便相笑与君俱受主人恩县斋秋晚酬友人朱瓉见寄中和节后捧琼瓌坐读行吟数月来只叹雕龙方擅价不知頳尾竟空回千枝白露陶潜柳百尺黄金郭隗台惆怅报君无玉案水天东望一徘徊第五将军于余杭天柱宫入道因寄交梨火枣味何如闻说苕川巳下车瓦榼尚携京口酒草堂应写颍阳书亦知得意犹乗鹤未必忘机便钓鱼却恐武皇还望祀软轮徴入问玄虚寄无相禅师老住西峯第几层爲师回首忆南能有縁有想应非佛无我无人始是僧烂椹作袍名复利铄金爲讲爱兼憎何如一衲尘埃外日日香烟夜夜灯秋日有寄丹青未合便回头见尽人间事始休只有百神朝宝镜永无纎浪犯虚舟曽临䥫瓮虽分职近得金陵亦偶游东去西来人不㑹上卿踪迹本玄洲送前南昌崔令替任映摄新城县五年苛政甚虫螟深喜夫君已戴星大族不唯专礼乐上才终是惜生灵亦知单父琴犹在莫厌东归酒未醒二月春风何处好亚夫营畔柳青青下第作年年模様一般般何似东归把钓竿喦谷谩劳思雨露彩云终是逐鹓鸾尘迷魏阙身应老水到呉门叶欲残至竟穷多也须逹不能长与世人看丁亥歳作病想医门渇望梅十年心地槿成灰早知丗事长如此自是孤寒不合来谷畔气浓髙蔽日蛰边声暖乍闻雷满城桃李君看取一一还从旧处开北邙山一种山前路入秦嵩山堪爱此伤神魏明未死虚留意庄叟虽生酌满巾何必更寻无主骨也知曽有弄权人羡他缑岭吹箫客闲傍云头看俗尘三衢哭孙贠外燕恋雕梁马恋轩此心从此更何言直将尘外三生命未敌君侯一日恩红蜡有时还入梦片帆何处独销魂忍看明发衣襟上珠泪痕中见酒痕送蕲州裴贠外六枝仙桂最先春萧洒髙辞九陌尘两晋家声须有主大朝文雅别无人荣驱豹尾抛同辈贵上螭头见近臣蕲水苍生莫看归去掌丝纶重九日广陵道中秋山抱病何处登前时韦曲今广陵广陵大醉不解闷韦曲旧游堪拊膺佳节纵饶随分过流年无柰得人憎却驱羸马向前去牢落路歧非所能东归别所知芙蓉宫阙二妃坛两处因依五歳寒邹律有风吹不变郄枝无分住应难愁心似火还烧鬓别泪非珠谩落盘却羡淮南好鸡犬也能终始逐刘安旅舎书怀寄所知二首思量前事不堪㝷牢落余情满素琴四海岂无腾跃路一家长有别离心道从汩没甘雌㐲迹恐因循更陆沉寂寞谁应吊空馆异郷时节独沾澿簟卷两床琴瑟秋暂慿前计柰相尤尘飘马尾甘蓬转酒忆江边有梦游隋帝旧祠虽寂寞楚妃清唱亦风流可怜别恨无人易独背残阳下寺楼西京道中半夜秋声触断蓬百年身事筭成空祢生词赋抛江夏汉祖精神忆沛中未必他时能富贵只应从此见穷通边禽陇水休相笑自有沧洲一棹风粉毎持纎白助君时霜自无憀雪自疑郎若姓何应解傅女论窥宋不劳施粧成丽色唯花妬落尽啼痕只镜知最好玉京仙署里更和秋月照琼枝赠渔翁叶艇悠扬鹤发垂生涯空托一轮丝是非不向眼前起寒暑任从波上移风瀁长歌笼月里梦和春雨昼眠时逍遥此意谁人㑹应有青山渌水知下第寄张坤谩费精神棹五侯破琴孤劒是身雠九衢双阙拟何去玉垒铜梁空旧游蝴蝶有情牵晚梦杜䳌无赖伴春愁思量不及张公子经歳池江倚酒楼东归别常修六载辛勤九陌中却寻归路五湖东名慙桂苑一枝緑鲙忆松江两筯红浮丗到头须适性男儿何必尽成功唯慙鲍叔深知我他日蒲帆百尺风言珪玷犹来尚可磨似篁终日复如何成名成事皆因愼亡国亡家只爲多须信祸胎生利口莫将讥思逞悬河猩猩鹦鹉无端解长向人间被网罗简今生日祥烟霭霭拂楼台庆绩玄元节后来已向青阳摽四序便从嵩岳应三台龟衔玉柄増年筭鹤舞琼筵献夀盃自顾下儒何以祝柱天功业济时才晚眺凭古城边眺晚晴逺村髙树转分明天如镜面都来净地似人心揔不平云向岭头闲不彻水流溪里太忙生谁人得及庄居老免被荣枯宠辱惊野花万点红芳血色殷爲无名字对空山多因戏蝶㝷香住少有行人辍棹攀若在侯门看不足爲生江岸见如闲结根必竟输桃李长向春城紫陌间病騘马枥上病騘蹄褭褭江边废宅路迢迢自经梅雨长垂耳乍食菰浆欲折腰金络衔头光未灭玉花毛色瘦来焦曽听禁漏惊街鼓惯踏康尘怕小桥夜半雄声心尚壮日中髙卧尾还摇龙媒落地天池逺何事牵牛在碧霄狄浦晴川倚落晖极目思依依野色寒来浅人家乱后稀乆贫身不逹多病意长违还有渔舟在时时梦里归南康道中弱冠负文翰此中听鹿鸣使君延上塌时辈仰前程丹桂竟多故白云空有情唯余路旁泪沾洒向尘缨北固亭东望寄黙师髙亭暮色中往事更谁同水谩矜天阔山应到此穷病怜京口酒老怯海门风唯有言堪解何由见逺公华清宫楼殿层层佳气多开元时节好笙歌也知道德胜尧舜争奈杨妃解笑何韩信庙剪项移秦势自雄布衣还是贠深功寡妻稚女俱堪恨休把余盃奠蒯通韦公子击筯狂歌惨别颜百年人事梦魂间李将军自嘉声在不得封侯亦是闲望思台芳草台边魂不归野烟乔木弄残晖可怜高祖清平业留与闲人作是非帝幸蜀马嵬山色翠依依又见銮轝幸蜀归泉下阿蛮应有语这回休更怨杨妃王夷甫把得闲书坐水濵读来前事亦酸辛莫言麈尾清谭柄坏却淳风是此人鹭鸶斜阳澹澹柳隂隂风褭寒丝映水深不要向人夸索白也知常有羡鱼心书淮隂侯传寒灯挑尽见遗尘试沥椒浆合有神莫恨髙皇不终始灭秦谋项是何人青山庙市萧声咽迹﨑岖雪耻酬恩此丈夫霸王两亡时亦异不知魂魄更归无小松巳有清隂逼座隅爱声仙客肯过无陵迁谷变须髙节莫向人间作大夫竹篱外清隂接药栏晚风交戞碧琅玕子猷殁后知音少粉节霜匀谩歳寒谩天岭西去休言蜀道难此中危峻巳多端到头未㑹苍苍色争得禁他两度漫甲乙集卷第十