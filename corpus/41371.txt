悟性穷原涵谷子着吕祖叙人为万物之灵质列三才之求体天法地能知造化之机触目惊心得识循环之理苟虚灵不昧则大道不离夫道者乃强名也以德为本以善为根先当敦乎孝弟以默而守以柔而用要从清静为机唿吸必知内景守护焉在外藏跳出迷境打破元关左边虎卧右边龙盘上流水涌下把炉安退铅收汞鍊炁团丹婴姹能超金阙龟蛇也到泥丸精神冲足道炁浩然如如不动方是真禅一着色相总作育泰擎屋捉兔太极一团添离抽坎道果一丸书是修心路径言皆修命金丹愿人同登般若船洗足好超彼岸耳玉清内相金阙选仙孚佑帝君兴行玅道天尊叙时大清道光甲申岁荷月四日于江南省来果堂鸾书悟性穷原涵谷子着原叙尝闻天命之谓性率性之谓道是知性之贵于率性也明矣故儒曰存心养性释曰明心见性道曰修心炼性然性之欲养欲见欲炼岂易言哉即达才如端木氏尚有未闻性与天道之词惟羲农黄帝尧舜禹汤文武周公孔子圣圣相传方能明晰其道心透彻乎性理者也余于修炼之后沐浴之余庄诵往圣先贤成佛作祖证圣成真诸子丹经见有涵谷子新着悟性穷原一部列为八则其中所言性命双修铅汞交媾抱元守一取坎填离天地升降之理实水火既济之功所谓无极生太极太极生两仪者此也至若先天后天关窍条分缕晰悟性尽性原委反覆详明扫除三千六百旁门指归玄关金丹大道此诚为仙佛之宝筏修真之径路矣将见是书一出俾入道者益加鼓舞精进慕道者免致堕落旁门安见非扶持名教大振纲常有益于世道人心者哉余故急为怂恿付诸剞劂以公同志云是为叙时顺治辛丑岁阳月望日后学希真子拜撰重刊悟性穷原序从来学道之书汗牛充栋而直指窍妙有条有序有体有用者莫若前明涵谷先生所着之悟性穷原一书可谓详且尽矣盖悟性而性实有其地穷原而实有原可穷间为整网提纲齐襟举领虽佛经三藏说不到明处中庸三十三章说不到穷处道德五千言说不到极处者而先生竟以八则列之言简不繁理平且易金丹奥妙始末备陈学者诚能玩索有得实可为上天之灵梯修行之径路而于小道旁门可不关而自关焉但恨不佞力绵大愿莫遂不能使宇内诸公各得此书一部共体先生慈悲救世之苦衷今率一二同志共襄付梓仅得一板存我山东省会使学道有缘得遇此书庶心中有柄绳此参访明师指点灵机穷究书中所言筑基得药结丹炼己还丹温养脱胎元珠神化等件一一领取力行不倦将见大道之真机奥妙均于此书中得之不诚为慕道尽性者辨真伪之试金石破昏黑之照路灯也哉是为序康熙十八年夏月既望日后学纯霞子孔灵谨序山阳县太白洞藏板咸丰二年壬子小阳月望日深山居士汪亿万复刊西江月八首并注其一自幼存心学道访求生死秘传真人不吝指幽玄隐入蟾山习练细阅千经万典无功内果难全抒忱发誓度人缘不枉投东一转涵谷日吾一十七岁看破世事名利二字尽是虚浮行善积德可以感格天地鬼神世有一等愚迷贪痴之人不知性理他言仙佛皆有分定不是凡夫做得到的是正所谓道不远人人之为道而远人自暴自弃甘堕苦海全不思想人秉阴阳五行而生为万物之首可以行天地之全功更可以载天地之大道孟子曰尧舜与人同耳颜子曰舜何人也予何人也有为者亦若是此皆言人人可以为圣贤人人可以为仙佛只在有志无志之分耳有志者不论在家出家都能修身在家者妻为朋子为伴世事不能染恩爱不能牵以性命为重以道德为尊借住世法而修出世法无志者世事看不破恩爱摆不脱见富贵而动心遇患难而移志重其假而轻其真由是把一切为圣贤做仙佛的事业一概推开全不放在心上殊不知自古迄今成道者数万拔宅者数百余家皆因立勐勇之志矢长久之心学而苦修而成都是凡夫做到的汝若不信试看千经万典历历可考圣真着书传世度人篇篇藏道字字隐义教人参悟洗心涤虑改善从善广积阴功刻刻省察时时忏悔从前过恶自然冰消大士云苦海无边回头是岸孟子日虽有恶人斋戒沐浴则可以祀上帝谷观看悟真尽言火候穷原返本必有口诀访求明师适至汉地得遇炳南道人言谈性理果有奥妙谷进前求问生死来去答曰若问生来死去乡阴阳相隔中间长日月会合皈本位吹起无孔唱洞章言谈数月后遇普定老人立誓皈戒蒙指幽玄传授采取烹炼法则谷叩头谢恩隐入蟾山参悟三载因看各种丹书无不言有功方得果感应篇云欲求天仙者当立一干三百善欲求地仙者当立三百善悟真曰黄芽白雪不难寻达者全凭德行深自古至今成仙成佛者皆体天地好生之德能尽克己复礼之功积功累行功德无量始成正觉谷遂立下洪愿别师云游普结善缘刻刻常存度人之心惟愿人人忠孝节义报答天地君亲固守本来面目免堕异类沉沦无奈世人多被名利酒色迷昧沉沉死也不回心圣贤经传全不观看好意劝他反生谤毁自己不修反劝别人反道败德他言只见活人受罪那见死鬼带枷如此之人皆是善门已闭天堂已绝死后皆要堕入拔舌地狱受无边罪苦所以吕祖叹曰苦劝人修不肯修却将恩德反为仇如今回首朝天去不管人间得自由庄子云畜物好度人难度愿度畜物不度人历代先师难挽人心可见众生迷失深厚实实可叹可悲也谷无奈只得着出此书言虽浅近辨明真假后辈学道免堕邪径明觉玄关脱离苦海不枉我投生东林这一转也偈曰怀抱天机驾度舟五湖四海任遨游度回九二原来客直上蓬瀛玩景幽其二学道今人不少谁能明觉性真血心拿定为至珍怎使五行相并不把阴精炼化黄河怎得转轮明师指点那谷神庶可超凡入圣涵谷曰举世学道者多而穷道者少虽属学道不知什么为道所以子夏曰君子学以致其道中庸曰博学之审问之明辨之笃行之此皆是教人必先辨其道之真伪理之是非何为汞来投铅何为铅来投汞何为铅汞相投何为修性何为了命的的确确方可入门夫先天大道三教一理不外自身三宝玉皇心经云上药三品神与气精世间一等作孽之辈自高自大假作聪明曚迷愚人虽看丹经不明经中之义阴阳之理强解强作或买幼女当作鼎器妄作胡为此等之人天地憾之鬼神怨之死到地狱为第一罪人或炼金石草木或服天地之气种种假作难叙共名老死不悔深可借也或诵经念佛今日敲打明日喝念斋戒沐浴虽然虔诚不知此乃下乘之法难了死生不过转世洪福受享果报而已大士云念佛若能了生死古佛当初念何文邱祖云开口神气散舌动是非生达摩西来一字无全凭心意用工夫若要纸上寻佛法笔尖蘸干洞庭湖金刚经云若以色见我以音声求我是人行邪道不能见如来我佛着经意在教人参悟体贴穷究以辨邪正免堕旁门曲径必须访求明师解透生死而世之学道者不明性根来踪去迹一概不知并不援经以别邪正一味坐井观天盲修瞎炼拿定血心以作黄庭岂知血心乃死肉一团有何灵哉或以眼口或以心肾或以肝肺或以脐轮或以尾闾或以谷道或以两肾中间一穴或以腰前脐后或以明堂泥丸或以关元气海或以脐下一寸三分或以膀耽或以气门或以鼻准一切种种都是孤阴寡阳三花怎聚五气怎朝铅汞怎投清浊怎分尹真人云道法三干六百门人人各执一苗根惟有些子玄关窍不住三千六百门吕祖云只知性不知命此是修行第一病只修祖性不修丹万劫阴灵难入圣三丰祖云无根树花正偏离了阴阳道不全金隔木汞隔铅阳寡阴孤各一边紫阳真人云阳里阴精质不刚独修一物转赢尫劳形按影皆非道服气餐霞总是狂阴精者交感之精纵然保守不能制伏有何为益大数到来好比那螃蟹下锅七脚八手不得其门而出孔子曰谁能出不由户何莫由斯道也哪个知道夫子是说临死之时一点灵性当由斯道而出耶斯道者何即虚灵不昧之地也张子云要得谷神长不死须凭玄化立根墓真精既返黄金室一颗灵光永不离古仙云生我之门死我户几个惺惺几个悟夜来铁汉自思量长生不死由人做吾劝学道者必先用心观读此书章章领取句句体会此书为学道者试金之石尽性者照路之灯是非真伪一见可知也总总虔诚哀告神灵天人感格自有真师相遇指点谷神知得生死门户回光返照自然明心见性超入涅槃涅者不生槃者不灭所以般若心经云不生不灭玉皇心经云知者易悟昧者难行古经云踏破铁鞋无觅处得来全不费工夫许真人云举世学道讲参玄参玄不识这先天五千四十归黄道三十时辰定黑铅不在干坤分辟后本来父母未生前这般宝物家家有只是愚人识不全此是真人教人早早访师不可迟延自误也偈曰天机朗朗泄于书不遇圣师也是虚若不低心求率性轮回异类待何如其三修炼凭何作用当明汞与铅投填离折坎实难求必要真师口授火候须知法则象爻时到换抽法轮常转不停留生死方能在手涵谷曰学道修炼须明阴阳下手之处返复逆行干坤颠倒世人只知顺行生男生女之理哪晓逆行成仙成佛之法悟真曰不识玄中颠倒颠怎知火内好栽莲牵将白虎归家养产颗明珠是月圆慢守药炉看火候但安神息任天然群阴剥尽丹成熟跳出樊笼寿万年夫修炼下手不离铅汞铅汞者即水火也水火即是坎离坎离即是龙虎龙虎即是阴阳阴阳即是性命千姓万名不外一阴一阳太极而已悟真篇云梦谒华西到九天真人授我指玄篇其中简易无多语只是教人炼汞铅吕祖云玄篇种种说阴阳二字名为万法王一粒粟中藏世界半边锅里煮山川青龙驾火游莲室白虎兴波出洞房此个工夫真个巧得来平步上天堂此皆言大道至简至易至玄至妙历代圣人无不以道为重也所以轩辕皇帝求拜七十二师后遇广成子得授真传口诀何等屈己求人苦心向道老子云吾非圣人学而得之孔子曰我非生而知之者好古敏以求之者也今世后学不明道理多生人我愩高执着一概诳言私心一片虽看三教经典不苦穷究又不低心求教高人执己之见强解强辨妄猜妄疑那知字中藏头匿尾尽是隐而不露紫阳真人云任君聪慧过颜闵不遇明师莫强猜只是丹经无口诀教君何处结灵胎试看三教圣人无不有师孔子师项橐释迩师燃灯老子师元始自古以来证佛成真莫不赖师口口相传脉脉相授乃得药苗火候烹炼温养种种法则到手方可成功何况汝等一点记闻之学即知下手不知药苗知药苗不知火侯知火候不知烹炼知烹炼不知温养古经云言语不通非眷属工夫不到不方圆吾劝苦志修身者切不可强不知以为知强不明以为明自作聪明有误性命大事若错过光阴虚度岁月则一失人身万劫难复矣夫铅汞相投者返还之法拆坎补离颠倒之义汞去投铅分清别浊铅来投汞厥性复初曾子曰物有本末事有终始知所先后则近道矣拆补者只因干失中爻之阳而成离坤得干中之阳而变坎故阴居上而阳在下阴阳倒置所以火水未济仙佛之所以得成仙佛者非有异术不过将此原失之真阳拆出归还本位复成干坤本体阳上阴下变成水火既济而已学道者欲知既济之法须访明师指点虚无之火行动四方之财尽归分金炉中用那无情女子好好着守将那累劫尘垢一概分清水火自济坎离投交自然结成至宝尹真人云阳丹结就阴海中此是坎内一爻雄擒入雌内温温养便是神仙颠倒工火候法则者须知老嫩火嫩则丹不结火老则药无用无根树云托心知坚固此时恐炉中火候非虽识老嫩要知刚柔文武之用年老之体三宝损伤武火少用文火久用为妙年少之身三宝足旺文武均用此中真诀奥妙无穷寸步有景寸步有形火候法则书不传闻紫阳真人云契论经歌讲至真不将火候着于文要知口诀通玄处须共神仙仔细论抽丈换象者抽降离及中阴换起坎艾中阳象者景象也水中生金恍惚杳冥心有景象道德经云恍恍惚惚其中有物杳杳冥冥其中有精儒云仰之弥高钻之弥坚瞻之在前忽焉在后金刚经云三藐三菩提般若经云行深般若波罗密多时照见五蕴皆空度一切苦厄法轮不停者乃是十二时中无有间断不举而自觉不交而自交打成一片炼成一团其中之乐只可意会不可言传玉皇经云绵绵不绝固蒂深根又云太和充溢骨散寒琼修道契友必须到得此步功夫生死二字方在掌握之中也偈曰金丹大道妙无穷日月连珠照洞空烹炼牟尼无价宝将来敬献祖公公其四无极先天大道此为三教法门致知格物识根原才算修身为本视不见兮归一听无闻也抱元阴阳交媾定干坤九曲明珠得见涵谷曰无极者鸿蒙未判阴阳未分天地之根万物之母父情母意交媾之时神气将应而恍惚杳冥即是无极也既应之候灵性相投精血相抱即成太极而五行生焉母唿随唿母吸随吸十月胎足瓜熟蒂落咄地一声先天炁收后天气接无垢子云这点灵光道上来只因触妄堕尘埃君今要见还乡路悟得心经道眼开三教法门者三教圣人皆从此始还原返本皆从此成儒曰执中贯一释曰万法归一道曰抱元守一皆是此门教虽分三而成功还是一处学道不明性理妄分三教各立门户皆为左道参同契云一者名为不二门得门入去便安身当年曾子一声唯误了阃浮多少人先天大道自古难得得了易成怕人根缘浅薄难逢难遇无德者就遇不识就识不行子思曰苟不至德至道不凝焉若有德者幸遇此道必须立起富贵不能淫贫贱不能移威武不能屈之志向一了百当一得永得功圆课满而成正觉凡有缘得受者不论智愚只要立勐勇之志矢长久之心时时在道念念不离尤须力行不倦如中庸云人一能之己百之人十能之己千之果能此道矣虽愚必明虽柔必强有此志气而又久行不怠方不负得此大道矣紫清真人云人人天赋此元和好把真常各自磨上古仙佛成道者皆因掘地采铅多此乃皆是教人不可自生懈怠总而言之有效无效一味勐勇行好事存好心动则利人利物静则修心修身始终如一自然感格天地可以成功东岳大帝云修善之人如春来之草日有所增格物者阴阳之理也知者知其当然致者致其极处根源者生死之门玄牝之乡曰天地灵根不动道场元始祖炁至善之地唿吸之根甚深法界主人翁自在菩萨舍利国极乐乡真一处戊己门混沌窍总持门西南乡虚无之谷凝结之所守一坛蓬莱岛众妙门归根窍复命关黄庭净土玄关生死不相关之地鬼神觑破之机一张真人云此窍非凡窍干坤共合成名为神炁穴内有坎离精此窍种种异名还是一个一字凡有大志者必须穷究此一也道德经云天得一以清地得一以宁人得一以圣又云得了一万事毕修身为本者人禀阴阳五行之气以成形而有身即赋天地之理以成性而为本此性人人本有个个不无不以贤而增不以愚而减又皆尽善而无恶故曰人无有不善人之修身无非明善复初返本还原之义而返本还原之用功又必格物致知诚意正心纵为始故孔氏遗书曰欲修其身者先正其心盖心为一身之心正自然身修身修则无有不善者矣所以圣经一章结之曰自天子以至于庶人壹是皆以修身为本然而修身未易言也格至诚正初工也返本还原了手也其中次第工夫玄妙法则不得至人口传心授虽智过颜闵亦徒然耳噫至人难遇口诀难闻只有积功累行天人感格奇缘可遇也视之不见听之不闻者先天大道无影无形真气所结百炼不销乃成金刚其聚则有其散则灵至虚至灵变化莫测中庸曰语大天下莫能载焉语小天下莫能破焉如此玄妙有甚形象玉皇心经云丹在身中非白非青古经云有形有象皆有坏无形无影才是真金刚经云一切有为法如梦幻泡影如露亦如电应作如是观交媾者阴阳会合也阴阳相配万脉归根自然结成刀圭矣儒曰灵台锻炼九曲明珠释曰灵山烹炼牟尼宝珠道曰灵关修炼黍米玄珠名虽分三其实一也渴曰口诀真传却不多只须同类两相和精骑白马腾金屋一性圆明上大罗其五若问三家会合打开一窍玄关阴精制伏使逆还才是一阳复本黑虎兴波出海赤龙驾火离山龟蛇会遇黄庭间到此阴符退尽涵谷曰三家者三宝也天地人三宝要紧天无三宝混沌不明地无三宝万物不生人无三宝色身难保天有三宝日月星辰朔望同宫交节过度不失其时普照大千世界地有三宝水火与风运用万物而养育秦生无不沾恩矣人有三宝精气与神人为万物之灵皆因多被七情六欲所累三宝拆散不能会合元精变为交感之精元炁变为鼻口之气元神变为思虑之神世人迷昧全不顾惜以孽为乐流浪生死不求上岸儒云君子有三戒无子难免夫妇之理有子须保父母之体欲保体须保精欲保精须戒色戒此色欲非大英雄大豪杰看不破斩不脱何也人因色欲而生故从色欲而色吕祖日二八佳人体似酥腰中仗剑斩愚夫虽然不见人头落暗里教君骨髓枯此诗皆言色中有毒欲中有害吾劝妆等早早看破畏色如同畏虎防欲如同防贼战战兢兢时时紧防久久固守可以到得自然之地也古经云精满不思淫气满不思食神满不思睡邱祖云从正修持须谨慎扫除色欲自归真若有大志体贴遵依必有善根有此善根自有真师相遇指点三家会合奥妙之理一窍玄关者乃人生死之门户自从母腹之中一个觔斗落地四门打开迷却此窍不得至人指示所以生生死死轮回不息故吾为尔重重叮咛必要低心下气求教高人指明此关方可下手凡学道者若不打开这个关口三家难会三丰祖云关未开锁未动休在人前说铅汞此一关窍非容易得开其中有一烈性女子把守关门自古至今超出三界不入轮回者皆从此出玉皇经云出玄入扎即此关也开得此关三家可会吾今泄露仔细参详须用七宝常常敬奉买和那烈性女子谚云清酒红人面财宝动人心她见此宝必定开关由身不动万尘不染而元精自凝由心不动清浊自分而元炁方聚由意不动三昧大定而元神混合此际三家相会打成一片结成一团如此景象而大丹成矣所以颜回箪瓢陋巷不改其乐也吕祖云要识汞根寻蒂子方求铅本问仙姑悟真曰戊己之中生数五三家相见结婴儿婴儿太乙含真炁十月胎完人圣基阴精者后天之浊精也男女修炼皆是一样男子炼精女子炼血世有盲修者只知心火他言可以炼化而成丹砂岂知必用君火臣火民火三火相凑始能制伏驾起三车车上昆仑转入方寸方寸之地实实不敢泄明天有谴责其罪非轻须要求师盟誓口传心授尹真人云金满三车夺圣基冲开九窍过漕溪迢迢运入昆仑鼎万道霞光射紫微一阳复本者乃是阴阳颠倒海水逆流之时世人只知天一生水那晓仙佛玄妙逆水生天吕祖曰一阳气发用工夫日月精华照玉壶到此紧关休妄动恐防堕落洞庭湖黑虎者因北方属水水返于上故曰黑虎兴波出海赤龙者因南方属火火降于下故曰赤龙驾火离山尹真人云降龙未得岂成仙降得真龙丹可圆须信神仙活手段一毫头上见龙天龟蛇会遇黄庭间者龟真阳也蛇真阴也黄庭者丹房也龟蛇会遇正是阴阳交媾其时必有阴符发生致人神昏此乃子进阳火午退阴符也务要高举松木慧剑振作精神将这阴符好好退尽率炼含养则将来大丹可还矣偈曰会合三家妙最玄龟蛇二物吐砂铅学人识得其中理眼下苦修学目连其六若间移炉换鼎须明子午抽添庚寅时候虎龙潜金木自然合并炼得无人无我临门卯酉勿潦绵绵不绝益精严到此神仙不远涵谷曰鼎炉二物妙义难言鼎者生身之处炉者保命之乡凡修道者须要知觉性而明觉命既曰学道所学何事莫非儒之存心养性佛之明心见性道之修心炼性学道要明鼎者鼎居南离之位其性属火光发于外外明内暗故中虚焉炉居北坎之乡其性属水光藏于内内明外暗故中满焉所以阳内有真阴阴内有真阳只因阴阳倒置火水不济凡学道者要想长生做个世外之人必先立世外之志存世外之心把一切轮回之心除却而轮回之心即人我心愩高心执着心恶毒心嫉妒心损人心利己心假知心暴弃心好缺心种种不良之心一刀斩断阴鹭文感应篇觉世经句句体贴篇篇遵依方可为天地之完人圣贤之流亚必有真师指示鼎之方向炉之地位明觉子午抽添法抽者抽鼎中真阴乌肝八两引入炉中黄婆看守阴极必定阳生自有白气发现乃为兔髓半斤好好提出玉护添入金鼎之中复其干体养成婴儿三丰道祖云无根树花正明月魄天星逼日魂金乌髓玉兔精二物拨来一处烹阳火阴符分子午沐浴加临卯酉门守黄庭养谷神男子怀胎笑杀人尹真人云原来一味坎中金未得师传枉用心忽闻打开多宝藏木非土也不成林指玄篇云鼎炉安立守其心八两殊砂八两金和合天平兑定了必须仔细定浮沉龙虎相潜者必有时节时节者火候也故曰修炼要识火候消长刚柔之诀知下手不知采取亦不能成丹知采取不知时节亦不能成丹知时节不知配合亦不能成丹知配合不知升降亦不能成丹知升降不知刚柔亦不能成丹古经云长生二字奥妙千层若求返本尝亲至人庚寅者庚乃天癸初生真阳发动试看天边之月每逢初三出于庚方也寅乃三阳开泰春和之气龙虎大交金木合并参同契云九六周天度数龙头虎尾擒拿以铅烹汞结成砂方许还丹造化玉皇经云回风混合百日功灵至圣曰居其所而众星拱之最上经云三昧大定后杳冥一点灵悟真曰铅遇癸生须急采金逢望远不堪尝送入土釜牢封固次入流珠斯配当药重一斤须二八调停火候托阴阳金木合并者是阴阳会合之时必须忘却鼻口之气运动无缝真炁好好调息般若经云色即是空空即是色受想行识亦复如是炼者勐火烹炼也三心自扫四相自飞故无人无我正圣人发愤忘食乐以忘忧时也卯酉者兔鸡也临门者金鸡斗玉兔也绵绵不绝益精严乃是东家之女不舍西家之男西家之男不离东家之女二人念念不离情意相交故尔二六时中绵绵不绝凡修道者功行到此必要外功栽培则大丹可成而神仙不远矣偈曰移炉换鼎大丹成三宝同来入火城结就灵胎脱苦海纵横自在任君行其七修道不分男女炼丹哪在富贫诚能坚志守谷神必定明心见性请看观音老母红尘不恋修真道成魔灭证金身永享西方胜境涵谷曰先天大道修炼下手男子降白虎女子斩赤龙作用之法原属一样故曰修炼无男女之分耳哪在富贵者金丹乃是自身三宝五气结成富贫贤愚皆同一体一性所以富贵无有异也虽然炼丹一理而了道果位各有高低富贵皆因前劫行善积德故尔今生受享其福因果经云要知前世因今生受者身要知后世果今生作者心正阳翁云种麻得麻种黍得黍曾子云仁者以财为身不仁者以身发财历代仙佛圣贤皆是教人积功累行将天地之财成自己之功何等便宜易曰圣人能以美利利天下亦此意也或买物放生能解累劫杀冤或刊刷善书唤醒固执迷人圣贤无不为所欲为也或搭桥梁以利人行或施茶汤以解人渴或施药方救人之难或施棉衣御人之寒或施粥充人之饥或修佛像增人之敬有此外功因果自不难也有等富贵就忘前因并不思想我今受此富贵皆从前劫阴功而来今生必要加功勐勇访求至人指我生死之路借此财缘修出苦海许多便益总奈迷昧者甚多寸善不积片德不修不信因果不怕报应事事刻薄殊昧天理死积财物留与子孙哪知人人所怨天地所憾天降孽子投入他家耗他之财败他之名出他之丑害他之身一日三寸气断死入地狱孽镜台前考问功果无言可答累劫因缘一劫而满所杀生灵算账酬还因一世迷目造万劫深冤此皆是不仁者以身发财认假弃真以虚为贵吾劝凡有富贵务必早早看破难修务必要修难行务必要行莫等无常到来三寸气断功名富贵尽不能带去就是这个臭皮色壳皆要藏于荒丘肉化清风骨化污泥何况财物度外之事乎悟真云不求大道出迷途纵负贤才岂丈夫百岁光阴石火烁一坐身世水泡浮只贪利禄求荣显不顾形容暗悴枯试问堆金等山岳无常买得不来无谚云儿孙自有儿孙福勿替儿孙作马牛夫先天之道贫者亦属可为古经云良田万顷日食二升大厦千间夜眠八尺又况八尺二升不过受享百年而已既有缘得遇大道者必要信心坚固古言人身难得中华难生既得人身又生中华大道难遇今既遇着佛法难闻今已闻着若为贫苦自生暴弃堕入苦海岂不得缘失缘有牾性命大事儒曰素富贵行乎富贵素贫贱行乎贫贱素患难行乎患难圣人无非以道为重以德为贵一切艰难困苦各有来因切不可退志生死二字上方自有一定一味行好事存好心敬惜字纸除当途之瓦石剪碍道之荆棒劝人行善教人放生寸善莫丢分恶莫作有此恒心孽冤可消上苍默佑而大功自然成矣古仙云万劫千生得个人须知先世种来因此身不向今生度更向何生度此身白玉祖云玉母原是凡人女葛洪家道十分贫三仙有样皆当学苦口良言不误人坚志守谷神者时时在道念念不离孔氏遗书曰道也者不可须臾离也可离非道也孟子曰君子探造之以道欲其自得之也学人读圣贤之书须体圣贤之行久行不怠自然明心见性得见玄妙凡学道者须学观音大士生于皇宫不昧天性穷究性理不愿招亲舍身向道庄王恼憾赶在花园魔他退道哪知菩萨根深蒂固次又送到白鹊寺伺候五百尼僧劳得口吐青烟心中全无半点怨憾庄王见他如此十分烦恼吩咐将兵围住寺院放火焚烧满寺佛像人众尽化灰尘惟有大士德深逃出性命庄王反言此是妖孽赐下红绫绞死归阴观看诸狱善恶报应还阳逃至香山加修数载脱凡体而证金身十二圆觉有富有贫有善有恶富者李道成传天真家财万贯一旦舍却而成圣位贫者李氏翁故夫亡守节不嫌贫苦寻菜根而孝恩姑遇着抄寇强逼为婚舍命不从而谨守节孝感化抄寇李氏兄弟大士指引修炼成佛善者周氏割肝救姑苦劝丈夫邓桂芳同修证果恶者李忠李孝落从抄寇拦路劫抢杀人放火得遇李氏感化回心改过迁善入山修炼而成正觉贵者陈天德大夫之子刘素贞宰相之女乃是金枝玉叶一十六岁看破红尘临期不婚弃名利而证佛魁凡此富贵贫贱只要改过迁善诚意正心皆可证佛成真矣偈曰男女修持一样功五行四相一般同灵明地上勤勤扫得见当来旧主人其八修道莫言贫苦一心哪怕考惩三皈五戒为准绳自有祥星照应试看龙门邱祖十分困苦不胜道成脱体待飞升几见亏人半点涵谷曰修道之人莫畏贫苦既向空门听天由命想作天外之客就要立超群拔萃之志而超群之志要人之难舍我能舍人之难行我能行人之难苦我能苦人之难屈我能屈人之难受我能受有此一心自然不为色身所累名利恩爱所牵方可以闻道可以修道可以行道可以成道可以了道观音心经云无有恐怖远离倒颠梦想究竟涅槃孔子叹颜回一箪食一瓢饮在陋巷人不堪其忧回也不改其乐此皆只知有道不为外物所扰也故君子忧道不忧贫小人谋食而以求富请看伯夷叔齐得受大道真传口诀兄弟二人万里洪基犹弃敝踪隐入山林饥食松柏渴饮清泉死于首阳之下皆是明觉生死得成圣道凡人不知其中寓有妙义盖人之身尽皆属阴玄关一窍乃是真阳是故尔夷齐饿于首阳所以圣贤只知穷理尽性而死生之命非所计也愚夫愚妇只知惜命不知穷性岂知命有成败难免不坏这点真性亘古常存成仙成佛皆此性改头换面堕入鸟兽类亦是此性世间一等煳涂之人迷昧不知日在幻境不知其幻身入苦海不知其苦一概梦里行事苦中作乐见有利己之事钻顶觅缝舍身向前凡要出财利人利物与世有功之事就要退步藏身即有至人言谈阴功果报他言人死犹如灯灭有甚苦楚报应独不思想睡在床上做梦惊慌又是何人故三教圣人一片道心着留千经万典教人口诵心维身体力行超出苦海同登彼岸吾劝世人早早觉悟求个出世法则扫除三心飞却四相三心者凡心血心色心若不除此三心难出三界心经注云三点如星像横钩似月斜披毛从此得作佛也由他神秀曰身是菩提树心如明镜台时时勤打扫免得惹尘埃四相者眼耳口鼻若不飞却难逃四大苦海胎卵沾化四地狱也眼观色而思邪堕入飞禽之中身披色毛此为卵生地狱耳听声而思邪堕入走兽之中此为胎生地狱鼻闻香而思邪堕入鱼虾之中此为沾生地狱口贪味而思邪堕入虫蚁之中此为化生地狱故孔子曰非礼勿视非礼勿听非礼勿言非礼勿动金刚经云无人相无我相无众生相无寿者相心经云无色声香味触法凡学者必先降伏四相返照道心自然得见本来面目无垢子云识破回头便下功了却脱洒悟心空任他四大都零落其中别有一神通三皈者皈依佛皈依法皈依僧皈佛体佛而行常存元神不可妄动思虑皈法务必常养元炁不可耗散皈僧固守元精不可走洩当常烹炼养成舍利无价之宝日月虽明难比其光干坤虽大难包其体吕祖云世人宜假不宜真难度长生上品经不免天机重泄露灵丹只是气和精五戒者仁义礼智信一戒杀仁也若不戒杀有何仁德之心礼云天子无故不杀牛大夫无故不杀羊士庶人无故不杀犬豕孟子曰见其生不忍见其死闻其声不忍食其肉此皆圣贤教人无故不可杀生也二戒盗义也若不戒盗成何义耶一草一木各有其主不问清白由我所取是无义耶三戒淫礼也若不戒淫无礼极矣夫妇交媾虽属正礼然必有时非时而交即是邪淫有时者乃是妇人经净可以受孕之时也况学道者既投佛门望超三界若不斩断金丹怎还相子云顾精神养精神顾养精神保自身精神本是灵丹药不与韩门度子孙四戒酒肉智也若不戒酒除腥焉得为智酒乃穿肠毒药饮之令人乱性伤神耗气烁精有损无益所以禹恶旨酒肉味阴蚀污秽本性不戒不能明心见性故言肉食者鄙兼之食他四两要还半斤智者谁肯堕入彀中古诗云我肉众生肉名殊体不殊原同一种性只是别形躯苦恼从他受肥甘为我须莫教阎老断自揣应何如五戒妄语信也若不戒除妄语成何信实至圣曰人而无信不知其可也大车无輗小车无軏其何以行之哉此圣人教人必要诚实无妄说得十分行十分说得五分行五分言要顾行行要顾言事事体贴件件遵依有始有终自然逢凶化吉遇难成祥凡学道者须体龙门邱祖家贫困苦十分可怜尝怀仁德之心遇路填补逢沟度人不愿酬谢只求孽消怀抱大道饿死七次心甘情愿毫无悔念苦行数载功德无量了凡成圣玉帝封为天仙状元逍遥天境永受无疆之乐自古仙佛皆是苦其心志劳其筋骨饿其体肤空乏其身千魔不改万难不退方可脱体而升天界后世学道诸友体贴前圣先贤功圆课满三官薄上寸功寸果丝毫不漏吾着此书原虑苦志修身者虽看丹经千篇万卷多是藏头匿尾隐语譬喻难免有始无终错解误会之虞虽教人访师而后学心无把柄凭何辨别师之真伪道之邪正更难免是非莫辫邪正难分之叹堕入旁门良可太息此书一出将见正道旁门一目了然不致错行邪径矣偈曰从来佛祖热心肠为度贤良苦备尝但愿人人明率性功圆果满会爹娘指玄访道篇堪叹世间等修行不明性理说妙玄先天三宝拆散了金木水火不相生闭目枯坐假装象不知采取乱胡行自己盲修自昧自将错传人问自心哪里是你生死窍谁个才是本来真了冬至一阳在何地夏至一阴怎么生离明二字怎么讲返本还原怎么行拆坎补离怎下手清浊二气何处分爻珠老嫩甚物件织女牛郎怎相逢修行不明此中理切莫人前谈坎离守死血心默景意现出幻景当宝贝大限来时无常取凭何本领避凶吉劝君早究生死处访求明师指灵机悟真参同为凭据大学中庸言贯一玉皇心经藏妙义金刚宝典醒愚迷三教圣经同一理并非分门别有奇吾把下手来泄谕仔细参详访圣师无缝塔前收神炁譬如北辰一真机芦茅穿膝浊拔出存无守有恍惚时居其所止归善地众星共之朝紫微四句偈语七宝布虎归龙穴现明珠松木慧剑高举起降伏邪魔把头低十恶八邪归正处四大苦海返太虚六百卦足结灵体千八二六养胎息离兑震数纯阳聚不增不减是真如万法归一十六句得受平步上天梯若问此篇谁人着单传直指号涵谷