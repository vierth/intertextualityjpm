浮黎鼻祖金华祕诀浮黎鼻祖金华秘诀序慨自天地未判日月未明阴阳未立五行未分混沌恍惚杳冥絪缊内有灵光隐藏眞精一生壬癸二旺丙丁丙丁火发照耀玄冥产出庚黄铸作金庭金庭异室戊己眞形故古先大圣知大块中有物矿土中藏铅铅中产银银变成金金中产砂砂中生汞汞吐三华名曰黄芽乃天地造化之根源阴阳日月之精华皆本于此圣人知此消息先用水以盗其气次用火以炼其形水火交炼以育其神始得形神俱妙与道合眞人得服饵改形而仙夫白金隐于黑铅之中阴胜阳微必假圣灰池腾尽阴癸而见壬水眞形卽煅以阴阳池鼎投红入黑方变爲金内黄外赤五彩鲜明铸作神室形滞于形滋以金水同类相亲金水吸受眞汞乃生是故铅一变而爲壬水二变而爲丙火三变而爲龙汞四变而爲眞金五变而爲戊己土太极两仪四象五行莫不由之莫不本之採其灵根制爲神室神室者藏神之宅也乃神气出入飞伏之所其中窍妙有阖有辟唿之则神应而来吸之则神随而往日复一日渐渐凝结内有胞胎爲神之依外主鄞鄂爲神之护其来也不疾而速其住也强而后伏孰使之然哉盖因水火之功也故古歌云火者药之父母药者火之子孙水火之功大矣哉故拟干坤之槖籥而铸神室象日月之昇沈而运药物效寒暑之推迁而行水火夺天地之神气而成金丹金丹之名岂虚语哉盖金乃水中之金也铅中之金有形之金水中之金无形之金以无形之金合有形之金神随形住气逐形灵同类易施功非类难爲巧欲作服食仙宜以同类者非特金有二金而火亦有二火焉有有形之火有无形之火有形之火乃日时所加之火无形之火乃木中之火无形之金非无形之火不能昇而入有形之金非有形之火不能採而出此又有无互相制伏之妙古仙圣师秘而未发而仆独暴露者也药自虚无岂出自空无者哉盖无本于有有生于无有无互用器用者空借此空器之灵藏我虚器之神凡火销金金伐木荣眞土兆形眞水澄淸淸眞合处百日通灵三胎九转十月丹成凡磁瓦砾尽皆成金刀圭入口白日飞昇药物眞正火候调停霞光满室云露塡庭此药生之景象也昇而复降降而复昇入之有路出之无门此药伏之关键也遇水解化遇火坚凝化之若水坚之若冰此药成之效验也马齿琅玕凤翅龙鳞钟乳黄舆化明窗尘此药成之形状也神室内外除胞胎惟有金水往来金水者乃得金气之玄水又号神水并非凡水井泉又非方诸星月之水炼丹之诀但能引神水入华池万事毕矣广成子于崆峒炼丹度黄帝上昇授以金丹秘诀金华十二篇此书药物火候鼎器坛炉俱巳吐露但金水交姤之玄玄关槖籥之秘灰池炼气之眞秘而不言天律甚严不传竹帛天不爱道地不爱宝我亦岂敢自私仆体太上之心欲使人人成道箇箇归眞以此书未发之秘条陈无遗使世之畱心性命专心道德者有缘遇师得此书印证方肯诚心下手爲之虽未面传亦我之徒也呜唿凡夫满眼决烈谁与仆以有缘荷天垂休已得火得药但功行未备未能上昇尝恨道未得遇人爲难道已得成道尤难有缘得覩是必信而行之方知师恩难报而造化神功大矣可忽之哉紫阳张伯端序浮黎鼻祖金华秘诀题词金华秘诀旧传葛王二註细味王註不识药物卽言言解折终属未同惟仙翁註与紫阳序深得广成之诀故诸经不列註独入此註诸经不列序独入此序而于王註则删之知我罪我惟此一书矣己亥仲夏一壑居士题谨案此经原名金药秘诀药字的是华字之讹向来相沿未加详攷因关系经名不敢不辩试观参同契云古记显龙虎黄帝美金华又云卒得金华转而相因许旌阳祖师石函记・太阳元精论内云奇哉大道如是孰能结金华也孚佑上帝纯阳道祖有金华宗旨阐明金华之义甚详卽本经亦云开鼎视之金华射日其爲金华非金药万无可疑矣此经爲万古丹经鼻祖眞传秘诀尽寓其中得葛老祖註解精微直洩天机之秘后之学者幸宝之广化弟子惠觉谨志浮黎鼻祖金华秘诀广成子着仙翁葛玄註採金定水章第一混沌杳冥杳冥生灵灵光一点诞育羣精採一之水除一之癸定一之数配一经纬感得灵父方成圣体葛玄曰太上重玄一之道本于混沌太极浮黎虚悬分霞逐彩布气成光彻上彻下始生曰灵灵生眞一一生玄水水生二二生三三生万物作金液神丹湛然常住之法莫不由之且黑铅以母隐子胎白金以子藏母胞内含先天眞一金水之精华炼尽阴癸壬水自现用火採出炼成一块五色眞土制爲鼎器作二十四品大丹之父母七十二石之宗祖自然使婴姹和偕龙虎蟠结于玄关窍中乌兔会行于黄道室内感灵父圣母之气以成万劫不坏之躯也神哉神哉求眞踵息章第二黑中有白天地炼形黑尽白见号曰眞金金水得类火数无更炼成干道脱凡爲眞安金益水砂汞凝神葛玄曰黑者阴也白者阳也以阳炼阴雄里怀雌淡中有味欲制之法将黑铅入于灰池发火久久而炼之铅尽水干银体自露其中有水银形如白雪状若马牙乃名辛金号曰水中银是爲丹砂之根将此一味之金送入阴阳池鼎配以庚金炼如鸡子外白内黄变其体爲轻黄以象干卦谓之黄芽以成圣母爲丹之基百汇之根万灵之祖天地之精中有眞砂眞汞爲仙家之天宝修炼得此天宝则药物在此鼎器在此火候在此丹砂无别蕴矣而世人将凡砂凡汞修炼者岂能神异而变化乎神室变化章第三室象鸡子黄白一家上下两釡中虚寸窝骨肉金玉开就琼花五星攒会万灵赞嘉神通广溥感应无差葛玄曰法象莫大乎天地天地者道中所生之一物耳天地设位变化于中故神室以金母铸就上釡象天下釡象地上下两釡合成一躯如同鸡子黄白混沌大衍之数五十有五其用四十有九中虚一窍惟许寸余以象太极变化是爲阴阳合德之符号爲明堂又称天心又曰祖土而爲中黄燮理阴阳出入玄牝众妙之门虚而能灵乃化生万物之所也外以金鼎包裹神室关固严密防有不测之患内以胞胎产出神物光明赫奕能爲万物之灵俱得水火升降之气透入二八空器物中玄鸟皎兔一唿一吸魂魄凝和同声相应同气相求交以天精地髓激出云龙风虎一颗明珠藏于九光宝苑之内万象在其中矣此珠譬如北辰居其所而不动在于黄室五星旋绕万灵敬仰神通莫测开出芙蓉美金菊花求之者俱得遂意去病除灾是乃无质生质化爲金粟满鼎金砂红光灼灼人得此金砂服之昇入无上淸虚之境不爲地水风火所拘超出阴阳易数之外卷舒造化移星易斗无施不可咦借尔胞胎养我形骸尔灵我圣跳出尘埃坛炉鼎灶章第四择其福地置灶爲匡炉通一窍运阴阳形如锅釡员厚相当中安金鼎造作有方如鸡三足槖籥舒光葛玄曰仙佛祖师爲大丹絪缘出见于世择选灵山福地葢造丹室数椽筑坛三层坛上安灶灶上有炉炉中有鼎鼎中有神室神室中有胞胎悬镜挂彩鎭符驱崇而炼金丹以显冲举不生不灭开化后人鼎象日中鸥乌三足包裹神胎无有丝毫走漏是谓槖籥湻于叔通所谓员三五寸一分口四八两寸脣长尺二厚薄均腹齐三坐垂温是也当斯之时运动阴炉阳鼎之法象以已身中内道合之开化混沌运用坎离主执阴阳使二景舒光五灵相合添水运火暗合符节超凡入圣以保身形水火化育章第五提携日主倂羽月宸水流亲下火燥昇腾养形三五合法晨昏金水十六万物化醕旋箕厯斗策役鬼神葛玄曰日中之王曰郁仪月中之宸曰𤥐璘欲得日月二君合璧生灵于干坤窍内养出夜明宝珠须假凡水火烹煎眞水火以成胎受气旣足则光溢无极盖凡水中有火火中有水水火旣济阴在上阳在下妙合周天璇箕厯斗之度烹炼玉芽黍米结成胎仙易曰形乃谓之器制而用之谓之法故以符攒爻爻攒时时攒日日攒月月攒年年攒世世攒运运攒会会攒元总干坤二卦之策运周天一年三百六十日当期之火夺尽天地生成之数反复杀机在于一日之内不使符候乖张阴阳失序知其无守其有则大药精神百倍干坤交姤罢一点落黄庭玄珠成象合伏日月二君金液玉液之眞养形于三五一都太极之中自十日至百日铅汞化爲金丹世间鬼神无不敬仰可以任吾驱使矣浮黎淸浊章第六无极之土本产黄白毋摇其精乃得久长百日泮涣淸浊自张流戊就己八极光茫金光射彩灵簇中央葛玄曰黄白者药物也丹母也先天干坤之精也药本资于丹母所生从虚无而来名曰金液号爲眞土此土终始万汇体物而不遗实无定位举世皆迷乃无中有象空中有色至理行于无爲眞机在于水火的于六十日内依空中有象黄帝中主万神肃从旣见其体勿劳其形勿摇其精再行百日火符抚养嫩弱以神驭气自然通灵轻淸上昇重浊下沈感圣日圣月照耀金庭干坤万象皆安舒于威光鼎内则甲乙之气化靑龙丙丁之气化朱雀庚辛之气化白虎壬癸之气化玄武戊己之气化勾陈螣蛇五行四象合而成丹复子鱼鳞甲鬣姤午马齿如霜壮卯珢玕钟乳观酉羽翮摧扬有此景象则三五一都太极之中发泄精粹玲珑晃朗开鼎视之金华射日霞彩冲霄服之驱除寒暑聚精歛神万病无侵转增天福经曰人服死水银保命得长生自此可爲陆地之仙不受生灭之苦接气生神章第七形若不足补之以气西南得朋东北无类上以三开下以三闭紫粉如霜黄芽满室窗尘飞虚夀算无计葛玄曰金丹之道无过是炼形补气气壮自灵灵而爲宝方敢名神神也者妙万物而爲言者也且充塞天地间俱是浩然之气运是气者皆神以主之无物不有无时不然大抵补气之方不必远有所慕如天应星地应潮之类是也故以西南阴方东北阳方若能从其有而背其无三接神胎何忧至药不灵学者宜当勉力勿可怠缓未铸室之先龙居虎穴旣铸室之后汞出铅中故二物不会各藏眞一之气弗露二物旣合则交眞一之气爲丹犹草木花菓得阴阳二气交感自然各正性命畅茂条达炼丹之士须要洞晓阴阳深达造化无不効也点化分胎章第八制器爲房丹生其内弄丸成象造化自异眞中之神出类拔萃积行绵绵立登神位葛玄曰神室者形而下之器也圣人制器尚象以法太极一物而有两体体虚形实故静则爲一气动则成两仪使神物兆生于有无之间其质似黄蛢是谓三才一唿一吸闲往闲来合成刀圭如弄日月二丸弹于天地之中运行造化相似人能妙合其机参干坤而爲互用使水火昇降于其外砂汞判形于其内是爲金丹之房眞中之神长生大君居于此焉故丹虽眞一之气所成须假天地交合龙虎两弦之气相交于造化窟中使水火之精互藏其宅而后日月星辰之华悬于上金木水火土之气结于下悬于上者在天成象生如鸾翔凤翼结于下者在地成形凝如雪柳霜花二物能重能轻能神能灵能白能赤能暗能明此无中生有之妙也服之身体金色毫窍光明吐气爲火丸垢成丹何其神哉至此数可夺命可活天地亦可以返复其凡砂凡汞五金八石闻气而死更能积功累行绵绵不绝昇入金门岂不大自在乎十月丹成章第九丹成九还胎化黄轝金砂成雾母产玄珠苍胡颉宝钟乳珊瑚犬牙参错马齿何殊神精万状圣人自知葛玄曰万物之理以虚而受天地从虚无中来虚无天地之德故用神室修炼仙丹妙宝自虚无中而生有也天一之水下降地二之火上昇三才成位四时顺令五行化生鼎中一刻之火符夺世上一年之节候胎神藏九气化爲紫金丹丹见有爲之范相亦自无极之神通也一箇月生如马齿琅玕二箇月长如鱼鳞甲鬣三箇月犬牙参错四箇月苍颉攒㬪五箇月菡萏灵芝六箇月钟乳倒悬七个月婆罗松花八箇月宝塔玲珑九箇月日月悬象十箇月婴儿成圣变化出神如如不动妙道眞身紫金见象身骑孔雀神慧无量难以言述且腐草得天地自然之气亦化爲萤况此神室爲太虚之体有阴阳屈伸相感之机往来于其中变化无穷岂无至药所产乎经云天宝玉皇之气结一黍米玄珠根本皆由于玄中正位以成圣胎是也金鼎通玄章第十金丹神室自变铁渣鼎化爲庚可种仙葩光明赫奕制以凡杂匮至涌泉三界爲家葛玄曰圣人立象以尽意今以神室内炼水银而成丹丹化成金液金液到口白日登天自然之妙若夫外炼铁鼎化爲金鼎此之神妙非药而何只可与智者论不可与凡夫言古人贯金透石不爲难信哉是言也有诸内必形诸外所谓借假修眞全资水火故曰鼎器药物并火候看来尽秘于玄关又曰鼎卽药药卽鼎鼎药者丹也故曰灵宝毕集簇于后土久而成丹具大藏法眼者自知出有入无之妙则逍遥三界与道爲一何所往而非安居之家乎妙香并济章第十一天香满鼎霞映三台沈疴痼疾俱得和谐龙神拱敬岳凟迎随祖玄解脱后裔蕃昌俱闻是香普释灾愆返魂立起白昼昇天葛玄曰四时顺气一嵗丹成天地之机日月之衡阴阳之数五行生杀之权三千七百二万正气之数俱已夺尽会于干坤化育之金产出许多景象无限奇观馨香遍满上通三天下彻九泉所谓拔宅灵梯昇天药祖蕴蓄自然之香是香起死回生无量功德度一切死苦能解幽魂长夜之网能启门戸后裔之光经曰亿万高祖厯劫种亲游丧滞魄俱得更生者是也惜乎世人功微行浅攻乎异端专行有形朱砂水银五金八石杂类之邪法实不曾闻金液还丹白昼冲天之妙道又安能得见三淸太上乎服食登眞章第十二刀圭入口人化爲仙飞形拔宅隐显无干梵气合体与天长年秘行眞妙勿泄心笺葛玄曰神丹之药本号刀圭刀圭者乃刀头圭角些子而已人能观天之道执天之行运化阴阳以壬水生黄金黄金造华池华池会两弦眞一之气凝结神水神水化爲金液金液变成至药至药返还爲丹除去婴儿胎毒醮谢天地以淸流吞服一粒则身生羽翰如轻烟薄雾顷刻冲霄以朝太姥证无上九极上品天仙至尊至贵出入造化隐显莫测万化生身若欲拔宅只以淸泉研洒三粒不时门墙屋宇尽皆昇举于巫山云雨之程御干坤于不竭制刦运以无穷岂得虚说以诳后人昔吾得道三十余年叹无法财了兹妙道以报无上之本后得爲之无不遂意后学无生疑惑有爲者亦若是也