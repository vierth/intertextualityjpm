山林经济卷之一古人曰随意而栽花竹适性而养禽鱼此是山林经济吾尝味其言取以名吾书卜居夫士不得于朝则山林而已矣苟无一丘之卜数椽之筑卽何以寄其身而安其业乎然人之有卜筑之计者不可率尔定居若于治田作圃栽花种树之后不奠其居弃而之他则枉费功力多矣岂不可惜也哉必先审择其风气之藏聚面背之安稳以爲永久之图玆录卜居之方爲第一总论陈眉公曰不能卜居名山卽于冈阜回复林木幽翳处辟地数畒筑室三楹揷槿作篱编茅爲亭以一畒荫竹树一畒栽花果一畒种苽菜亦可以娱老矣王冕隐九里山结茅庐三间自题曰梅花屋树梅花千桃杏居其半苎一区薤韭各百本引水爲池种鱼千余头治生必须先择地理地理以水陆并通处爲最故背山面湖乃爲胜也然亦须宽大又要紧束盖宽大则财利可出紧束则财利可聚也阳居但要坐下平衍左右不迫明堂宽场土润泉甘经云一山一水有情小人所止大山大势入局君子攸居凡住宅左有流水谓之靑龙右有长途谓之白虎前有污池谓之朱雀后有丘陵谓之玄武爲最贵之地凡宅东高西低生气隆基西高东低不富且豪前高后低败絶门户后高前低多足牛马凡宅地平坦居之最吉四面高中央低居之先富后贫凡宅地卯酉不足居之自如子午不足居之大凶南北长东西狭吉东西长南北狭初凶后吉凡宅东有流水达江海吉东有大路贫北有大路凶南有大路富贵凡人居洪润光泽阳气者吉干燥无润泽者凶凡宅不宜居塔冢寺庙祠社炉冶及故军营战地不宜居大城门口及对狱门处不宜居当冲口处山嵴冲射处正当流水处百川口去处草木不生处古路灵坛神前佛后水田爨灶之所并不堪居凡人家门前忌有双池爲哭子头西有池谓之白虎开口皆忌之宅中聚水汪汪养蚕难得凡放水阳局阳放阴局阴放切勿令阴阳错杂凡宅须避黄泉杀其法庚丁向则坤水是坤向则庚丁水是乙丙向则巽水是巽向则乙丙水是甲癸向则艮水是艮向则甲癸水是辛壬向则干水是干向则辛壬水是所谓四路黄泉八路黄泉者也只论此十二向放水余向不忌凡造屋屋架与间不欲双须只爲大吉盖屋布椽不得当柱头樑上着须是两边骑梁着水檐头相射主杀伤屋头有厦衰病由斯桑树不宜作屋材死树不宜作栋樑凡起新屋有倒木作柱或木匠放木笔于屋柱下则令人不吉坏宅留屋终不断哭接栋造屋三年一哭屋无高高则阳盛而明多屋无卑卑则阴盛而暗多故明多则伤魄暗多则伤魂居室四边皆设窓户遇风则阖风息则开前帘后屛太明则下帘以和其内映太暗则卷帘以通其外曜阴阳适中明暗相半南向而坐东首而寝则身安矣厅堂厅后不宜作龟头画堂应干须用偶数则主家和睦有厅无堂孤寡难当柝里爲厅终不利柝厅爲里则无妨房室人卧室宇当令洁盛盛则受灵气不盛则受故气故气之乱人室宇者所爲不成所作不立一身亦尔当数洗沐澡洁房室当头莫置柜房室两壁莫开窓隙穴开窓立有灾害灶作灶法长七尺九寸上象北斗下应九州广四尺象四时高三尺象三才口阔一尺二寸象十二时安两釜象日月突大八寸象八风须备新甎净洗以净土和合香水合泥不可用壁泥相杂大忌之以猪肝和泥令妇人孝顺必用凡作灶泥先除地面土五寸卽取下面净土以井花水幷香合泥大吉凡于厅屋安灶两火煌煌主有灾殃践坏灶上令人患疮女子祭灶不祥妇人跂灶坐大忌向灶骂詈不祥不可对灶吟咏歌哭刀斧不宜安灶上簸箕放灶前令人家不安粪土无令壅灶前必用不可以灶火烧香凡人家厨下锅釜过夜须刷洗净满注水不可令干如空则使主人心焦釜鸣甑虚气充则鸣作怪但揭去盖则已釜鸣不爲灾须一男子作妇人拜或妇人作男子拜卽止且或但唿鬼名婆女亦不爲灾却招吉利井本山生旺方开井吉攷事堂前后房前厅内俱不可开井井于灶边虚耗年年井灶相看男女内乱古法凿井者先贮盆水数十置所凿之地夜视盆中有大星异衆星者必得甘泉近有愼生言先覆数铜盆于地上经夜视之见其中露气结聚多者凿之必得泉农渠开井近江海处须择风顺日谓如江在井之西南而是日有西南风则吹江水入泉必甘若海风顺日则吹海水入泉必咸以铅十余斤置井中水淸而甘俗以淸明日淘井爲新勿塞故井令人盲聋禳井沸东向三百六十步内觅一靑石以酒煮放井中立止勿跂井古今大忌门路干宅艮门富贵多孙兑门人兴坤门财旺巽坎门男女瘟㾮离门翁嗽死少妇无存坤宅干门金宝无边艮门富贵兑门足田庄巽门伤宅母震门絶人烟离门少妇殃坎门客不旋艮宅兑门家多宝贝坤门富金银干门利且害震门克子孙坎门投河濑离门絶嗣巽门伤母巽宅离门震门富享期颐坎门发横财艮门遭风火坤门母灾危兑门干门伤男女坎宅震门家业日振巽门旺人财离门伤妇坤门克小郞兑门絶祚胤干门跛老翁艮门儿投河落井离宅巽门财丰人逊震门荣华坎门寿健坤门火烧女妇顚顿干门鬼魔在艮门风疾聋哑震宅巽门福寿弥敦离门旺人财坎门繁谷粟艮门长子无飧兑宅艮门富贵如愿坤门旺财干门乏老健震门祸长男坎门犯刑害离门痨伤巽门贼讼凡安门取路必须择吉其法于大门或门楼限上安木星轮图取五吉避四凶木星轮图之法作内外二圆轮图内圆则从子左旋排癸丑艮寅甲卯乙辰巽巳丙午丁未坤申庚酉辛戌干亥壬二十四位外圆则从子位起木星亦左旋排燥火太阳孤曜扫荡天罡木星燥火金水孤曜扫荡天罡木星燥火天财孤曜扫荡天罡木星燥火金水孤曜扫荡天罡于二十四位盖木星爲主于子午卯酉故谓之木星轮图九星中木星太阳金水太阴天财五吉也天罡燥火孤曜扫荡四凶也置此轮图于中堂先审本山坐向然后定门及路取吉避凶攷事子午卯爲木星丑爲太阳辰爲太阴未爲天财戌爲金水余不吉庚寅日不可作门门大夫死日也凡大门门扇及两畔墻壁须大小一般左大换妻右大孤寡门扇高于墻壁主多哭泣门口水坑家破伶仃门被水射家散人哑水路冲门子孙悖逆门中水出财物不聚必用曰水从门出耗散贫穷门着井水家招鬼邪神社对门常病时瘟粪屋对门痈疖长存仓口向门家退遭瘟墻头冲门长被人论交路夹门人口不存正路直冲家无老翁门前直屋家无余谷东北开门多怪异宅户二门必用曰三门莫相对上同门左右不可安神堂主三年一次哭扫粪草置门下令人患历骨气疗法以鸡子楷病人痛呪愿送着粪堆头勿反顾上同当面直来之路谓之冲破必须盘旋曲转若宅水倒左则从右畔入宅水倒右则从左畔入切忌直冲攷事路绕靑龙则吉绕白虎则凶四兽嵴上有十字样路明堂中心有井字样路皆忌两横一直名曰扛尸凶上同四路围宅凶其验最着厠安厕方子丑皆凶寅卯未大吉辰田蚕吉巳子孙吉午贵人生申口舌不絶酉子孙不孝戌先贫后富亥大凶凡置新厕卽除旧厕旧厕之内粪亦尽除当除之时以水安厕中令满莫除厕只言除水以灶灰弃厕中令人家贫大凶厠中生蛆以莼菜一把投于厠中蛆卽无上厠不可唾于厠中及四面壁上上厠之时先离厠前三五步咳嗽两三声厠神自然回避墻篱凡造屋切忌先筑墻围幷外门必难成作篱先于地四畔掘坑深阔二尺待酸枣熟时多收取子坑中槪种之生后护惜勿令损一年后高三尺来春削去横枝留刺至冬编作篱随宜夹缚明年更高可防盗贼枳树多种作藩篱亦可防贼种法见下治药枳实条安碓宜本命生旺方及寅艮亥方寅大吉卯富贵向东吉辰宜田蚕向西南凶巳多子孙向东吉午大凶向东长子亡未殃向东妇亡申口舌向南吉向东北凶酉生不孝向西吉向东北凶戌先富后贫亥女淫乱向东吉碓头当处有家家必不安碓头勿逆内不向外横直安之吉凡宅若无左流水右长途前污池后丘陵则东种桃柳南种梅枣西种栀楡北种柰杏亦可代靑龙白虎朱雀玄武宅东种柳益马宅西种枣益牛中门有槐富贵三世宅后有楡百鬼不敢近上同宅东有杏宅西有柳凶宅西有桃宅北有李淫邪宅四畔竹木靑翠进财上同凡树木向宅则吉背宅则凶门庭有双枣堂前有榴树吉大树当轩疾病连绵大树不宜近轩中庭不宜种树人家种植中庭一月散财千金庭心树木名闲困长植庭心主祸殃上同人家不可多种芭蕉久而招祟房户前多种芭蕉妇人得血疾屋后不可种芭蕉井畔不宜种桃门外垂杨非是吉祥大树当门主招天瘟龙图墅龟文园龙图者河图也龟文者洛书也爲墅与园象河洛位数而经营之须择有水平广地二所其一中筑圆坛高三尺方可五步许构十字阁于其上爲间五而中置房四面有楼象天五也坛边八面爲阶三等而或连或断象先天八卦也下有庭庭畔列筑十墩而周围之象地十也墩直北开井或池象天一也墩之南有双墩象地二也东三西四天三地四之象也又环其外北六南七东八西九形如圆阵者乃地六天七地八天九之象也河图五十有五之数足焉拟种十长靑于其上阁之隅皆种竹内周十墩列种侧柏爲屛北一井边种麦门冬南二墩种赤木作门东三种黄杨西四种眞松外北植海松六株东八桧而西九松南七则紫檀也是爲龙图墅其二中置圆岛方可五步设太极亭中房一间而四退半间也绕以一水而隔筑间方分作四池合岛而爲中五之数八面各筑莎阶三层作后天八卦外北筑如半月样而虚中乃履一也东筑如是者内一外二而稍小左三也西筑内三外四而又小右七也南筑内二中三外四而加小戴九也西南间两弯相向而嵴实东南则有四二四爲肩之象西北六东北八六八爲足之象也此爲洛书四十五数而池种各色莲及萱蒲菱莼之属八卦阶曁四正四隅之上花卉果木随意栽之是爲龟文园也古来图书之说穷极奥妙园囿之盛曲臻宏侈而未闻有以图书之位数排作园囿之制度者也偶阅故友朴士元文集有龙文精舍图记其筑室封树倣于河图而惜乎有志未就也且其所安排似有未尽善者盖其少作也看来不觉跃然神会乃推衍其义而足成之倂及洛书而作对焉图主淸爽书极华丽而图书之制又皆不俗盖图是马之旋毛而形圆者也书是龟之坼文而形方者也俗传图书皆如星点而形方河图中十割半而偏置南北洛书之三七九不叠之而横列甚无谓也今皆正之又分先后天之体用将以爲暮境赏翫自适之所而顾余贫且老其成未可必欲使世之同好者创千古未散之胜事而追想士元之奇才九原难作恨不与之商确而一快也洪士中先生方述山林经济见是图而可之乃收入卜居篇中所谓朝暮遇者非耶龙图墅所植十长靑竹松海松侧柏桧紫檀眞松赤木黄杨麦门冬龟文园所植花木梅小桃山茱萸辛夷杜鹃丁香海棠山丹蔷薇木芙蓉踯躅紫薇卽百日红木槿卽舞宫花佛顶花杏柰桃红碧粉三色梨林禽査果丹杏流杏樱桃枳实冬柏春柏映山红倭踯躅栀子花石榴月桂冬柏以下不宜北地莲菊兰萱葵牧丹芍药金藤石竹石菖蒲芭蕉葡萄梧桐杜沖枫柳摄生摄生序卜居之计旣就栖身之所粗完而不知保养服食之道以却病延年则所谓皮之不存毛将焉附者也其何能优闲逸乐享用淸福哉玆录摄生之方爲第二总论九华澄心老人遇一道人年九十余绿发童颜姓曰宫后十年复遇其人䫉不减旧诘其所以寿道人曰人之寿天元六十地元六十人元六十共一百八十岁不知戒愼则日加损焉精气不固则天元之寿减矣谋爲过当则地元之寿减矣飮食不节则人元之寿减矣其说具见于黄帝岐伯及名医书中子归以吾说求之无他术也寿养丛书损易知而速焉益难知而迟焉损之者如灯火之消脂莫之见也而忽尽矣益之者如禾苗之播殖莫之觉也而忽茂矣故治身养性务勤其细不可以小益爲无补而不修不可以小损爲无伤而不防也知非录凡在万形之中所保者莫先于元气陶和将护之方须在闲日安不忘危老人尤不可不愼也至于药饵招徕眞气之药少攻伐和气之药多故善服药不如善保养伐天和以成就世事譬犹割肉饰俎刺血染裳然究竟成就亦归虚幻徒自伐其天和而已语有之宁可疏慵乖物议莫将往命当人情此言可书座右人生太闲则别念窃生太忙则眞性不见故士君子不可不抱虚生之忧亦不可不知有生之乐是非场里出入逍遥顺逆境中纵横自在竹密何妨水过山高不碍云飞彭祖曰道不在烦但能不思衣食不思声色不思胜负不思得失不思荣辱则心不劳神不极若能摄生当先除六害一曰薄名利二曰禁声色三曰廉货财四曰损滋味五曰屛虚妄六曰除嫉妬六者若存则养生之道徒设耳未见有益也宠辱不惊肝木自宁动静以敬心火自定飮食有节脾土不泄调息寡言肺金自全恬静无慾肾水自足不怕念起惟恐觉迟念起是病不续是药养生者以不伤爲本才所不逮而困思之伤也力所不胜而强擧之伤也悲哀憔悴伤也喜乐过差伤也汲汲所欲伤也戚戚所患伤也久谈言笑伤也寝食失时伤也弯弓引弩伤也跳走喘乏伤也饱食卽卧伤也沈醉呕吐伤也却病十法云静坐观空觉四大原从假合一也烦恼见前以死譬之二也常将不如我者强自宽解三也造物劳我以生遇病稍闲反生庆幸四也宿业现逢不可逃避欢喜领受五也家室和睦无交讁之言六也衆生各有病根常自观察克治七也风露谨防嗜慾澹泊八也飮食宁节毋多起居务适毋强九也觅高明亲友讲开怀出世之谈十也精气神爲内三实耳目口爲外三实当使内三实不逐物而流外三实不诱中而扰金丹正理书眼者神之牖鼻者气之户尾闾者精之路人多视则神耗多息则气虚多嗜欲则精竭务须闭目以养神调息以养气坚闭下元以养精精充则气裕气裕则神完是谓道家三宝精者神之本气者神之主形者神之宅神大用则耗气大用则竭形太劳则絶元气实不思食元神会不思睡元精足不思慾三元全陆地仙久视伤心一曰伤血久听伤肾久行伤筋久立伤骨久坐伤肉久卧伤气多言伤肺多笑伤脏目不极视耳不极听行不疾步坐不至久卧不及疲唾不及远先寒而衣先热而解冬不欲极温夏不欲穷凉不欲极饥而食食不可过饱不欲极渴而飮飮不可过多不欲多啖生冷不欲甚劳甚逸不欲起晩不欲多睡不欲汗流不欲数浴大寒大热大风大雾皆不欲冒之坐多于行默多于语质多于文恩多于威让多于争介多于泛闭门多于出户懽喜多于嗔怒如此常贪多获福自无量少言语养内气戒色慾养精气嚥津液养脏气莫嗔怒养肝气淡飮食养胃气少思虑养心气人由气生气由神住养气全神可得眞道肚中食少口中言少心头事少夜间睡少依此四少神仙可了昔有行道人陌上见三叟年各百岁余相与锄禾莠往拜再三问何以得此寿上叟前致辞室内姬粗丑二叟前致辞暮卧不覆首三叟前致辞量腹节所受旨哉三叟言所以寿长久魏应璩诗从五更枕席上参勘心軆气未动情未萌才见本来面目向三时飮食中谙练世味浓不欣淡不厌方爲切实工夫一日之忌暮无饱食一月之忌暮无大醉一岁之忌暮无远行终身之忌暮常护气养心志曜仙曰古之神圣之医能疗人之心凡致斯疾皆原于心今以人之易知者论之人心思火久而軆热人心思氷久而軆寒悚则发竖惊则汗出惧则肉战愧则面赤悲则泪出慌则心跳气则麻痺言酸则垂涎言臭则吐唾言喜则笑言哀则哭此皆因心而生也太白眞人曰欲治其疾先治其心使病者尽去心中一切思想则自然心君泰宁性地平和药未至口病已忘矣心者神明之舍中虚不过经寸而神明居焉事物之滑如理乱焚如涉惊浸或憷惕或惩创或喜怒或思虑一日之间一时之顷经寸之地炎如火矣故曰心静可以通神明可以固元气而万病不生若一念起萌神驰于外气散于内血随气行荣卫昏乱百病相攻大槩怡养天君疾病不作人神好淸而心扰之人心好静而慾牵之常能遣其慾而心自静澄其心而神自淸道书慾从心起心从息定心息相依息调心静上同陶隐居曰道家第一义令人少嗔怒明道先生曰夫人之情易发而难制者惟怒爲甚第能于怒时遽忘其怒而观理之是非亦可以见外诱之不足恶而于道亦思过半矣河南师说忿怒则气逆呕血气激伤肝朝勿嗔恚当食暴嗔令人神惊多思则神散又曰心虚而外邪从多念则心劳多喜则伤心多乐则心神邪荡多愁则心慑又曰头面焦枯多好则志气溃溢多恶则精爽奔腾多机则智虑沈迷玆乃伐人之生甚于斤斧上同当食忧神爲之惊梦寐不安遇事而忧不止则成肺劳发谋虑未决则胆寒气溢而口爲之苦上同大恐伤肾又曰恐惧不解则五脏失守悲哀太甚则胞络絶又曰哀者朽骨之患爱憎损性伤神又曰好憎使人心劳志气日耗凡心有爱不用深爱心有憎不用深憎喜至而心不荡怒过而情不留并能养神益寿无牵缠者卽爲解脱除烦恼者便获淸凉福寿书凡遇不得意事试取其更深者譬之心次自然凉爽此降火最速之剂已往事勿追思未来事勿逆想见在事勿留念随觉而止习以爲常久久弥坚不烦多学毋以妄想戕眞心毋以客气伤元气邝子元由翰林补外十余年常佗傺无聊遂成心疾每疾作辄昏愦如梦或发谵语有老僧曰相公贵恙起于烦恼烦恼生于妄想夫妄想之来其几有三或追忆数十年前荣辱恩雠悲欢离合及种种闲情此是过去妄想也或事到眼前可以顺应而却乃畏首畏尾三翻四覆犹豫不决此是现在妄想也或期望日后富贵荣华皆如其愿或期望子孙登庸以继书香与夫一切不可必成不可必得之事此是未来妄想也三者妄想忽然而生忽然而灭禅家谓之幻心能照见其妄而斩断心头禅家谓之觉心故曰不患念起惟患觉迟此心若同太虚烦恼何处安脚又曰相公贵恙亦原于水火不交凡溺爱冶容而作色荒禅家谓之外感之慾夜深枕上思得冶容或成宵寐之变禅家谓之内生之欲二者之欲绸缪染着消耗元精若能离之则肾水自然滋生可以上交于心至若思索文字忘其寝食禅家谓之理障经纶职业不告劬勚禅家谓之事障二者之障虽非人欲亦损性灵若能遣之则心火不至上炎可以下交于肾故曰尘不相缘根无所寓又曰苦海无边回头是岸子元如其言独处一室扫空万缘静坐月余心疾如失四友丛说疑惑成心疾广人飮酒壁有雕弓影落杯中疑其蛇也归而疾作后再飮其地始知爲弓疾遂愈有僧入暗室踏破生茄疑爲物命念念不释中夜有扣门索命者僧约明日荐福天明视之乃茄也疑之爲害如此省嗜慾病者所由适于死之路也慾者所由适于病之路也迩声色者所由适于慾之路也塞此三路可以延生福寿书人之寿命主乎精气犹灯之有油鱼之有水油楛则灯灭水涸则鱼亡世之沈溺者如纤尘落水片雪投汤自警编左肾属水右爲命门属火膀胱爲左肾之腑三焦爲右肾之腑上焦在膻中内应心中焦在中脘内应脾下焦在脐下卽肾肝动气有二白脉自中而出夹背而上贯于脑方其湛寂慾念不兴精气散于三焦荣华百脉及慾想一起慾火炽然翕撮三焦精气流溢并从命门输泻而去岂不可畏哉所禀者厚食飮多精力健或少过其度譬之井焉源深流长随汲随满犹惧其竭若所禀者薄元气本弱食减精耗而强爲之是怯夫而效冯妇适以劘虎牙耳精未通而御女以通精则则五軆不满异日有难状之疾男子破阳太早则伤其精气女子破阴太早则伤其血脉慾多则精损肝精不固目眩无光肺精不交肥肉消瘦肾精不固神气减少脾精不坚齿发浮落肾阴内属于耳中膀胱脉出于目眦耳闭目盲乃房之爲患也忌其人者有九或年高大或有痼疾或唇薄鼻大或齿疏发黄或莎苗强硬或声雄或肉澁不膏或情性不和或性悍妬忌皆能损人不宜犯之妇人蓬头绳面搥项结喉露齿大口目睛浑浊口颔有毛骨节高大皆贼命损寿于男不宜妇人不必颜色姸丽但得少年未经出乳多肥肉益也若细发目睛黑白分明軆柔骨软不大肌肤细滑语音和调亦益也忌其时者十有一冲冒寒暑饱食醉酒喜怒未定疾病未平远行疲乏犯毕出行大小便讫新沐浴后女人月潮无情强爲皆使人神气昏愦心力不足四軆虚羸万病乃作特宜愼之大寒大热大雾大雨雷电霹雳日月薄蚀虹霓地动天地昏冥之时犯之致疾倘成子女形必不周虽生而不育矣日月星辰之下神宇寺观之中井灶圊厕之侧冢墓尸柩之傍皆不可犯损人神生子不仁饱食过房血气渗入大肠成肠癖上同大醉入房精液衰少阴痿不起忿怒中入房精虚气节发爲痈疽恐惧中入房阴阳偏虚自汗盗汗大喜大悲者不可合阴阳时病未复犯者舌出数寸死眼病入房患内障金疮未差而交会动于血气令疮败坏忍小便入房得痳疾或致胞转脐下急痛死上同月事未干而交接生白驳身面痿黄不产汗出入房必中劳风燃烛行房终身之忌又忌昼合服脑麝入房关窍开通眞气走散阴痿强服丹石以助阳肾水枯渴心火如焚五脏干燥消渴立至面黑耳聋尩羸惊悸梦泄便浊素问云强力入房则精耗肾伤髓气内枯腰痛不能俛仰抱朴子曰强之一字戕生伐寿之本醉而强酒饱而强食当害其身况慾乎慾而强则元精去元神离元气散凡觉阳事转盛必谨而抑之若一度制得则一度火灭一度增油若不能制纵精施泻卽是膏火将灭更去其油可不深自防乎慾炽而不遂则阴阳交争乍寒乍热久而爲劳昔唐靖疮发于阴至烂周守眞曰得之于欲泄而不得也人之大慾莫切于色惟知道之士虽美色在前不过悦目而已不肯恣其情慾以伐性命是以古人于此恒有节度二十以后三日复又曰四日一泄三十以后十日复又曰八日一泄四十以后月复又曰十六日一泄五十以后三月复又曰三十日一泄六十以后七月复又曰闭精勿泄盖时加撙节保惜眞元以爲一身之主命不然虽勤于吐纳导引服饵之术而根本不固亦终无益彭祖云一月再泄此节愼之道素女云六十者当闭精勿泄此持危之道谢上蔡云人有子后一点不可泄达生养性之道故曰服药千裹不如独卧关中隐士骆耕道言夏至宜节嗜慾冬至宜禁嗜慾盖一阳初生其气微矣如草木萌生易于伤伐故当禁之不特节也且嗜慾四时皆损人冬夏尤损人耳本宫日庚申日甲子日春分日秋分日夏至日冬至日上弦日下弦日朔日望日晦日上元日中元日下元日社日立春日立夏日立冬日三伏日勿过房损年正月初三日十四日十六日二月初二日三月初一日初九日四月初八日五月初五日初六日初七日十五日十六日十七日二十五日二十六日二十七日十月初十日十一月二十五日十二月初七日二十日皆勿过房损年四月阴月十月阳月不可过房每月二十八日忌过房又忌夏至后丙丁日冬至后庚申日大月十七日小月十六日冬至前后各五日勿同寝凡月二三五九二十日此生日也交会令人无病又凡月上旬室参井鬼柳张房心日夜半交合则生子贤寿富贵又利身节飮食陈元房曰百病横夭多由飮食飮食之患过于声色声色可以絶踰年飮食不可癈一日爲益多爲患亦切知非录玉华子曰飮食之于人性命所关岂能絶之其要在淡滋味去肥浓断炙煿戒杀远荤然后节食与飮俾脏腑淸通沖气爲和有老人九十余而啖气不减少年问以服饵之法答曰噄食须细嚼细嚥以津液送之然后精味散于脾家华色充肌粗快则祗爲糟粕塡塞肠胃耳又一老人言一生临食秪食其半常留有余不足之心亦摄养之要法也公余日录食欲少而数不欲顿而多常令饱中饥饥中饱爲善耳不欲极饥而食食不可过饱不欲极渴而飮飮不可过多恐血气失常卒然不救荒年饿莩饱食卽死是其验也饥而进食食不厌熟嚼渴而引飮飮不厌细呷食不厌精细飮不厌温热老子曰不饥强食则脾劳不渴强飮则胃胀偶食物饱甚虽軆倦无辄就寝可运动徐行约百余步然后解带松衣伸腰端坐两手按摩心腹交叉来往约二十过复以两手自心胁间按擦向下约十数过令心腹气通不至壅塞过饱之食随手消化养生之道不欲食后卽卧及终日稳坐皆能凝结气血久则损寿食后常以手摩腹数百遍仰面呵气数百口趑趄缓行数百步谓之消食每食毕卽呵出口中毒气则永无患食后以小纸捻打喷嚔数次使气通则目自明痰自化饱不得速步走马登高陟险恐气满而激致伤脏腑老子曰冬则朝勿虚一则夜勿饱不欲夜食脾好音声闻声则动而磨食日入之后万响都絶脾乃不磨食之卽不易消不消卽损胃损胃则翻翻则不受谷气热食伤骨冷食伤肺热无灼唇冷无氷齿食热物后不宜再食冷物食冷物后不宜再食热物冷热相激必患牙齿凡飮食无论四时常欲温煖夏月伏阴在内煖食尤宜王介尝食道傍有老人曰飮食须用煖盖脾喜温不可以冷热犯之惟煖则冷热之物至脾皆温矣老人之食宜温热熟软不宜粘硬生冷当夏食飮腐化稍迟又果蔬多时生噉水浆惟欲飮冷生冷相値克化尤难微伤其飧泄重伤卽霍乱吐利是以暑月食物尤要节减戒忌生冷夏至以后迄秋须愼肥腻餠霍油酥之物与酒浆瓜果相妨必得病上同数食甘美令人内热中满故其气上溢而口爲之甘转爲消渴减五味浓厚食以免伤其精省煎煿焦燥物以免伤其血五味入口不欲偏多偏多则随其脏腑各有所损酸多伤脾故春七十二日省酸增甘以养脾气苦多伤肺故夏七十二日省苦增辛以养肺气辛多伤肝故秋七十二日省辛增酸以养肝气咸多伤心故冬七十二日省咸增苦以养心气甘多伤肾故季月各十八日省甘增咸以养肾气瓜果不时禽兽自死及生酢煎火之肉与夫多腻难消粉粥冷淘之物皆能生痰生疮疡生症癖并宜不食百味未成熟勿食腐败闭气之物勿食有穴有孔之物勿轻入口恐有蜈蚣飮食经宿于露天飞丝堕其中食之伤人飮食收器中覆之不密虫鼠欲盗食环器堕涎食者得黄病通身如蜡上同汗入飮食发恶疮内疽发落飮食中食之成瘕有人腰痛引心发则气絶徐文伯曰此发瘕也以油灌之吐物长二尺头已成蛇悬柱上水沥尽惟余一发哭讫不用卽食人之当食须去烦恼上同食毕当嗽口令人口香牙齿不败食物以象牙金铜爲匙箸可以试毒醉不可强食饱食之后尤宜忌酒老人冬月晩起少飮醇酒然后进粥爲妙酒飮少则益人过多卽损人气畅而止可也飮少则能引滞气导药力润饥肤悦颜色通荣卫辟秽恶过多而醉则肝浮胆横诸脉冲激由之败肾毁筋腐骨消胃久之不能飮食独与酒宜去死无日矣上同飮觉过多吐之爲妙飮酒后不可飮冷水冷茶被酒引入肾停爲冷毒上同一老人年七十三状貌气力如四五十人问其所得初无异术但云平生习不飮水只沾唇而已飮水勿急咽久成气病夏氷止可隐映飮食若敲碎食之久当成疾保身軆眞人曰发宜多栉手宜在面齿宜数扣津宜常嚥道家梳头常以百二十爲数上同发者血之穷千遍梳发发不白新沐发勿令当风勿湿萦髻勿湿头卧得头风上同饱食沐发冷水洗头热泔洗头冷水濯之皆得头风饱忌沐饥忌浴浴讫须进少许食乃出向午后阴气起不可沐发令人心虚女人月事来不可洗头或因感疾不可治面者神之庭心悲则面焦盛热中用冷水沃面成眼疾朝起勿开眼洗面令人目澁齿者肾之穷朝夕啄齿齿不热汤不可嗽口损齿临睡用温盐汤嗽口坚牙益肾将睡叩齿则牙牢有人得风疾上下齿常磨切相叩有声得寿一百二十是知叩齿爲修养之上法也抱朴子刷刷牙子早起不可用刷牙多是马尾马尾能腐齿根眞人曰口中眞液是金浆玉醴能终日不唾则精气尙留面目有光有人喜唾液干而軆枯遇至人敎以回津之法久而軆复润盖人身以滋液爲本在皮爲汗在肉爲血在肾爲精在眼爲泪在口爲津曰汗曰血曰精曰泪出则皆不可回惟津唾则独可回回则生意久续续矣远唾不如近唾近唾不如无唾摄生之人常含枣核枣核能生津便于呑嚥故也多笑则神伤肾转又曰脏腑上翻多言损气又曰气海虚脱行语则令人失气若欲语须住乃语心之神发乎目久视则伤心肾之精发乎耳久听则伤肾眼者身之镜耳者軆之牖视多则镜昏听多则牖闭养耳力者常饱养目力者常瞑上同眼不点不昏耳不斡不聋上同孙眞人曰极目远视夜读註疏月下观书夜视星斗久居烟火博奕不休抄写多年雕镂细巧刺头出血迎风逐兽皆丧明之由久视日月令人损目又曰怒目视日月令人失明凡五色皆损目唯皁煳屛风可养目力眼疾不可浴浴则病甚至有失明白彦良岁患赤眼道人劝令断浴头彦良不浴今七十余更无眼疾上同养臂指者常屈伸养股趾者常步履极热勿扇手心五軆俱凉爪者筋之穷不数截筋不替爪发皆埋之勿投水火足是人之底一夜一次洗又曰濯足而卧四肢无冷病足伤于雪不可以热汤洗之足堕指两脚心涌泉穴以一手擧足一手摩擦之百二十数疏风去湿健脚力东坡云有武官官于二广十余年终不染瘴面色红腻腰足轻快初不服药唯每日五更起坐两足相向热磨涌泉穴无数以汗出爲度楮记室刘几洛阳人年七十余精神不衰軆榦淸健或问其术曰煖外肾而已其法以两手掬而㨎之默坐调息至千息两肾融液如泥㵸入腰间此法至妙回回敎门善保养者无他法使煖外肾使不着寒见南人夏着布袴者甚以爲非恐凉伤外肾也云夜卧当以手握之令煖此乃性命之根本不可不保护此说最有理四友丛说凡觉大小便卽行勿忍忍小便则成五痳又曰膝行成痺忍大便则成五痔小便勿弩弩久则令人两膝冷痛大便勿弩弩久则令人腰痛目昏并宜任其自然大小便时宜紧闭口齿目上视使气不泄琐录云夜间小便时仰面开眼眼不昏饥欲坐小便饱欲立小便愼起居洼下之地不可处愼其湿也疏漏之地不可处愼其风也久闭之室不可处愼其土气之恶也幽冥之壑不可处愼其阴郁之毒也四者皆能病人宜避之甲乙本有天隐子曰南向而坐东首而寝阴阳适中明暗相半屋无高高则阳盛而明多屋无卑卑则阴盛而暗多故明多伤魄暗多伤魂厚生训纂坐卧处必须固密若値隙风中人尤甚或半身不遂或角弓反张或言语蹇澁尤不宜軆虚年老之人昔有人三代不寿彭祖观其寝处果有一穴当其脑户令塞之遂得寿当耳处勿令有孔吹入卽耳聋醉卧当风使人发瘖上同卧处头边勿安火炉久引火气头重目赤发脑痈上同灯烛而卧神魂不安口勿吹灯火损气上同气雷鸣时仰卧星月下裸卧皆不可卧勿以脚悬踏高处久则损神寝不得言语五脏如悬磬不悬不可发声上同卧不可戱将笔墨画其面魂不归軆卧宜侧身屈膝觉乃舒展盖曲膝卷股以左右胁侧卧修养家所谓狮子眠是也如此则气海深满丹田常煖肾水易生舒軆而卧则气直而寡畜神散而不潜故卧惟觉时可舒体耳上同夜卧或侧或仰二足屈伸不并则无梦泄卧习闭口气不失邪不入若张口久成消渴无血色齿牙早落上同睡觉飮水更眠成水癖夜卧勿覆头得长寿以常有天地之淸气入腹中也春夏宜早起秋冬任晏眠晏忌日出早忌鸡鸣前起晏则神不淸觉与阳合寐与阴倂觉多则魂强寐久则魄壮魂强者生之人也魄壮者死之徒也故善养生者必使神淸气爽昼夜常醒是乃长生之道道书全集昏夜毋说鬼说鬼则怪至夜卧以所眠草上抽一茎出长三寸鬼魅不敢来魇不宜昼眠令人失气久卧伤气久坐伤血久立伤骨损于肾久行伤筋劳于肝上同行不疾步立不至疲上同张廷老年七十余步趋拜起健甚自言夙兴必拜数十老人气血多滞拜则肢軆屈伸气血流畅可终身无手足之病汗出不可露卧及浴又不可令人扇行汗勿跂床悬脚久成血痺枯树之下不可息恐阴气伤神坐卧于冢墓之傍精神自散醉卧黍穰中发疮患大风坠眉早起空腹不宜见尸欲见要飮酒小许翫杀看鬪则气结走马大动其气阳出则出阳入则入冻极不可沃以热汤热极不可遽求冷水爲害非细夏忽大寒冬忽大热皆勿受之患时疾皆由此出忽逢大风暴雨震雷昏雾皆是诸龙鬼神经过宜入室烧香静坐以避之彭祖曰人当避大寒大风大热大雨大雪日月蚀地动雷震此是天忌也山川神祗社稷井灶之处此爲地忌也醉饱喜怒忧愁悲哀恐惧此爲人忌也知非录大雾不宜远行行宜飮小酒以御雾瘴昔有三人行一则空腹而死一则食粥而病一则飮酒而健酒能壮气辟雾瘴早食含煨生姜少许辟瘴开胃重雾三日必大雨雨未降雾不可冒行行路时向壁角拳足睡则明日足不劳遇神庙勿轻入入必恭谨不宜恣视若猝遇凶恶不祥扣左齿三十六遍若经凶恶辟邪威神大呪扣右如上若存思念道致眞招灵扣正中四齿闭口缓颊使声虚而深响也导引摄生调气篇曰天地空虚中皆气人身空虚处皆气故唿出浊气身中之气也吸入淸气天地之气也欲修调气之术者常得密室闭户安床煖席枕高二寸许正身偃卧冥目握固握固以两手各自以四指把手拇指也两足间相去五寸两臂与軆相去亦各五寸先习闭气以鼻吸入渐渐腹满乃闭之久不可忍乃从口细细吐出不可一唿卽尽气定复如前闭之始而十息或二十息不可忍渐熟渐多但能闭至七八十息以上则脏腑胸隔之间皆淸气之布濩矣至于纯熟当其气闭之时鼻中惟有短息一寸余所闭之气在中如火蒸润肺宫其气渐消则恍然复旧此道以多爲贤以久爲功但能日夜间得此一两度久久耳目聪明精神完固軆健身轻百疾消灭矣凡调气之初务要軆安气和无与意争若不安和且至俟和乃爲之上仝闭气如降龙伏虎胸膈常宜虚空不可饱满若气有结滞不得宣流觉之便当用吐法以除之如吹嘘呵嘻呬唿之类是也不然泉源壅遏必至逆流疮疡中满之患作矣人在气中如鱼在水中水以养鱼而鱼不知气以养人而人不觉养气者须自调息如调息之法先静坐澄心宛若禅寂以目视鼻以鼻对脐调匀唿吸勿令喘急唿时气自上而下吸时气自下而上一上一下若存若亡毋令间断亦毋令矜持但随其出入少加调停耳修眞神录摄生按摩篇曰存想者以意御气而道自内而达外也按摩者开关利气之道自外而达内也子后午前平坐东向以两手大指按拭两目过耳门使两掌交会于项后如此三九遍次存想目中各有紫靑绛三色气如云霞郁郁浮出面前再依前按拭三九遍复存想面前云气晖晖霍霍灌入瞳子因嚥华池之液二十口坐起皆可行之不必拘时一年许耳目便聪明面上常欲得两手摩拭之使热则气常流行作时先将两掌摩热然后以掌摩拭面目高下随形皆使极匝三五过却度手于项后及两鬓更互摩发如栉头之状数十过令人面有光泽皱斑不生发不白久行五年不辍色如少女耳欲得数按仰其左右令人聪彻又常以两手按鼻左右及两目之眦上下按之无数闭气爲之气通卽吐止而复始亦三九遍能恒爲之鼻闻百步眼乃洞观凡人少有不快卽须按摩按擦令百节通利泄其邪气凡人须日要一度令人自首至足但系关节处用手按擦各数十次先百会穴次头四周次两眉外次目眦次鼻准次两耳孔及耳后皆按之次风池次项左右皆揉之次肩甲次臂骨缝次肘骨缝次腕次手十指皆捻之次嵴背或按之或搥震之次腰及肾堂皆搓之次胸乳次腹皆揉之无数次髀骨搥之次两膝次小腿次足踝次十指次足心皆两手捻之常能行此则风气时去不住凑理又常向肾堂及两足心临卧时令童子用手搓摩各以热透表里爲度则易于生精而血不下滞矣寿鄕人张诚之曰临卧时坐于床垂足解衣闭气舌拄上㗁目视项仍提缩谷道以手摩擦两肾腧穴各一百二十次以多爲妙毕卽卧如是三十年极得力不问冬夏便溺只早晩两次楮记室摄生导引篇曰其要有十六条常以夜半及平朝将起之时先闭目握固冥心端坐叩齿三十六通卽以两手抱项左右宛转二十四复以两手相叉虚空托天仰手按项二十四复以两手心掩两耳却以第二指压第三指弹击脑后二十四复以两手相捉按左膝左捩身按右膝右捩身二十四复以两手一向前一向后如挽五石弓状二十四复大坐展两手纽项左右反顾肩膊随转二十四复两手握固并拄两肋摆撼两肩二十四复以两手交搥臂及膊反搥背上连腰股各二十四复大坐斜身偏倚两手齐向上如排天状二十四复大坐伸脚以两手向前低头攀脚十二次却钩所伸脚屈在膝上按摩之二十四复以两手据地缩身曲嵴向上十三擧复起立徐行两手握固左足前踏左手摆向前右手摆向后右足前踏右手摆向前左手摆向后二十四复以手向背上相捉低身徐徐宛转二十四复以足相纽而行前进十数步复高坐伸膇将两足纽向内复纽向外各二十四行此十六节讫复端坐闭目握固冥心以舌拄上腭搅取津液满口嗽三十六次作谷谷声嚥之复闭气想丹田火自下而上遍烧身軆内外蒸热乃止能日行一二过久久軆健身轻百邪皆除走及奔马不复疲乏矣臞仙导引诀附叩齿集神等八法爲註闭目冥心坐握固註见上静思神叩齿三十六两手抱崑崙头也左右鸣天鼓二十四度闻此卽叩齿集神法也先须闭目冥心盘坐握固静思然后叩齿三十六又两手向项后数九息勿令耳闻乃移手各掩耳以第二指压中指弹击脑后左右各二十四次征摆撼天柱此卽摇天柱法也先须握固乃摇头左右顾肩膊随动二十四次赤龙舌也搅水浑漱津三十六神水满口匀一口分三嚥龙行龙液也又曰肾水虎自奔虎气也又曰心火此卽舌搅嗽咽法也以舌搅上腭及齿左右三十六待津生嗽口三十六至满口分作三口作汩汩声嚥之方得行火闭气搓手热摩背后精门腰后外肾尽此一口气想火烧脐轮此卽肾堂法也闭气搓手令热后摩肾堂三十六摩毕仍垂手握固再闭气想用心火下烧丹田觉热极卽用后法肾堂卽腰嵴左右也左右辘轳转两脚放舒伸此卽辘轳二法也俯首摆撼左肩三十六次右肩亦三十六次是谓单关辘轳两肩并摆撼至三十六次是谓双关辘轳想火自丹田透双关入脑户鼻引淸气后伸两脚叉手双虚托此卽托天按项法也两手相搓当呵五呵后合掌背互损而叉之向上托空三次或九次按项九次低头攀足频此卽钩攀法也以两手如钩向前攀双脚心十二次再收足端坐以候逆水上再嗽再呑津如此三度毕神水九次呑嚥下汩汩响百脉自调匀候口中生津再嗽三十六呑之如此三度而一口分三嚥乃爲九也河车搬运讫发火遍烧身摆肩幷身二十四次再转辘轳二十四次想丹火自下而上遍烧身軆想时口鼻皆须闭气少顷邪魔不敢近梦寐不能昏寒暑不能入灾病不能迍子后午前作造化合干坤循环次第转八卦是良因苏氏养生诀曰每夜床上拥被盘足面东或南叩齿三十六遍握固冥心以两手拄腰腹间闭息想心爲炎火光明洞彻下入丹田待复满气极卽徐出气不得令耳闻复以舌抵齿取华池水满口低头嚥下送入丹田用意精勐令津与气谷谷然有声经至丹田毕再依前爲之凡九闭息三嚥津而止然后以两手摩热摩两却心及腰嵴两傍皆令热彻次以两手摩熨眼面耳项皆令极热仍按提鼻梁左右七下梳头百余梳而卧熟睡至明李泽堂取古人修鍊法择其要约可行者裁成一方今附于左服药而不依方法则费材而无效惟修鍊法勤而修之则大胜于服药也若不勤则服药修鍊皆不可爲但修鍊法一二月行之则自然成习欲罢不能也晨兴起坐呵出腹中浊气而以鼻引入以口呵出卽以吸补之凡三次叩齿三十六通六六三十六以六爲度次以大拇指背拭目二七遍次以食指长指间捻鼻五六次次以指摩撋耳轮郭内外使之净洁次以两手相摩令热仍用燠面如洗沃状此法当于睡初起时爲之虽日间气惫时时行之则自然淸快通畅调息法逐时爲之则仙也然养生者亦不可无此法晨兴鍊气后卽爲之其法箕踞闲坐一扫诸念徐徐看鼻息如何则鼻息自然徐长至脐下而止又看其还出至鼻端则徐徐还入如前大抵使心息相依则热降水陞呑津法舌柱上腭自生口液嗽而呑之乃本方也但拄腭不必生津惟屈舌而搅舌本乃生津若久久成习则亦不能自已饥困时亦似得力导引法有不可行者惟道路疲困寒暑侵犯之中用弩法以胜之爲妙弩法如引刚弓左右弛张三四度又以两手合拘左右足掌牵引数次亦得舒畅遇大风吹到略以此法奋力相当勿爲寒气所乘含枣核则不饥常含爲可若大寒大暑大风大湿中则含胡椒二三粒齿舌摩戛使辛气透入五内则百沴不能伤也服食枸杞春夏採叶秋採茎实久服轻身益气枸杞子渍酒服法正月上寅日採根细切阴干一升二月上卯日渍于淸酒一斗满七日去滓晨服勿于食后服之四月上巳日採叶五月上午日渍酒七月上申日取花恐作茎八月上酉日渍酒十月上亥日取实十一月上子日渍酒服并如上法河西女子服此酒得年三百九十五而如十六七岁汉使者得其方服十三日身轻气盛百日容颜充丽白发还黑落齿更生得三百年不老又法枸杞子五升淸酒二斗硏溺浸七日去滓飮之初以三合爲始后则任性能补益又法枸杞子煎五升如稀饧浸麤擣麴末一升以糯米五升淘洗晒干炊饭春夏冷下秋冬稍温和匀入瓮夏七日勤看勿令热春冬十日密封闭之待熟搾泸用之必用欲造五加皮地黄白朮天门冬酒皆准此法枸杞子生硏取汁粥一碗入汁一盏加熟蜜小许同煮食枸杞地黄各取汁一升蜜半升砂铫内同煎如稀饧每一大匙酒白汤皆可调食上同地黄粥切地黄二合候汤沸与米同下罐中先用酥二合蜜一合同炒令香候粥食时乃下同煮取热食之大能和血生精地黄酒糯米一斗生地黄三斤细切同蒸烂熟入白麴如常法泮酿候熟飮之大能和血住颜又一方见枸杞酒下古人曰宁得一把五车不用金玉满车又曰文章五加一名文章草作酒金不言贵五加皮盖上品灵药也作酒则峻补爲汤茶服之亦良效夏採皮冬採根五加皮酒四五月去外皮用一斤干则十两冬月则幷外皮倍入水十甁煎至五甁用白米一斗百洗作末以五加水三甁欲作旨酒用二甁半乘沸调和待冷麴末五合眞末五合腐本一升调均入瓮烂熟后以白米二斗百洗熟蒸以五加水六甁调和待冷与本酿同和以酿待熟上槽虽酿累斗煎水用麴倣此爲例且凡调水时切勿用他水又方白米一斗百洗入麴末四升以五加煎水四五甁酿酒熬作露酒又以粘米五升百洗入细末麴七合用五加水三甁酿酒待其味少甘多煎以露酒注于其中以油纸封置微温处过七八日上槽又方见枸杞酒下干天门冬十斤杏仁一斤擣末蜜渍服方寸一日三服名曰仙人粮天门冬酒去皮心擣取汁二斗渍麴二升麴发以糯米二斗淮家酿法造酒封四七日取出澄淸飮之若得天门冬爲末和服尤佳得效又方见枸杞酒下甘菊正月採根三月採叶五月採茎九月採花皆阴干四味合擣千杵爲末酒下一钱或蜜丸梧子大酒服七丸日三又方四季上寅日採叶茎花根以成日合擣千杵或散或丸服黄白色味甘者合用功效不可记上同甘菊可爲药又可酿酒常服其苗亦能却老南阳穰县有甘谷水左右皆生菊花堕水中故味甘居人不穿井飮谷水无不寿考高者百四十岁石菖蒲一寸九节者五月五日採阴干百日擣末服方寸日三又根绞取汁入糯米飮细麴酿酒服通神延命黄精细切一石用水二石五升煮朝至夕熟候冷以手挼碎布囊笮取汁煎之晒干擣爲末爲丸如鸡子大每服一丸日三服渴则飮水絶谷除百病身轻不老又法用黄精阴干爲末每日用净水调服任意多少一年变老爲少入门曰採得先用汤水倬过去苦味九蒸九曝槐实十月上巳日採实和荚槐角新盆盛以牛胆汁拌湿封口涂泥经百日取出皮烂爲水子如大豆紫黑色能疏导风热久服则令脑满发不白而长生一方採贮两新瓦间泥封之二十余日其皮皆烂洗之渍牛胆中阴干百日每食后呑一枚兔丝子酒浸春五夏三秋七冬十日取出蒸熟擣烂作片晒干再擣爲末若急用则酒煮烂晒干擣末服之种树种树序语云十年之计种之以树随地所宜杂植树木春则赏花夏则荫凉秋则食实以至材木器用亦皆取资于是此古人所以重栽植也玆录种树之方爲第五种树栽木吉日甲戌丙子丁丑己卯癸未壬辰必用攷事又宜母仓六仪相日及成开日忌丙戌壬戌及乙日又忌癸巳又南风火日不可栽又遇火日及有西风日不可种花木必用养花录种果吉日丙子戊寅己卯壬午癸未己丑辛卯戌戊庚子壬子癸丑戊午己未一本有己巳己亥丙午丁未乙卯戊申必用攷事种竹木同忌壬戌必用凡栽树正月爲上时二月爲中时三月爲下时崔寔月令曰正月自朔及晦皆可移树又曰凡种木尽二月必用纂要凡植木之性其本欲舒其培欲平其土欲故其筑欲密旣然已勿动勿虑去不复顾其莳也若子其置也若弃则其天者全而其性得矣柳文古人云移树无时莫敎树知多留宿土记取南枝先爲坑宽深纳树讫提起树根要使舒畅记其阴阳莫令转易用淸粪水和土成泥覆于根上摇之良久泥入根间然后下土坚筑而近上三寸不筑取其柔润也数漑注令沃润毋浇水卽以干土覆则保泽神隐曰三四日后方可用水浇大树髡叶小则不髡切宜爱护勿令手把动摇及六畜觝触必用神隐纂要凡移大树于坑中布秋麰十余斗而种之百种百活纂要补移树勿令土上旧痕四隅树大株用绳絟之令大风不摇根许集详见种松顷时洪汝淳移种花木必带旧土井标其南北缚长架使不摇动故虽合抱之木无不立活类记诸果木月半前种者多实月半后种者实少四要必用神隐纂要核种法凡种核入土才寸许深则不生冬月冻拆易生纂要补枝种法三月上旬神隐曰二月上旬斫取名果直枝嫩好者如指大长五寸揷芋中种之如无芋大蔓菁根萝葍根亦可用此胜根种生二岁以上卽可移种必用神隐纂要凡佳树大枝之中有横生小枝从小枝上下数尺断其大枝爲丁字形以铁器火烧烙定两头横埋于地使大枝爲根小枝爲株必活与下梨笋烙头栽种法参看见种梨纂要补凡揷花枝先将别筹子揷而拔之次以花枝揷其穴勿损枝端轻手按之令土密固常置阴浓养花小录揷树法今称接树宜除满成收开相六仪母仓日叶微动爲上时将欲开莩爲下时树身如斧柯及臂者皆堪揷大者四五枝小者二三枝先将麻纫缠树十余匝不缠则恐揷时皮破也以细齿锯截树去地五六寸斜攕竹爲签刺木皮之际令深二寸许折取美好果枝长五六寸亦斜攕之令过心大小长短与竹签等以刀微割树枝斜㩥之际剥去黑皮勿令伤靑皮伤则死拔出竹签揷枝令到割处木适向木皮还向皮要两皮相合揷讫以绵羃树本头封熟牛粪泥于上神隐曰用所接树皮缠树用桑皮裹缚以泥封之筛土培覆令树枝仅得出头当枝上沃水以土覆之俗方以藁篅羃其上洒水篅上使有温气而枝上则不沃水培土时勿令坚固愼勿使掌拨掌拨则折枝旣生树傍有叶辄去之不尔则分气长迟此法百不一失其十字破接者十不收一必用纂要腰接其树身大者离地一尺小者七八寸截作木砧于砧相对侧噼开令深一寸每砧对接两枝俱以两树皮相合用黄泥封之候活去一枝弱者若梨或林禽宜于赤梨砧上接之若栗子宜于栎树砧上接之神隐根接附地截去噼开以接头削尖揷之黄泥封固以粪壅之频浇水卽活上同凡接果树取向阳之枝则多结实尤妙神隐纂要亦曰取枝阳中者妙阴中者小实骟树法树芽未生之时于根傍宽深掘开寻攒心钉地根截去谓之骟树留四边乱根勿动用土覆盖筑实则结果肥大胜揷接者神隐嫁树法元日日未出以砖石着枝间谓之嫁树子繁而实十五日晦日同纂要诸果木不结实者元日五更以斧班驳杂斫则子繁而不落四要必用神隐必用日枣柹李尤妙纂要则曰若枣不可斫斫则子萎凡木皆有雌雄而雄者多不结实可凿木作方寸穴取雌木塡之以泥涂则乃实必用纂要修果树法正月削去低小乱枝勿令分其气力则结果肥大神隐社日舂果树下则结实坚牢不落不结者亦依此爲之必用神隐纂要摘果法凡果初熟时以两手採摘则年年结实必用神隐果不全熟时贝摘之若全熟则抽过筋脉来年必不盛纂要凡果子初实之年忌孝服人及僧尼所触终不得实切宜忌之纂要辟果树上乌鸟法取生人头发挂树上则乌鸟不敢来食其实本草果子熟时如被人盗喫一枚飞禽便来食切宜谨之必用神隐辟果虫法元日鸡鸣时以火把遍照果木上下则无虫必用神隐纂要晴明日三更以稻草缚树上不生戴毛虫伤树四要果树有蠹虫用杉木作钉塞其穴则虫立死神隐纂要花树虫孔以硫黄末塞之纂要补辟果树虫丝羃法败絮和硫黄末缚竹竿头用火熏之闻见方果花拒霜法凡果树花盛时遭霜则无子预于园中贮恶草生粪天雨初晴北风寒切是夜必有霜候此放火作烬少出烟气卽拒其霜花不坏必用神隐种桑五月桑椹熟时拣取鲁桑叶大椹稀者净淘晒干熟耕肥地成畦多着粪和穄稷也种之不得厚盖厚盖则不生柴棚掩之勿使曝阳神隐曰五月收贮桑椹勿近湿壁至明年二月熟耕之撒种常用水浇灌候芽出留旺者一二枝余并削去待长一尺又上粪一徧当年得高四五尺明年正月神隐曰二月及腊月亦可耕地五六徧五步栽一株不宜下处水浸则死栽时每根下着一升粪至秋初劚根下更着粪培土每春秋上粪培根三年卽有椹堪採每树得叶三十斤必用纂要二月以钩杙压下枝令着地仍以燥土壅之若以湿土压则条烂不生则根易生明年正月截取种之必用神隐栽后二年愼勿採摘大如臂再移必用桑下常劚掘种菉豆小豆则润泽益桑上同横行阔七步长行离四步对栽中间可用牛耕做田不废桑不致荒神隐正月修桑削去枯枝及低小乱枝掘开根傍用粪土培壅此月若不修理则叶生迟而不茂腊月亦可神隐五月斫桑叶不可留觜至夏至用粪或蚕沙培壅如上法此时不斫则来春不生枝上同每年及时枓斫以绳系石坠压四面令婆娑向下中心枝亦屈倒勿令直上直上则难採叶必用纂要元日鸡鸣时以火把照桑树上下则无虫四要必用神隐纂要种楮二月莳之纂要楮宜石堆边燥土掘地卧植覆土颇厚勿用足踏以石压之则易活待其稍长曲其枝埋于土仍以石压其埋处则便生别根着根年久之后用牛耕其根傍则根露处辄复生笋俗方腊月斫之正月烧其根不烧则不茂纂要四月宜斫楮皮非此月斫者多致枯死腊月斫之亦可神隐纂要曰非腊月斫者枯死每年斫之以木杵打碎斫头则甚茂俗方种漆漆宜湿地二月种十月亦可俗方取漆六月七月皆可纂要七月以斧斫破树皮摘下其汁用竹管盛之则成漆神隐老大漆树下掘开根底断去直根以器承之多得汁俗方种松柏正月雨水植松柏纂要正月朔曁晦可移松柏二三月亦可神隐松杉桧柏自冬至后至春社前皆可种神隐春社前带土栽松百株百活过此时则不生必用神隐纂要栽松须去松中大根惟留四边须根则无不偃盖上同移小松宜带土掘取若以手拔难活闻见方唐人移大松法二月初中旬先泛铁表其四方细斲本土勿伤大小根移种之地掘土甚宽先以麦数斗铺之依前向背安其根于铺麦之上使根勿断勿屈务舒蔓如在本地上下横竖伸缩皆如故又多取本土毋杂以新壤初筑也厚其土筑之不紧惧伤根也再筑三筑以往薄其土筑之紧毋令土上旧痕至旧痕而止松之露根埋则必死筑讫四隅树大柱用大绳傍絟之令大风不摇根晓昏沃漑之不停虽盈围大木百不一枯许集七月甲辰丙辰伐松不蠹必用种侧柏五六月长霖时铺秋麦于坎中而种之生活不枯经验方种法上同种槐槐子熟时收晒干勿令生虫夏至前十日水浸六七日生芽勿伤其皮遇雨和麻子撒种当年与麻齐以木绳拦明年再种麻护之长二年正月移栽必用神隐正月朔曁晦可移槐楡二三月亦可神隐槐树生靑虫食叶殆尽但于树下擂鼓则其虫自落经验方种柳正月二月取弱柳枝如臂大者长一尺五寸烧下头埋之用杵打实常以水浇之神隐先于根下置大蒜一枚神隐曰置蒜一枚及甘草一寸而种之永不生虫必用神隐种头菜木둘읍나무二月种之俗方春初採之煮作茹作菹食之宝鑑种栗栗种及时收之去外毛于屋下着湿土埋之须深毋致冻损二月芽生种之遇冬以草裹之至三月解放仍用篱围之三年勿使人触着必用神隐栗种一房入三箇者爲佳而必择其居间者种之若种居两边者及一房入一箇者则所结之实皆爲一房一箇俗方初种栗时掘地铺瓦塡土其上而种之则根不深入便于移栽秋冬间作坑铺粪覆土而标记之至明春移栽坑中则善活易长俗方种栗而不栽栽者难生纂要种栗生活后鼠取其种人或掘食则其栗永不结实切宜忌之俗方种枣二月选好味者留种之候芽生高则移栽三步一树至花开时以杖击树振去往花则结实多至五月午日用斧于树上班驳敲打则结果肥大其味尤佳神隐元日嫁树时元日五更以斧班驳杂斫果木谓之嫁树若枣不可斫斫则子萎纂要必用则曰杂斫枣柹李尤妙枣熟着雾则多损用苘麻散絟于树枝上则可辟雾气若用稭秆于树上四散絟缚则亦不伤损神隐蚕入簇时振去在花则结实繁大致富种胡桃胡桃接于柳木易活而速实墨庄漫录二月以干胡桃种之能生若近马粪则死长后亦然俗方移种四五次则皮薄肉肥不移则皮厚肉少上同种银杏银杏有雌有雄雄有三稜雌有二稜须相对种之照影亦能结实宜临水而种四要必用神隐纂要二月以银杏枝断作丁字形烙定两头埋地则活俗方详见枝种法雄杏不结实凿作方寸穴取雌木塡之乃实试之卽见必用纂要种梨春分日将旺梨笋作拐样斫下两头用火烧红铁器烙定津脉卧栽于地深二尺许神隐曰一尺许春分前后一日皆不可只宜春分日四要必用神隐纂要与上枝种法参看梨花不结实剥其厚皮则卽盛多结纂要补李芝峯曰俗言生梨蒸食则变成恶梨余家有善梨数株未熟有客摘而蒸食之厥后其梨每熟辄黑不可食类说北京压沙寺谓之御园其栽接之故先植棠梨木与枣木相近以鹅梨条接于棠梨木上候始枝生条又于枣木大枝上凿一窍度接活梨条于其中不一二年卽生合乃斫去枣之上枝又断棠梨下干根脉卽梨接于枣本矣结实所以甘而美者此也墨庄漫录桑上接梨则早结而味佳致富上巳有风则梨有蠹上仝种桃杏李栽桃宜密栽李宜稀可南北行杏宜近人家栽亦不可密四要必用神隐纂要井边不宜种桃纂要杏李核连皮肉种于肥地至来年带土移栽神隐杏熟时幷肉核埋粪中至春生后卽移栽不移则实小味苦树下一岁不须耕耕则肥而无实必用桃核不留皮肉刷洗缝中俱要洁净仍令女子四要曰处女艶粧种之他日花艶丽而子离核四要必用神隐桃熟时墻角䁔处宽深爲坑收湿牛粪纳于坑中以桃核数十箇尖头向下厚盖尺许春深芽生和泥移栽接杏则最大接李则红甘必用神隐纂要石曼卿以泥裹桃核爲弹抛掷于山岭一二岁间花发满山事文桃三年结实五年盛七年衰十年死至第六年以刀刮开皮令胶出其树多有五年活四要必用神隐纂要桃树五年不结子盖树皮紧束树身不得长故也凡三年必用曰用元日用尖刀刮破树皮直长者四五条其树多结子必用神隐猪头煮汁冷浇则子不蛀年久竹灯檠挂树上则虫自落致富元日五更以石头安李树桠中更以长竿打其树梢结子繁除夜同上同桃树小虫各呀虫以年久竹灯挂之种樱桃四月霎雨时选樱桃好枝如指大者肥土中揷之最易活神隐樱桃栽时多以鸡羽壅根则盛子又肥大纂要补樱桃枝老则不旺宜割移俗传樱桃喜频移故名曰移徙乐以米泔水频浇则子大早熟纂要种木瓜种法与桃李同秋社前后移栽次年便结子胜于春栽压枝亦生神隐种葡萄二三月间截取藤枝旺者约长三尺许揷萝葍内栽之埋二尺在土中生根留三五寸在土外候苗长牵藤上架用米泔频浇之又曰常以煮肉肥汁放冷浇根三日后以淸水解之冬月用草包护防其冻损神隐以藤穿盆实土候根生斫断移种纂要补傍枣树栽葡萄春间钻枣树作一窍引葡萄枝从窍中过候枝长塞满窍中斫去葡萄根托枣以生其肉实如枣四要必用神隐纂要用麝入皮则实香用蜜水灌根则甘俗方永禧殿斋庭所种马乳葡萄叶落后收其枝条盘屈根上覆以空石冬取庭雪堆积其上雪消上架无一枯枝终岁无虫盖雪多则麦盛腊雪水能杀虫故也闻见录正月取嫩枝长四五尺卷爲小围令紧先治地令土松而沃之以肥种之止留二节在外待春气发动衆萌竞吐而土中之节不能条达则尽华其力子出土之二节不二年成大棚种楂果楂果与丹杏流杏皆不能种子只宜接移而楂果例多虫丝羃枝条虽繁率多枯死以月经水常常灌根则无此患俗方林檎林檎生毛虫者埋蚕屎子树下或浇鱼腥水卽止致富养花养花序宽闲之野寂寞之滨旣无伴侣无以寓兴则栽花种草亦消遣之一道而然不知培养之理收藏之宜使湿者燥寒者燠以离其天性则必至于萎枯而已矣玆录养花之方爲第六养花盆种花树法先于冬间取阳沟泥晒干筛去瓦砾又用大粪泼湿晒干三四次了以干柴草一重肥土一重发花烧过收藏至正二月间便栽花果树木或种花木子粒每用糟过退鸡鹅毛水如无鸡鹅毛用蚕沙浸水尤佳与肥水卽大粪淸相和浇之如花上发萌下便行根此时不可浇肥浇肥卽死如嫩条长成或生花头再便浇肥花开时又不可浇肥逐日早晩只浇淸水如结果实者已结不可浇肥浇则落矣凡花三四月间便可上盆必用神隐纂要养花录曰不论赤黑壤取不粘肥臊者筛去沙砾用大粪淸泼泼晒干二三次虽不发火烧过亦得多浇肥水便伤花根不如用马粪浸水待淸浇之种花吉凶日枝种法辟虫法见上种树催花法凡花用马粪浸水浇之三四日开者次日尽开必用神隐纂要养花录花色变改法花红者令白以硫黄烧烟熏盏子盖花则白纂要补变白牧丹爲五色详种牧丹变红白莲爲靑色详种莲百花所忌花忌麝香如或遇麝而损宜于上风头以艾和雄黄末焚之卽如初必用神隐凡花最忌孝子孕妇手折则数年不着花切宜禁之必用养花录排盆法凡花盆须置阴阳备处花盆皆置甎甓上乃佳然石榴栀子山茶四季等恶燥者花谢后须掘地埋盆与地面相齐以受地气世俗列凳坐不双虽列双亦无妨养花录凡花木久置墻篱下花蔕枝叶皆向人倾侧须数数轮转勿令久当一面上同收藏法凡造土宇择向阳高燥处筑之向南作一窓令不狭隘以便出纳以通地气收藏亦勿太早须经霜二三次收入乃可天气温和时莫令开窓若遇极寒用苫厚盖勿致冻伤立春后常不盖闭过寒食出养花录老松须去松中大根唯留四傍须根则无不偃蹇春社前带土栽培百株百活舍此时决无生理必用神隐纂要养花录凡看老松枝干屈曲嶙峋多枯槎老枿叶针细短梢带子粘着万年花寄生巖石间者爲上然性惨多不活今年截大根壅次年移盆便活三日一浇勿置阴处霖雨须覆根勿令蒸湿老松根弱不能耐寒极寒收入土宇养花录万年松万年松须层枝翠叶如绦丝下垂身干回曲如赤蛇腾林香气淸烈者乃佳叶白有刺者乃下品二三月择佳者折枝揷别器置阴处徐徐浇水则活更敷新叶必松松有刺年久还如绦丝性大恶人气火燄且能耐寒冬日移栽阳地明春复栽盆中爲妙浇水不止亦勿置树阴下好生金刚妙香两山絶顶衲子採之作佛前香养花录竹䈽竹卽俗所谓王竹澹竹卽绵竹苦竹卽乌竹也类说竹有雌雄自根而上至生梢一节发者爲雄二节发者爲雌必用纂要曰根上一节独枝爲雄双枝爲雌雌者多笋种竹当种雌事文自正月一日二月二日至十二月十二之期栽竹无不活攷事种竹用本命日谓正月一日二月二日三月三日之类必用纂要曰二月初二日三月初三谓之本命日种竹多用辰日必用攷事曰甲辰竹醉日纂要曰自二月至五月每辰日皆可移山谷所谓竹须辰日劚笋看上番成是也又用腊月杜陵所谓东林竹影薄腊月更须移是也非此时移之多不活唯五月十三日古人所谓竹醉日又谓之竹迷日栽竹多茂盛事文五月十三日爲竹本命日栽之百无一死须试实效必用五月十八日栽竹一云二十日爲上或曰不必五月每月二十日皆可又云用辰时上同遇火日及有西风则不可种竹必用纂要先期两三月或半年去竹本一二尺以锸断其根仍以土覆之数以水浇至期乃移卽活不换叶盖以已断傍根竹本未动故移之无所伤神隐种竹宜高平无水处黄白软土爲良竹性喜向西南引根斲取西南根幷茎于园中东北角种之必用纂要竹根无不向南但取向阳者向北而栽必用雨下谚云栽竹无时雨下便移多留宿土记取南枝梦溪忘怀录种竹无时但连阴中种之皆活必用掘沟深阔以干马粪和细泥神隐曰用马粪拌土不用作泥塡高二尺夏稀冬稠然后种之须三四茎作一丛亦须土松浅种不可增土于株上若用锄头打实泥则不生笋打一下一年不生打两下二年不生月庵种竹法种竹须覆土杵筑切勿脚踏脚踏则笋不生神隐亦曰忌脚踏宋林洪种竹法亦曰勿踏以足忌手把若洗面浇着卽枯纂要种竹须忌摇动先截去竹梢缚架护之爲妙神隐留茎种者被风摇动多不滋茂但去根一尺余截去埋栽令露竹头当年生笋践杀之明年转益大又践杀后年长之一抽数丈必用纂要八月锄竹园以稻糠或麦糠壅之而各用二糠不可和杂必用曰不用水浇水浇则淹死或以河泥盖之亦妙神隐竹若不旺埋犬猫于根下则笋逬盛纂要引笋法隔篱埋貍神隐作犬或猫明年笋自逬出必用神隐纂要障竹根法竹根多穿坏阶砌堆聚皁角刺埋土中障之根卽不过又法以油麻梗神隐作芝麻稭缚成小把埋地根亦不过上同治竹枯法竹有花结实结实如秆谓之竹米辄枯死一竿如此久则擧林皆然其治之之法择一竿稍大者截去近根三尺许通其节以大粪实之则止上同谚云翁孙不相见子母不相离谓隔年竹可伐也伐竹宜七月辰日庚午日癸未日六月六日亦可冬至日及腊月斫者不蛀神隐十一月十二月癸日忌伐竹必用盆竹都下气寒所存者唯乌斑竹耳斑竹经岁则变乌五六月梅雨时择新竹挺直叶短枝密者栽盆断取横根左右各连数节勿动接竿处少有动摇叶卷不舒终必枯年久引根抽笋则盆中隘窄不容须移栽向阳处初移盆上勿令见日收藏勿使过暖亦勿过冻浇水不燥养花录梅五月收取梅核至来年二月间种于庄前后数百株至冬雪间花开香气袭人入骨到结实造爲乌梅亦可资生神隐必用曰梅必十二年方结实梅子烂熟时带肉埋于肥土中候出芽灌浇至十月已长七八寸或一尺者有之至第二年伺长二三尺方可移栽十月间可但掘坑深埋不使摇动不避墝瘠之地却不可失水上同盆梅梅以韵胜以格高故以横斜疏瘦与老枝奇怪者爲贵其抽嫩枝直上者谓之气条书所谓韵与格矣又有一种于条上茁短横枝状如棘针花密缀之亦非高品范石湖梅谱序凡接梅先将小桃栽盆悬挂梅傍剥去桃梅两边皮合而用生葛坚缠待气通皮缝相接后断去本梅俗谓倚接置盆阴阳相半处频以水浇交结枝梢作横斜老梅之形菩蕾着枝则入䁔房数用温水噀其枝根傍炽炉炭勿触寒气可于冬至前绽开花谢后不受寒气复纳土宇犹可结实若触寒气非但不能结实条亦枯矣盆用瓦器浇水不澡欲作古梅须接单叶梅若老不抽枝枝不菩蕾则移植向阳处纵其行根便成大树养花录冬靑树上接梅则开洒墨梅东坡集菊家菊有奢侈气不可栽红色最恼人不淸惟甘菊可种紫茎黄花引蔓者眞渊明所爱者此也移根易活花开子落于地来年卽生神隐伺春苗尺许时掇去其顚则岐出两枝又掇之每掇益岐至秋则一干所生数千百朶婆娑如车盖熏笼范石湖菊谱序菊根最恶水不宜以水浇之于根侧置水一盏翦纸条一枚湿之半缠根茎上半在盏中自然引上也纂要养花录凡养菊毋作旧丛须于五月内因雨掘坎半尺许先塡肥土次覆沙土每一坎分种一条条弱者用苇条扶之条大枝繁更用海竹尖扶之枝孤而长截去枝末令岐之着根后用肥土覆根自然茂盛然过曝叶黄赤过雨萎黑切忌之地种须择不湿处盆用瓦器开花后移种瓷盆亦得上同用沟渠肥土拣去瓦砾碎干蒸熟和芝麻油滓种盆中易长而无虫生伤根之患俗方有黄叶者以韭汁浇根则靑茂如故致富兰一干一花而香有余者兰也一干六七花而香不足者蕙也莳以沙石则茂沃而汤茗则芳是所同也黄山谷脩水记兰叶似麦门冬而阔且靭长及一二尺四时常靑花黄中间叶上有细紫点有春芳者爲春兰也深秋芳者爲秋兰色浅叶不香惟花香盆盛置座右满室尽香本草兰丛生山谷紫茎赤节绿叶光润一干一花间有双头者花两三瓣幽香淸远可挹花有数品或白或紫或淡碧花常在春初虽霜氷之余高洁自如尔说文兰草栽无时家种者八九月分栽神隐分兰法前期月余取沙去砾使粪夹和晒干储之至寒露后击破元盆轻手解拆去旧芦头存三年之颖或三颖四颖作一盆下沙欲其疏则通而积雨不能渍上沙欲其细则润而酷日不能燥晴笼宿露肥瘦适宜则活养花录本国兰蕙品类不多移盆后叶渐短香亦无生湖南沿海诸山者品佳霜后勿伤垂根带旧土依古方栽盆爲妙兰叶一年不能尽长明年季夏毕抽抽时浇水不止常置阴阳处勿令干燥收藏勿暖亦勿蒸人气上同莲其叶爲荷其实爲莲其根爲耦其花未发爲菡萏已发爲芙蓉总名曰芙蕖八九月用莲子坚黑者于砖上磨其头令皮薄取沟边土作泥包裹约三指大长二寸磨处尖锐蔕头平重候泥干掷池中重头卽自向下薄皮向上易生必用神隐以牛粪壤地立夏前三两日掘藕根取节头种泥中神隐曰二月用带草湿泥包裹栽池内当年便卽开花四要必用纂要养花录初春取藕根三节无损者种入泥深令到硬土当年有花必用养花录五月二十日深种莲柄长者以竹枝扶之无不活养花录凡种莲红白不宜并植白盛则红必残一池内须作隔分种种法须依古方但不拘节日耳上同莲子藏靛瓮中经年后种之生靑莲花类说以二大瓮分种红白莲种时悉去旁根勿令荷柄杂扰杂扰花不开始氷藏瓮阳处勿使冻破明春取埋开花益盛若重不能转动则掘去宿根空其瓮明年改种亦可养花录荷莲极畏桐油必用四要莲池切忌沈葛絶种闻见方木芙蓉或称木莲八月开花一名拒霜花四月霉雨时选好枝如指大者肥土中揷之最易活神隐二月十月取丛生根移种花白如莲可爱俗方唐音曰木末芙蓉花山中发红萼中国木芙蓉似异于我国所谓木莲也此乃王维辛夷坞诗所谓辛夷似是木芙蓉也山茶花俗名冬柏南方草木记有红白二种曰宝珠山茶楼子山茶千叶山茶格物论有数种曰宝珠茶石榴茶梅榴茶踯躅茶茉莉茶宫粉茶串朱茶皆粉红色一稔红照殿红叶各不同东国所植者唯四种单叶红花雪中能开者俗号冬柏卽格物论所谓一稔红也单叶粉花春始华者俗号春柏卽格物论所谓宫粉茶也都下所养千叶冬柏卽格物论所谓石榴茶也又有千叶茶心着金粟者卽所谓宝珠茶也大抵千叶石榴茶叶厚深绿花蕊皆成碎花好事者皆以此爲贵然不及宝珠茶之絶胜也单叶茶叶色微黄浅绿不佳养花录单叶冬柏春柏好生南方海岛中南人伐之爲薪摘实取油亦爲沐发之膏都下种实则一一抽条可移植小盆倚接千叶一依接梅之法百接百活但盆小易燥数浇之上同揷枝则单叶易生千叶最难活若寒食后十余日断千叶枝三寸许密揷盆土掘一坑深一尺许置盆其中昼则覆之不勿见日夜则开之得承露气过半生根上同茶叶喜着尘埃数用布子净刷务令光腻收藏勿使枝叶接着他物寒暖亦宜得中亦勿近人火气浇之不湿不燥勿曝畏日上同栀子花一名薝葍花花枿名品曰栀子又名薝葍蜀有红栀花杂俎曰诸花少六出唯栀子花六出养花录栀子有四美花色自腴一也花香淸润二也冬不改叶三也实染黄色四也上同雪花六出石亦六稜凡阴气所钟者皆六数也此花亦是阴气所钟故花瓣六出而性大恶燥暖收藏过暖则枝叶萎黄不能发花冻伤亦不可衆花之中收藏最难浇水勿燥勿曝畏日上同薝葍带花移易活霎雨时揷嫩枝易生神隐揷法不须依古法折枝头三寸许稀揷盆中置阴处便活养花录瑞香花吕大防瑞香图序曰瑞香草也有黄白二种冬春之间其花始发养花录居家必用曰紫花叶靑而厚似橘叶者最香杨诚斋诗曰紫茸飜了绿花枝本朝李陶隐诗曰绿叶紫花香可烈瑞香皆以绿叶紫花者爲最胜也上同一萼才绽香满一庭花谢子结赤如樱桃其闲中胜友也上同芒种日折其枝枝下破开用大麦一粒置其中以乱发缠之揷土中勿见日每以水浇之无不活四月间须就廊庑下阶基上去屋檐滴水二寸许种之在屋下太深亦不可神隐养花录曰北地气寒宜栽盆不宜栽地种不可露根露根则不荣必用神隐五六月断枝一寸许揷盆中置阴处卽活养花录瑞香根甜蚯蚓喜食以洗衣服灰汁及小便浇去蚯蚓以漆滓壅之以退牲水退鸡鹅汁燖猪汤浇之茂盛四要必用神隐养花录曰若依古方以小便鸡鹅汁猪汤浇之则盆土成臭卽腐细根不如用淸水徐徐浇之也瑞香恶湿畏日必用神隐瑞香根细脆如乱发过曝过湿皆致损伤其叶深绿广厚者乃不失常性也若黄软多皴者因过曝过湿根本受病使然也须易土改栽置阴处浇水不湿不燥还如旧时菁川子得此花酷爱之考诸古方见恶湿畏日之言乃得栽培之术也养花录收藏太早则土室过暖叶脱落须经霜五六次乃可收藏上同石榴花榴花来从安石国故名安石榴来从海外新罗国者曰海榴此花跗萼皆眞红色瓣如撮丹须黄粟密有千叶者有黄花者有红花白缘有白花红缘花品中一奇也格物丛话花有黄赤二色实亦有甘酢二种甘者可飡酢者入药图经又有一种子白莹澈如水晶者味亦甘谓之水晶榴本草俗以千叶不结实者谓百叶直干层枝上尖下大者谓柏样直干上疏枝如张盖者谓柱石榴数株丛生枝柯错乱者谓薮石榴数榴之中唯柏样榴甚佳余皆不佳养花录取石榴直枝如指拇大者长一尺以八九条爲科烧下头二寸掘坑深一尺七寸口径一尺坚枝坑畔置杂骨姜石于枝间实下土出枝头一寸水浇卽生四要必用纂要养花录曰揷枝不依古法折取一二寸许密揷别盆置阴处卽生叶未生时用肥土于嫩枝条上以蓆草包裹束缚用水频浇自然生根截下栽之用碎石覆压则易活神隐株枝少稀则屈其稀处必生杂枝此因气不直上结于屈处故枝生也养花录石榴花日中常晒日午浇淸水早晩亦浇若有嫩芽长起便与捻去心纂要榴子结时浇水勿令太过养花录凡榴多结实则枝必枯柏样榴勿令腰上结实只留一二颗余悉摘去上同旧根盘结枯朽则实不能结须鉅之上同元日以石头安于树叉间或堆积于树根则结实大而多必用神隐以石压根则实繁致富收藏毋使枝梢近地亦勿大暖上同倭踯躅花瓣甚大色类石榴重跗叠萼久而不衰收藏勿暖浇水勿湿养花录四季花月季付此花有三种花红每逐辰戌丑未月播芳者曰四季花色粉叶圆大者曰月季靑条引蔓春秋一度发花者曰靑竿四季靑竿不佳养花录四季初开过曝色殷不曝色淡欲开时频以水喷之令枝不燥常置阴阳处根本损伤则虫气成粉澲着枝叶间不治枝枯无花须用桃枝净刷又揉桃叶涂之苟不如初须翦去病枝兼解旧根用肥壤改栽又以肥水浇之下行新根必上抽枝便着花萼矣虽无白澲久不抽枝改栽爲妙收藏太暖则嫩枝抽上遇寒旋萎上同月季方开曝日则萼朽不发须于阴处置盆花发便卽出外上同海棠花唐人以海棠爲花中神仙必用冬至日早以糟水浇根其花鲜盛结子翦去则来年花盛四要必用神隐纂要紫薇花俗名百日红性不耐痒树间叉处以指爪搔之则枝叶皆动树身光润高丈余花瓣紫皱聚小爲大成朶如拳蜡跗茸萼赤茎叶对生六月始花开谢接续可至九月格物丛话我国岭南近海诸郡多植此花锦英露艶照映庭除风格最是流丽岭北风气严烈冻死殆尽幸赖好事者将护仅得免死十有一二耳梅雨时折揷置阴处卽生新枝用海竹扶之矫作柏样榴形乃佳收藏勿暖浇水不燥养花录丁香二月十月取丛生枝根移种卽活四月开花香气满庭俗方折枝爲丁字形烙定两头横埋于地亦便生根上同详见枝种及种梨条小桃接于柳树或桃树便活二月开花俗方山茱萸未冻前解氷后皆可种二月开花红实亦可翫俗方以鸡粪壅之则盛四要牧丹六月取子以水试之取其沈者以粪土拌盛之至八月种于畦来春生芽神隐秋社前或秋分后移栽又曰八月九月皆可记取南枝多留宿土欧阳记曰必去旧土每窠用粪土一斗欧阳记曰细土白敛蔹末가희톱一斤拌匀栽之欧阳记曰牧丹根甜多引虫食白敛蔹能杀虫勿断须根勿令脚踏用水浇灌上同牧丹根四傍掘土塡牛粪以水浇之粪水渗入一倍茂盛俗方移栽时须直其根屈之则死致富牧丹不接则不佳须用秋社后重阳前过此不佳花之本去地五七寸许截之乃接以泥封裹用软土壅之作菴子罩不令见风日此接花之法也欧阳记以奄木接牧丹高数十丈纂要补一本发数朶者择其小者去之止留一二朶谓之打剥惧分其脉也花才落便翦其枝勿令结子惧其易老也欧阳记冬至夜拨开根脚下土至来日以水缸内石衣搥令细和肥土壅之神隐曰以水池内靑苔衣拌粪土壅之或只用粪浇花卽开得数日又盛茂四要必用纂要花开渐小于旧者盖蠹虫损之必寻其穴以硫黄簪之其旁又有小穴如针孔乃虫所藏处以大针点硫黄末针之虫乃死花复盛此医花之法也不可以乌贼鱼骨针之花必死欧阳记牧丹根下放白朮诸般颜色皆是腰金白者以红花汁紫草汁浇根随色而变东坡集周日用曰变白牧丹爲五色皆沃其根类说芍药九十月时悉出芍药花根涤以甘泉然后剥削老硬病腐之处揉调沙粪以培之易其故土大约三年或二年一分不分则旧根老硬而侵蚀新芽故花不成就也王观芍药谱序花旣萎落亟翦去其子屈盘枝条使不离散脉不上行而皆归于根明年花繁而色润上同葵花一曰蜀葵有红白黑粉红数色二月以葵子置水中高撒于地种之则生枝干亦高四腰必用神隐石竹花一名瞿麦我国石竹花只是红色唐石竹则花有五色秋收子春种之辄生尤喜石间燥处种于堦墻上亦能生俗方萱草一名宜男草一名合欢花원츄리又曰업믈移根稀种一年自稠神隐详见莳药芭蕉蕉乃植物中之最软脆者也太燥则焦太湿则败法得则易荣法失则易枯当其土脉融解夜无霜威择半阳地掘坑成围安根壅壤务要软肥封齐旧垠沃勿暂晞及乎淸和届节南薰始至宿茎浮靑新叶含翠渍马溲于败屦旁互列而深寘芽承润而达气含腴而炽及乎严霜始肃木叶几脱命徤仆以破培茎留尺而乃割藏诸土宇勿近中央列植岸头培以干糠莫怕人气烘煖爲良最忌冷湿易致损伤姜景醇养蕉赋略红蕉种自闽越中来一名兰蕉俗名美人蕉花若兰而色若榴二月下子冬初放向阳屋内掘坑埋之如干燥润以冷茶来春取出然种子不如分根当年卽花致富石菖蒲一名昌歜形品见治药取积年沟渠中瓦爲末种之四要神隐必用初春採盘根细叶者翦须根列置怪石下用碎石鎭之以石泉浸灌不令水有臭气自然生根盘结石上养花录石菖蒲喜洗根频洗则叶细而秀极怕烟才被烟遶无不烂死上同用沙石器安怪石种石菖蒲于石峯间朝朝易水则茂水浊有泥滓则萎近传日本有道人将一大螺壳种菖蒲日三易水养之三十年只见细发出水置之座间使人夏凉冬煖云一寸九节者眞品江西天宝洞天洪厓丹井二处所生九节者种之一年至春翦洗一发愈翦愈洗夜灯观书置一两盆可以收烟不薰人眼星月之下置一盆至朝取叶尖露珠以洗目大能明目久则可以白昼见星栽于石山亦可若种炭上炭必用有皮者佳李国美合诸方录之卽今种于怪石者乃巖菜非石菖蒲也石菖蒲一如菖蒲而细短药用石菖蒲是也处处有之上同怪石以古诗考之怪石皆从湖海中出而吾东方所玩者皆採于山松都南二十余里有敬天寺寺之北三四里多产怪石石色靑碧峰峦峭峻悬崖絶壑隐隐若藏畜云雷之形置鑪中则能引水至峰顶虽日中不干苔藓斑烂形模一似沈水香故谓之沈香石眞天下絶宝也出新溪县者石理细软水不能上出安山郡者黄赤多土色皆不佳也养花录近世出丰川者颇佳出丹阳者善引水至峯而黄赤多土色生水落山怪石峯者坚而上水色苍黑闻见方世人不晓事如得沈香石便斲㠌穴洞贯前后或种巖菜及杂卉于凹处此皆鄙俗所谓沈香石理自成窦穴穴中着细沙水一入石底穴口则接湿细沙自然引至顶上若多斲㠌穴石理断絶则水不能上种岩菜使根穿入穴中则非但不润石亦折裂皆妄之尤者若石品甚佳苔发自生石间森森若松杉然巧施人爲固不及天然者之爲良也天气冱寒须曝日晒干鼎鑪须用瓷器养花录如欲石上生苔以茭泥和马粪涂置湿润处非久卽生四要必用神隐养蚕养蚕序饥食寒衣关于人一也而非蚕则无以爲衣所以士庶之家以养蚕爲重也然于择种下蚁分擡饲叶之际不避拘忌不遵规法则用力虽勤而得茧无多玆录养蚕之方爲第七养蚕养蚕吉日浴连出蚕安搥入筐宜用戊辰壬午甲午乙巳甲寅丁巳戊午日更得收满天德月德月合明星五富等日必用出蚕沙宜天德方上同养蚕忌日三月辰戌四月巳亥五月卯酉十二月子丑右日出蚕交蝶浴种十分忌之选择书庚戌日蚕姑死日忌之必用蚕室忌命官方上同蚕官所在方亥子丑年未方寅卯辰年戌方巳午未年丑方申酉戌年辰方此方春月动土蚕桑俱失选择书祀蚕神正月初五日祀蚕神室当午处具香食餠令蚕妇祷祀用茶代酒纂要齐谐记吴县张成夜见妇人于宅南妇人擧手招成曰此地是君家蚕室我卽其神明年正月半宜作白粥泛膏于上以祀我已后年年大得蚕上同备蚕具凡蚕室北屋爲上西屋次之闲情录曰蚕喜东照大忌东屋必用曰无西窓亦可爲西日暝照又西风非长养之气也纂要二月五日泥蚕室四要蚕生一月之前预修蚕室须要宽快洁净通风气映日阳墻壁勿使有湿气屋前不宜有树木窓与户虚明易辨眠起煳以新纸各备苇帘下附地列置风窦令可启闭以除湿郁纂要闲情蚁生三五日之前先将蚕屋用火薰煖神隐择日安排上下闲铺三箔上承尘埃下隔湿润铺切碎稗草于上中箔以备分擡闲情腊月刈茅草收积勿令雨浥损来春作蚕蓐则作茧加倍厚实神隐蚕喜牛粪牛喜蚕沙牛粪熏屋大宜于蚕至月多收牛粪堆聚春暖踏堑坏于蚕房内烧之令无烟必用神隐纂要干桑叶腊月内擣磨成麴以瓮收贮饲蚕则能消蚕热病余剩者可做牛料甚美神隐择种育蚕之法始于择种雄茧尖细坚小雌茧圆漫厚大开簇时择近上向阳或在苫草上明洁坚实者置透风凉房内净箔上一一单排日数旣足其蛾自出第一日出者爲苗蛾末后出者爲本蛾不可用若有拳翅秃眉焦尾焦脚赤肚无毛黑纹黑身黑头者亦皆不用只留完全肥好者以厚纸爲本散蛾于上以次日以后每一日出者爲一连至十八日后西南净地掘坑贮蛾以土封之使免禽虫伤食其生子如环成堆者皆不用生子数足更令连上覆养三五日遇天色晴明日未出时汲井水浴连约一饭浸去毒气挂于通风凉房内神隐曰连背相靠钩挂闲情录曰挂时蚕子向外恐有风糜其子勿令烟熏日炙至十月卷收顿放于无烟净屋内必用神隐纂要闲情冬至日浴连腊月内三八日浴连三次纂要曰流水爲上井华水次之无令水极冻闲情录曰用桑柴或稻草灰淋汁浸三日取出雪水尤佳浴毕用桑皮绳悬挂神隐曰浴毕于中庭用竿高挂以受日精月华之气至除夜用五方草又方用马齿苋同桃符木柤以水同煎放冷元日五更浴过藏之瓮内每十数日日高时一出每阴雨止卽便晒曝上同勿令孕妇与未满月产妇浴连勿用绵絮包裹勿近铜铁盐灰勿用苎麻绳丝系挂如或不忌多干死纂要出蚕三月谷雨出蚕令蚕母洗手净洁凡切叶饲养擡布之际并当如此将瓮中蚕种迁于无风温室悬挂太高则伤风太卑则伤土蚕种初变红肥再变如春柳色三变如远山色周盘其中此必收之种也若顶平焦干苍黄赤色此不用之种也纂要蚕种变色迟速由己勿致损伤自变桑叶已生自辰巳间将瓮内取出舒卷提掇亦无度数但要第一日变三分第二日变七分却用纸密煳封了还瓮内收藏至第三日午时又出连舒卷须要变至十分闲情录下蚁蚕变灰色已全以两连相合铺净箔上紧卷两头绳束卓立于无烟净凉房内第三日晩取出展箔蚁不出爲上若有先出者名曰行马蚁留则蚕不齐须以鸡翎扫去不用纂要曰不可以鸡翎扫拨盖蚕生不齐则其眠起至老俱不能齐故曰蚕欲三齐子齐蚁齐蚕齐是也候蚁齐生和蚁秤连记写分两多少用细切擣软秆草均铺箔上爲蓐又揉净纸粘铺蓐上便取桑叶闲情录曰着怀中令煖细切如丝发筛于蓐纸上务令均薄将连合于叶上蚁自下连缘叶神隐曰有不下者轻轻振下闲情录曰勿用鸡毛等物拂扫以至惊伤或过时不下连及缘上连背者此残病蚁也幷连弃了却秤空连便知蚕分两三两蚁可布一箔至老可分三十箔每蚁一钱卽爲老蚕一箔量叶放蚁愼勿贪多不然则劳而无功矣必用神隐纂要闲情饲蚁蚁初生色黑渐渐加食至第三日巳午时擘如小棊子布于箔中渐渐饲叶谓之擘黑一云分蚁闲情初日一时辰可饲四顿一昼夜饲四十八顿或三十六顿第二日饲至三十顿第三日亦饲三十顿当用心勤饲神隐初饲蚁时旋摘细叶用利刀细切用筛子筛下不住频饲盖旋摘则不干非利刀则无液非细切则盖蚁非筛则不均桑槎微液不能久存少顷成枯故频饲也纂要初眠神隐曰头眠闲情曰正眠黑蚁变白则向食宜少加厚变靑则正食宜益加厚复变白则慢食宜少减变黄则短食宜愈减纯黄则停食谓之正眠闲情录头眠擡饲候十分眠才可住食至十分起方可投食若八九分起便饲之直到老都不齐一昼夜可饲六顿次日可渐次加叶神隐向黄之时宜极煖眠起时却要微煖起后天气淸明巳午时间暂卷窓间帘帏以通风日上同闲情录曰南风则卷北窓北风则卷南窓放入风气不伤蚕再眠神隐曰停眠正眠起后自黄而白食宜少加自白而靑食宜益加自靑复白食宜少减自白而黄食宜愈减此又一眠也闲情录向眠时见黄光便住食擡解直候起齐慢饲叶宜薄掺厚则多伤一昼夜只可饲四顿次日渐渐加叶神隐眠起宜温和起后天气晴明巳午时间卷帘通风如上法上同大眠直候十分起齐投食一昼夜可饲三顿次日加叶至第七八顿午后天气晴暖取菉豆麪白米麪或黑豆熟麪右等麪预先磨下以待之与切下桑叶一处微用温水拌匀一箔可饲麪十余两却减叶三四分隔一日再如此饲一顿不惟解蚕热毒又省桑叶仍得丝多易缲坚韧有色神隐大眠后喫食十五六顿卽老得丝多少全在此数日不可怠慢日见有老者量分数减饲候十蚕九老方可入簇纂要闲情大眠起后饲罢三顿卷帘去纸窓以透风日必不顿惊生病纂要曰虽大眠后喜凉亦避勐风若天气炎热门口置缸旋添新水以生凉如遇风雨夜凉却将帘帏放下闲情录饲养总论蚕必昼夜饲饲要均匀若顿数多者蚕必早老少者迟老二十五日老一箔可得丝二十五两二十八日老得丝二十两若月余或四十日老止得丝十余两神隐若値阴雨天寒比及饲蚕先用干桑柴或去华秆草一把点火绕箔照过煏出寒湿之气然后饲之则蚕不生病上同蚕食雨湿叶及冷露湿叶则成白殭食风日所干叶及旧干热叶则生腰结食浥臭叶则生诸疾湿叶有可制之法芟叶积实苫席覆之少时内发蒸热审其得所启叶摊之湿随气化叶亦不寒卽可饲之至于干叶臭叶则无可制之法可弃之必用纂要採桑归必疏爽于室中出热气后乃与食闲情录育蚕而缺叶者以甘草水洒叶次以米粉糁之候干与食可度一日夜成茧厚实谓之斋蚕必用纂要闲情分擡总论蚕滋多必须分之沙燠厚必须擡之失分则不胜稠叠失擡则不胜蒸湿故分擡宜频必用纂要神隐曰住食卽时分擡每擡之后布蚕若稠则强者得食弱者不得食必绕箔游走且于擡时久堆乱积远掷高抛则蚕身相击损伤生疾切宜稀布而安款也必用纂要闲情凉煖总论自蚁初生至两眠蚕屋正要湿煖蚕母须着单衣自觉身寒则蚕亦寒便添熟火自觉身热则酌量去火至大眠后天气炎热却要屋内淸凉神隐闲情昼夜之间大槩亦分四时朝暮类春秋正昼如夏深夜如冬寒暄不一用火斟酌多少不宜一例闲情八宜方眠时宜暗眠起后宜明蚕小并向眠时宜煖宜暗蚕大并起时宜凉宜明向食时宜加叶紧饲新起时宜薄叶慢饲杂忌忌烟熏必用神隐纂要闲情忌煎煿鱼肉必用纂要闲情忌烧皮毛纂要忌燃火纸吹灭纂要忌近臭秽忌酒醋五辛羶腥麝香等物忌室宇扫尘必用纂要闲情忌西照日忌当日迎风闲情忌仓平开门暗値贼风神隐忌灯火射窓忌敲击门户忌放刀灶上纂要忌蚕屋内哭泣叫嗔秽言淫辞忌产妇孝子不洁人入蚕室必用纂要闲情忌带酒切叶饲蚕擡解布蚕必用闲情未满月产妇不宜作蚕母必用纂要蚕母不宜频换衣服蚕阳物火忌水故食而不飮纂要晩蚕又有夏蚕秋蚕名曰晩蚕夏蚕自蚁至老俱宜凉惟忌蚊蝇必设帐以卫之秋蚕初宜凉渐渐宜煖养法同前闲情夏蚕不中缫丝惟堪绵纩而已夏蚕不宜多育或育之擘黑后须一日早辰一擡其砂上同附缫丝凡茧宜择凉处薄摊蛾自迟出免使押缫相逼不及则有瓮浥笼蒸之法缫丝之诀惟在细圆匀紧无粗节不匀也闲情缫丝有热釜冷盆之异然皆必有缫车丝軠然后可用大釜要大甑置于釜上甑中入水满甑中用一棍拦断可用二人对缫水须常热旋旋下茧多下则绳不及鬻损些可麤丝单缴者双缴亦可但不如冷盆所缫洁净光莹也冷盆要大先泥其外用时添水八九分水宜温煖长匀无令乍寒乍热可缫全缴细丝中等茧可缫双缴比热釜者有精神而又坚韧也上同牧养牧养序旣定其居必有常产畜牧之事亦不可少之也牛以耕田马以载物羊猪鸡鱼可以供祀而养老鹤鹿鸂䲮可以作伴而遣闲玆录牧养之方爲第八养牛作牛牢吉年卯辰巳申亥子年吉余年不吉吉月二月四月七月大吉九月自如余月不吉吉日甲子乙丑己巳庚午甲戌乙亥丙子戊寅庚辰壬午癸未乙酉丙戌戊子己丑庚寅壬辰癸巳甲午乙未己亥庚子辛丑壬寅癸卯戊申壬子丁巳庚申吉又戊午辛未辛酉己酉吉又戊己庚辛壬癸日吉又初一初五初六十二十三十五日吉必用修牛牢凶日春子戌午夏寅卯丑秋巳午辰冬申酉未上同纳牛吉日丙寅壬寅乙巳辛亥甲寅戊午凶日乙丑壬申甲戌庚戌癸丑上同相母牛方毛白乳红多产毛疏乳黑不产产时犊卧与其母面相向则数产相背则稀产一夜下粪三堆一年一产一堆则三年一产攷事相耕牛方眼要去角近眼欲大白脉贯瞳角欲细两根促近軆欲粗麤尾欲短密颈骨尾稍长大后脚股门谓脚两间并快则吉毛疏长者不耐寒尾稍乱毛转卷则命短必用神隐攷事甯戚相牛经曰头小脑大头长身短角方眼圆嵴高臂低食毛不分立齐足乃可爲耕牛攷事头欲瘦小不用多肉面欲长短则命促方眼欲窊窊则有力不窊则少力眼赤者触人眼下有旋毛名泪滴不吉鼻欲斩而大易牵鼻如镑难牵无力鼻上毛逆凶口欲方大能食齿欲白角向前吉向后凶两角间有乱毛妨主角圆纹细耳去角近略可容指方好骨欲长大尾骨麤少毛者有力毛短密而黑者耐寒疏长如鼠毛者怕寒前脚欲直而阔后脚要曲而开蹄欲大靑黑紫爲铁蹄吉屎如螺旋用力如雷并攷事牛之爲物切于农用善养畜者必有爱重之心顺其凉煖时其饥饱节其作息养其血气若然则皮毛润泽肌軆肥腯力有余而至老不衰其何困苦羸瘠之有春心必去牢栏积粪自此以后旬日一除免秽气蒸郁爲患且使无浸渍蹄甲以生疾方旧草凋朽新草未生之时宜取洁净藁草细剉之和以麸谷糠豆之属使之微湿槽盛而饱之春秋草茂放牧飮水然后与草则腹不涨至冬月天气积阴风雪严冻卽宜处之煖燠之地煮糜粥以啖之又当预收豆楮之叶舂碎而储积之以米泔和剉草糠麸以伺之又或以绵餠饲之此所谓顺其凉煖时其饥饱也每遇耕作之月昼已放牧夜复饱饲至五更初乘日未出天气凉而用之则力倍于常半日而胜一日之功日高热喘使令休息勿竭其力以致困乏此南方昼耕之法也若夫北方陆地平远牛皆夜耕以避昼热夜半仍以刍豆助其力至明耕毕放去此所谓节其作息养其血气也饥欲得食渴欲得飮物之情也至于役使困乏气喘汗流耕者争于就食或放之山或逐之水牛之七窍空疏筋力疲乏顚蹶而僵仆者往往相借利其力而伤其生乌识其爱养之道哉并闲情家有一牛可代七人之力衿阳杂录曰无牛者佣九人挽犁可代一牛力日耕可种二三十斗如敎小牛必令惯耕老牛同负犁耙使其纯熟自然知耕道矣神隐造牛衣上用蓑草结缀则利水下用芦花结络则温煖相连织成如结蓑衣法遇极寒鼻流淸涕腰软无力将蓑衣搭牛嵴背用麻绳絟系免致冻损上同牛之爲病不一其用药与人相似但大爲剂以飮之无不愈者溺有血伤于热也以血药治之冷结则鼻干不喘以发散药投之热结则鼻汗而喘以淸利药投之其或天行疫多熏蒸相染则牵避他所祓除沴气而救药或可偸生也闲情牛患气胀病冷热相冲伤重损脾先用攻胃散白芷一两茴香一两一钱桔梗一两二钱苍朮一两三钱细辛一两一分芍药一两三钱橘皮九钱半官桂一两一钱右爲末每服一两用生姜一两盐水一升同煎温服灌之脾兪鍼烙最良必用牛忽肚胀狂走触人用大黄黄连各五钱鸡子淸一箇酒一碗和匀灌之闲情牛喫杂虫腹胀用燕子屎一合水调闲情曰酒调灌之神隐闲情尿血用当归红花爲末酒煎一合闲情曰酒浸一碗灌之本草粪血取灶中黄土二两酒一升煎候冷灌之上同尾焦不食水草用大黄白芷黄连各五钱爲末以鸡子淸一箇酒调灌之立效闲情鼻胀鼻浮高也用酽醋一盏灌耳中立差治疗方白膜遮眼用炒盐幷竹节烧存性细硏一钱点膜上闲情身上生虫用当归擣烂醋浸一宿涂之神隐闲情烂肩用旧絮三两烧存性麻油卽眞油调傅忌水五日上同漏蹄用紫矿不脂液结成形若烟石与血碣用条爲末猪脂和塡漏蹄中烧铁烙之上同咳嗽用盐一两豉汁一升相和灌之闲情造豉法见下治膳以鬼气귀신의긔로身战出汗口鼻冷先灌盐汤一升细切葱白一握好酒一升同煎三五沸灌之如不差更灌血转胞者以血转胞溺塞者也难治治疗方牛患热病口黄黑色似靑泥四脚不收用白朮散白朮二两半苍朮四两二钱紫苑三两三钱牛膝二两二钱麻黄去节三两厚朴三两一分当归三两半藁本三两三钱右爲细末每服二两用酒二升煎放湿草后灌之卽差必用一方用胡麻叶거문님擣汁灌之立差神隐闲情一方靑蓑님煎水灌之本草牛疫所近处先用小便使未病牛飮之日三四次则牛不传染牛喜人小便男子直放注其口则自能呑咽最有神效治疗方一方赭쥬토涂于牛角上辟恶上同未发时吐涎者是瘟疫也取黄柏硏汁白石烧灰二种以酒调和灌口以防攷事一方先吐涎不止者取香墨먹硏汁及蓝汁各三合石灰一合酒半升相和灌之治疗方一方未发时预以羊蹄솔옷汁二三升灌口始发亦灌本草一方有病气千金木븕나모斫取拥廏上同一方水煮千金木与叶待冷灌口上同一方千金木叶剉和草饲之上同一方于牛栏中烧安息香븕나모진苍朮以鼻吸香立止必用神隐纂要牛得急卒之疫以头打脇者用巴豆七箇去壳擣烂以生麻油기和灌之治疗方曰用巴头两箇如无则大黄五钱作末和生油一两淡酱水半升灌之仍用皁角末주엄朅一撮吹入鼻中更用鞋底신바닷于尾停骨下리브튼아래拍打也之本草便民图纂事林广记神隐闲情录曰牛噎用皁角末吹鼻用鞋底拍其尾停骨下牛疫採芭蕉根烂擣绞取汁灌口每灌一碗虽毒疫连灌三日则百无一失此草不常有于鄕村预种以备可防牛疫攷事必用曰用石楠藤和芭蕉自然汁五升灌之石楠藤广乐也一方用石菖蒲淡竹叶卽绵竹葛粉郁金菉豆苍述等分爲末每用一两芭蕉自然汁三升入蜜一两黄蜡二钱调和灌之未解则再灌热极加大黄鼻头无汗加麻黄鼻口出血加蒲黄브둘神隐广记山居四要一方腊月糟주염이一大升赤茯苓末四两石菖蒲末大黄末各二两地黄汁一升醋半升小便一大升调和灌之隔日一灌五度卽止仍针鼻毛际一分许血出差治疗方一方大黄柴胡물불휘各一两剉水煎灌之立差如无柴胡只用大黄二两水煎分两次灌之以下泄爲限上同一方黄柏剉水煎无量灌口攷事一方用眞茶됴흔쟉셜차二两爲末和水五升灌之神隐一方用腊月兔头烧灰和水五升灌之必用神隐一方狐头尾烧灰和水灌之本草又曰狐肠一方狐肠烧灰和水灌之上仝一方地龙多取纳口中拗其吭使下以差爲度攷事一方取大蟾中蟾亦可压之使放溺去皮头取肉捣烂和水灌之治疗方一方以油涂手探谷道去结屎以通爲度攷事牛马时疫獭肉너고릐고기及屎煮汁待冷灌之本草又曰獭肉肝肚以水煮汁灌之不用屎一方牛马温毒黑豆煎水灌之上同一方牛马时疫用白朮藜芦박새芎䓖细辛鬼臼두야주자기石菖蒲等分粗末烧薰两鼻令烟入腹卽愈牛马医方一方牛马疫初发时身軆中有少肿죠고브온仔细审之以烧铁条烙其肿处又冷水浸竖令軆寒爲度又以艾炷如小指大灸神阙穴卽脐中也三十壮上同牛马六畜疫病酒和麝香少许灌之本草牛马百病柳叶生牛乳同捣令烂丸如弹子晒干用时擣爲细末仍和生牛乳灌之神效本草牛病后膓结不得放粪白米二升浸一宿硏取汁生油半升相和灌之差治疗方牛疥癞用藜芦爲末水调涂之妙神隐一方用荞麦穰모밀느정이烧灰淋洗之闲情养马作马坊吉日丁卯庚午甲申辛卯壬辰庚子壬子及天德月日凶日戊寅庚寅必用纳马吉日乙亥己丑乙巳凶日戊午上同王良相马捷法曰头欲高峻面如瘦而少肉耳欲得小耳小则肝小而识人意紧短者性最快眼欲得大眼大则心大而勐利不惊眼下无肉者多咬人鼻大则肺大而能奔肾欲得小肠欲厚则腹下广方而平肷欲得小肷小则脾小而易养胸堂欲阔肋骨过十二条者良三山骨欲平则易肥四蹄欲注实则能负重腹下两边生逆毛倒肷者良望之大就之小筋马也望之小就之大肉马也至瘦欲见其肉至肥欲见其骨今之买马且看眼鼻大筋骨麤行立好便是好马必用相良马法脥骨欲圆耳如削筒脑骨欲圆眼如垂铃李伯乐宝金篇曰眼似垂铃鲜紫色白线贯瞳行五百眼下有肉无则伤人面如剥兔鼻要宽大宝金篇曰鼻如金盘可藏拳上唇欲方口叉欲深宝金篇曰口叉须深齿牙远舌如垂钓色如莲下唇欲圆食槽欲宽项长弯曲欲似鸡鸣鬃欲茸细鬐欲高排鞍肉欲厚嵴梁欲平腰欲短促砚骨欲平肋扇骨欲密后看似狗蹲臆欲平胸堂欲阔接嵴骨欲短膝欲圆宝金篇曰膝要高兮圆似掬前脚欲直节欲近节骨欲麤胫脡骨欲细前蹄欲圆掌欲高腹欲平汗沟欲深外肾欲小腿如琵琶尾骨欲短尾欲茸细攷事曰尾如垂帚宝金篇曰尾如流星散不连后脚欲曲曲池欲深鹿节欲曲攷事作细后蹄欲尖必用攷事攷事又曰背欲麤肚下欲生逆毛辨驽马法头大而重耳关慢大口叉浅下唇急颊薄冷食槽容骨侠筋细皮急鬃麤毛麤肷大盛镫无肉嵴高而直肋稀腹侠跨骨上阔下浅三山高后肷小蹄下浅腕小膝小腋下肉急胁下肋阔腹大而无后脚直乌不成沟浅小明尾株高攷事相旋毛法两目间寿星善旋项下带缨善旋胸堂靠槽善旋肚下乘镫善旋后脚接腹间肷花善旋其余皆恶旋也上同相寿夭法马目中五采具及眼箱下有字形者寿九十鼻上纹如王公寿五十如火四十如天三十如山如水二十如介十八如四八如宅七旋毛在眼箱上四十在値箱骨中三十在値中箱下十八口见红白光如穴中看花老寿若黑不鲜明盘不通明不寿上同相齿法一岁驹齿二二岁驹齿四三岁驹齿六四岁成齿二五岁成齿四六岁肉牙生七岁角区缺八岁尽区如一九岁咬下中区二齿臼十岁四齿臼卽咬下中区下皆放此十一岁六齿臼十二岁二齿平十三岁四齿平十四齿六齿平十五岁咬上中区二齿臼十六岁四齿臼十七岁六齿臼十八岁二齿平十九岁四齿平二十岁咬上下尽平二十一岁咬下中区二齿黄二十二岁四齿黄二十三岁六齿黄二十四岁咬上中区二齿黄二十五岁四齿黄二十六岁咬上下尽黄二十七岁咬下中区二齿白二十八岁四齿白二十九岁六齿白三十岁咬上中区二齿白三十一岁四齿白三十二岁咬上下尽白齿左右嗟不相当难御齿不周密不久疾不满不厚不能久走上同养马总论马者火畜也其性恶湿利居高燥忌作房于午位日夜喂饲中春放淫顺其性也季春必啗恐其退也盛夏必浸恐伤于暑季冬必温恐伤于寒啗以猪胆及犬胆汁煮粥则肥必用神隐养马冬须煖廏夏必凉棚槽柜须令洁净毋得杂以羽发蛛丝沙石灰土诸杂秽恶之物食之卽瘦生病必用攷事喂料时须拣择新草筛簸粟豆若熟料用新汲水浸淘放冷方可喂之切忌冻料陈草每夜须二三次起喂草若马热不宜加熟料必用神隐攷事食有三刍一曰恶刍二曰中刍三曰善刍谓饥时与恶刍饱时与善刍引之令食常饱则无不肥剉草麤虽足豆谷亦不肥细剉去节而饲之令马肥攷事飮水一日三次朝飮则小之昼飮则酌其中暮飮则极之攷事曰遇夜不飮飮时宜以新水切忌宿水必用神隐攷事夏暵冬寒亦节飮大槩喂水必谨亦能成病必用冬月飮讫便须骑骤必用神隐攷事曰飮讫牵行卽无伤或以盐水飮者勿多多则损其腰腹以成肾冷肾冷则后失攷事每日晨晩须看其口色以知其冷热之候必用神隐日看其粪溺若溺淸粪慢则无病攷事日中若不乘骑遇有草处须抛放令自在舒畅必用放牧法五月后勿放至秋放牧八月望时一日骑出汗勿过劳着草马衣过夜收汗平明刷之无穗长草一二束啖之与净水一二钵飮一息乃止还放隔十日如前法骑劳良马五度常马三度攷事东人经验牧养法冬春骑劳出汗则勿解秋韠徐徐刷毛去秋韠则中血汗风无汗则去鞍着马衣鄕名于之后去革勒马大劳则平系待息气平饲长草一束后与折草良久又料一二升和升草啖之又净水一大斗折草与料三四升和啖常飮净水马歇多息汗未易收则有病更骑微出汗如前法养攷事行路时不飮水尤忌近歇处战勿例论攷事远行到歇处良久与空草熟刷刷罢飮飮竟当饲神隐凡骑马远行歇宜早喂宜迟未喂之先飮水数口方可饲草不尔必有中结之症必用饲征马令坚实之法细剉刍杴杨去叶全取茎和谷豆秣之置槽于通地虽复雪寒勿令安厂下一日一走令其肉热马卽硬实而耐寒攷事马瘦喂之不肥者煮料时贯衆회초밋불휘一二枚同煮久久喂之瘦虫自出必用神隐马虽食草料腹不能充甘草人参白朮当归各二钱大黄六钱贯衆五分爲末无水酒一大钟眞油一盏鸡卵一箇和早朝灌口高系不啗水草午后啗水草未愈再服攷事治马咬说郛曰以殭蚕拭马唇内外卽不咬类说治马目汇用霜后干谷树叶爲细末一日两度以芦管吹眼中神隐治马眼骨眼初发未甚时削木如签子样以针横刺顶上旋毛中向上直揷二寸余用布帛尺卽差差后经宿拔去攷事又方初有气以乱发烧燻鼻流淸涕至流浓涕则愈上同又方白矾四钱靑盐弹子大二块如无代用鄕盐将盐爲末铫子内中心用矾盖用火飞之熬定后取出却入炭火烧絶黑烟爲度硏如粉入少龙脑点之上同又方初发时釜底墨盐炒等分细末一钱纳眼差上同又方熊腹如小豆大细硏酒一钟半和匀以小杯徐徐灌之后腹痛则一日不给料卽差上同凡马眼骨后腹痛灸神阙穴卽脐中也五十壮卽差神验上同治马诸腹痛亦灸神阙五十壮神验上同治马不进水草方鸡卵则一箇鸠卵则二箇去壳取水眞油三合淸蜜三合熊胆一钱半大蒜一颗烂硏豆淋酒取黑豆炒令极热投酒中名曰豆淋酒一升和空心灌之愈朝灌则至夕先与草料饱后少与水一斗许徐徐飮之不愈再灌上同治马虫嗓重者用葶苈子두루믜나이一合炒令紫色擣如泥桑白皮一大握大枣二十枚擘去核以水二升煮取一升去渣入葶苈末调匀适寒温灌之隔一日又灌重者不过三次神隐治虫嗓十年者酱淸如胆汁者半合分两服灌鼻内每灌一二日将息不得连灌卽损马上同虫嗓马鼻沫出梁肿起者不治上同治马急黄黑汁取旧靴头皮水浸汁灌之如不效用大黄当归各一两盐半盏以水三盏煎取半盏分两服灌之如再不效鍼破马毛尖血出卽效上同治马啌喘毛焦用大麻子见下救荒服黑豆法楝净一升饲之大效上同治马伤水骑骤紧急喘息未定之时遇水飮之须臾间两耳幷鼻息皆冷及流冷涕卽此证也用葱一握盐一两许同擣爲泥罨于两鼻内须臾打嚔淸水流出是其效也必用又方先烧人乱头发薰两鼻后用川乌草乌白芷胡椒猪牙皁角各等分麝香少许爲细末用竹筒盛药一字二分半吹入鼻中须臾打嚔淸水流卽效更加瓜蔕等分用之则兼治伤水中结一切病症其效如神不效再吹必用神隐治马中结骑行远路安歇不久肚中热脂未凝便饲干草则热脂裹草不能消化而成此病用雄鸡一只勿用刀割以拳搥死就热便开破鸡肚取心肝肠嘴爪指甲带粪入风化石灰一合用碎刴烂入眞芝麻油四两调匀灌之立效鸡不用只用肚中物必用神隐又方用大黄郁李仁穿山甲微炒黄色各一两风化石灰一合如无灰代用朴硝四两爲细末作一服芝麻油四两酽醋一升调匀灌之立效如灌药不透用猪牙皁角爲细末芝麻油各四两同和匀塡于后粪中再灌前药一服卽时便透必用治马大少便不通眼起欲死须急治之若不急治则死以脂或油涂人手探谷道去结屎又以盐纳溺道中溺出便差攷事治马小便不通滑石一两硏朴硝硏木通牵牛子白者名白丑黑者名黑丑各二两爲末同温水灌之未通再灌上同治马泄泻好麴末微炒四两苍朮末四两温泔汤调灌之未愈再灌上同治马起卧胞转及肠结用细辛防风芍药各一两以盐一盏水五盏煮取二盏半分爲二服灌后灌前用芒硝郁金寒水石大靑各一两水五盏煮取二盏半以酒油各半盏搅匀分二服灌口中妙神隐马转胞欲死用小儿尿和水灌之立差捣蒜纳小便孔中深五寸亦可上同治马颊骨胀取羊蹄根四十九箇烧灰熨骨上冷则换之如无羊蹄根杨柳枝指大者灸熨之上同治马后胯冷豉造法见治膳葱姜各一两水五盏煮取半盏和酒灌之上同治马蛆蹄槽下立处掘一尺方埋鸡子许大圆石子令常立石子上一二日卽差上同治马黄黄柏雄黄木鳖仁唐材木实似鳖各等分爲细末醋作煳调冷涂于疮上纸贴初见黄肿起时便用鍼遍刺肿处然后涂上前药必用治马梁嵴欲破未破时将马脚下尿屎湿稀泥涂上干卽易之如此三五次自然消散或沟中鼻泥亦可必用神隐嵴疮用黄丹傅之避风立差神隐马疮焦痂以面封之卽落上同治马鼻内癞病用荞麦磨粉灌仍用麦稗饲之上同治马疥癞疮用杜蘅生擣搽或爲末傅之亦可上同一方用藜芦爲末水调涂妙上同一方用生胡麻叶擣汁灌之上同一方荞麦穰烧灰淋洗之闲情疥疮用黄豆炒焦和生油麻擣烂傅之先以酣泔水净洗上同一方採俗名藤葛根去土洗作末水调涂之虽难治之疥不过一二度卽效攷事一方取蝌蚪올창이卵一椀许灌口有效上同一方萆麻子一升连皮烂擣用麴五合酿酒过四五日待熟先以杻木尖其头束之刷其疮处后以此酒涂之虽积年难治之疥无不卽效俗方以木麦浸小便一宿连皮烂擣作煳涂之卽效上同治马疫方见牛疫下骡驴病与马症同治神隐养羊作羊栈吉日戊寅己卯辛巳甲申庚寅甲午乙未庚子甲辰纳羊吉日癸未凶日七月戊己日九月己日羊种腊月生者最良正月亦佳十一月二月生者次之若母羊有十只羝羊宜有二只少则不孕多则乱羣必用神隐羊者火畜也其性恶湿利居高燥作棚栈宜高常除粪秽上同羊初米时与细切干草少着糟水拌经五七日后渐加磨破黑豆调糟水拌之每宜少饲不可多与多则不食可惜草料兼又不肥愼勿与水喫水则退胀溺多可一日六七次上草不于太饱太饱则有伤上同羊性好盐常以盐啗之爲妙神隐春夏宜早放早收若收晩遇午未时热必汗出有尘土入毛内卽生疮疥秋冬宜晩放若放早喫露水草口内生疮鼻亦成脓上同巳时放养未时还入四要中水先以水洗眼及鼻中脓污令净次用盐一大撮就将沸汤硏化候冷澄取淸汁注少许于两鼻内五日立愈神隐羊有疥者便宜间别之免致相染不尔则合羣致死治疥以藜芦根不拘多少搥碎米泔浸甁盛塞口置热灶边数日候未酸先以瓦片刮疥处令赤用汤洗之去疮甲拭干以药汁涂之再次卽愈若疥多渐渐涂之必用神隐一方用百草霜及盐桐油等分调匀涂之看多少随宜用之上同养猪猪牢分水法惟寅申两位放水猪大旺余并凶必用作猪牢吉日甲子戊辰壬申甲戌庚辰戊子辛卯癸巳甲午乙未庚子壬寅癸卯甲辰乙巳戊申壬子上同纳猪吉日癸未凶日戊辰己卯庚寅壬辰甲寅庚申上同母猪取短喙无柔毛者良喙长则牙多一厢有三牙以上者难肥不须畜小时餵糟不长牝者子母不同圈子母同圈喜相聚不食牡者同圈则无害圈不厌小处不厌秽亦须小厂与之避雨雪春夏草生随时放牧糟糠之属当日则与八九十月放而少饲神隐猪病割去尾尖出血卽愈神隐四要瘴疫者以萝葍或叶与之此物猪所好食性凉能愈其热毒又能宣转其肠胃使之流通若不食则难救上同养鸡治鸡鹅鸭栖吉方子午卯酉方名四极甲丙庚壬方爲中皇此八方治之主物大旺必用作鸡鹅鸭栖吉日乙丑戊辰癸酉辛巳壬午癸未庚寅辛卯壬辰乙未丁酉庚子辛丑甲辰乙巳壬子丙辰丁巳戊午壬戌成日满日上同酉日不出鸡上同腊月杀鸡不祥上同鸡种取桑落时神隐曰霜降时生者爲良闲情录曰春夏生者不佳形小毛茂脚细短者善守窠育雏神隐纂要闲情设一大园四围筑墻高丈许棘遮其头中筑一行墻分爲两园园内各作一屋方广丈五屋下悬筐闲情曰墻内东西南北各置四大鸡梄令鸡宿菢二月间先于左园内耕地令熟做秫粥闲情只曰粥洒之覆以草二日尽化爲虫便以雌鸡二十只大雄鸡五只养于其中如左园虫尽卽驱之右依上再用粥洒之如此则鸡自肥必用神隐闲情俗方曰多置谷糠于园内洒水令湿则虫自生可作鸡食园旁可种蜀黍畒许以取蔽阴至秋收子又可食鸡易爲肥长闲情以油和面捏成指尖大块日与数十枚食之或以硬饭同土硫黄硏细每次用半钱许同饭拌匀餵之数日卽肥必用神隐闲情餵小麦饭则易大神隐用栈鹅法则易肥法见下必用神隐母鸡下卵时日逐食内夹以麻子餵之永不肯菢只下卵上同下雏十余日闲情曰三十日无令出窠出窠则乌鸱取去纂要闲情鸡初生时饲以燥饭若饲湿饭则脐脓而死若烧柳柴则小者死大者盲神隐纂要闲情鸡初到家便以净温水洗其脚足自然不远走必用神隐纂要凡鸡杂病以眞麻油灌之立愈神隐闲情鸡中蜈蚣毒硏茱萸饲之闲情若遇瘟疫一鸡染之余鸡皆死卽须以蓝盛鸡叉口悬挂或移于阁上则免上同食鸡黑身头白者病六指者杀人纂要鸭种亦取桑落时生者爲良形小毛茂脚细短者善守窠育雏纂要鹅鸭母其头欲小口上龁有小珠满五者生卵多满三者爲次必用神隐鹅鸭宜以一岁再伏者爲种大率鹅三雌一雄鸭五雌一雄上同鹅鸭贪伏不起者可爲种其数起者不任爲种必用鹅鸭抱时皆一月雏出量雏欲出时四五日之内不可闻鼓声砧声及猪犬吠叫不可用淋灰器作抱窠勿令产妇观看须五六日上同鹅鸭以土硫黄饲之易肥必用神隐栈鹅易肥法以稻子或小麦或大麦煮熟先用砖盖成小屋放鹅在内勿令转侧门以木棒签定只令出头喫食日餵三四次夜多与食勿令住口如此五日必肥上同雌鸡无雄宜多餵豆麦肥壮则生卵神隐雌鸭每年五月五日不得放栖只干餵不与水则日日生卵不然或生或不生必用神隐将木作卵置鹅窠诱之生时寻卽收取别置煖处以柔草覆之上同养鱼五牸之法一曰养鱼二曰养羊三曰养猪四曰养鸡五曰养鹅鸭经曰治生之术有五水畜第一鱼池是也闲情筑塘须择良年月日时下鱼种亦在生门放如庚申壬子卽坤方下种诀曰庚申壬子在坤方壬戌庚子是离鄕甲寅丙辰巽宫位癸卯辛未艮中藏乙酉辛丑还坎位己未丁亥兑上当只论生门下种子取法依排死路亡闲情以六畒爲池池中作九洲必用曰可㙭丈许深以砖石置垜屹岖作十洲勿出水面求怀子鲤三尺者二十介牡鲤三尺者四介以二月上庚日纳池中令水无声鱼必生至四月纳一神守六月纳二神守八月纳三神守神守者鳖也盖鱼满三百六十则蛟龙爲之长而将鱼飞去有鳖则鱼不飞在池中周遶无穷自谓江湖也至来年二月得鲤长一尺者万枚二尺者四千枚三尺者二千枚至明年得长一尺者十万枚二尺者五万枚三尺者四万枚留长二尺者二千枚作种所余皆卖至明年不可胜记所以养鲤者鲤不相食易长又贵也必用闲情凡有鱼之所须择泥土肥沃苹藻繁盛爲上然必召居人筑舍守之仍多方设法以防獭害凡所居近湖之所依此法畜之可致速富此必然之效也今人但上江捞取鱼种塘内畜之饲以靑草岁可及尺亦可供用闲情一法作羊圈于塘岸上每早扫其粪于塘中以饲鱼如是则可不必人打草但鱼略有微滞耳上同池水流去处揷以帘子以防失鱼而帘密则水不流疏则小鱼漏去用大板乱凿小孔以代帘子最好俗方若鱼遭毒飜白急疏去毒水别引新水入池多取芭蕉擣碎置新水来处使吸之则解或以溺神隐曰粪淸浇池面亦解神隐闲情养金鱼法土地最佳可置于草堂后窓之下土气自与水相合其萍藻荇带之类自然茂盛而鱼得其水土自然之性游漾于萍藻之间浮沈出没甚可观玩池中当置一二箇上水石山可种石菖蒲于石根钱蒲于石上又以松竹梅兰之类多种于上俨然是一蓬岛餵饲当用无油盐蒸餠击窓櫺而餵之久久闻其声熟如有客至扣之其鱼自出又快一时之观赏神隐养蜂三月间蜜蜂移向他所成团飞过急用细沙土洒击蜂团当留挂檐篱树木之间用男子裙襦贮之作木桶纳蜂上开一小窍只容一蜂出入若窍大而蜂王逃出则擧蜂皆失桶内以米粥涂之以爲初粮蜜蜂滋胤一年增至十三窝窝穴居也古谓桶也窝前常置一水器使蜂不伤损纂要看其年雨少花稀则其蜜必少恐蜂缺食宜以草鸡一二只退毛去肠肚悬挂窝内可救蜂饥神隐割蜜天气渐寒百花已尽宜开蜂窝后门用艾烧烟微熏蜂皆飞向前去用薄荷叶嚼细涂在手面上蜂自不螫或用纱帛蒙头及身或用皮五爪套手甚妙约量存留冬春间蜂食之资余者拣大蜜脾以利刀割下却封其窝将蜜脾用新生布泸净不见火者爲白沙蜜见火者爲紫蜜入磁器盛之却将泸下蜜渣入锅内慢火熬煎候融化拗扭出渣再熬预先安排钖旋或瓦盆各盛冷水次倾蜡汁在内凝定自成黄蜡神隐六月开蜜爲良若韭花后则蜜恶而不耐久纂要凡蜜有数十等春爲百花蜜色浑而味酸又作腥气冬爲稻花蜜色如凝脂味亦易酸皆不堪用须择眞纯夏蜜乃佳神隐养鹤养鹤但要声唳淸者爲上颈长而瘦脚高者可观神隐鹤病宜饲蛇鼠及大麦煮餵之上同鹤食全鳆则死闻见方养鹿若养鹤必用鹿以爲友此气相合物又助道气神隐养野禽取卵使鸡抱之临喙苞时频频候视趁其鷇毛未燥以唾涂干则永不飏去如雉凫鸂鶒비을이鸳鸯等禽皆可俗方治膳治膳序治圃种果牧畜养鱼固是山居之所不可阙者而若其果实之收藏疏菜之晒干鱼肉之蒸煮以至烹茶酿酒造醋沈酱各有其法无非切于日用玆录治膳之方爲第九治膳春宜食麦夏宜食菉豆秋宜食麻冬宜食黍神隐语林曰菜食何味最佳曰春初早韭夏末晩菘闲情陈眉公曰山居虽远兼味而颇饶淸给吾于莲属取其房之实藕之甘菱属取其芡之温藻之秀木属取其笋之韵菰之姸菜属取其蹲之香葵之恬芋之滑又桂可膏菊可苗梅可酱佐以脍鲤烹▣卽太官之奉何以踰此祕笈果实收藏生果甃地爲深坑藏之以木板盖之可留不干神隐诸般果子以干沙或芝麻拌和新瓮收之密封其口上同凡果凿生大竹作穴纳其中而塞之色味经岁不变闻见方腊雪水淹藏一切果实良本草酒糟藏物不败可淹苽果上同收藏靑果法凡遇时果出用铜靑硏细末与果同入腊水收贮颜色不变如鲜凡靑梅桃李林檎小枣葡萄莲蓬菱角甜瓜梨子柑橘等果皆可收藏以备不时之用神隐收藏松子卽柏子以防风数两同裹则不油防风亦不坏神隐松子以疏布帒盛挂当风处则不腻上同松子以灯心翦碎收之则不枯上同松仁之类蒸坏不可食者摊置竹纸上焙之如新上同收藏栗子夏小正曰栗零而后取之不言剥之霜后收栗子投盆水中去其浮者漉出沈者拭干晒少时以无水气爲度先将沙炒干待冷用新沙器收贮沙一层栗一层约九分满不可太满用箬叶一重覆盖以竹篾按定扫净地将器倒覆略以黄土封之逐旋取用不令近酒气至来春不怀必用神隐纂要取栗子一担盐二斤化水浸一二宿漉出晒干以芝麻二石拌匀于荆囤内收之永远不坏食之甘美神隐陈栗水浸一宿许焙干其皮皆贴壳食之如新纂要收藏红枣将大缸刷净拭干以熟米醋浇缸内荡令净控干又以熟香油匀擦缸口于缸底铺栗秆草一重枣一重中心四围亦令草间盖不可重压久留不生蛀虫必用神隐收藏梨子初霜后卽收梨性最怕冻宜顿暖处最忌酒愼勿与供宴余者同收至若久有酒处亦不宜藏神隐拣不损大梨取不空心大萝葍揷梨枝以纸裹置煖处至春不坏必用神隐纂要梨子别取麤者一颗以数颗揷其上顿煖处不坏神隐梨以新罐盛顿阴僻处不干上同收藏红柹每箇以栎叶厚裹盛于杻笼柳笥等器结架树间顿置其上仍以苫厚盖不使雨雪透入则久留不损俗方红柹未熟者以冷盐汤浸之可週岁颜色不变神隐收藏桃子以麦面煮粥入盐候冷倾入新瓮中取桃纳粥内密封瓮口冬月食之如新桃不可太熟但择其色红者佳神隐收藏林禽每一百箇内取二十箇搥碎入水同煎侯冷入净瓮中没之密封瓮口久留愈佳神隐以腊水盛甁缸用铜靑末同入收贮颜色不变必用收藏石榴拣大者连枝摘下用新瓦瓮安排在内用纸十余重密封可留不坏必用神隐石榴以新罐盛顿阴僻处不干上同收藏葡萄以蜡裹顿罐中再溶蜡封之至冬不坏神隐酒浸葡萄盛以新瓮密封悬挂当火处则不坏上同以腊水盛甁缸用铜靑末同入收贮颜色不变必用收藏柑橘取带梗者揷于萝葍裹纸置煖处至春不坏必用纂要柑以燥松毛逐层铺顿无酒处不烂神隐金橘顿银钖器内或杂以油麻藏之经久不坏上同金橘着于菉豆中藏之可经时不变橘性热而豆性凉故能久也事文橘橙之属藏菉豆中极妙不宜顿近米边神隐蜜煎果子法凡煎果子酸者用热汤化朴硝放冷浸去酸味软嫩者只炼蜜放冷浇在果子上淹一宿其酸味自去漉出淘过控干并先炼熟蜜复入煎五七沸放出冷再入旧蜜内煎如琥珀色去蜜置器中煎时须用银石砂铫爲佳必用神隐曰以半蜜半水煮十数沸乘热控干别换纯蜜入砂石铫内用文武火再煮取其色明透爲度入新窑盛贮时复看视才觉蜜酸急以新蜜炼熟易之煎白梅先用汤盪白梅肉候冷浸之却控干炼蜜浸之如前法必用煎靑梅靑杏刮去皮用铜靑极细末铜器内匀滚令绿色然后用生蜜浸但觉有酸气便换蜜至三五遍自然不复酸可以久留铜靑不拘多少但滚匀便可必用神隐煎杏杏一百箇盐半斤淹三日出晒半干冷水洗过晒干去核以熟蜜三斤浸之晒蜜干爲度神隐煎桃桃一百箇去皮核切作片子先以蜜熬去酸水然后另用蜜煎捞出晒冷收之神隐煎樱桃四月摘去核以蜜半斤银石器内慢火熬煎出水控干再入蜜二斤慢火煎如琥珀色爲度放冷以磁器收贮神隐煎木瓜先用蜜三斤或四五斤于砂石银器内慢火熬泸过次将木瓜去皮穰核取净肉一斤切作方寸大薄片入蜜同煎如滚起泛沫旋旋掠去煎至二三时尝味如酸入蜜须要甜酸得中用匙挑出放冷器内候冷再桃起其蜜稠硬如丝不断者爲度若火紧则燋味又不佳但慢火爲佳必用煎藕初秋取藕新嫩者沸汤淖过半熟去皮切作条或作片每斤用白梅四两以沸汤一大椀浸一时漉出控干用蜜六两煎去水另取好蜜十两慢火煎如琥珀色放冷入罐贮之神隐熟灌藕用絶好眞粉入蜜用麝少许灌藕内从大头灌入用油纸包札烂煮切片啖之倪云林煎姜社前取嫩芽二斤洗净控干不用盐淹以沸汤焯过沥干用白矾一两半搥碎汤泡一宿澄淸浸姜二三宿漉出再控用蜜二斤煎一滚放冷却于磁器内入蜜姜约十日半月别换蜜一斤半若留经年须换蜜两次必用神隐煎冬瓜十月取经霜老冬苽去靑皮近靑边肉切作片子沸汤淖过放冷以石灰汤浸四宿去灰水同蜜半盏于砂铫内煎熟下冬瓜片子煎四五沸去蜜水别入蜜一大盏同熬候冬瓜色微黄爲度磁器内收贮候极冷方可盖覆必用神隐煎笋十一月取笋十斤和壳煮七分熟去壳随意切之用蜜半斤浸一时许漉干却用蜜三斤煎滚掠净入笋拌匀磁器内收贮久留不坏必用神隐煎桔梗二月拣均大者以米泔水浸去皮及烂者以井水煮取出以蜜四两慢火煎蜜尽爲度再用蜜半斤浸日中晒干蜜爲度以磁器盛贮再炼蜜添之神隐造红花子淘去浮者臼内擣碎入汤浥汁更涛更煎汁锅内沸入醋点绢之似肥肉入素食极珍美必用神隐酥杏仁杏仁不拘多少香油煠燋胡色爲度候冷食极脆美必用茶汤茶宜焙不宜晒神隐茶宜嗽口不宜多啜上同煎茶法须用有焰炭火滚起便以冷水点住伺再滚起再点如此三次色味皆进必用汤不欲老老则过苦声如涧水松风不宜遽㵸惟移甁去火少得其沸止而㵸之方爲合节闲情杞菊茶用野菊花一两枸杞四两茶芽五两芝麻半升同硏爲细末筛过如喫时用一匙入盐少许酥油不拘多少以一滚沸汤调服神隐枸杞茶至深秋摘红枸杞子同干面拌和成剂捍作餠样晒干硏爲细末每茶一两枸杞末二两和匀入炼化酥油三两或香油亦可旋添汤揽成稠膏子用盐少许入锅煎熟飮之甚有益明目必用神隐湿枣汤大枣去核用水熬汁生姜汁和蜜同将三味调匀入磁罐内揽令稀稠得所入麝香少许每盏挑一大匙沸汤点服上同香苏汤干枣一斗去核擘碎木瓜五箇去皮穰捣碎紫苏叶半斤同一处再擣匀分作五分内将一分匀摊在竹箩内烧滚汤泼淋下汁尝瓜枣无味则去却换好者一分依上泼之以味尽爲度将淋下汁慢火于砂石器内熬成膏子冷热任用上同须问汤东坡居士歌括云半两生姜干用一升枣干用去核三两白盐炒黄二两草炙去皮丁香木香各半钱约量陈皮一处捣去白煎也好点也好红白容颜直到老必用氷芝汤干莲实一斤带皮炒极燥捣爲细末粉草一两微炒右爲细末每二钱入盐少许沸汤点服莲实捣至黑皮如铁不可捣则去之世人用莲实去黑皮及澁皮幷心大爲不便黑皮坚气而澁皮住精世人多不知也此汤夜坐过饥气乏不欲取食则飮一盏大能补虚助气必用茴香汤入炒茴香细末一两檀香姜末少许只看滋味如何随意加减沸汤点服神隐必用杏酪汤杏仁三两半浸百沸汤盖定候冷如是五度搯去皮尖入小砂盆内细硏次用好蜜一斤炼至二三沸看涌掇退候半冷旋倾入杏泥又硏和匀必用凤髓汤松子仁柏子胡桃肉汤浸去皮各一两硏烂次入好蜜半两和匀每用沸点服上同醍醐汤乌梅一斤搥碎用水两大椀熬作一椀澄淸不犯銕器次将缩砂碾半斤蜜五斤同梅水于砂石器内熬之候赤色爲度冷定入白檀末二钱麝香一字上同宝鑑曰乌梅肉另末一斤草果一两缩砂白檀香各五钱幷作细末入炼蜜五斤微沸揽匀磁器盛冷水调服柏汤侧柏採取嫩叶线系垂挂大瓮中纸煳其口经月视之如未干更闭之至干取出爲末如不用瓮置密室中亦可而但不及瓮中者靑翠此汤可以代茶夜话飮之尤醒睡味太苦则少加山芋尤妙神隐紫苏汤夏月先作百沸滚汤取紫苏叶不拘多少用纸隔焙不得翻动候香以百沸汤入甁仍将苏叶投入密封甁口则香倍只宜热用冷则伤人必用神隐木瓜酱木瓜一箇切下盖去穰盛蜜却盖了用签签定入甑蒸软去蜜不用削去其皮别入熟蜜半盏姜汁少许捣硏如泥以熟水三大椀揽匀泸去滓盛甁井底沈之上同五味渴水五味子滚汤浸一宿取汁同煎下浓豆汁对当的颜色恰好同烂熟蜜对入酸甜得中慢火同熬一时许凉热任用必用淸泉白石茶用桃核松子肉和眞粉成小块如石状置茶中倪云林粉麪餠饴藕粉取麤者净洗截断碓中擣烂布绞取汁以密布再泸澄去上淸水如汁稠难澄添水揽卽澄爲粉服之轻身延年必用神隐莲子粉芡仁粉取新熟者蒸熟烈日晒皮卽开舂作粉如上法入肉作羹上同菱角粉去皮作粉如上法上同姜粉以生姜擣烂泸汁如上法和羹上同葛根粉去皮作粉如上法上同杆城葛粉最好和菉末作麪能解渴出沙土中者尤佳攷事救荒攷事救荒亦有作粉法见下救荒条千金麨麨卽糜食之类用白麪六斤蜜二斤香油二斤白茯苓四两生姜去皮四两干姜炮二两甘草二两爲细末拌匀擣爲块子蒸熟阴干爲末每一匙冷水调下可经一日不饥绢帒盛之可留十年宝鑑神隐山薯麪取山薯去皮薄切晒干簸中挼爲粉筛如常麪食之加酥蜜爲醇麪尤佳必用神隐翠缕麪採槐叶嫩者硏自然汁依常法搜和捍切极细滚汤下候熟过水供汁荤素任意加蔴菇尤妙味甘色翠必用红丝麪鲜虾二斤净洗擂烂用川椒三十粒盐一两水五升一处煮熟拣去椒泸汁澄靑入白麪三斤二两豆粉一斤搜和成剂布盖一时许再搜捍开用米粉爲𥹸阔细任意切煮熟其麪自然红色用汁任意只不犯猪肉恐动风气上同玲珑拨鱼白麪一斤调如稠煳以肥牛肉或羊肉半斤碎切如豆入煳揽匀用匙拨入滚汤麪见汤开肉见汤缩候熟麪浮肉沈如玲珑状下盐酱椒醋调和食之有味上同山药拨鱼白麪一斤豆粉四两水搅入擂烂熟山药同麪一处揽匀用匙拨入滚汤候熟燥子汁食之上同山芋馎饦世说註曰北人食麪名馎饦又曰餠谓之饦煮熟山芋去皮擂烂细布纽去滓和麪豆粉爲𥹸捍切麤细任意初煮二十沸如铁至百沸软滑汁食之必用神隐柹糕糯米一斗干柹五十箇同擣爲粉加干枣泥拌擣筛过上甑蒸熟入松仁胡桃仁再杵成团蜜浇食必用栗糕栗子阴干去壳擣爲粉三分之二加糯米粉拌润蒸熟食之上同防俭餠以栗子红枣胡桃柹餠四果去核皮于碓内同擣烂揉匀捻作厚餠晒干收之以防荒俭之用神隐石茸餠枫岳表训寺僧细舂瞿麦以筛筛之百匝然后调蜜水幷杂石茸蒸于鍮甑其味甚佳虽琼糕糯柹餠远不逮焉许集造饴糖法本草曰诸米皆可作惟以糯米作者入药以糯米煮粥候冷入麦芽末候熟取淸再熬如琥珀色者谓之胶饴可入药其牵白坚强者谓之饧糖不可入药只可啖之而已宝鑑一方以大米炊饭仍置鼎内乘热入麦芽末及温水米一斗约入麦芽一升三合许水二甁许还覆鼎盖留糠火于鼎底使不至冷过半日后饭化爲水只有米皮仍以布绞下米水于鼎内再熬成糖熬时置甑鼎口以防沸溢俗方造煎药法白姜五两桂心一两丁香胡椒各一两半已上另爲细末大枣蒸去核取肉爲膏二钵一作三钵阿胶炼蜜各三钵右先熔胶次入枣蜜消化乃入四味药末揽匀煎微温下筛贮器待凝取用宝鑑粥饭空心食粥生津液神隐栗子粥小栗去壳切如米粒每粳米一升栗肉二合同煮上同百合粥生百合개나리불휘花白者佳一升切蜜一两同煮熟上同防风粥乘露晓摘防风初芽令不见日精舂稻米煮爲粥半熟投之候其沸移盛于冷瓷碗半温而食之甘香满口三日不衰许集山芋粥卽山薯山生者佳去皮于石上或新瓦上细磨如泥二合蜜二匙牛乳一钟于慢火上同炒令极热不极热则辣喉乃投白粥一碗中搅匀食宝鑑神隐神隐无牛乳牛乳粥煮粥半熟去米汤下牛乳代米煮之候熟挹置碗中每碗下眞酥半两置粥上溶如油遍覆粥上食旋搅甘美无比神隐令内局煮法牛乳一升和水二合慢火三四沸去其浮沤用他器以水少许调心末二合看粥滑燥加减心末乘乳之沸以匙掉和心末一沸后用盐汤调味适其咸淡以磁器火干而注盛之作心末法取米精舂沈水作末用焙笼火干更舂作末以帛筛筛下三四次用之久贮则致伤每五六日改作爲妙或以米沈水用磨石磨之水飞晒干尤佳作盐汤法盐一升水二升同煎至七八合用细筛筛之盛于净器待其滓沈下去滓用之并内局方服乳必停冷啜之热食卽壅本草凡乳酪与酸物相反上同鸡粥陈肥雌鸡烂烹解散筛下去脂下粳米心适咸淡候熟下鸡卵数箇调和煮一沸出俗方靑精饭用杨叶水成之食以资阳气道家所贵闲情用生苋菜铺饭上则过夜不馊坏神隐蔬菜腌瓜菜日宜初一初二初七初九十一十三十五必用神隐忌初五十四二十三日上同陈眉公曰山中竹笋寔蔬食奇品作羹作脯皆失眞性煨剥最良煨熟啖之甘味不可言闲情煮新笋法以沸汤煮则易熟而脆味尤美若蔫者少入薄荷同煮则不蔫与肉同煮不用薄荷其笋亦鲜神隐籢笋以薄荷入盐少许同煮则解一法以灰汁煮之则解上同做笋干五月取笋肉一百斤用盐五升水一小桶调盐渍笋半饷取出杻干以原卤水澄淸煮笋令熟捞出压之晒干临用时以水浸软就以浸笋水煮之其味尤佳神隐晒笋干十二月取鲜笋去皮切开沸汤淖过晒干收之临用时以米泔水浸过如新用盐汤淖过者卽是咸笋上同干蕨菜三月採嫩蕨菜蒸熟以干灰拌之晒干洗去灰又晒干收之临食以汤浸令软葱料油酱炒熟味佳必用神隐晒薹菜평지春分后摘薹菜花不拘多少沸汤淖过控干少用盐拌匀良久晒干以纸帒收贮临用汤浸油盐姜醋拌食神隐晒蒜薹五月拣肥嫩者用盐汤焯过晒干用时汤浸令软调和食之与肥肉同造尤佳必用神隐蒸干菜三四月间将大窠好菜洗净略干入沸汤内煠五六分熟晒干用盐酱花椒沙糖橘皮同煮极熟又晒干再蒸片时以磁器收贮用时着香油揉微入醋饭上蒸过食之上同造熟笋鲊三月切作片子沸汤略略焯过控干入葱丝茴香花椒红曲硏烂幷盐拌匀同淹一时食之神隐必用造蒲笋鲊三月取生者一斤寸截沸汤淖过布裹压干姜丝熟油橘丝红曲粳米饭花椒茴香葱丝拌匀入磁器内一宿可食上同藕梢鲊四月採取生者寸截沸汤淖过盐腌去水葱油少许姜橘丝茴香粳米饭红曲硏细拌匀荷叶包隔宿食之上同檐卜卽栀子花酢四月採嫩花作鲊香美神隐蒜茄深秋摘小茄儿去蔕揩净用醋一椀水一椀合和煎微沸将茄焯过控干擣蒜并盐拌匀纳磁罐中神隐必用蒜黄瓜如前法上同蒜冬瓜拣大者留至冬至前后去皮穰切如一指阔条以白矾石灰煎汤焯过漉出控干每斤用盐二两蒜瓣三两同擣碎拌匀装入磁器添熬过好醋浸之上同芥末茄小嫩茄切作条不用洗晒干多着油锅内加盐炒熟入磁盆中摊开候冷用干芥末拌和收磁罐中神隐必用豆芽菜拣菉豆水浸二宿候涨以新水淘控干用芦席洒湿铺地糁豆于上用盆器覆一日洒水二次以湿荐覆之候芽长寸许淘去豆皮沸汤焯姜醋油盐和食之必用闲情醋姜八月取嫩姜炒盐淹一宿用元卤入酽醋同煎数沸候冷入甁箬叶扎口泥封神隐必用糟姜社前取嫩姜去芦擦净用酒和糟盐拌匀入磁壜中上用沙磄一块箬叶扎口泥封七日可食神隐必用糟茄七八月间拣嫩茄去蒂用沸汤候冷和糟盐拌茄入壜箬叶扎口泥封上同糟瓜菜用石灰白矾煎汤冷浸一伏时用酒泡糟盐入铜钱百余文拌匀淹十日取出控干别换糟盐酒再拌入壜收贮以箬叶扎口泥封候熟取食上同淹韭菜霜前拣肥韭无黄稍者净洗控干于磁器内铺韭一层掺盐一层淹二三日翻数次装入磁罐用元卤加香油少许拌匀收贮神隐必用淹韭花取花半结子时摘去蒂梗每斤用盐三两同擣烂收磁器中或取韭花中淹小黄瓜小茄儿别用盐淹去水待一二日入韭花拌匀收贮甁底用铜钱尤妙上同黄花菜俗名广菜宝鑑草部萱草名넙믈六七月间花方盛去花须净水微煎一沸和醋食之入口觉有仙味柔滑疏淡味胜松茸菜中第一也中朝人王通判君荣作菜食之月沙日记沈汁葅九月以茄瓜一分酱一斗麸三升和泥埋盛热马粪经三七用纂要山芥산갓沈菜择其精好者净洗盛于竹器以热水以人手不烂伤爲度注之而合其盖置于温堗以衣被覆之一食顷许取出则其色微黄和醋酱食之与萝葍薄片及萝葍芽葱白同沈则辛味少减食之尤佳俗方香蒲卽蒲黄苗葅鲊春初生嫩茸啖之甘脆大美可爲鲊或爲葅养生书曰蒲笋作葅甚佳类说熊蔬곰四月念晦间蚕上薪时摘叶去其伤破者择精累叠之少加水渍磨于木瓢中使其汁尽出后入瓮注水以石压之常令水加叶上至冬取出色黄甚软裹饭喫之其味极佳俗方鱼肉附煮泡腌肉鲊醢也脯日宜初一初二初七初九十一十三十五必用神隐忌初五十四二十三上同凡烧肉忌桑柴火神隐烧肉用签子揷于炭火上蘸油盐酱细料物酒醋调薄煳不住手勤翻烧至熟剥去麪皮必用灸肉用芝麻花爲末置肉上则油不流煮诸般肉用纸封锅口或以楮实同煮则易烂其味香美神隐煮肥肉先用芝麻花茄花同物料调稀煳涂上火灸干下锅煮熟必用神隐煮硬肉用䃃砂唐材多食则坏人膓胃桑白皮楮实同下锅立软上同煮陈肉待滚时将烧红炭数块淬之则不籨神隐败肉用胡桃三箇每箇钻十数窍同煮其臭气皆入胡桃中必用神隐夏月热肉单用醋煮可留旬日神隐夏月用磁器盛熟肉于锅中少贮水烧滚候冷再烧常令热气不絶可留一二日不坏上同鹿肉经云兽肉虽多惟鹿可食盖食灵草异其衆也必用神隐腌鹿尾刀削去尾根上毛剔去骨用盐一钱鍮钱五分塡尾内杖夹风吹干上同腌鹿脯净肉十斤去筋膜随缕打作大条用盐五两川椒三钱葱丝四两好酒二升和肉拌淹每日翻两遍冬三日夏一伏时取出以线逐条穿油搽晒干神隐灸鹿肉煮半熟烧烧法见上必用煮鹿舌尾冷水下慢火煮水少火慢不损味必用神隐煮鹿肉冷水下煮七八分熟煮过则干燥无味上同鹿羹用肉不拘多少洗净控干先以盐酒多醋少浴过用花椒茴香红豆桂皮俱爲细末量肉多少下之却将酒醋酱油拌匀加葱白数茎入磁器密封其口用重汤慢火煮只候软烂方可食神隐牛羹其制法与鹿羹同但心肝肚腹皮内肉不必重汤只可就锅煮麋烂食之惟肾공可批开剥去内外皮膜用盐酒多醋少浴浸一时入香油椒料打拌匀烧沸汤撺食惟髓取出以葱花椒末同下在酒中食神隐煮牛肉滚汤下不盖慢火养熟必用神隐灸牛肉煮熟烧烧法见上必用雪下觅灸取牛肉作片以刀背擣之使软揷串和油盐压置待其尽入用慢火烧之乍浸水旋出更烧如是者三又涂油荏而更烧之极软味佳西原方牛肉去其筋骨与雉肉烂擣和以油酱印于小刻板暂干而食之其味极佳俗方洗猪肚用干麪洗猪脏用砂糖则不腥神隐糟蒸猪肚将猪肚一箇洗净将黄芪地黄洗净搥碎装入肚内令竹签签住用醇糟包肚放在罐内重汤以文武火蒸熟爲度上同岳府腊肉法新猪肉打成段用煮小麦滚汤淋过控干每斤用盐一两擦拌置瓮中二三日翻一度至半月后用好糟腌一二宿出瓮用元腌汁水洗净悬于无烟净室二十日以后半干半湿以故纸封裹用淋过净干灰于大瓮中一重灰一重肉装备盖合置之凉处经岁如新煮时米泔浸一炊时刷洗用淸水下锅慢火煮候滚卽彻薪停息一炊时再发火再滚住火良久取食此法之妙全在早腌须腊月前十日腌藏得腊气爲佳稍迟则不佳牛羊马肉并同此法必用神隐又一法肉三斤作一段每斤用净盐一两擦匀入缸腌数日逐日翻二二遍却入酒醋再腌三五日每日翻三五次取出控干先备百沸汤一锅逐旋将肉入汤蘸急提起趁热以香油匀刷挂当烟头处薰之日后再用腊糟加酒拌匀涂肉表里再腌十日取出挂厨中烟头上若人家烟少用糠烟上熏十日使其烟昼夜不絶羊肉亦当依此法上同四时腊肉法将猪肉去骨三指厚五寸阔段子同盐料末腌半日却入腊水内每肉一斤用盐四两浸二宿其肉色味与腊肉无异煮时先以米泔淸者入盐二两煮一二沸再换水煮上同猪皮水晶脍猪皮刮去脂洗净每斤用水一斗葱椒陈皮少许慢火煮皮软取出细切如缕却入原汁内再煮稀稠得中用绵子泸候凝卽成脍切酽醋浇食必用炙羊胁骨带皮羊胁每枝截两段用碙砂末一捻沸汤浸放温蘸炙急翻勿令熟再蘸再炙如此三次好酒略浸上铲一翻便可餐必用神隐凡猪羊嵴膂獐兔精肉用羊脂包炙之亦同此法炙羊肉羊肋羊耳舌生烧羊胗肪煮半熟烧羊膊煮熟烧烧法见上必用煮羊肉滚汤下盖定慢火养熟必用神隐煮羊头挦燎净下锅煮入葱五茎橘皮一片良姜一块椒十余粒滚数沸入盐一匙尖慢火煮熟放冷切作片临食木椀盛酒洒蒸热供胜烧者羊臆尾靶皆可制必用煮羊肺肚胎髓切洗入沙罐煮用生姜三片椒盐各少许葱三握湿纸覆罐口勿泄味慢火煨候半熟再切细添些酒再煮软供上同蒸羊羊一只挦净去头蹄肠肚等用地椒细料物酒醋调匀浇内上浸一时许入空锅内柴棒架起盆合泥封发火不得大紧候熟椀内另供原汁上同脍羊肝薄切摊纸上血尽缕切羊百叶亦缕细入姜丝醋浇付炒葱油抹过不腥上同煮熊掌用石灰沸汤挦净布缠煮熟或糟尤佳必用神隐态白批小段焯微熟同蜜食多食则破腹上同煮獐肉冷水下煮七八分熟过则无味上同炙獐肉煮半熟烧烧法见上煮兔肥者一只煮七分熟折开缕切用香油四两炼熟下肉入盐少许葱丝一握炒片时却将原汁澄淸下锅滚二三沸入酱些少再滚一二沸调麪丝更加活血两杓滚一沸看滋味添盐醋少许必用炙兔肉生烧烧法见上煮驴马肠净洗无秽气候半熟漉出用香油葱椒于盆内拌入胡桃三箇换水煮软必用神隐煮马肉冷水下不盖入酒煮上同煳犬黄者大补黑者次之用犬一只退净剔去骨盐酒醋浴过每肉一斤用醇酒一盏醋一盏白盐半两油酱少许细料量下拌匀用冬瓜一箇切去盖取出穰将肉盛于内仍用盖合了又用竹签签定纸封固不令漏气又用稻草纽索将冬瓜缠定又用盐泥固济却用稻糠火消半着却将冬瓜埋在火中煨过一宿至次日剖开食之其冬瓜亦可食此法最佳如无冬瓜只用瓦罐煮之亦可神隐犬一只去皮与骨先以骨交安于鼎中只洗其肠而他脏及肉并皆勿洗于水洗则生臭割裂作片与油酱及胡椒川椒等诸料物调匀置于骨上以陶器坐安于鼎口用麪调涂其隙勿令泄气贮水于陶器内仍以藁草慢火煮之待其陶器水热易以他水三易则肉已烂熟用空石二三立足矣其味极佳少无犬臭俗方犬肉与蒜同食则损人神隐炒鸡鸡每只治净炼香油三两炒肉入葱丝盐半两炒七分熟用酱一匙同硏烂胡椒川椒茴香入水一大椀下锅煮熟爲度加好酒些少尤好神隐必用炙野鸡生烧烧法见上必用七香鸡用肥陈雌鸡去毛净洗从下作穴出其肠肚桔梗煮浸去苦味一钵姜四五片葱一握川椒一握淸浆一钟醋油各半钟子右七味和杂纳于鸡腹内滓如有余同盛于砂瓦缸中用油纸封其口又以砂牒盖之鼎水重汤候熟食之鸡味中第一上品也俗方熝鹅鸭每只治净炼香油四两爁变黄色用酒醋水三件中停浸没入细料物半两葱三茎酱一匙慢火熟必用神隐煮鹅用樱桃叶数片同煮则易软神隐炙野鸭煮熟烧烧法见上必用炙鹌鹑生烧烧法见上上同炙川雁煮熟烧烧见上上同煮雁鹚靑鹧滚汤下慢火八分热必用神隐腌鸭卵自冬至后至淸明前皆可腌每卵一百箇用盐十两灰三升拌匀以卵蘸米飮于盐灰内衮成团收干瓮内可留至夏必用神隐洗鱼滴生油数点则无涎神隐煮鱼冷水或滚汤下末香则不醒上同蒸鲥鱼卽苇鱼也去肠不去鳞掺江茶抹去腥洗净切作大段盪锣盛先铺薤叶或茭菜或笋片酒醋共一椀和盐浆花椒少许放滚汤内顿熟供或煎食少用油油自出必用神隐粉骨鱼鲤鱼洗净勿切碎盐腌得所鱼腹内纳细料物椒姜葱丝锅内着水入酒半盏放下鱼糁楮实末三钱盖定勿走气慢火养半日或一夜放冷置盘中其骨如粉必用椀子汤大鱼去皮骨取肉细刴肥牛猪或雉鸡肉细刴合椒姜菌葱眞油等物料爲丸栗子大中藏海松子一箇酱与水调咸淡沸之取鸡卵或菉末爲衣淖过食之俗方鱼生脍去尾肚皮薄切摊白纸上晾片时细切如丝以萝葍细刴布纽作米姜丝少许拌鱼脍入堞芥辣醋浇必用鱼熟脍鲤鱼皮鳞不拘多少沙盆内擦洗白再换水濯净约有多少添水加葱椒陈皮熬至稠粘以绵泸净入鳔少许再熬再泸候凝缕切作脍用韭黄生菜木犀鸭子笋丝簇盘芥辣醋洗上同脍醋煨葱四茎姜二两楡仁浆半盏椒末二钱一处擂烂入酸醋内加盐幷糖拌脍或减姜半两加胡椒一钱上同酒鱼脯腊月取大鲤鱼洗净以布拭干每斤用盐一两葱姜丝川椒各少许和好酒同腌令酒浸过鱼一寸逐日翻动候滋味透取出晒干削食必用神隐酒曲鱼净洗大鱼切作手掌大用盐二两神曲末四两椒百粒葱一握酒二升拌匀密封冬七日夏一宿可食必用养蟹秋间多捉蟹无论雌雄盛以竹篮悬置瀑流或急滩餵以稻穗春来甚肥黄膏白肪珍美无比列朝诗选淮南人藏蟹凡一器数十蟹以皁荚半挺置其中则可经岁类说糟蟹九月拣蟹三十介去尖净拭干糟五斤盐十二斤醋酒各半升交沈七日熟留至明年必用神隐纂要酒蟹九月拣肥壮者十斤净洗用稀篾篮盛之悬当风处半日或一日以蟹干爲度用炒盐一斤四两明矾末一两五钱好酒五斤同拌匀浸蟹良久取出每蟹一箇揭开脐纳花椒一粒用磁甁收贮更用花椒掺其上以纸包甁口纸上放韶粉一粒如小豆大仍将箬叶扎缚封固或用好酒同腊糟五斤拌盐制造其味亦佳必用神隐酱醋蟹拣蟹大者麻皮扎定于温煖锅内令吐出涎沫取出每斤用盐七钱半醋酒各半升香油二两葱白五握炒作熟葱油酱半两茴香椒末姜丝橘丝各一钱同拌匀将蟹排在净器内倾入酒醋浸之半月可食底下安皁角一寸许上同酱蟹拣百箇洗净控干逐箇脐内满塡盐用线缚定仰叠入磁器中以法酱二斤椒末二两好酒一斗拌匀浇浸令过蟹一指酒少再添密封泥固冬二十日可食上同法蟹大者十箇净洗控干经宿用盐二两半麦黄末二两曲末一两半仰叠蟹在甁中以好酒二升同物料倾入半月熟用白芷末二钱其黄易结上同沈蟹煮盐汤极咸放冷入缸以生蟹洗净拭干纳于汤中若沈死蟹则腐伤不可食而使汤高于蟹仍入川椒以槚叶塡定其上以木枝交撑待熟取用久留不伤俗方药蟹淸酱和盐煮放冷纳蟹入川椒胡椒末等料余同上法上同沈蟹以灯照则砂取食时不许见灯神隐必用石花沈菜净洗石花加盐又取蔓菁葱白切作细片加盐待其盐透倾出咸汁煮之贮于缸中候其微温同沈石花菁葱必使石花与咸汁多少相均置诸温处覆以衣被经宿食之俗方煮软泡法造泡不坚压则软切作小片每一串揷三四箇白虾醢汁和水入煮器以布加其上使盐水透出倒浸泡串于其中而煮之待其少熟取出别以石花入于汁中而煮之烂擣生姜和汁以食极软味絶佳俗方造料物法造大料物法芜荑仁卽楡仁良姜荜拨红豆砂仁川椒干姜炮官桂莳萝茴香橘皮杏仁等分爲末水浸𩚫餠爲丸如弹必用造省力料物马芹胡椒茴香干姜官桂川椒等分爲末滴水爲丸每用调和捻破入锅出行者尤便必用神隐造芜荑法楡钱不拘多少晒干磁器内铺楡钱一层撒盐一层如此相间以浆水熟炊粟饭乘热倾在冷水中以缸浸五七日酸便用卽谓浆水浇候软控起用麪衮拌覆盖盒黄上晒干必用造麦黄法六月内取小麦淘去浮水者浸烈日晒每朝换水至七日漉出控干蒸熟覆盖盒黄上晒干造酢用必用造酪法嬭子半斤锅内炒过后倾余嬭熬数十沸盛于罐中候温用旧酪少许于嬭子内搅匀以纸封罐口冬月煖处夏月凉处顿放则成酪神隐又法牛乳不拘多少锅釜中缓火煎之紧则底焦煿牛马粪火爲上常以杓扬勿令溢出时复彻底纵横直句勿圆搅若断亦勿口吹吹则解若酪断不成其屋中必有蛇虾蟆故也宜烧人发牛羊角辟之候四五沸便止泻入盆中勿扬动待少冷掠去浮皮着别器中卽眞酥也余者生绢袋泸泸讫以甜酪爲酵若无旧酪浆水一合代之亦不可多大率熟乳一升用甜酪半匙着杓中以匙痛搅开散入熟乳中仍以杓搅匀火炙磁罐须极干盛盛时熟乳温如人軆爲候热则酸冷则难成以毡絮之属覆罐令暖良久盖单生布明朝酪成六七月造者令如人軆只置冷地勿盖冬月造者令热于人軆必用晒干酪七八月间造之烈日炙酪酪上皮成掠取更炙又掠肥尽无皮乃止锅中炒少时卽出盘盛曝干干浥时作团如梨大又曝极干收经年不坏以供远行作粥作浆细削以水煮沸便有酪味上同炒干酪用晒干酪于热酥油锅内炒黄色收起以备远行食用神隐乳成酪酪成酥酥成醍醐醍醐酥之精液也本草造酥油法用牛嬭下锅滚二三沸舀在盆内候冷定面结成酪皮将酪皮锅内煎油出去柤舀在椀内卽是酥油神隐又法羊脂一斤猪肉四两慢火熬泸去滓梨一箇去皮穰薄切栗肉十箇薄切红枣十五箇去核切灯心一小把皁角一寸碎苽蒌子少许熬候梨干再泸收贮必用收腊糟干糟用盐拌捺实泥封则香带酒味酸又不香神隐收香油夏至间以甆甁贮麻油密封以甆器盖之置瓦屋上至立秋时下之则上明油也纂要腊月宜收香油若蚕室内默灯诸虫不入用熬膏药大有神效妇人搽头黑光无虱神隐凤仙花子取油入馔则佳俗方造豉以大豆爲黄蒸卽末酱每一斗加盐四升川椒四两同淹春秋三日夏二日冬五日卽成半熟加生姜细切五两拌匀入器封口埋蓬艾积草中厚覆之或马粪中过七日或二七日乃取用本草造酱造酱吉日丁卯忌辛日必用攷事宜诸吉神日攷事正月雨水日及十月立冬日造酱纂要水日造酱则生虫博物志三伏内黄道日浸豆黄道日蒸拌忌妇人见则无虫神隐东坡曰三伏中合酱不生虫纂要补又曰日未出及已没下酱不引蝇子上同晦日造墻下面北衔枚不语合酱则虫不生纂要用草乌바곳根六七箇切作四分挆瓮蛆自死永不再生必用纂要纂要曰加百部根尤妙生黄酱三伏中不拘黄黑豆拣净水浸一宿漉出入锅煮令熟烂取出摊令极冷多用白麪拌匀摊在芦席上用麦稭苍耳叶㷈一日发热二日作黄衣三日后翻转烈日晒干愈晒愈好黄子一斤用盐四两爲率井花水下水高黄子一拳晒之不犯生水麪多好酱黄晒多好酱味必用神隐熟黄酱黄黑豆拣净炒熟磨成细末每豆末二斗入汤和匀切作片子蒸熟摊在芦席上用麦稭苍耳叶㷈待有黄衣烈日晒干黄子一斤用盐五两井花水下水高一拳晒之上同麪酱白麪冷水和作硬剂切作一指厚片子笼内蒸熟摊晒半日候干以楮叶苍耳麦稭㷈盖至黄衣上匀爲度去盖物翻转至次日晒干刷去黄擣碎每斤用盐四两煎汤泡盐作水下之上同神隐曰用贯衆煎汤泡盐作水下大麦酱黑豆五斗炒熟水浸半日幷浸水入锅煮令烂倾出候冷以大麦麪百斤拌匀以筛筛下麪用煮豆汁和搜作剂切作大片上甑蒸熟取出摊冷以楮叶㷈盖候黄衣上汗干再晒捣碎拣丁日或火日下之每黄子一斗用盐二斤井花水八升化盐入缸晒之上同楡仁酱楡仁淘净浸一伏时搓洗去浮皮再以布袋盛于宽水中揉洗去涎控干以蓼汁拌湿同晒干如此七次同发过麪麴依造麪酱法用盐下之每用楡仁一升发过麪麴四斤盐一斤如法制之上同楡实作酱食甚香美本草东人造酱法大豆拣净水浸一宿漉出煮令烂熟取出手磨作团如拳盛于藁𦵓每层以藁草爲隔置温处待上黄衣烈日出晒还置温处使之自干此所谓末酱末酱一斗以盐五升和沸汤筛去其滓放冷先以末酱入瓮下盐汤与末酱平晒之数日观其水缩更下盐汤待熟用之俗方沈酱时山参桔梗去皮曝干擣末筛下盛袋沈水去苦味绞去水入袋沈酱瓮味胜泡酱纂要生蟹细打绞取浆肉压凝蒸熟入袋沈于酱瓮味极好上同鸡鸭卵微碎外皮入酱瓮味极佳纂要补干大虾擣入浆瓮其味絶美牛肉亦好上同獐肉或羊肉兔肉去筋膜四斤酱麪一斤半擣细盐一斤神隐曰四两葱白细切一椀良姜川椒芜荑陈皮各二两神隐曰各一两右件用酒拌匀如稠粥小瓮盛封十余日覰稠时再入酒味淡时加盐用泥封固日中曝之必用神隐救酱失味取雹一二升纳瓮中卽如本味宝鑑夜去瓮盖入霜雪则好俗方造醋造醋吉日辛未乙未庚子及除满开成日攷事又宜春氐箕夏亢秋奎冬危必用忌戊子甲辰丁酉上同每朔造醋吉日见下酿酒米醋陈仓米一斗或糯米用水浸一宿炊作饭摊温冷麤麴二十两擣细火焙干以纸衬地上出火气拌饭匀放净器内入新汲水三斗又拌匀折捺平用纸两三层密封瓮口勿见风向南方安候四十九日开用小麦二升炒燋投瓮少倾取醋锅内煎沸入甁上用炒麦一撮醋久不坏取头醋了再用水一斗半酿第二醋旬日可食第二醋了又用水七升半酿第三醋更数日取食第三醋了又用炒燋麦半升设入瓮内搭色犹可取第四醋味当如市中卖者此醋妙不可言米醋热者盖谓炒米耳此法用炊米所以性平必用又法陈仓米五斗不淘净浸每日换水二次至七日做熟饭乘热便入瓮按平封闭勿令气出第二日翻转至第七日开再翻转倾入井花水三担又封闭一七日搅一遍再封二七日再搅至三七日卽成好醋此法甚简易尤妙上同三黄醋三伏中将陈仓米一斗淘净做熟硬饭摊匀候冷定饭面上以楮叶或苍耳靑蒿盖罨作黄衣上去盖物翻转过至次日晒干簸去黄衣净器收贮再用陈米一斗做熟硬饭晒干亦用净器收贮至秋社日再用陈米一斗做熟饭与上件黄子干饭拌匀下水饭面上约水高四指纱帛幪头至四十九日方热愼勿动着待其自然成熟上同小麦醋小麦不拘多少淘净用淸水浸三日漉出控干蒸熟于煖处摊开铺放芦席上楮叶盖之三五日黄衣上去叶晒干簸净入缸用水拌匀上面可留一拳水封闭四十九日可熟上同大麦醋大麦二斗内一斗炒令黄色水浸一宿炊熟以白麪六斤拌和净室内铺席摊匀楮叶覆盖七日黄衣上晒干更将余者一斗炒黄浸一宿炊熟摊温同和入黄子捺在缸内以水六斗匀搅密盖三七日可熟上同秋麰醋五月五日或七月七日以秋牟米一斗麤凿烂烹碎麴五升调和东流水一盆井华水亦好沸汤调和盛瓮以油纸封口加以靑色袱以艾编覆之过三七日用之用一盏则还以旨酒一盏添入烧酒尤好酿时菖蒲根细剉干净调和则好攷事柹醋柹子欲红时摘取去蔕盛于缸内日久待毛生以淸酒灌之又将麴子一块火炙浸之便成好醋醋尽更灌酒浸炙麴用之虽至累年更不入柹俗方枣醋大枣半熟时依上法沈之上同菖蒲根剉作醋法依上极佳上同糟醋腊糟一石水泡麤糠春秋四斗夏三斗冬五斗麦麸春秋二斗半夏二斗冬三斗和匀温暖处放罨盖勤拌捺须气香咂尝有醋味依常法制造淋之上同千里醋乌梅去核一斤许以酽醋五升浸一伏时晒干再入醋浸晒干再浸以醋尽爲度擣爲末醋浸蒸餠和爲丸如芡实大欲食投一二丸于汤中卽成好醋必用神隐收醋法凡收醋须用头出者装入甁每甁烧红炭一块投之更糁炒小麦一撮箬封泥固或有入烧盐者其味反淡上同醋瓮下须安砖石以隔湿气忌生水咸器及杂手皆易致败又因娠妇取毁者车辙中土掬着瓮中好还纂要造麴造麴吉日辛未乙未庚子必用攷事又除满开成日攷事三伏中合麴不生虫东坡每朔造麴吉日见下酿酒木日造麴则酸博物志造麴初伏后最佳中伏后末伏前次之少麦不拘多少磨擣率麦十斗取麪二斗爲准留麴麴劣则酒味薄先浸菉豆取汁取竦蓼달엿괴与菉豆汁和造日未出时溲麴欲刚量是日人力可踏溲之不可经宿踏欲极坚每团用莲叶苍耳叶密裹悬当风通凉处至十月收之造麴良好全在刚溲坚踏若不刚溲虽欲坚踏浓溃而出若不坚踏麴力顿失不能杀米纂要造蓼麴用糯米以蓼汁浸一宿漉出以干麪拌匀筛去浮麪纸囊贮之挂当风处盛夏爲之两月可用造酒极醇神隐酿酒造酒吉日丁卯庚午癸未甲午己未攷事春氐箕夏亢秋奎冬危必用攷事又宜满成开日忌灭没日攷事忌戊子甲辰又忌丁酉杜康死日必用每朔造酝酒吉日造麴醋同必用神隐正月丁卯乙酉丁酉甲辰丁未丙辰己未二月己巳丁巳三月己巳丙子庚子乙巳四月乙丑丁卯丁丑辛卯乙卯五月丙寅甲申庚申六月壬申戊寅己卯丁酉己酉七月庚午戊子戊戌庚戌八月己巳丁亥癸巳己亥九月辛巳戊子丙申戊申辛亥庚申十月丁卯甲戌己卯癸未甲午庚子己未十一月乙丑戊寅甲申乙未壬寅戊申甲寅十二月丁卯壬申己卯甲申庚子壬寅乙卯庚申作酒腐本法白米一斗洗净浸水冬十春秋五夏三日待米透心润湿取蒸烂熟入麴少许手挼按十分调匀纳缸封口冬置温处夏置凉处待消化成酒取用其味微酸澁而滑爲好宝鑑淸明水及谷雨水造酒色绀味烈可储久宝鑑纂要补曰淸明日及谷雨日取长江水造酒色绀味别盖取时候之气秋露繁浓时作盘以收之造酒名秋露白味最香冽善书中原人酿好酒以泥封口莫令丝毫泄漏庄之数年其味转佳才泄漏便不中用王阳明白霞酒俗称方文酒白米一斗百洗作末盛于器以热水三甁乘沸调和待冷麴末一升半眞末一升半腐本一升调极均入瓮第三日一方过三四日待熟又以白米二斗百洗熟蒸以沸汤六甁调和待冷与本酿添麴末一升调和过七八日乃熟以纸心燃火入于瓮内验其生熟熟则火不灭生则灭此后切勿添他水欲作旨酒则调水时每斗以二甁半爲限欲多出则上槽时井华水二甁添调攷事本方虽如此一斗米用麴五合足矣添酿二斗时不可添麴欲使色白则每斗用麴三合亦可少麴酒精凿粳米一斗算筹百洗作末盛陶盆净水二甁合米末滓汤沸以汤水和末均调候冷和以碎麴一升五合至七日又以精凿米二斗如前百洗先以水汤沸每一斗水二甁洒均候冷以前酿杂调之入瓮至三七日澄淸后用之上同药山春正月上亥日白米五斗净洗沈水好麴麤擣五升以五甁水沈之翌日作末蒸熟作餠筛浸麴去滓将前浸并新汲漉之合爲二十甁调蒸餠乘热入瓮取东向桃枝揽之再三覆油纸与布袱置虚厅日久或有浮沤每每极去至二月晦间五斗米如前净洗蒸饭以添待春末夏初间蚁浮色浓后用之味甚薰烈酌用时勿令入生水气此乃十斗酿法所酿多少以此推之正月上亥或日暄则餠及饭候冷入瓮或日寒则过亥日酿之无妨但添酿视此退日欲久用则倒淸盛入砂缸埋不见阳处则虽经三夏味不变上同又方每一斗用麴三合眞末三合入水二甁半亦爲旨酒或用三甁犹好欲十斗则以四斗爲本以六斗添酿而添酿米沈水极出更不调水而蒸之仍置甑中待其热气少出便纳酒本瓮中以东向桃枝幷酒本力搅之余皆同上壶山春某月初一日白米一斗五升百洗细末以冷水七升调匀更以沸汤一斗八升沃洒搅调则米胶待其极冷麴末二升眞末二升拌匀入瓮酿之至十三日又以白米二斗五升百洗细末盛广器以热水二斗五升拌匀待冷勿入麴末与前本杂调爲二次酒本至十三日白米五斗百洗蒸饭入热水五斗调极其透润铺诸簟席待冷入麴末二升眞末一升与二次前本调入瓮置不寒不热处露其瓮不覆则酒味不变过二三朔可飮一法后次五斗作末蒸熟亦可砺山方三亥酒法正月上亥日粘米一升百洗作末煮稀粥待冷麴末眞末各一升调和入瓮次亥日粘米白米各一斗百洗作末作孔餠煮出停冷和前酿纳瓮三亥日白米五斗百洗蒸熟停冷热水三鍮盆调冷同入过三月用俗方内局香酝法造麴以麦磨之不筛其末每一圆入一斗碎菉豆一合调和造作白米十斗粘米一斗百洗蒸出用热水十五甁调和待其水尽入于蒸饭然后铺于簟上寒之良久麴末一斗五升腐本一甁调和酿之攷事柏子酒法酿如香酝而但以实柏子二斗与原入麴末一斗同擣烂入酒本调和酿之上同胡桃酒酿法与柏子酒同而但以胡桃代之上同桃花酒元月将精凿粳米二斗五升百洗作末活水二斗五升汤沸和均候冷调曲末眞末各一升入瓮待桃花盛开复以粳米粘米各三斗百洗经宿合蒸活水六斗汤沸候冷均调又待饭冷取桃花二升先纳瓮底并前酿和入以桃花二三枝揷其中待熟上槽本方虽如此初酿减水五升合酿亦减三四升味尤佳常置寒冷处待熟上同莲叶酒粘白米百洗浸水经宿蒸熟又明日计每斗入曲末七合熟水二甁饭与水各器停冷和合先铺莲叶于瓮底次铺饭麴层层隔铺切禁生水日热则或味酸须趂霜前叶未枯时酿之香味异常虽过春夏不变倾瓮取用后以好酒替入香味依旧纂要补镜面绿波酒白米一斗水浸经一宿作末以水二斗作粥待冷入麴末二升调匀作本粘米二斗水浸经夜蒸熟以热水三斗拌匀待冷与前本合酿待熟上槽可得酒五斗又方粘米一斗作末爲本白米二斗或三斗作末作粥酿法上同色可爱味殊絶多出上同碧香酒白米一斗百洗作末用汤水二斗作粥候冷眞麴一升和合酿之七日后白米二斗百洗浓蒸汤水二斗均调待冷眞麴二合合酿待熟上槽法虽如此麴必少加乃好上同荷香酒白米一升作末造孔餠烹熟待冷麴末五合抖擞调和酿之第三日又以粘米一斗洒水熟蒸良久寒之与本酿调和入瓮不使有客水之气过三七日乃熟攷事梨花酒正月上亥日前期三日百洗白米浸水出细末细筛不用水捏作块大如鸡卵于瓮中松叶作隔层铺置房上不暖处七日出铺草席或生布上晒干半日又埋松叶又如是一次后出晒令极干藏置纸囊梨花开后经夏皆可酿之白米如前爲末作孔餠煮出停冷以所造麴末均拌入瓮数日一翻易春一七夏三七可用热时置瓮水中欲酒稠甘则一斗入麴末七升欲其淸烈则入三四升煮餠水停冷调酿或蒸米飰如常酿或粘米酿皆可终始切忌生水作块时太燥则不坚太湿时中腐有靑点纂要补淸暑酒精凿粘米一斗朝浸活水别以麴末二升分浸二甁水同日夕蒸熟和水半甁待其尽渍擧甑就井注洗蒸饭以冷爲度去水气后以浸麴水用筛除滓拌均翌日夕盛冷水于大器以酿瓮安其中日易水再三六七日上槽常以盛酒甁浸水用之此方只宜暑月攷事浮蚁酒粘米一斗蒸饭盛器冷之水三甁沸汤冷之以麴末一升先调于水与蒸饭调和入瓮经三宿乃熟澄淸后以酒醅少许浮而用之其形如浮蚁味甘而烈正合于夏节之用上同麴末先一日沈水筛下用之妙淸甘酒粘米一斗蒸饭麴末半升不用水以好酒一甁半调和酿之其味如蜜上同蒲萄酒蒲萄熟者挼取汁同粘米饭白麴和酿之自然成酒味亦美好山蒲萄亦可本草白酒春夏用糯米二斗冬用三斗放缸内水浸一夜淸晨用新水淘洗数次务要洁净漉出控干上甑蒸之待气上又加一层如此数次米尽用甑蓬盖岩候其糜熟将大盆一箇放木架于盆上擡甑架上用井水淋过务要糜冷冬则用井水淋过数次复用盆内热水淋一次令糜温和放入缸内每米二斗用白酒麴五丸三斗则用九丸硏细糁于糜上用手拌匀中间开井四边扑紧着以簸箕冬用甑蓬盖缸口冬用草荐四边围定上面亦盖草荐勿令缸冷来日酒出用盏舀酒浇淋四边如此七日取酒用之冬月缸冷酒酻不来则用甁盛热水放缸内酒酻自来神隐一日酒好酒一钵麴末二升水三钵白米一斗烂蒸调匀置之温处朝酿夕饭夕酿朝飮以糯米作饭酿尤胜作末造粥酿亦可纂要补三日酒汤水一斗待冷麴末四升沈其水经夜白米一斗百洗蒸饭烂熟候冷以所浸麴摅取汁去滓以其汁调饭酿三日乃飮更入好酒一钵则尤佳上同杂谷酒粱秫粘薥粘黍粘稷等米中一种或相杂一斗作末水二甁半沸热入末搅匀作粥待冷麴末眞末各二升调和入瓮忌客水过三四日待熟又以杂米中一种或相杂米或杂白米尤好三斗作末水七甁沸汤先入末滓待几熟次入米末作粥候冷与前本合酿过七日上槽过半熟后粘米或黍米三四升作末作粥加酿则味尤辛烈虽杂米必须作末酿之上同地米白米一斗麪末三升松叶剉一升入缸密盖掘地以松枝四围纳缸覆土七月而出闻见方内局红露酒酿法如香酝而麪则以二斗爲限香酝三甁二䦅烧出一甁承露时以芝草一两细切置于甁口则红色浓深内局则以淸酒用银器煮取故与外处烧酒不同上同露酒二斗方粳米粘米各一升沈水作末细麴九升汤水八斗加之亦可交酿过三日粘米二斗蒸饭待冷与本合酿七日后烧出易上水十一二次则其味平顺八九次则味极烈取火用眞木及麦秆藁等而勿使缓急纂要补露酒消毒方烧出时以蜂蜜涂于承露甁底则消毒味甚佳若蜂蜜多则太甘少则无效随酒多寡量意涂之攷事又以桂皮末砂糖末置缸口则酒味殊絶俗方煮酒以上好淸酒一甁胡椒黄蜜各一钱用陶缸盛置于釜内从絃置水煮之经时乃出煮时甁数多少任意攷事一方酒一甁入黄蜡二钱胡椒硏一钱紧封口置一撮湿米于其上重汤煮之米成饭卽成取出放冷用宝鑑过夏酒粘米一斗算筹百洗浸又以细末麴五合盛䌷袋汤水半甁候冷浸袋翌日净水八九合汤沸候冷将粘米洒匀蒸熟后和以半甁浸麴水麴末则不用入缸封口至三日开视其烂熟与否以露酒灌之若粘酿甘则灌九䦅欲其味烈更加二三䦅欲甘则量减灌后七日上槽攷事一方粘米一斗百洗水浸一宿漉出洒水三四合蒸熟后以巾拭器使无水气铺其蒸饭候冷以白露酒数䦅洒调以饭粒散解爲度和麴末五合入缸置不热不冷处待其烂熟以露酒灌之甘烈随宜候其饭尽解上槽水间方蜜酒蜜四斤酒九升同煮掠去抹夏月极冷冬月少温入麴屑四两白酵一两龙脑豆许大纸七重掩之日去一纸七日酒成勿近地气冬月须用火温勿令冻味甘软神隐一方蜜二斤水一椀同熬去沫下白麴一升半好干酵三两每日三搅三日熟甚佳宝鑑枸杞地黄五加皮天门冬白朮戊戌等酒酿法见摄生花香入酒方甘菊盛开时拣摘晒干用瓮盛酒一斗以菊二两盛生绡袋悬于酒面上约离一指高密封瓮口经宿去袋酒味有菊香如腊梅一切有香之花依此法爲之亦可必用神隐纂要一方酒酪欲熟时用甘菊去萼蔕二两入醅搅匀次日早榨取其香味美诸有香无毒之花亦可依此神隐酒中渍药法凡渍药酒皆须细切生绡帒盛之入酒密封经春五夏三秋七冬十日视其浓烈便可漉出取淸服之滓可暴燥爲麤末更渍飮之本草一甁酒浸麤末药三两爲正宝鑑救酒不沸法酿酒失冷有三四日不沸者卽拨开饭中央以好酒倾其中须臾便沸攷事救酸酒法每大甁用赤小豆一升攷事则曰二升炒焦帒盛沈于酒中酸味卽止神隐纂要攷事食麪后欲飮酒先以酒嚥去目汉椒二三粒则不爲病神隐洛阳人刘几年七十犹剧飮每一飮酒辄一嗽口虽醉不忘因此无齿疾闲情食鑑本草曰酒之毒在齿每飮一杯卽吸水漱涤则不醉李相国阳元喫烧酒一杯卽吸冷水一杯故不得酒伤类说养生纪要云暮毋大醉又云再三防夜醉盖恐酒毒停聚害人脏腑上同晦日不可大醉四要杜康善造酒以丁酉日死故是日不飮酒会客事文食忌粥后食白汤成肺疾攷事铜器食热食汗滴食中杀人上同医方云日月蚀未平时特忌飮食又云凡人患齿病多由月蚀夜飮食之致类说过热病后食莼菜杀人闻见方蜜忌葱莴苣本草蟹黄葱韭与蜜同食杀人又烧葱和蜜食促入气必杀人上同木麦与猪食发热风鬓发落攷事食果忌桃杏双仁有毒勿食攷事食桃后入浴成淋疾上同果子落地经宿虫蚁食之者勿食上同九月勿食被霜瓜令人成反胃病上同妊妇食梅李子及糜脂令子靑盲上同红柹不可与酒同食类说柹梨不与蟹同食上同食菌忌有毛者下无纹者夜有光者煮不熟者欲烂无虫者煮讫照人无影者春夏有恶虫毒蛇经过者皆杀人攷事赤色仰面不覆者生野田中者皆毒上同误食毒菌者往往笑不止而死惟掘地爲坎投水揽取淸者飮之攷事食菌中毒卽飮眞油观症轻重多少随宜上同治菌毒瓢子里烧灰和水飮之甚妙上同食鱼忌鱼无肠胆及头无魫勿食三年阴不起女子絶生攷事生鱼目赤不可作脍上同鱼目合者不可食上同鳖目凹不可食上同头发在鱼酢内者杀人上同鲫鱼与麦门冬同食杀人攷事生鱼与牛乳酸物不可同食本草黄颡鱼鲇鱼之类与荆芥同食杀人上同蛤肉不与醋同食上同食鸟兽忌牛羊猪肉皆不得以楮木桑木蒸炙食之令人腹内生虫攷事六畜自死皆疫死不可食上同鸟兽自死口不开者不可食上同兽自死北首及伏地者食之杀人上同凡肉及肝落地不着尘土者不可食上同燥肉不干者杀人上同猪肉落水浮者不可食上同肉中有如珠点者不可食上同痼疾人不可食熊肉令终身不愈上同诸禽肉肝靑者杀人上同鸡及野鸟不伸足者杀人上同乌鸡白足者不可食上同牛与猪同食生寸白虫攷事牛与白酒同食生寸白虫上同食肥肉及热羹不得飮冷水上同白犬肉与生葱同食九窍出血上同牛乳与生鱼酸物同食腹中结癖本草又曰凡乳酪皆与酸物不可同食救急救急序居在山林隔远城邑沈痼弥留之病固可寻医问症试以鍼药而若値猝急之疾束手罔措遂致夭札者多矣玆录救急之方爲第十自缢死自缢死者自朝至暮虽已冷必可活自暮至朝则难治心下微温者一日已上犹可活当徐徐抱下解之不可截断绳子令安卧被中一人用手厚裹衣物紧埴谷道勿令泄气一人以脚踏其两肩手挽其发常令弦急勿使纵缓一人以手据按胷上数摩动之一人摩擦臂胫屈伸之虽得气从口出唿吸眼开仍按引勿止更令两人以竹管吹两耳勿辍宝鑑急刺鸡冠血滴口中卽活男雌女雄又取鸡屎白如枣大酒和灌鼻中尤妙上同又取梁上尘如大豆许纳竹管中四人各执一管同时极力吹两耳鼻中卽活上同又取半夏末或皁角末或细辛末吹入鼻中得嚔卽甦须臾少与温粥淸令喉润渐渐嚥下上同溺水死溺水死者一宿尙可救急急拯出先以刀㧒开口放筋一枚衔之使可出水然后解去衣服多灸脐中二三百壮令两人以笔管吹其两耳又取皁角末绵裹纳谷道中须臾出水卽活宝鑑又以鸭血灌口中又将醋半盏灌鼻中又用苏合元三丸姜汤调灌卽甦上同又法取灶中热灰一二石埋其身只出头面水出七孔卽活上同又法将牛一头撗载死人腹覆牛背上两边用人扶策徐徐而行则水出亦活上同用竹管削尖一端纳于肛门令人热手按腹则水从便出若値天寒多用绵絮甑中蒸热包裹全体冷则易之令暖气透彻内外卽活此法眞箇起死回生也全方冻死冻死而四肢强眞口噤只有微气者用大釜炒灰令热袋盛熨心上冷则易之口开气出然后以温粥淸或温酒或姜汤稍稍灌之卽甦若不先温其心便将火灸则冷气与火争必死宝鑑又法用毡或藁荐裹死人以索系定放平稳处令两人对面轻轻衮转往来如捍毡法四肢温和卽活上同落水冻死者脱去湿衣以生人所着之衣垂温包之救活如上法全方入井死夏月淘井多致杀人五六月尤甚深井中皆有伏气若入则令人冒闷奄忽而死身尸靑黑了无伤痕者此其中毒也卽取井水噀其面幷冷水调雄黄末一二钱服之转筋入腹痛欲死者使四人捉住手足灸脐左边许方曰左右二寸十四壮又用生姜一两剉好酒五盏浓煎顿服又醋煮衣絮令热彻湿裹转筋处又浓煎盐汤浸手足洗胷胁间卽甦宝鑑猝死凡暴亡不出一时可救之虽气闭絶四肢冷若心腹温鼻微温目中神彩不转口中无涎舌与阴卵不缩者皆可活也宝鑑凡卒死者口张目开手散遗屎爲虚宜补气目闭口噤手拳爲实宜发表上同救卒死急取皁角末或半夏末吹入鼻中卽甦宝鑑又取南星细辛末如无则取樑上尘吹入鼻中得嚔卽甦许浚救急方雄鸡冠血灌入口中又用竹管吹入鼻中又牛黄或麝香一钱温酒调灌卽甦宝鑑胡麻油半合和姜汁灌之甚妙全方姜汁多灌之亦活上同苏合元或备急丸三丸或温酒或姜汤或童尿调灌如口噤则斡开口或折齿灌之宝鑑鍼灸法鍼人中无鍼则以大指爪甲掐刻入门急灸人中及隐白又灸脐中百壮卽活许方卧宿奄忽而絶急取雄鸡冠血涂面干则复涂又以灰营死人一周宝鑑勿以火照之但痛齿其踵及足母指甲际而多唾其面卽活又以井底泥涂面目令人垂头于井中唿其姓名便起尹方惊怖猝死以温酒多灌之上同大醉行房卒死以冷水多灌之卽活凡卒死气塞也以水噀面醒心通气妙许方中恶凡人暮夜或登厕或出郊野或上冢墓或游空室忽然眼见鬼物口鼻吸着恶气蓦然倒地四肢厥冷头面靑黑两手握拳口鼻出血须臾不救此证与尸厥同但腹不鸣心腹俱煖爲异心头温者一日亦可活切勿移动其尸卽令衆人围绕打鼓烧火或烧麝香安息香直候记省人事方可移归宝鑑先用苏合元三丸姜汤或温酒化下上同急取半夏末或皁角末吹两鼻中卽活上同又取葱黄心刺鼻中入深四五寸令目中出血卽活上同取故汗衣须用内衣久遭汗者佳男用女衣女用男衣烧灰爲末每二戋百沸汤调下上同麝香一钱硏和醋二合服之便差上同生姜汁醇酒各半盏同煎百沸灌之上同白犬断头取热血一升灌之上同韭汁灌口鼻中上同一方灌耳中菖蒲擣取汁灌之上同桃枭酒磨服之上同黄丹一钱蜜三合和服上同使人尿其面上又以童尿灌口中全方鍼灸法灸百会九壮人中七壮脐中气海百壮撮要许方上唇里弦有白如黍米以鍼决去之撮要鬼击此等病皆得之无渐卒着人如刀刺状胷腹㽲痛不可按抑或吐衄下血治法同中恶宝鑑犀角五钱朱砂麝香各二钱半爲末每二钱新汲水调灌上同以好酒吹纳两鼻卽差撮要鸡白屎麻一握酒七升煮取三升热服发汗汗不出则熨斗盛火照两脇下汗出卽愈全方血漏腹中烦满欲死雄黄末吹入鼻中又酒调一钱服日三能化血爲水宝鑑灸人中立差不差则更灸撮要灸脐上一寸脐下一寸七壮上同鬼魇人到客馆及久无人冷房睡中爲鬼物所魇但闻其吃吃作声便令人叫唤不醒乃鬼魇也不急救则死不可近前急唤但移动些少卧处徐徐唤之又不可以火照之若元有灯则存之无灯则切勿点灯痛咬其足跟及大拇指甲边多唾其面撮要曰以水噀面仍用竹管吹两耳又取半夏末或皁角末吹两鼻中卽活宝鑑梁上尘吹入鼻中又以新笔尖刺鼻孔男左女右转辗运动则卽起全方宜用麝香苏合元宝鑑伏龙肝末二钱井水调灌服更吹入鼻中又生韭汁灌口中及耳鼻白汁亦可上同若仰卧以手覆心则魇不得窹但捻下心上手然后徐徐唤觉傍人手及他重物皆然大法宜与鬼击同治吴方客忤猝厥客忤者中恶之类也多于道间门外得之令人心腹纹痛胀满气冲心胷不卽治亦杀人取百草霜五钱盐钱和硏温水调下宝鑑又取盐鸡子大靑布裹烧赤硏纳酒中顿服当吐恶物又取细辛桂心爲细末纳口中上同苏合元以姜汁或温酒或童尿调灌上同熟艾一两水煎取汁顿服卽差上同铜器或瓦器盛热汤用厚衣衬腹上于衣上熨之冷则易便愈上同以皁角末吹鼻或硏韭汁灌耳中灸脐中百壮尹方尸厥尸厥者卽中恶之类身脉皆动而形无知其状若尸故名曰尸厥凡弔死问疾或入墓登冢卒中邪恶手足逆冷头面靑黑牙关紧急晕倒不知人或错言妄语又腹中气走如雷鸣听其耳中如微语声者是也急取苏合元三丸温酒或姜汤灌下又用故汗衣烧末详见中恶又菖蒲汁灌口中又姜汁半盏酒一盏煎百沸灌下仍以竹管吹其两耳卽甦宝鑑鍼灸法鍼人中至齿立甦灸百会七七壮气海关元各三百壮许任经验方痰厥痰厥暴盛不省人事喉中如曳锯声急取淸油多灌之卽吐痰而愈又竹沥和姜汁少许多灌之又淸心元一丸调竹沥和姜汁灌下又鸡子黄三枚和童溺灌下幷卽甦许方食厥食厥者多因飮食过度飮食之后或着气恼变爲异常急暴之症口不能言目不识人四肢不擧急煎姜盐汤多灌探吐之卽甦宝鑑蚘厥附三虫求食蚘厥之症心腹㽲痛暴作暴止恶心嘈乱时烦呕吐冷涎靑水面色靑黄口唇紫黑色变不常者是也若贯心则杀人甚急使君子肉一两水煎服又苦练根白皮一两浓煎调槟榔末一钱五更头顿服凡上半日虫头向上前一日不食夕饭至夜半后先灸猪脯令香臭满鼻卽细嚼嚥汁随卽顿服槩虫饥求食之时也痛时则不拘经验方方痛之时不宜飮食且食甘则痛腹极槩虫食甘则起食酸则醉食辛则伏食苦则止宝鑑回春酸石榴根皮二斤槟榔十枚水七升煮至二升去柤以粳米煮稀粥平朝空腹食之少间虫并死快利正传又法苦练根去麤皮取白皮二两水二椀煎至一椀半去柤用晩粳米三合煮糜粥空心腹上同服药杀虫法先以炒肉一二片吃引虫向上然后进药粥一二口少顷又吃一二口渐渐加至一椀或二椀其虫尽下上同三虫求食病病后肠胃空虚三虫求食食人五脏者谓之狐惑杀人甚急上食肺系则喉门骚痒下食大肠下口则肛门骚痒令人不能堪以合欢木자괴나무燃灶而坐于曲堗之上使其烟入肛门又使入口卽差文医经验方血厥又名郁冒人平居无病忽如死人身不动摇默默不知人目闭不能开口哑不能言或微知人恶闻人声但如眩冒移时方窹此由汗出过多血少气幷于血也妇人多有之藜芦瓜蔕雄黄白矾等分爲末取少许吹入鼻中宝鑑气厥附中气气厥多生于骄贵之人因事激恼忿怒盛极不得宣泄逆气上行忽然仆倒不省人事牙关紧急手足挛搐状如中风但口内无涎声爲异急用苏合元或便香附末二钱姜汤调灌则卽苏不可妄用杂药吴方中气与气厥同因与人相争暴怒气逆而晕倒也气脉多沈风脉多浮风中身温有痰涎气中身冷无痰涎急用姜汤灌救宝鑑若中风而用中风药治之多致杀人上同猝上气乃火虚气聚肺藏之病也喉闭其声如鼾有如痰在喉响者此爲肺絶之候宜用人蔘膏救之用姜汁竹沥放开频频服之如未得蔘膏先煎独蔘汤救之早者十全七八次则十全四五迟则十不全一宝鑑中风猝然昏仆不省口眼㖞斜手足不遂急以手大指爪甲掐刻人中皁角末吹鼻卽提起头顶发候其喷嚔有嚔可治无嚔不可治口噤则以乌梅肉和南星细辛末频擦牙口自开入门取竹沥三合姜汁一合调淸心元一丸或龙脑苏合元三丸灌口中或多灌香油卽甦许方不省人事涎潮不得语侧柏叶一握葱白一握幷根细硏如泥好酒一钟同煎一二十沸去滓温服全方风痰壅盛者口眼㖞斜不能言语者皆当吐之轻者取瓜蔕末一钱温水调服重者取藜芦五分入麝香半钱爲末虀汁싄국调服如不吐再服之宝鑑用白矾二钱生硏作末生姜自然汁调和开口灌下其涎或吐或化下便醒全方口眼㖞斜向左则石灰水调卽于右边涂之向右则左边涂之候其方正如旧卽以水洗下大效尹方身如角弓反张四肢不收烦乱欲死者淸酒五升鸡白矢一升捣筛和合扬之千遍乃飮之壮者服一升日三度服五合差全方灸足大指横纹随年壮立愈上同中暑夏月在道中中暑死者及昏冒痰厥吐泻喘满大渴汗出头疼烦燥欲死者急扶在阴凉处取道中热尘土积心上及脐上作窝令人尿其中卽活宝鑑以布巾衣物蘸热汤熨脐中及气海续以热汤淋布上令暖彻脐腹如仓卒无汤掬道上热土积于脐上冷则易之上同以新汲水滴两鼻孔以扇扇之重者地浆灌之卽醒掘黄土地作坎以水沃其中搅令浊俄尔取淸谓之地浆若与冷水飮卽死上同生姜一大块大或大蒜一大瓣水硏灌之上同童便或淸酱和水灌之又生马通绞汁灌之蓼叶香薷煎灌又石膏一两煮取汁灌之卽差宝鑑取大蒜一握路上日曝土杂硏以新汲水和之沥去滓灌之药气到腹中卽甦此神人备急方也全方使人嘘其心令煨易人爲之上同槐花软笋浓煎服卽效后不复发尹方眞末调冷水服蜜水亦可闻见方如惊悖妄言辰砂益元散井水调下入门中寒伤寒有卽病有不卽病以渐而深中寒则其病卽发而暴晕倒口噤四肢强直拘急呕吐涎沫脉浮紧或微或无若不急治死在朝夕急舁置煖室以手炙火摩病人胷腹间取热酒姜汁各半盏灌下兼用葱白二三升分二包炒令极热互熨脐上冷则用水拌湿更炒熨之宝鑑冷极唇靑厥逆无脉阴囊缩者急用葱白连根切小麦麸各三升盐二升以水和匀炒熨脐上如上法又灸脐中与气海关元各三五十壮吴方及全方曰气海关元各灸二三百壮而脉不出手足不温者死上同伤寒伤寒初症葛根汁竹沥桅子十枚煎汤生梨汁皆效尹方无论伤寒房劳与染病九味羌活汤皆有大效其方羌活防风各一钱半苍朮川芎白芷黄芩生地黄各一钱细辛甘草各三分入姜三片枣二枚葱白二茎水煎热服无汗则加紫苏叶一钱咽痛则加桔梗一钱甘草加爲七分头痛苦重则羌活加爲二钱必于始病三日内用之过累日则无效重则日再服尤重则日三服经验方干姜麤剉浸月经待其透湿炒黑作末取三钱用月经童便各三钟子微温调服无论房劳染病弥留十余日或数十日未和解爲隐热时用之辄效尹方阴阳易凡伤寒热病男子病新差妇人与之交得病名阳易妇人病新差男子与之交得病名阴易其症热上冲胷头重不能擧眼中生火四肢拘急小腹绞痛手足拳卽死急取近阴处裩裆一片方圆四五寸男女互用之吴方曰童女裩烧存性爲末温水调服又室女月经布近阴处烧存性末米飮调下又人手足爪甲二十片烧灰末米飮调下又靑竹茹一升水三升煮取一升分二服小便卽利阴头微肿卽愈宝鑑脱阳大吐大泻之后元气不接四肢逆冷面黑气喘冷汗自出外肾缩搐不省人事须臾不救与伤寒阴阳易同证急取连须葱白三七茎以酒浓煎服阳气卽回又生姜一两硏酒煎服又桂枝二两剉好酒煎取汁服亦效又葱盐烂捣炒热熨脐下气海卽愈实鉴霍乱增寒壮热头痛眩晕心痛腹痛不可忍不得吐泻谓之干霍乱吐泻不止谓之湿霍乱也干者以吐泻爲主盐一两生姜切半两同炒色变以童尿二盏同煎至一盏分二次服吐下卽愈又盐一大匙熬黄取童尿一升温和搅服又盐汤一椀入皁角末少许调服探吐又百沸汤合新汲水服之能吐宿食恶毒之物和盐服之尤妙又鹿皮或獐皮熏烟最多黄色者水浸揉取汁顿服卽吐又飮醋一二升吐下宝鑑多飮冷水蜜水吐下爲佳若痛不止再服再吐立效经验方湿霍乱吐泻不止者香薷林檎靑色者皆可煎服又锅底墨二钱百沸汤一盏投其中急搅服吐泻立止又生姜五两切半屎一升同煎取汁服卽效宝鑑牛马屎绞汁服一杯或炒热绵裹着小腹经验方吐泻过多四肢逆冷不省人事南星末三钱枣三枚姜五片同煎极热服一服可效或半夏末姜汁点服或白矾末一钱沸汤点服亦效又霍香陈皮各五钱水煎温服宝鑑霍乱吐泻之时切勿与谷食虽米汤粟粥入胃立死必待吐泻止过半日饥甚方可与稀粥以渐而将息上同霍乱转筋吐泻过多遍体转筋手足厥冷气欲絶者急取香薷暑霍不可阙或木瓜枝叶亦可或秫薥叶治转筋筋麤大如桃李挛搐不可忍者或芦花煎服又取蓼一把浓煎乘热熏洗因服一二盏宝鑑一法男子以手挽其阴牵之女子则挽其乳近两傍牵之此千金方妙法也上同关冲穴鍼刺出血卽差穴在无名指外边去爪甲角菫容韭叶连饥处男左女右攷事转筋欲絶以盐塡脐中灼艾不计壮数立效霍乱已死而胷中有煖气者依此灸之亦甦宝鑑此法最效搅肠沙此证心腹绞痛冷汗出胀闷欲絶俗谓之搅肠沙与干霍乱同或如伤寒头痛呕恶浑身壮热手足指末微厥或腹痛闷乱须臾不救由山岚瘴气或因饥饱失时阴阳暴乱而致也先浓煎艾汤试之如吐卽是也蚕退纸烧爲末热酒调服立效又多飮盐汤吐之亦愈又法以鍼刺其手指背近爪甲半分许血出卽安先自两臂按摩下其恶血令聚指头刺之又法以手蘸温水于病者膝内打拍有紫黑点处以鍼刺去恶血卽愈又法两臂腕中有筋必致黑色用砂鍼击刺出紫黑血痛卽止宝鑑近海之地有一急病症似霍乱土人名之曰杀腹痛不急治则能杀人其治法以绦紧缚两臂中节之上下则靑黑脉突起于尺泽近处而或两臂皆出或只出一臂随其突起以鍼刺之出血如射其病卽止百不失一沙与杀音相近臂腕出血之法又与之同所谓杀腹痛似是搅肠沙也经验方猝心痛苏合元五六丸姜汤温酒调服生鸡卵入醋搅服百草霜末二钱热尿调服又多飮盐汤探吐痰出病卽止又熊胆豆大水和服又玄胡索二三钱温酒调服艾叶浓煎服之又葱白汤亦好韭汁去血痛蒜汁治急痛若烦燥则豉五合以水三盏先煮取一盏半去滓入栀子十四枚再煎取一盏去滓服又食刀头盛盐一匙置炭火上待红细碎纳于一甫儿水擂和灌之须臾吐出卽愈宝鑑许方猝腹痛桂皮或干姜或胡椒或川椒煎服宝鑑余同前法牵牛子头末葱白汤调服大便通利则卽止本草鍼灸独阴大敦幷灸气海三十壮又一切心腹胷脇腰背痛川椒爲末醋和爲餠贴痛处熟艾铺餠上烧艾痛卽止许方猝疝痛小腹痛不得大小便名曰疝疔痛自脐下上冲名曰奔豚凡疝痛上连胷脇甚则外肾缩入咬牙反张冷汗如洗须臾不救取川乌栀子仁幷炒各一钱酒水各半盏同煎入盐一撮或加姜汁服立效又沙蔘或桂心或橘核或葱白或玄胡索或牛阴茎或末服或汤服卽差宝鑑许方沙蔘常服至妙貂皮或貂鼠四足烧灰酒调服靑鼠足黄犷足亦好又茴香茎叶捣取汁热酒各一合调服卽差又蜘蛛散蜘蛛十四枚熬肉桂五钱爲末大人一钱小儿则五分空心酒下或蜜丸服之甚妙宝鑑炒盐熨痛处尹方灸独阴在足第二指节下横文一云在足大指次指下中节横文当中灸五壮男左女右口角穴千年瓦三七介碎作奕子大列置脐下至横骨上灸之以阴囊汗出爲限尹方小儿胎疝偏坠囊缝后十字纹上灸三七春灸夏差夏灸冬差又㿗疝铍鍼取睪囊中水液或秽液卽愈灵枢眞诀也宝鑑撮要猝头痛头痛如破是胷膈有痰飮厥气上沖所致单煮茗飮一二升探吐之吐毕又飮又吐数度卽差又皁角末吹鼻令嚔亦止本草宝鑑头痛不可忍是风痰所致栀子末和蜜浓付舌上吐卽止经验方头痛连齿痛者名厥逆头痛宜白附子散白附子一两麻黄不去节川乌天南星各五钱全蝎五介干姜朱砂麝香各二钱半爲末酒调一字卽二分半服服讫去枕卧略睡少时卽止宝鑑猝吐血吐血危重者百草霜末三钱井水调服卽止又蒲黄炒三钱冷水调服又松烟墨浓磨汁飮之又韭菜汁飮之又生地黄生藕生梨捣取汁磨墨徐徐服之卽止宝鑑蓝叶汁服之闻见方猝衄血衄血不止者百草霜三钱水调服又吹鼻中又萱草根汁一盏生姜汁半盏相和细呷又乱发灰水调一钱服更吹鼻中一方病人头发灰吹鼻又人中白火煅入麝香少许硏酒调服更吹鼻中入门生地黄三五升捣汁连服以滓塞鼻中又萝葍取汁和酒飮之宝鑑糯米炒黄爲末二钱新水调服卽止许方枣肉以病人涎调付血不出边牛膝又车前叶根汁和蜜服经验方以井水湿纸帖顶心上如左鼻衄以线札左手中指右鼻衄札右手中指两鼻衄两指俱札卽止又以大白纸一张作十数揲浸水令湿置顶中以熨斗熨之至二三重纸干立止宝鑑勿令病人知以井华水忽然勐噀其面卽止入门大口鱼皮蘸水令湿塞鼻中亦止闻见方九窍出血人猝大惊则窍血皆溢出或四肢指歧间亦出血取井水忽噀面卽止勿令病人先知入门小蓟汁草药鄕名조방가大小蓟皆相似但大蓟高三四尺叶皱小蓟高一尺许叶不皱与酒各半盏调和顿服又新屠猪羊血热飮二升卽止宝鑑沙蔘侧柏叶末各一钱半入白麪三钱水调如煳啜服卽亦止许方毛窍出血遍身毛窍节次血出若不出皮膨胀如鼓须臾眼鼻口被气胀合此名脉溢飮生姜汁一盏卽安宝鑑血晕一切去血过多则必致眩晕闷絶凡崩中去血多拔牙齿去血多金疮去血多产后去血多皆有此证急用芎归汤川芎当归各五钱连进数服卽甦宝鑑出血过多昏迷不省生地黄三五斤取汁连飮不暇取汁则生吃呷汁以滓塞鼻神效上同船晕乘船大吐泻头旋眼花支体厥冷欲死急取枯白矾末一钱百沸汤点服无则盐一匙醋一盏同煎服或盐梅酸咸皆可煮服许方晕者渴飮水卽死飮童溺最好自己尿亦好入门猝癫狂猝癫狂妄言骂詈不避亲疏或弃衣而走登高而歌或被头大叫不避水火且欲杀人宜夺其食取鍼液常飮之宝鑑苦蔘蜜丸梧子大每十丸薄荷煎汤下经验方地龙十余条硏烂入姜汁朴荷汁蜜各一匙井水调灌之许方腊雪水多飮之又野人干渍水飮之并效本草人发狂悲泣呻吟此爲邪祟或歌或哭或吟或笑或坐沟渠啖食粪秽或裸軆露形昼夜游走或向壁隐伏不欲见人取蚕退纸烧灰二钱酒调下入门穿山甲烧灰水调服又半天河水나모구무과왕대朅고빗믈与飮之勿令知又虎豹肉煮食又桃枭桃实已干着木上经冬不落者正月十二月採以中实之者爲良一云千叶桃花结子在树上不落干者神妙酒磨服并卽差许方白狗血飮之又萆麻仁汤常服又败天公오래쓰던펴랑이烧末酒调服之尹方取鸢幷羽置两瓦间缚以藁索涂以黄泥埋火中烧存性作末和酒或米飮服卽差闻见方狐魅着狐狸精恍惚走巡山野谓之狐魅取狐肝炙爲末水服一钱日三又取肠肚作羹臛食之又鹰肉食之觜及爪烧灰末和水服又取狐狸皮鼻端黑处爲末酒调服并效许方大便不通大便久不通腹胀烦闷大麻子硏取汁煮粥食之又牵牛子半生半炒捣取头末二钱姜汤调下又猪胆如鸡子大热酒调服又皁角烧灰末一钱米飮调下又萱草根捣取汁服之卽通宝鑑又法生田螺三箇盐一匙和壳同捣罨脐下一寸三分用帛包系卽通又令患人仰卧白矾末置脐中以新水滴之冷透里卽通回春萆麻子油一大匙以粥裹喫之卽通累试辄验经验方生桔梗浸油酱揷入肛门卽通尹方小便不通小便猝不通脐下胀闷车前子取汁一盏入蜜一匙调服又地肤草대리取汁飮一盏又萹蓄온汁飮一盏又瞿麦浓煎服又蚯蚓捣烂冷水泸过浓服半椀又蝼蛄活者一枚硏入麝香少许调服并立通宝鑑红花苗一握剉煎服经验方生猪胆连汁笼住茎头少时汁入尿自出妇人以汁灌阴户中卽通又田螺生捣罨脐上宝鑑莴苣捣烂贴脐上并卽通又葱叶除尖头纳阴茎孔中深三寸许令人用口吹气入卽通许方以磁甁满盛水以纸封四口病人脐内入盐一捻倒置甁口覆在脐上偃卧如觉冷小便卽通上同炒盐数斗盛袋熨下腹冷则易之经验方咳逆伤寒及久病得咳逆皆爲恶候取半夏五钱生姜二钱细剉水煎服卽止宝鑑苏合元三丸生姜柹蒂煎汤调服卽止许方皁角末吹鼻得嚔而止又作又嚔得嚔凡百余次遂止又流黄二钱乳香一钱末酒煎急令病人嗅其热气卽止宝鑑刮取舂杵头细糠呑之卽效尹方猝噎猝噎食不下刮取舂杵头细糠呑之卽效尹方猝失音失音不能言杏仁桂心各一两末蜜丸樱桃大绵裹含化嚥之又橘皮浓煎汤频服苦竹叶浓煎飮之又荆芥苏叶浓煎服之立效宝鑑急喉闭会厌爲吸门其两傍肿者谓之双乳蛾易治一边肿者谓之单乳蛾难治通谓之喉闭此证先数日胷膈气紧取气短促忽然咽喉肿痛手足厥冷气闭不通死在须臾急用白矾末半钱乌鸡子淸调灌立效又石蟹擣取汁灌之又蛴螬汁灌之又雄雀硏细半钱温水调灌并卽愈又马兰叶或根或花擣取汁灌之又射干根汁灌之并妙又皁角水浸挼取汁一盏灌服卽愈又法巴豆肉以纸压出油作捻子点火吹灭以烟熏入鼻中卽时口鼻流涎牙关自开又巴豆肉绵裹塞鼻中立通宝鑑喉闭枯白矾末吹入喉又薏苡仁七枚含之尹方咽喉闭塞遍身浮肿牛蒡子一合半生半熟爲末酒调服上同急喉痺生油一合灌之如未效急解发令散当顶心取方寸许急捉痛拔少顷当通上同凡喉闭急证速用鍼刺出血并吐痰涎爲要若迟缓不救则死关上血泡最宜鍼关下不见者令病人含水一口用芦管尖刺鼻孔出血妙宝鑑有鍼疮者姜汁调熟水时时呷之灸中封穴在足内踝前一寸仰足鍼之五十壮卽差又灸大杼穴在第一椎下两傍各一寸五分百壮潘方吐法冬月靑鱼胆用白矾入内临用加百草霜炒盐少许醋调以鸭毛蘸药引吐痰出如无鱼胆用白矾半两巴豆十枚同枯过去巴豆用矾每一字吹入喉中吐出痰血立愈宝鑑猪牙皁角白矾黄连等分瓦上焙爲末以半钱吹入喉中少顷吐出脓血立愈上同失欠脱颔因呵欠牙车蹉跌口不能开合浆水不入以致不救取酒灌之令大醉睡中吹皁角末入鼻令嚔卽自正又盐梅肉二箇擦牙卽开又南星末姜汁调付以帛缚合一宿自愈又法令一人抱定病人头一人以手指牵其颐以渐推之复入矣当疾出其指恐咬伤宝鑑黄蜡照火作片乘热贴付缓边限差尹方眼睛突出眼睛无故突出一二寸以新汲水灌渍睛中数易水睛自入仍以麦门冬桑白皮山栀仁各一钱水煎服之入门眼睛垂出至鼻如角黑色痛不可忍或时时大便出血名肝胀羌活煎服愈宝鉴眼睛被撞打突出若眼系未断卽推入脸内于四畔以生地黄细擣厚付不令风侵若内有瘀血鍼刺出之自愈上同肠头出大人小儿肠头出百草霜五倍子爲末醋熬成膏鹅毛涂之卽入尹方蠒唇口唇紧小不能开合飮食不得不急治则死此亦奇病名曰蠒唇急服薏苡仁汤薏苡仁防己赤小豆炒甘草炙各一钱半兼用黄柏二两以五倍子密陁僧各二钱甘草二分爲末水调涂黄柏上炙干再涂再炙药尽爲度然后将柏作薄片临卧贴蠒唇上天明卽愈又白布作灯炷如指大安斧刃上燃炷令汗出拭取付唇上日二三度故靑布亦佳猪脂调付尤佳又用靑皮烧灰猪脂调搽唇上仍将靑皮灰末每一钱酒调服之又蛇蜕皮或蛴螬굼벙이烧爲灰猪脂调傅宝鉴唇肿唇肿生鼠剖腹去肠腑和血付之虽毒肿无不卽差尹方六月採干笠茸浸水取汁以鸡羽频涂卽效舌肿舌卒肿如猪胞状满口此患人多不识失治须臾死不得食者亦死急取百草霜末醋调敷舌上下脱去再敷须臾自消又井水漱口皁角刺烧灰入龙脑少许糁舌上下出涎卽差又蒲黄末频糁之黄连煎汤频呷之又萆蔴子取油蘸纸捻烧烟熏之卽愈宝鉴鍼法急用鍼刺舌下两傍大脉出血又刺舌尖或舌上出血卽消切勿刺舌下中央脉血不止则死若误刺以铜筯火烧烙之宝鉴舌吐不收名曰阳强伤寒热病后舌出寸余累日不收以片脑爲末糁舌上应手而缩须用五钱方愈宝鉴产妇舌出不收以朱砂傅其舌令作产子状以两女扶掖之乃于壁外置瓦盆堕地作声声闻而舌收上同脑背肿凡痈疽发脑发背至险必死宜用酒洗大黄及甘草每三钱煎服入门忍冬花与叶生捣煖酒调服又槐花四两炒入酒二椀煎服宝鉴麻油一斤煎十余沸候冷入好酒二椀和匀分五次一日夜尽服直指宝鉴薜荔叶烂捣硏绞取汁和蜜飮之数次滓付疮上下利卽愈本草宝鉴肿发背欲死鸡肠草捣付又伏龙肝末酒调厚付频易经验方背肿以麤黄色石如鹅卵者勐火烧令赤醇醋中投入自有石屑落醋里频烧至石尽取屑晒干爲末醋调涂之尹方肿毒所及处以狗胆墨汁和于蒜根汁围涂之愈频愈好待其毒晕少挫渐次进涂以至肿头之傍毒气会肿头成脓破肿后付粘米饭最善吸脓楡根皮擣付亦好闻见方脑后发际肿取柏枝如指大者撗斫作马蹄形揷于慢火灰中乘热点烙肿处以差爲度闻见方脑肿初发时以无沙黄土和水造罐如煎胶陶罐而通其底安于肿处满盛地龙又以土作盖而乱衆孔置于地龙之上用艾火炷四五列于其上而灸之俟其地龙尽消更纳更灸连日不辍则肿自消白医方灸法凡痈疽生于脑背初如粟米大或痛或痒因作赤色人皆慢忽不爲治不过十日而死但于疮上灸二三百壮无不愈但早觉早灸爲佳始发一二日十灸十活三四日五六活五六日三四活七日则不可灸惟头爲诸阳所聚艾炷宜小而小灸之入门肿初发不知疮头以湿纸付其上先干处是也宝鉴疔肿疔疮初发突起如钉盖故谓之疔生黄疱中或紫黑色初发必先痒后痛先寒后热四肢沈重头痛心惊眼花若大重则呕逆多因食自死牛马禽兽肉而发杀人于一二日之内发在手足头面胷背骨节间者最急其余处爲缓又有红丝疔鱼脐疔其毒尤甚宝鉴治法取蟾酥绿豆许置舌上仰卧取汁嚥下又鍼刺疔心纳一丸于中纸贴护之神效又蜣螂取心下肉贴疔上半日易新者又斑猫一箇捻破以刺疔上封之又苍耳茎叶烧灰醋涂之又白狗粪和水绞汁服滓付疔上又马齿苋擣和头垢封疔上并神效宝鉴疔初发时牛蒡子呑一粒其头卽出以眞末作餠扎之用黄蜡镕点又白矾镕化少许入盐水숨浸之一昼夜卽解一方矾入盐水煮一沸浸之限差又生大豆一握嚼和涎涂之手足疔妙尹方取桑枝如指大者横斫作马蹄形揷于慢火灰中乘热点烙疔处以差爲度经验方疔毒危重将死取土蜂窠一箇蛇蜕全者一条盛器中黄泥固济火煅存性爲末每一钱空心好酒调服少顷腹中大痛痛止而其疔已化爲黄水矣又甘菊叶一方无甘字擣取汁飮一升又取茎叶擣付疔上卽愈并神效宝鉴一方冬用根至死亦效红丝疔急鍼其丝出血取白苣汁滴孔中妙宝鉴鱼脐疔取丝瓜叶连根葱韭叶烂捣取汁和酒服以滓随疮左右贴腋下或胯下卽安又蛇蜕烧灰鸡子调付疮上宝鉴吸疔毒法取大蜘蛛一箇放疮上自咂其毒连易三五箇其毒自败如蜘蛛困则沈水中以活之爲妙又取蚯蚓八九条擂酒泸飮之滓贴四围留疔顶出毒气宝鉴灸法大蒜捣烂涂疔四围留疔顶以艾灸百壮以爆爲效不爆难愈宝鉴手指忽肿痛不已地楡煮作汤渍之半日愈又黄泥水调涂指周匝厚一寸许纳热灰中煨之令燥视皮皱卽愈尹方凡毒肿初发土蜂窠上纳土醋和爲泥付之柳叶若皮入盐少许煮洗之尹方人须烧付之又盐汤温洗日三次如已成脓白丁香涂之立溃上同蛇缠疮身上及头面肉上浮肿如蛇状取两滴阶塼上苔痕一钱水化开涂蛇头立消入门疮有头尾俨似蛇形初起宜隔蒜于头上灸之雄黄爲末醋调付之又酒调服之宝鉴遍身生疮状如蛇头取蜡矾丸每服百丸大有神效黄蜡二两入明白矾末四两衆手和匀作丸梧子大温酒或熟水下上同猫眼疮面上及遍身生疮似猫儿眼有光彩无脓血但痛痒不常多喫鱼鸡韭葱等物则自愈宝鉴樱桃疮项上生疮如樱桃大有五色疮破则项皮断但逐日飮牛乳自消宝鉴燎疱疮浑身生燎疱如甘棠梨每箇破出水内有石一片如指甲大疱复生抽尽肌肤肉不可治三稜蓬朮各五两爲末分三贴酒调服自愈宝鉴天疱疮一名杨梅疮因男女房室传染有蚀伤鼻眼腐烂阴茎或筋骨疼痛支軆拳挛与癞无异或皮破骨烂口鼻难当以至于死治法香油二斤入水一盏煎至白烟起收贮每黄酒一钟入油一盏温服日三尽则全愈又鸭一只饿三日只与白水飮之用轻粉一两粳米饭四两拌匀喂鸭待吃尽以苇根搥碎泡水令鸭飮之解去轻粉之毒待鸭毛落尽煮食妙宝鉴木通萆薢同煎服甚效外用野菊枣木根煎汤洗后以蚯蚓粪蜜调涂之许方水银枣肉和津唾同硏作泥晒干或温房取干盛于烟竹呑烟辄嗽口神效宝鉴阴蚀疮付阴茎肿疮凡男子阴茎生疮变紫黑色蚀其茎尽则死溪涧急流水中石下有小螺傅石而生形细而长取来火上炒去肉取壳火煅爲末光以葱白黑豆煎汤洗后以香油调付卽生肌而合神效又地骨皮煎水洗后地骨皮末糁之又乱发灰付之又豉一分蚯蚓湿粪二分硏涂之并妙取石菜돌물作泥傅于蚀处卽差最妙又假梧桐개머귀煎水温沈蚀处三日则虫自出仍差经验方多年盛盐石以水浓煎洗之尹方男子阴肿痛不能堪者芜菁根擣付尹方阴茎疮痛黄柏煮汁洗之更爲末付之又蜜煎甘草涂之上同男子阴疮发毒皮肉毁烂诸药不效生松脂罨涂患处以木叶及软帛裹之松脂干卽愈上同阴边生疮及阴湿痺皮剥裂及湿痒停水处桑根皮煮汁洗之上同阴痒生疮胡麻子嚼付上同阴囊湿痒汗出铸铧鉏孔中黄土细末摸之又黄大豆生嚼付之又车前子煮去滓洗之上同唐疮水银与枣肉和涎硏作泥晒干或温堗取干盛于竹筒火燃呑烟上同头部痈疽瘰疬灸穴取蜡绳左耳轮端点起至右耳轮端还至左耳先点处折断中折正中当项喉结骨尖引其两端越肩双垂至背嵴骨上合定点记非灸处又取禾秆男左女右长指同身寸二寸作先点上正中横布各两边一寸当处灸之右疮疾左出左灸右出右灸左右则左右皆灸百壮手部诸肿以绳男左女右自肩髃穴至手长指端截断自项至嵴点横寸点灸如头部中先点处头部手足皆不灸足部诸疮以绳男左女右接一端于足母指端点起回从后趾至于右母指端又回余绳还至先点母指端正中折之自项越至嵴点及横寸二寸如手部灸壮数亦同骑竹马穴法以直杻先量患人尺泽穴横纹至中指端截断解衣裙露体令跨竹上瘦用细竹肥用大竹以杻直立背嵴杻立所跨竹直上嵴杻尽处点起此点不灸又取禾秆男左女右手中指中节两纹爲一寸合爲二寸正中折横量两傍各一寸足灸处灸不过七壮而止不可多灸盖此二穴心脉所过也凡痈疽之疾皆由于心气留滞故灸此穴则心脉流通卽时安愈可以起死回生也鍼疮出血不止人屎烧灰付之尹方破伤风凡疮疡未合风入爲破伤风湿入爲破伤湿害人甚急疮口平无汁者中风也边自出黄水者中水也并欲作痓痓者口噤角弓反张者是也急治之痛不在疮处者伤经络亦死症也初觉疮肿起白痂身寒热急用玉眞散防风南星等分爲末每二钱姜汁调服以滓付疮口口噤者童便调下南星爲防风所制服之不麻可以开关定搐也伤在头面者急用水调膏杏仁泥白麪等分新水调成膏和雄黄付疮上肿消爲度又初觉急取粪堆内蛴螬虫굼벙이一二箇用手捏住待虫口中吐些少水就抹在破伤处身穿厚衣裳待片时疮口觉麻两胁微汗风出立效如风紧急速取此虫三五箇翦去尾将肚内黄水涂疮口再滴些少入热酒飮之汗出立效又取此虫安疮口上艾灸虫尾卽效宝鉴若腰嵴反张四肢强直口噤身冷不省人事急用蜈蚣细末擦牙或吹鼻中吐出涎漹立甦又蜈蚣一条江鳔三钱爲末每一钱防风羌活煎汤调下又蝎梢七箇爲末热酒调服日三此乃全蝎散也凡患破伤风非此不除上同生人十指甲脚下十指甲翦下香油炒硏罗酒调呷汗出便好四要鍼灸法天突先鍼亶中太沖肝兪委中崑崙又百会大椎灸又第二椎五椎如半枣核大灸许任方丹毒走马火丹用景天집우디기一名愼火草苗叶似马齿苋四月四日七月七日采擣烂取汁涂卽效神隐石菜돌물烂擣付之又井中苔付之至妙又芭蕉汴涂之又胎水服之涂之幷可经验方蘩蒌의십가비擣付之又蓝叶汁飮之又萆麻子五介去皮作泥入麪一匙水调涂之小儿尤效又石灰和醋涂之尹方瘾疹淸心元月经水调下极妙又近火使身軆温煖卽消寒薄者最得经验方桦皮水煎服又益母草水煎服之幷有效宝鉴石灰和醋涂之尹方红黑两色瘾疹鸡子黄赤豆荆芥擣匀涂付上同诸中毒凡解毒之药皆不可热飮服使毒气愈甚宜冷服之乃效类说手足面靑过时者不救治法上宜吐之急以香油多灌鹅翎探吐之下以芒硝煎甘草汤调服利之宝鉴人自服毒者宜急救之大法甘草菉豆能解百毒又法不问何毒多灌香油吐利卽安上同通治百物毒细㕙白矾每取三钱末新水调服卽效又五倍子爲末好酒调下二钱在上卽吐在下卽泻又甘草细末微炒随酒量多少好酒调服须臾大吐泻虽渴不可飮水飮水则难救又腊雪水取飮之宝鉴甘草黑豆皆解百药百物毒各取五钱水煎温冷任意服神效或加竹叶或荠苨尤效上同凡中毒卽烧所食之物作末服之经验方一切飮食毒中毒烦闷甘草荠苨계로기浓煎汤飮之入口卽活又白扁豆末水调服二三钱得利卽安又人尿取汁服之又白狗粪和水绞汁又蓝叶或蓝实浓硏汁飮之又多飮香油卽差宝鉴热麪毒枸杞根皮煮汁飮之又萝葍汁飮之无生者则取子水硏取汁飮之又杏仁硏煎汁飮之宝鉴豆腐毒过食腹胀气塞欲死新汲水多飮卽安若飮热酒卽死又萝葍汁一曰煎汤飮之又杏仁硏煎浓汁飮之入门过饱几死着垢徂무든당기或着垢衣领皮무든동졍水洗飮之卽解尹方烧酒毒过飮中毒面靑口噤昏迷不省甚则腐肠穿脇遍軆靑黑吐下血死在须臾初觉便脱衣推身衮转之无数吐之则甦又以温汤裸軆浸灌常令得煖若灌冷水卽死又急取生苽及蔓捣取汁斡开口灌之不住又碎氷纳口中及肛门以醒爲度又葛根捣取汁灌口中宝鉴柹叶擣汁灌之尹方诸兽肉毒食六畜肉中毒或吐下血胡荽子一升碎煮取汁冷服半升日二又犬尿烧灰和酒服一钱又生韮汁一二升飮之又人头垢和水服吐出卽愈又水浸豆豉绞取汁数升服之宝鉴许方食诸肉中毒煮橘皮汁或芦苇根汁或黑豆煎汁或大黄煎汁或川椒煮汁皆可飮入门凤仙花根茎叶取汁飮之又飮好酒大醉卽解又生山药水磨服神效经验方食牛肉中毒甘草浓煮飮一二升卽愈宝鉴人乳汁一二升飮又黄柏末三钱和水服又牛黄和水服入门韭汁或人屎汁飮之又人头垢热水调服吐出宝鉴食牛肉脇间刺痛不可忍手足靑黑顷刻间气絶者三四卽服野人干一盏无效又服一盏脇间急痛如裂有如脱落之声声闻傍人其痛卽止累试神效又牛黄五分服之卽效累试皆验经验方食牛肝脍忽然咽喉疼痛不可开口视之则喉嗌间毒肉乱生或如肝片或如重舌状顷刻之间咽喉闭塞气息奄奄急以鍼乱刺毒肉生处出血一二升呑水渐差经验方食马肉中毒韭汁飮之又犬屎烧末和酒服又芦根煮取汁飮一二升又多飮好淸酒至醉卽解浊酒则加又香豉二两杏仁三两和蒸一炊久熟杵服日二宝鉴一方只取杏仁嚼呑亦效食马肝中毒人头垢和水服又雄鼠屎三七枚硏和水服宝鉴食狗肉中毒芦根煮汁飮之又杏仁去皮硏水煎去滓飮利下血片爲效本草一方杏仁二两和皮硏细以热汤三盏拌匀分三服所食同皆全片泻出食羊肉中毒煮甘草汁服一二升本草食生肉中毒地浆飮之掘黄土地作坎以水沃其中搅令浊俄顷取淸飮之是谓地浆宝鉴食自死禽兽肉中毒黄柏末三钱水调服不解再服又人头垢一钱热汤化服又黑豆煎汁蓝叶汁人粪汁皆可服宝鉴食中毒箭死禽兽肉中毒狸骨烧灰和水服又黑豆汁蓝汁飮之宝鉴诸禽肉毒食鹅鸭肉中毒糯米泔或温酒飮之又秫米水硏取汁飮一盏宝鉴食雉肉中毒吐下犀角末和水服一钱或以水浓磨取汁飮上同食野鸟肉中毒狸骨烧灰和水服又黑豆汁蓝汁飮之上同诸鱼毒食鱼中毒飮冬瓜汁最验又浓煮橘皮汁飮之又海獭皮바닷반달피似獭大如犬毛着水不濡生海中煮汁飮之又鲛鱼皮사어피皮上有眞珠斑堪楷木如木贼贼生放海中灰和水服宝鉴大豆汁紫苏汁服之尹方食鲈鱼中毒芦根煮汁飮一二升生汁亦可宝鉴食鳝鼈中毒豉一合投新汲水半椀取浓汁顿服卽愈上同食河㹠복中毒诸鱼中河㹠最毒其卵尤毒中者必死急取芦苇根捣取汁飮之或人粪汁或香油多灌吐出卽愈又白矾末白汤调下又白扁豆末和水服又羊蹄叶擣汁飮之上同蓝汁服之又煮榛皮飮之又槐花末三钱新汲水调服或煎服又紫虾醢或生紫虾권텽이喫之俗方蟹毒蟹未经霜者有毒中之者飮生藕汁冬瓜汁煮蒜汁并佳又紫苏叶煮汁飮之又黑豆汁豉汁并解之宝鉴类说曰中毒或死急取冬苽紫苏大黄汁解之卽差芦根汁解之经验方食生脍不消食脍不消生姜汁飮一升卽消又日久不消成症取水中石子数十枚烧赤投五升水中七次热飮三五度当利出瘕宝鉴食厥脑髓卽消尔雅食鱼肉不消食鱼肉不消成症作痛狗粪五升烧存性爲末绵裹渍五升酒中经宿取淸分十服卽差宝鉴凡过饱鱼肉积滞不下者食厥脑髓卽消尔雅食鱼肉蔬菜毒苦参剉三两苦酒초一升煎服吐出卽愈宝鉴诸菜毒食诸菜中毒乌鸡屎烧硏末一钱和水服又香油多飮之卽安又葛根浓煎汁服之生汁尤佳又甘草汤飮之又人乳汁或小儿尿服二升卽愈宝鉴菌蕈毒菌蕈夜中光者煮不熟者煮讫照人无影者皆有毒人中其毒急取地浆註见上诸兽毒飮之又人粪汁飮之又马蔺根叶擣汁飮之又人头垢和水服以吐爲度又六蓄及鹅鸭之属刺取热血飮之又油煎甘草冷飮只多飮香油亦好宝鉴瓠瓤烧灰和水飮之尹方中蕈毒吐泻不止细茶芽卽雀舌茶爲末新汲水调服神效又荷叶捣烂和水服宝鉴枫树菌食之令人笑不止而死飮地浆最妙人粪汁次之飮药不能救上同苦瓠毒박食苦瓠吐利不止则死飮黍穰灰汁解之宝鉴稷米硏取汁飮之卽愈本草海菜毒凡海中菜多食损人令腹痛发气吐白沫飮热醋卽安神效宝鉴诸果毒食诸果中毒桂皮浓煎飮之又猪骨烧灰末一钱和水服又瓜蔕末一钱温水调服吐之卽差宝鉴食银杏中毒香油多飮吐之又地浆蓝汁甘草汁飮之宝鉴食桃得病取桃枭烧爲末和水服卽愈宝鉴食杂苽果子过多腹胀气急桂心爲末饭丸菉豆大以水呑下十丸未愈再服又桂心末五钱麝香一钱饭丸菉豆大白汤下十五丸卽效宝鉴治苽毒石首鱼炙食或煮汁服自消宝鉴诸药毒服药过剂或中毒烦闷欲死葛根擣取汁飮之或水煮取汁服之又蓝叶或蓝实捣汁飮之又地浆飮之註见上诸兽毒又生鸡卵取黄呑之又粳米粉和水服之又豉汁飮之宝鉴甘草浓煎服又荠苨取汁服又黑豆煮汁飮又甘草黑豆荠苨同煎服之尤佳又韭汁飮之上同眞黄土煮取汁煖飮之又六畜及鹅鸭皆取热血飮之卽差本草巴豆毒令人大吐泻烦渴发热急用黄连黄柏煎汤冷服又菖蒲或葛根擣取汁飮之更以冷水浸手足忌食热物又蓝根砂糖擂烂和水服又黑豆煮取汁飮又寒水石磨水飮之宝鉴乌头卽川乌也天雄附子毒乌头乌喙天雄附子侧子皆一物也形似乌头者爲乌头两歧者爲乌喙细长至三四寸者爲天雄根傍如竿散生者爲附子傍连生者爲侧子中者心烦燥闷甚则头岑岑然遍身皆黑必死甘草黑豆浓煎服入口卽定又菉豆黑豆煮汁冷服之又干姜煮汁冷飮之又多飮冷水大吐泻卽愈宝鉴草乌毒令人麻痺晕闷甘草黑豆浓煎汁飮之又生姜汁飮之干姜煎汁亦可又童尿飮之宝鉴莨菪毒초우웡令人大烦闷眼生星火狂走见鬼水硏菉豆汁飮之又甘草荠苨煎汁飮之又甘草黑豆浓煎服又蟹汁服之宝鉴大戟毒버들옷卽泽漆根也令人冷泄不禁荠苨煎汁飮之又菖蒲擣取汁飮之宝鉴狼毒오독기毒杏仁硏水和取汁服之又蓝叶汁飮之宝鉴藜芦박새毒令人吐逆不止葱白煎汤飮之又温汤飮之又雄黄末和水服又香油多灌之宝鉴踯躅毒令人恍惚吐逆山栀煎汁飮之又甘草黑豆煎服之宝鉴香油多灌之俗方半夏南星毒生姜汁飮之又干姜煮汁服宝鉴苦练根毒令人泻不止飮冷粥止之宝鉴杏仁毒杏子双仁误食必死蓝叶汁飮之又蓝实水硏取汁飮又地浆飮二三椀又香油多灌之宝鉴川椒毒误食椒戟人咽喉气闭欲絶喫大枣三枚解之误呑合口椒气欲絶身軆冷痺急飮井水一二升便差又地浆飮之又飮黑豆汁或人尿宝鉴葵菜汁或酱汁飮之本草斑猫芫靑毒令人吐逆不止急用菉豆或黑豆或糯米和水硏取汁服又蓝汁飮之又猪肪服之宝鉴艾毒艾叶久服亦有毒夏则热气沖上狂躁不能禁至攻眼有疮出血者甘草黑豆煎汤冷服之蓝叶汁菉豆汁飮之宝鉴石药毒人服诸石药中毒人桼煮汁服又雁肪服之又白鸭屎爲末和水服宝鉴矾石번毒黑豆煎汁飮之宝鉴雄黄毒防己煎取汁飮之宝鉴硫黄毒令人心闷取猪羊热血飮之又宿冷猪肉及鸭肉羹冷食之又黑钖煎取汁飮之宝鉴碙砂毒生菉豆水硏取汁一二升飮之宝鉴砒礵毒令人烦燥如狂心腹搅痛面口靑黑四肢逆冷须臾不救急取黑铅四两磨水一椀灌服卽解如无黑铅则靑蓝汁一椀灌服或香油一二升灌服又人粪汁多灌之又地浆三椀和铅粉频灌旋刺猪狗羊鸡鸭热血飮之又腊月猪胆水和服之立解又稻秆灰淋取汁冷服一椀毒随利下又冷水硏菉豆取汁飮之又蓝根砂糖擂烂和水服宝鉴好白蜡三五钱擂细冷水调灌尹方金石药毒中毒者取黑铅一斤锅内镕成汁投酒一升如此十数遍候酒至半升去铅顿服之宝鉴黑豆汁蓝叶汁水根汁白鸭屎淋汁皆宜俗方金银铜钖铁毒金银铜钖毒服水银卽出又鸭血飮之又白鸭屎淋取汁飮之又生鸡卵呑之又黑豆汁或蓝叶汁水根汁飮之宝鉴钖胡粉毒杏仁硏汁服之宝鉴铁毒煮磁石飮之宝鉴水银毒肥猪肉煮冷食之又猪脂服之宝鉴蛊毒凡有蛊之家门限屋梁无灰尘洁净当用心防之入蛊鄕遇飮食以犀角搅之白沫竦起者是蛊也遇食蛊家潜于初下筯时收庄一块在手尽喫不妨少顷却将所庄一块潜埋于人行十字路下卽蛊于其家作闹蛊主必反来求救或食让主家先动筯或明问主家云莫有蛊么以筯筑卓而后食则蛊不能爲害宝鉴中蛊毒者心腹切痛如有物咬面色靑黄或吐血或下血不卽治蚀五庄尽则死死后病气流注染着傍人宝鉴验蛊法令病人朝起取井水唾水中唾如柱脚直下沈者是蛊也浮者非蛊也又嚼生黑豆不醒嚼白矾味甘皆中蛊也又煮一鸡卵去皮日夕含口中勿令破夜吐出着霜露中朝看色大靑者是蛊也宝鉴送蛊法败鼓皮烧爲末水调服一钱病人须臾自唿蛊酒姓名令取蛊去卽愈又取蘘荷叶密安病人卧席下勿令知病人自唿蛊主令取去卽愈宝鉴取蘘荷擣取汁服之许方周礼以嘉草除蛊毒嘉草卽蘘荷也治蛊法紫金锭半锭重者一锭用薄荷汤化下又服玉枢丹一锭或吐或利而愈又白矾甘草等分爲末淸水调下或吐黑涎或泻下卽安又甘草汤服之又升麻一两水煮取浓汁服又马蔺根爲末水和服一二钱又槲木北阴白皮浓煎取一升空心服并卽吐蛊又马兜铃根爲末一两水煎顿服当吐蛊未快再服又啇陆末和水服又续随子去皮硏爲末和水服一钱又斑猫一枚去头足翅硏爲末和飮服并卽下蛊又斑猫去足翅熬大戟桃白皮东引者三物等分爲末冷水调服半钱其毒卽下若未出更一服奇效只单服大戟亦好又蚕退纸不拘多少以麻油纸燃烧存性爲末新汲水调一钱顿服虽面靑脉絶昏迷口噤吐血者卽甦又蓝叶汁飮之又茜根浓煎服之又与蘘荷同煎飮数升卽愈又桔梗擣汁飮之危重者亦甦又蚯蚓十四枚醋一升渍之蚓死但飮其汁则吐下血如烂肝已死者皆可活又蜈蚣炙爲末和飮服亦佳又狐五庄及肠和五味煮作羹食之炙食亦良有人病蛊梦食狐病自消觉而有狐入室烹食遂差宝鉴有人在海西买喫虾醢患腹痛甚暴知其中蛊毒卽多飮烧酒乃吐所食醢物已蠢动作鱼形其病遂愈类说马毒马毒疮妇人月经血涂疮仍飮之又生栗及马齿苋擣付之又飮马齿苋汁又飮马粪汁以马尿洗之又糯米饭冷罨疮上卽愈宝鉴马汗入疮毒气攻作心闷欲絶烧粟秆灰浓淋作汁熟煮蘸疮须臾白沫出尽卽差白沫卽毒气也又马汗毒气引入如红综先以鍼刺疮口出血乌梅和核烂硏醋调涂之又马齿苋取汁飮之又生乌头末付疮上良久黄水出立安又白矾枯黄丹砂等分调贴疮上又马汗及毛入疮肿痛以冷水浸疮数易飮好酒立愈宝鉴开剥死牛马中毒遍身生紫疱俱溃叫痛急服紫金锭吐泻卽愈宝鉴烟熏毒炭烟熏人头痛呕吐往往致死生萝葍擣取汁飮之卽解无生则萝葍子水硏取汁服亦解宝鉴汤火伤烂疮痛牛屎湿付之又醋滓付之又酱汁涂之又白蜜涂之止痛又蝌蚪擣付之又以好酒洗以盐付之又栀子末鸡子淸调涂又大黄末蜜水调付又炭末香油调付并卽差宝鉴丹心凡被火伤卽以醋水涂之仍贴以纸连涂令湿虽至焦烂止痛后又无痕又毛段烧作末油付又新尿冷飮之尹方热油伤荞麦粉醋调傅之又寒水石末油调涂之痛立止本草金刃伤金疮伤重晕絶不省人热尿多灌卽甦童尿尤好又伤重痛闷欲死纳牛腹中卽甦详见下砲矢伤宝鉴金疮血不止急以石灰末裹之又石灰末和鸡子白火燃爲末糁之立止又梁上尘取傅之又蛇含草야혀擣傅之又壁钱납검의取汁点伤处宝鉴牛蒡叶入盐少许擣付蓝叶汁入雄黄麝香少许涂之经验方失血则当渴然须忍之可与肥脂之物以止其渴宝鉴金疮肠断一头见者不可连两头见者可速续之先以铁缕续其断肠便取鸡冠血涂其际勿令气泄卽推纳之宝鉴金疮肠出不断者急以淸油捻活推纳之续以桑白皮作线缝合肚皮取鸡冠血涂之而外重皮则不缝糁药仍服通利药勿令二便祕澁若肠与脂膏俱出用手擘去膏不妨此是闲肉放心去之然后推肠入内初飮粥淸二十余日乃喫糜粥百日后乃可进饭宝鉴金疮肠出不能纳者小麦五升水九升煮取四升去滓令极冷使人含噀疮上及背则断入勿令衆人见又新汲水喷之令身噤肠自入并勿令病人先知宝鉴使四人执病人卧席擧摇之肠自入撮要干人尿抹于肠肠卽自入尹方凡金疮忌嗔怒及大言笑动作劳力及食咸酸热酒热羹皆使疮痛冲发甚者卽死宝鉴凡金疮及折伤不可飮冷水血见寒则凝入卽死宝鉴凡金疮及坠伤折伤必有瘀血停积宜先逐去瘀血花蕊石四两硫黄一两爲末入瓦罐内盐泥固济晒干安四方塼上以炭火从巳午时煅至经宿候冷取出硏细先糁伤处其血化爲黄水每取一大匙童尿入酒煎热调服则腑瘀血化爲黄水或吐出或下泄宝鉴刀斧伤赤白皮剥取裹之令汁入疮中又苏木末付之呑茧包付数日如故又急取白糆付之蓝叶汁飮之尹方砲矢伤战阵砲矢所伤流血满軆闷絶者牛一只剖腹纳其人浸热血中卽甦宝鉴箭镞入骨不可拔取蜣蜋全者入麝香少许爲末罨之卽出又鼠脑及肝涂之又蝼蛄同硫黄硏付自出宝鉴回春毒箭伤苎根擣付日夜数易蓝叶汁飮之尹方打擈伤瘀血在内烦闷欲死蒲黄三钱热酒调服又白杨树皮酒渍飮之又生麻根叶擣取汁飮一升非时则取干麻煮汁飮又童尿热飮一二升卽甦又犬屎烧存性爲末热酒调服二匙犬胆一枚分二次温酒调服恶血尽下宝鉴打擈伤痛不可忍取葱白入煻火煨乘热擘开其中有▣便罨伤处冷则易热者须臾痛定又芥子和生姜硏微炒贴之亦妙宝鉴堕压伤凡堕压死者心头温皆可救急安好处以袖掩其口鼻上一食顷候眼开先灌热小便又姜汁香油打匀灌之又苏合元三五丸温酒童便调灌卽甦宝鉴松烟入好生酒灌之尹方半夏或皁角末吹鼻得嚔亦甦宝鉴被堕压或舟车轹马踏牛触胷腹破陷四肢摧折气闷欲死乌鸡一只合毛千杵和醋一升以新布搨病处取药涂布上罨定干则易之觉寒振欲吐不可去药须臾复▣一鸡神效又乌鸦右翅羽七枚烧灰和酒服当吐血便愈上同◁堕压伤瘀血疼痛取水蛭炒焦麝香等分爲末热酒调一钱服又稻秆烧灰取新熟和糟酒淋灰取汁乘温淋洗痛处立差上同骨折筋断伤折伤筋断骨碎生地黄取汁和酒温服滓付患处又生地黄熬之裹伤处一日一夜十易一月筋骨连续又取蟹脚髓及壳中黄微熬纳疮中包裹卽连筋骨又取壮鼠生擣付之三日一易又莴苣子微炒末酒服二三钱能接续筋骨本草骨折取自然铜火煅醋淬七次硏极细水飞同当归没药末各半钱温酒调服仍以手摩伤处此药直入骨损处束之神妙此药新煅者有毒若不折骨不碎骨则不可用丹心山栀生爲末五分飞罗缅三钱姜汁和搽患处一日夜皮肉靑黑是其验也尹方脑骨破葱白和蜜细硏厚傅损处立差又取夜合树皮去麤皮剉炒黑色四两芥菜子炒硏一两末每二戋热酒调澄淸临卧飮滓罨伤处妙并丹心被䂨筋断急取旋覆花根擣汁沥疮中滓付伤处半月便续本草手足折伤手足折伤出臼痛不可忍急取白矾末一匙和沸汤一椀乘热熏洗伤处痛止若出外则须搦入内若出内则须搦入外看骨归产臼葱头粉瓦上炒紫色热酒醋汤调成膏厚傅伤处用桑木或柳木片夹定麻绳缚札时时解札拽屈拽直否则愈后曲直不得成痼疾许方接指方苏木爲末敷于断指间接定外用蚕茧包缚数日如故宝鉴跌伤作肿痛不可忍栀子白糆爲末水调搽之干则洒水卽效尹方肢节脱解四肢节脱但有皮连不能擧动名筋解黄芪三两酒浸一宿取出焙干爲末每二钱酒下尹方耳鼻舌伤断治擦落耳鼻用油发灰末乘急以所落耳鼻蘸发灰缀定以软帛缚定神效宝鉴顚仆穿断舌心血出不止取米醋以鸡翎刷所断处其血卽止仍用蒲黄杏仁鹏砂少许蜜调噙化而愈上同阴囊伤破有人落马被所佩锁匙伤破阴囊二丸脱落悬挂未断痛苦无任有医敎其人漫漫托上多取壁钱납거믜敷贴伤处日渐就安其囊如故宝鉴杖伤杖疮忽干黑陷毒气攻心恍惚烦闷呕吐者死凡杖毕卽用童便好酒各一钟合而温服免血攻心甚妙仍用葱白擣烂炒热搭杖处冷则易之止痛散瘀如神又片豆腐盐水煮热铺杖处其气如蒸其腐卽紫复换贴以色淡爲度溃烂者亦宜又凤仙花连根叶擣烂贴之干则易一夜血散卽愈又痛甚者以热酒尽量而飮刺出恶血以大黄黄柏爲末生地黄汁调付之宝鉴大黄爲末童便调频付尹方人咬伤人咬成疮龟板或鼈甲烧灰油调付宝鉴熊虎咬伤熊虎爪甲伤嚼生栗付之宝鉴熊伤人煮葛根取浓汁以洗疮十度幷擣葛根爲末调葛根汁服日五次宝鉴虎咬伤生葛汁飮之又洗疮又杵薤取汁飮一升日三滓付伤处又飮淸油一椀又白矾爲末纳伤处又飮酒常令大醉当吐毛出良又砂糖水调服一二椀幷涂伤处又生鸡肉食之又月经赤衣烧爲灰和酒服宝鉴一方月经衣灰酒服方寸匙日三月经衣布付之伤处又白矾末纳疮中裹之尹方牛触肠出肠出不断者急以淸油摸肠用手推入桑白皮尖缝合肚皮缝上糁血竭末或百草霜末宝鉴以热尿常洗之或枸杞根皮煎汤洗之妙入门马驴骡咬踢伤马或驴咬人取其尿洗疮以粪涂之又飮粪汁佳宝鉴马咬踢取益母草擣烂和醋炒付又独颗栗子嚼付之烧灰贴亦妙又取鸡冠热血涂之又用艾灸伤处取人屎或马屎烧灰爲末付之宝鉴被骡跑倒又咬伤脓溃臭恶蛆蝇极盛服蝉花散方见下诸伤辟蛆蝇犬咬伤春夏初交犬多发狂但见其尾直下不卷口中流涎舌黑者卽是狂犬若被其咬九死一生急用鍼刺去血以热小便洗净卽杀所咬犬取脑付之或用杏仁嚼烂付之以帛系定或同马蔺根붓곳硏细葱汤洗后涂之急用斑猫七箇去头翅足爲末温酒调服其毒必从小便中出可将尿缸盛淸水令患人尿其中停半日见浊气凝结如狗形则毒已出无则须服七次极验若小便澁益元散水调服一方斑猫七日内用七箇七日外每日加一箇十日十箇百日百箇去翅足糯米同炒滑石一两雄黄一钱麝香二分半爲末温酒调服不飮酒者米飮下毒从大小便出卽愈宝鉴患人顶心有一或曰二三红发卽拔去后服药快效又常食杏仁以防其毒或作粥食之又常食韭菜常飮韭自然汁又葛根汁飮之又蚓蚯粪封咬处出犬毛神效上同咬疮久不差口吐白沫叫唤似犬声爲犬毒入心也蟾蜍作脍食数次勿令知又取后两腿擣烂酒调服亦可又虎头骨虎牙虎胫骨爲末酒调服二钱上同虎胆和水服又黑豆煮汁服尹方治法无出于灸只就咬牙迹上一日灸三壮至一百二十日乃止永不再发宝鉴一方连灸限三月勿令完合禁忌法被咬者终身禁食犬肉及蚕蛹此毒再发则不可救三年内忌食一切毒物及房事又忌飮酒上同猪咬伤屋漏水洗之又松脂作餠付之尹方猫咬伤取薄荷叶细嚼付之又虎骨虎毛烧爲末涂之宝鉴鼠咬伤取猫毛烧灰入麝香少许津唾调付宝鉴猫粪涂之许方生姜擦猫口取涎涂之尹方蛇咬伤治蛇毒无如雄黄取细末贴疮口立效又莴苣汁和雄黄末贴疮口毒水流出肿痛卽消又卽以白矾火上镕汁滴咬处立差无白矾则速作艾炷灸五壮良又中蛇毒眼黑口噤欲死苍耳嫩叶一握摘取汁温酒和灌之滓付疮上又白芷末麦门冬汤调服滓付伤处又毒蛇螫急以热人尿洗出血次取口中唾涂之又取人屎厚付布裹卽消又急飮好醋二椀令毒气不随血走淸油亦可又凡蛇毒取独头蒜或小蒜或水蓼或苦苣或豆叶或荏叶取汁飮滓付之又生虾蟆捣付又生鸡卵敲作一小孔合咬处又牛耳中垢猪耳中垢取付之宝鉴卽刮自己耳中脑子纳伤处尹方眞末和冷水服又和水作餠付咬处及浮气去处卽消神效智异山僧方忌食酸物梅子犯之必大痛宝鉴蛇入耳鼻口中挽不出急以鍼裂蛇尾纳川椒一云胡椒二三粒裹着卽出又以艾灸蛇尾卽出又割母猪尾头沥血入口中幷孔中亦出后取雄黄末调人蔘汤服制蛇毒宝鉴蛇绕身不解以热汤淋之无汤则令人尿之卽解宝鉴毒蛇尿草木着人似刺箚便肿痛肉烂若着手足指节堕落硏砒礵和胶淸涂之宝鉴蛇骨刺人肿痛烧死鼠爲末付之宝鉴大豆叶捣付尹方蜈蚣咬取蜘蛛거믜安咬处当自吸毒蜘蛛死卽投水中救活更用生者吸之又乌鸡血及屎干则水调涂之又独头蒜硏涂之又蜗牛집진팡이取汁涂之宝鉴桑白皮取汁涂之又地龙汁涂之又木米作餠付尹方雄鸡冠血涂之上同蜘蛛咬거믜蜘蛛咬人腹大如孕疮中出丝屡有死者惟飮羊乳可制其毒又蜘蛛咬遍身成疮飮好酒大醉虫于肉中小如米自出又靑葱叶去尖纳蚯蚓一条紧捻头勿通气候化水点咬处卽差又蓝汁一碗入雄黄麝香末各一钱和之细飮其汁并点咬处肿痛垂死者卽愈只服蓝汁亦好又桑白皮汁涂之又鸡冠血涂之又鸡卵敲作小孔合咬处立差宝鉴醋磨生铁涂之经验方壁镜一名壁钱납니믜咬毒人必死桑灰淋浓汁调白矾末涂之又醋磨雄黄涂之宝鉴蠼螋伤又名八角虫如小蜈蚣色靑黑长足글음에此虫隐于壁间以尿射人遍身生疮如热疿而大绕腰匝不可疗乌鸡翎烧灰鸡子淸调涂之又取扁豆叶挼付卽差又盐汤淋渍疮上数日愈又鸡屎涂之宝鉴蜂螫伤靑蒿嚼付之又薄荷挼贴之又姜茎挼擦之又冬瓜叶挼付之宝鉴酒糟或酱罨傅本草醇酒涂之薄荷捣付尹方杂虫伤蜗牛집진팡이咬人毒遍身者蓼子汁浸之卽差宝鉴蝼蛄도로래咬人石灰醋和涂之上同天蛇卽草间黄花蜘蛛也毒人被其螫因爲露水所濡乃成疾似癞而非癞煮秦皮汁飮之差上同一方曰一斗飮之蚯蚓咬鸡屎涂之又急煎盐汤浸洗尹方五毒虫毛螫赤痛不止马齿苋挼付之宝鉴诸虫咬伤大纸捻蘸香油烧火吹灭以烟熏之卽愈又小蓟或蓝叶擣汁飮又付之上同香油浸紫苏涂之尹方诸伤辟蝇蛆法夏月诸伤损溃烂蛆虫极盛臭不可近蛇退烧存性一两蝉壳靑黛各五钱细辛二钱半爲末每三钱黄酒调下日二名曰蝉花散服之蛆皆化水而出蝇亦不敢近又寒水石治夏月诸疮臭烂宝鉴诸虫入耳鼻取韭汁或葱汁或姜汁或麻油灌入并卽出本草牛乳或鸡冠热血灌入亦出丹心生姜擦猫鼻其尿自出滴入卽出又桃叶作枕枕之亦出又取小铜器于耳鼻边敲之亦卽出宝鉴取镜与陶器打作声亦出尹方蜈蚣入耳取姜汁韭汁蓝汁灌入卽出或猪脂或牛脂炙令香置耳边亦出宝鉴蚰蜒入耳小蜈蚣取牛乳摘入卽出又蜗牛汁或小蒜汁灌入卽出又地龙入葱叶中化爲水滴入其虫卽化爲水宝鉴蚁子入耳取醋灌入起行卽出又穿山甲烧末水调灌入又炙香肥脂或油煎餠枕卧卽出撮要猪肉一指许炙令香置耳孔边卽出又灯心浸油钓出尹方误呑诸虫误呑蜈蚣在喉闷甚急取生猪血吃之须臾以淸油灌口中卽吐出继以雄黄末水调服解毒宝鉴误呑蚰蜒飮牛乳二升自消下许方误呑水蛭검어리取田中干泥一小块小死鱼三四箇将猪脂溶匀用巴豆十枚去皮硏烂入泥内爲丸如菉豆大以田中冷水呑下十丸蛭皆泻下而愈又浓茶多飮自下又食蜜卽化爲水宝鉴误呑诸物误呑钓钩连线者莫引之急取珠珰或琥珀珠水晶珠薏苡子推至钩所引之自出宝鉴市上所在火珠可用盖其钩尖入于珠孔而不碍也误呑鍼磁石如枣核大磨令光钻作窍丝穿令含鍼自出又蚕豆一方豌豆煮熟同韭菜喫之鍼与菜从大便出上同误呑铁钉箭镞多食猪羊肉肥脂物必自裹出又多食肥猪肉葵菜自出又豌豆煮熟同葵菜喫之从大便而出上同误呑钗环竹木薤白暴令萎黄煮熟勿切食一大束钗卽随出又多食饴糖至数斤当裹钗环竹木而出上同误呑金银取水银半两服之金见水银如泥消出上同误呑铁物铜钱恣食葧荠을又가라기一名乌芊子湿地须臾自化去上同误呑铜钱坚炭爲末米飮调服从大便泻出如乌梅状又缩砂浓煎飮之其铜自下又多食胡桃其铜自烂又服炼蜜二升卽出上同误呑木屑抢喉欲死铁斧磨水灌之尹方小儿呑钱不出煮葵汁冷飮卽出根叶子同功上同误呑桃李骾喉不下狗头煮汤摩头上差上同误呑发绕喉不出乱发灰水调一钱服又旧木油梳末酒调服上同诸骨鲠在咽诸骨鲠在咽不下嚼薤白令柔以绳系中呑到鲠处引之鲠卽随出又用韭白如上法以茶嚥下引之亦出又牛筋或鹿筋搥软如弹丸持筋端呑之候至鲠处徐徐引之鲠着筋卽出又绵絮一小块以蜜煮用如上法卽出又弓弦搥令头散呑引之亦出宝鉴威灵仙爲末酒服又好醋呑嚥长在喉中不久消化尹方鱼骨鲠在咽取凤仙花子无则用根水硏取汁以匙送下不可犯齿恐致损伤又鱼狗鸟쇠새小鸟靑似翠水上取鱼食故名爲鱼狗烧灰和水服又萱草根汁飮之又缩砂甘草末绵裹含嚥卽吐出又饴糖作丸如鸡子黄大呑之若不下大作丸嚼下之又鲫鱼鳜鱼소가리鲡鱼가모치胆皆下骨鲠腊月收者尤佳取皁子许温酒化呷之得吐便出未吐更飮温酒以吐爲妙未出更服又鲤鱼鳞皮烧作屑和水服卽出宝鉴玉簪花醋煮不着齿呑下尹方大蒜塞鼻卽出又鹿角含之津嚥下上同东流水一盏东向坐以手指水上书龙字讫飮之上同兽骨鲠在咽取桑木上虫屑醋煎灌嗽自下又将狗倒悬弔起涎出徐徐嚥下其骨化爲水如神又虎骨爲末水调服或煮汁服狸骨亦可又象牙磨水服卽下又鸡足一对烧灰水调服宝鉴鸡骨在咽野苎根洗净烂擣如泥取樱桃大以鸡羹化下立出又白梅肉搥成大丸绵裹用线穿在内冷药送下扯住线头在手一呕卽出宝鉴芒刺在咽竹木刺在咽取蝼蛄도로래脑呑之卽下又鼠脑厚涂鲠上卽出又鲫鱼붕어胆和酒服卽出许方鳜鱼소가리胆和酒服卽出宝鉴稻麦芒在咽肿痛急取鹅口中涎灌之卽出又脂麻炒爲末汤点服妙入门诸物入目稻麦芒入目不出白蘘荷야하有赤白二种白者入药根茎取汁注目中卽出直说稻麦芒入眼以新布覆眼上取蛴螬굼벙이从布上摩之其芒出着布上良宝鉴麦芒入目煮大麦取汁洗之卽出上同栗壳煎水频洗尹方栗壳刺入目蛴螬取汁注之上同沙尘诸物入眼肿痛不得开取牛筋搥擘如丝着睛上轻挼之自出又好墨浓磨点睛上以新笔缴出妙又取蜣蜋구으리一枚手持其背于眼上影之沙尘自出宝鉴衣鱼반대좀以乳汁硏和注目中卽出本草鸡肝血注之闻见方飞丝入目肿痛不得开好墨浓磨点入目中闭少时其丝自成块着在睛上却用绵轻轻惹下卽愈又人头垢点入目中又刮人爪甲上细屑以筋头点津唾蘸屑入目中其丝自聚拔去之又石菖蒲搥碎左眼病则塞右鼻右眼病则塞左鼻神效宝鉴菁菜汁点之又盐炒细末点之尹方飞丝入口舌间飞丝入口舌间生嚼苏叶以白汤下立效宝鉴匙着口中匙之自着口中渐引入不解落者由于胃热急鍼三里卽落林方又灸匙头七壮卽落全方诸物入肉鍼入肉不出乌鸦翎三五枚烧灰醋调罨之自出又取双仁杏仁烂擣车脂调罨自出又蝼蛄도로래脑同硫黄硏傅裹定自出又鼠脑及肝涂之自出又磁石着其上自出许方铁棘竹木刺入肉不出鼠脑厚涂之卽出宝鉴竹木刺入肉不出蝼蛄硏付之妙又蠮螉과내卽蜾蠃乃黑色细腰蜂也生硏罨之亦妙又蛴螬굼벙이碎付之卽出又干羊屎烧灰和猪脂涂之不觉自出又乌雄鸡生擣罨之卽出又人头垢一名百齿霜在梳上者是涂之又栗楔生嚼罨之又牛膝根烂擣涂之并卽出宝鉴蒲公英取白汁多涂之又松脂自流者爲末裹定自出许方鱼骨入肉不出嚼吴茱萸封之骨当烂出又象牙末厚涂自软出又鱼狗鸟쇠새註见上诸骨鲠在咽烧爲末和水顿服又海獭煮汁服宝鉴白梅肉烂硏付之又鱼鳔傅之四边肉烂刺卽出本草鱼骨在肚鱼骨在肚中刺痛吴茱萸煎汁一盏飮之骨软而出宝鉴胎漏胎动胎漏胎动皆下血而胎动有腹痛胎漏无腹痛此爲异耳入门回春则有胎漏腹痛之语胎漏者徐徐下水暴下斗余水则其胎必堕宝鉴胎漏腹痛胶艾四物汤熟地黄当归川芎白芍药阿胶珠条芩白朮缩砂艾叶香附子炒各一钱入糯米一撮水煎空心服回春胎动腹痛佛手散当归六钱川芎四钱水煎临熟入酒少许再煎温服宝鉴一方胎动一月用乌雌鸡三月用赤雄鸡十月用猪腰子余月用鲤鱼煮汁入药煎服神妙上同胎动腰痛或下血葱白浓煮汁飮之安胎若胎死卽出上同勿论胎漏胎动急用海松子잣粥极有效洪正有龟屡试屡验闻见方子悬昏窒煎服葱白卽差煎服紫苏叶亦效闻见方难产孕妇不曾行动忍痛曲身侧卧故子在腹中不能转动致有横生逆产甚则子死腹中愼之宝鉴临产进粥饭令人扶策徐徐而行若不得则凭物而立痛阵转密产候将至然后坐草直待儿逼产门用力一下自然易产上同临产孕妇疲倦久坐椅蓐儿抵生路不能下生当于高处悬弔手巾令产妇攀引轻轻屈足儿卽顺生上同难产日久浆水多下胞干儿不得下黄蜀葵子硏爲末酒调二钱泸去渣温服一方蜀葵花爲末热酒调下一钱卽效又香油淸蜜童尿各半盏慢火煎数沸调滑石末一两服卽产和益母膏尤妙上同益母膏方重午日不犯铁器採取净洗擣取汁银石器熬成膏催生神效益母草连根叶擂掷酒服又兔头骨幷皮毛烧灰爲末丸酒服尹方临产交骨不开日久垂死宜用加味芎归汤龟壳一箇生男女妇人头发一握烧存性当归川芎各一两爲末每二钱水煎服良久生胎死胎俱下宝鉴碍产谓儿头虽正产门已露其顶而不能产下者此因儿转之时脐带攀挂儿肩而不能生也令产母仰卧收生之人轻轻推儿近上徐徐通手以中指按儿两肩理脱脐带而候儿身正用力一送卽产上同盘肠产谓产时肠先出儿卽随产治法顶上贴如圣膏萆麻子去皮一两雄黄二钱同硏成膏自然收缩卽以水洗去如肠头爲风吹干不能收入以温酒润肠令产母仰卧以言安慰却用好醋半盏新汲水七分调和忽噀其面则收每一噀一缩三噀三缩肠已尽收又以磨刀水微温润肠煎好磁石汤一杯飮之则收上同兔头骨幷毛皮烧灰爲末丸酒服尹方横产者先露手逆产者先露足偏产者儿头偏拄一傍不露正顶止露额角也先露手或臂者及头偏一傍止露额角者当令产母仰面安卧收生之人徐徐推儿近上以手正之候儿身头正门路顺却服催生药上草自然易产宝鉴手足先露者用细鍼刺儿手足心入一二分三四次以盐涂其上擦之轻轻送入儿得痛惊缩卽顺生又儿脚先生急以盐涂儿脚心一方曰足底因急搔之倂以盐摩母腹上则自然正生上同以手中指取铛釜也底墨交画儿足下卽顺生尹方横逆产及子死腹中难产危急取当归川芎各五钱益母草三钱酒一盏入药先煎欲干入水一盏再煎至半温服连三次便产妙本草益母草浓煎服或取汁顿服立效上同益母草膏尤妙方见上宝鉴艾叶半斤淸酒四升煮取一升服之尹方又法令人寻路傍草鞋一只取鼻络小耳绳烧灰温酒调服卽差得左足者生男右足者生女覆者儿死侧者有惊宝鉴死胎孕妇腹痛胎不动者以手摸之面冷者胎爲死温者爲生宝鉴胎死则面靑唇舌靑指甲靑一方则曰指甲靑黑口中极臭心腹胀闷上同孕妇舌黑者子已死全以舌爲验佛手散救之方见上胎动条若加益母草三钱尤妙用此探之胎不损则腹痛止若胎死则立便逐下神效上同死胎着嵴上不出气欲死猪脂白蜜各一升醇酒二升合煎取二升分两温服卽下上同子死腹中其母气欲絶伏龙肝末三钱水调服其土当儿头戴出至妙又鹿角屑二三方寸匙煮葱豉汤和服立出尹方禳法取产母常着衣以笼灶头及灶口则易生勿令产母知又取海马生南海中大小如守宫头如马身如虾背伛偻其色黄褐盖虾类也以雌雄爲一对或石燕子唐药形如蚬蛤凝强似石或飞生皮라미卽鼯鼠也山中有之状如蝙蝠大如鸠鹊暗夜行飞甚难得产母两手把之卽产又临产取赤马皮铺之令产母坐其上则易产宝鉴鍼灸法急于右脚小指尖头上灸三壮卽产又鍼合谷三阴交亦效鍼灸经验方胞衣不下宜急断脐带以小物系带牢固然后切断不尔胞上掩心而死虽淹延数日亦不害人惟产母心怀安泰勉进粥飮终自下矣切不可妄用手法取探或致夭殒或爲终身之害宝鉴治法猪脂白蜜香油各半盏于火上镕化温分二服便下只多服猪脂亦佳宝鉴益母草膏亦妙方见上蛇退全者一条蝉退十四箇男子头发鸡子大并烧爲末分二贴酒调服卽下又童尿一升鸡卵三介姜汁葱白汁各一合和匀温服许方冬葵子三五合浓煎顿服卽下不效则更服李医方兔头骨幷毛皮烧灰爲末丸酒服又大豆半升醇酒煮至半分三次服又伏龙肝醋调纳脐中甘草汤服之神效尹方产后诸病产后瘀血冲心胀痛欲死兔头骨幷毛皮烧灰爲末丸酒服尹方产后腹痛户限下土末一钱酒调热服又白丁香方寸匙煖酒服尹方黄蜡一钱好酒一盏煎服闻见方产后壮热头痛颊赤唇焦口干烦燥昏闷松黄汤松花蒲黄川芎当归石膏等分红花少许水煎细呷尹方产后发热文鱼作末和藿羹喫之闻见方产后不能食烦满小豆三七枚烧作屑筛冷水顿服尹方产后阴户不敛陈葱生擣炒熨之上同产后阴痛蛇床子布裹蒸熨上同乳汁不下死鼠一头烧存性和酒以方寸匙服勿令病者知之上同乳肿初发荞麦末水调涂肿之四围干则又涂于其内渐渐入涂至肿上同乳肿增寒热麦芽三四两炒熟水煎服上同乳肿坚硬身热增痛不进食飮桦皮爲末一钱酒下卽睡而差上同乳肿浓溃久不完合成瘘疮烂乌鸡生剖其胷掩覆烂疮则虽成虫虫尽出于鸡肉不过三鸡而差上同阴病阴户挺出不脱白矾烧灰一钱空心温酒服蛇床子布裹蒸熨尹方阴户作痛乌贼骨烧末酒下方寸匙日三上同阴冷痛丁香颗大者曰雌取而作末封纱袋纳阴中痛卽止上同阴中生疮如虫咬桃叶生擣绵裹纳阴日三四易又胡麻生嚼涂之上同阴痒小苏새水煮热洗日三小蒜亦好又鸡肝乘热纳阴中虫尽出牛肝取三寸纳之半日虫尽入肝内猪肝亦好上同血崩带下血崩地楡汤一合服之尹方带下桃仁去皮尖双仁细硏和好酒一甁随量飮之上同小儿初生急病初生气欲絶不能啼必是难产或冒寒所致急以绵絮包置怀中勿断脐带且将胞衣置炉火中烧之仍作火纸捻蘸油点火于脐带下熏之令火气入腹更以热醋汤盪洗脐带须令气回啼哭如常方可断脐带宝鉴初生面靑身冷口噤乃胎寒也用白殭蚕散急救之白殭蚕木香肉桂陈皮槟榔甘草炙各五分右剉煎水取汁以绵蘸入儿口中上同初生卽死者急看儿口中悬雍前腭上有泡如石榴子以指摘破出血以帛拭去发灰掺之若恶血入口中卽死上同初生忽患撮口不飮乳名曰马牙俗唿爲齿粪便看儿齿龈上有小泡子如粟米状急以鍼挑出血用墨磨薄荷汁断母发少许裹手指蘸墨遍口内擦之勿飮乳一时许卽差不治则百无一生又以鍼或指爪搔破点生蜜亦效上同初生撮口不飮乳取牛黄二分半调竹沥灌入口中妙又赤足蜈蚣一条去头足炙焦硏如粉每五分以猪乳汁二合和匀分▣次灌口中上同撮口者初生一腊内之笃疾腊三日也令儿气促口撮如囊而不乳面因黄赤啼声不出舌强唇靑用白殭蚕二枚略炒爲末蜜调付唇口卽差上同口噤不开南星末一钱脑子少许硏匀调姜汁以指蘸擦儿牙龈上口立开上同初生口内白屑满舌上不能吮乳谓鹅口急以乱发缠指头蘸薄荷汁或井花水拭净如不脱用雄黄三钱鹏砂二钱甘草一钱龙脑二分半爲末蜜水调涂或干掺之妙又鼠妇虫取汁涂之又白杨树枝烧取沥涂之上同初生遍身无皮但是红肉以白早米粉扑之候生皮乃止上同初生遍身如鱼泡如水晶碎则水流以密陁僧爲末掺之因服苏合香元上同初生遍身发丹毒赤肿逝走名曰赤逝乃胎毒也入腹入肾则必死宜以细鍼或砂鍼随赤晕周匝利出恶血仍以芭蕉汁蛴螬汁涂之又赤小豆末和鸡子白涂之又沟渠中小鰕擣烂付之上同荞麦缅和醋付之又伏龙肝末和鸡子白涂之干则易之尹方丹毒萆麻子五箇去皮擣入缅一匙水调涂之甚效尹方初生鼻塞不通乳不得下取猪牙皁角草乌各等分爲末葱涎调成膏贴顖门上又天南星爲末姜汁调和贴顖门上宝鉴初生谷道无孔不得大便急用金玉簪尖看其的处刺穿作孔以苏合香元少许作铤纳孔中或以油纸捻纴▣不令再合上同初生呕吐不能飮乳乃秽恶入口用黄连枳壳赤茯苓等分爲末蜜丸梧子大乳汁调一丸灌入口中又木瓜生姜煎汤灌口中亦好上同初生不飮乳不小便大葱白一寸四破之以乳汁煎银器石器灌入口中立效上同初生大小便不通腹胀气欲絶急令妇人以温水嗽口了吸咂儿前后心幷脐下手足心共七处每一处凡咂三五次嗽口更咂取红赤色爲度须臾自通不尔则死又葱白汁乳汁各半调匀抹儿口中与乳吮下卽通上同初生小便不通急用生地黄数条蜜小许同硏匀敷阴茎上内用蜜退纸烧灰入朱砂龙脑麝香各小许麦门冬灯心煎汤调灌口中卽通上同初生大便不通先以硬葱尖纴入肛门内如不下用朱砂丸朱砂水飞南星炮芭豆霜各等分右爲末煳丸桼米大薄荷煎汤灌下二丸卽通上同初生外肾缩入取硫黄吴茱萸各五钱爲末以大蒜汁调涂脐腹上仍以蛇床子烧烟微熏之妙上同初生断脐后爲风湿所乘或尿湿䙀裙遂成脐风面赤喘急啼声不出脐肿突腹胀满不能飮乳甚则发搐噤口宜用调气益黄汤金头赤足蜈蚣一条酒浸灸蝎梢四箇白殭蚕七箇炒瞿麦五分爲末每一字以鹅翎管吹入鼻喷嚔啼哭则可治仍用薄荷煎汤调一字服之甚者用金乌散金头赤脚蜈蚣半条酒浸灸川乌尖三箇生麝香少许爲末每取半字一分二里半以金银器似锅煎汤调下又或用宣风散全蝎二十一箇全者酒灸爲末入麝香末一字和匀每取半字以金银器煎汤调下上同当归末付之疮处尹方小儿客忤中恶客忤者忽有非常之物或未识见之人触之或经神庙佛寺与鬼气相忤也其状口吐靑黄白沫或下水谷鲜杂面变五色腹痛反侧状似惊痫但眼不上窜耳其口中悬雍左右若有小小种核卽以竹鍼刺溃之或以指爪摘破急作醋炭皁角烧烟熏之却以苏合香元姜汤调化频与服之次服雄麝散雄黄一钱乳香五分麝香一字爲末每一字雄鸡冠血调灌之仍以母衣覆儿身卽愈兼用黄土散灶心黄土蚯蚓粪等分硏细水调涂儿头上及五心又取豉三合水湿擣爲丸鸡子大摩儿顖上及足心各五六遍次摩脐心及上下良久中自有毛于路上卽掷之宝鉴中恶者其状卒然心腹刺痛闷乱欲死人中靑黑卽服苏合香元未醒以皁角末吹鼻又以唾和麝香一钱重硏和醋一合服之卽差上同中马汗气或马鸣惊忤取马尾烧烟熏儿面以差爲度上同惊风初生发惊者乃胎惊也朱砂雄黄等分爲末取少许猪乳汁调抹口中卽效麝香少许尤妙宝鉴小儿急惊者因风热而生或闻大声大惊而发涎潮搐搦窜视反张身体与口中气皆热发时暴烈过则惺惺如故取牛黄大豆许调竹沥灌之又猪乳汁灌之调辰砂牛黄各少许尤妙又天浆子쇠야기집取汁灌之又梨汁和竹沥灌之调淸心元少许爲妙许方慢惊者大病之余吐泻日久中气大虚及过服寒凉药而浑身四肢冷口鼻气亦寒昏睡露睛目上视手足瘈瘲取大天南星一箇炮裂放冷爲细末以生姜防风煎汤调下半钱又天浆子白殭蚕全蝎各三介并微炒细末每二分半薄荷汤调下日三又丁香一粒全蝎一介朱砂二分半俱爲末男用男左手中指血女用女右手中指血一点蘸药末擦唇上卽愈宝鉴又法取雄黄没香各一钱乳香五分麝香二分半爲末吹少许入鼻如眼泪鼻涕俱出者可治宝鉴又取半夏末皁角末各少许吹鼻有嚔可治无嚔不可治宝鉴许方一百二十种惊痫蛇蜕烧灰服之鸡冠血少许滴口中又用无价散尹方惊痫客忤虎胆硏水服蝉退水调开拥纸上贴心上上同灸法慢惊诸药不效先诊大沖脉若存则百会灸三壮又两乳头肉上男左女右三壮次灸发际上五分眉心顖会各三壮鍼灸篇壮数则随轻重七壮未效又灸吐泻水泄不止五倍子爲末陈醋调稀熬成膏贴脐上尹方吐泻日久不止津液枯竭烦渴引飮欲成慢惊宜用钱氏白朮散葛根二钱人蔘白朮白茯苓木香藿香甘草各一钱麤末每二钱水煎服泄泻加山药白扁豆肉豆蔻已成慢惊加天麻细辛全蝎白附子不问阴阳多煎满意飮之宝鉴疳疮口疮糜烂五倍子细末掺之尹方走马疳齿根溃烂齿黑脱落顋有穴者名曰走马疳宜用乳香丸立效散铜靑散尿白散乳香丸方乳香轻粉砒礵各五分麝香少许硏细以薄纸一韭叶许按过揉纸少许和丸如黄米大临卧将药塡患处至明卽愈忌食酱盐醋立效散方靑黛黄柏白矾枯五倍子各一钱爲末先以米泔嗽口糁之铜靑散方白芷五钱铜绿二钱半马牙硝一钱麝香一字爲末干糁之尿白散方人中白火煅白矾枯白梅肉烧存性各二钱爲末先用韭菜根陈艾浓煎汁以鸡翎蘸汁刷去腐肉洗去鲜血后付药日二三次宝鉴獐肉食之付之尹方疮疾满身生疮作烂半天河水微温频洗尹方恶疮竹叶烧和鸡子黄付之又蜣蜋▣杵绞汁涂之上同月蚀疮成烂兔屎纳于虾蟆腹中烧灰付之上同头疮及顖不合龟甲烧灰付之上同外肾肿大牡蛎爲末鸡子淸调涂卽消上同症癖三稜末量儿大小和乳又枣肉烂硏乳调与儿食之又老鼠肉煮汁下米作粥与食之尹方虫痛贯衆赤小豆水煎空心服尹方痘疮经验方朴震禧所着谨避风寒切禁生冷终始宜守此戒忌一切香臭恶臭凡烧煮油炒烟臭灭灯烛臭烧头发毛羽去粪秽通沟渠恶臭又忌房中淫慾梳头巫觋僧尼外人切勿出入要令内外安静禁忌食物生梨红柹西苽大枣干柹▣水柑子橘柚腊雪水碎氷一切酸咸寒冷等物凡痘热盛故自不思鱼肉而巫以爲僧神擧家素餐甚者病儿虽索鱼肉巫曰神故欲戏之惶恐不敢与喫使气血益虚而变症杂出以至难救痘家所宜深戒也初热三日初觉有痛勿论伤寒痘疾急用升麻葛根汤葛根二钱白芍药升麻甘草各一钱加入荆芥穗鼠粘子炒硏山査肉各七分小儿不肯服药用金银花或忍冬茶以发汗爲度而终不如汤药也此时或发惊搐窒塞目鼠切不把持任其搐搦急用牛黄抱龙丸或抱龙丸甘草薄荷等分煎水调下泻靑丸亦妙此时或吐或泻或吐泻幷作自此至出痘终日症虽苦剧皆不妨此时若腰痛将必黑陷急急用神解汤柴胡一钱半干葛防风各一钱麻黄升麻白茯苓各八分甘草五分煎服后温覆出汗而不汗再服以痛止爲度若无药则只宜多汗而能食者免黑陷此时或发渴切不与冷水或金银花茶或糯米煎水或三豆飮皆可飮又红花子煎水亦妙出痘三日始痛一日卽发者极重二日发者亦重三日发者例也或游戱而四五日六七日乃出者勿药之类也此时吐泻不足忧也初见红点急用化毒汤紫草茸升麻甘草各一钱加白芍药一钱山査肉七分蝉壳去头足翅五分糯米百粒煎服限三日日再服则能令痘稀且无痘后诸症痘𤶣初程之圣药也此时又急用干臙脂调于白蜜频频涂眼眶口唇鼻孔耳中以防痘出砂钵臙脂和朱砂用亦有少效此时痘出太多毒盛急用连翘升麻汤卽升麻葛根汤加连翘一钱者也此时急用鼠粘子作末井水调付病儿顖门以防眼患此时或发惊搐窒塞此则逆症也急用加减红锦散麻黄去节全蝎去毒荆芥穗紫草茸蝉壳各五分葱白一茎煎服此时腹痛者痘自肠胃出故也用蝉退汤蝉壳一箇甘草一钱半煎服或爲末白汤调下卽效此时或大渴求飮不已红花子一合水煎服或菉豆赤豆黑小豆各一合乌梅三箇水煎服渴自止月经亦宜用取月经法糯米一握井水四大碗煎至半候冷浓洗月经渴时热时连续用之盖糯米治痘毒养胃气止泄泻虽用十盆终无泄泻之忧此时或有四肢百节皆痛者此由痘未快出或由未尽和解而然勿药自愈此时可以观形色卞虚实用药出痘终日自初出第三日此时或有痒症以木麦末糁于痒处以手揩摩卽止若木麦末不效用败草散勿论郊草谷草多年盖屋受日月霜露风雨而极腐烂者也爲末糁之以手揩摩卽效凡痘或爪破或溃烂流血流汁处皆可糁之止痒莫如水杨汤取溪边大叶赤枝之杨剉之取大旱不断之长流水勐煮六七沸乘其水极热以䌷巾频频淋洗面部而久洗方有效故必以两器递易温之日夜数十次多多益好此药能引出毒气故顶陷者皆起如或黑陷处则绵絮量其大小广狭而栽之渍此水乘热递付焦黑者皆湿烂毒不入里如倒靥之类尤见奇效外治之药无过于此自此至落痂连续日夜洗之但冬月浴之恐触风寒只洗面上可也春夏用叶秋冬用枝宝鉴曰春冬用枝夏秋用叶水一釜入杨五斤此时必有咽痛连用猪尾膏未泄精小雄猪尾尖以利刀裂取血和龙脑作丸小豆大温淡汤下或紫草煎水下如圣飮麦门冬桔梗各一钱鼠粘子甘草各五分竹叶三片如其毒盛用加味犀角消毒飮鼠粘子炒硏二钱防风升麻各七分荆芥穗麦门冬桔梗各五分犀角屑五分临服调下或同煎服之亦得四贴日再服起胀三日自出痘第四日症顺者已自昨始有胀意先出者先起以次渐起凡痘之虚实毒之浅深全在此关若痘蜜势重急用神功散数贴以救之黄芪人蔘白芍紫草生地黄牛蒡子红花各等分前胡甘草减半若症验用神功散数贴后连用内托散黄芪蜜炙人蔘当归川芎厚朴姜炒防风桔梗白芷甘草各一钱木香官桂各三分若淡白灰黑陷伏更加丁香五粒此时困顿委惫啼号不安者例症也此时若烦渴用红花子汤或乌梅汤方见上出痘条若咽痛不可忍口舌生疮不能吮乳用加味犀角消毒飮方见上加芩连并酒炒连翘各七分极妙若不起胀虚者用保元汤人蔘二钱黄芪甘草各一钱加当归白茯苓白芍药微炒各一钱肉桂五分生姜一片糯米百粒此时若泄泻则大危急用保元汤加白芍药酒炒白茯苓白朮干姜炒黑肉桂各七分犀角屑五分此时痘色全白者由气虚也用保元汤加当归白茯苓白芍药酒炒各一钱官桂七分生姜一片糯米百粒数贴以红活爲度痘色红紫者用保元汤加木香当归川芎各七分痘色太红近紫者由血热也用四物汤生干地黄酒炒白芍药酒炒当归川芎各一钱加黄芩酒炒紫草红花各七分此时若痛甚不可忍则白芍药细末每一钱淡酒调下以黄土细末糁于痛处此时发痒考上出痘终日条用药此时水杨汤日夜频频淋洗面部可也贯脓三日自出痘至六七日凡痘顺者第六日颗色白已有向脓之渐七日则面部浮气益加此例症也八日浮气稍减亦能开眼喉痛亦少愈此时或吐或泻或吐泻大危也急用定中汤取眞正黄土一块置碗内以百沸汤泡之以盖合候温右用两酒盏和水飞朱砂末五分水飞雄黄末一钱少加砂糖温服此时宜以银鍼刺之横贯痘颗则汁自流出极妙无银鍼则竹鍼亦好此时必发痒频以水杨汤点之或有痒甚爪破者后必瘢痕以䌷巾裹手指就其痒处按之甚紧则或有颗粒自破汁出者亦不妨此时热候必盛连用月经间以猪尾膏以降热热极者多用以胸中爽然爲度不然热自入内终至危境愼之愼之收靥三日自出痘至九日十日而稍稍焦黑成痂时也此时必有大热或引飮异常预备糯米飮月经猪尾膏等药随量痛飮以胸中爽然爲度症轻者或不生热然发热者十常八九矣此时必有臂脚手足之痛盖面部旣已成靥故手足方欲胀脓浮气益加之致元非别症此则不必忧也此时或有白睛上红丝散漫中有凸出之状者痘出而然也仍爲医膜犯黑睛而成白点气血旣复之后虽有勿药之喜而岂可信其自愈而不急治乎恶实作细末和井华水作餠贴付顖门上日再易极妙此时有泄泻或赤白痢者皆泻热而发也数日后自差不必用药如其气血俱虚热乘其隙而发者日将加重终至难治急用保元汤加白芍微炒白茯苓白朮土炒各一钱肉豆蔻肉桂黄连酒炒干姜炒黑各七分连用数贴此时手足臂脚所出之痘方始肥胀鍼刺出汁可也法见贯脓条此时有腹痛者用蝉退汤方见上此而不效用木香理中汤木香人蔘白朮干姜炮甘草炙各五分加鼠粘子炒硏黄连酒炒各五分此时胸脇之痛在中脘近处者余毒归心而然也急用乳香散乳香二钱水一盏煎服只有脇痛者由瘀血而作韭菜取汁用之可也此时触风寒而胸腹急痛者候似霍乱若以霍乱治之则大危急用消风散荆芥穗甘草各一钱人蔘白茯苓白殭蚕川芎防风霍香蝉退去头足翅羌活各五分陈皮厚朴姜制各三分加柴胡七分靑皮五分入细茶一撮煎服三四贴卽效此时有手足战掉或颐战者气虚致然也宜用保元汤加当归白芍药酒炒白茯苓各一钱肉桂七分此时疮处湿烂不敛治法上同而更加白朮土炒一钱以差爲度此时有阴囊浮大年长者大如瓠瓜小儿则大如鹅卵痘毒与湿热下注而然也急用消毒飮鼠粘子炒硏二钱荆芥穗一钱防风甘草各五分加黄芩酒炒生地黄酒洗知母草龙胆各五分数贴甚效然此症勿药自愈者多此时有吐泻并作者宜用定中汤方见上虚呕者亦效此时耽睡唿之不应劝其乳食亦不肯喫病弛气困而然也宜用保元汤加白芍酒炒当归身白茯苓鼠粘子炒硏各一钱肉桂七分姜一片糯米百粒同煎服之气短而耽睡者亦用右药而难救者居多此时诸症难名若气短若气虚若呕泄若昏睡若不省若奄奄垂尽败症俱见者宜用四圣回天汤人蔘黄芪当归身各二钱石雄黄水飞末二钱临服时调下如或黑陷加白朮二钱以差爲度极妙此药卽全有亨之所制也别无的指之症而形势则极危试用此药颇有回生者盖蔘芪补气当归补血雄黄宁脾胃治疮毒故也此时谵语见鬼者热也昏昏不省者亦热也月经猪尾膏等药连续用之可也若或症危恶似不能救者则治法同黑陷此时眼有赤白瞖者可以急治而气血未复之前轻用泻药非徒无益于眼患或有关于死生必须完复之后方可药治而又或自愈者有之反眼之症必出于收靥之时而其爲形也上睫之毛必倒竖或直竖向前所见异常或上睫之内有红肉垂下有此症者倘怳不省或狂言见鬼盖此形症古方之所不论而眼胞属脾胃想必余热入脾胃故也自作方文名之曰连翘石膏汤连翘石膏硏甘草煎水水飞各一钱半葛根生地黄大黄山栀各七分升麻赤茯苓赤芍药各五分甘草三分加黄芩酒炒黄连酒炒各七分急用之轻者二贴重者三四贴用辄神效十无一失此后诸症或泄泻呕吐或眼患皆已略论于上各以其药治之可也疮疹黑陷者用沈香乳香丹香不拘多小于火盆上焚之抱孩子于烟上熏之卽起神效方针医崔宇量尝言其子在三发患痘疾危重觅朱砂龙脑于平壤药未及到而死俄顷药到以朱砂如菽大龙脑半菽大和水一钟子灌死儿口中面色渐红唿吸遂通黑陷皆凸起至今生存潜潭救荒救荒序饥荒上古之所时有以叔世乎一遇水旱田畒少收则能不爲沟壑之塡者几希其何可无所设施坐而待死且饥馁之余飮啖失宜则虽生而必病尤宜致愼玆录救荒之方兼採断谷诸药附以辟寒之法爲第十一救荒饥困将死人救活法饥困将死之人若顿食或喫热物则必死先以生酱汁和水与之次以凉粥与之俟其苏醒渐与粥食救荒摄要攷事饥而有浮气者如右救疗后元气稍实而浮气不消则千金木皮븕나무겁질不限多少煮取汁以米称汁作粥量饥者之气候而与之消饥肿极良上同千金酒方先以糯米秆浓煎去秆次入千金木皮再煎一二沸待冷入瓮斟酌和麴末次日入米粥待熟澄淸则味甘美服之消饥肿神验凡酿水二盆米一升爲准上同取松叶末法松叶安五脏能不饥其实与脂根及皮皆云辟谷惟叶最能絶粒然必须和以楡皮汁可无大便祕澁之患攷事救荒松叶不限多少摘取生者擣作细末蒸曝用之如擣时自然成片者晒干易擣或取叶二斗太一升炒过乘热合擣则作末甚易若蒸擣再末则可减苦味而不蒸者尤有气力上同松叶擣碎盛帒浸于流水中经三四日取出蒸晒或堗干擣末则其味甚甘上同攷事松叶末三合米末一合楡皮汁一升和均作粥可以朝夕度饥盖松叶性澁楡皮性滑和之以谷米大能益胃分利二腑不但备凶歉欲善摄养者用此则胜于五谷膏粱亦可以治病延年上同楡皮不产之处则作粥不须用楡汁白水不妨松叶末二合太末一合和冷水服之走一息不饥常须盛帒带之上同松叶摘取熟擣则叶糜碎成泥须擣之甚熟以成泥爲限以谷末作淡粥旧方初擣成片曝干更擣爲末其爲末迟味亦不好至于以楡汁作粥味极恶不堪食此方则可以卽时爲末味亦甚好救荒松叶久食大便不通则太末一二匙和水飮连二三日卽通上同以太末和粥作之或以生太浸润嚼食则大便不坚祕上同服松叶生疮取瀑下静水底尘泥涂之卽愈闲情补松白皮蒸熟食之辟谷不饥本草救荒方曰必和谷末而食之乃可以生松脂一斤白茯苓四两爲末每晨和水服或蜜丸服可辟谷长生上同柏叶同松脂久服断谷不饥上同楡皮느릅나므겁질荒岁人食之以当粮取白皮擣末和水服本草楡皮性滑久服不饥採皮取白曝干擣末以用而不如取汁之爲易且良实与叶亦可採用攷事救荒楡皮不拘老嫩採取擣碎盛于陶器或木槽浸水取汁用汁尽添水搅之汁出无穷上同楡白皮末一升米末一合松叶末一合白汤和均作餠纳沸汤中熟过放冷取食上同一法楡白皮末一升米末一合白汤作餠烹食或以油少灼之作煎餠以食如无油则用蜡灼之亦良上同橡实도토리去皮煮食最益人实中令不饥本草救荒方曰必和谷末而食之乃可以生桔梗净洗烂烹入帒沈水踏之令苦味尽出而糜烂成泥和谷末蒸熟或蒸之于炊饭上食之不饥虽无谷而食亦不饥攷事救荒葛根净洗去皮烂擣水飞去其丝取成泥泥沈漉去水和米作饭粥食之不饥攷事救荒白茯苓善能断谷不饥本草取朮삽듀블회作散或作丸服可以代粮有人避乱山中饥困欲死採朮服遂不饥至数十年还鄕里颜色如故本草攷事救荒薯蓣根마蒸熟食之或擣粉作缅食之凶年可以充粮不饥最佳本草救荒旋葍根메블희蒸熟食之不饥上同萎蕤둥구레味甘平无毒补虚劳与松皮等物同煮熟食之最好疗饥救荒黄精듁대블희其叶相对爲黄精不对爲偏精功用劣平安道有之久服断谷不饥甘美易食根叶花实皆可服饵或蒸熟或晒干丸散随宜凶年可休粮本草救荒天门冬取根蒸熟去皮心食之甚香美荒岁取啖足以断谷止饥上同百合개나리블희採根蒸煮食之甚益人可休粮上同何首乌새박블희採根蒸曝丸散任意亦可生啖可休粮上同莲子莲根菱仁말암芡仁一名鸡头实거싀년밤皆可休粮法见摄生芋토란一名土芝今人唿爲土莲煮熟食之可以当粮而度饥年本草救荒阁皁山一寺有异僧专力种芋岁收极多杵擣如泥造堑末烧砖也爲墻人莫测其所爲后遇大无民多饿死独此寺四十余僧食芋堑免饥人始异之必用攷事救荒齐民要术曰芋可以救饥而人或不知此方或知而不种坐致灭殁悲夫爲人政者安可不督课哉乌芋올一名凫茨俗名乌昧草作粉食之或煮熟食令人不饥汉书荆州饥民採凫茨而食之范仲淹巡抚江淮时进此草本草救荒萝葍根댄무우早朝煨熟食之不饥不寒救荒攷事蔓菁쉰무우四时皆有春食苗夏食叶秋食茎冬食根可以备饥岁本草攷事救荒蔓菁子水煮三遍令尽去苦味曝干擣末水服二钱日三次久渐增服可以辟谷上同兔丝子새삼씨作饭常服之疗风疾耐饥有人患风疾后因兵荒收服数斛旧疾顿愈救荒详见摄生荠菜나이性温和中利五脏煮粥喫能引血归肝蔡西山读书时常啖荠疗饥本草攷事救荒羊蹄根솔옷블희取芽煮羹亦足充腹攷事救荒详见治圃二月以后则田菜山菜檀叶나무닙櫷叶느티닙蒿叶쑥皆可以救饥而然必和以谷末而食之乃可以生无谷而食则不得生矣须自谷物稍有时预爲撙节和杂物食之无使顷尽救荒生栗煨熟食之令人耐饥本草救荒黄栗红枣胡桃干柹右四果去核皮碓内同擣团作厚餠或印作砖块晒干收用古有异僧预求右物积久至多后遇饥荒喫此全生救荒大枣久服不饥本草海松子잣食之不饥上同榛子久服令人不饥本草小柹고욤蒸熟去核大枣亦去核同擣食之足以代粮救荒食蜡法嚼蜡方寸终日不饥以蜡合大枣咀嚼则易烂本草救荒攷事大米三合炒过以黄蜡二两镕铫内入米炒令干嚼食数日不饥喫胡桃二箇卽思食上同黄蜡爲油入白麪一斤作煎餠饱食百日不饥上同黄蜡合松脂杏仁枣肉茯苓等分爲末作丸服五十丸便不饥上同白茯苓末四两白麪二两水和以黄蜡代油煿成煎餠饱食一顿便絶食三日后飮脂麻汤少润肠胃本草黄蜡松脂白茯苓甘菊花等分爲末炼蜜和丸如弹子每一丸白汤嚼下辟谷不饥宝鉴千金麨每一匙冷水调下可百日不饥详见治膳粉麪条大麦麪小麦麪亦可一斤白茯苓末四两以生牛乳和爲方寸餠子煮熟饱食可百日不饥本草刘景先服黑豆法景先卽永宁中黄门侍郞传得此方于太白山隐土黑豆五升淘洗蒸三遍晒干去皮爲末大麻子必用曰大火麻子攷事曰俗云虎荏而未详或以咸镜道麻子代用三升一作五升汤浸一宿漉出晒干蒸三遍令口开去皮爲末用糯米粥合和擣匀成团如拳大再入甑蒸之从夜至子住火至寅取出盛磁器盖定勿令风干每服一二块以饱爲度不得喫一切物第一顿七日不食第二顿七七日不食第三顿百日不食第四顿永不饥容貌佳胜更不憔悴渴则硏大麻子汁飮之以润脏腑若腰重喫物服葵菜汤以解之或葵子三合擣碎煎汤冷服亦可一方有白伏苓五两必用宝鉴攷事救荒左元放救荒法择取雄大也黑豆三七粒生者熟挼之谓手摩良久也令煖气彻豆心先一日不食次早以冷水呑下鱼肉菜果不复经口渴则飮冷水初虽少困十数日后体力壮健不复思食本草攷事救荒黑豆一升贯衆회초미블휘一斤细剉同煮豆香熟反覆令展尽余汁簸去贯衆只取黑豆空心日啖五七粒任食草木无妨忌鱼肉菜果及热汤数日后不复思食入门救荒又一方与此略同名曰避乱大道丸见下杂方黑豆炒熟以枣肉同擣爲麨麨卽糜食之类可以代食本草攷事救荒大豆黄末服饵之可辟谷度饥岁上同胡麻거믄九蒸九曝熬擣饵之断谷不饥长生又合白大豆红枣同蒸曝作团食不饥断谷本草救荒白脂麻흰蒸曝服饵以辟谷上同荏子들蒸熟烈日干之当口开舂取米食之亦可休粮上同靑粱米醋拌百蒸百曝可作糗粮辟谷本草攷事救荒靑粱米一斗以苦酒쓴술前以醋释而今乃如此未详一斗渍之三日出百蒸百曝好裹庄之远行时一餐十日不饥重食九十日不饥上同糯米一斗淘洗百蒸百曝擣末每日以三合许和冷水喫之得三十日都尽则可终身不食不饥上同取粳米一升以酒三升渍出曝干又渍又曝酒尽乃止稍稍食之渴则飮冷水辟三十日一斗二升辟周年上同取谷末法白米一升可出末二升五合皮麦去芒去皮炒作末可出二升粟稷亦同大抵一升米末约二升五合可供三十五人一斗米可供二百五十人若供一人则可资四朔三斗之米可备一年救荒攷事作糁法木麦花모밀느졍이大豆叶콩닙与壳각대作末和谷末作糁蒸食极良如无此等物谷根细末作糁食之亦能度饥不浮上同一法大豆壳烹熟温堗铺干作末浸水澄淸再三易水去毒后作糁极好上同木麦半熟茎叶柔时刈取干之并茎实细剉炒擣筛末和水食之一钵足当饭一盂可度朝夕若未及秋刈取则以径打之藁炒擣作末如上法食之但秋后刈者不可单食须和谷末乃可救荒作酱法大豆叶净洗煮熟待汁浓入瓮平满酌量和盐则成淸酱胜于豆酱救荒攷事又方大豆壳烹烂和盐间入末酱沈之爲酱甚好虽无末酱亦可未烹前沈水去毒煮用爲宜不然必伤人上同又方沙参桔梗去芦头洗干擣末筛过入帒浸水去苦味紧握去水入瓮约末十斗入末酱一二斗于其上盐水量宜沈之皆熟爲酱上同本方虽如此尝验之多採沙参桔梗打去皮洗土沈流水若泉井中待苦味尽出去水气烂擣略洒盐紧握作团若末酱状暂干后纳瓮中次积末酱入盐一依常例两物与末酱等分亦可就熟后用之以酱汁用之以盘餐无不宜攷事楡实亦可作酱救荒造淸酱法盐七合炒极燥眞末八合又和盐炒之俟眞末色黄后陈甘酱三合和水六钵煎至四钵味好救荒补攷事大豆一斗烂烹眞麦五升取精抄擣碎交合温堗铺干色黄爲限曝干再三极燥后盐六升汤水和合沈之置于受阳处频频搅挥七日成酱上同大豆一斗烂烹麴子三升盐四升合擣入缸坚封置受阳处味好上同一法取可容十斗之瓮当腰中横置木五六枝以草索结网或编藁爲小帘铺于其上以隔其上下而入置末酱五斗于其上注盐水满瓮则熟爲淸酱满一瓮上同一法大豆叶烂烹取其烹水及叶入缸和盐以末酱量宜入添熟则便成淸酱上同松笋酒法多取松笋满盛于大瓮中汤水极温入瓮盈满过数三日后拯出松笋筛瓮水去滓还入瓮粘米一斗蒸熟麴一升交和瓮水酿之封瓮口过十五日后用之其味甚烈虽过多日不变救荒攷事谪仙烧酒方白米一升五合百洗经宿作末汤水四斗作粥待冷好麴末三升和合入瓮夏则三日冬则五日后粘米一斗百洗经宿蒸饭本酒和合入瓮待熟分四注之释白烧之则一注出四升合十六升味好上同附辟寒取天门冬白茯苓等分爲末酒服二戋日再则大寒时单衣出汗本草攷事救荒淸一匙呑下最能御寒文生方辟瘟辟瘟序时气失和岁炽瘟𤶣间有阖家擧村转相传痛殊可危怖或佩或服或烧或帖之类凡可以预防者可考而行至于瘟鬼临在之所亦宜审察出入玆录辟瘟之方爲第十二辟瘟常以鸡鸣时净心存诵四海神名三遍则辟百鬼及瘟疫大灾甚效东海神名阿明南海祝融西海巨乘北海禺音雍强宝鉴攷事元梵恢漠四字朱书佩之呑服攷事石雄黄人佩之鬼神不敢近上同千金木븕나모取作笠缨或作珠佩之上同芝峯类说亦曰千金木能辟邪辟瘟马蹄屑二两盛绛囊带之男左女右上同务成子萤火丸雄黄雌黄本草曰精明者爲雄黄入门曰产山之阳者爲雄产山之阴者爲雌赤如鸡冠明澈者佳各二两萤火鬼箭羽蒺藜子白矾烧各一两羚羊角锻灶灰铁槌柄取入铁处各二钱半右爲末以鸡子黄幷雄鸡冠血一具和之如杏仁大缝三角绛囊盛五丸带左臂上又可挂于户上辟瘟疫恶气百鬼虎狼蛇虺蜂虿诸毒及白刃盗贼凶害昔刘子南得此方后与虏战败被围矢至子南马数尺皆堕地虏以爲神人解围而去宝鉴太乙流金散雄黄一两半羚羊角一两雌黄矾石鬼箭羽各七钱半右爲麤末三角绛囊盛一两带心前幷挂户上又靑布裹少许中庭炒之大辟瘟疫上同七物虎头元虎头骨朱砂雄黄各一两半雌黄芜荑皁荚鬼臼都似天南星不可辨但南星軆少鬼臼軆大各一两右爲末镕蜡和丸弹子大以红绢帒盛一丸系男左女右臂上又悬屋四角如値近境疫作晦望夜半当户烧一丸晨起各人呑下小豆大一丸则不致传染上同老君神明散川乌炮四两附子炮白朮各二两桔梗细辛各一两右爲麤末绛绢帒盛带之一里人皆无病上同苏合香元每取九丸浸一甁淸酒中时时飮之最辟鬼疫之气又绛囊盛三丸当心带之亦妙宝鉴攷事屠苏飮白朮一两八钱大黄川椒桔梗桂心各一两半虎杖根一两二钱川乌六钱剉盛绛囊十二月晦日中浸井元日早晓取出入二甁淸酒中煎数沸东向飮一杯从少至老服之三朝以其滓还沈井中一人飮之一家无疫一家飮之一鄕无疫上同宣圣辟瘟丹腊月二十四日平朝取井华水盛净器量人口多少浸乳香至岁朝五更汤令温从少至老每人以乳香一小块飮水一二呷嚥下则二年不患时疫上同凡疫病初起取香苏散煎一大锅每人服一椀可以预防香附子紫苏叶各二钱苍朮一钱半陈皮一钱甘草炙五分剉作一贴入姜三片葱白二茎上同侧柏东向叶採取干正细末或汤或酒调服攷事七月七日男呑大豆七枚女呑小豆二七枚上同东向桃枝细剉煮汤浴之攷事神圣辟瘟丹苍朮二两羌活独活白芷香附子大黄𦚕松三乃子赤箭雄黄各一两右爲末麪煳和丸弹子大黄丹爲衣晒干正朝早晨焚一炷宝鉴苍朮烧之辟疫气干牛粪烧之亦佳攷事除夜爆竹庭中则辟瘟攷事端午日以艾爲人悬门上攷事四字以朱砂大书贴门左右边上同不传染法凡瘟家自生恶气中之卽染以香油抹鼻端又以纸捻探鼻嚔之爲佳宝鉴攷事石雄黄末调香油宝鉴曰水调浓涂鼻孔中虽与病人同床亦不相染初洗面后及临卧时点之上同入瘟家以纸捻蘸香油幷雄黄朱砂末探入耳鼻内最能辟秽毒之气宝鉴入疫家先令开启门户以大锅盛水二斗置堂中心取苏合元二十丸煎之其香能散疫气病者各飮一器后医者乃入诊视不相染宝鉴攷事入疫家行动从容左位而入男子病秽气出于口女子病秽气出于阴户其相对坐立之间必须识其向背旣出而以纸捻探鼻中喷嚔爲佳宝鉴攷事凡入疫家以右手中指书次字握固攷事嚔法皁荚炙去皮作末每取少许吹入鼻孔令嚔半夏末亦佳如无此药以纸捻探鼻嚔之攷事逐日瘟鬼所在入瘟家宜避之事宜初一庭中初二东壁下初三大门初四中门初五在外初六东壁下初七西壁下初八西壁下初九在外初十在外十一西壁下十二房中十四南方路上邸客十五后门候客二十一西方果树下二十二堂前二十三路诸客六亲二十五路师人二十七病人床边二十八北方井边二十九在庙三十病人床上逐时瘟鬼出入子日午入申出在大门丑日未入酉出在大厅寅日申入戌出前宅卯日酉入亥出屋中病人身辰日戌入子出药店巳日亥入丑出后门午日子入寅出中厅未日丑入卯出东方申日寅入丑出东方酉日丑入午出家后病人身戌亥日西南北方申时入病人门户疫气初发之时粳米半升葱白连根二十茎水二椀煮成粥加好醋一小椀再煮一滚服一椀取汗卽差吴方又葛根四两豉一升同煎服上同又升麻荆芥穗苏叶浓煎服出汗上同初觉头痛芥子爲末塡脐中隔衣一层以热物熨之卽汗而愈尹方热病发狂野人干卽人粪干者沸汤沃服又牡猪屎水渍取汁服又地龙汁飮之又腊雪水飮之又水中细苔擣取汁飮之并效上同大头瘟者头面肿大如斗或溃裂浓出染此者十死八九用药㗜鼻嚔者可治不嚔者亦不可治也病人每日用嚔药三五次以泄毒气左右看病之人日日用药嚔之必不传染过得十日不治自愈上同嚔药玄胡索一两半皁角川芎各一两藜芦五钱踯躅花二钱半爲末用少许㗜入鼻中得嚔日二三次上同治方大黄酒蒸四两皁角二两爲末缅煳和丸菉豆大每五十丸或七十丸菉豆煎汤呑下大汗爲效上同又羌活黄芩酒炒大黄酒蒸各一钱煎水时时呷服妙上同头面肿盛宜周匝鍼刺以出恶血妙上同瘟病三日内九味羌活汤日再服出汗卽差作丸如弹子大磨服亦效闻见方方见上伤寒辟虫辟虫序山居异于城市处地僻陋林薮蓊郁蛇蝎蚊蝱蚤蝨之属爲人害者甚多岂不可畏也哉或贴字带药或薰烧铺洒皆可以去其害玆录辟虫之方爲第十三辟虫辟蛇法养鹅能辟蛇本草烧羖羊角蛇卽远去上同四壁柱上用倒流水硏墨书龙字贴之神隐多用小片甎瓦写仪方二字置四处蛇见自畏退上同端午日午时用朱砂写茶字倒贴之蛇蝎不敢近上同淸明日取戌方土翦狗尾作泥塞户内孔穴则蛇鼠诸虫永不敢入必用凡行山路带雄黄在身或硏水涂脚心蛇自远避不敢近神隐本草凡入山林默念仪方不见蛇虫神隐燕巢引蛇书戊字贴于燕至处则不来神隐用白纸朱书凤凰二字贴巢上卽去上同辟鼠法用木刻猫儿一箇以赤鼠屎调綵画之鼠见自走神隐用黑犬血和蟹烧之诸鼠悉去上同取大雄鼠一箇割去其势放之满屋自咬鼠死似猫上同荷花梗塞鼠穴鼠自去纂要补每月辰日四要曰正月辰日塞鼠穴则自无鼠神隐遇寅日以物塞鼠穴鼠自断上同逐月庚寅日壬辰日幷满日及正月上辰日塞鼠穴必用三月庚午日斩鼠尾取血涂梁永可辟必用纂要牛蒡子売似萆蔴壳有刺尖有倒钩鼠甚畏之着其軆粘住卽死故一名鼠粘子置于鼠穴可逼鼠神隐辟蚊虫法书风字间字于窓壁下则无神隐用浮萍羌活爲末焚之蚊虫自死上同用鼈壳夜明砂爲末烧之上同夜明砂烧烟可辟蚊子上同用社日祭余酒喷屋四壁辟蚊虫上同除夜五更使一人堂中向堂扇一人问云扇甚的答云扇蚊子则无蚊虫神隐端午日五更依前法扇问答尤验上同端午日取大虾蟆一箇用好墨一块入于口中红线缚住取正午时方堀一穴深五寸埋之第二日午时取虾蟆口中墨于壁上画葫芦一箇用净水喷三日蚊子尽入葫芦内不可打杀欲其去时用扇扇去取墨虾蟆活则验上同端午日用麻线一条围床周匝以蝙蝠血涂遍系床四面絶蚊蜹上同端午日取浮萍阴干烧烟蚊子自去宝鉴神隐纂要纂要则曰去蚊蜹及蜈蚣虱鳗鲡鱼蛇长鱼干者烧室中蚊化爲水宝鉴纂要端午日用腊水洗屋下无蚊蝇神隐用土闭日泥壁用水闭日挂帐则无蚊蝇四要必用必用曰累效辟蚤虱法用菖蒲葱浮萍各一斤爲末每用半盏许撒于席上次日皆自死攷事神隐曰治狗蚤干菖蒲细切寘席下又以麝香少许着在荐上皆可去之上同用腊月水日晒荐席能去蚤虱神隐凡人洗濯衣服于粉糨内入水银少许硏匀糨衣其后虱永不生宝鉴带砒礵辟蚤虱本草吸北方气子笔端钦深渊默漆五字置牀帐间除虱辟狗蚤法用菖蒲末掺席上极验神隐用茯苓末掺茵席下上同用好木瓜切片铺床下上同淸明日用熨斗内着火炒枣子于床下帐内上下令烟出令一人问炒甚的答云炒狗蚤七问七答则狗蚤不生上同端午日用熨斗烧一枣置床下辟狗蚤上同以上诸法亦治壁蝨三月三日收荠菜花铺床席下去蚤上同辟壁虱法用纸书欠我靑州木瓜钱七字贴于床脚上忽然不见一云张三贤买了木瓜不还钱一去三十年写此贴床脚上亦验神隐用白马蹄于床下焚烧壁虱尽化爲血上同用麝香壳三箇爲末置席下卽去上同用辣蔘晒干铺席下卽除上同萍烧烟熏之卽去又辟蜈蚣宝鉴辟虮虱法用菖蒲神麴白矾各半两硝石一分黑钖一两铫内镕钖入矾硝硏成粉入菖蒲麴末以水同煎绵带子不拘多少一炊久候干每条以水银一铢于手心内唾调如泥搓搽带上用系腰及头衣服上永无虮虱神隐人多虱者将及冬用水银二三钱腊茶末一钱于掌内以津唾调开将绵作绳挼匀在上以绢作带裹之系于腰间上同用百部秦芃各一两合擣爲末烧烟放衣燻笼上燻之虱自尽落神隐必用必用曰若用二味煮汤洗衣尤妙辟头虱法用藜芦爲末掺发中经宿虱皆自落神隐必用曰藜芦百部同擣爲末掺发内搓揉用轻粉少许掺头上一二日虱皆尽死神隐辟蝇法端午日午时写白字倒贴于柱上四处则无蝇神隐用腊雪水遇有洒几楪上蝇自去上同腊日用甁哭盛猪肪脂四五两紧封甁口堂上房中厨内各厅一甁当夏虽有蝇十去八九必用纂要腊月八日悬猪脂于厕上一家无蝇神隐元日平朝用盐豉呑七粒终岁不于食中误喫蝇子上同辟厨间诸虫法三月初二日鸡鸣时以隔宿冷炊汤므근슉믈浇洗甑饭甑及一应厨物永无百虫逝走爲害必用三月三日收荠菜花铺灶上去虫蚁神隐辟井瓮虫法淸明前二日夜鸡鸣炊黍米熟取釜中汤遍洗井口瓮边地则无马蝗百虫不近井瓮甚验神隐乌贼骨投井虫尽死本草辟诸物被蛀法用草烧烟熏之则蛀虫皆尽神隐七月收角蒿置毡褥书籍中辟蛀虫上同鳗鲡鱼암댱어烧薰毡中断蛀虫置骨箱中断白鱼免诸虫咬衣服烧薰竹木辟炷虫本草芸台평지置书中无蠹患上同竹器生炷用生梧油点蛀处则止四要辟衣帛虫蛀法端午日取莴苣叶置于橱柜中则蛀虫不生神隐辟皮物虫蛀法七月七日晒曝草裘无虫神隐以艾卷于皮内放在瓮中泥封瓮口或用花椒在内卷收之亦可上同毛衣用无油漆板匣收贮纸煳板缝不通风则不蛀四要绿矾水渍巾盖物蝇虫不敢近百鸟粪污衣念复罗七声入深山将后裙褶三指揷于腰蛇虫不敢近暮宿山中者密取头上簪闭气以刺白虎上则虎不敢近山林与经济异途山林独善其身者乐之经济得意当世者办之其异若是而亦有所同者存焉盖经者经理庶务济者普济羣品廊庙而有廊庙之事业则是廊庙之经济也山林而有山林之事业则是山林之经济也所处之地虽异其爲经济则一也宗弟洪万选士中甫博雅君子也世以公辅期卒路于公车乃从荫道屡典州郡辄有声绩而非其志也遂思自放于山林辑成一书分爲四大卷其目曰卜居也摄生也治农也治圃也种树也养花也养蚕也牧养也备膳也救急也救荒也辟瘟也辟虫也理药也涓吉也杂方也凡十六条总而名之曰山林经济考据也精而覈证引也详而博盖以活国而理民者移之于花木以经邦而体道者施之于园圃士中可谓迹山林而心经济者也向使士中居廊庙布斯术于当世则吾东方数千里农不庠蚕不殭树而繁蓺而茁生而跻寿域药而济夭死畜犬蕃息物得其所飮食起居莫不敌宜利民之政益民之道纤悉无遗而今乃约其术自见于山林虽有穷达大小之异而谓之经济者非夸语也世之享钟鼎者未必皆有经济之业而士中乃于山林独以经济爲任苦心劳思着爲此书其视于当路之素餐者果何如也邵尧夫诗曰莫道野外无事业也能康济自家身士中之志其亦出于此乎是书也有关于生人日用实合家有而户藏故今湖南伯宗人钖辅将付剞劂氏以广其传其意甚盛乃以一言弁其首而归之时着雍阉茂无射上浣宗人丰山后人洪万宗书