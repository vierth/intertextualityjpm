耶稣降世壹仟捌佰伍拾陆年江苏松江上海墨海书舘印第一篇论赞美上帝上篇斯民在世实纷纭当竭丹忱献上君济济羣灵咸感戴喁喁万口尽欢欣高穹神使称皇德下土黎元仰帝勲六合八荒胥叹美讴歌我主要殷勤中篇日轮朗洁耀干坤云汉横斜妙莫论天象昭宣都景仰真元创造必崇尊阳光西下辉将匿圆月初升夜已昏星曜丽空齐祝颂歌音竟夕自和温下篇众生虔听耳皆倾音节谐和共发声响韵悠扬通万籁同心祈祷赞神京为人秉性当灵警事主由衷贵恪诚唱和诗篇开慧悟寅恭瞻礼气和平第二篇论万国宜颂上帝自昔诗篇竞斗工纷纷颂德与歌功那知上帝恩无极普惠群生泽不穷真道永垂陶士庶福音远播化君公如斯宠渥宜歌赞万国人民一律同第三篇论上帝惟一上篇真元首出肇坤干百物甄陶道播宣六合瞻依遵至教羣黎敬恪事皇天众生攘攘权归一大造洋洋德已全违命弃人刑应及虔共奉主乐陶然下篇检身有志贵乎专敬帝无私最足贤祈福何堪来拜偶养心岂必在参禅宏名万国都尊礼伪法千秋自弃捐雨露涵濡怀圣泽洪钧一气任盘旋第四篇论上帝乃神历久不易上篇道体虚灵本洁清愚人凡眼见难明玄机不息原常在造化无偏永弗更大块变迁看迭换羣生朽败失裁成无疆不敝靡穷尽一体涵三至显荣下篇至上巍巍莫与京雕形刻像笑徒精干坤安得同高厚庶物何堪比洁莹异国凡庸空拜偶良工奇巧枉劳情惟蒙天帝甄陶久兆姓咸当颂圣名第五篇论上帝永在上篇奥哉上帝浩难侔众若蜎蠕渺莫俦頫首苍穹诚可格归荣我主乐偏优足登大宝尊三位手辟鸿蒙奠九州圣道相推恒不敝列邦递嬗久靡休中篇茫茫人事明先料扰扰凡情察自周浩气徧行时甚永末期已届物奚留无疆岁月增高寿已往光阴添算筹新旧何分原一例生存不尽历千秋下篇迭更运会民多戚劳碌风尘世有忧睿虑维通能及远皇心自得本无求猗欤休美彰辉耀大矣巍峩冠冕旒万国咸当虔拜跪翘瞻真宰寡愆尤第六篇论上帝永生肇基万物至尊崇创造羣伦妙化工大气弥纶天地外圣神煦育水波中兆民有数将归尽帝寿无疆永不终主视千年如一日递推历代若相同第七篇论上帝无穷上篇帝意谁窥测真元历刧先威权难以限基址自然坚君目常明朗臣心尽纠虔耿光原赫赫惠泽岂涓涓中篇巨壑应难竭深渊不可填圣凡虽有别睿虑总无偏异想超天外奇情烛海边哲人空抉奥大气独盘旋下篇二极皆堪度高山亦可权皇颜奚敢觐民命恐先捐炯炯眸徒了苍苍秘孰宣干坤真浩瀚鉅任主仔肩第八篇论上帝至大一篇大哉上帝寿靡疆妙道渊深难测量高峻明宫安可及巍峩天座孰能当无形至圣宣威福有耀真光仰赫煌明目达聪垂洞鉴探幽烛暗不潜藏二篇监临下界谁先觉徧察尘寰畴克防秘奥智谋原莫测深沉念虑允能臧休因强壮增夸诩将见精神渐耗亡训世箴规遵矩矱传民福祉获绥康三篇志非更变偏专一意弗推迁定久长信念既坚如石固出言已诺比金良凶人畏惧多危慄盛德光昌发矞皇怒烈于衷俄显着火焚不熄最悽惶四篇秉公执法惟天父立政持权有彼苍蒙主矜怜邀赦宥沾恩拯救免沦亡闻民赞美伊心悦涤仆愆尤我众望任意歌诗来奉拜虔褒义颂祝声扬第九篇论上帝无不在一篇帝目严观察微芒析最奇燕居方动作睿鉴及毫釐我念犹初发天心识在玆人言徒自料主宰本无私二篇上下皆如在回环动輙随起居真足赖寤寐亦靡遗至道应难并深谋讵必思明聪虽具有筹算总愚痴三篇仆辈图非义天途或暂违皇衷胥遍烛赫怒定相施即使升明域于斯植圣基巨渊甘自溺重罚必当罹四篇所志宜持正余怀务去疑但求灵府净不与圣神离欲避苍穹瞩偏乘黑夜时了眸经洞览昼夕亦同窥五篇幽暗人难蔽辉煌众共知主能垂庇佑民尽赖扶持子午虽分晷威严不别移死生原大数统辖任施为第十篇论上帝无形无所不在至尊色相莫能名往古来今费品评西乃闻声惊欲死先知见帝惧难生随方有在监临赫体物无遗洞察明上主威权盈宇宙掌中概览地天情第十一篇论上帝不可测上篇昊天行事本当崇妙算神谟在此中足立洪涛泯巨迹身登峻岭乘狂风智谋洵可同渊薮技巧应能建化工至计潜藏看默运末期已届仰宏功中篇昔忧今慰衷宜定急雨炎飇心勿忡今日黑云端兆恶他年纯嘏自盈胸无将凡眼窥吾主但愿虔心达上穹天步须臾谁可及玄都瞬息亦堪通下篇操权惟帝施慈爱按刻随宜钖宠隆才茁根芽偏瘦瘠结来花蕊反葱茏盲人不信言多谬奥旨难知法本鸿大造彰施无弗义临时庶物庆咸丰第十二篇论上帝至善上篇至一无偏道最明祷祈永父矢精诚崇高品行原难测汪濊慈休莫与衡六合祯祥羣萃集万民喜乐赖全生垂怜加惠怀靡已恃此哀矜救庶氓中篇爱子离天降世尘捐躯赎罪为斯人恩膏溥及恒而久德化覃敷妙且神壹意恳求沾帝泽此衷慰借祝皇仁如蒙保护安余志岂畏艰难及我身下篇眷顾频施仰大勲情深保赤爱原殷虚心事主叨洪赉作善邀祥感上君吾辈讴歌惟敬恪小民颂美实辛勤试看圣使虽修洁偕我凡庸共悦欣第十三篇论上帝之仁爱上篇颂声齐作震如雷万口同音道本恢举世揄扬恩最渥大君巍峻德难猜靡穷眷顾怜黎庶广普慈祥保赤孩能得救援由主起可沾福祉自天来中篇勿施霹雳休彰愤不报仇雠莫降灾烈火未焚刑弗滥忿心虽炽怒堪回真元座上仁何溢明显堂前惠自赅兆姓罹愆应受苦圣婴赎罪降凡胎下篇休深烦恼啼偏急何必忧愁郁不开心服蒙爱悦恩由绝悲哀羣生遵命传千载百福骈臻遍八垓惟愿圣神潜佑助力能赞美竭吾才第十四篇论上帝之矜悯民愆孔大作恶无垠众念维愚延染乎身景彼维皇颂扬弗辍除吾邪意钖嘏何纯不恃己功非由自义爰蒙恩泽庶免艰辛天主矜怜俾予是仰拯救使我相亲帝子颠连罪尤可赎圣神感化节操以新灵府清明避污趋洁超昇于上瞻望元真第十五篇论上帝恒立上篇猗欤上帝永为王威烈具扬着耿光六合八荒经创造千秋万岁赐安康化成寰宇彰其德首出羣生综厥纲不敝恒存常在位历时自有久流芳下篇波涛撼地同仇敌忿怒滔天最勐狂任彼怀嗔无补益从公降罚立夭亡至尊允许培基址素守坚刚莫恐惶惟洁惟清真主宰加民大惠颂靡疆第十六篇论上帝至上上篇上帝巍峩无二词世人不识本愚痴渊源甚秘安能悟形像俱泯谁得知照耀日星虽甚皎尊荣帝德究难窥玄穹明晦由天定庶汇生成是主持中篇真宰从容惟自在两仪屹立最为奇仁风长物俱当感美法绳人奉作师试看洪钧崇莫及得蒙辅翼福频施静观有得奚须伪仰止维高不可几下篇衰盛犹如潮退涨亏盈好似月更移彼苍浩渺无穷日历世辉光靡尽期作颂咏吟祈至圣齐声吁祷遇良时唱予和汝同心志音韵谐和喜莫支第十七篇论上帝全能能智俱全帝德宏化生羣类显光荣山岗河海都开辟日月星辰尽创成澜汗靡涯由界画岁时有节不纷更无声无臭穹苍上普使蒸黎享太平第十八篇论上帝无所不知赫赫帝天罔可欺未曾举意主先知察穷今古心疑信识破尊卑志险夷暗室休思窥莫显圣明宜凛鉴于玆不如正直行真道致获常生到玉墀第十九篇论上帝洞察人心帝目光超日月临照穷真伪辨贞淫低声密处听何密恶念深时察更深私意包藏犹在腹圣神洞鉴早知音欺人自取无涯戚天道分明贵赤心第二十篇论上帝为万福之源至尊福祉自无疆备赐鸿恩莫可量充塞地天真活泼流行今古永汪洋时和物产恩膏足道化神襄德泽长作善定膺纯嘏钖宛然赖主乐园藏第二十一篇论上帝至慈至悲瞻仰皇天是至慈频将福祉广敷施雨滋万国兼苗莠日照羣伦括信疑爱育深情逾乳媪仁恩普救胜良医好生帝德无穷极其奈顽民鲜有知第二十二篇论上帝至公至义上帝公明万事宜平心赏罚悉无私今生祸福空忧喜来世荣枯定报施义断石人应俯首威临铁汉亦低眉天堂地狱严分路尔我相看悔已迟第二十三篇论上帝创造治理宇宙巍巍上帝大无疆覆冒羣伦奕世昌七政修成常耀彩三才创就永流光四时递嬗今犹古品物流行顺且康莫测天机归运量万邦同赞德汪洋第二十四篇论上帝俯听祈祷仰天祷告布丹诚感格穹苍恻隐情唿吁圣神坚信志昭崇上主矢忠贞守身杜恶严如狱浴德斋心胜荐牲夕惕朝干恒若是定蒙俯听福常盈第二十五篇论上帝拯救大哉帝德普照万方咸希恩赦免殃广布福音宏施矜悯救灵使享安康尔历艰难克勤厥职归沾帝座荣光我主垂怜拭予涕泪宠加慰借无疆第二十六篇论上帝为万国君父巍巍帝德至善至公羣生寅畏厥心相同六合八荒尊为主宰万邦兆姓视若儿童竭力承欢凛循孝义输诚祈祷务表精忠拯我灵魂归依座右免沉暗府永乐明宫第二十七篇论上帝恩德罔极鸿恩厚德无象可称黔黎受赐屈指难胜唿吸生前咸资化育获援死后独赖权能身在会中康宁靡既魂归天上福乐频仍慈父仁君未几万一羣邦兆姓孰不钦承第二十八篇论上帝恩德无疆讴歌遍地颂祝鸿名宠光优渥施及羣生乳育胎怀已沾膏泽魂归魄丧犹享恩荣苦海苍茫恐予沦溺明宫娱乐赖主裁成大德崇隆何能仰答独抒谢悃鉴此微诚第二十九篇论上帝三位一体帝理渊微致足奇凡夫暗昧讵能知体涵三一无终始性具纯全不转移父子圣神名有别主师保惠职分持此中奥妙蒙垂示新约彰明颇释疑第三十篇论三位一体启示兆民功盖古今恩敷朝市大哉绝妙奥旨义通遐迩理透天人独推新旧两史帝心恺恻肇创福基传道代死圣神默示觉悟灵衷荣归三位无已第三十一篇论三位一体上篇大父当称颂穷端竟委时安宁由上出娱乐自天施帝子原无过斯人反有辞捐躯流宝血救众作良医下篇恩典颁何广熙和治可知圣神虔祝赞感化在襟期体一涵三美权高位重宜此中罗万象道妙孰探奇第三十二篇论颂美上帝一篇阐扬大造畅吾情景仰靡疆费品评既在今时宣美誉亦临阴府贡休称升高定必沾全乐得救何难望永生竭力虔共怀谨恪终身颂祷具澄清二篇列邦权势奚须恃万国钧衡倏已倾一旦夭殇浑若梦百年富贵落如英瞻依圣德予偏喜开辟尘寰彼所成慈父因民平海宇羣黎赖上作干城三篇经传应许铬胸臆主救沉沦免扑刑赦罪施恩人共悦释囚加惠泽常盈医痊瞽目都能见抚慰虚心使更明覊旅艰难蒙保佑妇儿孤露享昇平四篇帝矜善类颁绥祉天谴凶邪使战惊由古及今垂眷顾自尊逮幼覩光荣尚留微息衷犹祝弗灭此灵志勿更不敝恒存夸至道讴歌倡和企宏名第三十三篇论上帝造万物上篇仰目高穹上殷勤感圣君欢欣歌盛德黎庶沐祥氛创造思伊始干坤尚未分一言当焜燿顷刻破氤氲中篇爰命晴辉发阳轮着皎明月光看闪烁星色倍晶莹大海同平陆微云与太清禽飞兼兽走相得自相生下篇上帝培人类绥猷畀厥民身躯原以土灵性最为珍深赖甄陶力宜怀品行纯奈何忘大德风俗失真淳第三十四篇论当拜上帝巍峩上帝普深仁列国推尊秉大钧作主高穹兼下土使民富厚与穷贫爰施功用为真宰以土甄陶造世人仆辈如羊无牧地圣神爱众复天伦我侪但祝蒙伊眷黔首当思葆厥真本可宣扬成救赎要宜颂美拯沉沦斯民入殿祈求切兆姓歌诗唱和均羣口揄扬咸上祷会堂跄济自相亲慈庥遍布施寰宇德泽靡涯及比邻稳固天机磐石似无终无始万千春第三十五篇论当倚赖上帝上篇瞻仰苍苍至上天明宫福乐自绵绵帝兴建造咸臻美主廸衷怀俾不迁广畀宠荣坚志愿免为差失赐矜怜耳闻细语胥倾听目具真光总弗眠中篇臂指全能施辅翼扶持众仆免颠连末期已届行斯鞫恶党何从蔽厥愆尔抱忠良心甚乐人希圣德意无偏屡蒙青睐抚予厚深感丹忱卫我坚下篇寒燠从来由厥主灾祲休使害乎贤慈云徧覆常临上疫气都消不至前险阻靡涯虞丧失防闲有恃获生全千般祸福休惊畏定可终身享寿年第三十六篇论天主所行上篇上帝行为致足奇环中奥旨实难窥民间凡眼看无见尘世准绳不可施独具荣光当暂避如怀忿怒自咸宜怜予迷眩撄多疾钖我慈悲廸所思下篇涉此艰辛偏惝怳凭斯笃信弗迁移犹经沙地原非固独赖洪恩罔有私惟主鉴观严督责因吾乖谬降鞭笞毕生仰赖靡穷德借厥扶持至末期第三十七篇论福自天降上篇奥哉上帝屡垂临致趣陶然溢我心百福骈臻恩自上四时普济德偏深日轮朗耀环周极大地温和长茂林徧布密云施厚泽宏膏燥壤降甘霖下篇蒙天眷佑通唿吸遇世艰难免削侵赐厥绥安邀慰借医予疾病不呻吟莠良俱必蒙深悯慈爱由来为众钦惟在来生分彼此一升天国一深沉第三十八篇论上帝为民牧上篇我牧尊严莅上穹所需日用自然充屡蒙眷佑仁原普常沐恩膏室不穷导我趋行游善苑赐予眠食养卑躬思维义理犹如渴活泼泉源宛在中中篇倘使昏愚迷大路再颁矩矱赖天公帝垂恻隐抹多过人尽彝伦竭乃忠爰赐矜怜行厥爱靡怀恐惧狭吾衷虽经阴府毫无媿惟赖灵神罔有恫下篇仇敌围攻心不慑彼苍设宴饍偏丰绵绵福祉原将溢洩洩欢欣自极隆至德至慈施泽遍亦勤亦俭至身终安居殿幕无离别颂美休祥语最工第三十九篇论上帝为万福之源一篇敬奉皇穹志勿偏中心靡刻不共虔明宫管领岂无主暗府沉沦自有天覆帱皆空因未实尘寰虽广亦非坚四周六合虚何系惟此崇高一帝焉二篇燥烈阳轮本皎然光芒注射象昭宣维皇亘耀谁堪比下土微辉尽变玄寤寐徒劳方警醒幽深不静遇屯邅若叨拯救全予体定必煌煌在我前三篇倘赐资财感必专吾躬强健乃蒙怜扶持弱小加恩厚倚赖彼苍钖祉绵亿万生灵归朽壤大千世界等浮烟安居饱食非真乐死别生离命讵延四篇地体如球善运旋星辰罗列共争妍惟凭永父施纯嘏普救吾侪免罪愆力障八荒功自远环包二极德无边圣膏浩盪彰荣泽降福于民永不迁第四十篇论求上帝赦罪上篇敬求宽宥得蒙怜普钖鸿慈赦旧愆圣仁施罔外我侪罪犯赖宜先民辜浩大应难数帝意哀矜俾曲全真宰恩膏安可量高穹眷爱本无边中篇灵魂染恶祈湔洗志意沾邪恳洁蠲具此衷肠真愤闷干玆咎戾致颠连怀羞任过开言祷违法行私冀命延降责原知天罚重遭刑犹忆主心贤下篇如逢震怒予休矣所秉公平彼有焉堕落吾灵心弗怨涤除众过颂弥虔祷祈诚切垂庥荫拯拔沦亡仰大权瞻望训词叨慰借抚绥穷独福绵绵第四十一篇论上帝鸿恩同声颂主乐无疆感佩鸿庥厚且长道大难容天地塞恩深莫测古今扬福凝尘世兼来世德徧家乡与帝乡终日讴歌明戬谷祇将万一洩余光第四十二篇论上帝拯拔世人陷罪已盈千负重谁能自卸肩身仆崖前唿救主力穷途上吁仁天悲声痛处皇心痛恶念迁时帝怒迁恩宥既膺归正道优游步履远深渊第四十三篇论拜偶像上篇世俗纷纷拜偶神金银木石巧成身形骸虽肖何知觉庙貌徒严妄设陈雕刻由人虚且诞安排任主显而真彼原死物乌堪敬尔具灵心竟自沦下篇立祀固非贤哲辈卑躬尽属蠢愚伦为巫作俑多无后媚鬼禳灾枉费唇演戏修斋翻作祸伤财废事定招贫劝君早改沉迷志崇奉天皇宠日新第四十四篇论之道至美上篇莅世拯颠连羣必揄扬至永年诞降尘寰尝患难大兴救道赐恩怜四周邦国贤偏萃六合边疆教徧传即使搜求他道妙有谁卓立比伊坚中篇徒深斋醮怀多惧妄用祈禳解倒悬既畏艰难嗟失望要凭可生延嘉音焕发循天意至德英华着圣编上帝应承原稳惬圣神辅助不移迁下篇堪嗤释氏虚词炽安比吾师真福妍地狱佯称层十八天堂反说有三千维人着述多差谬示我歧途陷颇偏予必摈之为诞妄独将真理作仔肩第四十五篇论恆偕上帝见第一章永与帝相亲终始恒偕不计春道具真光来烛世权操生命徧施人怜民恶孽遭天谴别父襟怀降俗尘赎罪功成归座右顿教宇宙一番新第四十六篇论道成人身上篇太初有道本恢恢历久常存靡弗赅一体参天岂有二全心事主不须猜八荒建造彰神力万物阜成妙化裁黔首沾恩心感激天臣遵诫自招徕中篇邪魔摈斥除多戾星象罗陈列上台溯厥渊源谁可测稽其年数孰能推试观帝子离天阙爰诞尘寰处俗埃酷肖人身同世众果然出萃异庸才下篇凡民欢悦怀真宰天父尊严保圣孩显此荣光原普徧受斯患难致悲哀暂离乐国皇衷惜倏降坤舆颂口开竭力揄扬彰大爱和声齐祝荷培栽第四十七篇论为光作证权能主宰抚绥万方遣其爱子拯救沦亡爰发前驱宏开达道以扬大烈俾觐耿光施洗众民澡心浴德吁求上帝悔罪迎祥证指诚为令人景仰代赎羔羊第四十八篇论诞生上篇皇穹惠典已明扬矜悯为怀至泽彰童贞曾感动圣子发辉煌佳音报世将传播帝使临凡甚壮强昭告贫民兼牧者俾怀喜乐免悲伤中篇天臣示众履平康前赴王城百里疆婴稚初生形俊秀马槽方置德温良俄看灿烂神灵显忽听悠扬琴韵长牧竖齐闻羣唱曲同声颂祝祷休祥下篇彼苍高峻着荣光大地绥安及万乡共享雍和人仰望咸蒙拯救主匡襄美哉何奇异蠢矣吾侪谁测详欲和诗篇谐节次竭予才力自成章第四十九篇论诞降之意上篇人与主偕受福盈和谐歌曲听新声皇衷难量高深德众口齐称眷爱情泽自非常由大造仁原罔外及编氓爰令独子临尘世特免洪灾赐永生中篇廼遣神灵人共仰不行严酷惠非轻遵天守诫怀无二受苦遭刑志弗更托妊童贞来诞降宣扬救道使流行矜怜倍切心原悦忿怒全蠲气自平下篇负罪罹忧咸得愈悲啼烦闷勿频惊宏恩是赖臻天国巨祸无临诣上京普赐绥安如我愿广加乐育畀予荣惟伊鉅典堪鸣谢颂美穹苍赞令名第五十篇论救主降生至尊爱世遣子降生爰颁使命前行赫奕全能骇闻今古圣神赐孕童贞越届诞辰原邑城是夜牧夫闲羊在野光芒闪烁频惊俄顷碧空嘉音传报事关兆姓非轻救主产于此日马槽寝厥芳婴倏忽天军多难悉数颂扬硕德同声上有荣光归于上帝下沾恩泽和平第五十一篇论颂主见书第一章三十九至五十六节上篇当时圣母是童贞往省所亲在邑城宠典特加羣羡德颂词忽发众闻声中心赞美因神感素性欢欣望主荣逊志居卑邀眷顾畀予纯嘏自丰盈中篇昭彰灵迹秉钧衡钖祉靡疆仰圣名敬爱虔共应弗倦千秋奕永无更广施大力原难并显着洪威莫与京俗辈骄奢空自恃速归扑灭罚难轻下篇位权赫奕偏逢祸志意谦卑定获亨冻饿虽遭终得饱室家徒富必将倾慈悲恺发思吾祖矜悯为怀及庶氓子孙多受福预言应许赐恩宏第五十二篇论颂美上帝上帝居高俯顾卑心神愉悦颂扬之圣名广播垂慈荫德力宏施显异为夸富斗能遭摈斥谦躬枵腹赖扶持主怜义仆称应许云礽奕世祺第五十三篇论召人一篇听此言词勿复忘精神焕发自聪强角声清越堪传远兆姓招徕共纳祥屡受饥寒频至死惟餐风露岂能长今生纯嘏虽云迓后日焦劳谁可当二篇上帝已令贤士降琼筵预备大宾尝衷怀依恋心原切珍错罗陈味最良尔众祇思泉活泼可拯命沦亡源头历久滋生意水色何清润渴肠三篇真理涵濡如海濶洪恩灌溉比流芳救人汲汲施仁厚似水涓涓杂酒香若盖多愆需圣幕欲充枵腹乞真粮赖伊庇翼来相蔽俾我瑕疵不再彰四篇眷爱殊深常忆念丰亨有愿冀安康艰难未遘无辛苦罪戾已消讵悚惶普惠嘉音增福祉咸跻天国赐徜徉编氓犹未闻真道求主潜通实所望第五十四篇论显荣上篇作诗唱和赞元真儆醒吾灵咏大钧无限祯祥尊上主靡疆爱惜颂深仁圣容焕发荣光显帝眷昭彰德泽均独子降临堪救世百神俯伏拜埃尘中篇坤舆广大彼能成聪慧无私仰令名宝座辉煌原普照众星罗列实昭明即看朗耀无从比自见威严莫与京银汉横斜如镜皎异彩着晶莹下篇猗欤黎庶沐深恩咸企宏庥妙莫论天使揄扬盈宇宙大声响厉震干坤惟求赐力升高阙所望沾荣觐至尊赫奕得瞻心悦豫弹琴唱曲韵和温第五十五篇论模范上篇敬爱道最纯五经具在着彝伦观瞻我主行无失景仰彼苍命必遵全心多敬畏先师壹志溥慈仁谦卑眷爱从规诫畴昔仪文何足珍下篇夜半山岗冷及身祷祈勤恳为斯民斥魔旷野无惊眩挫敌强锋使苦辛垂厥典型胥固守惟渠模范要当循上天讯鞫将加赏典册书名永弗沦第五十六篇论宣道上篇侧闻救主莅尘埃咸晓芳婴降世来喜受真实道羣称不凡才圣神默感藏渊妙灵慧时增具化裁能智运旋惟尔备仁心发越自衷开中篇下临寰宇托凡胎力拯累囚可免灾惑众邪神胥摈斥训人哲士许追陪心迷目瞽原无识志惰思昏致足哀深叹斯民还未悟真光皎洁反疑猜下篇能医痼疾洵奇哉堪使重甦术本恢钖福赐安咸有庆拯贫救乏讵需财福源充溢垂千载德行揄扬遍八垓颂祝齐声盈宇宙和音按节共敲推第五十七篇论颂美教化艰苦悉亲尝三载风尘处靡常广设譬词通智慧宏施箴训警愚狂德移俗态归醇化道涤凡心见宠光亘古以来无有此允推上帝辟洪荒第五十八篇论代赎人罪上篇救世爱无偏一体黎元赐宠怜愿舍形骸尝苦难曾流宝血受颠连杯中胆醋和醪饮首上冕旒以棘编刺胁瘢痕犹隐约凝神祷告最忧煎下篇数时悬钉身躯死三日重生墓石迁痛绝高唿惊裂幔冤冲四结晦晴天如斯卑顺成条律若此艰辛赎罪愆我众蒙恩须切念倚功赖德福绵绵第五十九篇论代为中保上篇勲德至巍峩代我祈求钖嘏多下降尘寰成拯赎挽回帝怒复平和任专中保扶羣信足践仇家伏众魔仁喻母鸡窠爱穉力除荑稗植嘉禾下篇道充灵腹犹珍食义赐贞人作锦罗统御干坤操大柄荣归座右奏旋歌功超牛斗愉天父恩被蒸黎起玉波位极权高今古仰圣名盖世耀如何第六十篇论颂美救世救世捐躯莫与勲恩流四海济人羣名传宇宙留今古律降尘寰耀典坟真道远施光众目长才广布靖妖氛恒把慈航渡兆姓攀依赴景云第六十一篇论受难赎人罪上篇园间师弟祷慈庥恶党乘机夜肆谋纳贿已先传密号持兵乃不费穷搜缚擒呈司长解付刑官若寇仇曲法循民今古恨朋奸害主地天愁下篇哑羔被戮称斯日前哲遗言验此秋十字架中甘受钉两名犯内屈同流黎民获咎归谁咎帝子无尤赎我尤忍难捐躯为救世恩如渊海浩无侔第六十二篇论代人受苦上篇聿稽始祖是陷罪罹凶自取亡因此传留犹负戾爰逢谴责实堪伤皇穹惠典民皆仰圣子临凡众所望诞降尘寰垂拯拔特流宝血致平康中篇奥哉功德本难藏鉴察天臣谓允臧兆姓咸沾膏泽渥黎元得救颂声长百神齐拜仪跄济万口同歌韵抑扬我主撝谦甘受死升高即为至尊王下篇上君获捷喜非常哲士成羣伏座旁自识吾侪皆鄙贱欲跻玉阙赖匡勷灵軿长驾臻天国火驭风轮至帝乡容我驰驱遵彼道天军和会乐无疆第六十三篇论自卑救世上篇拯众代人亡童贞哭惨伤幽暗天昏真可畏动摇地震本非常共闻尔众啼偏急祇为其民体已丧替赎愆尤流宝血惠加黎庶自汪洋中篇矜怜忧懑实靡疆受难捐躯最赫煌赐福兆民齐祝贺复生三日显荣光即看圣子旋离冢上诣明宫定纳祥亿万天军来翊护同声咏唱主归乡下篇而今善士勿悽惶咸赖吾师至乐康惟美真人驱恶敌克胜阴府翦强梁永除死害休多惧齐唱凯歌自允臧长生羣颂祷施恩救世众攸望第六十四篇论受苦后得升天一篇世人赓唱必和平讴曲欢娱韵最清咸美为圣子佥称救编氓赖渠屈己除民罪所愿罹艰显帝荣十字架中来被钉甘心受难备忧惊二篇悲愁哀恸屡丁宁勉此羣朋各儆醒滴地汗流滋恐惧从天使至扩襟灵顽徒卖主泯良念勐卒施矛用苦刑宝血涓涓看俱出可怜玆痛孰能经三篇已拚一死此身轻舍命捐躯表恪诚功及千秋能胜死体逾三日忽重生凶人恶党难加害酷法严刑不再行暗府闻名皆震动臣工相觌颂声盈四篇高升玉阙足怡情居止明宫甚洁莹蠲忿赦愆惟圣父畅怀乐意是神婴精华罔限真光耀昭着靡边众志倾覩厥威仪常企望万年奕永无更第六十五篇论乃养生之饼见六章卅一节恭维帝德大无疆养我灵魂乐未央甘露作餐充小体上天降饼是真粮饮和有若茹珍味慕义浑如饫桂浆信主以生来赐世永忘饥渴寿偏长第六十六篇论思暂时暌隔上篇功成奏凯旋聚徒话别翠峯巅仰朝天父乘云去俯视门生拜礼虔圣国暂归营锦室尘寰再至接群贤重来未约伊何日暌隔无须远计年下篇荏苒光阴应爱惜留传宝训急磨研久离愿慰怀思渴获晤全抛负重肩恩德易忘心易淡晚餐常守志常坚永生义路如精熟遇主临时乐万千第六十七篇论操大权受钉暂葬新阡始终顺命毕赎民愆木架石坟何能困主祭司法宪孰与争权复活昇天任专中保运筹在掌职宰坤干末日重临秉公赏罚善跻圣城恶掷深渊第六十八篇论为上帝子确证甚多临世证据昭明鸿才丕着异迹施行目瞽口瘖克言克见足残身死可走可生恶鬼邪魔闻声远窜狂风巨浪顺命俱平癞疾疯痺信而即愈脱非帝子其孰能成第六十九篇论一身而具二性猗欤救主万善纯全帝民二性一体相联形质生成非由人道童贞妊育降自旻天身具凡情兼藏圣品德持恭顺亦掌威权名称至尊爱子万邦普惠拯世赎愆第七十篇论命使徒传教上篇主命其徒德播行即看举世颂声盈民多信悫身蒙救众若猜疑罚不轻特遣门人传道远宏施灵迹使人惊咸称彰奇异可证佳音表笃诚下篇诸疾医痊甦朽体群魔退避借鸿名教分释老空招谤心奉自获亨至理宣流邦普徧圣神辅助志齐倾权能一概归伊手刑赏公平掌死生第七十一篇论复生上篇万国咸归身昭临下土迥超伦自甘受难除诸罪由死重生救兆民已奉帝言能起立忽离石冢脱沉沦灵魂不复遗阴府吾辈何难免苦辛中篇玉阙高跻觐至尊全军荟萃在天阍容光有耀如云彩手足仍留被钉痕我主当时登大宝斯人在世沐宏恩位三体一原醇备端坐明宫拯众魂下篇万口齐声祝颂勤其音嘹亮可干云群称诞降惟真宰自必揄扬仰大勲圣使操琴谐韵节黎元侧耳共听闻八荒六合同和协赞美至上君第七十二篇论代人祈求上篇仰目遥瞻至乐方圣婴高坐在穹苍恒加拯拔施其德代众祈求副我望普救灵魂人罪赎甘流宝血主恩彰天君鉴察行宽宥帝子功勲着赫煌中篇善士于今堪默祷真元亘古要称扬无劳祭祀牵纯犊用此真肫献上皇偶像岂堪来奉祀神仙安得共匡勷惟玆虚伪应捐弃但恃吾师不悚惶下篇祇敬心弗贰得跻明阙喜靡疆吾侪志意吁嗟切襟怀眷爱藏万口揄扬声普遍昊天颂祝韵铿锵予衷欣慰原无量感激偏深在肺肠第七十三篇论颂美上篇予偕善友共讴歌与彼天臣唱曲和万口齐声同祝祷一心有乐自吟哦神人赞美死天地揄扬福祉多矜悯靡涯征德行代民赎罪降恩波下篇钦崇圣子怜羣姓敬恪宏能服众魔钖嘏孔繁咸爱育施功甚着广抚摩八荒六合尊无并负气含灵颂若何深感蒙休兼受惠大名赫奕仰巍峩第七十四篇论赞美救世主上篇作恶沉沦堕黑湖我侪犯罪自招辜更难冀望蒙伊救已绝谋为断此途惟主中心怀悯恻视人在世似覊孤巍峩天阙施仁爱拯拔羣生免戮诛中篇乐国远离辞显爵尘寰诞降作凡夫甘心代众劳兼苦入墓偏能死复苏赫奕威权袪恶鬼消除重罚释门徒灵魂得赦予深望功绩全归帝广敷下篇眷爱无疆当颂祝康衢有志要驰驱同声长幼皆如一万口揄扬靡不符在地居天咸唱和操琴按节共欢唿发音赞美情殊切大播宏名遍圣都第七十五篇论圣神感化人心人心顽梗古今同去旧更新仰上穹世俗根深虽固执圣灵德厚自流通为栽为灌空劳力能长能生赖化工诱廸庸愚茅塞启凭神默示牖予衷第七十六篇论圣神降临见使徒行传第二章上篇圣神感格妙无形默示先知着帝经天父昔年曾许赐小民此日获钟灵五旬火状昭歧舌一瞬风声震碧瓴慧性赋徒通异语奇音动众集盈廷下篇匡扶荏弱循真道荡涤邪污植典型饮我浓恩恒餍饫醒吾奥义实晶莹良朋共戴心多乐昆弟同沾德愈馨启发忠贞常爱主永膺宠渥耀如星第七十七篇论圣神降格上篇在昔门徒萃一堂欢欣鼓舞乐无疆圣神降格临于顶火舌纷歧皎有光赋彼才能施异迹俾民得救脱沦亡弃干释甲休争战劝众谐和享福康中篇有备无虞往四乡自南至北及蛮荒徧行列国传真道广布奇言讫远方义可为弓仁作矢凶原必逐恶偏慌邪心私欲皆当革傲物骄人自取亡下篇不限华夷德播扬听闻此道意咸良羣魔见主怀嗔恨为王使悚惶上帝仁慈垂泽厚小民悦服感恩长甘居仆役求相辅升至明宫庆永昌第七十八篇论求圣神新造我心圣神功德妙难量化育生民自上苍足使冥顽几正道偏教铁石作柔肠请怜罪恶沉沦辈大展经纶救济方新造我心湔旧染顿开灵目见奇光第七十九篇论圣神抚慰人心圣德洋洋孰不钦神清欲寡豁胸襟既开否塞知吾罪复赐恩膏沃我心导此灵魂归救主坚斯信志听良箴从兹喜乐盈怀宇那许凡尘俗虑侵第八十篇论赞美圣神启廸我衷高广洪恩永不穷圣神潜感自灵通雨飘尘净襟怀爽云扫天清障翳空廸尔愚顽明大道启予蒙蔽豁双瞳从兹觉悟羣归正兆姓当歌帝德隆第八十一篇论圣神独能感人改恶人虽贤哲慾难亡崇正驱邪少主张元祖从魔初种恶后昆逆帝悉无良酿成罪祸盈尘世沉溺奸污弃彼苍去旧更新登道岸圣神辅助力偏强第八十二篇论求圣神感动上篇圣神形像恍如鸠诱廸人心本有由惟主襟怀原具德契予衷曲庶无忧灵魂迷惘缠情累俗念昏愚喜逸游安得沖霄兼诣上享安万与千秋下篇我躬渺小岂能讴短曲微词总属浮祝福至尊身已倦虔共天帝志将休必叨辅助堪诚祷欲启中藏始恳求眷顾靡私蒙指导方思感激乐相酬第八十三篇论求圣神降格上篇圣神降格启丹诚导我扶摇向上行所有愚顽蒙洗涤得离恶俗绝慌惊蹑登天路升高阙遥企玄穹莅圣京福祉繁多恒不绝常存果实自丰盈中篇扩予眼界见能明帝坐深宫可仰迎惟覩慈婴彰异彩却于会众有同情四围灵物勤崇拜万古选民沐大荣巍峩施妙德皎逾星月着光晶下篇群怀恩宠冀长生唱曲操琴播颂声帝座辉煌瞻峻峭神人歌咏极和平吾侪共望昭临速乐国咸看朗耀呈与彼偕居沾至泽皇颜咫尺愿飏赓第八十四篇论圣神改人恶性始祖干禁性变浇漓恶遗后裔罹祸孔悲目染耳濡遍遐达迩辞淫行僻自尊逮卑即掬清流私心难洗试揉强干陋质何移幸赖圣神权能罔限祓除夙孽复赋灵资第八十五篇论受洗彰明涤罪一书五章六节降世建奇功赎罪捐躯木架中宝血涤吾除旧染圣神濯我换新衷于今受洗彰仪表白昔沿流寓化工天上有三符地数同为作证示恩隆第八十六篇论圣神感化有迹可见圣神感格妙莫能名胸襟自喻口舌难评启廸顽冥顿醒魂梦潜移习染默化形声昔作贪残天良剥丧兹循真理善念重生功效玄微俗夫罔觉哲衷信士瞻视分明第八十七篇论颂美三位一体一三三一父子圣神权操化育道至公仁由地而天神人万物咸当颂德伏拜埃尘第八十八篇归荣天父至慈至悲归荣帝子救世恩施归荣圣神权操感化位三体一今古不移第八十九篇位三体一父子圣神鸿恩普及世人尊敬权荣遍盈宇宙恒归三位维均第九十篇仁慈天父恒发恩怜咸当颂祝万全揄扬帝子捐躯救世圣神感化变迁第九十一篇三一帝天吾牧惠爱时加抚育主垂眷顾可望永生岂慕世间庸福赞美上主夏理流雅赞美上主夏理流雅夏理流雅夏理流雅赞美上主第九十二篇赞美圣父万福崇隆赞美圣子盖世奇功赞美圣神光予心地荣归三位无始无终第九十三篇颂美荣光归于帝父为世救主圣神感化茅塞顿开猗欤休哉颂美千古第九十四篇论圣书上篇诸天焕发主晶莹罗列星辰显帝名宇宙观瞻原朗耀约书训诫甚分明太阳西下光将匿圆月东升时迭更纂着圣经施福祉讲求妙义赐仁荣中篇日悬云际鸿恩溥球绕空中大地行广播训言潜感化周流邦国庆昇平嘉音颁布无宁晷玉诏敷宣及庶氓惟恃来钖嘏更怜亿兆畀长生下篇恳祈加予宠烛照尘涂鉴我情启廸蒙重衷自慧普传戒律道能成卷中阃奥都扬阐心内灵通致洁清请宥愆尤除罪戾曲为引导造前程第九十五篇论上帝律法上篇首诫颁来圣道明先当壹念极心精胸存恭敬祈真主意寓欢欣务恪诚其次条规宜谨守即怜邻里使无争爰将一己衷无伪施及同人志自亨下篇畴昔摩西传是理往年先哲有同情已尊至律堪为美欲纂全经自易成本属庸愚居贱质应为仁爱急施行余怀慕义求相助所愿弥坚定不更第九十六篇论爱人如己上篇至圣设教规美哉尽善实堪师我之所欲应加众己若难堪勿与伊诵此金箴偏简括颁玆玉诏广敷施人人一听良心现处处都从陋俗栘下篇万国羣遵胥敬凛千祥骈至获安绥联为戚友平仇憾得跻明宫受福禧望主鸿慈垂律诫授予大道去偏私自今而后从真理恪守嘉言不再遗第九十七篇论不恃律法而恃福音上篇至法森严本不偏良民敬主极恭虔佳言垂训勤三省竭力祈求事一天诫律昭明人负罪性情凶狠念多愆福音指点泯深谬罪戾消除解倒悬下篇十诫有违撄巨罚五刑苟犯掷深渊惟兹加恩典可免多尤获宠怜欲保灵魂消谴责讵凭法度得超迁应许施安乐恃此永生福自绵第九十八篇论福音可信可嘉上篇美矣最圣明百灵寅畏秉丹诚心怀永父甘离别孕托童贞忽诞生德性内涵原善淑尘寰下降转忧惊愿捐躯壳何辞死替赎愆尤似献牲中篇淫行邪缘均可改虔衷信志岂能更流伊宝血湔诸染涤我心神造至清幸免沉沦除患难得观大道享和平惟师是赖原坚固历久靡疆贡品评下篇真福昭临民共仰嘉音降格惠非轻天臣无数欣偕祝世众同羣若一声主本行慈施拯救代余受苦赐恩荣绥安自此邀多祉咸被宏休仰令名第九十九篇论福音乃上帝诏命上篇至尊恺恻谕苍生恩诏颁来字字精经典固非人臆说福音原是帝仁声义超诸子宣天埋道冠群书辟世情昔遣先知传圣旨后差中保显光荣下篇玄机奥妙惊神鬼词意严明胜甲兵律法如山当恪守格言若鼎必遵行省身悔过愆尤赦逆命夸功罪案成兆姓咸宜钦仰此毋违训诰乐昇平第壹百篇论福音为世之光道传天国理极灵通开予茅塞福乐无穷哲士遵行衷存慧剑愚民受化席坐春风幽暗异邦云遮月窟荣光圣会日丽苍穹惜彼蚩氓沉迷罔觉太阳烛照自闭双瞳第百有一篇论人勿忘救世之德大哉奉旨临尘舍生赎罪救人不惜尊荣捐躯流血鸿恩普及兆民我意欢欣吾神悦怿祷祈感戴深仁夜寐夙兴难忘护助千秋盛德书绅第百有二篇论世人犯罪上篇斯人肇造性和温元祖极厚敦身住乐园魔忽至口尝禁果志偏昏我侪繁衍居尘世始念奸邪堕恶源昧厥初心原背理惟滋私欲致忘恩下篇离邪归正从天命默感潜移去俗根变化予怀更素操仰希救灵魂更祈上主施仁德丕诱吾衷企至尊幸有来教诲天良可复望生存第百有三篇论始祖贻罪于世上篇上帝生人性本良创成男女乐园藏从魔违命怀忧始听妇逢灾贻祸长罪恶因玆初种世黎民自此永罹殃孩提意念都非正黔首云为尽未臧下篇长幼无分皆疾病尊卑难免遘沦亡躬耕浃汗劳殊甚孕育多艰苦莫当躯壳既看遭惨烈灵魂还更受凄凉全凭救主施恩德拯我离凶享吉祥第百有四篇论世人不信福音上篇凡眼眵昏乌足云那知建奇勲历朝圣哲来宣道几辈贤良善论文陋俗沿流风未革私心蒙蔽念多纷凝眸宝训如无见充耳昌言若罔闻下篇痼疾扫除偏弗愿性灵疏瀹鲜能勤理宜倒屣迎天诏何竟轻身赴火焚帝赐新仁颁赦典主湔旧染降祥氛羣黎省悟应须速敬信捐躯代赎君第百有五篇论世人忘上帝恩德上帝巍巍宰彼苍羣黎熙攘实匆忙那知后世灾偏剧只晓今生福自昌岁稔弗思膏泽渥体康反诩性情良身灵有本谁图报衣食根源孰揣量帝子赎愆仁愈溥真经垂训德非常天恩罔极都忘却暂乐虚荣定不长第百有六篇论世人为歧路所迷世人徒事说心田真伪无分任物迁踯躅歧途悲失路沉迷邪教惜多年谈禅妄欲身为佛炼气空图籍列仙独有帝天平正道回头着步急扬鞭第百有七篇论为恶必殃世人作恶念无良譬彼粃糠风簸扬素具兇残翻自害罔存敬畏曷能昌终沉暗府嗟何已永隔明宫恨且长缘有至尊常陟降秉公彰瘅析毫芒第百有八篇论善恶之报迥别善如松柏恶如荆稂莠分途辨最明春至千红徒竞媚冬来孤节独争荣荒榛碍道投薪火硕果馨香献帝京试看西成收获后祇余糠粃被风倾第百有九篇论人悔罪得赦自谓无辜非所宜帝彰我罪岂容辞谁呈巧技能弥过直任多愆始不欺务洗丹心生怨艾定邀青睐降恩施晚悟犹蒙恤终慙不识师幸赖流宝血可淘群信脱尘缁劝君及早求怜赦鞫日俄临悔恐迟第百有十篇论人宜悔罪改过元祖从魔获罪天至今难免死乘权帝颁圣旨消予戾主舍荣躯赎众愆品物尚思无败坏达人何不赖安全身为过府宜迁改心本灵台勿倒颠胸镜有尘应拂拭前程错步莫流连愿行受洗归永佩鸿恩福自绵第百十一篇论悔罪得赦上篇太上俯闻罪犯祈予虽作恶主皆知祇求天帝无加怒但愿平生勿负疵情性重新须早念诈谖严绝要当思圣神是廸愆能免胞与为怀念在兹中篇幸有矜怜垂眷顾倘令孤孑讵支持惟希钖福中心乐毋致迷途真道离自昔愚顽滋咎戾而今悛改乞恩施靡涯宠惠颁何渥全赖志不疑下篇旋悔于衷除过恶仅存此意独歔欷欲蒙慈荫需诚恪本爱贫民弗弃遗灵府潜通宜逊志会堂笃信必遵规皇穹鉴察泯私伪大拯羣黎救溺饥第百十二篇论悔改宜速开天辟地化育羣生至尊功德难名违诫从魔忘恩贻祸难逃暗府魂惊欲挽帝心初无异术速宜悔改前程赖主奇勲可湔旧染荷蒙格外深情第百十三篇论人宜崇正道披肝沥胆劝戒同人慎毋自智贻悞乃身分内当崇无他上帝世间所立尽是邪神天情不假凡情最假暂福非真永福至真救主嘉音万方达道回头及早步履维新第百十四篇论信者与人不同上篇笃信念必真倘怀诈伪帝天嗔丹心事主衷常喜赤胆归诚德日新同会良朋情默契外方教友道相亲仁施孤寡兼覊旅义济颠危及比邻下篇雅爱固宜忘冷暖冠雠亦可和阳春众皆获益无私我己所难堪勿与人敬慎宛然承大祭谦恭恒似见鸿宾恶来善报消仇怨务使胸襟脱俗尘第百十五篇论教化所及上篇众获佳音乐最真诞降幸凡尘祇祈上帝施恩厚但愿斯人受福纯洗髓伐毛医厥疾神方妙药治其身百年沉痼能除旧万种邪缘可复新下篇起死更生惟圣子蒙恩甦体是庸人春回枯骨潜生肉感及顽心默化仁保守灵光超正道消除凶恶作良民泽加格外求吾主得脱迷途免苦辛第百十六篇论赎罪上篇蹈愆始祖致沉沦违逆皇穹负至仁父积多尤灾及子族行不义害乎身帝垂矜悯施恩徧主莅寰区降泽均本具祥和怀博爱偏离乐国训斯人中篇巍峩甘韬彩炫丽光华肯秘珍掩蔽大荣为肉体遮藏辉耀诞凡尘德彰慈着钦天父赎罪除刑救我民拯此羣灵期弗坏行兹生道庆重新下篇此躯在外心居内惟尔为君我作臣誓必频年勤服事始知妙道极真醇虔共自矢情靡倦恒久无逾品最淳感颂宏名应普遍称扬大造永相亲第百十七篇论人得亲于上帝上篇兆姓羣灵尽享荣吾师在上播芳声宏慈普降谁相拒宝血初流孰敢轻圣子为民甘受难昊穹缘此致咸亨祷祈咸赖倡感化惟因名下篇苦虑焦思心未静升天入地见难明主遭艰苦身为戮帝解烦忧怒已平咫尺皇颜方得觌数重霭吉遇无惊圣神倚托泯惶悚惠典常施泽本宏第百十八篇论感化之难上篇门原狭窄路非宽欲冀长生力是殚宫阙崇宏来者寡群生错误趋难端驰驱福径袪私欲恪守天言肃五官惩忿戒淫须及早浮衷虚爱尽宜刊中篇勉玆凡眼休思暇儆彼尘缘毋溺安有罪刬除修必力恐遭患害体难完弗贪宝物原期洁虽具赀财非所欢手足肢骸都顺令圣词主命敢轻干下篇兴戎自口心先凛防意如城胆不寒操守清勤常待旦祈求恳切致忘餐自知弱小犹蒙惠虽有愆尤勿索瘢帝德助吾成百事无涯恩泽请君看第百十九篇论有罪之人得称为义上篇躬行善事仅无疵恃己勲功本属虚情性自然都向恶操修亦必见怀疑尊卑一体知前过中外怀谦仰至慈试看寰区诸族姓俱当悔改勿稽迟下篇教中条例必遵之勿谓循规可炫奇律法祇能生畏惧罪愆已定莫图维有惠将荣显我众所凭是恻悲以信推充仁义尽主前旁侍受天禧第百二十篇论人以信称义上篇恃法无人得义名惟凭笃信始能成力行难补身心过获救谁矜德业宏恩赦旧污污尽革律彰多罪罪尤明夸功定受天条扑赖主偏蒙帝父旌下篇异邦同一辙前贤后圣共平衡缘此称良仆由玆致显荣牧童登宝位髦妇产芳婴古来邀福原非少皆借享永生第百二十一篇论赦罪之福上篇受福于天仰令名惟蒙赦宥罚偏轻认诸过失宜湔涤赖此致洁清上帝未尝来定罪斯人所乐是输诚毋行自恃称为善必得其恩享永生下篇口舌心肠泯诈伪谦卑逊顺倍惶惊襟怀悔改堪除恶志意虔共定不更赫奕威严彰义道盖愆掩过秉公平宏施圣德开仁路导至明宫赐大荣第百二十二篇论受主恩必当行善上篇笃信受福音躬行百善表虔心真光烛照人瞻仰万口称扬主降临圣教普传行自远前愆屡宥惠偏深约书具在颁斯世我辈蒙休直至今下篇恶念私衷当早涤邪缘妒意不相侵外宜俭朴原无伪内秉寅恭众所钦企彼明宫恩本渥迨乎季世福堪任输诚入道应邀慰台前贡笃忱第百二十三篇论赖恩得救上篇安能自谓罪俱无任此愆尤速改图务去虚夸蠲恶念先端品行戒歧途帝仁浩盪宜深感主德揄扬必大唿邪径不趋心自定尘缘是摈志非愚中篇修身修德岂凭己希哲希贤即我徒天国可升邀宠渥圣神默契受涵濡皇衷恻隐宽其罚俗态更新弃厥污洗礼彰施凭宝血性灵疏瀹涤予辜下篇身死因民过十字高悬为众诛普赐慈祥临浊世宏施膏泽感顽夫由恩得义应相及自死重生可复甦所幸将来多福祉惟蒙征召诣玄都第百二十四篇论罪人得救上篇大哉永父本高崇异蹟堪征造化公宇宙恢奇彰大力云霄施展表宏功万星罗列遵天命七政施行发圣聪迅速光阴如转瞬哀矜黎庶布仁风中篇奇谋运自皇心内凡体拯于元恶中必使此衷诚至笃聿观上主爱无穷斯民获戾遭威怒帝子临尘创鉅工木架既悬甘受死艰辛备历在兹躬下篇荣光丕着原羣仰云汉高升孰可通神使颂扬名预着小民赞美德偏洪吾侪祈祷怀如一臣下咏謌口尽同喜乐充盈邀眷顾俾予齿舌自和融第百二十五篇论以信得救上篇莫矜己善恃其长世俗焉能跻彼苍勿谓微功堪自喜漫言素行已无妨即令所作虽多善讵得相安表寸肠笃信方获慰上天降福致绥康下篇圣经是服愿无荒慧性潜通恃彼匡悔我前时非赖主怜予今日未能臧但祈仁德加矜悯不负愆尤致悚惶望尔垂慈施拯救俾吾心志克坚刚第百二十六篇论悔改罪愆上篇予衷凄惋甚怀忧悲叹咨嗟自抱羞心悔前愆思速改目含痛泪本长流吾侪遘戾无人赎帝子罹艰生命休代我捐躯缘众孽拯兹末世为魂谋下篇斯民咸有私心炽因之圣体囚万恶如钉伤厥手羣疵若刺陷伊头而今改过蒙矜悯惟主临凡赦罪尤祇为蚩氓偏受难必当立志励清修第百二十七篇论行善必昌上篇善行潜修岂望祥帝心简在定蕃昌虚无弗尚探真谛践履还期戒色庄仁德诞敷天地内道光高射斗牛旁圣神敬秉衷存正魔鬼屏交志自强下篇身世纵教沉孽海灵魂依旧达天堂纳膺宠渥称司祭饱饫恩膏厌稻梁爵禄超凡垂不朽冕旒凝瑞异寻常栽培有据诚非伪报应从知乐且康第百二十八篇论仁爱上篇人蒙化导得绥康慈意盎然满肺肠德行无涯惟眷爱痌癏在抱自安祥必加逊让除矜傲毋用惊慌畏祸殃倘若天良非葆守定将陷罪致猖狂下篇殷勤趋法遵行速忠厚为怀感激长恶鬼心凶偏畏惧邪魔性厉亦悽惶定邀福祉偿予望惟冀登临至乐方有此和谐恒不绝才能鼓瑟在高堂第百二十九篇论仁爱最贵重见前书十三章上篇能说方言解异音苟无恺恻似鸣金志坚纵令山投海爱切偏教泪洒襟倾业济贫须至意焚身救难贵丹忱恒怀矜悯消夸妒永绝浮嚣凛道心下篇隐恶扬徽忘利己锄愆渴义喜规箴推诚庶类循名分援手同人脱釜鬵才智将来偕物尽慈祥终不与时沉仁兼信望为三德毕竟元良最足钦第百三十篇论人当安分知足上篇孑尔斯身出世来临终赤手返尘埃今生所有浑如借后日相逢孰可猜口体稍敷应自足货财多嗜恐招灾万钱一食奢何极三韭常餐志亦恢下篇薄味箪瓢无限乐沃饴釜甑适增哀安贫守道堪娱矣处富忘仁实殆哉业共娇儿虽尽丧胸怀敬意不容隤缘知庶物皆天与上帝先施任取回第百三十一篇论人分内当行之事昭事上帝翼翼小心涤除旧染若鍊兼金无玷身灵纯如圭璧表坊言行凛式福音始悫终诚克勤罔怠夙兴夜寐以道自箴非义不图姦邪是摈仁人爱主勿废光阴第百三十二篇论父子之分双亲义比仁天信徒孝行当全首诫许人钖以纯嘏在世可享高年父母分须慈爱莫令子怨难宣主道是遵随时教育治家循法为贤第百三十三篇论主仆之分仆职咸宜忠勇更须言行清真不苟取容目前悦誉俨如纯臣主以宽仁驭下无庸苛责生嗔应体羣黎同为帝役受报各视疵醇第百三十四篇论勿复仇主犹赦罪赎愆人何报复缠绵民吾同胞命由天父岂容自擅威权是当含忍仁恕中外一体无偏横逆相加则宜反己怨来德答为贤敌饥施与粒食仇渴给以甘泉红炭消金尅刚妙法善能感恶亦然第百三十五篇论信徒相爱劝善斯为至爱弟兄相友相亲一体同心热中事主互加惕励更新和霭慈祥无妒骄盈诞妄非仁忠恕存衷痌癏在抱以己所欲与人第百三十六篇论谦逊温柔者有福持躬谦泰心气和平明宫获享咸亨为罪忧伤中生怨艾将来纳慰非轻言行温柔悦怡颜色得居乐土光荣思善如饥慕义如渴定然饱饫延生第百三十七篇论矜恤平和者有福矜怜孤苦自获矜怜循环妙理无偏和蔼持躬使人辑睦堪称帝子纯全为义罹灾实缘主故纵遭诟谇欣然赏赉由天降祥孔大古圣受难在前第百三十八篇论门徒分中之事百物惟盐调和鼎鼐信徒道味同然所贵始终恒存真品苟失其用必捐尔乃世光增辉宇内莫容掩以云烟城建山巅安能隐蔽羣民共仰高坚第百三十九篇论何人可以得福试将天国细评量每为虚衷达帝乡哀恸自能邀慰借温柔自昔胜强梁如饥慕义终须饱以恤加人定获偿心地和平称爱子艰危历尽乐无疆第百四十篇论勿为衣食忧劳劳衣食叹徒然饮啄高飞鸟在天弱羽犹能蒙长养吾侪自不见遗捐谁能用虑延其命若欲求生望主怜请看花开颜色好得沾雨露独争妍第百四十一篇论勿议人莫借纷纭口舌功议人人亦议无穷枉将私意成空度休更凭虚若捕风友在目中安草芥尔先心内谯朦胧己横梁木犹无见欲责还须亟返躬第百四十二篇论医疾病见书第二章传道曾居四人相舁一瘫疯迹同穴壁心原信行即扶牀罪已空下士纷纷讥僭妄上天赫赫理尊崇尔曹身与名俱裂那识其中造化公第百四十三篇论逐鬼渡海遨游忽逢勐鬼路旁譁是真帝子天为国枉作邪魔冢当家从此二人方愈病却教群豕各投崖牧儿奔告争相怪去去行吟日未斜第百四十四篇论人寿无几上篇今古光阴逝不留人生岁月几经秋纵盈耄耋还如梦况值夭殇似瞬眸百载荣枯春草若一朝芟刈火炉投当慙皓首迟醒觉应喜芳龄早握筹下篇躯壳必消缘陷罪灵魂上达贵诚求韶华弗再宜珍惜鞫日俄临尚慎修仁爱存心恒黾勉宴安溺志不营谋尘寰虚福毋庸恋乐境常居愿始酬第百四十五篇论讴歌圣诗一声低唱一声昂袅袅余音达昊苍诗诵数联忧尽散荣归三位乐无疆悲歌定获鸿慈悯雅韵能邀大德匡彼此交孚神默契口心相和意宣扬皇皇上帝常临格济济宾朋贵恐惶酒后狂讴须切戒齐来颂主若天堂第百四十六篇论享福之人见诗首篇恶谋罪路弗争强惟悦律法臧可比芳林溪灌溉随时结菓叶青苍百端允协衷情快众诱难移德行芳若是为非居侮慢定遭摈弃就沦亡届期被鞫姦和义似穑飏分麦与糠实者收仓虚付火天渊相隔别灾祥第百四十七篇论真伪之报迥异帝天赏罚不于常视我存心否与臧文过欺人愆倍重输诚事主乐偏长明宫永福嘉贞信暗府严刑待色庄阳济通衢空市誉隐祈密室显迎祥真情伪意由君发吉祉凶灾各自当莫说居高难俯察三光罔照亦精详第百四十八篇论圣徒能战胜乎死苦海茫茫暂寄身邪魔如胜脱凡尘胸存神剑锋时利垢涤铭盘德日新寿算纵教留不住官骸终幸屈能伸丹传换骨何须有术妙延年恐未真阴府凭他夸劲敌圣徒依旧出沉沦功成共享长春福全借救拔仁第百四十九篇论异邦攻上篇临尘轶孔周民弗信更他求不思大德魂能救当念奇功病可瘳罔极深恩纯未报无穷机槛反相投经遗预语传当日事有明征騐此秋下篇列国诋呵诚曷故羣黎计害职何由君王挺力攻真主官吏同心拒傅油顿欲违天离律诫妄图脱法犯愆尤岂知帝在穹苍上笑彼愚顽枉肆谋第百五十篇论晚餐初设是夕虽当见卖期胸存仁爱不终移设餐布德情难已指饼为身念在玆手取厥杯仍祝诵血流比酒令怀思捐躯受钉缘余罪此礼彰明主死时第百五十一篇论圣徒一体相联上篇慈爱大无边征召吾侪赴福筵道味适充羣肺府恩膏洋溢万心田功周教会今犹古仁育灵魂地若天饼指圣躯同燕享酒为宝血共杯传下篇众徒齐仰师惟一百体咸推首占先肢节虽多身不异官骸殊用脉相联饮和食德欢斯日舍命扶人念昔年荣名胥荷戴广孚声气满坤干第百五十二篇论福音自及万国天垂显道感格民衷晨昏训诲靡穷声发城音传地极羣黎尽沐恩隆十二宗徒敬承统绪播扬救赎宏功先及本邦次行他族卒教万国攸同第百五十三篇论福音有如筵宴上帝垂慈大肆筵盘罗珍错极丰妍平和道味成樽俎福德馨香满豆笾饥者可飱生命果渴来任饱活河泉纯如膏乳宜孩穉浓若嘉肴益老年选民辞不赴异邦兆姓乃蒙延我侪贫苦颠连辈也作鸿宾缀席边第百五十四篇论浮华之世上篇溺兹凡俗乃歧途美丽繁华岂可图祸福交攻原屡及苦甘参杂讵能无尘寰虽耀何堪乐爝火微芒安足娱既得欢欣多悦豫更当凛惧或忧虞下篇惟贪燕乐为多慾只恋赀财本属愚苟若存心思世事不如动念爱愿予胸内怀仁德在主台前供走趋六欲七情恒自绝远离恶俗涤邪污第百五十五篇论死后不得悔罪上篇予生惟冀惠无边如入沉沦罪苦缠一息尚存犹及改此身苟在可为贤还令我体居尘界堪免严刑跻彼天宠渥宏施彰赦宥俾伊悛悔致恭虔中篇黎民长幼数逾千咸蹈沦亡实足怜斯世图维从此了分途人鬼不相连九原已至心无望黄土旋埋命岂延死既弗为冗俗事安能操作似从前下篇衷怀急欲改尤愆必速遵规毋自便若堕重泉程渺渺回思旧恶泪涟涟残骸归墓难蒙宥重罚临头未肯捐倘隳幽冥长绝念我躬靡日得超迁第百五十六篇论今生之虚上篇翘望彼苍造化君启予智慧实超羣俾知性命原微渺若溺尘凡徒乱棼在世栖依祇瞬息阅时短促岂欢欣毋庸壮岁夸强盛尽属虚浮乌足云中篇大地人民本暂存试看急景似轮奔相争相怨诚何苦所作所为奚必论妄自尊崇难遂愿虚加祷告不蒙恩生儿诞女空矜喜猝尔夭殇绝后昆下篇寰宇难求钖福纯繁华世界速沉沦倘凭外物徒惆怅窃冀祯祥非顺循作事谋生都可缓浮荣暂乐讵皆真赀财万镒俱无用惟以天休为足珍第百五十七篇论死亡之日上篇弗敬真元恶者流一思死日忽惊忧灵魂缥缈终身了苦狱沉沦万事休似此顽民无想望安能偕主共遨游平生积过如山岭压此孤魂入暗幽中篇奸逆云亡惟罪留衷怀恒自抱深羞远离浊世除淫乐下堕重渊负至愁莫测深坑张厥口无穷毒燄绕伊头祈天免仆靡涯戚宽宥频加得颂讴下篇惠典须从上主求预言必赦此愆尤俾予壹志腾高阙愿我虔心媲圣俦欲诣康衢为预备获跻乐国自优游遐龄长享沾纯嘏遍历穹苍乐自周第百五十八篇论义鞫上篇主作刑官登大基鞫民定拟自咸宜东方万众皆当集西极羣黎不得辞兆姓罹艰无语答皇穹审判秉公施平时颁赦恩原渥末世加刑事岂迟下篇云起将陟降火焚天使尽驱驰雷行电闪除其道死鬼生人跪在墀善入明宫沾福祉罪沦暗府甚忧悲恶遭谴罚尝诸苦信者绥安永唱诗第百五十九篇论天堂上篇耳未倾听目未明人心不想在天情凡民岂识皇穹福上帝宏施乐国荣廸我全经宣默示畀予纯嘏赐长生简编中有辉光着导众坦途永弗惊下篇吾志欢欣尚洁清明宫高峻享昇平惟玆淫欲成愆府安得遨游诣圣城琼阙瑶门焉可入姦邪妒恶罚非轻救主宜深信绥祉于天自满盈第百六十篇论明宫华美明宫华美绝尘痕全邑珍珠十二门支派宗徒刊姓字兼金宝玉饰衢垣玲珑真觉天无夜皎洁何须月满轩看遍圣城难道妙万邦荣耀此为尊第百六十一篇论福乐真伪恒暂天堂华美福乐精莹人间富贵浮名将相王侯身心外物子孙承继虚荣救主嘉音谆谆觉世暂恒真伪分明浩盪恩波智愚莫测信徒获益丰盈第百六十二篇论地狱上篇衷怀惶悚志谦撝我辈求天常祷祈万口称扬应弗置千秋敬畏本相宜深渊将堕身方陷暗域已沦悔亦迟苦矣恶徒尝惨酷大哉上主绝偏私下篇罪尤丛集刑无赦犯法号唿痛莫支昔肆欺凌愆自积今逢震怒罚何辞此心凛烈希弥过遍体伤残望得医祇惧来定拟狱中恒久抱创痍宗主诗篇终