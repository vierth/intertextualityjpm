荐福承古禅师语录X卍XXX前序灵源叟惟清禅师即所谓古塔主者也净行无垢孤风绝攀名重当年诚非虗得垂机接物深指悟中语直标宗世多参究然判两篇自已列三要三玄类聚因缘品题缁素与夫不见云门而公称嫡嗣情猜之士或致讥评是犹循器定空刻舟寻劒亲逢大药反益沉痾傥善退思历然神会则知彼上人者岂徒然哉禅者道宣竦闻通辩请将其录镂板流传仍乞斯言为之冠引实绍圣四年中秋日也云门村叟妙喜宗禅无传授可传授者教乘文字先德语言而巳非心之至妙也其至妙之心贵不越一念而契证苟如实契证则教乘文字先德语言无少无剩皆此心之妙用如柝旃檀片片匪异故曰教外别传不立文字直X指人心见性成佛此万世不易之论近日丛林诳妄说法之流不信有妙悟而专事教乘文字先德语言寻章摘句狐媚学者传袭以为家宝或以只履西归之话为末后大事或以五位功勋偏正回互为箕裘各立门户各秉师承谓之宗旨观斯之说何异群虱之处裩中逃乎深缝匿乎坏絮自以为吉宅炎丘火流燋邑灭都群虱裩中不能出此之谓也临际曰有一种不识好恶向教乘中取意度商量成于句义如把屎块子口中味了却吐过与人三复斯言未尝不喟然叹息也呜唿安得此老复出为后进针膏肓起癈疾乎古禅师语录豫章参学门人文智编皇宋景祐四年丁丑岁十月初三日知郡待制范公躬率四众就芝山迎师归本院师陞堂据座不语安国长老乃白众云当观法王法法王法如是众犹不退师云安国和尚适来巳是郎当不少老僧不可向土上加泥大众更莫久立便下座X是日晚参僧问法不孤起仗境方生学人上来请师垂示师云金刚草鞋进云恁么则退后三步师云酌然千万里问人天交集四众臻临如何是和尚为人底句师云渌水泛清波学云点师云过学人抚掌师云退问一喝分宾主照用一时行此意如何师云干柴湿䉰学人便喝师云红焰炎天复云衲僧相见不涉言诠争奈俗士在筵又须开一线道然虽如是且作么生辨明直饶见得谛当分明在俗士分上即得衲僧分上天地悬殊大众作么生是衲僧分上事试道看莫道钱是足陌莫道地肥茄子嬾若作此见解与俗何殊若不然者且作么生是衲僧分上事久参先德不在言之后学初机直须子细不劳久立珍重檀越请晚参僧问青青翠竹尽是真如郁郁黄花无非般若如何是般若师云黄泉无老少进云春来草自青师云声名不朽进云若然者碧眼胡僧也皱眉师云退后三步学云苦师云吽吽问人天普集伫听雷音学人上来请师垂下师云光阴似箭进云一言才剖人皆委香烟起处尽沾恩师云古人有言学人便喝师云瞎学云放过一着师云人天大众前放你三十棒师乃云自从行脚以来未曾似今岁被人逼令住院开堂作长老此是衲僧第一不着便处从今以去被人唤作长老或唤作善知识大似被他噼面唾相似又被俗X士请令晚参不免为佗说佛说法或则毁佛谤法可谓剜肉作疮笑破衲僧口诸多俗士也须抖擞精神莫受涂煳指註日晚各请归家珍重上堂僧问一人探头一人下喝此二人相去几何师云三更半夜进云龙归沧海凤反丹山师云北斗下烧香问临济竖拂学人起拳是同是别师云讹言乱众进云恁么则据令而行也师云天涯海角学人便喝师云吽吽问曲调巳成还许学人断和也无师云官不容针进云果是伯牙才师云自家看取学人抚掌三下师云三十棒师云衲僧面前难为启口假饶发一言直得天雨四花地摇六震须弥倒卓海水沸腾犹是野狐精业然虽如是也须见到始得若也于此不明便见物类千差自佗能所爱憎嗔喜生死迁流所以古德云努力今生须了却莫教永劫受余殃至初九日开堂范公自作请疏云伏以无心为宗非一毫之可立有言即病徒万法之强名然则病非医而曷求宗因师而乃证古师和尚净行无垢孤风绝攀法皷一鸣有闻皆耸神珠四照无隐不彰群愿斯归正乘可示大众瞻仰即同如来谨疏龙图阁待制知饶州军州事范仲淹疏读疏毕师告众云山僧蒙郡侯坚命此日可谓脱珍御服着弊垢衣大似国家兵器不得巳而用之便陞X座拈香云且道这一瓣香为甚么人山僧初行脚时先参见大光敬玄和尚这和尚坐在荒艹里后参见南岳福严寺良雅和尚这和尚又只是箇脱洒底衲僧这一瓣香不为大光和尚亦不为福严和尚大众记取唯有韶州云门山匡真大师稍较此且子这一瓣香且为云门山匡真大师烧也于是趺坐维那白槌云法筵龙象众当观第一义师云大众维那如是咨白大众还甘也无何以若据大众分上假饶诸佛出世犹是自谩祖师西来诳惑庸小自余之辈不在形言若也谈玄说要大似含血噀人问答往还如同魔娆禅德大众面前作么生下口然虽如是事无一向理出百途曲为下机有疑请问僧问猿抱子归青嶂后鸟衔花落碧岩前此是夹山境那个是荐福境师云莫进云如何是境中人师云莫问知师久蕴囊中宝今日当筵略借看师云莫进云岂无方便师云莫问大善知识出世将何为人师云莫进云恁么则有问有答去也师云莫有僧才拟伸问师云问话且止直饶问得答得与道悬殊大众似此问话数箇阇黎总未有箇出家眼目在若有出家眼目一万里外闻有善知识出世洗耳攒眉拂袖远去争肯来这里五体投地问箇如何若何仁者还知道大众各各自已分上是箇甚么门风是箇甚么体格直得诸佛仰望不及天下祖师锁口有分若能如是明见得佛之与祖如同梦幻X空花闻甚深法门也似风声谷响自已颕脱独拔犹闲法界有情齐成正觉岂不是大丈夫汉岂不是真出家儿是事且置以某累德不高向道非远云山遁迹岁月隳颜伏承知郡待制提点度支诸位官僚宠钖文疏令开堂演法所生均祉上祝今圣皇帝山岳为寿日月齐明文武官僚高登禄位诸院尊宿僧正名员洎诸檀信元相辅会敢缓敷宣久抑尊官伏惟珍重上堂自从入院诸多俗士请令晚参只可随时施设俯就机缘若据山僧见处自是一家何以为早岁游方参见第一等尊宿或则举经举论说色说空三界唯心万法唯识乃得天地同根万法一体卷舒万象纵夺森罗诸事摐然一切成现或说向上关棙透过法身言无展事语不投机承言者丧滞句者迷于斯明得便是箇洒洒地衲僧不依倚一切纯说干嚗嚗地禅凡有问来更不答话或说全体作用法令双行主宾纵夺照用纵横三年内一时被老僧参得以为祖道真规后来自家觑破总是鬼解萤光上祖门中以为毒药如今四海大行所以祖席荒凉道流閴尔仁者直须着忖莫受涂煳但据当人事是何道理珍重上堂口是招祸之门舌是伐身之斧若有衲僧出来将老僧拕下禅床烂殴一顿岂不是与众雪耻也许X你具一只眼如今拟在这里叉手立地递相钝置有甚么了期珍重众会斋上堂如来正法眼藏涅槃妙心祖祖相传佛佛授手凡圣平等不假外求万德圆明岂劳修证山僧此日觌面相呈悟之便登佛地不历阶梯迷之背觉合尘枉入诸趣迷悟自有差殊此法本无增减久参达士同共证明后学初机有疑请问僧问承和尚有言觌面相呈如何是觌面相呈事师云莫进云喏师云莫进云喏喏师云莫莫有僧才拟伸问师云问话且止与道悬殊若据诸人分上具无碍辩尚没奈何拟心则差岂况更形言语众生流转不息葢为有心若得一念心不生与佛齐肩定矣天上天下绝是最尊巍巍堂堂十方独步随机赴感靡所不周故号无缘之慈亦云不请之友未得如此堕在邪途珍重上堂皷声才动大众巳集却令山僧无下口处莫怪古人道十度拟发言九度却休去何以假饶说得掷地作金声在诸人分上了无交涉大众欲得亲切么自家道取诸人作么生道未开口以前却较此且子才开口皆是自谩莫见恁么说了便出头来礼三拜或扬眉瞬目拂袖出去或则下棒下喝转没交涉除此外作么生道这里若道得亦不虗出家行脚方能绍隆三宝若道不得直须出家珍重师早参示众云大众霜寒不劳久立珍重X结夏日上堂止持作犯为初机禁足规绳则可知若是吾曹门下客林间相见不扬眉上堂大众云门匡真大师如今现在诸人还见么若也见得便是山僧同参见么见么此事直须谛当始得不可自谩且如往古黄蘗闻百丈和尚举马大师下喝因缘佗因兹大省百丈问子向后莫承嗣大师否黄蘗曰某虽识大师要且不见大师若承嗣大师恐丧我儿孙大众当时马大师迁化未得五年黄蘗自言不见当知黄蘗见处不圆要且只具一只眼山僧即不然识得云门大师亦见得云门大师方可承嗣云门大师只如云门入灭巳得一百余年如今作么生说箇亲见底道理会么除是通人达士方可证明眇劣之徒心生疑谤定矣见得者不在言之未见者如今看取不请久立珍重上堂大众朝晚虽然聚集且无言句教诸人领解亦无言句教诸人参亦无门风教诸人施设只是与诸人拣择邪正免诸人取次承当未得谓得缘祖道门中没量大人容易领解且如往日亲见云门尊宿具大声价莫若德山密洞山初智门宽巴陵鉴佗虽亲见云门只悟得云门言教要且不悟道见性何以知之且如僧问鉴和尚云如何是提婆宗鉴云银盌里盛雪又问如何是吹毛劒鉴云珊瑚枝枝撑着月又问佛教祖教是同是别鉴云鸡寒上树鸭寒下水鉴和尚云我下此三转语巳报云门恩了也后来更不X与云门设忌斋大众云门分明道此事若在言句一大藏教岂无言句又云饶你问得答得只赢得口滑去道转远作么生下三转语便道我报云门恩了也可谓埋没上祖错指后人遂使儿孙承空接险从错至错例皆称提言句以为向上极则事大众若据言句中事如萤火之光诸人分上如百千日月大众曾于言句中得入者快须吐却于自已分上点捡看是何道理珍重上堂云瘥病不假驴驼药便下座上堂彼此出家人且作么生是出家眼如未具出家眼且依佛了义教莫依不了义教如何是不了义教谈因说果有圣有凡福慧二严阙一不可此为对盲俗说为佗不知有出世之道且令修禅学慧免佗失却人天二路若是我沙门释子不可依从被福慧系在生死界中如长绳系鸟足无有脱期如何是了义教福不可作慧不可修只要诸人见性悟道若要见性悟道一切佛法不可学三乘圣行不可修福不可作慧不可学所以道一切无心道合同自已一身解脱犹闲法界有情齐成正觉亦能搅长河为酥酪变大地作黄金乃至十方世界皆成珍宝也则不难何必劳神结缘作福莫怪说如此事山僧早年行脚所见尊宿皆言我不答话纯说干曝嚗地禅又云福慧不可阙后来觑得破了洎合被佗赚过一生所以山僧在众里不教人学佛学法不教人作福结缘然虽X如此百千人中无一人肯信为佗无出家眼根器浅薄信之不及所以佛云薄福尠德人不堪受是法闻必不敬信若信得及绍隆得三宝一切众生皆有解脱之期若信不及永劫受殃莫言不道珍重上堂初心后学还得出家也未若也未得出家且须持取斋戒如何是持斋戒拟心是破戒得味是破斋剎那阙漏大难出家珍重上堂三世诸佛出现世间赞叹诸人不及山僧若更开示指南大似压良为贱然虽恁么道只如大众有甚么长处知得么捡点看不请久立珍重上堂行脚人面前说箇甚么即得何以十语九中不如一默然虽恁么道大似斧斫了手摩抄若更待山僧开口可谓灸疮瘢上更着艾炷各自下去上堂曹溪路上即不问且道兜率内院慈氏如来共文殊对谈何事还见么还闻么直饶亲见亲闻犹是兜率内院事且道曹溪路上作么生试道看莫道是久雨蒌蒿长莫道春来草自生若据如此正是鸟道羊肠未梦见曹溪路上在久参先德不在形言后学初机切须子细不请久立珍重施主设斋上堂欲知佛性义当观明节因缘且如今日胜会是事摐然一切成现且道成得箇甚么边事要会么法本不然岂其然乎于斯了得便是海印发光到此不明可谓尘劳先起奈何法本无私见有差别譬如诸天共宝器食随其福德饭色有异仁者见X之谓之仁智者见之谓之智出家人见之是箇甚么傥明此理乃可取食若昧斯宗难为消受巳得者不在言之未得者快须了取珍重上堂大众诸人从无始以来至于今日有箇甚么事还知么三世诸佛向十方世界覔诸人不得六道四生亦覔诸人不得三乘圣位尚亦覔诸人不得拟唤作一物又不堪说似一物又不得不禁何了道不可以智知不可以识识然虽如此亦是名邈彫䥴与诸人分上天地悬隔诸人既若此此何用参请何假修行当下便休犹是钝汉若是拟议自欺珍重上堂大凡参学但且扣已而参体取本来无一物体取目前亦无一物一一体取了表里尽情已见亦亡便谓之忘已之士所以古人道而今天下忘心能几人如此之人最难得千人万人学无一人两人得未得如此但且忘心息见如愚如痴一二十年守取一悟珍重上堂出家人论实不论虗所以佛云既得出家如囚免狱少欲知足勿贪世荣忍饥耐渴志存无别事也珍重上堂道泰不传天子令时清休唱太平歌珍重上堂去去西天路迢迢十万余珍重上堂衲僧面前有甚么相瞒处直饶说得天花乱坠争似灵龟未兆时设使释迦掩室于摩竭葢为下根下器净名杜口于毗耶不肯直饶不肯也是狐X假虎威下座上堂大众山僧今日将三世诸佛所说之法一时举似大众了也更不欠少一字不得嫌山僧急性葢缘俯为下机直饶仁者于一言下得谛当分明说得如云如雨咄这喫野狐唌唾底饿鬼莫向衲僧门下过打公腰折莫言不道下座上堂诸仁者一等参学且须辨取是非若也取次承当便是一生虗过近来行脚人例皆以天台华顶南岳石桥将为向上一路多少错认此是暂时行履处非究竟安身立命之地又说徐州麦饭镇州大萝卜头以为洒洒地衲僧千足万足莫错承当此是非时之食诱引童蒙止啼之义在衲僧分上谓之杂毒食若也未得其趣更莫沾唇若巳得其趣快须尽底吐却傥有纤毫在心便是虗生浪死珍重上堂除非休去便休去若覔了期无了期参上堂诸上座行脚当为何事若要知见明白了达世出世法多知解会问答与天地同根万法一体认得法身法性速往诸方学取若要透过法身会得向上关棙言无展事语不投机凡有问来更不答话做箇洒洒地衲僧不依倚一物亦请速往诸方学取直饶一一见得与诸人本分事了无交涉所以老僧只以本分事接人若是诸方有语句文字教诸人用心学得若是山僧此间不立文字语句用心学不得无你捿泊处四方学者望涯而退若要见本分事便须一X切佛法不用学一切言句不要参罢却学心忘却知见如枯木石头有少相应之分若不如是与道悬殊珍重上堂良久云劒去远矣徒劳刻舟珍重上堂三世诸佛仰望不及天下祖师结舌有分知有者善自保任未知有者不休何待参上堂丈夫各有冲天气莫向如来行处行向甚么处行即是诸仁者出来对众道看莫道是赵州南石桥北莫道是天台华顶华岳三峯莫道是人无远虑必有近忧若据如此见解大似勐虎入穽俊鹞投笼自取灭亡非佗人咎且道作么生是衲僧行处珍重上堂大众昨日施主斋会僧道威仪济济俗士礼乐鎗鎗供养摐然香花罗列如此一筵胜事且道今日甚么处去也若知得来处即知去处方不被因果所拘于诸法中而得自在汝若向刀山刀山自摧折汝若向火汤火汤自消灭方能放荡逍遥有何罣碍若也未了万法所拘无由解脱可谓业识忙忙触途成滞若遇恶境现前如何消遣古人道努力今生须了却莫教永劫受余殃珍重上堂良久大众不散师云做甚么不可须待恶水泼那下去上堂举百丈恒和尚有时上堂众才集云喫茶便下座有时上堂众才集云珍重便下座有时上堂众才集云歇便下座往往常用此时节因缘众人罔测津X涯后来恒和尚作一颂颂此三转因缘云百丈有三诀喫茶珍重歇直下便承当敢保君未彻师云大众只如恒和尚作此一颂且道见处如何还知得失否要会么据它三度上堂时节恰似箇好人后来作此一颂恰如面上雕两行文字若是通人达士举起便知后学初机难为拣辨老僧与汝从头註出百丈有三诀贼身巳露喫茶珍重歇赃物出来直下便承当敢保君未彻大似抱赃判事然虽如此诸仁者若具择法眼方能证明如或邪正不分可谓瞒顸佛性更须博问贤良可惜虗生浪死珍重因臻和尚大祥斋次上堂古人道相识满天下知心能几人知心且置还端的识得天下人也无如臻和尚迁化巳得二年我道如今现在识得么若也识得臻和尚非但天下乃至三世诸佛一切贤圣只向这里一时识得见得还见得么直饶一时见得识得在衲僧分上也只是萤火之光然虽如是亦须是见到始得何以若也不明此旨便有聚散离别之忧生灭断常之见珍重上堂古人道无边剎境自佗不隔于毫端十世古今始终不离于当念只如山僧恁么道庐山五老峯还闻也无赵州石桥何不出来通箇消息直饶你出头来也是猢狲系露柱不请久立珍重上堂三世诸佛亦如是一切圣贤亦如是大众亦如是山僧亦如是且道是箇甚么只有照壁月更无吹X叶风珍重上堂祖师门下故是不容衲僧面前是何道理然虽如是知恩者少负恩者多参上堂大阳门下不假然灯衲僧面前那堪开口所以释迦掩室达磨缄言若到荐福门下放过则不可扣禅床一下参上堂焉敢触忤上流葢缘曲为下机然虽如是图佗一粒米失却半年粮参上堂虗空无内外心法亦复尔若了虗空故是达真如理此是上祖家风后来儿孙不能继嗣葢缘易会难见举了便会了谓之随语生解亦谓之依通亦谓之鹞子解会不是亲证亲悟所以疑情不息葢为无本可据业识忙忙自生异见云我不入这解脱深坑又云向这法界走有甚么了期何不覔箇出路里又云自有向上一格事或云自有透脱一路如何是透脱一路王字钥匙宾铁打或云驴拣湿处尿或云春草绿蒙蒙将上祖门风却称提言教以为极则谓之轻心重教弃本逐末如犬趂块百十年来例皆如此雪峯和尚云祖师灭了也被你而今人埋在荒草里若于上祖门风得入如百千日月度尽法界一切众生若于言教中得入如萤火之光自救不了何以干慧不免若转诸仁者一等是学离却文字知见参取自已事所以佛教祖教如生冤家始有少许相应分且道作么生是相应底事珍重X上堂皷声才动大众皆集直得三世诸佛异口同音为诸人演唱可谓法无不周义无不备事无不显理无不彰诸人还见么还闻么若见现在诸佛若不见未来诸佛则法有断常佛有生灭云何佛言一切法不生一切法不灭若能如是解诸佛常现前然虽如是须是见到始得不取汝口头辨学之不成须是悟之于心形之于言故云如证而说一言一句是真语实语如语不诳语不异语若也见不到凡有所说是大虗妄自诳诳佗尔后拔舌犂耕定矣此之法门在祖师门下虽是浅近知见出家人若见不到谓之生盲生聋华严会上判为饿鬼虽在河边而不见水设有见者皆成勐火或为脓血何以是诸人分上事全在日用中若也见得全同诸佛无漏智用若也不见便是凡夫颠倒妄想故云醍醐上味为世所珍遇斯等人飜成毒药外为声色所衒内为见闻所惑可谓业识忙忙如何报答四恩虽然学得佛边事亦是行脚人错用心岂况世间之法一朝四大相违悔将何及出家人受父母返拜人天瞻敬不达出世道可谓虗沾信施滥膺恭敬莫教阎老断自已意如何参上堂行脚人面前难为启口说箇不于佛求不于法求不于僧求俯为脱白行者直饶毁于佛谤于法不入众数犹是祖师门下扫洒之徒直饶坐断世界函葢十方身相圆容互为主伴该罗万有周遍含容虽是圆宗极唱祖师门下以为弄影之徒是故老僧云X三世诸佛仰望不及天下祖师结舌有分诸仁者若肯未具行脚眼在若也不肯亦未具行脚眼且道作么生是行脚眼参上堂夫出家人为无为法无为法中无利益无功德近来出家人贪着福慧与道全乖若为福慧须至用心若要达道无汝用心所以常劝诸人莫学佛法但自休心利根者画时解脱钝根者或三五年远不过十年若不悟道老僧与你入拔舌地狱参上堂大众夏将欲末空劫以前事还得相应也未若也未得相应争奈永劫轮回何有甚么心情学佗佛法广求知解被知解风吹入生死海若是知解诸人过去生中总曾学来多知多解说得慧辩过人机锋迅速只是心不息与空劫以前事不相应因兹恶道轮回动经尘劫不复人身如今生出头来得箇人身在袈裟之下依前广求知解不能息心未免六趣轮回动经尘劫何不休心去如痴如迷去不语五七年去以后佛也不奈你何参上堂佛佛授手祖祖相传善自护持无令断绝参上堂此来法岁将满且喜大众安乐自慢院门寂寞更希以道为怀然出家人终不以利养为务故云出家弘圣道誓度一切人古者为三缘故出家第一为自已轮回生死二为绍隆三宝令佛法久住世间三为六道四生皆令解脱所以割爱辞亲弃其荣贵乃至舍国城妻子象马七珍出家弘道此之三缘是出X家人重任出家人分上事余人不能成立看见近来出家人那箇忧着自家道力不充忘机息见那箇欲绍隆三宝如实而修那箇欲誓度有情不惜身命若不为此三缘出家无益可谓上负四恩下辜三有设欲自利利佗须会修行始得若也用心修行或则堕在邪宗或入三乘圣位皆非究竟所以常劝诸人且于空劫以前体取当人自会修行去若要体取空劫以前自已事直须休心若得无心轮回永断若得无心即是佛佛即是法法佛和合名为僧当体即是常住三宝虗空有变此法常存故知无心方能延得佛法寿命若得无心照见法界众生齐成正觉度一切有情于修行门中休心最为第一所以三世诸佛皆于无心路上方得见性任你经三无数劫修六度万行终不见性若得无心始得悟道故知无心是三世诸佛所行径路今时出家人莫学佛法但学休心即是行诸佛路参上堂此来法岁巳圆诸上座若到诸方有人问荐福和尚如何上座作么生通吐莫道庚午生人今年七十一么莫是道行时脚踏地坐时头戴天么莫是道或则说佛说法或则毁佛谤法或时为人解缠缚去粘腻成箇洒洒地衲僧不依倚一物么莫是道恁么也不得不恁么也不得莫是无你下口处么莫是道问声未了栏腮硬掌拂袖便行么若如此通吐总未见老僧在且作么生通吐若见得老僧对众道看良X久云对众若道不得忽到诸方莫道见老僧来珍重小参语录师因入室次云日来为兄弟说话次见佗说箇唯心底道理说得一一总是真箇说得理构十分恰到问着佗方世界事总说不得当知即是意会诸上座此箇事须是悟始得若是佗悟底人吐露箇消息也自不同你意会底人说话有甚么交涉不见水潦和尚问马大师云如何是祖师西来意马大师栏胸一踏倒水潦从地起来忽然大省云万象森罗百千妙义只向一毫端上便识得根源体性去看佗悟底人吐露箇消息直是不同诸上座有时见兄弟来说箇道理圆陀陀地及乎问伊佗方国土事并不知诸仁者古人分明向你道三界唯心万法唯识何得不会又云诸法所生唯心所现乃至日月星辰森罗万象皆不出你自心诸仁者何不将每日缘驰世间杂事底身心体究取这般事诸上座此箇法门却许你用心体究得何以故此不是道最是箇浅近底法门多见兄弟见得这般事了便休去暨箇甚么在然虽如是出家人若此事不明去佗出家大远在若覰得此事身心也自然渐得停息何以不被外境所惑若是得悟入底人说甚佗方世界事乃至三世诸佛一切圣贤总向这里识得见得三世诸佛所说之法总向这里见得未说之法亦向这里见得见么见么所以云门和尚云南有雪峯皷山盘山和尚北有五台文殊X赵州和尚诸人要识么只向这里识取见么诸仁者是箇甚么道理此事千经万论说得多少分明须是用心体究始得然虽如是假饶悟得识得向衲僧分上还得也无只作得箇祖师门下扫洒沙弥童行若望衲僧天地悬殊所以云门和尚云直饶捻一毫端尽大地一时明得衲僧门下天地悬殊诸仁者且道衲僧具甚么道理还委悉也未所以有时常劝兄弟自已事如未明白且莫学佛法不怕总不会去则恰好无你用心处无你强为处况老僧这里说得话且与你诸方不仝兼也淡泊无滋味无可齩嚼至今难得兄弟千人万人中覔无一人肯若是见佗肯底人终不要人说才知有此事直下便休更不与你打交涉心如铁石去此是本分衲僧不挂唇吻那里与你一问一答佗自知无益任运如此终不强为有时见参学兄弟皆言为生死事大总拟学此事那里学得成学着转远去无非是息心若一念心息更学甚么道无心即是道若拟用心学道有甚交涉所以古人道忘机即佛道隆分别即魔军盛诸兄弟若肯去但学休心别无学处从上佛之与祖皆从息心而证出三界如今诸兄弟若一念不忘六道轮回动经尘劫总未保在何以无始以来至于今日只为你这一念心不歇所以不与道相应诸兄弟如今既得在袈裟之下快须努力自家着眼看是箇甚么道理今时学者例皆于言句晓夜用心与道相乖如今诸兄弟但X学休心不取你口头辨直须如愚如痴去似初从胞胎中出来相似第一莫记一箇字在心始得今时学人不似佗古人才知如是便恁么去一向如寒灰死火枯木石头去你如今人并不以此为事如何得大事相应诸兄弟若肯去便恁么行持若不肯如今诸方禅道兴盛急去学取抄取我这里无可与你把捉亦无一言半句与诸人作解会只是与诸人拣择邪正免诸人堕在邪见中有时常苦口劝诸兄弟大事未辨且莫错用心且体取空劫以前事直须是休心去如今教你诸人休歇去也是大难底事此也须是上根上器底人始得如今若有一人肯恁么休歇去老僧堪伏事佗只如千人万人中无一人肯诸上座若有一人肯恁么去不消你五生七生便能度得法界一切有情亦能化身五亿同时于微尘剎土世界随所化现度脱一切众生恁时也不消得你开这两片皮为佗说法有情众生合闻法者自然闻法当时解脱岂不是出家人及事处然虽如是用心学不成皆是息心自然得底事如今若有一人忘心息见去可以延得佛法寿命令佛法久住世间后人也有可依倚也令他学道人知有正因且如老僧自前在众里三四十年到处尊宿会下例皆推穷言句或说照用纵横后来自家覰得破了如此之类在衲僧分上谓之杂毒食险被赚过一生所以老僧在众里不教兄弟学事纵有知见解会到这里切须净吐却始得X若有纤毫在心便是虗生浪死诸仁者一等是学更莫有疑这里说话必不相悞直如一息不来底人始得直如一块顽石头去始得诸上座你见顽石头么有甚么解会出家人若不如此拟学佛法天地悬殊如此出家有甚么利益自救不得争能利益佗人若据诸人自已本分事焉教老僧说得着生心动念自乖法体各各本有底事一切具足不少欠一法又更来老僧这里叉手立地要和尚为我说佗古人那里如此为人经冬过夏无一两度上堂是佗兄弟知有底亦不要佗人说自会行持此谓之休心上士歇意高人堪为佛种诸仁者此非小缘莫非佗知有从上来底人方能如是傲慢之徒难为成立任你学得八万法门百千三昧总不济事所以道干慧不免苦轮到这里不取你口头办诸上座更莫诸余老僧劝你不如休歇去但十二时中一切无心去如愚如痴去诸仁者从佗人道你自办大事莫管佗人长短是非一切时中东西不辨触净不分甚后佛也不奈你何老僧虽然与诸人说多少自瞒明眼人看见是甚么道理然虽如是未免拖泥涉水为诸人说路布假饶你闻老僧一言便大省悟去还当诸人自已事也无总未识得情识意会在皆是言句中作活计与你自已本分事了无交涉如弃百千日月以着萤火之光莫怪说如此事是为诸人诸人闻老僧如是说了合作么生还信得及么若信去便恁么行持所以古人X道此之一学最妙最玄但办肯心必不相赚若不信去光阴虗度浪死虗生葢为诸人根机浅薄信之不及如今诸上座但且如是参所以云居和尚云若谋恁么事须是恁么人既是恁么人何愁恁么事珍重师入室良久云诸人如今便散去多少省径既不散去须要老僧这里说既开口为诸人说着堪作甚么若据诸人分上更少欠箇甚么从无始以来常与诸佛齐肩更拟学箇甚么只为诸人强生异见自作艰难被名相二字所惑圣凡名号三世诸佛八万法门百千三昧有佛有众生总谓之名相若离却名相二字更有箇甚么本来无物可得只为诸人起心动念妄有生灭妄有菩提涅槃便有出世间法不出世间法妄起许多异见弃却十方虗空却向鬼窟里作活计本来是佛不假你修行既然如此更拟学箇甚么去总要离却众生修行覔佛佛在那里只诸人自已便是佛悟之即是佛迷即是凡夫所以云平等真法界无佛无众生然虽如是体究不得修行不得此是修不得底事无过是诸圣经三无数劫修行直至十地满心说法如云如雨尚不能得见性忽尔无心方始见性却观以前三无数劫枉用工夫虗受勤苦修行总无实事当知不假你修行总无你用心学到你用心学着无有是处若多知多解能问能答说得道得机锋迅速慧辩过人似这般事诸人过去生中总曾学来只是免轮回生死不得为箇甚么为你不曾X见性悟道所以生死不断从生至老只是识得箇门头户口光影为身不知有本来自已不知有向上一路事却于文字语言上学问学答有甚么交涉三册五册抄取记取到处尊宿会下经冬过夏一一从头请益便说向上向下照用纵横做箇洒洒地衲僧不依倚一物道我已事明白也蕴在胸襟以为极则遂乃欲人称我是禅师为后人开眼目多少埋没上祖错指后人将这般事拟抵佗生死还得也无纵你便得大省大悟说得如云如雨去只是赢得一场口滑去道转远唤作贪相婬底妇人所以德山和尚云一递一口婬得来滑喥喥地有箇甚么益亦唤作野狐精魅诸仁者当知此事不在你拟议思量直下是箇出家人始得那里教你容易行止取次身心学得从上诸圣具无碍智搆不及底事那里在你一问一答直饶一言一句便得天花乱坠亦不干自已事况你据见定有此且箇知见便为自已见解参学事毕千足万足躭箇胜负身心到处覔人道我会禅会道骋智骋强道我是祖师门下客似此之流总唤作野狐涎唾饿鬼外道之辈是甚么学佛法人近来参学兄弟便是一代不如一代并不知出家本分事总要学对口又怕人问着无可祗对一向在言句中留心十年二十年止在鬼窟里作活计不知有本分事据他学解机智不妨也多知能解解问解答了达得世间之法只是于生死门庭中总不得力行脚人学得这般X事济箇甚么腊月三十日不免被知见风吹入生死海里有甚么了期诸仁者丈夫各负冲天气作么生却向这里自埋自没此事葢缘初心不正乱被人指示教你恁么是恁么又不是至竟未曾遇着好人你这一箇自已本性犹如空中无形无相作何面孔你拟做箇甚么见得佗那里教人指示得着从上三世诸佛具五眼六通尚见不得不曾识伊面孔无始以来至于今日未曾生未曾灭未曾有未曾无只为你迷来日久妄有生灭妄有轮回便见法有断常诸人无始劫来未曾离此一念心还知么你许多时来这一念心还曾暂歇也无未甞有一时暂歇所以六道轮回动经尘劫不复人身只为这一念心不歇今生既得出头来又得在袈裟之下多少省径不被业障所拘正好修行如今教诸人修行作么生修行莫是教诸人用心学佛法么莫是教诸人体究古今因缘下问下答么莫是教诸人作福结缘么这里也不要诸人办事也不爱你诸人口快会问会答总不如此何况诸人分上都无如此事大意只要诸人休歇去从前所有知见解会若不从息心得一时舍却必不是道赚汝诸人虗费身心究竟总不成事劝你诸人不如休歇去无你用心处但十二时中似一箇痴人去任运腾腾心如虗空相似亦无虗空之量始得无明无暗年去年来无有丝毫佛法身心始得若有一毫许事不忘便是一生虗过所以道学得佛边事亦X是错用心直须是无事去始得一般去始得然虽如是不妨难得人非但而今自古以来也难得人岂况今时学事兄弟例皆被无知老秃奴引在荒草里所以道我眼本正因师故邪后生兄弟总为生死事大利济有情是至千乡万里出来行脚参寻善知识及其被无去着底长老指示教佗日夜用心学寻言逐句从错至错直至如今子子孙孙例皆如此如今你诸人得遇荐福出世为你诸人说如此事大须庆幸如今天下更无说着此事底人不是大言诸仁者你如今伹只出得荐福门外便无人说着况也不知有何以老僧平生所见处如今天下人不知若更不开口便成灭门去也诸人既到这里且不得容易过时自家着眼孔莫教人谩见佛之与祖如同生冤家始得到这里合作么生诸兄弟除是不学既若学大须精研不得取次承当容易领解虗度光阴无有实事要得知有此事除是无心别无异路直须是如愚如痴去始得诸仁者从佗人道作愚痴沉空滞寂去但无事去五七年久久何有不得者到你得也这回无得之得去任是一切法无有不会者唤作鼎新一处万法具足争消得你学然虽如此似今时覔一箇人如此即不可得诸仁者除十二时中似一箇无孔銕鎚去始得直须三世诸佛一切圣贤覔你踪迹不着始得但有一丝毫佛法异念鬼神便见得你识得你不见往日云居弘觉禅师参见洞山悟本大师后入X山住菴每月十五须回问讯洞山一日洞山问庵主汝庵中置被烟火饭食如何庵主曰俱无山云每日喫箇甚么庵主云每日常有贤圣送食来与某甲喫庵主不明被洞山喝云将谓汝是箇人作么生却如此庵主叉手进前云不知某甲有甚么过山云若无所作因甚么感贤圣送食来与汝喫庵主曰某甲在庵中有时思量着和尚言句山云可知是庵主从此归庵中自备茶食于是贤圣又送食来即不见庵主从此不送来诸上座佗古人直待身心如是尚被鬼神见岂况你今时人终日竟夜自瞒龙神土地一一见得你手脚好之与恶伊总识得为你这一念心不忘如今大意只要诸人息却参学底心息却修行底心如一块顽石头去如寒灰死火去若能如是却得相应分若不如斯纵你修行六度万行乃至尽未来际修只得箇报化佛不见云报化非真佛亦非说法者当知不易得如今诸人既到这里且莫容易过时且学休歇身心向后自不同去若歇得这一念者稍有此且子出家分稍有学道分别无用心处设有学得八万法门百千三昧说得满龙宫盈海藏去于你分上总无是处所以佛云如吹鱼网欲气满无有是处学佛法直下不是这箇道理所以祖师门下只是说忘其言息其见及至达磨从西国来既到此土九年面壁不措一词如今诸人拟作么解会诸仁者除是息心别无你着力处诸人若能无心去便与诸佛齐X肩佛即是箇无心底人若神通妙用一切慧门一切行门一切定门悉皆本来具足不少欠一法不是你修行得底事皆是息心而证诸人既未得如此且体取空劫以前自已事所以云今时人须得大用现前且如诸人唤甚么作大用莫是见恁么问着便出来问讯了归位立或则下棒下喝唤作大用正是野狐精诸人要识大用么空劫以前底便唤作大用若体得空劫以前事方得大用现前及能于生死界中得其自在不被业障所拘方是见性底人稍有此且子佛法身心也你看他得大用底人去住自由有纸衣道者到曹山曹山见便问莫是纸衣道者否云不敢山云作么生是纸衣下事对云一毬挂体万法皆如山云作么生是纸衣下用纸衣近前唱一声喏便立脱去时有僧举到僧堂中有第二座闻得亦脱去良久纸衣却回来问曹山云灵觉不托胎时如何山云不得妙纸衣云如何是妙山云不借借纸衣礼谢曹山毕却归僧堂坐脱去诸仁者此箇人始得大用现前只如诸人还得大用现前也无若未得大用现前直须是休歇去始得无你用心处只有休心是名第一参学若得一念无心三界内覔你不得天堂地狱収摄你不得如虗空无有处所为甚如此只为你忘却一念心去乃至三世诸佛一切圣贤亦不知你去处岂况六道四生应是覔你不着佗有底暂时息心便得相应去有底三年五年十年二十年始得相应看X今时兄弟大难得大事相应虽则道我生死事大是乃行脚参学且如你诸兄弟十二时中在甚么处行履一片身心在那里要学这箇事也须是箇不抛弃身心学始得作么生是身心不抛弃十二时中无一念心生唤作不抛弃道此人身心在似这箇人千万人中覔一人不可得所以道如人常在家不愁家中事不办然虽如此且无一人肯如今若实有人肯恁么去老僧与伊递洗脚水所以古德云四事供养敢辞劳万两黄金亦销得诸仁者莫道万两黄金你便日将四世界成金也即销得你底唤作最上之士所以古人道若一人肯恁么去天上人间最难得此人纯一无杂堪为法器今时参学兄弟终不肯如此道落空去只然向言句外驰求覔解会且要得解问解答又被诸方老秃好无所识了乱教坏人家男女引去婬坊里口相婬道我指示后人要人唤作长老覔出身处似这般徒党唤作婬妇人是甚么出家人当初祖师岂是不如你洎乎到此土并不弄着这一副当佗岂是无机无智无见解口里无可说只为无益后人所以九年只么面壁坐殊不措一词据诸人分上更莫要别人说说着堪做什么须是自家回光返照看是什么道理老僧虽然为诸人说如此事也须是诸人心相委悉始得若不相委悉任运难为凑泊兼也由你当人信得及始得此为难信之法为甚么难信这里应无一言半句教诸人领解亦无一箇消X息与诸人只要诸人扣已而参老僧这里若有纤毫佛法知见教诸人作解会如穿诸人鼻孔系着露柱须是具眼始得若自眼明老僧瞒汝不得须是自家着眼孔莫受人谩学佛法究竟也别无事却须是自信得及始得到汝信得及也一切万法惑汝不动身心自然坚实去唤作向去底心三世诸佛也唤你不回去诸仁者事各在你当人老僧这里所说亦不相赚可谓诚实之言只恐信不及若信得及但自休心去三年五年只如诸人从无始以来六趣轮廻动经尘劫尚自过得如今教你息心五七年终是不肯有甚么救处如今天下覔一箇无心底人直是无莫道无心人便休心者亦无起心动念学佛法者如沙无一人悟道见性当知是难得一二百年来不闻人说着此事递相引入邪路上去千生百生只恁么虗过去若据诸人自已事本来无有欠少只是诸人起心动念了自生间隔自相违背似这箇事不在你功行得亦不在你息心得总不与么说箇一切成现亦是头上安头岂说生心动念推求言句不见道拟心即差动念即乖如今诸兄弟但学无心去若得无心自然知有去到你一念相应也三世诸佛覔你踪迹不得去一切处安着你不得也这回佛也不知你祖亦不知你有甚么奈得你何所以道这箇人如似大虫极恶更插翅翼有甚么抵当处三世诸佛去佗前头无出身之路作么敢向伊面前开口总踏祖佛头上X行唤作法身出缠如师子王金锁不系为箇甚么为达出世之道便能证明得三世诸佛印可天下祖师自家一身独脱犹闲法界之内有情无情齐成正觉这回一切众生因你一人悟道力一切罪障悉皆消灭划时解脱从此永不入三涂长生人天受胜妙乐究竟成佛你道把你诸人作用还如此得也无十地菩萨度人尚有分限若是佗悟道底人度人无数无有穷尽诸仁者出家人各各有如此不可思议解脱力只是诸人力所搆不及了所以不知有时常劝诸兄弟你若自已事未办有甚么心情学佗佛法有甚么心情广求知解且须体取空劫以前事到你体得空劫以前事了你自会修行去自会保任去不消你把捉身心你自然与么去所以云但得其本其末自至争消得你劳神求覔解会汝诸人自已分上事覔不得舍不得须是无取舍底身心始得直须是凡圣情尽已见亦忘始得这箇唤作过量人知有从上事应是不与你一问一答似这箇方有此且子佛法身心诸仁者一等是出家一等是参学莫虗度光阴时不待人各自了取莫待挥霍怕怖慞惶未有去处恁时难为整理脚手自家着力作么生着力十二时中似一块顽石去此便是诸人着力处搆取空劫以前事这里无你做作处所以老僧如此即当与诸人说话葢为诸人信根浅劣所以不免东语西话佗古人那里如此一一要别人说才知如此便能休歇去更不X能回日口页如寒灰死火枯木石头去僧堂里展开单了忘却受饭受得饭来忘却喫所以发长无心剃衣破无心补一切时中直得东西不辨你我不分此箇人始得有此且子出家气息从上古人参学不于言句中参悟诸仁者事在当人自已不在别人心里但离却一切文字语言于自已分上捡点来看是甚么道理若向这里捡点得出去不被祖佛瞒然虽如是也须亲证始得切须辨取是非第一不得取次承当如未相应且休歇去每日起来衣食自在不着用心有一切人供给你正好与么去也但一切无心去也不消得结缘作福总无实义便是日供养得恒沙诸佛亦不消供养日造得恒沙宝塔亦不用造是甚么闲事为小因缘妨于大事直下便休更莫思前虑后便恁么去以后佛也不奈你何去老僧虽然晨朝上堂晚间方丈里小参苦口劝兄弟说话终无一言半句与诸人领解任你走上走下终无一箇消息与人只要得诸人休去歇去所以佛云息心达本悟无为法诸仁者便是佛也只恁么说也信得及去便恁么行持信不及去非但老僧三世诸佛亦救你不得珍重师入室云夜来因为诸兄弟举云门和尚廊下行次至三门下见一头水牯牛时有众僧在彼云门云水牯牛年多少彼时僧众皆罔测云门云汝等但问老僧代为你道时有僧出来问水牯牛年多少门云六十三次举陈操尚书知睦州乃参睦州和尚一日尚X书去迟到彼乃云今日为众打毬所以来晚州云人打毬马打毬书云马打毬州云人还困也无书云困州云马还困也无书云困州云露柱妳女口书无语即便下去一夜坐卧不安心忙腹热三更忽然有箇入处即待天明便上方丈见和尚乃曰夜来承和尚慈悲垂示一则语某甲于时无语祗对和尚如今有一则语也州乃云人打毬马打毬书云马打毬州云人还困否书云困州云马还因否书云困州云露柱吃乙小书云困州便休去诸上座你道是甚么道理夜来如是举此两般因缘教诸人体究来看今日恰见兄弟来吐消息若据如此总未是这里也别是箇见处未合得云门和尚问水牛意亦未合得睦州和尚打毬意在为甚么如此到了只是上座见不到这箇田地在未识得万法元由在诸仁者出家人若覰这般事不透时夕何安即被灯笼露柱欺谩去也被僧堂佛殿笼罩去也然虽如是直饶见得一一谛当分明在衲僧分上犹总唤作痴狂外边走总唤作影像边事与你自已更无交涉阿你如今认得本源也是没量大人认得了莫以为事且拈向一边着须是体取空劫以前事始得若只恁么便休去成得箇甚么边事在诸人若识得水牯牛非但水牯牛乃至山河大地师资父母三世诸佛一切圣贤一时识得方得天地同根万法一体若不识得水牯牛乃至每日聚会师资父母一切圣贤总不识去为箇甚么为你见不到未X识得三界唯心万法唯识一切有为诸法总不识去不识万法元由去所以云亦复不知何者是火何者为舍云何为失但东西驰走视父而巳诸仁者直须且学了取这般事所以诸圣云欲证无生理当了现前因此事是麤浅底法门若见不到成甚么出家作么生学佛法何以为你不了目前诸法被外境所惑从上古人亦多方便垂示后来向你道心如工畵师能畵诸世间之法诸法所生唯心所现无一法不从你心所现皆是汝心畵成无有一法自然建立诸仁者到这里合作么生等闲无事将古人言句飜覆体究看是什么道理此事甚许你用心学得日夜推穷将去无有不会者得了莫将为事始得且是了得一般事若是祖师门下犹隔一重关往日赵州和尚侍者报云大王来也州起立祗揖云大王万福侍者云未在三门下也州云又道来也诸仁者是箇甚么道理且道赵州和尚彼时还识赵王也无还见得么每日诸兄弟如此浩浩地上来这里忽若问着佗绳床近日如何无箇兄弟向这里下一转语当知不易诸仁者况此事是箇甚么渐次在尚乃百十人中无一两人见到虽则如此假饶你一一见得了了分明去在诸仁者自已分上暨箇甚么在总唤作认影为头与你自已了无交涉然虽如此若能覰得破衲僧门下许你具一只眼参珍重偈颂X知见谣莫莫莫大丈夫何太错无端咀嚼野狐涎满肚知见无处着纵然成现梦还家物外超然谩斟酌重玄权要骋纵横逆顺机锋过电烁恰如狂鬼乱心神又似良人中毒药审须听急吐却热病觉来方索索不论日本与西天说甚须弥头倒卓徒将管见自欺瞒枉把禅流眼睛翟殳忠言逆耳为童蒙作者闻之任贬剥莫莫莫开口向君早是错又更问莫莫莫琉璃缾贮秽恶甘露味变毒药莫莫莫荆棘林里野狐狸走出荒郊又被縳净地上死尸横路着天魔外道头卓朔莫莫莫三世诸佛鼻孔长六代祖师眼皮薄矢上加尖尖更尖一任喽啰空戏谑十万八千臾鄯那争似侬家莫莫莫师有颂与官人一片白云去复来两片白云来复去白云来去几千回豁达虗空无所住无所住赴感随缘还有据殷勤为报道中人佛与众生无异路牧牛歌起去来天欲晓披蓑戴笠傍门阑骑得牯牛入荒草东西南北尽佗游老嬾青黄一任齩日巳高牛巳饱芦笛横吹归去好麦饭酸浆恣意餐摩挱觜口和衣倒回法嗣弟子若真师子儿方能师子吼百兽尽潜踪象王亦奔走匝地布风霜满天丽星斗胡为何理耶三目又益口X官人乞颂路僻游人少山高石像闲朝贤如借问遥指白云间与范文正公丈夫各负冲天气莫认虗名污自身撒手直须千圣外纤毫不尽眼中尘辞世天地本同根鸟飞空有迹雪伴老僧行须弥撼金钖乙酉冬至四灵光一点赤珍重会中人般若波罗蜜古禅师语录饶州荐福承古禅师操行高洁禀性虗明参大光敬玄禅师乃曰祇是箇草里汉遂参福严雅和尚又曰祇是箇脱洒衲僧由是终日默然深究先德洪规一日览云门语忽然发悟自此韬藏不求名闻栖止云居弘觉禅师塔所四方学者奔凑因称古塔主也景祐四年范公仲淹出守鄱阳闻师道德请居荐福开阐宗风僧问大善知识将何为人师曰莫曰恁么则有问有答去也师曰莫问青青翠竹尽是真如郁郁黄花无非般若如何是般若师曰黄泉无老少曰春来草自青师曰声名不朽曰若然者碧眼胡僧也皱眉师曰退后三步僧曰苦师云吽吽问临济举拂学X人举拳是同是别师曰讹言乱众曰恁么则依令而行也师曰天涯海角问一喝分宾主照用一时行此意如何师曰干柴湿茭僧便喝师曰红𦦨炎天上堂夫出家者为无为法无为法中无利益无功德近来出家人贪着福慧与道全乖若为福慧须至明心若要达道无汝用心处所以常劝诸人莫学佛法但自休心利根者画时解脱钝根者或三五年远不过十年若不悟去老僧与你入拔舌地狱参昔有一老宿住菴于门上书心字于牕上书心字于壁上书心字法眼云门上但书门字牕上但书牕字壁上但书壁字玄觉云门上不要书门字牕上不要书牕字壁上不要书壁字何故字义炳然题古塔主论三玄三要法门古塔主着论呵诸方但解知见未明道眼予初骇之及观其论三玄三要之义援引诸家证左甚明而曰岂特临济用此法门殆是三世如来之法式也僧輙问曰师论三玄法门名既有三其语亦异切不相离而临济本曰一句中具三玄一玄中具三要有玄有要何以辩明之古气索良久引金刚般若经云一切诸佛及诸佛阿耨多罗三藐三菩提法皆从此经出又首楞严云于一毫端现宝王剎坐微尘里转大法轮等义对之曰理性无边事相无边杂而不参混而不一何疑一句之中不具三玄三要耶予独不晓金X刚般若首楞严等义非知见乎且诸经之旨既具临济安得踪迹之而建立哉古方呵知见而自语相违可笑也盘山宝积禅师曰道本无体因道而求名道本无名因名而立号若言即心即佛今时未入玄微若言非心非佛犹是指踪之极则向上一路千圣不传学者劳形如猿捉影盘山盖形容三玄三要者云居云譬如猎犬寻香嗅迹而去忽若羚羊挂角时莫道迹香亦无矣同安曰涅槃城里尚犹危陌路相逢勿定期权挂垢衣云是佛却装珍御复名谁木人夜半穿靴去石女天明戴帽归万古碧潭空界月再三捞摝始应知又形容盘山之语而三玄三要之旨益微矣古乃又引教乘以解释之吾无以征其失将撼临济起而使痛叱之乃快也题古塔主两种自已僧承古与施秘丞论自已有二曰有空劫时自已有今时日用自已学者以其有丛林时举读之疑怖曰岂一阿难而成两佛耶余闻世尊于首楞严会上谓阿难曰譬如琴瑟箜篌琵琶虽有妙音若无妙指终莫能发宝觉真心各各圆满如我按指海印发光汝暂举心尘劳先起其说不过以善用不善用为异不闻析而为两种也而古公立二自已过矣祖师之门其论法方征言语之际略滞疑似者随而救之如鸟飞空弗住弗着如六祖谓永嘉曰汝甚得无生之意对曰无生岂有意耶又问让公什么物与么来对曰X说似一物即不中自是观之古葢吾法中罪人而自以能嗣云门其自欺欺人之状不穷而自露也