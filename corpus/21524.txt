碧山乐府碧山续稿序叙碧山新稿碧山新稿自叙小令小令套数套数碧山续稿序子为碧山乐府沜东先生既序而刻诸木矣四三年来乃复有作兴之所至或以片纸书之巳即弃去一日客有过予者善为秦声乃取而歌焉酒酣予亦从而和之其乐洋洋然手舞足蹈忘其身之贫而老且朽矣于是复加诠次缮写成帙用佐樽俎凨情逸调虽大雅君子有所不取然谪仙少陵之诗亦往往有艳曲焉或兴激而语谑或托之以寄意太抵顺乎情性而巳敢窃附于二子以逭子罪时嘉靖癸巳春二月甲子碧山埜叟自序叙碧山新稿天地有自然之气机人声有自然之节奏消息櫽括足称作述自元声失据古乐不传而学士大夫尚能以其触物之感制为新声抑扬顿挫比调恊律谓之乐府大都视古乐府而变化谐俗言既易知而感人又易入犹诗之有选有律文之有古有今要皆随时裁制陈义寄兴以发杼底里云尔然我以风动而我之风又足以动物自匪粹行朗识性天寥廓无少芥滞则即才矣不足以钩玄即愽矣不足以达变所出之音类浮词客气匪怒则哀匪侈则辟虽富且丽无取焉故曰心和则气和形和而声和葢音生于感而德妙于应也吾观渼翁新稿易而广而含喻温而劲精切而不迫沨沨乎太和之遗诗乐之绪也噫翁行年八十而无溺音君子曰可以观其素也已时嘉靖丁未二月甲子东郡六泉居人吴孟祺书碧山新稿自叙溪田先生近辱赐予书曰乐府风情甚矣诗不云乎善戏谑兮不为虐兮公其裁之然予前此巳有反正之渐矣奉教以来每有述作辄加警惕语虽未工情则反诸正矣久而成帙题曰碧山新稿云不复分类惟以所得先后为次辛丑二月春分日识小令水仙子带过折桂令水仙子折桂令昔天乐沉醉东风寨儿令鴈儿落带过得胜令脱布衫带过小梁州庆宣和梧叶儿清江引水仙子带过折桂令归兴归兴一拳打脱鳯凰笼两脚蹬开虎豹丛单身撞出麒麟洞望东华人乱拥紫罗襕老尽英雄参详破邯郸一梦叹息杀商山四翁思量起华岳三峰思量起华岳三峯掉臂淮南回首关中红雨催诗青春作伴黄卷填胷骑一个蹇喂儿南村北珑过几处古庒儿汉阙秦宫酒盏才空鼾睡方浓学得陈抟笑杀石崇水仙子忆昔贺寿席上对雪次韵贺太行子六旬自寿贺黄尹鞋杯饮中四艳席上赠妓六十四自寿添孙自庆劝世忆昔虎须雪纽彩丝绦鹭翅云盘紫锦袍象牙风动白银铰想当年早进朝三般儿落下青霄绦见长虹光连络袍儿宽天香杳袅扇儿圆月影飘飖贺寿稳骑白鹿下瑶池笑引黄河泻玉卮欵携彩袖挥金字王乔同在此转蓬湖日影迟迟春色蟠桃宴秋风寿考无期席上对雪次韵冷冷象板粉儿敲小小金杯绿蚁飘重重画阁红尘落喜豊年恰遇着几般儿景致蹊跷鳯团小茶烹银礶驴背稳诗吟野桥莺巢湿春隐花梢贺太行子琼林曾听碧云璈枳棘难栖彩鳯毛桑麻且共苍生乐喜梅花春信早画熊车新采风谣锁重门氷清霜冽坐闲庭民安讼少望神京云遶天高六旬自寿二首瘦身躯袛可一羊裘粗手策难修五鳯楼老精神愿比双鹤寿伴着这自在诗快活酒喜儿孙渐觉温柔草团标安心长坐芲甲子从头再数藜杖儿信脚闲游紫泥封不要淡文章白糯酒偏宜小肚肠碧山翁有甚高名望也则是乐升平不妄想听濯缨一曲沧浪瞻北阙心还壮对南山转狂地久天长贺黄尹岑楼山色雨初晴魏阙恩光日正明河阳芲影春偏盛倚危阑喜气生问何时出谷迁莺这几载恩及百姓喜今日名标御屏到来春身上天庭鞋杯二首茜裾低掩鳯头弯翠袖高擎玛瑙寒玊壶细泻骊珠溅曾记的步香尘底样儿浅响东风环佩珊珊春酝酿云一片雨淋漓芲数点烂醉东山金莲窄匕露双弯玊液融匕荡晓寒彩罗细匕揩余溅唤娇娃休放浅典春醅笑觧鸣珊酩酊心先醉留连更四点月吐青山饮中四艳春蛾窻下翠痕底烟柳风前绿叶齐晓山云外青峰细想瑶台初睡起紫霜毫蘸在端溪描不尽西施俏端详的张敞痴兴遶香闺画眉巧琢象首玊泥重恨遶鸿门宝帐空浅涵蛇影金波送俏规模容易捧唤琼壶欵匕相从杜子羙吟喉热李谪仙饮兴浓醉倚春风小斗远峰一带碧云寒明月千林白露漙小园半亩黄芲绽正东篱秋向晚老渊明携酒来看嫩色莺难见清香蝶未付与诗坛金菊彩霞声遶鳯凰箫红雨香生翡翠巢紫云影趁骅骝道望瑶池春正好舞天风万种妖娆东方朔思量的瘦董双成守护的牢海阔天高仙桃席上赠妓素心愿守玊堂春皓体愁沾绮陌尘白头要比金罍分厌笙歌聒醉人懒斟量暮雨朝云苦向椟中韫羞同席上珍付与东君六十四自寿汇续稿闲来自笑老颠狂醉把银灯照海棠清风皓月谁阑当乐陶陶恣玩赏几般儿不比寻常桑落酒香浮春瓮知心客常留画堂玊奴儿笑捧瑶觞添孙自庆汇新稿前人积德后人收此日添孙往日修仰天稽首蒙天佑老山人开笑口愿从今莫得贪求人无礼饶人一步人有难扶人一手保孙儿快乐无忧劝世汇新稿穷通自有命安排富贵谁能强百刂划有无也索权宁耐叹光阴如过客傻哥匕把眼睁开葢不画月宫房舍取芲枝旦色填不满黑海钱财折桂令赠黄尹晚憩重云寺贺太行子春阴戏作雪夜戏作六十三自寿折荼艹縻和云林清赏韵赠黄尹对青山锦绣筵开芲底神仙云里蓬莱喜听风谣齐斟露醑笑指霜台试小割牛刀暂觧走康庄骥足逸材似此胸怀不久尘埃脱离秦城拜舞尧阶晚憩重云寺浮图正对圭峯月色苍匕云影重匕宝树生辉金仙无语玉友难逢歇肩舆同看夜景觧诗怀醉倚春风坐听疏锺笑折长松一样情怀万古英雄贺太行子玉楼仙暂下金门满腹珠玑有脚阳春坐抚千村恩及百姓名彻三秦永不作天边鹰凖早争看地上麒麟霜府殷勤春色平分小淹留三载光阴大前程万里风云春阴恠东皇苦勒芲枝行色迟留消息参差黯匕云迷沉匕雪意剪匕风儿杨柳院何时燕子牡丹亭甚日胭脂寂寞歌戏作二首金樽泛紫霞玊纤拨琵琶小亭沉醉倒乌纱那人儿戏苍苔缓步凌波袜彩罗微露鲛绡帕雕阑笑折海棠芲乌纱上乱插透芲影碧纱按乐府红牙垂杨低护小仙家闲来时见他罗衣斜搭荼艹縻架银钩醉写芙蓉画玊肌香散守宫砂消磨这岁华雪夜戏作二首怪春雪不晴愁夜脚难行画堂独倚小围屏隔巫山几层檐前铁马风儿硬枕边金雀人儿另云中青鸟梦儿惊这凄凉怎生待明朝雪消看春色云飘暖风低转紫鸾箫比蓬山更好烛芲影里莫颠倒梅芲香里多欢笑梨芲春里醉酕醄无福的怎消六十三自寿二首汇续稿沜东曲可传桑落酒能甜今年庆我六十三画堂中笑谈鳯儿先把银筝占翠卿笑把红牙按玊奴重把寿杯添老先生半酣俏心儿忒索着迷一半风流一半呆痴望断莺俦惊回蝶梦蹙损蛾眉泪珠儿盈匕似雨汗巾儿点匕如织半幅淋漓百恨追随倩东风寄与张郎盻行云闷杀西施折荼艹縻二首倚雕阑自折红香几朵蓓蕾几朵芬芳最喜双头堪供笑眼畧表衷肠带晓露窻前玩赏插香云镜里梳妆玊笋纤长宝髻辉光用心儿整顿风流待咱来仔细端详待咱来仔细端详半卷朱帘半掩纱窻脸比芲娇笑如芲语口喷芲香嫩枝股看生见长俊开头作对成双云鬂边傍春色飘扬一朵儿卸与情郎几瓣儿笑打情郎和云林清赏韵四首汇新稿这云山何日忘之小匕蒲团窄匕茅茨举目皆春赏心行乐信口成诗棋局小仙翁画纸钓竿长稚子搓丝兄弟孜匕朋友偲匕一饮千锺休得推辞园亭路尽剪蒿莱笑引玄鹤缓步青鞋竹粉方新榴花已放萱草争开空指点云峯变色自斟量学海非才且放胸怀莫苦形骸芲底凉生树秋风来小吟窝正倚云寰采菊东篱举首南山白露瀼匕金风匕红叶斑匕抚流景常开笑眼对青铜自觉哀颜孔老辙环行道实难富不贪求贫则能安叹光阴疾似东流把齐纨又早羊裘月转虗檐梦回斗帐笛弄梁州火炉暖痴孙共守酒杯宽佳客淹留万虑都勾尽醉方休笑煞韩苦封侯昔天乐游化羊谷赠樵夫重游化羊谷赠樵夫饮中次韵贺魏丞芲月吟对酒游化羊谷赠樵夫问樵夫来何暮青川作夜细雨趁晓晴寻前路渺匕烟归来步斜阳稚子提醪沽茅醉舞土坑谁抉重游化羊谷赠樵夫问樵夫来何处云山依旧风景何如贫则贫梦不惊苦则苦心无虑宝马香车长安路那些儿容得樵夫功名抱虎光阴烂斧谁是安途饮中次韵二首画堂秋青霄月芝意气笑语和恊杜甫宅陶潜舍劝君酬休推谢酒杯空湏索重赊花枝乱折芲乱尽醉方歇画堂春朱帘墓芲阴半卷月色平铺玉树风金盘露快饮低歌休推误醉归时湏倩人扶丹青画图神仙洞府也索容吾贺魏丞脚曾鳯池春衣尚惹龙涎气云裁锦字露泻琼卮雨霁时山色新风过处芲香细一收仙音笙歌沸夜厌匕不醉无归望城头双凫早飞喜琴外孤鹤并羙愿天边五马追随芲月吟芲是俺手亲裁月是俺心相爱好芲弄色明月当阶对芲酒易醺逢月诗偏快芲月年匕人长在少不得酒盏诗牌新诗旋改新醅旋买休负了芲月情怀对酒世事且衔杯勋业休看镜桑榆易晚龙虎难成恋阙心登山兴醉倚东风阑干凭笑莫雄白发星匕且看这花前锦筝樽前绣领柳外春莺沉醉东风雨夜感怀赴长安道中作西村作爱松醉月楼宴集喜雨西村晚归春游赠隐者六十一自寿戏作闻言自警即事春恨春夜代作代友人赠妓羙莲挑芲初开作送张四廷仪六十八自寿寄三林毛先生和云林清赏韵雨夜感怀二首湛匕青灯照影乱纷匕白发关情随风雨乍鸣隐几人初听叹商岩空老书生芲色晴看重锦城还寻觅干坤这景宦海阔烟波万顷天高栈道千层空安排调鼎心却本是扶犁命感离怀夜雨茅亭廊庙江湖万里情孤负了当年梦景赴长安道中作带春酒微醺半醒酒芳郊乍雨还晴醉莺芲三月天染金碧千金巾争助吟囊万种风情咫尺长安二里程先报欹湖慢等西村作凌烟阁何曾见你草团标今日着谁紧勒着穷肚皮也做些微活计唤家僮趁雨扶犁拄杖西村怕品题又撞着青山绿水爱松醉月楼宴集两只手常持玊斝一双靴怕躧东华六千三万场一刻千金价倚阑干笑指天涯利锁名缰乱似麻谁惯与嫦娥戏喜雨变山色朝夕异景飬芲枝红紫含情不闻点滴声暗想沾濡性喜东郊二麦青匕好雨当春乃发生唤子羙诗仙尚醒西村晚归明暮野青山彩霞遶孤村流水桃芲天生成杜甫诗雨染就王维画落东风数点栖鸦本待还归兴转加因此上垂杨系马春游挑一个刘伶酒壶骑一个魏野白驴山光水色间绿浅红深处慢腾匕笑领奚奴两袖春风万里余独自向芲阴醉舞赠隐者竹杖子难随驷马草庵儿独住烟霞康衢击壤歌今古渔樵话指功名风扫残芲恨杀韩彭做作差因此上妆聋卖哑六十一自寿青镜里常睄瘦影碧山前自揣微形生来鸥鹭群怎上麒麟巾争不撑达薄福先生但愿讴歌四海平受用足迢匕暮景戏作数芲甲重逢戊子比彭籛还是婴儿怎罢休莺燕心再不展鹍鹏翅对金樽几朵芲枝百岁常教象此时说甚么腰金衣紫闻言自警叹萋菲还成贝锦掩柴扉凈扫红尘休将这临老身浪走入迷魂阵乌纱上咫尺苍旻自保曾参不杀人从恁道夷齐欠谨即事四首绣几上香焚宝鸭画屏前帐袅金纱鸳鸯影不动移翡翠笼难描画绿杨烟轻锁桃芲一曲阳春万缕霞敢道个巫山是假宝钏小轻笼玊腕翠裙柔低护金莲回风舞白雪词杨柳腰芙蓉面喜知音再入桃源嫩蕋芳枝细雨前这意儿含深带浅红绣搨朱围翠遶紫金瓯玊液琼醪催红牙彩鳯笙芲乌纱帽绿荷台綘蜡高烧雾黛云鬟何处学百忙里称芲答表他那里出玊笋轻舒彩笺我这里染霜毫乱扫苍烟撒珠玑白玊盘走龙蛇乌丝案倩双鸾送与婵娟醉倒风流李谪仙却记得秋波一转春恨十数日何曾见影两三番空自劳情思量起灯下言都做了心头病百忙里梦也难成想着那软玊娇香越可憎见了时从头儿再整春夜代作喷香雪梨芲碎剪碾氷轮海月初圆龙涎翠鼎温鳯枕乌云乱倩知音暂且停眠一刻千金正可怜不索问花稍月转代友人赠妓羙莲伶俐杀舌甜意巧风流百媚千娇魂随着温软堆梦跌入相思窖羙恩情万种难学人道红莲品最高他比那莲芲更好挑芲初开作带春雨刚移院侧试东风又早芲开娇滴匕何处寻香馥匕堪八爱不落在柳陌芲街单等纱窻月上来分付俺先生自采送张四廷仪汇续稿数万里江湖气色四十年兄弟情怀看黄金尘土轻搔白发英雄在歇仙踪雨落芲开明日高歌归去来到处把诗囊笑觧六十八自寿汇新稿三万日寻常过了七十年不久逢着对知心老弟兄饮可口新桑落喜孜匕月夜芲朝一曲升平万虑消这便是长生不老寄三林毛先生汇新稿荣昼锦腰金衣紫享遐龄皓首庞眉住芲村流水香开竹径清风至对云山寿酒千卮紫阁山人一曲词画出个三林样子和云林清赏韵四首汇新稿垂柳村边水通乱松亭外云重吟几首容易诗做一枕煳突梦向人前不辨雌雄凈几明囱万虑空索强似红围翠拥戴一顶平头帽子穿一领称体衫儿将息着临老身打迭起擎天志步斜阳拄个青藜牛背顽童归去时风弄笛声到耳避谗口天翻地滚谢劳形东走西奔梨芲白雪香柳色黄金嫩妆点着草舍烟村闲与农夫细讲论得了雨耕田是夲柴门犬时常护守树巢鸦日暮来投自住着春雨亭再不听金门漏喜亲朋白发交游不问寻春共赏秋有酒儿邀来便走寨儿令对酒夏日即事春日遣怀嘲妓雨中偶成对酒热功名一枕蝶冷谈笑两头蛇老先生到今睄破些枉费喉舌枉做豪杰越伶俐越着呆遶柴门山色横斜扫香阶芲影重迭浊醪沉醉也稚子紧扶者嗟再休去风波里弄舟楫夏日即事豆角儿香麦索儿长响嘶唧茧车儿风外扬青杏儿才黄小鸭儿成双雏燕语雕梁红石榴芲满西窻黄蜀葵叶扫东墙泥金团扇影香玊紫纱囊将佳节遇端阳春日遣怀他笑我奢我笑他呆好光阴等闲虗度也芲柳重迭亭馆清绝锦片似好风月玊堂仙鳯隐丹穴小红卿莺啭柔古意中人能劝我壶内酒不湏赊呆闲来时得笑耍匕些匕嘲妓汇续稿容貌儿标福分儿薄恶姻缘撞着个灯鲍老月夜芲朝眼角眉稍不甫能寻上个老风骚狠撅丁闹匕炒炒老虔婆絮匕刀匕打破了衣饭椀拆散了鳯鸾交焦稀粥锅再休使罩篱捞雨中偶成四首汇新稿豊稔年快活仙一家儿得安说甚么钱遮莫是狂言遮莫是粗拳能回避少熬煎种着这一顷薄田守着这几亩荒园饮三杯桑落酒歌一曲柳营篇天惟愿我子孙贤有咬嚼有穿着旧房儿几间修葢的好脚手坚牢坐起逍遥终日乐陶匕引睡书过眼随抛写怀诗信口胡嘲遭逢着明圣主快活煞老涣樵箫吹一曲月儿高求甚么巫问甚么卜眼根前一条平路途你往东趋我往西趋跌倒了呌谁扶邓通的塩海何如石崇的金谷何如叹息煞今与古争甚么您和吾都提一个闷葫芦谷子儿黄菜叶儿长到秋来雨多天气又凉窝酒生香白米新尝砧午攒衣裳典来时笔扫文章困眠时梦接羲皇弄不成虗套子改不了老颠狂强同松栢傲氷霜鴈儿落带过得胜令病起言怀醉后作和韵写怀病起言怀虽无锺鼎豪也有山林乐闲居燕子知不饮桃芲笑驴背雪迷桥泉影月随瓢饱饭思皇力狂歌托圣朝逍遥一艇烟波钓推敲千篇风月稿醉后作沉醉了芲间鹦鹉卮倒写了笔底龙蛇字酒淹了销金翡翠衫墨涴了腕玊蜂蝶使歌一曲风雪子瞻词赠一首锦绣李白诗若吐尽磊落胸中气除非那飘飖天样纸参差笑万古兴亡事寻思不如咱饮三杯快乐时和韵写怀二首汇新稿芝兰气味合湖海胸襟大床头听鸟眠芲弹琴坐春酒酿成窝鲜鲤钓于河醉瞪干坤眼水浇名利火豁看白玉如灰末评跋要红颜做甚么他子喜芲间莺燕合怎知道静里干坤大他那里红裙鼓瑟歌我这里白发看山坐我住在安乐邵公窝跳出那凶险女牛河貌不上汉阁麒麟画手不弄丹炉文武火睄科日影在桑榆末奔波占风芲待怎么脱布衫带过小梁州赏牡丹赏牡丹鬪春晴谁剪云霞遶春风低摘琵琶好光阴芲阶那答小杯盘草亭之下魏紫姚黄有几家金谷豪华风流输与野人家无警日烂醉是生涯芲神不惜千金价爱知音题品增加从今后芍药阑荼艹縻架海棠亭畔无意泛流霞庆宣和即事戏作即事二首燕子风柔绿柳垂半掩朱扉满地残红步轻移是你匕匕石竹圈金绣紫罗恨蹙双蛾芍药阑边转秋波见我匕匕戏作二首昨夜见他俏脸儿红笑满春风一朵分明玉芙蓉恠种匕匕展新续睡语儿甜一枕春酣间你不应蹙眉尖再敢匕匕梧叶儿对酒春夜宴集春情毛颖矮囱小榻羊裘菊枕桑落酒对酒斗来大黄金印瓢样多白玊瓯珊瑚树似车轴走珠履三千客聚春风十二楼终日家锁眉头怎似我吟诗吃酒春夜宴集四首青山旧白发新不觉又春分梨芲月竹叶春意中人休负了高歌痛饮芲棱瘦风力寒画阁小杯盘休辞醉且放欢怕春还使碎了银筝象板麒麟殿鳷鹊楼无分也难游春如箭雪满头赏芲瓯怎下得轻匕离手黄芽瘴白雪词谁稳又谁奇芲开夜人见时这埚儿沉醉也平安太史春情芲谢春风恶灯昏夜雨寒愁记起小云鬟甜话儿着疼热俏心儿知变转何处也倚阑干孤负杀香娇玊软毛颖汇新稿截湘水苍筠管剪中山玉兔毫说不尽您功劳恶文字翻誊尽歪诗儿抄录了应怪我老渔樵不共您明光视草矮囱小榻汇新稿鹿腿木支成榻羊毛毡衬几层囱儿矮枕儿横也无有青楼春兴也无有黄梁梦警一睡一个大天明常被俺孙儿唤醒羊裘汇新稿芲孔雀宫罗样绣麒麟玉带垂出入在鳯凰池咱本是庒农汉怎穿得锦绣衣这一领老羊皮斜挂着谁来笑你菊枕汇新稿采西圃芲千片褁寒香布几尺做一个枕头儿渊明酒眠时散庄周蝶梦里随嘱付你好禁持休落在芙蓉帐底桑落酒汇新稿乌头木毒如药青磁瓯大似椀一吃一个瓮儿干一个匕胡说着话一个匕白瞪着眼笑煞了老神仙桑落曲谁来问俺清江引惜春次龙渠韵杂咏再次前韵咏古病起作又次龙渠韵杂咏病起作舫斋惜春四首风里杨芲白似雪一弄儿难灭纷匕遶画楼点匕飘芳榭生被他滚将春去也墙里秋千谁构结撩乱的无明夜风吹彩袖翻云亸金钗卸生被他打将春去也树里催归声太切芲老胭脂谢游人叹晓风醉客惊残月生被他呌将春去也芲里狂蜂与浪蝶每日家厮勾惹东园芍药开西圃荼艹縻谢生被他采将春去也次龙渠韵杂咏八首山阁清秋横玊管月色云飞散频倾荷叶杯长饱胡麻饭似这笔神仙谁笑懒闲是闲非休去管闲气风吹散半生白战场一枕黄梁饭因此上逢人开口懒农圃生涯宜照管禾黍鸡豚散不贪眼角食自吃犁头饭莫怪先生腰折懒今世难寻鲍与管谁肯把金分散心头苦昧钱椀里还争饭要看他眼儿睁较懒白发山人谁禁管名都消散清泉细煮茶香稻新炊饭安乐窝中堪避懒老去光阴双鬂管镜里秋蓬散狂吟杜甫诗强进廉颇饭抖擞精神未是懒海宾朋情系管零落如星散鸿鱼隔岁书鸡黍何时饭风雨西窻归梦懒红杏江头春领管气吐虹霓散帽簪宫女芲人饱天厨饭这光阴后生休放懒再次前韵咏古十首商国山河周帝管牧野干戈散宁采首阳薇不顾岐周饭饿死夷齐非是懒六国帝秦谁更管宾客如云散羞为辇下尘愿弃人间饭蹈海鲁连非是懒坑士焚书都不管云外冥鸿散商颜可卜居芝草堪充饭四皓山中非是懒子弟八千霸主管一夜笛吹散扶刘本为韩辟谷权辞饭赤松岭子房非是懒挂里吉凶能照管日暮都人散潜心老子书辟地成都饭卖卜君平非是懒耒耜岩石偏爱管雨霁轻烟散桑麻隐者居禾黍农家饭谷口子真非是懒一领羊裘谁敢管帝座星辉散烟波七里滩尘土千锺饭把钓子陵非是懒何物督邮相戏管行矣吾当散一官有甚荣五斗无多饭归去渊明非是懒买得华山他自管名利浮云散灵台自有春高枕何湏饭好睡希夷非是懒安乐窝行藏天不管万事心头散数联首尾吟一筋家常饭自在尧夫非是懒病起作二首病起方知无病好无病贫亦乐饮残鲁酒樽唱彻巴人一枕黄昏直到晓紫阁山人王敬夫盛世闲人物懒修山海经怕奏长杨病起花间删乐府又次龙渠韵杂咏八首芲底笑拈斑竹管满纸烟云散黄金鹦鹉杯白玊醉倚红桃一收鸾笙与鳯管嘹亮风中散云停越女歌雪搅秦娥饭笑引深杯谁道懒满地芲阴明月管酒尽笙歌散闲情问小鬟软话消余饭心儿里要眠身子儿懒满眼芲飞春不管暮雨游人散飘零士女魂狼借王孙饭中归懒自管春色生分散形憔羞对花情系饥忘饭却又懒谁看管风暖莺声散寸心万缕思隔日一餐饭行脚步儿懒吹透管满树寒鸦散寄书不见人画饼难充饭即口儿里懒肢即尽管玊臂香砂散长存白首心不厌黄虀饭两意儿从今休较懒病起作三首七日床头一梦君梦见真丰韵如何三两言不尽千般恨被东风搅残孤鳯枕梨芲渐开风力惨好梦儿生吹散秦楼莺几声楚岫云一片云时儿收拾春去远睡觉午窻风力勐打破桃源洞空余杨柳丝不系蝴蝶梦只落的相思千万种舫斋汇新稿葢的亭儿似一个船竹长如河岸明窻两面开翠色千便似湘江烟雾敛咏氷鱼觧嘲三首长忧无嗣百年翁又苦担饥才学世有人嫉早先萎四足的不能飞因此上受清贫闲坐地为活计未央宫怎吃筵席清风两袖子房归闻种柳的得便宜因此上受清贫闲坐地绿垂云鬂叹今朝白似霜根好将风月老干坤楼横玉管芲下倒金樽窻间欹绣枕咏氷鱼玛瑙盆盛来可爱水晶宫看处疑猜趁春雷曾过禹门来满怀抱皆霖雨凈体态少尘埃几时去慰苍生康四海觧嘲四首休笑我休笑我囊少金帛吾家父祖本清白遗下些诗下这子孙材今日个贫则贫春似海觧贫谁不愿身游五鳯谁不愿禄享千锺生时八字有穷通八座三公位一品五花封好则好咱生来是无分种觧微恶狼匕人强马壮雄走斗匕口剑唇鎗抺见影藏了又还藏树叶儿打手则怕草枝儿汤懦则懦情怀偏较广洒落李翰林冠世才学有芲有酒逞风骚谁何处五陵豪因此上做狂夫狂到老觧狂碧山乐府近体小令上卷终小令朝天子醉太平寄生草醋葫芦落梅风塞鸿秋满庭芳驻马厅山坡羊黄莺儿一封书驻云飞傍妆台黄蔷薇一半儿四块金步步娇锁南枝河西六娘子鱼游春水对玊环带过清江引画眉序醉罗歌朱履曲风人松高阳台梁州序锦堂月鴈儿落朝天子闻谤雪煎茶代友人赠羙莲戏剪灯火六十六自寿次韵述怀六十九自寿和云林清赏韵闻谤三公五侯樵夫钓叟天安排就劝君休使巧舌头就里空生受白璧青蝇青天白昼老先生笑破日对云山倚楼列金钗劝酒醉舞破春衫袖雪煎茶家醉倒袁家冻倒两件儿都不妙鳯团香煮扫琼瑶只有个陶家俏锦帐羊羔金樽欢笑论风流那个高俺高您豪少一个人儿道代友人赠羙莲羙生爱卿国色谁堪并盈匕仙子董双成小可的难争竞出水莲芲天然洁凈似嫦娥来照影巧生化生堪写入蟠桃巾争戏剪灯火打迭起女红整顿了玊容春意满桃源洞倚窻细剪雪玲珑这手儿咱知重似香白如玊葱怕风吹的娇嫩种看时节眼空剪时节兴浓生怕你枝节儿痛六十六自寿四首汇续稿爱松弟捧瓯鹤斋弟劝酒来庆我六十六三人容色总白头似这等谁能勾两字平安百年高酒锺儿常在手共坐在小楼大放开笑口休恁把眉儿皱大儿子有官小儿子种田要知足休盘一般潇洒玊堂仙错认微凨魔汉紫阁三公黄金十万老先生不挂眼孙儿在膝前酒儿在面前不弱似蟠挑宴诗儿强裁词儿呵乱咍不觉的光阴迈满园芲草小蓬莱常遶红尘外紫蠏黄鸡白梗青菜酒儿熟不用买对云山赏怀扫芲亭坐客沉醉了方何碍芲儿又可憎月儿又弄影唱一曲合欢令芲前春酒满银缾借纤手殷勤奉傀儡棚头从他搬弄老先生湏自省陈设在小亭摆列着玊筝受用煞谁争竞次韵述怀四首汇续稿管甚么瓦瓯常吃些淡酒闷了时提双陆黄昏纳被早蒙头睡到晓方才勾四海升平八荒开寿老先生闲袖手坐杨柳舞楼访桃源洞口醉岸的乌纱皱谁不爱羙官谁不爱羙田命做主谁能筭苍颜白发老仙再不逞英雄汉百岁光阴六千三万趉走端的忙过眼村儿在水前亭儿在树前且去牛王宴将风月剪裁休胡言汉咍叹今古多豪迈自从归隐守蒿莱架茅屋青山外或酒或茶一鱼一菜使家僮常去买喜孜匕觧怀笑吟匕对客尽笑耍无妨碍尘世事少憎桑榆日照影且唱个朝天令寒梅斜插古铜缾桑落酒秦娥奉白雪千篇瑶琴三弄有知音他自省剪白茅结亭步苍苔听筝犹胜似闲奔竞六十九自寿二首汇新稿六十九老年好宽心过遣常笑耍加飡饭向来亏损摠由天天不错休埋怨鬂发如霜光阴如箭赏芲杯休放浅设席在小轩邀朋在后园这酒儿年匕办酒杯子满斟老先生笑饮不欢喜思量甚眼前从此好光阴魔障息吉祥进五谷豊登一家和顺有阴功不怕窘共弟兄赏心喜儿孙问寝天赐与长生运和云林清赏韵四首汇新稿玉堂班早分银鱼佩笑焚打一个庒家混唐书汉策有冤魂这今古都休论不辨酸醎不量尺寸闷葫芦真个稳笑对着羙牢关着外门那里有闲忧闷扫阶前短苔抚堂前瑞槐种几亩诸葛菜高歌一曲喜春来兴长绕烟霞外元亮休官子骞辞宰耻人间名利客云连着第宅山堆着币帛不久的都倾败使家僮采芲喜园丁送寻老友看禾稼倦来傍柳坐平沙归去晚何湏蜡小可亭中短檠灯下醉醺匕打会马斗牛宫泛槎政事堂报衙人不得农桑话南阳冈草庐东华门宦途摠上了勾销簿三杯浊酒几行书自有无穷趣翠柳莺啼香阶芲覆喜年匕春做主魏仲先跨驴严子陵钓鱼是一等高人物醉太平雪夜四时行乐省悟戏作雪夜戏作六十三自寿对酒和云林清赏雪夜扫琼瑶煮茶剥栗枣供茶儿孙围火笑吚哑不欢乐怎么从他画阁烧银蜡从他锦帐传琼斝从他金缕按红牙甚风流比咱四时行乐四首红杏外小亭绿杨里啼莺丽人天气雨初晴喜山林在市城浊醪自遣看芲兴灵难疗吟诗病老年怎改傲俗情幸逢着太平画不就巧云吹不彻南熏红莲乍出绿波纹纳凉在水滨草亭地迥澄波印蔗浆椀碧寒氷浸揪枰人语隔墙闻太平时散人种黄芲尽稠酿白酒初熟晓风晴雨碧山秋向东篱会友风流不落英雄后心肠不改氷霜旧梦魂不到鳯池头太平时野叟斟香醪满卮喜瑞雪及时太平不饮是呆痴老先生醉矣柴门漫守袁安志蓝关浪说昌黎事梅芲空负少陵诗是傍州样子省悟二首盛浊酒瓦盆映绿柳柴门有山有水有儿孙几番家自忖瘦肐膊怎系黄金印小拳头怎打长蛇阵丑身躯怎坐绣绒墩甘心儿受窘怒字儿早休药罐子权丢且寻芲沽酒且登楼将没来做有良辰羙景谁能勾轻歌妙舞咱消受闲言障语那胡诌不听他罢手戏作二首金樽泛紫霞玊纤拨琵琶小亭沉醉倒乌纱那人儿戏咱苍苔缓步凌波袜彩罗微露鲛绡帕雕阑笑折海棠芲乌纱上乱插透芲影碧纱按乐府红牙垂杨低护小仙家闲来时见他罗衣斜搭荼艹縻架银钩醉写芙蓉画玊肌香散守砂消磨这岁华雪夜戏作二首怪春雪不晴愁夜脚难行画堂独倚小围屏隔巫山几层檐前铁马风儿硬枕边金雀人儿另云中青鸟梦儿惊这凄凉怎生待明朝雪消看春色云飘暖风低转紫鸾箫比蓬山更好烛芲影里莫颠倒梅芲香里多欢笑梨花春里醉酕醄无福的怎消六十三自寿二首汇续稿沜东曲可传桑落酒能甜今年庆我六十三画堂中笑谈鳯儿先把银筝占翠卿笑把红牙按玊奴重把寿杯添老先生半酣倩酒盏觧忧趁山色登楼嘲风吟月度春秋到大来自夫妻羙满同眉寿儿孙生长多清秀弟兄相守尽白头这光阴少有对酒六首汇续稿笑白发老仙乍赤手空拳有时节得几贯卖文钱且随时过遣黄金空守痴呆汉红尘忙煞英雄汉风流惟有快活仙会顽来会懒住一所小轩种几亩薄田无忧无虑散神仙把柴门半掩饥时节吃两椀家常饭闲时节寻几个风流伴醉时节唱一会太平年有谁人似俺这杯酒有名庆五谷豊登庚寅年处匕见秋成好良辰美景江山一统归明圣干坤千载逢嘉靖闾阎百姓贺升平听鸾箫鳯笙休论黄数黑看兔走鸟飞生前有酒且衔杯好光阴有几后场头打了些新谷穗小矼儿有几斗白粳米大瓮里放着些淡黄虀做三公便怎的抱越女楚娃拥大纛高牙风流富贵那奢华咱命儿里少他衾禂免惹山妻骂形骸坐老衡门下声名不要世人夸任从他笑咱连糟酒可人粗布袄能温何湏列鼎与重裀坐安来睡稳大儿常有平安信老妻脱了风波运小孙会念孝经文老先生痛饮和云林清赏四首汇新稿走红尘不歇笑煞了灵澈山林心与市朝别安闲处坐些纸囱半掩梧桐月粉墙斜卷芭蕉叶井阑频转辘轳车把诗怀又惹百年身可歇万芲圃清绝闲歌闲笑耍些匕眼前事勘彻芲枝插帽檐儿趄山翁拍手孙儿悦藤床欹枕月儿斜这光阴勾也春鸡晓早啼蝴蝶梦初回携节缓步到园池行歌来坐息疏帘半卷芳亭日飞芲乱点苍苔地流莺低啭小囱西把诗人唤起休论高品低觉今是昨非菜羹米饭啖来肥向园林遯迹处家不讲贪财计居卿不使官豪势逢人不下快心棋这酸醎自知寄生草杂咏六首杂咏繄的丹心在打熬的两鬂日朱门休惹英雄恠黄虀怎改贫穷熊青山且了登临债韩退之枉作送穷文苏子瞻苦犯吟诗戒渼陂水乘个钓艇紫阁山住个草亭山妻稚子咱欢庆清风皓月谁争竞青山绿水咱游咏醉时便唱太平歌老来还是疏狂性黄金榜白玊堂陶生学画葫芦样冯唐岂是封侯相伏波忽起明珠谤朱云空老碧山阿谢安不系苍生望且尽杯中物频来芲底歌上蔡公祗为功名大淮阴侯祗为兵权大石季伦祗为家私大因此上提葫芦沽了又还沾寒号虫得过随时过霖雨思贤佐丹青忆老臣万年嘉靖中兴运八方歌舞升平运微生幸际长生运蒲团草座也容身玊堂金马何劳问想从前无昏晓到如今有鳯枭时乖难免青蝇闹道存自有苍天照囊空却被黄巾笑虀塩甘守范丹贫莺芲也共朝云乐醋葫芦春日雪晴即事春日雪晴即事二首青回草色新红藏花意好小园亭渐觉景堪描拂琅玕香阶尘凈扫半卷着午风帘幕画屏前单少董妖娆峭寒多尚阻荧早春回先到柳碎琼瑶乍湿小瀛洲那人儿夜来曾殢酒只恐怕寒生朱袖倚纱窻倦理玊箜篌落梅风怀对山子代友人赠羙莲妓席上戏作春恨代作怀对山子二首苏学士李谪仙这人儿怎能多见浒西庒杏芲春尚浅问青娥几时开宴东山妓北海樽废不了伟才奇论有时儿再登金马门才显着海天鹏运代友人赠羙莲妓二首黄金砌碧玊阑小池中雨收云散启朱扉几回灯下看水仙妃晚妆零乱臙脂瓣锦绣团遶南熏水晶宫殿若移来小亭帘下看傍欹湖彩云一片席上戏作桃花瓣玉盏边浅红香被咱睄见恐嫦娥暗将心事传傻心儿几回撩乱春恨代作一般病两处眠界桃腮泪痕如线谢东风肯吹春梦远梦儿中许咱相见塞鸿秋拟秦城元夕作春日作鞋杯拟秦城元夕作雪芲灯细剪嫦娥片五花骢惯识王孙面水晶帘半卷芙蓉殿紫鸾箫低遶蟠桃宴金缕彩云歌玉斝芲奴劝愿年年此夜长相见春日作二首利名愁休惹在眉尖上古今情且口吞在舌根上惜芲心长遶在阑干上赏春词堪写在围屏上春满锦堂前芲朴银缸上这人儿彷佛在羲皇上紫骅骝漫系垂杨下紫荆芲香遶垂帘下小胡床坐拣芲阴下小楸枰对垒松阴下月转小楼西人立秋千下这风流不在樊川下鞋杯二首影沉匕月转梨芲院暖融匕风摆杨花岸喜孜匕背过桃芲面笑吟匕取下莲芲瓣偷将心事传争把相思咽醉魂儿不离了湘裙穿粉容娇笑倚红梅院锦堂仙醉把乌纱岸玊钩轻露出罗裙面宝浆浓浸湿绒芲瓣殷勤带意传想象和心咽软尘香只管在鼻尖儿上穿满庭芳春雨亭宴集春雨亭宴集四首朱颜易改风云气在山水情谐四时芲鸟常相待春雨亭台若知音休嫌野客但逢酒且唤金钗江湖外老夫也自揣元不是济时才朱颜易老亭涵雨意春满芲稍良辰且向芲间笑且饮香醪酒和诗百年便了贫和富八字难逃不湏要高竿上弄巧终久不坚牢朱颜易往数年散诞终日壸觞镜中白发三千丈醉了何妨想中朝伊川进讲更南国召伯甘棠只落的芲亭上醉来鼓掌芲朴酒杯香朱颜易损休看明镜且醉红裙小亭不减桃源俊春色平分不饮呵桃芲笑您得意时明月寻人见如今逢尧舜时和岁稔歌一曲太平春驻马厅四时行乐次韵写怀四时行乐四首老景嗟跎眼底光阴疾似梭喜的是良辰羙景万紫千红雨霁风和新词付与雪儿歌小亭也许芲奴坐满饮金波琵琶一曲闲愁弹破老景夷犹不爱三公羡五侯喜的是风飘丹桂露滴银床月满秦楼彩毫醉扫碧天秋玊人清比黄芲瘦斜抱箜篌纤匕玊指闲愁拨透老景流连但得清闲便是仙喜的是绿阴清昼乳燕雏莺水阁风轩荷衣香惹紫沉烟樱唇笑掩桃芲扇漫鼓氷弦南熏潇洒闲愁吹散老景迟回十亩田园得早归喜的是青山白雪画阁雕阑翠竹红梅醉来不觉玊山颓扶归又见金钗坠月影徘徊翠禽声里闲愁啼碎次韵写怀二首汇新稿草径萧匕画阁何湏锁二乔你看我芲香细匕月色饮陶匕扁舟不惹黑风涛仙芝长采白云峤瓦盏松醪金昆玊共开怀抱翠竹萧匕老圃那堪任小乔我这里寻梅学孟爱草同周种柳如陶尘埃任尔滚波涛梜藜扶我仙峤香蔼春醪芳亭笑饮青山环抱山坡羊春游阅世赠王炼师闺情春游二首柳细风搓柔线芲嫩春雕香瓣园林过雨初飞燕罗衣尚怯寒风流未了寻春愿探取春光深也浅相看英雄鬂巳斑追欢风流兴未阑雨过芲枝明媚风暖莺声如醉垂杨影里青骢系倚杖藜春光细品题白头未改风流意自觉身游图画里相随行行觅酒旗扶归迟匕信马蹄阅世二首使尽黄公三畧梦断黄梁一觉英雄无语微匕笑匕尔曹休夸汗马劳山人不耐闲聒噪我则待管领春风沉醉倒谁错淮阴侯见识错谁高子房公智量高你这等无明彻夜你待要长生不灭今来古往谁能这劝你些人生一梦蝶冤家少做儿孙业劝你不回心似铁愚劣恋苍蝇头上血痴呆看青铜镜里雪赠王炼师黑鬓朱颜如画绿水青山无价白云堆里黄鹤跨实可夸蓬莱是您家茅庵且住南山下伏虎降龙闲戏耍胡麻胜卢仝七椀荼桃芲似瑶池万亩霞闺情二首掩重门独看明月恨多才难捱今夜似这等鸾孤鳯折都做了风流业俏身躯憔悴些俊庞儿黄瘦也为只为离多会少教我枉受了些闲磨灭一会家勐上心来呵思量杀无处说愁的来唓嗻半折金莲十数跌害的来斜一寸柔肠千万结绿槐高黄昏庭院翠眉颦碧窻愁叹多情误我道做了无情的怨泪盈匕脂粉残睡昏匕针线懒为只为离多会少教我枉受了些闲磨难一会家勐上心来呵没乱杀谁问俺愁烦愁较深来黄河较浅苍天天较近来才郎较远黄莺儿春日睡起作春日睡起作二首呢喃搅山人春梦酣醒来独立芲阴畔杨花朴遶檐对撩人春情无限想邻南佳人别恨翠蹙破两眉尖春梦遶城西勐警回莺乱啼开门满眼残红坠叹佳人远离拂芲懒题这相思万种凭谁寄恨难移倚楼遥望云淡匕草凄汇新稿世事少光阴三万场人生贫富从天降往一个艹堂恰便似锦堂四时芲鸟多情况少思量无忧无虑心快乐体安康萦牵掩柴门世事少萦牵掩柴门自在眠琴书左右为吾伴琴也抚几翻书也看几篇饥时吃椀家常饭少萦牵无忧无虑就是个散神仙世事少咨嗟想人生一梦蝶眼前几度些得些此心要使常欢悦少咨嗟能知能做才是个波每日世事少奔波家愁甚么省心省事无灾祸处且歌逢芲时且乐人生只好随时过少奔波愁坑闷海跳出去是乖脚终日笑呵匕看光阴疾似梭粗衣淡饭随缘过兵权有几何相权有几何一朝祸起天来大笑呵匕无灾无祸做一个傻哥匕终日笑呵匕把闲愁尽扫却蒲团草舍埋头坐贫待要怎么富待要怎么看来摠是天公作笑呵匕无灾无祸做一个水婆匕一封书春雨亭四时曲春雨亭四时曲四首和风动小园拂芲枝春可怜垂杨下锦鞯忆王孙尚未还谁能载酒开金盏唤取佳人舞绣筵景依然兴留连徧倚层楼十二阑芳亭日影长绿阴浓树几行闲谁共纳凉忆吹箫引鳯凰水晶帘动微风起一架蔷薇满院香倚芲窻坐胡床绝胜仙家白玊堂玲珑唱我词嗅黄芲露满枝东篱下饮迟见南山落酒卮鱼龙寂寞秋江冷故园平居有所思野人思少陵诗千古英雄感慨时梅芲弄晓寒舞霜风竹万竿低匕唤小端溪布锦笺怪来诗思清人骨门对寒流雪满山纵煮龙团锦帐羊羔未许攀驻云飞春游偶书次对山漫兴旧常戏作一首长安诸君和者甚多乃复次韵三首道情春游问柳寻芲流水孤村有几家马系垂杨下坐倚荼艹縻架嗏乘兴饮流霞低摘琵琶嫩绿深红一带山如画回首东风点暮鸦偶书五首点简英豪无奈秋霜洒鬂毛才说你文章妙又说你胸襟傲嗏众口怎能调仔细评驳富贵由人贫贱也咱欢乐不饮从他酒酒酽芲浓春色无端殢醉翁今夜阳台梦明夜桃源洞嗏月上碧阑东芲影重匕一曲秦箫吹彻云中鳯芲酒年匕倚翠红清夜沉匕花有清香月有阴不饮愁些甚不耍愁些甚嗏白发苦侵寻且放宽心买笑追欢莫把黄金吝一刻春宵抵万金云鬟一曲清歌酒未阑说甚么蟠桃宴说甚么琼林嗏十二碧阑干环佩珊匕白雪阳春眼底谁曾见玊手琵琶取次弹一点朱唇任是无情也动人语吐龙涎喷歌转莺声嫩嗏樊素出芳尘压碎红裙笑饮琼卮带雨樱桃润肠断苏州摠为君次对山漫兴四首醉眼初醒魏阙遥瞻王气明千载赓歌兴四海讴歌兴嗏鳯鸟喜重鸣飞舞虞庭一派箫韶奏出中和令稳睡江湖仰圣情芲外提壶醉倒芲阴不用扶住向云中麓自酿杯中物嗏渴思欲吞湖酒颂堪娱笔势凌云不谢长杨赋笑煞人间小丈夫不饮云何白发年来积渐多休卖弄荆山货休藐视凌烟座嗏来听小蛮歌酒湿春罗景羙辰良日日同游乐谁更因风想玊珂景物留人万紫千红摠是春佳节清明近风雨从今顺嗏色皎如银隔断红尘昼饮宵游消缴了年时恨况沐皇家雨露新旧常戏作一首长安诸君和者甚多乃复次韵三首汇续稿一点朱唇看了些娘爱煞人唾羙珍珠喷舌巧丁香嫩嗏同步软红尘舞袖歌裙半晌无言独自个能嫣润便是秦娥也让君一点朱唇今日梨园见此人一股芲香喷一朵芲枝嫩嗏月下蹴苔尘笑整榴裙私语传情沾惹胭脂润恠杀狂夫苦爱君一点朱唇一种风流画里人兰麝香儿喷糯米牙儿嫩嗏仙子谪风尘玊佩霞裙一曲歌残好把莺喉润连饮深杯我共君道情四首汇新稿潇洒云林满眼春光取次吟锦绣花枝俊箫管莺声嫩嗏何必苦劳心白发侵寻有限光阴世事无穷尽一日欢娱抵万金花艹芬芳水满清渠月满廊若拄个青藜杖就是个神仙样嗏何必苦奔忙且放疏狂玊友金昆耍笑在庭台上一日欢娱万虑忘雨过层城翠色园林分外明好鸟相唿应暗水流芳径嗏画出个小蓬瀛要甚丹青命酒弹棋且尽风流兴一日欢娱万虑轻滚匕红尘忙煞求名为利人名也都休论利也都休论嗏颐飬老精神静掩重门弄月吟风扫去闲愁闷一日欢娱抵万春傍妆台次对山岩洞避暑次对山四时行乐草堂四时行乐次对山岩洞避暑四首赏风光炎天如火怎能凉洞里人堪避岩外树偏长抛黄卷倚干将休挥扇且传觞潇匕暮雨忆吴娘气如蒸凌阴何处问藏氷岩洞携朋坐谈笑有风生黄鹤跨彩鸾乘金罍劝玊山倾共邀明月到深更避蒸威峒口日日不湏回无友难成乐有约几曾违风潇洒月徘徊攀高柳采芳甤舞雩何处咏而归景徧幽残棋散乱未曾收忽见寻常月乘兴两三瓯芲容貌玊箜篌明朝又几时休趉走端风露报新秋次对山四时行乐四首叹时光才经春雨又秋霜芲柳牵情诗酒乐徜徉岳忆沧浪天涯阔醉来狂笑看千塜卧咸阳好园林长松修竹翠成阴白雪翻新调绿蚁喜重斟乘风爽到更深行曳履坐开襟忽闻月下弄瑶琴渭川流蝉鸣黄叶汉宫秋勋业休看镜谈笑且登楼封侯印赏芲瓯湏拚醉莫寻忧几回盘筭五更头草堂寒朔风吹雪满长安梅兴思东阁诗句压南山携红袖倚雕阑芲阴转漏声残翠禽啼月梦回看草堂四时行乐四首汇新稿赏春光满园桃李正芬芳看燕子穿帘幕听黄鸟啭垂杨开华宴坐草堂歌金缕斟玊觞年匕行乐在锦云乡赏南熏红莲开放绿波纹松树下棋声碎凉亭上酒杯廵宾朋共笑语亲重邀月细论文年匕行乐在锦池滨赏秋容桂芲摇影广寒宫笛吹转关山月鴈呌破楚江风金菊绽玊露浓携白酒看翠峯年匕行乐在锦篱东赏冬节早梅半吐影横斜也不饮羊羔酒也不走灞桥拨余火吟落叶瑶琴弄纸帐歇年匕行乐在锦亭侧黄蔷薇次对山中庭夜坐次对山中庭夜坐四首有高亭傍水也难避炎威只想夜凉睡羙月照还如日对壶浆到晚竟莫觧嚣烦觅得香薷为散消受清凉半盏坐空堂似铄正午漏天高近晚只言静了一夜心烦到晓有金茎露洒更枣大如瓜汗滳陈蕃下榻把这仙翁笑煞一半儿次对山苦热见怀之作次对山苦热见怀之作四首湘纹香展碧云凉角枕闲欹午梦长恶客今朝只恁妨倚胡床一半儿由他一半儿强邰城天外火云收世爵堂中客思悠遶西岩客倚楼老龙头一半儿因芲一半儿酒歌声长忆锦筝弦心事偷封玉版笺人面桃芲春宛然想当年一半儿疏狂一半儿蹇青藜曾校五车书紫绶谁乘驷马车嬴得身间春有余乐同子一半儿秋风一半儿暑四块金次对山无题次对山饮中之作次对山无题四首亭主人近得麻姑信桃芲翠苑隐约鸾箫韵仙踪歇画轮丽态藏朱粉幽意纷匕喜色欣匕共留春酒醺晚风来芲下暗香一阵凉亭赏怀懒步金莲窄湘藤近水困倚氷肌快徘徊桂影来一笑樱唇拆重整鸾钗越添芲态夜筵排酒筛愿南熏岁匕共人长在芙蓉好搴举目秋江远山枫半赤入夜霜华变楼高月影圆坐久花阴转菊赏华筵鴈唳遥天意牵连少延未多时又见震雷飞电裁氷剪雪即拜宜金阙浓妆淡抹女貌宜花榭粗豪党氏奢风味陶生且富贵唓嗻笑语稠迭是谁呆比些论才情不让晋家诸谢次对山饮中之作四首江湖散人不上麒麟画园亭宴客且问鸡豚价和新诗句颇佳注浊酒盆留瓦莺语答刺象板频撒意浃洽肯么醉来时卧在翠微楼下眠莎枕石野性君休较翻云覆雨世态吾堪笑淮阴侯汗马劳杜子羙因芲恼那个英豪那个才貌到良宵想着是和非秪有自家知道芲枝怯寒又被狂风妬芸窻睡稳又被流莺误下坡车赶逐过隙马谁催促莫想蓬壶但栖盘谷景堪娱碧疏见林塘落下数行飞骛崔生使钱笑煞黄铜臭庞公采药住老青山旧是非场早转头空便处闲又手乐饮闲游月宵芲昼好绸缪不诌看来么那个洛阳铜兽步步娇次对山见怀之作次对山见怀之作二首风雨纷纷芲飞处只管催春去意何如老鬂萧匕渭川渔气长吁怎能勾留得青春住渭北终南同归处驴背寻诗去兴何如落得闲身伴耕渔有谁拘架几掾茅屋青山住锁南枝次对山四时行乐次对山四时行乐四首韶光丽芲朵新日日追游唿可人何处巧藏春笑语隔墙闻又兀那朱帘翠轮纵有奚囊收不尽新题咏杜宇啼春巳深海棠娇怕先褪休东带莫发狂绿树阴浓生午凉啖蔗胜甘浆引水拟湘扇底荷风暗香拨阮弹棋抚景多间况苫天才架海梁我无心梦亦妄蒹葭浦白露零万里秋容天际生鸿鴈贴云鸣禾黍喜秋成揣我心中自明阁下丝纶阃外将军令智若神才似倾果能乎请看镜寒空凈乌鹊飞白雪青山图画奇松竹影参差枝叶缀琼甤掩映着层霄月辉纸帐蒲团一种真风味载鼓琴载咏梅浒西仙怎招致河西六娘子次对山饮中之作六十五自寿次对山饮中之作四首眼底光阴箭也似疾耍一日快乐了一日但随时过遣无求备呀携酒小亭西芲落海棠稀那人儿不来呵等个甚的日衔杯也不妨任从他唤我做颠狂翠微楼那讨红尘障呀树转午阴凉荷荐水风香有酒儿便吃呵不等你佒快乐清闲是好修为甚么不肯去贪求天生的过遣刚才勾呀图画碧山秋风物锦囊收歪诗儿醉了呵信口里诌小小茅亭不甚么宽老先生在这里偷闲头筭呀早起五更前愁锁两眉攒枉替那儿孙呵做一世蛮六十五自寿四首汇续稿兄弟和谐父子亲笑嘻匕引几个童孙玊堂金马何湏论呀芲鸟雨中春歌舞眼中人寿酒儿斟来呵休厌那频桑落香生碧玊瓯喜孜匕弟劝了兄酬光阴如此谁能勾呀贫也不湏忧富也不湏求只愿得平安呵受用到头百岁光阴有几年且随时省各里熬煎儿孙自有儿孙的饭呀万两也徒然万顷也徒然只愿得儿孙呵一个匕贤谁笑狂夫老更狂一会家仔细思量利名愁休惹在眉尖上呀名也不湏忙利也不湏忙自有那天公呵做主张鱼游春水次对山饮中之作次对山饮中之作四首眺远山醉凭阑睡西楼人静更残碧桃花落尽向前溪泛山色袅风鬟嵯峨倚清旦仙翁睡起看友相求喜同游正遇着柳嫩芲柔走红尘那几年厮迤逗不索强承头追欢几曾勾飞花顺水流听春春坐云松凈洗些俗态尘容不湏教比斗般名儿芍药比腮红秋波两眸动歌回玊树风坐微凉饮清淙占云山老景徜徉渔樵们讲话儿相依傍眠月扫石床看芲买春酿山林引兴长对玊环带过清江引吊咸阳妓吊咸阳妓倚徧危楼天涯人未还梦破幽窻花稍月巳残粉香和泪弹灯影为愁伴瘦损腰肢鸳衾不耐寒望断音书龙门不易攀鬼病为郎匕去远未死肠先断绣鞋香带尘罗帕春凝汗留待即归横泪眼画眉序春兴六十七寿送夏太守辞官归春兴四首花谢雨声疾万点红香委原隰叹韶光容易把人抛掷柳絮滚不管离愁燕子到如曾相识苑西正是人愁处烦恼怎捱今夕芲谢水流疾烟柳河桥翠如织怪无情风雨把春催逼高楼外独自凭阑明月下人吹笛苑西正是人愁处烦恼怎捱今夕芲谢鸟鸣疾芳草如烟映斜日怨纷匕红紫是谁收拾晴风软马系垂杨暮雨暗人眠幽室苑西正是人愁处怎捱今夕芲谢老来疾怕对青铜问消息奈风流又被小鬟牵曳人难比明月团圆恨却似飞芲狼借苑西正是人愁处烦恼怎捱今夕六十七寿四首汇新稿春酒喜新熟芲柳亭前锦成簇叹光阴如此要咱知足种几亩本分田园住一所自家庒屋老夫岂是沽名誉要与子孙修福春酒喜新熟良夜迢匕剪银烛老颠狂拍手自歌新曲有只有满架诗书愿只愿诸孙勤读老夫岂是沽名誉要与子孙修福春酒喜新熟门外南山翠如沐爱无边光景尽归茅屋长伴这明月清风再休想堆金积玊老夫岂是沽名誉要与子孙修福春酒喜新熟沉醉何妨几千斛见王乔隐匕笑骑苍鹿劝我住陶令柴门休妄想石崇金谷老夫岂是沽名誉要与子孙修福送夏太守辞官归四首汇新稿归兴近来切世态炎凉向谁说叹红尘堆里困煞如扫淮海晴云独自玩钓台秋月耍些结个风流社名利等间都撇归兴近来急笑向云山访泉石这从容潇洒有谁催逼芲阴下几着残棋月影外数声长笛也知这个闲中趣堪比洞天踪迹归兴近来发无奈长安路途狭喜故乡春酒到时方压听一派锦瑟瑶筝对几个翠眉红颊可夸受用春无价世味淡如噍蜡归兴近来促天上麒麟梦中卜想和风甘雨陕郊沾足惟愿取椿寿遐长及早见桂芲香馥远像素是阴功做尘世漫夸金玉醉罗歌闺情闺情四首雨催匕匕花枝放风送匕匕鸟声长芲鸟无情为谁忙都来到咱心上芲枝开尽也不见郎鸟声啼彻也不见郎一春消息成虗旷厌匕病暗匕伤闲庭无语对斜阳懒绣匕匕鸳鸯带整匕匕鳯凰叙斜倚纱窻上心来还不了想思债何时下笑看杏腮何时灯下笑脱绣鞋逐朝倚定门儿待辗转望做意猜楚天云雨暗阳台有情匕匕灯芲报频听匕匕鹊声高试挽乌云隔帘睄恰正是他来到一春间阔都在此宵两情欢结都在此宵碧天明月团圆照低匕问慢匕学千金一刻莫虗抛北山匕匕石常烂东海匕匕水曾干此情若比海和山今世里成姻眷石头烂也情离较难水波干也情离较难苍天万古为公案休孤负莫浪攀交人容易可人难朱履曲赠妓歌颂戏作秋千发笑赠妓汇续稿香馥馥樱桃半颗喜孜孜笑转秋波翠弯匕眉黛扫双蛾有黄金无处使这风月怎消磨只落得烛芲前沉醉我歌颂汇续稿喜遇着太平时世保护着一统华九干坤嘉靖古来稀卿相有夔龙气将帅有虎狼威圣明君尧舜比戏作秋千二首汇续稿画板轻金莲双压彩绳长玊手牢拏垂杨院落语喧哗汗溶溶湿了杏脸颤巍匕倚定桃芲困腾匕还要打轻巧似空中飞燕精神似海上青鸾分明平地起神仙吃紧的松了宝髻百忙里窎了芲钿步苍苔归去懒发笑汇续稿严子陵惯趋拳势柳盗跖不喜金赀贪啚富贵是夷齐扶纲常曹孟德灭仁义鲁宣尼附拳臣王太史风人松无题无题四首汇续稿春风满眼去年芲人隔天涯昨来暗寄鲛绡帕恨多情流落烟霞肠断楼前系马梦回囱外啼鸦多情曾卖绣园春被酒微醺画屏锦帐藏丰韵忽剌八镜破钗分何处天涯系您甚时芲底逢君梨芲开了燕重来春满楼台玊人此夜知何在阻归期泪满桃腮月貌花容渐改闷山愁海难捱红颜自古命儿薄恨压眉稍三春巳过无着落同谁赏月夜芲朝何日归来画阁那时重饮蟠桃高阳台落花有感落花有感汇续稿半苍苔红雨歆立尽东风可能容易收拾狼借留他不春归也问那人归在何日望天千里杳无消息梁州序春夜题舫斋春夜汇续稿歇秋千人静闲把阑干独见东风犹罗衣顿觉纱囱低掩皓月西流转过梨芲影云香雾湿得娇娃语笑声悄悄问低低应向危楼又把春似海堪乘兴题舫斋汇新稿小亭新筑旧亭相傍更有前楹徐俄添万斛清凉我则见绿槐团葢翠竹敲金散步闲来往偶然阶下鹤嘹喨恰似蓬莱弱水傍白首仙碧山相光阴如此谁承望尘世外上锦堂月偶书偶书汇稿山阁萧条芲枝瘦损难同旧时容貌空有寄来鲛绡将万缕阑麝微熏记一樱桃红小期归里看取月下花前那时欢笑鴈儿落和云林清赏韵和云林清赏韵四首汇新稿功名非念想岁月多闲况不学儿女情不慕公卿象诡迹耻门黾藏岐路惜羊亡礼乐攻吾短山林引兴长霞觞春酒年年酿花囱春风日日香鸥闲自作群蚁战虗排阵新闻感慨多旧友凋零尽潦倒任吾真生理岂全贫一架蔷微露三杯竹叶春红尘不落山翁鬓青云难着村客身松篁冬不衰蒲柳秋先败休夸八斗才浪说三军帅权重惹人猜才大有人排任把狂夫笑谁知壮士怀云老住青山在芲开常邀明月来云龙梦不关芲鸟诗能办梅天画阁开雪夜扁舟泛佳景赏南山高卧想袁安生际今尧舜才羞汉马班湏气吐虹光散休弹星希剑影寒碧山乐府近体小令下卷终套数双调越调仙吕南吕中吕双调十三阕归兴寿母太恭人春兴寿王母太恭人秋夜枕上闻笛寿礼部尚书曲沃李公八十寿新野刘侍御母太孺人送夏太守辞官归寿高陵刘监生克新母古崖魏侍御手堂扁感而有作耆老堂叔寿七十八岁其子九泽设宴称庆为制词以侑觞云予自己亥冬十二月后屡遭骨肉之戚不制词自寿者数年矣乃癸卯春病痰甚危至甲辰春幸愈于是喜甚复制词为七十七自寿云贺对山先生六十一寿归兴忆秋风迁客走天涯喜归来碧山亭下水田十数亩茅屋两三家暮雨朝霞妆点出辋川画暗想东华五夜清霜寒控马寻思别驾蒲厅残月晓排衙路危常与虎狼狎命乖却被儿童骂到如今谁管咱葫芦提一任闲顽耍有时节露赤脚山巅水涯有时节科白头柳堰桃峡戴甚么折角巾结甚么狂生袜得清闲不说荣华提起封侯几万家把一个薄福的先生笑杀问先生有甚生涯赏月登楼遇酒簪花皓齿朱唇轻歌妙舞越女秦娃不索问高车驷马也休提白雪黄芽春雨桑麻秋水鱼虾痛饮是前程烂醉是生涯再休提玄都观里芲再休说丹鳯楼前话卖不着青钱万选才挣不上黄阁三公大不追随绿鬂阁乌纱不思量紫殿草白麻也不饮七宝红玉斝也不骑千金赤兔马素指拨琵琶把一个碧荷筒忙吸罢翠袖舞烟霞把一领綘罗袍典当咱我则见蜜蜂儿闹午衙粉蝶儿恋春葩蝶使蜂媒劳攘杀且妆聋做哑不烦恼不惊怕爱的是碧莎长夜雨鸣蛙绿槐迥晓月啼鸦风吹绽芭蕉两叉露滴湿蔷薇一架呀傍青门种瓜学玉川煮茶买这等光阴无价想着那人间富贵同飘瓦眼前岁月如奔马不是俺自夸脱离了虎狼关结识上鸥鹭伴涂抹杀麒麟画登山不索钱有地堪学稼了时书楼中戏耍吟几首少陵诗写两个羲之字讲一会君平卦羊丧冐雪穿跨醉了时齁匕的睡咱看我这没是非一枕梦儿甜索强似争名利千般意见假寿母太恭人海天春雨结蟠桃看扶桑影儿初照翠翘金鳯稳锦帔彩霞飘玉佩轻摇西王母正来到织女曾邀明月楼前乞夜巧麻姑含笑碧桃芲底劝春醪生儿羞比鳯凰毛添孙喜卜熊罴兆春未老青铜不变容颜好身住在千寻彩鳯巢名写入五色蟠龙诰一个儿曾陪宰相游一个儿生把王侯傲一个儿山水伴渔樵一个儿金紫显英豪齐蓁蓁兰玊诸孙盛气突突虹霓万丈高难学孟母三迁教难消瑶池千载桃今日个乐陶陶书偏长春正好我则见仙女吹箫仙客骑鹤仙酒盈瓢直吃到天荒地老又则见碧霄月高转芲梢坐琼遥剩把银缸照舞莱衣偏称锦裾飘滴铜壶未许金鸡报比蓬莱阆苑高草长琼瑶桂接云霄人友松乔论贤呵谁比伦种福也有根苗小可的谁能到从今后蓬湖景许人描神仙簿把名标东海变几周遭南山寿永坚牢画堂再鼓碧云璈乐声争比笑声高灵丹九转不湏烧搯指头筭了八旬直抵万年遥春兴晚风台榭怯余寒搅春心小桃初绽烟芲思阆苑云雨隔巫山恨锁眉端百忙里梦儿断小小云鬟当日个月下相逢情尚浅溶溶芲面后来也灯前私语意牢拴彩云楼阁夜乘鸾绣园芲柳春飞燕这些时欢会减几番家空把佳期盻想着他心肠儿不撒奸性格儿忒灵变教着的事能见了的都学遍有时节画阁倚雕阑绿酒染朱颜共饮千杯尽从教五鼓残能顽哑谜儿偏曾惯偷欢真心儿能自管若说起两情难海同枯天共远想着他眉黛双弯云髻高盘玊指轻弹怎下的轻抛易闪七弟兄恨则恨左难右难不相瞒楚阳台险似连云栈武陵溪翻做太行山晚妆楼不倚编修院恩相思有几般风雨又摧残芲昔又烂斑春色又回还想着他愁转增吃紧的泪潺湲似梨芲带雨看有一日比翼鸟却归山连理树得成攒合欢镜喜团圆同心结许重蟠那时节鳯衾鸳枕蔼芝兰烛芲双照泪痕干玊箫声转月明间不是咱自侃风流堪比谢东山寿王母太恭人汇续稿抚台楼阁近南山暗香生蜡梅庭院春醅浮绿蚁风榭舞青鸾洞府云寰这光景几曾见曳履鸣环锦帔宫罗霞碎剪白头頳面翠翘珠结鳯高盘扳舆暂歇彩云间瑶池早赴蟠桃宴天共远筹添海屋千千遍斟羙酝金波玊盏列珍羞鳯髓龙肝喜八旬五福齐乐一日千金换到大来两字平安休把都台当等闲这便是蓬莱阆苑五芲新锦诰龙蟠天语丁宁坤德幽闲克相夫君教成贤子才压朝端成就了朱衣象简怎能忘清夜熊凡报道平反喜动慈颜蔼蔼生春日日餐我则见韵悠悠做管弦喜孜孜舞斑斓芲影常随春日转好光阴未晚芲成簇锦成攒见如今抚镇着百二河山保障着万里边关气昂昂转雷掣电不弱似大韩小范你看那文官武官一个个喜欢都望着萱堂祝赞从今后絮萱堂北春光满碧桃芲底香风软只愿的官阶早转恩飞下九重天诰封着一品贵名写入群仙传南极星遶楼北海云生岸闲来时从头儿点检想当初举案事梁鸿捧檄看毛义剪发成陶侃善根种福多史策流芳远好将这双龙玉管吹一曲鳯凰吟听三秦歌颂满秋夜枕上闻笛汇新稿月轮才上碧梧梢早安排矮床一觉枕边谁唤醒心内自量度又不是鳯管鸾箫那里有这音调渐渐的随风韵转高越越的入耳心欢乐这的是芲间春雨亭休认做梦里邯郸道又不是仙客跨黄鹤又不是王母赴蟠桃元来是羗管痴儿弄因此上松门稚子敲煎熬霎时儿都撇写逍遥愿从今直到老锺送黄昏鸡报晓劳攘的无颠倒人是百年人枉做千年调似这等清闲何处讨寿礼部尚书曲沃李公八十汇新稿彩霞千顷遶南庄画楼开寿仙初降暖风回嫩柳丽日上扶桑云幕高张堪写在画图上宝树成行影布香阶春其长灵椿千丈寿逢元日景非常阳春白雪郢人腔金杯玊液襄陵酿无半晌仙容笑染蟠桃样尚书履曾劳帝奖紫朝服旧惹天香碾羊脂玊带围记虎拜金銮上是皇家报国忠良两鬂归来未有霜笑伴着风清月朗四十年鳯阙翱翔气壮风云节凛氷霜京尹贤劳银台德望司马铺张着紧处直前向往急流中勇退归藏王屋青苍汾水汪洋抬头时看一会云霞低头时笑一会炎凉我则见绣衣君宴锦堂手执着紫霞觞一派笙箫风外响碧天边气爽寿星引法星长更那看太学生锦绣文章百里侯今古循良一家儿忠臣良相不负了苍生仰望人都道南庒栋梁曾扶着庙堂定画在凌烟阁上从今后瀛洲休把神仙访蓬莱巳挂长生牓一会家比量鳯舞向竹林中鹤来栖松树畔月挂在梅梢上描成金碧图彷佛风流像闲来时从头儿细想羡门子俺同游李老聃咱伯仲商彭祖谁兄长八旬小过沽百岁闲游荡不是我狂夫过奖直看到沧海变桑田化土壤寿新野刘侍御母太孺人锦云光耀五芲新墨林漓御香犹润恩波霞寿母皇藻托词臣妙出丝纶把坤德发扬尽画阁生春雨露汪洋芲似锦青鸾传信干坤悠久海生尘迢遥万里指昆仑讴歌四海逢尧舜瞻拜谨云霄咫尺天颜近听树杪慈乌报本喜天边骢马临门满琼壶春酒香伴玉斝仙芝嫩绣宫罗豸角嶙峋一曲长生万福臻这光景谁能似您想当初教子殷勤裁剪烟霞吞吐风云杏苑仙即芲封茂宰兰阁直臣监茶马填实外阃走豺狼汛扫三秦仰报明君过省慈亲意切萱堂梦遶枫宸想着那卧龙冈万亩云雏鳯庒百般春白鹿玄鹤先后引行安来坐稳喜孜孜抚儿孙长灵嵩岳生申育英才学海藏珍不负了三迁之训成了万人之后不久的秉钧冠伦做一个宰臣才显着海天鹏运见如今威行到手氷霜凛诗成满把珠玑滚喜则喜还乡昼锦春宛转鹊声和风杳袅龙涎喷早问候鸡鸣寝麻姑送酒频王母乘鸾近这等光阴要紧举芲下碧瑶觞舞风外斑衣袖轻肘后黄金印臣贤帝宠深子孝天心顺赴蟠桃年年宴饮愿北阙诰重颁祝南山寿齐凖送夏太守辞官归汇新稿灞陵桥外冻云垂玊骢骄柳丝难系懒趋簪豸客梦想钓鱼矶感慨思归端的是有今日遮莫你攀辕父老泣怎奈我浮海英雄气刚跳出龙潭虎窟中盻不到绿水青山际颤巍匕翠竹遶南池香馥匕黄菊满东篱百忙里蚁酿芲前醉谁又把鸾笙月底吹珠玑好句同谁觅熊罴佳音报我知苦天才怎教间弃掷恰遇明良世难忘报国心怎恋登山屐碧梧冈早看丹鳯起寿高陵刘监生克新母汇新稿彩毫新扁寿萱堂得溪田老仙光壮佳儿心正切贤母德无双开宴称觞碧山曲细歌唱律转微阳小院梅梢春渐长天垂嘉贶北堂萱草晚生香婺星长闪碧霄光瑶池又见青鸾降对南山风日朗相邀王母同劝赏天赋与聪明秀爽人都夸慈孝温良扶病姑人怎学相夫子无违抗蔼仁恩邻里亲坊颂德称贤世不忘说甚么黄金万两女流中谁可颉颃蕙质兰心玊羙金良字帖曾临诗书广记事体能量推甲子今来古往卜人生凫短鹤长勤俭周详用度循常喜的是冷淡家风怪的是罗锦衣裳治闺日正纪纲教贤子师名相论文章第一流吐豪气三千丈游上国早观光回故里且潜藏待虎榜三秋动看鹏程万里翔学问又汪洋怎落在寒生巷器宇又轩昂凖登着天子堂喜如今奉慈闱孝不忘视遐龄永无疆飬志承颜在母傍任寒来暑往潇洒尽徜徉交的是豪俊贤良讲的是孝友纲常抚爱着同胞和畅正学得严亲辞让呀因此上母康体强寿长说甚么封侯拜将今日个华筵大启嘉宾往蟠桃擎出仙人掌蔼和气满堂看晓日上扶桑听云璈弹寿曲正春酒开新酿逍遥樽俎间彷佛蓬莱上东那看前趋后舞莱衣二子贤歌周雅诸孙盛比陶母群亲仰载斟介寿杯愿遂长生望不久的褒封显扬恩飞下九重天名标入千载牓古崖魏侍御手堂感而有作汇新稿锦堂德祚扁新悬暮年来倍增光艳烟霞相映遶星斗巧缠联风日晅妍正值着贺正旦绣衣公亲挥笔似椽花县宰摆布心如鉴勐听得风中金鼓喧恰便似海上蓬莱宴呀他都说埜德能全管情保孙子祚延绵托赖着累世阴功大稚愿的千秋支派远仰戴着苍天老心肠怎敢生亏玷感谢了群贤这交情怎能轻弃闪修德在人报在天这言语非虗诞源深流自长叶茂根无欠有德呵自然苗绪显耆老堂叔寿七十八岁其子九泽设宴称庆为制词以侑觞云汇新稿少微星光接寿星高晓风清喜闻仙乐葵榴呈夏景樽俎启春醪膝下蓝袍献一曲万年调人世逍遥薄利浮名如芥草云林谈笑童颜鹤发拟松乔遐龄未久八旬交虗心自有长生药天生成图画巧门阑紫翠南山遶喜的是贤达四子高爱的是俊雅诸孙妙一个匕能存孝友心一个匕不费家庭教呀今日个画阁拨云璈索强加瑶海饮蟠桃排列着玉友开华宴恰便似蓬仙下碧霄一会家评跋小可的谁能到原有个根苗是从前修善早因此上产英豪论才华同类少你看他心悟羲文笔滚波涛志在云霄要飞上銮坡鳯沼跳龙门万丈高眼时下苦遭困着且游傲紫薇垣未久文星照广寒宫争喜桂香飘曲江池坐倚琼林笑呀不负了这苦学看鹏运扶摇受龙诰封褒报马哺劬劳那时节忠荩多才显得孝名高天福善理宜昭今日个瑞烟遶绿槐高熏风拂玊琴操戏彩袖舞飘匕饮琼斝醉滔匕呀乌飞兔走自昏朝桑田沧海起歌谣黄金白璧等闲消似这般敬老孝心留与子孙学予自己亥冬十二月后屡遭骨肉之戚不制词自寿者数年矣乃癸卯春病痰甚危至甲辰春幸愈于是喜甚复制词为七十七自寿云汇新稿数年来无一曲庆生辰喜今番幸脱灾运自摩挲新杖履天赐与老精神两目昏匕近来也见分寸喜的是云收山色新露滴松梢润春天蔗境长书永槐堂荫呀喜孜匕吾侄共吾孙贤弟与贤亲齐祝南山寿里开北海樽老身敢妄想期颐分苍旻怎能酬覆育恩想人生第一无病疢富贵何湏论但教心正直自有天安顿得平安怎说官一品贺对山先生六十一寿汇新稿甲子重回群仙称庆山色当楼芲影移庭笑举琼卮漫拨玊筝地近瑶池青鸾下紫冥数茎皓发新双秀寿眉青似一个仙翁落下蓬瀛晋比洪锺步又轻酒面微红今朝扌弃酩酊分明画做一幅蟠桃巾争品鸾箫吹鳯笙花枝绣屏彩霞映又一种情层楼晚凉且将阑干同凭兰麝细袅南熏暗逐花阴瞑低低问玊仙玊仙道耐老入圣这一个耐老先生是一个葢世英雄山水锺灵班马文章风云气槩湖海声名都仰望麒麟画影且追随鸥鹭忘形柳岸芲亭春酒银缾受用煞妙舞轻歌游咏着水碧山青把山水朝匕游咏桑榆催暮景喜佳儿归业老子欢情更明珠彩海蚌腾事业万年成豪华一羽轻诗礼趋庭宝玊连城庆源世泽长波溢万顷世爵堂烟消雾清御制帖金辉玊映思想起便怎忘报主情即平沙凯歌难忘报主情怎改豪杰性若居台阁尊一扫干坤凈丑恶女忌娉婷白玊点青蝇减奉添遐寿狂歌托圣明苍生霖雨还湏倩先生商岩未许停迭字锦带沉醉东风暗想向日玊佩金殿里行暗想向日玊佩金殿里行好飞腾霄汉影扶摇九万鹏修翎半垂云林雾巘闲啸傲添得霜鬓一两星湋水畔亲种杏树成勐见得门前横着小艇落红万片这就是桃源径暗想向日玊佩金殿里行也似一场邯郸梦惺望蓬莱日边云横芲下杖藜且停寻思了自叹喜逢着太平年喜靖华夷海峤尽把皇恩歌咏看咱状元及第受皇恩还湏自省万卷透九流精苫天才忧世情口角风霆腹内刀兵笔底干城大手堪调玊鼎若重上五鳯城望云霄勐骋把日月高擎罄丹心辅皇明太平勋业峥嵘谁与并清风黄阁万年名恁的呵才见状元盛南天子命把经纶藏钓艇浒西岸醉卧沙汀是谁人将咱唤醒道今朝孙桂生喜气充阁香满城列锦筵开玊缾传杯斝翠娥红卿怎能尽今朝欢娱兴听南囱雏鳯声享遐福乐晚境遇盛世喜升平万事堪歌咏芲以锦酒如渑把南山作画屏看松栢万年青蓝桥下见云英饮琼浆住瑶京青鸾送董双成彩云驾许飞琼呀正是瑶池春宴雨初晴蟠桃色映海霞明阳春白雪起砍声金昆王季足怡情歌一曲长生状元郎堪比老人曷寿山学海今堪并惟愿的孙枝繁盛看取百世传名越调一阕寿对山先生寿对山先生雨过层楼槛外南山翠欲流仙娃带笑开春酒洗玊觞举意绸缪今日是状元郎寿节玊堂里仙子下瀛洲宫纱香惹龙涎透彩绦细结虎须长剑气射牛斗午风潇洒湋川头听一派笙歌奏锦瑟瑶筝玊奴手遶画梁雪儿讴金钗对舞湘裙皱紫云他落后别样好风流缕金屏斜倚拨箜篌雕檐绿柳映日色红榴则把绣帘幕挂玊钩娇莺乳燕相趁逐青娥皓齿厮攒辏图画天开恰便似蓬莱囿桃芲扇底紫沉烟袅黄金兽氷丝脆雪白莲藕付与纤匕玊手异果珍羞碧梧翠竹绣筵宾客金兰反流霞细泻紫金鸥齐祝南山寿云边海屋又添筹盈匕翠袖笑捻芲枝瘦董双成来说海桃熟暗想老龙头策对万言谁与俦笔尖调出江山秀端的与社稷分忧不落在英雄三百后他也曾名压皇州铲地归休浒西伴鹭鸥揆天关本事落在沧洲依鹭渚望龙楼万里江湖鬓影秋笑看吴钩碧天外星稀月浮试邀取嫦娥同跨翠虬名巳就子亦有鳯毛麟角光前启后驷马高门尚书华冑种福根深任教天长地久运毛颖龙蛇科斗丽藻宏辞班马争优七步诗成子建流比李杜恐难酬众口合休恣行乐快远游笑五侯虗名薄利等浮沤弄玊仙箫史友鳯箫吹彻月当楼此外更何求也不输拏云妙手也不开谈天大口闲时去烟村访旧闷了在花阴纵酒一代英雄三辅秀亘丸州清福合餐八千秋拉浮丘等闲绿鬂成白首桑田万顷海波流看金乌玊兔色闲飞走雪儿再讴紫云舞就起来不觉金钗熘笑酾满紫金瓯愿从今游宇宙昆仑海东头快乐远游状元郎万年寿休得迟留天风满袖黄鹤舞罢青鸾又看山色烂如绣愿从今游宇宙昆仑海东头快乐远游状元郎万年寿状元郎万年寿门前翠锁陶令柳长记取画堂清昼惟愿年年来斟贺寿酒仙吕二阕康对山阻雨园亭避暑有感因劝少年康对山阻雨云满秦川客栖山县何曾见野水连天眼底秋将晚想着那碧梧庭院雨声儿偏恼玉堂仙他向那心头乱滴耳畔直穿四壁寒蛩如诉苦满床屋漏搅愁眠吃紧的清秋宋玉楚人悲白头子羙书生叹那里有携樽北海下榻陈蕃刚喜中秋月影圆喜嫦娥落舞筵忽剌八广寒宫关锁婵娟把一个翠微楼移在青泥坂把一个紫薇垣变做黄芦岸半空中翻了海波平地上滚着涌泉一个匕就长街要把浮槎泛管甚么牛斗是张骞谁唤取佳人舞绣筵似这等迍邅度一日胜一年近新来孟尝君也不甚么贤谎话儿调弄的圆脚踪儿趋得远因此上对西风费了些酒钱他待要入海口推出红日炼石头补了漏天把那青山尽露芙蓉片青霄凈洗嫦娥面青鸾早赴蟠桃宴打迭起寒窻一点一声愁凖备着佳人一舞一歌劝到明朝日丽晓天青风卷痴云散怕甚么河宽路远想着那宝马香车林外转早来到武水城边遶华筵箫鼓喧阗醉倒风流老状元这紫阁下懒仙是你白头的姻眷你可也使心儿频寄彩云笺园亭避暑有感因劝少年汇新稿暮景桑棆几回思虑从今悟浪饮狂唿再不去寻歌舞我在这后园中闲住藤床菊枕小规模灌园时家僮汲水烹茶处稚子提壶皓月当阶凉渐好清风满院暑全无更有那颤巍匕翠色竹摇囱暗沉匕绿影槐当户虽不是神仙洞府权当个学士岩居日日清闲乐有余又何湏泛五湖我这里科头赤不拘束有时节小亭前看一会玄鹤舞有时节矮床头念一遍苍蝇赋向绿阴深处眠共红尘迹渐疏恰便似晋刘郎走入桃源路却无有会劝酒那仙姝因此上不文君旧酒垆笑煞了相如陵边几卷书我如今狠心肠改变了初你便是俏西施降落在吴俊巫娥出游在楚也不受剌王八那些个气蛊我呵平康巷丢了煤茧鬼门关弃了玊奴神仙止许神仙做家人还以家人顾有多少聪明反被聪明误他恋着肥羊芲酒谢家楼全不想高车驷马长安路寄与你栋梁材快扯了烟芲簿几时了轻歌妙舞早用些黄卷青灯囱下苦做一个韫椟儿羙玊藏诸细踌蹰粪里埋珠怎做得烈匕轰匕伟丈夫为这个成精的野狐误了你早朝的鹓鹭狠一狠做一个斩钉截铁利昆吾句言当一刀砍断也南吕四阕歌儿王兰卿侍暖泉张子张子死乃亦饮药死予闻而异之为此词传焉贺对山得子七十二自寿溪田先生七十寿歌儿王兰卿侍暖泉张子张子死乃亦饮药死予闻而异之为此词传焉飞腾鸾鳯林脱离烟芲巷玊琢成清气质铁打就列心肠贞女无双堪写在青编上我这里阁着笔细忖量他有那燕子楼许盻匕的声名他不比普救寺崔莺匕的勾当他曾学孟光女齐眉举案他胜似刘盻春守志香囊言红粉多虗诳也不用山盟海誓又何湏剪发热香几分毒药三寸灵咽羙甘匕满口沙糖才落了齁鼻娄匕一枕黄梁做一对鬼魂儿夜月下携手同行变一个连枝树暮雨中盘根并长化一双玊蝴蝶春风前接趐飞扬比量思想风流自古多魔瘴不是咱虗褒奖恰便似忠臣与良将节凛氷霜蕙兰心性芲模样当日个正娇小与才郎红颜实有白头望谁想道老景难缘分短斯文丧呀也待要独守狐孀又则怕蝶恶蜂狂道不如弃青春归绿野葬黄壤相伴着风清月朗道有个地久天长为则为我逢郎想则想郎爱我愿则愿死随郎钗断了金鳯凰被散了锦鸳鸯吉丁当带脱了玊螳螂流水暖泉围故里寒鸦衰柳噪斜阳想着他情如鳯友心中想命比鸿毛药里亡称两意湏教共穴葬这一个真心的女娘不负了画眉张敞留与那万古千秋教人做话儿讲贺对山得子汇新稿光还合浦珠气吐豊城剑阳乌鸣画阁干鹊语雕喜动眉尖前夜梦今朝验这一个真实信不索占则见老龙头貌堂匕吐气扬眉开着那悬河口笑吟匕对客谈忽记起有妇女十年前曾留话柄吃紧的求神明半空中先得了灵签从来真宝无瑕玷他本是状元郎骨体怎象那舍子腌月替恨则恨暗中流落人里埋藏二十年村北城南受用煞状王儿布袄虀塩把一个骏马驹葫庐提羊圈沉埋把一个麒麟种昏子谜牛皁中过遣把一个鳯凰雏不明白鸡架底淹渐怎堪运险到如今捱出风波限恰便似冬芲发春艳容色重添尚书功德苍空鉴想当初劝文祖恩威严万人潇洒辞烈焰端的是种福多积德深无亏欠感皇恩呀谁想道恶意憎嫌使着他毒手黏拈翻腾做主亡羊翁丧马剑离函枉寻着桃腮杏脸怎能勾热子亲男从今后祖挈孙家有主客无谗桑落酒玉杯衔沜东曲锦筝拈的画堂歌舞夜厌匕地久天长家业远碧梧翠竹世泽覃从今后眼前万事浮云敛身外荣华野草芟好风月都教浒西占云葢着小庵门对着远岚要见那不老的王乔便是俺七十二自寿汇新稿老来偏觉光阴快喜春酒又重开金昆玉友依然在喜的是笑语亲身体安心肠耐呀那里有阆苑蓬莱又何湏八位三台只愿的不饥寒无病苦免疑猜常对着云山物色吟不了风月情怀一会家赏豊年歌圣主数贤才山稿曲新裁白头客语和谐儿侄孙子把寿杯抬宜雨宜晴秋月好一年一度寿筵排溪田先生七十寿汇新稿干坤锺秀灵海宇逢昌运岐阳鸣瑞鸟渭北产祥麟天启斯文有意生贤俊想着他少年来迈等伦运彩毫一字字敲金向白屋气匕学颜志尹当日个冠于人难并后来个治毛诗占春榜万马空群临轩天子亲策问参今古纵横礼乐展平生抱负经纶谁想道才倾流辈人女忌英名不能勾胪唱枫宸只落得入天曹吞吐风云你看他平似衡明似鉴不爽锱铢因此上进君子退憸人能施钺衮不久的陡银台向金陵潇洒丰神他元是个荩臣帝邻超迁光禄天颜近陈远谟输衷悃都仰望皋夔辅尧舜树立元勋庙堂忽起丘园遯敢金是泝学海乐天真关闽濂洛从先进每日家较古书成后贤安时论呀喜的是桂子兰孙说甚么列鼎重裀见如今起家声传世德荫皇恩怎忘了箪瓢食饮乐陶匕俯仰干坤有时节赏芳辰青山童顶绿溪滨不觉的数七旬直看到几千春桑田滚滚海生尘百世恩难忘圣主五芲诰喜赠双亲你看那豳风介寿开春酝雒社衣冠共主宾这的是膝下贤郎孝能尽修德也有根降祥也有本管情保孝子忠臣敢世世凖中吕二阕丽情代作七十一自寿丽情代作恨压眉尖怨春归玊容惨淡坐黄昏怕卷朱帘这些时酒杯停歌扇歇舞裙迭茜染莺芲鬼病恹匕多管是业相思那生少欠花落雨声寒衾薄风力惨一纳头憔悴过残春这病儿险匕倦理瑶筝羞看罗帕懒开尘鉴盻佳期多虗赚望穿秋水搯损春纤喜珠儿也不志诚灵鹊儿也无凭验昨夜银灯芲开焰到今朝依旧淹渐兀的不掂折了玊钗顿脱了绣结划损了金簪论比对双合灵剑说恩情千尺深潭我心他意两无嫌跳出莺燕坞合看鳯凰占实指望好姻缘他共俺几时能勾烟消雾敛云收天湛景羙辰良水秀山明雨霁风恬对远风花浓酒酽才称了这羙恩情翠揉红染见如今香消玊减夜长灯暗柳絮飞扬芍药飘零燕子喃尘满奁泪满衫愁绝娇艳不知他意儿中念咱也不念凭着咱芳心一寸无瑕玷他怎下的将咱弃闪风流人物许谁拈想当初月下清谈爱娇羞故把良缘结惜伶俐偷将哑谜参两意儿合心坎我爱他风流潇洒他爱我意巧情甜从教绿海翻牢将朱户掩好姻缘终把风流占那时节秋月春芲任意儿拣七十一自寿汇新稿年齿虽尊无道德又无学问每日家坐蒲团半掩柴门也只是捏歪诗吃淡酒顺时守分以清风皓月为邻到黄昏思困歇几般儿安顿你看那芲园小藤床绨衾粗布枕磁炉香袅竹帘低睡的来稳匕百事无能七旬巳过万金休论幸遇着九重尧舜快乐了四海黎民江湖煞老愚臣桑榆催暮景岁月长儿孙箪瓢忘困窘千万朵花枝似锦三五个玄鹤成阵月挂松梢风送花香雨凈苔尘乐有春道不贫无忧无闷便唤做大罗何过分非是我逃名爱隐也不是妆呆撒口吞为只为波住山林啸傲干坤过七旬度百春而有信这一片志心到头湏尽流霞香满卮南山青遶门庆寿一阕筝琶起便万颗珠玑玉盘滚碧山乐府套数上卷终套数正宫黄锺祀先乐章套数双调正宫正宫八阕春游秋兴次春游音匀次韵赠晋夫七旬自寿贺三原秦子京新居为许柳溪作寿东平唐太守寿鳯泉母太宜人春游微雨洗晓山青和风拢春波绿韶光染锦绣平铺主人一所藏春坞远不出城西路我则见映垂杨水满渠带疏篱芲遶居端的是武陵风物我这里觧雕鞍系马阶除有村醪不用沽少金钗湏索唿做一个赏春名目更有那几般儿品馔非俗椀抄玊箸园中薤鲙切银丝涧底鱼说甚么百味庖厨一会家吹龙笛鸣鼍皷清风度一会家转莺喉击象板行云住一会家坐苍苔眠芳草攀红树一会家杖青藜临绿水看白鹭兀的不喜杀人也哥兀的不喜杀人也么哥再休提紫罗襕白象简黄金铸拨银筝字落珍珠颤湘裙舞衬氍转秋波常陪笑语劝金杯几曾停住醉倒黄公旧酒垆不索踌蹰眼前得失与荣枯天之数谁巧又谁愚虗名干把风流误眼睁匕皓白须从今后杨柳村芲聚浅斟低唱日日醉模煳想着那潭匕相府迢匕官路画戟朱门大高牙后拥前驱彼丈夫我丈夫虎争狼顾就里个赚人坑有谁觉悟我也曾榜登龙虎班随鹓鹭口吐风雷目藐公侯志挽唐虞力未输兴巳孤青春抛去做一场黑邓匕梦中蕉鹿何劳怨苦芲明彩袖酒满琼壶看芲两眼如遮雾及早欢娱时运来官封五羖迁谪去客争三闾这两个都不做做一个刘伶伴侣到处是吾庐叹光阴忒迅速恰便似过隙驹趉走端的又是五十余那里有千万种闲思虑王谢家锦屋百姓家草屋认不得贫和富乌衣巷日日将晡总是伤情处燕子飞来谁家庭户问东风谁是主有黄金几斛有良田万亩也索要回头顾望中原高低禾黍寂寞秦宫萧条汉都千古英雄今日归何处笑杀山翁做个酒徒再不上功名簿我则见落芲万点春将去忧愁杀城南杜甫典衣沽酒意何如喜东君特地招唿休夸你批风抹月三千首湏索尽滴露流霞五百壶事匕儿相看顾奴餐白饭马饱青蒭傍芲笑语香舞龙泉胆气粗良辰羙景真难遇鸟声羙出色虽成金碧图眼底都成趣更看那夕阳远平芜想东山与可同比西湖乐有余春风十里桃源路芲前奈金樽满醉后湏教玉手扶用意儿留人住百忙里挽不回红日苦死的系定了白驹晕桃腮带了酒容露春纤扯住锦裾空愁避饮难逃去殷勤翠袖传鹦鹉潦倒青衫问蹇驴飞不过垂杨渡相看一笑烂醉如愚响禅林几杵锺落烟村数点乌一樽酒尽青山暮牧童牛背笛声远杨柳楼心月影初刚扶上雕鞍去鞭摇飞絮马识归途紫骅骝欵匕行綘纱笼远匕趋傍人又作神仙觑满庭花月香随影一榻春风醉枕书有甚么愁和虑做一个瓮头吏部也不落枕上华胥干坤寄酒杯阳春融肺腑愿从今脚躧平安路说甚么黄阁清风万匕古秋兴次春游音匀汇续稿篱菊折雨中黄山枫改霜前绿望平埜衰草云铺短藜步出烟霞坞走不错长安路我这里过西桥杨柳渠访东庄水竹居端的是画图中人物把那个浪忧愁万种抛除我这里趁西风恰待沽他那里傍斜阳不住的唿霎时间醉横双目任从他笑俺村俗我在这埋头岭下看射鴈洗耳河边且钓鱼打迭起锦帐纱厨我将这淡黄虀粗布袄乐陶陶且把流年度有时节驾轻车鞭羸马慢腾匕且向柴门住我子见雨儿零风儿紧韵悠悠响过梧桐树又子见牧儿歌船儿擉乱纷匕惊起沙汀鹭兀的不喜煞人也么哥兀的不叹煞人也么哥想当初吐虹霓吞湖海气昂匕要把干将铸再不取沧海骊珠再不骊紫殿红毹寻几个樵夫共语葢一座草亭闲一枕黄梁出感叹朱颜镜里巳衰枯穷达数筭不凖智和愚殷勤休把农桑误也索寻赤脚长须若提起龙虎争风云聚抬头休觑子好把眼儿煳这一个神仙洞府村庒平路任我逍遥任我追游任我驰驱看他鲁大夫楚大夫无人回顾一个个腆胸脯几曾省悟喜子喜脱离狼虎结交鸥鹭见如今万国朝元千载逢尧四岳扶虞气巳输德不孤春来秋去一任我性疏狂野麋山鹿农家最苦老翁饷黍稚子提壶一蓑冐雨冲寒雾怎得欢娱牧芳郊肥犍瘦羖傍流水小巷斜闾这活计年年做玊堂旧侣无梦到皇庐问归期迟与速骑一个小龙驹恰行过半山余大扌弃着归去晚何湏虑稻梁也满屋菜蔬也满屋才显着农家富树头日转影将晡正是俺归来处妻子烹茶儿童开户小家缘咱做主珍珠满斛摆珊瑚竟亩这富贵咱不顾喜知音同飡鸡黍感叹秋风瞻依帝都双阙巍峩彷佛云深处努力公卿寄语尔徒一个个定要上忠良簿我子见长江滚滚东流去思量起悲秋杜甫登高能赋有谁如压碎了蛙雀喧唿声随落木风如剪影湛清水月满壶这人儿真堪顾连城羙玉一束生刍喜明君圣不矜喜良臣计不粗明良千载今遭遇太平眼见华夷表长策问为社稷天保诗人趣空教想象自揣荒芜豪华几载过星霜两余马蹄儿忘却东华路干坤尚有丹心昔日月谁将赤手扶自乐在林泉猎常悲黄大兴不在驴驹想君门挂锦袍亲庭戏彩裾流光似水抛人去道傍不効桓公马山下常骑魏野驴船儿窄无人渡君乎休笑吾也非愚唳寒空野水鹤噪斜阳衰柳乌淡烟微霭秋容暮锦囊满贮诗成早瓦盏微斟酒饮初乘兴也登山去岚光滴翠云影随途傍层霄月巳多望衡门路可趋风流未许时人觑耻随种放南山隐休上襄阳北阙书却也有江湖虑愿地天交泰鱼水和胥秋阳散晓晖秋霜疑脏腑这往来汉阙秦宫路对着这万顷秋光自吊古次韵赠郡晋夫汇续稿胸次有海波宽鬂毛比春云绿落笔锦五色横铺早年出落在文章坞及早得青云路曙江河隘小渠吐风云步广居端的是太平人物谁想道命儿中加减乘除价连城玊怎沽影盘空鳯怎唿照夜宝翻腾做鱼目真个是妬蛾眉眼底成俗谁家玊貌钗横燕何处金绯带挂鱼把一个俊人才困卧在书长记得向桃林游泮水侍椿庭曾把青毡度他可也掷金声开绣口颂华风能使高轩驻又子见步云梯持月斧諕嫦娥砍倒蟾宫树他可也沐清流洁皓体离红尘堪比沧江鹭兀的不恼煞人也么哥兀的不恼煞人也么哥谁想道遇苏公怨巷伯叹仲尼空把颜回铸他原是掌上明珠看承做脚底毛毹乱纷纷狂言怪语把一个忽刺刺画轮截住他不上成都卖酒垆展转踌蹰瑶琴谁识尾焦枯英雄数一慧压千愚用心儿休把交游误怕子怕鬼面神须从今后泾埜庒溪田聚沾西林下来往莫模煳他住在岐周旧府横渠临路学海遨游理窟潜藏周道驰驱大丈夫伟丈夫东瞻西顾吃紧的玩西铭洒然醒悟他是个文中勐虎天边鹭颂祷明良仰慕升平儆戒无虞他巧似轮枝巳孤匆匆归去怎能勾唤英雄并驱逐鹿生涯未苦春回蓬岛人在方壶奇芲异草浮烟雾多少清娱也不索烹牛宰羖又何湏大厦高闾胡麻饭寻常做风朋月侣受用足一庐想当初归去速疾忙底驾骊驹隐遯在鳯山余打迭起安邦策封侯虑栖逞在板屋逍遥似海屋永不羡石崇富流光似水晓还晡总是行吟处绿柳围墙青山当户这风光堪作主卖赋金几斛负郭田万亩他怎肯抬头顾有时节杀鸡为黍客问前朝咱怀旧都汉塜周陵总是伤情处叹息姜牙磻溪钧徒老也标写在元勋簿有时节傍芲随柳寻春去错认做寒郊瘦甫急回头又唤马相如任从他信口称唿奚奴斜背诗囊锦春酒香随碧玊壶到处里人争顾白驹难系愿抹生刍少陵仙诗本高五陵豪气颇粗两般儿自古难相遇气嘘成万丈虹霓影诗点就千篇山水图说不尽风流趣黄莺绿柳白鹭青芜自归来廿载过喜勤开万卷余霜毫染纸龙蛇路文章起草何湏改气节凌云不用扶本宜在金闺住鸡笼中怎栖鸾鳯牛皂里困煞龙驹铲吴峰做了冠剪春霞做了裾徘徊宇宙闲来去佩悬明月如悬玊稳跨苍虬不跨驴咫尺把银河渡干坤一笑今古真愚有谁分蛇与龙有谁知鳯与乌光阴自旦还将暮萱芲堂北逢春早荆树庭前过雨初休更访瑶池去家庭宴乐践履安途宦海深他怎游势门开众所趋眼前世态真难觑休提八座三公位自有先秦两汉书却有个终身虑马班伯仲苏李徒胥同心励节操知音谈肺腑愿从今早觅升堂路谁敢道三辅英才不似古七旬自寿汇新稿天赐我古稀年幸逢此升平日儿孙整庆寿筵席晓来画阁笙箫沸透帘幕金风细也无甚坐重裀列鼎食我则见遶门阑车马集一个个志压着五陵豪气他都说尽今朝不醉无归列花阶歌舞齐劝流霞杯斝飞不觉的主宾沉醉把一个衍庆堂改换做阆苑瑶池喜则喜南山寿永春常在愧则愧北阙恩深报巳迟愿则愿明圣主洪福天齐喜如今饱暖安逸又何湏衣马轻肥两耳根尘埃凈洗矮床头日高犹睡凿井耕田事可为灌圃扶犁孙儿开卷口吾吚两件儿真活计外再休提生来本是山林軰受用着白酒黄鸡吟几首芲鸟诗写一本农桑记清闲致快乐了是便宜春雨亭这里碧山亭那里了时戏傍芲柳过前溪唱一会游春记暮投林晓山喜孜孜倚杖藜自家道渼陂不快乐怎的这光景非容易从今后存心要把阴功立第一要戒之在得想人生誖悔老来迷细斟量休得差池卫武公改过诗人羙遽伯玊行藏孔子知更有个风流趣虽是在桑榆暮景常思想童冠浴沂量不如东海宽名何湏北斗齐访仙寻药非吾意烟芲场里休沾惹安乐窝中细品题这一种闲滋味有风有月无是无非儿孙规矩中弟兄谈笑里愿从今寿酒年年醉便是我野老的前程万万里贺三原秦子京新居汇新稿碧山前清河外绕祥烟甲第新开主人元是经纶客便做作规模大我则见画梁高燕鹊来玳筵张宾反排尽都是五陵豪迈他那里奉瑶觞细说中怀道东君梁栋材奈中途时运乖只落得紫袍金带怎教栖草舍茅斋本是个干寻白玊擎大柱堪走上百尺黄金拜将台天自有安排后园中栽两个凌云翠栢前庭下种几个吟风绿槐更有那窻外红梅冐雪开迎皓月步苍苔且从容数载有时节倚雕阑睛看山色有时节临芳榭闲听鸟喈这的是安乐窝中且打乖堪洒乐免疑猜这光阴怎买有一日雾敛云开整朝衣重上瑶阶展放出掀天手策五鳯楼霎时修盖大厦如山遍九垓万姓和谐功成还访小蓬莱真堪爱眼底子孙排那时节童颜鹤发游仙界喜人间于福齐来吃紧的寿筭长阴功大云仍一派世产英才居室卫子荆陈元龙楼上客喜干坤万里无遮碍遥望着鳯阙天边笼瑞霭为许柳溪作汇新稿古城南东崖下溪流涌十里平沙主人不惜千金价买一幅蓬莱画也不是晋先生五柳家也不是汉将军细柳衙我则见绿依依欵摇低压多管是数年来爱护萌芽避洛阳千种芲接桃林万亩霞占尽了碧湾青汊蘸澄波隐约无涯朝阳曾起千年鳯暮霭常栖数点鸦端的是翠色交加想当初万卷生涯要支承累世门阀隔前溪墙垣漫打傍东崖草亭低架学孔希颜路不差铲却繁华明习今古久通达心胸大笔底扫烟霞骅骝怎守塩车下望云霄万里腾踏见如今治楚邦追黄霸承流宣化歌舞万人家函谷庒这答松皋庒那答柳溪庒相连跨高阳才子有谁家评品堪同驾荀氏八龙虗传声价甚风流比并咱勋阶又转加儿孙又俊雅荷累世阴功大想着那东崖公忠节传夷夏也只要持纲正法昆吾精彩早离匣众妖魔怎敢亲狎中流砥柱当空立冡宰清风四海夸因此上奸谀怕英雄葢世忠孝传家世泽长到柳溪春色浓徧水涯一天生意难描画收拾秋月随行橐管领春风早坐衙出郊野观禾稼溪酿成一方雨露柳换万顷桑麻忆陶潜独木桥笑张骞八月槎梦魂常遶东崖下年飘残雪日日新梢长古杈快休说归田话正如今风云际会鱼水欢洽书御屏名姓高覆金瓯消息佳柳溪光景新如抹乔林喜见莺迁早贺厦频听燕语哗一弄儿春无价恩波浩荡学海撑达仙翁伴柳阴溪流供寿斝愿迢迢暮景多闲暇直看到沧海桑田兀的不快乐煞寿东平唐太守汇新稿秀夺得海山精才压倒英雄辈彩毫洒锦绣淋漓秋空早见鹍鹏起不负了凌云志想着那赴专城五马驰布膏泽万姓肥端的是汉循吏不久的受皇恩佐郡邦畿比西州才转奇望恒山名可齐上青云部曹深邃与那些众公卿论议谋为虽不在琼林宴上沾荣宠却喜在粉署班中共品题是一个旷世的男儿苫天才人指东溪地曹即名彻皇扉蔼春风莺迁可喜望尧天虎符新佩碧水苍山道路崎旆影迟迟马湖争覩二千石苍生意大旱望云霓随车常有甘霖沛数年来万物熙熙麦两岐谷双穗珍祥嘉瑞歌舞徧民夷同二疏见几早荣归故里拂两袖清风细山间林下结茅茨喜遂了归田计东海云霞泰山苍翠这风光真个羙有时节举杯有时节杖藜唤旧侣同游戏又则见鳯毛五色联翩起气吞吐风云万里过庭诗礼早追随喜双攀月桂高枝大苏人物谁能比小宋文章众所推都一样岩廊器才称二羙名动三齐大苏非百里程枳棘教鸾鳯栖云霄不久飞腾起去辙未许苍生卧异政深蒙圣主知指日向朝端立氷霜节操豸绣威仪小宋称八斗才洗耳听三月雷禹门浪暖蛟龙起班伯仲同朝日鹤发尊翁乐意时说不尽欢娱事日加飡饭寿迈期颐大椿撑碧霄蓬莱通弱水笑人间甲子寻常事直看到海屋筹添万万纪寿鳯泉母太宜人汇新稿明圣主五花封西王母千年寿婺星彩夜对层楼晓风一派笙箫奏正华宴安排就我则见尽流霞碧玊瓯献阳春白雪讴乐陶陶画堂清昼恰便似隔红尘阆苑瀛洲喜瑶池桃巳熟问姮娥月正秋遶香阶桂芲如绣似这般受皇恩快乐无忧谁说道人寰小住三千岁今日个海屋才添第一筹茂境悠悠想明邦嵩岳当头更那看伊洛环流两般儿天长地久几多年孕灵锺秀二老齐眉谁与俦堪比睢鸠鳯泉才德压中州天心佑闲气产名流慈闱本是诗书胃放三迁孟母绸缪眼见得学海深奎光透青云驰骤千载企伊周向金陵拥驺入刑曹断剖明国法扶司寇如衡如水阐谋猷奉母训疑还宥铁笔回春朽株重秀报平反开笑口播声名九州岛岛负才学八斗持宪节来关右你看这三秦才子如云辏两度蒙陶镕日久纷匕驽马有骅骝九方皋过眼即收寸长片善还留意孝子忠臣细检求一个也无遗漏常记得慈闱有训休将那瑕璧轻投常奉承膝下欢尽消磨世外忧板舆迎飬西台后鱼来漆沮羙偏好稻酿豳岐酒更柔乐一日谁能勾万金不换八座难酬想慈仁孝心到如今岁月久子孙福庆堪消受锦萱柔叶春光满宝树孙枝日影稠近又被皇恩厚文星转福星灿匕学政移德政优匕丹青忆老臣经纶施大手年年频祝慈闱寿宫袍岂止金为带帝诰还将玊作轴学与业俱承就歌一阕嵩高大雅讲一派伊洛源流孝慈修德深显扬垂世久愿芳名耿匕金石寿直至那地老天荒水不朽黄锺二阕康长洲公寿词康长洲公寿词亭外梅稍带微雪又早把春光漏泄芲烂熳锦重迭富贵豪奢绮座飘麝白鹿驾彩云车阆苑仙翁来到也稻香时月满银缸春酒清绝偏别听乐声鸾鸣鳯叶映日绯袍垂玊玦满华筵罗贵客尽都是蓬莱仙子更和那学海英杰风流韫借举瑶觞趋走迭状元郎书就万年牒老莱子裁成五色缬折桂客飞腾双鳯阙桂兰庭榭对南山影半遮翠森森合有鳯凰穴响肃肃遥闻瑞兔罝气勃匕齐登鳌背客想着他年少风云多气节端的是笔走龙蛇步青霄要把蟾宫掣一代豪侠及至得一番民社便有那许多勋业咏甘棠歌瑞麦名传吴越喜归来乘鹿车看不尽山色横斜五柳庒近接白莲社这欢娱怎打迭喜暮年有似嚼甘蔗看看的滋味别桂影儿重兰影儿迭笑吟匕频将孙子挈放一会颠撒一会呆这便是长生妙诀酒酒酒不索赊好好好蟠桃宴仍将红袖挟饮饮饮手拉着陆地神仙敢敢敢笑指着碧天明月他他他直吃的漏声移芲影斜休休休管甚么乌兔错迭你你你把光阴等闲休浪撇来来来唤彭籛结个耆英社看看看任桑田沧海几时竭紫阁山人性愚劣拂星斗笑倚镆把南山画图随意写祀先乐章套数双调双调一阕降神初献亚献终献侑食送神•降神祖宗积德庆源长这洪恩子孙难忘念为湏报本举禴祀与蒸尝今日个对越恭庄冀灵爽蚤临降•初献酿成清酒满银缸制出新声遶画梁筝琵箫管同嘹喨聚精神思孝享霎时间来格洋洋飒然的如临其上霎然的如临四傍潇洒悠扬•亚献想当初累世行藏孝友廉平谦谨刚方仁蔼乡邻名传远近德感穹苍渐有了科名闻望正合修德行文章门户争光忠孝传芳子子孙孙无忝无荒•终献数年来构此堂四代主皆南向喜旧栽翠栢高看远映青山障日影转回廊尘霭隔危墙遂却生志还期后嗣昌馨香苹藻年年上祯祥儿孙个个强•侑食积善的降百祥积恶的有余殃天道昭然无少爽又何湏细讲祖宗贤子孙良瑞麒麟怎产豺狼恶鸱枭怎哺鸾凰前檐水还从前降器和模还同一样惟愿的父良子良一个个显扬托赖着祖宗神贶•送神致斋明怎敢生虗妄但行时礼度周详想着那神灵欢喜享芬芳保佑的瓜瓞绵绵千百世人文越宣朗原附栢斋何先生乐府四篇双调三阕寿渼陂先生七十自述归兴次渼陂先生韵寿渼陂先生七十想当年声价动春雷伏侍着圣明千岁只说道青云平步上谁承望黄阁壮心违事变成亏这消息有谁会荣和辱是与非提起来闷怀如醉叹红紫满园春去矣耐久的古松苍翠五福全世所稀八字定谁能避七十年云水身千百遍莺芲戏看了他骑虎的势偏危再不题附鳯的我曾陪已扌弃了人爱的咱不爱常则是他悲来我不悲庭闱见说道楼台立瓶罍肯教将堂构颓百年道路劳湏憩一家骨肉情何忌父子嘻匕兄弟怡匕唱道食有珍羞衣兼罗绮更散诞无拘又自有无穷味似这等高寿伟才人真个是光前启后的自述喜归来茅屋乐间身任傍人笑咱痴倴闹中辞世故静处餐元神岂是要遯世离群也是旧缘分非富非贫处匕名园芲似锦知时知运年匕枕关门遇良辰美景倒芳狂歌醉舞谁风韵常忖料巢不买青山隐想当日辞官奏稿都焚闲将咱老身来混这庄家口吞叹浮生到千春休问前因与后因对明镜时匕自哂也不问公卿要路津也不夸骐骥天闲也不谈陶潜懒做官也不说汲黯羞为郡常巳取张翰想吴冀更念着孔子泣郊麟回首处渭春天树伤心也江东日暮云沾巾叹白发生双鬂敲盆送商歌出寸唇想前人陷粉昆权臣变紧事往愁新玊石谁分参透了盈虗益损富和贫到底因此上七旬老辰未便安排觧组无多论叹严光岂是敢忘君笑范升只觧谕名分自归来住远村训刘表家豚种屈子芳荪玩弘景白云有节举杯邀皓月挥扇障红尘逍遥处飬道真后今后疏林下有闲人短景内有长春深潭底有潜鳞荒草里有灵根尘世外有清氛也不湏渭川严濑坐垂纶也不湏朝经暮史讲云云也不湏利门名路走纷纷俺如今年巳过六旬只将这焚香祝寿报君恩归兴次渼陂先生韵问先生何处是生涯结茅庐太行山下便休题潭潭卿相府且做个小小野人家爱的是泉石烟霞这景物倩谁画想起那仕宦荣华日日乘骑朝士马怕的是权豪凌驾朝朝伺候大官衙到如今山妻稚子自亲狎那里怕狂夫骇叟相讥骂一会家闲想咱傀儡场看尽俳优耍且随兴桃蹊苇涯更何湏洛浦巫峡休邀行雨仙莫赋凌波袜老先生不爱纷华做一个散诞逍遥处士家险把那严陵傲煞叹浮生思虑无涯见如今四体疼酸两眼昏芲也不湏百味珍羞千锺羙酒二八娇娃兴来时请朋友围棋打马倦了时设杯盘蕨笋蒲茅两碗胡麻一筯鲜虾似岂等萧散林中又何湏奔走天涯闲时节教家僮学种芲闷时节访邻里相攀话望的是田禾岁岁登喜的是孙子看看大但见他豪贵着绫纱便想起辛苦种桑麻看了这平地眠黄犊再不去危途驰骏马聒耳筝琶今世里罢休罢满眼云霞老年来受用咱看了他急荒忙趁早衙那能勾得闲空翫春葩褪后趋前辛苦煞只熬的如聋来似哑担荣辱惹惊怕争似俺鼓吹喧池水鸣蛙参拜齐庭树飞鸦锦幄张芙蓉开叉帏摆葡萄结架呀琼肌剖瓜金波泛茶这兴趣有谁来酬价草亭不用鸳鸯瓦杖藜岂羡骅骝马不由人自夸好山水日登临小词曲新剪缀羙景物闲描画开畦稼药苗倚杖观禾稼闷了时看村童戏耍打一会狗沁歌赶几处王社卜两个龟儿卦狂骑驴背吟劣把墙头跨管甚么傍人笑自这老儿非智也非愚这话儿如真又如假正宫一阕春兴次渼陂先生韵春兴次渼陂先生韵俺也曾步云霄衣绯绿谒朱门光动金铺寻思往事伤郿坞因此上再不躧长安路见公卿懒问渠喜渔樵相伴居闲时节讲一会古今人物把残年岁月消除孔仲尼待价沽李伯阳牛马唿各自有一般题目他怎肯毁誉随俗苦则苦李斯上蔡悲黄犬笑则笑宁戚南山叹鲤鱼更有个伊尹当厨似这等讲古今谈兴废把流年度正相应伴云霞友麋鹿向深山住有时节濯沧浪沿涧谷观云树谁待要画麒麟登龙虎陪鹓鹭兀的不自在煞人也么哥兀的不自在煞人也么哥也休题命安排天付予人陶铸喜春来滴芲稍露比琼珠衬芳街苔展氍毹问东君恨他无语倩啼莺把春留住贳酒还过卓氏垆且共踌蹰急回头花谢柳条枯愁无数便沉醉未为愚春来又恐把农桑误百忙里唿唤长须你把田地耕牛羊裘扫除蚕屋窻破了纸重见如今公卿仕府乱攘攘豺狼盈路他都是利齿灵牙疾足高材怎敢争驱笑老夫真懦夫多忧多顾也只为黄梁梦夜来新悟怕的是攀龙跨虎喜的是盟鸥狎鹭我为甚弃了功名守着贫寒都只为远却忧虞宦况慵旅梦孤仓皇归去且相伴韵呦呦故山麋鹿休嫌困苦春耕负米午饷携壶湏知道豹隐南山雾自有欢娱赛社处同烹羜羖看田回独倚门闾遣兴把陶诗做看梁间燕侣吾亦爱吾庐喜儿孙长大速敢道是汗血驹教读书湏是尽三余除此外无别虑看云山绕屋积诗书满屋不羡他人豪富粗衣淡饭度朝晡有甚腌月替处清白家风潇条门户谢苍天长做主趱金珠满斛争似种桑麻百亩好亲友勤相顾小杯盘随时鸡黍莫唤吴姬休邀子都北舍南邻总是欢娱处管甚么吾徒来酒徒都写人同盟簿霎时间酒阑人散还家去勐想起当年介甫纷匕法待何如空落了个奸佞称唿朝中宰相官三品倒不如林下幽人酒一壶俺这里回头顾真个是闲门五柳空谷生刍忘机度量宽随俗礼貌祖太平时节难遭遇兴来琢句追骚雅醉里看山似入眼的皆佳趣鱼游绿水鹭点青芜安闲梦不惊清贫乐有余平生不走崎岖路一心自把烟霞恋双手难将日月扶因此上混着渔樵住再休提千秋鳯鸟万里龙驹戴一顶细葛巾穿一领粗布裾乡村城市从来去到门访友休题鳯出郭寻春且跨驴有时节闲看人争渡忘言似哑兀坐如愚变寒暄阴与晴走东西兔与乌感时对景伤迟暮莺啼谷口春归早蝶戏芲心雨过初我为甚赏翫慵归去都只为匆匕短景渺匕长途村居足自怡权门懒去趋面前背后从人觑行藏付与山灵管勋业何湏太史书身外事无多虑也不于州衙县宰也不湏里正乡胥诗吟残闲性情酒浇愁脏腑眼面前便是神仙路管甚么沧海桑田今又变古碧山乐府套数下卷终