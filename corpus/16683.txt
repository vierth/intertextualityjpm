陆地仙经清马齐序仙未必得但以多寿少病为至验也先祖至余四世矣男女寿百岁以上者十五人九十者四人八十者六人七十者九人自成人后夭折者希亦未有多疾而奇疾者也余祖任庆阳县因感山岚气而病忽路遇仙师鼓掌啸咏曰得便宜落便宜若非感着山岚气安得徐徐告疾归邀于馆舍仙师拈药一丸令以凉水送下遂腹鸣如雷泻恶物斗许疾顿除仙师曰此疾脏腑不实易中若精气坚固焉得而入耶祖乞其方书此言授之问其姓名仙师曰予姓张名百字此法不拘男女皆可行之能上却百病肢体强健益寿延年当为陆地仙矣言讫不见至今不轻传予家男女口授于姻戚亦未必全兹因吴老师陈宗师冯年兄刘年弟裴年弟诸公屡求此书于是启仙师手笔以付诸公名为陆地仙经愿我同调之士谨遵而行之广而传焉则仙师仁人之意溥矣赐进士第加太保兼太子太傅保和殿大学士兼户部尚书总理事务二等伯加五级马齐序并注时雍正四年岁次丙午夏六月望日雨后珍书于槐荫堂之石笏轩总论淡食能多补五味之嗜在负重辛苦之人自不可缺而修养者当渐减之则谷气壮而真气长并无疾之为害搓涂自助颜先以唾津傅面次搓手掌极热向脸上搓之数遍或睡时或醒时或清晨行之俱无不可城中云马家颜色好恰似正开莲运睛除眼翳闭目转睛左右各七次忽然大睁急视自觉眼内热气出即是妙境有金花恍惚者更佳转睛时口鼻闭气睁眼时尽力用口呵出浊气吸入清气各七次又东坡云酒醒后清晨行之可消宿疾掩耳去头旋每清晨或临睡时搓两耳令热以手急掩住左右扭颈回顾各七次又尽力点头如鸟啄食之状七次呵出浊气七口永无头旋之疾叩齿牙无病睡醒时叩齿三十六通永无虫牙之患周莲峰云劝君闲时莫挑牙朱升溪云劝君切莫偏冷热赵复阳云于大小便时急切牙关紧唇严密则无齿疾兜礼治伤寒偶觉身上寒热不均头痛口苦类伤寒之状即舒两腿两手兜外肾囊闭气低头至气促张口呵之如此者七次则盘膝而坐鼻纳清气或行猿臂熊经之法亦可余家不拘男妇俱行此法遂少此病鼓呵消积聚晨起两手抱肩闭气鼓腹澄心下视脐轮待气促缓缓呵之如此九次又紧抱其肩左右扭之各七次名曰搅轳腹中自然快利能消积聚亦治心疼腹疼泄泻诸疾甚验膝风摩涌泉膝疼有三种曰风痛曰冷痛有精血虚而气不通注于下部名曰胫痛临睡时摩搓左右足心各七遍令极热抱膝而眠足趾常常自挠之使血气能通而痛自止矣人年四五十多感此疾郑年兄常患此疾吴老师教以川椒煮汤临睡时将两足温泡汤内三四时辰又令人于足趾间稍按捏之至大腿处不记遍数未及一月膝气尽除猿臂和血脉左手伸直以右手探左手心头却右顾右手亦然此法当于食后行二三次能消食孕妇行之临产最易亦无胎产之患熊经免痰涎临睡时两手拘定两足直舒其腰头却回顾后视如此七次自无痰涎之患此法可夜间常行不间爱惜精与气精气乃人之根本不可妄施虽不当绝亦须爱惜年友郑公曰余年三十五岁无子荆妻劝余娶外家余此后常独宿每月见外家面一二次亦未尝通宵宿处也余六子三女并无胎痫疹毒之患余八十九岁矣尚能夜书细字行步如幼说者谓有奇术余自以为爱惜精气所致也子午固关元关元乃人气海也修养家名曰丹田在脐下一寸三分乃元气所蓄人每心意一动则耗元气子午二时洗心静坐鼻息调匀反观内顾于关元之所则一时有元气复长之机矣年友郑公曰子乃阳长之候属肾午乃血生之时属心年六十以上者宜守此穴则大便密而小便少且能耐老托踏应无病两手上托如举千斤之重两脚踏地如竖石柱之直尽力上托闭气不出待气促徐徐呵之每清晨或食后不拘何时常常行之百病皆除三眠魂自安病龙眠拳屈其膝也寒猿眠抱其膝也龟息眠踵其膝也手足曲则心自定大凡临睡时万念俱绝闭口瞑目匀息侧身而卧甚妙盖人自寅而申应事接物精神已倦唯一睡乃心神歇息之顷如有事可却之度外如有挂心事必着衣端坐秉烛应之不可枕上悬思大耗元气饮食必节制道经三世上有四百种病惟有宿食为根本晚饭少吃自无宿食之患矣城中人语曰莫问马家食十人饿得九人死盖以此也起居要慎焉邵子四不出谓大风大雨大暑大寒周子云切记寅时怒损肺又伤肝夏月宜早起冬天要迟眠春绵渐渐减秋夹徐徐添多行阴骘事阴骘不在修寺设醮看经念佛只在人身上打点若当恻隐之处勉力行之如魏嫁女而有结草之报宋郊救蚁而有及第之祥冯高善德而有三元之嗣燕山贤人而得五子之荣但行阴骘之事不可有望报之心莫作身后冤作恶事则身后冤也周莲峰云惟世宦世豪之家多作此冤寒微之人何由而作遵行勿间断自淡食至莫作一十六条遵而行之不可忽焉可为陆地仙纵不能飞升亦能延寿十纪真陆地仙矣此书为马齐作按先正事略马齐姓富察氏满洲镶黄旗人一等敏果公米思翰之次子由荫生受员外郎累迁内阁学士河督尚书武英殿大学士改保和殿进太保赠太傅一等伯爵谥文穆以干隆四年薨年八十有八衔条与此书颇合但赐进士第不实了附一治眼九法梳将两手之指开梳自眉际至眼下九次擂屈两大指骨自大眼角横搽至小眼角外九次勒并手指横勒眼皮九次撮五指撮眼皮上如撮物之状九次一撮一摔撮时闭目摔时开目攀左手从项后攀右眼右手从项后攀左眼各九次揉屈两大指骨蘸少津唾揉大小眼角各九次运搓热两手心摩眼上九次如勒状转闭目转睛各九次闭闭目良久忽大睁开附二茹穹子入道始终入手诸真人说玄说妙真个玄妙然皆命宝凝性珠明譬之秋成以后谷谷咸熟粒粒有味百千真人玄门家诸书言言道妙如百谷不可缺一其所以得成熟者莫不由春耕夏耨及时培养得来今学人不知真人入手一着妄冀道妙从半空而入备极艰苦以为道在是是何异不耕耨而求秋成者所以初学道者妄冀有神仙之事才坐思报此理必不能深未始有功之修虽得必失此功能久入手者先有善根后坚道念何患不成附二茹穹子入道始终身法凝神定气闭目合口盘足而坐右足叠外两手安两足曲处从伸腰背用力提两手起平肩分开一字掌仰上伸至顶合掌分开弯抱怀中右手叠左手掐纯阳诀叠脐下则一阳生于阴而阴阳互包先旋左肩次旋右肩贵圆转三十六数提撮前后道如忍大小便状尾闾左右转亦如转左右肩数然后叩齿齿合定舌向下搅中线自左至右复至左为一转开齿舌向外唇自下线卷至左向上线从右复下线为一转津液满口漱吞下以上俱三十六数是为身法有生以后人身出孔皆有液皆不可复归惟舌下津液可饮复归五脏故曰道水也在人身曰气也液也气衰则液不起液少则命不长命之系在三线舌下线为脏腑泉脉线两旁为阴之都为百川四海之统汇外唇上线为年寿下线为疾病三线左右无时不湿万物之生化从阴入阳皆以湿生则可知人生矣真人以舌为赤龙搅神水吞精液液化为精精化为气气化为神神复化为液液复化为精精复化为气气复化为神轮转无穷营运无极天地不足为久寿矣九皇上经曰始青之时月与日两半同升合成出彼玉池入金室大如弹丸黄如橘中有佳味甜如蜜玉池者舌下线两旁之液液与神气一合谓两半合也玉醴金浆原是大药而人身亦有之假如习不唾法有唾则咽之令人精气常存面目光彩又况液之涌为醴泉液之聚为华池液之降为甘露液之灵为神水随搅随服无时不然养精源于脏腑宣百脉以长春玉醴金浆莫过是矣舌下津液为在天所以与我之粮而搬运不穷资饮不涸故曰粮泉每一日可搅得十六两一昼夜计二斤服津液归脏腑归而复出散而复归津液之菁华入丹田每斤得一毫勤学之士除饮食游卧荒废六个时计一昼夜只得六个时服液是每日有一毫至丹田由外入内之功一年计液入脏腑之数有三百六十斤计液之菁华入丹田之数止三分六厘行之一年溉脏润身行之二年化养万神行之三年与天地齐其径又况抱药飞身昼夜咽升得十二卣全在于此故曰神水不离身华池日月亲若能常得饮便是大罗人由外入内之功易曰一合一辟谓之变往来不穷谓之通合辟往来见之鼻息故曰氤氲开辟其妙无穷凡人胎中随母唿吸气足受生一点元阳聚于脐下而上通于鼻是云唿吸唿吸者气之最先者也气之在人身有八百十丈经络相缠靡刻不运朱紫阳曰天地间只是一气自今年冬至到明年冬至只是一唿吸大则为天地一岁之唿吸小则为人身一息之唿吸天地人身万物精气神合聚去所不过唿吸两字然则入道者安得不于此处下手也古真人多言服气是以有闭息至十至百至千者世人不知其窍亦效之岂知闭息者先吸多唿少渐有吸无唿后并唿吸俱无故有一坐数日一睡数年即千百年犹是也此已至仙之化境也初学人不可效何也盖闭息之功妙在不动心若忍住不出则心气阻抑神先嚣矣已动之心而复阻其息内气既乱必招之疾人心上千头万绪便是千生万死无生子仙师开示由外入内之功由外者由鼻息入也吞液以来将诀顿在心上数息一百以调和气息然后将前所顿在心上之诀取出安在两鼻孔内每一吸有五诀绵绵而进至于唿则听其自出行之纯熟此时之心但能领略惟是皈依道诀自无暇作别想不收心而心自收其妙在顿初犹知有五进已觉气脉和畅及至融贯竟似不出渐至不知有进并不知有诀乃是合外于内而内之莹然者出焉五数且二五渐至三五四五五五自然而进毫无勉强有从此得忘者是云坐忘静极则忘道根乃生有从此得睡者是云坐睡精气不倒魂魄乃灵忽然有气自丹田起涌至喉间为橐渐至泥丸气冲下为龠橐龠既见其声如雷是云内唿吸内唿吸已至便不用鼻息并无暇用诀以由外入者以外唿吸触取内唿吸今内唿吸已至则外者可废矣世人无一事不用心自用诀顿心此如炉中火焰正飞忽以一物顿于其上焰自不起而火之力皆为所顿之物之所用顿心亦犹是其以五数送入如有声者即以鼻为口其以五数轮转悉能照者即以鼻为心心死而神生譬之汞然汞之体无刻不动有法以死之汞死而宝成此数在身为五官在天为五行儒体天之教而以五伦治天下佛出天之外而空五蕴见吾心不观之易数乎一三五七九阳数也天数五五二十有五二四六八十阴数也地数六五得三十天地之数合五十有五盖以干二五成十者一九合也坤二五成十者四六合也巽兑二五成十者二八合也震艮二五成十者三七合也离单得五坎二五成十坎离无偶总之五十有五不离五数也唿接天根吸接地根大易衍五天地之数咸备人身五官在父母胎中官官皆象今诀以一还一每一吸还五官原自之数而还之既久仍自归一如大易五数之相生是为真息故曰息心明理儒之极息气凝神道之玄息玄达本禅之机古诗曰谛观三教圣人书息之一字最简直若于息上做工夫为佛为仙不劳力其归一者一水也道水一也水之数原是五数观之土德一气火德三气金德七气木德九气而水德五气其数皆以单行要不外二五成十之数寂兮寥兮恍兮惚兮杳兮冥兮此何物也也内取真汞内采真阳炉何在太极是也丹母何在清净是也龙虎鄞鄂何在无所为而为不期然而然是也行住坐卧皆可见此行之时形动神凝住之时休静神照坐之时心死神生卧之时气精神一是之谓真息鼻气之入止一寸二分而即出出一尺二寸而未尽人身之气大抵入数少出数多此其验也诀之妙只取其入而非苦于入其入也悠焉长焉五进非真以五吸而进也绵绵耳出亦非听其出而不之照也出乃所以入耳曷为其然假如入数止一寸二分而即出则虽有五入而未能达于重楼直至一出乃得下降恍有一股暖气自喉引至脐下此时之心领略出之妙胜于领略入之妙是出非出也出乃所以入也附二茹穹子入道始终得手由外者取天地之气也外唿吸也以外取内橐龠已到喜怒哀乐见未发矣风火雷电云见已发矣橐龠升降肢体动荡无为而为不期然而然此时鼻内竟无唿吸所谓内唿吸也人既得此其乐无比其喜无极其变百出一年来亦尽受用矣然得手以后大通原无可喜虽已得手有未得者有得之更无穷者喜乐之念亦隔碍念也由内入内之功得手所喜在内唿吸然犹有出入在由内者无出入而有上下盖天地之所以长久惟中气不息人秉中气以生因有官骸魂魄是为命有生以后能不失中气以合于天地之中气是为理在开关时此理入于脏腑肢窍而得极乐为理与欲战欲不能胜理久之而理着又久之而理融虽曰心死神生然死者妄也妄死而真生真即为理理即为神既得真心则万化从心心忘其心惟有神行而存于中此中非中外之中四维六合之中中央之中两肾中间之中心下肾上肺左肝右之中静中观照内唿吸渐生渐长渐融渐细上至泥丸下入海源而以心领略其妙无弗会于中宫尘心杂念一毫不起谓之中四大五行一毫不着谓之中吾神吾气有持行之道不可太过有补亏之道不可不及故曰寂然不动者中之体感而遂通者中之用就形以求之心之上尽处为天脐之下尽处为地上尽处至下尽处计八寸四分自上下四寸二分自下上四寸二分之中为中即玄门所谓规中也规者尺也地之去天八万四千里而以规合之人处其中为三才人一身咸备之天地之中气在人身也无唿吸而有上下者益融益细每一气从中而上有五送上每一气从中而下有五送下上至于心尽之天下至于脐尽之地行之既久自觉忘气合神欲尽理见始也精神魂魄意各安其位既也精神魂魄意各安其居中之两头上下皆或以上作头或以下作头分道而行油然融然其以上作头者贯上泥丸从重楼直达而不由夹嵴其以下作头者贯下涌泉从气海直达而不由胫骨所到之处便是玄关至此不复用诀上下只以诀安中处如玄门存想法是时受用又非复开关时景象矣其所以致此者大道犹大路也由内之路不以路为路而以水为路水路既足任其上下当在一年之后粮泉足乎一千八十时也若初入手开关即思行此则未有水路舟安从行故曰经营鄞鄂体虚无便把元神里面居息往息来无间断全胎成就合元初天地之中气在此人体天地之中气以为气在此生天生地生人生万物之中气靡不在此由内化内之功入道之妙至无唿吸天身地身人身三身浑然一片莹然在中矣犹有上下则是有中间而后有两头两则不一上头多下头亦多未还于太极之象原未有上下之至一处也无天无地无人则一矣有天有地有人历不一而无不一则化矣一从何生生于无自无生育太极中一画是也上一画天下一画地中一画人画三为干三身露矣六画成坤三身之配生二生三生万身愈多配愈多不可复归于一矣然而无处非一何也动静一交而两仪生阴阳一交而四象生一之见于老阳者干一兑二一之见于老阴者艮七坤八一之见于少阴者离三震四一之见于少阳者巽五坎六卦之化生无非一之分现故曰一者天地之根阴阳之祖万物之首乃生神也天地以一之根生人而为神人复以神之灵生天生地生万而归于一得一毕万确有其验也由内入内后亦既得一而未化也化者即从前之中今去其上下并去其竖者作横以一顿于中而用诀五数自左之一头以诀运转自左下转至为上四五诀五图也运转行诀微微绵绵纯一不已此其时也一者刚也阳也五诀运动而柔之而阴之忽焉五图初如豆渐如日如月久得天左旋之体自然而然运转如车轮分头入五脏六腑九窍四肢遍历毛孔迨其止也忽然不见而不知何所去千变万化其妙不可言又非复由内入内时快活矣和合三家混一三元攒簇五行凿开七窍调和五脏返气三田周流六虚一得永来与玄门家到头化境总之一理道家三乘禅家五派儒家五教见为分别实无分别譬之灯然处处光照千灯万灯共成一火是为历不一而无不一则化一之说也故曰道一生盖水藏也由外由内两年足乎七百二十斤之数然后图者可得运转其化如龙龙不得水何以神其变化耶附二茹穹子入道始终进步入内化内行之三年足乎粮泉此时静中受用静中体认于极乐无比处见阴阳之根于极乐无比浑忘处入混沌之窍周身是理不战而胜三尸六贼不杀自杀不灭自灭矣然采取时一千八十是液之精华烹炼时一钱八厘为丹之糟粕其分头入五脏六腑九窍四肢遍历毛孔千变万化者液也即丹也而非丹之化而神神而生生而复化化而复神者也夫阴之气至亥而极一阳乃生故曰活子人一身之气之神由午历亥阴浊不堪用子时乃清是时清神静坐清也活也皆水也虑有道外之想棼吾静念故曰息棼息棼之息即胎息之息息棼饮泉行三线之功向者但卷赤龙今则舌至在线略存一存存而后搅搅而复存此时之液即一千八十菁华所升其液较向时每一钱加重一分是以当伸颈仰面以力送下向用吞如日用饮食今用咽宜然有声已清之神神之最灵动处为意存诚神化之意原非从心上起的是为死心以后去妄存真之意意即道水水活意活水清意清以此意送所搅之水由重楼规中从容送入脐下丹田随于丹田中略存一存运诀自左至右图五数觉有暖气发动然后以诀将图者拽横分开为两头向后分入两肾复合为一穿入命门略存一存然后以诀作图五数引直而上历辘轳夹嵴玉枕上泥丸以诀作图五数觉有冷气旋转意以为有水下至上以舌顶上迎入三线为一转又照前行起初行九转为率后至二九三九至九九其数以行功三日乃如一九初以意为有水下至上者非真有也诀也行之九九液中有菁华菁华中有神化入内化内之入丹田者一千八十灌满丹田太极圈中不容空缺也九九之入丹田者一钱八厘犹嫌其多损之又损混沦圈中不着一毫也三年所积自一毫至十至百至千而今九九功成多者少之少者微之微者神之去其千百十而复归于一毫此一毫为水中金他处容不得故仍归气海之母乃丹田中并此一毫容不得毛犹有伦是也又炼之至于微微而无无而神神而复生生而复化丹之中实无有丹而真丹成矣是之谓圣胎宝珠其珠上升泥丸有真水一点香美不可名言下于上为真玉醴真金浆即以此一点入三线又搅又炼此时有自然而然之功不复用意与诀而自然有声达至丹田所至之路其路以水为路小则五湖大则四海而百川细流无不具其声以空为声五音八音大块噫气迦陵梵声无不具行之九九以丹之中为无物而物外有物以丹之中为有物而不物于物无无有有生生化化神乎神乎言仙必加神故曰神仙人生甲子当去世成丹以后多留数十年谓龟身难得从此当愈加修炼也进步之说去凡步而仙步也进则不复退转无上之门也前篇服活时之旨原该浃死昼在内复申言之六阳至巳而绝至午则梏亡而化为烟烟从火午者火尽炽既炽不名为火名为烟子之水不收拾而涸午之火不收拾而烟一也其法亦照活时清神静坐搅三线水含于口中未即行咽而以意引起规中以上至于心尽之天之火其火之化而烟者原是死心以后未尽灭之根其火之可不化为烟而仍还于水者即是化内以来所最真之息此火引起上重楼而顿于中线以一火而与三线之水交水火济阴阳生渐至少阴少阳复归老阴老阳三水亦化为火而纯阳成梏者浃之死者生之烟尽火明是炼火之法也火含口中与三线交约用诀五五之数然后以意送下然有声照前以意送所炼之火由重楼规中从容送入丹田略存一存运诀自左至右图五数觉有冷气发动然后以诀将图者横分为两头向后分入两肾复合为一穿入命门略存一存然后以诀作图五数引直而上至泥丸以诀作图五数觉有暖气旋转意以为有火下至上以舌顶上迎入三线水火相见为一转至九九为率此法与服活时子午每日兼行俟其自然而然不见为水不见为火并不必行活时死昼之功斯入圣矣玄门下手时即搅华池抵上用子午功鼻吸清气咽下有声以意会及心送至脐下穿肾堂过夹嵴陶道天柱风府玉枕透入泥丸与服活时气亦用意相似而今用意何以在三年化境之后也盖玄门家所以误人在初下手即用意意者火也火动阻气气郁生疾不开关犹可言也若开关则夹嵴一路通道泥丸天一之水混沌已破从此闭精可得中法倘欲念一动其水已不能自安加之媾淫一泄其脑髓即从夹嵴直流下至肾堂一泄无余为患将不可言矣无生仙师道妙在三年化境以后始用此意是为死心来去妄存之意意即道水以诀行之诀不过引路初犹有诀水之既行并从前诀一毫不用存诚神化可以了生死矣故不死者死者也死者不死者也可以在家享用一切而为不损其真之至人可以出家抱药飞升而成金身不坏之仙子附二茹穹子入道始终入手直体正坐平手顶天抱胎叠手用力贵圆捏纯阳诀垂帘勿愆旋左右背提撮谷便尾闾摆折叩齿漱玄行是数者六六皆然维虚与静鼻息绵绵风火雷电云开气旋橐龠已见却病延年附二茹穹子入道始终进步清神静坐息棼饮泉服活时气浃死昼烟见祖在脑云升惟渊多行善事渐寡世缘胎成果结魔阎避焉后天而老蜕形化仙附二茹穹子入道始终数息凡数息乃初入之工夫人为物诱已久一旦离境不能自主未凝而复散故用心息相根据法拴系此心由粗入妙自一息数至百千息方得此心离境渐渐纯熟而息自调矣此法最快捷方式最容易最无病与守丹田守泥丸守黄中者不同附二茹穹子入道始终调息凡息有四种曰风曰喘曰气曰息坐时鼻息有声谓之风往来频促谓之喘出入不细谓之气绵绵密密谓之息风则散喘则戾气则劳息则定所谓调者但欲其不风不促不喘不劳而已与数息不同调息无意数息有意绵绵密密若存若亡息调则神自归根所以谓之胎息附二茹穹子入道始终胎息夫调息久而神愈凝而息愈微又久则鼻中全无唿吸只有微息在脐上往来如婴儿在母腹中一般所以谓之胎息息者心无思目无视耳无闻四体无动如种火相似真意燔结雌雄相聚微息绵绵与虚空同体自然与虚空同寿附二茹穹子入道始终丘真人唿吸歌唿吸歌唿吸歌唿吸原来是橐龠唿吸上下闲来往唿吸升降有着落唿吸采药知老嫩唿吸法度不要错唿吸中间有一窍唿吸惟恐无声乐唿吸以喉风顺去唿吸以踵圣逆夺人人尽把唿吸过不认唿吸空打坐唿字坐在北斗下吸字住在南宫角唿字搬上昆仑顶吸字运入三清阁唿字洪开至窍吸字未生弄橐龠不是口鼻唿吸处实笑愚人大弄错人死若得真唿吸复旧如初又在世有人识破唿吸处拜访明师说仔细桑榆漫志鼻阳也饮天之六气口阴也食地之五谷气以滋元谷以养血气附血而固如天之附地血根据气而荣如地之根据天血气和而精生精神坚而神爽一不能招存两不能禁止能禁者久视能存者神乎推蓬寤语丹书曰五行顺行法界火坑五行颠倒大地成宝夫地至广大何以能成宝也盖五行相生俱自土中而形见于外故生金生水生木生火而坤土之气遂泄如水不外流而藏体于金火不外扬而藏体于木金木交并复归真土则气不散逸为人物为草木禽鱼而坚固不散尽成黄金气不败朽矣故曰遍地俱黄金也知此人能内固精神不外施用身中三宝亦如金之不败朽矣其长生久视奚疑